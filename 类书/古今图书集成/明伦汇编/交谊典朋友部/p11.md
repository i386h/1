<!-- { "loadSidebar": true } -->
列戟卫严关应无休沐暇群英罢追游余香掩空榭飞花北郭晚华月南园夜清景不能同蹉跎恐年谢　　宋军咨克看花西涧寺忆子昔同行兰入华觞气波泛绿琴声兹欢随节逝离恨坐相婴安得重联骑射雉出东城　　陈孝廉则徂春易为感复此栖孤寂莺啼远林雨怅望乡园隔客舍换衣晨僧斋听钟夕知君思正纷杂英共如积　　王隐君行共此一里居谁令阻良觌惆怅步芳园山樱还独摘风含驻花意雨散流池迹尊酒不来同兹晨端可惜　　夜怀王校书　　　　　　　　　前人灯暗独吟余疏桐月满除虫寒初入户鼠饿欲侵书河汉三更望江湖两地居相思无去梦今夜恨何如　　梦故人高季迪　　　　　　　　杨基　辛亥八月十八夜梦与季迪论诗已而各出诗□　互相商确季迪在吴时每得一诗必走以见示得　意处辄自诧不已梦中扺掌故态如常时因赋二　绝季迪且索其旧作云诗社当年共颉颃我才惭不似君长可应句好无人识梦里相寻与较量惊人新句叹无前故态□狂似少年便写锦囊三百首为君披□步凉天　　续怀友
五
首
　　　　　　　张羽
　予在吴城围中作怀友诗廿三首其后题识四人　乃嘉陵杨孟载介休王止仲渤海高季迪郯郡徐　幼文也时予与诸君及永嘉余唐卿者游皆落魄　不任事故得流连诗酒间若不知有风尘之警者　及兵后予移寓武林向所怀者往往不相见而五　君者或谪或隐又各暌异叹离合之靡常感游从　之难得也故云幽居古垣下共彼佳树阴里邻岂无好念子是同心芳英带露折清樽向月斟欲往寻遗躅荒园春草深右余左司

藩翰屈长才蹉跎事文笔宾筵罢醇醲容台淹下秩高门去复醉孤帆望中疾少别岁已华思君无终日右杨典簿

衡庐古巷中高驾日相顾芳草掩空扉知君断幽步残烟北寺钟暮雨西阊树赏邈难期庶望遗缄素右王逸人

予既迁山郡子亦返郊园两地花俱发离愁春共繁已罢临池赏仍暌倾座言从来作者意寂寞向谁论右高征君

常怀稚子悲复洒佳人泣草草从军旅悠悠去乡邑芳郊连骑行烟郭同舟入当时苟不乐追欢何由及右徐军咨

　　寄友　　　　　　　　　　　　前人客路寻常怨别离况逢秋色倍堪悲一封书到千山暮正是思君独坐时　　赠友　　　　　　　　　　　杨训文与子分携后星霜二十年重逢惊老大惜别更留连花落春江雨鹃啼绿树烟幽怀浩难写愁堕酒尊前　　寄友　　　　　　　　　　　　韩奕杏花落尽晓风颠隐几怀人白昼眠寒食渐分新改火春衣犹恋旧装绵陶潜入社何妨醉齐己吟诗不废禅朝市悠悠尘土隘莫教飞到白鸥边　　二月二日寄友　　　　　　　　前人频年芳节两匆匆往事闲思半梦中江郭春寒连夕雨海棠花信几番风萋萋远浦迷芳草历历青天没断鸿怅望思君无限意扁舟一醉故人同　　怀友　　　　　　　　　　　　张弼飞花渺渺送春归忽漫钩帘对夕晖竹下小池双翡翠□鱼飞过绿苔矶　　游宝石山有怀旧游诸友　　　　史鉴山灵谢逋客阴云故弥漫□
淫雨日潺潺朝来稍停
倦出门望西湖如见故人面眷兹宝石峰楼台忆曾馆□
老僧拥破衲松下一笑粲
□
兴怀旧游者零落
已将半
□
凄然不成欢临风发长叹
□
主人远追随
况乃集文彦共言春将归与子同饮饯徙倚被层阑逍遥寄华燕畅心风振衣属耳泉鸣涧无端雾雨霏须臾益零乱□
初疑水气浮复讶山林暗
□
佳景能
娱人过眼无留盻
□
一适乃云可得丧非所患
□
嗟
彼牛山游胡为泪如霰
　　寄友二首　　　　　　　　　　前人与君倾盖二毛初别后无由数寄书江上逢人问消息红妆随马射游鱼柴门流水钓矶间梦绕天涯鬓已斑酒债诗逋还未了又随人去看青山　　怀京友　　　　　　　　　　　熊卓阆苑十年同会好沧江千里独栖安燕台远树春云暗楚馆繁花昼雨寒不分山钟摇梦促无端海鹤度书难伤心桂棹风波隔日晏空歌澧有兰　　怀友人　　　　　　　　　　　前人昔别柳条绿如今霜叶翻思君独无语寒日下荒原　　对月怀闽中诸友　　　　　　郑善夫潞河今夜月却望晋安城少谷堂犹在东峰花正明旅愁存世故乡梦逐人情展转怀诸子风沙吾独行　　嘉兴晚发别陈子常　　　　　田汝成江南春尽落花天桑柘笼烟水满田野店酒香新雨后断桥人渡夕阳边羁怀潇洒惟歌啸世路崎岖只醉眠倾盖逢君成坐久片帆乘月下吴川　　悼亡友周诗二首　　　　　　皇甫汸昔我求友生周郎早投分藻缀摅元思雄谈发孤愤壁立常晏如崖检若乖性落魄怀英风晤言每祛吝岁中从薄游时复惠芳讯谢秩始归田延益拟开径讵意云靡依忽随露先尽登座挥素琴巡檐度哀磬遗令□约终裂书寄遐殡陶令弃官日征君寝瘵时巨卿宵梦愕元伯晨讣驰申缄五情塞抚膺双涕垂既捐韩康肆复卷严平帷冥数岂无验良药宁自医夙昔重季诺感激平原知虽乏担石蓄能薄千金施游魂眷仲里托体虞山隈死生交已谢留恨翟门题　　立秋日忆陈从训将至燕都　　　郭第黄鸟忽飞过窅然思故人不知千里外若个酒杯频客路燕山晓河桥御水滨焦山凝望处梧叶下秋旻　　秋日怀友人　　　　　　　　　屠隆寒砧万户满黄叶下空城丛菊堪垂泪江流不住声病惟诗得意贫觉酒多情同是伤摇落秋天日暮行　　闲居寄友　　　　　　　　　胡宗仁家住青溪曲春深花竹迷君来若相问直过石梁西屋壁峰阴合门篱槿叶齐萧然半迂事课水灌园畦　　寄友客北都　　　　　　　　袁昭旸高卧沧洲惊岁晚幽栖白昼自闲情山中麋鹿逢人惯树底鸥凫戏浪轻修竹苍苍风阁倚浮云片片野堂明故人冀北伤千里忽听关河朔雁声　　雨过有怀山中素友　　　　　顾祖辰雨过一天碧风来满鬓凉余酣消枕簟长病积年光静爱蛛丝巧闲多燕子忙有怀赋招隐丛桂小山芳　　夜坐怀顾益卿按察　　　　　沈明臣高云南去夜郎低万里秋风过五溪玉笛不吹江水绿美人犹在月明西　　寄俞八介甫读书处　　　　　吕时臣梦寐殊方外相思泽国边山沈于毒雾天落在平川橘柚连书舍鸬鹚满钓船五年常忆尔多病似今年　　到家苦雨寄城中诸友　　　　　前人岁晏兼贫病归心讵可论寒潮冰下咽饥雀雨中翻野径苍苔合山窗白昼昏还家已十日愁绝旧柴门　　访友　　　　　　　　　　　　卢澐访友入南山扣门不闻语欲数青琅玕错错知几许　　江行有怀社中诸友　　　　　康从理扁舟投落日遥夜楚江隅月上寒潮静灯依野岸孤驱驰悲断雁牢落愧栖乌一洒并州泪东流入旧都　　山中赠友人　　　　　　　　　潘纬西园独偃息伏枕连朝昏送客偶出户看云还倚门田芜没平野木落见前村怜尔幽怀者时来相与论　　寄金子坤　　　　　　　　　　陈鹤思君不可见渐觉岁年过世事犹如此生涯近若何天长红树没雨后乱山多何日金陵道相一和歌　　寄陆子和博士　　　　　　　　童佩树里看云远更浓与君止隔几山松论交未即眉间色识面难将病后容春尽黄鹂啼处处雨深青嶂湿重重陆机孙楚官相似倘肯来寻石竹踪　　怀谭思重太常　　　　　　　　前人东望相思泪欲流尺书缄就寄无由诗当穷巷何人采业有残篇只自雠一片青山寒屋上半村红杏老枝头五湖城外陶家柳雨后新巢几个鸠　　答钱山人惟实　　　　　　　　前人论交不是路岐情青眼争随杨柳生故国年华花一树贫家尊俎酒三行石边流水原无味门外青山岂必名却恐君归近城郭倘将诗句落公卿　　寄秦汝立　　　　　　　　　　前人思君无那路重重何处山形是九龙蒋诩门前三径竹陶潜宅里一株松汲泉酿酒添新瓮留客裁诗入莫钟今夜阑干挂春月清光可似别时浓　　中秋寄周简臣　　　　　　　张明弼独夜清光谁与期故人千里坐相思知君亦在月光下两地衔杯话旧时　　雨中怀友人　　　　　　　　曾异撰独倚楼独自言离群白鹤失高原霏霏有雨似无雨数数开门难出门得意诗文看也厌向明□几坐如昏知君此际还相忆满把黄花立小园　　满江红
寄朱
鄂州
　　　　宋苏轼
江汉西来高楼下蒲萄深碧犹自带岷峨云浪锦江春色君是南山遗爱守我为剑外思归客对此间风物岂无情殷勤说　江表传君休读狂处士真堪惜对空洲鹦鹉苇花萧瑟独笑书生争底事曹公黄祖俱飘忽愿使君还赋谪仙诗追黄鹤　　南乡子
九日寄
彭道微
　　黄庭坚
卧稻雨余收处处游人簇远洲白发又挨红袖醉戎州乱摘黄花插满头　青眼想风流画出当时一秋却忆去年欢意舞梁州塞雁西来特地愁　　水龙吟
寄无
愧丈
　　　　晁补之
满湖高柳摇风坐看骤雨来湖面跳珠溅玉圆荷翻倒轻鸥惊散堂上凉生槛边暑退罗裙零乱想东山谢守纶巾羽扇高歌下青天半　应记狂吟司马去年时黄花高宴竹枝苦怨琵琶多泪新年鬓换常恐归时眼中物是日边人远望隋河一带伤心雾霭遣离魂断　　贺新郎
独坐停云
有怀亲友
辛弃疾
甚矣吾衰矣怅平生交游零落只今余几白发空垂三千丈一笑人间万事问何物能令公喜我见青山多妩媚料青山见我应如是情与貌略相似　一尊搔首东□里想渊明停云诗就此时风味江左沈酣求名者岂识浊醪妙理回首叫云飞风起不恨古人吾不见恨古人不见吾狂耳知我者二三子　　沁园春
寄锺
贤良
　　　　刘克庄
我梦见君带飞霞冠着宫锦袍与牧之高会齐山风月谪仙同载采石云涛万卷星罗千篇电扫不学穷儿赋楚骚掀□处有鱼龙起舞狐兔悲嗥　英雄埋没蓬蒿暗摸索当年刘与曹叹事机易失功名难偶诛茆西崦种秫东皋栅有□豚庭无羔雁不是先生索价高人间窄待相期海上共摘蟠桃　　虞美人
寄李
公定
　　　　王千秋
流苏斗帐泥金额我亦花前客谪仙标韵胜琼枝一□一觞常是得追随　自从风借云帆便冷落青楼宴石桥风月也应猜过尽中秋不见晚归来　　沁园春
寄辛
承旨
　　　　　刘过
斗酒彘肩风雨渡江岂不快哉被香山居士约林和靖与坡仙老驾勒吾回坡曰西湖正如西子浓抹淡临镜台二公者皆掉头不顾只管传杯　白云天竺去来图画里峥嵘楼阁开爱纵横二涧东西水绕两峰南北高下云堆逋曰不然暗香浮动不若孤山先访梅须晴去访稼轩未晚且此徘徊　　前调
寄孙
竹湖
　　　　　　前人
问讯竹湖竹如之何如何未归道吴山越水无非佳处来无定止去亦何之只怕秋来未能忘耳心与轻云一样飞愁无柰但北□寄傲南涧题诗　人生万事成痴算世上久无公是非恨云台突兀无君子者雪堂流落有美人兮□雨梧桐微云河汉钟鼎山林无限悲阳山县是昌黎误汝汝误昌黎　　蝶恋花
秋夜
简赵尉
　　　　汪□
午夜凉生风小住银汉无声云约□星度佳客欲眠知未去对□只欠潇潇雨　素月四更山外吐酒醒衾寒消尽沈烟缕料想玉楼人倚处归帆目伫烟中浦　　洞仙歌
对雨
思友
　　　　　蒋捷
世间何处最难忘杯酒唯是停云想亲友此时无一盏千种离愁西风外长伴枯荷衰柳　去年深夜雨倾倒书□短烛心悬小红豆记得到门时雨正潇潇嗟今雨此情非旧待与子相期采黄花又未卜重阳果然晴否　　水龙吟
寄袁
竹初
