<!-- { "loadSidebar": true } -->
按魏志曹真传真子爽字昭伯少以宗室谨重明帝在东宫甚亲爱之及即位为散骑侍郎累迁城门校尉加散骑常侍转武卫将军拜大将军假节钺都督中外诸军事录尚书事与太尉司马宣王并受遗诏辅少主齐王即位加爽侍中改封武安侯南阳何晏邓扬李胜沛国丁谧东平毕轨咸有声名明帝以其浮华皆抑黜之及爽秉政乃复进叙任为腹心扬等欲令爽立威名于天下劝使伐蜀爽从其言宣王止之不能禁正始五年爽乃西至长安大发卒六七万人从骆谷入贼因山为固兵不能进参军杨伟为爽陈形势乃引军还初爽以宣王年德并高恒父事之不敢专行及晏等进用咸共推戴宣王遂称疾避爽爽饮食车服拟于乘舆尚方珍玩充牣其家又私取先帝才人七八人及将吏师工鼓吹良家子女三十三人皆以为伎乐诈作诏书发才人五十七人送邺台使先帝倢教习为技纵酒作乐骄淫盈溢宣王密为之备十年正月车驾朝高平陵爽兄弟皆从宣王部勒兵马先据武库遂出屯洛水浮桥奏爽有无君之心不宜典兵宿卫爽遂免以侯还第初张当私以才人张何等与爽疑其有奸收当治罪当陈爽与晏等阴谋反逆乃伏诛夷三族　　曹羲
按魏志曹真传真子羲为中领军以列侯侍从出入禁闼爽专政作威羲深以为大忧数谏止之不纳涕泣而起张当陈爽与何晏等谋逆羲伏诛　　曹训
按魏志曹真传真子训武卫将军张当陈爽谋逆训伏诛　　曹彦
按魏志曹真传真子彦散骑常侍侍讲
　　吴
　　曹弗兴
按尚友录弗兴吴人以善画名冠一时孙权命画屏误墨成蝇权疑其真以手弹之时有八绝弗兴与焉尝过青溪见赤龙飞水上写献孙皓送入内府至宋时久旱取弗兴画龙置水上俄而云迷雾起大雨如注

　徭姓部列传
　　汉
　　徭伟
按万姓统谱伟更始将镇淮阳

　高姓部列传六
　　明
　　高巽志
按万姓统谱巽志字士敏本萧县人元末寓居嘉兴博学多文为书院山长洪武初征修元史入翰林为编修升侍讲学士仕终太常少卿谥文忠　　高岳
按万姓统谱岳字彦高本畏吾氏高昌裔也大父仕元为江南行台御史中丞岳博洽有才华仪容秀整人望而敬之工草书丹药卜筮之术咸究识之洪武初荐知云南县免官居郡城　　高启
按明外史高启传启字季迪长洲人博学工诗家北郭与王行徐贲高逊志唐肃宋克余尧臣张羽吕敏陈则卜居相近号北郭十友又以能诗号十才子张士诚据吴名士响集启独依外家居吴淞江之青丘自号青丘子洪武初被荐召修元史授翰林院国史编修官复命教授诸王三年入对擢户部右侍郎自陈年少不敢当重任乃赐白金放还及归居青丘授书自给知府魏观为移其家入郡旦夕延见甚欢观以改修府治获谴帝见启所作上梁文因发怒腰斩于市年三十有九　　高复
按临邑县志复字再兴临邑人洪武初擢知常州府事为政有惠爱旱祷于城隍夜梦神告曰雨至矣天明果雨岁遂登民歌颂其德改吉安府同知以老疾辞赐半禄赡之卒&#葬上元县　　高巍
按明外史高巍传巍辽州人尚气节能文章母萧有痼疾巍左右侍奉至老无少懈母死蔬食庐墓三年洪武中旌孝行由太学生试前军都督府左断事建文帝即位上疏乞归田里未几辽州知州王钦应诏辟巍因赴吏部上书论政事时用事者皆议削诸王独巍请加恩书奏帝颔之已而燕兵起命从李景隆出师参赞军务巍复上书言臣愿晓以祸福感以亲亲之谊令休兵归藩帝壮其言许之巍至燕上书燕王书数上皆不报已而景隆兵败巍自拔南归奔济南誓死拒守屡败燕兵及燕王破京城巍自经死驿舍福王时赠太常少卿谥忠毅　　高翼
按万姓统谱翼栖霞人洪武中以才行卓异仕于朝累官至都察院左都御史体貌出众人敬畏之后命佐师征云南　　高敏
按万姓统谱敏安阳人由太学擢礼科给事中处事公正官至大理寺左少卿　　高复亨
按万姓统谱复亨字本中元时游燕京从太史金华王余庆学及游学于欧阳元诸名公之门洪武中诏为总戎掌书记改知河间献县招集流亡百姓咸歌思之坐累谪锺离未几诏起官复知诸城诸城故密地密人废学久复亨始至树学延儒教化大行　　高德旸按浙江通志德旸字孟升钱塘人洪武间以文学荐升高州府学教授永乐初纂修大典为副总裁进讲春宫博物洽闻诗文纯雅名重一时所著有节庵集　　高翔按名山藏臣林外记翔朝邑人文学矜名节洪武中以明经征监察御史多所论奏成祖召翔翔丧服入见大哭遂族之没其产发其先墓杂烧以犬马骨扬其灰加赋给产家曰令世世怒翔也　　高嗣兴
按畿辅通志嗣兴唐县人以秀才上疏敬陈王道奏官民利病太祖喜之升擢兵部主事累官至尚书　　高翀按山西通志翀翼城人洪武乙丑进士历官郎中一日太祖微行过其家见妻纺织翌旦早朝赐翀绢以旌之后卒赐祭葬　　高贤宁
按明外史高贤宁传贤宁济阳儒学生尝受学于教谕王省以节义相砥砺建文中贡为国学生燕兵围济南贤宁适在围中燕王射书城中谕降贤宁作周公辅成王论射城外王悦其言为缓攻相持两月卒溃去燕王称帝后贤宁被执见帝予一官贤宁固辞其友纪纲为锦衣卫指挥有宠劝贤宁就职贤宁不可纲为言于帝得遣归年九十七卒　　高士文
按名山藏勋封记建平伯高士文咸宁人以开国云南塞北功升燕山护卫百户从靖难战大宁广昌白沟夹河东平陷阵先登以都督佥事征交址平其余寇进追贼中飞炮死赠伯使子福嗣与世券卒子远嗣卒子震病不能嗣弟进嗣卒无子弟子&#嗣卒无子义子李继宗冒嗣竟除　　高廷礼
按名山藏臣林记廷礼初名&#字彦恢自号漫士永乐初自布衣召授翰林待诏迁为典籍博学能文工书画事亲孝谨所选唐诗品汇唐诗正声具有伦鉴行于世　　高翥
按金乡县志翥邑之路地社人有庶弟腾父最钟爱一日有贼执腾索财不得将杀之翥闻奔告贼曰家财在我非弱弟所私释之其执我贼遂释腾执翥竟无财以应遂被害时永乐元年也　　高从吉
按畿辅通志从吉邢台人永乐初任南京山西道御史巡按楚越秦蜀四省以风力称永乐十三年交趾叛命英国公张辅征之以从吉为监军献绩升都宪总督交趾军务寻卒于王事　　高斗南
按明外史高斗南传斗南字拱极陕西徽州人貌魁梧语音若钟洪武中由荐举授四川定远知县才识英敏多善政二十九年坐事被征耆民奔走阙下具列善政以闻太祖遣还既还任政绩益着九载绩最擢云南新兴知州居数年以衰老乞归荐子恂自代成祖许之年七十而卒　　高恂
按明外史高斗南传斗南知新兴州以衰老乞归荐子吏科给事中恂自代恂字士信博学能诗文官新兴从大军征交趾有协赞功师还卒于官　　高榖
按明外史高榖传榖字世用扬州兴化人永乐十三年进士选庶吉士授中书舍人仁宗即位改春坊司直郎寻迁翰林侍讲正统十年由侍讲学士进工部右侍郎入内阁典机务景泰初进工部尚书兼翰林学士英宗将还奉迎礼薄千户龚遂荣投书于榖具言礼宜从厚榖因抗章恳请如遂荣指不从景泰二年进少保东阁大学士加太子太傅七年进谨身殿大学士榖清直持议正王文数挤榖榖屡请解机务不许英宗复位榖谢病归杜门绝宾客居四年卒年七十成化初赠太保谥文义　　高举
按万姓统谱举字云翰祥符人永乐进士兵科给事中持正不阿慷慨敢言以不合时解官归其居不蔽风日菲衣恶食怡怡如也年九十余而卒　　高泽
按明外史黄泽传高泽义乌教谕也永乐初坐事谪戍仁宗嗣位上书言时事召至帝已晏驾宣宗即位用为兵科都给事中　　高旭
按福州府志旭字时旭候官人宣德癸丑进士授吏科给事中改兵科正统中擢江西督学佥事景泰初罢各省督学后卒于官旭莅政宽恕议狱多所平反　　高昙按无锡县志昙字景云以国子生除漳州府通判正统十四年讨邓茂七府使昙督军饷次于茶铺遇贼略其刍粮执至琥珀岭见贼将胁以刃昙厉声骂贼贼遂杀之事闻赠工部员外郎　　高明
按万姓统谱明字上达江西人景泰进士授御史仕至右佥都御史请告不出明天性孝友俊畅有通才难进易退出处皦然　　高宗本
按太仓州志宗本字茂卿景泰五年进士为监察御史巡按河南豪右屏迹清军四川摘奸匿洗白冤者及按湖广城步县剧贼乱宗本监军剿之民得不扰后奉敕整饬宁夏等处军务出为河南副使凡讼狱多平反以疾解职卜居扬之江都自号江淮逸叟所著述甚富　　高智
按陜西通志智实授百户天顺五年御敌亡优恤　　高瑶按明外史高瑶传瑶字庭坚闽县人由乡举为荆门州学训导成化三年抗疏陈十事其一言郕王继统厥功不细望特敕追加庙号尽亲亲之恩章下廷议久不决帝终感瑶言竟复郕王帝号瑶后知番禺县多异政发中官韦眷通番事没其赀巨万于官眷憾甚诬奏于朝被逮谪戍永州释还卒　　高铨
按扬州府志铨字宗选江都人成化己丑进士累官至南京户部尚书历官所至务持大体咸着政绩铨性温厚好礼家居虽乡党小吏来谒亦必公服迎送乡人感之　　高鉴
按汝宁府志鉴字克明信阳人成化戊戌登进士为武选司主事寻以事忤中贵人逮谪镇远通判迁镇江同知夔州知府甫一载致仕归鉴体貌修伟才器磊落善谈辨晓音律诗书图画自成一家云　　高琬
按江西通志琬字德资宜春人成化戊戌进士历知松阳上海二县治行第一擢南京监察御史历升浙江左布政使右副都御史抚治郧阳琬器貌端重晓达民事河南襄汉盗起琬同彭泽讨平之召还遂谢病归　　高引先
按万姓统谱引先字世德宜章人成化进士授行人使朝鲜馆伴来迎引先曰朝鲜称王受命天朝王不来迎是与王人抗矣王谢罪来迎后遂为常升御史发奸摘伏修举废坠历四川参议卒引先燕居相对宾客闺门如官府交友必忠信见人患难必思急拯之故卒之日四方吊问如市云　　高友玑
按浙江通志友玑字肃政乐清人弘治庚戌进士以刑曹出守九江治为十三郡最时岑猛作乱廷简有干局达权变者官其地遂升广西参政管四川府事命下单车入境不烦兵而束手听命擢陕西布政使寻升副都御史巡抚大同以抑贵幸坐致仕用荐起为总督漕运副都御史&#南京刑部尚书寻谢病归为人恪恭严整善守成法以寿终赐祭葬赠太子少保谥襄简　　高贯
按江阴县志贯字曾唯与兄宾同举弘治乙卯应天乡试己未成进士授工部主事分治三沽河多所兴革三年升刑部员外郎执法不阿有千户张福讼而抗法诉之逆瑾遂下贯诏狱谪知州已迁户部郎升浙江副使奖廉黜贪各得其情丙子考绩京师道卒　　高显
按濮州志显字德彰濮州人父斌以孝闻显中弘治十二年进士由魏县令累擢户刑二科给事中时逆瑾用事首论大学士焦阿附不职及马提督讨贼无功朝野惮之出佥湖广按察事从尚书彭泽平诸蛮獠升陕西按察副使寻掌本司廉访使御史忌其亢直遂解官　　高栋
按云南通志栋姚州土舍弘治十六年普贼叛栋同大理指挥唐永击之栋奋勇杀贼十余人追至板桥驿遇伏只身还战中十余枪死巡抚嘉其义勇以礼归葬之　　高淓
