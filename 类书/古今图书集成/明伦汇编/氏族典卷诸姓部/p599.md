<!-- { "loadSidebar": true } -->
按宋史王素传素字仲仪太尉旦季子也赐进士出身至屯田员外郎御史中丞孔道辅荐为侍御史道辅贬出知鄂州仁宗思其贤擢知谏院王德用进二女子素论之帝立命遣二女出擢天章阁待制淮南郡转运按察使改知渭州坐市木河东有扰民状降华州又夺职徙汝俄悉还其故迁龙图阁直学士以枢密直学士知开封府出知定州成都府凡为政务合人情蜀人纪其目号曰王公异断复知开封出知许州治平初召拜端明殿学士复知渭州换澶州观察使知成德军改青州观察使熙宁初还以学士知太原府入知通进银台司转工部尚书致仕卒谥曰懿敏　　王质
按宋史王祜传祜子旭旭子质字子野少师事杨亿以荫补太常寺奉礼郎后献文召试赐进士及第被荐为馆阁校勘改集贤校理累迁尚书祠部员外郎通判苏州州守黄宗旦得盗铸者百余人下狱喜见于色质曰以术钩人置之死而又喜仁者之政固如是乎宗旦惭沮为薄其罪还判尚书刑部知蔡州州人岁时祀吴元济庙质毁之为更立狄仁杰李诉像而祠之徙卢州盗杀其徒并赀而遁捕得之质论盗死大理以法不当死降监舒州灵仙观逾年韩琦知审刑院请盗杀其徒非自首者勿原著为令于是郑戬叶清臣皆言质非罪起知秦州迁度支郎中徙荆湖北路转运使擢天章阁待制出知陕州卒质家世富贵兄弟习为骄侈而质克己好善自奉简素如寒士范仲淹贬饶州质持酒往饯或以诮质质曰范公贤者得为之党幸矣世以此益贤之　　王琪
按宋史王珪传珪从兄琪字君玉起进士调江都主簿上时务十二事仁宗嘉之除馆阁校勘集贤校理帝宴太清楼命馆阁臣作山水石歌琪独蒙褒赏诏通判舒州历开封府推官直集贤院两浙淮南转运使修起居注知制诰尝入对便殿帝从容谓曰卿雅有心计若三司缺使当无以易卿会奉使契丹因感疾还上介诬其诈责信州团练副使久之以龙图阁待制知润州徙知江宁复知制诰加枢密直学士知邓州徙扬州入判太常寺出知杭州以礼部侍郎致仕卒　　王珪
按宋史王珪传珪字禹玉成都华阳人后徙舒曾祖永事太宗为右补阙珪弱岁奇警出语惊人举进士甲科通判扬州召直集贤院为盐铁判官修起居注进知制诰知审官院为翰林学士知开封府遭母忧除丧复为学士兼侍读学士嘉佑立皇子珪草诏英宗在位令兼端明殿学士谕之曰秘殿之职非直器卿于翰墨闻二府员缺即出命矣神宗即位迁学士承旨珪典内外制十八年最为久次熙宁三年拜参知政事九年进同中书门下平章事集贤殿大学士元丰官制行由礼部侍郎超授银青光禄大夫五年拜尚书左仆射兼门下侍郎八年帝有疾珪白皇太后请立延安郡王为太子太子立是为哲宗进珪金紫光禄大夫封岐国公卒于位赠太师谥文公　　王尧臣按宋史王尧臣传尧臣字伯庸应天府虞城人举进士第一授将作监丞通判湖州召试改秘书省著作郎擢知制诰陕西用兵为体量安抚使时韩琦坐好水川兵败徙秦州范仲淹亦以擅复元昊书降耀州尧臣言二人者皆忠义智勇不当置之散地又荐种世衡狄青有将帅才明年贼果自镇戎军原州入寇败葛怀敏仲淹自将庆州兵捍贼贼引去仁宗思其言乃复以琦仲淹为招讨使置府泾州而使尧臣再安抚泾原因论沿边城寨控扼要害贼径通属及备御轻重之策五事上之报可以户部郎中权三司使丁母丧服除转右谏议大夫遂拜枢密副使居三年裁抑侥幸于是有镂匿名书以布京城然仁宗不以为疑也进吏部侍郎卒赠尚书左仆射谥文安尧臣执政时尝劝帝早立嗣元丰三年子同老进遗稿论父功加赠太师中书令改谥文忠　　王益恭
按宋史王曙传曙子益恭字达夫以荫为卫尉寺丞性恬淡慕唐王龟之为人数解官就养终父丧遂以尚书司门员外郎致仕卒　　王益柔
按宋史王曙传曙子益柔字胜之为人伉直尚气喜论天下事用荫至殿中丞杜衍丁度宣抚河东使还以学术政事荐知介丘县范仲淹未识面以馆阁荐之除集贤校理预苏舜钦秦邸会醉作傲歌张方平宋祁王拱辰列状言益柔罪黜监复州酒久之为开封府推官盐铁判官出为两浙京东西转运使熙宁元年入判度支审院判吏部流内铨直舍人院知制诰迁龙图阁直学士秘书监知蔡扬亳州江宁应天府卒　　王嵩
按陕西通志嵩青涧僧元昊亲信将野利王天都王种世衡城青涧谋去之察嵩坚朴表授三班借职充经略司指挥使予居室骑从衣食嵩感恩或掠治械系卒无怨世衡知可任谓曰吾将以事使汝戒汝勿言嵩泣对曰蒙将军恩誓以死报况捶楚乎世衡乃草遗野利书密缝衲衣间告嵩曰此非滨死不得泄并以画龟一幅枣一篰为信俾遗野利嵩至野利所致世衡命出枣龟投之野利笑曰吾素奇种将军今何儿女子见识度嵩有书索之嵩答以无野利不敢匿乃封其龟枣上元昊元昊召野利与嵩廷诘世衡书捶楚极苦嵩终不言命曳出诛之嵩大号曰始将军遣嵩密遗野利王书戒不得妄泄今不幸空死吾负将军乃褫衲衣取书以进元昊于是疑野利嵩还野利已报死矣元昊既失一将遂定讲和之策经略使庞籍疏嵩劳选三班奉职后嵩自陈进侍禁合门祗候　　王惟熙
按万姓统谱惟熙如皋人初调监城尉有群饮而毙者囚莫肯承州以属尉惟熙脱其械与饮食问一人曰汝用左手而死者伤右尚何拒囚伏罪侬智高反岭南诸吏弃城论死者数十惟熙奏以城不足恃皆得免　　王拱辰
按宋史王拱辰传拱辰字君贶开封咸平人元名拱寿年十九举进士第一仁宗赐以今名通判怀州入直集贤院历盐铁判官修起居注知制诰庆历元年为翰林学士权三司使坐举富民郑旭出知郑州徙澶瀛并三州数岁还为学士承旨至和三年复拜三司使聘契丹使还以端明殿学士知永兴军历泰定二州河南大名府积官至吏部尚书神宗登极恩迁太子少保熙宁元年复以北院使召还王安石参知政事恶其异己出为应天府八年入朝为中太一宫使元丰初转南院使再判大名改武安军节度使哲宗立徙节彰德加检校太师是年薨谥懿恪　　王存
按宋史王存传存字正仲润州丹阳人庆历六年登进士第除密州推官修洁自重为欧阳修吕公着所知治平中入为国子监直讲迁秘书省著作佐郎知太常礼院存故与王安石厚安石执政数引与论事不合即谢不往尝召见便殿累上书陈时政因及大臣无所附丽皆时人难言者元丰元年神宗察其忠实无党以为国史编修官修起居注时起居注虽日侍而奏事必禀中书俟旨存乞复唐贞观左右史执笔随宰相入殿故事神宗韪其言听直前奏事明年以右正言知制诰迁龙图阁直学士知开封府进枢密直学士改兵部尚书转户部元佑二年拜中大夫尚书右丞三年迁左丞蔡确以诗怨讪存与范纯仁欲薄其罪确再贬存亦罢岁余加资政殿学士知扬州召为吏部尚书除知大名府绍圣初请老建中靖国元年卒　　王猎
按宋史王猎传猎字得之长垣人屡应进士不第庆历用兵诏求遗逸范仲淹荐之得出身为永兴蓝田主簿徙林虑令县依山俗以搜田为生不知学猎立孔子庙择秀民诲之入为吴王潭王宫教授凡在京藩十二年宗室无高卑少长各得其欢英宗在邸尊礼之及即位拜天章阁待制兼侍讲方议濮王称以问猎猎不可帝曰王待侍讲厚亦持此说邪对曰臣荷皇恩厚不敢以非礼名号加于王所以报王也帝大悟自是不复议神宗立进龙图阁直学士自工部郎中为本曹侍郎致仕后八年卒　　王广渊
按宋史王广渊传广渊字才叔大名成安人庆历中上曾祖明家集诏官其后广渊推与弟广廉而以进士为大理法直官编排中书文字裁定祖宗御书十卷仁宗嘉之以知舒州留不行英宗居藩邸广渊因见昵献所为文及即位除直集贤院谏官司马光言广渊交结奔竞世无与比当仁宗之世私自托于陛下今当治其罪而更赏之何以厉人臣之节帝不听用为群牧三司户部判官神宗立出知齐州广渊以方春农事兴而民苦乏乞留本道钱帛贷之贫民岁可获息二十五万其事与青苗合安石以为可用召至京师程颢李常论其抑配掊克迎朝廷旨意以困百姓不行擢宝文阁待制二年进龙图阁直学士知渭州广渊小有才而善附会所辟置类非其人下诏切责卒赠右谏议大夫弟临子得君　　王文贯
按万姓统谱文贯字贯道鄞人早嗜学与乡先生余端良游魁太学公试登庆历进士除宗学谕弟宗道同领乡荐亦举进士文贯精毛诗以辅氏为宗从游尝数十人同郡知名奉化汪元春慈溪黄震俱以论议政事称于时文贯由是显名　　王求
按万姓统谱求郪人举进士知眉州恂恂谨饬有誉于时子维亦举进士仕至荥州太守退休三十年清节大着　　王易简
按万姓统谱易简字理得尚书佐之元孙生而颖异幼丧父哀毁如成人益嗜学及冠有声望登进士第除温州瑞安主簿不赴隐居城南笃伦义事伯姊甚谨尤赒恤其族抚兄之诸孤如其子多所著述　　王从政按万姓统谱从政仁宗时为东头供奉官合门祗候与侬智高战于太平场被执骂贼不已至以沸汤沃之终不屈而死赠信州刺史录其孙二人　　王贽
按万姓统谱贽太和人举进士知开封府庆历初知谏院言事多听用除天章阁待制条陈时事对策甚久上谓左右曰五方异禀若南方有燕赵之气王贽是也英宗践祚进给事中神宗即位改户部侍郎　　王夷简按万姓统谱夷简字清叟婺源人以父武翼大夫遗泽授承信郎历任江南第五将领积官至武翼郎夷简气清古闲居几二十年辟风月园结选朴庵官终沅州麻阳令　　王中立
按尚友录中立岢岚州人博学强记家豪于财待宾客丰腆而自奉甚俭妻亡不再娶亦不就举后遇神僧人觉其谈吐诗翰异常问之不言晚年易名云鹤自号拟栩临终预&#期而逝　　王景山
按尚友录景山永嘉人少敏悟书过目成诵庆历初第进士当时伊洛诸儒未作景山独能发明经蕴尝作儒志一篇学者宗之　　王举正
按宋史王化基传化基子举正字伯仲幼嗜学厚重寡言以荫补秘书省校书郎进士及第知伊阙任丘县馆阁校勘集贤校理真宗实录院检讨国史编修官三迁尚书度支员外郎直集贤院修三朝宝训同修起居注擢知制诰其妻父陈尧佐为相改龙图阁待制尧佐罢以兵部郎中复知制诰为翰林学士拜右谏议大夫参知政事迁给事中欧阳修等论举正懦默不任事举正自求去遂以资政殿学士尚书礼部侍郎知许州光化军徙知应天府累迁左丞皇佑初拜御史中丞及狄青为枢密使言青出兵伍不可为执政力争不能夺因请解言职帝称其得风宪体除观文殿学士礼部尚书知河南府入兼翰林侍读学士以太子少傅致仕卒谥安简　　王伯起
按万姓统谱伯起海陵人父纶仕为太常博士伯起举进士不第叹曰士不自重而献艺求售可耻也于是闭门肆志于学人莫窥其面仁宗诏赐粟帛王觌志其墓谓伯起不有其道而道着于朋友不居其名而名闻于朝廷　　王正伦
按万姓统谱正伦皇佑中以太尉将兵击侬贼战死于难子景仁即其地结草堂祠之朝廷嘉其节赐节度使谥曰忠献　　王梦易
按万姓统谱梦易荥州人累世同居号义门王氏父伯琪以义声着闻州有盐州籍民煎输惟有禄家得免伯琪请于州均之为官户所诬赍恨以没梦易登皇佑进士为朝奉郎欲成父志言于三司得上闻还籍没者三百余家蠲岁额三十万部刺史以他事中之罢归　　王畴
