<!-- { "loadSidebar": true } -->
按魏志桓阶传阶字伯绪长沙临湘人也仕郡功曹太守孙坚举阶孝廉除尚书郎父丧还乡里会坚击刘表战死阶冒难诣表乞坚丧表义而与之后太祖与袁绍相拒于官渡表举州以应绍阶说其太守张羡举长沙及旁三郡以拒表遣使诣太祖太祖大悦会绍与太祖连战军未得南而表急攻羡羡病死城陷阶遂自匿久之刘表辟为从事祭酒欲妻以妻妹蔡氏阶自陈已结婚拒而不受因辞疾告退太祖定荆州闻其为张羡谋也异之辟为丞相掾主簿迁赵郡太守魏国初建为虎贲中郎将侍中时太子未定而临灾侯植有宠阶数陈文帝德优齿长宜为储副公规密谏前后恳至迁尚书典选举文帝践阼迁尚书令封高乡亭侯加侍中阶疾病帝自临省徙封安乐乡侯又赐阶三子爵关内侯佑以嗣子不封病卒又追赠关内侯后阶疾笃遣使者即拜太常薨帝为之流涕谥曰贞侯子嘉嗣　　桓纂
按魏志桓阶传阶弟纂散骑侍郎赐爵关内侯　　桓范按魏略范字元则世为冠族建安末入丞相府延康中为羽林左监以有文学典集皇览明帝时为中领军尚书迁征卤将军东中郎将使持节都督青徐诸军事治下邳与徐州刺史郑岐争屋引节欲斩岐为岐所奏不直坐免还复为兖州刺史正始中拜大司农范前在台阁号为晓事及为司农又以清省称于时曹爽辅政以范乡里老宿于九卿中特敬之及宣王起兵闭城门以范为晓事指召之范不从乃突出至平昌城门城门已闭门已司蕃故范举吏也范呼之举手中板以示之矫曰有诏召我卿促开门蕃欲求见诏书范呵之言卿非我故吏耶何以敢尔乃开之范出城顾谓蕃曰太傅图逆卿从我去蕃徒行不能及遂避侧范南见爽劝爽兄弟以天子诣许昌征四方以自辅爽不从遂进谓帝曰陛下作诏免臣官报皇太后令范知爽首免而已必坐唱义也爽等既免帝还宫遂令范随从到洛水浮桥北望见宣王下车叩头而无言宣王呼范姓曰桓大夫何为尔邪车驾入宫有诏范还复位范诣阙拜章谢待报会司蕃诣鸿胪自首具说范前临出所道宣王乃忿然收范于阙下按范沛国
人与爽同诛

　　桓威
按魏志王粲传景初中下邳桓威出自孤微年十八而着浑舆经依道以见意从齐国门下书佐司徒署吏后为安成令　　桓嘉
按魏志桓阶传阶子嘉尚升迁亭公主会嘉平中以乐安太守与吴战于东关军败没谥曰壮侯子翊嗣　　晋　　桓陵
按世语阶孙陵字元徽有名于晋武帝世至荥阳太守卒　　桓诩
按晋书桓宣传宣祖诩义王太守
　　桓
按晋书桓宣传宣父&#冠军长史
　　桓颢
按晋书桓彝传彝父颢官至郎中
　　桓景
按晋书桓宣传宣族子伊伊父景有当世才干仕至侍中丹阳尹中领军护军将军长社侯　　桓宣
按晋书桓宣传宣谯国铚人也为元帝丞相舍人时坞主张平樊雅各据一城众数千人帝转宣为参军使就平雅平雅遣军主簿随宣诣丞相府受节度王含请宣为参军顷之祖逖出屯庐州遣殷又诣平雅乂意轻平平于坐斩乂逖攻平杀之而雅据谯城逖以力弱求助于含含遣宣助逖复说雅出降迁谯国内史祖约之弃谯城也宣以笺谏及约与苏峻同反宣遣其子戎白约约不听宣遂距约不与之同因投温峤峤以戎为参军陶侃辟戎为掾上宣为武昌太守寻迁监沔中军事石勒刺史郭敬戍襄阳陶侃使其子斌与宣攻拔之遂平襄阳侃使宣镇之宣招怀初附劝课农桑十余年间石季龙再遣骑攻之宣能得众心每以寡弱距守侃方欲使宣北事中原会侃薨庾亮将谋北伐以宣为平北将军假节镇襄阳庾翼代亮欲倾国北讨更以宣为梁州刺史以前后功封竟陵县男宣久在襄阳绥抚侨旧甚有称绩翼令宣进伐为贼所败贬为建威将军宣望实俱丧兼以老疾发愤卒　　桓雄
按晋书桓雄传雄长沙人也少仕州郡谯王承为湘州刺史命为主簿王敦之逆承为敦将魏乂所执佐吏奔散雄与西曹韩阶从事武延并毁服为僮竖随承向武昌乂见雄姿貌长者进退有礼知非凡人有畏惮之色因害之　　桓彝
按晋书桓彝传彝字茂伦谯国龙亢人汉五更荣之九世孙性通朗早获盛名有人伦识鉴少与庾亮深交雅为周顗所重顗尝叹曰茂伦嵚崎历落固可笑人也起家州主簿赴齐王冏义拜骑都尉元帝为安东将军板行逡遒令寻辟丞相中兵属累迁中书郎尚书吏部郎名显朝廷于时王敦擅权嫌忌士望彝以疾去职明帝将伐王敦拜彝散骑常侍引参密谋及敦平以功封万宁县男补宣城内史在郡有惠政为百姓所怀苏峻之乱也彝纠合义众欲赴朝廷寻王师败绩彝闻而慷慨流涕进屯泾县遣将军俞纵守兰石峻遣将韩晃攻之纵力战死晃因进军攻彝彝固守经年势孤力屈贼曰彝若降者当待以优礼将士多劝彝伪降更思后举彝不从辞气壮烈志节不挠城陷为晃所害年五十三贼平追赠廷尉谥曰简咸安中改赠太常　　桓伊
按晋书桓宣传宣族子伊字叔夏为王蒙刘惔所知频参诸府军事累迁大司马参军时苻坚强盛乃授伊淮南太守以绥御有方进建威将军历阳太守又进都督豫州诸军事豫州刺史及苻坚南寇与谢元俱破坚于肥水以功封永修县侯伊善音乐有蔡邕柯亭笛常自吹之时谢安婿王国宝专利无检安恶其为人每抑制之及孝武末年嗜酒好内而会稽王道子狎昵谄邪于是国宝谗谀稍行安功名盛极嫌隙遂成帝召伊饮燕安侍坐帝命伊吹笛伊即吹为一弄便抚筝而歌怨诗曰为君既不易为臣良独难安泣下沾衿其须曰使君如此不凡帝甚有愧色伊在州十年绥抚荒杂甚得物情桓冲卒迁都督江州荆州十郡豫州四郡军事江州刺史伊随宜拯抚百姓赖焉在仕累年征拜护军将军卒官子肃之嗣卒子陵嗣宋受禅国除　　桓不才
按晋书桓宣传伊弟不才有将略讨孙恩至冠军将军　　桓温
按晋书桓温传温字元子宣城太守彝之子也生未&#温峤见之曰此儿有奇骨可试使啼及闻其声曰真英物也彝以峤所赏故遂名之曰温峤笑曰果尔后将易吾姓也彝为韩晃所害泾令江播豫焉温年十五志在复雠至年十八会播终子彪兄弟三人居丧温诡称吊宾得进刃彪于庐中并追二弟杀之时人称焉选尚南康长公主拜驸马都尉袭爵万宁男除琅琊太守累迁徐州刺史庾翼荐于明帝以为都督荆梁四州诸军事安西将军荆州刺史领护南蛮校尉假节时李势微弱温志在立勋于蜀永和二年率众西伐势降温还江陵进位征西大将军开府封临贺郡公及石季龙死温欲率众北征先上疏求朝廷议水陆之宜久不报时知朝廷杖殷浩等以抗己温甚忿之声言北伐拜表便行顺流而下行达武昌众四五万内外噂人情震骇简文帝时为抚军与温书温即回军还镇进位太尉固让不拜时殷浩至洛阳修复园陵经涉数年屡战屡败器械都尽温复进督司州因朝野之怨乃奏废浩自此内外大权一归温矣温遂统步骑四万征关中进至霸上居人皆持牛酒迎温于路耆老感泣曰不图今日复见官军初温恃麦熟取以为军资而健芟苗清野军粮不属收三千余口而还母孔氏卒上疏解职欲送葬宛陵诏不许葬毕视事欲修复园陵移都洛阳表疏十余上不许进温征讨大都督督司冀二州诸军事委以专征之任温自江陵北伐姚襄败奔平阳温屯故太极殿前徙入金墉城谒先帝诸陵陵被侵毁者皆缮复之兼置陵令遂旋军升平中改封南郡公改授并司冀三州以交广辽远罢都督温表辞不受又加侍中大司马都督中外诸军事假黄钺上疏陈便宜七事有司皆奏行之寻加羽葆鼓吹置左右长史司马从事中郎四人复率舟军进合肥加扬州牧录尚书事使侍中颜旄宣旨召温入参朝政温至赭圻诏又使尚书车灌止之温遂城赭圻固让内录遥领扬州牧属鲜卑攻洛阳简文帝时辅政会温于洌洲议征讨事温移镇姑孰会哀帝崩事遂寝温以雄武专朝窥觎非望太和四年又上疏悉众北伐慕容垂距之温军败绩温既负其才力久怀异志欲先立功河朔还受九锡既逢覆败名实顿减于是参军&#超进废立之计温乃废帝而立简文帝多所废徙诛庾倩殷涓曹秀等是时温威势翕赫侍中谢安见而遥拜之及帝崩温入朝赴山陵内外怀惧既至拜高平陵左右觉其有异既登车谓从者曰先帝向遂灵见既不述帝所言故众莫之知但见将拜时频言臣不敢而已又问左右殷涓形状答者言肥短温云向亦见在帝侧因遇疾薨年六十二　　桓云
按晋书桓彝传彝子云字云子初为骠骑何充参军尚书郎不拜袭爵万宁男历位建武将军义城太守遭母忧去职葬毕起为江州刺史称疾庐于墓次诏书敦逼固辞不行服阕然后莅职加都督司豫二州军事领镇蛮护军西阳太守假节云招集众力志在足兵多所枉滥众皆嗟怨时温执权有司不敢弹劾升平四年卒赠平南将军谥曰贞子序嗣官至宣城内史　　桓豁
按晋书桓彝传彝子豁字朗子初辟司徒府秘书郎皆不就谢万败于梁西藩骚动温命豁督沔中七郡军事击慕容屈尘破之进号右将军温薨迁征西将军太元初迁征西大将军开府豁上疏固让竟不许及苻坚陷仇池豁以威略不振所在覆败又上疏陈谢固辞寻卒初豁闻苻坚国中有谣云谁谓坚石打碎有子二十人皆以石为名以应之　　桓秘
按晋书桓彝传彝子秘字穆子初拜秘书郎兄温抑而不用久之为辅国将军宣城内史后为散骑常侍徙中领军孝武帝初即位妖贼卢竦入宫秘与左卫将军殷康俱入击之温入朝穷考竦事收尚书陆始等罹罪者甚众秘亦免官居宛陵每愤愤有不平之色温疾笃秘与温子熙济等谋共废冲冲密知之先遣力士拘录熙济而后临丧秘于是废弃遂居于墓所放志田园先冲卒长子蔚官至散骑常侍游击将军桓元篡以为醴陵王　　桓冲
按晋书桓彝传彝子冲字幼子温诸弟中最淹识从温征伐有功迁督荆雍七郡军事镇襄阳进号征卤将军赐爵丰城公寻迁振威将军江州刺史温薨武帝诏冲都督扬江豫三州军事冲尽忠王室谢安以时望辅政为群情所归冲乃解扬州自求外出桓氏党与莫不扼腕冲处之淡然于是改授车骑将军徐州刺史镇京口假节丹阳尹王蕴以后父之重昵于安安意欲出蕴为方伯乃复解冲徐州自京口迁镇姑熟俄迁都督江荆梁益等军事又以其子嗣为江州刺史冲既到江陵时苻坚强盛冲欲移阻江南乃上疏移镇上明坚将苻融寇樊邓石越寇鲁阳所在陷没冲遣刘奭朱序击之而奭畏懦不进序又为贼所擒冲深自咎责请解职不许既而苻坚尽国内侵冲深以根本为虑乃遣精锐三千来赴京都谢安固不听冲召佐吏对之叹曰天下事可知吾其左&#矣俄而闻坚破又知朱序因以得还冲本疾病加以惭耻发病而卒有子嗣谦修崇弘羡怡　　桓熙
按晋书桓温传温子熙字伯道初为世子后以才弱使冲领其众及温病熙与叔秘谋杀冲冲知之徙于长沙　　桓济
按晋书桓温传温子济字仲道与熙同谋俱徙长沙　　桓韵按晋书桓温传温子韵字叔道赐爵临贺公
　　桓伟
按晋书桓温传温子伟字幼道平厚笃实居藩为士庶所怀历使持节督荆益宁秦梁五州诸军事安西将军领南蛮校尉荆州刺史西昌侯赠骠骑将军开府仪同三司　　桓元
