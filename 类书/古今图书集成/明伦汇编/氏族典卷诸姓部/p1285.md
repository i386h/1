<!-- { "loadSidebar": true } -->
按晋书乞伏国仁载记祁&#死利那子述延立讨鲜卑莫侯于苑川大破之降其众二万余落因居苑川以叔父轲&#为师傅委以国政斯引乌&#为左辅将军镇蔡园川出连高胡为右辅将军镇至便川叱卢那胡为率义将军镇牵屯山　　乞伏&#大寒
按晋书乞伏国仁载记述延死子&#大寒立会石勒灭刘曜惧而迁于麦田元孤山　　乞伏司繁
按晋书乞伏国仁载记大寒死子司繁立始迁于度坚山寻为苻坚将王统所袭部众叛降于统司繁叹谓左右曰智不距敌德不抚众剑骑未交而本根已败见众分散势亦难全若奔诸部必不我容吾将为呼韩邪之计矣乃诣统降于坚坚大悦署为南单于留之长安以司繁叔父吐雷为勇士护军抚其部众俄而鲜卑勃寒侵斥陇右坚以司繁为使持节都督讨西胡诸军事镇西将军以讨之勃寒降司繁遂镇勇士川甚有威惠　　乞伏国仁
按晋书乞伏国仁载记司繁卒国仁代镇会国仁叔父步颓叛坚遣国仁讨之步颓迎国仁招集诸部有不附者讨而并之及坚为姚苌所杀国仁以孝武太元十年自称大都督大将军大单于领秦河二州牧建元曰建义以其弟干归为上将军置武城武阳安固武始汉阳天水略阳漒川甘松匡朋白马苑川十二郡筑勇士城以居之明年南安秘宜及诸羌来击国仁苻登遣使者署国仁使持节大都督都督杂夷诸军事大将军大单于苑川王国仁率骑三万袭鲜卑大人密贵裕苟提伦等三部于六泉高平鲜卑没奕于金熙连兵来袭相遇于渴浑川大战败之斩级三千获马五千匹没奕于及熙奔还三部震惧率众迎降署密贵建义将军六泉侯裕苟建忠将军兰泉侯太元十三年国仁死在位四年伪谥宣烈王庙号烈祖　　乞伏干归
按晋书乞伏国仁载记干归国仁弟也雄武英杰沈雅有度量国仁死其群臣咸推干归为大都督大将军大单于河南王赦其境内改元曰太初立其妻边氏为王后遂迁于金城太元十四年苻登遣使署干归大将军大单于金城王时登为姚兴所逼遣使请兵进封干归梁王命置官司纳其妹东平长公主为梁王后干归遣其前将军乞伏益州冠军翟&#率骑二万救之会登为兴所杀乃还师氐王杨定率步骑四万伐之干归遣其凉州牧乞伏轲殚秦州牧乞伏益州立义将军诘归拒之大败定斩定尽有陇西巴西之地太元十七年赦其境内殊死已下署其长子炽盘领尚书令左长史杨定之死也天水姜乳袭据上邽于是遣乞伏益州讨之益州败干归赦之吕光率众十万将伐干归干归乃称藩于光遣子勃勃为质既而悔之乞伏轲殚奔于吕光光又伐之为干归所败干归迁于菀川姚兴伐之干归自率轻骑数千候兴为兴所败干归遁还菀川遂走金城率骑数百驰至允吾秃发利鹿孤遣弟&#檀迎干归处之于晋兴干归惧为利鹿孤所害于是送炽盘兄弟于西平干归遂奔长安姚兴见而大悦署干归镇远将军河州刺史归义侯遣干归还镇菀川尽以部众配之元兴元年炽盘自西平奔长安姚兴以为振忠将军兴晋太守兴虑干归终为西州之患因其朝也兴留为主客尚书以炽盘为建武将军监抚其众炽盘攻&#枹罕干归奔还菀川鲜卑悦大坚降干归干归遂如枹罕留炽盘镇之义熙三年僭称秦王赦其境内改元更始兴遣使署干归征西大将军河州牧大单于河南王干归受之遂称藩于兴遣炽盘与其次子中军审虔伐秃发&#檀败&#檀太子武台于岭南六年为兄子公府所弒并其诸子十余人炽盘与干归弟广武智达阳武木奕于讨之葬干归于枹罕伪谥武元王在位二十四年　　乞伏炽盘
按晋书乞伏国仁载记炽盘干归长子也性勇果英毅临机能断权略过人干归返政立炽盘为太子干归死义熙六年炽盘袭伪位大赦改元曰永康弟延祚为禁中录事义熙九年遣其龙骧乞伏智达平东王松寿讨吐谷浑树洛干于烧河大破之秃发&#檀西征乙弗炽盘攻之遂入乐都&#檀降炽盘既兼&#檀兵强地广置百官立其妻秃发氏为王后元熙元年立其第二子慕末为太子大赦境内改元曰建弘炽盘在位七年而宋氏受禅以宋元嘉四年死子慕末嗣伪位在位三年为赫连定所杀　　北魏
　　乞伏保
按魏书乞伏保传保高车部人也父居显祖时为散骑常侍领牧曹尚书赐爵宁国侯以忠谨慎密常在左右出内诏命赐宫人河南宗氏亡后赐以宫人申氏岁余居卒申抚养保性严肃捶骂切至而保奉事孝谨初无恨色袭父侯爵例降为伯稍迁左中郎将每请禄赐在外公私尺丈所用无不白知出为无善镇将申年余八十保手制马舆亲自扶接申欣然随之申亡保解官奉丧还洛复为长兼南中郎将卒　　隋　　乞伏慧
按隋书乞伏慧传慧字令和马邑鲜卑人也祖周魏银青光禄大夫父纂金紫光禄大夫并为第一领民酋长慧少慷慨有大节便弓马好鹰犬齐文襄帝时累迁大仆卿自永宁县公封宜民郡王其兄贵和又以军功为王周武平齐拜佽飞右旅下大夫高祖为丞相从韦孝宽击尉惇授大将军及平尉迥进位柱国赐爵西河郡公高祖受禅拜曹州刺史迁徐州总管俄转荆州总管又领潭桂二州总管三十一州诸军事其俗轻剽慧躬行朴素以矫之风化大洽炀帝即位为天水太守遇帝西巡坐为道不整献食&#薄除名为民卒于家　　宋
　　乞伏矩
按万姓统谱矩端拱登第

　叱列姓部列传
　　北魏
　　叱列石
按魏书叱列延庆传延庆世为酋帅曾祖石世祖末从驾至瓜步赐爵临江伯　　叱列亿弥
按魏书叱列延庆传延庆父亿弥袭祖爵高祖时越骑校尉　　叱列延庆
按魏书叱列延庆传延庆代西部人也少便弓马有胆力正光末除直后隶大都督李崇北代后随爾朱荣入洛仍从荣讨葛荣于相州延庆世隆姊婿也荣亲遇之葛荣既擒除使持节抚军将军光禄大夫假镇东将军都督西部第一领民酋长封永宁县开国伯永安二年以本将军除恒州刺史普泰初世隆得志特见委重迁散骑常侍车骑将军仪同三司又进骠骑大将军开府余如故寻除都督恒云燕朔四州诸军事大都督兼尚书左仆射山东行台北海郡开国公时幽州刺史刘灵助以庄帝幽崩遂举兵倡义进屯于定州之安固世隆以延庆与大都督侯渊讨灵助战于城北遂破擒之仍兼尚书左仆射为恒云燕朔行台又除使持节侍中都督恒云燕朔定五州诸军事定州刺史余如故韩陵战败延庆北降齐献武王入洛以罪诛之　　北齐
　　叱列平
按北齐书叱列平传平字杀鬼代郡西部人也世为酋帅平有容貌美须髯善骑射袭第一领民酋长临江伯孝昌末以战功补别将魏孝庄初除武卫将军随爾朱荣破葛荣平元颢迁中军都督封瘿陶县伯荣死会高祖起义平遂归诚从平邺破四部于韩陵仲远既走以平为东郡大行台军还从高祖平爾朱兆复讨樊子鹄平之授使持节华州刺史高仲密之叛平从高祖破周文帝于邙山武定初除廓州刺史五年加仪同三司镇河阳八年进爵为侯天保初授兖州刺史别封临洮县子三年与诸将南讨江淮克阳平郡陈人攻围广陵诏平统河南诸军赴援陈人退乃还五年夏卒于州时年五十一谥曰庄惠子孝中嗣　　叱列阤
按北齐书任延敬传卢仲延反以延敬为大都督率都督叱列阤等讨之　　北周
　　叱列伏龟
按周书叱列伏龟传伏龟字摩头&#代郡西部人世为部落大人魏初入附遂世为第一领民酋长至伏龟容貌伟腰带十围进止详雅兼有武艺嗣父业复为领民酋长魏孝昌三年除别将从长孙稚西征以战功累迁征西将军后还洛授都督遂为齐神武所宠任加授大都督沙苑之败随例来降太祖以其豪门解缚礼之仍以邵惠公女妻之大统四年封长乐县公自此常从太祖征讨亟有战功八年出为北雍州刺史十四年拜侍中除恒州刺史十七年卒子椿嗣　　叱列椿
按周书叱列伏龟传伏龟子椿字千年世宗时拜车骑大将军仪同三司封永世县公天和初除左宫伯进位大将军　　隋
　　叱列长乂
按北齐书叱列平传平弟长乂武平末侍中开府仪同三司封新宁王隋开皇中上柱国卒于泾州长史在官以凊干著称
　乙弗姓部汇考
郑樵通志
　　代北复姓
乙弗氏前燕有高丽王乙弗利后魏书云代人世统部落太武时乙弗匹知随魏南迁遂为河南人孝文改为乙氏又有乙弗根周有乙弗凤
　尉迟姓部列传
　　北魏
　　尉迟俟兜
按周书尉迟迥传迥父俟兜性弘裕有鉴识尚太祖姊昌乐大长公主生迥及纲俟兜病且卒呼二子抚其首曰汝等并有贵相但恨吾不见尔各宜勉之　　北周　　尉迟迥
按周书尉迟迥传迥字薄居罗代人也少聪敏美容仪及长有大志好施爱士尚魏文帝女金明公主拜驸马都尉从太祖复弘农破沙苑皆有功累迁尚书左仆射兼领军将军迥通敏有干能虽任兼文武颇允时望太祖以此深委仗焉梁武陵王纪在蜀称帝令迥伐蜀纪降迥号令严肃军无私焉诏迥为大都督益潼等十八州诸军事益州刺史自剑阁以南得承制封拜及黜陟迥乃明赏罚布恩威绥缉新邦经略未附迥性至孝色养不怠太祖知其至性征迥入朝以慰其母意孝闵践祚以迥有平蜀之功封蜀公宣帝即位以迥为大前疑出为相州总管宣帝崩隋文帝辅政以迥望位夙重惧为异图乃令迥子魏安公惇赍诏书以会葬征迥寻以郧公韦孝宽代之迥以隋文帝将图篡夺遂谋举兵留惇而不受代时赵王招少子在国迥奉以号令迥弟子勤时为青州总管亦从迥隋文帝征兵讨迥即以韦孝宽为元帅迥旧习军旅人为之力战孝宽等军失利而却邺中士女观者如堵高颎与李询整阵先犯观者因其扰而乘之迥大败遂入邺迥走保北城孝宽纵兵围之李询贺楼子干以其属先登迥上楼射杀数人乃自杀勤惇等东走追获斩之　　尉迟纲
按周书尉迟纲传纲字婆罗蜀国公迥之弟也少孤与兄迥依托舅氏太祖西讨关陇迥纲与母昌乐大长公主留于晋阳后方入关从太祖征伐以功拜殿中将军大统元年讨曹泥破之又从破窦泰以功封广宗县伯纲骁果有膂力善骑射太祖甚宠之委以心膂河桥之战纲力战众皆披靡进爵为公加侍中进爵昌平郡公十七年出为华州刺史魏废帝二年拜大将军兼领军将军孝闵帝践祚除小司马又与晋公护废帝武成元年进封吴国公保定元年拜少傅俄而授大司空二年出为陕州总管七州十三防诸军事陕州刺史四年晋公护东讨乃配纲甲士留镇京师纲以天子在宫必无内虑乃请出外顿于咸阳大军还纲复归镇天和三年追论河桥之功封一子县公四年五月薨于京师时年五十三　　尉迟运
按周书尉迟运传运大司空吴国公纲之子也少强济志在立功魏大统十六年以父勋封安喜县侯孝闵帝废尊立世宗令运奉迎于岐州进爵周城县公保定三年从杨忠攻齐之并州以功别封第二子端保城县侯四年出为陇州刺史垂情抚纳甚得时誉天和五年入为小右武伯六年齐将斛律明月寇汾北运从齐公宪御之攻拔其伏龙城进爵广业郡公宣帝在东宫高祖以运为右宫正卫剌王直作乱运率留守兵击之直大败而走授大将军拜柱国进爵卢国公宣政元年转司武上大夫总宿卫军事运之为宫正也数进谏于帝帘不能纳反&#忌之大象元年二月遂以忧薨时年四十一谥曰中子靖嗣大象末仪同大将军　　尉迟勤
按周书尉迟纲传纲子运运弟勤少历显位大象末青州总管起兵应伯迥　　尉迟安
按周书尉迟纲传纲第三子安以嫡嗣大象末位至柱国　　尉迟敬
