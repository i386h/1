<!-- { "loadSidebar": true } -->
按明外史沈犹龙传福王时参将侯承祖守金山被围承祖与子世禄固守城破巷战世禄中四十矢被获死之承祖亦被杀承祖字怀玉世金山卫指挥　　侯伟时按明外史瞿式耜传永明王走城步吏部主事侯伟时从之既至城已为大兵所据遂被执送衡州死之伟时公安人崇祯中进士历官考功主事罢归至是补官数月即遘难　　侯弘文
按明外史卢象升传高平知县侯弘文者奇士也侨寓襄阳见象升劳苦郧疆散家财募滇军随象升讨贼题授监纪已而象升移任宣大弘文率募兵至楚为王梦尹所陷以扰驿闻坐戍天下痛惜之　　侯君擢
按明外史关永杰传崇祯十五年李自成攻陈州知州侯君擢字际明成安人起家举人城围时身先士卒运木石击贼后被缚骂不绝口死赠右参议　　侯承恩按齐河县志承恩父仲举任陕西通渭县典史值贼骑掠境劫财仲举往剿之战败被擒承恩后至即奋力击贼救父脱走未几贼骑复合围承恩碎磔焉抚按交章奏恤立祠于神仙岭　　侯继先
按畿辅通志继先官千户城陷死之
　　侯执中
按河南通志执中商丘人崇祯朝官光禄寺署丞壬午城陷不屈死　　侯忻
按河南通志忻商丘人官中书舍人城陷殉难　　侯于畿按山西通志于畿辽州人生员寇变被执不屈同三子厉声骂贼贼怒将长子孝廉标次子廪生楷季子枢同被惨毒死　　侯标
按山西通志标辽州人庚午举人流贼陷城遇害　　侯甸按山西通志甸字田臣汾西人廪生赋性狷介事亲孝交友信甘贫守道言行取与不苟居恒忧时悼世慷慨有忠节志岁甲申逆闯渡河远近震骇望风迎降甸乃感愤陈大义于众不听遂大哭孔庙焚衣冠而还杜门坚卧未几贼张示考取人才充伪官无论内外艰不赴试者杀无赦亲友罗列&#头危言苦劝誓死不从混迹农夫终其身　　侯政
按陕西通志政平凉人监生母疾危昼夜祷天请以身代割股和药以进母疾愈后任济阳知县闻母丧悲号不食而卒
　周姓部列传一
　　商
　　周任
按论语注周任古之良史
　　周&#
　　周歂
按左传僖公三十年卫侯使赂周歂冶&#曰苟能纳我吾使尔为卿周冶杀元咺及子适子仪公入祀先君周冶既服将命周歂先入及门遇疾而死冶&#辞卿　　周舍
按尚友录舍事赵简子立简子之门三日三夜简子使人问之曰子何以教我舍曰愿为谔谔之臣墨笔操牍随君之后伺君之过而书之　　周霄
按孟子注周霄魏人
　　周最
按史记秦始皇本纪赞六国之士有齐明周最陈轸昭滑楼缓翟景苏厉乐毅之徒　　周佼　周启
按战国策昔者周佼以西周善于秦而封于梗阳周启以东周善于秦而封于平原　　周瞻
按大戴礼魏有公子无忌而削地复得赵得蔺相如而秦不敢出安陵任周瞻而国人独立楚有申包胥而昭王反复齐有田单襄王得其国　　秦
　　周文
按汉书陈胜传周文陈贤人也尝为项燕军视日事春申君自言习兵胜与之将军印西击秦行收兵至关车千乘卒十万至戏军焉秦令少府章邯免骊山徒人奴产子悉发以击楚军大败之周文走出关止屯曹阳二月余章邯追败之复走黾池十余日章邯击大破之周文自刎按高帝本纪注
周文名章字文

　　周市
按汉书魏豹传陈胜使魏人周巿徇魏地魏地已下欲立周市为魏王巿曰天下昏乱忠臣乃见今天下共畔秦其谊必立魏王后乃可齐赵使车各五十乘立市为王市不受迎魏咎于陈立为王章邯击杀周市咎自杀　　周叔
按汉书韩信传汉王使信击魏信问郦生魏得毋用周叔为大将乎　　汉
　　周苛
按汉书高帝本纪三年夏四月项羽围汉荥阳汉王遁令御史大夫周苛守荥阳六月羽拔荥阳城生得周苛羽谓苛为我将以公为上将军封三万户周苛骂曰若不趋降汉今为掳矣若非汉王敌也羽亨周苛　　周昌
按汉书周昌传昌沛人也与从兄苛秦时皆为泗水卒史从沛公沛公为汉王以苛为御史大夫昌为中尉项羽亨苛汉王拜昌为御史大夫从击破项籍六年封汾阴侯高帝欲废太子昌庭争之昌为人吃又盛怒曰臣口不能言然臣期期知其不可陛下欲废太子臣期期不奉诏戚姬子如意为赵王高祖忧万岁之后不全也符玺御史赵尧请置贵强相吕后太子素所敬惮者高祖曰谁可尧曰御史大夫昌可于是徙为赵相高祖崩太后使使召赵王昌令王称疾不行太后乃使使召赵相昌既被征召赵王至长安月余见鸩杀昌谢病不朝见三岁薨谥悼侯　　周殷
按汉书高祖本纪五年汉遣人诱大司马周殷殷畔楚以舒屠六　　周勃
按汉书周勃传勃卷人徙沛以织薄曲为生常吹箫给丧事材官引强高祖为沛公以中涓从楚怀王封沛公砀郡长沛公拜勃襄贲令沛公为汉王赐勃爵威武侯拜将军定三秦赐食邑怀德以将军从击燕王臧荼赐爵列侯剖符食绛从击韩王信迁太尉击陈豨以相国破卢绾军勃木强敦厚高帝以为可属大事高帝崩惠帝六年为太尉高后崩诛诸吕迎立代王文帝以为右丞相居十余月归相印许之陈平卒复用为丞相率列侯就国人告勃欲反下廷尉太后以为无反事乃赦出复爵邑就国孝文十一年薨谥武　　周&#
按史记周&#传蒯成侯&#者沛人也常为高祖参乘以舍人从起沛至霸上西入蜀汉还定三秦高祖十二年以为蒯成侯上欲自击陈豨蒯成侯泣曰始秦攻破天下未尝自行今上常自行是为无人可使者乎上以为爱我孝文五年&#以寿终谥贞侯子昌代侯有罪国除　　周&#
按汉书功臣侯表以卒从起砀以连敖入汉以长&#都尉击项籍封隆虑侯三十九年薨谥克　　周止按汉书功臣侯表止以舍人从起沛以郎中入汉为周信侯定三秦以为骑郎将破项籍东城封魏其侯十八年薨谥严　　周成
按汉书功臣侯表成以父苛死事封高景侯三十九年孝文后五年谋反下狱死　　周聚
按汉书功臣侯表聚以卒从丰以队率入汉击项籍成&#有功为将军英布反定吴郡封博阳侯二十四年薨谥节　　周术
按吴县志术字元道泰伯后汉高帝时与东园公绮里季夏黄公俱出定太子称为四皓一号霸上先生又曰用里先生　　周开方
按汉书功臣侯表孝惠四年汾阴哀侯开方嗣十六年薨　　周信
按汉书功臣侯表信以卒从起单父为吕后舍人度吕后为河南守高后四年封成阴侯十六年薨谥夷　　周简按汉书功臣侯表高后五年魏其侯简嗣二十九年孝景三年谋反诛　　周意
按汉书功臣侯表孝文前五年汾阴侯意嗣十三年坐行赇髡为城旦　　周遫
按汉书功臣侯表孝文九年博阳侯遫嗣十五年孝景元年有罪夺爵一级　　周勃
按汉书功臣侯表孝文十二年成阴侯勃嗣十五年有罪免　　周胜之
按汉书周勃传勃薨子胜之嗣尚公主不相中坐杀人死　　周亚夫
按汉书周勃传勃子胜之坐杀人死国绝文帝择勃子贤者皆推亚夫乃封为条侯文帝后六年匈奴大入边以亚夫为将军军细柳以备寇上自劳军不得入于是使使持节诏将军乃开壁门天子按辔徐行成礼而去称善者久之乃拜亚夫为中尉孝景帝三年吴楚反亚夫以中尉为太尉东击吴楚因自请上曰楚兵剽轻难与争锋愿以梁委之绝其食道乃可制也上许之亚夫会兵荥阳走昌邑深壁而守吴楚饿乃引去亚夫出精兵追击尽掳之五岁迁为丞相景帝甚重之上废栗太子亚夫固争之不得上由此疏之而梁孝王每朝常与太后言亚夫之短顷之上居禁中召亚夫赐食不置箸亚夫心不平顾谓尚席取箸上视而笑曰此非不足君所乎亚夫免冠谢趋出上目送之曰此鞅鞅非少主臣也居无何亚夫为父买尚方甲楯可以葬者取庸苦之上变告事连亚夫入廷尉不食五日死上乃更封勃它子坚为平曲侯传子建德为太子太传后有罪国除至平帝元始二年复封勃元孙之子恭为绛侯千户　　周通
按汉书功臣侯表孝文后二年隆虑侯通嗣十二年有罪髡为城旦　　周仁
按汉书周仁传仁其先任城人以医见景帝为太子时为舍人迁大中大夫景帝立拜郎中令仁阴重不泄常衣弊补衣以是得幸入卧内家徙阳陵景帝再自幸其家武帝立病免以二千石禄归老子孙咸至大官　　周王孙
按汉书儒林传田何授易东武王同雒阳周王孙皆着易传数篇　　周霸
按汉书儒林传田何授易东武王同同授鲁周霸霸以易至大官　　周丘
按汉书吴王濞传濞反宾客皆为将独周丘不用丘下邳人无行王薄之丘上谒请一汉节必有以报王予之丘夜驰入下邳召令斩之召所善豪吏告曰吴兵且至屠下邳今先下必完能者封侯至矣出相告一夜得三万人报吴王遂将其兵至城阳兵十余万闻王败走引兵归下邳痈发背死　　周应
按汉书功臣侯表成侯昌有罪免孝景中元年应以昌弟绍封郸侯一年薨谥康　　周应
按汉书功臣侯表高景侯成谋反死孝景中元年侯应以成孙绍封　　周左车
按汉书功臣侯表孝景中二年左车以昌孙绍封安阳侯建元元年有罪免　　周仲居
按汉书功臣侯表孝景中三年郸侯仲居嗣三十四年元鼎三年坐为太常收赤侧钱不收完为城旦　　周坚按汉书功臣侯表孝景后元元年坚以勃子绍封平曲侯十九年薨谥共　　周建德
按汉书功臣侯表元朔五年平曲侯建德嗣十二年元鼎五年坐酎金免　　周平
按汉书功臣侯表高景侯平嗣元狩四年坐为太常不缮圉屋免　　周义山
按尚友录义山字季道汝阴人丞相勃之后父秘为陈留刺史义山年十六读书外常以平旦日出时东向嗽咽服气百数经年父问之对曰义山中心好此日光长景之晖是以服之是岁陈留荒多饥民义山倾家财以济之有黄泰者元凤中寓陈留着败衣卖芒履义山见之曰闻仙经云仙人目方面光密奇之使人买芒履常以金帛着物中阴以与之泰后诣义山延之静室泰曰闻君好道阴德流行感于我是以相诣我中岳仙人苏子元也义山再拜膝行而进自陈少好长生今灵启降神得接圣颜乃请出奇要仙人遂授以长生之道义山入蒙山遇羡门子再拜乞长生之诀羡门子曰子名在丹台玉室何忧不仙后义山为紫阳真人白日升天　　周广汉
按汉书功臣侯表元康四年绛侯勃曾孙槐里公乘广汉诏复家　　周明
按汉书功臣侯表元康四年汾阴侯昌曾孙沃侯国士伍明诏复家　　周广世
按汉书功臣侯表元康四年魏其侯止元孙长陵不更广世诏复家　　周禹
按汉书功臣侯表元康四年成侯&#曾孙长安公士禹诏赐黄金十斤复家死亡子复免　　周赐
按汉书功臣侯表元康四年高景侯成元孙长安公大夫赐诏复家　　周万年
按汉书功臣侯表元康四年博阳侯聚曾孙长陵公乘万年诏复家　　周庆
按汉书儒林传梁周庆幼君从荣广受谷梁春秋甘露元年与诸儒论公羊谷梁同异为博士　　周堪
按汉书儒林传堪字少卿齐人事夏侯胜受尚书为译官令论于石渠经最高为太子少傅元帝即位为光禄大夫与萧望之&#领尚书事为石显所谮免官望之自杀帝愍之擢堪光禄勋　　周燕
按后汉书周嘉传嘉高祖父燕宣帝时为郡决曹掾太守欲枉杀人燕谏不听囚家守阙称冤诏遣覆考燕见太守曰愿悉以罪推燕乃收系狱屡被掠楚辞无屈挠当下蚕室乃叹曰我平王之后正公元孙岂可以刀锯之余下见先君遂不食而死　　周共
