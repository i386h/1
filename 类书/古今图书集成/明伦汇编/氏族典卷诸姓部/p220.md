<!-- { "loadSidebar": true } -->
按金史裴满亨传满亨字仲通本名河西临潢府人其先世居辽海后徙居临潢亨性敦敏习儒大定间收充奉职二十八年擢第升为奉御章宗即位擢监察御史内侍梁道儿恃恩骄横亨劾奏其奸迁镐王府尉出为定国军节度副使三迁同知大名府事承安四年改河南路按察副使就迁本路副统军中都西京等路按察使泰和五年改安武军节度使转河东南北路按察使卒于官赠嘉议大夫　　元
　　裴居敬
按山西通志居敬字太简河中人累官云南行省参知政事积学励行家蓄书二万卷卒赠陕西行省参知政事封河东郡公谥宪懿萧为作神道碑　　裴泽民
按山西通志泽民以功授银符领平阳事
　　明
　　裴承祖
按荆州府志承祖长阳人洪武中以异等拜监察御史命同御史张亨等八人署都察院事劾奏武定侯郭勋私蓄家僮擅杀帝命议其罪已而宥之寻出为浙江佥事治狱平允不事苛刻擢江西按察使　　裴琏按荆州府志琏监利人洪武中以明经荐知&#州迁浙江佥事执法不挠被诬褫职起监察御史因平寇功擢河南副使寻改刑部主事历侍郎　　裴冕
按万姓统谱冕山东寿光人由监生洪武二十九年任建宁府知府廉静公勤爱民礼士去后民怀之　　裴祥按山西通志祥夏县人永乐间贡士任工科给事中初天下驿传有马而无驴祥奏为马数少不足用增则伤财费民添设以驴价廉而财省亦足给用文皇可其奏遂命祥巡历酌处后以言事忤旨上方在疾中调同安知县疾愈思之取复谏职而祥卒矣　　裴纶按荆州府志纶字景宜监利人琏之次子永乐十九年进士廷试第三与刘球善尝忤王振振以他事中球罪而厄纶不得朝谒英宗一日顾问曰翰林白面裴纶何在振始不敢加害景泰初外补山东右藩劾罢镇守太监覃广赠礼部尚书谥文禧　　裴斐
按万姓统谱斐字成章渭南人性聪敏好学正统举人授御史立朝有风采出按辽阳将领振肃士卒悦服历按察司佥事　　裴里
按广东通志里字秉彝石康人景泰甲戌进士授户部主事历福建左参议刚直廉介不附权势归日惟图书数卷士论高之　　裴泰
按山西通志泰灵石人景泰丙子举人授博野知县行政一本慈恕岁凶谕富民平粜全活者众修城浚壕民乐趋事升定州知州值王师西征仓卒料理一切咸宜置旌善纪恶簿严缉盗贼弗格者悉擒捕之一方宁谧时大同缺饷部檄令定民京仓挖运即上议紫荆关直抵大同较京师转运为便请借州仓如数输运而以未领京储准本年秋粮之数免其征纳官民两便当道韪其议在博野请祀二程定州改正韩魏公祠其雅重文教类如此　　裴慧
按万姓统谱慧字悟理器宇宏深举止庄重天顺进士历官户部郎中为人笃慎老练称长者历山东左参政　　裴继芳
按山西通志继芳泰子正德辛未进士授工部都水司主事管闸临清时宦竖势焰恣横至临清凌轹官吏益甚继芳即盘验其私船搜获货物入之官漕河肃清官民免害复除户部管粮通州门无私谒运官夙弊一时剔革殆尽廉谨有声着闻朝野以疾乞休　　裴椿按京山县志椿字永年为州庠生尝试高等让廪不受后乡荐正德丙子除长洲教谕有贤声征入为南京户部主事以忧去再补户部累官至延平守卒于官　　裴绍宗
按明外史裴绍宗传绍宗字伯修渭南人正德十二年进士除海门知县武宗南巡受檄署江都事权幸惮之供亿大省十六年入为兵科给事中帝欲加兴献帝皇号绍宗力谏嘉靖二年冬帝以灾异频仍欲罢明年郊祀庆成宴绍宗言之竟得如礼明年以伏阙受杖卒赠光禄少卿　　裴骞
按山西通志骞泽州人正德辛巳进士历官通政司参议终山东副使学博才敏所著有滁阳蓟门等集　　裴镒按清流县志镒字厚卿制行直方慷慨轻利以子贵累封都宪赠尚书享年七十有九　　裴绅
按山西通志绅字子书系出闻喜裴度之后元时有泽民者以功授银符领平阳事始定居于蒲遂为蒲人嘉靖戊戌进士授行人擢监察御史督理长芦盐课禽郑尚书仆私贩置之法弹尚书夺俸迄代无私贩者按真定增修紫荆诸关蒙白金文绮之赐按浙江上海防数十事檄臬司问都御史戮平民报首功迁山东提学副使崇实学绝请谒人不得干以私升河南参政补四川擢江西按察使司河南右布政使拜都察院右佥都御史巡抚陕西延绥之警提旅遏其南下宁夏之警拒斩首功八十级以捷闻奏添西安参将以实内地劾忻城伯枉道扰民上命着为令征还忻城伯惧自杀寻以山东提学怨家中飞语听调归里五年卒年五十有五赐祭一坛　　裴宇
按山西通志宇泽州人嘉靖辛丑进士官翰林历任礼部尚书谦冲邃养所著有内山稿　　裴云鹏
按无锡县志嘉靖丙辰夏倭至焚掠云鹏与乡勇御贼死之　　裴化
按江西通志化字子韫贵溪人嘉靖间任华亭县巡检倭入寇化率兵御死之时政和县丞徐九经九思从弟也亦以城陷骂贼死　　裴天佑
按万姓统谱天佑&#榆人嘉靖进士历大理寺少卿　　裴应章按清流县志应章以进士由行人给谏历开府陟南大司空再起南太宰初为大行两奉使辽迨给事吏科画善后六事条上之迁长兵垣值事势方张寇数入犯应章所奏制驭悉中机宜江陵张居正当国应章皆与江陵左忤贰冏卿上给官防严举劾戒侵克核奇养诸事郧卒辱抚臣将为乱应章被命驰谕乱卒自缚自郧入为少司农后请归养神宗即位起应章为少宰已请归葬得疾力辞南司空命屡疏不允乃强赴寻乞归未几南铨命复下累征恳辞卒赠太子少保遣官营葬谕祭　　裴德泽
按江西通志德泽贵溪人由进士庶吉士改授侍御史服食简约如寒素出巡福建风裁大着后以言事谪交趾居三年遂弃官归　　裴赐
按山西通志赐稷山人隆庆辛未进士授兵部主事镇山海关转车驾会上谒陵从大司马扈跸欲辇金共事尚书不可辄辇金以行抵昌平上命犒师计数千金猝办人惊异之迁职方有大珰干以私馈金怒斥去庚辰例当典春闱江陵为其子预授以意不应遂易他曹寻出治兵井陉讽言官中以他事谪华州知州不赴归　　裴希度
按太平府志希度号绿野建阳卫世袭指挥佥事时承平久袭荫多蹈纨&#习希度独喜读书精骑射动以古名将自负由把总积功升临清参将调四川松潘升狼山副总寻晋福建总兵郑之龙兄弟据海为窟宅横行沿海州郡无宁日素惮希度威名乃乞降希度抚之授副总衔出入幕下而其弟之彪之虎势孤地方赖以安　　裴头陀
按延平府志头陀尝以铁履渡江来居栟榈山剪荆棘结草庐趺坐其中座侧石窍日涌米二升以赡之客至则增今窍犹存后人凿而大之米不复出矣
　模姓部列传
　　宋
　　模道成
按泸溪县志道成宣和庚辰沈晦榜进士

　孩姓部列传
　　辽
　　孩里
按辽史孩里传孩里字胡辇回鹘人其先在太祖时来贡愿留因任用之孩里重熙间历近侍长清宁九年讨重元之乱有功加金吾卫上将军赐平乱功臣累迁殿前都点检以宿卫严肃称大康初加守太子太保二年加同中书门下平章事三年改同知南院宣徽使事会耶律乙辛出守中京孩里入贺及议复召陈其不可后乙辛再入枢府出孩里为广利军节度使及皇太子被诬孩里当连坐有诏勿问大安初历品达鲁虢部节度使寿隆五年有疾自言吾数已尽却医药卒年七十七孩里素信浮图清宁初从上猎堕马愦而复苏言始见二人引至一城宫室宏敞有衣绛袍人坐殿上左右列侍导孩里升阶持牍者示之曰本取大腹骨欲误执汝牍上书官至使相寿七十七须臾还挤之大壑而寤道宗闻之命书其事后皆验

　哀姓部列传
　　周
　　哀骀它
按庄子鲁哀公问于仲尼曰卫有恶人焉曰哀骀它丈夫与之处者思而不能去也妇人见之请于父母曰与为人妻宁为夫子妾者十数而未止也未尝有闻其唱者也常和而已矣无君人之位以济乎人之死无聚禄以望人之腹又以恶骇天下和而不唱知不出乎四域且而雌雄合乎前是必有异乎人者也寡人召而观之果以恶骇天下与寡人处不至以月数而寡人有意乎其为人也不至乎期年而寡人信之国无宰而寡人传国焉闷然而后应泛而若辞寡人丑乎卒授之国无几何也去寡人而行寡人恤焉若有亡也若无与乐是国也是何人者也仲尼曰哀骀它未言而信无功而亲使人授己国唯恐其不受也是必才全而德不形者也　　汉
　　哀章
按汉书王莽传梓潼人哀章学问长安素无行好大言莽居摄即作铜匮为两检署其一曰天帝行玺一曰赤帝行玺某传予黄帝金策书某者高皇帝名也书言王莽为真天子书莽大臣八人又取令名王兴王盛章因自窜姓名凡为十一人皆署官爵为辅佐持匮至高庙付仆射仆射以闻莽至高庙拜受即真天子位按金匮封拜章为国将美新公位上公　　哀仲按奇姓通汉有哀仲善种梨名哀家梨
　　哀宏
按万姓统谱宏骑都尉
　　哀学贤
按万姓统谱学贤建安人下邳令
　　哀置
按万姓统谱置乐成王相
　　宋
　　哀谦
按奇姓通谦字彦先崇安人靖康中耕隐黄洋原结庐鸣玉泉有时人不识田园乐只羡相如驷马车之句　　哀彬
按崇安县志彬字丕承大浑里人绍兴二十四年登进士第　　哀蕴元
按甄宁县志蕴元绍兴二十四年登进士第
　　哀道训
按万姓统谱道训崇安人绍兴进士
　　哀梦松
按万姓统谱梦松建安人开禧进士
　　哀长吉
按崇安县志长吉字叔一字寿之登嘉定十三年进士第历邵武县主簿靖江军掌书记秩满挂冠不仕号委顺翁徜徉林泉托兴吟咏年八十九卒有鸡肋集藏于家　　明
　　哀育
按万姓统谱育崇安人宣德贡生
　　哀英
按万姓统谱英邵武人成化间太平府训导
　　哀贤
按万姓统谱贤万安人弘治举人任宝庆府推官　　哀道宁按万姓统谱道宁中部人弘治中弋阳县丞
　　哀明
按万姓统谱明南召人弘治中庐州府学训导　　哀珣按崇安县志珣四隅里人正德六年乡贡仙居县知县　　哀冲霄
按万姓统谱冲霄湘潭人正德中巩昌府通判　　哀正按万姓统谱正蒙城人正德中任信丰县丞
　　哀世用
按万姓统谱世用嘉靖乙卯江西举人后改衷姓
　颓姓部列传
　　汉
　　颓当
按奇姓通汉七国反时颓当为将军遗胶东胶西书曰奉诏诛不义降者赦不降者灭之王何处须以从事

　芦姓部列传
　　明
　　芦才兴
按商河县志才兴任金吾后卫前所千户

　甄姓部杂录
