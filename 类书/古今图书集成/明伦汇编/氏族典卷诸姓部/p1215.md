<!-- { "loadSidebar": true } -->
按金史徒单阿里出虎传阿里出虎会宁葛马合窟申人皇统九年与仆散忽土俱为护卫十人长海陵将&#熙宗欲得为内应遂许以女妻阿里出虎子而以逆谋告之阿里出虎遂与忽土俱以十二月九日直禁中海陵故以是夜二更入宫至寝殿阿里出虎先进刃忽土次之熙宗顿仆海陵复刃之血溅其面及衣海陵既立以阿里出虎为右副点检子朮斯剌尚荣国公主合女加昭毅大将军驸马都尉天德二年留守东京以忧去职起复为太原尹封王阿里出虎自谓有佐立功受铁券凶狠益甚尝问休咎于卜者高鼎遂以鼎所占问张王乞王乞以谓当有天命阿里出虎喜以王乞语告鼎鼎上变阿里出虎伏诛　　徒单永年按金史海陵本纪正隆六年正月枢密副使徒单永年罢　　徒单贞
按金史徒单贞传贞本名特思忒黑辟剌人也祖抄从太祖伐辽有功授世袭猛安父婆卢火以战功累官开府仪同三司贞娶辽王宗干女海陵同母女弟也皇统九年贞与海陵俱弒熙宗海陵既立以贞为左卫将军封贞妻平阳长公主贞为驸马都尉兼太子少保封王改大兴尹正隆二年例封渖迁枢密副使转同判大宗正事海陵将伐宋诏朝官除三国人使宴饮其余饮酒者死六年从伐宋至扬州海陵死北还见世宗于中都诏以贞女为皇太子妃除贞为太原尹改咸平贪污不法累赃巨万徙真定尹事觉为博州防御使降贞妻为清平县主迁震武节度使转河中尹进封其妻为任国公主有司奏海陵已贬为庶人宗干不当犹称帝于是贞妻降永平县主贞自仪同三司降特进夺猛安不称驸马都尉久之诏诛贞及其妻与二子慎思十六而宥其诸孙章宗即位追封贞为太尉梁国公贞祖抄司空鲁国公父婆卢火司徒齐国公贞妻梁国夫人子&#补火慎思十六俱为镇国上将军无何再赠贞太师广平郡王谥庄简贞妻进封梁国公主　　徒单恭
按金史徒单恭传恭本名斜也天眷二年以告吴十反事超授龙虎卫上将军封谭国公复出为太原尹以赃免海陵篡立后徒单氏斜也女由是复用为会宁牧封王未几拜平章政事进太师封梁晋国王贞元二年九月斜也薨赐谥曰忠起复其子率府率吾里补为谏议大夫　　徒单克宁
按金史徒单克宁传克宁本名习显其先金源县人徙居北古土之地后徙置猛安于山东遂占籍莱州父况者官至汾阳军节度使克宁资质浑厚寡言笑善骑射有勇略迁侍卫亲军马步军都指挥使改忠顺军节度使大定初讨契丹克宁与纥石烈志宁为严与贼遇越九日复追及贼于霿河克宁以骑二千追掩十五里贼迫涧不得亟渡杀伤甚众契丹平克宁除太原尹未阅月宋吴璘侵陕右遣克宁出军楚泗之间与宋将魏胜相拒宋兵大败追至楚州射杀魏胜遂取楚州及淮阴县宋人乃大惧一一如约兵罢改大名尹历河间东平尹召为都点检迁枢密副使兼知大兴府事改太子太保拜平章政事封密国公罢为东京留守复拜平章政事克宁为相持正守大体至于簿书期会不屑屑然也二十一年徙封定国公以司徒兼枢密使二十二年诏赐今名二十八年十二月诏克宁以太尉兼尚书令封延安郡王二十九年正月癸巳世宗崩于福安殿是日克宁等宣遗诏立皇太孙为皇帝是为章宗徙封为东平郡王明昌二年克宁属疾章宗往视之即榻前拜太师封淄王二月薨谥忠烈明昌五年配享世宗庙廷大安元年改配享章宗庙廷　　徒单怀贞
按金史世宗本纪大定九年五月以符宝郎徒单怀贞为横赐高丽使　　徒单子温
按金史世宗本纪大定十年二月安化军节度使徒单子温以赃罪伏诛　　徒单乌者
按金史世宗本纪大定十七年四月以滕王府长史徒单乌者为横赐高丽使　　徒单守素
按金史世宗本纪大定二十年十一月以真定尹徒单守素为贺宋正旦使　　徒单镒
按金史徒单镒传镒本名按出上京路速速保子猛安人父乌辇北京副留守镒&#悟绝伦习女直字通契丹大小字及汉字该习经史举进士及第累迁翰林待制章宗即位迁左谏议大夫御史中丞拜参知政事镒言今承平日久当为经久之治拜平章政事封济国公淑妃李氏擅宠兄弟恣横镒上疏皆切时弊上虽纳其说而不能行上问汉高帝光武优劣镒曰光武再造无沈湎冒色之事高祖惑戚姬卒至于乱上默然镒以李氏宠过故微谏云泰和六年知河中府兼陕西安抚使七年宋安丙分兵出秦陇间诏镒出兵金房以分宋人兵势破宋兵千余人取上津县八年封濮国公中都戒严镒选兵入卫宣宗即位进拜左丞相封广平郡王薨　　徒单思忠
按金史徒单思忠传思忠字良弼本名宁庆曾祖赛补尚景祖女从太祖伐辽战没父赛一尚熙宗妹正隆末窝斡扰边赛一与战死之思忠通敏有才颇通经史世宗在潜邸抚养之赋性宽厚尚皇第二女唐国公主大定元年拜殿前左卫将军二年加驸马都尉卒授其子铎武功将军　　徒单绎
按金史徒单绎传绎本名木辈其先上京按出虎达阿人祖撒合懑国初有功授隆安府路合扎谋克夺古阿邻猛安绎美姿仪尚熙宗第七女潘国公主历宣德泰安淄州刺史有廉名二十六年迁棣州防御使以政迹闻升临海军节度使卒　　徒单仲华
按金史章宗本纪承安四年五月以宿直将军徒单仲华为横赐夏国使　　徒单怀忠
按金史章宗本纪泰和元年九月以右宣徽使徒单怀忠等为贺宋生日使　　徒单羲
按金史章宗本纪泰和六年六月宋围寿州刺史徒单羲拒守逾月不能下　　徒单永康
按金史章宗本纪泰和八年正月左司郎中刘昂吏部员外郎徒单永康顺州刺史唐括直思白坐与蒲阴令大中私议朝政皆杖之　　徒单公弼
按金史徒单公弼传公弼本名习烈河北东路算主海猛安人父府君奴武定军节度使公弼初充奉御大定二十七年累除知大名府事大安初知大兴府事岁余拜参知政事至宁初拜平章政事封定国公贞佑初进拜右丞相改知河中府历太孙太师同判大睦亲府事兴定五年薨　　徒单没捻
按金史卫绍王本纪至宁元年八月胡沙虎杀刑部侍郎徒单没捻　　徒单金寿
按金史卫绍王本纪至宁元年胡沙虎伪除其党徒单金寿永定军节度使　　徒单渭河
按金史卫绍王本纪至宁元年八月胡沙虎叩东华门都点检徒单渭河缒而出　　徒单南平
按金史卫绍王本纪至宁元年八月胡沙虎杀知大兴府徒单南平　　徒单铭
按金史徒单铭传铭字国本显宗赐名重泰性重默寡言粗通经史事母尽孝明昌五年授尚酝署直长累迁右卫将军转左卫出为永定军节度使移河东北路按察使转运使大定三年改知大名府就升河北东西大名路安抚使崇庆初移知真定府复充河北东西大名路宣抚使至宁元年九月奉迎宣宗于彰德府俄拜尚书右丞出为北京留守以路阻不赴贞佑二年卒　　徒单丑儿
按金史宣宗本纪贞佑元年十一月夏人攻会州徒单丑儿出兵击走之　　徒单吾典
按金史宣宗本纪贞佑三年九月武宁军节度副使徒单吾典告平章政事抹捻尽忠逆谋诏有司鞫之　　徒单福定按金史宣宗本纪兴定三年六月命防御使徒单福定等帅所部义军尽徙于邳　　徒单寿春
按金史宣宗本纪兴定四年九月夏人陷西宁州驸马都尉徒单寿春夺官一阶杖六十　　徒单兀典
按金史徒单兀典传兀典不知其所始累官为武胜军节度使迁中京留守知金昌府事正大间以兵部尚书权参知政事行省事于徐州天兴元年召入援兀典军至铁岭大元兵潜召洛阳军从西三县过卢氏反守铁岭以断归路金兵行二百里许困惫不支士卒大溃兀典合闰提数十骑走山间追骑禽得皆杀之　　徒单益都
按金史徒单益都传益都不详其履历累官为延安总管正大九年正月行省事于徐州二月庚申未明大元兵坎南城而上益都不及甲率州署夜直兵三百力战御敌乱定迁赏有差由是军势稍振益都资禀仁厚持大体二子两侄为军将颇侵渔军民青州人王佑与河间张作下邑令李闰义胜都统封仙遥授永州刺史成进忠辈乘军政废弛城中空虚以六月丁巳夜烧草场作乱益都挈妻子缒城而出率官吏行至&#熟东遇大兵不屈而死　　徒单航
按金史徒单航传航一名张僧驸马枢密使某之子也父授都元帅不允人望张僧时为吏部侍郎力劝其父请辞帅职遂拜平章至宁元年胡沙虎&#逆降航为安州刺史会北兵大至航尽出家财以犒军民军民皆尽力备御又五日城危航度不可支谓其妻孥曰今事急矣惟有死尔乃先缢其妻孥遂自缢死城破人犹力战曰太守既死我辈不可独降死者甚众　　徒单四喜
按金史徒单四喜传四喜哀宗皇后之弟也正大九年正月丁酉夜四喜被旨迎两宫至陈留见城外二三处火起疑有兵驰还崔立变四喜朮甲塔失不及塔失不之父咬住四喜妻完颜氏以忠孝卒九十七骑夺曹门而出至归德上惊问两宫何如二人奏京城军变不及入宫上曰汝父汝妻独得出耶下之狱皆斩于市　　徒单长乐
按金史哀宗本纪天兴元年正月以点检夹谷撒合为总帅权近侍局使徒单长乐监其军　　徒单百家
按金史哀宗本纪天兴元年九月再括京城粟以点检徒单百家等主之　　元
　　徒单履
按获嘉县志履有名于时
　　徒单政
按襄阳府志政卫辉人至正间自翰林出令&#城有冰蘗声兴利除害轻徭省刑公退之暇课群吏以经史民间俊秀者教之蠲其庸调民知学焉　　徒单邴
按襄阳府志邴政之子至正间以荫为&#城令兴学劝农民怀其惠
　厨人姓部汇考
凌迪知万姓统谱
　　厨人姓
厨人氏周礼厨人因官为氏

　屠羊姓部列传
　　周
　　屠羊说
按万姓统谱说楚人见韩诗外传

　壶丘姓部汇考
凌迪知万姓统谱
　　壶丘姓
壶丘氏列子师壶丘子林

　屠岸姓部汇考
郑樵通志
　　复姓
屠岸氏晋屠岸贾见史记

　蒲察姓部列传
　　金
　　蒲察迪古乃
按金史太祖本纪收国二年四月以蒲察迪古乃会咸州路都统斡鲁古讨高永昌　　蒲察鹘拔鲁
按金史太宗本纪天会九年正月蒲蔡鹘拔鲁讨张万敌于白马湖陷于敌　　蒲察胡盏
按金史蒲察胡盏传胡盏案出浒水人与宋人接战皆先登有功授德顺州刺史凤翔尹卒年五十五　　蒲察阿孛罕按金史世宗本纪大定二年正月遣左副点检蒲察阿孛罕赏河南将士　　蒲察阿虎迭
按金史蒲察阿虎迭传阿虎迭初授信武将军尚海陵姊辽国长公主迪&#为驸马都尉辽国薨继尚邓国长公主崔哥皇统三年为右副点检五年使宋为贺正旦使改武定军节度使封葛王薨　　蒲察斡论
按金史蒲察斡论传斡论上京益速河人祖忽土华父马孙俱赠金紫光禄大夫斡论刚毅有技能天德初授世袭猛安改东平尹大定二年为河南尹改北京留守卒官　　蒲察世杰
