<!-- { "loadSidebar": true } -->
按金史完颜守道传守道本名习尼列以祖谷神功擢应奉翰林文字皇统九年同知卢龙军节度使历献祁滨蓟四州刺史昭毅大将军授左谏议大夫大定二年改太子詹事兼右谏议大夫驰驿规画山东两路军&#及赈民饥守道籍大姓户口限以岁储使尽输其赢入官复给其直以是军民皆足拜参知政事迁右丞相监修国史复迁左丞相二十年修熙宗实录二十五年改兼太子太师特录其子珪袭谋克充符宝祗候二十六年恳求致仕优诏许之以其子珪侍行又赐次子璋进士第明昌四年卒年七十四太常议谥曰简宪上改曰简靖盖重其能全终始云　　完颜宗尹按金史宗尹传宗尹本名阿里罕以宗室子充护卫改牌印祗候授世袭谋克为右卫将军历横海军节度使大定二年改河南路副都统拜平章政事封代国公兼太子太傅二十七年乞致仕世宗曰此老不事事从其请可也于是赐甲第一区凡宴集畋猎皆从焉二十八年薨　　完颜宗道
按金史宗道传宗道本名八十上京司属司人系出景祖太尉讹论之少子也通周易孟子善骑射大定五年充阁门祗候章宗即位改同知平阳府事除西北路招讨使承安二年为贺宋正旦使寻授河南路统军使后乞致仕朝廷知非本心改知河中府有惠政移知临洮以病解泰和四年卒赠龙虎卫上将军　　完颜布辉按金史合住传合住长子布辉识女直契丹汉字善骑射年十八宗&#选为札也海陵伐宋以本猛安兵从半道谒世宗于辽阳世宗即位除同知曷苏馆节度使事累迁顺天军节度使致仕卒年六十七　　完颜兀不喝按金史完颜兀不喝传兀不喝会宁府海姑寨人年十三选充女直字学生天德初除吏部主事人称其能擢右拾遗累迁右司郎中大定二年秩满当代世宗喜其善敷奏特诏再任改同知大兴尹迁横海军节度使初到官谳囚能得其情人以为不冤五年卒官　　完颜撒改
按金史完颜撒改传撒改上京纳鲁浑河人也身长多力善用枪王师南征睿宗为右副元帅置之麾下其后从军泰州路军帅以撒改为万户戍北边数有战功改同知会宁尹迁迭剌部族节度使世宗即位除昌武军节度使四年徙镇安武仍兼副统领山东大名东平三路军八万余渡淮会大军伐宋进至楚州还邳州卒　　完颜神土懑
按金史神土懑传神土懑本诸宗室赠银青光禄大夫胡速鲁改子也年十五事太宗为左奉宸累官肇州防御使大定初除元帅右都监改曷速馆节度使隶右翼与纥石烈志宁败贼于长泺战霿河皆有功改婆速路兵马都总管卒　　完颜卞
按金史始祖以下诸子传卞本名吾毋上京司属司人大定二年收充护卫累迁至中都西京路提刑使徙知归德府河平军节度使拜御史大夫以金吾卫上将军致仕薨　　完颜膏
按金史始祖以下诸子传膏本名阿里剌隶上京司属司大定十年以皇家近亲收充东宫护卫皇太子薨世宗命驰驲往护丧时章宗为金源郡王亦留中都且命膏等保护明昌元年起为同知棣州防御使事承安二年拜尚书右丞出为泰定军节度使移知济南府卒　　完颜奕
按金史始祖以下诸子传奕本名三宝隶梅坚塞吾司属司大定七年以近亲充东宫护卫章宗即位累迁右副都点检兼提点尚&#局使承安二年改左司都点检兼职如旧俄授同签大睦亲府事卒奕为人贪鄙数以赃败帝爱其能治围场故进而委信之　　完颜阿喜按金史始祖以下诸子传阿喜宗室子好学问袭父北京路筈柏山猛安听讼明决人信而爱之察廉能海邳二州刺史皆兼总押军马宋兵犯宿迁阿喜迎击破之贞佑二年改知大名府迁河南统军使兼昌武军节度使卒　　完颜琮
按金史显宗诸子传郓王琮本名承庆仪观丰伟机警清辩性宽厚好学及长轻财好施无愠色善吟咏不喜闻人过至子骑射绘塑之艺皆造精妙大定十八年封道国公章宗即位迁开府仪同三司封郓王明昌五年薨谥曰庄靖改庄惠　　完颜
按金史显宗诸子传瀛王本名桓笃郓王琮之同母弟也重厚寡言内行修饬工诗书精于骑射大定二十二年封崇国公章宗即位迁开府仪同三司封瀛王明昌三年薨谥曰文敬　　完颜从彝
按金史显宗诸子传霍王从彝本名阿怜大定二十五年封宿国公二十六年赐名瓒章宗即位封沂王明昌四年追封故鲁王永功为赵王以从彝为赵王后承安元年为兵部尚书改封蔡泰和五年赐今名八年封霍贞佑二年薨　　完颜从宪
按金史显宗诸子传瀛王从宪本名吾里不大定二十六年赐名琦章宗即位加开府仪同三司封寿王承安元年进封英四年改封瀛泰和五年更赐今名六年授秘书监八年薨从宪风仪秀峙性宽厚善骑射待府僚以礼谥曰敦懿　　完颜玠
按金史显宗诸子传温王玠本名谋良虎幼&#秀性温厚好学大定二十九年章宗即位加开府仪同三司封温王明昌三年薨年十一谥曰悼敏　　完颜琚
按金史卫绍王子传大定二十六年赐名猛安曰琚　　完颜瑄按金史卫绍王子传大定二十六年赐名按出曰瑄　　完颜璪按金史卫绍王子传大定二十六年赐名按辰曰璪泰和七年出继郑王永蹈后　　完颜从恪
按金史卫绍王子传从恪大安元年封胙王为左丞相二年立为皇太子至宁末胡沙虎杀卫王从恪兄弟皆废居中都贞佑二年徙郑州四年徙居南京天兴元年崔立以从恪为梁王汴京破死焉　　完颜洪裕
按金史章宗诸子传洪裕大定二十六年生二十八年十月丙寅薨明昌三年追封绛王赐名　　完颜洪靖
按金史章宗诸子传洪靖本名阿虎懒明昌三年生四年薨承安四年追封荆王赐名　　完颜洪熙
按金史章宗诸子传洪熙本名讹曾不明昌三年生未弥月薨承安四年追封荣王赐名　　完颜洪衍
按金史章宗诸子传洪衍本名撒改明昌四年生未几薨承安四年追封英王赐名　　完颜洪辉
按金史章宗诸子传洪辉本名讹论承安二年五月生弥月封寿王闰六月壬午病急风十月丁亥薨　　完颜忒邻按金史章宗诸子传忒邻泰和二年八月生上久无皇嗣祈祷于郊庙衍庆宫亳州太清宫至是喜甚弥月将加封三等国号无惬上意者念世宗在位最久年最高初封葛王遂封为葛王泰和三年薨　　完颜守忠
按金史宣宗诸子传庄献太子名守忠宣宗长子也贞佑元年闰九月甲申立为皇太子二年四月宣宗迁汴留守中京七月召至汴三年正月薨谥庄献五月立其子铿为皇太孙始二岁十二月薨四年正月赐谥冲怀太孙　　完颜元龄
按金史宣宗诸子传元龄或曰庄献太子母弟早卒未封爵或曰丽妃史氏所生　　完颜守纯
按金史宣宗诸子传荆王守纯本名盘都宣宗第二子也贞佑元年封濮王二年为殿前都点检兼侍卫亲军都指挥使权都元帅三年为枢密使四年拜平章政事兴定三年进封英王时监察御史程震言其不法宣宗切责元光二年十二月庚寅宣宗病喉痹危笃将夕守纯趋入侍哀宗后至守纯在宫分遣枢密院官及东宫亲卫军屯东华门外哀宗入以护卫四人监守纯于近侍局是夕宣宗崩明日哀宗即位正大元年正月进封荆王罢平章政事三月或告守纯谋不轨下狱推问慈圣宫皇太后有言于帝由是获免语在皇后传守纯三子长曰讹可封肃国公天兴元年二月进封曹王出质于军前次曰某封戴王次曰孛德封巩王崔立乱守纯及诸宗室皆死青城　　完颜按金史世宗诸子传永功子本名寿孙世宗赐名字仲實一字子瑜资质简重博学有俊才喜为诗工真草书大定二十七年加奉国上将军明昌初加银青荣禄大夫贞佑中封胙国公正大初进封密国公奉朝请四十年日以讲诵吟咏为事时时潜与士大夫唱酬然不敢明白往来永功薨后稍得出游初宣宗南迁尽载其家法书名画一帙不遗居汴中家人口多俸入少客至贫不能具酒肴蔬饭共食焚香煮茗尽出藏书谈大定明昌以来故事终日不听客去乐而不厌也天兴初病薨年六十一平生诗文甚多自删其诗存三百首乐府一百首号如庵小&#第五子守禧字庆之风神秀彻特钟爱尝曰平日所畜书画将以付斯子及汴城降守禧病卒年未三十　　完颜承裕
按金史承裕传承裕本名胡沙颇读孙吴书以宗室子充符宝祗候除中都左警巡副使通括户籍百姓称其平迁殿中侍御史历东北路招讨副使泰和六年伐宋改通远军节度使陕西兵马都统副使八年罢兵迁河南东路统军使兼知归德府事俄改知临潢府事大安三年拜参知政事行省戍边八月大元大兵至野狐岭承裕率兵南行大元兵踵击之大溃承裕仅脱身走入宣德卫绍王犹薄其罪除名而已崇庆元年起为陕西安抚使贞佑初改临海军节度使卒　　完颜福寿
按金史完颜福寿传福寿曷速馆人也父合住国初来归福寿袭父职授定远大将军正隆末海陵伐宋福寿至泰安诱将校北还而高忠建卢万家奴等亦各率众万余俱归东京欲共立世宗世宗即位以福寿为元帅右监军兴平军节度使大定三年卒　　完颜安国按金史安国传安国字正臣本名阇母沈雅有谋画尤善骑射正隆元年从军为谋克尝以少击众大定中迁仪鸾局副使明昌元年改本局使会大石部长有乞修岁贡者朝廷许其请诏安国奉使称旨升武卫军都指挥使六年临潢泰州属部叛安国讨定之以功迁本路招讨使承安元年大盐泺之战杀获甚众既而进安国为两路都统大捷于多泉子进拜枢密副使三年以疾致仕封道国公四年卒　　完颜匡
按金史完颜匡传匡本名撒速始祖九世孙大定十九年显宗命择德行淳谨才学该通者使教章宗兄弟命择日行师弟子礼诏匡充太子侍读显宗命匡作睿宗功德歌教章宗歌之世宗大喜二十五年匡中礼部策论进士三月中显宗薨匡仍为太孙侍读章宗即位迁翰林直学士泰和六年二月宋人陷散关取泗州虹县灵壁四月诏仆散揆行省事干汴制诸军顷之以匡为右副元帅匡军次白虎粒宋随州将雷太尉遁去遂克随州进兵围德安取之十二月败宋兵二万人于信阳之东七年匡围襄阳士卒疾疫宋乞盟军马撤还章宗崩匡受遗诏立卫绍王大安元年十二月薨匡致位将相怙宠自用官以贿成上不以为罪　　完颜纲
按金史完颜纲传纲本名元奴字正甫明昌中为奉御累官左拾遗泰和四年诏纲与乔宇宋元吉编类陈言文字六年与宋连兵以纲为蜀汉路安抚使都大提举兵马事与元帅府参决西事调羌兵之未附者青宜可者吐蕃之种也率诸部长籍其境土人民诣纲请内属纲奏其事上以青宜可为迭州副都总管加广威将军十月纲以蕃汉步骑一万出临潭充以关中兵一万出陈仓吴璘孙曦出兵兴元有窥关陇之志上闻韩胄忌曦威名可以间诱致之封曦蜀国王铸印赐诏诏纲经略之纲使间行谕曦七年正月召纲赴京师以为陕西宣抚副使进三阶还军宋安丙杀吴曦上闻曦死遣使责纲宋人复陷阶州西和州遂陷散关诏夺纲官一阶纲遣兵复取散关遣使奏捷诏书奖谕八年罢兵纲还京师是岁章宗崩卫绍王即位除陕西路按察使累官尚书左丞胡沙虎迁卫绍王于卫邸召纲至杀之贞佑四年纲子权复州刺史安和上书讼父冤追复尚书左丞　　完颜定奴按金史完颜纲传纲弟定奴与兄纲俱知名充护卫从平章政事仆散揆伐宋加平南虎威将军宣宗即位改知归德府刑部尚书参知政事兴定三年薨　　完颜问按济南府志问由都人由律科忠显大夫章宗承安元年任章丘令尽心治盗大着报绩　　完颜鄯阳
