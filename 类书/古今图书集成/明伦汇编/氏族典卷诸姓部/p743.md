<!-- { "loadSidebar": true } -->
按常州府志森字与茂庆元五年进士宝庆太守衮子也监潭州南岳庙致仕归　　尢台
按泉州府志台字公辅安溪人八岁能属文庆元二年应童子科举中书试以公则悦赋数刻而成词藻绝出拟奏赐官格于吏议仅免三举不第而终　　尢&#按万姓统谱&#字伯晦袤之孙父棐工部侍郎&#端平初征为将作监主簿后为淮西帅以儒者守边威惠兼济累进工部尚书入为翰林学士卒年八十三自号木石　　尢彬
按万姓统谱彬字叔文家贫苦学攻词赋有声一时名士知崇安县林澧特延为馆宾叶堂王迈皆与之为友陈立伯损伯傅澄皆师事之端平二年特奏名调真阳主簿卒于官同邑有喻畤者字景山绍定五年特奏名未老即挂冠隐居大飞山中以诗与郡人直龙图阁陈宓相唱和　　尢志
按常州府志志字泊明有隐操赐号冲夷处士赠同佥枢密院事魏郡伯　　尢交
按常州府志交字同父博学能文工书法赠佥太常礼仪院事魏郡侯　　元
　　尢&#
按常州府志&#字守元长身美&#才略过人元初辟为中书掾仕至大司徒封魏郡公晚年更号知非子着有归闲堂稿　　尢山
按常州府志山字终慕守节高尚有劝之仕者&#以醇酒饮之　　明
　　尢良
按常州府志良号休斋年二十举元泰定戊辰省试第一即着不仕文誓墓或问之曰应举以免役耳吾世宋臣岂可失节乎至正初征修辽金二史以佯狂免洪武初刘基荐授合门使直起居注屡有建白上嘉纳之进太常寺少卿卒　　尢义
按吴县志义字从道本钦姓尢其外族也元末辟为枢密掾洪武中以人才荐授湖广布政司经历居官称廉谨早擅文名所著有元史辑要　　尢安礼
按吴县志安礼字文度建文元年与乡荐授崇安教谕擢兵部武库郎中杨翥荐为祭酒安礼辞不可为国师改授都御史擢贵州参议病归　　尢文
按常州府志文字十初究心理学永乐中征孝廉以养亲固辞蹇义胡周忱等凡八荐终不出角巾布袍晏如也年逾八十讲学不倦门人私谥恭靖　　尢实按无锡县志实字实达征君文之弟洪武初以春秋魁乡荐永乐四年举进士授南昌府同知实闲律法有折狱名会守阙即佩印为假守铜罗障贼起檄实司饷以劳卒赠中宪大夫　　尢瑛
按无锡县志瑛字汝白嘉靖二十三年进士乞就校官已迁国子监丞历礼部郎中擢广东佥事终江西参政　　尢烈
按泉州府志烈字子伟晋江人嘉靖庚戌会试第六人初授祁门令治尚纯约耿介自持擢南京都察院经历晋户曹员外寻为礼曹郎出为江西佥事连遭丧服除仍补江西居顷之归复起云南少参竟辞不出烈居官廉归益贫甚然性甘淡薄终始不渝里中&#相与慕其高风云　　尢光被
按罗源县志光被字子辉号鉴峰万历癸酉举于乡越三年成进士授信阳刺史迁户部尚书郎未几调守和阳兴利除害抚牍则剖决如流用谳则哀矜勿喜当路多为推毂无何谢任　　尢锡类
按长洲县志锡类字孝征安礼孙万历庚辰进士分较北闱守真定巡抚檄取例金持不与被劾部议直之调襄阳巡抚为之罢擢贵州副使值杨应龙叛署监军事抚互用卒平播贼晋云南布政致仕　　尢继先
按明外史达云传尢继先榆林卫人万历中积功为大同副总兵十八年火落赤真相犯洮河副总兵李联芳等战死诏进署都督佥事充总兵官镇守固原以病归起佥中军府事二十一年为辽东总兵官再引疾归二十四年起镇蓟州兵科宋一韩等劾罢卒于家继先眇一目习兵敢战时称独目将军　　尢世功
按明外史贺世贤传尢世功榆林人万历中举武乡试累官沈阳游击张承荫之败也世功脱归坐褫职经略杨镐言其身负重伤才堪策励乃补武精营游击擢副总兵守沈阳沈阳被兵战死　　尢世威
按明外史尢世威传世威榆林卫人天启中积官建昌营参将七年迁山海中部副总兵崇祯二年擢总兵官镇守居庸昌平四年代宋伟为山海总兵官积资至左都督七年大兵入宣府命驰援拥兵不进事平为兵科常自裕所劾褫职会流贼躏河南诏世威充为事官自免归李自成陷西安传檄榆林招降布政都任副将惠显参将刘廷杰等议城守世威与里居诸帅王世钦世国侯世禄拱极王学书李昌龄辈分陴固守城破世威等犹督众巷战侯世禄父子及学书俱不屈死世威世钦世国昌龄并被执贼怒廷杰勾套部磔之显亦被执服毒死缚世威等献自成自成欲降之不屈皆杀之廷杰弟廷夔亦死　　尢翟文
按明外史尢世威传李自成陷榆林世威从弟翟文为靖边营副将率敢死士出南门奋击中矢死　　尢岱按明外史尢世威传榆林尢岱由部卒起家至山海铁骑营参将数有功忤上官弃职归守水西门城陷自杀一时同死者督饷户部员外郎王家禄自经死里居户部主事张云鹤不屈死指挥崔重观自焚死傅佑与妻杜氏自缢死中军刘光佑骂贼死材官李耀善同营李光裕自刎死张天叙自缢死指挥黄廷政与弟千户廷用百户廷弼奋力杀贼死千户贺世魁偕妻柳氏自缢死参将马鸣节聚妻子室中自焚死里居战死则山海副总兵杨明定边副总兵张发孤山副总兵王永祚西安参将李应孝在官死事则游击傅德潘国臣李国奇晏维新陈二典刘芳馨文侯国中军杨正韡柳永年旗鼓文经国守备尢勉惠渐贺大雷杨以伟指挥李文焜文灿副将常怀李登龙游击孙贵尢养鲲守备白慎衡李宗叙亦以守乡土遭难诸生则陈义昌沈浚沈演白拱极白含章骂贼死张连元连捷李可柱胡一奎李荫祥自经死　　尢时熙按河南通志时熙字季仲洛阳人领乡荐授户部主事榷税浒墅关寻以母老乞养里居三十年远近学者宗之号曰西川先生　　尢承绶
按辰州府志承绶号瞻晓生岐嶷性&#异恩贡入太学中顺天副榜授南雄推官治狱平允增秩郡事海邦驯服年七十致仕　　尢邦志
按靖江县志邦志嗣于张遂因其姓少失怙佣以事母徽人汪姓者寄一匣金约八十余两未几邻火延及舍邦志急命妇翼母出而自持匣金藏野中谨守之越数日汪至以匣金还之封识宛然里中咸高其义
　游姓部汇考
郑樵通志
　　以字为氏
郑
人字

游氏姬姓郑穆公之子公子偃字子游其后以王父字为氏郑大夫游吉裔孙寻汉御史中丞后汉有游因前赵有游子远前燕有游宗皆为股肱之任廖用贤尚友录　　游姓
游广平宫音

　鄫姓姓剻姓倗姓部汇考
凌迪知万姓统谱
　　鄫姓
鄫姒姓夏少康封少子曲烈于鄫其后为氏
　　姓
音凌见直音
　　剻姓
剻伯綮之后
　　倗姓
倗音朋姓也

　仍姓部列传
　　周
　　仍叔
按春秋桓公五年天王使仍叔之子来聘
注
仍叔天
子之大夫

　刘姓部列传十二
　　宋二
　　刘摰
按宋史刘挚传挚字莘老永静东光人擢甲科历冀州南宫令县赋甚重摰援例旁郡请转运使告于朝三司使包拯奏从其议民欢呼至泣下曰刘长官活我是时挚与信都李冲清河黄莘皆以治行闻人称为河朔三令用韩琦荐得馆阁校勘王安石一见器异之擢检正中书礼房月余为监察御史里行入见神宗面赐褒谕因问卿从学王安石邪安石极称卿器识对曰臣东北人少孤独学不识安石也退而上疏论率钱助役官自雇人有十害谪监衡州盐仓久之签书南京判官会司农新令尽斥卖天下祠庙往见留守张方平方平瞿然托挚为奏元丰初改集贤校理为开封推官除礼部郎中哲宗即位擢侍御史时蔡确章惇在政地与司马光不相能摰因久旱上言愿进忠良通壅塞以答天戒又疏确过恶大略有十论惇凶悍轻侻无大臣体皆罢去元佑元年擢御史中丞迁门下侍郎六年拜尚书右仆射挚性峭直有气节触机辄发不为利怵威诱自初辅政至为相修严法宪辨白邪正然持心少恕勇于去恶竟为朋谗奇中以观文殿学士罢知郓州绍圣初夺职知黄州四年陷邢恕之谤贬鼎州团练副使新州安置数月以疾卒子跂能为文章遭党事家居避祸以寿终　　刘庠按宋史刘庠传庠字希道彭城人中进士第为高密广平院教授英宗求直言庠上书论时事除监察御史里行帝不豫储嗣未正庠拜疏谓太子天下本颍王长且贤宜使日侍禁中阅四方章奏行之神宗立迁殿中侍御史为右司谏奉使契丹故事两国忌日不相避契丹张宴白沟日当英宗祥祭庠丐免契丹义而听之除集贤殿修撰河东转运使进天章阁待制河北都转运使契丹侵霸州土场或言河北不可不备庠上五策料其必不动已而果然太河东流议者欲徙而北庠请迟以岁月徐观其势而顺导之朝廷是其议移知真定府又为河东转运使召知开封府不肯屈事王安石安石欲见之竟不往奏论新法会与蔡确争廷参礼遂以为龙图阁直学士知太原府遭母丧服终知成都府徙泰州坐失举降知虢州移江宁府滁州徙永兴军元佑初加枢密学士知渭州卒　　刘惟简
按宋史刘惟简传惟简开封人由入内黄门积官至兵马都监为入内押班英宗初立惟简自河北来朝帝识其姓名屏间他日神宗览所题屏擢干当延福宫自是蒙亲信哲宗在藩时惟简奔奏服勤及亲政召至左右以内侍押班卒　　刘永年
按宋史刘美传美子从德从德子永年字君锡生四岁授内殿崇班累迁廉州团练使知代州英宗立迁沂州防御使历殿前都虞候太原定州路副都总管迁扈州观察使卒谥曰庄恪　　刘易
按宋史刘易传易忻州人性介烈博学好古喜谈兵韩琦知定州上其所著春秋论授太学助教并州州学说书不能屈志仕进寓居于虢之卢氏习辟谷术赵抃复荐其行谊赐号退安处士易作诗琦每为书之石或不可其意辄涤去琦亦再书之尹洙帅渭延致尊礼狄青代洙遇之亦厚治平末卒　　刘瑾
按宋史刘瑾传瑾字元忠吉州人沆之子也第进士为馆阁校勘迁集贤校理通判睦州为淮南转运副使召修起居注加史馆修撰河北转运使拜天章阁待制知瀛州改镇广州与枢密院论戍兵不合改虔州战棹都监杨从先奉旨募兵不至擅遣其子懋纠诸县巡检兵集郡下瑾怒责之懋诉瑾于朝遂废于家逾年复待制知江州历福州秦州成德军卒　　刘阒按宋史刘阒传阒字静叔青州北海人以拳力为军校从文彦博讨贝州功第一擢虎翼指挥使累迁辰州团练使韩绛宣抚陕西诏阒自河东为掎角至铁冶沟夏人大集众惧阒自殿后率锐骁搏战飞矢蔽体不为却敌解去为冀州驻泊总管以左金吾大将军致仕卒　　刘庭式
按宋史刘庭式传庭式字得之齐州人举进士苏轼守密州庭式为通判初庭式未第时议娶乡人之女既约未纳币庭式乃及第女以病丧明女家躬耕贫甚不敢复言或劝纳其幼女庭式笑曰吾心已许之矣岂可负吾初心哉卒娶之生数子后死庭式丧之逾年不肯复娶轼问之曰哀生于爱爱生于色今君爱何从生哀何从出乎庭式曰吾知丧吾妻而已吾若缘色而生爱缘爱而生哀色衰爱弛吾哀亦忘则凡扬袂倚都市目挑而心招者皆可以为妻也耶轼深感其言庭式后监太平观老于庐山绝粒不食目奕奕有紫光步上下峻&#如飞以高寿终　　刘铸
按万姓统谱铸字季冶长兴人性素刚鲠淹贯经史幼孤鞠于伯父比长报以父礼李潜称为纯德士平生交游多名流读书天竺山从学者百余人母死庐于墓侧孝心笃至有仕族贤之欲妻以女铸曰吾窭夫而得仕女必不肯提瓮出汲以修妇道井臼之责铸委之谁耶竟谢却之既没乡人追悼有为之流涕者有燕石编传家　　刘衍
