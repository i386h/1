<!-- { "loadSidebar": true } -->
按万姓统谱晖字彦实先资阳人识见通敏闻武康石塘胡长孺以德学淑后进往受业其门或劝习举子业答曰学以博通古今资文行耳仕奚庸急哉时赵文敏公以书名天下见而爱之授以书法比家居藩帅郡守诣门请交一无所求为诗文简淡隽永作字亦有法与人交一以义人有一善必扬之足未尝入城府　　谢景章
按万姓统谱景章号樵隐祁门人问学该洽尝提领浙右屯田厌俗而归与同侪讲明诗社率其子卜居邑之小壶天有聚德堂汪克宽为之记　　谢俊民
按万姓统谱俊民字章甫号适斋祁门旸源人值元季隐居不仕筑云深坞乐安庄书舍与汪克宽相友讲明道学所著文有玉泉诗有寓意稿藏于家　　明　　谢应芳
按万姓统谱应芳字子兰武进人自幼笃志留心性理之学尢工诗文元末避地吴中明朝平定始回毗陵年九十七终所著有思贤录辨惑编毗陵续志龟巢集　　谢徽
按万姓统谱徽字元懿长洲人洪武初应召修元史授翰林编修兼教功臣子弟辞归洪武六年再起为国子助教徽博学工文词与高启齐名所著有兰廷集弟恭字元功亦能诗所著曰蕙廷集　　谢成
按万姓统谱成字德用定远人少有勇略从太祖克滁和二州岁丁酉二月克长兴戊戌三月攻严州拔之所向有功洪武四年八月授处州守御副千户守处五年领兵捕获青田之沭溪私鬻盐寇周大豹等四百余人置于法民赖以宁十七年夏从都督孙恪捕倭海上秋七月诏成守御平阳先是守平阳者以其滨海过于关防民动辄获罪成一切除去远近安之　　谢天锡
按万姓统谱天锡字纯父吴人嘉兴簿明初羽檄交驰又邑当孔道传使所经科率烦重天锡优游处之民孚事集兵后田多荒芜悉勉有力者垦之系囚病疫为汤药饘粥以济有杀人情真而未获尸久系称冤天锡廉得之因具服民称神明　　谢肃
按万姓统谱肃上虞人学问该博洪武中以明经举授按察司佥事所著有密庵稿与唐肃齐名时号会稽二肃　　谢子襄
按万姓统谱子襄名襄以字行新淦人洪武末以才荐授知青田县有惠政岁满民奏留之特升处州知府郡虎蝗及旱子襄祷于神大雨二日蝗尽死虎亦遁去子襄性廉静历官三十年不以家累随门无私谒仕优暇日读书吟诗而已　　谢士毅
按万姓统谱士毅洪武中知嘉庆府内附之初民始休息士毅勤于抚字每遇芳辰则骑从出游使民知太平气象云　　谢升
按万姓统谱升当建文时练兵给饷夙夜效劳靖难后不屈死之　　谢贵
按万姓统谱贵未详始所自起洪武二十五年以锦衣指挥佥事升河南都指挥佥事未几署山西行都司事二十八年坐赵隆事法当死上特宥贵降河南卫指挥佥事建文君即位疑北平兵部尚书齐太荐贵智勇以为北平都指挥使俾觇藩府令其练兵即有变先发后闻己卯六月贵部署北平七卫兵布城中逼近王城尽栅端礼四门文皇用张玉朱能计先擒贵贵死兵尽散玉等遂夺北平九门　　谢孚
按万姓统谱孚字以诚山东人自少&#悟拔出读书强记永乐四年登进士第除陕西道监察御史潮州百家畬恃险奔突骚扰属邑成祖命孚与都指挥赵德剿捕一方用宁时有事北方粮饷旁午行在都察院复以孚督运口北事完扈从还陛见升福建按察副使卒　　谢泽
按万姓统谱泽字时用会稽人永乐戊戌进士历通政使　　谢定住
按明外史谢定住传定住大同广昌人性至孝年十二家失牛母抱幼子追逐定住随母后虎跃出噬其母定住奋前击之虎逸去母子三人并全永乐十二年旌其门　　谢恂
按万姓统谱恂武进人宣德三年知临海县一介不取于民自奉甚薄日再食多蔬食每明发即视事夜分而后退民以事至庭谆谆戒谕凡利当兴蠹当去者虽沮以权力弗暇顾后知平阳府　　谢琏
按万姓统谱琏字重器龙溪人宣德丁未进士第三人授翰林编修进侍讲尝上治安十五事后升南京户部右侍郎卒于官　　谢骞
按万姓统谱骞字鹏举孚之子器宇轩豁自幼警敏刻意问学众以大器期之正统戊午领乡荐登进士第拜河南道监察御史侃侃立朝务持大体督察盐课于浙江风纪大振无敢私贩者　　谢佑
按万姓统谱佑字廷佐桐城人少孤贫事母至孝尝读书于牛背正统丙辰进士历官山西右布政使致仕卒母丧未终遗言以衰绖为殓以终吾丧死不忘亲也　　谢辅
按万姓统谱辅字廷辅乐安人正统丙辰进士历升浙江左参政金华盗刘大用聚众至万人人人惴恐辅单车入贼垒谕以祸福推以恩信贼感泣散其众而降杭嘉湖三郡水潦饥荒辅尽心赈贷劝借谷粟计口以给民多赖之升右布政使辅为人与物无忤在浙十余年操履端方始终一致不为赫赫声人皆阴受其赐自号守拙有守拙集后以子绶贵赠刑部尚书　　谢昶
按万姓统谱昶湖广黄冈人正统间进士天顺三年任知府勤于吏事纤细靡遗其听讼惟以人情处分而不专于法当时多以循吏目之　　谢言
按万姓统谱言字仲善福建瓯宁人婺源令谢實太孙也结庐梅洋巨富积德正统间闽荒发粟数万赈饥有司上闻赐敕旌义后裔瑞官台州万官永丰明扬封南城元时可吴皆官外博世章官宣城世彦官汉川坚举人才瑾智勇超群以太守张瑛讨贼死瑾突入贼垒仗义建功朝佐绍芳父子御史纯龙玉名世科甲蝉联皆言积德所致云　　谢绶
按万姓统谱绶字维章乐安人景泰甲戌进士历四川右参议升陕西右参政属岁大禄循行赈济升福建按察使寻进广西右布政使弘治庚戌迁右副都御史巡抚湖广正荆藩之不法者蛮寇夺土官印追而还之永道郴桂诸州兵备旧无专官疏请各增置一员进工部侍郎南京礼部尚书卒于官绶事亲孝兄弟五人雍睦无间州里推重焉　　谢省
按万姓统谱省字世修黄岩人景泰甲戌进士授兵部员外郎出知宝庆政尚仁恕兴利革弊扶弱锄强吏民敬畏书真德秀四事十害为寮属戒上言民隐十事春秋行郊野劝耕省敛或给耕牛其不率者裁之以法出帑羡市地以拓学宫训迪俊髦所属庙学悉新之革去佛老阐明礼法三年政举教行民安俗易时推循良第一后乞养疾士民追思立祠祀之　　谢绩按万姓统谱绩字世懋省之弟自少与省自相师友读书首务穷极底里贯彻为经实际为纬行履端方不妄言笑时人或以古迂谑之绩弗顾也而识者韪之门人谢文肃公铎辑其遗文曰玉城山人诗集刊焉李东阳评之曰山人之诗始规仿盛唐得宛转流丽之妙晚独爱杜少陵则尽变其故格益为清激悲壮之词思极其所欲言者其死也盖有遗力焉顾其忧思愉乐叙事引兴虽往复开阖未尝不出于正此可以知其人矣　　谢士元
按明外史张瓒传谢士元字仲仁长乐人景泰五年进士授户部主事督通州仓天顺七年擢建昌知府治最改知广信入觐改永平遭丧服阕起四川右参政进右布政使弘治元年就擢右副都御史坐事下狱事白致仕　　谢润
按万姓统谱润字德泽祁门人邃于春秋学名士多出其门领景泰庚午乡荐登天顺庚辰进士授刑部主事迁员外郎以刚介质直闻寻升浙江按察司佥事冰蘗之操益励卒于官　　谢铎
按万姓统谱铎字鸣治太平人天顺甲申进士选庶吉士授翰林编修尝奉诏校勘通鉴纲目上疏言宋神宗喜通鉴理宗好纲目而不能推之政治因劝求贤讲学以史册质经传穷理义则大本立而万目自随矣升南国子监祭酒以身率教捐皂役钱以给六馆籍膳夫钱以修书诸若择师儒慎科贡广载籍复会馔均差遣论列尢多弘治初转北监凡所建白务切理要无一毫徇俗希人之意升礼部右侍郎自忧制后遂无意仕进居常蔬食水饮泊如也卒赠尚书谥文肃　　谢一夔
按万姓统谱一夔字大韶南昌人天顺甲戌进士第一授翰林修撰仕至工部尚书　　谢迁
按万姓统谱迁字于乔余姚人成化乙未进士及第第一授翰林修撰简侍东宫弘治初升左庶子充日讲官时上在谅暗内侍郭镛请选妃嫔以备六宫迁疏先帝三年之丧未终岂宜遽有此举上即已之修宪庙实录成升少詹事兼侍讲学士以忧制归服除值皇太子将出合起为詹事累升东阁大学士时寇犯大同兵部尚书马文升以国用不足奏请于南方折粮银内更加银若干迁执不可上言曰南方税额甚重宣德正统间因民不堪命故立折银法以宽之今更加则反重于本色民益疾矣且足国惟在节用苟用不节加赋何益不谓文升而有此奏乎其事遂寝修会典成加太子太保礼部尚书武英殿大学士时同在内阁者刘健敢于任事而资迁之谋断李东阳长于为文而资迁之典则迁于其间不激不随辅成盛治弘治末上疏致仕荐吴宽王鏊以代言极恳至孝皇大渐召迁等受遗诏正德初近习蠹政户部尚书韩文等论之迁等主张于内将置于法事泄不克迁再疏乞休去而焦芳入阁刘瑾擅权二人深相结纳欲甘心于迁人皆危之迁每以刘元城为喻处之裕如瑾诛诏复迁原职致仕嘉靖初复起寻卒谥文正　　谢莹
按万姓统谱莹字廷献祁门人成化辛丑进士历布政使　　谢文祥
按万姓统谱文祥字元吉耒阳人成化丙戌进士选庶吉士天性峭直与罗伦庄昶相善迁监察御史数上封事直气动台端谪南陵县丞李东阳刘大夏陈献章辈俱壮其节赠之诗年三十九即挂冠归子讷弘治乙丑进士官给事中　　谢宁
按万姓统谱宁字安世惠安人成化丙戌进士知江阴县操己端慎驭政公廉笃意蒙养之士建舍立师爰布条化民旱涝躬祷山川大发仓廪赈之功成征拜刑部主事　　谢绶
按万姓统谱绶字朝章朝城人成化进士累官南京御史时宦官蒋琮怙宠恣肆起第凿金陵雨花台绶劾之琮死狱中按两浙织造罗绮费巨万悉奏止之进湖广副使逆瑾恶其刚正密劾绶罚谷千斛寻升佥都御史巡抚云中练军士理屯田增池堑逐贪暴军声大振卒赐谕祭　　谢源
按万姓统谱源字洁甫闽县人弘治进士任浙江道监察御史正德十六年秋以直言谪判秦州先是按治广东发擿奸伏群吏畏服竣事经江西宁贼窜逸同都御史王守仁帅兵讨之俘斩千余众还所掠百余人其功尢伟　　谢朝宣
按万姓统谱朝宣字汝为西安人弘治癸丑进士历按察使　　谢迪
按万姓统谱迪字于吉余姚人弘治己未进士历布政使　　谢用
按明外史谢用传用字希中祁门人父永贞生母马氏方&#永贞客外嫡母汪氏妒而嫁之遂生用永贞还大恨抱用归用既冠始知所生密访之则又改适用遍觅几一载一夕宿休宁农家有寡妪出门曰若为谁用告以姓名及寻母之故曰若母为谁曰马氏曰若非永贞之子乎曰然媪遂曰我即汝母也于是母子相持而哭时弘治十五年四月也用归告父并其同母弟迎归居别室孝养二母曲尽其诚后汪感悔令迎马同居讫无间言永贞卒用居丧以孝闻为诸生督学御史廉其孝列之德行优等　　谢龙
按万姓统谱龙字云父智略超常登弘治亚魁为淮府左相淮王不朝天子将治之龙直疏力请王太妃奏圣乞恩改过克保王国全府生灵悉赖以安　　谢丕按万姓统谱丕字以中弘治乙丑进士第三文正公子历官吏部右侍郎　　谢骐
按万姓统谱骐字应祥新建人弘治丙辰进士历少卿　　谢汝仪
