<!-- { "loadSidebar": true } -->
按万姓统谱邦奇字正伯昆山人嘉靖癸丑进士　　凌儒按万姓统谱儒字真卿泰州人嘉靖癸丑进士授永丰知县选御史言事杖归隆庆初起历都察院右佥都御史　　凌楫
按万姓统谱楫钱塘人嘉靖癸丑进士礼部祠祭司员外郎兼翰林院正字　　凌立
按万姓统谱立字子中钱塘人嘉靖癸丑进士授刑部主事历江西建昌府立仪容俊伟才思英发任曹郎时绰有声称知建昌听断明敏狱无冤滞屡首荐剡为同侪所挤落职归田杜门教子谢绝请托长子登名中隆庆庚午乡试仲子登瀛同科解元万历丁丑进士三子登第四子登俊皆负隽望　　凌管
按万姓统谱管字惟和歙县人嘉靖乙卯举人壬戌进士任御史历贵州提学副使子尧伦癸酉举人　　凌昌按万姓统谱昌宿松人以从事仕为江西布政司副理问每谳疑狱出人意表擢监察御史刚正不阿改都察院都事才名益着转大理寺寺副明慎之才剖决曾不留滞致仕归贫甚以清苦自持不履公门者十年台臣闻而重之抵其家存问焉　　凌泮
按句容县志泮崇德乡人自曾祖春至孙谟六世同居长幼二百余口略无间言子孙无私蓄财物者且轻财仗义赒贫恤匮奏闻旌表　　凌迪知
按湖州府志迪知工部员外郎着万姓统谱
　　凌义渠
按明外史凌义渠传义渠字骏甫乌程人天启五年进士除行人崇祯三年授礼科给事中三迁兵科都给事中河南人曹凤祯贿中举人义渠居礼科时议黜之凤祯外舅刘安行与义渠同官力阻不得至是掌吏科挟前憾出义渠福建参政迁按察使转山东右布政使所至有清操召拜南京光禄寺卿十六年入为大理卿明年都城陷义渠自经福王时谥忠清　　凌世韶按江宁县志世韶号苍舒登崇祯甲戌进士授福清知县不事催科左迁汀州经历署宁化县公庭积逋为之一清迁处州理刑擢户部以忤时去位甲申弃家逃禅悦居半峰寂寞自废但手评晞发集及卒巾钵萧然几不能敛

　称姓部汇考
廖用贤尚友录
　　称姓
称见姓苑


　登姓部汇考
凌迪知万姓统谱
　　登姓
登见姓苑望出南阳始平


　仍姓部汇考
郑樵通志
　　以国为氏
夏商
以前国
仍氏即有仍氏夏之诸侯后相娶有仍氏生少康以国为氏

　陵姓部列传
　　明
　　陵茂
按万姓统谱茂高邮州人永乐中任滦州同知　　陵志高按万姓统谱志高永宁人弘治中平乡教谕
　　陵俊
按济南府志俊正德癸酉科举人官知县历城人　　陵澐按万姓统谱澐宣化人嘉靖贡士任通道县知县
　崩姓部列传
　　明
　　崩愈坚
按奇姓通愈坚潜山人正德中固始县丞
　　崩可立
按万姓统谱可立太和人万历间伏羌典史


　缯姓部列传
　　汉
　　缯贺
按汉书功臣侯表贺以执盾汉王三年初起从晋阳以连敖击项籍汉王败走贺击楚追骑以故不得进汉王顾谓贺祁王战彭城斩项籍争恶绝延壁封祁谷侯三十三年薨按注祁王
许以为王也
　　缯胡
按汉书功臣侯表孝文十二年祁谷顷侯胡嗣十七年薨　　缯它
按汉书功臣侯表孝景六年祁谷侯它嗣十九年元光二年坐射檀罢免　　缯赐
按汉书功臣侯表元康四年祁谷侯贺元孙茂陵公大夫赐诏复家　　缯&#
按万姓统谱&#汉人


　征姓部列传
　　吴
　　征崇
按吴志程秉传秉为傅时率更令河南征崇亦笃学立行云　　征和
按吴录崇子和治易春秋左氏传兼善内术本姓李遭乱更姓遂隐于会稽躬耕以求其志严畯荐和行足以厉俗学足以为师初见太子登以疾赐不拜东宫官僚皆从谘询太子数访以异闻年七十而卒
　兴姓部汇考
凌迪知万姓统谱
　　兴姓
兴见姓苑今直隶唐县有兴氏


　弘姓部汇考
宋史
　　洪拟传
洪拟镇江丹阳人本弘姓其先有名璆者尝为中书令避南唐讳改今姓后复避宣祖庙讳遂因之郑樵通志　　以国为氏
豫章弘氏因避宋朝讳改为洪
　　以名为氏
弘氏风俗通卫大夫弘演之后
廖用贤尚友录
　　弘姓
弘太原角音


　朋姓部列传
　　宋
　　朋水
按奇姓通水永嘉人淳佑间安远知县
　　朋山
按奇姓通山仙游人淳佑间德化知县


　乘姓部列传
　　上古
　　乘戈
按王逸九思使素女兮鼓簧乘戈龢兮讴谣
注
乘戈
仙人也
　　乘雎
按郑樵通志雎古贤人见世本
　　汉
　　乘昌
按郑樵通志汉有煮枣侯乘昌（
按汉书功臣表有煮枣侯革朱而无乘昌
　通志恐&#）
　　乘弘
按汉书儒林传京房受易梁人焦延寿房授东海殷嘉河东姚平河南乘弘皆为郎博士　　后汉
　　乘苏
按万姓统谱苏章帝时封巨鹿公
　　南齐
　　乘公愿　乘干伯
按南齐书韩灵敏传建武三年吴兴乘公济及兄公愿干伯并卒　　乘公济
按南齐书韩灵敏传建武三年吴兴乘公济生二男而卒　　乘欣之　乘天保
按南齐书韩灵敏传吴兴乘公济兄公愿干伯卒各有一子欣之天保　　宋
　　乘泽
按宋史贾黯传益州推官乘泽父留乡里死三年矣泽为弗知者而调京师既觉而去黯奏劾废终身
　承姓部列传
　　周
　　承盆
按万姓统谱赵简子攻陶有二人先登死于城上简子欲得之陶君不与承盆谓陶君曰简子将掘君之墓以与君之百姓市曰逾邑梯城者将舍之不者将掘其墓朽者扬其灰未朽者辜其尸陶君惧请致二人之尸以为和　　后汉
　　承宫
按奇姓通宫字少子姑幕人八岁为人牧&#过学舍弃&#听讲后为大儒永平中为博士迁中郎将名播匈奴北单于来求见宫貌丑以魏应代之　　承亹
按万姓统谱亹宫子济阴太守
　　宋
　　承之
按万姓统谱之巴州清化人幼雄特好兵略干德中文协率众攻阆巴之竭资募士擒协太祖召见赐感义节度兼知巴州　　承宾
按万姓统谱宾绍兴七年泰州教授
　　承
按万姓统谱绍兴中知广昌县为政宽和儒而好礼首建学校以兴贤才推诚劳来民乐从之　　金
　　承晖
按万姓统谱晖字维明本名福兴好学淹贯经史章宗即位迁近侍局使　　元
　　承信
按江阴县志信赵孝子铉家苍头也铉祖彦珪于元至正甲午御杀盐盗朱定过当定悉众来攻尽杀彦珪父子并其家众焚庐掠赀而去信素忠勇思杀贼报主雠鸠千人捣巢定拥壕而阵信独挺长枪突之斩首数级生擒数贼磔主死所而泣祭焉　　明
　　承谷容
按武进县志谷容洪武初为交城县丞劝课农桑平徭薄赋人皆便之越四年为兖州同知　　承广
按万姓统谱广延陵人洪武初为南昌知事有诗名　　承缮按江阴县志缮字伯纯永乐二十年贡官黄陂知县　　承宣按万姓统谱宣太和人弘治十年任潜江县训导　　承天贵按靖江县志天贵弘治间贡生任教谕
　　承天秀
按江阴县志天秀字锺之正德丁卯举人初知钱塘县当报满民诣阙请留历任九载会织造内监毕有逆谋次日丑时举兵天秀侦得实即集兵城上张灯放炮毕聚众鼓噪出见拥卫严遂解散事闻置毕于理天秀仅擢南阳同知请老归　　承启信
按万姓统谱启信真定人嘉靖中任山西平阳府学训导　　承林
按德州志林嘉靖壬辰进士官知县
　　承惠
按济南府志惠泰安人万历年贡生官县丞
　　承业
按济南府志业泰安人万历年贡生官教谕


　恒姓部汇考
凌迪知万姓统谱
　　恒姓
恒楚大夫恒思公之后见风俗通望出东海


　僧姓部列传
　　北魏
　　僧道荣
按万姓统谱道荣护军高欢还至洛阳遣赞决之　　唐　　僧可朋
按尚友录可朋唐诗人
　　宋
　　僧宝
按万姓统谱宝宋人


　升姓部汇考
凌迪知万姓统谱
　　升姓
升见姓苑


　兴姓部列传
　　后汉
　　兴渠
按后汉书孙程传安帝时小黄门江京以谗谄进封都乡侯扇动内外又帝舅大将军耿宝皇后兄大鸿胪阎显相阿党废皇太子为济阴王帝崩立北乡侯为天子显专朝争权乃讽有司奏废耿宝及北乡侯病笃程谓济阴王谒者长兴渠曰王以嫡统本无失德若北乡侯疾不起共断江京阎显事乃可成渠等然之及济阴立为顺帝录功封兴渠为高望亭侯　　宋　　兴侯
按万姓统谱侯嘉庆间进士仪陇人
　　兴依
按万姓统谱依嘉庆间进士仪陇人
　　明
　　兴安
按明外史金英传金英者宣宗朝司礼太监也英宗立与兴安并贵幸正统十四年英宗北狩中外大震郕王使安等召廷臣问计侍读徐珵倡议南迁安叱之出遂入告太后劝郕王任于谦治战守王即帝位也先入寇至德胜帝&#安与于谦总理军务及英宗复辟给事御史皆言安与王诚舒良等为党夺其职安溺奉释教临殁遗命舂骨为灰以供浮屠

　缯姓部汇考
史记
　　夏本纪赞
太史公曰禹为姒姓其后分封用国为姓有缯氏
　冰姓部列传
　　明
　　冰如鉴
按万姓统谱如鉴繁昌人万历间四川宁卫千户
　征姓部汇考
凌迪知万姓统谱
　　征姓
征理征之后


　凭姓部列传
　　唐
　　凭祥兴
按尚友录祥兴雩都人晓智略与二弟英武尚义黄巢之乱倾资募兵勤王累功为将军　　宋
　　凭正
按万姓统谱正太平兴国二年知泰州军
　　凭炜
按宋史高斯得传斯得为湖广提点刑狱攸县富民陈衡老以家丁粮食资强贼杀平民斯得至有訴其事者首吏受赇而左右之斯得具得其状乃黥配首吏具白朝省追毁衡老官资簿录其家会诸邑水灾衡老愿出米五万石赈济以赎罪衡老婿吴自性与衡老馆客太学生凭炜等谋中伤斯得盗拆官椟斯得白于朝复正其罪

　僧姓部汇考
廖用贤尚友录
　　僧姓
僧见姓苑


　尢姓部汇考
郑樵通志
　　平声
尢氏见姓苑宋尢鹤登进士第又有尢绚尢昱南&#人望出吴兴廖用贤尚友录
　　尢姓
尢吴兴征音闽人避王审知讳而沈去水为尢
　称姓部列传
　　汉
　　称忠
按汉书功臣侯表忠以捕得反者樊并永始四年封新山侯

　刘姓部列传八
　　南齐
　　刘怀珍
按南齐书刘怀珍传怀珍字道玉平原人汉胶东康王寄后也祖昶为青州治中伯父奉伯宋世为陈南二郡太守怀珍幼随奉伯至寿阳辟主簿江夏王义恭出镇盱眙取为骠骑长史寻除振武将军长广太守孝建初为义恭大司马&#军大明二年贼围泗口怀珍将步骑赴之破七城拜建武将军乐陵河间二郡太守赐爵广晋县侯泰始初除宁朔将军东安东莞二郡太守召还除游击将军沈文秀拒命明帝遣明僧皓北征为文秀所破使怀珍救援怀珍袭陷其城文秀请降其秋魏侵齐兖州刺史刘休宾告急休宾怀珍从弟也朝廷以怀珍督水军赴救改授宁朔将军进平南将军建元元年转左卫将军改霄城侯明年加骑常侍怀珍年老以禁旅辛勤求为闲职转光禄大夫四年卒谥曰敬侯　　刘善明
