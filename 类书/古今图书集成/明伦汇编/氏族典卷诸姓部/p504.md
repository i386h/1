<!-- { "loadSidebar": true } -->
张氏出自姬姓黄帝子少昊青阳氏第五子挥为弓正始制弓矢子孙赐姓张氏周宣王时有卿士张仲其后裔事晋为大夫张侯生老老生趯趯生胳至三卿分晋张氏仕韩韩相张开地生平凡相五君平生良字子房汉留文成侯良生不疑不疑生典典生默默生大司马金金生阳陵公乘千秋字万雅千秋生嵩嵩五子壮赞彭睦述壮生引引生皓字叔明后汉司空世居武阳犍为皓生宇北平范阳太守避地居方城宇孙肥如侯孟成孟成生平魏渔阳郡守平生华字茂先晋司空壮武公二子祎韪祎字彦仲散骑侍郎生舆字公安太子舍人袭壮武公生次惠宋濮阳太守二子穆之安之安之之族徙居襄阳韪晋散骑常侍随元帝南迁寓居江左六世孙隆太常卿复还河东后徙洛阳生子犯子犯生俊河东从事生弋河东张氏本出晋司空华裔孙咤子隋河东郡丞自范阳徙居河东猗氏生长度始兴张氏亦出自晋司空华之后随晋南迁至君政因官居于韶州曲江冯翊张氏本出后汉司空皓少子纲字文纪后汉广陵太守曾孙翼字伯恭蜀冀州刺史子孙自犍为徙下邽吴郡张氏本出嵩第四子睦字选公后汉蜀郡太守始居吴郡裔孙显齐庐江太守生绍清河东武城张氏本出汉留侯良裔孙司徒歆歆弟协字季期卫尉生魏太山太守岱自河内徙清河曾孙幸后魏青州刺史平陆侯生准东青州刺史袭侯生灵真生彝隋末徙魏州昌乐河间张氏汉常山景王耳之后世居郑县后周有司成中大夫虞乡定公张羡赐姓叱罗氏生照照字士鸿隋冀州刺史复为张氏三子惠宝惠瑶惠珍中山张氏出汉北平文侯仓之后世居中山义丰魏郡张氏世居繁水汲郡张氏世居平原
郑州张氏
　张氏宰相十七人柬之说嘉贞延赏弘靖九龄仁　愿镒锡文瓘光辅文蔚浚行成大安镐亮郑樵通志
　　以字为氏
晋
人字

张氏世仕晋晋分为三又世仕韩此即晋之公族以字为氏者谱家谓黄帝子少昊青阳氏第五子挥为弓正观弧星始制弓矢主祀弧星赐姓张氏此非命姓氏之义也按晋有解张字张侯自此晋国世有张氏则因张侯之字以命氏可无疑也赵有张谈韩有张开地赵韩分晋皆张侯之裔也汉有张耳张释之后周改赐叱罗氏隋复旧廖用贤尚友录
　　张姓
张清河商音
四川总志
　　氏族谱张氏五族
张氏韶州曲江人至唐相九龄显九龄弟九&#九&#子抗抗七子仲方仲孚子孙在蜀可谱仲孚孙奉常博士随扈僖宗幸蜀传三世曰载阳赀产巨万豪待四方士子维崚待士益厚悉散之或相戒止笑曰吾遗子孙者不在是也以子起赠大理寺丞起宝元中登进士第官至太常博士是故族也起家尤难如此三子太初太宁太和太宁登治平四年第至邠汉渭等州四入为尚书郎三持使节迁陜西路为都转运使二子察宇察以大小篆名入为左司郎中出知鼎州宇初名犯钦庙讳易名宇三丞寺监使淮西东路知济荥果合四州娶荣国公百禄女故其学得之范氏子晦侍学中原有外家典刑笔法尢工历知雅恭兰三州子仲坚是则家成都者太初家于崇庆之新津太和家于眉州之眉山仲方之后徙汉州之绵竹族尢大张氏俞隐居岷山七被诏命不赴赐以官又乞回授其父号曰白云先生俞二子石民楚民登元丰进士第官至正奉大夫子曰吉甫以赏终朝奉大夫子伯振又以赏为青城令卒官石民死子云从孙文叔夏曾孙山父张氏昔望崇庆之永康门望如初有迁于郫之犀浦镇其为族望亦称克尚五子第三子曰砺即迁犀浦者砺孙曰天迪曰焕曾孙曰汾曰洙曰汉元孙曰峄曰岐皆擢进士第又有迁于崇宁者其后视犀浦尤显而犀浦院以山为行者今传之曾元矣诸孙尚力学曰吾家三世登科云张氏汉名纲之后纲卒瘗犍为武阳唐大中时有天祺者自武阳徙江源卒瘗后有白檀生墓间号白檀张氏五传至中理举逸民不就即拜将作监主簿子曰公谨元佑五年五经出身累赠少师公谨之子深徙双流登崇宁第累迁夔州路转运判官张丞相浚宣抚川陕承制出陟除潼川路提点刑狱改转运副使迁知夔州中书舍人勾涛论马政力荐深除管川陕茶马继除都转运使以制置使胡公世将议酒法不合改除泸州因母老请祠子孙多以赏得官子甡慎孙徽之安之皆郡守张氏先世曰守珪朝奉大夫若讷若愚孙协再世弟兄登科协为诗有唐人风协终于宣议郎其弟终茂州别驾苏州府志
　　氏族
张氏白氏文云汉侍中张肱避地渡江始居于吴故其子孙称吴郡人晋丞相嘉以孝弟闻于郡故其所居号孝张里元和姓纂云吴郡张氏本出嵩第四子睦字选公后汉蜀郡太守始居吴郡裔孙显济庐江太守绍零陵太守

　杨姓部列传二
　　宋
　　杨运长
按宋书杨运长传运长宣城怀安人初为宣城郡吏太守范蔚宗解吏名素善射太宗初为皇子出运长为射师性谨悫为太宗所委信及即位执权要稍至员外散骑侍郎南平昌太守泰始七年出侍东宫后废帝即位加龙骧将军转给事中以平桂阳王休范功封南城县子元徽三年自安成王车骑中兵参军迁后军将军运长质木廉正治身甚清而凡鄙无识知顺帝即位出为宁朔将军宣城太守寻去郡还家沈攸之反运长有异志齐王遣骠骑司马崔文仲讨诛之　　杨仲怀
按梁书杨公则传公则父仲怀宋泰始初为豫州刺史殷琰将琰叛仲怀力战死　　梁
　　杨公则
按梁书杨公则传公则字君翼天水西县人也父仲怀战死公则随父在军抱尸号哭殓毕徒步负丧归由此著名历官员外散骑侍郎为宋熙太守氐贼李乌奴作乱公则固守粮竭陷于寇抗声骂贼乌奴壮之更厚待焉公则单马逃归齐高帝除晋寿太守永明中迁扶风母忧去官起为宁朔将军巴东王子响构乱公则率师进讨事平迁武宁太守和帝即位授持节都督湘州诸军事湘州刺史高祖军次沔口众军俱下公则受命先驱直造京邑东昏夜选勇士攻公则栅军中惊扰公则坚卧不起徐命击之东&#军乃退事平进号左将军还镇南蕃天监元年封宁都县侯四年征中护军时朝廷始议北伐以公则威名素着诏假节先屯洛口公则受命遘疾卒于师年六十一赠车骑将军谥曰烈公则为人敦厚慈爱居家笃睦性好学虽居军旅手不辍卷子膘嗣有罪国除庶长子朓嗣　　杨华
按梁书王神念传神念少善骑射常于高祖前手执二刀楯左右交度驰马往来冠绝群伍时有杨华者能作惊军骑并一时妙捷高祖深叹赏之　　北魏
　　杨珍
按魏书杨播传播曾祖珍太祖时归国卒于上谷太守　　杨定
按魏书氐杨难敌传宋奴之死二子佛奴佛狗逃奔苻坚坚以女妻佛奴子定拜为尚书领军坚死乃率众奔陇右自称龙骧将军仇池公称藩于晋孝武即以其自号假之后以为秦州刺史登国四年遂有秦州之地自号陇西王后为乞伏干归所杀无子盛谥定为武王　　杨盛
按魏书氐杨难敌传佛狗子盛先为监国守仇池及统事自号征西将军秦州刺史仇池公称藩于晋天兴初遣使朝贡诏以盛为征南大将军仇池王刘裕永初中封为武都王盛死私谥曰惠文王子元统位　　杨真按魏书杨播传播祖真河内清河二郡太守
　　杨晖
按魏书杨播传播族祖晖库部给事稍迁洛州刺史卒赠弘农公谥曰简　　杨抚
按魏书氐杨难敌传盛兄子抚平南将军梁州刺史　　杨元按魏书氐杨难敌传盛子元善于待士为流旧所怀始光四年拜元为征南大将军都督梁州刺史南秦王元死私谥孝昭王子保宗立　　杨难当
按魏书氐杨难敌传元临终谓弟难当曰今境候未宁方须抚慰保宗冲昧吾授卿国事其无坠先勋难当固辞请立保宗保宗既立难当妻姚氏谓难当曰国险宜立长君反事孺子非久计难当从之废保宗而自立后世祖拜为征南大将军仪同三司领护羌校尉秦梁二州牧南秦王难当后自立为大秦王号年曰建义寻而其国大旱多灾异降大秦王复为武都王太延初倾国南寇规有全蜀袭刘义隆益州攻涪州又伐巴西获维州义隆怒遣将裴方明等伐之难当败弃仇池奔上邽世祖遣中山王辰迎之赴行宫高宗时拜难当营州刺史还为外都大官卒谥曰忠　　杨保显
按魏书氐杨难敌传保宗镇董亭与兄保显归京师世祖拜保显为镇西将军晋寿公　　杨保宗
按魏书氐杨难敌传元死子保宗统位元弟难当废保宗而自立拜保宗为镇南将军保宗谋袭难当事泄被系后释归京师世祖拜保宗征南大将军秦州牧武都王尚公主太延初诏镇上邽又诏镇骆谷复其本国保宗弟文德先逃氐中乃说保宗令叛事泄执送京师杀之　　杨文德
按魏书氐杨难敌传宗保弟文德说保宗令叛事泄执保宗杀之氐羌立文德屯于浊水文德自号征西将军秦河梁三州牧仇池公诏淮阳公皮豹子等率军讨之文德走汉中后入统汧陇遂有阴平武兴之地后为刘义隆荆州刺史刘义宣所杀　　杨黄眉
按魏书氐杨难敌传元子黄眉号征西大将军开府仪同三司秦州刺史武都王　　杨和
按魏书氐杨难敌传难当子和随父归国别赐仇池公　　杨顺
按魏书氐杨难敌传难当废保宗而自立以次子顺为镇东将军秦州刺史守上邽　　杨僧嗣
按魏书氐杨难敌传元和从叔僧嗣自称武都王于葭芦　　杨文度
按魏书氐杨难敌传僧嗣死从弟文度自立为武兴王遣使归顺显祖授文度武兴镇将既而复叛高祖初征西将军皮欢喜攻葭芦破之斩文度　　杨鼠
按魏书氐杨难敌传文度弟弘小名鼠犯显祖讳以小名称鼠自为武兴王遣使奉表贡方物高祖纳之鼠遣子苟奴入侍拜鼠都督南秦州刺史征西将军西戎校尉武都王　　杨元和
按魏书氐杨难敌传保宗之执也子元和奔刘义隆以为武都白水太守元和据城归顺高宗嘉之拜征南大将军武都王内徙京师　　杨范
按魏书杨范传范字法僧长乐广宗人也高宗时坐宗人劫贼被诛范宫刑为中谒者转黄门中谒者仆射中给事中射声校尉为中尹世宗崩高阳王雍总政出为白水太守灵太后临朝征为常侍崇训太仆卿领中尝药典御赐爵华阴子为平西将军华州刺史父子纳货劳役兵民为御史所纠子遂逃窜范事得散赴京师遂废于家后灵太后念范勤旧乃以范为中侍中安南将军寻进镇南将军崇训太仆华州大中正卒赠征西将军秦州刺史　　杨懿
按魏书杨播传播父懿延兴末为广平太守有称绩高祖南巡吏人颂之加宁远将军赐帛三百匹征为选部给事中有公平之誉除安南将军洛州刺史未之任而卒赠弘农公谥曰简　　杨恩
按魏书杨播传播族父恩河间太守
　　杨后起
按魏书氐杨难敌传征西将军武都王鼠死从子后起统任高祖复以鼠爵授之　　杨德
按魏书氐杨难敌传武都王难当卒和子德袭爵早卒　　杨大眼
按魏书杨大眼传大眼武都氐难当之孙也少有胆气起家奉朝请高祖将南伐令尚书李冲典选征官大眼出长绳三丈许系髻而走绳直如矢马驰不及冲遂用为军主迁为统军世宗初以功封安成县开国子除直合将军出为东荆州刺史萧衍遣张惠绍窃据宿豫假大眼平东将军破之遂乘胜长驱属水泛长大眼所统军争桥奔退大眼不能禁相寻而走坐徙为营州兵永平中起为中山内史时高肇征蜀世宗虑萧衍侵轶徐扬乃征大眼为平南将军加光禄大夫镇荆山复其封邑后为荆州刺史卒有三子长甑生次领军次征南　　杨小眼
按魏书氐杨难敌传武都王德卒子小眼袭例降为公拜天水太守卒　　杨播
