<!-- { "loadSidebar": true } -->
按魏书羊深传深字文渊太山平阳人梁州刺史祉第二子也早有风尚学涉经史好文章兼长几案自司空府记室参军转轻车将军尚书骑兵郎寻转驾部加右军将军正光末北地人车金雀等帅羌胡反叛高平贼宿勤明达寇豳夏诸州北海王颢为都督行台讨之以深为持节通直散骑常侍行台左丞军司仍领郎中颢败还京顷之迁尚书左丞加平东将军光禄大夫萧宝夤反攻围华州王平薛凤贤等聚众作逆&#深兼给事黄门侍郎与大行台仆射长孙稚共会潼关规模进止事平以功赐爵新泰男孝昌末徐方多事以深为东道慰劳使即为二徐行台庄帝践阼除安东将军太府卿又为二兖行台深处分军国损益随机亦有时誉初爾朱荣杀害朝士深第七弟侃为太山太守性粗武遂率乡人外托萧衍深在彭城忽得侃书招深同逆深慨然流涕斩侃使人并书表闻庄帝乃下诏令还朝面受委敕乃归京师除名久之除抚军将军金紫光禄大夫元颢入洛以深兼黄门郎颢平免官后拜大鸿胪卿普泰初迁散骑常侍卫将军右光禄大夫出帝初拜中书令顷之转车骑大将军左光禄大夫及出帝入关深与樊子鹄等同逆于兖州子鹄署深为齐州刺史于太山博县商王村结垒招引山齐之民天平二年大军讨破之于陈斩深　　羊敦
按魏书羊敦传敦字元礼太山巨平人梁州刺史祉弟子也性尚闲素学涉书史以父灵引死王事除给事中出为本州别驾公平正直后为尚书左侍郎徐州抚军长史永安中转廷尉司直不拜拜洛阳令后为镇南将军金紫光禄大夫迁太府少卿转卫将军广平太守治有能名奸吏局蹐秋毫无犯雅性清俭属岁饥馑家馈未至使人外寻陂泽采藕根而食之兴和初卒谥曰贞　　羊隐
按魏书羊敦传敦子隐武定末开府行参军
　　羊灵珍
按北齐书羊烈传烈父灵珍魏兖州刺史
　　羊应
按万姓统谱应魏人
　　北齐
　　羊烈
按北齐书羊烈传烈字信卿太山巨平人晋太仆卿琇之八世孙魏梁州刺史祉之弟子少通敏好读书能言名理以元学知名弱冠州辟主簿又兼治中从事刺史方以吏事为意以干济见知释巾太师咸阳王行参军迁秘书郎显祖初为仪同三司开府仓曹参军事天保初授太子步兵校尉轻车将军寻迁并省比部郎中除司徒属频历尚书祠部左右民郎中所在咸为称职九年除平阳太守治有能名皇建二年迁光禄少卿加龙骧将军兖州大中正又进号平南将军天统中除大中大夫武平初除骠骑将军义州刺史寻以老疾还乡周大象中卒　　羊修
按北齐书羊烈传烈弟修有才干大宁中卒于尚书左丞　　羊肃
按北齐书羊烈传烈从子肃以学尚知名世宗大将军府东合祭酒干明初冀州治中赵郡王为巡省大使肃以迟缓不任职解朝议以肃无罪寻复之天统初迁南兖州长史武平中入文林馆撰书寻出为武德郡守　　隋
　　羊元正
按北齐书羊烈传烈弟修修子元正武平末将作丞隋开皇中民部侍郎卒于陇西郡赞治　　羊翔
按北史周罗传陈主被禽上江犹不下晋王广遣陈主手书命之罗乃降其年拜上仪同三司先是陈裨将羊翔归降使为乡导位至开府班在罗上韩禽于朝堂戏之曰不知机变位在羊翔下罗答曰昔闻公天下节士今所言殊匪人臣之论禽有愧色　　唐
　　羊士谔
按万姓统谱士谔泰山人贞元初进士累官至宣歙巡官元和初拜监察御史性倾险坐诬论宰相出资州刺史　　羊昭业
按尚友录昭业大顺中与顾云同修史时仆射刘子长有清名求高逢休书为先容谒之云潜启书视之但云昭业拟将一尺三寸汗脚踏龙尾道无一语及云云叹息而已　　宋
　　羊奭
按万姓统谱奭潍州人登科
　　羊瑾
按万姓统谱瑾儋州人庐州司户
　　元
　　羊仁
按元史羊仁传仁庐州庐江人至元初阿朮兵南下仁家为所掠父被杀母及兄弟皆散去仁年七岁卖为汴人李子安家奴力作二十余年子安怜之纵为良仁踪迹得母于颍州蒙古军塔海家兄于雎州蒙古军岳纳家弟于邵郓连太家皆为役尚无恙乃遍恳亲故贷得钞百锭历诣诸家求赎之经营百计更六十乃得遂大小二十余口复聚居为良孝友甚笃乡里美之大德十二年旌其家　　明
　　羊臣举
按万姓统谱臣举南海人洪武中举人任给事中　　羊致中按万姓统谱致中醴陵人永乐举人任教谕
　　羊
按万姓统谱&#太兴人永乐贡士
　　羊冕
按万姓统谱冕字文中宣德初应贡选高等授陕西延安府同知守职廉慎有声以他事免归即不冠服角巾布袍家无长物意恒裕如会赦冕应得冠服人或劝之则叹曰吾何为者乃因赦冠服邪竟不冠服其狷介如此　　羊覃
按万姓统谱覃处州人正德中应天府经历
　　羊可立
按河南通志可立字子豫汝阳人进士授安邑令升云南道御史劾张居正升太常卿以直出为天雄司李卒

　方姓部艺文
