<!-- { "loadSidebar": true } -->
按明外史朱赓传赓字少钦浙江山阴人举隆庆二年进士改庶吉士授编修万历六年以侍读为日讲官进左庶子兼侍读学士掌翰林院历礼部左右侍郎改詹事府詹事以吏部左侍郎教习庶吉士加太子宾客代沈鲤为礼部尚书遭继母丧去二十九年诏以故官兼东阁大学士参预机务遣行人召之辞不允明年诣阙获妖书诬赓动摇国本立乞避位帝慰论有加三十四年一贯鲤去位赓独当国朝政日弛中外解体赓疏揭月数上十不能一下御史宋焘首讽赓给事汪若霖继之赓缘二人言请帝更新庶政不行既而姜士昌及焘被谪谓出赓意益不平先考选科道吏部拟上七十八人候命逾年不下赓连疏趣之三十六年秋命始下诸人列言路方欲见风采而给事中若霖先尝忤赓及是见黜适当赓病起入直时众谓赓修却攻诘四起是时赓已寝疾乞休疏二十余上言者虑其复起攻不已而十一月卒于官遗疏陈时政语极悲切赓先加少保兼太子太保进吏部尚书文华殿大学士及卒赠太保谥文懿　　朱东光按建安县志东光字元曦隆庆戊辰进士授平阳令再补祁门以卓异行取户科给事中侍从经筵出督河工绩成加升二级出为广东副使历参政有御倭功东光家居恂恂与人交长厚不佻着有训政编训学编行于世　　朱鸿谟
按明外史朱鸿谟传鸿谟字文甫益都人隆庆五年进士授吉安推官识邹元标于诸生擢南京御史元标及吴中行等得罪鸿谟疏救语侵居正居正怒斥为民居正卒起故官出按江西擢光禄少卿由大理少卿擢右佥都御史提督操江改抚应天苏州十府入为刑部右侍郎卒官赠刑部尚书谥恭介　　朱嘉宾
按贵州通志嘉宾龙泉人庠生隆庆间苗贼掠缚其父应干痛加炮烙索取金帛嘉宾挺身手刃一贼解父缚得生众贼刃嘉宾死　　朱岳
按明外史朱谦传谦子永永子晖晖子麒麒子岳守备南京隆庆中卒无子从弟冈嗣卒子继祖嗣卒弟继勋嗣　　朱敬循
按明外史朱赓传赓子敬循官礼部郎中改稽勋历文选郎中终右通政　　朱常溆
按明外史诸王传邠哀王常溆神宗第二子母无名号生一岁薨　　朱常洵
由
崧

按明外史诸王传福恭王常洵神宗第三子母郑贵妃最幸初皇后无子王妃子光宗最长常洵次之贵妃谋夺嫡帝为不立太子其后帝上畏太后下迫廷臣言二十九年始册立东宫而封常洵为福王婚费三十万营洛阳邸第二十八万十倍常制四十二年始令常洵就封洛阳诏赐庄田四万顷所司争之力得减半伴读承奉诸官假履亩为名所至骚动又请淮盐千三百引设店洛阳与民市设禁非王肆所出不得鬻九边军饷由此绌及崇祯时常洵属尊地近帝尊礼之而常洵日闭阁饮醇酒所好惟妇女倡乐流贼起援兵过洛者喧言王府金钱百万而令吾辈枵腹死贼手吕惟祺闻之惧以告常洵常洵不为意十三年李自成陷永宁宜阳十四年正月壬寅总兵王绍禹引兵至洛常洵召入赐宴加礼庚申贼大至攻城常洵出千金募士缒而出用矛入贼营贼众为稍却辛酉绍禹亲军开北门纳贼常洵缒城出匿迎恩寺翌日贼迹而执之遂遇害王妃及世子由崧脱走河北十六年由崧袭封明年四月马士英迎至南京建号弘光遂上常洵谥曰贞纯肃哲圣敬仁懿恭皇帝　　朱常治
按明外史诸王传沅怀王常治神宗第四子母郑贵妃生一岁薨　　朱常浩
按明外史诸王传瑞王常浩神宗第五子母周端妃初东宫未立有三王并封之旨常浩以年相亚与常洵并称匹嫡二十九年既立太子封常浩为瑞王天启七年之藩汉中崇祯时流寇逼秦中将吏不能救乞师于蜀蜀帅侯良柱救之遂奔重庆陇西士大夫多挈家以从十七年六月张献忠陷重庆常浩为所执遇害　　朱常润
按明外史诸王传惠王常润神宗第六子母李贵妃天启七年之藩荆州崇祯十五年李自成破彝陵荆门常润走湘潭就吉王于长沙十六年八月张献忠陷长沙常润走衡州衡州继陷同吉王桂王走永州巡按刘熙祚遣人护三王入广西以身当贼永州陷熙祚死之　　朱常瀛
由樱
　由榔

按明外史诸王传桂恭王常瀛神宗第七子母李贵妃万历二十九年封天启七年之藩衡州张献忠之陷衡也常瀛出走入广西居梧州常瀛流离播迁忧悸致疾薨世子已先卒次安仁王由樱嗣未几卒次永明王由榔时唐王已亡诸臣拥立之僭号永历　　朱常淓按明外史诸王传潞简王薨世子常淓嗣崇祯中贼蹂秦晋及河北常淓疏告急言卫辉城库土恶选护卫三百人助守捐岁入万金资饷不烦司农朝廷嘉之后贼蹂中州常淓流寓杭州　　朱常
按名山藏分藩记益王翊世子常有文名
　　朱常溱
按名山藏分藩记益王翊子黎丘王常溱
　　朱常浆
按名山藏分藩记益王翊子浦阳王常浆善画　　朱常汭按名山藏分藩记益王翊子淳河王常汭
　　朱常汛
按名山藏分藩记益王翊子华山王常汛风雅有父风　　朱常涞
按名山藏分藩记益王翊子筠溪王常涞好学　　朱常湑按名山藏分藩记益王翊子罗山王常湑
　　朱常漈
按名山藏分藩记益王翊子安仁王常漈
　　朱常
按名山藏分藩记益王翊子德化王常
　　朱常
按名山藏分藩记衡定王薨子常嗣
　　朱常溒
按明外史诸王传荣王翊&#薨子常溒嗣
　　朱常
按名山藏分藩记德定王薨子常立
　　朱常
按名山藏分藩记德定王子安陵王常
　　朱常澍
按名山藏分藩记德定王子纪城王常澍
　　朱常注
按名山藏分藩记德定王子嘉祥王常注
　　朱常
按名山藏分藩记德定王子清平王常
　　朱常
按明外史诸王传崇端王世子常先卒
　　朱常
按明外史诸王传崇端王子南阳王常封世子亦先卒　　朱常淳
按明外史诸王传吉宣王子常淳先卒子由栋立追封安王　　朱常澄
按明外史诸王传常澄嗣襄王寄居九江府不知所终　　朱常泠
按名山藏分藩记荆恭王子常泠坐罪革为庶人　　朱常按名山藏分藩记荆恭王薨子敬王常立王一年薨　　朱常
按明外史诸王传荆敬王薨无子安城王常&#嗣万历二十五年薨谥曰康王　　朱常清
按明外史诸王传赵康王薨子穆王常清嗣常清有善行见旌于朝万历四十二年薨　　朱常波
按明外史诸王传赵王慈薨无子穆王弟常波袭封崇祯十七年彰德陷遇害　　朱谊&#
按名山藏分藩记秦靖王薨子谊&#立是为敬王王十四年薨　　朱谊漶
按名山藏分藩记秦敬王薨亡后弟紫阳王谊漶立万历二十三年薨　　朱谊&#
按陕西通志谊字明远丙子举人素好读书逆贼陷城投井死御史以闻诏赠为宛平侯　　朱敏淳
按名山藏分藩记晋惠王薨子敏淳立立二十六年薨　　朱敏蒙
按山西通志敏蒙号龙泽庆成府镇国将军也躯干甚伟傲岸之气人多惮之贼至平水敏蒙知国运将终发囷开笥分散贫窭丝粒无存贼至勒饷无以应缚见闯左右使跪敏蒙骂不绝口折颈裂股而死　　朱肃溱按名山藏分藩记周敬王薨子肃溱立
　　朱以海
按明外史诸王传鲁肃王薨子以海嗣寄居台州　　朱至澍按明外史诸王传蜀恭王薨子至澍嗣成都破至澍率妃妾辈投于井　　朱鼎渭
按明外史诸王传代王鼐钧薨子康王鼎渭袭封　　朱倬按明外史诸王传庆王倬嗣崇祯十六年流贼破宁夏被执　　朱禋法
按明外史诸王传岷王定耀薨曾孙禋法嗣
　　朱璟浤
按明外史诸王传韩端王世子璟浤早卒亶立追封简王　　朱璟清
逵
枵

按名山藏分藩记韩端王子崇明王璟清清薨子逵枵立　　朱璟
逵
植

按名山藏分藩记韩端王子长吉王璟长子逵植　　朱璟按名山藏分藩记韩端王子保德王璟薨子未名　　朱璟洛
按名山藏分藩记韩端王子绥平王璟洛洛薨亡子除　　朱璟
按名山藏分藩记韩端王子咸阳王璟&#
　　朱璟洚
按名山藏分藩记韩端王子襄丘王璟洚
　　朱璟渭
按名山藏分藩记韩端王子固原王璟渭
　　朱任昌
按名山藏分藩记靖江王邦薴薨子任昌嗣薨谥康僖　　朱任晟
按名山藏分藩记靖江王履焘薨亡子康僖王弟任晟以辅国将军进封　　朱承彩
按明外史诸王传万历中有承彩者榑裔也齐庶人多凶狡独承彩好学三十二年中秋日大集四方名士百二十人于金陵分题赋诗承彩名由此大着　　朱先按明外史戚继光传朱先嘉兴人当继光时为蓟镇南兵营参将迁副总兵后数为广东福建总兵官初起家武举募海滨盐徒为一军自胡宗宪为御史至总督皆倚任先大小数十战皆先登杀倭甚众以功授都司宗宪被逮先解官护行宗宪释还先乃归御史按福建巡抚王询侵军费檄先证之先不敢诬御史怒坐先万金论死系狱阅八年始白万历初用荐起圜山把总历登阃帅以年老谢事归　　朱正色
按畿辅通志正色字应明号和阳南和人万历甲戌成进士除偃师令有政声调江陵历升南驾部郎丁内艰服除备兵肃州转甘州宪副军士以大将军激变正色计缚其魁解散之水泉告变正色分守要害设伏出奇以大捷闻宁夏有变上雅重其才望属之节钺至则相形势请水攻遂缚哱承恩刘东阳俘馘阙下晋右副都御史子荫锦衣后数载致仕归卒于家　　朱熙洽
按苏州府志熙洽字鸿甫昆山人万历甲戌进士授潜江知县迁南昌府同知调辰州入为刑部郎出为福建佥事晋参议升贵州副使皆以清严着亡何以闽中旧事归卒　　朱运昌
按云南通志运昌字际之云南郡人万历庚辰进士为廷评荐更比部谳狱西川迁大参分守川西条上钱&#画一之制风行三川累迁福建左布政使中贵人衔命税关泊多所沮抑中贵人欲陷之乃上书乞归方抵里神宗特简为右佥都御史巡按福建卒于官　　朱宗望
按潜江县志宗望字渭瞻万历庚辰选贡授四川成都府江安县知县会播酋杨应龙反宗望知兵骄无制乃密调乡勇设伏城南谷俟酋薄城伏起夹击酋大北兵至宗望舆金辇饷按期给军元逆成擒江安祀名宦　　朱国祚
按明外史朱国祚传国祚字兆隆秀水人万历十一年举进士第一授修撰进洗马为皇长子侍班官寻进谕德二十六年超擢礼部右侍郎时皇长子储位未定冠婚逾期国祚屡疏谏储位卒定寻转左侍郎改吏部御史汤兆京劾其纵酒逾检国祚遂引疾归光宗即位以国祚尝侍潜邸特旨拜礼部尚书兼东阁大学士入阁参机务天启元年六月还朝寻加太子太保进文渊阁国祚素行清慎事持大体明年会试总裁三年进少保户部尚书改武英殿十三疏乞休诏加少傅兼太子太傅归明年卒赠太傅谥文恪　　朱应麟按安庆府志应麟字仁吾太湖人居陈汉山积粟万石万历戊子虞刘二贼踞长溪两台调兵进剿檄麟毋储粮为清野计麟奉檄一夕毁尽贼平授都司　　朱国祯按明外史朱国祚传同时有朱国祯字文宁乌程人万历十七年进士累官祭酒谢病归天启元年擢礼部右侍郎三年拜礼部尚书兼东阁大学士改文渊阁累加少保兼太子太保魏忠贤窃柄国祯为逆党李蕃所劾三疏引疾加少傅荫子中书舍人遣行人送归崇祯五年卒赠太傅谥文肃　　朱吾弼
