<!-- { "loadSidebar": true } -->
按后汉书冯衍传衍字敬通京兆杜陵人也祖野王元帝时为大鸿胪衍幼有奇才年九岁能诵诗至二十而博通群书王莽遣廉丹讨伐山东丹辟衍为掾丹战死衍乃亡命河东更始二年鲍永安集北方衍因以计说永永以衍为立汉将军领狼孟长屯太原缮甲养士扞卫并土及世祖即位田邑招永衍永衍不肯降后审知更始已殁乃共罢兵幅巾降于河内顷之帝以衍为曲阳令诛斩剧贼郭胜等建武六年日食衍上书陈八事寻为司隶从事得罪归建武末上书自陈以前过不用衍不得志退而作赋命其篇曰显志显宗即位又多短衍遂废于家年老卒所著赋诔铭说问交德诰慎情书记说自序官录说策五十篇肃宗甚重其文　　冯彰
按后汉书冯异传建武二年封异阳夏侯异薨长子彰嗣十三年更封彰东缗侯食三县永平中徙封平乡侯　　冯欣
按后汉书冯异传异薨长子彰嗣帝思异功复封彰弟欣为析乡侯　　冯信
按万姓统谱信犍为僰道人公孙述累征托以青盲避不出述败乃盥洗更祝曰世适平目即清光武召之会疾卒　　冯普
按后汉书冯异传异子彰永平中徙封平乡侯卒子普嗣有罪国除　　冯宗
按后汉书冯勤传勤爵关内侯薨长子宗嗣至张掖属国都尉　　冯顺
按后汉书冯勤传勤中子顺尚平阳长公主终于大鸿胪　　冯柱
按后汉书冯鲂传鲂封杨邑乡侯卒子柱嗣尚显宗女获嘉长公主少为侍中以恭肃谦约称位至将作大匠　　冯劲
按后汉书冯勤传勤中子顺尚平阳长公主建初八年以顺中子奋袭主爵为平阳侯薨无子永元七年诏书复封奋兄羽林右监劲为平阳侯奉公主之祀　　冯奋按后汉书冯勤传勤中子顺尚平阳长公主建初八年以顺中子奋袭主爵为平阳侯薨无子　　冯由
按后汉书冯勤传勤子顺顺子由黄门侍郎尚安平公主　　冯定
按后汉书冯鲂传鲂封杨邑乡侯卒子柱嗣柱卒子定嗣官至羽林郎将定卒无子国除　　冯豹
按后汉书冯衍传衍子豹字仲文年十二母为父所出后母恶之尝因豹夜寐欲行毒害豹逃走得免敬事愈谨而母疾之益深时人称其孝长好儒学以诗春秋教丽山下乡里为之语曰道德彬彬冯仲文举孝廉拜尚书郎忠勤不懈每奏事未报常俯伏省合或从昏至明肃宗闻而嘉之使黄门持被覆豹敕令勿惊由是数加赏赐是时方平西域以豹有才谋拜为河西副校尉和帝初数言边事奏置戊己校尉城郭诸国复率旧职迁武威太守视事二年河西称之复征入为尚书永元十四年卒于官　　冯石
按后汉书冯鲂传鲂子柱尚获嘉长公主子石袭母公主封获嘉侯为侍中稍迁卫尉能取悦当世为安帝所宠帝尝幸其府留饮十许日迁光禄勋为太尉及北乡侯立迁太傅录尚书事顺帝立策免复为卫尉卒　　冯珖
按后汉书冯鲂传石弟珖和帝时诏封杨邑侯以石宠官城门校尉　　冯晨
按后汉书冯异传永初六年安帝绍封普子晨为平乡侯　　冯卯
子
留

按后汉书冯勤传勤子顺顺子劲为平阳侯薨子卯嗣卯延光中为侍中薨子留嗣　　冯世
按后汉书冯鲂传鲂子柱柱子石为安帝所宠帝尝幸其府拜子世为黄门侍郎　　冯代
按后汉书冯鲂传石袭封获嘉侯卒子代嗣
　　冯承
按后汉书冯鲂传获嘉侯代卒弟承嗣为步兵校尉　　冯肃按后汉书冯鲂传石弟珖封杨邑侯卒子肃嗣为黄门侍郎　　冯焕
按后汉书冯绲传绲父焕安帝时为幽州刺史疾忌奸恶数致其罪建光元年怨者诈作玺书谴责赐以欧刀又下辽东都尉庞奋使速行刑奋收焕病死狱中帝愍之赐钱十万以子为郎中　　冯良
按后汉书周燮传安帝聘燮及南阳冯良燮到颍川阳城辞而归良亦载病到近县送礼而还　　冯绲
按后汉书冯绲传绲字鸿卿巴郡宕渠人也少学春秋司马兵法父焕为幽州刺史疾忌奸恶数致其罪建光元年怨者诈作玺书谴责下辽东都尉庞奋收焕焕欲自杀绲疑诏文有异止焕曰大人在州志欲去恶实无他故必是凶人妄诈规肆奸毒愿以事自上甘罪无晚焕从其言上书自讼果诈者所为征奋扺罪绲由是知名初举孝廉七迁为广汉属国都尉征拜御史中丞顺帝末以绲持节督扬州诸郡军事击破群贼迁陇西太守后鲜卑寇边以绲为辽东太守征拜京兆尹转司隶校尉所在立威刑迁廷尉太常长沙武陵蛮反荆南皆没拜绲为车骑将军将兵十余万讨之荆州平定振旅还京师会长沙贼复起策免顷之拜将作大匠转河南尹复为廷尉以中官诬输左校应奉上疏理得免后拜屯骑校尉复为廷尉卒于官　　冯允
按后汉书冯绲传绲弟允清白有孝行能理尚书善推步之术拜降卤校尉终于家　　冯鸾
按谢承后汉书绲子鸾举孝廉除郎中
　　冯灏
按万姓统谱灏郪人初为成都令立文学学徒八百人开稻田八百顷治有异政累官至越巂太守避梁冀隐居作易章句恬然自终　　冯禧
按后汉书党锢传序张俭乡人朱并上书告俭与同乡二十四人别相署号共为部党以俭及檀彬褚凤张肃薛兰冯禧魏元徐干为八俊　　冯述
按后汉书灵帝本纪建宁元年九月丁亥中常侍曹节矫诏诛屯骑校尉冯述夷其族　　冯恂
按后汉书律历志太初历推月蚀多失四分熹平三年诏属太史部郎中刘固舍人冯恂等课效作八元术　　冯光
按后汉书律历志灵帝熹平四年五官郎中冯光言历元不正　　冯习
按蜀志先主传章武二年陆议大破先主军于猇亭将军冯习张南等皆没　　魏
　　冯浮
按晋书冯紞传紞祖浮魏司隶校尉
　　冯员
按晋书冯紞传紞父员汲郡太守
　　晋
　　冯紞
按晋书冯紞传紞字少胄安平人也少博涉经史识悟机辩历仕为魏郡太守转步兵校尉徙越骑得幸于武帝稍迁左卫将军承颜悦色宠爱日隆贾充荀勖并与之亲善充女之为皇太子妃也紞有力焉伐吴之役紞领汝南太守以郡兵随王浚入秣陵迁御史中丞转侍中帝病笃得愈紞与勖见朝野之望属在齐王攸紞言于帝曰陛下前者疾若不差太子其废矣齐王为百姓所归公卿所仰虽欲高让其得免乎宜遣还藩以安社稷帝纳之及攸薨帝哀恸特深紞侍立因言曰齐王名过于实今得自终此乃大晋之福陛下何乃过哀帝收泪而止初谋伐吴紞与贾充荀勖同共苦谏不可吴平紞内怀惭惧疾张华如雠及华外镇威德大着朝论当征为尚书令紞从容侍帝论晋魏故事因讽帝言华不可授以重任帝默然而止太康七年紞疾诏以紞为散骑常侍寻卒二子播熊播字长秋熊字文罴中书郎　　冯鸯
按晋书穆帝本纪永和十一年十二月上党人冯鸯自称太守背苻生遣使来降　　冯跋
祖和
　父安

按晋书冯跋载记跋字文起长乐信都人也小字乞直伐永嘉之乱跋祖父和避地上党父安雄武有器量慕容永时为将军永灭跋东徙和龙家于长谷幼而懿重少言宽仁有大度所居上每有云气若楼阁时咸异之慕容宝僭号署中卫将军熙即伪位跋犯禁惧祸乃与万泥等杀熙立高云为主云署跋为使持节侍中都督中外诸军事征北大将军开府仪同三司录尚书事武邑公云为其幸臣离班桃仁所杀众推跋为主于是以太元二十年僭称天王于昌黎而不徙旧号即国曰燕赦其境内改元曰太平至宋元嘉七年死　　冯素弗
按晋书冯跋载记素弗跋之长弟也慷慨有大志姿貌魁伟雄杰不群任侠放荡不修小节故时人未知奇惟王齐异焉曰拨乱才也南宫令成藻豪俊有高名素弗造焉藻令门者弗纳素弗径入与藻对坐旁若无人谈饮连日藻始奇之曰吾远求骐骥不知近在东邻何识子之晚当世侠士莫不归之及熙僭号为侍御郎小帐下督跋之伪业素弗所建也及为宰辅谦虚恭慎非礼不动虽厮养之贱皆与之抗礼车服屋宇务于俭约修己率下百僚惮之初为京尹及镇营兵百姓歌之跋之七年死跋哭之哀恸比葬七临之　　冯弘
按晋书冯跋载记跋僭称天王署弟弘为侍中征东大将军尚书右仆射汲郡公万泥乳陈叛跋遣弘讨之乳陈等降弘皆斩之署骠骑大将军改封中山公跋死弘杀跋子翼自立后为魏所伐东奔高句丽居二年高句丽杀之　　冯买
按北燕录太平六年夏五月河间人褚匡言于跋曰陛下至德应期龙飞东夏旧邦宗族倾首朝阳以日为岁若听臣远迎致之不远跋许之署匡为游击将军中书侍郎厚加资遣匡寻与跋从兄买从弟睹自长乐率五千余户归于和龙署买为卫尉封阳城伯　　冯睹按北燕录太平六年跋署睹为太常封高城伯　　冯万泥按北燕录万泥跋之从弟也初仕慕容云为尚书令转幽冀二州牧镇肥如及跋僭位署为骠骑大将军幽平二州牧封广川公万泥抗表请代跋曰猥以不德谬为群贤所推思与兄弟同兹休戚今方难未平维城任重非明德懿亲孰克居之且折冲御侮为国藩屏虽有他人不如我弟兄岂得如所陈也于是加开府仪同三司后与兄子乳陈反叛伏诛　　冯乳陈
按北燕录乳陈跋从兄子也性甚粗犷勇气过人慕容云时仕至中军将军并州牧镇白狼跋之兴建大业有功力焉及即伪位署为征西大将军并青二州牧封上谷公乳陈与万泥自以宗室至戚素有大功谓当入为公辅跋以二藩任重久而弗征并怀怨憾乃密遣人告万泥曰乳陈有至谋愿与叔父图之万泥遂奔白狼阻兵以叛跋遣汲郡公弘与卫将军张兴帅步骑二万讨之弘先遣使谕之曰昔者兄弟乘风云之运抚翼而起群公以天命所锺人望攸属逼奉主上光践宝位裂土疏爵当与兄弟共之奈何欲寻干戈于萧墙弃友于而为阏伯过贵能改善莫大焉宜舍兹嫌同奖王室万泥欲降乳陈按剑怒曰大丈夫生死有命决之今日何谓降也遂&#期出战兴谓弘曰贼明日出战今夜必来袭击我营宜命三军以备不虞弘乃密严仍令人课草十束畜火伏兵以待之是夜万泥乳陈果遣壮士千余人来斫营众火俱起伏兵邀击俘斩无遗乳陈等惧而出降弘皆斩之　　冯永
按北燕录太平元年跋僭即天王位立子永为太子三年以太子永领大单于置四辅都尉十八年秋八月卒　　冯翼
按北燕录太平十八年秋八月太子永卒立次子翼为太子二十二年跋寝疾九月命太子翼摄国事勒兵听政跋死弘即天王位翼率东宫兵出战败绩兵皆奔散弘遣使赐翼死　　冯受居
按北燕录太平二十二年跋寝疾命太子翼摄国事勒兵听政以备非常跋妾宋夫人规立其子受居恶翼听政谓之曰主上病将瘳奈何便欲代父临天下乎翼性仁弱遂还东宫　　冯崇
按北燕录崇弘之长子也嫡妃王氏所生封长乐公崇于兄弟中最长弘僭伪位立慕容氏为王后废王氏不得立又黜崇令镇肥如崇母弟广平公朗乐陵公邈相谓曰今国家将亡大运有在人无知愚皆知之王复受慕容氏之谮吾兄弟死无日矣于是相与出奔辽西说崇降魏崇从之会世祖遣给事中王德诣崇陈示成败崇遂遣邈如魏举郡乞降世祖复遣兼鸿胪李继持节拜崇假节侍中都督幽平二州东裔诸军事车骑大将军领护东裔校尉幽平二州牧封辽西王录其国尚书事食辽西十郡承制授官　　冯懿按北燕录中给事冯懿以倾得幸
　　冯哲
按北燕录跋死弘命宗正冯哲典葬事
　　梁
　　冯道根
子
懹

