<!-- { "loadSidebar": true } -->
按唐书李绩传绩本姓徐氏绩子震震子敬业敬猷敬业少从绩征伐有勇名历太仆少卿袭英国公为眉州刺史嗣圣元年坐赃贬柳州司马会给事中唐之奇贬括苍令詹事府司直杜求仁贬黝令长安主簿骆宾王贬临海丞敬猷自盩厔令坐事免俱客扬州失职怏怏时武后废中宗天下愤之敬业等乘人怨起兵传檄州县疏武氏过恶复庐陵王天子位武后遣左玉钤卫大将军李孝逸击之削其祖父官爵毁冢藏除属籍又使黑齿常之将江南兵为孝逸援孝逸乘风纵火逼其军军败敬业与敬猷之奇求仁宾王奔润州其将王那相斩之凡二十五首传东都皆夷其家中宗反正诏还绩官封属籍葺完茔冢焉　　徐有功按唐书徐有功传有功名弘敏避孝敬皇帝讳以字行国子博士文远孙也举明经累补蒲州司法参军袭封东莞县男累迁司刑丞时武后僭位畏唐大臣谋己于是周兴来俊臣等揣识后指置总监牧院诸狱捕将相俾相钩逮楚掠凝惨朝野震恐莫敢正言独有功数犯颜争枉直不挠累转秋官郎中道州刺史李仁兄弟为人诬构有功争不能得秋官侍郎周兴劾有功故出反囚罪坐免官俄起为左肃政台侍御史窦孝谌妻庞为其奴怖以妖祟教为夜解因告以厌诅给事中薛季昶鞫之庞当死有功明其枉季昶劾有功党恶免为民起拜右司郎中转司刑少卿为狱持平守正全活甚众改司仆少卿卒会昌中追谥忠正　　徐元庆
按唐书孝友传武后时下邽人徐元庆父爽为县尉赵师韫所杀元庆变姓名为驿家保久之师韫以御史舍亭下元庆手杀之自囚诣官后欲赦死左拾遗陈子昂议谓宜正国之典置之以刑然后旌闾墓可也时韪其言　　徐仁纪
按武进县志仁纪圣历中授左拾遗论事不合三谏不听曰可以去矣移疾归神龙初宣慰使表其行召拜左补阙复以抗言出为灵昌令卒　　徐彦伯
按唐书徐彦伯传彦伯兖州瑕丘人名洪以字显薛元超安抚河北表其贤对策高第调永寿尉蒲州司兵参军时司户韦皓善判司士李工书而彦伯属辞时称河东三绝迁职方员外郎奉迎中宗房州进给事中迁宗正卿出为齐州刺史帝复位改太常少卿以修武后实录劳封高平县子为卫州刺史移蒲州擢修文馆学士工部侍郎历太子宾客以疾乞骸骨许之开元二年卒　　徐坚
按唐书徐齐传齐子坚字元固幼有敏性沛王闻其名召见授纸为赋异之十四而孤及壮宽厚长者举秀才及第为汾州&#军事迁万年主簿圣历中东都留守杨再思王方庆共引为判官方庆善礼学尝就质疑晦坚为申释常得所未闻属文典厚与徐彦伯刘知几张说与修三教珠英累迁给事中封慈源县子俄以礼部侍郎为修文馆学士睿宗即位授太子左庶子兼崇文馆学士修史进东海郡公迁黄门侍郎初太平公主用事武攸暨屡邀请坚坚不许又以妻岑羲女弟固辞机密转太子詹事曰吾非求高逃祸耳羲败不染于恶出为绛州刺史数外徙久乃迁秘书监左散骑常侍元宗改丽正书院为集贤院以坚充学士副张说知院事从上泰山以参定仪典加光禄大夫坚于典故多所谙识凡七当撰次高选卒年七十余赠太子少保谥曰文　　徐惀
按唐书徐有功传有功子惀由大理司直迁恭陵令　　徐珏按尚友录珏江山人少奇&#五岁能诵易礼二经开元初召对称旨元宗赐衣绢中童子科　　徐安贞
按唐书褚无量传徐楚璧初应制举三登甲科开元时为中书舍人集贤院学士帝属文多令视草终中书侍郎东海县子在中书省久是时李林甫用事或言计议多所参助后更名安贞　　徐峤
按唐书徐齐传齐子坚坚子峤字巨山开元中为驾部员外郎集贤院直学士迁中书舍人内供奉河南尹封慈源县公　　徐浩
父
峤之

按唐书徐浩传浩字季海越州人擢明经有文辞张说称其才繇鲁山主簿荐为集贤校理见喜雨五色鸽赋咨嗟曰后来之英也进监察御史里行辟幽州张守珪幕府历河阳令治有绩东都留守王倕表署其府民有妄作符命者众不为疑浩独按篆诘状果诈为之迁累都官郎中为岭南选补使又领东都选肃宗立繇襄州刺史召授中书舍人四方诏令多出浩手遣辞赡速而书法至精帝喜之又参太上皇诰册宠绝一时授兼尚书右丞进国子祭酒为李辅国谮贬庐州长史代宗复以中书舍人召迁工部侍郎会稽县公出为岭南节度使召拜吏部侍郎与薛邕分典选浩有妾弟&#优托之邕拟长安尉御史大夫李栖筠劾之帝怒黜邕歙州刺史浩明州别驾德宗初召授彭王傅进郡公卒年八十赠太子少师谥曰定始浩父峤之善书以法授浩益工尝书四十二幅屏八体皆备草隶尢工世状其法曰怒猊抉石渴骥奔泉云　　徐钦宪
按唐书李绩传绩本姓徐氏绩子思文子钦宪开元中仕至国子祭酒　　徐佐卿
按尚友录天宝中元宗猎沙苑见有孤鹤射之带箭向西南逝佐卿归山中谓弟子曰吾出游为飞矢所中乃挂箭于壁间曰候箭主至此付还之后元宗幸蜀游观中识其箭乃知佐卿化鹤　　徐卿
按尚友录卿生二子杜甫贺以诗曰孔子释氏亲抱送并是天上麒麟儿末云吾知徐公百不忧积善滚滚生公侯　　徐岱
按唐书徐岱传岱字处仁苏州嘉兴人世农家子于学无所不通辩论明锐座人常屈大历中刘晏表为校书郎观察使李栖筠钦其贤署所居为复礼乡名达于朝擢偃师尉礼仪使蒋镇荐为太常博士专掌礼事从德宗出奉天以膳部员外郎兼博士贞元初为太子诸王侍读迁给事中史馆修撰卒赠礼部尚书　　徐申
按唐书徐申传申字维降京兆人擢进士第累迁洪州长史嗣曹王&#讨李希烈檄申以长史行刺史事任职办迁韶州刺史州民诣观察使以其有功于人请为生祠观察使以状闻迁合州刺史会初置景州授刺史加节度副使迁邕管经略使逾年进岭南节度使刘辟反表请发卒五千循马援故道捣辟不备诏加检校礼部尚书封东海郡公卒赠太子少保谥曰平　　徐昂
按唐书历志宪宗即位司天徐昂上新历名曰观象　　徐仲源按尚友录仲源望江人事母至孝母疾笃仲源割股为糜以进母疾寻愈贞元间旌其门改乡曰孝感　　徐裕按万姓统谱裕为台州刺史迁衢州刘禹锡赠诗曰闻道天台有遗爱人将琪木比甘棠盖道其德政为人所思也　　徐晦
按尚友录晦与杨凭善李夷简弹凭贬临贺尉亲友无敢送者晦独至蓝田与别权德舆谓之曰毋乃为累乎对曰晦自布衣蒙杨公知奖今日远谪安得不与之别数日夷简奏为御史晦谢曰平生未奉颜色公何从而取之夷简曰君不负杨临贺岂负国乎　　徐凝按诗话总龟乐天为杭州刺史访牡丹会徐凝自富春来未识白先题诗白看花乃命徐同醉而归时张祜榜舟而至二生各希首荐白遂试长剑倚天赋余霞成绮诗试讫解送凝为元祜次耳　　徐商
按唐书徐有功传有功五世孙商字义声或字秋卿客新郑再世因为新郑人幼隐终条山擢进士第大中时擢累尚书左丞宣宗诏为巡边使使有指拜河中节度使徙节山南东道咸通初以刑部尚书为诸道盐铁转运使封东莞县子四年进同中书门下平章事出为荆南节度使累进太子太保卒　　徐彦若
按唐书徐有功传商子彦若事僖宗为中书舍人昭宗立再用为御史中丞张浚师败太原以彦若为户部侍郎同中书门下平章事俄代李茂贞为凤翔节度使不得入还为御史大夫干宁复当国进位太保齐国公崔引专政以平章事为清海军节度使卒于镇　　徐循矩
按尚友录循矩吴县人思王府记室贮书万卷优游自适有湖田万步草屋数间皮日休&#借书读之　　徐元之按万姓统谱元之建昌人幼&#悟博通经史年十七第进士累迁监察御史出为湖州刺史　　徐绾
按十国春秋吴越徐绾故孙儒将也儒死绾率士卒来奔武肃王爱其骁勇以其兵为中军号武勇都而署绾为右都指挥使杜棱常切谏之请以士人代不许天复二年武肃王巡衣锦城命绾帅众治沟洫副使成及颇闻士卒怨言请罢其役复未之许也已而武肃王临飨诸将绾谋于座中作乱不果居数日命绾将所部先归杭州及外城纵兵焚掠进逼牙城王子传瑛闭门拒敌武肃王归不得入城及与绾战斩首百余级绾退王乃入城遣顾全武诣广陵说吴武帝且以子为质绾果召田頵于宣州会吴武帝趣頵还頵取武肃王钱百万质文穆王而归绾随頵至宣州后頵败吴获绾载以槛车归浙武肃王剖其心　　徐寅按五代史补王审知馈黄滔鱼滔方与徐寅对谈请寅代为谢笺援笔而成其略曰衔诸断索才从羊续悬来列在雕盘便到冯谖食处时人大称之　　后梁
　　徐怀玉
按五代史徐怀玉传怀玉亳州焦夷人也少事梁太祖与太祖俱起微贱从太祖镇宣武为永城镇将迁左长剑都虞候本名琮太祖赐名怀玉迁沂州刺史齐州防御使天复四年以州兵西迎昭宗都洛阳迁华州观察留后以兵屯雍州复迁右羽林统军屯于泽州太祖时历曹晋二州刺史拜保大军节度使太祖崩友珪自立朱友谦附于晋以袭鄜州执怀玉杀之　　徐温
按五代史吴世家徐温字敦美海州胊山人也少以贩盐为盗行密起合淝以隶帐下行密所与起事刘威陶雅之徒号三十六英雄独温未尝有战功及行密杀朱延寿以功迁右衙指挥使及行密病平生旧将皆以战守在外而温居帐下遂预立渥之功及杀渥又与张颢有隙使锺章杀之归杀渥之罪于颢隆演立温遂专政迁升州刺史八年迁行军司马润州刺史镇海军节度使同平章事十二年封齐国公兼两浙招讨使温虽奸诈多疑而善用将吏温亦自喜智诈以得吴人之心十六年温请隆演即皇帝位不许复请即吴王位乃许遂建国改元拜温大丞相都督中外诸军事封东海郡王隆演卒温越次立其弟溥顺义十年温又请溥即皇帝位溥未许而温病卒年六十六追封齐王谥曰忠武李&#僭号号温为义祖　　徐善
按十国春秋吴徐善洪州人也秦裴拔洪州善有女弟擅殊色为军校所得强纳币焉已竟挟之去善诣广陵白其事是时烈祖府庭甚严布衣游士经岁不得一见而善始至白沙烈祖夜梦神告曰江西秀才徐善见公今在白沙逆旅矣其人良士也且有情事未申宜厚遇之烈祖旦即遣骑迎善既至礼遇优渥因具述女弟被掠状烈祖命购赎归善歙州刺史陶雅闻而异之辟善为从事高祖时官中书舍人　　徐延休按十国春秋吴徐延休字德文会稽人博物多学风度淹雅唐干符中进士昭宗狩石门无学士草诏延休未调官适在旁近逆旅左右言其工文词即召见命视草昭宗善之及还长安不得用枢密使蒋元晖辟为僚佐延休恶其人弃去依锺傅于洪州烈祖时取江西得延休归授义兴县令累官至光禄少尹卒　　徐融按十国春秋吴徐融不知何地人齐王徐知诰秉国政融为知诰宾客刚方率直少所曲徇身处齐幕而实乃心杨氏知诰既蓄异志且欲讽动僚属一日大雪酒酣无以为乐议取雪与古人名巧合者为口令因举&#曰雪下纷纷便是白起宋齐丘继曰着屐登阶必须雍齿融意欲折知诰遽曰诘朝日出争奈萧何知诰大怒收融投之江　　徐仲贤
按十国春秋吴徐仲贤长沙人顺义时为舒城令己又改乐平令皆有能名　　徐知训
