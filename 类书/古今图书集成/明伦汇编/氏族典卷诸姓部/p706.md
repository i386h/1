<!-- { "loadSidebar": true } -->
　　臧嘉猷
按万姓统谱嘉猷进贤人开元中州牧吴兢召不赴着无求论以见志兢名其乡曰真隐里曰正吉以旌异之又以所住为旌贤坊　　臧循
按万姓统谱循银州留后
　　宋
　　臧丙
按宋史臧丙传丙字梦寿大名人弱冠好学太平兴国初举进士释褐大理评事通判大宁太宗平晋阳以丙为右赞善大夫知辽州丙刚果有吏干改著作郎俄迁右拾遗直史馆加工部员外郎充河东转运使代归授户部郎中同知审官院改司农少卿淳化二年拜右谏议大夫出知江陵府岁余疾卒丙旧名愚字仲回既孤常梦其父召丙偶立于庭向空指曰老人星见矣丙仰视之黄明润大因望而拜既寤私喜曰吉祥也以寿星出丙入丁乃改名焉　　臧待用
按宋史臧丙传丙子待用历金部郎中东染院使贺州刺史　　臧列
按宋史臧丙传丙次子列进士及第至太常丞　　臧几道按万姓统谱几道浮梁人天圣进士
　　臧论道
按万姓统谱论道浮梁人景佑进士
　　臧中立
按尚友录中立毗陵人元丰间客鄞南湖时抱病求疗者日数千人中立诊治如神崇宁中徽宗后病甚诏求良医中立应诏以布衣麻履见上命之入诊出而问曰卿诊得何证对曰臣所诊脾脉极虚殆呕泄之疾作楚和药以进且曰服此得睡为效至夜半果思粥食不一月获安赐归诏出官帑市地筑室南湖以居焉　　臧梓
按万姓统谱梓绍兴间为寿昌令循良清谨治民有道殿中侍御史张绚以闻高宗曰若得贤令如此一方皆受其惠非细事也赵鼎对曰县令得人则民皆安业上曰然朕欲区择监司守令政欲安百姓也既而教化大行为三辅最　　臧廷凤
按万姓统谱廷凤博极群书归宿于濂洛关闽之论学者尊称为梧冈先生　　元
　　臧梦解
按元史臧梦解传梦解庆元人宋末中进士第未官而国亡至元十三年从其乡郡守将内附授奉训大夫婺州路军民人匠提举浙东宣慰司举梦解才兼儒吏可试州郡授息州知州未行改知海宁州政平讼简为诸州县最御史台以其廉能荐之属江阴饥江浙行省委梦解赈之所活四万五千余人江南行台治书侍御史苟宗道闻而韪之举其名上闻除同知桂阳路总管府事三十年擢奉议大夫广西肃政廉访副使大德元年迁江西肃政廉访副使六年迁浙东廉访副使九年除广东肃政廉访使以亚中大夫湖南宣慰副使致仕后至元元年卒梦解博学洽闻为时名儒然不少迂腐而敏于政事其操守尢为介特自号鲁山　　臧睦
按万姓统谱睦字季和长兴人平日好义从沈天吉游家亦饶裕　　明
　　臧哲
按诸城县志哲诸城人洪武初以儒士举为本县训导征为兵马指挥发奸摘伏不避权豪上嘉之升刑部员外郎累官至广西布政使以廉介称丁忧居家&#有司给之钱米以优异之　　臧性
按万姓统谱性字孟庠鄞人父文清历清河绩溪教谕学行高于时性早习庭训甫六岁教之蒙求即能成诵八岁入乡校日记千余言授以琴操即能知指法既长究竟书史咸极阃奥永乐丙戌以能书征入秘阁缮写永乐大典书成适戊子大比以礼经魁京闱明年又魁礼闱授巩昌成邑令以父老陈情乞典教乡邑忤旨谪交趾逾七年用知者荐征授陕西道监察御史改直隶良乡令未几调宜兴性刚毅不屈持守廉谨为诗文多出己思不蹈陈袭故所著有鄞人宜阳&#　　臧琼
按万姓统谱琼字文阳长兴人成化己丑进士历刑部郎中　　臧相
按万姓统谱相字伯良海门卫人正德辛未进士任御史　　臧鲁
按万姓统谱鲁字希曾正德间岁贡素性淳谨操行不苟任徐州同知勤于职务清约自持　　臧应奎
按明外史臧应奎传应奎字贤征长兴人正德十二年进士授南京车驾主事进贡中官索舟逾额力裁损之父所生母卒法不得承重执私丧三年入为礼部主事未几杖死应奎受业湛若水之门见义必为以圣贤自期穆宗嗣位赠光禄少卿　　臧继芳
按万姓统谱继芳字原实长兴人嘉靖癸丑进士授工部主事继迁员外郎督高邮河道议十二策当道允行筑堤通漕公私两便及守松江适值大水饥殍相籍继芳特奏乞免粮税又于夏秋煮粥糜全活者众内艰讣继芳适以录囚泊舟姑苏闻讣即徒跣奔回不复返郡补郧阳甫及五月庶政卓立声誉籍籍升河南副使至钧州卒继芳平居不理财产有言及利字者即闭目摇手面赤身汗自秀才以历方面无一廛一亩之积榇回之日行李萧然　　臧惟一
按诸城县志惟一字守中东南隅人嘉靖乙丑进士授宿松令剖决敏练调太湖御烦如简升吏部主事秉公持正时望翕然转大理平反无滞累升河南巡抚都御史持大体光山牛产若麟者越宿而死邑以报惟一置弗闻有绘为图者传之内庭上以问阁臣阁臣密传使进不应乃遣缇骑自取之犹不与且疏谏曰今牛也而产偶异何自命其为麟即麟也而旋即毙何以命之为瑞疏入不报惟一以忤上意旋引归久之起南京兵部侍郎振涤夙弊壁垒改观进工部尚书俄以病致仕卒　　臧石
按济宁州志石字在璞以拔贡任通城知县历泾州朔州知州居官仁恕勤敏着有异政三举卓异赐金帛宴吏部惜限于资格不尽其用　　臧尔令
按诸城县志尔令字玉岩东南隅人壬戌成进士初授畿南元氏令清而不刻直指以卓异举就冬官主政迁礼曹主事出而持节所至有声奉使视兵三晋是时流寇方炽宇内骚动攻城陷阵莫克保全尔令奋不顾家思有以报知遇知事不可为乃移疾归壬午城毁竟以身殉

　桑姓部纪事
五代史桑维翰传维翰初举进士主司恶其姓以为桑丧同音人有劝其不必举进士可以从它求仕者维翰慨然乃着日出扶桑赋以见志又铸铁砚以示人曰砚敝则改而它仕卒以进士及第

　相姓部列传
　　晋
　　相云
按奇姓通云冯翊人后秦姚兴好游田颇损农要云作德猎赋以讽焉兴览而善之赐以金帛　　北齐
　　相愿
按北齐书兰陵武王长恭传长恭文襄第四子也累迁并州刺史突厥入晋阳长恭尽力击之芒山之败长恭为中军率五百骑再入周军遂至金墉之下被围甚急城上人弗识长恭免冑示之面乃下弩手救之于是大捷武士共歌谣之为兰陵王入阵曲是也历司州牧青瀛二州颇受货后与段韶讨柏谷又攻定阳韶病长恭总其众前后以战功别封巨鹿长乐乐平高阳等郡公芒山之捷后主谓长恭曰入阵太深失利悔无所及对曰家事亲切不觉遂然帝嫌其称家事遂忌之及在定阳其属尉相愿谓曰王既受朝寄何得如此贪残长恭未答相愿曰岂不曰芒山大捷恐以威武见忌欲自秽乎长恭曰然相愿曰朝廷若忌王于此犯便当行罚求福反以速祸长恭泣下前膝请以安身术相愿曰王前既有勋今复告捷威声太重宜属疾在家勿预事长恭然其言　　元
　　相威
按万姓统谱威国王速浑察之子也世祖至元十四年拜江南诸道行台御史大夫浙东盗起浙西宣慰使昔里伯纵兵肆掠俘及平民乃遣御史商琥据钱塘津渡阅治之得释者以数千计昔里伯遁还都威奏执还扬州治其罪　　相林
按日照县志林宣武将军兼总领任县尹
　　明
　　相振
按浙江通志振金华人洪武三十年进士累官至参议　　相迪
按上元县志迪正统十二年贡士官终知府
　　相杰
按万姓统谱杰顺天人景泰进士
　　相枢
按万姓统谱枢山东博兴人弘治进士山西参政　　相佐按万姓统谱佐钱塘人弘治进士
　　相世芳
按山西通志世芳安邑人正德甲戌进士历官刑部郎中沉毅质直不苟言笑博极群书为文雄迈诗辞豪逸嘉靖甲申廷议大礼众论移日世芳毅然抗疏直谏略无避讳传为首者弃市众惊惶无措世芳恬不动色以身当之旋廷杖几毙谪戍延安慨然行伍凡十三年诏还终身无怨言隆庆初追赠太常寺少卿子邦教举人　　相世平
按日照县志世平黄山前里人嘉靖中任德府教授　　相时动按博兴县志时动字静宜枢从孙岁贡考授训导存敬终身五伦攸叙六德克敦动静一于循理邑人服之　　相邦教
按山西通志邦教万历甲午举人授武功知县严敏精明不避权贵

　康姓部汇考
梁书
　　康绚传
康绚字长明华山蓝田人其先出自康居初汉置都护尽臣西域康居亦遣侍子待诏于河西因留为黔首其后即以康为姓郑樵通志
　　以谥为氏
康氏姬姓卫康叔支孙以谥为氏前赵有黄门侍郎康安前燕有康迁宋有康说梁有康绚望出会稽东平京兆宋朝登科有康戬康亚之为盛族廖用贤尚友录
　　康姓
康商音京兆又望出东平会稽

　光姓部列传
　　晋
　　光逸
按晋书光逸传逸字孟祖乐安人也初为博昌小吏县令使逸送客冒寒举体冻湿还遇令不在逸解衣炙之入令被中卧令还大怒将加严罚逸曰家贫衣单沾湿无可代若不暂温势必冻死奈何惜一被而杀一人乎君子仁爱必不尔也故寝而不疑令奇而释之后为门亭长迎新令至京师胡毋辅之与荀邃共诣令家望见逸谓邃曰彼似奇才便呼上车与谈良久果俊器令怪客不入吏白与光逸语令大怒除逸名斥遣之后举孝廉为州从事弃官投辅之辅之时为太傅越从事中郎荐逸于越越以门寒而不召越后因闲宴责辅之无所举荐辅之曰前举光逸公以非世家不召非不举也越即辟焉书到郡县皆以为误审知是逸乃备礼遣之寻以世难避乱渡江复依辅之元帝以逸补军谘祭酒中兴建为给事中卒官　　光祚
按后燕录祚清河人本宦者仕苻坚为冗从仆射初垂在长安坚尝与之交手语垂出祚言于坚曰陛下颇疑慕容垂乎垂非久为人下者也坚以告垂及坚败苻丕自邺奔晋阳祚遂奔晋晋以祚为河北郡守营于济北之濮阳羁属温祥祥败诣军门降垂赦之抚待如旧垂见祚流涕沾衿曰秦王待我理深吾事之亦尽淮南之败吾效忠节但为公猜忌惧死而负之每思畴昔之恩未尝中夜忘寝祚亦欷歔悲动左右因赐祚金帛祚固辞垂曰卿犹复疑耶祚曰臣昔者惟知忠于所事不意陛下至今怀之臣敢逃其死垂曰此乃卿之忠固吾之所求也前言戏之耳待之弥厚以为中常侍　　宋
　　光祎之
按宋书符瑞志元嘉十四年南郡江陵光祎之园甘李二连理　　唐
　　光楚客
按唐书杨思勖传光楚客者乐安人历桂州都督致仕封松滋县侯　　宋
　　光垂裕
按万姓统谱垂裕登科
　　光盛
按万姓统谱盛以武善大夫知宜州
　　光利宾
按万姓统谱利宾绛州人
　　明
　　光弘
按阳信县志弘永乐年贡士任南城兵马指挥司指挥　　光智
按阳信县志智正统年贡士任饶阳主簿
　　光辉
按万姓统谱辉东平人景泰举人
　　光宝
按阳信县志宝以子泽贵赠文林郎江南桃源知县　　光祖按阳信县志祖字克孝成化癸卯举人任河间米脂五台三邑知县　　光玉
按万姓统谱玉乐平人弘治中邯郸县丞
　　光泽
按阳信县志泽字德沛正德丙子举人任桃源知县补临县知县　　光变之
按阳信县志变之以子懋贵封推官赠吏科都给事中　　光懋
按阳信县志懋字子英祖之孙嘉靖乙丑进士历任河南布政司参政　　光斗南
按阳信县志斗南字东升懋之子隆庆年贡士　　光庐按阳信县志庐字顾吾祖曾孙万历举人太康知县　　光浚明按阳信县志浚明邑庠生给谏懋孙也慧黠多艺能诗有七子风善草书山水兰石可入逸品　　光霁寰
