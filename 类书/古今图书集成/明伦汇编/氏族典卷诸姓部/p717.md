<!-- { "loadSidebar": true } -->
按江西通志国光号秀南德化人万历庚辰进士知晋江慈惠有声行取吏科给事凡利害兴革有裨国是者直言不避迁通州副使寻巡抚宣府卒于官　　彭遵古按明外史顾允成传允成举万历十一年会试十四年南畿督学御史房寰疏诋都御史海瑞允成不胜愤偕同年生彭遵古诸寿贤抗疏劾之遵古麻城人终光禄少卿　　彭修翼
按长山县志修翼字凌汉登万历癸丑科武进士除济南卫镇巡累迁龙门守备大宁掌印都指挥佥事再迁临清参将会有妖贼徐鸿儒攻陷邹滕修翼曰贼巢在梁家浅不入虎穴焉得虎子擐甲执简突入贼营斩杀无筭前后十四战皆以捷闻巡抚都御史赵彦奏其功诏赐金增秩未几以劳积病卒　　彭天翔
按扬州府志天翔字鹏父江都人万历癸丑进士历官副总兵言辽东五不可胜状适忤当事意被逮旋以东师溃如其言得释命讨山东白莲贼大捷会魏珰建祠天翔不往拜复被斥珰败复官子以功亦以崇祯辛未进士立功官都督同知　　彭汝楠
按莆田县志汝楠字伯栋文质孙万历丙辰进士授会稽知县以治行擢礼科给事中时魏忠贤擅权汝楠疏论红丸一案致触上怒谴罚几殆旋巡视京营极力整顿积弊厘然一清转吏科随有册封海外之役陛辞上疏云杨涟参忠贤一疏未奉明旨处分乞将一切罪状直穷到底明正法纪复命之日又疏谏逮系立枷及九门监税诸苛法晋礼科都复率六科伏阙请省刑薄税忠贤怒甚遂因推升启事矫诏夺职崇祯改元起汝楠大理寺丞转太常卿升兵部右侍郎屡有疏议皆中机宜转左后以流寇猖獗议剿与当事者不合遂力辞而归年六十卒　　彭克济
按邵阳县志克济字明舟万历丙辰进士授工部营缮司主事晋兵部武库司员外郎典武闱称得人进郎中擢江西按察副使备兵徽安池太九江蕲州地方江防无警移陇西参政迁河南按察使分巡汝州寻升陕西布政使守备临洮会甘肃巡抚缺首以克济推而为同里讦奏勘还籍事白而卒　　彭期生
按明外史杨廷麟传彭期生字观我海盐人御史宗孟子举万历四十四年进士授徽州教授迁国子博士历都水主事员外郎中知南昌崇祯初以忧去补济南坐失囚谪布政司照磨量移应天推官转南京主事郎中十六年张献忠乱江西迁湖西兵备佥事驻吉安城破走赣州唐王加太常寺卿仍令视兵备事城破自缢死一时同殉者职方主事周瑚磔死通判王明汲编修万发祥吏部主事龚棻户部主事林琦兵部主事王其&#黎遂球柳昂霄鲁嗣宗钱谦亨中书舍人袁从鹗刘孟鍧刘应试推官吴国球监纪通判郭宁登临江推官胡缜赣县知县林逢春皆被戮乡官卢观象尽驱男妇大小入水乃自沉死　　彭文炳按沂州志文炳字太岩由沂州卫指挥历任顺天巡抚标下游击将军驻札遵化于崇祯二年边僥之变文炳同巡抚王元雅死节时弟文炜文炯文灿子遇遇阖家死之　　彭承孟
按武冈州志承孟庠廪骯脏好名义士寇袁有志乱承孟集乡勇从邵来援偕子梦麟杀贼&#于阵有司旌之　　彭敬叔
按章丘县志敬叔字叔仪佥湖北宪致仕归道遇兵乱为贼所执使拜不屈贼剖其腹敬叔骂不绝口后赠兵部尚书陇西侯　　彭楚书
按蒲圻县志楚书十八都上里人生五月而孤其母艰辛育之稍长佣力以食其母崇祯庚午岁母病笃闻人言刲股可以起母割其左乳肉进母食之遂愈　　彭谟按麻城县志谟白杲人少贫困为人辱激出投戎行崇祯辛未援登莱有大功钦授副总增名有谟后里居御流寇以众寡不敌死　　彭应睿
按茶陵州志应壑字藻臣授博士历任云间润州巴陵汉阳丁亥年兵从禾川入茶陵骂不绝口遂被磔　　彭大翮按明外史卢学古传彭大翮景陵之青山人贼逼承天大翮出所著平贼权略上之当事不用遂自集一旅保乡曲邀斩贼过当贼怒雨夜袭之大翮赴水死　　彭凌碧按河南通志凌碧上蔡庠生骂贼死义
　　彭法圣
按安庆府志法圣太湖诸生城陷不屈死
　　彭鳌
按安陆县志鳌以膂力闻充郡乡勇崇祯甲戌贼哨薄南城外鳌与叶三魏捷出探之众骑环矢以向三人背立各当一面杀贼援绝死乱军中

　京姓部汇考
郑樵通志
　　以邑为氏
郑
邑

京氏郑武公少子改封于京谓之京城太叔因氏焉旧荥阳京县是其地后齐废入荥阳其故城在县东南二十里又李氏改为京氏望出谯国廖用贤尚友录
　　京姓
京东都角音又望出谯国


　平姓部列传
　　汉
　　平当
按汉书平当传当字子思祖父以訾百万自下邑徙平陵当少为大行治礼丞功次补大鸿胪文学察廉为顺阳长栒邑令以明经为博士公卿荐当议论通明给事中每有灾异傅经术言得失使行流民幽州举奏刺史二千石劳徕有意者奉使十一人为最迁丞相司直坐法左迁朔方刺史征入为大中大夫给事中累迁长信少府大鸿胪光禄勋淳于长议封当以为长不应封爵坐议不正左迁巨鹿太守后以经明禹贡使行河为骑都尉领河堤哀帝即位征为光禄大夫至丞相赐爵关内侯明年病笃上书乞骸骨月余卒　　平晏
按汉书平当传当子晏以明经历位大司徒封防乡侯　　平宪
按汉书王莽传莽为宰衡使中郎将平宪等多持金币诱塞外羌使献地愿内属　　晋
　　平视
按后燕录视燕国蓟人也仕垂宁朔将军幽州刺史迁征东将军参合之败视举兵鲁口以叛博陵武邑长陵三郡皆起兵应之视弟翰亦起兵辽西从子冀州刺史喜切谏不听时燕兵新败诸将讨之不克垂自率军击之军至鲁口视将妻子及翰等十余人渡河而走垂引军还视复收合余党保据唐高建威将军进击斩之　　平儒
按魏书平恒传恒父儒仕慕容为通宦
　　北魏
　　平恒
按魏书平恒传恒字继叔燕国蓟人耽勤读诵研综经籍钩深致远多所博闻安贫乐道不以屡空改操征为中书博士久之出为幽州别驾廉贞寡欲不营赀产衣食至常不足妻子不免饥寒后拜著作佐郎迁秘书丞太和十年以为秘书令而恒固请为郡未授而卒谥曰康　　平寿昌
按魏书平恒传恒子寿昌太和初秘书令史稍迁荆州征卤府录事参军　　平济
按魏书平季传季祖济武威太守
　　平雅
按魏书平季传季父雅州秀才与沙门法秀谋反伏诛　　平季
按魏书平季传季字稚穆燕国蓟人父雅谋反季坐腐刑入事宫掖久之除小黄门以忤旨出为洛县令不拜仍除奉朝请灵太后反政授宁朔将军长水校尉领黄门令转前军将军中给事中出为新兴太守肃宗崩与爾朱荣等议立庄帝庄帝即位起拜平北将军肆州刺史寻除抚军将军中侍中以参谋之勋封元城县开国侯前废帝以为车骑将军右光禄大夫永熙三年卒　　平胜
按北齐书平鉴传鉴父胜安州刺史
　　北齐
　　平鉴
按北齐书平鉴传鉴字明达燕郡蓟人少聪敏颇有志力受学于徐遵明不为章句虽崇儒业而有豪侠气孝昌末盗贼蜂起见天下将乱遂奔尔朱荣于晋阳荣即署参军前锋从平巩密每阵先登除抚军襄州刺史高祖起义信都鉴自归高祖即启授征西怀州刺史西魏来攻败还以功进位开府仪同三司除齐州刺史鉴历牧八州再临怀州所在为吏所思立碑颂德入为都官尚书令　　平筌
按郑樵通志北齐有平筌
　　唐
　　平昌
按万姓统谱昌代宗时为湖南观察使治衡州有惠爱人不忍名之　　平致美
按万姓统谱致美建中登科
　　宋
　　平东
按万姓统谱东崇德人熙宁进士子章淳熙进士　　平天倪按万姓统谱天倪大名人登科
　　平天佑
按江宁县志天佑登开庆元年进士
　　平居诲
按尚友录居诲撰于阗国行程记一卷
　　明
　　平定
按明外史平安传安父定从太祖起兵官济宁指挥佥事从常遇春至元都战殁　　平安
按明外史平安传安滁人父定官济宁指挥佥事安初为太祖义儿定殁安袭定职迁密云指挥使进右军都督佥事力举数百斤果勇善战建文元年从李景隆北伐为先锋所向皆靡燕军大惧何福欲持久老燕师移营灵壁深堑高垒自固会粮乏安分兵迎粮燕王以精骑遮之军分为二福开壁援为高煦所败将移军淮河就粮燕军猝薄其垒军中大乱福单骑走安被执燕军争请杀之燕王惜其勇送北平命世子善视之王即帝位以安为北平都指挥使进行后府都督佥事永乐七年帝巡北京将至谓左右曰平保儿尚在耶保儿安小字也安闻之自杀　　平显
按万姓统谱显字仲微仁和人博学多闻风流蕴藉诗文皆有典则书法深稳可尚黔国沐公重其才辟为教读卒所著有松雨斋集子宣亦工诗仕至蒙化府通判致仕　　平秩
按万姓统谱秩洪武进士杭州人
　　平思忠
按吴江县志思忠字尔中初为县吏永乐初为礼部主客司主事主客事殷思忠勤敏过人皆立办三年升郎中俄坐事下狱适北贡使至主客者不称旨尚书吕震因言思忠习外国事即日复官擢为陕西左参政有某府推官录事思忠知其贪杖之后其人至京诬以赃谪戍边会太监刘马儿奉诏市马西域以思忠在客司久识贾胡请以从诏释之给冠带随马儿西抵吐蕃乌思藏甘陇答等处赤斤蒙古罕东安定阿瑞曲先哈密等卫及大州亦力把力撒马儿罕哈烈于阗诸国而还复免官家居卒　　平集
按万姓统谱集字子照以人材举授邵武府通判上书自陈改大庾县税课局大使监铸永乐钱　　平钢
按贵州通志钢贵阳人成化癸卯科举人官知县　　平镜按万姓统谱镜程番府人兴化府通判
　　平康裕
按万姓统谱康裕嘉靖乙未进士新城人历官按察副使　　平章
按冠县志章仕至卢龙知县
　　平天祥
按日照县志天祥马家&#里人任沛县知县
　嬴姓部列传
　　汉
　　嬴公
按汉书儒林传胡母生治公羊春秋与董仲舒同业仲舒弟子东平嬴公守学不失师法为昭帝谏大夫授孟卿眭孟　　后汉
　　嬴咨
按后汉书党锢传序朱楷田盘疏耽薛敦宋布唐龙嬴咨宣褒为八及

　平姓部汇考
郑樵通志
　　以邑为氏
韩
邑

平氏姬姓韩哀侯少子婼食采平邑因以为氏秦灭韩徙下邑汉有丞相平当生晏司徒北齐有平筌望出河内燕郡宋朝登科平天倪大名府人廖用贤尚友录
　　平性
平河内商音


　声姓部列传
　　周
　　声伯
按万姓统谱声伯鲁大夫
　　声归生
按万姓统谱归生蔡大夫


　姓部列传
　　汉
　　充
按万姓统谱充汉人


　营姓部列传
　　周
　　营伯
按郑樵通志周成王卿士营伯
　　汉
　　营合
按万姓统谱合京兆尹
　　营终
按尚友录终汉隐士
　　宋
　　营道
按万姓统谱道学究出身
　　明
　　营世宝
按万姓统谱世宝明初知真州元季百务颓弛城堑湮废世宝初任即筑今城楼橹濠堤俱粗备焉功有足多者

　闳姓部列传
　　周
　　闳夭
按史记周本纪纣囚西伯于羑里闳夭之徒患之乃求有莘氏美女骊戎之文马有熊九驷他奇怪物献之纣纣乃赦西伯　　汉
　　闳孺
按汉书佞幸传序汉兴佞幸宠臣高祖时则有籍孺孝惠有闳孺此两人非有材能但以婉媚贵幸与上卧起公卿皆因关说故孝惠时郎侍中皆冠鵔鸃贝带傅脂粉化闳籍之属也两人徙家安陵　　闳孺
按汉书尹翁归传田延年为河东太守二十八县分为两部闳孺部汾北翁归部汾南所举应法得其罪辜孺至广陵相有治名世称延年为知人注
