<!-- { "loadSidebar": true } -->
按后汉书马援传援兄子严字威卿父余王莽时为扬州牧严少孤从平原杨太伯讲学专心坟典因览百家群言京师大人咸器异之弟敦字儒卿亦知名明德皇后既立严乃闭门自守犹复虑致讥嫌遂更从北地断绝宾客永平十五年皇后敕使移居洛阳甚见宠幸肃宗即位拜侍御史中丞除子鱄为郎其冬有日食之灾严上封事帝纳其言建初元年迁五官中郎二年拜陈留太守征拜大中大夫十余日迁将作大匠七年坐事免后为窦氏所忌遂不复在位永元十年卒于家弟敦官至虎贲中郎将严七子唯续融知名　　马廖
按后汉书马援传援子廖字敬平少以父任为郎明德皇后既立拜为羽林左监显宗崩受遗诏典掌门禁遂代赵熹为卫尉肃宗甚尊重之建初四年封顺阳侯永元四年卒谥曰哀侯子遵嗣徙封程乡侯遵卒无子国除元初三年邓太后诏封廖孙度为颍阳侯　　马防
按后汉书马援传援子防字江平永平十二年为黄门侍郎肃宗即位拜防中郎将稍迁城门校尉建初二年金城陇西保塞羌皆反拜防行车骑将军事击破之四年封颍阳侯拜光禄勋防数言政事多见采用以病乞骸骨诏以特进就第窦宪诛宪奴诬光与宪逆自杀而防及廖子遵皆坐徙封丹阳防为翟乡侯十三年卒子巨嗣　　马光
按后汉书马援传援子光永平二年为黄门侍郎建初四年封许阳侯为卫尉光为人小心周密丧母过哀帝以是特亲爱之特进子康黄门侍郎永元二年光为太仆康为侍中及窦宪诛宪奴诬光与宪逆自杀家属归本郡本郡复杀康永初七年邓太后诏绍封光子朗为合乡侯　　马客卿
按后汉书马援传援子客卿幼而岐嶷年六岁能应接诸公专对宾客外若讷而内沈敏援甚奇之以为将相器故以客卿字焉　　马续
按后汉书马援传援兄子严严子续字季则博观群籍善九章算术顺帝时为护羌校尉迁度辽将军所在有威恩称　　马融
按后汉书马融传融字季长扶风茂陵人将作大匠严之子永初二年大将军邓骘召为舍人不应命客凉州会边方扰乱米谷踊贵饥困乃往应骘召四年拜为校书郎中是时邓太后临朝骘兄弟辅政以为文德可兴武功宜废融上广成颂以讽谏忤邓氏滞于东观十年不得调安帝亲政出为河间王厩长时车驾东巡岱宗融上东巡颂帝奇其文召拜郎中及北乡侯即位融移病去为郡功曹阳嘉二年征诣公车对策拜议郎大将军梁商表为从事中郎转武都太守桓帝时为南郡太守以病去官融才高博洽善鼓琴好吹笛达生任性不拘儒者之节延熹九年卒于家族孙日磾献帝时位至太傅　　马棱
按后汉书马援传棱字伯威援之族孙也少孤依从兄毅毅卒无子棱心丧三年建初中仕郡功曹举孝廉征拜谒者章和元年迁广陵太守永元二年转汉阳太守有威严称大将军窦宪西屯武威棱多奉军费侵赋百姓宪诛坐抵罪后数年江湖多剧贼以棱为丹阳太守棱发兵掩击皆禽灭之转会稽太守治亦有声转河内太守永初中坐事抵罪卒于家　　马贤按东观汉记顺帝诏故将军马贤前伐西夷父子同命其封贤孙承先为武阳亭侯　　马臻
按尚友录臻永和中为会稽守创中镜湖在会稽山阴县两界筑塘蓄水若水少则泄湖灌田水多则闲湖泄田中水入海郡无凶年其陂塘周回三百一十里溉田九千余顷　　马瑶
按尚友录瑶扶风茂陵人隐于汧山以兔罝为事所居俗化百姓美之号马物先生　　马渊
按万姓统谱渊为陇西太守牛崇为主簿羊嘉为功曹郡人谓之三牲　　马腾
按典略腾字寿成马援后也桓帝时其父字子硕尝为天水兰干尉后失官因留陇西与羌错居家贫无妻遂娶羌女生腾腾少贫无产业而性贤厚人多敬之灵帝末氐羌反叛州郡募发民中有勇力者欲讨之腾在募中州郡署为军行事典领部众讨贼有功拜军司马后以功迁偏将军又迁征西将军初平中拜征东将军转前将军封槐里侯待士进贤矜救民命三辅甚安爱之十五年征为卫尉　　马超
按蜀志马超传超字孟起右扶风茂陵人也父腾灵帝末与边章韩遂等俱起事西州初平三年诣长安以为征西将军后腾与韩遂不和求还京畿于是征卫尉以超为偏将军领腾部曲超遂与韩遂合从进军至潼关败还率诸戎击陇上郡县杀凉州刺史韦康自称征西将军领并州牧故吏民杨阜姜叙等合谋击超超乃奔汉中依张鲁鲁不足与计事闻先主围刘璋于成都密书请降先主为汉中王拜超左将军假节章武元年迁骠骑将军领凉州牧进封斄乡侯二年卒谥曰威侯子承嗣　　马忠
按蜀志马忠传忠字德信巴西阆中人少养外家姓狐名笃后乃复姓改名建安末举孝廉除汉昌长建兴元年丞相亮开府以忠为门下督三年亮入南拜忠牂牁太守八年召为参军副长史明年亮出祁山忠诣亮所经营戎事十一年南夷豪帅刘胄反扰乱诸郡征都督张翼还以忠代翼忠遂斩胄平南土封彭乡亭侯延熙五年还朝七年春大将军费祎北御魏敌留忠成都平尚书事祎还忠乃归南十二年卒子修嗣　　马良
按蜀志马良传良字季常襄阳宜城人兄弟五人并有才名乡里为之谚曰马氏五常白眉最良良眉中有白毛故以称之先主领荆州辟为从事先主称尊号以良为侍中及东征吴遣良入武陵招纳五溪蛮夷蛮夷渠帅皆受印号咸如意指会先主败绩于夷陵良亦遇害子秉为骑都尉　　马谡
按蜀志马良传良弟谡字幼常以荆州从事随先主入蜀除&#竹成都令越巂太守才器过人好论军计诸葛亮深加器异以为参军建兴六年出军向祁山拔谡统大众与魏将张合战于街亭为合所破军还汉中谡下狱物故　　马参
按万姓统谱参阆中人仕蜀汉为广汉太守有治行累官至尚书左仆射　　晋
　　马隆
按晋书马隆传隆字孝兴东平平陆人少而智勇好立名节为武猛从事泰始中将伐吴兖州举隆才堪良将稍迁司马督初凉州刺史杨欣失羌戎之和帝每有西顾之忧乃以隆为武威太守凉州平更授卫将军太康初朝廷以西平荒毁宜时兴复以隆为平卤护军时南卤为边患隆击破之太熙初封奉高县侯积十余年威信振于陇右卒于官子咸亦骁勇成都王&#攻长沙王乂以为鹰扬将军率兵屯河桥中渚为乂将王瑚所败没于阵　　马
按晋书元帝本纪太兴二年春正月使冠军将军梁堪守太常马等修复山陵迎梓宫于平阳不&#而还　　宋
　　马文恭
按宋书刘怀慎传马文恭扶风人也以功封泉陵县子食邑五百户世祖即位为游击将军顷之卒　　马伯鸾按梁书马仙&#传仙&#父伯鸾宋冠军司马　　南齐　　马灵庆
按陈书马枢传枢祖灵庆齐竟陵王录事参军　　梁　　马仙&#
按梁书马仙&#传仙&#字灵馥扶风郿人少以果敢闻遭父忧毁瘠过礼负土成坟手植松柏起家郢州主簿迁武骑常侍为小将永光中累有战功以勋至宁朔将军豫州刺史义师起仙&#乃解兵归高祖天监四年王师北讨仙&#每战勇冠三军当其冲者莫不摧破授辅国将军迁南义阳太守累破山蛮郡境清谧以功封&#洭县伯魏豫州人白早生以悬瓠来降高祖使仙&#赴之魏中山王元英率众十万攻破悬瓠仙&#不能救魏军遂进据三关仙&#坐征还为云骑将军出为仁威司马府主豫章王转号云麾复为司马迁太子左卫率进爵为侯十一年迁豫州刺史仙&#自为将及居州郡能与士卒同劳逸故士卒亦甘心为之用在州四年卒谥曰刚子岩夫嗣　　陈　　马枢
按陈书马枢传枢字要理扶风郿人六岁能诵孝经论语老子及长博极经史尤善佛经及周易老子义梁邵陵王纶为南徐州刺史引为学士寻遇侯景之乱纶举兵援台枢乃隐乎茅山有终焉之志天嘉元年文帝征为度支尚书辞不应命鄱阳王钦其高尚卑辞厚意令使者邀之前后数反枢固辞以疾太建十三年卒　　马明
按陈书周铁虎传盱眙马明字世朗梁世领庐江太守荆州陷没归于高祖绍泰中封西华县侯随周文育西征王琳力战死之　　北魏
　　马八龙
按魏书马八龙传八龙武邑武强人轻财重义友人武遂县尹灵哲在军丧亡八龙闻即奔赴负尸而归以家财殡葬为制缌服抚其孤遗恩如所生州郡表列诏表门闾　　北齐
　　马敬德
按北齐书马敬德传敬德河间人也少好儒术州举秀才送至京试经业并通擢授国子助教天统初除国子博士世祖为后主择师傅入为侍讲武平初超拜国子祭酒领瀛州大中正卒　　马子结
按北齐书孙灵晖传马子结者其先扶风人也世居凉土太和中入洛父祖俱清官子结以开府行参军擢为南阳王绰管记绰启为谘议　　马元熙
按北齐书马敬德传敬德子元熙字长明少传父业兼事文藻以父故自青州集曹参军超迁通直侍郎待诏文林馆转正员武平中以孝经入授皇太子隋开皇中卒于秦王文学　　马嗣明
按北齐书马嗣明传嗣明河内人少明医术博综经方为人诊候一年前知其生死后迁通直散骑常侍至隋初卒　　隋
　　马光
按隋书马光传光字荣伯武安人也少好学图书谶纬莫不毕览尢明三礼开皇初高祖征山东义学之士光与张仲让等俱至并授太学博士后数年丁母忧归乡里遂有终焉之志以疾卒于家　　唐
　　马三宝
按唐书裴寂传马三宝性敏狯事柴绍为家僮绍尚平阳公主高祖兵起绍间道走太原三宝奉公主遁司竹园说贼何潘仁与连和三宝自称总管抚接群盗兵至数万秦王至竹林宫三宝以兵诣军门谒遂从平京师拜太子监门率从平薛仁杲与柴绍击吐谷浑于岷州先锋陷阵以功封新兴县男贞观初拜左骁卫大将军进爵为公卒谥曰忠　　马元规
按唐书吕子臧传子臧为邓州刺史武德初朱粲新衄子臧率兵与马元规并力元规兵不进而粲得众复张元规婴城城陷死之元规安乐人初以队正从帝征伐持节下南阳得兵万余然无谋以至于败　　马嘉运按唐书孔&#达传马嘉运魏州繁水人少为沙门还治儒学长论议贞观初累除越王东合祭酒退隐白鹿山十一年召拜太学博士弘文馆学士以孔&#达正义繁酿故掎摭其疵当世诸儒服其精高宗为太子引为崇贤馆学士终国子博士　　马周
按唐书马周传周字宾王博州茌平人嗜学善诗春秋武德中补州助教不治事刺史达奚恕数咎让周乃去客密州赵仁本高其才厚以装使入关至长安舍中郎将常何家贞观五年诏百官言得失何武人不涉学周为条二十余事皆当世所切太宗怪问何何曰客马周教臣言之帝即召见与语大悦诏直门下省明年拜监察御史擢给事中转中书舍人周善敷奏机辨明锐动中事会裁处周密时誉归之迁治书侍御史检校晋王府长史王为皇太子拜中书侍郎兼太子右庶子十八年迁中书令帝征辽留辅太子定州及还摄吏部尚书进银青光禄大夫二十二年卒　　马载
按唐书马周传周子载咸亨中为司列少常伯与裴行俭分掌选事言吏部者称裴马焉终雍州长史　　马怀素按唐书马怀素传怀素字惟白润州丹徒人博通经史擢进士第又中文学优赡科补郿尉积劳迁左台监察御史转礼部员外郎以十道使黜陟江西处决平恕迁考功核取实才权贵谒请不能阿挠擢中书舍人内供奉为修文馆直学士开元初为户部侍郎封常山县公拜秘书监卒谥曰文　　马利征
