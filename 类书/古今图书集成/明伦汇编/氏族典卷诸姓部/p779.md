<!-- { "loadSidebar": true } -->
按魏书侯刚传刚子详自奉朝请稍迁通直散骑侍郎冠军将军主衣都统刚以上谷先有侯氏于是始家焉正光中又请以详为燕州刺史欲为家世之基寻进后将军五年拜司徒左长史领尝药典御燕州大中正兴和中骠骑将军殷州刺史还朝久而卒　　侯渊按魏书侯渊传渊神武尖山人也机警有胆略肃宗末年六镇饥乱渊随杜洛周南寇后归爾朱荣为中军副都督常从征伐屡有战功孝庄即位除领左右封厌次县开国子从荣启渊为燕州刺史时葛荣别帅韩楼等有众数万屯据蓟城爾朱荣令渊讨之以勋进爵为侯寻为平州刺史大都督镇范阳及爾朱荣之死也渊率部曲屯于郡南为荣举哀会元立渊归之授渊骠骑大将军仪同三司定州刺史左军大都督渔阳郡开国公后随爾朱兆拒义旗于广阿兆既败走渊降齐献武王后从王破爾朱于韩陵永熙初除齐州刺史出帝末渊与兖州刺史樊子鹄青州刺史东莱王贵平密信往来以相连结又遣间使通诚于献武王及出帝入关复怀顾望汝阳王暹次于城西渊拥部据城不时迎纳民刘桃符等潜引暹入据西城渊争门不&#率骑出奔行达广里会承制以渊行青州事渊乃复还暹始归其部曲而渊自惟反复虑不获安遂劫光州库兵反其部下督帅叛拒之渊率骑奔萧衍途中&#散行达南青州南境为卖浆者斩之传首京师家口配没　　北周
　　侯植
按周书侯植传植字仁干上谷人也燕散骑常侍龛之八世孙高祖恕魏北地郡守子孙因家于北地之三水遂为州郡冠族父欣泰州刺史奉义县公植少倜傥有大节容貌奇伟武艺绝伦正光中起家奉朝请寻而群盗蜂起植募勇敢讨贼以功拜统军迁清河郡守每有战功除义州刺史在州甚有政绩及齐神武逼洛阳植从魏孝武西迁大统元年授骠骑将军都督赐姓侯伏侯氏进大都督宇文仲作逆植从独孤信讨擒之封肥城县公又赐姓贺屯魏恭帝元年从平江陵进骠骑大将军六官建拜司仓下大夫孝闵帝践祚进爵郡公晋公护忌之植惧不免祸遂以忧卒谥曰节子定嗣位至车骑大将军仪同三司　　隋　　侯白
按隋书陆爽传爽魏郡临漳人同郡侯白字君素好学有捷才性滑稽尢辩俊举秀才为儒林郎通侻不恃威仪好为诽谐杂说人多爱狎之高祖闻其名令于秘书修国史后给五品食月余而死　　唐
　　侯君集
按唐书侯君集传君集豳州三水人以材雄称少事秦王幕府从征讨有功擢累左虞候车骑将军封全椒县子预诛隐太子尢力王即位拜左卫将军进封潞国公贞观四年迁兵部尚书俄检校吏部尚书参议朝政李靖讨吐谷浑以君集为碛石道行军总管于库山大战破之平其国进吏部尚书吐蕃围松州授当弥道行军大总管以击之高昌不臣拜交河道行军大总管出讨高昌平君集刻石纪功还初君集配没罪人不以闻又私取珍宝妇女将士因亦盗入不能制及还京师有司劾之诏君集诣狱簿对中书侍郎岑文本谏帝寤释不问君集自恃有功以它罪被系居怏怏不平皇太子承干数有过虑废知君集怨望私引君集入问自安计承干事觉捕君集下狱斩之　　侯思止
按唐书侯思止传思止雍州醴泉人贫懒不治业为渤海高元礼奴诡狠无良恒州刺史裴贞笞吏吏积怨教思止告舒王元名与贞谋反付周兴鞫讯皆夷宗拜思止游击将军天授中迁左台侍御史来俊臣弃故妻逼娶太原王庆诜女思止亦请娶赵郡李自挹女事下宰相李昭德执不可曰俊臣往劫庆诜女已辱国此奴复尔邪榜杀之　　侯知道
按唐书侯知道传知道灵州灵武人居亲丧穿圹作冢身执其劳乡人助者即哭而却之庐坟次哭泣无节七年不止李华作赞表其行　　侯行果
按唐书康子元传集贤直学士侯行果者上谷人历国子司业侍皇太子读卒　　侯希逸
按唐书侯希逸传希逸营州人天宝末为州裨将守保定城安禄山反以亲将徐归道为节度使希逸率兵与安东都护王元志斩之遣使上闻诏拜元志平卢节度使元志卒副将李正己杀其子共推希逸有诏就拜节度使与贼角数有功然孤军无援浮海入青州据之肃宗因以希逸为平卢淄青节度使宝应初加检校工部尚书希逸好田猎佞佛兴广祠庐人苦之夜与巫家野次李正己因众怨闭阖不内遂奔滑州召还检校尚书右仆射知省事大历末进封淮阳郡王建中二年卒　　侯仲庄
按唐书李光弼传侯仲庄字仲庄蔚州人为光弼先锋授忠武将军禽安太清有功累加冠军将军仆固怀恩以朔方反仲庄为都将训兵自守怀恩败郭子仪代之引为腹心封上谷郡王为神策京西将德宗幸奉天迁左卫将军为防城使从幸兴元殿军骆谷授防御招收使帝还都复镇奉天几二十年卒　　侯继按万姓统谱继贞元中及第号龙虎榜齐简王鏄为河南尹辟继为参谋官愈送以诗云君今得所附势若脱鹰　　侯喜
按万姓统谱喜元和中有诗声与轩辕弥明指石鼎联句弥明好句层出喜大服　　侯高
按韩愈试大理评事王君墓志铭妻上谷侯氏处士高女高固奇士自方阿衡太师世莫能用其言再试吏怒去发狂投江水　　侯固
按福州府志固字子重闽县人太和初及第官至鄜坊灵武易定节度使同平章事固性仁厚虽谈笑亦有规准乡人爱之　　侯弘实
按尚友录弘实年十三四梦为虹饮于河数月有僧相之曰此霓龙也后为节度使　　后梁
　　侯融
按十国春秋南汉侯融事高祖官著作佐郎为人慷慨喜直言高祖初年数穷兵黩武以征伐为事融因乘间劝其弭兵息民用安南土高祖稍稍从之已而交州之乱交王弘操死焉高祖以国兵不振实融去兵之言所致时融己死剖棺以暴其尸　　宋
　　侯章
按宋史侯章传章并州榆次人事后唐庄宗为队长明宗朝迁小校晋开运末为内外马步军都指挥使送款于汉祖汉祖入汴擢为镇国军节度干佑初加同平章事周广顺三年授邓州节度周祖亲郊封申国公世宗即位徙为武胜军节度建隆元年授太子太师封楚国公干德五年卒　　侯益
按宋史侯益传益汾州平遥人祖父以农为业唐光化中李克用据太原益以拳勇隶麾下从庄宗攻大名先登擒军校擢为马前直副兵马使迁军使改护卫指挥使庄宗入汴为本直副都校明宗立改本直左厢都校天成初授宁州刺史入为羽林军五十指挥都校应顺初潞王举兵凤翔以益为西面行营都虞候益称疾不奉诏执政怒出为商州刺史晋初召为奉国都校范延光反大名张从宾据河阳为声援益大败其众拜河阳三城节度天福四年迁武宁军节度同平章事明年为河中尹汉祖即位加兼侍中广顺初封楚国公改太子太师俄又改封齐国显德元年告老以本官致仕归洛太祖即位遣赐器币岁一来朝太祖以耆旧厚待之干德三年卒五子仁愿仁矩仁宝仁遇仁兴仁愿至左金吾卫大将军蓬州刺史仁遇西京内园使仁兴右屯卫将军仁愿子延济西京作坊使康州刺史　　侯陟
按宋史侯陟传陟淄州长山人汉末举明经周广顺初为襄城令汝州防御判官濮阳襄邑令建隆初为冤句令以清干闻改淮南转运使迁右补阙干德三年就改侍御史明年入为左司员外郎改度支员外郎开宝五年复为左司员外郎太平兴国初迁户部郎中出为河北转运使征太原为太原东路转运使以功迁左谏议大夫开宝七年判三司八年卒陟有吏干性狡狯好进善事权贵巧中伤人　　侯赟
按宋史侯赟传赟并州太原人父义汉辽州刺史赟以荫补殿前承旨周显德中再迁至供奉官宋初为诸卫将军累迁至右武卫将军开宝中历知建安军扬徐二州皆有善政太宗即位改右卫将军累迁右卫大将军知灵州得边士心部内大治淳化二年卒于官　　侯霸荣
按十国春秋北汉侯霸荣邢州龙冈人多力善射走及奔马尝为盗并汾间睿宗用为指挥使戍乐平天会初率所部降宋宋太祖补霸荣内直未几复来奔睿宗赦其罪又署为供奉官少主既嗣位霸荣谋持少主首献宋遂乘其无备白昼挺刃而入反&#其户少主绕屏走霸荣以刃揕胸弒之或曰郭无为实使之也无为随遣卒登梯入杀霸荣　　侯仁矩
按宋史侯益传益子仁矩从益为商州牙校历为天平行军司马汉初授隰州刺史仕周历泗州刺史改通州宋初历祁雄二州刺史治军有方略历数郡咸有善政开宝二年卒子延广延之咸平二年进士及第　　侯仁宝
按宋史侯益传益子仁宝以荫迁太子中允知邕州太平兴国中上言陈取交州之策太宗大喜遂以仁宝为交州水陆计度转运使前军发遇贼锋甚盛援兵不继遇害死江中太宗闻之悼惜录其子延龄延世并为斋郎延龄至殿中丞延世至太子中舍　　侯延广按宋史侯益传益子仁矩仁矩子延广初在襁褓中遭王景崇之难乳母刘氏以己子代延广死刘氏行丐抱持延广至京师还益仁矩卒补西头供奉官太平兴国初迁合门祗候会西北戎入寇充同鄜坊延丹缘边都巡检使戎人闻延广至不敢复为寇乱擢拜崇仪使淳化二年李继迁扰夏台命延广知灵州夏台平留为延州钤辖至道间继迁寇灵州朝廷谋帅钱若水称延广可使就拜宁州团练使知灵州二年卒子绍隆东染院使绍隆子宗亮右侍禁合门祗候　　侯义
按宋史侯义传义应天府楚丘人贫无产佣田以事母咸平中母卒义力自办葬不掩坟圹昼则负土筑坟夜则恸哭柩侧逾年坟间瓜异蒂木连理又有巨蛇繞其侧不暴物野鸽飞而不去　　侯延赏
按万姓统谱延赏咸平间为施州巡检使蛮民怀服真宗尝召问蛮事延赏言蛮无他求惟欲盐耳乃召夔路转运使丁谓措置谓即传告陬落群蛮感悦因相与盟约不为寇钞且曰天子济我以食盐我愿轮以兵食自是边谷有三年之积　　侯仲逸
按万姓统谱仲逸金坛人天圣中创书院于三茅而以身任教事仁宗尝赐束帛乡人以先生称之　　侯叔献按万姓统谱叔献字景仁宜黄人有志节庆历进士累官两浙常平使者兼都水监相地利引樊山水灌地四十万顷迁流北水陆转运判都水监治水尤得其性有诏奖谕　　侯道济
按山西通志道济盂县人祖元父皓皆以武勇闻道济始以儒学登科任丹徒县令赠比部员外郎子可　　侯可按宋史侯可传可字无可华州华阴人少倜傥不羁以气节自许既壮笃志为学随计入京孙沔征侬猺请参军事奏功得官知巴州化成县官至殿中丞卒于家　　侯晋升
按广东通志晋升字德昭元丰中登进士为程乡令苏轼兄弟并重之相得甚欢后知南恩州恤穷民礼英俊&#年而卒士民思之　　侯仲良
按山西通志仲良字师圣盂县人父可仕至殿中丞姑为二程子母仲良与二程为中表弟兄邃心性理初从伊川学未悟乃策杖访濂溪濂溪留之对榻夜谈越三日自谓有得如见天之广大往质伊川伊川讶其不凡曰非从濂溪来邪后游荆门胡文定公重之留与为邻　　侯蒙
按宋史侯蒙传蒙字元功密州高密人进士及第调宝鸡尉知柏乡县民讼皆决于庭受罚者不怨诸使者合荐之徙知襄邑县擢监察御史进殿中侍御史迁侍御史拜给事中又拜御史中丞迁刑部尚书改户部母丧服除归故官遂同知枢密院进尚书左丞中书侍郎罢知亳州卒谥文穆　　侯宣
按万姓统谱宣衡山人少游四方还家筑室道傍俾游学之士往来馆焉行之二十年曾无倦意远近号曰侯家书院　　侯彭老
