<!-- { "loadSidebar": true } -->
按晋书郑袤传袤子默默子球字子瑜少辟宰府累迁尚书右仆射领吏部永嘉二年卒谥曰元弟豫永嘉末为尚书　　宋
　　郑鲜之
按宋书郑鲜之传鲜之字道子荥阳开封人也高祖浑魏将作大匠曾祖袭大司农父遵尚书郎鲜之初为桓伟辅国主簿转功曹入为琅邪王录事参军仍迁御史中丞性刚直不阿外甥刘毅权重当时朝野莫不归附鲜之尽心高祖独不屈意于毅自中丞转司徒左长史太尉咨议参军宋国初建转奉常永初二年出为丹阳尹复入为都官尚书元嘉三年王弘入为相举鲜之为尚书右仆射四年卒子愔位至尚书郎始兴太守　　郑望生
按南史谢灵运传灵运为有司所纠司徒遣使随州从事郑望生收灵运灵运兴兵叛逸遂有逆志　　郑琨按南史宋宗室传义宣至浔阳臧质为前锋上遣郑琨武念戍南浦　　梁
　　郑伯禽
按南史齐本纪梁受命于是遣郑伯禽进以生金帝曰我死不须金醇酒足矣乃引饮一升伯禽就加折焉　　郑绍叔
按梁书郑绍叔传绍叔字仲明荥阳开封人也世居寿阳祖琨宋高平太守绍叔少孤贫年二十余为安丰令居县有能名本州召补主簿转治中从事史高祖临司州命为中兵参军领长流因是厚自结附义师起为冠军将军改骁骑将军天监初入为卫尉卿绍叔忠于事上高祖甚亲信之封营道县侯改封东兴县侯三年魏军围合肥绍叔以本号督众军镇东关四年以绍叔为使持节征卤将军司州刺史六年征为左将军加通直散骑常侍领司豫二州大中正七年卒谥曰忠高祖尝潸然谓朝臣曰郑绍叔立志忠烈善则称君过则归己当今殆无其比其见赏惜如此子贞嗣　　郑元护
按南史梁武帝本纪中大通三年正月丙申以魏尚书仆射郑元护为征北大将军　　陈
　　郑灼
按陈书郑灼传灼字茂昭东阳信安人也祖惠梁衡阳太守父季徽建安令灼幼而聪敏励志儒学梁中大通五年释褐奉朝请累迁邵陵王府记室承圣中除通直散骑侍郎历安东临川镇北鄱阳二王府谘议参军累迁中散大夫太建十三年卒灼性精勤尤明三礼　　北魏
　　郑演
按魏书刘芳传荥阳郑演仕刘彧为琅邪太守属徐州刺史薛安都将谋内附演赞成其事显祖初入朝以功除彭城太守后拜太中大夫卒谥曰懿其子孙因此遂家彭泗　　郑长猷
按魏书刘芳传郑演子长猷以父勋起家拜东平太守寻转沛郡入为南主客郎中太尉属车驾南伐既&#宛城拜长猷南阳太守世宗初征拜谏议大夫转司徒谘议迁通直散骑常侍永平五年卒谥曰贞子廓廓子元休兴和中睢州刺史元休弟凭字元佑武定中司徒从事中郎　　郑洞林
按魏书郑羲传羲兄洞林字敬叔司州都官从事荥阳邑中正濮阳太守坐贪秽除名　　郑连山
按魏书郑羲传羲兄连山性严暴挝挞僮仆酷过人理父子一时为奴所害第二子思明及弟思和并以武功自效思明至骁骑将军直阁将军坐弟思和同元禧逆徙边会赦卒于家　　郑德元
按魏书郑羲传羲从父兄德元显祖初自淮南内附拜荥阳太守　　郑羲
按魏书郑羲传羲字幼驎荥阳开封人魏将作大匠浑之八世孙也曾祖豁慕容垂太常卿父不仕羲高宗末拜中书博士天安初参元石军事迁中书侍郎以功赐爵平昌男高祖初兼员外散骑常侍出为安东将军西兖州刺史多所受纳文明太后为高祖纳其女为嫔征为秘书监太和十六年卒谥文灵羲五兄长白驎次小白次洞林次叔夜次连山并恃豪门多行无礼白驎孙道栗随郡太守小白中书博士　　郑懿按魏书郑羲传羲子懿字景伯解褐中散尚书郎迁尚书吏部郎闲雅有治才为高祖所器遇拜给事黄门侍郎司徒左长史世宗初拜太常少卿出为齐州刺史永平三年卒谥曰穆　　郑道昭
按魏书郑羲传懿弟道昭字僖伯初为中书学生迁秘书郎从征沔汉除中书郎转通直散骑常侍迁国子祭酒出为光州刺史转青州刺史入为秘书监熙平元年卒谥文恭道昭好为诗赋其在二州政务宽厚不任威刑为吏民所爱　　郑引伯
按魏书郑羲传羲兄小白小白子引伯有当世器干自中书博士迁侍郎转司空长史出为东徐州刺史卒于鸿胪少卿谥曰简子希隽未官而亡子道育武定中开封太守　　郑平城
按魏书郑羲传引伯弟平城太尉谘议出为东平原太守卒　　郑籍
按魏书郑羲传羲兄洞林洞林子籍字承宗徐州平东府长史　　郑琼
按魏书郑羲传籍弟琼字祖珍有强干之称自太尉谘议为范阳太守卒子道邕殁关西　　郑伯夏
按魏书郑羲传羲兄叔夜叔夜子伯夏司徒谘议东莱太守卒子忠字周子右军将军镇远将军卒弟豪东平原太守伯夏弟谨字仲恭琅琊太守子嵩宾历左光禄大夫卒　　郑思和
按魏书郑羲传羲兄连山连山子思和历太尉中兵参军同元禧之逆伏法子康业通直郎出帝时坐事赐死子彬武定末齐王相国中兵参军　　郑季长
按魏书郑羲传思和弟季长太学博士卒子乔历司州治中骠骑将军左光禄大夫　　郑云
按魏书郑羲传尚从父兄云字道汉历雁门濮阳二郡肃宗时为安州刺史坐选举受财为御史所纠因暴病卒　　郑尚
按魏书郑羲传羲叔父简简孙尚壮健有将略以军功赐爵汝阳男历位太尉司马出为济州刺史为政宽简百姓安之卒谥曰惠　　郑敬宾
按魏书郑羲传云从父兄子敬宾自秘书郎稍迁辅国将军中散大夫魏郡太守金紫光禄大夫子士渊司空行参军　　郑颖考
按魏书郑羲传德元字颖考太和中为荥阳太守卒谥曰惠　　郑严祖
按魏书郑羲传道昭子严祖历通直常侍孝静初除骠骑将军左光禄大夫出为北豫州刺史还除鸿胪卿卒弟敬祖起家著作佐郎郑俨之败也为乡人所害敬祖弟述祖武定中尚书述祖弟遵祖秘书郎遵祖弟顺卒于太常丞　　郑幼儒
按魏书郑羲传羲兄子引伯引伯子幼儒好学修谨历尚书郎通直郎司州别驾有当官之称卒谥景　　郑伯猷按魏书郑羲传平城子伯猷博学有文才举司州秀才以射策高第除幽州平北府外兵参军转太学博士以军功赐爵阳武子前废帝初以舅氏超授金紫光禄大夫久之为车骑将军转护军将军元象初使于萧衍还除南青州刺史武定七年除太常卿卒　　郑仲衡按魏书郑羲传伯猷弟仲衡武定中仪同开府中郎　针姓部列传
　　周
　　针子
按左传隐公八年四月甲辰郑公子忽如陈逆妇妫辛亥以妫氏归甲寅入于郑陈针子送女先配而后祖针子曰是不为夫妇诬其祖矣非礼也何以能育　　针季按左传庄公三十二年初公筑台临党氏见孟任从之閟而以夫人言许之割臂盟公生子般焉公疾问后于叔牙对曰庆父材问于季友对曰臣以死奉般公曰乡者牙曰庆父材成季使以君命命僖叔待于针巫氏使针季鴆之曰饮此则有后于鲁国不然死且无后饮之归及逵泉而卒立叔孙氏　　针庄子
按左传僖公二十八年卫侯与元咺讼&#武子为辅针庄子为坐士荣为大士卫侯不胜杀士荣刖针庄子谓&#俞忠而免之　　针尹固
按左传定公四年吴从楚师五战及郢楚子取其妹季芈我以出涉睢针尹固与王同舟王使执燧象以奔吴师
　咸姓部汇考
郑樵通志
　　以名为氏
古
人名

咸氏姓苑有咸氏云巫咸之后唐开元中有殿中侍御史咸廙业世居东海临朐廖用贤尚友录
　　咸姓
咸望出汝南今东海有此姓

　闫姓部汇考
凌迪知万姓统谱
　　闫姓
闫见姓苑

　苫姓部汇考
郑樵通志
　　以名为氏
苫氏鲁大夫苫夷之后也

　添姓部汇考
凌迪知万姓统谱
　　添姓
添见姓苑

　佥姓部列传
　　明
　　佥阳
按万姓统谱阳汝阳人成化间邢台县教谕

　泛姓部列传
　　汉
　　泛胜之
按万姓统谱胜之撰农书十八篇刘向别录云使教田三辅有好田者师之武帝时为议郎迁御史　　后汉　　泛昭
按尚友录昭桓灵间人济北英贤传云泛昭戴祈徐晏夏隐刘彬时人号济北五龙　　晋
　　泛毓
按晋书泛毓传毓字稚春济北卢人也奕世儒素敦睦九族客居青州逮毓七世时人号其家儿无常父衣无常主毓少履高操安贫有志业父终居于墓所三十余载至晦朔躬扫坟垄循行封树还家则不出门庭或荐之武帝召补南阳王文学秘书郎太傅参军并不就于时青土隐逸之士刘兆徐苗等皆务教授惟毓不蓄门人清静自守时有好古慕德者谘询亦倾怀开诱以三隅示之合三传为之解注撰春秋释疑肉刑论凡所述造七万余言年七十一卒　　泛腾按晋书泛腾传腾字无忌敦煌人也举孝廉除郎中属天下兵乱去官还家太守张閟造之闭门不见礼遗一无所受叹曰生于乱世贵而能贫乃可以免散家财五十万以施宗族柴门灌园琴书自适张轨征之为府司马腾曰门一杜其可开乎固辞病两月余而卒　　泛衷
按晋书索靖传靖少有逸群之量与乡人泛衷张甝索介索永俱诣太学驰名海内号称敦煌五龙　　泛瑗按前凉录瑗字伯玉敦煌人也与同郡宋配陈琠遇相者于路相者曰三人皆二千石然泛生腹有逆风当以兵死无后瑗仕张轨为中督护东羌校尉韩稚杀秦州刺史张辅举兵谋叛瑗率众二万讨稚乃先遗稚书令其速降稚遂率众迎降未几瑗为乱兵所杀　　泛袆
按前凉录袆字休臧敦煌人为福禄令刚直不事上府酒泉太守马汉遣督邮张休祖劾之休祖谓袆曰君不闻宁逢三千头虎不逢张休祖手袆怒以印击肘而就缚缚讫发印以告事闻休祖坐不解印擅缚令长以大不敬论袆左迁居延令后仕张實左长史　　泛昭按前凉录昭字嗣先敦煌人也辟州主簿志在理枉申滞有人于夜中投昭以黄金者昭责而遣之其人大惭而退　　泛幼春
按万姓统谱幼春有操行七世同居家人无愠色　　唐　　泛蒙
按尚友录蒙诗人
　　泛云
按万姓统谱云刑部郎中
　　泛璜
按尚友录璜大将破交趾
　　明
　　泛震
按万姓统谱震桂林人成化中句容县教谕
　　泛东
按万姓统谱东贵州人弘治广西平乐府经历　　泛相按万姓统谱相字希周宿州卫人嘉靖贡士

　严姓部纪事
五代史吴世家徐温客见信者如骆知祥严可求可求善筹画知祥长于财利温尝以军事问可求国用问知祥吴人谓之严骆浙江通志严敕余杭人幼失怙恃师事两兄调御武顺随仲兄游太学天下士咸敬畏焉一时有三严之号
　廉姓部汇考
郑樵通志
　　以名为氏
古
人名

廉氏颛帝曾孙大廉之后以王父字为氏赵有廉颇汉有廉丹廉范宋廉布登科楚州人廉操毅昌州人　臣谨按古者帝王犹以名行况臣下乎此以名为　氏者起于商周之世今此廉氏未有所征且从大　廉之号焉廖用贤尚友录
　　廉姓
廉河东角音

　钐姓部列传
　　明
　　钐资
按万姓统谱资玉田人正统间钦天监灵台郎　孅姓部列传
　　上古
　　孅阿
按史记司马相如传阳子骖乘孅阿为御
注
郭璞云
孅阿古之善御者

　铦姓部列传
　　宋
　　铦朴翁
按奇姓通朴翁宋人工诗

　钐姓部汇考
凌迪知万姓统谱
　　钐姓
钐音铲见姓苑

　添姓部列传
　　宋
　　添&#
按万姓统谱&#龙溪人循州司户
　　明
　　添礼
按万姓统谱礼沙县人洪武中增城县知县

　咸姓部列传
　　汉
　　咸宣
