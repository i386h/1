<!-- { "loadSidebar": true } -->
按云南通志&#字用诚临安卫人成化丙戌进士为刑部郎中出知桂林府时西延阳洞诸蛮出劫兴全&#简练民兵潜扼山口蹑杀几尽诸蛮敛迹　　罗秉忠按名山藏勋封记顺义伯罗秉忠父困即来沙河卫指挥永乐中讨平肃州叛回哈喇马牙升都督同知二年以征阿台朵儿功升千户累功升指挥十年调平山卫十四年征辰沅擒苗酋韦同烈升都督同知天顺初升都督赐姓成化三年充游击征贵州有功四年封伯流禄千石十六年卒予谥　　罗鉴
按长沙县志鉴茶陵人世居长邑成化戊戌进士授南京刑科给事中转户科弘治初上疏言三事上嘉纳之擢广东参议历四川布政迁右副都御史督苏松粮储刘瑾索赂弗附遂落职瑾败起巡抚寻致政归　　罗&#
按明外史罗&#传&#字景鸣南城人博学好古文务为奇奥年四十困诸生输粟入国学成化末领京闱乡试第一明年举进士选庶吉士授编修益肆力古文秩满进侍读正德初迁南京太常少卿进本寺卿擢南京吏部右侍郎遇事严谨僚属畏惮七年冬考绩赴都遂引疾致仕归宁王宸濠慕其名遣使馈&#避之深山及叛&#已病驰书守臣约讨贼事未举而卒嘉靖初赐谥文肃学者称圭峰先生　　罗循
按明外史罗洪先传洪先父循进士历兵部武选郎中会考选武职有指挥二十余人素出刘瑾门循罢其管事瑾怒骂尚书王敞敞惧归部趣易奏循退迟之数日而瑾败敞乃谢循循历知镇江淮安二府徐州兵备副使咸有声　　罗贤
按山西通志贤字大用清源人弘治庚戌进士授福建道御史值亲讣音至即日就道时乡亲有罚金于官者捐钗与之自是人不敢私嘱服阕奉命巡茶疏其夙弊议为轻久计至今称便复上便宜十事按河南贪污望风解组有真阎罗之称　　罗柔
按万姓统谱柔字文徽弘治庚戌进士由户部主事员外郎郎中升建宁知府遇一按院以旧隙劾去之归闲惟诗酒壶奕为乐不问生事悠然终其身盖其素性萧然穷达不改如此　　罗钦顺
按明外史罗钦顺传钦顺字允升泰和人弘治六年进士及第授编修迁南京国子监司业以实行教士未几奉亲归因乞终养刘瑾怒夺职为民瑾诛复官迁南京太常少卿再迁南京吏部右侍郎入为吏部左侍郎世宗即位迁南京吏部尚书省亲乞归改礼部尚书会居忧未及拜再起礼部尚书辞又改吏部尚书再辞许致仕时张璁桂萼以议礼骤贵秉政树党屏逐正人钦顺耻与同列故屡诏不起里居二十余年足不入城市日居学古楼潜心格物致知之学自号整庵年八十三卒赠太子太保谥文庄　　罗侨
按明外史罗侨传侨字维升吉水人性纯静寡嗜欲举弘治十二年进士除新会知县有惠爱正德初入为大理右评事五年四月京师旱霾上疏言愿陛下慎逸游屏玩好放弃小人召还旧德疏上自揣必死舆榇待命刘瑾果大怒降中旨诘责令廷臣议罪大学士李东阳力救得改原籍教官其秋瑾败召复官引疾去宸濠反王守仁起兵吉安侨首赴义世宗即位即家授台州知府嘉靖二年举卓异擢广东左参政未几上疏引年竟归抚按并请留吏部又牒趣不得已之官逾年遂谢病去侨敦行谊动则古人世宗初赠光禄少卿　　罗璞
按江西通志璞字宗温吉水人汝敬子弘治乡举授绍兴清军同知知思南府平苗贼米鲁等有功擢贵州参政致仕归　　罗络
按万姓统谱络字质台江宁人器宇疏豁有风干知袁州至即均差役缮城隍置文庙乐器考正雅乐校试生徒亲为课督作指掌图悬之以革粮长隐射再逾年改知赣州后历知南康南昌三府转按察副使入为府丞大理少卿卒　　罗璋
按名山藏本行记璋遂宁县诸生母被贼捉手提长枪拒戮三贼贼舍母去后追至璋力捍贼使母行远战三合竟被执贼剜心剖肺碎裂其尸闻者哀之正德中旌表　　罗天佑
按名山藏方外记天佑汉州人居长宁寺若颠若狂先知得失尝隐语书乡榜姓名封以寄人撤棘后尽验后入成都坐化　　罗明
按明外史吴景传正德六年剑州判官罗明死于贼明以吏起家鄢本恕逼其城与子介拒守城陷父子皆骂贼死　　罗洪先
按明外史罗洪先传洪先字达夫吉水人嘉靖八年进士第一授修撰即请告归事亲孝遭父丧苫块蔬食不入室者三年继遭母忧亦如之十八年简宫僚召拜春坊左赞善明年冬与司谏唐顺之校书赵时春疏请来岁朝正后皇太子出御文华殿受群臣朝贺时帝数称疾不视朝讳言储贰临朝事见洪先等疏大怒遂除三人名洪先归寻求王守仁学甘淡泊炼寒暑跃马挽强考图观史自天文地志礼乐典章下逮阴阳算数靡不精究流寇入吉安主者失措为画策战守寇引去严嵩以同乡故拟假边才起用力辞山中有石洞旧为虎穴葺茅居之命曰石莲谢客默坐一榻三年不出户江涨坏其室巡抚马森欲为营之固辞不可隆庆初赠光禄少卿谥文庄　　罗凤翱
按山西通志凤翱蒲州人嘉靖丙午举人由学正选御史监临山东多知名士历都御史巡抚宁夏设防御绥士民宁夏赖以安堵者十年　　罗汝芳
按明外史王守仁传罗汝芳字维德南城人嘉靖三十二年进士除太湖知县召诸生论学公事多决于讲坐迁刑部主事历宁国知府父丧服阕起补东昌移云南屯田副使进参政分守永昌坐事为言官论罢初汝芳从永新颜钧讲学后钧系南京狱当死汝芳供养狱中鬻产救之得减戍汝芳既罢官钧亦赦归汝芳事之饮食必躬进人以为难年七十四端坐而逝　　罗令居
按永安县志令居乡勇嘉靖辛酉四月小淘寇变令居御之父子三人俱被杀　　罗大纮
按明外史罗大纮传大纮字公廓吉水人早以学行知名举万历十四年进士授行人十九年迁礼科给事中先有诏以二十年春册立东宫至是工部主事张有德以预备仪物请帝怒更缓册立事大纮复以为言诏夺俸大学士许国王家屏连署阁臣名乞收新命纳诸臣请帝益怒首辅申时行方在告闻帝怒乃密揭言臣虽列名公疏实不与知帝手诏褒答而揭与诏俱发时行&#惧亟谋之礼科都给事中胡汝宁遣使取揭时独大纮守科欲勿予使者绐取之及往索时行留不发大纮乃抗疏时行无礼疏入帝震怒命贬边方杂职俄以六科锺羽正等论救斥为民天启中赠光禄少卿　　罗喻义
按明外史罗喻义传喻义益阳人万历四十一年进士改庶吉士授检讨请假归天启初还朝历官谕德直经筵六年擢南京国子祭酒诸生欲为魏忠贤建祠喻义惩其倡者乃已忠贤党辑东林籍贯湖广二十人以喻义为首庄烈帝嗣位召拜礼部右侍郎协理詹事府寻充日讲官教习庶吉士崇祯三年进左侍郎喻义性严冷闭户读书不轻接一客后见中外多故锐意讲武事明年九月进讲尚书撰布昭圣武讲义中及时事语颇伤执政呈稿政府温体仁不怿使正字官语喻义令改喻义造阁中隔扉诮体仁体仁怒上言故事惟经筵进规多于正讲日讲则正多规少今喻义以日讲而用经筵之制及令删改反遭其侮惟圣明裁察遂下吏部议吏部尚书闵洪学希体仁指议革职闲住可之家居十年卒福王时谥文介　　罗世济
按陜西通志世济字虚舟平利人万历己酉举人官沔池教谕素负大义刚正不阿闯贼入关即毅然以死自誓既而沔池失陷力战被执不屈死之　　罗一贯
按明外史罗一贯传一贯甘州卫人历官辽东参将守西平堡辽阳覆没西平当冲地一贯晓夜捍御天启元年巡抚王化贞言于朝加副总兵明年正月兵西渡一贯凭城固拒用炮伤攻者又明日骑益众环城力攻一贯目中矢不能战矢石火药尽乃北向再拜曰臣力尽矣遂自刭都司陈尚仁王崇信亦死焉事闻赠一贯都督同知世荫副千户赐祭葬建祠祀之　　罗袍
按贵州通志袍土官参将天启三年征水西死事闻赐祭赠都督佥事袭升三级　　罗承富
按贵州通志承富守备天启三年征水西死事闻照本职赠二级袭升二级　　罗承宠
按贵州通志承宠守备天启三年征水西死事闻照本职赠二级袭升二级　　罗万藻
按明外史艾南英传万历末场屋文腐烂南英深疾之与同郡章世纯罗万藻陈际泰以兴起斯文为任万藻字文止临川人天启七年举于乡福王时为上杭知县唐王立于闽擢礼部主事南英卒哭而殡之居数月亦卒　　罗成功
按广东通志成功字惟一高要人任永平推官时兵饷丛杂成功综核廉平三辅倚以为重秩满迁兴化同知督师留之崇祯己巳城陷冠带缢于署中卢龙令邓绍禹以闻赠光禄寺丞　　罗器
按武平县志器永平寨把总崇祯四年二月贼掠至寨器御敌死之　　罗洪元
按陜西通志洪元宜州庠生仪表雄伟习骑射崇祯五年大贼薄城城孤援寡洪元倡义纠门夫日出战御为贼所诱扼于绝壁众皆破胆乞命洪元率两力士倚背对敌矢无虚发箭尽犹手刃数贼身被数十创乃死　　罗于宁
按滋阳县志于宁字宁仪邑之达巷乡人也其先裔自豫章随明藩王檀封于鲁授明威将军乃始祖也数传至于宁曾祖以次子不应袭职遂世以儒业显祖父俱为岁进士于宁性温良质朴读书默识强记事亲唯孝事兄唯恭处乡雍睦崇祯癸酉举于乡所着有重订心学丛说条议辛巳救荒策二书壬午鲁城破被执不屈从容就难　　罗国瓛
按明外史徐道兴传崇祯末孙可望等入云南破曲靖巡按罗国瓛方按部其地被执可望欲降国瓛不屈携至昆明自焚死国瓛嘉定州人崇祯十六年进士　　罗得鸿
按陜西通志得鸿沔池教谕世济子闯贼入关得鸿练兵守平利杀贼过多城破与妻子俱死焉　　罗俊杰
按明外史罗一贯传一贯子俊杰承荫崇祯中仕至宣府总兵官免归李自成陷甘州俊杰死焉　　罗澄
按广东通志澄兴宁里长始知县舒韶出御贼澄从行韶败坠马不能上贼逐之急众皆散尽澄翼韶上马去自徒走被执极口骂贼不绝声贼解其体而焚之　　罗明祖
按延平府志明祖字宣明仲素先生裔孙也幼颖悟绝人博极群书及登进士授华亭令以忧归补繁昌流贼方大椿啸横计歼之西台上其事以太宁兵巡请为计功者阻旋谪越藩幕及署萧山令又以不屈中官挤之调襄阳时献寇流毒楚蜀间朝廷遣监军中使领禁旅十万协剿明祖拒城不与宿兵罢归卒
　和姓部汇考
郑樵通志
　　以名为氏
古
人名

和氏羲和尧时掌天地之官和仲和叔因以为氏晋有和组父汉有和武又后魏有素和氏改为和氏五代有侍中和凝宋太平登科有和蒙咸平有和郁　臣谨按尧舜二典所命之官如皋夔益稷之类皆　以名称和以名为氏仲叔又其长幼之称也凌迪知万姓统谱　　和姓
和汝南商音


　腰姓部列传
　　明
　　腰加诰
按尉氏县志加诰母惠王女封县君早卒继母王氏加诰孝养一如生母背生疮身侍汤药口吸疮毒母痊膺奖

　罗姓部纪事
