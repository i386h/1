<!-- { "loadSidebar": true } -->
按万姓统谱廷征字公贤麻城人鉴孙也先为御史巡盐河东不纳贿于刘瑾瑾怒摭他事下狱瑾败释复原官巡按陕西值安化王置鐇反诛镇抚官廷征驰至延绥檄参将时源兵潜至城下又为蜡书约故总兵仇钺为内应是夜破城擒置鐇而朝命杨一清内监张永帅京兵至张欲夺诸将功纪功给事中&#鉴自缢宁夏兵再乱廷征以孤骑入营抚定之仍九上疏白其事　　周麒
按畿辅通志麒保安卫人正德间以正千户赴京领得入内侍时江彬窃柄弄权一日武宗与彬对奕彬言笑自若略无忌惮麒适在旁因斥彬名责以大义彬惶恐无措武宗不怿而罢彬后以他事中伤致麒死非命嘉靖改元台谏白其事赠指挥佥事　丘姓部汇考
丘光庭兼明书
　　辨丘氏所出
孔缅唐韵引风俗通云丘氏鲁左丘明之后也明曰丘明出自齐太公之后不因丘明得姓按艺文志云左丘明姓左名丘明故春秋传称左氏传岂其子孙以父祖之名而为姓乎且昭公二十三年左氏有邾大夫丘弱则左氏为传之时已有丘姓则非丘明之后也明矣甚哉风俗通之妄唐韵之疏也郑樵通志
　　以地为氏
丘氏姜姓太公封于齐而都营丘其支庶居于营丘者遂以丘为氏其地在今齐州临淄或云潍州昌乐有营丘故城左传有邾大夫丘弱丘氏世居扶风又有丘林氏丘敦氏并改为丘氏魏姓也王应麟姓氏急就篇
　　丘氏
丘氏陈有宛丘居者以为姓又邾有丘弱后亦为氏又风俗通鲁左丘明之后又齐太公封营丘支庶以地为氏世居扶风汉末丘俊持节江淮王莽篡位遂留江左居吴兴又后魏丘敦氏改丘氏廖用贤尚友录
　　丘姓
丘河南宫音又望出吴兴

　刘姓部列传十
　　唐二
　　刘元佐
按唐书刘元佐传元佐滑州匡城人犯法亡命从永平军稍为牙将大历中李灵曜据汴州反元佐乘其无备取宋州诏以隶李勉即表署刺史德宗建中初李纳叛元佐大破纳兵李希烈反元佐数困贼帝在奉天垂意关东乃诏检校尚书左仆射加汴宋节度使陈州诸军行营都统元佐本名洽至是赐名以尊宠之假子乐士朝私元佐嬖妾惧事觉鴆元佐死谥曰壮武众起元佐子士宁于丧帝遂以士宁为左金吾卫将军嗣节度士宁忍暴尝手杀人其下厌苦不服尝畋城南未还李万荣分兵闭诸门士宁奔京师　　刘士泾
按唐书刘昌传昌子士泾尚云安公主拜驸马都尉累迁少卿家积财内结权近后迁太仆卿给事中　　刘忠翼按唐书黎干传德宗在东宫干与宦者特进刘忠翼阴谋几危宗嗣忠翼本名清潭与左卫将军董秀皆有宠于代宗当盛时爵赏在其口吻掊冒财贿赀产累皆巨万至是积前罪诛　　刘太真
按唐书刘太真传太真宣州人善属文举高第进士淮南陈少游表为掌书记兴元初为河东宣慰赈给使累迁刑部侍郎贞元四年迁礼部掌贡士多取大臣贵近子弟坐贬信州刺史卒　　刘怦
按唐书刘怦传怦幽州昌平人少为范阳裨将朱滔时积功至雄武军使李宝臣以兵击滔于瓦桥滔走宝臣乘胜欲袭幽州怦设方略勒兵完守滔败归终不二及滔死军中尽推怦乃总军事俄诏为节度副大使居镇纔二月死谥曰恭　　刘滋
按唐书刘子元传子元子贶贶子滋字公茂通经术喜持论以荫历涟水令累授左补阙兴元元年以吏部侍郎知南选贞元二年擢左散骑常侍同中书门下平章事为相无所设施廉抑畏慎而已明年罢又明年复为吏部侍郎迁尚书卒谥曰贞　　刘赞
按唐书刘子元传子元子汇汇子赞以荫仕为鄠丞擢浙西观察判官徙常州为宣州刺史赞本无学第以刚猛立威官吏重足卒谥曰敬　　刘从一
按唐书刘祥道传祥道从孙从一擢进士宏词第调渭南尉授监察御史德宗居奉天超拜刑部侍郎同中书门下平章事帝遇之善然无它才能容身远罪而已贞元初擢为户部尚书卒　　刘廷珍
按唐书刘沔传沔父廷珍以羽林军扈德宗奉天以战功官左骁卫大将军东阳郡王　　刘济
按唐书刘怦传怦子济字济游学京师第进士历&#州刺史怦病诏济假州事及怦卒嗣节度累迁检校尚书右仆射同中书门下平章事王承宗叛济裨将谭忠激济伐承宗拔饶阳屯瀛州进攻安平命次子总以兵八千先登拔其城进中书令济之出以长子绲摄留务总为行营都知兵马使济病甚总与左右亲近谋置毒济饮而死绲至涿州总矫济命杀之谥曰庄武　　刘澭
按唐书刘澭传澭卢龙节度使怦之次子济母弟也涉书史有材武好施爱士能得人死力为瀛州刺史请以所部为天子戍陇悉发其兵千五百驰归京师无一卒敢违令者德宗甚宠之拜秦州刺史番戎畏慑不敢入寇封累彭城公卒谥曰景　　刘商
按唐书艺文志刘商诗集十卷贞元比部郎中　　刘昌裔按唐书刘昌裔传昌裔字光后太原阳曲人客河朔间曲环方攻濮州表为判官为环檄李纳剀晓大谊德宗异之累迁营田副使环卒上官涗知后务吴少诚引兵薄城涗欲遁去昌裔止之贼攻堞坏不得修昌裔密造飞棚联栅募突将凿城以出击贼走之比还栅已立守陴遂安兵马使安国宁谋应贼昌裔以计斩之以功擢陈州刺史改陈许行军司马涗卒军中推昌裔有诏检校工部尚书元和八年召还京师卒谥曰威　　刘贞亮
按唐书刘贞亮传贞亮本俱氏名文珍冒所养宦父姓故改焉性忠强识义理平凉之盟在浑瑊军中被执且西俄而得归出监宣武军累迁右卫大将军知内侍省事元和八年卒　　刘禹锡
按唐书刘禹锡传禹锡字梦得自言系出中山世为儒擢进士第登博学宏词科为监察御史时王叔文得幸太子禹锡与之交宪宗立叔文等败禹锡斥朗州司马易连州又徙夔州入为主客郎中复作游元都诗以诋权近闻者益薄其行裴度雅知禹锡荐为礼部郎中度罢出为苏州刺史徙汝同二州迁太子宾客禹锡恃才而废年益晏偃蹇寡所合乃以文章自适素善诗晚节尢精白居易推为诗豪会昌时加检校礼部尚书卒　　刘轲
按摭言刘轲慕孟子文故名焉少为僧止于豫章高安之果园后复求黄老之术隐于庐山既而进士登第文章与韩柳齐名　　刘
按唐书韩愈传刘少放肆为侠行因酒杀人亡命会赦出更折节读书闻愈接天下士步归之作冰柱雪车二诗出卢同孟郊右后归齐鲁不知所终　　刘伯刍按唐书刘伯刍传伯刍字素芝兵部侍郎乃之子行修谨淮南杜佑奏署节度府判官召拜右补阙贬虔州参军久乃除考功员外郎擢累给事中求补虢州刺史稍迁刑部侍郎卒伯刍风度高严善谈谑而动与时适论者少之　　刘辟
按唐书韦皋传刘辟字太初擢进士宏词科佐韦皋府皋卒辟主后务宪宗以给事中召之不奉诏时帝新即位欲静镇四方拜检校工部尚书剑南西川节度使辟意帝可动益骜蹇求统三川杜黄裳荐高崇文等将神策行营兵皆西诏许自新辟不听崇文取东川帝乃下诏夺其官进破鹿头关遂下成都辟从数十骑走至羊灌田自投水不能死擒之槛车送京师斩于城西南独柳下子超郎等九人以次诛　　刘全谅按唐书董晋传宣武节度董晋死司马陆长源总留后事长源死监军俱文珍密召宋州刺史刘全谅使总后务即诏全谅检校工部尚书宣武节度使全谅始名逸淮至是赐名本怀州武涉人也父客奴以行戍籍幽州事平卢军以材力显开元中拜左骁卫将军天宝十五载以为柳城郡太守赐名正臣为王元志鴆杀之全谅事刘元佐为牙将以勇果善骑射累兼御史中丞及元佐子士宁代立疑宋州刺史翟良佐不附己以全谅代之故汴将士多归心焉视事凡八月卒　　刘悟
按唐书刘悟传悟其祖正臣平卢军节度使悟豪横犯法系河南狱留守韦夏卿贷免李师古迎之始未甚知后从击球轩然驰突撞师古马仆师古恚将斩之悟盛气以语触师古师古奇其才令将后军师道被讨田弘正兵屯阳谷悟徙营潭赵魏师逾河取卢县壁阿井城中乱语谓悟当为帅师道内疑遣使两辈来责战密语其副张暹使杀悟暹以情告悟乃召诸将议夜半薄西门杀师道即拜悟义成节度使封彭城郡王元和十五年来朝进检校兵部尚书穆宗立徙昭义军进兼幽镇招讨使治邢州与监军刘承偕不&#以兵围监军杀小使帝贬承偕然悟自是颇专肆上书言多不恭宝历初卒　　刘敦儒
按唐书刘子元传子元子贶贶子浃有学称生子敦儒家东都母病狂易非笞掠人不能安左右皆亡去敦儒日侍疾体常流血母乃能下食敦儒怡然不为痛隐元和中权德舆荐之授左龙武军兵曹参军分司东都时谓刘孝子　　刘总
按唐书刘怦传怦子济济子总性阴贼险谲朝廷不知其奸故诏嗣节度及承宗死总失支助大恐又数见父兄为祟乃衣食浮屠数百人昼夜祈禳谭忠复说总上疏愿奉朝请且割所治为三拜检校司徒天平节度使行及定州卒　　刘弘敬
按尚友录弘敬字元溥彭城人赀财巨万修德不耀人莫知之长庆初有善相者曰不久天期且至弘敬曰寿天天也先生其奈我何相者曰夫相不及德德不及度量君虽不寿而德且厚于度量又宽夫一德可以消百邪犹享厚禄而况寿乎后有女将适人抵维扬求女奴用钱八十万得四人焉内一人名兰孙者风骨姿态全不类贱乃名家子也弘敬曰此女衣冠之后不可婢使乃备妆资先女嫁之是夜梦一人曰我兰孙父荷君嫁女无以报今告天延君寿二十四年后过一年相者复至曰相君面可延二纪行何阴德而至此弘敬曰无他不忍以贵为贱嫁一婢耳后果延寿二纪而终　　刘仁师
按万姓统谱仁师彭城人长庆中为陵令有惠政民为立遗爱碑迁屯田郎中兼侍御史刘禹锡称其理人为循吏理财为能臣　　刘栖楚
按唐书刘栖楚传栖楚为镇州小史王承宗荐于李逢吉擢右拾遗敬宗立迁起居郎辞疾归洛未几宣授刑部侍郎改京兆尹峻诛罚不避权豪出为桂管观察使卒　　刘宽夫
按唐书刘伯刍传伯刍子宽夫宝历中为监察御史转左补阙　　刘克明
按唐书刘克明传克明亡所来得幸敬宗帝猎夜还与克明等群饮既酣帝更衣烛忽灭克明弒帝矫诏召翰林学士路隋作诏书命绛王领军国事明日下遗诏绛王即位克明等恃功将易置左右自引支党颛兵柄王守澄杨承和梁守谦魏从简与裴度共迎江王发左右神策及六军飞龙兵讨之克明投井死出其尸戮之　　刘蕡
按唐书刘蕡传蕡字去华幽州昌平人擢进士第文宗即位宦人握兵横制海内号曰北司蕡常痛疾太和二年举贤良方正能直言极谏是时第策官冯宿贾餗庞严畏中官眦睚不敢取士人读其辞至感慨流涕后七年有甘露之难宦人深嫉蕡诬以罪贬柳州司户参军卒　　刘从谏
