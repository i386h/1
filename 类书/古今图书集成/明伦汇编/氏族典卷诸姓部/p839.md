<!-- { "loadSidebar": true } -->
按元史廉希宪传希宪从弟希贤字达甫一名中都海牙年二十余侍世祖出入禁中小心慎密至元初北部王拘杀使者世祖选使往谕之廷臣推希贤至则布上意辞旨条畅王悔谢还进中议大夫兵部尚书至元十二年授礼部尚书与工部侍郎严忠范秘书丞柴紫芝使宋至广德军独松关守关者不知为使袭而杀之　　廉孚
按元史廉希宪传希宪子孚佥辽阳等处行中书事　　廉恪按元史廉希宪传希宪子恪台州路总管
　　廉恂
按元史廉希宪传希宪子恂中书平章政事
　　廉忱
按元史廉希宪传希宪子忱邵武路总管
　　廉恒
按元史廉希宪传希宪子恒御史中丞
　　廉惇
按元史廉希宪传希宪子惇江南等处行中书省参知政事　　廉答失蛮
按武乡县志答失蛮中山人中书左丞嫡孙也久客江淮得南儒性理之学至正初由监生擢武乡令居官立身皆本平日所学且能扶弱锄强有不茹不吐之风邑民思之建遗爱碑于仪门外入名宦　　明
　　廉政
按安丘县志政山西潞州人成化十七年由举人知安丘廉明刚方尢严祀事祭物丰洁尝亲涤牲于河率诸生宿斋舍祭之日风肃肃然赤光弥漫殿庑间或闻豆有声人以为诚敬所格云　　廉广
按万姓统谱广成化间都督佥事征两广蛮贼有功　　廉政按莱州府志政鳌山卫指挥佥事升都指挥佥事　　廉瑞按万姓统谱瑞获嘉人正德中湖口县丞
　　廉文明
按万姓统谱文明鳌山卫人正德中清河知县　　廉介按白水县志介正德十一年举人刚直好学数从吕泾野马溪田先生游惜未仕卒　　廉杰
按陕西通志杰城固人嘉靖乙酉乡举官沁州知州至诚孚众化其刁顽　　廉汝为
按陕西通志汝为杰之子嘉靖己酉乡举官应州知州守正不阿奉职惟勤革数十年夙弊州赋立清建祠颂德至今不辍　　廉靖
按万姓统谱靖鄱阳人万历丙子举人
　　廉仲祥
按澄城县志仲祥字天瑞甘贫嗜学诲人不倦读书以穷理为先为文以意会理以辞达意不为&#绝奇诡之体讲说独喜蔡虚斋蒙引曰学贵穷理文词非所急也仲祥形体&#然若不胜衣至谈道义即滚滚如悬河一时学者多宗之
　郯姓部列传
　　明
　　郯微
按万姓统谱微眉州人成化中任建平县丞
　　郯开
按万姓统谱开陕西徽州人弘治中抚宁县主簿　阎姓部纪事
魏志王朗传注薛夏天水人天水旧有姜阎任赵四姓常推于郡中而夏为单家不为降屈四姓欲共治之夏乃游逸诣京师太祖甚礼遇之五代史史弘肇传弘肇与苏逢吉杨邠会饮王章第酒酣为手势令弘肇不能为客省使阎晋卿坐次弘肇屡教之苏逢吉戏曰坐有姓阎人何忧罚爵弘肇妻阎氏酒家倡以为讥己大怒以丑语诟逢吉逢吉不较弘肇欲殴之逢吉先出弘肇起索剑欲追之杨邠泣曰苏公汉宰相公若杀之致天子何地乎弘肇驰马去邠送至第而还续文献通考理宗时阎贵妃与马天骥丁大全专政有人书国门曰阎马丁当国势将亡
　潜姓部汇考
郑樵通志
　　平声
潜氏望出临川姓苑云今临川有此姓宋潜有成登进士第开封人又有潜时举江陵人
　严姓部汇考
郑樵通志
　　以谥为氏
严氏芈姓即楚庄王之后以谥为氏因避后汉明帝讳遂改为严氏魏晋之际有复本氏者故有庄严二氏行于世前汉有会稽严助后汉光武友严光始居南阳或新野后居新安江侧有钓台祠貌存又蜀郡严遵字君平善易注老子又河南尹严延年母有五子位各二千石号为万石严妪华阳国志严迈为扬州刺史每值迁官吏民塞路攀辕廖用贤尚友录
　　严姓
严天水宫音又望出冯翊华阴

　阎姓部列传
　　周
　　阎敖
按左传庄公十八年初楚武王克权使斗缗尹之以叛围而杀之迁权于那处使阎敖尹之及文王即位与巴人伐申而惊其师巴人叛楚而伐那处取之遂门于楚阎敖游涌而逸楚子杀之　　阎嘉
按左传昭公九年周甘人与晋阎嘉争阎田晋梁丙张趯率阴戎伐颍　　阎没
按左传昭公二十八年冬梗阳人有狱魏戊不能断以狱上其大宗赂以女乐魏子将受之魏戊谓阎没女宽曰主以不贿闻于诸侯若受梗阳人贿莫甚焉吾子必谏皆许诺退朝待于庭馈入召之比置三叹既食使坐魏子曰吾闻诸伯叔谚曰唯食忘忧吾子置食之间三叹何也同辞而对曰或赐二小人酒不夕食馈之始至恐其不足是以叹中置自咎曰岂将军食之而有不足是以再叹及馈之毕愿以小人之腹为君子之心属厌而已献子辞梗阳人　　阎职
按郑樵通志齐有阎职
　　阎渠
按万姓统谱渠秦人
　　汉
　　阎泽赤
按汉书功臣侯表泽赤以执盾初起从入汉为河上守迁为殷相击项籍六年封敬市侯三年薨　　阎无害
按汉书功臣侯表九年敬市夷侯无害嗣三十八年薨　　阎续
按汉书功臣侯表孝文后四年敬市戴侯续嗣八年薨　　阎谷
按汉书功臣侯表孝景五年敬市侯谷嗣四十年元鼎五年坐酎金免　　阎章世
按汉书功臣侯表元康四年敬市侯泽赤元孙之子长安上造章世诏复家　　阎迁
按汉书恩泽侯表迁以鸿胪与陈崇等八人使行风俗齐同万国元始五年封望乡侯　　阎未央
按万姓统谱未央汉人
　　阎敞
按尚友录敞字子张为郡五官掾太守第五尝被征以俸钱百三十万寄敞敞埋置堂上后尝举家病死惟余孤孙九岁尝未死间曾说有钱三十万寄敞及孙长大求敞敞见之悲喜不胜即取钱还孙孙曰祖惟言三十万无百三十万敞曰府君病困谬言耳郎君弗疑　　魏
　　阎温
按魏志阎温传温字伯俭天水西城人也以凉州别驾守上邽令马超走奔上邽郡人任养等举众迎之温止之不能禁乃趋还州超复围州所治冀城甚急州乃遣温告急于夏侯渊夜从水中潜出明日贼见其迹追遮之得温执诣超超谓曰足下为孤城请救而执于人手义何所施若从吾言反谓城中东方无救此转祸为福之计也不然今为戮矣温伪许之超乃载温诣城下温向城人呼曰大军不过三日至勉之城中皆泣称万岁超怒遂杀之　　阎圃
按晋书阎缵传缵祖圃为张鲁功曹劝鲁降魏封平乐乡侯　　阎宪
按万姓统谱宪为绵竹令邑人有夜行得遗锦者平明送县宪曰夜行得锦是天赐也对曰县有明府犯此则惭人歌之曰阎君赋政明且和　　吴
　　阎璞
按晋书阎缵传缵父璞仕吴至牂牁太守
　　晋
　　阎缵
按晋书阎缵传缵字续伯巴西安汉人也侨居河南新安为太傅杨骏舍人转安复令骏之诛也缵弃官归要骏故主簿潘岳掾崔基等共葬之基岳畏罪推缵为主墓成当葬骏从弟模告武陵王淡将表杀造意者众咸惧填冢而逃缵独以家财成墓葬骏而去河间王颙引为西戎校尉司马有功封平乐乡侯愍怀太子之废也缵舆棺诣阙上书理太子之冤不省及张华遇害贾谧被诛朝野震缵独抚华尸恸哭曰早语君逊位而不肯今果不免命也夫过叱贾谧尸曰小儿乱国之由诛其晚矣皇太孙立缵复上疏朝廷善其忠烈擢为汉中太守赵王伦死既葬缵以车轹其冢时张华兄子景后徙汉中缵又表宜还缵不护细行而慷慨好大节卒于官　　阎鼎
按晋书阎鼎传鼎字台臣天水人也初为太傅东海王越参军转卷令行豫州刺史事屯许昌遭母丧乃于密县闲鸠聚西州流人数千欲还乡里值京师失守秦王出奔密鼎乃与抚军长史王毗司马傅逊怀翼戴秦王之计雍州刺史贾匹遣人奉迎秦王至长安而与京兆尹梁综等同心推戴立王为皇太子以鼎为太子詹事总摄百揆梁综与鼎争权鼎杀综以王毗为京兆尹鼎首建大谋立功天下始平太守曲允抚夷护军索綝并害其功且欲专权冯翊太守梁纬北地太守梁肃并综母弟綝之姻也谋欲除鼎乃证其有无君之心专戮大臣请讨之遂攻鼎鼎出奔雍为氐窦首所杀　　阎亨
按晋书阎缵传缵子亨为辽西太守不得之官依青州刺史苟晞数切谏为晞所害　　阎彧
按蜀录彧天水人也李特初起兵数使彧至罗尚求宽流民限期乃版为始昌令及特承制任为谋主雄即位累迁尚书令时建国草创素无法纪诸将恃恩各争班位彧上疏请立制度以为楷式雄从之其后去雄依太尉离于梓潼部人訇琦张金苟等叛杀离彧亦被害雄甚悼之　　阎曾
按万姓统谱曾武陵人避地凉州州牧张茂专伯陇右筑灵钓台人苦其役曾夜扣门谏之遂罢役凉人大悦　　北魏
　　阎元明
按魏书阎元明传元明河东安邑人也少而至孝行着乡闾太和五年除北随郡太守元明以违离亲养兴言悲慕母亦慈念泣泪丧明元明悲号上诉许归奉养一见其母母目便开刺史吕寿恩列状上闻诏下州郡表为孝门复其租调兵役令终母年母亡服终心丧积载每亡日悲动傍邻昆弟雍和尊卑谐穆安贫乐道白首同归　　阎汪
按魏书裴叔业传天水阎庆引父汪参薛安都平北将军事安都入国听汪还南　　阎庆引
按魏书阎庆引传庆引不知何许人为东秦州敷城太守在政五年清勤厉俗频年饥馑庆引岁常以家粟千石赈恤贫穷民赖以济　　北周
　　阎庆
按周书阎庆传庆字仁庆河南河阴人也曾祖善仕魏云州镇将因家于云州之盛乐郡祖提炖煌镇都大将父进盛乐郡守庆幼聪敏重然诺风仪端肃望之俨然及卫可孤侵逼盛乐庆随父固守颇有力焉拜别将后以军功拜步兵校尉齐神武举兵入洛魏孝武西迁庆遂以大统三年自宜阳归阙拜奉车都尉河桥之役以功拜太中大夫封安次县子及邙山之战先登陷陈进爵为伯累迁云州大中正赐姓大野氏孝闵帝践祚出为河州刺史进爵石保县公就拜大将军进爵大安郡公入为小司空除云州刺史转宁州刺史庆性宽和不苛察百姓悦之天和六年进位柱国晋公护母庆之姑也护虽擅朝而庆未尝阿附高祖重之乃诏庆子毗尚帝女清都公主建德二年抗表致仕开皇二年薨谥曰成长子常先庆卒次子稚嗣大象末位至大将军　　隋
　　阎毗
按隋书阎毗传毗榆林盛乐人也祖进魏本郡太守父庆周上柱国宁州总管毗袭爵石保县公仪貌矜严颇好经史能篆书工草隶尤善画为当时之妙周武帝见而悦之命尚清都公主宣帝即位拜仪同三司授千牛左右高祖受禅以技艺侍东宫甚见亲待及太子废毗坐杖一百与妻子俱配为官奴婢后二岁放免为民炀帝嗣位授朝请郎擢拜起部郎转殿内丞以母忧去职未期起令视事及征辽东以本官领武贲郎将典宿卫时众军围辽东城帝令毗诣城下宣谕贼弓弩乱发所乘马中流矢毗颜色不变辞气抑扬卒事而去寻拜朝请大夫迁殿内少监又领将作少监事后复从帝征辽东会杨元感作逆帝班师后至高阳暴卒　　唐
　　阎立德
按唐书阎立德传让字立德以字行京兆万年人父毗为隋殿内少监本以工艺进故立德与弟立本皆机巧有思武德初为秦王府士曹参军从平东都迁尚衣奉御贞观初历将作少匠大安县男拜大匠坐弛职免起为博州刺史坐免官未几复为大匠擢工部尚书帝崩复摄司空典陵事以劳进爵大安县公永徽五年高宗幸万年宫留守京师卒谥曰康　　阎立本按唐书阎立德传立德弟立本显庆中以将作大匠代立德为工部尚书总章元年以司平太常伯拜右相博陵县男以画见名咸亨元年官复旧名改中书令卒谥曰文贞　　阎朝隐
