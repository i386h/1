<!-- { "loadSidebar": true } -->
按万载县志昌甫万载人家贫乐道喜读书后以人才辟举为郎官　　翟善
按泰兴县志善字敬甫泰兴人聪颖异常十岁补邑诸生选入监授主事转员外高皇帝察其可大用超拜吏部侍郎进冢宰每有大议必首被顾问奏对皆称旨因以良佐目之　　翟溥福
按万姓统谱溥福字本德东莞人永乐进士任知青阳县寻升知府咸有惠政为江西第一郡守致仕去家事萧然清贫自甘　　翟迪
按广西通志迪山东淄川人永乐间知庆远府以宽简得众心　　翟整
按明一统志整永乐初知南乐县在任兴补废坠孜孜不辍为政务宽平后致仕　　翟弁
按泾阳县志弁泾阳人正统间举人授宁阳知县端谨慈祥民宜之时论谓不负科名云　　翟绳祖
按广州府志绳祖字从先少负奇节重然诺好读书滇抚李材以诬陷下狱绳祖伏阙上书讼其冤因得赦出绳祖与材素不相识其慷慨慕义若此　　翟敬
按万姓统谱敬字致恭大兴人正统壬戌进士历太仆寺卿　　翟亨
按万姓统谱亨九溪卫指挥佥事正统中以征蒙古及麓川功累迁指挥使后复征麓川偕其弟战死朝廷遣官谕祭之　　翟瑄
按万姓统谱瑄字廷瑞洛阳人天顺甲申进士历尚书　　翟通
按仪封县志通字士亨仪封人成化间进士任户部主事督转输徐州时岁饥通首疏请赈后累官至山东右参政　　翟銮
按万姓统谱銮字仲鸣锦衣籍西乡人弘治乙丑进士改庶吉士历武英殿大学士吏部尚书甲辰以子中式罢乙已诏复冠带隆庆初复职谥文懿有应制词翰林院文集若干卷藏于家　　翟观
按广西通志观临桂人弘治二年以举人知泷水县县苦盗观开诚抚绥盗用解散民赖以安迁肇庆府通判盗寻敛迹久之以同知领县建东西两营分县兵居守建五十九寨籍其人为寨兵盗不敢复窥泷辟荒田九百顷凿水圳四十八处县人颂之　　翟唐
按万姓统谱唐字尧夫第进士为御史以敢谏有声正德十年莅广州甫下车即条布教令性严毅不挠于豪猾一无所假时市舶太监梁瑶&#法扰民遂举宪典束持之因而奏讦瑶纳赂其党遣禁校逮捕焉百姓奔走哭泣如丧考妣遮道留之乃得迁嵩明县　　翟瓒按万姓统谱瓒字廷献昌邑人正德甲戌进士历兵部侍郎　　翟鹏
按抚宁县志鹏抚宁人正德戊辰进士授户部主事抽分河西务首革例金出守卫辉历四年入觐治为天下第一累迁佥都御史巡抚宁夏嘉靖二十年有边警会推鹏提督北直山东河南等处军务事平命还京升兵部右侍郎兼右佥都御史总督宣大偏保等处军务疏请兵粮以御边不报寻谢事还里无何敌果深入复起鹏总督斩获甚众捷闻进兵部尚书后以忌者中伤被逮卒于京穆宗即位始复原官恤赠赐祭葬如礼　　翟凌云
按抚宁县志凌云字昆瀛由恩拔授山东肥城令不畏权势除巨奸大蠹擢兖州同知浚河有功省帑银四十万为同事者所忌罢归　　翟表
按江夏县志表字立之选松江教授升知县御史行郡乘马马逸太守目公往御表摇手曰焉有为令长而作御史厮养卒者乎即拂袖谢事　　翟孜
按陇州志孜陇州人父卒庐墓三年负土筑坟不计昼夜母病亟索衣失匙孜以头撞锁锁自开及卒复庐墓三年　　翟瑛
按江宁县志瑛字廷光江宁人由进士历官兵科给事中封事数十上于时政多所规切上嘉纳之后历升太常卿瑛孝友真实事兄瑄无异事父虽白首相敬如故时称兄弟之美者必曰二翟云　　翟涛
按河间府志涛安阳人举人嘉靖间任景州知州勇于去恶申豁沧州协济工食以苏民困未几取忤调降　　翟凤
按杞县志凤字鸣世嘉靖时人家居杞之空桑里读书怀德鹑衣糗饭泊然有古先民风　　翟霞
按辰州府志霞嘉靖间任辰溪知县驭下严明善发奸擿伏时苗寇猖獗调度悉中机宜寇不敢犯八载迁东昌同知　　翟萱
按兴国州志萱昌邑人性慈良惟恐多取民一物嘉靖南巡以廪馈薄挞死百姓哀之　　翟佑
按灵石县志佑灵石人与弟忠友爱深笃嘉靖间土寇至仓卒不及备与贼遇兄弟争代死贼不听两释之　　翟廷蕙
按河南府志廷蕙字秀夫进士授御史按山海军民戴之又按甘凉时甘州乱廷蕙至军士将吏皆露刃喧呼惊骇廷蕙以理折之诛其首恶州境悉平后又按蜀贪吏望风解印升副使为忌者排挤遂投闲　　翟文按河南府志文字宗周谨厚质朴任陕西延安府训导以才能署府遇荒活饥民千余升山东商河教谕视县篆却种马常例五百金不愿久宦致仕归　　翟生光按浚县志生光字泰昂生而颖异成童即入庠弱冠登贤书刻志于学性孝友仁厚上春官二十余次竟不第年逾八十手不失卷卒之日精神不乱尚喃喃诵归去来辞　　翟雒
按元氏县志雒万历间由举人任任丘谕历官淮安清江同知所至以清廉称　　翟文英
按蕲州志文英号三楚蕲人万历间为诸生风流谐谑放荡不羁以诗名尤工画人物　　翟言
按荆州府志言字养默远安人登里选授富顺令迁琼州别驾时海寇窃发身入寇营招抚郡赖以安　　翟章按万载县志章万载人生平广积阴德皆称为一乡善士寿百岁卒　　翟事心
按陕西通志事心字鉴寰朝邑人万历中举人步法先正言动不苟令广东保昌政治以诚民不忍欺迁东昌通判识叶廷秀于贫时所著有抱瓮集十二卷　　翟廷楠按浑源州志廷楠字栋叔浑源人由进士授泾阳尹厘奸剔弊葺废赈荒擢南大理评事多所平反异己者肆谤遂罢归　　翟凤翀
按益都县志凤翀字尔腾益都人弱冠登贤书万历甲辰成进士授吴桥令究心民隐清如止水岁侵多方赈济全活甚众又勤于课士拔忠节名臣范景文于诸生之中调繁任丘卓异选授御史慷慨入告不避权贵未几为群珰所忌遂调外光宗御极起补留都户部主政熹宗时历升大理寺少卿时称无宿狱冤民后魏珰起恶其耿介矫旨削籍魏珰败后起升兵部左侍郎巡抚天津以病乞休归　　翟道人
按无为州志道人辽人本一部卒后得道有仙术人有病以口漱水令饮之辄愈至崇祯丙子年其人尚在后不知所往　　翟三策
按宁陵县志三策字献明生员世居宁陵之西北逻冈集生平廉隅自饬言动不苟城破之日慷慨悲叹投文庙井中死邑令张起元旌之扁其门曰正气凛然　　翟近扆
按广济县志近扆广济人崇祯壬午举人幼至孝为父病割股病愈　　翟羽翱
按盩厔县志羽翱盩厔人崇祯八年二月一日贼至羽翱与其伯槐亭叔翟三等并力拒敌羽翱横突贼阵死于乱刃之下其叔翟三亦死　　翟翚
按江宁府志翚字去文京卫人幼负隽才庠序目为白眉闯贼乱与同志王生入深山坎壈以死
　籍姓部列传
　　周
　　籍谈
按万姓统谱谈晋大夫文公使荀隆葬穆后谈为介　　籍秦按万姓统谱秦晋上军司马
　　汉
　　籍孺
按汉书佞幸传孺高祖时人以婉媚贵幸与上卧起公卿皆因关说　　籍少翁
按汉书郭解传上下吏捕郭解解亡置其母家室夏阳身至临晋临晋籍少翁素不知解因出关籍少翁已出解解传太原所过辄告主人处吏逐迹至籍少翁自杀口绝　　籍福
按汉书田蚡传上议置丞相太尉籍福说蚡让魏其侯窦婴为相　　籍禋
按万姓统谱禋谏议大夫
　　籍武
按万姓统谱武汉掖庭狱丞
　　籍顺
按万姓统谱顺郎中有文集十卷
　　魏
　　籍韦
按万姓统谱韦上郡太守
　　北魏
　　籍罴
按万姓统谱罴侍中
　　唐
　　籍知几
按万姓统谱知几太常博士
　　明
　　籍贤
按万姓统谱贤洪洞人永乐中任宝应县丞
　　籍贯
按万姓统谱贯内黄人举人正统中茶陵知州　　籍甚按万姓统谱甚魏县人举人嘉靖中徽州府通判　　籍一科按万姓统谱一科太谷人嘉靖举人任知县
　　籍馨芳
按内黄县志馨芳朋固里民痛父早亡即坐寝墓中昼负土起坟夜焚香柩侧诵经三年乡人共迎回家　　籍惟一按武安县志惟一武安人由冑监授晋州吏目在官三载卓有政声一署深州再署武强三署无极理烦治剧随在咸宜以乞终养致仕
　籍姓部汇考
凌迪知万姓统谱
　　籍姓
籍广平商音出于伯氏司晋之典籍以官为氏　却姓部汇考
廖用贤尚友录
　　却姓
却济阴商音晋大夫却文生豹豹生芮芮生缺又望出山阳
　石姓部列传一
　　周
　　石碏
按左传隐公三年卫庄公娶于齐庄姜美而无子公子州吁嬖人之子也有宠而好兵公弗禁石碏谏曰臣闻爱子教之以义方弗纳于邪骄奢淫泆所自邪也四者之来宠禄过也弗听其子厚与州吁游禁之不可桓公立乃老　　石甲父
按左传僖公二十四年郑伯与孔将鉏石甲父侯宣多省视官具于汜而后听其私政礼也　　石首
按左传成公十六年晋侯伐郑郑人告于楚楚子救郑遇于鄢陵步毅御晋厉公栾针为右彭名御楚共王潘党为右石首御郑成公唐苟为右　　石祈子
按汲县志祈子卫大夫
　　石纷如
按万姓统谱纷如齐大夫
　　石奢
按史记石奢传奢楚昭王相也坚直廉正无所阿避行县道有杀人者相追之乃其父也纵其父而还自系焉使人言之王曰杀人者臣之父也夫以父立政不孝也废法纵罪非忠也臣罪当死王曰追而不及不当伏罪子其治事矣石奢曰不私其父非孝子也不奉主法非忠臣也王赦其罪上惠也伏诛而死臣职也遂不受令自刎而死　　石作蜀
按史记仲尼弟子列传石作蜀字子明
　　石他人
按临淄县志他人齐人陈恒之乱不与盟者杀之及其父母他人曰不如退而自杀遂自杀父母乃全　　石申按开封府志申魏人战国时作天文八卷
　　秦
　　石中美
按中牟县志中美秦封彻侯明周吉乡贤题名碑云秦彻侯石中美以刚梗而不逆秦王悦祠焉　　石固
按&#县志固&#县人生于秦既没为神汉高帝六年遣灌婴将兵击南粤尉佗神降绝顶峰告以捷期已而凯旋遂祠神于崇福里灵迹显著唐大中元年里人周谅符爽卜江东之雷冈作新庙琢石为像建炎三年以阴遏金兵功赐赭黄袍玛瑙带以旌之宋元明累加封号今春秋祭之　　汉
　　石奋
按汉书石奋传奋父赵人徙温高祖过河内奋年十五为小吏侍高祖爱其恭敬召其姊为美人以奋为中涓受书谒徙家长安中戚里孝文时官至大中大夫无文学恭谨为太子太傅孝景即位以为九卿徙为诸侯相长子建次甲次乙次庆皆官至二千石景帝号奋万石君以上大夫禄归老于家以孝谨闻于郡国元朔五年卒　　石建
按汉书石奋传奋长子建建元时郎中令王以文学获罪皇太后以儒者文多质少今万石君家不言而躬行乃以建为郎中令建老白首万石君尚无恙洗沐归谒入子舍窃问侍者取亲中&#厕牏身自澣洒不敢令万石君知之万石君卒建哭泣哀思杖乃能行岁余建亦死子孙咸孝然建最甚　　石庆
按汉书石奋传奋少子庆皇太后以万石君家不言而躬行以少子庆为内史尝醉归入外门不下车万石君闻之不食举宗及兄建为肉袒谢为太仆御出上问车中几马庆以策数马毕举首曰六马庆于兄弟最简易然犹如此出为齐相齐国大治为立石相祠自沛守为太子太傅七岁迁御史大夫代赵周为丞相封牧丘侯醇谨而已卒谥曰恬庆为相时诸子孙为小吏至二千石者十三人　　石德
按史记万石君传庆中子德庆爱用之上以德为嗣代侯后为太常坐法当死赎免为庶人　　石显
