<!-- { "loadSidebar": true } -->
按益都县志璜字于渭号础石万历丙戌进士由司农郎推西安守先后议织造三十三事开&#九事及宗谱河渠刑罚征收硝铁行户诸议秦人至今赖之擢湖广提学副使闻封公病乞归起陕西副使再起福建俱辞起光禄少卿辞不获改通政司使右参议明年春奉使还里遂请休再迁左参议凡五乞骸骨终不出云　　曹于汴
按明外史曹于汴传于汴字自梁安邑人万历十九年举乡试第一明年成进士授淮安推官以治行高第授吏科给事中谒告归僦屋以居不蔽风日起历刑科左右给事中进吏科都给事中三十八年典外察去留悉当明年典京察屏汤宾尹刘国缙出王绍徽乔应甲其党群起力攻于汴持之坚卒不能夺以久次擢太常少卿移疾归光宗立以太常少卿召至则改大理少卿迁左佥都御史佐赵南星京察事竣进左副都御史天启三年吏部缺右侍郎廷推冯从吾中旨特用于汴于汴以从吾名位先己义不可越四辞不得遂引疾归明年起南京右都御史辞不拜时绍徽应甲附魏忠贤得志必欲害于汴属其党以东林领袖劾之遂削夺崇祯元年召拜左都御史举宪规约&#僚吏台中肃然明年京察力汰匪类仕路为清御史高捷史素憸邪为清议所摈吏部尚书王永光力荐之故事御史起官必都察院咨取于汴恶其人久弗咨两人遂投牒自乞于汴卒持不予两人竟以部疏起官遂日夜谋倾于汴中书原抱奇者贾人子也诬劾于汴为西党不听而工部主事陆澄源复劾于汴朋奸六罪帝虽谪澄源于汴卒谢事去崇祯七年卒年七十七赠太子太保于汴笃志正学操履粹白立朝正色不阿崇奖名教有古大臣风　　曹学佺按明外史曹学佺传学佺字能始候官人弱冠举万历二十三年进士授户部主事中察典调南京添注大理左寺正居&#散七年肆力于学累迁南京户部郎中四川右参政按察使又中察典议调天启二年起广西右参议初梃击狱兴刘廷元辈主疯癫学佺着野史纪略直书事本末至六年秋学佺迁陕西副使未行而廷元附魏忠贤乃劾学佺私撰野史淆乱国章遂削籍崇祯初起广西副使力辞不就及两京继覆唐王立于闽中起授太常卿寻迁礼部右侍郎兼侍讲学士进尚书加太子太保及事败走入山中投缳而死年七十有四　　曹文纬
按江西通志文纬字暗冲号昆吾彭泽人万历戊戌进士素行孝友谦冲初任刑部立朝忠贞不避斧钺以建言国本削夺后光宗即位嘉其忠贞赠光禄寺寺丞　　曹珖
按明外史曹珖传珖字用韦益都人万历二十九年进士授户部主事督皇城四门仓以忧去起补武选主事历职方郎中迁河南参政引疾归久之起南京太常少卿天启初叙职方时边功加光禄卿进太常大理卿时魏忠贤乱政大狱纷起珖请告归寻为给事中潘士开所劾落职闲住崇祯元年起户部右侍郎督钱法寻迁左侍郎三年拜工部尚书珖初名珍避仁宗讳始改名五年陵工成加太子太保乞骸骨归屡荐不起家居十四年卒　　曹大咸
按荆州府志大咸字元和江陵人万历丙辰进士令盐城山阳两县入为礼科辅臣张位以宿怨疑大咸又疏请东宫亟行大礼留中不报遂因赵南星事去　　曹大受按麻城县志大受号无可万历中举于乡授浙江新城令理滞狱锄巨憝而性鲠介竟左迁蜀藩史会奢贼变募死士上首功擢贵州兵备副使复晋阶一级意有不合&#拂衣归家　　曹可明
按句容县志可明字懋德别号羊邑之承仙乡人天启壬戌成进士历任广西按察司副使博洽群书长于著作赋性廉而不矫和而不流至解任归箧笥萧然　　曹柱
按贵州通志柱守备天启三年征水西死事闻赠二级袭升二级　　曹思敬
按贵州通志思敬守备天启三年征水西死事闻赠二级袭升二级　　曹璇
按高唐州志璇天启七年岁贡授保定府学教授素以忠义自许每睹时艰慨然有殉国之志闯贼围保定府守御城头不避矢石城陷骂贼不屈而死　　曹光祚按山西通志光祚阳城人生员避贼河西贼执之义不受辱抗节而死崇祯六年奉旨旌表　　曹钦程
按明外史曹钦程传钦程江西德化人举进士授吴江知县赃污狼藉以淫刑博强项声巡抚周起元劾之贬秩改顺天教授调国子助教谄附汪文言得为工部主事文言败钦程力挤之由座主冯铨父事魏忠贤为十狗之一钦程于群小中尢无耻每骄众人以忠贤亲己督陵工贪恣弥甚给事中杨所修缘忠贤力荐其贤遂由员外郎擢太仆少卿后忠贤亦厌之六年为给事中潘士开所劾忠贤责以败群削其籍忠贤诛言官交劾下狱论死居交结近侍首等久之家人不复馈食钦程乃掠他囚余食日醉饱李自成陷京师钦程首破狱出降自成败随之西走不知所终福王时定从贼案钦程复列首等　　曹荃
按明外史曹荃传荃字元宰无锡人崇祯元年进士除南京刑部主事六年疏陈时政阙失帝不悦谪詹事府录事赵迁大理寺寺副十一年劾内阁中书黄应恩招权纳赇词连首辅张至发至发缘是去位荃屡迁福建副使告归卒　　曹文诏
按明外史曹文诏传文诏大同人勇毅有知略从军历事熊廷&#孙承宗积功至游击崇祯二年冬从袁崇焕入卫京师明年伏玉田枯树洪桥鏖战有功迁参将又以与复四城功加都督佥事七月陕西贼炽擢延绥东路副总兵以功擢临洮总兵官关中巨寇略平文诏功最多洪承畴不为叙巡按御史吴甡推奖甚至范复粹复抑其功卒不叙当是时贼见陕兵盛多流入山西御史张宸极言文诏威名宿着宜&#令入晋协剿于是命陕西山西诸将并受文诏节制六年文诏连败贼太谷范村榆社太原贼几尽贼既累败乃避文诏锋多流入河北帝乃命文诏移师往讨破之文诏在洪洞时与里居御史刘令誉忤及是令誉按河南而四川石柱土官马凤仪军败没赖文诏驰退贼甫解甲与令誉相见语复相失文诏拂衣起面叱之令誉怒遂以凤仪之败为文诏罪部议文诏怙胜而骄乃调之大同七年八月灵丘及他屯堡多失陷十一月论罪文诏充军边卫命甫下山西巡抚吴甡荐文诏知兵善战请用之晋中乃命为援剿总兵官立功自赎是时河南祸尢剧帝敕文诏驰剿河南贼甡复抗疏力争请令先平晋贼不许而文诏以甡有恩竟取道太原为甡所留会贼高加计已歼遂整兵南以八年三月会总督洪承畴于信阳承畴大喜即令击贼已而闯王八大王诸贼犯凤翔趋汧阳陇州文诏自汉中驰赴贼尽向静宁太安清水秦州间众且二十万承畴以文诏所部合张全昌张外嘉军止六千众寡不敌告急于朝未得命六月官军遇贼乱马川前锋中军刘弘烈被执副将艾万年柳国镇复战死文诏闻之瞋目大骂亟诣承畴请行乃以三千人自宁州进遇贼真宁之湫头贼伏数万骑合围文诏左右跳荡手击杀数十人转斗数里力不支拔刀自刎死赠太子太保左都督赐祭葬世荫指挥佥事　　曹文耀
按明外史曹文诏传文诏弟文耀从兄征讨数有功河曲之战多斩获后击贼忻州战死城下诏予赠恤　　曹变蛟按明外史曹变蛟传变蛟文诏从子也幼从文诏以功历官游击崇祯四年从复河曲以御史吴甡荐进参将及文诏改镇大同山西巡抚许鼎臣言变蛟骁勇绝人乞留之晋中从之七年贼悉入湖广命变蛟南征文诏困大同又命北援其冬文诏谪戍变蛟亦以疾归明年文诏起讨陕西贼变蛟以故官从为军锋文诏既殁变蛟收溃卒复成一军总督洪承畴荐为副总兵十年进都督佥事为临洮总兵官十一年以灭贼逾期镌五官戴罪办贼李自成走汉中承畴令变蛟穷追之贼奔入伏中大败死者相枕藉自成妻女尽失仅从七人窜余皆降当是时孙传庭已尽灭延庆诸贼于是关中贼尽平录功进变蛟左都督十一月京师戒严召承畴入卫变蛟从之用为东协总兵官十三年五月锦州告警从承畴出驻宁远十四年诸军次松山战败被围应援绝九月二十三日承畴变蛟等尽出城中马步兵欲突围出败还守半年至明年二月副将夏成德为内应松山遂破变蛟被执杀之赠荣禄大夫太子少保世荫锦衣指挥佥事　　曹士能
按郓城县志士能教谕家居遇流寇骂贼不屈父子同时遇害　　曹士铨
按贵州通志士铨都匀府庠生戊子乱奉母避兵大圣登洞中已而贼攻洞掳铨母子以父曹应举曾为遂宁县谓铨宦家子横索金备极拷掠无所得欲刃其母铨大呼曰宁杀我勿伤母贼怒甚竟刃母铨以身蔽并杀之兄士望自思南寻母弟尸颜色如生并葬焉　　曹士谟
按黄冈县志士谟以明经任随州训崇祯癸未春献贼逼城郡人相率引去士谟独约法守城三月二十三日城破遂被执骂贼而死　　曹震南
按河南通志震南上蔡生员骂贼死义
　　曹尔奏
按陕西通志尔奏环县人素以孝着遇贼入城与子庠生天心同骂贼而死　　曹鸣鹗
按畿辅通志鸣鹗大兴人以忠勇着为河南道中军守备率兵五百剿流贼数千贼纠党数万围鸣鹗于赵寨鸣鹗血战数昼夜矢尽马踣犹裹创步斗贼诱降不屈喷血怒骂贼支解之　　曹际飞
按蒙阴县志际飞邑庠生妻华氏承学之裔也丁贼遇之迫使跪夫妇同骂曰吾头可断膝不可屈贼怒乱刀斫之并死　　曹奎曲
按池州府志奎曲建德庠生入太学父母早逝每与人言及&#流泪终日少与柯芗为友芗与数人同溺江尸俱不获奎曲乃沿江浒呼号数日芗尸独自中流浮出获而归葬人以为至诚所感云　　曹应第
按新泰县志应第家本寒素奉父母必丰必洁竭力无违父病思食王瓜暮春瓜未生应第号泣徒行三百里厚价觅之父食汗出遂愈又患眼疾每食必亲操匙箸便溺自为扶掖父亡勺水不入口者三日绝而复苏者数四茹淡啜素三年无改母疾朝夕侍侧躬进汤药夜祷天求代大雪没踵不觉　　曹应登
按新泰县志应登应第之弟天性至孝竭力奉亲父患疮口吮即愈又患股疼应登时时抚摩以安之父没哀毁茹淡与兄同行　　曹自守
按茌平县志自守字迈庵颖悟嗜学书一目&#不忘早孤事母至孝母尝失明百方不愈焚香跪祷者逾月母目忽明人以为孝感少聘张氏女未娶而女双瞽女父请停婚自守竟娶之筮仕为吴县令入掌选部持衡公平分宪江右郡邑承风

　曹姓部列传二
　　晋
　　曹志
按晋书曹志传志字允恭谯国谯人魏陈思王植之孽子也少好学以才行称兼善骑射植曰此保家主也立以为嗣后改封济北王武帝受禅降为鄄城县公以为乐平太守迁章武赵郡太守虽累郡职不以政事为意昼则游猎夜诵诗书以声色自娱咸宁初以为散骑常侍国子博士后迁祭酒齐王攸将之国下太常议崇锡文物时博士以为齐王宜内匡朝政不可之藩志又常恨其父不得志于魏因奏以为当如博士等议帝览议大怒免志官以公还第顷之复为散骑常侍遭母忧居丧过礼因此笃病九年卒谥为定　　曹摅
按晋书曹摅传摅字颜远谯国谯人也少有孝行好学善属文调补临淄令入为尚书郎转洛阳令仁惠明断百姓怀之以病去官复为洛阳令及齐王冏辅政摅为记室督寻转中书侍郎长沙王乂以为骠骑司马乂败免官惠帝末起为襄城太守永嘉二年高密王简镇襄阳以摅为征南司马其年流人王逌等聚众寇掠城邑简遣参军崔旷讨之令摅督护旷旷奸凶人也谲摅前战期为后继既而不至摅独与逌战于郦县军败死之　　曹毗
