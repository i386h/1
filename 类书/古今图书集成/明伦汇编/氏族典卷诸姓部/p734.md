<!-- { "loadSidebar": true } -->
按锺祥县志发祥字戬谷别号岣嵝山人太保省吾之从孙以明经除黄陂训导迁广济教谕平居惓惓忠义崇祯乙亥流寇围城发祥协力坚守城陷死之　　曾异撰按明外史曾异撰传异撰字弗人晋江人家候官父早卒异撰起孤童事母至孝究心经世学崇祯十二年举乡试再赴会试还遂卒　　曾筠
按江西通志筠字竹君方伯栋孙考功亨应子年十七饩于庠癸未诏举异才逾年国变叛帅王某执亨应去筠方读书梁峡闻报走追抱持痛哭遂并遇害　　曾英按莆田县志英字彦侯年二十二应巡抚张肯堂募击尢溪平和山寇嗣同游击周之璠入蜀以征猺黄功署都司又于光安州与流寇战屡捷授十三岩都司守涪州张献忠寇万县英冲锋血战着功升四川左都督统数万众时襄阳新破贼趋涪州英迎战失利身被七创贼遂乘胜攻成都英扶创收余众驰护蜀王复重庆又与猺黄战于合州生擒小秦王降其众十三万势大振率兵环九龙合水龙门夹击献忠大破之适李自成陷燕京英闻变全军缟素大哭献忠乘间压战英迎击大败之丙戌秋献忠死余贼数万从叙州下诡降英英不许欲尽歼之忽军中自乱英殪于矢跃入渝河死　　曾士选
按邵阳县志士选为名诸生癸未献贼陷城镇将刘承应移檄士选率乡勇贼猝至众寡不敌遂遇害　　曾栻按明外史徐学颜传崇祯年流寇陷蒲圻知县临川曾栻抗节死　　曾益
按明外史张耀传孙可望寇安平佥事临川曾益聚众拒守城陷死之　　曾异撰
按明外史张耀传有曾异撰者荣昌人举于乡为永宁知府孙可望既陷贵州将长驱入云南异撰与其客江津进士程玉成贡生龚茂勋集众登陴守未几城陷自焚死

　丁姓部汇考
郑樵通志
　　以次为氏
丁氏姜姓齐太公生丁公伋支孙以丁为氏汉有丁固功臣表阳都侯丁复宣曲侯丁义并传封四代乐成侯丁礼传封七代　臣谨按谥法虽始有周周自文王以后世世称谥　是时诸侯犹未能遍及晋鲁大国也鲁再世伯禽　称鲁公晋再世燮父称晋侯曹蔡皆四世未称谥　齐再世伋称丁公三世得称乙公四世慈母称癸　公五世哀公不辰而后称谥则知所谓丁公者长　第之次也廖用贤尚友录
　　丁姓
丁济阳征音


　登姓部列传
　　后汉
　　登道
按郑樵通志后汉有左冯翊登道
　　登豹
按郑樵通志后汉有将作大匠登豹
　　晋
　　登定
按蜀录关中流人始平登定
　　宋
　　登献可
按零陵县志献可绍兴五年汪应辰榜进士


　宁姓部汇考
王应麟姓氏急就篇
　　宁氏
宁氏与秦同姓秦襄公曾孙谥宁公支庶因以为氏史记宁越赵人吕氏春秋楚有宁国一曰宁&#本一姓卫&#俞之后史记&#成作宁成

　应姓部列传
　　汉
　　应曜
按郑樵通志汉初有隐者应曜居淮阳山与四皓俱被召时人语曰商山四皓不如淮阳一老　　应高
按汉书吴王濞传濞使中大夫应高说胶西王同发兵反王善之　　后汉
　　应顺
按后汉书应奉传奉曾祖父顺字华仲和帝时为河南尹将作大匠公廉约己明达政事　　应迭
按后汉书应奉传奉祖迭江夏太守
　　应郴
按后汉书应奉传奉父郴武陵太守
　　应奉
按后汉书应奉传奉字世叔汝南南顿人少聪明为郡决曹史武陵蛮詹山等反叛诏下公卿议四府举奉才堪将帅永兴元年拜武陵太守到官慰纳山等皆降散坐公事免延熹中武陵蛮复寇乱车骑将军冯绲以奉有威恩为蛮夷所服请与俱征拜从事中郎贼破军罢绲荐为司隶校尉纠举奸违不避豪戚以严厉为名及党事起奉乃慨然以疾自退　　应劭
按后汉书应奉传奉子劭字仲远少笃学博览多闻灵帝时举孝廉辟车骑将军何苗掾中平六年拜太山太守兴平元年前太尉曹嵩及子德从琅琊入太山劭遣兵迎之未到而徐州牧陶谦素怨嵩子操数击之乃使轻骑追嵩德&#杀之于郡界劭畏操诛弃郡奔袁绍二年诏为袁绍军谋校尉时始迁都于许旧章湮没书记罕存劭乃缀集所闻着汉官礼仪故事凡朝廷制度百官典式多劭所立后卒于邺　　应珣按后汉书应奉传注劭弟珣字季瑜司空掾
　　应融
按尚友录融为汲县令时祝恬被征道得温病过其友人邺令谢着谢不与通因至汲诸生欲往诣恬曰谢着旧友也尚不见视况汲令乎诸生事急便往白融融闻之即相随人解传躬为恬御手自丸药三四日见其病加劣便为制送终之具后病稍减相对悲喜凡止传中数十日恬强健乃别　　魏
　　应玚
按魏志王粲传汝南应玚字德琏太祖辟为丞相掾属转为平原侯庶子后为五官将文学建安二十二年卒　　应璩
按魏志王粲传应玚弟璩以文章显官至侍中注璩
字休琏嘉平四年卒
　　应硕
按万姓统谱硕汝南太守
　　晋
　　应贞
按晋书应贞传贞字吉甫汝南南顿人魏侍中璩之子也善谈论以才学称举高第频历显位武帝为抚军大将军以为参军及践阼迁给事中后迁骑常侍泰始五年卒弟纯纯子绍永嘉中至黄门郎为东海王越所害纯弟秀　　应绰
按万姓统谱绰晋扬州刺史
　　应詹
按晋书应詹传詹字思远汝南南顿人魏侍中璩孙也幼孤居丧以孝闻初辟公府为太子舍人赵王伦以为征东长史伦诛坐免成都王&#辟为掾镇南大将军刘弘请为长史迁南平太守王澄为荆州假詹督南平天门武陵三郡军事元帝假詹建武将军王敦又上詹监巴东五郡军事赐爵颍阳乡侯迁益州刺史累迁光禄勋王敦作逆明帝以詹为都督前锋军事贼平封观阳县侯迁使持节都督江州诸军事平南将军江州刺史咸和六年卒谥曰烈子元嗣位至散骑侍郎元弟诞有器干历六郡太守龙骧将军　　唐　　应智顼
按万姓统谱智顼建城人性刚毅遭难不惧隋末萧铣林士弘攻掠江南智顼召义兵保靖一方唐兴李大亮宣慰江南智顼归之因表置靖州命为刺史功德及民民爱之如父母　　应夷节
按万姓统谱夷节汝南人生不喜茹荤性敏慧长游天台龙虎山师冯惟良得上清大法栖真天台之道元院日诵黄庭大洞二经为人致福数致感应忽一日沐浴入静凝神翌日解化是夕清香馥郁猿鸟悲鸣及就定但空棺而已　　宋
　　应舜臣
按万姓统谱舜臣婺州人后徙居贵溪登庆历间进士官至太常少卿三司判官极言新法不便忤王安石出知洪州　　应安道
按万姓统谱安道无为人重和二年四月以中奉大夫充徽猷阁待制知平江军府　　应傃
按万姓统谱傃字自得昌国人六岁能诗登绍兴四年进士调乌程尉议毁淫祠独存徐孺子庙邻邑有沈氏兄弟讼财郡檄傃按实傃委曲开谕适沈有子魁乡荐因赋诗儆之有云嘉木灌丛春意好可怜不种紫荆花兄弟感悟其争遂息官至文林郎　　应孟明
按宋史应孟明传孟明字仲实婺州永康人登隆兴元年进士第调临安府教授葛邲王蔺荐为&#令所删定官拜大理丞出知静江府光宗即位召为吏部员外郎再迁中书门下省检正诸房公事宁宗即位拜太府卿庆元初卒孟明以儒学奋身受知人主官职未尝幸迁韩胄尝遣其密客诱以谏官俾诬赵汝愚孟明不答士论以此重之　　应
按宋史应传字之道庆元府昌国人刻志于学嘉定十六年举进士为临江军教授入为太学博士又迁秘书郎著作郎以言罢淳佑二年叙复奉祠迁宗正寺丞以言罢差知台州迁秘书少监又迁起居舍人吏部侍郎进翰林学士八年授同知枢密院事九年拜参知政事封临海郡侯乞归田里以资政殿学士知平江府提举洞霄宫宝佑三年卒　　应与权
按万姓统谱与权淳安人性孝友嘉定间游太学以亲老乞归养上美其意授本邑令公勤廉恕兴学劝农人甚称之　　应俊
按万姓统谱俊天台人号东野知新昌弭盗安民政教兼举尝奏罢县税务有琴堂谕俗编行于世　　应镛按万姓统谱镛兰溪人登博学宏词科仕至知开州　　应子和按万姓统谱子和有诗云两岸夕阳红腊炬短烧红风过落花红因话录云张子野为三影尚书子和可为三红秀才　　应纯之
按万姓统谱纯之知楚州崇儒术兴学校修城池民赖其德　　应节严
按万姓统谱节严平阳人字和父少名梦辰中童科淳佑甲辰登武第庚戌换文举历太学录国子簿司农军器丞两淮机参右司检详淮西提刑两浙运判刑部侍郎权吏部侍郎宝谟阁待制特除中奉大夫在六馆时上疏论巨珰黩政及居淮幕登陴守御才裕经济识法制察狱情重军饷咸着其能尢善古文有文集若干卷　　元
　　应本仁
按万姓统谱本仁字本立鄞县人以家世为宋臣义不仕元隐居城南博学好礼喜施予慷慨有大志尝慕范文正之为人规建义庄创屋舍五十余间割慈溪腴田五百余亩收其岁入以济亲族里党之贫乏与婚姻丧葬之不能举者又即其中为义塾延名师以训导亲族里党之子弟供膳服用悉有常制时其出纳定其条约使后裔世守之郡府以其事达宣慰使司行中书省移浙东廉访使者核实以闻嘉之时翰林学士黄溍为纪其事于石世传为应家馆云　　明　　应伯和
按万姓统谱伯和洪武间知荆门州律己廉介治民仁惠去任惟琴书而已州人怀其恩德久而不忘　　应志和按万姓统谱志和名律以字行少从族父尚履游比长登拙讷叶公之门拙讷亟相推许永嘉黄文简公一见遂定为忘年之交由是声誉日进远近交辟南畿提学孙公鼎荐为盐城训导以母老辞周郡守旭鉴复以郡学荐乃始迎母同赴官居无何丁母忧服阕改兰阳县兰阳素乏科第又其僚酗酒而愎先生结以恩礼久之愧屈士服其教科第亦班班出任满升鄱阳教谕兰阳之人相与立生祠祀焉其在鄱阳尢笃意风教未及引年遽乞休归更号宜休居士考德问业门无虚席年八十有四卒所著有复庵存稿　　应承完按万姓统谱承完奉化人登张信榜进士授吉安太和令俗悍好讼素号难治承完摧强振弱群奸敛迹民赖以安　　应履平
按明外史应履平传履平奉化人建文二年进士授德化知县历官吏部郎中出为常德知府宣宗初擢贵州按察使所至祛除奸&#正统时王师征麓川迁云南左布政使赞画军务屡奏劳绩八年致仕归　　应颢按万姓统谱颢字文明淳安人登正统十年进士第授监察御史巡视福建银场贼林开三等鸠集处盗千余人剽掠颢斩其首贼悉平赐彩宝钞颢清理福建军伍巡按苏松等处赈饥全活甚众升大理丞迁云南大理同知改知扬州府升湖广副使颢修筑江岸千余丈功就而民不知劳升福建按察使转左布政以老疾自陈致仕　　应佐
按万姓统谱佐江都人自少以志节闻弘治间贡为太学生乡有妖佐为辨怪文以祷于神妖遂熄　　应振黼按万姓统谱振黼字绣夫象山人性资敏慧端严不苟由岁贡任泗州判官绰着能声造济淮桥筑永宁&#民德之家居以所得俸散于家人设家塾以教子弟代供束修人称厚德君子所著有寻乐稿纪年录藏于家　　应元征
按万姓统谱元征字敬之由举人教谕武宁转国子学录以文学宣声于时丘文庄公敬礼之武宗幸太学进讲大学平天下章拜锦衣白金之赐迁延平通判筑沙尢二城升兴化同知所著有淡庵稿若干卷藏于家　　应良
