<!-- { "loadSidebar": true } -->
按万姓统谱&#字润博舒州刺史岁大熟麦一茎数穗闾里歌颂之后卒　　胡杲
按白居易洛中九老会序会昌五年三月二十四日胡吉刘郑卢张等六贤皆多年寿予亦次焉于东都弊居履道坊合尚齿之会七老相顾既醉且欢静而思之此会希有因各赋七言韵诗一章以记之或传诸美事者其年夏又有二老年貌绝伦同归故乡亦来斯会续命贯姓名年齿写其形貌附于图右（按胡杲怀　州司马时年八十九）

　　胡曾
按万姓统谱曾邵阳人高骈镇四川置门下时云南叛乘传入川辞旨不逊使幕客各撰书答之曾辞云四方之于中国犹众星之拱北辰众川之趋北海天地尚不能违况于人乎骈盛称之　　胡目医
按十国春秋吴越目医胡某者不知所从来自云累世疗内外障眼针法独神武肃王末年患目疾召使治之医曰目易治耳然大王非常人殆天所以为大王患者若疗之是违天也恐无益于寿王曰吾起身行伍跨有方面富贵极矣但得两眼见物为鬼不亦快乎既而应手豁然王喜赐物以万计医悉不受明年王果薨　　胡恬
按录异记白鹤山属岳州湘阴县处士胡恬卜居于此善阴阳纬候星历推步炉火黄白之事时鄂州大旱恬投丹符于江中俄而大雨阖境告足厚酬金帛不顾而去　　后晋
　　胡进思
按十国春秋吴越胡进思湖州人故屠牛为业已从军隶镇海军戏下文穆王质于宣州田頵所进思与载恽亲随左右文穆王立推旧恩用进思为大将稍迁左统军使及忠献王继王位甚见尊礼始与阚璠昵恃权专横已又与程昭越密谋出璠于外忠逊王嗣立性刚严颇卑侮进思不能平会忠逊王与水丘昭券何承训谋逐进思而成训反泄之进思进思遂拥内牙兵锢忠逊王于义和院迎忠懿王立之忠懿王畏忌进思曲意为之下进思数请除废王忠懿王不许进思于是内忧惧居无何疽发背卒　　胡韫
按十国春秋后蜀胡韫精天官之学明德初除司天少监三年会荧惑犯积尸后主以积尸蜀分也惧欲禳之召韫问焉韫对曰按十二次起井五度至柳八度为鹑首一次鹑首秦分也蜀虽属秦乃极南之表尔前世火入鬼其应多在秦晋咸和九年三月火犯积尸四月雍州刺史郭欢见杀义熙十四年火犯鬼明年雍州刺史朱龄石见杀而蜀皆无事后主乃止
　姓部列传
　　梁
　　闯
按梁四公记梁天监中有闯杰仉四公
谒武帝帝见之甚悦因命沈隐侯约作覆将与百僚共射之时太史适获一鼠约匣而缄之以献帝筮之遇蹇之噬嗑帝占成群臣受命献卦者八人有命待成俱出帝占置诸青蒲申命闯公揲蓍对曰圣人布卦依象辨物何取异之请从帝命卦时八月庚子日巳时闯公举帝卦撰占置于青蒲而退读帝占曰先蹇后噬嗑是其时内艮外坎是其象坎为盗其鼠也居蹇之时动而见嗑其拘系矣噬嗑六爻四&#咎一利艰贞非盗之事上九荷校灭耳凶是因盗获戾必死鼠也群臣蹈舞呼万岁帝自矜其中颇有喜色次读八臣占词皆无中者末启闯公占曰时日旺相必生鼠矣且阴阳晦而入文明从静止而之震动失其性必就擒矣金盛之月制之必金子为鼠辰与艮合体坎为盗又为隐伏隐伏为盗是必生鼠也金数于四其鼠必四离为文明南方之卦日中则昃况阴类乎晋之繇曰死如弃如实其事也日敛必死既见生鼠百僚失色而尤闯公曰占辞有四今者唯一何也公曰请剖之帝性不好杀自恨不中至日昃鼠且死矣因令剖之果&#三子

　卢姓部列传二
　　北齐
　　卢文伟
按北齐书卢文伟传文伟字休族范阳涿人也为北州冠族父敞出后伯假文伟始举秀才除本州平北府长流参军孝昌中诏兼尚书郎中及北方将乱文伟积稻谷于范阳城多所赈赡寻为杜洛周所掳洛周败复入葛荣荣败归家时韩楼据蓟城文伟率乡闾屯守范阳与楼相抗尔朱荣遣将侯深讨楼平之文伟除范阳太守高祖至信都文伟遣子怀道奉启陈诚高祖嘉纳之中兴初除安东将军太昌初迁安州刺史累加散骑常侍天平末行东雍州事转行青州事文伟性轻财爱宾客善于抚接好行小惠是以所在颇得人情虽有受纳吏民不甚苦之兴和三年卒于州　　卢勇
按北齐书卢文伟传文伟族人勇字季礼父璧魏下邳太守勇初从兄景裕俱在学其叔同称之曰白头必以文通季礼当以武达兴吾门在二子也幽州反者仆骨&#以勇为本郡范阳王时年十八后葛荣作乱又以勇为燕王尔朱灭后乃赴晋阳高祖署勇丞相主簿迁汝北太守行陕州事转行洛州事元象元年官军围广州数旬未拔勇进观形势率百骑擒西魏仪同桯华斩仪同王征蛮守将以城降高祖令勇行广州事以功授仪同三司扬州刺史镇宜阳武定二年卒年三十二赠司空谥曰武贞侯　　卢斐
按北齐书卢斐传斐字子章范阳涿人性残忍以强断知名世祖引为相府刑狱参军天保中稍迁尚书左丞别典京畿诏狱酷滥非人情所为或严冬至寒置囚于冰雪之上或盛夏酷热暴之日下枉陷人致死者前后百数朝士见之莫不重迹屏气皆目之为卢校书后以谤史与李庶俱病鞭死狱中　　卢筠
按魏书卢同传同子斐斐弟筠青州治中
　　卢叔武
按北齐书卢叔武传叔武范阳涿人青州刺史文伟从子也父光宗有志尚叔武两兄观仲并以文章显于洛下叔武少机悟豪率轻侠好奇策为贺拔胜荆州开府长史胜不用其计弃城奔梁叔武归本县世宗降辟书辞疾不到天保初复征不得已至邺杨愔往候之以为司徒谘议称疾不受肃宗即位召为太子中庶子加银青光禄大夫世祖践阼拜仪同三司都官尚书出为合州刺史武平中迁太子詹事右光禄大夫齐灭归范阳遭乱城陷以寒喂致毙周将宇文神举以其有名德收而葬之　　卢愻之
按北齐书卢潜传潜从祖兄愻之魏尚书义僖之子清静寡欲卒于司徒记室参军　　卢正思
按北齐书卢潜传潜从祖兄正思魏右光禄大夫道幼之子北徐州刺史太子詹事仪同三司　　卢正山
按北齐书卢潜传潜从祖兄正山魏右光禄大夫道幼之子永昌郡守　　卢潜
按北齐书卢潜传潜范阳涿人容貌瑰伟善言谈少有成人志尚仪同贺拔胜辟开府行参军补侍御史世宗引为大将军西合祭酒转中外府中兵参军机事强济为世宗所知天保初除中书舍人以奏事忤旨免寻除左民郎中坐讥议魏书被禁止会清河王岳将救江陵特敕潜以为岳行台郎还迁中书侍郎寻迁黄门侍郎黄门郑子默奏言潜从清河王南讨清河王令潜说梁将侯瑱大纳赂遗还不奏闻显祖杖潜一百仍截其须左迁魏郡丞寻除司州别驾出为江州刺史所在有治方肃宗作相以潜为扬州道行台左丞陈泰谯二州刺史王奉国合州刺史周令珍前后入寇潜辄破平之以功加散骑常侍食彭城郡干迁合州刺史又除行台尚书寻授仪同三司王琳锐意图南潜以为时事未可由是与琳有隙更相表列世祖追琳入京除潜扬州刺史领行台尚书潜在淮南十三年任总军民大树风绩武平三年征为五兵尚书未几陈将吴明彻渡江侵掠复以潜为扬州道行台尚书五年与王琳等同陷寻死建业年五十七赠开府仪同三司尚书左仆射兖州刺史无子以弟士邃子元孝为嗣　　卢士邃
按北齐书卢潜传潜弟士邃字子淹少为崔昂所知历侍御史司徒祭酒尚书郎邺县令尚书左右丞吏部郎中出为中山太守带定州长史齐&#后卒　　卢熙裕按北齐书卢潜传潜从祖兄怀仁怀仁从父弟熙裕父道舒为长兄道将让爵由是熙裕袭固安伯虚淡守道有古人之风为亲表所敬重　　卢庄之
按北齐书卢潜传潜从祖兄怀仁怀仁兄子庄之少有名望官历太子舍人定州别驾东平太守武平中都水使者卒官　　卢公顺
按北齐书卢潜传潜从兄正山正山子公顺早以文学见知武平中符玺郎待诏文林馆　　卢恭道
按北齐书卢文伟传文伟子恭道辟主簿李崇北征以为开府墨曹参军天平初特除龙骧将军范阳太守在郡有德惠　　卢怀道
按北齐书卢文伟传恭道弟怀道乌苏镇城都督　　卢宗道按北齐书卢文伟传怀道弟宗道历尚书郎通直散骑常侍后行南营州刺史　　卢臣客
按北齐书卢叔武传叔武族孙臣客父子规魏尚书郎林虑郡守臣客风仪甚美少有志向拜太子舍人迁司徒记室除太子舍人太子中庶子武平中兼散骑常侍聘陈还卒于路赠郑州刺史鸿胪卿　　卢询祖
按北齐书卢文伟传文伟子恭道恭道子询祖袭祖爵大夏男有术学文章华靡为后生之俊举秀才入京天保末以职出为筑长城子使询祖有口辩好臧否人物谤毁日至素论皆薄其为人后颇折节历太子舍人司徒记室卒官　　北周
　　卢辩
按周书卢辩传辩字景宣范阳涿人累世儒学父靖太常丞辩少好学博通经籍举秀才为太学博士孝武至长安授给事黄门侍郎领著作太祖以辩有儒术甚礼之寻除太常卿太子少傅魏太子及诸王等皆受业于辩进爵范阳公转少师性强记默契能断大事凡所创制处之不疑累迁尚书右仆射世宗即位进位大将军出为宜州刺史薨配食太祖庙庭子慎　　卢诞
按周书卢诞传诞范阳涿人本名恭祖幼而通亮博学有词彩郡辟功曹州举秀才不行起家侍御史累迁辅国将军大中大夫幽州别驾北豫州都督府长史时刺史高仲密以州归朝朝廷遣大将军李远率军赴援诞与文武二千余人奉候大军以功授镇东将军金紫光禄大夫封固安县伯寻加散骑侍郎拜给事黄门侍郎魏帝诏曰经师易求人师难得朕诸儿稍长欲令卿为师于是亲幸晋王第&#晋王以下皆拜之于帝前因赐名曰诞加征东将军散骑常侍太祖又以诞儒宗学府为当世所推乃拜国子祭酒进车骑大将军仪同三司魏恭帝二年除秘书监后以疾卒　　卢柔
按周书卢柔传柔字子刚性聪敏好学未弱冠解属文但口吃不能持论颇使酒诞节为世所讥魏孝武与齐神武有隙诏贺拔胜出牧荆州柔从之以为大行台郎中掌书记军中机宜柔多预之及胜为太保以柔为掾加冠军将军孝武西迁东魏遣侯景袭穰胜败南奔梁柔亦从之后与胜俱还大统二年至长安封容城县男太祖重其才引为行台郎中加平东将军除从事中郎掌机密进爵为子除中书舍人迁司农少卿转郎兼著作撰起居注后拜黄门侍郎文帝知其贫解衣赐之魏废帝元年加车骑大将军仪同三司散骑常侍中书监孝闵帝践阼拜小内史迁内史大夫进位开府卒于位　　卢光
按周书卢光传光字景仁小字伯范阳公辩之弟也性温谨博览群书精于三礼善阴阳解钟律孝昌初释褐司空府参军事稍迁明威将军员外侍郎及魏孝武西迁光于山东立义遥授大都督晋州刺史安西将军银青光禄大夫大统六年携家西入太祖深礼之除丞相府记室参军赐爵范阳县伯俄拜行台郎中专掌书记十年改封安息县伯迁行台右丞出为华州长史寻征拜将作大匠魏废帝元年加车骑大将军仪同三司除京兆郡守迁侍中六官建授小匠师下大夫进授开府仪同三司匠师中大夫进爵为侯转工部中大夫大司马贺兰祥讨吐谷浑以光为长史进爵燕郡公武成二年诏光监营宗庙既成出为虞州刺史寻治陕州总管府长史重论讨浑之功增邑并前一千九百户天和二年卒高祖少时尝受业于光赠少傅谥曰简子贲嗣　　卢韫
按周书于翼传建德四年高祖将东伐朝臣未有知者遣纳言卢韫等前后乘驿三诣翼问策焉翼赞成之　　隋
　　卢恺
