<!-- { "loadSidebar": true } -->
按万姓统谱霆龙华亭人咸淳乡贡进士宋亡即栖隐讲授终其身衣冠不易尝自赞画像其略曰勤勤劬劬耽嗜慕悦而不舍者圣贤之书趄趄畏懦退缩而不敢者世利之途或者见之而指笑此必抱遗经行古道之儒　　陆德舆
按万姓统谱德舆字载之崇德人从父镳嘉定初进士德舆由童子科登第有文名历两浙知贡举官至吏部尚书弟又舆通经史仕按察使判官宋亡隐居不仕　　元
　　陆垕
按元史臧梦解传时有陆垕与梦解齐名字仁重江阴人自幼以孝友闻至元间伯颜兵南下垕时年未冠而志强气锐率其乡人见之论议有合元兵遂不涉其境伯颜奏授同知徽州路以廉能称累迁湖广廉访副使升浙西廉访使年五十卒谥庄简　　陆文圭
按元史陆文圭传文圭字子方江阴人博通经史百家咸淳初以春秋中乡选宋亡隐居城东学者称之曰墙东先生延佑设科有司强之就试凡一再中乡举东南学者皆宗师之朝廷数遣使驰币聘之以老疾不果行卒年八十五　　陆以道
按万姓统谱以道无锡人明易经趋程朱之正学得象山之旨趣至正中官至翰林待制　　陆思孝
按元史陆思孝传思孝绍兴山阴樵者性至孝母老病痢思孝医祷久之不效思孝欲刲股肉为糜以进忽梦寐间恍若有神人授以药剂思孝得而异之即以奉母其疾遂愈　　明
　　陆仲亨
按明外史陆仲亨传仲亨濠人归太祖从渡江取太平定集庆授左翼统军元帅从征陈友谅功多进骠骑卫指挥使洪武元年率卫军征广东略定诸郡县广东平改美东卫指挥使擢江西行省平章镇襄阳改同知都督府事三年封吉安侯二十三年治胡惟庸逆党家奴封帖木告仲亨与通谋下吏讯狱具竟诛死　　陆聚
按明外史陆聚传聚不知何许人元枢密院同知脱脱败芝麻李于徐州彭大等奔濠聚抚流亡缮城保境不敢犯徐达经理江淮聚以徐宿二州降太祖以为江南行省参政仍守徐州山东平改山东行省参政洪武三年封河南侯二十三年坐胡党死爵除　　陆闿按万姓统谱闿兴化人父谦为湖广都司断事闿博学多能诗画书法皆精致洪武初侍楚府读所著有续古乐章并诗集弟颙由明经历官礼部员外郎尝纂修实录善诗画字称三绝云　　陆引
按万姓统谱引字惟远罗源人严毅方正不泛交游洪武中以材荐入见上问为政治民之术引对扬称旨授象山县丞给之以符引抵任锄强植弱吏畏而民怀之俸禄之外计日植蔬家人不知鱼肉之味以忧劳得疾卒　　陆中善
按万姓统谱中善字仲善慈溪人洪武丁卯由国子生授刑科给事中正直敢言声誉日起逮文皇帝北巡留皇太子监国以中善为丞与侍读杨士奇共总青宫之政小心慎密夙夜匪懈后坐解缙事出为交趾丘乌县令未几复职卒　　陆矩
按万姓统谱矩字仲舆归安人以父坐累谪籍河间宣德己酉中京闱乡试登癸丑进士授刑部主事转郎中用法平允正统十四年闽贼反命宁阳侯陈懋大司马金濂往讨之濂启以矩从擒其贼首邓伯孙而释其胁从者闽境平定诸郡当毁烬之余民无庐舍流散四方矩招抚流亡安辑如故寻赞参延绥军务卒官子浚以父功授锦衣卫百户　　陆瑜
按万姓统谱瑜字廷玉鄞县人宣德八年进士授刑部主事历员外郎中在法曹十有余年升山东右布政转左李贤荐擢刑部尚书明于法律练习典故屡辨冤狱卒谥康僖　　陆平
按万姓统谱平字仲彻矩之弟永乐间父斌以事迁阜城因家焉为邑庠生以易经领正统甲寅顺天乡试授监察御史再擢贵州按察副使从征永宁有功赐衣奖谕卒于官　　陆晟
按万姓统谱晟字孟昭太仓州人景泰甲戌进士天顺间为刑部郎以系者既桎梏之鼠啮焉为置猫后乃蒙其利其倜傥类陈孟公家故无余赀而问遗交际不缺送往迎来既不暇而曹事亦无废迁参政以谗归　　陆珩
按万姓统谱珩字用节矩子登天顺顺天乡试成化己丑举进士授南京刑部主事识达事体疏通法律每决大狱多所平反迁江西按察使守法持正屡为中贵所挠历应天府府尹以直道不阿忤逆瑾谪两淮盐运司同知令致仕嘉靖元年复职珩天性谨厚风采温然如玉持己清洁待人谦抑士大夫多敬爱之　　陆釴
按万姓统谱釴字鼎仪昆山人天顺癸未进士第二官编修侍孝皇帝东宫以经义日陈之启沃功多及嗣位进太常日侍帏幄益亲忽被疾乞归遂卒釴性沉严寡言笑嗜学尤长于春秋　　陆简
按万姓统谱简字廉伯武进人成化丙戌进士第三累官谕德至詹事兼侍讲学士两典试事称得人以疾卒于官简至行清峻问学该博赠礼部右侍郎　　陆完按万姓统谱完字全卿长洲人成化丁未进士历官至兵部尚书时剧盗刘六刘七起山东破郡邑杀官民势不可遏完奉命统兵征之大小数十战皆捷斩获至万五千有奇贼平进太子太傅吏部尚书逆濠之乱追论完在司马时受濠赂复护卫下司寇论死减戍泉州籍其家　　陆容
按万姓统谱容字文量昆山人成化二年进士为县学生时即有志经济大肆力于经史百家至凡典礼兵刑漕运水利之类靡不通究历官浙江参政　　陆渊之按万姓统谱渊之字克深上虞人成化丙戌进士历布政　　陆淞
按万姓统谱淞字文东平湖人弘治进士预修大明会典授礼部主事忤逆瑾下诏狱得白转主客郎中终南京光禄卿举法绳违节缩浮靡为阉党所嫉子杰字元望正德辛未进士历工部侍郎杲字元晋嘉靖戊戌进士历刑部主事棐兵部司务集乡举吏部司务孙光祖嘉靖丁未进士历侍郎光祚己未进士历提学副使光裕光宅举人　　陆愈
按万姓统谱愈字抑之平湖人第进士知江都为人爽恺有才具察民隐吏弊政洽惠流筑邵伯堤教民凿沟洫兴水利灌田时县羡银数万多议输于户部愈请抚臣储以救荒其后果大侵民赖是以济擢监察御史按西蜀所至以兴利除害劝学惩奸为务卒官蜀人惜之　　陆深
按万姓统谱深字子渊号俨山上海人由南畿解元登弘治乙丑进士第选庶吉士历任外省官至詹事府詹事以三品满考卒谥文恪其古今文及字学俱获时誉　　陆昆
按万姓统谱昆字如昆归安人与弟嵩同登弘治丙辰进士授清丰知县升监察御史条陈十二事皆关切时弊正德丁卯逆瑾肆奸昆率同官特疏劾之逮下诏狱放归瑾诛复职致仕昆平生好义重礼忠介孝友处家行己俱有矩度　　陆嵩
按万姓统谱嵩字如嵩昆弟弘治丙辰进士初授福建罗源知县改南平土瘠民伙供顿连络无虚日为之极力扶衰救敝疫疠大作而嵩综理弗顾因得疾以卒民为立祠祀之　　陆偁
按万姓统谱偁字君美鄞人登弘治癸丑进士授监察御史升福建按察副使巡视海运边方肃然　　陆琛按万姓统谱琛弘治举人授滁州知州历按察副使乡邦多推重之　　陆璥
按万姓统谱璥正德中任万载知县岂弟有惠政劝课生徒抚存孤寡后以谤调民痛哭遮留　　陆琊
按万姓统谱琊嘉善人历武昌常德知府调岳州清廉自守　　陆钶
按万姓统谱钶字容之偁长子正德甲戌进士授南京车驾司主事转员外郎历升广东按察使福建左布政使所至皆有表树升巡抚保定都御史中贵与都护辈索赂不与落职归　　陆澄
按万姓统谱澄字元静一字清伯归安人少沉默寡言正德丁丑举进士授刑部主事升郎中会大礼议起澄上疏力争外迁广东按察佥事罢归闭门静养所见益高　　陆震
按万姓统谱震字汝亨金华人正德进士初知泰和历官兵部谏止南巡杖死赠太常少卿门人私谥忠定先生　　陆铨
按万姓统谱铨钶弟嘉靖癸未进士除刑部主事改兵部武选司升礼部仪制郎中忤时宰迁福建按察副使升河南参政广西按察使迁广东右布政使以内艰居家卒　　陆
按万姓统谱釴字举之铨弟甫能言母杨氏命之以字百试不爽稍长慧智开发正德庚辰廷对第二拜翰林编修锐志问学尽览经史百家言尢砥砺名节以古人自期待会预修武皇实录成进修撰已而大礼告成议礼者秉枢修宿憾遂出为湖广按察佥事擢山东按察副使职专学校明章程严品式正文体所至敦尚孝悌分别义利士习为之丕变釴性质温厚和而不流刚大之气侃侃不阿有少石子集藏于家　　陆奎章
按万姓统谱奎章詹事简之子幼隽异好读古书时拟诸名家为文有昌黎陆机风领嘉靖戊子乡荐除知武康县改太宁不乐簿书乞改宁波教授至则以所治举子业与诸生订可否卓有程式有陆诗别传十二卷道编二卷　　陆粲
按名山藏典谟记注陆粲字子余一字浚明长洲人贯穿经史练达掌故博识古今奇字嘉靖丙戌进士选庶吉士改授给事中以论张福狱事下诏狱廷杖逾月释之草疏论张璁桂萼谪贵州都镇驿丞迁永新知县弭盗安民夜户不闭居二年致仕士民攀号追送不绝　　陆炳
按明外史陆炳传炳其先平湖人祖墀以军籍隶锦衣卫为总旗父松袭墀职从兴献王之国安陆选为仪卫司典仗事世宗于潜邸及世宗入承大统松以从龙恩迁锦衣副千户累官后府都督佥事炳举嘉靖八年武会试授锦衣副千户松卒袭指挥佥事屡擢至左都督炳任豪恶吏为爪牙悉知民间铢两奸富人有小过辄收捕没其家势倾天下严嵩父子尽揽六曹事柄无所不关说文武大吏争走其门帝数起大狱炳多所保全折节士大夫未尝构陷一人以故朝士无甚恶之者三十九年卒官谥武惠官其子绎为本卫指挥佥事　　陆时中
按万姓统谱时中字幼贞澄侄嘉靖壬午举人幼聪敏自登科后苦志力学每以未闻道为恨洒然有遗世独立之志所著有建文逸史午峰集二十卷　　陆时雍按万姓统谱时雍字幼淳澄侄嘉靖癸未进士令永宁有惠政升工部主事及员外郎中时武定侯郭勋权倾中外时雍劾其欺罔朝廷落职海北盐课提举后勋败升四川佥事改江西提举副使时雍力挽文体以疾归杜门养&#十年足迹不入城市门户萧然所著有平川遗稿辨德稿南游漫稿　　陆师道
按万姓统谱师道字子傅长洲人嘉靖戊戌进士初为礼部主事请告遂卧不起时高其志操有贤誉其处也尤惇行义温然长者隆庆初召拜尚宝司少卿奉使封蜀世子还复以病告归　　陆镛
按万姓统谱镛字时明昆山人嘉靖进士历参政　　陆鳌按万姓统谱鳌字镇卿吴县人嘉靖进士历参政　　陆堂按万姓统谱堂字肯堂常熟人嘉靖壬辰由礼部郎中知抚州德器深厚终日无疾言遽色至所执一定屹不可移满任升江西副使以去　　陆隅
按万姓统谱隅字允方昆子举嘉靖丁酉应天乡试屡试南宫不第授江西大庾知县改高淳所在咸着声绩以不能阿上意引疾归　　陆尚质
按明外史向化传陆尚质浙江山阴人父渡江忽风涛拍天飘舟向海尚质岸上见之即跳入涛中欲挽舟近岸父舟获济而尚质竟溺死里人因呼其处曰陆郎渡　　陆盛
按无锡县志嘉靖丙辰夏倭至焚掠盛应募御贼力战而死　　陆华
按无锡县志嘉靖丙辰夏倭至焚掠华与乡勇御贼死之　　陆树声
