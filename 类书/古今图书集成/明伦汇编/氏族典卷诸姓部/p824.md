<!-- { "loadSidebar": true } -->
呜呼三代之前姓氏分而为二男子称氏女子称姓氏所以明贵贱姓所以别婚姻逮后姓氏错乱非古也夫姓之与氏亦昭然易见者耳犹浑淆而无辨况于迁徙之无常承传之盛衰又焉能尽知其所自出哉此无他图谱之局不设中正之簿不存亦已久矣虽有智者出于其后将何征之耶呜呼谱牒重事也三世不修古者以为不肖奈何世之人多忽之而弗讲也新安赵君子常与予同在史馆间以门婿金定远来谒出其重修世谱请予为序定远家世子常已序之悉予复何言乃书此于子常序后以答定远定远殆知本之士也哉后人尚思谨而续之可焉　　汪溪金氏族谱序　　　　　　　解缙徽之休宁汪溪金氏系出汉秺侯日磾至唐有讳博道者自睦之桐庐始迁休宁之杉坑四传至迁梅结又五世至松青始家汪溪虽屡迁皆不出于一邑之境今其裔孙曰希敏昔从其父来吉之永新以家谱自随可以为难矣余惟休屠王虽出西域由其天性淳厚故有日磾之贤为茂陵所简拔至于受遗托孤珥貂七叶而赐姓金氏谓其先尝以金人祭天而西方金也故以为氏或曰金天氏之裔盖不必致详而其所积亦不薄矣故日磾流落之余而复显盛今希敏播迁之顷而不忘其先岂非日磾之流风余韵欤其后之盛未可涯也　　珰溪金氏族谱序　　　　　　汪道昆金自秺侯受姓遂以门户甲长安其后避地吾郡中五徙而得珰溪乃益昌阜元末治中父子以用武显多捍御功我成祖初御史操法凛凛庶几乎骨鲠之臣则皆珰溪产也无论世有显者即二三君子俶傥大节视昔珥貂七叶又何让焉参军得谢东归作珰溪谱其目凡十其义则参军所取材珰溪为海阳隩区其川谷多蕴藉自昔经始协于地宜作着居第一其先南徙由篁墩而白茆由白茆而石田由石田而洲阳由洲阳而珰溪皆闾右也作&#迁第二由汉迄今千有余岁按籍而为之世系传信之谓何故&#迁始于石田着代始于迁祖盖以迁祖为别子自别子而下悉谱之他若黜非其族贬失节名教存焉作序族第三宗法不立天下无家尊祖敬宗然后收族作明宗第四治中御史邦家之休凡厥后人无念尔祖作征贤第五士不家食一命皆足以显扬果能无失官常亦贤者事作录仕第六闺帷之德阃外不闻有从一靡他煌煌乎与国士争烈作见节第七君子之言信而有征若太史所职郡邑所载方策所存是已作存述第八裒翰第九文献足矣其必循理守正无忝先人藉令俗不雅驯恶用聚族为也作陈俗第十其事核其律严其言往往称先王壹以反本修古为务盖谱之良也余既卒业为之长太息者三嗟乎俗之渐人也久矣兰芷渐于滫中君子不服其所渐然哉世之人或拟高位或拥素封则其家赫赫矣举宗数十千指露积相望冠盖如云则其宗赫赫矣若此者彼所谓克家亢宗者也有则以有矜人无则矜人之有语之以随夷曾史彼焉用之鄙人有言何知仁义已飨其利者为有德此俗之大较也彼将以赫赫为司命以仁义为赘疣甚则箕帚耰锄见于辞色何有于期功强近又何有于涂之人假令沿俗不知其非则后之视谱者亦犹越人之视章甫耳参军故为清白吏其躬行足为诸子弟先乃今陈俗善恶聚族而训之使其惇质行而薄纷华务孝弟而黜奸利士不必名世要之贤良农不必千锺要之力本商不必巨万要之廉贾及其久也靡然顾化其为克家亢宗也不亦赫赫乎哉蓬生麻中不扶自直顾所树何如耳参军洒然曰语有之一岁树谷十岁树木百岁树德瑶幸得闻长公之言百世之德也籍之　　汪溪金氏族谱序　　　　　　　焦竑休宁以汪溪金氏为望宗唐广明中曰博道者由桐庐来杉溪为新安始迁祖又自杉溪迁梅结已又自梅结迁汪溪垂三十世历七百有余岁祖孙德业相望于屏山练水间何其盛也古昔最重谱牒之学近世学士大夫多忽不讲而新安之俗独能加意于是故金氏之谱先后凡九修藏于族姓嘉靖己酉院判君弁念其久而未续属六水陈君有守大加修葺复完至是四十七年矣爰俾其弟参军甫问序于余夫睦族莫媺于宗法秦汉以来世无世卿而大宗之法废所以合亲尊祖犹幸有小宗之法也至小宗之法不行则族不可复合而先王之意荡然矣有志者始汲汲于谱法以维之乃汉尚官魏晋尚姓南北朝尚诈谱之弊又复如此君子所以重叹于复古之难也余以谓非修其谱之难而能修身之为难黄帝二十五子得姓者十四德同姓同德异姓异彼其族以贵德耳后世九品中正之法立始归右姓尊世冑卑寒士故世以门阀相高至托古名人之裔以为重何其蔽也君雅意敦宗合族而谱则断以所知为始其见甚卓且君与弟参军皆笃于孝义勤行乐施白首相友爱足令薄者愧鄙者宽其过于人远矣考金之得姓昉于秺侯子赏与建迨兄子安上安上子敞敞子涉皆封侯侍中与张安世七叶珥貂汉世衣冠以金张为盛然自秺侯着忠孝大节至唐徙新安继继绳绳虽隐显不同而同归于忠厚今二君尢能修之不怠是金氏之亢宗者盖自有在非第以阀阅相矜诩而已况是谱也水木本源一开卷粲然在目孝子慈孙友兄弟弟之行有不浡然而兴者乎然则师齐婴之推禄广范氏之义亩尊晦翁之家仪敦袁氏之世范族之人必有继二君之心以行古之道者余因序是谱而辄及之以致属望之意云
　鸥姓部列传
　　明
　　鸥济
按善化县志济岁贡生

　林姓部汇考
郑樵通志
　　以字为氏
周
人字

林氏姬姓周平王庶子林开之后因以为氏开生林英英生林茂林庆世系甚明而谱家谓王子比干为纣所戮其子坚逃长林之山遂为氏按古人受氏之义无此义也鲁有林放仲尼弟子齐有林阮见说苑林类见列子林回见庄子林雍林不狃林楚世仕季氏故曰林氏之先皆季氏之良也然桓王之孙又有林茂林英者王子克之子也恐有差讹不应一族而同名氏者两人又有丘林氏改为林魏姓也　臣谨按林氏在唐末为昌宗而特详着岂林宝作　元和姓纂故尔然林氏出比干之子坚之说由宝　传之也著书之家不得有偏徇而私生好恶所当　平心直道于我何厚于人何薄哉廖用贤尚友录
　　林姓
林西河宫音又望出南安

　林姓部列传四
　　明二
　　林兆恩
按名山藏本士记兆恩字懋勋莆田人究心儒学兼通道释遂欲合为一途而统归之儒世人名曰三教先生　　林材
按明外史林材传材字谨任闽县人万历十一年进士授舒城知县擢工科给事中屡迁吏科都给事中以言事贬程乡典史材遂归里不出光宗即位起尚宝丞再迁太仆寺少卿还朝未几即乞归天启中起南京通政使卒　　林秉汉
按明外史朱吾弼传楚假王议起首辅沈一贯阴左右王以郭正域请行勘嗾其党钱梦皋辈逐之去举朝无敢言楚事者而御史林秉汉以楚宗人戕杀巡抚请详勘遂为一贯等所恶会梦皋京察将黜遂讦秉汉为正域鹰犬秉汉坐贬贵州按察司检校而梦皋得留秉汉字伯昭长泰人既谪寻移疾归卒于家　　林尧俞按兴化府志尧俞字咨伯万历己丑进士改庶吉士入直起居教习内书堂分校礼闱册封益藩量移宫坊赞善丁内外艰服阕补原官转左谕德兼侍讲即乞南祭酒以出乞归杜门十四载熹宗改元即家特起以礼部右侍郎视祭酒事控辞不允寻拜本部尚书怀冲太子之诞也忠贤与客氏谋诡秘几危母后尧俞向一二中涓晓以古今顺逆报应中宫遂安光宗实录成加太子少保庆陵工成叙录加太子太保予玉予荫尧俞坚意乞骸屡蒙旨慰留最后情辞益恳予告出都卒赠少保荫一子入监谥文简赐祭九坛　　林武苴
按泉州府志武苴晋江人万历壬辰武举授永福守备捕五山天王下渌诸寇有功上功督抚督抚奇之大征府江叛猺檄武苴遏贼往来抚谕竟资掎捔以瘁卒于行间督抚叙功赠都指挥　　林熙春
按明外史马经纶传经纶为御史万历二十三年帝罪言官经纶愤甚抗疏论救帝大怒亦贬秩出之外工科给事中海阳林熙春上疏言之帝益怒谪熙春茶盐判官加贬经纶为典史熙春寻引疾去天启初还故职屡迁大理卿年老乞罢诏加户部右侍郎致仕　　林培
按明外史马经纶传经纶御史万历二十三年帝罪言官经纶论救贬为典史顷之南京御史东莞林培疏陈时政帝追怒经纶竟斥为民培由乡举为新化知县征授南京御史上书言徐维濂帝怒谪福建盐运知事告归卒　　林宰
按漳浦县志宰字德衡号平华万历辛丑进士授无锡令历升四川布政使为政以宽民称不扰樊龙樊虎之变密召土司秦良玉设计擒之升太仆卿核马政诸弊分典乡会试时称具眼晋南兵部左侍郎参赞枢要致政归　　林文榜
按太平县志文榜弦一人万历三十五年乡有水患父宗伦被溺文榜痛父惨迫从楼跳下援父不获与父同殒妻郑氏守志养姑教子大台成武进士　　林汝翥按福清县志汝翥字大葳号心宏万历丙午卿荐授沛县知县以御曰莲教功升四川监察御史巡视北城时有曹大与郝大争嚷服毒身死几成黑狱及汝翥审供出曹进傅国兴等汝翥笞之十五数日间二珰见万璟被逮已毙肤訴于王体干体干以闻阁票罚俸内传降级复命廷杖汝翥见毕命凶拳恐未受廷杖先陨于中涓之手因潜出都门竟入顺天巡抚邓渼处自请系狱恳其具奏事闻仍杖之阙下削籍为民崇祯改元群珰正法汝翥复原官历升广东琼州道致仕　　林日瑞
按明外史林日瑞传日瑞字浴元诏安人万历四十四年进士历庐州池州二府推官迁户部主事进员外郎郎中崇祯四年出为浙江右参议改江西右参政忧归服阕起故官屡迁陜西左右布政使十五年迁右佥都御史巡抚甘肃李自成据关中分兵四出攻掠其别将贺锦逼甘州日瑞率副将郭天吉等战且守贼使诸生说降戮之以徇大雪士皆堕指守者引贼上城遂陷执日瑞诣锦诱以美官日瑞大骂被磔于市天吉及总兵官马爌抚标中军哈维新姚世儒里居总兵官罗俊杰赵宦并死之　　林焊
按同安县志焊万历丙辰进士赐及第第三由翰林编修累官祭酒时魏珰弄权颂德之祠遍天下一日诸生呈建魏像太学遂称病去怀宗即位召为礼部侍郎东阁大学士卒谥文穆　　林宗载
按同安县志宗载字允坤号亨万万历丙辰进士初令浮梁察奸厘弊人服其精明以治行入为兵科给事中历户刑左右进户科都给事中时边费无度请因饷核兵因兵核官侃侃切中时弊进太仆卿摄太常事怀宗即位祭告郊庙陵寝诸大典皆宗载秩之升太常寺卿乞终养归　　林贽
按莆田县志贽字季宣万历丙辰进士授户部主事升员外郎出知金华府擢湖广兵备副使迁浙江参政值温台海警贽时摄道篆申战备严守御寇为远遁转江西按察使广东布政使举卓异升右副都御史巡抚广西值寇逼全州桂邸求援贽移还全州调度兵食擒贼奏凯靖江王有叛意欲邀贽城外观操贽谓亲王不典兵且出城有禁王又遣言土司愿共伐安南贽以无故用兵属国非请旨不可王知其有备遂不敢动抚粤六载纲纪肃然予告归卒　　林铭球
按漳浦县志铭球本姓蓝字彤石万历末随父懋游学粤东因冒海丰籍领天启甲子乡荐为忌者摘发除名怀宗即位伏阙请得旨附闽籍会试戊辰成进士授行人奉使谕祭唐王册封岷王擢江西道御史上治兵保民疏尝荐起黄道周论救魏呈润纠阉王坤巡西城凡勋戚不法者弹治之巡按宣大转按湖广时楚贼张献忠吕瘦子辈张甚铭球奉&#监军护陵贼胁上书求封襄阳不屈遇害　　林兆鼎
