<!-- { "loadSidebar": true } -->
按元史赵师鲁传师鲁字希颜霸州文安县人父趾秘书少监师鲁为人风采端庄延佑初为兴文署丞七年辟为御史台掾后擢工部主事迁中书省检校官咸着能名泰定中拜监察御史致和初升奉政大夫参议枢密院事天历中迁枢密院判官改兵部侍郎久之出为河间路转运盐使除害兴利法度修饬弃官归京师至元三年卒谥文清　　赵琬
按元史赵琏传琏弟琬字仲德仕至台州路总管至正二十七年方国瑛以舟挟琬至黄岩琬不食死　　赵弘毅子
恭

按元史赵弘毅传弘毅字仁卿真定晋州人少好学始辟翰林书写再转为国史院编修官调大乐署令明兵入京城弘毅与妻解氏皆自缢其子恭中书管勾公服北向再拜亦缢死恭女官奴亦解衣带自经　　赵荣按元史赵荣传荣扶风人母强氏有疾荣割股肉啖之者三复负母登太白山祷于神得圣水饮之乃痊后卒荣号痛不食三日方饮水七日乃食粥负土成坟庐其侧终丧　　明
　　赵庸
按明外史赵庸传庸庐州人兄仲中元季屯巢湖为水寨俞通海等归太祖仲中亦来归累功为行枢密院佥事取安庆命守之陈友谅复破安庆弃城走太祖诛仲中而授庸枢密佥院从破安庆进参知政事吴平擢中书左丞洪武元年命兼太子副詹事河南平庸留守寻移守保定元将也速侵通州从常遇春拒之也速遁遇春卒命庸为副将军封南雄侯命理山西军务巡抚北边二十三年坐胡党死爵除　　赵得胜按万姓统谱得胜临濠人勇敢有气节国初诣和阳归附从征渡江克太平下建康取镇江皆有克捷功累官至元帅守洪都陈友谅攻城得胜中流矢死追封梁国公谥武桓　　赵好德
按万姓统谱好德字秉&#汝阳人博学多才器宇宏敞有志民事洪武初以儒士扈从车驾渡江授陕州同知寻迁安庆知府召为吏部尚书改陕西行中书省参知政事　　赵汸
按万姓统谱汸字子常休宁人尝受业于九江黄楚望究心于春秋作春秋属辞以着圣人笔削之意作春秋集传以明圣人经世之志着左氏补注二卷师说三卷以为学者用力之阶洪武初召修元史　　赵新按万姓统谱新乐清人博通经史洪武初举任本县训导升开封知府入为国子助教寻升山西右布政使后以翰林修撰致仕卒年八十一所著有四书说约行素稿　　赵耀
按万姓统谱耀宁晋人初以中书省提控从徐达取苏州授大都督府都事又从达平山东河南克元都取山西入关中综理慎密克着劳绩达爱重之凡攻战守备机宜方略耀皆预焉后擢湖广参政寻改北平参政　　赵文奎
按万姓统谱文奎洪武初知南昌府莅事严毅措置有方凡百兴作民不知劳而事已毕集去后民思慕之　　赵彝
按万姓统谱彝虹县人洪武初由虎贲右卫百户以沙漠筑城功升永平卫指挥佥事后以从靖内难功累升都指挥使封忻城伯　　赵仁
按万姓统谱仁宁海人洪武初以荐起家累迁五军都督府断事以审狱平允权都御史调兵部尚书卒　　赵宗按万姓统谱宗字迪所闽人出宋裔生于元季国初首倡诗学与林子羽辈齐名有鸣秋集九卷　　赵民望
按畿辅通志民望&#城县人洪武初举儒士因病遣归后特敕征之拜四辅官兼太子宾客与杜等侍左右讲论治道以老致仕　　赵翥
按明外史秦逵传赵翥者永宁人有志节以学行闻由训导举贤良擢赞善大夫拜工部尚书洪武十二年改署刑部寻致仕去　　赵俊
按明外史秦逵传赵俊者不知何许人自工部侍郎进尚书奉诏监理古籍洪武十七年免　　赵秩
按明外史赵秩传秩不详何许人洪武三年为莱州同知奉诏使日本至析木崖入其境拒弗纳秩以书达其王良怀乃延秩入礼遇有加秩遂以其使入朝还被掠人口　　赵庭兰
按明外史王观传知汉阳县赵庭兰徐人能爱民任事　　赵撝谦
按明外史赵撝谦传撝谦名古则更名谦余姚人博究六经百氏之学尤精六书时目为考古先生洪武十二年命词臣修正韵撝谦应聘入京师授中都国子监典簿久之以荐召为琼山县学教谕二十八年卒于番禺　　赵文
按万姓统谱文字崇文长洲人洪武中举人材知鄱阳县不阿权幸坐谪久之归卒文淳厚强毅老而持度愈严乡称笃实君子所著有慎独斋文集理学述言　　赵清
按万姓统谱清凤阳人有膂力善用兵洪武中积功官至北平都指挥使升后军都督佥事致仕清去北平时常怀隐忧不敢言靖难兵起黄齐诸人荐清帅河南兵守彰德靖难兵至城下遣人招清清对使人曰殿下至京城但出片纸召清清不敢不至今为朝廷守封疆不敢弃命失职靖难后召清还清遂乞闲不许　　赵彦可
按万姓统谱彦可洪武间临清知县公清寡欲好士爱民初为山阳丞尝以公事他出其室潜受贿彦可归察知之遂以贿首于府而棰其室遣还乡事闻升知巩昌府　　赵瑁
按万姓统谱瑁宜阳人喜读书博学洽闻洪武间由儒士任河南府学训导升广东琼州知府再迁吏部尚书　　赵羾
按名山藏典谟记赵羾夏县人洪武中以太学生授职方司主事命核天下兵马诸路屯戍羾具图以进补其缺者增其宜置太祖谓羾能升武库员外郎寻升浙江右参政时海寇出没劫掠计捕之成祖嗣位使交址却其金宝之馈使还升刑部右侍郎寻转工部未几升本部尚书赐宴华盖殿撤御筵馔珍羞以遗其母戊午&#诣北京卜仁孝皇后山陵壬辰督开创隆庆保安永宁诸州县抚安新集之民既改兵部尚书丁内艰起复专理塞外兵政壬寅北征羾给馈饷不绝仁宗嗣位改刑部尚书宣德庚戌以疾致仕正统元年卒遣官谕祭　　赵毅
按万姓统谱毅字孟弘好德子性孝友善属文工书草轻财下士以儒士举授工科给事中至工部右侍郎兼詹事府少詹事子宽监察御史敏吏部侍郎　　赵友同按万姓统谱友同字彦如长洲人系出宋宗室友同沈潜温雅有行谊自少笃学尝从宋濂游洪武末任华亭训导大臣数荐其文学与修永乐大典又与修五经四书大全书成当迁翰林母丧去卒于家　　赵谅按万姓统谱谅鄂国公外孙其母与孝康皇后为兄弟壮勇知兵建文元年六月以谅为留守右卫指挥佥事信任之谅能效职无私交未逾月靖难兵起谅时时奉密命往来诸将军中督察之壬午秋常宗人并得罪谅亦坐废忧惧卒　　赵俶
按万姓统谱俶字本初宋宗室之后母方任时梦异僧抱儿畀而承之已而生俶强记绝人八岁能诗文指物辄赋稍长博涉经史子集为文章有秦汉气寻登进士第拜国子助教　　赵岩
按万姓统谱岩堂邑人母亡奉父甚谨家贫常借贷以供父艰苦不使父知父殁合母葬建祠堂墓侧图亲容事之如生永乐中旌其门曰孝行　　赵让
按万姓统谱让肥城人家贫幼孤事母至孝佣力以供给母病祷祈欲以身代后母以天年终让号泣绝而复苏庐于墓侧有虎夜至让但悲泣虎自避去之后有劫入庐让告止有二升米以为母忌祭资贼感其孝以百钱遗之永乐中诏旌表其门　　赵泰
按明外史周忱传赵泰字熙和潞城人永乐中由举人入国子监授常州府同知有廉惠声迁工部郎中忱荐为协同都运益勤其职亡何疾卒　　赵季通
按万姓统谱季通天台人由教官知永丰龙溪二县宽厚爱民与修洪武实录累擢司业与董子庄同被选为赵府长史二人皆端平有守随事规益每侍讲读多所开悟当时论亲藩辅导之良以二人为极选云　　赵伦
按万姓统谱伦邠州人宣德中历官职方郎中有声升户部侍郎巡抚浙江后转河南布政使卒于官伦持身廉洁莅事严明人不敢干以私吏胥畏之　　赵荣按万姓统谱荣字孟仁闽县人正统间以善书荐授中书舍人直文渊阁十四年也先入寇至德胜门土城外朝廷欲遣使荣请行遂拜大理右少卿复迁鸿胪卿往复敌营与之辨论敌退改太常少卿仍直文渊阁景泰初奉使塞外迎英宗还京师升工部右侍郎未几复使塞外还升左侍郎张秋河决命荣董治之卒复故道天顺初升本部尚书曹钦犯阙荣帅子弟助官军致讨升兼大理卿卒　　赵胜
按明外史孙镗传赵胜字克功迁安人袭职为永平卫指挥使正统末进都指挥佥事天顺初与孙镗等预夺门功超迁都督佥事进同知成化四年充总兵官镇辽东七年召典五军营久之进左都督加太子太保十九年封昌宁伯胜初与李杲并有名后以夤缘得封物论大骇加太保营万贵妃茔坠崖石间死谥庄敏弘治初孙鉴乞袭爵吏部言胜无功不当传世乃授锦衣卫指挥使　　赵襄
按万姓统谱襄字元逊永新人世谱系宋宗室族蕃衍而遵礼诗胪列支分不出同里其地因名曰赵家院天顺壬午领荐于乡累试南宫不利游太学卒业后留京邸数年尽友天下之士由是闻见益博学业益精成化乙未同进士出身除松滋县尹以治行考最升刑部广东司主事历员外郎中谳狱明恕多所平反士大夫不以寻常法家目之弘治庚戌出守南宁府忧勤励政抱疚而卒子萱芹俱显　　赵昌
按万姓统谱昌字鸣盛别号朴庵泾县人宋永熙陵十六世孙由进士除户部主事操守廉勤为大司徒年公富所重历郎中以忤中贵调长沙府同知时洞寇窃发悉讨平之成化初复为户部郎中值苏松灾旱奉使检核奏减秋粮三十余万民因以苏升福建右参政廉出仓弊民隐粮米共数十万迁山东右布政卒　　赵时中
按名山藏本行记时中罗山人仕御史闻父病殁&#踊奔讣离家二百里庐墓苫寝朝夕哭奠负土成坟时岁凶多兵邻盗见时中蔬食水饮淡薄终孝各自相戒三年之中四十里内盗不入境　　赵璧
按万姓统谱璧字润夫历城人成化进士授刑科给事中万妃家人骄横璧奏劾谪荣经主簿天水六番高阳二招讨仇杀不止璧奉命往谕至则帖服酬以金帛不顾而出累升陕西按察佥事行部至永昌金川堡遇贼千余骑璧挺身与敌斩首数十颗夺马数十匹寻卒于官朝廷嘉其功遣官以羊酒祀　　赵新
按万姓统谱新字日新富阳人领乡荐入国监历官工部主事吏部郎中吏部右侍郎巡抚江西改南京吏部右侍郎寻调礼部仍以吏部右侍郎巡抚江淮升礼部尚书致仕卒　　赵鉴
按万姓统谱鉴字克正寿光人进士任御史升顺德知府时逆瑾扇虐鉴独尚宽和值旱率僚属诣神祠徒步祷雨历官刑部尚书　　赵辅
按万姓统谱辅凤阳人能诗赋有统御才成化中由济宁左卫指挥使升山东都指挥佥事奉命协赞军务后征剿两广以功封武靖侯　　赵宽
按万姓统谱宽字栗夫吴江人成化时进士第一累官浙江按察副使提学躬行率人罔事口耳随才成就学者兴起士经品题者率多成名在浙七年升广东按察使有声卒于官　　赵文奎
按万姓统谱文奎字天章江陵人少与弟文衡励志讲读举成化丁丑进士初知繁昌拜监察御史按凤阳清戎两浙出知雷州府历贵州右布政转应天府尹致仕器识端谅不苟于官　　赵履祥
按万姓统谱履祥字旋夫号石泉泾县人宋永熙陵之后举进士除户部主事员外郎中清理江浙屯田有实效知赣州府劝学兴礼祷旱弥寇政以最闻权太常少卿转鸿胪卿后谪守泸州蜀寇弗靖悉心保御升本省佥事兵备泸州　　赵九成
按万姓统谱九成鄞人初为郡学诸生时有学师督过诸生故早升堂诸生迟至则威以夏楚群生哗然一日或秽其公座弄之而九成素滑稽寡检束师意九成为之遂阴中之督学见黜九成被诬去以棋游京师尽一时棋士对局皆屈焉孝宗御燕殿召九成试之果压流辈所行算多出古棋谱外上曰真国手也命官鸿胪序班供御　　赵佑
