<!-- { "loadSidebar": true } -->
按万姓统谱讷字仲敏滑县人博学强记登至正进士授盐山知县洪武初为国子助教升翰林院学士改文渊阁大学士寻转国子祭酒严立学规诸生畏敬终于官命官赙祭官其子复祖　　宋杞
按万姓统谱杞字授之钱塘人前元乡贡进士邃于经史能诗画学马夏妙处咄咄逼真　　宋僖
按明外史赵埙传洪武二年太祖将修元史命征山林遗逸之士汪克宽胡翰宋僖陶凯陈基曾鲁高启赵汸张文海徐尊生黄篪傅恕黄锜傅着谢徽为纂修官僖字无逸余姚人元繁昌教谕遭乱归史事竣命典福建乡试　　宋亮
按万姓统谱亮字均礼鱼台人初名克刚字毅夫尝读诸葛武侯传慕其为人遂更名亮魁梧英发涉历经史每以古人自期洪武八年有司辟为本县儒学训导承元之余俗以古道督化拜福建右&#政抚绥有声民怀其德罢归优游耕钓乡人熏而善良者比比焉　　宋宾
按万姓统谱宾洛阳人性刚直遇事果决洪武间为太学生才能为众所推授清纪郎迁真定知府为政有方吏民信服秩满升陕西右布政　　宋礼
按万姓统谱礼字大本永宁人性刚果逊志笃学为时辈所重洪武间由太学生授山西按察司佥事永乐中累官工部尚书初营建北京命取材川蜀伐山通道深入险阻还朝特被嘉赏　　宋文
按万姓统谱文祥符人性资醇厚学行兼备洪武中河南&#政郑居贞以隐士荐送京师授山西按察司副使在任廉能著称风纪肃然　　宋性
按万姓统谱性德州人洪武中由国子生为刑部主事署本部右侍郎后黜为湖广按察副使调陕西永乐初升四川布政司右&#政进北京刑部右侍郎所在以廉能称比卒人多惜之　　宋琮
按明外史刘三吾传三吾官翰林学士洪武三十年偕白信蹈等主考会试榜发泰和宋琮第一北士无预者琮善易学登第官检讨既而诸生上言三吾等南人私其乡帝怒信蹈等论死三吾以老戍边琮亦遣戍琮永乐初赦还起刑部检校宣德中以检讨掌助教事卒　　宋伯义
按万姓统谱伯义西华人刚介有守言辞辨正洪武中以才行俱优由太学选擢山东布政司右&#政克着勤能永乐初转任陕西布政司清誉益彰　　宋玒
按万姓统谱玒唐县人洪武中举人才知祁门县廉慎有为以才行超卓迁监察御史执法不附不避豪势擢知南雄府以母忧去未几夺情起为金华知府有时名　　宋怿
按万姓统谱怿字子夷金华人文宪公孙怿父燧中书舍人怿思绍父学奉母孝蜀献王闻之时以粟帛赒其家专心力学书益工建文君即位念濂为兴宗旧学之臣召怿入翰林为侍书与刘彦铭朱思平皆知名建文时　　宋征
按名山藏臣林外记征不知何许人为宗人府经历上疏请削有罪藩王籍诸王皆怒耿炳文李景隆战数败征谓其有贰心屡与卢振谢升牛景先请诛之靖难后缚至不屈死并杀其孥而振升景先亦死　　宋忠按万姓统谱忠锦衣指挥使智勇有名建文时率兵三万保怀来仓卒列阵未成文皇一麾渡河战败被执死之　　宋献
按万姓统谱献永乐初知宁国府廉谨有设施门无私谒始终如一后升广东&#政民到今颂之　　宋子环按万姓统谱子环吉水人永乐甲申进士选为庶吉士预修永乐大典官至王府长史为人宽厚夷坦孝悌出于天性自守有素居两京三十余年足迹未尝涉权贵所述有词林&#梁园&#　　宋晟
按万姓统谱晟字景旸定远人永乐中以靖难功累升右都督进封西宁侯子琥瑛俱为驸马都尉袭侯爵瑛于正统中率兵征寇殁于阵追封郓国公谥忠顺　　宋明
按万姓统谱明字惟远浚县人初授户部主事督临清仓储中官监储者颇恣横明至一裁以法宿弊顿革升员外郎时有中贵奏乞庄田于保定滥及容城诸县上命明往按之廉得其情抗疏以闻版籍赖以不坠友有暮夜怀金进者明正色斥之曰杨震四知谓何而乃以是加我耶浙人因呼之曰铁宋今有铁宋卷藏于家官至&#政　　宋琰
按万姓统谱琰字廷圭奉化人永乐乙未进士选庶吉士侍皇太子监国南京十九年召修大典书成授中书舍人宣德初元迁礼部主事以亲老乞归省未逾月驿召还京正统初元选入史馆修宣宗实录二年以父丧去服阕转吏部考功主事入直内府九年迁河南右&#政时汝阳旱蝗琰往治之吁天自咎蝗弭而岁转丰稔民为之谣曰宋大&#施德政治豪强知利病捕蝗虫动天听降甘霖保民命七府安万民定景泰四年转太仆寺卿寻升兵部侍郎琰性温雅居家以孝友闻　　宋瑄
按万姓统谱瑄郓国忠顺公晟子建文中为府军右卫指挥使数从诸将御靖难兵有功灵壁之战披甲跃马先登斩首数级已而诸营兵败瑄犹格斗力屈死之靖难后晟功名大着封西宁侯卒永乐六年兵部上侯诸子孙名乞嗣封瑄子本晟长孙宜嗣上恶瑄令瑄弟琥嗣侯琥尚安成公主琥弟瑛尚咸宁公主琥罪废瑛嗣侯没于土木　　宋儒
按万姓统谱儒字文卿望江人初为弟子员治尚书及长仕为锦衣卫千户锦衣在国朝为禁侍可立取富贵儒独弗敓于利弗挠于势惟阴骘是求凡死狱必求其生不得其生乃已狱囚故无藉卧辄僵死儒奏以牧象草藉之囚系者缺食儒奏以无主盗赃食之咸为例山东盗败露既服其辜儒奏原其父母妻子暮夜有馈金辄却之于时锦衣言官之廉与惠者独称文卿云岁甲子邻弗戒于火火炽宋氏楼独岿然无恙　　宋钦
按万姓统谱钦苍梧人正统中擢湖广&#议值麓川乱命尚书王骥征之钦督运粮饷不避艰险至卢溪被贼遮留钦率兵挽弓扬矢迎敌厉声数其罪词气壮烈贼不敢逼　　宋旻
按万姓统谱旻字弘泽淳安人景泰辛未进士历都御史　　宋有文
按万姓统谱有文字显章资县人景泰辛未进士历都御史　　宋杰
按明外史周忱传刘孜巡抚江南十府成化元年召拜南京刑部尚书以宋杰代杰为人长者居二年罢去　　宋应奎
按万姓统谱应奎字尔章吉水人成化丙戌进士任编修　　宋端仪
按明外史黄仲昭传仲昭莆田人同邑宋端仪字孔时成化十七年进士官礼部主事进主客员外郎以按察佥事督广东学校卒官端仪慨建文朝忠臣湮没乃搜辑遗事为革除录建文忠臣之有录自端仪始也　　宋以方
按万姓统谱以方字义卿靖州人弘治进士授主事历瑞州知府宸濠之变不屈遇害赠光禄卿敕祠曰嘉忠　　宋恺
按万姓统谱恺字舜臣华亭人弘治癸丑进士历&#政　　宋冕
按万姓统谱冕字孔瞻余姚人弘治乙未进士历侍郎　　宋景
按万姓统谱景字以贤奉新人弘治乙丑进士历南京吏部尚书谥庄靖　　宋沧
按万姓统谱沧字伯仪巨野人正德戊辰进士历都御史　　宋璜
按万姓统谱璜威县人庠生正德六年流贼倡乱城陷贼入璜家初贼无害意有邑人马姓者窃贼银贼怒甚缚璜父升欲害之璜哀告愿替父死且绐之曰吾知银处贼随之觅不得竟遇害父因得免璜妻李氏方年二十三岁伏尸号恸曰君能替父死妾独不能替夫死耶不饮食者三日其母与姑解曰汝有此五岁病亟之儿汝在抚育犹或可生汝死决无生理使夫泯灭死亦何益李觉悟抚婴成立后为庠生守节二十余年而亡清苦始终一致　　宋玉
按万姓统谱玉字廷珍高陵人自幼好书不废道路人号宋五经举正德三年经魁任训导终渖府教授归乡学者从游甚众　　宋显章
按明外史孙清传濮州诸生宋显章以孝行着闻流贼过其门不敢犯里人多赖以全而显章之死也其妻辛氏自缢以殉知州李缉为孝节坊且祠祀其夫妇　　宋圭
按万姓统谱圭字元锡新城人嘉靖癸未进士历太仆寺卿　　宋淳
按万姓统谱淳字德完开化人嘉靖乙未进士历都御史　　宋惟元
按万姓统谱惟元字以贞余姚人嘉靖戊戌进士任主事　　宋应昌
按明外史石星传嘉靖二十年倭入朝鲜朝鲜乞援拜山东巡抚宋应昌为兵部右侍郎经略朝鲜应昌字桐冈仁和人与星定封贡议令沈惟敬私许和亲而倭兵猝犯晋州为官军所败给事御史疏劾应昌应昌度事难办方引疾乞休乃召为兵部左侍郎还朝被劾免卒　　宋大武
按万姓统谱大武字文成余姚人嘉靖辛丑进士历&#政弟大勺字道成同科进士历副使弟岳字伯镇同科进士历&#政　　宋国华
按万姓统谱国华字崇乐奉新人嘉靖甲辰进士历布政　　宋仪望
按明外史宋仪望传仪望字望之吉安永丰人嘉靖二十六年进士授吴县知县征授御史巡盐河东请开桑干河通宣大饷道工部尚书欧阳必进言道远役重遂报罢仪望寻省母归还朝受命督三殿门工严嵩子世蕃私贾人金属必进俾与工事仪望执不可工竣叙劳擢大理右寺丞世蕃以为德仪望请急归无所谢世蕃益怒会灾异考察京官遂坐以浮躁贬彝陵判官嵩败擢霸州兵备佥事进大名兵备副使改福建历迁大理少卿万历二年擢右佥都御史巡抚应天诸府进右副都御史四年稍迁南京大理卿逾年改北被劾罢归家居数年卒　　宋教
按无锡县志嘉靖丙辰夏倭寇焚掠教与乡勇御之斩贼首阎三等数人既而众溃力战而死　　宋纁
按明外史宋纁传纁字伯敬商丘人嘉靖三十八年进士授永平推官擢御史出视西关按应天诸府隆庆改元再按山西擢顺天府丞寻以右佥都御史巡抚保定迁南京户部右侍郎召还部进左改督仓摥吏部尚书杨巍去以纁代之巍在部不能正吏奸且遇事辄请命政府纁绝请寄&#廉抑贪罪黠吏百余人于执政一无所关白卒官谥庄敏　　宋焘
按明外史姜士昌传士昌进士累官江西&#政大学士沈一贯沈鲤相继去国士昌赍表入都上疏言一贯鲤并去舆论无不快一贯而惜鲤其意以阴讽李廷机廷机大恚疏辨诏镌三秩为广西佥事御史宋焘论救复诋一贯刺廷机帝益怒谪焘平定判官再谪士昌兴安典史焘泰安人万历二十九年进士自庶吉士授御史任气好搏击及坐谪旋请假归卒于家　　宋师襄
按明外史宋师襄传师襄耀州人万历四十四年进士历官御史崇祯元年擢太仆少卿屡迁至太常卿致仕十六年贼陷耀州不屈死　　宋应皋
按明外史张振德传天启元年奢崇明部将樊龙叛大足典史宋应皋集兵奋战力屈死　　宋一鹤
按明外史宋一鹤传一鹤宛平人为诸生见天下大乱即究心兵事崇祯三年举于乡授教谕以荐迁丘县知县巡按御史禹好善荐其知兵授兵部员外郎寻擢天津兵备佥事改饬汝南兵备进副使调郧阳十年湖广巡抚方孔照罢用杨嗣昌荐擢右佥都御史代之一鹤起乡举不十年骤秉节钺廷臣不能无忮御史卫周引上疏丑诋一鹤亦连疏引疾帝疑其伪下所司严核先以襄阳陷夺职戴罪汝宁被围命一鹤赴救方行城已陷李自成复陷襄阳连陷德安荆州一鹤以献陵为重急赴承天贼已骤至犯陵攻承天明年城陷一鹤自经巡按御史李振声执去被杀总兵钱中选创死知府王畿锺祥知县萧汉俱死之分巡副使张凤翥当城将陷时夺围出击中三刃裹创走募兵竟以创重卒　　宋玫
按明诗选小传玫字文玉莱阳人天启乙丑进士历知永城杞二县擢吏科给事中历官工部右侍郎　　宋引按陜西通志引生员崇祯八年巨寇攻陷陇州引不屈死之　　宋学朱
按明外史张秉文传崇祯十一年冬大兵下济南巡按御史宋学朱等分门死守援兵不至明年正月二日城破死之学朱字用晦长洲人崇祯四年进士为御史尝抗疏劾杨嗣昌田惟嘉时论壮之　　宋奇士
