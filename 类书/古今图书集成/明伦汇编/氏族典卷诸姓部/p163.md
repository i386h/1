<!-- { "loadSidebar": true } -->
按宋史俞传字祗若江宁人崇宁四年以上舍生赐进士第签书镇南军判官未赴为辟雍博士秘书省正字吏部员外郎起居舍人兼定嘉二王记室擢中书舍人居三月进给事中除显谟阁待制知蔡州明日复留逾年出为襄州还拜给事中蔡京再相憾向所用士多畔己叶梦得言独否遂拜御史中丞陈士风六弊又发户部尚书刘炳为举子时阴事京方倚炳为腹心戾其意改翰林学士迁兵部尚书以枢密直学士知开德府石公&#在襄州以论衙前事谪言者谓实倡之罢提举崇禧观竟以毁绍圣法度贬常州团练副使安置太平州行未至复述古殿直学士知江宁府　　俞梦龟
按尚友录梦龟铜陵人始生时母梦羽士授之黄龟因名生即有齿能言梦中尝有读书声六岁读六籍九岁应童子科授秘书正字　　俞易直
按尚友录易直字平叔歙人尉彭泽不苟取不沽名以母老不仕归尝有病县令卢知原往视之问以后事曰棺已具衣已浣附葬先茔他无须也卢退遗以钱五万易直曰吾素贫岂以五万钱变我志哉　　俞俟按万姓统谱俟宣和中知归安县凡事处之以公朱&#请括诸路隐匿田县独不与盐法屡变私贩者罪甚重县独宽之　　俞宗亨
按万姓统谱宗亨字兼善山阴人知漳州罢溪港津渡之权减去经总制钱苛取者著述有山林思古录群经感发等书四十余卷　　俞靖
按尚友录靖一名猷仲字宋佑婺源人积学砥行晚号西郊老人与朱韦斋先生为星溪十友　　俞侔
按宋史俞汝尚传汝尚孙侔绍兴中敷文阁直学士　　俞观能按万姓统谱观能字大任夔子绍兴初应诏诣阙上书特授德安府录事参军登十二年进士时二圣尚狩沙漠九重盰食观能裒古今君臣孝弟事曰孝弟类鉴凡七卷上之授审察江阴军教授改秩而卒　　俞丰按建宁县志丰字应南长吉保人登干道二年第调建阳尉捕盗应赏丰曰若受赏是利其为盗也枢密刘珙闻而器之调柳州教有教授危轝者以衍圣公女为妾丰见轝曰师儒官风教所关今以圣人后为妾可乎轝遂以适士人继辟四川茶马干官诸司荐擢迁司农丞检核财用出入皆得其实出知秀州最闻召除金部郎所陈朝议皆报可除浙西提举寻改浙东提刑多所平反民以不冤擢太常少卿时光宗宴驾孝宗梓宫亦未发合台议礼先后不决丰引圣经先轻后重之言为证议遂定迁中书舍人累迁吏部侍郎值天旱因上言人主当振纪纲不可假外戚以柄不报一日入朝见苏师旦在班列趋之者众乃连疏求退除文华阁待制奉祠以归号云谷老人　　俞茂系按万姓统谱茂系夔孙干道二年进士拜和州通判临政以平允见称于时　　俞极
按万姓统谱极宣城人好礼喜士干道中宁国府上言其义居累世不析诏旌门闾并复其家　　俞端礼
按万姓统谱端礼金华人干道四年任乌程尹民间赋丁绢钱三氓出一缣不输绢而折其值一缣千钱后增至五千钱民不胜其苦端礼疏请于朝岁蠲民钱六万　　俞庭椿
按尚友录庭椿字寿翁临川人干道八年进士仕终新淦令庭椿有大志而廉介自持见者莫不喜其才服其敏爱其清尝出使金自北还因纪次其道路所经山川人物与夫语言事迹之可用者为北辕录　　俞闻中按尚友录闻中字梦达邵武人从学朱熹登淳熙八年进士累加知黎州悉意抚字吏民感惠　　俞烈
按万姓统谱烈字若晦临安人祖彻与张九成凌景夏齐名烈少警敏淳熙八年试礼部第一以太学录转对论浙西围田为运河及民田之害乞精选郎官与漕臣按视开复迁太学博士光宗即位转对乞酌咸平元佑之制日轮讲读官内直以备访问进国子博士为秘书郎出守嘉兴上供及额即止不肯增缗钱以受最赏为司封郎官论民间义役寻借户部尚书忤冑论去家居五年嘉定初知庆元府镇以清净移知镇江府抚辑流移曲尽恩义权礼部侍郎兼中书舍人不以往事惩于勋戚滥恩貂珰佚罚宫掖夤缘干请多格不行号盘隐居士有盘隐诗编掖垣制草奏议北征等集　　俞澄
按图绘宝鉴澄字子清吴兴人作竹石得文苏二公遗意清润可爱光宗朝任大理少卿　　俞汝霖
按万姓统谱汝霖字季泽遂安人有智略庆元初辰州溆浦山猺作乱汝霖应募与官入洞生擒渠魁毁其穴又捕九溪全洞之贼补承信郎官都转运使阶金紫光禄大夫　　俞诚一
按万姓统谱诚一字则明分水人嘉定进士官南康教授白鹿书院山长迁国子监丞转奉议郎平居喜怒不形遇事刚果不为祸福怖莅官内外如一所著南畴集十五卷　　俞瑞
按万姓统谱瑞字公美新昌人文章高古真德秀奇其文曰此他日台谏选也与弟浙齐名端平二年进士通判庆元性不芥蒂于仇怨摧抑困乏克谨厥身不失尺寸　　俞士千
按万姓统谱士千字吉仲婺源人嘉熙间游太学有声宝佑间登科调德安博士乡人士以士千学行昭着乞改差乡郡州上其事有旨令兼紫阳书院山长　　俞琰按万姓统谱琰字伯华永丰人淳佑进士知临江军赠朝请大夫提刑湖南当时立廉吏碑以颂其德政居家立义塾社仓以周宗族异姓之贫者　　俞勋
按万姓统谱勋字怡叔婺源人登淳佑甲辰进士第历官知来安县通判滁州摄州事州岁课栗园数千缗例输于倅勋不受归之官库月俸外以他名入者一无所取后参议淮东帅府卒初真德秀每患时文浮靡省试得其文赏其谨厚置之高等以励学者　　俞琰按尚友录琰字玉吾吴人宝佑间以词赋称宋亡隐居不仕于书无所不读精于易尤好鼓琴所著书千余卷　　俞浙
按万姓统谱浙字季渊新昌人开庆乙未进士甲科德佑乙亥除太常丞辞不赴除监察御史辞不允促命入台首奏三疏痛陈时病皆留中不行改除大理少卿不就于是浩然而归浙笃行寡言庄重介洁年八十卒所著有五经孝经离骚审问共数十卷　　俞克堪按万姓统谱克堪字用可永丰人景定进士授龙岩宰有政绩擢刑部架阁承直郎平生恬静自守无躁进心尝作诗以见志　　俞天倪
按万姓统谱天倪婺源人景定元年登第授芜湖尉摄邑事有宗室以樵夫不让路诉于官县判按仪制贱避贵樵夫合避宗室轻避重宗室合避樵夫时人称之　　俞兴
按万姓统谱兴理宗时守嘉州元兵围城五旬兴夜开关力战而围解诏俞兴一十六人各官五转寻以兴为四川制置副使知嘉定府事兼成都安抚副使理宗曰俞兴嘉州城下之捷尢为奇伟赐兴金带　　俞君选按万姓统谱君选婺源人景定壬戌进士授武宁县主簿后为扬州司理参军扬真泰饥建议赈给所活数十万人迁淮东制幕已而径归累辟不就名其居为艮轩曰时止时行艮之义也在我当止吾何为不乐哉　　俞
按万姓统谱&#字心远婺源人师鼎峰赵良钧初良钧以宗室举进士教授广德军宋&#不仕&#所著有春秋释义一守良钧之说吴文正公澄序之　　俞振翁
按万姓统谱振翁字邦义婺源人长于诗子元凯亦能诗　　元
　　俞全
按元史羊仁传俞全杭州人幼被掠卖为刘家奴后获为良自汴步归杭寻其母及姊得之事母以孝闻　　俞师鲁
按万姓统谱师鲁字唯道婺源人卓悟秀挺三岁能识奇字知读书日诵数百千言大德间江浙行省荐其行能应茂材异等江东使者涿郡卢挚荐之辟署史馆编修以亲老求外为隆兴路学教授丁外艰家居十年至治中为广德路教授秩满授松江府知事多有政绩民为之歌曰俞公未来案牍纷披吏馋而欺俞公既来官僚怡怡吏饱而嬉惟其黑帻使我心恻府中事无大小须其一言而决卒于官有易春秋注说未脱稿藏于家　　俞奕曾
按万姓统谱奕曾字唯父性高简喜读书见异帙函收之卷积累数百乙亥江浙乱镇邑为墟奕曾避难归安无以为庇筑草室一间坐卧其中枵腹不食富贵人欲见之罕接其面至元中县学诸生争迎为师辄辞谢君故名家代有显者至奕曾居贫力学不求于世其节益着号时斋　　俞述祖
按元史俞述祖传述祖字绍芳庆元象山人由翰林书写考满调广东元帅府都事入为国史院编修官已而出为沔阳推官至正十二年蕲黄贼迫境述祖领民兵捍御之兵力不支沔阳城陷述祖为贼所执械至其伪主徐寿辉所诱之使降述祖骂不辍寿辉怒支解之有子方五岁亦死事闻赠奉训大夫礼部郎中象山县男　　俞元膺
按万姓统谱元膺字元应婺源人治春秋至正间高第授翰林学士尝编邑志长于诗有二李家数　　俞远按万姓统谱远字之近弈曾之子自号空谷山人身&#神骨秀竦好着小冠戴文山&#笠衣白绮裘俨然神仙中人行出一市人尽惊好读书隐居教授笃行古道里中多化之客有质疑义者应之若响客不能难至正壬辰乡寇窃发所过残毁筑土为室啸歌其中长吟短咏语出必惊人如龙门桐歌小石湾行澄江八景等篇传诵人口其文行于世有豆亭集学诗管见　　明
　　俞廷玉
按名山藏臣林记廷玉耕于巢之野彭祖为群盗廷玉从其部李普胜军普胜败廷玉与其县人廖永忠等结船巢湖数与左君&#战不胜而归船于太祖廷玉爵万户从渡江拔采石取太平廷玉爵军总管攻取边湖水阳泾县溧阳固城湖太平河三汊口巳火元中丞军取陈兆先定台城及镇江诸县廷玉皆有功迁元帅汉将赵普胜陷池据枞阳廷玉击杀甚众进复池迁佥枢密院事攻普胜于安庆战死太祖为吴王时赠廷玉枢密院同知追封河间郡公　　俞通海
按名山藏臣林记通海其先濠人彭祖为群盗从其部李普胜军普胜败与其县人廖永忠等结船巢湖数与左君&#战不胜而归船于太祖黄墩之战通海斗尢力爵万户从渡江拔采石取太平通海爵军总管攻取边湖水阳泾县溧阳固城湖太平河三汊口已与蛮子中丞战获一船火元中丞军于水陆取陈兆先定台城及镇江诸县通海皆有功迁秦淮统军元帅寻迁行枢密院判官汉将赵普胜陷池据枞阳通海击其栅江营追杀甚众获巨舰数百进复池迁佥枢密院事已通海战汉友谅于龙江走之又追之于采石矢中臂论功第一迁枢密院同知从攻武昌迁中书省平章政事巳与吴士诚战中流矢死赠光禄大夫追封豫国公巳改封虢国公谥忠烈通海沉机简重劳不矜能严而有惠卒无子　　俞通源
按名山藏勋封记南安侯俞通源巢人以平章镇守江淮属大将军征中原洪武三年授开国辅运推诚宣力武臣荣禄大夫柱国侯禄千五百石赐诰券与誓身免二死子免一死侯二十二年卒　　俞通渊
按名山藏勋封记越隽侯俞通渊以参侍舍人累功属西平侯征蛮洪武二十五年授开国辅运推诚宣力武臣荣禄大夫柱国侯禄二千五百石予诰世明年以罪削爵竟逆靖难师战死白沟河除　　俞茂
按万姓统谱茂初名荣字子懋休宁人早岁读书授徒通兵法元末天下乱父士英结乡兵与贼战于马岭死之茂从枢密院判婺源汪同保障辑宁乡邑复附入明朝从取婺源捣严陵授枢密院判官及靖三衢定德兴克乐平而江西诸郡以次收服还守南昌太祖高皇帝以永新重地而茂常战守命抚众戍之授武德将军守御永新修城池兴庙学有古良将风　　俞廷芳按万姓统谱廷芳岩水人洪武初知建宁府政尚简易尢笃意学校蠲役劝士儒风渐振民多其德既去而尢思之　　俞彦诚
按万姓统谱彦诚婺源人刻志诗书博通经史尢精春秋教授乡里洪武初绩溪休宁交聘为邑教官力以疾辞不起卒于家　　俞贞木
