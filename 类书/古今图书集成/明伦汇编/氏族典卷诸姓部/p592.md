<!-- { "loadSidebar": true } -->
按隋书王世充传充字行满本西域人也祖支颓耨徙居新丰颓&#死妻与仪同王粲野合粲遂纳之为小妻其父收随母嫁粲因姓王氏充卷发豺声沉猜多诡诈开皇中为左翊卫后以军功拜仪同炀帝时累迁至江都郡丞时帝数幸江都充善候人主颜色每入言事帝善之大业八年隋始乱充内怀侥幸卑身礼士有系狱抵罪者充皆枉法出之及吴人朱燮晋陵人管崇起兵江南充募江都万余人击破之每有&#捷必归功于下所获军实皆推与士卒由此人争为用十年齐郡贼帅孟让自长白山寇掠诸郡至盱眙有众十余万充羸师示弱因其懈弛出兵奋击乘胜尽灭贼帝以充有将帅才略始遣领兵十二年迁江都通守时猒次格谦为盗数年兵十余万充帅师斩之威振群贼帝大悦自执杯酒以赐之充乃言江淮良家美女并愿备后庭帝逾喜遇李密攻陷兴洛仓诏遣充为将军以拒密败绩自系狱请罪越王侗遣使赦之宇文化及杀帝于江都充与元文都奉侗为主侗以充为吏部尚书封郑国公及侗取元文都卢楚之谋拜李密为太尉充夜勒兵围宫城获文都杀之讽侗令拜为尚书左仆射总督内外诸军事又授其兄恽为内史令入居禁中未几李密破化及还士卒皆&#充乘其敝击之密以数十骑遁逃充悉收其众东尽于海南至于江又讽侗拜为太尉署置官属寻自称郑王既而废侗于别宫僭即皇帝位唐遣秦王率众围之充战&#不利遣使请救于窦建德建德率精兵援之至武牢为秦王所破擒建德以诣城下于是出降至长安为雠人独孤修德所杀　　王儒信按隋书李密传翟让所部王儒信劝让为大冢宰总统众务以夺密权密闻其言杀王儒信　　王伯当
按隋书李密传东郡贼帅翟让聚党万余人密归之因王伯当以策干让让推密为主上密号为魏公后密杀让乃令徐世绩单雄信王伯当分统其众会王世充悉众来决战密留王伯当守金墉自引精兵逆之密败绩王伯当弃金墉保河阳密轻骑归之谓伯当曰兵败矣久苦诸君我今自刎请以谢众众皆泣莫能仰视密遂归唐　　王仲伯
按隋书李密传杨元感败密与王仲伯亡抵平原贼帅郝孝德孝德不礼之

　张姓部选句
晋陆云张二侯颂张氏之先盖少昊氏之苗裔也其在春秋晋德方休而张老延誉爰暨有汉文成佐命于初基司空扬声于末叶流长祚远世不乏侯北周庾信贺娄公神道碑昔者轩丘命氏初分兄弟之姓若水降居始建诸侯之国自是以官为族因地为宗水派枝分其可知矣公讳慈字元达本姓张清河东武城人也仕于周张仲为孝友谋于晋张彦为贤臣韩有开地则五世强国赵有孟谈则三卿不战唐陈子昂袁州参军李府君妻张氏墓志铭昔轩辕锡嗣弧矢崇威畏其神者三百年得其姓者十四族金貂七叶汉天子之忠臣鼎足三公晋武皇之名相孤卿玉帛世有其庸

　王姓部列传十
　　唐一
　　王雄诞
按唐书王雄诞传雄诞曹州济阴人少强果膂力绝人杜伏威起用其计战多克署骠骑将军初伏威度淮李子通袭之伏威被创堕马雄诞负逃葭泽中裒啸散亡又为隋将来整所窘众复溃别将西门君仪妻王勇决而力负伏威走雄诞总麾下壮士十余人从之追兵至雄诞还拒数被创气弥厉伏威遂脱阚棱年长于雄诞故军中号棱大将军雄诞小将军后伏威令辅公祏击子通以雄诞棱为副雄诞提私卒数百衔枚夜往乘风火之子通大败武德四年与子通战苏州却之子通惧遁保余杭雄诞追禽之歙贼汪华据郡称王且十年雄诞还师攻之华面缚降苏贼闻人遂安据昆山无所属伏威使讨之雄诞以邑险而完攻之引日遂单骑造垒门陈国威灵因开晓祸福遂安即降以前后功授歙州总管封宜春郡公伏威入朝以兵属雄诞辅公祏反夺其兵缢之雄诞爱人善抚士能致下死力每破城邑整众山立无丝毫犯死之日江南士庶为流涕高祖嘉其节以子世果袭宜春郡封太宗立优诏赠左骁卫大将军越州都督谥曰忠世果垂拱初至广州都督安西大都护　　王君廓按唐书王君廓传君廓并州石艾人少无行尝负竹笱如鱼具内置逆刺见鬻缯者以笱囊其头夺缯去而主不辨也乡里患之大业末聚兵为盗掠虞乡宋老生列营迫之粮尽诈请降老生稍缓之一昔遁去归李密密不甚礼乃归国授上柱国假河内太守从战东都有功为右武卫将军诏劳之曰尔以十三人破贼万自古无有也进爵彭国公镇幽州击突厥入朝帝赐所乘马令自廷中乘以出谓侍臣曰昔蔺相如叱秦王目眦皆裂君廓往击建德李绩遏之至发愤大呼鼻耳皆流血其勇何特古人哉会庐江王瑗反欲夺君廓兵以委王诜君廓从数骑候诜诈斩之因执瑗以功授幽州都督瑗家口悉赐之居职不守法度长史李元道数以法绳督猜惑不自安会被召至渭南杀驿吏亡奔突厥野人斩之　　王行敏
按唐书王行敏传行敏并州乐平人隋末为盗长高祖兴来降拜潞州刺史迁屯卫将军刘武周入并州寇上党取长子壶关或言刺史郭子武懦不支且失潞帝遣行敏驰往既至会有告子武谋反遂斩之州民陈正谦者以信义称乡里出粟千石济军由是人自奋贼乃去行敏又败窦建德兵于武陟武德四年督兵徇燕赵与刘黑闼战历亭破之既而释甲不设备为黑闼所掩缚致麾下终不屈贼遂斩之且死西向跪曰臣之忠惟陛下知之帝闻而悼惜　　王君愕
按唐书王及善传及善父君愕有沉谋隋乱王君廓掠邯郸君愕往说之高祖入关与君廓偕来拜君愕大将军封新兴县公累迁左武卫将军从太宗征辽死于阵赠左卫大将军幽州都督邢国公陪葬昭陵　　王绩按唐书王绩传绩字无功绛州龙门人性简放不喜拜揖乡族庆吊冠昏不与也与李播吕才善大业中举孝悌廉洁授秘书省正字不乐在朝求为六合丞以嗜酒不任事时天下亦乱因劾遂解去叹曰罗网在天吾且安之乃还乡里绩有奴婢数人种黍春秋酿酒养凫雁莳药草自供以周易老子庄子置&#头他书罕读也欲见兄弟&#度河还家游北山东皋着书自号东皋子乘牛经酒肆留或数日高祖武德初以前官待诏门下省故事官给酒日三升或问待诏何乐邪答曰良酝可恋耳侍中陈叔达闻之日给一斗时称斗酒学士贞观初以疾罢复调有司时太乐署史焦革家善酿绩求为丞吏部以非流不许绩固请曰有深意竟除之革死妻送酒不绝岁余又死绩曰天不使我酣美酒邪弃官去自是太乐丞为清职追述革酒法为经又采杜康仪狄以来善酒者为谱李淳风曰君酒家南董也所居东南有盘石立杜康祠祭之尊为师以革配着醉乡记以次刘伶酒德颂其饮至五斗不乱人有以酒邀者无贵贱&#往着五斗先生传豫知终日命薄葬自志其墓绩之仕以醉失职乡人靳之托无心子以见趣　　王远知
按唐书王远知传远知系本琅邪后为扬州人父昙选为陈扬州刺史母昼寝梦凤集其身因有娠浮屠宝志谓昙选曰生子当为世方士远知少警敏多通书传事陶弘景传其术为道士又从臧兢游陈后主闻其名召入重阳殿辩论超诣甚见咨挹隋炀帝为晋王镇扬州使人介以邀见少选发白俄复鬒帝惧遣之后幸涿郡召远知见临朔宫帝执弟子礼咨质仙事诏京师作玉清元坛以处之高祖尚微远知密语天命武德中平王世充秦王与房元龄微服过之远知未识迎语曰中有圣人非王乎乃谂以实远知曰方为太平天子愿自爱太宗立欲官之苦辞贞观九年诏润州即茆山为观俾居之远知多怪言诧其弟子潘师正曰吾少也有累不得上天今署少室伯吾将行即沐浴加冠衣若寝者遂卒或言寿盖百二十六岁云调露中追赠大中大夫谥升真先生武后时又赠金紫光禄大夫天寿中改谥升元　　王珪
按唐书王珪传珪字叔玠祖僧辩梁太尉尚书令父顗北齐乐陵郡太守世居郿隋开皇十三年召入秘书内省为太常治礼郎季父颇坐汉王谅反诛珪亡命南山十余年高祖入关李纲荐署世子府谘议参军太子与秦王有隙帝责珪不能转导流巂州太子已诛太宗召为谏议大夫珪推诚纳善每存规益帝益任之封永宁县男黄门侍郎迁侍中进封郡公坐漏禁近语左除同州刺史俄召拜礼部尚书兼魏王泰师子敬直尚南平公主是时诸主下嫁以帝女贵未尝行见舅姑礼珪曰吾当受公主谒见以成国家之美于是与夫人坐堂上主执笲盥馈乃退其后公主降有舅姑者备妇礼本于珪十三年病帝遣公主就第省视卒赠吏部尚书谥曰懿珪少孤与房元龄杜如晦善母李尝曰而必贵然未知所与游者何如人会元龄等过其家李窥大惊&#具酒食欢尽日喜曰二客公辅才汝贵不疑　　王君操
按唐书张琇传太宗时有即墨人王君操父隋末为乡人李君则所杀亡命去时君操尚幼至贞观时朝世更易而君操窭孤仇家无所惮诣州自言君操密挟刃杀之剔其心肝啖立尽归死有司州上状帝为贷死　　王少元
按唐书王少元传少元博州聊城人父隋末死乱兵遗腹生少元甫十岁问父所在母以告即哀泣求尸时野中白骨覆压或曰以子血渍而渗者父胔也少元镵肤阅旬而获遂以葬创甚弥年乃兴贞观中州言状拜徐王府参军　　王恭
按唐书孔&#达传王恭者滑州白马人少笃学教授乡闾弟子数百人贞观初召拜太学博士讲三礼别为义证甚精博盖文懿文达皆当时大儒每讲&#举先儒义而必畅恭所说　　王琰
按唐书孔&#达传&#达与颜师古司马才章王恭王琰受诏撰五经义训凡百余篇号义赞诏改为正义云　　王义方
按唐书王义方传义方泗州涟水人客于魏孤且窭事母谨甚淹究经术性謇特高自标树举明经诣京师客有徙步疲于道者自言父宦远方病且革欲往省困不能前义方哀之解所乘马以遗不告姓名去由是誉振一时不肯造请贵势补晋王府参军直弘文馆魏征异之欲妻以夫人之侄辞不取俄而征薨乃娶人问其然曰初不附宰相今感知己故也素善张亮亮抵罪故贬吉安丞久之徙洹水迁云阳显庆元年擢侍御史不再旬会李义府纵大理囚妇淳于迫其丞毕正义缢死义方劾奏帝方安义府狡佞恨义方以孤士触宰相贬莱州司户参军岁终不复调往客昌乐聚徒教授母丧隐居不出卒年五十五　　王宏按龙城录宏济南人与太宗幼日同学问为八体书及帝即位访宏所在乡人竟传隐去　　王方翼
按唐书王方翼传方翼字仲翔并州祁人祖裕隋州刺史尚同安大长公主官开府仪同三司方翼早孤母李为主所斥居凤泉墅方翼尚幼杂庸保执苦不弃主薨还京师太宗擢右千牛高宗立而从祖女弟为皇后调安定令徙瀚海都护司马再迁肃州刺史州无隍堑寇易以攻方翼乃发卒建楼堞烽逻精明仪凤间河西蝗独不至方翼境而他郡民或馁死皆重茧走方翼治下乃出私钱作水硙簿其赢以济饥瘵构舍数十百楹居之全活甚众裴行俭讨遮匐奏为副兼检校安西都护永淳初十姓阿史那车簿啜叛围弓月城方翼引军战伊丽河败之西域平以功迁夏州都督妖贼白铁余以绥州反诏方翼与程务挺讨平之封太原郡公武后时王后属无在者方翼自视功多冀不坐而后内欲因罪除之未得也及务挺被杀即并坐方翼流崖州卒于道方翼善书与魏叔琬齐名子珣玙&#　　王敬直
按唐书王珪传珪子敬直尚南平公主封南城县男后生交皇太子承干徙岭外　　王福畤
按唐书王勃传勃父福畤雍州司功参军左迁交址令　　王&#
按唐书王勃传勃兄泾州刺史&#
　　王&#
