<!-- { "loadSidebar": true } -->
按宋史秦翰传翰字仲文真定获鹿人十三为黄门开宝中迁高品太平兴国四年崔彦进领众击契丹翰为都监以善战闻雍熙中出为瀛州驻泊仍管先锋事迁入内殿头高品镇定高阳关三路排阵都监淳化四年补入内押班赵保忠叛命李继隆率师问罪翰监护其军次延州翰虑保忠遁逸即乘驿先往矫诏安抚以缓其阴计王师至翰又讽保忠以地主之礼郊迎因并驱而出保忠遂就擒以功加崇仪副使至道初为灵环庆州清远军四路都监真宗即位加洛苑使入内副都知咸平中河朔用兵以为镇定高阳关排阵都知败契丹于莫州东徙定州行营钤辖王均之乱为川峡招安巡检使督众击贼五战五捷归朝迁内园使领恩州刺史出为镇定高阳关前阵钤辖又徙后阵破契丹又为邠宁泾原路钤辖兼安抚都监景德初车驾将北巡先遣翰乘传往澶魏裁制兵要许便宜从事俄充邢洛路钤辖又召为驾前西面排阵钤辖勾大阵翰即督众环城浚沟洫以拒契丹工毕契丹兵果暴至翰不脱甲冑七十余日契丹乞和凯旋留泊澶州月余令率所部兵还京师加宫苑使入内都知出为泾原仪渭钤辖迁皇城使入内都知以翰在边久宣力勤尽特置是名以宠异焉翰表让不听大中祥符初从东封改昭宣使又为群牧副使祀汾阴是岁夏州属户有扰境上者即日遣翰往睢上按视遍巡边部及翰至事宁复还扈从凡行在诸司细务悉令裁决不须中覆礼毕加领平州团练使奉祀亳州掌如汾阴八年营葺大内诏翰参领其事闰六月暴卒于内庭之廨年六十四赠贝州观察使翰倜傥有武力以方略自任前后战斗身被四十九创性温良谦谨接人以诚信轻财好施与将士同休戚能得众心九年重赠彰国军节度　　秦再雄按辰州府志再雄辰州猺人也武健有谋在周行逄时屡以战斗立功蛮党服之太祖既下荆湖思得通蛮情习险阻知勇可任者以镇抚之召再雄至阙下擢辰州刺史官其子为殿直赐予甚厚仍使自辟吏属予一州租赋再雄感恩誓以死报至州日训土兵得三千人皆能披甲渡水历山飞堑捷如猿猱又选亲校三十人分使诸蛮以传朝廷招徕之意诸蛮莫不风靡终太祖世无变患　　秦传序
按宋史秦传序传传序江宁人淳化五年充夔峡巡检使李顺之乱贼众奄至傅夔州城下传序督士卒昼夜拒战婴城既久危蹙日甚长吏皆奔窜投贼城中乏食传序出囊橐服玩尽市酒肉以犒士卒慰勉之众皆感泣力战传序度力不能拒乃为蜡书遣人间道上言臣尽死力誓不降贼城坏传序赴火死　　秦怀志按宋史秦翰传翰子怀志内殿崇班
　　秦奭
按宋史秦传序传传序死贼家寄荆湖间子奭溯峡求父尸溺死　　秦煦
按宋史秦传序传传序子煦为殿直
　　秦昉
按宋史秦传序传传序子昉为三班奉职
　　秦希甫
按吴县志希甫字辨之元丰二年进士元符中为陕西转运判官初熙河将王赡下邈川待制胡宗回为帅复遣赡取青唐诏立鄯州而以邈川为湟州未几属羌叛宗回讨之数败希甫言自河至湟道路险厄往者如赴死所湟州本温溪心故地当求温氏之后立为屏辅皆在可弃事下宗回宗回持不可希甫罢去崇宁初党论起言者又以希甫弃地为罪降官入党籍云　　秦&#
按万姓统谱&#溧阳人为人长者岁收万斛租乡民输粟令自行概当元丰间频岁饥馑作粥以饲全活者众　　秦观
按宋史秦观传观字少游一字太虚扬州高邮人少豪隽慷慨溢于文词举进士不中强志盛气好大而见奇读兵家书与己意合见苏轼于徐为赋黄楼轼以为有屈宋才又介其诗于王安石安石亦谓清新似鲍谢轼勉以应举为亲养始登第调定海主簿蔡州教授元佑初轼以贤良方正荐于朝除太学博士校正秘书省书籍迁正字而复为兼国史院编修官绍圣初坐党籍出通判杭州刘拯论其增损实录贬监处州酒税使者承风望指以谒告写佛书为罪削秩徙郴州继编管横州又徙雷州徽宗立复宣德郎放还至藤州出游光亭而卒年五十三　　秦觌　秦觏
按宋史秦观传观弟觌字少章觏字少仪皆能文　　秦仔按万姓统谱靖康中二圣北狩仔赍诏回命高宗图恢复　　秦怀忠
按万姓统谱怀忠博白人以文学孝廉称应四举第初令徐闻后知容州有治声　　秦梓
按江宁县志梓字楚材少有才名登宣和进士第授太学录擢枢密院编修官历知台秀袁太平常湖六州除翰林院学士出知宣州再移湖州告老赠光禄大夫为桧之兄桧当国梓恶其所为自江宁徙溧阳时有柳下司马之目焉　　秦桧
按宋史秦桧传桧字会之江宁人登政和五年第补密州教授继中词学兼茂科历太学学正靖康元年除职方员外郎时议割三镇以弭兵命桧借礼部侍郎为割地使还拜殿中侍御史迁左司谏未几除御史中丞闰十一月汴京失守二帝幸金营二年金人立张邦昌为伪楚邦昌遗金书请还桧不许二帝北迁桧从至燕山会金主吴乞买以桧赐其弟挞懒为任用挞懒攻山阳建炎四年十月桧与妻王氏自军中航海归行在入见拜礼部尚书首奏所草与挞懒求和书盖桧在金庭首倡和议故挞懒纵之使归也绍兴元年除参知政事拜右仆射同中书门下平章事兼知枢密院事二年桧奏置修政局自为提举八月罢为观文殿学士提举江州太平观又诏落职榜朝堂示不复用五年金主既死挞懒主议卒成其和复资政殿学士仍旧宫祠除观文殿学士知温州六年改知绍兴府寻除醴泉观使兼侍读充行宫留守权赴尚书枢密院参决庶事帝驻跸平江召桧赴行在桧以醴泉观兼侍读赴讲筵七年授桧枢密使八年拜右仆射同中书门下平章事兼枢密使桧独专国决意议和十年以明堂恩封桧莘国公十一年拜左仆射中书门下平章事兼枢密使进封庆国公徽宗实录成迁少保加封冀国公十二年太后还慈宁宫加太师封魏国公进封秦魏两国公命子&#以秘书少监领国史进建炎元年至绍兴十二年日历五百九十卷十五年帝幸桧第桧妻妇子孙皆加恩十六年桧立家庙十七年改封桧益国公二十年桧趋朝殿司小校施全刺桧不中磔于市时桧疾愈朝参许肩舆二孙扶掖仍免拜二十五年桧病帝幸桧第问疾诏加封建康郡王是夜桧卒年六十六后赠申王谥忠献开禧二年追夺王爵改谥谬丑　　秦元
按宋史牛皓传绍兴五年金右都监撒离曷犯秦川宣抚司队官秦元死于阵赠三官录其子　　秦&#
按宋史秦桧传桧子&#举进士第一&#本王孽子桧妻妹无子妻贵而妒桧在金国出&#为桧后桧还其家以&#见桧喜甚桧乞禁野史又命子&#以秘书少监领国史进建炎元年至绍兴十二年日历五百九十卷&#因太后北还自颂桧功德凡二千余言皆&#笔十五年除翰林学士十八年除知枢密院事二十年加少保二十五年桧病帝幸桧第问疾&#奏请代居相位者帝曰此事卿不当与遂命直学士院沈虚中草桧父子致仕制&#犹遣其子埙与林一飞郑楠夜见台谏谋奏请己为相而诏&#进少师致仕　　秦埙
按宋史秦桧传绍兴二十三年桧孙敷文阁待制埙试进士举省殿试皆为第一及廷试埙攻专门之学帝读埙策皆桧&#语于是降埙第三修撰实录院二十五年桧病诏埙提举江州太平兴国宫　　秦巨
按宋史李诚之传秦巨字子野丞相桧曾孙通判蕲州金人犯境与郡守李诚之协力捍御求援于武昌安庆月余兵不至策应兵徐挥常用等弃城遁城破巨与诚之各以自随之兵巷战死伤略尽巨归署疾呼吏人刘迪令火诸仓库乃赴一室自焚有老卒见烟焰中着白战袍者识其巨也冒火挽出之巨叱曰我为国死汝辈可自求生掣衣就焚而死特赠巨五官秘阁修撰封义烈侯立庙蕲州赐颜褒忠时小将江士旺等斗死淳佑十二年特封巨义烈显节侯　　秦浚按宋史李诚之传秦巨通判蕲州金人犯境城破子浚从父死赠通直郎　　秦&#
按宋史李诚之传秦巨通判蕲州金人犯境城破子从父偕死赠通直郎　　金
　　秦当
按元史秦起宗传起宗曾大父当金季兵起窾山麓为洞奉亲以居傍窾大洞匿其里中百人具牛酒出待兵兵入索惟见其亲属曰孝士也释之去里人曰秦父生我　　元
　　秦长卿
按元史秦长卿传长卿洛阳人姿貌魁特性俶傥有大志世祖在京兆潜藩已闻其名既即位务收揽时才以布衣征至京师长卿尚风节好论事以气岸相高是时尚书省立阿合马专政长卿上书请诛之事下中书阿合马为人便佞善伺人主意又其赀足以动人中贵人力为救解事遂寝然由是大恨长卿除兴和宣德同知铁冶事竟诬以折阅课额数万缗逮长卿下吏籍其家产偿官又使狱吏杀之未几王着聚徒杀阿合马帝后悟亦追罪之斫棺戮尸并诛其子而长卿冤终不白　　秦起宗
按元史秦起宗传起宗字元卿其先上党人后徙广平深水县起宗生长兵间学书无从得纸父顺削柳为简写以授之成诵削去更书年十七会立蒙古学学辄成辟武卫译史御史中丞塔察儿爱其才迁中台史是时尚书省专制更张起宗持文严密无所泄仁宗即位罢尚书省转中书史累迁太子家令司典簿官上言东宫官属辅导德义财赋非所治也朝廷是之迁南台御史朝议以起宗治蜀幕府忘其名曰秦元卿帝引笔改曰起宗其眷注如此拜中台御史元会赐只孙服令得与大宴迁都漕运使帝召谕之曰漕输事多废阙赖御史治之尔出为抚州路总管至官有司供张甚盛问其费所从出小吏不敢隐曰借办于民遂亟使归之几席仅给而已居一岁以老去官明年以兵部尚书致仕居一岁卒谥昭肃子四人钧铨铎镛钧西台御史镛延徽寺经历铨都省掾铎蚤卒　　秦山甫
按元史秦长卿传长卿从子山甫为靖康府判官闻长卿冤状即日弃官去累荐不起卒　　秦从德
按元史秦长卿传长卿从子山甫山甫子从德江浙行省参知政事　　明
　　秦从龙
按明外史陈遇传秦从龙字元之洛阳人仕元官和林行省左丞改江南行台侍御史会兵乱避居镇江太祖命从子文正及李文忠聘之从龙与妻陈偕来太祖邀与同处朝夕访以时事尽言无隐至正二十五年冬从龙子泽死请告还镇江太祖出郊送之寻从龙亦病卒年七十　　秦裕伯
按明外史张以宁传秦裕伯字景容大名人仕元累官至福建行省郎中遭世乱弃官客扬州久之复避地上海养母母卒居丧尽礼张士诚据姑苏遣人招之拒不纳吴元年太祖命中书省檄起之裕伯上书固辞洪武元年复征称病不出帝乃手书谕之裕伯拜书涕泗横流不得已入朝授侍读学士二年改待制旋为治书侍御史三年诏设科取士以裕伯为京畿主考官裕伯博辨善论说占奏悉当帝意出知陇州卒于官　　秦约
按太仓州志约字文仲至正间官崇德州教授洪武初应召试慎独箴拜礼部侍郎以母老辞归再征诣京师以年老难剧任命授五百里内儒官得溧阳教谕八年请老归卒　　秦逵
按明外史秦逵传逵字文用宣城人洪武十八年进士历事都察院奉檄清理囚徒宽严得体帝嘉其能擢为工部侍郎命修阙里圣庙二十二年进尚书明年改兵部尚书未几复改工部二十五年坐事自杀　　秦仲章按万姓统谱仲章洪武中为慈溪县丞廉正不挠时李仲文为宁波知府遣吏马仁生行县违法仲章械仁生至阙下太祖嘉之即升仲章为宁波知府降仲文为慈溪县丞　　秦时中
按万姓统谱时中洪武中知雷州府谨厚端严寮属吏民咸畏仰之岁旱祷雨辄应修复陂塘民沾其利各邑乡都建立坛所以严春祈秋报之祀　　秦泰
