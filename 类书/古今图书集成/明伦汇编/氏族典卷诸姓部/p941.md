<!-- { "loadSidebar": true } -->
按万姓统谱充字公度南城人邵武县尉好自洁清平居衣冠容貌肃然临事以沈默静慎为主无或过差人以廉节称之　　蔡元鼎
按万姓统谱元鼎漳浦人少以文章自豪为乡先生所著有中庸大学解语孟讲义洪范会元杂类诗　　蔡定按宋史蔡定传定字元应越州会稽人家世微且贫父革依郡狱吏佣书以生郡狱吏一日坐舞文法被系革以诖误年七十余矣法当免系鞫胥任泽削其籍年而入之罪定痛念父当耆年以非辜堕圄狴誓将身赎数诣府号訴请代弗许定知父终不可赎于是预为志铭其墓又为状若诣府者结置袂间皆叙陈致死之由冀其父之必免也以建炎元年十二月甲申自赴河死府帅闻之立命出革厚为定具棺敛事而抚周其家　　蔡青
按万姓统谱青漳浦人绍兴间青与同县人邹进熊保俱为左翼军步兵时山寇焚县治郡发皇甫某领步兵二十五人屯于县北门贼率三百余人至西关皇甫某曰我等当效力血战三人先披发操戈瞋目叱于众曰吾属当为国死既而与贼遇自卯至酉杀伤甚众贼分两道而遁三人乘势迫追贼势穷反斗三人皆中伤以殁邑人哀之为衣衾棺殓合葬于邑西门外今犹相传曰勇士墓　　蔡兹
按尚友录兹字光烈永春人绍兴十二年进士历官南安守秋满除广宪抗辞甚力遂挂冠归筑长春书室兹早以文学名尝为考试官谓人曰吾取中后生三篇策皆欲为朝廷措置大事他日必非寻常人乃朱文公也　　蔡孝恭
按万姓统谱孝恭元导四世孙博闻强记以贤良荐上批鳞十三策至京师或谓合谒当路孝恭曰以妩媚取科第吾不能也遂归不仕　　蔡洸
按宋史蔡洸传洸字子平其先兴化仙游人端明殿学士襄之后徙霅川父伸左中大夫洸以荫补将仕郎中法科除大理评事迁寺丞出知吉州召为刑部郎徙度支以户部郎知镇江府就除司农少卿召试吏部尚书移户部求去除徽猷阁学士知宁国府奉祠归卒　　蔡幼学
按宋史蔡幼学传幼学字行之温州瑞安人试礼部第一是时外戚张说用事宰相虞允文梁克家皆阴附之幼学对策列其罪虞允文恶之遂得下第教授广德军执政荐之除敕令所删定官寻以母忧去光宗立以太学录召改武学博士逾年迁太学擢秘书省正字迁秘书郎宁宗即位累迁刑部侍郎力求罢去升宝谟阁直学士提举高寿宫召权兵部尚书卒　　蔡霆发按万姓统谱霆发字子飞南安人学行纯笃登淳熙甲辰第以邑最登朝主管官告院着家训集鉴　　蔡发按万姓统谱发字神与建阳人博学强记高简廓落不与世俗相俯仰因去游四方闻见益广邃于易象天文地理三式之说无所不通而皆能计其得失杜门扫轨专以教子读书为事子元定生十岁即教使读西铭稍长则示以程氏语录邵氏经世张氏正蒙而语之曰此孔孟正脉也晚号牧堂老人朱文公尝称发所以教其子者不于利禄而开之以圣贤之学其志识高远非世人所及　　蔡
按万姓统谱&#字庆崇新昌人干道进士初调湘潭簿雪旁邑冤狱却馈赆宪台荐其廉明调巴州教授改安化令庭无留讼寻倅金州&#为人静&#平居饮酒赋诗当官辨治整暇与上官论事有不可必力争之卒于官时人多敬慕焉　　蔡子宜
按万姓统谱子宜以书经中乡试第二人时解元亦书经故坊曰同元明年登进士第敕归荣既起陈情母老子幼诏可其归凡饮食服御不敢并于亲居乡无分少长必接以恭及亲终丧葬如礼着丧记起复抗疏乞骸骨归附亲&#以经术教授乡里着披云集　　蔡开按万姓统谱开字子明崇德人父熙孝感令以廉平闻开第进士宰德清值军兴征调县为不扰及去民攀留之知邵武郡初官租石带籴四斗备赈后为民患开请罢带籴遇荒输官价视时高下俾民自籴患遂已除漕司兼知岳州点军营田九军一日而毕又区画营佃军国两利改漕江西属郡旱捐漕计以济有畏斋集十五卷　　蔡辟
按万姓统谱辟开之弟字之正博通六经居太学以直谅称第进士除授海陵侍从荐辟孝友累迁国子博士升监察御史论事慷慨首言百司欺罔及郡县暴敛师将掊&#之弊又乞风厉士大夫收用善类以为国本官终国子祭酒　　蔡必胜
按万姓统谱必胜字直之平阳人干道初中右科第一累迁阁门舍人幸臣曾觌方用事冀其附己必胜故不往出知邵州对辞论择方面人才天下大计孝宗异之曰观卿一表前程未可量也还带御器械光宗在东宫闻其不见曾觌叹息言佳士及即位擢知合门事孝宗上仙光宗不能丧中外汹汹忧祸起旦夕必胜与赵汝愚定议立宁宗天下晏然必胜功最韩胄方规专擅忌之出知庐州既镇淮右遂议浚熙河造战舰大张声势以基远图未就擢吉州刺史奉祠卒　　蔡戡
按万姓统谱戡字定夫忠惠公襄四世孙居道陵调溧阳尉督捕应格置弗言登干道丙戌甲科持节五羊所部十四郡岁以敷银为病戡代输民甚便之升漕易湖南宪时李昂霄有异谋传闻汹汹戡乘其未定单车驰喻其党相顾愕然首服宁宗朝为京兆尹岁涝籴艰戡亟请赈民赖以济胄当国乃请老　　蔡元定按宋史蔡元定传元定字季通建州建阳人父发博览群书号牧堂老人以程氏语录邵氏经世张氏正蒙授元定曰此孔孟正脉也元定深涵其义既长辨析益精闻朱熹名往师之时韩胄擅政设伪学之禁沈继祖刘三杰疏诋熹并及元定元定谪道州州县捕元定甚急元定闻命不辞家即就道杖履同其子沉行三千里至舂陵远近来学者日众一日谓沉曰可谢客吾欲安静以还造化旧物阅三日卒胄既诛赐谥文节子渊沉　　蔡齐基
按万姓统谱齐基字梦传连州人年十九领乡荐尝着周易述解九卷吕东莱见其书荐进于朝诗尢甚高词翰踔厉自成一家　　蔡念成
按万姓统谱念成九江人嘉定初长延平书院学博而精行谊尢明粹一时学士倚为斯文桢干西山真德秀帅长沙未上亦来预讲冠屦趋跄弦诵洋洋闻朝夕　　蔡渊
按万姓统谱渊字伯静元定长子渊既受学家庭而又友黄干张孚诸贤清修苦节有父风与弟沉躬耕不仕着周易训解发先儒所未发　　蔡沉
按宋史蔡元定传元定子沉字仲默少从朱熹游年仅三十屏去举子业一以圣贤为师隐居九峰当世名卿物色将荐用之沉不屑就　　蔡和
按万姓统谱和字廷杰晋江人从朱文公高弟陈易受业居白石村丧祭皆酌古礼乡闾化之一时泉士如郑思忱郑思恭苏思永王次傅卓琮王隽王以翼江与权黄必昌文学精粹皆其门人时号为紫阳别宗云　　蔡抗
按宋史蔡抗传抗字仲节处士元定之孙绍定二年进士差主管尚书刑工部架阁文字召试馆职迁秘书省正字升校书郎迁著作佐郎特授尚书司封员外郎寻为国子司业拜宗正少卿进直龙图阁知隆兴府拜太常少卿迁工部侍郎同知枢密院事拜参知政事落职予祠起居郎林存请加窜削从之未逾年复端明殿学士提举洞霄宫致仕卒谥文肃　　蔡模按万姓统谱模字仲觉元定之孙行甚高度甚夷隐居笃学一以圣贤为师当时名士多师尊之尝辑朱文公之书为续近思录淳佑中谢方叔乞表异之以劝后学有旨补迪功郎　　蔡志学
按万姓统谱志学字及之新昌人淳佑进士初调兴国主簿宪使李迪爱其才檄入签幕按法讯拟民称不冤秩满调武昌节度掌书记再调太和令独立不挠剖决如流寻授清江倅未几知高邮终朝奉郎自号如心有集传尝题小如山庙云平生事可对人说囊无一分关节钱寄语江神明着眼好分风力送归船　　蔡蒙吉
按尚友录蒙吉程州人年十二应童子科赐进士出身授韶州司法值世变未上郡守檄署梅州城陷被执骂贼而死三日颜色不变元将异而瘗之　　金
　　蔡松年
按金史蔡松年传松年字伯坚父靖宋宣和末守燕山宗望军至白河靖以燕山府降元帅府辟松年为令史齐国废置行台尚书省于汴松年为行台刑部郎天德初擢吏部侍郎俄迁户部尚书海陵迁中都徙榷货务以实都城复钞引法皆自松年启之改吏部尚书寻拜参知政事迁尚书右丞未几为左丞久之进拜右丞相封卫国公正隆四年薨谥文简　　蔡珪按金史蔡松年传松年子珪字正甫中进士第除澄州军事判官迁三河主簿丁父忧起复翰林修撰同知制诰改户部员外郎久之除河东北路转运副使复入为修撰迁礼部郎中封真定县男珪已得风疾失音不能言乃除潍州刺史致仕卒　　蔡八儿
按金史蔡八儿传八儿不知其所始趫捷有勇性纯质可任时为忠孝军元帅天兴二年自息州入援会大将奔盏遣数百骑驻城东遣八儿率挽强兵百余潜出暗门渡汝水左右交射之自是兵不复薄城筑长垒为久困计上令分兵防守四城以殿前都点检兀林荅胡土守西面八儿副之已而战死　　元
　　蔡珍
按元史蔡珍传珍彰德安阳人父兴幼隶军籍从征权管军百户兴告老以珍代之中统十四年授忠显校尉十七年升忠武校尉中卫亲军总把俄改属后卫二十一年改授胶东海道都漕运司丁壮万户府都镇抚二十七年进后卫亲军千户元贞元年告老归子恕袭　　蔡槐
按万姓统谱槐饶州德兴人侨居建康嗜读书卓荦不羁工相术至元中召至京诏问休咎多验授集贤学士辞不拜归隐钟山　　蔡微
按万姓统谱微琼山人通经史善文词元末隐居不仕李思迪叙其文谓海南儒者未能或之先也　　蔡元按万姓统谱元汝南人学通五经门徒千人其著录者万人征辟不就顺帝时征拜议郎讲论五经同异迁侍郎出为弘农太守　　明
　　蔡子英
按万姓统谱子英永宁人元季举进士累官显宦元军败单骑走关中入南山有司以形求之械送京师命释之授以官不受退而上书大略谓臣之事君犹女之适人一与之醮终身不改事君之道一食其禄终身不二朝廷重之命馆于仪曹忽一夜大哭不止人问故子英曰思旧主尔知其志不可送之出塞　　蔡哲按万姓统谱哲字思贤武昌人始仕陈友谅为御史岁壬寅来归授江南行省理问升右司郎中命往赣州招谕熊天瑞天瑞遂遣子入朝擢哲中书省参政命往四川报伪夏明升聘因挟画史同往图其山川险易以献后为侍御史以所举御史犯法被劾坐免官卒朝廷惜之命赐棺归葬乡里　　蔡瑄
按万姓统谱瑄荣河人洪武中以仪礼司序班累官通政使出纳以公劾正众谬百司肃然以养病还卒于道讣闻御制文以祭并赐赙镪复其家三年　　蔡按万姓统谱&#洪武中为福建参政廉明自持政事以正风俗合民心为要民皆慕之　　蔡诚
按万姓统谱诚洪武中知郁林州慈祥恺悌民心悦服值岁饥发仓廪以赈贷不候报及卒百姓思之如丧慈母　　蔡运
按万姓统谱运南康人以贡起家历官四川参政清劲直谅不谐于俗罢归复起宾州知州有惠政靖难后论死百姓怜而思之　　蔡新
