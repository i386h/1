<!-- { "loadSidebar": true } -->
按梁书范岫传岫字懋宾济阳考城人也高祖宣晋征士父羲宋兖州别驾岫起家奉朝请还迁太子家令以名行为时辈所与博涉多通水明中迁尚书左丞出为南义阳太守未赴职迁右军谘议参军永元末出为晋安王长史行南徐州事义师平京邑征为尚书吏部郎天监五年迁散骑常侍八年出为晋陵太守九年入为祠部尚书十三年卒二子褒伟　　范缜按梁书范缜传缜字子真南乡舞阴人也晋安北将军汪六世孙祖璩之中书郎父蒙早卒缜起家齐宁蛮主簿累迁尚书殿中郎建武中迁领军长史出为宜都太守母忧去职居于南州义军至缜墨绖来迎高祖与缜有西邸之旧见之甚悦及建康城平以缜为晋安太守征为尚书左丞缜与王亮私相亲结坐徙广州缜在南累年追还京既至以为中书郎国子博士卒官子胥字长才起家太学博士有口辩为鄱阳内史卒于郡　　范元琰
按梁书范元琰传元琰字伯珪吴郡钱塘人也祖悦之太学博士征不至父灵瑜居父忧以毁卒元琰博通经史兼精佛义然性谦敬不以所长骄人齐建武二年征为安北参军事不赴天监十年卒于家　　范怀约按南史颜协传吴人范怀约能隶书协学其书殆过真　　北魏
　　范绍
按魏书范绍传绍字始孙敦煌龙勒人太和初充太学生高祖选为门下通事令史迁公车令寻除奉车都尉转右都水使者母忧去职起除龙骧府长史其年冬使还都值朝廷有南讨之计绍为西道六州营田大使还拜游击将军迁龙骧将军太府少卿出除安北将军并州刺史清慎守法颇得民和复入为太常卿庄帝初遇害河阴　　范&#儿
按魏书蒋少游传高祖时有范&#儿者善围棋使萧赜赜令江南上品王抗与&#儿制胜而还　　北周
　　范迪
按周书萧&#传范迪顺阳人祖缜尚书左丞父胥鄱阳内史迪少机辩善属文历中书黄门侍郎尚书右丞散骑常侍岿之十七年卒子裒迪弟遹文采劣于迪而经术过之位至中卫东平王长史　　唐
　　范履冰
按唐书元万顷传武后讽召诸儒论撰禁中周王府户曹参军范履冰与选履冰者河内人垂拱中历鸾台天官二侍郎春官尚书同凤阁鸾台平章事兼修国史载初初坐举逆人被杀　　范崇凯
按尚友录崇凯内江人善属文明皇命作华萼楼赋入奏为天下第一弟元凯齐名时号梧冈凤　　范传正
按唐书范传正传传正字西老邓州顺阳人父惀为户部员外郎传正举进士宏辞皆高弟授集贤殿校书郎历歙湖苏三州刺史有殊政进拜宣歙观察使代还改光禄卿以风痹卒　　范希朝
按唐书范希朝传希朝字致君河中虞乡人初从邠宁军为别将事节度使韩游德宗在奉天以战守功累兼御史中丞贞元四年拜宁州刺史俄迁振武节度使卤人惮伏贞元末拜右金吾大将军宪宗立检校尚书左仆射俄检校司空出为朔方灵盐节度使迁河东率师讨王承宗败之木刀沟然老病不能有大功还朝以太子太保致仕卒谥宣武　　后唐
　　范延光
按五代史范延光传延光字子相州临漳人唐明宗为节度使梁将康延孝阴送款明宗明宗求可以通于庄宗者延光辄自请行后为梁兵所得下狱数月庄宗入汴出之拜检校工部尚书明宗时为宣徽南院使迁枢密使末帝以为天雄军节度使晋高祖起太原封临清王天福二年延光反高祖攻之逾年不克使谒者入魏赦延光延光乃降使归河阳杨光远利其赀以壮士驱之至浮桥推堕水溺死　　宋
　　范质
按宋史范质传质字文素大名宗城人后唐长兴四年举进士晋天福中宰相桑维翰奏为监察御史迁主客员外郎岁余为翰林学士知制诰周广顺初拜中书侍郎进位左仆射世宗不豫入受顾命恭帝嗣位加开府仪同三司封萧国公宋初加兼侍中干德初帝将有事园丘以质为大礼使进封鲁国公二年罢为太子太傅卒　　范廷召
按宋史范廷召传廷召冀州枣强人周广顺初应募为北面招收指挥使迁殿前指挥使宋初转本班都知从征太原再转都虞候太平兴国中出为唐州马步军都指挥使雍熙三年议北征召为马步军都军头领平州刺史与贼遇固安南破其众乘胜下涿州师还迁日骑右厢都指挥使端拱初出为齐州防御使二年转殿前都虞候咸平二年契丹入塞车驾北巡廷召与战嬴州西契丹遁去录功加检校太傅四年卒子守均至散员都虞候演州刺史守信内严承制合门祗候守宣内殿崇班守庆更名珪后为荆湖制置发运副使　　范旻
按宋史范质传质子旻字贵参以父任右千牛备身累迁著作佐郎宋初为度支员外郎俄知开封县迁邕州开宝九年知淮南转运事车驾征晋阳召为右谏议大夫师还加给事中坐受人请求贬房州司户移唐州卒子贻孙官至主客员外郎　　范杲
按宋史范质传质从子杲字师回父正青州从事杲少孤质视如己子以荫补太庙斋郎再迁国子四门博士太平兴国初迁著作郎直史馆雍熙二年同知贡举擢知制诰求典京兆视事逾年境内不治移知寿州召为史馆修撰改右谏议大夫知濠州复召为史馆修撰至京师卒子坦亦登进士第　　范正辞
按宋史范正辞传正辞字直道齐州人父劳谦获嘉令正辞登第调补安阳主簿开宝中判入等迁国子监丞太平兴国中有言饶州多滞讼选正辞知州事至则宿系皆决遣之胥吏坐淹狱停职者六十三人端拱二年代归迁仓部员外郎咸平二年出为河东转运使三年以本官兼侍御史知杂事坐鞫任懿狱贬滁州团练副使会赦复为仓部考功员外郎大中祥符三年卒五子识讽并进士及第　　范讽
按宋史范正辞传正辞子讽字补之以荫补将作监主簿举进士第迁大理评事通判淄州累迁太常博士以疾监舒州灵仙观召还拜右司谏改尚书礼部员外郎再迁户部郎中改翰林侍读学士宰相吕夷简嫉讽诡激贬武昌军节度行军司马徙保信军母丧服除改将作少监知淮阳军复给事中卒子宽之终尚书刑部郎中知濠州　　范雍
按宋史范雍传雍字伯纯世家太原曾祖仁恕仕蜀为宰相祖从龟刑部侍郎后葬河南遂为河南人雍中进士第为洛阳主簿累官龙图阁待制陕西都转运使环原州属羌扰边以雍为安抚使迁右谏议大夫明年拜枢密副使迁尚书吏部侍郎元昊反拜振武军节度使知延州元昊先遣人通款于雍雍信之不设备一日引兵数万破金明寨乘胜至城下大将石元孙刘平皆为贼所执雍左迁户部侍郎居一岁复吏部侍郎知河中府又为资政殿学士知永兴军徙河南府又迁礼部尚书卒谥忠献子宗杰历陜西转运使先雍卒宗杰子子奇　　范宗古
按万姓统谱宗古高平人干兴初自成均博士来守江阴明习文法开示悃膈黜豺狼之凶礼刍荛之善百废具举积诉咸辩范仲淹称其清风之下人则啸歌阳春之来物自鼓舞有自来矣　　范仲温
按万姓统谱仲温字伯玉仲淹兄以恩例补新昌尉盗不入境知黄岩善政种种以太子中舍致仕　　范仲淹按宋史范仲淹传仲淹字希文唐宰相履冰之后其先邠州人也后徙家江南遂为苏州吴县人仲淹二岁而孤母更适长山朱氏从其姓名说少有志操举进士第为广德军司理参军迎其母归养改集庆军节度推官始还姓更其名迁大理寺丞母丧去官晏殊知应天府闻仲淹名召真府学服除以殊荐为秘阁校理积迁至枢密副使王举正懦默不任事谏官欧阳修等言仲淹有相材请罢举正用仲淹遂改参知政事仲淹曰执政可由谏官而得乎固辞不拜愿与韩琦出行边路为陕西宣抚使未行复除参知政事会边陲有警因与富&#请行边于是以仲淹为河东陕西宣抚使知邠州以疾请邓州寻徙杭州再徙青州会病甚请颍州未至而卒谥文正仲淹内刚外和性至孝为政尚忠厚所至有恩四子纯佑纯仁纯礼纯粹　　范师道
按宋史范师道传师道字贯之苏州长洲人进士及第知广德县累迁都官员外郎吴育举为御史出知常州徙广南东路转运使召为起居舍人同知谏院迁兵部员外郎判都水监与谏官御史数奏枢密副使陈升之不当用升之罢师道亦出知福州顷之以工部郎中入为三司盐铁副使知明州卒师道厉风操前后任言责有闻　　范迪简
按万姓统谱迪简字道卿剑浦人庆历进士陈襄得其文二轴大加称赏后调官至阙下以尝受赵抃荐不肯一谒识者伟之子峒峋嵎峣俱登科　　范镇
按宋史范镇传镇字景仁成都华阳人举进士第一调新安主簿召试学士院超授直秘阁擢知谏院迁翰林学士出知陈州神宗即位复为翰林学士王安石行新法镇力争之安石大怒自草制极诋之以户部侍郎致仕哲宗立封蜀国公薨谥忠文　　范祥
按宋史范祥传祥字晋公邠州三水人进士及第自干州推官稍迁殿中丞通判镇戎军历知庆婺华三州提举陕西银铜坑冶铸钱祥晓达财利建议变盐法后人不敢易稍加损益人辄不便累迁度支员外郎制置解盐使卒　　范恪
按宋史范恪传恪字许国开封人少隶军籍选为殿前指挥使康定元年元昊数寇边试武伎擢内殿崇班庆州北路都巡检使与攻白豹城破之以功迁内殿承制改左骐骥副使卤犯大顺城诸将皆闭城自守恪率兵二千余战克之改宫苑副使环庆路兵马都监恪骁勇善射临难敢前故数有战功累迁至保信军节度观察留后以疾出为永兴军路副都总管卒　　范纯佑
按宋史范仲淹传仲淹子纯佑字天成性英悟尚节行能文章籍籍有称以荫守将作院主簿又为司竹监以非所好即解去从仲淹之邓得疾昏废卧许昌富&#守淮西过省之犹能感慨道忠义凡病十九年卒子正臣守太常寺太祝　　范纯仁
按宋史范仲淹传仲淹子纯仁字尧夫以父任为太常寺太祝中皇佑元年进士第知襄邑县治平中擢江东转运判官召为殿中侍御史迁侍御史纯仁请出遂通判安州升知蕲州历京西提点刑狱京西陕西转运副使召还拜兵部员外郎同知谏院坐失察僚佐燕游左迁知和州徙庆州环州种古执熟羌为盗流南方过庆呼冤纯仁以属吏非盗也古避罪谰讼诏御史治于宁州纯仁就逮狱成古以诬告谪亦加纯仁以他过黜知信阳军移齐州哲宗立复直龙图阁知庆州召除给事中元佑初进吏部尚书数日同知枢密院事三年拜尚书右仆射司谏吴安诗正言刘安世交章击纯仁党蔡确纯仁力求罢以观文殿学士知颍昌府召还复拜右仆射宣仁后崩哲宗亲政召章惇为相纯仁坚请去遂以观文殿大学士知颍昌府徙河南府又徙陈州吕大防等窜岭表会明堂肆赦章惇先期言此数十人当终身勿徙纯仁闻而忧愤欲斋戒上疏申理之疏奏忤惇意诋为同罪落职知随州明年又贬武安军节度副使永州安置时疾失明闻命怡然就道徽宗即位授纯仁光禄卿分司南京邓州居住遣中使至永赐茶乐道除右正议大夫提举崇福宫不数月以观文殿大学士中太一宫使诏之促入觐纯仁乞归许养疾徽宗不得已许之卒谥忠宣子正平正思　　范纯礼
