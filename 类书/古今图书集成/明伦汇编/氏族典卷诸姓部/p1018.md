<!-- { "loadSidebar": true } -->
按广东通志待问字葵孺南海人登万历甲辰进士初授连城知县再调晋江擢礼部主事调吏部历文选郎中寻丁内艰起升佥都御史巡抚应天时魏珰煽焰中外冒颂功德建生祠遍吴中待问抵江宁诣陵毕即疾驰履任不肯附媚崇祯特简少司农总漕玺书褒嘉先时漕法濡滞待问为整饬之漕入淮督发比先年早至数月越年拜本部尚书召对多所筹策以二品考满荫子赐银两羊酒隆眷冠诸廷僚呕心竭力至是遂痿吏部代疏奉旨驰驿回起户部尚书管都御史未几以病终待问端伟廉恪敏毅忠孝所著有史涉诗集文集署铨典铨总漕筹计疏略履历子象蒙赴阙为父请谥得赐忠定象蒙应恩荫移于其弟　　李流芳
按明外史李流芳传流芳字长蘅万历三十四年举于乡工诗善书尤精绘事天启初会试北上抵近郊闻警赋诗而返遂绝意进取四明谢三宾知嘉定县事合唐时升娄坚程嘉燧及流芳诗刻之曰嘉定四先生集　　李标
按明外史李标传标字汝立高邑人万历三十五年进士改庶吉士授检讨屡迁少詹事天启中拜礼部右侍郎协理詹事府标师同邑赵南星魏忠贤党因列之东林同志录中标惧祸引疾去庄烈帝登极即家拜礼部尚书兼东阁大学士崇祯元年三月入朝未几李国来宗道杨景辰相继罢去标遂为首辅累加至少保户部尚书武英殿大学士五疏乞休三年得请家居六年卒谥文节　　李希孔
按明外史王允成传李希孔字子铸三水人万历三十八年进士授中书舍人擢南京御史给事中姚宗文阅辽东军排经略熊廷弼希孔连疏劾之泰昌元年冬陈时政七事天启三年上折邪议以定两朝实录疏诏付史馆参酌已又请出客氏于外请诛崔文升忌者甚众指为东林党未几卒官　　李祯宁
按明外史乔若雯传李祯宁任丘人万历三十八年进士历官山西按察使罢归佐白慧元拒守城破率家众格斗身中数槊而死一门从死者数人　　李日宣
按明外史郑三俊传李日宣字伯吉水人万历四十一年进士授中书舍人擢御史天启元年出理河东盐政还朝以族父邦华佐兵部引嫌归五年逆党倪文焕劾邦华日宣为东林邪党遂削籍庄烈帝即位复故官崇祯三年起官巡按河南还朝掌河南道事屡进太常卿九年擢兵部右侍郎镇守昌平久之进左侍郎协理戎政寻叙护陵功加兵部尚书十三年擢吏部尚书十五年会推阁臣日宣以蒋德璟等名上帝令再推数人而工部侍郎宋玫与焉帝御中极殿令诸臣奏对玫陈九边形势甚辩帝恶其干进叱之以徇情滥举责日宣等回奏奏上帝怒不解命褫冠带下刑部狱上戍边久之赦还卒　　李继贞
按明外史李继贞传继贞字征尹太仓州人万历四十一年进士除大名推官历迁兵部职方主事天启四年典试山东坐试录刺魏忠贤削籍崇祯元年起武选员外郎进职方郎中有声田贵妃父弘遇以坐门功求优叙不获屡疏诋继贞中官曹化淳欲用私人为把总继贞不可化淳怒与弘遇日伺其隙谗之帝坐小误落职十一年用荐起历南京尚宝卿寻迁顺天府丞超拜兵部右侍郎巡抚天津督蓟辽军饷十四年诏发水师援辽坐战舰不具除名明年召为兵部添注右侍郎得疾卒　　李蕃
按明外史李蕃传蕃日照人万历四十一年进士由庐江知县人为御史为魏忠贤心腹朱国祯当国不为忠贤所喜蕃希指劾去之同官排击忠良多其代草始出督畿辅学政建祠天津河间真定呼忠贤九千岁加太仆卿视御史事忠贤败被劾罢逆案既定赎徒为民　　李国
按明外史李标传李国高阳人万历四十一年进士由庶吉士历官詹事天启六年七月超擢礼部尚书入阁释褐十四年即登宰辅魏忠贤以同乡故援之性宽厚及引去荐韩爌孙承宗自代卒谥文敏　　李孙宸按广东通志孙宸字伯襄香山人少警敏淹博于书无所不读万历壬子中第二癸丑成进士授翰林院庶吉士先是神庙光庙相继升遐班联中门户角立戈矛互起孙宸识炳几先适持节册封藩府事竣归里惟闭户著述不问家人生产未几晋掌春坊左庶子晋南祭酒詹事府侍读学士寻教习庶吉士尝以名节砥砺晋南礼部珰党忌之几矫旨削夺赖内阁李国申救得旨另推崇祯初晋北礼部左侍郎掌翰林院晋经筵充日讲寓箴规于剖析&#合时政上霁颜听受有行学俱优之褒庚午回部颁程式以挽浮靡禁异服以还朴茂转南礼部尚书甲戌秋三疏乞骸俱奉旨慰留末几染疮患卒于位年五十有五孙宸性孝友立朝居乡廉介可为矜式诗祖三百篇字祖晋魏草篆&#楷皆工着有建霞楼等集行世崇祯九年督学魏浣初举祀郡乡贤　　李怀信
按明外史李怀信传怀信大同人由世荫历都指挥佥事掌山西都司廉勤数被推荐万历中迁延绥中路参将进定边副总兵四十三年擢甘肃总兵官威名著河西四十七年辽东急诏充援剿总兵官时熊廷弼为经略使令怀信守沈阳蒙古暖兔炒花谋入犯廷弼急移怀信戍首山寇不敢入俄泛懿有警檄怀信击却之辽事益急廷弼复负气凌诸将怀信不能堪引疾去天启二年起镇大同明年罢巳追录边功进左都督久之卒于家　　李应升
按明外史李应升传应升字仲达江阴人万历四十四年进士授南康推官士民服其公廉谣曰前林后李清和无比林谓晋江林学曾以清慎著称者也天启二年征授御史屡上疏讥切近习魏忠贤恶之杨涟劾忠贤得严旨应升愤即抗疏继之复论魏广微广微大恨遂削籍忠贤憾未已六年逮下诏狱寻毙之福王时追谥忠毅　　李维翰
按明外史杨镐传李维翰睢州人万历四十四年以右副都御史巡抚辽东三面受敌无岁不用兵自税使高淮脧削十余年军民益困而先后抚臣皆庸才玩愒辽事大坏总兵官张承荫覆没维翰犹获善归至天启初始下吏论死　　李俸
按明外史何士晋传张差梃击之事有闻喜李俸者为刑部郎中当诸司会鞫时张差语涉逆谋郎中胡士相等相顾不敢录俸力争乃得入狱词遂为郑氏党所恶迁凤翔知府复中以京察卒于家　　李永贞
按明外史李永贞传永贞通州人万历中为坤宁宫内侍犯法被系者十八年光宗立得释复执役坤宁宫魏忠贤用事令入文书房天启三年升司礼秉笔匝月五迁与王体干等共为忠贤腹心魏广微所献东林点将同志诸录永贞等各置小册袖中故诸正人无得免者庄烈帝立谪显陵净军改谪凤阳寻以伪草李实奏逮入京伏诛　　李世祺
按明外史李世祺传世祺字寿生青浦人天启二年进士授行人崇祯三年擢刑科给事中七年正月疏劾大学士温体仁吴宗达因并劾兵部尚书张凤翼帝怒贬福建按察司检校久之起行人司副屡迁太仆寺卿遣祭鲁王事竣旋里国变后杜门不出久之卒　　李中正
按明外史李中正传中正卢氏人万历末举会试以天启二年赴廷对授承天府推官迁兵部主事崇祯初谢病归六年群盗大乱河北其冬乘冰渡河遂犯卢氏十二月贼入城中正勒家众及里中壮士奋击贼众寡不敌力战死　　李卑
按明外史李卑传卑字侍平榆林人初为神木千总以功擢守备天启初迁山海关游击坐事罢归崇祯二年起延安府参将是时群盗大起延安为甚卑连败之贼不敢犯寻擢孤山副总兵七年授临洮总兵官讨贼湖广六月卒于官卑善持纪律所至军民安堵　　李守务
按明外史姬文引传文引天启二年授滕县知县白莲贼薄城众溃文引不屈解印小吏魏显照及家僮李守务遂自经守务骂贼&#死之　　李乔昆
按陕西通志乔昆字孕厚高陵人天启乙丑进士筮仕洪洞洪洞故多李氏乔昆之远祖在焉有持家谱干以私者谢却之及在真定中官欲加以属礼杜门不屈人称其节闯寇据关污以伪司马拒弗受望阙北拜而死　　李英俊
按介休县志英俊父天质狂疾投井英俊适灌园奔救不及随投井中俱死天启七年粮道宋扁曰死报昊天　　李贞佐
按明外史李贞佐传贞佐字无欲安邑人少以学行着天启七年举于乡崇祯中除郏县知县明年李自成来寇贞佐集众死守城陷贞佐走拜其母曰儿不忠不孝陷母至此贼执之去大骂贼割其舌支解而死母乔亦死　　李开先
按明外史陈万策传李开先江陵人天启中举于乡有时名崇祯十六年李自成据襄阳设伪官遣使具书币征之使至开先瞋目大骂头触墙死　　李鲁生
按明外史李蕃传李鲁生沾化人知邢台邯郸仪封祥符四县擢兵科给事中由座主魏广微通于魏忠贤卑污奸险常参密谋时有十孩儿之号鲁生其一也迁左给事中典试湖广冒宁锦功进太仆少卿庄烈帝即位给事中汪始亨御史张三谟交章发其奸始罢去御史汪应元再劾之乃削籍逆案定遣戍　　李恒茂按明外史李蕃传李恒茂者邢台人为礼科给事中荐崔呈秀复官与深相得劾罢侍郎扶克俭少卿孙之益庄钦邻皆不附忠贤者也恒茂鲁生蕃日走吏兵二部交通请托时人为之语曰官要起问三李后忽与呈秀交恶削籍归忠贤败起故官为御史邹毓祚劾罢逆案定赎徒为民　　李万庆
按明外史刘国能传李万庆延安人崇祯初与张献忠罗汝才等&#反贼中所称射塌天者是也起陕西蔓山西畿南河北渡河残河南出没湖广四川八年诸路之贼尽萃于陜总督洪承畴弥岁不能定益恣出没于河南湖广凡十五家迨十一年春国能献忠降改称十三家势颇衰八月马进忠马光玉大挫于潼关十一月汝才亦降李自成又大败关内势益衰十二年左良玉击万庆万庆遂降自是群盗大衰至五月献忠复叛汝才率其党应之复大炽而万庆以徒众既散无二心愿从征自效遂授为副总兵与国能守郧阳十四年献忠陷襄阳郧守如故明年总督汪乔年讨贼以万庆从至襄城军溃入城贼攻围之固守五日城陷乔年死万庆亦不屈死　　李梦辰
按明外史李梦辰传梦辰字元居睢州人崇祯元年进士选庶吉士改兵科给事中进吏科都给事中削籍归贼逼睢州州中适缺正官梦辰即乘城主守事无何贼入拥梦辰去遣其客说降且进酒食梦辰覆杯于地扼吭而卒妻王氏闻之恸哭不食卒　　李嗣京
弟
乔

按兴化县志嗣京字嘉锡弟乔字世臣句容人皆文定曾孙思聪子兄弟幼皆颖敏嗣京登崇祯戊辰进士授南昌推官一时风教勃兴擢御史第一授浙江道所建白若屯田水利刑名条议抚失宜诸疏咸奉俞旨差河东巡盐再差巡按福建益砥志澄清捐赎锾千金刻册府元龟进呈士类称之差竣仍补台班乙酉后杜门养&#绝意世事所著有冷香斋匡山吟诸集乔万历己未进士授灵宝令调繁祥符以宽仁济其廉洁升礼部仪制主事擢山东提学副使取士以秉公明却苞苴请托累官至陕西巡抚以劾罢盖崇祯末年事也未几明亡　　李铎
按武平县志铎官中军崇祯元年十月广寇攻象峒铎步战杀贼力尽为贼所杀　　李养冲
按明外史颜继祖传李养冲永年人历兵部右侍郎巡抚宣府崇祯二年既谢事御史吴玉劾其侵盗抚赏银七万及冒功匿败诸状论死毙于狱　　李能一
按广东通志能一业儒英德人崇祯四年流贼劫塘下村群族被掠能一独与贼斗斩八九贼贼一槍刺之夺其槍复毙二贼槍折被擒贼逼之跪能一厉声骂贼不屈竟死之　　李辅明
