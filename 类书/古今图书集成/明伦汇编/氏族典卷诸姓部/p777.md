<!-- { "loadSidebar": true } -->
按万姓统谱石字介翁因所居乡自号紫岩晚徙城中更号两溪貌古气刚喜谈论早慕杜氏五高之为人后从王定庵业词赋接闻诸老绪论其学多所通解自负甚高宋改物后隐居不出一意于诗出入诸家豪宕激发气骨苍劲望而知其为山林矌士一时言诗者皆莫能及仁山金先生尝为序其集云　　丘定夫按万姓统谱定夫字景游四世孙元初录宋故官嗣授总管府经历迁武龙州同知以疾不果行与兄扬州教授景唐弟淞阳县丞景南三人同居一门之内怡怡如也二子坚基皆为儒官克世其家云　　丘一中按万姓统谱一中字履常横山人能文章有声望仕至武学博士尝添倅江州为阗帅汪紫源所知一中闲居薪米不继戏作自宽诗云仙都有敕到林泉谁信祠官无俸钱陶醉犹能麾客去斯饥何至乞人怜鹿蕉已自今无梦枸杞曾传昔有仙饥死亦堪垂不朽无缘个个珥貂蝉吴师道称其诗清隽警拔多可爱　　丘处机
按元史丘处机传处机登州栖霞人自号长春子年十九为全真学于宁海之昆窬山师重阳王真人重阳一见处机大器之金宋之季遣使来召不赴岁己卯太祖特诏求之处机乃与弟子十有八人同往见焉太祖问为治之方则对以敬天爱民为本问长生久视之道则告以清心寡欲为要太祖深契其言于是锡之虎符副以玺书不斥其名惟曰神仙丁亥六月卒　　丘省
按江西通志省字公省余干人至正间淮兵入境父被擒省追之击死数人父脱省竟斗死　　明
　　丘铎
按明外史丘铎传铎字文振祥符人元末父为湖广儒学提举铎将奉母赴之会寇起避之庆元久之浙东底定乃奉母赴京师已而父至铎卖药供甘旨未几弟为上虞巡检铎奉父母偕行母有疾铎昼夜泣祷乞以身代及卒哀恸几绝卜葬其县之鸣凤山结庐墓侧朝夕号哭时称真孝子　　丘锡
按崇安县志锡四隅里人字永锡领洪武己卯乡荐历官工科给事自陈愿为学职除衢州教授永乐四年预修永乐大典改衡州教授宣德七年预修太宗实录书成仍乞教职改建昌教授五典文衡人服得士　　丘野
按万姓统谱野鄜州人洪武中以国子生擢广东道监察御史激扬得体永乐初升湖广按察司副使　　丘福按名山藏勋封记淇国公丘福凤阳人以小卒从靖难夺九门转战真定夹河沧灵壁先登累中军都督佥事洪武三十五年授奉天靖难推诚宣力武臣特进荣禄大夫右柱国中军都督府左都督公禄二千五百石赐世券与誓身免二死子免一死永乐七年以大将军出塞师丧削爵徙家岭南　　丘陵
按河南通志陵字志高兰阳人宣德初乡举第一授平乡令有惠政以忧去民计其服阕之日诣阙乞复任诏从之秩满升淮安知府抚流逋表节孝兴学劝农天顺庚辰入觐以治行卓异升湖广右布政使转山西左布政使致仕归所著有芸庵集　　丘铜宝
按清流县志铜宝正统间沙寇作乱挈家寓汀贼拥数万攻城铜宝请择里人善战者数百列阵挑战连三捷次日复战又捷铜宝深入伏发遂及于难　　丘浚按明外史丘浚传浚字仲深琼山人淹贯群籍景泰五年成进士授编修以学问知名馆阁成化中进侍讲续通鉴纲目成擢学士迁国子祭酒寻进礼部右侍郎浚以真德秀大学衍义止述修身齐家事而于治国平天下阙焉乃博采群书以补之孝宗嗣位表上之特进礼部尚书下诏刊行弘治四年加太子太保寻命兼文渊阁大学士参与机务尚书入内阁者自浚始时年七十一矣六年以目疾免朝参浚在位常以宽大启上心忠厚变士习顾独任性褊隘少蕴藉尝与刘健议事不合至投冠于地言官建白不当意多面折之又与吏部尚书王恕不相得至不交一言会太医院判刘文泰讦恕恕坐罢而浚实主其谋以是人多不直浚八年卒谥文庄　　丘弘
按明外史毛弘传丘弘字宽叔上杭人天顺末进士授户科给事中成化三年宁夏地震上修德弭灾七事再迁至都给事中使琉球道卒弘风节与毛弘相似人称二弘云　　丘霁
按万姓统谱霁字时雍鄱阳人天顺进士成化中守苏郡性&#利强记意度恢廓举事沛然重祀恤民养士正俗治未一年诸废毕举　　丘峻
按万姓统谱峻字进涉性行质直为大理评事据法审狱不可以私干时有奸豪犯法持千金行赂峻拒不受豪竟抵法丁外艰家居苦贫素未尝轻有干谒已而连丁内艰后起复任未几而卒　　丘天佑
按莆田县志天佑字恒吉成化辛丑进士授瑞安知县改饶平秩满召入授监察御史弹劾不避权贵威宁伯王越附汪直启衅榆林已褫爵附李广引复都御史总制三边又摄院篆天佑率同列抗疏极言之忤旨廷杖下锦衣狱寻释差按广西又按南北畿郡以疾乞归卒　　丘泰
按万姓统谱泰莆田人弘治进士授广东新宁知县性行刚果莅政仁明决讼如流以贤良称　　丘经
按万姓统谱经字正夫安吉人弘治进士擢监察御史立朝敢言独持风裁历山东布政司右参议　　丘吉按万姓统谱吉字大佑号执柔归安人天性淡约朴素温恭动遵矩善古文尤长于诗仰眺山谷情致飘然有轻世远俗之志世高其词翰虽尺牍至今犹珍重之所著有执柔集　　丘道隆
按万姓统谱道隆字懋之上杭人正德进士知顺德县严明果断吏民畏服迁给事中言事先大体尝大书畏天悲人四字揭之座右以自淬砺　　丘几中
按万姓统谱几中字时甫莆田人正德辛巳进士历官至参政　　丘养浩
按泉州府志养浩字以义正德辛巳进士授余姚知县行取拜监察御史疏劾近侍陈钦横恣都城谪永平推官未行台谏疏救赐还职已巡山海关提督南畿学校制归服阕董九庙大工之役寻升南京大理寺丞转大理寺少卿擢右佥都御史巡抚四川檄谕杂谷白草番夷先后纳款乌蒙罗魁构播肆虐责成土舍禄堂诛之劾边将李爵险谲将何卿起代未几改巡抚江西有论其私何卿者遂引避还部覆得白卒于家　　丘岳
按黄冈县志岳号南正正德癸未进士历官礼部右侍郎正直不阿致仕进阶奉政大夫　　丘绅
按江西通志绅安远人正德间贡授睢宁簿值流贼刘六刘七攻城督兵捍敌身被七创死之事闻赠知县荫一子国子生长子凤来领乡荐　　丘
按明外史丘&#传&#字茂实诸城人嘉靖二十九年进士由行人擢刑科给事中迁兵科都给事中寇犯通州总督杨选被逮及寇退陈善后事宜指切边弊帝以&#不早劾选杖六十斥为民隆庆初起任礼科不至寻擢南京太常少卿进大理少卿病免万历十一年起左副都御史已迁刑部右侍郎转左侍郎寻拜南京吏部尚书卒官谥简肃&#强直好搏击然生平未尝直规君失显劾权相特其清节为时所称云　　丘腾按沔阳州志腾字子云嘉靖壬戌进士除固始知县清守不污迁户部主事督赋德州卒于官　　丘珍
按莆田县志珍字若宝世平海卫千户少具方略以奇节自许嘉靖三十四年倭寇数十艘循海涯焚劫时珍有督捕之役即帅所部卒为游兵扼其要害使不傅岸贼怒焚舟潜往白湖江登珍即令数卒乘夜缒城平明以轻骑数百追至海口与之殊死战坠马被槊死　　丘升
按山西通志升岢岚人卫指挥嘉靖间升北路口游击倭寇犯江右简升往征率军水陆并进屡战屡胜获贼千余骑升扬州参将遗孽仅数十人匿林中升凯旋偶为流矢所毙立庙如&#春秋祀之荫子世为卫指挥升父麟正德间战没盖称世忠云　　丘绪
按名山藏本行记绪鄞人诸生也父鉴为国子生娶余而妾黄黄生绪以不狎于余被出鉴卒绪年十五事余至孝余乃爱绪如己子临卒告绪曰汝之爱我也如生母汝自有母弗可失也绪切切求母得之迎归家率妻子孝事亡怠绪屡举不第年六十余及贡卒家人聚泣请所嘱张眦言曰婆要紧婆要紧盖嘱以其母氏嘉靖中旌门　　丘民仰
按明外史丘民仰传民仰字长白渭南人万历中举于乡以会试副榜历原武宁晋二县教谕迁顺天东安知县调繁保定之新城崇祯二年擢御史号敢言出为河间知府迁天津副使调大同寻监军汝宁迁永平右参政移督宁前兵备十三年擢右佥都御史巡抚辽东十四年锦州被围民仰偕总督洪承畴进至松山为声援军溃民仰誓死固守外援不至刍粮&#竭至明年二月城破民仰不屈死　　丘兆麟
按江西通志兆麟字毛伯临川人万历庚戌进士由行人擢御史时兵事方亟经略募川贵土兵为援兆麟疏极言援兵之患崇祯初即家起为河南巡抚始兆麟巡方诸政毕饬尢尽心狱事加兵部侍郎卒于任　　丘懋炜
按漳浦县志懋炜字以鄂号肯怡万历甲辰进士官行人持节封藩擢兵垣上马政边防玩弁厂珰诸疏最后以建储未定疏请先斩郑国泰以谢天下然后斩臣以谢郑妃直声震朝端先是代庶子争立懋炜援隐桓大义折之争顿息以忤珰调守虔州升广东兵备道以亲老不赴　　丘述乐
按崇安县志述乐石旧里人万历四十一年大水至母棺在山麓述乐抱棺哭执棺上环随水漂没至建阳洲上棺乃止　　丘禾嘉
按明外史孙承宗传丘禾嘉贵州新添卫人举万历四十一年乡试好谈兵崇祯元年有荐其知兵者授兵部职方主事三年蓟辽总督梁廷栋入主中枢衔总理马世龙违节制命禾嘉监纪其军宁远自毕自肃遇害遂废巡抚官以经略兼之至是议复设廷栋力推禾嘉超拜右佥都御史巡抚其地禾嘉讦守将祖大寿大寿亦发其赃私孙承宗不欲以武将去文臣抑使弗奏密闻于朝请改禾嘉他职四年命调南京太仆卿会廷议山海别设巡抚诏禾嘉仍以佥都御史巡抚山海永平禾嘉持论每与承宗异不为所喜遂坚以疾请五年诏许还京令其妻代陈病状乃命归田未出都卒　　丘民忠
按襄阳府志民忠字天葵宜城人瑜父少有才名壬辰邑陷缚至郡逆闯呼封君前昨报丘阁部督师剿贼汝子也对曰闻似李建泰非丘瑜命羁以待是夜自缢于郡宅　　丘瑜
按明外史方岳贡传丘瑜宜城人天启五年进士选庶吉士授检讨崇祯中屡迁少詹事历礼部左右侍郎十七年以本官兼东阁大学士与范景文同入阁都城陷被执死子之陶年少有器略李自成陷宜城瑜父民忠骂贼死之陶被获爱其才用为兵政府侍郎之陶欲误贼以蜡丸贻孙传庭传庭大喜报书为贼逻者所得自成责以负己之陶大骂支解而死　　丘懋素按贵州通志懋素登崇祯庚午乡试任南阳守流寇入城骂贼而死尸横野外鸟鹊环绕数日不散土人异之累冢立石以志　　丘泰
按武平县志泰永平寨百户崇祯四年二月贼掠至寨泰率兵御贼死之　　丘隽
按宁化县志隽字慎夫泉下里人崇祯辛未科武进士壬申选宁波府昌国卫钦依把总未至任奉旨回京并甲戌以来在京候选者再同考试既御试隽复中第六名选授泉州府新旧营守备丙戌秋田仰溃卒将奔赣取道温泉乡人以为山寇集众御之及田兵至而乡人自溃隽遂遇害　　丘懋朴
按贵州通志懋朴新添人太史禾实长子登崇祯癸酉乡试性孝友能文章官荆南佥事遇难死人士感之备棺安葬　　丘宪文
按陕西通志宪文庠生崇祯八年李自成等攻陷陇州宪文不屈死之　　丘祖德
