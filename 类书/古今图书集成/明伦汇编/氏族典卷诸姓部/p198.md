<!-- { "loadSidebar": true } -->
按陈书裴忌传忌字无畏河东闻喜人也少聪敏有识量颇涉史传解褐梁豫章王法曹参军侯景之乱随高祖征讨累功为宁远将军表授吴郡太守高祖受禅征为左卫将军天嘉初出为持节南康内史时义安太守张绍宾据郡反世祖以忌为持节都督岭北诸军事率众讨平之还除散骑常侍司徒左长史五年授云麾将军卫尉卿封东兴县侯高祖即位授东阳太守改封乐安县侯四年入为太府卿五年转都官尚书吴明彻督众军北伐诏忌以本官监明彻军淮南平授军师将军豫州刺史改授使持节都督谯州刺史未及之官会明彻受诏进讨彭汴以忌为都督与明彻俱进军败陷于周授上开府隋开皇十四年卒于长安时年七十三　　裴子烈
按陈书吴明彻传裴子烈字大士河东闻喜人梁员外散骑常侍猗之子子烈少孤有志气遇梁末丧乱因习武艺以骁勇闻频从明彻征讨官至电威将军北谯太守岳阳内史海安县伯至德四年卒　　北魏
　　裴天明
按魏书裴延&#传延&#曾祖天明谘议参军并州别驾　　裴双虎
按魏书裴延&#传延&#祖双虎河东太守卒赠平远将军雍州刺史谥曰顺　　裴双硕
按魏书裴骏传骏河东闻喜人父双硕本县令假建威将军恒农太守安邑子卒赠闻喜侯　　裴骏
按魏书裴骏传骏字神驹小名皮河东闻喜人幼而聪慧亲表异之称为神驹因以为字盖吴作乱于关中汾阴人薛永宗聚众应之来袭闻喜县令忧惶骏在家闻之便率厉乡豪奔赴贼闻救至引退刺史以状闻会世祖亲讨盖吴引见骏补中书博士转中书侍郎刘骏遣使明僧皓朝贡以骏有才学乃假给事中散骑常侍于境上劳接皇兴二年卒赠平南将军秦州刺史闻喜侯谥曰康　　裴安祖
按魏书裴骏传骏从弟安祖少而聪慧弱冠州辟主簿后高祖幸长安至河东存访故老安祖朝于蒲&#高祖与语甚悦拜安邑令安祖以老病固辞年八十三卒于家　　裴景
按魏书裴佗传佗父景惠州别驾
　　裴修
按魏书裴骏传骏子修字元寄清辩好学年十三补中书学生迁秘书中散转主客令以妇父李欣事出为张掖子都大将征为中部令转中大夫兼祠部曹事太和十六年卒时年五十一谥曰恭伯世宗时追赠辅国将军东秦州刺史　　裴务
按魏书裴骏传修弟务字阳仁少而聪慧举秀才州辟主簿早卒　　裴宣
按魏书裴骏传务弟宣字叔令通辩博物早有声誉少孤事母兄以孝友称举秀才高祖初征为尚书主客郎转都官郎迁员外散骑侍郎迁都洛阳以宣为采材副将奉使称旨遥除司空谘议参军府解转司州治中兼司徒右长史又转别驾仍长史世宗初除太中大夫领本郡中正仍别驾又为司州都督迁太尉长史出为征卤将军益州刺史后晋寿更置益州改宣所&#为南秦州因表求解世宗不许乃作怀田赋以叙心焉永平四年患笃时年五十八赠左将军豫州刺史谥曰定寻改为穆　　裴崧
按魏书裴延&#传延&#父崧州主簿行平阳郡事以平蜀贼丁虫功赠东雍州刺史　　裴桃弓
按魏书裴延&#传延&#从叔桃弓见称于乡里　　裴聿按魏书裴延&#传延&#族兄聿字外兴以操尚贞立为高祖所知自著作佐郎出为北中府长史时高祖以聿清贫欲以干禄优之乃以聿带温县转尚书郎迁太尉谘议参军出为平秦太守卒赠冠军将军洛州刺史　　裴延&#
按魏书裴延&#传延&#字平子河东闻喜人魏冀州刺史徽之八世孙少偏孤事后母以孝闻涉猎坟史颇有才笔举秀才射策高第除著作佐郎迁尚书仪曹郎转殿中郎太子洗马又领本邑中正及太子友太子恂废以宫官例免顷之除太尉掾兼太子中舍人世宗初为散骑侍郎寻除雍州平西府长史加建威将军入为中书侍郎时世宗专心释典不事坟籍延&#上疏谏后除司州别驾加镇远将军兼太子中庶子寻即正加冠军将军肃宗初迁散骑常侍监起居注加前将军又加平西将军除廷尉卿转平北将军幽州刺史礼教大行民歌谣之在州五年考绩为天下最继母随延&#在蓟时遇重患延&#启求侍母还京疗治至都未几拜太常卿时汾州山胡恃险寇窃正平平阳二郡以延&#兼尚书为西北道行台节度讨胡诸军寻遇疾敕还三&#群蛮寇掠不已车驾欲亲征之延&#乃于病中上疏谏诤寻除七兵尚书安南将军徙殿中尚书加中军将军转散骑常侍中书令御史中尉又以本官兼侍中吏部尚书庄帝初于河阴遇害赠都督雍岐豳三州诸军事仪同三司本将军雍州刺史　　裴夙
按魏书裴延&#传延&#从叔桃弓桃弓子夙字买兴沈雅有器识仪望甚伟高祖见而异之自司空主簿转尚书左主客郎中高祖南伐为行台吏部郎仍除征北大将军穆亮从事中郎转为河北太守以忠恕接下百姓感之卒于郡年四十三　　裴良
按魏书裴延&#传延&#从祖弟良字元宾起家奉朝请转北中府功曹参军世宗初南绛县令稍迁并州安北府长史入为中散大夫领尚书考功郎中时汾州薛羽等作逆以良兼尚书左丞为西北道行台良入汾州与刺史汝阴王景和率兵数千凭城自守景和薨以良为汾州刺史加辅国将军先是官粟贷民未及收聚值寇乱至是城民大饥贼知仓库空虚攻围日甚良以饥窘奔赴西河时南绛蜀陈双炽等聚众反诏良解州为慰劳使转太中大夫本郡中正孝庄末除光禄大夫朱荣从子天光拥众关西乃诏良持节假安西将军潼关都督又兼尚书为河东恒农河北宜阳行台以备之前废帝时除征东将军金紫光禄大夫寻转卫将军又加散骑常侍车骑将军右光禄大夫转骠骑将军左光禄大夫出帝末除汲郡太守孝静初卫大将军太府卿天平二年秋卒时年六十一赠使持节都督雍华二州诸军事吏部尚书本将军雍州刺史谥曰贞又重赠侍中骠骑大将军尚书仆射余如故　　裴仲规
按魏书裴延&#传延&#从祖弟仲规少好经史颇有志节起家奉朝请领侍御咸阳王禧为司州牧辟为主簿仍表行建兴郡事寻除司徒主簿仲规父在乡疾病弃官奔赴以违制免久之中山王英征义阳引为统军奏复本资于陈战殁时年四十八赠河东太守谥曰贞　　裴叔义
按魏书裴延&#传延&#从祖弟叔义有学行高祖永除兖州安东府外兵参军累迁太山太守为政清静吏民安之迁司空从事中郎正光五年夏卒时年五十七赠征卤将军东秦州刺史谥曰宣　　裴叔业
按魏书裴叔业传叔业河东闻喜人魏冀州刺史徽之后也五代祖苞晋秦州刺史祖邕自河东居于襄阳父顺宗兄叔宝仕萧道成叔业仕萧赜历右军将军东中郎将萧鸾为豫州引为司马及鸾废昭文自立也叔业为给事黄门侍郎徙辅国将军豫州刺史屯寿阳鸾死子宝卷自立迁叔业南兖州叔业虑内难未已不愿为南兖宝卷嬖人茹法珍等疑其有异欲羁縻之许不复回换叔业忧惧不已遣马文范以自安之计访之于雍州刺史萧衍沉疑未决复遣信诣豫州刺史薛真度具访入国可否之宜真度答书乃奉表内附军未渡淮病卒　　裴询
按魏书裴骏传骏子修修子询字敬叔美仪貌多艺能音律博奕咸所开解起家奉朝请太尉集曹参军转长流尚书起部郎中平昌太守时太原长公主寡居与询私奸肃宗仍诏询尚焉寻以主婿特除散骑常侍时本邑中正阙司徒召询为之寻监起居事迁秘书监出为平南将军郢州刺史加散骑常侍安南将军征为七兵尚书至都未几除豫州刺史寻进号抚军将军加散骑常侍未之州还为七兵尚书武泰初诏询以本官兼侍中为关右大使未及发会朱荣入洛于河阴遇害年五十一赠侍中车骑大将军司空公雍州刺史谥曰贞烈无子　　裴敬宪
按魏书裴敬宪传敬宪字孝虞河东闻喜人益州刺史宣第二子少有志行学博才清淡于荣利郡征功曹不就诸府辟命先进其弟世人叹美之司州牧高阳王雍举秀才射策高第除太学博士性和雅未尝失色于人工隶草解音律五言之作独擅于时名声甚重少有气病年三十三卒永兴三年赠中书侍郎谥曰文　　裴思济
按魏书裴骏传骏从弟安祖安祖子思济有志操早卒子宗贤　　裴佗
按魏书裴佗传佗字元化河东闻喜人其先因晋乱避地凉州苻坚平河西东归桑梓因居解县焉佗容貌魁伟隤然有器望少治春秋杜氏毛诗周易并举其宗致举秀才以高第除中书博士转司徒参军司空记室扬州任城王澄开府仓曹参军入为尚书仓部郎中行河东郡事所在有称绩还拜尚书考功郎中河东邑中正世宗亲临朝堂拜员外散骑常侍转司州治中以风闻为御史所弹寻转征卤将军中散大夫为赵郡太守为治有方转前将军东荆州刺史寻加平南将军又迁中军将军在州数载以疾乞还永安二年卒　　裴植
按魏书裴叔业传植字文远叔业兄叔宝子也随叔业在寿春叔业卒寮佐同谋者共举植监州开门纳国军诏以植为征卤将军兖州刺史寻进号平东将军入为大鸿胪卿寻除扬州大中正植性无恒自言人门不后王肃怏怏朝廷处之不高辞气激扬见于言色侍中于忠构成其罪诛之子惔字道则袭爵　　裴扬按魏书裴叔业传植弟扬常随叔业征伐叔业之归诚也遣扬率军于外景明初以为辅国将军南司州刺史为贼所杀子&#　　裴瑜
按魏书裴叔业传扬弟瑜字文琬初拜通直散骑常侍寻试守荥阳郡卒于渤海太守　　裴粲
按魏书裴叔业传瑜弟粲字文亮历正平恒农二郡太守世宗末除前将军太中大夫扬州大中正迁安南将军中书令肃宗释奠以为侍讲前废帝初为骠骑将军复为中书令帝初出为骠骑大将军胶州刺史贼耿翔袭州城为所害　　裴衍
按魏书裴叔业传粲弟衍字文舒景明二年归国授通直郎辞隐嵩高世宗之末稍出山干禄执事肃宗除散骑侍郎行河内郡事寻除建兴太守转河内太守孝昌初曹敬宗寇荆州诏衍为别将战于浙阳大破之除使持节散骑常侍平东将军进封临汝县开国公讨葛荣军败见害　　裴彦先
按魏书裴叔业传叔业长兄子彦先归魏除通直散骑常侍出为赵郡太守正始中转渤海相延昌中卒　　裴绚按魏书裴叔业传彦先弟绚扬州治中时扬州霖雨水入州城刺史李崇居于城上系船凭焉绚率城南民数千家泛舟南走避水高原会崇还北遂与别驾郑祖起等送子十四人于萧衍崇闻绚反遣从弟神勒水军讨绚大破之绚投水而死　　裴蒨之
按魏书裴叔业传叔业子蒨之字文聪仕萧鸾为随郡王左常侍先卒　　裴芬之
按魏书裴叔业传叔业子芬之字文馥入国以父勋授通直散骑常侍除广平内史转辅国将军东秦州刺史入为征卤将军出为岐州刺史正光末元志西讨陇贼军败退守岐州为贼所围城陷志与芬之并为贼擒为所害子涉字仲升袭卒　　裴蔼之
