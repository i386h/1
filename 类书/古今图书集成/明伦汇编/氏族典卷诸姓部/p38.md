<!-- { "loadSidebar": true } -->
按魏书江式传式字法安陈留济阳人六世祖琼居凉土祖强太延五年凉州平内徙代京式世专家学初拜司徒长史兼行参军检校御史寻除殄寇将军符节令以书文昭太后尊号谥册特除奉朝请仍符节令式篆体尤工洛京宫殿诸门板题皆式书也式撰集字书号曰古今文字凡四十卷除宣威将军符玺郎寻加轻车将军正光中除骁骑将军兼著作佐郎延昌四年卒赠右将军巴州刺史　　江顺和
按魏书江式传式兄子征卤将军顺和亦工篆书　　江文遥按魏书江悦之传悦之子文遥少有大度轻财好士士多归之正始二年除步兵校尉遭父忧解官永平初袭封拜前军出为咸阳太守治为雍州诸郡之最征拜骁骑将军辅国将军进号征卤将军肃宗初拜平原太守迁后将军安州刺史文遥善于绥纳甚得物情时杜洛周葛荣等相继叛逆文遥介在群贼之外孤城独守鸠集荒余且耕且战百姓皆乐为用建义元年卒于州年五十五　　江文远
按魏书江悦之传悦之子文远善骑射勇于攻战以功勋致效自给事中稍迁中散大夫龙骧将军　　江果按魏书江悦之传悦之子文遥拜安州刺史善于绥纳甚得物情建义元年卒于州长史许思祖等以文遥遗爱在民复推其子果行州事既摄州任乃遣使奉表庄宗嘉之除果通直散骑侍郎假节龙骧将军行安州事当州都督既而贼势转盛台援不接果乃东奔高丽太平中诏高丽送果等元象中乃得还朝　　江昴按魏书江悦之传果弟昴武定三年袭爵齐受禅例降　　北齐
　　江旴
按北齐书颜之推传江旴梁末给事黄门郎因使至淮南为边将所执送邺稍迁郑州司马入馆除太尉从事中郎转太子家令齐亡逃还建邺终于都官尚书　　隋
　　江溢
按陈书江传长子溢字深源颇有文辞性&#诞恃势骄物历官著作佐郎太子舍人洗马中书黄门侍郎太子中庶子入隋为秦王文学　　江漼
按陈书江传第七子漼驸马都尉秘书郎隋给事郎直秘书省学士　　唐
　　江梦孙
按十国春秋吴江梦孙字聿修浔阳人博综经史立行高洁太和中中书令徐知诰表为秘书郎梦孙求为县令遂补天长令知诰先持告身示之曰今日受此明日趋走庭下矣曰此素志也庸何伤及至天长治县宽简吏民安之逾年弃官去县人号泣送之数十里还家事继母尽孝早暮洁衣冠视膳羞母食既彻为诸生讲礼释经义南唐保大中卒年八十五赠国子司业　　后周
　　江文蔚
按建阳县志文蔚字君章后唐长兴中举进士为河南府巡官不避权势时南唐礼仪多草创未遑文蔚撰述朝觐会同祭祀宴飨等仪上之纪纲遂正其后元宗迁文蔚谏职秉心贞亮无阿曲时宋齐丘拜谏议大夫延己为相魏岑亦居近密文蔚上表谏黜为江州司士延己罢相诏还为翰林学士礼部侍郎卒谥曰简　　江为
按尚友录为文蔚族子尝游庐山白鹿洞师事陈贶学诗居二十年遂以诗著名得风人之体南唐主雅重之屡征不至　　宋
　　江景防
按十国春秋吴越江景防字汉臣常山人事忠懿王官侍御史当五代时吴越以一隅捍四方费用无艺其田赋市租山林川泽之税悉加故额数倍宋既平诸国赋税恒仍旧籍以为断忠懿王入朝景防以侍从当上图籍叹曰民苦苛敛久矣使有司仍其籍民困无已时也吾宁以身任之遂沉图籍于河诣阙自劾所以亡失状宋太宗大怒欲诛之已而谪沁水尉遂屏居田里以卒未几太宗命右补阙王永均吴越田税旧率&#税五斗永更定为一斗其减税之由人以为实兆端于景防沉籍云景防子孙后相继擢正科者四十人贵显不绝　　江礼
按宁化县志礼麻盈人艺祖时为潭州判官干德元年慕容钊讨刘文表取周保权礼率乡兵二千人与保权力战于湘阴而死　　江拯
按建阳县志拯字公济文蔚子端拱戊子进士第二人历典数郡政声籍甚以太常少卿致仕　　江任
按万姓统谱任建阳人景德中登科有诗名以秘阁校理知秦州卒杨亿称之　　江白
按宋史江白传白建昌人景德二年进士父禹锡有节义高年不仕躬自教授大中祥符初献东封诗十五篇有诏嘉美赐粟帛岁时遣使存问五年卒白自鄞尉罢还负土营葬庐于墓侧藜羹芒屩昼夜号泣将终制犹然转运使以其状闻诏赐帛二十匹粟麦三十石醪酒十缸　　江休复
按宋史江休复传休复字邻几开封陈留人少强学博览为文淳雅尤善于诗喜琴奕饮酒不以声利为意进士起家为桂阳监蓝山尉骑驴之官每据鞍读书至迷失道家人求得之举书判拔萃改大理寺丞迁殿中丞献其所著书召试为集贤校理判尚书刑部与苏舜钦游坐预进奏院祠神会落职监蔡州商税久之知奉符县通判睦州徙庐州复集贤校理判吏部南曹登闻鼓院为群牧判官出知同州提陜西路刑狱入判三司盐铁勾院修起居注累迁尚书刑部郎中卒休复外简旷而内行甚饬事孀姑如母所与游皆一时豪俊为政简易尝着神告一篇言皇嗣未立假神告祖宗之意冀以感悟又尝言昭宪太后子孙多流落民间宜甄录之着唐宣十五卷春秋世论三十卷文集二十卷　　江侧
按万姓统谱侧字虔中建阳人性纯一熙宁中学究出身尝聚士友肄业邑之石壁山游定夫施景明叶祖洽皆从之游后为将作监簿与族子汝舟号二先生　　江立
按万姓统谱立熙宁初登第以文学显工于题咏人爱其诗　　江滋
按尚友录滋字益之崇安人第进士调耒阳令滋始至视学宇颓敝即鼎新之作谕学诗七十韵备述朝廷勉励士子之意监司上其事特迁一官继知长社县时苏辙退居颍上杜门谢客惟滋每造得相容接且相与唱酬有颍州集官至朝议大夫　　江公望
按宋史江公望传公望字民表睦州人举进士建中靖国元年由太常博士拜左司谏内苑稍畜珍禽奇兽公望力言非初政所宜他日入对帝曰已纵遣之矣唯一白鹇畜之久终不肯去先是帝以拄杖逐鹇鹇不去乃刻公望姓名于杖头以识其谏蔡正仙府史以语言疑似成狱公望极言论救出知淮阳军未几召为左司员外郎以直龙图阁知寿州蔡京为政编管南安军遇赦还家卒建炎中赠右谏议大夫　　江常按泉州府志常字少明晋江人崇宁五年进士累官给事中帅福州建州贼乘流趋逼州城常谕以祸福贼遁去寻奉祠归晚益薄荣利岁饥倒廪赈济父丧庐墓以寿终　　江少虞
按尚友录少虞字虞中常山人政和进士调天台学官寇至守倅遁去少虞独率弱卒坚守人有死志首射杀渠魁贼遂溃去历建饶吉三州守治状皆第一所著宋朝类要诏藏史馆有杂着经说奏议百余卷　　江贽按尚友录贽字叔圭崇安人初游上庠与龚深之以学易并著名后隐居里中近臣荐其贤明不赴政和中太史奏少微星现举遗逸命下邑宰陈难谒其庐聘以殊礼复以诗勉其行三聘不起赐号少微先生所著通鉴节要行于世　　江杞
按万姓统谱杞字坚老建阳人政和进士历仕州县民安其政为御史致仕里居十有五年讲学着书不倦　　江仲明
按宋史詹良臣传江仲明台州人宣和寇乱载老母逃山涧中猝遇寇于东城之冈逼使就降仲明义不辱奋起骂贼卒死之丞相吕颐浩诔以文　　江锜
按建阳县志锜字全叔北洛里人举宣和辛丑进士文行推重于时历官宣教郎永州教授终徽猷阁学士　　江
按万姓统谱&#宣和间为令有水利记以纪其绩&#掘地决狱政称神明是时有贾人瘗券以诬寺僧&#勘得其情人称之　　江灏
按崇安县志灏字良弼丰阳里人宣和中进士授上高尉靖康间盗起灏率兵擒之迁剑浦丞未赴范熊二寇窃发剑间灏率义兵平之尽捣其巢寻为无锡令绍兴中知南康军历知郴象二州郡民称为廉吏高宗闻之特进朝散大夫　　江致虚
按尚友录致虚休宁人弟致一俱以乡荐入太学靖康间凡六诣阙乞斩蔡京等六贼复李纲相位指陈军国大事寻中知兵科优等授承信郎高宗即位求致虚有旨特换文资与正录力辞不就　　江致尧
按万姓统谱致尧惠安人以特奏任法曹通经学工于诗与丘崇齐名所著有周礼解　　江跻
按万姓统谱跻字元寿常山人举进士为殿中侍御史在朝论事以正心诚意为本绍兴初率全台攻丞相朱胜非更五六疏忤旨一时俱罢后高宗思之赐手诏以司农卿召未及用卒赠银青光禄大夫　　江溥按万姓统谱溥干道间知临江军值岁歉讲荒政乞粜劝分及为糜粥以食饥者民赖以活豪民锺氏武断乡曲溥发其奸置于法人称快焉　　江默
按尚友录默字德功崇安人干道中第进士历安溪光泽尉皆有政声后知建宁县卒于官邑民像而祠之无不瞻仰默从朱文公游文公称其无他嗜好一意读书尝考本朝典章为书名曰纲集凡三十六卷上之又有易训解四书训诂六卷　　江史
按万姓统谱史字梦良崇安人淳熙进士家贫好学尝慕大魁木待问之名不远千里而就正木曰吾易东矣后就试果第一人　　江介
按万姓统谱介知进贤县会诏蠲半租介白部使者程大昌自全户三升以上悉蠲之贫民被其实惠　　江点按万姓统谱点字德兴崇安人郢州参军常平库失银甚伙有刘福因贸易得银一笏官司疑其盗籍其家点为搜访辨其&#人皆服点之明　　江安止
按万姓统谱安止知丽水县为政明敏囹圄屡空案牍无积又练乡兵以御盗邑赖以宁去之日吏民送泣于道　　江埙
按崇安县志埙字叔文太守灏之曾孙嘉定元年成进士授永平知县通判靖州以清白简易称迁知南平军条五事以奏皆切中时弊改知开封卒　　江寅
按崇安县志寅字公亮灏之从孙也宝庆中登进士第历谷城丽水庐陵三县俱以循良着尝上书言朝政得失时相目为狂躁后为武安军节度掌书记　　江璘子
煜

按宋史江万里传万里父煜业儒大父璘乡称善人其邻史知县者夸其能杖哗健士璘俯首不答归语煜曰史祖父故寒士今居官以杖士人自&#于我心有不释然审尔史氏且不昌汝其戒之是夕煜妻陈梦一贵人入其家曰以汝家长有善言故来已而有娠生万里　　江万里
按宋史江万里传万里字子远都昌人少神隽有锋&#连举于乡入太学有文声理宗在潜邸尝书其姓名几研间以舍选出身历著作佐郎权尚左郎官兼枢密院检详文字知吉州召为屯田郎官未行迁直秘阁江西转运判官兼权知隆兴府迁考功郎官久之以驾部郎官召迁尚右兼侍讲拜监察御史未几迁右正言殿中侍御史贾似道宣抚两浙辟参谋官及似道为京湖宣抚大使以万里带行宝章阁待制为参谋官似道移军汉阳万里迁刑部侍郎似道入相万里兼国子祭酒侍读入对迁权吏部尚书又拜端明殿学士同签书枢密院事兼太子宾客随以言者去官后以原职知建宁府兼权福建转运使已加资政殿学士知福州兼福建安抚使度宗即位召同知枢密院事又兼权参知政事万里始虽为似道用然性峭直临事不能无言似道恶之出知太平州兼提领江淮茶盐兼江东转运使召拜参知政事进封南康郡公既至拜左丞相兼枢院使&#祠又授知潭州湖南安抚大使加特进寻予祠时咸淳九年万里年七十有六矣明年元兵渡江先是万里凿池芝山后圃扁其亭曰止水人莫谕其意及饶州城破万里竟赴止水死事闻赠太傅益国公后加赠太师谥文忠　　江万顷
按宋史江万里传万里为殿中侍御史尝&#祠省母疾不许属弟万顷奉母归南康及饶州城破军士执万顷索金银不得支解之万顷历守大郡为提举江西常平茶盐官至正郎　　江镐
