<!-- { "loadSidebar": true } -->
按浙江通志惟岳字峻伯孝丰人进士历官佥都御史入王世贞八子之列　　吴璋
按山西通志璋广昌所百户素以骁勇称嘉靖年北兵大举近广昌璋与男逢春率众百余出城冲突敌营奋击杀数十人已而兵大合璋被围逢春驰骑救之并遇害　　吴自峒
按安庆府志自峒号石兰大参檄之幼子桐城人嘉靖间进士初授行人以清望选翰林待诏充裕王讲官正色开陈多所裨益穆庙即位以自峒青宫旧属擢太常卿赞相郊祀执事有恪及江陵柄政无只字相通转南右通政旋以计典自陈议外补遂拂衣归江陵败士大夫交章荐之卒不起孙绍志荫生仕至南宁太守　　吴一介
按安庆府志一介字元石桐城人嘉靖间进士初授河南光州知州擢屯田员外郎工曹之役无不关中人者时一介涤洗裁省擢江西副宪备兵湖西会广东峒贼卞豹等屠电诏举边材京兆尹毕锵疏一介以闻遂移节监南越军至则选将卒授方略擒卞豹一时武功称最进河南右布政使致仕卒一介至性孝友居恒惟图书自娱桐无城一介倡议建之及流贼之乱桐赖以全　　吴翰嗣
按应山县志翰嗣字子修先世金溪人幼&#慧为东阳邑令清约撙节不阿权势时倭为患翰嗣募勇御之倭不犯境召拜柱史巡视京城权贵惮之按滇南风采凛然疏请归　　吴自守
按广济县志自守字介夫嘉隆间王文成公学盛行自守深究其旨尤邃于易为学者所宗蕲阳顾日&#特建庵延自守曰读易庵自是学者称为易庵先生家江上设讲堂泉湖侧以待四方来学者卒万历庚寅门人谥之曰闻道　　吴楚材
按崇阳县志楚材字国贤中隆庆丁卯科任会宁尹致政归着书有美合编强识略行世　　吴肇东
按安庆府志肇东字敬堂怀宁人隆庆戊辰进士授户部主事出榷临清钞关以清慎闻转广西桂林守爱民如子擢福建按察司副使闽中兵民杂处肇东恩威并用民衔其恩而兵慑其威将晋浙抚会江陵夺情官于闽者皆吊唁肇东独不往用是谪徙长沙遂拂衣归　　吴自新
按江宁县志自新隆庆戊辰进士授工部都水司主事出董徐吕洪务补营缮司擢守杭州升按察副使进布政司使迁太常寺卿以右副都御史巡抚河南召为南京刑部侍郎为官敦大静深不侈威声而剔蠹除奸不肯少贷以清正着　　吴中立
按浦城县志中立字公度隆庆辛未进士疏乞归养父殁服阕绝意仕进结庐武夷山中以著述为事宗伯袁洪愈都谏周邦杰侍御杨四知冢宰杨巍俱上其清修乞加荣宠钦授礼部仪制司主事以病乞归万历己丑卒于家至壬辰推升尚宝司丞报至已逝矣所著有易诠古本学庸大旨道德经注元觉经注河上遗言奇镜奇藏星抄诸书　　吴中行
按明外史吴中行传中行字子道武进人父性兄可行皆进士性尚宝丞可行修撰中行甫冠举乡试性诫无躁进遂不赴会试隆庆五年成进士选庶吉士授编修大学士张居正中行座主也万历五年居正遭父丧夺情视事御史曾士楚吏科都给事中陈三谟倡疏奏留举朝和之中行独愤上疏疏既上以副封白居正居正怒谋于冯保廷杖之直声震天下中行受杖毕校尉以布曳出长安门舁以板扉即日驱出都城舆疾南归居正怒不已九年大计京官列察籍锢不复叙居正死廷臣交荐中行召复故官进右中允直经筵大学士许国攻李植江东之诋中行为其党中行奏辩因乞罢不许再迁右谕德御史蔡系周劾植复侵中行中行求去诏赐白金文绮驰传归言者屡荐执政抑不召久之起侍讲学士掌南京翰林院同里佥事徐常吉讼中行事已解给事中王嘉谟复摭旧事劾之命家居俟召寻卒后赠礼部右侍郎子亮元从子宗达亮官御史坐累贬官终大理少卿元江西参政宗达少师中极殿大学士亮尚志节与顾宪成诸人善而元深疾东林所辑吾征录诋毁不遗力兄弟异趣如此

　吴姓部列传六
　　明三
　　吴显
按漳浦县志显字景万历甲戌进士初知六安州甫五月时高邮宝应湖堤坏守邮者特疏请显遂得更调江陵相命其子迎母入京道过高邮役驿夫以八百人显力裁之迁刑部员外郎江西佥事广东参议副使所至有声以端介不谐俗竟左调乞疾归　　吴中传按朝城县志中传字巽庵万历甲戌进士任西安府推官推户部主事管理通州仓一切刁需之弊厘革殆尽甲申转郎中督蓟州兵储羡金千两悉报部己丑参楚藩政奉&#督理版策不踰年而竣壬辰充祝厘使入贺便道归省明年转陕西按察使按部辩明冤枉劝善廉污再调云南廉宪振纲肃纪问民俗祛吏弊奸豪凛凛有神明之称　　吴达可
按明外史吴达可传达可字安节宜兴人尚书俨从孙也举万历五年进士历知会稽上高丰城并有声选授御史视盐长芦岁祲力请赈贷改按江西还掌河南道事佐温纯大计京官擢太仆少卿再迁南京太仆卿召改光禄进通政使寻上疏乞休去卒赠右副都御史　　吴尧&#
按云南通志尧&#字宗舜鹤庆郡人万历丙子举人丁丑进士选庶常散馆改兵部郎主武选抑强植弱出为佥宪督学贵州寻内艰服满补四川佥宪备兵安绵抚驭有要蕃人誓不复反民赖以安卒于官　　吴铤按贵州通志铤都匀人万历壬午举乡试第一益下帷自励夜潜坐常至&#鸣上春官不偶卒　　吴之佳
按明外史李献可传献可偕六科诸臣疏请豫教帝怒出献可以杂职徙边方刑科都给事中吴之佳上疏救帝益怒贬一秩出之外之佳万历八年进士长洲人初为襄阳知县以治行征天启初赠太仆少卿孙适亦兵科给事中敢言　　吴崇礼
按宁阳县志崇礼字彬卿别号节庵诞之夕封公梦仙人相访遂诞崇礼万历丙戌举进士筮仕蒲县壬辰钦取西台按两淮盐政庚子按淮扬乙巳巡关李晋江拜相台省九列皆具保疏公独毅然不可曰吾台省闻有参驳不闻有保举也未几诸保者斥一时朝议哄然推服其识力丁未升棘卿明允执法遂晋顺天巡抚戊申丁继母忧号泣出血乙丑起大司马即促装忽转南京大司寇崇礼曰吾治兵未效复治刑乎誓必大宣主德广布皇仁使囹圄空虚乃吾愿耳积劳成痼卒于南京上嘉其清忠特赐宠恤赠太子太保赐谥定襄　　吴鸿洙
按莱芜县志鸿洙字文衢号凤城万历丙戌进士筮仕工曹历郎署七年凡视大工者三省水衡钱以数十万计辛卯出典蜀试号得人擢浙少参主督漕尽祛积弊会倭警择备兵者乃晋宪使驻海上三年简练士卒皆精锐可用东南晏如后升山西参政备兵岢岚抚臣谓鸿洙不可一日去浙疏留报可越岁戊戌遂捐馆　　吴应宾
按安庆府志应宾字尚之方伯一介之四子也少&#异博览群书登万历丙戌进士选庶常授翰林编修数年以目眚告归居乡四十载惟闭户著述深于性命之旨天启中同里左光斗方大镇交章以理学荐特召病不克赴加左春坊疏论时政上嘉之门人称为宗一先生　　吴鸿功
按莱芜县志鸿功字文勋号凤岐中万历戊子解元己丑进士选翰林庶吉士历任山西提学参政　　吴从诚按潜江县志从诚字形庵才高性朴有古君子风万历戊子登贤书筮仕陕庠旋聘川闱所得悉知名士司刑理鹾异绩着闻不次擢参藩解组后杜门泊如痛禄养未及乃镌石人以象己长跪墓门致有紫荆冬华之瑞　　吴宝秀
吴
一元

按明外史吴宝秀传宝秀字汝珍浙江平阳人万历十七年进士授大理评事历寺副寺正二十六年出为南康知府湖口税监李道横甚宝秀不与通会漕舟南还道欲榷其货遣爪牙持牒捕漕卒宝秀拒不发道大怒飞章劾宝秀及星子知县吴一元青山巡检程资阻挠税务诏俱逮治宝秀妻陈氏恸哭请偕行宝秀不可自经死宝秀至京下诏狱大学士赵志皋疏救星子民陈英者约儒士走京师伏阙讼冤于是抚按及南北诸臣论救者疏十余上帝皆不省一日司礼田义汇诸疏进帝命移狱刑部皇太后亦闻陈氏之死为帝言至九月并释为民归家逾年卒天启中赠太仆少卿赐录一子　　吴仁度
按明外史吴悌传悌子仁度字继&#万历十七年进士授中书舍人三王并封议起抗疏争之久之擢吏部主事历考功郎中赵邦清被劾疑同官邓光祚等嗾言路愤激力辨章下考功仁度欲稍宽邦清罚给事中梁有年遂劾仁度党比时光祚引疾去而仁度代为文选御史康丕扬复劾仁度倾光祚而代之诏改调之南京补南京刑部郎中擢太仆少卿进右佥都御史巡抚山西砥廉隅务慈爱居四年以疾归熹宗初起大理卿进兵部右侍郎复称疾去再起工部左侍郎天启五年魏忠贤以仁度与赵南星杨涟等善勒令致仕寻卒　　吴炯
按明外史顾宪成传吴炯字晋明松江华亭人万历十七年成进士授杭州推官入为兵部主事乞假归恬静端介不骛荣利家居十二年始起故官久之进光禄丞天启中累迁南京太仆卿魏忠贤私人石三畏追论炯党庇宪成落职闲住崇祯初复官　　吴道南
按江西通志道南字会甫崇仁人万历己丑进士廷对第二人授编修知经筵日讲晋礼部侍郎拒朝鲜火药之请却吐鲁番贡玉其务持大体如此外艰归哀毁骨立禫除即家起为东阁大学士请告疏凡二十上会母丧乃得请赠少保谥文恪　　吴弘济
按明外史安希范传万历二十一年行人高攀龙以赵用贤去国疏争之与郑材杨应宿相讦谪揭阳典史吴弘济复争亦被黜弘济字春阳秀水人希范同年进士由蒲圻知县擢御史三王并封诏下偕同官抗疏争既而以论应宿攀龙事斥为民未几卒熹宗时赠光禄少卿　　吴默
按吴江县志默字因之壬午举于乡壬辰会试第一授兵部主事以艰归己亥补礼部迁尚宝司丞进少卿旧制玺卿班在词林前已渐失其故默建议复之词臣或以为非默贻书往复卒不屈因目为吴铁汉未几谢病归改通政司参议历左通政进太仆寺卿默立朝最浅迁除皆不赴职时论高之崇祯中卒　　吴用先按安庆府志用先字体中桐城人万历壬辰进士令临川均赋便民民怀其德以卓政征为户部主事旋改职方典闽闱称得士历仪曹迁浙臬为政平恕任德黜刑历浙左右藩擢都御史抚蜀时播酋乱用先戮力剿抚数月荡平寻因病乞骸予告家居八年起银台晋少司空改枢贰总督蓟辽会珰祸起致政归卒于家　　吴宗尧
按明外史吴宗尧传宗尧字仁叔歙县人万历二十三年进士授益都知县性强项中官陈增以开矿日征千人凿山多捶死又诬富民盗矿三日捕系五百人宗尧不忍二十六年九月尽发增不法事列状奏闻帝得疏意动持不下会给事中包见捷极论增罪请撤还同官郝敬复请治增罪帝乃不悦责宗尧狂逞要名已而山东巡抚尹应元劾增背旨虐民二十罪帝遂发怒削宗尧籍敬复抗疏谏帝益怒增遂劾宗尧阻挠矿务逮下诏狱拷讯系经年礼部郎鲍应鳌言于沈一贯一贯揭入即释为民未几卒天启时赠光禄少卿赐录一子　　吴广
按明外史陈璘传吴广广东人以武生从军累着战功历广东游击将军福建南路参将坐事罢归会岑溪猺反从总兵童元镇讨之论功复故官万历二十五年以副总兵御倭朝鲜甫班师时征播州擢广总兵官击破之遂以本官镇四川逾年卒赠都督同知世荫千户　　吴梁
按松江府志梁字伯材华亭人举顺天丁酉乡荐选邵武司理值岛寇踞建阳光泽间梁受檄提兵破走之论功赐金绮擢刑部郎出守广西中道乞休卒年八十有七　　吴允中
