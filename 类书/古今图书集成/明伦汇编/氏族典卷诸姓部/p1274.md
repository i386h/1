<!-- { "loadSidebar": true } -->
按金史奥屯襄传襄本名添寿上京路人大定十年袭猛安授崇义军节度副使召为都水少监石州刺史未几为平南荡江将军以功升寿州防御使迁河南路副统军兼同知归德府事昌武军节度使崇庆改元为元帅左都监救西京至墨谷口一军尽殪襄仅以身免坐是除名明年授上京兵马使宣宗即位擢辽东路宣抚副使未几改速频路节度使兼同知上京留守事二年二月为元帅右都监行元帅府事于北京五月改留守兼前职俄迁宣抚使兼留守三年正月襄为北京宣差提控完颜习烈所害未几习烈复为其下所杀诏曲赦北京　　奥屯忠孝
按金史奥屯忠孝传忠孝字全道本名牙哥懿州胡土虎猛安人幼孤事母孝中大定二十二年进士科除校书郎迁翰林待制权户部侍郎佐参知政事胥持国治决河以劳进一阶除河平军节度使兼都水监遂疏七祖佛河历同知南京留守迁定国军节度使入为太子少保兼礼部尚书贞佑初议降卫绍王忠孝附胡沙虎拜参知政事中都围急诏忠孝搜括民间积粟知大兴府事胥鼎已籍者忠孝再括之令百姓两输欲为己功左谏议大夫张行信上疏论之罢为太子太保出知济南府事改知中山府寻薨年七十谥惠敏　　奥屯阿虎
按金史宣宗本纪贞佑三年九月户部侍郎奥屯阿虎言国家多故职官往往不仕乞限以两季违者勿复任上命违限者止夺三官降职三等　　奥屯吾里不
按金史宣宗本纪兴定三年三月提控奥屯吾里不败宋人于上津县　　奥屯舜卿
按金史哀宗本纪天兴二年正月汴京西面元帅崔立为乱署宣徽使奥屯舜卿为尚书左丞
　贺拔姓部列传
　　北魏
　　贺拔尔头
按周书贺拔胜传胜先有如回者魏初为大莫弗祖尔头骁勇绝伦以良家子镇武川因家焉献文时以功赐爵龙城侯　　贺拔度拔
按周书贺拔胜传胜父度拔性果毅为武川军主而武川已陷怀朔亦溃胜父子遂为贼所掳后随度拔与德皇帝合谋袭杀可孤朝廷嘉之未及封赏会度拔与铁勒战没孝昌中追赠安远将军肆州刺史　　贺拔文兴按魏书肃宗本纪常景破杜洛周斩其武川王贺拔文兴别帅侯莫陈升生掳男女四百口牛驴五千余头　　贺拔仁
按魏书孝静帝本纪元象元年正月大都督贺拔仁攻宝炬南汾州拔之　　贺拔允
按北齐书贺拔允传允字可泥神武尖山人也祖尔头父度拔允便弓马颇有胆略与弟岳杀贼帅卫可肱奔魏广阳王元深深败归尔朱荣荣素待之甚厚建义初除征东将军封寿阳县侯进爵为公魏长广王立改封燕郡公兼侍中使茹茹还至晋阳值高祖将出山东允素知高祖非常人早自结托高祖以其北士之望尢亲礼之遂与允出信都参定大策高祖入洛进爵为王转太尉加侍中魏武帝之猜忌高祖也以允弟岳深相委托及岳死又委岳弟胜心腹之寄高祖重其旧久全护之天平元年乃赐死时年四十八允有三子长子世文次世乐次难&#兴和末高祖并召与诸子同学武定中敕居定州赐其田宅　　贺拔胜按周书贺拔胜传胜神武尖山人也其先与魏氏同出阴山祖尔头父度拔胜少有志操善骑射北边莫不推其胆略时亦为军主从度拔镇守广阳王元深召胜为军主以功拜统军流民南下胜与兄允弟岳相失南投肆州允岳投爾朱荣肆州陷胜委质事荣从荣入洛以定策立孝庄帝功封易阳县伯抚军将军从征葛荣大破之复为大都督镇中山及荣被诛胜还都谒帝大悦以本官假东征都督讨爾朱仲远战不利乃降之复与爾朱氏同谋立节闵帝以功拜左光禄大夫时胜从度律度律与爾朱兆不平遂率麾下降于齐神武度律以此大败孝武帝将图齐神武以胜弟岳拥众关西欲广其势援乃拜胜为都督荆郢诸军事进荆州刺史帝西迁胜自率所部将西赴关中侯景逆击之胜军不利南奔梁在江表三年求还梁武帝许之既至长安诣阙谢罪朝廷嘉其还乃授太师后从太祖擒窦泰破东魏军从战邙山追齐神武数里刃垂及之会胜马为流矢所中神武逸去是岁胜诸子在东者皆为齐神武所害胜愤恨因动气疾大统十年薨谥贞献　　贺拔岳
按周书贺拔胜传胜弟岳字阿斗泥少有大志爱施好士初为太学生及长能左右驰射骁果绝人与父兄诛卫可孤之后广阳王元深以岳为帐内军主后与兄胜俱镇州州陷投爾朱荣荣待之甚厚以为别将荣举兵赴洛岳为先驱荣尊立孝庄以定策功赐爵樊城郡男复为荣前军都督破葛荣于滏口时万俟丑奴僭称大号关中骚动朝廷以天光为使持节督二雍二岐诸军事骠骑大将军雍州刺史以岳为左大都督又以侯莫陈悦为右都督并为天光之副以讨之时赤水蜀贼阻兵断路岳破之进至雍州时丑奴遣其大行台尉迟菩萨仆射万俟仵同向武功设伏擒菩萨丑奴北走一战擒之加车骑将军进爵为公天光入洛使岳行雍州刺史魏孝武即位加关中大行台永熙二年孝武密令岳图齐神武诏岳都督二雍二华二岐豳四梁三益巴二夏蔚宁泾二十州诸军事大都督齐神武忌岳兄弟功名岳惧乃与太祖协契三年岳召侯莫陈悦于高平而悦受齐神武密旨图岳诱岳入营斩于幕中朝野莫不痛惜之赠侍中太傅谥曰武壮葬以王礼　　北齐
　　贺拔纬
按周书贺拔岳传岳子纬保定中录岳旧德进纬爵霍国公尚太祖女　　贺拔伏恩
按北齐书后主本纪武平七年十二月开府仪同三司贺拔伏恩等西奔周师　　贺拔佛恩
按北齐书安德王延宗传周军攻东门入延宗自门夹击周武帝左右略尽承御上士张寿辄牵马头贺佛恩以鞭拂其后崎岖仅得出　　北周
　　贺拔仲华
按周书贺拔胜传胜无子以弟岳子仲华嗣大统三年赐爵樊城公魏废帝时为通直郎散骑常侍迁黄门郎加车骑大将军仪同三司骠骑大将军开府仪同三司六官建拜守庙下大夫孝闵帝践祚袭爵琅邪公除利州刺史大象末位至江陵总管　　唐
　　贺拔行威
按唐书高祖本纪武德五年五月瓜州人王干杀贺拔行威以降　　贺拔延嗣
按唐书兵志以贺拔延嗣为凉州都督河西节度使　浩星姓部列传
　　汉
　　浩星赐
按汉书赵充国传充国罢屯田振旅而还所善浩星赐迎说充国曰众人皆以破羌强弩出击多斩首将军即见宜归功于二将军出击非愚臣所及充国曰我年老矣爵位已极岂嫌伐一时事以欺明主哉注
邓展曰浩星姓赐名也
　　浩星公
按汉书瑕丘江公传太子问谷梁而善之其后浸微唯鲁荣广王孙浩星公受焉
　舍利姓部汇考
凌迪知万姓统谱
　　舍利姓
舍利北番酋帅舍利部大人因氏焉

　贺娄姓部列传
　　隋
　　贺娄诠
按隋书贺娄子干传子干兄诠有才器位至银青光禄大夫鄯纯深三州刺史北地大守东安郡公　　贺娄子干按隋书贺娄子干传子干字万寿本代人也随魏氏南迁世居关右祖道成魏侍中太子太傅父景贤右卫大将军子干少以骁武知名周武帝时累迁小司水以勤劳封思安县子大象初除秦州刺史进爵为伯及尉迥作乱子干从韦孝宽击破之进位上开府封武川县公以思安县伯别封子皎开皇元年进爵巨鹿郡公其年吐谷浑寇凉州子干击之功最优即令子干镇凉州明年突厥寇兰州子干大破之于是册授子干为上大将军十四年以病卒官时年六十谥曰怀　　贺娄善柱
按隋书贺娄子干传子干子善柱嗣官至黔安太守　谢丘姓部列传
　　周
　　谢丘章
按万姓统谱章鲁人

　贺遂姓部汇考
郑樵通志
　　代北复姓
贺遂氏晋州稽胡晋初赐姓呼延居西州后魏正始中呼延勤为定州刺史于定阳镇赐姓贺遂氏因住南汾州仵城县音讹者又为贺悦
　贺若姓部汇考
廖用贤尚友录
　　贺若姓
贺若氏代居朔方随魏午迁北北俗谓志正为贺若因以为氏
　贺赖姓部汇考
郑樵通志
　　代北复姓
贺赖氏南燕有徐州刺史贺赖卢

　贺赖姓部列传
　　晋
　　贺赖卢
按晋书慕容超载记王师次东莞超遣其辅国贺赖卢等六将步骑五万进据临胊
　贺术姓贺悦姓贺鲁姓贺葛姓贺儿姓部汇考郑樵通志　　代北复姓
贺术氏后魏初贺术部居贺术山因氏焉
贺悦氏即贺遂氏之讹也姓纂云今关西有此姓贺鲁氏改为周氏贺葛氏改为葛氏
贺儿氏改为儿氏

　华阳姓部列传
　　汉
　　华阳通
按万姓统谱通谏议大夫
　　华阳犨
按万姓统谱犨驸马都尉

　社北姓社南姓下军姓亚饭姓部汇考
凌迪知万姓统谱
　　社北姓
社北汉有高炀娶扶风社北氏
　　社南姓
社南见风俗通姓苑云扶风安陵有此姓
　　下军姓
下军左传晋栾黡为下军大夫支孙氏焉
　　亚饭姓
亚饭周末贤人亚饭干之后

　匠丽姓部列传
　　汉
　　匠丽舒
按万姓统谱舒封祝其侯

　舍利姓部列传
　　唐
　　舍利阿博
按万姓统谱阿博龙朔中左卫大将军曾孙葛旃兼御史赐姓李氏名奉国从父弟澄左神武大将军　令狐姓部汇考
唐书
　　宰相世系表
令狐氏出自姬姓周文王子毕公高裔孙毕万为晋大夫生芒季芒季生武子魏犨犨生颗以获秦将杜回功别封令狐生文子颉因以为氏世居太原秦有太原守五马亭侯范十四世孙汉建威将军迈与翟义起兵讨王莽兵败死之三子伯友文公称皆奔炖煌伯友人龟兹文公入疏勒称为故吏所匿遂居&#毂称六子扶坚由羡瑾猛由字仲平后汉伊吾都尉六子禹霸容明涣淳禹字巨先博陵太守四子辉治延溥溥字文悟苍梧太守三子璜睿玚溥五世孙晋谏议大夫馨馨孙亚字就引前凉西海太守安人亭侯三子绥亚孙敏字永昌前凉鸣沙令四子达忠袭越敏五世孙&#字惠献后魏炖煌郡太守鹯阴县子四子元保整庆保林整周御正中大夫彭阳襄公赐姓宇文氏生熙
　令狐姓部杂录
居易录在都察院署见山西巡抚揭有狐姓者周中丞石公因言为大理少卿时书吏有独姓者盖令狐独孤覆姓之裔省其一字相沿既久遂昧所自耳　华阳姓部汇考
凌迪知万姓统谱
　　华阳姓
华阳秦宣太后封华阳君子孙氏焉

　壮丘姓部汇考
凌迪知万姓统谱
　　壮丘姓
壮丘汉有壮丘胜

　胜濆姓部汇考
通鉴前编
　　颛顼高阳氏
帝崩葬于濮阳
注
史记曰颛顼娶胜濆氏之女生卷
章

　令狐姓部纪事
全唐诗温庭筠诗叙令狐绹为相以姓氏少族人有投者不&#其力由是远近皆趋之至有姓胡冒令者温庭筠戏之以诗
　令狐姓部列传
　　汉
　　令狐茂
按上党记令狐征君隐城东山中去郡六十里即壶关三老令狐茂上书讼戾太子冤者也茂即葬其山　　令狐迈按万姓统谱迈避王莽乱居炖煌
　　令狐略
按万姓统谱略司空长史
　　后汉
　　令狐子伯
按后汉书列女传王霸与同郡令狐子伯为友后子伯为楚相而其子为郡功曹子伯乃令子奉书于霸车马服从雍容如也　　魏
　　令狐景
按魏志齐王芳本纪注司马景王与群臣共奏帝临宣曲观使保休李华刘勋等与怀信等戏清商令令狐景呵勋华曰诸女上左右人各有官职何以得尔帝以弹弹景不避首目景曰陛下游戏无度不可令皇太后闻帝使人烧铁灼景身体皆烂　　令狐邵
