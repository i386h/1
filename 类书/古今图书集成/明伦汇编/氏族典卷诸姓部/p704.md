<!-- { "loadSidebar": true } -->
按元史商挺传挺子瑭字礼符仕为右卫屯田千户岁余谢病侍亲　　商琦
按元史商挺传挺子琦字德符大德八年成宗召备宿卫仁宗在东宫奏授集贤直学士调大名路治中不赴皇庆元年授集贤侍讲学士延佑四年升侍读官通奉大夫泰定元年迁秘书卿病归卒瑭善画山水尝使蜀持平守法秋毫无私　　明
　　商暠
按定陶县志皓定陶人洪武三年任监察御史上疏直言时政弹劾权贵无所回互　　商显雅
按黄梅县志显雅好诗书永乐二年征聘至朝固辞不任赐号乐耕征士奉诏归　　商闰生
按龙溪县志闰生宣德时岁贡官成都府教授　　商辂按明外史商辂传辂字弘载淳安人乡试会试殿试皆第一除修撰辂丰姿伟英宗亲简为展书官郕王监国以陈循高谷荐命入内阁参机务徐珵倡南迁议辂力沮之其冬进侍讲景泰元年遣迎上皇于居庸进学士三年进兵部左侍郎景帝不豫石亨辈迎复上皇王文于谦等被收召辂命草复位诏亨密语辂赦文不须别具条款辂曰旧制也不敢易亨辈不悦讽言官劾辂朋奸下之狱斥为民然帝每念辂以忌者竟不复用成化三年驿召至京复以故官入阁寻进兵部尚书久之进户部宋元通鉴纲目成改兼文渊阁大学士皇太子立加太子少保进吏部尚书十三年进谨身殿大学士辂为人平粹简重宽厚有容至临大事决大议毅然莫能夺中官汪直之督西厂也数兴大狱辂条直十一罪遂罢西厂然直虽不视厂事宠幸如故谮辂尝纳指挥杨贿欲脱其罪辂不自安而御史戴缙复颂直功请复西厂辂遂力求去诏加少保赐敕驰传归居十年卒谥文毅　　商良臣按万姓统谱良臣字懋衡文毅公辂之子也登成化二年进士第授翰林庶吉士累官至翰林侍讲卒于官良臣天资淳厚学问老成文章器识无愧于父众皆惜其早世不克究其用云　　商汝弼
按万姓统谱汝弼淳安人弘治举人
　　商润
按龙溪县志润弘治十一年岁贡任海丰训导　　商瓛按夏津县志正德辛未秋刘寇陷高唐时瓛往高唐访友遇寇见其骁勇迫使从曰从我得不死瓛骂之曰祖名宦儿辈庠生宁从汝为盗耶贼怒杀之有司具其事以闻旌之　　商臣学
按万姓统谱臣学淳安人正德举人
　　商汝颐
按万姓统谱汝颐会稽人正德中湖广参议
　　商宾
按万姓统谱宾洛阳人以吏科给事中改知铜陵疏请听民开垦荒田民无不业者任满民请留进府同知仍知县事　　商大节
按明外史商大节传大节字孟坚锺祥人嘉靖初进士授丰城知县擢兵科给事中京察竣复命科道互相劾被谪盐城县丞三迁刑部郎中出为广东佥事累官山东按察使擢右佥都御史巡抚保定四年召理院事奄荅大举薄都城诏城中居民及四方入应武举者悉登陴守以大节率五城御史统之北寇退复命经略京城内外训练鼓舞军容甚壮擢右副都御史经略如故仇鸾为大将军尽统中外兵马大节独为一军不受其节制欲困之乃请画地分守以京城四郊委大节大节言虽经略京城实非有重兵专战守责鸾又频调遣奸宄猝发谁为捍御哉所争甚晰而帝方宠鸾不欲人挠其事责大节怀奸避难立下诏狱时三十年四月也竟卒于狱隆庆初复故官谥端愍　　商诰
按平原县志诰嘉靖丙辰进士任肥乡知县升兵部职方司主事守山海关北兵攻辽东薄关下时海冰正坚诰预遣人凿之北兵趋海口至则冰泮难渡遂掠乡民奔赴入关者如蚁诰大开关门以纳之敌弗敢入继而攻水关甚急城上军士单弱不能敌诰出城中壮士助之指授方略敌弗敢攻乃退去事闻钦赐银两升苏州兵备　　商祖尧
按文登县志祖尧与宋奎常材潘铸刘銮武忠宋应期潘檠张子玉许富皆靖海武彦也嘉靖三十一年倭众犯卫祖尧等率众捍御奋不顾身倭遂潜退事闻各蒙钦赏银段而宋奎马驰几遇害赖子应期奋救功尢卓焉　　商经
按阳信县志经字贯道嘉靖年贡士任中都留守司断事才干优长操守廉洁御墨褒之　　商赉
按阳信县志赉字子均岁进士经孙万历丙子经魁授获嘉县令劝开垦抚流移除羡金蠲逋赋严局赌驱流娼息讼免赎一尘不染既而岁祲设法拯救积劳成病竟卒于官　　商文昭
按漳浦县志文昭万历乙未进士官终南安知府　　商大儒按武城县志大儒字载朴雨之子明朝恩选为人刚介洁清甘贫乐道戊寅年城陷与兄醇儒子文企俱仗节而死　　商宗礼
按阳信县志宗礼母有噎疾日夜忧之忽梦神告以方乃割左肋肉炙熟用丸药以进母食辄愈　　商际昌
按阳信县志际昌父琏贩丝为富民盗入其室被执际昌裸身持刀一跃而出急呼其从兄曰起救吾父兄曰衣际昌曰衣父命休矣裸身持刀疾呼而入贼众披靡杀死一人伤数人力孤势穷竟为所毙贼去乡人以无子吊其父其父曰吾有子吾有子际昌妻某氏年二十余岁守贞不渝　　商黉
按黄梅县志黉母疾不粒食黉亦屏粒忍饥且割股疗之不效及母卒号泣不已愿从母地下私往横冈山舍身于万仞之崖气虽绝犹岸然而立也拾骸者奇之

　光姓部汇考
郑樵通志
　　以名为氏
齐
人名

光氏状云田光之后秦末子孙避地以光为氏宋有光垂裕登进士第又有光利宾绛州人

　臧姓部列传
　　周
　　臧僖伯
按左传隐公五年春公将如棠观鱼者臧僖伯谏曰凡物不足以讲大事其材不足以备器用则君不举焉君将纳民于轨物者也故讲事以度轨量谓之轨取材以章物采谓之物不轨不物谓之乱政乱政亟行所以败也故春搜夏苗秋狝冬狩皆于农隙以讲事也三年而治兵入而振旅归而饮至以数军实昭文章明贵贱辨等列顺少长习威仪也鸟兽之肉不登于俎皮革齿牙骨角毛羽不登于器则公不射古之制也若夫山林川泽之实器用之资皂隶之事官司之守非君所及也公曰吾将略地焉遂往陈鱼而观之僖伯称疾不从书曰公矢鱼于棠非礼也且言远地也冬十二月辛巳臧僖伯卒公曰叔父有憾于寡人寡人弗敢忘葬之加一等（按僖伯名彄字子臧据以王父字为氏之
　说则公子彄尚未赐氏至其孙瓶始得以王父字为臧氏今因左传臧僖伯臧哀伯之称故并载之　或如无骇之例及身赐氏未可知也）
　　臧孙达
按左传桓公二年夏四月取郜大鼎于宋戊申纳于太庙非礼也臧哀伯谏曰君人者将昭德塞违以临照百官犹惧或失之故昭令德以示子孙是以清庙茅屋大路越席大羹不致粢食不凿昭其俭也衮冕黻珽带裳幅舄衡紞纮綖昭其度也藻率鞞鞶厉游缨昭其数也火龙黼黻昭其文也五色比象昭其物也钖銮和铃昭其声也三辰旗旗昭其明也夫德俭而有度登降有数文物以纪之声明以发之以临照百官百官于是乎戒惧而不敢易纪律今灭德立违而置其赂器于太庙以明示百官百官象之其又何诛焉国家之败由官邪也官之失德宠赂章也郜鼎在庙章孰甚焉武王克商迁九鼎于雒邑义士犹或非之而况将昭违乱之赂器于太庙其若之何公不听周内史闻之曰臧孙达其有后干鲁乎君违不忘谏之以德　　臧孙瓶
按春秋臣传伯氏瓶臧哀伯之子
　　臧孙辰
按春秋臣传臧文仲鲁大夫臧孙辰也臧哀伯之孙伯氏瓶之子庄公二十八年冬饥文仲言于公曰国病矣君盍以名器请籴于齐公曰谁使对曰国有饥馑卿出告籴古之制也辰也备卿请如齐公使往文仲以鬯圭与玉磬如齐告籴齐人归其玉而与之籴宋襄公欲合诸侯文仲曰以欲从人则可以人从欲鲜济僖公二十一年夏大旱公欲焚巫文仲曰非旱备也修城郭贬食省用务穑劝分此其务也巫何为天欲杀之则如无生若能为旱焚之滋甚公从之是岁也饥而不害二十二年公伐邾公卑邾不设备文仲曰国无小不可易也&#虿有毒而况国乎温之会晋人执卫成公文仲言于公曰夫诸侯之患诸侯恤之所以训民也君盍请卫君以示亲诸侯公悦乃免卫侯卫侯闻臧文仲之为也使纳赂焉辞曰外臣之言不越境不敢及君三十一年春取济西田分曹地使文仲往宿于重馆重馆人告曰不速行无及也从之分曹地自洮以南来傅于济尽曹地也归为之请曰地之多也重馆人之力也臣闻之善有章虽贱必赏也恶有衅虽贵必罚也今一言而辟境其章大矣请赏之乃出而爵之文公二年秋八月丁卯有事于太庙跻僖公逆祀也仲尼曰臧文仲其不仁者三不知者三下展禽废六关妾织蒲三不仁也作虚器纵逆祀祀爰居三不知也五年秋楚灭六又灭蓼文仲闻六与蓼灭曰&#陶庭坚不祀忽诸德之不建民之无援哀哉孔子问于漆雕凭曰子事臧文仲武仲及孺子容此三大夫孰贤对曰臧氏家有守龟名曰蔡文仲三年而为一兆武仲三年而为二兆孺子容三年而为三兆凭从此见之若问三人之贤与不贤所不敢识也孔子曰君子哉漆雕氏之子也其言人之美也隐而显言人之过也微而着知如不能及明如不能见孰克如此　　臧孙许
按春秋成公二年六月癸酉季孙行父臧孙许叔孙侨如公孙婴齐帅师会晋郄克卫孙良夫曹公子首及齐侯战于齐师败绩　　臧孙纥
按春秋臣传臧孙纥字武仲宣叔之子也襄公十八年诸侯围齐十九年伐齐季武子以所得于齐之兵作林锺而铭鲁功焉武仲曰非礼也夫铭天子令德诸侯言时计功大夫称伐今称伐则下等也计功则借人也言时则妨民多矣何以为铭且夫大伐小取其所得以作彝器铭其功烈以示子孙昭明德而惩无礼也今将借人之力以救其死若之何铭之小国幸于大国而昭所获焉以怒之亡之道也二十一年邾庶其以漆闾丘来奔季武子以公姑姊妻之皆有赐于其从者于是鲁多盗季孙谓武仲曰子盍诘盗武仲曰不可诘也子召外盗而大礼焉何以止吾盗纥也闻之在上位者洒濯其心壹以待人轨度其信可明征也而后可以治人夫上之所为民之归也上所不为而民或为之是以加刑罚焉而莫敢不惩若上之所为而民亦为之乃其所也又可禁乎季武子无适子公弥长而爱悼子欲立之访于纥纥为立悼子而以公弥为马正孟孙自是恶臧孙而季孙爱之及孟孙卒臧孙入哭甚哀多涕出其御曰孟孙之恶子也而哀如是季孙若死其若之何臧孙曰季孙之爱我疾疢也孟孙之恶我药石也美疢不如恶石夫石犹生我疢之美其毒滋多孟孙死吾亡无日矣孟氏闭门告于季孙曰臧氏将为乱不使我葬臧孙闻之戒季孙怒命攻臧氏纥斩鹿门之关以出奔邾自邾如防使来告曰纥非敢私请苟守先祀无废二勋敢不辟邑乃立臧为臧纥致防而奔齐　　臧贾　臧为
按左传襄公二十三年初臧宣叔娶于铸生贾及为而死继室以其侄穆姜之姨子也生纥长于公宫姜氏爱之故立之臧贾臧为出在铸臧武仲自邾使告臧贾且致大蔡焉曰纥不佞失守宗祧敢告不吊纥之罪不及不祀子以大蔡纳请其可贾曰是家之祸也非子之过也贾闻命矣再拜受龟使为以纳请遂自为也臧孙如防使来告曰纥非能害也知不足也非敢私请苟守先祀无废二勋敢不辟邑乃立臧为臧纥致防而奔齐按宣叔臧
孙许谥也

　　臧昭伯　臧会
