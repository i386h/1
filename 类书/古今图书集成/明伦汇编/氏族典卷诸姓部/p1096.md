<!-- { "loadSidebar": true } -->
按晋书解系传系父修魏琅琊太守梁州刺史考绩为天下第一武帝受禅封梁邹侯　　解系
按晋书解系传系字少连济南着人也父修魏梁州刺史清身洁己甚得声誉辟公府掾历中书黄门侍郎散骑常侍豫州刺史迁尚书出为雍州刺史扬烈将军西戎校尉假节会氐羌叛与赵王伦讨之伦信用佞人孙秀与系争军事更相表奏朝廷知系守正不挠而召伦还伦秀谮之系坐免官以白衣还第阖门自守及张华裴頠之被诛也伦秀以宿憾收系害之　　解结
按晋书解系传系弟结字叔连少与系齐名辟公府掾累迁黄门侍郎历散骑常侍豫州刺史魏郡太守御史中丞时孙秀乱关中结在都坐议秀罪应诛秀由是致憾及系被害结亦同戮　　解育
按晋书解系传系弟育字稚连名亚二兄历公府掾太子洗马尚书郎卫军长史弘农太守与兄俱被害妻子徙边　　解福
按万姓统谱福秦太仆
　　南齐
　　解叔谦
按南史解叔谦传叔谦字楚梁雁门人母有疾叔谦夜于庭中稽颡祈福闻空中语云此病得丁公藤为酒便差乃求访至宜都郡遥见山中一老公伐木问其所用答曰此丁公藤疗风尢验叔谦便拜伏流涕具言来意此公怆然以四段与之并示以渍酒法叔谦受之顾视此人不复知处依法为酒母病即差齐建武初以奉朝请征不至　　北齐
　　解法选
按北齐书解法选传法选河内人少明相术鉴照人物皆如其言频为和士开相中士开牒为府参军　　唐　　解琬
按唐书解琬传琬魏州元城人举幽素科中之调新政尉后奏事称旨躐除监察御史以丧免服除迁侍御史擢御史中丞琬与郭元振善宗楚客恶之左授沧州刺史为政引大体部人顺附景龙中迁御史大夫景云二年为朔方军大总管改右武卫大将军以老致仕会吐蕃骚边复召授左散骑常侍俄迁太子宾客开元五年终同州刺史　　解忠鲠
按万姓统谱忠鲠着龙武元兵图二卷
　　宋
　　解晖
按宋史解晖传晖洺州临洺人父珪应募为州兵后唐天成中西征至剑门没于阵晖少有勇力以父死戎事得隶兵籍戍雁门与契丹战以功迁奉国军队长晋天福中迁本军列校周广顺初迁本军第五指挥使从世宗征淮南率所部下黄州迁虎捷第一军都虞候宋初步军都军头从征泽州师还策勋为内外马步军副都军头建隆四年充湖广道行营前军战擢都指挥使潭州平改控鹤右第二军指挥使开宝九年改均州刺史太平兴国二年诏于潞州北乱柳石围中筑城名威胜军以晖为军使从征并州太原以功迁本州团练使知霸州雍熙初充云应寰州忻代等州都巡检使三年代归本郡淳化二年卒晖鸷猛木强频立战功金创遍体时称骁将子守颙至内殿崇班阁门祗候　　解元
按宋史解元传元字善长保安军德清寨人起行伍为清涧都虞候建炎三年隶大将韩世忠麾下授合门宣赞舍人四年授忠州团练使改相州观察使绍兴四年金人伪齐合兵入侵世忠命元屯承州掩之金人走元追北数十里金人赴水死者甚众改同州观察使六年授保顺军承宣使世忠罢兵柄为枢密使以元为镇江府驻札御前诸军都统制以统其众进侍卫亲军马步军都虞候寻授保信军节度使卒　　解潜按万姓统谱潜绍兴初为荆南镇抚使募人耕荒田收大利绍兴中屯田自此始疾剧张九成往候之泣曰平生誓与贼战死此心忠义惟有天知言终而逝九成壮之　　解宾王
按万姓统谱宾王直秘阁
　　解禧
按江西通志禧字公和吉水人知丰县增筑新堤水不为患以荐擢知贺州陛辞陈二事曰君德曰役法朝论嘉之　　元
　　解诚
按元史解诚传诚易州定兴人善水战从伐宋以功授水军万户兼都水监使至元三十年卒追封易国公谥武定子汝楫袭　　解汝楫
按元史解诚传诚子汝楫从讨李平宋累获功赏卒追封易国公谥忠毅子帖哥袭　　解帖哥
按元史解诚传汝楫子帖哥从征广西下静江府授水军招讨使寻复为万户从征交趾有功升广东道宣慰使卒谥武宣　　解世英
按元史解诚传帖哥子世英由监察御史迁山南江北道佥事　　解子元
按江西通志子元字真我吉水人延佑进士官太史院校书郎至正间兵乱募众为保障计为寇所困与义士罗启南姜天佑力战而死　　解蒙
按江西通志蒙字来我吉水人天历乡举有易经精蕴行世　　解观我
按江西通志观我吉水人至顺乡举吴澄素重之日与论辨古今流诵不遗一字危素奉诏修辽金宋三史观我上书万言书入不省归建东山书院名其斋曰丽泽斋四方从学者日众　　明
　　解纶
按明外史解缙传缙兄纶洪武二十一年举进士授监察御史改祠部主事太祖称其笃实改应天教授居三年以刚直忤权贵归养父竟不起　　解缙
按明外史解缙传缙字大绅一字缙绅吉水人父开与弟阖有名称二解缙洪武二十一年与兄纶同举进士授中书庶吉士甚见爱重尝侍书帝前帝亲为持砚帝一日在大庖西室谕缙朕与尔义则君臣恩犹父子当知无不言缙遂立草万言书奏帝数称其才大臣皆恶之帝命改御史时诏近臣父皆得入觐缙父开至帝召谓曰大器晚成若以而子归益令进学后十年来用未晚也归八年帝崩缙入临京师有司劾非诏旨且言缙母丧未葬父老不当舍以行谪河州卫吏时建文帝任董伦缙乃遗伦书伦荐为翰林待诏成祖入京师擢侍读命直文渊阁预机务寻进侍读学士永乐二年立皇太子进缙翰林学士兼右春坊大学士缙少登朝才高任事直前然好臧否鲠直无顾忌廷臣多害其宠而定建储议忤汉王汉王由是深恨缙谮缙泄禁中语遂坐缙廷试读卷不公出为广西布政司参议既行礼部郎中李至刚奏缙怨望改交趾奏事入京会帝北征见太子而还汉王言缙伺上出私觐太子径归无人臣礼帝怒逮缙下诏狱十三年锦衣帅纪纲上囚籍帝见缙姓名曰缙犹不死耶纲退醉缙酒埋积雪中立死诏籍其家徙妻子辽东仁宗即位诏归缙妻子官其兄子祯期子祯亮为中书舍人　　解敏
按河南通志敏阳武人性刚劲务学明敏以古人自期洪武中进士累官浙江按察使政声着闻超拜右都御史　　解祯期
按万姓统谱祯期缙兄子缙坐事下狱籍其家产徙边至是召还以祯期尝工书故擢用之　　解朝夫
按万姓统谱朝夫名绘以字行吉水人永乐丙戌进士任御史　　解延年
按万姓统谱延年栖霞人正统中进士授户部郎出知顺庆府政先德化郡民祠之着有物类稿　　解礼
按万姓统谱礼鄢陵人幼纯笃父母殁庐墓侧负土垒坟手栽柏树数千株欲开井以资灌溉一日偶出庐行数步如有人附耳者曰此有井及掘地果得一并复有双兔驯扰墓上人称其孝焉　　解一贯
按万姓统谱一贯交城人正德丁丑进士嘉靖六年谪开州判少有才名发解三晋升齐阳县知县历都给事中　　解明瑞
按万姓统谱明瑞字希文太平建阳卫人嘉靖丙辰进士历按察副使告病屡荐不起　　解学龙
按明外史解学龙传学龙字石帆扬州兴化人万历四十一年进士历金华东昌二府推官天启二年擢刑科给事中稍进右给事中五年御史智铤劾学龙为东林鹰犬遂削籍崇祯元年起历户科都给事中迁太常少卿太仆卿五年改右佥都御史巡抚江西十二年擢南京兵部右侍郎明年遵例荐举属吏并及迁谪官黄道周帝怒责其党庇廷杖八十削籍坐遣戍福王在南京召拜兵部左侍郎擢刑部尚书时方治从贼之狱仿唐制以六等定罪是时马士英阮大铖必欲杀周锺而学龙欲为之缓死乃谋之次辅王铎乘士英注籍上之且请停刑遂获俞允士英闻之怒然事已无及大铖暨其党声言欲劾学龙学龙乃引疾命未下保国公朱国弼御史张孙振等力诋其曲庇行私遂削籍归久之卒
　米姓部列传
　　唐
　　米放
按襄阳府志放字长通隐居剡溪曹王皋镇江西辟为节度参谋后召为拾遗不赴诗文多行于世　　米嘉荣按尚友录嘉荣长庆间人善歌刘禹锡诗云唱得凉州意外声旧人惟有米嘉荣又三朝供奉米嘉荣能变新声作旧声子和尤善琵琶　　米君立
按万姓统谱君立将军
　　米暨
按万姓统谱暨会昌中为振武军节度使馈李德裕羊四百　　米志诚
按十国春秋吴米志诚事太祖为牙校勇敢有膂力以善射名高祖时充行营都指挥使累迁泰宁军节度使朱瑾之杀徐知训也徐温疑其助瑾必欲杀之严可求诈称袁州大捷召将吏入贺伏甲禽志诚斩之并其诸子　　宋
　　米信
按宋史米信传信旧名海进本溪族少勇悍以善射闻从周世宗征高平以功迁龙捷散都头太祖总禁兵以信隶麾下改名信及即位补殿前指挥使太平兴国四年擢保顺军节度使雍熙二年征幽蓟命为幽州西北道行营马步军都部署坐失律责授右屯卫大将军明年复授彰武军节度端拱四年召为右武卫上将军为其家人所告下御史鞫之狱未上而卒子继丰内殿崇班阁门祗候　　米芾
按宋史米芾传芾字元章吴人以母侍宣仁后藩邸旧恩补含光尉历太常博士知无为军召为书画学博士擢礼部员外郎出知淮阳军卒芾为文奇险不蹈袭前人轨辙特妙于翰墨画山水人物自名一家好洁成癖至不与人同巾器所为谲异无为州治有巨石状奇丑芾见大喜曰此足以当吾拜具衣冠拜之呼之为兄又不能与世俯仰故从仕数困　　米友仁
按宋史米芾传芾子友仁字元晖力学嗜古亦善书画世号小米仕至兵部侍郎敷文阁直学士　　米璞
按宋史刘化源传化源耀州人有米璞者与化源同乡里登政和二年进士第通判原州刘豫欲官之杜门谢病卒不污伪命绍兴九年诏赴行在而签书枢密院事楼照言璞苦风痹遂命转官奉祠　　米巨宏
按万姓统谱巨宏绍兴初以宁化丞摄连城县事当寇乱之余创廨宇修学宫给田以养士人咸颂之　　米悠按万姓统谱悠襄阳人判滁州
　　米文义
按万姓统谱文义侍卫都指挥使
　　米宪
按万姓统谱宪嘉泰中守瑞州
　　米立
按宋史米立传立淮人从陈奕守黄州奕降立溃围出江西制置使黄万石署为帐前都统制元兵略江西立迎战于江防被执不降系狱行省遣万石谕之立不屈遂遇害　　元
　　米安
按万姓统谱安奉圣州人性淳素尚简古隐居不仕能以义方振家声　　明
　　米稚
按万姓统谱稚清远人洪武进士
　　米显
按万姓统谱显干州人永乐进士
　　米森
按万姓统谱森霍州人永乐举人
　　米聪
按万姓统谱聪元城人宣德中任督府断事
　　米贝
按四川总志贝彭县贡士苦学制行事继母曲为承顺推让货产以与异母弟当事表其闾曰独行之士　　米瓘按山西通志瓘山阴人宣德己卯举人授庆阳府同知升南京户部郎出任永平知府洁己爱民断狱平允而执法不挠一夕居民闻鼓吹声潜起窥之见瓘乘华轮诣城隍庙黎明传瓘卒　　米容
按万姓统谱容山阳人宣德举人官主事
　　米扩
按万姓统谱扩文水人宣德举人
　　米盈
按万姓统谱盈武宣人正统中任琼州府通判　　米坚按万姓统谱坚山东人正统中以御史谪监利知县为政平易士民思之　　米浚
按万姓统谱浚和州人成化中任眉州知州
　　米成
按万姓统谱成陇州人正德中任宿州判
　　米卿爵
按万姓统谱卿爵正德中安庄卫贡士
　　米荣
按万姓统谱荣字仁夫邵武人嘉靖壬辰进士历副使　　米万锺
