<!-- { "loadSidebar": true } -->
按同州志真字伯英韩城人少事亲以孝闻父尝病医药罔效乃夜祷剔股肉烹进父不知也食之病遂愈人以为孝感所致云　　薛荣
按渭南县志荣字君英渭南人元贞间官奉直大夫兴元路判官督修栈道有功升奉议大夫知和州绰有政声后历升工部尚书致仕　　薛延年
按临汾县志延年临汾人为安西王文学士着四书引证小学纂图有竹轩文集　　薛居信
按徽州府志居信河东人皇庆初为祁门县尹视民如子莅政以宽至元间官行估勘法官吏虚增民田土数多居信赴公省自实蠲减虚数民德之　　薛以礼
按常德府志以礼监利人延佑间为常德路总管　　薛大猷按万姓统谱大猷汤阴人早中甲科弃而不仕隐居教授学者多宗之有四书讲义　　薛观
按万姓统谱观字景荀人在宋时聚族千指同居合食者五世号义门薛氏观读书强记为诗文多不留稿至治癸亥以书经试浙闱遂名贤书分教平江之常熟复迁杭州教授累考补将仕郎主沅江县簿摄令事盗息民安引年致仕　　薛元
按河南府志元字敬之陕西下邽人元初占籍永宁遂家焉以穷理为学而不乐仕进初以教授累迁转运使寻谢病退居洛西屡征不起天历间建义塾群子弟教之各授一经不数年教化大行后以子友谅贵赠直学士追封河南郡侯谥文靖　　薛友谅
按河南府志友谅元之子号直齐以明经擢用累官翰林院直学士历官五十年所至兴学崇教尝请升周程诸儒从祀孔子庙庭建书院精舍祀先圣先贤又构禹庙于长渊山以箕子配笃志力学人咸重之　　薛澍按怀庆府志澍字时卿修武人博极群书宗主孔孟以进士授承务郎主事历升榷茶都转运使吏部尚书子秉贞知兴州兼知经筵事　　薛文虎
按苏州府志文虎横州知州至元间奉檄安抚崇明镇以镇地属边陲请升镇为州立学校陈礼义焕然文明迄今皆文虎所遗　　薛鸾
按莆田县志鸾字君立元鼎次子幼孤母郑氏携依外家至元中值乱失母所在鸾号泣祷神裹粮出访果得母已为钞库使寻以母老辞母丧服阕遂不仕号铁耕道人　　薛禄
按宁海县志禄字良能宁海人至正末盗起村落大掠入县父宗道团结乡兵为防守遇害禄痛父散家赀养死士欲讨贼以报父仇无何贼复至禄适病惫甚即舆疾率乡兵出南郭遇贼战不利左右以势不敌劝之走禄曰父仇不共戴天今不能杀贼反自退以偷生又何面目立于天地间耶遂力战而死　薛姓部列传四
　　明
　　薛敬
按万姓统谱敬字原礼鄞人宋进士朋龟九世孙容仪魁伟稽古好修常典教象山秩满调鄞时元政不纲退隐于乡以医术自晦明朝公卿大夫凡莅兹土者闻其贤必虚左以迎访问时事　　薛祥
按万姓统谱祥字彦祥无为州人洪武初为京畿都曹使上以萧何寇恂比之迁工部尚书在上前数直言全活人辄以千计丞相李善长胡惟庸皆恶之左迁北平布政使有惠爱恶祥者谓天旱实祥有慝政己未春谪守嘉兴爱民节用称为循良惟庸诛召入见上曰奸臣每谗汝汝何不一言祥曰臣但自省何敢诉人复以为工部尚书　　薛正言
按万姓统谱正言字正言洪武初诏郡县立学命采誉望士为学官所司荐正言以乡人署训导诸生皆乡子弟正言视之益亲执经坐讲席为辨析疑隐发挥宗旨诸生相听受欣欣如也累官广东参政应天府尹　　薛郁
按万姓统谱郁清苑人洪武初由国子生历官有守累升陕西右布政使　　薛&#
按万姓统谱&#阌乡人慷慨负志操有治才洪武初累官大理卿谪广西永乐初安南国王为黎季牦所杀其孙陈天平自老挝来归黎季牦表请还国上命广西总兵官都督黄中将兵五千送归其国中举&#为辅行至芹站伏发劫天平&#力战被掳死之　　薛大昉按保定府志大昉蠡县人洪武丙戌进士历官布政使　　薛大亨
按重庆府志大亨洪武初知荥昌县创建县治敦教化变风俗吏畏民怀邑中称治　　薛文胜
按松潘卫志文胜洪武初龙州率兵从征松潘开路修桥供给军需及克松潘遂留安抚招降生番甚众　　薛得中按邵阳县志得中武功人洪武初由儒士征授邵令惠爱黎赤训迪士类即濂溪所遗故址重建县学振翼儒教一时人士烝烝向风　　薛均
按黄州府志均罗田人少有奇节好读书高帝召赴南畿上十策陈母老放归文皇召入为太仆寺卿补应天府尹先是应天以租逋官多得罪均管事月余即完报年七十乞骸比归行箧甚重疑者至中途发箧惟纸马板一副帝知其贫命有司赐官湖一顷曰薛家湖迄今子孙守湖而鬻纸马以为生　　薛征
按蕲水县志征蕲水人天定之孙袭父楚卿爵为元总管高皇帝渡江遣左司郎中吴明远赍手诏召征征望江边王气奋臂曰得毋真主出乎遂渡江从太祖帐中屏语大悦令参知幕府画奇策屡中命下吴破金华遂授督金华军事　　薛缨
按兰州志缨明初以肃藩外戚扈从多功升中护卫指挥佥事　　薛伦
按如&#县志伦字叔道如&#人少嗜学长从杨铁&#游通春秋义洪武中举贤良方正用荐者授万安县丞母老疏乞归养母终后渡江读书吴山中七年归授徒别墅教授弟子先小学而后文一时士翕然向风知礼节焉　　薛显
按徐州志显萧县人少通韬略膂力绝人元末大乱显亦敛兵自卫至洪武起兵知天命有在遂率所部诣泗州附顺擢亲军都指挥分镇江西从征荆楚迁右丞还与大将共北定齐鲁燕冀论功封永城侯食禄二千五百石后以疾卒于军　　薛朝阳
按苏州府志朝阳字凤鸣先居龙虎山号洞元真人有斋田庄在淀山湖上因造观堂游息于此尝召仙萨真人降笔云玉堂侍御少思凡谪向人闲九十三此去更能修大德青毡依旧列仙班洪武二十年寓报恩宫时年九十三矣沐浴整衣端坐题云翛然一梦本非仙百岁何妨欠七年昨夜昆仑孤顶上一声霹雳旧青天掷笔而逝　　薛禄
按万姓统谱禄胶州人洪武末有靖难功永乐初营建北京禄董其事复从征朔漠宣德初从征武定屡立战功进太保阳武侯为将勇智兼全纪律严明善抚士卒裹创赴斗有进无退故所向成功卒追封蕲国公谥忠武　　薛贵
按万姓统谱贵昌平人永乐中从征有功累升都督佥事进封安顺侯卒追封滨国公谥忠壮　　薛斌
按万姓统谱斌昌平人永乐中累立战功进封永顺伯子绶袭从征北寇没于阵谥武毅　　薛常生
按万姓统谱常生字士容上虞人永乐丙辰进士历郎中　　薛瑄
按万姓统谱瑄字德温山西河津人永乐辛未进士授御史忤王振坐死正统十四年召起大理寺丞天顺四年召入内阁仕至礼部左侍郎兼翰林院学士致仕天顺六年卒谥文清隆庆中从祀文庙瑄学贵践履不务论说辞受取与必揆诸义出处大节光明峻洁于富贵利达泊如也接人无大小众寡待之以诚晚年造诣高明践履笃实益至纯熟明朝理学公为之最　　薛理
按万姓统谱理历城人永乐间进士授行人户科给事宣德初中官骄横理论劾剀切寻授衡州知府有惠政常捐俸赀给士之穷乏者在郡数年以疾乞归　　薛恒按万姓统谱恒字履常无锡人峭直不阿宣德初举任衢州府照磨升兰溪知县卒　　薛希琏
按万姓统谱希琏字廷器丽水人宣德庚戌进士进监察御史正统间巡抚江西才望大着尝劝借大庾南康上犹三县义民出谷储于义仓以时赈恤民甚德之累升刑部尚书卒　　薛广
按保定府志广新城人宣德中举人授御史升漳州知府左迁常州府同知勤于劝课民甚德之卒于官　　薛远按万姓统谱远字继远祥子正统壬戌进士授户部主事历南京兵部尚书远敏而好学于礼乐兵刑天官历律无不涉其要尢熟典故在户部最久均剂出纳一切报罢时论韪之常曰驭吏严刑以惩不若先事而发善革弊不若无弊可革人以为名言　　薛广
按延安府志广延安人母病竭诚祷告病遂愈后母年八十卒广哀恸不食三日既葬庐于墓侧正统间旌表之　　薛三桂
按卢龙县志三桂举人云南永宁州知州遭奢囚之变死难赠按察佥事　　薛干
按赵州志干临城人正统七年进士为行人奉使占城国逾年始还时海涛每日遇风舟人震恐干略不为动归迁苑马寺少卿　　薛方
按宁晋县志方景泰癸酉举人任山东长清知县有德政当道屡褒之以才堪治繁调临清父老为立去思碑　　薛志广
按云南通志志广蒙化府人景泰间居丧尽礼庐墓感驯兽芝草之异　　薛纲
按万姓统谱纲字之纲以进士起家拜监察御史巡按陕西其所建明皆边防大计奉敕督学南畿学政振举有声望擢湖广副使督学如初历广东按察使云南布政皆善其职寻谢事归纲简直坦平不矫激而能持正为文醇雅所著有三湘集崧阴蛙吹等篇　　薛良按固始县志良字允良和州举人天顺三年任固始知县修南岗以居民开水利以溉田兴学校建桥梁时有紫芝及麦秀三岐之瑞　　薛通
按宁波府志通字德明宋时薛朋龟七世孙自徙定海嗜善乐施人告以不给辄捐所余赈之后因子业儒对众吁天焚其贷约临终复以嘱其子宋时朋龟祖父五代同居号为义门通复如之邑令陈轼为扁其居曰崇义　　薛穰
按万姓统谱穰字有年鄞人宋知衡州朋龟十一世孙也性聪敏好问学成化壬午举乡荐授涿州知州涿俗素强悍兼岁大侵盗贼四起穰至锄强弭盗亲问民所疾苦而医疗之发粟赈饥赖以全活者亿万计改知滦州滦故孔道征发驲骚穰征输供亿咸得其宜致仕归橐不入私室置业与昆弟共之散其余禄于乡族力行善事日以粉简记之仿古人黑白豆之意博学能文诗宗唐人书法学锺王　　薛俊
按龙阳县志俊字彦卿龙阳人成化甲辰进士官大理寺评事时有妇王氏名三娘其夫为船户柳通所杀夕叩氏门厉呼三娘子汝夫爽我约夫家意氏与通私狱具诬服俊驳曰入门便叫三娘子已知房中无丈夫后抵通&#氏减死俊博雅有孝行惜未竟所施而卒　　薛敬之
按渭南县志敬之字显思渭南人成化间以太学生授应州知州升金华同知撰金华乡贤志正德初卒敬之天性至孝遭外内丧皆徒跣奔哭雨雪不避一时咸称为关西夫子所著有思庵野录传于世　　薛悦之按渭南县志悦之字以道渭南人敬之弟任许州吏目卓有善政以忤时贵弃官归隐于芝山弹琴乐道书法遒劲颇类晋人所著有芝山野兴稿一卷　　薛格按万姓统谱格字平甫江阴人少颖悟经史过目不忘弱冠领成化庚子乡荐累试不第益肆力于学弘治癸丑进士选入翰林为庶吉士三年授检讨乞恩终养选吉士时内阁考题为中秋无月格一联云关山有调空闻笛乌鹊无声倦倚楼人争诵之　　薛俊
按万姓统谱俊字尚节揭阳人性孝友不事嬉游闻乡人陈琨有理学往从之领弘治十七年乡荐授连江训导升玉山教谕常师事王阳明有所得擢国子学正闻母丧奔至贵溪卒于邸广信祀于名宦子宗铠字子修亦师阳明登嘉靖二年进士初令贵溪调将乐更建阳政务大体百废俱兴及征为给事中言论激切触忤太宰竟杖死士人咸惜之　　薛章
按河南府志章字上达早丧父及母殁哀毁逾礼庐于墓侧负土成丘植树数百株其枯者复荣元鸟夜鸣白兔驯繞弘治十二年有司以状闻未及施行会礼部火灾奏疏俱焚而章疏独存因异其事遂旌表焉　　薛铠
按苏州府志铠字良武少为诸生兼精医理疗病必本五行生&#不按方施治所著述甚多惟编保婴撮要足为后世法弘治间以明医征入太医院屡着奇验以子己赠院使　　薛侃
