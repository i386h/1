<!-- { "loadSidebar": true } -->
按蜀志王平传平字子均巴西宕渠人也本养外家何氏后复姓王随杜濩朴胡诣洛阳假校尉从曹公征汉中因降先主拜牙门将裨将军建兴六年属参军马谡先锋谡舍水上山平规谏不用大败于街亭众尽星散惟平所领千人鸣鼓自持魏将张合疑其伏兵不往逼也于是徐徐收合诸营遗迸率将士而还丞相亮既诛马谡平特见崇显加拜参军十五年封安汉侯延熙元年大将军蒋琬住沔阳平为前护军署琬府事六年拜前监军镇北大将军统汉中七年春魏大将军曹爽率步骑十余万向汉川前锋已在骆谷时汉中守兵不满三万诸将大惊平曰汉中去涪垂千里贼若得关便为祸也今宜先遣刘护军据兴势平为后拒比尔间涪军行至此计之上也及大将军费祎自成都至魏军退还如平本策是时邓艾在东马忠在南平在北境咸著名迹平生长戎旅手不能书所识不过十字而口授作书皆有意理使人读史汉诸纪传听之备知大义往往论说不失其指十一年卒子训嗣　　王嗣
按蜀志王嗣传嗣字承宗犍为资中人也其先延熙世以功德显着嗣举孝廉迁汶山太守加安远将军绥集羌胡咸悉归服诸种素桀恶者皆降大将军姜维每北征羌胡出马牛羊毡眊及义谷裨军粮国赖其资后从征为流矢所伤数月卒嗣为人美厚笃至众所爱信嗣子及孙羌胡见之如骨肉或结兄弟　　王含按蜀志姜维传维令监军王含守乐城
　　王化
按华阳国志化字伯远广汉郪人汉将作大匠王堂后也祖商字文表刘璋时为蜀太守父彭巴郡太守化少有令望治毛诗三礼春秋公羊传除阆中令为政清静察孝廉为乐涫令县近边塞化率吏民积谷坚守七年以功封关内侯迁朱提太守卒官　　王振
按华阳国志化弟振字仲远有德望广都令巴东太守　　王岱
按华阳国志化叔弟岱字季远历广阳作唐令早亡　　王崇按华阳国志化少弟崇字幼远学业渊博雅性洪粹蜀时东观郎与寿良李宓陈寿李骧杜烈同入京洛为二州标隽着蜀书及诗赋之属数十篇其书与陈寿颇不同官至上庸蜀郡太守

　张姓部纪事
三辅决录张氏得钩何氏得筭故三辅旧语曰何氏筭张氏钩何氏肥张氏瘦言何氏有肥人辄贵瘦人辄贱张氏瘦者辄贵肥者辄贱故二族以钩筭知凶吉以肥瘦知贵贱南史张裕传裕子演镜永辩岱俱知名时谓之张氏五龙南齐书张稷传稷性&#率朗悟有才略与族兄充融卷等俱知名时称之曰充融卷稷是为四张唐书张文瓘传文瓘为宰相四子潜为魏州刺史沛同州刺史洽卫尉卿涉殿中监父子皆至三品时谓万石张家张亮传亮妻李氏妒悍私通歌儿养为子名慎几李好左道交通巫觋挠政事亮为相州假子公孙节以谶有弓长之主当别都亮自以相旧都弓长其姓阴有怪谋张俭传俭历都护府都护永徽初加金紫光禄大夫兄大师太仆卿华州刺史武功县男弟延师左卫大将军范阳郡公典羽林兵三十年兄弟三人门皆立戟时号三戟张家张九龄传九龄有才鉴吏部试拔萃典举者常与右拾遗赵冬曦考次号称详平改司勋员外郎时张说为宰相亲重之与通谱系常曰后出词人之冠也张燕公集李感本姓张居于清河郡父元悊官至安东大都护长史与太宗有故赐姓李氏续文献通考开元中张嵩都护北庭时沙州黑河有龙为患嵩设祭因射杀之以献上壮之诏断龙舌函以送嵩且命子孙世袭沙州刺史后因号为龙舌张氏唐书张嘉贞传嘉贞为中书侍郎同中书门下平章事子延赏累拜荆南剑南西川节度使德宗在奉天即拜中书侍郎同中书门下平章事帝还诏入秉政延赏子弘靖元和中拜刑部尚书同中书门下平章事先第在东都思顺里盛丽甲当时历五世无所增葺时号三相张家云嘉贞弟嘉佑有干略方嘉贞为相时任右金吾卫将军昆弟每上朝轩盖驺导盈闾巷时号所居坊曰鸣珂里续文献通考周张昭远好学积书万卷以楼藏之号书楼张家宋张正及子郁俱为户部郎中世尚儒学积书万卷于楼上亦号书楼张家浙江通志张俭仙居人正德进士为江西佥事丰城水溢亲行视筑民德之呼张公堰调福建建宁道升福建参政持法廉平有一张八闽安之谣

　王姓部列传九
　　北周
　　王巢
按周书王杰传杰父巢榆中镇将
　　王仑
按周书王雄传雄父仑以雄着勋追赠柱国大将军少傅安康郡公　　王公礼
按周书王士良传士良祖公礼平城镇司马
　　王延
按周书王士良传士良父延兰陵郡守
　　王光
按周书王轨传轨父光位至骠骑大将军
　　王勇
按周书王勇传勇代武川人也本名胡仁少雄健有胆决便弓马膂力过人魏永安中以功授宁朔将军及太祖为丞相引为帐内直荡都督邙山之战勇率敢死之士三百人并执短兵大呼直进出入冲击杀伤甚多敌人无敢当者是役也大军不利唯勇及王文达耿令贵三人力战皆有殊功太祖于是赏帛二千匹令自分之军还皆拜上州刺史仍赐名为勇以彰其功十三年授大都督迁使持节车骑大将军仪同三司魏恭帝元年从征茹茹破之进爵新阳郡公勇性雄猛为当时骁将然矜功伐善好扬人之恶时论亦以此鄙之柱国侯莫陈崇勋高望重与诸将同谒晋公护闻勇数论人短乃于众中折辱之勇遂&#恚疽发背而卒子昌嗣官至大将军　　王罴
按周书王罴传罴字熊罴京兆霸城人汉河南尹王遵之后世为州郡着姓罴刚直木强处物平当魏太和中除殿中将军梁将曹义宗围荆州&#罴赴救与梁人战破之以罴为荆州刺史进号抚军将军梁复遣曹义宗围荆州堰水灌城粮尽罴煮粥与将士均分而食之每出战尝不擐甲胄大呼曰天若不佑国家使贼箭中王罴不尔王罴须破贼历三年义宗退进封霸城县公镇华州魏孝武西迁拜骠骑大将军尝修州城未毕齐神武遣韩轨从河东宵济袭罴罴不之觉比晓轨众已入城罴尚卧闻合外汹汹有声便袒身徒跣持一白梃大呼而出敌见之惊逐至东门左右稍集合战破之沙苑之役齐神武士马甚盛太祖以华州冲要遣使劳罴罴语使人曰老罴当道卧貆子安得过太祖闻而壮之未几还镇河东罴性俭率不事边幅尝有台使罴为设食使乃裂其薄饼缘罴曰耕获舂爨用力不少乃尔选择当是未饥命左右撤去之使者大惭又有客与罴食瓜侵肤稍厚罴意嫌之及瓜皮落地乃引手就地取而食之客甚有愧色大统七年卒于镇赠太尉子庆远弱冠以功臣子拜直合将军先罴卒孙述嗣　　王思政
按周书王思政传思政太原祁人魏正光中解褐员外散骑侍郎属万俟丑奴等扰乱关右北海王颢率兵讨之启思政随军时魏孝武在藩素闻其名军还乃引为宾客遇之甚厚及登大位委以心膂迁安东将军预定策功封祁县侯俄而齐神武潜有异图帝以思政可任大事拜中军大将军进爵太原郡公大统后思政虽被任委自以非相府之旧每不自安太祖曾在同州与群公宴集出锦罽绫绢命诸将摴蒱物既尽太祖又解金带令诸人遍掷曰先得卢者与之将遍莫有得者次至思政乃敛容跪坐而自誓曰王思政羇旅归朝蒙宰相国士之遇方愿尽心&#命上报知己若此诚有实愿掷即为卢不便当杀身以谢所奉即拔所佩刀横于膝上揽摴蒱掷之比太祖止之已掷为卢矣自此之后太祖期寄更深转骠骑将军令募精兵从独孤信取洛阳仍共信镇之及河桥之战思政下马用长&#一击踣数人被创闷绝会日暮有帐下督雷五安于战处哭求思政会其已苏乃扶上马夜久方得还仍镇弘农十二年加特进荆州剌史十三年侯景叛东魏思政入守颍川东魏高岳慕容绍宗刘丰生等率步骑十万来攻颍川思政选骁勇开门出突岳众披靡而走齐文襄更益岳兵堰洧水以灌城水壮城崩水便满溢思政知事不济欲自刎都督骆训固止之不得引决文襄以其忠于所事礼遇甚厚及齐受禅以为都官尚书子秉　　王德按周书王德传德字天恩代郡武川人也少善骑射魏永安二年从尔朱荣讨元颢攻河内应募先登以功进爵内官县子又从贺拔岳讨万俟丑奴平之及侯莫陈悦害岳德与寇洛等定议翊戴太祖加征西将军平凉郡守德虽不知书至于决断处分良吏无以过也泾州所部五郡而德常为最及魏孝武西迁以奉迎功封下博县伯赐姓乌丸氏大统元年拜卫将军右光禄大夫进爵为公其后常从太祖征伐累有战功又从破齐神武于沙苑加开府侍中进爵河间郡公除河州刺史德绥抚有方群羌率服十四年除泾州刺史卒于州谥曰献子庆　　王庆
按周书王德传德子庆小名公奴性谨厚官至开府仪同三司初德丧父家贫无以葬乃卖公奴并一女以营葬事因遭兵乱不复相知及德在平凉始得之遂名曰庆　　王盟
按周书王盟传盟字子仵明德皇后之兄也其先乐浪人六世祖波前燕太宰祖珍魏黄门侍郎父罴伏波将军以良家子镇武川因家焉魏正光中破六汗拔陵攻陷诸镇盟流寓中山孝昌初除积射将军从萧宝夤西征宝夤僭逆盟遂逃匿民间及尔朱天光入关盟出从之随贺拔岳为前锋擒万俟丑奴平秦陇拜征西将军魏孝武至长安封魏昌县公大统初复加车骑大将军仪同三司二年征拜司空赐姓拓跋氏东魏侵汾川围玉壁盟以左军大都督守蒲&#军还迁太保九年进位太傅加开府仪同三司盟姿度弘雅仁而泛爱虽位居师傅而谦恭自处未尝以势位骄人大统十一年薨赠本官谥曰孝定　　王子直
按周书王子直传子直字孝正京兆杜陵人也世为郡右族父琳州主簿东雍州长史子直起家奉朝请除太尉府水曹行参军加明威将军永安初拜员外散骑常侍普泰初进后军将军大中大夫魏孝武西迁封山北县男大统初汉炽屠各阻兵于南山太祖令子直讨破之除尚书左外兵郎中四年出为秦州总管府司马时凉州刺史宇文仲和据州逆命子直从独孤信讨平之复入为大行台郎中吐谷浑寇西平以子直兼尚书兵部郎中出陇右经略之大破浑众于长宁川浑贼遁走十五年进车骑将军左光禄大夫魏废帝元年拜使持节大都督行瓜州事子直性清静务以德政化民西土悦附恭帝初征拜黄门侍郎卒于位子宣礼柱国府参军事　　王雅
按周书王雅传雅字度容阐熙新固人也有胆勇善骑射太祖闻其名召入军累有战功除都督沙苑之战雅擐甲步战所向披靡太祖壮之又从战邙山时大军不利诸将皆引退雅独回骑奋击敌众稍却雅还太祖叹曰王雅举身悉是胆也录前后功进爵为伯世宗初除汾州刺史保定初为夏州刺史卒于州子世积嗣　　王悦
按周书王悦传悦字众喜京兆蓝田人也魏永安中除石安令太祖初定关陇悦率募乡里从军屡有战功大统元年除平东将军封蓝田县伯六年加通直散骑常侍十年转左丞久居管辖颇获时誉十三年侯景据河南来附请兵为援悦言于太祖曰侯景尚能背德于高氏岂肯尽节于朝廷太祖纳之而景寻叛十四年加卫将军右光禄大夫寻拜京兆郡守迁大行台尚书从达奚武征梁汉军出武令悦说其城主杨贤悦贻之书贤遂降及梁州平太祖即以悦行刺史事魏废帝二年征还本任属改行台为中外府尚书员废以仪同领兵还乡里孝闵践祚拜使持节骠骑大将军开府仪同三司进爵蓝田县侯保定元年卒于位子康嗣官司邑下大夫　　王杰
