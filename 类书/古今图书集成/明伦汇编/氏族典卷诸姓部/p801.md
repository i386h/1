<!-- { "loadSidebar": true } -->
按明外史周凤翔传凤翔字仪伯山阴人崇祯元年进士历庶吉士谕德京师陷自经死福王时谥文节　　周镳按明外史姜曰广传周镳字仲驭金坛人父秦峙云南布政使镳崇祯元年进士授礼部主事进郎中为给事中韩如愈论罢福王立于南京马士英以镳主立潞王议令朱统劾之王令刑部逮治先是阮大铖居金陵诸名士出留都防乱公揭讨之主之者镳也大铖以故恨镳明年左良玉称兵镳友人左国&#沈士柱皆尝列名防乱公揭避大铖客良玉所大铖谓镳召良玉兵王乃赐镳自尽　　周嗣颐
按常德府志嗣颐常德卫指挥崇祯元年率千户李先开追贼众寡不敌嗣颐遂被杀　　周卜历
按明外史周卜历传卜历郏县人举崇祯三年乡试知内黄以父丧旋里李自成陷郏县欲官之不从被杀有李得笥者宝丰举人城陷被杀扶沟刘恩泽亦举人城陷掷楼下以死举人尽节者又有南阳张凤翷王明物洛阳张民表永城夏云醇商城余容善光州王者管光山胡植嵩县王翼明并以骂贼死　　周儒按陕西通志儒陇州生员崇祯八年寇陷城儒死之　　周遇吉按明外史周遇吉传遇吉锦州卫人入行伍每战辄先登积功至山西总兵官李自成犯山西遇吉以沿河千余里贼处处可渡分兵扼其上流以下流蒲&#属之巡抚蔡懋德太原陷懋德死之贼遂围代州遇吉先在代遏其北犯乃凭城固守会食尽援绝退保宁武贼亦踵至城陷遇吉巷战马蹶徙步跳荡手格杀数十人身被矢如猬竟为贼执大骂不屈贼县之高竿丛射杀之其舍中儿先从遇吉出斗死亡略尽夫人刘氏素勇健率妇女数十人据山巅公廨登屋而射每一矢毙一贼贼不敢逼焚之阖家尽死　　周之训按明外史张秉文传崇祯十一年冬大兵下济南副使周之训等分门死守援兵不至明年正月二日城破之训死焉之训黄冈人进士累官浙江按察使坐事贬官遘难望阙再拜与妻刘偕死阖门殉之　　周建中按明外史陈美传崇祯十五年李自成陷榖城知县周建中殉节　　周而淳
按明外史颜孕绍传周而淳掖县人初拜兵科给事与同官六人分督畿辅诸郡城守事而淳甫至河间城即被围竟与诸臣同死赠太常少卿　　周凤岐
按明外史陈璸传崇祯十六年张献忠陷长沙围参政周凤岐于澧州璸督兵往救全军败殁凤岐永康人万历末年进士授中书舍人屡迁工部郎中掌节慎库忤奄人落职归崇祯初起故官迁湖广佥事四川副使改湖广右参政分守澧州贼来犯援军败殁城陷贼帅亲解其缚说以降怒骂而死　　周定仍
按明外史胡梦泰传周定仍南昌人崇祯十六年进士举兵保广信唐王即以为右佥都御史巡抚其地城破死之　　周之翰
按畿辅通志之翰清苑生员明末殉城死
　　周崇礼
按浙江通志崇礼字敬生山阴人崇祯间任荥阳县典史流寇薄城县令弃城走崇礼死守不去贼驾楼车发大炮破县南门竟死之　　周江
按沾化县志江居县之久山镇善骑射有胆智流贼至镇民&#散江曰一摇足室家不可保也盍共御之乃令镇民毋哗毋闭户以示暇整而持饼饵彘醪独身前迎之谓贼首曰将军幸辱临此地敢犒从者贼首骇愕纵使归江于贼中盘马绝而复驰贼益大骇惧因敛刃去镇以获免后官司以通贼搒笞之阖镇人白其事始释　　周洇
按曹县志洇与其弟浙为商河南还至梁晋口其兄江逆于途贼卒至欲尽杀之兄弟告贼愿留一人以养母且争死贼感而释之先是贼杀曹人甚多洇兄弟素负意气豪于乡谋复仇伺间杀二人被伤者数十人贼怒相转斗浙与江皆被杀洇独溃围出已而还请同死亦杀之　　周智爽
按陕西通志智爽同官人族人安吉杀其父智爽与兄智寿候诸途杀之归见有司争为首三年不能决或言弟始谋乃论刑曰雠已报死无恨也智寿投地委顿身无完肤舐智血尽乃已　　周嘉彦
按陕西通志嘉彦靖边人城守都司贼登东城嘉彦率亲丁五六人持刀杀贼扑杀十余人力竭自刎　　周洪升按山西通志洪升霍州人庠生性至孝从父周焕任山东新城县县丞城陷执焕不屈将刃洪升挺身蔽其父曰伊杀我留父老命立地粉身方二十有六遗妻朱氏年廿余苦节四十年　　周敏
按山西通志敏洪桐人国子生卒业国学闻母丧归不入城竟趋墓所结庐三年朝夕悲号闻者痛之人以孝称　　周奭
按河南通志奭上蔡生员骂贼死义
　　周世忠
按河南通志世忠祥符人与闯贼战死之
　　周谠
按河南通志谠南阳生员御寇被执骂贼死
　　周健
按吴县志健本姓吴年七岁父贫鬻健周襄家冒周姓襄挟幼子与甥饮婿家夜归健引炬而前俄有人挟兵持火尾之诘襄所往襄知为贼不敢对贼怒拔刀捽襄于地甥子咸溃走健直前执一贼夺刀插泥淖中指为断贼大怒舍襄捽健健与抱持襄遂得脱既而贼大至挥刀乱砍之视健肠胃流出弃去俄复苏犹呼襄所在强起走创剧仆普思桥会襄率人来援掖归视襄中刀处为作楚状又见襄子与甥俱无恙因呕血一斗死　　周国柱
按江西通志国柱诸生安福人癸未冬张献忠大举寇吉国柱率勇壮御贼身先赴斗被三创死之　　周笏按常德府志笏邑庠生与妻谭氏遭献贼掳夫妇大骂贼先杀谭氏笏夺刃愈骂夫妇俱被贼杀　　周士奇
按郧阳府志士奇冕子授褒城令时流寇起士奇堵御有方调南郑令旋升绥德守时巨寇点灯子不沾泥等数万攻城士奇佯请兵密率壮士夜袭之擒渠魁陕督洪承畴上其功遂以西安同知擢商雒道右参议监总兵左良玉军　　周光曦
按应城县志光曦字幼舆任别驾在昔蛟起民溺者蔽江捐赀备木席掩之丙子流氛屠城以身殉难　　周按应城县志字慕兰邑庠生学问渊雅秉性正直崇祯丙子献贼陷城被贼拘系终不屈膝骂贼而毙　　周室瑜子
朝&#

按明外史侯峒曾传昆山周室瑜举于乡官仪封知县城破与子朝&#同死妻诸朝&#妻王亦死之　周姓部汇考
隋书
　　周摇传
周摇字世安其先与后魏同源初为普乃氏及居洛阳改为周氏唐书
　　宰相世系表
周氏出自姬姓黄帝裔孙后稷封于邰其地扶风斄乡是也后稷子不窋失其官窜于西戎曾孙庆节立国于豳其地新平漆县东北有豳亭是也七世孙古公亶父为狄所逼徙居岐下之周原改国号曰周其地扶风美阳南是也武王克商十一世平王迁都王城河南县是也平王少子烈食采汝坟烈生懋懋生文文生升升生兴兴生晏晏生安安生弘弘生明明生隐隐生寿寿生容容生休休生雄雄生晖晖生宽宽生员员生成成生邕秦灭周并其地遂为汝南着姓生秀秀生仁字季房汉兴续周之嗣复封为汝坟侯赐号正公以汝坟下湿徙于安成十子长曰球执金吾生平陵令应应生郎中孝廉道道生五官中郎约约生决曹掾燕燕裔孙表永安周氏亦出自决曹掾燕九世孙防防十三世孙灵超其先避西晋之乱南徙居永安黄冈　周氏宰相二人允元墀
郑樵通志
　　以国为氏
古帝
王氏

周氏姬姓黄帝之苗裔后稷弃之后有邰氏曰姜原为帝喾元妃出见巨人迹践之而孕期月生稷初以为不祥而弃之坎名曰弃好种艺尧闻之举为农师舜封于邰号曰后稷邰今武功县斄城是也邰之总名曰周故国号周后稷卒子不窋立不窋末年夏太康失国稷官遂废不窋生职乃奔戎狄之间孙公刘复修后稷之业诗人歌之迁于豳今邠州三水有古豳城是也至古公亶父有熏鬻之难去豳居岐豳人扶老幼尽归之邻国亦归今凤翔岐山是也至文王始伯诸侯武王光有天下追封古公季历文王为王文王都丰武王都镐丰在永兴鄠县东南镐在丰之东二十里昭王之时王纲不振乃南巡狩卒于江上穆王得八骏西巡于&#&#之丘以见西王母乐而忘归徐偃王作乱厉王无道国人畔之出奔于彘召公周公二相行政号曰共和共和十四年立厉王之太子靖是为宣王周室中兴其子幽王为褒姒蛊惑欲立其子伯服而废申后太子宜咎宜咎奔申申侯与犬戎攻周杀幽王于戏晋文侯与郑武公迎宜咎于申而立之是为平王徙居东都王城今西京河南县是也平王四十九年鲁隐公之元年也敬王又迁成周今洛阳县是也敬王三十九年获麟之岁也敬王四十一年春秋终元王以下十有二世二百二十一年赧王为秦所灭黜为庶人百姓号曰周家因为氏焉又平王之子别封汝南者亦为周氏见志犹详又有周公黑肩之后世为周卿士又商有太史周任岂其食采于周与又秦相有周恢又有姬氏唐先天中避明皇嫌名改为周氏又上元中暨佐时准制改为周氏又代北复姓有贺鲁氏改为周氏又后魏献帝次兄普乃氏改为周氏后周改周氏为车非氏廖用贤尚友录　　周姓
周汝南角音以国为氏又周平王子封于周者谓之周家望出沛国陈留
　娄姓部列传
　　汉
　　娄敬
按汉书娄敬传敬齐人汉五年戍陇西高帝在雒阳敬脱挽辂见上说上都关中赐姓刘拜郎中号奉春君汉七年上击韩王信使敬使匈奴还言匈奴不可击上怒其妄言沮军械系之平城被困归乃封敬二千户为关内侯号建信侯敬言上与匈奴结和亲徙齐诸田楚燕赵韩魏豪桀关中十余万口　　娄寿
按万姓统谱寿字元考南阳人幼而岐嶷有志行好学不厌栖迟衡门乐以忘忧郡县屡辟皆不应门人谥曰元儒先生　　魏
　　娄圭
按魏略圭字子伯少与太祖有旧初平中在荆州北界合众后诣太祖太祖以为大将不使典兵常在坐席言议及河北平定随在冀州其后太祖从诸子出游子伯时亦随从子伯顾谓左右曰此家父子如今日为乐也人有白者太祖以为有腹诽意遂收治之　　北魏　　娄提
按魏书娄提传提代人也显祖时为内三郎显祖暴崩提谓人曰圣主升遐安用活为遂引佩刀自刺几至于死文明太后诏赐帛二百匹　　娄内干
按北齐书娄昭传昭父内干有武力未仕而卒昭贵魏朝赠司徒齐受禅追封太原王　　娄宝
按万姓统谱宝代人孝明帝时为朔州刺史时边事屡兴人多流散宝至招集之旧宅残缺者悉与完葺流民闻之皆来归绩为天下最　　北齐
　　娄昭
按北齐书娄昭传昭字菩萨代郡平城人武明皇后之母弟祖父提魏太武时封真定侯父内干齐追封太原王昭方雅正直有大度深谋腰带八尺弓马冠世神武少亲重之昭亦曲尽礼敬神武将出信都昭赞成大策即以为中军大都督封安喜县伯改济北公又徙濮阳郡公授领军将军魏孝武将贰于神武昭以疾辞还晋阳从神武入洛兖州刺史樊子鹄反以昭为东道大都督讨之后转大司马迁司徒出为定州刺史昭好酒晚得偏风虽愈犹不能处剧务在州事委寮属昭举其大纲而已薨于州谥曰武齐受禅封太原王　　娄睿
按北齐书娄昭传昭兄子睿字佛仁父拔魏南部尚书睿幼孤被叔父昭所养为神武帐内都督封掖县子累迁光州刺史在任贪纵深为文襄所责后改封九门县公齐受禅得除领军将军别封安定侯睿无他器干以外戚贵幸纵情财色为瀛州刺史聚敛无厌皇建初封东安王太宁元年进位司空平高归彦于冀州还拜司徒河清三年滥杀人为尚书左丞宋仲羡弹奏经赦乃免寻为太尉以军功进大司马专行非法诏免官以王还第寻除太尉薨子子产嗣　　娄仲达按北齐书娄昭传濮阳郡公昭薨子仲达嗣改封濮阳王　　娄定远
