<!-- { "loadSidebar": true } -->
按明外史归钺传钺族子绣亦贩盐与二弟纹纬友爱纬数犯法绣辄罄赀护之终无愠容绣妻朱制衣必三袭曰二叔无室岂可使郎君独暖耶里人称钺绣为归氏二孝子　　归本
按昆山县志本字有源绍兴府经历
　　归有光
按明外史归有光传有光字熙甫昆山人九岁能属文弱冠尽通五经三史诸书嘉靖十九年举乡试八上春官不第徙居嘉定安亭江上读书谈道学徒常数百人称为震川先生四十四年始成进士授长兴知县用古教化为治大吏令不便辄寝阁不行大吏多恶之论调顺德通判专辖马政隆庆四年大学士高拱赵贞吉引为南京太仆丞留掌内阁制敕房修世宗实录卒官有光为古文原本经术好太史公书得其神理时王世贞主盟文坛有光力相排目为妄庸巨子世贞大憾其后亦心折有光为之赞曰千载有公继韩欧阳余岂异趋久而自伤其推重如此　　归有升按嘉定县志有升字晋父贫而好行其德囊一剩钱瓶一溢米辄以施人道拾遗金低徊其旁不能去以俟遗者至而还之少尝刲股疗亲事后母不异所生好律历农圃医卜之学尝列肆卖卜自比严君平云　　归可正按嘉定县志可正字端甫县学生嘉靖甲寅岛裔薄城可正家城外扶母走匿草中贼追至俱被执可正愿以身全母命贼不许遂并遇害知县万思谦表其闾曰孝子之门　　归子慕
按明外史归有光传有光少子子慕字季思举万历十九年乡试再被放即屏居江村读书其中与无锡高攀龙最善殁巡按御史祁彪佳请于朝赠翰林待诏　　归子顾
按嘉定县志子顾字贞复万历戊戌进士由中书舍人迁工科给事中章凡连上上尝题归佛子三字于御屏盖京师以子顾恬淡寡欲呼为佛子语彻禁中故也天启初迁南京太常寺卿旋转南京通政南京刑部左侍郎遂辞任归子顾为震川族子其文章师法震川所著诗文甚富　　归璘
按嘉定县志璘神清如玉嗜学工文因母丧呼号骨立竟致不起　衣姓部汇考
郑樵通志
　　平声
衣氏出姓苑
王应麟姓氏急就篇
　　衣氏
衣氏见姓苑中庸注齐人言殷声如衣今姓有衣者殷之冑欤　衣姓部列传
　　明
　　衣勉仁
按万姓统谱勉仁栖霞人万历间陕西凉州卫经历　　衣佑按万姓统谱佑鳌山人万历间华亭丞
　　衣守信
按栖霞县志守信号复斋邑庠生郭落庄社人大度能容横逆至杜门不与较发愤为雄严以教子其子惟孝官少参孙璟如成进士汉中司李　　衣守智
按栖霞县志守智淮安经历
　　衣惟孝
按栖霞县志惟孝通判历升甘肃密云河间道　　衣润身按栖霞县志润身守智之子监生
　　衣永美
按栖霞县志永美三原驿丞
　　衣璟如
按栖霞县志璟如崇祯十五年壬午举人
　　衣应运
按栖霞县志应运授胶州训升掖县谕
　　衣福
按临朐县志福两淮大使
　　衣思德
按冠县志思德考授县丞
　飞姓部汇考
凌迪知万姓统谱
　　飞姓
商有飞廉颛顼之裔
　飞姓部列传
　　商
　　飞廉
按孟子注飞廉纣谀臣
　　周
　　飞卫
按列子甘蝇古之善射者彀弓而兽伏鸟下弟子名飞卫学射于甘蝇而巧过其师纪昌者又学射于飞卫飞卫曰尔先学不瞬而后可言射矣纪昌归偃卧其妻之机下以目承牵挺二年之后虽锥末倒眦而不瞬也以告飞卫飞卫曰未也亚学视而后可视小如大视微如着而后告我昌以牦悬虱于牖南面而望之旬日之间浸大也三年之后如车轮焉以&#余物皆丘山也乃以燕角之弧朔蓬之簳射之贯虱之心而悬不绝以告飞卫飞卫高蹈拊膺曰汝得之矣纪昌既尽卫之术计天下之敌己者一人而已乃谋杀飞卫相遇于野二人交射中路矢锋相触而坠于地而尘不扬飞卫之矢先穷纪昌遗一矢既发飞卫以棘刺之端扞之而无差焉于是二子泣而投弓相拜于涂请为父子&#臂以誓不得告术于人　　宋　　飞英
按万姓统谱英浚仪人朝奉郎
　　明
　　飞瀑
按奇姓通瀑城固人永乐中户部郎中
　肥姓部考
郑樵通志
　　以乡为氏
肥氏恐其先有封于肥乡者战国策赵贤人肥义之后风俗通云汉有肥韶英布将肥赫又仁恕掾肥亲　肥姓部列传　　周
　　肥义
按史记赵世家武灵王立听政先问先王贵臣肥义加其秩　　汉
　　肥赫
按风俗通英布将肥赫
按史记汉
书俱作贲赫

　　肥韶
按风俗通汉有肥韶
　　肥诚
按万姓统谱诚汉人
　　后汉
　　肥亲
按后汉书鲁恭传恭拜中牟令建初七年郡国螟伤稼犬牙缘界不入中牟河南尹袁安闻之疑其不实使仁恕掾肥亲往廉之恭随行阡陌俱坐桑下有雉过止其傍傍有童儿亲曰儿何不捕之儿言雉方将雏亲矍然而起与恭诀曰所以来者欲察君之政迹耳今虫不犯境此一异也化及鸟兽此二异也竖子有仁心此三异也久留徒搅贤者耳还府具以状白安　几姓部考
郑樵通志
　　以名为氏
宋
人名

几氏风俗通宋大夫仲几之后以王父字为氏　臣谨按几氏子姓仲几字子然此以名为氏者
　牺姓部列传
　　汉
　　牺仲
按汉书王莽传莽遣太师牺仲景尚更始将军护军王党将兵击青徐赤眉杀太师牺仲景尚

　韦姓部列传一
　　汉
　　韦孟
按汉书韦贤传贤字长孺鲁国邹人也其先韦孟家本彭城为楚元王傅傅子夷王及孙王戊戊荒淫不遵道孟作诗讽谏后遂去位徙家于邹卒　　韦贤
按汉书韦贤传贤字长孺鲁国邹人也其先家本彭城孟徙于邹自孟至贤五世贤笃志于学号称邹鲁大儒征为博士给事中授昭帝诗稍迁光禄大夫詹事至大鸿胪宣帝即位贤以与谋议赐爵关内侯徙为长信少府以先帝师甚见尊重本始三年代蔡义为丞相封扶阳侯地节三年以老病乞骸骨罢归丞相致仕自贤始年八十二薨谥节侯　　韦方山
按汉书韦贤传贤长子方山为高寝令早终
　　韦弘
按汉书韦贤传贤次子弘至东海太守
　　韦舜
按汉书韦贤传贤次子舜留鲁守坟墓
　　韦元成
按汉书韦贤传贤子元成字少翁以父任为郎擢谏大夫迁大河都尉初元成兄弘为太常丞多罪过父贤以弘当为嗣故敕令自免及贤病笃弘坐宗庙事系狱罪未决贤门下生义倩等矫贤令以元成为后贤薨元成在官闻丧阳为病狂妄笑语昏乱征至长安既葬当袭爵以病狂不应召大鸿胪奏状章下丞相御史案验元成不得已受爵宣帝高其节以为河南太守数岁征为未央卫尉迁太常坐与杨恽厚善免官久之召拜淮阳中尉及元帝即位以元成为少府迁太子太傅至御史大夫永光中代于定国为丞相建昭三年薨初贤以昭帝时徙平陵元成别徙杜陵病且死因使者自白曰不胜父子恩愿乞骸骨归葬父墓上许焉　　韦安世
按汉书韦贤传贤长子方山方山子安世历郡守大鸿胪长乐卫尉朝廷称有宰相之器会病终　　韦赏
按汉书韦贤传贤次子弘弘子赏明诗哀帝为定陶王时赏为太傅哀帝即位赏以旧恩为大司马车骑将军列为三公赐爵关内侯食邑千户年八十余以寿终宗族至吏二千石者十余人　　韦宽
按汉书恩泽侯表贤以丞相封扶阳侯建昭三年顷侯宽嗣按韦贤传
宽元成子

　　韦育
按汉书恩泽侯表元延元年扶阳厘侯育嗣
　　韦湛
按汉书恩泽侯表扶阳侯湛嗣元始中户千四百二十王莽败绝按韦贤
传湛作沈

　　后汉
　　韦彪
按后汉书韦彪传彪字孟达扶风平陵人也高祖贤祖赏彪孝行纯至父母卒哀&#三年不出庐寝好学洽闻雅称儒宗建武末举孝廉除郎中以病免永平六年召拜谒者三迁魏郡太守肃宗即位以病免征为左中郎将长乐卫尉比上疏乞骸骨拜为奉车都尉秩中二千石建初七年车驾西巡狩以彪行太常从还拜大鸿胪元和三年春东巡狩以彪行司徒事从行还以病乞身永元元年卒彪清俭好施禄赐分与宗族家无余财着书十二篇号曰韦卿子　　韦顺
按后汉书韦彪传彪族子顺字叔文平舆令有高名　　韦豹按后汉书韦彪传彪族子豹字季明数辟公府辄以事去司徒刘恺复辟之谓曰卿以轻好去就爵位不跻今岁垂尽当选御史意在相荐子其宿留乎豹曰犬马齿衰旅力已劣仰慕崇恩故未能自割且眩瞀滞疾不堪久待选荐之私非所敢当遂跣而起恺追之径去不顾安帝西巡征拜议郎　　韦义
按后汉书韦彪传彪族子义字季节高祖父元成元帝时丞相初彪独徙扶风故义犹为京兆杜陵人焉义初仕州郡太傅桓焉辟举理剧为广都长甘陵陈二县令政甚有绩官曹无事牢狱空虚数上书顺帝讥切左右贬刺窦氏久抑不迁以兄顺丧去官比辟公府不就广都为生立庙及卒三县吏民为义举哀若丧考妣　　韦着
按后汉书韦彪传彪族子豹豹子着字休明少以经行知名不应州郡之命大将军梁冀辟不就延熹二年桓帝公车备礼征至霸陵称病归乃入云阳山采药不返灵帝即位中常侍曹节以陈蕃窦氏既诛海内多怨欲借宠时贤以为名白帝就家拜着东海相诏书逼切不得已解巾之郡政任威刑为受罚者所奏坐论输左校又后妻骄恣乱政以之失名竟归为奸人所害隐者耻之　　韦端
按三辅决录端太仆
　　韦康
按三辅决录韦康字元将韦诞字仲将太仆端之子孔融与端书曰元将来渊才亮茂雅度弘毅伟世之器也昨日仲将来文敏笃诚保家之主也不意双珠近出老蚌甚珍贵之　　韦诞
按文章叙录诞字仲将太仆端之子有文才善属辞章建安中为郡上计吏特拜郎中稍迁侍中中书监以光禄大夫逊位年七十五卒于家　　韦晃
按后汉书献帝本纪建安二十三年春正月甲子少府耿纪丞相司直韦晃起兵诛曹操不克夷三族　　韦熊按法书要录韦熊韦诞子善书
　　吴
　　韦曜
曜本名昭史
为晋讳改之

按吴志韦曜传曜字弘嗣吴郡云阳人也少好学能属文从丞相掾除西安令还为尚书郎迁太子中庶子太子和废为黄门侍郎孙亮即位诸葛恪表为太史令撰吴书孙休践阼为中书郎博士祭酒命校定众书孙皓即位封高陵亭侯迁中书仆射职省为侍中常领左国史皓欲为父和作纪曜执以和不登帝位宜名为传如是者非一渐见责怒曜忧惧求去皓不听时有疾病医药监护持之愈急每飨宴于酒后使侍臣难折公卿以嘲弄侵克发摘私短以为欢曜但示难问经义言论而已皓以为不承用诏命意不忠尽遂积前后嫌忿收曜付狱华核连上疏救曜皓不许遂诛曜徙其家零陵　　韦隆
按吴志韦曜传曜子隆有文学
　　晋
　　韦忠
按晋书韦忠传忠字子节平阳人也少慷慨有不可夺之志好学博通性不虚诺闭门修己不交当世每至吉凶亲表赠遗一无所受年十二丧父哀慕&#悴服阕遂庐于墓所司空张华辟之辞疾不起太守陈楚迫为功曹会山羌破郡楚携子出走贼射之中三创忠冒刃伏楚以身捍之泣曰韦忠愿以身代君乞诸君哀之亦遭五矢贼相谓曰义士也舍之忠于是负楚以归后仕刘聪为镇西将军平羌校尉讨叛羌矢尽不屈节而死　　韦謏
子
伯阳

