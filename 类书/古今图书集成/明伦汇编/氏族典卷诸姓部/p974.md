<!-- { "loadSidebar": true } -->
匠风俗通曰氏于事者巫卜医匠
　　亮姓
亮出姓苑
　　盎姓
盎于浪切见姓苑
　　荡姓
荡见姓苑
　　唱姓
唱见姓苑
　　阆姓
阆见姓苑
　　姓
见姓苑
　　量姓
量见姓苑

　正姓部汇考
廖用贤尚友录
　　正姓
正之盛切子姓周正考父之后

　敬姓部列传
　　秦
　　敬丕
按唐书宰相世系表秦有敬丕
　　敬教
按唐书宰相世系表丕生教为河东太守
　　汉
　　敬韶
按唐书宰相世系表韶为扬州刺史
　　晋
　　敬昌
按唐书宰相世系表昌封猗氏侯
　　敬归
按唐书宰相世系表归南凉枹罕太守
　　北魏
　　敬频
按唐书宰相世系表频后魏北绛太守
　　北齐
　　敬显&#
按北齐书敬显&#传显&#字孝英平阳人少英侠有节交结豪杰为羽林监高祖临晋州&#因使谒见与语说之乃启为别驾及义举以&#为行台仓部郎中转都官尚书与诸将征讨累有功除兖州刺史卒　　敬长瑜按唐书宰相世系表长瑜合州刺史
　　北周
　　敬元约
按隋书敬钊传钊父元约周布宪中大夫
　　隋
　　敬肃
按隋书柳俭传敬肃字弘俭河东蒲&#人也少以贞介知名释褐州主簿开皇初为安陵令有能名擢拜秦州司马转豳州长史仁寿中为卫州司马俱有异绩炀帝嗣位迁颍川郡丞大业末乞骸骨许之终于家　　敬钊
按隋书皇甫诞传敬钊字积善河东蒲&#人也仁寿中为繁畤令甚有能名及贼至力战城陷贼帅墨弼执送于伪将乔锺葵所锺葵署为代州总管司马钊正色拒之锺葵怒将杀之会杨义臣军至锺葵遽出战败钊遂得免大业三年代州长史柳铨上其状将加褒赏会虞世基奏格而止后迁朝邑令未几终　　唐　　敬君弘
按唐书敬君弘传君弘绛州绛人北齐尚书右仆射显隽曾孙也累功历骠骑将军封黔昌侯以屯营兵守元武门隐太子之死左右解散其车骑将军冯立率兵攻元武门君弘挺身出斗与中郎将吕世衡皆战殁　　敬播
按唐书敬播传播蒲州河东人贞观初擢进士第历官给事中二十三年坐事出为越州长史徙安州卒　　敬晖按唐书敬晖传晖字仲绛州平阳人弱冠举明经圣历初为卫州刺史迁夏官侍郎出为泰州刺史改洛州长史武后幸长安为副留守以治干闻长安二年授中台右丞为侍中平阳郡公进封齐国俄封平阳郡王初张易之已诛薛季昶请收诸武晖亦苦谏不从三思浊乱晖每椎坐怅恨弹指流血寻及贬又放琼州为周利贞所害睿宗时追谥肃愍　　敬元礼
按万姓统谱元礼番禺人吉州参军武氏之乱御史李福业与桓彦范谋讨平之彦范等被杀福业亦流广州元礼见而敬重之已而三思遣吏捕之匿元礼家捕俱坐罪福业将刑谢元礼礼曰公穷而归我我舍人奚忍乎见者伤之咸叹为忠臣义士　　敬会真
按唐书康子元传开元初诏中书令张说举能治易老庄者集贤学士侯行果荐平阳敬会真于说说以闻得侍读擢累四门博士终太学博士　　敬超先
按万姓统谱超先昭州刺史有善政超先与杜甫友善甫诗序云今海内忘形故人独昭州敬使君超先在　　敬羽
按唐书敬羽传羽河中宝鼎人补匡城尉朔方安思顺表为节度府属肃宗初擢监察御史以言利幸迁累御史中丞宝应初斥道州刺史诏杀之　　敬括
按唐书敬晦传晦祖括字叔弓进士及第迁累兵部侍郎拜御史大夫大历中卒　　敬昕
按唐书敬晦传晦兄昕第进士为河阳节度使　　敬&#按唐书敬晦传晦兄&#第进士右骑散常侍　　敬晦按唐书敬晦传晦字日彰河中河东人祖括御史大夫晦进士及第擢累谏议大夫大中中历御史中丞刑部侍郎诸道盐铁转运使浙西观察使徙兖海节度使以太子宾客分司卒谥曰肃晦兄昕&#弟昈煦俱第进士　　敬澄
按尚友录澄字深源为无锡令素号烦剧澄为政有方民歌襦&#疏泉引瀑以增胜慧山则又其余事也　　后梁　　敬翔
按五代史敬翔传翔字子振同州冯翊人也自言唐平阳王晖之后干符中举进士不中乃客之梁翔同里人王发为汴州观察支使遂往依焉为人作笺刺传之军中太祖爱之以为馆驿巡官太祖与蔡人战汴郊翔时时为太祖谋画多中拜太府卿太祖即位以唐枢密院为崇政以翔为使迁兵部尚书金銮殿大学士太祖崩友珪立惧其图己乃以李振代翔拜翔中书门下平章事末帝即位赵岩等用事颇离间旧臣翔愈&#&#不得志庄宗入汴乃自经而卒　　后唐　　敬新磨
按五代史伶官传庄宗好畋猎猎于中牟践民田中牟县令当马切谏庄宗怒将杀之伶人敬新磨知其不可乃率诸伶擒至马前责之曰汝为县令独不知我天子好猎邪奈何纵民稼穑以供税赋何不饥汝县民而空此地以备吾天子之驰骋汝罪当死因前请急行刑诸伶共唱和之庄宗大笑县令乃得免去时诸伶独新磨尤善俳其语最着而不闻其佗过恶　　金　　敬嗣晖
按金史敬嗣晖传嗣晖字唐臣易州人登天眷二年进士第调怀安丞迁弘政令补尚书省令史有才辨海陵篡立擢起居注历谏议大夫吏部侍郎拜参知政事世宗即位放归田里嗣晖练习朝仪进止应对闲雅由是起为丹州刺史大定十年将有事南郊嗣晖摄太常礼成薨　　元
　　敬铉
按万姓统谱铉易州人祖嗣晖金参知政事父子渊乐陵县令兄鉴嵩州同知皆以进士起家铉亦第进士初为中都儒学提举博通经史文章名世所著有春秋备忘四十卷学者称为大宁先生　　敬俨
按元史敬俨传俨字威卿其先河东人后徙易水五世祖嗣晖仕金官至参知政事曾祖子渊乐陵令祖鉴同知嵩州事皆以进士起家父元长太常博士俨充中书省掾大德二年授吏部主事六年擢礼部员外郎七年拜监察御史迁中书左司都事至大元年授左司郎中擢江南行台治书侍御史仁宗践祚召为户部尚书二年拜江南等处行中书省参知政事五年拜中书参知政事泰定四年拜中书平章政事以老病告归卒谥文忠　　明
　　敬惟寅
按万姓统谱惟寅固原人永乐中山西吉州知州　　敬忠按万姓统谱忠邵阳人永乐举人礼部主事
　　敬明
按万姓统谱明霍州人宣德中以明经举
　　敬承
按万姓统谱承靖州人宣德乙卯举人
　　敬汝忠
按万姓统谱汝忠洪洞人正德中任知州

　姓姓部汇考
廖用贤尚友录
　　姓姓
姓姓望出临淄今南海有此族

　郑姓部汇考
唐书
　　宰相世系表
郑氏出自姬姓周厉王少子友封于郑是为桓公其地华州郑县是也生武公与晋文侯夹辅平王东迁于洛徙溱洧之间谓之新郑其地河南新郑是也十三世孙幽公为韩所灭子孙播迁陈宋之间以国为氏幽公生公子鲁鲁六世孙荣号郑君生当时汉大司农居荥阳开封生韬韬生江都守仲仲生房房生赵相季季生议郎奇奇生汉末自陈居河南开封晋置荥阳郡遂为郡人生御史中丞宾宾生兴字赣莲勺令兴生众字仲师大司农众生城门校尉安世安世生骑都尉綝綝生上计掾熙熙二子泰浑浑魏少府大匠浑生崇晋荆州刺史崇生遹遹生随扶风太守随生赵侍中略略六子翳豁渊静悦楚豁字君明燕太子少傅济南公生温温四子涛简恬涛居陇西后魏建威将军南阳公为北祖简为南祖恬为中祖生中书博士茂一名小白七子白麟引伯叔夜洞林归藏连山幼麟因号七房郑氏大房白麟后绝第三房叔夜后无闻南祖郑氏
荥阳郑氏又有郑少邻
沧州郑氏
郑氏定着二房一曰北祖一曰南祖
　郑氏宰相九人北祖有珣瑜覃朗余庆从谠延昌　南祖有絪荥阳郑氏有畋沧州郑氏有愔廖用贤尚友录
　　郑姓
郑荥阳征音周厉王少子友封郑为郑桓公今华州郑县是也至幽公为韩所灭子孙播迁于陈宋以国为氏
　镜姓部汇考
凌迪知万姓统谱
　　镜姓
镜见姓苑

　庆姓部纪事
后汉书廉范传范与洛阳庆鸿为刎颈交时人称曰前有管鲍后有庆廉
　晃姓部列传
　　汉
　　晃华
按万姓统谱华文士

　镜姓部列传
　　汉
　　镜敛
按万姓统谱敛字长孟河内令

　孟姓部列传
　　周
　　孟献子
按左传宣公九年夏献子聘于周王以为有礼厚贿之　　孟张
按左传成公十七年郄至奉豕寺人孟张夺之郄至射而杀之　　孟乐
按左传襄公四年无终子嘉父使孟乐如晋因魏庄子纳虎豹之皮以请和诸戎　　孟孺子
按左传襄公十六年秋齐侯围郕孟孺子速僥之齐侯曰是好勇去之以为之名速遂塞海陉而还　　孟孝伯按左传襄公二十四年孟孝伯侵齐晋
　　孟椒
按左传襄公二十三年臧纥致防而奔齐其人曰其盟我乎臧孙曰无辞将盟臧氏季孙召外史掌恶臣而问盟首焉孟椒曰盍以其犯门斩关季孙用之乃盟臧氏臧孙闻之曰国有人焉谁居其孟椒乎　　孟僖子按左传昭公七年三月公如楚郑伯劳于师之梁孟僖子为介不能相仪及楚不能答郊劳　　孟懿子
按左传昭公七年九月公至自楚孟僖子病不能相礼乃讲学之苟能礼者从之及其将死也召其大夫曰礼人之干也无礼无以立吾闻将有达者曰孔丘圣人之后也我若获没必属说与何忌于夫子使事之而学礼焉故孟懿子与南宫敬叔师事仲尼　　孟丙按左传昭公二十八年秋晋韩宣子卒魏献子为政分祁氏之田以为七县分羊舌氏之田以为三县孟丙为盂大夫　　孟之侧
按左传哀公十一年师及齐师战于郊齐师自稷曲师不逾沟樊迟请三刻而逾之如之众从之师入齐军右师奔齐人从之陈瓘陈庄涉泗孟之侧后入以为殿抽矢策其马曰马不进也　　孟孺子泄
按左传哀公十四年孟孺子泄将圉马于成成宰公孙宿不受曰孟孙为成之病不圉马焉孺子怒袭成从者不得入乃反成有司使孺子鞭之秋八月辛丑孟懿子卒成人奔丧弗内袒免哭于衢听共弗许惧不归　　孟武伯
按左传哀公十七年公会齐侯盟于蒙孟武伯相齐侯稽首公拜齐人怒武伯曰非天子寡君无所稽首武伯问于高柴曰诸侯盟谁执牛耳季羔曰鄫衍之役吴公子姑曹发阳之役卫石魋武伯曰然则彘也　　孟公绰按万姓统谱公绰为赵魏老则优不可以为滕薛大夫　　孟轲
按史记孟子传孟轲邹人也受业子思之门人道既通游事齐宣王宣王不能用适梁梁惠王不果所言时诸侯方务合从连衡以攻伐为贤而孟轲乃述唐虞三代之德是以所如不合退而与万章之徒序诗书述仲尼之意作孟子七篇　　孟贲
按尚友录贲周勇士
　　孟说
按史记秦本纪武王有力好戏力士任鄙乌获孟说皆至大官王与孟说举鼎绝膑武王死族孟说　　汉　　孟卿
按汉书孟卿传卿东海人也事萧奋以授后仓鲁闾丘卿仓说礼数万言号曰后氏曲台记　　孟舒
按汉书田叔传贯高谋弒上事发诏捕赵王随者罪三族孟舒田叔等衣赭衣自髡钳随至长安敖事白上说拜舒云中守坐卤大入免文帝召田叔问天下长者田叔以舒对上曰贤哉复拜云中守　　孟但
按汉书儒林传田何授易东武王同同授广川孟但为太子门大夫　　孟喜
按汉书孟喜传喜字长卿东海兰陵人也父孟卿以礼经多春秋烦杂乃使喜从田王孙受易喜好自称誉不见信举孝廉为郎曲台署长病免为丞相掾博士缺众人荐喜上闻喜改师法遂不用喜喜授同郡白光少子沛翟牧子兄皆为博士　　孟通
