<!-- { "loadSidebar": true } -->
按宋书胡藩传藩字道序豫章南昌人少孤居丧以毁称州府辟召不就须二弟冠婚毕乃参郗恢征卤军事时殷仲堪为荆州刺史桓元袭仲堪藩参元后军军事转参太尉将军相国军事义旗起元战败乃还家高祖召为员外散骑侍郎参军军事频战有功封吴平县五等子除正员郎寻转宁远将军鄱阳太守从征司马休之复为参军加建武将军领游军于江津徐逵之败没高祖怒甚即日于马头岸渡江而江津岸峭壁立数丈休之临岸置阵无由可登藩以刀头穿岸少容脚指于是径上随之者稍多既得登岸殊死战贼不能当一时奔散高祖伐羌假藩宁朔将军参太尉军事高祖还彭城参相国军事论平司马休之及广固功封阳山县男少帝景平元年坐守东府开掖门免官寻复其职四年迁建武将军江夏内史七年征为游击将军到彦之北伐南兖州刺史长沙王义欣进据彭城藩出戍广陵行府州事转太子左卫率十年卒谥曰壮侯　　胡隆世
按宋书胡藩传阳山县男藩卒子隆世嗣官至西阳太守　　胡景世
按宋书胡藩传藩子景世车骑参军新兴太守　　胡宝世按宋书胡藩传藩子诞世茂世欲奉庶人义康兄宝世诣廷尉归罪徙远州世祖初得还　　胡遵世
按宋书胡藩传藩第十四子遵世为臧质宁远参军去职还家与孔熙先同逆谋高祖以藩功臣不欲显其事使江州以他事收杀之　　胡诞世
按宋书胡藩传藩第十六子诞世率群从二百余人攻破郡县欲奉庶人义康值交州刺史檀和之至豫章讨平之　　胡茂世
按宋书胡藩传藩第十七子茂世率群从二百余人攻破郡县欲奉庶人义康值交州刺史檀和之至豫章讨平之　　胡干秀
按宋书胡藩传阳山县男藩卒子隆世嗣隆世卒子干秀嗣夺国　　胡廉之
按南齐书胡谐之传谐之祖廉之治书侍御史　　南齐　　胡谐之
按南齐书胡谐之传谐之豫章南昌人父翼之州辟不就谐之初辟州从事主簿临贺王国常侍员外郎抚军行参军晋熙王安西中兵参军南梁郡太守以器局见称徙邵陵王南中郎中兵领汝南太守不拜除射声校尉州别驾除左军将军不拜仍除邵陵王左军谘议世祖顿盆城使谐之守寻阳城及为江州复以谐之为别驾委以事任文惠太子镇襄阳世祖以谐之心腹出为北中郎征卤司马扶风太守爵关内侯在镇毗赞甚有心力建元二年还为给事中骁骑将军本州中正转黄门郎领羽林监永明元年转守卫尉明年加给事中三年迁散骑常侍太子右率五年迁左卫将军加给事中六年迁都官尚书为太子中庶子领左卫率改卫尉八年上遣谐之率禁兵讨巴陵王子响于江陵兼长史行事台军为子响所败有司奏免官权行军事如故复为卫尉领中庶子本州中正谐之有识计每朝廷官缺及应迁代密量上所用人皆如其言十年转度支尚书领卫尉明年卒赠右将军豫州刺史谥曰肃　　梁
　　胡明星
按万姓统谱明星黟人梁天监中累官尚书祠部郎太常丞以耕藉奉引有礼容迁太常卿时宗庙以为牺牲明星上疏切陈不允遂弃官归　　胡山宾
按尚友录山宾字孝若七岁能言名理十三博通经传梁武帝普通四年为散骑常侍东宫新置学士又以山宾居之俄以本官兼国子祭酒　　胡僧佑
按梁书胡僧佑传僧佑字愿果南阳冠军人少勇决有武干仕魏至银青光禄大夫以大通二年归国频上封事高祖器之拜假节超武将军文德主帅使戍项城城陷复没于魏中大通元年陈庆之送北海王元颢入洛阳僧佑又得还国除南天水天门二郡太守有善政晚事世祖为镇西录事参军侯景乱西沮蛮反世祖令僧佑讨之使尽诛其渠帅僧佑谏忤旨下狱大宝二年侯景寇京陕世祖乃引僧佑于狱拜为假节武猛将军封新市县侯令赴援大破之侯景遁世祖以僧佑为侍中领军将军征还荆州承圣二年进为车骑将军开府仪同三司西魏寇至以僧佑为都督城东诸军事昼夜督战所在摧殄俄而中流矢卒　　胡龙牙
按北史鹿愈传梁豫章王综据徐部将成景&#胡龙牙并总强兵内外严固愈遂单马间出径趣彭城　　陈　　胡&#
按陈书胡&#传&#字方秀吴兴东迁人其先寓居吴兴土断为民&#伟姿容性宽厚梁世仕至武陵国侍郎东宫直前出番禺征讨俚洞广州西江督护高祖在广州&#仍自结高祖高祖南征交趾&#从行役及平李贲旋师&#隶在西江出兵多以&#留守侯景之乱高祖克元景仲仍渡岭援台平蔡路养李迁仕&#皆有功历平固遂兴二县令高祖进军顿西昌以&#为巴丘县令镇大皋督粮运下至豫章以&#监豫章郡高祖率众与王僧辩同讨侯景以&#知留府事梁承圣初元帝授&#假节铁骑将军罗州刺史封汉阳县侯寻除豫章内史随高祖镇京口齐遣郭元建出关都督侯瑱率师御之高祖选府内骁勇三千人配&#令随瑱大破之三年高祖围广陵齐人东方光据宿预请降以&#为五原太守援光不克退还除曲阿令寻领马军从高祖袭王僧辩绍泰元年除假节都督南豫州诸军事轻车将军南豫州刺史太平元年除持节散骑常侍仁威将军寻兼丹阳尹高祖受禅兼左卫将军世祖嗣位除侍中都督吴州诸军事宣惠将军吴州刺史不行寻为义兴太守天嘉元年除散骑常侍吴兴太守卒赠侍中中护军谥曰壮子六同嗣　　胡铄
按陈书胡&#传&#弟铄随&#将军&#卒铄统其众历东海豫章二郡守迁员外散骑常侍随章昭达南平欧阳纥为广州东江督护还预北伐除雄信将军历阳太守太建六年卒赠桂州刺史　　北魏
　　胡渊
按夏录渊安定临泾人也仕勃勃给事黄门侍郎魏平统万渊以降款之功赐爵武始侯后拜为河州刺史　　胡方回
按魏书胡方回传方回安定临泾人父义周姚泓黄门侍郎方回赫连屈丐中书侍郎涉猎史籍辞彩可观为屈丐统万城铭&#祠碑诸文颇行于世世祖破赫连昌方回入国为北镇司马为镇修表有所称庆世祖览之嗟美问知方回召为中书博士赐爵临泾子迁侍郎清贫守道以寿终　　胡国珍
按魏书胡国珍传国珍字世玉安定临泾人祖略父渊国珍少好学雅尚清俭太和十五年袭爵例降为伯女以选入掖庭生肃宗即灵太后也肃宗践祚以国珍为光禄大夫灵太后临朝加侍中封安定郡公寻进位中书监仪同三司与侍中崔光俱授帝经侍直禁中延和初加使持节都督雍州刺史骠骑大将军开府迁司徒公国珍年虽笃老而雅敬佛法时事斋洁自强礼拜至于出入侍从犹能跨马据鞍神龟元年四月薨临死与太后诀云母子善治天下以万人之心勿视大臣面也殷勤至于再三追崇假黄钺使持节侍中相国都督中外诸军事太师领太尉公司州牧号太上秦公谥文宣初国珍无男养兄真子僧洗为后后纳赵平君生子祥　　胡叟
按魏书胡叟传叟字伦许安定临泾人世有冠冕为西夏着姓叟少聪敏知名乡国学不师受好属文既善为典雅之词又工为鄙俗之句以姚政将衰遂入长安观风化隐匿名行惧人见知叟孤飘坎壈未有仕路遂入汉中刘义隆梁秦二州刺史冯翊吉翰以叟才士颇相礼接授叟末佐不称其怀未几翰迁益州叟随入蜀多为豪&#所尚在益土五六载北至杨难当乃西入沮渠牧犍遇之不重叟亦本无附之之诚乃谓所知程伯达曰吾之择木夙在大魏与子暂违非久阔也岁余牧犍破降叟既先归国朝廷以其识机拜虎威将军赐爵始复男家于密云蓬室草筵惟以酒自适不治产业常苦饥贫然不以为耻叟少孤每言及父母则泪下若孺子之号密云左右皆祗仰其德岁时奉以麻布谷麦叟随分散之家无余财年八十而卒叟无子竟以绝后　　胡小虎
按魏书胡小虎传小虎河南河阴人少有武气正光末为统军于晋寿孝昌中萧衍将樊文炽等寇边益州剌史邴蚪遣长史和安固守小剑文炽围之蚪命小虎往防拒文炽掩袭小虎擒之文炽攻小剑未陷乃逼小虎与和安交言小虎乃慷慨谓安曰我栅不防为贼所掳观其兵士势不足言努力坚守魏行台传梁州遣将已至贼以刃殴击言不得终遂害之　　胡泥按魏书胡泥传泥代人历官至司卫监赐爵永城侯泥率勒禁中不惮豪贵出为幽州刺史假范阳公以北平阳尼硕学遂表荐之迁平东将军定州刺史以暴虐刑罚酷滥受纳货贿征还就家赐自尽　　胡始昌
按魏书胡方回传方回子始昌长者有父风历位南部主书　　胡僧洗
按魏书胡国珍传国珍兄子僧洗字湛辉封爰德县公位中书监侍中改封濮阳郡公僧洗自永安后废弃不预朝政天平四年薨赠太师太尉公录尚书事雍州刺史谥孝真　　胡祥
按魏书胡国珍传国珍子祥字元吉袭封历位殿中尚书中书监侍中改封东平郡公薨赠开府仪同三司雍州刺史谥孝景　　胡丑孙
按魏书胡方回传方回子始昌始昌子丑孙中书学生秘书郎中　　胡宁
按魏书胡国珍传国珍兄子僧洗僧洗子宁字惠归袭国珍失爵改为临泾伯后进为公历岐泾二州刺史卒谥孝穆女为清河王亶妃生孝静皇帝武定初赠太师太尉公录尚书事谥孝昭　　胡虔
按魏书胡国珍传国珍兄子僧洗僧洗子宁宁子虔字僧敬元之废灵太后虔时为干牛备身与张车渠等谋杀事发虔坐远徙灵太后反政征为吏部郎中出为泾州刺史封安阳县侯兴和三年以帝元舅超迁司空公薨赠太傅太尉公尚书仆射徐州刺史谥曰宣子长粲　　北齐
　　胡长粲
按北齐书胡长仁传长仁从祖兄长粲父僧敬即魏孝静帝之舅长粲少敏悟以外戚起家给事中郎黄门侍郎后主践祚长粲被敕出入禁中专典敷奏尽心毗奉甚得名誉又为侍中长仁心欲入处机要之地为执政不许长仁疑长粲通谋大以为恨遂言于太后发其阴私请出为州除赵州刺史至州因沐发手不得举失音卒　　胡长仁
按北齐书胡长仁传长仁字孝隆安定临泾人武成皇后之兄父廷之魏中书令长仁累迁右仆射及尚书令世祖崩预参朝政封陇东王和士开深疾之后长仁倚亲骄豪无畏惮士开出为齐州刺史长仁怨愤谋令刺士开事觉遂赐死寻而后主纳长仁女为后重加赠谥　　唐
　　胡楚宾
按唐书元万顷传武后讽帝召诸儒论撰禁中右史胡楚宾与选楚宾秋浦人属文敏甚必酒中然后下笔高宗命作文尝以金银杯酒饮之文成辄赐焉家居率沈饮无留贿费尽复入得赐而出类为常性重慎未尝语禁中事寻兼崇贤直学士卒　　胡敬之
按万姓统谱敬之谐之五代孙幼聪敏高洁简静仕为侍御史弹劾不避豪贵后为琛州刺史卒于官高宗下诏吊问赐绢帛归葬之　　胡惠起
按尚友录惠起字警俗永淳中幅巾布褐身不甚长处稠人中有时独出称胡长仙天后以蒲轮召之引见武成殿问仙事指陈道德帝王治化之原遣使送归赐书曰日御先开望霓裳之渐远天津复渡瞻鹤盖以方遥于洪崖先生古坛炼丹三年长安三年二月十六日命弟子于伏龙冈造坟解蜕年数百岁谥洞员先生　　胡证
按唐书胡证传证字启中河中河东人举进士第浑瑊美其才又以卿府奏置幕下由殿中侍御史为韶州刺史以母老辞为太子舍人更从襄阳于&#署掌书记入为户部郎中田弘正以魏博内属请使自副诏兼御史中丞为弘正副使入迁谏议大夫元和九年党项屡扰边证以儒而勇选拜振武军节度使居四年召拜金吾大将军又充京西京北巡边使太和公主降回鹘以检校工部尚书为和亲使证不辱命还拜工部侍郎改京兆尹左散骑常侍宝历初以户部尚书判度支固辞拜岭南节度使卒赠尚书右仆射　　胡&#
