<!-- { "loadSidebar": true } -->
按陈书新安王伯固传伯固字牢之世祖之第五子也生而龟胸目通精扬白形状眇小而俊辩善言论天嘉六年立为新安郡王邑二千户废帝嗣立为使持节都督南琅邪彭城东海三郡诸军事云麾将军彭城琅邪二郡太守寻入为丹阳尹将军如故太建元年进号智武将军尹如故秩满进号翊右将军寻授使持节都督吴兴诸军事平东将军吴兴太守四年入为侍中翊前将军迁安前将军中领军七年出为使持节散骑常侍都督南徐南豫南北兖四州诸军事镇北将军南徐州刺史伯固性嗜酒而不好积聚所得禄俸用度无节酣醉已后多所乞丐于诸王之中最为贫窭高宗每矜之特加赏赐伯固雅性轻率好行鞭捶在州不知政事日出田猎十年入朝又为侍中镇右将军寻除护军将军其年为国子祭酒领左骁骑将军伯固为政严苛国学有惰游不修习者重加槚檚生徒惧焉十二年领宗正卿十三年为使持节都督扬南徐东阳南豫四州诸军事扬州刺史侍中将军如故后主初在东宫与伯固甚相亲狎伯固又善嘲谑高宗每宴集多引之叔陵在江州心害其宠阴求疵瑕将中之以法及叔陵入朝伯固惧罪谄求其意乃共讪毁朝贤历诋文武于是情好大&#遂谋不轨伯固侍禁中每有密语必报叔陵及叔陵出奔东府遣使告之伯固单骑驰赴助叔陵指挥知事不捷便欲遁走会四门已闭不得出因同趣白杨道台马客至为乱兵所杀时年二十八　　陈伯恭
按陈书晋安王伯恭传伯恭字肃之世祖第六子也天嘉六年立为晋安王寻为平东将军吴郡太守置佐史时伯恭年十余岁便留心政事官曹治理太建元年入为安前将军中护军迁中领军寻为中卫将军扬州刺史以公事免四年起为安左将军寻为镇右将军特进给扶六年出为安南将军南豫州刺史九年入为安前将军祠部尚书十一年进号军师将军尚书右仆射十二年迁仆射十三年迁左仆射十四年出为安南将军湘州刺史未拜至德元年为侍中中卫将军光禄大夫丁所生母忧去职祯明元年起为中卫将军右光禄大夫三年入关隋大业初为成州刺史太常卿　　陈伯信
按陈书衡阳王伯信传伯信字孚之世祖第七子也天嘉元年衡阳献王昌自周还朝于道薨其年世祖立伯信为衡阳王奉献王祀寻为宣惠将军丹阳尹置佐史太建四年为中护军六年为宣毅将军扬州刺史寻加侍中散骑常侍十一年进号镇前将军太子詹事祯明元年出为镇南将军西衡州刺史三年隋军济江为西衡州刺史王勇所害　　陈伯仁
按陈书庐陵王伯仁传伯仁字寿之世祖第八子也天嘉六年立为庐陵王太建初为轻车将军置佐史七年迁冠军将军中领军寻为平北将军南徐州刺史十二年为翊左将军中领军祯明元年加侍中国子祭酒领太子中庶子三年入关卒于长安　　陈伯义
按陈书江夏王伯义传伯义字坚之世祖第九子也天嘉六年立为江夏王太建初为宣惠将军东扬州刺史置佐史寻为宣毅将军持节散骑常侍都督合霍二州诸军事合州刺史十四年征为侍中忠武将军金紫光禄大夫祯明三年入关卒　　陈伯礼
按陈书武陵王伯礼传伯礼字用之世祖第十子也天嘉六年立为武陵王太建初为云旗将军持节都督吴兴太守在郡恣行暴掠驱录民下逼夺财货前后委积百姓患之太建九年为有司所劾以王还第祯明三年入关隋大业中为散骑侍郎临洮太守　　陈伯智按陈书永阳王伯智传伯智字策之世祖第十二子也少敦厚有器局博涉经史太建中立为永阳王寻为侍中加明威将军置佐史寻加散骑常侍累迁尚书左仆射出为使持节都督东扬丰二州诸军事平东将军领会稽内史至德二年入为侍中翊左将军加特进祯明三年入关隋大业中为岐州司马迁国子司业　　陈伯谋
按陈书桂阳王伯谋传伯谋字深之世祖第十三子也太建中立为桂阳王七年为明威将军置佐史寻为信威将军丹阳尹十年加侍中出为持节都督吴兴诸军事东中郎将吴兴太守十一年加散骑常侍至德元年薨子酆嗣大业中为番禾令　　陈叔陵
按陈书始兴王叔陵传叔陵字子嵩高宗之第二子也梁承圣中高宗在江陵为直合将军而叔陵生焉江陵陷高宗迁关右叔陵留于穰城高宗之还也以后主及叔陵为质天嘉三年随后主还朝封康乐侯邑五百户叔陵少机辩徇声名强梁无所推屈光大元年除中书侍郎二年出为持节都督江州诸军事南中郎将江州刺史太建元年封始兴郡王奉昭烈王祀进授使持节都督江郢晋三州诸军事军师将军刺史如故叔陵时年十六政自己出僚佐莫预焉性严刻部下慑惮寻进号云麾将军加散骑常侍三年加侍中四年迁都督湘衡桂武四州诸军事平南将军湘州刺史诸州镇闻其至皆震恐股栗寻进号镇南将军迁中卫将军九年除使持节都督扬徐东扬南豫四州诸军事扬州刺史十年至都十一年丁所生母彭氏忧去职顷之起为中卫将军服阕又为侍中中军大将军及高宗崩后主哀顿俯伏叔陵以锉药刀斫后主中项太后驰来救焉叔陵又斫太后数下后主乳媪吴氏时在太后侧自后掣其肘后主因得起叔陵仍持后主衣后主自奋得免长沙王叔坚手搤叔陵夺去其刀仍牵就柱以其褶袖缚之叔陵奋袖得脱突走出云龙门驰车还东府外召诸王将帅莫有应者叔陵聚兵仅千人初欲据城保守俄而右卫将军萧摩诃将兵至府西门叔陵事急惶恐遂入内沈其妃张氏及宠妾七人于井中叔陵有部下兵先在新林于是率人马数百自小航渡欲趋新林以舟舰入北行至白杨路为台军所邀叔陵部下多甲溃散摩诃马客陈智深迎刺叔陵僵毙于地阉竖王飞禽抽刀斫之十数下马客陈仲华就斩其首送于台　　陈叔英
按陈书豫章王叔英传叔英字子烈高宗第三子也少宽厚仁爱天嘉元年封建安侯太建元年改封豫章王仍为宣惠将军都督东扬州诸军事东扬州刺史五年进号平北将军南豫州刺史十一年为镇前将军江州刺史后主即位进号征南将军寻加开府仪同三司中卫大将军四年进号骠骑大将军祯明元年迁司空三年隋师济江叔英知石头军戍事寻令入屯朝堂及六军败绩降于隋大业中为涪陵太守　　陈叔坚
按陈书长沙王叔坚传叔坚字子成高宗第四子也母本吴中酒家隶高宗微时尝往饮遂与通及贵召拜淑仪坚少桀黠凶虐使酒尤好数术卜筮祝禁镕金琢玉&#究其妙天嘉中封丰城侯太建元年立为长沙王仍为东中郎将吴郡太守四年为宣毅将军江州刺史置佐史七年进号云麾将军郢州刺史未拜转为平越中郎将广州刺史寻为平北将军合州刺史八年复为平西将军郢州刺史十一年入为翊左将军丹阳尹初叔坚与始兴王叔陵并招聚宾客各争权宠甚不平叔陵阴有异志高宗崩叔陵袖锉药刀趋进斫后主中项叔坚自后扼叔陵擒之并夺其刀将杀之叔陵旧多力须臾自奋得脱出云龙门入于东府城召左右断青溪桥道放东城囚以充战士又招募百姓是时众军&#缘江防守台内空虚叔坚乃白太后使太子舍人司马申以后主命召萧摩诃令讨之斩于丹阳郡余党悉擒其年以功进号骠骑将军开府仪同三司扬州刺史寻迁司空将军刺史如故是时后主患创不能视事政无小大悉委叔坚决之于是势倾朝廷叔坚因肆骄纵事多不法后主由是&#而忌之孔范管斌施文庆之徒&#东宫旧臣日夜阴持其短至德元年乃诏令即本号用三司之仪出为江州刺史未发寻有诏又以为骠骑将军重为司空实欲去其权势叔坚不自安稍怨望乃为左道厌魅以求福助其年冬有人上书告其事案验&#实囚于西省后主感其前功乃赦之特免所居官以王还第寻起为侍中镇左将军三年出为征西将军荆州刺史四年进号中军大将军开府仪同三司祯明二年秩满还都三年入关迁于瓜州更名叔贤贤素贵不知家人生产至是与妃沈氏酤酒以佣保为事隋大业中为遂宁郡太守　　陈叔卿
按陈书建安王叔卿传叔卿字子弼高宗第五子也性质直有材器容貌甚伟太建四年立为建安王授东中郎将东扬州刺史七年为云麾将军郢州刺史置佐史九年进号平南将军湘州刺史后主即位进号安南将军又为侍中镇右将军中书令迁中书监祯明三年入关隋大业中为都官郎上党通守　　陈叔明按陈书宜都王叔明传叔明字子昭高宗第六子也仪容美丽举止和弱状似妇人太建五年立为宜都王寻授宣惠将军置佐史七年授东中郎将东扬州刺史寻为轻车将军卫尉卿十三年出为使持节云麾将军南徐州刺史又为侍中翊右将军至德四年进号安右将军祯明三年入关隋大业中为鸿胪少卿　　陈叔献
按陈书河东王叔献传叔献字子恭高宗第九子也性恭谨聪敏好学太建五年立为河东王七年授宣毅将军置佐史寻为散骑常侍军师将军都督南徐州诸军事南徐州刺史十二年薨赠侍中中抚将军司空谥曰康简子孝宽嗣孝宽以至德元年袭爵河东王祯明三年入关隋大业中为汶城令　　陈叔齐
按陈书新蔡王叔齐传叔齐字子肃高宗第十一子也风彩明赡博涉经史善属文太建七年立为新蔡王寻为智武将军置佐史出为东中郎将东扬州刺史至德二年入为侍中祯明元年除国子祭酒三年入关隋大业中为尚书主客郎　　陈叔文
按陈书晋熙王叔文传叔文字子才高宗第十二子也性轻险好虚誉颇涉书史太建七年立为晋熙王寻为侍中散骑常侍宣惠将军置佐史进号轻车将军扬州刺史至德元年授持节都督江州诸军事江州刺史二年迁信威将军督湘衡武桂四州诸军事湘州刺史祯明二年秩满征为侍中宣毅将军佐史如故未还而隋军济江破台城隋汉东道行军元帅秦王至于汉口叔文请降隋开皇九年授开府拜宜州刺史　　陈叔彪
按陈书淮南王叔彪传叔彪字子华高宗第十三子也少聪惠善属文太建八年立为淮南王寻拜侍中仁威将军置佐史祯明三年入关卒于长安　　陈叔重
按陈书始兴王叔重传叔重字子厚高宗第十四子也性质朴无伎艺高宗崩始兴王叔陵为逆诛死其年立叔重为始兴王以奉昭烈王后至德元年为仁威将军扬州刺史置佐史二年加使持节都督江州诸军事江州刺史祯明三年入关隋大业中为太府少卿卒　　陈叔俨
按陈书寻阳王叔俨传叔俨字子思高宗第十五子也性凝重举止方正后主即位立为寻阳王至德元年为侍中仁武将军置佐史祯明三年入关寻卒　　陈叔慎按陈书岳阳王叔慎传叔慎字子敬高宗第十六子也少聪敏十岁能属文太建十四年立为岳阳王时年十一至德四年拜侍中智武将军丹阳尹是时后主尤爱文章叔慎日夕陪侍每应诏赋诗恒被嗟赏祯明元年出为使持节都督湘衡桂武四州诸军事智武将军湘州刺史三年隋师济江破台城隋行军元帅清河公杨素兵下荆门别遣其将庞晖将兵略地南至湘州叔慎乃置酒会文武僚吏刑牲结盟仍遣人诈奉降书于庞晖晖信之克期而入叔慎伏甲待之晖令数百人屯于城门自将左右数十人入于厅事俄而伏兵发缚晖以徇尽擒其党皆斩之叔慎招合士众数日之中兵至五千人衡阳太守樊通武州刺史邬居业皆请赴难未至隋遣中牟公薛胄为湘州刺史闻庞晖死乃益请兵隋又遣行军总管刘仁恩救之叔慎败胄乘胜入城生擒叔慎居业及其党十余人秦王斩之于汉口叔慎时年十八　　陈叔雄
按陈书巴山王叔雄传叔雄字子猛高宗第十八子也太建十四年立为巴山王祯明三年入关卒于长安　　陈叔虞
