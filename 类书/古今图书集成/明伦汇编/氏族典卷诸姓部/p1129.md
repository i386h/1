<!-- { "loadSidebar": true } -->
按晋书乐广传广字彦辅南阳淯阳人父方参魏征西将军夏侯元军事早卒广孤贫侨居山阳寒素为业人无知者性冲约有远识寡嗜欲与物无竞尢善谈论每以约言析理以厌人心累迁侍中河南尹所在为政无当时功誉然每去职遗爱为人所思转右仆射领吏部代王戎为尚书令成都王颖广之婿也与长沙王乂遘难广竟以忧卒三子凯肇谟凯字弘绪大司马齐王掾参骠骑军事肇字弘茂太傅东海王掾洛阳陷兄弟相南渡江谟字弘范征卤将军吴郡内史　　乐道融
按晋书乐道融传道融丹阳人少有大志好学不倦约己而务周给有国士之风为王敦参军敦谋害朝贤道融忿敦之逆说甘卓袭敦卓大然之敦求和于卓卓旋军道融昼夜涕泣谏忧愤而死　　南齐
　　乐颐
按南齐书乐颐传颐字文德南阳涅阳人世居南郡少而言行和谨仕为京府参军父在郢州病亡颐忽思父涕泣因请假还中路果得父凶问颐便徒跣号咷水浆不入口数日尝遇病忍痛不言恐母之哀己也湘州刺史王僧虔引为主簿以同僚非人弃官去仕至郢州治中卒　　乐预
按南齐书乐颐传颐弟预亦孝官至骠骑录事建武中为永世令民怀其德卒官　　梁
　　乐蔼
按梁书乐蔼传蔼字蔚远南阳淯阳人晋尚书令广之六世孙世居江陵宋建平王景素为荆州刺史辟为主簿迁龙阳相天监初迁骁骑将军领少府卿俄迁御史中丞领本州大中正蔼性公强居台宪甚称职二年出为广州刺史寻进号征卤将军卒官　　乐法才按梁书乐蔼传蔼子法才字元备幼与弟藏俱有美名蔼出镇岭表法才留任京邑迁金部郎出为招远将军建康令不受俸秩迁太府卿寻除南康内史出为信武长史江夏太守而卒时年六十三　　乐子云
按万姓统谱子云父法藏有才名位征西参军早亡子云美容貌善举止武帝迁位江陵令承制除光禄卿魏克江陵众奔散呼子云子云曰终为掳矣不如守以死节遂仆地卒于马蹄之下　　北周
　　乐逊
按周书乐逊传逊字遵贤河东猗氏人也弱冠为郡主簿永安中释褐安西府长流参军魏废帝二年太祖召逊教授诸子孝闵帝践阼以逊有理务材除秋官府上士其年治太学博士转治小师氏下大夫逊以经术教授甚有训导之方武成元年六月以霖雨经时诏百官上封事逊陈时宜一十四条大象初进爵崇业郡公出为汾阴郡守逊以老病固辞诏许之隋开皇元年卒于家年八十二　　隋
　　乐运
按周书颜之仪传京兆郡丞乐运字承业南阳淯阳人晋尚书令广之八世孙祖文素齐南郡守父均梁义阳郡守运少好学涉猎经史江陵灭运随例迁长安事母及寡嫂甚谨由是以孝义闻性方直未尝求媚于人天和初起家夏州总管府仓曹参军转为露门学士前后犯颜屡谏高祖多被纳用建德二年除万年县丞抑挫豪右号称强直高祖嘉之超拜运京兆郡丞及高祖崩宣帝嗣位昏暴滋甚运乃舆榇诣朝堂陈帝八失帝大怒将杀之后见宥及隋文帝为丞相左迁运为广州滍阳令开皇五年转高唐令并有声绩　　唐
　　乐彦玮
按万姓统谱彦玮雍州长安人显庆中为给事中唐州刺史复拜东台舍人累迁西台侍郎同东西台三品　　乐彦章
按万姓统谱彦章为南台侍郎同平章事子思晦为台侍郎同平章事　　乐台
按万姓统谱台着鬼谷子二卷
　　乐产
按万姓统谱产撰王佐秘书五卷
　　乐仁规
按万姓统谱仁规定海人光化间任兵部尚书赠金紫光禄大夫弟仁原刑部尚书赠银青光禄大夫　　乐少寂按万姓统谱魏州人乐少寂历澶博贝三州刺史赠工部尚书　　乐彦祯
按唐书何进滔传乐彦祯者魏人历博州刺史下河阳有功迁澶州魏人立之诏检校工部尚书领留后进节度使累加检校尚书左仆射同中书门下平章事彦祯喜儒术引公乘亿李山甫皆在幕府见王室微颇骄满不轨子从训资凶悖军乱囚彦祯寻杀之从训求救于朱全忠全忠为起师次内黄从训自相州以军三万傅城出战败程公佐击斩之　　宋
　　乐史
按宋史乐黄目传黄目父史字子正入朝为平原主簿太平兴国五年赐及第擢为著作佐郎知陵州迁水部员外郎知商州俄以老疾分司西京史因卜居有亭榭竹树之胜优游自得未几卒年七十八　　乐黄目按宋史乐黄目传黄目字公礼抚州宜黄人淳化三年举进士补伊阙尉迁大理寺丞知寿安县咸平中召对拜殿中丞久之直史馆上颇嘉其好古历度支盐铁判官迁太常博士京西转运使迁右谏议大夫权知开封府五年代还知审官院数月求外任得知亳州卒年五十六录其子理国为卫尉寺丞定国为大理评事黄目兄黄裳弟黄庭黄裳孙滋并进士及第黄裳黄庭皆至太常博士　　乐韶
按万姓统谱韶字成之零陵人&#悟绝人读书五行俱下十岁能属文弱冠登进士授桃源尉　　乐夔
按万姓统谱夔字友龙德庆人任封川令有寇千余剽掠邑无城可恃夔集民兵激以重赏一鼓成擒　　乐京按宋史张问传乐京荆南人为布衣时乡里称其行义事母至孝妻张氏家绝挟女弟自随京未尝见其面为嫁之嘉佑初为湖阳赤水二县令神宗求言京上疏以畏天保民为请知长葛县助役法行京言不便不肯治县事诏夺著作佐郎以承议郎致仕元佑初召赴阙不至终于家　　乐备
按万姓统谱备字顺之昆山人举进士有学行名能文章尢长于诗与范成大齐名　　乐嘉闻
按万姓统谱嘉闻达州人筑草庐于城西家贫聚徒取资以养每授诸生经口诵百篇未尝有倦意　　元　　乐均用
按益都县志均用字国宝资厚端惠读书务明理元中统中守臣强之仕力辞不受令徙岭南横州均用怡然扺横卜居州东手结竹居题曰竹庐非其力不食因号慕青余民　　乐大原
按万姓统谱大原字君道定海人器度宏伟慷慨多大节居家孝让事继母尢谨燕闲无惰容耻言人过失大德丁未东浙大祲大原贩米平价使人就籴活者甚众孙良能读其祖所藏书属文数千言立就洪武初为定海县学教谕以学行表帅后进有遗稿五十卷　　明
　　乐韶凤
按万姓统谱韶凤全椒人洪武初从征渡江授起居注转给事中迁中书省员外郎升兵部尚书后为翰林学士久之以病免复起为国子司业未几升祭酒弟晖知开封礼太常卿毅诸暨州同知俱知名　　乐瓒按万姓统谱瓒洪武中知无为州刚毅忠直吏民畏服初知临淮已得人心升知是州德政益着及升知荆州父老流涕攀留　　乐礼
按万姓统谱礼韶凤弟洪武初任太常卿
　　乐逢时
按万姓统谱逢时临川人永乐进士
　　乐晖
按兖州府志晖浙江台州人永乐壬辰以举人任邹县教谕学行俱优造士有方生徒德之　　乐文解
按沙县志文解字廷冠少好学有思致精诣穷理号一沙先生既岁荐授吉安府训导转雷州教授不久谢病归　　乐
按万姓统谱性度豁达读书闲韬略正统中征川升指挥使莅政明恕爱恤军士威惠兼至群蛮畏服　　乐宣
按万姓统谱宣湖广人成化进士
　　乐宗茂
按万姓统谱宗茂字景德仁和人成化壬辰进士历知府　　乐选
按万姓统谱选字舜举仁和人正德辛未进士历郎中　　乐頀
按万姓统谱頀临川人精天文数学历光禄卿掌钦天监正嘉靖甲申五星聚营室廷臣并上表称贺独頀抗疏以为非是礼官劾奏之出守大名寻改陕西参政　　乐其雅
按万姓统谱其雅字必所临川人嘉靖丁未进士任行人　　乐国宾
按万姓统谱国宾金华人嘉靖己未进士历知府　　乐继周按万姓统谱继周万历丙子举人新建人
　　乐上应
按万姓统谱上应东乡人
　　乐廷槐
按东乡县志廷槐字建殿号念所长林人幼失父同兄廷椿廷柏廷松友恭克尽孝事寡母敬顺无违由岁贡授湖广岳州通判分守一土公洁清白自持有路不拾遗之风焉　　乐和
按黄州府志和性和易善属文母程氏卒哀毁庐墓三年父卒亦如之　　乐舜宾
按江西通志舜宾定海人由进士知滏事嘉靖辛酉海寇数千人奄至城下舜宾率兵民登陴创立药弩杀其渠帅贼宵遁次年大水命悉取寺庙及民居废垣坚甃之数日而具民恃以无恐　　乐如璋
按沙县志如璋邑廪生禔躬正大笃嗜群书垂训后学一邑才俊多出其门　　乐大濩
按沙县志大濩书工四体画精墨竹子应奎亦善书法　　乐韶
按湖广通志韶蕲水人庐墓尽孝
　　乐元声
按大名府志元声嘉兴人字石帆以进士任大名学教授兴文造士蔚然有称擢国子学录　　乐良珊
按宿迁县志良珊江西袁州人隆庆二年来知县事存心仁爱缉捕多方邑人德之　　乐济众
按明外史张光奎传崇祯六年贼陷和顺里居昌平副使乐济众被伤不屈投井死
　斛姓部列传
　　宋
　　斛继善
按万姓统谱继善绍兴间判汀州事

　曲姓部汇考
凌迪知万姓统谱
　　曲姓
曲氏晋穆侯封少子于曲沃因氏焉望出雁门陕郡　沃姓部汇考
廖用贤尚友录
　　沃姓
沃太原羽音子姓殷王沃丁之后今吴兴有此姓苏州府志　　氏族
沃氏商王沃丁之后神仙传有沃焦吴人

　烛姓部列传
　　周
　　烛之武
按左传僖公三十年晋侯秦伯围郑佚之狐言于郑伯曰国危矣若使烛之武见秦君师必退公从之夜缒而出见秦伯秦伯说与郑人盟使杞子逢孙杨孙戍之乃还　　烛庸
按万姓统谱庸晋大夫

　束姓部列传
　　晋
　　束&#
按晋书束&#传&#字广微阳平元城人祖混陇西太守父龛冯翊太守并有名誉&#博学多闻与足璆俱知名少游国学性沈退不慕荣利作元居释以拟客难张华见而奇之召&#为掾又为司空下邳王晃所辟华为司空复以为贼曹属转佐著作郎撰晋书帝纪十志迁博士著作如故初太康二年汲郡人不准盗发魏襄王墓得竹书数十车盖魏国之史书&#在著作得观竹书随疑分释皆有义证迁尚书郎赵王伦为相国请为记室&#辞疾罢归教授门徒年四十卒　　宋
　　束元
按尚友录元合肥人调通城簿毁&#祠正风俗摄县令以政最闻后知秦州值岁饥赈济有法全活者甚众历官枢密都承旨引老归年九十犹课诸孙读书至夜分不倦　　束庄
按尚友录庄知万州州旧多火灾庄乃籍羡缗市材具屋通衢而瓦之筑水防表火道其害始息　　束向
按万姓统谱向扬州人
　　束长孺
按万姓统谱长孺博平人
　　束斌卿
按万姓统谱斌卿郓州人
　　元
　　束崇芳
按江南通志崇芳字德馨丹阳人德佑乙亥北兵来侵父国宝被俘崇芳诣军门号呼请代父大帅义之释国宝去留崇芳军中掌文檄久之悯其孝纵归　　明　　束贽
按万姓统谱贽洪武初为安东知县开置公署分设街巷迁乡民以實县治恤孤劝农俱有条绪　　束清
按万姓统谱清丹徒人洪武初知万载县性廉介俭以自奉民或逋租自鬻衣带以代偿其爱民如此　　束文安按芜湖县志文安永乐中由人才授知县
　　束春
按万姓统谱春岐山人宣德举人任御史
　　束玺
按芜湖县志玺成化中任云和县主簿
　　束鹓
按万姓统谱鹓芜湖人弘治中鲁山知县
　　束桓
按丹阳县志桓字子威生有异姿以贡授宁州判州迫洞蛮戒毋剽掠调胶州倅罢归家益贫讲学益力至老不倦学者称怀玉先生　　束崇极
按万姓统谱崇极舒城人万历间长垣县主簿　烛姓部汇考
凌迪知万姓统谱
　　烛姓
