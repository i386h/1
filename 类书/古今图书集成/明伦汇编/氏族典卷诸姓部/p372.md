<!-- { "loadSidebar": true } -->
按明外史钱瑛传瑛字可大吉水人祖本和以笃行称瑛生八月而孤年十三能应秋试元末大乱奉祖及母避难历五六年最后遇贼缚本和瑛奔救并缚之本和哀告贳其孙瑛亦泣请代不已贼怜而两释之是时其母亦被执妻张氏从伏莽中窥见即趋出谓贼曰姑老矣请释而缚我贼见其年少从之既就缚掷袖中&#与姑诀曰妇无用此矣且行且睨姑稍远即骂贼不肯行贼持之急骂益厉贼怒攒刃刺杀之事定有司知瑛贤凡三荐并以亲老辞子遂志中进士官山东佥事　　钱用壬
按明外史崔亮传钱用壬字成夫广德人元南榜进士第一授翰林院编修出使张士诚留为行省左右司郎中参张士信军事于淮安进行省参政镇淮徐邳三州淮扬归附授按察司副使寻迁中书省参议吴元年改御史台经历预定律令洪武元年分建六部官以用壬为礼部尚书是冬用壬请告挈妻子居湖州　　钱宰
按明外史宋讷传钱宰字子予会稽人吴越武肃王十四世孙至正间中甲科亲老不仕洪武二年征为国子助教居数年乞休进国子博士赐敕遣归二十七年帝观蔡氏书传象纬运行与朱子诗传相悖其他注与鄱阳邹季友所论有未安者征宿儒订正之兵部尚书唐铎举宰书成令驰驿归卒年九十六　　钱唐按明外吏钱唐传唐字惟明象山人博学敦行洪武元年举明经对策称旨特授刑部尚书二年诏孔庙春秋释奠止行于曲阜天下不必通祀唐伏阙上疏言礼不可废帝不听久之乃用其言帝尝览孟子至草芥寇雠语谓非臣子所宜言议罢其配享唐抗疏入谏其后配享旋复唐为人强直谪寿州卒　　钱苏
按万姓统谱苏字苏生常熟人洪武初诏募召祭幼主文苏撰有云朕之得复吾中国之固有汝之失弃其乃从所本无称旨召见欲官之以老辞后坐事当刑子代之故易名　　钱迪
按万姓统谱迪苏生之子性聪明未冠若老成人洪武初父坐事当刑迪慨然诣执政求以身代所司上其事许之死时年甫十八苏生得优老而终从孙完感其全祖之孝为立特祠以祀之　　钱清
按池州府志清字公清倜傥好义精术数元末兵兴集义旅卫乡邑大将军常遇春遣院判赵忠下青阳清率众归命授宁夏卫正千户后擢莱州卫指挥使吴元年调征张士诚战不利独挺身格斗遂死于阵　　钱旭按广东通志旭字朝阳初为南雄路总管国初韶始归附郡民请于元帅常遇春曰得钱总管守韶韶安堵矣从之时英德尚梗化旭加意抚绥恩威并着遐迩率从时方草创营建烦兴而民不扰　　钱逵
按万姓统谱逵字伯行吴县人刻意力学年四十犹无宦情至正间聘为右司都事洪武初选诣太常议礼为人淳厚雅饬稽古考订虽老不倦篆隶行楷书追古人好处　　钱本中
按万姓统谱本中字文德武进人洪武初以才能荐知吉水县小民为强豪侵夺哨聚山谷间为盗事闻遣帅调兵剿之本中诣主帅恳告缓兵单骑直抵其垒示以恩信众乃归命活数万人后调知乐安以诖误去官吉水胡广时为学士奏请复旧任驿召至京仍命知吉水　　钱古训
按浙江通志古训字古训余姚人洪武甲戌进士调行人是时镇南缅甸与麓川相构古训持敕往谕至则宣朝廷威德罢其兵后知漳郡以文章饰吏事寻改湖广参议　　钱时
按安庆府志时字时中桐城人洪武间举人任刑部主事执法不阿同部郎白李善长之冤上怒连坐死狱　　钱仲益
按无锡县志仲益名永升以字行武肃王后居戈村族属甚盛称为湖头钱氏洪武中举明经为本县训导擢太常博士预修高祖实录进翰林修撰后为王府长史雅好&#待诏禁垣成祖尝呼为&#仙自号锦树山人年八十一卒官　　钱逊
按万姓统谱逊字谦伯性至孝母病侍汤药久不怠及卒庐墓终丧洪武中膺荐授宁夏水利提举修河防实边饷既还征卤大将军都督何福奏逊参侍元戎赞理有大功为一方保障会陕西按察副使宋理上言逊功不可忘当序进以旌其贤遂拜孟津知县益尽心民事坐累谪戍交南复以荐对策称旨授文昌主簿逊状貌魁梧言行详定夷险一节虽历变卒能以功名终素工诗有逊斋集二十卷　　钱钧
按嘉兴府志钧字志衡洪武中以明经授本府学司训广东参议喻良奉命治水甫按郡即与钧讲求水利筹画颇多后以疾辞扁舟放浪云水间自号小西湖渔者聘至京卒有半隐集　　钱芹
按明外史姚善传善知苏州府好折节下士敬礼隐士钱芹辈以月朔会学宫迎芹上座请质经义芹曰此非今所急也善悚然起问芹乃出一册书授善遂去视之皆守御策时燕兵已南下善荐芹于朝署行军断事芹字继忠少好奇节元末干诸将不遇洪武初辟大都督府掾从中山王出北平至大漠还解职家居二十年甘贫乐道以善荐起从李景隆北行遣入奏事道病卒年七十三福王时赠光禄少卿　　钱鲁南按江西通志鲁南广德州人洪武三十三年知东乡时兵戈虽息然邑多巨族骄悍如故鲁南律己无私躬勤俭敦礼义以倡之民怀其德彬彬向化　　钱习礼
按明外史钱习礼传习礼名干以字行吉水人中永乐七年会试时帝出征九年始殿试选庶吉士寻授检讨仁宗即位迁侍读知制诰宣德中进侍读学士英宗开经筵为讲官宣宗实录成擢学士掌院事正统九年乞致仕不许礼部侍郎缺特旨命习礼力辞不允王振用事达官多造其门习礼耻为屈复上章乞骸骨许之习礼笃行谊好古秉礼动有矩则文章论议为士类所宗家居十五年卒年八十有九谥文肃　　钱贵
按明外史钱贵传贵海州人英宗睿皇后父也祖整从成祖起兵为燕山护卫副千户父通嗣职官至金吾右卫指挥使贵嗣祖职数从成祖宣宗北征屡迁都指挥佥事正统七年后将正位中宫擢贵中府都督同知英宗数欲封之后辄逊谢故不获封卒　　钱浩按万姓统谱浩华亭人宣德间知县事恺悌文雅抑豪强伸枉滞断狱平反皆得其情里胥应役有程度吏莫敢羁停之者治为一时之最　　钱奂
按万姓统谱奂字文焕鄞人正统丙辰进士授户科给事升广西参政浔州老蓝寇起以单骑谕平之寻升湖广左布政使服阕补广西时都御史韩雍征大藤峡会岁侵以军饷为忧奂措置得宜上下充给凡所俘掳尤极详谳得活者甚众立请致仕　　钱道宁
按安庆府志道宁望江人正统二年举明经除福建顺昌令时大寇邓茂七攻邑道宁集民保境屡战却贼当道上其功命未下而卒立庙祀之　　钱博
按松江府志博字原博正统辛酉应天解元乙丑进士授南京刑部主事狱疫博素知医手调药治之囚赖以全进员外郎中擢四川按察克振风纪构蜚语被逮事白复官南还次鲁桥卒在刑曹前后十余年多所全活工古文词善楷书行草旁通医卜阴阳诸书好急人患难人乐与交焉　　钱钦
弟
锺

按明外史钱贵传贵子钦为锦衣卫指挥使与弟锺俱殁于土木　　钱茂律
按陕西通志茂律字大吕临海人举人景泰初年守同州志趣高洁才华&#敏治持大体政清泽洽增设学舍至百八十楹士民颂悦尝勒居官箴于石人以比甘棠云　　钱溥
按万姓统谱溥华亭人天顺进士历官学士礼部尚书谥文通　　钱昌
按万姓统谱昌字允言吴人威仪端重言动不苟人多敬惮其为诗至老弗倦名著三吴与武功徐有贞学士钱溥佥宪刘珏大参祝先生惟清辈结吟社交所著有未斋集行于世　　钱&#
按万姓统谱&#字宗节慈溪人敦本尚行读书必究大旨不务枝叶从游者履满其户恬于丘壑应选贡司训常州大振师模论议必根典常迁定兴教谕立教一如常两学士多化之&#少孤事母极孝每先意承顺伯氏早世嫁其孤女仲氏死于溺为恤其孤人以淳德归之　　钱澍
按湖广通志澍金坛人天顺中自给事中出守长沙公正御下宽恕近民奸不能欺狱无留滞修文庙建尊经阁及贾谊李芾长沙诸先贤祠　　钱雄
按明外史钱贵传贵子钦与弟锺殁于土木钦无子锺遗腹子雄为之后年幼以父锦衣故秩禄优给天顺改元擢本卫都指挥使寻擢都督同知成化时卒　　钱昕按万姓统谱昕迪孙常熟人成化间知永州事处己严介莅政精勤平赋役审狱讼作兴士类人皆感励寻升参政去之日士民遮道送之至今叹慕　　钱山
按万姓统谱山字静夫成化丙戌进士拜监察御史升浙江佥事筑海岸以御民患发廪粟以济被溺之民活死者数千升本司副使持宪得大体以廉介自持年老致政囊橐萧然为士林所推重　　钱能
按明外史钱能传能梁芳党也宪宗时郑忠镇贵州韦朗镇辽东能镇云南并恣纵而能尢横贵州巡抚陈宣请撤诸镇监而云南巡按御史郭阳顾上疏誉能请留之云南云南与安南壤接旧制安南贡道出广西后请改由云南弗许也能诈言安南捕盗兵入境请遣指挥使郭景往谕其王诏从之能遂令景由云南入以玉带彩缯犬马属景遗王安南报能礼甚厚景又给其贡使改道云南能复遣景与指挥虑安等往千崖孟密诸土司索贷宝至逼淫曩罕弄女孙朝廷未之知也后三年事发诏巡抚都御史王恕廉之恕劾能再遣刑部郎中锺蕃往按事皆实帝宥能而命致其党九人于法时巡按御史甄希贤复劾能擅杖千户死帝以恕故不得已召能归安置南京其后恕为南京参赞尚书能复夤缘得同守备然心惮恕讫不敢肆久之卒　　钱承宗
按明外史钱贵传贵子钦钦子雄雄子承宗屡官锦衣都指挥使弘治二年承宗祖母王氏援宪宗外家王氏例请封乃封承宗安昌伯世袭嘉靖五年卒谥荣僖子维圻嗣　　钱福
按万姓统谱福字与谦华亭人弘治三年进士第一历官翰林修撰　　钱钺
按万姓统谱钺弘治初任浙江按察使持己廉正御事明决振肃纪纲敷施德惠寻升都御史巡抚山东河南十二年贵苗寇扰复巡抚贵州选将练兵丰储缉垒遣裨廉察渠魁巢穴皆捕之边尘以宁　　钱瓒
按宁波府志瓒方伯奂之子字廷佑幼端毅无纨&#习弘治己未进士官终广西按察副使初令潜山风移俗易御史刘淮以青阳犷悍繁剧调瓒治青阳在秋曹善决疑狱不为权势屈治滇治粤政化大行及归田囊无长物因自号括庵　　钱仁夫
按江南通志仁夫号东湖常熟人弘治己未进士历官工部员外幼闻性理之学好着书负诗文重望学者称东湖先生会逆瑾窃政遂致仕亲没常抚其遗物以泣与弟信夫友爱筑广义仓以赡族人子孙聚族居之曾孙永龄以能书名　　钱珊
按咸宁县志珊号鹤汀中弘治辛酉乡科任四川崇宁知县执法廉平丁艰归补广东增城县田不增亩屋未增椽诚古清白吏也　　钱镃
按嘉定县志镃其先常熟人世敦孝友耕读为事至镃见常邑人情浇薄遂迁居嘉邑居城西之外冈镇幼聪&#长益好学博涉经史于书无所不窥弘治间屡试不遇遂绝意进取以诗酒自娱秉性仁慈好施予周贫乏时遇岁荒倾家出粟煮粥赈饥全活甚众闾里之人莫不重其行谊　　钱如京
按安庆府志如京字公溥桐城人弘治间进士选监察御史升副使兵备天津时武宗南巡经费不扰时论韪之累擢至右副都宪巡抚保定等府转兵部左侍郎大同兵变如京协赞筹画有功兼左副都御史提督两广军务升南户部尚书改刑部因病乞致卒加太子少保如京端严宽厚平居恂恂不见喜愠色临大事决大疑片言中理虽位至六卿接亲友宗族乐易款洽如未贵时焉　　钱宏
