<!-- { "loadSidebar": true } -->
按晋书后妃传诸葛夫人父冲字长茂廷尉卿　　诸葛铨按晋书后妃传诸葛夫人兄铨字德林散骑常侍　　诸葛玫按晋书后妃传诸葛夫人弟玫字仁林侍中御史中丞　　诸葛恢
按晋书诸葛恢传恢字道明琅琊阳都人也祖诞父靓恢弱冠知名试守即丘长转临沂令为政和平避地江左名亚王导庾亮于时颍川荀闿字道明陈留蔡谟字道明与恢俱有名誉号曰中兴三明人为之语曰京都三明各有名蔡氏儒雅荀葛清元帝为安东将军以恢为主簿再迁江宁令讨周馥有功封博陵亭侯愍帝即位征恢为尚书郎元帝上疏留之承制调为会稽太守太兴初以政绩第一诏增恢秩中二千石拜中书令进封建安伯以先爵赐次子虪为关内侯成帝践祚加侍中金紫光禄大夫卒年六十二谥曰敬子甝嗣位至散骑常侍恢兄颐字道回亦为元帝所器重终于太常　　诸葛瑶
按晋书王敦传敦以诸葛瑶邓岳周抚李恒谢雍为爪牙　　诸葛攸
按晋书庾亮传亮弟冰冰子希为徐兖二州刺史初慕容厉围梁父断涧水太山太守诸葛攸奔邹山鲁高平等数郡皆没希坐免官　　诸葛骧
按晋书慕容&#载记石季龙将张平跨有新兴雁门西河太原上党上郡之地&#遣其司徒慕容评讨平平所署征西诸葛骧等率垒壁百三十人降于&#　　诸葛侃按晋书谢幼度传苻坚遣军南侵督护诸葛侃单父令李都破其运舰　　诸葛求
按晋书刘牢之传淮淝之役牢之率参军刘袭诸葛求等直进贼步骑崩溃杀获万余人　　诸葛长民
按晋书诸葛长民传长民琅琊阳郡人也有文武干用然不持行检无乡曲之誉桓元引为参军平西军事寻以贪刻免及刘裕建义与之定谋为扬武将军从裕讨桓元以功拜辅国将军宣城内史封新淦县公以本官督淮北诸军事镇山阳义熙初慕容超寇下邳长民遣部将徐琰击走之进位督青扬二州诸军事领晋陵太守镇丹徒及何无忌为徐道覆所害贼乘胜逼京师长民率众入卫京都刘裕令长民与刘毅备石头事平转督豫州扬州及裕讨毅以长民监太尉留府事长民骄纵贪侈不恤政事营建第宅为百姓所苦及刘毅被诛长民弟黎民曰刘毅之诛亦诸葛氏之惧可因裕未还以图之长民叹曰贫贱常思富贵富贵必履危机今日欲为丹徒布衣岂可得也裕深疑之轻舟径进潜入东府伏壮士丁&#于幕中引长民进语自后拉杀之使收黎民黎民骁勇绝人与捕者战而死小弟幼民逃于山中追戮之　　诸葛叔度按宋书武帝本纪卢循徐道覆乘虚寇京邑命参军诸葛叔度朱龄石率劲勇千余人过淮结阵以待之贼勿能抗死伤者数百人　　宋
　　诸葛阐
按宋书文帝本纪元嘉四年三月壬寅禁断夏至日五丝命缕之属富阳令诸葛阐之议也　　诸葛智之
按宋书彭城王义康传元嘉二十四年豫章胡诞世等谋反袭杀南昌令诸葛智之　　诸葛诩
按宋书二凶传杀徐湛之江湛亲党前征北行参军诸葛诩等　　诸葛邈之
按宋书柳元景传世祖入讨元景出战破贼斩军主诸葛邈之等　　诸葛雅之
按宋书礼志大明二年六月有司奏凡侯伯子男世子丧无嗣求进次息为世子典曹郎诸葛雅之议按春秋传云有母弟则立弟无则立长年均择贤义均则占古之制也今长子无嗣进立次息以为世子取诸左氏理义无违　　诸葛勖
按南齐书卞彬传永明中琅琊诸葛勖为国子生作云中赋指祭酒以下皆有形似之目坐系东冶作东冶徒赋世祖见赦之　　诸葛导
按南齐书陈显达传沈攸之事起显达遣军援台长史到遁司马诸葛导谓显达曰攸之拥众百万胜负之势未可知不如保境蓄众分遣信驿密通彼此显达于座手斩之　　梁
　　诸葛
按梁书诸葛传字幼玫琅琊阳都人世居京口幼事征士关康之博涉经史复师征士臧荣绪齐建武初南徐州行事江祀荐于明帝请辟为议曹从事帝许之辞不去陈郡谢朓为东海太守饷&#百斛天监中太守萧琛刺史安成王秀鄱阳王恢并礼异焉丁母忧毁瘠恢累加存问服阕举秀才不就性勤于诲诱后生就学者日至居宅狭陋无以容之太守张友为起讲舍处身清正妻子不见喜愠之色旦夕孜孜讲诵不辍时人益以此宗之七年卒于家　　诸葛铨
按隋书诸葛&#传&#祖铨梁零陵太守
　　魏
　　诸葛虭
按饶阳县志虭游击将军颍川太守
　　诸葛润
按饶阳县志润虭孙任魏深泽令后转宁远将军博陵太守　　诸葛礼
按饶阳县志礼侍御
　　诸葛肇
按饶阳县志肇礼弟赵王击讨使
　　诸葛梅
按饶阳县志梅肇弟赵王常侍后转深州都押衙　　诸葛匡朝按饶阳县志匡朝礼侄易州司马
　　诸葛恕及
按饶阳县志恕及匡朝弟任京山县令
　　诸葛传第
按饶阳县志传第恕及弟任酇县令
　　北齐
　　诸葛汉
按北齐书文苑传叙祖珽奏立文林馆奏追太学博士诸葛汉等入馆撰书　　隋
　　诸葛规
按隋书诸葛&#传&#父规义阳太守
　　诸葛
按隋书诸葛&#传&#字汉丹阳建康人也祖铨梁零陵太守父规义阳太守&#年八岁能属文起家梁邵陵王参军事转记室侯景之乱奔齐待诏文林馆历太子舍人周武平齐不得调杜门不出者十余年晋王广引为参军事转记室炀帝即位迁著作郎甚见亲幸授朝请大夫后从驾北巡卒于道有集二十卷撰鸾驾北巡记三卷幸江都道里记一卷洛阳古今记一卷马名录二卷并行于世有子嘉会　　唐
　　诸葛德威
按饶阳县志德威未详何地人高祖初为饶阳太守以执刘黑闼功封饶阳侯　　诸葛耽
按唐书艺文志诸葛耽帝录十卷
　　诸葛
按唐书吐蕃传天宝二年破洪济城战石堡不克副将诸葛死之　　诸葛地
按唐书南蛮传环王贞观十九年其宗范姓绝大臣共迎诸葛地为王　　诸葛觉
按德安府志李繁为随州刺史韩愈与之善遂送其友诸葛觉读书于随　　诸葛述
按唐书郑余庆传浮屠法凑诉阙下诏御史中丞宇文邈三司与功德判官诸葛述参按述故史也余庆劾述猥贱不宜与三司杂治　　诸葛殷
按唐书高骈传方士牛弘徽荐狂人诸葛殷张守一为长年方并署牙将殷辩诈无穷号为葛将军　　诸葛爽按唐书诸葛爽传爽青州博昌人为县伍伯令笞苦之乃亡命沈浮里中庞勋反入盗中为小校勋势蹙率百余人自归累迁汝州防御使徙夏绥银节度使黄巢犯京师诏率代北行营兵入卫次同州降贼伪署河阳节度使爽间道奉表僖宗以自明诏拜节度使兼中书门下平章事朱温为贼守同州爽率轻兵入之伏发爽悉弃铠马奔还攻新乡诏爽为东南面招讨使代秦宗权爽虽兴庸&#善吏治法令擢累检校司空光启二年卒其将共立爽子仲方为留后为蔡贼所攻奔于汴　　宋
　　诸葛置
按福建通志置元佑间知安溪县
　　诸葛行敏
按绍兴府志行敏山阴人政和八年登嘉玉榜进士　　诸葛行言按山阴县志行言行敏弟登宣和六年沈晦榜进士　　诸葛材按江南通志材丹徒人徽宗时进士历官通判　　诸葛松按江南通志松丹徒人徽宗时进士教授
　　诸葛廷瑞
按万姓綡谱廷瑞字麟之南安人绍兴二十七年进士孝宗褒之曰卿人材磊落议论正直他日当为国立事御札擢起居舍人充吊祭金国使卤伴使以三节人衣带服饰为非请易之诘难数四廷瑞曰高宗升遐北朝遣使吊祭纯用吉服本朝恶其非礼今已易服带而来他岂敢擅金人露刃驿庭恐以祸福廷瑞厉声曰臣子之心有死无二岂遑他恤金人不能夺为之加礼使还除兼兵部侍郎　　诸葛直清
按万姓统谱直清字子严兵部侍郎廷瑞长子以父任历海口镇主管南外睦宗院知海阳县通判广州潮多水患谕众修新堤以捍田利人甚便之终奉直大夫　　诸葛安节
按山阴县志安节行敏侄绍兴元年登余复榜进士　　诸葛千能按万姓统谱千能山阴人淳熙进士
　　诸葛浩
按江南通志浩丹阳人孝宗时进士安抚司判　　诸葛鉴按江南通志鉴丹阳人孝宗时进士参军
　　诸葛兴
按山阴县志兴行敏之侄登嘉定元年郑自诚榜进士　　诸葛十朋
按万姓统谱十朋以朝散郎知全州
　　诸葛梦宇
按江南通志梦宇丹徒人度宗时进士
　　诸葛沃野
按江南通志沃野丹阳人度宗时进士
　　诸葛文庚
按广西通志文庚阳朔人宝佑四年文天祥榜进士　　诸葛说按万姓统谱说字宁叟永嘉人从其舅草堂先生学弱冠入太学登绍兴第丁父母艰慨禄养不逮于是退以学力行于家名其圃曰良圃室曰休室州县有恤政悉咨之而后行至于乡之救灾埋胔赈饥与夫筑塘埭以备旱潦莫不周至晚年授长乐簿卒于官陈君举铭其墓　　诸葛填
按江南通志填丹阳人执亲丧哀毁绝酒肉鲜违礼焉手治墓劬瘁骨立岁饥民共伐墓木填不能拒抱木泣竟痛而卒人称诸葛孝子云　　诸葛尚
按广西通志尚阳朔人进士
　　诸葛直卿
按万姓统谱直卿南剑人官部郎
　　诸葛圭
按万姓统谱圭合浦令
　　元
　　诸葛泰
按泉州府志泰字亨甫晋江人父元中以人材辟举仕松江府同知泰少聪敏有学行以父荫授汀州路明溪巡检未几告归居家力学经传奥义多所发明　　诸葛晋按福建通志晋字仲昭以明经授福建中书省检校兵兴省檄分治尤溪县保障境内民赖以安尝复朱熹尤溪书院池中产瑞莲二芝草五元亡不应征辟徙居颍上以节终　　明
　　诸葛平
按万姓统谱平阳朔人洪武间为应山知县廉能爱民均徭简赋吏服其威民安其惠　　诸葛伯衡
按万姓统谱伯衡太平乡人少清介持名节从乡先生游获闻前辈绪论精求实践乡里咸推重之洪武初以荐授北平杂造局大使不以家累自随出入无车马遇雨辄草履行泥涂中勿厌也迁随州吏目州有建峰庙庙有青蛇惑人凡入人家必有祸伯衡杀青蛇罪巫者民以不惑以左春坊大学士董伦荐召问治道对以圣明之世纪纲正而法度修民皆安业但廉耻之道轻耳上大悦擢陕西参议　　诸葛三泽
按万姓统谱三泽阳朔人洪武中任南雄知府　　诸葛琪按万姓统谱琪颍上人洪武举人训导
　　诸葛伯恒
按赵州志伯恒洪武间任赵州吏目廉谨有文学秋毫无取于民布政司使张弦举荐其贤能历官至参政　　诸葛珙
按福建通志珙晋安人洪武丙子举人
　　诸葛锦
按广西通志锦桂林人贡士官训导
　　诸葛春
按广西通志春贡士
　　诸葛天泽
按广西通志天泽阳朔人太平府知府
　　诸葛裔
按广西通志裔阳朔人永乐乙酉举人官教谕　　诸葛平按江南通志平江浦人永乐间贡生历官至参议　　诸葛绍按万姓统谱绍阳朔人宣德举人安陆州知州　　诸葛隆按浙江通志隆晋江人天顺间知海宁宽和简重不立威而民治秩满致仕民攀恋不已　　诸葛文
按福建通志文晋江人以人材举历官监察御史　　诸葛凤按福建通志凤泉州人成化间贡士官训导
　　诸葛岘
按万姓统谱岘会稽人嘉靖戊戌进士
　　诸葛升
按福州府志升嘉靖间连江县丞
　　诸葛麟
按福建通志麟晋江人孝行敦笃父隆为海宁令将之官以大母为嘱麟朝夕侍养大母疾笃麟夜分稽颡北辰刲股投粥疾瘳父隆亦即致政归养时称父子双孝　　诸葛应科
