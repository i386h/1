<!-- { "loadSidebar": true } -->
按贵州通志佑恭思南人字子礼有胆识为蕃部长政和间被召入觐拜伏进退不类远人帝嘉之建炎初剧贼王辟等破归州将拔瞿塘奉调破贼保安蜀境玺书嘉劳迁通侍大夫知思州军事　　田辟
按尚友录辟字思孟南康人天资笃实嗜学不倦游上庠二十年无所成浩然归隐号大隐居士子九人各授一经教法甚严登第及特恩者七人时称义方者必曰田氏　　田如鳌
按万姓统谱如鳌辟弟举进士丞相吕颐浩一见器重之高宗召问江右盗贼对曰小寇不足虑所忧者西北耳累官监察御史出知道州民乐其岂弟后加知直秘阁京西转运副使昆弟如鹄如鹏如鸿俱登进士第　　田闻龙
按浙江通志闻龙字宣甫缙云人调武义簿时积逋数万郡急督征闻龙谓蚕未登时尤难处不忍病民以阿顺吕东莱门人书茧丝歌颂之藩阃闻其贤俾知婺州晚以四会知县致仕　　田渭
按万姓统谱渭字伯清缙云人举进士调辰州教授五溪人皆向学自渭始后在朝八年以廉靖自持故旧多居要路渭耻私附前后奏对十余疏如固国本正风俗审机会变役法多当世要务淳熙丁未除浙东提举常平直岁大歉渭究心荒政罢苛敛除民瘼台婺处三州户科茶税及五等差夫迎送之扰渭并奏罢之民赖以安　　田畴
按万姓统谱畴华亭人号兴斋嘉定间尝设讲席于国学六馆之士皆托北面焉所著有学易蹊径四书说约　　田文虎
按尚友录文虎字炳叔宝庆初登进士第仕至枢密院检讨出知常州居官性极廉介自奉苦淡妻子惟衣布素死之日家无余赀　　田晓
按江南通志晓字就尧丹阳人登进士历官建康府教授性疏直不肯唯阿取容早挂冠归　　田纯静
按江西通志纯静自浙至&#修炼于景德观一日尸解朝天门外令人弃之江中江水湍急尸不流口犹颂云六十八年老拙平生不会扭&#今日撒手便行独伴清风明月

　莞姓部列传
　　周
　　莞苏
按万姓统谱共王有疾召令尹曰莞苏常忠我以道正我以义我与之处不安也不见不思也虽然吾有得也申侯吾所乐者力为之所好者先吾服之吾与之处常乐也必亟遣之令尹曰诺明日王薨令尹逐申侯拜莞苏为上卿　　吴
　　莞恭
按晋书武帝本纪太康三年九月吴故将莞恭帛奉举兵反攻害建邺令遂围扬州徐州刺史嵇喜讨平之

　燕姓部汇考
郑樵通志
　　以国为氏
周同
姓国

燕氏北燕也旧幽州蓟县是也南燕今滑州胙城是也召康公奭周之支族食邑于召武王灭纣封召公于北燕成王以为三公与周公分陕而治决狱于甘棠之下后世思之不忍伐焉然其国僻小不能通诸夏盟会自召公以下九世至惠侯始见载籍又惠侯九世庄公之时齐桓公始伯北伐山戎为燕开路燕君送齐君出境齐君割燕君所至地以予燕使职贡于天子修召公之政于是乎庄公始称公自庄公十三世简公始见春秋简公卒献公立始有年次自献公至易王八世始称王易王卒燕哙立让国与其相子之子之南面行王事国人不悦齐王令章子将五都之兵因北地之众以伐燕子之亡燕昭王即位欲雪齐耻乃卑身厚币以招贤者筑宫以尊郭隗而师事之乐毅自魏往剧辛自赵往邹衍自齐往士争趋燕乃与秦楚三晋合谋而伐齐齐兵大败愍王亡自易王至王喜七世称王为秦所灭自献公之子孝公以下六世始大称王十二世二百二十五年太史公谓燕崎岖强国之间最为弱小几灭者数矣然社稷血食八九百岁于姬姓独后亡岂非召公之烈邪南燕姞姓伯爵黄帝之后裔故国犹存于周者南燕北燕皆为燕氏此异姓而同氏者望在范阳汉有功臣宜城侯燕仓后汉中郎将燕瑗北齐有右仆射燕子献唐有补阙燕钦融宋朝有龙图阁学士燕肃望出上谷范阳　　同名异实
燕氏有二有姬姓之燕有姞姓之燕
廖用贤尚友录
　　燕姓
燕始兴羽音又望出上谷范阳


　宣姓部列传
　　汉
　　宣虎
按汉书功臣侯表虎以河南将军汉王三年降晋阳以重将破臧荼封南安侯三十年薨谥严　　宣义
按汉书功臣侯表义高祖六年为中地守以廷尉击陈豨封土军侯就国后为燕相七年薨谥式　　宣莫如
按汉书功臣侯表孝惠六年土军孝侯莫如嗣三十五年薨　　宣戎
按汉书功臣侯表孝文九年南安共侯戎嗣十一年薨　　宣千秋
按汉书功臣侯表后四年南安侯千秋嗣十一年孝景中元年坐伤人免　　宣平
按汉书功臣侯表孝景二年土军康侯平嗣十九年薨　　宣生
按汉书功臣侯表建元六年土军侯生嗣八年元朔二年坐与人妻奸免　　宣护
按汉书功臣侯表元康四年南安侯虎曾孙南安簪袅护诏复家　　宣寄
按汉书功臣侯表元康四年土军侯义元孙之子阿武不更寄诏复家　　后汉
　　宣秉
按后汉书宣秉传秉字巨公冯翊云阳人也少修高节显名三辅哀平际见王氏据权专政侵削宗室有逆乱萌遂隐遁深山州郡连召常称疾不仕王莽为宰衡辟命不应及莽篡位又遣使者征之秉固称疾病更始即位征为侍中建武元年拜御史中丞光武特诏御史中丞与司隶校尉尚书令会同并专席而坐故京师号曰三独坐明年迁司隶校尉务举大纲简略苛细百僚敬之秉性节约常服布被蔬食瓦器帝常幸其府舍见而叹曰楚国二龚不如云阳宣巨公即赐布帛帷帐什物四年拜大司徒司直所得禄奉辄以收养亲族其孤弱者分与田地自无担石之储六年卒于官　　宣彪
按后汉书宣秉传秉卒除子彪为郎
注
彪官至元菟
太守
　　宣酆
按万姓统谱酆灵帝时司空
　　宣虞
按尚友录虞撰老子始终记一卷
　　魏
　　宣隆
按万姓统谱隆诸葛诞主簿谏诞为诞所杀
　　晋
　　宣聘
按尚友录聘着通易象论二卷
　　隋
　　宣璧
按万姓统谱璧奉议郎
　　宋
　　宣阗
按武进县志阗登皇佑五年进士
　　宣明
按长汀县志明崇宁中贡辟雍浩然有归志选城南五里岩洞幽窅筑隐其间郡守谢稠榜曰宣岩　　宣缯按宋史宣缯传缯庆元府人嘉泰三年太学两优释褐历官以太学博士召试为秘书省校书郎升著作佐郎兼权考功郎官知吉州福建提点刑狱迁考功员外郎又迁秘书少监时暂兼权侍立修注官守起居舍人为起居郎兼权侍左侍郎编孝宗宝训试吏部侍郎权兵部尚书嘉定十四年同知枢密院事兼参知政事明年拜参知政事以资政殿学士奉祠端平三年召赴阙升大学士提举洞霄宫以观文殿大学士致仕卒赠少师诏缯尝预定策以王尧臣故事赠太师谥忠靖　　明
　　宣温
按万姓统谱温字彦学会稽人少&#悟好学洪武中被召上询以治道条陈甚悉上问曰汉高祖杀功臣光武全功臣优劣何如对曰高祖杀功臣功臣自杀光武全功臣功臣自全上悦其言授四川参政　　宣仲庸按万姓统谱仲庸息县知县优于政事凡有科派必誓于神是以官无隳事民无怨辞尤留心学校勉励生徒多底成材　　宣信
按万姓统谱信洪武中都督佥事
　　宣和
按万姓统普和归安人由辟召任知县
　　宣义昭
按陕西通志义昭洪武中商州学正时方草创州人未知学义昭补缀经籍亲授句读教事粗举　　宣昭
按万姓统谱昭钱塘人永乐六年举人
　　宣嗣宗
按嘉定县志嗣宗字彦初永乐中以荐为中书舍人专书内制时杨文贞公在内阁凡诰敕内句字有未惬者嗣宗持之杨辄改定多所裨益扈从北征以醇谨受知仁庙及丁母忧特诏起复与修成祖实录历官验封郎中卒于京赠吏部右侍郎　　宣着
按茌平县志着仁和贡士永乐年任教谕
　　宣谦
按万姓统谱谦嘉兴人天顺间以才授福宁知县　　宣最按万姓统谱最嘉定人成化举人任府同知
　　宣昶
按嘉定县志昶字汝昭授经里中邑之治诗者多出其门以乡贡谒选得广之惠州府同知寻丁外艰补陕西西安以廉惠称时御史李兴属推官袁经按一贵人狱反为所构事连御史昶乃私谓袁曰吾已衰无复当世之志君年少前程方远欲因以就君明日于众中慨然奋呼曰误二君者昶也即日投劾归袁后为御史按吴思有以报之昶言不及私袁叹曰我到苏州不挞一人此所以报公也　　宣洁
按万姓统谱洁安平人成化中德化县丞
　　宣文
按安丘县志文成化甲午举人顺义知县
　　宣效贤
按濮州志效贤嘉定人嘉靖二十四年任州判　　宣按安庆府志字明瞻号凝斋怀宁人举明经赋性仁孝家世素丰分产以膏腴让伯季遇凶年辄施粥赈饥初授滁州训导转宁州学正两学俱立石志去思　　宣尚贤
按安丘县志尚贤开封府司狱
　　宣国柱
按怀宁县志国柱字若木崇祯庚辰进士上召对嘉其奏对明爽擢兵科给事中凡经国要务建白十余疏咸得温旨一一施行然不避嫌怨卒撄谗置之理赖下诏再鞫锡予昭雪寻以母老还里隐于太平山中暇则庄对一编俯仰吟&#柱资敏学博所撰古文辞渊源荀勖四部而上下于北地琅琊之间诗歌取材骚雅著述盈簏居平欷歔时事恒泣下沾衣曰吾以老母故欠先皇一死后居母丧竟以毁瘠卒　　宣元按绍兴府志元字子初诸暨人性敦庞志修洁与剡人商舜华善舜华游西州以银一缄寄元家岁余舜华客死元吊于其家因以金还其子其子初不知也　　宣廷式按昌邑县志廷式云南人崇祯十年任教谕升庆云知县　　宣屠
按安陆县志白贼之难结堡于傅家寨应敌贼拦入寨中有宣屠者素以膂力闻持短刀立杀数贼力竭为贼所执死

　燕姓部列传
　　周
　　燕伋
按史记仲尼弟子列传燕伋字思
　　汉
　　燕仓
按汉书功臣侯表仓以假稻田使者先发觉左将军桀等反谋告大司农敞封宜城侯六年薨谥戴　　燕安按汉书功臣侯表元平元年宜城刺侯安嗣四十一年薨　　燕尊
按汉书功臣侯表竟宁元年宜城厘侯尊嗣十年薨　　燕武按汉书功臣侯表阳朔二年宜城炀侯武嗣
　　燕级
按汉书功臣侯表宜城侯级嗣
　　燕奋
按汉书功臣侯表宜城侯奋嗣王莽败绝
　　后汉
　　燕广
按后汉书楚王英传永平十三年男子燕广告英与渔阳王平颜忠等造作图书有逆谋事下案验有司奏英招聚奸猾造作图谶擅相官秩置诸侯王公将军二千石大逆不道请诛之帝以亲亲不忍乃废英徙丹阳泾县封燕广为折奸侯　　燕瑗
按郑樵通志后汉中郎将燕瑗
　　北魏
　　燕凤
按魏书燕凤传凤字子章代人也好学博综经史明习阴阳谶纬昭成素闻其名使人以礼迎致之凤不应聘乃命诸军围代城谓城人曰燕凤不来吾将屠汝代人惧送凤昭成与语大悦待以宾礼后拜代王左长史参决国事又以经授献明帝苻坚遣使牛恬朝贡令凤报之凤还坚厚加赠遗太祖即位历吏部郎给事黄门侍郎行台尚书甚见礼重太宗世与崔元伯封懿梁越等入讲经传出议朝政世祖初以旧勋赐爵平舒侯加镇远将军神元年卒　　燕才
按魏书燕凤传凤爵平舒侯卒子才袭散骑常侍平远将军卒　　燕崇
