<!-- { "loadSidebar": true } -->
按蜀志黄权传权字公衡巴西阆中人也少为郡史州牧刘璋召为主簿时别驾张松建议宜迎先主使伐张鲁权谏璋不听竟遣使迎先主出权为广汉长及先主袭取益州将帅分下郡县权闭城坚守须刘璋稽服乃诣降先主先主假权偏将军先主为汉中王犹领益州牧以权为治中从事及称尊号东伐吴以权为镇北将军督江北军以防魏师先主自在江南及吴将军陆议乘流断围南军败绩先主引退而道隔绝权不得还故率将所领降于魏拜为镇南将军封育阳侯加侍中后领益州刺史徙占河南大将军司马宣王深器之景初三年蜀延熙二年权迁车骑将军仪同三司明年卒谥曰景侯子邕嗣邕无子绝　　黄崇
按蜀志黄权传权子崇为尚书郎随卫将军诸葛瞻拒邓艾到涪县瞻盘桓未进崇屡劝瞻宜速行据险无令敌得入平地瞻犹豫未纳崇至于流涕会艾长驱而前瞻却战至绵竹崇帅厉军士期于必死临阵见杀　　黄皓
按蜀志董允传允卒陈祗代允为侍中与黄皓互相表里皓始预政事祗死后皓从黄门令为中常侍奉车都尉操弄威柄终至覆国蜀人无不追思允及邓艾至蜀闻皓奸险收闭将杀之皓厚赂艾左右得免　　吴　　黄盖
按吴志黄盖传盖字公覆零陵泉陵人也初为郡吏察孝廉辟公府孙坚举义兵盖从之坚南破山贼北走董卓拜盖别部司马后转春谷长寻阳令凡守九县所在平定迁丹阳都尉抑强扶弱山越怀附盖姿貌严毅善于养众每所征讨士卒皆争为先建安中随周瑜拒曹公于赤壁拜武锋中郎将武陵蛮夷反乱攻守城邑乃以盖领太守击之自春讫夏寇乱尽平后长沙益阳县为山贼所攻盖又平讨加偏将军病卒于官盖当官决断事无留滞国人思之及权践祚追论其功赐子柄爵关内侯　　晋
　　黄道真
按尚友录道真武陵人太康中捕鱼缘溪行忽逢桃花夹岸异之穷其林得一山有小口舍舟试入初狭通人行数十步豁然开朗土地平旷屋舍桑竹鸡犬依然人间问所从来具鸡黍村中咸来问讯自言先世避秦乱率妻子邑人来此不复出问今何世不知有汉渔人具言各延至家具酒食相待数日辞去舟腐步回志其路归家无复时人言于郡守郡守欲与再往不复得路矣　　黄泓
按晋书黄泓传泓字始长魏郡斥丘人也父沈善天文秘术泓从父受业精妙逾深兼博览经史尤明礼易性忠勤非礼不动永嘉之乱泓率宗族归慕容廆廆待以客礼引为参军军国之务动辄访之泓止说成败事皆如言及皝嗣位迁左常侍领史官甚重之及慕容&#即王位迁从事中郎&#闻冉闵乱将图中原访之于泓泓劝行从之及僭号署为进谋将军太史令关内侯寻加奉车都尉西海太守领太史令开阳亭侯又封平舒县五等伯常从左右谘决大事灵台令许敦害其宠谄事慕容评设异议以毁之乃以泓为太史泓待敦弥厚不以毁己易心慕容暐败以老归家年九十七卒　　黄辅
按万姓统谱辅建城人有高行事亲以孝闻州郡举孝廉穆帝时仕至御史清直有节操晋政不纲权臣擅命遂隐遁焉子仁览仕至青州从事　　黄初平
按神仙传初平丹溪人也年十五家使牧羊有道士见其良谨便将至金华山石室中四十余年不复念家其兄初起行山寻索遂得相见问初平羊何在曰近在山东耳初起往视之但见白石而还初平与初起俱往看之乃叱曰羊起于是白石皆变为羊数万头　　宋
　　黄&#
按宋书黄回传回竟陵郡军人也出身充郡府杂役稍至传教臧质为郡转斋帅质为雍州回复为斋帅质讨元凶回随从有功免军户质在江州擢领白直队主随质于梁山败走向豫章为台军主谢承祖所录付江州作部遇赦得原回因下都于宣阳门与人相打诈称江夏王义恭马客鞭二百付右尚方会中书舍人戴明宝被系差回为户伯性便辟勤紧奉事明宝竭尽心力明宝寻得原赦委任如初启免回以领随身队统知宅及江西墅事性有巧艺触类多能明宝甚宠任之回拳捷果劲勇力兼人在江西与诸楚子相结屡为劫盗会太宗初即位四方反叛明宝启太宗使回募江西楚人得快射手八百假回宁朔将军军主隶刘&#西讨于死虎破杜叔宝军除山阳王休佑骠骑行参军累迁至将校以功封葛阳县男后废帝元徽初桂阳王休范为逆回以屯骑校尉领军隶齐王事平转回骁骑将军进爵为侯改封闻喜县四年迁冠军将军南琅邪济阳二郡太守建平王景素反回又率军讨平之进号征卤将军明年迁右卫将军沈攸之反以回为使持节督郢州司州之义阳诸军事平西将军郢州刺史率众出新亭为前锋未发而袁粲据石头为乱回与新亭诸将帅任候伯彭文之王宜兴孙昙瓘等谋应粲粲事发候伯等&#乘船赴石头唯昙瓘先至得入候伯等至而粲已平回本期诘旦率所领从御道直向台门攻齐王于朝堂事既不果齐王抚之如奋回进军未至郢州而沈攸之败走回至镇进号镇西将军改督为都督回不乐停郢州固求南兖遂率部曲辄还改封安陆郡公都督南兖徐兖青冀五州诸军事镇北将军南兖州刺史加散骑常侍齐王以回终为祸乱乃上表极言诏收付廷尉依法穷治回死时年五十二子僧念尚书左民郎竟陵相未发从诛　　陈
　　黄法
按陈书黄法传法字仲昭巴山新建人少劲捷有胆力侯景之乱于乡里合徒众太守贺诩下江州法监知郡事高祖将逾岭入援建业李迁仕作梗中途高祖命周文育屯于西昌法遣兵助文育时法出顿新淦县景遣行台于庆至豫章庆分兵来袭新淦高祖遣文育讨庆法率众会之因进克笙屯俘获甚众梁元帝承制授超猛将军交州刺史封巴山县子承圣三年除明威将军游骑将军进爵为侯贞阳侯僭位除左骁骑将军敬帝即位改封新建县侯太平元年割江州四郡置高州以法为使持节散骑常侍都督高州诸军事信武将军高州刺史永定二年以拒王琳功授平南将军开府仪同三司天嘉二年征为使持节散骑常侍都督南徐州诸军事镇北大将军南徐州刺史未拜寻又改授都督江吴二州诸军事镇南大将军江州刺史六年征为中卫大将军废帝即位进爵为公光大元年出为使持节都督南徐州诸军事镇北将军南徐州刺史二年徙为都督郢巴武三州诸军事镇西将军郢州刺史太建二年征为侍中中权大将军四年出为使持节散骑常侍都督南豫州诸军事征南大将军南豫州刺史五年大举北伐以法为都督大破齐军以功加侍中改封义阳郡公迁都督合霍二州诸军事征西大将军合州刺史七年徙都督豫建光朔合北徐六州诸军事豫州刺史镇寿阳薨谥曰威子玩嗣　　隋　　黄
弟
衮

按隋书何稠传大业时有黄者不知何许人也及其弟衮俱巧思绝人炀帝每令其兄弟直少府将作于时改创多务衮每参典其事凡有所为何稠先令衮立样当时工人皆称其善莫能有所损益官至朝散大夫衮官至散骑侍郎　　黄闵
按万姓统谱闵武陵人博学有词艺撰杭州志唐章怀太子注郡国志取之为证　　唐
　　黄桓
按万姓统谱桓邵武人居母丧庐墓三年有芝产墓侧贞观中旌表门闾　　黄芮
按万姓统谱芮歙县人建中初继母洪氏病割股馈羹而愈贞元中父卒号泣不绝声庐墓终身不舍墓侧产芝及连理木刺史上其事诏旌其门　　黄颇
按全唐诗话颇失第后久方登第摭言曰黄颇以洪奥文章蹉跎者一十三载刘纂以平漫子弟而折丹桂由斯言之可谓命能通性岂曰性能通命者韩愈自潮州量移宜春郡颇学愈为文亦振大名尝观卢肇为磾版则唾之而去颇宜春人与肇同乡　　黄居难
按金华子有举子能为诗每通名刺云乡贡进士黄居难字乐地欲比白居易字乐天也　　黄巢
按唐书黄巢传巢曹州冤句人世鬻盐富于赀喜养亡命干符二年王仙芝乱巢募众应仙芝转寇河南十五州众遂数万招讨使宋威败仙芝于黄梅传首京师时巢方围亳州未下溃党推巢为主转寇浙东逾江西围福州有诏高骈为诸道行营都统以拒贼巢进寇广州贼中大疫遂引北还下衡永破潭州据荆南会山南东道节度使刘巨容壁荆门伏兵败之巢惧度江东走巨容留贼不追巢复攻鄂州再入饶信攻临安还残宣歙等十五州济采石高骈按兵不出前此诏天下兵屯&#水禁贼北走于是徐兵乱&#水屯皆散巢闻悉众渡淮是时天子冲弱怖而流泪宰相更共建言悉神策并关内诸节度兵十五万守潼关巢陷东都十二月攻关王师溃帝趋咸阳巢乘黄金舆入自春明门宫女数千迎拜称黄王僭即位号大齐建元为金统是时乘舆次兴元诏促诸道兵收京师巢窃出诸军竞掠货财子女复入京师击杀八万人是中和二年二月也明年正月雁门节度使李克用破贼于渭南二月合河中易定忠武等兵击巢巢战数不利夜奔入徐兖四年二月李克用率山西兵由陕济河而东巢大恐弃壁走克用悉军穷蹑追至曹巢兄弟拒战不胜计蹙谓林言曰若取吾首献天子乃自刎不殊言因斩之献于行在　　黄璞
按福州府志璞字德温候官人大顺二年进士官至崇文馆校书郎昭宗时归隐杜门黄巢兵入闽以璞儒者戒毋毁其居自号雾君子所著有闽川名士传　　黄岳按宁德县志岳二都飞鸾人唐季以乡贡入太学干宁中王审知节度威武军累辟不为动朱温僭禅审知窃王号必欲起岳度无以拒遂投于渊以死　　黄滔按尚友录滔字文江莆田人干宁初第进士光化中除国子四门博士迁监察御史里行充威武军节度推官王审知据有全闽乃终其身为节将滔规正有力焉唐社既屋遂不复西其文字亦仅见于闽南论者谓莆郡文章家以滔为初祖有集十五卷泉山秀句集三十卷　　黄碣
按唐书黄碣传碣闽人也初为闽小将喜学问轩然有志向后战安南有功高骈表其能为漳州刺史徙婺州治有绩刘汉宏遣兵攻之兵寡不可守弃州去客苏州董昌为威胜军节度使表碣自副及昌反碣谏昌怒斥出之碣移书募府李滔或窃其书示昌昌令使者斩之夷其家滔亦遇害乃召会稽令吴镣问策镣曰王为真诸侯遗荣子孙而不为乃作伪天子自取灭亡昌叱斩之族其家又召山阴令张逊知御史台固辞即害之　　黄讷
按十国春秋吴黄讷苏州人也天佑时为镇南节度使刘威幕客太祖既薨威为帅府所忌或谮之于徐温温将图之讷说威曰公受谤虽深反本无状若轻舟入觐则嫌疑顿亡矣威从其言温果待威甚恭威得还镇讷与有功焉　　黄晟
按十国春秋吴越黄晟明州人也初应募于望海镇镇中立表以魁梧者为入格晟短小貌寝陋不中选乃隶镇都虞候林膺己而潜还本乡募众据平嘉埭时权知州杨僎召署为平嘉浦将有众千余人贼娄文党杜宗屯奉化晟自平嘉埭以所部兵击之掳获甚众居顷之余姚镇将相嘉侵越州董昌御之不利明州刺史锺季文檄晟统兵攻嘉杀之昌以平贼功奏授晟左散骑常侍充浙东道东西副指挥使季文卒晟遂为本州刺史昌僭号改元晟移书规谕及武肃王举师晟率众应之在任十八年卒时天宝二年也　　后梁
　　黄匪躬
按广东通志匪躬连州人幼负诗名登光启三年进士后仕梁掌江西锺传幕奏记楚王马殷倾慕之值匪躬使事至殷大喜尽蠲其门户租役匪躬固辞殷曰老夫尝恨不一挹清风今幸得见惟恐不足以奉汤沐　　黄损
