<!-- { "loadSidebar": true } -->
按晋书刘曜载记曜字永明元海族子少孤养于元海幼而聪慧有奇度性拓落高亮与众不群善属文工草隶雄武过人弱冠游于洛阳坐事当诛&#匿朝鲜遇赦而归元海世频历显职后拜相国都督中外诸军事镇长安靳准之难自长安赴之僭即皇帝位改国号曰赵亲征氐羌悉下凉州刺史张茂遣使称藩石勒遣石季龙率众自轵关西入伐曜曜尽中外精锐赴之季龙惧引师而退追及于高侯大战败之曜遂济自太阳攻石生于金墉知石勒自来摄金墉围陈于洛西勒将石堪乘之师溃曜昏醉为堪所执送于勒所石季龙执其伪太子熙已下三千余人皆杀之曜在位十年而败　　刘敏元
按晋书刘敏元传敏元字道光北海人也厉己修学不以险难改心仕刘曜为中书侍郎太尉长史　　刘舆按晋书刘琨传琨兄舆字庆孙&#朗有才局名著当时范阳王虓之举兵也以舆为颍川太守及河间王颙檄刘乔讨虓舆与之俱奔河北虓既镇邺以舆为征卤将军虓薨东海王越召为左长史洛阳未败病指疽卒追封定襄侯谥曰贞子演嗣　　刘琨
按晋书刘琨传琨字越石中山魏昌人汉中山静王胜之后也祖迈散骑常侍父蕃清高冲俭位至光禄大夫琨少得&#朗之目高密王泰辟为掾频迁尚书郎齐王冏辅政拜尚书左丞冏败范阳王虓引为司马及惠帝幸长安刘乔攻虓虓败琨说冀州刺史温羡使让位于虓与虓共破东平王楙走刘乔又斩石超因统诸军奉迎大驾以勋封广武侯永嘉元年为并州刺史愍帝即位拜大将军都督并州诸军事寻为石勒击败穷蹙不能复守鲜卑匹磾数遣信要琨琨率众赴之约为兄弟是时西都不守元帝制称江左琨乃令长史温峤劝进元帝转琨为侍中匹磾奔其兄丧琨遣世子群送之而末波率众要击群为末波所得末波厚礼之密遣使赍群书请琨为内应而为匹磾逻骑所得琨不之知来见匹磾遂为匹磾所害谥曰愍　　刘隗
按晋书刘隗传隗字大连彭城人楚元王交之后也父砥东光令隗少有文翰避乱渡江元帝以为从事中郎迁丞相司直委以刑宪弹奏不畏强御晋国既建拜御史中丞太兴初赐爵都乡侯与尚书令刁协并为元帝所宠拜镇北将军都督青徐幽平四州军事镇泗口王敦甚恶之及敦作乱以讨隗为名诏征隗还率众屯金城及敦&#石头隗攻之不拔入宫告辞帝雪涕与之别隗至淮阴为刘遐所袭奔于石勒勒以为从事中郎卒子绥随隗奔勒卒孙波嗣　　刘超按晋书刘超传超字世瑜琅邪临沂人汉城阳景王章之后也章七世孙封临沂县慈乡侯子孙因家焉父和为琅邪国上军将军超少有志尚为县小吏稍迁琅邪国记室掾以忠谨清慎为元帝所拔遂从渡江转安东府舍人专掌文檄于时天下扰乱超自以职在近密而书迹与帝手笔相类乃绝不与人交书由是渐得亲密中兴建拜骑都尉出补句容令入为中书通事郎钱凤构祸超招合义士从明帝征凤事平以功封零陵伯帝崩穆后临朝迁射声校尉遭母忧去官及苏峻谋逆超代赵引为左卫将军时京邑大乱朝士多遣家人避难而超尽以妻孥入处宫内及王师败绩亲侍成帝属太后崩超躬率将士奉营山陵峻迁车驾石头超侍左右悲哀慷慨峻甚不平温峤等至峻忌朝士而超为帝所亲遇峻使任让将兵入收超害之及峻平谥曰忠子讷嗣谨饬有石庆之风历中书侍郎下邳内史子享亦清慎为散骑郎　　刘引按晋书刘引传引字承引东莱掖人汉齐悼惠王肥之后也美姿容善自任遇结交时豪会天下大乱携母避地辽东路经幽州刺史王浚留引表为渤海太守浚败转依冀州刺史邵续续徒众寡弱谋降石勒引言于续乃遣使江南既至元帝命为丞相&#军累迁尚书吏部郎王敦请为右司马引知敦有不臣心枕疾不视事以是忤敦意出为豫章太守咸和初为平南军司苏峻作乱温峤率众而下引守湓口事平赐爵丰城子俄而代峤为平南将军都督江州诸军事为郭默所杀子赤松嗣位至黄门郎义兴太守　　刘遐按晋书刘遐传遐字正长广平易阳人也性果毅便弓马值天下大乱遐为坞主每击贼率壮士陷坚摧锋冀州刺史邵续深器之以女妻焉遐间道遣使受元帝节度朝廷嘉之建武初为下邳内史周抚以彭城叛石勒遣骑授之诏遐领彭城内史抚败徙临淮太守太宁初移屯泗口王含反以功封泉陵公迁散骑常侍假节代王邃镇淮阴咸和元年卒子肇袭爵官至散骑常侍肇卒子举嗣卒子遵之嗣卒子伯龄嗣宋受禅国除　　刘演
按晋书刘琨传琨兄舆舆子演字始仁初辟太尉掾除尚书郎以父忧去职服阕为太子中庶子出为阳平太守自洛奔琨琨以为辅国将军镇廪丘为石勒所攻演距战勒退元帝拜为都督后将军后为石季龙所围求救于邵续段鸯鸯救之季龙走随鸯屯厌次被害弟引为琨引兵路逢乌桓贼战没引弟挹初为太傅东海王越掾与琨俱被害挹弟启启弟述启为前将军永和九年随殷浩北伐战没述骁骑将军　　刘群按晋书刘琨传琨子群字公度性清慎有裁断得士类欢心及琨为匹磾所害琨从事中郎卢谌等率余众奉群依末波咸康二年成帝诏征群等末波兄弟爱其才托以道险不遣石季龙灭辽西以群为中书令至冉闵败后遇害　　刘鲕
按晋书韩绩传高密刘鲕字长鱼幼不慕俗长而希古笃学励行化流邦邑咸康中被荐以博士征到京师自陈年老不拜以寿终　　刘波
按晋书刘隗传隗孙波字道则初为王洽&#军及季龙死洽与波俱降穆帝以波为襄城太守累迁冠军将军南郡相苻坚败朝廷欲镇靖北方出波督淮北诸军未行卒子淡嗣元熙初为庐江太守　　刘元
按蜀录元汉昭烈帝之曾孙甘陵王永之孙也永以咸熙元年东迁洛阳拜奉车都尉封为乡侯值永嘉大乱刘氏子孙绝灭唯元奔蜀雄署为安乐公以嗣后主后　　刘瓒
按前燕录瓒字彦真平原人也经学该通为世纯儒性甚清贞非礼不动弟子从之受业者常数百余人廆重其德学引为东庠祭酒使太子皝师事之　　刘洛按前燕录洛中山浦阴县人也县差充征弟兴私代复背军逃归县以本名捕斩兴诣郡自列称逃是兴身请代洛死洛又固陈己实正名宜从宪辟兄弟争命详刑有疑有司具以闻暐曰洛应征辄留兴冒名逃役俱应极法但兄弟竞死义情可嘉宜特原之　　刘耽按晋书刘乔传乔子挺挺子耽字敬道少有行检以义尚流称历度支尚书在职公平廉慎桓元耽女婿也及元辅政以耽为尚书令不拜寻卒　　刘惔
按晋书刘惔传惔字真长沛国相人也祖宏字终嘏宏兄粹字纯嘏弟潢字冲嘏并有名时人语曰洛中雅雅有三嘏父耽晋陵太守亦知名惔少清远有标奇简文帝初作相与王蒙并为谈客俱蒙上宾礼累迁丹阳尹为政清整门无杂宾惔每奇桓温才而知其有不臣之迹温为荆州惔言于帝曰温不可使居形胜地帝不纳请自行复不听及温伐蜀时咸谓未易可制惟惔以为必&#恐终专制朝廷及后竟如其言卒官　　刘驎之
按晋书刘驎之传驎之字子骥南阳人光禄大夫耽之族也驎之少尚质素虚退寡欲车骑将军桓冲闻其名请为长史驎之固辞不受冲常到其家驎之短褐与冲言话有孤姥病将死叹息谓人曰谁当埋我惟有刘长史耳驎之闻之乃身为营棺殡送之其仁爱隐恻若此以寿终　　刘迈
按晋书刘毅传毅兄迈字伯群少有才干为殷仲堪中兵&#军桓元之在江陵曾于厅事前戏马以&#拟仲堪迈时在坐谓元曰马&#有余精理不足仲堪为之失色使迈下都以避之后元淂志迈诣门称谒元甚喜以为刑狱&#军及毅与刘裕等同谋起义迈将应之事泄为元所害　　刘柳
按晋书刘乔传乔子挺挺子耽耽子柳字叔惠亦有名誉时右丞傅迪好广读书而不解其义柳云卿读书虽多而无所解可谓书簏矣时人重其言出为徐兖江三州刺史卒　　刘牢之
按晋书刘牢之传牢之字道坚彭城人也曾祖羲以善射事武帝父建有武干世以壮勇称牢之沉毅多计画太元初谢元北镇广陵募劲勇牢之以骁猛应选领精锐为前锋百战百胜号北府兵敌人畏之淮肥之役苻坚攻陷寿阳谢元使牢之距之坚将梁成以二万人阻涧列阵牢之直进渡水斩成迁龙骧将军彭城内史以功赐爵武冈县男王恭讨王国宝引牢之为府司马加辅国将军恭以才地陵物虽仗牢之为爪牙遇礼甚薄牢之恨之背恭归朝廷恭既死遂代恭为都督元兴初朝廷将讨桓元以牢之为前锋都督牢之虑平元之后功盖天下必不为元显所容深怀疑贰遣使与元交通俄令子敬宣降元元显既败元夺其兵牢之欲据江北以距元集众大议佐吏多散走而敬宣先还京口援其家失期不到乃自缢而死　　刘毅
按晋书刘毅传毅字希乐彭城沛人也曾祖距广陵相叔父镇左光禄大夫毅少有大志仕为州从事桓元篡位与刘裕等起义兵元既西走毅等追及战于峥嵘洲毅乘风纵火尽锐争先元大溃及元死桓振桓谦复聚众毅皆讨平之以为都督豫州扬州之淮南历阳庐江安丰五郡诸军事豫州刺史以匡复功封南平郡开国公何无忌为卢循所败贼军乘胜而进朝议欲奉乘舆北就刘裕会毅将率军南征裕遣毅从弟藩往止之毅大怒以舟师二万与贼战败降为后将军江州都督俄进为荆州刺史毅至江陵乃辄取江州兵及豫州西府文武万余留而不遣又告疾困请藩为副刘裕以毅贰于己乃奏之安帝自率众讨毅毅众散自北门单骑而走去江陵二十里而缢毅兄模奔于襄阳鲁宗之斩之　　刘昶
按南燕录昶本平原人也世仕慕容氏昶从德南渡河因家于北海之都昌县子奉伯为超东牟令后归刘裕为北海太守　　刘生
按后燕录生颇解卜筮慕容氏嫁女于魏遂为公主家臣仍随入魏赐妻生子　　刘白堕
按尚友录白堕河东人善酿酒久曝日中味不变饮之不醒因名酒为白堕有赍入番盗饮之醉皆被擒又名鹤觞　　刘捷卿
按尚友录捷卿续诗书礼乐春秋五说既成语人曰天下滔滔知我者希终不以示人
　丘姓部列传
　　周
　　丘弱
按左传昭公二十三年邾人城翼还将自离姑公孙鉏曰鲁将御我欲自武城还循山而南徐鉏丘弱茅地曰道下遇雨将不出是不归也遂自离姑武城人塞其前断其后之木而弗殊邾师过之乃推而蹶之遂取邾师获鉏弱地　　汉
　　丘常
按汉书杨敞传敞子恽为中郎将左冯翊韩延寿有罪下狱恽上书讼延寿郎中丘常谓恽曰闻君侯讼韩冯翊当得活乎恽曰事何容易胫胫者未必全也　　丘俊按万姓统谱俊持节江淮王莽篡位遂留江左　　后汉　　丘滕
按万姓统谱滕乌程人光武朝历官公卿二千石退居乡邑乃于先人故茔与其弟子筑室而居　　丘欣
按尚友录欣字季春扶风人少有大才自谓无伍傲世不与俗人为群郡守召见曰明府欲臣欣邪友欣邪师欣邪明府所以尊宠人者极于功曹所以荣禄人者已于孝廉一极一已皆欣所不用也郡守异之遂不敢屈　　晋
　　丘昂
按万姓统谱昂吴兴人家贫好学织畚以自给与弟给事中夷太守矩并以孝行着闻当时谓之三丘　　宋　　丘杰
