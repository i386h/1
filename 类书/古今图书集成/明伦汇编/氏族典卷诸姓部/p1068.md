<!-- { "loadSidebar": true } -->
按陈书许亨传亨字亨道高阳新城人晋征士询之六世孙也父懋以学艺闻亨少传家业解褐梁安东王行参军太清初为征西中记室侯景之乱避地郢州王僧辩素闻其名召为仪同从事中郎府朝政务一以委焉高祖受禅授中散大夫领大著作知梁史事光大初高宗入辅以亨贞正有古人之风甚相钦重高宗即位拜卫尉卿太建二年卒　　北魏
　　许谦
按魏书许谦传谦字元逊代人也少有文才善天文图谶之学登国初归太祖以为右司马与张衮等参赞初基慕容宝来寇太祖使谦告难于姚兴兴遣将杨佛嵩率众来援而佛嵩稽缓太祖命谦为书以遗佛嵩佛嵩乃倍道兼行太祖大悦赐谦爵关内侯重遣谦与佛嵩盟慕容垂死谦上书劝进太祖善之并州平以谦为阳曲护军赐爵平舒侯安远将军皇始元年卒谥曰文　　许彦
按魏书许彦传彦字道谟小字嘉屯高阳新城人也祖茂慕容氏高阳太守彦少孤贫好读书世祖初被征以卜筮频验遂在左右参与谋议拜散骑常侍彦质厚慎密与人言不及内事世祖以此益亲待之进爵武昌公真君二年卒谥曰宣公　　许洛阳
按魏书许谦传谦赠高阳公子洛阳袭从征慕容宝为冠军司马后为祁令洛阳家田三生嘉禾皆异垄合颖世祖善之进爵北地公出为明垒镇将居八年卒谥曰恭子寄生袭爵降为侯皇兴元年卒　　许安国
按魏书许谦传谦子安国中山太守
　　许安都
按魏书许谦传谦子安都广&#沧水二郡太守天安初卒谥曰烈子白虎袭爵为侍御中散后以罪免官夺爵　　许熙
按魏书许彦传彦子熙字德融袭爵武昌公中书郎早卒　　许宗之
按魏书许彦传彦子宗之初入为中散领内秘书高宗践阼迁殿中尚书出为镇东将军定州刺史颍川公受敕封丁零丁零既平宗之因循郡县求取不节深泽人马超毁谤宗之宗之怒遂殴杀超太平二年斩于都南　　许龙
按魏书许彦传彦子龙官至赵郡大守
　　许赤虎
按魏书许彦传博陵许赤虎涉猎经史善嘲谑延兴中著作佐郎使江南还为东郡太守卒官子&#定州长史　　许安仁
按魏书许彦传彦子熙熙子安仁除中书郎卒谥曰简　　许元康
按魏书许彦传安仁子元康拜冠军将军长安镇副将迁监河州诸军事河州刺史入为廷尉少卿寻卒谥曰肃　　许护
按魏书许彦传元康弟护州主薄
　　许亮
按魏书许彦传彦子宗之宗之孙亮字元规正光中荡寇将军稍迁冀州骠骑长史司徒谘议参军卒　　许廓按魏书许彦传彦子熙熙子安仁安仁子元康元康子廓字崇远除奉朝请累迁顿丘东太原二郡太守卒　　许瑞
按魏书许彦传彦子熙熙子安仁安仁子护护子瑞字征之州主簿卒　　许绚
按魏书许彦传瑞弟绚字伯礼颇有业尚闺门雍睦三世同居自侍御史累迁尚书左民部司徒谘议参军修起居注后拜太中大夫兴和初卒　　许逊
按魏书许彦传绚弟逊武定末东阳平太守
　　许叔明
按魏书许彦传逊弟叔明性开率州治中别驾西高阳太守太中大夫兴和三年卒　　许子躬
按魏书许彦传彦子熙熙子安仁安仁子元康元康子廓廓子子躬武定末中外府水曹参军　　许子宪
按魏书许彦传子躬弟子宪太尉中兵参军
　　北齐
　　许惇
按北齐书许惇传惇字季良高阳新城人也父护魏高阳章武二郡太守惇任司徒主簿以能判断见知时人号为入铁主簿稍迁阳平太守迁魏尹出拜齐州刺史转梁州刺史治并有声迁殿中尚书惇美须髯省中号为长鬣公显祖尝因酒酣握惇须髯以刀截之惇惧因不复敢长时人又号为齐须公世祖践阼领御史中丞为胶州刺史寻追为司农卿又迁大理卿再为度支尚书赐爵万年县子以年老致仕卒子文纪武平末度支郎中文纪弟文经武平末殿中侍御史隋开皇初兼通直散骑常侍卒于相州刺史　　许遵按北齐书许遵传遵高阳人明易善筮高祖引为馆客自言禄命不富贵不横死是以任性疏诞多所犯忤高祖尝容惜之显祖无道日甚遵语人曰吾筮此狂夫何时当死遂布算满&#大言曰不出冬初我乃不见显祖以十月崩遵果以九月死　　北周
　　许孝敬
按周书萧&#传许孝敬吴人小名嗣儿劲勇过人为&#骁将以大将军守河东既无救援为吴明彻所禽遂戮于建康市子世武嗣少袭父大将军好勇不拘行检重宾客施与不节资产既尽郁郁不得志遂谋奔陈事觉伏诛　　隋
　　许善心
按隋书许善心传善心字务本高阳北新城人祖茂梁散骑常侍父亨陈卫尉卿善心九岁而孤幼聪明有思理举秀才对策高第授度支郎中祯明二年加散骑常侍聘于隋遇高祖伐陈留絷宾馆及陈亡高祖遣使告之善心衰服号哭有诏就馆拜通直散骑常侍赐衣一袭善心哭尽哀入房复出垂涕受诏十七年除秘书丞仁寿四年留守京师高祖崩于仁寿宫炀帝秘丧不发先易留守官人出除岩州刺史逢汉王谅反不之官大业元年转礼部侍郎宇文述讽御史劾之左迁给事郎七年上封事忤旨免官其年复征为守给事郎十年从幸江都授通议大夫十四年宇文化及弒逆之日隋官尽诣朝堂谒贺善心独不至化及遣人执至朝堂善心不舞蹈而出其党因遂害之及越王称制谥曰文节　　许智藏
按隋书许智藏传智藏高阳人也祖道幼尝以母疾遂览医方因而究极世号名医仕梁官至员外散骑侍郎父景武陵王谘议参军智藏少以医术仕陈及陈灭高祖以为员外散骑侍郎炀帝即位智藏时致仕于家帝每有所苦辄令中使就询访或以舆迎入殿扶登御&#智藏为方奏之用无不效卒于家　　许澄按隋书许智藏传智藏宗人澄以医术显父奭仕梁太常丞中军长史澄有学识传父业尢尽其妙历尚药典御谏议大夫封贺川县伯　　唐
　　许绍
按唐书许绍传绍字嗣宗安州安陆人父法光仕隋为楚州刺史绍儿时与高祖同学大业末任夷林通守炀帝崩属越王侗王世充篡立遂归国授陕州刺史封安陆郡公以破萧铣功擢其子智仁为温州刺史铣将陈普环略巴蜀绍遣智仁追战西陵覆其兵进谯国公病卒　　许世绪
按唐书裴寂传许世绪并州人隋鹰扬府司马知隋将亡请唐公收取英俊为天下倡公奇之顾倚亲密兵起授右一府司马累除蔡州刺史真定郡公卒弟洛仁亦从起晋阳录功至冠军大将军卒谥曰勇　　许善护按山东通志善护高祖时为贝州刺史与刘黑闼战于鄃县死之　　许引宗
按唐书甄权传权后以医显者义兴许引宗引宗仕陈为新蔡王外兵参军王太后病风不能言&#沈难对医家告术穷引宗以黄耆防风煮汤数十斛置&#下熏薄之是夕语擢义兴太守武德初累迁散骑侍郎卒年七十余　　许叔牙
按唐书萧德言传德言以经授晋王时许叔牙为侍读同劝讲叔牙字延基句容人贞观时迁晋王府参军事弘文馆直学士于诗礼尢邃　　许敬宗
按唐书许敬宗传敬宗字延族杭州新城人父善心仕隋为给事中为宇文化及所杀敬宗哀请得不死去依李密为记室太宗召署文学馆学士贞观中除著作郎以劳封高阳县男高宗即位迁礼部尚书帝将立武昭仪大臣切谏而敬宗阴揣帝私即妄言之帝意遂定顷拜侍中监修国史爵郡公初高祖太宗实录敬播所撰信而详及敬宗身为国史窜改不平专出己私营第舍华僭至造连楼使诸妓走马其上纵酒奏乐自娱咸亨初以特进致仕卒　　许智仁
按万姓统谱智仁绍长子以绍功推温州刺史萧铣将陈普环具大舰&#江略巴蜀绍遣智仁追战西陵覆其兵禽普环以勋封孝昌县公终凉州都督　　许圉师按唐书许绍传绍子圉师有器干研涉艺文擢进士第累迁给事中黄门侍郎同中书门下三品龙朔中为左相坐其子猎犯人田免官久之为虔州刺史稍迁相州专以宽治进户部尚书卒谥曰简　　许天正
按漳州府志天正字允心号云峰汝南人年十五擢明经为纪善总章二年副将军陈政出镇泉潮政殁子元光嗣凡所申请必与天正讨论而后行元光居祖母丧天正代领泉潮事平惠虔抚之寇表建漳州置堡三十六所岭海辑宁升中奉大夫兼岭南行军团练副使天正博学能文军政之暇未尝释卷军中语曰别驾秀辗文不加点元光平湖阳寇诗云参军许天正是用纪邦勋历官泉潮团练副使宣威将军兼翊府记室宋绍兴二十三年追论开漳功封翊忠昭应侯祀名宦立祠诏安县　　许儒
按万姓统谱儒叔牙子高宗时为奉常博士初长孙无忌等议祠令及礼用郑元六天说后罢六天说正祀昊天干封初诏祀感生帝神州以正月祭北郊儒议请循武德诏书遂祭昊天上帝及五天帝于明堂　　许钦寂按唐书许绍传绍爵谯国公以子智仁自有封故诏孙力士袭之终洛州长史子钦寂嗣封万岁通天元年契丹入寇诏为陇山军讨击副使战崇州为寇所禽胁令说属城未下者钦寂呼曰贼朝夕当灭幸谨守贼怒害之谥曰忠子辅干以父死难授左监门卫中候为海东慰劳使　　许钦明
按唐书许绍传绍孙力士力士子钦明以军功擢左玉钤卫将军安西大都护盐山郡公出为凉州都督尝轻骑按部会突厥默啜兵奄至被执贼与皆至灵州使说之降钦明至城下呼曰我乏食有美酱乎有粱米乎并乞墨一枝时贼营四面阻水惟一路得入钦明欲选将练兵乘夜袭贼也而城中无寤其廋者遂见害　　许景先
按唐书许景先传景先常州义兴人曾祖绪武德时以佐命功历左散骑常侍封真定公遂家洛阳景先由进士第释褐夏阳尉神龙初擢左拾遗以论事切直外补滑州司士参军举手笔俊拔茂才异等连中进扬州兵曹参军还为左补阙十三年帝自择刺史景先由吏部侍郎为刺史治虢州后徙岐州入为吏部侍郎卒　　许宣平
按尚友录宣平歙县人景龙中隐于城阳山南坞绝粒不食颜如四十许行及奔马时负薪卖于市尝独吟曰负薪朝出卖沽酒日西归借问归何处穿云入翠微李白入山寻之不见乃题其庵以归是冬庵为火所焚遂不见后百余年至咸通七年有采樵者见之南山石上　　许法慎
按唐书许法慎传法慎沧州清池人甫三岁已有知时母病不饮乳惨惨有忧色或以珍饵诡悦之辄不食还以进母后亲丧常庐于茔有甘露嘉禾灵芝木连理白兔之祥天宝中表异其闾　　许远
按唐书许远传远敬宗曾孙宽厚长者明吏治初客河西章仇兼琼辟署剑南府欲以子妻之固辞兼琼怒以事劾贬高要尉更赦还会禄山反或荐远于元宗召拜睢阳太守城陷与张巡先后死　　许伯会
按唐书许伯会传伯会越州萧山人或曰元度十二世孙举孝廉上元中为衡阳博士母丧负土成坟不御絮帛尝滋味野火将逮茔树悲号于天俄而雨火灭岁旱泉涌庐前灵芝生　　许孟容
按唐书许孟容传孟容字公范京兆长安人擢进士异等又第明经调校书郎辟武宁张建封府德宗知其能召拜礼部员外郎累迁吏部侍郎拜东都留守卒谥曰宪孟容方劲有礼学每所折衷咸得其正　　许季同按唐书许孟容传孟容弟季同始署西川韦皋府判官归拜监察御史历长安令再迁兵部郎中孟容为礼部侍郎徙季同京兆少尹终宣歙观察使　　许康佐
