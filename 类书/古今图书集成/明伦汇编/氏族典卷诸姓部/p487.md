<!-- { "loadSidebar": true } -->
按明外史花云传云怀远人貌伟而黑骁勇绝伦至正十三年从太祖临濠克怀远拔全椒袭缪家寨太祖将取滁州率数骑猝遇贼数千云卫太祖突阵出遂克滁州从取和州授管勾从克集庆擢总管授前部先锋从拔常州擢行枢密院判阶安远大将军还守太平二十年闰五月陈友谅以舟师来寇云与知府许瑗院判王鼎元帅朱文逊御之文逊战死友谅攻三日不克乃以巨舟乘涨令士卒缘舟尾攀堞登城遂陷缚云急云怒大呼缚尽裂起夺守者刀杀五六人大骂贼怒碎其首缚于舟樯丛射之而死瑗鼎亦抗骂死太祖即吴王位追封云东丘郡侯立祠祀之方战急云妻郜祭家庙挈三岁儿泣语家人曰城破吾夫必死吾义不独存然不可使花氏无后若辈善抚育之云被执郜赴水死侍儿孙抱儿行被掠至九江军中恶儿啼孙氏夜投渔家脱簪珥属养之及汉兵败孙往渔家窃儿走行逾年达太祖所太祖赐名炜累官水军左卫指挥佥事世宗即位之岁其五世孙为辽复州卫指挥请于朝赠郜贞烈夫人孙安人　　花茂
按明外史花茂传茂巢县人初从陈野先已而来归从定江左歼陈友谅平中原山西陕西皆有功授武昌卫副千户进神策卫指挥佥事调广州左卫进指挥同知再迁都指挥同知世袭广州左卫指挥使进都指挥使久之卒长子荣袭职　　花纶
按万姓统谱纶吉水人洪武中乡会第一廷试一甲第二　　花英
按明外史花茂传茂子英果毅有父风亦以军功为广东都指挥使有声永乐中　　花润生
按邵武府志润生字蕴玉永乐甲申登进士第除知古田县事创公署兴学校转知凤阳太和县升浙江市舶提举宣德壬子同考应天乡试癸丑召同考会试以荐升浙江佥事正统己未复召同考会试吏部尚书王直荐其经学通明遂转提督江浙学校规矩详审考较精严引年归自号介轩又号紫云老人有介轩集　　花魁
按万姓统谱魁腾骧卫人山东兖州同知
　　花本
按万姓统谱本滁州人正统中广平府推官
　　花润实
按万姓统谱润实弋阳人成化中任平阳府通判　　花有馥按万姓统谱有馥郴州人嘉靖中贵州安顺州知州　　花实按江阴县志实字文成嘉靖元年贡官莱芜训导　　花成按泉州府志成余杭人副千户
　　花全
按泉州府志全成子副千户
　　花俊
按泉州府志俊全子副千户
　　花钰
按泉州府志钰俊子副千户
　　花清
按泉州府志清钰子副千户
　　花润
按泉州府志润清堂弟副千户
　　花伟
按泉州府志伟润子副千户
　　花仪
按泉州府志仪伟弟副千户
　　花仁
按泉州府志仁仪堂弟副千户
　　花正茂
按泉州府志正茂仁孙副千户

　家姓部汇考
郑樵通志
　　以字为氏
周
人字

家氏姬姓周大夫家父之后以字为氏又鲁有子家氏亦为家氏鲁之公族宋朝家静登进士第蜀人也又有家彬家仲并眉州人望出南安京兆廖用贤尚友录
　　家姓
家京兆角音又望出南安今钱塘有此姓

　歌姓姓科姓部汇考
凌迪知万姓统谱
　　歌姓
歌见姓苑
　姓
按音裴又音恢又音伾又音浮又音
烹上声统谱载入歌韵中未审何故

伯棨之后
　　科姓
科见姓苑

　瑕姓部汇考
凌迪知万姓统谱
　　瑕姓
瑕见姓苑

　巴姓部汇考
郑樵通志
　　以国为氏
周同
姓国

巴氏子爵世本云巴子国子孙以国为氏其地杜预云巴郡江州县按江州隋改江津今隶渝州汉有太常巴茂后汉党锢传有巴肃又有扬州刺史巴祗以清贫著名廖用贤尚友录
　　巴姓
巴高平征音

　奢姓部列传
　　上古
　　奢龙
按管子黄帝得奢龙而辨乎东方以为土师得庸光而辨乎南方以为司徒得大封而辨乎西以为司马得后土而辨乎北以之李行

　阳姓部汇考
郑樵通志
　　以国为氏
周不得
姓之国

阳氏其国近齐闵二年齐人迁之子孙以国为氏或言周景王封少子于阳樊而以为阳国误矣阳樊周畿内之邑晋有阳处父鲁有阳氏楚有阳氏姓廖用贤尚友录　　阳姓
阳商音蓝田

　扬姓部汇考
汉书
　　扬雄传
扬雄字子云蜀郡成都人也其先出自有周伯侨者以支庶初食采于晋之扬因氏焉不知伯侨周何别也扬在河汾之间周衰而扬氏或称侯号曰扬侯会晋六卿争权韩魏赵兴而范中行知伯弊当是时逼扬侯扬侯逃于楚巫山因家焉楚汉之兴也扬氏&#江上处巴江州而扬季官至庐江太守汉元鼎间避仇复&#江上处崏山之阳曰郸有田一&#有宅一区世世以农桑为业自季至雄五世而传一子故雄亡它扬于蜀
注
晋灼曰汉名臣奏载张衡说云晋大夫食采于　扬为扬氏食我有罪而扬氏灭无扬侯有扬侯则　非六卿所逼也师古曰晋说是也雄之自序谱谍　盖为疏谬范中行不与知伯同时灭何得言当时　逼扬侯乎郑樵通志
　　以邑为氏
晋
邑

扬氏姬姓周宣王子尚父幽王时封为扬侯为晋所灭其后为氏焉或曰周景王之后一云唐叔虞之后至晋出公孙于齐生伯侨归周天子封扬侯然传言虞虢焦滑霍扬韩魏皆姬姓之国为晋所灭晋以为羊舌氏之邑此其明也扬雄自叙云伯侨不知周何别也又云晋武公子伯侨生文文生突羊舌大夫也又云晋之公族食邑于羊舌凡三县一曰铜鞮二曰扬氏三曰平阳突生职职生五子赤肸鲋虎季夙赤字伯华为铜鞮大夫生子容肸字叔向亦曰叔誉鲋字叔鱼虎字叔罴号羊舌四族叔向晋太傅食采扬氏其地平阳扬氏县是也叔向生伯石字食我以邑为氏曰扬石党于祁盈盈得罪于晋并灭羊舌氏叔向子孙逃于华山仙谷遂居华阴又有杨突后周赐姓独孤氏隋复本姓又有莫胡卢氏改为杨氏又炀帝诛杨元感改姓为枭氏按此合扬杨为
一姓矣殊失考

廖用贤尚友录
　　扬姓
扬天水羽音

　姓部列传
　　宋
　　巴
按奇姓通巴干道间任福建路兵马总管

　阳姓部列传
　　周
　　阳处父
按左传僖公三十三年晋阳处父侵蔡楚子上救之与晋师夹泜而军阳子患之使谓子上曰吾闻之文不犯顺武不犯敌子若欲战则吾退舍子济而陈迟速唯命不然纾我老师费财亦无益也乃驾以待子上欲涉大孙伯曰不可晋人无信半涉而薄我悔败何及不如纾之乃退舍阳子宣言曰楚师遁矣遂归楚师亦归　　阳虎
按左传定公八年季寤公鉏极公山不狃皆不得志于季氏叔孙辄无宠于叔孙氏叔仲志不得志于鲁故五人因阳虎阳虎欲去三桓以季寤更季氏以叔孙辄更叔孙氏己更孟氏冬十月阳虎伐孟氏战于棘下阳氏败阳虎说甲如公宫取宝玉大弓以出入于欢阳关以叛九年夏阳虎归宝玉大弓书曰得器用也凡获器用曰得得用焉曰获六月阳虎奔晋　　阳越按左传定公八年阳虎欲去三桓冬十月将享季氏于蒲圃而杀之戒都车曰癸巳至成宰公敛处父告孟孙曰季氏戒都车何故孟孙曰吾弗闻处父曰然则乱也必先于子先备诸与孟孙以壬辰为期阳虎前驱林楚御桓子虞人以铍盾夹之阳越殿将如蒲圃桓子咋谓林楚曰而先皆季氏之良也尔以是继之对曰臣闻命后阳虎为政鲁国服焉违之征死死无益于主桓子曰何后之有而能以我适孟氏乎对曰不敢爱死惧不免主桓子曰往也孟氏选圉人之壮者三百人以为公期筑室于门外林楚怒马及衢而骋阳越射之不中筑者阖门有自门间射阳越杀之　　阳昼
按说苑宓子贱为单父宰过于阳昼曰子亦有以送仆乎阳昼曰吾少也贱不知治民之术有钓道二焉请以送子夫扱纶错饵迎而吸之者阳鱎也其为鱼薄而不美若存若亡若食若不食者鲂也其为鱼也博而厚味子贱曰善于是未至单父冠盖迎之者交接于道子贱曰车驱之车驱之夫阳昼之所谓阳鱎者至矣于是至单父请其耆老尊贤者而与之共治单父　　阳肤
按论语疏阳肤曾子弟子
　　阳毕
按万姓统谱毕晋大夫
　　阳陵
按史记司马相如传注古仙人阳陵
　　汉
　　阳并
按汉书王莽传莽为射声校尉时上谷都尉阳并为莽言上由是贤莽莽后封并子为男　　阳俊
按汉书王莽传莽遣十二将军击匈奴俊以诛貉将军出渔阳后以大将军守敖仓　　后汉
　　阳球
按后汉书阳球传球字方正渔阳泉州人也家世大姓冠盖球能击剑习弓马性严厉好申韩之学郡吏有辱其母者球结少年数十人杀吏灭其家由是知名初举孝廉补尚书侍郎出为高唐令以严苛过理郡守收举会赦见原辟司徒刘宠府举高第九江山贼起三府上球有理奸才拜九江太守球到设方略凶贼殄破迁平原相坐严苦征诣廷尉当免官灵帝以球九江时有功拜议郎迁将作大匠坐事论顷之拜尚书令时中常侍王甫曹节等奸虐弄权扇动外内球尝拊髀发愤曰若阳球作司隶此曹子安得容乎光和二年迁为司隶校尉球诣阙谢恩奏收甫及太尉段颎等送洛阳狱及甫子永乐少府萌沛相吉球自临考甫等五毒备极父子悉死杖下颎亦自杀乃僵磔甫尸球既诛甫复欲以次表曹节等权门闻之莫不屏气时顺帝虞贵人葬百官会丧还曹节见磔甫尸道次慨然抆泪直入省白帝曰阳球好为妄作不宜使在司隶以骋毒虐帝乃徙球为卫尉其冬司徒刘合与球议收案张让曹节节等知之共诬白合等遂收球送洛阳狱诛死妻子徙边　　阳成安
按万姓统谱成安见印薮
　　阳成胜
按万姓统谱成胜见印薮
　　阳成张
按万姓统谱成张见印薮
　　阳雍伯
按尚友录雍伯尝设义浆给行人三年有一人饮讫问曰何无菜羹答曰无种其人怀中出菜子一升与之且曰种此生美玉并得好妇雍伯种之数载北平徐氏有女雍伯求之徐氏曰得白璧一双当为婚雍伯于所种处求之得白璧五双以聘名其地曰玉田生十男皆俊异位至卿相（按搜神记作羊公今据尚友录及万姓统谱故载入　阳姓）
　　晋
　　阳耽
按晋书慕容暐载记阳骛父耽仕廆官至东裔校尉　　阳裕按晋书慕容皝载记阳裕字士伦右北平无终人也少孤兄弟皆早亡单茕独立刺史和演辟为主簿王浚领州转治中从事忌而不能任石勒既&#蓟城裕微服潜遁时鲜卑单于段眷为晋骠骑大将军辽西公雅好人物虚心延裕裕应之拜郎中令中军将军处上卿位历事段氏五主甚见尊重段辽与皝相攻裕谏辽不从出为燕郡太守石季龙&#令支裕以郡降拜北平太守征为尚书左丞段辽之请迎于季龙也裕以左丞相领征东麻秋司马秋款裕为军人所执将诣皝皝素闻裕名即命释其囚拜郎中令迁大将军左司马性谦恭清俭刚简慈笃虽历居朝端若布衣之士死年六十一　　阳骛
按晋书慕容暐载记阳骛字士秋右北平无终人也父耽仕廆官至东裔校尉骛少清素好学器识沉远起家为平州别驾皝即王位迁左长史东西征伐参谋帏幄暐嗣伪位申以师傅之礼亲遇日隆及为太尉固求罢职言甚恳至暐优答不许骛清真谦谨老而弥笃性俭约及死无敛财　　宋
　　阳瓒
按万姓统谱瓒滑州司马魏主焘亲督兵攻滑台城东北崩东郡太守王景度先出奔瓒独坚守不动魏人胁降之不从遂被杀　　南齐
　　阳黑头
按南齐书封延伯传建元三年大使巡行天下华阳阳黑头疏从四世同居并共衣食诏表门闾蠲税租　　北魏　　阳尼
