<!-- { "loadSidebar": true } -->
按唐书马怀素传元宗时文籍盈漫皆炱朽蟫断签纷舛怀素建白愿下紫微黄门召宿学巨儒就校缪阙乃诏国子博士尹知章扶风丞马利征等分部撰次后秘书省罢利征出为山茌令儒缓无治术免官终于家　　马璘
按唐书马璘传璘岐州扶风人少孤流荡无业开元末挟策从安西节度府以奇劳累迁金吾卫将军永泰初拜四镇行营节度俄检校工部尚书邠宁节度使大历八年吐蕃内寇浑瑊战宜禄不利璘设伏潘原击破之进检校尚书右仆射明年入朝进扶风郡王十一年卒于军谥曰武　　马炫
按唐书马燧传燧兄炫字弱翁少以儒学闻隐苏门山不应辟召至德中李光弼镇太原始署掌书记常参军谋光弼器焉田神功帅宣武署节度判官授连润二州刺史以清白显燧为司徒授刑部侍郎辞疾以兵部尚书致仕卒　　马燧
按唐书马燧传燧字洵美系出右扶风徙为汝川郏城人父季龙仕至岚州刺史燧沈勇多算宝应中泽潞节度使李抱玉署为赵城尉累进至郑州刺史从抱玉入朝代宗雅闻其才召见授商州刺史迁河东节度使建中二年朝京师迁检校兵部尚书初田悦新有魏博恐下未附即输款朝廷燧建言悦必反既而悦果围邢州诏燧救之悦大败以功迁尚书右仆射进同中书门下平章事北平郡王李怀光反河中诏燧与浑瑊骆元光合兵讨之贼将徐廷光守长春宫城燧度长春不下则怀光固守乃挺身至城下见廷光披而示之心廷光感泣即率众降怀光诛迁光禄大夫贞元二年吐蕃尚结赞乞盟帝不许乃甘辞请于燧燧言宜许以盟帝诏浑瑊与盟平凉卤劫瑊帝怒夺其兵拜司徒卒谥庄武子汇畅　　马总
按唐书马总传总字会元系出扶风贞元中辟署滑州姚南仲幕府元和中以虔州刺史迁安南都护廉清不挠徙桂管经略观察使入为刑部侍郎十二年为彰义节度留后改华州防御镇国军使李师道平析郓濮等为一道除总节度赐号天平军长庆二年入为户部尚书总笃学虽吏事倥&#书不去前卒谥曰懿　　马畅
按唐书马燧传燧子畅少以荫至鸿胪少卿燧没后以赀甲天下畅亦善殖财家益丰晚为豪幸牟侵又汇妻讼析产贞元末中官往往逼取畅畏不敢以至困穷终少府监子继祖生四岁以门功为太子舍人五迁至殿中少监　　马存亮
按唐书马存亮传存亮字季明河中人元和时累擢左神策军副使左监门卫将军知内侍省事进左神策中尉太和中以右领军卫上将军致仕封岐国公卒存亮逮事德宗更六朝资端畏善训士始去禁卫众皆泣唐世中人以忠谨称者唯存亮　　马彝
按万姓统谱彝扶风人为曹王皋幕府未有知名皋识之卒以正直见称张柬之有园圃在襄阳皋侍宴集将士取之彝曰汉阳有中兴功今遗业当百世其保奈何使子孙鬻乎皋谢曰主吏失词以为君羞微君安得闻此言　　马异
接尚友录异诗人诗体与卢同俱尚险怪卢同与马异结交诗有云同不同异不异是谓大同而小异　　马植按唐书马植传植字存之凤州刺史勋子也第进士又擢制策科补校书郎繇寿州团练副使三迁饶州刺史开成初为安南都护精吏事以政最检校左散骑常侍徙黔中观察使会昌中召拜光禄卿迁大理宣宗嗣位植以刑部侍郎领诸道盐铁转运使迁户部俄同中书门下平章事进中书侍郎初左军中尉马元贽最为帝宠信赐通天犀带而植素与元贽善元贽以赐带遗之它日对便殿帝识其带以诘植植震恐具言状诏贬常州刺史以太子宾客分司东都起为忠武宣武节度使卒　　马绰
按万姓统谱绰余杭人尝从董昌于越州及昌潜叛弃家奔钱镠累官两浙行军司马后表授雄武军节度使同平章事　　马岌
按万姓统谱宋歼有远操不与世交岌高尚之士具威仪造焉歼拒而不见岌叹曰名可闻而身不可见德可仰而形不可睹吾今而后知先生矣　　马自然
按尚友录自然有异行饮酒至一石不醉人有疾以杂草木揉与之食无不瘥者自吟云昔日曾随魏伯阳经时醉卧紫金&#东君道吾多情懒罚向人间作酒狂何用烧丹学驻颜&#非城市静非山时人若觅长生药对景无心是大还广明中于梓州上升初为刘海蟾弟子　　后梁
　　马殷
按五代史楚世家马殷字霸图许州鄢陵人也唐中和三年蔡州秦宗权遣孙儒刘建峰将兵属其弟宗衡略地淮南殷初为儒裨将儒杀宗衡自将其兵杨行密据宣州儒以兵围之战败死殷等无所归乃推建峰为帅殷为先锋干宁元年授建峰湖南节度使殷为马步军都指挥使军卒陈赡妻有色建峰私之赡怒以铁挝击杀建峰军中推行军司马张佶为帅佶语诸将曰吾非汝主也马公英勇可共立之诸将乃共迎殷入府以位与之时干宁三年也唐拜殷潭州刺史四年拜武安军节度使初孙儒败于宣州殷弟賨为杨行密所执行密收儒余兵为黑云都以賨为指挥使賨从行密攻战数有功行密爱之问賨谁家子賨曰马殷弟也行密大惊乃厚礼遣賨归殷大喜表賨节度副使梁太祖即位殷遣使修贡太祖拜殷侍中封楚王殷请依唐太宗故事开天册府置官属太祖拜殷天册上将军末帝时加殷武安武昌静江宁远等军节度使洪鄂四面行营都统唐庄宗灭梁殷遣其子希范修贡京师天成二年请建行台明宗封殷楚国王长兴元年卒谥武穆子希声立　　后唐　　马希声
按五代史楚世家希声字若讷殷次子也殷建国以希声判内外诸军事殷薨希声立授武安静江等军节度使长兴三年卒追封衡阳王弟希范立　　马缟
按五代史马缟传缟不知其世家事梁为太常少卿以知礼见称于世唐庄宗时累迁中书舍人刑部侍郎明宗时坐覆狱不当贬绥州司马复为太子宾客迁户部兵部侍郎卢文纪作相以其迂儒鄙之改国子祭酒卒　　马引孙
按五代史马引孙传引孙字庆先棣州商河人也为人懦暗举进士为唐潞王从珂河中观察支使从珂为京兆尹徙镇凤翔引孙常从之废帝入立以为户部郎中翰林学士久之拜中书侍郎同中书门下平章事引孙不通世务故事多壅塞晋高祖入立罢归田里周广顺中卒　　后晋
　　马全节
按五代史马全节传全节字大雅大名元城人唐同光中为捉生指挥使明宗即位历博单郢沂四州刺史金州防御使废帝时为沧州留后晋高祖入立拜横海军节度使徙镇昭义又徙安国从杜重威讨安重荣以功徙镇义武自出帝与契丹交恶全节未尝不在兵间开运元年为行营都虞候杜重威为招讨使以全节为副大败契丹于卫村全节为人谦谨事母至孝开运二年卒　　马重绩
按五代史马重绩传重绩字洞微其先出于北狄而世事军中重绩少学数术居太原唐庄宗每用兵征伐必以问之所言无不中拜大理司直晋高祖有天下拜太子右赞善大夫迁司天监卒　　马希范
按五代史楚世家希范字宝规殷第四子也殷嫡子希振长而贤其次希声以母宠得立而希振弃官为道士居于家故希声卒而希范以次立袭殷官爵封楚王天福四年加天册上将军开运四年卒谥文昭希广立　　马希广
按五代史楚世家希广字德丕希范同母弟也希范平生恶拓拔常谏诤及卧病始思常言忠托以希广希范卒常数劝希广以位奉其兄希萼希广不从希萼为朗州节度使希范之卒希萼自朗州来奔丧希广以兵迎希萼于砆石止之于碧湘宫厚赂以遣之希萼愤举兵击希广擒缢之干佑三年希萼自立臣于李景景册封希萼楚王希萼悉以军政任其弟希崇希崇谋作乱遣彭师皓廖偃囚希萼于衡山师皓奉希萼为衡山王臣于李景希崇惧亦请命于景景尽迁马氏之族于金陵时周广顺元年也景封希萼楚王居洪州希崇领舒州节度使居扬州显德三年世宗征淮下扬州希崇率其兄弟十七人归京师拜右羽林统军希能左屯卫大将军希贯右千牛卫大将军希隐希浚希知希朗皆为节度行军司马　　辽　　马得臣
按辽史马得臣传得臣南京人好学博古善属文保宁间累迁翰林学士常预朝议以正直称圣宗即位知宣徽院事卒　　马人望
按辽史马人望传人望字广叔高祖引卿为石晋青州刺史太祖兵至徙其族于医巫闾山因家焉曾祖廷煦南京留守祖渊中京副留守父诠中京文思使人望以才学称咸雍中第进士为松山县令徙知涿州新城县擢中京度支司盐铁判官公私兼裕迁警巡使京城狱讼填委人望处决无一冤者及天祚嗣位累拜南院枢密使以守司徒致仕卒谥文献　　宋　　马令琮
按宋史马令琮传令琮大名人父全节历横梅定远昭义彰德定武天雄六节度令琮少善骑射尝从其父平安州及与镇州安重荣战皆有功由是知名晋开运二年全节卒令琮起复拜隰州刺史汉祖开国为西京巡检使周祖受命改陈州刺史世宗嗣位移随州太祖即位出刺怀州李筠叛将亲征令琮日夜储蓄以俟王师太祖善之命授团练使泽潞平为昭义兵马钤辖干德元年卒子延恩为殿直　　马仁瑀
按宋史马仁瑀传仁瑀大名夏津人善射挽弓二百斤汉干佑中周祖镇邺仁瑀隶帐下广顺初补内殿直刘崇入寇世宗亲征至高平周师不利诸将多引退仁瑀控弦跃马挺身出阵射贼毙者数十人大军乘之崇遂败绩擢为指挥使从征淮南又从平三关恭帝嗣位从太祖北伐以佐命功授散员都指挥使开宝四年迁瀛州防御使太平兴国初移知辽州迁朔州观察使七年卒　　马全义
按宋史马全义传全义幽州蓟人隶魏帅范延光帐下延光叛晋祖征之以城降全义遁去汉干佑中李守真镇河中召置帐下及守真叛周祖讨之全义每率敢死士夜出攻周祖垒多所杀伤守真性多忌克全义变姓名亡命周广顺初世宗镇澶渊全义往事之从世宗入朝周祖召见补殿前指挥使宋初领果州团练使改龙捷左厢都校领江州防御使俄被疾卒　　马适
按万姓统谱适字志达湖口人祖良俊卒葬于头山时谶曰沙州圆出状元适生自幼聪敏勤苦嗜学奉母笃孝建隆三年沙州始圆适果登状元第以母故守制终于家　　马韶
按宋史马韶传韶赵州平棘人习天文三式起家司天监主簿太平兴国二年擢太仆寺丞改秘书省着作佐郎历太子中允秘书丞出为平恩令归朝复守旧任与楚芝兰同判司天监事就迁太常博士淳化五年坐事出为博兴令移长山令秩满归乡里卒　　马知节按宋史马全义传全义子知节字子元太宗时荫补供奉官折节读书雍熙间护兵博州徙知定远军迁西京作坊使旋知梓州诏与刘继恩同讨贼继恩恶知节不附己遣守彭州付以羸兵三百贼众十万攻城知节横槊溃围出迟明援兵至复鼓噪入贼遂溃去授益州钤辖迁内园使咸平初知秦州迁西上合门使知益州徙延州擢拜签书枢密院事王钦若为枢密使知节薄其为人每廷议辄面诋之时钦若宠顾方隆知节愈不为下大中祥符七年出为颍州防御使知潞州天禧初移知天雄军召拜宣徽南院使知枢密院事未几卒谥正惠　　马元方
按宋史马元方传元方字景山烟城人父应图尝知顿丘县没卤中元方淳化三年进士及第为韦城县主簿改知万年县诸将讨李继迁关辅饷逾瀚海多失亡独元方所部全十九迁殿中丞户部使陈恕奏为判官累官至兵部侍郎卒　　马亮
按宋史马亮传亮字叔明庐州合肥人举进士为大理评事知芜湖县再迁殿中丞通判常州以治行闻擢知濮州迁太常博士知福州真宗即位历迁为兵部侍郎知江宁府仁宗初拜尚书右丞迁工部尚书知亳州又迁江陵府以太子少保致仕卒亮有智略敏于政事然其所至无廉称谥忠肃子仲甫为天章阁待制　　马季良
