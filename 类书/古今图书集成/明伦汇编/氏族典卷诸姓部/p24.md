<!-- { "loadSidebar": true } -->
按魏书封津传津字丑汉渤海蓨人也祖羽真君中为薄骨律镇副将以贪污赐死父令德娶党宝女宝伏诛令德以连坐伏法津受刑给事宫掖积官久之除中谒者仆射迁奉车都尉肃宗初冀州大乘贼起诏津慰劳津世不居桑梓故不为州乡所归灵太后令津侍肃宗书迁常山太守孝昌初除中侍中加征卤将军仍除崇训太仆领宫室都将冀州大中正超拜金紫光禄大夫二年封东光县开国子食邑二百户镇南将军兼中关右慰劳太傅出为散骑常侍征东将军济州刺史永安初中侍中卫将军寻转大长秋左光禄大夫太昌初骠骑大将军仪同三司津少长宫闱给事左右善候时情号为机悟天平初除开府仪同三司本将军怀州刺史元象初复为中侍中大长秋卿仍开府仪同夏薨年六十二赠都督冀瀛幽安四州诸军事本将军司徒公冀州刺史谥曰孝惠　　封进寿
按魏书封懿传懿从子恺恺子伯达伯达子休杰休杰从弟灵佑赐爵下密子子进寿袭爵肃宗时为扬州治中以失义州为刺史元志所杀　　封蚌
按魏书封懿传进寿弟蚌卒于冀州别驾
　　封粲
按魏书封懿传蚌弟粲起家荆州长流参军司空水曹参军殿中侍御史累迁征东将军广州长史还除光禄大夫卒赠卫将军冀州刺史　　封隆之
按北齐书封隆之传隆之字祖裔小名皮渤海蓨人也父回魏司空隆之性宽和有度量弱冠州郡主簿起家奉朝请领直后汝南王悦开府为中兵参军道人法庆作乱冀方隆之擒获法庆赐爵武城子俄兼司徒主簿河南尹丞永安中除抚军府长史尔朱兆等屯据晋阳魏朝以河内要冲除隆之龙骧将军河内太守寻加持节后将军假平北将军当郡都督未及到郡属尔朱兆入洛隆之以父遇害持节东归图为义举中兴初拜左光禄大夫吏部尚书尔朱兆等军于广阿高祖破之遣隆之持节为北道大使寻征为侍中封安德郡公进位仪同三司斛斯椿构之于魏帝逃归乡里寻行并州刺史天平初复入为侍中预迁都之议魏静帝诏为侍讲除吏部尚书加侍中以本官行冀州事路绍遵反隆之击破之元象初除冀州刺史寻加开府兴和元年复征为侍中转行梁州事又行济州事征拜尚书右仆射复以本官行济州事转齐州刺史武定三年卒官年六十一谥曰宣懿　　封兴之
按魏书封懿传隆之弟兴之字祖胄经明行修恬素清静起家太学博士员外郎出为瀛冀二州平北府长史所历有当官之誉孝昌中卒天平中追赠散骑常侍抚军将军雍州刺史寻重赠殿中尚书谥曰文　　封延之按北齐书封隆之传隆之弟延之字祖业少明辨有世用起家员外郎中兴初除中坚将军高祖以为大行台左光禄大夫封郏城县子行渤海郡事从讨樊子鹄事平除青州刺史后行晋州事兴和二年卒年五十四谥曰文恭子孝纂嗣　　封伟伯
按魏书封懿传懿子元之元之弟子磨奴磨奴族子回回族叔轨轨长子伟伯字君良博学有才思弱冠除太学博士每朝廷大议伟伯皆预焉雅为太保崔光仆射游肇所知赏太尉清河王怿辟参军事怿亲为孝经解诂命伟伯为难例九条皆发起隐漏伟伯又讨论礼传诗易疑事数十条儒者咸称之寻将经始明堂广集儒学议其制度九五之论久而不定伟伯乃搜检经纬上明堂图说六卷正光末尚书仆射萧宝夤以为关西行台郎及宝夤为逆伟伯乃与南平王囧潜结关中豪右韦子粲等谋举义兵事发见杀年三十六时人惜之永安中追赠散骑常侍征卤将军瀛州刺史听一子出身伟伯无子转授第三弟翼伟伯撰封氏本录六卷并诗赋碑诔杂文数十篇　　封业按魏书封懿传伟伯弟业字君修奉朝请领殿中侍御史早卒　　封翼
按魏书封懿传业弟翼字君赞美容貌腰带十围以兄伟伯立节之勋除给事中后加扬烈将军武定初卒　　封子游
按魏书封懿传懿从子恺恺子伯达伯达子休杰休杰从弟灵佑灵佑子进寿进寿子子游武定中开府中兵参军　　封子施
按魏书封懿传懿子元之元之弟子磨奴磨奴族子回回父鉴长子琳琳子子施武定末沛郡太守　　封缵按魏书封&#文传&#文子翰翰族孙静静子熙熙子缵武定末颍川太守　　封灵素
按魏书封津传津兄凭封城阳县开国子子灵素袭齐受禅例降　　封宗显
按魏书封津传津从兄答答子宗显司徒掾
　　封长业
按魏书封津传津封东光县开国子养兄子长业袭爵齐受禅例降　　北齐
　　封述
按北齐书封述传述字君义渤海蓨人也父轨廷尉卿济州刺史述有干用年十八为济州征东府铠曹参军高道穆为御史中尉启为御史迁大司马清河王开府记室参军兼司徒主簿太昌中除尚书三公郎中以平干称天平中增损旧事为麟趾新格其名法科条皆述删定梁散骑常侍陆晏子沈警来聘以述兼通直郎使梁还迁世宗大将军府后事中郎监京畿事武定五年除彭城太守当郡督再行东徐州刺史武定七年除廷尉少卿八年兼给事黄门侍郎齐受禅与李奖等八人充大使巡省方俗问民疾苦天保三年除清河太守迁司徒左长史行东都事寻除海州刺史太宁元年征授大理卿河清三年敕与录尚书赵彦深仆射魏收尚书阳休之国子祭酒马敬德等议定律令天统元年迁度支尚书三年转五兵尚书加仪同三司武平元年除南兖州刺史更满还朝除左光禄大夫又除殿中尚书述为法官明解律令议断平允深为时人所称　　封询
按北齐书封述传述弟询字景文魏员外郎武定中永安公开府法曹稍迁尚书起部郎中转三公郎出为东平原郡太守迁定州长史乂除河间郡守入为尚书左丞又为济南太守隋开皇中卒询窥涉经史清素自持历官皆有干局才具治郡甚着声绩民吏敬而爱之　　封子绘
按北齐书封隆之传隆之子子绘字仲藻小名搔性和理有器局释褐秘书郎中尔朱兆之害魏庄帝也与父隆之举义信都奉使诣高祖至信都召署开府主簿仍典书记中兴元年转大丞相主簿加伏波将军从高祖征尔朱兆及平中山军还除通直常侍左将军领中书舍人太昌中加征南将军金紫光禄大夫孝静初兼给事黄门侍郎持节出使观省风俗问人疾苦还赴晋阳从高祖征夏州二年除卫将军平阳太守寻加散骑常侍兴和初征补大行台吏部郎中武定四年高祖病笃引入内室面受密旨衔命山东安抚州郡世宗以为渤海太守天保二年除太尉长史三年行南青州事四年坐事免六年行南兖州事寻除持节海州刺史不行七年改授合州刺史九年转郑州刺史征为司徒左长史行魏尹事干明初转大司农大宁二年迁都官尚书转祠部尚书河清三年卒年五十谥曰简　　封子绣
按北齐书封隆之传隆之子子绣武平中渤海太守霍州刺史陈将吴明彻侵略淮南子绣城陷被送扬州齐亡后逃归隋开皇初终于通州刺史　　封孝琬
按北齐书封隆之传隆之弟子孝琬字士蒨七岁而孤为隆之所鞠养慈爱甚笃年十六本州辟主簿魏永熙二年隆之启以父爵富城子授焉三年释褐开府参军事天平中轻车将军司徒主簿武定中显祖开府主簿迁从事中郎将领东宫洗马天保二年卒时年三十六帝闻而叹惜焉　　封孝琰
按北齐书封隆之传隆之弟子孝琰字士光少修饰学尚有风仪年十六辟州主簿释褐秘书郎天保元年为太子舍人出入东宫甚有令望干明初为中书舍人皇建初司空掾秘书丞散骑常侍为聘陈使主天统三年除并省吏部郎中和士开谮之从是沉废士开死后为通直散骑常侍诏为聘周使副祖珽辅政奏令入文林馆撰御览寻以本官兼尚书左丞与崔季舒等以正谏同死时年五十一子开府行参军君确君静等二人徙北边少子君严君赞下蚕室南安之败君确二人皆坐死　　封元
按北齐书封述传述子元武平末太子舍人
　　封宝盖
按北齐书封隆之传隆之子子绘子绘子宝盖武平末通直常侍　　唐
　　封伦
按唐书封伦传伦字德彝以字显观州蓨人年方少舅卢思道曰是儿识略过人当自致卿相隋开皇末江南乱杨素讨之署伦行军记室以从妹妻之素营仁寿宫表为土工监素每抚其床曰封郎终当据此荐之帝擢内史舍人宇文化及乱署为内史令及化及死来降以秘策干帝帝悦更拜内史舍人迁侍郎兼内史令秦王讨王世充命伦参谋军事贼平封平原县公判天策府司马寻检校吏部尚书进封赵国公徙密国太宗立拜尚书左仆射贞观元年卒赠司空谥曰明十七年治书侍御史唐临追劾奸状改谥为缪　　封言道
按唐书封伦传伦子言道尚淮南长公主官至宋州刺史　　封常清
按唐书封常清传常清蒲州猗氏人外祖教之读书多所该究然孤贫年三十未有名夫蒙灵&#为四镇节度使以高仙芝为都知兵马使尝出军奏傔从三十余人常清慨然投牒请预会达奚诸部叛灵&#使仙芝追蹑禽馘略尽常清于幕下潜作捷布仙芝取读用之军还判官刘眺独孤峻争问向捷布谁作者答曰吾傔封常清也眺等惊进揖常清坐与语异之遂知名以功授迭州戍主仍为判官仙芝代灵&#为安西节度使常清以从战有劳擢庆王府录事参军事为节度判官仙芝征讨常知后务仙芝节度河西复请为判官久之擢安西副大都护安西四镇节度副大使知节度事未几改北庭都护持节伊西节度使天宝末入朝而安禄山反天子以常清为范阳节度副大使募兵六万人断河阳桥以守贼大军至常清不能御退守潼关败书闻帝削常清官使白衣隶仙芝军效力及边令诚以诏书至示之常清乃死　　封敖按唐书封敖传敖字硕夫其先盖冀州蓨人元和中署进士第江西裴堪辟置其府转右拾遗雅为宰相李德裕所器会昌初以左司员外郎召为翰林学士三迁工部侍郎敖属辞赡敏不为奇涩语切而理胜武宗使作诏书慰边将伤夷者曰伤居尔体痛在朕躬帝善其如意出赐以宫锦刘稹平德裕以定策功进太尉时敖草其制曰谋皆予同言不它惑德裕以能明专任己以成功谓敖曰陆生恨文不迨意如君此等语岂易得邪解所赐玉带赠之未几拜御史中丞与宰相卢商虑囚误纵死&#复为工部侍郎大中中历平卢兴元节度使初郑涯开新路水坏其栈敖更治斜谷道行者告便蓬果贼依鸡山寇三川敖遣副使王贽捕平之加检校吏部尚书还为太常卿卿始视事廷设九部乐敖宴私第为御史所劾徙国子祭酒复拜太常进尚书右仆射然少行检士但高其才故不至宰相卒　　封彦卿
按唐书封敖传敖子彦卿第进士
　　封望卿
按唐书封敖传敖子望卿第进士
　　封特卿
按唐书封敖传敖从子特卿第进士
　　宋
　　封赓
按万姓统谱赓雅州人元佑进士
　　封祥
按万姓统谱祥怀州人大观举人
　　封国宝
按广东通志国宝东莞县人绍兴二十七年乡贡　　封南誉按广东通志南誉南海县人登嘉熙二年进士　　明　　封直
按高苑县志直宣化社人登洪武癸酉榜江都训选御史　　封敏
按武强县志敏洪武丙子举人任南阳府同知　　封益按万姓统谱益洪武中举人任户部侍郎
　　封孜昶
按万姓统谱孜昶江西人永乐进士
　　封库实
按万姓统谱库实陕西人永乐进士
　　封必恭
按安化县志必恭中永乐戊子科举人
　　封术
按济南府志术历城人永乐癸卯科举人官教谕　　封祥按万姓统谱祥四川人宣德进士
　　封绅
按衡州府志绅蓝山人景泰元年庚午科举人　　封玉按蕲州志玉成化间贡士官典簿
　　封建
按略阳县志建弘治间任县丞
　　封尚章
