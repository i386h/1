<!-- { "loadSidebar": true } -->
　　汉
　　齐受
按汉书功臣表受以卒从起留以家车吏入汉以骁骑都尉击项籍得楼烦将用齐丞相封平定侯九年薨谥敬　　齐市人
按汉书功臣表孝文二年平定齐侯市人嗣四年薨　　齐应按汉书功臣表孝文六年平定共侯应嗣四十一年薨亡后　　齐延居
按汉书功臣表元光二年平定康侯延居嗣八年薨　　齐昌按汉书功臣表元康四年平定侯昌嗣二年元鼎六年有罪免　　齐安德
按汉书功臣表元康四年受元孙安平大夫安德诏复家　　齐晋
按郑樵通志汉有光禄大夫齐晋
　　晋
　　齐恭
按郑樵通志晋有齐恭注汉书
　　齐肃
按郑樵通志前凉将军齐肃
　　齐难
按郑樵通志后凉仆射齐难
　　齐从
按后凉录从魏安人也仕光为左卫将军守融明观绍初嗣立纂与弘率壮士攻洪范门从逆问之曰谁也众曰太原公从曰国有大故主上新立太原公行不由道夜入禁城将为乱耶因抽剑直前斫纂中额纂左右擒之纂曰义士也赦之勿杀及即伪位谓从曰卿前斫我一何甚也从泣曰隐王先帝所立陛下虽应天顺时而微心未达此时惟恐陛下不死何谓甚也纂嘉其忠因善遇之　　南齐
　　齐祥
按齐书祥瑞志魏国民齐祥归入灵丘关闻殷然有声仰视之见山侧有紫气如云众鸟回翔其间祥往气所获玺方寸四分兽纽文曰坤维圣帝永昌　　北魏　　齐万年
按续文献通考孟观擒氐人齐万年
　　唐
　　齐澣
按唐书齐澣传澣字洗心定州义丰人少开敏年十四见特进李峤峤称有王佐才中宗在庐陵澣上言请抑诸武迎太子东宫不报及太子还武后召澣宴同明殿谕曰朕母子如初卿豫有力焉方不次待尔澣辞母老不忍远离赏而罢圣历初及进士第以拔萃调蒲州司法参军景云初姚崇取为监察御史开元初姚崇复相用为给事中中书舍人论驳及诰诏皆援准古谊朝廷大政必咨之时号解事舍人马怀素等绪次四库书表澣为副改秘书少监出为汴州刺史以清毅闻吏民颂美中书令张说择丞辖以澣为右李元纮杜暹当国表为吏部侍郎是时开府王毛仲宠甚奏请无不从澣乘间曰小人宠极则奸生不预图且有后患高力士小心谨畏加宦人可备禁中驱使腹心所委何必毛仲哉又言君不密失臣臣不密失身惟陛下密此言帝嘉纳会大理丞麻察坐事出为兴州别驾澣往饯因道谏语察素奸佻遽言状帝怒澣贬高州良德丞久之徙索卢丞郴州长史濠常二州刺史迁润州复徙汴州澣中失势益怅恨素操寖衰更倚力士助得为两道采访使兴利以中天子意裒货财遗谢贵幸纳刘戒女为妾不答其妻李林甫恶其行欲挤而废之会其幕府坐赃事连澣诏矜澣老放归田里天宝初召为太子少詹事留司东都严挺之亦为林甫所废与澣家居杖屦经过不缺日林甫畏之乃用澣为平阳太守离其谋更以黄老清静为治卒年七十二肃宗时赠礼部尚书　　齐敷按唐书齐澣传澣贬高州良德丞其党齐敷郭禀皆流放　　齐抗
按唐书齐澣传澣孙抗字遐举值天宝乱隐会稽寿州刺史张镒辟署幕府吏事闲敏从镒镇江西及以宰相领凤翔奏署监察御史李楚琳乱奔奉天授侍御史迁户部员外郎萧复引为江淮宣慰判官德宗自梁洋还财用大屈盐铁使元琇荐抗材改仓部郎中干盐利俄为水陆运副使护漕江淮给京师历谏议大夫坐小累为处州刺史历苏州徙潭州观察使召为给事中迁河南尹进太常卿以中书侍郎同中书门下平章事抗无远谋大略虽用心至精末乃滋彰苛刻以病乞身罢为太子宾客卒　　齐映
按唐书齐映传映瀛州高阳人举博学宏词补河南府参军事滑亳节度使令狐彰署掌书记彰疾甚引映托后事映因说彰纳节归诸子京师彰从之即以女妻映彰卒军乱映间归东都马燧辟为判官卢杞荐授刑部员外郎又为凤翔张镒判官映练军事论奏数称旨进行军司马会德宗出奉天镒懦缓不知兵部将李楚琳乱映与齐抗请先事诛之镒不用楚琳杀镒映奔奉天授御史中丞徙幸梁道险涩常为帝御擢给事中映为人白&#长大言音鸿爽故帝令侍左右或前马胪传诏旨进中书舍人贞元二年以舍人同中书门下平章事俄改中书侍郎封河间县男与崔造刘滋并辅政始映微时张延赏遇之善及映相而延赏为左仆射数为映画事又为所亲求官映不答延赏恚既复用即劾映非宰相器明年贬夔州刺史徙衡州久之为桂管江西两观察使卒　　齐季若按万姓统谱贞元中陆贽主试试明水赋御沟柳诗季若得与韩愈欧阳詹贾棱陈羽等同榜皆天下孤隽伟杰之士号曰龙虎榜　　宋
　　齐得一
按宋史齐得一传得一密州诸城人幼嗜学及长能读五经善于教授乡里士大夫子弟不远百里皆就之肄业焉晋末皇甫晖为密州防御使得一父为客将及晖叛归淮南屡率众剽劫于故郡民之牛羊犬豕悉取以犒士卒得一之家被掠殆尽后王万敢为防御使性贪暴执乡民十八家责其尝以牛酒馈贼尽杀之而取其资产得一亲属死者十余人唯得一与兄脱身获免明年诣阙上诉朝廷遣使按鞫之得实万敢削官判官胡辄坐死得一乃归乡里布衣蔬食不乐仕进开宝中诏郡国举廉退孝悌之士本郡即以得一应诏至阙策试中选授章丘主簿　　齐廓
按宋史齐廓传廓字公辟越州会稽人举进士第自梧州推官累迁太常博士知审刑详议官知通泰州提点荆湖南路刑狱历三司度支开封府判官出为江淮西南转运使入判盐铁勾院加史馆知荆南府徙明舒湖三州积官光禄卿直秘阁以疾分司南京改秘书监卒　　齐唐
按宋史齐廓传廓弟唐为吉州司理参军博览强记尝举贤良方正对策入等　　齐恢
按宋史齐恢传恢字熙业蒲阴人唐宰相映之裔也第进士历通判陈州提点成都府路刑狱三年徙河东入为户部判官神宗出阁精简宫僚韩琦荐其贤以直昭文馆为颍王府翊善进太子左谕德帝即位拜天章阁待制知通进银台司出知相州召知审官西院纠察在京刑狱卒年六十六帝念旧僚自谏议大夫特赠工部侍郎　　齐之礼
按万姓统谱之礼字亨仲弋阳人元符进士为监察御史天性仁厚与人交久而愈笃本于忠厚廉洁而用以和裕盖天性云　　齐天觉
按万姓统谱天觉青阳人少好学经史子籍靡不淹贯授宜城令改赣州佥判　　金
　　齐鹰扬
按金史齐鹰扬传鹰扬淄州军事判官贞佑初元兵取淄州鹰扬募兵备御城破率众巷战鹰扬创甚被执欲降之鹰扬伺守者稍怠即起夺槊杀数人不屈死赠嘉议大夫淄州刺史　　齐旺
按元史齐荣显传荣显父旺金同知山东西路兵马都总管　　元
　　齐珪
按元史齐秉节传秉节父珪从严实攻归德庐州有功授无棣县尹摄征行千户后兼总管镇枣阳至元三年告老　　齐荣显
按元史齐荣显传荣显字仁卿聊城人幼聪悟总角与群儿戏画地为战陈端坐指挥各就行列九岁代父任为千户佩金符从外舅严实来归屡立战功升权行军万户守宿州堕马伤股不能复从军改提领本路课税又改本路诸军镇抚兼提控经历司从实入朝授东平路总管府参议兼领博州防御使中统元年谒告侍亲闲居十年卒　　齐秉节
按元史齐秉节传秉节字子度滨州蒲台人父珪镇枣阳至元三年告老举秉节自代秉节袭父爵仍镇枣阳五年从伐宋数着战功七年权万户十一年从伯颜至郢十二年败宋贾似道舟师于丁家洲迁武义将军从定太平安庆诸郡十四年授宣武将军十七年授明威将军二十三年移镇饶州二十五年升广威将军二十八年卒子英袭　　齐履谦
按元史齐履谦传履谦字伯恒父义善算术履谦生六岁从父至京师七岁读书一过即能记忆年十一教以推步星历尽晓其法十三从师闻圣贤之学自是以穷理为务至元十六年初立太史局改治新历履谦补星历生新历既成复预修历经历议二十九年授星历教授大德二年迁保章正专历官之政至大三年升授时郎秋官正兼领冬官正事四年仁宗即位嘉尚儒术台臣言履谦有学行可教国学子弟擢国子监丞改授奉直大夫国子司业教养有法未几复以佥太史院事皇庆二年春彗星出东井履谦陈时务八事仁宗为之动容自履谦去国学学制稍为之废延佑元年诏择善教者于是复以履谦为国子司业履谦律己益严教道益张五年出为滨州知州丁母忧不果行至治元年拜太史院使泰定二年以本官奉使宣抚江西福建福建宪司职田每亩岁输米三石民不胜苦履谦命准令输之由是召怨及还京宪司果诬以他事未几诬履谦者皆坐事免履谦始得直复为太史院使天历二年卒至顺三年赠翰林学士资善大夫上护军追封汝南郡公谥文懿　　齐之安按平原县志之安世居本县之东乡寡言操行颇有古文士风为乡里所重至正初以人材贡于朝选任本县知县政尚宽平民怀其惠德泽绵绵代不乏人为平原宦族号东齐氏焉　　齐文郁
按博兴县志文郁至正中任山东宣慰佥事与宣慰使普颜不花同领武事明兵徇益都文郁曰城陷当死但主尚存吾将与宣慰北矣及城陷不花死文郁自经&#葬城外植枣树一株识之枝干北向其孙振以墓近民舍迁葬植榆树二株枝干仍北向人谓忠义之感　　明
　　齐鲁
按河南通志鲁嵩县人洪武初举进士授监察御史性鲠介敢言尝因事进谏击落二齿历迁至都御史　　齐原芳按万姓统谱原芳洪武初郾城县丞元末兵燹城邑丘墟原芳缮城邑修室庐督农事通商贾流民闻风而归者九百余户　　齐勉
按万姓统谱勉洪武初尉氏知县清慎莅职先是双洎河水为患勉筑堤六十余里又康沟河淤塞复疏通之自是尉氏乡邑俱免水患　　齐麟
按山西通志麟五台人洪武乙丑进士官翰林编修历礼部左侍郎首辟文运为理学名臣　　齐仕坤
按万姓统谱仕坤遂宁人洪武末知新河宽仁爱民政清事简秩满致仕朝廷以其守官清白赐俸优养于家　　齐泰
按明外史齐泰传泰溧水人初名德洪武十七年举应天乡试第一明年成进士历礼兵二部主事雷震谨身殿太祖祷郊庙择历官九年无过者陪祀德与焉赐名泰二十八年以兵部郎中擢左侍郎太祖常问泰边将姓名泰历数无遗又问诸图籍出袖中手册以进简要详密太祖大奇之疾大渐召泰受顾命辅皇太孙建文帝素重泰命与黄子澄同参国政寻进尚书时诸王皆尊属拥重兵地嫌势逼遗诏诸王毋奔丧诸王谓泰矫皇考诏间骨肉皆不悦泰尝使燕燕王厚馈泰受而致诸朝请为兵费帝用是益倚重之建文元年朝议削诸藩泰欲先图燕子澄不可燕兵起首以诛泰子澄为名帝方委任泰兵事悉以付之泰请檄天下削燕属籍声罪致讨遂伐燕会燕王上书极诋泰子澄帝乃解二人任以谢燕而阴留之京师俾参密议明年盛庸捷东昌帝喜命二人任职如故夹河之败复解二人官求罢兵燕王进益急寻召泰还未至而京城不守泰走外郡谋兴复时购泰急泰被执赴京不屈死之从兄弟敬宗等皆坐死叔时永阳彦等谪戍子六岁免死给配仁宗时赦还世宗时溧水知县谢廷建中山书院祀泰神宗时知县徐良彦以其裔孙承恩为诸生奉泰祀福王时赠太保谥节愍　　齐政
按山西通志政大同人永乐丁酉举人宣德丙午选为鸿胪序班三年改鸣赞秩满升本寺主簿正统己巳擢寺丞景泰壬申擢右少卿天顺元年擢本寺卿居四年乞致仕　　齐整
按山西通志整代州人宣德间知同州恺悌慈祥民甚宜之　　齐普
