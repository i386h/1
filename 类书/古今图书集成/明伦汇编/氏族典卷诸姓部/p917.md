<!-- { "loadSidebar": true } -->
凌迪知万姓统谱
　　贰姓
贰望出汉东姬姓楚屈瑕将盟贰轸并小国也　秘姓部列传
　　宋
　　秘轸
按万姓统谱轸眉州人绍兴进士
　　明
　　秘心传
按万姓统谱心传故城人万历间郴州知州
　　秘自谦
按山东通志自谦晋州人万历间自莘县调济阳县皆有善政两地父老至今思慕之
　肆姓部列传
　　汉
　　肆敏
按何氏姓苑渔阳太守肆敏

　巷姓绛姓部汇考
凌迪知万姓统谱
　　巷姓
周寺人有巷伯其后以为氏
　　绛姓
晋穆公迁都于绛后以为氏

　示姓部列传
　　明
　　示郁
按万姓统谱郁临潼人洪武初以明经任府同知　　示容按万姓统谱容巩县人宣德中举贤良任周府审理　秘姓部汇考
凌迪知万姓统谱
　　秘姓
秘与秘同天水

　戏姓部列传
　　魏
　　戏志才
按后汉书荀彧传注戏志才筹画士也太祖甚器之早卒
　义姓部列传
　　汉
　　义纵
按汉书义纵传纵河东人少年攻剽为群盗纵有姊以医幸王太后太后问有子兄弟为官者乎姊曰有弟无行不可太后告上上拜为中郎补上党郡中令治敢往举第一迁长陵及长安令直法行治不避贵戚捕太后外孙修成子中上以为能迁河内都尉道不拾遗迁南阳太守吏民重足迁廷尉徙定襄太守后会更五铢钱白金起民为奸乃以纵为右内史纵廉其治效郅都上病久卒起幸甘泉道不治上怒曰纵以我不行此道乎衔之杨可方受告缗纵以为此乱民捕其为可使者天子以为废格沮事弃纵市　　晋　　义歆
按万姓统谱歆上庸都尉
　　唐
　　义潮
按万姓统谱潮宣教郎
　　宋
　　义稹
按万姓统谱稹登进士第
　　义甫
按万姓统谱甫庆历间任高平尹进阶中散大夫以勤敏惠爱著称云　　义太初
按尚友录太初字仲远营道人先以词赋名寻舍去宗濂溪之学登淳熙戊戌进士性行端方周益公杨诚斋朱晦庵赵端明皆与之游屡表其能历典高琼二藩号冰壶有冰壶诗十卷易集注五卷文集二十卷　　明
　　义森
按万姓统谱森道州人天顺中任濮州学正

　利姓部汇考
郑樵通志
　　去声
利氏或言楚公子食采于利后以为氏利今之葭萌也又河南官氏志叱利氏改为利氏望出河南　类姓部汇考
廖用贤尚友录
　　类姓
类见姓苑

　次姓部汇考
郑樵通志
　　以次为氏
次氏次非荆之勇者见吕氏春秋亦作佽汉功臣表有膫侯次公
　懿姓部汇考
郑樵通志
　　以谥为氏
懿氏姜姓风俗通本齐懿公之后

　愧姓部列传
　　汉
　　媿牟
按万姓统谱牟有合同异齐坚白之论

　帅姓部汇考
郑樵通志
　　以官为氏
帅氏音率亦作率状云本姓师氏避晋景帝讳改为帅氏宋有率江
　次姓部列传
　　周
　　次非
按万姓统谱非勇士亦曰佽飞
　　汉
　　次公
按汉书功臣侯表公以匈奴归义王降元鼎四年封膫侯五年坐酎金免　　次延年
按万姓统谱延年见印薮
　　明
　　次益
按万姓统谱益获鹿人宣德中任淅川知县
　　次摅
按万姓统谱摅电白人宣德中广东都司

　愧姓部汇考
凌迪知万姓统谱
　　媿姓
愧见姓苑

　刺姓部列传
　　唐
　　刺正甫
按尚友录正甫撰嘉苏水利志五卷

　帅姓部列传
　　宋
　　帅子连
按奇姓通子连形貌魁奇旅力绝人独住魏夫人观三十年寂无黔爨太平兴国中盛夏尸解有僧绍能于关右见之　　帅扬
按万姓统谱扬南丰人天圣中登第
　　帅江
按万姓统谱江登科
　　帅逢原
按万姓统谱逢原江陵统制官
　　帅范
按万姓统谱范灵石人承父业元佑初进士调岢岚军政兵民感慕后督理江南茶税廉静不扰江南之民图像祀之　　明
　　帅性
按万姓统谱性建昌人洪武进士
　　帅祥
按万姓统谱祥安居人任御史
　　帅用昌
按万姓统谱用昌永乐间南充知县爱民如子蔼然有恺悌慈良之化　　帅中
按万姓统谱中醴陵人举人弘治中任国子监丞　　帅齐按万姓统谱齐昌化人正统十一年贡士
　　帅机
按万姓统谱机临川人隆庆戊辰进士任郎中　　帅兰按万姓统谱兰江陵人隆庆辛未进士给事中　　帅愈着按观城县志愈着六安州吏员

　肆姓部汇考
郑樵通志
　　以名为氏
肆氏风俗通宋大夫肆臣之后姓苑有渔阳太守肆敏
　利姓部列传
　　汉
　　利几
按汉书高帝本纪项羽败利几为陈令降上侯之颍川上至雒阳举通侯籍召之利几恐反上自将兵击破之　　利真源
按尚友录真源得道为真人
　　利干
按郑樵通志汉有利干中山相
　　宋
　　利申
按万姓统谱申字仲通大庾人元丰间游学江都名倾同辈有广陵集庐陵郭劲序之曰其放得于李白其易得于乐天其謇得于聱叟其严得于昌黎之门含英咀华放而不流易而不俚謇而不窒严而不毅如吴镇西博甚有史法此所谓自得其妙也　　利璨
按郑樵通志璨英州人登科
　　利溉
按郑樵通志溉进士
　　利泽
按万姓统谱泽星子人政和进士
　　利养吾
按万姓统谱养吾宣和中知光泽县事
　　利正器
按万姓统谱正器南城人庆元进士
　　利铸
按广东通志铸曲江县人由特科任新会尉
　　利楫
按广东通志楫曲江县人由解试任教授
　　明
　　利观应
按广东通志观应南海县人中洪武己卯举人官训导　　利济川
按广东通志济川博罗县人永乐五年岁贡任同知　　利寅茂按广东通志寅茂东莞县人中永乐癸未进士官教谕　　利用
按广东通志用保昌县人宣德壬子举人任太平知府　　利元善
按广东通志元善番禺县人景泰丙子举人官训导　　利仁按广东通志仁归善县人成化二十二年乡举　　利本坚按万姓统谱本坚广东英德人由监生任在西赣县主簿四川安岳县丞正德七年升任多事之际能爱民节费民赖以安当道荐其抚雕疲已甚之民而能得众膺猖獗累犯之盗而能有功　　利宾
按广东通志宾归善县人嘉靖元年乡举任&#议　　利用亨按广东通志用亨高要县人由乡举任金坛知县　　利元勋按广东通志元勋由韶州府学岁贡任贺县知县　刈姓部列传
　　宋
　　刈怀
按万姓统谱怀宋人

　披姓部列传
　　汉
　　披条
按郑樵通志汉有牂牁太守披条

　懿姓部列传
　　晋
　　懿横
按郑樵通志姚秦有吏部郎懿横

　遂姓部汇考
凌迪知万姓统谱
　　遂姓
遂子爵齐灭之子孙以为氏

　遂姓部列传
　　汉
　　遂湛之
按万姓统谱湛之尚书令

　意姓部列传
　　明
　　意秀
按奇姓通秀瓯宁人成化中河间府献县训导　注姓部汇考
凌迪知万姓统谱
　　注姓
注见姓苑

　自姓部列传
　　汉
　　自为更
按续文献通考汉郎中令自为更
　　元
　　自当
按浙江通志当蒙古人文宗时除浙西肃政廉访使时有以驸马为浙江行省丞相者其宦竖恃公主势坐杭州达鲁花赤治令有司强买民物货不从辄殴之当即逮之械以令众自是丞相府莫敢为民害者　　明　　自勖
按青州府志勖临淄令贵溪举人好学而敏于政讼无停狱从容翰墨有八景诗
　意姓部汇考
郑樵通志
　　去声
意氏见姓苑

　翠姓部汇考
郑樵通志
　　以名为氏
楚
人名

翠氏芈姓急就章有翠鸳鸯其先楚景翠之后因避难以祖名为氏
　刈姓部汇考
凌知迪万姓统谱
　　刈姓
刈见姓苑

　自姓部汇考
凌迪知万姓统谱
　　自姓
自见姓苑

　翠姓部列传
　　汉
　　翠鸳鸯
按万姓统谱鸳鸯蜀人见急就章

　骑姓部列传
　　周
　　骑劫
按史记乐毅传齐田单纵反间于燕燕惠王疑乐毅使骑劫代将而召乐毅田单与骑劫战设诈诳燕军破骑劫
　隶姓部列传
　　汉
　　隶延之
按万姓统谱延之汉人

　侍姓部列传
　　明
　　侍懋
按六合县志懋东二都人洪武二十一年贡历任四川綦江山东堂邑二学教谕河南许州训导　　侍锦
按万姓统谱锦清河人正德中福宁州训导

　姓部汇考
凌迪知万姓统谱
　　姓
与鄪同见直音

　贰姓部列传
　　北魏
　　贰尘
按奇姓通尘后魏平阳太守

　谓姓部汇考
凌迪知万姓统谱
　　谓姓
谓见姓苑唐以前无闻

　四姓部列传
　　周
　　四水
按说苑越饥句践惧四水进谏曰夫饥越之福也吴国甚富其君好名而不思后患若我卑辞重币以籴于吴吴必与我与我则吴可取也越王从之　　宋
　　四象
按万姓统谱象庆元间知汀州

　费姓部汇考
史记
　　夏本纪赞
太史公曰禹为姒姓其后分封用国为姓有费氏　　秦本纪秦之先帝颛顼之苗裔孙曰女修女修织元鸟陨卵女修吞之生子大业大业取少典之子曰女华女华生大费与禹平水土已成帝锡元圭禹受曰非予能成亦大费为辅帝舜曰咨尔费赞禹功其赐尔皂游尔后嗣将大出乃妻之姚姓之玉女大费拜受佐舜调驯鸟兽鸟兽多驯服是为柏翳舜赐姓蠃氏大费生子二人一曰大廉实鸟俗氏二曰若木实费氏其元孙曰费昌子孙或在中国或在夷狄
注
索隐曰若木以王父字为费氏也
王圻续文献通考
　　同姓异派
费氏有二夏禹之后封费邑以邑为氏又费廉氏改为费氏廖用贤尚友录
　　费姓
费江夏羽音

　姓部列传
　　汉
　　修
按万姓统谱修九江太守

　尉姓部列传
　　周
　　尉止
子
尉翩

按左传襄公十年冬十月尉止司臣侯晋堵女父子师仆帅贼以入晨攻执政于西宫之朝杀子驷子国子耳郑伯以如北宫子产攻盗于北宫子蟜帅国人助之杀尉止子师仆盗众尽死侯晋奔晋堵女父司臣尉翩司齐奔宋　　尉缭
按万姓统谱缭尉氏人有贤名魏惠王时着兵书五卷号尉缭子　　北魏
　　尉古真
按魏书尉古真传古真代人登国初从征库莫奚及叱突邻并有功又从平中原以功赐爵束州侯太宗初为鸿飞将军率众讨越勒部大破之泰常三年除定州刺史卒子亿万袭卒子盛袭　　尉太真
按魏书尉古真传古真弟太真太宗初为平南将军相州刺史　　尉诺
按魏书尉古真传太真弟诺少侍太祖以忠谨著称从围中山以功除平东将军赐爵安乐子从讨姚平还拜国部大人太宗初为幽州刺史进爵为侯转宁东将军进爵武陵公诺之在州有惠政民吏追思之世祖时州民张广达等二百余人诣阙请诺复除幽州刺史改邑辽西公延和中卒子观袭爵卒子仑袭　　尉目斤按魏书尉元传元父目斤勇略闻于当时泰常中为前将军从平虎牢颇有军功拜中山太守　　尉眷
按魏书尉古真传古真弟诺诺长子眷忠谨有父风太宗时为大官令迁司卫监太宗幸幽州诏眷辅世祖居守世祖即位命眷与刘库仁等八人分典四部绾奏机要赐爵山桑侯为安北将军从征赫连昌设伏邀击擒昌以功拜宁北将军进爵源阳公都督凉沙河三州诸军事转炖煌镇将高宗时率师北击伊吾克其城大获而还寻拜侍中太尉进爵为王评尚书事和平四年薨谥曰庄　　尉地干
