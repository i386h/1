<!-- { "loadSidebar": true } -->
按唐书田承嗣传承嗣字承嗣平州卢龙人世事卢龙军以豪侠闻隶安禄山麾下破奚契丹累功至武卫将军禄山反与张忠志为贼前驱陷河洛使守颍川郭子仪平东都承嗣以郡降俄而复叛史思明乱承嗣为贼导及朝义败承嗣急乃诣仆固怀恩谢愿备行间怀恩因建白承嗣等分帅河北拜承嗣莫州刺史三迁至贝博沧瀛等州节度使检校太尉又求兼宰相因就加同中书门下平章事封雁门郡王宠其军曰天雄以魏州为大都督府即授长史诏子华尚永乐公主大历八年相卫薛嵩死弟萼求假节牙将裴志清逐萼萼以众归承嗣而帝自用李承昭为相州刺史未至承嗣使人訹吏士反阳言救实袭取之帝乃下诏贬承嗣永州剌史诏河东节度使薛兼训成德李宝臣幽州朱滔昭义李承昭淄青李正己淮西李忠臣永平李勉汴宋田神玉等兵六万掎角进听在所讨执以军法从事承嗣计&#不知所出会天子遣中人劳宝臣不为礼宝臣乃贰与承嗣和十一年帝遣谏议大夫杜亚持节至魏受其降许阖门还京师承嗣逗遛不至其秋复略滑州明年承嗣上书请罪有诏复官爵子弟皆仍故官承嗣盗有贝博魏卫相磁洺七州而未尝北面天子凡再兴师会国威中夺穷而复纵故承嗣得肆奸无怖忌十四年死年七十五赠太保　　田廷玠
按唐书田弘正传弘正父廷玠尚儒学不乐军旅与承嗣为从昆弟仕为平舒丞迁乐寿清池束城河间四县令以治称迁沧州刺史李宝臣朱滔与承嗣不协合兵围沧州廷玠固守连年食虽尽无叛者朝廷嘉其节徙相州承嗣盗磁相廷玠无所回染及悦代立忌廷玠之正召为节度副使廷玠遂称疾不出　　田悦按唐书田承嗣传承嗣从子悦蚤孤母更嫁平卢戍卒悦随母转侧淄青间承嗣得魏访获之及长剽悍善斗冠军中承嗣爱其才将死顾诸子弱乃命悦知节度事帝因诏悦自中军兵马使府左司马擢留后俄检校工部尚书为节度使悦始招致贤才开馆宇外示恭顺阴济其奸德宗立不假借方镇诸藩帅惧悦遂合谋同叛国号魏僭称魏王以府为大名府署子为府留后会朱泚乱帝出奉天赦罪复官爵拜悦检校尚书右仆射封济阳郡王悦阻兵凡四年狂愎少谋亟战数北士苦之且厌兵从弟绪与族人语曰仆射妄起兵几赤吾族乃与左右逾垣入手刺悦悦死年三十四　　田绪
按唐书田承嗣传绪字绪承嗣第六子悦于饮食衣服俭啬有节绪常苦不足颇怨望故作难悦既死众乃共推绪为留后遣使者听命天子诏即拜绪节度使贞元元年以嘉诚公主降绪拜驸马都尉累迁检校尚书左仆射常山郡王又徙王雁门加同中书门下平章事暴疾卒年三十三赠司空少子季安嗣　　田缙按唐书田承嗣传承嗣子缙字云长贞元十年入朝授左骁卫将军封扶风郡公元和中拜夏绥银节度使始开元时置宥州扼寇路久而废缙复城之王师伐蔡缙上橐它牛马助军吐蕃寇丰州缙设伏邀其归俘斩过当入为左卫大将军李听代之听劾缙盗没军粮强取羌人羊马贬衡王傅俄而吐蕃又攻盐州贬房州司马长庆初终左领军卫将军　　田华
按唐书田承嗣传承嗣子华太常少卿尚永乐新都二公主　　田季安
按唐书田承嗣传承嗣子绪绪子季安字夔母微贱公主命为己子宠冠诸兄数岁为左卫胄曹参军节度副使绪死时年十五匿丧观变军中推为留后因授节度使除丧加检校尚书右仆射进位检校司空俄同中书门下平章事季安畏主之严颇循礼法及主薨始自恣会诏中尉吐突承璀以神策兵讨王承宗季安遣大将率兵会王师伐承宗粮饷自办取堂阳以报加太子太保死年三十二赠太尉　　田怀谏
按唐书田承嗣传季安子怀谏幼不能事政决于私奴蒋士则军中怒取田兴为留后所谓田弘正者以怀谏归第季安既葬送怀谏京师授右监门卫将军　　田弘正按唐书田弘正传弘正字安道幼通兵法善骑射承嗣爱之以为必兴吾宗名之曰兴季安时为衙内兵马使同节度副使封沂国公季安侈汰锐杀罚弘正从容规切军中赖之翕然归重季安内忌出为临清镇将欲因罪诛之弘正阳痹痼卧家不出乃免季安死子怀谏袭节度召还旧职怀谏委政于家奴蒋士则措置不平众怒咸曰兵马使吾帅也牙兵即诣其家迎之弘正拒不纳众哗于门弘正度不免遂到府杀士则及支党十余人于是图魏博相卫贝澶之地籍其入以献不敢署僚属而待王官宪宗美其诚诏检校工部尚书充魏博节度使王承宗叛诏弘正以全师压境破其众南宫承宗惧归穷于弘正弘正表诸朝以献德棣二州以谢纳二子为质俄而李师道拒命诏弘正进讨贼平以功加检校司徒同中书门下平章事是岁来朝对麟德殿眷劳殊等进兼侍中擢其兄融为太子宾客东都留司穆宗立王承元以成德军请帅帝诏弘正兼中书令为节度使弘正以新与镇人战有父兄怨取魏兵二千自卫入其军时天子赐钱一百万缗不时至军有怨言弘正亲加抚喻乃安仍请留魏兵为纪纲以持众心度支崔倰吝其&#沮却之长庆元年七月归卫卒于魏是月军乱并家属将吏三百余人皆遇害年五十八赠太尉谥忠愍弘正幼孤性忠孝好功名起楼聚书万余卷通春秋左氏与宾属讲论终日客为着沂公史例行于世　　田布
按唐书田弘正传弘正子布字敦礼幼机悟弘正戍临清布知季安且危密白父请以众归朝弘正奇之及得魏使布总亲兵王师诛蔡以军隶严绶蔡平入为左金吾卫将军谏官常论事帝前同列将麾却之布止曰使天子容直臣毋轻进弘正徙成德以布为河阳节度使布所至必省&#将募战卒宽赋劝穑人皆安之长庆初徙泾原弘正遇害魏博节度使李诉病不能军公卿议以魏强而镇弱且魏人素德弘正以布之贤而世其官可以成功穆宗遽召布解缞拜检校工部尚书魏博节度使乘传以行布号泣固辞不听乃与妻子宾客决曰吾不还矣未至魏三十里跣行被发号哭而入居垩室屏节旄凡将士老者兄事之禄奉月百万一不入私门又发家钱十余万缗颁士卒以牙将史宪诚出麾下可任乃委以精锐时中人屡趣战而度支馈饷不继布辄以六州租赋给军而宪诚蓄异志阴欲乘衅又魏军骄惮格战会大雪师寒粮乏军中谤曰他日用兵团粒米尽仰朝廷今六州刮肉与镇冀角死生虽尚书瘠己肥国魏人何罪宪诚得间因以摇乱会有诏分布军合李光颜救深州兵怒不肯东众遂溃皆归宪诚唯中军不动布以中军还魏明日会诸将议事众哗布度众且乱即为书谢帝哭授其从事李石讫乃入至几筵引刀刺心曰上以谢君父下以示三军言讫而绝年三十八赠尚书右仆射谥曰孝　　田群
按唐书田弘正传弘正子群会昌中历蔡州刺史坐赃且抵死兄肇闻之不食卒宰相李德裕奏请赦其死于是武宗诏减死一等　　田牟
按唐书田弘正传弘正子牟宽厚明吏治为神策大将军开成初盐州刺史王宰失羌人之和诏牟代之累迁鄜坊节度使再徙天平三为武宁一为灵武军官至检校尚书左仆射卒　　田鐬
按唐书田弘正传弘正子布布子鐬宣宗时历银州刺史坐以私铠易边马论死宰相崔铉奏布死节于国可贷鐬以劝忠烈故贬为州司马　　田令孜
按唐书田令孜传令孜字仲则蜀人也本陈氏咸通时历小马坊使僖宗即位擢令孜左神策军中尉始帝为王时与令孜同卧起至是以其知书能处事又帝资狂&#故政事一委之令孜知帝不足惮则贩鬻官爵除拜不待旨宰相卢携素事令孜每建白必阿邑倡和初黄巢求广州愿罢兵携欲宠高骈使有功不听贼因又易置关东诸节度贼乘之陷东都令孜急归罪携奉帝西幸诏以令孜为十军十二卫观军容制置左右神策护驾使至成都进左金吾卫上将军兼判四卫事封晋国公贼平帝还王重荣表暴令孜十罪令孜自将讨重荣率邠宁朱玫凤翔李昌符合鄜延灵夏等兵凡三万壁沙苑重荣说太原李克用连和克用上书请诛令孜玫帝和之不从大战沙苑王师败玫走还邠州与昌符皆耻为令孜用还与重荣合神策兵溃还略所过皆尽克用逼京师令孜计穷乃焚坊市劫帝夜启开远门出奔玫畏克用且逼与重荣连章请诛令孜而驻凤翔令孜请帝幸兴元帝不从令孜以兵入寝殿逼帝夜出惧人图己蒙面以行使王建长&#五百清道囊传国玺授之次大散关道险涩帝危及难数矣分军守灵璧亢追兵玫长驱蹑帝帝以阁道毁走他道困甚枕王建膝旦寐觉而饭仅能至兴元玫重荣表诛令孜安慰群臣诏以令孜为剑南监军使留不去重荣请幸河中令孜沮而止玫乃奉嗣襄王熅即伪位玫败帝乃得还京师始帝入蜀寿王至斜谷不能进令孜扶王强之行王耻之及帝病中外属寿王令孜入候帝曰陛下记臣否帝直视不能语令孜自署剑南监军使阅拱宸奉銮军自卫昼夜驰入城固表解官求医药诏可俄削官爵长流儋州王即位是为昭宗杨复恭代为观军容使出王建为壁州刺史建取利州自署防御使因略定阆邛蜀黎雅等州诏即置永平军拜建节度使令孜谋与建连衡亢朝廷建怒囚令孜李茂贞上书雪其罪诏为湖南监军凡二岁与敬瑄同日死临刑裂帛为组授行刑者曰吾尝位十军容杀我庸有礼因教缢人法既死而色不变干宁中诏复官爵　　田頵按唐书田頵传頵字德臣庐州合肥人略通书传沉果有大志与杨行密同里约为兄弟应州募屯边迁主将行密据庐州頵谋为多表頵为马步军都虞候署行军副使宁国军节度使累迁检校太保同中书门下平章事頵求池歙为属州行密不许頵始内怨行密于是大募兵与安仁义连和攻升州兵败为乱兵所杀年四十六传首至淮南行密泣下葬以庶人礼　　田洄
按万姓统谱洄渝州刺史能尽平剧贼诚信廉洁罢任之日其家甚贫　　田志亨
按尚友录志亨蠡吾人号通真子父母亡负土筑墓一日舍妻子为黄冠师卜居唐县之磨岩坐柏树下一磨石日丐食村落暮宿石上每有猛兽巨蛇直前皆俯首而退里人异之为创观居焉寿八十终　　田鸾按陕西通志鸾名柏叶仙人入华山见黄冠祈请隐诀黄冠指柏树示之云此即长生药也鸾取柏叶曝干为末服之初病热疮后浴以温水光彩鲜明自此绝&#尸解　　田宗侃
按十国春秋前蜀王宗侃本姓田雅州人高祖假子也高祖入西川时宗侃从与俱西先登略陈已而救梓州破杨守厚七寨表迁雅州刺史从攻彭州用军士王先成言白行七事居数年攻拔利州执斩刺史李继颙未几充决云都知兵马使俄领应援关陕都指挥使进取渝州降其刺史牟崇厚已又转龙台镇使会兵讨杜从法有功天复七年进秩太保兼侍中武成初拜兼中书令永平元年高祖与岐交恶宗侃请效力行间即命为北路行营都统是役也步骑十二万人旌旗&#亘数百里及青泥岭之战宗侃兵大败退保安远军高祖召责之曰汝今又狂率岂不畏赫雷乎赫雷高祖刀名也宗侃惧遂无功而还后主嗣立封乐安王加尚父已又进号魏王卒　　后晋
　　田武
按宋史田仁朗传仁朗父武晋昭义军节度使　　后汉　　田令方
按宋史田钦祚传钦祚父令方汉虢州团练使帐下伶人靖边庭妻有美色令方私之边庭不胜忿会陕西三叛连衡关辅间人情大扰边庭率其徒数人夜缒人州廨害令方因掠郡民投赵思绾至潼关与守关使者战遂败散　　后周
　　田淳
