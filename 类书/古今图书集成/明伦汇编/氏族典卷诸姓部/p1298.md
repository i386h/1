<!-- { "loadSidebar": true } -->
按金史太祖本纪收国元年十二月上遣迪古乃银&#可镇达鲁古　　迪古补
按金史太宗本纪天会六年正月迪古补败宋将赵子昉兵
　伯成姓部列传
　　陶唐
　　伯成子高
按庄子天地篇尧治天下伯成子高立为诸侯尧授舜舜授禹伯成子高辞为诸侯而耕禹趋就下风立而问焉子高曰子赏罚而民且不仁德自此衰刑自此立后世之乱自此始矣夫子阖行耶无落吾事俋俋乎耕而不顾
　白狄姓伯夫姓白冥姓白马姓白象姓白鹿姓白　石姓伯宗姓不第姓石弟姓石牛姓伯有姓部汇　考凌迪知万姓统谱
　　白狄姓
白狄狄之别种故河西部有白狄部
　　伯夫姓
伯夫见姓苑
　　白冥姓
白冥史记秦嬴姓有白冥氏
　　白马姓
白马风俗通微子乘白马朝周
　　白象姓
白象风俗通白象先生古隐者
　　白鹿姓
白鹿风俗通白鹿先生古贤人著书
　　白石姓
白石神仙传曰白石生中黄大夫弟子
　　伯宗姓
伯宗世本晋孙伯起生伯宗因氏焉
　　不第姓
不第子姓潜夫论宋有不第氏
　　石弟姓
石弟子姓潜夫论宋石弟之后
　　石牛姓
石牛见姓苑
　　伯有姓
伯有姬姓郑穆公元孙良霄字伯有之后

　麦丘姓部列传
　　周
　　麦丘老
按万姓统谱老齐桓公时贤人

　伯昏姓部列传
　　周
　　伯昏无人
按庄子德充符篇申屠嘉兀者也而与郑子产同师于伯昏无人　　伯昏瞀人
按庄子列御寇篇列御寇之齐中道而反遇伯昏瞀人
　栎阳姓部汇考
凌迪知万姓统谱
　　栎阳姓
栎阳风俗通汉景丹封栎阳侯曾孙避乱陇西因封为氏
　赤盏姓部列传
　　金
　　赤盏晖
按金史赤盏晖传晖字仲明其先附于辽居张皇堡故尝以张为氏后家莱州晖体貌雄伟慷慨有志略少游乡校辽季以破贼功授礼宾副使天辅六年降有功授洺州刺史宗望伐宋晖力战加桂州管内观察使因留抚河间从攻寿春归德及渡淮为先锋遇重敌于秀州苏州皆击败之还迁归德军节度使宋州旧无学晖为营建学舍劝督生徒肄业者复其身人劝趋之属县民家奴王夔者尝业进士晖以钱五十万赎之使卒其业夔后至显官密州吏庞乙卒于官其孤贫不克葬晖为营治葬事且资给其家天德二年迁南京留守寻改河南路统军使拜尚书右丞封河内郡王岁余拜平章政事封戴王正隆降王爵为枢密副使寻除大兴尹封荣国公薨年六十五大定间谥曰武康子师直登进士第　　赤盏胡速鲁改
按金史世宗本纪大定二年十月丹州刺史赤盏胡速鲁改败宋兵于德顺州　　赤盏实理哥相
按金史章宗本纪明昌五年二月命户部主事赤盏实理哥相视北边营屯经画长久之计　　赤盏合喜
按金史赤盏合喜传合喜性刚愎好自用朝廷以其有才干任之宣宗时累迁兰州刺史提控军马贞佑四年十一月夏人四万余骑围定西辇致攻具将取其城合喜及杨干烈等率兵鏖战走之斩首二千级俘数十人获马八百余匹器械称是余悉遁去兴定元年正月以屡败夏人遥授同知临洮府事四年四月夏人犯边合喜讨之师次鹿儿原遇夏兵千人遣提控乌古论世鲜率偏师败之都统王定亦破其众一千五百于新泉城九月夏人攻巩州合喜遣兵击之一日十余战夏人退据南冈遣精兵三万傅城又击走之夏人焚其攻具拔栅而去合喜已先伏甲要地邀之复率众蹑其后斩首甚众十月以功遥授平西军节度使哀宗即位拜参知政事权枢密副使正大九年正月两省军溃于三峰山北兵进薄京师立攻具主兵者以议和之故不敢与战但于城上坐视而已令守西北隅其地受攻最急而合喜当之语言失措面无人色四月罢攻以尚书省兼枢密院事合喜罢枢密合喜既失兵柄意殊不乐天兴元年七月权参知政事思烈恒山公武仙合军自汝州入援诏以合喜为枢密使统京城军万五千应之且命赛不为之助八月己酉朔驻于近郊候益兵乃进屯中牟古城凡三日闻思烈军溃即夜弃辎重驰还黎明至郑门聚军乃入言者谓合喜始则抗命不出中则逗遛不进终则弃军先遁委弃军资不可胜计不斩之无以谢天下上贷其死免为庶人会大将速不遣人招之合喜既治装欲行崔立邀至省酌酒饯送适一人传哀宗语以谕合喜反正立怒斩之　　赤盏尉忻
按金史赤盏尉忻传尉忻字大用上京人袭其父谋克不愿就中明昌五年策论进士第后选为尚书省令史吏部主事监察御史迁镇南军节度副使息州刺史元光二年正月召为户部侍郎未几权参知政事二月为户部尚书权职如故三月拜参知政事正大元年五月拜尚书右丞哀宗欲修宫室尉忻极谏至以卧薪尝胆为言上悚然从之五年致仕居汴中崔立之变自缢而死时年六十三一子名董七没于兵间弟秉甫字正之　　元
　　赤盏显忠
按鱼台县志显忠字遂良为济宁录事判官抚民以诚得首所隐官舍二千七百余间创养济院以舍无告民归之增户口一千有奇继为江南行台令史转闽省廉访司经历录囚一千三百平反者一百五十人转处州松阳县尹时浙东盐法坏部使者议置检校所以平之选任显忠乃检校盐五十万引掣其羡易钞四万五千贯输之官清能声愈着成宗大德元年授奉训大夫江浙行省都事赞画优长政事毕举武宗至大元年晋奉议大夫同知南剑路总管府事升同知两浙都转运盐使三年转运盐一百五十三万引决囚徒二千五十七人平反者二百五十有五盐法大行国用以济仁宗延佑二年以恩晋中顺大夫济宁郡伯
　籍丘姓部列传
　　周
　　籍丘子鉏
按左传定公八年春王正月公侵齐门于阳州士皆坐列曰颜高之弓六钧皆取而传观之阳州人出颜高夺人弱弓籍丘子鉏击之与一人俱毙偃且射子鉏中颊殪
　北宫姓部列传
　　周
　　北宫括
按左传成公十七年春王正月卫北宫括救晋侵郑至于高氏　　北宫佗
按左传襄公三十一年十二月北宫文子相卫襄公以如楚宋之盟故也注
文子北宫佗也
　　北宫喜
按左传昭公二十年卫齐豹北宫喜褚师圃公子朝作乱公闻乱载宝以出齐氏之宰渠子召北宫子北宫氏之宰不与闻谋杀渠子遂伐齐氏灭之丁巳晦公入与北宫喜盟于彭水之上赐北宫喜谥曰贞子注未死而赐谥
　　北宫结
按左传定公七年秋齐侯郑伯盟于咸征会于卫卫侯欲叛晋诸大夫不可使北宫结如齐而私于齐侯曰执结以侵我齐侯从之乃盟于琐　　北宫奢
按庄子山木篇北宫奢为卫灵公赋敛以为钟为坛乎郭门之外三月而成上下之县　　北宫锜
按人物考北宫姓锜名卫人尝问于孟子曰周室班爵禄也如之何孟子曰其详不可得闻也然而轲也尝闻其略也　　北宫黝
按人物考北宫姓黝名
　　汉
　　北宫伯子
按史记佞幸传孝文时中宠臣宦者则赵同北宫伯子北宫伯子以爱人长者而赵同以星气幸　　后汉
　　北宫伯玉
按后汉书灵帝本纪中平元年十一月湟中义从北宫伯玉与先零羌叛二年三月寇三辅十一月张温破北宫伯玉于美阳　　晋
　　北宫纯
按晋书张轨传王弥逼洛阳轨遣将军张斐北宫纯等率精骑五千来卫京都京都陷北宫纯降刘聪　白侯姓部汇考
郑樵通志
　　以国爵为氏
白侯氏白楚邑也白旧侯国楚人取而邑之后汉尚书郎白侯携吴志白侯子张
　伯州姓部列传
　　周
　　伯州&#
按万姓统谱&#楚平王时臣

　墨夷姓部汇考
郑樵通志
　　复姓
墨夷氏风俗通宋大夫墨夷须墨夷&#

　石盏姓部列传
　　金
　　石盏合喜
按金史宣宗本纪贞佑四年十一月元帅右都监完颜赛不来献其提控石盏合喜杨干烈等大败夏人于定西之捷命行省视其功赏之　　石盏畏忻
按金史宣宗本纪元光二年三月以户部尚书石盏畏忻为参知政事兼修国史　　石盏女鲁欢
按金史石盏女鲁欢传女鲁欢本名十六兴定二年以河南路统军使为元帅右都监行平凉元帅府事迁昌武军节度使正大九年二月以行枢密院事守归德乙丑大元将忒木率真定信安大名东平益都诸军来攻不能下哀宗次黄陵冈遣奉职&#甲撘失不奉职权奉御粘合斜烈来归德征粮女鲁欢遣侍郎世达治中王元庆权郎中仪封从宜完颜胡土权元帅护送载粮千五百石达蒲城东二十里六军给粮尽因留船不听归且命张布为幄上遂用此舟以济及上来归德官奴为乱驱知府女鲁欢杀之后其侄大安入蔡上言求湔雪上复其官
　即墨姓部列传
　　汉
　　即墨成
按汉书儒林传齐即墨成至城阳相
注
师古曰姓即
墨名成

　石抹姓部列传
　　金
　　石抹卞
按金史石抹卞传卞本名阿鲁古列五代祖王五辽驸马都尉父五斤为群牧使从睿宗秋山卞年十三已能射连获二鹿睿宗奇之赐以良马及金吐鹘天会末宗弼为右监军召卞隶帐下与宋人战于颍州汉军少却卞身被七创率勇士十余骑奋击败之除河间少尹察廉升遂州刺史改寿州再改唐州起复唐州刺史海陵伐宋卞为武毅军都督总管由别道进遇宋伏兵数百人以三百骑击败之遂下信阳军及罗山县至奖州宋守将弃城遁因取其城顷之军士皆欲逃归阑子山猛安结汉军三猛安谋克劫卞还舍于奖水之曲卞乃阴约汉军将吏乘夜掩杀阑子山猛安复将其军大定二年除郑州防御使以本官领行军万户伐宋迁武胜军节度使宋人请和明年有水牛数百头自淮南走入州境僚佐欲收之充官用卞不听复驱过淮还之迁河南尹转西南路招讨使改大名尹大名多盗而城郭不完卞请修大名城奏可城郭完葺盗贼不得发徙临洮尹卒官年六十三　　石抹荣
按金史石抹荣传荣字昌祖七世祖仕辽封顺国王辽主奔天德荣父惕益挺身赴之是时荣方六岁母忽工特满携之流离道路宗室神谷得之纳为次室荣就养于神谷家惕益既见辽主委以军事军败被执后从伐宋卒于军中荣年长事秦王宗翰居幕府天眷二年充护卫熙宗宴饮命胙王元与荣角力荣胜之连仆力士六七人熙宗亲饮之酒赐以金币迁宿直将军天德初除开远军节度使入谢不觉泣下海陵问其故对曰老母在神谷家违去膝下是以感泣乃诏其母与之俱行仍赐钱万贯改天德尹徙泰宁军再除延安东平尹海陵南征为神果军都总管留驻泗州以遏逋卒大定初还镇东平与户部尚书梁銶按治山东盗贼二年以本官充山东东西大名等路都统有疾改太原尹徙益都尹丁母忧起复为签书枢密院事北京东京留守陕西路统军使南京西京留守坐高贾卖私物抑贾买民物荣与娄室削两阶解职久之荣除临潢尹改临洮尹卒年六十三　　石抹靳家奴按金史石抹荣传荣与河南尹娄室陕州防御使石抹靳家奴皆坐高贾卖私物抑贾买民物得罪靳家奴前为单州刺史廉察官行郡乃劫制民使作虚誉用是得迁同知太原尹复多取民利及为陕州尚书省奏其事法当解职削阶上以靳家奴鼓虚声以诳朝廷不可恕特诏除名　　石抹&#突剌
按金史世宗本纪大定二年二月嵩州刺史石抹&#突剌等败宋兵于寿安县　　石抹移迭
按金史世宗本纪大定二年二月以上初即位遣辽阳主簿石抹移迭招契丹叛人为白彦敬纥石烈志宁所害赠镇国上将军　　石抹阿没剌
