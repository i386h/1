<!-- { "loadSidebar": true } -->
按济南府志尚章泰安人嘉靖壬午科解元
　　封尚珍
按济南府志尚珍泰安人嘉靖年贡生官同知　　封汝辅按珙县志汝辅嘉靖间辉县教谕
　　封学
按东莞县志学由岁贡嘉靖间任高淳县训导　　封源洁按顺天府志源洁万历间由岁贡任许州判官廉洁律己平易近民　　封胜
按邵阳县志胜岁贡生任主簿
　　封奎
按陕西通志奎岐山庠生亲死庐墓三年客有失金五镒者还之院司奖以孝义可风

　雍姓部列传
　　周
　　雍纠
按左传桓公十五年祭仲专郑伯患之使其婿雍纠杀之将享诸郊雍姬知之谓其母曰父与夫孰亲其母曰人尽夫也父一而已胡可比也遂告祭仲曰雍氏舍其室而将享子于郊吾惑之以告祭仲杀雍纠尸诸周氏之汪公载以出曰谋及妇人宜其死也　　雍廪按左传庄公八年初公孙无知虐于雍廪九年春雍廪杀无知注
雍廪齐人夫
　　雍巫
按左传僖公十七年齐侯好内多内宠内嬖如夫人者六人长卫姬生武孟雍巫有宠于卫共姬因寺人貂以荐羞于公亦有宠公许之立武孟冬十月乙亥齐桓公卒易牙入与寺人貂因内宠以杀群吏而立公子无亏注
雍巫雍人名巫即易牙
　　雍渠
按史记孔子世家孔子居卫灵公与夫人同车宦者雍渠参乘出使孔子为次乘招摇市过之孔子丑之去卫　　雍子
按左传襄公二十六年楚雍子奔晋晋人以为谋主　　雍鉏按左传襄公二十六年卫人侵戚东鄙雍鉏获殖绰　　汉　　雍齿
按汉书功臣表齿以赵将前三年从定诸侯功封汁防侯齿故沛豪有力与上有隙故晚从九年薨谥肃汁音什防音方

　　雍巨鹿
按汉书功臣表孝惠二年汁防荒侯巨鹿嗣三十八年薨　　雍野
按汉书功臣表孝景三年汁防侯野嗣十年薨　　雍桓按汉书功臣表汁防终侯桓嗣不得年元鼎五年坐酎金免　　雍章
按汉书功臣表元康四年雍齿元孙长安上造章诏复家　　雍乐成
按汉书货殖传掘冢搏揜犯奸成富雍乐成之徒　　唐　　雍无逸
按万姓统谱无逸大历中为龙州别驾吐蕃入寇无逸夜泊其城破之以功封什邡县男　　雍
按唐诗纪事陶字国钧成都人太和八年第进士大中间自国子毛诗博士出为简州刺史　　雍裕之
按万姓统谱裕之成都人诗人
　　宋
　　雍钧
按尚友录钧南充人中治平进士为御史台主簿时章惇用事朝士满门钧独不往惇怒出钧知蓬州　　雍公说按万姓统谱公说治平进士
　　雍明远
按万姓统谱明远阆中人元丰进士
　　雍玑
按万姓统谱玑元丰进士阆中人
　　雍存
按尚友录存全椒人隐居不仕以文史自娱居城南号南郭先生钱公辅游山诗每从南郭先生到谓存也绍圣初曾肇为守尝与为文字交　　雍冲
按万姓统谱冲洋州人太学生方绍圣中大臣变更元佑时事冲上书数其罪乞斩之有旨移兴元其后张浚试吏兴元以冲为友焉　　雍钺
按万姓统谱钺崇宁进士阆中人
　　雍孝闻
按尚友录孝闻蜀人崇宁间廷对力诋时政授右列卒不仕政和末变姓名为道人入内说法徽宗谓其得林灵素之半因赐姓木更名广莫竟不知其为孝闻也尝自咏云百万人中隐一身浑如勺水在沧溟独醒虽负贤人酒天阔难寻处士星照影自怜湖水碧高吟赢得蜀山青城南老树如相问不枉翻空过洞庭　　雍观复
按万姓统谱观复利州人大观登科
　　雍舟卿
按郑樵通志舟卿政和登科闾州人
　　雍源
按郑樵通志源政和登科闾州人
　　雍垣
按郑樵通志垣政和登科郑州人
　　雍锜
按万姓统谱锜四川蓬州人宣和进士
　　雍逖
按万姓统谱逖四川蓬州人宣和进士
　　雍禔
按万姓统谱禔四川蓬州人宣和进士
　　雍之奇
按万姓统谱之奇大足令鲜于学士赠以诗乡关素号贤夫子士论今推圣长官　　雍沿
按万姓统谱沿营山人举进士有诗名
　　雍朝瑛
按万姓统谱朝瑛绍兴进士普州人
　　雍繁孙
按万姓统谱繁孙龙州人绍定四年进士修文昌宫题名　　元
　　雍居敬
按万姓统谱居敬广东宣慰使
　　明
　　雍清
按万姓统谱清清水人洪武初任行人司行人　　雍言按安乡县志言高田村人洪武中岁贡任县丞　　雍熙按江宁县志熙景泰年举人任知州
　　雍泰
按明外史雍泰传泰字世隆咸宁人成化五年进士除吴县知县太湖涨没田千顷泰作堤为民利称雍公堤召为御史巡盐两淮丁无妻者泰为婚匹出知凤阳府父忧去服阕起知南阳余子俊督师荐为大同兵备副使擢山西按察使太原知府尹珍涂遇弗避泰召而数之珍有违言泰竟笞珍被诉于朝且告泰非罪杖人死孝宗怒逮下狱会赦降湖广参议弘治四年转浙江右布政使复以母忧去十二年起右副都御史巡抚宣府参将王杰有罪泰劾之下泰逮问又请按千户八人帝以泰屡抑武臣方诏都察院行勘而参将李稽奏泰凌虐帝怒遣给事中徐仁偕锦衣千户往按杰复使人走登闻鼓下讼泰妄逮将校至八十六人并及其婿纳赂事法司核上褫为民武宗立给事中潘铎等荐泰有敢死之节克乱之才起泰南京右副都御史提督操江固辞不赴正德三年擢南京户部尚书太监刘瑾泰乡人也怒泰不与通甫四日即令致仕泰归居韦曲别墅不入城市瑾诛复官致仕年八十卒天启中追谥端惠　　雍廷鲤
按莆田县志廷鲤正德己卯武举嘉靖癸卯再捷　　雍澜按莆田县志澜字斯道嘉靖壬辰进士授户部主事榷税临清不以羡余入私橐擢广东佥事历参议归　　雍世贤按万姓统谱世贤西充人嘉靖举人
　　雍礼
按万姓统谱礼西充人嘉靖举人
　　雍焯
按万姓统谱焯陕西狄道人字暗仲贡士嘉靖中任监察御史巡按山东有风裁　　雍述
按安定县志述四川彰明人嘉靖间任县丞
　　雍逵
按江宁县志逵嘉靖十年贡任训导
　　雍献策
按睢州志献策万历丙子乡荐仕陵川知县
　　雍恭
按清水县志恭字南可万历中拔贡任富川知县县多烟瘴前官避古城寨&#事恭修城邑学宫招集人民复居县治惩盗听讼明断如神乞归后为清邑开泮池筑文峰表营平侯墓　　雍元
按清水县志元天启岁贡任大同府同知清廉狷介归里后课子勉学家范近古　　雍朝相
按陕西通志朝相泾州人家素贫窘事母极孝母疾病弗愈朝相割股和羹进食而愈母殁三年守墓不茹荤岁时追慕哀痛闻者悲之　　雍道登
按慈利县志道登例贡生
　　雍永
按龙溪县志永经历

　封姓部汇考
唐书
　　宰相世系表
封氏出自姜姓炎帝裔孙巨为黄帝师胙土命氏至夏后氏之世封父列为诸侯其地汴州封丘有封父亭即封父所都至周失国子孙为齐大夫遂居渤海蓨县裔孙岌字仲山后汉侍中凉州刺史生咺咺四世孙仁仁孙释晋侍中东裔校尉二子悛悛二子放奕奕燕太尉二子劝孙鉴后魏沧水太守三子琳回滑　封氏宰相一人伦
郑樵通志
　　以国为氏
周异
姓国

封氏姜姓炎帝裔孙巨为黄帝师胙土命氏至夏后氏之世封父列为诸侯今开封府封丘有封父亭即封父所都之地至周失国子孙为齐大夫遂居渤海蓨县裔孙岌后汉侍中凉州刺史后又有贲氏改为封氏魏姓也望出武陵宋元符登科有封赓大观登科有封祥怀州人廖用贤尚友录
　　封姓
封渤海宫音又望出河间武陵

　雍姓部汇考
郑樵通志
　　以国为氏
周同
姓国

雍氏去声旧云河内山阳县按山阳在怀州修武范云山阳有雍城文王第十三子雍伯受封之国其后裔为雍氏又宋有雍氏姞姓也郑有雍纠齐有雍廪雍巫楚有雍子望出京兆平原宋政和登科雍舟卿雍源并闾州人大观雍观复利州人政和雍垣郑州人绍兴雍朝瑛普州人按雍音又音壅广韵俱
云人姓兹故载入平声

　雄姓部汇考
　郑樵通志
　　以名为氏
古
人名

雄氏舜七友雄之后以名为氏
凌迪知万姓统谱
　　雄姓
雄望出广陵

　僮姓部列传
　　后汉
　　僮种
按后汉书童恢传恢字汉宗琅邪姑幕人也少仕州郡为吏司徒杨赐辟之复辟公府除不其令青州举尤异迁丹阳太守暴疾而卒注
谢承书童作僮恢作
种
　　僮尹
按风俗通汉交址太守僮尹
　　僮和
按万姓统谱和蓟州刺史能匡俗信民迁武陵太守　　吴　　僮芝
按郑樵通志吴丹阳僮芝自擅庐陵诈言被旨为郡太守

　容姓部汇考
郑樵通志
　　以名为氏
古
人名

容氏帝王纪黄帝臣曰容成造历舜八恺有仲容何承天姓苑云礼记容居吴人也望出炖煌凌迪知万姓统谱
　　容姓
容炖煌宫音春秋南容氏之后以王父氏为姓
　同姓部列传
　　元
　　仝文瑞
按睢宁县志文瑞元时任兵部尚书镇潼关有功晋秩元帅挂印　　明
　　同希颜
按万姓统谱希颜洧川人洪武举人
　　仝兟
按泛水县志兟永乐举人由部郎历任交址布政使恩威兼济没后土人奉以为神　　仝宇
按万姓统谱宇泰州人洪熙举人
　　仝肜
按万姓统谱肜褒城人宣德举人任教谕
　　仝清
按明外史同寅传寅父清官锦衣百户
　　仝寅
按明外史同寅传寅字景明安邑人生十二岁而瞽乃从师学京房术为占祸福多奇中父清游大同之行塞上石亨为参将酷信之每事咨焉英宗北狩遣使问还期筮得干之初寅曰大吉四为初之应初潜四跃明年岁在午其干庚午跃候也庚更新也龙岁一跃秋潜秋跃明年仲秋驾必复但繇勿用应在渊还而复必失位然象龙也数九也四近五跃近飞龙在丑丑曰赤奋若复在午午色赤午奋于丑若顺也天顺之也其于丁象大明也位于南方火也寅其生午其王壬其合也至岁丁丑月寅日午合于壬帝其复辟乎已而悉验石亨入督京营挟与偕及也先逼都城城中人恟惧或请筮之寅曰彼骄我盛战必胜寇果败去明年也先请遣使迎上皇廷臣疑其诈寅力言于亨曰彼顺天仗义我中国反失奉迎礼宁不贻笑外蕃亨乃与于谦决计上皇果还景泰三年锦衣指挥卢忠告变外议汹汹忠一日屏人请筮寅叱之曰是兆大凶死不足赎已而忠果伏诛英宗复辟将官寅寅固辞命赐金钱金卮诸物其父官指挥佥事将赴徐州英宗虑寅偕行乃授锦衣百户留京师寅见石亨势盛每因筮戒以持满之道亨不能用卒及于祸寅以筮游公卿贵人间莫不信重之然无一语及私年几九十乃卒　　仝敬
按睢宁县志敬天性纯笃幼孤不事诗书其行义多与古人合及长经史皆通远迩称为广文先生成化间有司屡荐举以疾辞乡评重之　　同进
按海丰县志进字志学成化丙午举人任山西清源县知县　　同蓥
按万姓统谱蓥安邑人弘治间举人
　　仝文
按泾阳县志文正德间岁贡
　　同锦
按汝州志锦正德岁贡宁夏右卫知事
　　同宠
按万姓统谱宠嘉靖间真定府通判
　　仝魁中
按肥乡县志魁中嘉靖壬戌武进士官至黄花镇守备　　同鲁
按畿辅通志鲁山西人由太学嘉靖间任良乡主簿　　同宝按郯城县志宝河南洧川县人由岁贡嘉靖年任训导　　仝祉
按睢宁县志祉号西廓嘉靖时判湖州府正直廉明上官交荐归之日士民遮道洒泣留衣履藏于官廨者七碑石纪其事者三茅坤作碑云洁身如处子守官如力家爱民如慈母之乳子　　同佑
