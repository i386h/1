<!-- { "loadSidebar": true } -->
按五代史赵在礼传在礼字干臣涿州人也少事刘仁恭为军校其后奔晋庄宗时为效节指挥使将魏兵戍瓦桥关还至贝州军士皇甫晖作乱推在礼在礼遂反自贝州还攻魏自称兵马留后庄宗遣元行钦讨之不克乃遣明宗代行钦明宗至邺军变因入城与在礼合明宗即位拜邺都留守求徙镇横海历镇泰宁归德晋昌所至邸店罗列积赀巨万晋出帝时以在礼为北面行营马步军都虞候以击契丹晋亡契丹入汴在礼遇拽剌等拜于马首拽剌共侵辱之诛责货财在礼不胜其愤行至郑州自经而卒　　赵莹按五代史赵莹传莹字元晖华州华阴县人也为人纯厚美风仪晋高祖为节度使常以莹从高祖即位拜翰林学士承旨同中书门下平章事出为晋昌军节度使契丹灭晋莹从出帝北徙周太祖时与契丹通好遣田敏使于契丹遇莹于幽州莹悲不自胜莹子易则易从当其徙而北也与易从俱而易则留事汉官至刑部郎中后莹病将卒告于契丹愿以尸还中国及卒遣易从护其丧南归　　后汉
　　赵思绾
按五代史赵思绾传思绾魏州人也为河中节度使赵赞牙将汉高祖即位徙赞镇永兴赞入朝留思绾兵数百人于永兴高祖遣王景崇至永兴以兵迎回鹘与思绾俱西高祖遣使者召思绾是时侯益来朝思绾以兵从益东归行至永兴遂闭门劫库兵以叛高祖遣郭从义讨之经年莫能下居数月城中食尽乃诣从义乞降拜镇国将军留后趣使就镇思绾迟留不行乃遣人白郭威威命从义图之父子俱斩于市　　后周
　　赵延义
按五代史赵延义传延义字子英秦州人也曾祖省躬通数术避乱于蜀延义仕蜀为司天监蜀亡仕唐为星官契丹灭晋延义至镇州李筠白再荣谋归汉犹豫未决延义假数术赞成之周太祖自魏以兵入京师召延义为太府卿判司天监以疾卒
　浅姓部汇考
凌迪知万姓统谱
　　浅姓
浅见姓苑

　勉姓部列传
　　汉
　　勉昂
按奇姓通昂上郡太守

　赵姓部列传六
　　元
　　赵&#
按元史赵&#传&#云中蔚州人父昆仕金为帅府评事兄珪以万户守飞狐城庚午昆卒珪辇其母如蠡州留&#于飞狐城癸酉太祖南伐先锋至飞狐城&#诣县说降之丁丑太师木华黎驻兵桓州署为百户从攻蠡州相州论功授冀州行军都元帅&#让其兄珪朝廷从之改授&#军民总管迁中山真定二路达鲁花赤中统元年诏立十道宣慰司以&#为顺天宣慰使至元元年转淄莱路总管六年改太原路十二年升燕南道提刑按察使十四年迁河南道十六年致仕明年卒谥襄穆　　赵迪
按元史赵迪传迪真定&#城人幼孤事母孝多力善骑射金末为&#城丞太祖兵至迪率众迎降岁壬午改&#城为永安军以迪同知节度使事壬子岁卒子七人椿龄真定路转运使　　赵天锡
按元史赵天锡传天锡字受之冠氏人金季兵起父林保冠氏有功授冠氏丞俄升为令大安末天锡入粟佐军补修武校尉岁辛巳归行台严实实素知天锡名遂擢隶帐下从征上党以功授冠氏令俄迁元帅左都监甲申授左副元帅同知大名路兵马都总管事戊戌卒　　赵柔
按元史赵柔传柔涞水人有胆略善骑射金末刘伯元等聚众数千闻柔信义共推为长太祖遣兵破紫荆关柔以其众降行省八札奏闻以柔为涿易二州长官迁龙虎卫上将军真定涿等路兵马都元帅卒至顺元年谥庄静曾孙世安江西行省左丞　　赵复
按元史赵复传复字仁甫德安人也太宗乙未岁出师伐宋时姚枢即军中求儒生挂俘籍者辄脱之以归复在其中先是南北道绝载籍不相通至是复以所记程朱所著诸经传注尽录以付枢惟中闻复论议嗜其学乃与枢谋建太极书院请复讲授其中北方知有程朱之学自复始复为人乐易而耿介虽居燕不忘故土与人交尢笃分谊复家江汉之上学者称之曰江汉先生　　赵良弼
按元史赵良弼传良弼字辅之女直人本姓木要甲音讹为赵家因以赵为氏父&#金威胜军节度使谥忠闵&#长子良贵嵩汝招讨使良贵子谠许州兵官&#从子良材守太原俱死事良弼举进士教授赵州世祖在潜邸召见占对称旨己未世祖南征召参议元帅事所至宣布恩德民皆安堵世祖即位立陕西四川宣抚司以廉希宪商挺为使副良弼为参议升参议陕西省事至元七年为经略使十一年同佥书枢密院事屡以疾辞十九年得旨二十三年卒谥文正子训陕西平章政事　　赵秉温
按元史赵&#传&#子秉温事世祖潜邸中统初诏行右三部事至元七年授尚书礼部侍郎知侍仪司事明年授秘书少监十九年迁昭文馆大学士进阶中奉大夫皇庆元年卒谥文昭子慧昭文馆大学士　　赵贲亨按元史赵天锡传天锡子贲亨字文甫袭行军千户至元五年总管山东诸翼军征宋七年命为征行千户十三年江南平以功升宣武将军十四年授怀远大将军处州路总管府达鲁花赤未行适盗发澉浦行省檄为招讨使率兵平之十七年改处州路管军万户二十二年还冠氏卒　　赵阿哥潘
按元史赵阿哥潘传阿哥潘土波思乌思臧掇族氏始附宋赐姓赵氏世居临洮父阿哥昌金贞佑中以军功至熙河节度使金亡以其众来归为迭州安抚使卒于官阿哥潘以破大安功授同知临洮府事败宋师于潼川进逼成都大小五十余战皆先陷阵世祖南征命摄元帅宪宗出蜀为选锋攻西安下之中统建元诏还镇临洮以军事赴青居山道为宋兵所邀遂死于敌谥桓勇子重喜中统元年以功授征行元帅四年为临洮府达鲁花赤以善治闻升宣慰使卒谥桓襄子官卓斯结辞官闲处二十余年仁宗闻其名召不起子德寿云南左丞　　赵璧
按元史赵璧传璧字宝仁云中怀仁人世祖为亲王召见呼秀才而不名宪宗即位以为河南经略使己未伐宋为江淮荆湖经略使中统元年拜燕京宣慰使二年从北征命还燕以平章政事兼大都督领诸军至元元年官制行加荣禄大夫行汉军都元帅府事宋将夏贵入援襄阳璧据险设伏贵大败走还改中书左丞十年复拜平章政事十三年卒谥忠亮子二人仁荣同知归德府事仁恭集贤直学士孙二人崇郊祀署令弘左藏库提点　　赵匣剌
按元史赵匣剌传匣剌始以父任为千户中统三年守东川至元三年为东川路先锋使十二年率舟师会攻钓鱼山战数有功行院上闻未报而疾作乃遣往泸州治疾至之夕泸州叛匣剌舆疾出战遂为其所获与从者二十人皆死之子世显船桥副万户　　赵炳按元史赵炳传炳字彦明惠州滦阳人父弘积阶奉国上将军炳以勋阀之子侍世祖于潜邸恪勤不怠遂蒙眷遇中统元年命判北京宣抚司事入为刑部侍郎迁辽东提刑按察使至元九年帝念关中重地思得刚鲠旧臣以临之授炳京兆路总管兼府尹十四年加镇国上将军安西王相王薨十六年被旨入见询及民间利病炳悉陈之因言王薨之后运使郭琮郎中郭叔云窃弄威柄恣为不法帝令往按琮等至则琮假嗣王旨入炳罪收炳妻孥囚之时嗣王之六盘徙炳等于平凉炳子仁荣诉于上即诏近侍驰驿脱炳且械琮党琮等留使者醉以酒遣人毒炳于狱中琮等至帝亲鞫问命仁荣手刃琮叔云于东城籍其家赐谥忠愍子六人仁显早亡次仁表仁荣仁旭仁举仁轨仁荣仕至中书平章政事余俱登显仕　　赵与按元史赵与传与字晦叔宋宗室子至元十一年伯颜渡江与诣军门上书力陈不嗜杀人可以一天下且乞全其宗党后伯颜朝京师世祖问宋宗室之贤者伯颜首以与对召至上京授翰林待制朝廷立法多所谘访与忠言谠论无所顾惮进直学士转侍讲后累迁翰林学士大德七年卒谥文简　　赵一德按元史赵一德传一德龙兴新建人至元十二年国兵南伐被俘至燕为郑留守家奴至大元年拜请于其主郑阿思兰及其母泽国太夫人归省父母将辞会阿思兰以冤被诛诏簿录其家群奴各亡去一德独奋曰主家有祸吾忍同路人耶即留不去与张锦童诣中书诉枉状得昭雪还其所籍太夫人分美田庐遗之不受而去皇庆元年旌其门　　赵宏伟
按元史赵宏伟传宏伟字子英甘陵人后徙颍川至元十三年以书谒元帅宋都于军中奇之俾以兵略地临江至吉州知州周天骥以城降宋都嘉宏伟有功署为吉州参佐官以功授太和县尹十五年迁瓜州河渡提举十七年改衡州路总管府治中大德五年用中丞董士恒荐佥浙西道肃政廉访司事迁江南行台都事至大二年召为内台都事出为浙东廉访副使泰定二年卒谥贞献子思恭追封天水郡侯思敬以处士征为教授　　赵世延
按元史赵世延传世延字子敬其先雍古族人居云中祖按竺迩幼孤鞠于外大父&#要甲为赵家因氏为赵从太祖征伐有功为征行大元帅镇蜀因家成都父黑梓以门功袭父元帅职世延喜读书究心儒者体用之学至元二十一年授承事郎二十六年擢监察御史元贞十年除安西路总管至大元年改四川肃政廉访使四年升中奉大夫陕西行台侍御史延佑元年拜中书参知政事迁御史中丞劾奏权臣帖木迭儿罪恶诏夺其官仁宗崩帖木迭儿复居相位锐意报复属其党诬告世延罪逮世延置对系之刑曹帖木迭儿死事乃释世延出居于金陵泰定元年召还朝除集贤大学士泰定帝崩定策迎文宗世延功为多文宗即位仍以御史中丞兼翰林学士承旨天历二年拜中书平章政事至顺元年封鲁国公至元二年卒谥文忠五子达者三人野峻台黄州路总管次月鲁江浙行省理问官伯忽夔州路总管天历初死于难谥忠愍　　赵孟俯
按元史赵孟俯传孟俯字子昂宋太祖子秦王德芳之后五世祖秀安僖王子偁四世祖崇宪靖王伯圭高宗无子立子偁之子是为孝宗伯圭其兄也赐第于湖州故孟俯为湖州人曾祖师垂祖希永父与仕宋皆至大官孟俯用父荫补官宋亡家居至元二十三年侍御史程巨夫奉诏搜访遗逸于江南得孟俯以之入见授兵部郎中迁集贤直学士二十九年出同知济南路总管府事至大三年召至京以翰林侍读学士撰定祀南郊祝文仁宗即位除集贤侍讲学士延佑三年拜翰林学士承旨帝眷之甚厚以字呼之而不名求致仕六年得请南归至治二年卒谥文敏孟俯以书名天下其画山水木石花竹人马尢精致子雍奕并以书画知名　　赵吉甫
按万姓统谱吉甫其先蜀人徙居玉沙与鲁斋许衡友善衡至武昌首问吉甫谓人曰吉甫为人天资聪俊高某一着则其人可知矣自号拙存以文学名于世　　赵若
按万姓统谱若字顺之崇安人初下江南蒙古歹丞相入闽一见器重之荐于朝授同安县尹不仕隐于家高丞相开闽省三使人来聘强为往见辟之仕不就而归赋诗略云人事不易谐虚名竟何益少年倦束带投老当自佚闭户读书时贵有谘事造庐而请焉长于诗尤工音律长短句有清真风韵或自度曲教子弟按之丝竹会燕饮则出以相娱乐时人多之　　赵矩按万姓统谱矩字义臣大都人少尝师许鲁斋先生至元中为南乐县尹兼管诸军事数劝民力田务本兴学养士颇有古循吏之遗焉　　赵毓
按元史赵毓传毓唐州人父福迁郑之管城其先三世同爨毓官福州司狱满归以母老不复仕一日会诸弟泣申遗训愿世世无异处且祝天歃血以盟自是大小百口略无间言元贞初旌之　　赵琏
按元史赵琏传琏字伯器宏伟之孙也至治元年登进士第授嵩州判官再调祥符县尹入为国子助教累迁参知政事分省镇淮安又移镇真州会张士诚为乱死之其仆扬儿以身蔽琏亦死　　赵师鲁
