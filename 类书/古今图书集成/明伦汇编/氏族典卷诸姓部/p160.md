<!-- { "loadSidebar": true } -->
按山西通志纯平阳人翰林应奉洪武初以耆儒硕学征至京师授以官不就谪居广西桂林府闭户却扫潜心性理之学都督韩观尝造其宅终不报谢再至谓曰先生于观似无情者纯曰将军知我我固如此所谓士伸于知己者观叹息而去　　胡琏
按万姓统谱琏高安人直谅忠信议论英伟博学尤邃于易洪武初累官句容教谕寻以疾归乃杜门不出觞咏自乐乡人咸敬之所著有易学会通及诸史百子手笔百余卷　　胡粹中
按万姓统谱粹中山阴人博通经史尤长春秋洪武初聘为儒学训导所著有元史举要行于世　　胡祯
按万姓统谱祯钱塘人洪武中仕至刑部尚书莅政严明狱无留滞　　胡子祺
按明外史胡子祺传子祺名寿昌以字行吉水人宋资政殿学士铨十世孙明师已下吉安旋为汉将所陷已复其城大帅将杀胁从者子祺走谒帅言之始免洪武三年选文学士授监察御史迁广西按察司佥事屡平冤狱已改知彭州迁延平知府卒于任　　胡海按名山藏勋封记东川侯胡海定远人以军百户从起兵累功右都督佥事属颍川侯征云南洪武十七年授开国辅运推诚宣力武臣荣禄大夫柱国侯禄二千五百石赐券与誓身免二死子免一死侯七年卒子斌以指挥使战没云南赠都督同知孙炳忠袭指挥佥事曾孙靖元孙鉴袭竟除　　胡显
按名山藏勋封记梁国公胡显临淮人父泉从起兵累都督同知显袭父职以王亲从楚昭王征铜鼓五开以都督佥事从靖宁侯征东川龙海诸蛮洪武二十二年授特进大夫柱国封梁国公建文三年坐交通楚王革爵父子&#安置临襄山永乐元年遇赦授皇陵卫指挥佥事改同知竟除　　胡质
按贵州通志质洪武间兴隆指挥修城筑池屯田抚士颇多劳绩　　胡益
按沙县志益五都垄坑人洪武间以从征云南功授楚雄卫左所千户数传至四世孙以功升本卫署指挥佥事至五世孙胡清仍袭千户　　胡文忠
按通城县志文忠修竹里人才干疏朗品格魁梧洪武中以人才荐授四川南川县典史公勤廉介邑民立祠祀之　　胡龙
按福州府志龙闽县人洪武戊辰进士任星子知县廉勤公正蔬食布衣除革吏弊民深德之擢监察御史　　胡子昭
按明外史方孝孺传胡子昭字仲常初名志高荣县人孝孺为汉中教授子昭往从之蜀献王荐为县训导建文初预修太祖实录授检讨迁山东按察佥事擢刑部侍郎燕兵至坐方党死福王时赠太子太保刑部尚书谥介愍　　胡子义
按万姓统谱子义子昭弟荐辟为威远训导历山东按察佥事闻兄死避世丹棱蜀献王闻而怜之令削发为僧子义以亲遗体辞有子二人生数岁子义曰吾兄无后天不绝吾姓二子当免于难竟弃去莫知所终　　胡荣
按明外史胡荣传荣济宁人洪武中长女入宫为女官授荣锦衣卫百户永乐十五年将册其第三女为皇太孙妃擢光禄寺卿子安为府军前卫指挥佥事专侍太孙不&#事后太孙践阼妃为皇后安屡进官宣德三年后废胡氏遂不振　　胡俨
按明外史胡俨传俨字若思南昌人学于天文地理律历医卜无不究举洪武二十年乡试授金华县教谕能以师道自任母忧服除改长垣乞便地就养复改余干建文元年荐授桐城知县四年练安荐于朝比召至燕师已渡江成祖即位以解缙荐授翰林院检讨直文渊阁迁侍讲进左春坊左庶子父忧起复俨在阁承顾问应对从容尝不欲先人然为人少&#虽委曲终不俯仰取容悦同列因言俨学行宜为师表乃解机务拜国子监祭酒修高皇帝实录永乐大典皆为总裁官八年帝北征命以祭酒兼侍讲掌翰林院事辅皇太孙留守北京十九年改北京国子监祭酒以身率教动有师法居国学者二十余年洪熙改元以疾乞休进太子宾客仍兼祭酒致仕宣宗即位以礼部侍郎召辞归正统八年卒　　胡广
按明外史胡广传广字光大吉水人建文二年廷试第一更名靖授翰林修撰成祖即位广迎附擢侍讲改侍读复名广迁右春坊右庶子进翰林学士兼左春坊大学士寻拜文渊阁大学士帝北征广从时时召语帐殿广善书每勒石皆令书之帝征瓦剌皇长孙从命讲经史行在所广以醇谨见幸时人以方汉胡广广缜密帝前所言及所治职务出未尝语人丁母忧召还帝问百姓安否广对曰安但郡县穷治建文时奸党株及支亲为民厉诏悉罢之永乐十六年卒赠礼部尚书谥文穆仁宗即位官其子穜为翰林检讨加赠广少师　　胡
按明外史胡传字源洁武进人生而发白弥月乃黑建文二年进士授兵科给事中永乐元年迁户科都给事中建文帝崩于火或言遁去帝疑之五年遣巡天下颁御制诸书并隐察建文帝安在十四年乃还母丧乞归不许起为礼部左侍郎十七年复出巡江浙湖湘诸府二十一年还朝皇太子监国南京汉王为飞语谤太子帝属廉之至南京密疏驰上监国七事言太子诚敬孝谨仁宗即位陈十事帝并嘉纳之既闻尝有密疏疑之转太子宾客兼南京国子祭酒及得疏嘉其忠宣宗即位就迁礼部左侍郎来朝留行在礼部宣德元年进尚书汉王反赞亲征事平予甚厚从北征兼理詹事府事又兼领行在户部英宗即位奏减上供物及汰法王以下番僧千余人浮费大省礼部失印劾下狱未几获印复职乞致仕不许帝北征留守京师景帝即位进太子少傅英宗复位力疾入朝遂求去又七年卒赠太保谥忠安节俭宽和喜怒不形于色能以身下人一时称其德量然性善承迎遇事无矫激以故历事六朝十知贡举立朝六十余年荣遇不衰　　胡彦祥
按陕西通志彦祥徽州人少有大志刻苦力学永乐初以乡贡为肃宁令自奉清约取予不苟踰年大有冰蘗声擢监察御史巡按北直除强扶弱贵戚敛手迁知眉州德威并施重农务新庙学修堰以广水利虽遇旱涝民无饥色升知保宁再迁河间寻擢山西参政禄俸自给外悉以给公家无私焉　　胡凤
按衡州府志凤字翔之永乐乙未进士授主事建国储盈缩三边军饷二大议居官以清白称寻以艰归乃筑室二尊人茔侧遂不复出　　胡真
按永州府志真字彦实领永乐庚子乡荐任宾州学正迁南雍助教升四川重庆司马甫月余以侍养丐归居乡阐明理学为后辈师　　胡宜衡
按龙溪县志宜衡宗华仲子名楀以字行谨厚庄重性敏嗜学事继母以孝闻永乐十七年以贤良荐授翰林院中书舍人与修成祖仁宗实录升大理左评事居官清苦引疾致仕所著有&#庵集　　胡福
按山西通志福介休人湖广武定卫军士永乐间从本卫指挥征南生擒丽王加升本卫指挥　　胡寿安
按万姓统谱寿安黟人永乐间授信阳知县清慎自持以忧去诗遗城隍云神若有灵应识我去时还似到时贫及知新繁县尝自种蔬一圃以供日用人呼为菜知县及满秩去囊箧罄然惟书籍布衣而已　　胡永兴按万姓统谱永兴祁门人永乐进士授三河知县以廉能老成擢赵府左长史既至赵适汉王谋不轨遣使来通永兴力谏不从使人邀诸途焚书斩使以灭其迹后汉得罪而赵独无恙历任四十余年卒于官　　胡轸按万姓统谱轸字敬同丰城人永乐进士历四川夔州知府罣误被逮夔人数百赴京奏保左迁浙江盐运同知持身廉俭风裁凛然正统初升浙江提学副使士人宗之　　胡居仁
按明外史胡居仁传居仁字叔心余千人闻吴与弼讲学崇仁往从之游绝意仕进其学以主忠信为先以求放心为要筑室山中四方来学者日众着有居业录居仁性行淳笃居丧骨立非杖不能起三年不入寝门与人语不及利禄督学李龄锺成相继聘主白鹿书院暗修自守布衣终其身卒年五十一万历十三年从祀孔庙追谥文敬　　胡穜
按江西通志穜吉水人永乐间以荫补翰林检讨进侍讲正统间忤中贵王振谪戍边天顺改元上察其忠鲠召还复其官　　胡安
按明外史胡荣传荣第三女为皇太孙妃子安为府军前卫指挥佥事专侍太孙不&#事后太孙践阼妃为皇后安亦屡进官宣德三年后废胡氏遂不振　　胡敏按万姓统谱敏宣德初知鄞县操己端方临事刚果尽革宿弊民无科扰尢以兴学为念邑人慕之　　胡按万姓统谱&#字元节吉水人宣德进士任广东按察使明断刚决狱无冤滞在任未久风纪振扬拜大理卿升右都御史以清直见称于时　　胡拱辰
按明外史胡拱辰传拱辰字共之淳安人正统四年进士为黟县知县有惠政擢御史疏陈时弊八事父艰归景帝即位诏起复出为贵州左参政母忧去御史追劾其受赇事下浙江按臣执讯事白调广东历广西四川左右布政使皆有平寇功成化八年拜南京右副都御史提督操江寻改南京兵部侍郎复改南京左副都御史总理粮储就进工部尚书节财省事人皆便之以年老乞归正德初年九十遣行人存问又三年卒赠太子少傅谥庄懿　　胡俊
按济宁州志俊指挥正统己巳从征也先力战死之　　胡仲伦按明外史黄泽传胡仲伦云南盐课提举司吏目坐事入都会上皇蒙尘也先欲妻以妹上皇因遣广宁伯入言于景帝仲伦上疏争之言今日事不可屈者有七帝嘉纳焉　　胡谧
按万姓统谱谧会稽人天顺间知江宁县廉明有威断事至剖决如流以经术自任政事之暇诸生执经问业者日数十人历提学副使　　胡深
按明外史魏元传御史胡深陈宏郑已何纯方升张进禄上疏请斥邪奸商辂程信姚夔马昂辂等乞休帝唯听昂去夔愤甚连疏求去深等复合词攻而诋夔尤甚帝怒各杖二十深定远卫人尝按陕西诸大臣既被劾恶深未几坐以按陕时杖杀诉冤者谪黔阳县丞稍迁郁州知州卒　　胡智
按明外史魏元传成化初胡深陈宏郑已何纯方升张进禄上疏请斥邪奸痛诋商辂程信姚夔马昂帝不纳翌日早朝给事中董旻陈鹤胡智亦劾辂等辂等乞休帝唯听昂去夔愤甚连疏求去旻深等复合词诋夔帝怒下九人狱给事中毛弘等论救辂亦请宽之乃各杖二十复其官　　胡海
按武城县志海字朝宗为人端方谨畏莅事不苟中成化乙酉科举人授束鹿县令作新士类爱养百姓清干之声着于上下以治行擢广西道监察御史尝清军于浙甚得宪体复升按察使佥事未几致仕归进阶副使　　胡琮
按长洲县志琮字文德成化丙戌举进士令江陵满三载课最拜监察御史以事左迁麻城令升常德府同知署守事有诏括金诸郡檄牒旁午琮持不下已而诏罢不征丁母忧再起补处州同知满考乞致仕吏部尚书王端毅慰留之琮去意坚决乃论奏增秩以山西参议致仕　　胡谅
按畿辅通志谅字允夫大兴人登成化戊戌进士授常州推官清正自持入为御史按留都以旱灾陈言晋秩卿贰后以工部丐终养　　胡瓒
按潜江县志瓒成化癸卯举人任南京国子监博士守官居乡以清慎着　　胡裕
按贵州通志裕安庄人成化丙午举于乡任犍为知县有御寇功归林下淡泊如寒素　　胡弘仁
按安庆府志弘仁字德恢望江人苦心积学领成化丙午乡荐除江西龙南令为政严明不避权贵卒于官　　胡
按武进县志字惟峻成化丁未进士授行人选云南道御史始巡京师不避权贵寻核湖广边储及巡河北兼理山东长芦盐课巡按福建继巡北直隶有御史古月胡胜似包龙图之谣升广东按察司副使所辖十三村弗靖讨之以忤权贵自广逮至下诏狱卒得理升江西按察使转右布政使广东左布政使以母忧归　　胡汝砺
按万姓统谱汝砺字良弼咸宁人成化丁未进士历刑部尚书　　胡经
