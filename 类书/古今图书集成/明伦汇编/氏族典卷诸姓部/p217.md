<!-- { "loadSidebar": true } -->
按魏书崔光传光本名孝伯字长仁高祖赐名焉东清河鄃人也父灵延刘骏长广太守与崔道固共拒国军慕容白曜平三齐光随父徙代家贫好学太和六年拜中书博士转著作郎与秘书丞李彪参撰国书迁中书侍郎甚为高祖所知待以参赞迁都之谋赐爵朝阳子拜散骑常侍使持节为陕西大使以谋谟功进爵为伯世宗即位除侍中迁太常卿领齐州大中正正始元年夏有典事史元显献四足四翼鸡诏散骑侍郎赵邕以问光光以为翅足众多群下相扇助之象雏而未大亦其势尚微易制御也世宗览之大悦后数日而茹皓等并以罪失伏法于是礼光愈重加抚军将军四年除中书令延昌元年迁中书监二年世宗幸东宫诏光为太子师傅令肃宗拜光光辞不许世宗崩广平王怀扶疾入临径至太极西庑哀恸禁内呼二卫云欲上殿哭大行诸人无敢抗者光独攘衰振杖引汉光武初崩太尉赵&#横剑当阶推下亲王故事辞色甚厉闻者莫不称善以奉迎功封博平县开国公寻迁车骑大将军仪同三司灵太后临朝光累表逊位于忠擅权光依附之太后每于后园亲执弓矢光乃表上中古妇人文章因以致谏太后幸永宁寺躬登九层佛图光复表谏太后不从正光元年冬赐光几杖衣服二年获秃鹙鸟于宫内诏以示光光表以为卫侯好鹤曹伯爱雁身死国灭可为寒心肃宗即弃之池泽光年耆多务疾病稍增四年薨光宽和慈善不逆于物进退沉浮自得而已常慕胡广黄琼之为人故为气概者所不重有十一子励勖&#劝劼勀勍劬勚剿勉　　崔敬友
按魏书崔光传光弟敬友本州治中颇有受纳御史案之乃与守者俱逃后除梁郡太守会遭所生母忧不拜敬友精心佛道昼夜诵经免丧之后遂菜食终世恭宽接下修心厉节自景明已降频岁不登饥寒请丐者皆取足而去又置逆旅于肃然山南大路之北设食以供行者延昌三年二月卒年五十九　　崔长文按魏书崔光传光从祖弟长文字景翰少亦徙于代都聪敏有学识太和中除奉朝请迁洛拜司空参军事后兼员外散骑常侍为宕昌使主还授给事中本国中正尚书库部郎正始中大修器械为诸州造仗都使齐州太原太守雍州抚军府长史以廉慎称迁辅国将军中散大夫转太府少卿丞相高阳王雍谘议参军太中大夫永安中以老拜征卤将军平州刺史还家专读佛经不关世事年七十九天平初卒赠使持节征东将军齐州刺史谥曰贞　　崔庠
按魏书崔光传光从弟庠字文序有干用初除侍御史员外散骑侍郎给事中频使高丽转步兵校尉又转司空掾领左右直长出除相州长史还拜河阴洛阳令以强直称迁东郡太守孝庄还宫赐爵平原伯拜颍川太守二年为城民王早兰宝等所害后赠骠骑将军吏部尚书齐州刺史　　崔荣先
按魏书崔光传光族弟荣先字隆祖涉经史州辟主簿　　崔相如
按魏书崔逞传逞子祎归慕容德三齐平祎孙相如入国以才学知名举冀州秀才早卒　　崔彧
按魏书崔彧传彧字文若清河东武城人也父勋之字宁国位大司马外兵郎赠通直郎彧与兄相如俱自南入国相如以才学知名早卒彧少尝诣青州逢隐逸沙门教以素问九卷及甲乙遂善医术中山王英子略曾病王显等不能疗彧针之抽针即愈后位冀州别驾累迁宁远将军　　崔延寿
按魏书崔逞传逞兄适适曾孙延寿冀州主簿轻财好施甚收乡曲之誉　　崔鸿&#
按魏书崔光传光弟敬友敬友子鸿字彦鸾少好读书博综经史太和二十年拜彭城王国左常侍景明三年迁员外郎兼尚书虞曹郎中&#撰起居注迁给事中兼祠部郎转尚书都兵郎中诏太师彭城王勰以下公卿朝士儒学才明者三十人议定律令于尚书上省鸿与光俱在其中时论荣之永平初豫州城人白早生杀刺史司马悦据悬瓠叛诏镇南将军邢峦讨之以鸿为行台镇南长史徙三公郎中加轻车将军迁员外散骑常侍领郎中延昌三年鸿以父忧解任甘露降其庐前树十一月世宗以本官征鸿四年复有甘露降其京兆宅之庭树复加中坚将军常侍迁中散大夫高阳王友仍领郎中其年为司徒长史正光元年加前将军修高祖世宗起居注光撰魏史徒有卷目初未考正阙略尤多临薨言鸿于肃宗五年正月诏鸿以本官修辑国史孝昌初拜给事黄门侍郎寻加散骑常侍齐州大中正鸿在史甫尔未有所就寻卒赠镇东将军度支尚书青州刺史　　崔励按魏书崔光传光子励字彦德历员外散骑侍郎神龟中除司空从事中郎正光二年拜领军将军与从兄鸿俱知名于世建义初遇害河阴　　崔&#
按魏书崔光传光子&#字彦儒通直散骑侍郎宁远将军清河太守为贼崔景安所害　　崔勖
按魏书崔光传光子勖武定末征卤将军安州刺史齐受禅例降　　崔思叔
按魏书崔逞传逞子颐颐子睿伏诛从兄景真以子思叔继睿思叔少为中书学生迁中书博士世宗时历上党巨鹿太守　　崔纂
按魏书崔挺传挺族子纂字叔则博学有文才景明中太学博士转员外散骑侍郎襄威将军后为给事中延昌中除梁州征卤府长史熙平初为宁远将军廷尉正每于大狱多所据明有当官之誉时太原王静自廷尉监迁少卿纂耻居其下启求解任乃除左中郎将领尚书三公郎中未几以公事免后为洛阳令正光中卒年四十五赠司徒左长史　　崔穆
按魏书崔挺传挺族子穆宽雅有度量州辟主簿卒　　崔融按魏书崔挺传挺族子融字修业奉朝请尚书令高肇出讨巴蜀引为统军还除员外散骑侍郎正光中定州别驾年四十二卒　　崔游
按魏书崔挺传挺族子游字延叔少有风概释褐奉朝请稍迁太尉主簿江州刺史陈伯之启为司马还除奉车都尉大都督中山王英征义阳引为录事参军寻转司马及英败于锺离游坐徙秦州久而得还大将军高肇西征引为统军除步兵校尉迁豫州征卤府长史未几除征卤将军北赵郡太守并有政绩熙平末转河东太守以本将军迁凉州刺史母忧解任正光中起除右将军南秦州刺史先是州人杨松柏杨洛德兄弟数为反叛游至州深加招慰松柏感游恩遇奖谕群氐咸来归款不复自疑游乃因宴会一时俱斩于是外人以其不信合境皆反正光五年夏秦州城人据州为逆数日之后游知必不安谋欲出外寻为城人韩祖香孙等所执害时年五十二永安中赠散骑侍郎镇北将军定州刺史　　崔孝芬
按魏书崔挺传挺子孝芬字恭梓早有才识博学好文章高祖召见甚嗟赏之司徒彭城王勰板为行参军后除著作郎袭父爵尚书令高肇子植除青州刺史启孝芬为司马后除司徒记室参军司空属定州大中正长于剖判甚有能名府主任城王澄雅重之熙平中除龙骧将军廷尉少卿孝昌初萧衍遣将寇淮南诏行台郦道元都督河间王琛讨之停师城父累月不进&#孝芬持节赍齐库刀催令赴接贼退而还荆州刺史李神&#为萧衍遣将攻围诏加孝芬通直散骑常侍以本将军为荆州刺史兼尚书南道行台领军司率诸将以援神&#因代焉于时州郡内戍悉已陷没孝芬遣弟孝直轻兵在前出贼不意贼便奔散人还安堵后以元乂之党除名征还又孝芬为廷尉之日章武王融以赃货被劾孝芬按以重法及融为都督北讨鲜于修礼于时孝芬弟孝演率勒宗从避贼于博陵郡城为贼攻陷融乃密启云孝演入贼为王遂见收捕合家逃窜遇赦乃出孝昌三年萧衍将成景&#率众逼彭城除孝芬宁朔将军员外常侍兼尚书右丞为徐州行台孝芬率大都督李叔仁柴集等逆战景&#等力屈退走除孝芬安南将军光禄大夫兼尚书为徐兖行台建义初太山太守羊侃据郡反围逼兖州除孝芬散骑常侍镇东将军金紫光禄大夫仍兼尚书东道行台大都督刁宣驰往救援与行台于晖接至便围之侃突围奔萧衍余悉平定永安二年庄帝闻元颢有内侵之计&#孝芬南赴徐州颢遂潜师向考城遣其后军都督侯暄守梁国城以为后援孝芬勒诸将驰往围暄擒斩之庄帝还宫授西兖州刺史孝芬久倦外役固辞不行乃除太常卿普泰元年南阳太守赵修延袭据荆州招引南寇除孝芬卫将军荆州刺史兼尚书南道行台又除都督三荆诸军事车骑将军假骠骑将军孝芬已出次改授散骑常侍骠骑将军西兖州刺史太昌初兼殿中尚书寻除车骑大将军左光禄大夫后加仪同三司兼吏部尚书出帝入关齐献武王至洛与尚书辛雄刘廞等并诛时年五十　　崔孝暐
按魏书崔挺传挺子孝暐字敬业释褐冀州安东府外兵参军历员外散骑侍郎宁朔将军员外散骑常侍尔朱荣之害朝士孝暐与弟孝直携家避难定陶孝庄初征拜通直散骑常侍加征卤将军寻除赵郡太守百姓赖之卒于郡　　崔孝演
按魏书崔挺传挺子孝演字则伯出继伯父性通率美须髯姿貌魁杰少无宦情沈浮乡里河间王琛为定州刺史以为治中晚除瀛州安西府外兵参军因罢归及鲜于修礼起逆孝演率宗属保郡城为贼攻陷贼以孝演民望恐移众心乃害之时年四十　　崔孝直按魏书崔挺传挺子孝直字叔廉身八尺眉目疏朗早有志尚起家司空行参军寻为员外散骑侍郎宣威将军仍以本官入领直后转宁远将军汝南王开府掾领直寝兄孝芬除荆州诏孝直假征卤将军别将总羽林二千骑与孝芬俱行孝直潜师径进贼皆退散还转直阁将军通直散骑常侍朱兆入洛孝芬去职归乡里后除安东将军光禄大夫太昌中又除卫将军右光禄大夫并辞不赴年五十八卒　　崔孝政按魏书崔挺传挺子孝政字季让操尚贞立博洽经史太尉汝南王悦辟行参军年四十九卒　　崔子朗
按魏书崔挺传挺弟振振子子朗美容貌涉猎经史少温厚有风尚以军功起家襄威将军员外散骑侍郎普泰中从兄孝芬为荆州请为车骑府司马孝芬转西兖州为骠骑府司马太昌初冠军将军北徐州抚军府长史兴和二年中尉高仲密引为侍御史加平西将军武定中卒子道纲　　崔孟舒
按魏书崔挺传挺从父弟瑜之瑜之子孟舒字长才袭父爵累迁平东将军太中大夫兴和中除广平太守卒赠中军将军殷州刺史赠平东将军谥曰康　　崔仲舒按魏书崔挺传挺从父弟瑜之瑜之子仲舒武定末邺县令　　崔俭
按魏书崔挺传挺从祖弟修和修和子俭字元恭雅有器度历太学博士终于符玺郎中　　崔绪
按魏书崔挺传挺从祖弟修和修和子绪字仲穆抚军府法曹参军　　崔孝忠
按魏书崔挺传挺从祖弟修和修和子孝忠侍御史秘书郎有容貌无他才识　　崔子盛
按魏书崔挺传挺从祖弟敬邕赐爵临淄男子子盛袭爵除奉朝请　　崔暹
按魏书崔暹传暹字元钦本云清河东武城人世家荥阳颍川之间性猛酷少仁恕奸猾好利能事势家初以秀才累迁南兖州刺史盗用官瓦赃污狼籍为御史中尉李平所纠免官后行豫州事寻即真坐遣子析户分隶三县广占田宅藏匿官奴为御史中尉王显所弹免官后迁平北将军瀛州刺史贪暴安忍民庶患之以不称职被解还京武川镇反诏暹为都督隶大都督李崇讨之违崇节度为贼所败单骑潜还禁于廷尉以女妓园田货元乂获免建义初遇害于河阴赠司徒公冀州刺史追封武津县公　　崔睦
按魏书崔元伯传季柔孙睦正光三年自郁州归降　　崔延族按魏书崔元伯传法始孙延族正光中为冠军将军中散大夫　　崔巨伦
