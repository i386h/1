<!-- { "loadSidebar": true } -->
按万姓统谱森洪子成化进士官右副都御史　　文瑞按万姓统谱瑞介休人成化进士擢监察御史有能声按畿甸又巡广东宣滞理冤得风宪体后升山东按察副使卒于官囊笥萧然远近哀之　　文明
按永州府志明字应奎号晋斋宣义中乡人秉性孝友雅志正学成化十六年贡不乐仕进卒年八十四　　文献按陕西通志献徽州人成化中举人为监察御史夙以正直称巡按北直云南河南所至贪恶吏望风遁去奉命阅卢氏银弊搜剔宦官督监弊以纾民怨宦官妒之令人暮逾墙投金寝所翌日劾献被系下狱值风之变即日赦出升山东佥事寻擢湖广副使治行卓异威声大振　　文贵
按明外史才宽传文贵广宁人成化中进士为御史弘治末累官右副都御史巡抚延绥正德元年刘瑾用事召为兵部侍郎三年春寇牧近边廷议设总督命贵兼副都御史总宣府大同延绥三镇军御之迁右都御史巡抚大同刘瑾以事怒贵罢归瑾诛言官交劾以致仕不问久之起抚郧阳未几改甘肃世宗立落职归　　文皓
按山西通志皓字孔旸垣曲人宋文潞公苗裔也幼时遭成化间蝗旱人相食皓家甚贫昼负薪以供甘旨宵步月以攻学业淡如也乙卯乡试礼经魁联捷丙辰进士授平原知县盗息民安蝗不入境丁母忧百姓号泣追送累累不绝服除起知衡水县政声大着委署别郡邑及修边修河盘粮审役者无虚日荐剡者五犒劳者十七所得彩币贮库公用行取云南道监察御史差辽东清查边储厘革宿弊殆尽劾总镇都布按三司若干员丁父忧服阕补河南道监察御史参留都张冢宰附刘瑾事时论称快留掌本道上进君子退小人以弭灾异疏上嘉纳之侍经筵劾中官不报以讨平流寇赐衣一袭白金五两疏辞不允上保民息盗六事言多中伤中官留中不出例宜大理少卿乞外擢河南按察司副使督理河道鲁山白莲教惑众剽掠皓单骑至境计擒王昭王靠山首恶百余人弃市三年镇守中官需索不应乡绅请谒不行造飞语中伤事白再疏致仕家居二十年二次进阶正议大夫资治尹卒年七十有八门人私谥曰温简先生　　文明
按万姓统谱明江西人正德进士仕至刑部侍郎　　文彦镐按贵州通志彦镐新添人知威远县弭盗安民兴利剔弊政声大着　　文大才
按广济县志大才字希周宋文信公兄天祯十世孙也嘉靖辛卯乡举署谕泰和甲午校滇南试所取多名士寻丁两艰补上海谕除封丘令会当道以事怒他令因盛气向大才语大才移疾自罢不待报径归两台追还封丘益明习振刷晋守嘉定庚戌晋兴化同知壬子檄充房考而先已移疾乞休当道勉留竣事疾增遂以本官致仕归　　文征明
按明外史文征明传征明长洲人初名璧以字行更字征仲别号衡山父林温州知府征明幼不慧稍长&#异挺发学文于吴宽学书于李应祯学画于沈周为人和而介宁王宸濠慕其名贻书币聘之辞病不赴正德末巡抚李充嗣荐之朝会征明亦以岁贡生诣都吏部试而才之奏授翰林院待诏世宗立预修武宗实录侍经筵而是时专尚科目征明意不自得乞归嘉靖三十八年卒年九十　　文彭
按明外史文征明传征明子彭字寿承国子博士能诗工书画篆刻　　文嘉
按明外史文征明传征明子嘉字休承和州学正能诗工书画篆刻　　文作
按万姓统谱作涪州人嘉靖进士万历间福建按察司佥事　　文质
按蕲水县志质嘉靖间人善骑射有异才由武状元任锦衣卫都督子应诏由武进士任锦衣卫都指挥佥事父子二人一谥昭义一谥昭勇　　文震孟
按明外史文震孟传震孟字文起吴县人待诏征明曾孙也祖国子博士彭父卫辉同知元发并有名行震孟弱冠举于乡积学砥行负盛名十赴会试至天启二年始以殿试第一授翰林院修撰时魏忠贤渐窃柄数斥逐大臣震孟愤上勤政讲学疏疏入忠贤不即奏俟帝内宴为偶人戏毕因进震孟疏曰所言傀儡即偶人也见圣躬短小遂以相比帝颔之一日讲筵竣忠贤传旨廷杖震孟八十调外震孟不赴调而归六年冬太仓进士顾同寅生员孙文豸坐以诗悼惜熊廷弼为兵马司所缉获御史门克新指为妖言以震孟与往还株连及之斥为民崇祯元年召为侍读改左中允充日讲官三年春都城戒严大臣多去国忠贤遗党王永光辈日乘机报复顺天巡抚方大任遂希指力诋东林震孟抗疏极陈其谬帝方眷永光不报寻进左谕德掌司经局直讲如故既忤权臣欲避去出封益府便道归遂不复出五年即家擢右庶子久之擢少詹事八年贼犯皇陵震孟陈致乱之源故事讲筵不列春秋帝以有裨治乱令择人进讲震孟春秋名家温体仁虑其讥切时政隐不举次辅钱士升指及之体仁遂以其名上及进讲果称帝旨震孟乃两疏辞疾不许帝增置阁臣特擢震孟礼部左侍郎兼东阁大学士入阁预政两疏固辞不许都给事中许誉卿者故劾忠贤有声震孟欲用为南京太常卿体仁忌誉卿抗直讽吏部尚书谢升劾其营求美官语侵震孟落职闲住震孟刚方贞介有古大臣风扼于权奸不竟其用归半载会甥姚希孟卒哭之恸未几亦卒十二年复故官十五年赠礼部尚书赐祭葬官一子福王时追谥文肃二子秉乘　　文安之按明诗选小传安之字汝止夷陵人天启壬辰进士改庶吉士授检讨历官詹事有铁庵&#　　文德翼
按江西通志德翼字用昭德化人崇祯甲戌进士授嘉兴推官正直明允不为权贵所挠以父忧归服阕膺内召至淮闯氛甚遂决意终老所著有雅似堂求是堂集　　文杨
按山西通志杨孝义人廪生笃实无华丁卯贼方入里肆杀杨已避走出舍急寻其父知其在西邻遂挺身往救祈代其父并遇害　　文昌运
按畿辅通志昌运字盛宇左卫人指挥城陷与妻宋氏赴井死　　文昌时
按临淄县志昌时广西全州人举人任知县值兵燹悉力守陴举家殉难　　文昌拱
按醴泉县志昌拱性孝友纯洁励志读书值寇乱焚劫贼有获拱者乃徐谓曰汝好人不做乃做贼耶词气慷慨义愤激烈遂身歼焉　　文忠
按山西通志忠盂县人有&#略授金吾卫将军所至多立奇功后除道州监军使军士有疾医疗之且亲尝汤药众军士莫不感奋　　文乘
按明外史文震孟传震孟子乘有学行遭国变死于难　　文士弘
按江西通志士弘字元任号三瀑德化人性孝友仁慈笃好理学尤精周易别有神解　　文简
按衡州府志简字伯敬号可庵少负&#才初知汉阴县以清白称居岁余以内艰归再令云阳平易近民志操愈励升应天江宁知县未行而卒　　文典章
按攸县志典章号南华戊子乡举事父以孝闻初令蜀温江奋绩有声调嵊县新文庙清赋役再补巨鹿水灾异常殚力修导以劳卒于任　　文质
按巴陵县志质乡贡夔州通判性笃孝母老恚怒不常质于母前为儿戏取朝衣着之歌舞以悦母心　　文一元按永州府志一元父韩早丧事母尽孝一旦母病剧一元割股以疗母遂痊郡守躬诣其庐扁曰节孝之门

　勤姓部列传
　　元
　　勤悬
按浏阳县志悬延佑庚申科举人
按万姓统谱
作宋元佑进士

　　勤渊
按浏阳县志渊中至正乙酉科张士坚榜任湘阴州官按奇姓通作
宋端平进士

　　明
　　勤会
按万姓统谱会浏阳人弘治中举人任梧州府同知
　孙姓部列传二
　　晋
　　孙登
按晋书孙登传登字公和汲郡共人也无家属于郡北山为土窟居之夏则编草为裳冬则被发自覆好读易抚一弦琴见者皆亲乐之性无恚怒人或投诸水中欲观其怒登既出便大笑时时游人间所经家或设衣食者一无所受辞去皆舍弃尝往宜阳山有作炭人见之知非常人与语登亦不应文帝闻之使阮籍往观既见与语亦不应稽康又从之游三年问其所图终不答康每叹息将别谓曰先生竟无言乎登乃曰子识火乎火生而有光而不用其光果在于用光人生而有才而不用其才而果在于用才故用光在乎得薪所以保其耀用才在乎识真所以全其年今子才多识寡难乎免于今之世矣子无求乎康不能用果遭非命仍作幽愤诗曰昔惭柳下今愧孙登或谓登以魏晋去就易生嫌疑故或嘿者也竟不知所终　　孙叔然
按尚友录叔然本名炎与武帝同名故以字称乐安人称东州大儒征为秘书监不就尝作周易春秋例毛诗礼记春秋三传国语尔雅诸注并行于世　　孙铄按晋书孙铄传铄字巨邺河内怀人也少乐为县吏太守吴奋转以为主簿铄自微贱登纲纪时僚大姓不与铄同坐奋大怒遂荐铄为司&#都官从事奋又荐铄于大司马石苞苞辟为掾铄将应命行达许昌会台已密遣轻车袭苞于时汝阴王镇许铄过谒之王先识铄以乡里之情私告铄曰无与祸铄既出即驰诣寿春为苞画计苞赖而获免迁尚书郎在职驳议十有余事为当时所称　　孙楚
按晋书孙楚传楚字子荆太原中都人也祖资魏骠骑将军父宏南阳太守楚才藻卓绝爽迈不群多所陵傲缺乡曲之誉年四十余始参镇东军事后迁佐著作郎复参石苞骠骑军事楚既负其材气颇侮易于苞因此嫌隙遂构苞奏楚与吴人孙世山共讪&#时政又与乡人郭奕忿争武帝虽不显明其罪然以少贱受责遂湮废积年征西将军扶风王骏与楚旧好起为参军转梁令迁卫将军司马惠帝初为冯翊太守太康三年卒三子众洵纂众及洵俱未仕而早终惟纂子统绰并知名　　孙旗
按晋书孙旗传旗字伯旗乐安人也父历魏晋际为幽州刺史右将军旗察孝廉累迁黄门侍郎出为荆州刺史永熙中征拜太子詹事转卫尉免官岁余出为兖州刺史迁平南将军旗子弼及弟子髦辅琰四人并有吏材称于当世遂与孙秀合族及赵王伦起事兄弟旬月相次为公府掾尚书郎弼又为中坚将军领尚书左丞及齐王冏起义四子皆伏诛斩旗夷三族　　孙尹
按晋书孙旗传旗弟尹字文旗历陈留阳平太守早卒　　孙丞
按文士传丞好学有文学作萤火赋行于世为黄门侍郎与顾荣俱为侍臣吴平赴洛为范阳涿令甚有称绩永安中陆机为成都王大都督请丞为司马与机俱被害　　孙惠
按晋书孙惠传惠字德施吴国&#阳人吴豫章太守贲曾孙也父祖并仕吴惠口讷好学有才识州辟不就寓居萧沛之间永宁初赴齐王冏义讨赵王伦以功封晋兴县侯辟大司马户曹掾转东曹属冏骄矜僭侈天下失望惠献言于冏讽以五难四不可劝令归藩辞甚切至冏不纳惠惧罪辞疾去顷之冏果败成都王&#荐惠为大将军参军领奋威将军白沙督是时&#将征长沙王乂以陆机为前锋都督惠与机同乡里忧其致祸劝机让都督于王粹及机兄弟被戮惠甚伤恨之时惠又擅杀&#牙门将梁&#惧罪因改姓名以遁后东海王越举兵下邳惠乃诡称南岳逸士秦秘之以书干越越省书榜道以求之惠乃出见越即以为记室参军专掌文疏豫参谋议除散骑郎太子中庶子复请补司空从事中郎越迁太傅以惠为军谘祭酒除秘书监不拜转彭城内史广陵相迁广武将军安封内史以迎大驾之功封临湘县公元帝遣甘卓讨周馥于寿阳惠乃率众应卓馥败走庐江何锐为安丰太守惠权留郡境锐以他事收惠下人推之惠既非南朝所授常虑谗间因此大惧遂攻杀锐奔入蛮中寻病卒时年四十七丧还乡里朝廷明其本心追加吊赙　　孙晷
