<!-- { "loadSidebar": true } -->
按明外史李侃传侃字希正东安人正统七年进士授户科给事中景帝时也先逼京师父母在容城侃日夜悲泣乞假冒白刃迎之英宗复位进太仆少卿迁右佥都御史巡抚山西侃性刚方力振风纪贪墨者屏迹以母丧归服除遂不出家居十余年卒侃事亲孝好学安贫殁几不能殓子德恢严州知府德仁河东盐运使皆进士　　李实
按明外史杨善传李实字孟诚合州人正统十年进士为人恣肆无拘检有口辨景泰初为礼科给事中也先令完者脱欢议和实请行擢礼部右侍郎以往还言也先请和无他意及杨善往上皇果还实官至右都御史后以居乡暴横斥为民　　李嗣
按广东通志嗣字克承南海人性端谨质干魁梧年十三为邑诸生性度敏达景泰甲戌进士授南京户部主事出知金华府下车之始适行乡饮酒礼有司设主席殽核视宾十倍遽命撤之由是吏民知风指终嗣任不敢干以私晋福建右布政使寻转左布政使辛丑入觐道经金华民争迓之攀辕涕泣不忍舍遭内艰适苏松多事夺情起为都察院左副都御史巡抚其地寻召还授户部右侍郎两淮盐法不举亏损边储奉玺书督视兼都察院左佥都御史以行悉心群务偶感疾即疏乞归卒年六十有九居官三十余年箧中惟白金十两田园无增时称其清介云　　李敏按明外史李敏传敏字公勉襄城人景泰五年进士授御史天顺初巡按畿内成化初历擢右副都御史巡抚大同召拜户部尚书得疾乞休归卒谥恭靖　　李裕按明外史李裕传裕字资德丰城人景泰五年进士授御史天顺中巡按陕西有强直声擢山东按察使成化初迁陕西左布政入为顺天府尹十九年为右都御史代耿裕为吏部尚书孝宗立乞休去正德中卒　　李纲
按明外史李侃传李纲字廷张长清人登天顺元年进士授御史迁太仆少卿成化中迁右佥都御史转左出督漕运卒　　李震
按明外史李震传震南阳人父谦都督佥事震袭指挥使天顺三年充总兵官镇贵州湖广初麻城人李添保众万余僭王诱群苗出掠震擒之送京师五年冬命专镇湖广震威名着西南苗獠闻风畏慑呼为金牌李以功封兴宁伯　　李森
按明外史李森传森字时茂历城人天顺六年进士授户科给事中负气敢言万贵妃专宠致帝未有储嗣森抗章为言帝愠出为怀庆通判未几投劾归　　李东阳按明外史李东阳传东阳字宾之茶陵人以戍籍居京师天顺六年举顺天乡试遂成进士选庶吉士弘治四年进太常少卿五年擢礼部右侍郎入内阁专典诰敕八年以本官直文渊阁参预机务东阳工古文辞阁中疏草必属之多为人传诵久之进太子少保礼部尚书受顾命武宗立加少傅特进左柱国荫一子尚宝司丞以老疾乞休卒谥文正东阳事父淳有孝行立朝五十年清节不渝　　李昂
按杭州府志昂字文举仁和人天顺进士成化三年出知青州先是逃亡接踵昂至问疾苦劾赃吏置于法诸积蠹芟除殆尽量贫富均徭役寻擢都御史巡抚江右先声所被民彝詟服改督漕运创开康济等河浚安平黄河诸源未几卒赐祭葬荫二子　　李&#
按平遥县志颖天顺己卯举人授兖州府通判清介自持祈祷辄应民作清泉诗以歌之祭酒王云凤亦服其廉谓有太古之风　　李文
按明外史李英传英从子文天顺间以右都督出镇大同寇二千余骑犯威远文率师败之封高阳伯　　李森按名山藏货殖记森安溪县人也席先世高赀田数万亩粟数万锺计山百区出木数万章僮千指及森之身益尽力居积天顺中以出粟赈饥被旌邓茂七反其党掠泉州森率敢死士掩击之生俘酋党百余人招抚及夺回被掳亡算宁阳侯陈懋等上森功授漳州巡简
　李姓部列传十七
　　明二
　　李翔
按明外史王徽传徽南京刑科给事中宪宗即位与同官王渊朱宽李翔李钧劾牛玉帝大怒并谪州判官翔得宁州翔大足人天顺元年进士以判官终　　李钧按明外史王徽传徽南京刑科给事中宪宗即位与同官王渊朱宽李翔李钧劾牛玉帝大怒并谪州判官钧得绥德钧永新人景泰中进士以判官终　　李应祯按明外史高瑶传成化时言路大阻舍人李应祯以言被杖应祯字贞伯长洲人景泰中由乡举入国学成化改元以善书选为中书舍人帝命书佛经辞曰臣闻为天下国家有九经不闻有佛经也帝大怒挞于廷累迁兵部郎中弘治初历太仆少卿俱在南京乞休归应祯尚义善文词为时所重　　李茂
按明外史李茂传茂澄城诸生也母患恶疮茂日吮脓血夜则叩天祈代及卒结庐墓旁朝夕悲泣天大雨惧冲其墓伏墓而哭雨即止父卒庐墓如之成化二年旌二子表森森国子生茂卒兄弟同庐于墓弘治五年旌表子俊亦国子生表卒俊方弱冠庐墓终丧母卒亦如初正德四年旌　　李志
按明外史李志传莘县李志及子忱先后庐墓皆成化时旌　　李旺
按陕西通志旺兰州卫左所副千户成化四年从大军征叛贼蒲俊于石城旺临阵力战死于难　　李仑
按明外史李仑传仑字世瞻陕西咸宁人举成化五年进士除知屯留稍迁户部主事历郎中出为庐州知府仑初治屯留严至是济以宽迁河南左参政卒　　李俊按明外史李俊传俊字子英岐山人成化五年进士除吏科给事中屡迁都给事中二十一年正月朔申刻有星西流化白气声如雷诏求直言俊率科臣上疏帝嗛之寻以事出俊于外弘治中累官山西参政卒　　李介
按明外史李介传介字守贞高密人成化五年进士选庶吉士改御史介敢言遇事不可辄率同列论奏忤帝意两挞于廷擢大理少卿弘治改元迁右佥都御史巡抚宣府历兵部左右侍郎卒　　李鐩
按明外史李鐩传鐩字时器汤阴人成化八年进士授工部主事弘治初应诏陈十二事为王恕所称历工部左右侍郎正德二年进本部尚书孝宗时刘健谢迁在位鐩负才气颇欲有以自见至是刘瑾窃权鐩乃专务容悦刘瑾死乃时用强直取名后权幸益用事鐩一切不敢违由是其位益固加官至太子太保荫锦衣世千户者二世宗即位罢归卒谥恭敏后夺其谥　　李孜省
按明外史李孜省传孜省南昌人以布政司吏待选京师赃事发匿不归时宪宗好方术孜省乃学五雷法厚结中官梁芳钱义以符箓进成化十五年特旨授太常丞改上林苑监丞日宠幸赐印章二密封奏请益献淫邪方术与芳等表里为奸渐干预政事十七年擢右通政益以左道持帝意搢绅进退多出其口朝野为侧目擢礼部侍郎孝宗嗣位始用科道言谪孜省戍边又以中官蒋琮言复逮孜省等下诏狱坐交结近侍律斩妻子流二千里诏免死仍戍边孜省不胜搒掠瘐死　　李承箕
按明外史陈献章传献章门人李承箕字世卿嘉鱼人成化二十二年举乡试往师献章献章日与登涉山水投壶赋诗纵论古今事独无一语及道久之承箕有所悟辞归隐居不仕与兄进士承芳皆好学称嘉鱼二李　　李蕙
按太平府志蕙字德馨当涂采石人别号浣庵自幼颖敏成成化进士拜刑科给事中升江西参议山西布政都察院右副都御史总督粮储于南京兼督漕运进左副都御史兼巡抚复以年劳进右都御史总漕巡抚如故乞归燎黄以己未疽发卒于家蕙居家孝友为人方严明快才力优赡所至有惠政　　李堂
按明外史李堂传堂字时升鄞人成化末进士授工部主事迁郎中擢应天府丞历南京光禄卿正德四年进右佥都御史提督操江召为工部右侍郎明年河决汴徐命兼佥都御史往治之堂条上方略诏从之明年召还未几被论致仕卒曾孙康先进士崇祯时累官礼部尚书　　李文祥
按明外史李文祥传文祥字天瑞麻城人幼俊异弱冠举于乡成化末登进士内阁万安属题画鸠语舍刺安&#之孝宗嗣位上封事宦官及执政咸恶之谪授陕西咸宁丞召为兵部主事复贬贵州兴隆卫经历死年仅三十　　李充嗣
按明外史李充嗣传充嗣字士修内江人给事中蕃孙也举成化末年进士改庶吉士弘治初授户部主事改刑部历官云南按察使正德九年举治行卓异累迁右副都御史巡抚河南移抚应天诸府宁王宸濠有逆谋充嗣豫为备明年就进户部右侍郎有建议修苏松水利者进充嗣工部尚书兼领水利事嘉靖元年加太子少保寻改南京兵部尚书七年致仕卒谥康和　　李旦
按明外史李俊传刑部主事李旦陈十事旦言神仙佛老外戚女谒声色货利奇技淫巧皆陛下素所惑溺而左右近习交相诱之言甚切帝怒甚密谕吏部尚书尹旻出旦等乃与给事中卢瑀秦升童祝俱谪旦字启东献县人由进士贬镇远通判未几卒　　李孔修按名山藏本士记孔修字子长粤人也有庶母父没改嫁诬讼孔修夺之产令系鞫之俯首不辨令迫之供自供曰母讼民情真民愿坐罪令疑焉覆鞫得情出之延为上客他令至孔修入县输租令异其容止问姓名不答拱而立呵止之如故令怒笞下之不置对趋出孔修好周易善诗画与陈献章游破庐败甑蔬食不赡不肯投合于时皂帽深衣入夜不违居家未尝出户或出远近环视以为奇物儿童妇女皆称子长先生卒无子按察使李子庸曰子长有古林逋魏野种放孺子云卿之风为治葬　　李昆
按明外史李介传介子昆字承裕弘治初进士历礼部主事中官何鼎建言下狱昆上言乞宥鼎弗听帝将建延寿塔于城外昆复疏谏正德初群小用事请黜邪枉进忠直杜宦戚请乞节中外侈费皆不报屡迁陕西左布政使以右副都御史巡抚甘肃谪浙江副使复官巡抚顺天召为兵部右侍郎改左卒　　李梦阳按明外史李梦阳传梦阳字献吉庆阳人父正官周王府教授徙居开封弘治六年举陕西乡试第一明年成进士授户部主事晋郎中榷关格势要构下狱得释十八年应诏上书极论得失末言寿宁侯张鹤龄招纳无妄罔利贼民势如翼虎时皇后有宠后母金夫人泣訴帝帝系梦阳锦衣狱寻宥出孝宗崩武宗立刘瑾等八虎用事尚书韩文语及而泣梦阳曰公大臣何泣也诚率诸臣伏阙争阁臣必应之去若辈易耳文曰善君为我属草草成会语泄文等皆逐去瑾矫旨谪山西布政司经历勒致仕瑾诛起故官迁江西提学副使御史江万实恶梦阳奏之遂以冠带闲住梦阳既家居益跅弛负气自号空同子子枝进士梦阳才思雄鸷以复古自命与何景明徐祯卿边贡朱应登顾璘陈沂郑善夫康海王九思等号十才子又与景明祯卿贡海九思王廷相号七才子迨嘉靖朝李攀龙王世贞出复奉为宗天下推李何王李为四大家无不争效其体　　李承勋
按明外史李承勋传承勋字立卿嘉鱼人父田进士官右副都御史巡抚顺天有操执为政不苛承勋举弘治六年进士由太湖知县迁南京刑部主事历工部郎中迁南昌知府正德六年超迁浙江按察使历陕西河南左右布政使以右副都御史巡抚辽东边备久弛墙堡墩台圮废殆尽承勋疏请修筑会世宗立发帑银四十余万两承勋身负锸先士卒为城堑墩堡招逋逃开屯田边防甚固三迁刑部尚书加太子少保太子太保改兵部尚书卒谥康惠承勋沈毅有大略官四十年家无余赀其议大礼与张璁等合故帝始终任之　　李钺
按明外史李钺传钺字虔甫祥符人弘治九年进士除御史正德改元出为巩昌知府寻迁四川副使讨败流贼方四等迁陕西按察使擢右佥都御史巡抚山西召入理院事世宗即位历兵部左右侍郎出总制陕西三边军务召还进右都御史代金献民为兵部尚书中官多所陈乞钺累疏力争失上意且知为近幸所嫉会病遂再疏乞休驰驿归未行卒赐谥恭简子惠正德十二年进士官行人谏武宗南巡死于廷杖　　李光翰
