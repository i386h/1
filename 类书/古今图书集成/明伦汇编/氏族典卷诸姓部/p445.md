<!-- { "loadSidebar": true } -->
按宋史高琼传琼子继宣字舜举幼善骑射颇工笔札知读书以恩补西头供奉官惠民河巡督漕船会岁饥多盗兼沿河巡检捉贼迁合门祗候邠州兵马都监干兴初以内殿崇班为益州都监历磁相邢洺都巡检使知安肃军徙保州累迁礼宾使益州路兵马钤辖还为西上合门使泾原路钤辖兼安抚使知渭州迁四方馆使昭州刺史知雄州擢捧日天武四厢都指挥使恩州团练使知并州迁眉州防御使卒　　高赋按宋史高赋传赋字正臣中山人以父任为右班殿直复举进士改奉礼郎四迁太常博士历知真定县通判剑邢石州成德军知衢州徙唐州擢提点河东刑狱又加直龙图阁知沧州历蔡潞二州入同判太常寺进集贤院学士在朝多所建明以通议大夫致仕退居襄阳卒年八十四　　高怿
按宋史高怿传怿字文悦荆南高李兴四世孙幼孤养于外家十三岁能属文通经史百家之书闻种放隐终南山乃筑室豹林谷从放受业与同时张荛许勃号南山三友会诏举沉沦草泽知长安寇准闻其名荐之辞不赴景佑中录国初侯王后怿推其弟忻得官及范雍建京兆府学召怿讲授诸生席间常数十百人杜衍尝请赐处士号乃命为大理评事怿固辞仁宗嘉其守号安素处士嘉佑中就除光禄寺丞复固辞梦道士持素书聘为白鹿洞主卒有韩退者稷山人亦师事种放母死负土成坟徒跣终丧去隐嵩山吴遵路石延年论其高节诏赐粟帛号安逸处士以寿终　　高弁
按宋史高弁传弁字公仪濮州雷泽人弱冠徒步从种放学于终南山又学古文于柳开与张景齐名至道中举进士累官侍御史谏修玉清昭应宫降知广济军寻以户部判官试开封府进士私发糊名夺二官稍复知单州邢州盐铁判官知陕州卒弁性孝友所为文章多祖六经及孟子喜言仁义有帝则三篇为世所传　　高觌
按宋史高觌传觌字会之宿州蕲人进士起家为嘉兴县主簿后以孙奭荐改秘书省著作佐郎累迁尚书屯田员外郎通判泗州擢提点利州路刑狱召为三司户部判官安抚河北还为京西转运使徙益州坐失察嘉州守张约受赇贬通判杭州徙知福州入为三司盐铁判官历陕西河北转运使累迁兵部郎中复入户部为盐铁副使迁右谏议大夫河东都转运使加集贤院学士判尚书刑部进给事中知单州卒子秉常为梓州路转运使　　高处恭
按宋史高怀德传怀德子处恭历庄宅使至右监门卫大将军致仕　　高处俊
按宋史高怀德传怀德子处俊至西京作坊使　　高化按宋史高化传化字仲熙真定人少沉勇有力不事耕稼学击剑善射契丹犯河北应募转饷飞狐口杨业留戏下使捕贼酋大鹏翼获之会契丹又犯真定乃辞业还家家属尽为契丹所略去从州将入京师遂隶禁军选为襄王牵官王尹京命巡内外八厢真宗即位擢御龙弩直双员都头累迁御龙骨直都虞候干兴初授天武右第二军都指挥使荥州刺史迁天武右厢都指挥使蜀州团练使天圣六年夏大雨命护汴堤进神龙卫四厢都指挥使龚州防御使为鄜延路马步军副都总管徙泾原路权知渭州迁捧日天武四厢都指挥使发兵袭明珠族不利降滑州总管改兴州防御使真定路副都总管徙高阳关路修护章惠太后园陵累拜殿前副都指挥使历建武军节度使以老辞管军改武安军节度使知沧州未行改相州逾年复告老以右屯卫上将军致仕卒年八十赠太尉谥曰恭庄　　高遵甫
按宋史高琼传琼子继勋继勋子遵甫官至北作坊副使嘉佑八年遵甫女正位皇后神宗即位册皇太后遵甫赠太师尚书令兼中书令追封楚王　　高遵裕
按宋史高遵裕传遵裕字公绰琼孙也以父任累迁供备库副使镇戎军驻泊都监擢知保安军横山豪欲向化帝使遵裕谕种谔图之谔遂取绥州帅怒谔擅发兵欲正军法谔惧称得密旨于遵裕故谔被罪遵裕亦降为干州都监迁通事舍人主管西路羌部驻古渭寨熙宁初朝廷用王韶复洮陇命为秦凤路沿边安抚以遵裕副之寻以古渭为通远军命知军事明年持附顺羌部图籍及绘青唐武胜形势入献擢引进副使带御器械俾归治师师至野人关羌人旅拒引亲兵一鼓破之进营武胜城下羌众逃去遂据其城诏建为镇洮军又命知军事寻以熙河洮岷通远为一路进西上合门使荥州刺史充总管复知通远军加岷州刺史明年羌围河岷二州道路不通者几月岷城军缺守者恐遵裕登西门命将纵击羌败走时朝廷以岷城远难守议弃之诏至贼已溃矣以功进团练使龙神卫都指挥使知熙州坐荐张穆之为转运使而穆之有罪罢知颍州未几徙庆州又坐事黜知淮阳军元丰四年复知庆州诏与诸路讨夏国兵溃贬郢州团练副使哲宗即位复右屯卫将军主管中岳庙卒年六十赠永州团练使绍圣中赠奉国军节度观察留后　　高遵惠
按宋史高遵裕传遵裕从弟遵惠字子育以荫为供奉官熙宁中试经义中选换大理评事历三班院主簿军器丞元佑初擢太仆少卿进太府卿出知河中府改河北路都转运使未行拜工部侍郎以集贤殿修撰知郓州河南颍昌府加宝文阁待制知成德军召为户部侍郎以龙图阁学士知庆州卒年五十八赠枢密直学士　　高士林
按宋史高遵裕传遵裕从侄士林字才卿宣仁圣烈皇后之弟也累官内殿崇班殿直英宗每欲进擢后屡辞辄止喜儒学涉阅经史通大义尢有巧智卒赠德州刺史神宗立加赠昭德军节度使绍兴初追封普安郡王　　高敏
按宋史高敏传敏登州人为泾原指使数与西夏战遭重伤范仲淹韩琦皆荐之为合门祗候历利州路邠宁环庆都监主蕃部事羌人声言将出鄜延敏白李复圭曰兵家之事声东击西环庆尝破白豹金汤结衅已深不可不备已而果以兵三十万来寇总管杨遂驻兵大义以敏为先锋将夏人攻夺大顺水寨敏出通路自寅及午且战且前多所斩获次榆木援兵不至中流矢死年五十七官止东头供奉官诏赠嘉州刺史录其三子为侍禁殿直　　高居简
按宋史高居简传居简字仲路世本番禺人以父任为入内黄门护作温成原庙奉神物以精办称超转殿头领后苑事坐奉使梓夔路多占驿兵降高品历领龙图天章宝文阁内东门司干当御药院神宗即位御史张唐英言其资性险巧善迎合取容中丞司马光亦言其久处近职罪恶已多于是罢为供备库使稍迁带御器械进内侍押班以文思使领忠州刺史卒赠辉州观察使居简闻外廷议论必以入告省中目为高直奏　　高永能
按宋史高永能传永能字君举世为绥州人初伯祖文岯举州来附即拜团练使已而弃之北迁其祖父玉独留居延州至永能始家青涧少有勇力善骑射由行伍补殿前稍迁供奉官种谔取绥州发永能兵六千先驱入啰兀五战皆捷转供备库副使治绥德城辟地四千顷增户千三百即知城事元丰初为鄜延都监转六宅使擢本路钤辖四年西讨永能为前锋战于无定河斩首数千级得马三千橐&#牛羊万计说降诸酋进东上合门使宁州刺史又进四方馆使荥州团练使永乐之役献谋皆不用城既陷其孙昌裔欲拔之从间道出永能叹曰吾受国大恩恨无以报此吾死所也顾易一卒敝衣战而死诏赠房州观察使录其子世亮为忠州刺史诸孙皆侍禁殿直永能家世州将所领部曲拊之有恩惠遇敌则身先之故能得士死力远近喜言其事称之曰老高　　高永年按宋史高永年传永年河东蕃官也为麟州都巡检王赡取青唐永年总蕃兵为先锋赡入邈川而宗哥叛永年以千骑直抵其城开省章峡路击走叛羌结阵还青唐羌攻甚急复击之去会苗履姚雄以援师至战溪兰宗堡履少却永年领劲骑断羌为二乃退永年佐赡拒守及雄弃湟鄯皆以永年殿归师崇宁初知岷州蔡京议复两州王厚使永年帅兵二万出京关王克安川堡遂至湟即知州事自皇城副使进四方馆使利州刺史为熙秦两路兵都统制平鄯州迁贺州团练使知其州溪赊罗撒合夏国四监军之众逼宣威城永年出御之逢羌帐下亲兵皆永年昔所推纳熟户也永年不之备羌遂执永年以叛遂为多罗巴所杀　　高渐
按万姓统谱渐字善时萍乡人熙宁末进士宁乡尉论新法有行而未便或便而未尽善者凡十策帅何正臣上之不报调广州录事参军建中靖国初上疏极言请正元符元佑二后君妾之分崇宁中以上书编管抚州列党碑大观初预八宝赦与起居舍人黄庭坚等各叙复自便寻召之会卒　　高宗信
按万姓统谱宗信长乐人甫四岁能知孝让及长凡所以事亲者惟恐不至元丰四年里人直讲陈列以闻遂以孝廉举官金紫光禄大夫　　高荷
按万姓统谱荷字子勉元佑中太学生与山谷往来与高元矩皆与江西诗派　　高允文
按万姓统谱允文贵池人为清流主簿会里人张琏尝忤蔡京卒于客邸京欲检视之允文力为保免召谓曰君高节尚义当加旌奖授定边军教授实黜之也后以汀州守罢归家甚贫静守无营时称长者　　高公纪按宋史高遵裕传遵裕从侄士林士林子公纪字君正历合门祗候通事舍人累进宁州刺史团练使永州防御使集庆留后性俭约珍异声伎无所好奉禄多以给诸族得任子恩均及孤远持宣仁后丧未终卒赠感德军节度使谥曰怀僖绍兴初追封新兴郡王

　高姓部列传一
　　周
　　高奔戌
按穆天子传七萃之士曰高奔戌
　　高渠弥
按左传桓公五年秋王以诸侯伐郑郑伯御之曼伯为右拒祭仲足为左拒原繁高渠弥以中军奉公为鱼丽之陈先偏后伍伍承弥缝战于繻葛王卒大败　　高傒按左传庄公九年秋师及齐师战于干时我师败绩鲍叔率师来言曰子纠亲也请君讨之管召雠也请受而甘心焉乃杀子纠于生窦召忽死之管仲请囚鲍叔受之及堂阜而税之归而以告曰管夷吾治于高傒使相可也公从之注
高傒齐卿高敬仲也
　　高克
按左传闵公二年郑人恶高克使帅师次于河上久而弗召师溃而归高克奔陈郑人为之赋清人　　高厚按左传襄公十九年秋八月齐崔杼杀高厚于洒蓝　　高子容按左传襄公二十九年齐高子容与宋司徒见知伯女齐相礼宾出司马侯言于知伯曰二子皆将不免子容专司徒侈皆亡家之主也　　高齮
按左传昭公二十六年夏齐侯将纳公命无受鲁货申丰从女贾以币锦二两缚一如瑱适齐师谓子犹之人高齮能货子犹为高氏后粟五千庾高齮以锦示子犹子犹欲之齮曰鲁人买之百两一布以道之不通先入币财子犹受之言于齐侯曰群臣不尽力于鲁君者非不能事君也然据有异焉宋元公为鲁君如晋卒于曲棘叔孙昭子求纳其君无疾而死不知天之弃鲁耶抑鲁君有罪于鬼神故及此也君若待于曲棘使群臣从鲁君以卜焉若可师有济也君而继之兹无敌矣若其无成君无辱焉齐侯从之　　高无按左传哀公二十三年夏六月晋荀瑶伐齐高无帅师御之　　高柴
按史记仲尼弟子列传高柴字子羔少孔子三十岁子羔长不盈五尺受业孔子孔子以为愚注
郑元曰
卫人正义曰家语云齐人
　　高固
按广东通志固南海人周显王时楚子熊商灭越兼有南服是为楚威王固以才能归楚为威王相时铎椒为威王傅以王不能尽观春秋采取成败凡四十章进之以故文教日兴五羊衔谷萃于楚庭南海人为画图以表着固功　　高子
按孟子注高子齐人
　　高渐离
