<!-- { "loadSidebar": true } -->
按晋书郭璞传璞字景纯河东闻喜人父瑗终于建平太守璞好经术博学有高才而讷于言论词赋为中兴之冠好古文奇字妙于阴阳算历有郭公者客居河东精于卜筮璞从之受业公以青囊中书九卷与之由是遂洞五行天文卜筮之术禳灾转祸通致无方惠怀之际河东先扰璞于是潜结姻昵及交游数十家避地东南至宣城太守殷佑引为参军王导深重之引&#己军事璞着江赋其辞甚伟为世所称后复作南郊赋元帝见而嘉之以为著作佐郎迁尚书郎数言便宜多所匡益明帝之在东宫与温峤庾亮并有布衣之好璞亦以才学见重埒于峤亮论者美之然性轻易不修威仪嗜酒好色时或过度璞既好卜筮缙绅多笑之又自以才高位卑乃着客傲以母忧去王敦起为记室参军敦将举兵使璞筮璞曰无成更筮寿几何答曰明公起事必祸不久若住武昌寿不可测敦怒曰卿寿几何曰命尽今日日中敦怒收斩之敦平赠弘农太守子&#官至临贺太守　　郭舒按晋书郭舒传舒字稚行幼请其母从师岁余便归粗识大义始为领军校尉坐擅放司马彪系廷尉世多义之刺史夏侯含辟为西曹转主簿刘弘牧荆州引为治中弘卒舒率将士推弘子璠为主讨逆贼郭劢灭之保全一州王澄闻其名引为别驾澄终日酣饮舒常切谏之澄之奔败也以舒领南郡澄又欲将舒东下舒不忍渡江乃留屯沌口采湖泽以自给王敦召为参军转从事中郎监襄阳军敦谋为逆舒谏不从使守武昌敦重舒公亮给赐转丰数诣其家表为梁州刺史病卒　　郭文
按晋书郭文传文字文举河内轵人也少爱山水尚嘉遁年十三每游山林弥旬忘反父母终服毕不娶辞家游名山洛阳陷乃步担入吴兴余杭大辟山中穷谷无人之地倚木于树苫覆其上而居焉亦无壁障时猛兽为暴入屋害人而文独宿十余年卒无患害恒着鹿裘葛巾不饮酒食肉余杭令顾扬与葛洪共造之而携与俱归王导遣人迎之文不肯就船车荷担徒行既至导置之西园居导园七年未尝出入一旦忽求还山导不听后逃归临安结庐舍于山中临安令万宠迎置县中及苏峻反破余杭而临安独全人皆异之以为知机自后不复语但举手指麾以宣其意病甚不食二十余日亦不瘦宠问曰先生复可得几日文三举手果以十五日终　　郭翻
按晋书郭翻传翻字长翔武昌人也伯父讷广州刺史父察安城太守翻少有志操不交世事惟以渔钓射猎为娱居贫无业欲垦荒田先立表题经年无主然后乃作稻将熟有认之者悉推与之尝以车猎去家百余里道中逢病人以车送之徒步而归其渔猎所得或从买者便与之而不取直亦不告姓名由是士庶咸敬贵焉卒于家　　郭澄之
按晋书郭澄之传澄之字仲静太原阳曲人也少有才思机敏兼人调补尚书郎出为南康相值卢循作逆流离仅得还都刘裕引为相国参军从裕北伐既&#长安位至裕相国从事中郎封南丰侯卒于官　　郭翰按万姓统谱翰姿度秀美乘月夜卧庭中空中一少女冉冉而下明艳绝代曰吾织女也上帝命游人间寻择佳偶仰慕清风赖宿契经年一夕忽执翰手泣曰帝命有程便当永诀以七宝枕一枚留赠履空而去　　郭荷
按晋书郭荷传荷字承休略阳人也六世祖整汉安顺之世公府八辟公车五征皆不就自整及荷世以经学致位荷明究群籍特善史书不应州郡之命张祚征为博士祭酒迫而致之荷上疏乞还祚许之送还张掖东山年八十四卒谥曰元德先生　　郭瑀
按晋书郭瑀传瑀字元瑜敦煌人也少有超俗之操东游张掖师事郭荷尽传其业精通经义雅辩谈论多才艺善属文荷卒瑀服斩衰庐墓三年礼毕隐于临松薤谷凿石窟而居服柏实以轻身作春秋墨说孝经错纬弟子著录千余人及苻氏之末略阳王穆起兵酒泉以应张大豫遣使召瑀与敦煌索嘏起兵五千运粟三万石东应王穆穆以瑀为太府左长史军师将军虽居元佐而口咏黄老穆惑于谗间西伐索嘏瑀谏穆不从瑀还酒泉南山赤&#阁饮气而卒　　郭按晋书郭传西平人也少明式易仕郡主簿吕光之王河西也西海太守王桢叛劝光袭之光从而&#之光比之京管常参帏幄密谋光&#金城密谓光曰昨有流星东坠当有伏尸死将虽得此城忧在不守后败问至时人服其神验光以为散骑常侍太常后以光年老知其将败遂与光仆射王祥起兵作乱百姓闻起兵咸以圣人起事事无不成故相率从之如不及以为代吕者王乃推王乞基为主后姚兴以王尚为凉州刺史终如言性褊酷不为士庶所附战败奔乞干归干归败入姚兴以灭姚者晋遂将妻子南奔为追兵所杀也　　郭景
按常德府志景河南顺阳人为武陵守
　　郭质
按同州志质冯翊人初苻登将魏褐飞攻姚当成姚汉得于杏城李润为姚苌所杀质起兵广乡以应登　　郭高按同州志高冯翊人与天水姜龛东平淳于岐皆耆儒硕德经行修明各门徒数百人教授长安诸生自远而至者万数千人时姚兴勤政礼贤常引高等于东堂讲论道艺错综名理　　宋
　　郭世道
按宋书郭世道传世道会稽永兴人也生而失母父更娶世道事父及后母孝道淳备年十四又丧父居丧过礼殆不胜丧家贫无产业佣力以养继母妇生一男夫妻共议曰勤身供养力犹不足若养此儿则所费者大乃垂泣瘗之母亡负土成坟亲戚或共赙助微有所受葬毕佣赁倍还先直服除后哀戚思慕终身如丧者元嘉四年散骑常侍袁愉表其淳行太祖嘉之敕郡榜表闾门蠲其税调改所居独枫里为孝行焉　　郭原平
按宋书郭世道传世道子原平字长泰又禀至行养亲必己力性闲木功佣赁以给供养父抱笃疾弥年原平衣不解带口不尝盐菜者跨积寒暑又未尝睡卧父亡哭踊恸绝数日方苏自卖十夫以供众费窀穸之事俭而当礼性无术学因心自然葬毕诣所买主执役无懈主人不忍使每遣之原平服勤未曾暂替及母终毁瘠弥甚仅乃免丧太祖崩原平号哭致恸日食麦一枚如此五日曰吾家见异先朝蒙赞之赏不能报恩私心感恸耳　　郭希林
按宋书郭希林传希林武昌人也曾祖翻晋世高尚不仕希林少守家业征州主簿秀才卫参军&#不就元嘉初王敬弘举为著作佐郎后又征员外散骑侍郎&#不就十年卒时年四十七子蒙亦隐居不仕泰始中郢州刺史蔡兴宗辟为主簿不就　　梁
　　郭祖深
按万姓统谱祖深襄阳人梁武帝溺情内教朝政废弛祖深舆榇诣阙上封事上嘉其正直擢锺陵令改南州云骑将军至州公严清刻搜捡奸恶所领皆精兵令行禁止威振远近长江肃清　　北魏
　　郭逸
按魏书郭祚传祚祖逸州别驾前后以二女妻司徒崔浩一女妻浩弟上党太守恬世祖时浩亲宠用事拜逸徐州刺史假榆次侯终赠光禄大夫　　郭祚
按魏书郭祚传祚字季佑太原晋阳人魏车骑郭淮弟亮后也父洪之坐崔浩事诛祚亡窜得免少而孤贫涉历经史尺牍文章见称于世高祖初举秀才对策上第拜中书博士转中书侍郎迁尚书左丞长兼给事黄门侍郎祚清勤在公夙夜匪懈以赞迁洛之规赐爵东光子迁散骑常侍仍领黄门是时高祖锐意典礼兼铨镜九流又迁都草创征讨不息内外规略号为多事祚与黄门宋弁参谋帏幄随其才用各有委寄祚承禀注疏特成勤剧乘舆南讨祚以兼侍中从拜尚书进爵为伯出为使持节镇北将军瀛州刺史转镇东将军青州刺史祚值岁不稔多所赈恤入为侍中金紫光禄大夫并州大中正迁尚书右仆射出除征西将军雍州刺史于时领军于忠恃宠骄恣崔光之徒曲躬承奉祚心恶之忠闻而大怒矫诏杀祚时年六十七谥文贞　　郭思恭
按魏书郭祚传祚长子思恭弱冠州辟为主簿早卒思恭弟庆礼以第二子延伯继延伯袭祖爵东光伯武定中骠骑大将军将作大匠齐受禅爵例降　　郭景尚按魏书郭祚传思恭弟景尚字思和涉历书传晓星历占候言事颇验初为彭城王中军府参军迁员外郎司徒主簿太尉从事中郎公强当世善事权宠世号之曰郭尖肃宗时迁辅国将军中散大夫转中书侍郎未拜而卒年五十一子季方武定中胶州骠骑府长流参军　　郭庆礼
按魏书郭祚传景尚弟庆礼字叔为祚所爱著作佐郎通直郎卒子元贞武定末定州骠骑府长史　　郭文恭按魏书郭文恭传文恭太原平遥人也仕为太平县令年逾七十父母丧亡文恭孝慕罔极乃居祖父墓次晨夕拜跪跣足负土培祖父二墓寒暑竭力积年不已见者莫不哀叹尚书闻奏标其门闾　　北齐
　　郭秀
按北齐书郭秀传秀范阳涿郡人事高祖为行台右丞亲宠日隆多受赂遗秀遇疾高祖问所欲官乃启为七兵尚书除书未至而卒高祖命其子孝义与太原公已下同学读书初秀忌杨愔诳胁令其逃亡秀死后愔还高祖追忿秀即日斥孝义终身不齿　骆姓部列传
　　汉
　　骆甲
按万姓统谱甲高帝时为校尉
　　后汉
　　骆俊
按吴志骆统传统父俊官至陈相为袁术所害注谢
承后汉书曰俊字孝远有文武才干少为郡吏察孝廉补尚书郎擢拜陈相值袁术僭号兄弟忿争俊厉威武保疆境贼不敢犯养济百姓灾害不生岁获丰稔后术军众饥困就俊求粮俊疾恶术初不应答术怒密使人杀俊　　骆异孙
按同州志异孙冯翊人据华阳志雒人段恭少周流七十余郡求师受学经三十年兄事异孙当必雅士　　吴　　骆统
按吴志骆统传统字公绪会稽乌伤人也父俊为袁术所害统母改适事嫡母甚谨时饥荒乡里及远方客多有困乏统为之饮食衰少其姊问其故统曰士大夫糟糠不足我何心独饱姊乃自以私粟与统又以告母母亦贤之遂使分施由是显名年二十试为乌程相民户过万咸叹其惠理孙权召为功曹行骑都尉妻以从兄辅女出为建忠郎将领武射吏三千人及凌统死复领其兵以随陆逊破蜀迁偏将军黄武初曹仁攻濡须统与严圭共拒破之封新阳亭侯后为濡须督数陈便宜前后书数十上所言皆善黄武七年卒　　宋
　　骆惠度
按万姓统谱惠度工歌谓之三公乐仕宋与辛仲宣胡陶为友　　陈
　　骆牙
按陈书骆牙传牙字旗门吴兴临安人也祖秘道梁安成王田曹参军父裕鄱阳嗣王中兵参军事世祖为吴兴太守引牙为将帅因从平杜龛张彪等每战辄先锋陷阵勇冠众军以功授直合将军起为山阴令永定三年出镇冶城寻从世祖拒王琳于南皖世祖即位授假节威虏将军员外散骑常侍封常安县侯寻为临安令迁越州刺史迁晋陵太守三年以平周迪之功迁冠军将军临川内史太建十年授丰州刺史至德二年卒时年五十七子义嗣　　骆玚
按万姓统谱玚少倜傥好谋略博涉经史尤便书翰仕梁为邵陵王中兵参军太清之难授假节宣猛将军梁亡归陈天嘉元年授安南将军湘州刺史封定襄县侯太建四年为都督荆州刺史出镇公安玚浚城池怀服边远为邻境所惮居职六年以公事免及吴明彻军败吕梁诏授都督沿江水陆诸军事寻授都督郢州刺史后主嗣位历任度支尚书侍中祠部尚书贞明元年卒于官后主临哭尽哀谥曰桓　　唐　　骆宾王
按唐书王勃传骆宾王义乌人七岁能赋诗初为道王府属历武功主簿调长安主簿武后时数上疏言事下除临海丞鞅鞅不得志弃官去徐敬业乱署宾王为府属为敬业传檄天下斥武后罪敬业败宾王亡命不知所之中宗时诏求其文得数百篇　　骆奉先
