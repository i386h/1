<!-- { "loadSidebar": true } -->
按广东通志益字舜良临川人大中祥符间进士及第天圣八年以殿中丞知韶州改太常博士尚书屯田员外郎韶俗男女少别吏兹土者惟因俗治之益廉奸淫伤化者一切穷治之州有屯兵五百人代者久不至欲谋为变事觉一郡皆骇益不为动捕首谋五人即断流之或请赴狱不答既而问其徒曰五人若系狱当夜劫以叛众始服其识三年以忧去终都官员外郎子安石神宗朝拜相　　王鬷
按宋史王鬷传鬷字总之赵州临城人状貌奇伟举进士授婺州观察推官代还真宗见而异之特迁秘书省著作佐郎知祁县通判湖州迁太常博士提点梓州路刑狱权三司户部判官累迁刑部益利路旱饥为安抚使以左司郎中枢密直学士知益州戍卒有夜焚营杀马胁军校为乱者鬷潜兵环营得十余人即戮之及旦人莫知也景佑五年参知政事明年迁尚书工部侍郎知枢密院事元昊反帝数问边事鬷不能对罢知河南府未几得暴疾卒谥忠穆　　王臻按宋史王臻传臻字及之颍州汝阴人举进士第为大理评事通判徐定二州知兖州特迁监察御史擢淮南转运副使时发运司建议浚淮南漕渠臻言浚渠无益召为三司度支判官而发运司卒浚渠以通漕臻坐前异议降监察御史知睦州徙福州仁宗即位擢龙图阁待制权知开封府以右谏议大夫权御史中丞未几卒臻刚严善决事所至有风迹　　王博文
按宋史王博文传博文字仲明曹州济阴人祖谏为西京作坊副使博文年十六善属文开封府以回文诗百篇为公卷人谓之王回文召试舍人院为安丰主簿历南丰尉有能名陈尧咨荐之试中书赐进士第天禧中为开封府判官丁母忧服除为三司户部判官迁侍御史陕西转运使属羌撒逋渴叛博文特奏周文质王怀信玩寇逗留请用曹玮田敏而玮病不行用敏为泾原路总管寇遂平迁尚书兵部员外郎知秦州为贾德昌所毁徙凤翔府明年德昌败改枢密直学士复知秦州迁右谏议大夫知大名府召权三司使遂同知枢密院事逾月而卒子畴　　王随
按宋史王随传随字子正河南人登进士甲科通判同州迁著作郎为京西转运副使迁淮南转运使徙河东三迁刑部员外郎兼侍御史知杂事出知应天府改知扬州仁宗为太子拜右庶子母丧起复光禄卿知润州徙江宁府复给事中为龙图阁直学士知秦州明道中为江淮安抚使还拜户部侍郎参知政事为庄惠皇太后园陵监护使拜门下侍郎同中书门下平章事顷之以疾在告为相一年无所建明会灾异屡发谏官韩琦言之罢判河阳薨谥章惠　　王洙按宋史王洙传洙字原叔应天宋城人少聪悟博学记问过人初举进士与郭稹同保人有告稹冒祖母谭主司欲脱洙连坐之法召谓曰不保可易也洙曰保之不愿易遂与稹俱罢再举中甲科补舒城县尉坐覆县民锺元杀妻不实免官后调富川县主簿晏殊留守南京荐为府学教授召为国子监说书改直讲擢史馆检讨同知太常礼院为天章阁侍讲累迁太常博士同管勾国子监预修崇文总目成迁尚书工部员外郎修国朝会要加直龙图阁权同判太常寺坐赴进奏院赛神与女妓杂坐为御史劾奏黜知濠州徙襄州又徙亳州复为天章阁侍讲史馆检讨帝将祀明堂宋祁言明堂制度久不讲洙有礼学愿得同具其仪诏还洙太常再迁兵部员外郎命撰大飨明堂记除史馆修撰迁知制诰擢为翰林学士改侍读学士洙泛览传记至图纬方技阴阳五行筭数音律诂训篆隶之学无所不通及卒赐谥曰文　　王从吉按宋史王汉忠传汉忠子从吉为合门祗候汉忠不务小节群帅不悦汉忠没后从吉诣阙上书讼父冤因历诋群臣有行贿树党及蒙蔽边防屯戍艰苦之事真宗命王继英等问状从吉止诵状中语他无所对除名配随州　　王从政　王从益
按宋史王汉忠传汉忠子从政从益为左右侍禁　　王若拙按宋史乔维岳传王陟子若拙为奉礼郎终国子博士　　王若谷
按宋史乔维岳传王陟子若谷为太庙斋郎
　　王咸融
按宋史王超传超子德用德用子咸融官至左藏库使眉州防御使　　王文恭
按宋史王承美传承美孙文玉为侍禁知沂州事父文恭时为侍禁在沂州表诉其事诏改文恭为供奉官　　王文玉
按宋史王承美传承美养其长孙文玉为子奏署殿直及卒其本族首领上言文玉晓达军政请令袭承美任以为侍禁知沂州事　　王逢
按宋史王逢传逢字会之太平州当涂人其四世祖居岩仕唐为骁卫长史遭乱弃官归居青山后莫知其所终逢博学能属文尤长于讲说少举进士不中去教授苏州学者尝数百人晚始登第补南雄州军事判官归为国子监直讲兼陇西郡王宅教授久之以太常博士通判徐州卒逢为人乐易笃于朋友与胡瑗最善喜着书有易传十卷干德指说一卷复书七卷妻陈氏亦有贤行无子　　王代恕
按万姓统谱代恕开封咸平人为颍州司法参军州民乐氏为盗会赦出入闾里操弓矢为害有朱氏募客二人谋杀之法当死公曰为法所以辅善而禁恶今杀良民为恶盗报仇岂法意耶乃状列之朱氏得减死代恕有八子皆列显宦第七子拱宸右谏议大夫御史中丞累赠代恕兵部尚书员外郎　　王奇
按尚友录奇赣县人少为县吏令题雁诗于屏云只只衔芦背晓霜昼随鸳鹭立寒塘奇密续云晚来渔棹惊飞去书破遥天字一行令奇之因激使学后游京师真宗偶见其所作诗召见赐第奇作诗云不拜春官为座主亲逢天子作门生官至侍御史　　王鸿
按尚友录鸿字翼道雩都人右军之后博学善艹书一试不第隐居山中尝作米囷铭曰窃人之食骚然而不宁者鼠也暴天之物肆焉而不足者虎也吾暴而不忍为虎窃而不忍为鼠宁守斯廪以安吾处尝注太元从游者甚众　　王丝
按绍兴府志丝字敬素萧山人真宗时举进士任兴国军司理秩满除台州军事判官州少井人病之丝淘土为筒引山泉入城每五里一穴以济行者旋判衢州有惠政外台移领婺州民肖像祀之拜侍御史终尚书兵部员外郎子霁震露并历显职　　王尧臣
按宋史王嗣宗传嗣宗子尧臣内殿承制
　　王唐臣
按宋史王嗣宗传嗣宗子唐臣太子中舍
　　王舜臣
按宋史王嗣宗传嗣宗从子舜臣供奉官合门祗候　　王禹臣按宋史王嗣宗传嗣宗从子禹臣太子中舍
　　王绎
按宋史王曾传曾无子以弟子融之子绎为后尚书兵部郎中秘阁校理致仕卒　　王从益
按宋史王钦若传钦若子从益终赞善大夫
　　王仲宝
按宋史王仲宝传仲宝字器之密州高密人初为刑部史补齐州章丘尉以捕盗有功用鞠仲谋荐召对改右班殿直又以捕贼功迁左班徙河北提举捉贼积迁内殿承制天圣初知镇戎军改供备库副使破康奴族诏奖其功凡五年还巡护惠民河堤岸迁麟府路兵马钤辖知麟州久之迁东上合门使元昊寇延州仲宝将兵至贺兰谷以分兵势败蕃将罗逋于长鸡岭为泾原路总管安抚副使与西羌战六盘山俘馘数百人时任福大败好水川别将朱观被围于姚家堡仲宝以兵救之拔观出围时诸将皆没独仲宝与观得还徙环庆路副都总管知庆州未几兼本路经略安抚招讨副使破金汤城徙澶州副总管范仲淹奏留之除屯卫大将军致仕卒　　王岩叟
按宋史王岩叟传岩叟字彦霖大名清平人仁宗初置明经科岩叟年十八乡举省试廷对皆第一调栾城簿弃官归养熙宁中韩琦留守北京以为贤辟管勾国子监哲宗即位用刘挚荐为监察御史时六察尚未言事岩叟入台之明日即上书极陈时事迁左司谏兼权给事中迁侍御史坐张舜民事改起居舍人不拜以直集贤院知齐州明年复以起居舍人召进枢密都承旨湖北诸蛮互出扰边无有宁岁岩叟请专以疆事委荆南唐义问后遂安辑质孤胜如二堡汉赵充国留屯之所延帅欲以与夏苏辙主其议岩叟曰形势之地岂可轻弃遂止权知开封府元佑六年拜枢密直学士宰相刘挚右丞苏辙以人言求避位岩叟曰元佑之初排斥奸邪缉熙圣治挚与辙之功居多愿深察谗毁之意重惜腹心之人两宫然之后挚竟为御史郑雍所击岩叟连上疏论救挚去位御史遂指为党罢为端明殿学士知郑州明年徙河阳数月卒　　王式
按万姓统谱式曲江令唐宰相珪之裔初珪之子敬直贬岭南子孙遂家曲江式耿介自立以孝行称天圣初登进士第累官大理丞历知梅州卒子陶天圣中进士官至京东提刑度支郎中妻朱氏尤贤淑善教子五子相继登科　　王沿
按宋史王沿传沿字圣源大名馆陶人中进士第试秘书省校书郎历知彭城新昌二县张知白荐其才擢著作佐郎再迁太常博士上书论河北为天下根本愿募民复十二渠可使瘠卤变为膏腴而通判洺州王轸言其不可沿方迁监察御史即上书驳轸说帝虽嘉之而不即行天圣五年安抚关陕母丧服除改尚书工部员外郎知邢州复起为河北转运使奏罢二牧监以地赋民导相卫邢赵水下景佑诸渠溉田数万顷改泾州观察使元昊入寇葛怀敏率兵出捍沿教怀敏率兵据瓦亭待之怀敏不听为所败贼乘胜犯渭川沿率州人乘城多张旗帜为疑兵贼遂引去坐怀敏败复为龙图阁直学士刑部郎中知虢州未几徙知成德军又徙河中府卒沿好建明当世事而其论多龃龉初兴河北水利导诸渠溉民田论者以为无益已而邢州民有争渠水至杀人者然后人知沿所建为利子鼎　　王居卿
按宋史王居卿传居卿字寿明登州蓬莱人以进士至知齐州提举夔路京东刑狱盐铁判官出知扬州改京东转运使青州河贯城中苦泛溢为病居卿即城立飞梁上设楼橹下建门以时闭启人诵其智徙河北路河决曹村居卿立&#横二埽以遏怒流而不与水争朝廷赏其功建以为都水法召拜户部副使提举市易擢天章阁待制河北都转运使知秦州太原府卒　　王守规
按宋史王守规传守规真定滦城人入内都都知守忠之弟明道时为小黄门禁中夜半火守规先觉自寝殿至后苑皆击去其锁乃奉仁宗及皇太后至延福宫以功迁入内殿头选治京城水决汴河于公贾村决蔡河于四里桥水患以息积官至宣庆使康州防御使内侍右班副都知卒　　王克臣
按宋史王审琦传审琦子承衍承衍孙克臣字子难祖承衍尚秦国贤穆公主克臣第景佑进士仁宗阅其文顾侍臣曰贤穆有孙豋科可喜也仕累通判寿州坐贬监潭州税熙宁中为开封度支二判官迁盐铁副使时郑侠以上书窜岭表克臣尝荐侠且馈之白金又坐夺官复为户部副使以集贤殿修撰知郓州进天章阁待制徙知瀛州有告外间入境密旨趣具狱株连甚众克臣阴缓之已而得为间者于他道徙知太原拜工部侍郎元佑四年以龙图阁直学士太中大夫卒　　王罕
按宋史王珪传珪季父罕字师言以荫知宜兴县累迁户部判官出为广东转运使侬智高入寇罕行部在潮广州守仲简自围中遣书邀罕罕报曰吾家亦受困非不欲归顾独归无益求所以相济者遂还惠州州之恶少年正相率为盗里落惊扰罕乃呼耆长发里民补壮丁得六百人于是染库帛为旗割牛革为盾断苦竹数千铦其末使操为兵悉出公私戎器檄告属城仿而行之数日众大振向之恶少年皆隶行伍无敢动乃简卒三千方舟建旗伐鼓作乐顺流而下将至广悉众登岸斩木为鹿角积高数仞营于南门智高临观不敢犯罕徐开门而入智高遂解去徙知潭州为政务适人情不加威罚监司上治状敕书褒谕徙知明州以光禄卿卒　　王素
