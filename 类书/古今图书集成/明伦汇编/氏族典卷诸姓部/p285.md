<!-- { "loadSidebar": true } -->
按安陆县志字筠倩号陆海中万历庚子乡试早岁工诗刘公绍恤呼为小友刻有北游草雁字诗累官工部郎中　　雷叔闻
按荆州府志叔闻字实先江陵人万历戊午科举人历官景东府同知致仕归　　雷楚佐
按永州府志楚佐号鼎铉郡庠生也力学养母天启丙寅母病垂危楚佐泣祷于文庙欲剖肝煮羹以奉母方持刀跪剖忽惛仆于地有白烟罩之不移时母病良已自此母延寿三年　　雷演祚
按明外史姜曰广传雷演祚太湖人崇祯三年举于乡十三年夏帝思破格用人特命举人贡生就试教职者悉用为部寺司属推官知县演祚得刑部主事十五年擢武德道兵备佥事十二月山东被兵演祚固守德州有诏奖励乃疏劾督师范志完首辅周延儒尚书范景文谕德方拱干给事中朱徽沈引培袁彭年等疏入帝心动召演祚陛见抵京入对召志完拱干质前疏中语帝怒诛志完而令演祚还任初演祚入朝自谓得总宪及是颇沮丧忌之者亦多寻以忧去福王时朱统劾曰广因及之遂逮治明年二月给事中林有本劾演祚不孝不忠赐自尽　　雷绵祚
按安庆府志绵祚太湖庠生崇祯丁丑为流贼所执不屈死之　　雷膺祚
按安庆府志膺祚太湖庠生嗜古笃学崇祯壬午城陷贼执之骂不绝口贼怒投入廪中焚之其子廷发痛父惨&#亦奋身烈焰中死　　雷鼓英
按安陆县志鼓英字四维崇祯庚午举人癸未贼据郡城欲官之罗骑四出从间道走鄂值献逆之变阖家赴水死　　雷应干
按荆州府志应干号石山江陵人崇祯进士授内江知县历户部主事擢知兖州府时苦旱饥殍盈路应干蠲俸赈济民赖以安　　雷杲
按贵州通志杲都匀人明经任浪穹知县惠多及民民爱戴之为立生祠　　雷起东
按新宁县志起东字初白天资淳朴博洽群书以明经选广西贺县尹行取兵部职方司以丁内艰回籍百姓焚香遮道挽留不得为立生祠祀之　　雷作敏
按崇阳县志作敏字正务令彭泽迁景州守寻归以父产业让于兄　　雷轰
按贵州通志轰杲子官北胜州守褆躬清谨动有法则为后学标准　　雷贵
按陕西通志贵高陵人兵起父母逃难失去贵不避锋镝得父于邓得母于终南女观中张氏姑一子而寡亦失于兵闻在邠地备金往赎养以终身

　臣姓部列传
　　汉
　　臣综
按万姓统谱综安东将军
　　臣安汉
按万姓统谱安汉汉人
　　唐
　　臣悦
按奇姓通悦唐人撰隋平陈纪


　真姓部列传
　　汉
　　真佑
按郑樵通志汉有太尉长史真佑
　　真元菟
按郑樵通志元菟善算
　　真钦
按万姓统谱钦太医令
　　宋
　　真孚若
按万姓统谱孚若天圣间抚州军事判官
　　真德秀
按宋史真德秀传德秀字景元后更为景希建之浦城人四岁受书过目成诵十五而孤母吴氏力贫教之登庆元五年进士第授南剑州判官继试中博学宏词科入闽帅募召为太学正嘉定元年迁博士召试学士院改秘书省正字兼检讨玉牒二年迁秘书郎寻兼沂王府教授学士院权直三年迁秘书郎四年选著作佐郎宰相将用德秀会言官抵之德秀力辞兼礼部郎五年迁军器少监升权直六年迁起居舍人奏权奸擅政兼太常少卿充金国贺登位使及盱眙闻金人内变而返时史弥远方以爵禄縻天下士德秀慨然力请去出为秘阁修撰江东转运副使江东旱蝗广德太平为甚德秀大讲荒政亲至广德与太守魏岘同以便宜发廪使教授林庠振给先是都司胡槻薛极每诮德秀迂儒试以事必败至是政誉日闻因倡言旱伤本轻监司好名振赡太过使岘劾庠以撼德秀德秀上章自明朝廷悟与岘祠授庠干官召还德秀以右文殿修撰知泉州海贼作乱将逼城官军败&#德秀祭兵死者乃亲授方略擒之复遍行海滨审视形势增屯要害处以备不虞十二年以集英殿修撰知隆兴府承宽弛之后乃稍济以严尤留意军政欲分鄂州军屯武昌及通广盐于赣与南安以弭汀赣盐寇未及行以母丧归明年蕲黄失守盗起南安讨之数载始平人服德秀先见十五年以宝谟阁待制湖南安抚使知潭州以廉仁公勤四字厉僚属以周惇颐胡安国朱熹张栻学术源流勉其士罢榷酤除斛面米申免和籴以苏其民理宗即位召为中书舍人寻擢礼部侍郎直学士院德秀屡进鲠言上皆虚心开纳而弥远益严惮之乃谋所以相撼畏公议未敢发给事中王塈盛章始驳德秀所主济王赠典继而殿中侍御史莫泽劾之遂以焕章阁待制提举玉隆宫谏议大夫朱端常又劾之落职罢祠绍定四年改职与祠五年进徽猷阁知泉州迎者塞路深村百岁老人亦扶杖而出城中欢声动地建炎初置南外宗正司于泉公族仅三百人漕司与本州给之而朝廷岁助度牒已而不复给而增至二千三百余人郡坐是愈不可为德秀请于朝给度牒百道弥远薨上亲政以显谟阁待制知福州改翰林学士知制诰时政多所论建逾年知贡举已得疾拜参知政事同编修敕令经武要略三乞祠禄上不得已进资政殿学士提举万寿观兼侍读辞疾亟冠带起坐迄谢事犹神爽不乱遗表闻上震悼辍视朝赠银青光禄大夫德秀长身广额容貌如玉望之者无不以公辅期之立朝不满十年奏疏无虑数十万言皆切当世要务直声震朝廷四方人士诵其文想见其风采及宦游所至惠政深洽不愧其言由是中外交颂所著西山甲乙&#对越甲乙集经筵讲义端平庙议翰林词草四六献忠集江东救荒录清源杂志星沙集志既薨上思之不置谥文忠　　真志道
按浦城县志志道德秀子以荫补官累迁户部侍郎　　真绍祖按尚友录志道长子绍祖府判
　　真同祖
按尚友录志道次子同祖同知
　　真山民
按浦城县志山民德秀从孙生宋季入元不仕埋名肥遁有箕颍风　　真蜀孙
按尚友录志道长孙蜀孙金德主簿
　　真宜孙
按尚友录志道次孙宜孙永春县尹
　　明
　　真善同
按万姓统谱善同字景彰浦城人永乐举人
　　真祯
按荆州府志祯归州人永乐间贡生任通判
　　真锺
按蓬莱县志锺宣德年贡生擢御史
　　真节
按浦城县志节字仕和文忠公十三世孙正德中以贡入太学任开封府通判持廉守正人称为清白吏　　真学按松溪县志学嘉靖二十一年贡生江西瑞州府训导升江南常熟教谕　　真宪时
按松溪县志宪时字法侯号存古西山先生十三世孙也万历间进士授刑部湖广司主事升广东司员外署陕西司郎中恤刑浙江作爰书凡恤刑者皆奉为法升江西布政司参议提督学政称为真宗师父艰服阕补杭严道抑豪右禁游惰转江西粮道漕弊一清改山东按司分巡霸州天启四年升河南按察使逆珰魏忠贤秉政宪时言于朝珰怒会推巡抚忠贤矫旨削夺崇祯二年准复原官推宁夏巡抚已于元年病卒矣宪时阐明心学为治平之要着有爰书及百将传标旨行于世　　真极
按松溪县志极万历间贡泰宁教谕
　　真金铉
按松溪县志金铉天启间贡
　　真相
按松溪县志相监生
　　真卓然
按松溪县志卓然监生
　　真挺然
按松溪县志挺然监生


　春姓部汇考
郑樵通志
　　以邑为氏
楚
邑

春氏风俗通云楚相黄歇春申君之后


　臣姓部汇考
凌迪知万姓统谱
　　臣姓
臣见通志


　宾姓部列传
　　周
　　宾须无
按国语桓公唯能用管夷吾&#戚隰朋宾须无鲍叔牙而伯功立　　宾媚人
按左传成公二年晋师从齐师入自丘舆击马陉齐侯使宾媚人赂以纪甗玉磬与地　　宾起
按左传昭公二十二年王子朝宾起有宠于景王王与宾孟说之欲立之刘献公之庶子伯&#事单穆公恶宾孟之为人也愿杀之又恶王子朝之言以为乱愿去之宾孟适郊见雄&#自断其尾问之侍者曰自惮其牺也遽归告王且曰&#其惮为人用乎人异于是牺者实用人人牺实难已牺何害王弗应夏四月戊辰刘子挚卒无子单子立刘&#五月庚辰见王遂攻宾起杀之盟群王子于单氏注
宾起子朝之傅
　　宾滑
按姓氏急就篇周有宾滑
　　明
　　宾思贵
按万姓统谱思贵长沙人洪武举人广西恭城县教谕　　宾礼庆
按奇姓通礼庆永乐中永州府推官公平宽大讼者至庭下以礼义谕之人多感化狱无系囚　　宾伯才
按万姓统谱伯才苍梧人宣德举人
　　宾继本
按万姓统谱继本苍梧人正统中广东提举
　　宾继学
按万姓统谱继学苍梧人正统举人
　　宾公辅
按广东通志公辅番禺县人中嘉靖癸卯举人　　宾承簪按衡山县志承簪万历年贡士河间府训导
　　宾悦
按衡山县志悦万历年贡士太平府教授


　鳞姓部列传
　　周
　　鳞矔
按左传文公七年宋鳞矔为司徒
　　鳞朱
按左传成公十五年宋向为人为大司寇鳞朱为少司寇

　宾姓部汇考
郑樵通志
　　以名为氏
宾氏左传齐大夫宾须无周宾起为王子朝傅望出梁国

　新姓部汇考
郑樵通志
　　平声
新氏晋大夫新稚穆子之后见国语（
按新稚穆子新稚狗也见后复
　姓）

　誾姓部汇考
郑樵通志
　　平声
誾氏姓苑广平人
凌迪知万姓统谱
　　誾姓
湖广麻城有誾氏


　誾姓部列传
　　汉
　　誾仁
按万姓统谱仁广平人
　　明
　　誾敬
按奇姓通敬登州人洪武中安吉州知州
　　誾全
按万姓统谱全平凉人宣德举人


　瓠姓部列传
　　周
　　瓠巴
淮南子
作瓠梁

按荀子瓠巴鼓瑟游鱼出听


　身姓部列传
　　汉
　　身相
按万姓统谱汉有身相


　频姓部列传
　　汉
　　频畅
按郑樵通志汉有酒泉太守频畅


　彬姓部列传
　　唐
　　彬霁
按万姓统谱霁撰秘苑状启四卷


　寅姓部汇考
凌迪知万姓统谱
　　寅姓
寅见姓苑


　甄姓部汇考
郑樵通志
　　以技为氏
甄氏音真虞舜陶甄河滨因以为氏或音坚汉末太保甄邯少傅甄丰着望中山宋甄履甄昂登进士第开封人又有甄好古嬴州人甄彻陈州人

　亲姓部列传
　　周
　　亲弗
按史记孟尝君传秦亡将吕礼相齐欲困苏代代谓孟尝君曰周最于齐至厚也而齐王逐之而听亲弗相吕礼者欲取秦也齐秦合则亲弗与吕礼重矣有用齐秦必轻君君不如急北兵趋赵以和秦魏收周最以厚行且反齐王之信又禁天下之变齐无秦则天下集齐亲弗必走则齐王孰与为其国也于是孟尝君从其计　　汉
　　亲宋
按万姓统谱宋汉人
　　亲
按万姓统谱汉人


　银姓部列传
　　宋
　　银朮
按万姓统谱朮相州兵马
　　明
　　银绶
按万姓统谱绶高陵人永乐丙子举人
　　银瑶
按万姓统谱瑶郁林人宣德中高昌县丞
　　银嵩
按续文献通考嵩故城人知州
　　银镜
按万姓统谱镜山西太原人由进士正德初知&#泽县节财费减赋役广储蓄流民复业盗贼屏息再岁民力于农桑讼狱以平豪滑自戢而黉校间彬彬然兴礼让矣三年政成食足兵缮城郭以完适蓟寇至与民共守贼望风远遁民赖以安及报绩擢户部主事以去　　银金
按万姓统谱金罗氏人嘉靖丙午崇德县丞
　　银淳
按邵阳县志淳岁贡生官教谕


　淳姓部列传
　　宋
　　淳坤
按奇姓通坤遂宁人端平进士
　　明
　　淳英
按万姓统谱英合州人景泰举人
