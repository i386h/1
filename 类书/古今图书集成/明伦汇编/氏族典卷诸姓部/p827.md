<!-- { "loadSidebar": true } -->
按汪溪族谱端绪征西将军益州刺史昭明八世孙历水部郎中　　金简
按汪溪族谱简刺史端绪子贞观中以文学名李延寿荐授安养尉累迁苏州别驾遂家焉弟策婺州别驾亦遂家焉　　金梁凤
按唐书袁天纲传元宗时有金梁凤者颇言人贵贱寿夭裴冕为河西留后梁凤辄言不半岁兵起君当以御史中丞除宰相俄而安禄山反冕以御史中丞召肃宗即位而冕遂相荐于帝拜都水使者　　金仑
按汪溪族谱仑苏州别驾简曾孙唐开元中主桐庐簿有惠政民请留家因居邑南之五里名金家埠　　金尧恭按万姓统谱尧恭宝历中为上虞令于县西北置任屿湖及黎湖溉田二百余顷　　金文浩
按汪溪族谱文浩讳灏以字行桐庐主簿仑六世孙大中中以武材入仕内侍从康承训击庞勋有功迁洪州刺史子武显　　金武显
按汪溪族谱武显字启周唐懿宗时以击贼功任淮南都统司护军干符己亥都统高骈檄同张璘合兵破黄巢屡捷转兵马使子明道载道博道　　金博道
按汪溪族谱博道字仲学先世居睦之桐庐广明中偕兄明道载道奉太夫人避地歙之篁墩寻迁休之杉坑遂占籍于休买田启业行义乐施悯贫乏恤丧祸乡邻饮其德翕然称之曰金三义士而目其村为金村子孙蕃衍簪缨相传不绝为休邑望族　　金玑
按汪溪族谱玑字景德负志卓荦不群悯世之乱盗贼日行剽劫为率乡人多方捍御一境赖安卒乡人祠之　　后梁
　　金继祖
按汪溪族谱继祖字克承玑之子也为人慷慨有气节以时世多故韬光高蹈淮南将王茂章闻其名卑词厚礼辟之不赴　　后晋
　　金廉
按五代史晋本纪开运二年高丽使其广评侍郎韩元珪礼宾卿金廉等来　　宋
　　金竦
按汪溪族谱竦继祖子也性敦本厚伦尝叹桐庐丘墓先世衣冠所藏乃泛舟东下展觐晚以大父墓在查后岭去家一舍因购田筑室梅结大冲分子孙迁居守之南唐后主时上书陈安邦十策不见用时论惜焉　　金承托
按汪溪族谱承托博道六世孙也尝辑金氏宗谱金氏世系源流赖以考订传后皇佑庚寅卒葬梅结金三十公畔　　金文正
按汪溪族谱文正承托次子也高爽有治略尝扫除一室正巾端坐读书曰与古人对谈一日胜与今人对谈一岁吉凶礼皆遵古制行之熙宁时儒者以为法云　　金道昭
按汪溪族谱道昭字如晦文正长子庆历中以明经驰声不慕仕宦开馆授徒四方学者鼓箧从之会里程士彦来游其门道昭甚器之曰此今之刘延明也遂妻以女士彦尽传其业士彦孙大昌历龙图阁学士曾孙卓历侍郎兼枢密皆得道昭之遗教云道昭性至孝先世文翰及所修辑家乘尢珍藏之诫其子孙曰式是手泽念尔祖修厥德裕后昆无差忒　　金相按庆远府志相仙游人庆历中进士官光禄丞宋仁宗时王安石已有盛名相言安石议论诡僻名实炫耀虽为一时文人终为异日巨蠹因左迁通判宜州　　金极按尚友录极乐平人绍圣初举进士累迁知分宜有能名上书乞斩蔡京以谢天下坐是入元佑党党祸解适意闲旷以市隐自号扁其庐曰醉乡　　金松青
按汪溪族谱松青字彦澄博涉百家通五经大义政和中以太学博士归于家相地得平原广隰于汪溪之上遂由梅结徙居焉性孝友终其身兄弟同居未尝分析父母殁哀毁骨立庐墓六年其教子弟也后词章而先经学一门群从子侄通经学者十余人着有家规四卷经说二十卷　　金安节
按宋史金安节传安节字彦亨休宁人宣和六年擢进士第绍兴初范宗尹引为删定官入对除司农丞迁殿中侍御史秦桧兄梓知台州安节劾其附丽梁师成梓遂罢桧衔之未几丁母忧去遂不出桧死起知严州除浙西提刑入为大理卿迁宗正少卿再迁给事中孝宗嗣位安节请谢事以敷文阁学士致仕卒　　金财
按汪溪族谱财字子坚松青次子资禀清淳蚤承父命从婺源李先生授二程遗书得闻伊洛渊源绍兴初以明经授宣议郎　　金伦
按汪溪族谱伦字彦序财之次子性资冲淡沈潜经义尝游李钟山之门得闻洛之学应博学宏词科荐授宣议郎　　金葵
按万姓统谱葵字景阳休宁人父端臣绍兴间进士再调临安府录事参军卒葵方七岁哀慕如成人事母孝谨登淳熙间进士入翰林赐监进奏院改监诸军粮料院迁太常簿后知建昌军总督兵务有功受白金绮币之赐进秩为司农寺丞庆元间同知枢密院事嘉泰初以病乞归卒于家　　金良能
按汪溪族谱良能字若虚松青曾孙幼颖敏博学通经入太学广交天下名士中宏词科　　金坤
按汪溪族谱坤字静之博学穷理师事李季子吴益恭二先生之门讲求洛之旨绝意科举直以圣贤自期所著有四书正义十卷　　金琏
按汪溪族谱琏字国器博学宏词伦之子也自幼有志学问敦尚名节补县庠以明经重乡里淳熙庚子岁大饥发仓赈助又设粥以待道路饿者乡邻告籴则平准价汰其半县大夫劝输四境则倾囷倒廪以应之士林重其行义称曰金国器　　金朋说
按汪溪族谱朋说字希傅宏词良能子也淳熙丁未中进士初授临安府学教授丁内艰除改淮东宣抚司制干迁鄱阳县知县时赵丞相汝愚去位韩冑当国引进同类指道学为伪学四书六经并为大禁凡荐举改官悉令漕帅取状牍方得擢用朋说应荐上状言幼习诗经长从师朱熹讲孔孟及程氏遗书向无为伪遂解职归　　金景文
按浙江通志景文字唐佐兰溪人少有大志力学而不求闻与妻包竭诚以事其祖若父祖尝患噎医不能疗景文虔祷而瘳及父患疽又斋祷于天乞以身代父疾亦寻愈丧母庐墓夜见天光下烛五色烂然人以为孝感所致后庐父墓鸟鼠驯其旁无怖状风雹环四邻独不入其舍乡人遇旱曰旱无苦金公祷必雨随祷而应淳熙四年郡守李椿表闻诏恤其家　　金冲按汪溪族谱冲字允新松青元孙朋说从弟也敦笃问学造诣宏大值伪学禁遂隐居林下宝庆乙酉诏停学禁有司敦劝应试举第一托疾不赴礼部绝意仕进自号隐求居士　　金忠
按汪溪族谱忠字伯恭明经琏长子冲从弟也明敏好学领绍熙壬子乡荐授国子监学录值伪学禁免归　　金恕
按汪溪族谱恕字叔唯孝廉忠胞弟幼颖异事亲惟谨由县庠贡补京学进士值伪学禁簿录三学生放归田里恕在遣中怡然就道归逸林下着有春秋提要史学提要载紫阳正传录　　金渊
按宋史金渊传渊字渊叔临安府人嘉定七年进士历官为太学博士迁太府寺丞秘书郎升著作佐郎迁秘书丞拜右正言迁将作少监拜监察御史迁礼部吏部侍郎拜右谏议大夫改左谏议大夫迁礼部尚书淳佑四年知贡举拜端明殿学士同签书枢密院事侍御史刘汉弼论渊尸位妨贤罢政予祠又以监察御史刘应起言落职罢祠十一年量移平江府居住卒　　金埙
按汪溪族谱埙字伯和学达经济嘉定戊寅诏集议平和御三策埙上书以御为宜授临湘教谕　　金从龙
按万姓统谱从龙字诚之嘉定间进士知涪州乐温时金寇犯蜀有将王全者拥兵入境从龙任供饷留戍守邑赖以全魏了翁西归见乐温岿然独存大加称赏改知泸州纳溪兼通判未几寇大至力不能支竟死事闻赠且荫以嘉之　　金若洙
按汪溪族谱若洙字子方解元冲季子也资禀英敏敦行孝弟从程达原授尚书尢精性理之学弱冠领乡荐辟黔江知县以清慎勤自勉吏畏民怀值贾似道窃柄排斥正士遂以疾告归宋亡不仕　　金起滨
按汪溪族谱起滨字次渭忠子由太学生授金溪县尉有惠政　　金起东
按汪溪族谱起东字次望忠次子以明经有令誉由县庠贡补京学上舍时陈仲埙为国子司业甚器重之荐授真州学正　　金起莘
按汪溪族谱起莘字次耕恕长子知德化县有政声漕司荐升朝议大夫知郢州军事　　金起岩
按汪溪族谱起岩字次筑恕次子领乡荐授天台县主簿锄奸起懦以礼义谕民民感其化　　金梦旗
按汪溪族谱梦旗字应魁起滨次子刚介有气节补太学上舍淳佑间丞相史嵩之遭父丧三日赂近习谋起复梦旗与三学生刘时举黄恺伯等伏阙上书极言之皆削籍除名放归田里杜门教子孙谈道吟诗以娱朝夕　　金梦雷
按汪溪族谱梦雷字应阳号云津起东长子以明经补太学进士淳佑中附名三学诸生上书斥史嵩之起复之非坐削籍放归　　金应桂
按汪溪族谱应桂一名程字鹏叔号月山起莘伯子性资明爽有大度苦志明经贡太学授本郡学讲书部使察其师道有立荐授池州司户参军　　金应时
按汪溪族谱应时字荣叔起莘次子锐志务学由太学进士授京府学谕其教条一宗朱子白鹿洞所行者文教聿新士习丕变　　金应珪
按汪溪族谱应珪字元叔起莘叔子由太学进士授监临安府酒税廉洁自守升帅府佥书　　金应辰
按汪溪族谱应辰字清叔起莘季子性乐恬退不竞名誉由太学上舍授郡学斋谕值权奸当国隐遁不仕　　金三俊
按汪溪族谱三俊字用叔起岩次子持身谨恪问学精明尝游程勿斋先生之门由太学进士授郡学教授值权奸窃柄遂解职归　　金振虎
按汪溪族谱振虎字德威起东季子官茶榷提举商旅称廉平　　金彦
按万姓统谱彦邵阳人力学善属文天资淳厚喜赈困窭而敦孝友郡人号义门金氏后奉诏举孝廉　　金文刚按万姓统谱文刚字子潜安节孙敏悟嗜学用遗恩补将仕郎调潭州司户时真希元帅潭得文刚喜其端厚由是受知遂为真氏门人历知奉新县通判兴国军监左藏及封椿库出知临江军常德府迁太府丞浙西提举将作监进直龙图阁卒文刚庄重修洁燕居如肃宾莅官严明求民利病如嗜欲所至以崇教化为先自少至老持身制行益力宝佑间真魏二公得罪去门人或更名他师文刚独音问不绝举步出言一以文忠为准又尝置祭田立义庄画为定式俾世守焉　　金文德
按宋史许彪孙传景定二年刘整叛引兵袭都统张桂营桂及统制金文德战死　　金
按汪溪族谱字日章黔江令若洙之子幼英睿善属文博涉群书领景定甲子省元闻祖丧奔归未赴礼部感疾而夭　　金元恺
按汪溪族谱元恺字端平三俊长子幼性敏博涉经史尢精尚书宝佑中授从议郎历帅府机宜以谙练兵法见知主帅寻以疾告归　　金元龙
按汪溪族谱元龙号云坡元恺从弟仕浙东市舶提举所著有云坡集　　金元岳
按汪溪族谱元岳字本立三俊次子英发有智略由京学进士授奉议郎元兵围襄樊日久贾似道蒙蔽不以上闻迨城将陷朝廷始知危急命朱冀孙为救鄂都统帅命元岳为冀孙部署司签出师至鄂守将程鹏飞已以城降元元岳进牍冀孙劝诛叛逆收城邑却敌骑冀孙不能用引师还元岳又上书言似道欺君误国十罪留中不报　　金君卿
按万姓统谱君卿浮梁人举进士累官至度支郎尝着易说有文集十五卷　　金革
按万姓统谱革字贵从休宁人咸淳间武举进士授武冈新宁簿廉谨自持严于抚辑其地蛮獠杂处民赖以安邑有大囚积久不决宪使文天祥委以详谳一验得实文嘉叹欲荐用之革固辞退老于家从孙赫翁有志略以荐仕元为大丞相府谘议参军　　金应按宋史邹传金应者性少刚知义为文天祥职书司补承信郎官天祥奉使被执左右皆散应独无畔志及脱走镇江至淮东以忧愤死焉　　金
　　金许古
