<!-- { "loadSidebar": true } -->
按明外史张昺传昺字仲明慈溪人都御史楷孙也举成化八年进士授铅山知县擢南京御史弘治元年给事中周纮与昺奉命阅军军多缺伍两人欲奏之守备中官蒋琮怒反劾两人擅威福乃调昺南京通政司经历久之用荐迁四川佥事寻进副使岁余引疾归环堵萧然拥经史自娱炊烟屡绝处之淡如　　张黻按明外史林俊传张黻吉水人成化八年进士历知涪州宿州介特不避权贵弘治中俊蒙显擢而黻老不用王恕为之请特予诰命　　张鼐
按明外史张鼐传鼐字用和历城人成化十一年进士授襄陵知县入为御史出按江西盗贼多强宗佃仆鼐与巡抚闵珪交奏其事尹直等构之乃贬珪而坐鼐尹旻党谪郴州判官弘治初擢河南佥事历参政按察使十五年擢右佥都御史巡抚辽东武宗立移抚宣府正德改元召还署院事有知县犯赃当褫职卒杀人当抵死皆重贿刘瑾欲宽之鼐执不可瑾怒出为南京右都御史会瑾遣给事中王翊等核辽东军饷还奏刍粟多浥烂遂以为守臣罪逮鼐下诏狱阅三年事始竟斥为民瑾诛复官鼐前卒　　张芮
按山西通志芮成化戊戌进士官翰林武宗在青宫芮为侍读累迁掌院学士值刘瑾用事威焰熏灼公卿望尘拜伏芮遇瑾于途长揖而已瑾衔之诬以他事左迁镇江同知瑾诛起为太常卿两乞休不允卒于官上悯之赐恤典　　张澯
按万姓统谱澯字仲湜平南人幼颖悟十岁能属文日记数千言年十七登成化戊戌进士始冠授翰林庶吉士改编修历侍讲进学士转国子祭酒南京吏部尚书寻改兵部尚书参赞机务即条上时务八事悉皆允纳后三疏乞致仕澯刚正廉介遇内阁诸重臣未尝阿附以是竟不召用为诗文力追古人所著甚富藏于家　　张海
按万姓统谱海字文渊德州人成化间进士由都给事中升顺天府丞时中要方用事海以公事往见不屈出知云南鹤庆府累迁兵部侍郎会土鲁番侵扰哈密上命海锡之玺书海因条上六事多见采纳于是土鲁番始相畏服哈密渐得自立海径趋还言官论谪山西右参政逾年致仕卒　　张恕
按畿辅通志恕霸州人成化辛丑进士初知夏津县御水患辟荒田行取擢南京山西道监察御史以内艰归除补贵州道巡按陕西克平哈密升河南副使云南按察使继升南京操江都御史工部尚书卒于官　　张稷
按明外史王瑞传成化十九年冬瑞以传奉冗员淆乱仕路率同官奏乞斥汰以存国体御史张稷等亦言之帝得疏贬李孜省凌中第四人秩夺黄谦钱通等九人官人心快之　　张檄
按山西通志檄代州人成化癸卯举人历官陕西副使环庆兵备识明而量弘练达于兵食之计且强记过人凡一接于目者其姓名终身不忘在庆三年人以安静称之　　张诩
按明外史陈献章传张诩字廷实南海人师事献章成化二十年举进士授户部主事寻丁忧累荐不起正德中召为南京通政司参议一谒孝陵即告归献章谓其学以自然为宗以忘己为大以无欲为至卒年六十　　张子麟
按明外史张子麟传子麟&#城人成化二十年进士除南京大理评事正德初累官刑部左侍郎七年进尚书子麟性柔&#无特操颇通诸嬖佞与时浮沉加至太子太保世宗立省亲归已因其请许致仕嘉靖二年御史沈灼言子麟在刑部谄钱宁妄指平民为盗夺职闲住　　张嵿
按明外史张嵿传嵿字时俊萧山人成化末年进士弘治初修宪宗实录命往苏松采轶事事竣授上饶知县迁南京兵部主事就迁刑部郎中正德初迁兴化知县隆平侯张佑无子弟禄与族人争袭诉于南京法司久不决复诉京师刘瑾方擅政遂削尚书樊莹都御史高铨籍嵿以郎承勘亦勒为民瑾败起知南雄擢江西参政进右布政使举治行卓异迁左召为光禄卿以右副都御史巡抚保定诸府忤中贵移疾归世宗即位命以右都御史总督两广军务召掌南京都察院事就改工部尚书六年大计京官拾遗被劾致仕后数年卒　　张津
按明外史雍泰传张津字广汉博罗人成化末进士除建阳知县忧归补大冶征拜御史武宗初巡按广东出为泉州知府坐尝举雍泰勒为民刘瑾败起宁波知府迁山东左参政擢右佥都御史提督操江进右副都御史巡抚应天诸府加户部右侍郎卒　　张纶按畿辅通志纶字大经顺天人成化时进士授盐山令擢监察御史巡通州仓故人有以苞苴来谒者不复与见寻升光禄少卿历官至右都御史致仕卒赠太子少保　　张泰
按畿辅通志泰字世亨肃宁人成化时进士授邹平知县不尚严刻召擢侍御史累升至山西左布政使正德初升都察院右副都御史巡抚陕西迁大理寺卿时逆瑾窃柄泰不为忤然确守自全不入其党升都察院右都御史总制三边军务卒于官赠刑部尚书　　张锦
按陕西通志锦字尚絅秦安人成化中进士授刑部主事进署员外郎中鞫讯明审录囚山东平反甚众会他司失官金属锦按之屡鞫不承遣人绐其家得金示之遂伏罪畿辅灾以锦往赈平籴劝贷举嫁娶掩胳埋胔游惰者给牛种督之耕筑塘堤以止水患所活不可胜计方山庆成二王府有大狱奉命往治还称旨迁大理寺右丞再奉命治岷襄二府狱情罪皆协累迁右少卿寻擢都察院右副都御史巡抚宣府直枉除弊兵民畏服劾罢中官武将守备不职者未几巡抚保定诸府兼督紫荆诸关未行再勘汤阴府狱有贵臣为都御史秦纮所劾赃以万数怙势求免卒正其法寻以疾告归　　张罍
按万姓统谱罍归安人成化进士廉介特立历官州县民立生祠迁福建副使竟以强直贾祸系狱者七年后释归　　张峦
按名山藏勋封记寿宁伯张峦以孝宗敬皇后父弘治三年自督府同知进封五年进侯卒赠太保昌国公予谥子鹤龄嗣十六年加太保正德中进太傅嘉靖二年加太师以定策功进封昌国公前后禄八百石以罪除　　张彩
按明外史张彩传彩安定人弘治三年进士授吏部主事历文选郎中彩负通才议论便利善伺权贵指移疾去焦芳以彩与刘瑾同乡力荐于瑾瑾欲致之因着令病过期不赴者斥为民彩乃就道既见瑾高冠鲜衣貌白&#修伟须眉蔚然词辨泉涌瑾大敬爱彩自是一意事瑾居文选半载擢左佥都御史超拜吏部右侍郎迁尚书寻加太子少保彩与朝臣言呼瑾为者者凡所言瑾无不从及瑾伏诛逮彩下狱以交结近侍论死遇赦当免改拟同瑾谋反瘐死狱中仍锉尸于市籍其家妻子流海南　　张琮
按吴县志琮字廷献弘治庚戌进士授工部都水主事调主仪制正德丁卯迁陜西参议丁母忧庚午服阕值刘瑾乱政以琮在仪制停晋邸绍封事谪知济宁州甫一月迁山东道御史按甘萧明威示信边陲以宁辛永迁湖广副使乙亥升贵州按察使丙子迁四川右布政使戊寅转左丁父忧起补广西左嘉靖改元擢右副都御史巡抚湖广平德安襄阳妖逆丁爵李全等甲申进南京工部右侍郎旋改刑部丙戌擢右都御史总宪南台以疾致仕　　张延龄
按名山藏勋封记建昌伯张延龄弘治八年以都督同知进封十六年进侯加太保嘉靖初加太傅前后禄千六百石以罪除　　张士隆
按明外史张士隆传士隆字仲修安阳人弘治八年举乡试入太学以学行闻十八年成进士授广信推官正德六年入为御史巡盐河东出按凤阳锦衣千户廖铠从中官廖銮镇陕西大为奸利士隆偕同官劾之铠者钱宁所昵也宁见疏大恨宝坻人薛凤鸣先为御史坐罪削籍谄事诸佞幸宁尢相善与从弟凤翔隙嗾缉事者发其私下吏论死刑部疑有冤并捕鞫凤鸣凤鸣惧使其妾诉枉自杀长安门外事闻凤鸣得释而所连引宝坻知县周在并素所雠者悉逮付法司士隆与同官许完先后按治复捕凤鸣对簿释在还职宁怒令凤鸣女告士隆完治狱偏枉遂下诏狱谪官士隆得晋州判官擢知州世宗立召复故官出为陕西副使卒于官　　张弘至
按明外史张弘至传弘至字时行华亭人知府&#子举弘治九年进士改庶吉士授兵科给事中武宗立以户科右给事中奉使安南还迁都给事中母忧归卒　　张凤翔
按万姓统谱凤翔字光世汉中洵阳人号伎陵生而异质殊才目羞日短视然暗处则反明灯月之下犹昼也故其书&#昼必遮蔽而后亲字左手横书兴到笔挥瞬息满纸少与李空同同举于乡弘治己未举进士复与空同同官户部及以疾卒京师空同公为请于朝月给米赡其母妻盖异数云卒年仅三十有诗赋六卷　　张文锦
按明外史蔡天佑传张文锦安丘人弘治十二年进士授户部主事正德初为刘瑾所陷斥为民瑾诛起故官迁郎中督税陕西迁安庆知府度宁王宸濠必反为御备计宸濠果反浮江下文锦令军士登城诟之宸濠留攻不能克擢太仆少卿嘉靖元年拜右副都御史巡抚大同文锦性刚以拒贼得重名遂锐意振刷操切颇无序大同北四望平衍寇至无可御文锦议设五堡参将贾鉴督役严卒怨及堡成欲徙镇卒二千五百家戍之众惮行文锦怒严趣之鉴承风杖其队长边卒郭鉴柳忠等乘众愤遂倡乱杀鉴走出塞文锦恐与外寇连招之入城即索治首乱者郭鉴等大惧复聚为乱文锦走匿博野王府诸乱卒欲燔王宫王惧出文锦郭鉴等杀之裂其尸天启初追谥忠愍　　张琦
按万姓统谱琦字君玉人自幼&#异年十二能属对作诗人语客有试者辄应声出辄奇中弘治己未第进士授南大理寺评事升寺副正虑囚多所平反知兴化府事简易清静以儒饬吏兴学校正风俗有古良二千石风升本司左参政致仕归日惟以林泉云鸟为乐作诗力去陈言务极元远虽一草一木必远出象外乃已自成一家言谈者宗之有白斋集竹里斋读史撮择各若干卷行于世　　张吉
按万姓统谱吉字克修余干人信古好义耻同流俗以名节自砺其为学务穷理致知体之身而验之心直欲着于事为初任给事历官陕西左布政使　　张芝按万姓统谱芝字廷毓歙县人弘治中授评事正德初论时政缺失欲正体统以收威福以保祖业言俱剀切通政使以犯权幸不敢进寻擢宪副丰采凛然格奸正法悉有成绩　　张需
按万姓统谱需江西人守霸州置户簿以验勤惰民生理日滋又善捕蝗邻郡悉效其法　　张润
按山西通志润字汝霖临汾人弘治戊午解元壬戌进士授宜阳知县清修有惠政正德丁卯擢刑科给事中抗言大计侃侃不阿奉诏核甘肃边储稽察精明河外震慑迁礼左右历吏科给事中时屡用大师水旱流移请严纪律酌转输广招抚时赈恤章数十上多采纳擢顺天府丞寻升左佥都御史巡抚顺天黜贪残拯雕弊条上边民疾苦及便宜十余事悉见施行郊圻盗起敌复窥边指授方略盗平敌遁有白金蟒衣之赐丁外艰辛巳起抚宁夏简士马振纪纲谨烽堠境内晏然讲校屯田盐马诸政奏正豪藩裁抑宦镇姱嬉问遗一切绝之癸未召还理院事乙酉以九载绩晋左副都理院事五年振扬法纪台中肃然丁亥以大狱谴归己亥诏复原任屡转兵部左侍郎督大仓搜逋抉隐兵民欢服晋工部尚书时大工并兴干没百出请酌先后缓急躬勤省阅宿弊尽祛屡赐金币褒焉辛丑丁内艰服除起南吏部尚书甄别去留舆情胥服再疏乞休温谕不允戊申致仕年八十三而卒赠太子少保谥恭肃　　张佑
