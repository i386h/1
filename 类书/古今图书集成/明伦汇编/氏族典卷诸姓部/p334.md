<!-- { "loadSidebar": true } -->
按黄冈县志维甫字山图侍御史玉衡之仲子也生而聪敏绝类状貌魁奇望者皆指为神仙中人学贯经史入南雍肄业屡中副车年四十不第着有制艺曰弄雏篇刻行世年五旬玉衡死遂弃举子业联于室曰五十而慕终身之忧所著有西霞集三易衍符诸书及形家书曰天机秘钤海内传而奉之性爱山林往来名岳间崇祯末益藩好书史求名儒遣中使执贽来聘赴之益藩一见倒屣下拜其所与语莫非明大义谨侯度等语益藩神竦因力辞归辛巳壬午间年六十有五蚤知城不可保遂挈妻子深入湖山藏名匿影不与人事以天年终　　樊一蘅
按明外史樊一蘅传一蘅字君带宜宾人父垣常德知府一蘅举万历四十七年进士知安义襄阳累官吏部郎中请告归崇祯三年迁榆林兵备参议被荐迁监军副使再迁右参政分巡关南贼逼西安总督洪承畴令一蘅监左光先张应昌军连破贼贼走进按察使十二年擢右佥都御史巡抚宁夏被劾罢归十六年冬用荐起兵部右侍郎总督川陕军务道阻命不达福王立于南京复申前命时张献忠已据全蜀惟遵义未一蘅与王应熊避其地既拜命檄诸郡旧将会师大举复重庆松潘龙安茂州叙州击破贼兵数万威名大震献忠败孙可望等率残卒南奔骤至重庆遂陷綦江遵义王祥等复取保宁二郡一蘅再驻江上为收复全蜀计乃列上善后事宜及诸将功状于永明王拜一蘅户兵二部尚书加太子太傅时应熊已死而诸将据州县一蘅令不行保叙州一郡而已孙可望遣白文选攻杀祥降其众二十余万尽得遵义重庆一蘅益孤谢事避山中遘疾死　　樊体坤按贵州通志体坤都匀卫指挥佥事值安邦彦叛调征大方阵亡　　樊志贤
按陕西通志志贤永寿人五世同居
　　樊师孔
按贵州通志师孔平越举人官至山西参政有戡乱才誉声甚隆拂衣归以诗文自娱着有听命堂好还纪略冷况等集　　樊中萃
按河南通志中萃裕州生员御寇被执骂贼死　　樊惟藩按山西通志惟藩阳曲生员流贼之变惟藩督守陴者贼至被杀

　浑姓部汇考
唐书
　　宰相世系表
浑氏出自匈奴浑邪王随拓拔氏徙河南因以为氏自回贵至瑊世袭&#兰州都督府郑樵通志
　　以名为氏
浑氏左传郑大夫浑罕卫浑良夫又官氏志吐谷浑氏改为浑又唐表浑氏出自匈奴浑邪王随拓拔氏徙河南因以为氏自回贵至瑊世袭&#兰州都督府廖用贤尚友录　　浑姓
浑平声河南

　欣姓部列传
　　后梁
　　欣彪
按万姓统谱彪渤海人登科

　仁姓部列传
　　汉
　　仁同成
按万姓统谱同成彭城人

　云姓部列传
　　汉
　　云敞
按汉书云敞传敞字幼孺平陵人也师事同县吴章章治尚书经为博士平帝以中山王即帝位年幼莽秉政自号安汉公以平帝为成帝后不得顾私亲帝母及外家卫氏皆留中山不得至京师莽长子宇非莽鬲绝卫氏恐帝长大后见怨宇与吴章谋夜以血涂莽第门若鬼神之戒冀以惧莽章欲因对其咎事发觉莽杀宇诛灭卫氏谋所联及死者百余人章坐要斩磔尸东市门初章为当世名儒教授尤盛弟子千余人莽以为恶人党皆当禁锢不得仕宦门人尽更名他师敞时为大司徒掾自劾吴章弟子收抱章尸归棺敛葬之京师称焉车骑将军王舜高其志节比之栾布表奏以为掾荐为中郎谏大夫莽篡位王舜为太师复荐敞可辅职以病免唐林言敞可典郡擢为鲁郡大尹更始时安车征敞为御史大夫复免病去卒于家　　明
　　云复诚
按万姓统谱复诚东平人嘉靖间三河县丞

　垣姓部汇考
王应麟姓氏急就篇
　　垣氏
垣氏风俗通垣秦邑因以为姓

　辕姓部汇考
郑樵通志
　　以字为氏
陈
人字

袁氏亦作辕亦作爰妫姓舜后陈胡公之裔胡公生申公申公生靖伯十八世孙庄伯生诸字伯爰孙涛涂以王父字为氏世为陈上卿

　门姓部列传
　　北魏
　　门文爱
按魏书门文爱传文爱汲郡山阳人也早孤供养伯父母以孝谨闻伯父亡服未终伯母又亡文爱居丧持服六年哀毁骨立乡人魏仲贤等相与标其孝义　　门宗按万姓统谱宗徐州刺史
　　唐
　　门察
按姓氏急就篇唐淄青留邸门察
　　后晋
　　门铎
按姓氏急就篇后晋有门铎
　　明
　　门克新
按明外史任亨泰传巩昌门克新由荐举为泰州教谕洪武二十六年秩满来朝帝召问经史及政治得失直言无隐授左赞善以亮直见重不数年擢礼部尚书寻引疾命太医给药物不辍其俸及卒命有司护丧归葬　　门时中
按万姓统谱时中当涂人洪武中崇仁县知县　　门泰按万姓统谱泰资县人建文元年举人
　　门相
按万姓统谱相四川人景泰进士
　　门达
按明外史门达传达丰润人袭父职为锦衣卫百户性机警沉騺正统末以指挥吕贵荐进千户理镇抚司刑久之迁指挥佥事坐累解职景泰七年复故官佐理卫事兼镇抚理刑天顺改元与夺门功进指挥同知旋进指挥副使专任理刑狱多平反朝士翕然称达贤然是时英宗虑廷臣党比欲知外事倚锦衣官校为耳目由是逯杲得大幸达反为之用杲本由石亨曹吉祥进讦亨致死复奏吉祥及其从子钦阴事五年七月钦反入杲第斩之取其首以去时达已掌卫事杲被杀达以守卫功进都指挥佥事初杲给事达左右及得志恣甚达怒力逐之杲旋复官欲倾达达惴惴不敢纵杲死达势愈张欲踵杲所为益布旗校于四方告讦者日盛中外重足帝疾笃达知东宫局丞王纶必柄用预为结纳宪宗嗣位纶败达坐调贵州都匀卫甫行言官交章论其罪命逮还群臣廷鞫论斩系狱没其赀巨万子序班升从子千户清及其党都指挥牛循等九人谪戍降调有差后命贷死发广西南丹卫充军卒　　门诚
按夏津县志诚顺天昌平人吏员弘治十三年任巡检　　门缙
按万姓统谱缙泰孙嘉靖举人任知县
　　门兰
按荏平县志兰定州人监生隆庆四年任知县　　门洞开按乐安县志洞开北直安平人进士任知县
　　门塘
按阳谷县志塘官直隶成安县主簿
　　门清
按沾化县志清河南汝宁府照磨
　　门迎恩
按河南通志迎恩虞城人崇祯乙亥贼围虞城迎恩备火攻杀贼无算城赖以全后任南阳主簿殚力御寇城破骂贼而死妻及三子皆被害

　爰姓部列传
　　汉
　　爰类
按汉书功臣侯表类以慎将元年从起留入汉以都尉守广武功六年封厌次侯二十二年薨　　爰侯
按汉书功臣侯表孝文元年厌次侯侯嗣五年谋反诛　　爰哙
按汉书爰盎传盎兄哙任盎为郎中
注
为兄所保任
也
　　爰盎
史记
作袁盎

按汉书爰盎传盎字丝其父楚人也故为群盗徙安陵高后时盎为吕禄舍人孝文即位盎兄哙任盎为郎中以数直谏调为陇西都尉仁爱士卒士卒皆争为死迁齐相徙为吴相告归盎素不好错及孝景即位错为御史大夫使吏案盎受吴王财物抵&#诏赦以为庶人吴楚反闻拜盎为泰常使吴吴王欲使将不肯欲杀之使一都尉以五百人围守盎亡归吴楚已破上更以元王子平陆侯礼为楚王以盎为楚相病免家居梁王欲求为嗣盎进说其后语塞梁王以此怨盎使人刺杀盎安陵郭门外　　爰种
按汉书爰盎传盎兄子种为常侍骑
　　爰世
按汉书功臣侯表元康四年厌次侯类元孙之子阳陵公士世诏复家　　爰万
按汉书功臣侯表元始三年厌次侯类元孙之孙万诏赐爵关内侯　　后汉
　　爰曾
按万姓统谱曾字子路东平人与刘翊起兵卢城头号其兵为头子路光武时拜莱郡太守　　爰延
按后汉书爰延传延字季平陈留外黄人也清苦好学能通经教授性质&#少言辞县令陇西牛述好士知人乃礼请延为廷掾令史昭以为乡啬夫仁化大行在事二年州府礼请不就桓帝时征博士太尉杨秉等举贤良方正再迁为侍中拜五官中郎将转长水校尉迁魏郡太守征拜大鸿胪因以病自上乞骸骨还家灵帝复特征不行病卒　　爰骥
按后汉书爰延传延子骥白马令亦称善士
谢承书
兴字骥

　　魏
　　爰节
按郑樵通志魏郎中令爰节
　　唐
　　爰庆
按万姓统谱庆建州刺史
　　明
　　爰仪
按荆州府志仪远安人洪武年贡生任吉安照磨　　爰子弘按荆州府志子弘长阳人永乐年贡生

　妘姓姓姓筋姓勋姓鄞姓分姓蕡姓部汇考国语　　郑语
妘
姓

史伯对郑桓公曰夫黎为高辛氏火正以淳耀惇大天明地德光昭四海故命之曰祝融其功大矣夫成天地之大功者其子孙未尝不章虞夏商周是也虞幕能听协风以成物乐生者也夏禹能单平水土以品处庶类者也商契能和合五教以保于百姓者也周弃能播殖百谷疏以衣食民人者也其后皆为王公侯伯祝融亦能昭显天地之光明以生柔嘉材者也其后八姓于周未有侯伯佐制物于前代者昆吾为夏伯矣大彭豕韦为商伯矣当周未有己姓昆吾苏顾温董董姓鬷夷豢龙则夏灭之矣彭姓彭祖豕韦诸稽则商灭之矣秃姓舟人则周灭之矣妘姓邬郐路逼阳曹姓邹莒皆为采卫或在王室或在夷翟莫之数也　陆终第四子曰求言为妘姓封于郐邬路逼阳其　后别封也郑樵通志
　　以国为氏
周异
姓国

氏亦作妘亦作郧又去邑作云嬴姓子爵祝融之后封于罗号妘子见国语其地在今安州云梦县犹有郧公庙焉汉有云敞为谏议大夫与梅福同传又吴有郧邑今泰州海陵是又有牒云氏改为云凌迪知万姓统谱　　姓
音云见直音
　　筋姓
筋见姓苑
　　勋姓
勋见姓苑
　　鄞姓
鄞见姓苑
　　分姓
分见姓苑
　　蕡姓
蕡见姓苑

　芬姓部汇考
凌迪知万姓统谱
　　芬姓
芬见姓苑

　欣姓部汇考
郑樵通志
　　平声
欣氏望出西河五代贞明登科有欣彪渤海人今临海有此姓凌迪知万姓统谱
　　欣姓
欣西河明浙江乐清县有欣姓

　言姓部汇考
郑樵通志
　　平声
言氏望出汝南
苏州府志
　　氏族
言氏孔子弟子言偃吴人今后裔多居常熟

　轩姓部列传
　　周
　　轩虎
左传
作罕虎

按公羊传昭公元年春王正月叔孙豹会晋赵武楚公子围齐国酌宋向戍卫石恶陈公子招蔡公孙归生郑轩虎许人曹人于漷　　汉
　　轩和
按姓氏急就篇汉有谏议大夫轩和
　　宋
　　轩彦绩
按郑樵通志宋登科轩彦绩
　　明
　　轩輗
按明外史轩輗传輗字惟行鹿邑人永乐末年进士授行人司副宣德六年用荐改御史巡按福建剔&#锄奸风采甚峻忧归起复清军浙江劾不职官四十余人正统五年超擢浙江按察使遭亲丧起复奏陈四事俱切时弊景帝立以右副都御史巡抚浙江景泰元年命兼理两浙盐课闽贼吴金八等流劫青田诸县輗讨平之改督南京粮储复改左副都御史掌南院事天顺元年召拜刑部尚书居数月引疾乞归南京督理粮储缺帝问李贤大臣中谁曾居此职者贤以輗对且亟称其廉乃命为左都御史以往八年夏以老乞骸骨不待报径归抵家趣具浴欠伸而卒輗孤峭遇人无贤否拒不与接量颇褊隘御史有讦人阴私者辄奖其能　　轩惟明
按万姓统谱惟明輗子任广宗知县
　　轩茂良
按河南通志茂良太康人父卒庐墓正统初旌表　　轩冕按宜城县志冕字世瞻中景泰癸酉乡试任原武令　　轩缨按德州志缨嘉靖间岁贡
　　轩尚朱
