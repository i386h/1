<!-- { "loadSidebar": true } -->
按魏书安定王传安定王休子燮燮子超字化生肃宗初袭时以胡国珍封安定公改封北平王拜城门校尉通直散骑常侍东中郎将寻除光禄大夫领将作大匠后复本封爾朱荣之入洛超避难洛南遇寇见害庄帝初赠车骑大将军仪同三司岐州刺史子孝景袭武定中通直郎齐受禅爵例降　　拓跋绪
按魏书安定王传安定王休子愿平愿平子绪幽州安西府功曹参军庄帝初直阁将军寻持节关右慰劳十二州大使没吐谷浑　　拓跋彧
按魏书临淮王传临淮王谭子提提子昌昌子彧字文若绍封彧少有才学时誉甚美侍中崔光见彧退而谓人曰黑头三公当此人也少与从兄安丰王延明中山王熙并以宗室博古文学齐名时人为之语曰三王楚琳琅未若济南备员方拜前军将军中书侍郎奏郊庙歌辞时称其美除给事黄门侍郎彧本名亮字仕明时侍中穆绍与彧同署避绍父讳启求改名诏曰仕明风神运吐常自以比荀文若可名彧以取定体相伦之美彧求复本封诏许复封临淮寄食相州魏郡又长兼御史中尉累迁侍中卫将军左光禄大夫兼尚书左仆射摄选是时萧衍遣将围逼温汤进彧以本官为东道行台会爾朱荣入洛杀害元氏彧抚膺恸哭遂奔萧衍衍先闻名深相器待及至庄帝践阼彧以母老请还辞旨恳切衍惜其人才又难违其意遣其仆射徐勉私劝彧曰昔王陵在汉姜维相蜀所在成名何必本土彧曰死犹愿北况于生也衍乃以礼遣彧性至孝事父母尽礼自经违离不进酒肉容貌憔悴见者伤之累除位尚书令大司马兼录尚书爾朱荣死除彧司徒公爾朱世隆率部北叛诏彧防河阴及爾朱兆率众奄至彧出东掖门为贼所获见兆辞色不屈为群贼所殴薨出帝赠太师太尉公雍州刺史彧美风韵善进止衣冠之下雅有容则博览群书不为章句所著文藻虽多亡失犹有传于世者然居官不能清白所进举止于亲娅为识者所讥无子　　拓跋湛
按魏书广阳王传广阳王建闾子嘉嘉子深深子湛字士渊少有风尚庄帝初袭封孝静初累迁冀州刺史所在聚敛风政不立入为侍中后行司州牧时齐献武王作相以湛颇有器望启超拜太尉公薨赠假黄钺大司马尚书令谥曰文献湛弟瑾尚书祠部郎后谋杀齐文襄事泄合门伏法湛子法轮齐王启原之复其爵土　　拓跋恂
按魏书废太子传废太子庶人恂字元道生而母死文明太后抚视之常置左右年四岁太皇太后亲为立名恂字元道于是大赦太和十七年七月癸丑立恂为皇太子二十年改字宣道迁洛诏恂诣代都其进止仪礼高祖皆为定后高祖每岁征幸恂常留守主执庙祀恂不好书学体貌肥大深忌河洛暑热意每追乐北方中庶子高道悦数苦言谏恂甚衔之高祖幸嵩岳恂留守金墉于西掖门内与左右谋欲召牧马轻骑奔代手刃道悦于禁中领军元俨勒门防遏夜得宁静厥明尚书陆琇驰启高祖于南高祖还引恂数罪杖恂百余下扶曳出外不起者月余拘于城西别馆见群臣于清徽堂废为庶人置之河阳以兵守之服食所供粗免饥寒而已恂在困踬颇知咎悔恒读佛经礼拜归心于善高祖幸代遂如长安中尉李彪承问密表告恂复与左右谋逆高祖在长安使中书侍郎邢峦与咸阳王禧奉诏赍椒酒诣河阳赐恂死时年十五敛以粗棺常服瘗于河阳城　　拓跋愉按魏书京兆王传京兆王愉字宣德太和二十一年封拜都督徐州刺史以彭城王中军府长史卢阳乌兼长史州事巨细委之阳乌世宗初为护军将军世宗留爱诸弟愉等尝出入宫掖晨昏寝处若家人焉世宗每日华林戏射衣衫骑从往来无间迁中书监出为冀州刺史在州谋逆杀长史羊灵引及司马李遵称得清河王密疏云高肇谋杀害主上于是遂为坛于信都之南柴燎告天即皇帝位赦天下号建平元年世宗诏尚书李平讨愉愉出拒王师频败遂婴城自守事穷见执送京师至野王愉语人曰虽主上慈深不忍杀吾我亦何面目见于至尊于时歔欷流涕绝气而死年二十一后灵太后追封愉临洮王子宝月袭宝月弟宝炬轻躁薄行&#淫酒色孝庄时特封南阳王从出帝没于关西宇文黑獭害出帝宝炬乃僭大号　　拓跋怿
按魏书清河王传清河王怿字宣仁幼而敏惠美姿貌高祖爱之彭城王勰甚器异之并曰此儿风神外伟黄中内若天假之年比二南矣博涉经史兼综群言有文才善谈理宽仁容裕喜怒不形于色太和二十一年封世宗初拜侍中转尚书仆射怿才长从政明于断决剖判众务甚有声名肃宗初迁太尉裁门下之事灵太后以怿肃宗懿叔德先具瞻委以朝政事拟周霍怿竭力匡辅以天下为己任领军元乂太后之妹夫也恃宠骄盈怿裁之以法每抑黜之为乂所疾乂党人通直郎宗准爱希乂旨告怿谋反禁怿门下讯问左右及朝贵贵人分明乃得雪释焉怿以忠而获谤乃鸠集昔忠烈之士为显忠录二十卷以见意焉正光元年七月乂与刘腾逼肃宗于显阳殿闭灵太后于后宫囚怿于门下省诬怿罪状遂害之时年三十四朝野贵贱知与不知含悲丧气惊振远近闻怿之丧为之劈面者数百人　　拓跋怀
按魏书广平王传广平王怀入华林别馆世宗崩乃归　　拓跋悦
按魏书汝南王传汝南王悦好读佛经览书史为性不伦俶傥难测清河王怿为元乂所害悦了无雠恨之意乃以桑落酒候伺之尽其私佞乂大喜以悦为侍中太尉临拜日就怿子亶求怿服玩之物不时称旨乃召亶杖之百下亶居庐未葬形气羸弱暴加威挞殆至不济及爾朱荣举兵向洛遂南奔萧衍衍立为魏主号年更兴衍遣其将军王僧辩送置于境上以觊侵逼及齐献武王既诛荣以悦高祖子宜承大业乃令人示意悦既至清狂如故动为罪失不可扶持乃止出帝初除大司马卒　　拓跋通
按魏书咸阳王传咸阳王禧谋反被擒长子通字昙和窃入河内太守陆琇初与通情既闻禧败乃杀之　　拓跋翼按魏书咸阳王传通弟翼字仲和后会赦诣阙上书求葬其父频年泣请世宗不许翼乃与弟昌世茂奔于萧衍翼容貌魁壮风致可观衍甚重之封为咸阳王后以为信武将军青冀二州刺史镇郁州翼谋举州入国为衍所移昌为衍直阁将军　　拓跋世茂
按魏书咸阳王传翼弟世茂衍封为桑干王拜散骑常侍卒　　拓跋昶
按魏书咸阳王传世茂弟昶起家通直散骑常侍琅邪县开国公庄帝初特封太原王累迁鸿胪卿超拜车骑大将军仪同三司天平二年薨赠太尉公子善慧袭齐受禅爵例降　　拓跋谌
按魏书赵郡王传赵郡王干子谌字兴伯性平和自通直正员郎迁太子庶子司空司马鸿胪少卿迁后将军肆州刺史固辞不拜改授平南将军光禄少卿转黄门侍郎进号安南将军光禄大夫出为散骑常侍中军将军相州刺史罢州除宗正卿都官尚书以亲例封上蔡县开国公食邑四百户让而不受庄帝初拜车骑将军仪同三司尚书左仆射封魏郡王食邑一千户又加侍中谌本年长应袭王封其父灵王宠爱其弟谧以为世子庄帝诏复谌封赵郡王进号骠骑大将军加开府迁司空公出帝时转太保司州牧太尉公又迁太师录尚书事孝静初为大司马三年薨赠假黄钺侍中都督冀州刺史谥曰孝懿谌无他才识历位虽重时人忽之子炜袭齐受禅爵例降　　拓跋谧按魏书赵郡王传赵郡王干子谧世宗初袭封除通直散骑常侍加龙骧将军迁太子中庶子出为冠军将军岐州刺史谧性严暴无事斩人合城凶惧众遂大呼屯门谧登楼毁梯以自固土人散走城人分守四门灵太后遣游击将军王靖驰驿谕之城人既见靖至开门谢罪奉送管钥乃罢谧州还除大司农卿又除散骑常侍平北将军幽州刺史坐殴其妃免官后除都官尚书加安南将军正光四年薨谥曰贞景　　拓跋谭按魏书赵郡王传谧弟谭颇强立少为宗室所推敬自羽林监出为高阳太守为政严断豪右畏之肃宗初入为直阁将军历太仆宗正少卿加冠军将军元法僧外叛诏谭为持节假左将军别将以讨之徐州平迁光禄少卿行南兖州事征卤将军泾州刺史入为武卫将军寻诏谭为都督以讨杜洛周次于军都为洛周所败还除安西将军秦州刺史卒赠抚军将军仪同三司青州刺史　　拓跋谳
按魏书赵郡王传谌弟谳为人贪暴无礼自羽林监迁司徒主簿肃宗时除正员郎稍迁左将军太中大夫封平乡县开国男邑二百户庄帝初河阴遇害赠车骑大将军仪同三司定州刺史子景暄直合将军从出帝没于关西　　拓跋譿
按魏书赵郡王传谳弟譿羽林监直合将军早卒帛五百匹赠镇远将军恒州刺史　　拓跋欣
按魏书广陵王传广陵王羽子欣字庆乐性粗率好鹰犬肃宗初除通直散骑常侍北中郎将出为冠军将军荆州刺史转征卤将军齐州刺史欣在二州颇得人和又为征东将军太仆卿孝庄初封沛郡王邑一千户后改封淮阳王出帝时加太师开府复封广陵王除太傅司州牧寻除大司马随出帝没于关中　　拓跋永业按魏书广陵王传欣弟永业普泰元年特封高密郡王食邑二千户武定末金紫光禄大夫齐受禅爵例降　　拓跋端
按魏书高阳王传高阳王雍子端字宣雅美容貌颇涉书史起家散骑侍郎累迁通直常侍鸿胪太常少卿散骑常侍出为安东将军青州刺史是时萧衍遣将寇逼徐扬除端抚军将军金紫光禄大夫使持节东南道大使处分军机贼平拜镇军将军兖州刺史俄而衍将复寇徐兖围逼州城端率在州文武拒守得全以功封安得县开国公食邑五百户还除都官尚书与雍俱遇害赠车骑大将军仪同三司相州刺史子峻袭爵齐受禅例降　　拓跋泰
按魏书高阳王传高阳王雍嫡子泰字昌颇有时誉为中书侍郎寻迁通直散骑常侍镇东将军太常卿与雍同时遇害追赠侍中特进骠骑大将军太尉公武州刺史高阳王谥曰文孝子斌袭　　拓跋叡
按魏书高阳王传泰弟睿字子哲轻忽荣利爱玩琴书起家拜通直散骑侍郎迁卫尉少卿转光禄少卿封济北郡王与雍俱遇害赠车骑大将军司空公雍州刺史子徽普泰中袭爵起家通直郎武定五年坐与元瑾等谋反伏法　　拓跋诞
按魏书高阳王传睿弟诞字文发少聪慧有风仪起家通直郎迁中书侍郎通直散骑常侍封新阳县开国伯食邑三百户加龙骧将军进封昌乐王食邑七百户迁平南将军散骑常侍黄门侍郎孝静初拜侍中车骑大将军仪同三司司州牧天平三年薨赠使持节侍中太保司徒公尚书令谥曰文献无子以斌第二子子亮为后诞弟勒勒弟弟伏&#伏&#弟弥&#弥&#弟僧育僧育弟居罗出帝初勒封阳平县封濮阳县伏&#封武阳县弥&#封新阳县僧育封顿丘县居罗封卫县并开国伯食邑四百户天平中并除镇远将军散骑侍郎僧育走关西国除其余齐受禅爵例降　　拓跋颢
