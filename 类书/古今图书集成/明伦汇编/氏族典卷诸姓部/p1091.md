<!-- { "loadSidebar": true } -->
按明外史武大烈传大烈临潼人举天启七年乡试崇祯十二年授永宁知县李自成自南阳陷宜阳杀知县唐启泰遂攻永宁乡官四川巡抚张论佐有司捍御论殁子吏部郎鼎延继之亦数有功狱囚勾贼入都司马有义弃城走大烈偕鼎延及其从父治中赞固守三日贼夜半登城执大烈自成以同乡故欲活之大烈不屈索印又不与乃燔灼以死赞及子国学生祚延死之主簿魏国辅教谕任维清守备王正己百户孙世英并不屈死万安王采亦被害贼攻偃师陷知县徐日泰大骂不屈为贼脔割死启泰掖县人日泰金溪人并起家乡举明年贼陷宝丰知县朱由緘死之未几陷密县知县朱敏汀及里居太仆卿魏持衡举人马体健亦死之由緘益府镇国将军常澈子敏汀亦宗室并由贡生敏汀妾张氏一女一孙及臧获数人俱死　　武同芳
按明外史陈预抱传崇祯十四年流贼陷偃师贼杀武同芳母同芳喷血大骂支解而死
　土姓部汇考
凌迪知万姓统谱
　　土姓
土共工氏子勾龙为后土子孙为氏

　浦姓部列传
　　魏
　　浦仁裕
按尚友录仁裕着广平章记十五卷
　　晋
　　浦选
按郑樵通志晋起居注有尚方丞浦选
　　宋
　　浦延熙
按郑樵通志宋有员外郎浦延熙
　　明
　　浦源
按万姓统谱源字长源无锡人工诗国初游闽中与林鸿辈号十才子诗有云边路繞巴山色树里河流灌水声之句至今传诵于时士论谓子羽第一长源第二官晋府引礼舍人　　浦清
按万姓统谱清上海人正统进士
　　浦杲
按嘉定县志杲字东白少孤贫好学长益刻厉闻有异书必购得之故其学多所该识年九十而终　　浦镛按万姓统谱镛字廷用直隶上元人由进士授监察御史成化四年升建宁府知府以清勤节俭为治民感怀之卒于官　　浦毓
按万姓统谱毓字用中常熟人弘治进士刑部主事　　浦鋐按明外史杨爵传浦鋐字汝器文登人正德十二年进士授洪泂知县有异政嘉靖初召为御史以养母归母丧除起掌河南道事出按陕西连上四十余疏总督杨守礼请破格超擢未报而杨爵以直谏系诏狱鋐驰疏申救疏奏帝大怒趣缇骑逮之秦民远近奔送皆号哭鋐赴征业已病既至下诏狱搒掠备至除日复杖之百锢以铁押系七日而卒　　浦南金
按嘉定县志南金字伯兼嘉靖壬午举人其学该博好为古文辞由归安教谕擢国子助教以事忤选曹郎出为唐府教授遂移疾归殁无赢赀其后归安严大观署邑教事首为买地而乡达张意唐爱赙之始克葬焉　　浦应麟
按万姓统谱应麟字道征无锡人嘉靖乙未进士历春坊中允　　浦之诰
按万姓统谱之诰字子化嘉定人嘉靖辛丑进士历官副使　　浦邵
按明外史杨通照传万历三十六年群苗流劫时无锡民浦邵贼缚其父虞将杀之邵以首迎刃而死　浦姓部汇考
廖用贤尚友录
　　浦姓
浦京兆羽音

　甫姓部列传
　　明
　甫轻
按万姓统谱轻黔阳人永乐间弋阳县知县
　　甫辙
按万姓统谱辙六合人成化中永丰县知县

　庾姓部列传
　　周
　　庾公差
按左传襄公十四年初尹公佗学射于庾公差庾公差学射于公孙丁　　庾皮
按万姓统谱皮晋大夫
　　汉
　　庾胜
按万姓统谱胜武帝时为杨仆裨将击南粤筑城塞岭岭遂名大庾　　后汉
　　庾乘
按后汉书郭太传庾乘字世游颍川鄢陵人也少给事县庭为门士郭林宗见而拔之劝游学宫遂为诸生佣后能讲论自以卑第每处下坐诸生博士皆就雠问由是学中以下坐为贵征辟并不起号曰征君　　庾斐按万姓统谱斐撰南著作十卷
　　魏
　　庾嶷
按晋书庾峻传峻伯父嶷中正简素仕魏为太仆　　庾道按晋书庾峻传峻父道廉退贞固养志不仕牛马有踶啮者恐伤人不货于市及诸子贵拜大中大夫　　晋　　庾峻
按晋书庾峻传峻字山甫颍川鄢陵人也少好学有才思历郡功曹举计掾州辟从事太常郑袤举为博士时重庄老而轻经史峻惧雅道陵迟乃潜心儒典属高贵乡公幸太学问尚书义于峻峻援引师说发明经旨迁秘书丞武帝践祚赐爵关中侯迁司空长史转秘书监御史中丞拜侍中加谏议大夫九年卒二子敳　　庾纯
按晋书庾纯传纯字谋甫博学有才义为世儒宗郡补主簿参征南府累迁黄门侍郎封关内侯中书令河南尹纯以贾充奸佞与任敳共举充西镇关中充不平以此相讥充&#怒上表解职纯惧自劾遂免官复以纯为国子祭酒迁侍中父忧去官起为御史中丞转尚书除魏郡太守不之官拜少府卒子&#　　庾按晋书庾峻传峻子性淳和好学少历散骑常侍本国中正侍中封长岑男怀帝之没刘元海也从在平阳元海大会因使帝行酒不胜悲愤再拜上酒因大号哭赋恶之会有告及王隽等谋应刘琨者元海因图弒逆等并遇害太元末追谥曰贞　　庾敳按晋书庾峻传峻子敳字子嵩雅有远韵为陈留相未尝以事婴心太尉王衍雅重之敳见王室多难终知婴祸乃着意赋以豁情迁吏部郎是时天下多故机变屡起敳常静默无为参东海王越太傅军事转军谘祭酒石勒之乱与衍俱被害　　庾
按晋书庾纯传纯子&#字允臧历位博士齐王攸之就国也下礼部官议崇锡之物&#与博士秦秀傅珍等上表谏武帝以博士不答所问答所不问大怒事下有司并除名后数年复起为散骑侍郎终于国子祭酒　　庾衮
按晋书庾衮传衮字叔褒明穆皇后伯父也少履勤俭笃学好问事亲以孝称咸宁中大疫二兄俱亡次兄毗复殆疠气方炽父母诸弟皆出次于外衮独留不去毗病得差初衮诸父并贵盛惟父独守贫约衮躬亲稼穑以给供养父亡作筥卖以养母衮前妻荀氏继妻乐氏皆官族富室及适衮俱弃华丽散资财与衮共安贫苦相敬如宾母终服丧居于墓侧或有斩其墓柏乃召邻人集于墓而自责焉因叩头泣涕自后人莫之犯州郡交命察孝廉举秀才皆不降志世遂号之为异行有四子怞蔑泽捃蔑后南渡江中兴初为侍中蔑生愿安成太守　　庾琛
按晋书庾琛传琛字子美明穆皇后父也永嘉初为建威将军过江为会稽太守征为丞相军谘祭酒卒官　　庾阐
按晋书庾阐传阐字仲初颍川鄢陵人也祖辉安北长史父东以勇力闻阐好学九岁能属文母随兄肇为乐安长史在项城永嘉末为石勒所陷母亦没阐不栉沐不婚宦绝酒肉垂二十年亲邻称之州举秀才不行后为太宰西阳王掾累迁尚书郎苏峻之难阐以功赐爵吉阳县男拜彭城内史寻召为散骑侍郎领大著作顷之出补零陵太守后以疾征拜给事中复领著作吴国内史虞潭为太伯立碑阐制其文又作扬都赋为世所重卒谥曰贞子肃之亦有文藻著称历给事中相府记室湘东太守太元中卒　　庾亮按晋书庾亮传亮字元规明穆皇后之兄也元帝为镇东时闻其名辟西曹掾甚器重之由是聘亮妹为皇太子妃转参丞相军事掌书记中兴初拜中书郎累迁黄门侍郎明帝即位以为中书监王敦举兵加亮左卫将军与诸将距钱凤事平以功封永昌县开国公不受转护军将军及帝疾笃不欲见人群臣无得进者南顿王宗与西阳王将有异谋亮入卧内见帝流涕不自胜辞旨切至帝深感悟遂与司徒王导受遗诏辅幼主加亮给事中徙中书令先是王导辅政以宽和得众亮任法裁物颇以此失人心苏峻纳亡命专用威刑亮知峻必为祸乱征为大司农举朝不可温峤亦累书止之皆不纳峻遂举兵反至京都诏亮都督征讨诸军事战于建阳门外士众弃甲而走亮奔温峤峻平帝幸温峤舟亮得进见泥首谢罪手诏慰谕乃求外镇出为豫州刺史郭默反亮表求亲征于是以本官加征讨都督会太尉陶侃俱讨破之侃薨领江荆豫三州刺史迁镇武昌王导薨征亮为司徒录尚书事固辞帝许之咸康六年薨谥文康　　庾怿
按晋书庾亮传怿字叔预少为兄亮所称东海王中以为功曹除暨阳令又为冲中军司马转散骑侍郎迁左卫将军以讨苏峻功封广饶男出补临川太守历监梁雍二州军事转辅国将军尝以毒酒饷江州刺史王允之允之密奏之帝曰大舅已乱天下小舅复欲尔邪怿闻遂饮鸩而卒谥曰简子统嗣　　庾冰
按晋书庾亮传亮弟冰字季坚征秘书郎预讨华轶功封都乡侯出补吴兴内史会苏峻作逆弃郡奔会稽峻别率张健党甚众冰击走之于是乘胜西进赴于京都迁给事黄门侍郎不拜出补振威将军寻入为中书监康帝即位又进车骑将军冰惧权盛乃求外出会弟翼当伐石季龙于是以本号除都督领江州刺史假节镇武昌以为翼援献皇后临朝征冰辅政冰辞以疾寻卒谥忠成七子希袭友蕴倩邈柔　　庾条按晋书庾亮传亮弟条字幼序初辟太宰府累迁黄门郎出为冠军将军临川太守卒官　　庾翼
按晋书庾亮传亮弟翼字稚恭少有经纶大略苏峻作逆亮使白衣领数百人备石头亮败与翼俱奔事平始辟太尉陶侃府转参军累迁从事中郎顷之转建威将军亮卒授安西将军荆州刺史镇武昌翼经略深远数年之中公私充实人情翕然称其才干由是自河以南皆怀归附康帝即位进征西将军永和元年卒谥曰肃子方之爰之　　庾彬
按晋书庾亮传亮子彬雅量过人苏峻之乱遇害　　庾羲按晋书庾亮传亮子羲初为吴兴内史时穆帝爱文义羲至郡献诗颇存讽谏方见授用而卒子准太元中为豫州刺史镇历阳卒准子悦义熙中江州刺史准弟楷　　庾龢
按晋书庾亮传亮子龢字道季好学有文章升平中代孔严为丹阳尹除重役六十余事太和初为中领军卒于官子恒尚书仆射　　庾统
按晋书庾亮传亮弟怿怿子统字长仁补抚军会稽王司马出为建威将军寻阳太守卒子元之官至宣城内史　　庾希
按晋书庾亮传亮弟冰冰子希字始彦初拜秘书郎累迁司徒右长史出为辅国将军吴国内史希既后之戚属冰女又为海西公妃故希兄弟并显贵太和中希为北中郎将徐兖二州刺史蕴为广州刺史并假节友东阳太守倩太宰长史邈会稽王参军柔散骑常侍友子叔宣右卫将军蕴子廓之东阳太守　　庾楷按晋书庾楷传楷征西将军亮之孙会稽内史羲小子也初拜侍中代兄准为西中郎将豫州刺史假节镇历阳隆安初进号左将军使子鸿说王恭举兵诏使谯王尚之讨楷战于慈湖大败奔桓元元用为武昌太守楷后惧元必败密遣使结会稽世子元显以谋泄为元所诛　　庾仲雍
按万姓统谱仲雍着江纪五卷
　　庾歙
按万姓统谱歙中领军
　　庾攸之
按万姓统谱攸之司马参军
　　宋
　　庾悦
按宋书庾悦传悦字仲豫颍川鄢陵人也曾祖亮晋太尉祖义吴国内史父淮西中郎将豫州刺史悦少为卫将军琅琊王行参军司马徙主簿转右长史桓元辅政迁骁骑将军高祖定京邑武陵王遵承制以悦为宁远将军迁车骑中军司马卢循逼京都以为建威将军江州刺史从东道出鄱阳进据豫章绝循粮援初刘毅家在京口贫约过常尝与乡曲士大夫往东堂共射时悦为司徒右长史蹔至京要府州僚佐出东堂毅已先至遣与悦相闻悦素豪径前不答卢循平后毅求都督江州悦以刺史移镇豫章建威府文武三千悉入毅府符摄严峻数相挫辱悦不得志疽发背卒　　庾登之
