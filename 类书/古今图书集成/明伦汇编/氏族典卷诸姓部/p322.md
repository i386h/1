<!-- { "loadSidebar": true } -->
按明外史孙原贞传原贞名瑀以字行德兴人永乐十三年进士授礼部主事历郎中英宗初用荐擢河南右参政居官清慎有吏才再用荐迁浙江左布政使正统末闽浙盗大起虽更赦罢兵原贞策其必叛景帝即位图上方略请为备御计贼果再叛发兵讨命原贞参议军事深入擒其魁而温州余贼犹未灭命都指挥李信讨之遂拜原贞兵部左侍郎参信军务镇守浙江捷闻玺书奖励遭母丧夺情剿平余寇景泰三年进兵部尚书镇守如故未几命考察福建庶官因留镇焉五年复移镇浙江英宗复位罢归家居十余年卒年八十七原贞所至有劳绩其在浙江名尤着　　孙鼎
按明外史彭勖传孙鼎字直铉庐陵人永乐间举人历松江教授正统八年杨溥荐为御史代勖董南畿学政通州旱饥奏蠲粮三千四百余石英宗北狩鼎诣阙上书请随所用效死不报天顺元年卒于家　　孙子良按万姓统谱子良海宁人永乐进士入翰林为庶吉士与修永乐大典擢兵部郎中历升山东参政所著有螺城集子漳浔州知府　　孙忠
按名山藏勋封记会昌伯孙忠以宣宗章皇后父宣德四年封伯禄千石予世券卒赠侯予谥子继宗嗣英宗复辟进侯加禄二百石予世券追赠忠安国公予改谥继宗卒赠郯国公予谥成化十六年孙铭嗣正德十五年杲嗣嘉靖八年以外戚恩泽除　　孙继宗
按明外史孙忠传忠子继宗字光辅章皇后兄也宣德初授府军前卫指挥使久之改锦衣卫景泰初进都指挥佥事寻袭父爵天顺改元以夺门功进爵为侯加号奉天翊卫推诚宣力武臣特进光禄大夫柱国世袭侯爵命督五军营戎务兼掌后军都督府事五年曹钦平进太保寻以疾奏解兵柄辞太保不允宪宗嗣位复设十二团营命继宗提督兼督五军营帝开经筵命知经筵事修英宗实录为监修官朝有大议必继宗为首成化初乞休优诏不许三年实录成加太傅十年兵科给事中章镒等劾其宜退于是继宗上疏恳辞帝优诏许解营务仍&#后府事知经筵预议大政又五年卒年八十五赠郯国公谥荣襄　　孙显宗按明外史孙忠传忠子显宗官都指挥佥事改锦衣卫预夺门功进都指挥同知　　孙毓
按商河县志毓宣德丁未进士除行在监察御史弹劾不避权贵谳狱多所平反升陕西右参政以廉能著名再迁左布政使仍上疏论执政者几为执政者所陷会上知其忠特令致仕　　孙芝
按福州府志芝字廷秀连江人宣德中以国子生授庆都县令擢守沔阳时有建议欲删削孟子书者芝上疏极论以为不可其议遂寝后官至参议　　孙珏
按福州府志珏候官人以贡宣德间知铅山县清勤仁肃秩满当代民赴阙丐留复任前后几二十年珏尝植松于坛庙思其德者以比甘棠　　孙升
按济宁州志升字允吉性至孝母丧庐墓三年不忍去宣德中授南京工部主事督江浙鼓铸值岁歉匠作告饥升割月俸食之迁郎中督龙江关平时清苦自励非宾客过从未尝见鱼肉饭一盂蔬两豆而已　　孙遇按福山县志遇字际时正统丙辰周旋榜进士授户部主事以才能勤慎屡外差所至无染甲子以杨少保溥特荐由主事擢知徽州府事均徭厘弊吏民畏爱之丁外艰去因民请夺情复郡景泰甲戌岁祲休宁黟祁三县盗起骚动汪御史巡郡欲调卫兵以剿遇止之单骑直抵其境谕以祸福贼感泣曰公仁人也何敢逆命厥魁凌辛受等悉赴官众解又以丁内艰去因民请复留暨三考又当去民固请朝廷重念民意乃以三品秩仍署郡前后守徽十八年天顺甲申升江西右藩河南左藩三载当计期给事肖彦庄以遇在江西常断其家不法事衔之因劾遇与吏部尚书李秉同里且同年为党比遇不置辩请致仕归　　孙逢吉按山西通志逢吉浑源人正统丁卯举人授延长知县擢御史所至肃然历升陕西布政使　　孙刚
按畿辅通志刚宣府人守备永宁正统十四年秋敌逼独石守臣杨俊弃城遁刚率兵援之至中途遇敌以力寡不能当阵遂陷死之　　孙子华
按黄冈县志子华轻财好施于正统年间值岁祲转粟近万石赈济黄麻蕲水三县饥民有司御史台以闻上赐子华义民尚书　　孙琼
按万姓统谱琼字蕴章昆山人正统进士授刑部主事升郎中时锦衣指挥门达用苛刻罗织人罪法司承望风旨往往死非命琼多所平反太监牛玉养子犯法嘱琼琼不少贷由是积怨于他事连坐谪戍辽阳成化初复职乞归年近四十家居笃于礼度终日端坐所居朴陋人不能堪而处之裕如　　孙祥
按山西通志祥大同右卫人景泰辛未进士由给事中历官都御史殉节边关子绅录为大理评事　　孙按齐东县志字宗理景泰辛未进士任吏科给事中务存大体常陈时弊报可通行中外后以忤权贵归休有诗集行于时　　孙洪
按万姓统谱洪字伯大冒邑人景泰间举进士初授兵部主事奉&#迁调征剿两广官军升郎中会中宫崩丧礼一从洪议累迁山西参政以南阳流逋改&#河南抚之甫定升本司右布政使疏汴河人免垫溺寻升副都御史赈抚流民咸得其宜　　孙贤
按河南通志贤字舜卿杞县人景泰中举进士第一授修撰侍经筵成化初预修英庙实录成进太常寺卿兼翰林学士丁内艰起复迁侍读学士掌院事引疾乞休卒赠礼部左侍郎谥襄敏　　孙琏
按邹平县志琏字国用继宗第四子以世嫡嗣太傅之旧官为锦衣卫指挥使居母夫人丁氏丧哀毁过甚得孱病年三十有六未袭爵卒追封太保会昌侯　　孙玺按邹平县志玺继宗侄锦衣卫镇抚此居原籍邹平者玺子云龙生员云龙子储秀锦衣卫千户储秀子世勋镇抚世勋子重光衡府典仪　　孙衡
按京山县志衡字平伯成化乙酉举人授万安知县县好争讼衡刚毅有清操颓俗为之一变三载秩满免归　　孙成
按澧州志成澧州人成化戊子举人任福建泰宁县知县终岁鞭笞不事狱讼不兴宽征薄赋庭空若水宦成归里赈贫恤困解忿排难里人怀德称仁有王烈邴原之风　　孙需
按明外史孙原贞传原贞孙需字孚吉成化八年进士为常州府推官疑狱立剖擢南京御史劾僧继晓忤旨予杖出为四川副使弘治中累官右副都御史巡抚河南改抚陕西用杨一清代需还以故官抚治郧阳正德二年召为南京兵部右侍郎就擢礼部尚书刘瑾恶需勒令致仕瑾既诛乃起为南京工部尚书就改刑吏二部十三年引年乞休赐敕乘传去嘉靖初卒谥清简　　孙识
按商河县志识成化戊戌进士任监察御史历官湖广汉阳府知府　　孙珪
按福山县志珪成化戊戌进士改翰林院庶吉士除礼科给事中升户科都给事中陕西右布政使　　孙琰按福山县志琰成化辛丑科进士任中书科舍人升尚宝司少卿　　孙交
按明外史孙交传交字志同安陆人成化十七年进士授南京兵部主事为尚书王恕所知弘治初恕入吏部荐授稽勋员外郎历文选郎中居吏部十四年于善类多所推引迁太常少卿大同有警命经略黄花镇诸边正德初擢光禄卿户部右侍郎提督仓场改吏部尚书张彩附刘瑾交数规切彩怒调之南京瑾败召拜户部尚书八年五月忽传旨致仕世宗在潜邸知交名甫即位召复故官固辞不允年已七十连章乞罢帝辄慰留请益力乃许之手诏加太子太保驰驿令子编修元侍行复赐道里费卒年八十谥荣僖交言论恂恂不以势位骄人清慎恬&#终始一致元进士终四川副使谨厚有父风　　孙丙
按明外史孙丙传丙字文焕成化末进士为庶吉士改御史巡按云南后督两淮盐课历福建四川副使俱督学校三迁四川左布政使正德六年以右副都御史巡抚湖广丙操履清介喜于有为所至严明法令修举迁工部右侍郎采木入山越二载犯风痹得疾卒诏赠尚书谥恭襄　　孙铭
按邹平县志铭字自新琏子初名镇避先帝讳改铭袭会昌侯爵庄重沉毅嗜读小学武书有儒素风成化时累命册封亲藩馈遗一无所受岁时遣祀皇陵兵部会推管理三十营弘治时迁五军营转耀武营寻兼理殚忠效义二营正德纪元改坐奋武营寻掌府军前营事己巳廷荐提督神机营军务佥后军都督府事西夏平以功加太保赐金牌彩常以技能称上意赐蟒衣玉带宝钞命掌右军都督府事转中军都督府皇帝北巡南征铭总京营正德十五年卒年五十九　　孙博
按畿辅通志博字约之景州人成化时进士授礼科给事中论事不避权贵汪直用事立西厂令左右亲校觇察内外悚息博上疏论直盗弄国柄擅作威福疏入上令毁西厂直大恨之会云中告警受命北伐师还论功升山西按察司佥事遂乞致仕　　孙中
按畿辅通志中新城人成化间进士除户部主事司储云中以绩着升河南参政擢右都御史巡抚辽东未任卒荫子绍锦衣卫总旗世袭　　孙玺
按万姓统谱玺字朝信平湖人成化进士知兴化惠政及民去后见思转扬州府同知岁饥悉力赈救全活以万计终山东按察佥事力持执法可方古人居家孝友睦族与人乐易不为表襮子植嘉靖乙未进士南京刑部尚书　　孙纮
按明外史姜绾传弘治初给事中方向尝劾文武大臣不职会守备中官蒋琮又以芦场事为绾所劾刘吉方憾南御史与琮党合谋谪向官复逮绾及其同官孙纮赴京论鞫皆谪为州判官纮字文冕鄞人谪胶州判官迁广德知州卒官纮少贫佣书市肉以养母既通籍终身不肉食　　孙泰
按醴陵县志泰领弘治己酉乡荐知铜梁初莅任适山寇攻邑泰率士民固守城赖以完岁大饥教民采蕨根捣粉为食全活甚众部使者贤其廉疏闻征为监察御史卒　　孙燧
按明外史孙燧传燧字德成余姚人弘治六年进士授刑部主事再迁郎中正德时历河南右布政使是时宁王宸濠有逆谋劫持群吏赂遗之使为己用自是官其地者惴惴以得去为幸朝议欲得才节大臣燧在河南有声以故共推用燧十年以右副都御史巡抚江西燧防察甚密时时为宸濠陈说大义冀其警悟卒不悛阴谋为备十三年江西大水宸濠素所蓄贼凌十一吴十五闵念四等出没鄱阳湖燧密捕之三贼遁匿宸濠林墓间于是密疏白其状且言宸濠必反章七上辄为宸濠遮获不得达燧乞致仕不许明年宸濠决计反六月乙亥宸濠生日宴镇巡三司明日燧及诸大吏入谢宸濠伏兵左右大言曰孝宗为李广所误抱民间子我祖宗不血食者十四年矣今太后有诏令我起兵讨贼汝当扈驾燧大怒曰汝速死邪天无二日吾岂从汝为逆哉宸濠怒叱燧燧张目直视宸濠麾兵缚燧燧骂不绝口贼击燧折左臂遂遇害世宗即位赠礼部尚书谥忠烈荫一子世袭锦衣百户　　孙禄
按栖霞县志禄字天锡弘治丙辰进士授户部主事时大同缺郎中铨曹难其选上曰何不着小孙主事去遂特敕禄禄入大同剔蠹慑奸军储获济逆瑾有所索忤之为所诬系瑾诛出守扬州郡会武宗南巡有幸臣捕诸&#商索贿禄不应幸臣怒乃请驾帖逮狱事寻白得复任会入觐吏部最禄治行第一钦旌苦节特宴卓异进秩山西右参政仍领郡无何忤张御史坐诬左迁右参议寻转原秩累升应天府尹婴疾归　　孙盘
按明外史孙盘传盘辽阳人弘治九年进士时有徐珪者应城人为刑部典史劾杨鹏得罪盘观政在部上疏谏不用寻擢吏部主事正德元年宦官渐用事盘复上疏及刘瑾得志斥盘为奸党勒之归瑾诛起河南佥事坐累罢　　孙绍光
按山西通志绍光代州人少笃孝友弘治乡试第一举进士选翰林庶吉士丁内艰居丧庐墓三年后授检讨归省卒　　孙绪
