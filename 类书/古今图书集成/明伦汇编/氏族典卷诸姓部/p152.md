<!-- { "loadSidebar": true } -->
按魏志卢毓传毓字子家涿郡涿人十岁而孤以学行见称文帝为五官将召毓署门下贼曹崔琰举为冀州主簿时天下草创多逋逃故重士亡法罪及妻子亡士妻白等始适夫家数日未与夫相见大理奏弃市毓驳之由是为丞相法曹议令史转西曹议令史魏国既建为吏部郎文帝践阼徙黄门侍郎出为济阴相梁谯二郡太守帝以谯旧乡故大徙民充之以为屯田而谯土地硗瘠百姓穷困毓愍之上表徙民于梁国就沃衍失帝意遂左迁毓使将徙民为睢阳典农校尉毓心在利民躬自临视择居美田百姓赖之迁安平广平太守所在有惠化青龙二年入为侍中在职三年多所驳争诏以毓为吏部尚书毓于人及选举先举性行而后言才齐王即位赐爵关内侯时曹爽秉权将树其党徙毓仆射以侍中何晏代毓顷之出毓为廷尉司隶毕轨又枉奏免官众论多讼之乃以毓为光禄勋爽等见收毓复为吏部尚书加奉车都尉封高乐亭侯转为仆射高贵乡公即位进封大梁乡侯毋丘俭作乱大将军司马宣王出征毓纲纪后事加侍中正元三年疾病逊位迁为司空固推骠骑将军王昶光禄大夫王观司隶校尉王祥诏使使者即授印绶进爵封容城侯甘露二年薨谥曰成侯孙藩嗣　　卢洪
按魏略太祖使卢洪赵达抚军主刺举军中谣曰不畏曹公但畏卢洪　　晋
　　卢钦
按晋书卢钦传钦字子若范阳涿人也祖植汉侍中父毓魏司空钦清淡有远识魏大将军曹爽辟为掾爽弟尝有所属请钦白爽子弟不宜干犯法度爽深纳之而罚其弟除尚书郎爽诛免官后为侍御史累迁琅邪太守宣帝为太傅辟从事中郎出为阳平太守征拜散骑常侍大司农迁吏部尚书进封大梁侯武帝受禅以为都督沔北诸军事平南将军入为尚书仆射加侍中奉车都尉领吏部咸宁四年卒子浮嗣　　卢珽
按晋书卢钦传钦弟珽字子笏卫尉卿
　　卢浮
按晋书卢钦传钦子浮字子云起家太子舍人病疽截手遂废然朝廷器重之以为国子博士祭酒秘书监皆不就　　卢志
按晋书卢钦传钦弟珽珽子志字子道初辟公府掾尚书郎出为邺令成都王&#镇邺爱其才量委以心膂遂为谋主齐王冏起义遣使告&#&#召志计事志曰宜旌贤任才以收时望&#深然之改选上佐高辟掾属以志为谘议参军仍补左长史专掌文翰朝廷封志为武强侯加散骑常侍&#表志为中书监留邺参署相府事初河间王颙闻王浚起兵遣右将军张方救邺方闻成都军败顿兵洛阳不敢进纵兵掳掠密欲迁都长安将焚宗庙宫室以绝人心志说方乃止方遂逼天子幸其垒志侍侧不离左右从至长安&#被黜志亦免官及东海王越奉迎大驾颙启帝复&#还邺以志为魏郡太守加左将军及&#薨越命志为军谘祭酒迁卫尉永嘉末转尚书洛阳没志将妻子北投并州刺史刘琨至阳邑为刘粲所掳与次子谧诜等俱遇害　　卢谌
按晋书卢钦传钦弟珽珽子志志子谌字子谅清敏有理思好老庄善属文选尚武帝女荥阳公主拜驸马都尉后州举秀才辟太尉掾洛阳没随志北依刘琨与志俱为刘粲所掳粲据晋阳留谌为参军琨攻粲粲败走谌得赴琨琨为司空以谌为主簿转从事中郎建兴末随琨投段匹磾匹磾自领幽州取谌为别驾匹磾既害琨寻亦败丧时南路阻绝段末波在辽西谌往投之元帝之初累征谌为散骑中书侍郎而为末波所留遂不得南渡末波死石季龙破辽西复为季龙所得以为中书侍郎国子祭酒侍中中书监属冉闵诛石氏谌随闵军于襄国遇害是岁永和六年也谌名家子早有声誉才高行洁为一时所推　　卢循按晋书卢循传循字于先小名元龙司空从事中郎谌之曾孙也双眸冏彻瞳子四转善草隶弈&#之艺循娶孙恩妹及恩作乱与循通谋恩性酷忍循每谏止之人士多赖以济免恩亡余众推循为主元兴二年正月寇东阳八月攻永嘉刘裕讨循至晋安循窘急泛海到番禺寇广州逐刺史吴隐之自摄州事号平南将军遣使献贡时朝廷新诛桓氏中外多虞乃权假循征卤将军广州刺史平越中郎将义熙中刘裕伐慕容超循所署始兴太守徐道覆循之姊夫也使人劝循乘虚而出循不从道覆乃至番禺说循循甚不乐此举无以夺其计乃从之举众寇南康庐陵豫章诸郡守相皆委任奔走循遣道覆寇江陵未至为官军所败循乃连旗而下戎卒十万舳舻千计败刘毅于桑洛洲径至江宁道覆素有胆决知刘裕已还欲干没一战请于新亭至白石焚舟而上数道攻之循多谋少决欲以万全之计固不听裕惧其侵轶乃栅石头断祖浦以距之循攻不利乃进攻京口寇掠诸县无所得因自蔡州南走复据寻阳裕统众败循于雷池循又遁还豫章裕乘胜击之循单舸而走还保广州裕先遣孙处从海道据番禺城循攻之不下乃袭合浦&#之进攻交州至龙编刺史杜慧度谲而败之循势屈知不免先鸩妻子妓妾因自投于水慧度取其尸斩之及其父嘏同党尽获传首京师　　卢偃按后燕录偃范阳涿鹿人也仕于垂为营丘太守以儒雅见称　　卢晏
按周书卢诞传诞曾祖晏博学善隶书有名于世仕燕为给事黄门侍郎营丘成周二郡守　　卢副鸠
按后燕录副鸠昌黎徒河人也仕垂为尚书令临泽公　　卢邈
按后燕录偃子邈仕垂为范阳太守以儒雅见称　　卢耽按水经注邓德明南康记曰昔有卢耽仕州为治中少栖仙术善解云飞每夕辄凌虚归家晓则还州　　梁　　卢广
按梁书卢广传广范阳涿人自云晋司空从事中郎谌之后也广少明经有儒术天监中归国初拜员外散骑侍郎出为始安太守坐事免顷之起为折冲将军配千兵北伐还拜步兵校尉兼国子博士聚徒讲说言论清雅寻迁员外散骑常侍博士如故出为信武桂阳嗣王长史寻阳太守又为武陵王长史太守如故卒官　　北魏
　　卢溥
按魏书卢元传元从祖兄溥慕容宝之末总摄乡部屯于海滨遂杀其乡姻诸祖十余人称征北大将军幽州刺史攻掠郡县天兴中讨禽之　　卢寿
按周书卢诞传诞祖寿太子洗马燕灭入魏为鲁郡守　　卢鲁元
按魏书卢鲁元传鲁元昌黎徒河人曾祖副鸠仕慕容垂为尚书令临泽公祖父并至大官鲁元敏而好学宽和有雅度太宗时选为通直郎以忠谨给侍东宫恭勤尽节世祖亲爱之及即位以为中书侍郎拾遗左右宠待弥深而鲁元益加谨肃公卿咸亲附之鲁元以工书有文才累迁中书监领秘书事赐爵襄城公加散骑常侍右将军从征平凉以功拜征北大将军加侍中后迁太保录尚书事常从征伐出入卧内每有平殄辄以功赏真君三年冬车驾幸阴山鲁元以疾不从侍臣问疾送药传驿相属于路及薨世祖甚悼惜之赠襄城王谥曰孝子统袭爵　　卢元
按魏书卢元传元字子真范阳涿人曾祖谌晋司空刘琨从事中郎祖偃父邈并仕慕容氏为郡太守皆以儒雅称神四年辟召儒以元为首授中书博士后转宁朔将军兼散骑常侍使刘义隆既还病卒　　卢丑子
升头

按魏书卢丑传丑昌黎徒河人襄城王鲁元之族也世祖之为监国丑以笃学博闻入授世祖经后以师傅旧恩赐爵济阴公除镇军将军拜尚书加散骑常侍出为河内太守延和二年卒子升头袭爵后例降　　卢内按魏书卢鲁元传鲁元子内给侍东宫恭宗深昵之常与卧起同衣食父子有宠两宫势倾天下正平初宫臣伏诛世祖以鲁元故唯杀内而厚抚其兄弟　　卢统按魏书卢鲁元传鲁元子统以父任侍东宫高宗即位典选部主客二曹兴安二年卒　　卢弥娥
按魏书卢鲁元传鲁元爵襄城公子弥娥袭拜北镇都将卒子兴仁袭爵　　卢遐
按北史卢元传元子度世与从兄遐俱以学行为时流所重遐特为崔浩所敬　　卢度世
按魏书卢元传元子度世字子迁幼而聪达有计数为中书学生应选东宫弱冠与从兄遐俱以学行为时流所重度世后以崔浩事弃官逃于高阳郑罴家世祖诏东宫赦度世度世乃出赴京拜中书侍郎袭爵兴安中兼太常卿立保太后父辽西献王庙加镇远将军进爵为侯后除散骑侍郎使刘骏度世应对失衷还被禁劾经年乃释除假节镇远将军齐州刺史坐事囚系久之还乡里寻征赴京除平东将军青州刺史未拜遇患延兴元年卒谥曰惠侯　　卢神宝
按魏书卢元传元子度世度世从祖弟神宝中书博士太和中高祖为高阳王雍纳其女为妃　　卢静
按魏书卢同传同兄静太常丞
　　卢同
按魏书卢同传同字叔伦范阳涿人卢元之族孙父辅字显元本州别驾同身长八尺容貌魁伟善于处世太和中起家北海王祥国常侍稍迁司空祭酒昌黎太守寻为营州长史仍带郡入除河南尹丞迁太尉属会豫州城民白早生反诏同为军司事平除冀州镇东府长史父忧解任后除司空谘议参军兼司马为营构东宫都将延昌中秦州民反诏同兼通直常侍持节慰谕之还转尚书右丞进号辅国将军以父讳不拜改授龙骧熙平初转左丞加征卤将军肃宗世相州刺史中山王熙起兵于邺熙败以同为持节兼黄门侍郎慰劳使乃就州刑熙还授平东将军正黄门营明堂副将寻加抚军将军光禄大夫本州大中正营州城民就德兴谋反除同度支尚书黄门如故持节使营州慰劳听以便宜从事德兴降安辑其民而还德兴复反诏同以本将军为幽州刺史兼尚书行台慰劳之灵太后反政以同党除名孝昌三年除左将军太中大夫兼左丞为齐兖二州行台节度庄帝践阼诏复本秩除都官尚书复兼七兵以同前慰劳德兴之功封章武县开国伯正除七兵寻转殿中加征南将军普泰初除侍中进号骠骑将军左光禄大夫除仪同三司永熙初薨年五十六赠侍中司空公谥曰孝穆三年复加赠尚书右仆射有四子　　卢渊
按魏书卢元传元子度世度世子渊字伯源小名阳乌性温雅寡欲敦尚学业袭侯爵拜主客令典属国迁秘书令始平王师以例降爵为伯给事黄门侍郎迁兼散骑常侍秘书监本州大中正及车驾南伐赵郡王干督关右诸军事诏加渊使持节安南将军为副寻以萧赜死停师是时泾州羌叛渊以步骑六千徐行而进未经三旬贼众逃散降者万余口诏兼侍中未几拜仪曹尚书高祖考课在位降渊以王师守常侍尚书寻除豫州刺史以母老固辞会萧昭业雍州刺史曹虎遣使请降乃以渊为使持节安南将军督前锋诸军径赴樊邓渊辞高祖不许渊素无将略为贼所败坐免官爵为民寻遭母忧服阕兼太尉长史高祖南讨又兼彭城王中军府长史寻为徐州京兆王愉兼长史渊以诚信御物甚得东南民和景明初除秘书监二年卒官赠安北将军幽州刺史复本爵固安伯谥曰懿　　卢敏
按魏书卢元传元子度世度世子敏字仲通小字红崖少有大量太和初拜议郎早卒赠威远将军范阳太守谥曰靖　　卢昶
