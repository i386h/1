<!-- { "loadSidebar": true } -->
按魏书长孙肥传肥子翰翰弟兰兰子乌孤袭爵高祖初出为武都镇将入为散令子乐孝静时金紫光禄大夫　　长孙吴儿
按魏书长孙肥传肥弟亦干亦干子真真子吴儿袭爵高祖初为中散武川镇将太和初卒　　长孙突
按魏书长孙肥传吴儿弟突朔州长史子元庆平州仓曹参军　　长孙颓
按魏书长孙虑传代人也母因饮酒其父真误以杖击致死真为县囚执处以重坐虑列辞尚书云父母忿争本无余恶直以谬误一朝横祸今母丧未殡父命旦夕虑兄弟五人并各幼稚乞以身代老父命使婴弱众孤得蒙存立尚书奏云于父为孝子于弟为仁兄寻究情状特可矜感高祖诏特恕其父死罪以从远流　　长孙浑
按魏书长孙肥传肥子翰翰子平成平成子浑袭爵浑初为中散久之为彭城镇将太和中卒子盛袭爵　　长孙悦按魏书长孙嵩传道子悦袭爵建义初复本王爵寻降为公位光禄少卿卒　　长孙长乐
按魏书长孙肥传肥弟亦干亦干子真真子吴儿吴儿子长乐袭坐事爵除后历陵江将军羽林监子荣族武定中征西将军繁昌男　　长孙寿
按魏书孝庄帝纪永安三年春正月益州刺史长孙寿等遣将讨严始欣斩之　　长孙观
按魏书长孙道生传道生子抗抗子观少以壮勇知名后袭祖爵上党王高祖初拜殿中尚书侍中吐谷浑侵逼假观司空讨降之后为征南大将军薨谥曰定　　长孙冀归
按魏书长孙道生传观子冀归六岁袭爵降为公高祖以其幼承家业赐名稚字承业稚聪敏有才艺虚心爱士为前将军鲜于修礼反以稚为大都督北讨大败稚与琛并除名寻蜀反复假稚镇西将军讨蜀都督频战有功除平东将军复本爵后除尚书右仆射未几雍州刺史萧宝夤据州反复以稚为行台讨之克宝夤雍州平除雍州刺史庄帝初封上党王寻改冯翊王后降为郡公迁司徒公加侍中兼尚书令大行台仍镇长安出帝初转太傅录尚书事以定策功更封开国子稚表请回授其姨兄廷尉卿元洪超次子恽初稚生而母亡为洪超母所抚养是以求让许之出帝入关稚随赴长安稚妻张氏生二子子彦子裕后与罗氏私通遂杀其夫弃张纳罗生三子绍远士亮季亮兄弟皆廉武　　长孙子彦
按魏书道生传冀归子子彦本名&#有膂力以累从父征讨功封槐里县子出帝引为心膂后从帝入关子裕位卫尉少卿　　北齐
　　长孙洪略
按北齐书后主本纪武平四年五月开府仪同三司长孙洪略等与陈将吴明彻战于吕梁南大败　　北周　　长孙俭
按周书长孙俭传俭河南洛阳人也本名庆明其先魏之枝族姓托拔氏孝文迁洛改为长孙五世祖嵩魏太尉北平王俭少方正有操行状貌魁梧神彩严肃虽在私室终日俨然性不妄交非其同志虽贵游造门亦不与相见太祖临夏州以俭为录事深器敬之从平侯莫陈悦留为秦州长史荆襄初附授荆州刺史东南道行台仆射殷勤劝导风俗大革务广耕桑兼习武事故得边境无虞民安其业征授尚书兼相府司马太祖谓俭曰尚书既志安贫素可改名俭以彰雅操又除行台仆射荆州刺史江陵平以俭元谋赏奴婢三百口遂令俭镇江陵进爵昌宁公迁大将军移镇荆州三年以疾还京为夏州总管薨追封郐公荆民仪同赵超等七百人感俭遗爱诣阙请为俭立庙树碑诏许之子隆　　长孙绍远
按周书长孙绍远传绍远字师河南洛阳人少名仁父稚魏太师录尚书上党王绍远性宽容有大度望之俨然朋侪莫敢亵狎雅好坟籍聪慧过人魏孝武西迁绍远随稚奔赴累迁殿中尚书录尚书事六官建拜大司乐孝闵践祚封上党公卒帝痛惜之　　长孙澄按周书长孙绍远传绍远弟澄字士亮年十四从征讨有策谋勇冠诸将及长容貌魁岸风仪温雅魏孝武初除征东将军渭州刺史孝闵践祚拜大将军封义门公为玉壁总管卒澄操履清约家无余财雅对宾客接引忘疲虽不饮酒而好观人酣兴常恐座客请归每&#中厨别进异馔留之止　　长孙兕
按周书长孙绍远传绍远兄子兕字若污性机辩强记博闻雅重宾游尤善谈论从魏孝武西迁天和中累迁骠骑大将军开府迁绛州刺史　　长孙僧衍
按周书闵帝本纪元年赵贵谋反诛诏曰楚公贵不悦于朕与万俟几通叱奴兴长孙僧衍等图危社稷　　长孙亮按周书贺拔胜传胜遣南雍州刺史长孙亮取久山白洎都督拔略昶史仵龙取义城均口　　长孙邪利
按周书李贤传爾朱天光令都督长孙邪利行原州事以贤为主簿　　隋
　　长孙毗
按隋书高祖本纪开皇元年二月以上仪同司宗长孙毗为工部尚书　　长孙平
按隋书长孙平传平字处均河南洛阳人也父俭周柱国平美容仪有器干颇览书记仕周释褐卫王侍读宣帝即位以平为小司寇高祖龙潜时与平情好款洽开皇三年拜度支尚书转工部尚书名为称职遇谴以尚书检校汴州事岁余除汴州刺史其后历许贝二州俱有善政转相州刺史甚有能名进位大将军拜太常卿判吏部尚书事仁寿中卒谥曰康子师孝性轻狡好利数犯法为渤海郡主簿恣行贪浊一郡苦之后为王世充所害　　长孙览
按隋书长孙览传览字休因河南洛阳人也祖稚魏太师假黄钺上党文宣王父绍远周小宗伯上党郡公览性弘雅有器量略涉书记犹晓锺律魏大统中起家东宫亲信周明帝时为大都督武帝在藩与览亲善览初名善帝谓之曰朕以万机委卿先览遂赐名焉及诛宇文护以功进封薛国公从平齐进位柱国封第二子宽管国公开皇二年征为东南道行军元帅统八总管出寿阳水陆俱进师临江陈人大骇会陈宣帝卒而还俄转泾州刺史所在并有政绩卒官子洪嗣历宋顺临三州刺史司农少卿北平太守　　长孙炽按隋书长孙览传览从子炽字仲光上党文宣王稚之曾孙也祖裕魏太常卿冀州刺史父兕周开府仪同三司熊绛二州刺史平原侯炽性敏慧美姿仪颇涉群书长武艺为御正上士高祖作相擢为丞相府功曹参军封阳平县子高祖受禅炽率官属先入清宫即日授内史舍人上仪同三司寻领右常平监迁雍州赞治改封饶良县子迁鸿胪少卿大业元年迁大理卿复为西南道大使巡省风俗擢拜户部尚书吐谷浑寇张掖炽击走之以功授银青光禄大夫六年幸江都宫留炽于东宫居守其年卒官时年六十二谥曰静子安世通事谒者　　长孙晟
按隋书长孙览传炽弟晟字季晟性通敏略涉书记善弹工射趫捷过人年十八为司卫上士高祖一见深嗟异焉宣帝时突厥摄图请婚于周以赵王招女妻之因遣晟副汝南公宇文神庆送千金公主至其牙前后使人数十辈摄图多不礼见晟而独爱焉大业三年炀帝幸榆林欲出塞外陈兵耀武恐染干惊惧先遣晟往喻旨称述帝意染干举国就役而开御道帝益嘉焉除右骁卫将军五年卒时年五十八贞观中追赠司空上柱国齐国公谥曰献少子无忌嗣　　长孙行布按隋书长孙览传炽弟晟晟长子行布亦多谋略有父风起家汉王谅库直甚见亲狎后遇谅于并州起逆与豆卢毓等闭门拒谅城陷遇害次子恒安以兄功授鹰扬郎将　　唐
　　长孙敞
按唐书长孙&#忌传&#忌从父敞字休明隋炀帝为晋王敞从畋骊山王凌危逐鹿谏止即位颇见识擢高祖入关授将作少监出为杞州刺史贞观初累封平原郡公卒赠幽州都督谥曰良陪葬昭陵　　长孙操
按唐书长孙&#忌传&#忌从父弟操字元节父览为周大司徒薛国公操有学术从秦王征讨尝侍旁与闻秘谋徙陕州城中无井操为酾河溜入城百姓利安封乐寿县男永徽初卒赠吏部尚书谥曰安　　长孙顺德按唐书长孙&#忌传&#忌族叔顺德仕隋为右勋卫征辽当行亡命太原太宗起兵授统军从平霍邑临汾绛郡有功与刘文静击屈突通执通以献遂定陕县进左骁卫大将军封薛国公讨建成余党食千二百户赐宫女诏宿内省李孝常谋反坐与交削籍为民岁余召为泽州刺史复爵邑顺德素少检侈放自如至是折节为政以严明称遂为良吏寻坐累还第未几卒赠荆州都督谥曰襄贞观十三年封邳国公永徽中加赠开府仪同三司　　长孙&#忌
按唐书长孙&#忌传&#忌字辅机性通悟博涉书史从秦王征讨有功累擢比部郎中上党县公皇太子建成毒王&#忌白王请先事诛之王为皇太子授左庶子即位以功第一进封齐国公帝以&#忌皇后兄眷倚日厚或言&#忌权太盛&#忌惧后又数言之遂解仆射以元勋封一子郡公进册司空知门下尚书省事&#忌辞帝作威凤赋以赐帝欲功臣&#世袭刺史贞观十一年以&#忌为赵州刺史以赵为公国进位司徒太子承干废帝曰我欲立晋王&#忌曰谨奉诏异议者斩于是遂定以&#忌为太子太师同中书门下三品帝又欲立吴王恪&#忌密争止之二十三年帝疾甚&#忌遂良入受诏太子即位进&#忌太尉帝欲立武昭仪为后&#忌固言不可许敬宗数劝之&#忌厉色折拒帝不听后既立衔之敬宗揣后指阴使洛阳人李奉节上&#忌变事与侍中辛茂将临按傅致反状帝诏审核敬宗言&#忌反明甚请逮捕帝泣曰舅果尔我决不忍杀后世其谓我何遂下诏削官爵封户置于黔州流其子秘书监冲等于岭外从弟渝州刺史知仁贬冀州司马后数月又诏覆按反狱敬宗令大理正袁公瑜御史宋之顺等即黔州暴讯&#忌投缳卒冲免死杀族子祥流族弟思于檀口&#亲皆谪徙上元元年追复官爵以孙元翼袭封初&#忌自作墓昭陵茔中至是许还葬文宗开成三年诏以裔孙钧为猗氏令　　长孙恕
按万姓统谱恕贞观中龙门令
　　长孙安世
按唐书王世充传世充婴城须救王禽窦建德并长孙安世俘示城下且遣安世入言败状世充降　　长孙师按唐书高丽传太宗诏广州司马长孙师临瘗隋士战胔毁高丽所立京观　　长孙诠
按唐书长孙&#忌传&#忌从父弟操操子诠尚新城公主&#忌得罪诠流嶲州有司希旨杀之　　长孙冲
按唐书公主传长乐公主下嫁长孙冲
　　长孙曦
按唐书公主传新兴公主下嫁长孙曦
　　长孙全绪
按唐书郭子仪传仆固怀恩召回纥吐蕃寇河西拜子仪为关内副元帅六军将张知节率乌崇福羽林将长孙全绪为前锋营韩公堆　　长孙翱
按万姓统谱翱肃代时人能诗
　　长孙左辅
按尚友录左辅唐诗人
　　宋
　　长孙宗旦
按万姓统谱旦以武节大夫知直州
　　明
　　长孙义
按万姓统谱义庆元人洪武中任鸿胪丞

　长孙姓部考
郑樵通志
　　代北复姓
长孙氏出自拓跋&#律生二子长曰沙莫雄次曰什翼犍即后魏道武皇帝祖也后魏献帝拓跋与邻七分国人以兄弟分统之沙莫雄为南部大人后改名仁号为拓跋氏至孝文帝以拓跋为皇枝之长改为长孙氏以与邻长兄为纥骨氏次兄普氏改为周氏帝拓跋氏改为元氏次兄为达奚氏次兄为伊娄氏改为娄氏次兄敦丘氏改为丘氏次兄俟氏改为万俟氏又叔父之后乙旃氏改为叔孙氏&#属车焜氏改为车氏是为十姓也　臣谨按北朝之制虽文采不足而古道犹存观武　王得天下封同姓五十国而兄弟之国十有六今　献帝十姓而七分兄弟其国岂非成周之道乎元　魏之起甚微其后盛强奄有中原垂百六十载岂　无所自而然凌迪知万姓统谱
　　长孙姓
