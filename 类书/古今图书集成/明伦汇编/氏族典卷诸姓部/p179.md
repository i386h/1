<!-- { "loadSidebar": true } -->
　苻姓部汇考
晋书
　　苻洪载记
苻洪字广世略阳临渭氐人也其先盖有扈之苗裔世为西戎酋长始其家池中蒲生长五丈五节如竹形时咸谓之蒲家因以为氏焉永和六年帝以洪为征北大将军都督河北诸军事冀州刺史广川郡公时有说洪称尊号者洪亦以谶文有草付应王又其孙坚背有草付字遂改姓苻氏廖用贤尚友录
　　苻姓
苻琅琊角音

　巫姓部列传
　　上古
　　巫彭
按刘恕外纪黄帝命巫彭桐君处方饵而人得以尽年　　商
　　巫咸
按史记殷本纪伊陟赞言于巫咸巫咸治王家有成作咸艾　　巫贤
按史记殷本纪帝祖乙立殷复兴巫贤任职
注
巫咸
及子贤冢在苏州常熟县西海虞山上二子本吴人也　　周
　　巫臣
按史记晋世家景公十一年楚申公巫臣盗夏姬以奔晋晋以巫臣为邢大夫十六年楚将子反怨巫臣灭其族巫臣怒遗子反书曰必令子罢于奔命乃请使吴令其子为吴行人教吴乘车用兵吴晋始通约伐楚　　汉
　　巫捷
按奇姓通捷汉冀州刺史
　　巫都
按姓氏急就篇汉巫都着养生经
　　唐
　　巫大章
按万姓统谱大章光化人天宝末昭德判官
　　后周
　　巫清
按宁化县志清周显德四年输粟入胄监任处州通判　　宋
　　巫钺
按江宁县志钺登熙宁九年进士
　　巫伋
按江宁县志伋登绍兴八年进士
　　巫孝恭
按江宁县志孝恭登绍兴二十一年进士
　　巫明允
按万姓统谱明允绍兴中华亭尹
　　巫晦
按宁化县志晦隆兴己卯特奏名官信丰丞
　　巫孝杰
按万姓统谱孝杰江宁人淳熙进士
　　巫梦文
按宁化县志梦文嘉定戊辰特奏名
　　巫潜
按宁化县志潜嘉定庚辰特奏名怀集县尉
　　巫双瑞
按万姓统谱双瑞宁化人淳佑进士
　　巫似修
按万姓统谱似修临泾人苏州守
　　明
　　巫懿
按万姓统谱懿百户
　　巫凯
按明外史巫凯传凯句容人由庐州卫百户积功至都指挥同知永乐六年从平交址还简&#辽东都司事十二年从征沙漠进都指挥使宣宗立以都督佥事佩前将军印充总兵官代朱荣镇守辽东英宗登极进都督同知凯性刚毅饶智略在辽东三十余年威惠并行边务修饬正统三年卒于官　　巫章瑶
按万姓统谱章瑶清流人永乐举人初授江西建昌知县严明立政廉介自守　　巫泰
按万姓统谱泰句容人永乐举人任通判
　　巫俨
按万姓统谱俨字克庄仪真人正统举人任知县　　巫子秀按广东通志子秀兴宁人家居罗冈与诸贼巢近弘治癸亥贼煽乱子秀独能画策保其乡又设奇略亲斩之献馘于官复请官兵尽灭其属贼憾之一夕围其家子秀夫妇被执贼先杀其妇示子秀欲逼跪之子秀厉声骂遂被贼裂其尸　　巫玺
按万姓统谱玺长汀人正德进士授通判
　　巫继咸
按万姓统谱继咸广德州人嘉靖进士授御史　　巫南金按蓬莱县志南金广德人选贡万历二十一年任知县升易州知州　　巫子肖
按广东通志子肖字孝元龙川人万历癸卯乡荐知新喻孝友廉介民号青天以催科不及镌一级遽拂袖归恤邻劝善着劝惩八鉴最善录警世以子三祝累封户部主事　　巫国贤
按宁化县志国贤庠生武英殿中书舍人
　　巫国宾
按宁化县志国宾高密县丞肇庆卫经历
　　巫国宝
按宁化县志国宝鸿胪寺序班
　　巫三祝
按广东通志三祝龙川县人登崇祯戊辰进士官户部员外　　巫如衡
按宁化县志如衡庠生明季任南海县丞署苍梧令未一月州陷遇害　　巫如华
按宁化县志如华庠生明季授广西按察司经历　　巫玺按宁化县志玺岁贡琼州府检校

　吾姓部汇考
郑樵通志
　　以国为氏
夏商
以前国

吾氏己姓夏之诸侯昆吾氏之后也昆吾为夏伯其地即濮阳县唐武德四年析置昆吾县是其地也八年复省入濮阳汉有广陵令吾扈晋有交州刺史吾彦吴人也吴有吾粲

　涂姓部汇考
郑樵通志
　　以地为氏
涂氏洪州人因水为氏宋朝登科涂天明涂正胜涂埙并抚州人

　屠姓部列传
　　周
　　屠击
按左传僖公二十八年晋侯作三行以御狄荀林父将中行屠击将右行先蔑将左行　　屠蒯
礼记
作杜蒉

按左传昭公九年晋荀盈如齐逆女还六月卒于戏阳殡于绛未葬晋侯饮酒乐膳宰屠蒯趋入请佐公使尊许之而遂酌以饮工曰女为君耳将师聪也辰在子卯谓之疾日君彻宴乐学人舍业为疾故也君之卿佐是为股肱股肱或亏何痛如之女弗闻而乐是不聪也又饮外嬖嬖叔曰女为君目将司明也服以旌礼礼以行事事有其物物有其容今君之容非其物也而女不见是不明也亦自饮也曰味以行气气以实志志以定言言以出令臣实司味二御失官而君弗命臣之罪也公说彻酒初公欲废知氏而立其外嬖为是悛而止秋八月使荀跞佐下军以说焉　　屠黍按姓氏急就篇晋太史屠黍
　　屠余
按万姓统谱余晋太史见晋国之乱以其图去归周　　屠击按郑樵通志郑有屠击
　　汉
　　屠雎
按万姓统谱雎与尉佗同攻百越
　　屠景先
按郑樵通志汉有屠景先河东人
　　宋
　　屠雷发
按万姓统谱雷发抚州军事判官
　　明
　　屠琛
按万姓统谱琛字廷贽鄞人&#敏博洽为文不务雕绘为奇而藻行饰躬恂恂若处子然性刚执言论侃侃不阿从子襄惠公滽尝执经问难虽燕见对之无惰容上春官拜祁州训导崇经术敦士行课工程能率皆安定矩度满九载升漳平教谕死于官　　屠滽
按万姓统谱滽字朝宗鄞人成化丙戌进士任御史巡按四川湖广皆有着政升本院佥都御史进右都以李孜省媒&#改南京寻转左都掌院事改吏部尚书进退黜陟无所私而以爱惜人才为重痛抑侥幸清宁宫成诏许番僧入宫庆赞再疏谏止言甚剀切周文端谢政即疏其刚方有为不宜轻去拂上意不避丁外艰家居武庙登极仍以太子太傅吏书兼左都掌院事逆瑾专权力行救正数忤于瑾解任而归平生慷慨自许立朝论事皆得机要为时名臣　　屠勋按万姓统谱勋字元勋平湖人成化进士初任刑侍河间戚畹与民讼田奉诏体勘勋谓母后诞育其乡而与细民争尺寸土非国家体归田于民历官刑部尚书谥康僖　　屠湖
按万姓统谱湖字朝隐琛子诵法典训绰有父风事寡嫂甚恭抚其孤如己子亲族归厚焉教子侨倬成进士侨既显赠南京刑部尚书　　屠总
按贵州通志总都匀人好学尚礼幼娶徐氏生子方一岁妻卒总不再娶年八十一终弘治间副使阴子淑旌之　　屠侨
按明外史周用传屠侨字安卿吏部尚书滽再从子也登正德六年进士授御史巡视居庸诸关武宗遣中书李嵩等捕虎豹侨力言不可世宗时&#历中外历左都御史卒赠少保谥简肃　　屠俓
按万姓统谱俓人正德辛未进士以试中书进吏部文选司员外郎中有俊才诗赋书翰尢雄一时　　屠倬按万姓统谱倬湖子成进士
　　屠峦
按云南通志峦洱海人正德中令江夏以忤中使调芦山令会天全蛮长攻城屠戮峦受令剿捕俘其众复所侵故地境内以宁　　屠奎
按万姓统谱奎字文奎勋从子清介有文与弟垚皆为御史有直声奎在江右剪戢宸濠党与复累疏其不轨终江西参议垚终山东副使　　屠应埙
按万姓统谱应埙勋子正德进士
　　屠应坤
按万姓统谱应坤勋子嘉靖进士
　　屠应&#
按万姓统谱应&#字文升勋侄嘉靖进士终春坊谕德尝简命校文江右当轴属以子竟不第喜奇节伟行有凌驾古人之思然不究其施以卒人多惜焉　　屠大山按浙江通志大山字国望鄞人嘉靖二年成进士知合州再知吉安府累升川湖总督侍郎平叛苗龙阿仔移抚南畿时因参将李逢时之溃被劾论死上念其曾侍潜邸得释归卒　　屠楷
按万姓统谱楷字良才临桂人嘉靖癸未进士历官刑部尚书谥恭简　　屠仲律
按万姓统谱仲律应&#子嘉靖庚戌进士任御史历庐州知府有惠政卒于官　　屠安民
按陕西通志安民兴安人嘉靖乙卯科举人历任大同府同知以宽和苏罢困循良声着于云中擢贵州思州府知府　　屠济
按陕西通志济兴安人嘉靖乙卯科举人任山西长子县知县笃志苦学居官秋毫不取　　屠隆
按明外史屠隆传隆字长卿人生有异才学诗于沈明臣落笔数千言立就名大噪举万历五年进士除颍上知县调繁青浦饮酒赋诗以仙令自许然于吏事不废士民皆爱戴之迁礼部主事西宁侯宋世恩兄事隆宴游甚欢刑部主事俞显卿者险人也&#为隆所诋心恨之讦隆与世恩淫纵隆等上疏自理并列显卿挟仇诬陷状所司乃两黜之隆归道青浦父老为敛田千亩请徙居隆不许欢饮三日谢归隆束发名高睥睨一世壮年被放益纵诗酒　　屠以钦
按常德府志以钦字顺庵端凝孝友选同安令洁己爱民囹圄火诸囚俱出以钦甚忧之诸囚曰敢负深恩火熄鱼贯而入云　　屠斯立
按汉阳府志斯立字仁伯号继思中崇祯癸酉乡试庚辰特用授北直成安县令值岁旱蠲粟赈饥邑人德之改调金陵还祖籍姑苏之西洞庭表立宋南渡时始祖元亮公之墓碑置祭田设义馆所刻有二永录　　屠奏绩
按孝感县志奏绩字功逊崇祯丙子举于乡生平卓荦有大志癸未公车曾缮疏以时事入告就教江西临川旋归里卒于家

　苏姓部列传一
　　周
　　苏忿生
按左传成公十一年昔周克商使诸侯抚封苏忿生以温为司寇　　苏从
按万姓统谱从楚大夫庄王即位三年不出号日夜为乐下令谏者杀伍举隐谏王淫益甚从乃入谏王曰若不闻令乎从曰杀身以明君臣之愿也王乃罢淫乐听政诛数百人进数百人任伍举及从以政国大治　　苏秦
