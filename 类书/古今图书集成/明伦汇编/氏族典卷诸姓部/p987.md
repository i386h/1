<!-- { "loadSidebar": true } -->
按仁和县志麒字文祥景泰七年由举人授南京吏部司务历升南京刑部郎中宪皇初诏求直言麒指陈五事曰务正学纳谏诤崇节义远近习弭天变语甚切直皆人所不敢言者亡何以病致仕居家三十年甘贫屡空吟咏不辍后巡按御史唐凤仪以麒与王琦褚遂良同里表其里曰忠清奉王项之主配于褚庙学使孔天引又别建扬清祠以祀王项二公云　　项文泰按淳安县志文泰吏部侍郎文曜之弟也登天顺四年进士第授工部主事克尽厥职赐敕嘉升本部郎中卒于官　　项颖
按奉化县志颖字廷献号拙庵正德中为广西南宁府训导痛父愫殁于王事母曹茹贫守节因习定省之节未尝暂离膝下及之任广中念母年高不得侍养未三载辄致仕归　　项思教
按临海县志思教字敬敖弘治进士匡之孙思教中嘉靖壬戌进士由刑部主事历升湖广参政&#革宿弊得士民心擢广西按察使致仕归居家敦礼让友爱兄弟子姓醇谨有万石家风　　项守礼
按奉化县志守礼字进伯嘉靖甲辰进士授工部主事改南京刑部员外转郎中剖析疑案囹圄一空擢济南府知府济南省会地政务旁午守礼据案执笔略无停滞升山西按察司副使以内艰去为僚属所谗被劾遂坚卧不起　　项守安
按奉化县志守安字汝勉慷慨多大节戊午领乡荐授顺昌令均里甲苏驿传并浮桥益学膳裕民养士殚尽心力邑中科第久&#择地徙学宫而新之月有课程士习丕变丁卯获双隽以忧去服阕改尹瑞昌未几内升中城兵马司中风卒顺昌民思之为请入名宦　　项可试　项可教
按奉化县志可试字幼志可教字幼思少时俱随父守安之瑞昌任从罗近溪学父殁于官扶榇归葬毕即往江右竟学于罗先生历三年归可试膺疾卒可教以贡为龙泉训导升贵溪教谕未赴任卒可试着学易绪言五卷史函子函二十卷可教着兰沙集四卷　　项汝廉
按高州府志汝廉浙江人万历闲知石城县课名士拔轶才寒畯多被优奖莅事精明片言立折移署化州以神君称时中贵骚动民不聊生汝廉指斥之雷州闻风来归者数百家直指李时华荐为循良第一　　项元涍按浙江通志元涍字子南秀水人早孤有遗资万三千母黄孺人命舁寄府藏嘉靖甲辰岁祲元涍悉蠲以赈所全活饥民无筭郡守欲上其事元涍力辞而止　　项德纯
按浙江通志德纯名穆秀水人以字行项墨林子官中书轻财好施置义田二百四十亩捐郡学及嘉兴秀水嘉善三学赈诸生之贫者穆善书法与兄少岳齐名有双美帖行世　　项德明
按浙江通志德纯季弟德明号鉴台有族兄卒于旅子幼德明走数千里扶榇归经纪其家事一无所私董文敏传称墨林六子或得其书法或得其绘事或得其博物而季独得其惇行云　　项世贤
按江西通志世贤乐平人名嗣宗以字行幼警悟师事德兴彭宗伯洞明岐黄内景之说遇异人授以子午八法用针之旨不资丸散沈&#宿疾应针而起人以为神邑有舁旧&#过其门者贤止之遂命针于朵针中出一瘵虫杀之又之广信有患籧篨不伸者贤针之获平　　项志宁
按苏州府志志宁字靖伯常熟人能文章以明经荐崇祯甲申村居杜门而卒门人私谥文烈
　董姓部纪事
续文献通考丁大全与董宋臣专政内宴时有优人专击锣鼓一优人斥之曰圣上要宁静汝丁丁董董不已何也答曰于今国事皆丁董安得不丁董　孔姓部列传二
　　唐
　　孔颖达
按唐书孔颖达传颖达字仲达冀州衡水人八岁就学诵记日千余言暗记三礼义宗及长明服氏春秋传郑氏尚书诗礼记王氏易善属文通步历隋大业初举明经高第授河内郡博士炀帝召天下儒官集东都诏国子秘书学士与论议颖达为冠又年最少老师宿儒耻出其下阴遣客刺之匿杨元感家得免补太学助教隋乱避地虎牢太宗平洛授文学馆学士迁国子博士贞观初封曲阜县男转给事中除国子司业加散骑常侍爵为子久之拜国子祭酒侍讲东宫后致仕卒　　孔绍安
按唐书孔若思传若思祖绍安与兄绍新早知名陈亡客居鄠励志于学与孙万寿皆以文辞称时谓孙孔隋大业末为监察御史高祖受禅擢内史舍人　　孔德伦按阙里志三十三代德伦唐高祖武德九年改封褒圣侯太宗贞观十一年诏朝会位同三品食邑一千户年七十一卒子二崇基子叹　　孔昌
按唐书孔述睿传述睿曾祖昌宇字广成贞观中对策高第历魏州司马有治状帝为不置刺史后进膳部郎中　　孔祯
子
季诩

按唐书孔若思传若思从父祯第进士历监察御史门无宾谒高宗时迁绛州刺史封武昌县子谥温子季诩字季和永昌初擢制科授秘书郎终左补阙　　孔祖舜按唐书孔述睿传述睿祖祖舜字奉先为监察御史以累下除成武令雉驯于廷　　孔崇基
按阙里志三十四代崇基中宗嗣圣十二年袭封褒圣侯神龙元年五月制授朝散大夫陪祭朝会年五十六卒子一璲之　　孔若思
按唐书孔若思传若思越州山阴人陈吏部尚书奂四世孙早孤其母躬训教长以博物闻擢明经历库部郎中常曰仕宦至郎中足矣座右置止水一石明自足意中宗初三迁至礼部侍郎出为卫州刺史以清白擢银青光禄大夫累封梁郡公开元七年卒　　孔璲之按阙里志三十五代璲之字藏晖元宗开元五年袭封褒圣侯特授四门博士王府文学蔡州长史二十七年改封文宣公兼除兖州长史迁都水使者食邑一千户子一萱　　孔至
按唐书孔若思传若思子至字惟微历著作郎明氏族学与韦述萧颖士柳冲齐名撰百家类例以张说等为近世新族剟去之说子&#方有宠怒曰天下族姓何豫若事而妄纷纷耶&#弟素善至以实告初书成示韦述述谓可传及闻&#语惧欲更增损述曰止丈夫奋笔成一家书奈何因人动摇有死不可改遂罢时述及颖士冲皆撰类例而至书称工　　孔惠元
按唐书孔颖达传颖达子志终司业志子惠元力学寡言又为司业擢累太子谕德三世司业时人美之　　孔萱按阙里志三十六代萱袭封文宣公兼兖州泗水令子一齐卿　　孔齐卿
按阙里志三十七代齐卿德宗建中三年袭封文宣公兼除兖州功曹参军转青州司兵参军子三惟晊袭封　　孔巢父
按唐书孔巢父传巢父字弱翁孔子三十七世孙少力学隐徂徕山永王璘称兵辟署幕府不应璘败知名广德中为左卫兵曹参军三迁库部员外郎出为泾原行军司马累拜湖南观察使德宗狩奉天擢给事中陕华招讨使未几兼御史大夫为魏博宣慰使李怀光据河中帝复令巢父宣慰罢其兵以太子太保授之怀光素服待命巢父不止众忿方宣诏乃噪而合害巢父帝闻震悼赠尚书左仆射谥忠　　孔述睿
按唐书孔述睿传述睿越州山阴人梁侍中休源八世孙少与兄弟偕隐嵩山大历中以太常寺协律郎召擢累司勋员外郎史馆修撰每一迁即至朝谢俄而辞疾归以为常德宗立拜谏议大夫诏备礼敦遣既至兼皇太子侍读固辞弗许改秘书少监兼右庶子复为史馆修撰贞元四年以疾乞解乃以太子宾客还乡卒年七十一赠工部尚书　　孔惟晊
按阙里志三十八代惟晊宪宗元和十三年授兖州参军袭封文宣公年六十五卒子一策　　孔敏行
按唐书孔述睿传述睿子敏行字至之元和初擢进士第岳鄂吕元膺表在节度府入拜右拾遗四迁司勋郎中集贤殿学士李绛遇害事本杨叔元时无敢言者敏行上书极论之叔元乃得罪敏行有名一时而雅操不逮父卒年三十九赠工部侍郎　　孔戣
按唐书孔巢父传巢父从子戣字君严擢进士第郑滑卢群辟为判官群卒摄总留务入为侍御史累擢谏议大夫宦宠侧目俄兼太子侍读改给事中江西观察使再迁尚书左丞出为华州刺史明州岁贡淡菜蚶蛤之属戣奏罢之历大理卿国子祭酒会岭南节度使崔咏死帝谓裴度曰尝论罢蚶菜者谁欤度以戣对即拜岭南节度使交广大治穆宗立以吏部侍郎召改右散骑常侍还为左丞以礼部尚书致仕卒年七十三赠兵部尚书谥贞子遵孺　　孔戡
按唐书孔巢父传巢父从子戡字胜始进士及第补修武尉以大理评事佐昭义李长荣节度府长荣死卢从史代之留署掌书记从史与王承宗田绪阴相结欲久连兵以固其位戡始阴争不从则于会肆言拆之遂以疾归洛阳从史诬以事奏三上诏以卫尉丞分司东都给事中吕元膺执不可宪宗曰朕非不知戡行用之矣未几卒年五十七从史败追赠司勋员外郎　　孔戢
按唐书孔巢父传巢父从子戢字方举父死难诏与一子官补修武尉不受以让其兄戡擢明经书判高等为校书郎阳翟尉累迁殿中侍御史分司东都转侍御史库部员外郎拜京兆少尹再迁湖南观察使召授右散骑常侍京兆尹岁旱戢躬祠曲江池一夕大澍帝悦诏兼御史大夫卒赠工部尚书　　孔策
按阙里志三十九代策明经及第历少府监主簿国子监丞袭封文宣公迁国子尚书博士年五十七卒子振　　孔温裕
按唐书孔巢父传巢父从子戣戣子温裕仕为天平节度使　　孔温业
按唐书孔巢父传巢父从子戢戢子温业字逊志擢进士第大中时为吏部侍郎求外迁宰相白敏中顾同列曰吾等可少警孔吏部不乐居朝矣后为太子宾客　　孔振
按阙里志四十代振字国文懿宗咸通四年状元及第除秘书省校书郎历运判监察御史左补阙水部员外郎袭封文宣公年七十四卒子一昭俭　　孔纬
按唐书孔巢父传巢父从子戣戣子遵孺遵孺子纬字化文少孤才誉早成擢进士第崔慎由表置幕府再迁观察判官以长安尉直弘文馆迁监察御史进礼部员外郎兼集贤直学士为右司员外郎拜翰林学士俄知制诰频迁户部侍郎擢御史中丞三迁吏部侍郎改太常卿从僖宗到蜀以刑部尚书判户部改太子少保进拜兵部侍郎同中书门下平章事从帝还领诸道盐铁转运使累迁尚书左仆射兼京畿营田使昭宗即位进司空兼国子祭酒加司徒封鲁国公进兼太保出为荆南节度使俄贬均州刺史召入朝再擢吏部尚书以司空门下侍郎复辅政会天子出次石门从至莎城以病还都卒赠太尉　　孔昭俭
按阙里志四十一代昭俭任南陵尉授广文馆博士兖州司马赐绯除秘书郎袭封文宣公累宰曲阜年六十卒子一光嗣　　孔光嗣
按阙里志四十二代光嗣斋郎出身哀帝天佑二年授泗水令陵庙主年四十二为洒扫户孔末所害子一仁玉　　后唐
　　孔谦
