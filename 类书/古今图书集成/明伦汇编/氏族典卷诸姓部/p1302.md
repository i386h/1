<!-- { "loadSidebar": true } -->
按元史夹谷之奇传之奇字士常其先出女真加古部后讹为夹谷由马纪领撒曷水徙家于滕州之奇少孤舅杜氏之至东平因授济宁教授辟中书省掾从军南伐宋授行省左右司都事移佥江北淮东至元十九年召为吏部郎中立陟降澄汰之法着为令式岁大旱有司议平谷价以遏腾涌之患之奇言莫若省经费辍土木之役庶足召和气弭灾变而有丰稔之期二十一年迁左赞善大夫条具时政十事上之皇太子一曰正心二曰睦亲三曰崇俭四曰几谏五曰戢兵六曰亲贤八曰尚友九曰定律十曰正名会皇太子薨除翰林直学士改吏部侍郎遂拜侍御史二十五年丁母忧以吏部尚书起复屡请终制不许明年卒之奇虑识精审明于大体而不忽细微为政卓卓可称虽老于吏学者自以为不及为文章尤简严有法多传于世云　　夹谷山寿
按万姓统谱山寿女真人延佑四年任崇安县尹县西数里有&#岭路险隘行者苦之山寿凿径成途修建县学左庑士民颂之　　夹谷居仁
按嘉祥县志居仁主簿

　默台姓部列传
　　北周
　　默台峰
按周书怡峰传峰本姓默台因避难改

　甲父姓部列传
　　汉
　　甲父沮
按万姓统谱沮侍御史

　执失姓部列传
　　唐
　　执失思力
按唐书执失思力传思力突厥酋长也贞观中护送隋萧后入朝授左领军将军诏尚九江公主拜驸马都尉封安国公坐交房遗爱流巂州主请削封邑偕往主前卒龙朔中以思力为归州刺史卒麟德元年复公主封邑赠思力胜州都督谥曰景
　乌林荅姓部列传
　　金
　　乌林荅石鲁
按金史世纪劾者尚守阿&#城穆宗使乌林荅石鲁往佐劾者　　乌林荅晖
按金史乌林荅晖传晖本名谋良虎明德皇后兄也天眷初充护卫以捕宗盘宗隽功授忠勇校尉迁明威将军从宗弼北征迁广威将军赏以金币尚厩击球马久之除殿中侍御史再除蒲速碗群牧使谨畜牧不事游宴孳产蕃息进秩改特满群牧使世宗即位召见行在除中都兵马都指挥使世宗至中都将遣使于宋以晖为使世宗曰晖尝私用官钱数其罪而罢之迁都点检兼侍卫亲军副都指挥使卒遣官致祭皇太子诸王百官会丧赙银千两重彩四十端绢四十匹诏以晖第三子天锡世袭纳邻河猛安亲管谋克　　乌林荅剌撒
按金史世宗本纪大定五年八月前宿州防御使乌林荅剌撒以与宋李世辅交通伏诛　　乌林荅天锡
按金史世宗本纪大定十一年八月以尚书刑部侍郎乌林荅天锡为贺宋生日使　　乌林荅复
按金史乌林荅复传复本名阿里剌东平人也奉御出身大定七年尚世宗第七女宛国公主授驸马都尉改引进使兼符宝郎出为蠡州刺史三迁归德军节度使明昌三年转知兴中府事久之为曷懒路兵马都总管承安四年拜绛阳军节度使卒　　乌林荅谋甲
按金史章宗本纪明昌元年九月以武卫军副都指挥使乌林荅谋甲为夏国生日使　　乌林荅愿
按金史章宗本纪明昌三年闰二月以山东路统军使乌林荅愿为御史大夫　　乌林荅天益
按金史章宗本纪承安三年二月以武卫军都指挥使乌林荅天益等为宋吊祭使　　乌林荅毅
按金史章宗本纪泰和四年十一月以殿前右副都点检乌林荅毅为贺宋正旦使　　乌林荅乞住
按金史乌林荅乞住传乞住大名路猛安人大定二十八年进士累官补尚书省令史除山东提刑判官英王府司马御史台举前在山东称职改太原府治中签陕西按察司事历汝州沁州刺史北京临潢按察副使迁蒲典路节度使未几以罪夺三官解职降德昌军节度副使崇庆初戍边有功迁一官赏银百两重币十端转利州刺史贞佑初改同知咸平府事迁归德军节度使改兴平军就充东面经略使寻罢经略司改元帅右都监赴援中都战殁赠荣禄大夫参知政事　　乌林荅琳
按金史乌林荅琳传琳本名留住尚郜国公主加驸马都尉贞佑元年为静难军节度使夏人犯邠州琳降会延安府遣通事张福孙至夏国夏人使福孙见琳时已中风公主令人以状付福孙属以恳祷朝廷冀早太平得还乡之意福孙具以闻诏赐以药物　　乌林荅胡土按金史乌林荅胡土传胡土正大九年正月戊子北兵渡河时胡土为破卤都尉戍潼关十二月思烈自留山行省于中京征兵同保洛阳又迁延不行思烈以檄来言若依前逗遛自有典宪吾不汝容矣胡土惧乃挈妻子及军往中京留其半山上以为巢穴天兴二年三月思烈病卒留语胡土代行省事六月敌势益重强伸方尽力战御而胡土即领轻骑挈妻子弃城南奔遂失中京既而走蔡州上召见慰问而心薄之会宋人攻唐州元帅乌古论黑汉屡遣人告急即命胡土领忠孝军百人就征西山招抚乌古论换住黄八儿等军赴之胡土率兵至唐宋人敛避纵其半入城夹击之胡土大败仅存三十骑以还换住死焉寻以总帅孛&#鲁娄室与胡土皆权参政娄室与右丞仲德同事胡土防守如故蔡城破投汝水死　　乌林荅咬住按金史哀宗本纪天兴元年正月大元兵薄郑州元帅马伯坚以城降防御使乌林荅咬住死之　　乌林荅与
按金史乌林荅与传与本名合住大名路纳邻必剌猛安人充奉职尚食局直长除监察御史累官武胜军节度使北京按察转运使太子詹事武卫军都指挥使贞佑二年知东平府事权宣抚副使改西安军节度使入为兵部尚书坐前在陕州市物亏直降郑州防御使寻召为拱卫直都指挥使复为兵部尚书兴定三年卒
　尼厖古姓部列传
　　金
　　尼厖古钞兀
按金史尼厖古钞兀传钞兀曷速馆人初为大札也补元帅府通事宋将韩世忠率军数万围邳州钞兀将轻骑数百与侦人数辈间道往救之败敌兵六千翌日宋兵复围邳州钞兀复败之宋人攻济州夺战舰略尽是时钞兀往宿州分蒲鲁虎军还至大河与敌遇力战败之尽复战舰王师复河南宋别将田胡陵夜袭孛堇布辉营士卒尽没钞兀从东平总管并力战却之元帅府赏以银币钞兀勇敢善伺敌虚实以此屡捷帅府承制加忠显校尉为蕃部秃里赐钱万贯币帛三百匹衣一袭马二匹将之官河间尹大白于元帅请留钞兀以给边事许之复赐钱万贯银二百五十两重彩三百端马三匹录功授庆阳少尹世宗即位辽阳钞兀迎谒迁辅国上将军与都统吾札忽副统浑讨窝斡钞兀行至窊历与窝斡遇左军小却钞兀挺枪驰入其阵手杀二十余人贼乃退元帅仆散忠义自花道追之钞兀以前锋追及于陷泉遂大败之事平迁西北路招讨使改东北路钞兀与完颜思敬有隙既而思敬为平章政事北路招讨使钞兀以私取诸部进马事觉被逮将走京师钞兀为人尚气次海滨县慨然曰吾岂能为思敬辱哉遂缢而死十九年诏以钞兀旧功授其子和尚世袭布辉猛安徒胡眼谋克　　尼厖古鉴
按金史尼厖古鉴传鉴本名外留隆州人也识女直小字及汉字登大定十三年进士第调隆安教授改即墨主簿召授国子助教擢近侍局直长世宗器其材谓宰臣曰新进士中如徒单镒夹谷衡尼厖古鉴皆可用也改太子侍丞逾年迁应奉翰林文字兼右三部司正世宗复谓宰臣曰鉴尝近侍朕知其正直干治及为东宫侍丞保护太孙礼节言动犹有国俗纯厚旧风朕甚嘉之章宗立累迁尚书户部侍郎兼翰林直学士俄转同知大兴府用大臣荐改知大兴府事明昌五年拜参知政事薨谥曰文肃　　尼厖古蒲鲁虎
按金史尼庬古蒲鲁虎传蒲鲁虎中都路猛安人明昌五年进士累官补尚书省令史从平章政事仆散揆伐宋兵罢除同知崇义军节度使事察廉改东平府治中历环州裕州刺史翰林侍制开封府治中大理卿寻擢知河南府事兼河南路副统军贞佑四年急备京西为陕州宣抚副使兼西安军节度使是岁大元兵取潼关戍卒皆溃蒲鲁虎御战兵败死焉　　尼厖古华山按金史哀宗本纪正大元年正月改左司员外郎尼厖古华山同知桢州军州事
　乌古论姓部纪事
金史宣宗本纪贞佑三年九月赐包世显包疙疸为乌古论氏
　涉其姓部列传
　　汉
　　涉其帑
按万姓统谱帑汉人

　夹谷姓部汇考
金史
　　国语解
夹谷曰同
元史
　　夹谷之奇传
夹谷之奇其先出女真加古部后讹为夹谷

　奚什卢姓部汇考
郑樵通志
　　代北三字姓
奚什卢氏官氏志改为索卢氏

　牒云姓部汇考
郑樵通志
　　代北复姓
牒云氏北齐营州刺史汉中公牒云乐

　乌石兰姓部汇考
郑樵通志
　　代北三字姓
乌石兰氏改为石氏

　乌古论姓部汇考
金史
　　国语解
姓
氏

乌古论曰商

　温石兰姓部汇考
郑樵通志
　　代北三字姓
温石兰氏改为石氏

　乌林荅姓部汇考
金史
　　国语解
姓
氏

鸟林荅曰蔡

　奇渥温姓部列传
　　元
　　奇渥温别里古台
按元史别里古台传宗王别里古台者烈祖之第五子太祖之季弟也天性纯厚明敏多智略不喜华饰躯干魁伟勇力绝人幼从太祖平诸部落当创业之初征取诸国王未尝不在军中摧锋陷阵不避艰险帝尝曰有别里古台之力哈撒儿之射此朕之所以取天下也其见称如此尝立为国相又长札鲁火赤火赤别授之印赐以蒙古百姓三千户及广宁路恩州二城户一万一千六百三以为分地又以斡难怯鲁之地建营以居江南平加赐信州路及鉛山州二城户一万八千王薨子曰罕秃忽曰也速不花曰口温不花　　奇渥温拖雷
