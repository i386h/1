<!-- { "loadSidebar": true } -->
按广东通志再思程乡县人由荐辟任本州学录　　古文龙按广东通志文龙程乡县人由荐辟任肇庆路教授　　古文按莒州志文至正甲午知莒州重修学校
　　明
　　古朴
按明外史古朴传朴字文质陈人洪武中举于乡为太学生奉命清理郡县田赋图籍父丧服阕隶五军断事理刑除工部营膳主事改兵部职方迁武选员外郎郎中建文三年擢兵部右侍郎成祖称帝改户部转左仁宗即位改南通政使寻就拜户部尚书出督畿内田赋兼掌吏部宣德三年卒朴在朝三十余年确然有守卒之日家无余赀　　古文尚
按广东通志文尚程乡县人洪武间岁贡任知县　　古彦辉按八闽通志彦辉洪武末为德化县主簿性敏而果精吏事识大体尽心于民不为苛察迁监察御史　　古鉴按广东通志鉴长乐县人宣德二年岁贡任龙泉知县　　古琏
按广东通志琏龙川县人宣德五年岁贡任镇安同知　　古廙
按万姓统谱廙广德州人宣德间巡抚四川右佥都御史　　古尚德
按广东通志尚德长乐县人正统六年乡举任知县　　古镛按广东通志镛河源县人正统八年岁贡任知县　　古其然按万姓统谱其然四川人成化进士
　　古时&#
按广东通志时&#博罗县人嘉靖十六年乡举任蓝山县知县　　古文炳
按广东通志文炳番禺县人嘉靖癸丑进士官知府　　古之贤按万姓统谱之贤四川梁山人
　　古宗儒
按聊城县志宗儒湖广嘉鱼县人嘉靖四十四年任训导　　古宪
按东阿县志宪青州乐安人万历闲任训导
　　古时学
按广东通志时学程乡县人万历十六年乡举　　古士敏按莘县志士敏济源知县
　　古养浩
按重庆府志养浩事亲至孝谚称古氏孝子咂痈尝粪两兼之矣　　古心
按重庆府志心举崇祯丙子孝廉笃行不欺屋漏事继母孝抚育四弟克尽友爱内外交称以为闵子后身文学尤为邑中冠士子大半受业所著有怡庐集读书抄等书　　古道行
按扬州府志道行江都人崇祯辛未武进士慷慨任侠行兵按司马法以参将守骆马湖庚辰寇至道行帅兵御之苦战累胜援师不至竟殁于阵
　武姓部汇考
唐书
　　宰相世系表
武氏出自姬姓周平王少子生而有文在手曰武遂以为氏汉有武臣为赵王梁邹孝侯臣生德德生东武亭侯最最生敬襄侯婴婴生中涓济阴侯山柎后以酎金国除山柎生陈留太守内黄侯都都生汝南太守宣字文达宣二子尚浮浮字元海司徒左长史生临漳令静字伯济静生烈字文照烈生光禄勋笃字猗伯笃生太常中垒校尉悌字周笃悌生九江太守临颍侯端端生魏侍中南昌侯周周三子陔韶茂陔字元夏晋左仆射薛定侯陔生太山太守嗣薛侯越越生威远将军嗣薛侯铺铺生太子洗马嘏嘏生洛州长史归义侯念念生平北将军五兵尚书晋阳公治别封大陵县赐田五十顷因居之生祭酒神龟神龟生本州大中正司徒越王长史袭寿阳公克己克己生北齐镇远将军袭寿阳公居常居常生后周永昌王谘议参军俭俭生华郑樵通志
　　以谥为氏
武氏子姓宋武公之后也姓纂云周平王少子生而有文在手曰武遂以为氏此谬论也汉武臣为赵王又有武涉功臣表梁邹侯武虎传六代后居沛国汉又有祭酒武忠望出太原廖用贤尚友录
　　武姓
武太原羽音又望出沛国

　伍姓部列传
　　周
　　伍参
按左传宣公十二年楚子围郑晋师救郑荀林父将中军先縠佐之士会将上军郄克佐之赵朔将下军栾书佐之及河闻郑既及楚平桓子欲还随武子曰善德刑政事典礼不易不可敌也不为是征彘子曰不可师遂济楚子重将左子反将右将饮马于河而归嬖人伍参欲战令尹孙叔敖弗欲曰昔岁入陈今兹入郑不无事矣战而不捷参之肉其足食乎参曰若事之捷孙叔为无谋矣不捷参之肉将在晋军可得食乎令尹南辕反&#伍参言于王曰晋之从政者新未能行令其佐先縠刚愎不仁未肯用命其三帅者专行不获听而无上众谁适从此行也晋师必败王告令尹改乘辕而北之　　伍举
按左传襄公二十六年初楚伍参与蔡太师子朝友其子伍举与声子相善也伍举娶于王子牟王子牟为申公而亡楚人曰伍举实送之伍举奔郑将遂奔晋声子将如晋遇之于郑郊班荆相与食而言复故声子曰子行也吾必复子及宋向戍将平晋楚声子通使于晋还如楚令尹子木与之语声子曰椒举在晋晋人将与之县以比叔向彼若谋害楚国岂不为患子木惧言诸王益其禄爵而复之声子使椒鸣逆之　　伍奢
按史记伍子胥传子胥父伍奢楚平王有太子名建使伍奢为太傅费无忌为少傅平王使无忌为太子取妇于秦秦女好无忌驰归报平王平王遂自取秦女而更为太子取妇无忌恐太子立杀己乃因谗太子太子亡王遂杀奢　　伍尚
按史记伍子胥传子胥兄伍尚费无忌言于平王曰伍奢有二子皆贤不诛且为楚忧王使人召二子伍尚往伍胥遂亡伍尚至楚楚并杀奢与尚　　伍员
按史记伍子胥传伍子胥者楚人也名员父伍奢兄伍尚其先曰伍举以直谏事楚庄王有名于楚楚平王杀奢与尚伍胥惧奔吴说吴王僚遣公子光伐楚公子光刺僚自立是为吴王阖庐阖庐既得志乃兴师与伍员伐楚五战至郢楚昭王出奔子胥掘楚平王墓出其尸鞭之秦哀公救楚击吴阖庐乃归其后伐越越勾践击败吴于苏伤阖庐指阖庐病创死太子夫差立为王败越于夫湫越王栖于会稽之上使大夫种厚币请和伍子胥谏不听王疏子胥而用太宰嚭嚭与子胥有隙因谗之于王王乃使使赐伍子胥属镂之剑子胥自刎死吴王闻之大怒乃取子胥尸盛以鸱夷革浮之江中吴人怜之为立祠于江上　　汉
　　伍被
按汉书伍被传被楚人或言其先伍子胥后也被以能称为淮南中郎淮南王有邪谋被数谏王怒系被父母囚之三月被乃为之计后事发觉遂诛　　后汉
　　伍孚
按万姓统谱孚字德瑜灵帝时人少有大节何进辟为侍中迁河南尹越骑校尉献帝时董卓作乱百僚震栗孚佩刀朝服见卓语阕辞去卓送以手抚其背孚出刀刺之不中即收孚卓曰卿欲反邪乃大言曰汝乃乱国篡主何反之有罪盈恶大故来杀汝以谢天下卓遂杀孚　　伍琼
按万姓统谱琼城门校尉
　　伍梁
按万姓统谱梁犍为人以节操见称建兴间丞相亮领益州牧其所选皆妙简旧德梁举秦宓杜微并见征用梁为功曹转从议郎迁谏议大夫五官中郎将　　晋　　伍朝
按晋书伍朝传朝字世明武陵汉寿人也少有雅操闲居乐道不修世事性好学以博士征不就刺史刘弘荐为零陵太守朝不就终于家　　伍绪之
按万姓统谱绪之奉朝请
　　梁
　　伍安宾
按万姓统谱安宾武陵人博雅嗜学梁累降元纁之礼皆以疾辞尝撰武陵图记　　唐
　　伍正己
按万姓统谱正己字公谨宁化人大中间进士累官御史中丞时正人为邪佞所挤者必救之朋党渐盛禁锢名流正己遂归田里年八十一四子泳演浚洪三子以荫补官洪独不肯仕隐武陵原自号抱朴居士　　后晋
　　伍乔
按万姓统谱乔庐江人性嗜学渡江入庐山勤学苦节自守南唐时举进士第一命勒乔程文于石以为永式署宣州幕府考满迁考功郎中　　宋
　　伍佑
按万姓统谱佑字佑之宁化人正己曾孙大中祥符进士历知宜城海昌以廉能称为文近古尢长于诗终太常博士　　伍择之
按万姓统谱择之字元宾宁化人佑子博洽有器识恬于进取登皇佑进士出宰长乐时诸司酷暴相矜辄兴大狱乃戚然曰以残忍事上官非我志也即日归故庐觞咏自娱遂不复出　　伍诰
按万姓统谱诰字纯甫安福人治平进士知县事才思天成大肆厥辞祖孟轲下及司马子长文尚雄浑一时绝伦王安石荐其文行过人起为诸王教授性刚直寡合人多忌之故竟不大显　　伍仕阶
按万姓统谱仕阶德庆州人累官奉议郎知封州秩满即挂冠东归悟性空门惟曰训教子孙俱以忠孝显　　伍文仲
按万姓统谱文仲字仲成宁化人正己五世孙七岁能属文目为神童年十六魁乡荐累七举绍兴年中进士应博学宏词科　　伍仲休
按万姓统谱仲休字通远宁化人正己五世孙博学善属文擢大观进士知惠州河源县丁母忧水浆不入口毁瘠致疾终承直郎　　伍祀
按万姓统谱祀字卿材宁化人绍兴进士调南安理掾治狱多所平反终宣教郎　　伍典章
按万姓统谱典章汴人失其名宋末为翰林典章德佑二年元兵攻临安庶官奔散端宗帝昺幸广州典章者以职守扈从至&#山不去宋亡遂遁居县之西乡文章里　　伍隆起
按万姓统谱隆起新会人三世仕宋宋末隆起率义兵从帝昺于&#山与元将张弘范力战不屈其麾下谢文子杀隆起以首降弘范宋相陆秀夫惜之刻木为首以葬又募人执文子戮以祭墓　　元
　　伍良臣
按万姓统谱良臣字云从高安人元驸马都尉兴甫之子尘视富贵致力经籍为诗文畅达清润壮游京师道不谐于俗后辟为临江经历八十日即弃去时元社将屋识者谓其凤翔千仞希纵古之明哲所著有中流一壶集　　伍宗尧
按万姓统谱宗尧清流人性资刚毅元末盗起邑人推宗尧为长宗尧集士卒设方略以御之四境获安至正庚子江西寇邓克明来侵宗尧御之经月弗克寇使说其降宗尧乃谕众曰吾元人死为元鬼明日遂与其子希稷希明希周希孔率兵决死战宗尧奋勇突入贼围败绩父子五人俱死于难寇亦退去　　明　　伍洪
按明外史伍洪传洪字伯宏安福人第洪武四年进士授绩溪主簿擢上元知县丁外艰服除以母老不复仕隐居养母十九年有异母弟得罪而逃使者捕弗获执其母洪哭诉求代母曰汝往必死莫若吾自当之洪曰安有子在而累母者使者执以行竟死于市　　伍清源
按万姓统谱清源连城人博学善诗文洪武初辟为训导一时士子争欲受业于其门嗣应明经举授工部主事　　伍成章
按万姓统谱成章荣县人自幼刻意诵读六经子史多所贯穿尢长于诗书洪武甲戌举明经分教州学士经指授者多能自达自嘉兴历他庠其教士终始恳恳无倦永乐丁亥与修大典后致仕归寿终九十　　伍云按明外史陈洽传伍云定远人以荆州护卫指挥同知从征交趾有功调昌江卫仁宗初随方政讨黎利于茶笼鼓勇陷阵死之　　伍钝
按万姓统谱钝字文琏鄞县人自幼倜傥好文史才识出群富于词辨人多劝之仕尝欣然志于有为因其母陈氏不欲钝去左右绝口不言仕进志于奉养为事纤悉尽礼凡百所为皆禀命而行母尝病危笃夜祷于北辰请减己年增母寿刲左右股肉煎汤药以进病寻愈后母年八十有八临终谓诸孙曰吾儿至孝愿吾孙事之如吾儿之事吾也文琏居丧水浆不入口者数日庐墓三年茹蔬寝苫哀毁骨立未尝少懈乡里无不称羡称曰伍孝子云　　伍礼
按江西通志礼字天秩临川人父绍庸任常山教谕卒于官门弟子肖像于学宫正统初由明经仕苏州训导历升知曹州有权幸据民田六千七百余顷恃势陵轹居民流散礼执奏之得复所侵地在官清苦自厉士民爱而怀之升南阳府知府未至卒所著有南坡集　　伍福
