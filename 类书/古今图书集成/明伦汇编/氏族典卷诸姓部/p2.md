<!-- { "loadSidebar": true } -->
按泉州府志干震含山人先世以军功历升本卫指挥佥事干震志行卓立缙绅重之嘉靖己卯倭奴入寇犯福清势且南下当道檄干震与兵三百督令进剿与贼战于东岳援兵不至贼觇知四面攻之干震力不敌遂与义士陈学书等死之　　童汉臣
按明外史周怡传童汉臣钱塘人由魏县知县入为御史寇大入宣府大同总督樊继祖等掩败三以捷闻汉臣等劾之得罪按山西督诸将击却俺答之薄太原者会方劾嵩触其怒明年谪湖广布政司都事久之为泉州知府倭贼薄城有保障功终江西副使　　童元镇按明外史李应祥传童元镇桂林右卫人万历中为指挥从讨平乐贼莫天龙有功屡迁游击将军高江猺反从呼良朋破平之历永宁浔梧参将进副总兵擢署都督佥事为广西总兵官未几改广东二十三年总督陈大科以元镇熟蛮事仍移广西岑溪诸猺乱元镇大破之以功增秩赐金会日本破朝鲜廷议由浙闽泛海捣其巢牵制之乃改元镇浙江既而事寝移镇贵州二十八年李化龙大征杨应龙令元镇督永顺镇雄泗城诸土军由乌江进为贼所破元镇逮至京下吏罪当死法司援前岑溪功谪戍烟瘴竟卒戍所　　童仲揆
按明外史童仲揆传仲揆南京人举武会试历官都指挥掌四川都司万历末辽东告警擢副总兵督川兵赴援充援剿总兵官被围战死赠都督同知增世荫三级建祠　　童维坤
按浙江通志维坤字弘载嵊人武骧卫籍万历乙未武进士历升真定游击崇祯癸酉夏连战大名皆捷冬赴援赵州监军副使卢象升谓兵家乘胜可以一举成功急令转战至摩天岭出山北维坤血战死追赠都督佥事世袭百户　　童以明
按嘉鱼县志以明字用昭领乡荐为广西迁江令兴学励俗设婚姻礼远至洞獠莫不服从在任六年卒行&#萧然　　童述先
按沔阳州志述先字善卿中乡试初授永昌理平允有声迁北司城转南计督税浚河忤逆珰罢归及珰败起庆远守不就年八十终　　童天申
按荆州府志天申号禄所施州卫官籍由乡贡授蕲水训导流贼入蕲以身殉难诏赠国子助教　　童蚤
按沔阳州志蚤勋籍郡庠癸未之变与贼遇强之从呼骂不绝投河死　　童维新
按武平县志维新武平所守备崇祯十七年四月广贼张思选流劫维新统领官兵追之至高岭猝遇贼伏与战后援不继而死

　蒙姓部列传
　　周
　　蒙榖
按战国策昭王反郢五官失法百姓&#乱蒙榖献典五官得法而百姓大治　　秦
　　蒙骜
按史记蒙恬传恬大父骜自齐事秦昭王官至上卿秦庄襄王元年骜为秦将伐韩取成皋荥阳作置三川郡二年攻赵取三十七城始皇三年攻韩取十三城五年攻魏取二十城作置东郡七年卒　　蒙武
按史记蒙恬传恬大父骜骜子曰武始皇二十三年为秦裨将军与王剪攻楚大破之杀项燕二十四年武攻楚掳楚王　　蒙嘉
按战国策荆轲既至秦持千金之资币厚遗秦王宠臣中庶子蒙嘉嘉为先言于秦王　　蒙恬
按史记蒙恬传恬其先齐人也恬大父骜骜子曰武武子曰恬始皇二十六年恬因家世得为秦将拜为内史秦并天下使恬将三十万众收河南筑长城威振匈奴始皇信任贤之始皇三十七年冬出游会稽道病至沙丘崩中车府令赵高与公子胡亥阴谋遣使者赐公子扶苏死蒙恬属吏更置高恐蒙氏复贵而用事又遣使者之阳周令恬吞药自杀　　蒙毅
按史记蒙恬传恬弟毅位至上卿始皇三十七年冬出游会稽北走琅邪道病使毅还祷山川未反始皇崩中车府令赵高与公子胡亥阴谋立胡亥为太子毅还至赵高为胡亥忠计欲以灭蒙氏乃言曰臣闻先帝欲举贤立太子久矣而毅谏曰不可若知贤而愈不立则是不忠而惑主也以臣愚意不若诛之胡亥听而系毅于代杀之　　唐
　　蒙舍尨
按唐书南蛮传蒙舍诏王蒙氏父子以名相属自舍尨以来有谱次可考舍尨生独逻亦曰细奴逻高宗时遣使者入朝细奴逻生逻盛炎逻盛炎生炎阁武后时盛炎入朝炎妻方娠又生盛逻皮盛炎死炎阁立炎阁死弟盛逻皮立盛逻皮生皮逻阁炎阁未有子时以阁逻凤为嗣及生子还其宗开元末诏赐皮逻阁名归义册为云南王天宝七载归义死阁逻凤立子凤迦异前死立其孙异牟寻德宗册为南诏王诏至异牟寻遣兄蒙细罗勿等迎之元和三年异牟寻死子寻阁劝立明年死子劝龙晟立十一年为弄栋节度王嵯巅所杀立其弟劝利劝利德嵯巅赐氏蒙长庆三年死弟丰佑立丰佑死坦绰酋龙立僭称皇帝建元建极自号大礼国死子法嗣改元贞明承智大同自号大封人死子舜化立建元中兴遣使修好昭宗不答后中国乱不复通　　宋
　　蒙英昂
按万姓统谱英昂韶州人开宝进士
按广东通志
作宝佑进士

　　蒙传
按万姓统谱传封州人祥符元年进士
　　蒙海
按万姓统谱海柳州人大中祥符进士仕至殿直　　蒙时中按万姓统谱时中嘉佑四年通判太州
　　蒙甄
按广东通志甄番禺县人登嘉定十年进士官知州　　蒙汲按万姓统谱汲淳佑进士
　　蒙化龙
按万姓统谱化龙铜梁人淳佑进士
　　蒙天民
按广东通志天民仁化县人由特科官知县
　　蒙应庚
按广东通志应庚曲江县人特科
　　明
　　蒙禄昌
按广东通志禄昌仁化县人由荐辟任桂阳知州　　蒙才顺按广东通志才顺琼山县人永乐戊子乡举任知县　　蒙正按广东通志正仁化县人正统甲子乡举任徽州推官　　蒙荣
按广东通志荣仁化县人天顺壬午乡举
　　蒙温
按广东通志温仁化县人成化戊子乡举
　　蒙朔
按广东通志朔番禺县人中成化庚子举人
　　蒙克昌
按广东通志克昌琼山县人成化庚子乡举任教谕　　蒙景澄子
盘

按名山藏本行记景澄仁化人母滞病不药号泣焚香祝以身代母愈逾年卒哀毁切至丧葬如礼结草庐墓少间则归问父晚仍宿墓如是者三载父患疽景澄告天以口吮唶三日而瘥父卒遂终庐墓时年八十矣其子盘念其老生疾浼恳亲戚跪请以归竟不从而终老于庐弘治中旌表　　蒙惠
按万姓统谱惠弘治进士知新兴县兴利祛弊爱恤黎民民甚爱之终兴化府知府　　蒙佾
按广东通志佾南海县人中正德癸酉举人
　　蒙亨
按泸溪县志亨四川西充举人正德中任知县　　蒙光显按广东通志光显封川县人嘉靖间由乡举任陆川知县　　蒙谏
按广东通志谏番禺县人中嘉靖己酉举人官郎中　　蒙大按万姓统谱大宾州人嘉靖进士历兵部郎中　　蒙诏按广东通志诏字廷纶番禺人嘉靖壬戌登进士第授行人司选监察御史差巡延庆宣大威惠翔洽议处极横宗室正纪纲弭宿弊宪纪大振转巡浙直漕粮出按八闽贪吏望风解绶升浙江宪副巡视海道岛屿澄清历参政宪使左布政使奉宣德意丕厘法纪政声茂着升都察院右佥都御史提督南赣汀韶军务凡地方利病辄上封事以闻敏直端亮肃然有大臣风度寻被论归　　蒙学之
按广东通志学之番禺县人中嘉靖辛卯举人官知县　　蒙文彬
按崇阳县志文彬字宜中阆中知县升保宁通判　　蒙时言按崇阳县志时言字良辅姚安经历
　　蒙鼐
按崇阳县志鼐官府经历时言子
　　蒙鼎
按崇阳县志鼎官县丞时言子
　　蒙爱
按崇阳县志爱字子民邑庠生父丧庐墓三年后母丧亦庐墓三年　　蒙钦
按郧县志钦岁贡
　　蒙行渊
按靖州志行渊贡士任广东阳江县丞
　　蒙幸洪
按靖州志幸洪贡士任山东盐运司知事
　　蒙而镃
按广东通志而镃番禺县人中万历己卯举人官知州　　蒙贤
按广东通志贤番禺县人中万历壬午举人官教谕　　蒙前德按广东通志前德番禺县人而镃子中万历庚子举人　　蒙应龙
按广东通志应龙仁化县人由岁贡任荆门州通判　　蒙士元按广东通志士元仁化县人由岁贡任武缘知县　　蒙熨按广东通志熨仁化县人由岁贡任阳朔知县　　蒙士颜按广东通志士颜仁化县人由岁贡任宁化知县　　蒙逊按赣州府志逊嘉兴知县


　蒙姓部汇考
郑樵通志
　　以地为氏
蒙氏风俗通东蒙主以蒙山为氏秦有将军蒙骜生武武生恬皆仕秦望出安定宋蒙传祥符元年登科又有蒙汲台州人蒙着封州人　臣谨按蒙山在沂州费县西北八十里又有东蒙　在费西北七十五里在蒙山之东主其山之祀者　子孙因山为氏廖用贤尚友录
　　蒙姓
蒙安定宫音


　蒙姓部艺文
　　番禺蒙氏谱序　　　　　　　明宋濂太学生番禺蒙安以其谱图请曰安之先齐人秦时恬毅兄弟俱仕被信任后皆死扶苏之难其子孙散处天下甚众然千余载未有大显着动人耳目者番禺之蒙始于有宋讳甄者自北方来知廉州遂家番禺之海阳里至安八叶矣在宋世有禄仕自元得国始无仕者今阅三世而安复以儒生贡太学为弟子员窃惧不能承其绪尝考次八叶字名枝裔为谱使后人知所自愿先生序之以昭吾先余告之曰姓氏固人之所甚重也然其着于时者不以其受氏之贵而显亦不以有人称之而传在乎孙子之贤耳论受氏之贵则莫贵于王侯之裔而今世载之简策以为甲族者非必皆姚姒子嬴燕齐氏也苟以人称之而显则左丘明太史迁班固之所书其苗裔未必俱显于今也今天下之人语道德必曰孔孟颜闵周程邵朱氏论政事必曰伊傅管晏萧曹房杜韩富氏语文章则其人名氏彰着尤多三者皆由其身善自振拔而然未尝恃于其先假之于人也蒙氏自恬毅始显恬毅虽贤然其所为未能皆当于人心而卒死于乱邦其名犹且传而不废况有过于恬毅者乎方恬毅被祸时呼天地神明而自列其意岂自虞不遂泯灭哉而太史氏悼其忠悲其志尚不忍废而着之史传况夫道德之士仁声义闻足以厉俗而化人者何患其无传乎安温而有文慎而达礼可谓有学道之质矣前之三者苟知所勉焉未有不至者也况于恬毅乎其名诚显于当世而着于方册后之人必曰此番禺之蒙氏也蒙氏之后人必曰此吾蒙氏之闻人也番禺之人必曰此昭吾邑者也若是则非惟可以显其先且可以显其乡邑矣何患谱之无传乎又何以余言为乎安曰此足以序斯谱矣请书之以告族人使知勉焉

　公姓部汇考
郑樵通志
　　以爵为氏
公氏姬姓左传鲁昭公子公衍公为之后汉有主爵都尉公俭　臣谨按公衍公为即公子衍公子为去子而言公　则公为爵矣昭公失国故其子孙以爵为氏廖用贤尚友录　　公姓
公括阳羽音


　公姓部列传
　　周
　　公衍
按左传昭公二十九年公赐公衍羔裘使献龙辅于齐侯遂入羔裘齐侯喜与之阳谷公衍公为之生也其母偕出公衍先生公为之母曰相与偕出请相与偕告三日公为生其母先以告公为为兄公私喜于阳谷而思于鲁曰务人为此祸也且后生而为兄其诬也久矣乃黜之而以公衍为大子（按公衍公为鲁昭公之子姓姬
　非姓公也通志谓公氏以爵为氏乃公衍公为之后故列传以此二人为首）　　公为
按左传昭公二十五年公若献弓于公为且与之出射于外而谋去季氏公为告公果公贲公果公贲使侍人僚柤告公公寝将以戈击之乃走注
公为昭公
子务人果贲皆公为弟
　　公南
按左传定公十年初叔孙成子欲立武叔公若藐固谏曰不可成子立之而卒公南使贼射之不能杀注
公南叔孙家臣武叔之党
　　公华　公宾　公林
