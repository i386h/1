<!-- { "loadSidebar": true } -->
按后汉书刘表传表为荆州刺史请南郡人蒯越与共谋画　　晋
　　蒯钦
按万姓统谱杨骏字文长惠帝时为太傅大都督姑之子蒯钦少而相昵直亮不回屡以正言犯骏骏弟杨珧杨济为之寒心钦曰杨文长虽暗犹知人之无罪不可妄杀必当疏我我得疏外可以不与俱死不然倾家覆族其能久乎　　宋
　　蒯恩
按宋书蒯恩传恩字道恩兰陵承人也高祖征孙恩县差为征民充乙士使伐马刍恩尝叹曰大丈夫弯弓三石奈何充马士高祖闻之即给器仗恩大喜自征妖贼常为先登多斩首级从平京城进定京邑以宁远将军遂平江陵义熙二年贼张坚据应城反恩击破之封都乡侯迁龙骧将军兰陵太守平成都擢为行参军改封北至县五等男恩自从征讨每有危急辄率先诸将常陷坚破阵不避艰险凡百余战身被重疮高祖录其前后功劳封新宁县男高祖世子为征卤将军恩以大府佐领中兵参军随府转中兵参军高祖北伐留恩侍卫世子迁谘议参军转辅国将军淮陵太守世子开府又为从事中郎转司马入关迎桂阳公义真义真还至青&#为佛佛所追恩断后力战连日义贞前军奔散恩军人亦尽为所执死子国才嗣国才卒子慧度嗣慧度卒无子国除　　后周　　蒯亮
按万姓统谱亮仕南唐为海州录事参军多与徐铉往返亮后代铉送以诗云昔年闻有蒯先生二十年来道不行抵掌曾谈天下事折腰犹有俗人情老还上国风光薄贫理归装结束轻迁客临流重惆怅晚风黄叶满都城　　宋
　　蒯鳌
按尚友录鳌宣城人少孤贫干德中入庐阜读书卒业太学为人廉直重信义虽贫窭未尝谒人家藏龙尾砚客有欲之者不忍言而去鳌察知其意即驰数舍与之太平兴国中擢进士历茶陵令迁殿中侍御史寻乞归庐山数年卒　　蒯谔
按万姓统谱谔登科
　　明
　　蒯正
按万姓统谱正嘉兴人永乐中将乐县学训导　　蒯真按万姓统谱真郫县人永乐举人
　　蒯全
按万姓统谱全寿州人洪熙中刑部主事
　　蒯信
按万姓统谱信南乐人宣德中太仆寺丞
　　蒯裕
按万姓统谱裕安丰人宣德中常州府通判
　　蒯翊
按万姓统谱翊山西猗氏人天顺中青州府同知　　蒯艾按万姓统谱艾四川人正德中任芜湖主簿

　会姓部列传
　　汉
　　会栩
按奇姓通栩武阳令
　　明
　　会同
按万姓统谱同高昌人正德中任雩都丞

　祭姓部汇考
郑樵通志
　　同名异实
祭氏有二周公之后以国为氏又郑有祭邑祭仲是其后也廖用贤尚友录
　　祭姓
祭侧介切太原征音

　大姓部列传
　　上古
　　大鸿
按史记五帝本纪黄帝举风后力牧常先大鸿以治民　　大挠
按刘恕外纪黄帝命大挠始作甲子
　　大封
按刘恕外纪黄帝得六相而天下治大封辨乎西方故为司马　　大容
按刘恕外纪黄帝命大容作承云之乐是为云门　　大卷按刘恕外纪黄帝作承云之乐大卷蓍之控楬以道其和　　大真
按新序吕子曰黄帝学大真
　　大款
按路史大款为颛帝之师
　　夏后氏
　　大成执
按新序吕子曰禹学大成执
　　周
　　大戊午
按尚友录戊午赵相肃侯游大陵出于鹿门戊午叩马曰耕事方急一日不作一日不食肃侯下车谢　　汉　　大利
按尚友录利善琴
　　大专
按万姓统谱专见印薮
　　晋
　　大连
按万姓统谱连扬州刺史
　　辽
　　大康乂
按辽史大康乂传康乂渤海人开泰间累官南府宰相出知黄龙府善绥抚东部怀服未几卒　　大忠
按辽史大公鼎传公鼎曾祖忠礼宾使
　　大信
按辽史大公鼎传公鼎父信兴中主簿
　　大公鼎
按辽史大公鼎传公鼎渤海人先世籍辽阳率宾县统和间徙辽东豪右以实中京因家于大定曾祖忠父信公鼎咸雍十年登进士第调渖州观察判官改良乡令省徭役务农桑累迁兴国军节度副使徙长春州钱帛都提点俄拜大理卿多所平反天祚即位历长宁军节度使南京副留守改东京户部使拜中京留守会奴贼张撒八率无赖啸聚公鼎欲击而势有不能因忧愤成疾保大元年卒　　大昌龄
按辽史大公鼎传公鼎子昌龄左承制
　　大昌朝
按辽史大公鼎传公鼎子昌朝镇宁军节度
　　金
　　大怀贞
按金史大怀贞传怀贞字子正辽阳人皇统五年除合门祗候三迁东上合门使丁母忧起复符宝郎累官右宣徽使大定二年除洺州防御使再迁彰国安武军节度使改彰德军卒　　大
按万姓统谱一名挞不野辽阳人从侵宋屡有大功封太傅汉国王及卒海陵亲临哭之赠赙甚厚赠太师晋国公　　明
　　大有
按万姓统谱有永州人洪武四年远安县知县修理废坠抚民有方　　大崇
按万姓统谱崇陇西人宣德举人任石楼县知县　　大心按万姓统谱心辽东马州卫人正统中山西怀仁县县丞
　炔姓部汇考
凌迪知万姓统谱
　　炔姓
炔音桂见姓苑汉城阳炅横四子避难其一曰炔居华阳
　卖姓部汇考
凌迪知万姓统谱
　　卖姓
卖见姓苑

　带姓部列传
　　周
　　带佗
按史记秦始皇本纪赞六国之士有吴起孙膑带佗儿良王廖田忌廉颇赵奢之朋制其兵
　璯姓部列传
　　汉
　　璯钱
按郑樵通志汉有璯钱

　哙姓部列传
　　周
　　哙恭
按郑樵通志恭孝子鹤衔珠与之
　　哙鹄
按奇姓通鹄见孝子传

　蒯姓部汇考
廖用贤尚友录
　　蒯姓
蒯襄阳商音晋大夫蒯得之后

　哙姓部汇考
廖用贤尚友录
　　哙姓
哙音快姬姓燕王哙之后今东昌有此姓

　败姓部列传
　　后晋
　　败崇美
按万姓统谱崇美为晋守泽潞州

　蔡姓部列传一
　　周
　　蔡墨
按左传昭公二十九年秋龙见于绛郊魏献子问于蔡墨注
蔡墨晋太史
　　蔡泽
按史记蔡泽传蔡泽者燕人也游学于诸侯小大甚众不遇而去之赵见逐入韩魏遇夺釜鬲于涂闻应侯任郑安平王稽皆负重罪于秦应侯内惭蔡泽乃西入秦秦昭王召见与语大说之拜为客卿范睢免相昭王新说蔡泽计画遂拜为秦相东收周室蔡泽相秦数月人或恶之惧诛乃谢病归相印号为纲成君居秦十余年事昭王孝文王庄襄王卒事始皇帝为秦使于燕三年而燕使太子丹入质于秦　　秦
　　蔡赐
按汉书陈胜传胜以上蔡人房君蔡赐为上柱国注
房君官号也姓蔡名赐
　　汉
　　蔡寅
按汉书功臣侯表寅以魏太仆汉王三年初从以车骑将军破龙且封肥如侯二十四年薨谥敬　　蔡兼
按汉书功臣侯表兼以睢阳令高祖初从定北地孝文元年封樊侯十四年薨　　蔡戎
按汉书功臣侯表孝文三年肥如严侯戎嗣十四年薨　　蔡客
按汉书功臣侯表孝文十五年樊康侯客嗣十八年薨　　蔡奴
按汉书功臣侯表后元年肥如侯奴嗣七年孝景元年薨亡后　　蔡平
按汉书功臣侯表孝景中二年樊共侯平嗣二十一年薨　　蔡辟方
按汉书功臣侯表元朔二年樊侯辟方嗣元鼎四年坐搏揜完为城旦　　蔡福
按汉书功臣侯表元康四年肥如侯寅曾孙肥如大夫福诏复家　　蔡义
按汉书蔡义传义河内温人以明经给事大将军莫府迁补覆盎城门候久之诏求能为韩诗者征义待诏久不进见义上疏得召见说诗甚说之擢光禄大夫给事中拜少府迁御史大夫代杨敞为丞相封阳平侯为相四岁薨谥节无子国除　　蔡千秋
按汉书儒林传沛蔡千秋少君从荣广皓星公受谷梁春秋为郎召见擢谏大夫给事中有过左迁平陵令后求为谷梁者莫及千秋乃以千秋为郎中户将选郎十人从受会病死　　蔡勋
按后汉书蔡邕传邕六世祖勋好黄老平帝时为郿令王莽初授以厌戎连率勋遂携将家属逃入深山与鲍宣卓茂等同不仕新室　　后汉
　　蔡茂
按后汉书蔡茂传茂字子礼河内怀人也哀平间以儒学显征试博士对策高等擢拜议郎迁侍中遇王莽居摄以病自免不仕莽朝茂素与窦融善因避难归后与融俱征复拜议郎迁广汉太守有政绩建武二十年代戴涉为司徒在职清俭匪懈二十三年薨于位　　蔡顺
按后汉书周盘传盘汝南安城人同郡蔡顺字君仲以至孝称顺少孤养母尝出求薪有客卒至母望顺不还乃噬其指顺即心动弃薪驰归跪问其故母曰有急客来吾噬指以悟汝耳母年九十以寿终未及得葬里中火将逼其舍顺抱伏棺柩号哭叫天火遂越烧它室顺独得免太守韩崇召为东阁祭酒母平生畏雷自亡后每有雷震顺圜冢泣雷辄为差太守鲍众举孝廉顺不能远离坟墓遂不就终于家　　蔡伦按后汉书蔡伦传伦字敬仲桂阳人永平末给事宫掖建初中为小黄门和帝即位转中常侍豫参帷幄伦有才学尽心敦慎数犯严颜匡&#得失每至休沐辄闭门绝宾后加位尚方令元初元年邓太后以伦久在宿卫封为龙亭侯后为长乐太仆伦初受贾后讽旨诬陷安帝祖母宋贵人及太后崩安帝始亲万机敕使自致廷尉伦耻受辱乃沐浴整衣冠饮药而死国除　　蔡湛
按万姓统谱湛光和二年为&#城长有惠政后人咸慕之　　蔡元
按后汉书蔡元传元字叔陵汝南南顿人学通五经门徒常千人顺帝特诏征拜议郎讲论五经异同甚合帝意迁侍中出为弘农太守卒官　　蔡携
按后汉书蔡邕传注邕祖携字叔业顺帝时以司空高第迁新蔡长年七十九卒　　蔡棱
按后汉书蔡邕传邕父棱有清白行谥曰贞定公注
棱字伯直处俗孤党不协于时年五十二卒
　　蔡质
按后汉书蔡邕传邕叔父卫尉质
注
质字子文着汉
职仪
　　蔡衍
按后汉书蔡衍传衍字孟喜南项人举孝廉稍迁冀州刺史征拜议郎符节令梁冀闻衍贤请欲相见衍辞疾不往冀恨之时南阳太守成&#等以收纠宦官者廷尉衍与议郎刘瑜表救之言甚切厉坐免官还家杜门不出灵帝即位复拜议郎会病卒　　蔡邕
按后汉书蔡邕传邕字伯喈陈留圉人也六世祖勋平帝时为郿令王莽初不仕父棱亦有清白行邕性笃孝乡党高其义少博学建宁三年辟司徒桥元府出补河平长召拜郎中校书东观迁议郎熹平四年妖异数见邕上封事其为邕所裁默者皆侧目思报初邕与司徒刘合素不相平叔父卫尉质又与将作大匠杨球有隙球即中常侍程璜女夫也璜遂使人飞章言邕质数以私事请托于合合不听邕含隐切志欲相中于是诏下邕质于雒阳狱有诏减死一等与家属髡钳徙朔方居五原安阳县邕前在东观与卢植韩说等撰补后汉记会遭事流离不及得成因上书自陈奏其所著十意分别首目连置章左帝嘉其才高会明年大赦乃宥邕还本郡将就还路五原太守王智饯之酒酣智起舞属邕邕不为报智衔之邕虑卒不免乃亡命江海远迹吴会中平六年灵帝崩董卓为司空闻邕名高辟之称疾不就卓大怒又切&#州郡举邕诣府邕不得己到署祭酒甚见敬重举高第补侍御史又转侍书御史迁尚书三日之间周历三台迁巴郡太守复留为侍中初平元年拜左中郎将封高阳乡侯及卓被诛邕在司徒王允坐殊不意言之而叹有动于色允即收付廷尉治罪邕陈辞谢乞黥首刖足继成汉史士大夫多矜救之不能得邕遂死狱中　　晋
　　蔡洪
