<!-- { "loadSidebar": true } -->
　　书东阳徐氏族谱图后　　　　元黄溍宋奉议郎两淮宣抚大使司干办公事徐公讳彬字文伯溍之曾外祖也徐为东阳着族七世以上名皆阙而以行称六世祖曰增兄弟五人增最长次永次极次谌次逸族大而分增居县南号南徐谌居县东号东徐两族尤盛掇巍科跻膴仕者代不乏人增之子曰起起之子曰寿公高祖也曾祖曰元辅祖曰楠免解进士考曰炘公以太学上舍生登淳佑七年进士第补安庆府教授掌差泗州教授召除国子正宝佑六年与溍之曾祖户部府君同在两淮制幕为主管机宜文字淮西则公淮东则户部府君故户部府君为我祖考请婚焉祖妣之来归景定元年也时公已不禄一子亦早夭二女长即我祖妣次适永康章氏溍生未晬遽自免乳去母氏之侧而荷祖妣之抚育教诲者二十年祖妣没已久而溍忝有禄食德薄位卑所以荣其先者宠数有限莫伸罔极之报衰退之余误蒙收召入直翰林备员侍讲始用着令推恩于祖考祖妣比年两膺锡命溍既得谢而归虔奉制书展告墓下族姻里党咸会祖妣之再从侄文泰亦在焉因出徐氏谱图俾溍以祖考祖妣之年寿卒葬赠封官爵系于下方我祖考讳堮卒于大德八年五月二十四日寿六十有五祖妣卒于大德七年八月二十四日寿六十以十年八月合葬于义乌县所居东北三里崇德乡东野之原祖考前承节郎初赠中顺大夫礼部侍郎上骑都尉追封江夏郡伯再赠嘉议大夫本部尚书上轻车都尉进封本郡侯祖妣初追封江夏郡君进封本郡夫人文泰字伯通有学有文庶几能亢其宗者徙居义乌三世矣

　朱姓部列传四
　　明一
　　朱樉
按名山藏分藩记秦愍王樉国西安高后生洪武三年封封九年之国耿炳文为王作宫王见宫瓦碧将杀之高帝闻召王还至方食擢发绾以箸予以红杖红桊一居久之王市人浙江上贵长史辅导奈何不谏悉诛之追念故长史文原吉善辅王赏而赐之敕复召王还上春秋高念塞甚责诸王行边二十七年王率平羌将军&#正克平西番于洮州明年薨册谥愍王王二十六年年四十王妃以死殉谥愍烈　　朱棡按名山藏分藩记晋恭王棡国太原高后生年十三封封七年之国王之国中道挞膳夫高帝示之敕曰闻尔中道挞膳夫吾甚怒吾气雄志壮率群英平祸乱犯者无轻重不姑息姑息独徐兴祖为吾膳夫二十三年矣未尝轻折辱吾以保吾命小子识哉王修目美髯顾盼有威多智数尝裂人于奔马坐废得懿文太子调护其始以桂彦良为相王为彦良造安车其后又以侍御史龙舒人汪河为相洪武二十六年命王总宋国公胜兵出塞代王率护卫军从而亦命燕王出塞自以其护卫军燕王深入王不及还第筑城于下水帝责王不能王二十八年薨谥恭　　朱橚
按名山藏分藩记周定王橚高皇后生初封吴国钱塘高帝以吴为赋薮改封周国开封府于宋故宫王之国高后遣慈母从赐所御袍若杖一曰王有过披袍植杖坐责之如我在也王好学能词赋工书从上所赐元妪得闻元宫中事制元宫词百章时人以比之三辅黄图书又以国土夷旷庶草蕃芜辨察其可佐饥馑者种植四百余种绘而疏之名救荒本草请得周是修为其府奉祠是修病数问之及愈为是修加一餐久之来居凤阳高帝谓王擅离国谪云南寻复之建文初齐泰黄子澄献剪燕之谋以王燕母弟易取取周即剪燕王亦自为备相王翰谏王不纳翰断指佯狂去会有告王反者建文帝阴使曹国公备兵于边假道围王宫执王窜蒙化别安置其诸子已复召还锢之靖难师入金川王与齐王榑见拜且哭成祖并王按辔登楼相劳也永乐元年复王封如故久之复有告王反者使都御史王彰驰按献还三护卫上悦王辟东书堂以教世子辟长史刘淳为之师王端礼门之槐枯数干淳陈咎于王王自修省干复荣王名其槐为摅忠之槐王五十六年薨　　朱桢
按名山藏分藩记楚昭王桢国武昌母昭敬太充妃胡氏生时高帝破汉武昌报至帝喜问群臣武昌古何地也对曰楚上曰子长予楚及分封王齐铸齐宝三铸三亏帝乃记之曰昔予心许楚乃封楚高帝赐王经史王录御注洪范及大宝箴于座右时观警十四年命率江夏侯德兴讨散毛诸洞蛮明年讨大庸诸洞蛮铜鼓五开蛮为乱出没不常闻王师至辄窜匿退则复出十八年命王与信国和讨之王与信国公分屯诸洞立栅与杂耕以狎之久之计擒其渠魁余党悉溃二十年讨云南阿鲁秃遁走武关至鄜州擒之二十四年往征西番二十七年道州杜回子叛承命讨平之是年复讨全州叛猺二十八年讨桂阳山寇平之二十九年卢溪黔阳诸洞蛮叛王出师自沅州伐山逾阻至天桂山冞入苗寨平之三十年荧惑入太微高帝以太微楚分敕王戒慎玉书十事以无忘大训其十事曰尊朝廷守祖训敬神明作藩屏顺人心友兄弗防边境练军士谨钱谷畜马乘王每讨平诸叛高帝喜谓王有略及古州蛮叛使王与湘王柏率师十万往征王不亲莅军措粮糗无方上心乃谓王不武也王居国乐善奉法无有逾越成祖即位召为宗正八年入朝上美王贤亦与其官属能辅导褒赐之王五十五年薨　　朱榑
贤烶　贤
焌　贤　贤

按名山藏分藩记齐庶人榑母达定妃高帝三年用皇子封为齐王国青州王以武自雄数以上命练兵于边为恣肆建文初府中人曾名深告变建文帝征王废为庶人与周王橚同系护卫指挥真等皆伏诛靖难师入金川使兵护二王二王卒不知所以伏地哭已知为靖难兵乃大喜成祖与王齐如故封王子贤烶为乐安王贤焌为长山王贤为平原王王之国无能改前过益阴养刺客奸人筑王苑&#城使其护卫守城人不得登城夜巡王朝帝曰戒之戒之毋记伏地哭时耶王益自疑谤毁&#私僭号暗结勇士通边裔上不忍赐之谕书王亦上表悔过因请朝谢既至群臣交劾王王厉声曰奸臣喋喋又欲效建文时耶会尽斫此辈上闻不怿削其护卫官属留居京师吏部尚书蹇义请罪其教授垣等上曰齐王凶悖出天性朕拔王危难安全之诚心温词尚不得其听况肯逊于下置不问久之益怨言上乃遍谕齐过于诸王王与其子俱削为庶人除封幽王西内宣宗三年福建建阳男子楼濂诡称齐王子谋举事令觉之捕诛其党数百人榑及其子贤烶等皆暴卒独其少子贤有后以庶宗居南京　　朱梓
按名山藏分藩记潭王梓国长沙母达定妃洪武三年用皇子封二岁耳十八年之国王慧而文数设醴召府僚赋诗品高下金缯赏之治亭殿东掖置琴酒书研洪武二十三年妃与民家坐事上召王王惊阖宫焚死在位二十一年无子除亦闻曰达定妃故陈友谅姬上妃之妃居常为语所以为妃故王不胜忿闭城反竟自焚　　朱杞
按名山藏分藩记赵王杞高帝大封诸子秦晋燕吴楚五王皆任衣冠齐潭赵鲁在襁褓王封二岁耳明年殇　　朱檀
按名山藏分藩记鲁荒王檀国兖州母郭宁妃封时生两月耳年十五之国在位二十年薨王好文礼士而饵丹以至眇竟薨高帝戾之所以册之如秦王　　朱椿按名山藏分藩记蜀献王椿国成都母郭惠妃滁阳王女也王徇慧能文一目五行下辟西堂延揽名士李叔荆苏伯衡等商榷文史高帝呼为蜀秀才既之国聘方孝孺为世子傅表之曰正学令国人师之造安车以赐长史陈南宾分成都学博士以月饩曰后世子孙皆如我饩博士王守西陲施惠而崇教西陲之人安焉天下言忠孝仁义必归王成祖即位来朝辞归赐敕奖慰赐钞二万从官皆赐宴钞有差王有所献荔枝艾虎聚扇香囊彩花诸物赐答曰送至荔枝诸物具见厚意惟贤弟抱明达之资敦忠孝之义秉心存诚好学不倦东平河间无以过也引睇遐邈朝夕不忘勉自爱重谷王穗王母弟图不轨私告王王惊大怒骂谷王不从密奏之成祖悦赐王黄金白银曰以旌周公久之王来朝又赐白金钞锭其从官皆赉有差王四十三年薨　　朱柏
按名山藏分藩记湘王柏母胡顺妃豫章侯美女而王妃则江阴侯高女也洪武十一年用皇子封国荆读书能韵篝灯警枕囊书自随被服儒雅兼有神仙之气望之如玉山晴霞而武力过人有侠气数从楚王将兵有功建文初坐伪造宝钞虐杀人降敕切责朝议发兵讨之王怒焚其宫室美人乘马执弓跃入火中死凡王二十二年谥戾国除成祖即位追谥献　　朱桂按名山藏分藩记代简王桂初封豫后封代国大同王与蜀王同母蜀贤而王暴建文时废为庶人使如蜀观蜀王之法成祖即位复王王返国不悛永乐元年赐王书条王三十二罪敕让之召王朝王不朝再召乃朝至中道敕归国革去其三护卫留较尉三十人从王王老矣尚时时与其子逊炓逊&#短衣小帽袖锤斧伤人市中诱纳军民妇女入宫移怒其子逊煓母子出居外舍于山西行都司甚困王六十九年薨　　朱
按名山藏分藩记肃庄王母曰郜氏初封汉二十五年改封肃国甘建文初移国兰王四十二年薨　　朱植按名山藏分藩记辽简王植母韩妃洪武十一年封卫王二十五年改封辽国广宁广宁近边初至树栅而已已命郭英为王宫城英督工卞上为罢役三十年命都督杨文率辽东诸卫士为之令高壮其城门以严寇上图西北沿边地里谕王曰自东胜以西至宁夏察罕脑儿东胜以东至大同宣府开平又东南至大宁又东至辽东又东至鸭绿江又北去不知几千里至大漠又自雁门关外西抵黄河渡至察罕脑儿又东至紫荆关又东至居庸关及古北口又东至山海卫凡军士屯种地慎毋牧放诸王驸马往来营驻练习防边特示此图子孙世守之王谙练兵务屡树奇功上多褒赏建文中坐罪夺禄成祖靖内难王有翊卫功及即位改封王自请荆州别给一护卫而故三护卫留防边王四十一年薨　　朱
按名山藏分藩记庆靖王母余妃初封庆阳徙韦建文初徙宁夏宁夏卑湿水泉恶韦清凉宣德初诏得往来韦避暑王好学有文章忠孝出天性正统中宁夏总兵官史昭言王每受镇守等官朔望朝王必赐酒醉之迟留出非度语且常诅讪边务煽惑土达官民尽占灵州草场放牧孳畜遣使不从驿道反繇绥德草地往还亡何有告王阅兵造戎器购天文书王惧归恶于昭欲徙国避之睿帝屡慰以手书在位四十八年薨谥曰靖　　朱权
