<!-- { "loadSidebar": true } -->
按宋史林摅传摅字彦振福州人徙苏父卲显谟阁学士摅用荫至敕令检讨官迁屯田右司员外郎赐进士第擢起居舍人进中书舍人特命为翰林学士初朝廷数取西夏地夏求援于辽辽为请命摅报聘见辽主抗言数夏人之罪及辞辽使摅附奏求还进筑夏人城栅摅答语复不辽人大怒复命议者以为怒邻生事犹除礼部尚书既而辽人以失礼言出知颍州寻召为开封尹改兵部尚书进同知枢密院尚书左丞中书侍郎御史论其寡学倨傲黜知滁州言者不厌罢提举洞霄宫久之知扬州政以察察闻徙大名府拜庆远军节度使言者复论罢之还姑苏疡生于首而卒录子伟直秘阁数月伟死嗣遂绝　　林干按万姓统谱干字国材乐清人崇宁初居木榴山因号木榴子着渊通四十八篇以仿老子道德经着覃思十三篇以仿扬子法言其他著述颇多　　林景渊
按闽书景渊字深父崇宁二年进士历官知惠州招捕土寇刘德隆降诏奖谕未几请老尝梦神人赠以诗有蓬莱兜率语一日命家人具袍笏曰吾将朝真去矣时李邴与之邻居闻之折简来言曰释老之道与孔子不殊但会曾子易箦子路结缨无余事矣景渊启简视之整衣冠卒　　林宋卿
按万姓统谱宋卿字朝彦仙游人尝从陈瓘杨时学崇宁时登第后知恭州奏罢贵州役请蠲削下户军需绢秩满以治行荐留再任自受俸禄非令所著者一介不取恭人祠之　　林之平
按万姓统谱之平字国衡莆田人崇宁中登第历监察御史高宗幸临安以长江守御之策遍询群臣议者悉陈招募海舟为不虞之备遂诏之平为福建广南招募使　　林彦质
按漳浦县志彦质字彬叔崇宁间登进士第历官州县皆有廉名时二蔡用事朝士多出其门倚以通显者甚众彦质独不阿附迁两浙舶使移广右条舶司上利病于朝秩满乞归　　林安上
按万姓统谱安上字民瞻慎思八世孙大观中释褐历官国子博士江东路监察御史吏部考功员外郎左史起居郎秘阁修撰福建路兵马钤辖安抚使直龙图阁亳州明道宫广东路经略使因劾丞相汪伯彦黄潜善误国不听遂致仕卒祀乡贤　　林虙
按长洲县志虙字德祖父旦虙少颖悟绝人能传父祖业伯父希尝获古镜背有龙翔二字虙从旁曰是非唐大帝时物乎希异之曰是儿眉过于目当复以文名可继其祖矣遂以德祖字之入为太学录时方以三舍取士乃身为劝率从者风靡大观三年廷试邑士预选者五十三人上赐诏曰进贤受上赏知州教授特转一官虙由奉议郎改宣德郎知州徐申遂于学之南立进贤坊荣赐亭以侈之　　林抟
按福州府志抟字图南福清人举八行入太学政和间中特科授楚州参军不赴退隐于灵石九迭峰下抟性豪逸善琴徽宗三召入内为奏悲风一曲靖康之祸抟盖先见云　　林子立
按兴化府志子立字伯与政和二年进士知茶陵县靖康元年诏诸道勤王子立募集民兵二千余人率赴南道总管司至荆门遇金兵接战众寡不敌中流矢卒　　林勋
按宋史林勋传勋贺州人政和五年进士为广州教授建炎三年献本政书十三篇书奏以勋为桂州节度掌书记其后勋又献比校书二篇朱熹甚爱其书东阳陈亮曰勋为此书考古验今思虑周密可谓勤矣世之为井地之学者孰有加于勋者乎　　林季仲
按万姓统谱季仲字懿成永嘉人宣和初进士高宗时赵鼎荐为台官累迁吏部郎后秦桧主和议季仲引勾践事争之大忤桧罢去后以直秘阁奉祠　　林孝渊按万姓统谱孝渊字全一孝泽之兄也通判建州再判泉州乱卒屡无礼于守而信孝渊之言不敢暴提举市舶邵邦建荐孝渊曰材术疏通吏事详练协赞郡治绥靖兵民千里帖然内外安堵盖实录云　　林孝泽按万姓统谱孝泽攒八世孙宣和中登第提举广东市舶有番妇满持坏产以献为子求官得之孝泽曰我为使者岂可以一贾妇而使朝廷废二百年互市成法上书力争固持不遣　　林郁
按宋史林冲之传冲之子郁字袭休宣和三年进士再调福建茶司干官建州勤王卒自京师还求卸甲钱郡守逃匿卒鼓噪取库兵为乱杀转运使毛奎转运判官曾仔主管文字沈升郁闻变急入谕遇害　　林震按宋史林冲之传冲之从子震字时崇宁元年进士仕至秘书少监以不附二蔡有声崇宁大观间　　林霆按宋史林冲之传冲之从子霆字时隐政和五年进士敕令所删定官诋绍兴和议即挂冠出都门权臣大恚怒废放以死莆人称为忠义林氏　　林用
按福清县志用晟之子晟为胡安定弟子有文名用以荐假承事郎甫铨注蔡攸提举秘书省荐以校勘力辞攸托其戚龙图许份访之乃佯狂归隐于岩山与诸子讲业所著经济要览为左丞叶梦得叹赏　　林灵素按宋史林灵素传灵素温州人少从浮屠学苦其师笞骂去为道士善妖幻政和末徽宗访方士于左道录徐知常以灵素对既见谓蔡京为左元仙伯王黼为文华吏盛章王革为园苑宝华吏郑居中童贯及诸巨阉皆为之名贵妃刘氏方有宠曰九华玉真安妃帝心独喜其事赐号通真达灵先生建上清宝箓宫密连禁省加号元妙先生出入呵引至与诸王争道宣和初都城暴水遣灵素厌胜方率其徒步虚城上役夫争举梃将击之走而免帝知众所怨始不乐灵素在京师四年恣横愈不悛道遇皇太子弗敛避太子入诉帝怒以为太虚大夫斥还故里死　　林师益
按仙游县志师益以父豫任奏补三班借职累授合门宣赞舍人提举京城四壁守御使司后军统制差充京畿第一副将杨时在讲筵奏师益晓达军政授京畿第一正将守御郑州原武金人再犯京师召师益兵入援师益行次封丘遇敌迎战大破之明日敌兵大至师益遂奋战死之　　林师说
按万姓统谱师说字箕仲豫之三子少举进士知名以父荫屡当补官逊于从兄师文及弟师龙故入仕最晚试铨曹第一调严州司士时青溪盗初平作新寨聚兵骄甚郡请师说摄理官经画之悍卒帖服迁德化县还道桐庐会盗发支邑民遮道乞留郡白之朝因改建德县贼平倅新定贼犯二浙新定民大恐师说入白郡将请静以待之乃自拥十余骑出城遇敌骑谍曰吾受命主帅以城降者赏师说擒斩于市累迁兵部员外郎知建昌军丞相赵鼎力荐之除浙东提点刑狱山阴为畿内贵人多肆豪夺为民害师说一绳以法以忤权贵力请祠归居九年卒林光朝尝言林郎中出语大率如富郑公径截无他表里只是一个人其为先正所推许如此　　林雱
按万姓统谱雱字德溥深之子以父任补明州刑曹掾兼工曹及管检法议刑时州守毛友治尚严峻雱决谳一无所徇友首荐之改秩历知钱塘安吉二县迁宗正寺丞通判福州适朝廷计僧口给食籍余财输户部雱以地瘠民贫州郡多取办寺观若余财尽籍户部则州之岁计必敛于民即白府帅张澄乞以利害奏于朝自计口外余财充岁计朝廷为止不籍而闽之民遂免横敛终朝奉郎
　犹姓部列传
　　宋
　　犹道明
按万姓统谱道明邛州人嘉熙进士
　　明
　　犹登元
按贵州通志登元黄平人崇祯庚午科举人

　璆姓部列传
　　宋
　　璆瑜
按奇姓通瑜龙南人知通贤县事

　林姓部列传二
　　宋二
　　林叔豹
按万姓统谱叔豹字懿文永嘉人建炎初为慈溪令廉明劲直高宗南巡戒卫士毋苛扰闻寇骑至境邑人惊避有武悍之人一二人为民所讼叔豹捕而斩之于是远近知畏绝摽掠之患寇破明州伪立蒋安义为守寇退叔豹率乡兵入城杖死安义一郡以安高宗驻跸临安召为监察御史　　林公武
按闽书公武不知何许人建炎初避地城南时叶侬作乱挺身持帛书诣垒招降贼疑为间谍执而且杀之贼取珓卜神曰必立珓乃免珓下倚案而立贼异释之　　林&#
按八闽通志&#字德润长溪人绍兴初求直言&#上砭石论四十七篇&#补文资寻召对进三札上面谕云前见所上书今复见此札知卿忠义敢言不减唐马周也改秩历无锡宣城令以枢密杨彦质荐知无为军又知太平州终朝奉大夫　　林栗
按宋史林栗传栗字黄中福州福清人登绍兴十二年进士第调崇仁尉教授南安军宰相陈康伯荐为太学正守太常博士孝宗即位迁屯田员外郎皇子恭王府直讲除右司员外郎迁太常少卿知湖州改知潭州除秘阁修撰进集英殿修撰知隆兴府召对除兵部侍郎朱熹以江西提刑召为兵部郎官熹既入国门未就职栗与熹相见论易与西铭不合至是栗遣吏部趣之熹以脚疾请告栗遂论熹本无学术妄自推尊太常博士叶适上封事辩之于是侍御史胡晋臣劾栗出知泉州又改明州奉祠以卒谥简肃栗为人强介有才而性狷急欲快其私忿遂至攻诋名儒废绝师教殆与郑丙陈贾何淡刘德秀刘三杰胡弦辈党邪害正者同科虽畴昔论事雄辩可观不足以盖晚节之谬也　　林之奇
按宋史林之奇传之奇字少颖福州候官人中绍兴二十一年进士第调莆田簿改尉长汀召为秘书省正字迁校书郎以痹疾乞外由宗正丞提举闽舶参师议遂以祠禄家居自称拙斋淳熙三年卒　　林绍坚
按潮州府志绍坚字民望福州府人宋绍兴甲戌进士拜侍御史历官银青光禄大夫移家潮之海阳县筑庐隐于凤栖卜宅于揭阳地美隆津都再迁田头荖园置庄田九千余亩将海阳县丰政东莆登荣登隆江东大埔县清远恋洲田地塘六千八百四十八亩于开禧元年施入开元寺赡僧祝圣郡守赵师奏闻奉旨&#本寺建祠立像崇祀　　林湜
按福宁州志湜字正甫赤岸人绍兴庚辰进士调富阳尉改知晋江县秩满判南剑州除监察御史论劾甚锐上谕为殿试详定官论静江知府钱之望上罢之望出湜为江西转运判官历太府司农卿力请外除湖北转运副使进直龙图阁致仕嘉泰二年卒　　林大中按宋史林大中传大中字和叔婺州永康人入太学登绍兴三十年进士第知抚州金溪县已而主太常寺簿光宗受禅除监察御史论大理少卿宋之瑞不报大中以言不行求去命知宁国府移赣州宁宗即位召还试中书舍人迁给事中太府寺丞吕祖俭以上书攻韩胄谪置韶州大中救之汪义端顷为御史以论赵汝愚去至是冑引为右史大中驳之改吏部侍郎不拜以焕章阁待制知庆元府丐祠得请给事中许及之缴驳遂削职后提举冲佑观乞休致复元职监察御史林采论列再落职寻复之大中罢归屏居十二年未尝以得丧关其心冑诛即召见试吏部尚书除端明殿学士签书枢密院事嘉定改元兼太子宾客乞身归卒谥正惠　　林外
按泉州府志外字岂尘工诗词游太学尝题吴江垂虹亭人以为不食烟火语绍兴三十年第进士知兴化令所著有&#窠类稿　　林安宅
按万姓统谱安宅候官人绍兴间进士历知新昌县户部郎中兼权枢密院检详诸房文字孝宗即位擢左司郎中试右谏议大夫迁同知枢密院事兼权参知政事安宅为人刚毅有守直谅多闻凛然立朝有古诤臣之直敏于从政为时良吏之师　　林枅
按万姓统谱枅字子方孝泽之子绍兴中登第孝宗时知信州陛辞论清议者忠臣节士之所慕而权幸谗之所惮也奈何恶之又言监司郡邑用武臣非祖宗故事至郡裁骄兵斥公帑代输物力钱民德之再调江西运判　　林保
按万姓统谱保字庇民鄞人登上舍第两从广西帅辟掌管机宜文字时将士率俘平民冒赏保核正之家居十余年着中兴龟鉴上之高宗赐书褒美绍兴七年除提举江东常平茶盐九年入为国子监丞迁比部郎修定乡饮酒礼颁行天下　　林国钧
