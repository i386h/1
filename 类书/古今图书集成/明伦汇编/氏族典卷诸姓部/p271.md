<!-- { "loadSidebar": true } -->
按宋史陈康伯传康伯字长卿信之弋阳人父亨仲提举江东常平康伯幼有学行宣和三年中上舍丙科累迁太学正丁内艰贵溪盗将及其乡康伯起义丁逆击俘其渠魁邑得全建炎末为&#令删定官预修绍兴&#令寻通判衢州摄郡事盗发白马原康伯督州兵进讨克之除太常博士改提举江东常平茶盐高宗进跸建康康伯以职事过阙得对因请择将上开纳绍兴八年除枢密院大计议官累迁户部司勋郎中康伯与秦桧太学有旧桧当国康伯在郎省五年泊然无求十三年始迁军器监借吏部尚书使金后金使至诏康伯馆伴端午赐扇帕与论拜受礼言者以生事论罢知泉州秩满三奉祠垂十年桧死起知汉州将出峡召对除吏部侍郎寻兼礼户部乞约岁用兼刑部前此有司希桧意兴大狱康伯平谳直冤士大夫存殁多赖之除吏部尚书寻拜参知政事自孙道夫使北还已闻金以买马非约为言朝廷特恃和康伯与同知枢密院事王纶白发其端纶使还乃言和好无他康伯持初论不变九月以通政大夫守尚书右仆射同中书门下平章事例赐银绢康伯固辞减半又辞兼史院又命与汤思退辅政事勿惮商论惟其当而已普安郡王居潜藩高宗一日谓康伯当以使相封真王今宜冠以属籍于是诏以为皇子封建王实三十年二月也明年三月拜光禄大夫尚书左仆射孝宗即位命兼枢密使进封信国公明年以太保观文殿大学士福国公判信州辞丐外祠除醴泉观使二年八月起判绍兴府且令赴阙奏事复辞未几召陪郊祀时北兵再犯淮甸人情惊骇皆望康伯复相上出手札遣使即家居召之未出里门拜尚书左仆射同中书平章事兼枢密使进封鲁国公敌师退寻以目疾免朝谒卧家旬余一奏事干道元年正月上辛有事南郊康伯起陪祀已即丐归章屡上不许一日出殿门喘剧舆至第薨年六十有九赠太师谥文恭二子伟节除直秘阁安节赐同进士出身庆元初配享孝宗庙庭改谥文正　　陈叔怀
按宣和书谱陈叔怀不载于史作行书笔画圆整其论梅发一帖字虽妩媚而中藏劲气　　陈闽
按盛朝名画录陈闽会稽人也善写真及画名物山水　　陈康年
按泉州府志康年字季昌晋江人政和壬辰舍选知海阳潮阳二县捐俸以贷逋赋运私谷赈饥民当路交荐通判潮州摄州事黎寇犯境严备却之历官二纪公廉如一日云　　陈公辅
按宋史陈公辅传公辅字国佐台州临海人政和三年上舍及第调平江府教授朱&#方嬖幸当官者奴事之公辅绝不与交&#不悦讽权要移公辅越州累迁权应天府少尹除秘书郎徽宗渡江未还人情疑惧公辅力陈父子之义宜遣大臣迎奉钦宗嘉之擢为右司谏论蔡京朱&#罪恶时有指公辅为李纲之党鼓唱士庶伏阙者公辅自列因辞位后陈三事语触时宰遂得罪斥监合州税高宗即位召还除尚书左司员外郎明年始达维扬初李纲得政公辅自外除郎未至而纲罢改南剑州寻予宫观绍兴六年召为吏部员外郎复授左司谏公辅感帝知遇益罄忠鲠迁尚书礼部侍郎会赵鼎言进退人才乃其职分疏稍侵公辅因力请祠除集英殿修撰提举江州太平观寻知处州升徽猷阁待制仍提举太平观卒年六十六赠大中大夫　　陈与义
按宋史陈与义传与义字去非其先居京兆自曾祖希亮始迁洛故为洛人与义天资卓伟为儿时已能作文致名誉流辈敛&#莫敢与抗登政和三年上舍甲科授开德府教授累迁太学博士擢符宝郎寻谪监陈留酒税及金人入汴高宗南迁避乱岭峤久之召为兵部员外郎绍兴元年夏至行在迁中书舍人兼掌内制拜吏部侍郎寻以徽猷阁直学士知湖州召为给事中驳议详雅又以显谟阁直学士提举江州太平观被召会宰相有不乐与义者复用为中书舍人直学士院六年九月高宗如平江十一月拜翰林学士知制诰七年正月参知政事时丞相赵鼎言人多谓中原有可图之势宜便进兵恐他时咎今日之失机上曰今梓宫与太后渊圣皆未还若不与金议和则无可还之理与义曰若和议成岂不贤于用兵万一无成则用兵必不免上曰然三月从帝如建康明年扈跸还临安以疾请复以资政殿学士知湖州陛辞帝劳问甚渥遂请闲提举临安洞霄宫十一月卒与义容状俨恪不妄言笑其荐士于朝退未尝以语人长于诗体物寓兴清邃纡余高举横厉上下陶谢韦柳之间　　陈桷
按宋史陈桷传桷字季壬温州平阳人以上舍贡辟雍政和二年廷对第三授文林郎冀州兵曹参军累迁尚书虞部员外郎政和七年提点福建路刑狱建炎四年五月复除福建路提刑以疾乞祠主管江州太平观绍兴三年召为金部员外郎升郎中除太常少卿五年除直龙图阁知泉州明年改两浙西路提刑八年迁福建路转运副使十年复召为太常少卿十一年除权礼部侍郎普安郡王出合奉诏讨论典故桷等议厚其礼或以为太重罢桷提举江州太平观十五年知襄阳府充京西南路安抚使以疾乞祠除秘阁修撰提举江州太平兴国宫二十四年改知广州充广南东路经略安抚使卒年六十四桷恬于荣利当秦桧用事桷以不阿忤意自号无相居士有文集十六卷子汝楫汝贤汝谐　　陈橐
按宋史陈橐传橐字德应绍兴余姚人登政和上舍第教授宁州以母老改台州士曹治狱平允更摄天台临海黄岩三邑易越州新昌令皆以恺悌称绍兴二年召对除监察御史论事不合除江西运判以母年高移知台州母丧终以司勋郎中召累迁权刑部侍郎时秦桧主和议橐因力请去未几除徽猷阁待制知颍昌府改处州又改广州屡上章告老改婺州遂致仕卒于家橐博学刚介不事产业先世田庐悉推予兄弟王十朋为风土赋论会稽人物曰杜祁公之后有陈德应云　　陈可大
按尚友录可大字齐贤仙游人父汝器喜积善一夕飞钱满其室祝曰愿一子光显门闾乞钱减半可大政和中登科调漳州工曹兼右推后知肇庆府民不能欺去郡之日唯衣衾书籍而已官终朝请大夫　　陈膏按宋史陈居仁传居仁父太府少卿膏娶明州汪氏女因家焉膏初为汾州教授佐守臣张克戬捍金人后知惠州单马造曾衮垒譬晓降之僧王法恩谋逆事觉或请屠城膏方为御史力论多杀非圣世事胁从者悉宽宥之　　陈宗
按宋史陈宗传宗永嘉人年十六母蔡病笃刲股为饵病愈已而复病不救宗一恸而绝郡守陆德舆云陈宗自毁其体哀恸伤生虽非孝道之正而能为人所难为之事亦天性之至官为合葬榜曰陈孝子墓　　陈皓按万姓统谱皓字彦章倜傥有大志负武略弱冠为邑尉都部靖康初金人犯顺慨然集义兵勤王建炎末寇陷宁都石城皓不肯降潜从长汀募兵数千人与子敏死战贼退捷闻借补承信郎子敏武义大夫　　陈求道按宋史陈求道传求道字得之咸宁人登进士第靖康间判都水监及朝议二帝出郊请和求道力争之不听钦宗知康王兵众求道请以元帅加之赍蜡书者八人皆遇害惟求道所荐刘定致书而还金人立张邦昌下令在京官不朝者死求道称疾不往呕血累日开封尹亲以邦昌命召之竟不能屈建炎四年命为襄邓随郢镇抚以奏兵食不给待命未行自咸宁挈家就食嘉鱼值乱兵起乃之蒲圻寓龙堂僧寺未久招抚刘忠叛一夕数千人麇至驱求道家还嘉鱼至茗山逆旅具酒食奉求道为主将南走湖湘求道正色厉辞贼怒杀求道妻蔡及二子符佺必欲从己求道骂愈厉贼斫其口拔出舌断之独符子凯窜山谷得免贼退始得求道尸瘗于兴陂　　陈规
按宋史陈规传规字元则密州安丘人中明法科靖康末金人入侵杀镇海军节度使刘延庆其徒祝进王在去为盗犯随郢复等州规为安陆令以勤王兵赴汴至蔡州道梗而还会祝进攻德安府守弃城遁父老请规摄守事规连战败之建炎元年除直龙图阁知德安府李孝义张世以步骑数万薄城阳称受诏招规登城视其营垒曰此诈也亟为备夜半孝义兵围城遂大败之与群盗杨进相持十八日进技穷以百人自卫抵濠上求和规出城与交臂语进感之折箭为誓而去董平引众窥城大破之升秘阁修撰寻除德安府复州汉阳军镇抚使赐三品服俄升徽猷阁待制李横围城造天桥填濠鼓噪临城规帅军民御之炮伤足神色不变围急粮尽出家财劳军士气益振会濠桥陷规以六十人持火枪自西门出焚天桥以火牛助之须臾皆尽横拔寨去升徽猷阁直学士诏赴行在改显谟阁直学士徙知池州沿江安抚使迁龙图阁直学士改知庐州寻又召赴行在以疾辞提举江州太平观复起知德安府坐失察吏职镌两官金人归河南地改知顺昌府葺城壁招流亡立保伍会刘锜领兵赴京留守过郡境规出迎坐未定传金人已入京城即告锜城中有粟数万斛勉同为死守计相与登城区画分命诸将守四门且明斥候募土人乡导间谍布设粗毕金游骑已薄城矣既至规躬擐甲胄与锜巡城督战用神臂弓射之稍引退复以步兵邀击溺于河者甚众金人告急于兀朮兀朮自将铁浮屠军三千游击规与锜行城勉激诸将军殊死斗斩获无算兀朮宵遁锜奏功诏褒谕之迁枢密直学士规至顺昌即广籴粟麦实仓廪会计议司移粟赴河上移知庐州兼淮西安抚既至疾作有旨修郡城规在告吏抱文书入卧内规力疾起语毕而卒年七十赠右正议大夫有攻守方略传于世规端毅寡言笑然待人和易以忠义自许尤好振施家无赢财干道八年追封忠利侯后加封智敏　　陈兴按宋史李诚之传金人陷蕲州小将陈兴斗死　　陈道周按尚友录道周湘潭人少孤贫奉母至孝母殁庐墓自陶甃墓墓成而道周亡乡人立碑表之

　秦姓部汇考
史记
　　秦本纪赞
太史公曰秦之先为嬴姓其后分封以国为姓有徐氏郯氏莒氏终黎氏运奄氏菟裘氏将梁氏黄氏江氏修鱼氏白冥氏蜚廉氏秦氏然秦以其先造父封赵城为赵氏郑樵通志
　　以国为氏
古帝
王氏

