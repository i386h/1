<!-- { "loadSidebar": true } -->
按唐书李逢吉传逢吉字虚舟系出陇西擢进士第拜左拾遗元和时迁给事中改中书舍人拜门下侍郎同中书门下平章事逢吉性忌刻险谲多端裴度讨淮西逢吉虑成功密图沮止宪宗知而恶之出为剑南东川节度使长庆二年召入为兵部尚书时度与元稹知政度尝条稹憸佞逢吉以为其隙易乘遂并中之稹度罢逢吉代为平章事帝暴疾逢吉因中人王守澄议请立景王为皇太子郑注得幸于王守澄逢吉遣从子训赂注结守澄为奥援自是肆志无所惮其党有八人而傅会者又八人号八关十六子有所求请先赂关子后达于逢吉无不得所欲未几封凉国公敬宗新立度求入觐逢吉不自安张权舆为作谶言以沮度而韦处厚急为帝言之计卒不行天子知度忠卒相之逢吉于是寖&#以检校司空平章事为山南东道节度使徙宣武以太子太师为东都留守及训用事召拜尚书左仆射足病不能朝以司徒致仕卒　　李宗闵
按唐书李宗闵传宗闵字损之郑王元懿四世孙擢进士调华州参军事举贤良方正与牛僧孺诋切时政李吉甫恶之补洛阳尉久流落不偶去从藩府辟署入授监察御史礼部员外郎裴度伐蔡引为彰义观察判官蔡平迁驾部郎中知制诰穆宗即位进中书舍人长庆初钱徽典贡举宗闵托所亲于徽而李德裕白徽纳干丐宗闵坐贬剑州刺史由是嫌忌显结宝历初累进兵部侍郎太和中以吏部侍郎同中书门下平章事时德裕自浙西召欲以相而宗闵先得进引僧孺同秉政去异己者久之德裕为相宗闵以同平章事为山南西道节度使李训用事罢德裕复召宗闵知政事进封襄武县侯恣肆附托帝怒贬处州长史复贬潮州司户参军开成初幽州史元忠河阳李载义累表论洗乃徙为衢州司马杨嗣复辅政与宗闵善乃托宦人讽帝遂擢杭州刺史迁太子宾客分司东都会昌中刘稹以泽潞叛德裕建言宗闵素厚从谏贬漳州长史流封州宣宗即位徙柳州司马卒子琨瓒皆擢进士令狐绹作相瓒以知制诰历翰林学士绹罢亦为桂管观察使为士卒所逐贬死宗闵弟宗冉其子汤累官京兆尹黄巢陷长安杀之　　李中敏
按唐书李中敏传中敏字藏之系出陇西元和中擢进士第沈传师观察江西辟为判官入拜侍御史郑注诬逐宰相宋申锡天下以目太和六年大旱诏询所以致雨者中敏时以司门员外郎上言申锡之枉帝不省中敏以病告满归颍阳注诛以司勋员外郎召累迁谏议大夫为理匦使迁给事中仇士良以开府阶荫其子中敏曰内谒者监安得有子士良惭恚由是复弃官去开成末为婺杭二州刺史卒于官　　李凑按唐书怀懿太子凑传凑少雅裕有寻矩长庆元年始王漳与安王同封文宗即位郑注以王贤有中外望令神策虞候豆卢着上飞变帝因黜凑为巢县公时太和五年也八年薨赠齐王注后以罪诛帝哀凑被谗死不自明开成三年追赠　　李溶
按唐书安王溶传溶长庆元年始封初杨贤妃得宠于文宗晚稍多疾妃阴请以王为嗣密自为安地帝与宰相李珏谋珏谓不可乃止及帝崩仇士良立武宗欲重己功即擿溶尝欲以为太子事杀之　　李回
按唐书李回传回字昭度新兴王德良六世孙本名躔字昭回避武宗讳改焉长庆中擢进士第又策贤良方正异等辟义成淮南幕府累进起居郎李德裕雅知之为人强干所&#无不办以户部侍郎判户部事俄进中书侍郎同中书门下平章事武宗崩为山陵使迁门下侍郎出为剑南西川节度使以与德裕善决吴湘狱时回为中丞坐不紏擿贬贺州刺史徙抚州长史卒　　李从晦
按唐书襄邑王神符传神符五世孙从晦祖模仕至德中为猗氏令终太子宾客谥曰敬从晦宝历初及进士第累擢太常博士甘露之祸御史中丞李孝本被诛从晦以族昆弟贬朗州司户参军改澶王府谘议忌者重发前坐下迁亳州司马久乃转吏部郎中出为常州刺史历京兆尹工部侍郎山南西道节度使以最就进银青光禄大夫卒　　李款
按唐书李中敏传中敏所善李款字言源长庆初第进士为侍御史郑注自邠宁入朝款伏合劾奏注内通敕使外结朝臣往来两地卜射赇谢帝不省后寖用事款被斥去注死繇仓部员外郎累迁江西观察使终澶王傅　　李甘
按唐书李中敏传李甘字和鼎长庆末第进士举贤良方正异等累擢侍御史郑注侍讲禁中求宰相朝廷哗言将用之甘显倡曰宰相代天治物者当先德望后文艺注何人欲得宰相白麻出我必坏之甘坐轻肆贬封州司马而注卒不相甘终于贬　　李全略
按唐书李全略传全略本王氏名日简事王武俊为偏裨承宗时虐用其军故入朝授代州刺史田弘正遇害穆宗以全略故镇州将召问以为横海军节度沧德棣州观察使赐今姓名未几贡钱千万使子同捷入朝既还即奏同捷为沧州长史未几卒　　李戡
按唐书渤海王奉慈传奉慈七世孙戡字定臣幼孤好学明六经举进士就礼部试吏唱名乃入戡耻之明日径返江东隐阳羡里凡论著数百篇平卢节度使王彦威表为巡官府迁还洛阳卒　　李虞仲
按唐书李虞仲传虞仲字见之父端虞仲第进士宏辞累迁太常博士宝历初以兵部郎中知制诰进中书舍人出为华州刺史历吏部侍郎简俭寡欲时望归重卒赠吏部尚书　　李景让
按唐书李景让传景让字后己赠太尉&#孙也性方毅有守宝历初迁右拾遗淮南节度使王播以钱十万市朝廷求领盐铁景让亟论不可遂知名母郑治家严景让自散骑常侍出为浙西观察使尝怒衙将杖杀之军且谋变母召景让庭责将鞭其背吏大将再拜请皆泣谢乃罢一军遂定景让家行修治闺门惟谨入为尚书左丞拜天平节度使封酒泉县男大中中进御史大夫致仕以太子少保分司卒赠太子太保谥孝景让清素寡欲门无杂宾宅东都乐和里世称清德者号乐和李公云　　李普
按唐书悼怀太子普传普姿性韶悟宝历元年始王晋文宗爱之若己子尝欲为嗣太和二年薨帝恻念不能已故赠恤加焉　　李执中
按唐书悼怀太子普传开成二年封执中为襄王　　李言扬按唐书悼怀太子普传开成二年封言扬为纪王　　李成美按唐书陈王成美传成美开成二年封初文帝以庄恪薨大臣数请建东宫开成四年帝乃立成美为皇太子典册未具而帝崩仇士良立武宗杀之于邸子俨王宣城郡　　李休复
按唐书悼怀太子普传休复开成二年封梁王　　李永按唐书庄恪太子永传永太和四年始王鲁六年立为皇太子稍事燕豫不能壹循法杨贤妃数谮之帝他日震怒引见群臣议废之群臣固争帝未决然终不能白其谗是年暴薨帝悔之　　李宗俭
按唐书蒋王宗俭传宗俭开成二年始王&#薨年　　李峻按唐书杞王峻传峻开成五年始王
　　李岘
按唐书益王岘传岘会昌二年始王与兖德昌三王同封　　李岐
按唐书兖王岐传岐会昌二年始王
　　李峄
按唐书德王峄传峄会昌二年始王
　　李嵯
按唐书昌王嵯传嵯会昌二年始王
　　李汉
按唐书淮南壮王道元传道元弟道明道明六世孙汉字南纪少通古学擢进士第迁累左拾遗坐婞讦出佐兴元幕府文宗立召为屯田员外郎知制诰稍进御史中丞吏部侍郎初李德裕贬袁州汉助为排挤后德裕复辅政汉坐宗闵党出为汾州刺史宗闵再逐改州司马徙绛州长史大中时召拜宗正少卿卒　　李同捷
按唐书李全略传全略死同捷重赂邻藩求领父节敬宗持久诏不下俄而文宗立同捷以帝新嗣位必大开贷乃遣弟同志同入朝而使其属奉表请命有诏拜兖海节度使以乌重引代之同捷计穷矫言军中留己于是王智兴史宪诚重引率郓齐兵进讨智兴攻棣州火谯门引水灌城凡七月其将张叔连降重引卒更以左金吾卫大将军李佑代而智兴将李君谋以轻兵绝河夜残无棣明年佑拔无棣平原薄德州帝遣谏议大夫柏耆宣慰佑攻拔德州同捷乞降佑疑其诈耆引兵直入城取同捷及家属驰西佑入沧州耆至将陵斩同捷使其下传首京师　　李德裕按唐书李德裕传德裕字文饶吉甫子也以荫补校书郎张弘靖辟为掌书记召拜监察御史擢翰林学士未几授御史中丞始吉甫相宪宗牛僧孺李宗闵对策痛诋当路吉甫诉于帝遂与为怨又为帝谋讨两河李逢吉沮解其言功未既而吉甫卒裴度实继之逢吉以议不合罢去故追衔吉甫而怨度乃出德裕为浙西观察使而引僧孺入相由是牛李之憾结矣敬宗立侈用无度诏浙西上脂盝妆具德裕奏经费不逮又诏索盘绦缭绫千匹复奏裁赐节减时帝昏乱数游幸狎比群小德裕上丹扆六箴辞皆明直婉切帝虽不能用其言犹敕韦处厚谆谆作诏厚谢其意然为逢吉排笮讫不内徙太和三年召拜兵部侍郎裴度荐材堪宰相而李宗闵以中人助先秉政且得君出德裕为郑滑节度使引僧孺协力罢度政事二怨相济凡德裕所善悉逐之逾年徙剑南西川蜀自南诏入寇民失职无聊生德裕完残奋怯皆有条次建筹边楼料择战士筑杖义御侮柔远城复&#崃关于是二边惧吐蕃维州将悉怛谋以城降德裕发兵以守且陈出师之利僧孺沮其功命返悉怛谋于敌以信所盟会监军使王践言入朝盛言悉怛谋死拒远人向化意帝亦悔之即以兵部尚书召俄拜中书门下平章事封赞皇县伯王守澄荐李训使待诏帝欲授谏官德裕言训小人不宜引致左右帝不怿复召宗闵辅政德裕徙镇海军贬为太子宾客分司东都复贬袁州长史未几宗闵以罪斥而注训等乱败帝追悟乃徙滁州刺史开成初起为浙西观察使武宗立召为门下侍郎同中书门下平章事既入谢即进戒帝辨邪正专委任寻册拜司空请令石雄邀击回鹘进位司徒泽潞刘从谏死其从子稹擅留事以邀节度德裕议用兵未几郭谊持稹首降策功拜太尉进封卫国公当国凡六年方用兵时决策制胜他相无与故威名独重于时宣宗即位罢为荆南节度使俄徙东都留守白敏中令狐绹崔铉皆素仇大中元年使党人李咸斥德裕阴事故以太子少保分司东都贬潮州司马明年又导吴汝纳讼李绅杀吴湘事贬崖州司户参军明年卒子煜仕汴宋幕府贬象州立山尉懿宗时以赦令徙郴州余子皆从死贬所煜子延古干符中为集贤校理擢累司勋员外郎迁居平泉昭宗东迁坐不朝谒贬卫尉主簿　　李训按唐书李训传训字子垂始名仲言字子训故宰相揆族孙擢进士第补太学助教辟河阳节度府从父逢吉为宰相厚昵之坐狱流象州文宗嗣位赦还居东都郑注佐昭义府仲言往见相得甚欢时逢吉方留守思复用付金币百万使西至京师厚结注注喜介之谒王守澄守澄荐于帝始宋申锡谋诛守澄不克死宦尹益横帝愤耻不堪欲夷绝其类顾在位臣持禄取容无仗节死难者注阴知帝指屡建密计引仲言&#力仲言尚缞粗帝使衣戎服与注出入禁中服除起为四门助教迁周易博士兼翰林侍讲因改名训明年进翰林学士兵部郎中知制诰不逾月以礼部侍郎同中书门下平章事始注先显训藉以进及势相埒赖宠争功不两立然方事未集乃出注使镇凤翔十一月壬戌帝御紫宸殿韩约奏甘露降金吾左仗树帝顾中尉仇士良等验之至仗所会风动庑幕见执兵者士良等惊走扶辇决罘罳下殿遣神策副使刘泰伦等率卫士五百挺兵出所值辄杀流血成渠训被绿衣诡言黜官走终南山依浮屠宗密宗密欲匿之其徒不可乃奔凤翔为盩厔将所执斩之传其首杀训弟仲褒元&#他日帝颇思训数为李石郑覃称其才而宦&#益炽帝末以制居常忽忽不怿自是感疾至弃天下云　　李合
