<!-- { "loadSidebar": true } -->
按元史熊朋来传朋来子太古乡贡进士
　　熊复
按万姓统谱复丰城人以五经教授乡里四方来学者尝数百人以明经举进士者众着春秋成纪以惠后进　　熊凯
按万姓统谱凯南昌人精义理之学以明经开塾四十余年时称遥溪先生　　熊东
按万姓统谱凯子东造诣尢高远方从游者益众　　熊良辅按万姓统谱良辅受学于凯善属文所著有易传集疏风雅遗音小学入门等书　　熊义山
按安乡县志义山为万户至正癸巳倪文俊来寇义山出死力保障黄山一县获安越二年文俊袭执之逼使速降义山不屈文俊大怒剖其腹义山骂不绝口而死　　明
　　熊鼎
按江西通志鼎字伯颖临川人明兵下抚州总兵邓愈礼为参赞丙午召除中书考功博士预议大礼改太常博士命编集经史事类录数十条进上以字呼之曰伯颖出为浙江佥事复除山东上谓朝臣曰闻熊伯颖在山东待武臣甚有制驭为政不失大体召为翰林院学士俄除岐宁卫经历疏言西戎动静明年召还至西凉岐宁卫指挥朵儿巴谋叛遂被害事闻录其子具瞻为大理评事　　熊受孙
按江西通志受孙字性初一名纪善洪武中举贤良科刚介不挠任湖广道监察御史以言事谪戍都匀建文元年起知招远县靖难后受孙窃叹胥吏觉之告讦逮死阖族五十余人皆徙边　　熊概
按明外史熊概传概字元节丰城人幼孤随母适胡氏冒其姓永乐九年第进士授御史十六年擢广西按察使久之调广东仁宗即位召还朝初夏原吉治水江南还代以左通政赵居任卒左通政岳福继之庸懦不事事洪熙初元命概与布政使周干参政叶春同巡视应天苏松常镇嘉湖杭八府宣德初干还言福不任职乃召福还擢概大理寺卿与春巡视如故海盐民史庆真以罪戍逃归易名平康聚党八百余人概捕诛之已悉捕豪恶数十辈械至京论如法于是奸宄帖息闾阎清静诸卫所粮运不继军乏食概以便宜发诸府赎罪米四万二千余石赡军行在都御史遂劾概与春所至作威福纵兵扰民帝弗问益任概赐玺书奖励概亦自信诸当兴革者皆列以闻时屡遣部官至江南造纸市铜铁概言水涝民饥乞罢之四年还朝始复姓亡何迁都察院右都御史治南院事行在都御史顾佐疾驿召概代领其事兼署刑部自朝录囚日晏未暇食忽风眩卒　　熊翼
按蕲州志翼永乐甲辰进士擢御史升右副都御史巡抚甘肃总督务凡师出动循纪律懋着功伐西人慑伏边陲以宁归老移籍于河南之光州　　熊炼
按万姓统谱炼字学渊进贤人宣德庚戌进士历升湖广提学佥事秉性刚直不避权势以正本惇行为先士民畏爱后迁广西布政司参政　　熊尚初
按万姓统谱尚初宣德间任福建泉州府邓茂七猖獗巡按檄以监军贼势逼境闽帅危惧尚初叹曰受命一方本以安民宁一人受害无致丁民受殃遂单骑出城为流矢所中卒有司嘉其忠配享忠臣庙　　熊景按万姓统谱景字开甫南昌人成化己丑进士授刑部主事属部多大狱部长使鞫之恒为阉竖以出入景执法一不为动擢广西佥事都御史朱节檄景当浔桂诸猺猺人类而兽性动必以死逞静则跧伏不见踪迹景乃阴遣人商服负盐抵猺所猺不疑集问虚实答曰吾商人也不知新按察司何人然见其方具器若古壶状者十数实石其中塞以巨木计曰猺出降毋庸发此不然当破大藤峡者也猺人惧白酋首即日诣降寻以母老告休　　熊经
按麻城县志经字载道成化进士知无锡有惠政时宰相某欲毁民居开河以便私家经拒之后召至京被谤出知陇州致仕　　熊杰
按江西通志杰字贵显高安人性谦谨成化中以太学生通判保宁尝谳豪恶毋文信狱竭诚感奇梦论死者四十三人上司减其半羁传食以配徒一夕火发尽死蜀人神之松茂运梗设法堤备饷足而民便居官廉明简易尤能礼士夫善僚友通判张&#吉守任仪来瑞皆指墓拜曰为我保宁人谢公也着有守齐集　　熊绣
按明外史熊绣传绣字汝明道州人其先以戍籍自丰城徙焉绣举成化二年进士授行人奉使楚府巡茶四川力拒馈遗擢御史巡按陕西左布政于璠以官帑银馈苑马卿邵进绣发其罪璠遁赴京讦绣挟愤帝怒并下绣吏谪知清丰璠进亦除名久之凤翔阙知府擢绣任之弘治初迁山东左参政进右布政使七年以右副都御史巡抚延绥榆林练兵积粟边政修举历兵部左右侍郎尚书刘大夏深倚信之腾骧四卫勇士额三四万人率虚籍岁麋钱&#数十万十八年二月命绣清厘得诡冒者万四千人御马太监&#谨等疏请复旧给事御史交章劾瑾大夏亦力争武宗不得已从之而不罪瑾等吏部尚书马文升与大夏不协以绣与厚善欲远之乃擢右都御史总督两广绣颇怏怏有后言既抵镇尽裁幕府供亿秋毫无所取讨平贺县獞刘瑾以前汰勇士事深疾绣伺察无所得乃召掌南京都察院事明年以中旨罢之已复摭延绥仓储浥烂为绣罪罚米五百石责绣躬输于边绣家遂破久之卒赠刑部尚书谥庄简　　熊玻按名山藏本行记玻泾县增广生年十九母病寝食俱废汤药身尝母殁披跣恸哭不忍遽葬浮于庭坐卧草土三月既葬构庐墓傍朝夕哭奠服阕归极力养父父病至殁&#如前孝负土增茔倍高畴曩朝夕溢米形容槁败有数劫贼入庐欲生焚之玻出迎不惧贼因问玻闻尔产殊厚何悴乃尔玻曰日夕思慕不觉其他庐无长物仅有麻衣僭解送君贼惊叹辞谢去弘治中旌表　　熊伟
按畿辅通志伟字彦卿右卫人弘治己酉中顺天乡试丙辰登进士选兵科给事中已拜通政使参议经理居庸紫荆简将帅核功罪明斥堠慎机权正德丙辰还朝会大同巡抚缺员乃进右佥都御史时中官怙宠窃权不得志岁余罢归　　熊浃
按明外史熊浃传浃字悦之南昌人正德九年进士授礼科给事中宁王宸濠将为变浃早发之出核松潘边饷世宗践阼廷议追崇礼未定浃驰疏言尊崇兴献王为帝妃为皇太后疏至会兴王及妃已称为帝后下之礼官嘉靖初由右给事中出为河南参议外艰归六年服阕召修明伦大典超擢右佥都御史协理院事明年四月迁大理寺卿俄迁右副都御史大典成转左八年二月遂擢右都御史掌院事坐妄出人罪褫职家居十年至帝幸承天与近臣论旧人乃召为南京礼部尚书改兵部参赞机务二十一年召为兵部尚书掌都察院事居三年为吏部尚书帝笃信左道浃疏论其妄帝大怒欲罪之以前议礼故不遽斥二十六年满加太子太保坐事夺俸者再浃知帝意终不释遂称病乞休帝大怒褫职为民又十年卒隆庆初复官予祭葬谥恭肃　　熊兰
按明外史熊浃传宁王宸濠将为变浃与同邑御史熊兰草奏授御史萧淮上之宸濠仓卒举事卒无成皆两人早发之力也　　熊应周
按河南通志应周新蔡人父弦正德辛未为流寇所掠索金帛无以应将杀之应周解衣蔽父求代贼感其孝舍之　　熊宇
按长沙县志宇号轸峰籓府仪卫人正德丁丑进士授行人历升松江守遇直指至邻郡约宇不堂参宇执约被斥归　　熊愚
按明外史任瀚传熊愚字叔仁富顺人瀚同年进士累官祠祭郎中坐事贬秩复除名为民学通经术文亦简古　　熊汲
按万姓统谱汲字引之南昌人嘉靖丙戌进士历官刑部郎中法家称为明允以部灾左迁台州推官历知湖州府慈祥诚&#不事矫饰而政尚平恕百姓爱戴之终广东布政使参政　　熊桴
按明外史熊桴传桴字元乘江夏人嘉靖二十九年进士授太仓知州居二年倭患忽起桴坚守贼不能破解去三十四年松江倭泊三丈浦桴督水师追击之捷闻迁苏州同知明年再以备倭功擢苏松兵备佥事驻太仓屡迁右参政兼副使久之迁陜西按察使大计被劾责降山东参政进浙江右布政使隆庆改元以海寇曾一本扰广东拜桴右佥都御史巡抚其地贼党悉平论功进右副都御史荫一子官桴竟以劳卒于军赠兵部左侍郎　　熊伟
按黄梅县志伟号珍山登嘉靖庚子贤书授河南光州刺史循良着绩致仕归后奉特诏进阶朝议大夫以示优异朝野贤之　　熊兆祥
按蒲圻县志兆祥字汝飞别号渭水曾大父梁淮安盐场大使父胜珊兆祥幼颖异刻志读书中嘉靖壬子乡试初授四川峨眉知县越巂有屯田间杂民田兆祥往清之分别军民区画界限民得免征者三百石有奇又绥戢都蛮之乱厥功甚巨升重庆府通判旋以母春秋高乞终养归　　熊万仞
按蒲圻县志万仞字立卿其先在宋名时昭者自洪州迁蒲之义丰万仞天资颖迈读书一览辄记隆庆庚午领乡荐万历壬辰授知乐安有惠政江西人士迄今思之　　熊廷弼
按明外史熊廷弼传廷弼字飞百江夏人万历二十五年举乡试第一明年成进士授保定推官擢御史三十六年巡按辽东杜馈遗核军实按劾将吏不事姑息风纪大振督学南畿严明有声以杖死诸生听勘归四十七年杨镐丧师廷议以廷弼熟边事起大理寺丞兼河南道御史宣慰辽东旋擢兵部右侍郎兼右佥都御史代镐经略未出京开原失赐尚方剑重其权甫出关铁岭复失廷弼兼程进造战车治火器浚濠缮城为守御计令严法行数月守备大固乃躬自巡历耀兵奉集相度形势而还明年八月蒲河将士失亡七百余人诸将亦有斩获功而姚宗文刘国缙相比倾廷弼熹宗立封疆议起冯三元劾廷弼无谋者八欺君者三廷弼愤缴尚方剑求罢朝议以袁应泰代廷弼天启元年沈阳破应泰死乃复诏起廷弼于家而擢王化贞为巡抚化贞沿河设营画地分守廷弼言不宜防河化贞愠兵部尚书张鹤鸣深信化贞廷弼又显诋鹤鸣鹤鸣亦恨是时廷弼主守化贞反之绝口不言守请一举荡平鹤鸣遂议撒廷弼帝不从无何兵溃化贞弃广宁踉跄走与廷弼遇大凌河廷弼以己所将五千人授化贞偕护溃民入关报至京师大震逮化贞罢廷弼听勘廷弼遂以五年八月弃市传首九边远近莫不嗟愤崇祯元年工部主事徐尔一讼廷弼冤明年大学士韩爌等言廷弼遗骸未得归葬诏许其子持首归　　熊兆珪
按江夏县志兆珪廷弼长子少有文名貌魁伟父性刚急不能下人珪每几谏父叱之曰竖子何知珪退而流涕天启中父既以封疆故下狱珪走京师理其薪水系狱三年既被杀传首九边魏阉使人大索珪不得珪拾父骸骨步驰至里两足俱穿居无何魏阉用御史梁梦环疏悬赃十七万牒告楚镇巡下廷弼诸子狱是日珪就逮比赃甚急珪退闭狱户引刀自裁启户视之刀犹在手尸不仆而血盈户矣郡人士莫不悲之　　熊明遇
按明外史熊明遇传明遇字良孺进贤人万历二十九年进士授长兴知县四十三年擢兵科给事中旋掌科事多所论劾已上疏极陈时弊言极危切亓诗教以明遇与东林通出为福建佥事迁宁夏参议天启元年以尚宝少卿进太仆少卿寻擢南京右佥都御史提督操江魏忠贤党谋尽逐东林矫旨革职未几坐汪文言狱谪戍贵州平溪卫庄烈帝即位释还崇祯元年起兵部右侍郎进左迁南京刑部尚书三年召拜兵部尚书疏陈四司宿弊帝悉采纳五年致仕久之起南京兵部尚书引疾归国变后卒　　熊临渭
按京山县志临渭字望甫万历壬子举人初为安陆谕迁国学升刑部司务晋主事丁母忧归起补户部卒于官　　熊膏
按荆州府志膏字季泽公安人幼颖秀万历癸丑进士除户部榷河西迁苏松宪副念二郡雕残酌请蠲贷累迁山东右藩天启丙寅春兵噪膏单骑抚谕乃定升晋左藩入觐举卓异以副都御史抚南赣未及任而卒　　熊梦祯
