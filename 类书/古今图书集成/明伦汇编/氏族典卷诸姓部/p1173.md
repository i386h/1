<!-- { "loadSidebar": true } -->
按元史石普传普字元周徐州人至正五年进士授国史院编修官改经正监经历丞相脱脱讨徐州以普从行徐平录功迁兵部主事寻升枢密院都事从枢密院官守淮安时张士诚据高邮普诣丞相面陈破贼之策丞相命权山东义兵万户以行夜趋宝应贼大惊溃乘胜拔十余寨斩贼数百将扺高邮城遇贼与战贼不能支遁入城普先士卒蹑之援军不进被创堕马复步战数合左&#为贼枪所中犹手握其枪斫贼贼众攒枪以刺普普与从者力战俱死之　　石明三按元史石明三传明三与母居余姚山中一日明三自外归&#母不见见壁穿而卧内有三虎子知母为虎所害乃尽杀虎子砺巨斧立壁侧伺母虎至斫其脑裂而死复往倚岩石傍执斧伺候斫杀牡虎明三亦立死不仆张目如生所执斧牢不可拔　　石永
按元史石永传永绍兴新昌人性淳厚事亲至孝值乱兵掠乡里永父谦孙年八十老不能行永负父匿山谷中乱兵执其父欲杀之永亟前抱父请以身代兵遂杀永而释其父
　貉姓部列传
　　周
　　貉稽
按人物考貉稽貉姓稽名
　　汉
　　貉安
按万姓统谱安见印薮

　佫姓幕姓钥姓鄀姓濩姓亳姓栎姓爵姓诺姓泺　姓姓部汇考凌迪知万姓统谱
　　佫姓
佫音各见姓苑
　　幕姓
幕舜祖幕之后见左传
　　钥姓
钥见姓苑
　　鄀姓
鄀国名迁于南阳
　　濩姓
濩见姓苑
　　亳姓
亳州名
　　栎姓
栎见姓苑
　　爵姓
爵见姓苑
　　诺姓
诺见姓苑
　　泺姓
泺见姓苑
　　姓
音缚见直音

　白姓部列传
　　周
　　白善
按尚友录善春秋时楚白公胜之族为楚将家澧阳白公欲乱国召之善曰从子而乱其国则不义于君背子而发其私则不仁于族遂弃官治圃以灌园自适　　白圭
按史记白圭传圭周人也当魏文侯时白圭乐观时变故人弃我取人取我与夫岁孰取谷予之丝漆出取帛絮与之食太阴在卯穰明岁衰恶至午旱明岁美至酉穰明岁衰恶至子大旱明岁美有水至卯积着率岁倍欲长钱取下谷长石斗取上种能薄饮食忍嗜欲节衣服与用事僮仆同苦乐趋时若猛兽鸷鸟之发故曰吾治生产犹伊尹吕尚之谋孙吴用兵商鞅行法是也是故其智不足与权变勇不足以决断仁不能以取予强不能有所守虽欲学吾术终不告之矣盖天下言治生祖白圭　　白起
按万姓统谱起郿人善用兵秦昭王用为左庶长战胜攻取凡七十余城后封武安君　　汉
　　白生
按汉书楚元王传元王交尝与鲁穆生白生申公俱受诗于浮丘伯既王楚以为中大夫及王戊即位与吴通谋生谏不听胥靡之衣之赭衣使杵臼雅舂于市　　白沛
按汉书儒林传孟喜从田王孙受易喜授同郡白光子沛翟牧子兄皆为博士繇是易有翟孟白之学　　白奇按万姓统谱白奇博士从夏侯胜问论语
　　白子友
按历城县志子友汉时隐居东平陵南棠山石室躬耕养母时或绝粮饮水食橡栗读易至精神为夜降朱云与陈咸自鲁来从之学易五年而去　　北魏
　　白渊之
按青州府志白渊之北魏时作齐道记
　　白涡
按常德府志白涡任武陵太守
　　白整
按魏书白整传整因事腐刑少掌宫掖碎职以恭敏著称稍迁至中常侍太和末为长秋卿赐爵云阳男卒赠平北将军并州刺史　　北齐
　　白建
按北齐书白建传建字彦举太原阳邑人也初入大丞相府骑兵曹典执文帐明解书计天保十年兼中书舍人肃宗辅政除大丞相骑兵参军武平末历特进侍中中书令建勤于在公以典执兵马致位卿相武平七年卒　　唐
　　白锽
按河南府志锽山西太原人白居易之祖任巩县令居官以身帅民恩威并济民畏之怀之后卒遗一子于巩今繁其族　　白履忠
按唐书白履忠传履忠汴州浚仪人贯知文史居大梁城时号梁丘子景云中召为校书郎弃官去开元十年召赴京师辞病老不任职诏拜朝散大夫乞还诏许游京师徐返里闾留数月乃去　　白季康
按渭南县志季康初补本县尉迁河内丞再迁彭城浔阳虹溧水四县令为人温恭严重自始至终皆以廉干见称于时　　白孝德
按唐书李光弼传白孝德安西人事光弼为偏裨史思明攻河阳使骁将刘龙仙挑战加右足马鬣上嫚骂光弼仆固怀恩请行光弼曰是非大将所宜左右以孝德对召问所须几兵对曰愿出五十骑见可而进大军鼓噪以张吾气孝德拥二矛策马绝河半济龙仙易之孝德跃马前搏追斩其首以还后累功至北庭行营节度使徙邠宁仆固怀恩引吐蕃兵入寇孝德击败之永泰初吐蕃回纥围泾阳郭子仪说回纥约盟吐蕃退走孝德大战赤沙烽斩获甚众累封昌化郡王历太子少傅建中元年卒赠太保　　白元光
按唐书李光弼传白元光字元光其先突厥人父道生历宁朔州刺史元光初隶本军补节度先锋安禄山反诏徙朔方兵东讨元光领所部结义营长驱从光弼出土门累迁太子詹事封南阳郡王为两都游奕使长安平率兵清宫进击余寇转卫尉卿兼朔方先锋史思明攻河阳光弼召主骑军其后历灵武留后定远城使贞元二年卒赠越州都督　　白志贞
按唐书白志贞传志贞本名琇珪故太原史也事节度使李光弼硁硁自力有智数光弼善之擢累司农卿在官十年德宗以为敏遂倚腹心进授神策军使赐今名善窥亿帝指故言无不从从狩奉天李怀光反论斥其奸贬恩州司马贞元二年起为果州刺史明年拜浙西观察使死于官　　白季庚
按唐书白居易传居易父季庚为彭城令李正己之叛说刺史李洧自归累擢襄州别驾　　白居易
按唐书白居易传居易字乐天其先盖太原人北齐五兵尚书建赐田韩城子孙家焉又徙下邽居易敏悟绝人工文章贞元中擢进士拔萃皆中补校书郎元和元年对制策乙等调盩厔尉为集贤校理召入翰林为学士迁左拾遗四年建言乞尽免江淮两赋以救流瘠且多出宫人宪宗颇采纳以母丧解还拜左赞善大夫俄贬江州司马既失志能顺适所遇托浮屠生死说若忘形骸者久之徙忠州刺史入为司门员外郎以主客郎中知制诰穆宗好畋游献续虞人箴以讽转中书舍人于是天子荒纵宰相才下赏罚失所宜坐视贼无能为居易虽进忠不见听乃&#外迁为杭州刺史始筑堤捍钱塘湖锺泄其水溉田千顷复浚李泌六井民赖其汲久之以太子左庶子分司东都复拜苏州刺史病免文宗立以秘书监召迁刑部侍郎封晋阳县男太和初移病还东都除太子宾客分司逾月即拜河南尹复以宾客分司开成初起为同州刺史不拜改太子少傅进冯翊县侯会昌初以刑部尚书致仕六年卒年七十五赠尚书右仆射　　白行简
按唐书白居易传居易弟行简字知退擢进士辟卢坦剑南东川府罢入朝授左拾遗累迁主客员外郎进郎中行简敏而有辞后学所慕尚宝历二年卒　　白敏中按唐书白居易传居易从祖弟敏中字用晦少孤承学诸兄长庆初第进士辟义成节度使李听府迁右拾遗改殿中侍御史为符澈邠宁副使再转左司员外郎宰相李德裕荐敏中知制诰召入翰林为学士进承旨宣宗立以兵部侍郎同中书门下平章事迁中书侍郎兼刑部尚书德裕贬敏中扺之甚力议者訾恶历尚书右仆射门下侍郎封太原郡公以司空平章事兼邠宁节度招抚制置使逾年检校司徒徙剑南西川治蜀五年有劳加兼太子太师徙荆南懿宗立召拜司徒门下侍郎还平章事数月足病不任谒固求避位不许未几加敏中中书令咸通二年固求免乃出为凤翔节度使三奏愿归守坟墓许以太傅致仕诏书未至卒册赠太尉　　白龟年
按尚友录白居易子龟年一日于嵩山东岩遇李白曰吾与汝父皆仙矣出一轴素书曰读此可辨九天禽语试之悉验　　白耸
按万姓统谱耸马平人仕为义胜都将光启中寇入郡境尽驱其民掠其财帛耸率所部败贼夺而归之郡人为之立祠　　白皎
按荆州府志白皎荆州人有法术时河阳从事樊宗仁过江陵为舟子王升所侮因诉而笞之易他舟上峡不旬日至滩舟覆山獠告之曰此王升所为非白皎勿可制于是延白皎至扫地为坛皎立中央引气呼叫召王升不绝良久乃至则王升形魂焉皎数以罪状升号泣而去宗仁解衣赠皎皎勿受后得进舟江陵访王升皎召之夕已死　　后晋
　　白文珂
按河南府志白文珂为代州刺史开运元年契丹寇遂城乐寿文珂战于七里峰败之　　后汉
　　白再荣
按五代史白再荣传再荣不知其世家少为军卒唐晋之间为护圣指挥使契丹犯京师再荣从契丹北归至镇州诸将推为留后再荣出于行伍贪而无谋是时李崧和凝等皆留镇州再荣以兵环其居迫而求物高祖即位拜再荣为留后迁义成军节度使罢还京师周太祖以兵入京师军士攻再荣于第悉取其财斩之　　宋
　　白重赞
按宋史白重赞传重赞宪州楼烦人少从军有武勇汉初自散员都虞候三迁护圣都指挥使干佑中以功领端州刺史周广顺中授义成军节度在镇日河屡决重赞亲部丁壮塞大程六合二堤世宗征刘崇以重赞为河东道行营马军都指挥使以功授保大军节度使迁彰义军节度宋初加检校太师改镇泾州俄改泰宁军节度干德四年又为定国军节度开宝二年改左千牛卫上将军奉朝请三年卒年六十二　　白守素
按宋史白守素传守素开封人祖延遇仕周至镇国军节度父廷训宋初为龙捷都指挥使领博州刺史守素以荫补东班承旨太平兴国五年迁补右班殿直以善射授供奉官咸平四年命为镇州行营钤辖俄改定州钤辖复徙镇州景德元年契丹侵长城口守素发兵破之加领康州刺史是冬契丹复内侵守素败其前锋追叙前劳加合州团练使再迁南作坊使大中祥符五年卒　　白厚
按尚友录厚贫士娶富室刘纯材女送乌珰十事麸纸为书纯材大笑答以珍珠一升紫鸭千头又使家僮撒烛花盈路厚大惭　　白时中
按宋史白时中传时中字蒙亨寿春人登进士第累官为吏部侍郎坐事降秩知郓州已而复召用政和六年拜尚书右丞中书门下侍郎宣和六年除特进太宰兼门下封崇国公进庆国时燕山日告危急而时中恬不为虑金人入攻京城御史劾时中孱懦不才诏落职未几卒　　白谔
按万姓统谱谔绍兴间为右武大夫自金从太后归宣言洪皓名闻四方而不见用秦桧奏系谔大理寺谔客张伯麟题太学壁讥讪乃流谔万安军伯麟吉阳军　　白玉蟾
按万姓统谱玉蟾琼州人尝于黎母山中遇神仙受洞元雷法后居武夷山嘉定中诏征赴阙对御称旨命馆太乙宫一日不知所往后往来名山神异莫测诏封紫清明道真人　　白如璧
按新都县志如璧博览群书隐居不仕避兵入山不食而死　　白道元
按陕西通志道元泾阳人年七十余发齿面色宛若童稚日行千里脚下无迹后八十无病而卒既而举葬棺空无尸　　白朴
按六安州志朴字仁甫六安人少随父枢判真定遭元兵父子相失自是不茹荤血人问其故曰俟见吾亲后如初宋亡恒&#&#不乐誓不仕元中统初开府史公等屡荐不屈遂渡江而避从诸故友放情山水间诗篇词翰在在有之皆寓不忘故国之意所著有朝野新声太和正韵天籁集　　金
　　白彦敬
