<!-- { "loadSidebar": true } -->
按唐书端王祯传祯天佑元年始王与丰和登嘉四王同封　　李祁
按唐书丰王祁传祁天佑元年始王
　　李福
按唐书和王福传福天佑元年始王
　　李禧
按唐书登王禧传禧天佑元年始王
　　李祜
按唐书嘉王祜传祜天佑元年始王
　　李禔
按唐书颍王禔传禔天佑二年始王与蔡王佑同封　　李佑按唐书蔡王佑传佑天佑二年始王
　　李知柔
按唐书惠宣太子业传业曾孙知柔嗣薛王再为宗正卿久之擢京兆尹加累检校司徒同中书门下平章事性俭约虽位通显无居第未几出拜清海军节度使在镇廉洁贡献时入进检校太傅兼侍中常为宗室冠卒于镇　　李廷珪
按怀庆府志廷珪商隐子进士及第以司勋员外郎知制诰迁中书舍人累迁尚书左丞朱全忠兼四镇廷珪以官诰使汴客将先见讽其拜廷珪佯不晓曰吾何德敢受令公拜及见竟不肯加礼　　李罕之
按唐书李罕之传罕之陈州项城人初为浮屠行&#市穷日无得聚众攻剽五台下随黄巢度江降于高骈为秦宗权所迫奔项城收余众依诸葛爽爽遣将收东都罕之逐出之俄而爽死其将刘经张言立爽子仲方而袭罕之张言反与罕之合&#援河东李克用遣兵助之得河阳表罕之为节度使言为东都留守罕之与言甚笃然性猜暴而言善积聚罕之食乏求之无涯言不能厌文德元年罕之攻晋州言夜袭河阳俘罕之家罕之穷奔河东克用复表为泽州刺史遣李存孝攻言言归洛阳罕之保泽州数出钞怀孟晋绛无休岁数百里无舍烟尝私克用爱将盖寓求一镇寓为请克用不许光化初夜袭潞入之克用遣李嗣昭拘罕之家属罕之送款于汴全忠表罕之昭义节度使病卒言后名全义　　李神福
按十国春秋吴李神福洺州人隶上党军籍随州将戍淮海因投太祖为亲校从至庐州会群盗攻舒州张甚神福请多赍旗帜间道入舒州顷之舒州兵建庐州旗帜而出指画地形若布大阵状贼惧皆解去积功至都指挥使蔡俦之乱神福讨俦有功迁舒州刺史转升州俄充岳鄂行营招讨使以击杜洪兵次鄂州城神福望城中积荻累累顾监军尹建峰曰今夕为公焚之建峰漫应而未之信时洪方求救于梁王全忠神福遣部将至滠口举炬于树杪洪以为汴兵已至焚荻以应之其机略多此类久之荆南成汭及马殷雷彦威之兵迭至救洪神福逆击于君山大破之因风纵火汭赴水死众皆引去诸镇夺气兵声大振会田頵叛于宣州太祖召神福讨頵神福妻子故在金陵頵袭破升州执其妻子以招神福神福斩其使以自绝頵遣将王坛汪建将水师逆战至吉阳矶坛建执神福子承鼎示之神福叱左右射子逮暮合战神福佯败引舟溯流而上坛建追之神福复还顺流击其下乘风扬火燔其舰坛建大败頵闻坛等败自将水军来战神福临江坚壁不战遣使诣太祖发步兵断其归路頵败死明年将兵攻鄂州会疾发还广陵寻卒　　李遇
按十国春秋吴李遇从太祖起兵累功授常州刺史迁宣州观察使高祖嗣王位徐温秉政遇内不能平常言徐温何人乃当国邪徐玠使吴越道过宣州温令玠说遇入见新王遇初许之玠曰不尔人谓公反遇变色曰君言遇反杀侍中者独非反邪侍中谓景皇也温闻之大怒使柴再用帅兵攻之逾月不下温复遣典客何荛谕遇使自归时遇少子为广陵牙将遇绝爱之温执其子示宣州城下其子啼号求生遇由是不忍战遂随荛出再用迎斩之并及其家　　李简按十国春秋吴李简上蔡人事太祖为亲将会孙儒屯广陵太祖出兵拒之为儒所困几不得脱简帅敢死士百人拔太祖出重围有功后历官至常州刺史除武昌军节度使武义元年加镇西大将军兼侍中太和元年以疾求还江都中道卒　　李厚
按十国春秋吴李厚蔡州人为黑云都队长以骁勇名朱延寿知寿州厚在兵间会汴兵数万临城延寿军制军中每旗二十五骑命厚统十旗往击不胜将斩之厚称众寡不敌愿益兵更往不胜则死乃益以五旗厚殊死战汴兵披靡败走官至楚州团练使天佑十三年光州王言作乱高祖命厚讨平之即以厚权知光州事久之卒　　李涛
按十国春秋吴李涛赵州人太祖时署涛为牙将秦彦之攻太祖也军势甚盛亲校李宗礼请还师涛怒曰大军至此去将安归涛愿帅所部为前锋保为公破之太祖壮其志多伏精兵为三覆以待之卒破彦师天佑十年充招讨使顺义元年授右雄武统军卒　　李德诚按十国春秋吴李德诚广陵人少事宣州节度使赵锽太祖攻宣州锽既败左右皆散惟德诚与韩球不去太祖义其人妻以宗女积功为江南马步军使与诸将围安仁义于润州仁义就执太祖即拜德诚州刺史未几徙江州已转抚州节度使武义元年加平南大将军中书令唐受禅拜太师封南平王进封赵王为佐命臣首率百官劝进升平四年卒　　李承嗣
按十国春秋吴李承嗣雁门人故河东骁将也为汴兵所逼南奔太祖署为淮南行军副使天复二年太祖引兵攻汴以承嗣权知淮南军府事境内无扰高祖时出为楚州刺史死　　李俨
按十国春秋吴李俨本唐宰相张浚少子初名休一名播仕昭宗起家校书郎历官左金吾将军天复二年赐今姓名以为江淮宣谕使赍御札自巫峡间道潜行拜太祖东南行营都统中书令进爵吴王以讨朱全忠已而全忠克凤翔又杀浚于长水俨遂留广陵不敢归太祖甚尊崇之待以王人之礼建制敕院凡国有封拜辄先告于俨然后下太祖即世诸将复诣俨承制授烈祖为弘农郡王与朱瑾交好徐知训之死也徐温疑俨通谋遂被杀国人冤之　　李戴
按十国春秋吴李戴唐平章事蔚从孙也唐末举进士第为人简略无威仪唐亡来奔因家于广陵子贻业　　李章
按十国春秋吴李章庐州庐江人中和三年为太祖骑将与朱瑾相悦高祖时瑾杀徐知训自刭徐温入诛瑾党章当斩厉声曰四郊多垒而斩壮士耶时马仁裕监斩壮其言闻于徐知诰释之已隶洪州为军校累迁雄武军都虞候睿帝时出为百胜军节度使移镇庐州加中书令升元四年卒　　李攻
按十国春秋吴李攻天佑时为舒州仓官少因时病遂见鬼为人言祸福多神验　　李师泰
按十国春秋前蜀李师泰初与高祖及晋晖等为唐僖宗随驾五都久之出为忠州刺史最后从高祖于西川历官蜀州刺史节度判官加司徒卒　　李简
按十国春秋前蜀李简故高祖牙将署行营都指挥使景福元年斩杨晟将吕荛有功已而遮击杨守忠又破杨守厚官邛州刺史卒　　李道安
按十国春秋前蜀李道安不知其爵里高祖时仓庾为虫所食道安上疏曰仓庾者国之本粮食者人之命今粒食中皆生蜂虿窃疑在位贪鄙夺民农时又虫皆曳米而行恐边不宁馈挽相继愿恐惧修省以消灾异　　李景
按十国春秋前蜀李景故布衣高祖时上封事数千言切中机宜擢为眉山主簿　　李仁表
按十国春秋前蜀李仁表少以诗咏擅长唐末寓居许州时薛能为节镇仁表将缮所业诗以为贽能大加礼待以女妻之高祖建国仁表来成都仕至刑部侍郎卒
　纪姓部汇考
史记
　　补三皇本纪
炎帝神农氏其后有州甫甘许戏露齐纪怡向申吕皆姜姓之后并为诸侯或分四岳唐书
　　宰相世系表
纪氏出自姜姓炎帝之后封于纪侯爵为齐所灭因以国为氏隋有司农少卿和整世居天水上邽生士腾　纪氏宰相一人处讷
郑樵通志
　　以国为氏
纪氏炎帝之后侯爵姜姓庄四年齐灭之杜预云东莞剧县按纪讹为剧在青丘临胊县东寿光县西故鲁连曰胊剧之人辨汉有纪信弟成生通封襄平侯宋朝登科有纪瑛纪元规王圻续文献通考
　　氏族源流
纪侯失国以其弟奉酅入齐后有纪氏
廖用贤尚友录
　　纪姓
纪平阳征音又望出高阳天水

　李姓部列传三
　　北魏
　　李勰
按魏书李灵传灵父勰字小同恬静好学有声赵魏太祖平中原闻勰已亡哀惜之　　李诜
按魏书李顺传顺族叔诜字令孙京兆太守
　　李栗
按魏书李栗传栗雁门人昭成时人国随太祖幸贺兰部太祖爱其艺能拜左军将军太祖征慕容宝栗督五万骑为前驱军之所至莫不降下迁左将军栗性简慢矜宠不率礼度每在太祖前舒放倨傲不自祇肃太祖积其宿过天兴三年遂诛之于是威严始厉制勒群下尽卑谦之礼自栗始也　　李先
按魏书李先传先字容仁中山卢奴人仕苻坚慕容永闻其名迎为谋主垂灭永徙于中山皇始初归顺太祖太祖问先祖父先对大父重晋平阳太守父樊石虎乐安太守太祖以先为丞相卫王府左长史从破慕容驎还代以为尚书右中兵郎转七兵郎迁博士太祖问先可以益人神智者于是班制天下搜索经籍太宗即位召先读韩子连珠太公兵法诏宿于内拜安东将军寿春侯后出为武邑太守世祖即位征为内都大官神二年卒子冏袭爵为京兆济阴二郡太守卒子锺葵袭爵降为子　　李灵
按魏书李灵传灵字虎符赵郡人高平公顺从父兄也父勰赠宣威将军兰陵太守神中世祖征天下才灵至拜中书博士转侍郎除淮阳太守选授高宗经后赐爵高邑子高宗践阼除平南将军洛州刺史卒赠散骑常侍巨鹿公谥简　　李顺
按魏书李顺传顺字德正赵郡平棘人父系慕容垂东武城令治有能名太祖定中原以系为平棘令卒赠平棘男顺博涉经史有才策知名于世神瑞中中书博士转中书侍郎始光初从征蠕蠕以筹略功拜后军将军仍赐爵平棘子世祖讨赫连昌大破昌军顺谋功居右及克统万论功以顺为给事黄门侍郎又从击赫连定于平凉三秦平迁散骑常侍进爵为侯沮渠蒙逊以河西内附世祖欲精简行人崔浩曰李顺其人也世祖从之以顺为太常策拜蒙逊为凉王使还拜使持节都督秦雍梁益四州诸军事进爵高平公延和初复使凉州蒙逊遣中兵校郎杨定归白顺曰年衰旧患发动不堪拜伏比三五日当相见顺曰朝廷知王年老别有诏旨蒙逊乃延顺入至庭中而蒙逊箕坐隐几无动起状顺正色大言曰此叟敢陵侮天地魂神逝矣何用见之将握节而出蒙逊使定归追顺于庭曰朝廷有不拜之诏是以敢自安耳太常惧之以天威敢不敬听休命遂拜伏尽礼使还世祖问蒙逊政教得失顺曰礼者身之舆敬者行之本未有无礼不敬而能久享福禄以臣观之不复周矣世祖曰若如卿言其子必复袭世顺对曰臣略见其子并非才俊闻敦煌太守牧犍器性粗立若继蒙逊必此人也然比之于父佥云不逮殆天所用资圣明也既而蒙逊死问至世祖谓顺曰卿言蒙逊死今则验矣又言牧犍立何其妙哉朕克凉州亦当不远于是进号安西将军宠待弥厚政之巨细无所不参崔浩恶之五年议征凉州顺议以凉州乏水草不宜远征与崔浩庭诤世祖从浩议及至姑臧水草甚丰世祖颇衔顺克凉州后浩又毁之真君三年遂刑顺于城西皇兴初赠高平王谥宣　　李善见
按魏书李顺传顺族弟善见赵郡太守
　　李祥
按魏书李孝伯传孝伯兄祥字元善世祖诏州郡举贤良祥对策合旨除中书博士时南土未宾世祖遣韩元兴率众出青州以祥为军司略地至于陈汝民降者七千余户迁之于兖豫之南置淮阳郡以抚之拜祥为太守加绥远将军迁河闲太守太安中征拜中书侍郎卒官　　李孝伯
