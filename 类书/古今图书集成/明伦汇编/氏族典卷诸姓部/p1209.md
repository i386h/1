<!-- { "loadSidebar": true } -->
　司鸿姓部汇考
郑樵通志
　　以官为氏
司鸿氏风俗通古有司鸿苟著书汉中大夫司鸿仪　司空姓部汇考
郑樵通志
　　以官为氏
司空氏禹为尧司空支孙氏焉尧后有隰叔士蒍为晋司空亦因氏焉晋大夫胥臣号司空季子又有司空靖司空督惟晋官备司空余国无之言司空氏者系出于晋宋太平登科有司空舜宾绍圣有司空宗韩洺州人凌迪知万姓统谱
　　司空姓
司空顿丘征音

　夷鼓姓部汇考
史记
　　五帝本纪
黄帝二十五子其得姓者十四人
注
索隐曰唯青阳
与夷鼓同己姓
按此则夷鼓自姓己
氏今以夷鼓为姓未详

凌迪知万姓统谱
　　夷鼓姓
夷鼓英贤传黄帝之子夷鼓之后

　祁夜姓部列传
　　汉
　　祁夜丰
按万姓统谱丰龙骧将军

　师宜姓部列传
　　后汉
　　师宜官
按尚友录官南阳人善隶书

　葵丘姓部列传
　　上古
　　葵丘颀
按万姓统谱颀见英贤传
　　晋
　　葵丘直
按万姓统谱直龙骧将军

　葵丘姓部汇考
凌迪知万姓统谱
　　葵丘姓
葵丘齐邑

　司城姓部纪事
左传昭公二十五年春叔孙婼聘于宋桐门右师见之语卑宋大夫而贱司城氏昭子告其人曰右师其亡乎君子贵其身而后能及人是以有礼今夫子卑其大夫而贱其宗是贱其身也能有礼乎无礼必亡　司城姓部列传
　　周
　　司城贞子
按尚友录贞子陈人仕为大夫孔子过陈主于其家　司褐姓部列传
　　周
　　司褐拘
按郑樵通志古今人表有司褐拘
　　司褐扶
按万姓统谱扶楚灵王大夫

　祁夜姓部汇考
凌迪知万姓统谱
　　祁夜姓
祁夜英贤传祁大夫之后

　兹毋姓部汇考
郑樵通志
　　复姓
兹毋氏毋音无下同左传齐大夫兹毋还汉有侍御史兹毋常
　夷鼓姓部列传
　　周
　　夷鼓德宜
按万姓统谱德宜秦大夫

　师宜姓部汇考
郑樵通志
　　以官为氏
师宜氏后汉有师宜官南阳人善隶书

　师祁姓部列传
　　周
　　师祁黎
按万姓统谱黎楚人
　　汉
　　师祁番
按万姓统谱番郎中

　师延姓部列传
　　周
　　师延宜
按尚友录宜宋大夫其先掌乐职

　师祁姓部汇考
郑樵通志
　　以官名为氏
师祁氏左传楚有师祁黎汉有郎中师祁番

　弥姐姓部列传
　　晋
　　弥姐婆触
按万姓统谱婆触晋人
　　弥姐康薄
按晋书乞伏炽盘载记炽盘遣其将昙达王松寿等讨南羌弥姐康薄于赤水降之　　北周
　　弥姐元进
按周书太祖本纪弥姐元进密图太祖事发斩之　鸱夷姓部汇考
郑樵通志
　　以事为氏
鸱夷氏潜夫论子姓宋微子之后说苑鸱夷子皮齐人风俗通云本范蠡也
　綦连姓部列传
　　北齐
　　綦连猛
按北齐书綦连猛传猛字武儿代人父元成燕郡太守猛少有志气便习弓马永安三年尔朱荣征为亲信至洛阳荣被害出奔建州仍从尔朱兆入洛普泰元年加征卤将军中散大夫及兆败乃归高祖补都督步落稽等起逆使猛讨之大捷元象二年赏邙山之功封广兴县开国君五年别封石城县开国子天保元年除都督东秦州刺史别封覆城县开国男皇建元年封石城郡开国伯寻进爵为君二年从肃宗讨溪贼大捷三年别封武安县开国君奉世祖敕恒令在嗣主左右兼知内外机要之事三年别封义宁县开国君五年封山阳王猛自和士开死后渐预朝政除光州刺史忽有人告和士开被害日猛亦知情遂削王爵止以开府赴州在任宽惠清慎吏民称之寻征还令在南兖防捍后主平阳败还又征赴邺除大将军齐亡入周寻卒　　綦连延长
按北齐书安德王延宗传延宗亲当周齐王于城北武卫兰芙蓉綦连延长皆死于阵　　唐
　　綦连耀
按唐书&#半千传半千入阁供奉与石抱忠同为弘文馆学士抱忠与刘奇张询古共领选二人坐綦连耀伏诛
　綦毋姓部汇考
郑樵通志
　　复姓
綦毋氏左传晋有綦毋张风俗通汉有廷尉綦毋参战国策綦毋子与公孙龙争辨大观登科綦毋蕡南平人
　綦连姓部汇考
北齐书
　　綦连猛传
綦连猛字武儿代人其先姬姓六国末避乱出塞保祁连山因以山为姓北人语讹故曰綦连氏郑樵通志
　　代北复姓
綦连氏代人号綦连部即以为氏史家谓其先姬姓六国末避乱出塞保祁连山因以山为姓北人语讹故曰綦连
　伊娄姓部汇考
廖用贤尚友录
　　伊娄姓
伊娄后魏献帝第六弟为伊娄氏为十姓见官氏志　伊娄姓部列传　　北周
　　伊娄穆
按周书伊娄穆传穆字奴干代人也父灵善骑射为太祖所知太祖尝谓之曰昔伊尹保衡于殷致主尧舜卿既姓伊庶卿不替前绪于是赐名尹焉历隆州刺史赐爵卢奴县公穆弱冠为太祖内亲信以机辩见知邙山之役力战有功拜子都督丞相府参军事历中书舍人尚书驾部郎中赐封安阳县伯孝闵帝践祚拜兵部中大夫进爵为侯保定初进爵为公天和二年卫公直出镇襄州以穆为长史郢州城民王道反穆频破众建德初授荆州复以穆为总管府长史穆频贰戚藩甚得匡赞之誉入为小司马五年从皇太子讨吐谷浑以疾卒　　隋
　　伊娄谦
按隋书伊娄谦传谦字彦恭本鲜卑人随魏南迁祖信中部太守父灵相绛二州刺史谦性忠直善辞令仕为直阁将军周受禅累迁宣纳上士使持节车骑大将军武帝将伐齐使谦与小司寇拓拔伟聘齐观衅谦参军高遵以情输于齐遂拘留谦不遣帝克并州召谦劳之乃执遵付谦任令报复谦顿首请赦之待遵如初寻赐爵济阳县伯大象中进爵为侯高祖既平王谦谦耻与逆人同名因尔称字高祖受禅以彦恭为左武侯将军俄拜大将军进爵为公数年出为泽州刺史清约自处甚得人和以疾去职数岁卒于家时年七十子杰嗣
　鸱夷姓部列传
　　周
　　鸱夷子皮
按青州府志子皮去越为齐相曰仕宦至相国布衣之极也久受尊名不祥遂散其家资去而之陶为朱公
　綦毋姓部列传
　　周
　　綦毋张
按左传成公二年晋郄克将中军以救鲁卫师陈于鞍綦毋张丧车从韩厥曰请寓乘使立于后　　綦毋子
按战国策綦毋子与公孙龙争辨
　　汉
　　綦毋&#
按史记樊哙传陈豨破得綦毋&#尹潘军于无终　　綦毋参按万姓统谱参廷尉
　　綦毋肆
按万姓统谱肆赵人
　　后汉
　　綦毋俊
按会稽典录交址刺史上虞綦毋俊拔济一郡让爵土之封　　綦毋闿
按后汉书刘表传表立学校博求儒术綦毋闿等　　晋　　綦毋邃
按万姓统谱邃注史记
　　綦毋达
按晋书刘聪载记聪诛其特进綦毋达等皆群阉所忌也　　綦毋腞
按魏书序纪昭帝十一年刘渊攻司马腾腾复乞师桓帝以轻骑数千救之斩渊将綦毋腞　　宋
　　綦毋珍之
按万姓统谱珍之宋朝人明帝时有一铜镜背有三公字常语人云征祥如此何患三公不至　　綦毋钦之
按万姓统谱钦之诸暨令
　　北齐
　　綦毋怀文
按北齐书綦毋怀文传怀文不知何郡人以道术事高祖武定初官军与周文战于邙山是时官军旗帜尽赤西军尽黑怀文言于高祖曰赤火色黑水色水能灭火不宜以赤对黑土胜水宜改为黄高祖遂改为赭黄怀文官至信州刺史　　唐
　　綦毋潜
按万姓统谱潜字季通荆南人开元十四年举进士由宜寿县令入为集贤待制迁右拾遗终著作郎有诗名　　綦毋顼
按唐书刘延佑传延佑子知柔所表符离令綦毋顼等二十七人有治状　　后梁
　　綦毋章
按五代史楚世家杨行密袁州刺史吕师周谓其裨将綦毋章曰吾闻马公仁者待士有礼吾欲逃死于楚可乎章曰公自图之章舌可断语不泄也师周奔楚綦毋章纵其家属随之　　綦毋谏
按万姓统谱谏王建部将
　　綦毋蕡
按万姓统谱蕡南平人
　　宋
　　綦毋虑
按广东通志虑高要人绍圣五年领乡荐历官淮南浙江荆湖路发运司计置官宣和五年转广东西路提举茶盐事再除转运判官卒　　綦毋宁
按重庆府志宁綦江人绍兴二十年进士
　　綦毋常
按重庆府志常綦江人进士

　黎伯姓部列传
　　明
　　黎伯滚
按大足县志滚事母至孝出入温凊未尝离左右一日山庄火滚不顾家私独负母走已而火灭渡溪适水至同行多没惟滚母子得全庄多虎亦不至害滚居里人以为孝感母死水浆不入口者数日拊榇号呼气绝而死与母同葬巡按喻时奏闻赐金恤其家　耏门姓部汇考
廖用贤尚友录
　　耏门姓
耏门氏宋有耏班以其守耏门故以为氏

　师延姓部汇考
郑樵通志
　　以官名为氏
师延氏宋有大夫师延宜其先掌乐职

　兹毋姓部列传
　　周
　　兹毋还
按万姓统谱还齐大夫会夹谷
　　兹毋灵
按万姓统谱灵鲁人
　　汉
　　兹毋常
按万姓统谱常侍御史

　厘子姓部汇考
郑樵通志
　　以谥为氏
厘子氏出楚厘子观起之后芈姓楚有大夫厘子班厘即僖字
　耏门姓部列传
　　汉
　　耏门昭
按尚友录昭功臣封芒侯
　　耏门申
按尚友录申尚景帝女南宫公主

　厘子姓部列传
　　周
　　厘子班
按万姓统谱班楚大夫

　思结姓部列传
　　唐
　　思结归国
按唐书王君传君节度河西驿奏四部有叛谋帝使中人即讯回纥不能自直于是瀚海大都督回纥承宗流瀼州浑大得流吉州贺兰都督契苾承明流藤州卢山都督思结归国流琼州
　弥姐姓部汇考
郑樵通志
　　关西复姓
弥姐氏后秦冠军大将军弥姐婆触辽东侯弥姐要地立节将军弥姐威后魏末都督弥姐元进夏州酋望也唐右领军延州刺史弥姐长通
　司铎姓部列传
　　周
　　司铎射
按万姓统谱射鲁大夫

　綦公姓部列传
　　元
　　綦公直
按元史綦公直传直益都乐安人世业农至元五年为益都劝农官九年为沂莒胶密宁海五州都城池所千户十年赐金符命造征日本战船于高丽时宋未下世祖俾行荆南等处招讨司事南伐南安吉赣皆望风款附平堡栅六百余所召入加昭勇大将军管军万户时伯延伯荅罕秃忽鲁叛于西夏命公直率军讨平之十八年五月升辅国上将军都元帅宣慰使初帝诏以长子泰袭万户公直自陈父年老乞以泰为乐安县尹就养其父制可二十三年诸王海都叛侵别十八里公直从丞相伯颜进战于洪水山败之追击浸远援兵不至第五子瑗力战死公直与妻及第三子忙古台俱陷焉二十四年忙古台奔还授定远大将军中侍卫亲军副都指挥使改湖州炮手军匠万户讨衢州山贼有功加昭勇大将军泰后终于知宁海州
　支离姓部列传
　　周
　　支离子舆
按抚州府志子舆鼓箧播精可食十人又时受上粟三锺薪十束子舆能道其悬解而又有莫逆三人者先后之见庄子　　支离叔
按庄子至乐篇支离叔与滑介叔观于冥伯之丘昆仑之虚黄帝之所休俄而柳生其左肘其意蹶蹶然恶之支离叔曰子恶之乎滑介叔曰吾与子观化而化及我我又何恶焉
　卑梁姓司功姓司工姓夷吾姓伊秩姓斯引姓唯　徐姓奇斤姓尸逐姓部汇考史记
　　吴世家
