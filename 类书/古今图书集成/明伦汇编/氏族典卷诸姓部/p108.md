<!-- { "loadSidebar": true } -->
按宋史朱长文传长文字伯原苏州吴人年未冠举进士乙科以病足不肯试吏筑室乐圃坊着书阅古吴人化其贤长吏至莫不先造请谋政所急士大夫过者以不到乐圃为耻名动京师公卿荐以自代者众元佑中起教授于乡召为太学博士迁秘书省正字元符初卒哲宗知其清赙绢百匹有文三百卷　　朱辂按万姓统谱辂郴人绍圣间登第通判邵阳累治疑狱人以不冤后知郴终任狱无一死罪甘露降于州署前之松逾月松下地犹润人谓其善政所感　　朱&#按宋史朱&#传&#苏州人父冲狡狯有智数始蔡京居钱塘过苏欲建僧寺阁会费巨万僧言必欲集此缘非朱冲不可京以属郡守郡守呼冲见京京语故冲愿独任京器其能明年召还挟&#与俱以其父子姓名属童贯窜置军籍中皆得官徽宗颇垂意花石京讽&#语其父密取浙中珍异以进初致黄杨三本帝嘉之后岁岁增加至政和中始极盛舳舻相衔于淮汴号花石纲&#擢至防御使徐铸应安道王仲闳等济其恶流毒州郡者二十年方腊起以诛&#为名童贯出师承上旨尽罢去花木进奉帝又黜&#父子弟侄在职者民大悦然寇平&#复得志时谓东南小朝廷帝末年益亲任之历随州观察使庆远军承宣使燕山奏功进拜宁远军节度使醴泉观使靖康之难欲为自全计仓卒拥上皇南巡且欲邀至其第钦宗用御史言放归田里言者不已羁之衡州徙韶州循州遣使即所至斩之　　朱胜非
按宋史朱胜非传胜非字藏一蔡州人崇宁二年上舍登第靖康元年为东道副总管权应天府金人攻城胜非逃去杨进破敌胜非复还视事逾年诣康王言南京为艺祖兴王之地请幸之以图大计王即位南京建炎改元试中书舍人兼权直学士院二年除尚书右丞迁中书侍郎三年上自镇江南幸留胜非经理未几命为控扼使已而拜宣奉大夫尚书右仆射会王渊签书枢密院事兼御营司都统制内侍复用事恣横诸将不悦谋诬渊结宦官谋反拥兵至行宫门外胜非请高宗逊位太后抱皇子听政事乃平及上复辟胜非乞罢政授观文殿大学士知洪州寻除江西安抚大使兼知江州绍兴元年马进陷江州侍御史沈与求论九江之陷由胜非赴镇太缓降授中大夫分司南京江州居住二年吕颐浩荐兼侍读又荐都督江淮荆浙诸军事胡安国张跻交章论罢之颐浩力引其入再除兼侍读寻拜尚书右仆射同中书门下平章事丁母忧起复右仆射兼知枢密院事会久雨胜非累章乞免遂罢五年应诏言战守四事起知湖州引疾归胜非与秦桧有隙桧得政胜非废居八年卒谥忠靖　　朱谔
按宋史朱谔传谔字圣与秀州华亭人初名绂进士第二调忠正军推官崇宁初由太常丞擢殿中侍御史迁侍御史给事中以同党籍人姓名故改名进御史中丞俄兼侍读徙兵礼吏三部尚书大观元年拜右丞相卒赠光禄大夫谥忠靖谔出蔡京门善附合不能有所建白　　朱缶
按邵武府志缶水口人登大观三年第知柳州耻出秦桧之门以母老乞归屡召不起号悠然居士　　朱嗣孟按宋史朱嗣孟传嗣孟饶州乐平人宣和间进士为广德司户兼司理叛卒戚方破镇江犯广德守仓皇遣招安无敢往者奇嗣孟状貌有胆略遂以命焉嗣孟雅自负不复逊直诣贼垒问所以涉吾地何故为陈逆顺祸福使自择所处方以迕己杀之事闻赠宣教郎官其子　　朱倬
按宋史朱倬传倬字汉章唐宰相敬则之后七世祖避地闽中为闽县人宣和五年登进士第调常州宜兴簿张浚荐倬召除福建广东西财用所属官与丞相秦桧忤出教授越州用张守荐除诸王府教授桧恶言兵倬论掩胳事又忤之梁汝嘉制置浙东表摄参谋通判南剑建寇阿魏众数千倬募卒擒获境内迄平除知惠州陛辞除国子监丞寻除浙西提举又除右正言累迁中丞知贡举迁参知政事绍兴三十一年拜尚书右仆射高宗自建康回銮有内禅意倬密奏曰靖康之事正以传位太遽盍姑徐之屡求去诏以观文殿大学士提举江州太平兴国宫孝宗即位谏臣以为言降资政殿学士明年致仕卒复原职赠特进　　朱昭
按宋史朱昭传昭字彦明府谷人以效用进累官秉义郎浮湛班行不自表异宣和末为震武城兵马监押摄知城事金兵内侵夏人乘虚尽取河外诸城镇昭募骁锐兵卒千余人出不意攻之杀获甚众被围四日城多圮坏昭以智补御皆合法然不可复支昭退坐厅事召诸校谓曰城且破妻子不可为贼污幸先戕我家而背城死战径领数卒屠其家人将出战贼以利啖守兵得登城昭勒众于通衢接战自暮达旦尸填街不可行昭跃马从缺城出马蹶坠堑中矢而死　　朱震
按宋史朱震传震字子发荆门军人登政和进士第仕州县以廉称胡安国一见大器之荐于高宗召为司勋员外郎震称疾不至会江南制置使赵鼎入为参知政事上谘以当世人才鼎曰臣所知朱震学术深博廉正守道士之冠冕使位讲读必有益于陛下上乃召之既至上问以易春秋之旨震具以所学对上说擢为祠部员外郎兼川陕荆襄都督府详议官迁秘书少监兼侍经筵转起居郎建国公出就傅以震为赞读仍赐五品服迁中书舍人兼翊善时郭千里除将作监丞震言千里侵夺民田曾经按治愿寝新命从之转给事中兼直学士院迁翰林学士景德七年震谢病丐祠旋知礼部贡举会疾卒　　朱敦儒
按宋史朱敦儒传敦儒字希真河南人父勃绍圣谏官敦儒志行高洁虽为布衣而有朝野之望靖康中召至京师将处以学官敦儒固辞还山高宗即位诏举草泽才德之士淮西部使者言敦儒有文武才召之敦儒又辞避乱客南雄州张浚奏赴军前计议弗起绍兴二年宣谕使明橐言敦儒达治体有经世才廷臣亦多称其靖退诏以为右迪功郎下肇庆府敦遣诣行在敦儒既至命对便殿论议明畅上悦赐进士出身为秘书省正字俄兼兵部郎官迁两浙东路提点刑狱会右谏议大夫汪勃劾敦儒专立异论与李光交通敦儒遂罢十九年上疏请归许之敦儒素工诗及乐府婉丽清畅时秦桧当国喜奖用骚人墨客以文太平桧子&#亦好诗于是先用敦儒子为删定官复除敦儒鸿胪少卿桧死敦儒亦废　　朱弁
按宋史朱弁传弁字少章徽州婺源人少&#悟读书日数千言既冠入太学晁说之见其诗奇之与归新郑妻以兄女靖康之乱家碎于贼弁南归建炎初议遣使问安两宫弁奋身自献诏补修武郎借吉州团练使为通问副使至云中见粘罕邀说甚切粘罕不听使就馆守之以兵绍兴二年金人忽遣宇文虚中来言和议可成当遣一人诣元帅府受书还正使王伦受书归金人迫弁仕刘豫弁不为屈久之复欲易其官弁不从金人知其终不可屈遂不复强十三年和议成弁得归秦桧恶其言敌情奏以初补官易宣教郎直秘阁有司校其考十七年应迁数官桧沮之仅转奉议郎十四年卒　　朱怀英
按万姓统谱怀英字晋老建安人建炎初诏求文武材略出伦之士有司以怀英列荐从幸扬州又上书略曰楚怀王以五千里之地带甲百万不能报父兄之辱臣尝闻此愿为朝廷衔命折敌责之以义而大兵继进臣虽不免郦生之烹亦足仰成陛下孝弟之志虽死犹生也时方议和不果用　　朱庭杰
按宋史韩浩传浩守潍州建炎二年金人攻城浩死通判朱庭杰身被数箭亦死　　朱绩
按宋史阎进传建炎初遣使通问金人拘留使者散处之朱绩分在粘罕所绩见粘罕数日遽求妻室粘罕喜令择所掳内人妻之取最丑者人莫谕其意不半月亡去追之还粘罕大怒绩含笑死挺下盖绩求妻者所以固粘罕也　　朱虙
按溧水县志虙登政和八年进士建炎二年官左从事郎潭州浏阳令四年军贼杜彦等陷浏阳虙力战三日死之湖南安抚司闻诸朝赠通直郎　　朱跸
按宋史朱跸传跸湖州安吉人知钱塘县建炎三年金人陷杭州初犯余杭守臣康允之退保赭山跸白允之率弓手土军前路拒敌使杭民为逃死计行二十里遇金兵跸两中流矢左右掖至天竺山犹能率乡兵御敌后数日遇害时兀朮自安吉进兵过独松关曰南朝若以羸兵数百守此吾岂能遽度哉　　朱良按宋史朱跸传朱良者字良伯吴郡人世儒科建炎中为海盐县尉金兵入境良谓僚友曰今日乃忠臣义士死国之时也披甲执戈集所部百余人奋而前击金兵数人死众为披靡然力不敌竟死事闻官其子思后守汉阳　　朱友恭
按宋史郭浒传朱友恭西安人以忠翊郎为泾原第一副将步兵扞金人干华亭数有功会金兵大集友恭赴敌力战为所得渭帅既降诱以甘言许优进官秩不肯从更诋辱之帅不胜忿断其胫以徇经日乃斩之后赠敦武郎　　朱孟常
按万姓统谱孟常建炎中南平知县不尚苛严奏蠲累岁逋负渔课及购获强暴置于法民咸德之　　朱澡按万姓统谱澡处州人绍兴三年进士知浦城县事下车延耆宿周询幽隐约民垦荒田满三岁乃征至期户税倍增兴学校修孔子庙公暇则召属吏训以诗书法律岁旱祈祷辄雨考满升江陵知府　　朱翌
按万姓统谱翌字新仲安庆人绍兴中为中书舍人秦桧恶其不附己讽言者谓其党赵鼎谪居韶州十九年名山胜景游览殆遍所著有湘江集　　朱安国
按万姓统谱安国字康侯登绍兴第调泰宁尉宰青阳有声倅温州擢监察御史迁经略安抚使擒剧盗陈青及其徒以归自是威震一方进直徽猷阁知宁国府趣入觐卒于国门外赠朝议大夫平生喜谈兵尝为黄帝阴符经小传号阴符元机子扶排皆以恩补将仕郎　　朱松
按宋史朱熹传熹父松字乔年中进士第除秘书省正字赵鼎都督川陕荆襄军马招松为属辞鼎再相除校书郎迁著作郎以御史中丞荐除度支员外郎史馆校勘历司勋吏部郎秦桧决策议和松上章极言其不可桧怒风御史论松怀异自贤出知饶州未上卒　　朱熹
