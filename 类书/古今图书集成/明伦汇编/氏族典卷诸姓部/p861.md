<!-- { "loadSidebar": true } -->
按后汉书鲍永传永字君长上党屯留人父宣哀帝时任司隶校尉为王莽所杀永少有志操事后母至孝初为郡功曹莽以宣不附己欲灭其子孙都尉路平承望风旨规欲害永太守苟谏拥护召以为吏常置府中及谏卒路平遂收永弟升太守赵兴到&#县出升复署永功曹永举秀才不应更始二年征再迁尚书仆射行大将军事持节将兵安集河东并州朔部更始封为中阳侯光武即位征永诣行在所即拜谏议大夫时董宪裨将屯兵于鲁侵害百姓乃拜永为鲁郡太守永到击讨大破之封关内侯迁扬州牧遭母忧去官建武十一年征为司隶校尉后大司徒韩歆坐事永固请之不得以此忤帝意出为东海相拜兖州牧视事三年卒　　鲍恢
按后汉书鲍永传永为司隶校尉朝廷肃然莫不戒慎乃辟扶风鲍恢为都官从事恢亦抗直不避强御帝常曰贵戚且宜敛手以避二鲍其见惮如此　　鲍骏按万姓统谱骏九江人与桓荣齐名
　　鲍昱
按后汉书鲍永传永子昱字文泉建武初太行山中有剧贼太守戴涉闻昱有智略乃就谒请署守高都长昱应之遂讨击群贼诛其渠帅道路开通由是知名后为泚阳长政化仁爱境内清净中元元年拜司隶校尉昱在职奉法守正有父风永平五年坐救火迟免后拜汝南太守十七年代王敏为司徒建初四年代牟融为太尉六年薨　　鲍德
按后汉书鲍永传永子昱昱子德修志节有名称累官为南阳太守在职九年征拜大司农卒于官　　鲍昂按后汉书鲍永传永子昱昱子德德子昂字叔雅有孝义节行举孝廉辟公府连征不至卒于家　　鲍丹
按魏略信父丹官至少府侍中
　　鲍鸿
按万姓统谱鸿以下军校尉讨黄巾
　　魏
　　鲍信
弟
韬

按魏略信少有大节宽厚爱人沈毅有谋大将军何进辟拜骑都尉遣归募兵得千余人还到成&#而进已遇害太祖起兵于己吾信与弟韬以兵应太祖太祖表信行破卤将军韬裨将军汴水之败韬阵亡太祖为东郡太守表信为济北相会黄巾大众入州界太祖欲设奇兵击之于寿张先与信出行战地后步军未至而卒与贼遇遂接战信殊死战以救太祖太祖得溃围出信遂没　　鲍卲
按魏志鲍勋传勋父信协规太祖身以遇害建安十七年太祖追录信功表封勋兄卲新都亭侯注
卲有
父风拜骑都尉使持节卲薨子融嗣
　　鲍勋
按魏志鲍勋传勋字叔业泰山平阳人也汉司隶校尉鲍宣九世孙宣后嗣有从上党徙泰山者遂家焉建安十七年太祖辟勋丞相掾二十二年立太子以勋为中庶子徙黄门侍郎出为魏郡西部都尉太子郭夫人弟为曲周县吏断盗官布法应弃市太子数为之请罪勋不敢擅纵具列上太子不悦会郡界休兵有失期者密&#中尉奏免勋官久之拜侍御史延康元年太祖崩太子即王位勋以驸马都尉兼侍中文帝出游猎勋上疏抗言之帝怒出勋为右中郎将黄初四年尚书令陈群仆射司马宣王并举勋为宫正帝不得已而用之百官严惮罔不肃然六年帝欲征吴勋谏帝益忿之左迁治书执法帝从寿春还屯陈留郡界太守孙邕见出过勋时营垒未成邕邪行不从正道军营令史刘曜欲推之勋解止不举大军还洛阳曜有罪勋奏绌遣而曜密表勋私解邕事帝大怒遂诛勋　　晋
　　鲍靓
按晋书鲍靓传靓字太元东海人也学兼内外明天文河洛书稍迁南阳中部都尉为南海太守尝行部入海遇风饥甚取白石煮食之以自济百余岁卒　　鲍正按万姓统谱正以才艺知名为湘东王书佐好交游　　鲍陋按尚友录陋镇白帝为谯道福围急城中乏水凿石百道得泉道福谓陋渴欲降之陋觅生鱼遗道福乃解围去　　宋
　　鲍照
按宋书临川烈武王道规传鲍照字明远文辞赡逸元嘉中河济俱清当时以为美瑞照为河清颂其序甚工世祖以照为中书舍人临海王子顼为荆州照为前军参军子顼败为乱兵所杀　　梁
　　鲍泉
按梁书鲍泉传泉字润岳东海人也父机湘东王谘议参军泉博涉史传兼有文笔少事元帝累迁至信州刺史太清三年命泉与王僧辩等率舟师东逼邵陵王于郢州郢州平元帝以长子方诸为刺史泉为长史行府州事侯景密遣将率精骑袭之方诸与泉方双陆城陷执方诸及泉送之景所后景攻王僧辩于巴陵不克败还乃杀泉于江夏　　鲍行卿
按万姓统谱行卿东海人博学有才仕梁为步兵校尉上玉璧铭武帝褒赏有文集二十卷撰皇室仪十三卷乘舆龙飞记二卷弟子检为湘东王镇西府中记室使蜀不屈于武陵王见害　　鲍&#
按万姓统谱柳恽为吴兴太守上嘉禾表乌程令鲍&#状解嘉禾一穗六茎　　北齐
　　鲍季详
按北齐书鲍季详传季详渤海人也明礼兼通左氏春秋少时恒为李宝鼎都讲后亦自有徒众诸儒称之天统中卒于太学博士　　鲍长暄
按北齐书鲍季详传季详从弟长暄兼通礼传武平末为任城王湝丞相掾恒在京教授贵游子弟齐亡后归乡里讲经卒于家　　隋
　　鲍宏
按隋书鲍宏传宏字润身东海郯人也父机事梁官至治书侍御史宏七岁而孤为兄泉之所爱育年十二能属文湘东王绎引为中记室江陵既平归于周明帝甚礼之引为麟趾殿学士累迁遂伯下大夫高祖作相奉使山南会王谦举兵于蜀路次潼州为谦将达奚惎所执逼送成都竟不屈节谦败之后驰传入京高祖嘉之及受禅除利州刺史转邛州刺史后授均州刺史以目疾免卒于家　　唐
　　鲍防
按唐书鲍防传防字子慎襄州襄阳人少孤窭强志于学善辞章及进士第历署节度府僚属薛兼训帅太原被病代宗授防行军司马俄知留后入为御史大夫历福建江西观察使召拜左散骑常侍从德宗奉天进礼部侍郎封东海郡公初防与知杂御史窦参遇导骑不引避参&#其仆及为相防尹京兆迫使致仕不得志卒谥曰宣　　后梁
　　鲍君福
按浙江通志君福余姚人性淳厚有胆气能马上舞双剑五代梁时从钱镠征伐有功奏授衢州刺史累迁浙西行军司马保顺军节度使检校太尉兼侍中卒谥忠壮　　宋
　　鲍当
按万姓统谱当景德中为河南法掾时薛尚书映知郡因事怒之乃献孤雁诗云天寒稻粱少万里孤雁进不惜充君庖为带边城信薛大称赏时目之为鲍孤鴈　　鲍轲
按万姓统谱轲嘉佑二年任湖州刺史
　　鲍由
按宋史鲍由传由字钦止处州龙泉人举进士尝从王安石学又亲炙苏轼徽宗召对除工部员外郎居无何以不合去责监泗州转般仓复召为郎以言者罢提点元封观起知明州又知海州复奉祠卒　　鲍若雨按万姓统谱若雨字商霖永嘉人从伊川程先生学有问答六章构桥亭于所居宅前之雁池扁曰敬亭张思叔为之记云鲍君商霖自永嘉来学于伊川先生勤苦自励早夜孜孜不舍于是吾先生之门以君为畏友其见称于伊洛诸儒若此后居乡值宣和方寇之乱率乡人捍御有司奏功第一不受赏擢会三舍法行尝两贡该免郡上之至汴京未拜命卒　　鲍昱按万姓统谱昱字季明浮梁人家贫苦节未尝以色下人登政和进士历融州通判时军务丛脞昱戢奸贪谨出入用日以饶历江南安抚制置使　　鲍琢
按万姓统谱琢旌德人为人刚直尚节宣和中方腊寇旌德琢纠义兵击破之以功补承信郎又明年贼兵寇泾涿复率兵力战中流矢卒里人立庙祀之　　鲍若虚按万姓统谱若虚字仲实泾县人笃志好学挟策京师补国子生值兵兴以军功补官靖康元年奉使金与争论疆圉不屈被囚归化州既而释还以武翼郎致仕　　鲍祗
按万姓统谱祗绍兴间知建州明决如神吏民畏服既去民图其像祠之　　鲍彪
按万姓统谱彪绍兴中为尚书司封员外郎引年告老彪笃学守道安于静退清介端懿致仕褒美赐绯鱼袋　　鲍刚
按万姓统谱刚字弱翁括苍人少负大节善属文尤长于诗始举进士不第即毅然曰此非吾所学也遂徜徉于东南山水间俗事略不关意　　鲍潚
按万姓统谱潚字清卿永嘉人登干道第教授处州兴化军湖北运干知新昌县倅濠州知潮州乞祠知融州复奉祠而终积阶朝散大夫潚智识绝异行事超卓主新昌中贵人卫士求索纷杂他邑失魂魄奔命潚取少胥所执筹签削之濒运河立曰大行在道率土悲陨小县排设既一一应法而诛责不已吾抢两目蹈此水为百姓请命众大惊谢过民免横敛叶水心铭其墓　　鲍云龙
按万姓统谱云龙字景翔歙人幼嗜书至忘寝食长博通经史易学尢精从师闵后甫试郡庠逾年当升职云龙乞以让其师郡博士嘉之遂两升焉乡试中亚选偕同里郑芭待试国庠将入棘闱郑疾卒云龙不就试倾资护芭丧以归闻者义之居乡教授生徒潜心理学有天原发微若干卷　　鲍琚
按万姓统谱琚字德彰登进士摄安仁令福建勤于兵谋作乱琚谕以义乃息召除军器监使钩考东南财赋琚收分阃兵入置宿卫迁右司员外郎进直敷文阁知镇江改庐州兼淮西安抚使　　鲍廉
按万姓统谱廉淳佑十二年四月授宣教郎宝佑元年转通直郎二年辟差充沿江制置使司干办公事修饰琴川志　　鲍宗岩
按宋史郑绮传鲍宗岩字傅叔徽州歙人子寿孙字子寿宋末盗起里中宗岩避地山谷间为贼所得缚树上将杀之寿孙拜前愿代父死宗岩曰吾老矣仅一子奉先祀岂可杀之吾愿自死盗两释之　　元
　　鲍同仁
按万姓统谱同仁字国良歙人泰定元年试蒙古翰林院授全州学正屡转巢县南康县簿至元九年升承事郎邵武泰宁尹以承事郎会昌州同知致仕凡所至皆有治迹性慧巧通针砭之术凡四末受邪廱疽瞶眩治无不中终于家得年八十有通元指要等赋注及经验针法藏于家子深　　鲍寿孙
按万姓统谱寿孙歙人至元丙子盗起与父皆被获父子争相代死贼哀之忽大风起丛林间贼疑兵至骇散父子俱免称为慈孝鲍家　　鲍元康
按万姓统谱元康字仲安歙人少嗜学自经籍子史及百家之言无不研究及从郑玉游得闻正学尢尽心于易好收恤遗孤赈济穷乏至正间郡中被蕲黄贼乱元康倡义兵从官军克复以劳卒　　鲍深
按万姓统谱深字伯原婺源人至正间红巾贼乱深倡义捍御未几官军至逻卒执深等至军门欲杀之深从容言曰山林遗民亦举义图全耳将军奉命行师奈何用不以律掠民而概杀之主将为动容咨以安徽之策至正末为师山书院山长卒乡人祀之　　明　　鲍恂
按万姓统谱恂字仲宁崇德人尝受易于临川吴澄着大易传义等书洪武初以明经召至京除文华殿大学士辅导东宫恂固辞归乡里学者称为西溪先生　　鲍麟
按万姓统谱麟乌程人洪武初召任尚宝丞
　　鲍原弘
按万姓统谱原弘字仁济以字行博通群书为文精密雄捷一主于理洪武间以荐授乐清训导永乐初升伊府纪善进治国要道十二章遇事辄面争不少隐王不悦遂欲坐以他事逐之原弘往訴于朝以疾卒先是陈铿翁以女孙妻原弘已而陈被诬籍其家无后原弘为文招其魂祠于家之别馆俾妻陈氏主之终其身论者与之　　鲍颎
按万姓统谱颎字尚絅歙人元山长深之子从学乡先正张子经胡孟成郑彦昭诸先辈洪武初荐入尚宾馆编修元史授博士厅典签改除编修官升翰林修撰承直郎同知制诰兼国史院编修官出为耀州同知洪武四年秋西安府经历常达坐事诬指逮卒于狱　　鲍忠
