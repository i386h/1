<!-- { "loadSidebar": true } -->
按万姓统谱荣字伯诚婺源桃溪人隐居博学通诸经尤长于史尝着通鉴总论又尝集苏句一百篇危承旨太仆为之赞学者称节斋先生其殁也桃溪人祀之于社　　潘惟粹
按郓城县志惟粹字元用其先婺州人祖为郓城主簿因家焉有学行仕至翰林学士　　潘昂霄
按济南府志昂霄济南人号苍崖雄文博学为时推重官至翰林侍读学士所著有苍崖类&#金石例　　潘怀按江西通志怀字景进鄱阳人元季兵乱怀与弟侍父希古北走遇寇郭璞山下缚希古索金露刃胁之怀争前请代父寇试之即引颈弟亦争代寇怜其孝并释之子震善诗　　明
　　潘庭坚
按明外史潘庭坚传庭坚字叔闻当涂人元末为富阳县教谕浙东兵起行省留置幕中谢去太祖驻太平陶安入谒太祖询人才以庭坚对设太平翼元帅府遂以庭坚为教授太祖渡江从参机密庭坚以慎密谦约为太祖所称下集庆擢中书省博士取婺州改为金华府以庭坚同知府事时上游诸郡次第平定择庭坚守浙东及太祖为吴王设翰林院以庭坚为侍读学士告归洪武四年复召主会试卒　　潘黼
按明外史潘庭坚传庭坚子黼字章甫幼师陶安授太平府学教授改金坛簿未几擢起居注徙中书省左司郎中吴元年除江西湖东道按察使会修律令留为议律官书成卒黼谨饬类父而文采清雅过之　　潘和道按浙江通志和道号竹坡隐者知兵事刘诚意尝荐之以疾辞遁居华顶山有竹坡稿　　潘毅
按万姓统谱毅临濠人国初从征十有五年破荆楚将诸山寇转战吴越从徐达北伐皆与有功拜虎贲卫指挥使再从西征道卒追封荥阳伯谥曰武　　潘原明按万姓统谱原明泰州人初与张士诚俱起盐徒为浙江行省平章守杭州李文忠师至钱塘原明全城归降民不受锋镝士诚由是势孤　　潘长寿
按万姓统谱长寿字焕文长兴人恬静好学洪武中由人才任右佥都御史　　潘至善
按浦城县志至善南隅人洪武中以荐辟户部郎中知抚州府剔&#爱民礼贤兴学士民感之　　潘忠
按万姓统谱忠历官至都督将兵屯雄县建文元年八月靖难兵至雄破其东门忠至月漾桥遇伏被执不屈死　　潘荣
按竹山县志荣竹山人永乐初为刑部主事谳决无私尝曰一点墨一人命可不慎乎人服其言　　潘赐
按浦城县志赐字文锡号容庵永乐二年进士授行人出使日本深得其体太宗命入史馆擢鸿胪少卿再使日本克称厥职升江西右参政雠家摘其诗句诬为妖言坐落职洪熙元年起为南京刑部主事宣德癸丑除鸿胪左少卿仍使日本全节而归卒于官所著有竹梅篇皇华胜览容庵文集　　潘中
按浙江通志中字大本钱塘人永乐甲申进士授楚府伴读持身以礼貌庄而词确与士大夫言计天下事正论侃侃同列皆敬惮之一官三十年虽以直道龃龉终无变屈　　潘瑛
按万姓统谱瑛仪真人性简厚永乐三年由监生任善化县簿下车即询民瘼周爰若弗及其御吏胥自判断外不妄交一语堂庑上下寂然无哗田里间亦无叫嚣隳突民爱而畏之阅二年升工部主事　　潘时正按万姓统谱时正永乐中为济宁同知存心公恕长于抚字建言开通河道自济宁直抵临清朝廷嘉之至今漕运赖其利　　潘文奎
按万姓统谱文奎字景昭浙江永嘉人宣德初由左春坊司直郎升府同知清慎宽厚有岂弟之德其文章词翰为当时所重修国史七秉文衡升福建布政司参议　　潘谅
按武进县志谅字友贞宣德丙午中式历官礼部郎中以资久会推礼部侍郎继祖母讣至谅承重服阕改南吏部郎中升临江守以平易宽大为政不务赫赫致仕归　　潘禋
按明外史李庆传宣德二年安远侯柳升讨黎利庆参赞其军事奉诏择部曹贤能自随师入交址连破贼栅至镇夷关升意殊轻贼不为备中伏败没潘禋死之禋鄞人以后军都事从禋尝劝升宜持重广侦探引芹站宁桥事为戒升不听升败禋格斗死　　潘荣按明外史潘荣传荣字尊用龙溪人正统十三年进士犒师广东还除吏科给事中景泰初疏论停起复抑奔竞数事帝纳之寻进右给事中天顺中使琉球还迁都给事中成化六年迁南京太常少卿又七年就擢户部右侍郎寻改右副都御史总督南京粮储十七年召为户部左侍郎南京户部尚书黄镐罢以荣代之孝宗嗣位谢政归久之卒赠太子少保　　潘本愚按广东通志愚字克明博罗人景泰二年进士授户科给事中改刑科封驳有声出知福建兴化府政肃而明公而惠兴学厚民以忧去起知漳州卒于官　　潘礼按河南通志礼归德人天顺中进士授户科给事中刚直敢言累迁工部左侍郎奉敕理易州厂累疏乞休　　潘稹
按万姓统谱稹字景微合肥人天顺进士任御史亮节直声为流辈所推历官左布政使　　潘时雍
按万姓统谱时雍钱塘人性简淡力学隐居郡城之东号灌园生诗多奇语字亦遒劲为徐大章赋独树轩诗脍炙人口　　潘廷桂
按江夏县志廷桂号贞庵为郡诸生幼而孝母病亲侍汤药吁天请代成化二年以明经授江西南昌府经历父随任卒于署廷桂奉柩归猝遇飓风于鄱阳舟尽覆廷桂度不免以绳系棺于身誓死相随忽风送至一洲得免归葬提学薛纲旌其闾曰纯孝格天　　潘蕃按明外史潘蕃传蕃字廷芳崇德人初冒锺姓既显始复成化二年举进士授刑部主事历郎中云南镇守中官钱能为巡抚王恕所劾诏蕃按尽得其实出为安庆知府改郧阳累迁山东湖广左右布政使弘治九年以右副都御史巡抚四川兼提督松潘军务宣布威信蛮人畏服迁南京兵部右侍郎就改刑部十四年进右都御史总督两广黎寇符南蛇乱海南聚众数万蕃调狼土兵斩之平贼巢千二百余所论功进左都御史思恩知府岑浚与田州知府岑猛相雠杀攻陷田州猛穷乞援蕃与镇守太监韦经总兵官伏羌伯毛锐集兵讨之浚死传首军门尽平其地蕃奏思恩宜设流官猛构兵失地宜降同知俾还守旧土兵部尚书刘大夏议猛世济凶恶不宜归旧治请降为千户徙之福建帝从之正德改元入为南京刑部尚书逾年致仕初蕃去两广岑猛据田州不肯徙知府谢湖畏猛悍亦逗遛事闻逮湖湖委罪蕃经锐及大夏刘瑾方恶大夏遂并逮四人大夏以不从蕃言为罪而蕃亦坐不能抚猛俱谪戍肃州瑾诛蕃以原官致仕六年卒　　潘府
按明外史潘府传府字孔修上虞人成化末举进士值宪宗崩孝宗践阼甫二十日礼官请释衰易素帝不许府见帝可与有为因上疏请行三年丧诏辅臣会礼官详议并持成制寝不行谒选得长乐知县迁南京兵部主事陈军民利病七事父丧除补刑部以便养乞南改南京兵部迁武选员外郎尚书马交升知其贤超拜广东提学副使以母老乞休不待命辄归已而吏部尚书杨一清及巡按御史吴华屡荐其学行终不起嘉靖改元言官交荐起太仆少卿改太常致仕既归布衣蔬食惟以发明经传为事年七十三卒　　潘选
按名山藏本行记选婺源人第进士为江山知县屡请归养既升户部主事而父卒哀毁不胜服阕升山西按察佥事念母老恳求致仕不允忧热得疾遂弃官归至家值母病忽思食鲫羹急不可得家人请以他鱼代之选曰欺母欺天也解衣入捕池中立得二鲫作羹进母母遂安好母以寿终选哭仆丧次后七日而没选正己率物风裁严肃其为佥事时吏多望风解印绶　　潘宽
按名山藏本行记宽晋江人兄实为诸生宽入学舍省兄兄方与客对奕宽推下枰子怫然去友人大惊曰君有诤弟兄老晚子一日病笃宽刲股疗之股尚未进已有鬼物语兄曰君有贤弟刲股食君我是不敢侮君我则行矣顷之宽以股肉进兄曰汝岂刲股食我耶子事父母则然我兄也何至是既瘥语曰我老乃子老人子宁知我出耶吾且去之弟之事我何尝减子宽曰兄何为出此言视兄子如子复加厚焉　　潘连按名山藏本行记连吴县人农于胥口弘治壬子吴大水方春腐麦及菜谷苗始萌溺湖涨中众惕号不知所以救连率诸农负土筑防桔&#雷运出其败者于水中络竹为大栉疏而立之苗以复长正德庚午吴又水连趣众急从水底掇苗壅之它泊壤将俟潦怒泄而种之俄而水益洚加壬子者二尺连教多泛水艇取坻京之土循岸址覆之日劳百人然不能寻丈风浪又去之连益令众编苇卷土复投址上其址渐隆稍出水外即复以白茅苫其两傍以拒风浪遂以成堤因集少壮布桔&#十百具并力排水大出堤外外水浮于内三尺连日夕乘艇巡视补缺塞漏增土培堤堤益固则全稔嘉靖辛壬癸甲岁并凶乙酉乃和其秋则蝗生若蝇若蚊丛于禾端连俯视之曰蝗也吴田故病溢不省所谓蝗者连为小网网之括之轻绡奔告县请转言之上官县曰我当言审谛之连奔归持苗入县破根视之食者如蛴螬裂节茎视之食者如蠖告县曰向者所见螟尔尔今也破其根食如蛴螬则蟊也裂其节茎食者如蠖则贼也盖四虫具焉县以转白巡按御史御史绘虫形并椟之奏乞减租天子戚然下诏吴县得免什之四　　潘子秀
按荆州府志子秀江陵人幼颖异性强记读书一目辄成诵弘治癸丑进士累官江西提学副使清介着于一时　　潘辰
按明外史陈济传潘辰字用景少孤以文学名弘治六年诏天下举怀才抱德隐于山林者府尹唐恂奏辰清修而给事中王纶夏昂亦交章荐乃以为翰林待诏久之掌典籍事预修会典成进五经博士正德中刘瑾摘会典小疵复贬为典籍俄还故官擢翰林编修居九年擢太常少卿致仕归卒士大夫重其学行称为南屏先生　　潘时
按贵州通志时普定人弘治戊午举人历官广西太平郡守行检端方居恒尝以不愧屋漏四字书于座右　　潘希曾
按明外史潘希曾传希曾字仲鲁金华人祖洪广西佥事父璋陕西副使希曾登弘治十五年进士改庶吉士授兵科给事中正德二年与刘子厉核湖广贵州军储奉使还者例重贿刘瑾有司为具厚赀希曾却之比还无所馈瑾大怒责以察奏未明下诏狱拷讯廷杖斥为民瑾诛起吏科右给事中使安南历工科都给事中擢南京太仆少卿世宗践阼进本寺卿迁太常嘉靖四年以右佥都御史巡抚南赣讨平惠州贼赖贵斩浰头贼曾蛇仔迁工部右侍郎七年秋总河侍郎盛应期以治新河无功召还命希曾兼右副都御史往代筑长堤百四十余里以障黄河之冲期年工成帝嘉之增秩二级召入京历兵部左右侍郎卒官　　潘珍
按明外史唐胄传嘉靖十五年帝以安南久不贡将致讨胄上疏谏明年潘珍继谏皆不纳珍字玉卿婺源人弘治十五年进士正德中历官山东佥事分巡兖州刘七等猝至有备不敢攻引去迁福建副使湖广左布政使嘉靖七年以右副都御史巡抚辽东累迁兵部左侍郎谏讨安南帝责珍挠成命褫职寻以恩诏复官致仕珍廉直有行谊中外十余荐皆报寝卒赠右都御史　　潘旦
