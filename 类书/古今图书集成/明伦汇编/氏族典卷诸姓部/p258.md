<!-- { "loadSidebar": true } -->
按韩诗外传楚有士曰申鸣治园以养父母孝闻于楚楚王以为左司马其年遇白公之乱劫其父以兵使人谓申鸣曰子与我则与子楚国不与我则杀乃父申鸣流涕而应曰始则父之子今则君之臣已不得为孝子矣安得不为忠臣乎援桴鼓之遂杀白公其父亦死焉王归赏之申鸣曰受君之禄避君之难非忠臣也正君之法以杀其父又非孝子也遂自刎而死　　申胥
按国语申胥华登简服吴国之士于甲兵而未尝有所挫也　　申党
按史记仲尼弟子列传申党字周
注
正义曰鲁人
　　申枨
按万姓统谱枨鲁人孔门弟子
　　申须
按万姓统谱须鲁臣星孛大辰谓诸侯有大灾　　申详按礼记檀弓季子皋葬其妻犯人之禾申详以告曰讲庚之　　申不害
按史记申不害传申不害者京人也故郑之贱臣学术以干韩昭侯昭侯用为相内修政教外应诸侯十五年终申子之身国治兵强无侵韩者申子之学本于黄老而主刑名著书二篇号曰申子　　汉
　　申阳
按史记项羽本纪瑕丘申阳者张耳嬖臣也先下河南迎楚河上故立申阳为河南王都雒阳　　申公
按汉书儒林传申公鲁人也少与楚元王交俱事齐人浮丘伯受诗汉兴高祖过鲁申公以弟子从师入见于鲁南宫吕太后时浮丘伯在长安楚元王遣子郢与申公俱卒学元王薨郢嗣立为楚王令申公傅太子戊戊不好学病申公及戊立为王胥靡申公申公愧之归鲁退居家教终身不出门复谢宾客独王命召之乃往弟子自远方至受业者千余人申公独以诗经为训故以教亡传疑者则阙弗传兰陵王臧代赵绾言于上使使束帛加璧安车以蒲裹轮驾驷迎申公弟子二人乘轺传从至见上上问治乱之事申公时巳八十余老对曰为治者不在多言顾力行何如耳是时上方好文辞见申公对默然然已招致即以为大中大夫病免归数年卒　　申挽
按汉书儒林传公羊博士申挽
　　申咸
按汉书师丹传丹使吏书奏吏私写其草事下廷尉博士申咸炔钦上书言漏泄之过不在丹以此贬黜恐不厌众心　　申威
按万姓统谱威延陵人鸿胪卿
　　申朔
按万姓统谱朔字元游苍梧人性廉慎常着布襦布&#不事绮纨乡里叹慕之举孝廉为九真都尉后击猺贼有功民颂其德　　晋
　　申锺
按宋书申恬传恬祖锺为石虎司徒
　　申香
按前秦录香奄人坚以为拂盖郎身长一丈八尺多力善射每食饭一石肉三十斤　　宋
　　申永
按宋书申恬传高祖平广固恬父宣宣从父兄永归国以干用见知历青兖二州刺史高祖践阼拜太中大夫　　申宣
按宋书申恬传高祖平广固恬父宣归国以干用见知太祖元嘉初历兖青二州刺史　　申谟
按宋书申恬传恬兄谟守滑台为魏所没后得叛还元嘉中为竟陵太守　　申恬
按宋书申恬传恬字公休魏郡魏人也初为骠骑道怜长兼参军高祖践祚拜东宫殿中将军员外散骑侍郎出为绥远将军下邳太守又为北谯梁二郡太守元嘉十二年迁督鲁东平济北三郡军事威惠兼着吏民便之召拜太子屯骑校尉母忧去职二十一年为冀州刺史明年加济南太守北敌入寇恬摧击之为寇所破被征还都二十七年起为通直常侍是岁魏主南寇遣恬援东阳魏退以恬为宁朔将军山阳太守迁青州刺史寻加督徐州之东莞东安二郡诸军事明年又督冀州齐地恬性清约频处州郡妻子不免饥寒世以此称之进号辅国将军孝建二年迁豫州刺史明年卒　　申坦
按宋书申恬传永子坦自巴西梓潼迁梁南秦二州刺史元嘉二十六年为世祖镇军谘议参军孝建初为太子右卫率宁朔将军徐州刺史为骁骑将军病卒　　申季历
按宋书王歆之传元嘉九年豫州刺史长沙王义欣上言所统威远将军北谯梁二郡太守关中侯申季历奉职邦畿绩能是显宜升阶秩以崇奖劝进号宁朔将军　　申寔
子
谟

按宋书申恬传恬子实南谯郡太守子谟早卒　　申令孙按宋书申恬传永子坦坦子令孙为永嘉王子仁左军司马广陵太守太宗以为宁朔将军徐州刺史讨薛安都见杀　　申阐
按宋书申恬传令孙弟阐济阳太守
　　申元嗣
按宋书申恬传恬子实实子谟谟子元嗣海陵广陵太守　　申谦
按宋书申恬传元嗣弟谦泰始初以军功历军校官至辅国将军临川内史　　申爽
按周书申徽传徽曾祖爽仕宋位雍州刺史
　　申隆道
按周书申徽传徽祖隆道宋北兖州刺史
　　北周
　　申徽
按周书申徽传徽字世仪魏郡人也父明仁郡功曹早卒徽少与母居尽心孝养及长好经史性审慎不妄交游遭母忧丧毕乃归于魏元颢入洛以元邃为东徐州刺史邃引徽为主簿颢败邃被槛车送洛阳故吏宾客并委去唯徽送之及邃得免乃广集宾友叹徽有古人风寻除太尉府行参军孝武初徽以洛阳兵难未已遂间行入关见文帝文帝与语奇之荐之于贺拔岳岳引为宾客文帝临夏州以徽为记室参军兼府主簿文帝察徽沉密有度量每事信委之乃为大行台郎中以迎孝武功封博平县子本州大中正大统初进爵为侯四年拜中书舍人修起居注十年迁给事黄门侍郎先是东阳王元荣为瓜州刺史其女&#刘彦随焉及荣死瓜州首望表荣子康为刺史彦遂杀康而取其位属四方多难朝廷不遑问罪因授彦刺史频征不奉诏将图叛逆文帝乃以徽为河西大使密令图彦徽轻以五十骑行既至遣人劝彦归朝彦不从徽又使赞成其住计彦便从之遂来至馆徽先与瓜州豪右密谋执彦遂叱而缚之使还迁都官尚书十二年瓜州刺史成庆为城人张保所杀都督令狐延等起义逐保启请刺史以徽信洽西土拜假节瓜州刺史徽俭约率下边人乐而安之十六年征兼尚书右仆射加侍中骠骑大将军开府仪同三司废帝二年进爵为公正右仆射赐姓宇文氏徽性勤敏案牍无稽滞吏不得为奸出为襄州刺史代还为大御正历小司空少保出为荆州刺史入为小司徒小宗伯天和六年上疏乞骸骨诏许之薨赠泗州刺史谥曰章子康嗣　　申康
按周书申徽传徽子康位泸州刺史司织下大夫上开府　　申敦
按周书申徽传徽子敦汝南郡守
　　申静
按周书申徽传徽子静齐安郡守
　　申处
按周书申徽传徽子处上开府同昌县侯卒
　　唐
　　申秦芝
按尚友录秦芝洛阳人其母吞芝而孕与元宗同日生后隐邵阳山修炼元宗感梦以像求得之白昼冲举　　申稷
按万姓统谱稷大历中为建昌令政平讼理流民复业　　申丛
按唐书秦宗权传宗权叛僖宗假朱全忠都统节以讨之宗权为爱将申丛所囚全忠署丛节度使后丛中悔夷其族　　后唐
　　申渐高
按十国春秋吴申渐高不知何地人事睿帝为乐工常吹三孔笛卖药于广陵市干贞时按籍遍括而关司敛率尢繁商人苦之会都城亢旱中书令徐知诰谓左右曰近郊颇得雨都城不雨何也得非刑狱有冤乎渐高作谐语进曰雨畏抽税不敢入京耳知诰大笑明日下教弛额外税信宿大雨沾洽太和中知诰与弟知询不相能一日手金&#引鸩赐知询曰愿弟寿千岁知询心疑之取他器均酒之半跽进曰与兄分享五百岁知诰色变左右莫知所从渐高舞袖升堂掠二酒并饮之怀金&#趣出知诰密遣人以良药解之已脑溃卒　　后晋
　　申迅
按十国春秋后蜀申天师者唐元宗之裔也修道青城山有奇验广政末后主颇&#情园囿奇花异卉盛极一时天师辄进红栀子种两粒其花斑红六出香气袭人后主甚爱重之令图写于团扇绣于衣服或以绢素鹅毛做作首饰号曰红栀子花诏赐天师束帛天师随手散尽竟不知其所之天师着有怡神论若干卷一云名迅　　宋
　　申积中
按宋史申积中传积中成都人襁褓中杨绘从其父起求之为子及长知非杨氏而绝口不言年十九登进士第事所养父母尽孝终身有二弟一妹为毕昏娶始归本族复为申氏蜀人以纯孝归之政和六年以奉议郎通判德顺军翰林学士许光凝尝守成都得其事荐诸朝召赴京师擢提举永兴军学事道卒光凝复与宣和殿学士薛嗣昌中书舍人宇文黄中表其操行诏予一子官初光凝所同荐者三人其一河阳故大理丞陈芳一门十四世同居三百年一邓州王襄经术登科年未六十请老事孀嫂如母养孤甥如子教诲后进赒恤乡里贫民以学行称乞加奖异诏表芳门闾赐襄号处士　　申世宁
按宋史申世宁传世宁信州铅山人绍兴六年潘达兵袭铅山父俞年七十未及出户遇贼贼意其有藏金欲杀之世宁年未冠引颈愿代父死贼感其孝两全之　　明
　　申克敬
按万姓统谱克敬昭化人洪武中由太学生入仕才能着称练达老成累官河南右布政使　　申佑
按贵州通志佑字天锡思南人常从父之田父被虎&#佑扶杖尾之父得免正统辛酉举于乡入国学肄业时祭酒李时勉以言事忤旨下狱佑首倡六馆诸生伏阙愿以身代上为霁威登乙丑进士拜四川道御史立朝忠谠多所补益英庙北征以身代帝殉难　　申纲按山西通志纲阳曲人景泰癸酉举人工诗文选监察御史有直声出按河间等处奸贪望风屏迹历知松江九江府两郡士民尸祝之家无厚产有故属刘宇尝馈以金峻却之后宇为冢宰寓书台使者月馈钱米犹不受　　申纶
按万姓统谱纶永年人弘治进士累官按察司副使性忠亮有雅度莅官以廉白称子玠嘉靖进士官至副使　　申盘
按万姓统谱盘字靖之诸城人弘治进士河南佥事　　申儒按山西通志儒垣曲人例贡弘治间宝庆府经历值逋寇朱天章等乱偕子鹏率舟赶逐之洞庭遇伏四出父子被执不屈遇害　　申理
按陕西通志理镇原人弘治戊午举人正德辛未进士官至给事中论事时称得体　　申锡
按万姓统谱锡眉州人尝作先天太极诸书自一岁一月一日一身皆有图说至于九畴会极中央立极中星合极复分画而附益之又作三易图说十卷以探羲文孔子之秘而六十四卦卦为二图以释其义读书至老不倦　　申
按万姓统谱字仪卿魏县人嘉靖进士历官吏部郎中性恬淡不乐仕进屡起屡辞为时所称　　申佐
按畿辅通志佐字懋良永年人嘉靖丙辰进士授岳州推官值狼兵劫扰捕治首恶境内清宁擢御史独立敢言转山东佥事解散莲妖迁陕西参议平巨寇以边功升阳和参政俺答乞通贡市其子台吉谋劫盟拥兵欲挟加岁帑佐单骑出塞调画定盟卒使称臣献贡督抚上其功为第一擢佥都御史巡抚大同寻以忤张居正罢归　　申时行
