<!-- { "loadSidebar": true } -->
按唐书宇文融传融子审融之贬也审徒步号泣省父后擢进士第累迁大理评事以夏楚大小无制始创杖架以高庳度杖长短又铸铜为规齐其巨细杨国忠颛政杀岭南流人畏议者嫉其酷乃以审为岭南监决处置等使活者甚众后终和永二州刺史　　宇宇宽按唐书安禄山传德州刺史王暕贝州刺史宇文宽皆背贼自归　　宇文炫
按唐书卢杞传杞贬为新州司马贞元元年诏拜饶州刺史于是谏臣赵需宇文炫等极言杞罪复用必且阶大祸乃诏为澧州别驾　　宇文籍
按唐书艺文志顺宗实录五卷
注
韩愈沈传师宇文
籍撰
　　宇文鼎
按唐书刑法志太和六年兴平县民上官兴以醉杀人而逃闻械其父乃自归京兆尹杜悰御史宇文鼎请减死杖流灵州　　后周
　　宇文徽
按万姓统谱徽后周洛阳人父珍为宣州刺史徽为礼部上士尝奉使至邓国及黑水龙洞诸羌前后降服三十余部　　宋
　　宇文愚
按万姓统谱愚太平兴国进士井研人
　　宇文册
按万姓统谱册嘉佑进士井研人
　　宇文之邵
按宋史宇文之邵传之邵字公南汉州绵竹人举进士为文州曲水令转运以轻缣高其价使鬻于民之邵言不可运使怒会神宗即位求言乃上疏不报喟然曰吾不可仕矣遂致仕以太子中允归时年未四十自强于学不易其志退居十五年而终　　宇文奉直
按万姓统谱奉直熙宁中守怀安军有功德于民及去民怀其德不已绘祀于紫云山　　宇文褒
按万姓统谱褒元佑进士井研人
　　宇文昌龄
按宋史字文昌龄传昌龄字伯修成都双流人进士甲科调荣州推官熊本经制梓夔辟干当公事凡攻讨皆出其画拜监察御史改吏部员外郎迁太常少卿诏议郊祀合祭论者不一昌龄曰祭地于圜丘以气则非所合以类则非所应而求高厚之来享不亦难乎后竟用其议徽宗立徙户部侍郎知开封府复知青杭越三州卒年六十五　　宇文常
按宋史宇文昌龄传昌龄子常字权可政和末知黎州寻提举成都路茶马吏缘为奸常尽革其弊知夔州累中大夫卒　　宇文粹中
按宋史徽宗本纪宣和六年九月丁亥以翰林学士承旨宇文粹中为尚书右丞　　宇文虚中
按宋史宇文虚中传虚中字叔通成都华阳人登大观三年进士第历官州县入为中书舍人宣和间将兴燕云之役虚中以庙谟失策主帅非人将有纳侮自焚之祸上书言用兵之策王黼大怒降集英殿修撰斡离卜粘罕分道入侵时欲召熙河帅姚古与秦凤帅种师道卫京城遂以虚中为军前宣谕使虚中檄趣姚古师道赴汴京应援金人逼城下虚中缒而入又三往金人言者劾以议和之罪罢知青州建炎元年窜韶州二年诏求使绝域者虚中应诏为资政殿大学士为祈请使虚中有才艺金人加以官爵即受之与韩昉辈俱掌词命累官太常卿封河内郡开国公金人号为国师然因是而知东北之士皆愤恨陷北遂密以信义结约金人不觉也王伦归言虚中奉使日久守节不屈遂诏福州存恤其家仍命其子师瑗添差本路转运判官桧虑虚中沮和议悉遣其家往金国以牵制之虚中恃才轻肆好讥讪女真贵人由是媒&#成其罪遂告虚中谋反与老幼百口同日受焚死淳熙间赠开府仪同三司谥肃愍赐庙仁勇且为置后是为绍节官至签书枢密院事　　宇文黄中
按宋史张根传根弟朴擢侍御史郑居中去位朴言朋党分攻非朝廷福若不揃其尤久则难图于是宇文黄中贾安宅等六人皆罢　　宇文时中
按万姓统谱时中左中奉大夫直秘阁
　　宇文光
按山西通志光黎城人博极群书尤精于春秋左传曰不读此无以断大事岂独取其富而艳哉审时嘉遁绝意功名靖康中金兵南下犹读书山谷中见执不屈而死　　宇文子震
按万姓统谱子震高宗朝为徽州牧
　　宇文绍节
按宋史宇文绍节传绍节字挺臣成都广都人祖虚中签书枢密院事父师援显谟阁待制父子皆以使北死无子孝宗愍之命其族子绍节为之后补官仕州县九年第进士累迁宝谟阁待制知庐州时冑方议用兵绍节至郡议修筑古城刱造寨栅专为固圉计召还为兵部侍郎兼中书舍人知镇江府吴曦据蜀趣绍节赴阙任以西讨之事绍节曰安丙素怀忠义若授以密旨必能讨贼成功用其言丙卒诛曦权兵部尚书知江陵府寻除签书枢密院事嘉定六年正月甲午卒赠七官为少师谥曰忠惠　　宇文公绍
按宋史高定子传定子授郪县主簿吴曦叛乞解官养母曦诛摄府事宇文公绍以忠孝两全荐之调中江县丞　　宇文千之
按万姓统谱千之干道进士阆中人
　　宇文十朋
按万姓统谱十朋奉议郎
　　宇文价
按宋史孝宗本纪淳熙五年十月庚子遣宇文价等使金贺正旦　　宇文百之
按万姓统谱百之新井人性孝友数世不异居庭前六燕同巢紫荆异本合干人以为孝友之应　　宇文峒
按万姓统谱峒成都人嘉定间为邑酒正摄县事修辑学宫祀周程张朱四子魏了翁为之记焉　　宇文景讷
按宋史理宗本纪淳佑七年八月辛丑前彭州守臣宇文景讷死事诏赠官进三秩　　元
　　宇文公谅
按元史宇文公谅传公谅字子贞其先成都人父挺祖徙吴兴今为吴兴人公谅通经史百氏言弱冠有操行至顺四年登进士第授徽州路同知婺源州事丁内艰改同知余姚州事以为别驾两摄会稽县申明冤滞所活者众省檄察实松江海涂田公谅以潮汐不常后必贻患请一概免科省臣从之迁高邮府推官未几除国子助教日与诸生辨析诸经调应奉翰林文字同知制诰兼国史院编修官以病得告后召为国子监丞除江浙儒学提举改佥岭南廉访司事以疾请老公谅平居虽暗室必正衣冠端坐尝挟手记一册识其编首曰昼有所为暮则书之其不可书即不敢为天地鬼神实闻斯言其检饬之言如此所著述有折桂集观光集辟水集以斋诗&#越中行&#凡若干卷门人私谥曰纯节先生　　明
　　宇文夏中
按万姓统谱夏中明人
　　宇文铸
按万姓统谱铸陕西人宣德中任归安教谕
　　宇文溥
按万姓统谱溥归安人宣德中任通判
　　宇文靖
按万姓统谱靖干州人成化举人任推官

　主父姓部列传
　　汉
　　主父偃
按史记主父偃传偃齐临淄人也学长短纵横之术晚乃学易春秋百家言游齐诸生闲莫能厚遇也齐诸儒生相与排摈不容于齐家贫假贷无所得乃北游燕赵中山皆莫能厚遇为客甚困孝武元光元年中以为诸侯莫足游者乃西入关见卫将军卫将军数言上上不召资用乏留久诸公宾客多厌之乃上书阙下朝奏暮召入见所言九事于是上乃拜主父偃为郎中数见上疏言事诏拜偃为谒者一岁中四迁偃偃说上曰诸侯或连城数十地方千里缓则骄奢易为淫乱急则阻其疆而合从以逆京师愿陛下令诸侯得推恩分子弟以地侯之彼人人喜得所愿上以德施实分其国不削而稍弱矣于是上从其计徐广曰元朔二年始令诸侯王分封子弟也
又说上曰茂陵初立天下豪
杰并兼之家乱众之民皆可徙茂陵内实京师外销奸猾此所谓不诛而害除上又从其计尊立卫皇后及发燕王定国阴事偃有功焉大臣皆畏其口赂遗累千金人或说偃曰大横矣主父曰丈夫生不五鼎食死即五鼎烹耳吾日暮途远故倒行暴施之元朔二年主父言齐王内淫佚行僻上拜主父为齐相至齐使人以王姊奸事动王王自杀公孙弘曰齐王自杀无后国除为郡入汉主父偃本首恶陛下不诛主父偃无以谢天下乃遂族主父偃　　宋
　　主父&#
按万姓统谱&#开封人

　五鸠姓部汇考
凌迪知万姓统谱
　　五鸠姓
五鸠少昊氏官名因氏焉

　巨毋姓部列传
　　汉
　　巨毋霸
按汉书王莽传连率韩博上言有奇士长丈大十围自谓巨毋霸出蓬莱东南五城西北昭如海滨轺车不能载三马不能胜卧则枕鼓以铁箸食此皇天所以辅新室也愿陛下作大甲高车贲育之衣遣大将一人与虎贲百人迎之于道京师门户不容者开高大之以视百蛮镇安天下博意欲以风莽莽恶之留在所新丰更其姓曰巨母氏谓因文母太后而霸王符也征博下狱以非所宜言弃市
　五鹿姓部汇考
凌迪知万姓统谱
　　五鹿姓
五鹿姬姓风俗通卫邑也晋公子重耳封舅犯于五鹿支孙氏焉代郡成阳县有五鹿氏
　五鸠姓部列传
　　周
　　五鸠卢
按万姓统谱卢赵将军

　苦成姓部列传
　　汉
　　苦成勃
按万姓统谱勃见印薮
　　苦成乐
按万姓统谱乐见印薮

　楚丘姓部列传
　　周
　　楚丘先生
按万姓统谱楚丘先生孟尝君时人

　武安姓部列传
　　汉
　　武安恭
按万姓统谱恭千乘侯

　宇文姓部列传一
　　晋
　　宇文归
按晋书康帝本纪建元二年二月慕容皝及鲜卑帅宇文归战于昌黎归众大败奔于漠北　　宇文屋孤
按晋书石勒载记僭即皇帝位改元建平时宇文屋孤献名马于勒　　北魏
　　宇文活拨
按魏书宇文福传福先世为拥部大人祖活拨仕慕容垂为唐郡内史辽东公太祖之平慕容宝活拨入国为第一客　　宇文福
按魏书宇文福传福河南洛阳人其先南单于之远属世为拥部大人福少骁果有膂力太和初拜羽林郎将迁建节将军赐爵新昌侯南征都将击萧赜有功授显武将军破蠕蠕别部获万余还除都牧给事十七年车驾迁洛敕福检行牧马之所从代移杂畜于牧所福善于将养并无损耗高祖嘉之转骁骑将军仍领太仆典牧令二十二年车驾南讨福身先士卒贼不得前遂大奔溃赐爵昌黎伯加征虏将军寻以高车叛命加征北将军北征都将追讨之军败被黜景明初乃起拜平远将军南征统军攻建安建安降以勋封襄乐县开国男除太仆少卿熙平初除镇北将军瀛州刺史福性忠清在公严毅以信御民甚得声誉除散骑常侍都督怀朔沃野武川三镇诸军事至镇遇病卒谥曰贞惠　　宇文子生
按魏书世宗本纪正始四年六月萧衍龙骧将军冯翊太守宇文子生等七郡相率内附　　宇文善
按魏书宇文福传福长子善字庆孙袭爵自司空掾稍迁平南将军光禄大夫孝昌末北征战殁赠车骑将军冀州刺史　　宇文延
按魏书宇文福传善弟延字庆寿体貌魁岸眉目疏朗永平中释褐奉朝请直后员外散骑常侍以父老诏听随侍在瀛州属大乘妖党突入州城延率奴客战死者数人身被重创贼乃小退而纵火烧斋阁福时在内延突火而入抱福出外支体灼烂发尽为烬于是勒众与贼苦战贼乃散走以此见称孝昌中授假节建威将军西道别将赴援关陇有战功除员外散骑常侍转直寝与万俟丑奴战殁赠冠军将军豫州刺史　　宇文庆安
按魏书宇文福传庆寿弟庆安历给事中尚书殿中郎中后加武卫将军河阴遇害赠征东将军兖州刺史长子仲融融弟仲衍　　宇文仲鸾
按魏书宇文福传庆寿子仲鸾武定末齐王丞相府长流参军　　宇文忠之
按魏书宇文忠之传忠之河南洛阳人也其先南单于之远属世据东部后入居代都祖阿生安南将军巴西公父侃卒于治书侍御史忠之猎涉文史颇有笔札释褐太学博士天平初除中书侍郎裴伯茂与之同省常侮忽之以忠之色黑呼为黑宇武定初为安南将军尚书右丞修国史未几以事除名忠之好荣利嚣然有骄物之色既失官爵怏怏发病卒子君山　　宇文晋陵
按周书宇文神举传神举高祖晋陵仕魏
　　宇文中山
按周书宇文测传测高祖中山仕魏
