<!-- { "loadSidebar": true } -->
按金史章宗本纪泰和二年十月以宿直将军纥石烈毅为夏国生日使　　纥石烈子仁
按金史章宗本纪泰和五年九月以河南路统军使纥石烈子仁等为贺宋生日使　　纥石烈孛孙
按金史章宗本纪泰和七年十一月上闻陕州防御使纥石烈孛孙禁民粜命尚书省罪之　　纥石烈桓端
按金史纥石烈桓端传桓端西南路忽论宋割猛安人袭兄银朮可谋克泰和伐宋充行军万户破宋兵二千于蔡州加宣武将军自寿州渡淮败宋步骑一万五千于鹞子岭遂克安丰军军还除同知怀远军节度事权木典&#详稳大安三年西京行省选充合札万户遥授同知清州防御事改兴平军节度副使遥授显德军节度副使徙东路宣抚司都统败移剌留哥万五千众于御河寨夺车数千辆降万余人加骠骑卫上将军遥授同知顺天军节度事贞佑二年为宣差副提控同知婆速路兵马都总管行府事贞佑三年蒲鲜万奴取咸平东京渖澄诸州及猛安谋克人亦多从之者三月万奴步骑九千侵婆速近境桓端遣都统温迪罕怕哥辇击却之四月复掠上古城遣都统兀颜&#辖拒战万奴别遣五千人攻望云驿都统奥屯马和尚击之都统夹谷合打破其众数千于三叉里五月都统温迪罕福寿攻万奴之众于大宁镇拔其垒其众歼焉九月万奴众九千人出宜风及易池桓端率兵与战其众溃去因招唵吉干都麻浑宾哥出台荅爱颜哥不灰活拙按出孛德烈邻十一猛安复来附择其丁男补军攻城邑之未下者贞佑四年桓端遣王汝弼由海道奏事宣宗嘉其功桓端迁辽海军节度使同知行府事宣差提控如故婆速路温甲海世袭猛安权同知府事温迪罕哥不霭迁显德军节度使兼婆速府治中权判官前修起居注裴满按带迁两阶升二等王汝弼迁四阶升四等余将士有功者诏辽东宣抚承制迁赏是岁改邳州刺史充徐州界都提控红袄贼数万攻邳州桓端破之于黄山贼复来桓端薄其众走保比山追击败之贼政万围沂州同知防御事仆散撒合突围出求救桓端率兵赴之内外夹击杀万余人贼乃去枢密副史仆散安贞上其功因奏曰桓端天资忠实深有计画晓习军事撒合勇而有谋皆得军民心乞加擢用桓端进金紫光禄大夫兼同知武宁军节度事提控如故召为劝农副使充都提控屯陈州兴定元年自新息渡淮伐宋破沙度店至定城以少击众战不留行未几充宣差参议官复渡淮连破宋兵获其将沈俊迁武卫军副都指挥使宋人城守不出分兵破其山寨水堡杀获甚众兴定二年迁镇南军节度使权元帅右都监数月改武卫军都指挥使仍权右都监行元帅府于息州徐州行枢密院石盏女鲁欢刚愎自用诏桓端以本官权签枢密院事往代之四年冬上言窃闻宋人与李全将并力来攻当预为之防枢密院奏可召桓端与朝臣面议寻有疾赐太医御药五年正月召至京师疾病不能入见力疾草奏大略以南北皆用兵当预防其患及防河数策无何卒年四十五&#有司给丧事　　纥石烈特末也
按金史宣宗本纪贞佑元年十月殿前都点检纥石烈特末也等补外　　纥石烈扫合
按金史宣宗本纪贞佑四年十一月河南路统军使纥石烈扫合以发兵后期坐诛　　纥石烈按敦
按金史宣宗本纪兴定二年三月上京行省蒲察五斤表左监军哥不霭诬防州宣抚副使纥石烈按敦将叛而杀之　　纥石烈丑汉
按金史宣宗本纪兴定二年八月棣州提控纥石烈丑汉讨贼张聚大破其众　　纥石烈王家奴
按金史宣宗本纪兴定三年闰三月夏人破葭州之通泰寨刺史纥石烈王家奴战没　　纥石烈万奴
按金史宣宗本纪兴定三年六月李全寇日照博兴纥石烈万奴败之　　纥石烈胡失门
按金史纥石烈胡失门传胡失门上京路猛安人明昌五年进士累官补尚书省令史除中都路度支判官调河北东路都勾判官累官翰林直学士大理卿右谏议大夫兴定二年伐宋充元帅左都监纥石烈牙吾塔参议官牙吾塔至楚州不待行省仆散安贞节制辄进兵宋人坚壁不出野无所掠军士疲乏饿死相望直前至江而复安贞劾奏之牙吾塔坐不奉诏约胡失门不矫正特诏原之改同知彰德府事五迁吏部尚书五年拜御史大夫元光元年兼大司农二年薨宣宗辍朝百官致奠　　纥石烈牙吾塔
按金史纥石烈牙吾塔传牙吾塔一名志本出亲军性刚悍喜战贞佑间仆散安贞为山东路宣抚使以牙吾塔为军中提控是时山东群盗蜂起安贞遣牙吾塔破巨蒙等四堌又破马耳山寨杀刘二祖贼党四千余人降贼八千掳其伪宣差程宽招军大使程福又降胁从民三万余人贞佑四年六月积功累迁拦通渡经略使十月为元帅左都监十二月行山东西路兵马都总管府事兼武宁军节度使徐州管内观察使兴定二年正月宋兵万余攻泗州牙吾塔赴援至临淮遇宋人三百掩杀殆尽及泗州宋兵八千围甚急督众进战大破之五年九月又率兵渡淮大破宋兵于团山诏迁官升职有差元光元年五月以京东便宜总帅兼行户工部事上谓宰臣曰牙吾塔性刚人皆畏之委之行部无不办者至于御下亦颇有术提控有胡论出者渠厚待之常同器而食其人感奋遂以战死英王守纯曰凡为将帅驾驭人材皆当如此上曰然未几宋人三千潜渡淮至聊林尽伐堤柳塞汴水以断吾粮道牙吾塔遣精甲千余破之获其渡者七百人汴流由是复通二年红袄贼寇寿颍剽掠数日而去牙吾塔闻之率兵渡淮侦知朱村孝义村有贼各数百分兵攻之连破两栅焚其村坞数十还遇宋兵数百阵淮南岸击杀其半寻有兵千余自东南来追复大败之先是纳合六哥杀元帅蒙古纲据邳州以叛十月牙吾塔围之焚其楼橹斩首百余于是宋钤辖高显统制侯进正将陈荣等知不能守共诛六哥持其首缒城降牙吾塔入城抚慰其众各使安集又招获红袄统制十有五人将官训练百三十有九人十一月遣人来报仍函六哥首以献宣宗大喜进牙吾塔官一阶赐金三百两内府重币十端将士迁赏有差正大三年十一月北兵猝入西夏攻中兴府甚急召陕西行省及陕州灵宝二总帅讹可牙吾塔议兵又诏谕边方事机并从行省从宜规画四年牙吾塔复取平阳获马三千是岁大兵既灭夏国进攻陕西德顺秦州清水等城遂自凤翔入京兆关中大震五年围庆阳六年诏牙吾塔将兵救七年围解诏以牙吾塔为左副元帅屯京兆大兵入陜西八年迁居民于河南弃京兆东还五月至阌乡得寒疾汗不出死牙吾塔为人鸷狠狼戾好结小人不听朝廷节制尝入朝诣省堂诋毁宰执宰执不敢言而上倚其镇东方亦优容之尤不喜文士僚属有长裾者辄以刀截去又喜凌侮使者御史康锡上章劾之且曰朝廷容之适所以害之欲保全其人宜加裁制朝廷竟不治其罪以屡败宋兵威震淮泗好用鼓椎击人世呼曰卢鼓椎其名可以怖儿啼大概如呼麻胡云有子名阿里合世目曰小鼓椎尝为元帅从哀宗至归德与蒲察官奴作乱伏诛　　纥石烈德
按金史纥石烈德传德字广之真定路山春猛安人明昌二年进士调南京教授察廉能迁厌次令补尚书省令史除同知泗州防御事监察御史大名治中安曹裕三州刺史历同知临潢大兴府事贞佑二年迁肇州防御使是岁肇州升为武兴军德为节度使宣抚司署都提控肇州围急食且尽有粮三百船在鸭子河去州五里不能至德乃浚濠增陴筑甬道导濠水属之河凿陷马&#伏甲其旁以拒守一日兵数接士殊死战渠成船至城下兵食足围乃解改辽东路转运使军民遮道挽留乘夜乃得去蒲鲜万奴逼上京德与部将刘子元战却之迁东京留守历保静武胜军节度使兴定二年以本官行六部事三年以节度权元帅右都监与左都监单州经略使完颜仲元俱行元帅府于宿州四年迁工部尚书明年召还中都是岁卒　　纥石烈执中
按金史纥石烈执中传执中本名胡沙虎阿&#裔孙也徙东平路猛安大定八年充皇太子护卫出职太子仆丞改鹰坊直长再迁鹰坊使拱卫直指挥使明昌四年迁右副点检肆傲不奉职降肇州防御使逾年迁兴平军节度使丁母忧起复归德军节度使改开远军兼西南路招讨副使俄知大名府事承安二年召为签枢密院事诏左丞相襄征伐执中不欲行出为永定军节度使改西北路招讨使复为永定军坐夺部军马解职泰和元年起知大兴府事御史中丞孟铸奏弹执中贪残专恣不奉法令释罪之后累过不悛由是改武卫军都指挥使平章政事仆散揆宣抚河南执中除山东东西路统军使揆行省汴京伐宋升诸道统军司为兵马都统府执中为山东两路兵马都统定海军节度使完颜撒剌副之执中分兵驻金城胊山请益发东平路兵屯密沂宁海登莱以遏兵冲诏从之时泰和六年四月也五月宋兵犯金城执中遣巡检使周奴以骑兵三百御之会宋益兵转趋沐阳击破之斩首五百余级杀宋统领李藻擒忠义军将吕璋十月执中率兵二万出清口克淮阴进兵围楚州迁元帅左监军执中纵兵掳掠上闻之杖其经历官阿里不孙放还所掠未几宋人请和诏罢兵除西南路招讨使改西京留守大安元年授世袭谋克知大兴府事出知太原府复为西京留守行枢密院兼安抚使以劲兵七千遇大兵战于定安之北众溃乃迁右副元帅权尚书左丞崇庆元年正月执中乞移屯南口或屯新庄朝廷恶其言诏数其十五罪罢归田里明年复召至中都预议军事丞相徒单镒以为不可用参知政事跪奏其奸恶乃止执中善结近幸交口称誉五月诏给留守半俸预议军事张行信复谏遂止上终以执中为可用赐金牌权右副元帅将武卫军五千人屯中都城北执中乃与其党谋作乱是时大元大兵在近上使奉职即军中责执中止务驰猎不恤军事执中遂妄称知大兴府徒单南平及其子刑部侍郎驸马都尉没烈谋反奉诏讨之使徒单金寿召知大兴府徒单南平南平不知行至广阳门西富义坊马上与执中相见执中手枪刺之堕马下金寿斫杀之执中入宫尽以其党易宿卫自称监国都元帅居大兴府陈兵自卫丞相徒单镒劝执中立宣宗执中然之遣奉御完颜忽失来等三人护卫蒲鲜班底完颜丑奴等十人迎宣宗于彰德使宦者李思忠弒上千卫邸尽彻沿边诸军赴中都平州骑兵屯蓟州以自重边戌皆不守矣九月甲辰宣宗即位拜执中太师尚书令都元帅监修国史封泽王授中都路和鲁忽土世袭猛安赐执中仪鸾局给供张妻王赐紫结银铎车戊申执中侍朝宣宗赐之坐执中就坐不辞无何执中奏请降卫绍王为东海郡侯大元游骑至高桥元帅右监军朮虎高琪屡战不利执中戒之曰今日出兵果无功当以军法从事矣高琪出战复败自度不免颇闻庆山奴诸人有谋十月辛亥高琪遂率所将&#军入中都围执中第执中闻变弯弓注矢外射不胜登后垣欲走衣絓堕而伤股军士就斩之高琪持执中首诣阙待罪宣宗赦之以为右副元帅执中之党呼于衢路曰&#军反矣杀之者有赏市人从之&#军死者甚众一军皆恟恟宣宗遣近侍抚谕之乃下诏暴执中过恶削其官爵　　纥石烈鹤寿
