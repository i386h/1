<!-- { "loadSidebar": true } -->
按通州志正蒙字尔亨通州人万历癸丑进士少孤贫笃学过目能诵为诗文操笔立就选行人名噪一时奉使蜀藩还便道里门有寄田以幸优免与考试求荐及贷&#以希贬法者皆辞谢曰吾虽贫安能为人居间以规利耶后复捧命册封周藩成礼以疾归卒　　白廷魁
按滦州志廷魁字复古别号雪轩少具异才试辄冠军存心宽厚有人盗其牛事觉曰吾原未失牛任临城令催科不扰修学课士以失奉上官调简邑拂衣归所著诗有一班集文有草&#藏于家　　白竹
按岳州府志竹字长倩华容人万历间进士累官至建昌守以廉着起琼州守迁粤东提学清介如前郡祀名宦　　白宗舜
按清涧县志宗舜字明廷弱冠领乡书授蒲州守冰蘗自操禁绝干谒调彝陵其廉明亦如在蒲时也寻为当事所忌罢归卒年八十余子孙四十二人多至显达　　白似鹤
按清涧县志似鹤字洁夫廷禄子事亲色养兄死抚孤子如己出推产与孀嫂万历癸未岁大侵出资赈之至丙戌复大侵似鹤复赈之如初　　白希绣
按延安府志希绣字梦山延安人万历间进士任鱼台知县擢吏科给事中历升山西巡抚墨吏望风解组建青龙驿城土人祠祀之　　白绍光
按九江府志绍光号镜台武进人由乡荐任彭泽令值岁大旱暴日哀诉大雨如注稿苗复苏秩满擢吏科　　白楹
按莘县志楹字础之莘县人天启乙丑进士少倜傥不群制义古秀高卓与闽中陈士奇齐名称二难稿脍炙人口授平阳司理击弹不避强御后迁卢氏令闯贼往来蹂躏楹料理残疆百计拒守力竭城破贼强之降楹大骂不屈而死　　白储玿
按顺德府志储玿南和人进士三为司理升铨部持正不阿及逆阉用事矫旨以负气偏执落职崇祯朝晋太常卿卒于家祀乡贤　　白精衷
按凤阳府志精衷字辅干天启间举人幼孤事母以得欢心为乐乙亥寇警至城破遇贼逼之负辎重不应贼怒以刃迫之无俯恳状手护一&#曰我母手裁也遂遇害　　白慧元
按畿辅通志慧元清涧人进士崇祯八年知任丘县解任未及去适遭戊寅之变夫妇殉难赠副使赐祭葬荫一子　　白绘
按昌平州志绘由荐举任昌平守备崇祯末年守城殁　　白抱一
按南和县志抱一以恩选授河南林县令廉能为河南第一会白莲教反抱一练兵讨平之行取御史首劾权要中外肃然戊寅命巡漕有应解公用数万缗一切报罢人皆异之告终养归　　白若
按冀州志若冀州庠生崇祯戊寅城陷率长子濯并侄其志同死　　白九有
按河间府志九有河间县生员戊寅兵至不屈死之　　白引祚按河间府志引祚河间县生员壬午城陷引祚率弟生员引昌引贤侄调鼎晋铭鼎阖门力守自辰至酉庐焚抗节而死　　白教宾
按彰德府志教宾顺天人选入太常寺时祀内庭见魏珰不拜遂斥为赵府典乐　　白羽
按尉氏县志羽尉氏武生也明末贼登城迫降羽不肯屈投城下死　　白乃忠
按罗田县志乃忠四川江津举人崇祯间任罗田知县多方招抚造石城立义勇营料理精细操守清苦历四载贼不敢近城　　白琦
按庆阳府志琦安化人崇祯间贼入城琦与陈直谏杨友仁黄景运刘廷珍等俱正衣冠北面再拜而死　　白曰可按清涧县志曰可原名篆字羲画号衷葵清涧人博闻强识学问渊弘学者皆称为衷葵先生流贼入关避山中自号岩老生平所著作曰敦本堂全稿卒后门人私谥曰文靖　　白纯修
按滦州志纯修字全夫号敬予东胜卫籍世居于滦质仁惇德侍亲汤药旬月弗解巾襦殡葬后友抚诸弟让产助缣无厌色崇祯庚午兵乱奔避仲子暨侄方在襁褓度难兼携乃弃子负侄去后子亦获全　　白承宗按通州志承宗字厚之通州人幼丧母事继母如所生父忽病瞽尝以舌舐其目父八十时承宗置酒高会以娱亲亲目忽开如故人皆异之有司以事闻部使者旌之岁给米帛　　白南金
按永年县志南金字砺甫临洺人精于诗高亮摆脱蹊径每高歌畅饮目无流俗有洺词二集行世　　白比珩按绥德州志比珩字康德绥德人以选贡判临清擢彭山令剑州茂州守所至有惠政历常州同知工刑二部郎中始终清苦自持　　白勉
按重庆府志勉涪州人进士历官刑部侍郎练达刑名有经济才及卒赐祭有刚方清介之　　白眉
按重庆府志眉壁山县庠生自幼育于祖母晏长始识其母晏病思鱼寻求无获忽遇携鱼者授之倏不见晏病果愈父可缙曾被马伤割右臂以疗之生平孝谨不能尽述里人颂之　　白亮采
按河南通志亮采汴将与闯贼战死之

　白姓部纪事
元史察罕传帝尝语及科举并前古帝王赐姓命氏之事因赐察罕姓白氏初察罕生于河中其夜天气清肃月白如昼相者贺曰是儿必贵国人谓白为察罕故名察罕
　石姓部列传三
　　明
　　石温
按万姓统谱温江津人洪武中领乡荐擢陕西凤翔府同知才能着闻寻升交址布政司参议　　石光霄
按万姓统谱光霄泰州人字仲濂少习春秋辟为国子博士善属文词长于吟咏为学者所宗　　石璞
按万姓统谱璞字仲玉陕州人好读书不事华靡以吟咏自娱乐洪武间以儒生荐授教职后升户部侍郎　　石骥
按万姓统谱骥字天骐濮阳人洪武初知松阳县明敏果断吏民不敢欺　　石彦成
按万姓统谱彦成南昌人洪武进士为徐闻知县兴学校重农桑毁淫祠罢横敛作兴文教启发士类　　石允常按万姓统谱允常宁海人洪武进士
　　石大用
按万姓统谱大用蓟州人国子生上书代李文忠荷械仕至户部主事　　石琮
按重庆府志琮洪武初任合州同知时兵燹之后图籍久废赋税无稽琮殚心经画悉有条理人心咸服　　石坚按岳州府志坚字介夫澧州人洪武间累官户部主事迁员外出为四川参议　　石原
按袁州府志原凤阳定远人洪武间以征云南功升袁州卫指挥佥事前后征广东俘馘甚众　　石宝金
按陕西通志宝金永寿人号碧峰禅师有异行洪武初奉诏至南京住天界寺　　石撰
按明外史周是修传石撰平定人以学行称洪武中用荐为宁府左长史燕王举兵撰在大宁辄为守御计每以臣节讽王王亦心敬之及燕兵袭大宁执撰愤詈不屈遂支解　　石友贤
按乐陵县志友贤乐陵人洪武间由岁贡举贤良方正任山西道监察御史鲠直激扬不避权要　　石良
按安庆府志良宿松人元末盗起良捍御之遂免寇扰明既定累功擢武德将军英武卫正千户　　石执中
按万姓统谱执中兰溪人长身美髯永乐中为刑部主事谳狱平允累官山东右布政使直而不华勤而能慎后官至浙江布政使以老致仕卒　　石泉
按顺庆府志泉岳池人永乐间举人历南阳知府大旱三年泉被发跣足拜祷雨如注又奏复南阳王府侵占民田四十余家咸立祠祀之致仕归晋阶大参诏有司月给米三石以供朝夕　　石玫
按凤翔府志玫凤翔人永乐中庠生事母孝母丧寝苫枕块庐墓三年诏旌之后官长沙府同知　　石岩
按渭南县志岩字廷举渭南人为太宁宽河卫戍兵从靖难兵升千户永乐中从驾北征有功升本卫指挥佥事　　石琇
按渭南县志琇字廷玺岩之弟居家孝友常有阴德及人　　石瑁
按万姓统谱瑁字信之应州人宣德癸丑进士历户部尚书　　石鼎
按辰州府志鼎字廷器泸溪人宣德壬子举人授简县教谕厌时沉浊飘然告归所得俸资与兄均分时人称其孝友　　石孟全
按廉州府志孟全钦州人宣德间岁贡任海东府知府见彝情反复谢归至白鳞尾遇大风正衣冠而没巨鲤负之群鲤夹之送至如洪渡衣冠面色如生子孙迎归葬时鱼不散有捕者辄变为腐木子孙祭之誓不食鲤乃去其裔孙石含宗&#食则损目因以如洪为鱼洪厥后安南叛官吏没而不归者以千计乃服其先见云　　石璞
按万姓统谱璞临漳人初为监察御史历任山西布政使刚介有治才其妻预诸寮内燕归愠曰彼多金珠绮采吾布裙袄甚不称布政妻也璞曰尔何坐曰席首曰使吾墨于宪汝安得居此座后升工部尚书正统己巳处州盗起璞讨平之景泰中以平也先功进太子太保改兵部尚书数年致仕天顺庚辰复起掌南京都察院事成化初致仕　　石恒
按兰州志恒兰州贡士父丧庐墓三年母失明吁天餂而愈　　石亨
按渭南县志亨渭南人琇之子袭伯父岩指挥佥事正统中迁都督佥事左参将协守万全路及英皇北狩数立奇功所向无敌进爵武清侯总京营大军及天顺元年亨以迎复功进封忠国公特进光禄大夫右柱国后以从侄彪逮系死于狱　　石彪
按渭南县志彪渭南人亨之从侄始从亨出征有功授大同卫镇抚正统中升指挥使及英皇北狩彪从亨数战俱有奇功升都督佥事为大同右参将天顺时以边功进封定远伯为大同副总兵后为仇者所忌诬以罪死　　石璞
按陕西通志璞华州人素知兵正统间敌犯边璞诣京补勇士籍与敌数千遇于狼山奋身格斗敌不敢近战遂胜以功升留守中卫指挥后优老居家亲丧庐墓三年　　石澄
按万姓统谱澄字士廉习春秋中景泰庚午科乡试登天顺丁丑进士除刑科给事中一日因读疏章词气侃侃宠眷日隆壬午春劾奸臣不轨事称旨意升本科右给事中总六科事成化甲午升鸿胪寺右少卿后乞归　　石悦山
按辰州府志悦山字伯嵩鼎之子景泰癸酉举人授滋阳训导举止方正取与不苟六月父丧吁天号泣盛暑寒冽可被裘褐人以为孝感所致　　石铨
按黄梅县志铨黄梅人年饥出谷六千四百石助赈　　石按同州志同州人景泰间举人历官宁国府教授简重好学举止方严士皆师承之后以不偶于时归仍辟馆授徒谨交游绝造请以此为州里所重　　石辂按陕西通志辂字君与华亭人为人勤俭善骑射景泰末以举人授南城兵马指挥补东城兵马擢高唐知州为民兴利除弊高唐民戴之若父母焉　　石瑛
按益都县志瑛字文玉益都人景泰间选贡性好施遇岁歉作糜以赡人全活甚众后值瘟疫死者&#葬不给舍棺三百余以瘗之老而无子者捐赀纳室赖有后者十余家造皮履以施负薪作木桶以惠瓶汲少年不作家产者则击以杖闾里恒爱慕而严惮之其子铭孙存仁存礼曾孙麒麟凤琚鲸元孙茂华继节继芳皆通显人以为积德之庆云　　石伦
按畿辅通志伦山东德州人天顺七年知无极县律己严介士夫非公务不敢轻谒善抚字不数月流移归业者千计发粟安养民得遂生　　石旻
按南康府志旻临漳人由举人天顺中任南康通判逾年政务修举以母忧去吏民惜之　　石玠
按万姓统谱玠字邦秀&#城人登成化丁未进士历户部尚书有文名　　石
按万姓统谱&#字邦彦玠弟成化丁未进士改庶吉士授检讨仕至少保吏部尚书武英殿大学士卒谥文隐隆庆改元赠少保改文毅&#清修无玷毁誉不挠持论坚确不避夷险秉政嫉邪进礼退义　　石玉
按万姓统谱玉字大器&#城人成化末由进士历山西佥事副使二十余年发奸擿伏人称明敏疑狱数言而决全活者众　　石温
按高邑县志温长乐人成化四年任高邑知县扶弱锄强疾恶好善德政洽于人心声闻播于朝野征书甫下而卒士民共恸惜之　　石敏中
按重庆府志敏中江津人成化中由岁贡任松滋知县清慎廉介居官如治家处军饷筑城垣民不知困　　石璟按凤阳府志璟字廷用临淮人成化间举人累试春官不捷以疾卒门人私谥曰贞文先生　　石巍
