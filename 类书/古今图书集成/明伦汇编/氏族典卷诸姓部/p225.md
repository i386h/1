<!-- { "loadSidebar": true } -->
按魏书甄琛传琛字思伯中山毋极人汉太保邯后也少敏悟闺门之内兄弟戏狎不以礼法自居颇学经史称有刀笔而形貌短陋&#风仪举秀才入都积岁颇以弈&#弃日至乃通夜不止手下苍头常令秉烛或时睡顿大加其杖如此非一奴后不胜楚痛乃白琛曰郎君辞父母仕宦京师若为读书执烛奴不敢辞罪乃以围&#日夜不息岂是向京之意而赐加杖罚不亦非理琛惕然惭感遂假书研习闻见益优太和初拜中书博士迁谏议大夫时有所陈亦为高祖知赏转通直散骑侍郎出为本州征北府长史后为本州阳平王颐卫军府长史世宗践祚以琛为中散大夫兼御史中尉转通直散骑常侍仍兼中尉诏参八座议事寻正中尉迁侍中领中尉琛俯眉畏避不能绳纠贵游凡所劾治率多下吏于时赵修盛宠琛倾身事之修奸诈事露琛遂免归始琛以父母年老常求解官扶侍故高祖授以本州长史及贵达不复请归至是乃还供养数年遭母忧母服未阕复丧父琛于茔兆之内手种松柏隆冬之月负掘水木乡老哀之咸助加力十余年中坟成木茂与弟僧林誓以同居没齿专事产业躬亲农圃时以鹰犬驰逐自娱朝廷有大事犹上表陈情久之复除散骑常侍领给事黄门侍郎定州大中正大见亲宠委以门下庶事出参尚书入&#帷幄卢昶败于胊山诏琛驰驿检按迁河南尹加平南将军转太子少保黄门如故大将军高肇伐蜀以琛为使持节假抚军将军领步骑四万为前驱都督琛次梁州獠亭会世宗崩班师高肇既死以琛肇之党不宜复参朝政出为营州刺史加安北将军岁余以光禄大夫李思穆代之时年六十五矣遂停中山久之乃赴洛除镇西将军凉州刺史寻征拜太常卿仍以本将军出为徐州刺史及入辞肃宗琛辞以老诏除吏部尚书未几除征北将军定州刺史衣锦昼游大为称满治体严细甚无声誉崔光辞司徒之授也琛与光书外相抑扬内实附会也光亦揣其意复书美以悦之征为车骑将军特进又拜侍中以其衰老诏赐御府杖朝直杖以出入正光五年冬卒诏赠司徒公尚书左仆射谥文穆　　甄僧林按魏书甄琛传琛弟僧林为本州别驾终于乡里　　甄密按魏书甄琛传琛从父弟密字叔雍清谨少嗜欲颇涉书史太和中奉朝请密疾世俗贪竞干没荣宠曾作风赋以见意后参中山王英军事英锺离败退乡人苏良没于贼手密尽私财以赎之良既归倾资报密密一皆不受历太尉铠曹迁国子博士肃宗末通直散骑常侍冠军将军时贼帅葛荣侵扰河北裴衍源子邕败没人情不安诏密为相州行台援守邺城庄帝以密全邺之勋赏安市县开国子食邑三百户迁平东将军光禄大夫领廷尉少卿寻转征东将军金紫光禄大夫孝静初车骑将军廷尉卿在官有平直之誉出为北徐州刺史将军如故兴和四年卒赠骠骑将军仪同三司瀛州刺史谥曰靖　　甄赜
按魏书甄琛传琛从父弟密密于赜有才学早卒　　甄侃按魏书甄琛传琛长子侃字道正郡功曹释褐秘书郎性险薄多与盗劫交通随琛在京以酒色夜宿洛水亭舍殴击主人为司州所劾淹在州狱久乃特旨出之侃自此沉废卒于家　　甄楷
按魏书甄琛传琛子楷字德方粗有文学颇习吏事太平中上高祖颂十二篇文多不载优诏报之琛启除秘书郎世宗崩未葬楷与河南尹丞张普惠等饮戏免官任城王澄为司徒引为功曹参军稍迁尚书仪曹郎有当官之称肃宗末定州刺史广阳王渊被征还朝时楷丁忧在乡渊临发召楷兼长史委以州任寻值鲜于修礼毛普贤等率北镇流民反于州西北之左人城屠村掠野引向州城州城之内先有燕云三州避难之户皆依傍市草庐攒住修礼等声云欲收此辈共为举动既外寇将逼恐有内应楷见人情不安虑有变起乃收州人中粗豪者皆杀之以威外贼固城民之心及刺史元冏大都督杨津等至楷乃还家孝庄时征为中书侍郎朱荣之死帝以其堪率乡义除试守常山太守出帝初除征东将军金紫光禄大夫迁卫将军右光禄大夫齐文襄王取为仪同府谘议参军天平四年卒年四十六赠骠骑将军秘书监沧州刺史　　甄宽
按魏书甄琛传琛子宽字仁规自员外散骑侍郎本州别驾稍迁太尉从事中郎治书侍御史武定初谢病还乡卒于家　　甄俭
按魏书甄琛传琛从父弟密密长子俭字元恭官至前将军太中大夫卒　　北周
　　甄元成
按周书萧&#传甄元成字敬平中山人博达经史善属文少为简文所知以录事参军随&#镇襄阳转中记室参军掌书记颇参政事以江陵甲兵殷盛遂怀贰心密书与梁元帝申其诚款遂有得其书者进之于&#&#深信佛法常愿不杀诵法华经人元成素诵法华经遂以此获免&#后见之常曰甄公好得法华经力历位中书侍郎御史中丞祠部尚书吏部尚书&#之六年卒赠侍中护军将军有文集二十卷　　甄诩按周书萧&#传甄元成子诩少沉敏闲习政事历中书舍人尚书右丞从琮入隋授开府仪同三司终于太府少卿　　唐
　　甄权
按唐书甄权传权许州扶沟人以母病与弟立言究习方书遂为高医仕隋为秘书省正字称疾免鲁州刺史厍狄嵚风痹不得挽弓权使彀矢向堋立针其肩隅一进曰可以射矣果如言贞观中权已百岁太宗幸其舍视饮食访逮其术擢朝散大夫赐几杖衣服寻卒年一百三岁所撰脉经针方明堂等图传于时　　甄立言
按唐书甄权传权弟立言仕为太常丞
　　甄济
按唐书甄济传济字孟成定州无极人叔父为幽凉二州都督家卫州宗属以伉侠相矜济少孤独好学以文雅称居清岩山十余年远近伏其仁环山不敢畋渔采访使苗晋卿表之诸府五辟诏十至坚卧不起天宝十载以左拾遗召未至而安禄山入朝求济于元宗授范阳掌书记禄山至卫使太守郑遵意致谒山中济不得已为起禄山下拜钧礼居府中论议正直久之察禄山有反谋不可谏济素善卫令齐&#因谒归具告以诚密置羊血左右至夜若欧血状阳不支舁归旧庐禄山反使蔡希德封刀召之不起使者持刀趋前济引颈待之希德歔欷嗟叹止刀以实病告后庆绪复使强舆至东都安国观会广平王平东都济诣军门上谒泣涕王为感动肃宗诏馆之三司署授秘书郎更拜太子舍人来瑱辟为陕西襄阳参谋拜礼部员外郎大历初江西节度使魏少游表为著作郎兼侍御史卒元和中袁滋表济节行诏赠秘书少监　　甄逢
按唐书甄济传济生子因其官字曰宪台更名逢幼而孤及长耕宜城野自力读书不谒州县岁饥节用以给亲里大穰则振其余于乡党贫狭者朋友有缓急辄出家赀周赡以义闻　　宋
　　甄婆儿
按宋史李璘传雍熙中有京兆鄠县民甄婆儿母刘与同里人董知政忿竞知政击杀刘氏婆儿始十岁妹方襁褓托邻人张氏乳养婆儿避仇徙居赦村后数年稍长大念母为知政所杀又念其妹寄张氏与兄课儿同诣张氏求见妹张氏拒之不得见婆儿愤怒悲泣谓兄曰我母为人所杀妹流寄他姓大雠不报何用生为时方寒食具酒殽诣母坟恸哭归取条桑斧置袖中往见知政知政方与小儿戏婆儿出其后以斧斫其脑杀之有司以其事上请太宗嘉其能复母雠特贷焉　　甄栖真
按宋史甄栖真传栖真字道渊单州单父人博涉经传长于诗赋一应进士举不中第叹曰劳神敝精以追虚名无益也遂弃其业读道家书以自乐初访道于牢山华盖先生久之出游京师因入建隆观为道士周历四方以药术济人不取其报祥符中寓居晋州性和静无所好恶晋人爱之以为紫极宫主年七十有五遇人或以为许元阳语之曰汝风神秀异有如人筌虽老矣尚可仙也因授炼形养元之诀且曰得道如反掌第行之惟艰汝勉之栖真行之二三年渐反童颜攀高摄危轻若飞举干兴元年秋谓其徒曰此岁之暮吾当逝矣即宫西北隅自甃殡室室成不食一月与平居所知叙别以十二月二日衣纸衣卧砖榻卒人未之奇也及岁久形如生众始惊传以为尸解栖真自号神光子与隐人海蟾子者以诗往还论养生秘术目曰还金篇凡两卷　　甄复
按鸡肋编复屯田员外郎
　　甄彻
按鸡肋编彻字见独本中山人后居宛丘大观中登进士第　　甄世光
按甄宁县志世光嘉定元年登进士第
　　甄履
按郑樵通志履登进士第开封人
　　甄昂
按郑樵通志昂登进士第开封人
　　甄好古
按郑樵通志好古瀛州人
　　明
　　甄庸
按畿辅通志庸宛平人洪武时举人授户部主事有贤声永乐元年升松江知府端谨廉明政平讼简二年坐累降右军都督府经历三年以荐举擢山西道监察御史出巡广西激扬有体吏畏民怀四年召还升工部右侍郎坐事免官五年复原职升南京兵部尚书致仕　　甄谊
按万姓统谱谊西安人洪武中同知长沙府事劝课农桑作兴学校锄强扶弱绰有政声寻升顺天府尹　　甄坚按万姓统谱坚洪武中任御史
　　甄贯
按同安县志贯感化芦岭人中洪武己卯乡试官营缮所正　　甄寔
按万姓统谱实沛县人永乐初乡贡历官湖州府同知升太仆寺卿益着勤能迁四川左布政使　　甄实
按广东通志实清远县人中永乐辛卯举人官通判　　甄完按万姓统谱完新昌人永乐进士
　　甄希贤
按万姓统谱希贤麟游人成化进士任御史
　　甄信
按同安县志信芦岭人弘治壬戌岁贡任广西南宁照磨　　甄成德
按山西通志成德字行叔平定人嘉靖戊戌进士授中书舍人擢南京户科给事中论罢刑部尚书黩贿大旱疏五事改兵科疏备边五事厘正南京兵制四事论罢兵部尚书其所纠弹皆关大体出补陕西副使奉两尊人养于官值地大震泫然曰区区禄养脱不幸何以自赎遂屡疏乞归　　甄敬
按山西通志敬字子一成德子癸丑进士知大名均田赋筑堤防节供役朔望率县尉盟城隍庙以清白矢志升御史按陇西发奸有威望迁四川佥事升行太仆少卿卒　　甄沛
按鱼台县志沛字汝泽嘉靖己未进士资性沉静仪度闲雅而内精明果决初任开封司李练达如久官老吏莫能欺寻擢南京工科谏议遇事敢言直声动阙庭后推江西少参峻洁无梁属僚惮肃甚负重望及卒朝野惜之　　甄津
按鱼台县志津字汝问同兄沛登己未榜初令句容调无锡俱以惠政闻寻擢刑部主事历官郎中详谳惟允庭中称平　　甄惠
按万姓统谱惠字之哲束鹿人举进士以翰林出判汝泰宿三州用荐升兵部武选司主事西征有功三州之民咸怀旧惠交章保留遂改升宿州知州　　甄淑按黄冈县志淑号锦石万历癸卯举人庚戌进士授阳武知县调太康俱有异政行取吏科给事天启朝居谏垣以不附魏珰坐削归怀宗登极膺眷擢太常转工部侍郎升北京刑部尚书守彰义门有功召对数次卒年七十二　　甄善
按黄冈县志善潜山训导
　　甄若琰
按黄冈县志若琰以祖淑尚书荫生国子监助教
　苏姓部列传三
　　金
　　苏保衡
