<!-- { "loadSidebar": true } -->
按江西通志子真吉水人洪武中试天下第一历官副都御史绳愆纠谬以直声闻于当时　　蓝嗣和
按长沙县志嗣和洪武年贡士任辽海卫经历　　蓝必宁按长汀县志必宁登永乐四年进士
　　蓝通
按漳浦县志通岁贡永乐乙酉应天中式官教谕　　蓝道立按万姓统谱道立湖广人永乐进士
　　蓝通判
按广东通志通判史失其名景泰二年倅惠寇至城下力战死　　蓝昌
按福州府志昌闽县人中天顺壬午乡试官随州学正　　蓝通
按福州府志通字世宜昌之弟成化乙酉举人官苏州通判　　蓝璧
按莆田县志璧字景灿成化丙午举人丁未进士郓城教谕　　蓝应
按莆田县志应字景祥璧之弟兄弟同登成化丁未进士南京户部郎中　　蓝洪
按万姓统谱洪字宗浩邓州人成化中进士任赞皇知县有惠政入祀本县名宦祠升广德知州均定里甲之役以遗利泽进南京礼部员外郎　　蓝章
按万姓统谱章字文绣即墨人成化间举进士为御史按两浙山西弹劾不避转左佥都御史忤逆瑾左迁通判抚州瑾败复起巡抚陕西时蜀保儿寇掠汉中章选将练兵歼其首恶余党悉平汉中立祠祀之仕终南京工部侍郎为时名臣　　蓝馥
按万姓统谱馥浮梁人成化间知五河县赏善罚恶兴利除害起集&#置义仓改知山阳县　　蓝郁
按万姓统谱郁字国馨盐城人登弘治进士初知祁阳以才堪治剧改任崇安郁操履清白爱民好士其为政大率以厚风俗祛民患为急民有讼者往往以义言动之不俟刑罚而自无不服甫一载以疾卒于官　　蓝纯
按万姓统谱纯江陵人应贡将赴南雍以父老不行知府吴彦华曰只此一念可当孝子父卒庐于墓侧不忍归士林韪之　　蓝渠
按莆田县志渠字志张应之子正德丁丑进士南京兵部郎中初知随州清刑狱裁冗费锄强植弱居七年调钦州随民肖像祀之　　蓝瑞
按万姓统谱瑞字伯麟洪之孙正德中举进士任青州府推官莅政廉明转南京刑部郎鞫狱多所平反不避豪恶数岁疑狱能以数言决之升知汉中府单骑赴任二年百废俱举惟村直自执不为时所容比归未尝有余赀治产业惟读书课子尢喜玩易及陶杜诗所著有日省篇求仁录名言录湍南稿藏于家　　蓝济卿按福州府志济卿字用楫候官人嘉靖乙未进士历御史梧州知府　　蓝田
按万姓统谱田字正甫即墨人嘉靖进士官至都御史　　蓝璧
按瑞州府志璧字完卿高安人嘉靖丁未进士改庶吉士迁户科给事中以忤旨廷杖颇有直声升湖广参政历四川按察使山东布政使俱有治绩以违时被谤归论者惜焉　　蓝珏
按万载县志珏号近山性聪慧屡试第一嘉靖己酉乡荐初任浙江嘉善训遇倭寇院道委以守北城贼不敢近升惠州府授一年间山贼乱两广府台张大征资珏赞画得破贼荐升广州府别驾卒于任孝友性成至今合县称之　　蓝伟
按南阳府志伟性孝友举嘉靖壬子乡试授西安府司李升湖州府丞以捍寇功擢按察司佥事督山西盐法上嘉其能&#赐金帛及告归推产让兄分俸恤族所著有梅亭稿三蓝诗藏于家　　蓝近任
按曹县志近任字仲逊号仁举三丘人己未成进士观夏卿政授严部光宗即位发帑金二十七万往饷甘固军例差版曹大夫往时因途梗人人规避执政者询及近任即毅然受命无难色竣役还熹庙以为能辛酉司雁代储绝请谒清盐法请军需捐赎锾偿逋赋台上其事赐&#褒嘉既司白粮庾廉正有方颂声载道魏珰侄良卿慕其名将邀饮且曰蓝公与我薇垣可得也近任严拒之遂以为临洮守居洮三年升肃州兵备副使以内艰归哀戚过当而卒卒之日以酒泉边功晋爵亚中大夫赐白镪　　蓝补衮
按贵州通志补衮都司天启三年征水西死事闻赠二级袭升二级　　蓝絅
按景陵县志絅字尚夫号锦淙孝廉应斗子也崇祯丁丑进士天性孝友尝赎其已嫁庶母遗腹子归抚育教训爱逾同胞割己腴产之半予之筮仕为闽顺昌令清谨自守爱民重士己卯分典闱试颇称得士疾卒　　蓝台
按明外史林日瑞传崇祯十六年贼逼甘州城陷监纪同知蓝台死之　　蓝钦
按考城县志钦生员流寇攻城不屈死

　阎姓部汇考
唐书
　　宰相世系表
阎氏出自姬姓周武王封太伯曾孙仲奕于阎乡因以为氏又云康王少子生而手文曰阎康王封于阎城又云唐叔虞之后晋成公子懿食采于阎邑晋灭子孙散处河洛前汉末居荥阳尚书阎章生畅侍中封宜春侯三子显景晏显车骑将军长社侯显生穆避难徙于巴西之安汉显孙甫魏武帝封为平乐乡侯复居河南新安生牂柯太守璞璞生晋殿中将军汉中太守赞赞生辽西太守亨亨生北平太守安成亭侯鼎字玉铉死刘聪之难子昌奔于代王猗卢遂居马邑孙满后魏诸曹大夫自马邑又徙河南孙善龙骧将军云中镇将因居云州盛乐生车骑将军炖煌镇都大将提提生盛乐郡守进进少子庆字仁度后周小司空上柱国石保成公赐姓大野至隋复旧生毗　阎氏宰相一人立本
郑樵通志
　　以乡为氏
阎氏姬姓武王封太伯曾孙仲奕于阎乡因以为氏又云昭王少子生而有文在其手曰阎康王封于阎城又云唐叔虞之后晋成公子懿食采于阎晋灭之子孙散处河洛然太伯无后武王克商求仲雍之孙叔达之子周章封于吴为太伯后周章之弟曰虞仲封于虞为仲雍后未闻仲奕者也有文在手之言多为迂诞晋有阎没齐有阎职又有云中族后周赐姓大野氏隋复旧望出乐安廖用贤尚友录
　　阎姓
阎太原宫音

　弇姓部汇考
类篇
　　弇
弇那含切音南姓也

　泛姓部汇考
郑樵通志
　　以邑为氏
周
邑

泛氏音凡本亦作泛周大夫食采于泛因以为氏廖用贤尚友录　　泛姓
泛望出炖煌音帆

　闫姓部列传
　　晋
　　闫亨
按奇姓通晋怀帝时志颇骄盈辽西闫亨以书固谏杀之　　明
　　闫育
按解州志育洪武四年以礼部员外郎改知县以循良着绩　　闫岑
按万姓统谱岑武定人正统中井陉训导
　　闫仲宇
按盐山县志仲宇陕西陇州人由进士成化中任知县廉能平易累官尚书　　闫志学
按涞水县志志学白保人中正德乡荐南京镇江丹阳县教谕升河南卫辉府教授两典文衡多得名士正服鬼神除妖厉以安民德被乡闾化盗贼而善俗　　闫煜按万姓统谱煜朝城人正德中唐府长史
　　闫肃
按万姓统谱肃武定人嘉靖甲午举人
　　闫三聘
按万姓统谱三聘陕西人嘉靖中元氏县知县　　闫海按清源县志海生员父卒庐墓三年知县冯祥上其事于按司陈扁其门曰孝子　　闫忠
按保德州志忠字廷谏义合都人有孝行贡游太学养亲不仕有司延请乡饮大宾　　闫化淳
按陕西通志化淳陇西人泰昌间恩贡仕吴桥县令时兵躏山左畿辅震动化淳多方防御城赖以全河决运窝驿运道为阻化淳捐俸筑堤河患遂息获其淀淤为良田数十顷至今利之居家事母尽孝母寿至百十二岁化淳老而弥笃色养未尝少衰人以母年为化淳之孝感云　　闫补阙
按鱼台县志补阙邑庠生文行兼优之士也尝拾金于途举还其人时论伟之谓有香山还带风　　闫有爵
按濮州志有爵本州人父母早亡年甫十二欲庐墓祖母止之后祖母故有爵庐墓侧担土筑其父母及曾祖三冢皆成于墓傍织席生活州守闻之给扁旌奖　　闫希圣
按光山县志希圣令清建以礼化民刑罚不施出入惟乘一蹇关中李渐庵大司寇亟贤之　　闫思聪
按阌乡县志思聪廪生崇祯癸酉御贼死

　典姓部列传
　　魏
　　典韦
按魏志典韦传韦陈留巳吾人也形貌魁梧旅力过人有志节任侠襄邑刘氏与睢阳李永为雠韦为报之由是为豪杰所识初平中张邈举义兵韦为士属司马赵宠后属夏侯惇数斩首有功拜司马太祖讨吕布于濮阳布身自搏战相持急太祖募陷阵韦先占将应募者数千人持长矛撩战时西面又急韦进当之手持十余戟所抵无不应手倒者布众退太祖乃得引去拜韦都尉引置左右将亲兵数百人常绕大帐韦既壮武每战斗常先登陷阵迁为校尉太祖征荆州至宛张绣迎降太祖甚悦后十余日绣反袭太祖营太祖出战不利轻骑引去韦殊死战被数十创短兵接战贼前搏之韦双挟两贼击杀之余贼不敢前韦复前突贼杀数人创重发瞑目大骂而死　　典满按魏志典韦传张绣反袭太祖营韦战死拜子满为郎中太祖思韦拜满为司马引自近文帝即位以满为都尉赐爵关内侯　　典农
按万姓统谱农颍川人
　　明
　　典英
按万姓统谱英宛平人洪武中任陵川县知县　坎姓部列传
　　明
　　坎辉
按万姓统谱辉南和人正统中任福宁州仓官　剪姓部列传
　　明
　　剪成
按万姓统谱成顺天人常德卫千户

　坦姓姓姓衎姓姓管姓部汇考
凌迪知万姓统谱
　　坦姓
坦傥旱切征音
　　姓
见姓苑
　　姓
许旱切氐羌种左传有氏
　　衎姓
衎见姓苑
　　姓
音绾出千家姓见直音
　　管姓
管出纂要

　蹇姓部列传
　　周
　　蹇叔
按左传僖公三十二年杞子自郑使告于秦曰郑人使我掌其北门之管若潜师以来国可得也穆公访诸蹇叔蹇叔曰劳师以袭远非所闻也师劳力竭远主备之师之所为郑必知之勤而无所必有悖心且行千里其谁不知公辞焉召孟明西乞白乙使出师于东门之外蹇叔哭之曰孟子吾见师之出而不见其入也蹇叔之子与师哭而送之曰晋人御师必于殽殽有二陵焉其南陵夏后&#之墓也其北陵文王之所避风雨也必死是间余收尔骨焉秦师遂东　　蹇重按尚友录魏文侯觞大夫于曲阳饮酣文侯喟然叹曰吾独无豫让以为臣蹇重举酒进曰臣请浮君文侯曰何以对曰臣闻之有命之父母不知孝子有道之君不知忠臣夫豫让之君亦何如哉文侯曰善受浮而饮之釂而不让曰无管仲鲍叔以为臣故有豫让之功也　　蹇
按万姓统谱秦大夫
　　汉
　　蹇兰
按郑樵通志兰交趾刺史
　　后汉
　　蹇硕
按郑樵通志硕小黄门
　　魏
　　蹇遵
按尚友录遵着左传断义七卷
　　唐
　　蹇昌仁
按尚友录昌仁注阴符经一卷
　　宋
　　蹇周辅
按宋史蹇周辅传周辅字皤翁成都双流人举进士知宜宾石门二县通判安肃军为御史台推直官善于讯鞫钩索微隐皆用智得情神宗称其能擢开封府推官出为淮南转运副使元丰初循唐制归百司狱于大理寺选为少卿迁三司度支副使以集贤殿修撰为河北都转运使召为户部侍郎改刑部侍郎元佑初言者暴其立江西福建盐法掊克欺诞负公扰民罢知利州徙庐州卒年六十六　　蹇序辰
按宋史蹇周辅传周辅子序辰字授之登第以泗州推官主管江西常平易京西旋提举江西常平继父行盐法为监察御史迁殿中侍御史右司谏绍圣中迁左司员外郎进起居郎中书舍人迁礼部尚书徽宗立放归田里蔡京为相复拜刑部礼部侍郎为翰林学士进承旨有言其在先帝遏密中以音乐自娱者黜知汝州二年徙苏州坐纵部民盗铸钱谪单州团练副使江州安置移永州卒序辰亦有文善傅会深文刻核似其父云　　蹇逄辰
按万姓统谱逄辰成都人登科
　　蹇士尧
按万姓统谱士尧彭州人登科
　　蹇绶
按万姓统谱绶淮安军人登科
　　蹇克谐
按万姓统谱克谐仁寿人登科
　　蹇骐
按万姓统谱骐仁寿人登科
