<!-- { "loadSidebar": true } -->
按汉书朱云传云字游鲁人也徙平陵少时通轻侠借客报雠以勇力闻年四十乃变节从博士白子友受易又事前将军萧望之受论语皆能传其业元帝时少府五鹿充宗贵幸为梁丘易元帝好之欲考其异同令充宗与诸易家论会有荐云者召入摄齐登堂既论难连拄五鹿君故诸儒语曰五鹿岳岳朱云折其角繇是为博士迁杜陵令坐故纵亡命会赦举方正为槐里令时中书令石显用事与充宗为党唯御史中丞陈咸年少抗节不附显等而与云相结久之有司考云疑风吏杀人事下丞相丞相部吏考立其杀人罪云亡入长安复与咸计议丞相具发其事于是下云狱减死为城旦至成帝时丞相故安昌侯张禹以帝师位特进云上书求见愿赐尚方斩马剑断佞臣张禹上大怒御史将云下云攀殿槛槛折云呼曰臣得下从龙逢比干游于地下足矣御史遂将云去上意解然后得已及后当治槛上曰勿易因而辑之以旌直臣自是不复仕常居鄠田诸生皆敬事焉年七十余终于家　　朱普
按汉书儒林传林尊事欧阳高为博士论石渠授平陵平当梁陈翁生由是欧阳有平陈之学平当授九江朱普公文普为博士　　朱宇
按汉书艺文志骠骑将军朱宇赋三篇
注
师古曰刘
向别录云骠骑将军史朱宇志以宇在骠骑府故总言骠骑将军　　朱博
按汉书朱博传博字子元杜陵人也伉侠好交随从士大夫不避风雨是时萧育陈咸以公卿子着材知名博皆友之矣以太常掾察廉补安陵丞历曹史列掾出为督邮书掾而陈咸坐漏泄省中语下狱博去吏诈为医入狱见咸具知其所坐罪又变姓名为咸验治卒免咸死罪以此显名成帝即位王凤秉政奏陈咸为长史荐萧育朱博凤奇之举博栎阳令迁冀州刺史博本武吏不更文法及为刺史行部吏民数百人遮道自言官寺尽满欲以观试博博心知之告外趣驾驻车决遣四五百人吏民大惊徙为并州刺史迁琅邪齐部舒缓养名博视事数年大改其俗以高第入守左冯翊网络张设敢诛杀然亦纵舍时有大贷下吏以此为尽力迁为大司农坐法左迁犍为太守徙山阳病免复征为光禄大夫迁廷尉职典决疑恐为官属所诬召正监掾史共撰前世决事吏议难知者数十事博为平处其轻重十中八九官属咸服每迁徙易官所到辄出奇谲哀帝即位为光禄大夫迁京兆尹数月为大司空博奏大司空官可罢复置御史大夫哀帝从之乃更拜博为御史大夫博为人廉俭不好酒色游宴然乐士大夫为郡守九卿宾客满门欲仕宦者荐举之欲报雠怨者解&#以带之以此自立然终用败初哀帝祖母定陶太后欲求称尊号傅喜孔光师丹共持正议傅晏谄谀顺指会博新征用为京兆尹与交结谋成尊号繇是师丹先免博代为大司空数燕见奏封事上遂罢喜免光为庶人以博代光为丞相封阳乡侯傅太后怨傅喜不已风丞相奏免喜侯上知傅太后素常怨喜疑博承指诏左将军彭宣杂问宣等劾奏博诣廷尉狱博自杀国除　　朱诩
按汉书董贤传王莽劾免贤自杀其尸贤所厚吏沛朱诩自劾去大司马府买棺衣收贤尸葬之王莽大怒以它罪击杀诩　　后汉
　　朱佑
按后汉书朱佑传佑字仲先南阳宛人也少孤归外家复阳刘氏往来舂陵世祖亲爱之以为护军常见亲幸舍止于中从征河北常力战陷阵以为偏将军世祖即位拜为建义大将军建武二年延岑与秦丰将张成合佑破斩成延岑走归丰四年围秦丰于黎丘破其将张康于蔡阳斩之明年夏降轞送洛阳斩之佑为人质直尚儒学将兵率众多受降以克定城邑为本不存首级之功又禁制士卒不得掳掠百姓军人乐放纵多以此怨之十三年定封鬲侯佑初学长安帝往候之佑不时相劳苦而先升讲舍后车驾幸其第帝因笑曰主人得无舍我讲乎以有旧恩数蒙赏二十四年卒子商嗣商卒子演嗣　　朱浮
按后汉书朱浮传浮字叔元沛国萧人也初从光武为主簿迁偏将军从破邯郸拜幽州牧守蓟城遂讨定北边浮年少有才能颇欲厉风&#收士心辟召州中名宿多发诸郡仓谷廪赡其妻子彭宠以为师旅方起不宜多置官属以损军实浮矜急自多以峻文诋之嫌怨转积浮密奏宠意计难量宠闻之怒举兵攻浮浮以书质责之宠愈怒攻浮转急明年涿郡太守张丰亦举兵反会上谷太守耿况遗骑来救浮浮乃得遁走南至良乡其兵长反遮之浮刺杀其妻仅以身免尚书令侯霸奏浮败乱幽州罪当伏诛帝不忍以浮代贾复为执金吾七年转太仆二十年代窦融为大司空二十二年坐免二十五年封新息侯帝以浮陵轹同列每衔之永平中有人单辞告浮事者颢宗大怒赐死　　朱遵
按万姓统谱遵武阳人仕为功曹率兵拒公孙述绊马战死赠复汉将军　　朱晖
按后汉书朱晖传晖字文季南阳宛人也天下乱与家属奔入宛城道遇群贼略夺衣物昆弟宾客皆惶迫伏地晖拔剑前曰财物皆可取耳诸母衣不可得贼见其小笑曰童子内刀遂舍之而去初光武与晖父岑有旧故及即位岑已卒乃召晖拜为郎寻以病去后为郡史东平王苍闻而辟之甚礼敬焉帝当幸长安以晖为卫士令再迁临淮太守坐法免建初中南阳大饥米石千余晖尽散其家资以分宗里初晖同县张堪素有名称尝于太学见晖乃把晖臂曰欲以妻子托朱生晖以堪先达未敢对自后不复相见堪卒晖闻其妻子贫困乃自往候视厚赈赡之元和中肃宗巡狩召拜尚书仆射岁中迁太山太守是时谷贵县官经用不足尚书张林上言诏诸尚书通议晖奏林言不可施行事遂寝后陈事者复重述林前议晖复独奏帝怒窃责诸尚书晖等皆自系狱三日诏&#出之后迁为尚书令以老病乞身拜骑都尉和帝即位窦宪北征匈奴晖复上疏谏顷之病卒　　朱演按后汉书朱佑传佑封鬲侯卒子商嗣商卒子演嗣永元十四年坐阴皇后巫蛊事免为庶人永初七年邓太后绍封演子冲为鬲侯　　朱颉
按汉书朱晖传晖子颉安帝时至陈相
　　朱宠
按后汉书顺帝本纪永建元年二月大鸿胪朱宠为太尉参录尚书事注
朱宠字仲威京兆杜陵人
　　朱伥
按后汉书顺帝本纪永建元年二月长乐少府九江朱伥为司徒注
朱伥字孙卿寿春人
　　朱穆
按后汉书朱晖传晖子颉颉子穆字公叔举孝廉梁冀辟典兵事甚见亲任穆以冀埶地亲重望有以扶持王室奏记以劝戒冀曰明年丁亥刑德合于干位易经龙战之会愿将军专心公朝割除私欲广求贤能斥远佞恶又荐种皓栾巴等而明年严鲔谋立清河王蒜又黄龙二见沛国冀无术学遂以穆龙战之言为应于是举穆高第为侍御史穆尊德重道常感时浇薄乃作崇厚论又着绝交论梁冀骄暴穆以故吏惧其衅积招祸复奏记谏不纳又奏记极谏冀终不悟然亦不甚罪也永兴元年冀州盗贼多擢穆为冀州刺史州有宦者赵忠丧父归葬僭为玙璠玉匣穆下郡案验吏畏其严明遂发墓剖棺帝闻大怒征穆诣廷尉输作左校太学生刘陶等数千人诣阙上书乃赦之穆居家数年在朝诸公多有相推荐者于是征拜尚书穆既深疾宦官及在台阁旦夕共事乃上疏后因进见复口陈帝怒不应穆伏不肯起良久乃趋去自此中官数因事称诏诋毁之穆素刚不得意居无几愤懑发疽延熹六年卒　　朱野
按后汉书朱晖传穆子野少有名节仕至河南尹　　朱&#按后汉书朱&#传&#字公伟会稽上虞人也为县书佐太守尹端以为主簿举孝廉再迁兰陵令政有异能会交址部群贼并起光和元年拜&#交址刺史以功封都亭侯征为谏议大夫及黄巾起公卿多荐&#有才略拜为右中郎将持节与皇甫嵩讨诸贼悉破平之迁镇贼中郎将时南阳黄巾赵弘浸盛据宛城&#击弘斩之贼余帅韩忠复据宛拒&#&#击破之忠降余贼遂解散明年春遣使者持节拜&#右车骑将军振旅还京师更封钱塘侯以母丧去官起复为将作大匠转太仆寻拜城门校尉河南尹时董卓擅政以&#宿将外甚亲纳而心实忌之及关东兵盛卓请徙都长安&#辄止之卓虽恶&#异己然贪其名重乃表以为己副&#不肯受卓后入关留&#守洛阳而&#与山东诸将通谋为内应既而惧为卓所袭乃弃官奔荆州及董卓被诛李傕郭泛作乱陶谦以&#名臣数有战功可委以大事乃与诸豪杰共推&#为太师而李傕用贾诩策征&#入朝&#以傕泛小竖无他远略吾乘其间大事可济遂辞谦议而就傕征复为太仆初平四年代周忠为太尉录尚书事会李傕杀樊稠而郭泛又自疑与傕相攻献帝诏&#与太尉杨彪等十余人譬郭泛泛留质&#等&#素刚即日发病卒　　朱皓按后汉书朱&#传&#子皓官至豫章太守　　朱普按万姓统谱普广都人为郡功曹太守与刺史有隙枉被劾普诣新都狱掠笞连月肌肉臭腐卒证太守无事敕其子曰我死载丧诣阙使天子知我心　　朱零按后汉书范滂传滂汝南征羌人太守宗资请署功曹委任政事滂在职严整疾恶外甥西平李颂为乡曲所弃中常侍唐衡以颂请资资用为吏滂以非其人寝而不召资迁怒捶书佐朱零零仰曰今日宁受笞死而滂不可违资乃止　　朱&#
按后汉书党锢传序李膺荀昱杜密王畅刘佑魏朗赵典朱为八俊　　朱楷
按后汉书党锢传序朱楷田盘&#耽薛敦宋布唐龙嬴咨宣褒为八及　　朱并
按后汉书党锢传序张俭乡人朱并承望中常侍侯览意旨上书告俭与同乡二十四人别相署号共为部党图危社稷　　朱震
按尚友录震字伯厚陈留人灵帝时为铚令其友陈蕃被害徙其家属于北京宗族门生故吏皆斥免禁锢震闻而弃官哭之收葬蕃尸匿其子逸于甘陵界中事觉系狱合门桎梏震受拷掠誓死不言故逸得免后黄巾贼起大赦党人乃追还逸官至鲁相　　魏　　朱灵
按魏志徐晃传初清河朱灵为袁绍将太祖之征陶谦绍使灵督三营助太祖战有功绍所遣诸将各罢归灵曰灵观人多矣无若曹公者此乃真明主也今已遇复何之遂留不去所将士卒慕之皆随灵留灵后遂为好将名亚晃等至后将军封高唐亭侯　　朱建平按魏志朱建平传建平沛国人也善相术于闾巷之间效验非一太祖为魏公闻之召为郎文帝为五官将坐上会客三十余人文帝问己年寿又令&#相众宾后无不如言建平黄初中卒　　吴
　　朱治
按吴志朱治传治字君理丹阳故鄣人也初为县吏随孙坚征伐中平五年拜司马从破董卓于阳人入洛阳会坚薨治扶翼策依就袁术后知术政德不立乃劝策还江东时太傅马日磾在寿春辟治为掾迁吴郡都尉策为术攻庐江而家尽在州下治乃使人于曲河迎太妃及权兄弟所以供奉辅护甚有恩纪治从钱唐欲进到吴吴郡太守许贡拒之治与战大破之治遂入郡领太守事策既走刘繇东定会稽权年十五治举为孝廉后策薨治与张昭等共尊奉权建安七年权表治为九真太守黄武元年封毗陵侯二年拜安国将军徙封故鄣权历位上将及为吴王治每进见权常亲迎执版交拜其见异如此以年老思恋土风自表屯故鄣镇抚山越诸父老故人莫不诣门治皆引进与共饮宴乡党以为荣在故鄣岁余还吴黄武三年卒　　朱桓
