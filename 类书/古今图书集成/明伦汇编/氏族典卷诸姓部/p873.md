<!-- { "loadSidebar": true } -->
按左传昭公十三年春叔弓围费弗克败焉平子怒令见费人执之以为囚俘冶区夫曰非也若见费人寒者衣之饥者食之为之令主而共其乏困费来如归南氏亡矣民将叛之谁与居邑若惮之以威惧之以怒民疾而叛为之聚也若诸侯皆然费人无归不亲南氏将焉入矣平子从之费人叛南氏
　雅姓部列传
　　元
　　雅琥
按元诗选小传琥字正卿可温人家衡鄂初名古天历间登第授奎章阁参书历官福建盐运司同知　贾姓部纪事
后汉书贾彪传彪举孝廉补新息长小民困贫多不养子彪严为其制与杀人同罪数年间人养子者千数佥曰贾父所长生男名为贾子生女名为贾女续文献通考宋度宗时贾涉女有殊色欲立为后左右窃相谓曰不立真皇后乃立贾皇后耶帝病其言而止
　夏姓部列传
　　周
　　夏育
按尚友录育勇力人能生拔牛尾
　　夏征舒
按左传宣公十年陈灵公与孔宁仪行父饮酒于夏氏公谓行父曰征舒似女对曰亦似君征舒病之公出自其厩射而杀之二子奔楚　　秦
　　夏无且
按史记荆轲传荆轲逐秦王侍医夏无且以其所奉药囊提荆轲既杀轲论功赐夏无且黄金二百镒曰无且爱我乃以药囊提荆轲也　　夏说
按汉书项籍传陈余使张同夏说说齐王荣共击常山王张耳大破之　　汉
　　夏黄公
按尚友录黄公鄞人避秦匿于商山中盖四皓之一也　　夏宽
按汉书申公传申公弟子夏宽城阳内史
　　后汉
　　夏恭
按汉汉书夏恭传恭字敬公梁国蒙人习韩诗孟氏易讲授门徒常千余人王莽末盗贼攻没郡县恭以恩信为众所附拥兵固守独安全光武即位召拜郎中再迁太山都尉卒官诸儒谥曰宣明君子牙少习家业举孝廉早卒乡人号曰文德先生　　夏馥
按后汉书夏馥传馥字子治陈留圉人也桓帝初举直言不就馥虽不交时宦然以声名为中官所惮遂与范滂张俭等俱被诬陷诏下州郡捕为党魁及俭等亡命经历之处皆被收考馥乃叹曰孽自己作空污良善乃自剪须变形入林虑山中隐匿姓名为冶家佣积二三年人无知者后馥弟静载缣帛追之于涅阳市中遇馥不识闻其言声乃觉而拜之馥避不与语党禁未解而卒　　晋
　　夏方
按晋书夏方传方字文正会稽永兴人也家遭疫疠死者十三人方年十四夜则号哭昼则负土十有七载葬送得毕因庐于墓侧种植松伯乌鸟猛兽驯扰其旁吴时拜仁义都尉累迁五官中郎将吴平除高山令百姓有罪应加捶挞者方向之涕泣而不加罪大小莫敢犯焉在官三年州举秀才还家卒　　夏统
按晋书夏统传统字仲御会稽永兴人也幼孤贫养亲以孝闻母病笃诣洛市药会三月上已洛中王公已下并至浮桥士女骈填车服烛路统时在船中曝所市药诸贵人车乘来者如云统并不之顾太尉贾充怪而问之统初不应重问乃徐答曰会稽夏仲御也充欲耀以文武卤簿觊其来观因而谢之遂命建朱旗举幡校分羽骑为队又使妓女之徒服&#襡炫金翠绕其船三匝统危坐如故统归会稽竟不知所终　　夏孝先
按尚友录孝先桐庐人父亡负土成坟庐其侧时有野火燎山将近茔域孝先繞墓号恸鸟兽群集以毛羽濡水洒俄顷扑灭　　唐
　　夏元康
按万姓统谱元康歙州刺史
　　后唐
　　夏鲁奇
按五代史夏鲁奇传鲁奇字邦杰青州人唐庄宗时赐姓名曰李绍奇其后庄宗赐姓名者皆复其故鲁奇初仕梁为宣武军校后奔于晋为卫护指挥使庄宗以为磁州刺史从战中都擒王彦章庄宗壮之拜郑州防御使迁河阳节度使为政有惠爱徙镇武信东川董璋反攻遂州鲁奇闭城拒之旬月救兵不至城中食尽鲁奇自刎死　　辽
　　夏行美
按辽史夏行美传行美渤海人太平九年大延琳叛时行美总渤海军于保州延琳使人说欲与俱叛行美执送统军又诱贼党百人杀之延琳谋沮乃婴城自守数月而破以功加同政事门下平章事明年擢忠顺军节度使重熙十七年迁副部署从点检耶律义先讨蒲奴里获其酋陶得里以归致仕卒　　宋
　　夏鸿
按尚友录鸿池州人尝与弟鵩撰十三代史略后以辟为团练推官鵩隐居布衣蔬食乡人罕见其面有造门问学者为之讲解不倦江南士多宗之　　夏干锡
按万姓统谱干锡鵩之子樊知古尝师事之及守池荐于朝为制冠裳干锡不得已拜命然竟不出自称清溪布衣　　夏守恩
按宋史夏守恩传守恩字君殊并州榆次人父遇为武骑军校与契丹战殁守恩补下班殿侍给事襄王宫累迁西头供奉官真宗即位四迁至普州刺史帝幸澶渊守恩从行迁博州刺史帝不豫中宫预政以守恩领亲兵倚用之擢殿前都虞候天圣初历天雄泰宁武宁节度使为真定府定州路都总管守恩所至恃宠骄恣不法定州通判李参发其赃鞫问得实除名连州编管卒贬所　　夏守赟
按宋史夏守恩传守恩弟守赟字子美初守恩给事襄王邸王问其兄弟守恩言守赟四岁而孤即日召入宫王为太子守赟典工作事及即位授右侍禁累迁定国军节度使逾年徙定州路都总管召知枢密院事既入见帝问西事守赟自请将兵击贼换陕西马步军都总管然守赟性庸怯寡方略不为士卒所服寻诏驻军河中居数月徙屯鄜州以疾徙相州又徙高阳关就判瀛州卒谥忠僖　　夏
按宋史夏传竦字子乔江州德安人父承皓与契丹战死录为润州丹阳县主簿擢光禄寺丞通判台州累迁右正言仁宗即位迁户部郎中丁母忧起复知制诰迁谏议大夫为枢密副使太后崩罢为礼部尚书宝元初赵元昊反拜凤宁军节度使徙忠武军知泾州还判永兴军进宣徽南院使与陈执中论兵事不合诏徙屯鄜州庆历中召为枢密使谏官交章论之诏归镇既至亳州上书自辨复拜河阳三城节度使判并州明年拜同中书门下平章事又明年召入为宰相改枢密使罢知河南徙武宁军节度使进郑国公寻以病归卒谥文庄　　夏随
按宋史夏守恩传守恩弟守赟守赟子随字君正以父荫为茶酒班殿侍迁右班殿直仁宗即位累迁西上合门使出为天雄军兵马钤辖以母疾召还领三班院再迁四方馆使出知卫州元昊反为鄜延路副都总管刘平石元孙败以随知河中府守赟经略安抚陕西留领会灵观事守赟还复为陕西副都总管卒谥庄恪　　夏希道
按万姓统谱希道庆历间知繁昌县初县甚陋而民贫自希道至有善政户口臻田利之入倍他壤昔之疪者日以富繁　　夏安期
按宋史夏竦传子安期字清卿以父任为将作监主簿召试赐进士出身累官吏部郎中知渭州简骁勇万人教以阵法繇是土兵胜他路又籍塞下闲田募人耕种岁得谷数万斛以备振发名曰贷仓迁右谏议大夫进枢密直学士徙延州暴得疾卒　　夏承
按万姓统谱承字元茂鄞人登进士第任开封少尹靖康间敌骑入寇京师尹徐秉哲散文榜限括皇族冀幸自全承毅然折以大义密令诸厢毁弃其文榜尽散拘系之人绍兴初执文墨者疏列其事时国事方殷褒异未遑建隆兴初诏以承为忠义之士命送史馆编录姓名特赠左朝议大夫　　夏俊
按万姓统谱俊绍兴中盱眙县尉金人入寇俊与士人胡昉部八十四人夜攻泗州金守弃城遁俊入城抚劳诏知泗州　　夏中正
按万姓统谱中正池阳人历官所著有能声尝知贵池县以乡党非威刑所宜施每面训之人皆悦服转职方员外郎告归孙噩中才识兼茂科知长洲县以直坐废文彦博奏复其官　　夏尚忠
按万姓统谱尚忠字信卿休宁人唐歙州刺史元康裔幼&#悟端&#读书过目不忘干道初对策廷中极论忠孝之义赐进士第任将作监簿迁大理丞知泰州海贼时发民罹其害尚忠率兵除之海道肃清复知处州引年纳禄不允召除国子博士徙著作佐郎称疾致仕卒　　夏俅
按尚友录俅字载道休宁人夙有至性早孤奉母曹氏孝养备至既卒庐墓墓生瑞竹其节自十以下骈而为一以上岐而为二又生芍药并蒂者二乡人号其堂曰双应待制凌唐佐为记其事　　夏执中
按尚友录执中字子权宜春人姊为孝宗后累官节度初执中与其微时妻至京后讽使出之择配贵族执中诵宋弘语以对朝廷举庆礼戚畹争献珍奇执中独大书一人有庆万寿无疆以进孝宗将大用之谢曰无累陛下保全足矣人益贤之　　夏珪
按尚友录珪字禹玉钱塘人宁宗朝赐金带善画人物酝酿墨色如傅粉之色笔法苍老墨汁淋漓雪景学范宽院人中画山水自李唐以下无出其右者子森亦工山水　　夏廷煜
按万姓统谱廷煜字文炳休宁人幼孝谨有器识读书日记千言为文敏而有思趋向高远平居崇德义厉廉节两举试礼部不第庆元初诏举遗逸赐进士出身授朝议郎守太学正作文造士极有方法经义讲明深得圣贤之旨趣官至朝议大夫卒　　夏达才
按万姓统谱达才字行可休宁人幼聪敏嗜学师乡先生宋士嘉曹提干每夜读书残灯达曙邻父老嗟异曰是儿苦学如此丙午中浙省第一明年上春官不利而归自是无意进取授徒于家以圣贤之学为本四方从学者众所著有图南课兰畹斐作子弘毅亦能文有放翁集　　夏佑
按万姓统谱佑永嘉人嘉定乙亥进士尉上高以廉介自持州县有委一断以公未尝通当路书尝谓人曰仕途奔竞相率成风吾窃耻之穷达有命岂可枉道求伸邪　　夏椅
按万姓统谱椅通判安庆府元兵至安庆知府范文虎降椅义不屈仰药而死　　元
　　夏椿
按万姓统谱椿华亭人大德间大饥死者相路藉贫者皆携老幼归之椿辟庐舍具饘粥以食之去则赆之病者药之死者葬之有司上其事表其门官其子　　明　　夏迪
按万姓统谱迪吉安人元末寇作以万夫长守昆山及明太祖既定天下隐于海滨时以吟咏为事优游终其身焉　　夏则中
按万姓统谱则中武昌人洪武中知兴宁县值寇乱民逃亡殆尽则中相集流亡各安生业官田税重莫肯承籍则中请以官田减阔民产定赋从之民遂以安业焉　　夏祥凤
按万姓统谱祥凤洪武中知邵武县尝曰廉为士之大节居官者不能守廉大节亏矣虽有政事何足尚哉及代去囊橐萧然能践其言　　夏毅
按万姓统谱毅字仲毅明初随征江南以战勋着岁戊戌冬从太祖伐婺州取之上驻跸是州以其地为浙东要郡择有文武才者镇之于是以毅为金华卫指挥领兵戍焉壬寅春金华括苍苗兵反杀守将胡大海耿再成等衢州或谋翻城应之毅设方略讨贼遂定其乱毅为人静中而宽外修武备慎赏罚兴学劝士政令一新在镇数十年训练抚绥恩威兼济兵民咸赖之　　夏煜
按明外史夏煜传煜字允中江宁人好学有俊才以诗名太祖下太平召置幕下克集庆用为中书省博士婺州平调浙东分省两使方国珍咸称旨洪武改元使总制浙东诸府专以搏击为事坐不良死　　夏霖按江西通志霖字道存吉水人洪武间以文学征为本郡教授博学有行谊没配祀九贤堂有荷亭金滩等集存于家　　夏恕
按万姓统谱恕洛阳人谦和有智略居乡以德行称洪武闲由贤良举累官至刑部尚书　　夏止善
按万姓统谱止善字复初余杭人性恬静不尚华侈洪武十七年进士试政署监察御史迁湖广松滋县丞升礼部郎中奉使交址卒　　夏原吉
