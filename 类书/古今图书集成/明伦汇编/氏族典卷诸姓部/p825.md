<!-- { "loadSidebar": true } -->
按明外史朱燮元传林兆鼎福建人天启中为四川参将积功至总兵官都督同知崇祯四年加左都督召佥南京右府卒赠太子少保　　林一柱
按莆田县志一柱字元功天启乙丑进士知陈州已调繁汝州时魏珰焰煽中外天下建祠祀之河南抚按檄征各属金一柱独拒不应直声满中原珰诛迁户部员外郎殚心稽核出为常州知府丁父艰服阕补吉安寻升岭北佥事转山西按察升布政未&#任擢右佥都御史巡抚南赣岭南八排寇蔓延一柱集兵乘锐不数月削平复分兵讨平漳郡寇闯贼陷京师一柱北向痛哭率师勤王露卧宵驰得沈病卒于赣　　林增志
按浙江通志增志字任先瑞安人崇祯戊辰会魁授蒲圻令多仁政庚午癸酉两较楚闱得人最盛考绩异等特擢翰林院编修寻兼东宫讲读经筵讲官忤当路意降待诏复原职癸未会试同考转春坊兼侍讲学士国变后披缁入山号法幢老人以寿终　　林不息按兴化府志不息字司钥崇祯戊辰恩贡授临湘知县移摄平江巴陵癸未张献忠陷武昌袭破州邑不息誓死固守八月初五日贼悉众来攻次日城破被执不屈断左手得邑印于腰间大骂不绝口断右手割耳鼻终不屈献忠曰此真忠臣也久乃绝裹葬于北门外殉不息难者有门生汤身之萧露茂等数十人一仆在署闻主难自沈于河事闻赠湖广按察司佥事赐葬谕祭　　林大&#
按武平县志大&#多谋奇中险谲异常崇祯元年秋邑令奉檄诣贼垒谕令解散募士与俱大&#请以身从上下山陬两日夕经数十穴而归及贼围上杭召各乡兵守城并觇贼动静大&#质其子于贼穴率之偕来札城下两日而去十二月进兵大剿率家丁百余搜捕迫贼首赖四等十余人更献俘百余功成众忌赍志以殁　　林兰友
按明外史何楷传林兰友字翰荃仙游人崇祯四年进士授临桂知县擢南京御史因论杨嗣昌忠孝两亏贬浙江按察司照磨与楷及黄道周刘同升赵士春称长安五谏迁光禄署丞京师陷剃发自匿为贼所执拷掠备至贼败南还唐王用为太仆少卿迁佥都御史事败挈家遁海隅十余年卒　　林应龙
按武平县志应龙千总崇祯四年三月广寇劫掠应龙战贼于高梧死之　　林起元
按文登县志起元字斗建崇祯丁丑进士任南宫知县清惠着声甫一载城陷夫妻死于难　　林宗椿
按浙江通志宗椿字君灵泰顺庠生崇祯十二年山寇窃发劫县之仙居屯宗椿率乡兵直前连斩数级贼气夺将遁宗椿欲尽歼之引贼至涧逼桥而阵宗椿失足桥下贼锋刺之宗椿怒骂不绝口而殁　　林国柱按昌邑县志国柱武进士壬午兵变守西北汛地死难　　林说
按莆田县志说字傅公崇祯壬午乡荐为人恬淡笃嗜经史举孝廉后敝衣徒步往来山寺遇山水友朋乐处往往托诗以见志甲申之变绝粒以死着有寸草堂集　　林尊宾
按莆田县志尊宾字燕公崇祯壬午乡荐少有文才负奇气学博才高雅以经济自许公车上都门见时事日非忧愤形于词色既下第归贻书留别戎政王家彦以匡时大义相勉未几闯贼陷京师与从叔说同矢殉国说卒之明年尊宾亦以节死　　林嵋
按莆田县志嵋字小眉崇祯癸未进士甲申李自成犯阙嵋不屈贼微服毁形间道渡江上书枢部史可法首言贼中事甚悉可法奏留用之嵋磊落负奇节既登第方欲得一当以自表见会时事已非益大肆力于诗著作多悲愤语每念及国亡主死辄流涕哽咽忌者竟藉是中之难作愤益甚草绝命词三章呕血数升卒　　林万榜
按仙游县志万榜武庠生崇祯癸未山寇猖獗万榜与乡兵擒剿争先奋击以身殉之　　林日暹
按仙游县志日暹武庠生崇祯癸未山寇猖獗日暹与乡兵剿贼争先奋敌以身殉之　　林朝宪
按长沙县志朝宪字耀宇生平慷慨激烈尚义乐施崇祯末有巨寇横行朝宪擒其渠帅录功授游击癸未张献忠攻陷星沙遣军师卑辞诱致朝宪不从乙酉李自成余党将寇星沙朝宪扼守要害杀贼甚众疏请除授总戎不就退居田里　　林士楚
按仙游县志士楚字体浩邑庠生文贤里人任侠尚义崇祯十六年西乡发难猝至迫士楚以从士楚直言利害至死不变　　林大疆
按武平县志大疆铎诸孙贼往来江广间每经其地大疆率兄弟截击俘获颇多贼衔之一日五鼓贼围其居脔肉几尽而死　　林大弘
按武平县志大弘一日邀击贼众被伤七刀匍匐而归不死县给冠带旌之　　林瑛
按明外史张肯堂传舟山城破肯堂同死者户部主事福建林瑛与妻自尽　　林世英
按明外史张肯堂传舟山城破肯堂同死者诸生福建林世英　　林之珍
按栖霞县志之珍庠生林佺仆原名刘住子其主被诬系狱者三年家资抄剪牢食不支之珍只身供应久而不怠其主昭雪归以之珍为侄乃锡兹名家资平分无异骨肉以报德也　　林进禄
按栖霞县志进禄庠生林允祚仆于逆变乱杀掠乡村主母老苦难动移进禄夜负以逃保全无害其主被诬亦系臬狱三年进禄与之珍争先效义各顾其主其主昭雪归厚遇进禄人称林有两义　　林志奇
按凤阳府志志奇辽东宁远人随父任蒙训因家焉善骑射精火器胆略过人明末为蒙团练把总矿寇攻城三日夜志奇力战不怯多杀悍贼后剿寇阵亡追赠昭信校尉其子中珠亦屡着军功　　林德
按常熟县志德其父为倭寇所杀廉知雠所在委身从之屈意善事久相亲乃以饮馔诱之醉卧取其佩刀断首以报父雠　　林有章
按黄县志有章以身犯难被害
　　林尔张
按潮州府志尔张字四维惠来人父应选韶州训导尔张甲申岁贡授天柱知县升桂阳知州调靖州皆在湖南多难之地以才干闻靖为滇寇所困守御二月不懈援绝城陷詈贼不屈死一家殉节十余人民立祠祀之　　林泗英
按广州府志泗英字文生东莞人聪明魁伟十二岁通五经伸纸数千言按院柳寅东临县见而奇之令补弟子员明末泗英年甫十八单骑诣阙上书痛陈时事召纳赏银牌一面授中书科中书舍人后以抗节蒙难死　　林洊
按广州府志洊字习修东莞人少敦孝友性直谅负才节曾祖烈郎中祖培御史并以理学直言着洊集其言行为书曰念祖编以自警洊博学卓行侍郎张家玉尝受业其门忠孝相期师资砥砺乙酉以人材征授监纪推官未赴值鼎革与家玉哭诀将归死于孔庙为文叙其抗节之志词旨激烈为忌者所发执下狱正襟注易临命赋诗从容以死着有读易遗言研露台集　　林禹畴
按仙游县志禹畴浔阳人自高祖光辉至禹畴凡五世同居共爨庭无间言巡按奖之　林姓部艺文
