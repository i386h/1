<!-- { "loadSidebar": true } -->
按左传哀公三年秋季孙有疾命正常曰无死南孺子之子男也则以告而立之女也则肥也可季孙卒康子即位既葬康子在朝南氏生男正常载以如朝告曰夫子有遗言命其圉臣曰南氏生男则以告于君与大夫而立之今生矣男也敢告遂奔卫康子请退公使共刘视之则或杀之矣乃讨之召正常正常不反　　汉
　　正锦
按尚友录锦汉武帝时献宝鼎
　　元
　　正鉴
按临清州志鉴太原人徙临清彰信乡家焉至元间以勇力善射授武烈将军平原路总管　　明
　　正复
按万姓统谱复合肥人洪武乙卯举人大同府教授　　正闰按万姓统谱闰绥宁人洪熙中任信灵县丞
　　正棱
按高唐州志棱福建莆田人监生任训导

　柄姓命姓性姓政姓圣姓部汇考
凌迪知万姓统谱
　　柄姓
柄见姓苑
　　命姓
命见姓苑
　　性姓
性见姓苑
　　政姓
政见姓苑并千姓编
　　圣姓
圣见姓苑

　令姓部汇考
凌迪知万姓统谱
　　令姓
令见姓苑

　郑姓部艺文
　　郑氏义门诗序　　　　　　　元黄溍浦阳郑氏聚族而居者八世有司为请于中书而旌表之号曰义门且复其家力役之征俾无有所与今集贤直学士揭公实为之记一时文人往往赋诗以美之谓予与郑氏居同郡知郑氏者莫若予因属予以序予家距郑氏不两舍而近纳交郑氏父兄子弟间岁行已再周其知之固深矣集贤公之所称述岂有愧辞乎抑予闻之古有合族之道非士庶人所得行而亲亲之仁无贵贱一也合族莫重于立宗立宗之法或五世而迁或百世而不迁五世而迁圣人不以为失于薄百世而不迁圣人不以为过于厚迁以辨其异不迁以统其同二者盖&#行而不相悖也若夫数百千指聚居而食虽古公侯之家皆所无有而后世士庶人之家乃或有之可不谓难矣哉是宜史不绝书而上之人所宜褒嘉之者遂着于令逮至我朝史臣序礼典为目三十有二而旌表居其一然则凡可以劝亲亲者又圣人之所不废也兹非所谓礼以义起者邪郑氏于古人合族之道夫亦有取其义云尔褒嘉所及有司既奉着令从事而未克上其状于太史氏予辄弗辞而次第其诗本诸作者之意系于末简庸俟夫陈诗以观民风者焉
　郑姓部列传一
　　周
　　郑丘缓
按左传成公二年师陈于邴夏御齐侯逢丑父为右晋解张御郄克郑丘缓为右　　郑周父
按左传成公二年丑父使公下如华泉取饮郑周父御佐车宛茷为右载齐侯以免　　郑翩
按左传昭公二十一年十一月癸未公子城以晋师至曹翰胡会晋荀吴齐苑何忌卫公子朝救宋丙戌与华氏战于赭丘郑翩愿为鹳其御愿为鹅　　郑国
按史记仲尼弟子传郑国字子徒
　　郑思文
按列子郑思文学琴于师襄当夏而叩羽弦以召黄锺霜雪交下川地暴　　郑交甫
按列仙传郑交甫过汉皋遇二女妖服佩两珠交甫与之言曰愿请子之佩二女解佩与交甫而怀之去十步探之则亡矣回顾二女亦即亡矣　　郑詹尹
按楚词屈原既放三年不得复见乃往太卜郑詹尹曰予有所疑愿因先生决之　　郑安平
按万姓统谱安平齐人救范睢
　　秦
　　郑国
按史记李斯传韩人郑国来间秦以作注溉渠已而觉秦宗室大臣请一切逐客　　郑容
按乐资春秋传秦始皇使郑容将入函关见华山上有素车白马疑其鬼神熟视稍近问郑容曰安之答曰之咸阳素车上人曰吾华山使愿托一牍书致镐池君所子之咸阳道过镐池见一大梓树以石击树必有应者即以书与之郑容如其言以石击梓树果有人来取书　　汉
　　郑布
按汉书陈胜传胜初立时取虑人郑布将兵特起　　郑昌按汉书项羽传汉王定三秦羽以故吴令郑昌为韩王以距汉　　郑忠
按汉书高祖本纪汉三年汉王军小修武欲复战郎中郑忠说止汉王高垒深堑从其计　　郑君
按汉书郑当时传郑君陈人尝事项籍籍死高祖令故项籍臣皆名籍郑君独不奉诏诏尽拜名籍者为大夫而逐郑君郑君死　　郑当时
按汉书郑当时传当时其先郑君孝文时当时以任侠自喜孝景时为太子舍人武帝即位稍迁鲁中尉济南太守江都相至九卿为右内史以武安魏其时议贬秩为詹事迁大司农性廉又不治生产奉赐给诸公与官属言若恐伤之闻人之善言进之若恐后诸公以此翕然称郑庄使视决河自请治行五日上曰吾闻郑庄行千里不赍粮治行者何也当时为大司农任人宾客僦入多逋负司马安为淮阳太守发其事以此陷罪赎为庶人顷之守长史迁汝南太守数岁以官卒昆弟以当时故官至二千石者六七人　　郑昌按汉书郑弘传昌字次卿弘兄为太原涿郡太守着治迹条教为后所述　　郑弘
按汉书郑弘传弘泰山刚人好学明经通法律为南阳太守着治迹迁淮阳相以高第入为右扶风京师称之为御史大夫坐与京房论议免　　郑吉
按汉书郑吉传吉以卒伍从军数出西域由是为郎为人强执习外国事以侍郎田渠黎积谷因发诸国兵攻破车师迁卫司马使护鄯善匈奴乖乱日逐王先贤掸欲降汉使人与吉相闻吉发渠黎龟兹诸国五万人迎日逐王口万二千人小王将十二人诣京师吉既破车师降日逐威震西域封安远侯薨谥穆子光嗣薨无子国除　　郑子真
按汉书王贡传谷口有郑子真修身自保大将军王凤以礼聘之不诎而终注
三辅决录云子真名朴子
真其字也
　　郑崇
按汉书郑崇传崇本高密大族祖父以訾徙平陵父宾明法律为御史名公直崇少为郡文学史至丞相大车属大司马傅喜荐崇哀帝擢为尚书仆射尚书令赵昌奏崇与宗族通上责崇曰君门如市何以禁切主上对曰臣门如市臣心如水上怒下崇狱死狱中　　郑宽中
按汉书张山拊传平陵人郑宽中字少君从山拊受小夏侯尚书有隽才以博士授太子成帝即位赐爵关内侯迁光禄大夫领尚书事甚尊重会疾卒谷永疏请加葬礼赐谥上吊赠甚厚　　郑恽
按汉书外戚传傅昭仪父早卒母更嫁为魏郡郑翁妻生男恽后哀帝立昭仪称恭皇太后追封同母弟恽为阳信节侯　　郑业
按汉书外戚传恽早卒傅太后以恽子业为阳信侯元寿二年以非正免　　郑勤
按万姓统谱勤元帝时为汉中太守羌人入寇勤战死　　郑永
按汉书郑吉传元始中录功臣后以吉曾孙永为安远侯　　后汉
　　郑兴
按后汉书郑兴传兴字少赣河南开封人少学公羊春秋晚善左氏传更始立为谏议大夫使安集关西还拜凉州刺史会天水有反者兴坐免建武六年侍御史杜林荐为太中大夫数言政事依经守义文章温雅九年使监征南积弩营于津乡侍御史奏兴奉使私买奴婢左转莲勺令以事免遂不复仕卒于家　　郑众按后汉书郑兴传兴子众字仲师从父受左氏春秋兼通易诗永平初辟司空府以明经给事中再迁越骑司马拜中郎将迁武威太守建初六年为大司农八年卒官子安世亦传家业　　郑弘
按后汉书郑弘传弘字巨君会稽山阴人也从祖吉宣帝时为西域都护弘少为乡啬夫太守第五伦召署督邮举孝廉拜为驺令迁淮阴太守建初中为尚书令出为平原相征拜侍中八年为大司农元和元年为太尉时第五伦为司空班次在下每正朔朝见弘曲躬自卑帝问知其故遂听置云母屏风分隔其间由此以为故事在位四年病卒　　郑产
按万姓统谱产泉陵人为白土乡啬夫时民凡产子一岁辄出口钱人多不举子产劝百姓勿杀子口钱当自代出郡县为表上言钱因得除改白土曰改生乡　　郑敬
按万姓统谱敬汝南人与同郡郅恽隐于弋阳山中恽志在从政喟然叹曰天生俊士以为人也子从吾为伊吕乎将为巢由而父老尧舜乎敬曰吾足矣恽告别而去　　郑均
按后汉书郑均传均字仲虞东平任城人也建初六年公车特征再迁尚书数纳忠言肃宗敬重之后以病乞骸骨拜议郎告归永元中卒于家　　郑众
按后汉书郑众传众字季产南阳犨人为人谨敏有心几永平中初给事太子家肃宗即位拜小黄门迁中常侍和帝初加位钩盾令以功迁大长秋封为鄛乡侯元初元年卒养子闳嗣闳卒子安嗣后国绝桓帝延熹二年绍封众曾孙石雠为关内侯　　郑元
按后汉书郑元传元字康成北海高密人八世祖崇哀帝时尚书仆射元少为乡啬夫不乐遂造太学受业西入关事扶风马融十余年乃归乡里及党事起遂隐修经业杜门不出灵帝末党禁解大将军何进闻而辟之礼待甚优元不受朝服而以幅巾见一宿逃去后将军袁隗表为侍中不行国相孔融深敬元屣履造门告高密县为元特立一乡曰郑公乡广开门衢号为通德门袁绍总兵冀州举元茂才表为左右郎将皆不就建安五年卒　　郑益恩
按后汉书郑元传元子益恩孔融在北海举为孝廉及融为黄巾所围益恩赴难陨身有遗腹子曰小同　　郑太按后汉书郑太传太字公业河南开封人司农众之曾孙何进辅政以为尚书侍郎迁侍御史进将诛阉宦欲召董卓为助公业谓卓强忍寡义志欲无厌不宜假为资援进不能用拜议郎卓既迁都长安天下饥乱公业为何颙荀攸共谋杀卓事泄颙等被执公业脱身东归袁术以为扬州刺史未至官道卒　　郑度按万姓统谱度汉州人有智谋刘璋时为益州从事昭烈据涪城度谓璋曰左将军客也我主也军无转饷仰给于我今既与我仇不过野谷是资若尽驱巴蜀梓潼之民纳涪水以西仓廪野谷尽行烧除高垒深沟请战不许不过百日彼将自走走而截之此成擒矣昭烈闻而恶之璋不从　　魏
　　郑小同
按魏氏春秋小同高贵乡公时为侍中尝诣司马文王文王有密疏未之屏也如&#还问之曰卿见吾疏乎曰我不见文王曰宁我负卿无卿负我遂鴆之　　郑&#按尚友录&#魏正始中于三伏内集宾僚避暑历阳取大荷叶盛酒刺令与柄通屈茎如象鼻吸之名碧筒饮　　郑浑
按魏志郑浑传浑字文公河南开封人高祖父众众父兴皆为名儒浑兄泰与荀攸等谋诛董卓为扬州刺史卒浑将泰小子袤避难淮南袁术宾礼甚厚浑知术必败乃渡江投华歆太祖闻其笃行召为丞相掾属迁左冯翊转上党太守文帝即位为侍御史迁阳平沛郡二太守又迁将作大匠卒子崇为郎中　　吴　　郑泉
按尚友录泉字文渊陈郡人博学有奇志而性嗜酒常曰愿得美酒满五百斛船以四时甘脆置两头反覆畅饮之惫即住而啖肴&#酒有斗升减随即益之不亦快乎孙权以为郎中泉好面谏权尝与之言曰宁畏龙鳞乎对曰君明臣直今值上下无讳实恃弘恩不畏龙鳞临卒谓同类曰葬我陶家之侧庶百岁后化而成土幸见取为酒壶實获我心　　晋
　　郑冲
按晋书郑冲传冲字文和荥阳开封人任真自守不要乡曲之誉魏文帝为太子搜扬侧陋命冲为文学累迁尚书郎出补陈留太守嘉平三年拜司空常道乡公即位拜太保武帝践祚拜太傅进为公九年冲抗表致仕以寿光公就第明年薨谥曰成无子以从子徽为嗣官至平原内史　　郑袤
按晋书郑袤传袤字林叔荥阳开封人少孤早有识鉴为临淄侯文学迁尚书郎出为黎阳令进广平太守征拜侍中高贵乡公即位徙光禄勋及常道乡公立封密陵伯武帝践祚进爵为侯泰始九年薨谥曰元子默嗣　　郑默
按晋书郑袤传袤子默字思元起家秘书郎武帝受禅为中庶子出为东郡太守入为散骑常侍后以父丧去官寻起为廷尉迁太常拜大鸿胪母丧服阕为大司农转光禄勋太康元年卒　　郑球
