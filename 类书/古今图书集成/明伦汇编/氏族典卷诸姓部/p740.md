<!-- { "loadSidebar": true } -->
按魏书刘休宾传休宾子文有志尚综览群书太和中坐从兄闻慰南叛与二弟文颢季友被徙北边高祖特听还代高祖曾幸方山文求见申宣久屈赐爵都昌子拜协律郎中改授羽林监延昌中卒谥曰贞子元袭文颢性仁孝笃厚徐州安丰王府骑兵&#军季友南青州左军府录事&#军闻慰博识有才思至延兴中南叛　　刘僧利
按魏书刘芳传芳族兄僧利轻财通侠甚得乡情高祖幸徐州引见善之拜徐州别驾迁沛郡太守后征拜羽林监卒官子世雄至太山太守　　刘芳
按魏书刘芳传芳字伯文彭城人汉楚元王之后也六世祖讷晋司隶校尉祖该刘义隆青徐二州刺史父邕刘骏兖州长史芳出后伯父逊之为中书博士后为中书侍郎俄迁太子庶子芳才思深敏特精经义博闻强记兼览苍雅尢长音训辨析无疑于是礼遇日隆除员外散骑常侍超迁国子祭酒以母忧去官高祖南征宛邓起为辅国将军裴叔业入寇徐州高祖忧之以芳为散骑常侍行徐州事世宗即位迁中书令出除青州刺史廉清寡欲无犯公私还朝议定律令转太常卿延昌二年卒谥文贞　　刘元孙
按魏书刘芳传芳从子懋懋从叔元孙养志丘园不求闻达高祖幸彭城起家拜兰陵太守治以清静为名卒官　　刘渴侯
按魏书刘渴侯传渴侯不知何许人禀性刚烈太和中为徐州后军以力死战众寡不敌遂被禽瞋目大骂终不降屈为贼所杀　　刘侯仁
按魏书刘侯仁传侯仁豫州人也城人白早生杀刺史司马悦悦息朏走投侯仁贼虽重加购募又严其捶挞侯仁终无漏泄朏遂免祸事宁有司奏其操行请叙一小县诏可　　刘道斌
按魏书刘道斌传道斌武邑灌津人自云中山靖王胜之后也好学有器干举孝廉入京拜校书郎转主书颇为高祖所知世宗即位迁谒者仆射出为武邑太守还除右将军出为农太守迁岐州刺史所在有清治之称正光四年卒　　刘武英
按魏书刘昶传通直郎刘武英者太和十九年从淮南内附自云刘裕弟长沙景王道怜之曾孙赐爵建宁子司徒外兵&#军稍转步兵校尉游击将军卒于河内太守　　刘承绪
按魏书刘昶传昶子承绪少疾尚高祖妹彭城长公主为驸马都尉先昶卒　　刘文远
按魏书刘昶传昶子文远历步兵校尉前将军景明初为统军在寿春坐谋叛事发伏法　　刘辉
按魏书刘昶传昶子辉字重昌正始初尚兰陵长公主拜员外常侍公主颇严妒辉私淫陈张二氏女公主与辉忿争辉推主堕&#手脚殴蹈主遂伤胎薨灵太后执辉幽于司州会赦得免复其官迁中散大夫卒　　刘长文
按魏书刘芳传芳从子长文高祖擢为南兖州冠军府长史赐爵下邑子迁鲁郡太守高祖为太子恂纳其女为孺子卒子敬先袭爵敬先弟徽徐州治中　　刘永按魏书刘芳传长文弟永字履南颇有将略累着征战之勤历位中散大夫神龟中除范阳太守　　刘懋
按魏书刘芳传芳从子懋字仲华祖泰之父承伯仕于刘彧并有名位懋聪敏好学博综经史善草隶书世宗初入朝拜员外郎迁尚书外兵郎中性沈雅厚重善与人交时论向之迁步兵校尉领考功郎中肃宗初大军攻硖石懋为李平行台郎中城拔懋颇有功迁太尉司马熙平二年卒谥宣简　　刘思祖
按魏书刘芳传芳叔抚之孙思祖勇健有将略高祖末入朝历羽林监梁沛二郡太守员外常侍屡为统军南征累着功捷后除扬烈将军辽西太守思祖于路叛奔萧衍衍以为北徐州刺史领寇淮北数年而死　　刘绍珍
按魏书刘藻传藻子绍珍永安二年除安西将军河北太守还朝久之拜车骑将军左光禄大夫出为黎阳太守所在无政绩天平中坐子尚书郎洪业入于关中率众侵扰伏法　　刘胄
按魏书茹&#传直阁将军刘胄高构之世宗云将有异谋即日执诣南台翊日就家杀之冑字元孙河间人始为北海王详所举六辅时出守本郡乞留拜直阁将军　　刘兰
按魏书刘兰传兰武邑人年三十始入小学受春秋诗礼于中山王保安三年后通五经又明阴阳博物多识为儒者所宗瀛州刺史裴植征兰讲书于城南馆生徒甚盛海内称焉永平中为国子助教延昌中卒　　刘桃符
按魏书刘桃符传桃符中山卢奴人性恭谨好学正始中除征卤将军中书舍人以勤明见知东豫州刺史田益宗居边贪秽世宗恐其背叛拜桃符豫州刺史领众袭益宗桃符善恤蛮左为民吏所怀久之征还病卒子景均殿中侍御史　　刘怿
按魏书刘芳传芳子怿字祖欣雅有父风颇好文翰历徐州别驾兖州左军府长史司空谘议&#军所历皆有当官之称迁大司农卿卒谥曰简无子弟廞以第三子为后　　刘廞
按魏书刘芳传怿弟廞字景兴好学强立善事当世灵太后令廞以诗赋授弟元吉历尚书郎太尉属中书侍郎冠军将军行南青州事寻征安南将军光禄大夫出帝初除散骑常侍迁骠骑大将军及出帝入关齐献武王至洛诛之　　刘悦
按魏书刘芳传廞弟悦永安中开府记室
　　刘戫
按魏书刘芳传悦弟戫武定中镇南将军金紫光禄大夫　　刘粹
按魏书刘芳传戫弟粹徐州别驾朱衣直阁少尚气侠兄廞死粹招合部曲谋应关西大将军攻讨城陷杀之　　刘腾
按魏书刘腾传腾字青龙本平原城民徙属南兖州之谯郡幼时坐事受刑补小黄门转中黄门迁中给事后为大长秋卿金紫光禄大夫太府卿肃宗践极封开国子灵太后临朝改封长乐县开国公腾幼充宫役手不解书裁知署名而已奸谋有余善射人意灵太后临朝特蒙进宠多所干托吏部尝望腾意奏其弟为郡带戍人资乖越清河王怿抑而不与腾以为恨遂与领军元乂害怿废太后于宣光殿乂以腾为司空公表里擅权共相树置四年之中生杀之威决于乂腾之手正光四年薨于位　　刘仁之
按魏书刘仁之传仁之字山静河南洛阳人其先代人徙于洛父爾头仁之少有操尚粗涉书史御史中尉元昭引为御史出帝初为著作郎出除卫将军西兖州刺史在州有当时之誉武定二年卒谥曰敬仁之外示长者内怀矫诈公能之誉动过其实　　刘思逸
按魏书刘思逸传思逸平原人父直武邑太守思逸少充腐刑初为中小史转寺人久之除小黄门拜奉朝请坐事免后除东莞太守思逸虽身在阉寺而性颇豪率轻薄无行好结朋游又除左将军大长秋卿迁中侍中平东将军武定中与元瑾等谋反伏诛　　刘筠按魏书刘芳传芳从子懋懋子筠字士贞历中散大夫徐州大中正秘书丞天平初卒子规早卒　　刘&#
按魏书刘芳传筠弟字士文少而聪慧年十二诣尚书王衍衍与语大奇之遂上疏荐拜秘书郎兴和元年卒无子兄子矩继　　刘世明
按魏书刘芳传芳族兄僧利僧利子世明字伯楚颇涉书传孝庄末除南兖州刺史城民王乞得逼劫世明据州归萧衍衍封世明开国县侯世明辞不受固请北归既还奉送所持节身归乡里兴和三年卒　　刘骘按魏书刘芳传芳子廞廞子骘字子升少有风气颇涉文史弱冠州辟主簿奉使诣阙见庄帝于显阳殿骘应对闲敏帝善之遂除员外散骑侍郎出补徐州开府从事中郎武定初转中书舍人出为司徒左长史六年暴疾卒　　刘&#
按魏书刘芳传芳子怿无子弟廞以子为后天平中走江南武定末归国赐爵临颍县子　　刘士长
按魏书刘道斌传道斌子士长武定中砀郡太守　　刘灵助按魏书刘灵助传灵助燕郡人师事刘弁好阴阳占卜而粗&#无赖事爾朱荣遂被亲待为荣府功曹&#军建义初超拜光禄大夫封长子县开国伯除幽州刺史进爵燕郡公为幽并营安四州行台及爾朱荣死庄帝幽崩遂自号燕王为庄帝举义兵妄说图谶言刘氏当王又作诡道厌祝之法民多信之从之者夜悉举火为号以普泰元年三月率众至博陵之安国城与叱列延庆侯渊爾朱羽生等战战败被擒斩于定州子宗辉　　刘业兴
按魏书王闾传太山刘业兴四世同居有司申奏表其门闾
　游姓部列传
　　周
　　游眅
子
良

按左传襄公二十二年十二月郑游眅将归晋未出竟遭逆妻者夺之以馆于邑丁巳其夫攻子明杀之以其妻行子展废良而立太叔曰国卿君之贰也民之主也不可以苟请舍子明之类求亡妻者使复其所使游氏勿怨曰无昭恶也　　游吉
按左传襄公二十八年九月郑游吉如晋告将朝于楚以从宋之盟　　游楚
按左传昭公元年五月庚辰郑放游楚于吴
　　游腾
按史记樗里子传秦使樗里子入周周以卒迎之楚王怒让周以其重秦客游腾为周说楚王王乃悦　　晋　　游子远
按陕西通志子远冯翊人仕刘曜为光禄大夫屡纳忠谏曜尝欲杀巴氐五十余人子远谏不听幽之巴氐皆叛应者三十余万关中大乱城门尽闭子远又从狱表谏曜怒甚毁其表叱左右速杀之因刘雅等解赦出欲亲讨羌氐子远又谏止请兵五千平之果尽降曜大悦以子远为大司徒　　游邃
按前燕录邃广平人也与逢羡宋奭皆尝为昌黎太守中国丧乱遂与黄泓俱避地于蓟后归仕廆为龙骧长史创定朝仪初王浚屡以手书招其兄欲赴之邃曰彭祖刑政不修华戎离叛以邃度之必不能久兄且盘桓以俟之耳曰彭祖忍而多疑顷者流民北来命所在杀之今手书殷勤我稽留不往将累及卿且乱世宗族宜分以冀遗种邃从之竟归浚与浚俱没于石勒　　游泓
按前燕录邃子泓仕为居就令
　　游&#
按魏书游明根传明根祖&#慕容熙乐浪太守　　游幼按魏书游明根传明根父幼冯跋假广平太守　　北魏　　游矫
按魏书游明根传明根叔父矫中书博士濮阳巨鹿二郡太守卒　　游明根
按魏书游明根传明根字志远广平任人也祖&#慕容熙乐浪太守父幼冯跋假广平太守和龙平明根乃得归乡里游雅称荐之世祖擢为中书学生性贞慎寡欲综习经典高祖践祚迁都曹主书赐爵安乐男宁远将军显祖初出为东青州刺史迁散骑常侍平东将军都督兖州诸军事瑕丘镇将寻就拜东兖州刺史改爵新泰侯为政清平新民乐附高祖初入为给事中迁仪曹长后王师南讨参谋军计还都正尚书迁大鸿胪卿河南王干师随例降侯为伯又参定律令屡进谠言明根以年逾七十表求致仕太和二十三年卒于家谥靖侯明根历官内外五十余年处身以仁和接物以礼让时论贵之　　游雅
按魏书游雅传雅字伯度小名黄头广平任人也少好学有高才世祖时征拜中书博士东宫内侍长迁著作郎使刘义隆授散骑侍郎赐爵广平子稍迁太子少傅进爵为侯出为散骑常侍平南将军东雍州刺史在任廉白甚有惠政征为秘书监委以国史之任不勤著述竟无所成和平二年卒谥曰宣侯子僧奴袭卒子双凤袭　　游昙护
按魏书游雅传雅弟恒子昙护太和中为中散迁典寺令后慰劳仇池为贼所害　　游肇
