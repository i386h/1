<!-- { "loadSidebar": true } -->
按宋史曹光实传光实雅州百丈人父畴为蜀静南军使光实少武勇有胆气轻财好施不事细行畴卒光实嗣职迁永平军节度管内捕盗游奕使干德中太祖命王全斌等平蜀俄而盗贼群起夷人张忠乐尝憾光实率众杀其族三百余口光实诣全斌具以事白誓雪冤愤时蜀中诸郡未下令率兵先导乃署光实为义军都指挥使知黎雅二州兼都巡检使安集劳来蛮族怀之六年全斌遣入贡京师诏以为黎州刺史开宝三年改唐州刺史及平交广群盗未息以光实为岭南诸州都巡检使太平兴国二年就迁本州团练使车驾征河东以光实知威胜军事河东平命为汾辽石沁等州都巡检使五年改汝州团练使李继捧之入朝也以光实为银夏绥麟府丰宥州都巡检使继捧弟继迁逃入蕃落为边患使人绐光实致情款期某日降于葭芦川光实信之及期继迁设伏迎致光实遂遇害卒年五十五　　曹杲
按十国春秋吴越曹杲真定人文穆王时官金华令会婺州兵叛杲以计平之就擢本州刺史忠懿王朝宋杲镇抚国中即城隅浚三池引湖水入城以通舟楫王归嘉其功赐池名曰涌金立石池上纳土后宋授杲威远军节度使无何卒见神于丰豫门有反风灭火之异土人立祠肖象迄今岁祀不绝　　曹璨
按宋史曹彬传彬子璨字韬光性沉毅善射以荫补供奉官常从彬征讨得与计议迁宫苑副使出为高阳关及镇魏并代赵五州都监雍熙中命知定州改尚食使淳化二年领富州刺史徙知代州明年擢为镇州行营钤辖徙绥银夏麟府等州钤辖契丹入寇屡战有功至道初迁四方馆使知灵州徙河西钤辖改引进使范廷召将兵出塞命璨为之副丁外艰起复为鄜延路副都部署拜赵州刺史领武州团练使充麟府浊轮副部署入为枢密都承旨改领亳州团练使契丹入寇命为镇定高阳关三路行营都钤辖领康州防御使再知定州明年冬拜侍卫马军副都指挥使天德军节度入为东京旧城都巡检使连拜彰国保静武宁忠武等军节度使在禁卫十余年未尝忤旨天禧三年春以足疾授河阳节度使同平章事卒年七十赠中书令谥武懿璨以孝谨称习知韬略好读左氏春秋善抚士卒兼着威爱子仪官至耀州观察使　　曹玮
按宋史曹彬传玮字宝臣父彬历武宁太平军节度使皆以玮为牙内都虞候补西头供奉官合门祗候沉勇有谋喜读书通春秋三传于左氏尤深李继迁叛玮以本官同知渭州真宗即位改内殿崇班知渭州驭军严明赏罚立决犯令者无所贷彬卒请持丧不允改合门通事舍人迁西上合门副使徙知镇戎军继迁死其子德明请命于朝玮言继迁擅河南地二十年兵不解甲使中国有西顾之忧今国危子弱不即捕灭后更强盛不可制愿假臣精兵出其不意禽德明送阙下复河西为郡县此其时也帝方以恩致德明不报迁西上合门使为环庆路兵马都钤辖兼知汾州封泰山进东上合门使帝以玮习知河北事乃以为真定路都钤辖领高州刺史复为泾原路都钤辖兼知渭州祀汾阴进四方馆使逾年上表还州事愿专督军旅帝不欲遽更守臣以密诏敦谕之改引进使英州团练使复知秦州兼泾原仪渭镇戎缘边安抚使天禧三年德明寇柔远寨以玮为华州观察使鄜延路副都总管环庆秦等州缘边巡检安抚使委乞骨咩大门等族间玮至归附者甚众拜宣徽北院使镇国军节度观察留后签书枢密院事宰相丁谓逐寇准恶玮不附己指为准党除南院使环庆路都总管安抚使干兴初谪左卫大将军容州观察使知莱州玮以宿将为谓所忌即日上道从弱卒十余人不以弓韔矢箙自随谓败复华州观察使知青州徙天雄军以彰化军节度观察留后知永兴军拜昭武军节度使知天雄军以疾守河阳数月为真定府定州都总管改彰武军节度使卒赠侍中谥武穆玮用士得其死力将兵几四十年未尝少失利　　曹琮按宋史曹彬传彬子琮字宝章兄珝娶秦王女兴平郡主琮幼时从主入禁中太宗置膝上拊其背曰曹氏有功我家此亦佳儿也及彬领镇海军节度使补衙内都指挥使彬卒时迁西头供奉官合门祗候勾当骐骥院群牧再迁西上合门副使与曹利用连姻利用贬出为河阳兵马都监领内军器库迁东上合门使荥州刺史仁宗册琮兄女为后礼皆琮主办除卫州团练使出为环庆路马步军总管知邠州迁秦州防御使秦凤路副都总管兼知秦州元昊反拜同州观察使复知秦州上攻守御三策久之兼同管勾泾原路兵马定国军节度观察留后改陕西副都总管经略安抚招讨副使拜步军副都指挥使还为马军副都指挥使以疾卒赠安化军节度使兼侍中谥忠恪琮小心谨畏善赞谒御军整严死时家无余赀子佺皇城使嘉州防御使佺子诗尚鲁国大长公主　　曹克让按宋史曹光实传光实子大理评事克让为右赞善大夫　　曹克恭
按宋史曹光实传光实子克恭为殿直
　　曹克己
按宋史曹光实传光实子克己为奉职后至殿内承制　　曹克广
按宋史曹光实传光实子克广至合门祗候
　　曹克明
按宋史曹光实传光实从子克明字尧卿既生会敌攻百丈县父光远遇害姆抱克明匿苇蒲中得免既长喜兵法善骑射从父光实奇之补为衙内都虞候初蜀人留京师者禁不得还乡里克明以母老间道归李顺反闻克明将家子欲胁以官克明携母遁山谷贼陷雅州克明募众数万人以迎王师蜀平擢西头供奉官黎州兵马监押以余寇未息权邛州驻泊巡检入朝改内殿崇班为温台等七州都巡检使景德中蛮寇邕州改供备库副使知邕州代还真宗问南方事对称旨迁供备库使江淮两浙都大提举捉贼领平州刺史知辰州抚水蛮叛徙宜融桂昭柳象邕钦廉白十州都巡检使兼安抚使未几知桂州兼管勾溪峒公事始置溪峒司又奏阅广南两路土军为忠敢军代还知滁州徙鼎州会交址李公蕴寇邕州以文思使复知邕州既至遣人入交址谕以利害公蕴拜表谢罪迁西上合门使历知登舒邵三州复徙鼎州卒　　曹利用
按宋史曹利用传利用字用之赵州宁晋人父谏擢明经第仕至右补阙以武略改崇仪使利用少喜谈辨慷慨有志操谏卒补殿前承旨改右班殿直选为鄜延路走马承受公事景德元年契丹寇河北真宗幸澶州议和择可使契丹者枢密院以利用应选遂授合门祗候崇仪副使和议定擢东上合门使忠州刺史岭南骚动以为广南安抚使岭南平迁引进使历客省使嘉州防御使出为鄜延路总管大中祥符七年拜枢密副使加宣徽北院使进知院事遂拜枢密使同中书门下平章事利用在位既久颇恃功以检校太师兼太子少保为会灵观使进尚书右仆射干兴初加左仆射兼侍中武宁军节度使景灵宫使加司空会从子汭为赵州兵马监押州民告汭不法事即罢利用枢密使谪左千牛卫将军又坐私贷景灵宫钱贬崇信军节度副使房州安置命内侍杨怀敏护送行至襄阳驿怀敏以语逼之利用素刚遂投缳而绝以暴卒闻明道二年追复节度兼侍中赠太傅谥襄悼　　曹修古
按宋史曹修古传修古字述之建州建安人进士起家累迁秘书丞同判饶州宋绶荐其材召还以太常博士为监察御史久之出知歙州徙南剑州复为开封府判官历殿中侍御史擢尚书刑部员外郎知杂司事权同判吏部流内铨未逾月会太后兄子刘从德死录其姻戚至于&#役几八十人修古与杨偕郭劝段少连交章论列太后怒中书大臣请黜修古知衢州太后以为责轻命削一官以修古为工部员外郎同判杭州未行改知兴化军会赦复官卒修古立朝慷慨有风节遇事辄言无所回挠无子以兄子觐为后　　曹修睦
按宋史曹修古传修古弟修睦性廉介自立与修古同时举进士有声乡里累官尚书都官员外郎知邵武军御史中丞杜衍荐以为侍御史岁余改司封员外郎出知寿州徙泉州坐失举夺一官罢去后以知吉州分司南京未几致仕年五十一章得象表其高诏还所夺官卒　　曹颖叔
按宋史曹颖叔传颖叔字秀之亳州谯人初名熙尝梦之官府见颖叔名遂更名颖叔进士及第历威胜军判官渭州军事推官御史中丞蔡齐荐为台主簿改大理寺丞韩亿知亳州辟佥书节度判官事通判仪州韩琦文彦博荐其才徙夔州路转运判官提点陕西路刑狱为开封府判官元昊死为夏国祭奠使除直史馆知凤翔府徙益州路转运使权度支副使侬智高寇岭南朝议以闽中久弛兵备擢天章阁待制知福州累迁右司郎中为陕西都转运使进龙图阁直学士知永兴军然年老渐昏耄事颇壅积人或嘲诮之卒于官　　曹矩
按万姓统谱矩休宁人登景佑进士以纯孝闻官至屯田郎中其任都官日父汝&#赠殿中丞燎黄之夕芝产茔兆郡上其事诏以所居为忠孝乡孝芝里孙夬死于方腊之难时称忠孝曹家　　曹观
按万姓统谱观皇佑中知建昌军李觏有诗送之云要知贤者善居官法自严明性自宽　　曹靖
按万姓统谱靖郴人性孝友嘉佑中为益阳令有&#政去后民思累官尚书比部员外郎知宾州黄庭坚为作善政颂称其御吏严而不残使民宽而不弛　　曹汭按宋史曹利用传利用从子汭为赵州兵马监押州民赵德崇诣阙告汭不法事奏上&#探其狱汭坐被酒衣黄衣令人呼万岁杖死　　曹觐
按宋史曹觐传觐字仲宾修礼子也叔修古卒无子天章阁待制杜杞为言于朝授觐建州司户参军为修古后皇佑中以太子中舍知封州侬智高叛趋广州行至封州觐率从兵决战不胜被执贼使拜且诱之从觐不肯拜且詈贼犹惜不杀徙置舟中觐不食者两日探怀中印章授其从卒曰我且死若求间道以此上官贼知其无降意害之至死诟贼声不绝时年二十五事闻赠太常少卿录其子四人妻刘避贼死于林峒追封彭城郡君　　曹佾
按宋史曹佾传佾字公伯韩王彬之孙慈圣光宪皇后弟也性和易美仪度通音律善弈射喜为诗自右班殿直累进殿前都虞候安化军留后出知澶青许三州徙河阳以建武军节度使为宣徽北院使知郓州改保静保平军节度使同中书门下平章事景灵宫使加兼侍中封济阳郡王神宗每咨访以政然退朝终日语不及公事元丰中以护国军节度使司徒兼中书令为太一宫使哲宗即位加少保卒年七十二赠太师追封沂王　　曹偕
按宋史曹佾传佾从弟偕字光道少读书知义以节侠自喜为许州都监累迁东上合门使带御器械知雄州进华州防御使知相州徙河阳总管卒尝从梅尧臣学诗尧臣称之为序其诗　　曹评
按宋史曹佾传佾子评字公正以父任累官至引进使知审官西院积迁温州防御使元佑中提举万寿观丐外枢密院白为真定路钤辖哲宗以为总管徽宗即位迁相州观察使历龙神卫捧日天武都指挥使殿前都虞候马步军副都指挥使宁远军留后平海军节度使佑神观使使契丹者四馆伴者十二在合门十二年预修仪制多所增损性喜文史书有楷法尤善射左右手如一卒年六十六赠开府仪同三司　　曹诱
