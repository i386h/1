<!-- { "loadSidebar": true } -->
按金史程辉传辉字日新蔚州灵仙人皇统二年擢进士第由尚书省令史升左司都事久之为南京路转运使改陕西东路再迁户部尚书大定二十三年拜参知政事二十六年以老致仕次年复起知河南府事章宗立辉复乞致仕诏许之承安元年卒谥曰忠简辉性倜傥敢言喜杂学尢好论医　　程震
按金史程震传震字威卿东胜人与其兄鼎俱擢第震入仕有能声兴定初诏百官举县令震得陈留治为河南第一召拜监察御史弹劾无所挠坐为故吏所讼罢官岁余呕血卒震为人刚直有材干忘身徇国不少私与及为御史台纲大振以故小人侧目者众不能久留于朝士论惜之　　元
　　程思廉
按元史程思廉传思廉字介甫其先洛阳人元魏时以豪右徙云中遂家东胜州父恒为沿边监榷规运使解州盐使思廉用太保刘秉忠荐给事裕宗潜邸以谨愿闻命为枢密院监印平章政事哈丹行省河南署为都事至元十二年调同知淇州徙东平路判官入为监察御史累迁河北河南道按察副使丁母忧二十六年立云南行御史台起复为御史中丞成宗即位除河东山西廉访使思廉累任风宪刚正疾恶言事剀切卒谥敬肃　　程巨夫
按元史程巨夫传巨夫名文海避武宗庙讳以字行其先自徽州徙郢州京山后家建昌叔父飞卿仕宋通判建昌世祖时以城降巨夫入为质子授宣武将军管军千户召对帝说以为应奉翰林文字寻进翰林修撰屡迁集贤直学士至元二十年加翰林集贤学士同领会同馆事二十四年立尚书省诏以为参知政事巨夫固辞又命为御史中丞拜侍御史行御史台事奉诏求贤于江南还朝拜集贤学士三十年出为闽海道肃政廉访使兴学明教吏民畏爱之大德四年迁江南湖北道肃政廉访使八年召拜翰林学士商议中书省事十一年拜山南江北道肃政廉访使复留为翰林学士至大元年修成宗实录三年复拜山南江北道肃政廉访使四年拜浙东海右道肃政廉访使留为翰林学士承旨皇庆元年修武宗实录二年以病乞骸骨特授光禄大夫给驿南还居五年而卒泰定二年追封楚国公谥文宪　　程一飞
按万姓统谱一飞字翀甫歙人生宋季博习诸经尤精于诗文章操笔立成不喜穿凿附会郡庠每试必为众俊先景定辛酉乡试以书经魁亚选公论皆称有司不明而一飞未始以科场得失介怀泊如也郡守林洽延置郡斋即问政体随事据理以对终不及官府之是非早孤事祖妣孝晚得末病竭力扶持澣濯必身亲之专以经学训诲乡闾子弟负笈来自远方一经指画皆为名士文章清劲如其人云　　程伸叔
按万姓统谱伸叔休宁人幼颖悟再领乡荐不第即弃去与族父若庸讲明正学着中庸讲议三卷益畅朱子之旨元贞丙申荐授紫阳书院山长学者翕然尊之秩满升嘉兴路海盐州教授卒以子愿学赠徽州路同知婺源州事　　程荣秀
按万姓统谱荣秀字孟敷休宁人初从学虚谷方回延佑中用学士邓文原荐授建康路明道书院山长升平江路儒学录再调嘉兴路儒学教授为教率先行义后课试钱谷有余即以整濂洛之书补其梓本又尝复新范文正陆宣公祠订正其遗文裒其祀典为景行录以家礼出朱文公殁后中多未定之论复取文公言行有涉于礼者为翼礼以荐授浙江儒学副提举自以年迈举婺源胡一桂四明程端礼自代遂致仕荣秀为学一以治心为主所至必揭四箴及敬齐箴于壁以自警居家接物动师古人服食寝处悉有常度年七十卒　　程端礼
按元史韩性传当性时庆元有程端礼者字敬叔幼颖悟纯笃十五岁能记诵六经晓析大义从史蒙卿游以传朱氏明体适用之指学者及门甚众所著有读书工程仕为衢州路儒学教授卒　　程端学
按元史韩性传程端学字时叔通春秋登至治辛酉进士第授仙居县丞寻改国子监助教动有师法学者以其刚严方正咸严惮之迁太常博士命未下而卒　　程文
按元史陈旅传程文字以文徽州人仕至礼部员外郎作文明洁而精深虞集亦多称之　　程益
按章丘县志益字光道至顺间进士为国子博士与修宋辽金史迁监察御史劾宰相不报即解官归复起为廉访司签事　　程埜
按河南通志埜字彦鲁偃师人博通经史仕为大中大夫河南路总管转集贤院直学士　　程复心
按万姓统谱复心婺源人自幼沉潜理学会辅氏黄氏之说而折衷之章为之图图为之说书成名曰四书章图总要仕元为徽州路教授后以母老辞归　　程愿学按万姓统谱愿学休宁人弱冠游京师入修书局修职方氏书后除循州长乐令民有死非命者其妻诉不愿理叱曰此即杀人贼也一讯而服罗江五峡诸贼时出掠杀不敢入长乐境秩满归道卒　　程择
按万姓统谱择婺源人博通经史尤好孙吴兵法尝为武昌路学正借充统兵掾史领兵征讨平猺蛮有功升本路教授至正壬辰红巾兵起以府檄起义兵固守城陷死之　　明
　　程弥寿
按万姓统谱弥寿字德坚祁门善和人国初从下江西有功授行枢密分院都事捍御景德镇辞召不起遁之淮西后终于家有诗曰仁山遗&#　　程本初
按万姓统谱本初洪武初南阳府同知以文学经术干济见称时创建公署学校缮筑城池相度经营皆出其意人服其能民安其业　　程徐
按明外史钱唐传洪武二年诏孔庙春秋释奠止行于曲阜天下不必通祀程徐力争之徐字仲能人元名儒端学子也至正中以明春秋知名由校书郎历官兵部尚书致仕明兵入元都妻金抱二岁儿与女琼赴井死洪武二年偕危素等自北平至京授刑部侍郎三年升尚书卒徐精勤通敏能文工诗有遗集传于后　　程平
按名山藏本行记平绩溪人与里人张德良友善洪武初德良坐盐价事罹法累及平御史廉平枉喻平曰洒众则免矣平曰不幸人诬而又诬人是欺天也平宁当罪御史叹异之寻谪延安与同郡休宁人朱仲杰同行盛暑憩道傍树仲杰曰汝守行李吾往觅寓舍仲杰入酒家留连则不来雨大至漂其囊平自救不暇仲杰还盛怒责平平如数偿之至延安仍与同处仲杰能医有梅百户者请之医明年病其家度不起悉以资斧寄梅曰待吾子来与之既梅调守他郡而仲杰死平为具棺殓或曰仲杰待君悍戾不道君何遇之至也平曰彼自亏德耳同郡而生同忧而来死无归于我殡古之道也久之仲杰子行至汴闻其父已死向梅百户取父资即还家绐母曰已买地葬父矣居三年平子实往省平平乃命实送仲杰柩归信报仲杰子令迎柩仲杰子殊不顾平谪满归见柩尚留殡后园叹曰吾不惮延安数千里为归柩休宁绩溪相去几何且子绐母必惭不来即令孙通送其家　　程本立
按明外史程本立传本立字原道崇德人宋大儒颐之后父德刚负才气不仕本立少有大志读书不事章句洪武中举明经秀才除秦府引礼舍人母忧去官服除补周府礼官二十年进长史坐累谪云南马龙他郎甸长官司吏目土酋施可伐煽百蛮为乱西平侯沐英布政使张紞知本立贤属行县典兵事且抚且御凡九年民夷安业三十一年奏计京师学士董伦府尹向实交荐之征入翰林预修太祖实录迁右佥都御史建文三年坐失陪祀贬官仍留纂修实录成出为江西副使未行值燕兵入自缢死福王时谥忠介　　程仕简
按江西通志仕简乐平人举明经父彦初教授平阳洪武甲戌彦初以表文触讳当大辟仕简连章乞代不许更乞同死上意其希宠自全俾同出市赦下而父子已俱绝矣　　程通
按明外史周是修传程通绩溪人祖平坐事戍延安通以贡入太学上书乞赦还其祖辞甚哀太祖怜而许之后以廷对称旨授辽府纪善燕兵起从王浮海归朝上封事数千言陈备御策进左长史燕王即帝位从王徙荆州有言通前上封事多指斥者械至京病死狱中　　程昆
按万姓统谱昆休宁人幼从乡先生赵汸游又师金原忠江彦明洪武二十二年以明经举任黟县训导用荐擢浦江知县律己廉洁临民庄敬升知州卒所着有周易集传十卷及覆瓿集　　程孟思
按万姓统谱孟思休宁人自少严毅有志略年十三能率丁夫于池州伐海船木起赴郡又奉例改造戊戌自实田一秉至公毫发不少假尝蠲己帑倡诸父昆弟以赎石灰山之役及运婺源巨木五千余赴安庆以应和买之令事闻太祖高皇帝深嘉之命光禄赐膳内府给价以偿之　　程绳祖
按万姓统谱绳祖字叔武休宁人洪武中邑令刘绍先以经明行修举差陕西盘粮未几除陕西道监察御史后左迁湖口县令九载有惠政湖口东曰黄麻潭原是隰田累为猪蛟攻五百余亩业者虚输赋税绳祖乃斋沐祷于城隍其蛟白日为迅雷所毙尸血浮江民患以息奏闻除豁田税岁征鱼课民德之厚相与立祠肖像祀之　　程新
按万姓统谱新新城人洪武中由乡举历官勤慎练达政务累官兵部侍郎　　程济
按明外史程济传济朝邑人有道术洪武末为岳池教谕建文初上书言某月某日北方兵起朝廷谓非所宜言逮至京下之狱已而燕兵起帝乃释济以为翰林院编修参北征军淮上败召还后金川门破帝召济问计济曰天数已定惟出走可免难立召僧为帝落发从之出相从数十年后莫知所终又有杨本者中牟人应募授锦衣镇抚被擒死　　程富
按万姓统谱富泾县人永乐戊子举人初授湖广布政司照磨荐为监察御史提督北直隶学校作兴士类得人甚盛寻升广东按察佥事居官以廉公著称性刚直不为势利所移士林重之　　程南云
按万姓统谱南云南城人永乐间以能书征起与修永乐大典授中书舍人累官太常卿尢精篆隶为时所尚　　程思温
按万姓统谱思温字叔玉婺源人正统元年登进士第授中书舍人历官九载升礼部仪制司员外郎以清慎著名十四年扈从北征奋不避难死景泰四年朝廷追赐诰命赠其父母复官其长子俊以旌其忠　　程信按明外史程信传信字彦实休宁人其先洪武中谪戍河间因家焉信举正统七年进士授吏科给事中景泰元年奉使四川还进右给事中出为山东右参政督饷辽东以忧去起故官&#四川理松潘饷天顺初特擢太仆卿明年改左佥都御史巡抚辽东佥事胡鼎发都指挥夏霖四十罪信以闻下霖锦衣狱门达言信不当代奏帝责令陈状信疏辨而寇深方掌都察院修前隙遂劾信不输罪征下诏狱谪降南京太仆少卿五年召为刑部右侍郎母忧归成化元年起复兵部寻转左四川戎县山都掌蛮数叛发大军讨之进信尚书提督军务所向克捷六年改南京兵部参赞机务十一年致仕卒谥襄毅信强愎好胜所至与人忤然有才力识大体　　程可久
按万姓统谱可久字季成婺源人以太学生授监察御史巡按云南辽东所至纠劾严肃莅事刚果贪墨酷暴者望风解绶民被其泽　　程富
按万姓统谱富字好礼歙人领乡荐后拜监察御史尝出按湖广激扬有声复按江西救荒有善政及息大盘山妖贼民赖以安事闻玺书褒奖升大理少卿迁都御史参赞陕西甘肃军务陈军民利病五事复以麓川不靖往抚云南有功而归进嘉议大夫以疾请家居十余年卒自号水月道人　　程昊
按万姓统谱昊字希大婺源人正统间进士授监察御史巡按浙江数奏劾不法聂大年比之汉张纲桓典时贼叶仁八等攻掠郡县昊至即擒斩之郡县以宁卒于官　　程泰
按万姓统谱泰字用元祁门人景泰间进士奉命犒师宣府边帅重之授主事历郎中视山东灾陈赈恤四事多见举行擢广西右参政时安南以疆土未定数近边泰自往定之进布政使律己以倡僚属为时所称　　程万里
