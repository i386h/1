<!-- { "loadSidebar": true } -->

按明外史黄彦清传彦清歙人建文时国子博士以名节自励永乐初以在驸马都尉梅殷军中私谥建文帝坐死并逮其从子金兰系狱殷言彦清实不在军中金兰得释后官知县有善政　　黄墀
按浙江通志靖难师起礼部侍郎陈性善殉难其友余姚黄墀伤之从死　　黄直
按武进县志直官浙江按察司建文时累官侍中从亡后往来夔庆间为人补锅人有学其艺教之不索谢夔庆间皆呼为老补锅　　黄润玉
按明外史黄润玉传润玉字孟清鄞人五岁侍母疾夜不就寝永乐初徙南方富民实北京润玉请代父行十八年举顺天乡试授建昌府学训导父丧除改官南昌宣德中用荐权交址道御史出按湖广正统初诏推举提学官以杨士奇荐擢广西佥事提督学政母忧归起官湖广论罢巡抚李实亲故二人实愤奏润玉不谙刑律坐谪含山知县以年老归归二十年卒学者称南山先生　　黄童
按政和县志童字仕由太学生擢陜西按察司佥事左迁宁远县丞太宗即位超拜监察御史按南畿尝道中见一巨蛇昂首若有所诉童令人尾至园中就其穴掘之果得园主者杀人状人以为神后迁广西副使卒于官　　黄寿生
按万姓统谱寿生字行中莆田人永乐戊子京闱第一辛卯举进士改庶吉士预修五经四书性理大全书功除检讨寿生端重博赡时人重之　　黄泽
按明外史黄泽传泽闽县人永乐十年进士擢河南左参政久之调湖广仁宗即位入觐言时政多见采宣德三年擢浙江布政使泽初有政绩从稍肆怒盐运使丁镃不避道挞之为所奏巡按马谨并劾泽九载秩满自出行县敛白金三千两偿官物且越境过家遂逮下狱黜为民　　黄锺
按沔阳州志锺字景阳景陵人永乐辛卯乡贡除知四川崇庆州改知山东武定时州方变故锺面奉宣宗谕驰驿至州州赖安靖三年复命未几卒于官　　黄仲芳按瓯宁县志仲芳字时茂登永乐乙未进士选翰林庶吉士后除东阳知县首锄豪民奸吏以才行荐擢湖广右参议施州有伪土官田姓者杀兄而夺其位仲芳设方略擒之寻奉敕选将平麓州靖远伯王骥荐为己副时王振窃权仲芳疏论之振败迁云南右参政卒于官　　黄纯
按万姓统谱纯字粹衷滁州人永乐丁酉乡试明年举乙榜历辉县蒲圻学谕秩满赴部超拜兵科给事寻升江西佥宪奉敕提学德行文章为时推重　　黄信中按万姓统谱信中温州知府有廉介名属邑奸民至京告其乡人啸聚为非都台檄布按官诣府治之信中力辩其诬脱者三百余人又盗杀一家三人者词连无辜累年信中至乃具虔告城隍遂得其情　　黄正按万姓统谱正砀山人气质方刚言语必正居家以孝闻擢右佥都御史弹劾不避权要后忤旨黜为庐州英山县吏及平金山叛寇复升左佥都御史未几命讨云南叛夷降服而还至普安遇贼中伤　　黄懋
按万姓统谱懋字子勉元氏人永乐中进士累官嘉兴知府有能名尚书夏原吉甚重之吏民戴之如父母尤笃意学政孜孜好贤乐善有古良吏风后迁福建左布政使致仕卒　　黄养正
按浙江通志养正名蒙以字行潮光子自幼岐嶷善楷书七岁随父至京永乐中引见授中书舍人累官至太常少卿宫殿坊扁碑刻多其所书性尤端谨淹博工诗文宣宗甚爱之正统己巳之变先事陈谏弗从扈驾次土木也先衡逼行营臣属惊怖养正独卫护弗避及驾北狩死之天顺初追赠太常卿荫一子世袭锦衣百户　　黄种
按陜西通志种隆德人永乐中贡士除户科给事中资性鲠介不苟合久居清要及归行李萧然　　黄文政
按福州府志文政字子正长乐人永乐甲辰进士选南台御史官终山西按察司佥事文政刚果有为一时称贤执法　　黄嵩
按龙溪县志嵩字中立宣德年间贡正统己未授广东都司经历时广寇作乱军务繁兴嵩统理大有裨益三上章乞除弊政当道交章奏保景泰壬申升平乐知府猺獞叛服不常嵩以简易处之而输以至诚郡内晏然猺獚叛嵩约民战守贼闻有备解去复遍历诸寨洞劝谕悉降之九年秩满民保留之复任三年乃乞致仕　　黄胜
按建阳县志胜由楷书任户部郎中宣德间升衢州知府有守有为禁豪军治强梗民心翕服　　黄韺
按万姓统谱韺字声叔后埭人兄第正统初进士为户部主事韺宣德中以明经荐授仙游训导勤以教人而尤笃于义知县王彝尝以白金二百两寄韺彝死韺呼其子来授之丁内外艰改无锡后改丽水时浙寇张甚众以韺有材略推以捍贼韺部署既定乃谕以忠义众感激鼓之而进贼遂奔溃天顺中以教有成绩升广元教谕与佥事董应轸同入蜀应轸船覆呼近岸诸小舟莫肯前韺曰是欲得财耳乃自出囊金授之众乃乱流而进应轸获免既抵广元其邑为蜀北鄙戍卒多而编氓少学政久废韺力以义倡率广元人士相与修学舍建文庙每日衣冠坐堂上授诸生以诗书背诵覆讲如法广元人乐从其教久而心益爱之侄纶举乡贡官顺德教授之子也孙颙亦第进士授户部主事迁员外郎　　黄&#
按昆山县志&#字廷仪性沉厚读书有才器正统初由贤良征除光禄寺署丞又以当道荐知温州府　　黄镐按明外史潘荣传黄镐字叔高候官县人由进士授御史正统十四年按贵州群苗尽叛官军大败镐孤军赴平越遇贼几死夜跳入城贼围之被困九月掘草根煮弩铠而食之死者相枕籍城卒全镐功为多复留按一年久之迁广东佥事改浙江成化初以大臣会荐擢广东左参政再迁广西左布政使以右副都御史总督南京粮储历吏部左右侍郎十六年拜南京户部尚书镐有才识敏吏事时论称之致仕道卒谥襄敏　　黄琛
按延平府志琛字廷献将乐人伯固七世孙正统四年进士除户部主事历郎中奉诏赈济淮北人赖全活者万数擢江西左参政理繁有道升左布政使会洞寇朱绍纲叛琛率师破其垒俘绍纲余党悉平以忧制去起复改浙藩寻升南京户部侍郎奉命巡抚四川召还掌部事卒　　黄谏
按陕西通志谏字廷臣兰州人号兰坡德性谦和博学多艺工隶篆行楷登正统壬戌第一甲第三名进士历官翰林院编修侍讲学士兼尚宝寺卿使安南往还议定迎诏坐次等仪及郄赆等书凡十余首悉按经史风节凛然交趾人至今称之常过河南沔池县以名儒月川曹正夫殁葬霍州深以为恨出白金属知县归葬沔池升本院学士忠国公石亨事败以乡人被劾谪广州府判从学者甚众广人立祠祀之所著有书经集解使南稿从古正文兰坡集行于世　　黄绂按明外史黄绂传绂字用章其先封丘人曾祖徙平越遂家焉绂登正统十三年进士除行人历南京刑部郎中成化九年迁四川左参议进左参政历四川湖广左右布政使二十二年擢右副都御史巡抚延绥弘治三年拜南京户部尚书就改左都御史绂历官四十余年性卞急不能容物然操履洁白所至有建树六年乞休未行卒　　黄誉
按万姓统谱誉字廷永莆田人少有志操刚果自立正统甲子举乡试第一登戊辰进士授南京监察御史景泰四年迁浙江按察司佥事所至摧奸去暴虽中贵从人无所避号括地黄喻除草尽绝也材高气烈人敬惮之天顺四年擢浙江布政司参政丁内艰归服阕成化二年改除湖广未几卒年五十三子穆秀秩皆举乡贡　　黄德温
按江西通志德温字伯理信丰人正统戊辰进士英庙北狩时有内侍为王振党者旁叱言官于监国前德温与朝士同愤者廷批杀之王太宰直呼为一代豪杰初选吏部考功主事起复补兵部武选抗疏劾武臣怙势求迁者选法一清未几以事出判镇江府掌马政平生廉介刚方门无私谒　　黄日新
按安庆府志日新字继松其先苏州吴县西山蔡氏裔也祖伯敬元末为蕲州守死难子居宿松字黄州因以黄为氏焉父亳早世母王氏积&#日新侍汤药不离母丧日夜号哭爱弟妹愈挚服阕弟求析爨日新泣弟感之止后日新他出其弟有鬻屋者僦居别姓日新又购屋居之衣食鞠养靡不周至　　黄智
按浦城县志智字惟哲景泰庚午举人任广东化州知州兴利除害时贼犯境智率兵与战歼其渠魁余党悉降邻郡邑皆赖以平智临阵为贼矢所伤未几卒于官事闻赠奉直大夫　　黄会
按江西通志会字吉劭临川人景泰四年进士授行人司副持身谦谨升南京屯田司郎中时堂官缺命会署堂事寅采敬服升辽东苑马寺少卿　　黄甄
按寿光县志甄景泰甲戌进士选庶吉士改工科给事中天顺中陜西大水甄上疏赈救称旨成化三年南京雷震午门正楼甄上疏修省语涉忌讳降陜州知州　　黄孔昭
按明外史黄孔昭传孔昭黄岩人初名曜后以字行改字世显父瑜进士兵部主事孔昭年十四遭父母丧哀毁骨立举天顺四年进士授屯田主事进都水员外郎成化五年调文选九年进郎中铨叙平允其以私干者悉拒之满九载擢右通政久之迁南京工部右侍郎孔昭嗜学敦行与陈选林鹗谢铎友善并为士类所宗弘治四年卒嘉靖中谥文毅子亦举进士为文选郎中　　黄&#
按万姓统谱字玉辉纯季子由乡荐登天顺庚辰进士授云南道监察御史因劾权奸左迁常山县丞未几升知化州改道德二州所至兴学除弊政化大行士民德之　　黄海
按浙江通志海字伯川以字行余姚人天顺六年举人为建宁教谕工于诗有竹桥十咏行世子堂字勉仁弘治十五年中会试及廷试拟为第三人未传胪而卒　　黄&#
按广东通志&#字时雍南海人领成化乙酉乡荐读书太学明习故典试铨曹第一授吏部司务转验封员外郎时东厂权焰烁人曹署谒见必跪&#以颁历往惟长揖而已寻拜江西参议督理粮储&#谙练精筭法吏不敢售其奸居八年都御史林俊力荐之以无援不果迁正德丁卯刘瑾用事裁督粮官&#回籍行李萧然擢云南左参政所部纳楼茶甸长官归沙福与夫弟普显治兵相攻积数十年死者甚众&#单车往谕二酋听命巨珰崔安忌&#功语侵之&#盛气相待声色俱厉安愧出吏民因称铁汉公比致仕垂橐而归卒于家　　黄仲昭
按明外史黄仲昭传仲昭名潜以字行莆田人性端谨登成化二年进士改庶吉士授编修以直谏被杖谪湘潭知县在道用谏官言改南京大理评事遭父母丧除服以亲不逮养遂不出弘治改元御史姜洪疏荐除江西提学佥事诲士以正学久之再疏乞休日事著述学者称未轩先生卒年七十四仲昭祖寿生翰林检讨有学行父嘉束鹿知县多善政兄深御史深子干亨行人使满剌加殁于海干亨子如金广西提学副使希雍苏州同知仲昭孙懋官南京户部侍郎　　黄琏
按莆田县志琏字汝器成化丙戌进士授南户科给事中丁外艰服阕改南礼科满九载升浙江右参议巡视温处银场弘治五年改云南寻转贵州参政抚按交章举荐擢本司右布政寻转左属普安酋叛遣大臣率兵征剿委琏督饷处置有方贼平以疾卒　　黄韶按浙江通志韶字九成余姚人成化五年进士官至江西提学佥事　　黄荧
按龙溪县志荧字敦实嵩侄也登成化壬辰进士授玉山知县召入授南京监察御史丁父忧服除改北条官民利病十余事出按长芦厘宿弊汰墨吏坏法者一时肃清按云贵镇以简静擢四川按察司副使以母老恳疏致仕　　黄玹
