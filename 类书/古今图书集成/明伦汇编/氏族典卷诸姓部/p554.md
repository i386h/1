<!-- { "loadSidebar": true } -->
按万姓统谱震字嗣之休宁江潭人少孤志读书干道五年登进士第主仁和簿分教临川与象山诸公讲明义理宰当涂县剖析民讼编类成书有听词类&#十二册赵忠定公汝愚尢加器重召审察寻以疾卒子会博闻强记登绍兴元年第尉饶之鄱阳时丘崇为帅吏胥侧足会不肯诡随平反甚众任满不复出仕家居十余年卒会子轸辅俱登第　　张叔振
按万姓统谱叔振字振之长溪人干道中进士弱冠横经讲授状元木待问尝师事焉一时衣冠之士多出其门累官知浦城县通判岳州入朝四迁为太府丞凡三登对所言皆当世急务上深嘉纳而一时权贵多忌之出知信州卒祀于学所著有奏疏诗文　　张翰按万姓统谱翰字云卿号坎翁宁德人以学行为乡先生高颐余复皆其高弟也干道间举进士居官临民所至有声所著有观古录三十四章　　张津
按万姓统谱津以右朝散大夫直秘阁主管沿海制置司公事干道间历两仕举乡饮酒礼每岁以正月二日即州庠行释菜之仪率僚佐与乡士大夫及他方之流寓者叙齿会拜于讲堂三爵而退遂以为常时惠光院尝有妖僧塑神象纳老乌其腹以术&#之祸福人以邀利民有灾患者不祷其神则不宁津知之追妖僧至庭下具得奸状遣吏剖像果有乌焉断其罪而逐之境外民以安息邦人立祀于学津初作四明图经实郡志所始也　　张伯威
按宋史张伯威传伯威大安军人武翼大夫御前前军正将祥之子绍熙元年武举进士调神泉尉大母黄年九十八不忍之官黄得血痢疾濒殆伯威剔左臂肉食之遂愈继母杨因姑病笃惊而成疾伯威复剔臂肉作粥以进其疾亦愈伯威妹嫁崔均其姑王疾妹亦剔左臂肉作粥以进达旦即愈知大安军罗植即伯威所居立纯孝坊崔均所居立孝妇坊　　张诏按宋史张诏传诏字君卿成州人少隶张俊帐下积功守和州绍熙五年除兴州都统制兼知兴州庆元二年为成州团练使兴州诸军都统制诏在兴州甚得士心六年卒　　张虙
按宋史张虙传虙字子宓慈溪人庆元二年进士为浙东帅属主管户部架阁文字改太学正迁太常博士又迁国子博士迁秘书郎预编宁宗会要迁著作佐郎复迁秘书丞改著作郎以疾乞外出知南康至郡剖决滞讼众皆悦服徙知处州移知温州力辞遂直秘阁主管千秋鸿禧观参议制置使幕中使者尚威力愎谏自用虙守正不阿每济以宽大主管玉局观端平初召为国子司业升国子祭酒卒　　张惟孝
按宋史张惟孝传惟孝字仲友襄阳人通春秋工骑射城中乱争出关惟孝拔剑杀数人趋白河见一舟壮巨甚急登之开庆元年卜居江陵至沙市众舟大集不可涉顷有峨冠张盖从者数十则宣抚姚希得之弟也令曰敢有争岸者投水中惟孝提剑驱左右而出举白旗以麾令众船登岸无敢乱次干官锺蜚英见而异之以告唐舜申舜申曰吾故人也具言惟孝平生明日蜚英导希得罗致之宴仲宣楼蜚英酒酣曰有国而后有家天下如此将安归乎惟孝跃然曰从公所命乃请空名帖三十以还逾旬以三十骑俱拥甲士五千至旗帜鲜明部伍严肃希得大喜时鼎澧五州危甚于是击鼓耀兵不数日众至万人数战俱捷江上平制使吕文德招之不就而遁或云已趋淮甸后不知所终　　张洽
按宋史张洽传洽字元德临江之清江人父绂第进士洽少&#异从朱熹学自六经传注而下皆究其指归至于诸史百家无所不读嘉定元年中第授松滋尉改袁州司理参军以江东提举常平荐通判池州以病请祠主管建昌仙都观时袁甫提点江东刑狱甫以白鹿书院废弛招洽为长至则选好学之士日与讲说而汰其不率教者凡养士之田干没于豪右者复之学兴即谢病去端平初大臣多荐洽召除秘书郎迁著作佐郎除直秘阁主管建康崇禧观嘉熙元年以疾致仕十月卒子柽赐同进士出身　　张磻
按宋史张磻传磻字渭老福州人嘉定四年进士历官辟点检赡军激赏酒库所主管文字差主管尚书吏部架阁迁太常博士宗正丞迁国子祭酒加集英殿修撰差知婺州为礼部侍郎以右补阙程元凤论罢宝佑三年拜端明殿学士签书枢密院事升同知枢密院事五年拜参知政事卒　　张忠恕
按宋史张忠恕传忠恕字行父右仆射浚之孙以祖任监楼店务入府幕调广西转运司主管文字改通判沅州主管京湖宣抚司机宜文字知澧州开禧末入为籍田令嘉定五年迁军器丞出知湖州迁司农丞知宁国府以言去主管冲佑观起知鄂州改湖北转运判官召为屯田郎官丁内艰免丧入为户部郎官理宗即位忠恕移书史弥远请取法孝宗行三年丧疏入朝绅传诵始魏了翁尝勉忠恕以植立名节无隤家声及是叹曰忠献有后矣忠恕自知不为时所容力请外补遂以直秘阁知赣州言者指为朋比落职降两官罢绍定三年复元官提举冲佑观卒　　张威按宋史张威传威字德远成州人其父送隆庆府后军效用或言其才勇令戍边开禧用兵威与金人战辄捷屡以功补本军将领升统制天水县当金人西入路升县为军命威为守屡立奇功擢充利州副都统制丁父忧服除调荆鄂都统制改沔州都统制嘉定十二年金人入蜀安抚使丁&#遣书招威入救大破金人西夏来约夹攻金人安丙许之命威与利帅程信兴帅陈立等分道并进威向秦州无功而还丙怒奏罢其兵柄是岁卒于利州威初在行伍以勇见称进充偏裨每战辄克金人闻其名畏惮之临陈则精采愈奋两眼皆赤时号张红眼又号张鹘眼　　张孝直按万姓统谱孝直字英甫临川人性孝友恬于利欲受学象山之门信所自见所据者实有易书诗语孟中庸口义五十余篇心所未安虽伊洛诸儒议论亦不苟同领袖郡学诱掖后进士论翕然归重与章从轩蔡介轩讲论终日忘倦多所发明卒年七十七又有所著要言浑象原意杂诗等藏于家　　张师禹
按万姓统谱师禹字虞佐天资耿介不苟合不求仕进从之游者莫不敬畏号乡先生　　张谠
按万姓统谱谠端平间知德兴县县人颂之曰张侯张侯敷政优游农乐其业禾麦有秋　　张恪
按万姓统谱恪金坛人性孝友居母丧祥禫逾年不御酒肉有甘露白鹊之祥　　张志道
按万姓统谱志道嘉熙间求直言上封事言建储迁都之事宋亡闭门着书家贫衣食不给处之泰然所着有易传等书　　张山翁
按宋史高应松传张山翁字君寿普州人景定三年进士德佑元年为荆湖宣抚使干官鄂守张晏然议纳款山翁以书谯让之晏然既降山翁被执军前谕曰若降不失作显官山翁酬对不屈行省官贾思贞义之贷不杀后居黄鹄山聚徒教授而终　　张世杰
按宋史张世杰传世杰范阳人吕文德召为小校累功至黄州武定诸军都统制历知高邮军安东州咸淳四年命守鄂州大军破新城长驱而下世杰提所部兵入卫自和州防御使累加至保康军承宣使擢龙神卫四厢都指挥使进沿江招讨使改制置副使大军至独松关召文天祥入卫以世杰为保康军节度使知平江寻亦召入卫加检校少保二年四月从二王入福州五月奉&#为主拜签书枢密院事王世强导大军攻之世杰乃奉益王入海而自将兵攻蒲寿庚不下十月元帅唆都遣人招益王又遣经历孙安甫说世杰世杰拘安甫军中不遣招讨刘深攻浅湾世杰兵败移王居井澳深复来攻井澳世杰战却之因徙碙州至元十四年四月益王殂卫王昺立拜世杰少傅枢密副使世杰以碙州不可居徙王新会之&#山八月封越国公明年元帅张弘范等兵至&#山世杰结大舶千余作水寨为死守计已而弘范兵至据海口樵汲道绝兵茹干粮十余日渴甚下掬海水饮之海咸饮即呕泄兵大困二月癸未弘范等攻&#山世杰败走卫王舟大军薄中军世杰乃断维以十余舰夺港去后世杰复欲奉杨太妃求赵氏后而立之俄飓风坏舟溺死平章山下　　张抃
按宋史邹传张抃字朝宗一字次山蜀人明习韬略文天祥起兵辟为秘阁修撰领广东提举督府参谋左右幕府知无不为空坑兵败为乱兵所杀　　张镇孙按广东通志镇孙字鼎卿南海人少苦心读书以博学强记闻咸淳廷对第一授秘书监正字迁校书郎寻通判婺州德佑元年元兵至镇孙遂奉二亲归广台章劾之诏罢镇孙职端宗航海幸闽广间广州海上溃军奉镇孙为帅镇孙与都统凌震结集行伍分东西二路誓图恢复景炎元年十二月帝舟次于惠州之甲子门诏以镇孙为龙图阁待制广东制置使兼经略安抚使委以军事二年四月复广州十一月元酋右丞塔出会师夔合攻广州镇孙力不支城明年二月师夔还师执镇孙北归死于大庾　　张珏
按宋史张珏传珏字君玉陇西凤州人年十八从军钓鱼山以战功累官中军都统制守合州咸淳十年加宁江军承宣使德佑元年升四川制置副使知重庆府五月加检校少保征其兵入卫蜀道断不得达至元十五年二月大兵破绍庆府珏率兵出熏风门与大将也速儿战扶桑埧诸将从其后合击之珏兵大溃城中粮尽赵安以书说珏降不听安乃与帐下韩忠显夜开镇西门降珏率兵巷战不支归索鸩饮左右匿鸩乃以小舟载妻子东走涪中道大憾斧其舟欲自沉舟人夺斧掷江中珏踊跃欲赴水家人挽持不得死明日万户铁木儿追及于涪执之送京师至安西赵老庵解弓弦自经厕中　　张顺
按宋史张顺传顺民兵部将也襄阳受围五年宋闯知其西北一水曰清泥河源于均房即其地造轻舟百艘募死士得三千求将得顺与张贵俱智勇俾为都统汉水方生发舟越二日进高头港口结方陈夜漏下三刻出江贵先登顺殿之乘风破浪径犯重围转战百二十里黎明抵襄城下收军独失顺越数日有浮尸&#流而上被介冑执弓矢直抵浮梁视之顺也身中四枪六箭怒气勃勃如生诸军惊以为神结冢殓葬立庙祀之　　张贵
按宋史张贵传襄阳受围五年宋闯知其西北一水曰清泥河源于均房即其地造轻舟百艘募死士得三千求将得顺与张贵俱智勇俾为都统汉水方生发舟越二日进高头港口结方陈夜漏下三刻出江乘风破浪径犯重围转战百二十里黎明抵襄城下贵既抵襄襄帅吕文焕力留共守贵恃其骁勇欲还郢乃募二士能伏水中数日不食使持蜡书赴郢求援二人达郢还报许发兵五千以助夹击刻日既定乃别文焕东下点视所部军洎登舟帐前一人亡去贵惊曰吾事泄矣亟行彼或未及知乃举炮鼓噪发舟乘夜顺流断破围冒进众皆辟易既出险地夜半天黑至小新城大兵邀击以死拒战身被数十枪力不支见执卒不屈死之　　张孝忠
按万姓统谱孝忠淮人德佑初吕文焕导元兵东下吕师夔与五万户分定江东地知信州谢枋得走入安仁调孝忠逆战团湖坪矢尽挥双刀击杀百余人前军稍却后军绕出孝忠后众惊溃孝忠中流矢死　　张云按万姓统谱云吉州人尝为敢勇将文天祥以使命被执云引兵取道归时吉州已降云谋于后夜入城击元兵杀伤相当质明犹战渴赴水死　　张康
按万姓统谱康湘潭人早孤力学旁通术数江万里辟置幕下宋亡隐衡山　　张润之
按万姓统谱润之字伯诚金华人尚礼好义笃实清介专心问学避地长山摘其幽胜为十咏一时名公咸赓咏之元黄溍尝为之跋谓其微言奥旨世莫得闻尚赖此诗之存其高风雅韵犹可概见云　　张庆之
