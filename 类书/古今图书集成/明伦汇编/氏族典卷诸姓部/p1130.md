<!-- { "loadSidebar": true } -->
烛郑大夫烛之武后不得氏以其居于烛地故以为氏
　逯姓部列传
　　汉
　　逯普
按汉书功臣侯表元始五年普以骑都尉同陈崇等行万国同风俗封蒙乡侯王莽篡位为大司马　　逯并按汉书王莽传莽篡后盗贼起遣着武将军逯并等镇名都后为大司马以日食策免之　　逯石
按万姓统谱石大司马
　　逯明
按万姓统谱明广平人将军
　　魏
　　逯式
按吴志陆逊传魏江夏太守逯式兼领兵马颇作边害而与北旧将文聘子休宿不协逊闻其然即假作答式书置界上式兵得书以见式式惶惧遂自送妻子还洛由是吏士不复亲附遂以免罢　　晋
　　逯苞
按万姓统谱苞殿中中郎
　　唐
　　逯仁杰
按万姓统谱仁杰夏官中郎
　　宋
　　逯昂
按万姓统谱昂宋人
　　逯湛
按万姓统谱湛景佑登科
　　逯勉
按万姓统谱勉大名人嘉佑登科
　　逯端
按万姓统谱端瑞州司法
　　元
　　逯鲁曾
按河南通志鲁曾字善止修武人性刚介通经术天历初举进士授翰林国史院编修寻改监察御史至正间丞相脱脱讨徐州贼超迁鲁曾淮南宣慰使领征事徐州平继使领所部军讨淮东卒于军　　明
　　逯宏
按万姓统谱宏字希远元浙江右丞鲁曾之四世孙洪武初从徐大章授书经年十八陈时政得失称旨授官吏部奏宏年少赐归卒业寻以乡贡分教松江升武进教谕卒　　逯得山
按万姓统谱得山汝阳人少负大志国初从征以功升镇抚癸卯上征伪汉得山从战于鄱阳湖以死封汝阳县子　　逯端
按万姓统谱端宏子仁和人永乐进士
　　逯端
按武进县志端覃怀人登宣德庚戌进士
　　逯杲
按真定府志杲安平人由校尉升锦衣卫百户天顺初以效忠边陲超升锦衣指挥同知会曹吉祥谋逆首遇害诏以其子袭千户　　逯聪
按万姓统谱聪崇安人举人弘治中清丰教谕　　逯让按万姓统谱让武定人弘治中高阳县学训导　　逯鸾按朝城县志鸾弘治十八年贡士
　　逯福
按朝城县志福正德十六年贡士
　　逯浚
按万姓统谱浚章丘人正德中荆门州知州
　　逯用洪
按万姓统谱用洪清丰人正德中任延安府同知　　逯鼐按万姓统谱鼐章丘人举人正德中通州学正　　逯埙按万姓统谱埙章丘人举人正德中魏县知县　　逯祥按朝城县志祥嘉靖四年贡士
　　逯峦
按嘉祥县志峦字德隅嘉靖九年贡士任交河县训导复补全椒县训导升孟县教谕孙学礼举隆庆庚午乡试　　逯相
按万姓统谱相广宗人邑庠生嘉靖辛卯母杨氏以疾终相哀痛悲号既掩圹结庐墓侧三年躬荷插器负土累坟时大水不浸庐远近闻之咸以为异　　逯永按在平县志永父病每尝汤药及亲没庐墓三年　　逯中立按聊城县志中立字与权聊城人登万历己丑进士由行人拜给事中遇事敢言在垣百日凡五上书救顾宪成及矿税事谪陕西按察司知事家徒四壁安贫乐道读易手不释卷　　逯庭槐
按嘉祥县志庭槐字公植万历三十年贡士举人学礼之子任肥乡主簿　　逯学礼
按嘉祥县志学礼字时敬庚午举人颖悟过人学本程朱初任山西孟县知县廉洁自守讲学课士肃法清吏士民建祠尸祝之　　逯瑛
按朝城县志瑛任驿丞
　　逯深
按范县志深广宗人任主簿
　　逯守宁
按乐安县志守宁河泊所大使

　玊姓部汇考
后汉书
　　侯霸传
京兆玊况
注
玊音肃
凌迪知万姓统谱
　　玊姓
王彭城征音黄帝时公玊带造明堂改为玊氏玊音肃与宝玉字不同
　续姓部汇考
廖用贤尚友录
　　续姓
续雁门羽音晋大夫狐鞠居食采于续故谓之续焉姓苑云舜七友有续氏凌迪知万姓统谱
　　续姓
续氏有二晋大夫狐鞠居食采于续故谓之续又舜七友续牙之后
　渌姓部列传
　　上古
　　渌图
按万姓统谱图颛顼师

　渌姓部汇考
廖用贤尚友录
　　渌姓
渌水名

　乐姓部汇考
唐书
　　宰相世系表
乐氏出自子姓宋戴公生公子衎字乐父生倾父泽泽生夷父须子孙以王父字为氏须生大司寇乐吕吕生喜喜生司城子罕裔孙乐羊为魏文侯将封于灵寿其后子孙因家焉裔孙毅赵封望诸君毅孙臣叔汉封华成君子孙自赵徙长陵裔孙亲后汉本县吏生恢字伯奇尚书仆射生羽林监干徙南阳淯阳孙仁为武陵太守生清河太守平平生散骑常侍方生广字产辅晋尚书令信陵公裔孙恂　乐氏宰相二人彦玮思晦
廖用贤尚友录
　　乐姓
乐南阳角音宋微子之后戴公生公子衎字乐父子孙以王父字为氏
　督姓部列传
　　周
　　督戎
按万姓统谱戎晋栾盈之臣
　　汉
　　督琼
按万姓统谱琼五原太守
　　督瓒
按万姓统谱瓒见风俗通
　　隋
　　督君谟
按万姓统谱君谟善射
　　明
　　督仲美
按万姓统谱仲美全州人嘉靖中归善县县丞　玊姓部列传
　　周
　　玊光甫
按万姓统谱光甫字文伯司徒
　　汉
　　玊况
按后汉书侯霸传欧阳歙戴涉下狱死自是大臣难居相任其后河内蔡茂京兆玊况魏郡冯勤皆得薨位况字文伯性聪敏为陈留太守以德行化人迁司徒薨　　宋
　　玊&#
按万姓统谱&#金堂人隆兴进士
　　玊天麟
按万姓统谱天麟金堂人淳熙进士
　　明
　　玊恩
按万姓统谱恩彰县人弘治中眉州判官
　　玊玺
按万姓统谱玺邯郸人嘉靖中太医院吏目

　粟姓部汇考
廖用贤尚友录
　　粟姓
粟江陵征音汉有治粟都尉因以为氏

　触姓部列传
　　周
　　触詟
按战国策赵太后用事秦急攻之赵氏求救于齐齐曰必以长安君为质兵乃出太后不肯左师触詟愿见左师公曰媪尊长安之位而封以膏腴之地不令及今有功于国一旦山陵崩长安君何以自托于赵太后曰诺于是长安君质于齐齐兵乃出　　触舒祺
按战国策左师触詟见太后曰老臣贱息舒祺最少不肖而臣衰窃爱怜之愿令补黑衣之数以卫王宫太后曰敬诺注
息子也舒祺名也

　欲姓部汇考
凌迪知万姓统谱
　　欲姓
欲见姓苑

　笃姓部汇考
凌迪知万姓统谱
　　笃姓
笃见姓苑

　欲姓部列传
　　元
　　欲广城
按万姓统谱广城寨社人縠之后裔也成宗时以文臣授元帅府左辅监军领兵镇守亳州子温进校尉获鹿县尹
　岳姓部列传
　　宋
　　岳飞
按宋史岳飞传飞字鹏举相州汤阴人世力农父和能节食以济饥者有耕侵其地割而与之贳其财者不责偿飞生时有大禽若鹄飞鸣室上因以为名少负气节沈厚寡言家贫力学尤好左氏春秋孙吴兵法生有神力挽弓三百斤宣和四年真定宣抚刘韐募敢战士飞应募迁秉义郎隶留守宗泽战开德曹州皆有功居职二年战胙城又战黑龙潭皆大捷兀朮趋杭州飞要击六战皆捷兀朮归飞邀击败之诏讨戚方战皆捷方遂降迁通泰镇抚使兼知泰州金攻楚飞为楚援三战三捷绍兴元年同讨李成大破成军成走降伪齐张用寇江西飞以书谕之遂降江淮平加神武右军副统制进兵追曹成成降岭表平授武安军承宣使屯江州时虔吉盗连兵寇掠循梅广惠英韶南雄南安建昌汀邵武诸郡帝乃专命飞平之飞至虔州捕诸郡贼皆破降之初以隆佑震惊故密旨令飞屠虔城飞请诛首恶而赦胁从人感其德绘像祠之入见帝手书精忠岳飞字制旗以赐之授镇南军承宣使神武后军都统制仍制置使湖寇杨&#与伪齐通帝命飞为之备飞渡江复郢州襄阳刘豫益兵屯新野飞连破其众乃移屯鄂授湖北路荆襄潭州制置使封武昌县开国子五年入觐封母国夫人进封武昌郡开国侯命招捕杨&#&#方浮舟湖中飞亟遣兵击之&#投水擒斩之加检校少保进封公还军鄂州除荆湖南北襄阳路招讨使居母忧飞扶榇还庐山连表乞终丧不许累诏趣起乃就事进拜太尉继除宣抚使兼营田大使驻师江州为淮浙援会金遣使将归河南地飞言金人不可信和好不可恃相臣谋国不臧恐贻后世讥桧衔之十年金人攻拱亳命飞驰援累战皆捷中原大震进军朱仙镇与兀朮对垒大破之先是绍兴五年飞遣梁兴等布德意招结两河豪杰山寨皆期日兴兵与官军会父老百姓争馈义军自燕以南金号令不行方指日渡河而桧欲画淮以北弃之乞令班师一日奉十二金字牌飞愤惋泣下东向再拜曰十年之力废于一旦十一年谍报金分道渡淮飞师至庐州金兵望风而遁时和议既决桧患飞异己乃密奏召飞飞既至授枢密副使桧以飞不死终梗和议力谋杀之以谏议大夫万俟与飞有隙风劾飞又风何铸罗汝楫交章弹论又谕张俊令诱王俊诬告张宪谋还飞兵桧遣使捕飞父子坐系两月狱不成桧手书小纸付狱即报飞死时年三十九飞至孝母卒水浆不入口者三日家无姬侍或问天下何时太平飞曰文臣不爱钱武臣不惜死天下平矣师每休舍课将士注坡跳壕皆重铠习之凡有颁犒均给军吏秋毫不私善以少击众猝遇敌不动故敌为之语曰撼山易撼岳家军难好贤礼士览经史雅歌投壸恂恂如书生汪澈宣抚荆襄故部曲合辞讼之孝宗诏复飞官以礼改葬求其后悉官之建庙于鄂号忠烈淳熙六年谥武穆嘉定四年追封鄂王五子云雷霖震霆　　岳云按宋史岳飞传云飞养子年十二从飞征伐数立奇功飞辄隐之每战以手握两铁椎重八十斤先诸军登城襄汉平功在第一飞不言逾年铨曹辩之始迁武翼郎终左武大夫提举醴泉观死年二十三孝宗初与飞同复元官以礼祔葬赠安远军承宣使弟雷忠训郎合门祗候赠武略郎霖朝散大夫敷文阁待制赠大中大夫霖子珂以淮西十五御札辩验汇次凡出师应援之先后皆可考嘉定间为吁天辨诬录五卷天定录二卷上之震朝奉大夫提举江南东路茶盐公事霆修武郎合门祗候　　岳谅臣
按万姓统谱谅臣知滁州闻乡村有周智张九作党食人捕得之斩市自是境内晏然　　岳琚
按万姓统谱琚钱塘霍山人建炎三年十二月完颜宗弼由独松关犯杭州守臣遁于赭山琚乃推令朱跸为谋主金祝二尉为先锋率死士诱敌由西溪东来堑葛岭编竹覆泥以陷之敌乃从南壁寇城西琚力战死焉郡人请于朝立祠祀之　　元
　　岳存
按元史岳存传存字彦诚大名冠氏人初归东平严实承制授存武德将军岁己丑从严实及武仙战于彰德西败之迁明威将军行冠氏主簿破河南攻淮汉无役不与辛丑升本县丞庚戌移治楚丘数年有惠政乙卯告老退休田里中统三年以疾卒年六十九子天祯袭父职战焦山平奉化贼录功升管军千户江南平授昭勇大将军福州路总管后迁赣州七年迁建康首定救荒之政民立碑以纪遗爱焉至大二年卒年七十二子果会昌州同知　　岳藏斋
按河南府志藏斋幼笃志勤学丞相史天泽征西授枢密经历迁内台御史终国子监祭酒　　岳珍
按峄县志珍至元中任峄州宣武将军军事判官　　岳浚按宜兴县志浚字仲远飞九世孙博学好义为石门县尉未几乞归侍亲积书万卷延好学之士恣其检阅一时名士共游其门　　岳弘
按山西通志弘南顿人至元间为垣曲尹兼管诸军奥鲁治有殊绩尤多修缮　　岳真人
按涿州志真人自幼不嗜酒肉长即学道师事太悬真人卒得其秘大德初升仙而去　　岳柱
