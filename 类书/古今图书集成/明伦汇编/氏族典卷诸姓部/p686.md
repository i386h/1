<!-- { "loadSidebar": true } -->
按宋史梁鼎传鼎字凝正益州华阳人祖钺事蜀为剑门关使父文献乘氏令鼎太平兴国八年进士甲科解褐大理评事知秭归县再迁著作佐郎端拱初迁殿中丞通判歙州以能声闻徙知吉州淳化中为开封府判官迁太常博士三司右计判官又为总计判官会复三部换度支判官至道初迁都官员外郎江南转运副使就改起居舍人徙陕西二年五将分道击李继迁李继隆擅出赤柽路无功还奏军储失期鼎坐削三任复为殿中丞以母老求郡历知徐密二州真宗践位复旧官咸平四年迁兵部员外郎知制诰逾月拜右谏议大夫度支使时西鄙未宁建议陕西禁解池盐所在官鬻诏从之以鼎为制置使丁内艰起复景德初知三班院通进银台司出知凤翔府以居忧哭泣伤目表求判西京留司御史台三年卒年五十二赐二子出身鼎伟姿貌磊落尚气有介节居官峻厉名称甚茂好学工篆籀八分子申甫吉甫　　梁颢
按宋史梁颢传颢字太素郓州须城人曾祖涓成武主簿祖惟忠历佐使府至天平军节度判官父文度早世颢雍熙二年举进士解褐大名府观察推官四年与梁湛并佐赵昌言昌言入掌枢密会翟马周事颢坐贬虢州司户参军起知鱼台县就加大理评事召还迁殿中丞顷之复直史馆历开封府推官三司关西道判官转太常博士丁内艰起令赴职改右司谏真宗初使陕西还为度支判官咸平元年诏钱若水重修太祖实录表颢参其事又同修起居注三年命知制诰王均平命为峡路安抚使归掌三班韩国华判大理以断刑失中乃选颢以代之四年张齐贤使关右安抚以颢为之副颢有吏才每进对词辩明敏真宗嘉赏之河北饥盗命与薛映分为东西路巡检使还拜右谏议大夫充户部使会罢三部使以颢为翰林学士同知审官院三班景德元年权知开封颢美风姿强力少疾闺门雍睦与人交久而无改士大夫多之六月暴病卒年九十二　　梁固
按宋史梁颢传颢子固字仲坚幼有志节初以颢遗荫赐进士出身服阕诣登闻院让前命愿赴乡举许之大中祥符元年举服勤词学科擢甲第解褐将作监丞同判密州就迁著作佐郎归朝改著作郎直史馆历户部判官判户部勾院为人气调俊爽善与人交疏财慷慨尚气义明于吏道尝诏鞫狱时称平审天禧大礼成奏颂甚工无几卒　　梁适
按宋史梁适传适字仲贤东平人翰林学士颢之子也少孤尝辑父遗文及所自着以进真宗授秘书省正字知昆山县徙梧州更举进士知淮阳军寻召为审刑详议官拜右正言改直史馆修起居注奉使陕西进知制诰出知兖州再迁枢密直学士知延州澶州徙秦州入知审刑院擢枢密副使迁参知政事进同中书门下平章事集贤殿大学士大珰王守忠求为节度使适持不可张贵妃治丧皇仪殿又以为不可将以适为园林使适言国朝以来无此制由是寝适晓畅法令临事有胆力而多挟智数不为清议所许罢知郑州复知秦州徙永兴军夏人盗耕屈野河西田累年朝廷欲正封以适为定国军节度使知并州还知河阳领忠武昭德二镇检校太师复为观文殿大学士致仕卒谥曰庄肃　　梁頠
按万姓统谱頠字习之长汀人博学能文登进士以文章见重于陈尧咨屡加荐引历知庐州以和戎兵迁开封府判官　　梁杞
按万姓统谱杞莆田人性淳谨好学通五经庆历六年登进士初为连州司理谳狱详明部使者论荐为桂阳令莅政以惠民为本恤孤寡抑奸猾作陂池教种艺平赋役弭盗贼庶务悉举虔商有扰市廛者设方略殴逐之邑以大治嘉佑中迁比部员外郎寻以朝奉郎通判鄂州军事俗尚巫鬼为置医局斥去淫祠陋俗为之一变熙宁初致仕　　梁仲保
按万姓统谱仲保宾州人忠义勇敢监司上其名以三班奉职充本州团练使庆历间侬贼犯边率众力战死之郡人为之立庙　　梁顺孙
按万姓统谱顺孙字景枢高要人两贡辟雍第监邕州横山峒金坑先是侬寇掳掠平民入峒数十年无一人还者顺孙抚以恩信又以身请使归其人酋长畏之民得归者如市顺孙死护送者连数百里事闻官其一子　　梁彦通
按东平州志彦通字贯之适之子以荫补秘书省正字累勋上柱国封保定县男初在昭德有吴氏兄弟久异籍请同居守难之彦通曰民知义可旌而不可沮竟如吴氏请其家画像祀之在澶州河决曹村召彦通专狱讼取不听命者一人绳治万人悚栗堤遂成及刺邢州契丹使王遵义来聘往劳之遵义曰太守不服金带是薄我不肯见彦通曰朝服不可改也竟不易服改知华州岁凶斗米钱三百乃括仓粟平价坐府中亲视籴老弱至者日千人遂赖以安事闻方召入会以病卒　　梁彦昌
按东平州志彦昌字得之适之子举进士累迁通判德顺军郡守将辟第属邑以材木献彦昌曰是必取于民吾宁被谴岂希合以扰民哉卒拒之后守罢郡诸令皆得罪彦昌独免再任东平监马政废弛朝廷遣使驰视遂条十事以奏彦昌为人笃实性不他嗜独喜为诗有集十卷曰汶阳杂&#　　梁彦深
按东平州志彦深郓州刺史
　　梁从吉
按宋史梁从吉传从吉字君佑开封人补入内高班熙宁初为邠宁环庆路驻泊兵马钤辖讨平宁州叛卒以功升都钤辖累官皇城使进入内押班迁永州团练使为副都知元佑中卒谥敏恪　　梁立则
按万姓统谱立则熙宁中知新州兴修水利于州西南十里得其白鳝坑决其水溉田至今为利　　梁公价
按万姓统谱公价字宝臣分宜人少孤力学熙宁中进士调赣县簿稍迁承信郎守四门博士　　梁世基
按万姓统谱世基横州人由摄官补登仕郎历浔州司户参军熙宁中特授大理寺丞　　梁绍
按万姓统谱绍寿州人仕宋为广东提干事母孝母疾挂冠归及卒庐墓手植松柏号碧林亭甘露降芝草生东坡在海外闻其孝节往见之易其亭曰甘露亭松曰瑞松皆为亲题　　梁焘
按宋史梁焘传焘字况之郓州须城人父蒨兵部员外郎直史馆焘以蒨任为太庙斋郎举进士中第编校秘阁书籍迁集贤校理通判明州检详枢密五房文字元丰时内侍王中正将兵出强干赏不以法焘争之不得请外出知宣州未几提点京西刑狱哲宗立召为工部郎中迁太常少卿右谏议大夫文彦博议遣刘奉世使夏国御史张舜民论其不当遣降通判虢州焘面责给事中张问不能驳还舜民制命以为失职坐诟同列出为集贤殿修撰知潞州明年以左谏议大夫召进御史中丞以龙图阁直学士知郑州旬日入权礼部尚书为翰林学士元佑七年拜尚书右丞转左丞以疾罢为资政殿学士同醴泉观使故事非宰相不除使遂置同使以宠之力辞改知颍昌府绍圣元年知郓州朋党论起焘以司马光党黜知鄂州三年再贬少府监分司南京明年三贬雷州别驾化州安置三年卒　　梁子美
按宋史梁适传适孙子美绍圣中提举湖南常平时新复役法子美先诸路成役书就迁提点刑狱建中靖国初改京西转运副使徙成都路累迁直龙图阁河北都转运使宣和四年以疾罢为开府仪同三司提举嵩山崇福宫卒子美为郡纵侈残虐然有干才所至办治云　　梁师成
按宋史梁师成传师成字守道慧黠习文法稍知书初隶贾详书艺局详死得领睿思殿文字外库主出外传道上旨政和间得君贵幸至窜名进士籍中积迁晋州观察使兴德军留后建明堂为都监既成拜节度使加中太乙神霄宫使历护国镇东河东三节度至检校太傅遂拜太尉开府仪同三司换节淮南时中外泰宁徽宗留意礼文符瑞之事师成善逢迎希恩宠帝本以隶人畜之命入处殿中凡御书号令皆出其手多择善书吏习仿帝书杂诏旨以出外庭莫能辨师成实不能文而高自标榜以翰墨为己任王黼父事之虽蔡京父子亦谄附焉都人目为隐相黼造伐燕议师成赞决燕山平策勋进少保师成貌若不能言然阴贼险鸷遇间即发家居与黼邻帝幸黼第见其交通状已怒朱&#又以应奉与黼轧因乘隙攻之帝罢黼相师成由是益绌郓王楷宠盛有动摇东宫意师成能力保护钦宗立嬖臣多从上皇东下师成以旧恩留京师于是太学生陈东布衣张炳力疏其罪帝迫于公议犹未诵言逐之师成疑之寝食不离帝所久未有以发会郑望之使金营还帝命师成及望之以宣和殿珠玉器玩复往先令望之诣中书谕宰相至则留之始诏暴其罪责为彰化军节度副使开封吏护至贬所行次八角镇缢杀之以暴死闻籍其家　　梁岩老
按福州府志岩老字允济一名汝霖永福人政和进士靖康间金人犯阙岩老佐师守城有劳明年诏使金金欲臣之不屈金怒幽之荒寺月给饮食食余辄私晒之复留余饮渍其壁久之壁坏乃挟干糗南奔昼伏夜行竟全节而归高宗嘉之除直秘阁知泉州寻卒　　梁昭德
按万姓统谱昭德归善人政和中以三礼出身授循州佥判有治状与邑人陈伯修李文辅为友乡党咸重之号曰三善士唐庚谪惠交游甚密复官北归为赋别三子诗　　梁汝嘉
按宋史梁汝嘉传汝嘉字仲谟处州丽水人以外祖太宰何执中任入官调中山府司议曹事建炎初知常州武进县守荐其治状擢通判州事加直秘阁历官至转运副使临安守以称职擢徽猷阁待制试户部侍郎累迁户部侍郎进权尚书汝嘉求去以宝文阁直学士提举太平观未几升学士知明州更温宣鼎三郡复奉祠以归绍兴二十三年卒汝嘉长于吏治在临安风绩尢着　　梁季珌
按万姓统谱季珌字饬父丽水人以父荫奉祠历江淮铸钱司干办公事通判湖州知信光二州荆湖提举寻除淮南路转运判官兼淮东提刑所在有政声淮东使客所由漕寄特重季珌知权臣激于求者之越次特阅班簿取资历深而积用著者之寻加直秘阁再转为太府卿除尚书户吏二部侍郎兼敕令所详定官所至一室萧然惟图史是娱杨简为世名儒不妄交友闻季珌曰吾未见约于自奉诚于求去者遂款门求见其为人所敬慕者如此　　梁弁
按万姓统谱弁西安人举进士秦桧当轴以弁辟雍同舍且同举进士召除御史弁谓天子台谏安得为人作鹰犬左迁比部郎会转对高宗曰卿久次当迁乃除右司桧意既为宰属必极亲比弁终不附称疾乞祠高宗曰士大夫有操守而以疾乞去如弁者可惜也　　梁楚
按广东通志楚电白人绍兴中摄廉州博白令交寇犯境楚坚城力守引弓连毙数贼城破被执以火炙楚楚骂不绝口而殁朝廷嘉其节赠礼部侍郎　　梁克家按宋史梁克家传克家字叔子泉州晋江人幼聪敏绝人书过目成诵绍兴三十年廷试第一授平江签判召为秘书省正字迁著作佐郎累迁给事中遇事不可必执奏无隐干道五年拜端明殿学士签书枢密院事明年参知政事克家在政府与虞允文可否相济不苟同八年诏更定仆射为左右丞相拜克家为右丞相允文既罢相克家独秉政虽近戚权幸不少假借而外济以和张说入枢府公议不与寝命俄复用说怒士夫不附己谋中伤之克家悉力调护善类赖之议金使朝见授书仪时欲移文对境以正其礼克家议不合遂求去以观文殿大学士知建康府淳熙八年起知福州在镇有治绩召除醴泉观使九年拜右丞相封仪国公十四年六月薨赠少师谥文靖　　梁玠
按万姓统谱玠干道中知泸州居岁余民夷便之诏改泸南兼安抚一路以旌其能泸州为一路安抚自玠始　　梁益谦
按万姓统谱益谦以吏最闻干道七年为吴县令修举百度气象一新首重学校课督士子增学田二顷有奇疏南濠之水以灌陂田捐俸置赈济仓恒以催科为末务士民德之咸相戒勿违教令淳熙元年受代而去舆论归其循良岁久思之不置乃为立德政碑　　梁从光
