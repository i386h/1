<!-- { "loadSidebar": true } -->
按陈书岑之敬传之敬字思礼南阳棘阳人也父善纡梁司义郎之敬擢高第除太学限内博士寻为寿光学士司义郎又除武陵王安西府刑狱参军事太清元年表请试吏除南沙令侯景之乱之敬率所部赴援京师闻台城陷乃与众辞诀归乡里承圣二年除晋安王宣惠府中记室参军太建初授东宫义省学士累迁南台治书侍御史征南府谘议参军之敬性谦谨未尝以才学矜物接引后进恂恂如也十一年卒　　岑德润
按陈书岑之敬传之敬子德润有父风官至中军吴兴王记室　　隋
　　岑道愿
按万姓统谱道愿江陵人隋初避难溯三峡至万州江南山岩下修炼食黄精百余岁蜕迹而去唐贞观十八年以香属商人令往所隐岩下然之商人不往且归波涛震怒不可上乃返诣岩然香遂平行无虞　　唐　　岑文本
按唐书岑文本传文本字景仁邓州棘阳人祖善方后梁吏部尚书更家江陵父之象仕隋为邯郸令坐为人讼不得申文本年十四诣司隶理冤辨对无所诎众属目命作莲华赋文成合台嗟赏遂得直萧铣僭号召为中书侍郎河间王孝恭平荆州其下欲掠寇文本说孝恭厚抚以劝未附孝恭善之署文本别驾从击辅公祏典檄符进署行台考功郎中贞观元年除秘书郎李靖荐于帝擢中书舍人时颜师古为侍郎自武德以来诏诰或大事皆所草定及得文本号善职而敏速过之或策令丛遽敕吏六七人泚笔待分口占授咸无遗意师古以谴罢乃授文本侍郎逾年为令从伐辽东至幽州暴病卒　　岑文昭
按唐书岑文本传文本弟文昭任校书郎
　　岑长倩
按唐书岑文本传文本子长倩永淳中累官至兵部侍郎同中书门下平章事垂拱初自夏官尚书迁内史俄拜文昌右相封邓国公凤阁舍人张嘉福洛州民王庆之建请以武承嗣为皇太子长倩谓皇嗣在东宫不宜更立和州浮屠上大云经着革命事后喜始诏天下立大云寺长倩争不可繇是与诸武忤罢为武威道行军大总管征吐蕃未至召还下狱来俊臣胁诬长倩谋反斩于市五子同赐死　　岑献
按唐书岑文本传文本孙献为国子司业
　　岑羲
按唐书岑文本传文本孙羲字伯华第进士累迁太常博士坐贬郴州司法参军迁金坛令时弟仲翔为长洲令仲休为溧水令皆有治续宰相宗楚客语本道巡察御史毋遗江东三岑乃荐羲为汜水令拜天官员外郎俄为中书舍人中宗时武三思用事敬晖欲上表削诸武封王者众畏三思不敢为草独羲为之由是下迁秘书少监进吏部侍郎帝崩诏擢右散骑常侍同中书门下三品睿宗立罢为陕州刺史再迁户部尚书景云初复召同三品进侍中封南阳郡公时羲兄献为国子司业仲翔陕州刺史仲休商州刺史兄弟子侄在清要者数十人羲叹曰物极则反可以惧矣然不能抑退坐豫太平公主谋诛籍其家　　岑仲翔按唐书岑文本传文本孙仲翔陕州刺史
　　岑仲休
按唐书岑文本传文本孙仲休商州刺史
　　岑植
按万姓统谱植邓州人文本孙也尝为句容令明达善断尢悉民情伪纤毫必察黜陟使源干曜荐于朝　　岑参按尚友录参文本后登天宝进士第官至侍御史能诗与李杜相颉颃迁嘉州太守　　岑伦
按博罗县志伦邓州人太宗朝中书侍郎文本之后隐居鸣皋山与李白友善所谓岑征君者是也尝南游罗浮兼泛桂水自春徂秋不返白依江外禅房作诗寄之　　宋
　　岑象求
按万姓统谱象求郪人举进士持心履行为士矜式出将指使入侍经幄尢以端亮称之　　岑平
按万姓统谱平登科
　　岑&#
按万姓统谱&#登科
　　岑穰
按万姓统谱穰济州人登科
　　岑仲淑
按思恩军民府志仲淑原籍浙江绍兴府余姚人东汉舞阴侯岑彭之裔立功于宋授麒麟武卫怀远大将军随狄青武襄毅公征讨侬智高襄毅还朝仲淑留后驻镇邕州建元帅府都督桂林象郡三江兵马开辟思恩泗城田州镇安等处至今子孙世守疆土不替焉　　岑宗旦
按开封府志宗旦开封府人趣尚高远不为苟合尢善行书为人珍惜治平中英宗尝遣使令书十扇以进宗旦即书自为诗十篇上之英宗嘉赏平时廪赐虽厚而周给贫困随手散去藏书千余卷优游自适世颇高之　　岑全
按余姚县志全字全之第进士授临安教授淳佑初进太学博士校书郎尝与边偊轮对言近日密院皆庸鄙小人植党自固不图国计天子罢右相出监婺州酒税水灾遣使赈恤使者怠缓全面数之使怒全即引疾归时母年八十全六十余定省严若朝典着有秘录集十二卷经传考疑八卷　　明
　　岑仁忠
按万姓统谱仁忠洪武中为保昌知县为政廉平修筑陂塘十一处以资灌溉民永赖之　　岑斌
按云南通志斌钱塘人征云南有功升姚安千户洪武十七年开设千户所公署其所营缮尢得士卒心及卒无不痛悼为之立祠　　岑孝子
按广西通志孝子逸其名贵县人家贫甚雇佣邻家日必三省即以所佣米供亲及亲丧哀号无措典地买棺乡邻为敛资助葬仍佣于邻必日至墓前哀拜有司闻之月给禄米扁旌其门　　岑嵩
按万姓统谱嵩德庆州人正统末知上杭县寇乱之后绥怀有方流亡悉复　　岑文凯
按顺德县志文凯葛岸人征士中可之孙夙承父善德庭训与兄文亮肆力于学涉猎书史工吟咏古风近体皆可讽诵及与所善唐璧更相劘切其子侄泰栒辈并以诗闻乡曲间一时风流文采之盛称世家焉　　岑俊
按万姓统谱俊字子英慈溪人隐云岩通经史百家工书学篆隶尢入妙古诗出入汉晋尝授徒吴兴有钱氏子负所寄一无所诘由是人目为长者正统间提学佥事范润生举经明行修以亲老辞平生悃愊无华口未尝言人过至治家丧葬一以礼年九十疾革犹与客诵所评鲁男子诗云雨崩邻妇屋风烈夜难禁闭户却逃难全无恻隐心语毕奄逝　　岑琬
按万姓统谱琬余杭人弘治进士历官佥事
　　岑瑛
按思恩军民府志瑛原籍浙江绍兴府余姚县人汉岑彭后裔瑛始祖岑仲淑随武襄公狄青征服蛮彝武襄还朝仲淑留后封武阴侯镇抚交趾后世子孙繁盛以世禄官左右两江者颇众后以支子封思恩土知州历世相承率守厥常迨明传至瑛生而神异有大志忠勇谋略过人正统间常奉征调屡着功勋遂晋州为府秩加都指挥使瑛抚有思土爱民辑士更复好学鼎建黉宫请设官师思恩有学民知读书蛮方习尚一变者实瑛为之倡也瑛没民人感颂所在皆有庙祀　　岑万
按广东通志万字体一顺德人嘉靖丙戌以进士授户部主事历福建左布政使万寿节御史曾佩拜于上万引却之曰拜下之礼按臣何独不然御史衔之论谪广西参政迁按察使靖江王不得于母作慈母不慈记燕藩臬命伶人歌焉万遽起曰此非臣等所忍闻也以子仇母于法不孝一旦上闻以此督过于王奈何王竦然立命焚其书母子遂欢好如初迁河南右布政前御史仍不解嗾言万老勒致仕　　岑用宾
按广东通志用宾字允穆万长子嘉靖己未进士授衢州推官补池州景王归葬官校以供张不给多陵虐有司用宾能独称办而民亦不扰擢南京户科给事中奏章凡数十上大学士高拱负才刚很狭中而忌隆庆初为给事中魏时亮所劾而御史齐康希拱旨劾大学士徐阶上皆不问用宾乃奏言高拱刚愎自用苛刻立威决非端人小则殃民大则误国乞令致仕拱深&#之以此出为绍兴守宽和立教务在德化谪陕宜川丞卒有小谷集行于世　　岑义
按淮安府志义邳州东北厢人父泰母苏氏义自幼以孝闻母盲义朝夕餂之目复明父母卒义苦块几毁葬岠山下跣足负土成坟庐墓三年悲泣不已有司上其事旌表　　岑懋仁
按思恩军民府志懋仁田州土知州万历三十五年交址作叛攻破归顺下雷等土司懋仁奉调征剿击败交贼多建功绩题授参军寻加总兵服色　　岑之豹
按广东通志之豹天启甲子领乡荐乙丑成进士以母老北寒疏乞就外职授江阴知县问民疾苦困稍苏抚按交章荐者前后十三上方俟考满畀以风纪之任邑中大宦之子殴杀服兄竟执法大宦将以他事中之即解绶归
　寻姓部列传
　　晋
　　寻曾
按奇姓通曾字子真东海王属
　　隋
　　寻相
按万姓统谱相御史大夫
　　明
　　寻适
按奇姓通适洪武初为广西按察使廉谨清恪风节凝峻狱讼剖决如流民无有称冤者公余以吟咏自适　　寻原
按蒲圻县志原永乐五年贡士交趾属主簿
　　寻思聪
按蒲圻县志思聪宣德十年贡士夔州府通判　　寻贵按金乡县志贵宣德庚戌岁贡
　　寻佩
按金乡县志佩正德戊寅岁贡以子志道赠户部主事　　寻志道
按金乡县志志道正德己卯科举人任户部主事　　寻孔乐按万姓统谱孔乐阳曲人正德中举人
　　寻致中
按金乡县志致中万历年间例贡
　　寻名卿
按金乡县志名卿万历年间例贡
　　寻奇
按浏阳县志奇北乡人任本省永明县儒学教谕　　寻秀按博兴县志秀浙江人任典史

　箴姓部汇考
郑樵通志
　　以官为氏
箴氏姓苑楚大夫箴尹克黄之后也主箴规之官子孙以官为氏又有箴尹宜咎本陈人
　深姓部汇考
凌迪知万姓统谱
　　深姓
深见姓苑

　临姓部汇考
郑樵通志
　　以名为氏
古
人名

临氏八凯大临之后也望出河西

　谈姓部列传
　　周
　　谈生
按郑樵通志六国时有谈生
　　晋
　　谈巴
按郑樵通志蜀录有征东将军谈巴
　　谈元
按郑樵通志晋将军谈元
　　唐
　　谈铢
按万姓统谱铢会昌进士
　　谈戭
按尚友录戭曲阿人官至长洲尉有诗名
　　宋
　　谈尧叟
按郑樵通志太平登科谈尧叟广德人
　　谈谊
按郑樵通志绍兴登科谈谊广德人
　　谈钥
按湖州府志钥吴兴郡人仕宋枢密院编修官撰吴志二十卷　　谈英
按真定府志英曲阳人居祖父丧被发跣足庐于墓侧晨夜哀号泣血翔禽多集彩云屡见卒葬于县治北归政乡名曰孝墓　　谈莘
按万姓统谱莘嘉泰进士
　　元
　　谈文礼
按德清县志文礼南界人元泰定初孝子也甫五岁父早世母潘氏矢节抚之既成立博学能诗人劝之仕不屑隐居终身念母劬劳构奉萱堂奔走以营色养邑人阎仲彬绘图名公题咏盈帙称纯孝焉　　谈章按元谋县志章县尉刚直无私护理县事不避豪强劾土府凤氏不法赞佐政治多裨益于民　　明
　　谈士奇
按万姓统谱士奇长沙人洪武中任湖州府知府作兴学校恩惠外孚　　谈允
按溧水县志允以洪武庚午举人仕至右副都御史在官执宪森严百僚竦惮凛若秋霜本溧水产徙居高淳今为望族　　谈震采
按胶州志震采号滁山好读书治春秋补弟子员不第乃弃所学学孙武遂成武进士历官参军归里杜门读书饮酒外一无所事朴实谨厚其行如此　　谈泰按无锡县志泰字履亨宣德七年举人以荐擢南御史出为四川佥事益励清操纲纪振肃卒官　　谈俊
按德清县志俊字时英明成化五年进士授南京广西道御史久之擢佥闽宪浦城有矿贼为民害设法弭之所部有疑狱俊为终夕求其情卒平反焉丁内艰还有同知与俊为同年以白金致赙却不受再转至江西按察副使兵备赣州更四川弘治乙丑谢归于后圃构亭讽咏终日积书教子孙继有兴者遇正德初恩例进阶三品年八十而卒　　谈达善
按万姓统谱达善德庆人南京太仆寺丞
　　谈纲
