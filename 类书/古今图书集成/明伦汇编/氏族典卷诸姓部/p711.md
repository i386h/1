<!-- { "loadSidebar": true } -->
按南齐书明僧绍传僧绍字承烈平原鬲人也祖玩州治中父略给事中僧绍宋元嘉中再举秀才明经有儒术永光中镇北府辟功曹并不就隐长广郡崂山聚徒立学淮北没乃渡江明帝泰始六年征通直郎不就升明中太祖为太傅教辟僧绍及顾欢臧荣绪以旍币之礼征为记室参军不至僧绍弟庆符为青州僧绍乏粮食随庆符之&#洲住弇榆山栖云精舍欣玩水石竟不一入州城建元元年庆符罢任僧绍随归住江乘摄山太祖遗僧绍如意笋箨冠僧绍闻沙门释僧远风德往候定林寺太祖欲出寺见之僧远问僧绍曰天子若来居士若为相对僧绍曰山薮之人政当凿坯以遁苦辞不获命便当依戴公故事耳永明元年世祖召僧绍称疾不肯见诏征国子博士不就卒　　明僧暠
按南齐书明僧绍传僧绍弟僧皓亦好学宋孝武见之迎颂其名时人以为荣泰始初为青州刺史　　明庆符按南齐书明僧绍传僧绍弟庆符建元初为黄门　　明惠照按南齐书明僧绍传僧绍长兄僧引僧引子惠照元徽中为太祖平南主簿从拒桂阳累至骠骑中兵与荀伯玉对领直建元元年为巴州刺史绥怀蛮蜑上许为益州未迁卒　　明元琳
按南齐书明僧绍传僧绍子元琳字仲璋亦传家业　　梁　　明山宾
按梁书明山宾传山宾字孝若平原鬲人父僧绍隐居不仕山宾七岁能言元理十三博通经传居丧尽礼服阕州辟从事史起家奉朝请兄仲璋婴痼疾家道屡空山宾乃行干禄齐始安王萧遥光引为抚军行参军后为广阳令顷之去官义师至高祖引为相府田曹参军梁台建为尚书驾部郎迁治书侍御史右军记室参军累迁中书侍郎国子博士太子率更令中庶子天监十五年出为持节督缘淮诸军事征远将军北兖州刺史普通二年征为太子右卫率迁御史中丞以公事左迁黄门侍郎司农卿四年迁散骑常侍领青冀二州大中正五年以本官假节权摄北兖州事大通元年卒谥曰质　　明少遐
按南史梁武帝本纪大同七年夏四月戊申东魏人来聘遣兼散骑常侍明少遐报聘　　明公遐
按尚友录公遐字处约梁简文除为尚书曰不喜卿得尚书喜朝廷得卿　　明粲
按尚友录粲撰世录三卷
　　明震
按梁书明山宾传山宾子震字兴道历官太学博士太子舍人尚书祠部郎余姚令　　北魏
　　明亮
按魏书明亮传亮字文德平原人性方厚有识干自给事中历员外常侍延昌中授勇武将军亮请改授平远将军世宗曰运筹用武然后远人始平卿但用武平之何患不得平远也亮乃陈谢而退后除阳平太守清白爱民甚有惠政朝廷嘉其风化转汲郡太守卒　　明远
按魏书明亮传亮从弟远仪同开府从事中郎　　明希远按魏书明亮传亮卒孝昌二年诏追前效拜其子希远奉朝请　　隋
　　明克让
按隋书明克让传克让字弘道平原鬲人父山宾梁侍中克让少好儒雅善谈论博涉书史三礼礼论尢所研精龟策历象咸得其妙释褐湘东王法曹参军仕历司徒祭酒尚书都官郎中散骑常侍中书侍郎梁灭归于长安周明帝引为麟趾殿学士俄授著作上士转外史下大夫出为卫王友历汉东南陈二郡守武帝即位复征为露门学士拜仪同三司累迁司调大夫赐爵历城县伯高祖受禅拜太子内舍人转率更令进爵为侯开皇十四年以疾去官卒　　明余庆
按隋书明克让传克让子余庆官至司门郎越王侗称制为国子祭酒　　唐
　　明崇俨
按唐书明崇俨传崇俨洛州偃师人梁国子祭酒山宾五世孙少随父恪令安喜吏有能召鬼神者尽传其术干封初应岳牧举调黄安丞以奇技自名高宗召见甚悦擢冀王府文学累迁正谏大夫帝令入阁供奉每谒见陈时政多托鬼神为言至为武后作厌胜事又言章怀太子不德仪凤四年为盗所刺于东都谥曰庄　　明珪
按唐书明崇俨传崇俨子珪为秘书郎
　　宋
　　明镐
按宋史明镐传镐字化基密州安丘人中进士第补蕲州防御推官改大理寺丞薛奎领秦州辟为节度判官奎徙益州辟知录事参军程琳代奎奏为签书节度判官就通判州事迁太常博士除开封推官进尚书礼部员外郎为三司户部判官改刑部员外郎京东转运使迁兵部员外郎直史馆益州路转运使知陵州楚应几赃败坐失察降知同州会元昊寇延州起为陕西转运使迁户部郎中擢天章阁待制河东都转运使迁左司郎中明年擢龙图阁直学士知并州以左谏议大夫知成德军入知开封府王则叛命镐为体量安抚使则未下又命参知政事文彦博为宣抚使以镐副之贝州平迁端明殿学士给事中彦博数推镐功拜参知政事己而疽发背卒谥文烈　　明觌按郑樵通志熙宁登科明觌吉州人
　　明橐
按万姓统谱橐绍兴中为御史宣谕广东访求遗逸　　明好义按万姓统谱好义同杨巨源灭吴曦
　　元
　　明安
按鱼台县志安举人至正元年任教谕
　　明玉珍
按明外史明玉珍传玉珍随州玉沙村人身长八尺目重瞳子徐寿辉起玉珍团结千余人屯青山玉珍为屯长及寿辉称帝使人招玉珍玉珍降以元帅守沔阳与元将哈麻秃战湖中飞矢中右目目遂眇久之玉珍率斗船五十艘掠粮川峡间时元右丞完者都镇重庆玉珍因攻重庆走完者都执哈麻秃以献寿辉以玉珍为陇蜀行省右丞已而袭陷成都于是诸郡相次来附居无何陈友谅弒其君寿辉而自立玉珍以兵塞瞿唐绝不与通立寿辉庙于城南岁时致祀众推玉珍为陇蜀王玉珍以元进士刘桢为参谋桢说称大号玉珍不听桢又言玉珍乃谋于众以明年春僭即皇帝位于重庆国号大夏建元天统是岁元至正二十二年也玉珍素无远略然性节俭好文学折节下士又明年通好于太祖其冬蜀中星陨如雨明年玉珍病卒凡立五年年三十六子升嗣葬玉珍于江水之北号永昌陵上庙号曰太祖　　明
　　明升
按名山藏勋封记归义侯明升玉珍子以降侯洪武五年徙高丽　　明时用
按万姓统谱时用资阳人洪武中任荆州府通判　　明经按万姓统谱经四川人成化进士
　　明彝
按万姓统谱彝黄冈人弘治间由举人任翁源县知县　　明辅
按万姓统谱辅巴县人正德间广州府通判
　　明幼充
按万姓统谱幼充西充人嘉靖举人任黄陂知县历思州知府　　明善
按观城县志善麻城县举人嘉靖三十二年任知县清慎历练重修儒学升通州知州　　明时隆
按会同县志时隆嘉靖年贡士任&#州府训导升乌程教谕　　明进德
按万姓统谱进德万历间金华东阳县主簿
　　明睿
按明外史冯云路传诸生明睿者江夏人城破贼独不入其门睿慨然曰安有父母之邦覆而偷生苟活者语家人速从我入井否则速去于是妻及二子二女及诸婢以次投井睿笑曰吾今旷然无累矣从容榜诸门赴井死时人号为明井

　程姓部杂录
日知录程氏出程伯休父太史公自序云重黎氏世序天地其在周程伯休甫其后也应劭曰封为程国伯休甫字也其后为司马氏而左传成十八年晋栾书中行偃使程滑弒厉公注程滑晋大夫襄二十三年程郑嬖于公注郑亦荀氏宗此则晋之程氏乃荀氏之别不与休甫同出今既祖休甫又祖程婴则误矣路史以荀为文王之后子华子之书亦言其族出于司马而又曰赵则真吾姓之所宗氏也则程又与赵同祖朱子曰子华子近世伪书今或引其说以证姓氏之所从出则诬其祖矣又按庄子及吕氏春秋子华子韩昭厘侯时人非孔子所见之程子

　荆姓部列传
　　周
　　荆公
按尚友录荆公行年十五而摄相事孔子闻之使人往观其为政使者反曰其朝清净而少事　　荆敢
按战国策腹击为室而巨荆敢言之
　　荆轲
按史记荆轲传轲齐人徙于卫卫人谓之庆卿而之燕燕人谓之荆卿荆卿好读书击剑以术说卫元君不用至燕爱燕之狗屠及善击筑者高渐离日与饮于燕市燕之处士田光先生善待之知其非庸人也居顷之会燕太子丹质秦亡归燕求为报秦王者问其傅鞠武武谓田先生可与谋太子迎田光以荆轲可使自杀以激荆卿太子欲劫秦王使悉反诸侯侵地不可因而刺杀之于是豫求天下之利匕首得赵人徐夫人匕首取之百金使工以药焠之以试人血濡缕人无不立死者乃装为遣荆卿秦舞阳为副荆轲有所待未发太子迟之复请荆轲怒遂发至秦见咸阳宫荆轲奉樊于期头函而秦舞阳奉燕督亢之地图匣以次进至陛秦舞阳色变振恐荆轲取图进之秦王发图图穷而匕首见因左手把秦王之袖而右手持匕首揕之秦王惊自引而起袖绝拔剑剑长操其室不可立拔荆轲逐秦王方环柱走卒惶急不知所为左右曰王负剑负剑遂拔以击荆轲断其左股荆轲废乃引其匕首以擿秦王不中中铜柱秦王复击轲轲被八创轲自知事不就倚柱而笑箕倨以骂曰事所以不成者以欲生劫之必欲约契以报太子也于是左右前杀轲秦王大怒发兵伐燕燕王斩太子丹后五年卒灭燕　　后汉
　　荆邯
按后汉书公孙述传述骑都尉平陵人荆邯见东方将平兵且西向说述发兵令田戎据江陵延岑出汉中述然邯言蜀人及其弟光固争之述乃止　　北周
　　荆可
按周书荆可传可河东猗氏人也性质朴容止有异于人能苦身勤力供养其母及母丧水浆不入口三日悲号擗踊绝而复苏者数载葬母之后遂庐于墓侧昼夜悲哭负土成坟蓬发不栉沐菜食饮水而已大统中乡人以可孝行之至足以劝励风俗乃上言焉太祖令州县表异之　　宋
　　荆基
按宋史荆罕儒传罕儒父基王屋令
　　荆罕儒
按宋史荆罕儒传罕儒冀州信都人少无赖与赵凤张辇为群盗晋天福中相率诣范阳委质燕王赵延寿得掌亲兵开运末延寿从契丹主德光入汴署罕儒密州刺史汉初改山南东道行军司马周广顺初为率府率奉朝请显德初世宗战高平求骁勇士通事舍人李延杰以罕儒闻即召为招收都指挥使擢为控鹤弩手大剑直都指挥使从平淮南领光州刺史改泰州为下蔡守御都指挥使四年泰州初下真拜刺史明年世宗幸泰州以罕儒为团练使建隆初升郑州防御以罕儒为使改晋州兵马钤辖罕儒恃勇轻敌尝率骑深入晋境人多闭壁不出掳获甚众是年冬复领千余骑抵汾州城下焚其草市案兵以退夕次京土原刘钧遣大将郝贵超领万余众袭罕儒黎明及之罕儒格斗手杀十数人遂遇害　　荆守勋
按宋史荆罕儒传罕儒遇害太祖擢其子守勋为西京武德副使　　荆嗣
按宋史荆罕儒传罕儒兄延福延福孙嗣干德初应募为控鹤卒从李继勋讨河东多所斩馘从太祖征太原率先陷阵召见补御龙直太平兴国初三迁至天武军校从征幽州隶殿前崔翰斩三十级补龙猛副指挥使雍熙三年从田重进谭延美率师入辽境与辽人战屡败之师还太宗引见便殿重进言其有劳补本军都虞候迁本军都指挥使领澄州刺史至道二年加御前忠佐马步军头屯定州咸平三年加领本州团练使出为郎山路都巡检使五年真拜蔡州团练使赵州部署逾年徙沧州景德初历郓州凤翔永兴部署车驾幸亳州留为旧城内同都巡检使大中祥符七年改虢州防御使邠州环庆副部署卒　　荆伯玠按万姓统谱伯玠太平兴国登科
　　荆信
按宋史荆罕儒传罕儒从孙嗣嗣子信为左侍禁　　荆贵按宋史荆罕儒传罕儒从孙嗣嗣子贵内殿崇班　　荆惟日按万姓统谱惟日皇庆进士
　　荆茂元
按万姓统谱茂元蓝田尹民有兄弟争水硙者茂元以礼化之　　荆大声
