<!-- { "loadSidebar": true } -->
按唐书何进滔传进滔灵武人世为本军校少客魏委质军中事田弘正从讨李师道以功兼侍御史宪诚死诏拜留后俄进授节度使居魏十余年民安之进累检校司徒同中书门下平章事开成五年死赠太傅谥曰定　　何弘敬
按唐书何进滔传进滔死子重顺袭武宗诏河阳李执方沧洲刘约谕朝京师或割地自效不听命时帝新即位重起兵乃授福王绾节度大使以重顺自副赐名弘敬帝讨刘稹加东面招讨使弘敬倚稹相唇齿无深入意及王元逵克邢州攻上党弘敬不得已乃出师拔平恩诏检讨尚书左仆射泽潞平加同中书门下平章事懿宗初兼中书令封楚国公咸通七年死赠太师　　何鼎
按广东通志鼎其先曲江人后徙番禺少聪悟日记万言大中初进士筮仕著作郎迁陇州司马以能名节度使李台礼重之累迁营管经略使时承乱后民生憔悴鼎专意招徕赖以安堵洞贼梁宗煽叛鼎单车往说之贼徒皆拜泣鼎善星历时朱全忠强逆不臣鼎诫诸子曰汝慎毋事全忠全忠凶类禄山而宣淫弥甚终有庆绪之祸以势觇之全忠必将改玉揆之星象则唐当复兴晋分野有王气其在河东乎鼎没后友珪&#全忠庄宗灭友贞悉如所言诸子守其训皆事庄宗子泽最知名　　何全&#
按唐书何进滔传进滔子弘敬死子全&#袭拜节度使平庞勋以功迁检校司空同中书门下平章事母丧纳所赐节愿行丧诏不许全&#年少好杀戮下有小罪鲜纵贳人人危惧后军中相传朘减粮帛众遂叛全&#单骑遁众推韩君雄以总军事而杀全&#时咸通十一年诏赠太保　　何焕
按万姓统谱焕阆州西水人为御史大夫风节凛然当时称之赐其里曰柏台　　何武
按万姓统谱武焘州人尝被诬枉至州投石自明守释之未几盗起即请于守曰此真毕命之秋也命领偏裨入枞阳不意盗发丛翳间兵尽骇溃武独斗死　　后唐　　何泽
按五代史何泽传泽广州人也父鼎唐末为容管经略使泽少好学长于歌诗举进士为洛阳令唐庄宗好畋猎数残民田泽乃潜身伏草间伺庄宗当马谏庄宗为之止猎拜仓部郎中明宗时数上书言事明宗幸汴州又欲幸邺泽伏合切谏明宗嘉之拜吏部郎中史馆修撰泽外虽直言而内实邪佞与宰相赵凤有旧数私于凤求为给谏凤薄其为人以为太常少卿敕未出而泽先知之即称新官上章自诉章下中书凤等言泽未拜命而称新官轻侮朝廷请坐以法乃以太仆少卿致仕居于河阳泽时年已七十尚希仕进晋高祖入立召为太常少卿以疾卒于家　　何瓒按五代史何瓒传瓒闽人也唐末举进士及第庄宗为太原节度使辟为判官庄宗每出征伐留张承业守太原承业卒瓒代知留守事瓒为人明敏通于吏事外若疏简而内颇周密庄宗建大号于邺都拜瓒谏议大夫瓒虑庄宗事不成求留守北京瓒与明宗有旧明宗即位召还以为西川节度副使时孟知祥已有二志方以副使赵季良为心腹闻瓒代之亟奏留季良遂改瓒行军司马初知祥在北京为马步军都虞候而瓒留守太原知祥以军礼事瓒瓒常绳以法及知祥反罢瓒司马置之私第瓒饮恨而卒　　何瑱按十国春秋南汉何瑱仕高祖为左仆射有容观姿貌饶文采大有初吴越武肃王薨瑱承命致祭于吴越言论举止大得嗣王心高祖深喜之　　何词
按十国春秋南汉何词累官至宫苑使唐庄宗灭梁高祖闻之惧遣词觇中朝强弱称大汉国主致书大唐皇帝颇讲钧礼不为屈词还言唐主骄淫无政不足畏也行且乱矣恶能及远乎高祖自是不复通中国逾年庄宗被弒人皆多词有先知之哲　　何仲举
按万姓统谱仲举营道人母尝梦挟仲举入月寻与范质同登后唐长兴间进士因赐所居乡曰进贤里曰化龙仕终天策府学士　　后晋
　　何光远
按十国春秋后蜀何光远字耀夫东海人也好学嗜古广政初官普州军事判官撰聂公真龛记又尝着鉴诫录十卷纂辑唐以来君臣事迹可为世法者又有广政杂录三卷皆行于世　　后汉
　　何重建
按十国春秋后蜀何重建仕晋为雄武军节度使晋亡举秦阶成三州降于后主时北平王刘知远闻之叹曰中原无主令藩镇外附吾为方伯良可愧也已而重建复遣宫苑使崔延琛进攻凤州后主加重建同平章事顷之张虔钊征凤翔即命重建为招讨安抚副使虔钊出散关重建出陇州军容颇盛久之无功与韩保贞等引兵俱西未几遂来成都居数年卒　　何随按十国春秋后蜀何随郫人后主时为安汉令国亡去官时巴土饥送吏多取民芋以自给随即以绵系其处偿直　　宋
　　何继筠
按宋史何继筠传继筠字化龙河南人父福进历仕后唐至周累官忠武成德天平三节度继筠幼时与群儿戏必分行伍为战阵之象晋初补殿直周祖讨三叛表继筠从行贼平改供奉官广顺初福进镇真定署衙内都校尝领偏师与并人战以功领钦州刺史随福进入朝为内殿直都知福进卒起复为濮州刺史改棣州刺史恭帝即位以为西北面行营都监建隆二年升棣州为团练以继筠充使三年命为关南兵马都监干德四年加本州防御使开宝元年秋命昭义节度李继勋等征太原以继筠为先锋以功拜建武军节度判棣州三年来朝诏赐鞍马戎仗令戍边四年秋来朝疽发背未几卒年五十一继筠深沉有智略前后备边二十年与士卒同甘苦得其死力善揣边情边人畏伏多画像祠之　　何承裕
按宋史赵邻几传何承裕者晋天福末擢进士第有清才好为歌诗而嗜酒狂逸初为中都主簿累官至著作佐郎直史馆出为盩厔咸阳二县令醉则露首跨牛趋府府尹王彦超以其名士而容之然治清而不烦民颇安焉每览牒诉必戏判以喻曲直诉者多心伏引去开宝三年自泾阳令入为监察御史后历侍御史累知忠万商三州太平兴国年卒　　何敬洙
按十国春秋南唐何敬洙广陵人躯貌短陋而趫捷有力幼遇乱吴楚州刺史李简得之给事左右简性残忍仆&#有小过率置之死敬洙与其伍手搏阶下有持简所宝砚过者戏曰谁敢破此敬洙时被酒厉色曰死生有命乃一掷碎之翼旦简视事退闻砚毁诘主者具以实对即命擒至皆谓必死矣简妻数奇敬洙匿之堂奥旬日简谓已逃去亦置不问会有乌逐而噪避之&#随至大怒曰恨何敬洙不在此敬洙善射命中无所遗故思之语未毕敬洙挟朱弹铁丸拜于前拜起一发毙之简大喜不复治毁砚事有董绍颜者善相术简使视敬洙曰此奇相也殆过公简由是益爱之及长用为军校简卒事烈祖为裨将进天威军都虞候建州之役为行营招讨步军都指挥使及平建州敬洙功最诸将然以功推王建封无吝色拜楚州团练使迁武昌军节度使加镇国将军中书令后主嗣位以病足乞解官授右卫上将军封芮国公致仕给全俸门第列戟干德二年二月卒年七十七谥威烈　　何令通
按尚友录令通南唐时为国师言牛头山不利谪休宁来止芙蓉峰更名慕真一坐四十年溪然大悟天禧中一旦正席趺坐忽心火自灼顷刻而化其徒收舍利为塔葬之　　何昼
按尚友录昼少读书庐山白鹿洞举进士南唐时屡黜乃渡江入汴谒宋祖陈所为书二十卷后登第官至凤翔观察推官　　何承矩
按宋史何继筠传继筠子承矩字正则幼为棣州衙内指挥使开宝四年授闲&#副使太平兴国三年漳泉陈洪进纳土诏承矩乘传监泉州兵会仙游莆田百丈寇贼啸聚承矩讨平之以功就迁闲&#使五年知河南府徙知潭州入为六宅使端拱元年领潘州刺史命护河阳屯兵米信知沧州以其不习吏事命承矩知节度副使实专郡治淳化四年擢为西上合门使知沧州逾年徙雄州至道元年契丹夜袭城承矩整兵出拒斩馘甚众契丹遁走是年春府州尝败契丹众承矩条杀获以谕州民或揭于市契丹愧愤故有是役太宗意其轻率致寇复命与沧州安守忠两换其任真宗嗣位复遣知雄州咸平三年召还拜引进使州民诣阙乞留承矩诏书嘉奖复遣之五年诏兼领制置屯田使景德元年入朝进领英州团练使出知澶州明年春复知雄州三年真拜雄州团练使时边兵稍息农政未修又置缘边安抚使命承矩为之以老疾求僻郡诏自择其代承矩以李允则为请乃授承矩齐州团练使遣之任至郡裁七日卒年六十一特赠相州观察使以其子龟龄为侍禁昌龄九龄为殿直遐龄为斋郎昌龄娶齐王女太和县主至内殿崇班昌龄子象中为合门祗候　　何保之
按宋史何保之传保之梓州通泉人业进士有至行母卒负土成坟庐于其侧日有群乌飞集坟上哀鸣不去又尝有兔驯于坐隅人称异焉大中祥符降诏旌恤　　何郯
按宋史何郯传郯字圣从本陵州人徙成都第进士由太常博士为监察御史转殿中侍御史言事无所避知杂御史阙执政欲进其党帝以郯不阿权势越次用之郯遍历三院有直声晚节颇回畏以母老求西归加直龙图合知汉州进集贤殿修撰知梓州权天章合待制还判银台司迁龙图合直学士为河东都转运使历知永兴河南治平末再知梓州居三年老而病犹乞进用神宗薄之诏提举成都玉局观遂以尚书右丞致仕卒年六十九　　何&#
按宋史何&#传&#字通夫果州西充人嗜古学喜激扬论议虽业进士非其好也庆历中石介在太学四方诸生来学者数千人&#亦自蜀至方讲官会诸生讲介曰生等知何&#乎&#日思为仁义而已不知饥寒之切己也众皆注仰之介因馆&#于其家使弟子推以为学长&#愈自克厉与人言未尝下意曲从同舍目&#为白衣御史嘉佑中龙图合直学士何郯表其行义赐号安逸处士　　何涉
按宋史何涉传涉字济川南充人父祖皆业农涉始读书昼夜刻苦泛览博古登进士第调落交主簿改中部令范仲淹一见奇之辟彰武军节度推官用庞籍奏迁著作佐郎管勾鄜延等路经略安抚招讨司机宜文字时元昊扰边军中经画涉预有力拜章愿得归养特改秘书丞通判眉州徙嘉州用文彦博庞籍荐召还除集贤校理既又求归蜀遂得知汉州岁满移合州累官尚书祠部员外郎父丧罢归卒涉长厚有操行事亲至孝平居未尝谈人过恶所至多建学馆劝诲诸生从之游者甚众　　何正臣
按宋史何正臣传正臣字君表临江新淦人九岁举童子赐出身复中进士第元丰中用蔡确荐为御史里行领三班院加直集贤院擢侍御史知杂事韩存宝讨泸夷无功命治其狱还除宝文合待制知审官东院尚书省建为吏部侍郎逾年嫚于奉职铨拟多抵牾事闻乃出知潭州后历刑部侍郎知宣州卒　　何琬按尚友录琬字子温龙泉人举进士神宗书其姓名于御屏云政事何琬文章叶涛涛亦邑人也　　何述
按浦城县志述字明道元丰二年进士调奉符县尉智当途县崇宁初除开封府推官迁少尹历除徽阁待制知永兴军移帅泾原边陲无警卒　　何求
按尚友录求阆中人裒次阆苑记三十卷后同县曹无忌又增二十六卷　　何去非
按浦城县志去非字正通学问该博有深识屡举进士不第元丰五年神宗临轩策士曾巩奏得累举之士一人所对论用兵之要天子览而异之御集英殿赐第乃得去非名因拟左班殿直迁左侍禁中武学教谕使校兵法七书寻擢博士元佑四年苏轼力荐于朝乞换文资别加擢用诏加承奉郎博士如故岁余为徐州教授秩满知富阳县发奸摘伏政号神明奏最改通直郎通判沧州绥抚流移民赖以安除司农寺丞恳求补外改庐州通判卒　　何大正
