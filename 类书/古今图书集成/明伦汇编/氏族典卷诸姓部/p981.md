<!-- { "loadSidebar": true } -->
按汉书咸宣传宣杨人也以佐史给事河东守卫将军青使买马河东见宣无害言上征为厩丞官事办稍迁至御史及丞使治主父偃及淮南反狱所以微文深诋杀者甚众称为敢决疑数废数起为御史及中丞者几二十岁王温舒为中尉而宣为左内史其治米盐事小大皆关其手自部署县名曹宝物官吏令丞弗得擅摇痛以重法绳之居官数年一切为小治辩然独宣以小至大能自行之难以为经中废为右扶风坐怒其吏成信信亡藏上林中宣使郿令将吏卒阑入上林中蚕室门攻亭格杀信射中苑门宣下吏为大逆当族自杀　　唐
　　咸冀
按奇姓通冀开元十八学士之一图形含象亭　　咸廙业按万姓统谱廙业开元中殿中侍御史
　　明
　　咸惟一
按莱阳县志惟一通五经元末隐居不仕教授生徒明洪武三年以明经荐授本县训导时干戈甫定规制草创衿佩失业惟一毅然以师道自任讲明伦理剖析经义务在身体力行人始知书莱习丕变登科第自此始后升临清县教谕　　咸大昌
按莱阳县志大昌贡士授江阴主簿学问渊博天性谦退人咸颂德焉　　咸福
按莱阳县志福怀良父累赠奉政大夫平凉同知　　咸怀忠按莱阳县志怀忠怀良兄万历年例贡
　　咸怀良
按莱阳县志怀良学业精博文采焕发隆庆戊辰进士授霍丘知县历升山西佥宪　　咸池
按莱阳县志池怀良子授岐山主簿
　　咸来召
按莱阳县志来召崇祯己巳贡授日照县训导　　咸英按莱阳县志英生员城陷不屈死

　佥姓部汇考
凌迪知万姓统谱
　　佥姓
佥见姓苑

　濂姓部列传
　　汉
　　濂汝
按万姓统谱汝见印薮

　占姓部汇考
凌迪知万姓统谱
　　占姓
占陈不占之后以王父字为氏

　劖姓部列传
　　宋
　　劖般
按奇姓通般宋大夫见杨升庵集

　凡姓部汇考
郑樵通志
　　以国为氏
周同
姓国

凡氏周公第二子凡伯之后为周畿内诸侯袁崧云凡在共县西南今卫州城西南二十二里有凡城皇甫谧谓凡氏避秦乱添水为泛氏　臣谨按凡者周公之后为凡国泛者周大夫采邑　也自是两家因知姓氏家有避地改姓之言多无　足取凌迪知万姓统谱
　　凡姓
凡晋陵姬姓周凡伯之后凡将邢茅俱周公之裔明陕西宁羌县有凡氏
　粘姓部列传
　　明
　　粘鹏
按万姓统谱鹏武邑人洪武庚午举人任教谕　　粘佐按万姓统谱佐武邑人洪武中任经历
　　粘宣
按万姓统谱宣贵县人成化中任东乡县知县　　粘承光按万姓统谱承光巴县人正德间任怀宁县学训导　　粘灿按泉州府志灿举人正德间南京监察御史
　　粘锺岳
按泉州府志锺岳嘉靖二十八年举人
　　粘锺&#
按泉州府志锺&#万历十三年举人

　瞻姓部列传
　　元
　　瞻思
按万姓统谱思真定人少&#异日记千余言及长博极群籍泰定初以遗逸征至寻辞归后召拜翰林应奉文字出为陕西行台御史首举国家大计十余事上于朝累迁江东廉访副使卒谥文孝思邃于经学天文地理钟律筭数水利外国之书皆究极之所著有四书阙疑五经异问及碑铭等文
　董姓部艺文
　　题&#城董氏家传后　　　　　元吴澄槁城董氏家传元明善撰世谱虞集撰传详核谱简明吴澄曰董氏世将也而昌有以哉孝友于家忠于国仁于民始也启之后也报之天也抑有人焉语云成难登天覆易燎毛子子孙孙如万石君世祀宜矣　　董氏族谱序　　　　　　　明李梦阳嘉靖五年董大夫来参河藩之议李子获观于其谱而语人曰董氏知家政乎吾于其谱见也居无几大夫罢归即其邑之东构东楼辟书院群族子弟诲焉凡言之谱者罔不行之家也李子闻之又语人曰甚哉董大夫似君陈也吾于其家之政知之也夫自大学之教衰士不由齐而求之治是故仕也有不官政者矣矧家之能政也其罢也有不身谋者矣矧家之政行也是以夫子忧焉曰是亦为政奚其为为政夫是言也谁不之知也然未之有行何也其所厚者薄未有不薄者也又其身官焉已耳罢则无所于归也夫董大夫者簿省之佐耳固非崇爵丰禄人也其仕也念念其族而其罢也群而诲焉政不究于官而行于家斯岂忘本务末者伦邪持之而靡懈久之而有成非仲尼之徒而获大学之旨能若是邪予故曰甚哉董之政似君陈也以其知本也于其谱而知之也　　董氏宗谱序　　　　　　　　　石简本硕末茂枝远实繁故剪拜弗及召树恒芾行苇敦好田荆再荣存本枝也粤自邃古无违斯旨而末流先拨宿植随倾者天无二也按董氏旧谱叙董氏出有熊氏世有令人元末旧谱毁于火其详弗获考矣然递相口授咸称赵宋时有贞六府君由进士判明州遂家焉后徙奉化徙宁海乃为宁海继别祖云明州孙满平江府教逮重庆郡守彦清至经历惠州沆庠生泂仅十易世盖始徙元元贞年间也沆子相举进士业有声将大厥绪青衿烝烝以十计董氏至是始益振云然溯厥植逖矣夫家必有谱犹郡邑志春秋列国史记纪其实不溢美不掩恶不遐遗死徙不羞贱贫凡备遗忘垂鉴戒引来者事耳世之为谱者吾惑焉迷则妄夸则欺欲覆则刊行恶则遗有图则阴为之地董谱无一焉善矣是故君子观于是有水木之思焉有存没之感焉有长幼之伦焉贫者病者阽弗拔者死无归者过时弗婚娶者目击心存有同出之悲焉生业茔域有疆界之归焉思则思继感则思致伦则思循悲则思施归则思树思继则身修思致则孝且悌思循则礼立思施则惠思树则守而弗替一谱而众善集矣集则大大则着着则人鬼任焉君子行此五者怨恫不作百姓与能达之天下以治以平董氏本枝兹复云兴斯诸髦责欤
　毡姓部列传
　　明
　　毡求
按奇姓通求宜阳人监生永乐十五年任广西右参议　　毡徽
按奇姓通徽渭南人景泰中湖南慈利县知县　　毡玺按万姓统谱玺宜阳人成化举人

　严姓部列传
　　周
　　严遂
按战国策韩傀相韩严遂重于君二人相害也严遂举韩傀之过韩傀叱之于朝严遂拔剑趋之以救解　　严春按宋玉笛赋于是天旋少阴白日西靡命严春使叔子注
七略有庄春言琴
　　汉
　　严不职
按汉书功臣侯表不职以舍人从起沛公至霸上以骑将入汉还击项籍用将军击黥布封武强侯二十年薨谥严　　严婴
按汉书功臣侯表高后七年武强简侯婴嗣十九年薨　　严青翟
按汉书功臣侯表孝文后二年武强侯青翟嗣四十七年元鼎二年坐为丞相建御史大夫阳不直自杀　　严忌按汉书邹阳传吴王濞招致四方游士阳与吴严忌枚乘等俱仕吴久之吴王有邪谋邹阳枚乘严忌知吴不可谏去之梁从孝王游梁王刺杀袁盎枚先生严夫子皆不敢谏　　严助
按汉书严助传助会稽吴人严夫子子也或言族家子也郡举贤良对策百余人武帝善助对由是擢中大夫见任用建元三年闽越围东瓯东瓯告急上遣助以节发会稽兵救东瓯后闽越复击南越南越上书以闻上多其义大发兵诛闽越淮南王安上书谏适闽越杀王以降上遣助谕指南越南越遣太子入侍助还谕淮南还上大说从容问助所欲对愿为会稽太守于是拜之后赐书问助助愿奉三年计最诏许因留侍中淮南王来朝厚赂遗助后反事相连上欲勿诛张汤争之竟弃市　　严&#奇
按汉书严助传助与朱买臣吾丘寿王司马相如严&#奇等并在左右　　严安
按汉书严安传安临灾人以故丞相史上书陈击匈奴之非利后以为骑马令　　严延年
按汉书严延年传延年字次卿东海下邳人也父为丞相掾延年少学法律丞相府归为郡吏以选除补御史掾举侍御史宣帝即位延年劾大司农田延年持兵干属车事下御史中丞谴责延年不移书宫殿门禁止法至死延年亡命会赦出丞相御史府征书同日到延年诣御史府为掾宣帝识之拜为平陵令坐杀不辜去官后为丞相掾擢好畤令强弩将军许延寿请为长史败西羌还为涿郡太守迁河南太守延年短小精悍疾恶泰甚论囚流血数里河南号曰屠伯丞义年老素畏延年恐见中伤上书言延年罪名十事已拜奏因饮药自杀事下案验坐怨望非谤不道弃市　　严彭祖
按汉书严彭祖传彭祖字公子东海下邳人事眭孟受公羊春秋为宣帝博士至河南东郡太守以高第入为左冯翊迁太子太傅廉直不事权贵　　严仁
按汉书功臣侯表元康四年武强严侯不职曾孙长安公乘仁诏复家　　严望
按汉书朱云传九江严望传云学为博士至泰山太守　　严元
按汉书朱云传九江严元字仲能传云学为博士　　严遵按汉书王贡两龚传谷口有郑子真蜀有严君平注
地理志谓君平为严遵
　　严诩
按万姓统谱诩哀帝时为颍川太守诩以孝行为官谓掾吏为师友有过辄闭阁自责终不大言郡中乱王莽遣使征诩官属数百人为设祖道诩据地哭掾吏曰明府吉征不宜若此诩曰吾哀颍川士身岂有忧哉我以柔弱征必选刚猛代代到将有僵仆者故相吊耳诩至拜为美俗使者　　严尢
按汉书王莽传莽遣十二将军出击匈奴尢以讨秽将军出渔阳后封武建伯为大司马尢有智略非莽征伐四夷数谏不听着古名将乐毅白起不用之意及边事凡三篇奏以风谏又固言宜忧山东盗贼莽大怒策免尢下江兵起以纳言大将军击荆州后自昆阳败走至沛郡自称汉将降汉锺武侯刘圣圣以为大司马十余日败并死　　后汉
　　严光
按后汉书严光传光字子陵一名遵会稽余姚人也少有高名与光武同游学及光武即位光乃变名姓隐身不见帝思其贤乃令以物色访之后齐国上言有一男子披羊裘钓泽中帝疑其光乃备安车元纁遣使聘之三反而后至除为谏议大夫不屈乃耕于富春山后人名其钓处为严陵濑焉建武十七年复特征不至年八十终于家　　严麟
按万姓统谱麟庐江掾肃宗崩麟奉章吊国马死不能进廉范命从骑与之不告而去　　严举
按万姓统谱举巴郡人延熹中为父行丧逾礼遇恩旌表其门　　严象
按后汉书荀彧传彧荐操计谋之士严象为扬州注
象字文则京兆人少聪博有胆智为扬州刺史后为孙策庐江太守李术所杀　　严尊
按万姓统谱尊闽中人为长安令治政严明迁扬州刺史后当迁吏民遮道止之凡三迁辄不得行　　严颜按蜀志张飞传飞破刘璋将巴郡太守严颜生获颜飞呵曰何不降颜曰我州但有断头将军无降将军也飞怒令牵去斫头颜色不变曰斫头便斫头何为怒邪飞壮而释之引为宾客　　严青
按尚友录青会稽人居贫常于山中作炭忽遇神人授书一卷曰汝骨可长生并教服石髓法青受之即见左右常有数十人侍之常夜行都巡呵问何人青亦呵问都巡怒叱从兵收之青亦叱从神录之青径去而都巡等人马不能动明旦乡人曰必严公也报其家往谢青乃放去青后断谷一年仙去　　吴
　　严畯
按吴志严畯传畯字曼才彭城人也少耽学避乱江东与诸葛瑾步骘齐名友善性质直纯厚其于人物忠告善道志存补益张昭进之于孙权权以为骑都尉从事中郎广陵刘颖与畯有旧颖精学家巷权闻征之以疾不就其弟略为零陵太守卒官&#往赴丧权知其诈病急驿收录畯亦驰语颖使还谢权权怒废畯而颖得免罪久之以畯为尚书令后卒　　严凯
按吴书畯子凯官至升平少府
　　晋
　　严卿
