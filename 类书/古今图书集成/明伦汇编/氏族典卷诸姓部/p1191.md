<!-- { "loadSidebar": true } -->
按宋史叶适传适字正则温州永嘉人为文藻思英发擢淳熙五年进士第二人授平江节度推官丁母忧改武昌军节度判官少保史浩荐于朝召之不至改浙西提刑司干办公事除太常博士兼实录院检讨官会朱熹除兵部郎官未就职为侍郎林栗所劾适上疏争疏入不报光宗嗣位由秘书郎出知蕲州入为尚书左选郎官孝宗崩光宗不能执丧军士籍籍有语变且不测嘉王即皇帝位亲行祭礼百官班贺中外晏然凡表奏皆赵汝愚与适裁定迁国子司业为御史胡纮所劾降两官迁知泉州除宝谟阁待制知建康府兼沿江制置使及金兵大入遣石斌贤渡宣化夏侯成等分道而往所向皆捷兵退进宝文阁待制兼江淮制置使措置屯田流民渐归韩冑诛中丞雷孝友劾适附胄用兵遂夺职嘉定十六年卒年七十四赠光禄大夫谥忠定适志意慷慨雅以经济自负　　叶文炳
按万姓统谱文炳字晦叔筮仕晋江簿时颜师鲁为守会诏内外从臣举可为执事官者师鲁以文炳应调剑浦令改闽县丞调筠州录参在官爱民洁己初终一致秩满通判和州至奉议郎　　叶惟休
按万姓统谱惟休东阳人淳熙中以迪功郎为州学教授建议复贡院盖惟休倡议之力　　叶棠
按万姓统谱棠字次魏颙之孙以祖任入官累迁知邵武军由太府丞出知台州绍定初权浙东提举赈饥蠲税筑堤以防水患以直徽猷阁知绍兴府坐忤权要请祠起知太平州宁国府再予祠召为将作监而殁　　叶大有
按万姓统谱大有字谦之颙从曾孙绍定中省试第一历侍御史右谏议大夫除宝章阁直学士出入馆阁言路十余年谏疏至百二十余奏皆切中时弊又荐蔡抗可用为士论所归　　叶立志
按万姓统谱立志字仲愿确曾孙淳熙十二年第进士调南安尉改知上饶县有廉声官至惠州通判子衮奉议郎通判泉州　　叶惟周
按万姓统谱惟周松溪人少孤事母竭力母多病躬究医书亲侍汤药一日母自外构疫还其家死者六七人惟周在侧顷刻不离疫不能染母病愈及母终哀毁骨立丧葬一循家礼乡人称之　　叶秀发
按万姓统谱秀发字茂叔金华人师事吕祖谦后知宁县高邮军皆有异政更多奇节　　叶尧蓂
按万姓统谱尧蓂字廷瑞崇安人调鄂州通城尉改秩历知清远将乐二县为政以慈祥著称终南安倅　　叶由庚按万姓统谱由庚字成甫义乌人生而口吃嗜读书试有司不中遂绝意进取与金华何基王柏辨析理学不立异不苟同虚己精索必求真是之归　　叶梦
按万姓统谱梦建安人应聘赴临安少帝北行遂隐于西瓯以讲学为事有经史旨要及文集　　叶梦鼎
按宋史叶梦鼎传梦鼎字镇之台之宁海人本陈待聘之子七岁后于母族以太学上舍试入优等两优释褐出身授信州军事推官摄教事讲荒政迁太学录淳佑二年雷变上封事四年升校书郎兼庄文府教授五年迁秘书郎六年拜军器少监兼兵部郎官拜司封员外郎兼玉牒检讨官以直秘阁江西提举常平兼知吉州节制悍将置社仓义仓平反李义山受赃之冤以国子司业召宝佑六年改知建宁府又改知隆兴府开庆元年复知建宁府作桥梁置驿舍建大安关决疑狱景定元年召为太子詹事迁吏部侍郎赐宁海县食邑二年权兵部尚书兼权吏部尚书三年迁兵部尚书封宁海伯七年签书枢密院事进封临海郡侯以明堂恩进封临海郡公理宗崩太子即位进参知政事加进少保五年引杜衍致仕单车宵遁故事累辞以观文殿学士判福州福建安抚大使进封信国公不拜充醴泉观使益王即位于闽召为少师道梗不能进南向恸哭失声而还后二年卒子应及太府寺丞知建德府军器少监驻戍军马应有朝请郎太社令　　元
　　叶李
按元史叶李传李字太白一字舜玉杭州人少有奇质补京学生宋景定五年彗出于柳理宗下诏罪己求直言时贾似道骄肆自颛李乃与同舍生八十三人伏阙上书攻似道窜漳州似道既败乃得自便会宋亡归隐富春山江淮行省及宣宪两司争辟之署苏杭常等郡教授俱不应至元十四年世祖命求遗逸以李姓名上即授奉训大夫浙西道儒学提举二十三年李至京师日召见披香殿询以治道李历陈古帝王得失成败之由世祖首肯赐坐赐宴更命五日一入议事二十四年特拜御史中丞兼商议中书省事李固辞会尚书省立授李资善大夫尚书左丞升尚书右丞转资德大夫时淮浙饥馑谷价腾踊李奏免江淮租税之半运湖广江西粮十七万石至镇江以赈饥民桑哥为尚书丞相颛擅国政李莫能有所匡正会桑哥败李以疾得请南还扬州二十九年二月李还至临清帝遣使召之俾为平章政事李上表力辞未几卒年五十一至正八年追封南阳郡公谥文简　　叶荆才
按万姓统谱荆才尢溪人第进士官至总管尝使闽度分水关见迓者辄谦抑似无爵位者人益重之　　叶景仁按万姓统谱景仁字天德松溪人为浦城县尹闽中盗起景仁率众剿捕为贼所害其子隽闻之倾家资杀贼载父尸还事闻授以官不受　　叶隽
按万姓统谱隽字良弼松溪人读书通大义有善行祖母年高足疾不能动履隽与姊妙孺舁而起卧者五年至正乙未间父景仁死于贼倾家资募壮士从间道入贼境杀其渠魁载父尸以还事闻授南丰州同知力辞不拜庐于墓侧旦夕悲泣芝生隧道自号湛卢樵者　　叶颙
按万姓统谱颙字伯昂吴县人父国英倜傥好结海内名士颙学有端绪尢长于诗元季中江浙行省乡试署和靖书院山长会天下乱流落濠梁故人耿炳文荐于朝颙力辞益放情山水自称浮丘醉史　　明　　叶砥
按万姓统谱砥字周道一字履道上虞人有学行洪武三年进士除定襄县丞建文元年诏求贤召为翰林编修修国史或又荐砥才任风宪改广西按察佥事永乐初坐修史书靖难事多微词被逮改考功郎中寻副总裁永乐大典侍讲东宫砥请郡得饶州知府年八十卒于官　　叶伯巨
按万姓统谱伯巨字居升宁海人好读书弱冠有名于乡为县学生长通经术升入太学洪武八年诏诸生分教北方伯巨得平遥县待诸生如子九年星变下诏求言伯巨为万言书言分封太侈书奏上大怒诏逮系狱病死狱中　　叶子奇
按万姓统谱子奇字世杰龙泉人少好学博物洽闻常以究极天人物理自负洪武十一年逮狱以瓦研墨有得辄书事释家居因续成号之曰草木子所著又有太元本旨范通静斋集行于世　　叶琛
按万姓统谱琛字景渊丽水人元季兵乱从参政石抹宜孙讨寇有功授行省元帅归附本朝授营田司佥事守洪都后遇害追封南阳郡侯　　叶宗可
按万姓统谱宗可人通经博史工文词登进士寻署刑部侍郎以父老乞侍养上允其请既归辟为郡庠训导适父就戍宗可求以身代知者重其孝行荐授国子学录升助教师道尊严士类有造而刚介有守不苟交接祭酒司业而下莫不敬惮之　　叶希贤
按万姓统谱希贤一名云松阳人洪武中举贤良任御史靖难之变家人惊溃相失疑其已死乃发丧以衣冠归葬实从亡在外隐姓名削发为僧好事者异之为建剎于蜀重庆之松柏滩以居之　　叶良器
按万姓统谱良器宁海人慷慨有大节己亥总制官胡深荐为千户剿山寇及征方谷珍克平阳城升万户深入敌境被获不屈遇害　　叶惠仲
按万姓统谱惠仲初名见以字行临海人与兄夷仲并有文名称二叶为方孝孺所知惠仲初任广武卫知事升知县建文初以知县充史官修高庙实录二年同考礼部升知府永乐元年二月坐修实录时书靖难事为逆党论死籍其家　　叶宗行
按万姓统谱宗行上海人永乐间以言事称旨擢知钱塘县清白自持均徭役简词讼卒于官　　叶铭臻
按万姓统谱铭臻字惟新慈溪人永乐进士少以文名诗得盛唐风度除为王府伴读所著有诗集二卷居家集三卷后子孙世登仕籍　　叶好文
按万姓统谱好文交河知县为政专尚德化故刑不用而民畏　　叶彬
按万姓统谱彬字允均建安人父浚永乐丙戌进士知鄱阳县一日公出暴水坏廨垣彬祖母令人撤板榜以蔽仇家发其事彬母闻法当论死欲以身代彬时年甫十岁即自诣官首实得收赎后都察院疑其狱逮问拷掠再四终始一词终得宥免未几父卒祖母亦故彬与母同扶二柩还家母誓不再醮躬亲纺绩以给彬学后彬学有成历六安虞城二学教谕　　叶宜按万姓统谱宜字守义南平人自幼颖敏比长入乡校有声誉永乐十年第进士除铜仁府同知入为户部郎中升浙江布政司左参政历官尽职宽严适宜吏畏而民爱之　　叶春
按万姓统谱春字景阳海盐人警敏有才识起邑掾永乐初尚书李至刚荐之授礼部主事累官福建参政宣德中朝廷以浙西苏松诸路多赃吏奸豪诏大理胡概及春巡察之寻擢刑部右侍郎　　叶恩
按万姓统谱恩字允成临海人永乐甲戌会试第一赐二甲进士历布政　　叶锡
按万姓统谱锡字元圭永嘉人宣德进士知吴县以天下吏治第一锡宴历宁国知府为政一本于诚　　叶祯按万姓统谱祯字梦吉高要人少有大志刚果不阿宣德乙卯乡举历知庆阳府在任廉介导民以义民乐为用洞贼叛祯领兵与贼战侄公荣战死祯身被数槍犹手刃一人与子俱死　　叶盛
按万姓统谱盛字与中昆山人正统乙丑进士授兵科给事中仕至吏部左侍郎卒谥文庄盛温雅简重崇道义尚名节思跂古人居家惇孝友莅官清慎勤论事不激不随门无杂客公退手不释卷而于声色财利淡然不以动心惜未究大用而卒　　叶秉干
按万姓统谱秉干同安人慷慨尚义正统辛酉岁饥出稻二千石以赈贫民岁己巳沙尢寇发秉干倡义率民兵屡战不利被擒贼&#其从己喻之数四不屈而死成化初御史涂棐奏旌其门曰忠义　　叶子云
按万姓统谱子云宁海人古朴老实义利分明举为三乡老人正统间闽寇窃发都御史陈诏提兵剿捕渠魁解去余党未平遣子云单骑入贼巢喻之一夕遁散录功议报以官子云以老钝固辞不受　　叶溥
按万姓统谱溥字思周永嘉人自幼喜读书诗句肆口而成习举子业为庄郡博门人正统甲子为乡试麟经之魁同年周文庄雅重之定为胶漆友溥后为大冶邑令政治宽简清操如布衣时及以疾乞归行李萧然皆去时所物也士民思之请列于名宦祠子喜雨继为修仁令亦尚名节擢守永安州人以为溥家教云　　叶冕
按万姓统谱冕字拱辰上虞人正统乙丑进士历都御史　　叶淇
按淮安府志淇字本清淮安卫人景泰甲戌进士历官广西按察佥事陕西副使屡有战功又平洮州升山西巡抚修筑城堡罢土兵戍边之不便者后拜户部尚书沮内竖庄田之请哈密为土番所陷淇谓不宜处之内地弗听致仕卒进太子太保　　叶瑄
按万姓统谱瑄字廷懋华亭人景泰甲戌进士历布政使　　叶贽
按山阳县志贽字崇礼山阳人成化甲申进士历侍郎　　叶永秀
按万姓统谱永秀字汝实东莞人弘治庚戌进士授乌程知县清慎公勤力锄强恶邑有水患连年饥劫仓收十无一二乃设法修筑流港四十八孔以疏之民得以耕而输赋焉擢湖广道御史审滞狱虽余喘必讯其情凡可以生之者即为辩理正德丙戌巡按北直隶摧抑权横论奏剀切执政恶其直巡按未满遂出知湖广永州府贼瑾诬以事两拿就廷尉得不死竟夺职归庚午瑾伏诛乃起补知河南卫辉府未抵任升陕西按察司兵备副使卒于官　　叶海
