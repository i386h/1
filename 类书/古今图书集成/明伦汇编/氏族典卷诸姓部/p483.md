<!-- { "loadSidebar": true } -->
按尚友录向庐州人少贫困常投福泉寺随僧饭二十年间持节归乡书僧房云二十年来此布衣鹿鸣西上虎符归故时宾从追前事到处松杉长旧围野老共遮官路拜沙鸥遥认隼旟飞春风一宿琉璃殿惟有泉声惬素机　　后梁
　　罗绍威
按五代史罗绍威传绍威字端己其先长沙人祖让北迁为魏州贵乡人父弘信为魏博节度使弘信死绍威立绍威好学工书颇知属文聚书数万卷开馆以延四方之士弘信在唐以其先长沙人故封长沙郡王绍威袭父爵长沙绍威新立幽州刘仁恭以兵攻魏绍威求救于梁大败燕军绍威以故德梁助己绍威为人精悍明敏通习吏事为政有威严天佑二年牙校李公佺作乱绍威诛之乃间遣使告梁乞兵欲尽诛牙军梁太祖为遣李思安等攻沧州召兵于魏绍威因悉发魏兵以从独牙军在绍威子廷规娶梁女会梁女卒太祖阴遣客将马嗣勋入魏诈为助葬太祖以兵继其后绍威夜以奴兵数百会嗣勋兵击牙军并其家属尽杀之魏兵从攻沧州者行至历亭闻之皆反魏境大乱数月太祖为悉平之牙军死魏兵悉叛绍威势益孤太祖乃欲夺其地绍威始大悔昭宗东迁洛阳诏诸镇缮理京师绍威营太庙成加拜守侍中进封邺王太祖围沧州未下归过魏疾作卧府中绍威乘间入见曰今四方称兵为梁患者以唐在故也唐家天命已去不如早自取之太祖大喜乃急归太祖即位将都洛阳绍威取魏良材为五凤楼朝元前殿浮河而上立之京师太祖赐以宝带名马太祖每有大事多遣使者问之绍威时亦驰简入白使者相遇道中其事往往相合绍威自以魏久不用兵愿伐木为船自河入洛岁漕谷百万石以供京师太祖益以绍威为尽忠遣将程厚卢凝督其役舟未成而绍威病太祖命其子周翰监府事绍威仕梁累拜太师兼中书令卒年三十四赠尚书令谥曰贞壮　　罗廷规
按五代史罗绍威传绍威子廷规官至司农卿卒廷规娶梁太祖二女一曰安阳公主一曰金华公主　　罗周翰按五代史罗绍威传绍威子周翰袭父位干化二年八月为杨师厚所逐徙为宣义军节度使卒于官年十四周翰娶末帝女寿春公主　　后唐
　　罗周敬
按五代史罗绍威传绍威子周敬为宣义军节度使徙镇忠武为秘书监驸马都尉光禄卿唐庄宗时为左右金吾大将军明宗以为匡国军节度使罢为上将军晋天福二年卒年三十二周敬娶末帝女晋安公主　　宋
　　罗彦
按宋史罗彦传彦并州太原人父全德晋泌州刺史彦得补内殿直少帝在澶州欲命使宣慰大名府时河北契丹骑充斥遂募军中骁勇士十人从行彦备选衔枚夜发往返如期繇是补兴顺指挥使擢护圣指挥使周初迁散员都虞候坐枢密使王浚党出为邓州教练使世宗嗣位召为伴饮指挥使改马步军都军头从向训收秦凤有功迁散指挥都虞候显德末太祖自陈桥入归公署见宰相范质等未及言彦挺剑而前曰我辈无主今日须得天子质等由是降阶听命擢为控鹤左厢都指挥使改内外马军都军头领眉州防御使从平泽潞还命代赵彦徽为侍卫步军都指挥使领武信军节度建隆二年出为彰德军节度干德二年改安国军节度移镇华州开宝二年卒年四十七　　罗济
按十国春秋后蜀罗济华阳人事后主历官宁江军都巡检判官宋师陷夔州夔帅高彦俦以符印授济而死济降宋累迁太常丞子处约有才思尝作黄老先六经论人多重之　　罗承之
按尚友录承之巴州清化人幼雄特好兵略干德中文协率众攻阆巴承之竭赀募兵擒文协太祖召见赐感义军节度使兼知巴州曾孙士尧事其母以孝闻家产尽遗侄之孤者　　罗处约
按宋史罗处约传处约字思纯益州华阳人唐酷吏希奭之裔孙伯祖衮唐末为谏官父济仕蜀为升朝官归朝至太常丞处约登第为临涣主簿再迁大理评事知吴县后召赴阙上自定题以试之以为著作郎直史馆赐绯鱼受诏荆湖路巡抚欲以苛察立名所奏劾甚众官吏多被黜责淳化三年卒时年三十三　　罗居通
按宋史罗居通传居通益州成都人母死庐墓三年有甘露降坟树芝草生其旁开宝四年长吏以闻诏以居通为延长主簿　　罗彧
按长汀县志彧太平兴国三年登进士授大理评事历知惠筠州所至有惠爱澶渊之役彧以太子赞善扈从命与宰相寇准参机务乞归里真宗嘉其劳特除诸路提点使　　罗拯
按宋史罗拯传拯字道济祥符人第进士历官知荥州秀州为江西转运判官提点福建刑狱泉州兴化军迁转运使改江淮发运副使转为使拯使闽时泉商黄谨往高丽馆之礼宾省其王云自天圣后职贡绝欲命使与谨俱来至是拯以闻神宗许之遂遣金悌入贡高丽复通中国自兹始加天章阁待制居职七年徙知永兴军青颍秦三州卒年六十五拯性和柔不与人校曲直时论服其长者　　罗尚友
按尚友录尚友字明善萍乡人少负俊才文章倚马可待尝谒阁门使萧注令其赋诗有人间酒客兼诗客天上文星与将星句后登进士第授武昌军节度推官时李常以中丞为帅每燕集必召尚友凡乐语诗词皆即席而成因目为席上才子　　罗孟郊
按尚友录孟郊兴宁人生而颖异蚤丧父事母孝儿时牧牛长坡庄坐读书有山人过奇之与语孟郊告以父丧贫未葬山人指示地遂从葬焉弱冠结庐罗岭以学乡中子弟从之孟郊指授笃至邑始多学者善书札洗砚池水尽黑人称曰墨池天圣八年举进士第三人累官谏议大夫翰林学士乞归养母茆荜萧然母冬月思鲙孟郊解衣入池取鱼供母乡人目其池为曾子湖　　罗道成
按尚友录道成庆历中游中岳诗云白骡代步若奔云闲人所至留诗迹欲知名姓问源流请看郴阳山下石后问乡人言有真人得道乘白骡行于石壁上其迹至今存焉　　罗彦辅
按尚友录彦辅字经世当涂人嘉佑进士历江都湖口令皆以廉称后知池州属岁旱以荒政从事奏课第一尝诫子曰我以清白遗尔曹万一至饘粥不给亦不可少屈人以姑溪水况其清德及卒人过溪上者叹曰罗公何在溪水如故相与踌蹰不忍去　　罗畸按沙县志畸字畴老熙宁九年第进士调福州司理坐忤使者投檄归再除滁州司法绍圣初罢制策设词科畸首中选授华州教授召为太学录迁太学博士历兵部郎中秘书少监崇宁中辟雍成命词臣赋诗颂畸颂居第一进官一等以右文殿修撰出知庐州福州处州卒　　罗希古
按淄川县志希古先为密州诸城人迁于淄以经术登第屡为大理审刑官明达平恕出贰雄藩典名城所至有遗爱以朝议大夫致仕元丰八年迁中散大夫　　罗祝
按尚友录祝字叔和长汀人元佑间以明经中第调漳州法曹尝手释六经及注唐书尢精于律数终明州观察推官　　罗善同
按尚友录善同字信达上高人自幼勤诗书友善类程明道尝贻以书云人之所以为君子在不失其本心要常自检点勿使一毫私意间之斯可到圣贤地位矣自号纯古先生　　罗汝楫
按宋史罗汝楫传汝楫字彦济徽州歙县人登政和二年进士第监登闻鼓院迁大理丞刑部员外郎拜监察御史未逾月迁殿中侍御史论岳飞罢其枢管迁起居郎兼侍讲兼权中书舍人除右谏议大夫迁御史中丞旧例中丞侍御史不并置乃更侍御史汝楫求去益力迁吏部尚书充国信使除龙图阁学士知严州秩满请祠居丧未终而卒年七十累赠开府仪同三司子颢吁颉颂愿类皆有文　　罗荐可
按沙县志荐可字养蒙政和二年登第调高邮军司理金人陷京师张邦昌伪赦至高邮守率僚属欲拜之荐可坚持不可取赦掷之而出高宗即位诏下守忧悸死荐可名益着知饶州乐平县与守不协罢李纲制江南西路辟为属入监登闻鼓院忤秦桧出知沣州寇攘之余招集流亡州称治移知筠州民输纳令自概量除知常州卒　　罗升
按尚友录升宜春人少贫业屠狗晚乃货药市中遇异人授以六术年几百忽一日辞亲戚奄然而逝时政和二年也后有客见其在浏阳市货药有书寄乡人验其日乃没之明日也　　罗晏
按尚友录晏阆州人儿时牧山下见二道人奕晏舍牧观之道人出囊中饼与之晏食已归家觉腹中如燎因发狂累日自是惟饮水数日不一食稍稍预言祸福无不验宣和中赐静应处士张浚延致军中晏曰相公勿恐明日寇退果然加号太和冲夷先生蜀人相传寿至一百八十岁　　罗戬
按尚友录戬达州人初为武学谕上幸学百官先集蔡京于坐上谈兵众皆拱听戬独仰视屋角京大怒夺其官　　罗从彦
按宋史罗从彦传从彦字仲素南剑人以累举恩为惠州博罗县主簿闻同郡杨时得河南程氏学慨然慕之及时为萧山令遂徒步往学焉尝与时讲易至干九四爻云伊川说甚善从彦即鬻田走洛见颐问之颐反复以告从彦乃归筑室山中绝意仕进终日端坐间谒时将溪上吟咏而归恒充然自得焉尝采祖宗故事为遵尧录靖康中拟献阙下会国难不果朱熹谓龟山倡道东南士之游其门者甚众然潜思力行任重诣极如仲素一人而已绍兴中卒学者称之曰豫章先生淳佑间谥文质　　罗志冲
按万姓统谱志冲合州人潜心六经最精于易作解发明程氏为多　　罗茂衡
按万姓统谱茂衡宋人山谷赠以诗云嗟来茂衡学道如登　　罗孝芬
按尚友录孝芬字廷扬平江人居侧有大柿树雷折之火燎其文成罗状元字下有三点人莫能测明年孝芬举甲科第三人始悟其兆云后擢吏部郎中靖康初致仕建昼锦桥秀野亭时人荣之　　罗适
按尚友录适字正之宁海人举进士历知五县提点两浙京西刑狱终朝散大夫有易说赤城集一百卷行于世　　罗复
按万姓统谱复铜陵人尝知胙城县值靖康乱率吏民御敌至伤肌体终不去职朝廷以忠义褒之　　罗克先按万姓统谱克先字达甫知袁州事至立断无留滞洞寇李元励猖獗羽檄交驰克先靖以安之民不惊扰　　罗义明
按延平府志义明有勇略建炎间邻寇俞胜犯境率乡兵御之力战不支父子俱死于难　　罗烈
按万姓统谱烈字子刚长汀人绍兴初循州兴宁令会郡盗出没一日突入县执烈去烈不为动以理谕之贼不敢加害乃送还邑未几贼党又复合烈率民兵千余直驰其垒大破之　　罗长康
按万姓统谱长康字伟正宜春人进士历官寺丞出知永州迎其父以养因名州署之后堂曰戏彩待制胡寅记　　罗泌
按尚友录泌字长源庐陵人学问该博着有路史行于世　　罗博文
按尚友录博文字宗约沙县人从学李延平得道学之传寻以荐参议军府政卒于嘉州官舍囊无余赀有书数千帙而已同门朱熹状其行　　罗之纪
按尚友录之纪字国张号筠心居士瑞阳人孝宗朝摄邑云梦因见雪压庭竹赋诗云吾道非邪真可耻此君岂是折腰人弃官归遇方士授丹经修养法葺一室扁以子午静逸成趣有易传三卷文集二十卷　　罗愿按宋史罗汝楫传汝楫子愿字端良博学好古法秦汉为词章高雅精炼朱熹特称重之有小集十卷尔雅翼二十卷知鄂州有治绩以父故不敢入岳飞庙一日自念吾政善姑往祠之甫拜遽卒于像前人疑飞之憾不释云　　罗点
