<!-- { "loadSidebar": true } -->
按万姓统谱嘉谋字造远九龄之子世业儒教授里中两预计偕郡守尝以其经术孝廉荐于朝三邑士大夫又列其行谊乞加旌表上可其请　　严嘉宾
按万姓统谱嘉宾字造道嘉谋之弟干道进士强学博闻后进师表笃于孝友兄弟同居二十余年益笃友爱略无间言父子昆季俱以学行闻于时士林多重之　　严世父
按万姓统谱世父新喻人隐居不仕师事朱子有疑义问答往复书帖　　严滋
按万姓统谱滋字泰伯临川人端重明敏象山曰始吾闻泰伯贤今观气象听谈论可与适道郡博士礼为前序新学舍核学计知无不为举进士不第着十论叩阍晚主郴阳簿而卒有寄松&#守轩草录东征杂着藏于家　　严大猷
按万姓统谱大猷苍溪人吴曦僭蜀大猷诗云笏未到手难击泚兵如入手易擒吴后以特奏名授隆庆府司理参军着补阙蜀都赋方山集四卷　　严羽
按万姓统谱羽字丹丘邵武人有才名议论深到自号沧浪逋客　　严仁
按万姓统谱仁字次山邵武人好古博雅吴曦叛杨巨源诛曦安丙惎而杀之仁尝作长愤歌为时所传诵又有清江款乃歌行于世　　严参
按万姓统谱参字少鲁羽之族志气崖岸外无廉棱或劝广交延誉则掩耳不答高卧中林瞪视一世自号三休居士与丹丘次山齐名世号三严云　　严晃
按溧水县志晃宋武进士幼以孝闻元兵渡江晃负母避与兵值兵刃其母晃以身蔽之刃中其颈终身不能仰视寿七十八而终　　严樽
按缀耕录樽宋斫琴名手
　　元
　　严实
按元史严实传实字武叔泰康长清人喜交结施与落魄里社间屡以事系狱癸酉秋太祖率兵自紫荆口入金东平行台调民为兵以实为众所服命为百户以功授长清尉有谮于行台者实挈家避青崖宋因以实为济南治中实知宋不足恃谒太师木华黎于军门挈所部彰德大名等州户三十万来归拜金紫光禄大夫行尚书省事壬午宋将彭义斌率师取京东州县实将晁海以青崖降尽掠实家实与义斌连和义斌亦欲藉实取河朔而后图之实知势迫急赴孛里海军与之合遂擒义斌甲午朝于和林授东平路行军万户初王义深者义斌之别将闻义斌败将奔河南实族属在东平者皆为所害河南破实获义深妻子厚周恤之送还乡里终不以旧怨为嫌其宽厚长者类若此庚子卒谥武惠子忠贞金紫光禄大夫忠济忠嗣忠范忠杰忠裕忠佑　　严忠济
按元史严实传忠济一名忠翰字紫芝实之第二子也辛丑从其父入见太宗命袭东平路行军万户管民长官治为诸道第一弟忠嗣忠范为万户以次诸弟暨勋将之子为千户忠济皆统之己未世祖南伐诏率师由间道会鄂亲率勇士梯冲登城所向无前有言其威名太甚者中统二年召还京师至元二十三年特授资德大夫中书左丞行江浙省事以老辞二十九年召其子瑜入侍三十年卒谥庄孝　　严忠嗣
按元史严实传忠嗣实之第三子也其兄忠济授以东平人匠总管遥领单州防御使事乙卯充东平路管军万户丁巳从忠济略地扬州取邵伯埭首立战功中统三年李叛宋兵攻蕲州势张甚徐州总管李杲哥降于宋忠嗣从大帅按脱救蕲县复徐州执李杲哥杀之四年朝廷惩青齐之乱居大藩者子弟不得亲政于是罢官家居至元十年卒　　严忠范
按元史廉希宪传至元十二年工部侍郎严忠范使宋至广德军独松关守关者不知为使袭而杀之　　严仲祥按黄梅县志仲祥独山人性孝友有子十一人九世同居不蓄私财植紫荆于庭天历中旌表义门　　明　　严德
按万姓统谱德当涂人元末从高皇帝征伐有功累擢左翼元帅府统军元帅会张士诚据两浙命德统兵征之连战皆捷遂令守御杭州洪武元年天台贼反德往讨之中流矢卒上悼之赠骠骑上将军封天水郡公　　严杞
按万姓统谱杞洪武初知武功县革烦以简爱民以诚民怀其德去任虽久而不忘焉　　严毅
按万姓统谱毅洪武中为候官县主簿持己清慎邑尝旱祷雨辄应有盗剽掠毅遣捕之其徒甚众有一渠魁欲害毅乃诈为武官之任置酒延款毅悟就席擒之盗遂息　　严德
按苏州府志德郡人洪武乙亥任佥都御史以疾归太祖怒黥其面戍南丹后归居于乐桥布衣徒步曰齐民当然也宣德末年犹存　　严升
按万姓统谱升繁昌人洪武庚辰授青神知县考绩赴选部凡士试经义论策记铭诗赋皆立就升江西佥事官至都御史振肃风纪为神阳赋以见志　　严震直按浙江通志震直字子敏乌程人累官工部尚书时开胭脂河移置五府六部震直综理周密奉使广通盐贩导南北二江上喜曰老严成此巨功朕任得人矣升右都御史致仕永乐初以旧臣召见命往山西宣谕九月以疾卒于泽州　　严本
按江阴县志本字志道先居昆山之巴城里既冠受父命僦居江阴邑城北遂占籍焉永乐癸巳诏举岩薮异才吏部郎何澄荐至京师拜刑部主事尚书宋礼奉命采木于蜀本在辅行乌蒙蛮初见汉官徒众大骇率众负弩至同事者愕不知所出本挺身谕以朝廷威德蛮众慑服叩头去洪熙初迁大理寺正时法网密本特争之平反&#狱甚众　　严孟衡
按江西通志孟衡字衡中分宜人永乐乙未进士授山西道监察御史正色立朝屡疏大臣不法百司惮其风采升浙江按察司副使莅任之先夕胥吏不戒于火案牍毁在事皆夤缘规避孟衡身自引辜受罚会景泰元年赦令复职时法网稍密孟衡悉心平反丁外艰服除屡迁至四川右布政使卒于官　　严烜
按福州府志烜字熙叔怀安人永乐乙未进士历佥事　　严震
按云南通志震永乐间官工部尚书为安南使因密访建文忽遇于云南道中相对而泣建文曰何以处我对曰上从便臣自有处是夜缢死于驿亭中　　严恭按万姓统谱恭仁和人永乐间进士授监察御史确持宪度务敦大体而不致情于察察所至有声升贵州参政卒兄子裕成化二年登进士　　严恕
按万姓统谱恕字景用躯干修伟气性刚介丙子任湖广宝庆知府郡有采办官木有长木沉于水人力不能举恕亲临其所祭告当境土神一夜水涨而木自浮人咸以为正直感神之助丁丙艰改知临江府丁外艰改知岳州府永乐十四年因事免官萧然一寒士也乡邦惜之　　严&#
按莆田县志&#字宗源景泰甲戌进士改庶吉士拜御史督学南畿考校绝请托升浙江副使仍理南畿学政以不便行事改湖广提学秩满升广东按察使湖广右布政暨转左卒　　严永浚
按华容县志永浚字宗哲成化戊戌进士初为户部郎中三元王公慕其行荐守本郡九载升浙江右参政卒于官永浚性亢洁以文学著名威宁伯王越以都御史总三边势焰不可近永浚挺立不为屈卒改容礼焉　　严泰
按山西通志泰汾州人性至孝中弘治丙辰进士历登州府知府居母丧哀毁尽礼终身不除服　　严銶
按江西通志銶字文器雩都人弘治己酉领乡荐授杭州府推官辨&#狱清盐弊商民戴之三载考绩囊箧萧然当道交荐之转太仆寺丞寻升平乐知府即谢归卒于家　　严纮
按万姓统谱纮字仲洲江浦人弘治壬戌进士历布政　　严凤
按万姓统谱凤字季祥归安人弘治举人历知府所至有惠政积学砥行一时士大夫翕然宗之称为溪亭先生云　　严嵩
按明外史严嵩传嵩字惟中分宜人举弘治十八年进士改庶吉士编修移疾归读书钤山十年还朝久之进侍读署南京翰林院事召为国子祭酒嘉靖七年历礼部右侍郎迁礼部左侍郎进南京礼部尚书改吏部会廷议更修宋史嵩以礼部尚书董其事及夏言入内阁命嵩还掌部事寻加太子太保夏言去拜武英殿大学士入直文渊阁仍掌礼部事累进吏部尚书谨身殿大学士少傅久之帝复用夏言加嵩少师以慰之而言以气陵嵩颇斥其党与嵩子世蕃方官尚宝少卿横行公卿间言欲发其罪嵩父子大惧长跪榻下泣谢乃已嵩寻加特进再加华&#殿大学士窥言失帝眷用河套事媒&#其罪弃市嵩握权久遍引私人居要地帝亦寖厌之而徐阶乘间倾嵩未几入方士蓝道行言有意去嵩御史邹应龙抗疏极论嵩父子不法令致仕归下世蕃于理籍其家嵩老病寄食墓舍以死　　严时泰
按余姚县志时泰字应阶正德辛未进士知溧阳县选御史以兄为仪宾改镇江同知云南新设永昌赐时泰玺书以莅历山东广东福建四川藩臬征安南平白草番擢右副都御史巡抚四川都蛮梗化称王时泰出奇兵俘斩千余升南工部侍郎致仕　　严文梁
按万姓统谱文梁字子成乌程人嘉靖丙辰进士历刑部主事性谅实有志操年三十五而卒惜不究其施　　严讷
按苏州府志讷字敏卿常熟人严可求之后父恪为掾生讷于县廨有红光坠星之异嘉靖辛丑成进士授编修秩满次得主顺天乡试严嵩欲宠其姻藉讷名以为重讷度某非可共事者疏请省亲后某果以贿败迁侍读乙卯主应天乡试升学士掌院事时上雅好文辞尝以撰文诸臣名覆金瓯探之举手得讷及李春芳上大喜眷遇日隆己未主会试副考升吏部侍郎礼部尚书知贡举晋吏部尚书上手书讷名与李春芳名谓首辅徐阶曰材足翼汝实符向者瓯卜之兆特&#与春芳并进武英殿大学士讷念父母不置胸成痞病入相未一载即乞归卒年七十四讣闻遣使祭葬加少保谥文靖　　严清
按云南通志清字直甫后卫人弱冠中嘉靖甲辰进士授富顺令丁母爱补邯郸令以廉能着声辛亥征为屯田主事陟郎中出守保定时廷议举边才清与焉历升四川右辖穆宗初巡抚贵州复徙四川费悉从减省定番僧贡额罢有司团操蜀民称便神宗三年再命巡抚贵州条理得宜累迁刑部尚书秉公持平屡白&#抑神宗素知清特授冢卿以劳瘁致疾四上疏乞归万历戊子特进太子少傅岁给廪粟舆夫庚寅以疾卒赠太子太保谥恭肃　　严世蕃
按明外史严嵩传嵩子世蕃号东楼短项肥体眇一目由父任入仕以筑京师外城劳由太常卿进工部左侍郎剽悍阴贼席父宠招权利无厌然颇通国典晓畅时务遇事难了或帝有问嵩不能对世蕃为援故事参所见以对辄当帝意被邹应龙劾戍雷州未至而返大治园亭其监工奴见袁州推官郭谏臣不为起御史林润发其罪遂斩于市籍其家　　严惠赐
按松溪县志嘉靖壬戌倭寇围县惠赐奋力御倭铳伤而死　　严五郎
按松溪县志嘉靖壬戌倭寇围县五郎力敌御寇被铳伤死　　严惠潭
按松溪县志嘉靖壬戌倭寇围县惠潭奋力御倭铳伤而毙　　严三
按松溪县志嘉靖壬戌倭寇围县三力敌倭寇被铳伤死　　严孟进
按松溪县志孟进邑人嘉靖壬戌十二月倭寇围县孟进力御倭寇阵亡　　严在
按六合县志嘉靖三十二年倭奴入寇在应募御之死于阵　　严朔
按无锡县志朔字子期七岁而孤奉母周至孝为里塾师以给母倭至被执使为导不可遂见杀天启中以子一鹏贵累赠通议大夫南京通政使　　严铣
按嘉定县志铣父堂邑令召榷诸奸胥摊赋郡守又召察诸占田不实者皆秉公不徇遂为里中豪中以非法死时铣尚少自刻其胸作必报父雠字累岁讼&#于官怨家不支乃自经　　严一鹏
