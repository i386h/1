<!-- { "loadSidebar": true } -->
　　唐
　　吐突承璀
按唐书吐突承璀传承璀字仁贞闽人也以黄门直东宫察察有才宪宗立擢累左监门将军左神策护军中尉封蓟国公王承宗叛承璀请行诏为招讨宣慰使承璀御众无他远略逾年无功乃诏班师还为中尉出监淮南军召为内弓箭库使复左神策中尉惠昭太子薨承璀请立澧王不从逾年帝崩穆宗衔前议杀之
　吕管姓部列传
　　汉
　　吕管次祖
按万姓统谱次祖中山人巨鹿都尉

　宇文姓部汇考
周书
　　文帝本纪
太祖文皇帝姓宇文氏讳泰字黑獭代武川人也其先出自炎帝神农氏为黄帝所灭子孙遁居朔野有葛乌兔者雄武多筭略鲜卑慕之奉以为主遂总十二部落世为大人其后曰普回因狩得玉玺三纽有文曰皇帝玺普回心异之以为天授其俗谓天曰宇谓君曰文因号宇文国并以为氏焉唐书
　　宰相世系表
宇文氏出自匈奴南单于之裔有葛乌兔为鲜卑君长世袭大人至普回因猎得玉玺自以为天授也俗谓天子为宇文因号宇文氏或云神农氏为黄帝所灭子孙遁居北方鲜卑俗呼草为俟汾以神农有尝草之功因自号俟汾氏其后音讹遂为宇文氏普回子莫那自阴山徙居辽西至后周追谥曰献侯献侯生可地汗号莫何单于辟地西出玉门东逾辽水孙普拨普拨生丘不勤丘不勤生莫珪莫珪生逊昵延逊昵延生佚豆归自称大单于为慕容晃所灭生六子一曰拔拔陵陵二曰拔拔三曰纥阇四曰目原五曰纥阇俟直六曰目陈拔拔陵陵号阿若谚仕后魏都牧主开府仪同三司安定忠侯以豪杰徙居代州武川生系位至内阿干二子韬阿头韬三子肱颢泰泰后周太祖文皇帝阿头生仲赠大司徒虞公生兴袭虞公生洛目原孙跋后魏羽真尚书居庸侯生直力勤比部尚书直力勤生贤又有费也头氏臣属鲜卑侠豆归后从其主亦称宇文氏仕后魏世为沃野镇军主元孙盛郑樵通志
　　代北复姓
宇文氏本出辽东南单于之后有葛乌兔为鲜卑君长世袭大人至普回因猎得玉玺自以为天所授鲜卑谓天子为宇文因号宇文氏或云神农氏为黄帝所灭子孙遁居北方以神农有尝草之功北俗呼草为俟汾音讹为宇文普回子莫那自阴山徙居辽西至后周追谥献侯生可地汗号莫何单于辟地西出玉门东逾辽水六世孙失豆归自称大单于为慕容皝所灭生拔拔陵拔拔陵后周所承也西魏迁豪杰于代都故陵徙居代州武川即安化化政清河南安四公子所承也
　吐万姓部汇考
郑樵通志
　　代北复姓
吐万氏代人世为部落酋帅也

　宇文姓部列传二
　　隋
　　宇文忻
按隋书宇文忻传忻字仲乐本朔方人徙京兆祖莫豆于魏安平公父贵周大司马许国公忻幼而敏慧年十二能左右驰射骁捷若飞年十八从周齐王宪讨突厥有功拜仪同三司赐爵兴固县公从武帝伐齐攻拔晋州齐后主亲驭六军兵势甚盛帝惮之欲旋师忻谏帝纳其言明日复战遂拔晋阳及齐平进位大将军尉迟迥作乱以忻为行军总管从韦孝宽击之及平邺城以功加上柱国进封英国公禅代之际忻有力焉后拜右领军大将军恩顾弥重改封杞国公忻既有威名于当世上由是微忌焉以谴去官忻与梁士彦昵狎数相往来士彦时亦怨望阴图不轨谋泄伏诛年六十四忻兄善弘厚有武艺仕周官至上柱国许国公高祖受禅遇之甚厚拜其子颖为上仪同及忻诛并废于家善未几卒颖至大业中为司农少卿及李密逼东都叛归于密　　宇文恺
按隋书宇文恺传恺字安乐杞国公忻之弟也在周以功臣子年三岁赐爵双泉伯七岁进封安平郡公恺少有器局好学博览书记解属文多伎艺高祖践阼诛宇文氏以其与周本别兄忻有功于国使人驰赦之别封甑山县公及迁都上以恺有巧思诏领营新都副监凡所规画皆出于恺既而上建仁寿宫杨素言恺有巧思于是检校将作大匠岁余拜仁寿宫监文献皇后崩恺与杨素营山陵事上善之复爵安平郡公炀帝即位迁都洛阳以恺为将作大匠恺揣帝心在宏侈于是东京制度穷极壮丽帝大悦之进位开府拜工部尚书自永嘉之乱明堂废绝隋有天下将复古制博考群籍奏明堂议会辽东之役事不果行以度辽之功进位金紫光禄大夫其年卒官时年五十八谥曰康撰东都图记二十卷明堂图议二卷释疑一卷见行于世子儒童游骑尉少子温起部承务郎　　宇文庆
按隋书宇文庆传文庆字神庆河南洛阳人也祖金殿魏征南大将军仕历五州刺史安吉侯父显和夏州刺史庆沈深有器局少以聪敏见知周初受业东观颇涉经史文州民夷相聚为乱庆应募从征袭破之以功授都督及诛宇文护庆有谋焉进授骠骑大将军复从武帝拔晋州破高纬拔高壁克并州下信都禽高湝功并居最于是进位大将军封汝南郡公高祖与庆有旧甚见亲待令督丞相军事委以心腹开皇初拜左武卫将军进位上柱国数年出除凉州总管岁余征还不任以职每加优礼卒于家　　宇文静礼
按隋书宇文庆传庆子静礼初为太子千牛备身寻尚高祖女广平公主授仪同安德县公后为熊州刺史先庆卒　　宇文威
按隋书于仲文传尉迟迥作乱仲文拒之迥遣仪同宇文威攻之仲文大败　　宇文司录
按隋书贺娄子干传尉迟迥作乱子干与宇文司录从韦孝宽讨之　　宇文敻
按隋书梁睿传王谦反睿遣大将军宇文敻诣巴西分道攻破之　　宇文
按隋书宇文传字公辅河南洛阳人也其先与周同出祖直力觐魏巨鹿太守父珍周宕州刺史慷慨有大节博学多通仕周为礼部上士转内史都上士武帝建德五年大举伐齐募三辅豪侠少年数百人以为别队从帝攻拔晋州身被三疮苦战不息帝奇而壮之后从帝平齐以功拜上仪同封武威县公又率兵从梁士彦攻拔寿阳寻改封安乐县公开皇初以前功封平昌县公迁尚书左丞当官正色为百寮所惮三年突厥寇甘州以行军司马从元帅窦荣定击破之平陈之役令持节为诸军节度加开府擢拜刑部尚书领太子虞候率十八年辽东之役授元帅汉王府司马仍寻领行军总管历朔代吴三州总管皆有能名炀帝即位征拜刑部尚书转礼部尚书既以才能著称历职显要声望甚重物议时谈多见推许帝颇忌之竟坐诛死时年六十二天下冤之所著辞赋二十余万言为尚书孝经注行于时有子俭瑗　　宇文述
按隋书宇文述传述字伯通代郡武川人也本姓破野头役属鲜卑俟豆归后从其主为宇文氏父盛周上柱国述少骁锐便弓马周武帝时以父军功起家拜开府赐爵博陵郡公寻改封濮阳郡公高祖为丞相尉迟迥作乱述从韦孝宽击破之超拜上柱国进爵褒国公开皇初拜右卫大将军平陈之役复以行军总管率众三万自六合而济陈主既擒而萧巘萧岩据东吴之地述领行军总管元契张默言等讨之吴会平拜安州总管时晋王广甚善于述阴有夺宗之志请计于述及晋王为皇太子以述为左卫率炀帝嗣位拜左卫大将军改封许国公大业三年从幸榆林明年从帝西幸还至江都宫敕述与苏威常典选举参预朝政述善于供奉俯仰折旋容止便辟宿卫者咸取则焉然性贪鄙知人有珍异之物必求取之及征高丽述为扶余道军将军溃不可禁止九军败绩还至鸭绿初度辽九军三十万五千人及还至辽东城唯二千七百人帝大怒以述等属吏至东都除名为民明年复述官爵待之如初帝至东都述劝帝幸江都帝大悦述于江都遇疾薨谥曰恭子化及　　宇文化及按隋书宇文化及传化及左翊卫大将军述之子也性凶险不循法度好乘肥挟弹驰骛道中炀帝为太子时常领千牛出入卧内炀帝即位拜太仆少卿益恃旧恩贪冒尤甚大业初炀帝幸榆林化及与弟智及违禁与突厥交市帝大怒囚之数月久之乃释并智及并赐述为奴述薨后炀帝追忆之遂起化及为右屯卫将军智及为将作少监是时李密据洛口炀帝惧留淮左从驾骁果多关中人久客羁旅谋欲叛归时武贲郎将司马德戡总领骁果智及素狂悖闻之喜即共见德戡期以二月十五日举兵同叛执帝迎化及入朝堂号为丞相遣令狐行达弒帝于宫中越王侗拜李密为太尉令击化及化及北走魏县于是僭皇帝位国号许建元为天寿署置百官窦建德悉众攻之生禽化及悉掳其众槛车载化及之河间数以杀君之罪并二子承基承趾皆斩之　　宇文导师
按隋书宇文化及传司马德戡失望因共李本宇文导师等谋袭化及化及杀之　　宇文智及
按隋书宇文化及传化及弟智及幼顽凶好与人群斗所共游处皆不逞之徒初以父功赐爵濮阳郡公蒸淫丑秽无所不为化及每事营护父再三欲杀辄救免之由是颇相亲昵述将死抗表言其凶勃帝后思述授智及将作少监其江都弒逆之事智及之谋也化及僭号封齐王窦建德破聊城获而斩之　　宇文协按隋书宇文庆传庆子静礼静礼子协历武贲郎将右翊卫将军宇文化及之乱遇害　　宇文皛
按隋书宇文庆传协弟皛字婆罗门大业之世少养宫中后为千牛左右炀帝甚亲昵之至于出入卧内化及弒逆之际皛为乱兵所害　　宇文温
按隋书李密传密遣邴元真守兴洛仓元真性贪鄙宇文温疾之谓密曰不杀元真难未已元真知之阴谋叛密　　宇文儒童
按隋书元德太子昭传越王侗逊位于王世充宇文儒童等谋诛世充复尊立侗事泄并见害　　唐
　　宇文明达
按唐书高祖本纪武德元年八月岩州刺史王德仁杀招慰使宇文明达以反　　宇文士及
按唐书宇文士及传士及字仁人京兆长安人父述为隋右卫大将军开皇末以述勋封新城县公尚炀帝女南阳公主从幸江都其兄化及谋弒逆以主婿忌之弗告已弒帝乃封蜀王从化及至黎阳帝手书召之士及亦遣家童间道走长安通谆勤且献金镮帝悦化及败士及等自归女弟为昭仪有宠由是见亲礼从秦王平宋金刚录功复隋旧封以宗室女妻之从讨王世充等进爵郢国公武德八年拜中书令凉州都督以疾改蒲州刺史政尚宽简人皆宜之久之复为殿中监卒赠左卫大将军凉州都督陪葬昭陵士及抚幼弟孤兄子以友睦称好周恤亲戚故人然过自奉养服玩食饮必极丰侈有司谥曰恭黄门侍郎刘洎曰士及居家侈肆不可谓恭乃改曰纵　　宇文按唐书隐太子建成传宇文&#者代人自李密所来降为农圃监封化政郡公性贪昏与元吉厚善故预杨文干谋事败斩之　　宇文宝
按唐书巢刺王元吉传秦王常从帝幸元吉第伏护军宇文宝寝内将以刺王太子固止之　　宇文节
按唐书宇文融传融祖节明法令贞观中为尚书右丞谨干自将永徽初代于志宁为侍中坐房遗爱友善贬桂州卒　　宇文融
按唐书宇文融传融京兆万年人隋平昌公裔孙融明辨长于吏治开元初调富平主簿由监察御史陈便宜请校天下籍取匿户羡田佐用度元宗以融为覆田劝农使钩检帐符得伪勋亡丁甚众擢兵部员外郎兼侍御史融乃奏慕容琦韦洽裴宽班景倩厍狄履温贾晋等二十九人为劝农判官假御史于是诸道收没户八十万田亦称是岁终羡钱数百万缗帝悦引拜御史中丞融乃自请驰传行天下宣天子恩旨河北大水诏领宣抚使入为鸿胪卿兼户部侍郎明年进黄门侍郎同中书门下平章事融性卞急少所推下有司劾融作威福其息受赃馈狼籍乃贬融岁余司农发融在汴州绐隐官息钱巨万诏流于岩州道卒帝犹思其旧功赠台州刺史　　宇文审
