<!-- { "loadSidebar": true } -->
按明外史陈音传音字师召莆田人天顺末进士改庶吉士授编修成化六年以灾异陈时政忤旨切责秩满进侍讲久之迁南京太常少卿刘吉父丧起复音贻书劝其固辞吉不悦后吏部拟用音吉辄阻之弘治五年吉罢始进本寺卿越二年卒音负经术世多游其门者　　陈壮
按明外史陈壮传壮字直夫其先浙江山阴人祖坐事谪戍交趾后调京卫遂家焉壮举天顺末进士授南京御史编修章懋等建言得罪抗疏救之壮家素贫窭常禄外一无所取父母殁庐墓侧居丧一循古礼历江西佥事致仕归家居十余年弘治中以尚书张悦荐起官福建居二年又乞致仕时倪岳为吏部素贤之擢河南副使岁荒赈饥民怀其惠佥都御史林俊谢病举以自代未及迁而壮又乞致仕巡抚孙需奏留之又二年竟致仕去

　秦姓部纪事
后汉书秦彭传彭扶风茂陵人自汉兴之后世位相承六世祖袭与群从同时为二千石者五人故三辅号曰万石秦氏魏略曹真本姓秦养曹氏或云其父伯南夙与太祖善兴平末袁术部党与太祖攻劫太祖出为寇所追走入秦氏伯南开门受之寇问太祖所在答云我是也遂害之由此太祖思其功故变其姓唐书敬播传秦景通与弟暐俱有名皆精汉书号大秦君小秦君当时治汉书非其授者以为无法云明道杂志秦学士观为贾御史弹不当授馆职余戏秦曰千余年前贾生过秦今复尔也闻者以为佳谑而秦不欢宋史洪皓传金人来取赵彬等三十人家属诏归之皓曰昔韩起谒环于郑郑小国也能引义不与金既限淮官属皆吴人宜留不遣盖虑知其虚实也彼方困于蒙兀姑示强以尝中国若遽从之谓秦无人益轻我矣桧变色曰公无谓秦无人

　伦姓部列传
　　唐
　　伦元庆
按万姓统谱元庆京兆人监察御史
　　宋
　　伦次陆
按广东通志次陆南海县人登宝庆二年进士　　明　　伦升
按广东通志升南海县人中宣德乙卯举人官教谕　　伦诚按广东通志诚南海县人中天顺壬午举人官知县　　伦启按广东通志启番禺县人中成化辛卯举人
　　伦善
按广东通志善顺德县人登成化乙未进士官知县　　伦彝按广东通志彝南海县人中成化癸卯举人官知县　　伦文叙按明外史陆深传深同时官翰林者南海伦文叙有物望文叙字伯畴长身玉立头颅二尺许弘治十二年会试殿试皆第一授修撰进谕德孝友好学德器粹然正德中卒　　伦以谅
按广东通志以谅字彦周状元文叙长子正德丙子举乡试第一越五年登进士第选庶吉士秉轴者忌其才名出为山西道御史未几归养数年言官交荐起补浙江道疏举尚书林俊诸耆英舆论多之改吏部文选主事历稽勋郎中久之出为南京通政使参议复谢病归卒年六十五　　伦以训
按广东通志以训字彦式南海人文叙次子自幼&#悟绝人稍长通六经子史百家无不阅览正德癸酉乡试第六名时年十六丁父忧丁丑会试擢第一廷试第二授翰林院编修予告毕婚侍母养七年癸未复出供职乙酉纂修武宗实录成晋修撰己丑壬辰预考会试充经筵讲官甲午进右春坊右谕德主试南畿所取多名士丙申出为南京国子监祭酒毅然以斯道为己任士习一时丕变迎母就养宦邸母忽思归即疏请奉母还粤人多称其孝平生俭约雅淡不植私党不苟取予家居未尝干当涂以私熟于朝廷典章有问者条答无遗其发为文词意畅神适非人所能及庚子丁内艰服阕四年而卒　　伦以诜
按广东通志以诜字彦群文叙季子也年十七举乡荐嘉靖戊戌登进士第廷试初拟鼎甲有忌之者置二甲授仪制主事考定典礼表正文体考最转南京兵部武选郎中以母爱力请归养甲子寇变外城震恐亟叩直指开城门纳之保赖甚众暮年力学不倦卒年八十　　伦谏
按诸城县志谏直隶合肥人嘉靖间由训导迁教谕秩满卒于官后十年教谕张恕率门下生厚助其妻子舆榇归　　伦学智
按广东通志学智南海县人中嘉靖甲午举人官知县　　伦谏
按广东通志谏南海县人彝之子中嘉靖乙酉举人　　伦贞一按广东通志贞一顺德县人中嘉靖辛酉举人官教谕　　伦文
按广东通志文顺德县人登嘉靖壬戌进士官知府　　伦天秩按广东通志天秩顺德县人中隆庆丁卯举人官纪善　　伦应祥
按广东通志应祥西宁人万历举人授江西万载知县劝输息讼民风翕然大饥请赈全活甚众以台荐升知蕲州里长馈送应祥下车痛革之题改折色以便兑运去之日民建祠祀之　　伦应祥
按广东通志应祥南海县人中万历癸卯举人　　伦理按寿光县志理吏员任淮安府推官累官至刑部员外　　伦猷
按广东通志猷高要县人由乡举任交址知县
　神姓部列传
　　汉
　　神曜
按万姓统谱曜骑都尉
　　神通
按万姓统谱通中郎将
　　宋
　　神潜
按万姓统谱潜韶州人元符进士迪功郎
　　神应龙
按广东通志应龙曲江县人由特科
　　明
　　神忠
按滕县志忠充济宁左卫军洪武年西征陈友谅节次有功升金吾左卫指挥　　神选
按滕县志选以济州卫军洪武年西征陈友谅节次有功升金吾左卫指挥　　神敬
按滕县志敬以济宁左卫军洪武八年调金吾左卫征战有功升济州卫千户　　神德善
按广东通志德善乳源县人永乐庚子乡举
　　神受
按万姓统谱受博罗人宣德举人任知县
　　神保
按名山藏勋封记泾阳伯神英高祖保以功为大同指挥佥事　　神杰
按名山藏勋封记泾阳伯神英父杰立功云南进指挥使升陕西都督指挥　　神英
按明外史仇钺传神英字景贤寿州人天顺初袭父职为延安卫指挥使守备宁塞营屡将骑兵从都督张钦等征讨有功成化元年尚书王复行边荐英有谋勇进都指挥佥事以从征满四功迁都指挥使充延绥右参将进署都督佥事巡抚余子俊筑边墙命英董役工成受赉久之充总兵官镇守宁夏移延绥复移宣府弘治改元移大同十一年马市开英违禁贸易寇掠蔚州又不救言官连劾召还闲住寻起督果勇营充右参将御寇延绥武宗立寇犯宣府充左参将率京军以援寻以都督同知佥书左府剿近畿剧贼进右都督正德五年给事中段豸劾英老命致仕当是时刘瑾窃政总兵官曹雄等以附瑾得重权英素习瑾厚贿之因自陈边功乞叙录诏封泾阳伯禄八百石未几置鐇反命充总兵官讨之未至贼已灭瑾败为言官所劾诏夺爵以右都督致仕越二年卒　　神周
按明外史仇钺传神英子周输粟为指挥佥事累官都指挥使充延绥右参将正德六年命以所部兵讨河南流贼数有功再进都督同知贼平遂以副总兵镇山西九年秋寇大入宁武关周拥兵不战诏巡抚官执归京师周潜结贵近行至易州伪称病自陈战功帝乃宥周罪尽削其秩为总旗而输粟指挥如故已夤缘江彬入豹房骤复都督赐国姓典兵禁中遂与彬相倚为声势纳贿不赀彬败周亦下狱伏诛　　神志按万姓统谱志曲江人正德中任雩都县丞

　杯姓部汇考
凌迪知万姓统谱
　　杯姓
杯见姓苑

　神姓部汇考
郑樵通志
　　以名为氏
古天
子名

神氏风俗通神农氏之后汉有骑都尉神曜姓苑云琅邪有神氏

　陈姓部列传五
　　辽
　　陈昭衮
按辽史陈昭衮传昭衮小字王九云州人工译鞮勇而善射统和中补祗候郎君为奚拽剌详稳累迁敦睦宫太保兼掌围&#事开泰五年秋大猎帝射虎以马驰太速矢不及发虎怒奋势将犯跸左右辟易昭衮舍马捉虎两耳骑之虎骇且逸上命卫士追射昭衮大呼止之虎虽轶山昭衮终不堕地伺便拔佩刀杀之辇至上前慰劳良久即日设燕悉以席上金银器赐之特加节钺迁围&#都太师赐国姓命张俭吕德懋赋以美之迁归义军节度使同知上京留守历西南面招讨都监卒　　宋一
　　陈思让
按宋史陈思让传思让字后己幽州卢龙人仕后唐隶庄宗帐下即位补右班殿直晋天福中转东头供奉官再迁作坊使安从进叛于襄阳以思让为先锋右厢都监以功领奖州刺史从进平授坊州刺史八年契丹谋入寇以思让监澶州军讨杨光远于青州又为行营右厢兵马都监兵罢改磁州刺史未几改卫州丁内外艰时武臣罕有执丧礼者思让不俟诏去郡奔丧闻者嘉之起复随州刺史汉初移淄州罢任归朝周祖即位授磁州刺史充北面兵马巡检未行升磁州为团练即以思让充使广顺元年九月刘崇遣将自团柏军于&#子店以思让与康延昭分为左右厢排阵使令率军至绛州俄命权知绛州明年迁绛州防御使显德元年改亳州防御使充昭义军兵马钤辖迁安国军节度观察留后充北面行营马步军排阵使五年改义成军节度观察留后六年世宗北征命思让为都部署世宗不豫还京留为关南兵马都部署恭帝嗣位授广海军节度宋初加检校太傅干德二年又为保信军节度时皇子兴元尹德昭纳思让女为夫人开宝二年改护国军节度河中尹七年卒年七十二赠侍中　　陈思诲
按宋史陈思让传思让弟思诲至六宅使
　　陈承昭
按宋史陈承昭传承昭江表人始事李景为保义军节度周世宗征淮南景以承昭为濠泗楚海水陆都应援使世宗既拔泗州引兵东下命太祖为先锋太祖亲禽承昭以献世宗释之授右监门卫上将军改右领军卫上将军分司西京宋初入朝历左右神武统军干德五年迁右龙武军统军开宝二年卒年七十四赠太子太师　　陈洪进
按宋史漳泉世家陈洪进泉州仙游人幼有壮节颇读书习兵法及长以材勇闻隶兵籍从攻汀州先登补副兵马使从留从效杀黄绍颇将以绍颇首送建州请出兵为援群下以道阻贼盛惮其行洪进虑事久生变独请往至尤溪贼遂溃渠帅数人皆听命洪进至建州延政大悦以为本州马步行军都校是岁晋开运元年也三年李景陷建州延政入江南明年泉州留从效劫王继勋降江南景以从效为清源军节度洪进为统军使与副使张汉思同领兵柄累立战功从效卒少子绍镃典留务月余洪进诬绍镃将召越人以叛执送江南推副使张汉思为留后自为副使汉思年老醇谨不能治军务事皆决于洪进汉思诸子并为衙将颇不平洪进图欲害之汉思亦患其专明年夏四月汉思大享将吏伏甲于内将害洪进酒数行地忽大震栋宇将倾坐立者不自持同谋者以告洪进洪进亟去众惊悸而散一日洪进袖置大锁从二子常服安步入府中直兵数百人皆叱去之汉思方处内斋洪进即锁其门使人叩门谓汉思曰郡中军吏请洪进知留务众情不可违当以印见授汉思惶惧即自门间出印与之洪进即日迁汉思别墅以兵卫送遣使请命于李煜煜以洪进为清源军节度泉南等州观察使时太祖威振四海洪进大惧遣衙将奉表自补清源军节度副使权知泉南等州军府事且言张汉思老耄不能御众请臣领州事恭听朝旨太祖遣通事舍人王班赍诏抚谕干德二年制改清源军为平海军授洪进节度泉漳等州观察使检校太傅赐号推诚顺化功臣铸印赐之是年夏丁家艰起复洪进每岁修贡朝廷及江南平吴越王来朝洪进不自安遣其子文颢入贡太祖因下诏召之遂入觐至南剑州闻太祖崩归镇发哀太宗即位加检校太师明年四月来朝朝廷礼遇优渥又增其食邑洪进遂上言愿授近地别镇诏以洪进为武宁军节度同平章事留京师奉朝请明年从平太原六年封杞国公雍熙元年进封岐国公洪进年老上言求致仕优诏免其朝请二年以疾卒年七十二谥忠顺　　陈铦
