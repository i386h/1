<!-- { "loadSidebar": true } -->
按隋书刘子翊传子翊彭城丛亭里人也父遍齐徐州司马子翊少好学颇解属文性刚謇有吏干仕齐殿中将军开皇初为南和丞累转秦州司法参军事十八年入考功杨素奏为侍御史仁寿中为新丰令有能名大业三年除大理正擢授治书侍御史每朝廷疑议子翊为之辨析多出众人意表从幸江都值天下大乱子翊因侍切谏由是忤旨令为丹阳留守寻遣于上江督运为贼所掳见害　　刘善经
按隋书刘善经传河间刘善经博物洽闻尢善词笔仕历著作佐郎太子舍人着酬德传三十卷诸刘谱三十卷四声指归一卷行于世　　刘斌
按隋书刘斌传南阳刘斌颇有词藻官至信都郡司功书佐窦建德署为中书舍人建德败复为刘黑闼中书侍郎与刘黑闼亡归突厥不知所终　　刘&#
按万姓统谱&#彭城人时庾季才笃信义好宾游常吉日良辰与琅琊王褒河东裴政宗人信等为文酒之会&#亦预焉　　刘怦
按万姓统谱怦昌平人初为范阳裨将积功至雄武军使广垦田节用度以办治称迁涿州刺史得众心擢御史中丞封彭城郡公卒谥曰恭　　唐一
　　刘文静
按唐书刘文静传文静字肇仁自言系出彭城世居京兆武功父韶仕隋战死文静以死难子袭仪同大业末为晋阳令高祖为唐公镇太原文静深自结坐李密姻属系狱秦王私入视之共定大计阴部署宾客举兵唐公乃开大将军府以文静为司马使始毕可汗寻拒屈突通于潼关其将桑显和苦斗文静以奇兵从后掩之通欲引而东文静命将追执之徇新安以西皆下进鲁国公唐公践天子位擢纳言授民部尚书从秦王镇长春宫文静自以材能过裴寂远甚又屡有军功而寂独用故旧恩居其上意不平每论政多戾驳会家数有怪召巫为禳文静妾失爱告其兄上变遂下吏秦王以文静首决非常计宜赐全宥帝素疏忌之寂又言文静多权诡而性猜险恐为后忧帝遂杀之　　刘师立
按唐书裴寂传刘师立宋州虞城人始事王世充为亲将洛阳平当诛秦王壮其才引为左亲卫建成之衅师立参奉密议录功拜左卫率迁左骁卫将军襄武郡公罗艺反诏师立检校右武候大将军艺平有司劾党与师立坐与善除名寻以藩邸旧检校岐州都督转始州刺史卒谥曰肃　　刘义节
按唐书裴寂传刘义节并州人隋大业末补晋阳乡长富于财裴寂荐之唐公从平京师为鸿胪卿迁太府封葛国公义节本名世龙子名凤昌父子非人臣兆高祖更赐今名贞观初转少府监坐罪废为民徙岭南终钦州别驾从子思礼武后时为箕州刺史谋反斩于市　　刘世让
按唐书薛万均传刘世让字元钦京兆醴泉人仕隋为征仕郎高祖入长安授安定道行军总管率兵拒薛举战不胜与弟宝皆没于贼举令至城下绐说使降世让阳许之至则告守者曰贼兵极于此矣善自固举重其节不加害举平授彭州刺史俄领陕东道行军总管讨吕崇茂于夏县军败为贼所囚闻独孤怀恩有逆谋亡归白发之封弘农郡公母丧起为并州总管襄邑王神符镇并州世让数以气陵之坐是削籍徙康州未几召授广州总管帝问以备边策答曰突厥南寇恃有马邑为地耳帝乃使驰驿经略世让至突厥患之纵反间云世让与可汗为乱帝不之察因诛之　　刘德威
按唐书刘德威传德威徐州彭城人隋大业末从裴仁基讨贼后归李密密降俱入朝授左武候将军封滕县公诏将兵击刘武周为武周所获拔归尽上贼中虚实高祖嘉纳改彭城县公贞观初历大理卿绵州刺史入为大理卿后迁刑部尚书永徽三年卒官谥曰襄　　刘政会
按唐书刘政会传政会滑州胙人隋大业中为太原鹰扬府司马以兵隶高祖麾下武德初授卫尉少卿留守太原会刘武周寇并州晋阳豪杰举应之政会为武周所擒每密表贼形势既平复官封邢国公贞观初转洪州都督卒谥曰襄子元意袭爵高宗时为汝州刺史　　刘武周
按唐书刘武周传武周瀛州景城人父匡徙马邑武周为人骁悍善骑射喜交豪杰为鹰扬府校尉太守王仁恭颇爱遇之令直阁下久之盗仁恭侍儿惧觉诛又见天下已乱阴有异计隋大业十三年与张万岁等候仁恭视事入斩仁恭遂自称太守遣使附突厥因袭破楼烦进据汾阳宫取宫人赂突厥突厥立武周为定杨可汗僭称皇帝建元天兴武德二年齐王元吉委并州遁武周入据之王以精骑突击破贼武周弃并州北走突厥未几武周谋归马邑计露突厥杀之　　刘黑闼
按唐书刘黑闼传黑闼贝州漳南人嗜酒喜蒱博不治产亡赖隋末事李密为裨将密败王世充掳之补马军总管镇新乡时李世绩陷于窦建德建德使攻新乡掳黑闼献之建德用为将封汉东郡公武德四年建德败还匿漳南会高祖召建德故将范愿等疑畏于是谋反卜所主刘氏吉共之漳南谒黑闼以告黑闼喜椎牛飨士得兵百余人袭漳南破之兵寖盛乃自称大将军北结突厥不半年尽有建德故地五年黑闼陷相州号汉东王建元天造都洺州秦王下相州黑闼与王师战众溃以残骑奔突厥山东平秦王还黑闼复入寇诏齐王元吉击之不进又诏皇太子督兵频战皆捷黑闼遁驰至饶阳骑能属者纔百余困且馁黑闼所署总管崔元逊迎拜延之入黑闼不许元逊固请乃进城下元逊馈之方饭车骑诸葛德威执诣皇太子所斩之　　刘季真
按唐书梁师都传刘季真离石胡人父龙儿大业十年举兵自称王以季真为太子弟六儿为永安王锋甚锐虎贲郎将梁德破杀龙儿众乃散唐兵起六儿复聚为盗附刘武周季真从之自号太子王张纶李仲文讨之季真降诏以为石州总管赐姓李封彭山郡王武周败秦王执六儿斩之季真奔高满政俄被杀　　刘感
按唐书刘感传感岐州凤泉人后魏司徒丰生孙也武德初以骠骑将军戍泾州为薛仁杲所执令约城中降感绐诺至城下大呼曰秦王数十万众且至仁杲怒执感埋其半土中驰射之死　　刘仁轨
按唐书刘仁轨传仁轨字正则汴州尉氏人少贫贱好学武德初补息州&#军转陈仓尉擢咸阳丞贞观十四年拜新安令累迁给事中为李义府所恶出为青州刺史显庆五年伐辽漕船覆没坐免官白衣随军初苏定方既平百济留刘仁愿守其城百济故将福信迎王子扶余丰立之引兵围仁愿诏仁轨为援仁轨转斗陷阵所向无前扶余丰脱身走余党悉平擢为大司宪迁右相累功封乐城县男咸亨五年为鸡林道大总管进爵为公俄拜尚书左仆射武后临朝上疏辞疾因陈吕后禄产祸败事以规后后玺书慰勉改文昌左相卒子浚官太子舍人垂拱中为酷吏所杀浚子晃开元中为给事中　　刘弘基
按唐书刘弘基传弘基雍州池阳人少以荫补隋右勋侍大业末从征辽度后期且诛遂&#命至太原阴事高祖从攻下西河拜右光禄大夫下冯翊为渭北道大使西徇扶风南度渭次长安故城京师平授右骁卫大将军累封任国公贞观初李孝常等谋反坐与交除名为民岁余起为易州刺史复封爵召授卫尉卿改封夔国以老乞骸为辅国大将军卒谥曰襄子仁实袭封　　刘兰
按唐书薛万均传刘兰字文郁青州北海人仕隋鄱阳郡书佐淮安王神通安抚山东率宗党归顺贞观初梁师都未平兰上书陈方略太宗以为夏州都督府司马师都平迁丰州刺史召为右领军卫将军十一年为夏州都督长史封平原郡公俄检校代州都督初长社许绚解谶记谓兰曰刘将军当为天下主会鄠县尉游文芝以罪系狱发其谋伏诛　　刘子翼
按尚友录子翼字小心有学行性刚直朋友有过辄面责之退无余訾李百药尝语人曰刘四虽复骂人人终不恨为隋秘书监唐太宗征之辞以母老不至　　刘林甫按尚友录林甫唐初人隋世选人十月集至春而罢人患其期促贞观元年林甫为吏部侍郎议四时听选隋阙注拟唐初士大夫以离乱之后不乐仕进官冗不充州府多以赤牒补官至是皆令赴省选集者七千余人林甫随才铨序各得其所时人称之　　刘君良按唐书刘君良传君良瀛州饶阳人四世同居门内斗粟尺帛无所私隋大业末荒馑妻劝其异居君良与兄弟别处月余斥去妻召兄弟更复同居天下乱乡人共依之众筑为堡因号义成堡贞观六年表异门闾　　刘孝孙
按唐书褚亮传刘孝孙荆州人祖贞周石台太守孝孙少知名大业末为王世充弟杞王辩行台郎中辩降众引去独孝孙攀援号恸送于郊贞观六年迁着作佐郎吴王友历谘议参军卒　　刘洎
按唐书刘洎传洎字思道荆州江陵人初为萧铣黄门侍郎略地岭表铣败以城自归授南康州都督府长史贞观七年擢给事中封清苑县男转治书侍御史未几拜尚书右丞及征辽东诏辅皇太子监国与褚遂良不相中帝还为遂良诬奏赐死　　刘审礼
按唐书刘德威传德威子审礼少丧母为祖母元所养隋末大乱审礼自乡里负祖母度江转侧避地及天下平西入长安贞观初历左骁卫郎将迁工部尚书检校左卫大将军仪凤三年吐蕃寇凉州副中书令李敬元讨之审礼败为贼执其子殆庶诣阙待罪特诏殆庶弟易从省之既至而审礼卒谥曰僖　　刘延嗣按唐书刘德威传德威子延嗣为润州司马徐敬业攻润州延嗣与刺史固守俄而城陷系江都狱敬业败迁梓州长史转汾州刺史　　刘延佑
按唐书刘延佑传延佑徐州彭城人伯父引之少志学永徽初以著作郎撰次国史以劳封阳城县男延佑擢进士补渭南尉有吏能治第一封薛县男拜箕州刺史转安南都护众乱遇害延佑从弟藏器高宗时为侍御史卫尉卿稍迁比部员外郎出为宋州司马卒子知柔性简静美风仪居亲丧庐墓侧诏筑阙表之历国子司业累迁工部尚书封彭城县侯致仕　　刘伯英按万姓统谱永徽中伯英为桂州都督时窦义二州蛮贼寇边伯英率众攻之民赖以安　　刘祥道
按唐书刘祥道传祥道字同寿魏州观城人父林甫武德时历中书吏部二侍郎赐爵乐平县男祥道少袭爵历御史中丞显庆中迁吏部黄门侍郎麟德元年拜右相坐与上官仪善罢为司礼太常伯高宗封泰山礼成进爵广平郡公干封元年致仕卒谥曰宣子齐贤袭爵　　刘讷言
按唐书敬播传刘讷言干封中历都水监主簿以汉书授沛王王为太子擢讷言洗马常集俳谐十五篇为太子欢太子废高宗见怒除名为民复坐事流死振州　　刘祎之
按唐书刘祎之传祎之字希美常州晋陵人父子翼字小心终著作郎弘文馆直学士祎之以文词直昭文馆俄迁右史弘文馆直学士上元中召入禁中论次新书高宗又密与参决时政以分宰相权时谓北门学士仪凤中拜相王府司马检校中书侍郎赐爵临淮县男垂拱中或告祎之与许敬宗妾私通太后遣王本立鞫治以敕示祎之祎之曰不经凤阁鸾台何谓之敕后以为拒制使赐死于家　　刘道合
按唐书吴筠传刘道合居嵩山帝即所隐立太乙观使居之时将封泰山雨不止帝令道合禳祝俄而霁咸亨中为帝作丹剂成而卒　　刘齐贤
按唐书刘祥道传祥道子齐贤由侍御史出为晋州司马帝以其方直惮之累迁黄门侍郎修国史永淳元年进同中书门下平章事武后时代裴炎为侍中道贬吉州长史永昌中为酷吏所陷自缢死齐贤三世至两省侍郎典选从父应道吏部郎中从父弟令植礼部侍郎凡八人前后历吏部郎中员外世以为罕　　刘宪
按唐书刘宪传宪字元度宋州宁陵人父思立在高宗时为名御史宪擢进士调河南尉累进左台监察御史天授中奉诏按来俊臣罪为所构贬潾水令俊臣死召为给事中转中书舍人坐善张易之出为渝州刺史除太仆少卿迁太子詹事卒　　刘允济
