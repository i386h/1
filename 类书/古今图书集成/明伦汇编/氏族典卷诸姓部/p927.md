<!-- { "loadSidebar": true } -->
按尚友录况字逋翁海盐人善属文尢以诗名于时白居易少时以诗投况况戏曰长安物贵居大不易及见原上草篇曰有句如此居亦何难况尝于御沟得一梧叶叶上有诗云一入春宫里年年不见春波间写红叶寄与有情人况取叶答诗云花落深宫莺亦悲上阳宫女断肠时帝城不禁东流水叶上题诗寄阿谁官止著作郎结庐茅山下累召不起自号华阳山人子非熊　　顾师邕
按唐书王璠传顾师邕字睦之少连子性恬约喜书寡游合第进士累迁监察御史李训荐为水部员外郎翰林学士训遣宦官田全刘行深周元稹薛士干似先义逸刘英按边既行命师邕为诏赐六道杀之会训败不果师邕流崖州至蓝田赐死　　顾彦朗　顾彦晖
按唐书顾彦朗传彦朗彦晖者丰州人&#为天德军小校其使蔡京以兄弟有封侯相每厚礼之黄巢乱长安率军同复京师彦朗迁累右卫大将军光启中擢拜东川节度使检校太保同中书门下平章事彦朗到军署彦晖汉州刺史彦朗卒彦晖自知留后明年为节度使干宁四年华洪率众攻彦晖取渝昌普三州壁梓州南败彦晖兵夺铠马八百凡五十战围遂固及围急彦晖手杀妻子乃自刎宗族诸将皆死麾下　　顾云
按尚友录云池州人少与诸贤肄业九华山文名籍甚登第后杜门著书后起修三朝实录加虞部员外郎所著有凤策联华编昭亭杂笔共五十卷　　顾德玉
按尚友录德玉字之尝从俞观光学观光无子尝语人曰吾昔寝疾润之侍汤药情若父子医为感动弗忍受金我老必托之以死寻访医吴中疾革趣舟归润之次尹山而观光卒之奉其尸敛于家绖衰就位士人为润之来吊者拜之明年葬顾氏先人之旁岁时享祭惟谨或问敛于家礼与之曰吾闻师哭于寝又曰生于我乎养死于我乎殡非家敛之其将尸诸草莽乎生服其训死而委诸草莽仁者弗为也　　宋
　　顾临
按宋史顾临传临字子敦会稽人通经学长于训诂皇佑中举说书科为国子监直讲迁馆阁校勘同知礼院熙宁初提举常平议事戾执政意罢归改同判武学进累翰林学士绍圣初以龙图阁学士知定州徙应天河南府中人梁惟简坐尝事宣仁太后得罪过洛转运使郭茂恂徇时宰意劾临与之宴集夺职知歙州又以附会党人斥饶州居位卒　　顾方
按万姓统谱方字正夫丹阳人至和四年以进士令象山下车视事日召父老询民间利病民有善者劝之恶者戒之建学舍率弟子之秀者教之亲为讲解诱掖使进于学逾年政成士民悦服已而遘疾民为祈祷者以千计及卒百姓悲哀如丧考妣相与立祠祀之　　顾权
按万姓统谱权字用衡昆山人力学博通群典为文刻意有古作者矩度隐居不仕门人谥为靖夷先生　　顾禧按万姓统谱禧字景繁吴人闭户诵读博极坟典着诗甚富绍兴间以遗逸荐三十年闭户不出　　顾绪　顾珣
按宋史孙益传益扬州泰兴人绍定中李全犯扬州游骑薄泰兴城下县令王爚募人守御益起从之同时顾绪顾珣俱战死事闻益赠保义郎绪珣俱赠承节郎各官其子一人　　顾忻
按宋史顾忻传忻泰州泰兴人十岁丧父以母病荤辛不入口者十载五十年未尝离母左右母不能睹物忻日夜号泣祈天母目忽明九十余无疾而终又有杭州仁和人李琼事母孝母喜食时新琼百方求市得必十倍酬其直　　元
　　顾长卿
按万姓统谱长卿字子元祖孺俊与兄孺履同第宋嘉定进士长卿少有大志经传子史无所不览人目之为书厨应部使者荐历安溪南平两县学教谕建宁路学正泉州石井书院山长福州路教授长卿虽居官不废修读所得俸专为著述费移书助教陈旅责其不作辽金宋三史旅以书示学士虞集曰江南有此秀才大不易得既而长卿恐旅未能任此遂自为之及谒选京师会朝廷开局修三史长卿即以所着稿上中书得辟史属以议不合移疾去　　明
　　顾德辉
按明外史顾德辉传德辉字仲瑛昆山人世素封轻财结客豪宕自喜年三十始折节读书才情妙丽尝举茂才授会稽教谕辟行省属官皆不就张士诚据吴欲强以官去隐于嘉兴之合溪寻以子元臣为元水军副都万户封德辉武略将军飞骑尉钱塘县男母丧归士诚再辟之遂断发庐墓自号金粟道人及吴平父子并徙濠梁洪武二年卒　　顾成
按湘潭县志成字景韶江都人状貌魁伟膂力绝人洪武初兵临和州成仗剑诣军门命居幕下数从征有功累升都督佥事及靖难兵起军帅絷成至以先朝旧人得释成感泣归款后以居守功封镇远侯卒追封夏国公谥武毅　　顾仲礼
按万姓统谱仲礼保定人幼孤事母至孝遇岁凶负母就养他郡七年始归见蝗起食其田苗仲礼泣曰吾将何以为养乎俄疾风蝗尽去苗得不伤母卒庐墓三年哀恸如初丧洪武初事闻旌其门　　顾黑子
按名山藏本行记黑子扬州人与其主顾圭以戍籍隶泉州洪武初圭坐事系狱累岁黑子采薪给圭释归复以甘脆为圭养圭死其子宕而寠黑子仍为酒家佣给赡其衣食为娶妻人叹黑子微贱而有士君子之行　　顾琇
按明外史崔敏传顾琇者字季栗吴县人洪武初父充军凤翔母随行留琇视丘墓越六年闻母殁琇奔赴负母骨行数千里寝则悬之屋梁涉则戴之于顶父释归卒水浆不入口五日不胜丧而死　　顾礼
按万姓统谱礼昆山人洪武初以材征授官刑曹久之上自拔擢为侍郎已乃以家坐之例免十一年再征侍郎户部会计出入人以为能进尚书又改刑部方重典刑司寇尤为重任礼守职谨其所当法未尝滥卒于官　　顾文昱
按万姓统谱文昱苏州人洪武二年由知州擢广东行中书省左右司郎中莅政以勤守己以廉甄别淑慝均派转输修浚城隍训练士马赈恤困苦民甚怀之　　顾文
按万姓统谱文字在中长卿之侄孙幼&#敏日记四五千言及长该贯经史时称博学为文章简朗秀整有长卿机轴洪武中以儒士荐为兴化府学训导秩满迁教谕历任将乐金华九江三邑典文衡于江西湖广皆得名士宣德初致仕正统间卒年八十五祭酒李时勉为作小传　　顾谦
按万姓统谱谦字仲谦世为仪真着姓五岁性&#异弱冠博闻强记举止凝重事母至孝居丧形容骨立人皆怜之洪武庚辰登进士拜御史按治南诏宣布德意开设衙门夷咸向化宾贡历通政司&#议改浙江佥事所至击奸戢贪举贤劝士为时名吏能诗所着有鲁斋稿爱梅轩集　　顾时
按万姓统谱时国初以同里率先归附由百夫长升元帅同知天策卫指挥事调濠梁卫从大将军北定燕蓟升副大都督府事兼同知太子率府事洪武三年论功进号开国辅运推诚宣力武臣阶荣禄大夫勋柱国职同知大都督府事爵济宁侯卒追封滕国公谥襄靖葬钟山西　　顾道
按万姓统谱道字恭复慈溪人善诗资性刚直早失怙能自卓立不随流俗以行义闻于乡永乐九年邑令余管知其贤荐于朝授右春坊司谏日侍青宫克殚忠荩以疾卒于官赐棺给舟归葬　　顾佐
按万姓统谱佐字礼卿太康人洪武末进士初授庄浪知县午节会射将官以文士易之佐连发三中入为监察御史守正疾邪累官右都御史卓有声誉立朝侃侃不阿纲纪为之振起时称为名执法云　　顾惟敬按万姓统谱惟敬吴县人永乐中以荐授中书舍人累升大理少卿初仰瞻得罪同事者意在薛瑄及瞻词不及惟敬惟敬曰吾与瑄瞻同事岂可独罪二人因自请逮治愿与俱谪然迄无所坐家居以礼自持不妄交际　　顾斌
按万姓统谱斌高邮人永乐庚辰进士任给事中　　顾按万姓统谱字与权慈溪人工诗善文永乐壬辰进士文皇帝亲选方面重臣授江西按察司佥事公廉仁恕巡历所至访察幽隐民间铢两之奸必达人以青天目之后迁山东&#议恪守清白终始不渝卒于官大理卿夏时正称之曰俸无十金之积可方古之廉吏　　顾孟乔
按万姓统谱孟乔长洲人正统四年以儒士礼部会试中式引病告归善治经学远近闻者皆造门受业七年方赴廷试授刑部主事历迁户部郎中改南京刑部致仕卒　　顾昌
按万姓统谱昌正统间以掌故为淮王长史已而迁都尉思恩昌性刚峻务在修洁与人造次无所通久益不见其懈有所过虽远必徒返未尝就人食时有论著亦要归于节介　　顾琳
按万姓统谱琳字汝玉少治春秋善属文正统庚申以岁贡任南京大理寺副疑狱多所平反有徐玉者为阉竖诬罪应死昌核驳之竟释同官恶其异己使人讼琳琳下狱吏穷治无所得南台萧惟祯马文升抗章辨之英庙复位仍旧官未几乞致仕　　顾雄
按万姓统谱雄字时俊通州人成化间进士授户部主事犒军辽东大同监守者欲饵以利雄怒却之转员外郎中督江西福建逋税厘剔宿蠹以病乞归　　顾英按万姓统谱英字顺中慈溪人由进士知万载县陟南御史佥宪湖湘清凛然升建昌兵备副使以刚直忤时致仕归田性耽书成癖弱冠至老无一日废有四书正义南台奏稿台中文义通义节要论学新稿发斋集若干卷　　顾佐
按万姓统谱佐字良弼临淮人中成化己丑进士授刑部主事出知河间府转四川副使升大理少卿擢都察院左佥都御史升右副都御史改户部侍郎进本部尚书　　顾余庆
按万姓统谱余庆字崇善长洲人成化壬辰进士历郎中　　顾达
按万姓统谱达字存道崇明人成化戊戌进士历尚宝卿　　顾源
按万姓统谱源字逢原长洲人成化辛丑进士历都御史　　顾复
按名山藏本行记顾复靖江人成化中以贡入京师当就铨念母不置请告归省既母促之授官乃至京师未几卒及柩还故所服员帽披诸柩上母哭则员帽辄坠地若有推之者妻子哭则否世人名复死孝　　顾鼎臣按万姓统谱鼎臣字九和昆山人弘治己未进士第一历官少师礼部尚书大学士谥文康　　顾清
按万姓统谱清字士廉华亭人弘治癸丑进士改庶吉士授编修历迁礼部侍郎卒谥文僖　　顾伯谦
按万姓统谱伯谦字有终佐之子中弘治壬子科乡试学本六经惇行孝悌未仕卒子承芳嘉靖乙未进士历户部郎中　　顾仕隆
按万姓统谱仕隆字仲勋江都人弘治中嗣镇远侯充京营漕运总兵卒赠太傅谥荣靖　　顾璘
按名山藏文苑记璘字华玉上元人举进士知广平县授南吏部主事升郎中正德中知开封府镇守中官王宏责贿责拜遇冬至见宏长揖而已宏诬璘怠慢敕书欺侮镇守贿锦衣朱宁矫诏逮系锦衣狱竟文致慢敕罪镌三阶知全州擢知台州府嘉靖中历升副都御史巡抚山西乞终养忤旨落职以布政使致仕久之再起为右副都御史巡抚湖广升刑部右侍郎改吏部上治显陵承天改工部右侍郎领山陵事进工部尚书改南京刑部尚书平生礼数简率任情进止高视阔览侃侃奋迅会一时同事者多新进而璘犹前辈临之坐是怪谤并兴为言官所丑指竟郁郁没从弟英玉官按察使有廉名　　顾应祥
按万姓统谱应祥字惟贤长兴人弘治进士累官刑部尚书初历广东佥事擒剿海寇雷振等斩首千四百余级巡抚南经略二十余疏更定永昌府卫腾越州凤梧所诸御署筑寻甸等府城垣添设永昌等府县学师儒申明射礼在刑部时奏定律例致仕归卒年八十三赠太子少保着惜阴录人代纪尚书纂言归田诗选授时历法测圆海镜唐诗类抄明文集要等书　　顾潜
按万姓统谱潜字孔昭昆山人弘治丙辰进士任御史　　顾棠
按万姓统谱棠字良爱吴县人弘治乙丑进士历副使　　顾珀
按万姓统谱珀字载祥晋江人弘治己未进士历侍郎　　顾可适
