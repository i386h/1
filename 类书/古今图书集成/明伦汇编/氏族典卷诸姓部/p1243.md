<!-- { "loadSidebar": true } -->
按宋史南唐世家皇甫继勋江州节度使晖之子幼以父荫为军校父死难于滁州累迁将军池饶二州刺史勤于吏事入为诸军都虞候迁神卫统军都指挥使诸老将相次皆死而继勋尚少遂为大将赀产优赡营第舍车服畜妓乐洁饮食极游宴之好及宋师至诸军多败衄继勋欲煜之速降每众中流言颇道国中蹙弱会有风雹继勋又密陈灭亡之兆偏裨或有募勇士欲夜出营邀宋师者辄鞭而拘之又因请出煜亲兵千余守阙城为宋师所掩一日煜躬自巡城见宋兵列栅城外旌旗蔽野始惊惧知为左右所蔽及还继勋从至宫煜乃责其流言惑众及不用命之状收付大理始出军士悉集脔割其肉都尽　　皇甫绍杰按宋史南唐世家皇甫继勋侄绍杰亦以继勋故为巡检常入见煜陈归命之计继勋收付大理绍杰亦被诛　　皇甫继明
按宋史皇甫继明传继明冀州&#人父济汾川令继明身长七尺善骑射以膂力闻郡中刺史张廷翰以隶左右荐于太祖补殿前指挥使历左右番押班都知太宗即位累迁至捧日军都指挥使领檀州刺史田重进北征继明为前锋以功加马步军都军头改高阳关部署至道元年改领洋州观察使充环庆路马步军都部署继明谨愿御下严肃士卒颇畏惮之二年受诏护送辎重赴灵州疾少间遂被甲上马强行至清远军卒年六十三诏赠彰武军节度迁其子怀信为供奉官　　皇甫选
按宋史李惟清传惟清子永锡喜交结冯拯皇甫选多与之游　　皇甫辽
按桐庐县志辽赤洲人登景佑元年进士
　　皇甫朝光
按桐庐县志朝光赤洲人登皇佑元年进士
　　皇甫继和
按景州志继和善星历推步宋仁宗与资善堂演步太乙数　　皇甫师中
按桐庐县志师中至德乡人登治平二年进士　　皇甫璋按宁晋县志璋元丰中乡贡进士
　　皇甫庆
按宁晋县志庆澧州司法参军
　　皇甫琳
按宁晋县志琳庆子绍圣中乡贡进士
　　皇甫存
按桐庐县志存邑人登大观三年进士
　　皇甫秉文
按武进县志秉文中绍兴十五年乙丑科榜
　　皇甫坦
按宋史皇甫坦传坦蜀之夹江人善医术显仁太后苦目疾国医不能愈张偁以坦闻高宗召见问何以治身坦曰心无为则身安人主无为则天下治引至慈宁殿治太后目疾立愈帝喜厚赐之一无所受复召问以长生久视之术坦曰先禁诸欲勿令放逸丹经万卷不如守一帝叹服书清静二字以名其庵坦又善相人尝相道中女必为天下母后果为光宗后　　皇甫宗宪按万姓统谱宗宪殿中丞
　　皇甫颂
按万姓统谱颂知韶州
　　皇甫轼
按万姓统谱轼朱子门人
　　皇甫倜
按宋史孝宗本纪隆兴二年三月壬寅诏知光州皇甫倜毋招纳归正人　　皇甫兴祖
按顺昌县志兴祖淳熙戊子科举人
　　皇甫斌
按宋史宁宗本纪开禧元年四月辛卯以皇甫斌为江陵副都统兼知襄阳府事　　元
　　皇甫琰
按东昌府志琰至元末知濮州勤公奉法兴学育才尝聚书八千卷以教生徒　　皇甫德
按山西通志德崞县人丰采奇伟木华黎器之延谘时务德议论英发因拜信威将军本州观察判官行元帅府事锄强梗兴学校课农桑以良牧称　　皇甫璧
按万姓统谱璧字君宝东平人知吴江州终始以廉能着不事知数政无矫饰待物一于诚恕　　明
　　皇甫仲和
按名山藏方技记仲和睢州人精天文推步之学成祖北征与袁忠彻并从师忠彻以相仲和以占上至漠北不见敌召仲和占之曰今日未申当从东南来王师始却终必胜召忠彻对如之上并械二人以待不验死日中敌不至对如初顷之敌大至上登高督战东南却总兵广率精兵斫马足稍退以疾风扬沙敌竟引去上喜授仲和钦天监正英宗北征仲和老矣学士曹鼐问之驾可止乎胡王两尚书率百官谏矣仲和曰紫微垣诸星动谏无益曰可奈何仲和曰盍先治内曰郕王监矣仲和曰不如立储君土木既败敌集城下城中皆哭仲和登高望曰云向南大将气至寇退矣明日杨洪石亨入援敌遂退仲和退朝有卫士从之相辞固请之曰家中方喧请返卫士返妻与妾哄或问仲和公曷知曰彼时斗鹊在屋上也　　皇甫贵按淮安府志贵安东人由岁贡任浙江天台县知县豪迈挺屹不避权势博学工诗多惊人语政平讼简有廉名祀乡贤　　皇甫祥生
按旌德县志祥生营里人孝友朴谨尊师礼士曾贸浙遇夫妇鬻屋偿官有银十五两被盗欲自尽祥生竟如数贷之夫妇得活　　皇甫录
按长洲县志录字世庸弘治丙辰进士由郎官仕至二千石坐忤部使者未究厥施在仪部会逆瑾用事录动举成法制之迨守顺庆贼众践蹂诸郡县而顺庆独完子冲涍汸濂并掇巍科当世呼为四杰　　皇甫鉌按苏州府志鉌录之弟嘉靖间惠州判官
　　皇甫斌
按万姓统谱斌寿州人任海卫指挥同知为人忠勇有智略遇警急不避险艰身先士卒适寇犯边领兵御之至密城东峪与寇遇交战自旦及晡斌气愈锐战愈力以矢尽死子弼从战以身卫父亦死事闻诏褒恤之　　皇甫暕
按万姓统谱暕钱塘人有文名
　　皇甫冲
按吴江县志冲字子浚录之长子嘉靖七年举人　　皇甫涍按万姓统谱涍长洲人嘉靖进士为礼部郎中坐法谪议移浙江按察佥事博学多才为昆季所推指不究于用　　皇甫濂
按万姓统谱濂字子约涍弟嘉靖进士任工部都水主事寻谪外历兴化府同知奏计便道归遂不复出游心坟典多所撰述晚玩心神明有吐纳延化术未几卒　　皇甫涣
按吴江县志涣嘉靖二十六年丁未进士仕刑部主事　　皇甫泮
按苏州府志泮字时简嘉靖癸卯科举人
　　皇甫汸
按大名府志汸字子循长洲人嘉靖间进士以吏部郎中左迁通判政余不废吟咏尢工书法州多遗墨至今宝之　　皇甫汾
按苏州府志汾字时化涣之弟嘉靖戊午科举人　　皇甫模按苏州府志模涣之侄嘉靖辛酉科举人
　　皇甫慎初
按饶阳县志慎初河南安阳人万历二十八年任本县教谕　　皇甫焯
按苏州府志焯字文含吴江人精史学旁及六壬八阵崇祯丁丑游长安有试其术者诣邸中叩本日休咎焯袖占之曰本日主马惊其人笑曰吾此马服之二十年骋高陵阻如履康庄何以泛驾为哉将归谓御者曰善控之行未二里马遇驼骇而奔其人愕然服其奇中　　皇甫遵道
按万姓统谱遵道平阳人以儒士擢知歙县严于律己壁立万仞始终不可干以私其于临政不立异不要名而成章之孚惠泽之被久而愈深秩满而去　皇甫姓部纪事
明外史文苑传皇甫涍长洲人父录弘治九年进士生四子冲涍汸濂冲汸同登嘉靖七年乡荐明年汸第进士又三年涍第进士又十三年濂亦第进士而冲尚为举子兄弟并好学王诗称皇甫四杰
　王官姓部列传
　　周
　　王官无地
按万姓统谱无地晋大夫
　　王官子羽
按郑樵通志楚有王官子羽为沃邑大夫

　阳成姓部列传
　　周
　　阳成胥
按万姓统谱胥周隐士
　　汉
　　阳成延
按汉书功臣表延以军匠从起郏入汉后为少府作长乐未央宫筑长安城先就封梧侯六年薨谥齐　　阳成去疾按汉书功臣表七年敬侯去疾嗣三十四年薨　　阳成偃按汉书功臣表孝景中三年靖侯偃嗣十五年薨　　阳成戎奴按汉书功臣表元光三年侯戎奴嗣元符五年有罪弃市　　阳成士注
按汉书功臣表元康四年延元孙之子梧公士注诏复家　　阳成公衡
按郑樵通志汉有谏议大夫阳成公衡
　　阳成修
按汉书王莽传莽妻死郎阳成修献符命言继立民母又曰黄帝以百二十女致神仙莽于是遣中散大夫谒者各四十五人分行天下博采乡里所高有淑女者上名
　商丘姓部汇考
廖用贤尚友录
　　商丘姓
商丘卫大夫食邑于此

　王孙姓部汇考
左传
　　哀公十一年
吴将伐齐越子率其众以朝焉王及列士皆有馈赂吴人皆喜唯子胥惧曰是豢吴也夫谏弗听使于齐属其子于鲍氏为王孙氏凌迪知万姓统谱
　　王孙姓
王孙姬姓周王孙满之后

　王子姓部汇考
郑樵通志
　　以爵系为氏
王子氏姬姓周大夫王子狐王子城父之后也汉有王子中同治尚书
　将军姓部列传
　　周
　　将军樛
按万姓统谱樛周时人

　王人姓部汇考
凌迪知万姓统谱
　　王人姓
王人风俗通王人子突之后因氏焉

　将军姓部汇考
郑樵通志
　　以官为氏
将军氏世本卫灵公子昭生郢郢生文文生才芳为将军氏　臣谨按世谱子郢者灵公之子未闻有子昭　将巨姓部汇考
廖用贤尚友录
　　将巨姓
将巨即将具氏之讹也

　强梁姓部汇考
凌迪知万姓统谱
　　强梁姓
强梁世本卫将军文子生慎子会生强梁因氏焉　将匠姓部列传
　　吴
　　将匠彧
按郑樵通志吴中散大夫将匠彧
　　将匠熙
按郑樵通志曲阳令将匠熙
　　晋
　　将匠进
按郑樵通志晋御史大夫将匠进
　　梁
　　将匠道李
按郑樵通志梁太末令将匠道李

　商丘姓部列传
　　汉
　　商丘子晋
按尚友录子晋高邑人好吹竽牧豕年七十不娶不老食老朮菖蒲根饮水而已贵戚闻而服之不能终岁辄止孙绰赞曰商丘卓荦执策吹竽渴饮寒泉饥食菖蒲所牧何物殆非真猪倘遇风云为我龙摅　　商丘戎按万姓统谱戎御史大夫
　　商丘子胥
按万姓统谱子胥高邑人见列仙传
　　商丘成
按汉书功臣表秺侯商丘成以大鸿胪击卫太子力战亡它意侯二千一百二十户延和二年七月癸巳封四年后二年坐为詹事侍祠孝文庙醉歌堂下曰出居安能&#&#大不敬自杀
　将匠姓部汇考
凌迪知万姓统谱
　　将匠姓
将匠风俗通汉官有将匠少府因氏焉

　将巨姓部列传
　　周
　　将巨子
按汉书艺文志将巨子五篇
注
六国时先南公南公
称之
　　汉
　　将巨弥
按万姓统谱弥中谒者

　将闾姓部汇考
郑樵通志
　　复姓
将闾氏汉书艺文志将闾子名菟著书

　梁垣姓部列传
　　汉
　　梁垣列
按万姓统谱列字惠伯侍御史
　　梁垣成
按万姓统谱成武陵太守
&#

　梁丘姓部列传
　　周
　　梁丘据
按左传昭公二十年齐侯疥遂痁期而不瘳诸侯之宾问疾者多在梁丘据与裔款言于公曰吾事鬼神丰于先君有加矣今君疾病为诸侯忧是祝史之罪君盍诛于祝固史嚚以辞宾　　汉
　　梁丘贺
按汉书梁丘贺传贺字长翁琅邪诸人也以能心计为武骑从太中大夫京房受易房出为齐郡太守贺更事田王孙宣帝求房门人得贺贺时为都司空令坐事免为庶人待诏黄门上善之以为郎会八月行祠孝昭庙先驱旄头坠泥中刃乡乘舆召贺筮之有兵谋不吉上还时霍光外孙任宣坐谋反诛宣子章欲为逆发觉伏诛由是近幸为太中大夫给事中至少府小心周密上信重之年老终官　　梁丘临
按汉书梁丘贺传贺子临为黄门郎甘露中奉使问诸儒于石渠专行京房法宣帝选高材郎十人从临讲后代五鹿充宗为少府　　梁丘赐
按汉书王莽传莽地皇四年正月汉兵击前队大夫甄阜属正梁丘赐皆斩之&#

　强梁姓部列传
　　周
　　强梁皋
按万姓统谱皋秦左庶子长水校尉

　方叔姓部汇考
凌迪知万姓统谱
　　方叔姓
方叔鼓方叔之后

　梁丘姓部汇考
廖用贤尚友录
　　梁丘姓
