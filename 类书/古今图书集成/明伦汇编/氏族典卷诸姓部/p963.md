<!-- { "loadSidebar": true } -->
按宋书谢瞻传瞻字宣远陈郡阳夏人卫将军晦第三兄也年六岁能属文初为桓伟安西参军楚台秘书郎转主簿安成相宋国中书黄门侍郎弟晦时为宋台右卫权遇已重于彭城还都迎家宾客辐辏瞻惊骇乞降黜以为豫章太守晦建佐命之功任寄隆重瞻愈忧惧永初二年在郡遇疾不肯自治遂卒　　谢晦按宋书谢晦传晦字宣明陈郡阳夏人祖朗东阳太守父事会稽王长史晦初为孟昶建威府中兵参军昶死高祖命为太尉参军转豫州治中从事高祖受命以功封武昌县公少帝既废徐羡之以晦行都督荆湘雍益宁南北秦七州诸军事元嘉二年上诛羡之等并讨晦晦闻乃发兵反诏檀道济讨之道济至晦军溃散执送京师伏诛　　谢
按南史谢晦传晦弟字宣镜年数岁所生母郭氏疾晨昏温凊勤容戚颜未尝暂改恐仆役营疾懈倦躬自执劳母为疾畏惊一家尊卑感至性咸纳屦行屏气语如此者十余年位黄门侍郎　　谢惠连
按宋书谢方明传方明子惠连幼而聪敏年十岁能属文元嘉七年为司徒彭城王义康法曹参军是时义康治东府城城&#中得古冢为之改葬使惠连为祭文又为雪赋以高丽见奇十年卒无子弟宣临川内史　　谢庄
按宋书谢庄传庄字希逸陈郡阳夏人太常弘微子也初为始兴王浚后军法曹行参军转太子舍人元嘉二十九年除太子中庶子世祖践阼除侍中孝建元年迁左卫将军又拜吏部尚书坐辞疾多免官大明元年起为都官尚书五年又为侍中太宗即位以为散骑常侍转中书令泰始二年卒谥曰宪子子扬晋平太守　　谢孺子
按南史谢裕传裕子恂恂子孺子少与族兄庄齐名多艺能尢善声律与王彧宴桐台孺子吹笙彧自起舞叹曰今日真使人飘飖有伊洛间意为新安主簿出为庐江郡太守　　谢元
按宋书何承天传承天与尚书左丞谢元素不相善元嘉二十一年元新除太尉谘议参军未拜为承天所纠上大怒遣元长归田里禁锢终身元字有宗陈郡阳夏人临川内史灵运从祖弟也以才学见知卒于禁锢　　谢凤
按万姓统谱凤元嘉中为鄞令在任未几惠政大孚于县东二里造方胜以畜水岁溉田五千余顷北阻大溪复架石为梁民不病涉因名谢凤桥　　南齐　　谢朓
按南齐书谢朓传朓字元晖陈郡阳夏人祖述吴兴太守父讳散骑侍郎朓少好学有美名解褐豫章王太尉行参军历转随王文学高宗辅政以朓为骠骑谘议转中书郎建武四年出为南东海太守迁尚书吏部郎东昏失德江祏欲立江夏王宝元末更回惑与弟祀密谓朓曰江夏年少轻脱不堪负荷神器不可复行废立遥光又遣亲人刘沨密致意于朓欲以为肺腑朓自以受恩高宗非沨所言不肯答少日遥光以朓兼知卫尉事朓惧见引即以祏等谋告左兴盛兴盛不敢发言祏闻以告遥光遥光大怒使御史中丞范岫奏收朓下狱死　　谢颢
按南齐书谢传兄颢字仁悠少简静解褐秘书郎累至太祖骠骑从事中郎建元初为吏部郎至太尉从事中郎永明初高选文学以颢为竟陵王友至北中郎长史卒　　谢
按南齐书谢传字义洁陈郡阳夏人也祖弘微宋太常父庄金紫光禄大夫解褐车骑行参军迁秘书郎司徒祭酒丹阳丞抚军功曹世祖为中军引为记室齐台建迁太子中舍人建元初转桂阳王友出为安成内史还为中书郎除黄门郎转太子中庶子出为吴兴太守母丧去官服阕为吏部尚书永泰元年转散骑常侍太子詹事卒谥简子　　谢超宗
按南齐书谢超宗传超宗陈郡阳夏人也祖灵运宋临川内史父凤元嘉中坐灵运事同徙岭南早卒超宗得还解褐奉朝请太祖为领军数与超宗共属文爱其才翰以为义兴太守及即位转黄门郎超宗为人仗才使酒多有陵忽出为南郡王中军司马以怨望免官世祖即位使掌国史除竟陵王征北谘议参军愈不得志超宗娶张敬儿女为子妇上甚疑之永明元年敬儿诛赐超宗自尽　　谢昌
按万姓统谱昌陈郡人为刘悛广州参军性至孝尝养一鹄昌病二旬鹄二旬不食昌卒而鹄遂飞去　　梁
　　谢朏
按梁书谢朏传朏字敬冲陈郡阳夏人也祖弘微宋太常卿父庄右光禄大夫朏起家抚军法曹行参军历中书郎永明元年拜通直散骑常侍累迁都官尚书固求外出为吴兴太守建武四年诏征为侍中中书令抗表不应召及高祖践阼征为光禄大夫不屈明年六月轻舟出诣阙自陈既至诏以为侍中司徒尚书令后五年薨谥曰靖孝子谖官至司徒右长史次子纂仕至晋安太守　　谢璟
按南史谢裕传裕子恂恂子孺子孺子子璟少与从叔朓俱知名齐竟陵王子良开西邸招文学璟亦与焉位中书郎梁天监中为左户尚书再迁侍中卒　　谢征按梁书谢征传征字元度陈郡阳夏人高祖景仁宋尚书左仆射祖稚宋司徒主簿父璟东阳太守征初为安西安成王法曹迁尚书金部三公二曹郎中大通四年累迁中书郎六年出为北中郎豫章王长史南兰陵太守大同二年卒　　谢谖
按万姓统谱谖梁东阳太守秩满去官郡民送钱一万止留一百民强纳之答曰数多刘宠甚以为愧后复为东阳内史　　谢譓
按南史谢弘微传弘微曾孙譓不妄交接门无杂宾有时独醉曰入吾室者但有清风对吾饮者惟当明月位右光禄大夫　　谢览
按梁书谢朏传览字景涤朏弟之子也选尚齐钱唐公主高祖为大司马召补东合祭酒天监元年为中书侍郎以母忧去职服阕除中庶子寻除吏部郎迁侍中复迁吏部尚书十二年出为吴兴太守卒于官　　谢举
按梁书谢举传举字言扬中书令览之弟也起家秘书郎迁太子舍人普通五年为太子中庶子六年为吏部尚书出为仁威将军晋陵太守在郡清静百姓化其德境内肃然大通二年入为侍中迁掌吏部大同六年迁太子詹事九年迁尚书仆射太清二年迁尚书令卒二子禧嘏并少知名　　谢几卿
按梁书谢几卿传几卿陈郡阳夏人曾祖灵运父超宗并有重名几卿起家豫章王国常侍累迁尚书左丞后以在省署夜着犊鼻裈与门生登阁道酣&#坐免官寻起为国子博士俄除河东太守普通六年诏遣西昌侯萧渊藻督众军北伐几卿求行擢为军师长史军退坐免官病卒　　谢蔺
按梁书谢蔺传蔺字希如陈郡阳夏人也晋太保安八世孙父经中郎谘议参军蔺丁父忧昼夜号恸毁瘠骨立母阮氏常自守视譬抑之服阕后吏部尚书萧子显表其至行擢为王府法曹行参军累迁外兵记室参军太清元年迁散骑侍郎母卒蔺号恸呕血经月余而卒　　谢侨
按南史谢弘微传弘微元孙侨字国美父元大仕梁侍中侨素贵尝一朝无食其子启欲以班史质钱答曰宁饿死岂可以此充食乎太清元年卒弟札字世高亦博涉文史位湘东王谘议　　谢善勋
按万姓统谱善勋会稽人能为八体六文方寸千言京兆韦仲善飞白并在湘东王府善勋为录事参军仲为中兵参军善勋饮酒至数斗醉后辄张眼大骂虽复贵贱亲疏无所择也时谓之谢方眼胸襟坦夷有士君子之操焉　　陈
　　谢哲
按陈书谢哲传哲字颖豫陈郡阳夏人也祖朏梁司徒父譓梁右光禄大夫哲起家梁秘书郎累迁广陵太守侯景之乱寓居广陵高祖自京口渡江哲乃委质深被敬重高祖为徐州刺史表哲为长史荆州陷高祖使哲奉表于晋安王劝进敬帝承制征为给事黄门侍郎高祖受命迁都官尚书出为晋陵太守入为中书令世祖嗣位迁长沙太守还除中书令卒谥康　　谢嘏
按陈书谢嘏传嘏字含茂陈郡阳夏人也祖齐金紫光禄大夫父举梁中卫将军嘏起家梁秘书郎稍迁太子中庶子出为建安太守侯景之乱之广州依萧勃勃败又之晋安依陈宝应世祖前后频召之嘏崎岖寇卤不能自拔及宝应平嘏方诣阙以为给事黄门侍郎寻转侍中光大元年为信威将军迁中书令豫州大中正都官尚书太建元年卒谥曰光子二子俨伸俨官至散骑常侍侍中御史中丞太常卿　　谢贞按陈书谢贞传贞字元正陈郡阳夏人晋太傅安九世孙也祖绥梁著作佐郎父蔺员外郎贞幼聪敏有至性太清之乱亲属散亡贞于江陵陷没太建五年乃还朝除智武府外兵参军事寻迁侍郎至德三年以母忧去职哀毁羸瘠卒　　谢岐
按陈书谢岐传岐会稽山阴人也父达梁太学博士岐为尚书金部郎山阴令侯景乱流寓东阳依张彪彪败高祖引岐参预机密时军旅屡兴粮储多阙岐所在干理深被知遇永定元年为给事黄门侍郎中书舍人天嘉二年卒弟峤笃学为世通儒　　隋
　　谢庆恩
按隋书田仁恭传鲜虞县公谢庆恩官至上柱国高祖以其佐命功臣特崇贵亲礼与仁恭等事皆亡失云　　唐
　　谢偃
按唐书谢偃传偃卫州卫人本姓直勒氏祖孝政仕北齐为散骑常侍改姓谢偃在隋为散从正员郎贞观初应诏对策高第历高陵主簿太宗引为弘文馆直学士迁魏王府功曹时李百药工诗而偃善赋时人称李诗谢赋府废终湘潭令　　谢叔方
按唐书敬君弘传巢王亲将谢叔方历伊州刺史善治军累加银青光禄大夫徙洪广二州都督卒谥曰勤本万年人从巢王征讨有功王表为屈咥真府左军骑云　　谢元超
按万姓统谱元超武德初润州刺史筑南北二塘以溉田民赖其利　　谢瞳
按万姓统谱瞳字子明福州人累举不第以朱全忠署右职仕唐为通陵州刺史颇有政绩迁亳州团练使宣义节度观察留后卒于官　　谢翛
按万姓统谱翛龙溪人隐于青樵文圃山自广明西幸人多忍耻以事寇独翛遁迹必俟光启回銮乃出寻擢上第　　谢肇
按万姓统谱肇字景初兴国人唐末与父帅义兵征蛮功第一后又经制容管叛卒止诛元恶胁从罔治逆党遂平优诏奖谕　　谢元卿
按万姓统谱元卿遇神仙见丹柯碧叶微风时叩五色相接即琅琊树也又设素麟脂斑螭髓元洲白柰空洞灵瓜扶桑丹椹琼饴酒桂芝英弹八琅之璈吹丛霄之笙作回鸾转凤之舞　　后梁
　　谢彦章
按五代史谢彦章传彦章许州人幼事葛从周从周养以为子及壮事梁太祖为骑将与孟审澄侯温裕皆善将骑兵彦章累迁匡国军节度使贞明四年晋攻河北贺为北面招讨使彦章为排阵使心忌之彦章故与马步都虞候朱珪有隙欲速战彦章请持重以老敌珪乃诬彦章以为将反使珪伏甲杀之审澄温裕皆见害　　后周
　　谢文节
按万姓统谱文节福州人初仕闽为候官令后入南唐为忠烈都虞候饶州团练使以骁勇闻周世宗南征文节独擐甲渡大江潜觇敌营垒人号为铁龙后守鄂州拒宋师战没焉　　宋
　　谢茂希
按万姓统谱茂希肇之裔建隆初以武艺显官至银青光禄大夫检校右散骑常侍兼御史大夫　　谢泌
按宋史谢泌传泌字宗源歙州歙人自言晋太傅安二十七世孙好学有志操太平兴国五年进士解褐大理评事知清川县迁著作佐郎端拱初为殿中丞拜左司谏转金部员外郎俄知三班通进银台司出知湖州再迁主客郎中知虢州咸平二年徙知同州代还加刑部出为两浙转运使复知审官院直昭文馆知荆南府改襄州迁太常少卿右谏议大夫大中祥符五年卒子衍为太常寺奉礼郎衒将作监主簿衍为太子中舍　　谢炎
按宋史黄夷简传谢炎字化南苏州嘉兴人父崇礼泰宁军掌书记炎慕韩柳为文与卢稹齐名时谓之卢谢炎端拱初举进士调补昭应主簿徙伊阙连知华容公安二县卒　　谢涛
