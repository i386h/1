<!-- { "loadSidebar": true } -->
弥氏姬姓史记卫公孙弥牟弥牟孙子瑕以王父字为氏　臣谨按王父字为氏者皆公子也诸侯支庶之子　为所始之宗故以其字为氏今弥牟者公子郢之　子灵公之孙也以此则知亦有以公孙之字为氏　者（按弥子瑕卫灵公嬖大夫见春秋传定公六年面弥牟为灵公之孙见哀公二十五年不得以　子瑕为弥牟之孙又子瑕先已氏弥而谓弥出自牟殊失考据）　猗姓部列传
　　周
　　猗顿
按史记货殖传猗顿用盬盐起
注
孔丛曰猗顿鲁之
穷士也耕则常饥桑则常寒闻朱公富往而问术焉朱公告之曰子欲速富当畜五于是乃适西河大畜牛羊于猗氏之南十年之间其息不可计赀拟王公驰名天下以兴富于猗氏故曰猗顿

　危姓部列传
　　汉
　　危冉
按万姓统谱冉与王涣相善
　　后梁
　　危全讽
按五代史锺传传危全讽韩师德等分据抚吉诸州传以兵攻之稍听命独全讽不能下乃自率兵围其城全讽乃亦听命请以女妻传子匡时传卒匡时自称留后全讽曰听锺郎为节度使三年吾将自为之已而杨渥攻匡时匡时被执开平三年全讽等起兵江西谋复锺氏故地全讽为杨隆演将周本所败江西遂入于吴　　危仔倡
按宋史元绛传绛字厚之其先临川危氏唐末曾祖仔倡聚众保乡里进据信州为杨氏所败奔杭州易姓曰元　　危德昭
按尚友录德昭仔倡子居家孝友事吴越掌文翰机务悉以委之累迁至丞相厚重多谋有辅&#才性嗜酒虽沈醉无怠事易姓元氏孙元绛为宋参知政事　　宋　　危拱辰
按万姓统谱拱辰字辉邦南城人性纯孝十四五代父为吏题初月诗令尹异之令专儒业淳化间举进士累官至光禄卿　　危佑
按万姓统谱佑字梦&#南城人天禧间举进士出知邵武上官有所求佑告以民情不从因出笏曰某不敢扰民以固位请遂归百姓遮道留之寻迁太学博士以言事诋宰相谪官　　危昂霄
按万姓统谱昂霄字次房光泽人耽嗜经史雅意林泉不乐仕进诗词多豪俊超旷为人所慕　　危序
按邵武府志序邵武和平人登宝元元年进士第　　危雍按邵武府志雍邵武和平人登皇佑五年进士第　　危建侯按邵武府志建侯邵武人登元丰五年进士第仕至访察使　　危咏
按邵武府志咏邵武和平人登元佑三年进士第　　危一按光泽县志一三都虎跳人家贫业樵靖康间汴京失守二帝北迁一闻之哭三日骨立而死　　危崧高
按建安县志崧高干道八年登进士第
　　危稹
按宋史危稹传稹字逢吉抚州临川人旧名科淳熙十四年举进士孝宗更名稹时洪迈得稹文为之赏激调南康军教授转运使杨万里按部骤见叹奖偕游庐山相与酬倡调广东帐司未上服父丧免调临安府教授丁母忧免干办京西安抚司公事入为武学谕改太学录明年迁武学博士又迁诸王宫教授稹谓以教名官而实未尝教请改创宗子学立课试法如两学从之嘉定九年新学成改充博士其教养之规稹所论建迁秘书郎著作佐郎兼吴益王府教授升著作郎兼屯田郎官迕宰相出知潮州寻以通金华徐侨书论罢提举千秋鸿禧观久之知漳州郡有临漳台据溪山最胜处作龙江书院其上既成横经自讲人用歆动郡有经总制无名钱厉民为甚稹疏于朝悉罢之会常平使有言稹不欲辩即自请以归久之提举崇禧观卒　　危伯熊
按福州府志伯熊武举绍熙四年正奏名
　　危和
按宋史危稹传稹弟和字祥仲开禧元年进士为上元主簿大辟祠宇祀程颢真德秀为记之知德兴赈荒有惠政有蟾塘文集　　危梦亨
按广东通志梦亨南海县人登绍定五年进士　　危昭德按宋史危昭德传昭德昭武人宝佑元年进士历官为史馆检阅校勘武学谕宗正寺簿兼崇正殿说书迁秘书郎进兼侍讲迁起居舍人兼国史编修实录检讨寻迁殿中侍御史侍御史谏作宗阳宫权工部侍郎兼同修国史实录院乞致仕特转一官昭德在经筵以易春秋大学衍义进讲反复规正者甚多所着春山文集　　危彻孙
按宋史危昭德传昭德子彻孙咸淳元年进士　　元　　危复之
按万姓统谱复之抚州人宋末为太学生博览群书好读易尤工于诗元元帅郭昂荐为儒学官不就至元中累以币征之皆不就隐于紫霞山中士友私谥曰贞白先生　　危德华
按光泽县志德华邑人隐居北溪博览经史阐明理学教授诸生善属文精于诗不慕荣达累征不起郡邑荐辟不敢匿名强至南京应对卒以病归其志益贞其学益精号为北溪先生着有诗文观海等集　　明　　危素
按名山藏臣林记素字太朴金溪人以文章名家厚重深中学问渊奥兼长笔札多识宋元事留心史书元顺帝初荐入朝历十八仕至岭北行中书省左丞为时名臣矣顺帝末年白事丞相前极言无隐元丞相贺惟一曰君向寡言今何多也素曰时危恩重岂能默默素不敢畏丞相畏后世史官耳既弃官寓居房山者四年顺帝北奔淮王帖木儿不花监国承制起翰林学士承旨入朝信宿而明兵入大都素故与待制黄冔相约死冔投井死素亦走所居报恩寺脱帽井旁两手据井口将下寺僧大梓与番阳徐彦礼大呼曰国史非公莫知公死是死国史也竟罢既与学士张以宁等谒大将军军门送至京高帝以为翰林侍讲学士时素年六十八矣命与宋濂同修元史坐失朝免居一岁复之兼弘文馆学士时备顾问论说经史他日上御东阁侧室素行帘外橐橐闻履声上曰谁对曰老臣素上曰朕谓文天祥也而乃尔御史劾谪和含山为余阙守庙逾年忧恨死　　危止
按万姓统谱止字公定江右人读书好义国初献策隶常将军麾下征陈友谅降熊天瑞定广州皆用其谋历中书省右司郎中卒于官　　危孝先
按明外史朱煦传危贞昉父孝先洪武四年进士官陵川县丞坐法输作江浦贞昉上疏代父获归　　危贞昉按明外史朱煦传危贞昉字孟阳临海诸生也父孝先坐法输作江浦贞昉诣阙上疏愿代父太祖恻然从之贞昉即解儒服易短衣杂众佣力作体弱不胜劳阅七月而卒　　危政
按广东通志政长乐县人洪武二十八年岁贡官给事中　　危以忠
按大冶县志以忠茅潭里人洪武丙子科举人南昌府同知　　危子登
按万姓统谱子登庐陵人永乐进士
　　危诚
按景陵县志诚字子纯永乐年贡士任井陉知县　　危继按邵武府志继字子祯邵武北厢人永乐丁酉乡举官蓝山训导　　危思铭
按黔阳县志思铭城坊人宣德四年贡士
　　危颙
按光泽县志颙字仕昂六都人应宣德十年贡官成都仓大使　　危山
按安庆府志山字志岳元尚书素之后也正统闲领乡荐山幼警颖嶷特事父母能尽孝居丧哀毁如礼慎交游谨然诺志高而行孤学赡而气充守令善器之子容举进士　　危俊
按光泽县志俊字克俊一都人正统甲子乡举许州训导升吴江教谕　　危敬
按邵武府志敬字叔熙应正统十一年贡官苍梧县令　　危旭
按汉阳府志旭景泰年贡士官主簿
　　危龄
按邵武府志龄北厢人应天顺三年贡官祁州吏目　　危升按邵武府志升字时达敬之侄应成化四年贡官隆平县丞　　危澄
按福州府志澄候官人字时清成化辛卯举人官高邮学正　　危守信
按黔阳县志守信城坊人成化十三年贡士任慈溪县教谕言行可师老而愈笃　　危叔祯
按光泽县志叔祯字云庵十六都人应成化十八年贡任宝定知县有治迹　　危恭
按光泽县志恭字肃卿在城人应成化二十年贡官南昌府经历后升奉新令　　危行
按邵武府志行字世隆登弘治壬戌进士授乐安令坚持清苦蔬食敝衣民讼至庭必曲为讲析征输嬴余一介不取三年擢监察御史冰蘗之操益厉奉命巡江时剧贼剽掠杀戮行疾强起视军事忘食御寇亲冒艰险卒于官　　危德
按黔阳县志德城坊人弘治十七年贡士任江西瑞州通判　　危启
按景陵县志启字景阳弘治年贡士
　　危颙
按邵武府志颙正德元年岁贡官训导
　　危岳
按辰州府志岳字继仲登嘉靖己丑进士初任吉安府推官廉慎律身明允断狱属邑安福田粮数为豪强所欺岳命往覆丈量尽祛隐弊时方行取以疾卒于官　　危必亨
按光泽县志必亨字嘉会应嘉靖十一年贡官江西奉新训导　　危
按黔阳县志城坊人嘉靖十一年贡士
　　危容
按黔阳县志容城坊人嘉靖十九年贡士
　　危谧
按光泽县志谧应嘉靖二十二年贡
　　危楼
按黔阳县志楼城坊人嘉靖三十一年贡士
　　危槐
按京山县志槐嘉靖三十七年贡士南丰训导　　危湘按光泽县志湘字汝澄一都杭市人性恬淡寡欲嘉靖四十五年选贡授靖江县丞捕寇获赃金数百不取悉申入官忤当道归苦志林泉箪瓢屡空晏如也年七十有二卒　　危山
按邵武府志山嘉靖时岁贡官教授
　　危孚
按光泽县志孚字克诚一都人任桂阳知州有惠政历三年闻母病疏乞养亲致仕年八十有四卒　　危誉按沔阳州志誉字德充嘉靖年贡士
　　危迁
按沔阳州志迁字德崇楚府引礼
　　危遵
按沔阳州志遵字德化辽府引礼
　　危栋
按黔阳县志栋城坊人隆庆四年贡士
　　危柯
按黔阳县志柯城坊人隆庆六年贡士
　　危岳
按京山县志岳万历四年贡士
　　危仑
按京山县志仑万历十四年贡士
　　危浙
按光泽县志浙应万历十四年贡任教谕
　　危文灿
按黔阳县志文灿万历十六年贡士
　　危守志
按武平县志守志以贡入太学中万历庚子应天乡榜慷慨有大志耻干谒奔竞丁外艰哀毁而殁萧然无以为殓人皆怜之　　危文奎
按黔阳县志文奎万历三十二年贡士
　　危用中
按邵武府志用中字守公八岁失怙事母至孝兄弟同爨四十余年无异心万历甲辰岁贡授泉州惠安学博迁四川大竹县令清核钱粮惩创奸胥遘疾卒于官　　危思文
按襄阳府志思文光化人万历贡士京山教谕　　危思谦按襄阳府志思谦光化人万历贡士祁门知州　　危纯中按邵武府志纯中字守道英毅沉重言笑不苟早丧父事母诚敬事兄如父母死会纯中应试省闱奔归则尸腐不堪抱尸不舍泣血号天兄病几死纯中朝夕抱负汤药亲尝历数月未尝倦领万历庚子乡荐司理广东琼州执法不徇奏最擢夔州司马未几以疾卒　　危崇
按襄阳府志崇光化人天启贡士
　　危克振
按光泽县志克振字光父家贫苦读不慕势利教授生徒风雨勿辍其师范尊严立品狷介一时咸推重应天启二年贡授教谕未任卒　　危国谟
按光泽县志国谟十六都筱&#里人性英敏嗜学敦伦饬纪好义乐施乡里称为善士　　危正位
按光泽县志正位十六都人性孝友兄履祥业儒飘荡父怒逐居于外竭己资赡之雅重斯文凡里中学人及族子弟有急必周　　危仲铭
按广东通志仲铭德庆县人由乡举任南阳府同知　　危汝新按浦城县志汝新新兴里人任浙江嘉兴府嘉兴县县丞　　危尚忠
按京山县志尚忠岳子例贡
　　危治
按将乐县志治四川布政司理问
　　危福
按将乐县志福字从之县丞
　　危楠
按建宁县志楠任仁寿主簿
　　危子仪
按建宁县志子仪任新昌典史
　　危子安
按光泽县志子安一都人为人古朴度量宽弘时豪邻盗葬其祖坟族众忿激构讼安独泰然且为解曰天理居七地理居三吉凶非人谋也姑听之后盗葬之家子孙俱绝安生五子俱成立　　危昂
