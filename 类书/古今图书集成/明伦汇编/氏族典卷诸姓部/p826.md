<!-- { "loadSidebar": true } -->
　　国清林氏重建先祠堂记　　　明宋濂莆田县东二十里有山曰谷城冈峦秀拔林樾苍润其下汇为巨浸号国清湖在昔盛时一望杳渺无际而波涛吞吐于风日云月之间真胜绝之境也唐忠臣邵州刺史林蕴之裔大理评事元始自长城徙居湖上五传为睦庵府君格以积庆力本造家又再传为承奉郎国钧其族寖大承奉府君于艾轩文节公光朝为诸父行乃建义斋于东井命艾轩为之师倡明道德性命之旨遐迩生徒云赴川臻惟恐或后东井之学遂闻于天下林氏子若孙亦世擢进士第克守诗礼之训弥久而弥光其先祠旧在浣锦社盖以睦庵为之宗睦庵三子长曰讳锡府君名鼻头房次曰讳旃府君名追远房次曰讳迁府君名白沙房至今垂十三世二百人之多者皆三房之后于是列为神板者五高四尺博一尺有八寸下设趺座用粉涂而元书之其板中起于大理之祖考逮睦庵三子而止左右则追远西则白沙东则鼻头凡三房之后其物故者辄升名其间当日南至群族相率合祭其小宗有事于四世别各行之于家岁旦则展谒举序拜之礼若冠若婚宦学出入悉于此告焉讳迁府君九世孙比部主事衡患祠之规制庳狭不足以交神明乃与从子厚谋共白于宗长伯济而改图之即大理故宅之基建屋三楹间蔽以外门俾族之贤者司其启闭经始于元至正戊戌冬十二月壬寅讫功于皇明洪武庚戌冬十一月己酉群族皆出泉布来助而曰曾恕曰宝曰天禧者为多相地计功始终其役则维卿之力也初睦庵在宋时已置祭田自后累增至二千亩有奇故烝尝之礼视他族为特丰元季乱离始不能以自守衡惧于散宗禋无所系属既汲汲先祠之建复征濂文以昭于后呜呼先王之时立宗法以统其属定庙制以严其分制有降杀毫发之莫逾宗有大小条序之不紊所以维持人心匡持治道者其事至详且密也迨乎后世经残教弛漫焉而弗之谋曾未四三传已藐若秦越之相视当是时也有能以义起礼因祀事而崇孝敬虽于古昔未能尽合宁不为君子之所取乎此濂于衡之请不敢固辞而亟称之也濂闻莆阳多名族衣冠济济读书之声相闻贵名检而贱浮侈以此见艾轩之教浃人之深而承奉府君建学之功及今犹未泯泯孰谓贤者之泽不悠且长哉诗曰高山仰止景行行止三房之嗣人尚思勖焉可也衡字士衡通经而有文为名进士云　　平阳林氏祠学记　　　　　　　前人礼之由生非天作而地设制之者人也太古无事之时固未有所谓礼礼之立起于人情之变如洪木之溃制礼者犹禹治水然左瀹而右疏排险而导下惟适水之性使各顺其道而已不可以一法拘也水势有古今之殊苟执禹之遗法而治千载以下之水则不合者多矣奚可乎哉传曰三王不同礼言因时而变也古者墓无祠庶人惟祭其祢礼也至汉尝祠墓矣祭尝及高祖矣不可谓之非礼也今平阳盖竹之林氏立祠于其始迁之祖之墓而祭之乌得谓之非礼乎时不同礼亦不同礼虽不同而其因人情而立教者未尝不同也初林氏之居盖竹自名者始卒葬于华盖山子孙至今数百家散处乡闾服微情弛者久矣其十二世孙元阳江县尹惇惧其愈远而不知所自出也欲立祠于墓而未果淳卒其子今刑部主事升遂作祠奉之主朔望必谒岁时必祭皆率一族之人以从事祠后为斋曰思孝以会其族人复立祠于左偏&#晦庵朱子之像以其先宋吏部侍郎拱辰知信州迁之知南剑州起鳌及其父阳江君配即祠之前为学聘乡人之贤者为师使族人子弟就学焉凡其所为未必皆合于古而余独有取者以其得礼之意也礼之目以千百数求其意不过禁邪止慝道人以善而已人情之变也无礼以治之虽日刑千人而不足教之以礼可以使之立化于俎豆间岂刑罚之威不若俎豆哉制之以其所畏不若因其所易知而教之之为速也夫以既远久&#之族有贫富弱强之殊苟提其耳授以法令使无相乖背必有不可正者今也立一祠于始迁祖之墓率族人以祭&#者可以复亲远者可以不散富强者必不敢以是私其身而贫弱者必有所仰济矣其族宁有坏乎况于有学以为之教有先贤之祠以为之则其为族人虑者可谓备矣林之嗣人祭于祠学于学而能修其身睦其亲者善为人后者也苟不能过于他族之人岂不负升之望哉升字若高敏事有才能故其所为能合于礼其征记于余也遂推其意使归而刻焉　　方前林氏家谱序　　　　　　黄儒炳予膺上命典试南畿竣事日太学林生国佐持其所修家谱乞予一言弁首以诏后人按谱林氏受姓出于殷少师比干后迨籍仁和君志公初判宣州继刺池州告最时南宋初也寻隐天台便道过宁谒族故御史天霄公墓游方前凤潭慕其幽雅命子文宁筑室为居由是文宁公遂为方前始迁之祖历五世良辅公赘居同里之陈岙又二世及明福建汀州郡守公讳思英者始事修谱数百年世系得有考证又百余年弘治间县尹朝泰庠生仲坤嗣修之迄今又百余年国佐承祖命谋于族人复嗣修之今所存谱牒是也夫国有史家有谱谱者史之流也按凡例修国史者必知春秋之义然后可以明人道而正国体修家谱者亦当知春秋之义然后可以明人伦而正风俗可谓得其意矣予谓欲明春秋之义莫先于辨是非究明一体之学良知者是非之公自圣贤以至途人皆所同具无是非之心非人也良知者天地之灵气原与万物同体手足痿痹则为不仁灵气有所不贯也有人于此以县宇为家以昊天为祖以四海为兄弟以万物芸芸为同体谁曰不可故同之则楚越一家以其心之同也异之则肝胆易处以其心之异也今夫聚族而居父子伯叔兄弟咸在出入则同吉凶庆吊则同序事则同堂会食则同席由是而返共所自始一体相授俨然如将见之以其谱之存也古者敦睦以合族君子难之夫合族之难非合之难也以身范俗之难也非身范俗之难也能以族范身之难也故勇可以夺三军而不可以加九族力可以抗万乘而不可以藐周亲顾躬行何如耳子也既明一体之义以身为范不患出之无本一人倡之众皆和之使伯叔兄弟共明一体之学以其所范概于子之身一体相承绳绳不绝人伦可明风俗可正以实行将之不徒科条粉饰之具始足称善耳予故乐而道之
　金姓部选句
晋张华咏史诗朝与金张期暮宿许史家
左思咏古诗金张藉旧业七叶珥汉貂
唐杜牧咏史诗丰貂长组金张辈驷马文衣许史家　黔姓部汇考
凌迪知万姓统谱
　　黔姓
黔齐郡宫音音禽

　金姓部列传一
　　周
　　金投
按金德玹辨金姓源流周慎靓王时有金投出金天氏　　汉
　　金日磾
按汉书金日磾传日磾字翁叔本匈奴休屠王太子也元狩中霍去病击匈奴获休屠王祭天金人单于怨昆邪休屠数为汉所破欲诛之昆邪休屠谋降汉休屠王后悔昆邪王杀之将其众降汉日磾以父不降见杀与弟伦俱没入官养马武帝游宴见马肥好即日拜为马监迁侍中驸马都尉光禄大夫日磾既亲近未尝有过失上甚信爱之莽何罗谋为逆日磾视其志心疑之察其动静与俱上下何罗久不得发上行幸林光宫日磾小疾卧庐何罗矫制杀使者从外入日磾奏厕心动立入何罗&#白刃从东厢上日磾禽缚之穷治伏辜繇是着忠孝节日磾自在左右目不忤视者数十年赐出宫女不敢近上欲内其女后宫不肯其笃慎如此及上病属霍光辅少主日磾为副初武帝遗诏以讨莽何罗功封秺侯日磾以帝少不受封岁余病困大将军光白封日磾卧授印绶薨谥曰敬侯　　金伦
按汉书金日磾传日磾弟伦字少卿为黄门郎早卒　　金赏按汉书金日磾传日磾子赏为奉车嗣父为侯宣帝即位赏为太仆元帝时为光禄勋薨亡子国除　　金建按汉书金日磾传日磾子建驸马都尉
　　金安上
按汉书金日磾传日磾弟伦伦子安上字子侯少为侍中赐爵关内侯霍氏反安上传禁门闼无内霍氏亲属封为都成侯至建章卫尉薨谥曰敬侯　　金常
按汉书金日磾传日磾弟伦伦子安上安上子常光禄大夫嗣侯薨谥夷侯　　金敞
按汉书金日磾传安上子敞元帝为太子时敞为中庶子帝即位为光禄大夫中郎将侍中元帝崩太后诏侍成帝为奉车水衡都尉至卫尉敞为人正直敢犯颜色左右惮之病卒三子涉参饶　　金岑
按汉书金日磾传敞病上使使问所欲以弟岑为托上拜为郎使主客　　金明
按汉书金日磾传安上子明诸曹中郎将
　　金涉
按汉书金日磾传敞子涉明经俭节诸儒称之成帝时为侍中骑都尉哀帝即位为奉车都尉至长信少府　　金参
按汉书金日磾传敞子参匈奴中郎将越骑校尉关都尉安定东海太守　　金饶
按汉书金日磾传敞子饶为越骑校尉
　　金钦
按汉书金日磾传涉从父弟钦举明经为太子门大夫哀帝即位为大中大夫给事中帝祖母傅太后崩钦护作职办擢泰山弘农太守着威名平帝即位征为大司徒司直京兆尹徙光禄大夫侍中秩二千石封都成侯　　金迁
按汉书金日磾传钦从父弟迁为尚书令
　　金遵
按汉书金日磾传钦弟遵封侯历九卿位
　　金汤
按汉书金日磾传涉子汤侍中诸曹将大夫封都成侯　　金融
按汉书金日磾传涉子融侍中诸曹将大夫
　　金当
按汉书金日磾传日磾子赏薨亡子国绝元始中封建孙当为秺侯奉日磾后　　后汉
　　金珍
按汪溪族谱珍字汝儒都成侯汤五世孙建武中举茂才历洛阳令司马长史寻家南阳其后子孙同居一百五十余年世称义门金氏子五人彦文彦伯历博士彦叔历荆州刺史彦贵历南阳太守彦生历飞骑将军　　金君阙
按汪溪族谱君阙珍曾孙历巨鹿太守子二人次仲弘字叔度邑宰王公以其家由司马而下五世同居奏旌其门曰尚义　　金彦
按后汉书王忳传忳尝诣京师于空舍中见一书生疾困愍而视之书生谓忳曰我当到洛阳而被病命在须臾腰下有金十斤愿以相赠死后乞藏骸骨未及问姓名而命绝忳即鬻金营葬余金悉置棺下后归数年县署忳大度亭长初到之日有马驰入亭中而止其日大风飘一绣被复堕忳前即言之于县县以归忳忳后乘马到雒县马遂奔走牵忳入它舍主人见之问忳所由得马忳具说其状并及绣被主人怅然良久乃曰被随旋风与马俱亡卿何阴德而致此二物忳自念有葬书生事因说之并道书生形貌及埋金之处主人大惊号曰是我子也姓金名彦前往京师不知所在何意卿乃葬之大恩久不报天以此章卿德耳　　金祎
按三辅决录祎字德伟京兆人自以代为汉臣乃发愤与耿纪韦晃欲挟天子以攻魏南援刘备事败夷三族　　晋
　　金尚
按汪溪族谱尚巨鹿太守君阙孙历兖州刺史子玮郎中　　金道震
按汪溪族谱道震字东之兖州刺史尚曾孙晋咸宁中授建康别驾寻留家于官子孙世居之子三人昭明益州刺史昭惠飞骑将军昭显义安将军　　金昭明
按汪溪族谱道震子昭明字原晦历司军主簿兵部郎咸和中苏峻内乱昭明领部兵会陶侃诛峻有功擢征西将军益州刺史　　北齐
　　金祚
按北齐书金祚传祚字神敬安定人也性骁雄尚气任侠魏正光中陇右贼起诏雍州刺史元猛讨之召募狼家以为军导祚应选以军功累迁龙骧将军灵州刺史高祖举义尔朱天光北抗义师留祚东秦总督三州镇静二州天光败归高祖除车骑大将军邙山之战以大都督从破西军祚除华州刺史加开府仪同三司别封临济县子卒　　唐
　　金端绪
