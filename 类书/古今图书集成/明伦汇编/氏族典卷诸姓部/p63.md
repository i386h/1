<!-- { "loadSidebar": true } -->
按万姓统谱纲字世纪有操行才学领袖本州调为中正开皇中位赵州刺史有子文宗文英并知名　　韦福子按隋书韦世康传世康长子福子官至司隶别驾　　韦福嗣按隋书韦世康传世康次子福嗣内侍舍人杨元感之作乱也福嗣军败为元感所擒令作文檄寻还东都帝&#之车裂于高阳　　韦福奖
按隋书韦世康传世康少子福奖通事舍人与元感战没　　韦协
按隋书韦世康传世康弟子协字钦仁好学有雅量起家著作佐郎后转秘书郎开皇中其父在广州有功上令协赍诏书劳问未至而父卒上以其父身死王事拜协柱国后历定息秦三州刺史皆有能名卒官　　韦德政
按隋书韦师传师子德政大业中仕至给事郎　　韦元礼按唐书韦弘机传弘机祖元礼隋浙州刺史
　　唐
　　韦云起
按唐书韦云起传云起京兆万年人隋开皇中以明经补符玺直长仁寿初举迩事舍人大业初改谒者建言朝廷多山东人自作门户因条陈奸状郎蔚之郎楚之等皆坐免会契丹寇营州诏云起护突厥兵讨之启民可汗以二万骑受节度酋长入谒者皆膝而进莫敢仰视始契丹事突厥无间且不虞云起至既掩击之获男女四万帝大喜拜治书御史因劾奏虞世基裴蕴怙宠放命贬大理司直帝幸江都请告归高祖入关上谒长乐宫授司农卿阳城县公武德初进上开府仪同三司判农圃监会突厥入寇诏总豳宁以北九州兵御之改遂州都督益州行台兵部尚书时仆射窦轨数奏生獠反冀得集兵以威众云起数持掣轨宣言云起通贼营私由是始隙云起弟庆俭庆嗣事隐太子太子死轨疑云起有变遂杀之　　韦仁寿按唐书韦仁寿传仁寿京兆万年人隋大业末为蜀郡司法书佐断狱平得罪者皆自以韦君所论死无恨高祖入关遣使者徇蜀承制擢仁寿隽州都督府长史南宁州纳隶帝素闻仁寿治理诏按行慰劳仁寿将兵五百人循西洱河开地数千里称诏置七州十五县酋豪皆来宾见即授以牧宰威令简严人人安悦将还酋长遣子弟随贡方物天子大悦仁寿请徙治南宁州益州刺史窦轨疾其功訹言山獠方叛未可以远略岁余卒　　韦厥
按万姓统谱厥上林人武德间持节压服生蛮开拓化外领泾州刺史后隐于智诚洞厥与诸子皆封侯庙食　　韦挺
按唐书韦挺传挺京兆万年人少与隐太子善高祖平京师署陇西公府祭酒累迁太子左卫骠骑检校左卫率武德七年或言太子与宫臣谋逆又庆州刺史杨文干坐大逆诛辞连东宫帝专责宫臣由是挺流越嶲未几召拜主爵郎中贞观初王珪数荐之迁尚书右丞历吏部黄门侍郎拜御史大夫扶阳县男复为黄门侍郎兼魏王泰府事改太常卿帝将讨辽东择主饷运者马周言挺才任粗使帝谓然即诏河北列州皆取挺节度许以便宜挺遣燕州司马王安德行渠作漕舻转粮自桑干水抵卢思台渠塞不可通帝诏繁畤令韦怀质驰按怀质还劾挺在幽州日置酒弗忧职帝怒遣将作少监李道裕代之&#治书侍御史唐临驰传械挺赴洛阳废为民使白衣从帝破盖牟城诏挺将兵镇守时挺以失职内不平作书谢所善公孙常常以它事系投缳死索&#中得挺书言所屯危蹙意怨望贬象州刺史岁余卒　　韦弘机
按唐书韦弘机传弘机京兆万年人仕贞观时为左千牛胄曹参军使西突厥比还擢朝散大夫累迁殿中监显庆中为檀州刺史擢司农少卿迁司农卿兼将作少府二官俄坐家人犯盗劾免官初东都方士朱钦遂为武后所宠弘机白之帝敕逐钦遂于边后恨之永淳中帝幸东都至芳桂宫召弘机使白衣检校园苑将复任之为后掎而止终检校司农少卿事　　韦季武按白孔六帖季武主爵郎中
　　韦叔谐
按唐书韦凑传凑祖叔谐贞观中为库部郎中　　韦叔谦按白孔六帖叔谦吏部郎中
　　韦思谦
按唐书韦思谦传思谦名仁约以近武后父讳为嫌遂以字行其先出雍州杜陵后客襄阳更徙为郑州阳武人八岁丧母以孝闻及进士第累调应城令擢监察御史中书令褚遂良市地不如直思谦劾之罢为同州刺史及复相出思谦清水令沛王府长史皇甫公义引为仓曹参军谓曰公非池中物屈公为数旬客以重吾府改侍御史高宗贤之每召与语虽甚倦徙倚轩槛犹数刻罢疑狱剧事多与参裁累迁右司郎中尚书左丞进御史大夫转司属卿复为右肃政大夫垂拱初封博昌县男同凤阁鸾台三品转纳言辞疾不许诏肩舆以朝听子孙侍以太中大夫致仕卒赠幽州都督　　韦待价
按唐书韦挺传挺子待价初为左千牛备身永徽中江夏王道宗得罪待价以婿贬卢龙府果毅以疾免起为兰州刺史吐蕃盗边高宗以沛王贤为凉州大都督而待价为司马俄迁肃州刺史以功召拜右武卫将军仪凤三年吐蕃复入寇以待价检校凉州都督兼知镇守兵马事召还封扶阳侯武后临朝摄司空护营干陵改天官尚书同凤阁鸾台三品俄为燕然道行军大总管御突厥逾年还拜文昌右相请尽力行阵许之于是拜安息道行军大总管以讨吐蕃进爵公其副阎温古逗留天大寒待价不善抚御师多死乃旋师后怒斩温古流待价绣州卒　　韦琨
按唐书韦丹传丹高祖琨以洗马事太子承干擢给事中封武阳县侯　　韦知人
按唐书韦凑传知人字行哲叔谦子以国子举授校书郎高宗时擢州参军八人为中台郎知人自荆府兵曹迁司库员外郎兼判司戎大夫事未几卒　　韦澄按唐书韦元旦传元旦祖澄越王府记室撰女诫传于时　　韦方质
按唐书韦云起传云起孙方质光宅初为凤阁侍郎同凤阁鸾台平章事迁地官尚书为酷吏所陷流死儋州　　韦承庆
按唐书韦思谦传思谦子承庆字延休擢进士第补雍王府参军王为太子迁司议郎太子废出为乌程令迁凤阁舍人掌天官选失大臣意出为沂州刺史未几复为舍人掌选病免改太子谕德历豫虢二州刺史有善政转天官侍郎凡三掌选铨授平允议者公之长安中拜凤阁侍郎同凤阁鸾台平章事张易之诛承庆以素附离流岭表以秘书员外少监召封扶阳县子迁黄门侍郎未拜卒　　韦嗣立
按唐书韦思谦传思谦子嗣立字延构第进士累调双流令拜凤阁舍人长安中拜凤阁侍郎同凤阁鸾台平章事时州县非其人后以为忧嗣立以本官检校汴州刺史徙魏洛二州坐善二张贬饶州长史繇相州刺史入为黄门侍郎转太府卿修文馆大学士中宗景龙中拜兵部尚书同中书门下三品嗣立与韦后属疏帝特诏附属籍顾待甚渥营别第骊山鹦鹉谷帝临幸命从官赋诗封嗣立逍遥公名所居曰清虚原幽栖谷唐隆初拜中书令韦后败出为许州刺史徙汝州入为国子祭酒太子宾客坐宗楚客等削遗制事不执正贬岳州别驾再徙为陈州刺史卒　　韦元旦按唐书韦元旦传元旦京兆万年人擢进士第补东阿尉迁左台监察御史与张易之有姻属易之败贬感义尉俄召为主客员外郎迁中书舍人　　韦慈藏
按唐书甄权传权后以医显者京兆韦慈藏官光禄卿　　韦元贞
按唐书韦温传中宗废后庶人父元贞历普州参军事以女为皇太子妃故擢累豫州刺史帝幽房陵元贞流死钦州妻崔为蛮首&#承所杀四子洵浩洞泚同死容州后二女弟逃还京师帝复政诏赠元贞上洛郡王太师雍州牧益州大都督遣使者迎元贞丧柩至赠酆王谥文献　　韦元俨
按唐书韦温传温父元俨鲁国公特进并州大都督　　韦温按唐书韦温传温中宗废后庶人从父兄也初试吏坐赃斥神龙初擢宗正卿迁礼部尚书封鲁国公景龙三年温以太子少保同中书门下三品遥领扬州大都督帝崩后专政畏有变敕温尽总内外兵守省温与宗楚客武延秀等说后托图谶韦氏当受命谋杀少帝元宗兵起斩温　　韦洵
按唐书韦温传元贞子洵赠吏部尚书汝南郡王　　韦浩按唐书韦温传元贞子浩赠太常卿武陵郡王　　韦洞按唐书韦温传元贞子洞赠卫尉卿淮阳郡王　　韦泚按唐书韦温传元贞子泚赠太仆卿上蔡郡王　　韦湑按唐书韦温传温弟湑自洛州户曹参军事连拜左羽林大将军曹国公兼修文馆大学士时荧惑久留羽林后恶之方湑从至温泉后毒杀之以塞变厚赠司徒并州大都督　　韦濯
按唐书韦温传温从弟濯尚定安公主拜驸马都尉　　韦捷按唐书韦温传温弟子捷尚成安公主拜驸马都尉为右羽林将军　　韦叔夏
按唐书韦安石传叔夏安石兄通礼家学擢明经第历太常博士擢春官员外郎进位春官侍郎中宗复位转太常少卿为建立庙社使进银青光禄大夫累封沛郡公国子祭酒卒赠兖州都督修文馆学士谥曰文子绦　　韦安石
按唐书韦安石传安石京兆万年人曾祖孝宽为周大司空祖津隋大业末为民部侍郎高祖素与津善授谏议大夫陵州刺史父琬为成州刺史安石举明经调干封尉永昌元年迁雍州参军擢员外郎迁并州司马久视中迁文昌右丞以鸾台侍郎同凤阁鸾台平章事时二张及武三思宠横安石数折辱之长安二年同凤阁鸾台三品知纳言神龙元年罢政事俄复同三品迁中书令兼相王府长史封郧国公睿宗立授太子少保改封郇国复为侍中中书令进开府仪同三司太平公主有异谋欲引安石拒不往帝一日召安石曰朝廷倾心东宫卿胡不察对曰陛下安得亡国语此必太平公主计也帝矍然俄罢政事留守东都下迁蒲州刺史徙青州安石在蒲太常卿姜&#有所请拒之奏安石护作定陵有所盗没诏籍其赃安石发愤卒二子陟斌　　韦巨源
按唐书韦巨源传巨源与安石同系后周京兆尹总曾孙祖贞伯袭郧国公入隋改舒国巨源有吏干武后时累迁夏官侍郎同凤阁鸾台平章事其治委碎无大体坐李昭德累贬麟州刺史累拜地官尚书神龙初以吏部尚书同中书门下三品会安石为中书令避亲罢政事寻迁侍中舒国公韦后与叙昆弟附属籍景龙二年韦后自言衣笥有五色云巨源倡其伪劝中宗宣布天下帝因是大赦巨源见帝昏惑乃与宗楚客等阴导韦氏行武后故事俄迁尚书左仆射帝方南郊巨源请后为亚献而自为终献及临淄王平诸韦杀之韦氏自安石及武后时宰相待价巨源皆近亲其族至大官者数十人　　韦景骏
按唐书韦景骏传景骏司农少卿弘机孙中明经神龙中历肥乡令后为贵乡令为治有名后数年为赵州长史道出肥乡民争奉酒食迎犒有小儿亦在中景骏曰方儿曹未生而吾去邑非有旧恩何故来对曰耆老为我言学庐馆舍桥鄣皆公所治意公为古人今幸亲见所以来后迁房州刺史转奉天令未行卒　　韦岳子
按唐书韦弘机传弘机孙岳子武后时为汝州司马以辨治称召授尚舍奉御出为太原令以不习武固辞忤旨下迁宋州长史历庐海等州刺史皆着风迹恩严两施睿宗立召为殿中少监窦怀贞等诛而岳子旧与经过为姜&#所劾贬渠州别驾起授陕州刺史卒　　韦凑
按唐书韦凑传凑字彦宗京兆万年人永淳初解褐婺州参军事徙资州司兵迁扬州法曹入为相王府属六迁司农少卿忤宗楚客出为贝州刺史睿宗立授鸿胪卿徙太府兼通事舍人景云初作金仙等观凑谏以为方农月兴工恐天下有受其饥者不听出为陕汝岐三州刺史开元初欲建碑靖陵凑以古园陵不立碑又方旱不可兴工谏而止迁将作大匠寻徙河南尹封彭城郡公久之迁太原尹兼北都军器监卒　　韦陟
