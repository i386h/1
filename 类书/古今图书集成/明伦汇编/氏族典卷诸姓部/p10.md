<!-- { "loadSidebar": true } -->
按曹州志庆璧之子敦实好学举乡贡进士卒赠中宪大夫礼部侍郎　　元
　　冯子振
按元史陈孚传孚天材过人性任侠不羁攸州冯子振其豪俊与孚略同孚极敬畏之自以为不可及子振于天下之书无所不记当其为文也酒酣耳热命侍史二三人润笔以俟据案疾书随纸数多寡顷刻辄尽虽事料醲郁美如簇锦律之法度未免乖剌人亦以此少之　　冯三奇
按安庆府志三奇怀宁人乡贡进士元夫之子承恩授德安府学教授在任试元至顺进士任光山尹迁翰林编修预修辽金宋三史升国子助教累官至儒林郎　　冯珵
按万姓统谱珵字允庄泾阳人贡太学一夕梦母病觉心惕明日即驰归见母果母病之日自是遂奉母不仕往郊得遗金及布坐以待之所著有五经正议四书中说等书　　冯文举
按万姓统谱文举什邡人举进士为云南学正提举明氏攻云南文举谓妻马曰我元进士蒙厚恩今军至有死无贰汝光州马中丞子孙其从之乎马氏曰官人既死吾生亦何益遂皆自缢时人义之　　冯真卿
按建宁县志真卿上黎保人元季红巾扰乱残破郡县人民离散真卿募义勇戮力御寇邑赖以安　　冯恩按山西通志恩阳曲人通经籍敦行谊莅官多廉明之政善理冤抑累官御史中丞集贤院大学士　　冯翼按曹州志翼济阴人璧之曾孙少以经济自任为福建宣慰使赞画有方后任太仓提举建庙兴学时方欲征琉球翼力陈其不可竟罢兵由是拜监察御史寻迁户部侍郎奉使湖广治钱谷秋毫弗染后除嘉兴路总管以西河东道肃政廉访使所部俗险难治翼亲按之至境投牒者数百翼不旋踵决之人以为神明后拜陜西行台侍御史　　冯显
按陕西通志显咸阳人以忠勇授金牌指挥赐明远将军

　冯姓部列传三
　　明
　　冯国用
按名山藏臣林记国用风仪峻整器度恢豁元乱乡人寨千里推国用部寨太祖过妙山国用儒服入谒归太祖所部从渡江取太平从入金陵国用先登败元蒋山为大元帅忠谨见亲为帐前总制亲兵都指挥使当李善长亚久之从征绍兴卒太祖哭之恸赐葬江宁赠郢国公　　冯胜
按名山藏臣林记胜初名国胜又名宗异冯异之后也其先自固始徙定远与其兄国用并好儒书尤嗜孙吴胜伟貌长躯勇悍多智太祖过妙山胜与国用入谒备宿卫太祖有江左胜与国用皆有战功并为大元帅国用卒胜嗣兄职与常遇春伏骑石灰山邀击汉辛丑入江州升亲军都护癸卯从克吕珍安丰升同知枢密院事甲辰从降汉理武昌乙巳攻吴高邮破之吴元年以平吴功迁大都督府右都督太祖即位进秩太子右詹事与大将军会取汴梁胜拔潼关授征卤右副将军其冬入怀庆克平阳及绛二年授征西将军趋陜下河州三年以右副将军与大将军破扩廓帖木儿于定西论功封宋国公参军国事四年守镇陕西五年诏为征卤大将军出沙漠以捷闻还镇陕西改河南上册胜女为周王橚妃十三年乃儿不花寇边明年大将军讨之上命胜佐征发时纳哈出寇边十九年上命胜置卫大宁诸边搤控之明年春逾金山耀之以大军纳哈出所部九十余万皆溃散胜奏捷京师上大悦召还就第二十一年使领兵征云南二十三年春榜列勋臣胜居第三又二年加太子少师有樊父讼胜言其家瘗兵器太祖予胜酒曰我不问胜归遂死诸子不得封　　冯冕
按河南通志冕孟县人洪武初以儒士举授栾城县丞有廉能声寻用荐升春坊赞善大夫九年迁刑部尚书以疾归老于家　　冯诚
按名山藏臣林记国用子诚积功云南累官中军都督府左都督　　冯本清
按浙江通志本清余姚人洪武中乡贡授监察御史出按苏松辛卯迁福建按察佥事兴化民盗苏木事连坐应犯者三百人本清止戮首犯余释不问改任江西卒于官　　冯坚
按名山藏关柝记坚未详何许人洪武末任南丰典史均赋税锄奸黠民作德政谣歌之曰山市晴山鸟鸣商旅行农夫耕老瓦盆中浊酒盈叫嚣隳突不闻声后尝建言九事上览之曰所言知时务达事变多可嘉也擢坚都察院左佥都御史　　冯翁
按明外史补锅匠冯翁传补锅匠不知何许人往来夔州重庆间为人补锅与之直一无所较与之食即不复取钱遇风雨寒暑辄不出所至州邑多寄宿萧寺中留不过三日人有从学补锅者不取酬令负担从后有学者至即遣先学者去如是数年川中人皆识之呼为老锅匠一日于夔州市遇一人相顾愕然已相持哭哭已共入山岩中坐语竟日复相持哭永诀不可复相见即所谓冯翁者也冯翁在夔州以章句为童子师给衣食能为对句及古诗诗后题马二子或马公或塞马先生亦不知其为何许人尝作诗大书壁间云夜梦何奇特龙飞天汉津朝横沧海曲夕过滇池滨光雯皆五色蜿蜒无损鳞渊田变化间张主藉高旻比见补锅匠归即铲去未几辞主人去二人皆不知所终　　冯敏
按咸宁县志敏初姓刘名智永曾祖良卿为广西路同知祖升之为楚威顺王参谋元末避红巾乱始迁居江西永丰父伯淳幼孤鞠于刘氏因冒刘姓洪武中以通星历见征敏永乐乙未进士奉命赈饥河南擢南京兵部武选司主事改北京礼部仪制司仁宗临御尝以奏牍进帝嘉其仪度遂洒宸翰更名敏少傅杨溥字之曰钦训转员外郎得封赠其亲乃请于朝复姓为冯归籍咸宁后升浙江绍兴知府卒于任　　冯恭让按阳信县志恭让政德乡人子能以靖难功累封正千户正德将军传八世至捷失职　　冯冕
按范县志冕字宗周领永乐丁酉乡荐授鸿胪寺序班宣赞有仪迁署丞当道荐其才识卓异宜膺不次之用宣德初应求贤诏授礼部主客司主事丁内艰服阕改工部都水司掌造官船兼理河道自天津至淮安事无壅滞既而遇毒齿尽落朝廷悯其忠苦给俸之半以终其身　　冯贵
按明外史陈洽传冯贵武陵人举进士为兵科给事中从张辅征交趾督兵饷还奏其地富实产金珠遂擢交趾右参议提督金汤寻迁左参政&#事明敏善抚流亡土兵二千人骁果善战贵抚以恩数击贼有功中官马骐尽夺之黎利反贵以羸卒数百御贼于瑰县力屈而死仁宗时赠左布政使　　冯珪
按畿辅通志珪安肃人字廷玉永乐中举人授南京理问折狱详明升行太仆寺丞禁革奸弊马大蕃息擢太仆卿寻致仕　　冯诚
按万姓统谱诚浮梁人永乐进士知香山县威而不猛宽而有制大得民心擢监察御史历湖广按察使　　冯靖按万姓统谱靖字寓安绩溪人纯笃富问学领宣德丙午乡荐拜临城教谕士多造就升监察御史时陕西罕东等番以易茶马而哗朝命帅兵往相机宜番咸裂口咬指而服岁乙巳闽寇邓茂七既授首其党吴金七等据政和伪号九龙大王承命经理其地设奇擒获械送京师升浙江按察副使成化乙酉乞骸骨归　　冯祥
按万姓统谱祥蒲州人轻财好义摈斥佛老冠婚丧祭遵朱文公家礼乡人咸取则焉薛文清赠以诗云忽从嚣杂见真淳谁道今人不古人四海每宗朱氏教一门常接孟家邻此可以知其人矣　　冯学明
按广东通志学明保昌人宣德中以贡入太学授工部主事历礼部精膳郎中为人敦厚周慎尝出使宁藩造坟迨竣事馈赆一切谢却王重之正统十四年扈征阵乱六军从臣多南奔时乡人邓力士者在阵中谋与同归学明曰君辱臣死将安之乎遂陷于阵　　冯諲按无锡县志諲字孟敬正统三年举人官户部员外郎擢四川参议督七郡粮储会计有方赋用以足　　冯宣按瓯宁县志宣字文昭生有膂力正统戊辰沙尤寇炽邀截驿路宣集乡众斩馘无筭驿路遂通明年知府张英征剿高阳余寇至大湖岭遇贼众骇奔宣手刃数人力屈陷阵而死　　冯昱
按濮州志昱字景阳濮州人正统中举乡荐授监察御史时锦衣卫指挥门达怙宠弄权数以诏狱倾善类昱抗论其罪达遂伏法累迁河南副使周王府承奉卞姓者频出督租至缚民妻孥裸辱昱启于王王不省乃独骑率健卒数人缚卞数其罪仍疏于朝诏论如法先是塞河决则费数万昱建顺导之策河患乃息至今赖之　　冯贯
按畿辅通志贯蠡县人景泰中进士授御史秉公执法风裁凛然升大理寺卿都察院右副都御史南京工部尚书老成持重为一时仪型　　冯银　冯沈
按浙江通志银字纯端登景泰庚午贤书父卒哀毁尽礼中天顺丁丑进士陈情省母母促之就官银乃留仲叔养母其季弟沈同行授刑部主事晋员外郎人莫敢干以私沈字莹端中乙酉乡科登成化壬辰进士例应得京职冢宰招饮终席无私言嫌为薄己外补宿松令逾年邑大治以艰归遂不起　　冯遵
按广东通志遵字宗辙南海人天顺庚辰进士筮仕吏部主事清谨有名进员外郎持法不私为当路所畏久之擢福建右参政莅任尽心民皆怀惠后致仕卒　　冯俊
按万姓统谱俊字士彦宜山人天顺庚辰进士初授刑部主事历员外郎中折狱以仁恕闻成化己未擢福建按察副使建宁卫杨指挥某者席势赀以私憾杀数十人有惧其棰楚而诈死入棺以苟活一时者杨知其状即令举火焚之上官以东杨学士孙多庇之负冤者无所控诉俊临其地亲自讯问旬日狱具历升都察院右副都御史巡抚四川提督松潘诸军事弘治丙辰卒于官遣官谕祭有司营葬　　冯允中
按万姓统谱允中字执之郴州人起家成化甲辰进士擢监察御史按两淮能振宪度洗宿&#籍籍有闻继按苏松节费裕民民咸德之逆瑾用事怒其守正不阿矫旨逮狱文致厥罪免归因致疾卒在扬刻睎发集自序有君子嗜义而殒身小人贪得而苟免之语人谓其允蹈之云　　冯清
按万姓统谱清字汝阳宛平人弘治癸丑进士历侍郎　　冯时雍
按畿辅通志时雍字子际交河县人由弘治乙丑进士历升湖广左右布政性方严居官所至孤行一意人亦不敢干以私官左辖入觐至都馈诸贵人各历日数册而已诸贵人衔之竟致仕　　冯显
按畿辅通志显字德彰安肃人弘治间进士授济南府推官谳狱明恕复除庐州入为监察御史核饷甘肃厘革宿弊巡抚河南时逆瑾忌吏部尚书许进讽显诬劾显不从瑾怒矫旨逮之瑾伏诛得免升山东副使备兵徐州改九江法令大振盗贼屏息　　冯兰
按畿辅通志兰蠡县人弘治间进士授吏部主事升文选郎中方严明敏人不敢干以私累升工部侍郎总理易州山厂以清慎公勤受特恩加蟒玉卒赠通议大夫博学能诗题咏最多　　冯祯
子
大金

按明外史冯祯传祯绥德卫人起家卒伍累功为本卫指挥佥事弘治末擢署都指挥佥事守备偏头关寻充参将分守宁夏西路以勇敢闻置鐇反驰奏告变事平进署都指挥同知已擢副总兵协守延绥正德六年七月盗起中原诏以所部千五百人入讨至阜城遇贼下令无顾首级无贪卤获军锋锐甚贼遂大奔逐北数千里俘斩八百六十有奇进解曹州围俘贼魁朱谅录功进都督佥事明年春刘惠赵鐩乱河南祯偕副总兵时源参将神周金辅击败之贼溃而西巡抚邓璋等朝崇王于汝宁宴饮连日贼招散亡势复振屯洛南觇官军饥疲迎战右哨金辅不敢渡洛祯及源周方阵而后哨参将姚信所部京军忽驰祯前失利先遁阵乱贼齐进祯下马殊死斗援绝死焉赠洛南伯赐祭葬授其子大金都督佥事贼平论功复荫一子世百户　　冯翱
按蕲州志翱字时举别号雷&#以太学选授山东兖州府推官治狱宽恕多所平反民有父病死而诬为冤家所杀者公廉得其状郡守称其明逾年告老归卒年七十有七后赠吏部右侍郎　　冯泾
