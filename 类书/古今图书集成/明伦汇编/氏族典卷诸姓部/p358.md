<!-- { "loadSidebar": true } -->
按宋史韩亿传亿子综字仲文荫补将作监主簿迁大理评事举进士中第通判邓州天雄军吕夷简入相荐为集贤校理同知太常院历开封府推官数月迁三司户部判官同修起居注使契丹契丹主问其家世综言亿在先朝尝持礼来契丹主喜综率同使者五人起为寿契丹主亦离席酬之欢甚既还陈执中以为生事出知滑州徙许州殿前指挥使许怀德从妺亡有别产在阳翟以无子籍于官怀德欲私有之讼未决因杨仪为书属综书至而转运使已徙狱他州矣综坐得书不以闻夺集贤校埋知袁州未几复为江东转运使还再修起居注累迁刑部员外郎知制诰卒　　韩绛
按宋史韩绛传绛字子华举进士甲科通判陈州直集贤院为开封府推官历户部判官江南饥为体量安抚使使还同修起居注擢右正言明年知制诰乞守河阳召判流内铨河决商胡用李仲昌议开六塔河而患滋甚命绛宣抚河北迁龙图阁学士知瀛州欧阳修率同列言绛宜在朝廷留知谏院纠察在京刑狱为翰林学士御史中丞谏官论之罢知蔡州数月以翰林侍读学士知庆州熟羌据堡为乱即日讨平之加端明殿学士知成都府召知开封府为三司使神宗立韩琦荐绛有公辅器拜枢密副使代陈升之同制置三司条例熙宁三年参知政事夏人犯塞绛请行边王安石亦请往绛曰朝廷方赖安石臣宜行乃以为陕西宣抚使十二月即军中拜同中书门下平章事昭文馆大学士绛素不习兵事注措乖方庆卒作乱议者罪绛罢知邓州明年以观文殿学士徙许州进大学士徙大名府七年复代王安石相既颛处中书事多稽留不决且数与吕惠卿争论乃密请帝再用安石安石至颇与绛异有刘佐者坐法免安石欲抆拭用佐绛不可议帝前未决即再拜求去帝惊曰此小事何必尔对曰小事尚不伸况大事乎帝为逐佐未几绛出知许州元丰元年拜建雄军节度使知定州入为西太一宫使六年知河南府哲宗立更镇江军节度使开府仪同三司封康国公为北京留守元佑二年请老以司空检校太尉致仕明年卒年七十七赠太傅谥曰献肃绛临事果敢不为后虑好延接士大夫数荐司马光可用终以党王安石复得政是以清议少之　　韩维
按宋史韩维传维字持国以进士奏名礼部方亿辅政不肯试大廷受荫入官父没后闭门不仕宰相荐其好古嗜学安于静退召试学士院辞不就富弼辟河东幕府史馆修撰欧阳修荐为检讨知太常礼院乞罢礼院以秘阁校理通判泾州神宗封淮阳郡王颍王维皆为记室参军王每事咨访维悉心以对左右史阙英宗择人执政以维对遂同修起居注侍迩英讲进知制诰知通进银台司颍王为皇太子兼右庶子神宗即位除龙图阁直学士求去知汝州数月召兼侍讲判太常寺熙宁二年迁翰林学士知开封府明年为御史中丞以兄绛在枢府力辞之王安石亦恶其言保甲事复使为开封维奏事殿中以言不用请郡遂出知襄州改许州七年二月召为学士承旨王安石罢会绛入相加端明殿学士知河阳复知许州进资政殿学士提举嵩山崇福宫未几起知陈州未行召兼侍读加大学士拜门下侍郎有忌之者密为谗诉诏分司南京尚书右司王存抗声帘前曰韩维得罪莫知其端臣窃为朝廷惜乃还大学士知邓州兄绛为之请改汝州久之以太子少傅致仕转少师绍圣中坐元佑党降左朝议大夫再谪崇信军节度副使均州安置诸子乞纳官爵听父里居哲宗览奏恻然许之元符元年以幸睿成宫复左朝议大夫是岁卒年八十二徽宗初悉追复旧官　　韩缜
按宋史韩缜传缜字玉汝登进士第签书南京判官刘沆荐其才命编修三班敕为殿中侍御史迁侍御史度支判官出为两浙淮南转运使移河北夏谅祚死子秉常嗣遣使求封册朝廷方责夏人不修职贡欲择人诘其使缜适陛辞神宗命之往缜至驿问罪使者引服迨夜奏上帝喜改使陕西入知审官西院直舍人院以兄绛执政改集贤殿修撰盐铁副使以天章阁待制知秦州尝宴客夜归指使傅勍被酒误随入州宅与侍妾遇缜怒令军校以铁裹杖棰杀之勍妻持血衣挝登闻鼓以诉坐落职分司南京久之还待制知瀛州熙宁七年辽使萧禧来议代北地界召缜馆客遂报聘令持图牒致辽主不克见而还知开封府复命为枢密都承旨还龙图阁直学士元丰五年官制行易大中大夫同知枢密进知院事哲宗立拜尚书右仆射兼中书侍郎元佑元年御史中丞刘挚谏官孙觉苏辙王觌论缜才鄙望轻不可使居相位章数十上罢为观文殿大学士知颍昌府移永兴河南拜安武军节度使知太原府易节奉宁军请老为西太一宫使以太子太保致仕绍圣四年卒赠司空谥曰庄敏缜外事庄重所至以严称虽出入将相而寂无功烈厚自奉养世以比晋何曾云　　韩
按宋史韩传字君玉卫州汲人登进士第知定州安喜县为政强力能使吏不贿守韩琦称其才为开封司录提点利州路河北刑狱以开封府判官迎契丹使熙宁初为梓州路转运使入为盐铁副使以右谏议大夫知澶州坐失举降太常少卿河决昼夜扦御神宗念其劳复改官大中大夫判将作监转正议大夫致仕卒年七十七吏事绝人阅案牍终身不忘澶州民怀思之　　韩忠彦
按宋史韩琦传琦子忠彦字师朴少以父任为将作监簿复举进士琦罢政忠彦以秘书丞召试馆职除校理同知太常礼院为开封府判官三司盐铁判官出通判永宁军召还为户部判官琦薨服除为直龙图阁擢天章阁待制知瀛州会遣使贺辽主生辰忠彦遂以给事中使辽拜礼部尚书以枢密直学士知定州元佑中召为户部尚书擢尚书左丞弟嘉彦尚主改同知枢密院事迁知院事以观文殿学士知真定府移定州忠彦在西府以用兵西方非是愿以所取之地弃还之以息民力至是言者以为言降资政殿学士改知大名府徽宗即位以吏部尚书召拜门下侍郎逾月拜尚书右仆射兼中书侍郎进左仆射封仪国公而曾布为右相多不协言事者助布排忠彦以观文殿大学士知大名府又以钦圣欲复废后为忠彦罪再降太中大夫怀州居住又论忠彦在相位不应弃湟州谪崇信军节度副使又谪磁州团练副使复太中大夫遂以宣奉大夫致仕卒子治　　韩端彦按宋史韩琦传琦子端彦右赞善大夫
　　韩纯彦
按宋史韩琦传琦子纯彦官至徽阁直学士
　　韩粹彦
按宋史韩琦传琦子粹彦为吏部侍郎终龙图阁学士　　韩嘉彦
按宋史韩琦传琦子嘉彦尚神宗女齐国公主拜驸马都尉终瀛海军承宣使　　韩晋卿
按宋史韩晋卿传晋卿字伯修密州安丘人为童子时日诵书数千言长以五经中第历肥乡嘉兴主簿安肃军司法参军平城令大理详断审刑详议官通判应天府知同州寿州奏课第一擢刑部郎中元佑初知明州两浙转运使入为大理少卿迁卿卒于官　　韩川按宋史韩川传川字元伯陕人进士上第历开封府推官元佑初用刘挚荐为监察御史极论市易之害迁殿中侍御史张舜民论西夏事乞停封册朝廷以为开边隙罢其御史梁焘等为舜民争之川谓舜民之言实不可行焘等去川亦改太常少卿不拜加集贤校理知颍州还为侍御史枢密都承旨进中书舍人吏礼二部侍郎以龙图阁待制复守颍徙虢州与孙升同受责由坊州郢州贬屯田员外郎分司岷州团练副使道州安置徽宗立得故官知青襄二州卒　　韩宗彦按宋史韩亿传亿子纲纲子宗彦字钦圣荫补将作监主簿举进士甲科累迁太常博士以大臣荐召试为集贤校理历提点京西京东刑狱以尚书兵部员外郎判三司盐铁勾院卒　　韩宗道
按宋史韩亿传亿子综综子宗道历官至户部侍郎宝文阁待制　　韩宗师
按宋史韩绛传绛子宗师字传道以父任历州县职既登第王安石荐为度支判官提举河北常平累官至集贤殿修撰知河中府卒初宗师在神宗朝数赐对常弗忍去亲侧屡辞官不拜世以孝与之　　韩宗武
按宋史韩缜传缜子宗武第进士韩忠彦镇瀛州辟为河间令徽宗即位为秘书丞哲宗将祔庙中旨索省中书画甚急宗武言先帝祔庙陛下哀慕方深而丹青之玩取索不已播之于外惧损圣德疏入皇太后见之明日太后对宰相奖叹令俟谏官员阙即用之寻除都官员外郎改开封府推官丐外为淮南转运判官前使者贷上供钱禁庭遣使来索宗武奏其状词极鲠切坐贬秩罢归久之蔡京欲以知颍州帝语秘书事京不敢复言遂致仕官累太中大夫　　韩瓘按万姓统谱瓘字德全开封人参政亿之曾孙从刘安居游好学博雅元丰间知秀州政和初为于潜令莅官所至敏锐兴利除弊事无壅滞吏不敢欺皆称有忠献家法　　韩治
按宋史韩琦传琦子忠彦忠彦子治徽宗时为太仆少卿出知相州以疾丐祠命其子肖冑代之　　韩谨
按泉州府志谨字去华晋江人崇宁二年进士调南海尉以捕盗赏改宣议郎除处州教授着诗礼义解上之辟廱长贰称奖援之朝召为国子博士改除广西东路提举学事罢归　　韩驹
按宋史韩驹传驹字子苍仙井监人少有文称政和初以献颂补假将仕郎召试舍人院赐进士出身除秘书省正字寻坐为苏氏学谪监华州蒲城县市易务知洪州分宁县召为著作郎校正御前文籍驹言国家祠事岁一百十有八用乐者六十有二旧撰乐章辞多抵牾于是召三馆士分撰亲祠明堂圆坛方泽等乐曲五十余章多驹所作宣和五年除秘书少监六年迁中书舍人兼修国史入谢上曰近年为制诰者所褒必溢美所贬必溢恶岂王言之体且盘诰具在宁若是乎驹对若止作制诰则粗知文墨者皆可为先帝置两省岂止使行文书而已上曰给事实掌封驳驹奏舍人亦许缴还词头上曰自今朝廷事有可论者一切缴来寻兼权直学士院制词简重为时所推未几复坐乡党曲学以集英殿修撰提举江州太平观高宗即位知江州绍兴五年卒于抚州进一官致仕赠中奉大夫与遗泽三人驹尝在许下从苏辙学评其诗似储光羲其后由宦者以进用颇为识者所薄云子逊游　　韩迥
