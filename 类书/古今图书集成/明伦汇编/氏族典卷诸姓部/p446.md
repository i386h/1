<!-- { "loadSidebar": true } -->
按史记刺客列传秦王杀荆轲荆轲之客皆亡高渐离变名姓为人庸保久之闻于秦始皇秦始皇惜其善击筑重赦之乃矐其目使击筑未尝不称善稍益近之高渐离乃以铅置筑中复进得近举筑扑秦皇帝不中于是遂诛高渐离终身不复近诸侯之人　　汉　　高起
按汉书高帝本纪五年帝置酒雒阳南宫上曰通侯诸将毋敢隐朕皆言其情吾所以有天下者何项氏之所以失天下者何高起王陵对曰陛下嫚而侮人项羽仁而敬人然陛下攻城略地所降下者因以与之与天下同利也项羽妒贤嫉能有功者害之贤者疑之战胜而不与人功得地而不与人利此其所以失天下也　　高色
按汉书功臣侯表色以客从起啮桑以上队将入汉以将军击魏破项籍及陈豨封祝阿侯二十一年薨谥孝　　高成
按汉书功臣侯表孝文五年祝阿侯成嗣十四年后三年坐事国人过律免　　高祛
按汉书冯唐传文帝曰我居代时吾尚食监高祛数为吾言赵将李齐之贤　　高不识
按汉书功臣侯表不识以校尉从骠骑将军击匈奴封宜冠侯四年坐击匈奴增首不以实免　　高贺
按万姓统谱贺公孙弘故人扬弘之恶弘曰宁逢恶客勿逄故人　　高翁中
按汉书游侠列传西河高翁中虽为侠而恂恂有退让君子之风　　高弘
按汉书功臣侯表元康四年祝阿侯色元孙长陵上造弘诏复家　　高相
按汉书高相传相沛人也治易与费公同时其学亡章句专说阴阳灾异自言出于丁将军　　高康
按汉书高相传相子康以明易为郎王莽居摄东郡太守翟谊谋举兵诛莽事未发康候知东郡有兵私语门人门人上书言之后数月翟谊兵起莽召问对受师高康莽恶之以为惑众斩康繇是易有高氏学未尝立于学官　　高固
按陈留耆旧传固不仕王莽世为淮阳太守所害以烈节垂名　　后汉
　　高诩
按后汉书高诩传诩字季回平原般人也曾祖父嘉以鲁诗授元帝仕至上谷太守父容少传嘉学哀平间为光禄大夫诩以父任为郎中世传鲁诗以信行清操知名王莽篡位父子称盲逃不仕莽世光武即位大司空宋弘荐诩征为郎除符离长去官后征为博士建武十一年拜大司农在朝以方正称十三年卒官　　高获
按后汉书高获传获字敬公汝南新息人也为人尼首方面少游学京师与光武有素旧师事司徒欧阳歙歙下狱当断获冠铁冠带铁锧诣阙请歙帝虽不赦而引见之谓曰敬公朕欲用子为吏宜改常性获对曰臣受性于父母不可改之于陛下出便辞去三公争辟不应后太守鲍昱请获既至门令主簿就迎主簿曰但使骑吏迎之获闻之即去时郡境大旱获素善天文晓遁甲能役使鬼神昱自往问获曰急罢三部督邮明府当自北出到三十里亭雨可致也昱从之果得大雨每行县辄轼其闾获遂远遁江南卒于石城　　高&#
按陈留耆旧传固子&#字孝甫敦厚少华有沉深之量抚育孤兄子五人恩义甚笃琅邪相何英嘉其行履以女妻焉英即车骑将军熙之父也&#历二县令东莱太守老病归家草屋蓬户瓮缶无储　　高凤
按后汉书高凤传凤字文通南阳叶人也少为书生家以农亩为业而专精诵读昼夜不息遂为名儒乃教授业于西唐山中凤年老执志不倦名声着闻太守连召请恐不得免自言本巫家不应为吏又诈与寡嫂讼田遂不仕建初中将作大匠任隗举凤直言到公车托病逃归推其财产悉与孤兄子隐身渔钓终于家　　高式
弟昌
　赐

按陈留耆旧传&#子式至孝常尽力供养永初中螟蝗为害独不食式麦圉令周强以表州郡太守杨舜举式孝子让不行后以孝廉为郎次子昌昌弟赐并为刺史郡守式子弘孝廉弘生靖　　高恢
按高士传恢字伯达少治老子经恬虚不营世务与梁鸿善隐华阴山中及鸿东游思恢作诗曰鸟嘤嘤兮友之期念高子兮仆怀思想念恢兮爰集兹二人遂不复相见恢亦终身不仕　　高彪
按后汉书高彪传彪字义方吴郡无锡人也家本单寒至彪为诸生游太学有雅才而讷于言郡举孝廉试经第一除郎中校书东观数奏赋颂奇文因事讽谏灵帝异之迁内黄令帝敕同僚临送祖于上东门诏东观画彪像以劝学者彪到官有德政病卒于官子岱亦知名　　高岱
按无锡县志岱字孔文性聪达轻财贵义所友皆世之伟人太守盛宪以上计举为孝廉许贡来领郡岱将宪避难求救于陶谦憔悴泣血谦感其忠勇许为出军岱还贡已囚其母岱径往见贡才辞敏达贡即出其母孙策闻其善左传欲与论讲虚己候焉为媢嫉者所中遂遇害　　高颐
弟贯光
　子文玉

按四川通志颐雅州人与弟贯光子文玉一门三举孝廉贯光为益州刺史　　高朕
按万姓统谱朕蜀郡太守念文翁为政有法作石室以祀文翁其治蜀政绩不让文翁　　魏
　　高干
按魏志高柔传柔从兄干袁绍甥也
注
干字元才才
志弘邈文武秀出父躬蜀郡太守祖赐司隶校尉　　高柔按魏志高柔传柔字文惠陈留圉人也父靖为蜀郡都尉柔留乡里从兄干袁绍甥也在河北呼柔柔举宗从之会靖卒于西州时道路艰涩兵寇纵横而柔冒艰险诣蜀迎丧辛苦荼毒无所不尝三年乃还太祖平袁氏以柔为管长高干既降顷之以并州叛柔自归太祖太祖欲因事诛之以为刺奸令史处法允当狱无留滞辟为丞相仓曹属魏国初建为尚书郎转拜丞相理曹掾迁为颍川太守复还为法曹掾文帝践阼以柔为治书侍御史赐爵关内侯转加治书执法帝以宿嫌欲枉法诛治书执法鲍勋而柔固执不从诏命帝怒甚遂召柔诣台遣使者承指至廷尉考竟勋勋死乃遣柔还寺明帝即位封柔延寿亭侯在官二十三年转为太常旬日迁司空后徙司徒太傅司马宣王奏免曹爽皇太后诏召柔假节行大将军事据爽营爽诛进封万岁乡侯高贵乡公即位进封安国侯转为太尉景元四年年九十薨谥曰元侯孙浑嗣咸熙中开建五等以柔等着勋前朝改封浑昌陆子　　高&#
按晋诸公赞柔长子&#大将军掾
　　高诞
按晋诸公赞柔子诞历三州刺史太仆诞放率不伦而决烈过人　　晋
　　高光
按晋书高光传光字宣茂陈留圉城人魏太尉柔之子也光少习家业明练刑理初以太子舍人累迁尚书郎出为幽州刺史颍川太守是时武帝置长沙狱以光为长沙御史迁廷尉元康中拜尚书典三公曹时赵王伦篡逆光于其际守道真全及伦赐死齐王冏辅政复以光为廷尉迁尚书加奉车都尉后从驾讨成都王&#有勋封延陵县公惠帝为张方所逼幸长安朝臣奔散莫有从者光独侍帝而西迁尚书左仆射加散骑常侍帝既还洛阳时太弟新立重选傅训以光为少傅加光禄大夫及怀帝即位加光禄大夫寻为尚书令以疾卒赠司空侍中　　高韬
按晋书高光传光子韬字子远放佚无检光为廷尉时韬受货赇有司奏案之初光诣长安留台以韬兼右卫将军韬与殿省小人交通及光卒仍于丧中往来不绝时东海王越辅政不朝觐韬知人心有望密与太傅参军姜颐京兆杜概等谋讨越事泄伏诛　　高顾按魏书高肇传肇五世祖顾晋永嘉中避乱入高丽　　高元达按晋书刘聪载记元达字长宏后部人也本姓高以生月妨父故改云陈少而孤贫常躬耕兼诵书至年四十不与人交通及元海僭号征为黄门郎在位忠謇屡进谠言及其死也人尽冤之　　高悝
按晋书高崧传崧父悝少孤事母以孝闻年十三值岁饥悝菜蔬不餍每致甘肥于母抚幼弟以友爱称寓居江州刺史华轶辟为西曹书佐及轶败悝藏匿轶子经年会赦乃出元帝嘉而宥之以为参军遂历显位至丹阳尹光禄大夫封建昌伯　　高使君
按万姓统谱使君逸其名建武中为嘉兴监屯校尉领兵屯田镇静不扰岁遇丰稔公储盈溢师中之费一不烦民民思功德立庙祀之　　高崧
按晋书高崧传崧字茂琰广陵人少好学善史书总角时司空何充称其明惠充为扬州引崧为主簿转骠骑主簿举州秀才除太学博士父艰去职初悝以纳妾致讼被黜及终崧乃自系廷尉讼冤表疏数十上帝哀之乃下诏听传侯爵由是见称拜中书郎再迁黄门侍郎简文帝辅政引为抚军司马累迁侍中后以公事免卒于家子耆官至散骑常侍　　高瞻
按晋书慕容廆载记高瞻字子前渤海蓨人也少而英爽有俊才身长八尺二寸光熙中调补尚书郎属永嘉之乱还乡里与叔父隐率数千家北徙幽州既而以王浚政令无恒乃依崔毖随毖如辽东毖之与三国谋伐廆也瞻固谏以为不可毖不从及毖奔败瞻随众降于廆廆署为将军瞻称疾不起廆深不平之瞻又与宋该有隙该阴劝廆除之瞻闻其言弥不自安遂以忧死　　高诩
按前燕录诩辽东人永嘉之乱避地隐居建武初廆自称大单于诩乃杖策见之曰霸王之资非义不济今晋室虽微人心犹附宜遣使江东示有所尊然后杖大义以征诸部谁敢不从此霸王之资也廆善之拜为郎中令皝嗣立迁元菟太守以平征卤仁功封为汝阴侯转左长史诩善天文皝常谓之曰卿有佳书而不见与何以为忠荩诩曰臣闻人君执要人臣执职执要者逸执职者劳是以后稷播种尧不与焉占候天文晨夜甚苦非至尊之所宜亲殿下将焉用之也皝默然及谋伐宇文逸豆归诩乃进曰宇文强盛今不取必为国患伐之必克然不利于将出而告人曰吾往必不返然忠臣不避也将发不见其妻使人语以家事而行逸豆归果大败身为流矢所中卒　　高开按前燕录瞻长子开仕&#为昌黎太守时土豪封放与赵故太尉刘准聚众自守不附于&#&#遣开讨之开至渤海准放迎降遂署为幕府参军从太原王恪征冉闵于襄国恪皆骑兵而闵多步卒开说恪以诱致平地击之闵遂败走开被重创而卒　　高商
按前燕录开弟商刚毅严重好学有事干为&#范阳太守闻兄开战没悲哭欧血病不能起扶杖乃行&#召见之商涕泣不胜&#顾谓左右曰自古友于之爱未有如商者也即日拜昌黎太守商泣辞曰臣兄亡于此郡臣故不忍为之&#愍而改授辽西　　高庆
按后燕录庆仕燕太子詹事历位司空
　　高泰
按前秦录泰字子伯渤海蓨人瞻之从子也仕燕为车骑从事中郎慕容垂之奔于秦也泰坐免官尚书右丞申绍言于慕容评以泰为尚书郎秦遣黄门郎石越聘燕慕容评示之以奢欲以夸燕之昌盛泰言于评曰越言诞而视远非求好也乃观衅也宜耀兵以示之用折其谋今乃示之以奢益为其所轻矣评不从泰遂谢病归家阳平公融尝坐擅起学宫为有司所纠劾遣主簿李纂诣长安自理纂忧惧道卒融问申绍谁可使者绍曰燕尚书郎高泰清辨有胆智可使也先是丞相王猛及融屡辟泰泰皆不从至是融谓泰曰君子救人之急卿不得复辞泰乃从命至长安事遂得释猛因叹曰高子伯岂阳平所宜吏乎入言于坚坚召见与语悦之问以为治之本对曰治本在得人得人在审举审举在核真未有官得其人而国家不治者也坚曰可谓辞简而理博矣以为尚书郎泰固请还州坚许之及秦之败秦征东府官属疑泰燕之旧臣有二心泰惧与同郡虞曹从事吴韶逃于渤海韶曰燕军近在肥乡卿宜从之泰曰吾以避祸耳去一君事一君吾所不为也申绍闻而叹曰去就以道可谓君子矣　　高云
