<!-- { "loadSidebar": true } -->
　　宗测
按南齐书宗测传测字敬微南阳人宋征士炳孙也世居江陵测少静退不乐人间州举秀才主簿不就骠骑豫章王征为参军测答府召云何为谬伤海鸟横斤山木母丧身负土植松柏豫章王复遣书请之辟为参军测答曰性同鳞羽爱止山壑眷恋松筠轻迷人路纵宕岩流有若狂者忽不知老至而今鬓已白岂容课虚责有限鱼慕鸟哉永明三年诏征太子舍人不就欲游名山乃写祖炳所画尚子平图于壁上赍老子庄子二书自随子孙拜辞悲泣测长啸不视遂往庐山止祖炳旧宅鱼复侯子响为江州厚遣赠遗命驾造之测避不见后子响不告而来奄至所住测不得已巾褐对之竟不交言子响不悦而退尚书令王俭饷测蒲褥顷之测送弟丧还西仍留旧宅永业寺绝宾友唯与同志庾易刘虬宗人尚之等往来讲说刺史随王子隆至镇遣别驾宗哲致劳问测笑曰贵贱理隔何以及此竟不答建武二年征为司徒主簿不就卒测善画自图阮籍遇苏门于行障上坐卧对之又画永业佛影台皆为妙作颇好音律善易老续皇甫谧高士传三卷又尝游衡山七岭着衡山庐山记　　宗尚之
按南齐书宗测传测宗人尚之字敬文亦好山泽与刘虬俱以骠骑记室不仕宋末刺史武陵王辟赞府豫章王辟别驾&#不就永明中与刘虬同征为通直郎和帝中兴初又征为谘议&#不就寿终　　宗哲
按南齐书宗测传测留永业寺随王子隆遣别驾宗哲致劳问测竟不答　　梁
　　宗夬
祖景
　父繁

按梁书宗夬传夬字明&#南阳涅阳人也世居江陵祖景宋时征太子庶子不就有高名父繁西中郎谘议参军夬少勤学有局干弱冠举郢州秀才历临川王常侍骠骑行参军齐司徒竟陵王集学士于西邸并见图画夬亦预焉永明中与魏和亲敕与尚书殿中郎任昉同接魏使皆时选也武帝嫡孙南郡王居西州以夬管书记夬既以笔札被知亦以贞正见许故任焉俄而文惠太子薨王为皇太孙夬仍管书记及太孙即位多失德夬颇自&#得为秣陵令迁尚书都官郎隆昌末少帝见诛宠旧多罹其祸惟夬及傅昭以清正免明帝即位以夬为郢州治中有名称职以父老去官还乡里南康王为荆州刺史引为别驾义师起迁西中郎谘议参军萧&#胄深相委仗每事咨焉高祖师发雍州&#胄遣夬面禀经略并护送军资高祖甚礼之天兴初迁御史中丞以父忧去职起为冠军将军卫军长史天监元年迁征卤长史东海太守二年征为太子右卫率是冬迁五兵尚书参掌大选三年卒时年四十九子曜卿嗣　　宗岳
按梁书宗夬传夬从弟岳有名行州里称之出于夬右仕历尚书库部郎郢州治中北中郎录事参军事　　宗丕按唐书宗楚客传楚客曾祖丕后梁南弘农太守梁亡入隋　　陈
　　宗元饶
按陈书宗元饶传元饶南郡江陵人也少好学以孝敬闻仕梁世解褐本州主簿迁征南府行参军仍转外兵参军及司徒王僧辩幕府初建元饶与沛国刘师知同为主簿高祖受禅除晋陵令入为尚书功论郎使齐还为廷尉正迁太仆卿领本邑大中正中书通事舍人寻转廷尉卿加通直散骑常侍兼尚书左丞时高宗初即位军国务广事无巨细一以咨之台省号为称职迁御史中丞知五礼事时合州刺史陈裒赃污狼籍遣使就渚敛鱼又于六郡乞米百姓甚苦之吴兴太守武陵王伯礼豫章内史南康嗣王方泰&#骄蹇放横元饶案奏之皆见削黜元饶性公平善持法谙晓故事明练治体吏有犯法政不便民及于名教不足者随事纠正多所裨益迁贞威将军南康内史以秩米三千余斛助民租课存问高年拯救乏绝百姓甚赖焉以课最入朝诏加散骑常侍荆雍湘巴武五州大中正寻以本官重领尚书左丞又为御史中丞历左民尚书右卫将军领前将军吏部尚书太建十三年卒时年六十四诏赠侍中金紫光禄大夫　　宗躬
按万姓统谱躬撰水律八卷孝子传二十卷
　　宗如周
按南阳府志如周&#之后事陈宣帝历度支尚书后寓荆州子颜希华博通坟典为楚儒宗　　北魏
　　宗钦
按北魏书宗钦传钦字景若金城人也父燮字文友吕光太常卿钦少而好学有儒者之风博综群言声着河右仕沮渠蒙逊为中书郎世子洗马世祖平凉州入国赐爵卧树男加鹰扬将军拜著作郎　　宗舒
按北魏书宗钦传钦弟舒字景太蒙逊库部郎中与兄同归国赐爵句町男加威远将军名亚于兄　　宗爱按魏书宗爱传爱不知其所由来以罪为阉人历碎职至中常侍正平元年正月世祖大会于江上班赏群臣以爱为秦郡公恭宗之监国也每事精察爱天性险暴行多非法恭宗每衔之给事仇尼道盛侍郎任平城等任事东宫微为权势世祖颇闻之二人与爱并不睦为惧道盛等案其事遂构告其罪诏斩道盛等于都街时世祖震怒恭宗遂以忧薨是后世祖追悼恭宗爱惧诛遂谋逆二年春世祖暴崩爱所为也尚书左仆射兰延侍中吴兴公和匹议以高宗冲幼欲立长子征秦王翰置之秘室爱知其谋始爱负罪于东宫而与吴王余素协乃密迎余自中宫便门入矫皇后命征延等入以次收缚斩于殿堂执秦王翰杀之于永巷而立余余以爱为大司马大将军太师都督中外诸军事领中秘书封冯翊王爱既立余位居元辅录三省兼总戎禁坐召公卿权恣日甚内外惮之群情咸以为爱必有赵高阎乐之祸余疑之遂谋夺其权爱愤怒使小黄门贾周等夜杀余高宗立诛爱周等皆具五刑夷三族　　宗连长
按尚友录连长长安富人季女贤而有色欲求贤婿时赵元叔豪宕家徒四壁宗以女妻之与奴婢二十余口马十余匹金帛巨万遂为富人　　北周
　　宗懔
按周书宗懔传懔字元懔南阳涅阳人也八世祖承除宜都郡守子孙因居江陵父高之梁山阴令懔少聪敏好读书昼夜不倦语辄引古事乡里呼为小儿学士梁普通六年举秀才及梁元帝镇荆州谓长史刘之遴曰贵乡多士为举一有意少年之遴以懔应命即日引见令兼记室尝夕被召宿省使制龙川庙碑一夜便就诘朝呈上梁元帝叹美之及移镇江州以懔为刑狱参军兼掌书记历临汝建成广晋三县令遭母忧去职哭辄欧血两旬之内绝而复苏者三每有群乌数千集于庐舍候哭而来哭止而去时论称之以为孝感所致梁元帝重牧荆州以懔为别驾江陵令及帝即位擢为尚书侍郎封信安县侯累迁吏部郎中五兵尚书吏部尚书初侯景平后梁元帝议还建业惟懔劝都渚宫以其乡里在荆州故也及江陵平与王褒等入关太祖以懔名重南土甚礼之孝闵帝践祚拜车骑大将军仪同三司世宗即位又与王褒等在麟趾殿刊定群书数蒙宴赐保定中卒年六十四有集二十卷行于世　　唐
　　宗岌
按唐书宗楚客传楚客父岌仕魏王泰府与谢偃等撰括地志　　宗秦客
按唐书宗楚客传楚客兄秦客垂拱中劝武后革命进为内史后坐奸赃流岭外岁余死　　宗楚客
按唐书宗楚客传楚客字叔敖其先南阳人曾祖丕居河东之汾阴故为蒲州人楚客武后从姊子长六尺八寸明&#美须髯及进士第累迁户部侍郎俄检校夏官侍郎同凤阁鸾台平章事与武懿宗不协为所劾自文昌左丞贬播州司马久之复以夏官侍郎同凤阁鸾台平章事坐聘邵王妓贬原州都督神龙初为太仆卿郢国公武三思引为兵部尚书俄同中书门下三品韦后安乐公主亲赖之与纪处讷为党世号宗纪寻迁中书令韦氏败诛　　宗晋卿
按唐书宗楚客传楚客弟晋卿典羽林兵坐奸赃流岭外还为将作大匠韦氏败诛　　宗仲
按万姓统谱仲字羲仲太原人安史之乱以战功迁游击将军历少卿监察御史　　宋
　　宗晏
按万姓统谱晏夔州人为都押衙干德中有寇犯州境晏捍御甚力民赖以安以功补右班殿直　　宗白
按万姓统谱白字太素大名人开宝中授渭南令豪俊尚气节重交游太宗召为左拾遗　　宗翼
按万姓统谱翼虞城人笃学恭谨负米养母经史一见即能默写欧阳虞柳书皆得其楷法隐而不仕戚同文称其有古人风　　宗道
按万姓统谱道政和中为温江令有嘉禾甘露之祥　　宗泽按宋史宗泽传泽字汝霖婺州义乌人母刘梦天大雷电光烛其身翌日而泽生泽自幼豪爽有大志登元佑六年进士第调大名馆陶尉吕惠卿帅鄜延辟为属辞调衢州龙游令晋州赵城令知莱州掖县通判登州朝廷遣使结女直谋夹攻契丹泽语所亲曰天下自是多事矣靖康元年知磁州募义勇为固守计除河北义兵都总管金人扣磁州泽纵击斩首数百级康王回相州有诏以泽为副元帅从王起兵入援泽言宜急会兵李固渡断敌归路众不从乃自将兵趋渡道遇北兵大破之金人既败乃留兵分屯泽夜捣其军破三十余寨时康王开大元帅府檄兵会大名泽渡河见王谓入援不可缓汪伯彦等难之劝王遣泽先行二年正月泽至开德十三战皆捷转战而东金人大败不敢复出兵王承制以泽为徽猷阁待制时金人逼二帝北行泽即提军至大名欲径渡河据金人归路邀还二帝而勤王之兵卒无一至者王即帝位于南京泽入见涕泗交颐陈兴复大计除龙图阁学士知襄阳府改知青州时年六十九矣开封尹阙李纲言绥复旧都非泽不可寻徙知开封府泽威望素着既至王善杨进王再兴李贵王大郎等悉降上疏请上还京除延康殿学士京城留守兼开封尹秉义郎岳飞犯法将刑泽一见奇之曰此将材也以五百骑授飞使立功赎罪飞大败金人而还金人据西京泽破走之自是不复犯东京泽威声日着北方闻其名常尊惮之对南人言必曰宗爷爷泽前后请上还京二十余奏每为潜善等所抑忧愤成疾疽发于背诸将入问疾泽矍然曰吾以二帝蒙尘积愤至此汝等能歼敌则我死无恨众皆流涕曰敢不尽力诸将出泽叹曰出师未捷身先死长使英雄泪满襟翌日风雨昼晦泽无一语及家事但呼过河者三而薨都人号恸遗表犹赞上还京赠观文殿学士通议大夫谥忠简　　宗&#
按宋史宗泽传泽子&#居戎幕素得士心泽薨都人请以&#继父任会朝廷已命杜充留守乃以&#为判官充反泽所为颇失人心&#屡争之不从乃请持服归官终兵部郎中　　宗升
按延平府志升绍兴十八年进士
　　宗良
按延平府志良绍定五年进士
　　金
　　宗端修
按金史宗端修传端修字平叔汝州人章宗避睿宗讳上一字凡太祖诸子皆加山为崇改宗氏为姬氏端修好学喜名节中大定二十二年进士第明昌间补尚书省令史承安元年监察御史孙椿年武简职事不修举诏以端修及范铎代之是时元妃李氏兄弟干预朝政端修上书乞远小人上遣李喜儿传诏问端修小人为谁其以姓名对端修对曰小人者李仁惠兄弟仁惠喜儿赐名也喜儿不敢隐具奏之上虽责喜儿兄弟而不能去也四年改大理司直泰和四年迁大理丞知大兴府纥石烈执中陈言下大理寺议端修谓执中言事涉私治罪诏以端修别出情见不当削一官解职久之为节度副使卒官　　宗经
按山西通志经稷山人领解元举进士所著有云岩文集　　元
　　宗杞
按元史宗杞传杞大都人年十九父内宰卒擗踊号泣绝而复苏水浆不入口者三日哀气伤心遂成疾伏卧&#榻哭不止泪尽继之以血既葬疾转甚杞有继母无他兄弟度不能自起作遗书嘱其妻杨氏曰汝善守志以事吾母遂卒杨氏遗腹生一男人以为孝感天不绝其嗣云泰定三年旌其门　　宗敬之
按邹平县志敬之官至轻骑都尉封京兆郡丞　　明　　宗谦
按德州志谦洪武间岁贡官御史
　　宗懋
