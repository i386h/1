<!-- { "loadSidebar": true } -->
按安庆府志溥号直庵宿松人父早世母以哭夫丧明溥事之极孝温凊无间成化癸卯领乡荐会试魁乙榜志求禄养就嘉兴谕荐升北雍助教秩满补别驾历任汉阳襄阳二郡母丧归后不复出仕　　殷云霄
按明外史郑善夫传善夫所交尽名士与殷云霄尤友善云霄字近夫寿张人善夫同年进士正德中官南京给事中武宗纳有娠女子马姬宫中云霄偕同官疏谏不报卒官年三十有七　　殷士望
按名山藏本行记士望镇江府庠生父被强寇执缚士望径奔贼所泣告请代贼忍而试之火炙刀刺受之怡然词气慨切贼义其孝皆罗拜而去　　殷学
按东阿县志学字时敏号虚川举嘉靖壬辰进士授直隶合肥知县以才选为山西道监察御史辛丑出按保定右辅称治癸卯出按陕西已而迁南京户部主事刑部郎中戊申擢陕西按察使佥事寻晋河南提学副使丁内艰归服阕诣阙复陜西副使备兵潼关癸丑进河南布政司参政分守南阳不满岁晋为浙江按察使历山西右布政使陕西左布政使即拜都察院右副都御史巡抚陕西己未晋南京兵部侍郎道中召入北部协理戎政初学入为侍郎未有以谢严氏严氏心嗛之已而学以疾求退世蕃因嗾台谏论学有所规避学闻有劾即上疏自讼严相以为劾章未下而先自讼夺爵为民　　殷尚质
按明外史殷尚质传尚质天津卫人嘉靖十四年袭指挥佥事掌卫事以勤能数被荐进都指挥佥事历太原大同参将三十二年督军解巡抚侯钺围擢辽东副总兵进都督佥事充总兵官三十五年塔儿山寇攻尚质尚质殊死战力屈死之事闻赠少保左都督谥忠愍荫子立祠　　殷正茂
按明外史殷正茂传正茂字养实歙人嘉靖二十六年进士由行人选兵科给事中历广西云南湖广兵备副使迁江西按察使隆庆初古田獞韦银豹黄朝猛反提督侍郎吴桂芳遣典史廖元招降之而银豹数反复三年廷议大征擢正茂右佥都御史巡抚广西正茂调土汉兵十四万令总兵俞大猷将之连克东山凤凰寨廖元诱獞人斩朝猛银豹穷令其党阴斩貌类己者以献捷闻进兵部右侍郎巡抚如故未几佥事金柱捕得银豹正茂因自劾置不问寻代迁提督两广军务群盗尽平以功累加兵部尚书兼右副都御史万历三年召为南京户部尚书明年改北部疏请节用又谏止采买珠宝而张居正以正茂所馈鹅罽转奉慈宁太后为坐褥李幼孜与争宠嗾言官詹沂等劾之遂屡引疾六年致仕归久之起南京刑部尚书居正卒之明年御史张应诏言正茂以金盘二植珊瑚其中高三尺许赂居正复取金珠翡翠象牙馈冯保及居正家人游七正茂疏辨请告许之二十年卒　　殷士儋
按明外史高拱传殷士儋字正甫历城人嘉靖二十六年进士选庶吉士授检讨久之充裕王讲官迁右赞善进洗马隆庆元年擢侍读学士掌翰林院事进礼部右侍郎未几改吏部明年春拜礼部尚书掌詹事府事其冬还理部事进太子太保兼文渊阁大学士入阁办事俄俺答封事成进少保改武英殿始士儋与陈以勤高拱张居正并为裕邸讲僚三人皆柄用士儋仍尚书不能无望拱素善张四维欲引共政而恶士儋不亲己不为援士儋遂藉太监陈洪力取中旨入阁以故怨拱御史赵应龙劾士儋进由陈洪不可参大政士儋求去不允而拱门生都给事中韩楫复扬言胁之士儋疑出拱指故事给事中朔望入阁会揖士儋面诘楫曰闻君有憾于我憾自可耳毋为他人使拱曰非体也士儋勃然起欲殴之御史侯居良复劾士儋始进不正求退不勇士儋再疏请益力乃赐道里费乘传归家居十一年卒赠太保谥文通久之改谥文庄　　殷迈
按江宁县志迈字时训嘉靖辛丑举进士授户部主事以病乞改南验封司丙午考绩寻进文选司郎中丁外艰服满复除前官进江西左参议甲寅以疾辞未允乙卯提调乡试丙辰进贵州提学副使中途感疾遂归隆庆改元起用除浙江提学副使广励诸生育才兴行进右参政戊辰进按察使病不能赴移檄乞休中丞刘应谷亟为劝驾不得已赴任进四川右布政庚午进南京太仆寺卿移疾居里江陵当国欲引以为重竟不出久之以荐进南京太常卿甲戌进礼部右侍郎丙子以原官管祭酒事丁继母忧方服除制中转官以彰异数两疏辞温旨留用扶病临雍数月乞归甚坚乃准致仕　　殷从俭
按万姓统谱从俭桂林人嘉靖进士历官南太仆卿　　殷承叙按陕西通志承叙兰州人少负奇志嘉靖进士任南阳府推官训饬严明为政有体升刑部主事会议大礼抗疏极谏廷杖死隆庆改元遵遗诏加赠光禄寺少卿　　殷革
按江西通志革星子人由监生历官知松江府清慎自守政声大着母丧服阕复知南雄致仕卒于家　　殷仲春按明诗选小传仲春字方叔秀水人有栖老堂集　　殷学尹按陕西通志学尹陇州学生员崇祯八年巨寇陷城被执不屈死　　殷绍汤
按陜西通志绍汤陇州人为庠生崇祯八年高应祥等攻陷陇州绍汤不屈死之　　殷体信
按山西通志体信字明宇朔州人任固原总兵时流贼猖獗率兵苦战死于王事

　彬姓部汇考
廖用贤尚友录
　　彬姓
彬见姓苑

　殷姓部汇考
史记
　　殷本纪赞
太史公曰契为子姓其后分封以国为姓有殷氏来氏宋氏空桐氏稚氏北殷氏目夷氏郑樵通志
　　以国为氏
古帝
王氏

殷氏契始封于商后世迁于亳故京兆杜县有亳亭是也杜城今在长安南故司马迁云禹兴西羌汤起亳也及有天下始居宋地复命以亳今南京谷熟是也盖有&#水出阳城东至西华汝阳入于颍水合流古人并谓颍为&#故命以殷旧有&#水县宋建隆改商水隶陈州然迁于嚣迁于相迁于耿迁于朝歌皆谓之殷以成汤建国之所命也或谓之商以契始封之所命也自汤至雍己而商道始衰诸侯或不至雍己弟太戊立任伊尹之子伊陟为相桑谷共生于朝一夕大拱伊陟曰妖不胜德君之政无乃有阙太戊修德祥桑枯死商道复兴故称中宗太戊崩子仲丁立迁于嚣至河亶甲迁于相商复衰子祖乙立迁于耿任巫贤而商道复兴至于阳甲王业益不振良由自仲丁以来废适而更立诸弟子弟或争相代而立比九世乱于是诸侯不朝阳甲崩弟盘庚立是时都河北盘庚渡河南凡五迁复居汤之故都治亳行汤之政诸侯始朝其弟少辛立商复衰百姓思盘庚之治乃作盘庚三篇至武丁即位因梦而求得傅说为相为中兴主庙号高宗至武乙复去亳徙河北好射猎为革囊盛血仰而射之曰射天暴雷震死至纣为周武王所灭封微子于宋以奉汤祀其子孙不得封者以国为氏廖用贤尚友录
　　殷姓
殷汝南宫音

　春姓部列传
　　周
　　春居
按吕氏春秋齐宣王为太室太益百亩堂上三百户以齐之大具之三年而未成群臣莫敢谏春居问于齐宣王曰荆王释先王之礼乐而乐为轻敢问荆国为有主乎王曰为无主贤臣以千数而莫敢谏敢问荆国为有臣乎王曰为无臣今王为太室骚动国中而群臣无所措口臣请行矣遂趋而出王曰春子春子反何谏寡人之晚也寡人请今止之遽召掌书曰书之寡人不肖而好为太室　　明
　　春生物
按万姓统谱生物垣曲人洪武中任迁安县丞　　春仲和按万姓统谱仲和武昌人宣德中任金溪县丞
　辛姓部艺文
　　辛氏族谱旧序　　　　　　　明龙镡姓氏之学不讲则谱谍不明昭穆不辨亲疏不知鲜有不视其亲为路人而孝弟之道因之衰者矣吾观辛氏朝彦秋涛翁族之最尊者也为人质而有文简而有礼潜德勿耀乡党咸爱慕之余游邑庠时每遇休暇或岁时伏腊集登其堂见其动则箨冠筇杖逍遥徜徉静则褒衣大带正襟危坐其诸子姓戴白垂髫罔不并袂联裾罗列阶下长幼有序进退有节雍雍肃肃惟敬惟让一门之中和气可掬予已知其为忠厚之族渐摩于孝弟之道矣及宦居东浙乃洪武丁丑适公之侄思敬孟敬携其谱过予官舍俾序遂得留观始知厥祖幕伯居万载至秋涛公已十五世公乃于各派之首标其所出之宗复以本支系其下使知所自焉可谓远而不诬近而有据真如成周之宗法晋魏隋唐之官有图系有谱之属矣故凡辛氏之子若孙一阅是谱即可知某与某亲之亲者也某与某亲之疏者也然亲疏虽有远近之不同一本于吾祖之身初无异也于是春秋祭享则昭穆以之分岁时庆会则长幼以之叙贫穷相恤婚姻相助不督而集不戒而成使天下之人咸谱其族如辛氏则孝弟忠信之念有不油然而生者乎传曰一家仁一国兴仁一家让一国兴让辛氏有焉是知秋涛家谱之修有功于宗族有裨于名教也为公之后者又可不以公之心为心以衍其忠厚之风于无穷乎予忝姻戚且奉公之命义不容辞遂僭述此以志其谱之左且窃为辛氏子孙告使知重是谱以为忠厚之本以厚彝伦之道则秋涛翁修谱之意为无负矣

　人姓部列传
　　明
　　人杰
按万姓统谱杰开州人广东琼州卫左所百户
　云姓部汇考
郑樵通志
　　以官为氏
云氏缙云氏之后也黄帝时官名以云纪者为缙云氏又连宥氏改为云氏魏姓也望出琅邪河南宋大观中云景祥登第太原人廖用贤尚友录
　　云姓
云琅邪征音

　纶姓部列传
　　魏
　　纶直
按奇姓通公孙瓒臣有纶直
　　纶鱼
按郑樵通志公孙瓒大臣有纶鱼

　云姓部汇考
郑樵通志
　　同名异实
云氏有二国之后去邑为云又后魏牒云氏改为云廖用贤尚友录
　　云姓
云本姓云改为云又牒云氏改为云又缙云氏之后
　文姓部杂录
闻见后录文潞公本姓敬其曾大父避石晋高祖讳更姓文至汉复姓敬入本朝其大父避翼祖讳又更姓文初敬氏避讳各用其一偏或为文氏或为苟氏然敬字从非苟也从支非文也俱非其一偏也梦溪笔谈吕才为卜宅禄命卜葬之说皆以术为无验术之不可恃信然而不知彼皆寓也神而明之存乎其人故一术二人用之则所占各异人之心本神以其不能无累而寓之以无心之物而以吾之所以神者言之此术之微难可以俗人论也才又论人姓或因官或因邑俗岂可配以宫商此亦是也如今姓敬者或更姓文或更姓苟以文考之皆非也敬本从急从支今乃谓之苟与文五音安在哉此为无义不待远求而知也然既谓之寓则苟以为字皆寓也凡视听思虑所及无不可寓者若以此为妄则凡祸福吉凶死生变化孰为非妄者能齐乎此然后可与论先知之神矣

　勤姓部列传
　　周
　　勤成
按郑樵通志鲁大夫勤成
　　唐
　　勤曾
按郑樵通志唐勤曾为馆陶尉
　　明
　　勤秉礼
按万姓统谱秉礼瑞安人永乐举人
　　勤玺
按奇姓通玺曹县人成化进士

　殷姓部艺文
