<!-- { "loadSidebar": true } -->
按龙溪县志仁字明伦龙溪人嘉靖间以贡任梧州训导励名节正师道诸生咸敬惮之　　郭万程
按福清县志万程字子长福清人蚤孤家贫刻意力学岁荒尝负米百里外母肺疾寒无被与妻卢抱母而温以背通览经书淹博钩贯不以得失动心嘉靖乙未登进士上荒政乡祠社学僧田均驿弭盗六议守选三岁授徒传经除刑部郎鞫讯明允有奏狱干权贵诸郎逡巡不敢治万程疾作扶病往按其事竟输服之后遂卒　　郭遇卿
按福清县志遇卿字建安万程之子幼孤事母孝葬父贫不能举躬负土成坟与弟造卿相友爱嘉靖末戚继光平倭寇遇卿从之蓟门提兵擦崖立功白羊峪靖妖琵琶洞历官至都指挥使后以母老归生平所著有龙洞集五卷藏于家　　郭仁显
按大田县志仁显大田人喜施与乐教诲以孝友为乡人表嘉靖初年饥盗四起掠食乡中恶少效尤者阴部署已定将行仁显知其谋尽籍居人联为保伍法日听其生业夜按籍而阅之出藏粟贷贫乏遂无一人得为乱复推其法于他族地方赖以靖焉乡人德之　　郭奇逢
按大田县志奇逢字际时大田人幼以孝闻禀资颖异过目成诵膺贡大廷除授江西饶州通判政尚仁恕士民德之丁父母忧哀毁骨立水浆不入口者数日终丧独处一室不御酒肉凡六年祀事必斋戒谨&#墓祭虽远必躬与勿以衰老懈云　　郭应聘
按莆田县志应聘字君宾莆田人嘉靖庚戌进士历官副都御史广西巡抚时罗阳巨寇韦金彪等数出剽江上设计擒之又平江府峒猺及怀远诸猺剿永福诸寇水战陆战握兵至七十余万下坚垒百十余尽入版图复条上怀永善后十事诏从之加兵部侍郎旋召入为户部侍郎以忧归久之诸猺复炽诏以兵部侍郎再抚西粤至则诸猺各鸟兽散三年晋右都御史兼侍郎总制两粤寻升南京兵部尚书参赞机务致仕卒赠太子少保谥襄靖　　郭尚谦
按泉州府志尚谦字鸣吾晋江人为郡诸生嘉靖季倭乱尚谦谓兄尚友曰贼来必纵火兄护母避之吾将与父榇存亡矣因以麻绖自系柩侧贼骇而问之曰有父榇在如有他虞愿以身代贼加刃其颈抚棺悲恸贼感伤舍去贼退乃葬父而舁母于郡城教授生徒供养人称为郭孝子　　郭大治
按广州府志大治字思道番禺人少警敏称神童游湛若水之门甚奇其才父被诬大治号哭臬庭三日夕臬大夫与语才大治遂出其父嘉靖辛卯举于乡谕萍乡迎父就禄日课程诸生周其寠警其惰竟以不逢迎严相嵩七年不调父丧哀毁几绝徒跣三千里扶榇归葬祭一式古复除虞城转浙新城令后以不阿上官遂拂衣归　　郭镇
按保定府志镇字子静雄县人嘉靖时举人筮仕山东临胊令邑蝗灾镇为文禳之忽大鸟飞吞蝗吐于水者三日闻父病泣归侍不及待封印而去人曰才吏孝子　　郭天禄
按保定府志天禄定兴人第进士令江西永新授御史按山西以亲老徘徊阅月坐宿命迁沂州佥事至则设方略缉矿盗地方用宁父艰毁灭性千里步归复补山东驿传副使执法不畏强御致仕归分俸赡宗人及乡邻贫者　　郭棐
按广州府志棐字笃周南海人幼师事湛若水与闻心性之旨嘉靖壬戌成进士授户部主事寻改礼部会穆宗即位次日传封七夫人御札出棐力诤事得寝后历官光禄寺正卿致仕卒所著有粤大记岭海名胜记广东四川通志梦菊全集齐楚滇蜀诸稿士林宗之　　郭敬贤
按潮州府志敬贤字桂溪海阳人嘉靖间进士授翰林院庶吉士以忤严分宜谪通州判官时论伟之寻升工科给事抗疏极陈时政累官至礼科都给事　　郭都按明外史张达传嘉靖三十一年寇入深井堡宣府副总兵官郭都战三日斩获甚多追至淘沙堡兵疲无援陷围中身被数十创死谥忠壮都广宁卫人起家世荫　　郭能
按六合县志嘉靖二十二年倭奴入寇能应募御之死于阵　　郭江
按明外史张达传嘉靖三十四年固原总兵官郭江遇寇于暗门死　　郭修翰
按名山藏修翰吉安永丰人其父侨寓兴宁县而生修翰童子时母命为市辞曰识字急于市读易读史手不释卷市童众咻之母老盲废修翰曰采给行佣吾不如江次翁遂穷通天文七政读书卖卜于市得钱供母而星学名一时自知死期云我六旬有六六月六日无生理及时而病乡士夫罗俶往问之修翰曰而命先我犹相问耶罗以三日修翰以六日　　郭春渠按万安县志春渠字以受万安人少负巨志家故贫弱冠理家虽室无储粟而事亲务尽其欢年三十妻死不复娶为郡学生岁贡序次第二督学使者欲越次拔之固辞后仕连江教谕擢国子助教卒其文行皆为世重　　郭遵
按万安县志遵万安人邑庠生曾出谷济荒建桥利涉割田供祭所著有易经本义行世旨论晓人　　郭然按咸宁县志然字用可以咸阳学中隆庆庚午举人授宁乡知县刚直廉洁时宁乡荒旱然百方救赈全活甚众后历升沁州知州致仕　　郭庆元
按陕西通志庆元淳化人幼孤赖嫡母齐抚养为童子时事齐已能孝及长益笃生母刘既嫁迎归亦善事奉　　郭强
按登州府志强栖霞人未事诗书天性纯孝母没庐墓三年负土筑坟偶得清泉流于其侧服满泉涸　　郭堵按曹州志堵字宣泽万干人隆庆戌辰进士历官陕西副使兵备西宁番部种马者官易以茶堵至预陈祸福揭之境上届期番部肃然听命　　郭大纶
按太平府志大纶博兴人隆庆间以进士任太平通判清廉多惠政历署三邑民戴之若父母相率谣云郭公若去天无眼黄犬重来地没皮黄指郡守泮也　　郭子直按海宁县志子直字舜举海宁人隆庆辛未进士初任礼部主事以裁冗费忤中贵谪怀仁尉后累迁岭南督学使者甄拔皆名士已摄篆南韶虔寇王子龙余党啸聚朝议用兵子直力主抚全活以万计功上受钦赏再迁闽宪副以病乞罢所著有三游二京中林诸集行世卒年七十九　　郭瑄
按崇宁县志瑄任兵科给事中历参政治行着闻孝友笃至父丧庐墓悲泣时称其孝　　郭思极
按魏县志思极字致中隆庆戊辰进士授遂平知县擢监察御史巡按辽东南直湖广转大理寺丞晋少卿寻升佥都御史巡抚应天丁艰回籍思极长才大器每有卓识　　郭宗贤
按广平府志宗贤字桢甫邯郸举人知文水县辑城垣复除延津擢御史条陈四事兼名实严公私酌取舍审进退弹劾不避权要迁临巩兵备时有警以火&#攻之敌遁去改云南水利道清屯苏站军民德之晋太仆寺少卿致仕　　郭光焕
按开州志光焕天性至孝能色养闾里式慕有司旌其门　　郭佳镇
按广平府志佳镇字重明宗贤子进士知确山县调寿光锄强字弱恩威兼济擢户部主事司榷河西务革除夙弊升开原道调武德道催督漕运严饬海防官民称便既请告归　　郭润
按鸡泽县志润字瞻孔由乡荐令沁源劝民为善不忍用刑有不得已而用者往往流涕甫数月以疾辞官归　　郭都
按鸡泽县志都字舜俞鲁钝质朴寡言笑动合规矩读书虽盛暑必亲灯火家贫竭力奉亲事祖母韩氏以孝闻田园数亩悉以让弟以明经训沧州再训确山遇诸生若子弟三年两代确庖惟守印以俟后令不与钱&#词讼至于大利大害辄毅然为民请命迁延云谕告休鳏居二十载自奉甚薄年八十九犹事诗文楷草手不释卷着有西田文集筭书行于世　　郭镛兴按迁安县志镛兴右卫人进士授金华推官刑清民服修通济桥拜御史按宣大辽东纠劾权贵有直声转山西副使节省粮耗军民甚便督修边墙以劳瘁卒于宫囊无余赀　　郭汝
按任丘县志汝号西圃山东济南府人进士隆庆五年任任丘县政能识体教必身先厘奸剔弊省费均徭擢御史　　郭承恩
按黄州府志承恩字惺寰蕲州人性静无他嗜务精经史及先天理数之学举岁贡转汉州什邡知县冰蘗自矢暇与诸生肄业邻封多负笈至者告归惟讲学性理是务年八十九长啸而逝　　郭寿
按岳州府志寿字先五澧州人隆庆中举人由建德令左迁临清判甚有直声后移判成都寿为人沉静端方萧散物外着有栗园集　　郭庄
按陕西通志庄字子庄徽州人隆庆戊辰进士授御史按吴吴贵人子弟多所关说庄曰吾安肯以私废三尺一切以法治之又按蜀会多盗曰安可当吾在而使盗炽檄府道剿治遂息为蜀府请旨得允王馈以金曰吾岂以金而为王役却弗受王益重之　　郭按顺天府志兴州前屯卫贡士任怀集知县政教播于苗蛮后告归囊中惟图书数卷而已　　郭汝宣
按万载县志汝宣字赞明万载人万历间岁贡邑人有晏三纲者无罪受诬汝宣代白于邑令得释晏有女愿为婚以报汝宣辞谢邑令闻之亲为执斧劝之再三始娶晏氏尝书一联云愿留余巧还造化多积阴功与儿孙生平隐德不可枚举　　郭彦正
按万载县志彦正字天福号敏齐万载人事父母以孝闻居乡和睦正直为人敬服　　郭孜仁
按万载县志孜仁别号洞山万载人为人旷达不羁当事交荐之授经历不就年九十二卒　　郭万象
按万载县志万象号鼎梅万载人尝倾赀五百余金修学宫遇人有鬻妻子者出赀代赎虽多不惜　　郭鼎藩按泾阳县志鼎藩字翰于万历间举人授沔县教谕时流寇率数万薄城下县令惧鼎藩泣励义勇慨然以城守自任只身入营以理谕之寇围解邑赖以安升应州知州卒所著有青箱别业洞庭记敌秋斋诗集　　郭性之
按陜西通志性之字鹿坪华州人万历间进士仕至河南左布政使惇大宽仁用心精密民间疾苦无不周悉决疑狱远近称神筹兵饷士马赡足致政归所着有抱瓮丈人稿　　郭石麟
按保定府志石麟字尔祥雄县人用荫补官为上林苑监丞丈苑田增课额敏而有为升工部主事巡视京城守御具劳而罔怠升员外以瘁卒　　郭文通
按保定府志文通字用魁庆都人由吏员任广东碣石卫经历时猺贼温七等作乱文通率兵破其巢斩获无算升肇庆府同知适猺贼掠高明等县文通冒险平之诏赐纻丝白镠以旌其功以瘴疠成疾乞归　　郭良时按保定府志良时字静宇束鹿人读书乐道足不履城市家故贫以产业让弟设帐授书以糊其口人以盛德重之　　郭大德
按重庆府志大德铜梁巴川里人弱冠勤学敦孝友随父宦游湖广蕲州途馆拾得千金住月余候失主至还之居乡施给棺椁殡葬千人出嫁孤女贫力不能耕者辄助以衣食其生平好义若此　　郭士吉
按南宫县志士吉字希参京都人随父继祖为南宫广文因家焉万历丙戌登进士选庶常历官宣府口北道大参精明强干所至有能声以病致仕子三皆邑诸生工古文辞有父风季子履顺戊寅死难　　郭实按高邑县志实万历癸未进士任陕西朝邑知县邑奸吏舞文实至以次论如法讼狱造庭不移晷立判五年擢御史后以抗疏激上怒谪尉怀仁旋擢刑部主事调吏部命不下竟落籍归贫困至饘粥不具后二十年复起为刑部主事历佥都御史　　郭本
按彰德府志本安阳人母殁哀毁几死既葬庐墓次负土起坟又作台高一丈曰思亲诏旌其门　　郭兴治
按东光县志兴治号熙明东光人万历庚戌进士除行人司行人授工科给事中历升太仆寺正卿告归日与远近知交论文说诗经史子集无不毕览着有梦乘荣木庵遗稿等书藏于家　　郭璲
按彰德府志璲曲沃人举人知汤阴县性朴直躬节俭以先民时有大猾王朝政兄弟横行里中前令莫敢问璲毅然捕以正法民至今歌之　　郭田
按彰德府志田安阳人邑诸生父丧庐墓母没亦如之学使郡守皆表其门　　郭重
