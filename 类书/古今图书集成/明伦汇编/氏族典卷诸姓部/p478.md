<!-- { "loadSidebar": true } -->
按宋史何时传时字了翁抚州乐安人天祥同年进士也调庐陵尉寻入江西转运司幕府迁临江军司理参军改知兴国县天祥起兵辟署帅府机宜带行监文思院天祥入卫时任留司分司吉州饷运平江天祥奏时知抚州吉州下时脱身归乡里益王立天祥开府南&#时起兵趋兴国接引以时带行监江西提刑时聚兵复崇仁县未几大军奄至兵败削发为僧窜迹岭南卖十自给变姓名自号坚白道人　　何新之按尚友录新之西安人仕至枢密院编修官尝采唐宋诗为诗林万选行于世后知忠安军死节　　何梦桂
按万姓统谱梦桂字岩叟淳安人咸淳中举进士第三为太常博士历监察御史宋亡不仕所著有易衍中庸致用等书于易尤精有先儒所未发者

　柯姓部汇考
郑樵通志
　　以名为氏
柯氏姓苑云吴公子柯芦之后望出钱唐及齐郡宋沈文季传有钱唐富人柯隆齐书南兖州典签柯益孙齐郡人唐朝尚书郎柯颖又河南官氏志柯拔氏改为柯氏廖用贤尚友录
　　柯姓
柯济阳商音


　何姓部纪事
汉书何武传武蜀郡郫县人也初为郡吏事太守何寿寿知武有宰相器以其同姓故厚之三辅决录张氏得钩何氏得算故三辅旧曰何氏算张氏钩何氏肥张氏瘦言何氏有肥人辄贵瘦人辄贱张氏瘦者辄贵肥者辄贱故二族以钩算知凶吉以肥瘦知贵贱梁书何逊传逊文章与刘孝绰并见重于世世谓之何刘何思澄传初思澄与宗人逊及子朗俱擅文名时人语曰东海三何子朗最多宛委余编梁时朝士有吉姓者谒尚书令何敬容卒问曰君于丙吉几世矣答曰如明公之于萧何一时传以为笑隋书何妥传妥少机警八岁游国子学助教顾良戏之曰汝既姓何是荷叶之荷为是河水之河应声答曰先生姓顾是眷顾之顾是新故之故众咸异之冷斋夜话僧伽龙翔中游江淮间其迹甚异有问之曰汝何姓答曰姓何又问何国人答曰何国人李邕不晓其言作碑乃曰大师姓何何国人明外史王守仁传守仁之门从游者恒数百善推演师说者称黄弘纲何廷仁及钱德洪王畿时人语曰江有何黄浙有钱王何景明传景明与李梦阳辈倡古诗文并有国士风两人初相得甚欢名成之后互相诋斥梦阳主摹仿景明则主刱造各树坚垒不相下两人交游遂分左右袒说者谓景明之才本逊梦阳而其诗秀逸稳称视梦阳粗浮剽窃反为过之然天下语诗文必并称何李江西通志何涛广昌人冢宰文渊之五世孙也幼与兄源齐名嘉靖己酉乡试与弟沆同榜人称为何氏三凤

　包姓部纪事
甲申杂记西冕于龙呵既归朝至阙下引见谓押伴使曰平生闻包中丞拯朝廷忠臣某既归汉乞赐姓包神宗遂如其请名顺其后熙河极罄忠力

　敖姓部汇考
郑樵通志
　　以名为氏
古
人名

敖氏颛帝师太敖之后宋敖&#士登进士第又有敖知言临江军人望出谯国廖用贤尚友录
　　敖姓
敖谯国宫音


　戈姓部汇考
史记
　　夏本纪赞
太史公曰禹为姒姓其后分封用国为姓有戈氏郑樵通志　　以国为氏
夏商
以前国

戈氏夏时诸侯豷之国也少康灭之其地在宋郑之间子孙以国为氏凌迪知万姓统谱
　　戈姓
戈临海宫音


　阿姓部汇考
郑樵通志
　　以官为氏
阿氏风俗通伊尹为阿衡支孙以官为氏又河南官氏志阿伏氏及阿贺氏并改为阿

　过姓部列传
　　汉
　　过期
按汉书百官公卿表大行令过期
　　过急
按万姓统谱急荆州刺史
　　过栩
按万姓统谱栩兖州刺史
　　宋
　　过源
按尚友录源字时源临川人少&#异问其父曰圣贤之学何学曰心学曰何古多而今少也曰非有古今在人为之耳于是笃志圣贤之学尝曰人终身只是一个&#理原不分知行行之至知之极也曰情发乎性由于性则明明则圣任乎情则蔽蔽则愚学者称浩斋先生有语录二卷从孙勖字绍古亦博览能文性至孝有通神集三十卷收于秘阁　　过昱
按尚友录昱字彦明南城人景佑间进士官至都官郎中性至孝母殁刻木为像父殁水浆不入口者累日慕之终身　　过勉
按万姓统谱勉尚书郎
　　过卓
按万姓统谱卓南丰人玉山令政和进士
　　过诩
按万姓统谱诩建昌人登科
　　过正己
按万姓统谱正己录事参军
　　元
　　过宗一
按万姓统谱宗一海盐人父早丧独与母居至正间张士诚陷姑苏略地至海上宗一负母逃与寇遇欲杀之以身蔽母中数枪贼舍而去　　明
　　过兴
按万姓统谱兴永乐中右府都督
　　过璘
按万姓统谱璘平湖人成化进士
　　过鹤
按无锡县志鹤成化十四年进士官至太仆寺丞　　过郁按万姓统谱郁临川人正德贡士寿昌县教谕　　过廷玺按万姓统谱廷玺含山人嘉靖中任归善县知县　　过栋按无锡县志栋嘉靖十五年贡生任临海丞
　　过闻诗
按无锡县志闻诗嘉靖三十四年贡生
　　过问
按无锡县志嘉靖丙辰夏倭至焚掠问与乡勇何五路等三百余人迎贼与战斩贼首阎三等数人既而众溃死之　　过俊民
按无锡县志俊民字尊伯崇祯十年岁贡授常熟训导再补临安会兵溃邑吏皆望风而遁民遂倚俊民为守八月上丁俊民方摄祭文庙兵卒至被执不屈缢死功臣山　　过仪
按无锡县志仪字廷章魁岸风流擅词翰有司荐于朝不就善画作长松特妙亦能山水小景自号听秋道人　　过文年
按无锡县志文年字伯龄以善奕游京师名籍甚于是天下高手筑壁垒而攻之者无远不至文年开关延敌莫敢仰视者群奉为国手自是数十年天下言奕者以无锡过伯龄为宗

　姓部列传
　　汉
　　宗
按字汇汉有宗


　蛾姓部汇考
郑樵通志
　　平声
蛾氏见姓苑左传晋大夫蛾析之后后魏平东将军蛾青蛾又音蚁按蛾青魏
书作娥清

　蛾姓部列传
　　周
　　蛾析
按左传僖公十五年秦伯伐晋战于韩原秦获晋侯以归蛾析谓庆郑曰盍行乎对曰陷君于败败而不死又使失刑非人臣也臣而不臣行将焉入十一月晋侯归杀庆郑而后入

　过姓部汇考
郑樵通志
　　以国为氏
夏商
以前国

过氏夏时诸侯浇之国也亦曰有过氏少康灭之今莱州掖县北有过乡子孙以国为氏汉有兖州刺史过栩急就章有过说宋朝有尚书郎过勉登科有过诩建昌人又过劝望出高平

　柯姓部列传
　　汉
　　柯农
按万姓统谱农见印薮
　　柯强
按万姓统谱强见印薮
　　南齐
　　柯隆
按南齐书沈文季传钱唐富人柯隆为尚书仆射中书舍人领太官令　　柯益孙
按万姓统谱益孙齐郡人兖州典签
　　唐
　　柯颖
按万姓统谱颖尚书郎
　　柯崇
按尚友录崇与曹松等五人登第号五老榜
　　宋
笔法
　　柯崇
按尚友录崇与曹松等五人登第号五老榜
　　宋
　　柯萼
按尚友录萼太平兴国七年遇一僧往万岁山指古松下掘之得石篆乃宝公记国祚&#远之文　　柯庆文按泉州府志庆文南安人举进士累官至员外郎有子曰述　　柯述
按泉州府志述字仲常南安人员外郎庆文之子也嘉佑四年举进士初尉&#县知归安移知襄邑擢知怀州累官至朝议大夫直龙图阁述尝倅漳赈饥有惠政有异鹊二巢于厅事之栋秩满移居传舍鹊亦随止既归飞翔数十里喧噪仿徨不忍去苏轼有诗以记其事　　柯知彰
四明除国子正迁本监簿力求外补知梅州代还三奉祠观挂冠纳禄杜门谢客乡士皆以乡先生称之卒年八十六　　柯梦得
按尚友录梦得字东海莆田人屡上春官不第嘉定七年以特科入官一生苦吟古诗学孟东野有抱瓮集及选唐绝句行世　　柯应烈
按尚友录应烈建德人性孝嗜学母阎氏病衣不解体侍汤药&#瘠尽瘁每夕露祷减算以益母寿空中有声特延一纪后果如数龚吏部欲强以官母曰吾家代以文发身何事旁曲为竟不就　　元
　　柯九思
按尚友录九思字敬仲文宗朝为奎章阁学士凡内府所藏法书名画咸命定善画竹世重其笔法　　明　　柯望
按万姓统谱望海阳人甘贫嗜学博览群书凡天文地理卜算之类无不通晓尤精于易穷约终身略无觊觎人咸称其清介有志未就而卒门人为之殡殓　　柯日新按万姓统谱日新平凉人洪武甲辰陈理平命知蒲圻县时乱定民多逋窜日新忧勤抚辑垦辟草莱疆理田土躬督农桑民皆襁负至乃创署宇修学校置邮传治桥梁百废俱举　　柯振祖
按江西通志振祖彭泽人性&#敏博学善属文制行方刚不徇时好洪武中举贤良方正授湖口学训导诸士肃然　　柯暹
按池州府志暹字景辉号东冈建德人少有才誉工词翰以举人应召预修永乐大典寻拜户科给事中疏时政缺失忤触权贵出知交趾欢州未至召还下狱洪熙初遇赦出知永新调吉水政誉丕着擢浙江按察使旋丁内艰服阕补云南请告归历官三十余年所至有治声　　柯原民
按池州府志原民青阳人洪熙间居京师时李文毅以建言杖阙下人莫敢视原民愤激仗义负归后年老归卒于家　　柯潜
按明外史柯潜传潜字孟时莆田人数岁能诗景泰二年举进士第一授修撰历中允洗马天顺初迁尚宝少卿宪宗即位以旧宫僚擢翰休学士教习庶吉士英宗实录成进少詹事慈懿太后之丧潜率僚属上章请祔葬裕陵廷臣相继争未报潜再疏争竟得如礼连遭父母丧诏起为祭酒固乞终制许之未几卒　　柯忠
按安庆府志忠字汝节怀宁人成化乙未进士授河南巩县令有善政擢监察御史历进陕西按察司副使忠天性孝友尤慷慨有节气居官抗直敢言不俯仰时态政誉赫然后致仕归　　柯昌
按浙江通志昌字廷言号确安黄岩人通经笃学领成化丁酉乡荐授扬江知县身先礼教以循良称　　柯相按池州府志相字元卿号狮山贵池人由进士知吉安永新值宸濠反相集兵隶王守仁事平守仁以首功与相辞不受寻丁艰补商河岁饥赈济有方全活甚众既为南吏科给事中劾去官邪裁省内府暨诸司库藏巨万寻迁藩臬巡抚陕西河南改督两广未赴归相为人刚正耿介丰采岳岳着有狮山文集奏议公移诸集　　柯维骐
按名山藏本士记维骐字奇纯莆田人嘉靖二年进士授南京户部主事未领牒引疾归张孚敬修怨争论大礼诸臣奏开新例凡京朝官请急过三年者悉罢免维骐本孚敬同年以素不相闻问概在免中而维骐本非其好也键关读书开门授徒弟子翕然趋之其学以诚意为根躬行为基粹然出于正义作史记考要十本以是正班氏之讥评汉书之增损少孙之补缀诸儒之纪载次莆阳文献记其乡之人物文章以比于益部耆旧传家食五十余年年七十余卒张时彻曰柯公奇纯具臻众美暗然实修符曾史之淑性苞商偃之华文总五经之要妙雠百氏之异同敦悦道训力行仁义非地不履鞠躬君子也　　柯维熊按万姓统谱维熊字奇征莆田人嘉靖甲午进士　　柯一鲲按仙游县志一鲲折桂里石藜谷人与兄一龙一鲸俱邑庠生嘉靖间寇乱郡守陈瑞龙募兵御剿一鲲帅乡壮以应募寇惧退既而寇氛复炽一鲲兄弟更赴其募虽数胜竟没于阵　　柯乔
按池州府志乔字迁之青阳人进士官御史宪副笃志向学佥事湖广时驻节沔阳筑江堤兴学校辨冤狱楚人德之备兵闽海同诸中丞纨协力剿倭严败德之禁因为乡贵所中获罪归　　柯有年
