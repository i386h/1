<!-- { "loadSidebar": true } -->
按唐书刘知谦传知谦卒共推其子隐为嗣清海军节度使刘崇龟表为封州刺史嗣薛王知柔代领节度未至而牙将卢琚叛隐率兵奉迎知柔直趋广州禽琚献之于是知柔以闻昭宗拜隐本军行军司马　　卢晏按唐书卢携传携子晏天佑初为河南尉柳璨杀之　　卢汝弼按唐书卢简辞传简辞弟简求简求子汝弼以祠部员外郎知制诰从昭宗迁洛后依李克用克用表为节度副使子文纪后贵显　　卢陵
按万姓统谱陵龙门人举进士官至工部尚书读书龙门山注春秋孝经每以经义决时议　　卢延逊
按万姓统谱延逊及第赐宴曲江诗云莫欺老缺残牙齿曾吃红绫饼餤来

　卢姓部列传三
　　后梁
　　卢择
按十国春秋吴卢择醴泉人仕烈祖为中书舍人高祖时进吏部尚书是时政在徐氏择充位而已无所短长后以病卒　　卢枢
按十国春秋吴卢枢高祖时官御史台主簿武义元年高祖禁民间私蓄兵器盗贼益繁枢上言今四方分争宜教民战且善人畏法禁而奸民弄干戈是欲偃武而反招盗也宜团结民兵使之习战自卫乡里从之　　后唐
　　卢程
按五代史卢程传程不知其世家何人也唐昭宗时程举进士为盐铁使巡官唐亡避乱燕赵变服为道士游诸侯间豆卢革为王处直判官卢汝弼为河东节度副使二人皆故唐时名族与程门地相等因共荐之以为河东节度推官庄宗即位议择宰相而卢汝弼苏循已死次节度判官卢质当拜而质不乐任事乃言豆卢革与程皆故唐时名族可以为相庄宗以为中书侍郎同平章事是时朝廷新造百度未备拜命之日肩舆导从喧呼道中庄宗登楼视之笑曰所谓似是而非者也程奉皇太后册自魏至太原上下山险所至州县驱役丁夫官吏迎拜程坐肩舆自若少忤其意必加笞辱少尹任圜庄宗姊婿也诣程诉其不可程戴华阳巾衣鹤氅据几决事视圜骂曰尔何虫豸恃妇家力耶庄宗怒谓郭崇韬曰朕&#相此痴物罢为右庶子卒　　卢文进
按五代史卢文进传文进字大用范阳人为刘守光骑将唐庄宗攻范阳文进以先降拜寿州刺史庄宗以属其弟存矩存矩为新州团练使统山后八军庄宗与刘鄩相距于莘召存矩会兵击鄩存矩课民出马山后之人皆怨而兵又不乐南行行至祁沟关聚而谋为乱文进有女幼而美存矩求之为侧室文进因与乱军杀存矩遂奔于契丹使守平州明宗即位文进率众归唐明宗以为义成军节度使居岁余徙镇威胜加同平章事入为上将军出镇昭义徙安远晋高祖立与契丹约为父子文进惧不自安天福元年送款于李&#&#遣兵迎之文进居数镇颇有善政兵民爱之&#以文进为天威统军宣润节度使后以左卫上将军卒于金陵　　卢导
按五代史卢导传导字熙化范阳人唐末举进士为监察御史唐亡事梁累迁左司郎中侍御史知杂事以病免唐明宗时召拜右谏议大夫迁中书舍人潞王从珂自凤翔以兵犯京师愍帝出奔于卫州宰相冯道李愚集百官将出迎潞王于郊百官久而不集惟导与舍人张昭先至冯道请导草笺劝进导曰劝进之事岂可轻议哉语未及终有报曰潞王至矣道又促导草笺导对如初终不草笺导后事晋为吏部侍郎天福六年卒　　卢质
按五代史卢质传质字子微河南人也父望唐司勋郎中质幼聪慧善属文事唐为秘书郎母忧解职后游太原晋王以为河东节度掌书记质与张承业等定议立庄宗为嗣庄宗将即位以质为大礼使拜行台礼部尚书庄宗即位欲以质为相固辞不拜拜太原尹北京留守迁户部尚书翰林学士从平梁权判租庸迁兵部尚书后为学士承旨仍赐论思匡佐功臣天成元年拜匡国军节度使三年拜兵部尚书判太常卿事历镇河阳横海秦王从荣坐谋反诛质以右仆射权知河南府事晋高祖入立质以疾分司西京拜太子太保卒年七十有六赠太子太师谥曰文忠　　卢文纪
按五代史卢文纪传文纪字子持其祖简求为唐太原节度使父嗣业官至右补阙文纪举进士事梁为刑部侍郎集贤殿学士唐明宗时为御史中丞岁余迁工部尚书贬石州司马久之为秘书监太常卿废帝入立欲择宰相问于左右左右皆言文纪及姚顗有人望废帝因悉书清望官姓名内琉璃瓶中夜焚香祝天以筋挟之首得文纪乃拜中书侍郎同中书门下平章事晋高祖入立罢为吏部尚书累迁太子太保致仕周太祖入立即拜司空于家卒　　卢苹
按十国春秋吴卢苹洛阳人也博学善应对历官至司农卿顺义三年唐以灭梁来告睿帝命苹使于唐严可求预度唐朝所问密书数事授之以行最后复增黑云都长剑多少及五十指挥使在都下诸条苹至唐悉依可求疏记次第以应唐庄宗大喜馈赉加等遣苹归苹还言唐主荒于游畋啬财拒谏内外皆怨不数年&#矣而果如苹所说　　后晋
　　卢珖
按尤溪县志珖世闽人因王氏乱国徙寓尤溪及南唐取闽以珖骁勇有略拔为尤溪守将继而李仁达复据闽作难侦知尤无备袭之珖闻贼至发竖眦裂提戈跃马御之东郭水亭鏖战十余合邑人得奔逸去珖领兵不及敌之十一奋而前手剸数贼贼斩伤其面犹忍创力斗乃死珖五子四子膂力殊尤亦皆以勇战遇害季子幼弃草泽中邻媪收育访其母归之南唐下诏褒美授季总管而复其家　　宋
　　卢亿
按宋史卢多逊传多逊父亿字子元少笃学以孝悌闻举明经调补新乡主簿秩满复试进士校书郎集贤校理晋天福中迁著作佐郎出为郓州观察支使清介自持会景延广镇天平表亿掌书记留守西洛又表为判官汉初以魏王承训为开封尹授亿水部员外郎充推官周初为侍御史俄以本官知杂事加左司员外郎迁主客度支郎中并兼弘文馆直学士世宗晏驾为山陵判官出为河南令宋初迁少尹亿性恬退闻其子多逊知制诰即上章求解干德二年以少府监致仕　　卢多逊
按宋史卢多逊传多逊河内人曾祖得一祖贞启皆为邑宰多逊显德初举进士解褐秘书郎集贤校理迁左拾遗集贤殿修撰建隆三年以本官知制诰历祠部员外郎干德二年权知贡举三年加兵部郎中四年复权知贡举六年加史馆修撰判馆事开宝二年车驾征太原以多逊知太原行府事移幸常山又命权知镇州师还直学士院三年复知贡举四年命为翰林学士六年使江南还受诏同修五代史迁中书舍人参知政事外艰数日起复视事会史馆修撰扈蒙请复修时政记诏多逊专其事金陵平加吏部侍郎太平兴国初拜中书侍郎平章事四年从平太原还加兵部尚书多逊博涉经史聪明强力文辞敏给好任数有谋略发多奇中先是多逊与赵普不协及在翰林日每召对多攻普之短普由是愤怒屡讽多逊令引退多逊贪固权位不能决会有以多逊尝交通秦王廷美事闻太宗怒下诏数其不忠之罪责授守兵部尚书明日以多逊属吏治之狱具议斩诏流崖州亲属并配隶边远州郡部曲奴婢多逊至海外因部送者还上表称谢雍熙三年卒于流所　　卢怀忠按宋史卢怀忠传怀忠瀛州河间人少有膂力善骑射汉干佑初寓居河中值李守贞叛周祖围其城怀忠夜逾城出见陈攻取便宜河中平奏补供奉官显德初监沂州军迁如京副使宋初迁内酒坊副使会郎州军乱太祖出师致讨以怀忠为前军步军都监荆湖平以功迁内酒坊使干德二年改判四方馆事之江陵府四年王师伐蜀以供亿之劳迁客省使又明年使江南还中途遇疾未几卒年四十九　　卢俊
按十国春秋北汉卢俊尚公主为驸马都尉广运三年宋师压境俊诣辽乞师有功白马岭之役辽相耶律沙将趋太原会俊以国亡出奔言太原已陷遂勒兵还俊至辽署同政事门下平章事明年辽景宗以公主淑哥下嫁俊复拜驸马都尉久之与淑哥不协诏离之改适神奴遂出俊为兴国军节度使终于其国　　卢赞
按十国春秋北汉卢赞事睿宗积官至宣徽使周臣李筠之降睿宗使赞监其军筠内颇不平谋事多与赞忤睿宗命卫融中解之而卒未能降心相从也无何宋将石守信大破筠军赞遂以身殉左右莫不哀之　　卢郢
按江宁县志郢金陵人好学有材艺膂力过人善吹铁笛唐后主时试赋擢第后归宋累官南全守多着治绩　　卢绛
按万姓统谱绛肇族子磊落有大志上书南唐后主极陈备御策累迁沿江都部署及宋已平金陵诸郡皆下绛独不顺宋数遣使谕旨久之乃降宋太祖问何久不降对曰臣知事李氏而已太祖义之　　卢斌
按宋史卢斌传斌开封人以笔札事晋邸太宗即位补殿直雍熙中领兵屯霸州会大举北伐令以五千骑随曹彬抵祁沟兵还以为霸州破卤军缘边巡检端拱中又为永兴军华州巡检以劳改供奉官召还授合门祗候寻为梓遂十二州都巡检使淳化四年迁内殿崇班明年擢授西京作坊使领诚州刺史斌在川陕六年以孤军御寇累立战功代还太宗亲加劳问拜东上合门使检校左仆射寻命为银夏兵马钤辖遣与李继隆等五路出师讨李继迁改授灵环路钤辖俄徙屯宁州以疾召归勾当军头引见司咸平初卒年五十子文质殿中丞　　卢之翰
按宋史卢之翰传之翰字维周祁州人曾祖元晖鸿胪卿祖知诲天雄军掌书记父蔡州防御使之翰少笃学家贫太平兴国四年举进士不得解诣登闻自陈诏听附京兆府解试明年登第解褐大理评事知临安县三迁殿中丞通判洛州召还迁太常博士为河东转运副使徙京西转运副使改工部员外郎加户部员外郎又改陕西转运使迁吏部员外郎至道初李顺乱蜀命兼西川安抚转运使贼平还任之翰尝荐李宪为大理丞宪坐赃抵死之翰当削三任时副使郑文宝议城清远军又禁蕃商货盐之翰心知其非便以文宝方任事不敢异其议及文宝得罪之翰并前愆左授国子博士寻复旧职会调发刍粮输灵州诏分三道护送之翰违旨擅并为一坐除名贬许州司马明年起为工部员外郎同勾当陕西转运使真宗即位复吏部员外郎充转运使以久次召拜礼部郎中咸平元年以疾命张志言代还未几复出为京西转运使先是朝廷议城故原州以张守备之翰沮罢之其后西鄙不宁之翰坐横议黜知归州三年授广南西路转运使会广州索湘卒就改太常少卿知州事之翰无廉称五年徙知永州卒　　卢琰
按宋史卢琰传琰字钖圭淄州淄川人父浚右谏议大夫琰太平兴国八年举进士解褐历城主簿历大理评事知安吉县三迁太常丞通判并州至道中就加太常博士咸平二年选为开封府判官会狱空有诏奖之迁工部员外郎为河北转运副使以职务修举召入迁秩刑部复遣之任契丹入边车驾幸澶州琰单骑赴行在契丹请和琰求归阙以使劳优拜吏部员外郎判三司三勾院权户部副使时议东封又权京东转运使加户部郎中复判三勾院大中祥符二年以本官兼侍御史知杂事数月授三司度支副使祀汾阴岁命同判留守司三司加吏部郎中俄拜右谏议大夫知永兴军府五年再为河北转运使六年卒年五十九　　卢稹
按宋史黄夷简传卢稹字叔微杭州人幼颖悟七岁能诗十二学属文及长晓五经大义酷嗜周易孟子端拱初登进士第调补真定束鹿主簿至府值契丹围城未赴官卒　　卢雍
按宋史卢多逊传多逊负罪流崖州卒端拱初录其子雍为公安主簿还其怀州籍没先茔　　卢宽
按宋史卢多逊传咸平五年又录雍弟宽为襄州司士参军　　卢察
按宋史卢多逊传多逊子察中景德进士将廷试特诏授以州掾大中符祥二年始改簿尉三年察奉多逊丧归葬襄阳　　卢熙
按宋史卢怀忠传怀忠子熙为校书郎
　　卢士伦
