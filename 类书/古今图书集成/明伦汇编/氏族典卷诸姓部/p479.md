<!-- { "loadSidebar": true } -->
按广东通志有年徐闻人教谕懋之子补邑庠生性慷慨尚气节嘉靖四十年海寇劫村急有年语兄扶其父懋出走以身御敌而死贼退村赖以保乡人立忠勇祠祀之　　柯挺
按海澄县志挺字以拔万历庚辰成进士授南乐令减徭役剔奸蠹庭无留讼行取拜陕西道御史上疏辨贤奸请逐都御史雒寻从祭献陵出按楚值郧阳兵变驰入境诛三卒以殉变遂定岁饥设粥赈民议处宗藩禄米平剧贼刘汝国等楚人德之旋督南畿学政所鉴拔皆知名士丁内艰归先是为山陵议相左者齮龁之用考功法谪补外遂坚卧不出　　柯凤翔
按同安县志凤翔字志德号桐冈万历戊子魁于乡越年成进士初授北刑部四川司主事历郎中转广西平乐知府母丧服阕补江西&#州调庆远府升两浙运使鹾蠹剔抉殆尽拂上官意致仕　　柯昶
按莆田县志昶字季和万历甲辰进士授鄞县知县昶综核精敏物无遁情迁南户部主事榷扬州钞关疏商捐羡补河间知府&#政安静周详得情治行称三辅第一举卓异升易州道副使有神明之誉擢尚宝司卿移太仆少卿改右通政满三载晋右佥都御史巡抚山西百度改观边备整练以母年老致仕归养　　柯维蓁
按襄阳府志维蓁字君实号岘滨襄阳人父见背以薄地十九亩奉母读书自若辛卯举于乡明年成进士授行人一使秦两使豫章转版都督饷蓟进羡十六万群工叹为难继升川南兵备不赴起川北分守时有事于土司谓当静以平之忤当事指遂拂衣未一载奢变服其先见年七十七卒　　柯颂功
按安陆县志颂功字元川先世孝感白云山人以三世祖志能馆甥于安陆吕千户涢潭遂家焉颂功有志节耿介如石事继母以孝闻由选贡考授县职身课农桑不与户外所著有海棠屏集十余卷家训遗矩一编　　柯元伯
按龙岩县志元伯字康侯崇祯进士授东阳知县有善政考最擢户部主事署云南司度支有条召对称旨钦擢河南道御史巡按陕西茶马转汝辉道兵备副使卒于官　　柯友桂
按江西通志友桂字侣先号蘧庵崇祯辛未进士知金坛历任湖广驿盐道赋性不阿胥吏多惮之　　柯永亮按兴国州志永亮永章人闯贼入境永亮曰祖父以来食粟三百年可死不可生同子天生举家十八口跳江俱死　　柯春早
按武昌县志春早字梅实庠生闯献二渠交构中原慨然有投笔请缨之志冒刃冲锋屡陷贼中而能以计脱所著有问苍子形家论六篇

　鹅姓部汇考
凌迪知万姓统谱
　　鹅姓
明河南南郑县有鹅姓

　娥姓部列传
　　北魏
　　娥清
按魏书娥清传清代人也少有将略屡着战功稍迁振威将军刘裕遣将朱超石寇平原至畔城遁还清与长孙道生追之至河获其将杨丰还拜给事黄门侍郎先是徒河民散居三州颇为民害诏清徙之平城清善绥抚徙者如归太宗南巡幸邺以清为中领军将军渡河略地至胡陆高平民屯聚林薮拒射官军清等因诛数千家掳获万余口赐爵须昌侯清遂镇枋头世祖初清自枋头还京师假征南将军进为东平公蠕蠕大檀徙居漠南清与平阳王长孙翰从东道出长川讨之大获而还转宗正卿寻从征蠕蠕又从平统万遂与奚斤追赫连昌至安定与昌相持及安颉擒昌昌弟定西走斤追之清欲寻水而往斤不从遂与斤俱为定所擒世祖克平凉乃得还后诏清镇并州迁平东将军与吉弼等东讨冯文通以不急战文通奔高丽槛车征黜为门卒遂卒于家　　娥延按魏书娥清传清子延官至员外散骑常侍赐爵南平公　　北齐
　　娥永乐
按万姓统谱永乐武卫勇力绝人
　　明
　　娥乔
按万姓统谱乔闽清人永乐贡士任知县

　桃姓部汇考
凌迪知万姓统谱
　　桃姓
桃望出山阳见姓苑

　多姓部汇考
凌迪知万姓统谱
　　多姓
多见姓苑今河南淅川县有多氏

　劳姓部列传
　　汉
　　劳丙
按万姓统谱丙琅邪人
　　魏
　　劳彦远
按万姓统谱彦远尚书左丞
　　晋
　　劳霸
按万姓统谱霸三公郎
　　宋
　　劳原诚
按万姓统谱原诚崇德教谕
　　劳諲
按尚友录諲任城人真宗时为京东转运使莱阳产银砂民多私者事露安抚使欲以劫盗论諲曰山泽之利人得有之所盗者岂民财邪贷免甚众　　明
　　劳谦
按万姓统谱谦钱塘人洪武举人
　　劳士宽
按万姓统谱士宽南海人刑部主事
　　劳玭
按奇姓通玭为户科给事中立朝侃侃遇事敢言尝以直谏忤旨被责　　劳钺
按江西通志钺字廷器德化人景泰五年进士历江浦临清山阳三县俱有政声成化中晋太仆寺丞出知湖州有惠政卒于官　　劳堪
按江西通志堪号庐岳德化人钺族子嘉靖丙辰进士官至副都御史博学能文所著有宪章类编诗海溯源柴桑子书行世　　劳逊志
按吴县志逊志字惟敏登隆庆五年进士历官潮州府知府

　涡姓部列传
　　汉
　　涡尚
按三辅决录扶风太守涡尚
　　唐
　　涡信
按姓氏急就篇吴有涡信

　戈姓部列传
　　宋
　　戈彦
按万姓统谱彦池州兵马都监
　　元
　　戈毅
按河南通志毅字唐祚梁县人举进士为太康路提举倡明正学荡涤陋习文风为之一新　　明
　　戈文德
按万姓统谱文德明初同知兴州协守相营以成今城事亦可纪　　戈预
按万姓统谱预梁县人明初归附扈跸拔采石下豫章平武昌升都督　　戈镐
按万姓统谱镐字仲京镇江人宣德进士
　　戈瑄
按万姓统谱瑄字正玉景州人成化进士南京刑部尚书　　戈谏
按云南通志谏永昌郡人弘治甲子举人历太仆丞出为湖广佥事所至以廉干称　　戈九章
按万姓统谱九章直隶人嘉靖甲辰进士弟九畴嘉靖己未进士　　戈尚友
按凤阳府志尚友临淮人任饶平知县饶地有草名断肠民借此作奸尚友禁止之遇赎罪辄令移置此草于沿海井中莫解其故及海寇至取水饮死者过半擢刑部主事持法平允狱成多称上旨　　戈金
按无锡县志嘉靖丙辰夏倭至焚掠金应募御贼力战死之　　戈允礼
按云南通志允礼保山人天启壬戌进士初任麻城县令弊绝风清邑人比之召父擢户科给事转吏科弹劾不惮权贵忠言谠论略无回曲历南京府尹升工部侍郎着有四书正眼知儒管见　　戈金汤
按明诗选小传金汤字带如平湖人

　罗姓部艺文
　　题罗提刑宗谱序　　　　　　明石简尝核古之诒谋者必先耕读而耕读之要则克勤克俭先之即有耕而居积读而仕宦者靡不自勤俭中来故家修者必曰勤俭而守官者必曰清慎勤诚以学优仕优皆必知所先而后禔躬范世启后承先无施不宜若吾乡先哲罗公繄其人已公讳适字正之台宁海人世居溪南派出巾峰公幼学于后洋朱绛受论语毛诗时无传注未究厥旨宋庆历中有传注五经贫不能具灯燃薪读之两中浙江乡试治平三年丙午中彭汝砺榜进士台人举进士自公始初选桐城迁泗水济阴江都令为政宽仁明恕耿介不受私谒其地民不业耕种公教树稼穑爱民如子民戴公如父母矣历知五县转两浙及京西北路提点刑狱事哲宗手敕玉笏犹存公自著作郎七迁至朝散大夫赐紫绯鱼袋后以老乞骸骨归有易说赤城集一百卷卒于建中靖国元年葬于海游马山之原遂建宝敕堂南门外今崇祀台郡暨宁海乡贤允称两境仪型已有孙讳甫三启民嵩坡者一为本庠教授一为太和县令一为元国学录有孙讳居信存义廷碧恒谦者一为本庠训导一为会稽教授一自庠生纳粟一以贡元任徐州判簪缨弗替为宁仕有孙讳宗溪者县令念公嫡派赐额旌之且授以冠带承乡贤恩祚夫提刑公燃薪照读志最坚已课民业耕泽最渥已敕笏佩鱼宠最隆已而代历五百余年绳绳继美长为乡党善良匪特奕叶子姓克承祖武盖缘贻厥孙谋者深也源深流长宁有既乎是在尔后人勖之

　庹姓部列传
　　明
　　庹五常
按万姓统谱五常慈州人万历间河南南阳卫指挥
　阿姓部列传
　　北魏
　　阿薄
按晋书安帝本纪义熙十三年夏刘裕败魏将鹅青于河曲斩青裨将阿薄　　唐
　　阿光进
按万姓统谱光进河东牙将
　　阿
按尚友录马龙州人纳垢酋之后隐岩谷撰爨字字如科斗三年始成字母一千八百四十号曰爨书爨人至今习之　　元
　　阿画
按万姓统谱画普贵之后仕为顺元等处军民宣抚使以征伐功加龙虎大将军封顺元罗甸侯卒追封济国公　　明
　　阿纳
按云南通志陆梁州土官阿纳明初内附授知州　　阿这按云南通志洪武十五年蛮贼高生与故元右丞普颜笃作乱惟这执忠不屈后以擒高生等功授邓川州土知州世袭　　阿贤
按万姓统谱贤和州人正统贡士任知县
　　阿文
按万姓统谱文和州人成化贡士任教谕
　　阿其麟
按山西通志其麟代州人嘉靖癸未进士授宁晋知县三年以峭直罢归闭户拥图史绝迹城市巡抚杨巍访之于庐再往方见所居蓬荜无异编氓所著诗文备纪时务　　阿有典
按万姓统谱有典惠安人嘉靖中嘉定县主簿　　阿国祯按云南通志国祯邓川州土知州嘉靖中安凤之乱调国祯兵征之后从巡抚邹应龙荡平赤石崖论功叙赉　　阿荣
按云南通志荣邓川州土知州万历中护饷征罕建陇川城又搜捕寻甸诸贼其后矣堵蛮莫五井诸役咸在行间称用命焉

　麻姓部列传
　　周
　　麻婴
按风俗通齐大夫麻婴
　　麻朝
按吕氏春秋麻朝相马
　　汉
　　麻光
按郑樵通志汉有麻光御史大夫
　　麻达
按郑樵通志汉有麻达注论语
　　麻戊
按姓氏急就篇汉有麻戊
　　麻赣
按万姓统谱赣字长卿汉人
　　麻廷
按万姓统谱廷汉人
　　晋
　　麻秋
按晋书石季龙载记段辽于密云山遣使诈降季龙信之使征东麻秋百里郊迎敕秋曰受降如待敌将军慎之　　麻思
按姓氏急就篇苻秦有麻思
　　北魏
　　麻拱
按魏书萧宝夤传萧衍既克建昌将害宝夤以兵守之其左右麻拱黄神密计穿墙夜出宝夤具小船度西岸投华文荣　　麻瑶
按姓氏急就篇西魏有麻瑶
　　唐
　　麻仁节
按姓氏急就篇唐有麻仁节
　　麻察
按万姓统谱察左司郎中
　　麻嗣宗
按万姓统谱嗣宗左金吾大将军凉国公赐姓李氏改名延昌子藏珍　　后晋
　　麻麟
按姓氏急就篇后晋有麻麟
　　宋
　　麻希孟
按临淄县志太宗召天下高年希孟年九十趋至便殿历访民间利病多见采纳赐金紫工部侍郎辞致仕子景孙温舒兴国祥符间相继登第　　麻景孙
按万姓统谱景孙临淄人太平兴国进士
　　麻温舒
按万姓统谱温舒大中祥符及第天禧中为太子中允直集贤院　　麻仲英
按临淄县志仲英希孟孙有俊才七岁能诗以亲老不仕居别墅博学高行乡里化服召为国子助教东方学者师之年九十余　　麻元伯
按郑樵通志皇佑登科有麻元伯开封人
　　麻中孚
按郑樵通志宋元丰登科有麻中孚怀州人
　　麻士龙
按尚友录元兵入常州文丞相遣尹玉及麻士龙援之率残兵五百奋勇与元兵大战死之赠高州刺史五百人俱死无一人降者　　金
　　麻秉彝
按山西通志秉彝临晋人性纯孝自幼敏悟能属诗文皇统中进士历官兵部侍郎有能声　　麻九畴
