<!-- { "loadSidebar": true } -->
按崇安县志大年字省庸别号览台长平里人宋贤勉斋之后嘉靖辛酉领乡荐授湖广武冈州学正分闱江南所得皆名士调北京学正迁大理寺司务寻补户部广东清吏司浙江监兑旋以本司郎中出知云南楚雄府诛除强暴扶植士风晋关西兵宪奉敕督理宁夏戎政粮储屯田盐法驿传水利陜西行太仆寺卿兼按察司事视事三月七疏乞归　　黄祥
按松溪县志嘉靖壬戌倭寇围县祥奋力御倭被铳伤而死　　黄旺二
按松溪县志嘉靖壬戌倭寇犯境旺二力敌倭寇铳伤而死　　黄胡
按松溪县志嘉靖壬戌倭寇围县胡奋力御寇铳伤而死　　黄升
按松溪县志升邑人嘉靖壬戌十二月倭寇围县升奋力御倭阵亡　　黄思近
按泉州府志思近字与仁南安人父瓒琼州知府思近嘉靖壬戌进士授分宜知县迁工部郎榷武林关有清声出为襄阳知府丁内艰释服再守饶州转江西副使云南参政丁外艰服阕改广东参政云南按察使左迁云南参政归年七十余卒思近天性淳实宦辙所至遵职循法人谓古君子也　　黄学海
按无锡县志学海字宗于正色子正色以言事戍渖阳学海从父戍所补卫诸生举顺天乡试擢嘉靖四十一年进士除内黄知县入为户部主事榷淮税移兵部擢守赣州所属雩都以丈田事民哗于邑议者将临以兵学海不许捕首乱者置之法余众悉解翁源贼负险纵掠学海一鼓枭其渠未几归　　黄宪清
按泉州府志宪清字以宪晋江人父伯善府同知宪清领嘉靖甲子乡荐授阳春令绝馈遗禁追呼赎锾耗羡一切屏汰廉声卓起迁廉州府同知剧贼李茂佯称抚民而聚不逞横海上宪清白大吏以计散其党茂卒就擒雷廉缺守宪清两摄篆并以节爱称以最闻而奔父丧抵家卒　　黄凤翔
按明外史黄凤翔传凤翔字鸣周晋江人隆庆二年进士及第授编修教习内书堂世宗实录成进修撰万历五年屡迁南京国子祭酒省母归起补北监擢礼部右侍郎廷臣争建储久未得命帝谕阁臣以明春举行大学士王家屏出语礼部凤翔与尚书于慎行左侍郎李长春以册立仪上帝怒意复变凤翔疏争不报遂请告去二十年礼部左侍郎韩世能去复起凤翔代之寻改吏部拜南京礼部尚书以养亲归久之母卒遂不出卒于家天启初谥文简　　黄应甲
按明外史李锡传黄应甲者不知何许人隆庆中以浔梧左参将从俞大猷讨平韦银豹万历五年屡迁浙江总兵官改镇广东入佥左军罢归卒　　黄吉士
按畿辅通志吉士字云蛟内黄人少醇谨有德量尝夜读书有鬼魅吟哦吉士自若万历初成进士授行人擢御史正色立朝权贵惮之巡芦沟请停门税按淮扬请停浮盐按宣云请停矿使晋京兆步祷祈雨有戚里犯屠禁绳以法神宗询其故中宫以府丞禁屠对上曰彼为国为民吾宁甘食肉哉是夜遣中使持御酒赐之　　黄道瞻
按泉州府志道瞻字汝临晋江人万历甲戌进士授遂昌令以继母忧归服除补令宜兴并有廉能誉召入给事兵垣疏忤旨谪丞永丰岁余迁刑部主事会临江民李臣等为守讼冤状拟重辟道瞻因疏言李臣等宜从蠲宥复忤旨谪淮安运判戛然不染其家居贫甚入宦邸则介特如初操迁兵部寻进吏部卒　　黄宇按贵州通志宇号礼门平坝人万历丙子举人历广南守好古力行学者称为礼门先生　　黄运昌
按贵州通志运昌平坝人万历丙子举人历官永平守温恭纯粹着有黔纪闽纪　　黄中色
按滕县志中色字元采号守元世为滕人万历己卯举亚魁癸未成进士授河南怀庆府河南县知县声名籍甚时巡方使者温淳疏为首荐述职之岁部考清官天下第一转春曹旋改天曹历三司掌文选铨政为之一清祖制卜相咸出自馆翰泾阳李世达为都宪长才望赫然神庙有枚卜之旨选司破格推之至再三不止遂触圣怒以为变乱旧制一时选司空署斥贬中色被谪陜西兴安州州倅无何抱病旋里　　黄克缵按明外史黄克缵传克缵字绍夫晋江人万历八年进士除寿州知州入为刑部员外郎累官山东左布政使二十九年就迁右副都御史巡抚其地屡以平盗功加至兵部尚书四十年诏以故官参赞南京机务时朋党角立为御史李若星魏云中所劾克缵遂还家候命居三年始履任四十七年召理京营戎政改刑部尚书预受两朝顾命天启元年加太子太保明年复以兵部尚书协理戎政克缵历官中外清强有执持议与争三案者异攻击纷起自是群小排东林创要典率推克缵为首功时东林方盛克缵雅不与合屡疏移疾诏加太子太傅乘传归四年魏忠贤尽逐东林召克缵为工部尚书视事数月与忠贤忤复引疾归三殿成加太子太师崇祯元年起南京吏部尚书不就卒于家　　黄汝良
按泉州府志汝良晋江人万历十四年会魁任礼部侍郎兼翰林院侍读学士　　黄居中
按江宁县志居中字明立其先闽人万历乙酉举礼记魁谒选上海谕升国子监丞转黄平知州投檄归闻甲申之变号恸累月卒　　黄华秀
按同安县志华秀字居约万历己丑进士初任韶州府推官迁南京浙江道御史刚果洞达雅着风采未几卒于官囊无余赀舆论惜之　　黄辉
按明外史黄辉传辉字平倩一字昭素南充人幼&#异父子元官湖广御史辉登万历十七年进士改庶吉士由编修迁右中允充皇长子讲官辉雅好禅学多方外交为言者所论时已为庶子掌司经局遂请告归已起故官擢少詹事卒官　　黄正宾
按明外史罗大纮传万历十九年帝更缓册立事大纮以为言夺俸大学士许国王家屏连署阁臣名乞纳诸臣请帝益怒首辅申时行方在告闻帝怒乃密揭言臣虽列名公疏实不与知帝喜手诏褒答而揭与诏俱发礼科故事阁臣密揭无发科者时行&#惧亟谋之礼科都给事中胡汝宁遣使取揭时独大纮守科欲勿予使者绐取之及往索时行留不发大纮乃抗疏愿与之并斥帝震怒斥为民中书舍人黄正宾复抗疏力诋时行帝怒下狱拷讯斥为民正宾歙人以赀为舍人直武英殿耻由赀入官思树奇节至是遂见推清议熹宗立起故官再迁尚宝少卿引疾归魏忠贤下汪文言狱词连正宾遣戍大同庄烈帝嗣位复官致仕　　黄士吉
按兴国州志士吉号岷岳万历壬辰进士授工部员外郎督造干清坤宁两宫神宗劳之有御书半窗明月之赐庚子典试贵州升浙江提学卒　　黄桂
按云南通志桂武定守御所千户万历二十五年因阿克之变城陷死之　　黄起龙
按莆田县志起龙字应兴万历戊戌进士授行人三奉使历拜南吏科给事中时东宫久罢讲筵福藩封不就国廷臣莫敢言起龙甫受事即上储教关系匪轻储教分封犹缓等疏中外韪之请复建文年号追谥靖难仗节诸臣又上君德国典经济灾异修省弭邪诸疏起龙居垣遇事直陈犯人主之深忌决众人之必争有留垣奏议四卷　　黄立极
按明外史黄立极传立极字中五元城人万历三十二年进士改庶吉士授检讨累官礼部侍郎天启五年擢礼部尚书兼东阁大学士与丁绍轼周如盘冯铨并参机务时魏广微顾秉谦及铨皆以附魏忠贤居政府立极素谨愿忠贤以同乡故援居相位未几广微去如盘绍轼卒铨罢已而秉谦乞归立极遂为首辅晋建极殿大学士庄烈帝即位山阴监生胡焕猷劾立极身居揆席谩无主持立极内不自安上疏求罢帝犹优诏报之屡加少师吏部尚书中极殿大学士乞休去后定逆案落职闲住　　黄和
按沂州志和号慰川万历甲辰进士性孝友筮仕固安有大珰弟郭成杀人执法治以律后守临洮岁凶和赈活数万人备兵潼关兵戢民安简任苑马卿未入遂致仕归　　黄儒炳
按广东通志儒炳字士明顺德人登万历甲辰进士改庶吉士授编修乙卯主试江西辛酉主试应天寻升右中允进左谕德寻转庶子管司经局事进南祭酒振积弛除蠹弊清号舍核仓廒辑二十一史转南铨佐部值尚书缺摄理堂务考核明允摄工部礼部篆转礼部右侍郎兼侍读学士纂修神宗光宗实录副总裁进吏部左侍郎兼官如故内传欲以中珰出镇儒炳直谏不可至奉严旨诘责犹三拜疏右侍郎缺逆党借内传挟补儒炳与&#宰王绍徽矢曰头可断缺不可假逆谋始寝既而魏良卿剖伯爵儒炳叹曰事不可为矣即于是日杜门注籍以母老身病请告得旨回籍甫归舍逾月而母终悲号成病卒　　黄谏卿按莆田县志谏卿字箴伯万历丙午乡荐以广信推官擢御史两淮巡盐寻转四川兵备时贼张献忠猖獗诸吏蜀者多畏缩不前谏卿独慨然就道至泸州遇贼抗节不屈死崇祯十四年赠太仆卿　　黄文星
按安庆府志文星字辰北潜山人以选贡入成均万历壬子举于乡癸丑成进士初令福建同安以廉办称调清丰治迹益着擢驾部郎会天启间边事多故勤瘁职守卒于京邸　　黄尊素
按明外史黄尊素传尊素字真长余姚人万历四十四年进士除宁国推官精敏强执天启二年擢授御史谒假归明年冬还朝四年杨涟劾魏忠贤被旨谯让尊素复抗疏继之忠贤恨万廷杖以创重卒尊素上言乞复其故官破格赐恤疏入益忤忠贤意五年遣视陕西茶马甫出都逆党曹钦程劾其专击善类助高攀龙魏大中虐焰遂削籍尊素謇谔敢言尢有深识远虑汪文言初下狱忠贤即欲罗织杀之会吴中讹言尊素欲效杨一清诛刘瑾用李实为张永授以秘计忠贤大惧遣刺事者至吴中凡四辈侍郎马程沈滨家居奏记忠贤曰事有迹矣于是忠贤日遣使谯诃实取其空印白疏入尊素姓名遂被逮使者至苏州适城中击杀逮周顺昌旗尉其城外人并击逮尊素者逮者失驾帖不敢至尊素闻即囚服诣吏自投诏狱搒掠备至已知狱卒将害己叩首谢君父赋诗一章遂死福王时追谥忠端　　黄公辅
按广东通志公辅字振玺新会人万历壬子乡荐丙辰成进士授知福建浦城县晋御史授南京山西道建言忤魏珰回籍珰败起湖广参议分巡湖北转江西副使晋参政分守宝庆厘奸剔蠹救荒赈饥童叟颂德政越二年兼兵巡镇长沙未几复回宝庆以平林蓝贼有功加俸一级所在皆廉明练达深得民心壬午乞休归　　黄引恩
按蓬莱县志引恩文焕子负奇略万历乙卯岁大祲省抚李长庚聘输辽粟活生命数万题功贡改授守备值天津都阃兵变单骑息其哗部院毕自严以文武全才题摄中路监军历转潞河临清协镇崇祯十三年上虞河漕淤塞特授海漕提督总兵官都督同知十六年押运至胶御敌死两院具题赠荫　　黄世忠
按崇安县志世忠字屏周四隅里人万历戊午乡举以孝廉署浙江东阳谕讲习不倦诱掖多方寻为翰林待诏迁刑部主事平反精确悉去陋规以郎中出知广西庆远府即摄兵备道事首平獞贼韦文峨广布威信招集流亡后致政自号石圃老人　　黄鸣俊
按莆田县志鸣俊字启甸万历己未进士授诸暨知县调繁会稽举最升礼部主事时魏珰势张甚鸣俊独屏迹不与通以殿工晋员外郎鸣俊念殿工出珰滥恩具疏力辞不允擢浙江提学参议改杭严兵备转参政移江南粮储怀宗知鸣俊能特简右佥都御史巡抚浙江甫三月李自成陷京师鸣俊闻变洒泣誓师值江南马阮柄政阻天下勤王兵鸣俊痛势不可为乃解绶归　　黄如龙
按贵州通志如龙镇远县人万历间平播靖黎九股匀哈瓮坝诸苗累功参将天启三年冬从征水西内庄战殁事闻赠都督佥事　　黄彦士
按黄陂县志彦士字抑美初任太行不通权要一入台中即条上十事劾权珰参总宪京师遂有铁面黄之谣神宗尝览奏曰黄御史真君子后茶马陕蜀复按中州革弊除奸卒以骨鲠左迁遂谢职不仕
　汤姓部汇考
