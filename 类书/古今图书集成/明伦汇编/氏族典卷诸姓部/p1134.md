<!-- { "loadSidebar": true } -->
按万姓统谱人字惟正长安人成化进士体貌俊硕姿性明敏有文名授中书舍人弘治初与刘概汤鼐&#诸人为文会以济时为己任大臣忌之因谪去职益自艾笃志近思之学弟子多从之游足迹不入城府者三十年　　吉时
按万姓统谱时长安人弘治进士
　　吉庆
按东昌府志庆荥阳人举人正统间知茌平县辟田均赋尝招集百货人授一廛以居商民称便擢监察御史　　吉棠
按镇江府志棠字师召丹阳人正德甲戌进士授桐庐知县调金华擢监察御史劾奏宦官谷大用又论救大学士石&#以议大礼弗合出守南昌调庆远庆远蛮地颇称难治棠一以中土之法理之蛮人感悦寻移守衡州擢福建按察司副使　　吉显东
按永和县志显东长安举人正德十六年知县事赋性刚直&#政勤敏周贫乏助丧葬人至今称之　　吉昂按永和县志昂邑人赋性纯粹孝友与人无竞父鸾早卒昂甫七岁家贫母再赘杨姓者生子女二人欲异居他所昂泣留不能止生而敏慧好学通阴阳术数其所得粟馔虽夜半必先奉母后以所余遗妻子乡里多感叹之　　吉澄
按万姓统谱澄字静甫开州人嘉靖甲辰进士历巡抚辽东御史　　吉来献
按万姓统谱来献字子钦兴平人嘉靖甲辰进士历佥事　　吉可久
按万姓统谱可久山西曲沃人万历甲戍进士　　吉以升按安庆府志以升字南阶贡士性敏捷博学诗追盛唐四方名士多出其门授四川蒲江令有善政后致仕归与弟以复怡怡诗酒间以复守鄜州亦称能吏时论以为二难云　　吉孔嘉
按陕西通志孔嘉字望宇洋县人幼时曾代其父自祥控冤于巡方得释人以孝称比登贤书授宁津知县升顺德丞以干敏调补真定寻迁顺德守值贼讧挠与科臣巡抚虽极力守御孤城阻援城破与妻张氏长子惠迪次子妇王氏俱殉难焉仲子允迪上疏陈情诏赠太仆少卿予谥其妻暨子妇皆有恤褒　　吉陈按大名府志陈开州人与弟阳同领乡荐守河州迁赵郑两王长史多所匡益　　吉卜晋
按洪洞县志卜晋任福建漳州诏安县知县
　　吉士
按洪洞县志士增广生逆闯之变坚不应试遂罢举子业栖迟山林　　吉光
按安庆府志光以升少子庠生性敏好学以孝友称家世清白吏教子皆列仕班人以为穷经世德之报云
　率姓部列传
　　晋
　　率昺
按万姓统谱昺尚书郎
　　后周
　　率汀
按万姓统谱汀周世宗末年伐荆罕儒为团练使　　宋　　率子廉
按衡州府志子廉衡山农夫愚朴不逊人谓之率牛晚为道士居南岳紫虚阁性嗜酒常醉林间郡守王佑过其前不能起视佑曰道士欲饮酒不能常得得便径醉官人恕之佑察其异与俱归月余无所言送还山一日忿谓众曰吾将有所适众往视则没矣葬之岳下未几有僧自京还附子廉与众书验之乃没之日也发其冢惟杖履而已苏子瞻为传行于世　　明　　率庆
按万姓统谱庆高昌人嘉靖中任平度州判官　郅姓部列传
　　汉
　　郅都
按汉书郅都传都河东大阳人以郎事文帝景帝时为中郎将敢直谏拜济南守诛氏豪猾余皆股栗迁中尉行法不避贵戚宗室列侯侧目而视号曰苍鹰临江王征诣中尉府对簿王欲得刀笔为书谢上都弗与王自杀太后怒以危法中都免归景帝使使拜雁门太守匈奴惮之远去至为偶人象都驰射莫中患之乃中以汉法帝曰都忠臣欲释之太后曰临江王独非忠臣乎于是斩都　　后汉
　　郅恽
按后汉书郅恽传恽字君章汝南西平人也年十二失母居丧过礼及长理韩诗严氏春秋明天文历数王莽时寇贼群发恽乃仰占元象谓汉必再受命乃上书王莽莽大怒即收系会赦得出建武三年积弩将军傅俊礼请之为将兵长史授以军政百姓悦服所向皆下恽耻以军功取位遂辞归乡里客居江夏教授郡举孝廉为上东城门候帝尝出猎车驾夜还恽拒关不开明日恽上书谏再迁长沙太守后坐事左转芒长又免归避地教授著书八篇以病卒子寿　　郅寿按后汉书郅恽传恽子寿字伯孝善文章以廉能称举孝廉迁冀州刺史时冀部属郡多封诸王宾客放纵类不检节寿案察之无所容贷视事三年冀土肃清三迁尚书令擢为京兆尹寿虽威严而推诚下吏皆愿效死莫有欺者以公事免复征为尚书仆射窦宪陷寿以买公田诽谤下吏当诛侍御史何敞上疏理之得减死论徙合浦未行自杀　　晋
　　郅辅
按万姓统谱辅张方部将
　　唐
　　郅昌
按万姓统谱昌泾原节度使筑城于金佛峡口以控吐番列燧相望其后吐番入寇望风而退　　宋
　　郅之邵
按万姓统谱之邵潞州人登科
　　元
　　郅朗
按万姓统谱朗武安尹练达吏事刚方严毅介然无&#毫取于人攻声赫然　　明
　　郅敏
按万姓统谱敏蒲州人洪武举人
　　郅用义
按万姓统谱用义渭南人弘治中山东胶州判官　毕姓部列传
　　周
　　毕公高
按书经毕命王以成周之众命毕公保厘东郊传命
为册以命毕公分别民之居里异其善恶成定东周郊境使有保护　　毕万
按左传闵公元年晋侯作二军公将上军太子申生将下军赵夙御戎毕万为右以灭耿灭霍灭魏注毕
万魏犨祖父
　　毕战
按人物考毕战滕臣也文公闻孟子言古井田之法遂使毕战主其事　　汉
　　毕取
按汉书功臣表取以南越将军降封膫侯
　　毕奉义
按汉书功臣表侯奉义嗣后二年坐祝诅要斩　　后汉　　毕谌
按唐书宰相世系表兖州别驾谌世居东平
　　毕子礼
按魏略毕轨父子礼建安中为典农校尉
　　魏
　　毕轨
按魏志曹真传注毕轨字昭先父子礼典农校尉轨以才能少有名声明帝在东宫时轨在文学中黄初末出为长史明帝即位入为黄门郎迁并州刺史至正始中入为中护军转侍中尚书迁司隶校尉素与曹爽善每言于爽多见从之　　晋
　　毕卓
按晋书毕卓传卓字茂世新蔡鲖阳人也父谌中书郎卓少希放达太兴末为吏部郎常饮酒废职比舍郎酿熟卓因醉夜至其瓮间盗饮之为掌酒者所缚明旦视之乃毕吏部也遽释其缚卓遂引主人宴于瓮侧致醉而去及过江为温峤平南长史卒官　　北魏　　毕众敬
按魏书毕众敬传众敬小名捺东平须昌人少好弓马射猎交结轻果刘骏辟为部从事历仕泰山太守及刘彧杀子业而自立遣众敬出诣兖州众敬遂以城降皇兴初就拜散骑常侍兖州刺史赐爵东平公众敬年已七十鬓发皓白而气力未衰笃于姻类深有国士之风十五年十月卒　　毕众爱
按魏书毕众敬传众敬弟众爱随兄归国赐爵巨平侯卒谥曰康　　毕元宾
按魏书毕众敬传众敬子元宾少而豪侠有武干涉猎书史为刘骏正员将军与父同至京师赐爵须昌侯加平远将军拜兖州刺史假彭城公父子相代为本州元宾为政清平善抚民物百姓爱乐之以父忧解任其年冬末卒谥曰平初娶东平刘氏有四子祖朽祖髦祖归祖旋赐妻元氏生二子祖荣祖晖　　毕闻慰按魏书毕众敬传众爱子闻慰字子安有器干袭爵例降为伯拜泰山太守为尚书郎本州中正加威远将军出为徐州平东府长史守广平内史在任宽谨百姓爱附迁沧州刺史甚有政绩除散骑常侍东道行台寻为都督安乐王鉴军司孝昌元年春徐州刺史元法僧反闻慰与鉴攻之为法僧所败奔还京师被劾遇赦免其年卒谥曰恭　　毕祖荣
按魏书毕众敬传元宾子祖荣早卒子义允袭祖爵东平公例降为侯陵江将军给事中卒子僧安袭　　毕祖朽按魏书毕众敬传元宾子祖朽历涉经史好为文咏性宽厚善与人交袭父爵须昌侯例降为伯起家员外郎尚书郎治书侍御史正始三年萧衍将萧及先入寇兖州祖朽大破之封南城县开国公神龟末除持节东豫州刺史祖朽善抚边人清平有信务在安静百姓称之还除前将军太尉长史孝昌初改授瀛州刺史为贼帅鲜于修礼攻围积旬拒守自固病卒于州无子以弟祖归子义畅为后袭爵义畅倾巧无士业善通时要历尚书郎中侍郎兖州刺史天平中坐与北豫州山贼张俭通伏法　　毕祖髦
按魏书毕众敬传元宾子祖髦起家奉朝请累迁东平太守后为本州别驾卒于官子义和袭卒于右将军太中大夫子仁超义和第六弟义亮性豪&#历尚书郎中书舍人太平中与舍人韦鸿坐泄密赐尽于宅　　毕祖晖
按魏书毕众敬传元宾子祖晖早有气干正始中除东郡太守入为骁骑将军试守渤海郡熙平中拜颍川太守神龟初入为平东将军正光五年豳州民反授平西将军豳州刺史以讨之以全城之勋封新昌县开国子贼宿勤明达攻祖晖祖晖兵少粮竭援不至为贼所乘遂殁时年五十子义勰袭爵武定中开府中郎齐受禅爵例降义勰弟义云尚书骑兵郎中　　毕祖归按魏书毕众敬传元宾子祖归官至建宁太守子义远武定中平原太守义远弟义显义性并豪率义显左将军太中大夫义&#历司空主簿兖州别驾而卒　　毕祖旋
按魏书毕众敬传元宾子祖旋太尉行参军镇远将军卒子义真太尉行参军　　毕祖彦
按魏书毕众敬传闻慰子祖彦字修贤涉猎书传风度闲雅以侍御史为元法僧监军历中书侍郎袭爵巨平伯天平四年卒赠左仆射兖州刺史祖彦弟哲永安末秘书郎　　北齐
　　毕义云
按北齐书毕义云传义云小字&#儿少粗侠晚方折节从官累迁尚书都官郎中性严酷文宣受禅除治书侍御史弹射不避勋亲累迁御史中丞绳刻更切及孝昭大渐顾命武成义云入北宫参审遂劝进仍从幸晋阳参预时政寻除兖州刺史恣情骄侈为孽子善昭贼害　　唐
　　毕构
按唐书毕构传构字降择河南偃师人六岁能为文及冠擢进士第补金水尉迁九陇主簿居亲丧毁棘甚神龙初迁益州府长史景龙末召为左御史大夫封魏县男复为益州长史振弊柅私号为清严元宗立授河南尹进户部尚书改太子詹事卒赠黄门监谥曰景　　毕栩
按唐书毕构传构弟栩以太府主簿留司东都闻构疾驰归哀毁如大丧虽变服未尝笑天下称其友悌终荆州司马　　毕炕
按唐书毕构传构子炕天宝末为广平太守拒安禄山城陷覆其家赠户部尚书　　毕垧
按唐书毕构传构子炕为广平太守拒安禄山覆家炕生垧始四岁与弟增以细弱得不杀为赏口宗人宏以财赎出之后举明经为临涣尉徐州节度使张建封高炕节闻垧笃行表署幕府摄符离令后调王屋尉以谨廉闻　　毕耀
按万姓统谱耀干元二年除监察御史能诗与杜甫有故　　毕宏
按万姓统谱宏工画画松石于左省片壁大历中为给事中　　毕諴
按唐书毕諴传諴字存之黄门监构从孙构弟栩生凌凌生匀世失官为盐估匀生諴蚤孤夜燃薪读书遂通经史工辞章性端&#不妄与人交太和中举进士辟忠武杜悰幕府累官驾部员外郎仓部郎中召入翰林为学士党项扰河西宣宗尝召访边事諴援质古今条破羌状甚悉帝悦即拜刑部侍郎出为邠宁节度河西供军安抚使諴到军遣吏怀谕羌人皆顺懿宗立迁宣武节度使召为礼部尚书同中书门下平章事再期罢旋兼平章事节度河中卒年六十二　　毕元恺
按万姓统谱元恺宁海州刺史子惠困穷民颂其德　　毕绍颜按万姓统谱绍颜太中二年进士弟知颜天佑二年进士　　宋
　　毕乂林
按观城县志乂林毕士安之父也原籍代州云中人宋干德初乂林为观城令因家焉　　毕士安
