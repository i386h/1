<!-- { "loadSidebar": true } -->
按万姓统谱大正大庾人博通诸经元佑间入学虽老师宿儒莫不推逊时称上庠三杰大正其一也官至南雄州司理　　何丽天
按万姓统谱丽天南充人宦游中都久未得归赋怀亲十三篇如毛诗体随表上进以求补外朝廷嘉其志诏岭南远官皆许迎养　　何旦
按万姓统谱旦龙水人以边赏补三班借职官至武经郎尝为海南四川都巡检使时苏轼谪海外旦常往来其门得轼真染甚富　　何颉之
按万姓统谱颉之字斯举黄冈人自号樗叟笃学善属文东坡先生谪居齐安斯举少年因侍教焉　　何亮按尚友录亮二十四贤中人
　　何觊
按尚友录觊与江西诗派
　　何常
按宋史何常传常字德固京兆人中进士第为开封府兵曹绍圣初或言苏轼主文柄取士之非毁宗庙者常预其间出通判原州历将作丞陕西转运判官熙河转运副使徙成都路除直龙图阁加集贤殿修撰为使徙陕西以显谟阁待制知秦州转通议大夫镇秦六岁察访方邵劾其越法货酒借米于官而毁其历狱具责昭化军节度副使数月复其官终右文殿修撰年七十三　　何执中
按宋史何执中传执中字伯通处州龙泉人进士高第调台亳二州判官知海盐县为政识后先邑人纪其十异入为太学博士以母忧去绍圣中五王就傅选为记室转侍讲端王即位是为徽宗超拜宝文阁待制迁中书舍人兵部侍郎工部吏部尚书崇宁四年拜尚书右丞大观初进中书门下侍郎积官金紫光禄大夫一意谨事蔡京三年遂代为尚书左丞加特进政和二年大长公主丧罢上元端门观灯执中言不宜以长主故阏众情愿特为徙日以昭与民同乐之意帝重逆其请为申五日期用提举修哲宗史纪恩加少保会正宰相官名转少傅为太宰又迁少师封荣国公执中辅政一纪年益高卧疾甚乃以太傅就第卒年七十四赠太师追封清源郡王谥正献　　何灌按宋史何灌传灌字仲源开封祥符人武选登第为河东从事久之为府州大山军巡检盗苏延福狡悍为二边患灌亲枭其首为河东将与夏人遇铁骑来追灌射皆彻甲至洞&#出背迭贯后骑羌惧而引却知宁化军丰州徙熙河都监见童贯不拜贯憾焉张康国荐于徽宗提点河东刑狱迁西上合门使领威州刺史知沧州以治城鄣功转引进使诏运粟三十万石于并塞三州灌言水浅不胜舟陆当用车八千乘沿边方登麦愿以运费增价就籴之奏上报可安抚使忌之劾云板筑未毕而冒赏夺所迁官仍贬秩罢去未几知岷州徙河州复守岷提举熙河兰湟弓箭手童贯用兵西边灌取古骨龙马进武军加吉州防御使改知兰州拜廓州防御使宣和初刘法陷于敌震武危甚熙帅刘仲武使灌往救灌以众寡不敌但张虚声骇之夏人宵遁仲武犹奏其逗遛罢为淮西钤辖迁同州观察使浙东都钤辖改浙西童贯北征檄统制兵马涿易平以知易州迁宁武军承宣使燕山路副都总管又加龙神卫都指挥使召还管干步军司迁步军都虞候拜武泰军节度使河东河北制置副使未及行而帝内禅灌领兵入卫郓王楷至门欲入灌曰大事已定王何所受命而来导者惧而退灌竟行援兵二万不能足听募民充数靖康元年正月二日次滑州梁方平南奔灌亦望风迎溃黄河南岸无一人御敌金师遂直叩京城灌至乞入见不许而令控守西隅背城拒战凡三日被创没于阵年六十二帐下韩综雷彦兴奇士也各手杀数人从以死钦宗哀悼赐金帛命官护葬已而言者论其不守河津追削官秩长子蓟至阁门宣赞舍人从父战箭贯左臂拔出之病创死绍兴四年中子藓以灌事泣诉于朝诏复履正大夫忠正军承宣使　　何铸
按宋史何铸传铸字伯寿余杭人登政和五年进士第历官州县入为诸王宫大小学教授秘书郎御史中丞廖刚荐铸操履劲正可备拾遗补阙之选即命拜监察御史寻迁殿中侍御史擢右谏议大夫寻拜御史中丞时金遣萧毅邢具瞻来议事秦桧言先帝梓宫未反太后銮舆尚迁朔方非大臣不可祈请乃以铸为端明殿学士佥书枢密院事为报谢使既返命桧讽万俟使论铸私岳飞为不反欲窜诸岭表帝不从止谪徽州时有使金者还言金人问铸安在曾用否于是复使知温州未几以端明殿学士提举万寿观兼侍读召赴行在力辞乃再遣使金使归力请祠除资政殿学士知徽州居数月提举江州太平兴国宫卒年六十五嘉定初谥恭敏　　何&#
按宋史何传字文缜仙并人政和五年赐进士第一擢秘书省校书郎逾年提举京畿学事召为主客员外郎起居舍人迁中书舍人兼侍讲出知遂宁府已而留为御史中丞论王黼奸邪专横十五罪黼及其党胡松年胡益等皆罢亦以徽阁待制知秦州钦宗立复以中丞召阅月为翰林学士进尚书右丞中书侍郎俄以资政殿大学士领开封尹金兵长驱傅城下拜为尚书右仆射兼中书侍郎京城失守从幸金帅营遂留不返仰天大恸不食而死年三十九建炎初诏以为观文殿大学士提举玉局观使讣闻赠开府仪同三司议者指其误国不行秦桧自北还具道其死时状乃改赠大学士官其家七人　　何齍
按万姓统谱齍营道人后更名弃登政和进士第性刚介议论不屈倅随守廉俱擅声称后守雅州亦以最闻累官朝请大夫　　何兑
按邵武府志兑字泰和上麓人登重和元年进士初广西提刑检法官会东平马伸以御史宣慰诸道兑摄本使每应对必以义理伸贤之遂辟置幕下既而伸以言事谪死兑归守其学终身不少变绍兴中通判辰州睹邮报秦桧自陈其存赵之功因取所辑马伸事状列上史官中有移书伪楚斥使避位之节桧以其分己功大怒遂下兑狱削官窜真阳桧死乃复其官终身不自悔兑自号龟津学者因称为龟津先生　　何昌世
按崇安县志昌世字正卿上梅里人宣和三年登进士第台州司理改宣教郎除大理寺丞迁司农少卿　　何弘中按山西通志弘中代州人祖行宣慕赤松子之学不家居四游方外父子奇秉义郎宣宁尉叔子霖忠翊郎守丰州俱殁王事弘中幼以奇节自负宣和末贼扰江左弘中决策破之授河东北两路统制接应使使金不屈名益着尢长诗文　　何大节
按宋史李成之传金人陷黄州守臣何大节投江死　　何烈按万姓统谱烈湘乡人金人入寇烈叩阍乞赐对陈御戎之策即日召对至东阁报免烈曰誓把愚忠毕此生　　何异
按宋史何异传异字同叔抚州崇仁人绍兴二十四年进士调石城主簿历知萍乡县迁国子监主簿迁丞擢监察御史迁右正言&#外授湖南转运判官寻为浙西提点刑狱以太常少卿召改秘书监兼实录院检讨官权礼部侍郎言者以异在言路不弹丞相留正及受赵汝愚荐劾罢之久乃予祠起知夔州兼本路安抚&#祠以宝谟阁待制提举太平兴国宫起知潭州乞闲予祠者再嘉定元年召为刑部侍郎明年权工部尚书告老以宝章阁直学士知泉州从所乞予祠进宝章阁学士转一官致仕卒年八十有一异高自标致有诗名所著月湖诗集行世　　何溥
按万姓统谱溥字通远永嘉人天资隽伟属词浑厚雄赡试礼部第一登绍兴第历临安府教授删定官出通判婺州以荐除监察御史迁左正言右司谏弹劾不避除谏议大夫首论将帅不治兵而治财战斗之士变为商贾在言路六年知无不言除翰林学士兵部尚书以疾请补外授龙图阁学士宫祠优游里居岁余卒于家　　何湛
按万姓统谱湛通判泸州权郡事蛮酋乞弟率众迫城湛单骑入贼营开说利害乞弟亦单骑送湛入城欢饮毕引贼远遁民赖以安　　何彦
按万姓统谱彦猷高唐人绍兴中为大理丞时秦桧诬岳飞下狱彦言飞无罪万俟劾其挠法罢黜寓德清溪桧死高宗欲召用而彦巳卒　　何熙志
按万姓统谱熙志龙游人有文名绍兴进士晁公武荐为台属除御史台检法　　何庚
按尚友录庚绍兴间知雷州循水利筑堤以溉东洋之田凡数千顷皆成膏腴　　何宗英
按尚友录宗英和州人绍兴间以布衣上书数万言论金必渝盟宜先事为备与其坐困一隅不如进幸建康以壮国势　　何大奎
按尚友录大奎广德人年十八试礼部第一时以文章著名　　何澹
按宋史何淡传淡字自然处州龙泉人干道二年进士累官至国子司业迁祭酒除兵部侍郎光宗内禅拜右谏议大夫兼侍讲同知贡举进御史中丞淡有本生继母丧乞有司定所服礼寺言当解官淡引不逮事之文乞下给谏议之太学生乔朱有成等移书于淡淡乃去终制除焕章阁学士知泉州移明州宁宗即位还为中丞除同知枢密院事参知政事迁知枢密院吴曦贿通时宰规图帅蜀未及贿淡韩胄巳许之淡持不可冑怒以资政殿大学士提举洞霄宫起知福州淡居外常怏怏失意以书祈冑冑怜之进观文殿学士寻移知隆兴府后除江淮制置大使兼知建康府移使湖北兼知江陵奉祠卒赠少师淡美姿容善谈论少年取科名急于荣进阿附权奸斥逐善类主伪党之禁贤士为之一空其后更化凶党俱逐淡以早退幸免优游散地者几二十年　　何垣
按万姓统谱垣广昌人少贫好学淳熙中进士历官广东提刑杜绝请托洗冤泽民断狱得清廉名为岭南首称　　何洪
按万姓统谱洪庆元间知新淦县崇尚礼教不施鞭朴而民自畏服值邑大疫疠置惠民局敦延良医以治之又置养济院以收无依者民甚德焉　　何师心
按万姓统谱师心知叙州因酋叛修战守之具置锁崖岸以保居民乡人德之其崖石上镌锁江二字尚存　　何源
按万姓统谱源字清卿大庾人通诸经授长子衢亨春秋登宝佑癸丑进士授次子光龙礼记登咸淳戊辰进士授门人莫如德易登淳佑甲辰进士父子师友渊源可述　　何造之
按尚友录造之子绛侯孙修辅曾孙格非三世登第家有三桂堂　　何镐
按邵武府志镐字叔京兑之子兑尝受陈氏之学于东平马伸镐既承家庭之训又从朱熹游自是讲辨精密一意操存没身不懈初用兑致仕恩补安溪簿未赴舅氏邓柞帅江西辟掌书写机宜文字再调汀州上杭丞数行县事专用宽仁为治白罢税外无名之赋人便安之部使者郑伯熊好士行部得镐喜甚顾郡事不理囚系或累月不得释乃檄镐佐其守镐入幕取文书阅视旬日皆尽又以田税不均贫弱受病思为均之之说甚详以年格循资调潭州善化令将行而卒镐自幼孝谨有器识世居七台之麓小溪之滨学者称为台溪先生　　何基
按宋史何基传基字子恭婺州金华人父伯&#为临川县丞而黄干适知其县事伯&#见二子而师事焉基悚惕受命于是随事诱掖得闻渊源之懿朱熹门人杨与立一见推服基淳固笃实绝类汉儒景定五年诏举贤特荐基被命添差婺州学教授兼丽泽书院山长力辞未竟理宗崩咸淳初授史馆校勘兼崇政殿说书屡辞改承务郎主管西岳庙终不受卒年八十一国子祭酒杨文仲请于朝谥文定所著大学发挥中庸发挥大传发挥易启蒙发挥通书发挥近思录发挥　　何充
按宋史陈寅传何充汉州德阳人秘书监耕之孙通判黎州摄州事预为备御计及关破充自刺不死军帅呼之降充踞坐地求死遂罢它日又使署招民榜充不可自是水饮绝不入口敌知其不可强于是斩其首充妻陈骂不绝口东望再拜曰臣夫妇虽死可以对赵氏无愧矣众以石击杀之亲戚同死者四十余人男士麟孙驹行从子仲桂先充而死惟长子士龙得免　　何时
