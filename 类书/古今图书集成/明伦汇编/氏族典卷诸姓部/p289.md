<!-- { "loadSidebar": true } -->
　　殷氏族谱序　　　　　　　明王世贞殷之先出自成汤汤姓子氏其国商自其孙盘庚都殷其国亦曰殷殷之亡而微子国于宋其公族曰华曰向仕于鲁而圣者曰孔盖自宋王偃亡而其子孙散处或氏宋或氏殷或氏商盖六姓着而称子者寡矣迁史乃谓有来氏空同氏稚氏髦氏而不及华向何也至汉而殷显者仅谏大夫封晋则渊源而后彬彬盛哉以故所著殷氏谱刘孝标注世说时时称之后徙润复自润徙歙谱亦中废殷之指日益繁而能举其所由来者鲜矣即无论其他远者歙之殷日相比而能一辨所由来者亦鲜矣盖隆万间殷有御史大夫养实甫云养实甫既用平百粤巨寇潴其薮天子嘉之赐爵卿加上公服予子孙环卫官官世世勿绝养实甫乃喟然叹曰天子所以宠灵我殷氏至哉而何犹泯泯先德为也是余之罪也夫是余之罪也夫余安得孝标所称谱而嗣之则又曰润以前吾能推其始也歙以后吾能致其详也乃始为谱其大凡有姓氏本原世系三考而为殷之族既矣则又推广其致有世德闺范训典文献宅第丘墓遗事遗迹里社九考而为殷之事既矣养实甫之谱成而以序属不不获卒业而叹曰呜呼是岂唯殷谱哉抑亦殷史也夫殷以八百年之天下而为宋宋以六百年之公国继之而中间贤圣代作者十余辈夫子以大圣亲为其裔而曰我欲观殷道是故之宋而不足征也又曰文献不足故也足则吾能征之矣然则殷之史故亡也夫子之弗为述也伤非时也夫殷之孙子其丽不亿而养实甫独用勋烈显于明为得其时而又能以其间创为此谱俾成汤之裔不以子姓微而遂湮天下灼然知殷之为圣人后者其为功岂浅&#哉若夫别嫌明微探本敦睦之道则既详之矣无所赘余赞矣

　芸姓部列传
　　周
　　芸贤
按万姓统谱贤晋大夫


　军姓部列传
　　宋
　　军延赏
按万姓统谱延赏临川内史


　频姓部汇考
凌迪知万姓统谱
　　频姓
频见韵会


　文姓部汇考
宋史
　　文彦博传
文彦博字宽夫汾州介休人其先本敬氏以避晋高祖及宋翼祖讳改焉郑樵通志
　　以谥为氏
文氏姬姓风俗通云周文王支孙以谥为氏越大夫文种宋潞公家本敬氏避国讳改为文字廖用贤尚友录
　　文姓
文雁门商音
四川总志
　　氏族志
文氏以丹渊先生同为望同贯潼川之安泰位虽未高以苏先生轼为友名重当时其文号丹渊集同官西川乐岷山胜概欲家焉不果子孙始来居郫曾孙仔绍兴丙子进士温江文氏自谓汉文翁裔有龟年者唐干符中明经及第至彰明令孙曰谷为孟蜀侍御史再传曰大章仕宋为国子祭酒谷兄弟五人一居汉州一居梓一居绵一居邛一居温江云居温江者曰祚有经学邑人师之曾孙&#遂登元丰第积官及赠至中奉大夫二子振道振奇孙人中族子振德振鹭诸从孙定中安衡中达之继世登第自大观后或赏或恩如之
　忻姓部汇考
凌迪知万姓统谱
　　忻姓
忻明湖州府德清县有忻氏


　缗姓部列传
　　明
　　缗桓
按万姓统谱桓固始人正统间广东都司指挥
　斤姓部汇考
凌迪知万姓统谱
　　斤姓
斤望出代郡


　君姓部列传
　　陶唐氏
　　君畴
按尚友录尧学于君畴
　　周
　　君陈
按尚书疏周公既没命君陈分正东郊成周作君陈　　君牙按尚书疏穆王命君牙为周大司徒作君牙
　　明
　　君助
按万姓统谱助西平人洪武间任漳州知府


　军姓部汇考
郑樵通志
　　以官为氏
军氏冠军侯之后因以为氏


　仁姓部汇考
郑樵通志
　　平声
仁氏见姓苑出彭城


　熏姓部汇考
郑樵通志
　　平声
熏氏见姓苑


　忻姓部列传
　　明
　　忻恭逊
按万姓统谱恭逊博罗人成化举人任教谕
　　忻祥
按万姓统谱祥漳州人
　　忻伟
按万姓统谱伟吴堡人


　欣姓部列传
　　汉
　　欣梵
按奇姓通梵汉章帝时人治历数


　缗姓部汇考
郑樵通志
　　以国为氏
夏商
以前国

缗氏夏时诸侯子孙以国为氏今济州金乡有古缗城姓苑有缗氏

　元姓部列传二
　　北魏二
　　元纂
按魏书秦明王传秦明王翰子仪仪子纂五岁太祖命养于宫中少明敏动止有礼太祖爱之恩与诸皇子同世祖践阼除定州刺史封中山公进爵为王赐步挽几以优异之纂好酒爱政以贿成世祖杀其亲嬖人后悔过修谨拜内大将军居官清约简慎更称廉平纂于宗属最长宗室有事咸就谘焉薨谥曰简　　元良
按魏书秦明王传纂弟良性忠笃太宗追录仪功封南阳王以绍仪后　　元干
按魏书秦明王传良弟干机悟沈勇善弓马少有父风太宗即位拜内将军都将入备禁中太宗出游于白登之东北干以骑从有双鸱飞鸣于上太宗命左右射之莫能中鸱旋飞稍高干自请射之以二箭下双鸱太宗嘉之赐御马弓矢金带一以旌其能军中于是号曰射鸱都将从世祖南巡进爵新蔡公高宗即位拜都官尚书卒谥曰昭　　元素
按魏书常山王传常山王遵子素太宗从母所生特见亲宠少引内侍频历显官赐爵尚安公拜外都大官世祖初复袭爵休屠郁原等叛素讨之斩渠率徙千余家于涿鹿之阳立平原郡以处之及平统万以素有威怀之略拜假节征西大将军以镇之后拜内都大官高宗即位务崇宽征罢诸杂调有司奏国用不足固请复之惟素曰臣闻百姓不足君孰与足帝善而从之诏群臣议定皇子名素及司徒陆丽议曰古帝王之制名其体有五有信有义有象有假有类伏惟陛下当盛明之运应昌发之期诞生皇子宜以德命高宗从之素宗属之懿又年老帝每引入访以治国政事固辞疾归第雅性方正居官五十载终始如一时论贤之薨谥曰康陪葬金陵配飨庙庭　　元悦按魏书陈留王传陈留王虔薨太祖封其子悦为朱提王悦外和内佷太祖常以桓王死王事特加亲宠为左将军袭封后为宗师悦恃宠骄矜每为所亲王洛生之徒言曰一旦宫车晏驾吾止避卫公除此谁在吾前卫王仪美&#为内外所重悦故云初姚兴之赎狄伯支悦送之路由雁门悦因背诱奸豪以取其意后遇事谴逃&#投雁门规收豪杰欲为不轨为土人执送太祖恕而不罪太宗即位引悦入侍仍怀奸计说帝云京师杂人不可保信宜诛其非类者又雁门人多诈并可诛之欲以雪其私忿太宗不从悦内自疑惧怀刀入侍谋为大逆叔孙俊疑之窃视其怀有刀执而赐死　　元崇
按魏书陈留王传悦弟崇世祖诏令袭桓王爵崇性沈厚初卫王死后太祖欲敦宗亲之义诏引诸王子弟入宴常山王素等三十余人咸谓与卫王相坐疑惧皆出逃遁将奔蠕蠕唯崇独至太祖见之甚悦厚加礼赐遂宠敬之素等于是亦安久之拜并州刺史有政绩从征蠕蠕别督诸军出大泽越涿邪山威慑漠北薨谥曰景王子建袭降爵为公位镇北将军怀荒镇大将卒建子琛位恒朔二州刺史琛子翌尚书左仆射　　元&#
按魏书陈留王传陈留王虔兄顗顗子&#世祖时袭父爵以功除统万镇将后从永昌王仁南征别出汝阴济淮刘义隆将刘康祖屯于慰武亭以邀军路师人患之&#曰今大风既劲若令推草车方轨并进乘风纵烟火以精兵自后乘之破之必矣从之斩康祖传首行宫高宗即位除秦州刺史进爵陇西公卒谥定公子琛袭爵　　元拔干
按魏书辽西公传辽西公意烈子拔干博知古今父虽有罪太祖以拔干宗亲委之心腹有计略屡效忠勤太宗践阼除渤海太守吏人乐之赐爵武遂子转平原镇将得将士心卒谥曰灵公子受洛袭进爵武邑公卒子叱奴武川镇将　　元粟
按魏书辽西公传辽西公意烈弟勃勃长子粟世祖时督诸军屯漠南亮直善驭众抚恤将士必与之同劳逸征和龙以功进封为王薨陪葬金陵　　元浑
按魏书辽西公传粟弟浑少善弓马世祖嘉之会有诸方使命浑射兽三头发皆中之举坐咸以为善及为宰官尚书颇以骄纵为失坐事免徙长社为人所害子库汗为羽林中郎将　　元题
按魏书上谷公传上谷公纥罗子题少以雄武知名赐爵襄城公从征中山受诏徇下诸郡抚慰新城皆安化乐业进爵为王击慕容驎于义台中流矢薨帝以太医令阴光为视疗不尽术伏法　　元婴文
按魏书建德公传建德公婴文神元皇帝之后也少明辩有决断太宗器之典出纳诏命常执机要世祖践阼进爵建德公镇辽西卒　　元真乐
按魏书高凉王传高凉王孤子斤斤子真乐频有战功后袭祖封太宗初改封平阳王薨　　元屈
按魏书文安公传文安公泥子屈袭爵太宗时居门下出纳诏命性明敏善奏事每合上旨赐爵元城侯加功劳将军与南平公长孙嵩白马侯崔元伯等并决狱讼太宗东巡命屈行右丞相山阳侯奚斤行左丞相命掌军国甚有声誉后吐京与离石等叛屈督会稽公刘洁永安侯魏勤捍之勤没于陈洁坠马被执太宗以屈没失二将欲斩之时并州刺史元六头荒淫怠事乃赦屈令摄州事屈纵酒颇废政事太宗积其前后失槛车征还斩于市　　元磨浑
按魏书文安公传文安公泥子屈屈子磨浑少为太宗所知元绍之逆也太宗潜隐于外磨浑与叔孙俊诈云太宗所在绍使帐下二人随磨浑往规为逆磨浑既得出便缚帐下诣太宗斩之太宗得磨浑大喜因为羽翼以勋赐爵长沙公拜尚书出为定州刺史卒　　元丕
按魏书乐平王传乐平王丕少有才干为世所称太宗以丕长爱其器度特优异之泰常七年封拜车骑大将军后督河西高平诸军讨南秦王杨难当军至略阳禁令齐肃所过无私百姓争致牛酒难当欋还仇池而诸将议曰若不诛豪帅军还之后必聚而为寇又以大众远出不有所掠则无以充军实赏将士将从之时中书侍郎高允参丕军事谏曰今若诛之是伤其向化之心恐大军一还为乱必速丕以为然于是绥怀初附秋毫无犯初冯弘之奔高丽世祖诏遣送之高丽不遣世祖怒将讨之丕上疏以为和龙新定宜优复之使广修农殖以饶军实然后进图可一举而灭帝纳之乃止后坐刘洁事以忧薨谥曰戾王子拔袭爵后坐事赐死国除　　元弥
按魏书安定王传安定王弥泰常七年封太宗讨滑台留守京师薨谥殇王无子国除　　元范
按魏书乐安王传乐安王范泰常七年封雅性沉厚宽和仁恕世祖以长安形胜之地非范莫可任者乃拜范都督五州诸军事卫大将军开府仪同三司长安镇都大将高选才能以为僚佐范谦恭惠下推心抚纳百姓称之时秦土新罹寇贼流&#者相继范请崇易简之治帝纳之于是遂宽徭与人休息后刘洁之谋范闻而不告事发因疾暴薨　　元健
按魏书永昌王传永昌王健泰常七年封健姿貌魁壮善弓马达兵法所在征战常有大功才艺比陈留桓王而智略过之从世祖破赫连昌遂西略至木根山讨和龙健别攻拔建德后平白龙余党于西河世祖袭蠕蠕越涿邪山车驾还诏健殿后蠕蠕万骑追之健与数十骑击之矢不虚发所中皆应弦而毙遂退威震漠北寻从平凉州健功居多又讨破秃发保周自杀传首京师复降沮渠无讳无疾薨谥曰庄王　　元崇按魏书建宁王传建宁王崇泰常七年封拜辅国将军从讨北寇有功高祖时封崇子丽济南王后与京兆王杜元宝谋逆父子并赐死　　元俊
按魏书新兴王传新兴王俊泰常七年封拜镇东大将军少善骑射多才艺坐法削爵为公俊好酒色多越法度又以母先遇罪死而己被贬削恒怀怨望颇有悖心后事发赐死国除　　元他
