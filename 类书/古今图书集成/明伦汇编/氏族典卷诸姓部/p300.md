<!-- { "loadSidebar": true } -->
按元史元明善传明善字复初大名清河人其先盖拓跋魏之裔明善资&#悟绝出读书过目辄记诸经皆有师法而尤长于春秋浙东使者荐为安丰建康两学正辟掾行枢密院时董士选升江西左丞又辟为省掾会赣州贼刘贵反明善从士选将兵讨灭升掾南行台未几授枢密院照磨转中书左曹掾掾曹无留事始明善在江西时朱瑄为其省参政明善有马骏而瘠瑄假为从骑瑄致米三十斛酬其直后瑄败江浙行省籍其家得金谷之簿书米三十斛送元复初不言以酬马直明善坐免久之有为辨白其事者乃复掾省曹仁宗居东宫首擢为太子文学及即位改翰林待制与修成宗顺宗实录升翰林直学士奉旨出赈山东河南还修武宗实录又升翰林侍讲学士延佑二年始会试天下进士明善充考试官及廷试又为读卷官改礼部尚书擢参议中书省事旋复入翰林为侍读岁中拜湖广行省参知政事又召入集贤为侍读升翰林学士修仁宗实录至治二年卒于位泰定间赠资善大夫河南行省左丞追封清河郡公谥曰文敏明善早以文章自豪出入秦汉间晚益精诣有文集行世　　元晦
按元史元明善传明善子晦荫受峡州路同知早卒　　明　　元本
按河南通志本武陟人父子英仕元为河阳尹本至正间举进士除邠州判官摄褒城安塞二县尹俱有治绩洪武初有司以明经举授怀庆府学教授迁察言司令史官至吏部郎中致仕　　元统
按万姓统谱统钦天监博士上言历日抄数高皇是其言　　元善
按万姓统谱善洪武间静宁州判官以言事称旨超升都察院右佥都御史　　元俊
按万姓统谱俊洪武丁巳知崇阳县顺民情利民事兴废举坠民悦从之　　元太初
按万姓统谱太初叙州人永乐中任遂溪县知县廉明仁恕课令为最　　元亮
按万姓统谱亮汤阴人永乐进士景泰初知襄阳府诚心莅政深知民隐廉而不苛宽而有制十县之民感恩怀德从容樽俎厅事寂然　　元守直
按万姓统谱守直山阴人成化进士
　　元伯玙
按万姓统谱伯玙马平人嘉靖中任抚州府金溪县学训导　　元东光
按万姓统谱东光内黄人嘉靖中丰县训导
　　元体中
按邵武府志体中字孩若邑东朱方墟人元昭武路总管水镜将军之裔崇祯末年国步多艰遂南游吴越间击破海寇数十艘中丞萧公试以后营守备庚辰分汛杉关因势据险战守之具略备七台雈苻窃发体中率精锐数百讨平之会二京相继失守唐藩即位于福州擢中总兵属以恢复之任体中所部精卒别赴调去临期招募仅得三千人督师蔡檄催出师体中请宽期简练弗许乃统新卒二千衔枚夜走四十里始达洵口值伏起阵陷瞋目持槊力战而殁
　元姓部艺文
　　元氏新阡表　　　　　　　元元明善元氏有二一曰卫大夫咺一曰拓跋魏魏之元着河南而吾曾祖讳兴君家于大名清河讳兴君娶彭氏生子曰讳泉君曰讳聚君曰讳海君讳泉君娶张氏生子曰讳信君讳聚君娶杨氏生子曰讳珍君曰讳成君曰讳玉君讳海君娶高氏生子曰讳天佑君曰讳进君曰讳琼君曰讳瑛君曰讳贡君由将仕佐郎提举杭州酒使司知事徙芦沥盐场同管勾讳信君娶杨氏生子曰弼曰德曰恭讳珍君娶张氏何氏生子曰讳良曰矼今将仕郎高邮屯田提举曰讳林曰荣曰茔曰&#讳成君娶赵氏生子曰峦曰善讳玉君娶郭氏生子曰通曰福曰嘉讳天佑君娶胡氏生子曰珪讳进君娶焦氏生子曰讳彧允讳琼君娶杨氏生子曰讳山曰显曰世彦曰世杰曰桧讳瑛君娶张氏生子曰义曰从政今湖广行中书省宣使讳贡君娶弭氏生子曰明善以儒起家由登仕佐郎枢密院照磨为中书省知管差除掾弼娶王氏生子曰起良娶李氏生子曰贤矼娶皇甫氏生子曰亨荣娶卞氏生子曰敏曰懋峦娶杨氏生子曰衡曰衍善娶侯氏生子曰岵通娶李氏生子曰翰福娶阎氏生子曰干彧允娶孙氏生子曰秀山娶邹氏生子曰振世彦娶刘氏生子曰扬世杰娶邹氏生子曰播义娶任氏生子曰峤曰峻明善娶李氏生子曰蒙曰晦讳兴君以下葬于县城郭西贾庄之东讳天佑君以下别葬于新阡去祖茔西南七十五步仰惟吾祖和厚懿恭怀光复耀再世而发于吾考吾兄而明善不肖亦忝朝命执事机要盖惧夫族大日远昧于镜考而涸先泽此阡表之所由刻也夫祖泽流衍冥漠之中缉学力行命不逮者有焉趋下渐邪而望振显者理无是也虽然益远益大垂美无穷岂无其人呜呼元氏子孙岂可不鉴于兹

　勤姓部汇考
凌迪知万姓统谱
　　勤姓
勤见风俗通

　孙姓部列传一
　　周
　　孙阳
按王逸楚辞注孙阳伯乐姓名也
　　孙叔敖
按史记循吏传孙叔敖者楚之处士也虞丘相进之于楚庄王以自代也三月为楚相施教导民上下和合世俗盛美政缓禁止吏无奸邪盗贼不起秋冬则劝民山采春夏以水各得其所便民皆乐其生　　孙良夫按春秋宣公七年春卫侯使孙良夫来盟
　　孙林父
按左传成公七年卫定公恶孙林父冬孙林父出奔晋注
林父孙良夫之子
　　孙蒯
按左传襄公十七年夏卫石买孙蒯伐曹取重丘注
孙蒯林父之子
　　孙嘉　孙襄
按左传襄公二十六年孙文子在戚孙嘉聘于齐孙襄居守二月庚寅宁喜右宰谷伐孙氏不克伯国伤宁子出舍于郊伯国死孙氏夜哭国人召宁子宁子复攻孙氏克之孙林父以戚如晋注
孙嘉孙襄孙文
子之子伯国孙襄也
　　孙武
按史记孙子传孙子武者齐人也以兵法见于吴王阖庐阖庐曰子之十三篇吾尽观之矣可试以妇人乎曰可于是许之出宫中美人得百八十人孙子分为二队以王之宠姬二人各为队长皆令持戟令而鼓之妇人大笑孙子遂斩二人以徇阖庐知孙子能用兵以为将西破强楚入郢北威齐晋显名诸侯　　孙膑按史记孙子传膑生阿鄄之间孙武之后世子孙也尝与庞涓俱学兵法涓事魏为将军自以为能不及孙膑乃阴使召膑膑至涓以法刑断其两足而黥之齐使者如梁窃载与之齐齐将田忌善而客待之进于威王其后魏伐赵赵请救于齐齐威王以田忌为将而孙子为师居辎车中坐为计谋战于桂陵大破梁军后十五年魏与赵攻韩韩告急于齐齐使田忌将而往直走大梁魏将庞涓闻之去韩而归孙子使齐军入魏地为十万明日为五万又明日为三万庞涓倍日并行逐之孙子度其行暮当至马陵令齐军善射者夹道而伏涓至万弩俱发涓乃自刭齐因乘胜尽破其军掳魏太子申以归孙膑以此名显天下　　孙虞
按汉书儒林传商瞿子木受易孔子以授鲁桥庇子庸子庸授江东馯臂子弓子弓授燕周丑子家子家授东武孙虞子乘子乘授齐田何子装　　汉
　　孙赤
按汉书功臣表赤以中涓从起沛以郎入汉以将军击项籍为惠侯坐守荥阳降楚免复来以郎击籍为上党守击陈豨封堂阳侯九年薨谥哀　　孙德
按汉书功臣表高后元年堂阳侯德嗣四十三年孝景中六年有罪免　　孙单
按汉书功臣表单父印以北地都尉匈奴入力战死事子封瓶侯十二年孝景前三年坐反诛　　孙都
按汉书功臣表都以南粤郎汉军破番禺为伏波得南粤相吕嘉封临蔡侯　　孙襄
按汉书功臣表临蔡侯襄嗣太初元年坐击番禺夺人掳掠死　　孙王
按汉书功臣表王以告反者太原白义等封丞父侯始元元年坐杀人会赦免　　孙明
按汉书功臣表元康四年堂阳侯赤曾孙霸陵公乘明诏复家　　孙宝
按汉书孙宝传宝字子严颍川鄢陵人也以明经为郡吏御史大夫张忠荐宝经明质直为议郎迁谏大夫鸿嘉中广汉群盗起选为益州刺史宝亲入山谷谕告群盗遣归田里坐失死罪免益州吏民多陈宝功效上复拜宝为冀州刺史迁丞相司直会益州蛮夷犯法巴蜀颇不安上以宝著名西州拜为广汉太守征为京兆尹故吏侯文以刚直不苟合宝以恩礼请文署为掾敕取奸恶文曰霸陵杜季宝默然季者大侠与淳于长萧育等皆厚善宝前失车骑将军长方贵幸友宝宝亦附之始视事而长以季托宝故宝无以应文季知之杜门不敢犯法明年病死会淳于长败宝与萧育等皆坐免官哀帝即位征宝为谏大夫迁司隶初傅太后与中山孝王母冯太后俱事元帝有郄傅太后使有司考冯太后令自杀众庶冤之宝奏请覆治傅太后大怒上乃顺指下宝狱傅喜龚胜固争上为言太后复官顷之郑崇下狱宝上书称其冤免宝为庶人哀帝崩王莽白王太后征为光禄大夫平帝立宝为大司农坐免终于家建武中录旧德臣以宝孙伉为诸长　　孙宠
按汉书功臣表宠以骑都尉与息夫躬告东平王反谋封方阳侯元寿二年坐前为奸谗免徙合浦　　孙迁按汉书恩泽表迁元始五年以常侍谒者与刘歆平晏孔永等治明堂辟雍得万国欢心功封定乡侯　　孙建按汉书恩泽表建元始五年以强弩将军有折冲之威封成武侯王莽篡位为成新公　　孙竦
按汉书王莽传陈崇为大司徒司直与孙竦相善竦者博通士为崇草奏称莽功德　　孙阳
按汉书王莽传莽以盗贼多征公孙禄与议禄言地理侯孙阳造井田使民弃土业　　孙伋
按汉书王莽传董忠刘歆等谋诛莽以告司中大赘起武侯孙伋伋告之事发歆等自杀　　后汉
　　孙咸
按后汉书景丹传世祖即位以谶文用平狄将军孙咸行大司马　　孙性
按后汉书吴佑传佑为胶东侯相时有孙性私赋民钱市衣以进其父父得而怒曰有君如是何忍欺之促归伏罪性惭惧诣合持衣自首佑使归谢其父还以衣遗之　　孙程
按后汉书孙程传程字稚卿涿郡新城人安帝时为中黄门给事长乐宫帝舅大将军耿宝皇后兄大鸿胪阎显相阿党废皇太子为济阴王明年帝崩立北乡侯为天子及北乡侯薨程与王康等迎济阴王立之是为顺帝封程为浮阳侯遂擢拜骑都尉永建元年为司隶校尉虞诩讼罪怀表上殿呵叱左右帝怒遂免程官遣就国后徙封程为宜城侯程既到国怨恨恚怼封还印绶符策亡归京师往来山中诏书追求复故爵土遣还国三年帝念程功勋征还京师拜骑都尉阳嘉元年程病甚即拜奉车都尉位特进及卒追赠车骑将军赐谥刚侯程临终遗言上书以国传弟美帝许之而分程半封程养子寿为浮阳侯　　孙居直按尚友录居直字德威巨鹿人少刚介郭林宗母卒往吊之适林宗里中有恶少亦往吊焉林宗纳而不拒居直见之即回林宗追及之曰昔者孔子不拒互乡童子予焉敢追其既往居直不从径回其为人刚介如此　　孙敬
按尚友录敬字文宝信都人性嗜学尝闭户读书不堪其睡乃以绳系头髻悬于梁上尝入市市人见之皆曰闭户先生来也　　孙堪
按万姓统谱堪字子明经学有志操以节介气勇自见仕郡县公平廉明俸禄不及妻子　　孙钟
按宋书符瑞志孙坚之祖名钟家在吴郡富春独与母居性至孝遭岁荒以种瓜为业忽有三少年诣钟乞瓜钟厚待之三人谓钟曰此山下善可作冢葬之当出天子君可下山百步许顾见我去即可葬也钟去三十步便反顾见三人并乘白鹤飞去钟死即葬其地　　孙斌
