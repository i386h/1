<!-- { "loadSidebar": true } -->
按北齐书崔传子瞻字彦通聪朗强学有文情善容止神采嶷然言不妄发年十五刺史高昂召署主簿清河公岳辟为开府西合祭酒崔暹为中尉启除御史以才望见收非其好也高祖入朝还晋阳被召与北海王师陪从俱为诸子宾友仍为相府中兵参军转主簿世宗崩秘未发丧显祖命瞻兼相府司马使邺天保初兼并省吏部郎中寻丁忧起为司徒属杨愔引瞻为中书侍郎皇建元年除给事黄门侍郎加征卤将军除清河邑中正肃宗践祚皇太子就傅受业诏除太子中庶子征赴晋阳&#专在东宫调护讲读及进退礼度皆归委焉太子纳妃斛律氏&#瞻与鸿胪崔劼撰定婚礼仪注太宁元年除卫尉少卿寻兼散骑常侍聘陈使主瞻词韵温雅南人大相钦服还除太常少卿加冠军将军转尚书吏部郎中因患耳取急十余日旧式百日不上解官吏部尚书尉瑾性褊急以瞻举指舒缓曹务繁剧遂附驿奏闻因而被代瞻遂免归乡里天统末加骠骑大将军就拜银青光禄大夫武平三年卒时年五十四赠使持节都督济州军事大理卿刺史谥曰文　　崔国
按北齐书崔传族叔景哲景哲子国字法峻幼好学泛览经传多伎艺尤工相术天保初尚药典御干明拜高阳郡太守太子家令武平假仪同三司卒于鸿胪卿　　崔肇师
按北齐书崔传族子肇师魏尚书仆射亮之孙也父士太谏议大夫肇师少时疏放长遂变节更成谨厚涉猎经史颇有文思袭父爵乐陵男释褐开府东合祭酒转司空外兵参军迁大司马府记室参军天平初转通直侍郎为慰劳青州使至齐州界为土贼崔迦叶等所掳欲逼与同事肇师执节不动谕以祸福贼遂舍之乃巡慰青部而还元象中数以中舍人接梁使武定中复兼中正员郎送梁使徐州还&#修起居注寻兼通直散骑常侍聘梁副使转中书舍人天保初参定禅代礼仪封襄城县男仍兼中书侍郎二年卒时年四十九　　崔达拿
按北齐书崔暹传暹子达拿温良清谨有识学少历职为司农卿入周谋反伏诛　　崔偃
按北齐书崔传弟仲文仲文子偃武平中历太子洗马尚书郎　　崔子极
按北齐书崔传弟叔仁叔仁子子极武平初太子仆卒于武德郡守　　崔拱
按北齐书崔劼传劼子拱天统中任城王湝丞相谘议参军管记室　　崔撝
按北齐书崔劼传劼子撝扬州录事参军
　　崔长君
按北齐书崔季舒传季舒子长君尚书右丞兵部郎中流于长城　　崔镜元
按北齐书崔季舒传季舒子镜元著作佐郎流于长城　　北周
　　崔稚
按周书崔彦穆传彦穆父稚笃志经史起家秘书郎稍迁永昌郡守　　崔谦
按周书崔谦传谦字士逊博陵安平人也祖辩魏武邑郡守父楷殷州刺史谦幼聪敏孝昌中解褐著作佐郎以功授辅国将军贺拔胜出镇荆州以谦为行台左丞胜虽居方岳之任至于安辑夷夏纲纪众务皆委谦焉谦亦尽其智能以相匡弼及魏孝武将备齐神武之逼乃诏胜引兵赴洛军至广州帝已西迁胜还未至州侯景军奄至胜败绩遂南奔于梁谦亦与胜俱行梁武帝嘉胜等志节并许其还国乃令谦先还魏文帝见谦甚悦太祖素闻谦名乃授征西将军及胜至拜太师以谦有毗辅功又授太师长史大统三年从太祖擒窦泰战沙苑并有功迁车骑大将军十五年授车骑大将军仪同三司魏恭帝初转利州刺史吏民敬而爱之保定二年迁安州总管四年加大将军进爵武康郡公天和元年授江陵总管三年迁荆州总管风化大行四年卒于州子旷嗣谦性至孝与弟&#相友爱居家严肃动遵礼度旷与&#子弘度等并奉其遗训云旷释褐中外府记室大象末位至开府仪同大将军浙州刺史　　崔
按周书崔谦传谦弟&#本名士约释褐领军府录事转谘议参军及贺拔胜出牧荆州以&#为防城都督又随胜奔梁复自梁归国授卫将军都督从太祖复弘农战沙苑皆有功进爵为侯累迁大都督车骑大将军仪同三司赐名&#迁总管凉甘瓜三州诸军事凉州刺史&#&#政强毅百姓畏之封安平县公建德四年卒子弘度大象末上柱国武乡郡公　　崔猷
按周书崔猷传猷字宣猷博陵安平人汉尚书实之十二世孙也祖挺魏光州刺史父孝芬左光禄大夫仪同三司为齐神武所害猷释褐员外散骑侍郎领大行台郎中拜通直散骑侍郎遭家难间行入关及谒魏孝武哀动左右帝为之改容大统初兼给事黄门侍郎擒窦泰复弘农破沙苑猷常以本官从军典文翰五年除司徒左长史加骠骑将军迁京兆尹与卢辩等刱修六官十二年除大都督骠骑将军浙州刺史加车骑大将军仪同三司十六年以疾去职魏恭帝元年太祖欲开梁汉旧路乃命猷率众开回车路至于梁州即以猷为梁州刺史及太祖崩始利沙兴等诸州阻兵为逆唯梁州境内民无贰心进爵固安县公世宗即位征拜御正中大夫武成二年除司会中大夫建德四年出为同州司会六年征拜小司徒加上开府仪同大将军隋文帝践极以猷前代旧齿授大将军进爵汲郡公开皇四年卒子仲方　　崔彦穆按周书崔彦穆传彦穆字彦穆清河东武城人也魏司空安阳侯林之九世孙幼明悟神彩卓然年十五与河间邢子才京兆韦孝宽俱入中书学魏吏部尚书陇西李神&#有知人之鉴见而叹曰王佐才也永安末除司徒府参军事转记室迁大司马从事中郎魏孝武西迁彦穆时不得从大统三年乃与兄彦珍于成皋举义孝武嘉之拜镇东将军金紫光禄大夫荥阳郡守四年兼行右民郎中颍川邑中正赐爵千乘县侯十四年加使持节车骑大将军仪同三司散骑常侍司农卿世宗初进骠骑大将军开府仪同三司俄拜安州总管十一州诸军事安州刺史入为御正中大夫陈氏请敦邻好诏彦穆使焉转民部中大夫进爵为公天和三年复为使主聘于齐使还除金州总管七州诸军事金州刺史进位大将军寻征拜小司徒大象二年宣帝崩隋文帝辅政三方兵起以彦穆为行军总管及事平文帝以彦穆为襄州总管六州诸军事襄州刺史加授上大将军进爵东郡公顷之除名寻复官爵隋开皇元年卒　　崔旷
按周书崔谦传谦子旷释褐中外府记室大象末位至开府仪同大将军浙州刺史　　崔君绰
按周书崔彦穆传彦穆子君绰性夷简博览经史大象末丞相府宾曹参军　　崔君肃
按周书崔彦穆传彦穆子君肃解巾为道王侍读大象末颍川郡守　　隋
　　崔彭
按隋书崔彭传彭字子彭博陵安平人少孤事母以孝闻性刚毅有武略工骑射善周官尚书略通大义周武帝时为侍伯上士累转门正上士及高祖为丞相周陈王纯镇齐州高祖恐纯为变遣彭以两骑征纯入朝彭未至齐州三十里因诈病止传舍纯至彭所彭顾其骑士执而锁之高祖大悦拜上仪同及践祚迁监门郎将兼领右卫长史赐爵安阳县男数岁转车骑将军俄转骠骑恒典宿卫性谨密在省闼二十余年每当上在仗危坐终日未尝有怠惰之容上甚嘉之后加上开府迁备身将军上尝宴达头可汗使者于武德殿有鸽鸣于梁上上命彭射之既发而中上大悦及使者反可汗复遣使于上曰请得崔将军一与相见上遂遣之及至匈奴中可汗召善射者数千人因掷肉于野以集飞鸢遣其善射者射之多不中复请彭射之彭连发数矢皆应弦而落突厥相顾莫不叹服可汗留彭不遣百余日上赂以缯彩然后得归仁寿末进爵安阳县公炀帝即位迁左领军大将军从幸洛阳彭督后军时汉王谅初平余党往往屯聚令彭率众数万镇遏山东复领慈州事卒时年六十三赠大将军谥曰肃子宝德嗣　　崔仲方
按隋书崔仲方传仲方字不齐博陵安平人也少好读书有文武才干年十五周太祖见而异之令与诸子同就学时高祖亦在其中由是与高祖少相款密后以明经为晋公宇文护参军事寻转记室迁司玉大夫以军功授平东将军银青光禄大夫赐爵石城县男时武帝阴有灭齐之志仲方献二十策帝大奇之寻从帝攻晋州授仪同进爵范阳县侯宣帝嗣位为少内史奉使淮南而还会帝崩高祖为丞相与仲方握手极欢上便宜十八事高祖并嘉纳之及受禅进位上开府寻转司农少卿进爵安固县公令发丁三万于朔方灵武筑长城绵亘七百里父艰去职起为虢州刺史上书论取陈之策上大悦转基州刺史征入朝进位开府及大举伐陈以仲方为行军总管及陈平坐事免未几复位后数载转会州总管仁寿初授代州总管被征入朝会上崩炀帝进位大将军拜民部尚书寻转礼部尚书后三载坐事免寻为国子祭酒转太常卿朝廷以其衰老出拜上郡太守未几以母忧去职岁余起为信都太守上表乞骸骨寻卒于家时年七十六　　崔弘度
按隋书崔弘度传弘度字摩诃衍博陵安平人也膂力绝人仪貌魁岸性严酷十七周大冢宰字文护引为亲信寻授都督累转大都督后以战勋授仪同从武帝灭齐进位上开府邺县公宣帝嗣位从郧国公韦孝宽经略淮南以前后勋进位上大将军袭父爵安平县公及尉迥作乱以弘度为行军总管从韦孝宽讨之进位上柱国为武乡郡公开皇初突厥入寇弘度以行军总管拒之还拜华州刺史纳其妹为秦孝王妃寻迁襄州总管梁王萧琮来朝上以弘度为江陵总管镇荆州平陈之役以行军总管从秦孝王出襄阳道及陈平还检校原州事仍领行军总管以备边复以其弟弘升女为河南王妃仁寿中检校太府卿未几秦王妃以罪诛河南王妃复被废黜弘度忧恚谢病于家未几卒　　崔弘升
按随书崔弘度传弘度弟弘升字上客在周为右侍上士尉迥作乱相州与兄弘度击之以功拜上仪同寻加上开府封黄台县侯高祖受禅进爵为公授骠骑将军宿卫十余年以勋旧迁慈州刺史数岁转郑州刺史后以戚属之故待遇愈隆迁襄州总管及河南王妃罪废弘升亦免官炀帝即位历冀州刺史信都太守进位金紫光禄大夫转涿郡太守辽东之役检校左武卫大将军事败绩奔还卒时年六十　　崔儦按隋书崔儦传儦字岐叔清河武城人也祖休魏青州刺史父仲文齐高阳太守世为着姓儦年十六太守请为功曹不就少与范阳卢思道陇西辛德源同志友善每以读书为务负恃才地忽略世人大署其户曰不读五千卷书者无得入此室数年之间遂博览群书多所通涉解属文在齐举秀才为员外散骑侍郎迁殿中侍御史寻与熊安生马敬德等议五礼兼修律令寻兼散骑侍郎聘于陈使还待诏文林馆历殿中膳部员外三曹郎中儦与顿丘李若俱见称重时人为之语曰京师灼灼崔儦李若齐亡归乡里仕郡为功曹州补主簿开皇四年征授给事郎寻兼内史舍人后数年兼通直散骑侍郎聘于陈还授员外散骑侍郎越国公杨素时方贵幸重儦门地为元纵娶其女为妻聘礼甚厚亲迎之始公卿满座素令骑迎儦儦故弊其衣冠骑驴而至素推令上座儦有轻素之色礼甚倨言又不逊素忿然拂衣而起竟罢座后数日儦方来谢素待之如初仁寿中卒于京师时年七十二子世济　　崔廓
按隋书崔廓传廓字士元博陵安平人也父子元齐燕州司马廓少孤贫而母贱由是不为邦族所齿初为里佐屡逢屈辱于是感激逃入山中遂博览书籍多所通涉山东学者皆宗之既还乡里不应辟命与赵郡李士谦为忘年之友每相往来时称崔李及士谦死廓哭之恸为之作传输之秘府士谦妻卢氏寡居每有家事辄令人谘廓取定廓尝着论言刑名之理其义甚精文多不载大业中终于家　　崔彦武
按北齐书崔传弟叔仁叔仁子彦武有识用朝歌令隋开皇初魏州刺史　　崔民寿
按隋书崔仲方传仲方子民寿官至定陶令
　　崔赜
