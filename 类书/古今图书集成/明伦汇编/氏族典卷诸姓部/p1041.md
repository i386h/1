<!-- { "loadSidebar": true } -->
按唐书李锜传锜淄川王孝同五世孙以父国贞荫调凤翔府参军贞元初迁至宗正少卿出为杭湘二州刺史方李齐运用事锜以赂结其欢居三岁转浙西观察诸道盐铁转运使多积奇宝岁时奉献德宗昵之锜因恃恩骜横帝于是复镇海军以锜为节度使罢转运锜喜得节而忘其权去暴踞日甚宪宗即位锜不自安亦三请觐迁延不即行中使趣之锜以兵注中使颈囚别馆宪宗以王锷为招讨处置使发兵进讨兵马使张子良李奉仙锜甥裴行立部众趣城锜跣足逃于女楼下左右以幕缒而出之护至阙下与其子师回腰斩于城西南　　李澄
按唐书李澄传澄辽东襄平人隋蒲山公宽之远胄李勉帅汴表澄滑州刺史李希烈陷汴勉走澄以城降希烈以为尚书令兴元元年澄遣卢融间道奉表诣行在德宗嘉之署帛诏内蜜丸授澄刑部尚书汴滑节度使澄未即宣已又中官薛盈珍持节至封澄武威郡王乃燔贼旗节自归澄引兵将取汴屯其北门会郑州贼将孙液送款于澄澄遣子清驰赴雍希颢攻郑清助守杀河阳兵数千澄遂如郑诏授清检校太子宾客易名克宁贞元初迁澄检校尚书左仆射义成军节度使二年卒　　李元素
按唐书李元素传元素字太朴邢国公密裔孙仕为御史东都留守杜亚恶大将令狐运会盗输绢于洛运适与其下畋近郊亚疑而讯之以爱将武金掠服之死者甚众傅致周内若不可翻者德宗信不疑宰相难之诏元素驰按元素察其冤悉纵囚还亚劾元素失有罪比元素还帝已怒奏狱未毕帝曰出元素曰臣以御史按狱知冤不得尽辞是无容复见陛下帝意解即道运冤状帝感悟曰非卿孰能辨之后岁余齐抗得真盗由是天下重之迁给事中会郑滑节度使卢群卒拜元素检校工部尚书节度其军治有异绩元和初召为御史大夫失望拜浙西节度使还为国子祭酒进户部尚书判度支卒　　李齐运
按唐书李齐运传齐运蒋王恽孙始补宁王府东阁祭酒累擢监察御史由工部郎中为长安令稍擢京兆少尹出为河中尹晋绛慈隰观察使李怀光反齐运弃城走诏拜京兆尹时李晟壁渭桥齐连发民筑城保督刍粟以饷晟改宗正卿闲厩宫苑使进至礼部尚书宰相内殿对已齐运当次进帝与参决大事既无学暗于大体第以甘言阿匼而已尝荐李锜为浙西受赂数十万逮晚以妾为妻具冕服行礼士人嗤之　　李纳
按唐书李正己传正己子纳少时为奉礼郎代宗召见擢殿中丞正己署为淄青二州刺史正己死秘丧不发以兵会田悦于濮阳德宗诏诸军合讨其从父洧以徐州归纳集兵攻洧帝命宣武刘元佐督诸军进援大破其兵纳还郓与悦李希烈朱滔王武俊连和自称齐王兴元初帝下诏罪己纳归命授检校工部尚书封陇西郡王希烈围练州纳会诸军破之城下加检校司空司徒死子师古师道　　李巽
按唐书李巽传巽字令叔赵州赞皇人以明经补华州参军事举拔萃授鄠尉进累左司郎中拜给事中出为湖南观察使贞元五年徙江西巽锐于为治持下以法察无遗私吏不敢少绐顺宗立擢兵部侍郎再迁吏部尚书元和四年疾卒　　李元平
按唐书关播传播为中书侍郎时李元平陶公达张愻刘承诫率轻薄子游播门下能侈言诞计以功名自喜播谓皆将相材数请帝用之元平本宗室疏裔好论兵李希烈叛帝以汝州据贼冲刺史疲软不胜任播盛称元平帝召见拜左补阙不数日检校吏部郎中兼汝州别驾知州事元平始至募工筑郛浚隍希烈阴使亡命应募元平不寤贼遣将李克诚以精骑薄城募者内应缚元平驰见希烈希烈伪署为宰相希烈死或言元平虽屈贼然有谋不克发乃贷死流珍州会赦还住郯中观察使皇甫政杀其侄以发帝怒遂流死贺州　　李寰
按唐书牛元翼传初瀛之博野乐寿介范阳成德间每兵交先薄二城故德宗以傅良&#守乐寿李寰守博野王廷凑之叛坚壁固守有诏以乐寿为左神策行营拜良&#为都知兵马使寰所领士隶右神策号忻州营亦以寰为都知兵马使宝历初擢累保义军节度使王智兴讨李同捷未克而乌重引卒谓寰可共立功请诸朝乃授横海节度使师所过暴钞至屯按军不进遂身入朝盛陈贼势请济师而棣州平寰内愧不自安愿留京师遂罢保义军忻州营更授夏绥宥节度使卒　　李繁
按唐书李泌传泌子繁少才警无行泌始起阳城官诸朝故城重德泌而亲厚于繁及疏裴延龄既具&#夜使繁书已封尽能诵忆乃录以示延龄明日延龄白帝擿其条以自疏解城入奏帝怒遂不省后为太常博士河南府士曹参军迁隋州刺史改大理少卿弘文馆学士谏官御史交章弹治乃出为亳州刺史州有剧贼繁捕斩之议者责繁擅兴诏御史舒元舆按之元舆与繁素隙尽翻其狱以为滥杀不辜有诏赐死京兆人皆冤之　　李观
按唐书李华传华从子观字元宾贞元中举进士宏辞连中授太子校书郎卒年二十九观属文不袭沿前人时谓与韩愈相上下　　李贺
按唐书李贺传贺字长吉系出郑王后七岁能辞章韩愈皇甫湜始闻未信过其家使贺赋诗援笔立就自目曰高轩过二人大惊自是有名每旦日出骑弱马从小奚奴背古锦囊遇所得书投囊中及暮归足成之以父名晋肃不肯举进士为协律郎卒年二十七　　李益
按唐书李益传益故宰相揆族子于诗尤长贞元末名与宗人贺相埒每一篇成乐工争以赂求取之被声歌供奉天子至征人早行等篇天下施之图绘少痴而忌克防闲妻妾苛严世谓妒为李益疾刘济辟置幕府进为营田副使宪宗召为秘书少监集贤殿学士累迁左散骑常侍太和初以礼部尚书致仕卒时又有太子庶子李益同在朝故世言文章李益以辨云　　李兴
按唐书孝友传寿州安丰李兴有至行柳宗元为作孝门铭曰寿州刺史臣承思言九月丁亥安丰令上所部编户甿兴父被恶疾岁月就亟兴自刃股肉假托馈献父老病已不能啖而死兴号呼抚臆口鼻垂血捧土就坟沾渍涕洟坟左作小庐蒙以苫茨伏匿其中扶服顿踊昼夜哭诉孝诚幽达神为见异庐上产紫芝白芝庐中醴泉涌宜加旌褒请表其里闾刻石宣示制曰可　　李墉
按唐书李墉传墉字建侯北海太守邕之从孙第进士补秘书省正字李怀光辟至幕府累擢监察御史怀光反河中墉与母妻陷焉因刺贼虚实及所以攻取者白诸朝怀光觉问之墉词气不挠三军为感动怀光不杀囚之河中平召为吏部员外郎顺宗时进御史中丞宪宗立为京兆尹进尚书右丞元和初以检校礼部尚书为凤翔陇右节度使俄徙河东入为刑部尚书诸道盐铁转运使拜淮南节度使王师讨蔡方急墉素富强即籍府库留一岁储余尽纳于朝诸道由是悉索以献召拜门下侍郎改户部尚书俄检校尚书左仆射兼太子宾客分司东都以太子少傅致仕卒　　李经
按唐书郯王经传经本名涣贞元四年始王建康郡与广陵洋川临淮弘农汉东晋陵高平云安宣城德阳河东洛交十二王同封二十一年又与均溆莒密郇邵宋集冀和衡钦会珍福抚岳袁桂翼二十王皆进王王二十九年太和八年薨　　李纬
按唐书均王纬传纬初名沔王洋川后进王王三十三年开成二年薨　　李纵
按唐书溆王纵传纵初名洵王临淮后进王王三十二年开成元年薨　　李纾
按唐书莒王纾传纾初名浼为秘书监王弘农后进王王二十九年太和八年薨　　李绸
按唐书密王绸传绸初名泳王汉东后进王王三年元和二年薨　　李&#
按唐书郇王&#传&#初名湜授少府监王晋陵后进王王四年元和三年薨　　李约
按唐书邵王约传约初名溆为国子祭酒王高平进王王二年元和元年薨　　李结
按唐书宋王结传结初名滋王云安进王王十八年长庆二年薨　　李缃
按唐书集王缃传缃初名淮王宣城进王王十八年长庆二年薨　　李絿
按唐书冀王絿传絿初名湑为太常卿王德阳进王王三十年太和九年薨　　李绮
按唐书和王绮传绮初名浥王河东进王王二十八年太和七年薨　　李绚
按唐书衡王绚传绚王二十二年宝历二年薨　　李纁按唐书会王纁传纁王六年元和五年薨
　　李绾
按唐书福王绾传绾历魏博节度大使咸通元年进拜司空王五十七年咸通二年薨　　李缮
按唐书珍王缮传缮初名况王洛交后进王亡薨年　　李纮按唐书抚王纮传纮咸通初历司空又进司徒太尉王七十三年干符三年薨　　李绲
按唐书岳王绲传绲王二十三年太和二年薨　　李绅按唐书袁王绅传绅王五十六年咸通元年薨　　李纶按唐书桂王纶传纶王十年元和九年薨
　　李绰
按唐书翼王绰传绰王五十八年咸通八年薨　　李缉按唐书蕲王缉传缉王六年咸通八年薨
　　李绩
按唐书钦王绩传绩亡薨年

　绮姓部列传
　　周
　　绮乌
按奇姓通乌见韩非子
　　汉
　　绮嵩
按万姓统谱嵩楚人
　　绮华
按万姓统谱华汉人

　士姓部列传
　　周
　　士蒍
按左传庄公二十三年晋桓庄之族逼献公患之士蒍曰去富子则群公子可谋也已公曰尔试其事士蒍与群公子谋谮富子而去之注
士蒍晋大夫
　　士亹
按国语庄王使士亹傅太子葴辞曰臣不材无能益焉王曰赖子之善善之也对曰夫善在太子太子欲善善人将至若不欲善善则不用王卒使傅之注士
亹楚大夫
　　士縠
按左传文公二年六月穆伯会诸侯及晋司空士縠盟于垂陇晋讨卫故也注
士縠士蒍子
　　士会
按左传文公六年八月晋襄公卒灵公少晋人欲立长君使先蔑士会如秦逆公子雍七年赵宣子背先蔑而立灵公先蔑奔秦士会从之十三年宣子使魏寿余诱士会还秦人归其帑其处者为刘氏注
士会
尧后刘累之裔别族复累之姓
　　士燮
按左传成公二年郄克将中军士燮佐上军栾书将下军以救鲁卫注
燮士会子
　　士鲂
按左传成公十八年晋悼公即位使士鲂为卿注鲂
士会子
　　士渥浊
按左传成公十八年晋悼公使士渥浊为太傅注渥
浊士贞子
　　士&#
按春秋成公十有八年晋侯使士&#来聘
注
&#士燮
子
　　士弱
按左传襄公九年春宋灾晋侯问于士弱曰吾闻之宋灾于是乎知有天道何故对曰古之火正或食于心或食于咮以出内火是故咮为鹑火心为大火陶唐氏之火正阏伯居商丘祀大火而火纪时焉相土因之故商主大火商人阅其祸败之衅必始于火是以日知其有天道也注
弱士渥浊之子庄子
　　士鞅
按左传襄公十四年晋侯伐秦使六卿帅诸侯之师以进栾针与士鞅驰秦师死焉士鞅反栾黡谓士&#曰余弟不欲往而子召之余弟死而子来是而子杀余之弟也弗逐余亦将杀之士鞅奔秦注
鞅士&#子
　　士文伯
按左传襄公三十年晋悼夫人食舆人之城杞者绛县人或年长矣无子而往与于食有与疑年使之年曰臣小人也不知纪年臣生之岁正月甲子朔四百有四十五甲子矣其季于今三之一也吏走问诸朝师旷曰七十三年矣史赵曰亥有二首六身下二如身是其日数也士文伯曰然则二万六千六百有六旬也注
文伯士弱之子
　　士弥牟
按左传昭公二十三年邾人城翼还自离姑武城人塞其前断其后之木而弗殊邾人过之乃推而蹶之遂取邾师邾人訴于晋晋人来讨叔孙婼如晋晋人执之韩宣子使邾人聚其众将以叔孙与之叔孙闻之去众与兵而朝士弥牟谓韩宣子曰子以叔孙与其雠叔孙必死之鲁亡叔孙必亡邾邾君亡国将安归乃弗与注
弥牟士景伯
