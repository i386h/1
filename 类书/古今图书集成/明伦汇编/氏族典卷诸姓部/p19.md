<!-- { "loadSidebar": true } -->
按左传宣公十五年潞子婴儿之夫人晋景公之姊也&#舒为政而杀之又伤潞子之目晋侯将伐之诸大夫皆曰不可&#舒有三&#才不如待后之人伯宗曰必伐之狄有五罪&#才虽多何补焉不祀一也耆酒二也弃仲章而夺黎氏地三也虐我伯姬四也伤其君目五也怙其&#才而不以茂德滋益罪也后之人或者将敬奉德义以事神人而申固其命若之何待之六月癸卯晋荀林父败赤狄于曲梁辛亥灭潞酆舒奔卫卫人归诸晋晋人杀之　　宋
　　&#伸之
按尚友录伸之淳安人绍兴间举进士
　　&#康
按万姓统谱康庐陵人知英州
　　明
　　&#洪
按万姓统谱洪陆川人洪武初任御史
　　&#初
按万姓统谱初固始人宣德中任九江府教授　　&#海按万姓统谱海江西人正统进士
　　&#良弼
按东阿县志良弼嘉靖二十年贡士未任卒
　　酆之馨
按湘阴县志之馨号天荐为人朴钝补诸生旋举于乡砥砺廉隅杜门拙守遭时变革即屏迹山中祝发为僧

　鬷姓部汇考
郑樵通志
　　以名为氏
古天
子名

鬷氏古鬷夷氏之后在传郑有鬷蔑晋有鬷戾廖用贤尚友录　　鬷姓
鬷鲁邑宫音


　熊姓部汇考
郑樵通志
　　以名为氏
楚
人名

熊氏鬻熊之后以名为氏今望出南昌江陵
　臣谨按古之诸侯传国者为诸侯则称国支庶非　诸侯乃称氏今楚有国称王而其君世称熊氏蛮　裔之道也廖用贤尚友录
　　熊姓
熊江陵宫音楚鬻熊之后又黄帝有熊氏


================================================
　鬷姓部列传
　　周
　　鬷蔑
郑
大夫

按春秋臣传然明郑大夫鬷蔑晋侯嬖程郑使佐下军二十四年子羽如晋聘程郑问焉曰敢问降阶何由子羽不能对归以语然明然明曰是将死矣不然将亡贵而知惧惧而思降乃得其阶下人而已又何问焉且夫既登而求降阶者知人也不在程郑其有亡衅乎不然其有惑疾将死而忧也明年郑果卒子产始知然明问政焉对曰视民如子见不仁者诛之如鹰鹯之逐鸟雀也子产喜以语子大叔且曰他日吾见蔑之面而已今吾见其心矣子大叔因问政于子产子产曰政如农功日夜思之思其始而成其终朝夕而行之行无越思如农之有畔其过鲜矣魏舒语贾辛称叔向之言有曰子少不扬子若无言吾几失子矣郑人游于乡校以论执政然明谓子产曰毁乡校如何子产曰何为夫人朝夕退而游焉以议执政之善否其所善者我则行之其所恶者吾则改之是吾师也若之何毁之我闻忠善以损怨不闻作威以防怨岂不遽止然犹防川大决所犯伤人必多吾不克救也不如小决使道不如吾闻而药之也然明曰蔑也今而后知吾子之信可事也小人实不才若果行此其郑国实赖之岂唯二三臣仲尼闻是语也曰以是观之人谓子产不仁吾不信也　　鬷蔑
齐
大夫

按左传襄公二十有五年夏五月崔氏杀鬷蔑于平阴注
鬷蔑平阴大夫（
按此乃齐之鬷蔑与郑之鬷蔑为两人郑之鬷蔑尚见襄公二　十六年传）
　　鬷戾
按左传昭公二十有五年九月伐季氏叔孙氏之司马鬷戾言于其众曰我家臣也不敢知国凡有季氏与无于我孰利皆曰无季氏是无叔孙氏也鬷戾曰然则救诸帅徒以往陷西北隅以入　　晋
　　鬷让
按姓氏急就篇后燕有鬷让
　　明
　　鬷象闰
按万姓统谱象闰郿县人弘治中任山西霍州同知按续文献通
考作郧阳府人

　种姓部汇考
郑樵通志
　　以次为氏
种氏本仲氏或言仲山甫之后因避难改为种宋种放自处士召拜司谏长安人望出河南廖用贤尚友录
　　种姓
种河阳宫音


　崇姓部汇考
郑樵通志
　　以国为氏
夏商
以前国

崇氏商时侯国也其地在今永兴鄠县东崇侯虎不道周文王灭之子孙以国为氏唐开元登科有崇颖宋朝登进士第崇大年吴郡人凌迪知万姓统谱
　　崇姓
崇吴郡商音


　崇姓部列传
　　唐
　　崇颖
按苏州府志唐开元登科有崇颖吴郡人
　　宋
　　崇大年
按吴县志大年字静之庆历六年进士历知青田县徙知浦城县旧设两栈民以事追去无轻重悉置栈中大年曰此以牛马吾民悉命撤去以疾丐分司授承议郎骑都尉赐绯鱼袋致仕归卒年八十二乡人谓大年仕而知止贫而忘忧凛然有古高士之风因谥康靖先生　　崇炳
按延平府志炳庆元五年进士
　　崇禧
按万姓统谱禧嘉定进士
　　崇齐鲜
按万姓统谱齐鲜遂宁人端平进士
　　明
　　崇刚
按万姓统谱刚扬州卫都指挥使靖难兵起刚练兵缮浚城濠兵至城守昼夜不解甲同列怀二心者忌刚不敢发后被执不屈而死　　崇志
按丘县志志永乐丁酉科举人任三河县丞
　　崇高
按万姓统谱高当涂人永乐间贡士任知县
　　崇俭
按郯城县志俭直隶天长县人由监生嘉靖年任知县

　戎姓部汇考
郑樵通志
　　以国为氏
荒服
之国

戎氏隐公会戎于潜之戎也杜预云陈留济阳县东南有戎城汉功臣有柳丘侯戎赐宣帝婕妤戎氏生中山哀王望出江陵扶风廖用贤尚友录
　　戎姓
戎江陵羽音茙姓同齐人戎夷之后又望出扶风
　戎姓部列传
　　周
　　戎洋
按姓氏急就篇晋有戎洋
　　戎郭
按姓氏急就篇齐人戎郭
　　汉
　　戎赐
按汉书功臣表赐以连敖从起薛以三队将入汉定三秦以都尉破项籍军为将军封柳丘侯十八年薨谥齐　　戎安国
按汉书功臣表高后五年柳丘侯安国嗣三十年薨　　戎嘉成按汉书功臣表孝景四年柳丘敬侯嘉成嗣十年薨　　戎角按汉书功臣表后元年柳丘侯角嗣有罪免户三千　　戎元生按汉书功臣表元康四年赐元孙长安公士元生诏复家　　唐
　　戎昱
按尚友录昱荆南人至德间以文学登进士卫伯玉辟为从事尝着元戎出塞诗京兆尹李鸾欲妻以女命改姓昱拒之德宗建中间历任辰处二州刺史　　宋　　戎益
按万姓统谱益顺德人绍兴间任平江值岁饥劝率上户得上户米一万七千有奇民赖以生　　元
　　戎益
按内丘县志益志行高古至正间参知政事
　　明
　　戎廉
按万姓统谱廉江都人洪武初进士河源训导　　戎谦按江都县志谦洪武间岁贡
　　戎简
按句容县志简句容儒士多读书有智识会太祖既平陈理简入见语及陈氏之事简曰主上向者败陈氏于九江其众既溃何不乘胜直扺武昌而乃凯还今虽克之费力亦多矣太祖曰兵法曰穷寇勿追若乘胜急追彼必死斗杀伤必多吾故纵之简大悦服他日与诸将论用兵因谕之曰前日戎简所言吾虽非之然当时将校亦有劝我邀之军中皆以为奇谋勿以吾不用简言而遂轻儒者　　戎谨
按汲县志谨永乐十一年岁贡
　　戎洵
按鄞县志洵字君实宣德九年乡贡授湖广黄州府推官秉法不阿豪强敛迹屡出冤狱郡中翕然诵神明焉持身洁介屏绝一切赂遗在任七载卒于官贫不能敛含黄州人醵金赙之归为立祠祀焉　　戎深
按县志深宣德十年举人官学正
　　戎府
按万姓统谱府寿州人弘治中安陵知县
　　戎国振
按万姓统谱国振宁波人嘉靖举人任知州
　　戎来宾
按鄞县志来宾嘉靖二十二年举人
　　戎宪
按句容县志宪坊郭人幼丧母事父哲孝哲卒宪叔智及婶无子迎养如己亲人曰何厚如此宪曰叔吾父同气薄之是薄吾父也事之不懈

　种姓部列传
　　后汉
　　种暠
按后汉书种皓传皓字景伯河南洛阳人仲山甫之后也父为定陶令有财三十万父卒皓悉以赈恤宗族及邑里之贫者始为县门下史河南尹田歆召署主簿遂举孝廉辟太尉府举高第顺帝末为侍御史擢皓监太子于承光宫中常侍高梵从中单驾出迎太子皓手剑当车曰太子国之储副人命所系今常侍来无诏信何以知非奸邪今日有死而已梵辞屈不敢对驰命奏之诏报太子乃得去帝嘉其持重称善者良久出为益州刺史时永昌太守冶铸黄金为文蛇以献梁冀皓纠发逮捕冀由是怒皓会服直聚党称天王皓讨捕不克冀因此逮皓李固疏救乃赦罪免官后梁州羌动以皓为梁州刺史迁广汉太守使匈奴中郎将辽东乌桓反叛复转辽东太守坐事免归征拜议郎迁南郡太守入为尚书会匈奴寇并凉二州桓帝擢皓为度辽将军入为大司农延熹四年迁司徒在位三年年六十一薨　　种岱
按后汉书种皓传皓子岱字公祖好学养志举孝廉茂才辟公府皆不就公车特征病卒初岱与李固子燮同征议郎燮闻岱卒痛惜甚乃上书求加礼岱曰臣闻仁义兴则道德昌道德昌则政化明而万姓宁伏见故处士种岱淳和达理耽悦诗书富贵不能回其虑万物不能扰其心&#命不永奄然殂殒若不盘桓难进等辈皆已公卿矣昔先贤既没有加赠之典周礼盛德有铭诔之文而岱生无印绶之荣卒无官谥之号虽未建忠效用而为圣恩所拔遐迩具瞻宜有异赏朝廷竟不能从　　种拂
按后汉书种皓传皓子拂字&#伯初为司隶从事拜宛令时南阳郡吏好因休沐游戏市里为百姓所患拂出逢之必下车公谒以愧其心自是莫敢出者政有能名累迁光禄大夫初平元年代荀爽为司空明年以地震策免复为太常李傕郭泛之乱长安城溃百官多避兵冲拂挥剑而出曰为国大臣不能止戈除暴致使凶贼兵刃向宫去欲何之遂战而死　　种劭按后汉书种皓传皓子拂拂子劭字申甫少知名中平末为谏议大夫大将军何进将诛宦官召并州牧董卓至渑池而进更狐疑遣劭宣诏止之卓不受遂前至河南劭迎劳之因譬令还军卓疑有变使其军士以兵胁劭劭怒称诏大呼叱之军士皆披遂前质责卓卓辞屈乃还军夕阳亭及进败献帝即位拜劭为侍中卓既擅权而恶劭强力遂左转议郎出为益凉二州刺史会父拂战死竟不之职服终征为少府大鸿胪皆辞不受曰昔我先父以身徇国吾为臣子不能除残复怨何面目朝觐明主哉遂与马腾韩遂及左中郎刘范谏议大夫马宇共攻李傕郭泛以报其雠与泛战于长平观下军败劭等皆死腾遂还凉州　　种辑
按后汉书献帝本纪建安五年车骑将军董承偏将军王服越骑校尉种辑受密诏诛曹操事泄壬午曹操杀董承等夷三族　　唐
　　种僮
按独异志僮为畿令有异政猛虎皆出境
　　宋
　　种诩
