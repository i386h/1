<!-- { "loadSidebar": true } -->
按万姓统谱迥昭州人号东山野叟累官太子中舍致仕李师中以诗赠之曰未衰前已得悬车骨立清风八十余松竹最宜贫宅舍江山偏照白髭须　　韩世忠按宋史韩世忠传世忠字良臣延安人风骨伟岸目瞬如电早年鸷勇绝人能骑生马家贫无产业嗜酒尚气不可绳检年十八以敢勇应募乡州隶赤籍崇宁四年西夏骚动郡调兵捍御世忠在遣中经略司上其功疑有所增饰止补一资从刘延庆筑天降山寨始补进义副尉转进勇副尉宣和二年方腊反世忠捣其穴禽腊以出转承节郎积功转武节郎钦宗即位从梁方平屯浚川召对转武节大夫总管司辟选锋军统制以功迁左武大夫果州团练使诏入朝授正任单州团练使屯滹沱河时真定失守世忠知王渊守赵遂亟往金人遁迁嘉州防御使还大名赵野辟为前军统制时康王如济州世忠领所部劝进康王即皇帝位授光州观察使世忠请移都长安下兵收两河时论不从初建御营为左军统制是岁世忠讨单州贼鱼台又击黎驿叛兵群盗悉平建炎二年升定国军承宣使帝如扬州世忠以所部从授鄜延路副总管加平寇左将军屯淮阳三年帝如钱塘由海道赴行在苗傅刘正彦反诏受武胜军节度使御营左军都统制擒正彦及傅送行在皆伏诛授检校少保武宁昭庆军节度使兀朮入侵以世忠为浙西制置使守镇江既而兀朮分道渡江世忠退保江阴邀击之相持黄天荡者四十八日兀朮穷蹙绝江遁去世忠收余军还镇江拜检校少保武成感德军节度使神武左军都统制建安范汝为反以世忠为福建江西荆湖宣抚副使群贼遂平授太尉师还为江南东西路宣抚使置司建康三年进开府仪同三司充淮南东西路宣抚使置司泗州四年以建康镇江江东宣抚使驻镇江是岁金人与刘豫合兵入侵世忠亲提骑兵疾驰击敌金军人马俱毙五年进少保六年授武宁安化军节度使京东淮东路宣抚处置使置司楚州兼节制镇江府赐号扬武翊运功臣加横海武宁安化三镇节度使会秦桧主和议命世忠徙屯镇江世忠力陈和议之非章十数上慷慨激切九年授少师十年金人败盟世忠围淮阳金人来救败之进太保封英国公兼河北诸路招讨使十一年秦桧收三大将权拜枢密使世忠抗疏言桧误国继上表乞骸罢为醴泉观使奉朝请进封福国公十二年改潭国公十三年封咸安郡王十七年改镇南武安宁国节度使二十一年薨进拜太师追封通义郡王孝宗朝追封蕲王谥忠武配飨高宗庙庭世忠性戆直勇敢忠义事关庙社必流涕极言与桧同在政地一揖外未尝与谈解兵罢政卧家凡十年淡然自如晚喜释老自号清凉居士子彦道彦质彦古皆以才见用彦古户部尚书　　韩公裔
按宋史韩公裔传公裔字子扆开封人初以三馆吏补官掌韦贤妃阁笺奏寻充康王府内知客金兵犯京王出使公裔从行次磁州军民戕奉使王云随王车入州廨公裔谕退之王之将南也与公裔谋间道潜师夜起迟明至相磁人无知者自是亲爱愈笃王既即帝位公裔累迁武功大夫贵州防御使后以事忤黄潜善降三官送吏部帝幸越念其旧劳召复故官干办皇城司仍带御器械累迁至广州观察使提举佑神观会修玉牒元帅府事多放佚秦桧以公裔帅府旧人奏令修书官就质其事俄除保康军承宣使桧疑其舍己而求于帝衔之右谏议大夫汪勃希桧意劾罢公裔遂与外祠在外居住而帝眷之不衰桧死即复提举佑神观升华容军节度使寻致仕后华容军复为岳阳军公裔遂换岳阳军节度使高宗既内禅尝与孝宗语其忠劳因诏所居郡善视之干道二年卒年七十五赠太尉谥恭荣　　韩浩
按宋史韩浩传浩丞相琦孙以奉直大夫守潍州建炎二年金人攻城浩率众死守城陷力战死特赠三官官其家三人　　韩肖冑
按宋史韩肖冑传肖冑字似夫相州安阳人父治肖冑以荫补承务郎历开封府司录与府尹同对殿中徽宗问其家世赐同上舍出身除卫尉少卿寻假给事中充贺辽国生辰使既还时治守相州请祠肖冑因乞补外侍疾诏除直秘阁知相州代其父任陛辞帝曰先帝诏韩氏世官于相卿父子相代荣事也建炎二年知江州入为祠部郎迁左司擢工部侍郎绍兴二年迁吏部侍郎三年拜端明殿学士佥书枢密院事充通问使肖冑至金国金人知其家世甚重之自帝即位使者凡六七年未尝报聘至是始遣人偕来肖胄先北使入对与朱胜非议不合力求去以旧职知温州提举临安府洞霄宫五年起知常州召赴行在提举万寿观寻除佥书枢密院事和议已定复命肖胄为报谢使接伴者逆于境谓当称谢恩使肖胄论难三四反遂语塞既至金遣人就馆议事肖冑随问随答众皆耸听还除资政殿学士知绍兴府寻奉祠与其弟膺冑寓居于越几十年事母以孝闻弟不至不食所得恩泽皆先给宗族卒年七十六谥元穆　　韩元杰
按万姓统谱元杰字汉臣亿五世孙少有大志靖康中年十八以荫选知临颍寇暴至度不支单骑溃围而出宣抚刘光世奇其才荐知亳州兀朮入寇元杰大破其众凯旋晋秩未尝自伐其功年五十卒　　韩元象按万姓统谱元象字仲父元杰弟亦荫补官嗜书尢工吟咏论古今成败常滚滚听者忘倦少以功名自负邵宏渊北伐兀象谋居多孝宗召对便殿擢通判严州　　韩元龙
按万姓统谱元龙字子云以高祖维恩泽补将仕郎历天台令县久不治元龙悉力区画至忘家事有疏豪猾姓名来谂者谢不纳曰此一入耳即不以良民待之彼何以自新闻者感化邑遂大治仕终直龙图阁浙西提刑元龙性纯孝未尝辄去其母与弟尚书元吉友爱甚笃俱以文学名时以比坡颍云　　韩元吉
按万姓统谱元吉字无咎颍州人绍兴间知建阳县用广而赋啬乃贸迁盐鹾以佐其费迁守建州表率庄端笃性学校以军兴调发功转朝奉大夫赴召去民甚怀之官至吏部尚书　　韩大宁
按万姓统谱大宁玉山人绍兴中进士有经世志尝着续百将传及周易集注干道间上书剀切上览而异之除知德兴县有惠政　　韩紃
按云麓漫抄紃字子礼绍兴八年任潭州判官上书论和议之非知州李昭祖得其副本申朝廷得旨韩紃小官动摇国是降官编管循州　　韩彦直
按宋史韩世忠传世忠子彦直字子温生期年以父任补右承奉郎寻直秘阁六岁从世忠入见高宗命作大字即拜命跪书皇帝万岁四字帝喜之绍兴十七年中两浙转运司试明年登进士第调太社令二十一年世忠薨服除秦桧素衔世忠不附和议出彦直为浙东安抚司主管机宜文字桧死拜光禄寺丞二十九年迁屯田员外郎兼权右曹郎官工部侍郎张浚都督江淮军马檄权计议军事督府罢奉祠干道二年迁户部郎官主管左曹总领淮东军马钱粮拜司农少卿进直龙图阁江西转运兼权知江州复为司农少卿总领湖北京西军马钱粮寻兼发运副使会时相不乐密启换武授利州观察使知襄阳府充京西南路安抚使七年授鄂州驻札御前诸军都统制条奏军中六事朝廷多从之八年丐归文班乃授左中奉大夫充敷文阁待制知台州丐祠养亲提举佑神观奉朝请迁刑部侍郎明年兼工部侍郎会当遣使于金在廷相顾莫肯先帝亲择以往闻命慨然就道方入境金使蒲察问接国书事论难往复数十蒲察理屈既至几罹祸者数守节不屈金卒礼遣之帝嘉叹迁吏部侍郎寻权工部尚书复中大夫改工部尚书兼知临安府方控辞以言罢提举太平兴国宫寻提举佑神观奉朝请寻知隰州海寇出没大洋劫掠势甚张彦直授将领方略不旬日生禽贼首海道为清枢密奏功进敷文阁学士提举佑神观淳熙十年为户部尚书以言降充敷文阁学士帝追感世忠元勋遣使谕彦直且谓彦直有才力言者诬之彦直感泣奏谢寻提举万寿观进显谟阁学士提举万寿观尝摭宋朝事分为类目名水心镜礼部尚书尢袤修国史白于朝下取是书以进光宗览之称善进龙图阁学士提举万寿观转光禄大夫致仕卒赠开府仪同三司爵蕲春郡公　　韩彦古
按宋史韩世忠传世忠子彦古以才见用户部尚书　　韩胄按宋史韩胄传冑字节夫魏忠献王琦曾孙也父诚仕至宝宁军承宣使冑以父任入官历合门祇候宣赞舍人带御器械淳熙末以汝州防御使知合门事孝宗崩光宗以疾不能执丧中外汹汹赵汝愚议定策立皇子嘉王时宪圣太后居慈福宫而冑雅善慈福内侍张宗尹汝愚乃使冑介宗尹以其议密启太后宪圣可其议胄驰白汝愚日已向夕汝愚亟命殿帅郭杲以所部兵夜分卫南北内翼日宪圣太后即丧次垂帘宰臣传旨命嘉王即皇帝位宁宗既立冑迁宜州观察使兼枢密都承旨传导诏旨浸见亲幸时时乘间窃弄威福朱熹白汝愚当用厚赏酬其劳而&#远之汝愚不以为意未几胄进保宁军承宣使提举佑神观自是冑益用事以抑赏故怨汝愚欲逐汝愚而难其名谋于京镗镗曰彼宗姓诬以谋危社稷可也庆元元年冑引李沐为右正言奏汝愚将不利于社稷汝愚罢相朱熹彭龟年等以言冑遭责者数十人已而冑拜保宁军节度使提举佑神观又设伪学之目以网括汝愚朱熹门下知名之士用何淡胡纮为言官四年冑拜少保封豫国公五年迁太保封平原郡王六年进太傅京镗死胄稍厌前事追复汝愚朱熹职名伪党之禁寖解三年拜太师监惠民局或劝冑立盖世功名以自固者于是恢复之议兴以殿前都指挥使吴曦为兴州都统识者多言曦不可主西师必叛冑不省已而金人渡淮冑连遣方信孺使北请和以林拱辰为通谢使金人欲责正隆以前礼赂以侵疆为界且索犒军银凡数千万而缚送首议用兵之臣信孺归白冑大怒复锐意用兵自兵兴以来蜀口汉淮之民死于兵戈者不可胜计公私之力大屈而冑意犹未已中外忧惧礼部侍郎史弥远时兼资善堂翊善谋诛冑议甚秘皇子荣王入奏杨皇后亦从中力请乃得密旨令夏震以兵三百防护翌日冑入朝震呵止于途拥至玉津园侧殛杀之嘉定元年金人求函冑首乃命临安府斫胄棺取其首遗之始胄以导达中外之言遂见宠任朱熹彭龟年既以论冑去贵戚吴琚语人曰帝初无固留冑意使有一人继言之去之易尔而一时台谏及执政大臣多其党与故稔其恶以底大僇云　　韩青按宋史刘惟辅传韩青为熙河马步军第六将从惟辅为金人所擒骂不绝口而死　　韩梴
按万姓统谱梴太师蕲王孙也绍熙初以朝请大夫直秘阁知婺州事尝令郡博士葺州志七卷以行至今征地文献者祖焉是时司法刘宰蔚有重望梴乃举宰充练达科宰后果大闻于世荐贤为国其真识治体者　　韩同卿
按万姓统谱同卿琦五世孙知泰州累迁庆远军节度使加太尉卒谥恭靖同卿女为宁宗后其季父冑以有定策功声势熏灼同卿每惧盈满不敢干政以故天下皆知冑为后族而不知同卿没一年而后崩胄见败人始服其善远权势云　　韩洙
按万姓统谱洙字宗鲁铅山人海南黎安祚宿其家既去遗囊金数十两孝廉谨识之未几黎复至诘实悉归之一无所取州以事闻诏赐束帛又事父母能竭其力乡人称为孝廉　　韩祥
按万姓统谱祥玉山人与弟补同登嘉定进士祥累官侍讲学士中书舍人补累官宝文阁学士兄弟俱列德行文章显名世称二韩理宗御书翕和堂三大字赐之　　韩明
按万姓统谱明开州守将元兵破开州军溃散守赵章被擒明父子犹率所部固守战屈始就擒

　盆姓部列传
　　汉
　　盆谧
按万姓统谱谧中郎将


　难姓部汇考
郑樵通志
　　平声
难氏见姓苑
王应麟姓氏急就篇
　　难氏
难氏百济人


