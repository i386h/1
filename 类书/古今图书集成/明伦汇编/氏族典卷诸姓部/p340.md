<!-- { "loadSidebar": true } -->
按唐书韩偓传偓字致光京兆万年人擢进士第佐河中幕府召拜左拾遗以疾解后迁累左谏议大夫宰相崔引判度支表以自副王溥荐为翰林学士迁中书舍人偓尝与引定策诛刘季述昭宗反正为功臣帝疾宦人骄横欲尽去之曰此一事终始属卿中书舍人令狐涣任机巧帝尝欲以当国俄又悔曰涣作宰相或误国朕当先用卿辞曰涣再世宰相练故事陛下业已许之若许涣可改许臣独不可移乎因荐御史大夫赵崇劲正雅重可以准绳中外帝叹其能让初李继昭等以功皆进同中书门下平章事时谓三使相后稍稍更附韩全诲周敬容皆忌引引闻召凤翔李茂贞入朝使留族子继筠宿卫偓闻以为不可引不纳及引召朱全忠讨全诲汴兵将至偓劝引督茂贞还卫卒又劝表暴内臣罪因诛全诲等若茂贞不如诏即许全忠入朝未及用而全诲等已劫帝西幸偓夜追及鄠见帝恸哭至凤翔迁兵部侍郎进承旨宰相韦贻范母丧诏还位偓当草制曰腕可断麻不可草茂贞疑帝间出依全忠以兵卫行在帝行武德殿前因至尚食局会学士独在宫人招偓偓至再拜哭曰崔引甚健全忠军必济帝喜偓曰愿陛下还宫无为人知帝赐以豆而去帝反正励精政事偓处可机密率与帝意合欲相者三四让不敢当苏检复引同辅政遂固辞全忠怒偓薄己有谮偓喜侵侮有位引亦与偓贰会逐王溥陆扆帝以王赞赵崇为相引执赞崇非宰相器帝不得已而罢赞崇皆偓所荐为相者全忠见帝斥偓罪帝数顾引引不为解乃贬濮州司马帝执其手流泣曰我左右无人再贬荣懿尉徙邓州司马天佑二年复召为学士还故官偓不敢入朝挈其族南依王审知而卒　　韩必
按十国春秋吴越韩必者唐末与吴崧吴珙吴顼皮光业林升罗隐何肃同居长城八座山号曰八友已而稍稍散去武肃王时与吴崧偕隐于洛坞日以炼丹为事遣罗隐招之两人隐入石壁中至今名为二仙石壁

　尊姓部列传
　　明
　　尊德
按万姓统谱德繁峙人弘治中任太湖县丞


　根姓部汇考
廖用贤尚友录
　　根姓
根见姓苑


　韩姓部汇考
史记
　　韩世家
韩之先与周同姓姓姬氏其后苗裔事晋得封于韩原曰韩武子武子后三世有韩厥从封姓为韩氏注
索隐曰按左氏传云邘晋应韩武之穆则韩是　武王之子然诗称韩侯出祖则是有韩而先灭今　据此文云其后裔事晋封于原曰韩武子则武子　本是韩侯之后晋又封之于韩原即今之冯翊韩　城是也然按系本及左传旧说皆谓韩万是曲沃　桓叔之子即是晋之支庶又国语叔向谓韩宣子　能修武子之德起再拜谢曰自桓叔已下嘉吾子　之赐亦言桓叔是韩之祖也今以韩侯之后别有　桓叔非关曲沃之桓叔如此则与太史公之意亦　有违尔唐书
　　宰相世系表
韩氏出自姬姓晋穆侯少子曲沃桓叔成师生武子万食采韩原生定伯定伯生子舆子舆生献子厥从封遂为韩氏十五世孙襄王仓为秦所灭少子虮虱生信汉封韩王生弓高侯颓当颓当生孺孺生案道侯说说生长君长君生龙&#侯增增生河南尹骞避王莽乱居赭阳九世孙河东太守术生河东太守纯纯生魏司徒南乡恭侯暨六世孙延之字显宗后魏鲁阳侯孙平凉太守安定公生恒州刺史演演生褒弓高侯颓当裔孙寻后汉陇西太守世居颍川生司空棱字伯师其后徙安定武安后魏有常山太守武安成侯耆字黄徙居九门生茂字元兴尚书令征南大将军安定桓王二子备均均字天德定州刺史安定康公生晙雅州都督生仁泰河东太守纯四世孙安之晋员外郎二子潜恬恬元菟太守二子都偃偃临江令生后魏从事郎中生播字远游徙昌黎棘城二子励绍绍字延宗扬州别驾二子奕冑南乡恭侯暨子孙其后徙阳夏
　韩氏宰相四人瑗休滉弘
韩昌黎集
　　赠太尉许国公神道碑铭
韩姬姓以国氏其先有自颍川徙阳夏者其地于今为陈之太康太康之韩其称盖久然自公始大着注
按韩姓出自唐叔虞之后曲沃桓叔之子万食　邑于韩因以为氏郑樵通志
　　以国为氏
周同
姓国

韩氏姬姓之别族出晋穆侯之少子曲沃成师是为桓叔生万是为武子食采韩原一云成王封叔虞于唐赐毕万韩原之地其地今同州韩城县南十八里故城是武子生厥是为献子晋景公之时晋作六卿献子在一卿之位从其始封遂为韩氏世为晋卿厥生起是为宣子起聘于周天子嘉其有礼曰韩氏其昌阜于晋宣子徙居州今怀州武德是也生贞子徙居平阳今晋州也贞子五世景侯与赵魏俱得为列侯景侯四世哀侯与赵魏分晋国灭郑而徙都焉哀侯四世宣惠王始称王至王安五年秦攻韩急使韩非使秦秦留非杀之九年秦掳王安尽入其地为颍川郡自景侯至王安六侯五王百七十九年廖用贤尚友录
　　韩姓
韩南阳商音


　桓姓部列传
　　周
　　桓跳
按左传襄公二十三年秋齐侯伐卫商子车御侯朝桓跳为右　　秦
　　桓齮
按史记秦始皇本纪十一年王剪桓齮杨端和攻邺取九城　　桓楚
按汉书项籍传秦二世元年陈胜起会稽假守通召项梁计事梁曰吴有奇士桓楚亡在泽中守召籍令召桓楚　　汉
　　桓婴
按汉书灌婴传婴击王武别将桓婴白马下破之　　桓宽按汉书公孙贺传赞宣帝时汝南桓宽次公治公羊春秋举为郎至庐江太守丞博通善属文推衍盐铁之议极其论难着数万言注
即今盐铁论十卷是也
　　桓生
按汉书儒林传生以习礼为礼官大夫
　　后汉
　　桓谭
按后汉书桓谭传谭字君山沛国相人也父成帝时为大乐令谭以父任为郎因好音律善鼓琴博学多通遍习五经能文章尤好古学性嗜倡乐简易不修威仪而&#非毁俗儒由是多见排抵哀平间位不过郎王莽时为掌乐大夫更始立召拜太中大夫世祖即位征待诏上书言事失旨不用后大司空宋弘荐谭拜议郎给事中因上疏陈时政所宜书奏不省是时帝方信谶多以决定嫌疑谭复极言谶之非经帝大怒将斩之谭叩头流血良久乃得解出为六安郡丞意忽忽不乐道病卒时年七十余初谭着书言当世行事二十九篇号曰新论所著赋诔书奏凡二十六篇　　桓荣
按后汉书桓荣传荣字春卿沛郡龙亢人也少学长安习欧阳尚书事博士九江朱普贫窭无资常客佣以自给精力不倦十五年不窥家园至王莽篡位乃归会朱普卒荣奔丧九江负土成坟因留教授徒众数百人莽败天下乱荣抱其经书逃匿山谷后复客授江淮间建武十九年年六十余始辟大司徒府时显宗始立为皇太子选求明经乃擢荣弟子豫章何汤为虎贲中郎将以尚书授太子世祖从容问汤本师为谁汤对曰事沛国桓荣帝即召荣令说尚书甚善之拜为议郎每朝会辄令荣敷奏经书帝称善会欧阳博士缺拜荣为博士常令止宿太子宫荣尝寝病太子朝夕遣中传问病后病愈复入侍讲二十八年拜太子少傅三十年拜为太常显宗即位尊以师礼甚见亲重荣年逾八十自以衰老数上书乞身辄加赏赐永平二年三雍初成拜荣为五更封为关内侯荣每疾病帝辄遣使者存问及笃上疏谢恩让还爵土帝幸其家问起居荣卒帝亲自变服临丧送葬赐冢茔于首山之阳　　桓梁
按后汉书宋弘传弘推进贤士冯翊桓梁等三十余人或相及为公卿　　桓郁
按后汉书桓荣传荣子郁字仲恩少以父任为郎敦厚笃学传父业以尚书教授门徒常数百人荣卒郁当袭爵上书让于兄子泛显宗不许不得已受封帝以郁先师子有礼让甚见亲厚常居中论经书问以政事稍迁侍中以侍中监虎贲中郎将永平十五年入授皇太子经迁越骑校尉肃宗即位郁以母忧乞身诏听以侍中行服建初二年迁屯骑校尉和帝即位富于春秋侍中窦宪欲令少主颇涉经学上疏皇太后郁由是迁长乐少府复入侍讲顷之转为侍中奉车都尉永元四年代丁鸿为太常明年病卒子普嗣　　桓焉
按后汉书桓荣传荣子郁郁子焉字叔元少以父任为郎明经笃行有名称永初元年入授安帝三迁为侍中步兵校尉永宁中顺帝立为皇太子以焉为太子少傅月余迁太傅以母忧自乞听以大夫行丧逾年诏夺服即拜光禄大夫迁太常时废皇太子为济阴王焉与太仆来历廷尉张皓谏不能得顺帝即位拜太傅与太尉朱宠并录尚书事焉复入授经禁中因燕见建言宜引三公尚书入省事帝从之以焉前廷议守正封阳平侯固让不受视事三年坐辟召禁锢者为吏免复拜光禄大夫阳嘉二年代来历为大鸿胪数日迁为太常永和五年代王龚为太尉汉安元年以日食免明年卒于家　　桓良
按后汉书桓荣传注荣子郁郁子良龙舒侯相　　桓衡按后汉书桓荣传注荣子郁郁子焉焉长子衡早卒　　桓麟按后汉书桓荣传荣子郁郁孙麟字元凤早有才惠桓帝初为议郎入侍讲禁中以直道牾左右出为许令病免会母终麟不胜丧未祥而卒年四十一所著碑诔赞说书凡二十一篇　　桓鸾
按后汉书桓荣传荣子郁郁孙鸾字始春焉弟子也少立操行缊袍糟食不求盈余以世浊州郡多非其人耻不肯仕年四十余时太守向苗有名迹乃举鸾孝廉迁为胶东令始到官而苗卒鸾即去职奔丧终三年然后归淮汝之间高其义后为己吾汲二县令甚有名迹诸公并荐复征辟拜议郎以病免中平元年年七十七卒于家　　桓
按后汉书桓荣传荣子郁郁孙鸾鸾子字文林一名严尤修志介姑为司空杨赐夫人初鸾卒姑归宁赴哀将至止于传舍整饰从者而后入心非之后每至京师未尝舍宿杨氏其贞忮若此仕为郡功曹后举孝廉有道方正茂才三公并辟皆不应初平中天下乱避地会稽遂浮海客交趾越人化其节至闾里不为讼为凶人所诬遂死于合浦狱　　桓彬
按后汉书桓荣传荣子郁郁曾孙彬字彦林焉之兄孙也少与蔡邕齐名初举孝廉拜尚书郎时中常侍曹节女&#冯方亦为郎彬厉志操与左丞刘歆右丞杜希同好交善未尝与方共酒食之会方深怨之遂章言彬等为酒党彬遂以废光和元年卒于家年四十六诸儒莫不伤之所著七说及书凡三篇　　桓典
按后汉书桓荣传荣子郁郁子焉焉孙典字公雅复传其家业以尚书教授颍川门徒数百人举孝廉为郎居无几会国相王吉以罪被诛典弃官收敛归葬服丧三年负土成坟为立祠堂尽礼而去辟司徒袁隗府举高第拜侍御史是时宦官秉权典执政无所回避及黄巾贼起荥阳典奉使督军贼破还以牾宦官赏不行在御史七年不调后出为郎灵帝崩大将军何进秉政典与同谋议三迁羽林中郎将献帝即位从西入关拜御史中丞赐爵关内侯车驾都许迁光禄勋建安六年卒官　　桓景
按续齐谐记汝南桓景随费长房游学累年长房谓曰九月九日汝家中当有灾宜急去令家人各作绛囊盛茱&#以系臂登高饮菊花酒此祸可除景如言齐家登山夕还见鸡犬牛羊一时暴死长房闻之曰此可代也　　桓超
按魏志桓阶传注阶祖父超历典州郡
　　桓胜
按魏志桓阶传注阶父胜历典州郡为尚书著名南方　　魏
　　桓阶
