<!-- { "loadSidebar": true } -->
按江西通志轼字敬之玉山人由进士授行人正德丁丑上将南狩轼抗疏尼驾因下狱挞死　　詹瀚
按江西通志瀚字汝约玉山人由进士累官刑部郎中武宗南巡瀚谏阻被杖嘉靖甲申抗疏大礼再被杖直声益振擢广藩臬转浙江左布政使拜都察院副都御史抚治郧阳告病归瀚侍从两朝历中外所著有振美堂稿　　詹荣
按尢溪县志荣字角山四十九都人登嘉靖丙戌进士历任尚宝卿巡抚山东多着奇勋庚午召拜兵部左侍郎陈御边便宜八事帝嘉纳之敌退边靖遂致政归卒于家万历中赠兵部尚书予谥荫一子　　詹珪按万姓统谱珪字朝章江西鄱阳人由水部郎中嘉靖八年升建宁知府愿恪公勤有断有守刱漏泽园行古冠礼先是两卫预备仓谷岁久坐累军斗珪请以易月粮而抵银在官人甚便之善政不可殚书不事表襮去后民追思树遗爱碑于名宦祠官终贵州副使　　詹莱
按万姓统谱莱字时殷常山人嘉靖丁未进士知金溪县年少行事老成时民间苦劫掠加意擒捕盗闻之逃奔他境后以忧去历佥事　　詹仰庇
按泉州府志仰庇字汝钦安溪人敦仁之后源之子嘉靖乙丑进士授南海令以卓异征入为御史隆庆初年穆宗命户部购宝石珍珠诸物责三日取办仰庇疏乞罢购是时陈皇后迁居别宫寝疾危困仰庇闻之复疏还坤宁宫会奉命巡视监局库藏复疏言内官上震怒责其悖逆狂妄杖之百黜为民神宗登极起广东参议抵任阅月乞疾归复起江西参议旋转山东按察副使南京太仆少卿晋左佥都御史刑部右侍郎甫数月引疾乞休连六疏乃得请仰庇立朝謇谔百折不回其居乡恂恂如也卒赠刑部尚书　　詹沂按宣城县志沂字浴之隆庆辛未进士授新建知县有惠政征拜给事中值星变上疏修实政以息天警纠政府私人十余人亡何宰臣张居正夺情议起南省臣希旨乞留疏具沂坚不署名曰事系纲常吾不能媚相君取讥后世及居正给假治丧毕南中疏趣还朝沂又止之谓彼未有终制意趣之何为居正颇憾之迁山东副使寻议裁革&#员置沂革籍中勒归里起知奉化县转祠部员外郎迁光禄丞历南尚宝太常太仆卿权应天府尹事应天岁额丝价数万例存十一佐公费却不受擢都察院左副都御史会勘妖书狱力止株连咸宁令满朝荐以事忤珰被收沂固请得释楚藩之变陈善后事宜凡亲王违制抚按皆得以白简从事乞增入&#内从之一日除夕上谓左右曰此时廷臣受外觐官书帕开晏打闹惟侍郎杨时乔李廷机副都詹沂三人清寂可念数召对赐羊酒镪币其为上所知如此累疏乞归不可遂解组封印出国门候命上优许之有洁身忘义之旨明大臣未有挂冠行者挂冠自沂始归即以洁身名其堂分禄赡族人年八十三卒赠左都御史赐全祭葬沂质略简易恂恂退让而自任风纪之重屹不可夺着有洁身堂稿伯子应鹏有宦业叔子应凤有文学以行谊称于乡　　詹事讲
按江西通志事讲字明甫乐安人万历丁丑进士为御史上封事数十按浙醝已督学南北畿得人称盛会星变力陈主德时政之失公论壮之　　詹尔达
按江西通志尔达号起鹏乐安人万历甲辰进士历兵曹备兵湖南剿陵武蓝山之寇平四川蔺囚值白莲妖贼改大名道擢光禄寺卿以纠劾魏珰闲住崇祯初以兵部侍郎起用辞终养不赴　　詹天颜
按永定县志天颜号僯伍崇祯元年恩贡初授四川龙安府石泉县知县庚辰举边才晋陕西庆阳府同知兼理府事时献贼破蜀郡天颜多布方略龙安以全事闻特恩加级署府道事遂升松潘道安绵道官终四川巡抚佥都御史　　詹尔选
按江西通志尔选字思吉乐安人崇祯辛未进士擢御史阁臣钱士升以票拟忤旨引咎回籍尔选申救且言悖祖训十二事上大怒召入武英殿面诘尔选侃侃不少逊挠上怒甚指疏中权宜苟且四字罪以指斥无奏对体命官校拿下阁臣极力申救得免死罢归甲申以原官起用不赴　　詹士龙
按江西通志士龙字见五永丰人由进士历任漳泉海道不畏强御命招抚海寇郑芝龙闻者皆有难色卒奏绩升山陕左右藩晋南光禄卿授应天府尹　　詹兆恒按江西通志兆恒字月如永丰人府尹士龙子崇祯进士擢瓯宁令最擢南道御史命甫下即首发权辅不法事风采凛然抵南台凡所建白为一时清议宗己卯巡视下江政肃风清门无私谒晋大理少卿归里　　詹镐
按福安县志镐字德武廪生鹿斗人城陷杰然不慑贼入门缚之奋拳捶骂剐死
　蓝姓部汇考
郑樵通志
　　平声
蓝氏望出中山战国策中山大夫蓝诸宋有尚书郎蓝丞端拱登科蓝成务天圣蓝昼今望出东莞汝南廖用贤尚友录　　蓝姓
蓝汝南征音今之蓝田又望出东莞

　严姓部艺文
诗

　　行次盐亭县题四韵奉简严遂州蓬州两使君　　咨议诸昆季　　　　　　　　唐杜甫马首见盐亭高山拥县青云溪花淡淡春郭水泠泠全蜀多名士严家聚德星长歌意无极好为老夫听　儋姓部列传
　　周
　　儋翩
按万姓统谱翩周大夫
　　吴
　　儋萌
按郑樵通志吴有九真太守儋萌

　儋姓部汇考
郑樵通志
　　以名为氏
儋氏周大夫儋翩之后吴志有九真太守儋萌或云儋耳国人
　甘姓部列传
　　商
　　甘盘
按书经说命王曰来汝说台小子旧学于甘盘传殷
贤臣有道德者
　　周
　　甘蝇
按列子甘蝇古之射者彀弓而兽伏鸟下
　　甘龙
按万姓统谱龙与卫鞅争变法曰缘法而治者吏习而民安之　　甘茂
按史记甘茂传甘茂者下蔡人也求见秦惠王王使将而佐魏章略定汉中地惠王卒武王立以为左丞相秦武王三年甘茂请之魏约以伐韩王迎甘茂于息壤与之盟因起兵拔宜阳武王卒其弟立为昭王楚怀王怨前秦败楚于丹阳而韩不救乃以兵围韩雍氏韩告急于秦甘茂为韩言于秦昭王下师于殽以救韩楚兵去向寿公孙奭谗甘茂茂惧奔齐齐使甘茂于楚秦使人谓楚王送甘茂于秦楚王问于范蜎对曰秦之有贤相非楚国之利也于是使使请秦相向寿而甘茂不得复入秦卒于魏　　甘需
按拾遗记燕昭王居正寝召其臣甘需曰寡人志于仙道欲学长生久视之法可得遂乎　　甘罗
按史记甘罗传甘罗者甘茂孙也茂既死后甘罗年十二事秦相文信侯吕不韦秦始皇帝使刚成君蔡泽于燕三年而燕王喜使太子丹入质于秦秦使张唐往相燕欲与燕共伐赵以广河间之地张唐不肯行甘罗请见张卿曰卿之功孰与武安君卿曰武安君南挫强楚北威燕赵战胜攻取破城堕邑不知其数臣之功不如也甘罗曰应侯之用于秦也孰与文信侯专张卿曰应侯不如文信侯专甘罗曰卿明知其不如文信侯专与曰知之甘罗曰应侯欲攻赵武安君难之去咸阳七里而立死于杜邮今文信侯自请卿相燕而不肯行臣不知卿所死处矣张唐曰请因孺子行令装治行行有日甘罗谓文信侯曰借臣车五乘请为张唐先报赵文信侯乃入言之于始皇始皇召见使甘罗于赵赵襄王郊迎甘罗甘罗说赵王立割五城以广河间秦归燕太子赵攻燕得上谷三十城令秦有十一甘罗还报秦乃封甘罗以为上卿　　汉
　　甘公
按史记张耳陈余传耳败走欲之楚甘公曰汉王入关五星聚东井楚虽强后必属汉故耳走汉注
文&#
曰善说星者甘氏也刘歆七略云公一名德
　　甘延寿
按汉书甘延寿传延寿字君况北地郁郅人也少以良家子为羽林投石拔距绝于等伦由是迁为郎以材力爱幸稍迁至辽东太守免官许嘉荐为谏大夫使西域都护骑都尉与副校尉陈汤共诛斩郅支单于封义成侯薨谥曰壮侯传国至曾孙王莽败乃绝　　甘建按汉书功臣侯表阳朔元年义成炀侯建嗣十九年薨　　甘迁
按汉书功臣侯表建平二年义成节侯迁嗣居摄二年更为诛郅支侯十四年薨　　甘相
按汉书功臣侯表建国二年义成侯相嗣建武四年为兵所杀　　后汉
　　甘英
按后汉书西域传永元九年班超遣掾甘英穷临西海而还皆前世所不至山经所未详莫不备其风土传其珍怪焉　　甘始
按后汉书甘始传始方士也能行容成御妇人术或饮小便或自倒悬爱啬精气不极视大言为操所录问其术而行之　　吴
　　甘宁
按吴志甘宁传宁字兴霸巴郡临江人也少好游侠招合轻薄少年于长吏界中有所贼害至二十余年止不攻劫颇读诸子乃往依刘表不见进用转托黄祖祖以凡人畜之于是归吴陈计取黄祖尽获其士众遂授宁兵屯当口随周瑜拒破曹公于乌林后随鲁肃镇益阳拜西陵太守曹公出濡须宁为前部督受&#斫敌前营益贵重宁虽粗猛好杀然开爽有计略轻财敬士能厚养健儿健儿亦乐为用命建安二十年从攻合肥张辽奄至宁引弓射敌厉声问鼓吹何以不作壮气毅然宁卒权痛惜之子以罪徙会稽无几死　　甘述
按晋书甘卓传卓祖述仕吴为尚书
　　甘昌
按晋书甘卓传卓父昌太子太傅
　　晋
　　甘卓
按晋书甘卓传卓字季思丹阳人秦丞相茂之后也曾祖宁为吴将祖述仕吴为尚书父昌太子太傅吴平卓退居自守察孝廉为吴王常侍赐爵都亭侯东海王越引为参军出补离狐令见天下大乱弃官东归前至历阳与陈敏相遇共图纵横之计丹阳太守顾荣邀说卓卓素敬服荣乃共灭敏元帝初渡江授卓前锋都督其后讨周馥征杜弢屡经苦战多所擒获进爵南乡侯拜豫章太守寻迁湘州刺史复进爵于湖侯中兴初迁安南将军梁州刺史假节督沔北诸军镇襄阳王敦称兵卓露檄远近陈敦肆逆率所统致讨戴若思在江西得卓书表上之迁镇南大将军侃得卓信即遣参军高宝率兵下卓虽怀义正而性不果毅且年老多疑计虑犹豫军次猪口累旬不前敦遣卓兄子卬求和卓命旋军都尉秦康说卓卓不能从径还襄阳襄阳太守周虑等密承敦意诈劝卓遣左右皆捕鱼乃袭害卓于寝四子散骑郎藩等皆被害太宁中追谥曰敬　　陈
　　甘战
按万姓统谱战字伯武从许君学道传以金丹妙诀陈大建元年驾麟车乘云而去　　甘浚之
按万姓统谱浚之撰本草方三卷
　　唐
　　甘伯宗
按万姓统谱伯宗撰名医传十卷
　　甘凝
按建昌府志凝字云隐丹阳人移家南丰举进士不就为神仙之学卜宅军峰之下岁旱以竹画地为环令童男女转之己而雷震大雨一日召家人前曰后四十年有圣人出天下复平尔等无忘忠孝言毕而逝　　甘宗佶
按十国春秋前蜀王宗佶本姓甘氏洪州人也高祖为忠武军卒时掠得之养以为子已而以军功累迁武信节度使天复初充扈驾指挥使将兵五万声言迎驾进袭山南诸州久之进太师封晋国公及皇子元懿等稍长宗佶以养子心不自安与郑骞等谋求为大司马总六军开元帅府凡军事便宜行而后闻高祖以宗佶创业功多优容之唐道袭者本以舞童见幸宗佶尢易之后为枢密使犹名呼道袭不堪其辱虽内恨而外奉宗佶愈谨高祖闻之怒曰宗佶名呼我枢密使是将反邪会宗佶求大司马章三上高祖以问道袭道袭因激怒高祖曰宗佶功臣其威望可以服人心陛下宜即与之高祖心益疑宗佶入奏事自请不已高祖叱卫士扑杀之并赐骞死　　宋
　　甘昭吉
