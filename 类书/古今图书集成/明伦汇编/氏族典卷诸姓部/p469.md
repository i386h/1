<!-- { "loadSidebar": true } -->
按福州府志陶孙字器之福清人少倜傥有大志为文章援笔立就韩冑用事朱文公贬外陶孙时游太学首以诗送之赵汝愚死贬所陶孙哀之以文又揭诗于通衢冑大怒遣捕陶孙变姓名亡命得免后登庆元进士终温陵通判有臞庵集　　元
　　敖继翁
按万姓统谱继翁字君寿福州人寓居湖州邃通经术动循礼法元赵孟俯师事之平章高显卿荐于朝授信州教授命下而卒所著有仪礼集说　　明
　　敖坦荣
按福宁州志坦荣永乐间由荐辟任思恩令
　　敖宗训
按福清县志宗训永乐间以人才举
　　敖旦
按福州府志旦福清人字时旭永乐乙酉举人　　敖琎按福清县志琎字廷玉旦孙登景泰元年翁宾榜官高州训导　　敖瑰
按福清县志瑰字廷选旦孙琎弟成化丙子举人官教谕　　敖山
按聊城县志山字静之莘县人居郡城举山东乡试第一登成化戊戌进士选庶吉士授翰林院编修升江西提学副使丁内艰服除改山西以疾归山赋才雄爽为文如奔峡腾川驰放横逸当时与浚县王越齐名人称江北二杰所著有先天手册灿然稿　　敖汝垕按福州府志汝垕福清人字孔厚成化庚子举人　　敖毓元按万姓统谱毓元江西人成化进士星变言时政谪边方县丞　　敖翔
按万姓统谱翔金堂人初知宣城正德初以才堪治繁调知江陵廉以守己勤以莅事百废具兴民不告劳郡称循吏　　敖英
按万姓统谱英字子发清江人正德辛巳进士由刑部历陕西河南副使历江西右布政使工诗兴幽思远尽绝蹊径起悟上乘足称名家　　敖宗庆
按贵州通志宗庆字汝承号梅坡思南府籍嘉靖戊戌进士历官滇抚天资殊绝读书目数行下历中外经济弘多　　敖铣
按江西通志铣高安人嘉靖进士改庶吉士历官国子祭酒卒于官赠礼部右侍郎性醇雅生平无疾言遽色应事接物婉而曲中然义所当任卓立风节　　敖钺按江西通志钺高安人宰宿松二载两奏水患去任三年复疏荒粮补潜江水旱蠲赈民赖其惠为御史劾近侍巡按贵州致仕　　敖文祯
按江西通志文祯字嘉高安人万历丁丑进士改庶吉士授检讨累官礼部侍郎掌翰篆教习庶吉士再进讲帏卒赠礼部尚书谥文穆生平立朝居乡不苟诡随有古直道风　　敖淳
按贵州通志淳思南人万历己卯科举人官同知　　敖应征按贵州通志应征淳子万历癸卯科举人
　　敖荣继
按贵州通志荣继思南人天启壬戌进士
　　敖时杰
按贵州通志时杰思南人天启丁卯科举人


　褒姓羔姓咎姓髦姓梼姓缫姓蓐姓号姓部汇考史记　　夏本纪赞
太史公曰禹为姒氏其后分封用国为姓有褒氏郑樵通志　　以国为氏
夏商
以前国

褒氏姒姓之国禹之后也今兴元府褒城是其地周幽王后褒姒河南官氏志达勃氏改为褒氏凌迪知万姓统谱
　　羔姓
羔见姓苑
　　咎姓
咎韵会云姓也通作&#咎繇舜臣书作&#陶　　髦姓髦史记索隐殷后有髦氏又见姓苑
　　梼姓
梼见姓苑
　　缫姓
缫见姓苑
　　蓐姓
蓐蓐收之后
　　号姓
号见姓苑


　桃姓部列传
　　周
　　桃子
按左传僖公二十四年秋颓叔桃子奉大叔以狄师伐周大败周师王出适郑处于泛　　桃甲
按左传定公十四年析成鲋小王桃甲率狄师以袭晋战于绛中不克而还　　桃应
按孟子赵岐注桃应孟子弟子
　　晋
　　桃豹
按晋书石勒载记勒佣于武安招集王阳夔安支雄冀保吴豫刘膺桃豹逯明等八骑为群盗及勒伪称赵王署为豫州刺史　　桃仁
按晋书慕容云载记云幸臣离班桃仁专典禁卫委之以爪牙之任

　漕姓部汇考
汉书
　　游侠列传注
师古曰漕姓也音才到反


　漕姓部列传
　　汉
　　漕中叔
按汉书游侠列传西河漕中叔有谦退之风


　牢姓部列传
　　周
　　牢成
按万姓统谱成晋戎右
　　汉
　　牢梁
按汉书石显传中书仆射牢梁与显为党友显败免官　　后汉
　　牢修
按后汉书党锢传序河内张成善说风角推占当赦遂教子杀人李膺为河南尹竟案杀之成弟子牢修因上书诬告膺等养太学游士交结诸郡生徒更相驱驰共为部党诽讪朝廷疑乱风俗于是天子震怒班下郡国逮捕党人　　牢丘
按万姓统谱丘汉人
　　牢慎
按万姓统谱慎汉人


　鄗姓部汇考
凌迪知万姓统谱
　　鄗姓
鄗邑名见姓苑


　豪姓部列传
　　宋
　　豪彦
按万姓统谱彦干道进士仪龙人
　　明
　　豪英
按万姓统谱英颍川人天顺中宜都县知县


　何姓部汇考
郑樵通志
　　以国为氏
周同
姓国

何氏姬姓唐叔虞裔孙韩王安为秦所灭子孙分散江淮音讹以韩为何氏汉有何武为胶东相何比干为丹阳都尉廖用贤尚友录
　　何姓
何庐江角音
四川总志
　　氏族谱
郫县何氏汉何武后武死子况载武丧如北邙山瘗焉庐其下公孙述诛蜀平况以丧归葬郫县东南按史武兄霸弟显兄弟五人皆有名按志武后曰随显后曰包兄弟五人包子攀又皆有名曰英曰宗曰祗虽见之志第曰郫人尔莫知为武后否也按谱武二世孙曰英五世曰宗宗子攀然英见之志在武兄弟前攀父曰包又与谱异或者谱为未详不然何氏世世有谱当为蜀氏族第一矣然自汉至晋武弟显之后犹传如志云亦盛也谱远不可尽考或居长安或徙江南唐季有干符进士待诏翰林知节自谓武裔后僖宗幸蜀加知制诰因归郫卒葬膏泽乡孙伟登太平兴国进士第尝记景德寺邑人推为先生七子子孙散居成都崇庆遂闲彭之崇庆永康之导江而武之族蕃矣伟三世孙邦基登元丰第官至朝议大夫赏及从子孙又三世俊茂登绍兴第徙崇庆伟从子继甫继甫曾孙援登大观第铉孙硕颐预又世科而家成都者曰腾登绍兴第至郡守亦自郫徙云
　柯姓部纪事
明外史柯潜传潜为学士时即院中后圃构清风亭亭下凿池莳芙蓉尝宴息其中植柏二株于后堂人称其亭曰柯亭柏为学士柏院中有井学士刘定之所浚也称刘井其后刘井柯亭翰林中以为美谈云
　何姓部杂录
韩愈送何坚序何于韩同姓为近坚以进士举于吾为同业其在太学也吾为博士坚为生生博士为同道其识坚也十年为故人同姓而近也同业也同道也故人也于其不得愿而归其可以无言耶吴澄送何友道游萍乡序袁柳抚何二族各以儒官着而其初实一姬姓文之昭由鲁之展而为柳武之穆由晋之韩而为何氏不同而姓同

　雕姓部列传
　　汉
　　雕延年
按汉书功臣侯表延年以匈奴王降封臧马侯五年薨谥康亡后

　糟姓部列传
　　明
　　糟士奇
按万姓统谱士奇凤翔人嘉靖举人


　罗姓部汇考
郑樵通志
　　以国为氏
周异
姓国

罗氏子爵熊姓一曰祝融之后妘姓初封宜城徙枝江为楚所灭周末居长沙汉有梁相罗怀襄阳记有罗蒙又郯公德隽赐姓李氏又叱罗氏改为罗氏五代有罗绍威望出豫章长沙　　同名异实
罗氏有二妘姓之后以国为氏又有叱罗氏改为罗氏廖用贤尚友录
　　罗姓
罗豫章征音又望出长沙


　何姓部列传三
　　金
　　何定
按金史宣宗本纪贞佑三年九月癸酉赐何定为必兰氏迁一官　　何瑛
按元史何荣祖传荣祖父瑛金贞佑间试文法入优等补吏后授明威将军守巨鹿尹权军器监主事　　元　　何伯祥
按元史何伯祥传伯祥易州易县人幼从军于金从张柔来归太祖定河朔伯祥攻西山诸寨悉平之后攻汴梁拔洛阳围归德破蔡州论功居多授易州等处军民总管从察罕伐宋大破之赐金二百两世祖南伐伯祥参预军事多所献纳卒于军赠仪同三司太保上柱国追封易国公谥武昌　　何实
按元史何实传实字诚卿其先北京人曾祖抟霄雄于资好施与乡里以善人称祖鼎敬父道忠仕金为北京留守实少孤气节不凡家人常入卧内见一青&#蜿蜒衣被中骇而视之乃实也及长通诸国译语骁勇善骑射倜傥不羁远近之民慕其雄略咸归心焉丙子来归木华黎引见太祖献军民之数帝大悦命从木华黎选充前锋以功为帐前军马都弹压迁兵马都镇抚从取大同雁门石隰等州悉平之引兵掠太原平阳河中京兆诸城所向款附木华黎录其功表实为元帅左监军木华黎卒子孛鲁嗣命戍于邢多着善政甲申孛鲁征西夏以实分兵攻汴陈蔡唐邓许钧睢郑亳颍所至有功丁亥赐金虎符便宜行元帅府事丁巳卒于博子崇礼授应奉翰林文字从仕郎同知制诰兼国史院编修官　　何玮
按元史何伯祥传伯祥子玮始袭父职知易州兄行军千户卒玮复袭之镇亳州从围襄樊宋将夏贵率舟师来救玮率众死战贵败走至元十一年丞相伯颜受命伐宋辟玮为帐前都镇抚宋丞相贾似道率舟师拒于丁家洲玮将勇敢士出战夺舟千余艘似道遁去授武德将军管军总管宋既平进怀远大将军太平路军民达鲁花赤俄升昭勇大将军行户部尚书两淮都转运使十八年擢参议中书省事二十年擢为江浙按察使二十二年改大名路总管二十八年迁湖南宣慰使三十一年拜中书参知政事大德四年授侍御史以母病辞七年授御史中丞以疾去位武宗即位于上都授太子副詹事遣使促使就职复遥授平章政事商议中书省事至大元年迁太子詹事兼卫率使俄拜中书左丞擢河南行省平章政事提调屯田事三年改河南行尚书省平章政事卒赠太傅开府仪同三司上柱国追封梁国公谥文正　　何荣祖
按元史何荣祖传荣祖字继先其先太原人金亡徙家广平荣祖状貌魁伟额有赤文如双树何氏世业吏荣祖尢所通习遂以吏累迁中书省掾擢御史台都事始折节读书日记数千言阿合马奏为左右司都事出为山东按察使迁河南按察使除云南行省参知政事以母老辞又拜御史中丞复出为山东东西道按察使召入为尚书参知政事时桑哥专政荣祖条中外有官规程欲矫时敝桑哥抑不为通荣祖既与之异议乃以病告特授集贤大学士未几起为尚书右丞桑哥败改中书右丞以老疾乞解机务诏免署事寻拜昭文馆大学士预中书省事又加平章政事以水旱请罢不允适子秘书少监惠没遂归广平卒年七十九赠光禄大夫大司徒柱国追封赵国公谥文宪　　何道柔
按新城县志道柔景州人号全阳子年十五遇异人教以师事七真不惮千里寻师海上古宗太古真人求性命之学与长生长春玉阳诸真相印证庵御木洞查山周游于宁海蓬莱云光望仙诸处灵异种种如&#虎卫门山神侍坐自定死期于三十年前知发棺于数百年后诸如此类未易殚述从游二百余人享年七十有三于元大德丙午四月二十一日委蜕焉　　何太深
按新城县志太深全阳弟子元大德甲寅以普天大醮赐号清真大师被素紫服　　何天骏
按蒲圻县志天骏字国正其先自宋季徙蒲卜居于邑西厥考号毅斋天骏克承考志笃嗜经史游情翰墨博洽不群皇庆中授富川学录转湘乡学正子姓世居洪山称邑望族　　何维
按蒲圻县志维延佑元年中乡试时常德孙以忠沅州李焘沣陵李明孙才名相埒而维尢为奇特逸气焕发莫之与京是科梓行求贤诏一篇摛辞尔雅有两汉诏令之风　　何槐孙
