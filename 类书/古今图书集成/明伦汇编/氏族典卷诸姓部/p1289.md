<!-- { "loadSidebar": true } -->
按魏书北海王传北海王详子颢字子明袭少慷慨有壮气除龙骧将军通直散骑常侍转宗正卿光禄大夫长兼宗正卿散骑常侍平东将军转都官尚书加安南将军出除散骑常侍抚军将军徐州刺史寻为御史弹劾除名其后贼帅宿勤明达叱干骐驎等寇乱豳华诸州乃复颢王爵以本将军加使持节假征西将军都督华豳东秦诸军事兼左仆射西道行台以讨明达颢转战而前频破贼众解豳华之围以功增封八百户进号征西将军又除尚书右仆射寻迁车骑大将军仪同三司值萧宝夤等大败于平凉颢亦奔还京师于时葛荣南进稍逼邺城武泰初以颢为侍中骠骑大将军开府仪同三司相州刺史以御荣颢至汲郡属爾朱荣入洛推奉庄帝诏授颢太傅颢以葛荣南侵爾朱纵害遂图自安之&#与子冠受率左右奔于萧衍颢见衍泣涕自陈言辞壮烈衍奇之遂以为魏王假之兵将令其北入永安二年四月于梁国城南登坛燔燎号孝基元年庄帝诏济阴王晖业为都督于考城拒之为颢所擒又&#行台杨昱于荥阳爾朱世隆自虎牢走庄帝北幸颢遂入洛改称建武元年颢以数千之众转战辄&#据有都邑号令自己天下人情想其风政而自谓天之所授颇怀骄怠宿昔宾客近习之徒咸见宠待干扰政事又日夜纵酒不恤军国所统南兵凌窃市里朝野莫不失望时又酷敛公私不安庄帝与爾朱荣还师讨颢自于河梁拒战王师渡于马渚冠受战败被擒因相继而败颢率帐下数百骑及南兵勇健者自轘辕而出至临颍颢部骑分散为临颍卒所斩出帝初赠使持节侍中都督冀定相殷四州诸军事骠骑大将军大司马冀州刺史武定中子娑罗袭爵　　拓跋瑱
按魏书北海王传颢弟瑱字宝意起家为通直郎转中书郎历武卫将军光禄少卿黄门郎出除平北将军相州刺史为大宗正卿封平乐县开国公食邑八百户庄帝初拜侍中车骑将军封东海王食邑千户俄迁中书监左光禄大夫兼尚书右仆射又拜车骑大将军加侍中瑱无他才干以亲属早居重任兄颢入洛成败未分便以意气自得为时人所笑颢败潜窜为人执送斩于都市出帝初赠侍中都督雍华岐三州诸军事骠骑大将军太尉公尚书令雍州刺史子衍袭爵武定中通直散骑侍郎齐受禅爵例降　　拓跋子直按魏书彭城王传彭城王勰子子直字方言少知名为清河文献王所赏爱起家除散骑侍郎转中书侍郎后除通直散骑常侍迁给事黄门侍郎灵太后诏封真定县开国公出为冠军将军梁州刺史未几遇患优游南郑无他政绩征还京师病卒赠散骑常侍安南将军都官尚书冀州刺史孝庄践阼追封陈留王　　拓跋劭
按魏书彭城王传彭城王勰嫡子劭字子讷袭封善武艺少有气节起家宗正少卿又除使持节假散骑常侍平东将军青州刺史于时齐州民刘均房顷等扇动三齐萧衍遣将彭城郡王辨等骚扰边陲劭频有防拒之效孝昌末灵太后失德四方纷扰劭遂有异志为安丰王延明所启征入为御史中尉庄帝即位尊为无上王寻遇害河阴追谥曰孝宣皇帝有二子韶字世胄袭武定末司州牧齐受禅爵例降韶弟袭字世绍武定初封武安王邑一千户武定末中书侍郎齐受禅爵例降　　拓跋子正
按魏书彭城王传劭弟子正美貌性宽和肃宗初封霸城县公邑一千户历散骑侍郎太常少卿庄帝即位除尚书令封始平王与兄劭俱遇害赠假黄钺侍中都督中外诸军事大将军录尚书事相王如故鸾辂九旒黄屋左纛前后部羽葆鼓吹虎贲班剑一百人谥曰贞　　拓跋敬先
按魏书阳平王传阳平王熙子他他子吐万吐万子显显子世遵世遵子敬先历谏议大夫散骑常侍领主衣都统元颢入洛庄帝北巡敬先与叔父均等于河梁起义为颢所害追赠侍中车骑大将军太尉公定州刺史　　拓跋忻之
按魏书阳平王传阳平王熙子他他子吐万吐万子显显子均均长子忻之性粗武幼有气力释褐定州平北府中兵参军稍迁尚书右中兵郎以河渚起义之勋赐爵东阿侯初孝庄之图爾朱荣元天穆也忻之密启临事之日乞得侍立手斩二人及荣之死百寮入贺忻之独蒙劳问庄帝崩于晋阳忻之内惧及齐献武王起义河北忻之奔赴后废帝时除散骑常侍大丞相右长史出帝初袭先封安康县开国伯除抚军将军北徐州刺史便道之州属樊子鹄据瑕丘反遂于中途遇害以死王事追赠使持节都督定殷二州诸军事骠骑大将军司空公定州刺史谥曰文贞　　拓跋庆鸾
按魏书阳平王传忻之弟庆鸾武定末司徒谘议参军　　拓跋庆哲
按魏书阳平王传庆鸾弟庆哲终于司农少卿赠中军将军济州刺史　　拓跋长渊
按魏书阳平王传阳平王熙子他他子吐万吐万子显显子禹禹子长渊武定中南青州长史　　拓跋子华
按魏书高凉王传高凉王孤孙度度子乙斤乙斤子平平子苌苌长子子华字伏荣袭爵孝庄初除齐州刺史先是州境数经反逆邢杲之乱人不自保而子华抚集豪右委之管钥众皆感悦境内帖然鞫狱讯囚务加仁恕齐人树碑颂德后除济州刺史爾朱兆之入洛也齐州城人赵洛周逐刺史丹阳王萧赞表请子华复为齐州刺史子华母房氏曾就亲人饮食夜还大吐人以为中毒甚忧惧子华遂掬吐尽啖之其母乃安寻以母忧还都孝静初除南兖州刺史弟子思通使关西朝廷使右卫将军郭琼收之与子思俱死于门下省　　拓跋子思
按魏书高凉王传子华弟子思字众念性刚暴恒以忠烈自许元天穆当朝权以亲从荐为御史中尉元颢之败封安定县子孝静时位侍中而死　　拓跋天穆
按魏书高凉王传高凉王孤孙度度子乙斤乙斤子长生长生子天穆性和厚美形貌善射有能名年二十起家员外郎六镇之乱尚书令李崇广阳王深北讨天穆奉使慰劳诸军路出秀容爾朱荣见其法令齐整有将领气深相结托约为兄弟未几荣请天穆为行台朝廷不许改授别将令赴秀容是时北镇纷乱所在蜂起六镇荡然无复蕃捍惟荣当职路冲招聚散亡天穆为荣腹心除并州刺史及荣赴洛天穆参其始谋乃令天穆留后为之继援庄帝践阼以荣之所眷昵特除太尉封上党王征赴京师荣之讨葛荣诏天穆为前军都督率京师之众以赴之寻监国史录尚书事开府世袭并州刺史邢杲反诏天穆与齐献武王讨大破之时元颢乘虚陷荥阳天穆闻庄帝北巡自毕公垒北渡会车驾于河内爾朱荣以天时炎热欲还师天穆苦执不可荣乃从之庄帝还宫加太宰天穆以&#属本无德望凭借爾朱爵位隆极当时熏灼朝野倾悚庄帝以其荣党外示宠敬内畏恶之与荣同时见杀前废帝初赠丞相柱国大将军雍州刺史假黄钺谥曰武昭　　拓跋悝
按魏书常山王传常山王遵子素素子德德子悝颍川太守卒于光州刺史谥曰恭　　拓跋彦道
按魏书常山王传常山王遵子素素子陪斤陪斤子昭昭子元字彦道以节俭知名庄帝时为洛阳令及前废帝即位元上表乞葬庄帝时议善之后除尚书左丞出帝即位以孙腾为左仆射腾即齐献武王心膂仗入省元依法举劾当时咸为元惧出帝重其强正封临淄县子后从帝入关　　拓跋嶷
按魏书常山王传常山王遵子素素子德德子悝悝子嶷字子仲出帝初授兖州刺史封濮阳县伯孝静初转尚书令摄选部嶷虽居重任随时而已薨于瀛州刺史赠司徒公谥曰靖懿　　拓跋轨
按魏书真定侯传真定侯陆曾孙轨字法寄稍迁洛阳令时天下多事轨惟以深刻遇下死多酷滥识者非之孝静时邺宫创制以轨为营构使除徐州刺史轨风望既陋又无学术虽历名位时人轻之卒于州　　拓跋大器按魏书高凉王传高凉王孤子斤斤子真乐真乐子陵陵子子鸷鸷子大器袭爵后与元瑾谋害齐文襄王见害　　拓跋俨
按魏书高凉王传高凉王孤孙度度子乙斤乙斤子长生长生子天穆天穆子俨袭美才貌位都官尚书及齐受禅闻&#召假病遂怖而卒　　拓跋宣洪
按魏书阳平王传阳平王熙子他他子吐万吐万子显显子世遵世遵子敬先敬先子宣洪袭历谏议大夫光禄少卿武定中与元瑾谋反诛国除　　拓跋毓
按魏书赵郡王传赵郡王干子谧谧子毓字子春袭庄帝初河阴遇害赠卫大将军仪同三司青州刺史谥曰宣恭无子诏以谧弟谳子置字景融为后袭爵及置伯谌复封赵郡改封平昌王齐受禅爵例降　　拓跋宽按魏书彭城王传彭城王勰子子直子直子宽字思猛袭王爵除散骑常侍平南将军寻除侍中抚军将军永安三年爾朱兆害之于晋阳无后国除出帝初追赠使持节散骑常侍都督青齐济三州诸军事卫大将军青州刺史重赠司徒公　　拓跋刚
按魏书彭城王传宽弟刚字金明庄帝初封浮阳王邑千户武定末宗正少卿齐受禅爵例降　　拓跋质
按魏书彭城王传刚弟质庄帝初封林虑王邑千户永安三年薨出帝时赠车骑大将军左光禄大夫仪同三司　　拓跋钦
按魏书彭城王传彭城王勰子子正子正子钦字世道袭武定中散骑侍郎齐受禅爵例降　　拓跋鉴
按魏书安乐王传安乐王长乐子诠诠子鉴字长文袭后除相州刺史北讨大都督讨葛荣仍兼尚书右仆射北道行台尚书令与都督裴衍共救信都鉴既庸才诸弟粗暴见天下多事遂谋反降附葛荣都督源子邕与裴衍合围鉴斩首传洛诏改其元氏庄帝初许复本族又特复鉴王爵赠司空　　拓跋斌之
按魏书安乐王传鉴弟斌之字子爽性险无行及与鉴反败遂奔葛荣荣灭得还出帝时封颍川郡王委以腹心之任帝入关斌之奔萧衍后还长安　　拓跋悰
按魏书京兆王传京兆王子推子太兴太兴子昴昴子悰字魏庆袭孝静时累迁太尉录尚书事司州牧青州刺史薨于州赠假黄钺太傅司徒公谥曰文悰宽和有度量美容貌风望俨然得丧之间不见于色性清俭不营产业身死之日家无余财　　拓跋忠
按魏书乐浪王传乐浪王万寿子乐平乐平子长命长命子忠肃宗时复前爵位太常少卿出帝泛舟天渊池命宗室诸王陪宴忠愚而无智性好衣服遂着红罗襦绣作领碧綢&#锦为缘帝谓曰朝廷衣冠应有常式何为着百戏衣忠曰臣少来所爱情存绮罗歌衣舞服是臣所愿帝曰人之无良乃至此乎　　拓跋朗按魏书任城王传任城王云子澄澄子顺为鲜于康奴所害顺长子朗时年十七枕戈潜伏积年乃手刃康奴以首祭于顺墓然后诣阙请罪朝廷嘉而不问朗涉历书记为司徒属天平中为奴所害　　拓跋叔仁
按魏书南安王传南安王桢子英英子熙熙子叔仁孝昌初袭先爵除征卤将军通直散骑常侍孝庄初遇害于河阴赠卫大将军仪同三司并州刺史子琳袭齐受禅爵例降　　拓跋长春
按魏书安定王传安定王休子愿平愿平子绪绪子长春员外散骑侍郎武定初封南郡王邑五百户齐受禅爵例降　　北周
　　拓跋伟
按隋书伊娄谦传周武帝使谦与小司寇拓跋伟聘齐观衅　　拓跋定
按陈书废帝本纪光大元年九月周将长胡公拓跋定率步骑二万人入郢州都督淳于量等与战大破之擒定　　隋
　　拓跋宗
按隋书梁睿传王谦反睿遣上开府拓跋宗趣剑阁分道攻破之　　唐
　　拓跋赤辞
按唐书党项传贞观三年内属即首领拜刺史有拓跋赤辞者初臣吐谷浑慕容伏允待之厚与结婚诸羌已归独不至廓州刺史久且洛生引轻骑破之赤辞从子思头潜纳款其下拓跋细豆亦降赤辞即内属　　拓跋守寂
按万姓统谱守寂开元后右监门大将军西平公静边州都督孙干晖银州刺史侄澄银州刺史　　拓跋朝光
