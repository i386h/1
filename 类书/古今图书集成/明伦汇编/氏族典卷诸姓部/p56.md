<!-- { "loadSidebar": true } -->
按蒲圻县志师古字克永元乡贡存礼之裔也成化十九年中乡试弘治六年登毛澄榜进士授工部主事清江浦管闸时中贵往来无虚日舟经沽头作威凌轹师古不为屈正德初逆瑾柄国即投疏归　　江珏按江西通志珏字玉成金溪人父贵成化间进士历工部郎中珏登弘治乙丑进士知华州升刑部员外乙卯武宗南巡首倡十三司连名疏谏上怒罚跪午门三日廷杖革职世庙即位首诏褒之　　江山
按朝城县志山字世瞻庠生以孙东贵累赠资政大夫太子少保兵部尚书　　江汝龙
按朝城县志汝龙以子东贵初封承德郎工部主事累赠资政大夫太子少保兵部尚书　　江晖
按浙江通志晖字景孚仁和人澜之子也正德丁丑进士选翰林院庶吉士值室人早殒钱宁欲妻以族女时宁势倾天下晖峻拒之武宗将南巡晖与同馆舒芬等抗疏谏止皆受杖几毙授广德州知州始之官即治其豪梗者召以翰林院编修进修撰属世宗用言者议简侍从使更民事擢晖河南佥事未行而痰疾作特旨许令养病归二年卒　　江晓
按浙江通志晓字景熙仁和人澜之子正德进士历兵部车驾司郎中改吏部出为山东参政陟山西右布政使条陈体国便民六事悉见施行岁大祲太原平阳民多转徙晓极力赈济安辑所全活以万计庚寅擢应天府尹复条奏职掌十事上嘉之有体国为民之褒岁旱蝗祈祷甘澍随降蝗亦寻灭至秋复旱乃发仓赈之所活又数十万人入为工部右侍郎值驾巡承天命晓先出警道御史胡守忠恐临时愆误欲先论晓以分己责乃诬奏晓稽误遂逮诏狱狱吏孙纲竟考致其狱勒停为民卒赠工部尚书　　江南
按济阳县志南正德丙戌进士任知县官至佥事　　江汝璧按万姓统谱汝璧江西人正德进士历官左庶子　　江浚按济南府志浚字子泉历城人正德己卯举人授真定知县有黠少年衷石橐中诈诬馆人狱成浚至辄鞫其金所从来少年遂伏罪升四川道御史从幸承天除道滹沱河檄有司造舟为梁而驾以渡巡按隆庆劾奏总兵江桓官至陕西副使　　江环
按连城县志环素勇武正德七年武平挂坑寇作知县蒋玑募勇士征讨环应召及黄沙寨玑被执环直抵贼垒格杀遇害　　江能
按曹县志能字大用少聪&#孝友补郏邑令时流贼刘六等率骑寇郏亲冒矢石昼夜巡警遂成痹疾寇平报升寿州知州不能赴　　江彬
按明外史江彬传彬宣府人初为蔚州卫指挥佥事正德六年畿内盗起调边兵彬以大同游击隶总兵官张俊麾下过蓟州杀一家二十余人诬为贼以功得赏后与贼战淮上被三矢其一着面镞出于耳拔之更战武宗闻而壮之七年贼平还过京师遂不遣因钱宁见帝谈兵帝前帝悦擢都指挥佥事出入豹房同卧起请调辽东宣府大同延绥四镇军号外四家团练大内八年领神威营未几赐国姓十年迁都督佥事导帝巡幸宣府十二年八月度居庸至宣府幸阳和迤北五万骑入寇诸将王勋等力战至应州寇引去是日微勋乘舆几殆十三年正月还京二月复导帝往还录应州功封彬平卤伯又导帝远历边塞凡数千里南幸之议起廷臣百余人伏阙谏彬故激怒帝悉下狱多杖死者彬亦意沮议得寝会宸濠反复赞帝亲征命彬提督赞昼机密军务兼督东厂锦衣官校办事扈帝以行十五年六月幸牛首山诸军夜惊讹言彬欲为逆久之乃定宸濠就擒发南京九月至清江浦渔于积水池舟覆被溺遂得疾十月至通州彬尚欲劝帝幸宣府会帝体惫甚乃至京帝崩太后命收彬世宗即位磔彬于市子勋杰鳌熙俱斩妻杨氏幼子然女千金万金贵金发功臣家为奴　　江必东按崇阳县志必东字希会登辛未杨慎榜初官礼曹议大礼廷杖濒死寻少参广西不喜谈象山学进云南大参初授工部主政转祠祭郎中时毛文简公为宗伯凡郊庙大典禋祀文移悉出其手　　江珏
按澧州志珏字双玉嘉靖癸未贡生知江阴县以卓异升兖州府知府旋升贵州按察使四川布政使司宪两省政简刑清以廉能着　　江东
按朝城县志东字伯阳嘉靖己丑进士授工部主事奉&#督清江船政以廉能膺上考历员外郎中升山西按察司佥副左右布政使深沈有大略所至清宁升巡抚宽严并济寻擢兵部右侍郎历左侍郎升工部尚书江南倭乱廷推东文武才改兵部尚书奉诏讨平之戊午山西右卫被围以东往援围遂解捷闻上悦加太子太保赐绯鱼服辛酉改京营戎政尚书又改三边尚书又转总督宣大等处军务尚书癸亥招徕功着上嘉东勋赐金帛及麒麟服适通州告急京师戒严东勤王至赐上方剑便宜行事督六镇援兵七日解严上遣中使慰劳玺书褒奖赐食胙赐蟒玉召见面劳方命还镇既又手诏表右卫功赐扁曰攸奠邦本请休不允卒于官谥恭襄　　江胜
按松溪县志胜邑人嘉靖壬戌十二月倭寇围县胜奋力御寇阵亡　　江觅
按松溪县志嘉靖壬戌倭寇围县觅奋力御倭铳伤而死　　江以达
按江西通志以达字于顺贵溪人良材子也嘉靖进士初授刑部主事奉命典闽试迁闽督学佥事楚督学副使会章圣梓宫南祔显陵三司出迎以达居守以关防门禁为楚藩所构逮系诏狱廷杖削籍节义文章并推重于时着有午坡文集行世　　江潮
按江西通志潮字天信贵溪人莱阳令左之子也以乡试第一登进士知寿州累官至副都御史巡抚山西提督三关军务会妖人李福达惑众潮捕急诡名入京匿武定侯郭勋家因得流言宫闱上疑之时张永嘉新相欲结勋自固乃阿旨下狱后释归　　江圻
按浙江通志圻字子望仁和人隆庆戊辰进士历任广西提学佥事崇圣学黜异端敦士习褒崇忠孝节义事父丧泣血三年如一日　　江沛然
按江夏县志沛然字应吾号涵斋隆庆辛未进士授阳山知县丁艰补吉水知县迁怀庆府推官谳狱平反称最升南都察院经历执法不阿旋升南户部郎中以蜚语京察浮躁降理问通判审理沛然遂家居　　江铎按明外史李化龙传江铎字士振仁和人祖晓父圻铎登第在万历二年授刑部主事累官山西按察使擢偏沅夹攻杨应龙有功与郭子章皆荫一子世锦衣指挥丁母艰去夺情命留讨皮林诸洞蛮平之以劳疾归卒赠兵部右侍郎　　江东之
按明外史江东之传东之字长信歙人万历五年进士由行人擢御史首发冯保徐爵奸受知于帝佥都御史王宗载尝承张居正指与于应昌共陷刘台东之疏劾之故事御史上封事必以副封白长官东之持入署宗载迎谓曰江御史何言曰为死御史鸣&#问为谁曰刘台也宗载失气反走遂与应昌俱得罪东之出视畿辅屯政奏驸马都尉侯拱宸从父豪夺民田置于理先是皇子生免天下田租三之一独不及皇庄及勋戚庄田东之为言减免如制还朝擢光禄少卿改太仆坐争寿宫事与李植羊可立皆贬东之得霍州知州以病免久之起邓州进湖广佥事三迁大理右少卿二十四年以右佥都御史巡抚贵州击高寨叛苗斩首百余级京察被劾免官复以遣指挥杨国柱讨杨应龙败绩事黜为民愤恨抵家卒　　江盈科按桃源县志盈科字进之号渌萝万历壬辰登进士第授长洲令政崇宽简迁吏部考功司主事以言官论举主改大理寺正恤刑滇黔全活甚众升刑部副郎典四川试称得士升督学道寻卒　　江日彩
按泰宁县志日彩号完素万历丁未进士初令金溪浇风顿革任满升浙江道御史首上疏言释累臣广枚卜纠贪横远近望其丰采按鹾河东时岁歉民乱幕府欲以兵戢之彩力持不可计歼渠魁民安如故会计臣有兴言开矿以疏请于朝彩纠寝其事辛酉还朝值广宁之陷榆关告急彩力荐袁崇焕出守宁远再挫敌锋壬戌奉命督辽饷清核侵冒疏斥&#匿所莅肃然时大狱烦兴庙议腾沸彩以资望讯狱定册立梃击红丸三大案群喙帖服癸亥以督饷功晋太仆寺少卿寻病于京邸易箦时语不及私唯以国事为忧而已按河东山陕滇南等处皆有德绩民尸祝之　　江梦鹤
按安庆府志梦鹤字怀天别号菊常孝廉见龙之子少时端颖绝伦万历乙卯领乡荐署泰兴谕程士有法晋信州同知威惠有声以刷清漕弊为赀郎所中遂归家居绝意仕进饮酒着书以自娱崇祯末皖敝于兵鹤避地昆仑庄居无何江城巢覆江氏独完　　江秉谦按明外史江秉谦传秉谦字兆豫歙人万历三十八年进士除鄞县知县用廉能征授御史侃侃言事渖阳既失朝士多思熊廷弼而给事中郭巩独论廷弼丧师&#国秉谦愤力颂廷弼功会辽阳复失廷弼旋起经略巩坐妄议夺官遂与秉谦如雠兵部尚书张鹤鸣抑廷弼专庇巡抚王化贞帝以经抚不和诏廷臣议秉谦言极切至后化贞弃广宁遁秉谦益愤乞置鹤鸣于法时大学士沈潜结中官刘朝乳媪客氏募兵入禁中兴内操给事中惠世扬等再疏力攻秉谦与焉遂假劾鹤鸣疏出秉谦于外无何郭巩召还交通魏忠贤力阻秉谦家居四年闻忠贤益乱政忧愤卒居数月忠贤党卓迈追劾秉谦保护廷弼遂削籍崇祯初复官　　江一川
按江西通志一川字体行都昌人登进士任宁国推官政治有声寻升给事遇事敢言　　江腾蛟
按齐东县志腾蛟字元宿丙午举人善楷书尤长于古文词所著有蒙引删次管韩批评清福录友古编等书行于世　　江中信
按临清州志中信字成宇进士任兵部主事以刚介自持调刑部郎上十议疏语多激烈留中旋推福建提学副使辞　　江至道
按朝城县志至道字济宇恭襄公之侄邑庠生以恭襄公荫初授光禄寺署丞历官贵州石阡府知府振刷百度军民悦服以疾归　　江至迥
按朝城县志至迥字冲宇恭襄公之侄邑庠生以恭襄公荫初授刑部检校历官云南武定府知府抚灾恤黎期月大治　　江世带
按朝城县志世带字景荣恭襄公之孙荫生初授詹事府典簿顺天通判主事历官提督通会河道工部都水清吏司员外郎　　江应昴
按攸县志应昴初任滋阳转大理同知擢寻甸太守敏干刚决有西门豹之风　　江明
按山西通志明阳曲北城乡人约率民兵御垛贼登城守民尽溃散明独不去被杀于信地　　江襟楚
按安庆府志襟楚字云渚由泰昌元年恩荐授江西兴安知县居官清慎敏察转琼州府别驾解组归崇祯丁丑遇流贼被执不屈大骂截舌　　江禹合
按巴陵县志禹合字会凡巴陵乡宾崇祯癸未七月七日闯贼入山华容义勇失利老子天井云&#三山接壤巴陵积尸以万计炎暑露骨禹合捐赀收葬于里中丁由桥道之南乡里以长者称之　　江振鹏
按泰宁县志振鹏号翼云崇祯癸未选广西怀远知县冰洁春和抑虐扶良化獞猺兴斯文宽税革耗升云南通安州守未抵任闻北变后简工部员外驻桂林嘱长子荀龙归曰今即与汝永诀丙戌季子白龙由间道趋省共效艰危志未克殚俱殁于官　　江复
按泰宁县志复字来初豫之弟性宽厚和蔼然义所当为又如贾趋利明末慕邑石辋山峦奇峭挈家而隐既两京陷乃拊膺流涕曰吾家世受国恩虽仅隶诸生谊同委贽俾身殁后得书明故二字无愧先大夫于九京矣及兵入境同兄豫俱慷慨就义妻戴氏亦赴壑而殒

　危姓部汇考
郑樵通志
　　平声
危氏南唐将危全讽宋太常博士危佑姓苑云临川多此姓今邵武最多累有登科者黄学士文集
　　赠太常博士危府君墓志铭
