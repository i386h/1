<!-- { "loadSidebar": true } -->
按宋史程俱传俱字致道衢州开化人以外祖尚书左丞邓润甫恩补苏州吴江主簿监舒州太湖茶场坐上书论事罢归起知泗州临淮县累迁著作佐郎宣和二年进颂赐上舍出身除礼部郎以病告老不俟报而归建炎中为太常少卿知秀州以病乞归绍兴初始置秘书省召俱为少监擢中书舍人言者论俱前弃秀州城罢为提举江州太平观久之除徽猷阁待制秦桧荐俱领史事除提举万寿观实录院修撰卒俱在掖垣命令下有不安于心者必反复言之不少畏避其为文典雅闳奥为世所称　　程克俊
按万姓统谱克俊字元吁浮梁人宣和间登进士累迁给事中时鄱之学宫经兵火或请于朝以为墓有旨可其奏克俊封还制书学得不徙官至权参知政事卒谥章靖　　程瑀
按宋史程瑀传瑀字伯饶州浮梁人其姑臧氏妇养瑀为子姑没始复本姓累官至校书郎除兵部员外郎金人入侵求可使者瑀请往未行会钦宗即位议割三镇命瑀往河东秦桧往河中瑀奏臣愿奉使不愿割地不报还除左正言改屯田郎官谪添监漳州盐税高宗即位召为司封员外郎请祠寻除直秘阁提点江东刑狱召为太常少卿迁给事中李邦彦除签书枢密院瑀言邦彦五罪疏三上不报求罢以敷文阁待制知信州胡安国刘一止言瑀不宜去遂复留以言者罢居父母丧服除知严州徙宣州复奉祠俄召除兵部侍郎桧既主和瑀议论不专以和为是桧忌之改龙图阁学士知信州称疾提举江州太平兴国宫坐通书李光降朝议大夫卒　　程振
按宋史程振传振字伯起饶州乐平人入太学为辟雍录升博士提举京东西路学事入为膳部员外郎监察御史擢给事中王黼使言者劾为党罢提举佑观居三年还故官靖康元年进吏部侍郎拜开封尹改刑部侍郎金骑在郊邀车驾出城振为何言宜思所以折之之策不从未几及于难端平初赐谥刚愍　　程堂
按画继堂字公明眉人举进士为驾部郎中善画墨竹宗派湖州之门者独公明入室也　　程俊
按万姓统谱俊会州人绍兴初居栗亭之泥阳镇始俊幼稚父母陷灵夏常号泣自毁逮长捐家财数十万以赎焉未至日北向号泣以请饮食为废夏人感动遂还其母　　程端中
按万姓统谱端中池州人尝知六安军金兀朮入寇端中殚力守御死于国难时池州统制程全哀之为求其骸骨归葬焉　　程渭老
按万姓统谱渭老字少吕黟人迈之孙以祖恩补登仕郎被淮南宪檄鞫龙舒管承议之狱管遣人重赂私致于道渭老正色叱去躬亲阅实竟录论如法转池州建德令岁荒乃自履亩具得其实申明蠲放极力摩抚台郡交荐遂有堂察之命绍兴二年差知复州转朝散大夫除靖州卒渭老尝仿司马温公祭仪跪拜献兴之节未始徇俗贫乏不能婚姻者随宜赒给生长富贵中能律身接物不异寒素书翰清劲自成一家　　程千秋
按万姓统谱千秋知公安县时群盗欲犯公安千秋帅县民御之岳鄂鼎澧皆赖以安民间多绘像祀之就命通判荆南府　　程昌
按万姓统谱昌知鼎州兼鼎澧镇抚使时湖贼杨&#来攻昌以蔡兵御之后人为立庙名曰忠佑　　程令说按万姓统谱令说字彦举休宁人经学精通为乡里宗法登绍兴十七年进士授饶州鄱阳主簿再调知静江府理定县卒有茅堂诗集藏于家子穆克承家训入上庠尝著书约义书博文丞相郑清之仓使王伯大序其书　　程鸣凤
按万姓统谱鸣凤历官知德庆府将之任适山寇猖獗或止之鸣凤正色曰当天下有事之秋正臣子奋志之日仗马木鹰吾不为也至即平之及代主管建昌军仙都观以归未几起知南雄陛辞进无逸说上嘉奖再三三年解组而归　　程沂
按万姓统谱沂字咏之洛人伊川从子绍兴间知&#山为政中和有古循吏风　　程璠
按万姓统谱璠知丰城识用高爽凡山川道途人物名氏目所一见耳所暂闻阅年虽多不复忘废为邑三年识其民且半　　程九万
按万姓统谱九万青阳人知武康县下车首访儒术顽民奸宄绳之以法境内肃清秩满去任邑人攀饯闾巷为空　　程鼎
按万姓统谱鼎婺源人与罗源辈同学于朱松得修身为学之要益自树立博览经籍为文不效举子尺度不仕而卒　　程时翼
按万姓统谱时翼字勤道崇仁人家贫授徒或累月食无盐不妄交接邑令念其贫请作平政桥记欲因此馈之时翼曰毋污我绝不与通晚为始兴尉单骑入贼垒谕化盗贼为良民下不敢欺绍兴七年归沐浴更衣趺坐而逝年六十八里人邓辀为立卓行传　　程大昌按宋史程大昌传大昌字泰之徽州休宁人十岁能属文登绍兴二十一年进士第主吴县簿未上丁父忧服除着十论言当世事献于朝擢太平州教授明年召为太学正试馆职为秘书省正字孝宗即位迁著作佐郎为恭王府赞读迁国子司业除浙东提点刑狱徙江西转运副使进秘合修撰召为秘书少监累迁权吏部尚书请郡遂出知泉州迁知建宁府光宗嗣位徙知明州寻奉祠绍熙五年请老以龙图阁学士致仕庆元元年卒谥文简　　程佑之
按万姓统谱佑之河南人绍兴间避地寓居于桂林后帅五羊今其子孙坟墓俱在桂林　　程迥
按宋史程迥传迥字可久应天府宁陵人家于沙随靖康之乱徙绍兴之余姚登隆兴元年进士第历扬州泰兴尉饶州德兴丞改知隆兴府进贤县调信州上饶县迥居官政宽而明令简而信绥强抚弱导以恩义积年雠讼一语解去猾吏奸民皆以感激久而悛悔欺诈以革卒官子绚以致仕恩调巴陵尉摄邑事能理冤狱孙仲熊亦有名　　程祥
按宋史程迥传迥奉祠寓居番阳之萧寺程祥者从伯父待制昌禹来居番阳昌禹死遂失所依祥继亡祥妻度氏犹质卖奁具以抚育孤子久之罄竭濒死邻家皆莫识其面或为迥言其事迥走告于郡守月给之钱粟　　程端蒙
按万姓统谱端蒙字正思朱子门人学问渊源独得其宗及卒朱子赞云呜呼正思退然若不胜衣而自胜有以举乌获之任言若不出诸口而卫道足以摧髡衍之锋俯焉日有孜孜者吾未见其止乃一朝而至此则天曷不假之以寿以成其始终呜呼此犹不足以概其敦实之貌来者亦姑以是想见其遗风　　程先按万姓统谱先字传之休宁人团练全之子痛父死节于金誓守先墓不仕力学好古隐居邑之东山有志圣贤之学以书问道于朱子朱子嘉之复以书载在朱子大全老病不能卒业遣子永奇从闽往受学焉　　程洵
按万姓统谱洵字允夫婺源人以诗文求教朱晦庵答书曰如欲为文章士而已自应不在他人后如果有志古人之学则所示犹未得其门尝以道问学名斋晦庵易其扁曰尊德性因为作铭其他往复问答累数千言载于大全集者仅十三书耳初任衡阳主簿士友云集登其门者如出晦庵之门　　程卓
按万姓统谱卓字从元休宁人淳熙中试礼部第一迁刑部郎中尝使金议论不屈金人惮之后知泉州民为立祠寻召同知枢密院事　　程士龙
按万姓统谱士龙字应辰慈溪人登进士主句容簿时岁饥督济有方老弱赖以全活校文于歙真德秀重其才荐知仙居李宗勉复荐之迁知临江军多善政民为立祠后除国子丞轮对慷慨理宗嘉奖焉迁右曹郎改知抚州谨刑惠民城中有夜半杀人者逮系至六七囚狱成士龙疑之俾临川宰密察之得其情民作平冤歌颂为神明云　　程珌
按宋史程珌传珌字怀古徽州休宁人绍熙四年进士授昌化主簿调建康府教授改知富阳县迁主管官告院历迁礼部侍郎封休宁县男授礼部尚书拜翰林学士知制诰丐祠以焕章阁学士知建宁府授福建路招捕使以旧职提举玉隆万寿宫进封新安郡侯知福州再奉祠以端明殿学士致仕卒　　程松
按宋史程松传松字冬老池州青阳人登进士第调湖州长兴尉章森吴曦使北松为傔从庆元中韩胄用事时松知钱塘县谄事曦以结胄除干办行在诸军审计司守太府寺丞未阅旬迁监察御史擢右正言除同知枢密院事自宰邑至执政财四年开禧元年以资政殿大学士知成都府四川制置使胄决议开边命松为宣抚使兴元都统制吴曦副之曦诛诏落职降三官筠州居住再除顺昌军节度副使澧州安置又责果州团练副使宾州安置死宾州　　程公许按宋史程公许传公许字季与一字希颖&#州宣化人嘉定四年举进士授华阳尉再调绵州教授改知崇宁县差通判简州制置使李辟公许通判施州行户房公事端平初授大理司直迁太常博士嘉熙元年迁秘书丞竟为蒋岘劾去差主管云台观以着作佐郎召迁著作郎淳佑元年迁秘书少监拜太常少卿为右正言濮斗南所论罢寻以直宝谟阁知袁州杜范荐于上召拜宗正少卿再迁中书舍人进礼部侍郎周坦疏劾公许郑采又劾之公许屏居湖州者四年再提举玉隆观差知婺州死　　程覃
按万姓统谱覃字会元提举两浙常平茶盐事嘉定六年莅任蠲海错果窳之征以惠穷民凡公府廨舍城郭戎器仓场桥道以至乡饮器具纤悉毕备人服其整　　程元凤
按宋史程元凤传元凤字申甫徽州人绍定元年进士调江陵府教授端平元年差江西转运司干办公事丁母忧淳佑元年迁礼兵二部架阁以父老不忍去侧改国子录父忧服阕迁太学博士改宗学博士六年进秘书丞七年迁著作郎&#外知饶州进江淮荆浙福建广南都大提点坑冶迁右曹郎官寻拜监察御史十二年拜右正言升殿中侍御史宝佑元年迁侍御史进尚书吏部侍郎三年力求补外特授端明殿学士同签书枢密院事进参知政事寻进拜右丞相封新安郡公会丁大全谋夺相位元凤力辞授观文殿大学士判福州福建安抚使又力辞提举洞霄宫度宗即位进少保三年拜少傅右丞相进封吉国公四年以观文殿大学士致仕卒　　程应辰
按万姓统谱应辰休宁人性耿介学识为京邑所重以荫授忠州文学历临安府司户并佥安抚两浙运司主管文字干办公事淳佑中转迪功郎　　程崇
按万姓统谱崇歙县人登淳佑第历大理寺丞出守台州抑绝权豪甚有声政府治后山有猿精尝出为妖怪崇至潜伏不见后官至将作监　　程若庸
按万姓统谱若庸字达原休宁人淳佑丁未为湖州安定书院山长咸淳登进士为武夷书院山长累主师席及门之士最盛号勿斋学者称为勿斋先生所着有性理字训讲议百篇　　程洙
按万姓统谱洙休宁人淳佑十年进士授贵池县主簿调上元县德佑己亥建康陷百官投牒降附洙仰天叹曰吾受宋官二十余年忍移所守以偷生乎自缢而死　　程元岳
按万姓统谱元岳字申甫歙县人宝佑登第除宗学博士历迁殿中侍御史工部侍郎以清介自持尝弹击奸相宦寺无所畏屈　　程骧
按万姓统谱骧休宁人开庆元年进士历官保义郎中书舍人致仕宋&#元人访求旧臣骧屏迹不出　　程楚翁按万姓统谱楚翁婺源人德佑末元兵入临安江东列郡皆下楚翁结死士谋复郡城事泄被执搒掠几死贿守者得脱马迁峦义不仕元往投之又往从谢枋得于闽及枋得被执去楚翁无所依死于逆旅　　金　　程寀
按金史程采传采字公弼燕之析津人祖冀仕辽广德军节度使冀次子四穆辽崇义军节度使采四穆之季子也中进士甲科累迁殿中丞天辅七年太祖入燕授尚书都官&#外郎锦州安昌令历翰林待制皇统八年为横海军节度使移彰德军节度使卒官采刚直耿介不谄奉权贵以希苟进有古君子之风云　　程辉
