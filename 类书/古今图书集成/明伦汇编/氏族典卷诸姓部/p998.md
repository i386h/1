<!-- { "loadSidebar": true } -->
按晋书李势载记势字子仁寿之长子也初期爱势姿貌拜翊军将军汉王世子寿死势嗣伪位改元太和势弟大将军汉王广以势无子求为太弟势弗许马当解思明固劝许之势疑当等与广有谋收马当思明斩之夷其三族贬广为临&#侯广自杀思明有计谋强谏诤马当甚得人心自此之后无复纪纲谏诤者大司马桓温率水军伐势温次青衣势遣李福与昝坚等距温昝坚从江北向犍为而温从山阳出江南坚到犍为方知与温异道坚众自溃温至成都纵火烧其大城诸门势众惶惧劝势降势乃夜出东门与昝坚走至晋寿送降文势寻舆榇面缚军门温解其缚焚其榇送于建康封势归义侯升平五年死在位五年而败　　李洪
按蜀录洪广汉人聚流民数千入定陵作乱自称李势子太和中因刺史刘季连失于抚绥巴西人赵续伯蜀人李金银等共推洪为主言当以圣道王年号凤凰私署百官妖惑百姓季连讨斩之　　李暠
按晋书凉武昭王传武昭王讳皓字元盛陇西成纪人姓李氏汉前将军广之十六世孙也世为西州右姓高祖雍曾祖柔仕晋并历郡守祖弇仕张轨为武卫将军安世亭侯父昶早卒遗腹生元盛吕光末京兆段业自称凉州牧署元盛效&#令众推为宁朔将军敦煌太守称藩于业及业僭称凉王其右卫将军索嗣构元盛于业乃以嗣为敦煌太守率骑五百而西元盛遣其二子士业让等逆战破之嗣奔还业乃杀嗣遣使谢元盛分敦煌之凉兴乌泽晋昌之宜禾三县为凉兴郡进元盛持节都督凉兴巴西诸军事隆安四年晋昌太守唐瑶移檄六郡推元盛为大都督大将军凉公领秦凉二州牧护羌校尉盛乃赦其境内建年为庚子义熙元年改元建初迁居酒泉十三年薨国人上谥曰武昭王第二子士业嗣　　李祥
按万姓统谱祥海盐人隆安中从内史袁崧筑沪渎垒御孙恩崧为贼所害祥突白刃收崧归葬时皆义之名其居玙城曰教义里　　李根
按南燕录根辽东襄平人仕宝至中书监与子后智等随德南徙渡河居于青州数世无名位三齐豪门以此多轻之　　李歆
按晋书凉武昭王传凉后主讳歆字士业元盛薨时府寮奉为大都督大将军凉公领凉州牧护羌校尉大赦境内改年嘉兴沮渠蒙逊遣其张掖太守沮渠广宗诈降诱士业士业遣温宜等赴之亲勒大军为之后继蒙逊设伏于蓼泉士业为蒙逊所迫亲贯甲先登大败之追奔百余里俘斩七千余级明年蒙逊伐士业大芟秋稼而还后士业闻蒙逊南伐秃发&#檀率步骑三万东伐败于蓼泉为蒙逊所害　　宋
　　李道儿
按宋书李道儿传道儿临淮人本为湘东王师稍至湘东国学官令太宗即位进员外散骑侍郎淮陵太守泰始二年兼中书通事舍人转给事中四年病卒　　南齐　　李安民
按南齐书李安民传安民兰陵承人也祖嶷卫军参军父钦之补薛令安民随父之县元嘉二十七年没魏率部曲自拔南归大明中魏侵徐兖以安民为建威府司马无盐令晋安王子勋反明帝除安民武卫将军领水军张兴世据钱溪粮尽为贼所逼安民越贼五城送米与兴世伪军主沈仲断江安民破之事平明帝大会新亭劳接诸军主摴蒲官博安民五掷皆卢帝大惊目安民曰卿面方如田封侯状也论功封邵武县子迁宁朔将军广陵太守行南兖州事大祖在淮安民遥相结事明帝以为疑徙安民为刘韫司马宁远将军不拜授山阳太守元徽中建平王景素作难安民转征卤将军行会稽郡事安民将东太祖与别宴语淹留日夜苍梧废太祖征安民为使持节督北讨军事太祖即位为中领军封康乐侯太祖崩遗诏如侍中世祖即位迁抚军将军丹阳尹永明二年迁尚书左仆射寻以年疾求退改授散骑常侍四年为安东将军吴兴太守卒官　　李珪之
按南齐书李珪之传珪之字孔璋江夏锺武人也父祖皆为县令迁镇西中郎咨议右军将军兼都水使者珪之历职称为清能除游击将军转兼少府卒　　李圣伯按南史孝义传武陵李圣伯五世同居
　　李膺
按南史邓元起传元起至巴西蜀人竞出投元起元起军粮乏绝或说之检巴西二郡籍注因而罚之所获必厚元起然之涪令李膺谏曰山人始附于我观德若纠以刻薄人必不堪膺请图之膺退率富人上军资米俄得三万斛　　梁
　　李庆绪
按南史李庆绪传庆绪字孝绪广汉郪人父为人所害庆绪九岁而孤为兄所养日夜号泣志在复雠投州将陈显达仍于部伍白日手刃其仇自缚归罪州将义而释之梁天监中为东莞太守丁母忧庐于墓侧每恸呕血数升后为巴郡太守号良吏累迁卫尉封安陆县侯卒
　孔姓部列传一
　　周
　　孔父嘉
按左传桓公二年春宋华督攻孔氏杀孔父宋殇公立十年十一战民不堪命孔父嘉为司马督为太宰故因民之不堪命杀孔父而弒殇公注
嘉孔父字
　　孔叔
按左传僖公五年秋诸侯盟王使周公召郑伯曰吾抚女以从楚辅之以晋可以少安郑伯喜于王命而惧其不朝于齐也故逃归不盟孔叔止之曰国君不可以轻轻则失亲失亲患必至病而乞盟所丧多矣弗听注
孔叔郑大夫
　　孔将鉏
按左传僖公二十四年大叔以狄师伐周王出适郑处于泛郑伯与孔将鉏石甲父侯宣多省视官具于泛而后听其私政礼也　　孔防叔
按史记孔子世家孔子其先宋人也曰孔防叔防叔生伯夏伯夏生叔梁纥纥生孔子　　孔达
按左传文公元年卫孔达帅师伐晋
注
孔达卫大夫
　　孔宁
按左传宣公九年陈灵公与孔宁仪行父通于夏姬泄冶谏二子请杀之　　孔纥
按家语防叔生伯夏伯夏生叔梁纥为鄹邑大夫娶于鲁之施氏生女九人无男其妾生孟皮病足乃求婚于颜氏颜氏有女三人父问曰鄹大夫先圣王之裔身长十尺武力绝伦三子孰能为之妻二子莫对其幼征在进曰从父所制父曰即尔能矣遂以妻之叔梁纥卒葬于五父之衢及征在没孔子迁而合葬于防　　孔子
按史记孔子世家孔子生鲁昌平乡陬邑其先宋人也曰孔防叔防叔生伯夏伯夏生叔梁纥纥与颜氏祷于尼丘鲁襄公二十二年而孔子生生而首上圩顶故名曰丘字仲尼年七十三以鲁哀公十六年四月己丑卒葬鲁城北泗上弟子皆服三年子贡庐冢上六年然后去弟子及鲁人往从冢而家者百有余室因命曰孔里　　孔烝鉏
按左传昭公七年卫襄公夫人姜氏无子嬖人婤姶生孟絷孔成子梦康叔谓己立元余使羁之孙圉与史苟相之史朝亦梦康叔谓己余将命而子苟与烝鉏之曾孙圉相元史朝见成子告之梦梦协故孔成子立灵公注
成子卫卿孔达之孙烝鉏也元孟絷弟
梦时未生羁烝鉏子
　　孔鲤
按史记孔子世家孔子生鲤字伯鱼年五十先孔子死注
家语孔子年十九娶于宋之丌官氏之女一岁而生伯鱼伯鱼之生也鲁昭公使人遗之鲤鱼夫子荣君之赐因以名其子为鲤也　　孔圉
按左传哀公十一年冬卫太叔疾出奔宋初疾娶于宋子朝其娣嬖子朝出孔文子使疾出其妻而妻之疾使侍人诱其初妻之娣置于犁而为之一宫如二妻文子怒欲攻之故出　　孔悝
按左传哀公十五年卫孔圉取太子蒯聩之姊生悝孔氏之竖浑良夫长而美孔文子卒通于内为请于伯姬与太子入迫孔悝强盟之孔悝立庄公　　孔伋
按史记孔子世家伯鱼生伋字子思年六十二尝困于宋作中庸　　孔白
按史记孔子世家子思生白字子上年四十七（按阙里志　齐威王召白为国相不受）

　　孔求
按史记孔子世家子上生求字子家年四十五　　孔箕按史记孔子世家子家生箕字子京年四十六（按阙里志　子京为魏相）

　　孔穿
按史记孔子世家子京生穿字子高年五十一（按阙里志　楚魏赵交聘不就著书十二篇曰谰言）

　　孔慎
一名谦
又名斌

按史记孔子世家子高生子慎年五十七尝为魏相　　孔距心按万姓统谱距心齐平陆大夫
　　秦
　　孔鲋
按史记孔子世家子慎生鲋年五十七为陈王涉博士死于陈下按阙里志鲋字子
鱼著书名孔丛子

　　汉
　　孔藂
按汉书功臣侯表藂以执盾前元年从起砀以左司马入汉为将军三以都尉击项籍封蓼侯三十年薨谥夷　　孔腾
按史记孔子世家鲋弟子襄年五十七尝为孝惠皇帝博士迁为长沙太守长九尺六寸子襄生忠忠生武武生延年及安国安国生卬卬生歡（按阙里志腾字子襄汉高
　帝封为奉嗣君）

　　孔忠
按阙里志十代忠字子贞有高尚之志征为博士褒成侯年五十七卒生子二武及安国（按史记谓忠生武武生安国与
　此不同）

　　孔武
按阙里志十一代武字子威为文帝博士至临淮太守卒生子延年　　孔臧
按汉书功臣侯表孝文九年蓼侯臧嗣四十五年元朔三年为太常衣冠道桥坏不得度免　　孔延年
按阙里志十二代延年武帝时为博士转少傅迁大将军年七十一卒生子霸　　孔安国
按汉书儒林传孔氏有古文尚书孔安国以今文读之因以起其家安国为谏大夫授都尉朝而司马迁亦从安国问故迁书载尧典禹贡洪范微子金縢诸篇多士文说　　孔车
按汉书主父偃传偃贵幸时宾客以百数及族死无一人视独孔车收葬焉上闻之以为长者　　孔琳
按孔丛子叙世臧子琳位至诸吏亦博学问
　　孔茂
按孔丛子叙世琳子黄厥德不修失侯爵大司徒光以其祖有功德而邑土废绝分所食邑三百户封黄弟茂为关内侯　　孔霸
按汉书孔光传延年生霸字次孺霸治尚书昭帝末为博士宣帝时为大中大夫以选授皇太子经迁詹事高密相元帝即位征以师赐爵关内侯号褒成君给事中霸谦退不好权势上欲致相位自陈至三上知其至诚弗用以是敬之薨上素服临吊赠以列侯礼谥曰烈君四子长福嗣关内侯次捷捷弟喜皆列校尉诸曹光最少子　　孔宣
按汉书功臣侯表元康四年蓼侯藂元孙长安公士宣诏复家　　孔子卬
按孔丛子叙世茂子子国生子卬为诸生特善诗礼而传之　　孔仲驩
按孔丛子叙世子卬生仲歡为博士弘农守善春秋三传公羊谷梁训诸生　　孔福
按阙里志十四代福袭封关内侯年六十二卒生子房　　孔光
按汉书孔光传光字子夏烈君霸少子也经学尤明年未二十举为议郎光禄勋匡衡举光方正为谏大夫左迁虹长自免归转仆射尚书令凡典枢机十余年沐日归休兄弟妻子燕语终不及朝省政事或问光温室省中树皆何木光嘿不应其不泄如是为御史大夫丞相方进薨召光拜受丞相博山侯印绶哀帝即位策免元寿元年正月朔日食征拜光禄大夫为御史大夫二月为丞相复故国博山侯明年定三公官光更为大司徒会哀帝崩平帝徙光为帝太傅明年徙为太师固称疾辞位元始五年薨谥简烈子放嗣　　孔子立
按孔丛子叙世仲歡生子立善诗书少游京师与刘歆友善尝以清论议贬史丹史丹诸子并用事为是不仕以诗书教于阙里数百人　　孔房
按阙里志十五代房袭封关内侯生子均
　　孔何齐
按汉书恩泽侯表绥和元年以殷后孔子世吉嫡子封殷绍嘉侯六月进爵为公元始二年更为宋公注
师古曰孔吉之嫡子也
　　孔休
按后汉书卓茂传孔休字子泉哀帝初守新都令后王莽秉权休去官归家及莽篡位遣使赍元纁束帛请为国师遂呕血托病杜门自绝光武即位求休子孙赐谷以旌显之　　孔均
按汉书孔光传霸长子福嗣关内侯福薨子房嗣房薨子莽嗣元始元年封周公孔子后为列侯莽更封为褒成侯后避王莽更名均　　孔永
