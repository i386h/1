<!-- { "loadSidebar": true } -->
按万姓统谱如愚字明远崇安人有才干善属文尤善吟&#居乡日与朱文公唱酬登第调秀州海盐尉获海贼改秩知福州古田县秩满倅德庆权新州寻除行在审计院终江西帅司参议官　　刘翔
按万姓统谱翔字图南浦城人通诸经尤注意于易以累举得官调蕲春尉因上其所著易卦辞有旨看详监学以通经旨闻授福州教授莅任初谓教官实风化所系要当上不负天子次不负州郡下不负子弟入学之意在官轩轾抑扬尽合公论再任潭州教授多士归心卒于官有经进易解十卷翰林洪迈为之序　　刘砥
按尚友录砥字履之世南子六岁日诵千言至览忠孝大节辄激发感慨十岁通九经传记能缀词赋干道间与弟砺俱中童子科尝读释老书曰此不足习乃治举子业又曰此不宜专习因&#取伊洛诸儒书读之有见率其弟登朱文公门文公嘉其笃志敏学授先天太极图传充然有得文公晚修礼书砥预编次以时方攻道学遂无复仕进意与蔡元定黄干相友善二公尝往来其家因颜其读书之室曰龙峰岩年四十五卒所编有王朝礼论语孟子解皆未脱&#　　刘砺按万姓统谱砺字用之砥之弟幼颖悟孝悌举童子科后受学于朱文公文公尝曰履之兄弟却差胜若更加功或可望耳与黄干最友善及禁伪学志尚愈笃蔡元定编置道州砺馈赆甚厚年四十七卒　　刘甲按宋史刘甲传甲字师文其先永静军东光人元佑宰相挚之后也父着为成都漕幕葬龙游因家焉中淳熙二年进士累官至知兴元府韩胄诛上念甲精忠拜宝谟阁学士绍熙中移知潼川嘉定七年卒于官　　刘弥正
按万姓统谱弥正字达翁夙之子淳熙中第进士嘉泰末入为诸司粮料院时韩胄为相兵祸有萌召使议铁钱实欲付以边事弥正行两淮久而后归言无故而先发天理不顺无预而轻举人谋不从嘉定初为考功郎定朱熹谥曰文终吏部侍郎　　刘弥卲
按万姓统谱弥卲字寿翁夙之子夙方盛年殁家贫有书数厨弥卲慨念先泽卧起其间不为举子业惟以学古为心自六经以下莫不抄纂考论古今断制义理一以洙泗关洛之语为法事必求通理欲实践自童至耄确然不移少以贫食于学后弃去郡博士俞来致学俸却不受郡守杨栋创尊德堂于学宫以处之亦不久留及栋提点福建刑狱复论荐于朝未报卒年八十二　　刘褒
按尚友录褒字伯宠十岁能属文登淳熙五年进士第居官有声除司门郎中才高见忌不获久仕于朝洎归邸于小浆题一绝云去日红蚕吐素丝归来寒橘剥金衣沙鸥不入鸳鸿侣依旧沧浪绕钓矶又赋归隐诗云泉石膏肓针不得半岩明月夜猿啼皆佳句也自号梅山老人有梅山诗集藏于塾官至朝请郎知西全州　　刘克庄
按尚友录克庄字潜夫号后村夙弟朔之孙父弥正淳熙中举进士官至起居舍人克庄生有异质曰诵万言为文援笔立就为龙图阁直学士真德秀以学贯古今文追骚雅荐之于朝所著有梅花百&#后村文稿五十卷　　刘克逊
按万姓统谱克逊字无竞克庄弟也以父任补官调古田令以救荒捕盗着劳绩辟江西帅干累迁知邵武军威爱并行除剧盗兴教化改潮州初银价平每丁赋钱五百后贵加至四倍下教蠲之曰纵得罪无恨移泉州以疾奉祠克逊一生清贫尤工于诗叶适赵汝谈称之弟克刚为泉州录事参军真德秀荐知沙县后知惠州清俭治办修弊起废卒于官　　刘宬
按万姓统谱宬由科第知古田县尝质经于陈宓评史于郑寅问易于蔡渊所著有易&#汉考等书藏于家　　刘子玠
按万姓统谱子玠字君锡砥之子父卒乃生鞠于外家六岁哭其叔父如成人既长从黄干学非名士不交非义理之书不存尝类列先贤矩范参之己意以教戒其子侄曰行好事做好人足矣侥求名利非吾志也平居退焉若无及其见义必为不类流俗则有人之所难能者尝逊田数百亩与诸子侄以成母志年四十八卒　　刘焞
按万姓统谱焞眉州人赞读恭王邸权尚书礼部侍郎光宗以太子尹临安焞为判官兼少尹天府之政不便于诸贵出为湖北转运判官知静江府平李接之乱　　刘学裘
按万姓统谱学裘字傅之珙之仲子初珙没无子以学雅学裘为后学裘用父荫补承奉郎多历州县一以循良为治吏民皆化之尝守抚州修复学校刻规约于堂以示学者时一至为解说义理之学移守邕州秩满召还后以疾累得郡不赴终中散大夫　　刘学箕按万姓统谱学箕字习文玶之子恬于仕进年未五十即南山之下居焉扁曰方是闲堂若将终身为文高爽闲雅得其家传刘淮称其诗摩香山之垒词拍稼轩之肩至若松江哨遍直欲与坡仙争衡人以为知言　　刘光祖
按宋史刘光祖传光祖字德修简州阳安人登进士第除太学正迁校书郎光宗即位除殿中侍御史徙太府少卿求去不已除江西提刑又改夔州宁宗即位除侍御史改司农少卿进起居舍人赵汝愚既罢相韩胄擅朝遂目士大夫为伪学逆党禁锢之光祖撰涪州学记谏官指为谤讪夺职谪居房州久之复职进直宝谟阁除潼川路提刑胄诛诏除右文殿修撰以宝谟阁直学士知潼川府升显谟阁直学士提举玉隆万寿宫嘉定十五年卒谥文节　　刘宰
按宋史刘宰传宰字平国金坛人绍熙元年举进士调江陵尉去官惟箧藏主簿赵师秀酬唱诗而已调真州司法诏仕者非伪学不读周程等书才得考试宰喟然曰平生所学者何首可断此状不可得卒弗与授泰兴令为浙东仓司干官职事修举默观时变顿不乐仕寻告归理宗初即位以为籍田令屡辞未几迁太常丞郡守以朝命趣行不得已勉就道至吴门拜疏径归寻卒　　刘垕
按建阳县志垕字伯醇爚之子沉静寡言&#悟过人累官承务郎知江宁县辟制置司幕官以收李全功进秩朝请大夫历知常州改南剑州俱辞疾不赴学者尊为静斋先生所著有毛诗解家礼集注心经集说　　刘填
按建阳县志填字仲抚炳之子绍熙癸丑进士除抚州教授寻转广东运属有风裁胥吏悚畏知将乐邑卒于官人咸惜之　　刘泌
按万姓统谱泌余干人嘉泰间举进士历官郡县台省院部后拜参知政事二年摄相事八十日以母老乞致养上从之泌自幼以孝着尝为母祈寿甘露三降庭梅　　刘伯正
按宋史刘伯正传伯正字直卿饶州余干人父简为丞相赵汝愚客伯正以开禧元年举进士调太平主簿通判枣阳军辟荆湖制置司机宜历军器将作太府三监主簿枢密院编修官监察御史有事于明堂雷电忽至执事者鲜不离次伯正立殿下绅笏俨然帝遂以大任期之迁左司谏疏言兵籍寖广粮饷益艰请预备军食又言铨选财计刑狱之积弊又言急务之当虑者有三帝皆善其言升右正言以华文阁待制知广州兼广东经略安抚使改转运使以宝章阁直学士知太平州召为礼部侍郎迁吏部权刑部尚书淳佑四牟拜端明殿学士签书枢密院事致仕卒　　刘厚南
按宁波府志厚南字子固励志问学登嘉定元年进士授迪功郎调瑞安尉邑濒海多盗厚南莅政慈惠盗遂屏息民赖以安后以国子博士召明年元旦日食诏求直言上疏剀切上嘉奖之迁著作郎历仕主管建康崇禧观致仕　　刘刚中
按尚友录刚中字德言建宁县人家世业儒大父孝恭登绍兴辛未第终于簿叔父克明升上庠自少慷慨力学好为文凡应酬之事游玩之乐悉于文发之读庄老荀扬之书辞义有契于心每事为之赞及登朱熹之门熹首问读何书如何用功刚中以所业对熹曰庄老书坏人心术非所学也自是笃志于道熹易其字曰近仁与黄干友善切磋之益居多既归筑室讲学号曰&#轩邦之人士翕然从之有不远旰赣而来者两荐于乡登嘉定四年第调汉阳簿再调兰溪丞卒熹之子在状其行有述师友问答西汉奇语等集　　刘希仁
按万姓统谱希仁字居厚莆田人嘉定四年举进士历安吉令通判临安府提辖文思院引对献言皆涉贵近时论壮之以司封郎中知泉州改淮东运判除直秘阁以台疏罢奉祠除将作监希仁屡以谤退官止中大夫生平每遇迁擢必有论建虽屏居尤上箴缺失焉　　刘汉弼
按宋史刘汉弼传汉弼字正甫上虞人嘉定九年举进士授吉州教授历官侍御史以户部侍郎致仕汉弼学明义利之辨所陈皆切于时务卒谥曰忠　　刘钦按建阳县志钦字子时垕之子幼有奇质甫能言母教以古诗辄成诵不忘七岁日受数千言每夜达旦诵习不寐以祖荫补官承事郎知嵊县事有政声转朝奉大夫出知饶州处州邵武南康兼管内劝农事时邵寇窃发钦募义勇灭之事闻升殿中侍御史同知枢密谏院事遂称疾归隐居武彝茶洞自号冰壶散人终朝请大夫谥忠简　　刘并
按万姓统谱并字清叔宁化人事继母以孝称端平二年进士调会昌尉当鹾寇往来之冲尝勒弓手中警寇不敢犯嘉熙间漕帅王野差临州和粜时朝廷降现钱充籴本他官皆易以楮并独戒吏无得效尢遂先办宪司论擅易籴本钱事斥者数人并遂见知辟大庾令会谭如海啸聚宪司檄督捕遂擒之后调辰州判官江西宪辟知瑞金筑城建学能名益着以平洞寇功就任改京秩终奉议郎　　刘锐
按宋史陈寅传刘锐知文州嘉熙元年北兵来攻锐与通判赵汝向乘城固守拒守两月余援兵不至敌攻城甚急锐度不免集其家人尽饮以药皆死汝向宣城人善射城破被执先断其两臂而后脔杀之锐及其二子自刎死　　刘应龙
按宋史刘应龙传应龙字汉臣瑞州高安人嘉熙二年进士授零陵主簿改知崇仁县淮西失守江西诸州有残破者县佐贰闻变先遁应龙固守不去元兵渡江朝野震动逐丞相丁大全复起吴潜为相帝问潜策安出潜对当迁幸未几北兵退帝怒潜夜出书疏授应龙使劾潜应龙谓潜本有贤誉独论事失当欲望姑从宽典以全体貌贾似道素忌潜亦怒应龙遂去国景定三年湖南饥起提举常平以救荒功迁直宝章阁擢权户部侍郎时似道当国百官奏对稍切直者辄黜应龙遂迕当路南海寇作朝廷患之乃以显谟阁待制知广州寇闻应龙至遁去特旨召拜户部侍郎上奏辞免隐九峰卒　　刘黻
按宋史刘黻传黻字声伯乐清人淳佑十年试入太学时丁大全劾奏丞相董槐迫逐去国黻率同舍生伏阙上书忤执政送南安军安置及大全贬黻还太学以材署昭庆军节度掌书记由学官试馆职咸淳三年拜监察御史四年改正字丁父忧服除授集英殿修撰知庆元府事召还拜刑部侍郎九年试吏部尚书十年丁母忧明年江上溃师陈宜中谋拥二王由温州入海以兵逆黻共政于是黻托宗祀于母弟成伯遂起及罗浮以疾卒　　刘元高
按尚友录元高字仲山应龙长子幼&#异一目十行既长与姚勉胡仲云论天下事辄慷慨激烈时号高安三俊登淳佑进士第历官至御史所著有汉史意抄书史续抄贵华录三刘家集山居&#　　刘扬祖
按万姓统谱扬祖字弘宗慈溪人幼有志操颖悟绝人崇伊洛正学景定三年登进士第除江州教授学政修举推为崇文院校书郎时贾似道执政内外争附扬祖独挺然无忌言事忤旨斥监沅东税台官交荐之起授通直郎宰南剑之将乐建言时政利病贾相不悦再斥之改守吉州福建提点刑狱迁刑部员外郎入朝益励志节遇事敢言后国事日蹙叹曰人臣当与国存亡今大事已去不可为矣遂有肥遁山林之志逾年而宋亡扬祖遂徙家云湖山垦田给食自号介白散人以示不臣于元　　刘师勇
