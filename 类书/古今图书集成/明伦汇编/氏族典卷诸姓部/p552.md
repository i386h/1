<!-- { "loadSidebar": true } -->
按明外史张达传达凉州人慷慨负奇节膂力绝人嘉靖中累官署都指挥佥事充延绥游击将军改左参将分守庄浪旋擢署都督佥事充山西总兵官寇大入太原躏州县三十八坐逮系诏狱二十三年冬京师戒严给事中戴梦桂请释达乃命赴军前立功却敌大同进宣府副总兵寻以总兵官镇陕西移镇延绥改大同俺荅数万骑入塞伏精锐溪谷中巡按御史胡宗宪信敌诱乘醉趣达出师达欲持重宗宪厉声责之达愤怒挺身陷阵寇兵围之数匝达左右突不得出副总兵林椿闻达急引兵救亦陷重围矢如雨达与椿俱死事闻赠达左都督谥忠刚给事中唐禹言达二子世杰世授血战溃围得全请皆叙录诏并荫世指挥佥事已兵部言世授达族子请以达次子世俊代袭许之仍别命世授为指挥佥事　　张居正按明外史张居正传居正字叔大江陵人少&#敏绝伦嘉靖二十六年成进士改庶吉士授编修居正为人颀面秀眉目须长至腹勇敢任事豪杰自许然沉深有城府莫能测也迁右中允领国子司业事与祭酒高拱善相期以相业寻还理坊事选侍裕邸讲读寻迁右谕德进侍讲学士领院事徐阶代严嵩为首辅倾心委居正世宗崩阶草遗诏引与共谋寻迁礼部右侍郎入阁充世宗实录总裁进礼部尚书兼武英殿大学士加少保高拱主封俺荅居正赞之加太子太傅六年满加少傅吏部尚书建极殿大学士以辽东战功加太子太师和市成加少师与冯保共逐拱遂为首辅加左柱国进中极殿大学士居正为政以尊主权课吏职信赏罚一号令为主虽万里外朝下而夕奉行自是政体为肃六载满加特进父卒帝遣中官慰问然未尝有意留之而居正自以握权久恐一旦去他人且谋己户部侍郎李幼孜因倡谀辞言帝冲年不可一日无相公遂以夺情说进居正阳上书请守制而使冯保固留之以青衣素服角带入阁治政帝举大婚礼居正有服不当与太后亦疑之使人问居正居正曰居正受上恩厚赴汤火不辞暂即吉何伤遂披紫横玉以从事时帝顾居正益重称元辅张少师先生待以师礼居正亦自负为帝者师人谓居正傲上而顾不免卑于冯保云十二载满加上柱国太傅无何居正病帝频颁敕谕问病大出金帛为医药资辽东大捷闻进太师以病革疏乞归讣闻谥文忠御史羊可立追论居正构辽庶人宪狱庶人妃因上疏辨冤曰庶人金宝万计悉入居正府帝命籍其家削其官其弟都指挥居易子编修嗣修俱发戍烟瘴地熹宗时廷臣稍稍追述之诏复故官　　张万纪按陕西通志万纪字舜卿狄道人嘉靖丁未进士授行人选吏科给事时严党知府尹耕以郡守升佥事流毒河间怨闻载道万纪劾之世宗可其奏谪戍耕严嵩深衔之寻升礼科右给事中上建醮万纪上疏抗谏遂挤陷外补庐州府守抵郡雪指挥冤察胥吏抵换库银之奸适以星变考察夺职归家孝养二亲日修定省抚按科道凡九荐以亲老竟不复起所著有讲学语录超然山人集　　张芹
按山西通志芹字献之孝义人嘉靖丁未进士观政解饷云中愆期左授山东布政司照磨署篆肥城有能声升安期知县招流垦荒民多复业补济源均输田亩里甲不敢为奸迁户部主事转郎中会计劳勚在在着闻升延安府知府恩威并着土人为建生祠　　张守中按山西通志守中字大石闻喜人嘉靖己酉举人任保定通判升通州知州多异政事有隐疑不决者唯一射即得远近神之庚戌之变震动京师时调粮草不乏有总制势急欲入城以理拒之不纳事平升密云兵备道迁神木副使与士卒同甘苦故多告捷砖神木城及边墙皆以身先之升佥都御史巡抚延绥每亲临戎敌人初意惮之后疑其不兵马为设奇出不意胜之边境以靖修城堡广积贮清军粮戢互市以劳卒于官加副都赠兵部左侍郎赐祭葬　　张佳引按明外史张佳引传佳引字肖甫铜梁人嘉靖二十九年进士知滑县擢户部主事改职方迁礼部郎中以风霾考察谪陈州同知历迁按察使隆庆五年擢右佥都御史巡抚应天十府安庆兵变坐勘狱词不合调南京鸿胪卿就迁光禄进右副都御史巡抚保定道闻丧归万历七年起故官巡抚宣府入为兵部右侍郎十年浙江巡抚吴善言奉诏减月饷东西二营兵马文英刘廷用等构党大噪张居正以佳引尝擒猾盗令代善言既至斩文英廷用乱悉定寻以左侍郎还部录功加右都御史未几拜戎政尚书总督蓟辽保定军务加太子少保复进太子太保召还理部事御史许守恩徐元劾之遂三疏谢病归越二年卒天启初谥襄宪佳引与王世贞诸人唱酬世贞定嘉靖七子佳引其一也　　张四维
按明外史张四维传四维字子维蒲州人嘉靖三十二年进士改庶吉士授编修隆庆初进右中允寻迁左谕德四维倜傥有才智习知边务高拱深器之拱掌吏部超擢翰林学士甫两月拜吏部左侍郎俺荅封贡议起朝右持不决四维为交关于拱款事遂成拱益才四维四维亦干进不已言路有劾四维者四维不得已引去而拱终念四维东宫出阁召充侍班官拱罢政张居正当国复移疾归四维家素封岁时馈问居正不绝万历二年复召掌詹事府明年三月居正请增置阁臣引荐四维遂以礼部尚书兼东阁大学士入赞机务四维由居正进谨事之不敢相可否居正卒四维始当国累加少师吏部尚书中极殿大学士初四维曲事居正积不能堪且不善居正所为既得政知中外积苦居正欲大收人心汲引海内正人为居正所沉抑者虽未即尽登用然力反前事时望颇属以父丧归卒谥文毅子泰征甲征皆四维柄政时举进士泰征累官湖广参政甲征工部郎中　　张学颜按明外史张学颜传学颜字子愚肥乡人嘉靖三十二年进士由曲沃知县选授工科给事中累迁山西参议永平兵备副使调密云再调蓟州隆庆五年擢右佥都御史巡抚辽东进右副都御史万历五年召理戎政加右都御史明年还都进户部尚书张居正综核庶政学颜撰会稽录上之居正殁改兵部加太子少保云南岳凤罕虔平进太子太保学颜为户部阿居正意时居正党无免者独学颜结太监张鲸故不罪已而顺天府通判周弘禴发其结鲸状学颜乞休去卒　　张翀
按明外史张翀传翀字子仪柳州人嘉靖三十二年进士授刑部主事疾严嵩父子乱政抗章劾之书奏逮下诏狱拷讯谪戍都匀穆宗嗣位召为吏部主事再迁大理少卿隆庆二年以右佥都御史巡抚南赣移抚湖广召拜大理卿进兵部右侍郎以侍养归万历初起故官督漕运召为刑部右侍郎不拜连章乞休卒于家天启初谥忠简　　张养正
按泉州府志养正泉州卫百户嘉靖三十二年奉檄守兴化青山备倭贼舟傍岸养正发五矢中其三明日贼悉众登岸养正御之后军奔逃无援遂被害其仆守庆以护主先被贼砍死　　张凭
按六合县志嘉靖三十二年倭奴入寇凭应募御之死于阵　　张邦定
按武进县志邦定父格为郡省祭官嘉靖乙卯倭乱郡遣格统民兵御之格却不知兵邦定奋然请代父行倭善设伏邦定御之郑陆桥方战伏发众仓卒骇溃邦定不能支犹手刃数倭马踬被执磔死　　张纮
按明外史张达传嘉靖三十五年寇犯宣府游击张纮率兵千余与战一军尽殁谥忠壮　　张世富
按无锡县志世富少有气义膂力过人嘉靖丙辰夏倭至焚掠世富应募御贼迎战死之　　张
按无锡县志嘉靖丙辰夏倭至焚掠御贼死
　　张恒
按扬州府志恒江都人世袭扬州卫指挥使其先本沈阳色目人永乐间归附赐今姓恒长身广颡负&#略善谈论能抚士卒累官淮扬参将致仕嘉靖丙辰倭犯扬州抚按即家起之贼薄城恒与千户罗大爵百户曾沂率兵御之伏发恒与大爵沂皆及于难　　张焕按益都县志焕字懋文号怀洲生而端凝敏悟博极群书嘉靖丙午领省闱第一乙丑举进士由长治尹擢南京户科给事中时新郑江陵互相排各授意使咋异己焕独中立不阿擢尚宝卿寻掌鸿胪拜南赣巡抚在任八月以忧归　　张岳
按明外史张岳传岳字汝宗余姚人嘉靖三十八年进士授行人擢礼科给事中巡视内府库藏极言讲学者以富贵功名鼓励士大夫谈虚论寂靡然成风又今吏治方清独兵部无振刷时徐阶当国为讲学会而杨博在兵部意盖指二人也博自是恶岳及掌吏部岳已迁工科左给事中遂出为云南参议再迁河南参政万历初张居正雅知岳用为太仆少卿再迁南京石佥都御史督操江甫到官会居正父丧谋夺情岳独驰疏言宜令驰驿奔丧居正大怒会大计京官给事中傅作舟等承风劾岳贬一秩调外岳遂归居正死御史方万山荐岳劾作舟作舟坐斥起岳四川参议旋擢右佥都御史巡抚南赣入为左佥都御史进左副都御史上疏评议廷臣贤否为给事中袁国臣等所论时已迁刑部右侍郎坐罢归　　张永保
按永安县志嘉靖辛酉流贼之乱永保同乡兵御之死于阵　　张遵贤
按永安县志嘉靖辛酉流贼犯境遵贤御之被害于官亭　　张燮
按永安县志嘉靖辛酉流贼氛焰燮同乡兵御之偕其党俱死　　张万元
按永安县志嘉靖辛酉流贼之变万元御之于官亭贼设伏围合而死　　张德昭
按永安县志嘉靖辛酉流贼屠毒城堡德昭御之战于官亭杀贼数十力尽而死　　张绍先
按山西通志绍先定襄人嘉靖辛酉寇执其母赵氏去绍先年十五岁昼夜哀思数探母消息万历戊子乃得赎回屡经旌表　　张国彦
按畿辅通志国彦字熙载邯郸人嘉靖壬戌进士知襄陵县擢给事中迁参政召为顺天尹擢都御史抚治郧阳洮河之变有功晋太子少保赐绯鱼服乞骸骨改刑部尚书卒赠太子太保赐祭葬　　张德
按松溪县志德邑人嘉靖壬戌十二月倭寇围县德奋力战敌阵亡　　张四
按松溪县志嘉靖壬戌倭寇围县四奋力御倭铳伤而死　　张厚
按松溪县志嘉靖壬戌倭围县境厚力敌倭寇被铳伤死　　张谦
按万姓统谱谦慈溪人嘉靖间任大名府知府为政严明知大体以廉驭吏每季终察举州邑吏有贪墨者辄廷挞之终谦之任吏无敢受一钱者　　张孟男
按明外史张孟男传孟男字元嗣中牟人嘉靖末举进士授广平推官稍迁汉中同知入为顺天治中迁刑部员外郎改礼部进尚宝丞高拱妻孟男姑也自公事外无私语拱憾之四岁不迁及拱被逐张居正用事矫拱所为擢孟男太仆少卿孟男复不附失居正意不调久之居正败始累迁南京工部右侍郎寻召入掌通政司事万历十七年改户部进左侍郎寻拜南京工部尚书就改户部御史陈所闻劾孟男贪鄙吏部尚书孙鑨言孟男忠诚谨恪台臣所论事由郎官孟男求去不允再疏请乃听归久之召拜故官加太子少保卒　　张落魄
按名山藏方外记张落魄嘉靖中来玉山县寄居黄谷山观中自称张落魄饮酒数斗不醉出入莫测一日持磁碟入市沿门击之以指画壁若有所识后数日果大水浸壁到所画处人始悟玉人土音呼点为碟打点以避水也去之日口吐三枣以啖道人王道陵秽之私以与道童瞬刻不见道陵骇其为仙令道童追之甫一日即至杭州遇诸涂问曰尔何能至此捶道童背出其枣枣化为双蝶而去

　张姓部列传十三
　　宋四
　　张所
按宋史张所传所青州人登进士第历官为监察御史高宗即位遣所按视陵寝还上言黄潜善奸邪乃罢所御史改兵部郎中寻责凤州团练副使江州安置后李纲入相荐所经略两河乃借所直龙图阁充河北招抚使所方招来豪杰以王彦为都统制岳飞为准备将而李纲已罢相而朝廷以王圭代之所落直龙图阁岭南安置卒于贬所子宗本以岳飞奏补官　　张说
