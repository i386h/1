<!-- { "loadSidebar": true } -->
按宋史种放传放父诩吏部令史调补长安主簿　　种放按宋史种放传放字名逸河南洛阳人也沈默好学七岁能属文不与群儿戏父尝令举进士放辞以业未成不可妄动每往来嵩华闲慨然有山林意未几父卒与母俱隐终南豹林谷之东明峰性嗜酒尝种秫自酿因号云溪醉侯多为歌诗自称退士尝作传以述其志淳化三年诏使召之放称疾不起太宗嘉其节不夺其志咸平元年母卒水浆不入口三日庐于墓侧诏本府发遣赴阙放辞不起明年复召九月放至对崇政殿即日授左司谏直昭文馆数日复召见御制五言诗宠之六年春表归故山将行迁起居舍人十月遣使就山抚问趣其入觐放以疾未平为请景德元年十月来朝二年擢为右谏议大夫表乞养疾许之是冬复来朝三年以兄丧请告归终南营葬十月复至大中祥符元年命判集贤院从封泰山拜给事中二年四月求归山三年正月复召赴阙表乞赐告手诏优答之四年正月复来朝从祠汾阴拜工部侍郎四月求归山八年十一月乙丑晨兴忽召诸生会饮于次酒数行而卒讣闻上甚嗟悼赠工部尚书　　种世雍
按宋史种放传放卒上甚嗟悼录其侄世雍同学究出身　　种世衡
按宋史种世衡传世衡字仲平放之兄子也少尚气节以放荫补将作监主簿累迁太子中舍尝知泾阳县里胥王知谦奸利事败会赦杖其脊后通判凤州知谦讼冤世衡坐流窦州徙汝州赎为孟州司马久之除卫尉寺丞历监随州酒签书同州鄜州判官事西边用兵世衡建言延安东北有故宽州请因其废垒而兴之以当寇冲朝廷命董其役夏人屡出争世衡且战且城之城成赐名青涧城迁内殿崇班知城事再迁洛苑副使知环州敌不敢近环境迁东染院使环庆路兵马钤辖范仲淹檄令筑细腰城世衡时卧病即起将所部甲士昼夜兴筑城成而卒赠成州团练使世衡在边数年积谷通货所至不烦县官益兵增馈善抚养士卒病者遣一子专视其食饮汤剂以故得人死力及卒羌酋朝夕临者数日青涧及环人皆画象祠之　　种世材
按宋史种世衡传世衡以王知谦讼坐流窦州徙汝州弟世材上一官以赎为孟州司马　　种古
按宋史种世衡传世衡子古字大质少慕从祖放为人不事科举当任官辞以与弟时称小隐君世衡卒录古为天兴尉累转西京左藏库副使泾源路都监知原州羌人犯塞古御之斩级数百筑城镇戎之北以据要害神宗召对迁通事舍人官其三弟与弟诊破环州折姜会斩首二千级迁西上合门副使民有损直鬻田于熟羌以避役者古按其状得良田三千顷丁四千悉剌为民兵历环庆永兴军路钤辖坐讼范纯仁不当夺一官知宁州徙镇戎军熙河师十万道境上须刍粮僚佐以他路为言古曰均王师也命给之又徙鄜隰二州卒年七十　　种谔
按宋史种世衡传世衡子谔字子正以父任累官左藏库副使延帅陆诜荐知青涧城夏将嵬名山部落在故绥州谔使人诱之赂以金盂名山小吏李文喜受而许降谔即以闻诏委谔招纳谔悉起所部兵长驱而前名山举众从谔而南还次怀远敌四万众坌集谔追击二十里俘获甚众遂城绥州诜劾谔擅兴言者交攻之遂下吏贬秩四等安置随州后帝悔复其官韩绛宣抚陕西用为鄜延钤辖绛城啰兀规横山令谔将兵出无定川城成而庆卒叛诏弃啰兀责授汝州团练副使再贬贺州别驾移单州又移华州绛再相讼其前功复礼宾副使知岷州迁东上合门使文州刺史知泾州徙鄜延副总管上言夏主秉常为其母所囚可急捣其巢穴帝壮之决意西讨以为经略安抚副使谔攻米脂夏兵来援谔大破之进次银石夏州大校刘归仁以众溃诏班师迁凤州团练使龙神卫四厢都指挥使谔谋据横山之志未已遣子朴上其策徐禧沈括议移银州城永乐与谔谋异乃奏留谔守延疽发背卒年五十七　　种诊
按宋史种世衡传世衡子诊有将材
　　种谊
按宋史种世衡传世衡子谊字寿翁熙宁中古入对神宗问其家世命谊以官从高遵裕复洮岷又平山后羌至熙河副将使青唐董毡遣鬼章迎候境上取道故为回枉以夸险远谊固习其地理诮之曰尔跳梁坎井间谓我不知远近邪命趋便道鬼章怒胁以兵谊声气不动卒改涂还为路都监自兰州渡河讨贼斩首六百累转西京使元佑初知岷州鬼章诱杀景思立后益自矜大有窥故土之心谊刺得其情上疏请除之诏遣游师雄就商利害遂与姚兕合兵出讨至洮州晨雾蔽野谊曰吾军远来彼固不知厚薄乘此可一鼓而下也遂亲鼓之有顷雾霁先登者已得城鬼章就执谊戏问之曰别后安否不能对徐谓人曰我生恶种使今日果为所擒天不使我复有故土命也遂俘以归拜西上合门使康州刺史徙知鄜州夏人犯延安赵使谊统诸将敌闻谊至皆溃去延人谓得谊胜精兵二十万进熙河钤辖知兰州兰与通远皆绝塞中间保障不相接腴田多弃不耕谊请城李诺平以扼冲要会迁东上合门使保州团练使卒年五十五　　种朴
按宋史种世衡传世衡子谔谔子朴以父任右班殿直积劳迁至皇城使昌州刺史徙熙河兰会钤辖兼知河州安抚洮西沿边公事河南蕃部叛胡宗回使朴出讨朴欲徐之宗回驰檄至六七不得已遂出兵羌知朴来伏以待朴遇伏首尾不相应朴殊死战为贼所杀以马负其尸去事闻赠朴雄州防御使官其后十人　　种师道
按宋史种世衡传世衡孙师道字彝叔少从张载学以荫补三班奉职试法易文阶为熙州推官权同谷县通判原州提举秦凤常平议役法忤蔡京旨换庄宅使知德顺军又谓其诋毁先烈罢入党籍屏废十年以武功大夫忠州刺史泾原都钤辖知怀德军童贯握兵柄见者皆旅拜师道长揖而已召诣阙徽宗访以边事赐袭衣金带以为提举秦凤弓箭手时五路并置官帝谓曰卿吾所亲擢也贯滋不悦师道不敢拜以请得提举崇福宫久之知西安州累迁龙神卫四厢都指挥使洺州防御使知渭州督诸道兵城席苇土赋工敌至师道击之敌大溃卒城而还又征臧底城旬日城溃帝喜进侍卫亲军马军副都指挥使应道军承宣使从童贯为都统制拜保静军节度使贯谋伐燕师道谏贯不听劾致仕金人南下趣召之师道方居南山豹林谷闻命即北至洛阳趋汴水南径逼敌营金人惧徙寨守牟驼冈时师道春秋高天下称为老种钦宗闻其至喜甚开安上门命李纲迎劳时已议和师道请缓给金币使彼惰归扼而歼诸河执政不可金师退加检校少师进太尉换节镇洮军为河北河东宣抚使屯滑州既而师中战死姚古败朝廷震召师道还太原陷又使巡边次河阳召还卒年六十七建炎中赠少保谥曰忠宪　　种师中
按宋史种世衡传世衡孙师中字端孺历知环滨邠州庆阳府秦州侍卫步军马军副都指挥使房州观察使奉宁军承宣使金人内侵诏提秦凤兵入援姚古援太原师中援中山河间或谓师中自磁相而北金人若下太行则势不能自还此段凝师于河上比也时大臣立议矛盾枢密主破敌而三省令护出之师中渡河即上言粘罕已至泽州臣欲由邢相间捷出上党捣其不意当可以逞朝廷疑不用斡离不还师中逐出境粘罕至太原悉破诸县为锁城法困之内外不相通姚古虽复隆德威胜扼南北关而不能解围于是诏师中由井陉道出师与古掎角进次平定军乘胜复寿阳榆次留屯真定时粘罕避暑云中留兵就畜牧觇者以为将遁告诸朝知枢密院许翰信之数遣使督师中出战且责以逗挠师中即日办严约古及张灏俱进五月抵寿阳之石坑为金人所袭五战三胜回趋榆次去太原百里而古灏失期不至兵饥甚敌知之悉众攻右军溃而前军亦奔师中独以麾下死战自卯至巳士卒发神臂弓射退金人而赏赉不及皆愤怨散去所留者惟百人师中身被四枪力疾斗死赠少师谥曰庄愍　　种师闵
按万姓统谱师闵行营使
　　明
　　种养正
按万姓统谱养正合阳人永乐举人任衡水训导　　种善按万姓统谱善高城人永乐举人龙门教谕
　　种祚
按万姓统谱祚冀州人正统中永州府推官
　　种云龙
按万姓统谱云龙咸宁人举人正德中任南宫知县廉静有为民甚德之　　种云汉
按陕西通志云汉字天章父兄俱宦达云汉独以诗酒自娱与张太微胡梦溪友善书法名一时　　种养气
按陕西通志养气字汝善合阳人万历进士
　　种勋
按陕西通志勋巩昌卫人以都督佥事镇守宁夏防乱有功

　种姓部纪事
宋史种世衡传世衡子古谔诊皆有将材关中号曰三种

　丛姓部汇考
郑樵通志
　　平声
丛氏见姓苑南唐丛鐇许昌人望出许昌


　丛姓部列传
　　宋
　　丛鐇
按姓苑南唐丛鐇许昌人
　　明
　　丛实荣
按文登县志实荣南京工部尚书兰之祖倜傥尚义一日浴温泉见遗囊有金首饰数件实荣拾之以候遗者至暮无人次日复诣旧所候之绝无觉者越数日乃闻为蒋典史家牧鹅者窃主物偶遗之临行迷其处遂脱去而蒋误逼其女婢将自尽实荣急持还之蒋酬之不受其孙贵显人以为义报云　　丛春
按文登县志春字元育实荣之长子也实荣病热欲冰时冬暖去家二十里许北塔儿沟冰甫结未实取易融春夜往时方大祲多盗春往还不遑恤有人寒夜醉卧风雪中几僵众不敢前春奋然负归醉者得无恙嫡母性严曲意事之甚得欢心抚弟训子睦族恤邻皆有成造后长子兰官尚书次子芝官知县　　丛时按如皋县志时成化间岁贡
　　丛兰
按奇姓通兰字廷秀山东文登人弘治庚戌进士除户科给事遇善必言有言必尽会灾异陈言论中官汪直之贪残侍郎林凤之污黩太常崔志端之紊乱中官何文鼎以直言得罪又尝合台谏救之至于忤旨下狱而志未尝少挫武宗朝逆濠变起兰率兵御之擒其党数百武宗南巡至境上见兰犹记兰前任总制时过桑干堕水事屡形顾问逆彬数有谗言竟亦无他十五年以六年考满升南京工部尚书年六十有八　　丛芝
按文登县志芝真定知县
　　丛盘
按文登县志盘巩昌通判监督西路粮储
　　丛砻
按文登县志砻兰之仲子受兄盘让荫国子监生湖州通判　　丛硻
按文登县志硻兰之季子亦受兄让荫国子监生上林苑监丞　　丛研
按文登县志研训导
　　丛佳
按万姓统谱佳字彦夫如皋人嘉靖贡士任淳安学训导　　丛仲楫
按文登县志仲楫字文川尚书兰之孙也以明经任交城县丞恪守祖训不事苞苴多惠政后以养亲解绶归邑人挽留者遮道　　丛叔模
按文登县志叔模号汤谷学通经史书擅锺王诗文流传甚广如万石山槎山千真洞大石刻皆其遗迹焉遥授教谕　　丛文光
按文登县志文光任鸿胪寺序班
　　丛文辉
按文登县志文辉任鸿胪寺序班
　　丛文蔚
按文登县志文蔚嘉靖戊辰进士乌程知县
　　丛恕
按文登县志恕鸿胪寺序班升评事光禄寺副河南参议　　丛&#
按文登县志&#鸿胪寺序班升本寺主簿
　　丛栻
按文登县志栻范县训导
　　丛九龄
按文登县志九龄宁阳训导升清县教谕
　　丛萃
按文登县志萃蔚州卫经历
　　丛珂
按文登县志珂巡检
　　丛昆
按文登县志昆庆阳通判博学行高
　　丛谌
按如皋县志谌万历间岁贡
　　丛廷玺
