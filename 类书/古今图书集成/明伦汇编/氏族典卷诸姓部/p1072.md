<!-- { "loadSidebar": true } -->
按吴志吕蒙传蒙字子明汝南富陂人也少南渡依姊夫邓当当为孙策将蒙窃随当击贼当顾见大惊呵叱不能禁止时当职吏以蒙年少轻之蒙大怒引刀杀吏出走逃邑子郑长家出因校尉袁雄自首承间为言策召见奇之引置左右邓当死张昭荐蒙代当拜别部司马权统事拜平北都尉领广德长又拜偏将军领寻阳令曹公遣朱光屯大开稻田又令闲人招诱鄱阳贼帅使作内应蒙具陈其状于是权亲征破之权嘉其功即拜庐江太守曹公大出濡须权以蒙为督拒曹公蒙攻破之曹公引退拜蒙左护军虎威将军又拜汉昌太守食下隽刘阳汉昌州陵与关羽分土接境知羽骁雄有并兼心且居国上流其势难久蒙乃密陈计策取羽荆州定以蒙为南郡太守封孱陵侯会蒙疾发权时在公安迎置内殿卒子霸袭爵与守冢三百家复田五十顷霸卒兄琮袭侯琮卒弟睦嗣　　吕岱
按吴志吕岱传岱字定公广陵海陵人也为郡县吏避乱南渡孙权召署录事出补余姚长迁庐陵太守延康元年代步骘为交州刺史交址太守士燮卒权以燮子徽领九真太守以校尉陈时代燮徽不承命举兵戍海口岱潜军掩之斩徽权嘉其功进拜镇南将军黄龙三年以南土清定召岱还屯长沙会武陵蛮蠢动岱与太常潘浚共讨定之浚卒岱代浚领荆州与陆逊并在武昌及陆逊卒诸葛恪代逊权乃分武昌为两部岱督右部迁上大将军孙亮即位拜大司马岱清身奉公所在可述太平元年卒子凯嗣　　吕据按吴志吕范传范子据字世议以父任为郎范卒迁安军中郎将数讨山贼诸深恶剧地所击皆破拜偏将军太子即位拜右将军明年孙峻杀诸葛恪迁据为骠骑将军太平元年帅师侵魏未及淮闻孙峻死以从弟綝自代据大怒引军还欲废綝綝闻之遣从兄虑以都下兵逆据于江都据遂自杀　　晋
　　吕祥
按万姓统谱祥凯子为南夷校尉子孙世为永昌太守李雄破宁州诸吕独不附举国固守　　吕安
按尚友录安与嵇康每有相思千里命驾常造康值康不在子喜迎之不入书凤字于门而去喜以为善康曰凤字凡鸟也　　吕婆楼
按前秦录婆楼字广平略阳氐人也其先吕文和自沛避难徙焉因世居之秦王健以为散骑常侍后进侍中尚书及生嗣位坚因婆楼以见王猛斩生称大秦天王以婆楼为司隶校尉后守太尉卒　　吕光
按晋书吕光载记光字世明略阳氐人也其先吕文和汉文帝初自沛避难徙焉世为酋豪父婆楼佐命苻坚官至太尉光举贤良除美阳令迁鹰扬将军从王猛灭慕容暐封都亭侯坚既平山东士马强盛遂有图西域之志乃授光使持节都督西讨诸军事光进兵至焉耆其王泥流率其旁国请降又攻龟兹入其城诸国惮光威名贡款属路东还凉州刺史梁熙率众距光光击败之闻苻坚为姚苌所害于是大赦境内自称凉州牧是时麟见金泽县百兽从之光以为己瑞于是僭即天王位大赦境内改年龙飞立世子绍为太子后以疾甚立绍为天王自号太上皇帝以安帝隆安三年死　　吕绍
按晋书吕光载记光疾立其太子绍为天王以吕纂为太尉吕弘为司徒光死绍惧为纂所害以位让纂纂不许及绍嗣伪位吕超言于绍曰纂统戎积年威震内外恐成大变宜早除之绍不忍弘遣尚书姜纪密告纂纂于是夜率壮士斫洪范门绍自杀　　吕纂
按晋书吕光载记光疾立其太子绍为天王以吕纂为太尉纂字永绪光之庶长子也苻坚时入太学及坚乱奔姑臧拜武贲中郎将封太原公光死绍嗣伪位纂夜率壮士斫洪范门绍自杀纂遂僭即天王位游田无度荒耽酒色番禾太守吕超入朝燕于内殿吕隆屡劝纂酒至昏醉超取剑击纂斩之　　吕弘
按晋书吕光载记光疾立其太子绍为天王以吕纂为太尉吕弘为司徒光死绍嗣伪位初光欲立弘为世子会闻绍在仇池乃止纂僭即天王位以弘为使持节侍中车骑大将军录尚书事弘恐不为纂所容起兵东苑众溃出奔纂遣力士拉杀之　　吕隆
按晋书吕光载记隆字永基光弟宝之子也光末拜北部护军有声称超既杀纂让位于隆隆即位姚兴将姚硕德率众至姑臧超出战大败隆降至长安兴以隆为散骑常侍其后坐与子弼谋反为兴所诛　　南齐　　吕安国
按南齐书吕安国传安国广陵广陵人也宋大明末安国以将领见任为刘&#所称泰始二年&#征殷琰于寿春安国抄断贼粮道烧其运车琰退安国勋第一封彭泽县男未拜改封锺武县又改封湘南县男沈攸之事起太祖以安国为湘州刺史转右卫将军世祖即位授司州刺史永明二年徙都督南兖五州诸军事平北将军南兖州刺史四年湘川蛮动安国督州兵讨之有疾征为光禄大夫六年迁领军将军八年卒谥肃侯　　吕文显
按南齐书吕文显传文显临海人初为宋孝武斋干直长升明初为太祖录尚书省事累位至殿中侍御史封刘阳县男永明元年除宁朔将军中书通事舍人治事以刻核被知与茹法亮并见亲幸五年为建康令累迁南东莞太守右军将军高宗辅政以文显守少府历建武永元之世尚书右丞少府卿卒　　吕文度按南齐书吕文度传文度会稽人宋世为细作金银库吏竹局匠元徽中为射雉典事世祖镇盆城文度知军队杂役以此见亲从还都为石头城监世祖即位为制局监位至员外郎带南濮阳太守甚有要势　　梁　　吕僧珍
按梁书吕僧珍传僧珍字元瑜东平范人也世居广陵起自寒贱事太祖文皇为门下书佐容貌甚伟在同类中少所狎曹辈皆敬之建武二年魏大举南侵高祖率师援义阳僧珍从在军中事宁补羽林监东昏即位司空徐孝嗣管朝政欲与共事僧珍揣不久安竟弗往时高祖已临雍州僧珍固求西归得补邛令既至高祖命为中兵参军义兵起以为辅国将军步兵校尉出入卧内大军次江宁高祖令僧珍与王茂率精兵先登东&#将李居士来战僧珍要击破之建康城平高祖命僧珍率所领先入清宫迁给事黄门侍郎高祖受禅以为冠军将军封平固县侯天监五年领太子中庶子僧珍去家久表求拜墓高祖欲荣之使为本州乃授使持节平北将军南兖州刺史平心率下不私亲戚征为领军将军十年卒谥曰忠敬侯长子峻早卒峻子淡嗣　　北魏
　　吕显
按魏书吕罗汉传罗汉祖显字子明慕容垂以为河间太守皇始初以郡来降赐爵魏昌男拜巨鹿太守清身奉公务存赡恤妻子不免饥寒卒官　　吕温
按魏书吕罗汉传罗汉父温字晞阳有文武才略世祖伐赫连昌以温为幢将先登陷陈每战必捷以功拜宣威将军出为上党太守有治名卒谥曰敬　　吕洛拔按魏书吕洛拔传洛拔代人也曾祖渴侯昭成时归国祖肥濮阳太守父匹知世祖时为西部长洛拔以壮勇知名高宗末为平原镇都将刘彧将张永向武原洛拔率骑诣武原击败之赐爵成武侯卒　　吕罗汉
按魏书吕罗汉传罗汉本东平寿张人其先石勒时徙居幽州祖显父温罗汉以武干知名温佐秦州罗汉随侍陇右氐杨难当率众数万寇上邽镇将元意头令罗汉射难当队将及兵二十三人应弦而殪世祖嘉之征为羽林中郎赐爵乌程子高宗之立罗汉有力焉迁少卿进爵野王侯迁散骑常侍进爵山阳公出为秦益二州刺史征拜内都大官听讼察狱多得其情太和六年卒谥曰庄　　吕大檀
按魏书吕罗汉传罗汉弟大檀为中散恒农太守　　吕豹子按魏书吕罗汉传罗汉弟豹子东莱镇将后改镇为州行光州事　　吕七宝
按魏书吕罗汉传罗汉弟七宝侍御中散迁少卿出为假节龙骧将军东雍州刺史　　吕文祖
按魏书吕洛拔传洛拔子文祖显祖以其勋臣子补龙牧曹奏事中散以旧语译注皇诰辞义通辩超授阳平太守未拜转为外都曹奏事中散后坐事伏法　　吕兴祖按魏书吕罗汉传罗汉子兴祖袭爵山阳侯景明元年卒　　吕伯庆
按魏书吕罗汉传罗汉子伯庆为中散咸阳王禧郎中令　　吕世兴
按魏书吕罗汉传罗汉子世兴校书郎
　　吕舍
按魏书尧暄传赵郡吕舍归国至京师给赐田宅　　吕方生按魏书尧暄传吕舍子方生机识明辩卒于主书郎赠建武将军定州刺史高邑子谥曰敬　　吕受恩
按魏书尧暄传吕舍子方生方生子受恩为侍御中散典宜官曹累迁外都曹令转北部给事秦州刺史卒于官　　唐
　　吕子臧
按唐书吕子臧传子臧蒲州河东人隋大业末为南阳郡丞高祖入京师独子臧坚守及炀帝已弒帝使薛君倩赍诏谕子臧子臧为故君发丧讫即送款就拜邓州刺史封南阳郡公武德初朱粲新&#子臧率兵与马元规并力元规兵不进俄而粲众复张元规婴城子臧率麾下数百人赴敌死城亦陷元规死之　　吕才按唐书吕才传才博州清平人天悟绝人闻见一接辄究其妙侍中王珪魏征盛称才召直弘文馆参论乐事擢累太常博士诏造方域图及教飞骑战陈图屡称旨擢太常丞麟德中以太子司更大夫卒子方毅七岁能诵经太宗闻其敏召见奇之赐束帛长为右卫铠曹参军母丧哀毁卒　　吕元泰
按唐书宋务光传神龙元年大水诏文武九品以上官直言极谏清源尉吕元泰亦上书言时政书闻不报　　吕仁
按万姓统谱仁景云中邕州司马&#水自蛮境七源州流出州民常苦之仁浚渠分流以杀水势自是无没溺之害民乃夹水而居　　吕向
按唐书吕向传向字子回泾州人少孤托外祖母隐陆浑山工草隶能一笔环写百字若萦发然世号连锦书元宗开元十年召入翰林时帝岁遣使采择天下姝好向因奏美人赋以讽帝数校猎渭川向又献诗规讽进左补阙久之迁主客郎中再迁中书舍人改工部侍郎卒　　吕諲
按唐书吕諲传諲河中河东人开元末第进士哥舒翰节度河西表度支判官翰败潼关諲西趋灵武由中人尉荐肃宗才之拜御史中丞从至凤翔迁武部侍郎干元二年九节度兵败帝忧之擢諲同中书门下平章事中人马尚言昵于諲为人求官諲奏为蓝田尉帝怒罢为太子宾客数月拜荆州长史为治不急细务决大事刚果不挠卒谥曰肃　　吕渭
按唐书吕渭传渭字君载河中人父延之终浙东节度使渭第进士从浙西观察使李涵为支使进殿中侍御史大历末涵擢太子少傅渭建言涵父名少康当避宰相崔佑甫善其言擢司门员外郎御史共劾渭昔涵再任少卿不以嫌今谓少傅为慢官疑渭为涵游说乃贬渭歙州司马贞元中累迁礼部侍郎渭与裴延龄为姻家擢其子操上第会入合遗私谒之书于庭出为潭州刺史卒　　吕温
按唐书吕渭传渭子温字和叔一字化光贞元末擢进士第与韦执谊厚因善王叔文再迁为左拾遗以侍御史副张荐使吐蕃会顺宗立吐蕃留温不遣元和元年乃还而柳宗元等皆坐叔文贬温独免进户部员外郎与窦群昵群为御史中丞荐温知杂事宰相李吉甫持之时吉甫为宦侍所抑温乘其间谋逐之奏吉甫阴事宪宗骇异贬温均州刺史再贬为道州久之徙衡州卒　　吕恭
按唐书吕渭传渭子恭字恭叔尚气节喜纵横孙吴术为山南西道府掌书记进殿中侍御史终岭南府判官弟俭为御史让太子右庶子皆美材　　吕元膺
按唐书吕元膺传元膺字景夫郓州东平人策贤良高第调安邑尉论惟明节度渭北表佐其府入拜殿中侍御史历右司员外郎出为蕲州刺史元和中累擢给事中俄为同州刺史既谢帝逮问政事所对详诣因留给事左右未几进御史中丞拜鄂岳观察使入拜尚书左丞为东都留守改河中节度使时方镇多姑息独元膺秉正自将监军及中人往来者无不严惮入拜吏部侍郎正色立朝有台宰望以疾改太子宾客卒　　吕季重
