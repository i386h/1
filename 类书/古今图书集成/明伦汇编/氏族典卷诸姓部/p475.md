<!-- { "loadSidebar": true } -->
唐书吉温传李林甫阴构大狱除不附己者先引温居门下与钱塘罗希奭为奔走椎锻诏狱温与希奭相勖以虐号罗钳吉网公卿见者莫敢耦语瑞安县志大罗山峰峦奇秀不胜指屈中有民居唐刘冲隐居于此自号罗隐秀才人即名其地为秀才垟相传冲系唐宗室避乱更姓刘以居罗山故又称　　罗&#明外史罗大纮传大纮初受学于徐用检既归与邹元标讲学志行高卓乡人以配里先达罗伦罗洪先号为三罗艾南英传万历末场屋文腐烂南英深疾之与同郡章世纯罗万藻陈际泰以兴起斯文为任乃刻四人所作行之世世人翕然归之称为章罗陈艾江夏县志罗英字汝延授户部主事转员外郎中升安庆知府官至参政英守安庆时较量斗斛秤尺以铜为范安庆至今守之称为罗斗罗尺

　何姓部列传二
　　梁
　　何敬容
按梁书何敬容传敬容字国礼庐江人也父昌敬容以名家子弱冠选尚齐武帝女长城公主拜驸马都尉天监初为秘书郎历太子舍人尚书殿中郎太子洗马中书舍人秘书丞迁扬州治中出为建安内史清公有美绩民吏称之还除黄门郎累迁太子中庶子散骑常侍侍中司徒左长史普通二年复为侍中领羽林监俄领本州大中正守吏部尚书铨序明审号为称职四年除为招远将军吴郡太守为政勤恤民隐辨讼如神视事四年治为天下第一大通二年征为中书令未拜复为吏部尚书领右军将军俄加侍中中大通元年改太子中庶子三年迁尚书右仆射参掌选事五年迁左仆射加宣惠将军大同三年迁中权将军丹阳尹五年入为尚书令十一年坐妾弟费慧明为仓丞夜盗官米为禁司所执送领军府时河东王誉为领军将军敬容以书解慧明誉即封书以奏高祖大怒诏免职中大同元年起为金紫光禄大夫未拜又加侍中太清元年迁太子詹事二年侯景袭京师敬容自府移家台内三年正月敬容卒于围内诏赠仁威将军子&#秘书丞早卒　　何点按梁书何点传点字子&#庐江灊人也父铄素有风疾无故害妻坐法死点年十一几至灭性及长感家祸绝婚宦容貌方雅博通&#书善谈论遨游人世不簪不带或驾柴车蹑草屩恣心所适致醉而归时人号为通隐泰始末征太子洗马齐初屡征中书郎太子中庶子并不就性通脱好施与远近致遗一无所逆随复散焉高祖与点有旧及践阼手诏赐鹿皮巾等点以巾褐引入华林园高祖甚悦赋诗置酒恩礼如旧征为侍中辞疾不赴天监三年卒时年六十八点无子宗入以其从弟耿子迟任为嗣　　何引
按梁书何点传引字子季点之弟也年八岁居忧哀毁若成入既长好学而纵情诞节时人未之知也起家齐秘书郎迁太子舍人出为建安太守为政有恩信民不忍欺迁司徒主簿累迁中书郎员外散骑常侍太尉从事中郎司徒右长史给事黄门侍郎太子中庶子领国子博士丹阳邑中正永明十年领侍中领步兵校尉转为国子祭酒郁林嗣位引为后族甚见亲待迁左民尚书领骁骑中书令领临海巴陵王师引虽贵显常怀止足建武初已筑室郊外号曰小山至是遂卖园宅欲入东山未及发闻谢朏罢吴兴郡不还恐后之乃拜表辞职不待报&#去世号点为大山引为小山亦曰东山永元中征太常太子詹事并不就高祖践阼诏为特进右光禄大夫遣领军司马王果宣旨谕意引不行中大通三年卒年八十六子撰庐陵王辟为主簿不就　　何&#
按梁书何&#传&#字士光庐江灊人也父撙太中大夫&#年十五从兄引受业一期并通五经章句&#白&#美容貌从兄求点每称之曰叔宝神清弘治肤清今观此子复见卫杜在目年十九解褐扬州主簿举秀才累迁王府行参军尚书兵库部二曹郎出为永康令以和理称还为仁威南康王限内记室迁治书侍御史以父疾经旬衣不解带头不栉沐信宿之间形貌顿改及父卒号恸不绝声枕&#籍地腰虚脚肿竟以毁卒　　何佟之
按梁书何佟之传佟之字士威庐江灊人豫州刺史恽六世孙也祖劭之宋员外散骑常侍父歆齐奉朝请佟之少好三礼师心独学强力专精手不辍卷起家扬州从事仍为总明馆学士频迁司徒车骑参军事尚书祠部郎齐建武中为镇北记室参军侍皇太子讲领丹阳邑中正历步兵校尉国子博士寻迁骠骑谘议参军转司马中兴初拜骁骑将军高祖践阼尊重儒术以佟之为尚书左丞是时百度草创佟之依礼定议多所裨益天监二年卒官年五十五特诏赠黄门侍郎所著文章礼义百许篇子朝隐朝晦　　何逊按梁书何逊传逊字仲言东海郯人也曾祖承天宋御史中丞祖翼员外郎父询齐太尉中兵参军逊八岁能赋诗弱冠州举秀才天监中起家奉朝请迁中卫建安王水曹行参军兼记室王爱文学之士日与游宴及迁江州逊犹掌书记还为安西安成王参军事兼尚书水部郎母忧去职服阕除仁威庐陵王记室复随府江州未几卒　　何思澄
按梁书何思澄传思澄字元静东海郯人父敬叔齐征东录事参军余杭令思澄少勤学工文辞起家为南康王侍郎累迁为安成王左常侍兼太学博士平南安成王行参军兼记室除廷尉正天监十五年敕太子詹事徐勉举学士入华林撰遍略勉举思澄等五人以应选迁治书侍御史久之迁秣陵令入兼东宫通事舍人除安西湘东王录事参军昭明太子薨出为黟县令迁除宣惠武陵王中录事参军卒官时年五十四文集十五卷　　何子朗
按梁书何思澄传思澄宗人子朗字世明早有才思工清言周舍每与共谈服其精理尝为败冢赋拟庄周马捶其文甚工世人语曰人中爽爽何子朗历官员外散骑侍郎出为固山令卒时年二十四文集行于世　　何远
按梁书何远传远字义方东海郯人也父慧炬齐尚书郎远释褐江夏王国侍郎转奉朝请永元中江夏王宝元于京口为护军将军崔慧景所奉入围宫城远豫其事事败远因降魏入寿阳见刺史王肃求迎高祖肃许之遣兵援送得达高祖高祖板辅国将军随军东下既破朱雀军以为建康令高祖践阼为步兵校尉以奉迎勋封广兴男迁建武将军后军鄱阳王恢录事参军顷之迁武昌太守杜绝交游馈遗秋毫无所受然性刚毅吏民多以细事受鞭罚者遂为人所讼征下廷尉以私藏禁仗除名后起为镇南将军武康令愈厉廉节高祖闻其能擢为宣城太守迁树功将军始兴内史天监十六年诏升给事黄门侍郎远即还仍为仁威长史顷之出为信武将军监吴郡在吴颇有酒失迁东阳太守远处职疾强富如仇雠视贫细如子弟豪右畏惮复为受罚者所谤坐免归后复起为征西谘议参军中抚司马普通二年卒时年五十二　　陈
　　何之元
按陈书何之元传之元庐江灊人也祖僧达齐南台治书侍御史父法胜以行业闻之元幼好学有才思居丧过礼为梁司空袁昂所重天监末昂表荐之因得召见解褐梁太尉临川王扬州议曹从事史寻转主簿及昂为丹阳尹辟为丹阳五官掾总户曹事寻除信义令安西武陵王为益州刺史以之元为安西刑狱参军侯景之乱武陵王以太尉承制授南梁州长史北巴西太守武陵王自成都举兵东下之元与蜀中民庶抗表请无行王以为沮众囚之元于舰中及武陵兵败之元从邵陵太守刘恭之郡俄而江陵陷刘恭卒王琳召为记室参军梁敬帝册琳为司空之元除司空府谘议参军领记室王琳之立萧庄也署为中书侍郎会齐文宣帝薨令之元赴吊还至寿春而王琳败齐主以为扬州别驾及众军北伐得淮南地湘州刺史始兴王叔陵遣功曹史柳咸赍书召之元除中卫府功曹参军事寻迁谘议参军及叔陵诛之元乃屏绝人事锐精著述祯明三年京城陷乃移居常州之晋陵县隋开皇十三年卒于家　　隋
　　何妥
按隋书何妥传妥字栖凤西城人也父细胡通商入蜀遂家郫县事梁武陵王纪主知金帛因致巨富号为西州大贾妥少机警八岁游国子学助教顾良戏之曰汝既姓何是荷叶之荷为是河水之河应声答曰先生姓顾是眷顾之顾是新故之故众咸异之十七以技巧事湘东王后知其聪明召为诵书左右江陵陷周武帝授太学博士封襄城县伯高祖受禅除国子博士加通直散骑常侍进爵为公妥性劲急有口才好是非人物妥子蔚为秘书郎有罪当刑上哀之减死论是后恩礼渐薄出为龙州刺史在职三年以疾请还诏许之除伊州刺史不行寻为国子祭酒卒官谥曰肃　　何稠
按隋书何稠传稠字桂林国子祭酒妥之兄子也父通善斫玉稠性绝巧有智思用意精微年十余岁遇江陵陷随妥入长安仕周御饰下士及高祖为丞相召补参军兼掌细作署开皇初授都督累迁御府监历太府丞加员外散骑侍郎开皇末桂州俚李光仕聚众为乱诏稠召募讨之遣使谕降以勋授开府仁寿初文献皇后崩与宇文恺参典山陵制度稠性少言善候上旨由是渐见亲昵拜太府卿后三岁兼领少府监辽东之役摄右屯卫将军加金紫光禄大夫明年摄左屯卫将军十二年加右光禄大夫从幸江都遇宇文化及作乱以为工部尚书化及败陷于窦建德建德复以为工部尚书舒国公建德败归于大唐授将作小匠卒　　唐
　　何澄粹
按唐书孝友传何澄粹者池州人亲病日锢俗尚鬼病者不进药澄粹剔股肉进亲疾为瘳后亲没伏于墓哭踊无数以毁卒当时号青阳孝子士为作诔甚众　　何善宜
按唐书孝友传序洛川何善宜事亲居丧着至行　　何公弁按唐书孝友传序余杭何公弁事亲居丧着至行　　何起门按唐书孝友传序建德何起门事亲居丧着至行　　何邕按万姓统谱邕为少府杜甫有赠邕诗云生死论交地何由见一人何君随燕省薄暮走红尘又有何少府觅桤木栽一诗　　何昌期
按广东通志昌期连山人幼健捷力制&#牛群儿畏之及长能挽二石弓天宝十四年安禄山叛诏郡邑征武士昌期应募郡守试其能奇之遂隶元戎帐下时贼帅高秀&#来侵河北震动昌期时为裨将与众谋曰秀&#故哥舒翰将骁勇有谋阵一成难与争锋不如乘其未阵击之乃先士卒大呼陷阵贼众披靡遂败之秀&#退走有司上其功累迁金牛卫上将军封宁国伯　　何如瑛
按广东通志如瑛新兴人五世祖言据有溪洞为云浮镇将父游秦寓合浦为采珠徒长如瑛少失怙能自树立读兵书善骑射从江右观察使李勉为折冲都尉以平盗功迁左威将军充桂州防遏使卢慎微代勉节度岭南言如瑛与罗州首领冯季康入广州时多匿货宝遂执之其家得珠琲乃父游秦所遗也与季康皆死观察使徐浩为二人讼冤代宗下诏褒赠厚恤其家　　何蕃
按唐书阳城传城出为道州刺史太学诸生何蕃等二百人顿首阙下请留城守阙下数日为吏遮抑不得上蕃和州人事父母孝学太学岁一归父母不许间二岁乃归复不许凡五岁慨然以亲且老不自安揖诸生去乃共闭蕃空舍中众共状蕃义行白城请留蕃会城罢亦止初朱泚反诸生将从乱蕃正色叱不听故六馆之士无受污者蕃居太学二十年有死丧无归者皆身为治丧　　何戡
按刘禹锡诗旧人惟有何戡在
　　何易于
按唐书何易于传易于不详何所人及所以进为益昌令盐铁官榷取茶利诏下所在无敢隐易于视诏书曰益昌人不征茶且不可活矧厚赋毒之乎即自焚之观察使素贤之不劾也凡斗民在庭易于丁宁指晓枉直杖楚遣之不以付吏狱三年无囚以中上考迁罗江令　　何进滔
