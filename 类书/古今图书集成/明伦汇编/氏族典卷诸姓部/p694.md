<!-- { "loadSidebar": true } -->
按夷坚志福有道人尝见老叟同室岁余告之曰吾乃汉庄君平也取一书授之天明叟出持归视书乃修身度世之说今但记其语云事业与功名不值一杯水又云独立秋江水云云　　唐
　　庄人讷
按万姓统谱人讷唐诗人
　　宋
　　庄复
按惠安县志复银青光禄大夫
　　庄公岳
按惠安县志公岳银青光禄大夫复之子嘉佑四年举进士第六人历秘书丞河东转运判官成都提刑久任刺举所至称治终吏部郎元佑初拜疏极陈时事　　庄柔正
按尚友录柔正莆田人元符间知福清尝改筑天宝陂陂之旁有大榕柔正日听讼其下以董役凡投牒者人负一石理之曲者输石以赎罪陂迭石为基而镕铁灌以锢之数月讫工改名元符陂下润腴田数万亩至今民赖其利　　庄徽
按万姓统谱徽字彦猷江都人知平江府朱&#蔑视州县官吏徽独不少假借&#深畏惮不敢谗　　庄大成按万姓统谱大成永福人年七岁通书经绍兴间举童子科淳熙中诏举贤良有司以大成应诏　　庄方
按泉州府志方字邦直晋江人隆兴元年进士历富沙镇官莆守擅放民租诏漕司核实判官王佐以委方方援汲黯矫制事以对遂寝知昭州改琼管坐累罢归后起参议京西卒　　庄楠
按泉州府志楠字子修以父任补官荆湖制帅赵方器之辟信阳州判官摄守事金人围城与战破之改罗山建言迁治霸山之便朝议是之仍依万弩关筑山寨金兵至扼关击之擒其木牌郎君通判江陵知峡州终江东参议官　　庄夏
按宋史庄夏传夏字子礼泉州人淳熙八年进士庆元六年大旱诏求言夏时知赣州兴国县上封事召为太学博士迁国子博士召除吏部员外郎迁军器监太府少卿出知漳州为宗正少卿寻权直学士院试中书舍人除兵部侍郎焕章阁待制与祠归嘉定十年卒　　庄壬
按泉州府志壬字子中惠安人登第尉永嘉盐寇掠境宪司符夜至壬不待白郡亟发卒偕寨兵俘盗守杨简怒其擅命欲行军法壬屹立不动通守以下为叩头请简意解乃释众强壬拜谢竟不拜谢拂衣去诸台壮其节交章荐之终海丰令　　庄梦说
按泉州府志梦说泉州人嘉定七年以迪功郎知仙游尉下车究心职业年余吏民畏服田里帖然　　庄弥卲按泉州府志弥卲夏孙也以荫补承务郎监福州水口镇累擢军器监丞立朝多所论谏宋亡弃去不仕时蒲寿庚附元为中书左丞辟宋故臣之在泉者复其官弥卲改肇庆路治中不赴　　元
　　庄文昭
按万姓统谱文昭至正间为南阳府尹劝耕兴学通水利置义仓教行民富　　明
　　庄济翁
按泉州府志济翁晋江人洪武初知宁德县劝学兴农惩豪猾均赋役修陂堰造舆梁民感其惠　　庄观
按万姓统谱观歙县人英敏笃学历官国子学正荐升陕西按察司佥事提督学校有方进升本司副使致仕卒　　庄得
按万姓统谱得建文末隶宋忠麾下怀来之战惟得一军得全盛庸战夹河得助庸战斩潭渊已而靖难兵劲骑乘暮掩击得力战死　　庄敬
按万姓统谱敬宿州人永乐间由国子生历河南左参政&#政严明临事果决子弟不衣罗绮宅舍皆以茅覆洪熙改元上疏乞休特升河南左布政使致仕赐金荔枝带乘传归　　庄升
按万姓统谱升字景旸成都卫人登柯潜榜进士任御史其先莆田人也升赋性专笃家贫苦志尝恶士寡廉节故居官饬躬狷介寻升山东佥事有先任者卒于官遗金数百瘗坑中其仆戏掘之以归升遣人乘传追先任者之子悉归之卒于官弱子扶榇归蜀甚贫　　庄辙
按万姓统谱辙字中舆上元人进士为秀水令正统初擢知蕲州廉介仁惠百务俱兴民乐于从事剧盗逼境民有被歼者极为优恤咸爱戴之　　庄敏
按泉州府志敏晋江人正统十年进士任吏科给事中骨鲠立朝论谏务存大体景泰元年出守雷州威仪严重喜怒不形人不见其有为而事无不治尤注意于学校云　　庄伯和
按龙溪县志伯和正统十四年为邓茂七贼党所获至赤岭伯和愤骂贼见其仗义不忍杀拘之三日仍迫以威伯和骂益甚遂受戮而死　　庄鉴
按明外史刘宁传庄鉴辽东人初袭定辽右卫指挥使骁勇有胆决遇贼辄奋数有功后镇宣府以才与大同总兵官张俊易镇官至都督同知　　庄昶
按明外史庄昶传昶字孔旸江浦人自幼豪迈不群嗜古博学举成化二年进士改庶吉士授翰林检讨疏谏内廷张灯忤旨廷杖谪桂阳州判官寻以给事中毛弘御史陈壮等论救改南京行人司副居三年以母忧去继丁父忧哀毁丧除不复出卜居定山二十余年学者称定山先生弘治七年荐起复为行人司副俄迁南京吏部郎中得风疾明年乞身归部臣不为奏又明年京察尚书倪岳以老疾罢之居二年卒天启初追谥文节　　庄英
按万姓统谱英字志彦歙人按察副使观之孙成化辛卯应乡举乙未中乙榜除河南夏邑教谕秩满升江西广昌知县到任几二旬适闽寇窃发剽掠生民英挺身赴捍遂为所害阖邑官吏父老伤悼之事闻诏赠建昌府通判进其子润为国子生　　庄
按武进县志字诚之弘治丙辰进士出令宝坻宝旧无城请于朝二旬讫工民不知劳擢户部主事出督徐仓改督蓟仓逆瑾采木口外上书力言其害瑾怒迁河间太守寻升山东参政仍掌府事三疏乞休瑾益怒谪四川顺庆府未至罢归嘉靖初应诏陈江南十事上特诏所司行之　　庄琠
按广东通志琠字惇之揭阳人弘治九年进士宰安福性峻洁不阿无敢干以私比考最疏乞改教调国子博士寻擢德府长史时宸濠蓄异志挟借禄米琠持不与濠衔之阴谋构害琠乃挺身往见词色俱勃遂杖而下狱不食三日衣冠危坐而死嘉靖改元赠太常少卿遣官谕祭　　庄维春
按万姓统谱维春字元卿长乐人正德丁丑进士历知府　　庄贤
按莆田县志贤字子勤嘉靖初广贼辛大总至焚掠村舍贤负继母以逃贼追急辄匿母于丛中自出见贼曰宁杀予幸勿伤予母旁有识之者谓贼云此庄孝子也赋释之　　庄壬春
按万姓统谱壬春字子仁晋江人嘉靖己丑进士历知府　　庄一俊
按泉州府志一俊晋江人嘉靖八年进士官吏部郎中布政司参议　　庄用宾
按泉州府志用宾字君采晋江人性鲠直少戆遇事倾吐无所隐讳嘉靖己丑进士授行人转可副迁刑部员外郎时汪太宰鋐肆威陵折郎署用宾扬其过汪忌之出浙江按察佥事直指事有不合必与抗论擢给事中以直谏显倭寇逼郡用宾父冢为寇所发偕弟用晦率乡兵直捣寇巢负父骸以归而用晦遂殁于贼巡抚游震得上其事万历三十二年子凤章复诣阙疏理赠用宾太仆少卿予用晦一子世袭百户　　庄朝宾
按泉州府志朝宾字于观惠安人嘉靖丁未进士授南京工部主事督龙江水木场及芦州税监提举造船监修内库军器所至剔奸&#严课程廉明敏干卓然有声寻以郎中出知瑞州府吏事精明决狱仁恕征科有法升广西按察副使又升贵州左参政以事忤巡抚调改广西广西自古田剧酋韦银豹劫库之后地方靡宁朝宾区画城守酌置屯戍所部晏然乞致仕归　　庄应祯
按万姓统谱应祯字希周惠安人嘉靖丁未进士历布政　　庄莅民
按万姓统谱莅民字善甫东光人嘉靖丁未进士历行太仆寺卿　　庄士元
按万姓统谱士元字君聘晋江人嘉靖癸丑进士历郎中　　庄国祯
按泉州府志国祯字君祉晋江人嘉靖壬戌进士授会稽令精勤廉敏以卓异征拜给事中先后疏抨大臣出浙江按察佥事迁江西参议广西副使复改视江西学政剂宽严精鉴别已迁广西参政广东臬长云南右伯寻转江西左丁外艰除补河南擢副都御史巡抚江西晋南京刑部侍郎旋改户部以内艰归　　庄履丰按泉州府志履丰字中熙晋江人祖一俊仕浙江参政履丰万历五年进士选庶吉士授翰林编修迁修撰寻题注起居充经筵官丁外艰卒履丰天性至孝事父望槐先意色养为人长厚冲和汲引推荐惟恐人知　　庄天合
按长沙县志天合字德全号冲虚万历戊子己丑联捷选词林壬申即分考会闱侍经筵敷对明彻光宗在东宫每加赉焉庚子主试南都甲辰再分考会闱莅官清介累官少詹丁父艰归卒子以临请恤典赠礼部右侍郎赐祭葬　　庄起元
按武进县志起元字中孺万历庚戌进士授浦江县令调繁兰溪治绩益着守抚州升北户曹督饷天津魏珰专柄逮李应升至津门起元独为款赠珰遣竖崔文升李明道督漕司道望风承旨皆执属礼起元独与抗衡不屈未几窜起元于山海关寻擢冏卿　　庄廷臣按武进县志廷臣字龙祥万历庚戌进士令永嘉有惠政擢礼部主事历江西湖广浙江广东四省观察其分守郧阳时纷纷议建魏珰生祠廷臣独争之力升湖广左藩居二载归　　庄际昌
按永春县志际昌字景说号羹若忠敏少师之裔孙芳塘之曾孙也万历乙卯抡魁己未会试殿试俱第一天启初年魏珰炎炽际昌守正独立因奉敕策立靖藩抵家杜门不出及思宗践祚朝论推直节起国学大司成赴阙复命遂卒于官　　庄以临
按长沙县志以临字近之学士天合子天启中荫中书舍人奉差赍饷犒边值珰焰方炽竭资补赔再差卒于家世服其端雅云　　庄鳌献
按明外史傅朝佑传庄鳌献字任公晋江人崇祯六年由庶吉士改兵科给事中上太平十二策中极论东厂之害忤旨贬浙江布政司照磨福王时起故官久之卒　　庄新命
按昌邑县志新命生员壬午兵变守南门死于难
　章姓部艺文
　　龙泉章氏世系碑文　　　　　明宋
