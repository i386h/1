<!-- { "loadSidebar": true } -->
按安庆府志惟一字德夫怀宁人嘉靖癸丑进士任南工部主事守闸严慎御史吴时来疏&#严嵩被谪出都惟一独祖饯泣别嵩衔之出守太原寻升陕西副使巡抚王怀邦构陷之惟一即拂衣归　　于国华
按安庆府志国华号实斋副宪惟一之长子性超逸磊落处贵介若寒素不乐仕进博学工诗文专精临池备晋唐诸名家之法而于鲁公为尤深　　于艺
按江阴县志艺字汝芳世袭山东鳌山正千户　　于斯昌按黄冈县志斯昌字文言崇祯己卯举人授兵部主事奉差至赣城破被执引颈就戮　　于斯行
按黄冈县志斯行举人博学高行献逆破城立堡拒贼被执骂贼贼断舌死阖门母子妻妾无一存者　胥姓部汇考
郑樵通志
　　以字为氏
晋
人字

胥氏晋大夫胥臣之后以字为氏或言出赫胥氏之后宋有胥偃为翰林学士庆历登科有胥世臣抚州人熙宁有胥彦回潭州人王圻续文献通考
　　同姓异派
胥氏有二晋大夫胥臣后以字氏又赫胥氏后亦为胥氏廖用贤尚友录
　　胥姓
胥琅琊羽音

　居姓部列传
　　汉
　　居股
按汉书功臣表股以故东粤繇王斩东粤王余善封东城侯二十年延和三年坐卫太子举兵谋反要斩　　居翁按汉书功臣表翁以南越桂林监闻汉兵破番禺谕欧骆民四十余万降封湘成侯　　居益昌
按汉书功臣表湘成侯益昌嗣五凤四年坐为九真太守盗使人出买犀奴婢臧百万以上不道诛　　宋　　居世英
按吴县志世英登宣和六年进士
　　居航
按万姓统谱航军事判官
　　元
　　居理贞
按万姓统谱理贞初承父荫迁平定州同知以干济称至正间监管州善政益着民立去思碑　　明
　　居仁
按句容县志仁字仁恕县之坊郭人博学笃行模范乡闾训诲后进洪武初以儒硕征聘入朝与之对奕赐以内酝辞不就职归隐于家辟轩面竹披经阅史以终暮年因号瞻菉　　居安
按万姓统谱安高邮人永乐贡士训导
　　居谅
按江阴县志谅字友谅永乐九年贡任江西万载县丞　　居辅
按句容县志辅字相之由举人先任四川重庆通判复除山东青州通判时遭边扰岁歉多方赈恤民皆感德　　居玙
按万姓统谱玙句容人景泰进士
　　居轸
按万姓统谱轸句容人弘治举人
　　居达
按万姓统谱达顺天人弘治进士历官参议
　　居鼎
按万姓统谱鼎融州人嘉靖中广东广州府通判　　居守按万姓统谱守海宁人嘉靖乙丑进士
　　居誉
按福山县志誉徐州人万历二十九年任主簿原系庠生能以狷介自持士林咸推重焉　　居安
弟
庄

按句容县志安字处谧庄字处端坊郭人读书治家朝夕怡怡人以二难称之　　居文明
按句容县志文明字见田别号化普邑名诸生也性笃孝友事父母殚力孝养亲疾衣带不解比卒哀毁骨立一切丧葬不以贫窭废礼弟不能自赡解推无倦以未能禄养报亲为憾年仅逾五旬而赍志长殁
　居姓部汇考
郑樵通志
　　以名为氏
晋
人名

居氏晋大夫先且居之后以王父字为氏汉有来城侯居般今钱塘多此姓望出渤海信都（按汉书功臣表居股封东
　城侯通志误）

　臣谨按先且居字霍伯此以名为氏者
廖用贤尚友录
　　居姓
居雁门宫音

　初姓部汇考
郑樵通志
　　平声
初氏见姓苑

　初姓部列传
　　宋
　　初虞世
按姓氏急就篇宋有初虞世
　　初虞昌
按万姓统谱虞昌开封人任清县令
　　初房
按郑樵通志房举贤良方正
　　初燮
按郑樵通志燮密州人熙宁登科
　　初西美
按郑樵通志西美郓州人元丰登科
　　初汝为
按万姓统谱汝为登州人元丰登科
　　初去花
按宁海州志去花乡贡三礼
　　初有成
按宁海州志有成乡贡五经
　　元
　　初才
按福山县志才本县人由孝廉元贞初举任江淮等处行中书省右都司事　　明
　　初进忠
按潜江县志进忠少持刚正里人多就之折是非洪武中以怀材抱德举授卫辉府推官公直能断嫉恶无容数规守不法事守中伤之调沙县令卒于任　　初灏按潜江县志灏进忠子宣德中以贤良方正举授清河县主簿冰蘗之操初终不渝人称孤松傲雪　　初凯按莱阳县志凯天顺壬午贡温县主簿
　　初浩
按福山县志浩务本社人成化四年贡任陕西鄜州州判　　初得
按福山县志得贤之父以子赠奉议大夫直隶隆庆州知州　　初珍
按潜江县志珍灏子博学强记成化癸卯领解养母以孝闻时有不愧孝廉之誉以子赠监察御史　　初贤按福山县志贤黑石社人成化癸卯枓举人任直隶隆庆州知州升大名府同知庆阳府知府调庆远府知府　　初贞
按滨州志贞正德六年流贼入城父雄八十三岁被执贼欲伤其父贞大呼奋前以身当之贼怒砍贞右手二指贞抱护如故贼释之曰孝子也戏濡其血书孝子于垣而去至九年旌　　初芳
按潜江县志芳正德己卯举人官知县
　　初杲
按潜江县志杲字启昭正德辛巳进士授四川道监察御史会议大礼引经抗说同百官赴文华门哭声彻内廷世宗震怒廷杖几毙后巡视山西河东等处盐法浚河渠筑堤堰商民便之寻转河南佥事分巡睢陈擒灭流贼数万人升云南按察司副使抚绥怀宁民戴其德转云南参政上疏乞休归　　初升
按潜江县志升正德年贡士
　　初芸
按潜江县志芸御史杲子嘉靖年贡士
　　初珏
按万姓统谱珏博兴人嘉靖中六合县县丞
　　初旦
按博兴县志旦令太谷有贤声升户部主事分署通州粮储平易公廉民情国计均有攸赖　　初骐
按济南府志骐利津人嘉靖戊子科举人官知县　　初学诗按福山县志学诗黑石社人嘉靖十八年恩贡　　初学书按福山县志学书嘉靖间贡士
　　初渤
按福山县志渤嘉靖间贡士
　　初言
按潜江县志言知县芳子生而能言故名言字幼嘉廉吏之后负薪自给一日忘归觅之则手持论语一本卧于儒学之东庑下始知言之行藏在朱会稽间嗣补诸生嘉靖戊午乡隽未仕卒　　初学易
按潜江县志学易言子嘉靖甲子举人邠州知州　　初章按潜江县志章嘉靖年例贡
　　初亨
按潜江县志亨嘉靖年例贡
　　初华
按潜江县志华御史杲次子万历年贡士
　　初良
按博兴县志良淑县训导
　　初署
按博兴县志暑平山知县
　　初光业
按博兴县志光业内黄县丞
　　初开荫
按博兴县志开荫旦之子例贡
　　初开甲
按博兴县志开甲暑之子耀州吏目
　　初璧
按博兴县志璧万历辛酉科武举
　　初汝贤
按济阳县志汝贤万历间岁贡
　　初旭
按宁海州志旭大兴主簿
　　初麟
按宁海州志麟台州经历
　　初拱宸
按宁海州志拱宸例监
　　初永清
按宁海州志永清麟之子献县县丞
　　初琛
按莱州府志琛任吴桥县主簿

　茹姓部列传
　　晋
　　茹千秋
按姓氏急就篇晋有茹千秋
　　南齐
　　茹法亮
按南齐书茹法亮传法亮吴兴武康人宋大明中出身为小史历斋干扶侍孝武末年作酒法鞭罚过度校猎江右选白衣左右百八十人皆面首富室从至南州得鞭者过半法亮忧惧因缘启出家得为道人明帝初罢道结事阮佃夫用为兖州刺史孟吹阳典签累至太祖冠军府行参军元徽初除殿中将军为晋熙王郢州典签除长兼殿中御史世祖镇盆城法亮求留为上江州典签除南台御史带松滋令法亮便辟解事善于承奉稍见委信从还石头建元初度东宫主书除奉朝请补东宫通事舍人世祖即位仍为中书通事舍人除员外郎带南济阴太守永明元年除龙骧将军明年封望蔡县男转给事中羽林监七年除临淮太守转竟陵王司徒中兵参军郁林即位除步兵校尉延兴元年为前军将军高宗即位除游击将军永泰元年王敬则事平法亮受敕宣慰出为大司农中书势利之职法亮不乐去固辞不受年六十四卒官　　茹法珍
按南史茹法珍传法珍会稽人齐东昏时为制局监甚见爱幸封余干县男　　北魏
　　茹让之
按魏书茹皓传皓父让之本名要随刘骏巴陵王休若为将至彭城是时南土饥乱遂寓居淮阳上党因皓讼理旧勋除兖州阳平太守赐以子爵　　茹皓
按魏书茹皓传皓字禽奇旧吴人也年十五六为县金曹吏有姿貌谨惠南徐州刺史沈陵见而善之自随入洛阳举充高祖白衣左右世宗践祚皓侍直禁中稍被宠接及世宗亲政超授濮阳太守加厉威将军世宗幸邺讲武皓启求朝趋解郡授左中郎将领直合皓既宦达自云本出雁门雁门人谄附者乃因荐于司徒请为肆州大中正府省以闻诏特依许迁骁骑将军领华林诸作迁冠军将军皓宠贵日升关与政事太傅北海王详以下咸祗惮附之皓颇敏慧折节下人而潜自经营阴有纳受是时世宗虽亲万务皓率常居内留宿不还未几转光禄少卿高肇素疾诸王常规害既知详与皓交关相昵乃构之世宗云皓等将有异谋乃执皓处罪就家食椒而死　　茹怀朗按魏书茹皓传皓子怀朗仕至南青州刺史兴和初以罪赐死　　北齐
　　茹瞻
按万姓统谱瞻字孝博东安人南州举秀才清朗刚直官至侍郎　　唐
　　茹汝升
按万姓统谱汝升代州人为仆射尝承命治代郡民获安业后里人慕其德立庙祀之　　茹荣
按尚友录荣简州人穆宗长庆元年荣失父事母姚氏至孝及冠选为邑吏蒙宰赐瓜荣以遗母数刻复来宰怪而问之荣具道其故宰疑其妄乃遣卒询母果然遂遣归事母得以终养后殁为神众立祠祀之　　宋　　茹孝标
按尚友录孝标舒城人天圣中进士少负气节吏治有声嗜学不倦仕至都官员外郎出知江州　　茹约
按万姓统谱约越州人庆历登科
　　明
　　茹太素
按明外史茹太素传太素泽州人洪武三年乡举授监察御史六年擢四川按察使以平允称七年召为刑部侍郎不数月降刑部主事陈时务累万言言多忤触帝怒召太素面诘杖之于朝十年迁浙江右参政寻赐还乡侍亲十六年召为刑部试郎中居一月迁都察院佥都御史俄降翰林院检讨十八年擢户部尚书未几谪御史复坐排陷詹徽与同官十二人俱镣足治事后竟坐法死　　茹伯衡
按万姓统谱伯衡洪武进士
　　茹连
按万姓统谱连新会人洪武丙子举人初为齐府奉祠超升刑部员外郎出知长沙府连身长大带围六尺一饭数升豕首一枚然严于取与不受私托有为县令客京邸与连同乡连往访之为陈酒馔金银器具毕备连艴然怒曰君非滥于民何以得此遂拂袖而去　　如均直
