<!-- { "loadSidebar": true } -->
按浙江通志集字子翔会稽人王毓蓍死为文祭之与友人痛饮约同死于是书几上曰昔年东渡今复渡东水与月白吾骨不黑袖石自沈渡东桥下　　潘斗辅按广东通志斗辅茂名人有奇节父惟贤被猺执至寨斗辅备厚金求赎贼不受必欲杀之斗辅请以身代死贼不从竟杀其父斗辅持剑驰寨杀贼或止之斗辅哭曰为子死孝万一藉此剑刃贼庶几可以报父不然愿随父于地下竟赴贼而死

　藩姓部列传
　　汉
　　藩彭祖
按万姓统谱彭祖北海相
　　明
　　藩俊
按续文献通考俊保宁人清远令


　韩姓部列传三
　　后梁
　　韩建
按五代史韩建传建字佐时许州长社人也少为蔡州军校隶忠武军将鹿晏弘从杨复光攻黄巢巢破复光亦死建乃以麾下兵西迎僖宗于蜀拜金吾卫将军僖宗还长安建为潼关防御使华州刺史大顺元年以兵属张浚伐晋浚败建自含山遁归河中王重盈死诸子珂珙争立晋人助珂建与王行瑜李茂贞助珙昭宗不许建等大怒以三镇兵犯京师昭宗见建等责之行瑜茂贞惶恐战汗不能语独建前自陈述乃杀宰相韦昭度李磎等谋废昭宗会晋举兵且至建等惧乃还干宁三年李茂贞复犯京师昭宗将奔太原次渭北建遣子允请幸华州昭宗又欲如鄜州建追及昭宗于富平泣曰藩臣倔强非止茂贞若舍近畿而巡极塞乘舆渡河不可复矣昭宗遂幸华州是时天子孤弱独有殿后军及定州三都将李筠等兵千余人为卫以诸王将之建已得昭宗幸其镇遂欲制之因请罢诸王将兵散去殿后诸军累表不报昭宗登齐云楼西北顾望京师作菩萨蛮词三章以思归建心尢不悦乃率精兵数千围行宫请诛李筠昭宗大惧遽诏斩筠悉散殿后及三都卫兵幽诸王于十六宅建复与中尉刘季述诬诸王谋反以兵围十六宅诸王皆见杀建已杀诸王乃营南庄起楼阁欲邀昭宗游幸因以废之而立德王裕其父叔丰谓建曰汝陈许间一田夫尔遭时之乱蒙天子厚恩至此欲以两州百里之地行大事覆族之祸吾不忍见不如先死因泣下歔欷建稍恐惧乃止光化元年昭宗还长安封建颍川郡王建辞王爵乃封建许国公梁太祖以兵向长安遣张存敬攻同州建判官司马邺以城降太祖使邺召建建乃出降太祖表建平卢军节度使太祖即位拜司徒同中书门下平章事太祖郊于洛建为大礼使罢相出镇许州许州军乱见杀年五十八　　韩逊
按五代史韩逊传逊不知其世家初为灵武军校当唐末之乱据有灵盐唐即以为节度使而史失其录不见其事梁开平三年封朔方节度使韩逊为颍川王始见于史是时邠宁杨崇本鄜延李周彝凤翔李茂贞皆与梁争战独逊与夏州李思谏臣属于梁未尝以兵争李茂贞尝遣刘知俊攻逊不能克逊亦善抚其部部人皆爱之为逊立生祠贞明中逊卒军中立其子洙为留后梁即以为节度使至庄宗时又以洙兼河西节度天成四年洙卒即以洙子澄为朔方军留后其将李宾作乱澄乃上章请师于朝明宗以康福为朔方河西节度使以代澄由是命吏而相代矣韩氏自逊有灵武传世皆无所称述澄后不知其所终　　韩昭
按万姓统谱昭仕伪蜀王氏为礼部尚书琴棋书筭皆涉猎李台瑕曰韩八座伎艺如拆袜线无一条长　　后晋　　韩熙载
按万姓统谱熙载潍州北海人唐进士名闻京洛奔江南事李氏累官中书侍郎光政殿学士谥文靖熙载才气俊逸善为文素性高简无所卑屈江左号为韩夫子云　　韩保贞
按十国春秋后蜀韩保贞字永吉潞州长子人父昭运从高祖入西川及高祖称大号署珍州刺史保贞初事高祖为押牙及登极以为丰德库使兼广义库使后主嗣位累迁眉州刺史枢密副使已复为汉州刺史拜宣徽北院使后主为方士房中之术多采良家子充后宫保贞切谏后主大悟即日出之赐保贞金数斤未几凤翔侯益归款命保贞充北路行营都监以图岐阳益中变保贞还成都俄为雄武节度使领兵出新关至陇州汉兵固守保贞无功而还复屯雄武广政十四年赴成都改宁江节度使李昊让度支诏以保贞代之已又加宣徽南院使山南节度左卫圣步军节度指挥使迁奉銮肃卫马步军都指挥使又选其子崇遂尚公主未几荆南高继冲纳土于宋后主闻之诏保贞为峡路都指挥制置使屯夔州以经画边事迁检校太尉兼侍中已而闻宋举兵以保贞为山南节度使兴元武定缘表诸寨屯驻都指挥使及王全斌至保贞弃兴元保西县宋师进围之保贞懦惧不敢出遣人依山背城结陈以自固为宋将史延德所破独以麾下遁延德追擒之送王全斌驿置汴京宋太祖召升殿劳问赐袍笏金带茵褥鞍勒马仍赐甲第未及命官而保贞卒赠右千牛卫上将军　　韩保升
按十国春秋后蜀韩保升潞州长子人太尉保贞弟也广政时积官至翰林学士博洽无所不窥尤详于名物之学后主命保升取唐本草参校增注为图经二十卷后主自为制序谓之蜀本草　　后周
　　韩通
按宋史韩通传通并州太原人弱冠应募以勇力闻补骑军队长晋开运末汉祖建义于太原置通帐下寻从汉祖至东京累迁为军校汉祖典卫兵以通为衙队副指挥使从讨杜重威得银青阶检校国子祭酒汉祖开国加检校左仆射隐帝即位迁奉国指挥使干佑初周祖为枢密使统兵伐河中知通谨厚命之自随先登身被六创以功迁本军都虞候周祖镇大名奏通为天雄军马步军都校委以心腹及入汴通甚有力焉授奉国左第六军都校领雷州刺史广顺初为虎捷右厢都校迁左厢充孟州巡检继领永睦二州防御使周祖亲征兖州以通为在京右厢都巡检命浚汴口筑河阴城刱营避未几拜保义军节度观察留后周祖亲郊正授节度并州刘崇南侵命通击之败于高平以通为太原北面行营部署为地道攻其城俄班师移镇曹州检校太保显德二年城李晏口为静安军又城束鹿及鼓城并葺祈州又城博野又城百八桥镇及武强县皆旬日毕归朝会攻秦凤以通为西南面行营马步军都虞候入大散关围凤州分兵城固镇以断蜀饷道未几拔凤州以功授侍卫马步军都虞候世宗征淮南命通为京城都巡检世宗以都城狭小役畿甸民筑新城又广旧城街道通总领其役功未就世宗幸淮上留通为在京内外都巡检权点检侍卫司三年改领忠武军节度检校太傅又改侍卫马步军都虞候世宗幸寿春为京城内外都巡检淮南平为归德军节度六年春诏通河北按行河堤因发徐宿宋单等州民浚汴渠数百里世宗将北征命通与高怀德张铎先赴沧州赐袭衣金带鞍马器帛即领兵入契丹境干宁军之南俄为陆路都部署殿前都虞候石守信副焉又命通巡北边自浮阳至淤口浦坏坊三十六遂通瀛莫初克益津关以为霸州役滨棣民数千城之命通董其役师还以为检校太尉同平章事充侍卫亲军马步军副都指挥使恭帝即位移领郓州太祖奉诏北征至陈桥为诸军推戴通在殿合闻有变惶遽而归军校王彦升遇通于路策马逐之通驰入其第未及阖门为彦升所害妻子皆死太祖赠中书令以礼收葬通性刚而寡谋言多忤物肆威虐众谓之韩瞠眼其子颇有智略幼病伛人目为橐驼儿　　辽
　　韩延徽
按辽史韩延徽传延徽字藏明幽州安次人父梦殷累官蓟儒顺三州刺史延徽少英燕帅刘仁恭奇之召为幽都府文学平州录事参军同冯道祗候院授幽州观察度支使后守光为帅延徽来聘太祖怒其不屈留之召与语合上意立命参军事居久之慨然怀其乡里赋诗见意遂亡归唐已而与他将王缄有隙惧及难乃省亲幽州匿故人王德明舍德明问所适延徽曰吾将复走契丹既至太祖大悦赐名曰匣列匣列辽言复来也即命为守政事令崇文馆大学士中外事悉令参决天赞四年从征渤海大諲撰乞降既而复叛与诸将破其城以功拜左仆射太宗朝封鲁国公仍为政事令使晋还改南京三司使世宗朝迁南府宰相建政事省设张理具称尽力吏天禄三年六月河东使请行册礼帝召延徽定其制应历中致事九年卒年七十八赠尚书令　　韩知古
按辽史韩知古传知古蓟州玉田人善谋有识量太祖平蓟时知古为淳钦皇后兄欲稳所得后来嫔知古从焉未得省见怏怏不得志挺身逃庸保以供资用其子匡嗣得亲近太祖因间言太祖召见命参谋议神册初遥授彰武军节度使总知汉儿司事兼主诸国礼仪顷之拜左仆射征渤海有功迁中书令天显中卒子匡嗣　　韩德枢
按辽史韩延徽传延徽子德枢未冠守左羽林大将军迁特进太尉授辽兴军节度使下车整纷剔&#恩喣信孚劝农桑兴教化期月民获苏息入为南院宣徽使遥授天平军节度使平滦营三州管内观察处置等使门下平章事已而加开府仪同三司行侍中封赵国公保宁元年卒　　韩匡嗣
按辽史韩知古传知古子匡嗣以善医直长乐宫皇后视之犹子应历十年为太祖庙详稳后宋王喜隐谋叛辞引匡嗣上置不问初景宗在藩邸善匡嗣即位拜上京留守保宁末以留守摄枢密使时宋人取太原乘胜逼燕匡嗣与沙惕隐休哥侵宋军于满城方阵宋人请降匡嗣欲纳之俄而宋军鼓噪匡嗣弃旗鼓遁军还帝怒令诛之皇后引诸内戚徐为开解上乃杖而免之既而遥授晋昌军节度使干亨二年改西南面招讨使卒后追赠尚书令五子德源德让德威德崇德凝　　韩绍勋
按辽史韩延徽传延徽孙绍勋仕至东京户部使会大延琳叛被执辞不屈贼以锯解之愤骂至死　　韩绍芳按辽史韩延徽传延徽孙绍芳重熙间参知政事加兼侍中时廷议征李元昊力谏不听出为广德军节度使闻败呕血卒　　韩资让
按辽史韩延徽传延徽孙资让寿隆初拜中书侍郎平章事会宋徽宗嗣位遣使来报有司按籍有登宝位文坐是出为崇义军节度使改镇辽兴卒　　韩德源
按辽史韩知古传知古子匡嗣匡嗣子德源性愚而贪早侍景宗邸及即位列近侍统和间官崇义兴国二军节度使加检校太师以贿名后加同政事门下平章事遥摄保宁军节度使干亨初卒　　韩德凝
按辽史韩知古传知古子匡嗣匡嗣子德凝谦逊廉谨保宁中迁护军司徒开泰中累迁护卫太保都宫使崇义军节度使移镇广德秩满部民请留从之改西南面招讨使党项隆益答叛平之迁大同军节度使卒于官子郭三终天德军节度使孙高家奴终南院宣徽使高十终辽兴军节度使　　宋
　　韩伦
按宋史韩令坤传令坤父伦少以勇敢隶成德军兵籍累迁徐州下邳镇将兼守御指挥使世宗以令坤贵擢陈州行军司马及令坤领陈州徙伦许州罢职复居宛丘多以不法干郡政私酤求市利掊敛民财公私患之项城民武郁诣阙诉其事命殿中侍御史率汀按之伦诈报汀云被诏赴阙汀奏之世宗怒追劾具状法当弃市令坤泣请于世宗遂免死流海岛显德六年为左骁卫中郎将迁左监门卫将军宋初拜磁州刺史转亳州团练使干德四年改本州防御使卒　　韩重赟
