<!-- { "loadSidebar": true } -->
按万姓统谱善沛字济世一字兴甫长安县人父不槁登绍兴二十一年进士第官至朝奉郎干办行在诸司粮料院善沛克绍其学淳熙二年复取世科历仕皆以廉勤称攻苦食淡过于寒素居私杜门人罕识面尝赋雪诗云儿笑真珠满盘碎女疑荷叶雨中来道人心下无些事三个柴头品字煨后终于南康守子汝郛　　赵希衢
按万姓统谱希衢婺源人父贤承信郎五迁至忠翊郎希衢以荫补将仕郎中淳熙五年武第补迪功郎授福州候官簿临政多平宪司郡守三剡交荐不就而从常调转真州司法而终自号可山有可山集弟希术希俱登武第子与恪与惩同登嘉定十七年武第　　赵方
按宋史赵方传方字彦直衡山人父棠方从张栻学淳熙八年举进士调蒲圻尉授大宁监教授京湖帅李大性辟知随州南北讲和诸郡寖弛备方独招兵择将拔土豪孟宗政等补以官以兵部员外郎召改湖北转运判官为京湖制置使金将完颜赛不入境兵号十万方部分诸将相持逾年连败之金人遂诛赛不方以功迁龙图阁待制进徽猷阁学士京湖制置大使卒谥忠肃子董薿范葵　　赵崇宪
按宋史赵汝愚传汝愚子崇宪字履常淳熙八年以取应对策第一越三年复以进士对策擢甲科汝愚帅蜀辟书写机宜文字改江西转运司干办公事汝愚既贬死崇宪阖门自处居数年复汝愚故官职多劝以仕改奉议郎知南昌县事升籍田令擢秘书郎出知江州以兵部郎中召寻改司封遂直秘阁知静江府终广西经略安抚　　赵汝谈
按宋史赵汝谈传汝谈字履常登淳熙十一年进士第调汀州教授改广东军尝从朱熹订疑义十数条左丞相赵汝愚定大策汝愚欲以词掖处之力辞去丁母忧免丧召为大社令以参知政事李璧荐擢正字添差通判嘉兴府改知无为军迁江西提举常平端平初以礼部郎官召改秘书少监时集议出师汝谈反复言不可轻战而和尤非计既而三京收复虽前言用兵不便者亦喜汝谈独有忧色未几洛师败朝论始服其先见迁宗正少卿升侍读提举崇禧观起知婺州力&#祠召改侍讲权刑部尚书卒　　赵汝谠按宋史赵汝谠传汝谠字蹈中少折节读书与兄汝谈齐名天下称为二赵韩胄谋逐赵汝愚汝谠兄弟昌言非是且上言讼汝愚冤冑斥使去国坐废十年登进士第为大社令迁将作监簿大理司农丞与史弥远不合请外改湖南提举常平易江西寻提点刑狱迁知温州卒　　赵汝述
按宋史赵汝述传汝述字明可太宗八世孙曾祖士说从二帝北迁临河骂敌而死汝述登淳熙十一年进士第调南剑州顺昌尉累迁兵部侍郎以母忧去服阕改刑部侍郎迁尚书知平江府卒　　赵希言
按宋史赵希言传希言字若讷惠王令元孙也淳熙十四年登第调衢州司户累迁秘书丞著作郎嘉定十七年卒谥忠宪子与权登进士第官至开府仪同三司　　赵希怿
按宋史赵希怿传希怿字伯和燕王八世孙登淳熙十四年进士第赵汝愚帅福建希怿为属吏汝愚当国调江东运司干办改太平州通判迁江西茶盐提举移知平江后知太平乞祠迁端明殿学士换昭信军节度使致仕卒　　赵不黯
按万姓统谱不黯字稷臣高安人太宗六世孙举进士历官至二千石退居锦水不磨勘者二十年孝宗以近臣荐擢拜大宗正仕至开府仪同三司宝庆二年入祀乐善书院　　赵潗
按万姓统谱潗字伯远淳熙间为长兴令邑蝗潗募民搜捕至三千余石又旱河竭谷价腾踊潗出官钱增直籴粟粟商辐辏人皆得济又增学租以造就人才士民咸德之　　赵善养
按万姓统谱善养字浩然太宗七世孙年十九登进士第再中法科除刑部郎中年四十以朝议大夫致仕淳熙间吏部侍郎芮辉荐善养自代闻召力辞除直秘阁卒年九十子汝式汝忱俱登第　　赵善佐
按万姓统谱善佐字佐卿居邵武以宗室子试有司连中授将乐丞累官知泰州常德府赣州奉法爱民以勤俭自约饬不妄费公帑干请无所应在赣逾年卒民哀思之善佐尝受学于张敬夫而又从朱元晦着有易经问答　　赵彦操
按万姓统谱彦操淳熙中以秘阁修撰知平江府郡当孔道事绪万端彦操治尚静简不为捷疾以右文殿修撰知镇江卒　　赵察
按万姓统谱察来安人少负才望事亲甚孝生养死葬力竭而礼尽母殁庐墓有芝十九茎生墓亭事闻旌其门　　赵汝暨
按万姓统谱汝暨新建人仕为明州录事参军时有执平民为杀人盗者汝暨直其冤继获真盗宣抚赵葵荐汝暨知乡郡民始安且有拓境之功善政具举进刑部尚书转工部致仕　　赵师渊
按万姓统谱师渊字几道历进士为平海军节度判官汝愚以谗去师渊遂东归专力学问积十余年不仕既而通判温州历迁太常丞因忤时宰乞祠主管台州崇道观以终　　赵孟藡
按万姓统谱孟藡淳熙中知南安军以廉勤为政以孝悌教民其于学校尢加意焉政绩具载学碑　饱姓部列传
　　宋
　　饱安盈
按万姓统谱安盈添差通判临江军事

　蟜姓部列传
　　周
　　蟜固
按礼记檀弓季武子寝疾蟜固不说齐衰而入见　　汉　　蟜真
按尚友录真汉逸士

　矫姓部列传
　　周
　　矫文
按万姓统谱文郑大夫
　　矫疵
汉书
作桥庇

按史记仲尼弟子列传商瞿鲁人字子木孔子传易于瞿瞿传楚人馯臂子弘弘传江东人矫子庸疵疵传燕人周子家竖　　汉
　　矫望
按万姓统谱望将军
　　后汉
　　矫慎
按后汉书矫慎传慎字仲彦扶风茂陵人也少学黄老隐遁山谷因穴为室慕松乔导引之术与马融苏章乡里并时融章皆推先于慎汝南吴苍遗书以观其志慎不答年七十余不娶后忽归家自言死日及期果卒后人有见慎于敦煌者故前世异之或云神仙焉　　晋
　　矫应
按万姓统谱应北海高士
　　明
　　矫顺
按万姓统谱顺山东人洪武二十八年任苏州府知府　　矫范
按莱阳县志范弘治戊申贡
　　矫如强
按万姓统谱如强泰和人嘉靖中任漳州府经历　　矫九高按汾州府志九高汾州人万历甲辰进士任山东兖州府推官
　茆姓部列传
　　明
　　茆永庆
按万姓统谱永庆山东人洪武中陕西佥事
　　茆志道
按万姓统谱志道和州人洪武初知洛阳县莅政明恕宽猛得宜禁奸惩暴吏民畏服　　茆端
按溧水县志端以子钦贵赠贵州道监察御史　　茆钦按溧水县志钦字宗尧登成化戊戌进士官至大理寺卿　　茆世昌
按溧水县志世昌钦之子弘治甲子举人
　　茆世亨
按溧水县志世亨嘉靖间中顺天举人任长史　　茆观按万姓统谱观宝应人嘉靖举人兴国县知县　　茆秀按万姓统谱秀江浦人嘉靖举人
　　茆可大
按溧水县志可大嘉靖间例监任鄱阳县主簿　　茆可久按溧水县志可久嘉靖间例监任都司经历
　　茆锺秀
按溧水县志锺秀万历四年岁贡
　　茆锺玉
按溧水县志锺玉万历间岁贡任汝宁教谕
　　茆锺元
按溧水县志锺元任成都府典膳

　保姓部汇考
郑樵通志
　　以官为氏
保氏周礼保章氏因官为氏吕氏春秋楚有保申　绕姓部汇考
郑樵通志
　　以名为氏
绕氏秦大夫绕朝之后也

　姓部汇考
凌迪知万姓统谱
　　姓
即肇字见姓苑

　赵姓部列传一
　　周
　　赵夙
按左传闵公元年晋侯作二军公将上军太子申生将下军赵夙御戎毕万为右以灭耿灭霍灭魏还为太子城曲沃赐赵夙耿赐毕万魏以为大夫注
夙赵
衰兄（
按史记赵世家夙生共孟共孟生衰晋语云赵衰先君之戎御赵夙之弟也杜预以夙为衰兄　从晋语也）
　　赵衰
按左传僖公二十三年晋公子重耳之及于难也晋人伐诸蒲城蒲城人欲战重耳不可遂奔狄从者狐偃赵衰颠颉魏武子司空季子狄人伐廧咎如获其二女叔隗季隗纳诸公子公子取季隗生伯鯈叔刘以季隗妻赵衰生盾注
衰赵夙弟
　　赵盾
按左传文公六年春晋搜于夷舍二军使狐射姑将中军赵盾佐之阳处父至自温改搜于董易中军阳子成季之属也故党于赵氏且谓赵盾能曰使能国之利也是以上之宣子于是乎始为国政　　赵同
按左传宣公十二年夏六月晋师救郑荀首赵同为下军大夫按同赵盾异母弟
食邑于原号原同

　　赵括
按左传宣公二年初丽姬之乱诅无畜群公子自是晋无公族及成公即位乃宦卿之适子而为之田以为公族又宦其余子亦为余子其庶子为公行晋于是有公族余子公行赵盾请以括为公族曰君姬氏之爱子也微君姬氏则臣狄人也公许之冬赵盾为旄车之族使屏季以其故族为公族大夫（按括赵同弟食邑于
屏号屏季）

　　赵婴
按左传成公四年晋赵婴通于赵庄姬五年春原屏放诸齐按婴赵括弟食
邑于楼号楼婴

　　赵穿
按左传宣公元年晋欲求成于秦赵穿曰我侵崇秦急崇必救之吾以求成焉冬赵穿侵崇秦弗与成注
穿赵盾之从父昆弟子
　　赵朔
按左传宣公十二年夏六月晋师救郑赵朔将下军栾书佐之注
朔盾之子
　　赵武
按左传成公十八年二月乙酉朔晋悼公即位于朝使魏相士鲂魏颉赵武为卿注
武朔之子
　　赵成
按左传昭公九年王有姻丧使赵成如周吊
注
成武
之子
　　赵鞅
按左传昭公二十六年晋知跞赵鞅帅师纳王注鞅
成之子
　　赵朝
按左传昭公二十八年晋赵朝为平阳大夫
　　赵稷
按左传定公十三年晋赵稷涉宾以邯郸叛
　　赵无恤
按左传哀公二十年十一月越围吴赵孟降于丧食楚隆告于吴王曰寡君之老无恤使陪臣隆敢展谢其不共黄池之役君之先臣志父得承齐盟曰好恶同之今君在难无恤不敢惮劳非晋国之所能及也使陪臣敢展布之王拜稽首曰寡人不佞不能事越以为大夫忧拜命之辱与之一箪珠使问赵孟　　赵胜按史记平原君传平原君赵胜者赵之诸公子也喜宾客宾客至者数千人相赵惠文王及孝成王秦之围邯郸平原君与毛遂至楚合从楚使春申君救赵魏信陵君亦矫夺晋鄙兵救赵秦兵遂罢以孝成王十五年卒　　赵奢
按史记廉颇蔺相如列传赵奢者赵之田部吏也收租税而平原君家不肯出奢以法治之杀用事者九人平原君以为贤言于王用治国赋秦伐韩军于阏与王令赵奢救之大破秦军解阏与之围而归赵惠文王赐奢号为马服君　　赵括
按史记廉颇蔺相如列传赵孝成王七年秦与赵兵相距长平赵奢之子赵括为将括自少时学兵法言兵事以天下莫能当父奢不谓善曰破赵军者必括也及将行其母上书言于王王终遣之秦将白起纵奇兵射杀赵括括军败降秦秦悉坑之凡四十五万以括母先言不诛　　汉
　　赵利
按汉书高帝本纪七年韩王信走匈奴与其将曼丘臣王黄共立故赵后赵利为王　　赵尧
