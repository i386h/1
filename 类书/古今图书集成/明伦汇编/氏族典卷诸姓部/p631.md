<!-- { "loadSidebar": true } -->
按陈书王质传质字子贞左光禄大夫通之弟也少慷慨涉猎书史梁世以武帝甥封甲口亭侯补国子周易生射策高第起家秘书郎太子舍人太清元年除假节宁远将军从贞阳侯北伐败绩脱身逃还侯景构逆质又领舟师不战而溃乃剪发为桑门及柳仲礼等会援京邑军据南岸质又收合余众从之京城陷西奔荆州元帝承制以为右长史俄迁侍中寻出为持节都督吴州诸军事永定二年高祖命质率所部逾岭出豫章随都督周文育以讨王琳质与琳素善或谮云潜信交通高祖命周文育杀质文育启请救之获免文帝嗣位征守五兵尚书天嘉二年除晋安太守迁太府卿都官尚书太建二年卒谥曰安子　　王宽
按陈书王固传固子宽官至司徒左长史侍中　　王猛按万姓统谱猛字世雄本名勇准之元孙博涉经史兼习孙武兵法大建初释褐迁永阳王录事参军陈安边拓境之策诏随吴明彻略地以军功迁太子右卫率徙晋陵太守威惠兼举奸盗屏迹寻命镇广州而隋师济江总督所部赴援后闻台城不守乃籍&#不食及审后主不死遣辛昉赴京归款文帝大悦降玺褒赏寻卒谥曰成　　王知元
按陈书张昭传高宗世有太原王知元者侨居于会稽剡县居家以孝闻及丁父忧哀毁而卒高宗嘉之诏改其所居清苦里为孝家里　　王元规
按陈书王元规传元规字正范太原晋阳人也祖宝道齐员外散骑常侍晋安郡守父玮梁武陵王府中记室参军元规八岁而孤兄弟三人随母依舅氏往临海郡时年十二郡土豪刘瑱者资财巨万以女妻之元规母以其兄弟幼弱欲结强援元规泣请曰因不失亲古人所重岂得苟安异壤辄婚非类母感其言而止元规性孝事母甚谨晨昏不离左右梁时山阴县有暴水流漂居宅元规唯一小船仓卒引其母妹并孤侄入船元规自执&#棹而去留其男女三人阁于树杪及水退获全时人皆称其至行元规少好学从吴兴沈文阿受业十八通春秋左氏孝经论语丧服梁中大通元年诏策春秋举高第时名儒咸称赏之起家湘东王国左常侍转员外散骑侍郎简文之在东宫引为宾客每令讲论甚见优礼除中军宣城王府记室参军及侯景寇乱携家属还会稽天嘉中除始兴王府功曹参军领国子助教转镇东鄱阳王府记室参军领助教如故后主在东宫引为学士亲授礼记左传丧服等义赏赐优厚迁国子祭酒新安王伯固尝因入宫适会元规将讲乃启请执经时论以为荣俄除尚书祠部郎自梁代诸儒相传为左氏学者皆以贾逵服虔之义难驳杜预凡一百八十条元规引证通析无复疑滞每国家议吉凶大礼常参预焉丁母忧去职服阕除鄱阳王府中录事参军俄转散骑侍郎迁南平王府限内参军王为江州元规随府之镇四方学徒不远千里来请道者常数十百人祯明三年入隋为秦王府东阁祭酒年七十四卒于广陵元规着春秋发题辞及义记十一卷读经典大义十四卷孝经义记两卷左传音三卷礼记音六卷子大业聪敏知名　　王瑳
按隋书高祖本纪开皇元年陈通直散骑常侍王瑳来聘于周至而上已受禅致之介国　　王话
按隋书高祖本纪开皇五年陈遣兼散骑常侍王话来聘　　王亨
按隋书高祖本纪开皇七年陈遣兼散骑常侍王亨来聘　　王琬
按隋书高祖本纪开皇八年陈遣兼散骑常侍王琬来聘　　王仪
按隋书高祖本纪开皇九年以陈散骑常侍王仪邪佞投之边裔

　王姓部列传八
　　北魏
　　王建
按魏书王建传建广宁人也祖姑为平文后生昭成皇帝伯祖丰以帝舅贵重丰子支尚昭成女甚见亲待建少尚公主登国初为外朝大人与和跋等十三人迭典庶事参与计谋从破慕容宝于参合陂太祖乘胜将席卷南夏于是简择俘众有才能者留之其余欲悉给衣粮遣归建曰纵敌生患乃坑之后从征慕容宝围中山宝弃城走太祖将夜入建贪而无谋恐士卒盗乱府库请俟天明太祖乃止是夜徒河人共立慕容普驎为主闭门固守太祖乃悉众攻之连日不拔使人登巢车临城招其众皆曰群小无知但复恐如参合之众故求全月日之命耳太祖闻之顾视建而唾其面中山平赐建爵濮阳公卒　　王宪
按魏书王宪传宪字显则北海剧人也祖猛苻坚丞相父休河东太守宪幼孤随伯父永在邺苻丕称尊号永为丞相为慕容永所杀宪奔清河匿民家皇始中舆驾次赵郡之高邑宪乃归诚太祖见之曰此王猛孙也厚礼待之世祖即位行廷尉卿出为上谷太守寻拜外都大官后为中都历任二曹断狱称旨加龙骧将军出为并州刺史进爵北海公天安初卒赠镇南将军青州刺史谥曰康子崇袭蚤卒子仲智袭　　王洛儿按魏书王洛儿传洛儿京兆人也少善骑射太宗在东宫给事帐下侍从游猎夙夜无怠性谨愿未尝有过太宗尝猎于灅南乘冰而济冰陷没马洛儿投水奉太宗出岸水没洛儿殆将冻死太宗解衣以赐之自是恩宠日隆天赐末太宗出居于外洛儿晨夜侍卫无须臾违离恭勤发于至诚元绍之逆太宗左右唯洛儿与车路头而已昼居山岭夜还洛儿家洛儿邻人李道潜相奉给晨昏往复众庶颇知喜而相告绍闻收道斩之洛儿犹冒难往返京都通问于大臣大臣遂出奉迎百姓奔赴太宗还宫社稷获全洛儿有功焉太宗即位拜散骑常侍诏赐爵新息公加直意将军又追赠其父为列侯赐僮隶五十户永兴五年卒赠太尉建平王赐温明秘器载以辒辌车使殿中卫士为之导从太宗亲临哀恸者数四焉乃鸩其妻周氏与洛儿合葬　　王长成
按魏书王洛儿传洛儿子长成袭爵卒无子
　　王德成
按魏书王洛儿传洛儿子德成袭爵徙为建成公加镇远将军官至散骑常侍典作长安真君十一年卒　　王慧龙按魏书王慧龙传慧龙自云太原晋阳人司马德宗尚书仆射愉之孙散骑侍郎缉之子也幼聪慧愉以为诸孙之龙故名焉初刘裕微时愉不为礼及得志愉合家见诛慧龙年十四为沙门僧彬所匿过江依荆州习辟强时刺史魏咏之卒辟强与江陵令罗修等谋举兵而刘裕惧江陵有变遣其弟道规为荆州遂不果慧龙又与僧彬北诣襄阳遂自虎牢奔于姚兴太常二年姚泓灭慧龙归国太宗引见与言慧龙请效力南讨言终俯而流涕天子为之动容然亦未之用初崔浩弟恬闻慧龙王氏子以女妻之浩见慧龙曰信王家儿也王氏世齄鼻江东谓之齄王慧龙鼻大浩曰真贵种矣数向诸公称其美久之除乐安王范传慧龙抗表愿得南垂自效崔浩固言之乃授南蛮校尉后刘义隆将王元谟寇滑台慧龙设奇兵大破之授龙骧将军拜荥阳太守在任十年农战并修大着声绩到彦之檀道济等频顿淮颍大相侵掠慧龙力战屡摧其锋刘义隆遣刺客吕元伯购慧龙首元伯伪为反间来求屏人有所论慧龙疑之使人探其怀有尺刀元伯叩头请死慧龙曰各为其主也舍之时人服其宽恕慧龙自以遭难流离常怀忧悴乃作祭伍子胥文以寄意焉真君元年拜使持节宁南将军未至镇而卒谥穆侯吕元伯感全宥之恩留守墓侧终身不去子宝兴袭爵　　王斤
按魏书王建传初建兄豆居以建功赐爵即丘侯无子建以子斤袭兄爵太宗初给事中任职用事转大长秋世祖征赫连昌遣斤部造攻具进爵淮南公加平北将军世祖西征赫连定以斤为卫兵将军镇蒲&#关陇平徙镇长安斤遂骄矜不顺法度调役百姓民不堪之南奔汉川者数千家世祖遂斩斤以徇　　王早按魏书王早传早勃海南皮人也明阴阳九官及兵法尢善风角太宗时丧乱之后多相杀害有人诣早求问胜术早为设法令各无咎由是州里称之早尝与客清晨立于门内遇有卒风振树早语客曰依法当有千里外急使日中将有两匹马一白一赤从西南来至即取我逼我不听与妻子别语讫便入召家人邻里辞别语讫浴带书囊日中出门候使如期果有二马一白一赤从凉州而至即促早上马遂诣行宫时世祖围凉州未拔故许彦荐之早彦师也及至诏问何时当得此城早对曰陛下但移据西北角三日内必&#世祖从之如期而&#舆驾还都时久不雨世祖问早曰何时当雨早曰今日申时必大雨比至未时犹无片云世祖召早诘之早曰愿更少时至申时云气四合遂大雨滂世祖甚善之而早苦以疾辞乞归乡里诏许之遂终于家或言许彦以其术胜恐终妨己故谲令归耳　　王度
按魏书王建传建孙广太祖时为虎牢镇监军世祖即位征拜殿中给事迁尚书从征赫连昌讨蠕蠕并有功赐爵济阳公后出镇长安卒谥曰庄子安都袭　　王定州弟升
　子陵

按魏书王洛儿传洛儿弟德成卒子定州袭爵降为建阳侯安远将军后定州弟升为侍御中散有宠于显祖以祖父洛儿着勋先朝诏复定州爵为公高祖初为长安镇将卒子陵袭升爵承明初迁监御长赐爵始新子加宁朔将军员外散骑常侍卒　　王安都
按魏书王建传建孙度度子安都降爵为侯世祖拜为太子庶子出为鄯善镇将高宗时为内都大官卒子买得袭　　王树
按魏书王建传建曾孙树以善射有宠于显祖为内侍长稍迁尚书赐爵历阳侯加龙骧将军员外常侍出为平西将军泾州刺史卒　　王桥
按魏书王睿传睿父桥字法生解天文卜筮家贫以术自给历仕终于侍御中散天安初卒赠平远将军凉州刺史显美侯谥曰敬　　王元威
按魏书王元威传元威恒农陕西人也显祖崩元威立草庐于州城门外衰裳蔬粥哭踊无时刺史苟颓以事表闻诏令问状元威称先帝统御万国慈泽被于苍生含气之类莫不仰赖元威不胜悲慕中心如此不知礼式诏问元威欲有所诉听为表列元威云闻讳悲号窃谓臣子同例无所求谒及至百日乃自竭家财设四百人斋会忌日又设百僧供至大除日诏送白綢&#褶一具与元威释服下州令表异焉　　王嶷按魏书王宪传宪子嶷字道长少以父任为中书学生稍迁南部大夫高祖初出使巡察青徐兖豫还迁南部尚书时南州多事文奏盈几嶷委随不断终日&#睡而已李欣邓宗庆等号为明察勤理时务而二人终见诛戮余十数人或黜或免惟嶷卒得自保时人为之语曰实痴实&#终得保存加散骑常侍未几拜安东将军进爵乐安公出为秦州刺史后入为内都大官卒子祖念袭爵　　王仲智
按魏书王宪传宪子崇崇子仲智历中书侍郎安西将军幽州刺史有清平之称　　王叡
按魏书王睿传睿字洛诚自云太原晋阳人也六世祖横张轨参军晋乱子孙因居于武威姑臧父桥解天文卜筮仕终侍御中散睿少传父业而姿貌伟丽恭宗在东宫见而奇之兴安初擢为太卜中散领太史承明元年文明太后临朝睿因缘见幸超迁给事中俄而为散骑常侍赐爵太原公太和二年高祖及文明太后率百僚与诸方客临虎圈有逸虎登门阁道几至御座左右侍御皆惊靡睿独执戟御之虎乃退去故亲任转重四年迁尚书令进爵中山王及疾病高祖太后每亲视疾寻薨亲临哀恸赠卫大将军太宰并州牧谥曰宣王将葬文士为作哀诗及诔者百余人京都士女谄称睿美造新声而弦歌之名曰中山王乐子袭　　王袭
按魏书王睿传睿子袭字元孙年十四以父任擢为中散睿薨高祖诏袭代领都曹为尚书令领吏部曹文明太后令曰袭年少智思未周使闲习政事后用不晚终太后世宠念如初袭王爵例降为公太后崩后仍在高祖左右然礼遇稍薄不复关与时事久之出为镇西将军秦州刺史转并州刺史以事为中尉所纠会赦免景明二年卒赠平南将军豫州刺史谥曰质　　王宝兴
