<!-- { "loadSidebar": true } -->
贤见姓苑


　昭姓部列传
　　周
　　昭文
按庄子昭文鼓琴
　　昭奚恤
按战国策荆宣王问群臣曰吾闻北方之畏昭奚恤也果诚何如江乙对曰虎求百兽而食之得狐狐曰子无敢食我也天帝使我长百兽今子食我是逆天帝命也子以我为不信吾为子先行子随我后观百兽之见我而敢不走乎虎以为然故遂与之行兽见之皆走虎不知兽畏己而走也以为畏狐也今王之地方五千里带甲百万而专属之昭奚恤故北方之畏奚恤也其实畏王之甲兵也犹百兽之畏虎也　　昭阳按史记楚世家怀王六年使柱国昭阳将兵而攻魏破之于襄陵得八邑　　昭睢
按史记楚世家怀王三十年秦昭王与楚王书约会武关楚怀王见秦王书患之欲往恐见欺无往恐秦怒昭睢曰王毋行而发兵自守耳秦虎狼不可信有并诸侯之心　　昭过
按战国策张仪相秦谓昭睢曰楚无鄢郢汉中有所更得乎曰无有曰无昭过陈轸有所更得乎曰无所更得张仪曰为仪谓楚王逐昭过陈轸请复鄢郢汉中昭睢归报楚王楚王说之　　昭鱼
按战国策楚王后死未立后也谓昭鱼曰公何以不请立后也昭鱼曰王不听是智困而交绝立后也然则不买五双珥令其一善而献之王明日视善珥所在因请立之注不买上
宜有何字

　　昭鼠
按战国策术视伐楚楚令昭鼠以十万军汉中　　昭常按战国策楚遣子良北献地于齐立昭常为大司马使守东地子良至齐齐使人以甲受东地昭常应齐使曰我典主东地且与死生悉吾之士卒三十余万敝甲钝兵愿承下尘　　昭盖
按战国策楚太子横为质于齐楚王死薛公归太子横因与韩魏之兵随而攻东国太子惧昭盖曰不若令屈署以东国为和于齐以动秦秦恐齐之败东国而令行于天下也必将救我太子曰善　　昭清
按万姓统谱清楚人谋士
　　汉
　　昭君
按汉书王莽传莽日与方士涿郡昭君等于后宫考验方术纵淫乐　　昭普
按万姓统谱普庐陵人
　　宋
　　昭肃
按万姓统谱肃英州参军
　　昭迥
按万姓统谱迥眉州人元佑进士


　麃姓部列传
　　周
　　麃歆
按万姓统谱歆鲁人
　　秦
　　麃公
按郑樵通志秦始皇将军麃公
　　汉
　　麃宣
按郑樵通志汉有太守麃宣
　　麃祀
按万姓统谱祀汉人


　朝姓部列传
　　周
　　朝吴
按郑樵通志蔡大夫朝吴
　　隋
　　朝景焕
按尚友录景焕撰野人闲话六卷
　　唐
　　朝
按万姓统谱官拾遗
　　朝衡
按姓氏急就篇唐日本人朝衡
　　宋
　　朝思诚
按万姓统谱思诚宣和四年任湖州刺史
　　朝梦玉
按奇姓通宋有谏臣朝梦玉
　　明
　　朝祉
按万姓统谱祉合肥人洪武中任洛阳训导
　　朝泰言
按万姓统谱泰言曹州人正德中任永丰县丞　　朝官按麻城县志官河间道迁温处副使归老为人孝友居官清慎　　朝松
按观城县志松南阳县主簿


　刁姓部纪事
晋中兴书刁彝于桓公坐嘲韩博曰君是韩卢后博误应曰君是韩卢后公笑曰刁以君姓韩故相戏耳他姓刁那得韩卢后博曰短尾者则为刁也一座叹以为佳

　僚姓部汇考
郑樵通志
　　以名为氏
楚
人名

僚氏姓苑宜僚之后


　摇姓部列传
　　汉
　　摇毋余
按汉书功臣侯表毋余以赵队将从破秦入汉定三秦以都尉击项籍封海阳侯谥齐信　　摇昭襄
按汉书功臣侯表孝惠三年海阳哀侯昭襄嗣九年薨　　摇建
按汉书功臣侯表高后五年海阳康侯建嗣三十年薨　　摇省
按汉书功臣侯表孝景四年海阳哀侯省嗣十年薨亡后　　摇未央
按汉书功臣侯表元康四年海阳侯毋余元孙之子不更未央诏复家　　摇贤
按汉书功臣侯表元寿二年诏赐海阳侯毋余代后者贤关内侯　　明
　　摇昌
按万姓统谱昌南平人永乐中句容县学教谕
　僚姓部列传
　　周
　　僚安
按郑樵通志晋大夫僚安
　　僚柤
按郑樵通志鲁寺人僚柤


　萧姓部列传六
　　辽二
　　萧撒八
按辽史萧孝穆传孝穆子撒八字周隐七岁以戚属加左右千牛卫大将军重熙初补祗候郎君性廉介风姿爽朗善球马驰射帝每燕饮喜谐谑撒八虽承宠顾常以礼自持时人称之以柴册礼恩加检校太傅永兴宫使总领左右护卫同知点检司事尚魏国公主拜驸马都尉为北院宣徽使仍总知朝廷礼仪重熙末出为西北路招讨使武宁郡王居官以治称清宁初薨年三十九追封齐王　　萧夺剌
按辽史萧夺剌传夺剌字挼&#遥辇洼可汗宫人祖涅鲁古北院枢密副使父撒抹字胡独菫重熙初补祗候郎君累迁北面林牙拜大父敞稳知山北道边境事清宁初历西南面西北路招讨使加同中书门下平章事卒夺剌体貌丰伟骑射绝人由祗候郎君升汉人行宫副部署后为乌古敌烈统军使克敌有功加龙虎卫上将军授西北路招讨使改东北路统军使干统元年以久练边事复为西北路招讨使北阻卜耶睹刮率邻部来侵夺剌逆击追奔数十里二年乘耶睹刮无备以轻骑袭之获马万五千匹牛羊称是先是有诏方面无事招讨副统军都监内一员入觐是时同僚皆阙夺剌以军事付幕吏而朝坐是免官改西京留守复为东北路统军卒于官　　萧滴洌
按辽史萧滴洌传滴洌字国宁遥辇鲜质可汗宫人重熙初遥摄镇国军节度使六年奉诏使宋伤足而跛不告遂行帝怒及还降同签南京留守事遥授静江军节度使历群牧都林牙累迁右夷离毕以才干见任使会车驾西征元昊乞降帝以前后反复遣滴洌往觇诚否因为元昊陈述祸福听命乃还拜北院枢密副使出为中京留守十九年改西京留守卒　　萧图古辞按辽史萧图古辞传图古辞字何宁楮特部人仕重熙中以能称累迁左中丞清宁初历北面林牙改北院枢密副使辨敏善伺颜色应对合上意知北院枢密使事六年出知黄龙府八年拜南府宰相顷之为北院枢密使诏许便宜从事为人奸佞有余好聚敛专愎变更法度为枢密数月所荐引多为重元党与由是免为庶人后没入兴圣宫卒　　萧阿剌
按辽史萧阿剌传阿剌字阿里懒北院枢密使孝穆之子也幼养宫中兴宗尤爱之重熙六年为弘义宫使累迁同知北院枢密使加同中书门下平章事出为东宫留守二十一年拜西北路招讨使封西北郡王寻尚秦晋国王公主拜驸马都尉清宁元年遗诏拜北府宰相兼南院枢密使进王韩明年改北院枢密使徙王陈与萧革同掌国政革谄谀不法阿剌争之不得告归上由此恶之除东京留守会行瑟瑟礼入朝陈时政得失革以事中伤帝怒缢杀之　　萧乌野
按辽史萧乌野传乌野字草隐其先出兴圣宫分观察使塔里直之孙也性孝悌尚礼法雅为乡党所称重熙中补护卫兴宗见其勤恪迁护卫太保佐耶律仁先平重元乱以功加团练使时敌烈部数为邻部侵扰民多困弊命乌野为敌烈部节度使恤困穷省徭役不数月部人以安寻以母老归养于家母&#尢极哀毁服阕历官兴圣延庆二宫使卒　　萧朮哲
按辽史萧朮哲传朮哲字石鲁隐孝穆弟高九之子以戚属加监门卫上将军重熙十三年将卫兵讨李元昊有功迁兴圣宫使蒲奴里部长陶得里叛朮哲为统军都监从都统耶律义先击之擒陶得里朮哲与义先不协诬义先罪免官稍迁西南面招讨都监坐事下狱以太后言杖而释之清宁初为国舅详稳西北路招讨使私取官粟三百斛及代留畜产令主者鬻之以偿后族弟胡&#到部发其事帝怒决以大杖免官寻起为昭德军节度使征为北院宣徽使九年上以朮哲先为招讨威行诸部复为西北路招讨使训士卒增器械省追呼严号令人不敢犯边境晏然十年入朝封柳城郡王咸雍二年拜北府宰相为北院枢密使耶律乙辛所忌诬朮哲与护卫萧忽古等谋害乙辛诏狱无状罢相出镇顺义军卒追王晋宋梁三国　　萧素飒
按辽史萧素飒传素飒字特免五院部人重熙间始仕累迁北院承旨彰愍宫使清宁初历左皮室详稳右夷离毕咸雍五年剖阿里部叛素飒讨降之率其酋长来朝帝嘉其功徙北院材牙改南院副部署卒　　萧迂鲁按辽史萧迂鲁传迂鲁字胡突堇五院部人父约质历官节度使迂鲁重熙间为牌印郎君清宁九年国家既平重元之乱其党郭九等亡诏迂鲁追捕获之迁护卫太保咸雍元年使宋议边事称旨知殿前副点检事五年阻卜叛为行军都监击败之俘获甚众初军出止给五月粮过期粮乏士卒往往叛归迂鲁坐失计免官降戍西北部未行会北部兵起迂鲁将乌古敌烈兵击败之每战以身先繇是释前罪命总知乌古敌烈部九年拜左皮室详稳会宋求天池之地诏迂鲁兼统两皮室军屯太牢古山以备之太康初阻卜叛迁西北招讨都监从都统耶律赵三征讨有功改南京统军都监黄皮室详稳未几迁东北路统军都监卒　　萧速撒
按辽史萧速撒传速撒字秃鲁堇突吕不部人性沉毅重熙间累迁右护卫太保蒲奴里叛从耶律义先往讨执首乱陶得里以归清宁中历北面林牙彰国军节度使入为北院枢密副使咸雍十年经略西南边撤宋堡障戍以皮室军上嘉之太康二年知北院枢密使耶律乙辛权宠方盛附丽者多至通显速撒未尝造门乙辛&#之诬构速撒首谋废立按之无验出为上京留守乙辛复令萧讹都斡以前事诬告上怒不复加讯遣使杀之干统间追封兰陵郡王　　萧胡&#按辽史萧胡&#传胡&#字乙辛口吃视斜发鬈伯父孝穆见之曰是儿状貌族中未尝有及壮魁梧桀傲多扬人恶重熙中为祗候郎君俄迁兴圣宫使尚秦国长公主授驸马都尉以不谐离婚复尚齐国公主为北面林牙清宁中历北南院枢密副使西北路招讨使同知北院枢密事耶律乙辛知北院枢密事胡&#位在乙辛下意怏怏不平初胡&#尝与重元子涅鲁古谋逆欲其速发会车驾猎太子山遂与涅鲁古胁弩手军犯行宫既战涅鲁古中流矢而毙胡&#被创单骑遁走至十七泺投水死五子同日诛之　　萧迭里得按辽史萧迭里得传迭里得字胡&#菫国舅少父房之后父双古尚钿匿公主仕至国舅详稳迭里得幼警敏不羁好射猎太平中以外戚补祗候郎君历延昌宫使殿前副点检重熙十三年伐夏迭里得多所俘掠迁都点检改乌古敌烈部都详稳十八年再举西伐失利还复为都点检十九年夏人来侵金肃军上遣迭里得率轻兵督战以功命知汉人行宫都部署事出为西南面招讨使族弟黄八家奴告其主私议宫掖事迭里得寝之事觉削爵为民清宁中起为南京统军使至是从重元子涅鲁古等乱败走被擒伏诛　　萧余里也
按辽史萧余里也传余里也字讹都&#国舅阿剌次子便佞滑稽善女工重熙间以外戚进清宁初补祗候郎君尚郑国公主拜驸马都尉累迁南面林牙以父阿剌为萧革所谮出余里也为奉先军节度使十年召为北面林牙咸雍中出为宁远军节度使乙辛荐为国舅详稳太康初封辽西郡王时乙辛擅恣凡不附己者出之乃引余里也为北府宰相兼知契丹行宫都部署事及乙辛谋构皇太子余里也多助成之遂知北院枢密事赐推诚协赞功臣坐与乙辛党以天平军节度使归第寻拜西北路招讨使以母忧去官卒　　萧岩寿
