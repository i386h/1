<!-- { "loadSidebar": true } -->
　　士尹池
按刘向新序士尹池为荆使于宋归荆适兴兵欲攻宋士尹池谏王曰宋不可攻也其主贤其相仁贤者得民仁者能用人攻之无功为天下笑楚释宋而攻郑　　士庆
按尚友录庆楚大夫初共王莅政荒于声色将二年未出令士庆谏曰隐有大鸟来止南山之阳三年不蜚不鸣何也王曰不蜚以长羽翼不鸣以观群臣之慝士庆曰所愿闻已王悦授之相中庶子跪而泣曰臣尚衣冠三十年矣王赐士庆而不赐臣何也王曰子与寡人言内不及国外不及诸侯可富不可贵也于是出其宝玉而赐之曰忠信者士之行言语者士之路也　　士吉射
按春秋定公十有三年冬晋荀寅士吉射入于朝歌以叛注
吉射士鞅子
　　后汉
　　士萌
按三辅决录萌字文始有才学与王粲善粲作诗赠萌　　吴
　　士燮
按吴志士燮传燮字威彦苍梧广信人其先本鲁国汶阳人王莽之乱避地交州六世至燮燮少游学京师事颍川刘子奇治左氏春秋察孝廉补尚书郎父赐丧阕后迁交趾太守交州刺史朱符为裔贼所杀汉遣张津为交州刺史又为其将区景所杀汉以燮为绥南中郎将董督七郡交趾太守如故建安十五年孙权遣步骘为交州刺史燮奉承节度遣子入质又诱导益州豪姓雍闿等率郡人民使遥东附权益嘉之迁卫将军封龙编侯燮在郡四十余岁黄武五年年九十卒　　士壹
按吴志士燮传燮弟壹初为郡督邮刺史丁宫征还京都壹侍送勤恪宫感之临别谓曰刺史若待罪三事当相辟也后宫为司徒辟壹比至宫已免黄琬代为司徒甚礼遇壹董卓乱壹亡归乡里交州刺史朱符为裔贼所杀州郡扰乱燮乃表壹领合浦太守建安末年孙权迁壹为偏将军封都乡侯后免为庶人数岁坐法诛　　士&#
按吴志士燮传燮次弟徐闻令燮表领九真太守后免为庶人坐法诛　　士武
按吴志士燮传弟武领海南太守
　　士廞
按吴志士燮传建安末年燮遣子廞入质孙权以为武昌太守　　士徽
按吴志士燮传士燮卒权以交址县远乃分合浦以北为广州吕岱为刺史交址以南为交州戴良为刺史又遣陈时代燮为交址太守岱留南海良与时俱前行到合浦而燮子徽自署交址太守发宗兵拒良吕岱被诏诛徽自广州驰入过合浦与良俱前壹子中郎将匡与岱有旧岱署匡师友遣匡见徽说令服罪岱寻匡后至徽兄祗弟干颂等六人肉袒奉迎岱拥节读诏书数徽罪过左右因反缚以出即皆伏诛传首诣武昌　　晋
　　士仁
按万姓统谱仁守公安将军
　　士猗
按万姓统谱猗殿中丞
　　宋
　　士建中
按万姓统谱建中尚书郎
　　明
　　士明善
按万姓统谱明善字复初清河人永乐初举于乡幼敏笃好学至忘寝食尝牧牛野外且行且读既成诵揜卷置树上向树一长揖默诵以自课伊吾之声响林表往往忘其牛或逸去蹊人之田田主欲殴之以其挟策而止及长娶妻李因误失火焚室庐其母怒出妇遂躬自养亲以孝闻后为平谷训导历西安府通判遘疾沉痼其弟走千里往视昼夜不离侧数月明善疾愈弟忧劳成疾卒因伤其弟哀恸不置已而亦卒乡人两贤之
　李姓部列传十三
　　宋三
　　李清臣
按宋史李清臣传清臣字邦直魏人七岁知读书日数千言韩琦闻其名以兄子妻之举进士调邢州司户参军和川令应材识兼茂科欧阳修壮其文以比苏轼治平二年试秘阁试文至中书修迎语曰不置李清臣于第一则谬矣启视如言以秘书郎签书平江军判官名声籍甚欧阳修荐之得集贤校理同知太常礼院作韩琦行状神宗读之曰良史才也召为两朝国史编修官同修起居注进知制诰翰林学士元丰六年拜尚书右丞哲宗即位转左丞帝亲政拜中书侍郎亟复青苗免役法除诸路提举官顾苏辙轧己乃擿辙尝以汉武比先帝激上怒辙罢上幸楚王第有狂妇人遮道告清臣谋反御史捕治本澶州娼而为清臣姑子田氏外妇者清臣不能引去用御史言以大学士知河南徽宗立入为门下侍郎仆射出范纯礼张舜民不使吕希纯刘安世入朝寻为曾布所陷出知大名府而卒赠金紫光禄大夫清臣为人宽洪不忮害起身穷约以俭约自持至富贵不改然一意欲取宰相故操持悖谬竟不如愿以死　　李文渊按万姓统谱文渊富顺人治平初进士累官朝议大夫蔡京奇其才欲用之乃谢病还乡　　李潜
按万姓统谱潜字君行兴国县人志识警拔治平中第进士仕为洪州司理参军性孝丁父忧终丧足不至私室历官知蕲州初如京师其子弟请贯开封籍取应潜不许曰欲求事君而先欺君可乎其后三子连中进士弟浑及浑子存皆有时望　　李谦亨
按万姓统谱谦亨曲沃人英宗时以儒进历内台御史时创西山寺谦亨与御史四人上疏切谏决杖文面安置于奴儿由是海内知名后召还授浙东海右道廉访使封陇西郡侯卒谥忠肃　　李享伯
按万姓统谱享伯字安正龙溪人登治平第调福之怀安尉累迁奉议郎知广州东莞县县有盗累攻莫敢谁何享伯掩捕之以功迁朝散郎知梧州兴学劝士再转朝奉大夫用荐知澧州崇宁间迁永州团练使知全州诸蛮皆服其威名终忠州防御使年逾六十即挂冠归　　李受
按宋史李迪传李受者字益之长沙浏阳人也仕于治平中至右谏议大夫天章阁待制神宗立进给事中龙图阁直学士拜刑部侍郎致仕卒　　李子筠
按万姓统谱子筠为余姚主簿号李水晶初有茶商航海与海舶相遭更相疑为盗钲鼓交鸣格&#杀伤十余人系理萧山吏求主名不能得连岁不决时赵抃守越檄子筠治之子筠曰犯时不知在律勿问具开于州杖而遣之抃以为处议当于法也甚任之　　李中师按宋史李中师传中师字君锡开封人举进士陈执中荐为集贤校理擢度支判官为淮南转运使徙河东入为度支副使拜天章阁待制陕西都转运使知澶州河南府召权三司使龙图阁直学士复为河南用法深刻烦碎无大体惟厚结中人初神宗尝对宰相称其治状富弼曰陛下何从知之帝默然中师&#弼沮己及再至弼已老乃籍其户令出免役钱与民等又希司农指多取余视他处为重洛人怨之　　李定按宋史李定传定字资深扬州人少受学于王安石登进士第为定远尉秀州判官熙宁二年召至京师拜太子中允监察御史里行知制诰御史陈荐疏定顷为泾县主簿闻庶母仇氏死匿不为服安石力主之改为崇政殿说书八年加集贤殿修撰知明州元丰初召拜宝文阁待制同知谏院为御史中丞劾苏轼窜之黄州迁翰林学士坐论府界养马事失实罢知河阳留守南京召为户部侍郎哲宗立以龙图阁学士知青州移汝宁府言者争暴其前过又谪居滁州元佑二年卒　　李常
按宋史李常传常字公择南康建昌人擢第调江州判官宣州观察推官熙宁初为秘阁校理王安石与之善以为三司条例检详官改右正言知谏院安石立新法常预议不欲青苗收息至是疏言条例司始建已致中外之议至于均输青苗傅会经义何异王莽猥析周官安石见之遣所亲密谕意常不为止又言州县散常平钱实不出本勒民出息神宗诘安石安石请令常具官吏主名常以非谏官体落校理通判滑州岁余复职知鄂州徙湖齐二州淮南西路提点刑狱元丰六年召为太常少卿迁礼部侍郎哲宗立改吏部进户部尚书转对上七事时役法差免二科未定常谓使民俱出赀则贫者难办俱出力则富者难堪各从其愿则可久尔乃折衷条上之拜御史中丞出知邓州徙成都行次陕暴卒　　李南公
按宋史李南公传南公字楚老郑州人进士及第调浦江令熙宁中提举京西常平提点陕西河北刑狱京西转运副使入为屯田员外郎南公有女皆适人而同产女弟年三十不嫁寄他妹家为御史所论罢主管崇福宫为河北转运副使加直秘阁知延安府夏人犯泾原南公出师捣其虚夏人解去擢宝文阁待制知瀛州拜户部吏部侍郎户部尚书历知永兴军成都真定河南府郑州擢龙图阁直学士致仕卒子譓　　李之纯
按宋史李之纯传之纯字端伯沧州无棣人登进士第熙宁中为度支判官江西转运副使徙成都路转运使秩满复留凡数岁始还朝神宗劳之曰遐方不欲数易大吏使剑外安靖年谷屡丰以彰朝廷绥远之意汝知之乎以为右司郎中转太仆卿元佑初加直龙图阁知沧州召为集贤殿修撰河北都转运使进宝文阁待制知瀛州俄以直学士知成都府还为户部三迁御史中丞董敦逸黄庆基论苏轼托词命以毁先帝苏辙以名器私所亲皆以监司罢之纯疏其诬罔以疾改工部尚书绍圣中刘拯劾其阿附出知单州卒　　李惇颐
按万姓统谱惇颐字子修阳信人熙宁中青苗法行计息推赏否则黜秩吏畏罪希进欲散惟恐不多惇颐知祥符县独贷三之一宰相怒甚遂通判广信军　　李深按万姓统谱深字叔平光泽人父诰庆历进士登第官至太常博士陈瓘称其真率乐易有古人风深第熙宁九年进士为制敕所详检役法文字因与蔡京章惇廷争夺一官已而叙复原官迁朝散郎以言事罢崇宁中安置复州入元佑党籍有杭州集二十卷弟勉字安道元佑九年第进士知尢溪顺昌县素负风节多忤于时遂谢事休致亦入党籍　　李浩
按宋史李浩传浩字直夫家本绥州徙西河以父定荫从军积官供备库副使广西都监裒西北疆事着安边策谒王安石安石言之神宗召对改管干麟府兵马未行又从章惇于南江蛮酋田元猛元&#合狤狑拒官军浩分兵击之杀狤狑降元猛元&#遂城懿州惇上其功擢引进副使迁东上合门使为副总管五路大举浩将前军复兰州迁陇州防御使知兰州兼熙河泾原安抚副使坐关失守及报上不实再贬秩哲宗即位拜忠州防御使捧日天武都指挥使进黔州观察使历鄜延太原永兴环庆路副都总管卒　　李夔按万姓统谱夔字师和邵武人经书一览成诵文不停缀舅黄履器之与杨时友善登元丰二年进士第尝为华亭县尉有政声迁县令累官右文殿修撰终龙图阁待制以子纲恩赠太师魏国公　　李琮
按宋史李琮传琮字献甫江宁人登进士第调宁国军推官吕公着荐知阳武县役法初行琮处画尽理旁近民相率挝登闻鼓愿视以为则神宗召对擢利州路江东转运判官按民田诡称逃绝者言于朝命使江浙选强明吏立赏剔抉吏幸赏以多为功琮亦因是希进民患苦之进度支判官为转运副使徙梓州路元佑初言者论其括隐税之害黜知吉州历相洪潞三州入为太府卿迁户部侍郎以宝文阁待制知杭州永兴军河南瀛州卒子回绍兴初参知政事　　李传按万姓统谱传通州人元丰间举进士钦宗居东宫时传与耿南仲俱侍讲及即位赐水晶斧以旌其明断后知汉州　　李怀道
按万姓统谱怀道元丰中知上高始至建学宫不逾年执经而至者数十百人其政不苛而肃赋役狱讼不诿于府苏栾城以为有古之道其所以得民非复世俗之吏盖纪其实云　　李之仪
按尚友录之仪赵州人工于尺牍苏轼以为得发遣三昧仕为枢密编修官后罢归寓颍昌代范纯仁作遗表帝读之悲怆不已之仪自号姑溪老农有文集六十卷　　李昌国
按万姓统谱昌国江夏人善于教子三子长康侯仕至河阳守次康年仕至监丞善古篆与苏轼黄庭坚游次康直仕至左司员外郎休官归里自称裕老　　李元中按尚友录元中舒州人举进士工书翰追踪锺王与李公麟李亮工同时登第号龙眠三李　　李稷
