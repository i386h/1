<!-- { "loadSidebar": true } -->
按隋书苏孝慈传孝慈兄子沙罗字子粹仕周释褐都督后从韦孝宽破尉迥以功授开府仪同三司封通秦县公开皇初蜀王秀镇益州沙罗以本官从拜资州刺史八年授邛州刺史后数载检校利州总管事击西爨累战有功进位大将军寻检校益州总管长史除名卒于家有子康　　苏威
按隋书苏威传威字无畏京兆武功人父绰威少有至性五岁丧父哀毁有若成人周太祖时袭爵美阳县公仕郡功曹大冢宰宇文护见而礼之以其女新兴主妻焉见护专权恐祸及己屏居山寺以讽读为娱未几授使持节车骑大将军仪同三司改封怀道县公武帝亲总万机拜稍伯下大夫前后所授并辞疾不拜宣帝嗣位就拜开府高祖为丞相高颎屡言其贤高祖召之与语大悦居月余威闻禅代之议遁归田里及受禅征拜太子少保追赠其父为邳国公以威袭焉俄兼纳言民部尚书与高颎参掌朝政寻复兼大理卿京兆尹御史大夫未几拜刑部尚书解少保御史大夫后京兆尹废检校雍州别驾俄转民部尚书属山东诸州民饥上令威赈恤之后二载迁吏部尚书岁余兼领国子祭酒九年拜尚书右仆射以母忧去职未几起令视事固辞不许明年上幸并州命与高颎同总留事俄追诣行在所使决民讼威子夔少有盛名于天下四海士大夫多归之后议乐事夔与国子博士何妥各有所持妥遂奏威免官爵以开府就第岁余复爵邳公拜纳言从祠太山坐不敬免俄而复位寻令持节巡抚江南时突厥屡为边患使威至可汗所与结和亲以勤劳进位大将军仁寿初复拜尚书右仆射上幸仁寿宫以威总留后事及上还御史奏威职事多不理上怒诘责后上幸仁寿宫皇太子自京师来侍疾诏威留守京师炀帝嗣位加上大将军高颎贺若&#等之诛也威坐与相连免官岁余拜鲁郡太守俄召还参预朝政未几拜太常卿其年从征吐谷浑进位左光禄大夫后岁余复为纳言及辽东之役以本官领左武卫大将军进位光禄大夫赐爵房陵侯进封房公以本官参掌选事明年从征辽东领右御卫大将军杨元感之反也威见劳役不息百姓思乱微讽帝帝不寤从还至涿郡诏安抚关中为开府仪同三司后从幸雁门为突厥所围帝欲轻骑溃围而出威谏乃止突厥俄解围而去车驾至太原威言于帝曰今者盗贼不止士马疲敝愿陛下还京师为社稷计帝初然之竟用宇文述等议遂往东都属帝问盗贼事威对曰不知帝不悦后复问伐辽东事威对愿赦群盗遣讨高丽帝益怒御史大夫裴蕴希旨令白衣张行本奏威除名为民后从幸江都宫帝将复用威裴蕴虞世基奏言&#耄羸疾帝乃止宇文化及之弒逆也以威为光禄大夫开府仪同三司化及败归于李密未几密败归东都越王侗以为上柱国邳公王充僭号署太师及唐秦王平王充归长安卒于家时年八十八威治身清俭以廉慎见称每至公议恶人异己至于论功行赏威每承望风旨辄寝其事由是为物议所讥　　苏夔
按隋书苏威传威子夔少聪敏有口辩及长博览群言尢以钟律自命杨素甚奇之素每戏威曰杨素无儿苏夔无父　　唐
　　苏世长
按唐书苏世长传世长京兆武功人祖彤仕后魏通直散骑常侍父振周宕州刺史建威县侯世长袭爵入隋为长安令数条上便宜大业末为都水少监督漕上江会炀帝被弒更为王世充行台右仆射与世充兄子弘烈戍襄阳高祖与之旧数遣使者谕降辄杀之洛阳平始与弘烈归授玉山屯监拜谏议大夫从猎泾阳大获帝入旌门诧左右曰今日畋乐乎世长曰不满十旬未为乐帝色变既而笑曰狂态发耶侍宴披香殿酒酣进曰天下厌隋之侈以归有道陛下宜刈奢淫复朴素今乃即其宫加雕饰焉欲易其乱得乎帝咨重其言历陕州长史天策府军谘祭酒引为学士贞观初使突厥与颉利争礼不屈朝廷壮之出为巴州刺史舟败溺死　　苏勖
按唐书苏传从父勖字慎行武德中为秦王谘议典签文学馆学士尚南康公主拜驸马都尉历吏部侍郎太子左庶子卒　　苏定方
按唐书苏定方传烈字定方以字行冀州武邑人后徙始平父邕当隋季率里中数千人为本郡讨贼定方骁悍有气决年十五从父战数先登陷阵邕卒代领其众乡党赖之贞观初为匡道府折冲从李靖袭突厥颉利于碛口迁左卫中郎将与程名振讨高丽拜右屯卫将军临清县公从&#山道大总管程知节征贺鲁擢定方伊丽道行军大总管复征贺鲁策功拜左骁卫大将军邢国公别封子庆节为武邑县公会思结阙俟斤都曼先劫所部叛诏定方还为安抚大使都曼遂面缚降迁左武卫大将军出为神丘道大总管率师讨百济王义慈降俘献东都定方所灭三国皆生执其王加庆节尚辇奉御未几定方为辽东道行军大总管俄徙平壤道破高丽之众于浿江还拜凉州安集大使以定吐蕃吐谷浑干封二年卒年七十六谥曰庄　　苏良嗣
按唐书苏世长传世长子良嗣高宗时为周王府司马迁荆州长史帝遣宦者采怪竹江南将莳上苑宦者所过纵暴至荆良嗣囚之上书言状帝下诏慰奖徙雍州垂拱初迁冬官尚书拜纳言封温国公迁文昌左相同凤阁鸾台三品遇薛怀义于朝怀义偃蹇良嗣怒叱左右批其颊曳去载初元年罢左相加特进仍知政事卒　　苏荣
按万姓统谱荣宰相味道之父尝为梓州参军　　苏冕按尚友录冕字元佩武功人与弟弁衮皆以友爱文学见称于时纂国朝政事撰令要四十卷行世　　苏弁按尚友录弁字元容少博学聚书二万卷手自雠定当时称其为秘府高宗时擢进士召见延英赐紫衣金鱼　　苏味道
按唐书苏味道传味道赵州栾城人九岁能属辞逮冠州举进士中第累调咸阳尉吏部侍郎裴行俭才之会征突厥引管书记延载中以凤阁舍人检校侍郎同凤阁鸾台平章事岁余为真证圣元年坐法系狱降集州刺史召为天官侍郎圣历初复以凤阁侍郎同凤阁鸾台三品更葬其亲侵毁乡人墓田萧至忠劾之贬坊州刺史迁益州大都督府长史张易之败坐党附贬眉州刺史复还益州长史未就道卒赠冀州刺史味道练台阁故事善占奏然其为相特具位未尝有所发明常谓人曰决事不欲明白误则有悔摸棱持两端可也故世号摸棱手　　苏&#
按唐书苏&#传&#雍州蓝田人中明经第调鄠尉垂拱初为监察御史诏监军河西五迁右司郎中进左肃政台御史大夫后营大像&#上疏切谏中宗将斩韦月将&#执据不可忤三思意改右台俄出为岐州刺史复为右台大夫会节愍太子败诏株索支党时睿宗居藩为狱辞牵逮&#密启保辩擢户部尚书封河内郡公以检校太子詹事致仕卒　　苏干
按唐书苏传干从父兄也擢明经授徐王府记室参军王好畋每谏止之垂拱中迁魏州刺史拜右羽林军将军迁冬官尚书来俊臣素忌之诬干与琅邪王冲通书系狱发愤卒　　苏&#
按唐书苏传字昌容雍州武功人隋尚书仆射威之曾孙擢进士第补恒州参军历朗歙二州刺史久之转扬州大都督府长史徙同州刺史神龙初入为尚书右丞再迁户部尚书拜侍中中宗复政郑普思以妖幻相煽訹为乱捕系穷讯普思妻以左道得幸韦后有诏勿治廷争不可帝犹依违司直范献忠使按普思者进曰为大臣不能前诛逆竖而报天子罪大矣臣请先斩于是仆射魏元忠顿首曰长者用刑不枉帝不得已流普思于儋州累拜尚书右仆射同中书门下三品进封许国公睿宗即位进左仆射景云元年卒谥曰文贞　　苏安恒
按唐书苏安恒传安恒冀州武邑人武后末年太子虽还东宫政事一不与大臣畏祸无敢言安恒投匦上书后虽猜克不能无感慰遣之明年复谏曰唐祚中弱陛下因以即位今太子年德已盛尚贪有大宝忘母子之恩以据神器何施颜面见唐家宗庙大帝陵寝哉不报于是魏元忠为张易之兄弟所构狱方急安恒独申救易之等大怒遣刺客邀杀之赖桓彦范等悉力营解乃免神龙初为习艺馆内教节愍太子难或谗安恒豫谋死狱中　　苏践言
按唐书苏世长传世长子良嗣良嗣子践言官太常丞为酷吏所陷死岭南　　苏晋
按唐书苏&#传&#子晋举进士及大礼科皆上第先天中为中书舍人出为泗州刺史&#卒历户部侍郎袭爵迁吏部时宋璟兼尚书事晋与齐澣更典二都选既糊名校判而晋独事赏拔当时誉之及裴光廷知尚书有过官被却者就籍以朱点头而已晋因榜选院曰门下点头者更拟光廷以为侮己出晋汝州刺史迁魏州终太子左庶子　　苏颋
按唐书苏传子颋字廷硕弱冠第进士调乌程尉再迁监察御史拜中书舍人迁太常少卿为中书侍郎加知制诰俄袭封许国公吐蕃盗边诸将数败寇益张帝怒欲自将兵讨之颋谏不省开元四年进同紫微黄门平章事与宋璟同当国璟刚正多所裁决颋能推其长在帝前敷奏璟有未及或少屈颋辄助成之有不会意颋更申璟所执故帝未尝不从二人相得欢甚璟尝曰吾与苏氏父子同为宰相仆射长厚自是国器若献可替否事至即断则今丞相为过之八年罢为礼部尚书俄检校益州大都督长史按察节度剑南诸州巂州蛮苴院与吐蕃连谋入寇获谍者吏请讨之颋不听移书还其谍曰毋得尔苴院羞悔不敢侵边从封泰山还分主十铨事卒谥曰文宪颋性廉俭奉禀悉推散诸弟亲族储无长赀自景龙后与张说以文章显称望略等故时号燕许大手笔　　苏乂
按唐书苏传中子乂左补阙
　　苏诜
按唐书苏传子诜字廷言举贤良方正高第补汾阴尉迁秘书详正学士累转给事中顷之出徐州刺史治有迹卒赠吏部侍郎　　苏务元
按唐书苏世长传世长子良嗣良嗣子践言践言子务元终邠王府长史　　苏源明
按唐书苏源明传源明京兆武功人初名预字弱夫少孤寓居徐兖工文辞有名天宝间及进士第更试集贤院累迁太子谕德出为东平太守召为国子司业安禄山陷京师源明以病不受伪署肃宗复两京擢考功郎中知制诰数陈政治得失及史思明陷洛阳有诏幸东京将亲征源明因上疏极谏帝嘉其切直遂罢东幸后以秘书少监卒　　苏震
按唐书苏传子诜诜子震以荫补千牛累迁殿中侍御史长安令安禄山陷京师震与尹崔九远杀开远门吏弃家出奔会肃宗兴师灵武震昼夜驰及行在帝嘉之拜御史中丞迁文部侍郎广平王为元帅崇择宾佐以震为粮料使二京平封岐阳县公改河南尹贬济王府长史起为绛州刺史进户部侍郎判度支为泰陵建陵卤簿使以劳封岐国公拜太常卿卒　　苏巢
按唐书钱徽传徽拜礼部侍郎段文昌李绅以所善杨浑之李绅以周汉宾诿徽求致第籍徽不能如二人请自取杨殷士苏巢巢者李宗闵婿殷士者汝士之弟皆与徽厚文昌怒奏徽取士以私　　苏检
按陕西通志检字圣用武功人举进士历中书舍人昭宗天复二年拜工部侍郎同中书门下平章事朱全忠崔引反复为奸朝廷危于累卵检以韩偓有才辨数言于李茂贞欲以相偓茂贞以偓阴附引之事不肯拜初茂贞与诸宦者恐上自别用人协力荐检明年二月丙子引与全忠竟害检　　后梁
　　苏循
