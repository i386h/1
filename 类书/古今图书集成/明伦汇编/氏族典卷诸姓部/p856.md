<!-- { "loadSidebar": true } -->
按宋史宗室子淔传子淔字正之燕王五世孙父令铄官至宝文阁待制子淔以荫补承务郎累迁至龙图阁秘阁修撰除陕西转运副使初蔡京铸夹锡钱民病壅滞子淔请铸小铁钱以权之言者希京意论子淔乱钱法落职奉祠靖康初金人侵洛子淔奔荆南绍兴元年召见复徽猷阁直学士知西外宗正司三京新复除京畿都转运使以疾辞卒于家　　赵子崧
按宋史宗室子崧传子崧字伯山燕懿王后五世孙登崇宁五年进士第宣和间官至宗正少卿知淮宁府汴京失守起兵勤王道阻未得进闻张邦昌僭位以书白康王宜遣师邀金人河上王命子崧充大元帅府参议官东南道都总管康王即位子崧建三屯之议除延康殿学士知镇江府初昌陵复土司天监苗昌裔谓人曰太祖后当再有天下子崧习闻其说靖康末起兵檄文颇涉不逊辛道宗上之诏御史往案降单州团练副使谪居南雄州卒　　赵子昼
按宋史宗室子昼传子昼字叔问燕王五世孙累官尚书左司员外郎求补外迁徽猷阁直学士知秀州既而奉祠以归寓于衢绍兴十二年卒　　赵鼎
按宋史赵鼎传鼎字元镇解州闻喜人登崇宁五年进士第对策斥章惇误国累官开封士曹高宗即位枢密院张浚荐之除司勋郎官擢右司谏旋迁殿中侍御史又迁侍御史拜御史中丞除端明殿学士签书枢密院事会辛企宗除节度使鼎言企宗非军功忤旨出奉祠除知平江府改知建康又移知洪州召拜参知政事为朱胜非所忌除知枢密院都督川陕诸军事及朝辞上曰卿岂可远去遂拜尚书右仆射同中书门下平章事张浚久废鼎言浚可大任乃召浚制以鼎守左仆射张浚守右仆射浚与鼎不和鼎以观文殿大学士知绍兴府浚去位乃召拜尚书左仆射同中书门下平章事会殿中侍御史张戒论给事中勾涛涛言戒之击臣乃赵鼎意因诋鼎结台谏及诸将上闻疑鼎引疾求免乃以忠武节度使出知绍兴府寻改奉国军节度使秦桧率执政往饯其行鼎不为礼桧憾之讽谢祖信论鼎尝受张邦昌伪命遂夺节度御史中丞王次翁又论谪官居兴化军论者不已又责清远军节度副使潮州安置在潮五年杜门谢客时事不挂口中丞詹大方诬其受贿属潮守放编置人移吉阳军得疾遂不食而死孝宗即位谥忠简　　赵遹
按宋史赵遹传遹开封人大观初以发运司勾当公事为梓州路转运司判官以劳升转运使政和五年晏州酋卜漏反以遹为泸南招讨使晏州平拜兵部尚书与童贯有隙力请去六年出知成德军涞水人董才聚众为贼辽人不能制中山帅府诱使来归上书请取全燕王黼童贯大喜将许之遹言不可上然之乃斥还才书才穷蹙转入河东诏以问遹遹复具疏极论其害洎遹徙熙州黼等卒纳才又虑遹过阙入见有所陈趣使便道赴镇诸蕃闻遹至相贺曰吾父来朝廷真欲无事矣居数月以疾乞致仕命提举嵩山崇福宫起知中山顺昌应昌府寻卒子永裔历知眉州　　赵文泽
按万姓统谱文泽丽水人六岁丧父庐墓有群鼠衔花白鹤来巢之异大观初诏赐束帛　　赵良嗣
按宋史赵良嗣传良嗣本燕人马植世为辽国大族仕至光禄卿行污而内乱不齿于人政和初童贯出使载与归易姓名曰李良嗣荐诸朝即献策结好女直与之相约攻辽帝嘉纳之赐姓赵氏以为秘书丞图燕之议自此始宣和二年使金还进徽猷阁待制官至光禄大夫既而朝廷纳张觉良嗣争之不听靖康元年御史胡舜陟论其结成边患窜柳州诏广西转运副使李升之即所至枭其首　　赵密
按宋史赵密传密字微叔太原清河人政和四年用材武试崇政殿授河北队将建炎元年从张俊讨任城寇累功转武节郎绍兴元年李成马进扰江淮俊遣密大破之寻诏入卫十年金犯亳宿明年犯滁濠密进击败之进中卫协忠大夫寻拜宣州观察使以年劳转太尉隆兴二年进少保再为殿前都指挥使干道元年致仕卒　　赵不群
按宋史宗室不群传不群字介然太宗六世孙宣和中量试授承事郎靖康初宰济南章丘县通判郴州进直宝文阁移知宣州军需以时办而民不扰进秩二阶知庐州郦琼叛拥不群北去寻释之以归除知荆南府累迁两浙路转运副使卒于官　　赵伯振
按宋史赵伯振传伯振太祖八世孙宣和六年进士靖康末为郑州司录捍御有功上闻之就迁直秘阁通判州事建炎二年金人犯郑州守臣董庠弃城走越八日城陷伯振率兵巷战中流矢坠马遂遇害　　赵野按宋史赵野传野开封人登进士第历拜刑部尚书翰林学士时蔡京王黼更秉政植党相挤一进一退莫有能两全者野处之皆得其心宣和七年拜尚书左丞靖康初为门下侍郎徽宗东幸出为北道都总管已而落职建炎元年复起知密州时盗贼充斥车驾如淮南命令阻绝野弃城去军校杜彦等作乱遂见杀　　赵世德
按万姓统谱世德衡山人宣和间进士初摄乡邑时邑遭兵毁移治上封贼曹成大掠胁世德敛民金帛世德不从被执以死自誓百姓自率以金帛赎后官广西机宜　　赵谌
按宋史太子谌传钦宗皇太子谌朱皇后子也上幸青城命孙傅谢克家辅太子监国吴幵莫俦督胁甚急遂拥太子与皇后共车以出百官军吏奔随号哭哭声震天已而北去　　赵训
按宋史太子谌传谌弟训乃北地所生居五国城　　赵子栎按宋史宗室子栎传子栎燕懿王后五世孙登进士第靖康中为汝州太守金人再渝盟破荆湖诸州独子栎能保境土绍兴七年卒　　赵子砥
按宋史宗室子砥传子砥艺祖后令&#之子也仕至鸿胪丞北迁至燕山遁归命知台州卒　　赵士&#
按宋史宗室士&#传士&#太宗之后商濮王之裔也从上皇俱北迁乘间变姓名落发衣僧衣以行抵会稽扈驾巡幸以覃恩转千牛卫将军奉朝请而卒　　赵令衿按万姓统谱令衿太祖五世孙靖康初论事被谪高宗召见令衿奏乞留张浚召赵鼎以言不合罢寓居三衢后袭封安定郡王子子觉号雪斋居士有文名令衿观秦桧家庙记口称君子之泽五世而斩桧闻怒责治汀州　　赵汝标
按宋史李诚之传死金人难者防御判官赵汝标赠承务郎　　赵士跋
按宋史赵士&#传士跋濮王曾孙也靖康末为右监门卫大将军吉州团练使金人驱宗室北行士跋得间道遁去居邢州结土豪将举事有告者金人执而杀之事闻谥忠果　　赵
按宋史元懿太子传高宗子也帝幸临安会苗傅刘正彦作乱逼帝禅位于既而傅等伏诛帝复位乃以为皇太子薨　　赵令
按宋史赵令传令懿王元孙建炎初仕至鄂州通守领兵戍武昌擢知黄州三年以内艰去时金人闻孟太后在南昌欲邀之径犯黄州令已还在道疾趋入城城陷金人欲降之大骂不屈金人怒鞭之流血被面骂不绝口而死谥愍忠初城破都监王远判官吴源巡检刘卓皆以不屈死焉　　赵叔近
按宋史宗室叔近传叔近悼王元孙荣良公克类之子也建炎元年为秀州守杭卒陈通反叔近乘城谕以祸福乃去未几差权两浙提刑招通通听命已而王渊兵至通郊迎渊遂诛之诬叔近通贼夺职拘于州以朱芾代之芾肆残虐军民怨愤小卒徐明率众囚芾迎叔近朝廷命张俊致讨斩之　　赵叔皎
按宋史赵士&#传叔皎秦悼王四世孙为右班殿直累迁至德州兵马都监建炎二年金人围城郡檄叔皎率兵御之前后六战围急有江&#者与郡守宗谅谋以城降叔皎斩&#以徇金人登城叔皎犹力战势穷被执怒骂不屈遂遇害　　赵叔凭
按宋史赵士&#传叔凭建炎间任陕州都监金人围陕州既久援兵不至死之时通判王浒职官刘效陈思道冯经李岳杜开县令张&#将佐卢亨等五十一人俱死无降者　　赵叔向
按宋史宗室叔向传叔向魏王之系也方汴京破时叔向潜出之京西金人退引众屯青城其后为部将于涣上变告叔向谋为乱诏刘光世捕诛之　　赵子嶙
按万姓统谱子嶙建炎初知湖州时金人南侵子嶙亲率将十御敌人皆感励死守事甫定遽罢去民攀恋涕泣御史达于上诏郡人祀之　　赵不试
按宋史赵不试传不试太宗六世孙建炎元年知相州初汪伯彦既去相金人执其子似遣来割地似至相不试固守不下明年金人大入州久被围军民无固志不试知事不可为遂登城与金人约勿杀许之既启门乃纳其家井中然后以身赴井命提辖官实以土州人皆免于死　　赵垒之
按宋史赵士&#传建炎二年金人过江陈淬战死岳飞等兵皆引去上元丞赵垒之帅乡兵迎敌死之　　赵训之按宋史赵士&#传训之字诲道秦悼王五世孙父叔侯官至惠州防御使训之登进士调东平仪曹知平江府建炎二年知吉州永丰县孟太后避地虔州护卫统制杜彦与其麾下杨世雄应之将犯永丰训之拒战厉声骂贼被害谥忠果太后之发吉州也至太和众皆溃从事郎三省枢密院干办官刘德老为金人追骑所杀　　赵聿之
按宋史赵士&#传聿之安定郡王叔东子也建炎中为成忠郎金人围潭州帅臣向子諲突门遁去城遂陷聿之巷战大骂而死将官武经郎刘玠亦死之　　赵立按宋史赵立传立徐州张益村人以敢勇隶兵籍建炎三年金人攻徐王复拒守命立督战中六矢战益厉复壮其勇酌&#酒挥涕劳之城陷复与其家皆死立巷战夺门以出金人击之死夜半得微雨而苏乃杀守者入城求复尸恸哭手瘗之金人北还立率残兵邀击断其归路军声复振遂复徐州诏授忠翊郎累迁右武大夫忠州刺史会金将围楚州急宣抚使杜充命立将所部兵往赴之诏以立守楚州明年金人攻城立累战破之其后粮尽救绝围益急立募壮士焚其梯火辄反向立叹曰岂天未助顺乎一旦风转焚一梯立喜登磴道以观飞炮中其首左右驰救之立曰我终不能为国殄贼矣言讫而绝谥忠烈　　赵士医按宋史赵士&#传士&#宗子士医任秀州兵马都监建炎四年兀&#入州士医乘城拒战城陷死之　　赵士真按宋史赵士&#传士&#宗子士真权知信阳军寇刘满至士真拒之兵溃满执之去荆门遇害　　赵敦临
按万姓统谱敦临字芘民鄞人绍兴初第进士初为萧山县主簿郡守使者交荐之为湖州教授魏丞相汪尚书皆其门人有语孟书礼春秋解王应麟尝辑其遗文为之序曰斯黄收纯衣之制大羹元酒之味也昔者子朱子谓前辈为文明白磊落指切事情无侧媚之态愚于芘民见之　　赵子潚
按宋史宗室子潚传子潚字清卿秦康惠王后孝靖公令奥之子也登进士第累官吏部郎中求补外迁户部郎中总领江淮军马钱粮两淮转运副使帝幸建康充行宫留守孝宗嗣位擢敷文阁直学士移知明州沿海制置使升龙图阁直学士知福州移泉州干道二年卒于官　　赵士晤
按宋史宗室士晤传士晤字公美濮安懿王曾孙也从上皇北迁次洺州东遁还抵武安招集义兵以解洺围绍兴五年迁泉州观察使再迁平海军承宣使卒淳熙中谥忠靖子不流历临安绍兴帅治有声　　赵士&#按宋史宗室士传士字立之郇康孝王仲御第四子累迁郑州观察使光山军节度使扈跸南幸黄潜善等用事士论其误国潜善斥之出知南外宗正事会苗刘作乱士以蜡书遗张浚趣其勤王事平加检校少保数言事忤秦桧及岳飞被诬士力辨以百口保飞无他桧大怒讽言者论士交通飞踪迹诡秘遂夺官谪居于建凡十二年而薨　　赵士&#
按宋史宗室士传士字仰夫太宗五世孙以荫补官累转太子率府副率右监门卫大将军惠州防御使绍兴二十一年卒　　赵士&#
