<!-- { "loadSidebar": true } -->
按明外史申时行传时行字汝默长洲人嘉靖四十一年进士第一授修撰历谕德充经筵讲官纂世穆两朝实录进左庶子掌翰林院事万历五年由礼部右侍郎改吏部时行以文字受知张居正蕴籍不立崖异居正安之六年居正将归葬父请广阁臣遂以左侍郎兼东阁大学士入预机务已进礼部尚书兼文渊阁以辽东大捷加太子太保元子生加少保兼太子太保户部尚书武英殿命覆视大峪山陵进少傅兼太子太傅吏部尚书建极殿柄政务为宽大然以居正素昵时行大损物望时行务承帝指不能大有建立郑贵妃有宠生皇三子常洵颇萌夺嫡意时行率同列再请建储不听十八年帝召皇太子皇三子令时行入见毓德宫时行拜贺请亟定大计寻屡疏请册立帝犹豫久之下诏曰若明岁廷臣不复渎扰当以后年册立时行因戒廷臣毋激扰明年八月工部主事张有德请具册立仪注帝怒而内阁中亦有疏入时时行方在告次辅首列时行名时行密上封事言臣方在告初不预知册立之事于是给事中罗大纮劾时行阳附群臣之议而阴缓其事中书黄正宾复论时行排陷同官巧避首事之罪二人皆被黜责御史邹德泳疏复上时行力求罢诏驰驿归光宗立为皇太子时行驰表贺帝手诏优答之四十二年时行年八十帝遣行人存问诏书到门而卒先以云南岳凤平加少师兼太子太师中极殿大学士诏赠太师谥文定　　申在廷
按永州府志在廷字慰海万历壬午举人授固始谕升国子学正历贵阳知府天启元年重庆兵变二年水西土官乘势反土兵数万围贵州城将吏死守城中无粮至人相食而心不懈在廷与有力焉以病乞归至新添卫卒　　申用懋
按吴县志用懋字敬中号元渚时行长子万历癸未进士授刑部主事丙戌调兵部主事由武选车驾武库职方周历四司升太仆寺少卿乙巳摄冏篆提督京营马政寻念父年老请侍养丁父艰熹宗登极起原官仆少旋升南太常寺卿乙丑升蓟镇巡抚悉心边计拂珰意矫旨闲住怀宗继统起升兵部侍郎寻加都察院右都御史仍管兵部侍郎事己巳冬烽火告急拜中枢命庚午回籍卒予祭葬赠太子少保　　申用嘉按吴县志用嘉字美中号经峪时行季子万历壬午举于乡己未授赣州府推官台使者委断大狱多所平反迁高州府同知五年擢应天治中丁卯晋刑部员外郎辛未出守高州甲戌升贵州按察司副使分巡思石道筑垣练兵境内以宁丙子冬调广西参政分守右江时临蓝寇起殚力捍御积劳成病遂告归　　申良按明外史申良传良字延贤高平人登乡荐授招远知县山东盗起良豫为战守具盗至击破之历知诸城良乡权贵人往来要索良悉拒之进安吉知州稍迁常州同知招远民怀其政图像祠之入为户部员外郎以谏死赠太仆少卿　　申嘉言
按山西通志嘉言字天俞洪洞人天启乙丑进士授通许知县丁内艰补完县擢兵科给事中寻以疾归闯贼之变口骂不绝立死　　申佳引
按明外史申佳引传佳引字孔嘉永年人崇祯四年进士授仪封知县以才调杞县八年贼扫地王率万人攻城佳引固守募死士击贼贼卒引去治行卓异擢吏部文选主事进考功员外郎佐京察颇忤权要大学士薛国观倾少詹事文安之连及佳引左迁南京国子博士久之迁大理评事进太仆丞座主周延檽当国未尝谒见延儒死为经纪其丧十七年出近畿阅马闻李自成破居庸疾驰入都遍谒大臣为画战守策皆不省已京师陷冠带辞母投井死年四十二福王时赠太仆少卿　　申传芳
按吴县志传芳字维习文定时行孙尚书用懋仲子先因失恃积毁弥年及父寝疾身奉汤药衣不解带疾革&#踊长号泪渐成血竟以死孝崇祯十二年巡按御史任浚题旌　　申周辅
按山西通志周辅屯留人崇祯间贡任临淄县训导死难　　申怀珍
按陜西通志怀珍三原人性至孝失怙食蔬居陋少未业儒痛思孤苦乃毅然力学补博士弟子员居母丧哀毁尽礼癸未之变投井死人咸义之　　申锡
按畿辅通志锡清苑人为把总殉城死
　　申嵩秀
按河南通志嵩秀鲁山庠生守节不屈死
　　申尔忠
按河南通志尔忠内乡人城陷不屈死


　辛姓部汇考
史记
　　夏本纪赞
太史公曰禹为姒姓其后分封用国为姓有辛氏唐书　　宰相世系表
辛氏出自姒姓夏后启封支子于莘莘辛声相近遂为辛氏周太史辛甲为文王臣封于长子秦有将军辛腾家于中山苦陉曾孙蒲汉初以豪族徙陇西狄道曾孙柔字长汛光禄大夫右扶风都尉冯翊太守四子临众武贤登翁武贤破羌将军生庆忌左将军光禄大夫常乐公生子产豫章太守曾孙茂后汉成义将军酒泉太守侍中三子缄述孟孙孟孙生长水校尉伯真伯真二子孟兴叔兴孟兴二子恩殷恩生子焉子焉三子寅裕胥　辛氏宰相一人茂将
郑樵通志
　以国为氏
周异
姓国

辛氏即莘氏也莘辛声相近遂为辛氏周太史辛甲文王封之于长子有辛余靡为昭王友秦有将军辛腾家中山苦陉曾孙蒲汉初以豪族徙陇西狄道又有项亶赐姓辛氏又计然本辛氏改为计氏宋朝有辛仲甫为太子少傅　　同名异实
辛氏有三莘氏讹为辛又计然本姓辛又周有项亶赐姓辛氏廖用贤尚友录
　　辛姓
辛陇西征音


　辛姓部列传
　　周
　　辛甲
按史记周本纪西伯礼下贤者太颠闳夭散宜生鬻子辛甲大夫之徒皆往归之注
辛甲故殷之臣事纣
盖七十五谏而不听去至周召公与语贤之告文王文王亲自迎之以为公卿封长子长子今上党所治县是也　　辛余靡
按郑樵通志辛余靡为昭王友
　　辛有
按左传僖公二十二年初平王之东迁也辛有适伊川见被发而祭于野者曰不及百年此其戎乎其礼先亡矣秋秦晋迁陆浑之戎于伊川　　辛伯
按左传桓公十八年周公欲弒庄王而立王子克辛伯告王遂与王杀周公黑肩王子克奔燕初子仪有宠于桓王桓王属诸周公辛伯谏曰并后匹嫡两政耦国乱之本也周公弗从故及　　辛廖
按左传闵公元年晋侯赐毕万魏以为大夫初毕万筮仕于晋遇屯之比辛廖占之曰吉屯固比入吉孰大焉其必蕃昌震为土车从马足居之兄长之母覆之众归之六体不易合而能固安而能杀公侯之卦也公侯之子孙必复其始　　辛俞
按国语栾怀子之出执政使栾氏之臣勿从栾氏之臣辛俞行吏执而献之公　　辛栎
按万姓统谱栎鲁大夫
　　秦
　　辛腾
按唐书宰相世系表秦有将军辛腾
　　汉
　　辛蒲
按唐书宰相世系表腾家中山苦陉曾孙蒲汉初以豪族徙陇西狄道　　辛柔
按唐书宰相世系表蒲曾孙柔字长汛光禄大夫右扶风都尉冯翊太守　　辛临众
按汉书赵充国传初置金城属国以处降羌诏举可护羌校尉者时充国病四府举辛武贤小弟汤充国遽起奏汤使酒不可典蛮夷不如汤兄临众时汤已拜受节有诏更用临众后临众病免　　辛武贤
按汉书赵充国传酒泉太守辛武贤奏击幵在鲜水上者天子拜为破羌将军赐玺书嘉纳其册充国上书陈兵利害上然其计罢遣辛武贤归酒泉太守官后七年复为破羌将军征乌孙至敦煌后不出征未到病卒子庆忌至大官　　辛汤
按汉书赵充国传初置金城属国以处降羌诏举可护羌校尉者时充国病四府举辛武贤小弟汤充国遽起奏汤使酒不可典蛮夷不如汤兄临众后临众病免五府复举汤汤数醉羌人羌人反畔卒如充国之言　　辛庆忌
按汉书辛庆忌传庆忌字子真少以父任为右校丞随长罗侯常惠屯田乌孙赤谷城与歙侯战陷陈却敌拜为侍郎迁校尉还为谒者元帝初补金城长史举茂才转为校尉迁张掖太守徙酒泉所在著名成帝初征为光禄大夫迁左曹中郎将至执金吾左迁酒泉太守岁余大将军王凤荐之乃复征为光禄大夫执金吾坐法左迁云中太守复征为光禄勋时数有灾异丞相司直何武上封事曰庆忌行义修正宜在爪牙官以备不虞其后拜为右将军岁余徙为左将军卒官庆忌本狄道人为将军徙昌陵昌陵罢留长安　辛通
按汉书辛庆忌传庆忌长子通为护羌校尉有将帅风王莽秉政诛杀之　　辛遵
按汉书辛庆忌传庆忌中子遵函谷关都尉有将帅风王莽秉政诛杀之　　辛茂
按汉书辛庆忌传庆忌少子茂水衡都尉出为郡守有将帅风王莽秉政见庆忌三子皆能欲亲厚之是时莽方立威柄用甄丰甄邯以自助丰邯威震朝廷茂自以名臣子孙不诎事两甄通长子次兄素与帝从舅卫子伯相善莽诛卫氏两甄构言诸辛与卫子伯为心腹司直陈崇奏其宗亲陇西辛兴等侵陵百姓遂按通父子遵茂兄弟及南郡太守辛伯皆诛之辛氏繇是废　　辛次兄
按汉书辛庆忌传庆忌长子通通长子次兄素与帝从舅卫子伯相善两人俱游侠宾客甚盛及吕宽事起莽按通父子诛杀之按注师古曰
次兄其字也

　　辛伯
按汉书辛庆忌传南郡太守辛伯
　　辛兴
按汉书辛庆忌传司直陈崇奏陇西辛兴等侵陵百姓威行州郡　　辛当
按汉书王莽传居摄三年宗室广饶侯刘京上书言七月中齐郡临淄县昌兴亭长辛当一暮数梦曰吾天公使也天公使我告亭长曰摄皇帝当为真即不信我此亭中当有新井亭长晨起视亭中诚有新井入地且百尺　　后汉
　　辛都
按姓氏急就篇后汉有辛都
　　魏
　　辛毗
兄
评

按魏志辛毗传毗字佐治颍川阳翟人也其先建武中自陇西东迁毗随兄评从袁绍太祖为司空辟毗毗不得应命及袁尚攻兄谭于平原谭使毗诣太祖求和毗见太祖致谭意太祖大悦后数日更欲先平荆州使谭尚自相弊他日置酒毗望太祖色知有变以语郭嘉嘉白太祖太祖乃许谭平次于阳明年攻邺克之表毗为议郎军还为丞相长史文帝践阼迁侍中赐爵关内侯上军大将军曹真征朱然于江陵毗行军师还封广平亭侯明帝即位进封颍乡侯邑三百户时中书监刘放令孙资见信于主制断时政大臣莫不交好而毗不与往来出为卫尉帝方修殿舍百姓劳役毗上疏谏帝乃止青龙二年诸葛亮率众出渭南先是大将军司马宣王数请与亮战明帝终不听是岁恐不能禁乃以毗为大将军军师使持节六军皆肃准毗节度莫敢犯违亮卒复还为卫尉薨谥曰肃侯子敞嗣　　辛韬
按魏志荀攸传注攸姑子辛韬曾问攸说太祖取冀州时事攸曰佐治为袁谭乞降王师自往平之吾何知焉自是韬及内外莫敢复问军国事也　　辛敞
按魏志辛毗传毗子敞咸熙中为河南太守
注
敞字
泰雍官至卫尉
　　晋
　　辛洪
按晋书辛勉传勉父洪左卫将军
　　辛怡
按晋书辛谧传谧父怡幽州刺史
　　辛勉
按晋书辛勉传勉字伯力陇西狄道人也父洪左卫将军勉博学有贞固之操怀帝世累迁为侍中及洛阳陷随帝至平阳刘聪将署为光禄大夫勉固辞不受聪遣其黄门侍郎乔度赍药酒逼之勉曰大丈夫岂以数年之命而亏高节事二姓下见武皇帝哉引药将饮度遽止之叹息而去聪嘉其贞节深敬异之为筑室于平阳西山月致酒米勉亦辞而不受年八十卒　　辛宾
按晋书辛勉传勉族弟宾愍帝时为尚书郎及帝蒙尘于平阳刘聪使帝行酒洗爵欲观晋臣在朝者意宾起而抱帝大哭聪曰前杀庾辈故不足为戒邪引出遂加害焉　　辛谧
