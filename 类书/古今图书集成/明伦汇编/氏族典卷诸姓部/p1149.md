<!-- { "loadSidebar": true } -->
按虞城县志宗以监生任虞城训导时流贼刘六等攻城陷宗守西门力竭不能支义弗辱于贼死之　　折可用按太康县志可用太康人典史明末城陷殉难　　折希按绥德州志希绥德人官兴州卫经历

　薛姓部列传二
　　北齐
　　薛循义
按北齐书薛循义传循义字公让河东汾阴人也曾祖绍魏七兵尚书太子太保祖寿仁河东河北二郡守秦州刺史汾阴公父宝集定阳太守循义少而奸侠轻财重气招召豪猾魏北海王颢引为墨曹参军正光末拜龙门镇将后循义宗人凤贤等作乱围镇城循义亦聚众为逆自号黄钺大将军诏都督宗正珍孙讨之循义降封汾阴侯爾朱兆立魏长广王为主除循义右将军陕州刺史高祖起义信都循义从至晋阳又从平爾朱兆以循义为关右行台天平中就拜晋州刺史循义在州擒西魏正平太守段荣天保初除护军别封蓝田县公又拜太子太保五年七月卒时年七十七子文殊嗣　　薛嘉族
按北齐书薛循义传循义从弟嘉族性亦豪爽释褐员外散骑侍郎稍迁正平太守除华州刺史及贺拔岳拒命嘉族浮河而渡归于高祖由是拜扬州刺史卒于官　　薛震
按北齐书薛循义传嘉族子震字文雄元象中除广州刺史后从慕容绍宗讨侯景以功别封肤施县男天保四年从讨山胡破茹茹并有功绩累迁谯州刺史　　薛元&#
按北齐书薛循义传循义从子元&#父光炽东雍州刺史太常卿元&#廉谨有信义起家永安王参军行秀容县事有清名累转定州别驾举清平勤干除渔阳太守　　薛琡
按北齐书薛琡传琡字昙珍河南人其先代人本姓叱干氏父豹子魏徐州刺史琡形貌魁伟少以干用称为典客令行洛阳令部内肃然事务简静迁吏部尚书天平初高祖引为丞相长史琡宿有能名深被礼遇军国之事多所闻知累还尚书仆射卒琡久在省闼闲明簿领当官部断敏速如流然天性险忌情义不笃外似方格内实浮动受纳货贿曲法舞文多所伤害士民畏恶之　　北周
　　薛端
按周书薛端传端字仁直河东汾阴人也本名沙&#魏汾阴侯辨之六世孙父英集通直散骑常侍端少有志操遭父忧居丧合礼与弟裕励精笃学不交人事年十七司空高干辟为参军赐爵汾阴县男端以天下扰乱遂官归乡里太祖降书劳问征端赴阙以为大丞相府户曹参军从擒窦泰复弘农战沙苑&#有功加冠军将军进爵为伯改封文城县伯加吏部郎中端性强直每有奏请不避权贵太祖嘉之故赐名端转尚书左丞进授吏部尚书赐姓宇文氏进爵为侯孝闵帝践祚转民部中大夫进爵为公晋公护出为蔡州刺史为政宽惠民吏爱之寻转基州刺史未几卒时年四十三追封文城郡公谥曰质子胄　　薛裕按周书薛端传端弟裕字仁友少以孝悌闻于州里初为太学生&#玩不倦弱冠辟丞相参军事寻遇疾而卒时年四十一　　薛善
按周书薛善传善字仲良淮东汾阴人也祖瑚魏河东郡守父和南青州刺史善少为司空府参军事迁傥城郡守转盐池都将魏孝武西迁善从弟馥弟济斩关引李&#军阖门大小俱叨封邑与弟慎&#固辞不受太祖嘉之以善为汾阴令善干用强明一郡称最迁大丞相府从事中郎追论屯田功赐爵龙门县子加车骑大将军仪同三司除河东郡守进骠骑大将军赐姓宇文氏六官建拜工部中大夫进爵博平县公征拜少傅卒于位时年六十七谥曰缪公子裒嗣官至高阳守　　薛慎
按周书薛善传善弟慎字佛护好学能属文善草书起家丞相府墨曹参军孝闵帝践祚除御正下大夫进车骑大将军仪同三司封淮南县子保定初出为湖州刺史寻入为蕃部中大夫以疾去职卒于家　　薛&#按周书薛&#传&#字景猷河东汾阴人也曾祖弘敞值赫连之乱率宗人避地襄阳&#早丧父家贫躬耕以养祖母有暇则览文籍孝昌中杖策还洛阳普泰中拜给事中加伏波将军及齐神武起兵&#乃游长安侯莫陈悦召为行台郎中太祖平悦引为记室参军魏孝武西迁授征虏将军封夏阳县男魏文帝即位拜中书侍郎进爵为伯大统初仪制多阙太祖令&#等参定之后坐事死子舒嗣官至礼部下大夫　　薛寘按周书薛置传置河东汾阴人也祖遵彦魏平远将军河东郡守安邑侯父乂尚书吏部郎清河广平二郡守置幼览篇籍好属文起家奉朝请稍迁左将军从魏孝武西迁封合阳县子魏废帝元年领著作佐郎修国史寻拜中书侍郎修起居注朝廷方改物刱制欲行周礼乃令置与小宗伯卢辨斟酌古今共详定之六官建授内史下大夫孝闵帝践祚进爵为侯转御正中大夫出为浙州刺史卒于位吏民哀惜之谥曰理置性至孝虽年齿已衰职务繁广至于温凊之礼朝夕无违当时以此称之子明嗣大象末仪同大将军清水郡守　　薛晖
按周书萧&#传薛晖河东人也有才略身长八尺形貌甚伟尝督禁旅为&#爪牙当御侮之任与尹正攻获杜岸于南阳&#承制拜将军寻加大将军进位柱国除领军将军岿之二年卒赠开府仪同三司有六子子建子尚知名　　薛温
按万姓统谱温字尼卿道衡兄沈敏有器局博览坟典尤善隶书仕周为上黄郡守以简惠称　　隋
　　薛胄
按隋书薛胄传胄字绍元河东汾阴人也父端周蔡州刺史胄少聪明每览异书便晓其义性慷慨志立功名周明帝时袭爵文城郡公高祖受禅除兖州刺史及到官系囚数百剖断旬日便了囹圄空虚后转郢州刺史前后俱有惠政征拜卫尉卿寻转大理卿持法宽平后迁刑部尚书检校相州事甚有能名会汉王谅作乱朝廷以怀贰心竟坐除名配防岭南道病卒有子筠献并知名　　薛道衡
按隋书薛道衡传道衡字元卿河东汾阴人也祖聪魏济州刺史父孝通常山太守道衡六岁而孤专精好学武成作相召为记室及即位累迁太尉府主簿岁余兼散骑常侍武平初诏与诸儒修定三礼除尚书左外兵郎拜中书侍郎仍参太子侍读后主之时渐见亲用参预政事及齐亡周武引为御史高祖作相授仪同摄邛州刺史高祖受禅除内史舍人其年兼散骑常侍聘陈八年伐陈授淮南道行台尚书吏部郎兼掌文翰后数岁授内史侍郎加上仪同三司道衡每至构文必隐坐空斋蹋壁而卧闻户外有人便怒其沈思如此炀帝嗣位转潘州刺史岁余上表求致仕帝谓内史侍郎虞世基曰道衡将至当以秘书监待之道衡既至上高祖文皇帝颂帝览之不悦顾谓苏威曰道衡致美先朝此鱼藻之义也于是拜司隶大夫将置之罪会议新令久不能决道衡谓朝士曰向使高颎不死令决当久行有人奏之帝怒令自尽缢而杀之妻子徙且末时年七十天下冤之有子五人道衡兄子迈官至选部郎从父弟道实官至礼部侍郎离石太守并知名于世从子德音有隽才起家为游骑尉佐魏修魏史史成迁著作佐郎　　薛孺按隋书薛道衡传道衡从弟孺清贞孤介不交流俗涉历经史有才思开皇中为侍御史扬州总管司功参军每以方直自处转清阳令襄城郡掾卒官所经并有惠政与道衡偏相友爱　　薛世雄
按隋书薛世雄传世雄字世英河东汾阴人也父回字道弘仕周官至泾州刺史开皇初封舞阴郡公领漕渠监以年老致事终于家世雄年十七从周武帝平齐以功拜师都督开皇时数有战功累迁仪同三司炀帝嗣位番禺獠相聚为乱诏世雄讨平之迁右监门郎将从帝征吐谷浑进位通议大夫世雄性廉谨凡所行军破敌之处秋毫无犯以为玉门道行军大将时突厥颇为寇盗诏世雄发十二郡士马巡塞而还领涿郡留守未几李密逼东都中原骚动世雄大军为营欲讨窦建德建德选精锐数百夜袭之兵溃奔世雄与左右数十骑遁入河间城&#恚发病归于涿郡未几卒时年六十三有子万述万淑万钧万彻并以骁武知名　　薛浚
按隋书薛浚传浚字道赜刑部尚书胄之从祖弟也父琰周渭南太守浚早孤养母以孝闻幼好学有志行周天和中袭爵虞城侯历纳言上士新丰令开皇初擢拜尚书虞部侍郎后其母疾浚貌甚忧瘁亲故弗之识也暨丁母艰归葬夏阳于时隆冬极寒浚衰绖徒跣冒犯霜雪自京及乡五百余里足冻堕指疮血流离朝野为之伤痛屡陈诚款请终丧制优诏不许至京竟不胜丧病卒子干福武安郡司仓书佐　　薛湖按万姓统谱湖浚从祖弟少有节操笃志于学好以德义服人或有兄弟忿阋邻里争讼者恐湖闻皆自改悔化为敬让官至本州从事别驾　　唐
　　薛举
按唐书薛举传举兰州金城人容貌魁岸武敢善射殖产巨万好结纳边豪为长雄隋大业末任金城府校尉会岁凶陇西盗起举与子仁杲及其党矫称捕反者即起兵囚郡县官发粟以赈贫乏自号西秦霸王建元秦兴以仁杲为齐公少子仁越为晋公更招附余盗锋锐甚所徇皆下进陷枹岷山不阕旬尽有陇西地众十三万十三年僭帝号于兰州以妻鞠为后仁杲为太子即其先墓置陵邑立庙城南陈兵数万武德元年举悉兵屯析&#掠岐豳秦王御之大败谋乘胜直趋长安方行而病未几死仁杲代立伪谥举武皇帝　　薛仁杲
按唐书薛举传举子仁杲多力善骑射军中号万人敌性贼悍多杀人淫略民人妻妾及继立与诸将素有隙者咸猜惧秦王率诸将复壁高摭闭壁以折之久之仁杲粮乏挑战不许其将俱降于是悉军驰之围合仁杲率伪官属降王受之以仁杲归京师斩之　　薛万均按唐书薛万均传万均炖煌人后徙京兆咸阳父世雄大业末为涿郡太守万均与弟万彻因客幽州以材武为罗艺所厚善与艺归款高祖授万均上柱国永安郡公秦王平刘黑闼引万均为右二护军北门长柴绍之讨梁师都也以万均为副既而贼果斩师都降拜左屯卫将军俄为沃沮道行军副总管从李靖讨吐谷浑斩其将众遂溃追至图伦碛迁本卫大将军又副侯君集击高昌降进潞国公后帝幸芙蓉园坐清宫不谨下狱忧愤卒帝惊悼为举哀诏陪葬昭陵弟万彻万淑万备　　薛万彻
按唐书薛万均传万均弟万彻与万均归高祖授车骑将军武安县公事隐太子太子诛从李靖讨突厥颉利可汗以功授统军进爵郡公历右卫将军蒲州刺史改左卫将军尚丹阳公主加驸马都尉迁代州都督右武卫大将军贞观二十二年以青丘道行军总管帅师三万伐高丽拔其城高宗永徽二年授宁州刺史入朝与房遗爱昵甚谋共辅荆王谋泄下狱诛　　薛万备
按唐书薛万均传万均弟万备有至行居母丧庐墓前太宗诏表异其门以尚辇奉御从伐高丽李绩围白岩虏遣兵万余来援将军契苾何力以八百骑苦战中槊创甚为贼所窘万备单马进救何力获免仕至左卫将军　　薛收
按唐书薛收传收字伯褒蒲州汾阴人隋内史侍郎道衡子也出继从父孺年十二能属文以父不得死于隋不肯仕高祖兴挺身归国秦王召见问方略所对合旨授府主簿为书檄露布或马上占辞该敏如素构授天策府记室参军从平刘黑闼封汾阴县男尝上书谏王止畋猎武德七年寝疾卒年三十三王哭之恸贞观七年赠定州刺史葬昭陵　　薛颐
按唐书薛颐传颐滑州人当隋大业时为道士善天步律历武德初秦王表为大史丞稍迁令贞观时丐为道士帝为筑观九嵕山号曰紫府拜颐太中大夫往居之数岁卒　　薛大鼎
