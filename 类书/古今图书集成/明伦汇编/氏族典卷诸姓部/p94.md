<!-- { "loadSidebar": true } -->
按明外史姜绾传弘治初南京御史余浚言守备中官违制垦后湖田湖为之淤逮浚赴京论鞫谪为平度判官终知府　　余濂
按明外史王献臣传张天祥辽东都指挥佥事斌孙也斌以罪废天祥入粟得祖官有泰宁卫部十余骑射伤海西贡使斌使天祥出毛喇关掩杀他卫三十八人指为射贡使者巡抚余濂勘之尽得其实斌等皆论死天祥叔父洪屡讼冤帝密令东厂廉其事还奏所勘皆诬谪濂云南布政司照磨濂字宗周都昌人弘治六年进士授行人擢御史多所纠劾武宗时终云南副使　　余佑
按明外史胡居仁传余佑字子积鄱阳人年十三师事居仁弘治十二年举进士为南京刑部员外郎以事忤刘瑾落职瑾诛起为福州知府未几迁山东副使父忧服阕补徐州兵备副使中官王敬进鲜多挟商船与知州樊准指挥王良诟发其违禁物敬惧诣佑求解佑不听敬诬奏准等殴己遂逮佑谪南宁府同知稍迁韶州知府嘉靖初历迁云南布政使以太仆卿召改吏部右侍郎卒　　余寰
按明外史余子俊传子俊子寰举进士终户部员外郎　　余寘
按明外史余子俊传子俊子置就武荫为锦衣千户终指挥同知　　余珊
按明外史余珊传珊字德辉桐城人正德三年进士授行人擢御史巡盐长芦发中官奸利事为所诬械系诏狱谪安陆州判官移知沣州世宗立擢江西佥事迁四川副使备兵威茂嘉靖四年应诏陈十渐言最剀切帝不能用珊律己清严居官有威惠外艰归服阕以故官&#广东终四川按察使　　余祯
按明外史臧应奎传谏武宗南巡受杖主事余祯字兴邦奉新人正德九年进士官兵部赠光禄少卿　　余本按浙江通志本字子华鄞人正德辛未殿试第二人及第授编修时权奸迭兴本力求补外授广东提学副使振策风厉士皆云起累升南京通政与巡按御史毛凤忤谢事家居卒　　余宽
按浙江通志宽字仲粟号约中临海人侍御史鐖之后弘治甲子荐于乡正德辛未成进士授刑部主事以才品转吏部考功员外升文选郎中嘉靖甲申力争兴献帝兴国太后本生二字不宜削帝怒系狱谪戍海南丙戌以御史谢汝仪言放归卒于家隆庆改元褒录先朝建言诸臣复职赠大理寺卿　　余銮
按黄冈县志銮字廷仪正德辛未进士授行人奉敕册封唐邸王饷以金帛却不受归与诸生论学不辍有豪右触法坐重辟怀多金求銮为解銮曰吾岂以多金祸乡曲耶竟斥遣之　　余坤
按巴陵县志坤字月田正德己卯乡试由芜湖教谕累官至江西监察御史随驾巡边奉差四川招抚流民数万为人正直清廉尤以孝着　　余锓
按浙江通志锓字文甫遂安人登正德辛巳进士授浦城知县以廉干称调繁闽县升南京刑部主事历武选郎中秋毫无染以锦衣员冗疏军政八事欲裁不当袭者以舒国用遂为奸党所诬下刑部狱上怜其直罪诬者由是颇为时贵所忌迁广东参议言官交荐升山东副使董筑南旺湖运道攸济三迁山西左布政使　　余隆九
按江西通志隆九乐安人司训胜次子也素笃孝正德时闽广流寇破县执胜去隆九亟奔贼营乞命贼欲并杀之忽狂风扬尘蔽目未几雷雨大作贼曰此人能感天心父子得释　　余翱
按明外史王时柯传嘉靖三年御史疏争大礼居首者余翱字大振定远人正德中进士嘉靖二年为御史明年七月被杖戍边居戍所十四年皇子生赦还穆宗即位复官赠光禄少卿　　余经
按广东通志经字朝纲号石龙庚辰举进士第越明年辛巳世宗即位廷对后授行人奉使葬祭蜀王复命擢刑科给事中经在谏垣知无不言不避要路乙酉奉命清察两广钱谷独持风裁会廷议大礼忤旨左迁漳浦县丞经屡任急公庭无留狱当道交&#擢瓯宁令甫三月卒于官　　余光
按江西通志光字缉之&#县人嘉靖壬午乡荐授四川涪州知州居官以廉明着声忧归起复补广安州升广西南宁府同知益自刻励会讨安南毛大司马召入幕府已而安南降功状上擢南京刑部员外即归　　余裕
按应城县志裕字顺之性严毅精于易学嘉靖元年岁贡入南雍授四川开县知县有惠政召选风宪不赴九十三岁卒门人私谥正学先生　　余引绪
按应城县志引绪字思孝初诞父裕梦绯袍神人入室而生嘉靖丙戌进士授南户部主事调吏部历考功郎中考察秉公忤权贵免归荐起南考功迁南通政参议历太仆大理卿终户部右侍郎平生端介醇厚清谨谦冲卒赐祭葬门人私谥慎修先生　　余有丁
按浙江通志有丁字丙仲鄞人嘉靖中殿试第三及第入翰林为编修累升礼部尚书兼文渊阁大学士入阁办事卒于京邸赐祭葬谥文敏　　余光
按明外史唐胄传安南久不贡诏遣锦衣官问状中外严兵待发胄上疏谏其不可广东巡抚御史余光亦言之帝以光疏中引五季六朝事咎光轻率夺其俸无何光进乡试录礼部尚书严嵩摘其误奏之被逮削籍光江宁人　　余承勋
按明外史余子俊传子俊曾孙承勋翰林修撰　　余承业按明外史余子俊传子俊曾孙承业云南佥事　　余懋学按明外史余懋学传懋学字行之婺源人隆庆二年进士授抚州推官擢南京户科给事中万历初张居正当国懋学陈五事语似有指大怒切责斥为民居正死起懋学故官寻擢南京尚宝卿以直节着称累迁南京户部右侍郎总理粮储二十一年以拾遗论罢卒赠工部尚书天启初追谥恭穆　　余庭
按蕲州志庭蕲诸生于万历初负盛名与时落落不合督学试第一庭进曰愿受挞督学问故庭曰不愿制举耳督学怒挞之徐徐起出竟弃诸生耕耨自食每长歌野田间自号三槐山人　　余仲宇
按辰州府志仲宇不知何许人万历初至辰溪善风鉴更善用针奇疾滨死一针即活性嗜酒任取地下瓦石等物用气嘘之即成白金易酒得酒即醉谈未来事奇中寓辰溪数年忽一日遍&#诸相知者约曰某明辰远去君辈可同来一饯众如期至则已逝矣数日后有人来言亲见其卖药他所　　余国宾
按浙江通志国宾字叔贤西安人生而&#异九岁能文万历甲戌进士授刑部主事出守济南备兵易州按察江西转右藩捐诸羡镪归老而卒　　余继登
按明外史余继登传继登字世用交河人举万历五年进士改庶吉士授检讨与修会典成进修撰直讲经筵寻进右中允充日讲官历少詹事兼侍读学士充正史副总裁已擢詹事掌翰林院进礼部右侍郎二十六年以左侍郎摄部事擢本部尚书继登自署部事请元子册立冠婚疏累上以不得请郁郁成疾卒于官赠太子少保谥文恪　　余懋中
按浙江通志懋中字德懋西安人万历庚辰会魁性资警敏过目不忘司理淮安开永济河分较应天寻改汝宁选授湖广道御史转巡闽海朱均旺预报倭兵入犯抚院以诞妄置辟懋中议释之严加防御后倭人窥闽有备北犯朝鲜而闽赖以安父国英治徐沛高邮有功可纪　　余寅
按浙江通志寅字君房鄞人万历庚辰进士为都水司主事督学陕西直躬行道升左参政乞休诏加太常少卿致仕　　余
按浙江通志&#遂安人号羲河万历丙戌进士初任潮州府推官调延平府推官入为大理评事多所平反出守南康历副使晋参政分巡九江所至皆以实政名家居古道自持卒年八十六　　余懋衡
按明外史余懋衡传懋衡字持国婺源人万历二十年进士除永新知县征授御史巡按陕西以忧归起掌河南道事擢大理右寺丞引疾去天启元年起历大理左少卿进右佥都御史与尚书张世经共理戎政进右副都御史改兵部右侍郎三年八月廷推南京吏部尚书以懋衡副李三才懋衡力辞引疾归明年十月再授前职懋衡以珰势方张坚卧不起既而奸党张讷丑诋讲学诸臣懋衡遂削籍崇祯初复其官　　余玉节
按大冶县志玉节号振衡万历丁酉科举孝廉辛丑廷试二甲第八名授户部主事甲辰升刑部浙江司主事辛丑升本部员外癸丑升郎中天启甲申三月升吉安府知府　　余应桂
按明外史余应桂传应桂字二矶都昌人万历四十七年进士历知武康龙岩海澄三县吏事精敏下不能欺崇祯四年征授御史引疾归七年还朝出按湖广贼逼承天应桂身护献陵乘城守御贼不敢逼期满当代命再巡十年巡抚王梦尹罢即擢应桂右佥都御史代之其冬总理熊文灿至广布招降之令刘国能先降明年春张献忠亦降马进忠西走马光玉贺一龙李万庆顺义王九条龙等尽萃于麻城黄安会文灿至麻城应桂请协击不从已文灿檄诸道兵合击贼于茶山贼于应桂所分地逸出文灿遂劾其后期&#军逮至下狱初应桂虑献忠反复贻书文灿其书为献忠逻者所得献忠牒郧阳巡抚戴东旻东旻闻之文灿文灿遂再纠应桂帝怒下法司并按遣戍已而献忠反文灿伏诛东旻亦瘦死狱中廷臣交章荐应桂十六年召为兵部右侍郎十一月督师孙传庭战殁命应桂兼右佥都御史往代之将至山西贼已入其境逡巡不敢进帝责以逗遛夺职未几京师陷应桂遂家居不出久之死于难　　余报国
按贵州通志报国都司天启三年征水西死事闻赠二级袭升二级　　余宗
按蒲圻县志宗字叔夏号襄城性嗜古中天启甲子乡试选授河南怀庆府孟县开水利苏驿困固城池筹饷料厥功甚巨题补工部虞衡司主事改本部都水司员外郎时河工告急敕授督理淮徐中河兼理徐吕二洪等处河务甫至任首奏分任河工一疏奉旨报可邳宿丰砀之间畚插如云河道通行粮运无阻无何上命科臣某巡视河工公以礼际疏缓科臣购他事中之遂拂衣归卒年六十九　　余煌
按明外史余煌传煌字武贞会稽人天启五年由殿试第一人授翰林修撰与修三朝要典崇祯时以内艰归服阕起左中允历左谕德右庶子充经筵讲官乞假归遂丁外艰服除久不起鲁王监国绍兴起礼部右侍郎再起户部尚书皆不就明年以武将横甚拜煌兵部尚书王航海煌赴水死　　余&#翔
按明诗选小传&#翔字唱若辰溪人天启乙丑进士除金溪县调遂溪入为户部主事历山东按察副使　　余大成按明外史徐从治传余大成江宁人天启时为职方郎中移疾归后魏忠贤党召复其官而大成卒以事忤忠贤至削籍崇祯改元复起故官加太仆少卿有清执名擢右副都御史巡抚山东孔有德叛登州失守大成逮下狱遣戍赦还卒于家　　余化淳
按延平府志化淳字元卿将乐人庚子举人授福清谕擢知儋州升惠州同知海寇猖獗与参将分城守获大盗洪三老张大茂等余寇悉平丁艰补湖州同知抚戢地方劳瘁备至病归　　余爵
按河南通志爵字天有禹州人崇祯戊辰进士历任抚宁章丘令有政声后以兵部员外监军救汴与贼战死赠太仆寺少卿予祭葬荫一子　　余朝相
按江西通志朝相字君卜号海峰崇祯辛未进士初知吴江县政绩丕着用荐升广西督学副使端方恬慎居官清誉所在彰闻后崎岖乱兵间共济艰险改名心度隐峒獠不出　　余忠
按陕西通志忠宁夏后卫正千户任东协中军事崇祯五年因大兵数十万攻宁镇随总兵贺虎臣统兵御之力战而&#　　余大进
按陕西通志大进宁夏后卫千户任花马营把总事崇祯七年内死难　　余日新
按浙江通志日新字君又龙游人明敏有异姿力学好古为文沉郁峻茂天性孝友成崇祯甲戌进士令漳浦治行为诸州最壬午擢监察御史巡按山东时方被兵日新单骑至即登陴拒守旋底定上章荐起名臣刘宗周等弹劾司马陈启新每言人所不敢言后加太仆卿偃仰林泉　　余士&#
