<!-- { "loadSidebar": true } -->
按辽史萧排押传排押弟恒德字逊宁有胆略而善谋统和元年尚越国公主拜驸马都尉迁南面林牙从征高丽还改北面林牙为东京留守六年上攻宋围沙堆恒德独当一面城上矢石如雨恒德意气自若督将士夺其陴城陷中流矢太后亲临视赐药攻长城口复先登太后益多其功时高丽未附恒德受诏率兵拔其边城王始惧上表请降十二年赐启圣竭力功臣从都部署和朔奴讨兀惹未战兀惹请降恒德利其俘获不许进击东南诸部至高丽北鄙比还道远粮绝士马死伤者众坐是削功臣号十四年为行军都部署伐蒲卢毛朵部还公主疾太后遣宫人贤释侍之恒德私焉公主恚而薨太后怒赐死后追封兰陵郡王　　萧孝穆
按辽史萧孝穆传孝穆小字胡独堇淳钦皇后弟阿古只五世孙父陶瑰为国舅详稳孝穆廉谨有礼法统和二十八年累迁西北路招讨都监开泰元年遥授建雄军节度使加检校太保是年朮烈等变孝穆击之以功迁九水诸部安抚使寻拜北府宰相赐忠穆熙霸功臣检校太师同政事门下平章事八年还京师太平二年知枢密院事充汉人行宫都部署三年封燕王南京留守兵马都总管九年大延琳以东京叛孝穆为都统讨之其将杨详世等擒延琳以降辽东悉平改东京留守赐佐国功臣为政务宽简抚纳流徙其民安之兴宗即位徙王秦寻复为南京留守重熙六年进封吴国王拜北院枢密使九年徙王楚十一年复为北院枢密使更王齐薨追赠大丞相晋国王谥曰贞孝穆虽椒房亲位高益畏太后有赐辄辞不受妻子无骄色与人交始终如一　　萧孝先
按辽史萧孝穆传孝穆弟孝先字延宁小字海里统和十八年补祗候郎君尚南阳公主拜驸马都尉开泰五年为国舅详稳将兵城东鄙还为南京统军使太平三年为汉人行宫都部署寻加太子太傅五年迁上京留守以母老求侍复为国舅详稳改东京留守会大延琳反被围数月穴地而出延琳平留守上京十一年帝不豫钦哀召孝先总禁卫事兴宗谅阴钦哀弒仁德皇后孝先与萧浞卜萧匹敌等谋居多及钦哀摄政遥授天平军节度使加守司徒兼政事令重熙初封楚王为北院枢密使孝先以椒房亲为太后所重在枢府好恶自恣权倾人主朝多侧目二年太后与孝先谋废立事帝知之勒卫兵出宫召孝先至谕以废太后意孝先震慑不能对迁太后于庆州孝先恒郁郁不乐四年徙王晋后为南京留守卒谥忠肃　　萧孝友
按辽史萧孝穆传孝穆弟孝友字挞不衍小字陈留开泰初以戚属为小将军太平元年以大册加左武卫大将军检校太保赐名孝友重熙元年累迁西北路招讨使封兰陵郡王八年进王陈十年加政事令赐效节宣庸定远功臣更王吴后以葬兄孝穆孝忠还京师拜南院枢密使加赐翊圣协穆保义功臣进王赵拜中书令丁母忧起复北府宰相出知东京留守会伐夏孝友失利河南帝欲诛之太后救免复为东京留守徙王燕改上京留守更王秦清宁初加尚父顷之复留守东京明年复为北府宰相以柴册恩遥授洛京留守益赐纯德功臣致仕进封丰国王坐子胡睹首与重元乱伏诛年七十三　　萧匹敌
按辽史萧排押传排押弟德德子匹敌字苏隐一名昌裔生未月父母俱死育于禁掖既长尚秦晋王公主拜驸马都尉为殿前副点检统和八年改北面林牙太平四年迁殿前都点检出为国舅详稳九年渤海大延琳叛与南京留守萧孝穆往讨擒延琳东京平以功封兰陵郡王十一年圣宗不豫先是钦哀与仁德皇后有隙以匹敌尝为后所爱忌之时护卫冯家奴上变诬弟浞卜与匹敌谋逆以皇后摄政徐议当立者公主窃闻其谋谓匹敌曰尔将无罪被戮与其死何若奔女直国以全其生匹敌曰朝廷讵肯以飞语害忠良宁死弗适他国及钦哀摄政杀之　　萧韩家奴按辽史萧韩家奴传韩家奴字休坚涅剌部人中书令安搏之孙少好学弱冠入南山读书博览经史通辽汉文字统和十四年始仕二十八年为右通进典南京栗园重熙初同知三司使事四年迁天成军节度使徙彰愍宫使帝与语才之命为诗友擢翰林都林牙兼修国史以老不任朝谒拜归德军节度使以善治闻帝遣使问劳韩家奴表谢召修国史卒年七十二有六义集十二卷行于世　　萧柳
按辽史萧柳传柳字徒门淳钦皇后弟阿古只五世孙幼养于伯父排押之家多智能文膂力绝人统和中叔父恒德荐其才诏入侍卫十七年南伐宋柳中流矢裹创而战众皆披靡时排押留守东京奏柳为四军兵马都指挥使明年为北女直详稳政济宽猛部民畏爱迁东路统军使秩满百姓愿留复任许之从伐高丽师还致仕柳好滑稽虽君臣燕饮诙谐无所忌时人比之俳优　　萧继先
按辽史萧继先传继先字杨隐小字留只哥幼&#悟叔思温命为子睿智皇后尢爱之干亨初尚齐国公主拜驸马都尉统和四年宋人来侵继先多所俘获拜北府宰相自是出师继先必将本府兵及亲征高丽以继先年老留守上京卒年五十八　　萧观音奴
按辽史萧观音奴传观音奴字耶宁奚王搭纥之孙统和十二年为右祗候郎君班详稳迁奚六部大王先是俸秩外给獐鹿百数皆取于民观音奴奏罢之及伐宋与萧挞凛为先锋降祁州下德清军上加优赏同知南院事卒　　萧朴
按辽史萧朴传朴字延宁国舅少父房之族父劳古以善属文为圣宗诗友朴幼如老成人及长博学多智开泰初补牌印郎君为南院承旨权知转运事寻改南面林牙擢左夷离毕时萧合卓为枢密使朴知部署院事以酒废事出为兴国军节度使俄召为南面林牙太平三年守太子太傅明年拜北府宰相迁北院枢密使朴有吏才能知人主意敷奏称旨朝议多取决之封兰陵郡王进王恒加中书令及大延琳反诏安抚东京以便宜从事兴宗即位皇太后称制国事一委弟孝先方仁德皇后以冯家奴所诬被害朴屡言其冤不报每念至此为之呕血重熙初改王韩拜东京留守及迁太后于庆州朴徙王楚升南院枢密使四年王魏薨年五十赠齐王子铎剌国舅详稳　　萧孝忠
按辽史萧孝忠传孝忠字撒板小字图古斯志慷慨开泰中补祗候郎君尚越国公主拜驸马都尉累迁殿前都点检太平中擢北府宰相重熙七年为东京留守十二年入朝封楚王拜北院枢密使未及行薨追封楚国王子阿速终南院枢密使　　萧惠
按辽史萧惠传惠字伯仁小字脱古思淳钦皇后弟阿古只五世孙初以中宫亲为国舅详稳从伯父排押征高丽以军律整肃闻授契丹行宫都部署开泰二年改南京统军使未几为右夷离毕加同中书门下平章事朝议以辽东重地非勋戚不能镇抚乃命惠知东京留守事改西北路招讨使封魏国公惠为招讨累年屡遭侵掠士马疲困左迁南京侍卫亲军马步军都指挥使寻迁南京统军使兴宗即位知兴中府历顺义军节度使东京留守西南面招讨使加开府仪同三司检校太师兼侍中封郑王赐推诚协谋竭节功臣重熙六年复为契丹行宫都部署加守太师徙王赵拜南院枢密使更王齐进王韩十二年兼北府宰相同知元帅府事又为北枢密使十七年尚帝姊秦晋国长公主拜驸马都尉明年帝征夏国惠自河南进战舰粮船既入敌境诸将咸请备不虞惠曰无故设备徒自弊耳数日我军未营候者报夏师至麾下不及甲而走追者射惠几不免军士死伤尢众师还以惠子慈氏奴殁于阵诏释其罪十九年请老许之封魏国王清宁二年薨年七十四弟虚列武定军节度使二子慈氏奴兀古匿兀古匿终北府宰相　　萧惟信
按辽史萧惟信传惟信字耶宁楮特部人五世祖霞赖南府宰相曾祖乌古中书令祖阿古只知平州父高八多智数博览古今开泰初为北院承旨稍迁右夷离毕以干敏称拜南府宰相累迁倒塌岭节度使知兴中府复为右夷离毕惟信资沉毅笃志于学能辨论重熙初始仕累迁左中丞十五年徙燕赵国王傅十七年迁北院枢密副使坐事免官寻复职兼北面林牙清宁九年重元作乱犯滦河行宫惟信从耶律仁先破之赐竭忠定乱功臣历南京留守左右夷离毕复为北院枢密副使大康中以老乞骸骨不听枢密使耶律乙辛谮废太子惟信数廷争不得复告老加守司徒卒　　萧乐音奴
按辽史萧乐音奴传乐音奴字婆丹奚六部敞稳突吕不六世孙父拔剌三岁居父母丧毁瘠过甚既长有远志不乐仕进隐于奚王岭之插合谷就拜舍利军详稳乐音奴貌伟言辨通辽汉文字善骑射年四十始为护卫平重元之乱以功迁护卫太保改本部南&#俄为旗鼓拽剌详稳拜五蕃部节度使卒　　萧慈氏奴按辽史萧惠传惠子慈氏奴字宁隐太平初以戚属补祗候郎君上爱其勤慎升闸撒狨加右监门卫上将军西边有警授西北路招讨都监领保大军节度使政济恩威诸部悦附入为殿前副点检历乌古敌烈部详稳征李谅祚为统军都监与西北路招讨使敌鲁古率蕃部诸军由北路趋凉州获谅祚亲属夏人扼险以拒慈氏奴中流矢卒年五十一赠中书门下平章事　　萧蒲奴
按辽史萧蒲奴传蒲奴字留隐奚王楚不宁之后幼孤贫佣于医家牧牛伤人稼数遭笞辱医者尝见蒲奴熟寐有蛇绕身异之教以读书聪敏嗜学不数年涉猎经史习骑射既冠意气豪迈开泰间选充护卫俄坐罪黥流乌古部久之召还累任剧迁奚六部大王治有声太平九年大延琳据东京叛蒲奴为都监将右翼军攻之延琳被擒蒲奴以功加兼侍中重熙六年改北阻卜副部署再授奚六部大王十五年为西南面招讨使西征夏国蒲奴悬兵深入大掠而还复为奚六部大王致仕卒　　萧革
按辽史萧革传革小字滑哥字胡突堇国舅房林牙和尚之子警悟多智数太平初累迁官职游近习间以谀悦相比昵为流辈所称由是名达于上重熙初拜北面林牙十二年为北院枢密副使明年拜北府宰相十五年改同知北院枢密事拜南院枢密使诏班诸王上封吴王改知北院进王郑兼中书令清宁元年复为南院枢密使更王楚复徙北院八年致仕封郑国王九年革以其子为重元婿革预其谋陵迟杀之　　萧韩家奴
按辽史萧韩家奴传韩家奴字括宁奚长渤鲁恩之后性孝友太平中补祗候郎君累迁敦睦宫使伐夏为左翼都监迁北面林牙俄为南院副部署改奚六部大王治有声清宁初封韩国公历南京统军使北院宣徽使封兰陵郡王九年上猎太子山闻重元乱驰诣行在重元诱奚猎夫来韩家奴出谕之猎夫投仗首服以功迁殿前都点检封荆王赐资忠保义奉国竭贞平乱功臣咸雍二年迁西南面招讨使大康初徙王吴皇太子为乙辛诬构幽于上京韩家奴上书力言其冤不报四年复为西南面招讨使例削一字王爵改王兰陵薨子杨九终右祗候郎君班详稳赠同中书门下平章事　　萧德
按辽史萧德传德字特末隐楮特部人性和易笃学好礼法太平中领牌印直宿累迁北院枢密副使敷奏详明多称上旨诏修律令改契丹行宫都部署清宁元年迁同知北院枢密使封鲁国公上以德为先朝眷遇拜南府宰相五年转南京统军使九年复为南府宰相重元之乱推锋力战论功封汉王咸雍初以告老归不许久之加尚父致仕卒年七十二　　萧敌烈按辽史萧敌烈传敌烈字涅鲁衮宰相挞烈四世孙识度弘远为乡里推重始为牛群敞史帝闻其贤召入侍迁国舅详稳同知左夷离毕事改右夷离毕开泰初率兵巡西边迁国舅详稳从枢密使耶律世良伐高丽还加同政事门下平章事拜上京留守为中京留守卒族子忽古　　萧拔剌
