<!-- { "loadSidebar": true } -->
　　宇文求男
按周书宇文神举传神举曾祖求男仕魏
　　宇文豆颓
按周书宇文测传测曾祖豆颓仕魏
　　宇文金殿
按周书宇文神举传神举祖金殿魏镇远将军兖州刺史安吉县侯　　宇文骐驎
按周书宇文测传测祖骐驎仕魏
　　宇文显和
按周书宇文神举传神举父显和少而袭爵性矜严颇涉经史膂力绝人弯弓数百斤能左右驰射擢授冠军将军合内都督封城阳县公孝武以显和藩邸之旧遇之甚厚遂定入关之策改封长广县公从帝入关出为持节卫将军东夏州刺史以疾去职魏恭帝元年卒时年五十七　　宇文永
按周书宇文测传测父永仕魏
　　宇文仲和
按周书太祖本纪魏大统十二年春凉州刺史字文仲和据州反太祖遣独孤信讨之　　宇文莫槐
按魏书匈奴宇文莫槐传莫槐出于辽东塞外其先南单于远属也世为东部大人莫槐虐用其民为部人所杀　　宇文普拨
按魏书宇文莫槐传莫槐为部人所杀更立其弟普拨为大人　　宇文丘不勤
按魏书宇文莫槐传普拨死子丘不勤立尚平文女　　宇文莫廆按魏书宇文莫槐传丘不勤死子莫廆立部众强盛自称单于塞外诸部咸畏惮之　　宇文屈云
按魏书宇文莫槐传莫廆遣弟屈云攻慕容廆廆击破之　　宇文逊昵延
按魏书宇文莫槐传莫廆死子逊昵延立率众攻慕容廆于棘城众溃逊昵延单马奔还逊昵延父子世雄漠北又先得玉玺三纽自言为天所相每自夸大及北败也乃卑辞厚币遣使朝献于昭帝帝嘉之以女妻焉　　宇文乞得龟
按魏书宇文莫槐传逊昵延死子乞得龟立复伐慕容廆廆拒之惠帝三年乞得龟屯保浇水固垒不战廆攻克之乞得龟单骑夜奔悉掳其众徙部民数万户以归先是海出大龟枯死于平郭至是而乞得龟败别部人逸豆归杀乞得龟而自立与慕容晃相攻击为晃所败晃徙其部众五千余落于昌黎自此散灭矣　　宇文悉跋堆
按魏书宇文莫槐传乞得龟遣其兄悉跋堆袭慕容廆子仁于柏林仁逆击斩悉跋堆　　北周
　　宇文泰
按周书太祖文皇帝姓宇文氏讳泰字黑獭代武川人其先居朔野有葛乌菟者雄武多算略鲜卑奉以为主世为大人其后曰普回因狩得玉玺有文曰皇帝玺普回以为天授其俗谓天曰宇谓君曰文因号宇文国并以为氏普回子莫那始居辽西是曰献侯九世至侯豆归为慕容晃所灭其子陵归魏赐爵安定侯陵生系系生韬并以武略称韬生肱肱任侠有气干统其部众后殁于阵武成初追尊曰德皇帝太祖德皇帝少子少有大度轻财好施贺拔岳迎孝庄帝太祖与岳有旧乃从岳孝庄反正以功封宁都子从岳入关加直阁将军行原州事太昌元年领岳府司马岳为侯莫陈悦所害太祖讨悦斩之齐神武已有异志魏帝深仗太祖进关西大都督略阳县公承制封拜帝入关军国之政咸取决太祖进封略阳郡公以冯翊长公主配太祖拜驸马都尉进位丞相魏孝武帝崩太祖定策尊立魏南阳王宝炬是为文皇帝魏大统元年进都督中外诸军事封安定郡王太祖固让乃改封安定郡公十四年五月进授太师十七年三月魏文帝崩皇太子嗣位太祖以冢宰总百揆魏废帝二年诏太祖去丞相大行台为都督中外诸军事魏帝有怨言太祖定议废帝尊立齐王廓是为恭帝恭帝三年正月建六官以太祖为太师大冢宰柱国冬十月乙亥崩于云阳宫年五十二葬于成陵谥曰文公孝闵帝受禅追尊为文王庙曰太祖武成元年追尊为文皇帝　　宇文颢
按周书邵惠公颢传颢太祖之长兄也德皇帝娶乐浪王氏是为德皇后生颢次杞简公连次莒庄公洛生次太祖颢性至孝德皇后崩哀毁过礼乡党咸敬异焉德皇帝与卫可孤战坠马颢奔救德皇帝得上马引去颢遂战殁保定初追封邵国公谥曰惠颢三子什肥导护　　宇文连
按周书杞简公连传连幼而谨厚临敌果毅随德皇帝逼定州军于唐河遂俱殁保定初追封杞国公谥曰简子光宝为齐神武所害保定初追赠将军袭爵杞国公谥曰烈以章武公导子亮嗣　　宇文洛生
按周书莒庄公洛生传洛生少任侠尚武艺及壮有大度好施爱士葛荣破鲜于修礼乃以洛生为渔阳王仍领德皇帝余众洛生善将士帐下多骁勇&#朱荣雅闻其名心惮之寻为荣所害保定初追封莒国公谥曰庄　　宇文仲
按周书虞国公仲传仲德皇帝从父兄也卒于代保定初追封虞国公子兴嗣　　宇文震
按周书宋献公震传震字弥俄突幼而敏达年十岁诵孝经论语毛诗后受礼记尚书大统十六年封武邑公尚魏文帝女其年薨保定元年追封宋国公无子以世宗第三子实为嗣实字干辩建德三年进爵为王大象中为大前疑寻为隋文帝所害国除　　宇文直按周书卫剌王直传直字豆罗突魏恭帝三年封秦郡公武成初出镇蒲州进卫国公保定初为雍州牧寻进位柱国转大司空直高祖母弟性浮诡贪狠无赖帝夙有诛护之意遂与直谋之及护诛直请为大司马意欲总知戎马得擅威权帝揣知其意乃以直为大司徒建德三年进爵为王尝从帝校猎而乱行帝怒对众挞之自是愤怨滋甚及帝幸云阳宫直在京师举兵反攻肃章门司武尉迟运闭门拒守直不得入直遂遁追至荆州获之免为庶人囚于别宫寻而更有异志遂诛之及其子贺贡塞响贾秘津干理干璪干悰等十人国除　　宇文招
按周书赵僭王招传招字豆卢突幼聪颖博涉群书好属文学庾信体词多轻艳魏恭帝三年封正平郡公武成初进封赵国公建德三年进爵为王除雍州牧五年从高祖东伐并州平进位上柱国宣政中拜太师大象元年五月诏招出就国二年宣帝不豫征招及陈越代滕五王赴关比招等至而帝已崩隋文帝辅政加招等殊礼隋文帝将迁周鼎招密欲图之以匡社稷事觉陷以谋反其年秋诛招及其子德广公员永康公贯越携公干铣弟干铃干铿等国除招所著文集十卷行于世　　宇文德
按周书谯孝王俭传俭字侯幼突武成初封谯国公建德三年进爵为王平并邺拜大冢宰宣政元年二月薨子干恽嗣大定中为隋文帝所害国除　　宇文纯
按周书陈惑王纯传纯字堙智突武成初封陈国公保定中除岐州刺史使于突厥迎皇后拜大将军建德三年进爵为王大军东伐纯为前一军总管并州平进上柱国即拜并州总管宣政中除雍州牧迁太傅大象元年五月出就国二年朝京师时隋文帝专政剪落宗枝遂害纯并世子谦及弟扈公让让弟议等国除　　宇文盛
按周书越野王盛传盛字立久突武成初封越国公天和中进爵为王大军伐齐盛为后一军总管从平邺拜相州总管宣政元年入为大冢宰大象元年迁大前疑转太保其年出就国二年朝京师其秋为隋文帝所害并其子忱悰恢懫忻等五人国除　　宇文达
按周书代王达传达字度斤突性果决善骑射武成初封代国公建德初进位柱国出为荆淮等十四州十防诸军事荆州刺史在州有政绩高祖手敕褒美之达雅好节俭食无兼膳侍姬不过数人皆衣绨衣又不营资产国无储积三年进爵为王出为益州总管大象元年拜大右弼其年诏达出就国二年朝京其年冬为隋文帝所害及其世子执弟蕃国公转等国除　　宇文通
按周书冀康公通传通字屈率突武成初封冀国公天和六年十月薨子绚嗣建德三年进爵为王大象中为隋文帝所害国除　　宇文逌
按周书滕闻王逌传逌字尔固突少好经史解属文武成初封滕国公建德三年进爵为王六年为行军总管与齐王宪征稽胡逌破其渠帅穆友等还除河阳总管大象元年五月诏逌出就国二年朝京师其年冬为隋文帝所害并子怀德公佑佑弟箕国公裕弟礼禧等国除逌所著文章颇行于世　　宇文昂
按隋书李德林传周武帝平齐遣内史宇文昂访问齐朝风俗政教人物善恶　　宇文亢
按隋书刘炫传炫少以聪敏称周武帝平齐瀛州刺史宇文亢引为户曹从事　　宇文宪
按周书齐炀王宪传宪字毗贺突太祖第五子也性通敏有度量虽在童龀而神彩嶷然初封涪城县公少受诗传咸综机要得其指归魏恭帝元年进封安城郡公孝闵帝践祚拜骠骑大将军开府仪同三司世宗即位授大将军武成初除益州总管益州刺史进封齐国公时年十六善于抚绥留心政术辞讼辐凑听受不疲蜀人怀之天和三年以宪为大司马治小冢宰雍州牧如故四年齐将独孤永业来寇诏宪邀之屡战而还晋公护诛高祖召宪入为大冢宰宪为护所委任虽遥授冢宰实夺其权也建德二年进爵为王宪常以兵书繁广难求指要乃自刊定为要略五篇表陈之高祖览而称善四年高祖将欲东讨以诸弟才略无出于宪右遂告之宪即赞成其事五年大举东讨宪率精骑二万复为前锋齐王遁走宪轻骑追之安德王延宗据并州僭伪号宪攻其西面克之延宗遁走追获之以功进封第二子安城公质为河间王拜第三子賨为大将军仍诏宪先驱趣邺明年进克邺城齐任城王湝广宁王孝珩等据守信都高祖复诏宪讨擒之宪素善谋多筭略尤长于抚御达于任使摧锋陷阵为士卒先群下感悦咸为之用高祖崩宣帝嗣位以宪属尊望重深忌惮之诏王晚共诸王俱至殿门宪独被引进帝先伏壮士于别室至即执之宪辞色不挠固自陈说乃缢之时年三十五宪有至性事母以孝闻宪六子贵质賨贡干禧干洽　　宇文莫豆干
按周书宇文贵传贵父莫豆干保定中以贵着勋追赠柱国大将军少傅夏州刺史安平郡公　　宇文贵
按周书宇文贵传贵字永贵其先昌黎大棘人也徙居夏州贵母初孕贵梦有老人抱一儿授之曰赐尔是子俾寿且贵及生形类所梦故以永贵字之正光末破六汗拔陵围夏州刺史源子雍婴城固守以贵为统军救之前后数十战军中咸服其勇后送子雍还元颢入洛贵焚河桥力战有功加征虏将军封革融县侯从魏孝武西迁进爵化政郡公贵善骑射有将率才太祖又以宗室甚亲委之三年进车骑大将军仪同三司与独孤信入洛阳进侍中历夏岐二州刺史贵表请于梁州置屯田数州丰足废帝三年诏贵代尉迟迥镇蜀蜀人多盗贵乃召任侠杰健者署为游军二十四部令其督捕由是颇息孝闵帝践阼进位柱国武成初进封许国公历大司徒迁太保贵好音乐耽奕棋留连不倦然好施爱士天保之末使突厥迎皇后天和二年还至张掖薨赠太傅谥曰穆　　宇文&#按周书宇文&#传&#字乐仁代武川人也性骁悍有胆略少从军征讨累有战功魏永安中除征虏将军中散大夫魏孝武初以功加安西将军封南安县侯孝武西迁独孤信为行台引&#为帐内都督破田八能及擒东魏荆州刺史辛纂&#功居多寻随信奔梁大统三年归阙进爵为公七年除汉阳郡守又从独孤信讨梁企定破之十一年出为南秦州刺史十七年与大将军王雄征上津魏兴等并平之除金州刺史进位大将军后以疾卒　　宇文盛
按周书宇文盛传盛字保兴代人也曾祖伊与敦祖长寿父文孤并为沃野镇军主盛志力骁雄初为太祖帐内从破侯莫陈悦授威烈将军封渔阳县子大统三年进爵为公累迁骠骑大将军开府仪同三司盐州刺史及楚公赵贵谋为乱盛密赴京告之贵诛授大将军进爵忠城郡公除泾州都督从贺兰祥平洮阳供和二城别封一子甘棠县公转延州总管天和五年入为大宗伯建德二年授少师五年从高祖东伐守汾水关宣帝即位拜上柱国大象中薨子述嗣　　宇文丘
