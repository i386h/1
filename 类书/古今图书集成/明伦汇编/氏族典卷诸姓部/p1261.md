<!-- { "loadSidebar": true } -->
按世语渊第三子称字叔权自孺子时好合聚童儿为之渠帅戏必为军旅战陈之事有违者辄严以鞭棰众莫政逆渊奇之使读项羽传及兵书不肯曰能则自为耳与文帝为布衣之交每宴会气陵一坐辨士不能屈世之高明者多从之游卒年十八　　夏侯荣
按世语称弟荣字幼权幼聪慧七岁能属文诵书日千言经目辄识之文帝闻而请焉宾客百余人人一奏刺悉书其乡邑名氏世所谓爵里刺客示之一寓目使之遍谈不谬一人帝深奇之汉中之败荣年十三左右提之走不肯曰君亲在难焉所逃死乃奋剑而战遂没阵　　夏侯尚
按魏志夏侯尚传尚字伯仁渊从子也文帝与之亲友太祖定冀州尚为军司马将骑从征伐后为五官将封平陵亭侯文帝践祚更封平陵乡侯领荆州刺史假节都督南方诸军事黄初五年徙封昌陵乡侯六年薨谥曰悼侯　　夏侯儒
按魏志张既传酒泉苏衡反既与夏侯儒击破之注
儒字俊林夏侯尚从弟正始二年朱然围樊城守将乙修等求救甚急儒不敢进但作鼓吹设导从去然六七里翱翔而还召为太仆　　夏侯陟
按魏志刘馥传馥子靖靖子熙
注
刘弘熙之弟也帝
命弘得选用宰守牙门将皮初有勋江汉弘上初为襄阳太守诏以弘婿夏侯陟为襄阳弘曰荆州十郡安得十女婿然后为治哉乃表陟姻亲旧制不得相监临　　夏侯元
按魏志夏侯尚传尚子元嗣又分尚户三百赐尚弟子奉爵关内侯元字太初少知名弱冠为散骑黄门侍郎正始初曹爽辅政累迁散骑常侍中护军顷之为征西将军假节都督雍凉州诸军事与曹爽共兴骆谷之役爽诛元抑绌不得意中书令李丰欲诛大将军以元代之大将军微闻其谋请丰相见即杀之事下有司收元等送廷尉于是丰元等皆夷三族元格量弘济临斩东市颜色不变举动自若时年四十六正元中绍功臣世封尚从孙本为昌陵亭侯邑三百户以奉尚后　　吴
　　夏侯元让
按吴志孙策传建安五年曹公与袁绍相拒于官渡策阴欲袭许迎汉帝注
考桓王之薨建安五年四月
四日是时曹袁相攻未有胜负按夏侯元让与石威则书袁绍破后也　　夏侯承
按吴志步骘传太子登爱人好善骘于是条时事在荆州界者诸葛瑾夏侯承等十一人甄别行状上疏奖劝　　晋
　　夏侯湛
按晋书夏侯湛传湛字孝若谯国谯人也祖威魏兖州刺史父庄淮南太守湛幼有盛才文章宏富善构新词而美容观与潘岳友善京都谓之连璧少为太尉掾泰始中举贤良对策中第拜郎中累年不调乃作抵疑以自广后选补太子舍人转尚书郎出为野王令以恤隐为急而缓于公调政清务闲优游多暇乃作昆弟诰居邑累年除中书侍郎出补南阳相惠帝即位以为散骑常侍元康初卒年四十九着论三十余篇别为一家之言湛族为盛门性颇豪侈及将没遗命小棺薄敛不修封树论者谓湛虽生不砥砺名节死则俭约令终是深达存亡之理　　夏侯骏
按晋书庾纯传纯子历位博士齐王攸就国等上表谏廷尉刘颂奏等大不敬弃市尚书夏侯骏谓朱整曰国家乃欲诛谏臣官立八座正为此时卿可共驳正之整不从骏怒起曰非所望也乃独为驳议等并除名　　夏侯俊
按晋书惠帝纪永平六年八月秦雍氐羌悉叛推氐帅齐万年僭号称帝十一月遣安西将军夏侯俊建威将军周处等讨万年　　夏侯奭
按晋书河间王颙传赵王伦篡位齐王冏讨之前安西参军夏侯奭自称侍御史在始平合众得数千人以应冏张方讨擒奭腰斩之　　夏侯崇之
按晋书刘毅传乘舆反正毅执卞范之夏侯崇之等皆斩之　　夏侯澄之
按晋书桓彝传彝子豁豁子石民领襄城太守与随郡太守夏侯澄之破苻坚将慕容垂姜成等于漳口　　夏侯淳按晋书夏侯湛传湛弟淳字孝冲亦有文藻与湛俱知名官至弋阳太守遭中原倾覆子侄多没唯息承渡江　　夏侯承
按晋书夏侯湛传湛弟子承字文子参安东军事稍迁南平太守太兴末王敦举兵内向承露檄远近列敦罪状会王师败绩敦收承欲杀之承外兄王廙苦请得免寻为散骑常侍　　夏侯嘉
按晋书成帝本纪咸和元年十二月济太守刘闿杀下邳内史夏侯嘉叛降石勒　　夏侯览
按晋书穆帝本纪永和三年春正月林邑范文攻陷日南害太守夏侯览以尸祭天　　夏侯藻
按晋书淳于智传谯人夏侯藻母病困诣智卜忽有一狐当门嗥藻怖愕驰见智智曰其祸甚急君速归在狐嗥处拊心啼哭令家人惊怪大小必出一人勿出哭勿止然后其祸可救也藻还如其言母亦扶病而出家人既集堂屋五间拉然而崩　　夏侯宗之
按晋书姚兴载记兴遣姚崇寇洛阳晋河南太守夏侯宗之固守金墉崇攻之不克　　夏侯轨
按晋书姚兴载记京兆韦华谯郡夏侯轨等率襄阳流人一万叛晋奔于兴　　宋
　　夏侯穆季
按宋书清水氐传元嘉十九年遣司马夏侯穆季西取白水　　夏侯祖欢
按宋书孝武帝本纪孝建元年二月丙申以安北司马夏侯祖欢为兖州刺史　　夏侯献
按宋书宗室传夏侯献率众至瓜步承候世祖坐免官　　夏侯祖权
按宋书南郡王义宣传夏侯祖权谯人也以功封祁阳县子食邑四百户卒官　　夏侯方进
按宋书王元谟传淮上亡命司马黑石推立夏侯方进为主以惑众元谟讨斩之　　夏侯季子
按宋书殷琰传晋安王子勋反前睢阳令夏侯季子等劝琰同逆子勋以琰为辅国将军梁郡太守　　梁　　夏侯详
按梁书夏侯详传详字叔业谯郡人也年十六遭父艰居丧哀毁三年庐于墓刺史殷琰召补主簿顷之为新汲令治有异绩迁别驾历事八将州部称之建安戍为魏所围以详为戍主带边城新蔡二郡太守西台建以详为中领军南郡太守凡军国大事多决于详及天监元年征为侍中车骑将军论功封宁都县侯改封丰城县公三年迁湘州刺史详善吏事在州四载为百姓所称六年授尚书右仆射金紫光禄大夫侍中如故道病卒时年七十四　　夏侯亶
按梁书夏侯亶传亶字世龙车骑将军详长子也崔惠景作乱亶以捍御功除骁骑将军及高祖起师亶乃赍宣德皇后令令南康王纂承大统建康城平以亶为尚书吏部郎天监六年为平西始兴王长史南郡太守父忧解职居丧尽礼庐于墓侧遗财悉推诸弟服阕袭封丰城县公明威将军吴兴太守在郡有惠政普通六年遣豫州刺史裴邃伐寿阳城未克而邃卒乃加亶使持节驰驿代邃诏以寿阳为南豫州以亶为使持节都督豫州诸军事云麾将军豫南豫二州刺史亶轻刑薄赋务农省役民户充复大通二年进号平北将军三年卒于州镇谥曰襄州民夏侯简等五百人表请为亶立碑置祠诏许之亶为人美风仪宽厚有器量涉猎文史辩给能专对　　夏侯溢
按梁书夏侯亶传亶宗人夏侯溢为衡阳内史　　夏侯夔按梁书夏侯亶传亶弟夔字季龙起家齐南康王府行参军天监元年为太子洗马中舍人中书郎除给事黄门侍郎普通三年代兄亶为吴兴太守寻迁假节征远将军西阳武昌二郡太守七年征为卫尉改授持节督司州诸军事信武将军司州刺史领安陆太守大通二年魏郢州刺史元愿达请降诏改魏郢州为北司州以夔为刺史封保城县侯中大通六年转豫州刺史性奢豪后房伎妾曳罗縠饰金翠者亦有百数爱好人士不以贵势自高文武宾客常满坐时以此称之大同四年卒于州时年五十六谥曰桓　　夏侯谊按梁书夏侯亶传亶子谊袭封丰城公历官太子舍人洗马太清中侯景入寇谊与弟损帅部曲入城并卒围内　　夏侯威生
按梁书简文帝本纪大宝二年八月丙午晋熙人王僧振郑宠起兵袭郡城伪晋州刺史夏侯威生遁走　　夏侯譔按梁书夏侯夔传夔子撰嗣官至太仆卿
　　夏侯譒
按梁书夏侯夔传撰弟譒少粗险薄行领其父部曲为州助防侯景反譒前驱济江子女财货尽略有之　　夏侯明彻按梁书敬帝本纪太平二年夏四月萧勃故主帅前直阁阑敳为亡命夏侯明彻所杀　　陈
　　夏侯公韵
按陈书后主本纪祯明三年春正月后主闻兵至将自投于井后阁舍人夏侯公韵以身蔽井后主与争久之方得入焉
　马师姓部汇考
凌迪知万姓统谱
　　马师姓
马师姬姓郑穆公之孙公鉏为马师因以为氏　夏父姓部列传
　　周
　　夏父弗忌
按左传文公二年秋八月丁卯大事于太庙跻僖公逆祀也于是夏父弗忌为宗伯尊僖公且明见曰吾见新鬼大故鬼小先大后小顺也跻圣贤明也明顺理也君子以为失礼　　夏父征
按万姓统谱征宋大夫

　马适姓部列传
　　汉
　　马适育
按奇姓通育汉毕梁侯
　　马适求
按汉书王莽传莽地皇元年巨鹿男子马适求等谋举燕赵兵以诛莽大司空王丹发觉以闻逮治诛死注师古曰马适姓也求名也
　　后汉
　　马适匡
按后汉书酷吏传樊仲华迁河东都尉至郡诛讨大姓马适匡等
　左人姓部考
廖用贤尚友录
　　左人姓
左人以官为姓也封人雍人之类
　左人姓部列传
　　周
　　左人郢
按尚友录郢字子行鲁人孔子弟子唐赠临淄伯宋真宗大中祥符二年加封南华侯赞曰杏坛受业儒林称贤希踪十哲秀颖三千金镕于冶器埴于埏乐只君子文声益宣　左师姓部考
凌迪知万姓统谱
　　左师姓
左师周左师触詟之后
　左师姓部列传
　　宋
　　左师名
按万姓统谱名嘉佑元年奉议郎知大庾县事　左尹姓部汇考凌迪知万姓统谱
　　左尹姓
左尹楚左尹郗宛之后
　左尹姓部列传
　　周
　　左尹子息
按万姓统谱子息鲁人见&#梁传
　可频姓部汇考
郑樵通志
　　代北复姓
可频氏周书王雄传云太原人贞观志云代人雄泾州总管庸国公西魏恭帝元年赐姓可频氏　可频姓部列传
　　北周
　　可频雄
按周书王雄传雄太原人也仪貌魁梧少有谋略永安末从贺拔岳入关除征西将军魏孝武西迁授都督封临贞县伯大统初进爵为公魏恭帝元年赐姓可频氏孝闵帝践祚授少傅武成初进封庸国公寻出为泾州刺史保定四年从晋公护东征与齐将斛律明月战明月射雄中额至营而薨赠使持节太保同州刺史谥曰忠　　宋
　　可频瑜
按郑樵通志瑜宋建中中蓝田尉
　左丘姓部考
氏族博考
　　左丘氏
左氏所著春秋传即倚相之后世为楚左史官非左丘明明居左丘为左丘氏非左氏也　左丘姓部列传
　　周
　　左丘明
按人物考明鲁太史
　左行姓部列传
　　汉
　　左行恢
按万姓统谱恢汉人
　火拔姓部列传
　　唐
　　火拔归仁
按唐书元宗本纪天宝十五载六月蕃将火拔归仁执哥舒翰叛降于安禄山　可沓姓部列传
　　梁
　　可沓振
按郑樵通志梁日南王可沓振
　可达姓可地姓部考
郑樵通志
　　代北复姓
可达氏代北武川人随魏南徙
可地氏改为延氏
　夏侯姓部考
唐书
　　宰相世系表
夏侯氏出自姒姓夏禹裔孙东楼公封为杞侯至简公为楚所灭弟他奔鲁鲁悼公以其夏禹之后给以采地为侯因以为氏焉后去鲁之沛分沛为谯遂为郡人廖用贤尚友录
　　夏侯姓
谯国商音夏禹之后封杞楚灭简公弟他奔鲁封夏阳侯因氏
　夏侯姓部列传二
　　北魏
　　夏侯道迁
