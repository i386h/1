<!-- { "loadSidebar": true } -->
按周书尉迟纲传安弟敬尚世宗女河南公主位至仪同三司　　尉迟谊
按万姓统谱谊开府资中郡公
　　尉迟宽
按万姓统谱宽迥子以迥平蜀功授开府安国郡公后以女为宣帝后拜上柱国封服国公　　尉迟顺
按万姓统谱顺宽弟大将军长乐郡公
　　尉迟惇
按万姓统谱惇顺弟军正下大夫
　　唐
　　尉迟敬德
按唐书尉迟敬德传敬德名恭以字行朔州善阳人隋大业末从军高阳积阅为朝散大夫刘武周以为偏将与宋金刚南侵武德二年秦王遣任城王道宗宇文士及谕之乃降引为右一府统军从击王世充单雄信者贼骁将也骑直趋王敬德跃马大呼横刺雄信坠大败之窦建德营板渚敬德略其垒大破之又破徐圆朗以功授王府左二副护军其后隐巢计日急敬德与长孙无忌进计太子死敬德趋元武门元吉将窘王敬德射杀之秦王为皇太子授左卫率论功为第一除右武候大将军封吴国公突厥入寇授泾州道行军总管与战败之敬德所得财必散之士卒然婞直颇以功自负出为襄州都督累迁同州刺史改封鄂国历鄜夏二州都督老就第授开府仪同三司显庆三年卒年七十四册赠司徒并州都督谥曰忠武陪葬昭陵　　尉迟耆福
按周书尉迟迥传武德中迥从孙库部员外郎耆福上表请改葬朝议以迥忠于周室有诏许之　　尉迟宝琳
按唐书刘延佑传延佑从弟藏器高宗时为侍御史卫尉卿尉迟宝琳胁人为妾藏器劾还之　　尉迟
按唐书吐蕃传开元二年遣左骁卫郎将尉迟使吐蕃慰安公主　　尉迟胜
按唐书尉迟胜传胜本王于阗国天宝中入朝元宗以宗室女妻之授右威卫将军毗沙府都督归国击破萨毗播仙累进光禄卿安禄山反胜使弟曜摄国事身率兵五千赴难肃宗嘉之拜特进兼殿中监加开府仪同三司封武都郡王實封百户胜请授国于曜诏可上元初曜上言胜让国请立其子锐帝欲遣锐袭王胜固辞当是时兄弟让国人莫不贤之卒赠凉州都督　　宋
　　尉迟绎
按万姓统谱绎潍州人
　　元
　　尉迟天泽
按元史尉迟德诚传德诚祖天泽仕金为库官郡王带孙拔绛州天泽在俘中道见兵死者辄涕泣收瘗之带孙令佩金符授霍州御衣局人匠总管　　尉迟鼐
按元史尉迟德诚传德诚父鼐仕至潞州知州　　尉迟德诚按元史尉迟德诚传德诚字信甫绛州人历官太子率更丞至大二年迁家令司丞仁宗以为谨恪常赐酒帛得侍左右数荐士出则未尝语人升家令四年选为河东山西道宣慰司同知击奸吏宽税敛擢工部尚书未拜改陕西行台治书侍御史延佑元年迁京畿都漕运使二年拜辽东道肃政廉访使上疏言事其略曰劳诸王以怀其心防出入以严宫禁立谏官以远谗佞崇科举以求人材立常平以备荒年汰僧道以宽民力举贤良以励忠孝抑奢侈以厚风俗及拯钞法裁冗官等事未报而卒年五十三　　明
　　尉迟润
按万姓统谱润巩昌人洪武中兴化府通判劝农桑兴学校以公勤清白着闻
　乞佛姓部列传
　　北魏
　　乞佛成龙
按魏书高宗本纪太安二年二月丁零数千家为寇诏并州刺史乞佛成龙讨平之
　纥单姓部汇考
凌迪知万姓统谱
　　纥单姓
纥单改为单

　屈突姓部汇考
郑樵通志
　　代北复姓
屈突氏本居元朔后徙昌黎孝文改为屈氏至西魏复本姓
　尉迟姓部汇考
周书
　　尉迟迥传
尉迟其先魏之别种号尉迟部因而姓焉
廖用贤尚友录
　　尉迟姓
尉迟太原征音与后魏同起尉迟部之后孝文时改为氏
　纥干姓部列传
　　北周
　　纥干广略
按北齐书斛律金传金子光袭爵咸阳王周遣其柱国纥干广略围宜阳光率众赴之大战于城下乃取周建安四戍而还　　唐
　　纥干承基
按万姓统谱承基刺客
　　纥干遂
按唐书吐蕃传贞元八年取黑水壁诏城之九年以兼御史纥干遂与兼中丞杜彦光戍之　　纥干众
按唐书艺文志纥干众序通解录一卷
注
众字咸一
大中江西观察使

　纥奚姓部列传
　　北齐
　　纥奚舍乐
按北齐书陈元康传苗固成杀世宗元康被伤而终库直纥奚舍乐扞贼死　　纥奚永安
按北齐书傅伏传后主失并州使开府纥奚永安告急于突厥他钵略可汗及闻齐灭永安抗言曰本国既败永安岂惜贱命惟乞一刀以显示远近他钵嘉其壮烈赠马而归
　褐冠姓部汇考
夏树芳奇姓通
　　褐冠姓
褐冠风俗通賨人以褐冠为姓

　没卢姓部列传
　　唐
　　没卢赞心
按唐书吐蕃传鄯州节度使尚婢婢姓没卢名赞心牙羊同国人
　越人姓部列传
　　周
　　越人蒙
按史记邹阳传齐用越人蒙而强威宣

　斡勒姓部汇考
金史
　　国语解
斡勒曰石

　褐冠姓部列传
　　周
　　褐冠子
按奇姓通褐冠子善著书

　偰伯姓部列传
　　元
　　偰伯寮逊
按单县志寮逊任单州守修崇学校始终成就士习聿新
　越椒姓越勒姓部汇考
郑樵通志
　　以名为氏
楚
人名

越椒氏芈姓楚大夫越椒之后也
　　代北复姓
越勒氏后魏有越勒部因氏焉

　弗忌姓屈南姓纥骨姓部汇考
凌迪知万姓统谱
　　弗忌姓
弗忌姬姓晋大夫栾弗忌之后
　　屈南姓
屈南芈姓楚屈全之后裔孙仕魏时重复姓以自南来乃加南　　纥骨姓
纥骨后魏献帝兄纥骨氏为十姓居代北

　脱脱姓部列传
　　明
　　脱脱卜花
按陕西通志卜花永昌卫上人永乐八年兀马儿沙等谋叛卜花发其奸驰报甘州总镇贼执其妻子掠其财畜卜花度志弗伸自刎而死事闻上嘉其忠升其子帖木儿任本卫镇抚赐袭衣冠带纱孙孕儿只正统间以功赐赵姓升指挥佥事
　达奚姓部列传
　　北周
　　达奚武
按周书达奚武传武字成兴代人也祖眷魏怀荒镇将父长汧城镇将武少倜傥好驰射为贺拔岳所知岳征关右引为别将遂委心事之以战功拜羽林监子都督及岳为侯莫陈悦所害武与赵贵收岳尸归平凉同翊戴太祖从平悦除中散大夫封须昌县伯邑三百户魏孝武入关授直寝转大丞相府中兵参军大统初出为东秦州刺史进爵为公神武趣沙苑太祖复遣武追之具知敌之情状遂从破之除大都督进爵高阳郡公拜车骑大将军仪同三司四年太祖援洛阳武率骑一千为前锋至谷城与李弼破莫多娄贷文进至河桥武又力战斩其司徒高敖曹迁侍中骠骑大将军开府仪同三司出为北雍州刺史梁梁州刺史宜丰侯萧循固守南郑武围之梁武陵王萧纪遣其将杨干运等将兵万余人救循逆击干运大破之循知援军破乃降率所部男女三万口入朝自剑以北悉平明年武振旅还京师朝议初欲以武为柱国武谓人曰我作柱国不应在元子孝前固辞不受以大将军出镇玉壁武乃量地形胜立乐昌胡营新城三防齐将高苟子以千骑攻新城武邀击之悉掳其众孝闵帝践祚拜柱国大司寇武成初转太宗伯进封郑国公齐将斛律敦侵汾绛武以万骑御之敦退梁筑柏壁城留开府权严薛羽生守之保定三年迁太保天和三年转太傅武贱时奢侈好华饰及居重位不持威仪行常单马左右止一两人而巳外门不施戟恒昼掩一扉武性贪&#时论深鄙焉五年十月薨年六十七谥曰桓子震嗣　　达奚震
按周书达奚武传武子震字猛略少骁勇便骑射走及奔马膂力过人大统初起家员外散骑常侍十六年封昌邑县公一千户累迁抚军将军银青光禄大夫通直散骑常侍车骑大将军仪同三司散骑常侍世宗初拜仪同右中大夫加骠骑大将军开府仪同三司改封普宁县公武平初进爵广平郡公除华州刺史震导民训俗颇有治方秩满还朝为百姓所恋保定四年大军东讨诸将皆奔退震与敌交战军遂独全天和元年进位大将军率众征稽胡破之六年拜柱国建德初袭爵郑国公从平邺拜大宗伯宣政中出为原州总管罢归隋开皇初薨于家震弟惎车骑将军渭南县子大象末为益州刺史与王谦据蜀起兵寻败被诛　　达奚實
按周书达奚實传實字什伏代河南洛阳人也高祖凉州魏征西将军山阳公父显相武卫将军實少修立有干局起家给事中加冠军将军魏孝武初授都督镇弘农后从西迁封临汾县伯迁大行台郎中仍与行台郎神镇潼关及潼关失守即与大都督阳山武战于关东魏人甚惮之从太祖擒窦泰复弘农沙苑皆力战有功加车骑将军左光禄大夫十三年授大行台郎中相府掾转从事中郎實性严重太祖深器之六官建拜蕃部中大夫进爵平阳县公保定元年出为文州刺史卒于州时年四十九谥曰恭子丰嗣　　达奚基
按万姓统谱基代人大象末为益州刺史
　　达奚儒
按周书静帝本纪大象二年八月沙州氐帅杨永安聚众应王谦遣大将军乐宁公达奚儒讨之　　隋
　　达奚长儒
按隋书达奚长儒传长儒字富仁代人也祖俟魏定州刺史父庆骠骑大将军仪同三司长儒少怀节操胆略过人十五袭爵乐安公周太祖引为亲信平蜀之役恒为先锋攻城野战所当必破之除车骑大将军仪同三司从帝平齐迁上开府进爵成安郡公宣政元年除左前军勇猛中大夫后与乌丸轨围陈将吴明彻于吕梁水陆俱发大破之获吴明彻以功进位大将军高祖受禅进位上大将军封蕲春郡公开皇二年突厥沙钵略可汗寇掠而南诏以长儒为行军总管率众二千击之长儒兵皆力战卤意大沮授宁州刺史寻转鄜州刺史母忧去职长儒性至孝水浆不入口五日毁悴过礼殆将灭性天子嘉叹起为夏州总管复转荆州总管岁余卒官谥曰威子嵩大业时官至太仆少卿　　达奚明
按万姓统谱明大业末为溧阳令存心爱民每疏泾渎以备旱潦民皆怀之　　达奚通
按隋书齐王暕传京兆人达奚通有妾王氏出入王家御史劾暕帝穷治其事　　达奚善意
按隋书王文同传文同为恒山郡丞巡察河北诸郡棰杀数百人帝遣使达奚善意驰锁之斩于河间　　唐　　达奚珣
按唐书元宗本纪天宝十四年十一月河南尹达奚珣叛降于安禄山　　达奚觏
按唐书崔瓘传瓘迁湖南观察使别将臧玠判官达奚觏忿争玠以兵杀觏瓘遇害
　揭阳姓部汇考
广东通志
　　人物
史禄秦始皇时以史监郡者也其先越人赘咸阳至禄仕于秦始皇帝使尉屠睢伐百越遣禄转饷凿渠通粮道于阳海山下又利灌田时谓之灵渠及屠睢死于粤禄遂家揭岭长子孙焉因以史为氏传至揭阳令定事南越又谓之揭阳定从所令邑配名也吕嘉之乱定闻汉兵至降于伏波武帝闻其降以为功元鼎六年三月乙酉封定安道侯邑六百户子当时嗣侯延和四年坐罪国除今揭阳史氏犹盛
　阙门姓部列传
　　汉
　　阙门庆忌
按汉书儒林传阙门庆忌邹人申公弟子为博士至胶东内史
　纥奚姓部汇考
郑樵通志
　　代北复姓
纥奚氏改为纥氏

　斡勒姓部列传
　　金
　　斡勒忠
