<!-- { "loadSidebar": true } -->
按明外史黄泽传聊让兰州人军家子也好学有志尚明习时务景帝嗣位惩王振蒙蔽大辟言路吏民皆得上书言事让乃于景泰元年六月诣阙陈数事书奏帝颇嘉纳之后四年让登进士官知县卒　　聊珠按万姓统谱珠越隽卫人正德中授湖口县教谕　　聊遵按泉州府志遵合肥人中千户所正千户
　　聊&#
按泉州府志&#遵子千户
　　聊福
按泉州府志福&#侄千户
　　聊瑄
按泉州府志瑄福子千户
　　聊铭
按泉州府志铭瑄子千户
　　聊润
按泉州府志润铭子千户
　　聊权
按泉州府志权润子千户
　　聊桓
按泉州府志桓权弟千户
　　聊登高
按泉州府志登高桓子千户
　　聊维藩
按泉州府志维藩登高子千户


　桥姓部汇考
蔡中郎集
　　太尉桥公庙碑
桥氏之先出自黄帝帝葬于桥山子孙之绍基立姓者咸以为氏廖用贤尚友录
　　桥姓
桥望出梁国


　貂姓部汇考
凌迪知万姓统谱
　　貂姓
貂见姓苑


　摇姓部汇考
郑樵通志
　　以名为氏
摇氏姒姓越王句践裔孙东越王摇之后以王父名为氏汉功臣表有海阳侯摇毋余旧为会稽望族今居余杭

　刁姓部列传
　　周
　　刁勃
按郑樵通志战国时有刁勃
　　汉
　　刁间
按汉书货殖传齐俗贱奴虏刁间独爱贵之桀黠奴人之所患唯刁间收取使之终得其力起数千万故曰宁爵毋刁言能使豪奴自饶而尽其力也　　刁韪
按万姓统谱韪字子荣彭城人迁尚书在朝有鲠直臣节出为鲁东海二郡相性抗厉有明略所在称职　　后汉　　刁荣
按郑樵通志后汉有侍中刁荣
　　魏
　　刁恭
按晋书刁协传协祖恭魏齐郡太守
　　晋
　　刁攸
按晋书刁协传协父攸武帝时御史中丞
　　刁协
按晋书刁协传协字元亮渤海饶安人也少好经籍博闻强记释褐濮阳王文学累转太常博士本郡大中正成都王颖请为平北司马后历赵王伦相国参军长沙王乂骠骑司马及东嬴公腾镇临漳以协为长史转颍川太守永嘉初为河南尹未拜避难渡江元帝以为镇东军谘祭酒转长史愍帝即位征为御史中丞例不行元帝为丞相以协为左长史中兴建拜尚书左仆射太兴初迁尚书令在职数年加金紫光禄大夫协性刚悍与物多忤及王敦构逆上疏罪协王师败绩帝劝令避祸行至江为人所杀送首于敦咸康中追赠本官　　刁彝
按晋书刁协传协子彝字大伦少遭家难王敦诛后彝斩雠人党以首祭父墓诣廷尉请罪朝廷特宥之由是知名历尚书吏部郎吴国内史累迁北中郎将徐兖二州刺史假节镇广陵卒于官　　刁逵
按晋书刁协传协子彝彝子逵字伯道隆安中为广州刺史领平越中郎将假节不拘名行以货殖为务桓元篡位以逵为西中郎将豫州刺史镇历阳刘裕起义逵执裕参军诸葛长民槛车送于桓元至当利而元败送人共破槛出长民遂趋历阳逵弃城而走为下人所执斩于石头子侄皆死惟小弟骋被宥为给事中寻谋反伏诛　　刁畅
按晋书刁协传逵弟畅字仲远隆安中为始兴相不拘名行以货殖为务桓元篡位以为右卫将军刘裕起义时畅谋起兵袭裕裕遣刘毅讨之畅伏诛　　刁弘按晋书刁协传逵弟弘字叔仁隆安中为冀州刺史不拘名行以货殖为务桓元篡位以为抚军桓修司马刘裕起义斩桓修时弘谋起兵袭裕裕遣刘毅讨之弘亡不知所在　　刁默
按万姓统谱默将军
　　刁薮
按魏书刁雍传雍族孙双双高祖薮晋齐郡太守　　北魏　　刁雍
按魏书刁雍传雍字淑和渤海饶安人父畅刘裕诛桓元以嫌诛刁氏雍为畅故吏所匿奔姚兴豫州牧姚绍于洛阳后至长安雍博览书传姚兴以为太子中庶子泰常二年姚泓灭归国上表陈诚于南境自&#太宗假雍建义将军八年假镇东将军青州刺史东光侯给五万骑使别立义军雍遂镇尹卯固会有敕追令随机立&#雍于是招集谯梁彭沛民五千余家置二十七营迁镇济阴延和二年立徐州于外黄城以雍为平南将军徐州刺史赐爵东安侯大延四年征还京师真君二年复授使持节侍中都督扬豫兖徐四州诸军事征南将军徐豫二州刺史五年以本将军为薄骨律镇将九年雍表镇所造城储&#十年三月城讫诏即名城为刁公城兴光二年诏雍还都拜特进皇兴中雍与陇西王源贺及中书监高允等并以耆年特见优礼锡雍几杖剑履上殿雍性宽柔好尚文典明敏多智凡所为诗赋颂论并杂文百有余篇又着教诫二十余篇以训导子孙太和八年卒年九十五赠仪同三司冀州刺史谥曰简　　刁宝惠
按魏书刁雍传雍从弟宝惠字道明太祖以为上客　　刁道覆按魏书刁雍传雍族孙双双父道覆皇兴初除平原太守　　刁纂
按魏书刁雍传雍长子纂字奉宗中书侍郎早卒　　刁遵按魏书刁雍传纂弟遵字奉国袭爵少不拘小节长更修改太和中例降为侯景明中除相州魏郡太守迁为太尉谘议参军年七十志力不衰延昌三年迁司农少卿寻拜龙骧将军洛州刺史熙平元年七月卒年七十六赠平东将军兖州刺史谥曰惠侯　　刁绍按魏书刁雍传遵弟绍字奉世武骑侍郎汝阴王天赐凉州征西府司马　　刁献
按魏书刁雍传绍弟献字奉章秘书郎
　　刁融
按魏书刁雍传献弟融字奉业汝阴太守
　　刁肃
按魏书刁雍传融弟肃字奉诚中书博士
　　刁连城
按魏书刁雍传雍从弟宝惠宝惠子连城为冀州开府掾　　刁双
按魏书刁雍传雍族孙双字子山高祖薮居青州之乐安至双始还本乡双少好学兼涉文史雅为中山王英所知赏拜西河太守正光初中山王熙之诛也熙弟略投命于双双护之周年时购略甚切双乃遣从子昌送达江左灵太后返政知略因双获免征拜光禄大夫肃宗末除西兖州刺史时贼盗蜂起州人张桃弓等招集亡命公行劫掠双至境先遣使谕桃弓陈示祸福桃弓即随使归罪于是州境清肃庄帝初行济州刺史以功封曲城乡男出帝初迁骠骑大将军左光禄大夫兴和三年卒赠车骑大将军仪同三司齐州刺史谥曰清穆　　刁楷
按魏书刁雍传雍子遵遵长子楷字景伯州举秀才早卒　　刁尚
按魏书刁雍传楷弟尚字景胜本州治中早卒　　刁整按魏书刁雍传尚弟整字景智少有大度颇涉书史郡功曹太和十五年奉朝请高祖都洛亲自临选除司空法曹参军高祖南讨以广阳王嘉镇荆州整为嘉外兵参军事寻转太尉咸阳王禧外兵参军景明中除给事中领本州中正寻除尚书左中兵郎中正始中萧衍江州刺史王茂先来寇南境平南将军杨大眼讨之诏整持节为大眼军司大破茂先斩衍辅国将军王花等永平初以军功除员外散骑常侍仍除郎中延昌三年秋世宗亲选百官于朝堂拜右军将军仍除郎中寻转骁骑将军未几丁父忧相州刺史山阳王熙在邺起兵将诛元乂等事败传首京师整收其尸藏之后乃还熙所亲乂闻而致憾因以熙弟略南走萧衍诬整将叛送整与弟宜及子恭等幽系之赖御史王基前军将检事使魏子建理雪获免后自征卤将军出除范阳太守灵太后反政除安南将军光禄大夫永安初拜金紫光禄大夫二年兼黄门元颢入洛用为沧州刺史庄帝还朝坐免官归乡里及庄帝杀朱荣就除镇东将军行沧州事普泰初假征东大将军沧冀瀛三州刺史大都督寻加车骑将军右光禄大夫逢本乡贼乱奉母客于齐州加卫大将军天平四年卒于邺赠司空公谥曰文献整解音律轻财好施交结名胜声酒自娱然贪而好色为议者所贬　　刁冲
按魏书刁冲传冲字文朗渤海饶安人也镇东将军雍之曾孙十三而孤孝慕过人免丧后便志学他方从师于外每师受之际发志精专不舍昼夜殆忘寒暑学通诸经后太守范阳卢尚之刺史河东裴桓并征冲为功曹主簿非所好也受署而已不关事务惟以讲学为心冲虽儒生而执心壮烈不畏强御延昌中世宗舅司徒高肇擅恣威权冲乃抗表极言其事辞旨恳直文义忠愤太傅清河王怿览而叹息冲以嫡传祖爵东安侯京兆王继为司空也并以高选频辟记室参军肃宗将亲释奠于是国子助教韩神固与诸儒诣国子祭酒崔光吏部尚书甄琛举其才学奏而征焉及卒国子博士高凉及范阳卢道侃卢景裕等复上状陈冲业行议奏谥曰安宪先生祭以太牢子钦字志儒早亡　　北齐
　　刁柔
按北齐书刁柔传柔字子温渤海饶安人也少好学综习经史尤留心礼仪性强记至于氏族内外多所谙悉初为世宗挽郎出身司空行参军丧母居丧以孝闻永安中除中坚将军奉车都尉加冠军将军中散大夫元象中随例到晋阳高祖以为永安公府长流参军又令教授诸子天保初除国子博士中书舍人魏收撰魏史启柔等与同其事柔性颇专固自是所闻收常所嫌惮又参议律令七年夏卒时年五十六　　唐
　　刁光
按宣和画谱刁光长安人天复初入蜀善画湖石花枝&#兔鸟雀之类　　后晋
　　刁彦能
按十国春秋南唐刁彦能字德明上蔡人父礼遇乱徙家宣州彦能少孤贫事母以孝闻初隶节度使王茂章茂章叛吴归吴越彦能以帐下当从使家人扶其母俟于路彦能至抱母泣告茂章曰老母在此不能舍而从公敢请死茂章哀其意许之乃驰还宣州而城中已乱彦能登城以剑招之绐曰我从王府来大军且至尔辈无妄动众信之稍定义祖闻而嘉之以为军校事其子知训于广陵知训狂恣彦能每以书切谏不听然亦不加罪牙将马谦以众拥吴主登宫门将杀知训彦能从朱瑾入手斩谦以献赏赉甚厚然彦能警敏料知训必败而人望在烈祖心常附焉知训忌烈祖数欲害之常与烈祖饮酒而伏剑土室中彦能行酒以手爪掐烈祖烈祖悟亟起去又常从知训宴烈祖于山光寺复欲加害弟知谏指语烈祖烈祖亦驰去知训取佩刀授彦能追杀之及于途举刀示烈祖乃还以不及告既而知训见杀义祖稍知其罪恶将吏多被谴责见彦能谏书独善之复使事知谏于润州迁裨将烈祖代吴入为环卫迁天威军都虞候左街使金陵大水秦淮溢东关尢被害彦能请筑堤为斗门疏导之水患稍息元宗立出为永平军节度使徙信州又徙建州留后昭武军节度使彦能好读书在镇委任文吏颇有治称好作诗间与李建勋相赠答建勋因燕见及之元宗笑曰殊不知彦能乃西班学士也性矜庄燕处容服不少惰所居虽传舍一日必葺时贵会饮若周宗何敬洙辈或蓬首裸袒彦能坐则肃然保大末卒年六十八子衎为宋名臣　　宋
　　刁衎
按宋史刁衎传衎字元宾升州人父彦能仕南唐为昭武军节度衎用荫为秘书郎集贤校理以文翰入侍甚被亲昵李煜尝命直清辉殿阅中外章奏金陵平从煜归宋太祖赐绯鱼授太常寺太祝称疾假满屏居辇下者数岁太平兴国初李昉扈蒙在翰林勉其出仕因撰圣德颂献之诏复本官出知睦州桐庐县再迁大理寺丞献文四十篇召试授殿中丞通判湖州俄知婺州迁国子博士会考校百官殿最衎被召以无过得知光州就改虞部员外郎转运使状其政绩优诏嘉奖徙知庐州真宗即位迁比部员外郎充秘阁校理出知颍州入为比部员外郎改直秘阁充崇文院检讨时杜镐陈彭年并预检讨衎言此二人可专其任诏许解职判三司开拆司预修册府元龟加主客郎中求领外任得知湖州转刑部郎中岁满复预编修大中祥符六年书成授兵部郎中入朝暴中风眩真宗遣使驰赐金丹已不救年六十九子湛湜渭皆登进士第　　刁湛
按宋史刁衎传衎子湛刑部郎中
