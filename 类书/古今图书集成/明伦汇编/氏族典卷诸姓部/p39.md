<!-- { "loadSidebar": true } -->
按宋史江万里传元兵渡江万里赴止水死镐相继投沼中万里无子以蜀人王橚子为后即镐也　　江彦清按万姓统谱彦清字珍州德佑初元兵至泸守梅应春以城降彦清巷战死之　　江应隆
按建安县志应隆自号菊隐求学于谢迭山迭山字之曰仲龙盖取孔明长笑隆中而时人以伏龙待之　　元　　江学庭
按万姓统谱学庭南城人仕至国子祭酒以文章事业推重当时后进仰之若山岳然卒赠莒国公谥文正　　江存礼
按蒲圻县志存礼泰定三年中乡试试大别山赋体裁古奥考官揭徯斯彭楚玉批云大别屹立江汉是子奇崛与山争雄时浏阳周镗武昌聂炳同时登第相与丽泽克树厥名　　江彦璋
按江西通志彦璋贵溪人元乡贡士也元末不仕后伪将王溥闻其名欲钩致之不得乃以兵缚之行至河郎桥厉骂不绝遂遇害

　彤姓&#姓姓钟姓颙姓茸姓姓姓姓賨
　姓部汇考
郑樵通志
　　以国为氏
周同
姓国

彤氏出于彤伯周同姓之国为成王宗伯
凌迪知万姓统谱
　　&#姓
&#州名见姓苑
　　&#姓
亭名以亭为氏
　　钟姓
钟见姓苑与锺同
　　颙姓
颙姓纂云人姓
　　茸姓
茸如容切新郑
　　&#姓
音农出海篇直音
　　&#姓
音龙舜纳言之后出海篇直音
　　&#姓
音同出海篇直音
四川总志
　　賨姓
賨芈姓子宗也顷王四年居执宗子遂围巢十六国春秋常璩志云宕渠故賨国寰宇记故賨城江流县东北八十四里古賨国都又广安军渠江县北十二里即始安城宕渠今伏伏虞賨城见蓬州中兴书云廪君后非

　邦姓部列传
　　明
　　邦严
按万姓统谱严南郑人宣德间为顺德府通判
　邛姓部列传
　　周
　　邛疏
按列仙传周有邛疏
　　明
　　邛林
按万姓统谱林兰阳人永乐间汀州府同知

　降姓部汇考
凌迪知万姓统谱
　　降姓
降才子庞降之后

　松姓部列传
　　隋
　　松赟
按隋书松赟传北海松赟性刚烈重名义为石门府队正大业末有贼杨厚拥徒作乱来攻北海县赟从郡兵讨之赟轻骑觇贼为厚所获厚令赟谓城中云郡兵已破宜早归降赟伪许之既至城下大呼曰我是松赟为官军觇贼邂逅被执非力屈也今官军大来并已至矣贼徒寡弱旦暮擒剪不足为忧贼以刀筑赟口引之而去殴击交下赟骂厚曰老贼何敢致辱贤良祸自及也言未卒贼已斩断其腰城中望之莫不流涕扼腕锐气益倍北海卒完炀帝遣户曹郎郭子贱讨厚破之以赟亡身殉节嗟悼不已上表奏之优诏褒扬赠朝散大夫本郡通守　　明
　　松冕
兄
晟

按六合县志冕字克文留守右卫人授长芦盐运司经历兄晟早亡嫂闻人氏守志抚孤冕事之如母及赞鹾政廉干严明声彻当涂屡加奖委卒于官
　邦姓部汇考
凌迪知万姓统谱
　　邦姓
邦出姓苑宫音

　双姓部汇考
郑樵通志
　　以国为氏
夏商
以前国

双氏颛顼之后封于双蒙城其后因以命氏焉宋朝有尚书郎双渐无为军人凌迪知万姓统谱
　　双姓
双天水宫音

　庞姓部列传
　　周
　　庞葱
按战国策庞葱与太子质于邯郸谓魏王曰今一人言市有虎王信之乎王曰否二人言市有虎王信之乎王曰寡人疑之矣三人言市有虎王信之乎王曰寡人信之矣庞葱曰夫市之无虎明矣然而三人言而成虎今邯郸去大梁也远于市而议臣者过于三人矣愿王察之也王曰寡人自为知于是辞行而谗言先至后太子罢质果不得见　　庞涓
按史记孙武传孙膑孙武之后世子孙也尝与庞涓俱学兵法庞涓既事魏得为惠王将军自以能不及孙膑乃阴使召孙膑膑至庞涓恐其贤于己疾之则以法刑断其两足而黥之欲隐勿见齐使者如梁孙膑以刑徒阴见说齐使齐使以为奇窃载与之齐齐将田忌善而客待之进于威王其后魏与赵攻韩韩告急于齐齐使田忌将而往直走大梁魏将庞涓闻之去韩而归齐军既已过而西矣孙子使齐军入魏地为十万明日为五万又明日为三万庞涓行三日大喜曰我固知齐军怯入吾地三日士卒亡者过半矣乃弃其步军与其轻锐倍日并行逐之孙子度其行暮当至马陵马陵道狭而旁多阻隘可伏兵乃斫大树白而书之曰庞涓死于此树之下于是令齐军善射者万弩夹道而伏期曰暮见火举而俱发庞涓果夜至斫木下见白书乃钻火烛之读其书未毕齐军万弩俱发魏军大乱相失庞涓自知智穷兵败乃自刭曰遂成竖子之名　　庞暖
按史记赵世家悼襄王三年庞暖将攻燕禽其将剧辛四年庞暖将赵楚魏燕之锐师攻秦蕞不拔移攻齐取饶安　　汉
　　庞恬
按汉书王莽传西羌庞恬傅幡等怨莽夺其地作西海郡反攻西海太守程永　　后汉
　　庞奋
按后汉书冯绲传绲父焕安帝时为幽州刺史疾忌奸恶数致其罪时元菟太守姚光亦失人和建光元年怨者乃诈作玺书谴责焕光赐以欧刀又下辽东都尉庞奋使速行刑奋即斩光收焕焕欲自杀绲疑诏文有异止焕曰大人在州志欲去恶实无他故必是凶人妄诈规肆奸毒愿以事自上甘罪无晚焕从其言上书自讼果诈者所为征奋抵罪　　庞参
按后汉书庞参传参字仲达河南缑氏人也初仕郡未知名河南尹庞奋见而奇之举为孝廉拜左校令坐法轮作若卢永初元年凉州先零种羌反畔遣车骑将军邓骘讨之御史中丞樊准上疏荐参邓太后纳其言即擢参于徒中召拜谒者使西督三辅诸军屯拜汉阳太守抑强助弱以惠政得民元初元年迁护羌校尉畔羌怀其恩信明年先零羌豪僣号北地诏参击之参于道为羌所败乃称病引兵还坐以诈疾征下狱校书郎中马融上书请之赦参为辽东太守永建元年迁度辽将军四年入为大鸿胪尚书仆射虞诩荐参有宰相器能顺帝时以为太尉录尚书事后参夫人疾前妻子投于井而杀之洛阳令祝良案实其罪乃上参罪遂因灾异策免阳嘉四年复为太尉永和元年以久病罢卒于官　　庞公
按后汉书庞公传庞公者南郡襄阳人也居岘山之南未尝入城府夫妻相敬如宾荆州刺史刘表数延请不能屈乃就候之曰夫保全一身孰若保全天下乎庞公叹曰鸿鹄巢于高林之上暮而得所栖鼋鼍穴于深渊之下夕而得所宿夫趣舍行止亦人之巢穴也且各得其栖宿而已天下非所保也因释耕于垄上而妻子耘于前表指而问曰先生苦居畎亩而不肯官禄后世何以遗子孙乎公曰世人皆遗之以危今独遗之以安虽所遗不同未为无所遗也表叹息而去后遂携其妻子登鹿门山因采药不反（按庞公即　庞德公章怀太子注曰司马德操兄事之呼作庞公故俗人遂谓庞公是德公名非也）　　庞统
按蜀志庞统传统字士元襄阳人也少时朴钝未有识者颍川司马徽清雅有知人鉴称统为南州士之冠冕由是渐显后郡命为功曹吴将周瑜助先主取荆州因领南郡太守瑜卒统送丧至吴吴人多闻其名及当西还并会昌门陆绩顾劭全琮皆往与统相结而还先主领荆州统以从事守耒阳令在县不治免官吴将鲁肃遗先主书曰庞士元非百里才也使处治中别驾之任始当展其骥足耳诸葛亮亦言之于先主先主见与善谭大器之以为治中从事亲待亚于诸葛亮遂与亮并为军师中郎将亮留镇荆州统随从入蜀进策取成都所过辄克进围雒县统率众攻城为流矢所中卒时年三十六先主痛惜言则流涕拜统父议郎迁谏议大夫追赐关内侯谥曰靖侯　　庞宏
按蜀志庞统传统子宏字巨师刚简有臧否轻傲尚书令陈祗为祗所抑卒于涪陵太守　　魏
　　庞&#
按魏志庞&#传&#字令明南安狟道人也少为郡吏州从事初平中从马腾击反羌叛氐数有功稍迁至校尉建安中袁谭遣郭援高干等略取河东&#随腾子超拒援干于平阳&#为军锋进攻援干大破之亲斩援首拜中郎将封都亭侯后张白骑叛于弘农&#复随腾征之每战常陷阵却敌勇冠腾军后腾征为卫尉&#留属超太祖破超于渭南&#随超亡入汉阳保冀城后复随超奔汉中太祖定汉中&#降太祖素闻其骁勇拜立义将军封关门亭侯侯音卫开等以宛叛&#攻拔宛斩音开遂南屯樊讨关羽&#常乘白马羽军谓之白马将军皆惮之会天霖雨汉水暴溢&#避水上堤羽乘船攻之&#被甲持弓箭不虚发自平旦力战至日过中羽攻益急矢尽短兵接战为羽所得立而不跪羽谓曰我欲以卿为将不早降何为&#骂曰竖子何谓降也遂为羽所杀太祖闻之为之流涕封其二子为列侯文帝即王位谥曰壮侯又赐子四人爵关内侯　　庞会
按魏志庞&#传&#子会勇烈有父风官至中卫将军封列侯　　庞林
按蜀志庞统传统弟林以荆州治中从事参镇北将军黄权征吴值军败随权入魏魏封列侯至巨鹿太守　　庞淯
子
曾

按魏志庞淯传淯字子冀酒泉表氏人也初以凉州从事守破羌长会武威太守张猛反杀刺史邯郸商猛令曰敢有临商丧死不赦淯闻之弃官昼夜奔走号哭丧所讫诣猛门衷匕首欲因见以杀猛猛知其义士&#遣不杀由是以忠烈闻太守徐揖请为主簿后郡人黄昂反围城淯弃妻子夜逾城出围告急于张掖炖煌二郡初疑未肯发兵淯欲伏剑二郡感其义遂为兴兵军未至而郡城邑已陷揖死淯乃收敛揖丧送还本郡行服三年乃还太祖闻之辟为掾属文帝践祚拜驸马都尉迁西海太守赐爵关内侯后征拜中散大夫薨子曾嗣　　庞山人
按襄阳记德公子字山人有令名娶诸葛孔明姊为魏黄门吏部郎（按蜀志庞统传注引襄阳记云德公字山民后汉书庞公传言德公采药　不反何从仕魏当作德公子为是若民之作人应由唐人避讳而改也）　　庞俭
按尚友录俭少失父母后凿井得钱千余万又遇得一老苍头乃父也语曰凿井得钱买奴得翁　　晋
　　庞涣
按襄阳记涣字世文晋太康中为牂牁太守
　　庞参
按晋书张轨传张掖人吴咏为护羌校尉马贤所辟后为太尉庞参掾参贤相诬罪应死各引咏为证咏计理无两直遂自刎而死参贤惭悔自相和释　　庞伉按万姓统谱伉怀帝永嘉初为东牟太守王弥寇青州伉拒之遇害　　庞遗
按晋书成帝本纪咸和二年春正月宁州秀才庞遗起义兵攻李雄将任佪李谦等　　庞世
按南燕录世不知何处人仕德为光禄勋奏案豪强苛&#人物咸惧疾之及卒门无吊客时人为之谣曰庞家之巷车马辚辚泥丸之日无吊宾吊宾不至何所因由性苛&#寡所亲　　宋
　　庞雄
按万姓统谱雄宕渠人始讨荆扬乱贼有功永初二年南单于檀于乌桓反杀辽东太守耿夔遣雄讨之大破单于封为都亭侯　　北魏
　　庞树
按魏书江悦之传萧衍秦梁二州刺史庄丘黑死夏侯道迁与悦之及庞树等谋以梁州内附衍华阳太守尹天宝率众向州城悦之与树勒众逆战为天宝所败庞树安定人　　庞景亮
按魏书江悦之传庞树内附世宗追录谋勋封其子景亮襄邑县开国男食邑二百户　　北齐
　　庞苍鹰
按北齐书神武本纪神武归朱荣每参军谋后从荣徙据并州抵扬州邑人庞苍鹰止团焦中每从外归主人遥闻行响动地苍鹰母数见团焦赤气赫然属天又苍鹰尝欲夜入有青衣人拔刀叱曰何故触王言讫不见始以为异密觇之唯见赤&#蟠&#上乃益惊异因杀牛分肉厚以相奉苍鹰母求以神武为义子　　北周
　　庞&#
按隋书庞晃传晃父&#周骠骑大将军
　　隋
