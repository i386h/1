<!-- { "loadSidebar": true } -->
三乌风俗通凡氏于职三乌五鹿有三乌大夫因氏焉
　钳耳姓部纪事
魏书王遇传遇自云先姓王后改钳耳世宗时复改为王焉
　三乌姓部列传
　　汉
　　三乌群
按奇姓通群上郡人

　黔娄姓部汇考
郑樵通志
　　复姓
黔娄氏列女传黔娄先生古贤士

　蓝尹姓部汇考
郑樵通志
　　以官为氏
蓝尹氏楚大夫蓝尹亹之后也

　粘割姓部列传
　　金
　　粘割斡特剌
按金史粘割斡特剌传斡特剌盖州别里卖猛安奚屈谋克人也贞元初以习女直字试补户部令史转尚书省令史大定七年选授吏部主事历右补阙修起居注九年河南路统军使宗叙以宋人欲启兵衅上言求入见世宗遣斡特剌就问之仍究其实至汴问宗叙及召凡尝言边事者诘之皆无状还报世宗喜曰朕固知妄也授左司员外郎十二年为夏国生日使还授右司郎中迁右副都点检久之出为河南路统军都监赐金及具装马十七年授昌武军节度使明年入为刑部尚书拜参知政事二十六年转尚书左丞二十八年为上京留守承安二年九月拜平章事封芮国公薨谥曰成肃斡特剌性温厚韫藉尝为丞相纥石烈良弼所荐后世宗谓宰臣曰良弼善知人如斡特刺辈其才真可用也在相位十余年甚见宠遇唯奏定五品官子与外路司吏同试部令史及令随朝吏员得试国史院书写世宗以为非云　　粘割韩奴按金史粘割韩奴传韩奴以护卫从宗弼征伐赐铠甲弓矢战马初辽林牙耶律大石称王于北方署置南北面官僚有战马万匹畜产甚众皇统四年回纥遣使入贡言大石与其国相邻大石已死诏遣韩奴与其使俱往因观其国风俗加武义将军奉使大石韩奴入其境大石方适野与韩奴相遇问韩奴何人敢不下马韩奴曰我上国使也奉天子之命来招汝降汝当下马听诏大石曰汝单使来欲事口舌邪使人捽卜使韩奴跪韩奴骂曰反贼天子不忍于尔加兵遣招汝尔纵不能面缚请罪阙下亦当尽敬天子之使乃敢反加辱乎大石怒乃杀之世宗嘉韩奴忠节赠昭毅大将军召其子永和县商酒都监详古汝州巡检娄室谕之曰汝父奉使万里不辱君命能尽死节朕甚闵之以详古为尚辇局直长迁武毅将军娄室为武器署直长　　粘割贞
按金史粘割贞传贞本名抄合西南路招讨司人大定二十八年进士历教授主簿用荐举除河北大名提刑知事察廉迁都转运户籍判官累官泰定军节度副使丁父忧服阕除德兴治中宣德州刺史贞佑元年以礼部郎中摄国子祭酒改户部侍郎历沁南河平镇南集庆汾阳军节度使贞佑四年改昭义军充潞州经略使兴定二年入为工部尚书伐宋有功权元帅左都监守晋安府兴定三年十一月城破贞与府官十余人皆死之　　粘割忠
按金史章宗本纪承安元年五月以尚药局副使粘割忠为横赐夏国使　　粘割忒邻
按金史宣宗本纪贞佑三年八月赏前冀州教授粘割忒邻集义兵出方略御土寇后摄州复立州治积刍粮招徕民户至五万　　粘割梭失
按金史宣宗本纪兴定二年六月遣监察御史粘割梭失往河中绛解等郡商度可保城池
　占尹姓部列传
　　周
　　占尹应坚
按万姓统谱应坚齐人
　　占尹德
按万姓统谱德齐人

　瞻葛姓部汇考
凌迪知万姓统谱
　　瞻葛姓
瞻葛英贤传有熊氏之后

　粘葛姓部列传
　　金
　　粘葛奴申
按金史粘葛奴申传奴申由任子入官或曰策论进士天兴初倅开封府以严干称其年五月擢为陈州防御使时兵戈抢攘道路不通奴申受命毅然策孤骑由间道以往陈自兵兴军民皆避迁他郡奴申为之择官吏明号令完城郭立庐舍实仓廪备器械未几聚流亡数十万口米一斛直白金四两市肆喧哄如汴之阛阓京城危困之民望而归者不绝遂指以为东南生路明年哀宗走归德改陈州为金兴军驰使褒谕以奴申为节度使俄拜参知政事行尚书省于陈于是奴申立五都尉以将其兵元兵往朱仙镇市易奴申遣五都尉军各二百人以李顺儿副都尉崔某将之袭项城寨令孙镇抚者召顺儿议兵事孙至其家顺儿已擐甲孙欲观其刀顺儿拔示之孙色动即出门奔去顺儿追杀之乃上马引兵二百人入省说军士曰行省&#减军粮汝辈欲饱食则从我不欲则从行省于是省中军士皆坐不起奴申闻变走后堂追杀之提控刘某知害解其虎符以与顺儿并杀其子侄婿及乡人送款于崔汴
　黔娄姓部列传
　　周
　　黔娄子
按汉书艺文志黔娄子四篇
注
齐隐士守道不诎威
王下之

　钳耳姓部汇考
郑樵通志
　　关西复姓
钳耳氏西羌人状云周王季之后为虔仁氏音讹为耳姓氏英贤传曰本胡姓梁天监初有钳耳陵自河南归化父同祖光并仕虏为三品
　瞻葛姓部列传
　　周
　　瞻葛祁
按万姓统谱祁宋大夫

　甘士姓南史姓三饭姓南野姓三苗姓三丘姓三　州姓三闾姓部汇考郑樵通志
　　以邑系为氏
甘士氏周甘平公为王卿士因氏焉
　　以官为氏
南史氏齐有南史氏其后子孙氏焉
三饭氏三饭缭之后也
凌迪知万姓统谱
　　南野姓
南野见姓苑
　　三苗姓
三苗姜姓炎帝之后为侯国因氏焉
　　三丘姓
三丘蜀志有三丘务
　　三州姓
三州孝子传有三州昏
　　三闾姓
三闾芈姓楚屈原为三闾大夫因氏焉

================================================　严君姓部列传
　　周
　　严君疾
按史记秦本纪昭襄王元年严君疾为相
　　汉
　　严君平
按高士传平卖卜成都市中日阅数人得百钱足自养则闭肆下帘而讲老子
　咸丘姓部列传
　　周
　　咸丘蒙
按万姓统谱蒙隐士

　粘哥姓部列传
　　金
　　粘哥荆山
按金史粘哥荆山传荆山不知其所始正大中累官亳州节度使九年正月丁未军至亳州城下州止有单州兵四百人号镇安军提控杨春邢某都统戴兴屯已六年荆山悉籍城中丁壮为军修守具而大兵亦不暇攻四月拥降民而北城门闭不之知也五月纵民收麦老幼悉遁城为之空荆山乃请于归德得甲骑百余两总领统之既至镇安疑其谋己乃乘将士新到不设备至夜掩杀殆尽荆山出走卫真州中豪贵悉被剽略春既逐荆山纳款大兵胁刘均同降均佯应之归家即仰药而死
　粘合姓部列传
　　元
　　粘合重山
按元史粘合重山传重山金源贵族也国初为质子遂委质为宿卫官必阇赤从平诸国有功已而为侍从官数得侍宴内廷因谏曰臣闻天子以天下为忧忧之未有不治忘忧未有能治者也置酒为乐此忘忧之术也帝深嘉纳之立中书省以重山有积勋授左丞相太宗七年从伐宋重山降其民三十余万不诛一人复入中书视事卒赠太尉封魏国公谥忠武　　粘合南合按元史粘合重山传太宗十年诏重山子江淮安抚使南合嗣行军前中书省事时大将察罕围寿春七日始下欲屠其城南合曰不降者独守将耳其民何罪由是获免迁宣抚使明年授中书右丞中兴等路行中书省事三年迁秦蜀五路四川行中书省事四年病卒封魏国公谥宣昭子博温察儿知河中府　函冶姓部汇考
郑樵通志
　　复姓
函冶氏英贤传后汉黄门侍郎函冶子觉

　函冶姓部列传
　　后汉
　　函冶子觉
按万姓谱统子觉黄门侍郎

　是云姓部汇考
郑樵通志
　　代北复姓
是云氏改为是氏西魏有是氏

　函与姓部汇考
凌迪知万姓统谱
　　函与姓
函与氏晋大夫范皋夷食采函与因氏焉

　董阏姓部列传
　　周
　　董阏安于
按战国策智伯使人之赵请蔡皋狼之地赵襄子弗与智伯阴结韩魏将以伐赵赵襄子召张孟谈而告之曰夫智伯之为人阳亲而阴疏三使韩魏而寡人弗与焉其移兵寡人必矣今吾安居而可张孟谈曰夫董阏安于简子之才臣也世治晋阳而君泽循之其余政教犹存君其定居晋阳
　子服姓部汇考
凌迪知万姓统谱
　　子服姓
子服姬姓鲁桓公之子公子庆父元孙孟懿伯字子服其后以为氏
　是云姓部列传
　　北周
　　是云宝
按周书宇文贵传大统三年东魏遣其将尧雄赵育是云宝攻颍贵救之雄大败轻走赵育于阵降宝亦降既至初并拜车骑大将军仪同三司宝后累迁至大将军都督凉甘瓜州诸军凉州刺史赐爵洞城郡公世宗时吐谷浑侵逼凉州宝与战不利遂没于阵　倚相姓部列传
　　周
　　倚相季文
按郑樵通志威王时有倚相季文为士官

　爾朱姓部汇考
按爾朱姓散见于梁书唐书
者作尔今从北魏书俱作爾

郑樵通志
　　代北复姓
爾朱氏其先契丹部落大人世为酋帅居爾朱川因以为氏
　子服姓部列传
　　周
　　子服惠伯
按左传昭公七年楚子成章华之台太宰薳启疆来召公公将往梦襄公祖梓慎曰君不果行襄公之适楚也梦周公祖而行今襄公实祖君其不行子服惠伯曰行先君未尝适楚故周公祖以道之襄公适楚矣而祖以道君不行何之三月公如楚　　子服昭伯
按左传昭公十六年夏公至自晋子服昭伯语季平子曰晋之公室其将遂卑矣君幼弱六卿强而奢傲将因是以习习实为常能无卑乎平子曰&#幼恶识国　　子服景伯
按左传哀公七年夏公会吴于鄫吴来征百牢子服景伯对曰先王未之有也
　子叔姓部汇考
凌迪知万姓统谱
　　子叔姓
子叔姬姓鲁文公之子公子叔之子为子叔氏　爾绵姓部列传
　　北魏
　　爾绵他拔
按郑樵通志后魏蠕蠕渠帅爾绵他拔来降

　子桑姓部汇考
凌迪知万姓统谱
　　子桑姓
子桑鲁大夫子桑伯子之后秦公孙枝字子桑其后氏焉
　水丘姓部列传
　　汉
　　水丘岑
按后汉书董宣传宣迁北海相到官收大姓公孙丹父子杀之丹宗族亲党三十余人操兵诣府称冤叫号宣使门下书佐水丘岑尽杀之光武遣使者诘宣多杀无辜宣具以状对言水丘岑受臣旨意罪不由之愿杀臣活岑使者以闻有诏左转宣怀令勿案岑罪岑官至司隶校尉　　水丘祟
按万姓统谱崇司隶校尉
　　后晋
　　水丘昭券
按杭州府志昭券临安人性沉厚知书能属文事吴越王弘佐为内都监使晋开运三年李景攻李儒赟于福州儒赟求救于佐惟昭券以为当救遂破景兵南闽之平昭券有功焉弘佐卒弘倧嗣与昭券谋逐胡进思未决难作遂遇害进思妻闻昭券死曰君子也奈何杀之　　宋
　　水丘袤
按万姓统谱袤临安人宝庆二年进士封安邑侯　　水丘咨龙按万姓统谱咨龙临安人嘉熙二年进士
　　水丘岩
按临安县志岩临安人淳佑二年进士
　　水丘裒
按临安县志裒临安人淳佑七年进士
　　明
　　水丘道
按临海县志道字伯道洪武三年庚戌进士
　　水丘曦
按临海县志曦字伯曦洪武十七年甲子举人　似先姓部列传
　　唐
　　似先英问
按郑樵通志唐武德中右骁卫大将军似先英问　似先姓部汇考
郑樵通志
　　诸方复姓
似先氏本高丽余种也

　水丘姓部汇考
凌迪知万姓统谱
　　水丘姓
吴兴宫音

　倚相姓部汇考
郑樵通志
　　以名为氏
楚
人名

倚相氏楚左史倚相之后

　子家姓部列传
　　周
　　子家羁
