<!-- { "loadSidebar": true } -->
按万姓统谱从善四川人宣德中新喻县教谕
　台姓部汇考
郑樵通志
　　以名为氏
古
人名

台氏台骀之后汉有侍中台崇后汉高士台佟晋有术士台产前赵录特进台彦皋五代有台蒙

　崔姓部列传二
　　北魏
　　崔逞
按魏书崔逞传逞字叔祖清河东武城人魏中尉琰之六世孙少好学有文才遭乱孤贫躬耕于野而讲诵不废慕容暐时郡举上计掾补著作郎迁黄门侍郎及苻坚并慕容暐以为齐郡太守坚败司马昌明以逞为河清平原二郡太守为翟辽所掳授以中书令慕容垂灭翟钊以为秘书监慕容宝东走和龙为留台吏部尚书及慕容驎立逞携妻子亡归太祖拜为尚书寻除御史中丞天兴初姚兴侵司马德宗襄阳戍戍将郗恢驰使乞师常山王遵遵以闻太祖诏逞为遵书以答初恢与遵书云贤兄虎步中原太祖以言悖君臣之体&#逞亦贬其主号以报之逞乃云贵主太祖怒遂赐死　　崔顗
按周书崔彦穆传彦穆曾祖顗魏平东府谘议　　崔康时按魏书崔元伯传元伯同郡崔康时以硕学播名海　　崔元伯
按魏书崔元伯传元伯清河东武城人魏司空林六世孙也祖悦仕石虎父潜仕慕容暐元伯少有隽才苻融牧冀州虚心礼敬出总庶事入为宾友众务修理处断无滞苻坚闻而奇之征为太子舍人坚亡避难于齐鲁之间慕容垂以为高阳内史太祖征慕容宝次于常山元伯弃郡东走海滨太祖素闻其名遣骑追执之以为黄门侍郎与张衮对总机要草创制度太祖幸邺历问故事于元伯应对若流迁吏部尚书命有司制官爵撰朝仪协音乐定律令申科禁元伯总而裁之以为永式太祖常引问古今旧事元伯陈古人制作之体及明君贤臣往代兴废之由甚合上意未尝謇谔忤旨亦不谄谀苟容及太祖季年大臣多犯威怒元伯独无谴者由于此也太常三年卒元伯善草隶行押之书为世摹楷元伯祖悦与范阳卢谌&#以博义著名谌法锺繇悦法卫瓘而俱习索靖之草皆尽其妙谌传子偃偃传子邈悦传子潜潜传元伯世不替业故魏初重崔卢之书子浩袭爵　　崔徽按魏书崔元伯传元伯弟徽字元猷少有文才与渤海高演俱知名初征相州别驾中书侍郎稍迁秘书监赐爵贝丘侯加龙骧将军乐安王范镇长安以徽为散骑常侍督雍泾梁秦四州诸军事进爵济南公真君四年卒　　崔浩
按魏书崔浩传浩字伯渊清河人白马公元伯之长子少好文学博览经史弱冠为通直郎天兴中给事秘书转著作郎太宗初拜博士祭酒赐爵武城子太宗好阴阳术数闻浩说易及洪范五行善之因命浩筮吉凶参观天文考定疑惑浩综核天人之际举其纲纪诸所处决多有应验恒与军国大谋甚为宠密初浩父病笃浩仰祷斗极为父请命求以身代叩头流血岁余不息及父终居丧尽礼时人称之袭爵白马公会闻刘裕死太宗欲取洛阳虎牢滑台浩不可太宗大怒不从遂遣奚斤南伐斤济河先攻滑台经时不拔表请济师太宗怒乃亲南巡拜浩相州刺史加左光禄大夫随军为谋主世祖即位左右忌浩正直共排毁之世祖虽知其能不免群议故出浩以公归第及有疑议召而问焉浩性敏达长于谋计始光中进爵东郡公拜太常卿初太祖诏尚书郎邓渊着国记未成神二年诏集诸文人撰录国书浩参着作叙成国书三十卷是年议击蠕蠕朝臣尽不欲行唯浩赞成策略比破蠕蠕果如浩所量世祖于是引浩出入卧内加侍中特进抚军大将军左光禄大夫赏谋谟之功平凉既平迁浩司徒世祖命史职注集前功以成一代之典浩于是监秘书事及恭宗始总百揆浩复与宜都王穆寿辅政事世祖西巡诏浩都督行台中外诸军事后以浩辅东宫之勤赐缯絮布帛各千段真君十一年六月诛浩始浩与冀州刺史颐荥阳太守模等年皆相次浩为长次模次颐三人别祖而模颐为亲浩恃其家世魏晋公卿常侮颐模谓人曰桃简正可欺我何合轻我家周儿也浩小名桃简颐小名周儿世祖颇闻之故诛浩　　崔简
按魏书崔元伯传元伯子简字冲亮一名览好学少以善书知名太祖初历位中书侍郎征卤将军爵五等侯参著作事卒　　崔恬
按魏书崔元伯传元伯子恬字叔元小名白历给事中赐爵绎幕子出为上党太守平南将军豫州刺史进爵阳武侯坐浩伏诛　　崔剖
按魏书崔元伯传崔宽父剖字伯宗每慷慨有怀东土及世祖西巡剖乃总率同义使宽送款世祖嘉之征剖诣京师未至病卒高宗以剖诚着先朝赠散骑常侍镇西将军凉州刺史武城公谥曰元　　崔宽
按魏书崔元伯传清河崔宽字景仁父剖使宽送款世祖拜威远将军岐阳令赐爵沂水男遣使与宽俱西抚慰初附还京拜散骑侍郎宁朔将军安国子未几出为弘农太守初宽之通款也见司徒浩浩与相齿次厚存抚之及浩诛以远来疏族独得不坐遂家于武城后袭爵武城公镇西将军拜陕城镇西将宽性滑稽能得民庶忻心诸镇之中号为能政及解镇还京民多追恋诣阙上章高祖嘉之延兴二年卒年六十三　　崔模
按魏书崔元伯传崔模字思范魏中尉琰兄霸后也慕容熙末南渡河外为刘裕荥阳太守戍虎牢神中平滑台模归降后赐爵武陵男加宁远将军模长者笃厚不营荣利和平中卒　　崔邪利
按魏书崔元伯传真君末车驾南克邹山模兄协子邪利为刘义隆鲁郡太守以郡降赐爵临淄子拜广&#太守卒于郡　　崔颐
按魏书崔逞传逞子颐字泰冲初为太子洗马后稍迁散骑尚书赐爵清河侯世祖以为平东将军冀州刺史又为大鸿胪持节策拜杨难当为南秦王奉使数返光扬朝命世祖善之及骠骑将军乐平王丕等督诸军取上邽使颐赍诏于丕前喻难当奉诏真君初卒　　崔季柔
按魏书崔元伯传崔模子季柔皇兴初为崔道固长史带济南太守为乱兵所害　　崔幼度
按魏书崔元伯传崔模子幼度皇兴初随慕容白曜为将　　崔辑
按魏书崔元伯传崔道固父辑泰山太守
　　崔道固
按魏书崔元伯传显祖时有崔道固字季坚琰八世孙也父辑南徙青州道固贱出适母兄攸之目连等轻侮略无兄弟之礼时刘义隆子骏为徐兖二州刺史得辟他州民为从事辑乃资给道固令其南仕既至彭城骏以为从事会青州刺史新除过彭城辟为主簿转治中后为义隆诸子参军事宁朔将军冀州刺史移镇历城刘彧既杀子业道固举兵推立子业弟子勋子勋败乃遣表归诚显祖以为安南将军南冀州刺史清河公刘彧遣说道固以为前将军徐州刺史复叛受彧命皇兴初显祖诏征南大将军慕容白曜攻其城道固面缚请罪白曜送道固赴都诏恕其死乃徙青齐士望共道固守城者数百家于桑干立平齐郡于平城西北北新城以道固为太守赐临淄子加宁朔将军延兴中卒年五十　　崔辩
按魏书崔辩传辩字神通博陵安平人学涉经史威仪整峻显祖征拜中书博士散骑侍郎平远将军武邑太守政事之余专以劝学为务年六十二卒赠安南将军定州刺史谥曰恭　　崔绰
按魏书崔鉴传鉴父绰少孤学行修明有名于世被征以母老固辞后为郡功曹而卒　　崔秉
按魏书崔逞传逞子颐颐子秉字公礼早终无子　　崔广按魏书崔逞传秉弟广字公渊袭爵拜平东将军子法早终　　崔轨
按魏书崔逞传广弟轨字公则太子中书舍人镇南司马　　崔穆
按魏书崔逞传轨弟穆字公和早终
　　崔叡
按魏书崔逞传穆弟睿字哲小字男季高祖初以交通境外伏诛　　崔衡
按魏书崔元伯传崔宽子衡字伯玉少以孝行着称天安元年擢为内秘书中散承明元年迁内都坐令善折狱高祖嘉之太和二年袭爵武陵公镇西将军迁给事中车驾巡狩以衡为大都督长史除秦州刺史徙爵齐郡公衡修龚遂之法劝课农桑周年之间寇盗止息十二年卒年五十四赠散骑常侍左光禄大夫本将军冀州刺史谥曰惠公　　崔恕
按魏书崔元伯传宽子恕尚书郎
　　崔鉴
按魏书崔鉴传鉴字神真博陵安平人颇有文学自中书博士转侍郎廷兴中受诏使齐州观省风俗行兖州事以功赐爵桐庐县子出为奋威将军东徐州刺史鉴欲安悦新附民有年老者表求假以守令诏从之又于州内冶铜以为农具兵民获利卒赠冠军将军青州刺史安平侯谥曰康　　崔亮
按魏书崔亮传亮字敬儒清河东武城人居家贫佣书自业陇西李冲召亮与语甚奇之荐之为中书博士转议郎迁尚书二千石郎高祖在洛驰驿征亮兼吏部郎俄为太子中舍人迁中书侍郎兼尚书左丞高祖闻其清诏带野王令世宗亲政迁给事黄门侍郎仍兼吏部郎领青州大中正亮自参选事垂将十年廉慎明决为尚书郭秬所委寻除散骑常侍仍为黄门迁度支尚书领御史中尉转都官尚书又转七兵领廷尉卿加散骑常侍徐州刺史元&#抚御失和诏亮驰驿安抚百姓除安西将军雍州刺史亮性公清敏于断决所在并号称职三辅服其德政世宗纳其女为九嫔征为太常卿摄吏部事肃宗初出为抚军将军定州刺史萧衍左游击赵祖悦率众偷据硖石诏亮假镇南将军使持节都督诸军事以讨之亮至硖石祖悦出城逆战大破之以功进号镇北将军李平部分诸军将水陆兼进以讨堰贼亮违平节度以疾请还随表而发及平至亮与争功于禁中形于声色寻除殿中尚书迁吏部尚书转侍中太常卿寻迁左光禄大夫尚书右仆射时刘腾擅权亮托妻刘氏倾身事之故频年之中名位隆赫识者讥之转尚书仆射加散骑常侍正光二年秋疽发于背卒赠使持节散骑常侍车骑大将军仪同三司冀州刺史谥贞烈　　崔敬默
按魏书崔亮传亮弟敬默奉朝请卒于征卤长史赠南阳太守　　崔光韶
按魏书崔亮传亮从父弟光韶事亲以孝闻初除奉朝请光韶与弟光伯双生操业相侔特相友爱遂经吏部尚书李冲让官于光伯冲为奏闻高祖嘉而许之太和二十年以光韶为司空行参军复请让从叔和高祖善之遂以和为广陵王国常侍寻&#光韶兼秘书郎掌校华林御书肃宗初除青州治中后为司空骑兵参军又兼司徒户曹出为冀州辅国府司马刺史迁青州平东府长史府解&#知州事入为司空从事中郎以母老解官久之征为司徒谘议固辞不拜孝庄初为东道军司寻征辅国将军廷尉少卿未至除太尉长史加左将军迁廷尉卿永安末扰乱之际遂还乡里寻除征东将军金紫光禄大夫不起卒年七十一孝静初赠散骑常侍骠骑将军青州刺史　　崔光伯按魏书崔亮传亮从父弟光伯尚书郎青州别驾后以族弟休临州遂申牒求解寻除北海太守后历太傅谘议参军前废帝时崔祖螭张僧皓起逆攻东阳刺史东莱王贵平欲令光伯出城慰劳不得已光伯出城数里未及晓谕为飞矢所中卒赠征东将军青州剌使　　崔僧佑
按魏书崔元伯传道固兄目连子僧佑白曜围历城僧佑母明氏弟僧渊并在城内刘彧授僧佑护国将军领众数千从淮海扬声救援道固已败母弟入国徘徊不进景徽往喻僧佑乃归降白曜送之在客数载赐爵层城侯后坐与沙门法秀谋反伏法　　崔僧渊
按魏书崔元伯传道固兄目连子僧渊入国坐兄弟徙于薄骨律镇太和初得还高祖闻其有文学以为尚书仪曹郎迁洛之后为青州中正寻出为征东大将军广陵王羽谘议参军加显武将军出除龙骧将军南青州刺史久之坐擅出师无据检核幽禁后乃获免僧渊卒年七十余　　崔景徽
按魏书崔元伯传道固子景徽字文睿袭父爵临淄子加宁朔将军出为青州广陵王羽征东府司马大鸿胪少卿出除龙骧将军平州刺史卒赠本将军南青州刺史谥曰定　　崔景业
