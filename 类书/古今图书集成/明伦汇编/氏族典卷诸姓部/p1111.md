<!-- { "loadSidebar": true } -->
按万姓统谱严青田人大中祥符进士知越州秩满告老未尝一造官府以耆德著称孙钧元佑进士　　富&#按宋史富&#传&#字彦国河南人举茂才异等授将作监丞签书河阳判官召为开封府推官知谏院庆历二年为知制诰纠察在京刑狱吕夷简不悦会契丹屯兵境上来求关南地朝廷择报聘者夷简因是荐&#还除枢密直学士恳辞改授资政殿学士复拜枢密副使出知郓州移青州至和二年召拜同中书门下平章事嘉佑六年以母忧去位英宗召为枢密使居二年以足疾求解拜镇海军节度使判扬州熙宁元年徙判汝州召拜司空以左仆射门下侍郎同平章事王安石用事雅不与&#合&#称疾求退拜武宁节度使判河南改亳州青苗法出&#持不行提举官赵济劾&#格诏旨乃以仆射判汝州遂请老封韩国公致仕元丰六年薨谥文忠　　富绍庭
按宋史富&#传&#子绍庭字德先历宗正丞建中靖国初除提举河北西路常平擢祠部员外郎出知宿州卒　　富直柔
按宋史富直柔传直柔字季申宰相&#之孙也有才名靖康初进士出身除秘书省正字建炎二年授着作佐郎寻除礼部员外郎历除签书枢密院事孝宗立除同知枢密院事侍御史沈与求论直柔附会辛道宗永宗兄弟得进并论其所荐右司谏韩璜先是直柔尝短吕颐浩于上前颐浩与秦桧皆忌之由是二人俱罢直柔以本官提举洞霄宫六年丁所生母忧起知衢州以失入死罪落职奉祠寻复端明殿学士徜徉山泽放意吟咏以寿终　　富元衡
按尚友录元衡字公权擢进士绍兴中充宫教迁宗正司终朝散大夫元衡守节清慎终始不渝时论仰之仿苏轼书能逼真尢善柳叶篆　　富洵
按万姓统谱洵绍兴进士
　　富直言
按万姓统谱直言遇事敢谏绍兴中知枢密院事　　元　　富德庸
按万姓统谱德庸济南人至元二十五年宰慈溪下车即念曰赋役有常经簿书期会有常程孔道送迎有常式惟横民为百姓患苦此吾所当急者辄下令禁谕摘其尢不悛者而重法之闾里以宁时学校已毁废政暇辄身亲课督弦诵比于邹鲁　　明
　　富好礼
按万姓统谱好礼洪武初为顺庆府同知设立大小街衢布置郡邑坊巷核实户口清理钱粮至今人颂其德　　富坛
按万姓统谱坛萧山人成化进士
　　富好礼
按万姓统谱好礼字子超华亭人正德辛巳进士历副使　　富于文
按万姓统谱于文临漳人正德中陕西洛南县知县　豆姓部列传
　　汉
　　豆如意
按汉书卫青传青破匈奴校尉豆如意以有功封关内侯　　北魏
　　豆代田
按魏书豆代田传代田代人也太宗时以善骑射为内细射从攻虎牢以功迁内三郎从讨赫连昌拜勇武将军神中讨蠕蠕赐爵关中侯改爵井陉侯迁殿中尚书以前后军功进爵长广公从驾南讨转太子太保出为统万镇大将兴安中卒谥曰恭　　豆求周
按魏书豆代田传代田子求周为内三郎赐爵五等子又进爵为侯为吏部尚书皇兴二年卒谥曰简子多侯袭爵　　豆车
按万姓统谱车魏人
　　明
　　豆长宁
按万姓统谱长宁昆明人洪武中河南卫千户　　豆革按万姓统谱革获鹿人宣德中任安塞县主簿　　豆绪按万姓统谱绪寿光人嘉靖中山西壶关县学训导　谬姓部列传
　　汉
　　谬忌
按万姓统谱忌与李少君同师劝武帝求神仙　　谬越按万姓统谱越有孝行
　　宋
　　谬潜
按万姓统谱潜怀州人登科
　　明
　　谬让
按万姓统谱让长洲人永乐进士
　　谬志弘
按万姓统谱志弘五台人弘治中上林苑监典簿　&#姓部汇考
凌迪知万姓统谱
　　&#姓
&#姓若敖之后若敖名熊义其先无氏&#者必邑也其地未详若敖娶于生&#伯比淫于子之女生子文焉诸泽中虎乳之子见而收之楚人谓乳为谷谓虎为于菟故名之曰&#谷子文楚之良也世为令尹秉楚政　按世本世系及名氏多与春秋公子谱不同谱中　自无&#强虽有&#般又&#谷于菟之子若敖之曾　孙也
　救姓部汇考
凌迪知万姓统谱
　　救姓
救见风俗通

　孟姓部杂录
日知录春秋时以孟为字者甚多今之孟氏皆祖子舆前代亦未之有也魏书孟表济北蛇丘人自云本属北地号索里诸孟古时孟姓亦或与芒通史记秦本纪击芒卯华阳索隐引谯周云孟卯也淮南子孟卯注引战国策曰芒卯也
　&#姓部列传
　　上古
　　&#苞
按刘恕外纪黄帝命鬼&#区占星&#苞授规正日月星辰之象　　周
　　&#伯比
按左传桓公六年楚武王侵随&#伯比言于楚子曰吾不得志于汉东也我则使然我张吾三军而被吾甲兵以武临之彼则惧而协以谋我故难间也汉东之国随为大随张必弃小国小国离楚之利也　　&#丹按左传桓公八年楚子伐随战于速杞随师败绩&#丹获其戎车与其戎右少师　　&#廉
按左传桓公九年楚使&#廉帅师及巴师围鄾三逐巴师不克巴廉衡陈其师于巴师之中以战而北邓人逐之背巴师而夹攻之邓师大败　　&#班
按左传庄公二十八年楚令尹子元伐郑&#御强&#梧耿之不比为&#&#班王孙游王孙喜殿　　&#谷于菟按左传庄公三十年楚公子元归自伐郑而处王宫&#射师谏则执而梏之秋申公&#班杀子元&#谷于菟为令尹自毁其家以纾楚国之难　　&#克黄
按万姓统谱克黄子文之孙楚箴尹也楚王杀越椒灭若敖氏之宗惟克黄使于齐还闻难人曰不可以入克黄曰君之命独谁受之君天也天可逃乎遂归复命自拘于司败王思子文之功曰子文无后何以劝善使复其所改命曰生若敖之族使非克黄&#氏将不血食矣　　&#辛
按万姓统谱辛子文元孙成然之子
　　&#怀
按万姓统谱怀楚大夫成然子辛之弟也吴人入郢昭王走怀曰平王杀吾父今我杀其子不亦可乎辛不听负王奔随昭王复国赏有功者九人怀亦与焉子西请舍怀王曰怀兄弟有大德并赏之　　&#且
按万姓统谱且楚大夫

　就姓部汇考
凌迪知万姓统谱
　　就姓
就官氏志就赖氏改为就氏

　窦姓部汇考
唐书
　　宰相世系表
窦氏出自姒姓夏后氏帝相失国其妃有仍氏女方娠逃出自窦奔归有仍氏生子曰少康少康二子曰杼曰龙留居有仍遂为窦氏龙六十九世孙鸣犊为晋大夫葬常山及六卿分晋窦氏遂居平阳鸣犊生仲仲生临临生亶亶生阳阳生庚庚生诵二子世扈世生婴汉丞相魏其侯也扈二子经充经秦大将军生甫汉孝文皇后之兄也充避秦之难徙居清河汉赠安成侯葬观津二子长君广国广国字少君章武景侯二子定谊谊生赏袭章武侯宣帝时以吏二千石徙扶风平陵二子寿邕寿护羌校尉炖煌南窦祖也邕南阳太守生猛定安太守二子秀敷秀二子丕林林后汉武威太守太中大夫避难徙居武威为武威窦祖敷三子平年友融融字周公大司马安丰戴侯生穆城门校尉驸马都尉袭安丰侯五子勋宣褒霸嘉宣生尚以家难随母徙陇右为陇右窦祖嘉少府兼侍中安丰侯三子潜奉万全奉子武特进槐里侯晋赠文嘉贞侯万全袭安丰侯二子会宗章会宗子孙居武功扶风章大鸿胪卿三子陶唐统统字敬道雁门太守以窦武之难亡入鲜卑拓拔部使居南境代郡平城以间窥中国号没鹿回部落大人后得匈旧境又徙居之生宾字力延袭部落大人二子异他他字建侯亦袭部落大人为后魏神元皇帝所杀并其部落他生勤字羽德穆帝复使领旧部落命为纥豆陵氏晋册穆帝为代王亦封勤忠义侯徙居五原生子真字元道率众入魏为征西大将军生朗字明远复领父众二子滔佑佑辽东公亦领部落三子提拓岩自拓不领部落为魏侍中辽东宣王岩安西大将军辽东穆公从孝武徙洛阳自是遂为河南洛阳人三子那敦略略字六头征北大将军建昌孝公孝文帝之世复为窦氏五子兴拔岳善炽岳后周清河广平二郡太守神武郡公兴善炽子孙号为三祖岳二子甝毅善一名温西魏汾华陇三州刺史永富县男生荣定炽周太保邓公六子恭览深嶷谊威窦武之后又有敬远封西河公居扶风平陵孙善衡窦氏定着二房一曰三祖房二曰平陵房　窦氏宰相六人德元怀贞抗参威易直
廖用贤尚友录
　　窦姓
窦姒姓扶风又望出河西征音夏王相遭有穷之难后方娠出自窦后生少康支孙以窦为氏
　右姓部纪事
五代史石昂传石昂不求仕进节度使符习召以为临淄令习入朝京师监军杨彦朗知留后事昂以公事至府上谒赞者以彦朗讳石更其姓曰右昂趋于庭仰责彦朗曰内侍奈何以私害公昂姓石非右也彦朗大怒拂衣起去
　漏姓部汇考
凌迪知万姓统谱
　　漏姓
漏古掌漏之官因以为氏吴兴有此姓

　昼姓部汇考
凌迪知万姓统谱
　　昼姓
昼风俗通齐大夫食邑于昼因氏

　又姓部列传
　　明
　　又尚珍
按万姓统谱尚珍字国宝陇西人宣德中南京豹韬卫经历
　窦姓部选句
北周庾信赵国夫人墓志夫人本姓窦魏其朝议列侯则莫能抗礼安丰奉图功臣则咸推上席外戚列传既闻建武之书仲山古鼎或表单于之献
　右姓部列传
　　汉
　　右公&#
按万姓统谱公&#见印薮
　　宋
　　右喜祥
按万姓统谱喜祥安州司法
　　明
　　右岩
按万姓统谱岩广西人正统中惠州教授
　　右绍苏
按畿辅通志绍苏崇祯癸酉科举人

　窦姓部列传
　　周
　　窦犨
按万姓统谱犨晋大夫
　　窦鸣犊
按万姓统谱鸣犊晋大夫
　　汉
　　窦婴
按汉书窦婴传婴字王孙孝文皇后从兄子父世观津人也喜宾客孝文时为吴相病免孝景即位为詹事因病免吴楚反拜大将军七国破封魏其侯立栗太子以婴为傅太子废争不得谢病武帝立田蚡以帝舅封武安侯以婴为丞相蚡为太尉以赵绾王臧事俱免后蚡为丞相婴益疏不用趋势利者皆归蚡唯灌夫独否后婴与夫贺蚡夫行酒骂坐蚡收捕诸灌氏婴锐为救廷辨之上以太后怒劾系婴孝景时婴受遗诏曰事有不便以便宜论上婴使昆弟子上书言之案尚书大行无遗诏乃劾婴矫诏弃市　　窦长君按汉书窦广国传广国兄窦长君窦皇后兄先子景帝封其子　　窦广国
按汉书窦广国传广国字少君年四五岁时家贫为人所略卖传十余家至宜阳为主人入山作炭卧岸下岸崩尽厌杀卧者少君独不死自卜数日当为侯从其家之长安闻皇后新立姓窦氏在观津广国去虽少识县名及姓上书自陈召见具言果是乃厚赐之与其兄长君俱家长安绛侯等为择师傅选长者有节行者与居由此为退让君子不敢以富贵骄人文帝崩景帝立皇后为皇太后乃封广国为章武侯薨谥景　　窦彭祖
按汉书窦广国传广国兄长君长君子彭祖封南皮侯二十二年薨　　窦良
按汉书外戚恩泽侯表建元六年彭祖子良嗣南皮侯五年薨谥夷子桑林嗣南皮侯元鼎五年坐酎金免　　窦常
按汉书外戚恩泽侯表元光三年定子常嗣侯元狩元年坐罪免　　窦谊
按万姓统谱谊居蜀之峨眉放浪不羁月夜子规啼夜竹谊曰竹裂吾可归峨峰是夕竹裂黎明遁于峨峰武帝三征不起　　窦定
按汉书外戚恩泽侯表广国子定孝景七年嗣章武侯十八年薨谥共　　窦
按汉书王莽传西海郡反莽遣护羌校尉窦击之后为执金吾为司威陈崇劾奏死　　后汉
　　窦融
