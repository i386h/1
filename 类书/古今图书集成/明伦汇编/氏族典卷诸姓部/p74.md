<!-- { "loadSidebar": true } -->
徐氏出自嬴姓皋陶生伯益伯益生若木夏后氏封之于徐其地下邳僮县是也至偃王三十二世为周所灭复封其子宗为徐子宗十一世孙章禹为吴所灭子孙以国为氏章禹十三世孙诜为秦庄襄王相生仲仲字景伯生延字方远延生由字智卿由生该字昌言该生光字子晖汉下邳太守光生大司农静字君安静生益州刺史万秋字兰卿万秋生左曹给事充字彦通充生谏议大夫安仁二子丰霸丰为北祖霸为南祖北祖上房徐氏丰字仲都司空掾生明明字元通侍中生迁字少卿侍中生宣宣字休璥二子琳瑞瑞字元珪下邳太守二子谟师俭师俭字世节京兆尹二子述超超字彦孙魏散骑常侍二子崇统统字耀卿晋江阳太守三子玑台台字叔衡丹阳令三子袆袟褚褚字万秋太子洗马二子宁恭宁字安期吏部侍郎五子丰之实之仁之祚之育之祚之字兴民秘书监三子尚之羡之钦之钦之字真宇宋丞相东莞公三子逵之佩之迈之逵之字幼道中书侍郎二子淳之湛之湛之字孝源丞相枝江忠烈侯二子恒之聿之恒之字景方工部郎中袭侯二子孝规孝嗣孝嗣字始昌齐太尉文忠公六子况戭碏会嘉绲高平北祖上房徐氏诜次子矩矩字弘深生邕邕字文和生廉廉字元平生则则字元度生尚尚字光汉大司农生费费字子文金威将军东莞侯生升升生珪珪字少玉姑熟令生钦钦字思祖太中大夫生长卿长卿字德师二子万佥万字士谐平原太守生续封字承先城门校尉二子宠惠惠字士安司空掾生胄冑字彦光本郡主簿功曹二子允训允字仲和生鄙鄙字子顽二子访隆访字公谋魏镇北将军二子畅字彦春晋陇西内史四子沇引敷兰兰字石侯侍御史生淡淡字洛川长寿令生干干字文祚给事中生道娱道娱字道福员外郎生道祖道祖字弘业宋车骑行将军生元英元英字智仁奉朝请生景初尚书正员外郎二子弘师弘道世居曹州离狐隋末徙滑州卫南至世绩预属籍为李氏武后世复旧　徐氏宰相三人商彦若世绩韩昌黎集
　　衢州徐偃王庙碑
徐与秦俱出柏翳为嬴姓国于夏殷周世咸有大功秦处西偏专用武胜遭世衰无明天子遂虎吞诸国为雄诸国既皆入秦为臣属秦无所取利上下相贼害卒偾其国而沈其宗徐处得地中文德为治及偃王诞当国益除去刑争末事凡所以君国子民待四方一出于仁义当此之时周天子穆王无道意不在天下好道士说得八龙骑之西游同王母宴于瑶池之上歌讴忘归四方诸侯之争辩者无所质正咸宾祭于徐贽玉帛死生之物于徐之庭者三十六国得朱弓赤矢之瑞穆王闻之恐遂称受命命造父御长驱而归与楚连谋伐徐徐不忍斗其民北走彭城武原山下百姓随而从之万有余家偃王死民号其山为徐山凿石为室以祠偃王偃王虽走死失国民戴其嗣为君如初驹王章禹祖孙相望自秦至今名公巨人继迹史书徐氏十望其九皆本于偃王陆法言广韵
　　徐&#
徐颛顼之后春秋时徐偃王假行仁义为楚文王所灭其后氏焉出东海高平东莞琅邪濮阳五望郑樵通志　　以国为氏
周异
姓国

徐氏子爵嬴姓皋陶之后也皋陶生伯益伯益佐禹有功封其子若木于徐在今徐城县北三十里徐城并入临淮今泗州临淮有徐城自若木至偃王三十二世为周所灭复封其子宗为徐子宗十一世孙章禹昭三十年为吴所灭子孙以国为氏又一族出于嬴氏十四姓之一也　　同名异实
徐氏有二若木之后以国为氏又一族出于黄帝十四姓廖用贤尚友录
　　徐姓
徐东海商音


　依姓威姓畿姓旗姓淝姓稀姓晖姓徽姓部汇考国语　　晋语
依
姓

秦伯召公子于楚楚子厚币以送公子于秦秦伯归女五人怀嬴与焉公子使奉匜沃盥既而挥之嬴怒曰秦晋匹也何以卑我公子惧降服囚命秦伯见公子曰寡人之适此为才子圉之辱备嫔嫱焉欲以成婚而惧离其恶名非此则无故不敢以礼致之欢之故也公子有辱寡人之罪唯命是听公子欲辞司空季子曰同姓为兄弟黄帝之子二十五人其同姓者二人而已唯青阳与夷鼓皆为己姓青阳方雷氏之甥也夷鼓彤鱼氏之甥也其同生而异姓者四母之子别为十二姓凡黄帝之子二十五宗其得姓者十四人为十二姓姬酉祁己滕葴任荀僖佶儇依是也郑樵通志　　以谥为氏
威氏妫姓风俗通云齐威王之后以为田氏始王故其后以为氏今望出南安　　外国大姓
畿氏后魏官氏志俟畿氏改为畿氏
凌迪知万姓统谱
　　旗姓
旗见氏族志
　　淝姓
淝邑名庐江
　　稀姓
稀见姓苑
　　晖姓
晖见直音
　　徽姓
徽见姓苑


　示姓部列传
　　周
　　示眯明
左传作
提弥明

按史记晋世家赵盾尝田首山见桑下有饿人饿人示眯明也盾与之食食其半问其故曰宦三年未知母之存不愿遗母盾义之益与之饭肉已而为晋宰夫赵盾弗复知也晋灵公饮赵盾酒伏甲将攻盾公宰示眯明知之恐盾醉不能起而进曰君赐臣觞三行可以罢欲以去赵盾令先毋及难盾既去灵公伏士未会先纵啮狗名敖明为盾搏杀狗盾曰弃人用狗虽猛何为然不知明之为阴德也已而灵公纵伏士出示眯明反击灵公之伏士伏士不能进而竟脱盾盾问其故曰我桑下饿人问其名弗告明亦因亡去盾遂奔

　妫姓部列传
　　汉
　　妫昌
按汉书王莽传始建国元年莽封妫昌为始睦侯奉虞帝后　　后汉
　　妫皓
按后汉书窦武传尚书郎妫皓文质彬彬明达国典　　妫览按姓氏急就篇览后汉丹阳督
　　唐
　　妫雅
按姓氏急就篇雅李诉将


　谁姓部列传
　　明
　　谁龙
按万姓统谱龙南部人正德间九江府照磨


　葵姓部列传
　　宋
　　葵方直
按奇姓通方直宋员外郎
　　明
　　葵玉
按奇姓通玉涿州人弘治中顺庆府同知
　　葵弘宇
按万姓统谱弘宇柳州人举人弘治中善化县知县
　鱼姓部考
郑樵通志
　　以字为氏
宋
人字

鱼氏子姓风俗通云宋桓公子公子目夷字子鱼子孙以王父字为氏汉有长安富人鱼翁叔唐有鱼朝恩宋朝有御史中丞鱼周询开封人廖用贤尚友录
　　鱼姓
鱼雁门羽音


　衣姓部列传
　　明
　　衣勉仁
按万姓统谱勉仁栖霞人万历间陕西凉州卫经历　　衣佑按万姓统谱佑鳌山人万历间华亭丞
　　衣守信
按栖霞县志守信号复斋邑庠生郭落庄社人大度能容横逆至杜门不与较发愤为雄严以教子其子惟孝官少参孙璟如成进士汉中司李　　衣守智
按栖霞县志守智淮安经历
　　衣惟孝
按栖霞县志惟孝通判历升甘肃密云河间道　　衣润身按栖霞县志润身守智之子监生
　　衣永美
按栖霞县志永美三原驿丞
　　衣璟如
按栖霞县志璟如崇祯十五年壬午举人
　　衣应运
按栖霞县志应运授胶州训升掖县谕
　　衣福
按临朐县志福两淮大使
　　衣思德
按冠县志思德考授县丞


　徐姓部列传四
　　宋
　　徐兴
按宋史徐兴传兴青州人以拳勇得隶兵籍周显德中从太祖征淮右宋初隶御龙直会平泽潞上其功补控鹤军使征晋阳部卒壅汾水灌并州城益多其劳还迁本军副指挥使太平兴国初从潘美趣团柏谷奋与贼斗有果敢气人莫能胜生擒伪兵马都监李美身被重创无所回挠加指挥使太宗征太原讨幽蓟兴从战屡中流矢以着迹闻补天武都虞候累迁秩出为洺州部署初议建方田命兴董其事寻复辍端拱中修镇定城逾月讫工改莫州防御使知静戎军历祁博二州咸平中为泾原环庆十州部署诏督转灵武刍粮道积石率掠于寇兴以步兵畏恧战不利时王荣援兵不应遂败走坐削籍流郢州会赦入为右卫将军迁左监门卫大将军景德二年卒年六十八　　徐铉
按宋史徐铉传铉字鼎臣扬州广陵人仕吴为校书郎又仕南唐李&#父子试知制诰与宰相宋齐丘不协诬铉泄机事贬秦州司户掾俄复旧官时楚州盗贼群起命铉乘传巡抚铉捕得贼首即斩之不俟报坐专杀流舒州周世宗南征景徙铉饶州俄召为太子右谕德复知制诰迁中书舍人景死事其子煜为礼部侍郎翰林学士御史大夫吏部尚书宋师围金陵煜遣铉求缓兵及随煜入朝太祖命为太子率更令太平兴国初李昉独直翰林铉直学士院从征太原军中书诏填委铉援笔无滞辞理精当时论能之师还加给事中八年出为右散骑常侍迁左常侍淳化二年庐州女僧道安诬铉奸私下吏道安坐不实抵罪铉亦贬静难行军司马卒年七十六　　徐锴
按万姓统谱铉弟错南唐时举进士累官集贤殿学士宋李穆使江南见铉及锴文章叹曰二陆不能及也所著有说文通释方舆记　　徐熙
按图绘宝鉴徐熙金陵人世为江南望族画花木禽鱼蝉蝶蔬果妙夺造化　　徐承珪
按宋史徐承珪传承珪莱州掖人幼失父母与兄弟三人及其族三十口同甘藜藿衣服相让历四十年不改其操所居崇善乡缉俗里木连理瓜瓠异蔓同实州以闻干德元年诏改乡名义感里名和顺承珪尝为赞皇令　　徐休复
按宋史徐休复传休复字广初濮州鄄城人太平兴国初举进士解褐大理评事通判转运使荐其材授太子右赞善大夫改著作郎直史馆迁左拾遗六年加右补阙充两浙东北路转运副使移知明州七年召赴阙授库部员外郎知制诰九年出知广州加水部郎中雍熙二年就迁比部郎中充枢密直学士依旧知州事端拱初加左谏议大夫召为户部使淳化元年迁给事中连知青潞二州卒休复无他能掌诰命甚不称职履行不见称于搢绅云　　徐起
按宋史徐起传起字豫之濮州鄄城人举进士试秘书省校书郎知隰川县积官尚书都官员外知楚州荐擢提点广南西路刑狱入判三司开拆司历开封三司度支判官馆伴契丹使出为荆湖北路转运使徙江西知徐州就为转运使与安抚使刘夔不相能徙京西又徙江东知洪州徙兖州复为度支判官累迁秘书监知湖州卒　　徐奭
按瓯宁县志奭字武卿大中祥符五年试进士第一天圣初为两浙转运使苏州多水患奭筑石堤架桥梁以济不通诏书褒美后召知开封府　　徐复
按宋史徐复传复字复之初游京师举进士不中退而学易通阴阳大文地理遁甲占射诸家之说听乡人林鸿范说诗且言诗之所以用于乐者忽若有得因以声器求之遂悟大乐于七音十二律清浊次序及钟磬侈弇匏竹高下制度皆洞达庆历初与布衣郭京召见命为大理评事固以疾辞乃赐号冲晦处士　　徐九思
按崇安县志九思字公瑾石臼里人登庆历二年进士第调蕲州蕲水尉知成都府双流宣州南陵三县赵抃唐介交荐之入判三司坐忤时相通判广州元丰中神宗召对有老成练事之称安石以其讥议新法又谓其附司马温公遂废元佑初召为江阴诸路发运副使官至中散大夫有新丰集行世　　徐无党
按万姓统谱无党永康人皇佑间进士仕至郡博士欧阳修尝称其文词日进如水涌所著有五代史集注　　徐唐
按万姓统谱唐宁化人幼&#悟不事科举业隐居乡里后从胡瑗讲学上庠质疑问难诸生屈服欧阳修荐于朝仁宗召见讲易嘉之赐银绢　　徐问真
