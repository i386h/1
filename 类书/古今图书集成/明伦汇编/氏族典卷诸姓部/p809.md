<!-- { "loadSidebar": true } -->
按晋书怀帝本纪怀帝武帝第二十五子也永兴元年立为皇太弟以清河王覃本太子也惧不敢当典书令庐陵修肃曰储贰之重宜归时望亲贤之举非大王而谁宜及吉辰时登储副上翼大驾早宁东京下允黔首喁喁之望帝曰卿吾之宋昌也从之　　宋　　修武丹
按万姓统谱武丹富顺人宝佑进士
　　明
　　修睿
按莱阳县志睿永乐丁酉举人
　　修广顺
按万姓统谱广顺香山人弘治中大名府照磨　　修世元按万姓统谱世元长汀人万历间广西全州吏目　　修宪按莱阳县志宪万历壬辰贡授平凉通判
　　修廷献
按济宁州志廷献登崇祯丁丑刘同升榜进士任大同归德宁波府知府　　修仁忠
按武平县志仁忠孝友天植弟早殁割产抚孤舍财雪诬遇荒发仓平价朔望施狱囚犯邑称其义　　修仁礼按武平县志仁礼志行谨饬焚券乐善
　　修定诚
按武平县志定诚朴貌古心敦善好义乙未岁修建文庙乐助山木聿勷厥成是有功于黉序者
　畴姓部汇考
郑樵通志
　　以名为氏
古
人名

畴氏风俗通云挚畴之后或作俦

　驺姓部汇考
郑樵通志
　　外国大姓
驺氏闽越王无诸之后

　驺姓部列传
　　周
　　驺忌
按史记孟轲传驺忌以鼓琴干威王因及国政封为成侯而受相印　　驺衍
按史记孟轲传驺衍观阴阳消息而作怪迂之变终始大圣之篇十余万言重于齐适梁梁惠王郊迎执宾主之礼适赵平原君侧行襒席如燕昭王拥彗先驱请列弟子之座而受业　　驺奭
按史记孟轲传驺奭采驺衍之术以纪文齐王嘉之命曰列大夫为开第康庄之衢高门大屋尊宠之　　汉　　驺
按万姓统谱见印薮
　　晋
　　驺捷
按万姓统谱捷太傅参军

　猷姓部汇考
凌迪知万姓统谱
　　猷姓
猷望出辽西见风俗通

　幽姓部列传
　　明
　　幽静
按阳信县志静永乐乙酉科举人

　畴姓部列传
　　周
　　畴无余
按左传哀公十三年六月丙子越子伐吴为二隧畴无余讴阳自南方先及郊吴太子友王子地王孙弥庸寿于姚自泓上观之弥庸见姑蔑之旗曰吾父之旗也不可以见雠而弗杀也太子曰战而不克将亡国请待之弥庸不可属徒五千王子地助之乙酉战弥庸获畴无余地获讴阳
　浮姓部列传
　　明
　　浮简
按万姓统谱简永川人嘉靖中江西抚州照磨　繇姓部列传
　　汉
　　繇延
按万姓统谱延西郡督邮
　　繇叙
按奇姓通叙着兵形势三篇
　　繇通
按万姓统谱通见印薮
　　明
　　繇廉
按蓬莱县志廉正统年贡士

　棸姓部列传
　　晋
　　棸筹
按万姓统谱筹令晋阳

　讴姓部列传
　　周
　　讴阳
按左传哀公十三年六月丙子越子伐吴为二隧畴无余讴阳自南方先及郊吴大子友王子地王孙弥庸寿于姚自泓上观之弥庸见姑蔑之旗曰吾父之旗也不可以见雠而弗杀也大子曰战而不克将亡国请待之弥庸不可属徒五千王子地助之乙酉战弥庸获畴无余地获讴阳
　优姓部汇考
郑樵通志
　　以技为氏
优氏史记优孟楚乐人也子孙氏焉滑稽传有优旃　不姓部列传
不甫鸠
切音浮

　　晋
　　不准
按尚友录准汲郡人发魏襄王冢得竹简小传古书十余万言藏于秘府　　不蒙世
按郑樵通志蒙世姚兴安远将军
　　唐
　　不雄
按万姓统谱雄徐州人少为牙将敢毅善战气盖军中会昌初回鹘入寇诏雄为防御使兼朔方刺史佐刘沔屯云州
　修姓部汇考
廖用贤尚友录
　　修姓
修天水元冥之佐有修氏因以为氏又望出临川　句姓部汇考
廖用贤尚友录
　　句姓
句与勾同姓苑入尢韵

　油姓部列传
　　明
　　油凤
按奇姓通凤陵川人洪武中举人知交趾谅江州　　油恭按万姓统谱恭开州人正德中贡士任陕西平凉府判　　油铭
按万姓统谱铭临朐人正德中贡士任山西隰州训导按临胊志
作宝坻训导

　林姓部列传一
　　周
　　林楚
按左传定公八年阳虎将享季氏于蒲圃而杀之阳虎前驱林楚御桓子虞人以铍盾夹之阳越殿将如蒲圃桓子咋谓林楚曰而先皆季氏之良也尔以是继之对曰臣闻命后阳虎为政鲁国服焉违之征死死无益于主桓子曰何后之有尔能以我适孟氏乎对曰不敢爱死惧不免主桓子曰往也孟氏选圉人之壮者三百人以为公期筑室于门外林楚怒马及衢而骋阳越射之不中筑者阖门有自门间射阳越杀之阳虎伐孟氏公敛处父与阳氏战阳氏败　　林放按论语疏林放鲁人
　　林回
按庄子林回曰君子之交淡若水小人之交甘如醴　　林类按尚友录类魏人年且百岁春披裘拾遗穗于故畦&#歌&#进孔子适卫望之于野顾谓弟子曰彼叟可与言者试往讯之子贡请行逆之陇端面之而叹曰先生曾不悔乎而行歌拾穗类行不留歌不辍子贡叩之不已乃仰而应曰吾何悔耶子贡曰先生少不勤行长不竞时老无妻子死期将至亦有何乐而拾穗行歌乎类笑曰吾之所以为乐人皆有之而反以为忧少不勤行长不竞时故能寿若此老无妻子死期将至故能乐若此子贡曰寿者人之情死者人之恶子以死为乐何也类曰死之与生一往一反故死于是者安知不生于彼故吾知其不相若矣吾又安知营营而求生非惑乎又安知吾今之死不愈昔之生乎子贡还以告夫子夫子曰吾知其可与言果然　　林&#按尚友录皋为赵相生九子国人号为九德之父十德之门赵王闻而嫉之欲诛之出令曰欲幸诸国择其木臬繁者伐之皋曰此王欲杀我父子也遂父子相携俱入白云山王闻而叹曰贤哉林皋父子也　　汉　　林挚
按汉书功臣侯表挚以客从起亢父斩章邯所置蜀守用燕相封平棘侯二十四年薨谥懿　　林辟强
按汉书功臣侯表孝文五年平棘侯辟强嗣有罪为鬼薪　　林常驩
按汉书功臣侯表元康四年平棘侯棘曾孙项圉大夫常歡诏复家死亡子绝　　林尊
按汉书林尊传尊字长宾济南人也事欧阳高为博士论石渠后至少府太子太傅授平陵平当梁陈翁生　　林闾
按尚友录闾临邛人善学博古自古天子有輶车之使由汉以来儒者但闻其官不详其职惟闾与严君平知之曰此使考八方之风雅九州之异同使天子居高堂而闻天下也扬雄闻而师之　　唐
　　林士弘
按唐书李子通传林士弘饶州鄱阳人隋季与乡人操师乞起为盗师乞自号元兴王据豫章以士弘为大将军隋遣治书侍御史刘子翊讨贼射杀师乞而士弘收其众复战彭蠡子翊败死之遂据虔州自号南越王俄僭号楚称皇帝建元为太平豪杰皆杀隋守令以附北尽九江南番禺悉有之武德五年士弘弟鄱阳王药师以兵围循州总管杨世略破斩之士弘遁保安城山诱溃亡谋复乱袁人相聚应之为张善安所察以兵赴讨会士弘死其党乃解　　林鶠
按万姓统谱鶠字祥凤长乐人开元中第进士为仓曹参军尝捐己田开滨闾湖以溉民田而其妻赵氏亦捐奁田助之至今乡人号曰林婆湖　　林攒
按唐书林攒传攒泉州莆田人贞元初仕为福唐尉母羸老未及迎而病攒闻弃官还及母亡水浆不入口五日自埏甓作冢庐其右有白鸟来甘露降诏作二阙于母墓前又表其闾蠲徭役　　林披
按尚友录披字茂彦莆田县人读书一览即记李栖筠荐授太子詹事子九人俱为刺史号九林而藻蕴尤知名　　林藻
按尚友录藻字纬干莆田县人少负奇志耻为农乃与欧阳詹刻意文学用宏词擢第郡人举进士自藻始贞元中累官侍御史　　林蕴
按唐书林蕴传蕴字复恭泉州莆田人父披临汀令以治行迁别驾蕴世通经西川节度使韦皋辟推官刘辟反蕴晓以逆顺不听复遗书切谏辟怒械于狱且杀之将就刑辟惜其直阴戒刑人抽剑磨其颈以胁服之蕴叱曰死即死我颈岂顽奴砥石邪辟知不可服舍之斥为唐昌尉及辟败蕴名重京师迁礼部员外郎刑部侍郎刘伯刍荐之于朝出为邵州刺史尝杖杀客陶元之投尸江中籍其妻为倡复坐赃杖流儋州而卒　　林宝
按三原县志宝三原人太常博士元和中朔方别帅阎某者封邑太原阎言非本郡上谓宰相李吉甫曰有司之误不可再也宜使儒生条其源系考其郡望子孙职任并总缉之每加爵邑则令阅视吉甫以命宝撰元和姓纂十卷二十旬而成　　林勖
按万姓统谱勖大中五年登科为吉州刺史有清操但饮吉水而已丁家艰服阕复为吉州刺史秩满终于家　　林简言
按万姓统谱简言字欲讷福清人大中间及第时罗让为廉帅简言奏记请蠲门户之役让深器之曰昔盈州徐公以相国免一乡今福唐林公以上第免一族不亦宜乎官终漳州刺史　　林杰
按福州府志杰字智周候官人六岁赋王霸坛诗大中四年举神童年十七卒副使郑立为作奇童传　　林慎思按福州府志慎思字虔中长乐人咸通中登第后复中宏词科历校书郎水部郎中万年县令黄巢入长安迫以伪官慎思不屈骂贼死　　林嵩
按八闽通志嵩字降神长溪人登干符二年进士明年归省极为观察使李晦所重寻召除秘书省正字值黄巢之乱遂东归观察使辟为团练巡检官转度支使秉公赞理举贤良裨政化虽在军旅不忘俎豆之事后除毛诗博士官至金州刺史　　林谞
按唐书艺文志林谞闽中记十卷
　　林郇阳
按万姓统谱郇阳闽县人累举不第以博通三史应诏入内侍讲授廷尉平丁艰归以孝闻时廉帅罗让深加礼典终潮州刺史　　林无隐
按万姓统谱无隐闽人有诗名
　　林安
按万姓统谱安福清人事母孝母死庐墓傍有石自裂而涌泉闽王异之以其庐为涌泉寺六世孙正华当宋时亦以孝行闻　　林言
按唐书黄巢传巢战败计蹙谓林言曰若取吾首献天子可得富贵毋为佗人利言不忍巢乃自刎不殊言因斩之　　后唐
　　林鼎
按十国春秋吴越林鼎字涣文候官人父无隐有诗名流寓明州刺史黄晟颇好礼士无隐依之鼎生于明州之大隐村及长谒武肃王王以为观察押牙寻辟文穆王莫府文穆王以其才行累荐不见用一日复密荐之武肃王曰鼎骨法非常真辅相器然我不骤贵者欲汝贵之庶尽心于汝也文穆王袭位署镇海军掌书记节度判官鼎性谠正强记能书国建令掌教令寻拜丞相凡政事有不逮者鼎必极言罔忌讳天福中建州之役鼎陈天文人事累疏切谏王不用鼎言卒无成功人多鼎有先见云开运元年正月卒年五十四谥曰贞献有吴江应用集二十卷　　后周　　林克己
按十国春秋吴越林克己钱塘人忠懿王时官通儒院学士博洽善文章宋隐士逋即其孙也　　林仁肇
按建阳县志仁肇刚毅有膂力文身为虎儿人谓之林虎儿事闽为裨将周世宗征淮甸仁肇出援寿州复破濠州水栅授淮南屯营应援使周人据正阳桥为粮道仁肇率敢死士逆风举火桥不及焚而退周驸马都尉张永德猿臂善射追仁肇射之矢及辄格去永德惊曰彼有人焉未可逼也拜润州节度使移镇武昌请假兵数万北取淮甸后主惊曰尔无妄言宗社危矣干德乙丑仁肇为洪都节度使留守南都皇甫继勋朱令赟使人鸩之死　　宋一
　　林殆庶
按福州府志殆庶字希颜闽县人淳化三年进士累官度支员外郎秘阁校理知明州淳懿孝友士大夫多重之　　林特
