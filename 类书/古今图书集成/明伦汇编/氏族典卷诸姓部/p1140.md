<!-- { "loadSidebar": true } -->
葛氏有三嬴姓之后以国为氏又葛天氏之后亦为葛氏后魏贺葛氏改为葛
　滑姓部列传
　　周
　　滑罗
按万姓统谱罗郑大夫
　　汉
　　滑兴
按万姓统谱兴为詹事
　　滑延年
按万姓统谱延年邢州人
　　唐
　　滑汉
按万姓统谱汉堂后主书
　　滑广
按万姓统谱广万年尉
　　宋
　　滑明之
按万姓统谱明之干道二年知瑞安县事
　　滑俞
按万姓统谱居俞济州人
　　滑寿
按尚友录寿字伯仁往来鄞越居虞姚闲最久人皆称之撄宁生初学医于王居中所著有续伤寒论钞诊家枢要痔&#篇及聚诸书本草为医韵皆有功后学所至人争延致知名吴楚闲在淮南曰滑寿在吴曰伯仁氏在鄞越曰撄宁生云　　明
　　滑昶
按万姓统谱昶太仓州人永乐闲弋阳县知县　　滑宾按东平州志宾正统甲子举人任河南磁州知州　　滑浩按万姓统谱浩余姚人成化进士历南昌知府　　滑抚按万姓统谱抚西安人嘉靖戊子解元
　　滑参
按万姓统谱参河南人嘉靖举人夏邑知县
　　滑希增
按栖霞县志希增清苑人嘉靖闲任训导
　　滑盘
按万姓统谱盘清苑人万历闲山西泽州同知　　滑弦按余姚县志弦邑人夏津县典史
　　滑泽
按巨野县志泽山西大同府蔚州人举人任知县　发姓部列传
　　汉
　　发福
按汉书儒林传发福东海人从长孙顺受韩诗至大官
　笪姓部列传
　　宋
　　笪深
按万姓统谱深建平人举进士
　　笪葵
按万姓统谱葵广济人登科
　　明
　　笪惟芳
按万姓统谱惟芳建昌人洪武年任增城县主簿　　笪贵按万姓统谱贵字廷相桐城人景泰庚午举人任沂州知州　　笪经
按万姓统谱经江宁人天顺中任训导
　　笪东光
按万姓统谱东光湖口人嘉靖乙丑进士历给事中　　笪守心按万姓统谱守心桐城县人隆庆庚午应天举人　　笪一顺按阳&#县志一顺江西德兴人万历间以知印任县丞　　笪光弘
按安庆府志光弘字宏生桐城人为人端方有介节崇祯丁丑遇流贼不屈而死
　达姓部列传
　　北魏
　　达震
按万姓统谱震字猛略代人武平初华州刺史导民训俗颇有治方　　宋
　　达焕
按万姓统谱焕开禧间袁州教授
　　达惠远
按万姓统谱惠远南城人嘉定进士
　　元
　　达普化
按浙江通志普化临海人元状元
　　明
　　达兼善
按万姓统谱兼善南城人元兰台御史洪武初欲复其官力辞　　达贯道
按万姓统谱贯道句容人洪武中以贤良任知县　　达旺按万姓统谱旺应天人永乐进士
　　达泰
按万姓统谱泰丽水人举人成化中知兴国县事廉勤刚果上下相孚御寇有备劳不及民　　达洪
按溧阳县志洪成化丁酉举人
　　达毅
按万姓统谱毅字士弘丹徒人成化进士历郎中　　达云按万姓统谱云溧阳人弘治举人任府同知
　　达其道
按万姓统谱其道字行甫任县人嘉靖己未进士历提学副使　　达炳
按溧阳县志炳字时明嘉靖间由选贡授云南府判================================================　葛姓部汇考
廖用贤尚友录
　　葛姓
葛梁国商音风俗通葛天氏之后子孙氏焉夏时葛伯嬴姓国也亦为葛氏河南官氏志贺葛氏改为葛氏凌迪知万姓统谱
　　葛姓
葛氏有三嬴姓之后以国为氏又葛天氏之后亦为葛氏后魏贺葛氏改为葛　葛姓部列传
　　周
　　葛由
按尚友录由羌人也成王时好刻木羊卖之忽一日骑羊入蜀中王侯贵人追之上绥山绥山在峨嵋西北最高无极随之者不复还皆得仙道故谚曰若得西山一眺虽不得仙亦豪　　汉
　　葛婴
按汉书陈胜传胜自立为将军遣符离人葛婴徇蕲以东攻铚酇苦柘谯皆下之后立襄强为楚王闻胜已立杀襄强还报胜杀之　　后汉
　　葛龚
按后汉书葛龚传龚字元甫梁国陵宁人也和帝时以善文记知名性慷慨壮烈勇力过人安帝永初中举孝廉为太官丞上便宜四事拜荡阴令辟太尉府病不就州举茂才为临汾令居二县皆有称绩着文赋碑诔书记凡二十篇　　葛兴
按万姓统谱兴颍川太守
　　吴
　　葛元&#
按尚友录元字孝先吴人初从左慈授九丹液仙经后得仙号葛仙翁　　晋
　　葛强
按万姓统谱强山简爱将
　　葛洪
按晋书葛洪传洪字稚川句容人祖系吴大鸿胪父悌吴平后入晋为邵陵太守洪少好学家贫躬自伐薪以贸纸墨夜辄写书诵读遂以儒学知名性寡欲无所爱玩为人木讷不好荣利闭门却扫未尝交游时或寻书问义不远数千里崎岖冒涉期于必得遂究览典籍尤好神仙道术从祖元学道得仙号葛仙公以其炼丹秘术授弟子郑隐洪就隐学悉得其法兼综医术着撰精核而才章富赡咸和初司徒王导召补主簿后选为散骑常侍领大著作洪固辞不就以年老欲炼丹以期遐寿闻交趾出丹砂求为勾漏令帝从之洪遂携子侄俱行至广州刺史邓岳留不听去洪乃止罗浮山炼丹在山积年优游闲养著述不辍凡一百一十六篇自号抱朴子因名其书后忽与邓岳疏云当远游寻师刻期便发岳得疏狼狈往别而洪坐至日中兀然若睡而卒岳至遂不见年八十一视其颜色如生肢体柔&#举尸入棺惟空衣世以为尸解得仙云　　葛&#
按尚友录&#亦名仙翁彭州有葛仙山在蒙溪北四十里乃二十四化之第五化也有崇贞观葛仙翁&#杨仙翁升贤于此得道梁大同中蒲仙翁高远复于此上升　　北魏
　　葛荣
按魏书肃宗本纪孝昌二年八月贼葛荣自称天子号曰齐国年称广安　　唐
　　葛同
按万姓统谱同堂邑令郡学乡贤碣有赞云葛公宰邑历代称贤一方受赐千室鸣弦　　葛立方
按尚友录立方丹徒人着韵语阳秋
　　后梁
　　葛从周
按五代史葛从周传从周字通美濮州鄄城人也少从黄巢巢败降梁从太祖攻蔡州战于焦夷收兵淄青从周功为多从攻郓州擒朱宣于中都又攻兖州走朱瑾太祖表从周兖州留后从周攻刘守文于沧州还败晋兵于青山从太祖攻镇州下临城太祖表从周泰宁军节度使太祖即位拜左金吾卫上将军以疾致仕末帝即位拜昭义军节度使封陈留郡王卒赠太尉　　宋
　　葛霸
按宋史葛霸传霸真定人姿表雄毅善击刺骑射始事太宗于藩邸践阼补殿前指挥使领檀州刺史戍定州淳化元年擢殿前都虞候领潘州观察使出为镇州都部署徙天雄军景德四年夏徙知耀州霸虽懦然能谨直自守卒年七十五赠太尉子怀信怀正怀敏怀煦怀信至如京副使怀煦内殿承制怀正博州团练使知沧莫二州　　葛怀敏
按宋史葛霸传霸子怀敏以荫授西头供奉官加合门祗候使契丹知隰莫保三州迁西上合门使上平燕策五年徙知沧州起为泾原路马步军副总管兼泾原秦凤两路经略安抚副使庆历二年元昊寇镇戎军怀敏保定川寨敌毁桥断其归路环围之又绝定川水泉上流以饥渴其众怀敏谕亲军左右往安西堡驱马东南驰二百里至长城壕路已断敌周围之遂与诸将皆遇害赠怀敏镇戎军节度使兼太尉赐谥忠隐子宗晟宗寿宗礼宗师皆迁官　　葛昭华
按万姓统谱昭华江阴人淳化进士大理寺丞　　葛宫按宋史葛宫传宫字公雅江阴人举进士授中正军堂书记善属文上太平雅颂十篇又献宝符阁颂知南充县以惠政闻知南剑州积官秘书监太子宾客治平中转工部侍郎熙宁五年卒年八十一宫性敦厚恤录宗党抚孤嫠赖以存者甚众　　葛密
按宋史葛宫传宫弟密亦以进士为光州推官豪民李新杀人嫁其罪于邑民葛华且用华之子为证狱具密得其情出之法当赏密白州使勿言仕至太常博士天性恬靖年五十上章致仕退居号草堂逸老年八十四乃终平生为诗慕李商隐有西昆高致　　葛书思按宋史葛宫传密子书思踵登第调建德主簿时密已老遂投劾归养十余年居父丧哀毁骨立盛暑不释苴麻终禫不忍去冢舍累年乃出仕历封丘主簿兄书元为望江令同隶淮南监司有舍兄而荐已者移书乞改荐兄仕至朝奉郎亦告老卒年七十三特谥曰清孝子胜仲孙立方皆以学业至侍从　　葛闳
按万姓统谱闳皇佑中知江阴以军守田视他郡差厚闳谓瘠人厚己岁所得七百斛尽输之官运河自黄田港达五泻堰中多淤梗闳以积潦害稼募里中殷实得粟二万斛大浚治之长四十里　　葛胜仲
按宋史胜仲传胜仲字鲁卿丹阳人登绍圣四年进士第调杭州司理参军除兖州教授入为太学正稍迁礼部员外郎权国子司业迁太常卿兼谕德胜仲为仁孝学三论献之太子复采春秋战国以来历代太子善恶成败之迹日进数事诏嘉之徙太常少卿除国子祭酒寻知汝州改湖州寻徙邓州朱&#媒&#其短罢归建炎中复知湖州岁大饥发官廪赈之民赖以济绍圣元年丐祠归十四年卒年七十三谥文康子立方官至侍从　　葛源
按万姓统谱源丽水人仕为雍丘令时有中贵人击驿吏府不敢劾源上书论其事中贵人坐诎时论高之终湖北路提点刑狱　　葛邲
按宋史葛邲传邲字楚辅其先居丹阳后徙吴兴世以儒学名家高祖密至邲五世登科第大父胜仲至邲三世掌嗣命邲少警敏以荫授建康府上元丞会金人犯江上元当敌冲调度百出邲不扰而办登进士第除著作郎兼学士院权直除正言首疏条陈六事皆切中时病除侍御史论救荒三事累迁中书舍人光宗受禅除参知政事邲劝上专法孝宗正风俗节财用振士气执中道恤民力选将帅收人才择监司明法令手疏历言之上嘉纳除知枢密院事绍熙四年拜左丞相专守祖宗法度荐进人物博采公论未&#年除观文殿大学士知建康府宁宗即位改判福州道行感疾除少保致仕薨年六十六谥文定配飨光宗庙庭　　葛赓
按万姓统谱赓字德载金溪人建炎间卤骑将至郡城赓善用长戈率保社勇敢士拒卤为退贼有&#而骑者挥刀驰突而前赓投戈掷之堕马贼惊溃获其正使告身乡人欲上其事赓曰吾志除贼无意论功后以子逢时贵封宣义郎赐绯衣银鱼　　葛敏修
按万姓统谱敏修工诗山谷南迁还至南华竹轩令侍史诵诗板一绝云不用山僧供帐迎世间无此竹风清独拳一手支颐卧偷眼看云木末生视姓名曰果吾学子敏修也　　葛邠
按万姓统谱邠字用光青阳人干道初知县事以乐易处心以儒雅饬吏事略烦碎而举大纲示敦朴而镇以至静未旬岁间民不骇政俗皆安堵缿筒牒寡圜扉草生市无喧鹊之警野有驯雉之异绰然有循良之称　　葛洪
按宋史葛洪传洪字容父婺州东阳人从吕祖谦学登淳熙十一年进士第嘉定间为枢密院编修官兼国史院编修官实录院检讨官迁守尚书工部员外郎兼擢枢密院检详诸房文字上疏乞严饬将帅上下振厉申致军实磨砺振刷以求更新帝嘉纳之进直焕章阁为国子祭酒拜工部尚书兼侍读拜参知政事封东阳郡公致仕卒谥端献　　葛长庚
