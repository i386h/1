<!-- { "loadSidebar": true } -->
按唐书刘蕡传太和二年举贤良方正第策官冯宿等见蕡对嗟伏而畏中官不敢取士人读其词至感慨流涕河南府参军事李合曰蕡逐我留吾颜其厚耶乃上疏乞回臣所授以旌蕡直帝不纳合字子元后历贺州刺史　　李载义
按唐书李载义传载义自称恒山愍王之后刘济在幽州引补帐下积多为牙中兵马使朱克融死子延嗣叛命残用其人载义因众不忍杀之暴其罪于朝敬宗即位授检校户部尚书卢龙军节度使封武威郡王太和四年为兵马使杨志诚所逐奔易州即上言请朝帝以其尝有功且意恭顺乃册拜太保仍平章事俄为山南西道节度使徙河东开成二年卒年五十　　李彦芳
按唐书李靖传靖五代孙彦芳太和中为凤翔司录参军家故藏高祖太宗赐靖诏书数函上之文宗爱之不废手权德舆尝读太宗手诏至流涕曰君臣之际乃尔邪　　李石
按唐书李石传石字仲玉襄邑恭王神符五世孙擢进士第辟李听幕府太和中为行军司马入奏擢工部郎中迁给事累进户部侍郎判度支帝恶李宗闵等以党相排凡旧臣皆疑不用取后出孤立者欲惩刈之故李训等至宰相训诛死乃擢石以本官同中书门下平章事仍领度支石器雄远当轴秉权&#所挠中人自边还走马入金光门道路妄言兵且至京师歡走尘起百官或&#而骑台省吏稍稍遁去郑覃将出石曰宰相走则乱矣益治簿书沛然如平时俄进中书侍郎三年正月将朝骑至亲仁里盗邀斫之坊门绝马尾乃得脱石因辞位有诏以中书侍郎平章事为荆南节度使始训注乱权归阉竖天子畏逼几不立石起为相以身徇国不恤近幸张权纲欲强王室收威柄而仇士良疾之将加害帝知其然而末为之遂罢去会昌三年徙节河东诏以太子少傅分司东都俄检校吏部尚书即拜留守卒　　李福
按唐书李石传石弟福字能之太和中第进士杨嗣复领剑南辟幕府崔郸辅政引为校理调蓝田尉后石当国荐福可任治人由监察御史至户部郎中累历州刺史进谏议大夫大中时党项羌震扰乃授福夏绥银节度使入迁户部尚书会蛮侵蜀诏福持节宣抚即拜剑南西川节度使同中书门下平章事与蛮战败绩贬蕲王傅分司东都僖宗立以检校尚书左仆射就拜留守改山南东道节度使以劳检校司空同中书门下平章事还朝卒　　李珏
按唐书李珏传珏字待价其先出赵郡客居淮阴幼孤举进士第以拔萃补渭南尉擢左拾遗以数谏不得留出为下邽令牛僧孺辟署掌书记还为殿中侍御史除礼部员外郎知制诰为翰林学士开成中杨嗣复得君引珏同中书门下平章事始庄恪太子薨帝意属陈王既而帝崩中人引宰相议所当立珏曰帝既命陈王矣已而武宗即位贬江西观察使再贬昭州刺史宣宗立内徙郴舒二州以太子宾客分司东都迁河阳节度使俄检校尚书右仆射淮南节度使卒　　李固言
按唐书李固言传固言字仲枢其先赵人擢进士甲科累官户部郎中温造为御史中丞表知杂事进给事中李德裕辅政出固言华州刺史俄而李宗闵复用召为吏部侍郎进御史大夫太和九年宗闵得罪李训欲自取宰相乃先以固言为门下侍郎同中书门下平章事旋坐党人出为山南西道节度使训自代其处训败文宗颇思之复召为平章事俄为西川节度使武宗立召授右仆射检校司空领河中节度使迁东都留守宣宗初卒　　李执方
按怀庆府志执方开成元年为河阳节度使军士既逐李泳日相扇乱执方索得首乱者十余人悉斩之余党分隶外镇然后定　　李商隐
按唐书李商隐传商隐字义山怀州河内人或言英国公世绩之裔孙令狐楚帅河阳奇其文使与诸子游楚徙天平宣武皆表署巡官开成二年擢进士第调弘农尉又试拔萃中选王茂元镇河阳爱其才表掌书记以子妻之得侍御史茂元善李德裕而牛李党人嗤谪商隐以为诡薄无行共排笮之茂元死来游京师久不调柳仲郢节度剑南东川辟判官检校工部员外郎府罢客荥阳卒商隐初为文瑰迈奇古及在令狐楚府楚本工章奏因授其学商隐俪偶长短而繁缛过之时温庭筠段成式俱用是相夸号三十六体　　李羲叟
按怀庆府志羲叟字圣仆河内人商隐弟会昌中进士第二累为宾佐商隐樊南集序称其特善古文　　李让夷按唐书李让夷传让夷字达心系本陇西擢进士第辟镇国李绛府判官宋申锡荐为右拾遗俄召拜学士开成初进中书舍人武宗初三迁至尚书右丞拜中书侍郎同中书门下平章事宣宗立拜淮南节度使卒赠司徒让夷廉介不妄交位虽显剧以俭约自将为世咨美　　李汉
按唐书靖怀太子汉传汉会昌六年始王雍与夔庆二王同封大中六年薨有诏追册　　李泾
按唐书雅王泾传泾大中元年始王亡薨年
　　李滋
按唐书通王滋传滋会昌六年始王夔与庆王沂同封懿宗立徙王昭宗干宁三年领侍卫诸军李茂贞以兵入觐诏滋与诸王分统安圣捧定保宁安化军卫京师天子将狩太原韩建道迎之留次华州建畏王等有兵遣人上急变告诸王欲杀建胁帝幸河中帝惊召建谕之称疾不肯入敕滋与睦王济王昭王彭王韩王沂王陈王谒建自解建留军中奏言晋八王擅权卒败天下请归十六宅悉罢所领兵帝不许建以兵环行在请诛大将李筠帝惧斩筠以谢建尽逐卫兵自是天子孤弱矣初帝使嗣延王戒丕嗣丹王允往见李克用二王还建恶之又嗣覃王尝督军伐茂贞于是劾奏延覃丹三王阴计危国请诛之帝曰渠至是邪后三日与刘季述矫诏以兵攻十六宅诸王被发乘垣走或升屋极号曰帝救我建乃将十一王并其属至石堤谷杀之徐以谋反闻天下冤之　　李沂按唐书庆王沂传沂大中十四年薨
　　李泽
按唐书濮王泽传泽大中五年始王亡薨年
　　李润
按唐书鄂王润传润大中五年始王干符三年薨　　李洽按唐书怀王洽传洽大中八年与昭康二王同封亡薨年　　李汭
按唐书昭王汭传汭干符三年薨
　　李汶
按唐书康王汶传汶干符四年薨
　　李澭
按唐书广王澭传澭大中十一年始王与卫王同封干符四年薨　　李灌
按唐书卫王灌传灌大中十四年薨
　　李拭
按唐书李墉传墉子拭仕历宗正卿京兆尹河东凤翔节度使以秘书监卒　　李丕
按唐书刘悟传李丕者善长短术与从谏厚善署大将及稹阻命军中疾其才丕惧乞为游奕深入以图营壁遂自归帝召见擢忻州刺史迁汾晋二州刺史大中初拜振武节度使检校刑部尚书党项叛徙鄜坊卒　　李频
按唐书李频传频字德新睦州寿昌人少秀悟逮长多所记览其属辞于诗尤长大中八年擢进士第调秘书郎迁武功令于是畿民多籍神策军吏以其横类不敢绳以法频至有神策士尚君庆逋赋六年不送睅然出入闾里频密擿比伍与竞君庆叩县廷质频即械送狱尽条宿恶请于尹杀之督所负无少贷豪猾大惊屏息奉法县大治擢侍御史迁累都官员外郎表丐建州刺史时朝政乱盗兴而建赖频以安卒官丧归父老相与扶柩葬永乐州为立庙黎山岁祠之　　李磎
按唐书李墉传墉子拭拭子磎字景望大中末擢进士累迁户部郎中分司东都黄巢陷洛磎挟尚书八印走河阳时留守刘允章为贼胁遣人就磎索印拒不与允章悟亦不臣贼嗣襄王之乱转侧淮南高骈受伪命磎苦谏不纳入为中书舍人翰林学士辞职归华阴复以学士召干宁元年进礼部尚书同中书门下平章事李茂贞及王行瑜韩建拥兵阙下杀之于都亭驿磎好学家有书至万卷世号李书楼子沇字东济亦遇害　　李君奭
按怀庆府志君奭初为醴泉令宣宗校猎渭上有父老十数聚于佛祠上问之对曰醴泉百姓也县令李君奭有异政考满当罢诣府乞留故祈佛冀谐所愿耳及怀州刺史阙上手书除君奭宰相莫之测君奭入谢上以此奖励众始知之　　李佾
按唐书魏王佾传佾咸通三年始王与凉蜀二王同封　　李侹
按唐书凉王侹传侹咸通三年始王干符六年薨　　李佶按唐书蜀王佶传佶咸通三年始王
　　李&#
按唐书咸王&#传&#咸通六年始王郢十年徙王　　李保按唐书吉王保传保咸通十三年始王与睦王同封王于兄弟为最贤始僖宗崩王最长将立之杨复恭独议以昭宗嗣干宁元年李茂贞等以兵入京师谋废帝立王会李克用以兵逐王行瑜乃止　　李倚
按唐书恭哀太子倚传倚初封睦王为刘季述所杀天复初追赠　　李蔚
按唐书李蔚传蔚字茂休系本陇西举进士书判拔萃皆中拜监察御史擢累太常卿出为宣武节度使徙淮南代还僖宗干符初以吏部尚书同中书门下平章事罢为东都留守河东乱以蔚尝在太原府有惠政为人所怀拜河东节度使同平章事至镇三日卒　　李震
按唐书建王震传震中和元年始王亡薨年
　　李升
按唐书益王升传升光启三年始王亡薨年
　　李巨川
按唐书李巨川传巨川字下己逢吉从曾孙干符中举进士河中王重荣辟为掌书记重荣死于乱贬兴元参军节度使杨守亮复以管记室守亮为韩建所擒巨川械以从题木叶遗建祈哀建释缚置幕府巨川日夜导建不臣光化初朱全忠陷河中将攻潼关建惧使巨川往诣军纳款因言当世利害敬翔说全忠杀之　　李茂勋
按唐书李茂勋传茂勋本回鹘阿布思之裔张仲武时与其侯王皆降仲武器之任以将兵赐姓及名陈贡言者燕健将为纳降军使茂勋袭杀之因举兵推主州务以闻诏即拜节度使俄以病自上诏进尚书右仆射致仕表子可举代遂领留后进为节度使擢累检校太尉中和末太原李克用强大与定州王处存相结可举恶其窥山东为己患遣军司马韩元绍击沙陀药儿岭杀其将朱邪尽忠等又战雄武军杀获万人诏进可举检校侍中乃遣票将李全忠率众六万围易州处存求援太原克用自将赴之全忠遁还惧得罪乃裒余众反攻幽州可举度不支引其族登楼自燔死　　李熅
按唐书襄王&#传&#裔孙熅性谨柔材无过人者光启二年田令孜逼僖宗幸兴元邠宁节度使朱玫以五千骑追乘舆不及熅以疾不能从玫之驻凤翔胁宰相等盟奉熅为嗣襄王监军国事因还京师即封拜官属又胁太子太师裴璩等奉笺劝进熅五让乃即位改元建贞尊僖宗为大上元皇圣帝帝传檄三辅募能斩玫者以邠宁节度畀之其伪将王行瑜自凤州入京师杀玫熅奔东渭桥王重荣绐使迎之熅与官属别且泣曰朕见重荣当令备所服迓公等至蒲执杀之函首至行在所熅即伪位凡九月败　　李裕按唐书德王裕传裕大顺二年始王帝幸华州韩建立裕为皇太子刘季述等幽帝东内奉裕即皇帝位季述诛裕匿右军或请杀之帝曰太子冲孺贼强立之且何罪诏还少阳院复为王朱全忠自凤翔还见王春秋盛标宇轩秀忌之密语崔引曰王既窃帝矣大义灭亲讵可留公任宰相盍启之引从容言如全忠意帝不许乃免帝迁洛他日谓蒋元晖曰德王朕爱子全忠奈何欲杀之言已泣下自啮指流血元晖即擿语全忠全忠恚帝被弒元晖置酒邀诸王九曲池饮酣皆杀之投尸水中　　李&#
按唐书棣王传干宁元年始王与虔沂遂三王同封　　李禊
按唐书虔王禊传禊干宁元年始王
　　李禋
按唐书沂王禋传禋干宁元年始王
　　李祎
按唐书遂王祎传祎干宁元年始王
　　李秘
按唐书景王秘传秘干宁四年始王与祁王同封　　李祺按唐书祁王祺传祺干宁四年始王
　　李征
按唐书雅王征传征光化元年始王与琼王同封　　李祥按唐书琼王祥传祥光化元年始王
　　李祯
