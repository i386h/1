<!-- { "loadSidebar": true } -->
按松溪县志嘉靖壬戌倭寇围县受奋力御倭铳伤而死　　李己
按明外史陈吾德传帝从中官言命市珍宝户科都给事中李己执奏帝震怒杖己百锢刑部狱己字子复磁人嘉靖四十四年进士除太常博士擢礼科给事中隆庆中频诏户部有所征索尚书刘体干辄执奏己每助之以是积失帝意及争珍宝事遂得祸未几帝释己神宗立荐起兵科都给事中后为右佥都御史巡抚保定六府逾年罢归卒　　李得阳
按广德府志得阳字伯英号景渠嘉靖乙丑进士任兰溪知县迁户部主事榷淮阴关留南吏部稽勋司郎中升九江知府量移广东兵备副使养亲归十年起补漳南道寻迁岭南道江西按察司廉使晋右布政使转湖广左布政数月擢都御史仍抚楚筑黄梅城建天柱县以亲老乞养再起南工部左侍郎兼摄通政司篆卒于部署　　李允简
按明外史张岳传酉阳宣慰冉元嗾许保黑苗突思州劫执知府李允简允简融县人由举人起家以郡多寇遣孥归独与孙文炳居祖孙皆被执允简自投高崖下贼曳出弃之途思人舁还至清浪卫而卒　　李成梁按明外史李成梁传成梁字汝契高祖英自朝鲜内附授世铁岭卫指挥佥事遂家焉成梁英毅骁健有大将才袭职积功为辽东险山参将隆庆元年进副总兵协守辽阳四年辛爱大入辽东总兵官王治道战死擢成梁署都督佥事代之是时土蛮势力强泰宁部长速把亥之属亦时窥塞下殷尚质杨照王治道三大将皆战死成梁乃大修戎备甄拔将校收召健儿用为选锋军声始振万历元年增秩二等明年进左都督十七年三月敌犯义州把总朱永寿等一军尽没九月复犯平鲁堡御备李有年把总冯文升皆战死成梁选锋没者数百人敌大掠沈阳蒲河榆林八日始去巡按御史胡克俭发其先后欺罔状解任成梁镇辽其始锐意封拜师出必捷威震绝域已而位望益隆子弟尽列崇阶仆&#无不荣显贵极而骄奢侈无度军赀马价盐课市赏岁干没不赀以是灌输权门中外要人无不为之左右而其战功率在塞外易为缘饰成梁去辽十年之间更易八帅边备益弛二十九年大学士沈一贯言成梁虽老尚堪将兵乃命再镇辽东以阅事叙劳加至太傅久之卒弟成材参将子如松如柏如桢如樟如梅皆总兵如梓如梧如桂如楠亦皆至参将　　李锡
按明外史李锡传锡歙人世新安卫千户倭警数有功为通州守备屡擢至江北副总兵隆庆元年为福建总兵官六年以征蛮将军镇广西平乐府江南北亘五百里两岸贼巢盘互锡破贼巢数十斩馘五千有奇录功进世职二等六年卒　　李学梅
按名山藏本行记学梅麻城人臬掾也世宗哀诏至学梅以掾与入临哭独哀臬有冤囚白按察使出之其人闻知怀金谢艴然却之母死守墓三年力不能庐独栖草间暑雨一盖寒冬一&#而已朝出营食夜必返墓次父死亦如之　　李芳
按明外史李芳传芳穆宗朝内官监太监也帝初立以能持正见信任时司礼诸阉滕祥等争倾国帑饰奇技淫巧以悦帝意作鳌山灯导帝为长夜饮数不视朝芳切谏帝不悦祥等复媒&#之帝遂怒杖芳八十下刑部狱监禁待决芳锢祥等益横四年诏释芳充南京净军　　李伟
按明外史李伟传伟字世奇神宗生母李太后父也漷县人嘉靖中生太后避警携家入京师居久之太后入裕邸生神宗隆庆改元立皇太子授伟都督同知神宗立封武清伯再进武清侯太后能约束其家以是伟有贤声万历十一年卒谥庄简子文全嗣侯卒子铭诚嗣侯天启末铭诚颂魏忠贤功德建祠名鸿勋庄烈帝定逆案铭诚幸获免久之大学士薛国观请勒勋戚助军饷首及武清诏借四十万铭诚不能应官督之急铭诚死督其子国安国安死系其家人　　李维桢
按明外史李维桢传维桢字本宁京山人父裕福建布政使维桢举隆庆二年进士由庶吉士授编修万历时出为陕西右参议迁提学副使天启初以布政使家居四年召为礼部右侍郎进尚书并在南京明年乞骸骨去又明年卒于家　　李戴
按明外史李戴传戴字仁夫延津人隆庆二年进士除兴化知县有惠政擢户科给事中万历中出为陕西按察使张居正尚名法四方大吏承风刻核戴独行之以宽擢右副都御史巡抚山东累进南京户部尚书召拜工部尚书二十六年擢吏部尚书秉铨六年温然长者　　李颐
按明外史李颐传颐字惟贞余干人隆庆二年进士授中书舍人博习典故负才名万历初擢御史忤张居正出为湖州知府累迁河南右布政使擢右佥都御史巡抚顺天以定乱兵进兵部右侍郎已进左侍郎久之进右都御史在镇十年威望大着二十九年以工部右侍郎理河道以劳卒　　李祯
按明外史李祯传祯字维卿安化人隆庆五年进士除高平知县征授御史万历初傅应祯以直言下诏狱祯与同官乔岩给事中徐贞拥入护视之坐谪长芦盐运司事三迁顺天府丞以右佥都御史巡抚湖广召为右佥都御史再迁户部左侍郎调兵部进左侍郎祯质直方刚规昼颇当甘肃缺巡抚祯以刘敏宽名上给事杨应文言敏宽不当推举帝诘祯祯不引罪调南京遂命致仕起南京刑部尚书引疾径归帝怒夺祯职闲住未几卒
　芈姓部汇考
郑樵通志
　　以姓为氏
芈氏楚姓也陆终之子季连之后也陆终娶鬼方之女孕而不育十一年开左胁出三人焉又开右胁出三人焉第六子曰李连是为芈姓周文王时季连苗裔鬻熊为文王师事成王成王举文王劳臣封其裔子于丹阳是为楚国汉初楚怀王孙芈心项羽封为楚怀王后为义帝
　是姓部汇考
吴志
　　是仪传
是仪字子羽北海营陵人也本姓氏初为县吏后仕郡郡相孔融嘲仪言氏字民无上可改为是乃遂改焉郑樵通志
　　以姓为氏
是氏本氏氏齐大夫之后也吴志北海是仪本姓氏孔融嘲之曰氏者民无上可改为是遂改焉仕吴官至侍中都亭侯唐天宝秘书少监是光乂改姓齐又是云氏改为是氏亦有氏氏五代梁将氏叔琮氏延赏凌迪知万姓统谱
　　是姓
是吴国征音

　底姓部列传
　　明
　　底蕴
按考城县志蕴字汝章顺天府文安县人正统末北敌犯阙蕴曾大父移家考城遂占籍焉蕴性&#异弱冠领弘治辛酉乡荐止德甲戌成进士初任兴化知县有声调繁宜兴改咸阳绩最擢礼科给事中嘉靖改元转左右给事中出守太平改凤阳以外艰归服阕补安庆治行为江左第一历迁都御史巡抚甘肃遇敌数万入寇蕴出奇兵破之既而羌势转炽蕴命将出师斩获无筭自是敌人不复南下后竟以劳卒　　底按考城县志蕴孙中万历乙酉科武举
　　底萍
按考城县志萍蕴孙中万历乙酉科武举材品出众　是姓部列传
　　吴
　　是仪
按吴志是仪传仪字子羽北海营陵人本姓氏初为县吏后仕郡郡相孔融嘲仪言氏字民无上可改为是乃遂改焉后依刘繇避乱江东繇军败仪徙会稽孙权优文征仪拜骑都尉后封都亭侯守侍中黄武中迁偏将军省尚书事大驾东迁太子登留镇武昌使仪辅太子进封都乡侯从太子还建业复拜侍中中执法时典校郎吕壹诬白故江夏太守刁嘉谤讪国政权怒收嘉系狱悉验问时同坐人皆怖畏壹并言闻之仪独云无闻于是见穷诘累日诏旨转厉群臣为之屏息仪据实答问辞不倾移权遂舍之嘉亦得免仪后拜尚书仆射事国数十年未尝有过吕壹历白将相大臣或一人以罪闻者数四独无以白仪年八十一卒　　唐
　　是光乂
按唐书艺文志是光乂十九部书语类十卷
注
开元
末自秘书省正字上授集贤院修撰后赐姓齐　　宋　　是瑗
按襄阳府志瑗为中庐令尽心狱讼有贼久讯不得情瑗捡贼&#得故简乃房陵商人为贼掠者非贼也因揭以示众而释之　　明
　　是天佑
按江阴县志天佑邑人嘉靖中任光泽县税课局大使
　己姓部汇考
国语
　　晋语
秦伯召公子于楚楚子厚币以送公子于秦秦伯归女五人怀嬴与焉公子使奉匜沃盥既而挥之嬴怒曰秦晋匹也何以卑我公子惧降服囚命秦伯见公子曰寡人之适此为才子圉之辱备嫔嫱焉欲以成婚而惧离其恶名非此则无故不敢以礼致之欢之故也公子有辱寡人之罪惟命是听公子欲辞司空季子曰同姓为兄弟黄帝之子二十五人其同姓者二人而已唯青阳与夷鼓皆为己姓青阳方雷氏之甥也夷鼓彤鱼氏之甥也其同生而异姓者四母之子别为十二姓凡黄帝之子二十五宗其得姓者十四人为十二姓姬酉祁己滕葴任荀僖姞儇依是也郑樵通志　　以姓为氏
己氏音自己之己昆吾之姓也汉有太常卿己茂　李姓部外编
荆州府志梁南郡太守刘之亨尝梦二人姓李诣之乞命明日有遗鲤鱼二头者之亨曰梦中所感也即放之又梦来谢恩云当令君延算
　史姓部列传二
　　金
　　史嗣贞
按登州府志嗣贞渔阳人大定四年授文登县令性刚毅明敏人不敢干以私裁断如流庭无滞讼民爱之如慈母去后立祠祀之　　史伦
按元史史天倪传天倪曾祖伦少好侠因筑室发土得金始饶于财金末中原涂炭乃建家塾招徕学者所藏活豪士甚众以侠称于河朔士族为奴掳者辄出金赎之甲子岁大祲发粟八万石赈饥者士皆争附之　　史成珪
按元史史天倪传天倪祖成珪倜傥有父风遭乱盗贼四起乃悉散其家财惟存廪粟而已　　元
　　史秉直
按元史史天倪传天倪父秉直读书尚气义太师国王木华黎统兵南伐秉直率里中老稚数千人诣军门降木华黎命秉直管领降人家属屯霸州秉直拊循有方远近闻而附者十余万家寻迁之漠北降人道饥秉直得所赐牛羊悉分食之多所全活乙亥木华黎承制以秉直行尚书六部事主馈饷军中未尝乏绝庚寅以老谢事归乡里卒　　史怀德
按元史史天祥传天祥父怀德尚书秉直之弟也岁癸酉太师国王木华黎从太祖伐金天祥随秉直迎降于涿木华黎命怀德领其黑军隶帐下甲戌略地高州拔十五城惟大宁固守不下合众攻之怀德先登擒其二将为流矢所中殁于军　　史彬
按元史史弼传弼曾祖彬有&#勇太师国王木华黎兵南下居民被掳蠡守闭城自守彬谓诸子曰吾所恃者郡守也今弃民自保吾与其束手以死曷若死中求生乃率乡人数百家诣木华黎请降木华黎书帛为符遣还既而州破独彬与同降者得免　　史天祥
按元史史天祥传天祥父秉直弟也天祥随秉直降木华黎署都镇抚丙子春觐太祖于鱼儿泺赐金符授提控元帅庚辰至真定木华黎使天祥攻城天祥因请先往谕之木华黎许之天祥往见守将武仙谕以祸福仙悟乃降木华黎以秉直之子天倪镇真定以天祥为左副都元帅引兵南屯邢西遥水山下仙兄贵以万人壁于山上负固不下天祥完颜胡速及黑军百人由鸟道扳援而上尽掩捕之仙惊曰公若有羽翼者不然何其能也遂下邢磁相三州癸未破贺兰山还遇贼射伤额出血目为之昏庚寅朝太宗于泸胊河命天祥行元帅府事宪宗即位俾仍旧职戊午秋九月以疾卒年六十八子彬江东提刑按察副使槐袭霸州为衣局人匠都达鲁花赤　　史天倪
