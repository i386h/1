<!-- { "loadSidebar": true } -->
按明外史许永禧传永禧曲沃人崇祯十三年由举人为上蔡知县多惠政性耿介嚬笑无所假十五年春李自成遣数骑抵城下胁降永禧督吏民城守贼大至守者惊溃永禧具袍笏北面再拜据案秉烛端坐贼入遂自刭时西平遂平先后皆陷西平知县高斗垣繁峙人崇祯十二年由恩贡生授官城陷被执不屈死遂平知县刘英贵州贡生誓众死守城陷骂贼死上蔡既陷汝宁通判官篆往署其县事广招流亡民获完家室者甚众是年冬汝宁陷贼党贺一龙掠地上蔡篆出御之陷阵死篆胶州人起家任子　　许琰按明外史许琰传琰字玉仲吴县人幼有至性尝刲臂疗父疾为诸生磊落不羁闻京师陷天子殉社稷大恸誓不与贼俱生欲举义兵讨贼走告里荐绅皆不应已聚哭明伦堂琰独衰杖擗踊号泣尽哀及南都颁监国诏而哀诏犹未颁琰益愤痛趋古庙自经为人所解乃步至胥门投于河潞王舟至急令人扶起识琰者掖之归家人旦夕守不得死遂绝粒寻闻哀诏至即庭中稽首号恸并不复言以六月三日卒乡人私谥曰潜忠先生当是时诸生殉义者京师则曹肃蔺卫卿周谠李汝翼大同则李若葵金坛则王明灏丹阳则王介休鸡泽则殷渊肥乡则宋汤齐郭珩王拱宸肃曾祖子登仕为甘肃巡抚贼入肃与祖母姜母张嫂李及弟持敏妹持顺弟妇邓并自缢卫卿亦自缢谠被执不屈死汝翼布政使本纬子亦骂贼被磔若葵当城陷与亲属九人皆自缢明灏闻变投水死介休不食七日死渊字仲弘父大白官监军副使为杨嗣昌所杀渊负奇气闻京师陷号恸发丧义声大震为奸人所杀汤齐珩拱宸起兵讨贼为贼将张汝行所杀　　许宣
弟寀
　宫

按明外史陈预抱传崇祯十四年内乡许宣及二弟采宫慷慨好义贼陷邓州宣兄弟结里中壮士直入其城擒伪官坚守许家寨贼怒攻破之采从母常先投井死宣宫皆詈贼被杀宫妻锺采妻陈并自经其妹亦詈贼被杀时称许氏七烈　　许佳引
按明外史许论传论曾孙浩然浩然从子佳引弘农卫指挥崇祯十四年贼破灵宝持刀赴斗死焉　　许达引按明外史许论传论曾孙浩然浩然子达引锦衣指挥李自成陷京师不屈死　　许曰琮
按明外史陈预抱传唐县许曰琮蚤丧父母殁庐墓三年城破遁居南山贼征之不出胁以死鑴其背曰誓不从贼遂呕血而卒　　许嗣复
按明外史杨暄传崇祯十六年李自成败孙传庭军长驱入关兵备佥事杨王休降潼关卫教授许嗣复分守上南门城破持梃斗詈贼死妻女被掠皆自杀　　许德溥按明外史吴应箕传如皋布衣许德溥字元博吏部员外郎直族子闻贼陷京师恸哭数日后闻南都覆亦如之每独居辄哭食必置崇祯钱于案上祭而后食刺四字于胸曰不愧本朝又刺八字于臂曰生为明人死为明鬼发其事者执见县令不跪执送巡江御史亦不跪御史以德溥名闻临刑慨然曰今日得见先帝吾事毕矣　　许士彦
按河南通志士彦济源庠生闯贼陷城士彦被执骂贼死　　许起龙　许惟一　许士俊
按河南通志起龙惟一士俊俱内乡生员城陷不屈死　　许诒元
按安庆府志诒元太湖诸生城陷不屈死
　　许恩
按湖广通志恩蕲水人年甫冠冬夜邻家火延恩舍恩觉已得脱忽思母江氏未出冒焚突入救母遂俱化为烬止存其手尚抱母身　　许令瑜
按杭州府志令瑜字元忠海宁人相卿曾孙崇祯癸未进士授仙游令弃官归隐居翠薄山房结五噫亭于山之半不与人世通音问子亦守志不出　　许当俊
按杭州府志当俊余杭人崇祯间由吏员任广东曲江县主簿流寇据帽峰山瞰城中俊遣壮士斫其营一鼓擒之贼善妖术城门忽自开俊急撤屋材沿城树栅贼不得入又以重利啖贼间使反为我用诱贼首近城伏壮士擒之贼乃解巡抚上其功升惠州经历　　许金授
按杭州府志金授临安人幼孤事母至孝母殁庐墓终身不衣彩　　许一科
按杭州府志一科昌化人凶年好周贫乏享年九十有四　　许日章
按杭州府志日章海宁人父病刲股以进立愈友爱兄弟终身不分财　　许彬
按杭州府志彬字志学仁和人娶赵氏生子而殁遂鳏居终身不御姬妾　　许孚远
按明外史许孚远传孚远字孟中德清人受学同郡唐枢嘉靖四十一年成进士授南京工部主事调北部尚书杨博恶之遂移疾去隆庆初高拱荐起考功主事出为广东佥事旋移福建神宗立考功希张居正旨诬孚远党拱谪两淮盐运判官历兵部郎中出知建昌府寻以给事中邹元标荐擢陕西提学副使迁应天府丞坐事贬二秩由广东佥事再迁右通政二十年擢右佥都御史巡抚福建多异政居三年入为南大理卿就迁兵部侍郎调北部半道乞休又数年卒于家赠南京工部尚书谥恭简孚远学宗良知而恶夫援良知以入佛者盖文成之正传云　　许獬
按福建通志獬字子逊同安人尝慕李光缙文章徒步至晋江师事之万历辛丑会试第一授庶吉士历编修卒为人气岸嶙峋不谐俗好读书矢口纵笔精义跃如海内传诵其文曰许同安　　许名材
按舒城县志名材少孤力耕养母壬午寇变负母抱子而逃贼追之将及度势不得两全母曰盍舍我留汝子以延祀乎名材泣曰子可复得母不可得遂弃子负其母趋以免难及寇平名材年近五十复生一子人以为孝感之所致云
　汝姓部汇考
廖用贤尚友录
　　汝姓
汝羽音江陵殷贤人汝鸠之后又望出颍川渤海　许姓部纪事
明外史李维桢传维桢弱冠登朝博学强记与同馆许国齐名馆中为之语曰记不得问老许做不得问小李
　癸姓部列传
　　宋
　　癸仲
按万姓统谱仲知严州军

　使姓部汇考
凌迪知万姓统谱
　　使姓
使见姓苑

　绪姓部汇考
凌迪知万姓统谱
　　绪姓
绪韵会云绪统系也又姓也

　履姓部汇考
罗泌路史
　　疏仡纪
秦针奔晋封裴中曰裴君六世陵迁解为解君有裴氏解氏垒氏履氏凌迪知万姓统谱
　　履姓
履见姓苑

　许姓部汇考
史记
　　补三皇本纪
炎帝神农氏其后有州甫甘许戏露齐纪怡向申吕皆姜姓之后并为诸侯或分四岳当周室甫侯申伯为王贤相齐许列为诸侯霸于中国盖圣人德泽广大故其祚引繁昌久长云　　夏本纪
帝封皋陶之后于英六或在许
　索隐曰许在颍川正义曰括地志云许故城在许　州许昌县南三十里本汉许县故许国也唐书
　　宰相世系表
许氏出自姜姓炎帝裔孙伯夷之后周武王封其裔孙文叔于许后以为太岳之嗣至元公结为楚所灭迁于容城子孙分散以国为氏自容城徙冀州高阳北新城都乡乐善里秦末有许猗隐居不仕曾孙毗汉侍中太常生德字伯饶安定汝南太守因居平舆四子据政邈劲据大司农生允字士崇魏中领军镇北将军三子殷动猛允孙式式二子贩迈贩字仲仁晋司徒掾四子茂询嶷雅询字元度四子元之仲之季之珪珪宋给事著作郎桂阳太守生勇慧齐太子家令冗从仆射晋陵县侯二子懋引懋梁天门太守中庶子生亨德次子政字义先别居邵陵安陆许氏出自询五世孙君明梁楚州刺史生弘周　许氏宰相二人敬宗圉师郑樵通志
　　以国为氏
许氏姜姓与齐同祖炎帝之后尧四岳伯夷之子也周武王封其苗裔文叔于许以为太岳后今许州是也灵公迁于叶悼公迁于城父又迁于白羽许男斯迁于容城自文叔至庄公十一世始见春秋元公子结元年获麟之岁也至战国时为楚所灭昭十九年许悼公疟饮太子止之药卒太子奔晋定六年郑游速帅师灭许以许男斯归哀元年楚子许男围蔡杜预注曰此盖楚之封也哀十三年许男成卒秋葬许元公晋有许偃楚有许伯郑有许瑕皆以失国不能庇其本枝故适他国黄学士文集
　　许君墓志铭
君讳熊字吉甫姓许氏婺之东阳人晋孝子孜之裔近代衣冠巨居邑之南者曰南许居邑之西者曰西许而君之先居昭仁里之梅岘则由西许而枝分也廖用贤尚友录
　　许姓
许高阳羽音又望出汝南

　莒姓部列传
　　周
　　莒伯
按万姓统谱伯楚大夫
　　汉
　　莒诵
按万姓统谱诵缑氏令

　许姓部列传二
　　宋
　　许仲宣
按宋史许仲宣传仲宣字希粲青州人汉干佑中登进士第周显德初授济阴主簿宋初擢授太子中允南唐平以漕挽功拜刑部郎中太宗嗣位授西川转运使召还改广南转运使太平兴国六年迁吏部郎中八年为左谏议大夫雍熙四年出知江陵府端拱中迁给事中淳化元年卒仲宣性宽恕倜傥不检有心计子待用至国子博士待问及第至殿中丞待旦至比部员外郎待用子巨源亦登进士第　　许均
按宋史许均传均开封人父邈太常博士均以功补武骑十将开宝中迁武骑副兵马使从征河东攻隆州陷之端拱初补龙卫第四指挥使俄屯夏州贼来犯境一日十二战走之咸平初戍秦州召授东西班都虞候拜磁州刺史徙为邠州改永兴军部署擢为本州团练使寻出知代州四年卒子怀忠为奉礼郎怀信为侍禁　　许琼
按宋史陈抟传许琼开封鄢陵人开宝五年子永罢卢氏县尉诣匦上言臣年七十五父琼年九十九长兄年八十一次兄年七十九欲乞近地一官以就营养上览奏召永讯之即命迎其父赴阙琼得对于讲武殿上顾问久之悉能奏对而词气不衰言唐末以来事历历可听上悦其父子俱享遐寿赐袭衣犀带银鞍勒马帛三十匹茶二十斤授永郾城令　　许规
按尚友录规远四世孙宋时常寓宣州客邸傍舍客有病者乃建康人规为请医终不愈其人因以囊中金百两付规托以后事规为棺殓并以余金还其家人称为长者　　许延祚
按万姓统谱延祚知常熟县孙式登景佑进士第官至礼部尚书　　许遂
按万姓统谱遂字伯通宣城人夙丧父事母以孝闻里人每励其子辄曰汝独不惭许伯通乎弟逖官至员外郎子俞知大冶县民甚德之　　许逖
按万姓统谱逖字景山祁门人远五世孙少在江南数上书言事擢校书郎遂迁侍御史李氏国除入宋以族北迁献其文得召试为汲尉冠氏主簿二岁县民士百人诣京师愿得以为令迁校书郎知县事数上书太宗论北边事时赵普为相四方奏疏不可其意者悉投二瓮中瓮满辄出而焚之独称逖为能　　许迥按万姓统谱迥祁门人南唐时士以权利舆服相夸迥独甘贫自守王师伐金陵从兄逖护北城逖被伤谓迥曰吾将死汝回慰吾亲迥以身蔽逖逖曰君亲忠孝吾与尔均有之何不可迥乃去逖后仕宋迥终不仕老　　许骧
按宋史许骧传骧字允升世家蓟州祖信父唐世以财雄边郡骧十三能属文善词赋太平兴国初擢甲科解褐将作监丞通判益州迁右赞善大夫五年转右拾遗直史馆六年出知鄜州召还为比部员外郎历知宣升二州雍熙二年改江南转运副使端拱初拜主客郎中俄徙知福州累迁御史中丞真宗即位改工部侍郎屡求小郡养疾命知单州咸平二年卒子宗寿为殿中丞　　许祚
按宋史许祚传祚江州德化人八世同居长幼七百八十一口太平兴国七年旌其门闾淳化二年本州言祚家春秋常乏食诏岁贷米千斛　　许载
按万姓统谱载字德舆萍乡人端拱二年登甲科先是尝与王钦若御试因醉再试又中作诗寄亲友有只把文章谒帝居便从平地蹑空虚之句终都官员外郎知歙州　　许申
