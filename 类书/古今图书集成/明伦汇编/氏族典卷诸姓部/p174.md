<!-- { "loadSidebar": true } -->
按广东通志性原漳州府学生靖难继统诏至性原随教授陈思贤集于明伦堂不出接诏即明伦堂设旧君位哭如礼郡人执送京师与思贤皆死　　吴成
按明外史吴成传成辽阳人初名买驴父通伯元辽阳行省右丞太祖时观童来降通伯父子与俱买驴更今名充总旗从大将军出塞数有利建文元年授永平卫百户降燕从战功最即军中三迁都指挥佥事燕王称帝授都指挥使进都督佥事又三从出塞洪熙元年进左都督宣帝即位以成尝宿卫东宫录旧劳封为清平伯汉庶人高煦反复为前锋事定出守备兴和宣德三年帝北征从败贼于宽河进侯八年卒赠渠国公谥庄勇子忠前死忠子英嗣伯卒子玺嗣　　吴允诚
按陕西通志允诚旧名把都帖木儿其先航海山人永乐三年从亦集乃路率众归附朝廷嘉其忠授骁骑将军右军都督府佥事赐名吴允诚七年率领百骑深入其地擒获有功升都督同知后追阔脱赤等逃叛又能率众独先追捕斩获有功封为恭顺伯食禄一千二百石卒以其子吴伯容管者从征亦克奋勇效劳特授袭封恭顺伯　　吴实
按福州府志实字中美后复姓林长乐人永乐年进士授监察御史立朝直言不避权要时谓之吴铁面迁广西按察司佥事致仕有朴斋集　　吴复
按将乐县志复字克初玉华人永乐二年进士授湖广监察御史居官清慎忠直理冤伸枉得风宪体文庙目为圆眼御史升广西按察司副使未赴任卒　　吴栋按政和县志栋字廷用登永乐甲申进士第擢户科给事中仁庙在东宫时廷用以勤谨受知及即位吏部循资升云南佥事陛辞特升刑部右侍郎奉&#往江西清理军伍宣德九年升礼部左侍郎分隶南京正统元年以亲老归省是年冬父卒服阕赴京仍力疏致仕　　吴恭
按延平府志恭字敬昭南平人永乐乙酉中乡试戊戌进士选为翰林庶吉士与修实录以疾告归久而部文督责勉强就教职授余干谕致仕卒　　吴玺
按邵武府志玺字信玉永乐戊子领乡荐卒业太学历试兵部擢武选主事以才能为尚书方宾所推重既而以外艰去宾特请于太宗谓兵部之属武选最难治惟吴玺克举其职乞起以治事未几升郎中宣宗知其才可大用擢为户部右侍郎未期月而国家经费出入盈缩莫不会计营度皆得其宜正统己未徙内库&#太监洪保魏国公徐显宗与玺董其事玺以洪徐不任繁剧悉以为己任经理调度秩有条纪壬戌秋外国来献马边将请增骑士以示国威英宗问户部玺时以病在告同寅仓猝未能对上以为大臣不事事下之狱辞连及玺谪戍威远先是有柄臣干玺者为所拒至是因以危法中之在威远二年以疾卒　　吴讷
按明外史吴讷传讷字敏德常熟人父任沅陵簿坐事系京师讷上书乞身代事未白而父殁由是感奋力学永乐中以医荐至京师仁宗监国闻其名命教功臣子弟成祖召对称旨俾日侍阙廷备顾问洪熙元年沈度荐经明行修授监察御史敬慎廉直不务矫饰出按浙江以振风纪植纲常为务继按贵州恩威着遐迩宣德五年进南京右佥都御史寻进左副都御史正统六年请老归家居十六年而卒谥文恪　　吴润按武进县志润字汝德以邑诸生举修永乐大典除刑部主事历知建昌姚安广信三府休息生养兴贤育才士民爱之累迁江西布政司丁母忧诏起复任景泰初请归卒　　吴中
按浙江通志中字孟庸山阴人举进士拜监察御史性强记一览不忘成祖尝躬录囚按簿阅实中默唱囚名举成律无一诖误奉天殿灾诏求直言中上疏极论时政阙失无所讳忌上怒甚会坐他事不先白奏论死俄得赦寻复为御史出为山西左参政车驾北征中总理馈饷竟以瘁卒　　吴克忠
按陕西通志克忠允诚之子袭恭顺伯洪熙初加恭顺侯太子太保能以忠节自励从征凉寇力战而没追封邠国公谥曰壮勇弟克勤都督与兄克忠同没于阵谥僖敏　　吴管者
按名山藏勋封记广义伯吴管者从父允诚降附从出塞降附部落历升左都督洪熙元年封伯禄千石与世券卒子琮嗣　　吴孟勤
按万姓统谱孟勤永新人诗文清丽尢善楷书学士胡广其甥也荐孟勤入翰林孟勤荐杨士奇以自代士奇由此召用人称孟勤为知人官至楚府教授　　吴安按明外史吴安传安丹徒人父彦名有女入侍宣宗于东宫生景帝宣德三年册为贤妃时彦名已卒授安锦衣卫百户景帝嗣位尊妃为皇太后安进本卫指挥使屡迁前府左都督弟信亦屡擢都督佥事景泰七年加恩舅氏封安安平伯信早亡官其弟敬为南京前军左都督英宗复辟太后复称贤妃降安为府军前卫指挥佥事敬及其群从南京锦衣卫指挥佥事智府军前卫指挥同知喜山指挥佥事广林锦衣卫千户诚俱革职原籍闲住寻命安为锦衣卫指挥使子孙世袭　　吴节
按江西通志节字与俭安福人宣德进士由庶吉士官至侍读学士己巳之变条陈十余事皆国家大政为祭酒督修国学降诏褒之　　吴与&#
按济宁州志与千户宣德三年征交趾力战死之　　吴高按广东通志高字志高归善人宣德八年进士历官刑部主事员外郎福建参政好学能文托兴林泉既致政幅巾杖屦徜徉山水惠阳风物陶写殆尽　　吴胜按延平府志胜字志刚将乐人由选贡入南雍宣德十年知山东平原县政专爱养不附权势以供亿忤掾谮之当道当道衔之左迁广西庆远卫经历卒于官　　吴升
按安庆府志升字亨晦怀宁人宣德间登进士擢工科给事中遇事敢言有声于时正统癸亥闽浙间矿徒为乱升升浙江布政司右参议&#往辑之升至捕其酋斩之众贼屏息政绩着闻后致仕归　　吴亮
按明外史萧授传吴亮来安人永乐初为旗手卫指挥佥事屡从征有功宣德中署湖广都指挥佥事寻以右副总兵督漕运镇守淮安英宗初讨新淦贼有功累进都督佥事镇湖广贵州破普定蛮进都督同知平计砂苗进右都督方政没于麓川召亮还京命为副总兵将兵讨之至云南贼益炽逗留金齿参将张荣败不救逮下狱寻免左迁都督佥事讨平四川都掌蛮寻召还视事右府卒亮姿貌魁梧性宽简不喜杀僇所至蛮人怀附喜文学至老手不废书有儒将风　　吴宁
按明外史于谦传吴宁字永清歙人宣德中进士除兵部主事英宗初奉诏徙回回迭力等居浙江濒海州县以宁言月给口食为例再迁职方郎中正统末四方用兵军书旁午尚书邝野甚倚之郕王监国谦荐擢本部右侍郎及谦御敌城外宁掌部事景泰改元以劳瘁得疾乞归后疾已不复出家居三十余年卒宁为人方介有识鉴　　吴英
按江西通志英字士杰临川人通天文星数之学正统间被诬谪戍京卫武定侯荐之授五官司晨北方兵变英庙命卜之欲官以卿寺谢曰臣不足胜此子昊累官太常少卿　　吴珍
按贵州通志珍永宁指挥佥事正统间从征麓川先登陷阵获四象归迁指挥同知景泰间蛮猓寇城下珍率精锐出击斩俘甚众　　吴永&#
按蕲水县志永&#字克明正统辛酉举人博通群籍事母以孝闻授南川学谕诱诲人士若不及贫者赡给之学士江朝宗方伯蒋云汉都御史蒋泰俱出其门寻拜河南道御史　　吴复
按福州府志复字克礼闽县人永乐知印授太平府丰仓大使擢海盐簿改吴县以才着遂擢为令历官工部郎景泰初超拜通政转工部侍郎遣治河决还报称旨命督易州柴炭厂天顺七年乞骸归　　吴智
按莆田县志智字宏哲景泰辛未进士授南京户部主事丁外艰改工部以学行升四川提学佥事端楷范严考校公去取士论帖然升湖广副使仍董学事以老乞致仕归囊橐萧然　　吴诚
按浙江通志诚字尚忠钱塘人景泰辛未进士授兵部武库司主事历吏部考功郎中升四川参政进湖广左右布政使升都察院副都御史巡抚湖广明年改云南卒于官诚才识宏远前后所历皆有殊政子官御史节励行称济美云　　吴宣
按江西通志宣字师尼崇仁人景泰四年授左都督府经历劾长寮不法系狱十年始得白改中府升镇远府知府疾卒有野庵文集　　吴让
按广东通志让字克让南海人景泰中进士知临桂县清慎知名天顺己卯超擢庆远知府所辖东兰南丹那地三州土官各馈金三百两让悉却之由是土官知有法纪地方以安居一年卒　　吴与&#
按明外史吴与&#传与&#字子传世称康斋先生崇仁人父溥建文时为国子司业永乐中为翰林修撰与弼家贫躬亲耕稼非其义一介不取四方来学者教诲不倦正统十一年山西佥事何自学荐于朝其后御史涂谦抚州知府王宇复荐之俱不出景泰七年御史陈述又请侍经筵竟不至天顺元年石亨欲引贤者为己重谋于大学士李贤属草疏荐之敕遣行人曹隆赐玺书赍礼币征与弼赴阙遂授左春坊左谕德与弼疏辞不许乃请以白衣就邸舍假读中秘阁书帝曰欲观秘书且勉受职徐听还山可也命贤为谕意与弼留京师二月遂请疾笃赐敕慰劳赍银币遣行人送还与弼乃上崇圣志广圣学等十事表谢而归初与弼应召时以敕书崇重意当大用而宫僚无事惧不得即行其志以塞人望故卒不受成化五年卒　　吴瑾
按畿辅通志瑾嗣父爵为恭顺侯天顺初瑾知曹钦谋不轨诣长安门告变内廷缚吉祥且为备瑾同诸将分道击贼战于东华门为钦所害赠凉国公谥忠壮　　吴绎思
按莆田县志绎思字思周天顺丁丑进士授德兴知县凡赋税差科听讼一处之以公历瑞州同知惠州知府内艰起补潮州适海寇窃发绎思歼其渠魁以捷闻满考升浙江参政寻转右布政使卒　　吴森
按漳浦县志森字以时天顺丁丑进士官礼部郎历浙江参政廉靖自守适均江山草寇负崄弄兵森至设法捕之民赖以安在浙十年凡有设施皆平恕宽仁之政　　吴江
按莱芜县志江字宗海颜庄保人以易经中天顺己卯乡试会试甲申副榜授武乡训导未几以外艰归再起训潞州九载满秩擢盐山谕所在以道德淑人有胡安定之风诸生执经问难咸称为吴夫子云　　吴槚按畿辅通志槚博野人天顺甲申进士拜礼科给事中遇事敢言历官陜西布政关中饥条陈救荒数策皆见采纳巡抚湖广德威并着寻晋总督南京粮储以疾致仕　　吴希贤
按莆田县志希贤字汝贤幼敏异精毛氏经天顺甲申进士改庶吉士授检讨预修英宗实录进修撰升左春坊左谕德南京翰林侍读学士卒于官希贤性豪迈负奇气有听雨亭稿　　吴原
按漳浦县志原字道本宪庙初以兵科给事中首陈正心任贤重爵赏节用度斥异端五事十五年升都给事中汪直用事初置西厂专伺察原请革之时安南窥滇女直犯辽原极言守臣贪恣误国久之升太仆卿弘治初擢户部右侍郎总督京储四年升左侍郎五年两浙大水民饥奉敕兼左佥都御史往视劝分平籴又奏蠲累年逋负数百万防寇盗抑豪强筑海堤塞矿穴明年召还以疾卒　　吴禋
按永州府志禋字克诚号青崖成化丙戌进士授监察御史振饬风纪升参政　　吴
按山西通志灵石人赋性峭直痛父早&#事母郑氏极尽孝思成化己丑进士历吏部主事员外郎中公慎自持无敢干以私巡抚甘肃恩威并着边尘不耸转南京都察院右副都御史风裁独持宽严得体表率诸御史得各尽所言宪纲为之丕振　　吴
按平和县志字仲伟西林人成化己丑进士注南驾部主事进员外郎转库部正郎擢贵州参议以平寇功迁云南参政&#整盐法至张明禁洗宿弊盐法复通升本司右布政时黎酋&#叔夺位馈金数千镒弗受竟置于法以外艰归　　吴原正
