<!-- { "loadSidebar": true } -->
按汉书王莽传武功长孟通浚井得白石上圆下方有丹书着石曰告安汉公莽为皇帝莽风群公以白太后遂称摄皇帝　　后汉
　　孟尝
按后汉书孟尝传尝字伯周会稽上虞人仕郡为户曹吏后策孝廉举茂才拜徐令迁合浦太守百姓称为神明以病自止被征当还吏民攀车请之夜遁去隐处穷泽身自耕佣同郡杨乔上书荐尝竟不见用卒于家　　孟郁
按续汉书郁中常侍孟贲之弟
　　孟敏
按尚友录敏字叔达巨鹿人性刚直有剖决不仕尝客居太原荷甑堕地不顾而去郭泰见而问之敏曰甑已破矣视之何益泰奇之因劝令学卒以成德三公征辟并不屈　　孟节
按尚友录节得仙道能含枣核而不食可至五年十年又能结气不息状若死人亦可至五年十年　　孟光按蜀志孟光传光字孝裕河南洛阳人汉太尉孟郁之族灵帝末为讲部吏献帝迁都长安遂逃入蜀先主定益州拜为议郎掌制度后主践阼迁大司农每直言无所回避坐事免官卒　　魏
　　孟康
按魏略康为弘农守平清领郡吏二百余人涉春遣休常四分遣一分无宿诺　　晋
　　孟宗
按尚友录宗字公武江夏人少从南阳李肃学其母为作厚褥大被人问故母曰小儿无德致客客多贫故为广被庶可得气味相接矣仕吴为令每得时物必以寄母不敢先食母嗜笋尚未生宗入林哀泣笋忽迸出闻母病犯禁委官晋武帝时为鱼池监作鲊寄母母曰何不避嫌遂还之宗尝为光禄与朝士大会有强之酒者饮一杯便吐半是麦饭上闻叹息曰清德如此耶　　孟观
按晋书孟观传观字叔时渤海东光人少好读书惠帝即位稍迁殿中中郎贾后欲诛杨骏使人讽观观度后旨颇加诬其事及骏诛以为黄门侍郎氐羌齐万年反张华启观讨之观生擒万年转东羌校尉征拜右将军赵王伦篡位署为安南将军义军既起观不从众议而为伦守及帝反正遂夷三族　　孟嘉
按晋书桓温传孟嘉字万年江夏鄳人吴司空宗曾孙也少知名太尉庾亮领江州辟部庐陵从事后为征西桓温参军转从事中郎迁长史卒　　孟陋
按晋书孟陋传陋字少孤武昌人吴司空宗之曾孙也兄嘉桓温征西长史陋清操绝伦布衣蔬食以文籍自娱口不及世事简文帝辅政命为参军称疾不起以寿终　　孟钦
按晋书孟钦传钦洛阳人也有左慈刘根之术百姓惑而赴之苻坚召诣长安命苻融诛之钦化为旋风飞出第外顷之有告在城东者融遣骑追之垂及忽然已远遂不知所在坚末复见于青州苻朗寻之入于海岛　　孟昶
按晋书安帝本纪义熙四年四月甲午加吏部尚书孟昶尚书左仆射六年五月卫将军刘毅及卢循战于桑落洲王师败绩尚书左仆射孟昶惧自杀　　宋　　孟怀玉
按宋书孟怀玉传怀玉平昌安丘人也高祖珩晋河南尹祖渊右光禄大夫父绰给事中世居京口高祖东伐孙恩以怀玉为建武司马义熙三年出为西阳太守除中书侍郎转辅国将军领丹阳府兵戍石头八年迁江州刺史十一年卒官　　孟龙符
按宋书孟怀玉传龙符怀玉弟也骁果有胆气早为高祖所知既克京城以龙符为建武参军除东海太守高祖伐广固以龙符为车骑将军统步骑为前锋军达临胊与贼争水贼退走龙符乘胜奔逐后骑不及贼数千骑围绕攻之众寡不敌遂见害　　孟顗
按宋书何尚之传孟顗字彦重本昌安人兄昶贵盛顗不就征辟昶死后起家为东阳太守遂历吴郡会稽丹阳三郡侍中仆射太子詹事复为会稽太守卒官子劭尚太祖第十六女南郡公主　　孟灵休
按南史徐湛之传安成公何勖无忌之子临汝公孟灵休昶之子也并名奢豪与湛之以肴膳器服车马相尚都下为之语曰安成食临汝饰湛之美兼何孟灵休善弹棋官至秘书监　　北魏
　　孟威
按魏书孟威传威字能重河南洛阳人历东宫齐帅羽林监后以解北人之语敕在著作备推访永平中出使高昌还迁城门校尉直阁将军正光初蠕蠕主阿那还国以威为平北将军假员外常侍为使主护送之普泰中除大鸿胪卿天平三年卒　　孟表
按魏书孟表传表字武达济北蛇丘人也自云本属北地号索里诸孟因事南渡仕萧鸾太和十八年据郡归诚除南兖州刺史领马头太守后萧鸾遣裴叔业攻围六十余日表戮力固守高祖嘉其诚绩封汶阳县开国伯迁征卤将军济州刺史延昌四年卒谥曰恭子崇袭官至昌黎济北二郡太守　　孟季
按魏书孟威传威弟季稍迁镇远将军左中郎将廷尉监广州刺史预爾朱荣义举封巨鹿县开国公转司农卿出为华州刺史卒　　孟兰强
按魏书石文德传白石县人孟兰强四世同居行着州里诏标榜门闾　　孟鸾
按魏书孟鸾传鸾字龙儿不知何许人坐事充阉人文明太后时王遇有宠鸾以谨敏为遇左右由是渐见眷识灵太后临朝为左中郎将中给事中病亡　　孟信按尚友录信字修仁仕魏从孝武帝为赵平太守政尚宽和权豪无犯山中老人曾以酒馈之信和颜接引殷勤慰劳乃自出酒以铁铛温之素木盘盛芜菁葅唯此而已又以一铛借老人但执一杯各自斟酌申酬酢之意谓老人曰吾至郡来无人以一物见遗今卿独有此饷且食菜已久欲为卿受一髆耳酒既自有不能相费老人大悦再拜擘进之酒尽方别　　北齐
　　孟业
按北齐书孟业传业字敬业巨鹿安国人家本寒微少为州吏性廉谨魏彭城王韶拜定州除典签长史天保初清河王岳拜司州牧闻业名行召为法曹寻迁东郡守以宽惠着病卒　　唐
　　孟利贞
按尚友录利贞华阴人父神庆高宗初为沁州刺史以清介着名利贞初为太子司议郎中宗在东宫深惧之受诏与少师许敬宗崇贤馆学士郭瑜顾引董畏恭等撰瑶山玉彩五百卷龙朔二年奏上之高宗称善累转著作郎加弘文馆学士垂拱初卒又撰续文选十三卷　　孟铣
按尚友录铣汝州梁人孟子三十一代孙登进士第累官凤阁舍人转春官侍郎拜同州刺史神龙初致仕诏河南春秋给羊酒以终其身　　孟云卿
按尚友录云卿平昌人登进士第擢校书郎与杜甫元结最契相友善甫服其稽言有孟子论文更不疑句　　孟浩然
按唐书孟浩然传浩然襄阳人少好节义喜振人患难隐鹿门山张九龄为荆州辟置于府开元末病卒　　孟仕源按尚友录寿昌有石临樊水有窊仕源居其下元结命曰抔樽石铭曰时俗浇狡日益伪薄谁能抔饮其守淳朴　　孟华
按唐书孟华传华史失其何所人初事李宝臣为府官属论议婞婞不回王武俊斩李惟岳遣华至京师陈事德宗问河朔利害华对称旨擢检校兵部郎中武俊僭称王授礼部侍郎不肯起呕血死　　孟元阳
按唐书孟元阳传元阳史失其何所人起陈许军中以严整称曲环领节度使时已为大将使董作西华屯盛夏屩而立于涂役休乃就舍故田辄岁稔而军食常足宪宗立迁河阳节度使五年卢从史败检校尚书右仆射徙帅昭义军入为右羽林统军封赵国公　　孟郊
按唐书韩愈传孟郊者字东野湖州武康人与韩愈为忘形交年五十得进士第调溧阳尉郑余庆为东都留守署水陆转运判官余庆镇兴元奏为参谋卒张籍谥曰贞曜先生　　孟简
按唐书孟简传简字几道德州平昌人曾祖诜武后时同州刺史简举进士宏辞连中累迁仓部员外郎元和中拜谏议大夫出为山南东道节度使政颇严峭时有诏置临汉监以牧马命简兼使职简以亲吏陆翰主奏邸关通阉侍翰持之简怒以土囊毙之家上变发简奸赃御史劾验得遗吐突承璀赀七百万贬吉州司马进睦州刺史徙常州卒　　孟管
按尚友录管郴人元和中进士尝着岭南异物志韩愈送管序云今年秋见孟氏子管于郴年甚少礼甚度手其文一篇甚巨退披其篇以读之尽其书无有不能其见重如此　　孟迟
按尚友录迟字升之平昌人会昌及第诗一卷　　孟昭图按尚友录昭图唐末为左拾遗上疏论事坐贬田令孜遣人投之颐津后人祠之裴彻诗云一章何罪死何名千载惟君与屈平从此蜀江烟雨夜杜鹃应作两般声　　孟方立
按五代史孟方立传方立邢州平乡人也少为军卒以勇力选为队将唐广明中入据潞州因以为昭义军节度使方立徙其军于邢州潞人怨以泽潞二州归于晋晋数遣李存孝等出兵以窥山东方立孤城自守求救于梁梁方东事兖郓不能救也方立饮鴆而卒　　孟迁
按唐书孟方立传方立为昭义军节度使龙纪元年李克用使李罕之李存孝击邢攻磁洺方立战败自杀从弟迁素得士心众推为节度留后大顺元年存孝复攻邢迁挈邢洺磁三州降以为汾州刺史　　后唐　　孟知祥
按五代史后蜀世家孟知祥字保引邢州龙冈人其叔父迁当唐之末据邢洺磁三州为晋所掳梁兵攻晋迁降梁知祥父道独留事晋而不显及知祥壮晋王以为左教练使庄宗为晋王以知祥为中门使迁马步军都虞候庄宗建号以知祥为太原尹蜀平庄宗以知祥为成都尹庄宗崩明宗入立知祥乃训练兵甲阴有王蜀之志长兴元年举兵反明宗崩知祥乃即皇帝位国号蜀改元曰明德以其子昶为皇太子卒谥为文武圣德英烈明孝皇帝庙号高祖　　后周　　孟贯
按万姓统谱贯字一之建安人少好学游庐山以礼义文章节俭为当世师范人称孟子仕于周　　宋
　　孟昶
按宋史西蜀世家孟昶初名仁赞及僭位改焉其先邢州龙冈人父知祥称帝于蜀知祥卒昶袭位改元广政及太祖下荆楚昶欲遣使朝贡王昭远等固止之太祖诏蜀之邸吏将卒先在江陵者并放还仍给赐钱帛以遣干德二年昶遣孙遇杨蠲赵彦韬为谍至京师彦韬潜取昶与并州刘钧蜡丸帛书以告先太祖已有西伐之意而未发及览书即命忠武军节度王全斌等率兵讨之昶举族与官属待罪阙下太祖御崇元殿备礼见之以为开府仪同三司检校太师秦国公数日卒谥恭孝昶三子元&#元珏元宝元宝先卒昶弟仁贽仁裕仁操　　孟仁贽
按宋史西蜀世家昶弟仁贽字忠美广政十三年封雅王昶降遣仁贽奉表诣阙授右神武统军丁母忧起复领大同军节度西京都巡检使开宝四年卒　　孟仁裕按宋史西蜀世家昶弟仁裕字鸣谦封彭王广政二十年领黔州武泰军节度归朝授检校太傅右监门卫上将军迁右羽林军开宝三年卒　　孟仁操
按宋史西蜀世家昶弟仁操封嘉王广政二十一年领果州永宁军节度归朝授右监门卫上将军累迁右龙武统军雍熙三年卒　　孟元&#
按宋史西蜀世家昶子元&#字遵圣幼聪悟善隶书年十四僭封秦王广政二十一年领武德军节度二十五年立为皇太子宋师将至以元&#为元帅及闻剑门陷遂弃军遁归入朝与昶同日宣制检校太尉泰宁军节度移镇贝州在镇十余年亦有治绩太平兴国初移镇定州四年从平太原就命为镇州驻泊兵马钤辖契丹入寇元&#与诸将校破之以功封滕国公知滑州淳化初移知滁州卒有子十五人隆记隆诂隆说隆诠并进士及第　　孟元珏
按宋史西蜀世家昶子元珏少端敏广政二十三年领阆州保宁军节度久之加检校太傅归朝为千牛卫上将军干德五年迁右神武统军代元&#判金吾卫仗太平兴国九年出为宋曹兖郓都巡检又改右屯卫上将军淳化元年复为右神武统军出知滑州三年卒　　孟宾于
按尚友录宾于字国仪连州人仕终水部员外郎能诗有金鳌集陈尧佐为序称其如百丈悬流飞落苍翠间清雄奔放望之竖人毛骨　　孟元&#
