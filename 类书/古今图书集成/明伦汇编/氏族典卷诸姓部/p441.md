<!-- { "loadSidebar": true } -->
按扬州府志淓字颖之铨子也弘治进士事父母以孝闻正德初刘瑾罗织大臣诬逮铨下诏狱淓请以身代疏词迫切事得雪仕至南京光禄寺少卿　　高良&#按陕西通志良&#字梦说临洮卫人弘治中进士官湖广道监察御史首劾刘瑾苗逵不法数事题设三边宣大总制及京营人马十万内外恃以有备巡按苏州振纲纪慎举措风裁凛凛卒于官时年三十七平生鲠介与人寡合问学质实诗文雄健所著有西岩稿奏议若干卷　　高尚贤
按万姓统谱尚贤字大宾钧州人正德庚午乡试第一丁丑进士累官山东提学佥事以身为教士习翕然向风迁光禄少卿子捷都御史拱大学士　　高鹏
按澧州志鹏字云翼正德辛未进士知通州奏罢扬州坍江粮后调霸州霸三辅近地中贵人渔食其中上章论逐权珰降安庆同知卒　　高林
按茌平县志林一乡人身躯壮大有力正德六年八月流贼陷城迫之使从林大骂杀伤数贼众怒刺杀之　　高嘉元
按武城县志嘉元字士魁少丧母事父克尽子道正德间流贼陷城入其家时父有疾嘉元左右扶侍贼欲刃其父嘉元多方羽翼曰宁杀我毋吓我病父也贼怒三砍其臂血涌出犹覆蔽不已贼义之遂舍去及父卒居丧殡葬皆如礼事继母最孝历仕瑞州府别驾所至以廉介称焉　　高守正
按禹城县志李守正字一之禹城高原鲁之后母姓李遂姓其母之姓领正德丙子乡荐初署兰阳教谕事迁南雍学正转陕西平凉府通判政平讼息恩威并着致政归年方四十　　高
按扬州府志字升之铨从子正德辛巳进士授宁波府推官摄郡事会日本贡使构乱讨平之升户部主事员外郎督粮通州升郎中寻知顺德府城沙河工竣升河南按察司副使会河决睢州为凿孙继口以疏横流漕运赖之　　高公韶
按明外史萧鸣凤传内江高公韶正德中为御史尝劾总兵官郭勋罪朵颜花当入寇又劾总兵官遂安伯陈鏸中官王欣巡抚王倬世宗立历右副都御史巡抚江西终户部右侍郎　　高应先
按郴州志应先字世德由进士授行人奉使朝鲜复命擢御史巡按大同多所建白会逆瑾擅柄以疾告归瑾败累诏起复卒四川参政　　高致中
按安陆县志致中号南洲正德间补邑弟子员及预棘围之夕碎巾麻履簇簇群众中愤然曰此蓬首对三木状国家待士之薄何至如此即掷笔研而出竟脱诸生籍何司寇迁予告归严分宜为诗郊饯何榜其幅于堂高过之题其上曰椒山已死洪塘謪天下何人是介翁今日登堂览诗草始知公度实能容生平滑稽高致类如此　　高第
按万姓统谱第字公次四川&#州人由甲戌进士出宰长洲历南京吏部验封郎中守宁波政举大纲升云南副使备兵临安诘武安民树百年之画井井矣人方以公辅期之而亢志泉石遂拂衣而归居常趺坐密室游神虚元亦时时绎玩图籍贯穿百家率能举其旨要有请丐词翰者&#舒毫应之要皆大雅之音也间与当道缙绅谈说时政若边侥之险夷朝廷之纪纲都邑之错列孰利当兴孰弊当革一一如指掌荐剡屡膺而卒谢不起人多惜之　　高嵩
按广西通志嵩字世瞻宜山人以举人教谕保昌龙泉下迁训导霍丘升伴读兴府又久之为审理正正德末年世宗即位录兴来功拜嵩太仆少卿以疾卒官荫其孙玺　　高叔嗣
按名山藏文苑记叔嗣字子业祥符人臂毛逆生束发就傅着申情赋殆万言弱冠登朝亳州薛蕙一见叹服既雅见重益自贵珍谢绝流品因心师古每有属缀伫兴而就宁复罢阁不为近浅其篇什往往刮抉浮华独妙闲旷有应物之冲淡兼曲江之沉雅体王孟之清适具高岑之悲壮词质而腴兴近而远雅性亢洁不喜凡庸虽迹在周行而情欢在野即事赋怀屡有忧生之叹仕终按察使年三十八卒任官有治狱之才　　高金
按明外史杨最传世宗好神仙凡指斥道士者顾存仁高金王纳言之属皆得罪金石州人为兵科给事中嘉靖九年上疏言真人邵元节者误蒙殊恩为圣德累望削元节真人号帝大怒立下诏狱拷掠终以其言直释之后累官苏州兵备副使　　高擢
按畿辅通志擢字士元滦州人嘉靖己丑进士授博士选擢礼科给事中建言侃侃得名谏议体历官副都御史风裁独凛奉命提督操江苞苴绝迹归卒　　高翀按安陆县志翀字允升初诞时母梦旭日堕怀中稍长能为七言诗喜读蔡虚斋书嘉靖丙戌成进士授犍为令调溧水内外服阕补束鹿召为户部广西司主事累官至贵州巡抚右副都御史会修三殿巨木皆征于贵诸苗相煽而起叛卒李昂拥众称雄黠裔苗倚为援梗云南贡道翀扬兵临之昂成擒诸寨皆惊散退居十一年年八十一卒　　高尚志
按冠县志尚志嘉靖壬辰进士授浚县知县升礼部主事直文渊阁管理诰&#平凉府知府河东运使有俊才博极群书撰述甚富　　高拱
按明外史高拱传拱字肃卿新郑人貌修伟有才略未弱冠举乡试嘉靖二十年成进士选庶吉士逾年授编修三十一年穆宗居裕邸出阁讲读拱为侍讲官历官侍讲学士在裕邸九年敷陈剀切严嵩徐阶递当国以拱他日当得重荐于世宗拜太常卿掌国子监祭酒事四十一年擢礼部左侍郎寻改吏部兼学士掌詹事府事进礼部尚书四十五年进文渊阁大学士始阶甚亲拱引入直拱骤贵负气颇忤阶穆宗即位进少保兼太子太保阶虽为首辅而拱自以帝旧臣屡与之抗以私怨逐胡应嘉于是言路论拱者无虚日拱不自安乞归帝许之遂以少傅兼太子太傅尚书大学士养病归隆庆元年五月也既而阶亦乞归三年冬帝召拱以大学士掌吏部事兼理阁务明年止月至拱乃尽反阶所为辽东奏捷进拱柱国中极殿大学士寻命考察科道拱请与都察院同事时大学士赵贞吉掌都察院持议稍异同给事中韩楫劾贞吉有所私庇贞吉疑拱嗾之遂抗章劾拱拱亦疏辨帝不直贞吉令致仕去拱既逐贞吉专横益着始拱为祭酒张居正为司业相友善拱亟称居正才及拱为首辅居正肩随之拱性直而傲同官不能堪居正独退然下之拱不之察也冯保者中人性黠次当掌司礼监帝以问拱拱荐陈洪及孟冲帝从之保以是怨拱居正亦耻居拱下媚事保两人深相结神宗即位拱以上幼冲惩中官专政条奏请诎司礼权还之内阁又命给事中雒遵程文合疏攻保而从中拟旨逐之拱使人报居正居正阳诺之而私以语保保诉于太后谓拱擅权不可容太后颔之明日召群臣宣诏数拱罪而逐之居家数年卒居正请复其官久之廷议论拱功赠太师谥文襄荫嗣子务观为尚宝丞　　高仪
按明外史高拱传高仪字子象钱塘人嘉靖二十年进士选庶吉士授编修升侍讲学士掌南京翰林院召为太常卿掌国子监事擢礼部右侍郎改吏部教习庶吉士代高拱为礼部尚书穆宗即位诸大典礼皆仪所酌定隆庆二年正月飨太庙帝将遣代仪偕僚属谏乃亲祀如礼仪遇事秉礼循法居职甚称引疾章六上卒见留会御史傅宠以先帝时撰文叩坛事劾仪四疏求去乃加太子少保驰传归归二年用高拱荐命以故官侍东宫讲读掌詹事府六年诏兼文渊阁大学士入阁办事逾月帝崩预顾命及拱为张居正所逐仪已病太息而已未几卒赠太子太保谥文端　　高岱
按万姓统谱岱字伯宗京山人嘉靖庚戌进士历刑部郎中喜衣敝垢同舍郎多诮之会主事董传策张翀给事中吴时来疏大学士严嵩父子不法状诏逮系司寇狱将置重典岱请大司寇郑晓轻之狱戍边岱复为资装微服送之出郊门嵩父子闻而衔之莫可为地会景王封讽铨曹出为长史岱好读先秦古文为唐人诗多论着性戆好面折人过失后以仕淹浮湛王门无所建白卒着鸿录樵论楚汉余谈弟嘉靖丙辰进士峃乡荐皆有才名　　高敏学
按畿辅通志敏学宝坻人嘉靖庚戌进士授行人擢兵科给事中劾严嵩党赵文华廷杖卒后悯其忠追赠光禄寺少卿　　高应芳
按江西通志应芳字惟实金溪人嘉靖癸丑进士巡按山东恩威并着晋太仆卿疏马政八事诏着为令所著有羊洞遗&#谷南集　　高贵
按无锡县志嘉靖丙辰夏倭至焚掠贵应募御寇斩贼首阎三等数人既而众溃力战死之　　高岚
按陕西通志岚智子嘉靖四十年以原任都司领兵战没加升指挥佥事世袭　　高耀
按畿辅通志耀字子潜清苑人嘉靖时进士除工部主事改吏部擢太仆寺少卿迁光禄寺卿僚属忤中官诬及耀左迁河南参政累迁南户部侍郎改北户部寻拜尚书会殿阁灾前后上十余疏晋太子太保隆庆初御史某憾耀蜚语中之致政归　　高尚学
按曹县志尚学字希贤大义人性孝友父殁庐居三年负土为坟黄水涨伏墓号泣适河绕西折而北行人谓孝感母殁复庐居三年时有白鹊来巢雉兔驯扰入寝为伴隆庆初授鸿胪寺五年出为内乡典史年八十有二卒　　高应聘
按山西通志应聘字志尹稷山人隆庆辛未进士吴县知县厘弊革奸不避权贵邑濒太湖济渡处多劫寇应聘更番设戍行者便之吴民题曰高公渡为雠者所中因谢政归　　高萃
按浙江通志萃字升伯鄞人万历初进士第一母老终养升刑部郎中一日上朝太后问帝所隋左右四人何不至上谩以误毒药对太后问上谩曰某某太后即付法司令速具狱萃曰此上一时谩言非欲杀此二竖也置不问出知肇庆府兴利惠民置田赡士肇人肖像祀之以孙斗枢贵赠右副都御史　　高攀龙
按明外史高攀龙传攀龙字存之无锡人少读书有志程朱之学举万历十七年进士授行人侍郎赵用贤都御史李世达被讦去位朝论多咎大学士王锡爵攀龙上疏言之末力诋郑材杨应宿谗谄宜黜应宿亦疏讦攀龙谪攀龙揭阳添注典史之官七月以事归寻遭亲丧遂不出家居垂三十年熹宗立起光禄丞天启元年进少卿改大理少卿进太仆卿擢刑部右侍郎四年拜左都御史攀龙为赵南星门生并居要地御史崔呈秀按淮扬还攀龙发其秽状呈秀窘急走魏忠贤所乞为义儿遂摭谢应祥事谓攀龙党南星严旨切责攀龙遽引罪去顷之南京御史游凤翔讦攀龙诏削籍呈秀憾不已必欲杀之窜名李实劾周起元疏中遣缇骑往逮攀龙晨谒宋儒杨龟山祠以文告之归饮后园池上闻周顺昌已就逮出书二纸告二孙曰明日以付官校因遣之出&#户移时诸子排户入则已衣冠自沈于池矣发所封纸乃遗表也时年六十五呈秀憾犹未释矫诏下其子世儒吏刑部坐世儒不能防闲其父谪为徒崇祯初赠太子太保兵部尚书谥忠宪授世儒官　　高第
按畿辅通志第字登之滦州人登万历己丑进士初令临颍有廉声升户曹出守大同历兵部尚书时杨左被逮搒掠甚惨第侍经筵力陈党锢宜释会宁远告警忠贤遂出第经略蓟辽第檄道镇坚壁清野为固守计崔呈秀劾第为怯勒令住归里　　高邦佐
按明外史高邦佐传邦佐字以道襄陵人万历二十三年进士授寿光知县历户部主事员外郎稍迁永平知府迁天津兵备副使以嫡母忧归补蓟州道坐调兵忤主者意被劾归天启元年辽阳破起参政分守广宁以母年八十余涕泣不忍去母责以大义乃行熊廷&#王化贞构隙邦佐知辽事必溃败累乞归方报允而化贞弃广宁逃邦佐趋右屯谒廷&#请授兵赴难廷&#不纳邦佐遂西向拜阙复拜母解印绶自经官舍仆高永亦自经于侧事闻赠光禄卿再赠太仆卿谥忠节世荫锦衣百户　　高捷
