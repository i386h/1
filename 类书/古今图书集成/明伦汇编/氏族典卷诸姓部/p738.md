<!-- { "loadSidebar": true } -->
按南齐书刘善明传善明平原人镇北将军怀珍族弟也父怀民宋世为齐北海二郡太守元嘉末青州饥荒善明家有积粟躬食饘粥开仓以救乡里百姓呼其家田为续命田刺史刘道隆辟为治中从事泰始初徐州刺史薛安都反青州刺史沈文秀应之善明收集门宗部曲以应朝廷文秀既降善明出为海陵太守还为后军将军母陷北魏善明哀戚如持丧明帝每见为之叹息元徽初遣北使朝议令善明举人赎得母还幼主新立群公秉政善明独结事太祖太祖践阼以善明勋诚召为淮南宣城二郡太守封新涂伯建元二年卒谥烈伯子涤嗣善明从弟僧副官至前将军封丰阳男卒　　刘休
按南齐书刘休传休字弘明沛郡相人也祖徽正员郎父超九真太守休初为驸马都尉奉朝请袭祖封南乡侯太始初诸州反休筮明帝当胜静处不预异谋数年还投吴喜为辅师府录事&#军喜称其才进之明帝得在左右除员外郎安成王抚军&#军出为南康相还为正员郎建元初为御史中丞四年出为豫章内史卒　　刘悛
按南齐书刘悛传悛字士操彭城安上里人也彭城刘同出楚元王分为三里以别宋氏帝族祖&#之汝南新蔡二郡太守悛随父&#征讨假宁朔将军拜鄱阳县侯世子与世祖同直殿内为明帝所亲待由是与世祖款好迁通直骑常侍出为安远护军武陵内史明帝崩还都仍除散骑侍郎桂阳难加宁朔将军助守石头父&#于大桁战死免丧除中书郎霸业初建悛先致诚节沈攸之事起加辅国将军出为持节督广州诸军事广州刺史袭爵鄱阳县侯太祖受禅国除进号冠军将军世祖即位改领前军将军持节都督司州诸军事司州刺史迁侍中车驾数幸悛宅与尽布衣之适迁冠军将军司徒左长史寻以本官行北兖州缘淮诸军事徙蜀郡太守行益州事悛既藉旧恩尢能悦附人主承迎权贵宾客闺房供费奢广在蜀作金浴盆余物称是&#林新立收悛付廷尉禁锢终身高宗立复故官东昏即位改授散骑常侍卒谥曰敬　　刘绘
按南齐书刘绘传绘字士章彭城人太常悛弟也解褐著作郎豫章王嶷为江州以绘为主簿随镇江陵绘聪警有文义善隶书数被赏召进对华敏僚吏之中见遇莫及嶷与文惠太子有疑绘苦求外出为南康相征还转中书郎掌诏诰敕助何引撰治礼仪高宗为骠骑以绘为辅国将军谘议领录事典笔翰高宗即位迁太子中庶子安陆王宝晊为湘州以绘为冠军长史母丧去官服阕为宁朔将军梁王义师起围城张稷总军事与绘情款异常将谋废立东昏殒遣绘及范云等送首诣梁王于石头转大司马从事中郎中兴二年卒　　刘瑱
按南齐书刘绘传绘弟瑱字士温好文章饮酒奢逸不财物荥阳毛惠远善画马瑱善画妇人并为第一官至吏部郎先绘卒　　刘怀慰
按南齐书刘怀慰传怀慰字彦泰平原平原人也祖奉伯元嘉中为冠军长史父乘民冀州刺史死于难怀慰持丧不食酰酱养孤弟妹养寡叔母皆有恩义宗从善明等为太祖心腹怀慰亦豫焉除步兵校尉齐国建为辅国将军齐郡太守怀慰至郡安集居民不受礼谒民有饷其新米一斛者怀慰出所食麦饭示之因着廉吏论以达其意太祖闻之手敕褒赏进督秦沛二郡迁正员郎领青冀二州中正出监东阳郡还兼安陆王北中郎司马永明九年卒　　刘瓛
按南齐书刘瓛传瓛字子珪沛国相人晋丹阳尹惔六世孙也祖弘之给事中父惠治书御史瓛少笃学博通五经聚徒教授丹阳尹袁粲荐为秘书郎不见用除安成王抚军行&#军公事免自此不复仕袁粲诛瓛微服往哭并致赙助太祖践阼召瓛入华林园谈语敕使数入而瓛自非诏见未尝到宫门后以母老阙养重拜彭城郡丞武陵王为会稽太守上欲令瓛为武陵王讲除会稽郡丞学徒从之者转众性谦率通美不以高名自居及卒门人谥曰贞简先生　　刘琎按南齐书刘瓛传瓛弟琎字子璥方轨正直建元初为武陵王冠军征卤&#军王与僚佐饮自割鹅炙琎曰应刃落俎膳夫之事殿下亲执鸾刀下官未敢安席因起请退与友人孔澈同舟澈留目女子琎举席自隔不复同坐寻署中兵兼记室&#军卒官　　刘祥按南齐书刘祥传祥字显征东莞莒人也祖式之吴郡太守父敳太宰从事中郎祥宋世解褐为巴陵王征西行&#军历骠骑中军二府太祖太尉东阁祭酒骠骑主簿建元中为冠军征卤功曹除正员外祥少好文学性韵刚&#轻言肆行不避高下永明初迁长沙王镇军撰宋书讥斥禅代上衔而不问祥着连珠十道有以启上者上令御史中丞任遐奏免官付廷尉徙广州祥至广州不得意终日纵酒少时病卒　　刘虬按南齐书刘虬传虬字灵预南阳涅阳人也旧族徙居江陵虬少而抗节好学宋太始中仕至晋平王骠骑记室当阳令罢归永明三年刺史庐陵王子卿表虬及同郡五人诏征为通直郎不就虬精信释氏衣粗布衣礼佛长斋注法华经建武二年诏征国子博士不就其冬病卒　　刘怀引　刘怀则
按南齐书华宝传宝晋陵无锡人也同郡刘怀引与弟怀则年十岁遭父丧不絮帛不食盐菜建元三年并表门闾　　刘系宗
按南齐书刘系宗传系宗丹阳人也少便书画泰始中为主书以寒官累迁至勋品元徽初为奉朝请兼中书通事舍人员外郎太祖废苍梧呼正直舍人虞整醉不能起系宗欢喜奉命使写诸处分敕令事皆称旨除羽林监转步兵校尉出为海盐令太祖即位除龙骧将军建康令永明元年除宁朔将军寻转右军将军淮陵太守兼中书通事舍人母丧解起为鲁郡太守郁林即位除骁骑将军仍除宁朔将军宣城太守建武二年卒官　　刘灵哲
按南齐书刘怀珍传怀珍子灵哲字文明建元初历宁朔将军庐陵内史齐郡太守前军将军灵哲嫡母崔氏及兄子景焕泰始中没魏灵哲为布衣不听乐及怀珍卒当袭爵灵哲以兄子在贼中存亡未测无容越当茅土朝廷义之灵哲倾产私赎嫡母及景焕累年不能得世祖哀之令北使告其主主送以还南袭怀珍封爵灵哲永明初历护军长史出为宁朔将军巴西梓潼二郡太守隆昌元年卒　　刘沨
按南齐书始安贞王道生传道生子凤凤子遥光潜与江祏兄弟谋自树立将发而江祏被诛遥光虑见杀召亲人丹阳丞刘沨以讨刘暄为名攻台城溃台车斩遥光刘沨遁走还家园为人所杀沨南阳人事继母有孝行弟濂事沨亦谨　　刘执思
按万姓统谱执思渤海人说诗甚精少事同郡刘敬和敬和事同郡程归则故其乡曲多为诗者执思仕齐为国子博士　　梁
　　刘坦
按梁书刘坦传坦字德度南阳安众人晋镇东将军乔之七世孙齐建元初补孱陵令以干济称义师起迁谘议&#军辅国长史行湘州事下车简选堪事吏分诣十郡运租致之义师资粮用给时东昏遣安成太守刘希祖破范僧简于平都移檄湘部始兴内史王僧粲应之自是湘部诸郡悉皆蜂起州人咸欲泛舟逃走坦悉聚船焚之遣将尹法略拒僧粲相持未决镇军锺元绍潜谋应僧粲坦伪为不知因理讼至夜而城门遂不闭以疑之元绍未及发诣坦问其故坦留与语密遣亲兵收其家书于坐斩之焚其文书其余党悉无所问众愧且服州部遂安天监初论功封荔浦县男迁平西司马新兴太守三年卒子泉嗣　　刘季连按梁书刘季连传季连字惠续彭城人也父思考以宋高祖族弟显于宋世季连早历清官齐高帝受禅悉诛宋室近属将及季连等太宰褚渊素善之固请乃免建元中为尚书左丞永明初出为江夏内史累迁广陵太守入为给事黄门侍郎建武中又出为平西萧遥欣长史遥欣侮季连季连憾之乃密表称遥欣有异迹明帝心德季连四年以为辅国将军益州刺史东昏即位征季连为右卫将军道断不至季连闻京师多故稍自骄矜遂严愎酷狠土人怨望多叛乱高祖以西台将邓元起为益州刺史元起南郡人季连为南郡时素薄元起惧祸遂召佐史矫称齐宣德皇后令聚兵反元起至巴西围之高祖遣主簿赵景悦宣诏降季连季连诣阙谢数步一稽颡高祖笑赦为庶人四年出建阳门为蜀人蔺道恭所杀季连在蜀杀道恭父道恭出亡至是而报复焉　　刘霁
按梁书刘霁传霁字士烜平原人也祖乘民宋冀州刺史父闻慰齐正员郎霁年九岁能诵左氏传家贫与弟杳歊相笃励学既长博涉多通天监中起家奉朝请出补西昌相入为尚书主客侍郎未期除海盐令以疾免寻除建康令不拜母亡霁庐于墓哀恸过礼服未终而卒　　刘杳
按梁书刘杳传杳字士深平原平原人也祖乘民宋冀州刺史父怀慰齐东阳太守杳年十三丁父忧哀感行路天监初为太学博士出为临津令有善绩以疾陈解还除云麾晋安王府&#军普通元年迁尚书驾部郎出为余姚令在县清洁人有馈遗一无所受还除宣惠湘东王记室&#军母忧去职服阕复为王府记室大通元年迁步兵校尉寻为尚书左丞大同二年卒官　　刘歊
按梁书刘歊传歊字士光吁族兄也祖乘民宋冀州刺史父闻慰齐正员郎歊幼有识慧及长博学有文才不娶不仕与弟吁并隐居以山水书籍相娱而已天监十七年着革终论明年疾卒亲故诔其行迹谥曰贞节处士　　刘吁
按梁书刘吁传吁字彦度平原人也父灵真武昌太守吁幼称纯孝数岁父母继卒吁居丧几至灭性长兄絜为之聘妻吁逃匿事息乃还本州刺史张稷辟为主簿不就吁善元言尢精释典曾与族兄刘歊听讲于钟山诸寺因共卜筑宋熙寺东涧有终焉之志天监十七年卒宗人至友谥曰元贞处士　　刘慧斐
按梁书刘慧斐传慧斐字文宣彭城人也少博学能属文起家安成王法曹行&#军尝还都途经寻阳游于匡山过处士张孝秀相得甚欢遂有终焉之志因不仕居于东林寺又于山北构园一所号曰离垢园时人乃谓为离垢先生大同二年卒　　刘昭
按梁书刘昭传昭字宣卿平原高唐人晋太尉實九世孙也祖伯龙居父忧以孝闻官至少府卿父彪齐晋安王记室昭幼清警既长勤学善属文天监初起家奉朝请累迁通直郎出为剡令卒官子字言明亦好学通三礼大同中为尚书祠部郎寻去职不复仕弟缓字舍度少知名历官通直郎卒　　刘勰
按梁书刘勰传勰字彦和东莞莒人祖灵真宋司空秀之弟也父尚越骑校尉勰早孤笃志好学家贫不婚娶依沙门僧佑与之居处遂博通经论起家奉朝请出为太末令政有清绩除仁威南康王记室迁步兵校尉昭明太子好文学深爱接之有敕与慧震沙门于定林寺撰经证功毕遂启求出家改名慧地未&#而卒　　刘沼
按梁书刘沼传沼字明信中山魏昌人六代祖舆晋骠骑将军沼幼善属文既长博学仕齐起家奉朝请天监初拜临川王记室&#军秣陵令卒　　刘苞
按梁书刘苞传苞字孝尝彭城人也祖&#宋司空父愃齐太子中庶子苞少好学能属文天监中自征卤主簿累迁南徐州治中以公事免久之为太子洗马掌书记自高祖即位引后进文学之士苞及从兄孝绰从弟孺并以文藻见知天监十年卒　　刘孺
按梁书刘孺传孺字孝稚彭城安上里人父悛孺幼聪敏既长美风彩性通和虽家人不见其喜愠起家中军法曹行&#军沈约引为主簿累迁尚书殿中郎出为太末令在县有清绩还除太子中舍人转中书郎迁太子家令出为晋安王长史领丹阳尹丞大通二年迁散骑常侍七年为吏部尚书以母忧去职以毁卒谥曰孝子子刍著作郎早卒　　刘览
