<!-- { "loadSidebar": true } -->
按顺昌县志璧于潜训导
　　连世瑜
按尚友录世瑜乐清人居左洞同妻方氏事母至孝母死刻像奉之益恭郡守张九成尝移文体访里人王十朋亲到其家询诸比邻咸称世瑜事亡如存晨昏馈食经今十年孝诚不替九成馈酒礼之淳熙中世瑜死方氏年逾七十卒其子士表士则供奉益至郡守继上其事诏旌表其门　　连三益
按泉州府志三益字叔友安溪人登庆元二年进士知沙县庭无留讼及去民遮留千数倅广州尽却馈例人服其清再倅绍兴未上卒　　连逢辰
按万姓统谱逢辰嘉定进士
　　连德嘉
按万姓统谱德嘉嘉定进士
　　连如璧
按万姓统谱如璧于潜人咸淳进士
　　连久道
按尚友录久道字可久江湖得道之士年十二能诗父携之见熊曲肱赋渔父词云芦花轻逐微澜蓬&#独自清闲一觉游仙好梦任他竹冷松寒曲肱亦赠以诗且曰此子富贵中留不住后果为羽衣得道往来西山　　元
　　连肇
按山西通志肇襄垣人博学有文章至元进士历潞城陵川汾州教官阿都温太尉府&#军又为山东考试贡举官归乡奖迪后进士皆乐附卒赠集贤学士　　连九鼎按万姓统谱九鼎锺离县尹六事具备以廉勤称　　明　　连楹
按名山藏臣林外记楹襄垣人洪武中以太学生授翰林院左春坊太子赞善启沃甚多高祖美其刚正改为御史久任之十余年靖难兵起与御史姚镛相誓死廷臣有二者辄露章弹奏立金川门下自马首数成祖词色不屈命收之引颈受刃有白气冲天尸僵立不仆　　连均
按建安县志均字士平登永乐乙未进士除云南道监察御史巡浙江海道以功擢江西右&#议督武定州军饷规措有方升四川左参政甚着威惠再升江西右布政历官四十余年人称其介　　连智
按建安县志智字景修永乐乙未进士历官翰林修撰与修永乐大典及五经四书　　连酥产
按沙县志酥产茶冈人宣德二年岁贡官州判　　连俊按万姓统谱俊邠州人刚毅果断锄强扶善田圮于海而民多偿租乃奏免之宣德癸丑蝗请以菽麦待秋赋军不乏给而民仁之明年复大侵申借常熟官粮万石以济之所活者甚众　　连恭
按万姓统谱恭字伯庄任宝庆府通判家世业儒在官亦以儒术饰吏事秩满归百姓思之中式时有司为立折桂坊　　连镛
按建安县志镛字文韶智之子正统末沙尤贼邓茂七为乱镛奉檄亲往巢穴招抚之贼终怀二镛乃行反间诱诸贼自相攻击遂设伏歼其首恶群盗一时就擒事闻诏褒义勇　　连碧
按德化县志碧天顺间贡士任博罗主簿
　　连祥
按禹州志祥字天锡天顺己卯举人成化初任山阳县尹平易近民卓有政声丁内艰哀依墓所不履城市者三年时有赤白兔出没墓傍学士李西涯为作孝感记以志之服阕补齐河三年慈惠小民一钱不取县东运河冲决为患筑堤栽柳卒免淹没至今犹有连公堤之称　　连盛
按万姓统谱盛永年人成化进士任御史性刚介方正贵贱敛手正德初逆瑾擅权中外争以贿赂之盛独抗直不附瑾怒窜海南子&#正德进士历官都御史　　连用诚
按福州府志用诚闽县人字性甫正德己卯举人官顺德知县　　连&#
按广平府志&#字白石永年进士庶吉士御史抗直敢任疏言畿南地瘠请免俵马桑梓攸赖时巡方李新芳有狂疾过广平惊&#声遂上言知府李腾霄谋刺使臣令兵备杨彝捕缉二千人阖郡汹惧&#上疏以百口保得旨会勘获免大狱历官总河都御史　　连锺按崇安县志锺籍溪里人嘉靖十八年选贡饶平县教谕　　连汶
按崇安县志汶籍溪里人嘉靖十九年贡钦州学正　　连三按松溪县志嘉靖壬戌倭寇犯境三奋力御敌被铳伤而死　　连榜
按龙岩县志榜隆庆丁卯顺天中式沔县知县　　连一贯按龙岩县志一贯字平渊邑增广生倜傥负奇好行阴德闾里多颂之隆庆二年知县申详院司道府建尚义坊旌之表曰文正遗风以子继芳封德清知县　　连继芳按龙岩县志继芳字以善万历进士授德清知县冰操爱民加意造士迁别驾历河间同知丁艰补常州同知历户曹员外郎中转安庆知府升广西按察副使疏请终养　　连格
按山西通志格禹州人万历间任大同县悃愊无华绰有古风遇事剖决如流悉得其情士民德之升御史　　连标
按禹州志标字孟准格之弟进士授行人选御史上书立太子救曹学程几犯不测巡按宣大兼学政刊布书籍作养士类计擒矿盗张守清按畿南郭幕枉杀驿卒感异梦为抵其罪人称神明按山东修孔子庙立万古长春坊术士张元阳妖言惑众不徇请托立置于法历升副都御史巡抚宣府修边墙千余里墩台若干座捐俸置义田义学以赡族在任二年余以劳瘁成疾卒追赠右都御史着有历游草若干卷　　连汝球按龙岩县志汝球万历二十八年贡任仙游训导　　连瓒按龙岩县志瓒万历三十一年恩贡兴宁训导　　连镕按龙岩县志镕万历四十年贡任怀庆府同知置义田以赡族人　　连日新
按安溪县志日新新溪里人万历间贡任教谕　　连金按龙岩县志金字士砺继芳长子孝友气节好学礼贤以恩贡历官至思恩府同知有治声　　连捷
按陕西通志捷字金门平凉安东卫人工举子业试辄冠侪辈久著名诸生间天启辛酉始举乡试第三为人宽和尢敦友让与弟芳同居终身无间言素恬静不与人竞未尝见有睚眦之怨乡曲皆称之　　连登岸按延平府志登岸大田人天启丁卯举人古貌古心不屑边幅好学不倦精星纬教谕福安卒所著有天文志　　连城璧
按广东通志城璧江西金溪人崇祯间任灵山鲠介端方堂无暮夜时贵县巨贼韦儿黄应秀越境流劫缮城池练乡勇增设汛兵分险防御民赖以安建社学勤月课士风丕变擢监察御史　　连守度
按山东通志守度字慎所乐安人以恩贡知淳化擒大猾王尧官解孙建悟十年冤狱升镇南知州以亲老坚辞不赴林居奉养二十余年　　连士雅
按山东通志士雅乐安诸生有孝友行善教子弟　　连必渊按宁化县志必渊岁贡北京忠义后卫经历升直隶泰州同知　　连总
按延平府志总岁贡大田人任德清教谕


　乔姓部列传
　　后汉
　　乔蕤
后汉书
作桥蕤

按吴志孙策传策从袁术术甚奇之术大将乔蕤张勋皆倾心敬焉　　晋
　　乔智明
按晋书乔智明传智明字元达鲜卑前部人也少丧二亲哀毁过礼长而以德行着称成都王&#辟为辅国将军&#之败赵王伦也表智明为殄寇将军隆虑共二县令二县爱之号为神君惠帝之伐邺也&#以智明为折冲将军参丞相前锋军事属永嘉之乱仕于刘曜　　宋
　　乔顺
按尚友录顺隐湘州栖霞谷服飞龙药二十年不饥宋文帝诗云西山有仙童不饮亦不食　　唐
　　乔知之
按全唐诗小传知之同州冯翊人与弟侃备并以文词知名知之尤称俊才则天时累除右补阙迁左司郎中为武承嗣所害　　乔侃
按全唐诗小传侃知之弟也开元中为兖州都督　　乔备按全唐诗小传备亦知之弟则天时预修三教珠英终襄阳令　　乔琳
按唐书乔琳传琳并州太原人少孤苦志学擢进士第性诞荡无礼检郭子仪表为朔方府掌书记与联舍毕曜相掉讦贬巴州司户参军历果&#遂怀四州刺史治宽简不亲事琳素善蒲人张涉涉以国子博士侍太子读太子即位召访政事不淹日诏入翰林迁散骑常侍荐琳任宰相乃拜御史大夫同中书门下平章事琳年高且聩每进对失次所言不厌帝旨在位阅八旬以工部尚书罢琳从幸奉天再迁太子少师进幸梁州次盩厔诡言马殆不进帝素以旧老礼之给乘舆马辞病力帝赐所执策曰勉为良图与卿别矣不数日祝&#发舍仙游佛庐泚闻遣数十骑取之署吏部尚书令姻家源休衣以朝服食以肉琳亦不辞士有诉官非便者琳曰子谓此选便乎及收京师李晟悯其老表贳死帝曰琳故宰相失节背义不可赦伏诛　　乔彝
按太平广记彝应京兆府解试渥洼马赋奋笔斯须而就试官便欲首送京兆曰乔彝峥嵘甚以解副荐之可也　　宋
　　乔匡舜
按十国春秋南唐乔匡舜字亚元高邮人弱冠能属文以典赡称烈祖辅吴用为秘书省正字及开国宋齐丘辟置幕中十余年历大理评事屯田员外郎齐丘喜人谀己而匡舜特真率故虽赏文艺未尝荐拔烈祖独知之常诏公卿举可亲民者意齐丘且举匡舜奏上竟不及烈祖喟然谓常梦锡曰我不意其舍匡舜也梦锡与韩熙载素恶齐丘每相语曰宋公误识亚元正可怪也久之齐丘出镇洪州始表为节度掌书记保大中召为驾部郎中知制诰中书舍人周侵淮南诸将无功元宗议亲率六军拒之匡舜切谏元宗怒坐以沮国计动人心流于抚州然亦卒不能亲行也后主嗣位复起为司农少卿历殿中监修国史给事中兼献纳使知贡举放及第乐史辈五人多见滞名场者时称得人而少年轻薄子嘲之谓之陈橘皮榜迁刑部侍郎老病乞骸骨后主悯其贫给俸终身开宝五年卒年七十五谥曰贞　　乔维岳
按万姓统谱维岳字伯周太宗时为淮南转运使　　乔执中按宋史乔执中传执中字希圣高邮人入太学补五经讲书王安石见而器之擢进士调须城主簿时河役大兴部役者不得人一夕噪而溃因致大狱执中往代终帖然王安石为政引执中编修熙宁条例选提举湖南常平章惇讨五溪檄执中取大田离子二峒执中走谕其酋即相率归命录功当迁秩辞以及父母就徙转运判官召为司农丞提点开封县镇诸县牧地改提点京西北路刑狱元佑初为吏部郎中兼徐王府侍讲翊善迁起居舍人起居郎权给事中进中书舍人迁给事中刑部侍郎绍圣初上官均摭执中为吕大防所用以宝文阁待制知郓州执中宽厚有仁心屡典刑狱雪活以百数明年梦神人畀以骑都尉诘旦为客言之少焉谈笑而逝年六十三　　乔同按尚友录同学道年八十益壮苏东坡赠以诗有上山如飞嗔人扶之句　　乔&#
按万姓统谱&#字禹功为太傅知钦州
　　乔大临
按尚友录大临政和间为海盐令时平江朱&#以花石幸其苍头至海盐甚横大临追逮杖十余人坐是罢官士论高之　　乔梦符
按万姓统谱梦符东阳人淳熙间进士累官大理正鞫狱严明不畏权势进监察御史卒　　乔&#
按万姓统谱&#高邮人以学行推于时教授乡里从之学者多以文行知名　　乔行简
按宋史乔行简传行简字寿朋婺州东阳人登绍熙四年进士第历官知通州条上便民事主管户部架阁召试馆职为秘书省正字兼枢密院编修官升秘书郎为淮西转运判官知嘉兴府改淮南转运判官兼淮西提点刑狱提举常平移浙西提点刑狱兼知镇江府迁起居郎兼国子司业兼国史编修实录检讨兼侍讲寻迁宗正少卿秘书监权工部侍郎理宗即位升兼侍读兼国子祭酒吏部侍郎权礼部刑部尚书拜端明殿学士同签书枢密院事进签书枢密院事拜参知政事进知枢密院事寻拜右丞相端平三年拜左丞相援韩琦故事乞以边&#财用分委三执政请修中兴五朝国事十上章请谢事嘉熙三年拜平章军国重事封肃国公每以上游重地为念请建节度宣抚使提兵戍夔边事稍宁复告老章十八上四年加少师保宁军节度使醴泉观使封鲁国公淳佑元年二月薨于家年八十六赠太师谥文惠　　金　　乔天翼
按山西通志天翼五台人金末为合河令元兵陷城不屈而死　　元
　　乔彝
