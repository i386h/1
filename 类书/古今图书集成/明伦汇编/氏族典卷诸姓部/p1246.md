<!-- { "loadSidebar": true } -->
　　乘马延年
按汉书沟洫志建始时杜钦说大将军王凤以为前河决丞相史杨焉言延世受焉术以塞之宜遣焉及将作大匠许商谏议大夫乘马延年杂作商延年皆明计算能商功利足以分别是非择其善而从之必有成功凤如钦言白遣焉　　乘马敦
按万姓统谱敦张掖人

　陵阳姓部汇考
凌迪知万姓统谱
　　陵阳姓
陵阳见搜阳记

　乘丘姓部列传
　　周
　　乘丘子
按汉书艺文志乘丘子五篇
注
六国时

　周阳姓部列传
　　汉
　　周阳由
按史记周阳由传周阳由者其父赵兼以淮南王舅父侯周阳故因姓周阳氏由以宗家任为郎事孝文及景帝景帝时由为郡守武帝即位吏治尚循谨甚然由居二千石中最为暴酷骄恣所爱者挠法活之所憎者曲法诛灭之所居郡必夷其豪为守视都尉如令为都尉必陵太守夺之治与汲黯俱为忮司马安之文恶俱在二千石列同车未尝敢均茵伏由后为河东都尉与其守胜屠公争权相告言胜屠公当抵罪义不受刑自杀而由弃市　　魏
　　周阳成能
按万姓统谱成能魏文帝时人

　勾龙姓部汇考
宋史
　　勾龙如渊传
勾姓本出古勾芒高宗即位避御名更勾龙氏廖用贤尚友录　　勾龙姓
勾龙共工氏之后勾龙为士正

　周生姓部列传
　　汉
　　周生丰
按万姓统谱周生丰见容斋随笔
　　魏
　　周生烈
按魏志王朗传魏初征士炖煌周生烈明帝时注经传颇传于世
　周生姓部汇考
凌迪知万姓统谱
　　周生姓
周生见姓苑

　勾龙姓部列传
　　后汉
　　勾龙吾斯
按后汉书顺帝本纪永和五年九月勾龙吾斯等东引乌桓西收羌寇寇上郡　　宋
　　勾龙庆
按万姓统谱庆字昌裔南阳人开宝初为尚书丞　　勾龙谔按万姓统谱谔崇宁进士云阳人
　　勾龙庭实
按万姓统谱庭实嘉州夹江人政和初进士召为学士院除校书郎后知眉州作通济河以溉民田眉州人德之刻石记其事　　勾龙如渊
按宋史勾龙如渊传如渊字行父永康军道江人政和八年登上舍第沈浮州县二十年以张浚荐召试馆职绍兴六年除秘书省校书郎历著作佐郎起居舍人八年除御史中丞先是秦桧力主和诸臣多上书谏止者桧患之如渊为桧谋曰邪说横起盍择人为台谏使尽击去则事遂矣桧大喜金遣二使来议和许归河南地使者踞甚议受书之礼不决外议汹汹如渊建议取其书内禁中人情始安后奉祠卒如渊始以张浚荐召而终乃翼秦桧挤赵鼎雠吕本中逐刘大中王庶心迹固可见矣子佃僎似　　勾龙传
按万姓统谱传撰春秋三传分国史纪事本末　　勾龙骧按万姓统谱骧字文举寿州人绍兴进士与朱熹同师　　勾龙森
按万姓统谱森绍兴进士夹江人
　　勾龙将
按万姓统谱将干道进士成都人
　　勾龙倬
按万姓统谱倬寿州人嘉泰进士
　　勾龙公翊
按万姓统谱公翊嘉定进士仁寿人
　　勾龙杰
按万姓统谱杰淳佑进士成都人

　周阳姓部汇考
凌迪知万姓统谱
　　周阳姓
周阳汉王淮南王舅赵兼受封周阳侯子由为河东尉因父封为周阳氏
　滕叔姓部列传
　　周
　　滕叔辛
按万姓统谱辛老列时人

　欧阳姓部列传一
　　汉
　　欧阳生
按汉书儒林传伏生治尚书教欧阳生欧阳生字和伯千乘人也授儿宽　　欧阳高
按汉书儒林传欧阳生授儿宽宽授欧阳生子世世相传至曾孙高子阳为博士注
师古曰名高字子阳
　　欧阳地余
按汉书儒林传欧阳生曾孙高高孙地余长宾以太子中庶子授太子后为博士论石渠元帝即位地余侍中贵幸至少府戒其子曰我死官属即送汝财物慎毋受汝九卿儒者子孙以廉洁着可以自成及地余死少府官属共送数百万其子不受天子闻而嘉之赐钱百万　　欧阳政
按汉书儒林传欧阳生曾孙高高孙地余地余少子政为王莽讲学大夫由是尚书世有欧阳氏学　　后汉　　欧阳歙
按后汉书欧阳歙传歙字正思乐安千乘人也自欧阳生传伏生尚书至歙八世皆为博士歙既传业而恭谦好礼让王莽时为长社宰更始立为原武令世祖平河北到原武见歙在县修政迁河南都尉后行太守事世祖即位始为河南尹封被阳侯迁汝南太守推用贤俊政称异迹九年更封夜侯征为大司徒坐在汝南臧罪千余万发觉下狱诸生守阙为歙求哀者千余人而歙已死狱中歙掾陈元上书追讼之帝乃赐棺木赠印绶子复嗣复卒无子国除　　欧阳嵩
按万姓统谱嵩博士
　　欧阳参
按后汉书戴就传就仕郡仓曹掾扬州刺史欧阳参奏太守成公浮臧罪收就于狱幽囚考掠五毒参至就慷慨直词不变容浮还京师免归乡里　　晋
　　欧阳建
按晋书欧阳建传建字坚石世为冀方右族雅有理思才藻美赡擅名北州时人为之语曰渤海赫赫欧阳坚石辟公府历山阳令尚书郎冯翊太守甚得时誉及遇祸莫不悼惜之　　欧阳质
按唐书宰相世系表晋欧阳建兄子质字纯之居长沙临湘　　南齐
　　欧阳景达
按唐书宰相世系表欧阳质七世族孙景达字敬齐本州治中　　欧阳僧宝
按唐书宰相世系表欧阳景达生荔浦令僧宝　　欧阳宝按吉安府志宝永丰人性至孝父丧庐墓里人格虎虎投其庐中宝以衣覆之里人问宝宝曰虎顾可舍藏耶虎竟得脱渡江而去其后虎致鹿以助宝祭人以为孝能格猛兽云　　陈
　　欧阳頠
按陈书欧阳頠传頠字靖世长沙临湘人也为郡豪族祖景达梁代为本州治中父僧宝屯骑校尉頠少质直有思理以言行笃信着闻于岭表父丧毁瘠甚至家产累积悉让诸兄州郡频辟不应乃庐于麓山寺傍专精习业博通经史年三十其兄逼令从宦起家信武府中兵参军迁平西邵陵王中兵参军梁兰钦少与頠相善钦南征夷獠頠预其功还为直阁将军除天门太守伐蛮左有功刺史庐陵王萧续深嘉之引为宾客钦征交州复启頠同行钦度岭以疾终頠除临贺内史启乞送钦丧还都然后之任时侯景构逆京城陷后岭南互相吞并高祖入援京邑頠深自结托高祖迁頠为始兴内史梁元帝承制以頠为都督东衡州诸军事东衡州刺史新丰县伯侯景平授武州刺史寻授郢州刺史萧勃留之不获拜命寻授衡州刺史进封始兴县侯时萧勃在广州兵强位重度岭出南康以頠为前军都督周文育击破之擒送于高祖高祖深加接待萧勃死后岭南扰乱頠有声南土且与高祖有旧乃授頠都督衡州诸军事衡州刺史始兴县侯未至岭南頠子纥已克定始兴及頠至岭南皆慑伏仍进广州尽有越地改授都督广交十九州诸军事广州刺史世祖嗣位改封阳山郡公合门显贵名振南土頠以天嘉四年薨时年六十六谥曰穆　　欧阳盛
按陈书欧阳頠传頠弟盛为交州刺史
　　欧阳邃
按陈书欧阳頠传頠次弟邃为衡州刺史
　　欧阳纥
按陈书欧阳頠传頠子纥字奉圣颇有干略天嘉中除黄门侍郎员外散骑常侍累迁安远将军衡州刺史袭封阳山郡公都督交广等十九州诸军事广州刺史在州十余年威惠着于百越进号轻车将军光大中上流藩镇并多怀贰高宗以纥久在南服颇疑之太建元年下诏征纥为左卫将军纥惧未欲就征其部下多劝之反遂举兵攻衡州乃遣仪同章昭达讨纥屡战兵败执送京师伏诛时年三十三子询以年幼免　　欧阳约
按唐书宰相世系表欧阳頠次子约
　　北魏
　　欧阳汤
按魏书段承根传承根师事欧阳汤汤甚器爱之　　隋　　欧阳佑
按闽书佑洛阳人为泉州守义宁二年官满西归至邵阳闻隋亡挈家自溺大干山河中土人殓葬之祠祀焉　　唐
　　欧阳询
按唐书欧阳询传询字信本潭州临湘人父纥陈广州刺史以谋反诛询当从坐匿而免江总以故人子私养之貌寝侻敏悟绝人总教以书记每读辄数行同尽遂博贯经史仕隋为太常博士高祖微时数与游既即位累擢给事中询初仿王羲之书后险劲过之因自名其体尺牍所传人以为法高丽尝遣使求之帝叹曰彼观其书固谓形貌魁梧邪尝行见索靖所书碑观之去数步复返及疲乃布坐至宿其傍三日乃得去其所嗜类此贞观初历太子率更令弘文馆学士封渤海男卒年八十五　　欧阳亮
按唐书宰相世系表欧阳约子亮
　　欧阳德
按唐书宰相世系表欧阳约子德
　　欧阳器
按唐书宰相世系表欧阳约子器
　　欧阳引
按唐书宰相世系表欧阳约子引光州刺史南海郡公　　欧阳长卿
按唐书宰相世系表欧阳询子长卿
　　欧阳肃
按唐书宰相世系表欧阳询子肃
　　欧阳伦
按唐书宰相世系表欧阳询子伦
　　欧阳通
按唐书欧阳询传询子通仪凤中累迁中书舍人居母丧诏夺哀每入朝徒跣及门夜直藉&#以寝非公事不语还家辄号恸年饥未克葬居庐四年不释服冬月家人以毡絮潜置席下通觉即彻去迁累殿中监封渤海子天授初转司礼卿判纳言事辅政月余会凤阁舍人张嘉福请以武承嗣为太子通与岑长倩等固执忤诸武意及长倩下狱坐大逆死来俊臣并引通同谋通虽被惨毒无异词俊臣代占诛之神龙初追复官爵通蚤孤母徐教以父书惧其堕尝遗钱使市父遗迹通乃刻意临仿以求售数年书亚于询父子齐名号大小欧阳体通晚自矜重以狸毛为笔覆以兔毫管皆象犀非是未尝书　　欧阳谌
按唐书宰相世系表欧阳引子谌巩令
　　欧阳顗
按唐书宰相世系表欧阳肃子顗
　　欧阳幼明
按唐书宰相世系表欧阳通子幼明字仲廉
　　欧阳祯
按唐书宰相世系表欧阳谌子祯
　　欧阳禨
按唐书宰相世系表欧阳谌子禨什邡令
　　欧阳昶
按唐书宰相世系表欧阳幼明子昶字子愿渤海子　　欧阳雅按唐书宰相世系表欧阳禨子雅字&#商州刺史　　欧阳璟按唐书宰相世系表欧阳昶子璟字崇文候官令　　欧阳琮按唐书宰相世系表欧阳昶子琮吉州刺史
　　欧阳何
按唐书宰相世系表欧阳祯孙何
　　欧阳价
按唐书宰相世系表欧阳祯孙价
　　欧阳嵩
按唐书宰相世系表欧阳雅子嵩
　　欧阳仑
按唐书宰相世系表欧阳雅子仑
　　欧阳&#
按唐书宰相世系表欧阳雅子&#
　　欧阳倩
按唐书裴怀古传始安贼欧阳倩率众数万剽没州县怀古以书谕祸福贼迎降　　欧阳珪
按唐书王翃传翃大历中擢容管经略使数月斩贼帅欧阳珪　　欧阳融
按唐书艺文志欧阳融经典分毫正字一卷
　　欧阳詹
按唐书欧阳詹传詹字行周泉州晋江人其先皆为本州州佐县令闽越地肥衍有山泉禽鱼虽能通文书吏事不肯北宦及常衮为观察使始择县乡秀民能文辞者与为宾主钧礼观游飨集必与里人矜耀故其俗稍相劝仕初詹与罗山甫同隐潘湖往见衮衮奇之辞归泛舟饮饯举进士与韩愈李观李绛崔群王涯冯宿庾承宣联第皆天下选时称龙虎榜闽人第进士自詹始詹事父母孝与朋友信义其文章切深回复明辨与愈友善詹先为国子监四门助教率其徒伏阙下举愈博士卒年四十余　　欧阳秬
