<!-- { "loadSidebar": true } -->
　　裴寂
按唐书裴寂传寂字元真蒲州桑泉人隋开皇中调左亲卫大业中为齐州司户参军历侍御史晋阳宫副监唐公雅与厚秦王与刘文静方建大计未敢白公以寂最厚善以情告之寂尝以宫人侍唐公恐事发诛间饮酣乃白秦王将举兵状唐公然所计兵起寂进宫女五百米九百万斛长安平迁大丞相府长史进魏国公隋帝禅位拜尚书右仆射贵震当世武德二年刘武周寇太原寂请行兵大溃高祖薄其过下诏慰谕俾留抚河东复败召还帝责让良久俄释之遇待如初四年改铸钱赐一炉得自铸又聘其女为赵王元景妃迁左仆射九年册拜司空浮屠法雅坐訞言辞连寂坐免归未几放静州帝念寂功诏入朝卒子律师嗣　　裴行俭
按唐书裴行俭传行俭字守约绛州闻喜人幼引荫补弘文生贞观中举明经调左屯卫仓曹参军迁长安令高宗将立武昭仪行俭以为国家忧与长孙无忌褚遂良秘议左除西州都督府长史麟德二年擢累安西都护召为司文少卿迁吏部侍郎与马载同典选有能名时号裴马上元三年吐蕃叛出为洮州道左二军总管改秦州右军仪凤二年十姓可汗阿史那都支及李遮匐诱蕃落以动安西朝廷欲讨之因诏行俭册送波斯王且为安抚大食使至西州诸蕃郊迎行俭阴勒部伍使人趋召都支诣营谒遂禽之遮匐乃降悉俘至京师帝遣劳即拜礼部尚书兼检校右卫大将军调露元年突厥阿史德温傅反单于管二十四州叛应之众数十万诏行俭为定襄道行军大总管讨之明年伏念执温傅来降突厥余党悉平帝悦封闻喜县公永淳元年十姓突厥车薄叛复为金牙道大总管未行卒年六十四赠幽州都督谥曰献行俭工草隶名家帝尝以绢素诏写文选览之秘爱其法所撰选谱草字杂体数万言子光廷　　裴律师按唐书裴寂传寂子律师尚临海长公主终汴州刺史　　裴琰之
按唐书裴漼传漼父琰之永徽中为同州司户参军年甚少刺史李崇义内轻之吏白积案数百崇义让使趣断一日毕既予夺当理而笔词劲妙由是名动一州号霹雳手后为永年令　　裴怀古
按唐书裴怀古传怀古寿州寿春人仪凤中补下邽主簿频迁监察御史姚嶲道蛮反命怀古驰驿往辑之遂定南方阎知微使突厥怀古监其军默啜胁知微称可汗又欲官怀古不肯拜遂囚军中因得亡而素弱不能骑宛转山谷间仅达并州迁祠部员外郎始安贼欧阳倩众数万剽没州县以怀古为桂州都督招慰讨击使未逾岭遂以书谕祸福贼迎降怀古轻骑赴之倩等大喜出降岭外平徙相州刺史神龙中召为左羽林大将军俄转幽州都督卒于官　　裴炎按唐书裴炎传炎字子隆绛州闻喜人补弘文生举明经及第补濮州司仓参军历御史起居舍人迁黄门侍郎调露二年同中书门下三品进拜侍中高宗大渐受遗辅太子是为中宗改中书令中宗欲以后父韦元贞为侍中炎固执不从帝怒炎因与武后谋废帝为庐陵王更立豫王为皇帝以定策功封永清县男后已持政稍自肆于是武承嗣请立七庙追王其先炎谏后不悦而罢承嗣又讽太后诛韩王鲁王以绝宗室望炎固争后愈衔怒徐敬业兵兴后议讨之炎请太后归政后乃捕炎送诏狱斩于都亭驿籍其家无儋石之嬴睿宗立赠太尉谥曰忠　　裴守&#
按唐书裴守&#传守&#绛州稷山人后魏冀州刺史叔业六世孙守真早孤举进士六科连中累调干封尉永淳初授太常博士守&#善容典时谓才称其官天授中为司府丞推核诏狱多裁恕不合武后旨出为汴州司马迁累成州刺史徙宁州长安中卒赠户部尚书　　裴敬彝
按唐书裴敬彝传敬彝绛州闻喜人七岁能文章性谨敏宗族重之号甘露顶父智周补临黄令为下所讼敬彝年十四诣巡察使唐临直枉临奇之试命作赋赋工父罪已释表敬彝于朝补陈王府典签一日忽泣涕谓左右曰大人病痛吾辄然今心悸而痛事叵测乃请急倍道归而父已卒羸毁逾礼干封初迁累监察御史母病医许仁则者躄不能乘敬彝自为舆往迎既居丧诏赠缣帛官为作灵轝终服以著作郎兼修国史历中书舍人太子左庶子武后时为酷吏所陷死岭南　　裴承先
按唐书裴寂传寂子律师律师子承先武后时为殿中监酷吏杀之　　裴茙
按唐书来瑱传裴茙者始以荫为京兆司录参军瑱镇陕州引为判官移襄州又为行军司马遇之厚及瑱私汉上茙欲得其处背瑱言状帝倚以图瑱而性轻褊少谋师兴给用无节及败有诏留费州至蓝田赐死　　裴知古
按尚友录知古善乐律为太乐令神龙元年正月享太庙乐作知古密语万年令元行曰金石谐婉将有大庆在唐室子孙乎是月唐中宗复位人有乘马者知古闻其嘶乃曰马鸣哀主必坠死见新婚者闻佩声曰终必离访之皆然　　裴先
按唐书裴炎传炎子先未冠推荫为太仆丞炎死坐流岭南上变求面陈得失后杖之朝堂长流瀼州岁余逃归为吏迹捕流北廷无复名检专居贿以财自雄养客数百人多诇候朝廷事闻知十常八九时补阙李秦授为武后谋分走使者赐墨诏慰安流人实命杀之先前知橐它载金币奔突厥行未远都护遣兵追之械系狱武后度流人已诛畏天下姗诮更遣使者安抚十道以好言自解释由是先得不死中宗复位授太子詹事丞迁秦桂广三州都督坐累免久乃擢范阳节度使进工部尚书以东京留守累封翼城县公卒　　裴漼
按唐书裴漼传漼绛州闻喜着姓擢明经调陈留主簿迁监察御史累进中书舍人睿宗造金仙玉真二观时旱甚役不止漼上言农桑失时不报迁兵部侍郎漼雅与张说善说数荐之擢吏部尚书卒　　裴子余
按唐书裴守真传守真子子余事继母为闻孝中明经补鄠尉景龙中为左台监察御史开元初累迁冀州刺史为政惠裕人称有恩入为岐王府长史卒谥曰孝　　裴光廷
按唐书裴行俭传行俭子光廷字连城母库狄氏有妇德武后召入宫为御正光廷由是累迁太常丞开元中擢鸿胪少卿元宗有事岱宗张说以京师空虚恐边寇乘间窃发议欲加兵守边光廷曰诸蕃突厥为大和好有年矣若遣一使召其大臣突厥受诏则诸蕃必相率而来矣说奏用其策突厥果遣使来朝东封还迁兵部侍郎久之拜中书侍郎同中书门下平章事迁黄门侍郎拜侍中撰瑶山往则维城前轨二篇献之手制褒美二十年封正平县男卒谥忠宪　　裴耀卿按唐书裴耀卿传耀卿字焕之宁州刺史守真次子也擢童子举稍迁秘书省正字相王府典签王即帝位授国子主簿迁长安令为济州刺史会天子东巡耀卿置三梁十驲科敛均省封禅还次宋州宴从官帝欢甚谓张说曰裴耀卿上书数百言至曰人或重扰即不足以告成朕置书座右以自戒此其爱人也俄徙宣州历冀州入拜户部侍郎迁京兆尹明年秋雨害稼京师饥帝将幸东都召问所以救人者耀卿请置仓河口以纳东租官自顾载分入河洛天子然其计拜黄门侍郎同中书门下平章事充转运使于是置河阴集津三门仓引天下租繇盟津溯河而西省运费三十万缗天宝初进尚书左仆射俄改右仆射而李林甫代之居一岁卒　　裴宽
按唐书裴漼传漼从祖弟宽性通敏工骑射弹棋投壶略通书记景云中为润州参军事刺史韦诜有女择所宜归会休日登楼见人于后圃有所瘗藏者访诸吏曰参军裴宽居也与偕来诜问状答曰宽义不以包苴污家适有人以鹿为饷致而去不敢自欺故瘗之诜嗟异乃引为按察判官许妻以女明日帏其族使观之宽时衣碧瘠而长既入族人皆笑呼为碧鹳雀举拔萃为河南丞迁长安尉宇文融为侍御史括天下田奏为江东覆田判官改太常博士迁刑部员外郎万骑将军马崇白日杀人而王毛仲方以贵幸将鬻其狱宽固执不肯从河西节度使萧嵩表为判官历兵部侍郎宰相裴耀卿领江淮运奏宽为户部侍郎自副迁吏部出为蒲州刺史徙河南尹不屈附权贵河南大治繇金吾大将军授太原尹天宝初由陈留太守拜范阳节度使召为户部尚书兼御史大夫裴敦复平海贼还广张功簿宽密白其妄会河北部将入朝盛誉宽政帝嗟赏眷倚加厚李林甫恐其遂相又恶宽善李适之乃漏宽语以激敦复敦复以林甫为诚先是宽以所善请于敦复即欲白发其言林甫趣之敦复未及闻扈幸温泉宫而其下裨将程藏曜曹鉴自以他事系台宽捕按之敦复谓宽求致其罪遽以金五百两赂贵妃姊因得事闻于帝由是贬宽睢阳太守及韦坚狱起宽复坐亲贬安陆别驾林甫任罗希奭杀李适之也亦使过安陆将悕杀宽宽叩头祈哀希奭乃去宽惧终见杀丐为浮屠不许稍迁东海太守徙冯翊入为礼部尚书卒年七十五赠太子太傅　　裴稹
按唐书裴行俭传行俭子光廷光廷子稹以荫仕累迁起居郎开元末诏授给事中俄授祠部员外郎卒　　裴旻按唐书李白传裴旻尝与幽州都督孙佺北伐为奚所围旻舞刀立马上矢四集皆迎刀而断奚大惊引去后以龙华军使守北平北平多虎旻善射一日得虎三十一休山下有老父曰此彪也稍北有真虎使将军遇之且败旻不信怒骂趋之有虎出丛薄中小而猛据地大吼旻马辟易弓矢皆堕自是不复射　　裴综按唐书裴耀卿传耀卿子综吏部郎中
　　裴遵庆
按唐书裴遵庆传遵庆字少良绛州闻喜人以荫为兴宁陵丞调大理丞频擢吏部员外郎判南曹肃宗时为吏部侍郎萧华辅政屡荐之拜黄门侍郎同中书门下平章事代宗初仆固怀恩反遵庆奉诏宣慰怀恩将入朝为其将范志诚沮止时帝在陕遵庆脱身赴行在帝还迁太子少傅罢为集贤院待制改吏部尚书大历十年薨子向　　裴冕
按唐书裴冕传冕字章甫河中河东人以荫再调渭南尉王表署判官历殿中侍御史及得罪有诏廷辩冕位甚下而抗言其诬死李林甫方用事僚属皆引去独冕为敛葬由是知名元宗入蜀诏皇太子为天下兵马元帅拜冕御史中丞兼左庶子副之初冕在河西方召还而道遇太子平凉遂从至灵武与杜鸿渐崔漪同辞进曰天意人事属在殿下宜正位号以安社稷凡五请卒见听太子即位进冕中书侍郎同中书门下平章事肃宗至凤翔拜尚书右仆射两京平封冀国公出为剑南西川节度使中书舍人刘烜为李辅国所昵冕表为判官烜抵法坐降施州刺史徙澧州大历中郭子仪言于代宗复拜左仆射同中书门下平章事入见拜不能兴不逾月卒　　裴胄按唐书裴漼传漼弟子胄字引叔擢明经佐李抱玉凤翔幕府不得意谢归更从宣歙观察使陈少游抱玉怒劾贬桐庐尉时李栖筠观察浙西取胄为支使代宗恶宰相元载怙权召栖筠为御史大夫欲以相栖筠引胄殿中侍御史会栖筠卒胄护丧归洛阳少游复表为淮南观察判官载诛始拜刑部员外郎迁宣州刺史杨炎当国为载复雠贬汀州司马迁江西观察使拜荆南节度使是时方镇争剥下希恩制重锦异绫名贡奉有中使至即悉公帑市欢胄待之有节献饷直不数金宴劳止三爵卒谥曰成　　裴谞
