<!-- { "loadSidebar": true } -->
按北齐书娄昭传昭子定远少历显职外戚中偏为武成爱狎别封临淮郡王武成大渐与赵郡王等同受顾命位司空除瀛州刺史初定远弟季略穆提婆求其伎妾定远不许因高思好作乱提婆令临淮国郎中令告定远与思好通后主令侍御史赵秀通以赃货事劾定远定远疑有变遂缢而死　　唐
　　娄师德
按唐书娄师德传师德字宗仁郑州原武人第进士调江都尉上元初为监察御史后募猛士讨吐蕃乃目奋戴红抹额来应诏高宗假朝散大夫使从军有功迁殿中侍御史天授初为左金吾将军检校丰州都督长寿元年召授夏官侍郎判尚书事进同凤阁鸾台平章事复为河源积石怀远军及河兰鄯廓州检校营田大使入迁秋官尚书原武县男改左肃政御史大夫并知政事证圣中拒吐蕃于洮州战败贬原州员外司马万岁通天二年入为凤阁侍郎同凤阁鸾台平章事进纳言更封谯县子陇右诸军大使复领营田圣历三年突厥入寇诏检校并州长史天平军大总管卒于会州谥曰贞师德深沈有度量人有忤己辄逊以自免不见容色与郝处俊相亚世之言长者称娄郝　　后晋
　　娄继英
按五代史娄继英传继英不知何许人也历梁唐为绛冀二州刺史北面水陆转运使耀州团练使晋高祖时为左监门卫上将军范延光反遣人以蜡丸书招继英继英遣温延沼入魏见延光延光大喜使阴图许而延光蜡书事泄于京师继英惶恐不自安乃出奔许张从宾反于洛阳继英投之从宾败继英为杜重威所杀　　宋
　　娄守坚
按尚友录守坚安东人生有异相掌中一目中指七节长为承天寺僧号娄道者尝召入大内适仁宗生啼哭不止摩其顶曰莫叫莫叫何似当初莫笑啼遂止后有新知军入境雅不喜道者告其徒曰缘尽矣知军命焚之不动忽雷雨灭火口中出白烟自焚独留目睛与舌根耳　　娄寅亮
按宋史娄寅亮传寅亮字陟明永嘉人政和二年进士为上虞丞枢密富直柔荐之绍兴元年召赴行在擢监察御史时相秦桧以其直柔所荐恶之讽言者论寅亮匿父丧不举下大理鞫问无实犹坐为族父冒占官户罢职送吏部由是坐废　　娄寿
按万姓统谱寿绍兴三十年以奉议郎知崇安军事政事之暇喜为歌诗官至少师　　娄机
按宋史娄机传机字彦发嘉兴人干道二年进士授盐官尉丁父忧服除调含山主簿以治绩闻调于潜县丞遭外艰免丧为江东提举司干办公事改知西安县通判饶州平反冤狱改干办诸司审计司迁宗正寺主簿为太常博士秘书郎时皇太子始就外傅以机兼资善堂小学教授机日陈正言正道多所裨益迁太常丞旋迁秘书省著作郎擢监察御史韩胄议开边机极口沮之胄不悦机遂以言去胄诛召为吏部侍郎迁礼部尚书擢同知枢密院事进参知政事嘉定二年八月行皇太子册命机摄中书令读册九月祀明堂为礼仪使数上章告老以资政殿学士提举洞霄宫以归遂卒机抚其弟模栋卒为善士居乡以诚接物是非枉直判于语下不为后言人惮而服之　　娄暄
按万姓统谱暄临清人登科
　　娄&#
按万姓统谱&#临清人登科
　　娄汝励
按万姓统谱汝励临清人登科
　　娄南良
按万姓统谱南良字得刚临川人咸淳进士授吉州法曹与弟文辅子志淳皆以德名临川家世儒学忠厚者惟娄氏饶氏焉　　明
　　娄观
按万姓统谱观洪武中鄢陵知县民多豪猾难治观谕之遂皆感化又贫民负税者捐俸置酒殽请其富者贷输之民懹其德　　娄大方
按万姓统谱大方奉化人洪武中为抚宁知县奏徙县治措置得宜民怀其德　　娄添麒
按万姓统谱添麒湘潭人宣德举人
　　娄芳
按万姓统谱芳字永文会稽人天顺庚辰进士任御史　　娄谅
按万姓统谱谅上饶人与陈白沙庄定山贺医闾罗一峰胡敬斋陈泉南张东白书传面订日裨益以成深造　　娄良
按万姓统谱良字至善河南人正统进士授刑部主事己巳从驾北狩酋帅胁以刃辞色益厉酋帅重其节释之历官右副都御史　　娄璇
按万姓统谱璇东阳人成化五年为顺德令性刚果好摧折权势政自己出典案老奸不敢过县门事有统纪狱无留滞口不言钱闻贪污者虽上官及僚友必放声唾骂其直类如此　　娄谦
按万姓统谱谦字克让上饶人成化进士任御史提督学校以躬行实践为教士类风动时汪直勘事平湖谦绝不与接历四川布政使　　娄性
按万姓统谱性江西人弘治进士
　　娄坚
按明外史唐时升传时升嘉定人与里人娄坚程嘉燧&#称曰练川三老坚字子柔幼好学经明行修乡里推为大师贡于国学不仕而归工书法诗亦清新四明谢三宾知县事合时升坚嘉燧及李流芳诗刻之曰嘉定四先生集　　娄志德
按河南通志志德项城人进士知赵州有惠政累升福建布政使巡抚山东剔厘中外赐敕褒美赠工部侍郎谥庄肃谕祭葬　　娄琇
按湘阴县志琇号元夫性刚直甲子举于乡崇祯初知陕西泾州事时流寇蜂起琇召募义勇慷慨登陴为拒守计城陷被执慷慨就戮剔其脰筋犹骂不绝口妻不辱亦见杀　　娄可道
按浙江通志可道会稽人父坐巫&#罪当死可道赴有司请代竟绞死
　楼姓部汇考
郑樵通志
　　以国为氏
周异
姓国

楼氏亦为东楼氏姒姓夏少康之后周封杞东楼公支孙以楼为氏城阳诸县有娄乡是其地秦有相楼缓汉有大尚书楼堭又杞大夫有东楼羽廖用贤尚友录
　　楼姓
楼征音

　裘姓部列传
　　汉
　　裘仲友
按万姓统谱仲友汉人
　　宋
　　裘承询
按宋史裘承询传承询越州会稽人居云门山前十九世无异爨子弟习弦诵乡里称其敦睦州以闻诏旌其门闾　　裘仲容
按万姓统谱仲容会稽人事母至孝庆历中母病亟仲容刲骨肉饲母弟仲庄亦将刲之闻兄已进乃止母病随愈时有祥云覆其家人以为孝感　　裘万顷
按万姓统谱万顷字元量新建人有孝行节操学问粹然一出于正登淳熙进士为乐平簿清声播闻迁大理司直力求外补差江西抚干所著有竹斋诗集　　裘由庚按万姓统谱由庚新建人宝庆进士
　　裘黄裳
按万姓统谱黄裳虞部员外郎
　　元
　　裘廷举
按万姓统谱廷举会稽人居云门至正末兵乱与侄近忠团结其乡斩木为鹿角立寨驻日岭内设强弩聚民守之敌至屡为所伤后夹攻之遂破与近忠俱被执不屈遇害　　明
　　裘容
按万姓统谱容浙江人永乐进士
　　裘参
按万姓统谱参天台人永乐进士
　　裘恭
按万姓统谱恭台州人永乐举人
　　裘叔登
按万姓统谱叔登台州人永乐举人
　　裘贤
按万姓统谱贤安庆人宣德五年任潮州府通判莅政公勤爱民如子公退闭门以杜私谒尝出郊劝农慰劳有方岁大稔卒于官士民哀之　　裘壤
按万姓统谱壤字本原慈溪人弘治癸丑进士历参政　　裘仕
按万姓统谱仕濂字子宪嵊县人嘉靖申辰进士历官给事中　　裘维新
按万姓统谱维新富顺人万历间宿州判官
　　裘忠廉
按浙江通志忠廉字忱赤母病目服药无效每日以舌餂之复明如故邑令为旌其门　　裘光大
弟
光启

按浙江通志光大字名远弟光启字清远事亲能养志母寡居不御簪珥惟戴柏叶一枝母亡种柏成林因名其地为柏谷
　邹姓部列传
　　周
　　邹忌
按战国策成侯邹忌为齐相田忌为将不相说公孙闬谓邹忌曰公何不为王谋伐魏胜则是君之谋也君可以有功战不胜田忌不进战而不死曲挠而诛邹忌以为然乃说王而使田忌伐魏　　邹衍
按史记燕召公世家昭王即位卑身厚币以招贤者于是乐毅自魏往邹衍自齐往剧辛自赵往士争趋燕　　汉
　　邹阳
按汉书邹阳传阳齐人仕吴以文辩著名吴王有邪谋阳奏书谏不内时梁孝王亦待士于是去之梁阳有智略慷慨不苟合羊胜公孙诡等恶之孝王下阳吏将杀之阳从狱中上书孝王立出之为上客梁使人刺杀爰盎上责梁王胜诡自杀孝王乃思阳谢之令求方略解罪阳用齐人王先生计见王长君入言于上事果得不治　　邹长倩
按万姓统谱长倩公孙弘之故人也弘举贤良贫不能起邹以衣费备之又赠生刍一束素丝一襚扑满一枚遗书曰刍束则谨心纵则骄丝积微而至着善虽小而为大扑满土器所以畜钱有入无出则有倾覆之败今世传三事喻　　晋
　　邹湛
按晋书邹湛传湛字润甫南阳新野人也父轨魏左将军湛少以才学知名仕魏历通事郎太学博士泰始初转尚书郎廷尉平征南从事中郎入为太子中庶子太康中拜散骑常侍出补渤海太守转太傅杨骏长史迁侍中骏诛以僚佐免官寻起为散骑常侍国子祭酒转少府元康末卒　　邹捷
按晋书邹湛传湛子捷字太应有文才永康中为散骑侍郎及赵王伦篡逆捷与陆机等俱作禅文伦诛坐下廷尉遇赦免后为太傅参军永嘉末卒　　宋
　　邹诞
按万姓统谱诞轻车都尉着史记音三卷
　　唐
　　邹保英
按万姓统谱保英平州刺史万岁通天初契丹入寇城且陷妻奚率家童女子乘城守之得不下诏封诚节夫人　　邹游
按万姓统谱游与颜鲁公友善颜之使希烈也游往送之鲁公与蔡明远帖云闻明远与邹游同来欲至采石计其不久亦合及于淮泗之间东坡送王子立诗云送行万里一邹游　　邹郁华
按万姓统谱郁华清虚服道颜真卿刻金石以志之　　后梁　　邹勇夫
按万姓统谱勇夫固始人随王审知兄弟入闽及审知王闽勇夫为陈大义奉梁正朔时南唐有并闽意而归化镇适当要冲审知遣勇夫镇遏之至则荆榛满目烟火仅百家勇夫招集流亡葺理宅舍民襁负而至始遂生息五代干戈相寻是邑独不被兵人物蕃阜田野垦辟勇夫之力也　　宋
　　邹长孺
按万姓统谱长孺字齐贤泰宁人初笃志问学宋仁宗时与太学试居上第闻父丧哀毁逾礼自京师至家三千余里跣足归庐芝生墓上诸司以八行举不应　　邹极
按万姓统谱极字通中宜黄人治平中举进士累迁至湖南漕时掌盐法者争以羡余希进极条其不便遂罢归后擢度支员外郎见执政议不合丏外除江西宪亲丧服除曰吾读书丐禄以娱亲耳今既孤可复仕乎力请致仕　　邹棐
按万姓统谱棐字克恭泰宁人熙宁进士从杨时游终宣城令有惠政民爱之　　邹余
按万姓统谱余字损道临川人元丰进士调通城令邑多豪猾余至乃服化哲宗时为侍御史所陈十余事皆切大体其一辨析元佑党人大臣不乐其言遂奉祠归　　邹异
按万姓统谱异字士奇长乐人有孝行亲殁葬于西山庐墓六年有甘露芝草之应元佑三年举经明行修有司因改其里曰宾贤坊曰文行　　邹括
按万姓统谱括字仲发棐之弟元佑进士知宁化县以恩信怀民知庆州适蔡京当国括以名节自重退居二十余年李洞在朝以书劝其出亦谢之　　邹永年
按万姓统谱永年字天锡为松滋宰山谷有寄邹松滋苦竹泉诗　　邹礼
按万姓统谱礼字川和高安人世以儒名家礼才识明敏博闻洽记尢练达条章当路嘉其才辟掾史执法平允活人多阴德年三十四即归隐惟以养亲教子为乐姚云尝赞其影以马少游比之总管张公畴敬其为人荐诸集贤赐称德逸处士　　邹浩
