<!-- { "loadSidebar": true } -->
按宋史赵镕传镕字化钧沧州乐陵人以刀笔事太宗于藩邸即位补东头供奉官以告秦王廷美阴事迁六宅使出为梓遂州都巡检使代还知沧州又知庐州逾年召为枢密都承旨俄拜宣徽北院使真宗即位改南院使检校太傅咸平元年卒镕少涉猎文史美书翰委质晋邸以勤谨被眷本名容太宗改为镕曰陶镕所以成器也三子忠辅西京左藏库副使忠愿虞部员外郎忠厚内殿崇班　　赵昌言
按宋史赵昌言传昌言字仲谟汾州孝义人父睿为雍丘太康二县令后终安申观察判官昌言举进士太宗擢置甲科为将作监丞拜右拾遗迁右补阙知制诰雍熙初出知天雄军召拜御史中丞迁工部侍郎时知制诰胡旦度支副使董俨皆昌言同年日夕会昌言之第有佣书翟颖性险诞与旦狎旦为作大言之辞使颖上之其言多毁时政期昌言为内应陈王尹开封廉知以闻坐贬崇信军行军司马淳化二年起知蔡州逾年召拜右谏议大夫复知天雄军召拜参知政事真宗即位知陕州移知永兴军咸平三年召知审官院景德初拜刑部侍郎命判尚书都省真宗幸澶渊以盟津居要增屯兵命知河阳徙镇州迁户部侍郎大中祥符二年卒谥景肃子庆至太子洗马　　赵宗万
按万姓统谱宗万字仲少知名钱忠懿王器之入朝欲与之俱以老亲辞不行既长博极书传负经济之术用进士应诏籍于春官宗万天资萧散于世故淡如也壮岁筑室于郡之照水坊左瞰平湖前挹秦望鼓琴读书怡然自适者三十余年大中祥符中诏举遗逸郡守康戬以宗万荐寻被召乃曰吾老矣不足以任事因献跛&#传以自见且请自托于道家者流朝廷不夺其志即其家赐以羽服后十余年卒　　赵安仁按宋史赵安仁传安仁字乐道河南洛阳人曾祖武唐虢州刺史父孚殿中侍御史安仁雍熙二年登进士第补梓州榷盐院判官历大理评事光禄寺丞召试翰林以著作佐郎直集贤院迁太常丞真宗即位拜右正言咸平中为工部员外郎三年以右谏议大夫参知政事大中祥符初拜工部侍郎天禧二年御史中丞卒谥文定子温瑜良规承裕温瑜后为国子博士　　赵自化
按宋史赵自化传自化本德州平原人高祖尝为景州刺史后举家陷契丹父知&#脱身南归寓居洛阳习经方名药之术又以授二子自正自化周显德中偕来京师知&#卒自正试方技补翰林医学会秦国长公主疾有荐自化诊候者疾愈表为医学再加尚药奉御淳化五年授医官副使咸平三年加正使景德二年卒　　赵赞
按宋史赵赞传赞并州人性险诐辩给好言利害隶三司为走吏补殿直太宗颇任之迁供奉官专钩校三司簿令赞自选吏十数人为耳目专伺中书枢密及三司事乘闲白之太宗以为忠无他肠为西京作坊副使度支都监至道元年上元节京城张灯太宗以上清宫成临幸赞邀其党数人携妓乐登宫中玉皇阁太宗大怒配隶房州赐死于路　　赵&#
按宋史薛超传赵&#贝州清河人由卫士累迁龙卫指挥使以徐河战功加镇州团练使至兵马部署至道二年卒于官　　赵曮
按宋史赵上交传上交子曮字可畏十二能属文与兄晙同举进士历殿中丞著作郎卒　　赵自然
按宋史赵自然传自然太平繁昌人家荻港旁以鬻茗为业本名王九始十三疾甚父抱诣青华观许为道士后梦一人自云姓阴引之登高山教辟谷之法乃出青柏枝令梦中食之及觉遂不食神气清爽每闻火食气即呕惟生果清泉而已尝为元道歌言修炼之要知州王洞表其事太宗召赴阙赐道士服改名自然遣还住青华观大中祥符二年召至阙下屡得对赐紫衣改青华观曰延禧自然以母老求还侍养许之　　赵抱一
按宋史赵自然传秦州民家子赵抱一者常牧羊田间一夕有叩门召之者以杖引行至山崖绝顶见数人会饮音乐交奏抱一骇而不测会巡检司过其下闻乐声疑群盗欢聚集村民梯崖而上至则无所睹抱一独在自是不喜熟食凡火化者未尝历口茹甘菊柏叶果实井泉间亦饮酒貌如婴儿素不习文墨口占辞句颇成篇咏有道家之趣大中祥符四年至京师犹丱角诏赐名度为道士自是间岁或一至京师常令居太一宫与人言多养生事焉　　赵佑
按宋史悼献太子佑传佑母曰章穆皇后生九年而薨赐谥悼献明道二年追册皇太子　　赵允让
按宋史濮王允让传允让字益之商王元份子也仁宗即位授汝州防御使累拜宁江军节度使嘉佑四年薨追封濮王谥安懿王二十八子长宗懿英宗时为宿州团练使子仲鸾常州防御使仲鸾弟仲汾官莱州防御使次宗朴为陇州防御使神宗即位加同平章事封濮阳郡王薨子仲佺以润州观察使卒宗谊官至昭化军节度使薨宗晖以检校司徒绍圣元年薨子仲璲官合州刺史宗晟绍圣元年以武安军节度使判大宗正事薨宗愈镇安节度使宗绰官至河阳三城节度使宗楚武胜军节度使宗佑清海军节度使宗汉检校司徒大观三年薨　　赵贺
按宋史赵贺传贺字余庆开封封丘人及第补临昫县主簿改大理评事真宗决策澶渊遣使省州县贺以太子中舍安抚京东殿中丞历通判明州宿州徙知汉州蜀吏喜弄法而贺精明多所究诘人目为赵家关谓如关梁不可越也累迁光禄卿入判大理寺出知越州坐失举降知濠州迁给事中知郑蔡寿三州卒子宗道终集贤校理　　赵振
按宋史赵振传振字仲威雄州归信人景德中从石普于顺安军获契丹阵图授三班借职累迁象州防御使擢鄜延路副都总管知延州贼寇塞门寨寨主高延德监押王继元皆没于贼振坐拥兵不救法当斩再贬潭州安置逾年复右武卫将军惠州团练使并代路兵马钤辖就迁副总管祁州团练使进博州防御使改解州致仕复起为左神武大将军卒振刚强自负有武力便弓马喜谋画轻财尚气众乐为用子珣瑜珣以陈执中荐为缘边巡检使擢通事舍人招讨都监元昊大入珣居阵西北瑜亦在军中战甚力俄夏骑四合珣被擒瑜以身免珣美风仪性劲特好学恂恂类儒者既没人多惜之后卒贼中瑜弟璞亦知名　　赵湘
按宋史赵湘传湘字巨源华州人进士甲科历官至工部郎中直昭文馆出知河南府为京西转运使迁太常少卿知襄州又知应天府进右谏议大夫为集贤院学士以疾卒　　赵及
按宋史赵及传及字希之其先幽州良乡人父的事契丹为蔚州灵丘令雍熙中王师北征乃归授偃师令因家焉及举进士为慈州军事推官累迁兵部员外郎擢兼侍御史知杂事数论时政迁户部副使以疾改刑部郎中直昭文馆知卫州徙知河中府特拜天章阁待制右司郎中祀明堂迁右谏议大夫还判大理寺流内铨出知徐州卒　　赵积
按宋史赵积传积字表微其先单父人后徙宣城擢进士第历官至集贤院学士知益州或言积不达民情喜尊大降知同州徙凤翔京兆府三迁工部侍郎知并州代还迁刑部侍郎天圣八年擢枢密副使迁吏部侍郎时权出宫掖积厚结刘美人家婢以故致位政府章献太后崩罢为尚书左丞知河中府迁礼部尚书致仕卒谥僖质　　赵滋
按宋史赵滋传滋字子深开封人父士隆天圣中为环庆路都监战没滋少果敢康定初以右侍禁选捕京西叛卒有功迁左侍禁后为镇戎军都巡检范仲淹韩琦经略陕西举滋可将领阁门祇候累迁西上阁门副使历知安肃军保州滋强力精悍有吏能所至称治徙知雄州擢嘉州团练使英宗即位领端州防御使未几卒　　赵諴
按万姓统谱諴字希中晋江人天圣中第进士通判抚州谳疑狱获免甚众知归州有淫祠曰巴王岁多杀人以祭諴毁祠投像于江州东三十里有滩前后溺载不可胜计諴条奏利害力请疏凿结庐视役既成人号曰赵江即所庐祠焉历三司户部判官出知明州卒于官　　赵庶明
按万姓统谱庶明新建人少个傥以功名自许尝诣阙上书仅万余言大略以为契丹不可恃其恭顺而不之备又言赵元昊必叛朝廷以为狂斥建州未几元昊果叛识者高之　　赵师民
按宋史赵师民传师民字周翰青州临淄人举进士第除齐州推官青州教授近臣列荐为国子监直讲累迁刑部郎中领宗正卒师民淳静刚敏举止凝重志尚清远专以读书为事性极慈恕勤于吏治政有惠爱子彦若试中书舍人　　赵良规
按宋史赵安仁传安仁子良规字元甫张知白荐之召试赐进士及第积官至光禄卿罢职未几还直秘阁迁秘书监知同陕相三州进太子宾客迁尚书工部侍郎知濠州卒　　赵尚宽
按宋史赵尚宽传尚宽字济之河南人参知政事安仁子也知平阳县后知忠州嘉佑中以考课第一知唐州积官至司农卿卒　　赵师旦
按宋史曹觐传赵师旦字潜叔枢密副使稹之从子用荫试将作监主簿累迁太子右赞善大夫知康州侬智高薄城师旦与监押马贵部士卒固守城破与贵据堂而坐智高麾兵胁师旦师旦大骂智高怒并贵害之　　赵颢
按宋史吴王颢传颢字仲明为和州防御使转明州观察使治平元年加检校太傅保宁军节度使同中书门下平章事封东阳郡王三年进封昌王官制行册拜司空哲宗嗣位徙封扬王神宗祔庙拜太傅元佑初徙封楚王薨谥曰荣改封吴王子孝骞嗣终宁国军节度使孝锡终嘉州团练使　　赵頵
按宋史益王頵传頵封嘉王位至太尉元佑三年薨谥端献徽宗改封益王子九人孝哲右骁卫将军孝奕彰化军留后孝参奉国军节度使孝永邢州观察使孝诒孝骘孝悦孝颖孝愿皆至节度使　　赵瞻
按宋史赵瞻传瞻字大观其先亳州永城人父刚太子宾客徙凤翔之盩厔瞻举进士第调孟州司户参军移万泉令改知夏县永昌县升太常博士知威州迁尚书屯田员外郎治平初自都官员外郎除侍御史吕诲等谏濮议皆罢去乞与同贬不报趣入对瞻言臣不敢奉诏使朝廷有同罪异罚之讥遂通判汾州神宗即位迁司封员外郎知商州熙宁三年为开封府判官出为陕西转运副使改永兴军转运使以亲老请知同州徙陕判请还乡里除提举凤翔太平宫丁外艰服除知沧州哲宗立召为太常少卿迁户部侍郎元佑三年擢枢密直学士明年以中大夫同知院事五年卒谥懿简子孝谌瀛州录事参军献诚唐城令彦贻太康主簿　　赵概
按宋史赵概传概字叔平南京虞城人少笃学自力中进士第通判海州为集贤校理出知洪州召修起居注请即以龙图阁学士知郓州应天府代韩绛为御史中丞绛以论张茂实罢概至首言之茂实竟去擢枢密使参知政事数以老求去熙宁初拜观文殿学士知徐州自左丞转吏部尚书致仕退居十五年元丰六年薨谥曰康靖　　赵抃
按宋史赵抃传抃字阅道衢州西安人进士及第为武安军节度推官曾公亮荐为殿中侍御史弹劾不避权幸声称凛然京师目为铁面御史请知睦州移梓州路转运使改益州召为右司谏罢知州神宗立召知谏院未几擢参知政事抃感顾知遇朝政有未协者辄密启闻帝手诏褒答王安石用事抃屡斥其不便恳乞去位以大学士知成都治尚宽人喜相告莫敢为恶蜀郡晏然乞归知越州吴越大饥疫死者过半抃尽救荒之术徙杭以太子少保致仕元丰七年薨谥曰清献　　赵明叔
按山东通志明叔胶西人家贫好学性嗜饮州守苏轼乐与游明叔常醉而言曰薄薄酒胜茶汤轼衍之为长歌　　赵佖
按宋史吴王佖传佖神宗第九子初封仪国公哲宗立进申王徽宗嗣位拜太傅旋拜太师崇宁五年薨谥荣穆改封吴王子有奕武信军节度使　　赵俣
