<!-- { "loadSidebar": true } -->
按唐书张琇传琇河中解人父审素为巂州都督有陈纂仁者诬其冒战级私庸兵元宗疑之诏监察御史杨汪即按纂仁复告审素与总管董堂礼谋反于是汪收审素系雅州狱驰至巂州按反状堂礼不胜忿杀纂仁以兵七百围汪胁使露草雪审素罪既而吏共斩堂礼汪得出遂当审素实反斩之没其家琇与兄&#尚幼徙岭南久之逃还汪更名万顷&#时年十三琇少二岁夜狙万顷于魏王池&#斫其马万顷惊不及斗为琇所杀条所以杀万顷状系于斧奔江南将杀构父罪者然后诣有司道泛水吏捕以闻中书令张九龄等皆称其孝烈宜贷死侍中裴耀卿等陈不可帝亦谓九龄曰孝子者义不顾命杀之可成其志赦之则亏律凡为子孰不愿孝转相雠杀遂无已时卒用耀卿议议者以为冤帝下诏申谕乃杀之临刑赐食&#不能进琇色自如曰下见先人复何恨人莫不闵之为诔揭于道敛钱为葬北邙尚恐仇人发之作疑冢使不知其处　　张旭
按唐书李白传文宗时诏以白歌诗裴旻剑舞张旭草书为三绝旭苏州吴人嗜酒每大醉呼叫狂走乃下笔或以头濡墨而书既醒自视以为神不可复得也世呼张颠初仕为常熟尉有老人陈牒求判宿昔又来旭怒其烦责之老人曰观公笔奇妙欲以藏家尔旭因问所藏尽出其父书旭视之天下奇笔也自是尽其法旭自言始见公主担夫争道又闻鼓吹而得笔法意观倡公孙舞剑器得其神后人论书欧虞褚陆皆有异论至旭无非短者传其法惟崔邈颜真卿云　　张承休
按万姓统谱承休昆山人历朝议大夫上柱国恒州刺史　　张从申
按尚友录从申吴人善书世称独步擢第为秘书省正字弟从师从仪从约皆工书得右军风规人谓之四绝　　张从师
按万姓统谱从师苏州人祖损之隋侍御史水部郎父浤硕学丽藻名动京师从师仕终河南府法曹参军子惟俭惟静弱岁皆精左氏&#梁春秋　　张子容
按全唐诗小传子容先天二年擢进士第为乐城尉与孟浩然友善　　张翚
按全唐诗小传翚曲阿人开元二十三年进士为萧&#士同年生官校书郎　　张若虚
按全唐诗小传若虚扬州人兖州兵曹与贺知章张旭包融号吴中四士　　张宣明
按全唐诗小传宣明有胆气富辞翰为郭元振判官　　张万顷按全唐诗小传万顷开宝间进士
　　张渐
按全唐诗小传渐循之从子也天宝中杨国忠辟为幕佐官至翰林学士国忠败坐诛　　张諲
按王维诗序故人张諲工诗善易卜兼能丹青隶顷以诗见赠聊复酬之　　张果
按唐书张果传果晦乡里世系以自神隐中条山往来汾晋间世传数百岁人武后时遣使召之即死后人复见居恒州山中开元二十一年刺史韦济以闻元宗令通事舍人裴晤往迎见晤辄气绝仆久乃苏晤不敢逼驰白状帝更遣中书舍人徐峤赍玺书邀礼乃至东都舍集贤院肩舆入宫帝亲问治道神仙事语秘不传果善息气能累日不食数御美酒尝云我生尧丙子岁位侍中其貌实年六七十时有邢和璞者善知人夭寿师夜光者善视鬼帝令和璞推果生死懵然莫知其端帝召果密坐使夜光视之不见果所在帝谓高力士曰吾闻饮堇无苦者奇士也因取以饮果三进颓然曰非佳酒也乃寝顷视齿燋缩取铁如意击堕之更出药傅其龂良久齿已生粲然骈絜帝益神之欲以玉真公主降果果曰谚谓娶妇得公主平地生公府可畏也固不奉诏有诏图形集贤院恳辞还山诏可擢银青光禄大夫号通元先生至恒山蒲吾县未几卒或言尸解帝为立栖霞观　　张无梦按尚友录无梦永嘉开元观羽士元宗召对讲易谦卦上问曰独谦卦何也无梦对曰方大有时宜守之以谦复命讲还元篇敷对详明元宗大悦宸翰特赐以诗宠其还山　　张氲
按尚友录氲晋州人号洪崖子仙书秘典无所不通元宗召问曰先生善长啸可得闻乎即应声而发拜官不受洪州大疫有狂道士市药服者立愈即氲也三召不至天宝末忽大雾尸解而去　　张彖
按尚友录彖华阴主簿为守令所抑叹曰大丈夫有凌云盖世之志而拘于下位如立身矮屋之下使人&#头不得遂弃官而去时杨国忠专权公卿以下莫不事或劝彖谒之曰一见富贵可立图彖曰君辈倚杨右相如泰山吾以为冰山耳若皎日一出君辈得无失所恃乎遂隐嵩山　　张介然
按唐书张介然传介然猗氏人本名六朗性慎愿长计画始为河陇支郡太守王忠嗣皇甫惟明哥舒翰踵领节度并署营田度支等使入奏称旨赐与良渥启列戟故里元宗许之本乡得列戟自介然始翰荐为少府监历卫尉卿禄山反授河南节度采访使守陈留陈留据水陆剧居民孳伙而太平久不知战介然到屯不三日贼已度河车骑蹂腾烟尘漫数十里日为夺色士闻钲鼓声皆褫气不能授甲凡旬六日城陷初有诏购贼首而暴诛庆宗状禄山入陈留见诏书拊膺大哭曰我何罪吾子亦何罪乃杀之即大恚愤杀陈留降者万人以逞血流成川斩介然于军门以伪将李廷望为节度使守陈留　　张兴
按唐书张兴传兴束鹿人长七尺一饭至斗米肉十斤悍趫而辩为饶阳裨将禄山反攻饶阳兴开张祸福譬晓敌人而婴城弥年众心遂固沧赵已陷史思明引众傅城兴擐甲持陌刀重五十斤乘城贼将入兴一举刀辄数人死贼皆气慑城破思明缚之马前好谓曰将军壮士能屈节当受高爵对曰昔严颜一巴郡将犹不降张飞我大郡将安能委身逆贼今日幸得死然愿以一言为诫思明曰云何兴曰天子遇禄山如父子今乃反大丈夫不能为国扫除反为其下何哉思明曰将军不观天道邪吾上起兵二十万直趣洛阳天下大定以偏师叩函谷守将面缚唐亡固矣兴曰桀纣秦隋穷人力举四海与为怨故商周汉唐因得代之而有神器皇帝无违德禄山非数帝贤是苟延岁月终即禽耳思明怒锯解之且死骂曰吾能裒强死兵败贼众军中凛然为改容　　张均
按唐书张说传说子均亦能文自太子通事舍人累迁主爵郎中中书舍人后袭燕国公迁兵部侍郎以累贬饶苏二州刺史久之复为兵部侍郎自以己才当辅相为李林甫所抑林甫卒倚陈希烈冀得其处既而杨国忠用事希烈罢而均为刑部尚书禄山盗国为伪中书令肃宗反正兄弟皆论死房管营解之诏免死流合浦建中初赠太子少傅　　张&#
按唐书张说传说子&#尚宁亲公主元宗眷&#厚珍赐不可数均供奉翰林而&#以所赐夸均均曰此妇翁遗婿非天子赐学士也帝西狩至咸阳谓力士曰若计朝臣当孰至者力士曰张&#兄弟其当即来房管有宰相望而陛下久不用此不来矣帝曰未可知也后管至帝抚劳且问均&#安在嗟怅顾力士曰今非若所料也&#遂与希烈皆相禄山死贼中　　张埱按唐书张说传说子埱自给事中为宜春郡司马　　张拯按唐书张九龄传九龄子拯居父丧有节行后为伊阙令会禄山盗河洛陷焉而终不受伪官贼平擢太子赞善大夫　　张晓
按唐书张巡传巡兄晓位监察御史名重一时　　张巡按唐书张巡传巡字巡邓州南阳人博通群书晓战阵法气志高迈略细节所交必大人长者不与庸俗合时人叵知也开元末擢进士第繇太子通事舍人出为清河令治绩最秩满调真源令政简约民甚宜之安禄山反天宝十五载正月巡起兵讨贼从者千余初嗣吴王祗受诏合河南兵拒禄山有单父尉贾贲者率吏称吴王兵进至雍丘巡与之合时雍丘令令狐潮附贼巡屠其妻子磔城上潮怨还攻雍丘贲躏死巡驰骑决战身被创不顾士乃奉巡主军腾笺祗府祗举兖以东委巡经略潮以贼四万薄城大将六人白巡以势不敌不如降巡责以大谊斩之士心益劝围凡四月贼常数万而巡众纔千余每战辄克于是嗣虢王巨假巡先锋俄而巨引兵东走临淮巡外失巨依拔众至睢阳与太守许远城父令姚誾等合遣将战宁陵北斩杀万余人投尸于汴水为不流诏拜巡主客郎中副河南节度使至德二年禄山死庆绪遣其下尹子琦攻睢阳巡励士固守日中二十战气不衰远自以材不及巡请&#军事而居其下有诏拜巡御史中丞睢阳食尽士皆&#劣不能彀救兵不至贼知之穿壕立栅以守巡士多饿死存者皆痍伤气乏巡出爱妾杀以大飨坐者皆泣贺兰进明许叔冀皆观望莫肯救贼知外援绝围益急众议东奔巡远议以睢阳江淮保障也若弃之贼乘胜鼓而南江淮必亡且师饥众行必不达十月癸丑贼攻城士病不能战城遂陷与远俱执子琦以刃胁降巡不屈乃遇害年四十九巡更潮及子琦大小四百战斩将三百卒十余万议者咸谓巡蔽遮江淮沮贼势天下不亡其功也天子下诏赠巡扬州大都督宠其子孙　　张抃按全唐诗小传抃滑人与张巡固守睢阳城陷死难者三十六人抃其一也　　张亚夫
按唐书张巡传巡子亚夫拜金吾大将军
　　张镐
按唐书张镐传镐字从周博州人仪状伟有大志少事吴兢兢器之游京师未知名率嗜酒鼓琴自娱人或邀之杖策往醉即返不及世务天宝末杨国忠执政求天下士为己重闻镐才荐之拜左拾遗历侍御史元宗西狩镐徒步扈从俄遣诣肃宗所数论事擢谏议大夫寻拜中书侍郎同中书门下平章事时引内浮屠数百居禁中号内道场镐谏帝然之寻诏兼河南节度使贼围宋州张巡告急镐倍道进檄濠州刺史闾丘晓趋救晓逗留不肯进比镐至淮口而巡已陷镐怒杖杀晓帝还京师封南阳郡公诏以本军镇汴州史思明提范阳献顺款镐揣其伪密奏思明势穷而服不宜以威权假之又言滑州防御使许叔冀狡狯临难必变书入不省时宦官络绎出镐境未尝降情结纳自范阳滑州使还者皆盛言思明叔冀忠而毁镐无经略才帝以镐不切事机遂罢宰相思明叔冀后果叛如镐言代宗初起为抚州刺史迁洪州观察使更封平原郡公改江南西道观察使卒　　张偁按唐诗纪事偁天宝至德间人
　　张志和
按唐书张志和传志和字子同婺州金华人始名龟龄父游朝通庄列二子书为象罔白马证诸篇佐其说母梦枫生腹上而产志和十六擢明经以策干肃宗特见赏重命待诏翰林授左金吾卫录事参军因赐名后坐事贬南浦尉会赦还以亲既丧不复仕居江湖自称烟波钓徒着元真子亦以自号兄鹤龄恐其遁世不还为筑室越州东郭茨以生草椽栋不施斤斧豹席&#屩每垂钓不设饵志不在鱼也县令使浚渠执畚无忤色尝欲以大布制裘嫂为躬绩织及成衣之虽暑不解观察使陈少游表其居曰元真坊以门隘为买地大其闳号回轩巷先是门阻流水无梁少游为构之人号大夫桥帝尝赐奴婢各一志和配为夫妇号渔童樵青善图山水酒酣或击鼓吹笛舐笔辄成尝撰渔歌宪宗图真求其歌不能致李德裕称志和隐而有名显而无事不穷不达严光之比云　　张献诚
按唐书张守珪传守珪子献诚天宝末安禄山授伪署后事史思明将兵数万守汴洲东都平史朝义走还汴献诚不内藉所统兵以州降诏即拜汴州刺史封南阳郡公改宝应军左厢兵马使更封邓国公来朝代宗礼赐尤渥擢山南西道节度使俄兼剑南东川节度大历三年以疾归京师举其弟献恭自代以检校户部尚书知省事病甚固乞辞位卒　　张献恭
按唐书张守珪传守珪子献诚擢山南西道节度使大历三年以疾归京师举其弟献恭自代献恭数有军功以右羽林军代为节度使大历末破吐蕃于岷州久之拜东都留守累迁检校吏部尚书德宗欲徙卢杞为饶州刺史给事中袁高苦争献恭见帝曰高所奏宜听帝不答复前曰高乃陛下良臣当优异之上遂不徙杞世咨其不挠子煦积阀亦至夏州节度使　　张伯仪
