<!-- { "loadSidebar": true } -->
按明外史祁彪佳传彪佳字弘吉山阴人生而英特丰姿绝人年十七举于乡又四年第天启二年进士授兴化府推官剖决精明政绩大着以外艰归崇祯四年起擢御史出按苏松诸府寻以侍养归家居九年母服终召掌河南道事十六年佐大计问遗莫敢及寻刷卷南畿乞休不允便道还家北都变闻恸哭趋赴南京福王以为大理寺丞旋擢右佥都御史巡抚江南马士英辈疾之移疾去明年五月南都失守六月杭州复失守彪佳即绝粒至闰六月四日绐家人先寝遂端坐池中而死年四十有四唐王赠少保兵部尚书谥忠敏　祈姓部汇考
凌迪知万姓统谱
　　祈姓
祈与祁同祁太原征音帝尧伊祁之后
　祈姓部列传
　　晋
　　祈嘉
按晋书祈嘉传嘉字孔宾酒泉人也少清贫好学年二十余夜忽中有声呼曰祈孔宾祈孔宾隐去来隐去来修饰人世甚苦不可谐所得未毛铢所丧如山崖旦而逃去西至敦煌依学宫诵书贫无衣食为书生都养以自给遂博通经传精究大义西游海渚教授门生百余人张重华征为儒林祭酒性和裕教授不倦依孝经作二九神经在朝卿士郡县守令彭和正等受业独拜&#下者二千余人天锡谓为先生而不名之竟以寿终　　后梁
　　祈珪
按宋史祈廷训传廷训父珪梁左监门卫大将军　　宋　　祈廷训
按宋史祈廷训传廷训本名廷益避太宗旧名改焉河南洛阳人善书计骑射隶周祖帐下广顺中历东西班右蕃行首铁骑都虞候世宗即位改东西班都指挥使迁内殿直都指挥使继领兰睦二州刺史从征淮南以功迁吉州团练使月余迁岚州防御使领龙捷右厢都指挥使宋初为安远军节度观察留后改河阳干德二年又改彰德军俄权知邓州就拜义武军节度开宝二年太祖征太原以廷训为北面副都部署太平兴国二年改左领军卫上将军五年坐私贩竹木贵鬻入官责本卫大将军未几复旧官六年卒廷训形质魁岸无才略临事多规避时人目为祈橐&#以其庞大而无所取也　　元
　　祈望芳
按万姓统谱望芳狄道人以巨家擢守临洮伟绩着于边陲　　祈志诚
按万姓统谱志诚丘处机之徒也得处机之术居云州金阁山道誉甚着元丞相安章尝过而问之志诚告以修身治世之要安感其言故其相世祖也以清静忠厚为主　　明
　　祈璧
按万姓统谱璧山后人正统间为建宁千户
　　祈义
按万姓统谱义建宁千户所千户
　　祈凤毛
按万姓统谱凤毛威远人正德举人
　祈姓部杂录
路史帝尧陶唐氏姬姓世谓尧生伊长孺家而姓伊祈妄也伊祈乃炎帝之姓尧姓姬出于帝喾不为伊盖昔以尧与炎帝俱火德王故谓尧为炎后自汉以来有是说世遂果以尧为炎帝子孙因云姓伊祈失之世纪云庆都寄于伊长孺家故尧从母所居为姓又云为祈氏或从母姓伊姓非其本姓亦自辨矣稽古录从之为祈姓误也灵台碑言昔者庆都兆会穹精氏姓曰伊则伊其母姓尔然亦不得为祈云　皮妵部汇考郑樵通志
　　以名为氏
周
人名

皮氏风俗通周卿士樊仲皮之后汉有皮又有谏议大夫皮究北齐有皮景和唐末有皮日休宋皮仲容登进士第　臣谨按世谱樊皮字仲文此则以名为氏不以字　为氏也廖用贤尚友录
　　皮姓
皮天水征音又望出下邳

　迟姓部汇考
郑樵通志
　　平声
迟氏商贤人迟任望出太原东晋有湘东太守迟超凌迪知万姓统谱　　迟姓
迟太原征音

　师姓部列传
　　商
　　师涓
按史记殷本纪帝纣使师涓作新淫声北里之舞靡靡之乐（按师涓之师本乐人瞽者之称郑樵通志谓师氏以官为氏而博载师旷师乙诸人他若　姓氏急就篇万姓统谱等书亦皆备列故仍之而不革云）　　周
　　师服
按春秋臣传师服晋大夫也初晋穆侯之夫人姜氏以条之役生太子命之曰仇其弟以千亩之战生命之曰成师师服曰异哉君之名子也夫名以制义义以出礼礼以体政政以正民是以政成而民听易则生乱嘉耦曰妃怨耦曰仇古之命也今君命太子曰仇弟曰成师始兆乱矣惠之二十四年晋始乱故封桓叔于曲沃师服曰吾闻国家之立也本大而末小是以能固故天子建国诸侯立家卿置侧室大夫有贰宗士有隶子弟庶人工商各有分亲皆有等衰是以民服事其上而下无觊觎今晋甸侯也而建国本既弱矣其能久乎卒如其言　　师叔
按左传僖公七年秋盟于&#母谋郑故也管仲曰郑有叔詹堵叔师叔三良为政未可间也　　师缙
按左传僖公二十二年宋公伐郑楚人伐宋以救郑冬十一月己巳朔宋公及楚人战于泓宋师败绩丙子晨郑文夫人芈氏姜氏劳楚子于柯泽楚子使师缙示之俘馘　　师悝　师触　师蠲
按左传襄公十一年郑人赂晋侯以师悝师触师蠲　　师曹按左传襄公十四年卫献公戒孙文子&#惠子食皆服而朝日旰不召而射鸿于囿二子从之不释皮冠而与之言二子怒孙文子如戚孙蒯入使公饮之酒使太师歌巧言之卒章太师辞师曹请为之初公有嬖妾使师曹诲之琴师曹鞭之公怒鞭师曹三百故师曹欲歌之以怒孙子以报公　　师慧　师茷
按左传襄公十五年郑尉氏司氏之乱其余盗在宋郑人以子西伯有子产之故纳赂于宋以马四十乘与师茷师慧三月公孙黑为质焉司城子罕以堵女父尉翩司齐与之良司臣而逸之托诸季武子武子置诸卞郑人醢之三人也师慧过宋朝将私焉其相曰朝也慧曰无人焉相曰朝也何故无人慧曰必无人焉若犹有人岂其以千乘之相易淫乐之必无人焉故也子罕闻之固请而归之　　师旷
按春秋臣传师旷字子野晋乐师也卫侯出奔师旷侍于悼公公曰卫人出其君不亦甚乎对曰或者其君实甚纯门之役楚师多冻役徒几尽晋人闻有楚师师嚝曰不害吾骤歌北风又歌南风南风不竞多死声楚必无功平公说新声师旷曰公室其将卑乎君之明兆于衰矣夫乐以开山川之风以耀德于广远也昭八年春石言于魏榆晋侯问于师旷曰石何故言对曰石不能言或冯焉不然民听滥也抑臣闻之作事不时怨讟动于民则有非言之物而言今宫室崇侈民力雕尽怨讟并作莫保其性石言不亦宜乎于是晋侯方筑虒祁之宫叔向曰子野之言君子哉　　师祁&#
按左传襄公二十四年舒鸠人叛楚楚子师于荒浦使沈尹寿与师祁&#让之　　师乙
按郑樵通志鲁有师乙
　　师惧
按万姓统谱齐人弒其君鲁襄公援戈而起曰孰臣而敢杀其君乎师惧曰夫齐君治之不能任之不肖纵一人之欲以虐万夫之性非所以立君也其身死自取之也今君不爱万夫之命而伤一人之死奚其过也而臣已无道矣其君亦不足惜矣　　师挚
按论语注师挚鲁太师
　　师冕
按论语师冕见
注
师乐人盲者名冕
　　师襄子
按史记孔子世家孔子学鼓琴师襄子十日不进师襄子曰可以益矣孔子曰丘已习其曲矣未得其数也有间曰巳习其数可以益矣孔子曰丘未得其志也有间曰巳习其志可以益矣孔子曰丘未得其为人也有间曰有所穆然深思焉有所怡然高望而远志焉曰丘得其为人黯然而黑几然而长眼如望羊心如王四国非文王其谁能为此也师襄子辟席再拜曰师盖云文王操也　　师经
按尚友录经鼓琴魏文侯曰使我言而无见违经援琴而撞文侯中旒溃之文侯曰为人臣而撞其君者罪当烹经曰臣可一言而死乎昔尧舜唯恐言而人不违桀纣唯恐言而违之臣撞桀纣非撞吾君也文侯曰释之是寡人之过也悬琴以为寡人符不补旒以为寡人戒　　汉
　　师丹
按汉书师丹传丹字仲公琅邪东武人也治诗事匡衡举孝廉为郎元帝末为博士免建始中州举茂材复补博士出为东平王太傅丞相方进御史大夫孔光举丹论议深博廉正守道征入为光禄大夫丞相司直数月复以光禄大夫给事中为少府光禄勋侍中甚见尊重成帝末年立定陶王为皇太子以丹为太子太傅哀帝即位为左将军赐爵关内侯食邑领尚书事遂代王莽为大司马封高乐侯月余徙为大司空上少在国见成帝委政外家王氏僣盛即位封拜丁傅夺王氏权丹自以师傅居三公位得信于上上书多切直之言由是浸不合上意遂策免丹废归乡里者数年平帝即位新都侯王莽白太皇太后征丹诣公车赐爵关内侯食故邑数月太皇太后诏以厚丘之中乡户二千一百封丹为义阳侯月余薨谥曰节侯　　师业
按汉书师丹传丹封义阳侯薨子业嗣王莽败绝　　师史按汉书货殖传周人既孅而师史尤甚转毂百数贾郡国无所不至雒阳街居在齐秦楚赵之中富家相矜以久贾过邑不入门设用此等故师史能致十千万　　师迁
按万姓统谱迁陈敬王相
　　后汉
　　师宜官
按卫恒四体书势序上谷王次仲善隶书始为楷法至灵帝好书世多能者而师宜官为最甚矜其能每书削辄焚其札梁鹄乃益为版而饮之酒候其醉而窃其札鹄卒以攻书至选部尚书曹公使在秘书以勤书自效公尝悬着帐中及以钉壁玩之谓胜宜官　　晋　　师景
按晋书赵王伦传伦废贾后为庶人尚书始疑诏有诈郎师景露版奏请手诏伦等以为沮众斩之以徇　　宋　　师觉授
按宋书宗炳传炳外弟师觉授有素业以琴书自娱临川王义庆辟为祭酒主簿并不就乃表荐之会病卒　　北魏
　　师觉
按万姓统谱觉涅阳人少有素业以琴书自娱忽见人持书一函题曰至孝师君俄而不见奔归到家一叫而绝良久乃苏后撰孝子传十卷累辟不就疑即觉授

　　后唐
　　师均
按宋史师颃传颃父均后唐长兴二年进士终永兴节度判官　　宋
　　师颂
按宋史师颃传颃少笃学与兄颂齐名
　　师颃
按宋史师颃传颃字霄远大名内黄人少笃学与兄颂齐名建隆二年举进士释褐耀州军事推官以疾解开宝中复为解州推官太平兴国初召还迁大理寺丞陕西河北转运判官就改著作佐郎秩满迁监察御史通判永兴军府坐秦王廷美假公帑缗钱左授干州团练副使寻复旧官六年改殿中侍御史通判邠州徙知简州转起居舍人以公累去官复为殿中侍御史知资眉二州所至以简静为治代还迁侍御史知安州移朗州超拜工部郎中命知陕州改刑部郎中未几召还命以本官知制诰兼史馆修撰咸平二年知贡举明年召入翰林为学士五年复典贡举又知审官院通进银台封驳司俄卒诏遣官护葬给其子仲回秘书丞奉终丧颃旷达夷雅缙绅多慕其操尚焉　　师庚
按郑樵通志宋建隆登科有师庚眉州人
　　师先
按郑樵通志宋建隆登科有师先眉州人
　　师希孟
按郑樵通志希孟汝州人
　　师仲回
按宋史师颃传颃子仲回端拱元年进士及第至太常博士　　师仲宰
按宋史师颃传颃子仲宰国子博士
　　师仲说
按宋史师颃传颃子仲说殿中丞
　　师范
按山西通志范灵石人元佑初进士督岢岚军政兼平定岳阳有惠泽及人军民感慕后复督理江南先是江南民苦于赋役乃奏茶为天地自然之利请稍增其税而民之赋役少息既不病民亦不病国江南人图像祀之　　师维藩
按万姓统谱维藩眉山人仕为全州文学徽宗时兴太学国子司业高闶言建学之始宜得老成以诱掖后进乃以维藩荐诏除国子录　　师显行
按万姓统谱显行眉山人景定中知惠州政尚清静忽土寇窃发即擒灭之人以为仁者之勇公暇目不释卷着诗书以自娱　　金
　　师安石
