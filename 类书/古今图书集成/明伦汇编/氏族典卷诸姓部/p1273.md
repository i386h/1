<!-- { "loadSidebar": true } -->
按史记田齐世家魏围邯郸赵求救于齐驺忌子曰不如勿救段干朋曰不救则不义且不利　　段干崇
按战国策华阳之战魏不胜秦明年将使段干崇割地而讲　　段干越人
按战国策段干越人谓新城君曰王良之弟子驾云取千里马遇造父之弟子造父之弟子曰马不千里王良弟子曰马千里之马也服千里之服也而不能取千里何也曰子缠牵长故缠牵于事万分之一也而难千里之行今臣虽不肖于秦亦万分之一也而相国见臣不释塞者是缠牵长也
　献丘姓部汇考
凌迪知万姓统谱
　　献丘姓
献丘见姓苑

　廖叔姓部汇考
郑樵通志
　　以国系为氏
廖叔氏古飂叔安之后秦惠公有大夫廖叔

　廖叔姓部列传
　　周
　　廖叔惠
按万姓统谱惠秦大夫

　邵皓姓部列传
　　晋
　　邵皓宣邪
按万姓统谱宣邪平阳从事

　少正姓部列传
　　周
　　少正卯
按史记孔子世家孔子年五十六由大司寇行摄相事于是诛鲁大夫乱政者少正卯
　干献姓部汇考
郑樵通志
　　以族为氏
干献氏世本宋司徒华定为干献氏

　羡门姓部列传
　　秦
　　羡门子高
按史记封禅书羡门子高
注
索隐曰羡门高者秦始
皇使卢生求羡门子高是也

　少师姓部列传
　　周
　　少师疆
按万姓统谱疆鲁人
　　少师庆
按万姓统谱庆鲁人

　奥屯姓部汇考
金史
　　国语解
奥屯曰曹

　少师姓部汇考
凌迪知万姓统谱
　　少师姓
少师见英贤传

　少室姓少施姓召伯姓校师姓部汇考
凌迪知万姓统谱
　　少室姓
少室国语少室周为赵简子戎右
　　少施姓
少施姬姓鲁惠公子施父之后
　　召伯姓
召周邑也召公食采之地姓纂云召伯奭之后　　校师姓校师郑子产称乡校为师遂曰校师氏

　贺拔姓部汇考
廖用贤尚友录
　　贺拔姓
贺拔下邳与后魏同出阴山代为酋长北人谓地为拔总有其地土人相贺因以为氏
　邵皓姓部汇考
郑樵通志
　　以名氏为氏
邵皓氏晋有平阳从事邵皓宣邪

　浩羊姓部列传
　　周
　　浩羊嘉
按万姓统谱嘉齐大夫见风俗通

　少正姓部汇考
凌迪知万姓统谱
　　少正姓
少正鲁有大夫少正卯仲尼诛之

　浩生姓部列传
　　周
　　浩生不害
按万姓统谱不害见孟子

　奥敦姓部列传
　　金
　　奥敦丑和尚
按金史奥敦丑和尚传丑和尚为代州经略使贞佑四年八月大元兵攻代州和尚御战败绩身被数创被执欲降之不屈遂死　　奥敦良&#
按金史哀宗本纪正大二年十月遣礼部尚书奥敦良&#为夏国报成使　　元
　　奥敦世英
按元史奥敦世英传世英女真人也其先世仕金为淄州刺史太祖兵下山东世英及弟保和迎降皆授以万户世英倜傥有武略由万户迁德兴府尹从数骑巡部定襄卒于军保和由万户升昭勇大将军德兴府元帅领诸道农事凡辟田二十余万亩改真定路劝农事兼领诸署年五十六致仕保和四子希恺希元希鲁希尹希恺袭劝农事县有水旱必力请蠲租调民赖之寻以劝农使兼知蓟州升知河中府秩满归调时阿合马专政希恺不往见之降武德将军知景州数月卒希元彰德漕运使希鲁澧州路总管希尹中统三年李叛济南希尹愿击贼自&#既就擒录功自右卫经历六迁至同知广东道宣慰司事卒
　贺兰姓部列传
　　北周
　　贺兰初真
按周书贺兰祥传祥父初真少知名为乡闾所重尚太祖姊建安长公主保定二年追赠太傅柱国常山郡公　　贺兰祥
按周书贺兰祥传祥字盛乐年十一而孤居丧合礼长于舅氏特为太祖所爱太祖初入关祥与&#公护俱在晋阳后乃遣使迎之祥少有胆气志在立功寻擢补都督以功封抚夷县伯从击潼关获东魏将薛长孺又攻回洛城拔之进爵为公四年魏文帝东伐祥领军从战河桥以功加使持节大都督十四年除都督荆襄诸军事荆州刺史进爵博陵郡公先是祥尝行荆州事虽未期月颇有惠政至是重往百姓安之祥随机抚纳咸得其欢心时盛夏亢阳祥乃亲巡境内见有发掘古冢暴露骸骨者收葬之即日澍雨祥性甚清素公私赠遗一无所受孝闵帝践阼进位柱国迁大司马时&#公护执政军国之事皆与祥参谋及诛赵贵废孝闵帝祥有力焉武成初吐谷浑侵凉州祥与宇文贵总兵讨破之拔其洮阳洪河二城以其地为洮州进封凉国公保定四年薨年四十八谥曰景有七子敬让璨师宽知名　　贺兰敬
按周书贺兰祥传祥子敬少历显职封化隆县侯后袭爵凉国公位至柱国大将军华州刺史　　贺兰让
按周书贺兰祥传祥子让大将军鄜州刺史河东郡公　　贺兰璨
按周书贺兰祥传祥子璨开府仪同三司宣阳县公　　贺兰豹子按周书齐炀王宪传建德五年大举东讨旋军齐人追之宪与开府宇文忻为殿以拒之斩其骁将贺兰豹子　　贺兰愿德
按周书杨宽传萧循固守南郑宽从达奚武讨之萧纪救循武令宽督开府贺兰愿德邀击破之　　贺兰隆
按周书姚僧垣传大将军襄乐公贺兰隆有气疾僧垣为处方劝使急服便即气通　　贺兰
按周书孝静帝本纪大象二年十二月以普安公贺兰为上柱国　　隋
　　贺兰蕃
按隋书赵才传仁寿大业间有兰兴浴贺兰蕃俱为武候将军刚严正直不避强御咸以称职知名　　唐　　贺兰谊
按唐书罗艺传涿郡苦盗贼守将贺兰谊等不能支艺数破却之　　贺兰越石
按唐书后妃传武后父士生三女伯嫁贺兰越石　　贺兰爽按万姓统谱爽贞观中自左卫中郎迁羽林将军　　贺兰翁之按万姓统谱翁之交州刺史
　　贺兰敏之
按唐书刘祎之传祎之姊为内官武后遣至外家问疾祎之因贺兰敏之私省之坐流巂州　　贺兰进明
按唐书元宗本纪天宝十五载四月北海郡太守贺兰进明以兵救平原　　贺兰正元
按唐书艺文志贺兰正元辅佐记十卷又举选衡鉴三卷注
昭义判官贞元十三年上
　　贺兰进兴
按唐书魏征传征五世孙为右拾遗中尉仇士良捕妖民贺兰进兴治反状帝命斩囚以徇上言狱不在有司法有轻重何从而知诏付御史台　　贺兰僧伽
按唐书公主传房陵公主下嫁贺兰僧伽
　　宋
　　贺兰栖真
按宋史方技传贺兰栖真不知何许人为道士自言百岁善服气不惮寒暑往往不食或时纵酒游市廛间能啖肉至数斤始居嵩山紫虚观后徙济源奉仙观景德二年召赴阙真宗作二韵诗赐之号宗元大师未几求还旧居大中祥符三年卒时大雪经三日顶犹热人多异之
　浩星姓部汇考
郑樵通志
　　复姓
浩星氏汉有浩星公治谷梁又有浩星赐赵充国所善也
　贺若姓部列传
　　北魏
　　贺若微
按魏书孝静帝本纪天平四年冬十月颍州长史贺若微执刺史田迅西叛　　贺若伏连
按隋书贺若谊传谊祖伏连魏云州刺史
　　贺若统
按周书贺若敦传敦父统为东魏颍州长史大统二年以州降至长安即拜右卫将军兖州刺史赐爵当亭县公寻除北雍州刺史卒赠司空公谥曰哀　　周　　贺若敦
按周书贺若敦传敦代人也少有气干善骑射归太祖置麾下授都督封安陵县伯进爵广乡县侯魏废帝二年拜右卫将军进爵为公时巴西人谯淹据南梁州与梁西江州刺史王开业共为表里扇动群蛮太祖令敦率军讨之敦身先将士尽俘其众进爵武都公武成元年入为军司马保定二年拜工部中大夫寻出为金州总管七州诸军事金州刺史三年从柱国杨忠引突厥破齐长城至并州而还以敦为殿别封一子顺义县公五年除中州刺史镇函谷敦恃功负气每怀怨怒晋公护怒遂征敦还逼令自杀时年四十九建德初追赠大将军谥曰烈　　隋
　　贺若谊
按隋书贺若谊传谊字道机河南洛阳人也祖伏连魏云州刺史父统右卫将军谊性刚果有干略在魏以功臣子赐爵容城县男周闵帝受禅除司射大夫改封霸城县子历灵邵二州刺史原信二州总管俱有能名武帝平齐谊率兵先据洛阳即拜洛州刺史进封建威县侯齐范阳王高绍义奔突厥谊追禽绍义以功进位大将军申州刺史李慧反谊讨之进爵范阳郡公开皇初入为右武候将军改封海陵郡公时突厥屡为边患朝廷以谊素有威名拜灵州刺史上表乞骸骨优诏许之卒于家时年七十七　　贺若举
按隋书贺若谊传谊卒子举袭爵
　　贺若协
按隋书贺若谊传谊庶长子协官至骠骑将军　　贺若祥按隋书贺若谊传协弟祥奉车都尉
　　贺若与
按隋书贺若谊传祥弟与车骑将军
　　贺若&#
按隋书贺若&#传&#字辅伯河阳洛阳人也父敦仕周&#少慷慨有大志骁勇便弓马解属文博涉书记有重名于当世周齐宪王引为记室封当亭县公迁小内史宣帝嗣位拜寿州刺史改封襄邑县公高祖受禅阴有并江南之志于是拜&#为吴州总管委以平陈之事开皇九年大举伐陈以弼为行军总管袭陈南徐州拔之执其刺史黄恪军令严肃秋毫不犯有军士于民间沽酒者&#立斩之进屯蒋山之白土冈陈将鲁达等拒战&#督属将士殊死战遂大破之从北掖门而入时韩擒虎已执陈叔宝&#恚恨不获叔宝与擒虎相&#上闻&#有功加位上柱国进爵宋国公&#时贵盛位望隆重&#自谓功名出朝臣之右每以宰相自许既而杨素为右仆射甚不平形于言色由是免官&#怨望愈甚后数年下&#狱除名为民岁余复其爵位上亦忌之不复任使炀帝嗣位尤被疏忌大业三年从驾北巡与高颎宇文等私议得失为人所奏竟坐诛时年六十四子怀亮慷慨有父风以柱国世子拜仪同三司坐&#为奴俄亦诛死　　贺若隆按隋书贺若&#传&#兄隆为武都郡公
　　贺若东
按隋书贺若&#传&#弟东为万荣郡公
　　贺若震
按隋书梁睿传王谦反睿遣贺若震阿那惠等分道攻破之　　贺若诗
按邵阳县志贺若诗字道机为州刺史有政声　　唐　　贺若怀廓
按唐书高祖本纪武德六年七月沙州别驾窦伏明杀其总管贺若怀廓
　贺娄姓部汇考
廖用贤尚友录
　　贺娄姓
贺娄代人本居漠北以国为氏孝文改为娄氏　奥鲁姓部列传
　　元
　　奥鲁赤
按元史奥鲁赤传赤札剌台人曾祖豁火察骁果善骑射太祖出征每提精兵为前驱辛未与金人战于野狐岭中流矢不起父忒木台从太宗征杭里部俘部长以献复从征西夏有功特命行省事尝驻兵太原平阳河南土人德之皆为立祠奥鲁赤性朴鲁智勇过人至元五年攻襄阳授金符蒙古军万户明年袭父职十一年春诏丞相伯颜大举伐宋以所部从十三年宋主降分讨未下州郡诏加镇国上将军行中书省参知政事未几以参知政事行湖北道宣慰使改江西行省平章政事成宗即位进光禄大夫上柱国江西等处行中书省平章政事大德元年春三月卒年六十六追封郑国公谥忠宣子拜住明威将军蒙古侍卫亲军副都指挥使脱桓不花骠骑卫上将军行中书省左丞蒙古军都万户
　贺兰姓部汇考
周书
　　贺兰祥传
贺兰祥其先与魏俱起有纥伏者为贺兰莫何弗因以为氏
　奥屯姓部列传
　　金
　　奥屯襄
