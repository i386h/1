<!-- { "loadSidebar": true } -->
按金史移剌阿里合传阿里合辽人兴定间累迁霍州刺史兴定四年正月移霍州治好义堡大元兵至阿里合力战不能敌兵败被执诱使降阿里合曰吾有死无贰叱使跪但向阙而立于是丛矢射杀之诏赠阿里合龙虎卫上将军泰定军节度使祖汤资善大夫同知平阳府事　　移剌朮纳阿下
按金史哀宗本纪正大元年正月邠州节度使移剌朮纳阿卜贡白兔诏纵之　　移剌粘古
按金史哀宗本纪天兴二年二月遣右宣徽提点近侍局事移剌粘古如徐州相地形察仓库虚实　　移剌瑗按金史哀宗本纪天兴二年四月邓州节度使移剌瑗以其城叛入宋　　元
　　移剌&#儿
按元史移剌&#儿传&#儿契丹人也幼有大志膂力过人沉毅多谋略辽亡金以为参议留守等官皆辞不受闻太祖举兵私语所亲曰为国复雠此其时也率其党百余人诣军门献十策帝召见与语奇之赐名赛因必阇赤乙亥拜兵马都元帅佐太师木华黎取北京第功以闻迁龙虎卫上将军兵马都提控元帅壬午从围凤翔先登手杀数十人迁军民都达鲁花赤都提控元帅兼兴胜府尹癸未从帝征河西复从木华黎攻益都下莱胶淄等三十二城戊子得疾归高州卒追封兴国公谥武毅子买奴　　移剌买奴
按元史移剌&#儿传&#儿子买奴蚤从父习战阵初入见太祖以为高州等处达鲁花赤兼征行万户庚寅命攻高丽破之进攻开州州将金沙密逆战擒之兴州赵祚反土豪杨买驴等附之帝命从亲王察合台帅师讨之斩贼将董蛮等买驴投崖死余党悉平乙未从征高丽入王京取其西京而还加镇国上将军征东大元帅以疾卒年四十追封兴国公谥显懿子元臣　　移剌元臣
按元史移剌&#儿传&#儿子买奴买奴子元臣年十六入宿卫应对进止有度从伐宋攻淮西戍清口取瓜洲下通泰累有功至元十二年从丞相伯颜平宋进阶武义将军中卫亲军总管三十年卒于官谥忠靖子迪中奉大夫湖广宣慰使都元帅　　移剌万奴
按临漳县志万奴临漳县典史
　　移剌帖木儿
按济南府志帖木儿至元时般阳路总管
　　移剌四奴
按贵州通志四奴蒙古人万户阿马等入寇遣四奴调思播土兵并力讨捕　　移剌迪
按广西通志迪至正七年以中奉大夫任岭南广西道肃政廉访使　　移剌伯颜
按息县志伯颜邑人居丧有至行庐墓次负土成坟有司以闻诏旌之
　施屠姓部列传
　　汉
　　施屠浑都
按史记绛侯世家燕王卢绾反勃以相国代樊哙将击下蓟得绾御史大夫施屠浑都注
姓施屠名浑都

　綦文姓部列传
　　唐
　　綦文潜
按唐书艺文志綦文潜诗一卷
注
潜字孝通开元中
集贤院待制迁右拾遗终著作郎

　飞廉姓围龟姓部汇考
凌迪知万姓统谱
　　飞廉姓
飞廉史记秦嬴姓有飞廉氏
　　围龟姓
围龟芈姓楚阙围龟之后

　沂相姓部汇考
郑樵通志
　　以邑系为氏
沂相氏英贤传云鲁沂大夫为相因氏焉汉侍御史沂相封
　微生姓部汇考
郑樵通志
　　以名为氏
宋
人名

微生氏犹今人曰某生也微生亩鲁武城人又微生高或云即尾生也
　舒鲍姓部汇考
凌迪知万姓统谱
　　舒鲍姓
世本舒鲍偃姓国也

　沂相姓部列传
　　汉
　　沂相封
按万姓统谱封侍御史

　舒鲍姓部列传
　　周
　　舒鲍无终
按万姓统谱无终晋悼公大夫

　诸葛姓部纪事
汉书诸葛丰传丰为司隶校尉举刺无所避京师为之语曰间何阔逢诸葛晋书诸葛恢传王导常与恢戏争族姓曰人言王葛不言葛王也恢曰不言马驴而言驴马岂驴胜马耶隋书诸葛颖传颖有俊才炀帝即位迁著作郎甚见亲幸因闲隙多所谮毁时人谓之冶葛
　诸葛姓部列传
　　汉
　　诸葛丰
按汉书诸葛丰传丰字少季琅琊人也以明经为郡文学名特立刚直贡禹为御史大夫除丰为属举侍御史元帝擢为司隶校尉刺举无所避京师为之语曰闲何阔逢诸葛上嘉其节加丰秩光禄大夫时侍中许章以外属贵幸奢淫不奉法度丰案劾章丰以春夏系治人在位多言其短上徙丰为城门校尉丰上书告光禄勋周堪光禄大夫张猛上不直丰乃制诏御史免为庶人终于家　　诸葛
按后汉书刘盆子传腊日设乐大会盆子坐正殿兵众各逾宫掠酒肉互相杀伤卫尉诸葛闻之勒兵入格杀百余人乃定　　后汉
　　诸葛
按蜀志诸葛亮传亮父珪字君贡汉末为太山郡丞　　诸葛元按蜀志诸葛亮传亮从父元为袁术所署豫章太守　　诸葛亮按蜀志诸葛亮传亮字孔明琅琊阳都人汉司隶校尉诸葛丰后也早孤从父元将亮及弟均之官与荆州牧刘表有旧往依之亮躬&#陇亩好为梁父吟身长八尺每自比于管仲乐毅时先主屯新野徐庶谓先主曰诸葛孔明者卧龙也将军宜枉驾顾之由是先主诣亮凡三往乃见与亮情好日密刘表卒琮闻曹公来征遣使请降先主在樊闻之率其众南行亮从至夏口曰事急矣请奉命求救于孙将军时权拥军在柴桑亮说权权大悦即遣周瑜程普鲁肃等水军三万随亮诣先主并力拒曹公曹公败于赤壁引军归邺先主遂收江南以亮为军师中郎将建安十六年刘璋迎先主使击张鲁亮与关羽镇荆州先主自葭萌还攻璋亮与张飞赵云等率众溯江分定郡县与先主共围成都成都平以亮为军师将军署左将军府事先主外出亮常镇守成都足食足兵二十六年先主即帝位策亮为丞相录尚书事假节张飞卒后领司隶校尉章武三年春先主于永安病笃召亮于成都属以后事建兴元年封亮武乡侯开府治事领益州牧政事无巨细咸决于亮南中诸郡并皆叛乱亮以新遭大丧故未便加兵且遣使聘吴因结和亲遂为与国三年春亮率众南征其秋悉平军资所出国以富饶乃治戎讲武以俟大举五年率诸军北驻汉中遂行屯于沔阳六年春扬声由斜谷道取郿亮身率诸军攻祁山戎阵整齐赏罚肃而号令明关中响震魏命张合拒亮亮使马谡督诸军在前与合战于街亭谡违亮节度为合所破亮拔西县千余家还于汉中戮谡以谢众上疏请自贬三等以督厥咎于是以亮为右将军行丞相事所总统如前冬亮复出散关围陈仓曹真拒之亮粮尽而还魏将王双追亮亮与战破之斩双七年亮遣陈式攻武都阴平亮自出至建威遂平二郡诏复丞相九年亮复出祁山以木牛运粮尽退军与魏将张合交战射杀合十二年春亮悉大众据武功五丈原分兵屯田为久住之基百姓安堵军无私焉相持百余日其年八月亮疾病卒于军时年五十四赠丞相武乡侯印绶谥为忠武侯亮子瞻嗣爵　　诸葛均
按蜀志诸葛亮传亮弟均官至长水校尉
　　诸葛乔
按蜀志诸葛亮传乔字伯松亮兄瑾之第二子也本字仲慎与兄元逊俱有名于时初亮未有子求乔为嗣瑾启孙权遣乔来西亮以乔为己适子故易其字焉拜为驸马都尉随亮至汉中年二十五建兴元年卒子攀官至行护军翊武将军亦早卒诸葛恪见诛于吴子孙皆尽而亮自有冑裔故攀还复为瑾后　　诸葛瞻按蜀志诸葛亮传亮子瞻字思远年十七尚公主拜骑都尉其明年为翰林中郎将屡迁射声校尉侍中尚书仆射加军师将军瞻工书画强识蜀人追思亮咸爱其才敏景耀四年为行都护卫将军平尚书事六年冬邓艾伐蜀自阴平由景谷道入瞻督诸军至涪停住前锋破退还住绵竹艾遣书诱降瞻怒斩艾使遂战大败临阵死时年三十七　　诸葛尚
按蜀志诸葛亮传亮子瞻瞻长子尚与瞻俱没注华
阳国志曰尚叹曰父子荷国重恩不早斩黄皓以致倾败用生何为乃驰赴魏军而死　　魏
　　诸葛诞
按魏志诸葛诞传诞字公休琅琊阳都人诸葛丰后也初以尚书郎为荥阳令入为吏部郎人有所属托辄显其言而承用之后有当否则公议其得失以为褒贬自是群僚莫不慎其所举累迁御史中丞尚书与夏侯元邓扬等相善明帝恶之免诞官正始初复以诞为御史中丞尚书出为扬州刺史加昭武将军封高平侯转为征东大将军诞既与元扬等至亲又王凌毋丘俭累见夷灭惧不自安倾帑藏振施以结众心厚养亲附及轻侠者数千人为死士甘露二年五月征为司空诞被诏书愈恐遂反召会诸将自出攻扬州刺史乐琳杀之吴遣将全怿等率三万众密与文钦俱来应诞六月车驾东征至项大将军司马文王督众讨之四面围合诞咨等智力穷将其麾下突小城门出胡奋部兵逆击斩诞诞麾下数百人坐不降见斩皆曰为诸葛公死不恨其得人心如此　　诸葛璋按诸葛亮集魏司徒华歆谒者仆射诸葛璋等各有书与亮欲使举国称藩亮不报书　　诸葛原
按馆陶县志原馆令
　　吴
　　诸葛瑾
按吴志诸葛瑾传瑾字子瑜琅琊阳都人也汉末避乱江东孙权见宾待后为长史转中司马建安二十年权使通好刘备与其弟亮俱公会相见退无私面与权谈说谏喻未尝切谔微见风彩如有未合则舍而及他徐托事造端以物类相求于是权意往往而释封宣城侯以绥南将军代吕蒙领南郡太守住公安刘备东伐时或言瑾与备相闻权曰子瑜有死生不易之誓子瑜之不负孤犹孤之不负子瑜也黄武元年迁左将军督公安假节封宛陵侯瑾为人有容貌思度于时服其弘雅权亦重之大事咨访权称尊号拜大将军左都护领豫州牧赤乌四年年六十八卒　　诸葛恪
按吴志诸葛恪传恪字元逊瑾长子也少知名拜骑都尉从中庶子拜抚越将军领丹阳太守恪到府移书四部属城长史令各保其疆界明立部伍其从化平民悉令屯居分内诸将罗兵幽阻不与交锋候其榖熟辄纵兵芟刈山民饥穷出降权嘉其功拜威北将军封都乡侯权不豫而太子少乃征恪属以后事权薨拜太傅建兴元年进封阳都侯加荆扬州牧督中外诸军事明年大发州郡二十万众围新城攻守连月城不拔士卒疲劳军还复欲向青徐孙峻因民怨构恪欲为变与亮谋置酒请恪酒数行亮还内峻起如&#解长衣着短服出曰有诏收诸葛恪恪惊起拔剑未得而峻刀交下恪死长子绰骑都尉以交关鲁王事权遣付恪恪鸩杀之中子长水校尉少子建步兵校尉闻恪诛车载其母而走峻遣骑督刘承追斩于白都建为追兵所逮夷三族　　诸葛融
按吴志诸葛瑾传瑾子融袭爵摄兵驻公安秋冬则射猎讲武春夏则延宾高会孙权薨徙奋威将军恪诛融饮药而死　　诸葛直
按吴志孙权传权黄龙二年遣将军卫温诸葛直将甲士万人浮海求夷洲及亶洲三年皆以违诏无功诛　　诸葛壹
按吴志孙权传权赤乌十年注是岁权遣诸葛壹伪叛以诱诸葛诞　　诸葛秀之
按万姓统谱秀之宁朔将军
　　诸葛起
按万姓统谱起字岑世杭人仕吴为步军校尉宗族蕃盛世居山旁因号岑山　　晋
　　诸葛绪
按魏志锺会传会与绪军向剑阁会欲专军势密白绪畏懦不进槛车征还军悉属会注
绪入晋为太常
崇礼卫尉
　　诸葛京
按蜀志诸葛亮传亮子瞻瞻次子京及攀子显等咸熙元年内移河东注
案诸葛氏谱云京字行宗位至
广州剌史
　　诸葛靓
按晋书诸葛恢传恢祖诞为文帝所诛父靓奔吴为大司马吴平逃窜不出武帝与靓有旧靓姊又为琅琊王妃帝知靓在姊间因就见焉靓逃于&#帝又逼见之靓流涕曰不能漆身皮面复睹圣颜诏以为侍中固辞不拜归于乡里终身不向朝廷而坐　　诸葛冲
