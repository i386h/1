<!-- { "loadSidebar": true } -->
按汉书刘向传向字子政本名更生以父德任为辇郎擢谏大夫是时宣帝复兴神仙方术之事而淮南有枕中鸿宝苑秘书更生献之上令典尚方铸作事不验乃下吏会初立谷梁春秋复拜为郎中迁谏大夫给事中元帝初即位太傅萧望之少傅周堪皆领尚书事荐更生忠直擢为宗正给事中与侍中金敞拾遗于左右四人同心辅政患苦外戚许史放纵而宦官弘恭石显弄权议欲罢退之未白而语泄遂为许史及恭显所谮訴免为庶人更生废十余年成帝郎位显等伏辜更生乃复进用更名向向以故九卿召拜为中郎数奏封事迁光禄大夫年七十二卒向三子皆好学伋官至郡守赐九卿丞早卒少子歆最知名　　刘子雍
按万姓统谱子雍有王佐才尝与诸文学论盐铁深中利弊桓宽称曰言王道矫诸正彬彬然可谓弘博君子矣
　刘姓部杂录
闻见前录河南刘氏自名环隽者事齐为中书侍郎子坦事隋文帝赠尚书右丞子政会事唐高祖太宗为洪州大都督既死太宗手敕曰政会昔预义举有殊勋赠户部尚书谥襄配享高祖庙图形凌烟阁子元意袭爵封渝国公事太宗尚南平公主弟元象主客郎中元育益州刺史元意之子名奇长寿中为天官侍郎论则天革命下狱死弟循金吾卫将军子慎知幼居父丧奉其母居伊南一日群盗至众走慎知独不动盗怪问则曰母老且病不可行唯有同生死耳盗感其言而去赖之以免弟超河南少尹微吴郡太守微之子褧开元中以功臣之后赐进士第为济州东阿县令服后母丧以毁卒子藻秘书郎弟全成方平皆有文方平之子符宝历二年擢第至户部侍郎赠司徒八子崇龟崇彝崇圣崇崇摹崇珪崇崇皆有官崇珪子岳天福四年登进士第事后唐明宗为吏部侍郎赠司徒子温叟事本朝太祖皇帝为御史中丞太祖一日与数谒者登正阳门之西楼温叟自台归过其下或告温叟当避温叟不顾明日求对面谢曰陛下御前楼则六军必有希赏赐者臣所不避者欲陛下非时不御楼也太祖大悦出内帑三千缗付有司自罚太宗尹开封知其贫以五百千钱遗之温叟受而不辞对其使&#记于西厢至明年太宗复遣其使饷以酒使者视其&#记如故归白其事太宗叹息曰吾之钱尚不肯受况他人者乎仍命辇归以成其美名宪台故事月给钱一万不足以赃罚充之温叟恶其名不取太祖因与太宗从容论廷臣之有名节者太宗以送钱事闻太祖叹美久之后求退太祖曰俟朕选有守道正直如卿者即可代子照太宗朝为赞善大夫煜登进士第为龙图阁直学士权开封府明肃太后朝独召对后曰知卿名族十数世欲一见卿家谱恐与吾同宗也煜曰不敢后数问之度不可免因陛对为风眩仆而出乞出知河南府再召恳避不行求为留司御史台以卒煜七子贶几先忱兆兢几登科尝因陛对奏仁宗不进家谱事上称叹久之忱为监司郡守有声唐老元和为右正言自北齐至本朝五百余年而刘氏不衰洛阳多大家世以谱牒相付授&#氏刘氏尢为着姓有可传者宛委余编刘二十五望彭城最贵
大约得姓之贵无过于刘汉四百余年至昭烈父子二十二帝其间真王代传以千计列侯以万计南宋九帝五代汉二帝北汉三帝南汉三帝刘渊刘曜勿论也故非他姓可拟
　刘姓部列传十一
　　宋一
　　刘廷让
按宋史刘廷让传廷让字光乂其先涿州范阳人曾祖仁恭唐卢龙军节度祖守文袭沧州卢彦威昭宗授以节钺后其弟守光囚父仁恭守文举兵讨之为所杀廷让与其父延进避难南奔周祖镇邺以隶帐下广顺初补内殿直押班从世宗征淮南以功领雷州刺史宋初转江州防御使建隆二年改侍卫马军都指挥使领江宁军节度干德二年春诏领兵赴潞州冬兴师伐蜀为四川行营副都部署由归州进讨入其境连破松木等寨初夔州有&#江为浮梁上设敌棚三重夹江列&#具廷让等将行太祖以地图示之及师至舍舟步进先夺其桥复牵舟而上破州城峡中郡县悉下蜀平王全斌等皆掠夺子女玉帛惟廷让秋毫无犯及全师雄等作乱廷让又与曹彬破之以功改领镇安军节度太平兴国二年入为右骁卫上将军雍熙三年曹彬败于岐沟关诸将失律以廷让知雄州又徙瀛州兵马都部署是冬契丹数万骑来侵廷让一军皆没以数骑免四年复命知雄州以疾求归不俟报帝怒下御史按问配隶商州廷让怏怏不食行至华州卒子永德至内殿崇班永恭至西京作坊副使永和为内殿承制永锡至崇班永保永昌永并至阁门祗候永崇为崇班永宁及孙允忠并为合门祗候　　刘遇
按宋史刘遇传遇沧州清池人周祖镇大名隶帐下广顺初补控鹤都头宋初迁御马直指挥使累迁控鹤右厢都指挥使领琼州团练使从征太原以功迁虎捷右厢改领蔚州防御使开宝六年转侍卫步军都虞候领洮州观察使征江南领步军战棹都指挥使金陵平加领大同军节度太平兴国二年出为彰信军节度四年征太原坐所部失律责授宿州观察使五年从幸大名复保静军节度八年徙镇滑州雍熙二年卒　　刘廷翰
按宋史刘廷翰传廷翰开封浚仪人父绍隐后唐末隶兵籍晋天福中以队长戍魏博战死周世宗镇澶渊廷翰隶帐下即位补殿前指挥使累从征伐宋初预平上党维扬迁铁骑都指挥领廉州刺史太平兴国四年从征太原领镇州驻泊都钤辖太宗北伐既班师命廷翰率兵屯真定契丹南侵廷翰先阵于徐河以功领大同军节度八年改领彰信军节度雍熙四年春改镇滑邢淳化三年改大名尹天雄军节度三年卒　　刘重进
按宋史刘重进传重进幽州人本名晏僧梁末隶军籍晋初以习契丹语应募使北边因赐是名迁西头供奉官再使契丹留为帐前通事俄南侵署忠武军节度周广顺初封薛国公恭帝即位封开府宋初进封燕国公建隆二年秋授右羽林统军干德五年改左领军卫上将军重进徒善译语无他才能六年卒　　刘温叟按宋史刘温叟传温叟字永龄河南洛阳人唐武德功臣政会之后叔祖崇望相昭宗父岳后唐太常卿温叟以荫补国子四门助教清泰中为左拾遗未几召为右补阙晋少帝领开封尹奏为巡官即位拜刑部郎中改都官郎中充翰林学士初岳仕后唐尝居内署至是温叟复居斯任既受命归为母寿候立堂下须臾闻乐声两青衣举箱出庭奉紫袍兼衣母命卷帘见温叟曰此即尔父在禁中日内库所赐者温叟拜受泣下退开影堂列祭以文告之契丹入汴温叟北迁汉祖南下授驾部郎中周初拜左谏议大夫改中书舍人显德初迁礼部侍郎恭帝即位迁工部侍郎宋初改刑部建隆元年拜御史中丞兼判吏部铨宪府旧例月赏公用茶中丞受钱一万公用不足则以赃罚物充温叟恶其名不取任台臣十二年屡求代太祖难其人不允开宝四年卒雍熙初子照罢徐州观察推官帝曰其父有清操录其子登朝庶足示劝擢照太子右赞善大夫历判三司江南转运司入朝为司封郎中炳煜并进士及第　　刘涛
按宋史刘涛传涛字德润徐州彭城人后唐天成中举进士为凤翔掌书记拜右拾遗出为节度判官召为左补阙迁起居舍人晋天福初改司勋员外郎历度支职方二郎中掌左藏库汉初苏禹珪荐为中书舍人周广顺中坐令子监察御史顼代草诰命左迁少府少监分司西京顼亦贬复州司户显德初就改太常少卿俄拜右谏议大夫四年再知贡举恭帝即位迁右詹事涛性刚毅不挠素与宰相范质不协常&#&#不得志遂退居洛阳之清化里杜门以书史自娱太祖素知涛履行开宝二年召赴阙以老病求退授秘书监致仕卒顼子岁晟子讷谭并进士及第至屯田员外郎讷为殿中侍御史　　刘载
按宋史刘载传载字德舆涿州范阳人后唐清泰中举进士晋初解褐校书郎汉初为殿中侍御史尝着五论曰为君为相为将去谗纳谏为文士所称周世宗擢知制诰显德三年拜右谏议大夫迁给事中干德初掌建安榷货务开宝四年改山南东道行军司马十年不召太平兴国初复入为给事中出知襄州六年代还告老八年卒子宗言至比部郎中宗望景德二年进士及第　　刘熙古
按宋史刘熙古传熙古字义淳宋州宁陵人唐左仆射仁轨十一世孙祖宝进尝为汝阴令熙古避祖讳不举进士后唐长兴中和凝掌贡举熙古献春秋极论二篇演论三篇凝甚加赏召试擢第晋天福初调补下邑令仕汉为卢氏令周广顺中改亳州防御推官太祖领宋州为节度判官即位召为左谏议大夫知青州干德初迁刑部侍郎知凤翔府未几移秦州转兵部侍郎开宝五年参知政事岁余拜户部尚书致仕卒子蒙正蒙叟　　刘审琼
按宋史刘审琼传审琼涿州范阳人家素贫汉干佑中隶湘阴公帐下周祖受命遁去依永兴军节度刘词词卒属太祖节镇给事左右及受禅补殿直开宝中累迁至军器库使出知镇州七年太宗征河东驻跸月余储无阙迁领檀州刺史知潭州徙知河阳淳化三年受代归授坊州刺史至道三年卒官　　刘福按宋史刘福传福徐州下邳人周显德中世宗征淮南福徒步谒见于寿春留麾下淮南平授怀德指挥使宋初迁横海指挥使隶步帅刘光毅征蜀降卒叛福领所部由山南行出贼不意夹击之贼众大溃以功授虎捷都虞候继隶曹彬麾下平江南还授指挥使领蔚州刺史端拱初出为洛州防御使二年改雄州淳化初迁凉州观察使判雄州事二年卒　　刘谦
按宋史刘谦传谦博州堂邑人曾祖直以纯厚闻于乡党父仁罕轻侠自任五代末补镇将宋初为同州都校谦少感慨不拘小节初诣岭表省父资令北归为乡里恶少所辱谦不胜怒殴杀之亡命京师遂应募从军补卫士真宗即位擢授殿前左班指挥使咸平初领勤州刺史加殿前右班都虞候景德初加侍卫马军都虞候大中祥符初从东封上升太山诏都总山下马步诸军设施有法礼成进授都指挥使移领保静军节度明年卒　　刘保勋
按宋史刘保勋传保勋字修业河南人父处让仕后唐入晋拜枢密使出为彰德军节度保勋随父署衙内都校父卒补供奉官桑维翰奏擢为太常丞历汉为秘书丞周广顺初兼大理正迁工部员外郎宋初拜户部太平兴国初迁祠部郎中通判晋州二年选为江南西路转运使太宗征晋阳改户部郎中为随军转运使太原平命知并州逾年召入判大理寺出知升州是冬召归迁兵部郎中八年拜右谏议大夫俄知开封府雍熙二年权御史中丞三年春命曹彬等征幽州保勋以本官知幽州行府事会王师不利济巨马河保勋陷淖中死保勋三子二子先保勋死季子随没以其孙巨川为嗣至道三年又录其次孙世长为正字　　刘蟠
按宋史刘蟠传蟠字士龙滨州渤海人汉干佑二年举进士宋初历节度推官干德五年召拜监察御史太平兴国初迁仓部员外郎改转运使颇为称职淳化初兼同考京朝官差遣二年卒　　刘用
按宋史刘用传用相州人祖万进河中府马步军都指挥使父守忠左骁卫大将军用晓音律善骑射事太宗于晋邸即位补军职累迁为并州副都部署景德初为刑州部署车驾北征用以城守之劳进爵邑历知齐陈潞三州大中祥符二年卒　　刘孝忠
按宋史刘孝忠传孝忠并州太原人母病经三年孝忠割股肉断左乳以食母母病心痛剧孝忠然火掌中代母受痛母寻愈后数岁母死孝忠佣为富家奴得钱以葬富家知其孝行养为己子后养父两目失明孝忠为舐之经七日复能视以亲故事佛谨尝于像前割双股肉注油创中然灯一昼夜刘钧闻而召见给以衣服钱帛银鞍勒马署宣陵副使开宝二年太祖亲征太原召见慰谕　　刘元亨
