<!-- { "loadSidebar": true } -->
按元史刘因传因字梦吉保定容城人五世祖琮生敦武校尉昉昉生奉议大夫俣俣生秉善金贞佑中南徙其弟国宝登兴定进士第终奉直大夫秉善生述述因之父也辟武邑令以疾辞归因天资绝人甫弱冠才器超迈蚤丧父事继母孝性不苟合不妄交接家虽甚贫非其义一介不取不忽木以因学行荐于朝至元十九年有诏征因擢承德郎右赞善大夫以母疾辞归明年丁内艰二十八年诏以集贤学士嘉议大夫征因以疾固辞三十年卒延佑中谥文靖　　刘恩按元史刘恩传恩字仁甫洺之洺水人后徙威州父辛归国署贝州长恩幼知读书勇而有谋以材武隶军籍累功为百户俄迁管军总管至元九年从皇子西平王征建都恩将游兵为先锋一日三战皆捷升管军万户戍眉州十二年昝万寿以嘉定降恩移戍嘉定十六年入朝授四川西道宣慰使进都元帅二十二年佥行枢密院事卒子德禄袭成都管军万户　　刘元振按元史刘伯林传伯林子黑马黑马子元振字仲举随父入蜀立成都会商邓间有警命黑马往镇以元振摄万户既莅事号令严明赏罚不妄麾下宿将皆敬服宋泸州守将刘整求降黑马遣元振往受之宋泸州主帅俞兴率兵围泸州昼夜急攻城几陷元振食将尽杀所乘马犒将士募善游者赍蜡书至成都求援又权造金银牌分赏有功未几援兵至元振与整出城合击兴兵大败之至元十一年命兼潼川路副招讨使十三年卒子纬数从父行军数战有功授潼川路副招讨进拜陕西行省参知政事卒　　刘元礼
按元史刘伯林传伯林子黑马黑马子元礼性浑厚有谋常从父在军中至元元年迁潼川路汉军都元帅二年宋制置夏贵率军犯潼川元礼破之授怀远大将军延安路总管卒　　刘元
按元史阿尼哥传刘元尝从阿尼哥学西天梵相亦称绝艺元字秉元蓟之宝坻人官为昭文馆大学士正奉大夫秘书卿以寿终　　刘宣
按元史刘宣传宣字伯宣其先潞人也因出戍留居忻金末避地于陕后徙太原宣居家孝友张德辉荐为中书省掾至元十二年为中书户部郎中改行省郎中从丞相伯颜平江南赞画居多除知松江府未几同知浙西宣慰司事升江淮行省参议擢江西湖东道提刑按察使二十三年入为礼部尚书遂迁吏部时将伐交趾宣上言炎瘴之地毒气害人又粮运不能办及再征日本宣又上言海洋万里我师无援万一不利欲发救兵其能飞渡耶帝嘉纳其言二十五年由集贤学士除行台御史中丞时江浙行省丞相忙古台悍戾纵恣常虑台臣纠言其罪而尤忌宣罗织宣之子系扬州狱宣就逮自刭于舟中延佑四年从子自持上宣行实追封彭城郡公谥忠宪　　刘正按元史刘正传正字清卿清州人也初辟制国用使司令史至元八年立局考核逋欠正掌其事转枢密院令史十五年擢左司都事时阿合马当国正乃移疾还家十八年征为左司员外郎免归二十五年桑哥立尚书省擢为户部侍郎升尚书尝举核盐运官亏课事几陷于罪三十年中书省奏为吏部尚书迁江南行御史台中丞大德元年改同佥枢密院事寻出为云南行中书省左丞武宗即位召为中书左丞延佑六年卒谥忠宣子秉德历兵工二部侍郎出为安庆路总管秉仁累官工部尚书致仕　　刘敏中
按元史刘敏中传敏中字端甫济南章丘人至元十一年由中书掾擢兵部主事拜监察御史权臣桑哥秉政敏中劾其奸邪不报遂辞职归既而起为御史台都事出为燕南肃政廉访副使入为国子司业大德七年诏遣宣抚使巡行诸道敏中出使辽东山北诸郡守令恃贵幸暴横者一绳以法九年召为集贤学士上疏陈十事成宗崩奸臣希中旨赞其邪谋敏中援礼力争之武宗即位召至上京庶政多所更定拜河南行省参知政事召为翰林学士承旨诏公卿集议弭灾之道敏中疏列七事帝嘉纳焉以疾还乡里延佑五年卒谥文简　　刘赓
按元史刘赓传赓字熙载洺水人祖肃为右三部尚书赓师事翰林学士王盘至元十三年荐授编修官大德二年升翰林直学士至大二年迁礼部尚书寻拜侍御史顷之还翰林为学士承旨皇庆元年迁集贤大学士七年复入翰林为承旨天历元年卒　　刘德泉按元史刘德泉传德泉汴梁杞县人早丧母父荣再娶王氏生二子居敬居元俱幼德泉甚抚之及王氏病卒益相友爱至元末岁饥父欲使析居乃各受其业以去久之父卒兄弟相约同爨和好如初　　刘让
按河南通志让阳艾口人六世同居阖门四十余口欢然无间大德元年表其门　　刘德温
按元史刘德温传德温字纯甫大兴人起家中书省宣使大德十一年以年劳授从仕郎调承务郎复升朝列大夫延福司丞迁中宪大夫同知大都路都总管府事辇毂之下供亿浩繁德温措置有法民用不扰升亚中大夫礼部侍郎复升嘉议大夫同知上都留守司事转大司农丞俄授永平路总管永平古孤竹国也国初郡守杨阿台请于朝谥伯夷曰清惠叔齐曰仁惠为庙以祠之而祠礼犹未兴也德温请命有司春秋具牢礼致祭从之着为式赐庙额曰圣清士论韪之至顺四年卒　　刘鹗
按江西通志鹗字楚奇永丰人皇庆间以荐授扬州学录官至翰林修撰红巾贼起擢江州总管寇不敢犯升广东副使守韶六年屡却强寇后分兵讨洞獠赣寇数万猝至鹗战守力尽城陷被执不屈死　　刘廷让按元史刘廷让传廷让大宁武平人至顺初北方兵起民被杀掠廷让挈家避山中有幼弟方乳母王氏置于怀兵急廷让乃弃己子一手抱幼弟一手扶母疾驱得免事闻旌之　　刘通
按元史刘通传通亳州谯县人家贫业农母卜氏好声乐每炫技者以箫鼓至门必令娱侍或自歌舞以悦母心卜氏目失明通誓断酒肉祷之三十年不懈卜氏年八十五忽复明至大间旌表　　刘&#孙
按元史刘&#孙传&#孙字存吾茶陵州人至顺元年进士授桂阳路临武县尹三年文化大兴历建德徽州瑞州三路推官所至详谳疑狱其政绩卓然者甚众至正十五年转宁国路推官会长枪琐南班等攻宁国城陷&#孙力战遇害弟焘孙以国学生下第授常宁州儒学正湖南陷常宁长吏弃城走民奉印请焘孙为城守城赖以完者一年外援俱绝死之长子硕为武昌江夏县鲁湖大使起义兵援茶陵亦死之　　刘诜按元史刘诜传诜字桂翁吉安之庐陵人性&#悟幼失父知自树立年十二作为科场律赋论策之文蔚然有老成气既冠重厚醇雅素以师道自居教学者有法声誉日隆江南行御史台屡荐不报诜为文根柢六经融液今古其所为诗文曰桂隐集桂隐诜之号也至正十年卒　　刘岳申
按元史刘诜传诜吉之庐陵人同县刘岳申字高仲用荐者为辽阳儒学副提举不就其文学与诜齐名　　刘潜按祁阳县志潜字孔昭吉安人元至正甲午以柳州学正加武功任录事时饥疲邻境遏籴潜持所受告身恳于全守守石古峰义之从其请遂通商贩有兵尉张荣等肆悍掠民潜白府逮捕尽赴狱上廉其能命摄祁阳尹　　刘秉直
按元史刘秉直传秉直字清臣大都武清人至正八年为卫辉路总管秋七月虫螟生民患之秉直祷于八蜡祠虫皆自死天不雨秉直诣城北太行之苍峪神祠具词祈祝有青蛇蜿蜒而出观者异之辞神而还行及数里雷雨大至秩满以亲老去官侍养　　刘哈剌不花按元史刘哈剌不花传哈剌不花其先江西人倜傥好义有古侠士风至正十二年颍亳盗起朝廷以泰不花总兵讨之哈剌不花上书陈攻守方略泰不花大喜即辟为掾史未几除左右司都事后迁河南行省平章政事卒　　刘浚
按元史刘浚传浚字济川其先兴州人曾祖海金进士任河南府尹死于国难子孙遂家河南浚由廉访司书吏调连江县宁善乡巡检至正十三年江西贼帅王善寇闽浚妻真定史氏故相家女有才识谓浚曰事急矣可聚兵以捍一方于是尽出奁中物募壮士百余命仲子健将之闻福州陷众多溃去浚独帅健兵进遇贼于中麻突其阵斩前锋五人贼兵大至鏖战三时浚中箭堕马健下马掖之俱被获浚忿戟手大骂贼缚浚阶下割其喉舌而死健亦以死拒贼善义之舍健使敛浚尸瘗之健归请兵于帅府以复父雠弗听健尽散家赀结死士百人诈为工商流丐入贼中夜半发火大噪贼惊扰自相屠戮健手斩杀其父者张破四并擒善及寇首陈伯祥来献磔之事闻赠浚福建行省检校官授健古田县尹　　刘思敬
按元史刘思敬传思敬延安宜君人事其继母沙氏杜氏无异亲母父年八十两目俱丧会乱兵剽其乡思敬负父避于岩穴中有兵至欲杀思敬思敬泣言曰我父老矣又无目我死不足惜使我父何依乎兵怜其孝不忍杀父子皆免于难　　刘琦
按元史刘琦传琦岳州临湘人生二岁而母刘氏遭乱陷于兵琦独事其父稍长思其母辄歔欷泣下及冠请于父往求其母遍历河之南北淮之东西数岁求得于池州之贵池迎以归养其后十五年而父殁又三年而母殁终丧犹蔬食有司上其事旌表其门曰孝义　　刘源
按元史刘源传源归德中牟人母吴氏年七十余病甚不能行适兵火起且延至其家邻里俱逃源力不能救乃呼天号泣趋入抱母为火所焚而死　　刘德
按元史郭全传刘德奉元人父娶后妻何氏德事之如所生家贫佣工取直寸钱尺帛皆上之四弟并何出德抚爱尢笃年五十未娶称贷得钱先为弟求妇诸弟亦化其德一门蔼然乡人称为刘佛子　　刘居敬
按元史郭全传刘居敬大都人年十岁继母郝氏病居敬忧之恳天以求代状闻褒表之　　刘天孚
按元史刘天孚传天孚字裕民大名人由中书译史为东平总管府判官改都漕运司判官知冠州再知许州所至有治绩迁江西行省左右司郎中以母老不赴俄丁母忧服除起知河中府视事始两月阿思罕为乱天孚度不能拒凡八遣人至晋宁乞援兵不报天孚乃投水事平谥忠毅　　刘元谟
按江西通志元谟吉水人为弋阳知州至正辛丑寇兵逼州元谟力拒凡十九日援兵不至城陷骂贼而死　　刘福
按江西通志福吉水人仕松江路同知至正末寇起福以奉议统兵为援奋勇击杀矢尽失援死之　　刘钦按陕西通志钦字仲贤醴泉人元末兵至九嵕山钦负母而逃携子与侄度难两全以侄为母所钟爱遂投子于泾水襁母携侄而行卒脱兵患孝义闻于郡国　　刘以忠
按河南通志以忠字恕夫汤阴人至正十八年刘福通侵河朔以忠避地林县鹿岭山群盗袭之请为主以忠遂以头触石血流满面贼度其志终不能改遂杀之　　刘受二
按江西通志受二五柳乡人至正间以贡任池州府推官张士诚倡乱受二战于城西渡口败绩众皆逃受二还城死守城陷不屈死之　　刘应枢
按江西通志应枢清江人永之季父为金州学正秩满而归值元季乱举义兵为贼所杀　　刘天佑
按江西通志天佑清江戍卒也屠牛里中江汉兵起郡城陷天佑谋复之盗捕之亟乃间道趋新淦会淦义兵邹明用等夜渡金川天佑并力复淦树栅自固相持逾十月援绝粮尽为贼所执骂不绝口死其六子曰仁义礼忠德庆闻难皆死之　　刘雯
按江西通志雯安福人由岳州常平副使辟湘南帅府从事未就会淮贼据安壬辰闰月起兵复州治至冬假行军镇抚出兵援分宜军败单骑冒敌死　　刘霖按万姓统谱霖安福人少从虞集学博通五经元季寇陷安城乃避地泰和学者师尊之性耿介所著有四书纂释太极图解易本义童子说杜诗类注　牛姓部列传
　　周
　　牛谈
按国语少室周为赵简子右闻牛谈有力请与之戏弗胜致右焉　　牛畜
