<!-- { "loadSidebar": true } -->
京兆王氏出自姬姓周文王少子毕公高之后封魏至昭王彤生公子无忌封信陵君无忌生间忧袭信陵君秦灭魏间忧子卑子逃难于太山汉高祖召为中涓封兰陵侯时人以其故王族也谓之王家卑子生悼悼生贤济南太守宣帝徙豪杰居霸陵遂为京兆人贤七世孙党上郡太守卑子九世孙遵字子春后汉河南尹上乐庄侯遵生鲂鲂孙康康生谌谌生鹄鲂别孙景生均忠均八世孙罴至易从徙居汲郡忠七世孙直瓜州刺史　王氏定着三房一曰琅邪王氏二曰太原王氏三　曰京兆　王氏宰相十三人琅邪有方庆玙搏璇太原有溥　缙珪涯晙播铎京兆有徽德真营州王氏本高丽之族
太原王氏世居祁县后徙平州至缙从侯希逸南迁遂居河内温县安东王氏本阿布思之族世隶安东都护府曰五哥之左武卫将军生末怛活　王氏三公二人三师一人营州王氏有思礼河内　王氏有智兴安东王氏有镕郑樵通志
　　以爵为氏
王氏天子之裔也所出不一有姬姓之王有妫姓之王有子姓之王有外国姓之王若琅邪太原之王则曰周灵王太子晋以直谏废为庶人其子宗恭为司徒时人号曰王家若京兆河间之王则曰周文王第十五子毕公高之后毕万封魏后分晋为诸侯至王假为秦所灭子孙分散时人号曰王家或言魏至昭王彤生无忌封信陵君信陵生间忧间忧生卑子秦灭魏卑子逃于泰山汉高帝召为中涓封兰陵侯时人以其王族也谓之王家此皆姬姓之王也出于北海陈留者则曰舜之后也其先齐诸田为秦所灭齐人号为王家此妫姓之王也出于汲郡者则曰王子比干之后此子姓之王也出于河南者则为可频氏出于冯翊者则为钳耳族出于营州者本高丽出于安东者本阿布思此皆外国姓之王也以其所出既多故王氏之族最为蕃盛云　　同名异实
王氏有四有姬姓之王有妫姓之王有子姓之王有外国姓之王姬姓之王有二族妫姓之王有一族子姓之王有一族外国姓之王有四族黄学士文集
　　赠奉议大夫大名路滑州知州骁骑尉追封白　　马县子王府君墓志按王氏之先实金之宗室完颜氏世居磁州有讳远者为金统军使府君之父也自统军而上遭乱失其谱莫得而详府君讳思孝字移忠幼警悟年方羇丱脱身兵间东至大名居开之濮阳乃易姓王氏子孙至今因之廖用贤尚友录
　　王姓
王望出太原周灵王太子晋之后世传晋登仙是王家之太子遂称王氏出北海陈留齐王田和之后出东海姬姓毕公高之后出高平京兆魏信陵君之后出天水东平新蔡新野山阳中山章武东莱河东殷王子比干之后又唐王宗隋末改为王氏共二十一望咸以分封食采为主也太原琅琊二望尢着
　张姓部列传二十
　　明五
　　张溥
按明外史张溥传溥字天如太仓人伯父辅之南京工部尚书溥幼嗜学为诸生招同里张采共学益肆力经史名籍甚号娄东二张崇祯元年以选贡生入都四年成进士改庶吉士以葬亲乞假归十四年卒溥诗文敏捷四方征索者率不起草对客挥毫俄顷立就以故名高一时　　张采
按明外史张溥传溥为诸生招同里张采共学肆力经史崇祯元年采成进士名彻都下采字受先与溥善溥性宽泛交博爱采特严毅喜甄别可否人有过尝面叱之知临川摧强扶弱声大起移疾归福王时起礼部主事进员外郎乞假去南都失守奸人素&#采者群击之死复用大锥刺之已而苏避之邻邑又三年卒　　张焜芳
按明外史张焜芳传焜芳会稽人崇祯元年进士授南平知县擢南京户科给事中十一年纠太仆少卿史为所讦遂罢归十六年正月焜芳北上抵临清遇大兵与诸生马之騆之駉俱被执死之其妻妾闻之赴井死　　张罗俊
按明外史张罗俊传罗俊字元美清苑人父纯臣由武进士历官署都督佥事生六子罗俊罗彦罗士罗善罗&#罗辅罗俊娶瞽女终身不置妾崇祯十六年秋举进士需次还籍十七年乡郡被兵兄弟倡义捍城与同知邵宗元等插血誓盟纠乡兵二千分陴守东城已闻京师陷贼攻愈力李建泰亲军为内应城遂陷罗俊犹持刀斫贼刀脱两手抱贼啮其耳血淋漓口吻间贼至益众遂遇害子伸赴井死罗俊伯母李骂贼死　　张罗彦
按明外史张罗俊传罗彦字仲美举崇祯元年进士授行人擢吏部稽勋主事屡迁文选郎中秩满迁光禄少卿同邑少卿史坐赃瘐死忌者诬其私遂落职归十七年乡郡被兵罗彦等纠乡兵二千分陴守李建泰亲军为内应城遂陷罗彦见贼入急还家投缳死子晋赴井死罗彦妻赵妾宋氏钱氏及晋妻师皆先罗彦投井死独赵不沉家人出之再投又不沉乃免　　张罗善
按明外史张罗俊传罗善字舜卿为诸生佐两兄城守城陷妻高携三女投井死罗善亦投他井死兄罗士早卒其妻高守节十七年至是自经死　　张罗辅
按明外史张罗俊传罗辅多力善射昼夜乘城射必杀贼城破罗辅连射杀数人矢尽持短兵杀数人乃死兄罗&#从水门走免其妻王缢死罗辅妻白再从子震妻徐巽妻刘亦投井死　　张翼明
按明外史颜继祖传张翼明永城人以兵部右侍郎巡抚大同崇祯元年插汉虎墩兔入犯翼明不能御坐死　　张养所
按畿辅通志养所顺天卫世官崇祯初官至锦衣卫指挥使甲申之变贼执不屈死之　　张凤奇
按山西通志凤奇阳曲人崇祯初任永平府知府城破冠带饮药于公堂死妻妹弟妇一时自缢者十余口赠太仆少卿荫弟凤梧入国子监读书　　张彝宪
按明外史张彝宪传彝宪初为司礼太监庄烈帝即位时惩魏忠贤祸败尽撤镇守中官委任大臣既而以廷臣竞门户兵败饷绌乃复思用内侍崇祯三年遣四人监视边镇山西彝宪以有心计令钩校户工二部出入发帑金为建署名曰户工总理由是彝宪遂按行两部踞尚书公座&#郎中以下谒见工部侍郎高弘图不为下抗疏乞归削籍去彝宪愈骄纵凡边镇请军器故勒不发七年春朝觐彝宪请令天下官亲投会计册山西提学佥事袁继咸极言不可弗听明年诏撤监视总理彝宪乃入直内廷又明年命守备南京卒　　张澄
按畿辅通志澄永宁指挥己巳云州之役澄从守备孙刚往援刚遇敌战死澄手刃杀三人随亦被害　　张明按海澄县志明崇祯二年桔槔烽起乡里推为兵目贼李之奇众自普贤登岸明裂眦径前手歼二贼援者不继力战而亡　　张蔚然
按新城县志蔚然庠生崇祯辛未兵变同生三人一时殉难　　张俨然
按新城县志俨然羽凤子崇祯庚午举人与左萝石同举主相与友善以名行相砥砺辛未兵变同兄蔚然弟爝然抗节殉难　　张爝然
按新城县志爝然廪生崇祯辛未兵变同生三人一时殉难　　张翼鹏
按宁化县志翼鹏任广东香山澳都司崇祯三年解红彝铳至京师兵部悯其劳欲别差解铳往登州翼鹏请曰铳由鹏来职当鹏往遂解铳至登州卒于难　　张大伦按武平县志大伦指挥崇祯四年三月广寇攻大伦战贼于高梧死之　　张联台
按明外史张瑶传崇祯四年贡生张联台死难赠顺天府教授其后地方死难若举人李让吴之秀贾煜张庆云贡生张茂贞张茂恂皆赠官如制　　张绵
按山西通志绵闻喜人庠生张羽仪子羽仪卒事母吴氏极孝崇祯四年寇自西来绵负母山洞中匿之贼熏洞其母坠崖为贼执绵以身捍之遂喊骂不绝口贼怒缚母子投烈焰中死乡人义之　　张克俭
按明外史张克俭传克俭字禹型屯留人崇祯四年进士授辉县知县迁兵部主事十二年擢湖广佥事监郧襄诸军明年录破贼功加右参议十四年擢右佥都御史巡抚河南未闻命张献忠令人假督府军符诳入襄阳城克俭不能辨贼遂入夜分贼从中起焚襄王府克俭仓皇奔救为贼所执大骂死游击黎民安亦死焉　　张凤翥
按安庆府志凤翥号仪明宿松人崇祯辛未进士授嘉兴令以清勤着声外艰服阕补仁寿令升户部主事丰采赫奕崇祯召对擢兵备副使分守承德护显陵单骑招安土寇荐推巡抚未任值闯逆东下亲自登陴严城守励士卒郡属开门迎贼凤翥身受三刃扶创走郢鄂募勇敢为恢复计伤重劳深卒于道　　张全昌按明外史张臣传臣子承荫承荫子全昌由荫叙历官灵州参将崇祯五年为定边副总兵曹文诏追贼陇州平凤界全昌率千人应之殄灭殆尽明年五月署都督佥事充总兵官镇守宣府八月调万全右卫他城堡多失守诏戍边用山西巡抚吴甡请为援剿总兵官八年九月追蝎子块于沈丘瓦店战败被执贼挟之攻蕲黄全昌不能死代贼求抚卢象升不许久之脱归十年以杨嗣昌言逮付法司谪戍边卫　　张德昌按明外史张臣传臣子承荫承荫子德昌崇祯初为清水营守备三年剿王嘉引被伤坐夺官久之起历保定参将十四年擢保定副总兵数有功十六年卒　　张光奎兄
光玺

按明外史张光奎传光奎泽州人仕至山东右参政崇祯五年流贼犯泽州光奎方里居与兄守备光玺刘自安等率众固守八日援兵不至城陷并死之是岁紫金梁等寇辽州行人杨于楷与主事张友程佐知州信阳李呈章拒守力屈城陷被执及举人赵一亨侯标并死之有徐明扬者浮梁人为平顺知县贼来犯城破不屈死　　张国辅
按明外史朱万年传崇祯五年叛将李九成等陷黄县县丞张国辅力战死　　张奇功
按明外史朱万年传崇祯五年叛将李九成等陷黄县参将张奇功力战死　　张腾云
按山西通志腾云号凤洲阳城人倜傥尚义有气节崇祯五年流贼猖獗腾云纠合乡勇保守村落及贼临境固守不离时遭天雨贼入其城众溃被执大骂不屈遇害　　张日新
按浙江通志日新字心白建德人为人严毅倜傥由崇祯五年岁贡授宿松训导升山东齐东教谕时渠寇安守夏鼓众倡乱日新招降遂与同守东邑十三年齐东被围日新率其二子光尹光裔百计防御城被执同子光裔及安守夏死焉妻方氏闻讣奔死所有欲犯之者持匕首自刎时以三烈目之　　张国光
按畿辅通志国光字伯昭大兴人崇祯癸酉举人授商丘令流寇犯中州遣伪官至县国光执之立斩以徇未几贼大至城陷自缢死　　张外勋
按陕西通志外勋文县人守备崇祯七年五月与流寇战于临江桥救援不至随后官军尽逃为贼所杀事闻优恤　　张以谦
按安陆县志以谦字益我守御所千户世职崇祯甲戌堵贼于曲山店陷阵被执不屈死　　张素蓄
按安陆县志素蓄字德普邑名诸生白贼之难与乡人结堡于傅家寨应敌伤贼无筭越七日贼拦入寨中千人内溃争赴水死素蓄阖宅遇害　　张僎
按寿光县志僎字立所崇祯甲戌进士任平阳推官听狱明断务期得情性岸异不群读书淹博撰邑志壬午城陷不屈死之奉旨旌恤　　张有俊
按明外史卢谦传崇祯八年正月贼陷霍丘县丞张有俊死之　　张受
按明外史卢谦传崇祯八年流贼犯庐江陷城举人张受不屈被杀　　张斗
按陕西通志斗陇州贡士崇祯八年城陷斗被执不屈死　　张应世
按陕西通志应世陇州人为州庠生崇祯八年巨寇陷城应世不屈死　　张续
按陕西通志续陇州学生员崇祯八年寇陷陇州续不屈死之　　张绍登
按明外史张绍登传绍登字振夫南城人崇祯中由举人为应城知县九年贼来犯偕乡官饶可久悉力御却之颇有斩获贼乃去邑侍郎王瑊之子权结怨于乡党怨家潜导贼复来攻射书索权权惧斩北关以出贼乘间登南城绍登还署端坐堂上贼至奋拳击之群贼大至乃被杀可久被执不屈遇害瑊为贼支解　　张国勋
