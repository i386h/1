<!-- { "loadSidebar": true } -->
按金史左企弓传渊子光庆字君锡以荫补合门祗候迁西上合门副使光庆好古读书识大义喜为诗善篆隶尢工大字世宗行郊礼受尊号及受命宝皆光庆篆人称其有法迁宣徽使二十五年卒　　元
　　左祥
按万姓统谱祥盱江人初任翰林从事受知于学士吴澄泰定乙丑授承直郎来为香山县尹留心政教尝作劝学文以训社学子弟一时士习皆知向往习俗偷薄则又刻谕俗编以警切之自是顽梗之氓渐知格心矣寻迁儒学修义斋时与士子讲论濂洛关闽之学咸有所依归学制有未备者既调官潮州路经历犹留心移书必备而后已吴澄称其政有三善云后改知增城其政如香山擢知万州卒今香山增城皆祠之　　明
　　左经
按万姓统谱经字载道眉州人洪武初由儒士举累官兴山教谕博通经史文章典雅蜀人以左五经称之蜀士之有声于进士科者多出其门所著有武昌集　　左献
按万姓统谱献广宗人洪武中由太学生历官户部主事勤于职务荐升浙江布政司左参议永乐初召为刑部右侍郎　　左孟诚
按万姓统谱孟诚山东人洪武中知南雄府因城东隙地筑桑园十亩教民种桑民皆知以养蚕为业　　左洋按万姓统谱洋字有澜泾县人由监生洪武中擢授大理寺评事永乐癸未升刑部员外郎擢礼部祠祭司郎中拜应天府丞和早朝诗称善云日射天门散晓寒梨垣钟向漏声残金炉香霭浮双阙玉笋班联萃百官译使献琛封未启侍臣题奏墨初干鲰生幸际文明会忠义当思补报难　　左激
按万姓统谱激字有昂泾县人难当之后为医学训科性醇厚不尚华靡善吟咏旁通阴阳医卜之术远淫祀绝浮图冠婚丧祭遵古礼以倡俗以子景贵赠监察御史　　左常
按万姓统谱常南城人永乐戊戌进士历参政　　左景按万姓统谱景字孟化泾县人激之子举宣德丙午乡试任陵川学训导启迪有方擢河南道监察御史居外艰服阕改山西道风采独着捕盗畿甸平反诬坐死者十一人按云南监平麓川军既至曲靖苗贼犯城令民督战生擒有功有白金纻丝之赐以忤重臣补四川佥事　　左鼎
按明外史左鼎传鼎字周器永新人正统七年进士授南京御史改北巡按山西乘舆北狩尽心画战守寻以山东河南饥遣鼎巡视民赖以安景泰四年以灾异偕同官陈救弊恤民七事鼎居官清勤卓有声誉御史练纲以敢言名而鼎尢善为章奏京师语曰左鼎手练纲口公卿以下咸惮之出为广东右参政英宗复位召为左佥都御史逾年卒　　左涣
按万姓统谱涣泾县人监察御史景之子家承清白尝疏食布衣以吟咏自怡景泰间奉旨从父镇守白羊关日与军士操练以捍北寇再岁乃还居城市中卓有行义　　左忠
按万姓统谱忠泾县人性孝友能记诵尢精于医每施药以济贫病分田以恤族人戊辰江南饥甚省储煮粥以哺流徙魏巡抚闻之复其身年七十卒有医方行于世　　左赞
按万姓统谱赞字时翊南城人天顺进士历吏部郎中豪迈不羁至其为文谨绳尺崇理致尤精于隶端重奇古　　左韶
按万姓统谱韶泾县人性朴实以训蒙为业必教之孝弟左族子姓多赖陶成兄弟俱登科第迹不至公门累预乡饮遇恩冠带年八十有四卒　　左钰
按万姓统谱钰阜城人成化进士初任御史言诸臣请革番僧名号疏上闻陛下谓所言有理及该部奏行发遣陛下又谓失远人之心臣以为陛下不忍失远人心乃忍失迩人心乎不报历官右佥都御史　　左达按莘县志达字士亨成化庚子科举人吉州学正居家至孝所著有礼题一览礼题捷径讲&#学者宗之　　左唐按万姓统谱唐字尧卿江都人弘治丙辰进士历参政　　左辅
按万姓统谱辅字弼之泾县人由进士除浮梁知县裁省冗费时景德镇民相构为乱辅为开谕区画众遂解以忤中贵调景陵知县绰着能声升瑞州府同知逆瑾中贵来籍黄侍郎家惨刻殊甚辅恤其孥且不贿附谪南安府学教授再谪南城县学训导日与诸生讲论不辍瑾诛起用以疾辞升授宁州知州致仕为人恬静端&#孝友廉慎探究性理晚年玩太极图说充然有所得着有周易本义附说太极后图南庠日讲行于世　　左仲辉
按万姓统谱仲辉号蒙斋泾县人彭教榜进士除户部主事历郎中擢湖广永州府知府时新建藩府王欲辟地仲辉奏止之以外艰归改知彰德府藩府之扰尤甚经理有功置泉陂溉田惠民岁凶多方赈济民赖以苏致仕年八十余卒　　左然
按万姓统谱然字允之泾县人激之孙家传易学锐意精研由进士除户部主事升员外郎谦恭浑厚为堂卿叶公淇器重卒于京所著有赏溪吟稿　　左镒
按万姓统谱镒字应衡号东井泾县人少博学能文以易经举嘉靖壬辰会试三名初任南京户部主事改兵部武选司主事秩满入制敕房管理诰敕历尚宝卿年三十二卒　　左国玑
按万姓统谱国玑字舜齐大梁人能书善诗赋名动一时年几四十始举于乡有一元集　　左思忠
按万姓统谱思忠字良臣嘉靖进士累官吏部员外为人敦厚持正好学以诗文名　　左思明
按陕西通志思明五河耀州人嘉靖甲午举人为永城令升云南赵州守历有政绩　　左钧
按万姓统谱钧保定人嘉靖丙戌进士历户部主事　　左重按明外史张振德传天启元年奢崇明部将樊龙叛灌县知县蒙化左重率壮士追击贼于成都力战马蹶骂贼死　　左光斗
按明外史左光斗传光斗字遗直桐城人万历三十五年进士除中书舍人选授御史光宗崩李选侍据干清宫光斗上言熹宗遂择日移宫时宫府危疑人心恟惧光斗与杨涟协心建议俾宸极获正两人力为多朝野并称杨左天启三年擢大理少卿明年拜左佥都御史时赵南星高攀龙杨涟魏大中诸人咸居要地光斗与相得杨涟劾魏忠贤光斗与其谋又与攀龙共发崔呈秀赃私及忠贤逐南星攀龙大中次将及涟光斗光斗愤甚草奏劾忠贤及魏广微三十二斩罪拟上之忠贤诇知假会推事与涟俱削籍群小复构汪文言狱入光斗名下诏狱酷讯与涟同日为狱卒所毙年五十一忠贤诛赠左都御史谥忠毅　　左良玉
按明外史左良玉传良玉字昆山临清人官辽东军右营都司崇祯元年宁远兵变巡抚毕自肃自经死部将皆坐罪良玉亦削职回卫已复官督治侍郎侯恂荐为副将战辄有功是时贼势大炽纵横三晋畿辅河北闲良玉办河南屡破之乃令署都督佥事为援剿总兵官十三年督师杨嗣昌荐良玉有大将才遂拜平贼将军以功加太子少保十七年封宁南伯京师陷福王立进良玉为侯寻加太子太傅是时良玉已老且病无中原意矣良玉之起由侯恂恂故东林也马士英阮大铖用事虑东林倚良玉为难谩语修好而阴忌之会朝事日非监军御史黄澍与诸将日以清君侧为请良玉踌躇弗应亡何有北来太子事用事者以为伪而中外皆以为真澍借此激众以报己怨召三十六营大将与之盟良玉反意乃决传檄讨马士英自汉口达蕲州列舟二百余里良玉疾已剧至九江邀总督袁继咸入舟中袖中出密谕云自皇太子劫诸将盟继咸正辞拒之部将郝郊忠阴入城纵火残其城而去良玉望城中火光曰予负袁公呕血数升死　　左懋第
按明外史左懋第传懋第字萝石莱阳人崇祯四年进士授韩城知县有异政十二年擢户科给事中累迁刑科左给事中十六年出察江防明年福王立进兵科都给事中旋擢右佥都御史巡抚应天徽州诸府南京失守懋第与从行兵部司务陈用极游击上一斌都司张良佐刘统王廷佐俱以不降诛　　左佩琰
按陕西通志佩琰耀州人崇祯癸酉举人孝友素着尤深性命之学再任剧邑以劳卒　　左国材
按明外史吴应箕传阮大铖以附珰削籍侨居南京联络南北附珰失职诸人劫持当道崇祯九年京师有警应箕与桐城左国材等为留都防乱公揭讨之列名者百四十余人皆复社诸生也　　左相申
按明外史何燮传崇祯十五年李自成陷霍丘知县左相申率兵巷战力屈被执死之
　左姓部汇考
郑樵通志
　　以族为氏
左氏姜姓齐公族有左右公子因以为氏楚有左史倚相左史老者以为左史官故亦为左氏望出济阳　臣谨按所著春秋传即倚相之后世为楚史官非　左丘明明居左丘为左丘氏非左氏也廖用贤尚友录
　　左姓
左济阳商音

　我姓部列传
　　周
　　我子
按奇姓通我子六国时人好著书

　皓姓部列传
　　周
　　皓进
按奇姓通进越大夫

　导姓部列传
　　北魏
　　导龙
按万姓统谱龙华州刺史时伏德与梁景睿反关中龙讨平之
　马姓部列传一
　　汉
　　马宫
按汉书马宫传宫字游卿东海戚人治春秋射策甲科为郎迁楚长史免官后为丞相史司直师丹荐宫行能高絜迁廷尉平青州刺史汝南九江太守所在见称征为詹事光禄勋右将军代孔光为大司徒封扶德侯复代光为太师初宫在哀帝时与议傅太后谥及王莽发傅太后陵以民葬宫内惭乞骸骨莽以太皇太后诏宫以侯就第莽篡以宫为太子师卒官宫本姓马矢宫仕学称马氏云　　后汉
　　马成
按后汉书马成传成字君迁南阳棘阳人也少为县吏世祖徇颍川以成为安集掾世祖即位再迁护军都尉建武四年拜扬武将军发兵击李宪六年斩宪追击其党与尽平江淮地八年从征破隗嚣以为天水太守冬征还京师九年代来歙守中郎将拜中山太守二十七年定封全椒侯就国卒子卫嗣卫卒子香嗣徙封棘陵侯香卒子丰嗣丰卒子元嗣元卒子邑嗣邑卒子丑嗣桓帝时以罪失国　　马武
按后汉书马武传武字子张南阳湖阳人也王莽末入绿林中与汉军合更始立以为侍郎与世祖破王寻等拜为振威将军世祖即位以为侍中骑都尉封山都侯建武十三年更封鄃侯将兵备匈奴坐杀军吏受诏就国武径诣洛阳上将军印绶定封为扬虚侯显宗初西羌寇陇右拜武捕卤将军击破之振旅还京师永平四年卒子檀嗣坐兄伯济谋反国除永初七年邓太后绍封武孙震为漻亭侯震卒子侧嗣　　马援按后汉书马援传援字文渊扶风茂陵人曾祖父通以功封重合侯坐兄何罗反被诛故援再世不显援三兄况余员王莽时皆为二千石援少有大志后亡命北地宾客多归附者遂役属数百家王莽败援兄员时为增山连率与援俱去郡避地凉州世祖即位员先诣洛阳帝遣员复郡卒于官援因留西州隗嚣甚敬重之与决筹策建武四年嚣使援奉书洛阳归说嚣遣长子恂入质援因将家属随恂归洛阳居数月而无它职任会隗嚣用王元计发兵拒汉帝召援使将突骑五千往来游说八年帝自西征援于帝前聚米为山谷指画形势开示众军所从道径明旦进军嚣众大溃十一年拜援陇西太守征入为虎贲中郎将交址女子征侧征贰反拜援伏波将军南击交址至浪泊上与贼战破之封为新息侯二十四年病卒建初三年追谥曰忠成侯四子廖防光客卿客卿夭没　　马少游
按后汉书马援传援谓官属曰吾从弟少游常哀吾慷慨多大志曰士生一世但取衣食裁足乘下泽车御款段马为郡掾吏守坟墓乡里称善人斯可矣致求赢余但自苦耳当吾在浪泊西里间下潦上雾毒气重蒸仰视飞鸢跕跕堕水中卧念少游平生时语何可得也　　马严
弟
敦

