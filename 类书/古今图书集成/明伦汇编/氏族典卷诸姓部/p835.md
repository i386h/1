<!-- { "loadSidebar": true } -->
按广东通志太初字宗元始兴人宋朝散大夫焕之后嘉靖丁酉应贡复领乡书连登进士以忧归赴选授工部主事痛革积弊不遗余力久之复以忧去起补户部选为户科给事中历兵刑左右给事奉使册封淮藩馈遗一无所受秩满擢江西按察副使独振风纪时严嵩专柄其亲党屡夺人产太初悉丽于法擢广西参政在事二年上疏乞解职不待报而行归筑拙逸轩读书其中无复仕进意嘉靖丙寅召用耆硕起为河南右参政连擢南京右通政应天府尹三奉诏书不敢复辞穆宗即位疏乞致仕不许晋工部侍郎迁户部左侍郎总督仓&#转南京户部尚书道出淮阴复引疾乞休致仕归　　谭继
按万姓统谱继字元立嘉靖戊戌进士历副使　　谭棨按万姓统谱棨字朝器涪州人嘉靖戊戌进士历副使　　谭清海
按广州府志清海字永明东莞人为人高视阔步好谈天下大计常走京师上三大礼疏不报仗剑出塞时戚继光为边帅清海先阅其营戍四面置守入见曰四面置守所费几何何不一字守继光拍案击节次日偕清海巡边筑隘减戍皆用其策过柘林守备某为之张燕酒方酣而部兵以索饷反露刃庭下守备阖室逃窜清海从容说以利害给橐中装散遣之大变立定年八十四卒所著有诗文集着数十种　　谭维鼎按广州府志维鼎字朝铉号瓶台新会人少游湛若水门髫年举嘉靖庚子第二人筮仕同安当倭寇及饶漳馑盗动以千万多设间谍令自仇杀捷馘无筭疏功于朝赏镪币赠父母晋都督府经历寻晋广西左江兵巡佥事土官黄贤相占据四都维鼎召典史李材授以方略计擒贤相复疏功于朝赏如前增秩本道副使督剿古田以久劳兵事年五十卒同宁闽瓯间特祠而俎豆之　　谭纶
按江西通志纶字子理宜黄人嘉靖甲辰进士初为兵部郎中以兵备副使剿倭于福清仙游同安漳浦诸处皆歼之遂无倭患艰归起督抚陕西会四川贼蔡伯贯等反改督抚四川议设龙安等府施州等卫蜀中遂定复以兵部侍郎抚两广至即平七山诸贼寻总督蓟辽升兵部尚书召入理京营戎政以疾乞归卒赠太子太保谥襄敏　　谭光宿
按茶陵州志光宿字洪应别号双柏庠生也道出月江客有死于途者气未绝扶归请医治之数日始苏其人归茶陵率妻子礼谢之弗受是年游学渡殷城遇其人止之食维时暴风正炽渡者皆溺光宿得不死人以为食报云　　谭则干
按茶陵州志则干字敬夫别号台洲敦孝弟实行家颇饶嘉靖乙巳辛酉岁歉流莩在道尽所贮谷出赈存活者无虑数千人　　谭希思
按明外史袁洪愈传南京御史谭希思疏论中官外戚谪杂职希思茶陵人历右副都御史巡抚四川　　谭大宁按广东通志大宁字彦祯高明人万历乙酉乡举以气节相砥宦广西太平司李思明土目陆酋横甚大宁廉得其不轨状白监司两台缚之思明合境以安事闻转南曹郎谳狱平反引情合律不可更移转黎平太守未之官而卒　　谭一召
按明外史安希范传万历二十一年南京刑部郎中谭一召以劾王锡爵斥为民一召大庾人　　谭昌言
按嘉兴府志昌言字圣俞万历甲午解元辛丑进士初令常熟以清慎恺悌闻邑人于虞山绝壁镌谭公去思石更令婺源邑故有金竺坦径久废行者繞芙蓉岭险同蜀栈昌言辟新岭往来者德之号谭公岭忧归起补滦城令岁祲民逋为盗昌言给官牛躬督垦辟凿井溉之历升南车驾郎时中外人情急欲福藩之国而诏需马快舡五百艘期明春发行昌言设法立办王舟遂如期南留心国本者称为殊功艰归起补北兵曹抚顺失事大司马集议昌言谓四路进兵非长策后果&#典试粤西督学八闽俱号得人寻转参政督饷登莱潍令与辽将李性忠有隙兵民阻斗东抚以闻一时鼎沸昌言身入辽营握李将手谕以忠义祸福令传箭定潍营比得严旨则事已定遂报寝莲妖据邹滕官兵败&#昌言部发新练马兵救之贼陡遇劲马辄走遂得荡平朝鲜李忠弒其主岛帅毛文龙为介请封号使舟例从登州上携貂参重赂至昌言曰箕封礼义之邦弒贼不讨而封之损国威拒不及岸乃假天津道入寻陪推东抚珰方市威陷清流岛帅欲倾昌言乃造蜚款中其所属司饷同知翟栋缇骑械翟昌言以不能救为恨遂呕血致疾卒怀宗即位赠太仆寺卿赐祭葬荫一子入胄长子贞默贞良进士贞和承荫贞硕举人　　谭性教
按莱芜县志性教字生伯号笠石又称黄雪居士万历庚戌成进士授陈留令以外艰归丙辰补襄城值大蝗救荒多异政庚申补南吏部验封主事升稽勋郎丙寅转陕西宁夏道兵粮学政副使入课铅椠出督戎马花马池长沙窝宣捷受帑金之浚汉唐渠安鼓噪兵时魏珰炽甚宁夏独无珰祠人重其节概以引疾得请归军民遮留哭送者数万人　　谭元芳
按景陵县志元芳字正则号隐林别号锦秋捷秋闱授山东高苑令调汶上县奏绩升苏州海防同知复调淮安府邳宿分管盐运升广西柳州知府调用蕲黄监军未任复补庐州太守升安庐兵备道河南按察司副使招抚流移诛锄莲妖具疏乞归以老疾致仕　　谭侨
按衡州府志侨字冰壶天资迥异博学宏才读书过目成诵所著有副东莱博议有几先之智尝语人曰吾州三十年后必有兵祸明末丙戌果罹郝永忠之变屠杀殆数千人　　谭汝试
按广西通志汝试字惟誉兴业人仲父贲早丧以汝试嗣事嗣母何孝谨何忆贲泣下不食汝试亦不食幼与从弟汝讲同攻苦汝讲先举汝试与兄汝诚相继同举汝试为第一人县令厚馈金帛汝试辞不受居何艰食粥哀毁以孝节闻得旨旌扬　　谭楚良
按衡州府志楚良字锺衡才干英敏由熹庙登极恩选授蜀奉节令时郡守以数疑狱委决隐伏立发守心许之每遇烦剧无不属楚良措理无何有流寇之乱楚良抚绥疮痍完缮城池不烦苦于民而诸务立办以疾致政归年五十八卒　　谭登仕
按山西通志登仕绛县人天启间贡授同州训导升泰安教谕洛南知县服官清谨性嗜学尝以大学配河洛图书文太青称其眼空千古所著有太极图解四书事天象略道一九论等书　　谭元春
按明外史袁宏道传谭元春字友夏名辈后于惺以诗归故与齐名至天启七年始举乡试第一惺已前卒矣　　谭元礼
按景陵县志元礼字服膺崇祯辛未进士初授德清令端洁公方纤芥勿苟以奏最升户部云南司主事奉简书兼程就道至维扬道中疾作不起着有诗文集藏于家　　谭先哲
按明外史吴子骐传谭先哲平坝卫人子骐乡试同年生也官至户部郎中贼陷其城阖门殉难　　谭命教
按莱芜县志命教字畏仲号带石增广生宪副公仲弟也以手疾罢制举业代兄治产施泽于宗族党里而己无所私癸未二月之难不食死　　谭其任
按莱芜县志其任字觉斯廪生史贼之乱与兄志之倾囊养士癸未之难与从弟其以守城死　　谭国政
按河南通志国政汝州卫镇抚城破阖家自焚死　　谭正宾按荆州府志正宾慷慨好义为里中所重崇祯末年容美土司屡为邑患正宾集里中人众共相防御会土人为浮桥于清江既渡正宾率众奋击土人败走溺死者千余容美憾之阴使人刺杀正宾于是土人益横　　谭孔昭
按湘潭县志孔昭生员癸未献贼陷城被执时犹占诗自吟贼怒杀之　　谭思敬
按湘潭县志思敬为境长与其子清远以义勇闻癸未九月献逆陷潭以索马大掠村落间思敬父子阴布健儿挺利刃伺有贼至杀几尽余二贼还报献逆夜督千骑围其屋思敬父子二人力战溃围去贼怒屠其家献逆西走遭劣衿王绪晋诒得思敬以奉临刑瞠目大骂不绝口　　谭景悦
按湘潭县志景悦生员癸未献贼陷城被执不屈死　　谭文化按四川总志文化蓬溪人壬戌进士仕至兵部车驾司主事解组家居贼犯蜀欲致之不屈死　　谭三谟
按云南府志三谟崇祯癸卯岁贡任临安府教授师范懋着流贼破城阖家尽节
　廉姓部纪事
后汉书廉范传范与洛阳庆鸿为刎颈交时人称曰前有管鲍后有庆廉元史布鲁海牙传布鲁海牙拜廉使命下之日子希宪适生喜曰吾闻古以官为姓天其以廉为吾宗之姓乎故子孙皆姓廉氏后或奏廉氏仕进者多宜稍汰去世祖曰布鲁海牙功多子孙亦朕所知非汝当预
　参姓部列传
　　宋
　　参徐
按万姓统谱徐南城人绍兴进士

　弇姓部列传
　　上古
　　弇堈吊
按奇姓通堈吊神农时人

　葴姓音姓姓森姓心姓姓姓姓部汇考
国语
　　晋语
葴
姓

秦伯召公子于楚楚子厚币以送公子于秦秦伯归女五人怀嬴与焉公子使奉匜沃盥既而挥之嬴怒曰秦晋匹也何以卑我公子惧降服囚命秦伯见公子曰寡人之适此为才子圉之辱备嫔嫱焉欲以成婚而惧离其恶名非此则无故不敢以礼致之欢之故也公子有辱寡人之罪唯命是听公子欲辞司空季子曰同姓为兄弟黄帝之子二十五人其同姓者二人而已唯青阳与夷鼓皆为己姓青阳方雷氏之甥也夷鼓彤鱼氏之甥也其同生而异姓者四母之子别为十二姓凡黄帝之子二十五宗其得姓者十四人为十二姓姬酉祁己滕葴任荀僖姞儇依是也凌迪知万姓统谱　　音姓
音见姓苑
　　姓
音寻出纂要
　　森姓
森见姓苑
　　心姓
心见姓苑
　　姓
音阴出纂要见直音
　　姓
音森地名见直音
　　姓
音寻见直音

　詹姓部列传
　　周
　　詹父
按左传桓公十年虢仲谮其大夫詹父于王詹父有辞以王师伐虢夏虢公出奔虞　　詹嘉
按左传晋侯使詹嘉处瑕以守桃林之塞
注
詹嘉晋
大夫
　　詹桓侯
按左传昭公九年周甘人与晋阎嘉争阎田晋梁丙张趯率阴戎伐颍王使詹桓伯辞于晋　　詹尹
按楚辞卜居屈原既放三年不得复见往见太卜郑詹尹　　詹何
按万姓统谱詹何楚詹尹之后以独经为纶芒针为钩荆条为竿剖粒为饵引盈车之鱼于百仞之渊纶不绝竿不挠　　唐
　　詹必胜
按万姓统谱必胜婺源人勇而敢为光启初因官闽中与光州刺史王绪领军至漳州会绪死王潮代之必胜在军中与潮弟审知善审知荐为军校景福初潮遣审知收福州至城相持日久审知一夕召诸军校问攻城计必胜进曰此城东北壮西南虚若多设疑兵昼持其东北预选敢死士夜突其西南城必破矣审知称善擢必胜为先锋兵马使领军攻其西南越二日城陷必胜冒矢石先登没于城濠审知甚悼之殡于州城西南而奏其功赐庙额曰奉忠　　后唐
　　詹敦仁
按光州志敦仁字君泽仙游人尝诣闽王昶上书昶命参决军事强以袍笏不受以诗谢之有周粟纵荣宁忍食葛庐频倾谩劳思之句　　詹从效
按常山县志从效字尧臣后以字行其先南阳人尧臣为钱王镠宾佐方镠起于偏将攻王郢而破之败黄巢数千之众削刘汉宏兄弟之党逐刘浩执薛朗皆尧臣与成及杜陵之功居多景福二年拜镠镇海军节度使封吴越王兼淮南节度使尧臣亦进节度副使当时以治瓘佐俶相继立国殊无远虑奢侈无艺厚敛其民尧臣屡谏不听知国势不久遂弃兵乞骸骨定居八都彤旧庄寻卒追封镇东军节度使　　宋　　詹瑞
按崇安县志瑞黄村里人咸平三年进士官至金紫光禄大夫　　詹靖
按崇安县志靖黄村里人咸平五年官至银青光禄大夫　　詹庠
