<!-- { "loadSidebar": true } -->
按晋书东海孝献王越传越字元超高密王泰之次子也少有令名谦虚持布衣之操为中外所宗初以世子为骑都尉侍讲东宫加侍中讨杨骏有功封五千户侯加奉车都尉给温信五千人别封东海王迁司空领中书监成都王&#攻长沙王乂乂固守洛阳越启惠帝免乂官事定加守尚书令太安初帝北征邺以越为大都督六军败越奔下邳还东海帝西幸以越为太傅越发兵以备&#以司空领徐州都督三弟并据方任征伐辄选刺史守相朝士多赴越而河间王颙挟天子发诏罢越越倡义迎驾惠帝反洛阳诏越以太傅录尚书怀帝亲万机留心庶事越不悦求出镇许昌永嘉初讨汲桑破之诏越为丞相领兖州牧迁于鄄城越恐清河王覃终为储副矫诏害之迁于荥阳还洛阳以太学为府疑朝臣贰己乃诬帝舅王延等为乱收杀之越与苟晞构怨而多有猜嫌乃请讨石勒且镇集兖豫以援京师留妃裴氏世子镇军将军毗及龙骧将军李恽并何伦等守卫京都表以行台随军东屯于项王公卿士随从者甚众乃羽檄四方所征皆不至而苟晞又表讨越越专擅威权朝贤名将充于己府不臣之迹四海所知而公私罄乏上下崩离祸结衅深遂忧惧成疾永嘉五年薨于项秘不发丧以襄阳王范为大将军统其众还葬东海石勒追及于苦县&#平城军溃勒命焚越柩王公士庶死者十余万王弥弟璋焚其余众并食之天下归罪于越帝发诏贬越为县王何伦李恽奉妃裴氏及毗出自京邑又为勒所败毗及宗室三十六王俱没于贼李恽奔广宗何伦走下邳裴妃为人所略卖于吴氏太兴中得渡江招魂葬越　　司马纂
按晋书惠帝本纪光熙元年春正月东海王越遣其将司马纂等迎帝　　司马奥
按晋书裴秀传秀从弟楷楷次兄康康子盾永嘉中为徐州刺史任长史司马奥劝盾刑杀立威大发良人为兵　　司马瑜
按晋书刘元海载记元海僭即汉王位永兴二年遣司马瑜等讨之皆败　　司马略
按晋书高密文献王泰传泰子孝王略字元简孝敬慈顺小心下士少有父风元康初愍怀太子迁大臣子弟有名称者以为宾友略与华恒等并侍左右历散骑黄门侍郎怀帝即位迁使持节都督荆州诸军事征南大将军开府仪同三司永嘉三年薨子据立薨无子以彭城康王子纮为嗣其后纮归本宗立纮子俊以奉其祀　　司马腾
按晋书高密文献王泰传泰子新蔡武哀王腾字元迈少拜&#从仆射封东嬴公历南阳魏郡太守所在称职永嘉初以迎驾之勋改封新蔡王张泓故将李丰等攻邺腾不能守率轻骑而走为丰所害四子虞矫绍确虞有勇力腾之被害虞逐丰丰投水而死是日虞及绍矫又为余党所害庶子确立　　司马模
按晋书高密文献王泰传泰子南阳王模字元表少好学与元帝及范阳王俱有称于宗室初封平昌公永嘉初转征西大将军开府都督秦雍梁益诸军事代河间王颙镇关中表遣世子保为西中郎将东羌校尉镇上邦洛京倾覆刘聪使其子粲攻长安模降粲杀之子保立　　司马畅
按晋书扶风武王骏传骏子畅字元舒改封顺阳王拜给事中屯骑校尉游击将军永嘉末刘聪入洛不知所终　　司马歆
按晋书扶风武王骏传骏子新野庄王歆字弘舒武王薨后兄畅推恩请分国封歆太康中诏封新野县公歆虽少贵而谨身履道母臧太妃薨居丧过礼以考闻拜散骑常侍赵王伦篡位齐王冏举义兵歆躬贯甲冑率所领导冏以勋进封新野郡王迁使持节都督荆州诸军事歆为政严刻蛮夷并怨及张昌作乱于江夏歆出距之众溃为昌所害无子以兄子劭为后永嘉末没于石勒　　司马
按晋书琅邪武王传子武陵庄王字思弘初
为&#从仆射后封东武公转前将军护军性忌害无孝友之行弟东安王繇奏废徙之妻郭氏贾后内妹也初恃势无礼于母母诸葛太妃表不孝乞还繇由是与妻子徙辽东其子禧年五岁不肯随去曰要当为父求还无为俱徙陈诉历年太妃薨繇被害然后得还改封武陵王永嘉末为石勒所害子哀王&#立&#字景林拜散骑常侍亦为勒所害无子其后元帝立皇子晞为武陵王以奉祀焉　　司马繇按晋书琅邪武王传子东安王繇字思元初拜东安公历散骑黄门侍郎美须&#性刚毅有威望博学多才事亲孝居丧尽礼诛杨骏以功拜右卫将军领射声校尉进封郡王迁尚书右仆射加散骑常侍兄淡屡构繇于汝南王亮遂免繇官永康初征繇复封成都王&#怨繇乃害之后立琅邪王觐子长乐亭侯浑为东安王以奉繇祀寻薨国除　　司马虓
按晋书范阳康王绥传绥子虓字武会少好学驰誉研考经纪清辩能言论拜散骑常侍累迁尚书出为汝南将军都督豫州诸军事持节镇许昌惠帝西迁虓与从兄平昌公模等推东海王越为盟主越与虓西迎帝天子还都拜虓为司徒永兴三年虓疾薨无子养模子黎为嗣随模就国于长安遇害　　司马觐
按晋书琅邪武王传子恭王觐字思祖拜&#从仆射太熙元年薨子睿立　　司马机
按晋书清惠亭侯京传京以文帝子机字太元为嗣泰始元年封燕王咸宁初以渔阳郡益其国薨无子齐王冏表以子几嗣后冏败国除　　司马漼
按晋书琅邪武王传子淮陵元王漼字思冲初封广陵公历左将军散骑常侍赵王伦之篡也三王起义漼以功进封淮陵王薨子贞王融立薨无子安帝时立武陵威王孙蕴为淮陵王以奉元王之祀薨无子以临川王宝子安之为嗣宋受禅国除　　司马彪
按晋书司马彪传彪字绍统高阳王睦之长子也出后宣帝弟敏少笃学不倦然好色薄行为睦所责故不得为嗣彪由是不交人事而专精学习故得博览群籍终其缀集之务初拜骑都尉泰始中为秘书郎转丞注庄子作九州春秋续汉书后拜散骑侍郎惠帝末年卒时年六十余　　司马承
按晋书谯刚王逊传逊子闵王承字敬才少笃厚有志行拜奉车都尉永嘉中天下渐乱依征南将军山简元帝初镇扬州承归建康补军谘祭酒元帝为晋王承制更封承为谯王太兴初拜屯骑校尉承居官俭约家无别室王敦有无君之心帝欲树藩屏以承监湘州诸军事南中郎将湘州刺史时湘土荒残承躬自俭约乘苇茭车而倾心绥抚敦寻构难遣魏乂李恒田嵩等攻承承且战且守曰吾举义众志在死节宁偷生苟免为奔败之将乎事之不济其令百姓知吾心耳相持百余日城遂没乂槛送承荆州刺史王廙承敦旨于道中害之时年五十九敦平诏赠车骑将军子无忌立　　司马矩
按晋书汝南文成王亮传亮子矩字延明拜世子为屯骑校尉与父亮同被害追赠典军将军谥怀王子佑立　　司马
按晋书汝南文成王亮传亮子字延年太康末封西阳县公拜散骑常侍亮之被害也时年八岁镇南将军裴楷窃之以逃得免及玮诛进爵为王历步兵校尉左军骁骑将军元康初进封郡王永兴初以长沙王乂党废惠帝还洛复封为抚军将军元帝践阼进位侍中太保以属尊元会特为设&#太兴初领大宗师进位太宰及王敦平领太尉明帝寝疾与王导同受顾命辅成帝咸和初坐弟南顿王宗免官降为弋阳县王及苏峻作乱诣峻称述其勋峻大悦矫诏复爵位峻平赐死世子播播弟充及息崧并伏诛国除咸康初复其属籍以孙为奉车都尉奉朝请　　司马宗
按晋书汝南文成王亮传亮子宗字延祚元康中封南顿县侯寻进爵为公讨刘乔有功进封王为征卤将军与兄俱过江元帝即位拜抚军将军领左将军明帝践阼加长水校尉与虞引俱为帝所昵委以禁旅宗与王导庾亮志趣不同连结轻侠以为腹心及帝疾笃宗引密谋为乱亮排闼言之帝始悟转为骠骑将军遂怨望形于辞色咸和初御史中丞锺雅劾宗谋反庾亮使右卫将军赵引收之宗以兵距战为引所杀贬其族为马氏三子绰超演废为庶人咸康初复其属籍绰为奉车都尉奉朝请　　司马熙
按晋书汝南文成王亮传亮子熙初封汝阳公讨刘乔有功进爵为王永嘉末没于石勒　　司马轨
按晋书毗陵悼王轨传轨字正则初拜骑都尉年二岁而夭太康十年追加封谥以楚王玮子义嗣　　司马柬按晋书秦献王柬传柬字弘度沈敏有识量泰始六年封汝南王咸宁初徙封南阳王拜左将军甚贵宠为天下所属目性仁讷无机辩之誉太康十年徙封于秦转镇西将军西戎校尉之国及惠帝即位来朝进位大将军时杨骏伏诛柬既痛舅氏覆灭甚有忧危之虑屡述武帝旨请还藩而汝南王亮留柬辅政及亮与楚王玮被诛时人谓柬有先识元康元年薨时年三十朝野痛惜之葬礼如齐献文王攸故事无子以淮南王允子郁为嗣与允俱被害永宁二年追谥曰悼又以吴王晏子邺嗣怀帝崩邺入纂帝位国绝　　司马景
按晋书城阳怀王景传景字景度出继叔父城阳哀王兆后泰始五年受封六年薨　　司马玮
按晋书楚隐王玮传玮字彦度武帝第五子也初封始平王太康末徙封于楚出之国都督荆州诸军事武帝崩入为卫将军领北军中候加侍中行太子少傅玮少年果锐多立威刑朝廷忌之汝南王亮太保卫瓘议使诸王之国玮甚忿之长史公孙宏舍人岐盛为玮所昵矫玮命诬亮瓘于贾后后使惠帝为诏废二公以授玮玮遂勒本军复矫诏收亮瓘杀之会天明帝用张华计遣殿中将军王宫赍驺虞幡麾众曰楚王矫诏众皆释杖而走遂下廷尉斩之时年二十一玮性开济好施能得众心及此莫不陨泪百姓为之立祠贾后先恶瓘亮又忌玮故以计相次诛之永宁元年追赠骠骑将军封其子范为襄阳王拜散骑常侍后为石勒所害　　司马乂
按晋书长沙厉王乂传乂字士度武帝第六子也太康十年受封拜员外散骑常侍及武帝崩乂时年十五孺慕过礼楚王玮既诛乂以同母贬为常山王之国乂身长七尺五寸开朗果断才力绝人虚心下士甚有名誉及河间王颙将诛冏传檄以乂为内主奉天子与冏相攻冏败斩之颙本冀乂为冏所擒然后以乂为辞讨之因废帝立成都王己为宰相专制天下既而乂杀冏其计不果乃潜使侍中冯荪河南尹李含中书令卞粹等袭乂乂并诛之颙遂与&#同伐京都乂前后破&#军将士同心皆愿效死东海王越虑事不济潜与殿中将收乂送金墉城张方遣部将郅辅就金墉收乂至营炙而杀之三军莫不为之垂涕时年二十八永嘉中怀帝以乂子硕嗣拜散骑常侍后没于刘聪　　司马祗
按晋书东海冲王祗传祗字敬度泰始九年五月受封殇王薨复以冲继兆其年薨时年三岁　　司马裕
按晋书始平哀王裕传裕字浚度咸宁三年受封其年薨年七岁无子以淮南王允子迪为嗣太康十年改封汉王为赵王伦所害　　司马允
按晋书淮南忠壮王允传允字钦度咸宁三年封濮阳王拜越骑校尉太康十年徙封淮南仍之国都督扬江二州诸军事元康九年入朝赵王伦有逆志允潜谋诛伦伦劾以大逆允率国兵及帐下七百人与战频败之司马督护伏引举空版诈言有诏助淮南王允允不之觉开阵纳之下车受诏为引所害时年二十九三子皆被害及伦诛齐王冏上表以息超继允后有诏改葬赐以殊礼冏败超被幽金墉城后更以吴王晏子祥为嗣拜散骑常侍洛京倾覆为刘聪所害　　司马演
按晋书代哀王演传演字宏度太康十年受封少有废疾不之国常止于宫中薨无子以成都王颖子廓为嗣改封中都王后与颖俱死　　司马该
按晋书新都王该传该字元度咸宁三年受封太康四年薨时年十二无子国除　　司马遐
