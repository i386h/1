<!-- { "loadSidebar": true } -->
按宋书褚叔度传叔度河南阳翟人父爽金紫光禄大夫叔度名与高祖同故以字行为高祖参军加建威将军卢循攻查浦叔度力战有功除都督交广二州诸军事高祖受命为右卫将军永初三年出为雍州刺史以清简称景平二年卒子恬之嗣官至南琅琊太守卒子昭嗣昭卒子瑄嗣齐受禅国除第二子寂之著作佐郎早卒子授尚太祖女琅琊贞长公主太宰参军亦早卒　　褚湛之
按宋书褚叔度传叔度弟湛之字休元尚高祖女始安哀公主拜驸马都尉著作郎哀公主薨复尚吴郡宣公主历扬武将军南彭城沛二郡太守左民尚书丹阳尹元凶弒逆以为吏部尚书复为丹阳尹世祖即位为尚书右仆射孝建元年为中书令迁侍中尚书左仆射赐爵都乡侯大明四年卒赠侍中特进骠骑将军谥敬子渊　　褚引
按万姓统谱引吴人年七岁善棋及长冠绝当代父荣期与臧质同逆从诛何尚之谓引之奕妙冠古今因父受戮特痛惜之　　南齐
　　褚伯玉
按南齐书褚伯玉传伯玉字元璩吴郡钱塘人也高祖含始平太守父&#征卤参军伯玉少有隐操寡嗜欲年十八父为之婚妇入前门伯玉从后门出遂往剡居瀑布山三十余年隔绝人物宋孝建二年征聘本州议曹从事不就太祖即位手诏吴会二郡以礼迎遣又辞疾上不欲违其志敕于剡白石山立太平馆居之建元元年卒年八十六　　褚渊
按南齐书褚渊传渊字彦回河南阳翟人也祖秀之宋太常父湛之骠骑将军渊少有世誉尚文帝女湛之卒袭爵都乡侯宋明帝即位迁侍中转吏部尚书明帝崩遗诏以为中书令与袁粲辅幼主渊心识太祖非常人顾命之际引太祖豫焉太祖既平桂阳领南兖州齐台建渊求为齐官太祖谦而不许建元元年进位司徒封南康郡公太祖崩遗诏以渊为录尚书事顷之寝疾薨谥曰文简　　褚澄
按南齐书褚渊传渊弟澄字彦道初湛之尚始安公主薨纳侧室郭氏生渊后尚吴郡公主生澄渊事主孝谨主爱之湛之亡主表渊为嫡澄尚宋文帝女庐江公主拜驸马都尉历官清显兼善医术建元中为吴郡太守永明元年迁侍中领右军将军卒　　褚照
按南齐书褚炫传炫兄照字彦宣少秉高节一目眇官至国子博士不拜常非从兄渊身事二代闻渊拜司徒叹曰使渊作中书郎而死不当是一名士耶名德不昌遂令有期颐之寿　　褚炫
按南齐书褚炫传炫字彦绪河南阳翟人也祖秀之宋太常父法显鄱阳太守炫少清简官累太子舍人升明初迁黄门郎齐台建为侍中建元中出补东阳太守永明元年为吏部尚书炫居身清立非吊问不杂交游论者以为美及在选部门庭萧索宾客罕至国学建以本官领博士未拜卒谥曰贞子　　褚贲
按南齐书褚渊传渊长子贲字蔚先解褐秘书郎建元初为宫官历侍中渊薨见世祖流涕不自胜上甚嘉之以为秘书监不拜六年上表称疾让封于弟蓁世以为贲恨渊失节于宋室故不复仕永明七年卒　　褚蓁按南齐书褚渊传渊子蓁字茂绪永明中解褐为员外郎出为义兴太守八年改封巴东郡侯明年表让封还贲子霁诏许之永元元年卒谥穆　　梁
　　褚向
按梁书褚翔传翔父向字景政年数岁父母相继亡哀毁若成人既长淹雅有器量高祖践阼选补国子生起家秘书郎迁太子舍人尚书殿中郎出为安成内史还除太子洗马中舍人累迁从事中郎黄门侍郎豫章王长史顷之入为长兼侍中大通二年出为宁远将军北中郎庐陵王长史三年卒官　　褚球
按梁书褚球传球字仲宝河南阳翟人仕齐起家征卤参军俄署法曹迁右军曲江公主簿出为溧阳令除平西主簿天监初迁太子洗马散骑侍郎兼中书通事舍人出为建康令母忧去职服阕除北中郎谘议参军俄迁中书郎兼中书通事舍人除云骑将军累兼廷尉光禄卿迁御史中丞公强称职普通四年出为北中郎长史南兰陵太守入为通直散骑常侍领羽林监七年迁太府卿顷之迁都官尚书中大同中复为太府卿领步兵校尉俄迁通直散骑常侍秘书监领著作迁司徒左长史寻出为贞威将军轻车河东王长史南兰陵太守入为散骑常侍领步兵复拜光禄大夫加给事中卒官时年七十　　褚修
按梁书褚修传修吴郡钱塘人也父仲都善周易为当时最天监中历官五经博士修少传父业颇解文章初为湘东王国侍郎稍迁轻车湘东府行参军武陵王为扬州引为记室修性至孝父丧毁瘠过礼因患冷气及丁母忧水浆不入口二十三日气绝复苏每号恸呕血遂以毁卒　　褚翔
按梁书褚翔传翔字世举河南阳翟人初为国子生举高第丁父忧服阕除秘书郎累迁太子舍人宣城王主簿中大通五年高祖宴群臣乐游苑别诏翔与王训为二十韵诗限三刻成翔立奏高祖异焉即日转宣城王文学俄迁为友出为义兴大守省繁苛去浮费百姓安之郡之西亭有古树积年枯死翔至郡忽更生枝叶征为吏部郎百姓无老少追送出境涕泣拜辞居小选公清平允迁侍中转散骑常侍领羽林监侍东宫出为晋陵太守以公事免俄复为散骑常侍侍东宫太清二年迁守吏部尚书其年冬丁母忧以毁卒时年四十四诏赠本官　　褚澐
按陈书褚玠传玠祖澐梁御史中丞
　　褚蒙
按陈书褚玠传玠父蒙太子舍人
　　陈
　　褚玠
按陈书褚玠传玠字温理河南阳翟人也美风仪善占对博学能属文起家王府法曹历转外兵记室天嘉中兼通直散骑常侍聘齐还为桂阳王友迁太子庶子中书侍郎太建中除戎昭将军山阴令免官留县境种蔬菜以自给皇太子赐粟二百斛于是还都太子令入直殿省十年除电威将军淮南王长史顷之以本官掌东宫管记十二年迁御史中丞卒于官时年五十二至德二年追赠秘书监　　北周
　　褚该
按周书褚该传该字孝通河南阳翟人也晋末迁居江左祖长乐齐竟陵王录事参军父义昌梁鄱阳王中记室该善医术仕梁后与萧撝同归国授平东将军武成元年除医正上士太和初迁县伯下大夫五年进授车骑大将军该性淹和不自矜尚以疾卒子士则亦传其家业　　隋
　　褚辉
按隋书刘炫传吴郡褚辉字高明以三礼学称于江南炀帝时征天下儒术之士悉集内史省相次讲论辉博辩无能屈者由是擢为太学博士撰礼疏一百卷　　唐
　　褚亮
按唐书褚亮传亮字希明杭州钱塘人曾祖湮父玠皆有名梁陈间亮少警敏诣陈仆射徐陵陵与语异之后主召见使赋诗累迁尚书殿中侍郎入隋为东宫学士后为薛举黄门侍郎举灭授秦王府文学王每征伐亮在军中尝预秘谋贞观中累迁散骑常侍封阳翟县侯老于家谥曰康　　褚遂良
按唐书褚遂良传遂良字登善通直散骑常侍亮子隋大业末为薛举通事舍人仁呆平授秦王府铠曹参军贞观中累迁起居郎博涉文史工隶楷帝令侍书迁谏议大夫太子承干废定策立晋王授太子宾客进黄门侍郎参综朝政会父丧免起复拜中书令帝寝疾召遂良长孙无忌托太子高宗即位封河南县公进郡公坐事出为同州刺史再岁召拜尚书右仆射帝将立武昭仪遂良谏帝不悦遂良因致笏殿阶叩头流血帝大怒左迁潭州都督显庆二年徙贵州未几贬爱州刺史岁余卒二子彦甫彦冲流爱州杀之　　褚无量
按唐书褚无量传无量字弘度杭州盐官人擢明经第累除国子博士迁司业中宗将南郊祝钦明建言皇后为亚献无量固争后不应助祭以母老解官元宗为太子复拜国子司业兼侍读撰翼善记以进及即位迁左散骑常侍封舒国公开元七年太子齿胄于学诏无量升坐讲劝百官观礼厚赐卒谥曰文　　褚璆按唐书褚遂良传遂良曾孙璆字伯玉擢进士第累拜监察御史里行先天中突厥围北庭诏璆持节监总督诸将破之迁侍御史拜礼部员外郎而气象凝挺不减在台时　　褚冲
按万姓统谱冲字士和通礼易举明经授奉化主簿辞归观察使李栖筠复表授国子助教　　褚载
按万姓统谱载字厚之元和中以诗投襄阳节度云西风一夜坠红兰一宿邮亭事百般无地可耕归不得有恩当报死何难流年怕老看将老百计求安未得安一卷新书满怀泪频来门馆诉饥寒君牙荐之擢第　　后晋
　　褚仁规
按万姓统谱仁规字可则广陵人仕吴为制置院使南唐升元元年置泰州以仁规为刺史开筑城壕　　宋　　褚一正
按宋史宋应龙传提刑谘议褚一正字粹翁庐州人武举进士督战高沙被创没于水知兴化县胡拱辰县破亦死之　　金
　　褚承亮
按金史褚承亮传承亮字茂先真定人宋苏轼自定武谪官过真定承亮以文谒之大为称赏宣和五年乡试第一明年登第调易州户曹未赴会金兵南下天会六年斡离不既破真定拘籍境内进士试安国寺策问上皇无道少帝失信承亮诣主文刘侍中曰君父之罪岂臣子所得言耶长揖而出刘为之动容荐知&#城县漫应之即弃去年七十终门人私谥曰元贞先生子席珍正隆二年进士官州县有声　　元　　褚不华
按元史褚不华传不华字君实隰州石楼人沉默有器局泰定中连拜南台西台监察御史迁河西道廉访佥事移淮东汝颍盗发势张甚不华至淮安极力为守御计贼攻围日急总兵者按兵不出力既尽城陷不华犹据西门力斗中伤见执为贼所脔次子伴哥冒刃护之亦见杀时至正十六年十月乙丑也谥忠肃　　明
　　褚让
按万姓统谱让上虞人永乐进士
　　褚思敬
按万姓统谱思敬天台人永乐进士
　　褚垠
按万姓统谱垠字弘镇宁乡人成化举人任知县　　褚圻按万姓统谱圻字弘望常熟人弘治癸丑进士　　褚祚按万姓统谱祚字昌引吴县人弘治进士任御史　　褚镛按万姓统谱镛字孟玉泾阳人性至孝母病求粪尝之比其殁也哀毁逾礼既葬庐墓三年有双鹤飞集屋上久之乃去正德中乡举未仕而卒　　褚宝
按万姓统谱宝字光楚怀远人嘉靖己丑进士任兵部郎中　　褚玙
按万姓统谱玙字廷辉初任汝州学正转沧州升兴化府学教授三典乡试文衡擢国子监博士经学优长操守端洁　　褚嵩
按贵州通志嵩华亭人举人嘉靖十五年任知府省夫马除豪横课士济贫以直道不容去部民如失怙恃　　褚文明
按明外史张达传嘉靖二十四年寇犯马兰峪指挥褚文明战死
　只姓部汇考
凌迪知万姓统谱
　　只姓
只见姓苑

　蚁姓部列传
　　汉
　　蚁逢
按万姓统谱逢见印薮

　楚姓部汇考
郑樵通志
　　以国为氏
周异
姓国

