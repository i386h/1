<!-- { "loadSidebar": true } -->
按宋史家愿传愿字处厚眉山人弱冠游京师以广文馆进士登第时绍圣元年也出守汝元符三年以日食求言愿时为普州乐至令应诏上言极论时政疏上不报崇宁元年诏籍元佑元符上书人姓名愿以选人籍入邪下等谪监华州西岳庙禁锢不调凡十年大观四年孛星出降赦党禁解始改秩调知双流县通判文州郡守郑行纯凭内侍势自恣罢蕃夷互市启边隙愿径下令复其旧守怒交章互奏俱报罢而愿以曾入党籍谪英州酒税量移黄州数年始予祠兴元帅臣王庶荐自代通判果州靖康初左丞冯澥荐备谏列除开封府工曹京城失守不克赴高宗南渡擢知阆州会张浚谋大举愿请浚厉兵足谷以俟机会浚不悦以便旨移彭州明年乞骸骨以归卒方苏轼之读愿策谓愿少年能不为进取计异时当以直道闻恨不及见轼之言至是而验淳佑间愿曾孙大酉侍讲经筵因从容及之上改容嘉叹宣取所上书又亲书西社同门友元符上书人十大字以赐　　家懋
按万姓统谱懋眉州人大观进士
　　家度
按万姓统谱度眉州人大观进士
　　家杞
按万姓统谱杞眉州人大观进士
　　家诚之
按万姓统谱诚之眉州人大观进士
　　家大酉
按万姓统谱大酉愿曾孙举进士初授昭化县主簿吴曦叛蜀大酉不受逆俦之招遂被召用淳佑时侍讲经筵累官工部侍郎与宰相史嵩之论不合罢去大酉为人方直虽屡起屡斥所守不变卒谥文节　　家栋按万姓统谱栋梓潼人开禧进士
　　家柳
按万姓统谱柳以廷对中甲科
　　家横
按万姓统谱横字仲本西蜀名士也宋朝以明经冠上庠兄柳以廷对中甲科棣萼相辉为盛　　家静
按万姓统谱静蜀人登进士第
　　家彬
按郑樵通志彬眉州人
　　家仲
按郑樵通志仲眉州人
　　家之巽
按万姓统谱之巽景定进士
　　家之柄
按万姓统谱之柄咸淳中任崇德尹
　　家铉翁
按宋史家铉翁传铉翁眉州人以荫补官累官知常州政誉翕然迁浙东提点刑狱入为大理少卿直华文阁以秘阁修撰充绍兴府长史迁枢密都承旨知建宁府迁户部侍郎赐进士出身拜端明殿学士签书枢密院事元兵次近郊丞相吴坚贾余庆檄告天下守令以城降铉翁独不署坚奉表祈请于元以铉翁介之礼成不得命留馆中闻宋亡旦夕哭泣不食饮者数月元以其节高欲尊官之铉翁义不二君辞无诡对宋三宫北还铉翁再率故臣迎谒伏地流涕见者莫不叹息铉翁状貌奇伟身长七尺被服俨雅其学邃于春秋自号则堂改馆河间乃以春秋教授弟子数为诸生谈宋故事元成宗即位放还赐号处士锡赉金币辞皆不受又数年以寿终　　明
　　家之仆
按万姓统谱之仆景州人正统三年任定陶县丞　　家臣按万姓统谱臣榆次人成化中宝鸡县尹
　　家文庆
按观城县志文庆宛平县举人正德十五年任知县　　家世隆按万姓统谱世隆岑溪人嘉靖中通州判官

　夸姓部列传
　　上古
　　夸父
按山海经大荒北经夸父不量力欲追日景逮之于禺谷将饮河而不足也将走大泽未至渴死

　沙姓部汇考
郑樵通志
　　平声
沙氏见姓苑望出东莞姓纂云今东莞有沙氏风俗通晋有沙广又百济八族其一曰沙族又五代贞明登科沙承赞渤海人今吴兴亦有此姓望出汝南廖用贤尚友录　　沙姓
沙汝南宫音今吴兴亦有此姓

　衙姓部汇考
凌迪知万姓统谱
　　衙姓
秦穆公子食采于衙因氏焉江夏

　车姓部列传
　　汉
　　车千秋
按汉书车千秋传千秋本姓田氏其先齐诸田徙长陵千秋为高寝郎会卫太子为江充所谮败久之千秋上急变讼太子冤上感悟召见千秋千秋长八尺余体貌甚丽武帝见而说之立拜千秋大鸿胪数月遂为丞相封富民侯后岁余武帝疾千秋受遗诏辅导少主谨厚有重德为相十二年薨谥定千秋年老上优之朝见得乘小车入宫殿中因号车丞相　　车顺按汉书车千秋传千秋子顺嗣侯官至云中太守宣帝时虎牙将军击匈奴坐盗增卤获自杀　　车令
按姓氏急就篇汉有车令
　　车忠
按姓氏急就篇汉艺文志有车忠
　　后汉
　　车胄
按蜀志先主刘备传先主据下邳杀徐州刺史车胄　　车成则按万姓统谱成则字长孺汉人
　　吴
　　车浚
按晋书车引传引曾祖浚吴会稽太守
　　晋
　　车育
按晋书车引传引父育郡主簿
　　车济
按晋书车济传济字万度敦煌人也果毅有大量张重华以为金城令为石季龙将麻秋所陷济不为秋屈秋乃临之以兵济辞色不挠曰身可杀志不可移乃伏剑而死秋叹其忠节以礼葬之后重华迎致其丧亲临恸哭赠宜禾都尉　　车引
按晋书车引传引字武子南平人也专学恭勤不倦博学多通家贫不常得油夏月则练囊盛数十萤火以照书以夜继日焉及长风姿美劭机悟敏速甚有乡曲之誉桓温在荆州辟为从事以辩识义理深重之引为主簿稍迁别驾征西长史遂显于朝廷善于赏会当时每有盛坐而引不坐皆云无车公不乐宁康初以引为中书侍郎关内侯累迁侍中太元中增置太学生百人以引领国子博士迁骠骑长史太常进爵临湘侯以疾去职俄为护军将军隆安初为吴兴太守辞疾不拜加辅国将军丹阳尹顷之迁吏部尚书元显有过引将奏之事泄元显逼令自裁俄而引卒朝廷伤之　　车灌
按万姓统谱灌豫章太守
　　车永
按姓氏急就篇晋有车永
　　车频
按姓氏急就篇前秦有车频
　　车普
按姓氏急就篇后秦有车普
　　南齐
　　车僧朗
按姓氏急就篇齐有车僧朗
　　北魏
　　车路头
按魏书车路头传路头代人也少以忠厚选给东宫为太宗帐下帅善自修立谨慎无过天赐末太宗出于外路头随侍竭力及太宗即位拜为散骑常侍赐爵金乡公加忠意将军后改为宣城公路头性无害每至评狱处理常献宽恕之议以此见重于朝泰常六年卒赠侍中左卫大将军太师宣城王谥曰忠贞子眷袭爵　　车伊洛
按魏书车伊洛传伊洛焉耆胡也世为东境部落帅恒修职贡世祖录其诚款延和中授伊洛平西将军封前部王伊洛欲归阙沮渠无讳断路伊洛与无讳连战破之又率部众伐高昌讨破焉耆东关七城先是伊洛征焉耆留其子歇守城而安周乘虚引蠕蠕三道围歇歇固守连战久之外无救援为安周所走奔伊洛伊洛收集遗散一千余家归焉耆镇世祖嘉之正平二年伊洛朝京师赐以妻妾奴婢田宅牛羊拜上将军兴安二年卒赠镇西大将军秦州刺史谥曰康王　　车歇
按魏书车伊洛传前部王伊洛卒子歇袭爵皇兴末拜使持节平西将军豫州刺史延兴三年卒子伯主袭爵　　车波利
按魏书车伊洛传伊洛子波利天安二年拜立节将军乐官侯皇兴三年卒兄子洛都袭爵　　车威
按万姓统谱威齐人兄弟并见执于贼将食之威叩头乞以身代贼哀而两释焉　　宋
　　车东
按万姓统谱东南城人淳佑进士
　　车若水
按尚友录若水字清臣黄岩人与同郡周敬孙杨珏陈天瑞黄超然朱致中薛松年俱师事金华王柏讲明性理若水博学工古文自号玉峰山氏所著有宇宙略纪玉峰冗&#　　明
　　车诚
按万姓统谱诚洪武初颍土知县守职廉谨以诚信治民政化大行寻以绩最升知光州　　车敬
按万姓统谱敬洪武中南阳县知县清慎方介政令一新兴学劝农平徭均税芟锄凶恶囹圄空虚民到于今称之　　车义
按万姓统谱义临淮人永乐进士历知府
　　车清
按万姓统谱清长宁人永乐进士
　　车宁
按福州府志宁字子静闽县人正统戊辰进士历户工二部主事南京吏部郎中擢湖广参议广东参政广西左布政使宁始居郎署即着声其参湖藩也适保靖宣慰负险跳梁常毒杀陆佥事宁单车抵其境备宣朝廷威德众皆顿首谢边圉遂安在两广蛮獠出没叛服不常宁抚谕之蛮悉归附得编户六万八千四百口岁征租五千七百余石宁性度磊落有权略多学强记居家尤笃孝友云　　车霆
按山西通志霆石州人登成化辛丑进士任平凉知州严以驭吏宗室不能干以私性直&#不拘小节在任八年升参政转都御史及归以礼让表俗清白传家　　车泰
按万姓统谱泰字子谟金溪人与兄弼宗弟亨俱受业康斋而泰最久笃信力行师友咸称之斋应聘辞归遣泰诣阙谢朝绅如四明杨守陈琼山丘浚皆有赠述期其用世而泰竟不仕泰之学以小学为阶梯而要归于礼尤邃于易春秋其大书绝类康斋诗文平实浑淡以敦复名斋有敦复遗稿存于家　　车政
按万姓统谱政新都人博学隐居父卒政年十四哀毁死而复苏既葬朝夕培坟有青兔芝草之祥事母极孝母病革祈天减寿益母病果愈人以为孝诚所感　　车梁
按明外史胡献传山西永宁车梁为御史弘治十三年条列时政中言东厂主东厂者言梁从父郎中霆先以罪为东厂所发挟私妄言遂下梁诏狱给事御史论救乃得释终汉阳知府　　车辅
按贵州通志辅新兴站百户弘治十一年征米贼之乱辅率兵死拒后贼万余逼辅归顺辅手刃七贼被箭而死是日天晦　　车纯
按万姓统谱纯字秉文浙江上虞人正德进士历官户部侍郎　　车轸
按万姓统谱轸宜黄人正德中龙安训导
　　车輗
按万姓统谱輗宜黄人正德中平江训导
　　车邦佑
按万姓统谱邦佑字翔卿博平人嘉靖戊戌进士　　车大任按邵阳县志大任字子仁号春函万历庚辰进士始仕南丰令会中时忌左迁平谷尉升遵化令两随使者治兵口外处置得宜入为南评事礼部郎中出守福州丁外艰服阕补嘉兴擢嘉湖兵备副使迁分守温处参政兼摄分巡汛防六载海波不扬请告终养所著有萤囊阁正续集四十卷辑述古今喻言六卷　　车从衡按淄川县志从衡万历戊戌赵秉忠榜进士授宁陵知县改南武学教授升学正刑部主事员外郎中南阳知府致仕　　车鸣时
按广东通志鸣时字宜仲归善人万历举人署文安谕文行作人令政和得民奏最迁永安州守仁洽风移民依之如父母归隐高尚不干贵显着有诗集梅花集古　　车万合
按邵阳县志万合字造父大参大任冢孙也性&#慧五岁失怙大父课之膝下随任两浙所阅奏记一览辄能记诵天启辛酉乡试第一人闭户诵读如寒素长风雅尤精古文词以年不配德早逝着有京兆外篇四卷行于世　　车万含
按邵阳县志万含字长发十一龄补弟子员后以溃兵之变郁困猺山而卒人皆惜之着有游龙山诸记　　车梦瑶按江西通志梦瑶字玉符金溪人天启壬戌进士历仕至陕西副使驻凉州崇祯七年以军功升湖广按察使治兵辰州会推河南巡抚命未下卒

　花姓部列传
　　唐
　　花季睦
按万姓统谱季睦仓部员外郎
　　花惊定
按尚友录惊定骁勇过人上元初段子璋反于蜀时崔光远为成都尹惊定为牙将讨平之杜甫诗云成都猛将说花卿学语小儿知姓名　　花虔
按姓氏急就篇五代吴有花虔
　　宋
　　花尹
按万姓统谱尹尚书郎
　　元
　　花世辅
按万姓统谱世辅知扬州
　　明
　　花云
