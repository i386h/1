<!-- { "loadSidebar": true } -->
按明外史柴车传车字叔舆钱塘人永乐二年以举人授兵部武选司主事历员外郎八年帝北征从尚书方宾扈行迁江西右参议坐事左迁兵部职方司郎中出知岳州府复入为职方郎中宣德五年擢兵部右侍郎大同屯田多豪占命车往按得田几二千顷还之军久之转左英宗初西鄙不靖以车廉干命协赞甘肃军务调军给饷悉得事宜在边章疏十上同事多不悦车持益坚满考进兵部尚书正统五年召还寻请归省墓明年还京感疾卒　　柴圯
按昌乐县志圯器字闳伟博学善属文领永乐辛卯乡荐任监察御史见事风生不避权势　　柴世需
按阳谷县志世需字元功中乡试亚元有文名尢长词赋善真草隶篆初授中书纂修国史书成迁工部司务督修内苑综理详密为时所重升本部员外郎　　柴庄按山西通志庄汾州人监生宣德永知金县廉正爱民秩满百姓保留增俸复知县事　　柴文显
父
胜

按浙江通志文显建德人登正统十年进士授监察御史巡按福建激浊扬清风采凛然以亲丧解官有巨珰者恶其与己不合因闽寇窃发罗织其罪论死天下冤之父胜永乐间以耆宿直言民困朝廷为蠲赋役合境佩德　　柴良
按山西通志良字忠信襄陵人正统丁卯举人除四川广安知州在任廉洁自命尝捕杀寇寇衔之结无赖谋为祸夜报寇至左右请避之良曰吾清官也寇至何为且郡章将谁属耶独怀章坐中堂竟遇害　　柴杰按浙江通志杰字廷俊人父履为御史巡河南赈饥民全活万计杰中天顺三年乡试计偕上京适舟人夜泣欲投水死杰问故知为官租所逼即捐路赀使偿之明年下第归复遇前舟人遂与载还夜饰其妻进谢杰正色叱去之　　柴正
按衡州府志正湖广都指挥天顺八年广寇陷桂阳州城大肆杀掠正闻自靖州昼夜兼行七日追至顺头岭大破之时俘获者甚众多赖全返继守备桂阳尝创州学文庙棂星门雅好文事士类称之　　柴升
按河南通志升字公照内乡人成化末举进士授兵科给事中弘治庚戌应诏言十五事明年山东河南旱复疏四事切中时艰累迁副都御史总制三边宣示威德敌不敢犯转吏部侍郎历南京礼工兵部尚书致仕正德间屡荐不起嘉靖即位特赐存问卒赠太子少保　　柴伸
按万姓统谱伸云南人弘治中任龙门知县才行卓异惠政及民城池公署多所建立后卒于官民立木主以祀之尝着愚牧解为人传诵　　柴义
按万姓统谱义字时中仁和人弘治乙丑进士历通政使　　柴奇
按万姓统谱奇字美德昆山人正德辛未进士历顺天府尹　　柴儒
按万姓统谱儒字伯祯白河人正德进士历参政　　柴经按浙江通志经字季常人正德进士由刑部主事历南京右副都御史提督操江尝视院篆兼署大理寺会法司有为言官修故怨者文致人死罪经平反之因嗾言官攻经竟落籍归经居官介介人有过不宣有一善即扬之故人皆称长者子应宾登嘉靖十三年乡荐官福建知州　　柴祥
按浙江通志祥字汝嘉性至孝嘉靖丙午举于乡丙辰成进士授中书舍人擢南京监察御史遂请养母神宗初立召补山东道御史再疏力辞不允强起就职草封事俱切时政母殁哀恸骨立服除补江西道巡按应天迁四川按察使穆福建谳狱多平反会与按使者持论不合遂致仕孙世尧举人事后母最孝父绍勋卒庐墓朱本吴疏荐诏征力辞终养　　柴涞
按万姓统谱涞县人嘉靖丙辰进士历布政
　　柴杰
按蕲水县志杰嘉靖时人博学有隐德与兄木友爱最笃兄举三子而杰止一子其田庐析为四分己取其一而以其三者让兄焉　　柴道人
按名山藏方外记柴道人昆山人故太学生也父奇叔父泰皆举进士奇仕至应天府尹道人藉世赀有心计家饶富未尝涉元门也会其母死走京师乞恤典还至镇江忽作书数通付仆先归曰吾朝武当便还耳家人发其书则遍谢姻党与其妻诀家财田产可数万书卷可数千尽令散予内外姻族当是时道人生子方七岁而妻之祖父悉至大官两家正贵盛合众惶骇亟遣人追至武当业祝发受戒师事李麸子矣家人岁送金布起居道人挥金嘱毋再归布于所主道士一日乞食均州州倅出触其前驺倅笞之已知为柴道人降舆谢道人曰自失进退何与官人也李麸子化去更入伏牛山修道后二十余年复还武当嘉靖末朝辟不就　　柴国柱
按明外史柴国柱传国柱西宁卫人万历中由世荫历西宁守备骁猛善射从参将达云击寇南川摧锋陷阵勇冠一军录功进都指挥佥事屡进凉州副总兵银定歹成犯河西国柱邀击获首功擢署都督佥事陕西总兵官三十六年春改镇甘肃银定歹成屡不得志益寇钞永昌国柱战败之其部落复入寇守备郑崇雅等战没国柱坐夺禄一年河套松山诸部长合兵入寇国柱檄诸将分道击之复斩首百六十屡加右都督世荫指挥佥事久之罢官四十六年召佥书都督府事无何代杜松镇山海关寻移镇沈阳谢病归天启初追录边功加左都督卒　　柴恪
按潜江县志恪字子舒号慎庵万历己丑进士除无锡令五载奏最迁兵部职方司主事莅事甫十日会东封廷议未果上怒诘秩宗司马属及给事中迁延状斥者十有九人恪与焉得添注延安尉归　　柴应干
按陕西通志应干白河人万历乙未进士历官按察使廉明公恕每遇大狱片言部决咸得其情民自以为无冤居乡克崇朴素一时士大夫多式之　　柴一真
按潜江县志一真恪长子字如卿由岁荐任学博迁颍上县令清介自持仁明御下寻以含射投簪归惟琴书数箧而已　　柴维焕
按安庆府志维焕字有文宿松庠生同三子避贼于陈汉山丁丑春并为贼执欲强之偕维焕竟不屈杀长子以挟其从杀其次又杀其三终不为之少服贼杀之　　柴养愚
按河南通志养愚邓州庠生父被贼缚挺身覆蔽手掣其刃十指俱落父得免养愚创重死

　雷姓部汇考
郑樵通志
　　以国为氏
夏商
以前国

雷氏方雷氏之后女为黄帝妃生元枵盖古诸侯之国后汉有雷义又有雷次宗蜀有将军雷同吴陆抗传有宜都太守雷谭廖用贤尚友录
　　雷姓
雷冯翊商音又望出豫章

　莘姓部汇考
郑樵通志
　　以国为氏
周异
姓国

莘氏姒姓夏后启封支子于莘亦曰有莘氏后世以国为氏宋朝莘融举进士钱塘人望出天水廖用贤尚友录
　　莘姓
莘天水征音

　陈姓部列传十
　　明二
　　陈瑄
按名山藏勋封记平江伯陈瑄合肥人父闻以开国历指挥同知坐罪瑄代父谪戍辽阳与贾哈刺再日二十战累进都督佥事建文时召防江具舟迎北军洪武三十五年封奉天翊运宣力武臣特进荣禄大夫右军都督府都督佥事伯禄千石子孙世袭指挥使赐券与誓免一死以总兵治漕内渠有功洪熙元年许世身免一死子免一死封三十二年卒追赠侯予谥赠太保兼太子太傅子佐嗣卒追封侯赠太保兼太子太保正统二年豫嗣十三年以总兵出军征福建叛寇有功其明年剿寇首邓茂七进侯益禄百石景泰二年赐券卒赠太保兼太子太傅追封黟国公予谥天顺八年锐嗣镇两广剿蛮贼还总漕皆有功益禄二百累进太传兼太子太傅卒弘治十六年熊嗣熊总漕不能应中贵人刘瑾逼索坐置田宅渔民充军海南瑾诛复爵卒子垚幼给禄卒亡子嘉靖元年弟子圭嗣卒加太保兼太子太傅予谥三十四年王谟嗣　　陈珪
按名山藏勋封记泰宁侯陈珪泰州人以马军总旗从开国累燕山中护卫副千户从夺九门征雄取鄚击真定援永平战坝上破杨村鏖通州应援蓟州追奔别山洪武三十五年以后军都督府佥事封奉天靖难推诚宣力武臣荣禄大夫柱国后军都督府右都督同知侯禄千二百石赐世券身免二死子免一死侯十八年卒追封靖国公予谥子玺自立功为指挥使先卒次子愉嗣以从北征失机死狱二十二年玺子锺嗣宣德五年灏嗣卒无子十年锺次子瀛嗣正统十四年阵亡无子弟泾嗣成化八年桓嗣弘治七年璇嗣正德七年儒嗣卒亡子嘉靖十三年桓次子琏嗣卒亡子二十四年弟嗣四十年良弼嗣　　陈旭按名山藏勋封记云阳伯陈旭全椒人父彬以开国功为指挥佥事旭从靖难战真定山东渡淮洪武三十五年以都督佥事封奉天翊卫宣力武臣特进光禄大夫伯禄千石与世券侯九年从征交趾卒于军亡子除　　陈志
按名山藏勋封记遂安伯陈志巴人以开国功累燕山中护卫指挥佥事从燕夺九门战怀来雄鄚真定援永平复大宁趋坝上下蔚先登白沟夹河摧&#城追奔彰德守王城门赴急保定永乐九年再论功以都指挥同知封奉天翊卫宣力武臣特进荣禄大夫柱国伯禄千石赐世券与誓身免一死子免一死志有子良坐罪充军生子瑄次子春指挥佥事有随征功生子瑛永乐八年志死瑄瑛争嗣天子曰瑄长瑛功阄之瑛得伯卒正统十二年埙嗣十四年随驾没土木亡子其年弟韶嗣成化中坐受财枉法当死发辽东立功久之赦还复爵弘治七年加太子太保十一年加太子太傅卒十七年鏸嗣嘉靖二年以迎立防守功加太子太保卒隆庆六年孙澍嗣　　陈贤
按名山藏勋封记荣昌伯陈贤寿人以开国功为指挥佥事从燕先锋有功永乐元年再论功以都督府佥事封奉天翊卫宣力武臣特进荣禄大夫柱国伯禄千石予世券十三年卒子智以自获功为指挥使十三年嗣坐征交址失利夺侯正统中会赦为宣府左卫指挥使卒孙勇勇子雄皆都指挥同知　　陈懋
按名山藏勋封记宁阳侯陈懋寿人父亨以开国功累都督佥事建文初为大宁行军都督从燕战坝上先死铧山赠泾国公予谥懋以舍人从父兵为前行有功郑村济夹河东阿东平汶上竟靖内难永乐元年再论功以中府右都督封奉天翊卫推诚宣力武臣特进荣禄大夫柱国伯禄千石赐世券与誓身免二死子一死七年捕掳赤保连进侯军中益禄三百石身免死子一死二十二年以征卤有功加太保洪熙元年与世侯正统元年坐总兵守边失机间住五年仍给禄景泰三年太子太保天顺元年加禄二千石卒赠浚国公予谥长子晟先坐事充军七年懋庶子润嗣卒亡子成化七年懋庶子瑛嗣二十二年晟子辅仍侯弘治元年坐荒淫失侯卒亡子正德元年瑛孙继祖嗣嘉靖三十七年维藩嗣隆庆二年大纪嗣万历元年应诏嗣　　陈寿
按明外史解缙传陈寿随人洪武中由乡举入太学授户部主事永乐元年迁员外郎出为山东参政用夏原吉荐召为工部左侍郎皇太子监国南京寿日陈兵民困又乘间言左右干恩泽者多恐累明德太子深纳之九年坐累死狱中仁宗即位赠工部尚书谥敏肃其子&#　　陈&#
按明外史解缙传陈寿子&#中书舍人至工部侍郎寿在狱时不能给朝夕官属有馈之者拒不受其励志如此　　陈友
