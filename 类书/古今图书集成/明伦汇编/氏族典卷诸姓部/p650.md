<!-- { "loadSidebar": true } -->
按北齐书唐邕传邕字道和太原晋阳人其先自晋昌徙焉父灵芝魏寿阳令邕少明敏有治世才具太昌初或荐于高祖命其直外兵曹典执文帐邕善书计强记默识以干济见知擢为世宗大将军府参军及世宗崩事出仓卒显祖部分将士镇压四方夜中召邕支配造次便了显祖甚重之领中书舍人肃宗作相除黄门侍郎天统初除侍中并州大中正又拜护军后出为赵州刺史迁右仆射又迁尚书令封晋昌王录尚书事属周师来寇丞相高阿那肱率兵赴援邕配割不甚从允因此有隙肱谮之遣侍中斛律孝卿宣旨责让邕自恃从霸朝以来常典枢要历事六帝恩遇甚重一旦为孝卿所轻负气&#怏形于辞色帝平阳败后邕遂宗树安德王为帝信宿城陷邕遂降周依例授仪同大将军卒于凤州刺史邕三子长子君明开府仪同三司开皇初卒于应州刺史次子君彻中书舍人隋顺戎二州刺史大业中卒于武贲郎将少子君德以邕降周伏法　　北周
　　唐旭
按唐书宰相世系表旭字保光后周瓜州刺史　　唐保建按唐书宰相世系表保建后周绥夏二州守姑臧公　　唐二政按唐书宰相世系表二政后周安东太守
　　唐永
按唐书宰相世系表永后周仪同三司平寿忠武公　　唐毅按唐书宰相世系表毅字仲卿后周骠骑将军洪和公　　唐仲灿
按唐书宰相世系表仲灿秦州守安乐公
　　唐伯裕
按唐书宰相世系表伯裕宜城郡守
　　唐规
按唐书宰相世系表规云州守酒泉公
　　唐陵
按唐书宰相世系表陵字子云仪同三司袭平寿逵公　　唐
按唐书宰相世系表字子瑗后周开府仪同三司临淄文献公　　唐瑾
按周书唐瑾传瑾字附璘父永性温恭有器量博涉经史雅好属文身长八尺二寸容貌甚伟年十七周文闻其名乃贻永书曰闻公有二子曰陵从横多武略瑾雍容富文雅可并遣入朝孤欲委以文武之任因召拜尚书员外郎相府记室参军事从破沙苑战河桥并有功封姑臧县子累迁尚书右丞吏部郎中户部尚书进位骠骑大将军开府仪同三司赐姓宇文氏时燕公于谨勋高望重朝野所属白文帝言瑾学行兼修愿与之同姓结为兄弟庶子孙承其余论有益义方文帝叹异者久之更赐瑾姓万纽于氏进爵临淄县伯转吏部尚书铨综衡流雅有人伦之鉴以父忧去职寻起令视事于谨南伐江陵以瑾为元帅府长史论平江陵功进爵为公六官建授礼部中大夫出为蔡州刺史历柘州硖州所在皆有德化人吏称之转荆州总管府长史入为吏部中大夫历御正纳言久之除司宗中大夫寻卒于位谥曰方　　唐怀义按唐书宰相世系表怀义仪同三司宾部大夫　　唐世达按唐书宰相世系表世达光州守袭洪和公
　　唐济
按唐书宰相世系表济颍川郡守阳夏县公
　　唐世彻
按唐书宰相世系表世彻后周郑州刺史五原郡公　　唐世荣按唐书宰相世系表世荣后周武始郡将
　　唐铨
按唐书宰相世系表铨车骑大将军袭临淄公　　唐令则按周书唐瑾传瑾次子令则性好篇章兼解音律文多轻艳为时人所传天和中以齐驭下大夫使于陈大象中官至乐部下大夫仕隋位太子左庶子皇太子勇废被诛　　唐秀实
按唐书宰相世系表秀实成州司马袭洪和公　　唐大智按唐书宰相世系表大智崇贤馆学士袭临淄公　　隋　　唐询明
按唐书宰相世系表询明隋新州守
　　唐晟
按唐书宰相世系表晟字遵明隋普济府鹰扬郎将　　唐世雅按唐书宰相世系表世雅隋右卫长史
　　唐世恭
按唐书宰相世系表世恭隋左监门将
　　唐世慎
按唐书宰相世系表世慎隋泌州别驾魏平县男　　唐仕遵按唐书宰相世系表仕遵隋监门直长
　　唐绍伯
按唐书宰相世系表绍伯隋朔州总管
　　唐楷
按唐书宰相世系表楷字子武隋左勋卫将军　　唐师按唐书宰相世系表师隋左勋卫将军
　　唐遐显
按唐书宰相世系表遐显隋邠亳二州守安乐公　　唐仕超按唐书宰相世系表仕超隋雍州司马上庸公　　唐仕琰按唐书宰相世系表仕琰隋车骑将军僰道县侯　　唐毖按唐书宰相世系表毖字怀远隋宜阳令
　　唐德宗
按唐书宰相世系表德宗隋领勋卫都督建节尉　　唐君纂按唐书宰相世系表君纂秦王府虞候总管
　　唐世进
按唐书宰相世系表世进怀旧府别将龙支县男　　唐小师按唐书宰相世系表小师上骑都尉
　　唐羲
按唐书宰相世系表羲字君明隋应州刺史安富公　　唐世宗按唐书宰相世系表世宗隋洛阳令
　　唐怡
按唐书宰相世系表怡字君长内史大夫汉阳公　　唐懿按唐书宰相世系表懿字君德隋相州刺史
　　唐防
按唐书宰相世系表防工部员外郎
　　唐则
按唐书宰相世系表则字君宪太常少卿项城伯　　唐歆按唐书宰相世系表歆字无择岐州参军
　　唐弘
按唐书宰相世系表弘字君裕职方侍郎
　　唐浚
按唐书宰相世系表浚字君赜驾部郎中
　　唐文举
按唐书宰相世系表文举隋右千牛
　　唐文度
按唐书宰相世系表文度郓州刺史浔阳县男　　唐文寿按唐书宰相世系表文寿雍令
　　唐文璇
按唐书宰相世系表文璇隋国子博士
　　唐元德
按唐书宰相世系表元德隋亲卫
　　唐元通
按唐书宰相世系表元通遂州司马阳夏县男　　唐朝政按唐书宰相世系表朝政隋蓟府郎将
　　唐文哲
按唐书宰相世系表文哲隋右卫兵曹参军
　　唐文敏
按唐书宰相世系表文敏临城令
　　唐文琮
按唐书宰相世系表文琮东宫勋卫
　　唐文会
按唐书宰相世系表文会魏令
　　唐文奖
按唐书宰相世系表文奖韩州别驾贵平县男　　唐干盖按唐书宰相世系表干盖博野令
　　唐文轨
按唐书宰相世系表文轨隋五泉府别将
　　唐万寿
按唐书宰相世系表万寿纯德府果毅
　　唐奉义
按唐书宰相世系表奉义灵州总管
　　唐恽
按唐书宰相世系表恽雍州参军
　　唐修文
按唐书宰相世系表修文清流令
　　唐奉礼
按唐书宰相世系表奉礼蒲州录事参军
　　唐孝感
按唐书宰相世系表孝感建节尉
　　唐元道
按唐书宰相世系表元道清水令
　　唐茂言
按唐书宰相世系表茂言朝请大夫
　　唐鉴
按唐书宰相世系表鉴隋雍州太守晋昌公
　　唐茂纯
按唐书宰相世系表茂纯右勋卫将军
　　唐誉
按唐书宰相世系表誉字承休激州太守袭汉阳公　　唐孝约按唐书宰相世系表孝约瀛州参军袭阳夏县男
　唐姓部列传三
　　元
　　唐庆
按元史唐庆传庆不知何许人事太祖为管军万户太祖伐金以庆权元帅左监军岁丁亥授龙虎卫上将军使金壬辰太宗复以庆为国信使取金质子督岁币七月使庆再往令金主黜帝号称臣金主不听庆辄以语侵之金君臣遂谋害庆夜半令兵入馆舍杀庆及其弟山禄兴禄并从行者十七人　　唐时措
按上海县志时措好学能为古文词元初为儒学教谕　　唐仁祖
按元史唐仁祖传仁祖字寿卿畏兀人祖曰唐古直子孙因以唐为氏唐古直为札鲁火赤父骥达鲁花赤仁祖少&#悟读书通诸方语言尤邃音律中统初诏仁祖习国字至元六年中书省选充蒙古掾十六年录囚平阳平反冤滞十八年授翰林直学士转工部侍郎除中书右司郎中拜参议尚书省事时丞相桑哥秉政威焰方炽仁祖论议不回屡忤桑哥迁工部尚书桑哥以曹务烦剧特重困之仁祖处之甚安二十八年除翰林学士承旨中奉大夫俄除通奉大夫将作院使大德五年再授翰林学士承旨资善大夫知制诰以疾卒追封洹国公谥文贞子恕初授奉训大夫寿武库提点至大中迁翰林待制后累迁至亚中大夫侍仪使　　唐子华
按万姓统谱子华休宁县尹前令贪鄙废事税务不均诡名虚户杂其间子华一核正之及重新县学虞集黄溍皆有文纪其实　　唐元
按万姓统谱元字长孺歙人幼家贫厄于衣食长奋迅以诗自鸣与洪焱祖俞赵老为笔砚交时号新安三俊凡四试明经不利遂笃志古文泰定丁卯始以文学起授浙江省命为平江路学录再任建德路分水县教谕升集庆路南轩书院山长寻以徽州路学教授致仕犹训迪生徒侃侃讲说无怠为文纡余典雅有汴宋前辈风诗则含蓄隽永不作近代人语卒年八十一所著有易传义大意十卷见闻录二十帙诗文五十卷　　唐煜
按上海县志煜字仲明世居华亭后徙海隅乡遂为上海人业不逾中人能自致饶富元至顺庚午郡大水出粟五千斛于官以赈境内事闻授浙西袁部场司丞秩满转江西芦潭批验所提领俱以廉干谨慎称年七十乞休致授徽杭等处榷茶副提举又出粟赈饥至老弥笃卒年九十生四子九孙五世同居内外雍睦远近贤之　　唐其势
按元史燕帖木儿传燕帖木儿既死妥欢贴睦尔始即位是为顺帝乃以撒敦为左丞相唐其势为御史大夫元统二年命唐其势总管高丽女直汉军万户府达鲁花赤至元元年唐其势为中书左丞相伯颜独用事唐其势忿遂与撒敦弟答里潜蓄异心帝数召答里不至郯王彻彻秃遂发其谋六月三十日唐其势伏兵东郊身率勇士突入宫阙伯颜及完者帖木儿定住阔里吉思等掩捕获之唐其势及其弟塔剌海皆伏诛　　唐元嘉
按万姓统谱元嘉字德显元章之元孙也以进士登第历官上饶教谕仁和县丞升浙江省掾至正末从左丞答刺罕节制金陵兵败被执不屈而死　　唐颂
按万姓统谱颂字德雅番禺人奉养以孝闻连遭父母丧摧毁几至灭性逮葬躬负土为坟左为小庐覆以苫次寝处其中扶服哭踊朝夕捧盥进膳事之如生者凡六年有甘露降于冢树馨郁霮弥月不巳人或访颂见白鹿拾食庐次如豢畜咸异之称为唐大孝颂自是终身衣不纯采非祭不近酒肉忌日必斋宿以祭见父母所遗物或经父母所历辄捧手而泣其笃行之纯盖天性也有司察孝廉仕为布山令　　唐大年按万姓统谱大年以行省知事摄龙溪尹事宽以惠下缓以任重吏不欺以私民不违其令　　明
　　唐铎
按明外史唐铎传铎字振之虹人太祖初起兵即事左右守濠州从定江州授西安县丞召为中书省管勾洪武元年汤和克延平以铎知府事居三年入为殿中侍御史复出知绍兴府召拜刑部尚书改太常卿丁母忧服阕除兵部尚书十五年初置谏院以为谏议大夫左迁监察御史既复擢为右副都御史历刑兵二部尚书二十二年致仕起詹事加太子少保三十年卒京师福王时追谥敬安　　唐肃
按明外史高启传唐肃字处敬越州山阴人通经史兼习阴阳医卜书数至正壬寅举乡试仕张士诚为杭州黄冈书院山长迁嘉兴路儒学正士诚败例赴京寻以父丧还洪武三年用荐召修礼乐书擢应奉翰林文字其秋科举行为分考官免归六年谪佃濠梁卒　　唐胜宗
按名山藏勋封记延安侯唐胜宗凤阳人年十八从起兵从下常宣婺池高邮安庆九江南昌败友谅禁江口平潭醴辰荆诸郡拔延安有功洪武三年授开国辅运推诚宣力武臣荣禄大夫柱国侯禄千五百石赐诰券与誓身免二死子一死侯二十四年坐乱宫诛除　　唐仲实
