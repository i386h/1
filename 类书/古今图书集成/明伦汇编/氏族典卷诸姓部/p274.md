<!-- { "loadSidebar": true } -->
按隋书崔廓传廓子赜字祖浚七岁能属文容貌短小有口才开皇初秦孝王荐之射策高第诏与诸儒定礼乐授校书郎寻转协律郎太常卿苏威雅重之母忧去职性至孝水浆不入口者五日征为河南豫章二王侍读每更日来往二王之第及河南为晋王转记室参军晋邸文翰多出其手王入东宫除太子斋帅俄迁舍人及元德太子薨以疾归于家后征授起居舍人大业四年从驾汾阳宫五年受诏与诸儒撰区宇图志二百五十卷奏之以父忧去职寻起视事辽东之役授鹰扬长史置辽东郡县名皆赜之议也奉诏作东征记九年除越王长史于时山东盗贼蜂起帝令抚慰高阳襄国归首者八百余人十二年从驾江都宇文化及之弒帝也引为著作郎称疾不起在路发疾卒于彭城时年六十九赜与洛阳元善河东柳太原王邵吴兴姚察琅邪诸葛&#信都刘焯河间刘炫相善每因休暇清谈竟日所著词赋碑志十余万言撰洽闻志七卷八代四科志三十卷未及施行江都倾覆咸为煨烬

　柴姓部列传
　　汉
　　柴武
按汉书高帝本纪十一年春正月将军柴武斩韩王信于参合　　晋
　　柴文
按万姓统谱文晋阳太守
　　唐
　　柴绍
按唐书柴绍传绍字嗣昌晋州临汾人幼趫悍有武力以任侠闻补隋太子千牛备身高祖妻以平阳公主将起兵授右领军大都督府长史领彀骑发晋阳力战有功进右光禄大夫封临汾郡公高祖即位拜左翊卫大将军累从征讨以功多进封霍国公迁右骁卫大将军吐谷浑党项寇边敕绍讨之贞观二年转左卫大将军出为华州刺史加镇军大将军徙谯国卒赠荆州都督谥曰襄二子哲威令武　　柴哲威
按唐书柴绍传绍子哲威为左屯卫将军袭封坐弟谋反免死流邵州起为交州都督　　柴令武
按唐书柴绍传绍子令武尚巴陵公主迁太仆少卿卫州刺史襄阳郡公与房遗爱谋反贬岚州刺史自杀　　柴再用
按十国春秋吴柴再用汝阳人也始名存隶孙儒戏下与小校某者结为死友有告小校反儒斩之并执存至诘何故反不对又问曰与彼结死友反则同反耳公诛之复何问焉儒大奇之曰汝果不反吾再用汝因令改今名已而儒败归太祖为都押牙勇敢善战所向克捷干宁二年助李厚击却汴兵授寿州团练副使说降贾公铎冯敬章论功迁光州刺史天佑二年梁王全忠过光州谓再用曰下我以汝为蔡州刺史不下且屠城再用严设守备戎服登城见全忠谬为礼拜伏甚恭曰光州城小兵弱不足以辱王之威怒王苟先下寿州敢不从命全忠遂去既而全忠逾淮再用掠其后军俘斩数千计掳辎重财货无算未几改指挥使五年破吴越将张仁杰于鱼荡先登陷陈恢复东洲顷之宣州观察使李遇不受代再用帅兵纳王坛且征遇来朝卒以计杀遇已又将兵讨刘崇景大破楚师于万胜冈复有功武义元年高祖建吴国拜左龙武统军居数年除武昌军节度使已又改马军指挥使累加德胜军节度使兼中书令太和七年夏六月病卒　　后晋
　　柴克宏
按十国春秋南唐柴克宏吴功臣再用子也以父荫为郎将迁宜州巡检使改泗州刺史罢归为龙武军都虞候克宏好施予不事产业故家常穷空然性豪举博奕纵酒自若也时元宗自谓唐后欲规取中原复旧业群臣多为大言以迎合主意克宏虽职当偏裨未尝一语及军旅人亦不以为知兵久之出为抚州刺史会淮南交兵吴越伺间侵常州克宏请效死行陈元宗嘉其志授右卫将军救常州时精兵悉在江北克宏所将裁赢卒数千枢密副使李征古给戈甲皆朽钝克宏入白征古曰卒已非素练得器械坚利犹可用奈何所给乃此等征古素轻其为人嫚骂之见者皆忿克宏怡然不为动至润州征古终不快奏召克宏归以神武卫统军朱匡业代之燕王弘冀独争克宏可任卒遣行克宏至常州征古犹驰使趣其归克宏按剑起曰吾刻日破敌尔何为者必钱氏奸人也命斩之使者告以受李枢密命来克宏曰军容在我李枢密来吾亦斩之遂斩使者以徇及战冲突吴越兵大破之俘馘甚众元宗拜克宏奉化军节度使复上疏请援寿春行至泰兴发疡数日卒谥曰威烈　　后周
　　柴守礼
按五代史周世宗家人传周太祖圣穆皇后柴氏无子养后兄守礼之子以为子是为世宗守礼字克让以后族拜银青光禄大夫检校吏部尚书兼御史大夫世宗即位加金紫光禄大夫检校司空光禄卿致仕居于洛阳守礼颇恣横是时王溥汪晏王彦超韩令坤等同时将相皆有父在洛阳与守礼朝夕往来惟意所为洛阳人多畏避之号十阿父守礼卒年七十二官至太傅　　柴谊
按五代史周世宗家人传世宗子长曰宜哥未名为汉诛太祖即位诏赐皇孙名谊赠左骁卫大将军显德三年群臣请封宗室明年夏四月诏赠太尉追封越王　　柴诚
按五代史周世宗家人传世宗子诚为汉诛太祖即位诏赐皇孙名诚赠左武卫大将军显德三年群臣请封宗室明年夏四月赠诚太傅追封吴王　　柴諴
按五代史周世宗家人传世宗子諴为汉诛太祖即位诏赐皇孙名諴赠左屯卫大将军显德三年群臣请封宗室明年夏四月赠諴太保追封韩王　　柴熙让
按五代史周世宗家人传世宗子宗让显德六年拜左骁卫上将军封燕国公梁王即位宗让更名熙让封曹王干德二年不知其所终　　柴熙谨
按五代史周世宗家人传世宗子熙谨梁王即位拜右武卫大将军封纪王干德二年卒　　柴熙诲
按五代史周世宗家人传世宗子熙诲梁王即位拜左领军卫大将军封蕲王干德二年不知其所终　　宋　　柴自牧
按宋史柴成务传成务父自牧进士能诗至兵部员外郎　　柴成务
按宋史柴成务传成务字宝臣曹州济阴人也干德中京府拔解太宗素知其名首荐之遂中进士甲科解褐峡州军事推官迁大理寺丞太平兴国五年转太常丞充陕西转运副使再迁殿中侍御史八年奉使河南案行遥堤历知果苏二州就为两浙转运使改户部员外郎直史馆入为户部判官迁本曹郎中太宗选郎官为少卿监以成务为光禄少卿奉使高丽远俗信服淳化二年为京东转运使召拜司封郎中知制诰又同知给事中事蜀寇平使峡路安抚改左谏议大夫知河中府真宗即位迁给事中知梓州未几代还又遣知青州同修太宗实录书成知扬州入判尚书刑部景德初卒成务有词学博闻稽古士人重其文雅然为郡乏廉称时论惜之子贻范为国子博士　　柴禹锡
按宋史柴禹锡传禹锡字元圭大名人少时有客见之曰子质不凡若辅以经术必致将相由是留心问学时太宗居晋邸以善应对获给事焉太平兴国初授供奉官三年改翰林副使迁如京使仍掌翰林司每夜直上以藩府旧僚多召访外事迁宣徽北院使赐第宝积坊告秦王廷美阴谋擢枢密副使逾年转南院使雍熙中议广宫城禹锡有别业在表识中请以易官邸上因是薄之以骁卫大将军出知沧州在任勤于政治改涪州观察使徙澶镇二州驻泊部署俄知潞州州民乞留三载诏奖之徙知永兴军府再召为宣徽北院使知枢密院事至道初制受镇宁军节度知径州咸平中移知贝州徙陕州景德初子宗庆选尚主召禹锡归阙令公主就第谒见行舅姑礼固辞不许顷之还镇未几卒赠太尉　　柴宗亮
按宋史柴禹锡传禹锡子宗亮太子中允
　　柴宗庆
按宋史柴宗庆传宗庆字天佑大名人尚太宗女鲁国长公主拜左卫将军驸马都尉领恩州刺史拜康州防御使改复州从祀汾阴为行宫四面都巡检进泉州管内观察使既而河东提点刑狱劾宗庆私使人市马不输税贷不问授武胜军节度观察留后历拜彰德军节度使仁宗即位徙静难军又徙永清彰德军拜同中书门下平章事徙节武成军出知澶州未行改陕州潞州后判郑州以纵部曲扰民召还奉朝请减公用钱四百万久之出判济州用御史中丞贾昌朝言留不遣尽停本使公使钱卒赠中书令谥荣密宗庆历官多过失性极贪鄙积财巨万而薄于自奉无子　　柴通元
按宋史柴通元传通元字又元陕州阌乡人为道士于承天观年百余岁善辟谷长啸唯饮酒言唐末事历历可听太宗召至阙下恳求归本观真宗即位屡来京师召对语无文饰多以修身慎行为说祀汾阴召至行在命坐问以无为之要所居观即唐轩游宫有明皇诗石及所书道德经二碑上作二韵诗赐之并赉以茶药束帛诏为修道院蠲其田租度弟子二人明年春通元作遗表自称罗山太乙洞主遣弟子张守元李守一诣阙以龟鹤为献又召官僚士庶言生死之要夜分盥濯然香庭中望阙而坐迟明卒　　柴涓按尚友录涓字浩然以荫至通直郎知鄂州崇阳县靖康元年京城被围羽檄召天下兵鄂部县七当发二千九百人皆未集涓独以所募六百锐然请行出家钱买牛酒激犒之即日引而东北过淮蒲圻嘉鱼二县之兵始至涓驰先犯锋镝乘胜追北十余里大与敌遇飞矢猬集二县兵亟舍去涓创甚犹血战遂死焉赠朝奉郎　　柴禹声
按万姓统谱禹声字元振衢州人受业于杨龟山屡魁乡荐学者宗之　　柴禹功
按万姓统谱禹功字懋绩禹声弟亦游龟山之门人称其昆弟皆知所学云　　柴宗愈
按万姓统谱宗愈衢州布衣也绍兴中献中兴圣统诏免解　　柴中行
按宋史柴中行传中行字与之余干人绍熙元年进士授抚州军事推官调江州学教授母丧免广西转运司辟为干官摄昭州郡事蠲丁钱减苗斛赈饥羸嘉定初差主管尚书吏部架阁文字迁太学正升博士迁太常主簿转军器监丞出知光州治行为淮右最迁京西转运使兼提点刑狱改直秘阁知襄阳兼京西帅仍领漕事迁江东转运司判官旋改湖南提点刑狱入为吏部郎官中行遇事持正铨综平允擢宗正少卿兼国史编修实录检讨调秘书监崇政殿说书进秘阁修撰知&#州治盗有方境内清肃旁祠得请理宗即位以右文殿修撰主管南京鸿庆宫卒所著有易系集传书集传书讲义论语童蒙说　　柴元佑按尚友录元佑字益之通五经尢长于易以穷理尽性为本四方从学者众汤汉李伯玉饶鲁皆其门人学者称曰强恕先生所著有春秋尚书论语解易系中庸大学说见宋名臣传　　柴渊
按万姓统谱渊字益深永丰人早从吕东莱游其学必以圣贤为师表年方四十即不应举　　元
　　柴桢
按畿辅通志桢字周卿易州易县人倜傥不群尚气节世祖时为东平路宣抚副使南京路宣慰使四川行枢密院事进官嘉议大夫拜右三部尚书　　柴潜道
按山西通志潜道襄陵人志高尚博极群书工于词翰不乐仕进教授乡闾有古隐逸风号秋岩庄靖处士尝集古诗一帙名秋岩小稿行于世　　明
　　柴虎
按万姓统谱虎国初以功升指挥副使守温州　　柴望按万姓统谱望字宗礼钱塘人为人朴茂不事表暴见义事辄为友括苍金观者前元明州学官元亡退居钱塘母殁贫不能葬以哀毁殁而其妻继殒宗礼哭之曰吾友之不幸至是哉子且孱弱三丧在前吾责也乃捐赀治丧事及告于观所常往来者因得举从其先兆葬焉人义之而目为柴义士杭州府儒学教授徐一夔为着柴氏义事记子车官至兵部尚书　　柴德载按浙江通志德载江山人主事以刚直忤权奸胡惟庸而死　　柴震
按万姓统谱震字景春乌程人永乐甲申由国子生授兵科给事中迁至大理寺少卿廉介不苟人不敢干以私　　柴车
