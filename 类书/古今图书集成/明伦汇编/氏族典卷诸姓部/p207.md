<!-- { "loadSidebar": true } -->
按滨州志敦素读书砥行不苟正德六年流贼延掠至滨冒矢石以扞不支而避有女子随之敦逾垣女牵其裾欲相携以攀敦指示可生之路不与俱　　崔腾按蒲台县志腾蒲人字云鹏邑庠生正德六年流贼至执儒学师欲杀之腾哀告愿以身代师死贼义之俱不忍杀而去　　崔岩
按郴州志岩字民瞻进士任户部主事历员外郎中擢左右布政巡抚大同寇两犯境岩奖率士卒大致克捷迁工部左侍郎时群珰用事岩抗疏力争卒以此忤权幸两系狱逆瑾败乃得释　　崔永
按浙江通志永字彦龄海盐人七岁丧父母韩氏改适同邑桑慎为御史坐事谪海南携韩从军永思母不置徒步往求之行次琼州得焉会慎殁力请归母所司以配属无放还例不遣永恸哭走京师哀请于朝许之复赴海南迎母归遭风永入水负母母得活永竟感寒疾客死江西布政使茹大素葬祭之邮致其母归　　崔克升
按万姓统谱克升内黄人幼以孝闻父遘疾医弗能疗克升取父大小便尝之以审轻重卒治得瘳父年九十九卒克升跣足负土筑坟庐墓三年有司上其事诏旌表其门　　崔元
按明外史永康公主传永康公主下嫁崔元元代州人世宗入继以迎立功封京山侯坐张延龄事下诏狱寻释元好交文士播声誉宠幸优渥勋臣戚畹莫敢望焉卒赠左柱国太傅兼太子太傅谥荣恭国婿　　崔允按万姓统谱允字懋原代州人元弟嘉靖癸未进士历刑部郎中　　崔廷奎
按广东通志廷奎字国信番禺人性孝友有才识登嘉靖丙戌进士授行人奉命劳西陲将士擢监察御史疏通河道便利漕运寻迁广右佥宪诏加副使卒　　崔峨按万姓统谱峨字汝瞻蠡县人嘉靖进士历佥事　　崔继武按陕西通志继武庆阳卫前所正千户嘉靖二十五年寇至领兵截杀陷殁于阵　　崔近思
按万姓统谱近思滨州人嘉靖庚戌进士历山西参政　　崔都
按万姓统谱都蒲州人嘉靖庚戌进士历布政司参议　　崔学履
按万姓统谱学履昌平州人嘉靖庚戌进士历光禄寺少卿　　崔栋
按万姓统谱栋苏州人嘉靖庚戌进士任监察御史　　崔大德按万姓统谱大德字子谦长治人嘉靖癸丑进士历麻平知府性爽恺以诚待人中有执持不屑苟随以事忤监司挂冠去郡人思之　　崔甫
按六合县志嘉靖三十二年倭奴入寇甫应募御之死于阵　　崔贯
按六合县志嘉靖三十二年倭奴入寇贯应募御之死于阵　　崔衍
按胶州志衍任北平卫经历以廉能升河间知府善政着闻召为刑部侍郎　　崔鉴
按名山藏本行记鉴京师人父佑嗜酒狎娼取娼与居娼时时诬妻佑尝被酒窘辱之佑出娼恶詈妻妻复之娼击败妻面妻入室抚&#涕泣鉴时年十三自学舍归妻见鉴悲恸不胜而语之故曰吾自寻死耳鉴曰母勿复忧潜入学舍挟刃归适娼扫厅且扫且骂鉴从旁拔刃刺娼左&#随毙鉴匿刃牖下亡走数里忽自念曰父归不知以为吾母母莫自明矣即走返佑果告妻于官捕者至鉴曰我也从牖下出刃示之遂就狱事闻世宗下法司议刑部尚书闻渊等议鉴孝心迫切情在全母请释其罪诏曰可　　崔景荣
按明外史崔景荣传景荣字自强长垣人万历十一年进士授平阳府推官擢御史巡按甘肃湖广河南最后按四川播州乱景荣监大帅刘綎吴广辈军播州平总督李化龙疏叙监军功弗及景荣已晋太仆少卿三年满擢右佥都御史巡抚宁夏银定素骄岁入掠景荣亲督战破之四十一年入为兵部右侍郎总京营戎政改吏部以疾辞去逾年起宣府大同总督召还晋兵部尚书为言官所论景荣遂引疾归天启四年特起为吏部尚书时魏忠贤盗国柄群小更相倚附逐尚书赵南星即家起景荣欲倚为助比至忠贤饰大宅以待景荣不赴忤忠贤指又移书魏广微劝其申救杨涟左光斗广微不得已为具揭寻以景荣书为征曰景荣教我也于是御史倪文焕门克新先后劾景荣削夺为民崇祯改元复原职四年卒赠少保　　崔儒秀
按明外史崔儒秀传儒秀字儆初陕州人万历二十六年进士历户部郎中迁开原兵备佥事时开原已失儒秀募壮士携家辞墓而行经略袁应泰以兵马甲仗不足恃为忧儒秀曰恃人有必死之心耳应泰深然之辽阳被围分守东城矢集如雨不少却会兵溃儒秀痛哭戎服北向拜自经事闻赠光禄卿再赠大理卿赐祠曰愍忠　　崔呈秀
按明外史崔呈秀传呈秀蓟州人举万历四十一年进士授行人天启初擢御史巡按淮扬卑污狡狯不修士行见东林势方盛将出都力荐李三才求入其党东林稔其为人拒不纳至淮扬赃私狼籍还朝高攀龙为都御史尽发其贪污状诏革职候勘呈秀大窘夜走魏忠贤所叩头流涕乞为义子时忠贤为杨涟及廷臣交攻愤甚方假事端倾陷诸害己者得呈秀遂用为腹心日与计画明年正月给事中李恒茂为呈秀讼冤忠贤即下中旨复其官寻督三殿工忠贤以阅工故日至外朝呈秀必屏人密语以间进同志诸录皆东林党人又进天鉴录皆不附东林者令忠贤凭以黜陟善类为一空其年九月以门工成进太仆少卿旋进本寺卿十一月擢工部右侍郎兼佥都御史六年疏颂忠贤督工功请赐敕奖谕末言臣非行媚中官者目前千讥万骂臣固甘之疏出朝野窃笑时方刱三朝要典呈秀疏陈要典之源追论并封妖书之国三事凡拥卫国本者悉加丑诋其年七月进本部尚书十月皇极殿成加太子太保兼左都御史仍督大工母死不奔丧夺情视事呈秀负忠贤宠嗜利弥甚朝士多拜为门下士其不附己及势位相轧者辄使其党排去时有五虎之目以呈秀为魁明年八月冒宁锦功加太子太傅俄叙三殿功加少傅世荫锦衣指挥佥事其月迁兵部尚书仍兼左都御史于是呈秀并绾两篆握兵权总宪纪出入烜赫势倾朝野庄烈帝即位其党知忠贤必败内相携副都御史杨所修首请允呈秀守制御史杨维垣贾继春相继力攻呈秀乞罢帝犹慰留章三上温旨令乘传归已而言者劾呈秀及吴淳夫田吉倪文焕李夔龙号称五虎宜肆诸市朝有诏逮治籍其赀时忠贤已死呈秀知不免列姬妾罗诸奇异珍宝呼酒痛饮尽一卮仰掷坏之饮已自缢诏追戮其尸　　崔凝秀
按明外史崔呈秀传呈秀弟凝秀为浙江总兵官呈秀败凝秀遣戍　　崔铎
按明外史崔呈秀传呈秀子铎不能文属考官孙之獬遂获乡荐呈秀败铎除名　　崔文荣
按明外史崔文荣传文荣海宁卫人世指挥佥事文荣举武会试天启五年嗣职授南安守备崇祯中盗逼桂阳文荣督所部会剿却贼四万人以功擢武昌参将十六年张献忠犯武昌先是楚王出资募兵应募者蕲黄溃卒及贼间谍至是开门纳贼文荣方出斗还阖城扉不及跃马大呼杀三人贼攒槊刺之洞胸死有朱士鼎者起家武进士为巡江都司城陷被执大骂贼断其右手乃以左手染血洒贼贼又断之不死贼退令人缚笔于臂能作楷字招集旧卒训练如常　　崔廷镇
按乐安县志廷镇籍京卫善骑射膂力绝人由裨将积功至临巩总兵天启间奢崇明叛永宁廷镇往援之解重庆围后晋小教场都督　　崔泌之
按河南通志泌之字饥仲鹿邑人天启乙丑进士授雄县知县升户部主事及归陈州壬午二月李贼围陈不屈而死兄源之壬戌进士巡抚延绥有边功　　崔维嵂按平度州志维嵂号云涟由拔贡历官安州知州崇祯十五年兵哄城陷维嵂从容回衙见妻牟氏及仲男妇陈氏俱投缳死仗剑率衙卒巷战被执众知为官逼索金帛维嵂怒曰我为朝廷命官岂肯贿尔辈求缓须臾死耶遂被害后赠山西按察司佥事　　崔荣宗按陕西通志荣宗洋县人任蒙阴典史城破同知县叶爚杀于城门荣宗骂声至死　　崔松
按寿光县志松字子茂仓上社人以吏员授河南固始县巡检抵任三月值流贼犯境松率所部弓兵与贼决战中流矢身殒　　崔尔达
按明外史冯师孔传李自成破西安城城陷指挥崔尔达赴井死

　崔姓部列传一
　　商
　　崔嘉
按新序申徒狄非其世将自投于河崔嘉闻而止之　　周　　崔瞿
按庄子崔瞿问于老聃曰不治天下安藏人心　　崔夭按左传僖公二十八年夏四月戊辰晋侯宋公齐国归父崔夭秦小子慭次于城濮　　崔杼
按春秋臣传杼齐相也是为崔武子棠公死武子吊焉见棠姜美之武子取之庄公通焉杼遂弒之贾举州绰邴师公孙敖封具铎父襄伊偻堙皆死祝佗父祭于高唐至复命不说弁而死于崔氏申蒯侍渔者退谓其宰曰尔以帑免我将死其宰曰免是反子之义也与之皆死崔氏杀鬷蔑于平阴丁丑杼立景公而相之盟国人于大宫太史书曰崔杼弒其君崔子杀之其弟嗣书而死者二人其弟又书乃舍之南史闻太史尽死执简以往闻既书乃还　　崔成　崔强　崔明
按左传襄公二十七年齐崔杼生成及强而寡娶东郭姜生明东郭姜以孤入曰棠无咎与东郭偃相崔氏崔成有疾而废之而立明成请老于崔崔子许之偃与无咎弗予曰崔宗邑也必在宗主成与强怒将杀之告庆封曰夫子之身亦子所知也唯无咎与偃是从父兄莫得进矣大恐害夫子敢以告庆封曰子姑退吾图之告卢蒲嫳卢蒲嫳曰彼君之雠也天或者将弃彼矣彼实家乱子何病焉崔之薄庆之厚也他日又告庆封曰苟利夫子必去之难吾助女九月庚辰崔成崔强杀东郭偃棠无咎于崔氏之朝崔子怒而出其众皆逃求人使驾弗得使圉人驾寺人御而出且曰崔氏有福止余犹可遂见庆封庆封曰崔庆一也是何敢然请为子讨之使卢蒲嫳帅甲以攻崔氏崔氏堞其宫而守之弗克使国人助之遂灭崔氏杀成与强而尽俘其家其妻缢嫳复命于崔子且御而归之至则无归矣乃缢崔明夜辟诸大墓辛巳崔明来奔庆封当国　　秦
　　崔意如
按郑樵通志意如为秦大夫封东莱侯二子伯基仲牟　　汉
　　崔广
按尚友录广字文通号夏黄公商山四皓之一　　崔朝按后汉书崔骃传骃高祖父朝昭帝时为幽州从事谏刺史无与燕剌王通及剌王败擢为侍御史　　崔舒按后汉书崔骃传朝子舒历四郡太守所在有能名　　崔发按汉书王莽传莽为大司马涿郡崔发以材能幸莽居摄为骑都尉使视符命篡位后封说符侯拜五威中城将军立太子拜讲乐祭酒后至大司空莽败降申屠建建令丞相刘赐斩之以徇按后汉书崔
骃传发舒之子

　　后汉
　　崔篆
按后汉书崔骃传舒少子篆王莽时为郡文学以明经征诣公车太保甄丰举为步兵校尉篆辞曰吾闻伐国不问仁人战陈不访儒士此举奚为至哉遂投劾归莽后以篆为建新大尹篆不得已乃单车到官称疾不视事三年不行县门下掾倪敞谏篆乃强起班春所至之县狱犴填满篆流涕平理所出二千余人掾吏扣头谏篆遂称疾去建武初朝廷多荐言之者幽州刺史又举篆贤良篆自以宗门受莽伪宠惭愧汉朝遂辞归不仕　　崔毅
按后汉书崔骃传骃父毅以疾隐身不仕
　　崔骃
按后汉书崔骃传骃字亭伯涿郡安平人博学有伟才善属文少游太学与班固傅毅同时齐名常以典籍为业未遑仕进之事元和中肃宗始修古礼巡狩方岳骃上四巡颂以称汉德辞甚典美帝雅好文章见骃颂谓侍中窦宪曰卿宁知崔骃乎对曰班固数为臣说之然未见也帝曰试请见之骃由此候宪宪屣履迎门遂揖入为上客及宪为车骑将军辟骃为掾宪擅权骄恣骃数谏之及出击匈奴道路愈多不法骃为主簿前后奏记数十指切长短宪不能容稍疏之因察骃高第出为长岑长骃自以远去不得意遂不之官而归永元四年卒于家　　崔瑗
