<!-- { "loadSidebar": true } -->
按明外史安盘传盘字公石嘉定州人弘治末进士改庶吉士正德时历吏兵二科给事中乞假去世宗践阼起故官帝欲加兴献帝皇号盘言兴藩国也不可加于帝号之上献谥法也不可加于生存之母本生所后势不俱尊大义私恩自有轻重会廷臣多力争事得且止嘉靖元年中官张钦家人李贤者帝许任为锦衣指挥盘极言不可不听帝频兴斋醮盘又抗言之疏入报闻而已帝驿召席书桂等盘请斥之以谢天下且言今欲别立一庙于大内是明知恭穆不可入太庙矣夫孝宗既不得考恭穆又不得入是无考也世岂有无考之太庙哉此其说之自相矛盾者也不听历兵科都给事中以率众伏阙再受杖除名为民卒于家　　安国
按明外史安国传国字良臣绥德卫人初为诸生通春秋子史知名里中后袭世职为指挥佥事正德三年中武会举第一进署指挥使赴陕西三边立功刘瑾要贿国同举六十人咸无赀瑾乃编之行伍有警听调禁其擅归置鐇反肆赦始放还瑾诛始以故官分守宁夏西路寻进署都指挥佥事充右参将擢右副总兵协守大同徙延绥十一年冬寇掠偏头关诸处国偕游击杭雄驰败之寇遂遁初寇大入白羊口帝遣中官张忠都督刘晖侍郎丁凤统京军讨之比至已饱掠去忠晖耻无功至是纪功攘国等功归之尚书王琼亦加少保荫子锦衣国时以署都督佥事为宁夏总兵官仅予实授意不平乃具疏力辞为部卒重伤者乞叙录琼再请叙国功始进都督同知国端谨练戎务所至思尽职在镇四年卒特谥武敏　　安瑄按山西通志瑄五台人正德间例贡任夏邑丞力拒流贼城陷而死赠开封府通判荫子入监　　安大峗
按云梦县志大峗居云东曲水湖自号曲湖逸人性朴介冲淡不乐仕进博学嗜古于词赋正德末年夜观列宿异之曰帝星明于江汉其应在安陆州逾年而世宗从兴邸入承大统咸推为象纬藻鉴焉　　安如山按无锡县志如山字子静嘉靖八年进士改庶吉士出为裕州知州会户部括天下田因履亩丈量方始事而部辄更令如山卒竟其役民利之再补裕州移高唐进金华知府迁云南佥事民獠杂处政务绥辑历江西参政再调四川佥事归穆宗即位进阶朝列大夫　　安永清
按万姓统谱永清辽东人嘉靖丙戌进士
　　安德印
按贵州通志德印石阡人万历辛卯举于乡任巴州守归建议修学倡明古礼士风为之一易　　安宅
按冠县志宅嘉靖乙未进士授保定府推官升兵科左给事中　　安科
按济南府志科泰安人嘉靖丙午举人任镇江府通判江寇周至廉率众作乱水道梗塞科逆战获之升河南陕西守渡江见大炬百余往来江岸隐隐有哭声科祷曰年来倭夷犯顺江北将士阵亡者多尔欲仗我归籍耶果尔登我舟祷毕群炬随舟得渡其精神格鬼神如此　　安顺礼
按淄川县志顺礼儒官以子伸封文林郎河间知县以子传赠奉直大夫刑部浙江清吏司员外再以子伸累赠中宪大夫太仆寺少卿性恬退与人无竞有里人售田得钱去已复毒其妻诟于门即以田归之不问其直数年其人坐法当死更为周旋出之仲子令武强迎养官舍问谳狱有平反则色喜否则辍食仿徨立称封君十余年屋不加楹田不加亩而急人之难未尝以无为解其为长者行类如此　　安文璧
按河南通志文璧字仲书安阳人万历癸未进士初授行人升御史首劾都尉不法贵戚敛手继按淮扬顺天升大理丞卒于官文璧性至孝居丧不入内寝友爱诚敬周给亲朋终其身如一日　　安传
按淄川县志传字执中号芹盟万历庚子科举人署滕县教谕授南国子监助教历刑部主事郎中多所平反释疑狱三十余人升卫辉知府路当冲剧加意清厘岁省站银二千余两居官政迹载所刻无冤录中诗有蛩音集　　安伸
按淄川县志伸号葵盟万历丁未进士初令武强县滨滹沱涨则为灾伸设法筑堤邑永赖之补阳城祷雨立应擢授御史巡视京通二仓纠核侵耗夙弊清焉时有议红丸一疏当时服其确论巡按山西巡视皇城崇祯初升太仆寺少卿掌河南道事有柱史草黉麓漫吟行于世　　安思
按长安县志思字曰睿嗜学工诗文着肃麓山房集掇古一吷四书宗朱诗经宗朱等书万历中以贡士官岳阳知县多善政擢衡王府审理不就归里　　安毓&#按长山县志毓&#字习董明末弃举子业杜门隐居有问以避难者扪心答曰惟有此方寸地可避耳卒年八十　　安民志
按贵州通志民志龙泉司长官龙泉与播邻无城民志与播贼将朱擎善以好言结之应龙信之不入寇已而播氛日炽民志入省请兵五百捐赀筑堡墙自卫应龙恶之自率贼寇龙泉民志众寡不敌死之播平改龙泉司为县郭子章请于朝以民志子世袭土县丞以旌其忠　　安守己
按河南通志守己武安人率乡勇杀贼血战死之　　安廷瑞按陕西通志廷瑞宁夏监生自始祖安礼保至千户廷璧与廷瑞六世百口同爨家门雍肃　　安民
按山西通志民字熙寰大宁人崇祯间贡士褒城知县事母至孝甘旨揣意以供凡母便溺皆手操居乡醇谨人称为古君子崇祯壬申殉难

　蕑姓部汇考
史记
　　淮南王传注
索隐曰蕑姓也音奸严助传则作间忌字音亦同凌迪知万姓统谱　　蕑姓
蕑大梁古闲切又作间恐非


　班姓部杂录
学斋呫哔山谷云班氏以斗谷于菟得姓凡班姓皆当从斑史作班误也

　馯姓部汇考
汉书
　　儒林传注
师古曰馯姓也音韩


　豚姓部列传
　　汉
　　豚少公
按奇姓通少公汉人见印薮


　馯姓部列传
　　周
　　馯臂
按汉书儒林传序鲁商瞿子木受易孔子以授鲁桥庇子庸子庸授江东馯臂子弓

　观姓部汇考
凌迪知万姓统谱
　　观姓
观平声又去声姒姓夏有观扈皆同姓之国子孙以国为氏

　关姓部列传
　　夏后氏
　　关龙逢
按郑樵通志桀陵轹诸侯谗贼忠良关龙逢引黄图以谏立而不去桀曰子又妖言矣于是焚黄图杀龙逢　　汉
　　关阳
按郑樵通志汉有长水校尉关阳
　　关敞
按万姓统谱敞谏大夫
　　后汉
　　关羽
按蜀志关羽传羽字云长本字长生河东解人也亡命奔涿郡先主于乡里合徒众而羽与张飞为之御侮先主为平原相以羽飞为别部司马分统部曲先主与二人寝则同床恩若兄弟而稠人广坐侍立终日随先主周旋不避艰险先主之袭杀徐州刺史车冑使羽守下邳城行太守事而身还小沛建安五年曹公东征先主奔袁绍曹公禽羽以归拜为偏将军礼之甚厚绍遣大将军颜良攻东郡太守刘延于白马曹公使张辽及羽为先锋击之羽望见良麾盖策马刺良于万众之中斩其首还绍诸将莫能当者遂解白马围曹公即表封羽为汉寿亭侯初曹公壮羽为人而察其心神无久留之意谓张辽曰卿试以情问之既而辽以问羽羽叹曰吾极知曹公待我厚然吾受刘将军厚恩誓以共死不可背之吾终不留吾要当立效以报曹公乃去辽以羽言报曹公曹公义之及羽杀颜良曹公知其必去重加赏赐羽尽封其所赐拜书告辞而奔先主于袁军左右欲追之曹公曰彼各为其主勿追也从先主就刘表表卒曹公定荆州先主自樊将南渡江别遣羽乘船数百艘会江陵曹公追至当阳长阪先主斜趣汉津适与羽船相值共至夏口孙权遣兵佐先主拒曹公曹公引军退归先主收江南诸郡乃封拜元勋以羽为襄阳太守荡寇将军驻江北先主西定益州拜羽董督荆州事羽闻马超来降旧非故人羽书与诸葛亮问超人才可谁比类亮知羽护前乃答之曰孟起兼资文武雄烈过人一世之杰黥彭之徒当与益德并驱争先犹未及髯之绝伦逸群也羽美须髯故亮谓之髯羽省书大悦以示宾客羽尝为流矢所中贯其左臂后创虽愈每至阴雨骨常疼痛医曰矢镞有毒毒入于骨当破臂作创刮骨去毒然后此患乃除耳羽便伸臂令医劈之时羽适请诸将饮食相对臂血流离盈于盘器而羽割炙引酒言笑自若二十四年先主为汉中王拜羽为前将军假节钺是岁羽率众攻曹仁于樊曹公遣于禁助仁秋大霖雨汉水泛溢禁所督七军皆没禁降羽羽又斩将军庞&#梁郏陆浑群盗或遥受羽印号为之支党羽威震华夏曹公议徙许都以避其锐司马宣王蒋济以为关羽得志孙权必不愿也可遣人劝权蹑其后许割江南以封权则樊围自解曹公从之先是权遣使为子索羽女羽骂辱其使不许婚权大怒又南郡太守麋芳在江陵将军傅士仁屯公安素皆嫌羽自轻己羽之出军芳仁供给军资不悉相救羽言还当治之芳仁咸怀惧不安于是权阴诱芳仁芳仁使人迎权而曹公遣徐晃救曹仁羽不能克引军退还权已据江陵尽掳羽士众妻子羽军遂散权遣将逆击羽斩羽及子平于临沮追谥羽曰壮缪侯　　关兴
按蜀志关羽传羽子兴字安国少有令闻诸葛亮深器异之弱冠为侍中中监军数岁卒子统嗣　　关统
按蜀志关羽传羽子兴兴子统尚公主官至虎贲中郎将卒无子以兴庶子彝续封　　宋
　　关康之
按宋书关康之传康之字伯愉河东杨人世居京口寓属南平昌少而笃学姿状丰伟尝就沙门支僧纳学妙尽其能竟陵王义宣自京口迁镇江陵要康之同行距不应命元嘉中太祖闻康之有学义除武昌国中军将军江夏王义恭广陵王诞临南徐州辟为从事西曹并不就弃绝人事守志闲居弟双之为臧质车骑参军与质俱下至赭圻病卒瘗于水滨康之其春得疾困笃小差牵以迎丧因得虚劳病寝顿二十余年时有间日辄卧论文义世祖即位遣大使陆子真巡行天下使反荐康之业履恒贞操勖清固行信闾党誉延邦邑栖志希古操不可渝宜加征聘以洁风轨不见省太宗泰始初征为通直郎又辞以疾顺帝升明元年卒时年六十三　　关双之
按宋书关康之传康之弟双之为臧质车骑参军　　关文衍按尚友录文衍为散骑常侍画九华山图于白绫半臂号九华半臂自云令我此身常在云泉之内　　北魏　　关朗
按山西通志朗解州人云长之后有经济大器妙极占算浮沉乡里不求宦达魏孝文太和未王蚪署为记室与谈易叹曰足下奇才也荐于孝文帝诏见问老易朗寄发元宗实陈王道讽帝以慈俭为本饰之以刑政礼乐帝嘉叹谓蚪曰先生知人矣既而频日引见际暮而出俄帝崩朗遂不仕　　唐
　　关播
按唐书关播传播字务元卫州汲人及进士第迁右补阙出为河南兵曹参军事陈少游表为判官摄滁州刺史杨绾常衮皆善播引为都官员外郎德宗初湖南洞贼王国良惊剽州县不可制诏播宣辑及还再迁给事中历吏部侍郎帝求宰相卢杞雅知播韦柔可制因从容言播材任宰相乃拜中书侍郎同中书门下平章事政一决于杞李元平游播门下能侈言诞计播谓将相材李希烈叛帝以汝州据贼冲刺史疲软不胜任播盛称元平帝召见拜左补阙兼汝州别驾知州事元平至希烈遣将李克诚缚元平希烈因嫚骂曰盲宰相使尔当我伪署御史中丞播闻诧曰元平事济矣谓必覆贼而建功也左右笑之从幸奉天卢杞白志贞已贬播罢为刑部尚书以太子少师致仕卒　　宋
　　关鲁
按尚友录鲁以进士起家尽力于官历守池洺两州为尚书郎年八十归老钱塘陈襄作鸿飞诗送之八子景芬景元景仁希声杞景山景宣景良皆学行修立以进士同升者五人其三人后亦相继第进士次子景元能其官　　关景仁
