<!-- { "loadSidebar": true } -->
按晋书平原王干传干字子良魏时封安阳亭侯进爵平阳乡侯改封定陶伯武帝践祚封平原王咸宁初遣诸王之国干颇清虚静退简于情欲故特诏留之惠帝即位进左光禄大夫侍中如故干虽王大国不事其务有所调补必以才能虽有爵禄若不在己齐王冏之平赵王伦也干独怀百钱见冏出之曰赵王逆乱汝能举义是汝之功今以百钱贺汝虽然大势难居不可不慎及冏诛干哭之恸永嘉五年薨有二子世子广早卒次子永以太熙中封安德县公散骑常侍皆为善士　　司马亮
按晋书汝南文成王亮传亮字子翼宣帝第四子也少清警有才用仕魏为散骑侍郎万岁亭侯进封广阳乡侯五等建改封祁阳伯转镇西将军武帝践祚封扶风郡王置掾属特节都督关中雍凉诸军事吴将步阐来降假亮节都督军事以纳之加侍中时宗室殷盛无相统摄乃以亮为宗师本官如故三年徙封汝南都督豫州诸军事征为侍中迁太尉武帝寝疾为杨骏所排乃以亮为大都督督豫州诸军事出镇许昌骏诛以亮为太宰录尚书事与太保卫瓘对掌朝政楚王玮有勋而好立威亮惮之欲夺其兵权玮甚憾乃承贾后旨诬亮与瓘有废立之谋矫诏执之为乱兵所害玮诛追复亮爵位丧葬之礼如安平献王孚故事有五子粹矩宗熙粹字茂弘早卒　　司马按晋书琅邪武王传字子将正始初封南安亭侯早有才望起家为宁朔将军监守邺城有绥怀之称进封东武乡侯五等初建封南皮伯转征卤将军假节武帝践祚封东莞郡王镇东大将军假节徐州诸军事代卫瓘镇下邳镇御有方得将士死力吴人惮之改封琅邪王以东莞益其国平吴之役率众数万出涂中使长史王恒率诸军度江获蔡机斩首降附五六万诏封子二人为亭侯既戚属尊重加有平吴之功克己恭俭无矜满之色寮吏尽力百姓怀化太康四年薨临终表求葬母太妃陵次并乞分国封四子帝许之　　司马京
按晋书清惠亭侯京传京字子佐魏末赐爵年二十四薨以文帝子机为嗣　　司马骏
按晋书扶风武王骏传骏字子臧幼聪慧年五六岁能书疏讽诵经籍见者奇之及长清贞守道宗室之中最为隽望魏景初中封平阳亭侯齐王芳立骏年八岁侍讲焉进爵乡侯出为平南将军假节都督淮北诸军事改封平寿侯咸熙初徙封东牟侯转安东大将军镇许昌武帝践祚进封汝阴王代汝南王亮镇关中善抚御有威恩劝督农桑与士卒分役咸宁初羌卤树机能等叛遣众讨之斩三千余级入朝徙封扶风王骏有孝行母伏太妃随兄亮在官骏常涕泣思慕若闻有疾辄忧惧不食或时委官定省少好学能着论齐王攸出镇骏表谏恳切以帝不从遂发病薨赠大司马加侍中假黄钺西土闻其薨也泣者盈路百姓为之树碑长老见碑无不下拜有子十人畅歆最知名　　司马肜
按晋书梁孝王肜传肜字子徽清修恭慎无他才能封开平子武帝践祚封梁王迁北中郎将督邺城守事咸宁中复以陈国汝南南顿增封为次国太康中代孔洵监豫州军事元康初转征西将军代秦王都督关中军事领西戎校尉屯好畤督建威将军周处振威将军卢播等伐氐贼齐万年于六陌肜与处有隙促令进军而绝其后播又不救之故处见害朝廷尤之永康初赵王伦篡位以彤为阿衡给武贲百人轩悬之乐十人永康二年薨博士蔡充议谥曰谥法不勤成名曰灵肜见义不为不可谓勤宜谥曰灵朝廷从充议肜故吏复追诉不已故改焉无子以武陵王淡子禧为后是为怀王拜征卤将军与淡俱没于石勒元帝时以西阳王荒子悝为肜嗣早薨是为殇王至是怀王子翘自石氏归国得立是为声王官至散骑常侍薨无子诏以武陵威王子为翘嗣历永安太仆与父晞俱废徙新安薨太元中复国子龢立薨子殄之立桓元篡位奔于寿阳义旗初乃归累迁左卫将军太常卿为裕所害国除　　司马伦
按晋书赵王伦传伦字子彝宣帝第九子也魏封安乐亭侯五等建改封东安子武帝受禅封琅邪郡王咸宁中改封于赵元康初迁镇关中伦刑赏失中氐羌反叛征还京师深交贾郭谄事中宫大为贾后所亲信愍怀太子废左卫司马督司马雅及常从督许超谋废贾后复太子以伦执兵贪冒可假以济事乃说伦嬖人孙秀秀言于伦伦纳焉秀更说伦曰今且缓其事贾后必害太子然后废后为太子报雠亦足以立功岂徒免祸而已伦从之秀乃微泄其谋使谧党早害太子以绝众望太子既遇害伦秀之谋益甚乃矫诏废贾后为庶人幽之于建始殿收吴太妃赵粲及韩寿妻贾午贾谧等入殿执张华裴頠解结杜斌等于殿前杀之送贾庶人于金墉伦寻矫诏自为使持节大都督督中外诸军事相国侍中王如故一依宣文辅魏故事以其世子散骑常侍荂领冗从仆射子馥前将军封济阳王虔黄门郎封汝阴王诩散骑侍郎封霸城侯孙秀等封皆大郡并据兵柄淮南王允齐王冏以伦秀骑僭允发愤起兵讨伦允既败灭伦加九锡加荂抚军将军领军将军馥镇军将军领护军将军虔中军将军领右卫将军诩为侍中伦无学不知书秀亦以狡黠小才贪淫昧利无深谋远略荂浅薄鄙陋馥虔暗狠强戾诩愚嚚轻訬而各乖异互相憎毁假称符瑞天文以劝进逼夺天子玺绶以乘舆法驾迎伦惠帝出居金墉城伦僭即帝位大赦改元建始以世子荂为太子馥为侍中大司农领护军京兆王虔为侍中大将军领军广平王诩为侍中抚军将军霸城王孙秀等诸党皆登卿将并列大封厮役亦加以爵位齐王冏河间王颙成都王&#并起兵讨伦伦秀遣孙辅等督诸军以拒义师连战虽胜义军散而辄合百官将士咸欲诛伦秀以谢天下秀知众怒难犯乃欲挟伦出走王舆反之斩秀等以徇黄门将伦荂还汶阳里第帝自端门入升殿送伦及荂等付金墉城虔归于汶阳里遣尚书袁敞持节赐伦死收荂馥虔诩付廷尉狱考竟馥临死谓虔曰坐尔破家也　　司马雅
按晋书张华传赵王伦孙秀将废贾后使司马雅夜告华华拒之雅怒曰刃将加颈而吐言如此不顾而出　　司马谭
按晋书赵王伦传伦僭即帝位齐王冏起兵讨伦击其别率孙髦司马谭孙辅皆破之　　司马攸
按晋书齐献王攸传攸字大猷少而岐嶷及长清和平允亲贤好施爱经籍能属文善尺牍景帝无子命攸为嗣封长乐亭侯及景帝崩攸年十岁哀动左右袭封武阳侯奉景献羊后于别第以孝闻历步兵校尉时年十八绥抚军部甚有威惠改封安昌侯居文帝丧哀毁过礼武帝践祚封齐王攸虽未之国文武官属下至士卒分租赋以给之疾病死丧赐与之而时有水旱国内百姓则加振贷须丰年乃责十减其二国内赖之咸宁二年代贾充为司空初攸特为文帝所宠爱帝晚年诸子并弱而太子不令朝臣内外皆属意于攸太康三年诏以为大司马都督青州诸军攸知荀勖冯紞构己愤怨发疾乞守先后陵不许疾笃犹催上道攸自强入辞辞出信宿呕血而薨时年三十六　　司马兆
按晋书城阳哀王兆传兆字千秋年十岁而夭武帝践阼以皇子景度为千秋后追加兆封谥景度以泰始六年薨复以第五子宪继哀王后薨复以第六子祗为东海王继哀王后薨咸宁初又封第十三子遐为清河王继兆后　　司马定国
按晋书辽东悼惠王定国传定国年三岁薨咸宁初追加封谥齐王攸以长子蕤为嗣蕤薨子遵嗣　　司马广德按晋书广汉殇王广德传广德年二岁薨咸宁初追加封谥齐王攸以第五子赞绍封薨更以第二子实嗣广德　　司马鉴
按晋书乐安平王鉴传鉴字大明初封临泗亭侯武帝践祚封乐安王七年薨子殇王籍立薨无子齐王冏以子冰绍鉴后以济阴改为广阳国立冰为广阳王冏败废　　司马延祚
按晋书乐平王延祚传延祚字大思少有笃疾太康初诏封为乐平王　　司马洪
按晋书安平献王孚传孚子望子河间平王洪字孔业出继叔父昌武亭侯遗仕魏历位典农中郎将原武太守封襄贲男武帝受禅封河间王咸宁二年薨二子威混威嗣徙封章武其后威既继义阳王望更立混为洪嗣混历位散骑常侍薨洛阳陷混诸子皆没小子滔初嗣新蔡王确亦与其兄俱没后得南过与新蔡太妃不协太兴二年上疏以兄弟并没章武国绝宜还所生太妃讼之元帝诏顺其所执还袭章武滔历位散骑常侍薨子休嗣休与彭城王雄俱奔苏峻峻平休战死弟珍年八岁以小弗坐咸和六年袭爵位至大宗正薨无嗣河间王钦以子范之继位至游击大将军薨子秀嗣义熙元年为桂阳太守谋反伏诛国除　　司马整
按晋书安平献王孚传孚子望望子随穆王整兄奕卒以整为世子历南中郎将封清泉侯先父望薨进赠冠军将军武帝以义阳国一县追封为随县王子迈嗣　　司马楙
按晋书安平献王孚传孚子望望子竟陵王楙字孔伟初封乐陵亭侯起家参相国军事武帝受禅封东平王入为散骑常侍尚书迁大鸿胪欲擅朝政与汝南王亮不平遣楙就国惠帝北征即以楙为车骑将军使率众赴邺怀帝践祚改封竟陵王拜光录大夫及洛阳倾覆为乱兵所害　　司马颙
按晋书河间王颙传颙字文载安平献王孚孙太原烈王之子也初袭父爵咸宁三年改封河间少有清名轻财爱士元康九年代梁王肜为平西将军镇关中赵王伦篡位齐王冏谋讨之前安西参军夏侯奭应冏颙擒奭斩之伦征兵于颙颙将赴之闻二王兵盛乃追军回以应二王义兵天子反正进位侍中太尉司马赵骧等奔颙诡称受密诏伐冏因说利害颙纳之便发兵遣使邀成都王&#檄长沙王乂讨冏及冏败颙使张方向洛阳及乂死方还长安诏以颙为太宰大都督雍州牧颙废皇太子覃立成都王&#为太弟改年大赦左卫将军陈眕奉天子伐&#颙又遣方率兵二万救邺方逼天子幸长安颙乃选置百官及东海王越起兵徐州西迎大驾颙遣成都王&#据河桥以距越东军大捷成都等败颙乃令郅辅夜斩方又斩辅东军既入关颙逃于太白山东军入长安大驾旋马瞻等迎颙于南山东海王越遣督护麋晃伐颙据有关中颙保城而已永嘉初诏书以颙为司徒乃就征南阳王模遣将梁臣于新安雍谷车上扼杀之并其三子诏以彭城元王植子融为颙嗣改封乐成县王薨无子建兴中元帝又以彭城康王释子钦为融嗣　　司马越
