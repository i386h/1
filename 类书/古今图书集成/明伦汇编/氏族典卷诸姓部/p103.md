<!-- { "loadSidebar": true } -->
按名山藏分藩记宁献王权母杨妃洪武二十四年用皇子封大宁古会州也东连辽左西接宣府为要镇高帝诸子燕王善战王善谋王以高帝命与诸王岁秋行塞成祖以燕王会王塞上甚欢王所统带甲八万皆骁勇善战而其三护卫率中州闾左北地苦寒日夜思归也燕王始起时兵少又虑宁王扼其后则叹曰安得有大宁兵助我哉时建文帝恐王与燕王合使人召王王不至坐削三护卫李景隆来攻燕燕王为书通王请得一至宁府中若谓穷蹙不能战而求王草表请解者王许之燕王从千余骑直趋大宁王止燕王骑城外使王单骑入燕王执王手大恸具言所为起兵故因求王草表王置酒与燕王为欢会居数日燕王令亲信吏士稍稍入郛阴结诸酋长示意闾左思归人皆密喜如约燕王行王祖之郊燕千余骑拥王入关诸酋闾左一呼皆战守将朱槛死之于是王府妃妾世子皆携其财宝随王还北平而大宁城一空王至燕燕王以其军与景隆战王居帐中时时为燕王草檄燕王谓王曰事成分天下半及燕王为天子王求移封请苏曰圻内也请钱塘曰赋薮王不能无望出飞旗令有司治驰道欲有所之上大怒王惧从数骑驰入南昌称病止城楼上上乃以南昌封王已人告王诽谤巫蛊事竟已自是不敢有求请覆殿瓴甋用瓦而已不琉璃而构精庐一区莳花艺竹鼓琴读书其闲用是得终成祖世仁宗宣宗朝王自谓尊叔父数有请然数见拒他日求铁笛焉宣宗曰笛涤也与之王白&#美髯负气好奇嗜学博古自其髫&#时自称大明奇士老号&#仙弘奖风流儒雅之士并得游从高帝时奉敕辑通鉴博论三篇他又作家训国范垂示子孙盟诸社稷山川之神不守训范明神殛之所论着及于卜筮修炼琴奕诸书手制博山炉及古瓦砚皆极精致凡王五十八年薨　　朱楩按名山藏分藩记岷庄王楩母曰周妃以洪武二十四年封国岷州二十八年以云南新附必亲王往镇改云南上以国新民劳为&#亭居王待时节力而后作王宫建文初削诸王护卫西平侯沐晟伺王过言于朝坐废为庶人囚之流漳州其辅导护卫皆诛死靖难初复王王谓西平侯媒&#之与之交恶上赐书谕王召戒晟王收印章杀官吏骄横不改上怒夺王册宝寻念王建文中久幽复之赐之敕岷王终不改已革其三护卫仁宗即位徙王武冈弘治中讦奏武冈州刘逊赖徐溥救免王在位六十三年薨　　朱橞
赋
焮

按名山藏分藩记谷王橞高帝十八子也与蜀王同母国宣府古上谷地故曰谷鄙于宁成祖靖内难宁有佐助功而王自归建文帝使门金川靖难师渡江王见建文帝不竞开门迎成祖成祖德之既即位徙王长沙王居长沙横甚养死士藏亡命作舟舰弓弩器械教习兵战大创佛寺私度僧千人咒诅县官而自祈祝与都指挥成宦者智典宝信昵造图谶谓十八子当有天下而占之曰我也我高帝十八子号成曰师尚父智信曰图老令公使智致蜀王带为隐语匿带中阴约与起事召匠制机灯选虣士教之音乐而以献请得上元入禁张灯乐人进侑食于内庭王赋国中及于蛣蜣之转取于游观辇轝花石无远近国人皆怨长史卢廷纲数谏王王诬廷纲诽谤磔杀之指挥彰舍人常泄王事咸死亡敢谏者张兴者王府中都督密言成祖成祖曰橞朕弟兴曰虽然请察之成祖曰吾察之会蜀王子悦燇逃王所王匿之诡众曰建文君尚在金川之役我出之今居我所我将为伸大义发有日蜀王闻大惧使仪宾瞻上变上曰有是哉立归悦燇于蜀召王京师王猝就征既至示之蜀王之章自服永乐十五年二月削王降庶人王阖户自焚死独其子赋焮有后为谷庶人　　朱松
按名山藏分藩记韩宪王松母曰周妃洪武二十四年封开原与渖王皆以幼未之国上使王繇周历秦晋抵燕齐渖王自齐历燕晋抵秦周见于五王以敦友弟之好亦游观诸国都王聪明机辨通今古恭谨无过永乐五年竟未之国薨　　朱模
按名山藏分藩记渖简王模国潞安其初潞州也母赵贵妃王以高帝二十四年封成祖六年之国惇静守礼在位四十一年薨谥曰简　　朱楹
按名山藏分藩记安惠王楹洪武二十四年封平凉王二十七年薨亡子国除仁宗初以平凉封韩景帝中使襄陵王冲秋奉惠王祀故襄陵祀安王　　朱桱
按名山藏分藩记唐定王桱国南阳母李贤妃以高帝二十四年封成祖六年之国王敏而易王二十五年薨　　朱栋
按名山藏分藩记郢靖王栋母刘惠妃高帝二十四年封安陆王二十四年薨妃郭氏武定侯英女也王薨亡子有女四人郭妃对鉴自形遗女而经以从王　　朱按名山藏分藩记伊厉王国洛阳母曰葛丽妃洪武二十四年封王好武不能宫居喜负剑驰马有犯辔者手斩之血溅王衣王则好衣其血溅者平居髡裸男女杂坐之故谥厉王二十四年薨　　朱文正
按名山藏分藩记南昌王文正早孤貌类高帝高帝爱之从渡江克太平破陈也先取建康擢枢密院其为人涉猎传记而深狡强厉一日高帝问文正汝欲何官文正跪对爵赏急私亲无以服众叔父成大业儿忧不富贵邪高帝益爱之辛丑年以为大都督节制中外军事其秋上征汉明年徐达定南昌上谓新得南昌重藩也非骨肉重臣莫与治使为统元帅与邓愈赵德胜镇之选儒士郭子章刘仲服为参谋癸卯年汉急围南昌援兵久不至文正与德胜设方应敌婴城待高帝兵高帝竟灭汉鄱阳湖然其守南昌数慢高帝令断无罪讼者舌市张士诚浙西盐逼犯民间处女不用者投井中按察李饮冰以奏高帝怒诘责之文正惧谋降于士诚高帝大惊往南昌视之马后使人谓曰帝怒都督甚至可束手自诣帝至文正仓卒出迎帝泣曰儿何唉诛子章仲服等断其部下头目五十余人脚肋遂载与俱归群臣请诛之马后力救帝曰后言是也吾有兄三人廑此子安置之桐城卒　　朱升
按明外史朱升传升字允升休宁人举元乡荐为池州学正讲授有法学者云集会蕲黄盗起退隐石门太祖下徽州以邓愈荐召问时务遂参密议典礼章程悉预裁画吴元年授侍讲学士知制诰同修国史寻进学士洪武元年命修女诫逾年请老归卒升自幼力学至老不倦尤邃经学学者称为枫林先生　　朱梦炎按明外史崔亮传朱梦炎字仲雅进贤人元至正进士为金溪丞以博洽闻太祖召居宾馆命集古事为质直语教公卿子弟名曰公子书除国子博士迁翰林编修坐累谪官起为礼部员外郎进侍郎洪武十一年拜尚书未几卒于官　　朱守仁
按明外史朱守仁传守仁字元夫徐人元末兵起应州辟累破群盗历官枢密同知守舒城明兵下庐州举城附授中书断事出知袁州洪武二年征为工部侍郎四年拜尚书奉命察山东官吏归奏称旨寻改北平行省参政以馈饷不继谪苍梧知县进知容州高唐州皆有善政十年进四川布政司使治尚简严以疾致仕云南平改威楚开南等路宣抚司为楚雄府起守仁知府事居九年境内大治拜太仆卿久之致仕永乐初入朝遇疾卒　　朱文
按太仓州志文无为州人吴元年设太仓卫除十千户命文以指挥同知统之文勤于职洪武二年倭犯沿海率众剿军声甚振后升后军都督府都督　　朱亮祖暹

按名山藏勋封记永嘉侯朱亮祖六安人本元义兵元帅擒于宁国释而官之亮祖复反为元前后死我众七千余创常将军高帝自往擒之既缚诘之不屈鞭而释之用戍浙东取温台繇海道从征广东西至海南洪武三年授开国辅运推诚宣力武臣荣禄大夫柱国侯禄一千五百石赐诰券与誓身免二死子免一死以征卤右副将军助伐蜀至重庆蜀已下以杖死军较不与赏使镇广东多不法事征还凡十一年坐胡党死除子暹指挥使先亮祖卒有战功　　朱观按江阴县志观字德颙两淮盐运使忠之子明祖初以才行举荐为临江守时陈友谅据南昌旁郡骚动观力抚绥之奏最升吏部左侍郎　　朱显忠
按扬州府志显忠如皋人尝为张士诚将守松江明初以城降从征泽潞太原等处有功授濠梁卫指挥佥事洪武四年从颍川侯征蜀克文州令显忠留守伪夏平章丁世真合番寇数万来攻显忠力战却之其伪赵元帅复与世真合兵围城显忠拒战被伤力不支城破为乱兵所杀事闻赠镇国将军都指挥　　朱则文按泉州府志则文晋江人幼失怙恃鞠于伯氏德春元末遇贼欲杀德春则文抱持号泣求以身代贼感其义两释之洪武间梦神告曰天赐汝金助汝不给已而果获金数十锭则文不营赀产悉易谷以济贫乏后以子贵赠右副都御史　　朱焕
按武进县志焕字文仲明初以才略辟参元帅吴公戎幕历福建按察卒　　朱煦
按明外史朱煦传煦仙居人善事父母父季用以荐为福州知府洪武十八年诏尽逮天下积岁官吏为民害者赴京师筑城季用居官仅五月亦被逮病不能堪谓煦曰吾办一死耳汝第收吾骨归葬煦惶惧不敢顷刻离且戒二弟共守视时诉枉令严诉而戍极边者三人抵极刑者四人矣煦奋曰吾无计脱父诉不诉等死耳万一父缘诉获免即戮死无恨父寮同役者交沮之不听即具状叩阙上闻太祖悲伤其意立赦季用复其官同时以例复官者十四人皆拜季用谢曰微君有孝子吾侪骨肉皆为城下士矣已而煦感疾死季用伤子亦死　　朱寿
按明外史蓝玉传朱寿未详何许人以万户从渡江下江东郡邑进总管收常婺克武昌平苏湖转战南北积功为都督佥事与张赫督漕运有功封舳舻侯予世券后坐党死　　朱同
按明外史朱升传升子同官礼部侍郎坐事死　　朱善按明外史刘三吾传朱善字备万丰城人九岁通经史大义能属文元末兵乱隐山中着诗经解颐史辑事继母以孝闻洪武初为南昌教授八年对廷试第一授翰林院修撰奏对失旨谪辽东教授未至放还乡召为翰林待诏十八年擢文渊阁大学士论说多称旨未几请告归卒年七十二正德中谥文恪　　朱雄英按名山藏分藩记虞怀王雄英懿文太子长子母开平王女以洪武十五年薨年十四追封虞谥怀　　朱允熥按名山藏分藩记吴王允熥建文帝同母建文初用皇弟封杭州未之国成祖即位降封广泽王居漳其年召还以不能匡建文帝削爵为庶人与其婘属锢凤阳竟卒英宗复位出其婘属&#庶母姊五六人有年八十余者　　朱允熞
按名山藏分藩记衡王允熞建文初用皇弟封未之国成祖即位降封怀恩王居建昌其年削爵为庶人　　朱允按名山藏分藩记徐王允母吕木妃与吴王同封八岁耳成祖入南都降封惠王随母于懿文太子陵园居二年诏曰朕闻帝王之道立爱惟亲为子不祗不及于父朕长兄懿文皇太子降年弗永厥子嗣立崇信奸回颠覆旧章戕害骨肉举兵相向朕惟祖宗积德之勤父皇母后创业之艰不得已遵奉祖训将除君侧以几周公之义少主自绝于天阖宫赴火朕既即位长兄诸子允熥允熞允并锡王封不意弗省自生疑怼朕念至亲免为庶人用保全之长兄未有承祀朕痛切心其第四子允生十四年矣改封瓯宁王世奉太子祀展予同气庶尽亲亲又二年邸中火王暴薨年十六谥端简为人聪惠而端谨　　朱文奎按明外史诸王传建文帝太子文奎母冯氏洪武二十九年十月晦生太祖不乐曰月日皆数之终命内庭勿贺建文元年立为皇太子燕师入年七岁矣莫知所终　　朱文圭
按明外史诸王传文圭生二岁燕王入幽中都广安宫号曰建庶人英宗复辟怜庶人无罪久系欲释之廷臣或阻止帝曰有天命者任自为之请于太后命太监牛玉往出之听居凤阳婚娶出入自便文圭孩提被幽至是年五十七不识牛马未几卒　　朱进
