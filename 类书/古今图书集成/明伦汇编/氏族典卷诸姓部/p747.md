<!-- { "loadSidebar": true } -->
按宋书刘康祖传康祖彭城吕人世居京口父虔之康祖袭封为长沙王义欣镇军&#军转员外散骑侍郎世祖为预州刺史镇历阳以康祖为征卤中兵&#军既被委任折节自修转太子翊军校尉久之迁南平王铄安蛮府司马元嘉二十七年拓跋焘率众攻围汝南太祖遣诸军救援康祖总统为前驱奋击破之焘退走转左军将军其年王元等败归贼引大众南度召康祖回军未至寿阳会贼众与康祖相及于尉武大战一日夜会矢中颈死　　刘秀之
按宋书刘秀之传秀之字道宝东莞莒人司徒刘穆之从兄子也世居京口父仲道为余姚令卒官秀之少孤贫有志操景平二年除奉朝请家贫求为广陵郡丞除彭城王义康行&#军出为无锡阳羡乌程令并着能名元嘉十六年迁建康令性纤密善纠摘微隐政甚有声二十五年除梁南秦二州刺史元凶弒逆秀之即日起兵求率众赴襄阳事宁迁使持节督益宁二州诸军事迁监郢州诸军事郢州刺史大明元年征为右卫将军明年迁丹阳尹出为使持节散骑常侍都督雍梁南北秦四州郢州之竟陵随二郡诸军事雍州刺史八年卒谥忠成公秀之弟粹之晋陵太守　　刘凝之
按宋书刘凝之传凝之字志安小名长年南郡枝江人也父期公衡阳太守兄盛公高尚不仕凝之慕老莱严子陵为人推家财与弟及兄子立屋于野外非其力不食元嘉初征为秘书郎不就临川王义庆衡阳王义季镇江陵并遣使存问凝之答书顿首称仆性好山水携妻子泛江湖隐居衡山之阳元嘉二十五年卒　　刘粹
按宋书刘粹传粹字道冲沛郡萧人也祖恢征卤将军粹初为州从事高祖克京城&#建武军事从平京邑封西安县五等侯永初三年以豫州刺史领梁郡太守镇寿阳治有政绩太祖即位迁征卤将军领宁蛮校尉雍州刺史元嘉三年讨谢晦初晦与粹厚善以粹子旷之为&#军粹受命南讨一无所顾太祖以此嘉之晦遣送旷之还粹亦不害也明年粹卒旷之嗣官至晋熙太守卒子琛嗣琛卒无子国除琛弟亮升明末尚书驾部郎粹庶长子怀之为临川内史与臧质同逆伏诛粹弟道济振武将军益州刺史　　刘损按南史刘粹传粹族弟损字子骞毅从父弟也父镇之以毅贵显闲居京口左光禄大夫征不就损元嘉中为吴郡太守至阊门便至太伯庙时庙室颓毁垣墙不修损怆然曰清尘尚可仿&#衡宇一何摧颓即令修葺卒赠太常　　刘伯龙
按南史刘粹传粹同郡宗人刘伯龙者少而贫薄及长历位尚书左丞少府武陵太守贫寠尢甚常在家慨然召左右将营什一之利忽见一鬼在旁抚掌大笑伯龙叹曰贫穷固有命乃复为鬼所笑也遂止　　刘瑀按南史刘穆之传穆之子式之式之子瑀字茂琳始兴王浚为南徐州以瑀为别驾后为御史中丞转右卫将军图侍中不得因求益州及行甚不得意坐夺人妻为妾免官后为吴兴太守疽发背卒谥曰刚　　刘劭按宋书二凶传元凶劭字休远文帝长子也年六岁拜为皇太子年十二出居东宫始兴王浚素佞事劭与劭并多过失虑上知遂为巫蛊黄门庆国预巫蛊事虑见及乃具以白上上大怒将废劭赐浚死劭因行弒逆即伪位改元太初世祖及南谯王义宣随王诞并举义兵江夏王义恭遣鲁秀薛安都程天祚等趋宣阳门会太极殿前劭穿西垣入武库井中队副高禽执之送军门江夏王义恭与诸王共临视之斩于牙下四子伟之迪之彬之其一未有名俱枭首　　刘浚按宋书二凶传浚字休明元嘉十三年年八岁封始兴王十六年都督湘州诸军事后将军湘州刺史仍迁使持节都督南豫豫司雍并五州诸军事南豫州刺史十七年为扬州刺史二十一年进号中军将军二十六年为南徐兖二州刺史三十年徙荆州刺史领护南蛮校尉初浚曲意事劭与劭多有过失屡为上所诘让乃共为巫蛊事发浚入谢潘淑妃抱持泣涕浚奋衣而去曰天下事寻当自判劭入弒驰马召浚浚戎服乘马见劭及劭败江夏王义恭斩浚及三子长文长仁长道　　刘铄
按宋书南平穆王铄传铄字休元文帝第四子也元嘉十七年领石头戍事二十二年为预州刺史寻领安蛮校尉二十六年进号平西将军魏人南侵汝南太守陈宪保城自固铄遣刘康祖与臧质救之敌走元凶弒立以为中军将军柳元景至新亭劭亲自攻之挟铄自随及义军入宫世祖以药毒杀之三子敬猷敬渊敬先前废帝景和末被杀太宗即位封孝武帝子临贺王子产字孝仁为南平王继铄后未拜被杀泰始五年立晋平王休佑子宣曜为南平王继铄休佑死宣曜被废还本后废帝元徽元年立衡阳恭王嶷子伯玉为南平王继铄后谋反诛国除　　刘诞
按宋书竟陵王诞传诞字休文文帝第六子也元嘉二十年封广陵王元凶弒立世祖入讨事平以诞为侍中骠骑大将军扬州刺史改封竟陵王上性多猜诞造立第舍穷极工巧多聚才力之士实之上意愈不平大明元年出为南兖州刺史三年吴郡民刘成诣阙上书告诞谋反乃贬爵为侯遣坦阆袭诞诞击破之上乃遣沈庆之率大众讨诞杀之　　刘宏
按宋书建平宣简王宏传宏字休度文帝第七子也元嘉二十一年封建平王二十四年为中护军领石头戍事二十八年为中书令元凶弒立世祖入讨事平以为尚书左仆射为人谦俭周慎礼贤接士明晓政事上甚信仗之大明二年薨子景素有父风好文章书籍招集才艺之士由是朝野翕然莫不属意焉而后废帝狂凶失道内外皆谓景素宜当神器而杨运长阮佃夫并太宗旧隶贪幼少以久其权虑景素立不见容于长主深相忌惮景素因此稍为自防之计要结才力之士由是黄回高道庆曹欣之韩道清郭兰之垣祗祖并皆向附元徽四年垣祗祖劝令举兵军败斩之子延龄及二少子并从诛其年冬封长沙成王义欣子勰第三子恬为秭归县侯继宏后顺帝升明二年卒国除　　刘祎
按宋书庐江王祎传祎字休秀文帝第八子也元嘉二十二年封东海王世祖践阼出为抚军将军江州刺史大明二年征为散骑常侍又出为南豫州刺史太宗践阼进太尉改封庐江王泰始五年河东柳欣慰谋反欲立祎祎与相酬和上遣大鸿胪持节奉诏责祎逼令自杀　　刘昶
按宋书晋熙王昶传昶字休道文帝第九子也元嘉二十二年封义阳王为辅国将军世祖践阼迁太常孝建元年立东扬州郡昶为刺史大明元年征为秘书监领骁骑将军前废帝即位昶聚起兵统内诸郡并不受命将佐文武悉怀异心昶知其不捷乃奔北魏弃母妻唯携爱妾一人自随昶家还都二妾各生一子太宗名长者曰思远小者曰怀远寻并卒泰始六年以第六皇子燮字仲绥继昶改昶为晋熙王燮袭爵　　刘浑
按宋书武昌王浑传浑字休渊文帝第十子也元嘉二十四年封汝阴王徙为武昌王孝建元年迁使持节监雍梁诸军事雍州刺史浑至州与左右人作文檄自号楚王世祖使有司奏免为庶人逼令自杀　　刘休仁按宋书始安王休仁传休仁文帝第十二子也元嘉二十九年立为建安王孝建三年为秘书监领南兖州刺史大明元年入为侍中四年出为湘州刺史前废帝永光元年迁领军将军时废帝狂悖无道忌惮诸父并囚之殿内将南游荆湘二州明旦欲杀诸父便发其夕太宗克定祸难殒帝于华林园休仁便执臣礼太宗以为扬州刺史泰始五年进都督豫司二州休仁与太宗素相友爱及废帝世同经危难泰豫初四方逆命兵至近畿休仁亲当矢石大勋克建任总百揆亲寄甚隆朝野四方莫不辐辏上渐不悦赐死降为始安县王子伯融袭封伯猷初出继江夏王休仁死后还本与伯融俱徙丹阳后废帝元徽元年赐死　　刘休佑
按宋书晋平剌王休佑传休佑文帝第十三子也孝建三年封山阳王太宗定乱以为使持节都督荆湘雍益梁宁南北秦八州诸军事荆州刺史封晋平王休佑素无才能强梁自用泰始六年征为徐州刺史留之京邑七年二月车驾于岩山射雉有一雉不肯入场令休佑射之休佑便驰去上遣寿寂之等共殴拉杀之其年五月追免休佑为庶人长子仕荟早卒次子宣翊为世子免废次士弘继鄱阳哀王休业袭封被废还本次宣彦封原澧县侯免废次宣谅次宣曜出继南平穆王铄封被废还本次宣景次宣梵次宣觉次宣受次宣则次宣直次宣季凡十三子并徙晋平郡元徽元年听还都顺帝升明三年谋反并赐死　　刘休茂
按宋书海陵王休茂传休茂文帝第十四子也孝建二年封海陵王大明二年以为使持节都督雍梁诸军事雍州刺史休茂性急疾欲自专主帅每案之常怀忿怨杀主帅举兵&#军尹元庆起义禽斩之　　刘休业按宋书鄱阳哀王休业传休业文帝第十五子也孝建二年封三年薨大明六年以山阳王休佑次子士弘嗣封被废还本国除　　刘休倩
按宋书临庆冲王休倩传休倩文帝第十六子也孝建元年封东平王未拜薨大明六年追改为临庆王立第八皇子跻为临庆王继休倩后　　刘夷父
按宋书新野怀王夷父传夷父文帝第十七子也元嘉二十九年薨泰始五年追加封谥　　刘休范
按宋书桂阳王休范传休范文帝第十八子也孝建三年封顺阳王大明元年改封桂阳泰始五年为中书监中军将军明年出为江州刺史休范素凡讷少知解元徽元年进位太尉明年举兵反至新林朝廷震动屯骑校尉黄回伪往请降斩之　　刘休若
按宋书巴陵哀王休若传休若文帝第十九子也孝建三年封巴陵王大明四年出为徐州刺史前废帝永光元年迁左卫将军太宗泰始元年迁散骑常侍中书令七年为南徐州刺史征还赐死子冲始袭封齐受禅国除　　刘延孙
按宋书刘延孙传延孙彭城吕人雍州刺史道产子也初为徐州主簿举秀才世祖为徐州补治中从事史即位以为侍中领前军将军封东昌县侯孝建元年迁丹阳尹臧质反叛出为冠军将军吴兴太守事平征为尚书右仆射大明元年除金紫光禄大夫领太子詹事其年出为镇军将军南徐州刺史五年征为侍中尚书左仆射领护军将军明年卒谥忠穆子质嗣泰始中有罪国除　　刘&#
按宋书刘&#传&#字伯猷彭城人也祖怀义始兴太守父颖之汝南新蔡二郡太守&#少有志节广州刺史刘道锡引为扬烈府主簿奉使诣京都太祖引见之酬对称旨除宁远将军大明初刘道隆请为宁朔司马竟陵王诞为逆事平封金城县五等侯前废帝即位为振威将军太宗即位加宁朔将军拜太子左卫率封鄱阳县侯泰始三年以&#为征卤将军督西讨前锋诸军事四年进号右将军五年征拜散骑常侍中领军六年出镇广陵太宗临崩顾命以&#守尚书右仆射元徽初桂阳王休范为乱奄至京邑屯朱雀斻&#率所领于桁南战败死之谥曰忠昭公子悛嗣顺帝升明末为广州刺史齐受禅国除&#弟为交州刺史于道遇病卒　　刘子尚
按宋书豫章王子尚传子尚字孝师孝武帝第二子也孝建三年封西阳王大明五年改封豫章人才凡劣凶慝有废帝风太宗殒废帝称太后令赐尽　　刘子勋按宋书晋安王子勋传子勋字孝德孝武帝第三子也大明四年封晋安王督江州诸军事世祖崩废帝任凶多所诛害遣左右朱景云送药赐子勋死长史邓琬等因奉子勋起兵太宗定乱进子勋号车骑将军琬等不受命传檄京邑泰始二年奉子勋为帝即伪位于寻阳城置百官四方并响应沈攸之诸军至寻阳诛之　　刘子房
