<!-- { "loadSidebar": true } -->
按魏书邓渊传渊字彦海安定人也祖羌苻坚车骑将军父翼河间相慕容垂用为建武将军尚书左丞卒于赵郡内史渊性贞素太祖定中原擢为著作郎出为蒲丘令入为尚书吏部郎渊明解制度多识旧事与定朝仪律令音乐及军国文记诏策多渊所为从征平阳以功赐爵下博子其从父弟晖为尚书郎与定陵侯和跋厚善跋有罪诛其子弟奔长安或告晖送出之由是太祖疑渊知情遂赐渊死　　邓颍
按魏书邓渊传下博子渊死子颍袭爵为太学生稍迁中书侍郎进爵为侯延和三年卒谥文恭　　邓权
按魏书邓渊传颍弟权从世祖征伐官至龙骧将军豫州刺史赐爵新野侯从征蠕蠕坐法死　　邓颢
按魏书邓渊传权弟颢卒于中书侍郎
　　邓怡
按魏书邓渊传颍子怡官至荆州刺史赐爵南阳公和平中卒长子良奴袭爵　　邓宗庆
按魏书邓渊传怡弟宗庆以中书学生入为中散稍迁尚书赐爵定安侯转典南部号为称职进爵南阳公除泾州刺史徙赵郡公转徐州刺史未几坐妻韩巫蛊伏诛宗庆子伯忻与父俱死伯忻子俨逃越得免后历郢州刺史　　邓灵珍
按魏书邓渊传颢子灵珍中书学生秘书中散卒　　邓灵奇按魏书邓渊传灵珍弟灵奇立忠将军齐州刺史赐爵昌国侯为政清简有威惠子恭伯右光禄大夫　　邓述按魏书邓渊传怡子述历吏职以贞谨见称迁中大夫守廷尉少卿出为齐州刺史太傅元丕出为并州刺史以述为太傅长史征为司空长史卒官谥曰贞　　邓羡按魏书邓渊传灵珍子羡历中书学生侍御史以明谨见知中山王英攻义阳羡为军司罢除谏议大夫转大司农少卿出行荆州事转郢州刺史征为给事黄门侍郎灵太后临朝羡以义阳军司之勋封安阳县开国子神龟初发疽卒谥曰恭　　邓纂
按魏书邓渊传述长子纂奉朝请累迁中散大夫　　邓献按魏书邓渊传纂弟献奉朝请司空西合祭酒员外常侍河阴令迁谏议大夫肃宗末除颍州刺史建义初闻爾朱荣入洛朝士见害遂奔萧衍　　邓跻
按魏书邓渊传羡子跻字伯升颇有意尚秘书郎迁太中大夫梁州开府长史与刺史元罗同陷萧衍卒　　唐　　邓世隆
按唐书令狐德棻传邓世隆者相州人隋大业末王世充兄子太戍河阳引为宾客洛阳平亡命变姓名号隐元先生栖白鹿山贞观初召授国子主簿改着作佐郎历卫尉丞终著作郎　　邓文瑞
按尚友录文瑞南阳人华林实录云四世同居五百余人口衣无常主开元中诏旌表门闾　　邓景山
按唐书邓景山传景山曹州人本以文吏进累至监察御史至德初擢拜青齐节度使徙淮南为政简肃入朝拜尚书左丞以为太原尹封南阳郡公少将黄抱节因众怒作乱景山遇害谥曰敬　　邓惟恭
按唐书刘元佐传元佐滑州匡城人建中初充宋亳颍节度使为假子乐士朝鴆死众起元佐子士宁为留后士宁忍暴其下厌苦不服大将李万荣者与元佐同里相善宽厚得士心士宁忌之夺其兵使摄州事尝引众二万畋城南未还万荣晨入府召所留亲兵告曰天子有诏召大夫俾我代节度士皆拜于是分兵闭诸门使告士宁士宁出奔诏拜万荣兵马留后进节度使会万荣病甚以兵属邓惟恭惟恭者与万荣同里闬而署万荣子乃为司马万荣死惟恭执乃送京师杖死京兆府以董晋代之　　邓处讷
邓
继崇

按唐书邓处讷传处讷字韫邵州龙潭人少从江西人闵顼防秋安南中和元年还道潭州逐观察使李裕推顼为留后请诸朝僖宗擢顼为钦化军节度使以处讷为邵州刺史陬溪人周岳诱杀顼处讷攻岳斩之自称留后昭宗诏拜武安军节度使不三日会刘建锋马殷兵至攻澧陵处讷遣邵州豪杰蒋勋邓继崇率兵断龙回关而建锋趋潭州守者以为勋军纳之既入处讷方宴执而杀之　　宋
　　邓守恩
按宋史邓守恩传守恩并州人十岁以黄门事太宗咸平初为入内高班累迁入内副都知&#事干敏以强果称于时天禧五年卒　　邓中和
按宋史邓中和传中和字祖德开封长垣人举三礼景佑庆历间丧亲庐墓终其丧定省往来如事生者二十年负土累坟高三丈　　邓宗古
按宋史邓宗古传宗古简州阳安人父死自培土为坟庐其侧晨夕号恸甘露降于墓木里中号为邓孝子　　邓至
按尚友录至双流人通六经学者从之甚众每出入市邑人皆拱立着往事龟鉴五十卷通书十卷二江集三卷　　邓绾
按宋史邓绾传绾字文约成都双流人举进士为礼部第一稍迁职方员外郎熙宁二年冬通判宁州附王安石累迁御史中丞帝谓绾论事荐人不循分守斥知虢州元丰中以待制知荆南陈陕徙永兴军改青州进龙图阁直学士知邓州卒子洵仁洵武洵仁大观中为尚书右丞　　邓洵武
按宋史邓绾传绾子洵武字子常第进士绍圣中为编修官撰神宗史议论专右蔡卞诋诬宣仁后尢切史祸之作其力居多迁起居舍人连进知枢密院迁特进拜少保封莘国公宣和元年薨谥文简　　邓润甫
按宋史邓润甫传润甫字温伯建昌人第进士为武昌令熙宁中除集贤校理知谏院同邓绾治郑侠狱深致其文擢御史中丞迁翰林学士因论奏相州狱落职知抚州哲宗立进承旨绍圣初哲宗亲政润甫首开绍述遂拜尚书左丞无何暴卒谥安惠　　邓孝甫
按宋史邓孝甫传孝甫字成之临川人第进士积官奉议郎提点开封府界河渠坐事去官遂闭户著书不复言仕元符末诏求直言孝甫年八十一上书云乱天下者新法也因论熙宁而下权臣迭起欺世误国历指其事而枚数其人蔡京嫉之削籍羁筠州卒　　邓根按尚友录根字深伯昭武人登进士第建炎初令崇德治剧有风力倜傥饶气概团丁壮习武艺陈通叛于杭势张略地独不入境秀卒徐明叛根领兵至城下诛明以功改秩贰郡四年代程俱为守兵烬之后经理有方秀民赖之　　邓旦
按尚友录旦字日升连城人绝意进取居唯一室在东郭之石岩颜曰尚友日以诗酒自娱士大夫欲迎致之不屑也　　邓名世
按尚友录名世字元亚临川人天资笃厚为文长于叙事先是议臣禁学春秋及诸史者名世独酷嗜之试有司屡以援春秋见黜同舍又告其藏元佑党人文集乃杜门却扫益研究经史考三传同异往往发诸儒所未到御史刘大中荐之命录其书以进遂以布衣上殿进治人务实等说上嘉纳寻赐出身除敕令所删修官兼史馆校勘时绍兴四年也　　邓肃
按宋史邓肃传肃字志宏南剑沙县人少警敏能文李纲见而奇之为忘年交入太学所与游皆天下名士钦宗嗣位召对便殿补承务郎授鸿胪寺簿金人犯阙肃被命诣敌营留五十日而还张邦昌僭位肃义不屈奔赴南京擢左正言肃在谏垣遇事感激不三月凡抗二十疏言皆切至执政怒罢归绍兴二年避寇福唐以疾卒　　邓若水
按宋史邓若水传若水字平仲隆州井研人吴曦叛州县莫敢拒若水方为布衣愤甚仗剑徒步如武兴欲手刃曦中道闻曦死乃还人皆笑其狂而壮其志登嘉定十三年进士第时史弥远柄国若水对策极论其奸嘉熙间召为太学博士当对草奏数千言丞相乔行简大骇出若水通判宁国府到官数月以言罢遂不复仕有一子筑山寨以兵捍卫乡井寨破举家遇害　　邓得遇
按宋史邓得遇传得遇字达夫叩州人淳佑十年进士调宁远主簿改知南昌县通判隆兴府知昭州迁广西提点刑狱逾年摄经略事兼知静江府德佑二年静江破得遇投南流江而死　　金
　　邓俨
按金史邓俨传俨字子威懿州宜民人天德三年擢进士第大定中为左司郎中累迁中都转运使明昌初为户部尚书寻知归德府事致仕卒　　元
　　邓文原
按元史邓文原传文原字善之绵州人父漳徙钱塘文原在宋时以流寓试浙西转运司魁四川士至元二十七年辟为杭州路儒学正大德二年调崇德州教授五年擢应奉翰林文字升修撰至大三年授江浙儒学提举皇庆元年召为国子司业至官首建白更学校之政当路因循重于改作论不合移病去延佑五年出佥江南浙西道肃政廉访司事移江东道至治二年召为集贤直学士天历元年卒子衍荫授江浙等处儒学副提举至顺五年制赠文原谥文肃　　明　　邓愈
按明外史邓愈传愈虹县人初名友德太祖为赐名父顺兴据临濠与元兵拒战死兄友隆代之复病卒众推愈领军事太祖起滁阳愈自盱眙来归积功以为湖广行省平章戍襄阳吴元年建御史台召为右御史大夫领台事洪武三年特进荣禄大夫封卫国公十年卒谥武顺长子镇嗣改封申国公其妻李善长外孙也善长败坐奸党诛弟铭锦衣卫指挥佥事征蛮卒于军有子源为镇后弘治中授源孙炳为南京锦衣卫世指挥使嘉靖十一年绍封炳子继坤定远侯五传至文明崇祯末死流贼之难　　邓廷瓒
按明外史邓廷瓒传廷瓒字宗器巴陵人景泰五年进士知淳安县有惠政累迁山东左布政使弘治中以右副都御史巡抚贵州进右都御史八年召掌南京都察院事甫数月命提督两广军务越二年进左十三年卒谥襄敏廷瓒有雅量待人不疑世多称其长者　　邓继曾
按明外史邓继曾传继曾字士鲁资县人正德间进士授行人嘉靖改元帝欲尊所生为帝后会掖庭火廷臣多言咎在大礼继曾亦言之疏入帝震怒下诏狱掠治谪金坛县丞累迁至徽州知府卒　　邓子龙
按明外史邓子龙传子龙丰城人貌魁梧骁勇绝伦兼通翰墨嘉靖中累功为把总万历初从张元勋讨平巨盗擢指挥佥事缅甸犯云南诏移子龙永昌奸人罕虔同逆子龙生擒之进副总兵寻以兵乱坐褫官二十七年朝鲜用师以故官领水军奋击贼战死赠都督佥事庙祀朝鲜　　邓以赞
按明外史邓以赞传以赞字汝德新建人隆庆五年举会试第一廷试第三授编修万历初座主张居正柄国政以赞时有匡谏居正弗善也移疾归久之补原官旋引退诏起中允至中途复以念母返再起南京祭酒就擢礼部右侍郎复就转吏部居母忧不胜丧而卒谥文洁　　邓元锡
按名山藏本行记邓元锡字汝极南城人博览经史有志为己之学十五丧父哀毁如礼事嫡庶二母至孝家门凛肃十七仿古社仓法行之乡里十九充邑诸生领乡荐念母高年不赴会试杜门授徒讲学于天峰山居祖母及母丧一准古礼庐墓三年神宗以翰林待诏征之有司劝驾敦促就道竟卒于途次学者私谥为文统先生　　邓洪震
按明外史周弘祖传隆庆初以地震言事者有邓洪震宣化人时为兵部郎中帝纳其言下礼官议修省洪震寻以疾归万历改元督抚交章论荐竟不起　　邓&#按明外史左良玉传邓&#四川人天启初积功得守备崇祯初屡迁总兵官镇守遵化五年令与左良玉击贼清池柳庄贼走林县而&#部将杨遇春邀贼中伏死贼用其旗并诱杀他将自是轻&#十一月以&#为保定总兵官&#不善驭军军心亦不附八年洪承畴令&#戍樊城防汉江部将王允成以&#饷鼓噪杀其二仆&#惧登楼越墙堕地死　　邓藩锡
