<!-- { "loadSidebar": true } -->
按明外史解缙传梁潜字用之泰和人洪武二十九年举乡试明年授四川苍溪训导以荐除广东四会知县改阳江阳春皆有治声永乐元年召修太祖实录书成擢翰林修撰总裁永乐大典帝幸北京屡驿召赴行在十五年复幸北京亲择侍从监国臣翰林独杨士奇以潜副之时两京隔绝汉王高煦谋夺嫡谗构万方有陈千户者擅取民财令旨谪交址数日后念其有军功贷之还有言于帝者曰上所谪罪人皇太子曲宥之矣遂诛陈千户事连潜逮系狱并诛潜妻杨氏痛潜非命不食死　　梁良玉
按浙江通志良玉定海人建文时靖难兵起良玉避兵死于海　　梁良用
按浙江通志良用定海人靖难兵入金陵良用髡发为僧遁去死于水中　　梁田玉
按浙江通志田玉定海人建文时任郎中靖难兵入金陵田玉与叶御史希贤髡发为僧从地道遁去后不知所终　　梁中节
按万姓统谱中节定海人未详仕何官少好读扬子太元经靖难后与郭良弃官同走为道士入山云　　梁铭按名山藏勋封记保定伯梁铭汝阳人嗣父燕山护卫百户从靖难守战积功为都督府佥事洪熙元年进同知充参将出镇宁夏论靖难守城功封伯禄千石与世券宣德初卒交址军中子瑶嗣正统十四年充副总兵征邓茂七有功师旋余党复乱被劾降为事官景泰二年充平蛮将军征湖贵寇韦同烈平之三年进流侯加禄五百石世伯天顺元年充总兵镇守陕西寇入凉州击走之居七年召还与世侯卒赠蠡国公予谥瑶数掌兵不妄杀子弟从征以功授官悉辞不受子傅嗣　　梁孟岳
按万姓统谱孟岳永乐初为宿迁知县为政有方赋均讼平使人民婚姻死葬贫富相恤四民怀之　　梁萼按万姓统谱萼字绍辉临川人幼孤警敏嗜学稍长师张孟同孟同曰萼之文端重典雅如松柏之在岁寒永乐四年郡举萼应遗贤诏授都昌训导后修成祖仁宗两朝实录少师杨士奇荐萼与修实录成赐白银鞍马升衢州教授前后五典京闱文衡文声甚着有真趣轩集二十卷　　梁轸
按广东通志轸高要人少卓立有经济志永乐辛卯乡荐授福建道监察御史肃清风纪务持大体改行在山西道巡按直隶所至激烈出按湖广清臬司匿贼赃劾武臣不法事后为忌者所中谪云南典史谢事家居布衣蔬食始终刚介盖古之遗直者　　梁以诚
按万姓统谱以诚宛平人永乐甲辰进士第二历编修　　梁祖荣
按万姓统谱祖荣永乐中柘城知县岁值霖雨教民疏浚川邑无水灾民有负租贫无以偿祖荣首捐己俸以倡富民出粟助之由是官无负租而民不失所　　梁贞
按聊城县志贞不知其姓所自出佣于梁能家冒梁氏永乐间能举孝廉官直河驿丞贞随之官驿卒有所称贷于能贞为典记后能卒于官能子玺尚幼主母亦不知贞持券取债以归及玺长为诸生贞尽出其所藏以献主母怪问其何来贞具以对主母感其忠义令玺拜为兄即以子之至今其子孙蕃衍称梁氏小宗云　　梁时
按万姓统谱时长洲人警敏博学善为文尤工于诗由明经举为岷府记善后改翰林典籍与修永乐大典所著诗文有亿余集藏于家　　梁楘
按明外史贾铨传梁楘泰和人举进士为刑部主事善辨冤狱用荐擢广西副使进右布政使迁浙江左布政使吏能其官　　梁安
按东平州志安字以宁状元灏之裔明宣德己酉举人丰姿魁伟筮仕户部主事累官广平知府听断明允兴学劝农境内大治有循良之称焉　　梁觐
按东平州志觐字廷宾安之子明正统丁卯举人初任监察御史巡按陕西河南以言事左迁嘉善丞未几召复本官转陕西按察副使控制要害怀徕抚定陕人有怙恃之戴焉　　梁昉
按万姓统谱昉字景熙顺德人天顺丁丑进士历布政使　　梁璟
按明外史梁璟传璟字廷美崞县人举天顺末进士授兵科给事中成化时屡迁都给事中奏请起致仕尚书王竑李秉而斥都御史王越及宫闱隐事被挞文华殿九载秩满擢陕西左参政内艰服阕还原任历左右布政使先后在陕十五年多政绩孝宗嗣位迁右副都御史巡抚湖广弘治二年外艰服除再抚四川七年召拜南京吏部右侍郎久之就进户部尚书致仕归卒　　梁方
按万姓统谱方字惟义南海人成化壬辰进士历布政使　　梁储
按明外史梁储传储字叔厚广东顺德人举成化十四年会试第一授编修弘治四年进洗马久之擢翰林学士十六年拜吏部右侍郎正德初改左进尚书专典诰敕加太子少保调南京吏部五年兼文渊阁大学士入参机务十年杨廷和遭丧去储代为首辅进少师华盖殿大学士十三年帝从江彬言将遍游塞上储泣谏不报明年宁王宸濠反帝南征抵扬州议幸南京储极谏不可疏八九上帝颇心动而群小犹欲导帝游浙西泛江汉储益惧手疏跪泣行宫门外帝不得已许还京明年帝崩奉迎兴世子安陆既即位给事张九叙等劾储持禄固宠储遂三疏求去卒　　梁奎
按广东通志奎字文灿顺德人以弘治己酉乡荐判袁州府桃源贼薄城奎出御逐贼堕马被执死之　　梁溥按山西通志溥字弘济稷山人弘治己酉举人陕西延川教谕时延安守安阳崔公升重其才令署郡学遣其子铣受业焉丁外艰归诸生别皆哭失声服阕升南京国子监学正三载考绩升庆府长史屡乞归养王恳留之丁内艰后安化叛逆瑾矫旨罚赎米四百石人谓以半赂瑾则免溥竟输米服阕补秦府长史　　梁材
按畿辅通志材字大用大城人弘治己未进士起家知县入为御史调知杭州以廉能名宸濠之乱材按察浙中守杭大监毕真夙与濠通人心汹汹材说真令撤兵卫两浙遂安世宗初按察云南有土酋相雠杀材谕以王法土酋输服召拜大司农加太子少保上念吏治不清命行考察又大狱不决命兼司寇勘之后以劾翊国公郭郧落职归卒谥端肃　　梁乔
按上杭县志乔字迁之号静轩弘治壬戌进士正德初授刑部主事同官疏劾刘瑾不法章数上不报乔独面奏之上怒命下锦衣卫狱久之上怒解得释寻迁兵部郎中出守绍兴政惠民和&#政六年以母年高致政归　　梁谷
按东平州志谷字仲用觐之子明正德辛未进士初授吏部稽勋主事降补寿州同知迁郧阳通判转太仓知州值洪洋海盗倡乱谷剿平之巡抚李充嗣特荐于朝寻以内艰解官归起复转德府长史王雅见礼重疏于朝加四品服无何以疾终　　梁纶
按山西通志纶字文音曲沃人正德癸酉举人授隆庆知州勤劳廉介剔&#爱民历七载乞归着稽古&#声三卷享年八十一　　梁廷振
按广东通志廷振字伯纲南海人嘉靖癸未进士连丁内外艰服阕授兵部职方主事寻进郎中会安南弗顺廷议主讨廷振力止之中外赖安戊戌出为广西副使同参政翁万达监督诸军进剿断藤峡号令严肃民不知兵复平府江诸猺士民颂德迁福建右参政督理粮储公余讲学闽士向风进按察使宪度贞肃比入觐不持一物人服其节操迁浙江右布政使寻转左卒于任　　梁震
按明外史梁震传震新野人袭榆林卫指挥使嘉靖七年进署都指挥佥事协守宁夏兴武营寻充延绥游击将军廉勇好读兵书善训士力挽强命中数先登擢延绥副总兵却敌镇远关进都督佥事十四年进都督同知充陕西总兵官寻论黄甫川功进右都督明年移镇大同寇入犯震破之寇愤驻近边伺隙时车驾祀山陵震伏将士于诸路寇果入大破之进左都督荫一子百户震父栋前阵亡震辞荫子乞父祭葬帝嘉而许之卒谥武壮震有机略号令明审前后百十战未尝少挫　　梁怀仁
按泉州府志怀仁字宅之晋江人宋丞相文靖公裔孙也嘉靖己丑进士怀仁生抱异质敏慧绝群有神童之称既登名初授南京吏部主事方楗户读书锐志慕古阅三月卒所著有国朝功臣年表　　梁格
按山西通志格字君正溥季子嘉靖乙未进士授济阳知县济阳剧而喜讼格别淑慝察情伪惩者旌者若干人民安辑而讼遂稀履亩按籍得隐田若干万亩劳来不怠至复业者若干百户罢无名之税定宾旅之式供梓宫戢阉寺之横白禹城久滞之冤自奉贬损纤毫不取于下先后荐十三疏升南兵科给事中至平阳闻母讣擗踊逾节遂婴疾逾年卒着有窥易集四书古义补及定斋存稿　　梁绍儒
按东平州志绍儒字存业嘉靖辛丑进士初选翰林庶吉士授检讨美姿容善持论早年挂冠遂寄兴诗酒娱目林泉有古达贤之风焉　　梁明翰
按山西通志明翰字维宪孝义人嘉靖丁未进士授刑部主事升郎中陕西庆阳府知府平易近民转按察司副使值回贼猖獗明翰抚降之军中有韩范之歌转太仆寺卿升陕西参政四川按察使为人天性孝友虽与诸弟分爨凡有储蓄绝不吝惜赈穷恤孤义周族党与人交接无疾言遽色恂恂长者年八十有三卒　　梁纪
按山西通志纪字理夫格长子嘉靖己酉举人该贯经史动以圣贤为期倚庐父墓者三年领乡荐以母老不仕躬自上食三十余年无怠志后以母命勉上公车梦母疾遄返观风使数表其门闻于朝赐秩都察院都事凡后生执经问业多所成就所著樗栎子等书十四种寿八十二门人私谥曰靖孝先生　　梁有誉按明外史李攀龙传梁有誉嘉靖二十九年进士除刑部主事以念母告归杜门读书大吏至辞不见卒年三十六　　梁士楚
按广东通志士楚字思立番禺人举嘉靖壬子乡荐授诏安令时倭寇入犯及土寇吴平等继孽四面城镇后先被陷诏以孤城备尝其毒遇贼辄逃窜士楚至大兴教习民始有勇知方倭至辄擒获之后贼复来士楚大败之以忧解服阕补福建练兵佥事转巡视海道以平海寇钦赏升贵州参议分守思仁带管川东湖北抚苗道时诸苗互相煽惑士楚解而携之远近归服士楚居官忠慎武略好谋莅下以恩所历皆尸祝焉着有木湾集沿海要害图说行世　　梁梦龙
按明外史梁梦龙传梦龙字干吉真定人嘉靖三十二年进士改庶吉士授兵科给事中历吏科都给事擢顺天府丞坐京察拾遗出为河南副使三迁河南右布政使隆庆四年擢右佥都御史巡抚山东明年迁右副都御史移抚河南神宗初张居正当国梦龙其门下士品故下中尤善媚居正特爱之召为户部右侍郎寻改兵部五年以兵部左侍郎进右都御史总督蓟辽保定军务前后奏永莫堡丁字泊马兰峪养善木红土城宽奠广宁右屯锦义大宁堡诸捷累敕奖励就加兵部尚书以修筑黄花镇古北口边墙加太子少保召掌部务寻录防边功加太子太保十年居正殁张四维为政虑四维逐己乃行金冯保遂迁吏部尚书逾月御史江东之邓练赵楷劾之遂令致仕家居十九年卒崇祯末追谥贞敏　　梁鹗
按青城县志鹗邑武生也嘉靖三十四年南征倭寇死之事闻赠指挥佥事　　梁成
按平阴县志成字公济号后川质直廉慎有古人风发进士第授行人司行人历兵部武选司郎中时严氏柄国苞苴公行成执法甚严不通请谒当时有天下清官第一之称升江西按察司副使辞官归里　　梁纲按山西通志纲字立夫嘉靖壬戌进士以户部主事管天津易州仓寻督饷密云搜括频年羡余三千有奇尽开报于上迁河南副使条上便宜凡数十事通行汴中新郑复相藩臬尽往谒纲独不往在汴三年晋湖广参政告归诏起秦中不赴寿七十七所著有高梁生集等书十三种二百一十卷门人私谥文定　　梁问孟按河南通志问孟新乡人嘉靖乙丑会魁历兵科都给事中抚宁夏收哱逆兵柄引河开田岁获储四万石卒赠右副都御史　　梁应策
