<!-- { "loadSidebar": true } -->
　　庞晃
按隋书庞晃传晃字元显榆林人也少以良家子刺史杜达召补州都督周太祖既有关中署晃大都督领亲信兵常置左右晃因徙居关中后迁骠骑将军袭爵比阳侯卫王直出镇襄州晃以本官从寻击江南没于阵数年赎归拜上仪同复事卫王时高祖出为随州刺史路经襄阳卫王令晃诣高祖晃知高祖非常人深自结纳武帝时晃为常山太守高祖为定州总管屡相往来俄而高祖转亳州总管晃亦转为车骑将军及高祖为扬州总管奏晃同行既而高祖为丞相进晃位开府命督左右甚见亲待及践祚加上开府拜右卫将军进爵为公河间王弘之击突厥也晃以行军总管从击破之宿卫十余年出为怀州刺史数岁迁原州总管仁寿中卒官年七十二谥曰敬　　庞元&#
按隋书庞晃传晃击江南没于阵数年卫王直遣晃弟车骑将军元&#赍绢八百匹赎焉　　庞长寿
按隋书庞晃传晃子长寿颇知名官至骠骑将军　　唐　　庞玉
按唐书庞坚传坚四世祖玉事隋为监门直合李密据洛口玉以关中锐兵属王世充击之百战不&#世充归东都秦王东徇洛玉率万骑降高祖以隋旧臣礼之玉魁梧有力明军法久宿卫习知朝廷制度帝顾诸将多不闲仪检故授玉领军武卫二大将军使众观以为模矱出为梁州总管巴山獠叛玉枭其首余党四奔属县獠与反者州里亲戚为贼游说言不可穷蹑玉不听下令军中曰谷熟吾尽收以馈军非尽贼吾不反闻者惧相谓曰军不止吾榖尽且饿死乃共入贼营与所亲相结斩渠长以降众遂溃徙越州都督召为监门大将军太宗以耆厚令主东宫兵虽老不怠小大之务无不亲卒帝为废朝赠幽州都督工部尚书　　庞卿恽
按唐书裴寂传庞卿恽并州人从讨隐太子有功拜右骁卫将军邾国公卒追改濮国　　庞同善
按唐书裴寂传庞卿恽子同善右金吾大将军　　庞承宗按唐书裴寂传庞卿恽子同善同善子承宗开元初仕至太子宾客　　庞履温
按万姓统谱履温开元末为元氏令公平称职清俭有善政　　庞坚
按唐书庞坚传坚京兆泾阳人历颍川太守安禄山反南阳节度使鲁炅表坚为长史兼防御副使以薛愿为颍川太守共守颍川时陈留荥阳已陷贼南阳被围而颍川当往来剧贼将阿史那承庆悉锐攻之傅城百里树木皆刊城中士单寡粮少而愿坚昼夜战诸郡兵无援者自正月尽十一月贼设木鹅冲车飞梯薄城矢如雨士皆雷噪夜半逾城入二人不肯降贼缚致东京将磔解之有说禄山曰义士也彼为其主杀之不祥乃缚于树比且死见者哭之　　庞颀
按唐书南蛮传德宗册异牟寻为南诏王以祠部郎中袁滋持节领使成都少尹庞颀副之　　庞蕴
按尚友录蕴字道元衡阳人来家襄阳洁身修行临终招刺史于&#谓曰但愿空诸所有慎勿实诸所无言讫奄然而化世号为庞居士尝谒江西马祖问不与万物为侣者是甚么人祖曰待汝吸尽西江水却向汝道居士大悟女灵照先居士七日日中而逝其男斸畬母往告曰老汉与灵照去也男按锄笑曰嗄亦立而化母曰汝更愚痴既而焚化毕别乡闾归隐鹿门山不知其所终　　庞严
按唐书于志宁传庞严者字子肃寿州寿春人第进士举贤良方正策第一拜拾遗辞章峭丽累迁驾部郎中知制诰坐累出复入稍迁太常少卿太和五年权京兆尹强干不阿贵势然贪利溺声色卒于官　　后梁　　庞师古
按五代史庞师古传师古曹州南华人也初名从梁太祖镇宣武初得马五百匹为骑兵乃以师古将之从破黄巢秦宗权皆有功太祖攻时溥未下留兵属师古守之师古取其宿迁进屯吕梁溥以兵二万出战师古败之斩首二千级孙儒逐杨行密取扬州淮南大乱太祖遣师古渡淮攻儒为儒所败是时朱珍李唐宾已死师古与霍存分将其兵郴王友裕攻徐州朱瑾以兵救时溥友裕败溥于石佛山瑾收余兵去太祖以友裕可追而不追夺其兵以属师古攻破徐州斩溥太祖表师古徐州留后梁兵攻郓州临济水师古彻木为桥夜以中军先济朱宣走中都见杀太祖已下兖郓乃遣师古与葛从周攻杨行密于淮南师古出清口从周出安丰师古自其微时事太祖为人谨甚未尝离左右及为将出兵必受方略以行军中非太祖命不妄动师古营清口地势卑或请就高为栅师古以非太祖命不听淮人决水浸之请者告曰淮人决河上流水至矣师古以为摇动士卒立斩之已而水至兵不能战遂见杀　　宋
　　庞天佑
按宋史庞天佑传天佑江陵人以经籍教授里中父疾天佑割股肉食之疾愈又复病目丧明天佑号泣祈天舐之父年八十余大中祥符四年卒天佑负土封坟结庐其侧昼夜号不绝声知府陈尧咨亲往致奠上其事旌表门闾天佑家无儋石储居委巷中尧咨为徙里门之右筑阙表之　　庞籍
按宋史庞籍传籍字醇之单州武成人及进士第为黄州司理参军知州夏竦以为有宰相器调开封府兵曹参军知府薛奎荐为法曹迁大理寺丞知襄邑县预修天圣编敕为刑部详覆官擢群牧判官久之出知秀州召为殿中侍御史孔道辅曰言事官多觊望宰相意独庞醇之天子御史也为开封府判官坐言宫禁事不得实罢为广南东路转运使又坐降太常博士知临江军寻复官徙福建转运使景佑三年为侍御史改刑部员外郎知杂事判大理寺进天章阁待制元昊反为陕西体量安抚使坐降知汝州徙同州就除陕西都转运使进龙图阁直学士知延州俄兼鄜延都总管经略安抚缘边招讨使明年换左谏议大夫元昊既臣召为枢密副使改参知政事拜工部侍郎枢密使迁户部拜同中书门下平章事昭文馆大学士监修国史以韩绛言罢知郓州居数月加观文殿大学士拜昭德军节度使知永兴军改并州复为观文殿大学士户部侍郎知青州迁尚书左丞不拜徙定州召还京师上章告老寻以太子太保致仕封颍国公薨年七十六赠司空加侍中谥庄敏　　庞元英按宋史庞籍传籍子元英朝散大夫
　　庞安时
按宋史庞安时传安时字安常蕲州蕲水人儿时能读书过目辄记父世医也授以脉诀安时曰是不足为也独取黄帝扁鹊之脉书治之未久已能通其说时出新意辨诘不可屈父大惊时年犹未冠已而病聩乃益读灵枢太素甲乙诸秘书凡经传百家之涉其道者靡不通贯为人治病率十愈八九踵门求诊者为辟邸舍居之亲视&#粥药物必愈而后遣其不可为者必实告之不复为治活人无数病家持金帛来谢不尽取也年五十八而疾作门人请自视脉笑曰吾察之审矣且出入息亦脉也今胃气已绝死矣遂屏却药饵后数日与客坐语而卒　　庞恭孙
按宋史庞籍传籍孙恭孙字德孺以荫补通判施州崇宁中部蛮向文疆叛诏转运使王蘧领州事致讨恭孙说降文疆而斩之蘧上其功进三秩知涪州遂以开边为己任诱珍州骆文贵承州骆世华纳土费不赀转运判官朱师古劾恭孙生事诏黜师古而以恭孙代于是溱播溪思费等州相继降每开一城辄褒迁五年间至徽猷阁待制威州守乞通保霸二州进恭孙直学士成都府委以招纳未几其酋董舜咨董彦博来纳土诏遣赴阙皆拜承宣使赐第京师更名保州祺州霸州享州使恭孙进筑之言者论其贪纵究治如章谪保静军节度副使逾月起知陈州复待制帅泸州又以筑思州进学士前后在西南二十年所得州县多张名簿实瘠卤不毛地缮治转饷为蜀人病无几时皆废宣和中卒　　庞安仁
按尚友录安仁字宅道晋陵人通五经尤长于易张正素周道卿皆在其门　　金
　　庞迪
按金史庞迪传迪字仲由延安人少倜傥喜读兵书习骑射学推步孤虚之术无所效用应募隶泾原路第三副将破贼有功授保义郎尝从百余骑遇夏人数千跃马犯阵敌皆披靡自是知名擢为正将权发遣泾原路兵马都监齐国建权知怀德军兼沿边安抚使夏人薄城迪破之斩首五百级获军资羊马甚众复破关师古兵擢知泾州未到官改知镇戎军沿边安抚使已而权淮南东路马步军副总管总制沂密淮阳兼权知沂州丁父忧去官寻起复为环庆路兵马都钤辖权知邠州齐国废改华州防御使天眷元年除永兴军路兵马都总管兼知京兆府徙临洮尹兼熙秦路兵马都总管官制行吏部以武功大夫博州团练使特授定远大将军七年除庆阳尹以治最闻正隆元年迁凤翔尹五年徙汾阳军节度使大定初复为临洮尹迁南京路都转运使徙绛阳军节度使卒官年七十　　庞铸
按金史庞铸传铸字才卿辽东人少擢第仕有声南渡后为翰林待制迁户部侍郎坐游贵戚家出倅东平改京兆路转运使卒博学能文工诗造语奇健不凡世多传之　　元
　　庞遵
按元史胡光远传至顺间永平庞遵母病肿三年不能起忽思食鱼遵求于市不得归途叹恨忽有鲤跃入其舟作羹以献母悦病瘥　　明
　　庞虎
按衡州府志虎凤阳人衡州卫指挥佥事洪武五年开设卫所增筑城池建置军营诸所经画虎之功居多　　庞清
按山西通志清武乡人洪武乙丑进士任监察御史后升扬州府知府　　庞惟方
按万姓统谱惟方陕西延安人洪武间临海知县为政平恕民有争讼必从容以理谕之民自悦服时督造海船徭役咸有调理民不知扰　　庞安
按万姓统谱安博兴人洪武中为嘉兴府通判获私鬻盐徒送京师而以盐赏其获者户部以其违例罚偿盐入官且责取罪状安上言律者万世之常法例者一时之指意不当以一时之例坏万世之法今欲依例而行则于律例非应捕人给赏之言自相违背是失信于天下也上然其言诏论如律　　庞敬
按万姓统谱敬嘉兴人正统中知庐州莅政严明立己廉介坛壝铺舍祠庙皆其建置一时贤令称敬为最　　庞辅
按山西通志辅宁乡人景泰丙子举人知泾阳后调三原升阶州知州　　庞瑽
按广东通志瑽字廷佩南海人也天顺己卯举于乡知福清县有智略治尚精明以邑人好讼用严治之犯者辄丽于法吏胥敛戢不敢为奸崇儒重道广学宫置祭器即公署吏廨无不竭力饰之时称能吏　　庞胜按鱼台县志胜天顺丁丑进士官参政
　　庞常
按万姓统谱常泸州人成化进士
　　庞泮
按明外史庞泮传泮字原化天台人成化二十年进士授工科给事中弘治初御史畅亨劾中官张庆反为诬讦泮疏直之中旨取善击铜鼓者泮疏谏屡迁刑科都给事中副使杨茂元被逮泮率同列救之茂元得薄谴九年四月帝以岷王劾武冈知州刘逊命逮之泮率同官吕献等言锦衣天子亲军非不轨及妖言重情不可轻遣疏入忤旨下泮等四十二人及御史刘绅等二十人诏狱六科署空吏部尚书屠滽请令中书代收部院封事詹事杨守址贻书责滽不疏救会御史张淳方奉使还耻独不与抗疏论之考功郎中储巏亦谏滽等复率九卿救之帝乃释泮等中官何鼎以直言下狱杨鹏戴礼夤缘入司礼监泮等言鼎狂直宜容鹏等得罪先朝俾参机密害非小帝怒诘外臣何由知内廷事令对状停俸半载威宁伯王越谋起用中官蒋琮李广有罪外戚周彧张鹤龄纵家奴杀人泮皆极论直声甚着十一年擢福建右参政中官夺宋儒黄干宅为僧庵泮改为祠以祀干迁河南右布政使中旨取洛阳牡丹疏请罢之转广西左布政使致仕　　庞嵩
