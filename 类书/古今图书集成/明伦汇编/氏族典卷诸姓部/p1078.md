<!-- { "loadSidebar": true } -->
按汉书杜周传缓中弟钦字子夏少好经书帝舅王凤以外戚辅政奏请钦为武库令钦为人深博有谋自上为太子时以好色闻及即位皇太后诏采良家女钦因说凤建九女之制会皇太后女弟与钦兄子私通钦惭惧乞骸骨去后有日蚀地震之变诏举贤良方正征诣大将军幕府国家政谋凤常与钦虑之京兆尹王章上封事言凤专权宜废勿用于是天子召见章议欲退凤钦令凤上疏谢罪文指甚哀太后涕泣上亦不忍废复起凤就位钦优游不仕以寿终　　杜熊按汉书杜周传缓少弟熊历五郡二千石三州牧刺史有能名　　杜勋
按汉书陈汤传汤矫制发诸国兵攻郅支单于军候假丞杜勋斩单于首得汉使节二既还杜勋不赏王莽秉政以汤功大赏薄追谥汤破胡壮侯封勋为讨狄侯　　杜季
按汉书孙宝传宝为京兆尹署侯文为东部督邮问部内奸恶文曰霸陵杜季宝曰其次文曰豺狼横道不宜复问狐狸季者大侠与卫尉淳于长善长方贵幸以季为托故宝无以应文季闻之杜门不通水火穿舍后墙为小户持鉏自治园因文所厚自陈遂不敢犯法宝亦竟无所谴明年季病死　　杜业按汉书杜周传周子延年延年子缓缓子业有才能以列侯选复为太常数言得失不事权贵坐法免官复为函谷关都尉成帝崩哀帝即位业上书言王氏世权日久朝无骨鲠之臣又言宜为恭王立庙京师以章孝道繇是征复为太常岁余左迁上党都尉会司&#奏业为太常选举不实业坐免官哀帝崩王莽秉政忧恐发病死谥曰荒侯　　杜邺
按汉书杜邺传邺字子夏本魏郡繁阳人也祖父及父皆至郡守武帝时徙茂陵邺少孤以孝廉为郎与车骑将军王音善平阿侯谭不受城门职后薨上闵悔之乃复令谭弟成都侯商位特进领城门兵邺见音前与平阿有隙即说音承顺圣意加异往时凡议必与及之音甚嘉其言由是与成都侯商亲密二人皆重邺以为腹心举侍御史哀帝即位迁为凉州刺史邺居职宽舒少威严数年以病免举方正直言未拜病卒　　杜苍
按汉书孙宝传苍季子字君敖名出季右在游侠中　　杜辅
按汉书功臣侯表元始二年建平侯辅嗣
　　杜宪
按汉书功臣侯表建平侯宪嗣建武中以先降梁王薨不得代　　杜普
按汉书王莽传莽败曹部监杜普守郡不降为汉兵所诛　　后汉
　　杜林
按后汉书杜林传林字伯山扶风茂陵人也父邺成哀间为凉州刺史林少好学博洽多闻时称通儒初为郡吏王莽败盗贼起林与弟成客河西隗&#素闻林志节深相敬待林虽拘于&#而终不屈节建武六年弟成物故&#乃听林持丧东归既遣而悔令刺客杨贤于陇坻遮杀之贤见林身推鹿车载致弟丧乃亡去光武闻林还征拜侍御史群寮甚尊惮之后为大司徒司直十一年司直官罢为光禄勋内奉宿卫外总三署周密敬慎选举称平后皇太子强求乞自退封东海王故重选官属以林为王傅代丁恭为少府二十二年复为光禄勋顷之代朱浮为大司空博雅多通称为任职明年薨帝亲自临丧送葬除子乔为郎　　杜茂
按后汉书杜茂传茂字诸公南阳冠军人也初归光武于河北为中坚将军常从征伐世祖即位拜大将军封乐乡侯建武二年更封苦陉侯与中郎将王梁击五校贼于魏郡清河东郡悉平诸营保降其持节大将三十余人三郡清静道路流通明年遣使持节拜茂为骠骑大将军十三年增邑更封修侯十五年坐断兵马廪缣使军吏杀人免官削户邑定封参蘧乡侯十九年卒子元嗣永平十四年坐与东平王等谋反减死一等国除永初七年邓太后绍封茂孙奉为安乐亭侯　　杜笃
按后汉书杜笃传笃字季雅京兆杜陵人也高祖延年宣帝时为御史大夫笃少博学不修小节不为乡人所礼居美阳与美阳令游数从请托不谐颇相恨令怨收笃送京师会大司马吴汉薨光武诏诸儒诔之笃于狱中为诔辞最高帝美之赐帛免刑笃以关中表里山河先帝旧京不宜改营洛邑乃上奏论都赋后仕郡文学掾以目疾二十余年不窥京师女弟适扶风马氏建初三年车骑将军马防击西羌请笃为从事中郎战没于射姑山子硕豪侠以货殖闻　　杜诗按后汉书杜诗传诗字公君河内汲人也少仕郡功曹更始时辟大司马府建武元年三迁为侍御史拜成皋令再迁为沛郡都尉转汝南所在称治七年迁南阳太守性节俭而政治清平时人方于召信臣故南阳为之语曰前有召父后有杜母视事七年政化大行十四年坐遣客为弟报仇被征会病卒　　杜孝
按尚友录孝巴郡人母嗜鱼脍杜役成都买鱼盛水竹筒投之江祝曰愿母得此作脍妇出汲见而取之持归曰夫所寄也熟以进姑闻者叹其孝感　　杜度
按尚友录度字伯度妙于章草崔瑗崔實父子继之罗晖赵袭亦能此艺袭与张芝相善故芝云上比崔杜不足下比罗赵有余　　杜抚
按后汉书杜抚传抚字叔和犍为武阳人也少受业于薛汉定韩诗章句后归乡里教授沈静乐道举动必以礼弟子千余人后为骠骑将军东平王苍所辟及苍就国辟太尉府建初中为公车令数月卒官其所作诗题约义通学者传之曰杜君法云　　杜安
按后汉书杜根传根父安字伯夷少有志节年十三入太学号奇童位至巴郡太守政甚有声　　杜根
按后汉书杜根传根字伯坚颍川定陵人也父安位至巴郡太守根性方实永初元年举孝廉为郎中时和熹邓后临朝权在外戚根以安帝年长宜亲政事乃与同时郎上书直谏太后大怒收执根等令盛以缣囊于殿上扑杀之执法者以根知名私语行事人使不加力既而载出城外根得苏太后使人检视根遂诈死三日目中生蛆因得逃窜为宜城山中酒家保积十五年及邓氏诛下诏录其子孙根方归乡里征诣公车拜侍御史顺帝时稍迁济阴太守去官还家卒　　杜&#
按益都耆旧传&#字孟宗绵竹人少有孝行诵书百万言学兵事于翟酺酺免后尚书令与司&#劾之复征诣狱&#上章救之受鞭笞六百在狱中明酺无事京师壮之以时衰乱散财施宗族不应公车辟　　杜乔按后汉书杜乔传乔字叔荣河内林虑人也举孝廉辟司徒杨震府稍迁为南郡太守转东海相入拜侍中汉安元年以乔守光禄大夫使徇察兖州还拜太子太傅迁大司农时梁冀子弟五人及中常侍等以无功并封乔上书谏书奏不省益州刺史种皓举劾永昌太守刘君世以金蛇遗梁冀事发觉以蛇输司农冀从乔借观之乔不肯与冀始为恨累迁大鸿胪时冀小女死令公卿会丧乔独不往冀又御之迁光禄勋建和元年代胡广为太尉在位数月以地震免宦者唐衡左悺等因共谮于帝帝亦怨之及清河王蒜事起梁冀遂讽有司劾乔及李固与刘鲔等交通请逮案罪而梁太后素知乔忠但策免而已冀愈怒执系之死狱中　　杜密
按后汉书杜密传密字周甫颍川阳城人为人沈质少有厉俗志为司徒胡广所辟稍迁代郡太守三迁太山太守北海相后桓帝征拜尚书令迁河南尹转太仆党事既起免归本郡后太傅陈蕃转政复为太仆明年坐党事被征自杀　　杜琼
按蜀志杜琼传琼字伯瑜蜀郡成都人也少受学于任安精究安术刘璋时辟为从事先主定益州领牧以琼为议曹从事后主践阼拜谏议大夫迁左中郎将大鸿胪太常为人诤默少言阖门自守不与世事蒋琬费袆等皆器重之延熙十三年卒　　杜微
按蜀志杜微传微字国辅梓潼涪人刘璋辟为从事以疾去官建兴二年丞相亮领益州牧以微为主簿微固辞拜为谏议大夫以从其志　　杜祺
按蜀志吕乂传杜祺历郡守监军大将军司马与乂亲善有当时之称而俭素守法不及于乂　　魏
　　杜袭
按魏志杜袭传袭字子绪颍川定陵人也曾祖父安祖父根著名前世袭避乱荆州刘表待以宾礼建安初太祖以为西鄂长会荆州出步骑来攻袭决围得出太祖以为丞相军祭酒后领丞相长史随太祖到汉中太祖东迁以为留府长史驻关中文帝践阼封武平亭侯为尚书明帝即位进封平阳乡侯诸葛亮出秦川大将军曹真督诸军拒亮袭为军师真薨司马宣王代之袭复为军师以疾征还拜太中大夫薨谥曰定侯子会嗣　　杜夔
按魏志杜夔传夔字公良河南人也以知音为雅乐郎中平五年去官奔荆州荆州牧刘表令与孟曜为汉主合雅乐后表子琮降太祖太祖以夔为军谋祭酒参太乐事因令创制雅乐黄初中为太乐令文帝常令夔与左愿等于宾客之中吹笙鼓琴夔有难色由是帝意不悦遂黜免以卒　　杜畿
按魏志杜畿传畿字伯侯京兆杜陵人举孝廉除汉中府丞会天下乱遂弃官客荆州建安中荀彧进之太祖以畿为司空司直迁护羌校尉太祖既定河北而高干举并州反河东人卫固范先与干通谋于是拜畿河东太守固等绝陕津畿遂诡道从郖津度范先欲杀畿畿举动自若固曰制之在我遂奉之畿说固以赀募兵又分遣休息因将数十骑赴张辟拒守固等攻畿不下会大兵至固等伏诛文帝即王位赐爵关内侯征为尚书及践阼进爵丰乐亭侯守司&#校尉帝征吴以畿为尚书仆射统留事其后帝幸许昌畿复居守受诏作御楼船于陶河试船遇风没谥曰戴侯子恕嗣　　杜挚
按魏志刘劭传劭友人郎中令河东杜挚亦着文赋颇传于世注
挚字德鲁初上笳赋署司徒军谋吏后
举孝廉除郎中卒于校书
　　杜恕
按魏志杜畿传畿子恕字务伯太和中为散骑黄门侍郎在朝八年论议亢直出为弘农太守数岁转赵相以疾去官起为河东太守岁余迁淮北都督护军复以疾去顷之拜御史中丞复出为幽州刺史时征北将军程喜屯蓟劾奏恕下廷尉免为庶人徙章武郡嘉平四年卒于徙所　　杜理
按杜氏新书畿子理字务仲少而机察精要畿奇之故名之曰理年二十一而卒　　吴
　　杜契
按陕西通志契字广平京兆杜陵人初依孙策黄武二年学道隐居华阳　　晋
　　杜预
按晋书杜预传预字元凯京兆杜陵人也祖畿魏尚书仆射父恕幽州刺史预博学多通起家拜尚书郎袭祖爵丰乐亭侯锺会伐蜀以为镇西长史及会反以智获免泰始中守河南尹司&#校尉石鉴以宿憾奏免时寇入陇右以预为安西军司鉴复奏预稽乏军兴征诣廷尉以赎论会匈奴帅刘猛举兵反诏预以散侯定计省闼拜度支尚书在内七年损益万机不可胜数朝野称美号曰杜武库言其无所不有也时帝密有灭吴之计而朝议多违惟预羊祜张华与帝意合祜病举预自代及祜卒拜镇南大将军都督荆州诸军事孙皓平以功进爵当阳县侯封子耽为亭侯后征为司&#校尉行次邓县卒谥曰成子锡嗣　　杜斌按杜氏新书畿子恕恕从子斌字世将有才望为黄门郎为赵王伦所枉杀　　杜宽
按杜氏新书畿子理理子宽字务叔清虚元静敏而好古举孝廉除郎中年四十二而卒　　杜夷
按晋书杜夷传夷字行齐庐江灊人也世以儒学称为郡着姓夷少而恬泊操尚贞素博览经籍百家之书靡不毕究寓居汝颍之间十载足不出门年四十余始还乡里闭门教授生徒惠帝时三察孝廉永嘉初征拜博士并不就怀帝诏举贤良方正刺史王敦逼夷赴洛夷遁于寿阳镇东将军周馥倾心礼接馥败夷归旧居寻渡江元帝以为祭酒明帝即位夷自表请退太宁元年卒子晏仕至苍梧太守夷兄弟三人兄崧字行高亦有志节惠帝时俗多浮伪着任子春秋以刺之弟援高平相援子潜右卫将军　　杜锡
