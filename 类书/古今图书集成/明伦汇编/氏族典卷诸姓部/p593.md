<!-- { "loadSidebar": true } -->
按唐书王勃传勃兄&#第进士长寿中为凤阁舍人寿春等五王出合有司具仪忘载册文群臣已在乃悟其阙宰相失色&#召五吏执笔分占其辞粲然皆毕人人嗟服寻加弘文馆学士兼知天官侍郎始裴行俭典选见&#与苏味道曰二子者皆铨衡才至是语验&#素善刘思礼用为箕州刺史与綦连耀谋反&#与兄泾州刺史&#及助皆坐诛神龙初诏复官　　王勃按唐书王勃传勃字子安绛州龙门人六岁善文辞九岁得颜师古注汉书读之作指瑕以擿其失麟德初对策高第年未及冠授朝散郎数献颂阙下沛王闻其名召署府修撰论次平台秘略书成王爱重之是时诸王斗鸡勃戏为文檄英王鸡高宗怒曰是且交构斥出府勃既废客剑南尝登葛愦山旷望慨然思诸葛亮之功赋诗见情闻虢州多药草求补参军倚才陵藉为僚吏共嫉官奴曹达抵罪匿勃所惧事泄辄杀之事觉当诛会赦除名父福畤繇雍州司功参军坐勃故左迁交址令勃往省度海溺水痵而卒年二十九初道出锺陵九月九日都督大宴滕王阁宿命其婿作序以夸客因出纸笔&#请客莫敢当至勃沆然不辞都督怒起更衣遣吏伺其文辄报一再报语益奇乃矍然曰天才也请遂成文极欢罢勃属文初不精思先磨墨数升则酣饮引被覆面卧及寤援笔成篇不易一字时人谓勃为腹&#　　王助
按唐书王勃传勃弟助字子功七岁丧母哀号邻里为泣居父忧毁骨立服除为监察御史里行初&#&#勃皆着才名故杜易简称三珠树其后助劼又以文显劝亦有文福畤尝诧韩思彦思彦戏曰武子有马癖君有誉儿癖王家癖何多邪使助出其文思彦曰生子若是可夸也　　王劼
按唐书王勃传勃弟劼以文显早卒
　　王劝
按唐书王勃传勃弟劝亦有文
　　王绍业
按唐书王远知传远知将卒遗命子绍业曰尔年六十五见天子七十见女君调露中绍业表其言高宗召见嗟赏武后时复召见皆如其年　　王茂时
按全唐诗小传茂时高宗时人
　　王及善
按唐书王及善传及善洺州邯郸人父君愕征辽死于阵及善以父死事授朝散大夫袭公爵皇太子弘立擢及善左奉裕率除右千牛卫将军垂拱中历司属卿山东饥诏为巡抚赈给使拜春官尚书神功元年契丹扰山东擢魏州刺史因延问朝政得失及善陈治乱所宜后悦曰御寇末也辅政本也公不可行留拜内史时二张怙宠每侍宴无人臣礼及善数裁抑之后不悦及善即移病乞骸骨不许改文昌左相卒谥曰贞陪葬干陵　　王孝杰
按唐书王孝杰传孝杰京兆新丰人少以军功进仪凤中刘审礼讨吐蕃孝杰以副总管战大非川为所执赞普见之曰貌类吾父故归之武后时为右鹰扬卫将军长寿元年为武威道总管与阿史那忠节讨吐蕃克龟兹于阗疏勒碎叶等城迁左卫大将军进夏官尚书清源县男证圣初复为朔方道总管与吐蕃战不利免会契丹李尽忠等叛有诏起白衣为清边道总管将兵讨之军溃孝杰堕谷死赠夏官尚书耿国公以其子无择为朝散大夫　　王綝
按唐书王綝传綝字方庆以字显其先自丹阳徙雍咸阳父弘直为汉王元昌友方庆起家越王府参军武后时累迁广州都督着善政转洛州长史封石泉县子迁鸾台侍郎武后尝就求羲之书方庆奏十世从祖羲之书四十余番太宗求之先臣悉上送今所存惟一轴并上十一世祖导十世祖洽九世祖珣八世祖昙首七世祖僧绰六世祖仲宝五世祖骞高祖规曾祖褒并九世从伯祖献之等凡二十八人书共十篇后御武成殿&#示群臣诏中书舍人崔融序其代阀号宝章集复以赐方庆士人歆其宠以老乞身改麟台监修国史中宗复为皇太子拜方庆检校左庶子明年进封公奉入同职事三品兼侍太子读书长安二年卒谥曰贞孙六世孙玙玙曾孙搏　　王元宗
按唐书王绍宗传绍宗兄元宗隐嵩山号太和先生传黄老术　　王绍宗
按唐书王绍宗传绍宗字承烈梁左民尚书铨曾孙系本琅邪徙江都云少贫侠嗜学工草隶客僧坊写书取庸自给凡三十年庸足给一月即止不取赢人虽厚偿&#拒不受徐敬业起兵闻其行以币之称疾笃复令唐之奇强遣不肯赴敬业怒将杀之之奇曰彼人望也杀之沮士心不可由是免事平大总管李孝逸表其节武后召赴东都谒殿中褒慰良厚擢太子文学累进秘书少监使侍皇太子绍宗雅修饰当时公卿莫不慕悦其风张易之兄弟亦颇结纳易之诛坐废卒于家　　王弘义
按唐书王弘义传弘义冀州衡水人以飞变擢游击将军再迁左台侍御史与来俊臣竞惨刻每移檄州县所至震慑弘义&#诧曰我文檄如狼毒野葛矣始贱时求傍舍瓜不与乃腾文言园有白兔县为集众捕逐畦蓏无遗内史李昭德曰昔闻苍鹰狱吏今见白兔御史延载初俊臣贬弘义亦流琼州自矫诏追还事觉会侍御史胡元礼使岭南次襄州按之弘义归穷曰与公气类持我何急元礼怒曰吾尉洛阳而子御史我今御史子乃囚何气类为杖杀之　　王元感
按唐书王元感传元感濮州鄄城人擢明经高第调博城丞纪王慎为兖州都督厚加礼&#其子东平王续往受业天授中稍迁左卫率府录事兼直弘文馆武后时已郊遂享明堂封嵩山诏与韦叔夏等草仪具众推其练洽转四门博士仍直弘文馆年虽老读书不废夜所撰书纠谬春秋振滞礼绳愆等凡数十百篇长安时上之下诏褒美以为儒宗拜太子司议郎兼崇贤馆学士中宗以东宫官属加朝散大夫卒　　王隐客按唐书王琚传琚从父隐客为凤阁侍郎
　　王求礼
按唐书王求礼传求礼许州长社人武后时为左拾遗监察御史后方营明堂雕饰谲怪侈而不法求礼上书讥切久不报契丹叛使孙万荣寇河北诏河内王武懿宗御之懦扰不进贼败数州去懿宗乃条华人为贼诖误者数百族请诛之求礼劾奏请斩懿宗首以谢河北懿宗大惧后尽赦其人当是时契丹陷幽州馈挽屈竭左相豆卢钦望请停京官九品以上两月俸助军兴既奏求礼历阶进曰天子富有四海何待九品俸使宰相夺之以济军国用乎姚曰秦汉皆有税筭以佐军求礼不识大体对曰秦汉虚天下事边奈何使陛下&#之后曰止久视二年三月大雨雪凤阁侍郎苏味道等以为瑞率群臣入贺求礼厉言今阳气偾升而阴冰激射此天灾也主荒臣佞寒暑失序使天有瑞何感而来哉群臣震恐后为罢朝然以刚正故官龃龉神龙初终卫王府参军　　王无竞按唐书王无竞传无竞字仲列世徙东莱宋太尉弘之远裔家足于财颇负气豪纵擢下笔成章科调栾城尉三迁监察御史改殿中会朝宰相宗楚客杨再思离立偶语无竞扬笏曰朝礼尚敬公等大臣不宜慢常典楚客怒徙无竞太子舍人神龙初诋权幸出为苏州司马张易之等诛坐常交往贬广州仇家矫制榜杀之　　王友贞
按唐书王友贞传友贞怀州河内人父知敬善书&#武后时仕为麟台少监友贞少为司经局正字母病医言得人肉啖良已友贞剔股以进母病愈诏旌表其门素好学训诲子弟如严君口不语人过重然诺时以为君子历长水令罢归中宗在东宫诏为司议郎不就神龙初以太子中舍人征固辞疾诏致珍馔给全禄终身元宗在东宫表以蒲车召不至卒年九十九赠银青光禄大夫　　王德真
一
作贞

按全唐诗小传德真武后时为纳言又为侍中后以罪流象州　　王适
按全唐诗小传适幽州人则天时敕吏部糊名考选人判以求才俊适与刘宪司马锽梁载言相次入第二等官至雍州司功参军　　王同皎
按唐书王同皎传同皎相州安阳人陈驸马都尉宽曾孙也陈亡徙河北长安中尚太子女安定郡主拜典膳郎太子中宗也桓彦范等诛二张遣同皎与李湛李多祚即东宫迎太子请至元武门指授诸将太子犹豫同皎即扶上马从至元武门斩关入兵趋长生殿太后所环侍严定因奏诛易之等状帝复位擢右千牛将军封琅邪公主进封公主拜同皎驸马都尉迁光禄卿神龙后武三思烝浊王室同皎恶之与张仲之祖延庆周憬李悛冉祖雍谋须武后灵驾发伏弩射杀三思会播州司兵参军宋之愻子昙得其实之愻兄之问尝舍仲之家亦得其谋令昙密语三思三思遣悛上急变且言同皎欲拥兵阙下废皇后帝殊不晓大怒斩同皎于都亭驿籍其家同皎且死神色自如睿宗立诏复官爵谥曰忠壮　　王焘
按唐书王珪传珪孙焘性至孝为徐州司马母有疾弥年不废带视絮汤剂数从高医游遂穷其术以所学作书号外台秘要历给事中邺郡太守治闻于时　　王旭按唐书王旭传旭贞观时侍中珪孙也神龙初为兖州兵曹参军累迁左台侍御史为人苛急少纵贷人莫敢与忤时李嵩李全交皆严酷取名与旭埒京师号三豹嵩为赤全交为白旭为黑里闾至相诅曰若违教值三豹贬龙州尉恚而死　　王易从
按全唐诗小传易从中宗朝为鄠县尉张仁愿奏分判军事　　王景
按全唐诗小传景太原人为司门员外郎莱州刺史　　王湾按唐诗纪事湾洛阳人登先天进士第开元初为荥阳主簿马怀素欲校正群集湾在选中后为洛阳尉　　王志愔按唐书王志愔传志愔博州聊城人擢进士第中宗神龙中为左台侍御史以刚鸷为治所居人吏畏詟呼为皂雕迁大理正景云初以左御史中丞迁大理少卿时诏用汉故事设刺史监郡于天下剧州置都督选素威重者授之遂拜志愔齐州都督事中格复授齐州刺史河南道按察使徙汴州封北海县男太极元年兼御史中丞内供奉出为魏州刺史改扬州长史所至令行禁信境内肃然开元九年帝幸东都诏留守京师京兆人权梁山妄称襄王子与左右屯营官谋反自称先帝夜犯长乐门入宫城将杀志愔逾垣走而屯营兵悔更斩梁山等自归志愔斩悸卒　　王仁皎按唐书王仁皎传仁皎字鸣鹤元宗废后父也景龙中以将帅举授甘泉府果毅迁左卫中郎将帝即位以后故擢将作大匠进累开府仪同三司封祁国公卒年六十九谥昭宣　　王丘
