<!-- { "loadSidebar": true } -->
按左传定公四年冬蔡侯吴子唐侯伐楚舍舟于淮汭自豫章与楚夹汉史皇谓子常子必速战不然不免三战子常知不可欲奔史皇曰安求其事难而逃之将何所入子必死之十一月庚午二师陈于柏举阖庐之弟夫概王以其属五千先击子常之卒子常之卒奔楚师乱吴师大败之子常奔郑史皇以其乘广死　　史起
按水经注魏襄王以史起为邺令堰漳水以灌邺田咸成沃壤百姓歌之　　史疾
按万姓统谱楚考烈时史疾为韩使楚楚王问曰客何方所循曰治列子圉寇之言曰何贵正王曰正亦可为国乎曰可楚国多盗正可以圉盗乎曰可曰以正圉盗奈何顷间有鹊止于屋上者曰请问楚人谓之何王曰谓之鹊谓之乌可乎曰不可今王之国有柱国令尹司马典令其任官置吏必曰廉洁胜任今盗贼公行而弗能禁也此乌不为乌鹊不为鹊也　　史理按说苑周威公得史理赵巽以为谏臣去苛令三十九物　　史举
按江南通志举凤阳人为下蔡监门习百家之说　　秦　　史禄
按广西通志禄秦始皇时以史监郡始皇伐百粤使禄转饷凿渠通粮道自海阳山导水源以湘水北入于楚瀜江激行六十里置陡门三十六使水积渐进故能循崖而上建瓴而下既通舟楫又利灌溉号为灵渠及汉马援征征侧继疏之以济师徒引馈运中国不至告惫者禄之功也　　汉
　　史恭
按汉书外戚传卫太子史良娣家本鲁国有兄恭良娣生男进号史皇孙武帝末巫蛊事起卫太子及史皇孙皆遭害史皇孙一男生数月犹坐太子系狱五岁乃遭赦治狱使者丙吉怜曾孙无所归载付恭恭养视焉宣帝立恭已死封三子高曾元皆为侯　　史高按汉书史丹传丹父高侍中贵幸以发举反者大司马霍禹功封乐陵侯宣帝疾病拜高大司马车骑将军领尚书事元帝即位辅政五年乞骸骨赐安车驷马罢就第薨谥安侯　　史曾
按汉书外戚恩泽侯表曾以悼皇考舅子侍中中郎将封关内侯后有旧恩封将陵侯神爵四年薨亡后谥哀　　史元
按汉书外戚恩泽侯表元以悼皇考舅子侍中中郎将封关内侯有旧恩封平台侯二十五年薨谥康　　史术按汉书外戚恩泽侯表永光二年乐陵严侯术嗣十一年薨　　史丹
按汉书史丹传丹高之子以父任为中庶子侍从十余年元帝即位为驸马都尉侍中出常骖乘甚有宠诏丹护太子家时定陶共王爱幸上疾数问尚书以景帝立胶东王故事丹入卧内涕泣言上意大感太子遂为嗣成帝即位擢长乐卫尉迁右将军赐爵关内侯给事中后徙左将军光禄大夫鸿嘉元年诏封武阳侯丹为人足知恺悌爱人心谨密故尤信于上极滋味声色之乐为将军前后十六年病乞归赐安车驷马就第薨谥顷侯男女二十人九男皆以丹任并为侍中诸曹史氏凡四人侯卿大夫二千石十余人　　史恁
按汉书外戚恩泽侯表建昭元年平台戴侯恁嗣十九年薨　　史崇
按汉书外戚恩泽侯表建始二年乐陵康侯崇嗣薨亡后　　史淑
按汉书外戚恩泽侯表元延二年乐陵侯淑以崇弟绍封亡后　　史邯
按汉书外戚恩泽侯表永始四年武阳炀侯邯嗣十二年薨　　史习
按汉书外戚恩泽侯表鸿嘉二年平台侯习嗣　　史岑按汉书外戚恩泽侯表元始四年乐陵侯岑以高曾孙绍封王莽败绝　　史获
按汉书外戚恩泽侯表元寿二年武阳侯获嗣更始元年为乱兵所杀　　史立
按汉书外戚传哀帝时张由诬告中山冯太后祝诅傅太后使中谒者史立与丞相长史大鸿胪杂治立受太后指几得封侯治冯太后女弟习等死者数十人冯太后自杀立迁中太仆哀帝崩大司徒孔光奏立陷人入大辟幸蒙赦令请免为庶人徙合浦　　史谌按汉书王莽传莽以杜陵史氏女为皇后封后父谌为和平侯拜宁始将军谌子二人皆侍中后降申屠建见杀　　史熊
按汉书王莽传熊九虎将军战败自杀
　　后汉
　　史崇
按万姓统谱崇字伯勤东汉杜陵人建武中累官青冀二州刺史封溧阳县侯天下既平诏遣公侯皆就封崇治尚宽简不威而化卒谥壮侯子孙因家溧阳　　史通平按尚友录通平汉光武时自会稽来蜀诣峨眉山谒天皇真人授以三一之法及五符诀遂居青神县地置茅庐炼火丹龙虎成形饵之又广行阴德功满白日升天　　史茅
按万姓统谱茅溧阳人溧阳侯崇之孙也元初三年袭爵除尚书迁侍中转镇西将军雍州牧宰治得宜宽猛相济时人德之茅子洽洽子泽泽子铉世袭侯封皆有名　　史弼
按后汉书史弼传弼字公谦陈留考城人也父敞顺帝时以佞辩至尚书郡守弼少笃学聚徒数百仕州郡辟公府迁北军中候上封事迁尚书出为平原相时诏书下举钩党郡国所奏相连及者多至数百唯弼独无所上从事坐传责平原何得独无弼曰先王疆理天下画界分竟水土异齐风俗不同它郡自有平原自无胡可相比从事大怒遂举奏弼会党禁中解弼以俸赎罪得免济活者千余人迁河东太守被一切诏书当举孝廉弼知多权贵请托乃豫敕断绝书属中常侍侯览果遣诸生赍书请之并求假盐税积日不得通生乃说以它事谒弼而因达览书弼乃大怒曰太守忝荷重任当选士报国尔何人而伪诈无状命左右引出楚捶数百付安邑狱即日考杀之侯览大怨遂诈作飞章下司隶诬弼诽谤槛车征下廷尉诏狱弼遂受诬事当弃市减死罪一等论输左校刑竟归田里称病闭门不出数为公卿所荐征拜议郎侯览等恶之光和中出为彭城相会病卒　　史叔宾按后汉书郭太传史叔宾陈留人少有盛名郭林宗见而告人曰墙高基下虽得必失后果以论议阿枉败名　　魏
　　史涣
按魏志夏侯惇传沛国史涣以忠勇显至中领军掌禁兵封列侯注
魏书曰涣字公刘少任侠有雄气太
祖初起以客从行中军校尉从征伐常监诸将见亲信转拜中领军十四年薨子静嗣　　吴
　　史嵩
按江南通志嵩崇裔孙仕吴为平越中郎将苍梧&#林太守封抚陵侯　　史懿
按江南通志嵩族人懿亦仕吴为征南将军陇西太守　　史韶
按江南通志韶亦嵩族人为交州属国都尉封阳羡侯　　晋
　　史光
按江南通志光溧阳人崇裔孙仕为中书侍郎　　史雅按江南通志雅陈留太守
　　史爽
按江南通志爽累官至五兵尚书
　　史宪
按江南通志宪累官建安太守封山阴县侯
　　史谅
按江南通志谅琅邪王府主簿以讨苏峻功封常安侯　　北周
　　史遵
按周书史宁传宁父遵初为征卤府铠曹参军属杜洛周构逆六镇自相屠陷遵遂率乡里二千家奔恒州其后恒州为贼所败遵复归洛阳拜楼烦郡守及宁着勋追赠散骑常侍征西大将军凉州刺史谥贞　　史宁按周书史宁传宁字永和建康袁氏人曾祖豫仕沮渠氏为临松令魏平凉州祖灌随例迁于抚宁镇因家焉父遵宁少以军功拜别将迁直阁将军都督宿卫禁中寻加持节征东将军金紫光禄大夫贺拔胜为荆州刺史宁以本官为胜军司率步骑一千随胜之部及胜为大行台表宁为大都督率步骑一万攻梁下溠戍破之封武平县伯邑五百户属魏孝武西迁东魏遣侯景率众寇荆州宁随胜奔梁大统二年宁自梁归阙进爵为侯增邑三百户久之迁车骑将军行泾州事十二年转凉州刺史十五年迁骠骑大将军开府仪同三司加侍中进爵为公十六年宕昌叛羌獠甘作乱逐其王弥定而自立并连结傍乞铁忽及郑五丑等诏宁率军与宇文贵豆卢宁等讨之宁别击獠甘大破之追奔至宕昌獠甘将百骑走投生羌巩廉王弥定遂得复位宁以未获獠甘密欲图之乃扬声欲还獠甘闻之复招引叛羌依山起栅欲攻弥定宁谓诸将曰此羌入吾术中当进兵擒之耳诸将思归宁曰一日纵敌数世之患岂可舍将灭之寇更烦再举人臣之礼知无不为遂进军獠甘众亦至与战大破之生获獠甘徇而斩之并执巩廉王送阙师还诏宁率所部镇河阳宁先在凉州戎夷服其威惠迁镇之后边民并思慕之宁后遣使诣太祖请事太祖即以所服冠履衣被及弓箭甲&#等赐宁寻被征入朝属太祖崩孝闵帝践阼拜小司徒出为荆襄浙郢等五十二州及江陵镇防诸军事荆州刺史保定三年卒于州谥曰烈　　史雄
按周书史宁传宁子雄字世武少勇敢有算略年十四从宁于牵屯山奉迎太祖仍从校猎弓无虚发太祖叹异之寻尚太祖女永富公主除使持节骠骑大将军开府仪同三司累迁太驭中大夫从柱国抱罕公辛威镇金城遂卒于军时年二十四　　史静
按隋书史万岁传万岁父静周沧州刺史
　　史文忻
按陕西通志文忻字仲乐朔方人从周武帝以平齐之功进位大将佐高颎破尉迟迥加上柱国封英国公文忻妙解兵法驭戎齐整当时大军有一善事虽非文忻所建在下辄相谓曰此必英公法也　　隋
　　史云
按隋书史祥传祥兄云字世高有干局官至莱州刺史武平县公　　史祥
按隋书史祥传祥字世休朔方人也父宁周少司徒祥少有文武才干仕周太子车右中士袭爵武遂县公高祖践阼拜仪同领交州事进爵阳城郡公祥在州颇有惠政后数年转骠骑将军伐陈之役从宜阳公王世积以舟师出九江道先锋与陈人合战破之进拔江州上闻而大悦进位上开府寻拜蕲州总管未几征拜左领军右将军后以行军总管从晋王广击突厥于灵武破之迁右卫将军&#帝即位进位上大将军赐缣彩七千段女妓十人良马二十匹转太仆卿寻迁鸿胪卿进位左光禄大夫拜左骁卫将军俄拜燕郡太守被贼高开道所围祥称疾不视事及城陷开道甚礼之会开道与罗艺通和送祥于涿郡卒于涂　　史威
按隋书史祥传祥弟威字世武有干局官至武贲郎将武当县公　　史万岁
子
怀义

按隋书史万岁传万岁京兆杜陵人少英武善骑射好读兵书兼精占候武帝时释褐侍伯上士平齐之役父战没万岁以忠臣子拜开府仪同三司袭爵太平县公爾朱绩以谋反伏诛万岁坐除名配敦煌为戍卒窦荣定之击突厥也万岁诣辕门请自效荣定见而大悦因遣人谓突厥令各遣一壮士决胜负突厥因遣一骑挑战荣定遣万岁出应之万岁驰斩其首而还突厥大惊遂引军而去由是拜上仪同领车骑将军平陈之役又以功加上开府开皇末突厥达头可汗犯塞上令晋王广及杨素出灵武道汉王谅与万岁出马邑道万岁至大斤山与敌相遇达头遣使问曰隋将为谁候骑报史万岁达头惧而引去万岁追击大破之杨素害其功因谮云突厥初不为寇来塞上畜牧耳万岁数抗表陈状上未之悟会上废皇太子穷东宫党与上问万岁所在万岁实在朝堂杨素见上方怒因曰万岁谒东宫矣以激怒上上召万岁万岁既见上词气忿厉上大怒令左右杀之天下士庶莫不冤惜万岁临阵对敌应变无方号为良将有子怀义　　史义隆
按隋书史祥传祥子义隆永年令
　　唐
　　史大奈
按唐书史大奈传大奈西突厥特勒也与处罗可汗入隋事炀帝从伐辽积劳为金紫光禄大夫后分其部于楼烦高祖兴太原大奈提其众隶麾下桑显和战饮马泉诸军却大奈以劲骑数百背击显和破之军遂振授光禄大夫从平长安以功多赏帛五千匹赐姓史从秦王平薛举王世充窦建德刘黑闼功殊等积前后赐侍女三杂彩万段贞观初擢累右武卫大将军检校丰州都督封窦国公食封三百卒赠辅国大将军　　史德义
按万姓统谱德义昆山人咸亨初隐居武丘山以琴书自适或骑牛带瓢出入郊郭东市号为逸人高宗闻其名召赴洛阳称疾归　　史务滋
