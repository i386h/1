<!-- { "loadSidebar": true } -->
　　金日磾赞　　　　　　　　　　汉书金日磾以笃敬悟主忠信自着勒功上将传国后嗣世名忠孝七世内侍何其盛也本以休屠作金人为祭天主故因赐姓金氏云　　汪溪金氏族谱序　　　　　宋程若庸汪溪金若洙子方束书来游余门凡有闻必沉潜反覆凡有见必辨诘论难群居旬月充然有得一旦怵惕言曰讲学所以明理也非笃学无以明其理明理所以养心也非通理无以养其心养心所以修身也非正心无以修其身然推吾身所出则为吾父又推吾父所自出则为吾祖又推吾祖所自出则为吾曾祖又推吾曾祖所自出则为吾高祖又推吾高祖而上及吾始迁之祖其源汇流派而欲其贯通此理不可以不明也推吾始迁之祖而上及吾得姓之祖其久近&#密而欲其联属此学不可以不讲也于是考史汉纪例参欧苏谱法辑源派家乘谨世次之传列迁徙之派详生没之节编为内外二纪以得姓祖汉日磾公而至于唐为外纪以始迁祖唐博道公而至于今为内纪前乎数十世可以上接其传后乎数千年可以下衍其派列图分卷装潢成帙题曰汪溪金氏族谱捧之请质于余余告曰圣贤之学惟善事其身心耳矣圣贤之志惟继其祖父耳矣善事身心则主敬以立其本穷理以致其知反躬以践其實者常惺惺也夫善继祖父则孝思以述其事忧勤以缵其绪表正以亢其宗者常汲汲也余观子方言学不以世俗之学为学而独求乎圣贤之学其造诣日廓于正大而学已不废于半涂子方言志不以温饱之志为志而深慕乎圣贤之志其趣向日趋于高明而志又宁懈于一息然圣贤之学非徒事其身心而已也所以济人利物者思之不但已也圣贤之志非特继其祖父而已也所以合疏和亲者思之不但已也夫为学而至于济人利物则存之为盛德发之为大业处而为名儒仕而为良吏其学斯无愧乎圣贤之学夫立志而至于合疏和亲则因心以广爱因义以立教家而为孝子国而为忠臣其志斯无愧乎圣贤之志余因子方之请深愧寡陋爱莫助之聊述所闻以序谱之首简　　汪溪金氏族谱序　　　　　　金朋说朋说闻孔子曰夏礼吾能言之杞不足征也殷礼吾能言之宋不足征也盖以先祖制作之盛美湮没于后人文献之雕残虽有可法可则莫之考也虽有可爱可传莫之章也呜呼负荷承传不谨若是则其罪责又将委之谁耶朋说于是因叹世谱之学不可以不讲也伏自蚤年过庭祗训窃族谱晨夕诵读盖吾金氏始祖博道公桐庐世家子也唐广明元年以贼巢构乱奉太夫人避地歙之篁墩寻卜宅休宁杉坑基本甚大越四世竦公再迁梅结大冲子孙蕃衍越九世松青公又迁汪溪人文聿兴自始祖而下各枝未得统宗比习占以图应举未遑考访三复兴怀初过会里游直讲程泰之先生之门间尝质之先生叹曰吾家谱亦残缺自五世祖石椁府君以上莫知其名讳今不敢妄加一字亦阙其疑而已后过信州游秘书朱元晦先生之门间尝质之先生叹曰吾家谱亦残缺自九世祖茶院府君以下渐失其坟墓今不敢必信其地亦传其旧而已朋说仰惟二先生文章司命道学指南然于先世谱乘阙疑传旧谨书备录不敢附会以误后世呜呼此非承学所当法哉朋说荷祖德垂裕获登一第筮仕学校再游司幕得宰鄱阳见几解组不敢辱祖风负师门失士行归闲林下修辑族谱其阙疑传旧惟以二先生之言为衡石准绳敬书所闻于首简俾我族人传于世世幸毋忽诸　　汪溪金氏族谱序　　　　　　金若洙昔者圣人别族类义君子继世因之以谱一家谱其氏族所自出则本源得其宗莫之惑矣谱其祖考所自出则流派得其传莫之淆矣谱其迁徙所自出则始末得其详莫之夺矣由是以仁率之而联族属缀亲&#谱焉以义行之而尚行检重名教谱焉以礼齐之而崇明祀敦嘉会谱焉以智成之而比经训寓劝戒谱焉若洙爰自蚤年敬受庭训诵习其书思惟其义深以祖孙承传阀阅更历非类于谱曷以裁当时而垂后世盖尝三复奋然兴怀本家藏先公纪乘参世行欧苏谱例法汉史班马表记纂次辑类乃成一编夫吾金氏虽系李唐之季實出炎汉之西虽为夏后之裔實肇黄帝之孙其氏族本源之宏远又若是也夫吾金氏本支祖则为宋之松青公始迁祖则为唐之博道公得姓祖则为汉之日磾公上世祖则为夏之淳维公其祖考承传之真切又若是也夫吾金氏休宁之迁本于桐庐桐庐之迁本于姑苏姑苏之迁本于建康建康之迁本于南阳南阳之迁本于京兆其迁徙始末之详明又若是也则联族属缀亲&#而仁不可率乎则尚行检重名教而义不可行乎则崇明祀敦嘉会而礼不可齐乎则比经训寓劝戒而智不可成乎呜呼取式于古先而昭告于来许参同于众论而断裁于一心垂法于当时而征信于百世此若洙所以不敢避僭妄之嫌而夙夜兢兢急成是谱以为族告也　　汪溪金氏族谱序　　　　　　元陈栎汪溪在休邑西南二十里许實吾乡入邑道上有金氏世居于斯三百年矣其族光达若进士朋说讲学于朱子直道从仕不负师门乡魁若洙为程勿斋高弟见几挂冠革命屡召不起自后奕世以明经闻俟举应贡及由诸科进者绳绳接武然隐居有节义出仕有治行不徒志肥甘青紫而已岂非所谓能世其家者耶余家与金氏村壤相接世有婚媾尝延先君先叔于家塾模范数年故又得交其群彦权景星昌朝天觉与玉相清甫尢为莫逆或久离索辄图盍簪清甫一日出家谱相示其先与余之先皆睦州桐庐人也其世祖博道公唐广明元年避巢乱迁新安休宁与余始祖禧公播迁休宁同时窃考二家先世后世贻谋继业上下数百年符合又如祖契因与清甫言曰君家一世迁杉坑四世迁梅结九世迁汪溪予家一世迁鬲山二世迁藤溪后世改名陈村君家始祖乐善行义乡人依之成聚名金村余家始祖积德累仁没葬鬲山乡人神而祠之君家十三世有朋说公以进士显冲公以祖孙解元显科第相传于今益着予家自九世有尚忠公兄弟以进士显科第相传于今不衰则吾二家户有诗书人有德业何莫非始祖之垂裕矣胡康侯尝述祖德谓德厚者流光德薄者流卑是以贵始德之本也余与清甫思承祖德盍各勉之　　汪溪金氏族谱序　　　　　　明赵汸天地位人物生有父子而后有兄弟有兄弟而后有群从内有相安于一家外有相习于一塾仁让雍雍礼乐秩秩风俗熙熙实乡族甚美事也然丈夫生有四方之志不以家食为吉或策仕上国或行旅远方或卜宅乐土于是离散纷然而故乡旧族徒寄一慨末如之何矣故有识君子忧之仿史为书联其世次详其履历谨其迁徙此家乘宗谱所由重也然今之士大夫论天下氏族必以新安为首称承传则有数十世之胄居处则有数百年之家蕃衍则有数千指之人矧业以诗书显以衣冠永以文献此其所以喜谈而乐道欤休宁汪溪金氏自其始祖博道公唐末由桐庐避地新安休宁一迁杉坑二迁梅结三迁汪溪越宋元以入国朝阅历将五百年科第显名人物隆盛足称吾休着姓其家谱在宋有县令君若洙修之请序于乡先生勿斋程氏在元有副使君玉相修之请序于乡先生定宇陈氏今有逸士名译字定远者慨念世远人蕃逾久未登纪录乃遵旧谱以续后编携过东山精舍属予以弁其首窃以定远明敏足上继前人之嘉志顾予谫薄不足希二先生之高风固辞不获乃告之曰天下事理合必离离必合离合相乘循环无已志士存敦本之思仁人务归宿之学孝子笃朝宗之念虽离而或寰中或海外&#流穷源终求复合于故乡也虽离而或数世或百年循本达支终求复合于一旦也呜呼率天下和亲而联族尊祖而敬宗其在斯谱欤其在斯谱欤　　书赵子常序金氏谱后　　　　　宋
