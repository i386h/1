<!-- { "loadSidebar": true } -->
按休宁县志辉珰溪人登永乐进士任江西临江府推官遇事敏给莅政详明持己俭约待人宽恕寻升广东道监察御史以风节着　　金忠
按明外史金忠传忠鄞人善易卜兄戍通州亡忠补戍卖卜燕市市人传以为神僧道衍称于燕王燕王将起兵托疾召忠卜得铸印乘轩之卦劝王举大事王深信之遂预密议燕兵起授忠王府纪善守通州进长史燕王称帝论佐命功擢工部右侍郎赞守北京寻召还进兵部尚书立世子为皇太子命忠为东宫辅导官以兵部尚书兼詹事府詹事忠承顾问知无不言然慎密不泄凡承旨调察无不解释者好善嫉恶处僚友不持两端退恒推让之其长厚多如是十三年卒仁宗立追谥忠襄子达官终长芦都转运使忠兄华负志节忠欲推恩官之辞不就里中称为白云先生　　金玉
按名山藏勋封记惠安伯金玉不详所始永乐七年以督府佥事从出塞护辎重十八年封伯禄八百石世指挥使　　金顺
按名山藏勋封记顺义伯金顺本名阿鲁哥失里永乐七年自瓦剌来降授大宁都指挥佥事八年从北征追败本雅失里阿鲁台进同知洪熙元年升都督府佥事宣德三年从巡北边有斩捕功四年以旧劳封顺义伯禄八百石卒官子忠指挥佥事　　金&#
按明外史金濂传濂字宗瀚山阴人永乐十六年进士授御史宣德初巡按广东廉能最着改按江西浙江用荐迁陕西副使正统三年擢佥都御史参赞宁夏军务八年拜刑部尚书调户部加太子太保时四方用兵需饷急濂综核无遗议上撙节便宜十二事国用得无乏景泰五年卒以军功追封沐阳伯谥荣襄　　金忠
按名山藏勋封记忠勇王金忠永乐二十一年以降成祖塞外封忠勇王赐姓名洪熙初加太子太保支二俸宣德四年进太保除　　金音
按汪溪族谱音字汝镛永乐戊子贡入国学值&#修永乐大典祭酒以音举入馆预编修事后以慈闱老疾乞归养一时僚友各为文称饯　　金彦文
按万姓统谱彦文休宁人生三岁丧父七岁舅夺母志祖子高抚育成童家贫采薪负米以资甘旨祖殁殡葬尽礼母寡居迎归孝养母病斋祷愿以身代母遂愈母卒哀毁逾礼庐墓三年朝夕哭泣忽一夜虎过不害明日人观其迹惊异之永乐间诏旌其门　　金实按万姓统谱实开化人有文行尢长于诗歌大学士杨溥深重之永乐中历官翰林春坊升卫府左长史有文集行世　　金胜
按仪真县志胜高丽人父土满洪武间安插仪真卫右所副千户胜袭其职宣德间征交趾阵亡　　金英
按明外史金英传英宣宗朝司礼太监也英宗立与兴安并贵幸景泰元年英犯赃罪下狱论死帝令禁锢之终景帝世废不用　　金润
按万姓统谱润字伯玉上元人年十二能赋诗正统间举乡贡授兵部司务才敏有识己巳瓦剌入寇上欲亲征润白于尚书邝野曰细事未可重烦车驾又请于王翱胡乃上疏不报值变后为少保于谦所重每谘议兵事寇终遁去京师晏然擢南安知府政暇弹琴写画赋诗以子贵乞休家居号洞天十友　　金湜按万姓统谱湜字本清号太瘦生鄞人幼有异质甫髫&#辄能诗歌中正统辛酉乡试授中书舍人升太仆寺丞宪宗即位使朝鲜还朝乞致仕屡征不起居闲二十年足不迹公府湜事亲以孝闻居丧尽礼中书时以书法荐弟溥仕至池州守与诸侄分田宅让肥美人以是高之　　金绅
按江宁县志绅字缙卿伯玉之子景泰甲戌进士以庶吉士改刑科给事中首论门达窃弄威柄力言王竑可属大事又陈时政八事累升刑部右侍郎戊戌江西大旱诏往视得便宜行事境赖以宁历三年始还卒于官　　金纯
按畿辅通志纯平谷人景泰甲戌进士任刑部郎升桂林知府时猺贼为乱巡按王浩遣纯抚之猺皆听招事平进阶中宪大夫守广信会永丰银坑贼起纯捕散之升山西参政遇旱边储告乏设法转运足济军需升右布政使以疾致仕　　金忠
按浙江通志忠字尚义丽水人天顺甲申进士授监察御史所至震声值星变疏陈三事事侵权贵中伤系狱谪戍辽东怡然就道杜门著书有瓮天稿及东瓯童子吟　　金显宗
弟
显志

按休宁县志显宗字世光偕弟显志少从师浙地遂入籍嘉兴为名诸生显宗于书无所不读尢精天官地志之学性豪迈不羁善知人尝远游买一家僮刘姓者器其聪慧遂教之读书阅十数年赠百金令其归籍就试刘得成进士后巡按江南造门事以父礼不许馈之金却不受着有仰观考俯察考显志字闲轩长于诗有闲轩诗集六卷　　金德玹
按汪溪族谱德玹字仁本事亲修身孝谨有度嗜书成癖务求有得于中所著有务本斋稿道统源流程朱氏录　　金洪
按浙江通志洪字惟深鄞人郎中亮之子举成化进士授靖江令旋改令吴江裁抑势家&#革狡吏吴民德之势阉以家人冒充勇士费耗月粮奏请裁革瑾怒矫旨为民瑾诛诏起原职不赴子朴正德丁丑进士仕终职方主事　　金洪
按浙江通志洪杭州右卫人事母竭尽孝敬尝割胸肉愈母疾及殁刻木像工人以血料涂塑洪曰奈何以猪血污母身刺胸取血盈盂周涂其像朝奉夕侍一如生时忌日悲号哀动邻里又体母意养贫女弟割产中分之未几火毁其室独像纤毫无损扣之有声成化间有司以事奏闻诏封承德郎洪家四世同爨不异财人皆以为孝义所致云　　金泽
按江宁县志泽字德润幼警敏举成化二年进士累官四川参政转广东布政进右副都御史巡抚江西皆有声升南刑部侍郎寻改兵部又进南都察院右都御史致仕泽镇静有容得大臣体性孝友门无好事室无姬妾人称为全德君子子述以荫叙官至郎中　　金爵
按万姓统谱爵四川人谦约易谅成化中知鄞县事节赋省刑民爱之如父母都御史刘敷奏其绩擢太仆丞拜刑部尚书诸孙官皆侍从人谓爵盛德昌后云　　金&#
按万姓统谱字懋光嘉定人为人朴鲁无威仪而心迹光明不失为君子人有非义辄正言排之无所避忌尢长于史学仕为象山训导　　金贤
按江宁县志贤字士希弘治十五年进士授给事中奉命勘两淮重狱时阉瑾乱政诸司论谳非取其意旨不敢决贤不少徇瑾恨之出守大名有政声已而中忌徙延平请老不俟报而归　　金隆显
按会昌县志隆显弘治八年流贼入境隆显御之力战而死事闻于朝嘉其忠义荫其子润为石山驿丞　　金献民按万姓统谱献民字舜举&#州人登进士历官湖广按察使为政刚明不避权幸以忤逆瑾罢官寻召入内台进都御史邢部尚书仍掌院事事持大体不事琐屑纠劾弹举台中肃然进兵部尚书严明精察序次武籍&#然不紊　　金洲
按万姓统谱洲字士瀛嘉定人少有志于圣贤之学性至孝居母丧哀毁骨立动不违礼处昆季尢极友爱尝知永康清廉仁爱一毫不以烦民入觐抵京以病目改国子助教出知高邑不任劳瘁忽呕血而卒其学以诚敬为主而析理尢精学者称为沐斋先生　　金约按万姓统谱约字用传休宁人性温醇力学好义雅字孤幼迪后学无倦正德丁卯乡荐母老疏乞教职就养得署河南唐县教谕士风丕振无何流贼猖炽约集诸生为有司策城守具身先荷戈乘城坚守弥月贼知有备因夜遁事闻诏褒其忠义遭母忧服阕补江西信丰县学升国子助教卒　　金琇
按万姓统谱琇江都人正德初知保康县廉介正直吏民不敢犯时岁祲兵扰民将窜去乃推诚抚安之士民乐业　　金贲亨
按临海县志贲亨字汝白号一所正德甲戌登进士教授扬州升南京刑部主事告归养亲嘉靖壬午补刑曹转员外郎出佥江西按察司改督学江西既归杜门读书性至孝执父丧三年不入私室居乡一遵古礼年八十有六卒于家子立爱立敬立相俱登嘉靖进士　　金克厚
按万姓统谱克厚仙居人嘉靖三年任六合县知县温雅忠厚有长者风历工部郎中　　金继震
按休宁县志继震字长卿峡东人进士授北直浚令改义乌令擢南礼部主政因在浚时与当道隙为所中迁长沙郡理累迁大理寺评事晋刑部郎中奉敕钦恤山东辽左释冤系重辟四百八十二人竣事报命课第一以护于相国丧归还故里卒于家　　金达
按万姓统谱达字德孚浮梁人嘉靖丙辰会元历国子司业　　金鸾
按无锡县志嘉靖丙辰夏倭至焚掠鸾御贼死之　　金三按松溪县志三邑人嘉靖壬戌十二月倭寇围县三奋力御敌阵亡　　金汶
按松溪县志汶邑人嘉靖壬戌十二月倭寇围县汶奋力御寇殁于阵　　金五
按松溪县志嘉靖壬戌倭寇围县五奋力御倭铳伤而死　　金养
按名山藏本行记养乐清人王华之仆嘉靖中倭寇至华挈女妇数十人前遁贼望见追之众大窘养挥手曰主第走即扼桥格贼贼刃如林养持孤把出死斗良久始仆而主人远行矣　　金理
子
俸

按汪溪族谱理字定齐平湖邑庠生读书数行俱下长史学尢熟南北史着有读史蠡测性笃友爱终其身与群弟同居无间言子俸能体父志群从意欲分析俸为苦口劝谕卒同居万历初学使旌其门曰义门遗范　　金时进
按汪溪族谱时进字蒙泉入嘉兴籍以诸生贡入太学屡试见斥遂还归汪溪山中构百城楼藏书至富时王阳明良知之说鼓动一世时进思有以正之考索程朱后授受源流着正学编又异学编杂学编共四十卷学者推为紫阳书院长　　金大绶
按汪溪族谱大绶字元结号紫台领隆庆丁卯乡荐授国子监学正转饶州府教授所在以经术行谊训导诸生退居汪溪日以著书讲学倡率族人族人益知向学　　金继鲁
按汪溪族谱继鲁字伯儒性沉潜严正年方冠即有志圣贤之学于书无所不读尢粹于经持身以敬言笑不苟入太学万历中主略阳县簿抚民如子民皆爱戴丁内艰归服除不复出　　金光弼
按汪溪族谱光弼字右辰父徙居永新光弼生而&#异记书日积寸年十二补弟子员善诗赋古文词刻意冥求旁搜百家好谈兵筹御九边事凿凿可见之施行　　金士衡
按明外史金士衡传士衡字秉中长洲人父应征云南参政以廉能称士衡举万历二十年进士授永丰知县擢南京工科给事中寻擢南京通政参议时王元翰李三才先后为言者所攻士衡并为申雪三十九年大计京官掌南察者史继偕齐楚浙人之党也凡助三才元翰者悉斥之士衡亦谪两浙盐运副使不赴天启初起兵部员外郎累迁太仆少卿引疾去卒于家　　金九畴
按江都县志九畴字禹吾本休宁人世以儒术显九畴尢嗜学建东山书屋凿八卦井终日玩索吟咏其间犹以坟典未备万历中乃遍游江南北访求异书以扬州为四方名卿学士往来通会之区遂卜宅读书其地补江都诸生既又入太学求读全监书闻见益博归而著书所著有自订易书诗春秋左传周礼仪礼礼记诸经集说读本藏于家　　金荣高
按云南通志荣高武定镇抚万历二十五年因阿克之变城陷死之　　金守仁
按云南通志守仁武定守御指挥万历二十五年因阿克之变城陷死之　　金日观
按明外史金日观传日观不知何许人天启五年以将材授守备效用关门擢镇标中军游击加参将行蓟镇东路游击事专领南兵崇祯初加副总兵守马兰峪以功骤加都督同知与副将谢尚政曹文诏等攻复大安遵化录功进左都督移莱州副总兵十年二月大兵攻朝鲜命从登莱总兵陈洪范往救次皮岛时孔有德耿仲明尚可喜先攻铁山四月九日分兵攻皮岛副将白登庸先遁洪范亦避走石城日观偕诸将楚继功等战殁　　金忠士
