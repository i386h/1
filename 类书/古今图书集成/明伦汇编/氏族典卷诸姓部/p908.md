<!-- { "loadSidebar": true } -->
按宋史范天顺传天顺荆湖都统也襄阳受围天顺日夕守战尤力及吕文焕出降天顺仰天叹曰生为宋臣死当为宋鬼即所守处缢死
　仲姓部杂录
日知录汉济阴太守孟郁修尧庙碑曰惟序仲氏祖统所出本继于姬周之遗苗天生仲山甫翼佐中兴宣平功遂受封于齐周道衰微失爵亡邦后嗣乖散各相土择居帝尧萌兆生长葬陵在于咸阳圣化常存慕巍巍之盛乐风俗之美遂安处基业属都乡高相里因氏仲焉以传于今其阴列仲氏有名者三十余人又廷尉仲定碑略同汉时仲氏自谓仲山甫之后托基于帝尧之陵而今则以为孔子弟子子路之后援颜曾孟之例而求为五经博士矣然春秋之以仲氏者不一而仲山甫未尝封齐则汉人之祖山甫未必是而今人之祖子路亦未必非也
　撖姓部汇考
凌迪知万姓统谱
　　撖姓
撖胡减切怀州有撖氏望出河内

　范姓部列传
　　汉
　　范依
按万姓统谱依字少公
　　宋
　　范昱
按万姓统谱昱饶州人登科

　贡姓部汇考
廖用贤尚友录
　　贡姓
贡广平宫音端木赐子贡之后以王父字为氏　陕姓部纪事
奇姓通天顺甲申茂举进士英宗不识其字李文达言音与陕字同御笔遂改为陕
　贡姓部列传
　　汉
　　贡禹
按汉书贡禹传禹字小翁琅琊人也以明经絜行着闻征为博士凉州刺史病去官复举贤良为河南令岁余以职事为府官所责免冠谢禹曰冠一免安可复冠也遂去官元帝即位征为谏大夫上言天子纳其忠诏太仆减食谷马水衡减食肉兽省宜春下苑以与贫民罢角抵戏迁光禄大夫乞骸骨不许迁长信少府代陈万年为御史大夫数言得失又奏欲罢郡国庙及定汉宗庙迭毁之礼未行卒天子赐钱百万以其子为郎　　宋
　　贡祖文
按畿辅通志祖文字仁德大名人靖康中授武德大夫都总军将扈从南渡居宣城与岳武穆友善协志恢复及秦桧当国废于家岳氏受祸祖文潜匿其裔于别墅　　元
　　贡奎
按万姓统谱奎字仲章赠广陵郡侯士浚之子广陵力学守节宋亡遂不复仕尝作义塾以待四方学者乡人甚尊敬之晚而生奎天性颖敏容仪端重十岁便能属文长益博综经史文章以父为师仕元为齐山书院山长朝廷方议行郊祀礼诸老大臣以奎识鉴清远论议详明群推授太常奉礼郎兼检讨奎即讨论上之朝廷多采其说再迁应奉翰林文字同知制诰兼国史院编修官纂修成宗实录授江西儒学提举敷明理性之学诸生皆竦听不懈累迁集贤直学士天历二年奉使还卒于家所著有云林小&#听雪斋记青山漫吟倦游录豫章&#上元新录南州纪行凡百二十卷　　贡师道
按万姓统谱师道字通甫奎之从子举茂才累迁翰林学士兼国史院编修官时奉旨修宋辽金三史总裁脱脱欲以辽金为正统师道奋然曰昔苻坚已据中原而尤不忘东晋凡以成大统也本朝得上承中国帝王之统而与唐虞三代汉唐齐称以承宋耳则正统在宋而不在辽金明矣众议夺于私不果从师道亦竟以此忤时出补嘉兴路总管府治中部使者交章荐之寻卒　　贡师泰
按万姓统谱师泰字泰甫奎子初为宣城令泰定四年以国子生释褐授泰和州判官迁至翰林应奉预修后妃功臣列传迁宣文阁授经郎拜监察御史累升至江浙参知政事召为秘书卿至海宁而卒就葬焉参知政事时移家住湖州之乌程三碑乡故今子孙为乌程人师泰性倜傥貌丰伟以文学知名而政事尢为当时之最有诗文十卷藏于家　　明
　　贡性之
按万姓统谱性之字友初泰甫从子初以胄子除簿尉有刚直名后补闽省理官元亡皇帝征录泰甫之后大臣有以性之荐者性之改名悦避居会稽躬耕渔浦以自给老而无嗣邑人芮麟尝过之怜其羁困邀与俱归性之辞以诗云游丝落絮都成恨社燕秋鸿各自飞杜宇叫残孤馆梦西风吹老故山薇每有所感则泫然泪下形而为诗劝之仕者即默不应卒门人私谥曰真晦先生所著有理官诗集行于世　　贡珊按万姓统谱珊字廷甫宣城人由进士任知县学宗孔孟政慕龚黄境内莫不尊亲尝勘事清河不避势要民为立生祠以疾卒于官里巷悲泣如丧考妣邑民至今思之所著有易经发钥行于世　　贡征
按万姓统谱征直隶井陉人永乐中任德安县丞赋性明敏刚毅有为未及三载创建儒学明伦堂尚德崇文二斋及坊舆桥梁其克知先务士论重之　　贡璧按万姓统谱璧宁国人景泰举人任佥事
　　贡武
按万姓统谱武宁国人天顺举人
　　贡冕
按武进县志冕成化癸卯举人
　　贡钦
按万姓统谱钦字元礼宁国人成化甲辰进士历知府　　贡大同
按江阴县志大同官南京光禄署丞
　　贡鲁
按江阴县志鲁字鲁生由老人举授陵川县丞　　贡铎按江阴县志铎字伯振以子斌累赠为南京左军都督府都事　　贡赋
按江阴县志赋字明善累赠东阳县知县刑部员外郎少英敏性孝友代父应徭役脱兄于危法焚契券修宗谱清义格物人称遗直　　贡斌
按江阴县志斌字良用弘治乙卯与子安甫同举于乡后安甫捷礼闱官御史斌不愿以子贵再上春官不第始就南京左府都事累官户部员外郎着公余酬应录　　贡安甫
按万姓统谱安甫字克仁弘治进士任长垣知县升南京浙江道监察御史逆瑾用事与同官司良佐俱以言罢斥后再起为山东按察司佥事居家静守人多称之虽家富不能染也　　贡镛
按万姓统谱镛字元声泰甫之后少从会稽刘师邵学好深沉之思雅性淳谨力勤南亩夜有盗入其家家人执之镛命勿烛盗曰为多负故耳乃更给布粟遣之谓家人曰若一识其人将使终身赧颜矣里有患疫者人莫不避镛独求药往视之平生不至城邑尝录古隐士有迹无名者以自况所著有西园遗训二卷西园集二卷　　贡王猷
按武进县志王猷万历己未科武进士官参将殉难　　贡靖国按万姓统谱靖国安庆人万历甲戌进士
　　贡显祚
按武进县志显祚天启辛酉武举人崇祯庚辰进士官无锡守备升金山卫参将　　贡甸
按江阴县志甸字虞廷官滕县丞
　　贡元良
按江阴县志元良号纯斋附例父以无妄入狱元良叩阍雪冤
　湛姓部列传
　　汉
　　湛重
按郑樵通志汉有大司农湛重
　　湛德章
按万姓统谱德章增城人治中
　　湛方
按万姓统谱方司农
　　后汉
　　湛仲
按万姓统谱仲和帝时荆州刺史
　　晋
　　湛方生
按万姓统谱方生内军咨议
　　梁
　　湛僧智
按万姓统谱僧智仕梁为谯州刺史时人以君子称之　　湛茂之
按万姓统谱茂之长史
　　湛然
按尚友录然工画蝴蝶
　　湛佗
按万姓统谱佗宜阳人仕为宣猛将军散骑侍郎　　湛海珍按万姓统谱海珍徐州刺史
　　唐
　　湛贲
按尚友录贲宜春人初为州吏其妻与彭伉之妻兄弟也伉擢进士第亲族集贺之座皆名士以贲胥也独饭之后阁妻数之曰男子不自振励顾困辱如此复何容贲由是感愤力学一举登进士上第伉闻贲举方跨驴赤板桥惊堕地时人语曰湛贲登第彭伉落驴　　湛贵
按万姓统谱贵贞元登第为高安县令
　　后唐
　　湛温
按十国春秋闽湛温光州人嗣王时官御史大夫国子祭酒是时太祖养子廷禀守建州与嗣王有隙遣使来觇虚实嗣王命温往饯且鸩之温惧开衅道经高安山西岭饮鸩自毙国人哀之名其地曰祭酒岭　　宋　　湛俞
按万姓统谱俞字仲谟闽县人景佑中举进士累官屯田郎中为本路转运判官年五十余休致居于闽之馆前乡人因名其地为旌隐坊寻复迁于城南宿猿洞三召不起刘康夫为撰山居记　　湛存
按万姓统谱存闽县人元佑进士
　　湛庸
按万姓统谱庸雷州参军
　　湛鸿
按万姓统谱鸿新会人知瑞州
　　湛露
按万姓统谱露增城人端平二年进士
　　明
　　湛清
按万姓统谱清酆都人洪武十年任户部主事　　湛礼按万姓统谱礼钱塘人永乐初内江令廉介宽平归日囊无他畜蜀比之赵清献　　湛若水
按万姓统谱若水字元明号甘泉增城人弘治中进士授翰林编修历南京兵部尚书嘉靖癸丑年八十八游衡山讲明正学楚士为立书院逾三年丙辰年九十一再至有游南岳讲义诗篇汇为集隆庆中赠太子太保谥文简　　湛自正
按广东通志自正增城县人中万历乙酉举人　　湛周闳按广东通志周闳增城县人中万历乙酉举人官知县　　湛天润
按广东通志天润增城县人由岁贡任平乐府通判　　湛子云按广东通志子云增城县人中崇祯壬午举人　冻姓部列传
　　元
　　冻阿朮
按万姓统谱阿朮钦州监郡勤于政务兴学校开屯田置义仓仁政旁洽邦人思之　　明
　　冻泰
按奇姓通泰睢州人正统间知利津县廉明仁恕振士风革吏弊百姓怀服至今称为能吏
　栋姓部列传
　　明
　　栋成
按滕县志成以山海卫军洪武三十三年征战有功升吴州左屯卫中所副千户
　凤姓部列传
　　汉
　　凤纲
按神仙传凤纲者渔阳人也常采百草花以水渍封泥之正月始尽九月末止埋之百日煎九火纲常服此药至数百岁不老后入地肺山中仙去　　明
　　凤阳和
按万姓统谱阳和融县人宣德举人
　　凤仪庭
按万姓统谱仪庭印江人宣德中任东乡县知县　　凤朝按万姓统谱朝贵州土官正德中为都督

　范姓部列传二
　　金
　　范承吉
按金史范承吉传承吉字宠之天庆八年中进士授秘书省校书郎天眷初迁殿中少监四年从攻太原迁少府监五年知绛州六年改河东北路转运使历官镇西军节度使贞元二年致仕卒　　范拱
按金史范拱传拱字清叔济南人宋末登进士第调广济军曹权邦彦辟为书记刘豫镇东拱献六箴齐国建累迁中书舍人久之权尚书右丞进左丞以久病乞近郡除淄州刺史皇统四年求退以通议大夫致仕世宗在济南闻其名大定七年召赴阙除太常卿九年复致仕卒于家　　范成进
按山东通志成进其先莒人后家潍倜傥有大志负气任侠膂力过人贞佑之乱成进检籍乡里丁壮五千人以自扞蔽哀宗出汴成进率众往从以功赐王爵　　元
　　范德郁
按山东通志德郁成进之孙兄德质拜东平总管府判官德郁以才行发身省掾为宣慰都事寻任浙江理问宽冤理滞转两浙都运使国计奏功召入拜刑部尚书　　范&#
按万姓统谱&#清江人累官翰林应奉福建廉访司知事&#精古学砥砺名节持廉正吴澄尝称其为特立独行之士工篆隶楷书尤工于诗与虞集揭傒斯杨载齐名时号虞杨范揭有文集行于世　　范谷英
按万姓统谱谷英上蔡人至正闲任河中府迁户部尚书集贤院学士　　明
　　范祖干
按明外史范祖干传祖干字景光金华人太祖下婺州召问治道深加敬礼命为谘议以亲老辞归祖干事亲孝父母终悲哀三年如一日有司以闻命表其所居曰纯孝坊学者称为纯孝先生　　范济
按明外史范济传济元进士洪武中以文学举为广信知府坐累谪戍兴州宣宗即位诣阙言八事乃以为儒学训导　　范明敬
按万姓统谱明敬洪武初为台州知府有廉能声海盗肆掠乡邑一境骚动僚佐皆失措明敬募民兵剿平之民赖以安　　范敬先
