<!-- { "loadSidebar": true } -->
按晋书何准传准字幼道穆章皇后父也高尚寡欲弱冠知名州府交辟并不就兄充为骠骑将军劝其令仕准曰第五之名何减骠骑准兄弟中第五故有此言充居宰辅之重权倾一时而准散带衡门不及人事征拜散骑郎不起年四十七卒升平元年追赠金紫光禄大夫封晋兴县侯子惔以父素行高洁表让不受三子放惔澄放继充惔官至南康太守早卒惔子元度西阳太守次叔度太常卿尚书　　何澄
按晋书何准传准子澄字季元起家秘书郎转丞清正有器望累迁秘书监太常中护军孝武帝深爱之以为冠军将军吴国内史太元末琅琊王出居外第妙选师傅征拜尚书领琅琊王师安帝即位迁尚书左仆射典选又领本州大中正及桓元执政以疾奏免卒于家安帝反正追赠金紫光禄大夫长子籍早卒次子融元熙中为大司农　　何无忌
按晋书何无忌传无忌东海郯人也少有大志忠亮任气州辟从事转太学博士会稽世子元显子彦章封东海王以无忌为国中尉加广武将军及桓元害彦章于市无忌入市恸哭而出时人义焉随刘牢之南征桓元牢之将降于元也无忌屡谏辞旨甚切牢之不从及元篡位无忌还京口初刘裕尝为刘牢之参军与无忌素相亲结至是密共图元刘毅家在京口与无忌素善因要毅共举义兵袭京口及元败走武陵王遵承制以无忌为辅国将军琅琊内史以会稽王道子所部精兵悉配之南追桓元破走元于峥嵘洲进据巴陵元从兄谦从子振乘间陷江陵无忌进攻谦于马头攻桓蔚于龙泉皆破之进军破江陵谦等败走无忌侍卫安帝还京师以无忌督豫州扬州淮南庐江安丰历阳堂邑五郡军事右将军豫州刺史迁会稽内史督江东五郡军事义熙二年迁都督江荆二州江夏随义阳绥安豫州西阳新蔡汝南颍川八郡军事江州刺史以兴复之功封安城郡开国公增督司州之弘农扬州之松滋加散骑侍郎进镇南将军卢循遣别帅徐道覆顺流而下舟舰皆重楼无忌将率众距之长史邓潜之谏无忌不从遂以舟师距之俄而西风暴急无忌所乘小舰被飘东岸贼乘风以大舰逼之众遂奔败无忌尚厉声曰取我苏武节来节至乃躬执以督战贼众云集登舰者数十人无忌辞色无挠遂握节死之诏赠侍中司空谥忠肃子邕嗣　　何熙仲
按前秦录熙仲仕秦记室参军撰秦书八卷多记苻健等事　　何叔度
按宋书何尚之传尚之父叔度恭谨有行业官至金紫光禄大夫　　何楷
按尚友录楷尝读书于吴郡城南何山后为吴郡太守因以其姓名山　　宋
　　何尚之
按宋书何尚之传尚之字彦德庐江灊人少时颇轻薄好摴蒲既长折节蹈道以操立见称家贫起为临津令高祖领征南将军补府主簿从征长安以公事免还都以从征之劳赐爵都乡侯少帝即位为庐陵王义真车骑谘议参军义真被废入为中书侍郎太祖即位出为临川内史入为黄门侍郎尚书吏部郎左卫将军父忧去职服阕复为左卫领太子中庶子迁侍中寻改领游击将军为丹阳尹徙为祠部尚书领国子祭酒迁吏部尚书国子学建领国子祭酒又领建平王师徙中书令中护军元嘉二十三年迁尚书右仆射加散骑常侍迁左仆射领汝阴王师二十八年转尚书令领太子詹事二十九年致仕诏书敦劝复摄职元凶弒立进位司空领尚书令世祖即位复为尚书令领吏部迁侍中左光禄大夫领护军将军寻辞护军加特进复以本官领尚书令大明二年以为左光禄开府仪同三司复以本官领中书令四年薨于位时年七十九追赠司空侍中中书令如故谥曰简穆公　　何悠之
按宋书何尚之传尚之弟悠之义兴太守侍中太常　　何愉之按宋书何尚之传尚之弟愉之新安太守
　　何翌之
按宋书何尚之传尚之弟翌之都官尚书
　　何承天
按宋书何承天传承天东海郯人也五岁失父母徐氏广之姊也聪明博学故承天幼渐训义儒史百家莫不该览隆安四年南蛮校尉桓伟命为参军时殷仲堪桓元等互举兵承天惧祸解职还益阳义旗初长沙公陶延寿以为其辅国府参军遣通敬于高祖因除浏阳令寻去职还都抚军将军刘毅镇姑孰版为行参军出补宛陵令赵惔为寻阳太守请为司马寻去职高祖以为太尉行参军除太学博士义熙十一年为世子征卤参军转西中郎中军参军钱塘令高祖在寿阳宋台建召为尚书祠部郎永初末补南台治书侍御史谢晦镇江陵请为南蛮长史晦进号卫将军转谘议参军领记室晦既下承天留府不从及到彦之至马头承天自诣归罪彦之以其有诚宥之使行南蛮府事元嘉七年彦之北伐请为右军录事及彦之败退承天以才非军旅得免刑责以补尚书殿中郎承天为性刚愎不能屈意朝右颇以所长侮同列不为仆射殷景仁所平出为衡阳内史昔在西与士人多不协在郡又不公清为州司所纠被收系狱值赦免十六年除著作佐郎撰国史寻转太子率更令十九年立国子学以本官领国子博士迁御史中丞能弹筝上又赐银装筝一面承天与尚书左丞谢元素不相善元举承天卖茭四百七十束与官属求贵价承天坐白衣领职二十四年迁廷尉未拜上欲以为吏部已受密旨承天宣漏之坐免官卒于家年七十八　　何昙
按宋书何尚之传尚之甚为太祖所知彭城王义康欲以刘斌为丹阳尹上不许乃以尚之为尹置元学庐江何昙慕道来游谓之南学　　何长瑜
按宋书谢灵运传灵运既东还与族弟惠连东海何长瑜颍川荀雍太山羊浚之以文章赏会共为山泽之游谓之四友　　何偃
按宋书何偃传偃字仲弘庐江灊人司空尚之中子也州辟议曹从事举秀才除中军参军临川王义庆平西府主簿召为太子洗马不拜元嘉十九年为丹阳丞除庐陵王友太子中舍人中书郎太子中庶子时义阳王昶任东官使偃行义阳国事二十九年迁始兴王浚征北长史南东海太守元凶弒立以偃为侍中掌诏诰世祖即位除大司马长史迁侍中领太子中庶子改领骁骑将军转吏部尚书侍中颜竣与偃俱在门下相得甚欢竣自谓任遇隆密宜居重大而位次与偃等未殊意稍不悦及偃代竣领选竣愈愤懑与偃遂有隙竣时势倾朝野偃不自安遂发心悸病上表解职告医不仕世祖遇偃既深备加治疗名医上药随所宜须乃得瘥时上长女山阴公主爱倾一时配偃子戢素好谈元注庄子逍遥篇传于世大明二年卒官时年四十六赠散骑常侍金紫光禄大夫谥曰靖子子戢升明末为相国左长史　　何颙之
按宋书何尚之传尚之弟悠之悠之子颙之尚太祖第四女临海惠公主太宗世官至通直常侍　　何子平
按宋书何子平传子平庐江灊人也曾祖楷晋侍中祖友会稽王道子骠骑谘议参军父子先建安太守子平世居会稽少有志行事母至孝扬州辟从事史年满便去职归家养母竭身运力以给供养元嘉三十九年元凶弒逆安东将军随王诞入讨以为行参军事宁自解又除奉朝请不就末除吴郡海虞令县禄唯以养母一身而妻子不犯一毫母丧去官哀毁逾礼大明末东土饥荒继以师旅八年不得营葬昼夜号绝擗踊不阕冬不衣絮暑避清凉所居屋败不蔽雨日蔡兴宗为会稽太守甚加旌赏泰始六年为营冢&#子平居丧毁甚困瘠逾久及至免丧支体殆不相属幼持操检敦厉名行虽处暗室如接大宾安贫守善不求荣进好退之士弥以贵之顺帝升明元年卒时年六十　　南齐
　　何昌
按南齐书何昌传昌字俨望庐江灊人父佟之太常卿昌少而淹厚宋建安王休仁为扬州辟昌州主簿迁司徒行参军太傅五官司徒东阁祭酒尚书议曹郎建平王景素为征北南徐州昌又为府主簿以风素见重母老求禄出为湘东太守为太祖骠骑功曹昌在郡景素被诛昌痛之迁司徒左西太尉户曹属中书郎王俭卫军长史永明元年竟陵王子良表置文学官以昌为竟陵王文学以清信相得意好甚厚转扬州别驾豫章王又善之迁太子中庶子出为临川内史除庐陵王中军长史未拜复为太子中庶子领屯骑校尉迁吏部郎转侍中临海王昭秀为荆州以昌为西中郎长史辅国将军南郡太守行荆州事建武二年为侍中领长水校尉转吏部尚书复为侍中领骁骑将军四年卒年五十一赠太常谥简子昌不杂交游通和泛爱历郡皆清白士君子多称之　　何求
按南齐书何求传求字子有庐江灊人父铄宜都太守元嘉末为宋文帝挽郎解褐著作郎中军卫军行佐太子舍人平南参军抚军主簿太子洗马丹阳吴郡丞清退无嗜欲又除征北参军事司徒主簿太子中舍人泰始中妻亡还吴除中书郎不拜明帝崩出奔国哀除为司空从事中郎不就乃除永嘉太守求时寄住南涧寺不肯诣台乞于寺拜受见许一夜忽乘小船逃归吴隐虎丘山复除黄门郎不就永明四年世祖以为大中大夫又不就七年卒年五十六初求母王氏为父所害以此无宦情　　何弘
按南齐书封延伯传建元三年大使巡行天下衡阳何弘四世同居共衣食诏表门闾蠲税租　　何宪
按南齐书虞玩之传何宪字子思庐江人以强学见知为本州别驾永明十年使于魏　　何戢
按南齐书何戢传戢字慧景庐江灊人也尚山阴公主拜驸马都尉解褐秘书郎太子中舍人司徒主簿新安王文学秘书丞中书郎明帝立迁司徒从事中郎从建安王休仁征赭圻板转戢司马除黄门郎出为宣威将军东阳太守吏部郎元徽初褚渊参朝政引戢为侍中以年未三十苦辞内侍表疏屡上改授司徒左长史久之复为侍中迁安成王车骑长史加辅国将军济阴太守行府州事出为吴郡太守以疾归为侍中秘书监仍转中书令太祖相国左长史建元元年迁散骑常侍太子詹事寻改侍中为吏部尚书加骁骑将军三年出为左将军吴兴太守四年卒时年三十六　　何伯玙　何幼玙
按南齐书吴达之传何伯玙弟幼玙俱厉节操养孤兄子及长为婚推家业尽与之安贫枯槁诲人不倦乡里呼为人师郡守下车莫不修谒永明十一年伯玙卒幼玙少好佛法剪落长斋持行精苦梁初卒兄弟年并八十余　　何敬叔
按梁书何思澄传思澄父敬叔齐征东录事参军余杭令

　毫姓部列传
　　后汉
　　毫康
按奇姓通康甘陵人女弟为桓帝后封安阳侯
　樛姓部列传
　　周
　　樛留
按万姓统谱留韩大夫

　曹姓部杂录
日知录汉时碑文所述氏族之始多不可据如魏蒋济郊议称曹腾碑文云曹氏族出自邾王沈魏书云其先出于黄帝当高阳世陆终之子曰安是为曹姓周武王克殷封曹侠于邾至战国为楚所灭子孙分流或家于沛而魏武作家传自云曹叔振铎之后陈思王作武帝诔曰于穆武王冑稷裔周则又姬姓之后以国为氏者矣及至景初中明帝从高堂隆议谓魏为舜后诏曰曹氏世系出自有虞氏今祀圜丘以始祖帝舜配后少帝禅晋文亦称我皇祖有虞氏则又不知其何所据夫以一代之君而三代易其祖岂不可笑况于士大夫乎

　操姓部汇考
凌迪知万姓统谱
　　操姓
操见姓苑

　敖姓部列传
　　晋
　　敖仙
按尚友录敖仙未详其名字江西上高县之五里即真人得道处上有真人祠炼丹井下有冲真观　　宋　　敖知言
按万姓统谱知言朝散郎大观中知尚安军
　　敖经武
按万姓统谱经武吉水人绍兴进士
　　敖&#士
按郑樵通志&#士登进士第
　　敖陶孙
