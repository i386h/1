<!-- { "loadSidebar": true } -->
按唐书吴凑传凑章敬皇后弟也繇布衣与兄溆一日赐官封皆等而凑畏太盛乞解太子詹事换检校宾客兼家令进累左金吾卫大将军凑才敏锐而谦畏自将帝数顾访尤见委信丁后母丧解职既除拜右卫将军德宗初出为福建观察使政勤清美誉四腾与宰相窦参有憾参数加短毁帝不直参擢凑陜虢观察使宣武刘元佐死以凑检校尚书领节度使驰代未至汴军乱立元佐子士宁帝欲遣兵内凑而参请授士宁以沮凑还为金吾右卫大将军贞元十四年夏大旱谷贵人流亡帝以过京兆尹韩皋罢之即召凑代凑为人强力劬俭瞿瞿未尝扰民上下爱向进兼兵部尚书病卒赠尚书右仆射谥曰成　　吴通元弟
通微

按唐书窦参传吴通元海州人与弟通微皆博学善文章父道瓘以道士诏授太子诸王经故通元等皆得侍太子游太子待之甚善始通元举神童补秘书正字又擢文辞清丽科调同州司户参军德宗立弟兄踵召为翰林学士顷之通微迁职方郎中通元起居舍人并知制诰与陆贽并位通元等见贽骤擢颇媢恨贽自恃劲正屡短通元通元怨日结谋夺其内职会贽权知兵部侍郎主贡举乃命为真贞元七年通元拜谏议大夫自以久次当得中书舍人大怨望贽与窦参交恶参从子申舅嗣虢王则之结通元兄弟共危贽而通元以宗室女为外妇帝知未及责则之飞谤贽试进士受贿谢帝恶诬构大怒罢通元泉州司马又衔淫污近属事自诘之不敢答赐死长城驿通元死通微白衣待罪于门帝宥之内惧祸不敢行丧服　　吴少诚
按唐书吴少诚传少诚幽州潞人以世荫为诸王府户曹参军事客荆南节度使庚准器之留为牙门将从入朝道襄阳度梁崇义必叛密画计将献天子而李希烈以其事闻擢封通义郡王崇义反希烈以少诚为前锋事平赐实封户五十希烈叛少诚为尽力及死推陈仙奇主后务既又杀之众乃共推少诚德宗因授申蔡光等州节度观察留后贞元五年进拜节度使久之曲环卒少诚闲陈许无帅以兵攻临颍戍将韦清与贼通留后上官涗遣兵救之悉为贼俘遂围许州德宗怒削少诚官爵帝诏韩全义为淮蔡招讨处置使上官涗副之与贼吴少阳等战大溃全义及监军贾英秀等夜遁少诚引兵还弱王师移书于英秀求昭雪帝遂赦少诚尽还其官爵顺宗即位进同中书门下平章事检校司空徙封濮阳郡王元和四年死赠司徒　　吴少阳
按唐书吴少诚传吴少阳者沧州清池人与少诚同在魏博军相友善少诚得淮西多出金帛邀之养以为弟署右职少阳度少诚猜忍且畏祸请为外捍少诚乃表为申州刺史为治尚宽易举军附赖少诚病亟家奴单于熊儿矫召少阳至摄副使总军事于是杀少诚子元庆自称留后宪宗遂以少阳领留后居三年进拜节度使少阳不立繇役籍随日赋敛于人地多原泽益畜马时时掠寿州茶山商贾招四方&#命以实其军不肯朝然屡献牧马以自解帝亦因善之九年死赠尚书右仆射　　吴元济
按唐书吴少诚传吴少阳死子元济匿不发丧以病闻伪表请元济主兵元济山首燕颔垂颐鼻长六寸始仕协律郎摄蔡州刺史有董重质者少诚婿也勇悍久将善为兵元济倚之焚剽关东大恐诏夺元济官爵趣诸道进讨以李诉为唐邓隋节度使攻贼贼恃董重质会重质降诉而李进诚取贼库兵即攻之执元济举族传之长安帝以元济献庙社彴于市斩之　　吴武陵
按唐书吴武陵传武陵信州人元和初擢进士第淮西吴少阳闻其才遣客邀之将待以宾友武陵不答俄而少阳子元济叛武陵遗以书自称东吴王孙长庆初窦易直表武陵主盐北边久之入为太学博士太和初礼部侍郎崔郾试进士东都公卿咸祖道长乐武陵最后至谓郾曰君方为天子求奇材敢献所益因出袖中书搢笏郾郾读之乃杜牧所赋阿房宫武陵请曰牧方试有司请以第一人处之郾谢已得其人至第五武陵勃然曰不尔宜以赋见还郾曰如教牧果异等后出为韶州刺史以赃贬潘州司户参军卒　　吴&#
按万姓统谱&#元和间由水曹入翰林年四十即致仕初自延陵迁濮阳后乐贵溪山水之秀遂居焉好学善文屡辟不就　　吴思
按唐书李绅传李逢吉欲陷绅内结中人王守澄自助会敬宗立逢吉使守澄奏言先帝始议立太子杜元&#李绅劝立深王而逢吉乘间言绅尝不利于陛下请逐之帝乃贬绅为端州司马诏下百官贺逢吉唯右拾遗吴思不往逢吉斥思令告大行丧于吐蕃　　吴汝纳按唐书李绅传始澧人吴汝纳韶州刺史武陵兄子也武陵坐赃贬潘州司户参军死汝纳家被逐久不调时李吉甫任宰相汝纳怨之后遂附宗闵党中会昌时为永宁尉弟湘为江都尉部人讼湘受赃狼籍身娶民颜悦女绅使观察判官魏铏鞫湘罪明白论报杀之时议者谓吴氏世与宰相有隙疑绅织成其罪谏官屡论列诏遣御史崔元藻覆按元藻言盗用程粮钱有状娶部人女不实李德裕恶元藻持两端奏贬崖州司户参军宣宗立德裕去位绅已卒崔铉等久不得志导汝纳使为湘讼枉是时德裕已失权而宗闵故党令狐绹崔铉白敏中皆当路因是逞憾请从春秋戮死者之比诏削绅三官贬德裕等擢汝纳左拾遗　　吴士矩
按唐书吴凑传凑兄溆溆子士矩文学蚤就喜与豪英游开成初为江西观察使飨宴侈纵一日费凡十数万初至库钱二十七万缗晚年纔九万军用单匮无所仰事闻中外共申解得以亲议文宗弗穷治也贬蔡州别驾谏官执处其罪不纳御史中丞狄兼建言乃流端州　　吴融
按唐书吴融传融字子华越州山阴人祖翥有名大中时观察府召以署吏不应帅高其概言诸朝赐号文简先生融学自力富辞调龙纪初及进士第韦昭度讨蜀表掌书记迁累侍御史坐累去官流浪荆南依成汭久之召为左补阙以礼部郎中为翰林学士拜中书舍人昭宗反正进户部侍郎凤翔迁融不克从去客閺乡俄召还翰林迁承旨卒官　　吴永素
按尚友录永素唐人群公在座对雪尚隆之曰面堆金井谁调汤饼永素曰玉满天山难刻佩环座间服其清韵　　吴尧卿
按广陵妖乱志尧卿家广陵初佣保于逆旅善书计因出入府庭遂闻于缙绅始为盐铁小吏性敏辩高骈署尧卿知酒州院兼利国监寻奏为刺史制命未行会军变复归广陵顷之知浙西院数月而罢又知扬州院兼榷籴使伪朝授尧卿御史大夫尧卿托附权势三数年间盗用盐铁钱六十万缗及城陷至楚州为雠人所杀　　吴镣
按万姓统谱镣干宁中为会稽令董昌反斩之并灭其族　　吴善经
按万姓统谱善经缙云人太清宫法师
　　吴法通
按十国春秋吴吴法通润州丹阳人有文学试举子业不利入茅山为道士干符二年唐僖宗遣使受大洞箓尊为度师赐号希微先生天佑四年潜入岩洞不知踪迹时年八十三为烈祖嗣位之三年　　吴仁璧
按十国春秋吴越吴仁璧字廷宝苏州人也一曰秦人少习星纬黄白家言唐大顺中登进士第已而入浙家贫常佯狂乞于市武肃王闻其名待之客礼叩以天象仁璧辞非所知欲辟幕职又以诗固辞及秦国太夫人薨具礼币请为墓铭仁璧坚不肯属草武肃王大怒投仁璧于江中死　　吴崧
按十国春秋吴越吴崧者唐末与韩必吴珙吴顼皮光业林升罗隐何肃同居长城八座山号曰八友已而稍稍散去武肃王时两人偕隐于洛坞日以炼丹为事遣罗隐招之两人隐入石壁中至今名为二仙石壁　　吴敬忠
按十国春秋吴越吴敬忠于潜人也从武肃王以八都兵讨刘汉宏有功及王出师助淮南讨田頵敬忠先登陷阵卒奏捷而归梁太祖既封王吴越两国敬忠亦以积功授正国功臣浙西营田副使累加太师兄顺以功擢镇海军保城都指挥使检校司空弟欣官太傅子八人仕本国皆贵显　　吴公约
按十国春秋吴越吴公约字处仁余杭人也黄巢之乱杭州八都既建已又派而析者号十三都公约其一也公约初负胆略为县豪会朱直起兵应募西讨以功署西桂镇遏使未几从董昌御巢于西鄙加御史中丞奏置都额改硖石为训兵之所摧锋破锐日有声称武肃王破越州公约骁果先登兵罢拜千牛卫将军顷之刘浩平录功擢散骑常侍已而徐约陷苏州武肃王委公约专征特授北面诸军行营招讨使明年春克苏州竟让军功以本都归王益嘉其忠授义和镇遏使兼本军水陆都游奕使居无何淮人侵扰公约扞御疆域屡挫敌锋迁工部尚书俄改刑户二部干宁四年卒　　后晋
　　吴峦
按五代史吴峦传峦字宝川郓州卢县人少举明经不中清泰中为大同沙彦珣节度判官晋高祖起太原召契丹为援契丹过云州彦珣出城迎谒为契丹所掳城中推峦主州事峦闭门拒守高祖义峦召为武宁军节度副使谏议大夫复州防御使出帝即位与契丹绝盟河北诸州皆警以王令温为永清军节度使令温牙将邵珂素骄很难制令温夺其职珂闲居无憀乃阴使人亡入契丹言贝州积粟多而无兵守可取令温以事朝京师心颇疑珂乃质其子以自随晋大臣以峦前守云中七月契丹不能下乃遣峦代令温守贝州峦善抚士卒士卒皆爱之珂因求见峦愿自效峦推心信之开运元年正月契丹南寇围贝州峦命珂守南门珂引契丹入峦守东门方战而左右报珂反峦顾城中已乱即投井死　　吴程
按十国春秋吴越吴程字正臣山阴人祖可信唐定州虞唐县令父蜕礼部尚书程筮仕校书郎武肃王承制历授检校户部员外郎借绯宝正末王女选婚迁金部郎中借金紫以程有吏术令提举诸司公事文穆王袭国奏授职方郎中观察支使节度判官天福中王子弘儇遥典睦州命程知州事忠逊王时以程判西府院事寻拜丞相福州李儒赟伏诛授程威武军节度使干佑三年南唐侵福州程密示诸军方略获其将查文徽归与元德昭同为丞相忠懿王以国用繁广寻命兼掌屯田榷酤事周世宗之伐江南也征我兵西击唐苏州程言于忠懿王期勒兵以出元德昭曰唐大国未可轻若我入唐境而周兵未至谁与并力能无危乎程固争以为时不可失王卒从程议程乃督鲍修让罗晟而去二人者素与程不相能至是程抑之甚愈忿怒当唐兵薄晟营晟不力战敌遂直趣程帐程大败仅以身免王怒悉夺程官后三年程卒年七十有三王命复原官谥曰忠烈　　吴廷绍按尚友录廷绍善医先主因食饴喉中噎医莫能为廷绍独谓当用楮实汤一服疾良已冯延己苦脑中痛廷绍密诘厨人曰相公平日嗜何等曰多食山鸡鹧鸪廷绍曰吾得之矣投以甘豆汤亦愈或叩之答曰噎因甘起故以楮实汤治之山鸡鹧鸪皆食乌头半夏故以甘豆汤解其毒

　鉏姓部列传
　　周
　　鉏麑
按左传宣公二年晋灵公不君宣子骤谏公患之使鉏麑贼之晨往寝门辟矣盛服将朝尚早坐而假寐麑退叹而言曰不忘恭敬民之主也贼民之主不忠弃君之命不信有一于此不如死也触槐而死　　鉏商按左传哀公十四年春西狩于大野叔孙氏之车子鉏商获麟以为不祥以赐虞人仲尼观之曰麟也然后取之　　明
　　鉏用登
按明诗选小传用登字百&#秀水人天启甲子举人
　虞姓部列传
　　夏后氏
　　虞思
按左传哀公元年昔有过浇杀斟灌以伐斟鄩灭夏后相后缗方娠逃出自窦归于有仍生少康焉为仍牧正惎浇能戒之浇使椒求之逃奔有虞为之庖正以除其害虞思于是妻之以二姚邑诸纶按虞思国
语作虞幕

　　虞遂
按左传昭公三年晏婴曰齐其为陈氏矣箕伯直柄虞遂伯戏其相胡公已在齐矣疏
四人皆舜之后世
数远近不可复知
按罗泌路
史作夏人

　　商
