<!-- { "loadSidebar": true } -->
　　傅其义
按万姓统谱义汉人
　　&#

　素和姓部汇考
郑樵通志
　　代北复姓
素和氏鲜卑檀石槐之支裔后魏书云以本白部故号素和孝文改为和氏　　&#

　步叔姓部列传
　　周
　　步叔乘
按史记仲尼弟子传步叔乘字子车
注
齐人
　　&#

　务成姓部列传
　　上古
　　务成子
按吕氏春秋务成子尧师也
　　务成跗
按新序子夏曰舜学于务成跗
　　&#

　第八姓部列传
　　汉
　　第八矫
按万姓统谱矫王莽时讲学大夫

　库狄姓部列传
　　北魏
　　库狄丰乐
按魏书肃宗本纪孝昌二年四月朔州人鲜于阿胡库狄丰乐据城反　　北齐
　　库狄回洛
按北齐书库狄回洛传回洛代人也少有武力仪貌魁伟初事爾朱荣为统军预立庄帝赐爵毋极伯荣死隶爾朱兆高祖举兵信都回洛拥众归义以军功补都督封顺阳县子破周文于河阳转授夏州刺史世宗嗣事从平颍川天保初除建州刺史肃宗即位封顺阳郡王大宁初转朔州刺史太子太师遇疾卒　　库狄盛按北齐书库狄盛传盛怀朔人也性和柔少有武用初为高祖亲信都督每从征讨以功封行唐县伯进爵为公齐受禅改封华阳县公又除北朔州刺史拜特进卒赠使持节都督朔瀛赵幽安五州诸军事太尉公朔州刺史　　库狄伏连
按北齐书慕容俨传代人库狄伏连字仲山少以武干事尔朱荣至直合将军后从高祖建义赐爵蛇丘男天保四年除郑州刺史伏连质朴勤于公事鄙愚狠无治民政术及居州任专事聚敛性又严酷不识士流武平中封宜都郡王除领军大将军寻与琅琊王俨杀和士开伏诛　　库狄温
按北齐书神武本纪天平元年八月神武命大都督库狄温守封陵　　库狄安盛
按北齐书慕容绍宗传宜阳民李延孙反以绍宗为西南道军司率都督库狄安盛等讨破之　　库狄干
按北齐书库狄干传干善无人也曾祖越豆眷魏道武时以功割善无之西腊汗山地方百里以处之后率部落北迁因家朔方干梗直少言有武艺魏正光初授将军孝昌元年北边扰乱奔云中为刺史费穆送于尔朱荣以军主随荣入洛后从神武起兵破四部于韩陵封广平县公寻进郡公寻转太保太傅及高伸密叛神武讨之以干为前驱大破之还为定州刺史迁太师天保初以干元勋佐命封章武郡王转太宰干尚神武妹乐陵长公主以亲地见待而为性严猛薨谥曰景烈子敬伏位仪同三司卒子士文嗣　　库狄曷赖按北齐书慕容俨传侯景叛俨击陈郡贼获景麾下库狄曷赖等　　库狄显安
按北齐书孝昭本纪库狄显安侍坐帝曰显安我亲姑子可言我之不逮显安曰陛下多妄言曰若何对曰陛下昔见文宣以马鞭挞人常以为非而今行之非妄言耶帝握其手谢之　　北周
　　库狄峙
按周书库狄峙传峙其先辽东人本姓段氏匹磾之后也因避难改焉祖凌武威郡守父贞上洛郡守峙少以弘厚知名善骑射有谋略仕魏位高阳郡守为政仁恕百姓颇悦之拜中书舍人参掌机密以恭谨见称蠕蠕和亲使峙往峙状貌魁梧善于辞令蠕蠕主雅信重之封高邑县公恭帝元年征拜侍中突厥外连齐氏太祖又令峙喻之突厥感悟即执齐使归诸京师录功拜大将军封安丰郡公孝闵践祚转小司寇天和三年入为少师峙以年老表乞骸骨许之五年卒谥曰定子嶷嗣少知名起家吏部上士迁职方中大夫为蔡州刺史卒于官子授嗣　　库狄昌
按周书库狄昌传昌字恃德神武人也少便骑射有膂力及长进止闲雅胆气壮烈每以将帅自许年十八尔朱天光引为幢主从天光定关中以功拜统军天光败又从贺拔岳授征西将军及岳被害翊戴太祖从平侯莫陈悦赐爵阴盘县子后从太祖迎魏孝武复潼关改封长子县子大统初进爵为公从破窦泰授车骑将军又从复弘农战沙苑昌皆先登陷阵从战河桥除冀州刺史转河北郡守又从隋公杨忠破蛮贼田社清迁开府仪同三司魏废帝元年进爵方城郡公孝闵帝践阼拜大将军后以疾卒　　隋
　　库狄士文
按隋书库狄士文传士文代人也祖干齐左丞相父敬武卫将军肆州刺史士文性孤直虽邻里至亲莫与通狎少读书在齐袭封章武郡王官至领军将军周武帝平齐士文闭门自守帝奇之授开府仪同三司随州刺史高祖受禅加上开府封湖陂县子寻拜贝州刺史性清苦不受公料亲旧绝迹庆吊不通法令严肃吏人股战道不拾遗有细过必深文陷害坐免未几以为雍州长史执法严正不避贵戚宾客莫敢至门人多怨望并为御史所劾士文性刚在狱数日愤恚而死家无余财有子三人朝夕不继亲友无纳之者　　库狄仲锜
按隋书齐王暕传暕昵近小人遣库狄仲锜等求声色　　唐
　　库狄嵚
按唐书甄权传权究习方书为高医鲁州刺史库狄嵚风痹不能弯弓权针其肩曰可以射矣果如言　　库狄温履按尚友录温履唐诗人
　　&#

　第五姓部汇考
后汉书
　　第五伦传
第五其先齐诸田诸田徙园陵者多故以次第为氏唐书　　宰相世系表
第五氏出自妫姓齐诸田汉初多徙奉园陵者故以次第为氏廖用贤尚友录
　　第五姓
第五陇西宫音

　第二姓部汇考
凌迪知万姓统谱
　　第二姓
第二其先齐诸田汉武帝徙之诸陵以门秩次第田广之孙旧登为第二氏
　第二姓部列传
　　唐
　　第二从直
按万姓统谱从直元宗时任中尉

　惠叔姓部列传
　　汉
　　惠叔俭
按万姓统谱俭汉尚书

　第五姓部列传
　　后汉
　　第五伦
按后汉书第五伦传伦字伯鱼京兆长陵人也少介然有义行王莽末盗贼起宗族闾里争往附之伦乃依险固筑营壁以拒之建武二十七年举孝廉补淮阳国医工长二十九年从王朝京师帝问以政事伦酬对政道帝大悦拜会稽太守受俸裁留一月粮余皆贱贸与民之贫羸者永平五年坐法免归数岁拜为宕渠令在职四年迁蜀郡太守肃宗初立擢自远郡代牟融为司空伦虽峭直然常疾俗吏苛刻及为三公值帝长者屡有善政乃上疏褒称盛美因以劝成风德伦奉公尽节言事无所依违性质&#少文彩在位以贞白称然少蕴藉不修威仪亦以此见轻以老病上疏乞身元和三年卒时年八十余　　第五隽
按后汉书盖勋传勋虽在外每军国事帝常手诏问之注
勋袁用长陵第五隽为清寇都尉
　　第五颉
按后汉书第五伦传少子颉历桂阳庐江南阳太守所在见称顺帝之为太子废也颉为太中大夫与太仆来历等共守阙固争帝即位擢为将作大匠卒官注颉字子陵
　　第五访
按后汉书第五访传访字仲谋京兆长陵人司空伦之族孙也少孤贫常佣耕以养兄嫂有闲暇则以学文仕郡为功曹察孝廉补新都令政平化行三年之间邻县归之户口十倍迁张掖太守岁饥粟石数千访乃开仓赈给以救其敝由是一郡得全岁余官民并丰界无奸盗迁南阳太守去官拜护羌校尉边境服其威信卒于官　　第五种
按后汉书第五伦传伦曾孙种字兴先少厉志义为吏冠名州郡永寿中以司徒掾清诏使冀州廉察灾害举奏刺史二千石以下所刑免甚众弃官奔走者数十人还以奉使称职拜高密侯相是时徐兖二州盗贼群辈高密在二州之郊种乃大储粮&#勤厉吏士贼闻皆惮之桴鼓不鸣流民归者岁中至数千家迁兖州刺史中常侍单超兄子匡为济阴太守负势贪放种即奏匡并以劾超超积怀忿恨遂以事陷种竟坐徙朔方种匿于闾甄氏数年徐州从事臧旻上书讼之会赦出卒于家　　第五元先
按后汉书郑康成传康成师事京兆第五元先始通京氏易公羊春秋三统历九章算术　　魏
　　第五文休
按魏志张邈传注元休名尚京兆人也与同郡韦休甫第五文休俱着名号为三休　　晋
　　第五猗
按晋书元帝本纪建武元年八月荆州刺史第五猗为贼帅杜曾所推遂与曾同反太兴二年五月梁州刺史周访禽第五猗　　唐
　　第五琦
按唐书第五琦传琦字禹珪京兆长陵人少以吏干进颇能言强国富民术太守贺兰进明才之肃宗驻彭原进明遣琦奏事拜监察御史勾当江淮租庸使迁诸道盐铁铸钱使当军兴随事趣办人不益赋而用以饶于是迁户部侍郎判度支转运租庸盐铁铸钱司农太府馆驿等使干元二年进同中书门下平章事初琦请铸干元重宝钱以一代十既当国又铸重规一代五十会物价腾踊饥馑相望诏贬忠州长史会有告琦纳金者遂长流夷州宝应初起为朗州刺史有异政拜太子宾客吐蕃盗京师郭子仪表为粮料使改京兆尹俄加判度支铸钱盐铁转运常平等使累封扶风郡公坐与鱼朝恩善贬括州刺史复为太子宾客东都留守卒年七十一赠太子少保子峰妇郑皆以孝着　　第五峰
按唐书宰相世系表峰台州刺史
　　第五平
按唐书宰相世系表平京兆兵曹参军
　　第五牟
按唐书宰相世系表牟兼御史中丞
　　第五可范
按唐书韩全诲传全诲死诏第五可范为左军都尉　　宋　　第五宁远
按万姓统谱宁远淳化人嘉定进士历左司员外郎　　第五充衡按万姓统谱充衡知新州有惠政流人多被其恩泽　　元　　第五居仁
按元史同恕传恕弟子第五居仁字士安幼师萧弱冠从恕受学博通经史躬率子弟致力农亩而学徒满门其宏度雅量能容人所不能容卒之日门人私谥曰静安先生　　第五昌言
按万姓统谱昌言富平人博通经书为奉元县儒学学正　　明
　　第五宁
按万姓统谱宁淳化人国子生永乐中任交趾当道知县远人畏服　　第五规
按万姓统谱规富平人永乐举人
　　第五德
按万姓统谱德字宇元三水人正德中任夔州府通判
　闭珊姓部列传
　　唐
　　闭珊居集
按尚友录居集唐沾益州乌蛮也精卜筮之学其法用细竹四十九枝或以鸡骨代之占算辄应国中称为筮师
　趣马姓部汇考
凌迪知万姓统谱
　　趣马姓
趣马英贤传曰周趣马蹶之后
　　&#

　契苾姓部汇考
郑樵通志
　　代北复姓
契苾氏九姓回鹘匈奴苗裔后魏谓之高车亦曰&#勒周隋又曰铁勒居金山之阴独洛河北其一曰契苾部号榆溪州
　库汗姓部列传
　　唐
　　库汗绩
按郑樵通志唐贞元范阳判官殿中御史库汗绩　　&#
　路洛姓路中姓库门姓部汇考
郑樵通志
　　以技为氏
路洛氏伯益支孙又以路洛为氏者此乌浴之讹也　　复姓路中氏汉书路中大夫之后
　　代北复姓
库门氏改为门氏
　　&#

　惠叔姓部汇考
凌迪知万姓统谱
　　惠叔姓
惠叔姬姓鲁大夫孟惠叔之后

　契苾姓部列传
　　唐
　　契苾何力
