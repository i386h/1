<!-- { "loadSidebar": true } -->
按十国春秋后蜀田淳成都人广政中官龙游县令好谈治乱大略屡陈朝廷得失是时后主与周世宗交恶迭兴师旅淳上疏切谏未几后主铸铁钱又分遣使者征诸路历年逋课淳复言扰民聚财犯天意而损君道语多剀挚又尝言王昭远伊审征韩保贞不可当大任皆为朝臣所深恨或劝以逊辞取贵仕淳曰大丈夫宁能附狗鼠求进哉其侃直多此类　　宋　　田敏
按宋史田敏传敏淄州邹平人少通春秋之学梁贞明中登科调补淄州主簿不令之任留为国子四门博士后唐天成初改尚书博士满岁为国子博士秩满转屯田员外郎以详明典礼兼太常博士改户部员外郎清泰初迁国子司业晋天福四年授祭酒仍检校工部尚书俄兼户部侍郎开运初迁兵部侍郎充弘文馆学士判馆事议者以敏止可任学官宰相桑维翰闻之即改授检校右仆射复为祭酒汉干佑中拜尚书右丞判国子监周广顺初改左丞周祖将亲郊命权判太常卿事世宗即位真拜太常卿检校左仆射加司空显德五年上章请老不允迁工部尚书俄再上表愿归故乡改太子少保致仕归淄州别墅恭帝即位加少傅开宝四年卒年九十二子章至殿中丞　　田景咸
按宋史李万全传田景咸太原人仕汉为奉国右厢都校从周祖入汴为龙捷左厢都校改安国军留后俄真拜升本军节度世宗时拜武胜军节度宋初为左骁卫上将军开宝三年卒景咸性鄙吝务聚敛每使命至惟设肉一器宾主共食后罢镇常忽忽不乐妻识其意引景咸&#阅囊储景咸方自释在邢州日使者王班至景咸劝班酒曰王班请满饮典客曰是使者姓名也景咸悟曰我意王班是官尔何不早谕我闻者笑之　　田钦祚
按宋史田钦祚传钦祚颍州汝阴人父令方汉虢州团练使钦祚为殿直改供奉官周世宗征淮南为前军都监会塞澶渊决河命钦祚领禁兵护役宋初迁合门通事舍人干德二年讨蜀为北路先锋都监四年以功迁西上合门使开宝二年又与何继筠破贼兵于石岭关领贺州刺史判四方馆使三年契丹寇中山以钦祚为定州路兵马都部署朝廷讨江表命为升州西南路行营马军兼左厢战擢都监进围金陵为南面攻城部署既平以功加领汾州防御使太平兴国初迁引进使为晋州都钤辖四年从征太原护前锋骑兵屯石岭关以扞契丹钦祚性刚戾负气所受月奉刍粟多贩鬻规利责授睦州团练使车驾北巡以为幽州西路行营寨都监六年改房州团练使逾年又改柳州迁郢州团练使入觐以为银夏绥宥都巡检使会征幽州命钦祚为排阵使卒　　田重进按宋史田重进传重进幽州人形质奇伟有武力周显德中应募为卒隶太祖麾下从征契丹至陈桥还迁御马军使积功至瀼州刺史太平兴国四年从征太原还录功擢为天德军节度使六年改侍卫步军指挥使八年改领静难军节度使雍熙四年改彰信军节度淳化三年改真定尹成德军节度未几移京兆尹永兴军节度五年改知延州复还镇至道三年卒年六十九赠侍中　　田绍斌
按宋史田绍斌传绍斌汾州人仕河东刘钧为佐圣军使戍辽州周显德四年领五十骑来归钧屠其父母家属世宗召补骁武副指挥使宋初征李筠以功迁龙捷指挥使寻补马军副都军头龙卫指挥使讨蜀还改龙捷都虞候太平兴国初擢龙卫军指挥使领江州刺史历天武日骑军指挥使改马步都军头出戍镇定高阳关曹彬攻幽州命为先锋指挥使加领溪州团练使复遣屯北面端拱元年拜冀州防御使寻改解州淳化中为河中同丹坊鄜延横岭蕃界都巡检使会郑文宝议城席鸡城寨为清远军城毕命为知军事至道元年拜会州观察使仍判解州俄充灵州马步军部署时命李继隆范延召讨继迁就命绍斌为本州都部署兼内外都巡检使继隆以浦洛之败上闻言绍斌握兵不顾太祖怒贬右监门卫率府副率虢州安置真宗即位召还授右监门卫大将军领叙州刺史寻改莱州防御使调环庆灵州清远军部署咸平二年北面寇警复命为镇定高阳关路押先锋以劳迁邢州观察使黜为左卫率府副率五年授右千牛卫将军致仕景德初起为左龙武军将军永城兵马都监三年迁左监门卫大将军徙考城都监大中祥符初领长州刺史迁左领军卫大将军领康州团练使巩县都监二年卒年七十七　　田仁朗按宋史田仁朗传仁朗大名元城人父武仕晋昭义军节度使仁朗以父任西头供奉官太祖即位从讨李重进有功干德中讨蜀命仁朗为凤州路壕寨都监功迁染院副使俄迁内染院使改左藏库使为中官所谗停职开宝六年起为榷易使七年以西北边内侵选知庆州太平兴国初为西上合门使四年征太原命仁朗与合门祗候太原平留仁朗为兵马钤辖闲&#使从幸大名又命为沧州钤辖俄迁东上合门使知秦州九年判四方馆事李继迁为乱攻麟州命仁朗驰传发兵击之仁朗次绥州奏请益兵留月余太宗大怒责授商州团练副使后上知其无罪召拜右神武军大将军留知雄州加领澄州刺史时河北用兵大藩多用节将朝议以通判权位不伦选诸司使有吏干者佐之以仁朗知定州节度副使事卒年六十时端拱二年也　　田景迁
按万姓统谱景迁干德中为珍州刺史上言自给赐珍州郡名以来连遭大乞改州名太祖从之改为西高州并铸五溪都防御使印以赐之　　田承诲
按宋史田钦祚传钦祚子承诲仕至供奉官合门祗候　　田承说
按宋史田钦祚传钦祚子承说至崇仪副使
　　田守信
按宋史田重进传重进子守信六宅使
　　田守吉
按宋史田重进传重进子守吉合门祗候
　　田守信
按宋史田绍斌传绍斌子守信为内殿崇班合门祗候　　田祚
按恩县志祚贝州人十世同居太平兴国三年诏旌其门　　田锡
按宋史田锡传锡字表圣嘉州洪雅人幼聪悟好读书属文声称翕然太平兴国三年进士高等释褐将作监丞通判宣州迁著作郎京西北路转运判官改左拾遗直史馆锡好言时务既居谏官即上疏献军国要机者一朝廷大体者四六年为河北转运副使七年徙知相州改右补阙复上章论事明年移睦州会文明殿灾又拜章极言时政上嘉纳焉转起居舍人还判登闻鼓院上书请封禅以本官知制诰寻加兵部员外郎端拱二年京畿大旱锡上章有调燮倒置语忤宰相罢为户部郎中出知陈州坐稽留杀人狱责授海州团练副使后徙单州召为工部员外郎复论时政阙失俄诏直集贤院至道中复旧官真宗嗣位迁吏部出使秦陇还同知审官院兼通进银台封驳司与魏廷式联职以议论不协求罢出知泰州咸平三年诏近臣举贤良方正翰林学士承旨宋白以锡应诏还朝屡召对言事宰相称锡得争臣之体以本官兼侍御史知杂事擢右谏议大夫史馆修撰连上八疏皆直言时政得失六年冬病卒年六十四特赠工部侍郎录其二子并为大理评事给奉终丧锡耿介寡合未尝趋权贵之门居公庭危坐终日无懈容然性凝执治郡无称所著有咸平集五十卷　　田敏按宋史田敏传敏字子俊本易州牙吏雍熙中王师讨幽蓟曹彬进兵涿州敌断其后王继恩募勇士持书抵彬敏应募间行由祁沟关达相州彬得诏选壮士五十人卫敏还道遇贼力战四十八人死敏与两人者仅以身免彬上其事太宗召见复令赍诏谕彬师还补敏易州静寨指挥使端拱初以所部兵屯定州契丹攻北唐河敏以百骑奋击敌遂引去既而敌陷易州敏失其家所在帝擢敏本军都虞候赐白金三百两使间行求其父母得之以归徙屯镇州而升其指挥为内典僚直李继隆讨夏州奏隶麾下遇敌斩首三千级获羊马&#&#铠仗数万计继隆上其功迁御前忠佐马步军副都军头真宗幸天雄军诏敏隶高琼使追贼至宁远军以功领涿州刺史王均乱西川从招安使雷有终败贼于灵池山贼平迁马步军都军头咸平中契丹复入寇敏从王显为镇定先锋大败契丹真授单州刺史后为邢州兵马钤辖徙北平寨兵马钤辖迁北平寨总管契丹请和徙敏镇定路都钤辖迁本州团练使充镇定路总管徙永兴军陕州历郦延环庆凤翔三路久之为环庆路都总管迁郑州防御使泾原路总管后徙环庆坐与部豪往还纳赂为不法降左屯卫大将军昭州防御使既而以虢州团练使知隰州复为环庆路都总管仪州防御使卒敏在边二十余年凡迁授多以功伐虽晚不自饬而朝廷亦优容之　　田况
按宋史田况传况字元均其先冀州信都人晋乱祖行周没于契丹父延昭景德中脱身南归性沈騺教子甚严累官至太子率府率况少卓荦有大志好读书举进士甲科补江陵府推官再调楚州判官迁秘书省著作佐郎举贤良方正举太常丞通判江宁府赵元昊反夏竦经略陕西辟为判官迁右正言管勾国子监判三司理欠凭由司专供谏职权修起居注遂知制诰寻为陕西宣抚副使还领三班院始契丹寇澶州略得数百人以属其父延昭延昭哀之悉纵去因自脱归中国延昭生八男子多知名况长子也保州之役况坑杀降卒数百人朝廷壮其决后大用之然卒无子以兄子为后　　田瑜
按宋史田瑜传瑜字资忠河南寿安人举进士历袁郢合三州军事推官迁大理寺丞知鹿邑建阳县徙知蒙江二州累迁尚书司封员外郎提点广南西路刑狱庆历中欧希范诱溪洞环州蛮叛上以瑜习知南方事就除荆湖北路转运使募民击贼贼势大挫徙两浙转运按察使加直史馆益州路转运使改江淮制置发运使擢天章阁待制知广州累迁谏议大夫权三司户部副使侬智高犯邕瑜条上用兵御贼十事智高平召对便殿具言备守之策乃以为广南东路体量安抚使还纠察刑狱同判吏部流内铨除龙图阁直学士知青州徙知澶州背发疽卒瑜谨厚少文而于吏事颇尽心然御下急无廉称　　田谅
按朝城县志谅青州人庆历壬午以著作佐郎知朝城县时值兵兴大河以北赋调纷急谅乃复流亡以绥内外未期月而号太和谅曰教可申也乃创建孔子殿廷圣像礼器宾馆厨&#毕力一致欢然告成仕者至今赖之　　田开
按广东通志开不知何许人嘉佑三年知封州爱民重士及兴学劝农吟&#甚富去任民怀其惠开有临封十咏　　田京
按宋史田京传京字简之世居沧州其后徙亳州鹿邑举进士调蜀州司法参军自秦州观察推官改秘书省著作佐郎为大理事详断官赵元昊反侍读学士李仲容荐京知兵法召试中书擢通判镇戎军夏守赟为陕西经略使奏兼管勾随军粮料寻为经略安抚判官又参夏竦军事竦素不悦京坐是改通判庐州徙知邵武军提点河北路刑狱事入为开封府判官出知蔡州徙相邢二州复提点河北刑狱事王则据恩州反以不能预察贼降监郓州税徙通判兖州又徙知江阴军知密州历提点淮南刑狱事京西转运使累迁兵部员外郎直史馆知沧州转运使特迁工部郎中擢天章阁待制陕西都转运使改兵部郎中复知沧州拜右谏议大夫卒京喜议论颇通兵战历算杂家之术着天人流术通儒子十数书又有奏议十卷　　田画
按宋史邹浩传昼字承君阳翟人枢密使况之从子以任为校书郎调磁州录事参军知西河县有善政议论慷慨有前辈风与邹浩以气节相激励建中靖国初入为大宗正丞曾布数罗致之不为屈欲与提举常平官亦辞请知淮阳军遇疾卒淮阳人祀以为土神云　　田伟
按尚友录伟燕人为江陵尉因家焉作传古堂藏书五万七千卷无重复者黄鲁直曰吾校中秘书及遍游江南文士图书之富未有过田氏者　　田佑恭
