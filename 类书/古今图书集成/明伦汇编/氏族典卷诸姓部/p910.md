<!-- { "loadSidebar": true } -->
按宋史仲简传简字畏之扬州江都人举进士历通判郑州江南府推官改秘书省著作佐郎知芜湖县通判楚州累迁尚书都官员外郎改侍御史安抚京东迁知真州入为三司度支判官经制陕西粮草就迁兵部员外郎直史馆知陕州徙江东转运使除工部郎中出为河东转运使再迁兵部擢天章阁待制知广州侬智高犯邕州沿江而下人告急简辄囚之以是人不复为避贼计贼既去以其能守城徙知荆南既而言者论之遂落职又降刑部郎中知筠州复为兵部郎中徙洪州卒　　仲并
按尚友录并字弥性江都人绍兴壬子进士授平江教授改左承奉郎历光禄寺丞仕终朝散大夫淮东安抚司参议官并幼好学强记每一展诵终身不忘其母尝屏所观书几上惟余台历一册明旦默记吉曜凶煞纤悉不&#及长卓荦不群潜心问学力排王氏一偏之说惟六艺孔孟是师笔势翩翩俊声籍甚所著有浮山集十六卷诗律上窥风雅四六序事虽闳肆而关键实密　　仲兟
按万姓统谱兟绍兴中以奉议郎知六合县事　　仲伯达按郑樵通志宋登科仲伯达曹州人
　　仲楫
按郑樵通志宋登科仲楫随州人
　　仲安常
按郑樵通志宋仲安常为郡守
　　仲大年
按万姓统谱大年淳熙中知内江尝谓政教如五谷种之必生食之必饱若专用刑罚岂善政哉故敷教宽平良至　　明
　　仲时举
按万姓统谱时举洪武元年知宜春县开建县治施政有方民咸安之　　仲统
按万姓统谱统杭州人永乐进士
　　仲昌
按万姓统谱昌字希文直隶沐阳人永乐甲申进士任太仆寺卿　　仲广
按万姓统谱广黄县人正统中知睢州修葺学舍训励生徒值岁饥尝劝富民出粟万余石以资赈济寻以内艰去州人奏留诏夺情复任　　仲本
按万姓统谱本字与立宝应人由顺天府乡试登第任刑部主事谪汝宁府通判历广西陜西佥事副使至按察使以刚直被谪两浙运同　　仲棐
按万姓统谱棐字典成宝应人成化丁未进士历参政　　仲选
按万姓统谱选字思舜沐阳人正德辛巳进士历知府　　仲景亨
按吴江县志景亨字孟嘉中万历三十七年己酉举人中后改名嘉成四十七年进士
　动姓部汇考
凌迪知万姓统谱
　　动姓
动见姓苑

　用姓部列传
　　汉
　　用&#
按万姓统谱&#高唐令
　　用羽之
按万姓统谱羽之见名士录
　　明
　　用夏
按万姓统谱夏贡士陜州人嘉靖中山西辽州吏目　宋姓部汇考
唐书
　　宰相世系表
宋氏出自子姓殷王帝乙长子启周武王封之于宋三十六世至君偃为楚所灭子孙以国为氏楚有上将军义义生昌汉中尉始居西河介休十二世孙晃晃三子恭畿洽徙广平列人又有广平宋氏
　宋氏宰相二人璟申锡
郑樵通志
　　以国为氏
宋氏子姓商之裔也武王克商封纣子武庚以绍商武庚与管蔡作乱成王诛之立纣庶兄微子启为宋公以备三恪都商丘杜预云梁国睢阳是也按睢阳隋改为宋城今南京治本陶唐氏火正阏伯之墟以其主火故又为大辰之墟杞宋二国皆公爵于周为客得用其先王礼乐微子卒立其弟衍是为微仲至穆公十三世穆公之七年鲁隐公之元年也穆公以宣公舍其子而立己不敢忘宣公而立其子殇公与夷自殇公至景公十二世获麟之岁也凡三十一世至宋君偃自立为王东败齐取五城南败楚取地三百里西败魏乃与齐魏为敌国盛血以韦囊揭而射之曰射天于是诸侯目之为桀宋齐愍王与魏楚灭之而三分其地廖用贤尚友录
　　宋姓
宋京兆宫音

　宋姓部列传一
　　周
　　宋伦
按尚友录伦洛阳人厉王甲辰岁凝神慕道事老老授之上道能飘然飞步凌波涉险至宣王丁巳岁上升为仙　　宋木
按左传定公五年楚子入于郢赏斗辛王孙由于王孙圉锺建斗巢申包胥王孙贾宋木斗怀　　宋勇
按左传哀公二年秋八月齐人输范氏粟郑子姚子般送之士吉射逆之赵鞅御之遇于戚甲戌将战邮无恤御简子卫大子为右繁羽御赵罗宋勇为右　　宋荣子按庄子逍遥游宋荣子犹然笑之
　　宋钘
按荀子非十二子假今之世不知壹天下建国家之权称上功用大俭约而慢差等曾不足以容辨异悬君臣然而其持之有故其言之成理足以欺惑愚众是墨翟宋钘也　　宋牼
按孟子注牼宋人
　　宋玉
按史记屈原传楚有宋玉唐勒景差之徒者皆好辞而以赋见称　　秦
　　宋留
按汉书陈胜传胜令铚人宋留将兵定南阳闻胜死降秦秦车裂之　　宋义
按汉书项籍传项梁再破秦军有骄色宋义谏曰战胜而将骄卒惰者败梁不听章邯大破之梁死楚怀王以义为上将军诸别将皆属号卿子冠军北救赵至安阳留不进项羽晨朝上将军即其帐中斩之　　宋襄按汉书项籍传宋义遣其子襄相齐羽使人追杀之　　汉　　宋昌
按汉书功臣侯表昌以家吏从高祖起山东以都尉从荥阳以代中尉劝王骖乘入即帝位元年封壮武侯二十三年孝景中四年有罪夺爵一级为关内侯　　宋忠按万姓统谱忠中大夫同贾谊访司马季主于卜肆　　宋显按汉书儒林传甘露元年召五经名儒大议殿中平公&#异同侍郎宋显论公羊家　　宋尚
按后汉书宋弘传弘父尚成帝时至少府哀帝立以不附董贤违忤抵罪　　宋胜之
按尚友录胜之南阳安众人少孤孝慕甚笃家于谷城聚众讲学人皆化之每行见老人担负辄以身代猎得禽兽即分与所亲者至长安受易以信义闻从兄褒为东平内史遣使召之胜之曰众人所乐者非胜之所愿也乃去游太原从郇越牧羊以琴书自娱丞相孔光闻而就太原辟之不至元始三年卒于太原　　后汉
　　宋弘
按后汉书宋弘传弘字仲子京兆长安人也少而温顺哀平间作侍中王莽时为共工光武即位征拜太中大夫建武二年代王梁为大司空封宣平侯在位五年坐考上党太守无所据免归第数年卒无子国除　　宋嵩
按后汉书宋弘传弘弟嵩以刚强孝烈著名官至河南尹　　宋均
按后汉书宋均传均字叔庠南阳安众人父伯建武初为五官中郎将均以父任为郎调补辰阳长以祖母丧去官后为谒者迁上蔡令九江太守永平元年迁东海相在郡五年坐法免官而东海吏民思均恩化诣阙乞还显宗以其能七年征拜尚书令迁司隶校尉出为河内太守政化大行以疾上书乞免诏除子条为太子舍人建初元年卒于家　　宋意
按后汉书宋均传均族子意字伯志父京辽东太守意显宗时举孝廉以召对合旨擢拜河阳侯相建初中征为尚书迁司隶校尉永元初大将军窦宪兄弟贵盛邓迭王调等出入宪门负埶放纵意随违举奏无所回避二年病卒孙俱灵帝时为司空　　宋杨
按后汉书清河孝王庆传庆母宋贵人扶风平陵人父杨以恭孝称于乡闾杨二女并有才色永平末选入太子宫甚有宠肃宗即位并为贵人大贵人生庆立为皇太子征杨为议郎后窦皇后谋陷宋氏二贵人饮药自杀于是免杨归本郡杨失志憔悴卒于家　　宋由按后汉书宋弘传弘弟子由章和间为太尉坐阿党窦宪策免自杀二子汉登　　宋汉
按后汉书宋弘传弘弟子由由子汉字仲和以经行著名举茂才四迁西河太守永建元年为度辽将军以威恩着迁太仆拜太中大夫卒　　宋登
按后汉书宋登传登字叔阳京兆长安人父由为太尉登少传欧阳尚书教授数千人为汝阴令政为明能号称神父迁赵相入为尚书仆射转拜侍中数上封事抑退权臣由是出为颍川太守病免卒于家　　宋则按后汉书宋弘传汉子则字元矩为鄢陵令亦有名迹　　宋果
按万姓统谱果字仲乙扶风人性轻悍喜与人报雠为郡县所疾林宗乃训之义方惧以祸败果感悔遂改节自敕后以烈气闻辟公府侍御史并州刺史所在能化　　魏
　　宋翼
按尚友录翼锺繇弟子每画一波三折笔作一戈如百钧弩作一点如高峰堕石作一牵如百岁枯藤作一放纵如惊蛇入草此三折书云　　晋
　　宋矩
按晋书宋矩传矩字处规敦煌人也慷慨有志节张重华据凉州地以矩为宛戍都尉石季龙遣将麻秋攻大夏护军梁式执太守宋晏以城应秋秋遣晏以书致矩矩守名节先杀妻子自刎而死　　宋纤
按晋书宋纤传纤字令艾敦煌效谷人也少有远操居于酒泉南山不应州郡辟命张祚遣使者张兴备礼征为太子友兴逼喻甚切纤随兴至姑臧祚遣其太子太和以执友礼造之纤称疾不见赠遗一皆不受寻迁太子太傅顷之不食而卒谥曰元虚先生　　宋次道按尚友录次道家多书皆校雠三五遍世之藏书以次道家为善本住在春明坊士大夫喜读书多僦居其侧以便于借览故也当时春明宅子僦直比他处常高一倍　　宋景文
按尚友录景文好客会宾于广厦中外设重幕内列宝炬百味具备歌舞俳优相继观者忘疲但觉更漏差长席罢乃二宿名曰不晓天　　宋处宗
按尚友录处宗沛国人官兖州刺史得一长鸣鸡爱养间后作人语与处宗谈论极妙由是文学大进　　南齐　　宋广之
按万姓统谱广之字处深钱塘人善清言初顾欢着三名论以正四本之失尚书刘澄临川王常侍宋广之并立论难与之往复而广之才理尢精诣　　北魏
　　宋洽
按魏书宋隐传隐叔父洽为慕容垂尚书太祖围中山杀之子顺训并下腐刑洽第四子宣字道茂时年数岁亲人窃逃以免　　宋隐
按魏书宋隐传隐字处默西河介休人也曾祖奭晋昌黎太守后为慕容廆长史祖活中书监父恭徐州刺史慕容&#徙邺恭始家于广平列人焉隐仕慕容垂历尚书郎本州别驾太祖平中山拜尚书吏部郎转行台右丞寻以母丧归既葬被征固辞以病而州郡切以期会隐乃弃妻子间行避焉后匿于长乐之经县数年而卒　　宋辅
按魏书宋隐传隐弟辅字处仁少慷慨有大操博览群书州辟别驾早卒　　宋宣
按魏书宋隐传隐叔父洽洽子宣字道茂被征拜中书博士赐爵中都侯真君七年卒谥简侯　　宋繇
按魏书宋繇传繇字体业敦煌人也曾祖配祖悌世仕张轨子孙父僚张元靓龙骧将军武兴太守繇少有志尚博通经史诸子群言靡不览综吕光时举秀才除郎中后奔段业业拜繇中散常侍繇以业无经济远略西奔李皓历位通显沮渠蒙逊平酒泉得繇拜尚书吏部郎中蒙逊死子牧犍以繇为左丞送其妹兴平公主于京师世祖拜繇为河西王右丞相赐爵清水公世祖并凉州从牧犍至京师卒谥曰恭　　宋温按魏书宋隐传隐子温世祖时征拜中书博士卒　　宋演按魏书宋隐传温弟演显祖初从征彭城有功拜明威将军济北太守　　宋谟
按魏书宋隐传隐弟宣宣子谟字干仁卒于辽西太守　　宋岩
按魏书宋繇传河西王繇卒子岩袭爵改为西平侯　　宋弁按魏书宋弁传弁字义和广平列人人也祖愔世祖时历位员外散骑常侍赐爵列人子拜广平太守兴安五年卒长子显袭爵弁伯父世显无子养弁为后弁少有美名为著作佐郎寻除尚书殿中郎迁中书侍郎车驾南征以为耀武将军未几以黄门兼司徒左长史时大选内外群官并定四海士族弁专参铨量之任事多称旨然好言人之阴短颇为时人所怨以吏部尚书卒谥贞顺　　宋机
按魏书宋弁传弁弟机本州治中
　　宋颖
按魏书宋弁传弁族弟颖字文贤自奉朝请稍迁尚书郎魏郡太守纳货刘腾腾言之于元乂以颖为冠军将军凉州刺史　　宋燮
