<!-- { "loadSidebar": true } -->
按唐书王伾传伾杭州人始以书待诏翰林入太子宫侍书顺宗立迁左散骑常侍待诏伾本阘茸貌遳陋楚语无它大志帝宠之不如叔文任气好言事为帝所礼至出处又不及伾之无间也叔文入止翰林而伾至柿林院见牛昭容等当其党盛门皆若沸羹而伾尢通天下赇谢日月不阕为巨&#裁窍以受珍使不可出则寝其上叔文既居丧伾日请中人及杜佑起叔文为宰相且总北军不许又请以威远军使同中书门下平章事复不可乃一日三表皆不报忧悸行且卧至夕大呼曰吾疾作舆归第贬开州司马死其所支党皆逐

　王姓部列传一
　　陶唐氏
　　王倪
按庄子尧之师曰许由许由之师曰啮缺啮缺之师曰王倪王倪之师曰被衣　　周
　　王子乔
按列仙传王子乔者周灵王太子也好吹笙作凤凰鸣游伊洛之间道士浮丘公接以上嵩山三十余年后见桓良曰告我家七月七日待我于缑氏山巅至期果乘白鹤驻山头可望不可到举手谢时人数日而去后立祠于缑氏山下（按王子乔灵王太子木姬姓今言氏族者以为王氏　得姓之祖故载之王姓传中）
　　王宗敬
按唐书宰相世系表周灵王太子晋以直谏废为庶人其子宗敬为司徒时人号曰王家因以为氏　　王诩按仙传拾遗鬼谷先生晋平公时人居鬼谷号鬼谷先生姓王名诩苏秦张仪尝从之学纵横之术先生在人间数百岁后不知所之　　王良
按左传哀公二年秋八月齐人输范氏粟郑子姚子般送之赵鞅御之甲戌将战邮无恤御简子卫太子为右注
邮无恤王良也
疏
王良善御之士（
按汉书古今人表以
　邮亡恤王良为二人）

　　王生
按左传哀公五年春晋围柏人荀寅士吉射奔齐初范氏之臣王生恶张柳朔言诸昭子使为柏人昭子曰夫非而雠乎对曰私雠不及公好不废过恶不去善义之经也臣敢违之及范氏出张柳朔谓其子尔从主勉之我将止死王生授我矣我不可以僭之遂死于柏人　　王骀
按庄子鲁有兀者王骀从之游者与仲尼相若　　王奢按史记邹阳传王奢去齐之魏临城自刭以却齐而存魏注
王奢齐人也亡至魏其后齐伐魏奢登城谓
齐将曰今君之来不过以奢之故也夫义不苟生以为魏累遂自刭死　　王豹
按孟子王豹处于淇而河西善讴
注
王豹卫之善讴
者
　　王顺
按孟子费惠公曰王顺长息则事我者也（
按汉书古今人表作
　王慎）

　　王驩
按孟子疏王欢齐之谄人有宠于齐后为右师　　王廖按史记秦始皇本纪赞六国之士有儿良王廖之朋制其兵注
王廖贵先儿良贵后皆天下之豪士
　　王札子
按汉书古今人表王札子中下
　　王升
按汉书古今人表王升中上（
按表王升与颜歜并列升字疑即斗字之误并　　存备考）
　　王斗
按战国策先生王斗造门而欲见齐宣王宣王使谒者延入王斗曰斗趋见王为好势王趋见斗为好士于王何如使者复还报王曰先生徐之寡人请从宣王因趋而迎之于门　　王蠋
按史记田单传燕初入齐闻昼邑人王蠋贤令军中曰环昼邑三十里无入以王蠋之故已而使人谓蠋曰齐人多高子之义吾以子为将封子万家蠋固谢燕人曰子不听吾引三军而屠昼邑王蠋曰忠臣不事二君贞女不更二夫遂经其颈于树枝自奋绝脰而死齐亡大夫闻之曰王蠋布衣也义不北面于燕况在位食禄者乎乃相聚如吴求诸子立为襄王（按汉　书古今人表作王歜）

　　王错
按唐书宰相世系表宗敬八世孙错为魏将军　　王贲按唐书宰相世系表错生贲为中大夫
　　王渝
按唐书宰相世系表贲生渝为上将军
　　王息
按唐书宰相世系表渝生息为司寇
　　王恢
按唐书宰相世系表息生恢封伊阳君
　　王元
按唐书宰相世系表恢生元以中大夫召不就　　王颐按唐书宰相世系表元生颐以中大夫召不就生剪秦大将军　　王稽
按史记范睢传魏齐笞击睢折&#折齿睢佯死得出魏人郑安平闻之乃遂操范睢亡伏匿更名姓曰张禄当此时秦昭王使谒者王稽于魏郑安平诈为卒侍王稽王稽问魏有贤人可与俱西游者乎郑安平曰臣里中有张禄先生欲见君言天下事其人有仇不敢昼见王稽曰夜与俱来郑安平夜与张禄见王稽语未究王稽知范睢贤谓曰先生待我于三亭之南与私约而去王稽辞魏去过载范睢入秦范睢见昭王拜为客卿范睢既相入言于王昭王召王稽拜为河东守三岁不上计　　秦
　　王翦
按史记王剪传王剪者频阳东乡人也少而好兵事秦始皇始皇十一年剪将攻赵阏与破之十八年拔赵明年攻燕燕王喜走辽东遂定燕蓟而还始皇既灭三晋走燕王遂使王剪将兵六十万人代李信击荆大破荆军杀其将项燕乘胜略定荆地岁余掳荆王负刍因南征百越之君而剪子贲与李信破定燕齐地始皇二十六年尽并天下王氏功为多　　王贲
按史记王剪传秦使剪子王贲击荆荆兵败还击魏魏王降遂定魏地剪平荆地为郡县因南征百越之君而贲与李信破定燕齐地尽并天下（按贲与七世祖同名所不
　可解恐唐书世系表有&#）

　　王离
按史记王剪传陈胜反秦使王剪之孙王离击赵或曰王离秦之名将也攻新造之赵举之必矣客曰为将三世者必败其所杀伐多矣其后受其不祥今王离已三世将矣居无何项羽救赵击秦军王离遂降诸侯　　王次仲
按仙传拾遗次仲当战国时居大夏小夏山以为世之篆文功多而用寡难以速就四海多事笔札所先乃变篆籀之体为隶书始皇既定天下征之不至复召之次仲化大鸟振翼而飞堕三翮使者得之以进今谓之落翮山　　王元
弟
威

按唐书宰相世系表离二子元威元避秦乱迁于琅琊后徙临沂按元亦与
五世祖同名

　　汉一
　　王陵
按汉书王陵传陵沛人也始为县豪高祖微时兄事陵高祖起沛陵聚党数千人居南阳及汉王还击项籍乃以兵属汉项羽取陵母置军中欲以招陵母伏剑死陵卒从汉王定天下封为安国侯陵为人少文任气好直言为右丞相二岁惠帝崩高后欲立诸吕为王问陵陵曰非约也问左丞相平及绛侯周勃等皆曰今太后称制欲王昆弟诸吕无所不可于是吕太后欲废陵乃阳迁陵为帝太傅实夺之相权陵怒谢病免杜门竟不朝请十年而薨　　王吸
按汉书诸侯王表吸以中涓从起丰至霸上为骑郎将入汉以将军击项籍封清河侯二千二百户封二十二年薨谥定　　王翥
按汉书诸侯王表翥以郎中骑汉王二年从起下邳属淮阴侯从灌婴共斩项羽封杜衍侯谥严（按项羽本纪作　王翳）

　　王虞人
按汉书诸侯王表虞人以骑司马从起废丘以都尉破田横龙且以将军击英布封高陵侯谥圉　　王竞
按汉书诸侯王表竞以车司马从起高陵以都尉从军封景侯谥严　　王恬启
按汉书诸侯王表汉五年恬启为郎中柱下令以卫将军击陈豨封山都侯谥贞　　王黄
按史记韩王信传信亡走匈奴与其将白土人王黄等立赵苗裔赵利为王及冒顿谋攻汉　　王喜
按史记韩王信传信反上自往击破信军铜鞮斩其将王喜　　王卫尉
按汉书萧何传何请上林空地令民得入田上大怒械系之数日王卫尉侍前问曰相国胡大罪陛下系之暴也上曰李斯相秦皇帝有善归主有恶自予今相国多受贾竖金为请吾苑以自媚于民故系治之王卫尉曰夫职事苟有便于民而请之真宰相事也陛下距楚数岁相国守关中关中摇足则关西非陛下有也相国不以此时为利乃利贾人之金乎且秦以不闻其过亡天下李斯之分过又何足法哉上使赦出何　　王安
按汉书元后传齐王建为秦所灭项羽起封建孙安为济北王至汉兴安失国齐人谓之王家因以为氏　　王真粘按汉书诸侯王表孝惠七年景戴侯真粘嗣十九年薨　　王弄弓
按汉书诸侯王表高后三年高陵侯弄弓嗣十八年薨　　王福
按汉书诸侯王表高后六年杜衍共侯福嗣七年薨　　王忌按汉书诸侯王表高后八年安国哀侯忌嗣一年薨　　王疆按汉书诸侯王表孝文元年清河哀侯疆嗣七年薨　　王斿按汉书诸侯王表孝文元年安国终侯斿嗣三十九年薨　　王中黄
按汉书诸侯王表孝文四年山都宪侯中黄嗣二十三年薨　　王市臣
按汉书诸侯王表孝文五年杜衍孝侯市臣嗣七年薨　　王伉
按汉书诸侯王表孝文八年清河孝侯伉嗣二十年薨　　王
按汉书诸侯王表孝文十一年景侯嗣孝景十年有罪免　　王舍
按汉书诸侯王表孝文十二年杜衍侯舍嗣二十四年有罪为鬼薪　　王行
按汉书诸侯王表孝文十三年高陵侯行嗣孝景三年谋反诛　　王遂
按汉书元后传文景间安孙遂字伯纪处东平陵生贺　　王仲
按后汉书王景传景八世祖仲本琅琊不其人好道术明天文诸吕作乱齐哀王襄谋发兵而数问于仲及济北王兴居反欲委兵师仲仲惧祸及乃浮海东奔乐浪山中因而家焉　　王同
按汉书儒林传自商瞿子木受易孔子至汉兴田何授东武王同子中着易传数篇同授灾川杨何齐即墨成广川孟但鲁周霸莒衡胡临淄主父偃皆以易至大官　　王生
按汉书张释之传文帝拜释之为公车令太子与梁王共车入朝不下司马门释之劾奏及景帝立惧诛用王生计见谢景帝不过也王生者善为黄老言处士尝召居廷中公卿会立王生老人曰吾&#解顾谓释之为我结&#释之跪而结之人或让王生王生曰吾老且贱自度终无益于张廷尉廷尉方天下名臣吾故聊使结&#欲以重之诸公闻之贤王生而重释之　　王先生
按汉书邹阳传梁王令人刺杀爰盎上责梁王孝王恐诛令求方略解罪阳素知齐人王先生年八十余多奇计即往见王先生王先生为之计阳因客见王长君长君者王美人兄也长君乘间入言果得不治　　王仲按汉书外戚传孝景王皇后父王仲槐里人也生男信与两女而仲死武帝即位追尊王仲为共侯　　王弃之按汉书功臣侯表弃之父悍以赵内史王遂反不听死事封子弃之新市侯八年薨　　王触龙
按汉书诸侯王表孝景四年山都敬侯触龙嗣二十三年薨　　王不害
按汉书诸侯王表孝景五年清河哀侯不害嗣元光二年薨&#后　　王信
按汉书恩泽侯表信以皇后兄中五年封为盖侯二十五年薨谥靖　　王郢人
按汉书诸侯王表孝景后元年翥子郢人绍封十二年薨　　王元
按尚友录元高尚不仕隐居山谷孝景时再征不屈就其所居山封侯因名侯山　　王禹
按万姓统谱禹初为济北王太医复就太仓公学数岁悉通之知名汉代　　王乌
按史记匈奴传汉使王乌等窥匈奴王乌北地人习胡俗单于爱之　　王臧
按汉书儒林传申公以诗经为训兰陵王臧既从受诗事景帝为太子少傅免去武帝即位上书宿卫累迁一岁至郎中令窦太后不悦儒术得臧过以让上臧自杀　　王辟方
按汉书诸侯王表建元元年安国安侯辟方嗣二十年薨　　王充
按汉书恩泽侯表元光三年盖顷侯充嗣
　　王始昌
按汉书功臣侯表新市炀侯始昌嗣元光四年为人所贼杀　　王援訾
按汉书功臣侯表援訾以匈奴赵王降元狩元年封潦侯二年薨亡后谥悼　　王朔
