<!-- { "loadSidebar": true } -->
按宋史邹浩传浩字志完常州晋陵人第进士调扬州颍昌府教授苏颂用为太常博士来之邵论罢之后累岁哲宗亲擢为右正言章惇独相用事威虐震赫浩所言每触惇忌仍上章露劾数其不忠慢上之罪未报而贤妃刘氏立浩言不可章惇诋其狂妄乃削官羁管新州徽宗立召还复为右正言迁左司谏又迁兵吏二部侍郎以宝文阁待制知江宁府徙杭越州初浩还朝帝首及谏立后事奖叹再三询谏草安在对曰焚之矣蔡京用事素忌浩乃使其党为伪疏言刘后杀卓氏而夺其子遂再责衡州别驾寻窜昭州五年始得归卒谥忠　　邹柄
按武进县志柄字德久浩子未弱冠弃科举学从龟山游尽传其学以荐自布衣补承事郎除编修权给事中前后奏疏皆炳炳可观建炎间疏请雪其父迁谪非辜且不出泰陵意奏可柄性刚鲠庄外敏中与人不苟合终于天台　　邹定
按万姓统谱定字应可新兴人寓居于筠有诗名杨诚斋志其墓云诗句自徐师川上&#山谷以入少陵户牖官奉议郎　　邹輗
按万姓统谱輗字行之平江人安贫乐道脱去时习人咸重之朱仲晦帅长沙道经平江輗谒之教以归取四书读之于立身宅心自有得輗归读论语即恍然有悟自谓独得朱子之传　　邹非熊
按万姓统谱非熊字宗望宜黄人淳熙十一年进士授乐昌尉亲获强盗耻受赏不言摄邑事修复石渠以溉民田诸司以才力奏辟曲江令非熊一意抚摩狱无滞囚平反死罪十有二人邑为刻石改知宜章值岁歉盗相挺而起非熊先为备得不扰后除广东提刑未上而卒年七十自号竹岩　　邹补之
按万姓统谱补之字公袭开化人淳熙进士累官通判江宁府所著有兵书解宋朝职略等书　　邹斌
按万姓统谱斌临川人博记敏识见陆九渊问平日何学以求放心对一语契合制置使赵方尝委经理三关形胜措置有方至决鱼湖讼平反汉阳狱皆当人心所著有南塘&#　　邹元佐
按万姓统谱元佐精通五行有洪范福极奥旨五卷　　邹至按万姓统谱至字致之新昌人授诸子各一经号五经邹氏　　邹近仁
按万姓统谱近仁字季友官龙阳丞尝叩道于杨简一再语而顿觉性至孝或干以利介焉弗受人告之过敛&#服所当为虽强御不畏所著有归轩集　　邹梦遇按万姓统谱梦遇字元祥杨简门人近仁从孙为人孝弟喜愠不形动容周旋庄肃简泰处事一于义而不苟简常曰心之精神是为圣百姓日用而不知邹氏二子知之又曰二子庶几自知自信者　　邹应龙
按宋史邹应龙传应龙字景初庆元二年进士历官为起居舍人以直龙图阁权知赣州迁江西提点刑狱寻迁中书舍人使金还为太子詹事迁给事中权工部尚书迁刑部尚书乞祠以敷文阁学士提举安庆府真原万寿宫以徽猷阁学士起知太平州拜礼部尚书嘉熙元年拜端明殿学士佥书枢密院事进资政殿学士知庆元府依旧职提举洞霄宫淳佑四年卒　　邹景初
按万姓统谱景初衡之子也庆元丙辰以春秋擢魁开禧初为起居舍人与韩冑议不合出知赣州　　邹孟卿按万姓统谱孟卿字醇甫开禧登进士第除知丰城会兴元军士张福莫简乱杀制置聂子述总领杨九鼎陷朗州果州廷议孟卿文武全材授行军参议一战败之简自杀福请降官至四川制置兼茶马使时西北敌不敢犯边被谮赐死明年事白复其官谥忠襄得敕葬　　邹应博
按万姓统谱应博泰宁人开禧初登第宝庆中监行在都进奉院尝知婺州为真德秀所荐　　邹
按宋史邹传字凤叔吉水人从徙永丰少慷慨有大志以豪侠鸣从文天祥勤王补武资至将军益王立改寺丞领江西招谕副使改授江西安抚副使复兴国永丰二县进兵部侍郎及永丰败继从天祥间关岭道未几复出开督府分司永丰兴国境上北兵骤至走至潮州及天祥被执自杀　　金
　　邹谷
按金史邹谷传谷字应仲密州诸城人中大定十三年进士第累官渖王府文学同知曹州军事召为刑部主事转北京临潢提刑判官入为大理寺丞历济南彰德府治中吏部郎中河东按察副使沂州防御使定海泰宁军节度使泰和六年致仕贞佑初卒　　元　　邹伯颜
按元史邹伯颜传伯颜字从吉高唐人为建宁崇安县尹行省帅府御史宪府咸举其能选调漳州路判官　　邹维新
按莒州志维新延佑间登状元第累仕至亚中大夫同佥太常礼仪院事　　邹大观
按清流县志大观字光伯至正癸未进士官廷尉刚方正直不阿权贵谳决多所平反至正末徐达兵入城被执不屈羁京八载以忠贞着节洪武八年释归田里　　邹世闻
按万姓统谱世闻字闻达登州人貌魁伟有气节用世袭授管军百户戍杭海宁其地濒海军府岁遣一百户之兵镇之濒海民多私鬻盐而禁甚重世闻分镇海宁民有犯者例与管民官共理管民官欲竟法世闻曰民私鬻盐以贫耳法虽重情可矜也卒不竟法民至称为邹父会张氏陷浙西见元官有从逆者世闻切齿骂不绝口后屏居峡石元亡不食而死其妻李氏以知礼闻　　明
　　邹用
按江西通志用字惟信新昌人读书好义元末大乱与毛忠吾等纠义兵保乡曲屡破贼将抚恤流亡宜丰赖之复说天完袁州守将欧普祥附迎高皇于隆兴帝命仍充欧氏兵马元帅洪武四年帝命从宜春侯黄彬收集乡寨头目论功授雄武卫管军百户命子孙世袭又以备倭功赠昭信校尉　　邹奕
按万姓统谱奕字弘道吴江人秀目美髯貌若玉雪议论英发文词高迈至正中登进士洪武初知赣州府谪甘肃寻召还　　邹鲁
按万姓统谱鲁盱眙人洪武中以聪明正直举授河内县簿寻以事降为会稽县史耆民奏其廉能遂升知县既而广宁卫镇抚赵兴以公事至县为人请求鲁执法不从兴遂诬奏逮至刑部事直上嘉其有守特升为大理寺丞赐钞袭衣　　邹矩
按万姓统谱矩字元方宜黄人博学工文与涂几齐名人称邹涂洪武初以通经儒士荐任南城县学训导有文集　　邹宁
按江西通志宁用子智勇有父风洪武二十三年征都匀明年又从征平州牙州龙海等处俱有功纪绩授昭信校尉命袭偏桥百户　　邹铭
按六合县志铭北二图人洪武间以虎贲左卫百户从征云南死于阵　　邹佑
按江西通志佑原名位永宁人洪武间以贡士为序班太祖雅重之召对试治安策五道授广东监察御史蹇谔风裁不避权势所至斥蠹摘奸甚惬民心升广东按察司副使吏不敢欺民服其廉卒于官　　邹缉按明外史邹缉传缉字仲熙吉水人洪武中举明经授星子教谕建文时入为国子助教成祖即位擢翰林侍讲进左庶子缉博极群书居官勤慎清操如寒士卒于官子循宣德中为翰林待诏　　邹济
子
干

按明外史解缙传邹济字汝周钱塘人事母以孝闻博学强记尢长春秋为余杭训导迁国子学录助教左迁河间教授以荐知平度州永乐初修太祖实录书成除礼部仪制郎中迁吏部郎中寻擢左春坊左庶子济为人和易坦夷人皆乐亲之秩满进少詹事当是时宫僚多得罪济积忧得疾卒洪熙元年谥文敏子干字宗盛举正统四年进士景帝初由兵部郎中超擢本部右侍郎迁左侍郎成化二年迁礼部尚书被劾乞休卒谥康靖　　邹昱
按万姓统谱昱华阳人洪武中由太学生历官有能声终湖广右布政使　　邹瑾
按名山藏臣林外记瑾吉永丰人为大理寺丞监察御史魏冕瑾甥也瑾议论磊落而冕劲直有声靖难兵至城下都督徐增寿私谋开门应燕瑾冕与同官十八人者捽增寿于朝门大呼请戮声闻禁中宫之焚也或劝冕迎附冕厉声曰使吾二人改其臣操以事明君必所不庸不如死也乃皆自杀　　邹朴
按江西通志朴字尔愚永丰人以儒官仕周府直言谏正以止其非谋王不听禁锢甚密后谋逆事觉大臣以朴谏语闻上嘉其忠特升为监察御史寻升秦府长史归省闻邹瑾死靖难之节愤激不食而死　　邹君默按广东通志君默漳州府学生靖难继统诏至君默随教授陈思贤集于明伦堂不出迎诏设旧君位哭如礼郡人执送京师与思贤皆死　　邹锐
按万姓统谱锐字克刚芜湖人由监生永乐初任河南按察司副使转贵州布政司左参政寻升通政居官既久家无厚积年八十余卒于家　　邹烜
按万姓统谱烜字允辉建安人按山西道御史时有奏江阴侯不法者上命烜鞠之尽得其情诱以势利弗听左迁卫经历终沔阳州知州致仕　　邹以信
按万姓统谱以信永乐初知无为州在任处事精详政尚德教不事苛虐郡人感化以博学能文称之曰文章太守　　邹良
按江西通志良乐安人永乐乙未进士任松溪知县松有银矿为民患奏罢之升衡州知府便宜发粟赈殍民德之乞休归着有四书编言存养录　　邹师颜
按明外史夏原吉传邹师颜宜都人永乐中任御史有直声迁大理寺丞告归省墓还至通州卒贫不能归丧宣宗闻命驿舟送之　　邹来学
按麻城县志来学字时敏宣德进士户部主事督饷关陜规画有条从征麓川有功累迁通政参议正统己巳边警初置抚臣来学以副都御史出督军务景泰中巡苏松常镇请存京储备赈复输运以省劳费未几劳瘁卒淮阴驿上悼之赐祭葬　　邹亮
按长洲县志亮字克明少善属文才思藻丽周文襄爱其才训诫之乃折节读书为名儒正统初用郡守况锺荐擢吏部司务迁监察御史以谦谨闻时称十才子克明与焉　　邹干
按浙江通志干字宗盛济子正统己未进士授兵部主事历郎中岁己巳车驾北狩京师戒严超拜本部右侍郎敌退改礼部天顺初礼仪多所详定成化二年升南京礼部尚书未几召还为礼部尚书加太子少保致仕干体貌清&#性行廉恪临难有为卒赠太子太保谥康靖　　邹允隆
按万姓统谱允隆光泽人正统进士历太常寺丞凡大典仪文卿佐不能决者率取正于允隆往谕安南酋夷慑服未几以学行升广东提学佥事　　邹智
按明外史邹智传智字汝愚合州人成化二十二年举乡试第一时万安刘吉尹直居政府智愤之欲上书天子别白贤奸明年登进士改庶吉士遂上疏不报孝宗嗣位弊政多所更智喜以为其志且得行乃复因星变上书帝得疏颔之居无何安直相继罢斥而吉任寄如故衔智刺骨会刘概狱起吉使其党魏璋入智名遂下诏狱谳者承吉意竟谪广东石城所吏目弘治四年疾卒天启初追谥忠介　　邹文盛
按明外史邹文盛传文盛字时鸣公安人弘治六年进士除吏科给事中正德初历户科都给事中出为保定知府累迁福建左布政使十一年以右副都御史巡抚贵州改南京都察院世宗即位入为户部左右侍郎迁南京右都御史就改户部尚书嘉靖六年户部尚书秦金罢召文盛代之文盛为人廉谨咸称长者岁余以年老乞归卒谥庄简　　邹轩
按万姓统谱轩字公轾余姚人弘治丙辰进士任给事中　　邹贤
按江西通志贤字恢才安福人弘治进士授大理评事升汀漳兵备佥事时逆瑾用事方面官率入谢贤独不往赴任裁损供亿选兵捕寇功甚多寻乞致仕归　　邹昊
按陕西通志昊宁夏人弘治己未进士由行人擢御史忤逆瑾谪真定府推官瑾败升四川佥事督兵剿蓝廖等贼于大坝山以功晋四川巡抚都御史寇犯松潘昊击走之又以平僰蛮及松潘功升右都当时杨一清胡世宁等皆荐其可大任用不为新贵用事所善未尽展其蕴云　　邹守益
