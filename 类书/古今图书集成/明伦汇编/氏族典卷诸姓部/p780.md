<!-- { "loadSidebar": true } -->
按万姓统谱彭老字恩孺永新人政和初由司门员外郎谪知邑事以政绩彰着复召为刑部郎中　　侯&#按宋史侯&#传&#字道子温州乐清人三贡于乡两试转运司皆第一以武举授合浦尉柳城令卫步军司干办公事侍卫马军行司计议官宝佑五年制置使贾似道辟通判海州李松寿据山东突出涟泗&#鏖城下死之阖室遇害谥曰节毅　　金
　　侯挚
按金史侯挚传挚初名师尹避讳改今名字莘卿东阿人明昌二年进士入官慷慨有为承安间迁山东路盐使司判官贞佑初擢为右补阙二年诏挚与李迥秀分诣西山招抚宣宗南渡转劝农副使俄迁行六部侍郎三年以挚为太常卿行尚书六部事俄拜参知政事行尚书省于河北四年进拜尚书行省事于东平兴定元年升资德大夫三年设汴京东西南三路行三司诏挚居中总其事焉四年迁荣禄大夫致仕天兴元年起为平章政事封萧国公行京东路尚书省事复致仕居汴中及崔立以汴城降为大兵所杀挚为人威严御兵人莫敢犯在朝遇事敢言又喜荐士南渡后宰执中人望最重　　侯小叔
按金史侯小叔传小叔河东县人为河津水手贞佑初籍充镇威军以劳补官元光元年迁河中府判官迁治中诏权元帅左都监迁昭毅大将军遥授孟州防御使同知府事二年元军骑十万围河中城破小叔死　　元
　　侯均
按元史萧传侯均者字伯仁奉元人父母早&#独与继母居卖薪以给奉养积学四十年群经百氏无不淹贯旁通释老外典名震关中学者宗之用荐者起为太常博士后以上疏忤时相意不待报可即归休田里均貌魁梧而气刚正人多严惮之及其应接之际则和易款洽虽方言古语世所未晓者莫不随问而答世咸服其博闻　　侯彦直
按万姓统谱彦直雅州人仕为忠翊校尉副千户至元间王虎寇州彦直引兵力战于名山县二日兵少力弱为贼所擒义不屈骂不绝口为贼所杀　　明
　　侯安
按衡州府志安平乡人元季兵乱安自称万户元帅置府于安仁之杉坊统摄乡兵立寨洪武初归附授四川茂州卫指挥同知其裔一授甘州卫镇抚一授通州卫百户安侄伯善尢勇毅以功授忠州镇抚今安仁侯姓皆其后也　　侯庸
按平度州志庸字景中生七岁父坐累谪闽南稍长母告之故庸悲痛誓赎父罪遂力学为弟子员登第擢给事中请纳官代父辞甚哀切上悯之诏还其父庸至谪所迎归寻升吏部侍郎时学士刘三吾葛钧受命授晋王世子经庸劾三吾等在职怠惰宜降别用上纳其言　　侯泰
弟敬祖
子&#　京儿

按名山藏臣林外记泰南和人以刑部尚书转饷淮济诸郡至高邮被执不屈文皇即位诛弟敬祖子&#皆坐死妻配象奴子京儿系狱不知其所终　　侯礼
按万姓统谱礼临桂人永乐初知连州州有剧贼劫略乡村经年不能制礼往谕之向化又有贼三百余人据高乡又招来之悉为编氓州遂无患　　侯軏
按万姓统谱軏安阳人登永乐乙未进士拜监察御史有能声历迁福建按察司副使复升四川左布政使政绩着闻　　侯保
按名山藏典谟记保赞皇人繇国子生为襄城赣榆博兴三县知县有善政初设交址郡县择人抚治升交州知府又升交址右参政时黎利剽掠郡县保筑堡要害御之贼来攻保与战不胜死　　侯显
按明外史侯显传显永乐初为司礼少监帝闻乌思藏僧哈立麻有道术命显赍书币往迓至四年与其僧偕来显以奉使劳擢为大监宣德二年宣宗遣显赐诸番途遇寇劫督将士力战多所斩获还朝录功升赏者四百六十余人显有才辨强力敢任五使绝域未尝辱命　　侯琎
按明外史侯琎传琎字廷玉泽州人少慷慨有大志登宣德二年进士授行人使交址馈遗无所受迁兵部主事正统初进郎中从王骥征麓川麓川平以功拜礼部右侍郎出镇云南迁左召还调兵部十一年复镇云南景帝初贵州苗韦同烈叛命琎总督贵州军务讨之捷闻进兵部尚书水西苗阿忽等六族自诉乞归化诏琎随方处置以劳瘁卒　　侯英
按万姓统谱英字世杰开州人仕至河南都宪与弟侃俱以孝称年十二三时母锺氏眼疾忧泣辍食每夜稽首祈佑越四十九日疾愈后官江西按察使母死讣闻号泣几灭性奔还与侃同庐墓侧有白鹭数千旦夕飞鸣茔前人以为孝感所致有司以闻旌表　　侯瓒按畿辅通志瓒雄县人景泰甲戌进士授户部主事奉命视湖广饥奏免税粮八十万石出守凤翔赈济流移全活者众历升右佥都御史巡抚甘肃时有哈密之变瓒召赤斤蒙古二卫授以方略克复八城俘馘千五百余历升南京工部尚书转兵部参赞机务致仕进阶荣禄大夫　　侯珣
按万姓统谱珣字诚之白水人成化丙戌进士历都御史　　侯观
按畿辅通志观雄县人成化进士授登封令勤恤民隐部使者以治行异等交荐以父瓒位三品例不得为言官授户部主事升员外郎中论年劳升南京太仆少卿丁外艰起改太常少卿升户部右侍郎转左武宗北巡兼宪职扈从回赐荫予告卒赠太子少保　　侯纶按山西通志纶太原人生有异质邃于易学正德辛未进士任户部主事礼部郎中擢湖广副使伸雪冤狱督大工费出有经民不知扰值岁荒上饥民图获赈民苏官至户部侍郎子汝谅举进士历官都御史亦以廉能称　　侯位
按贵州通志位字世卿平溪卫籍寄思州府学正德辛未进士知无锡县历兵部郎中山东参议南光禄寺卿迁副都巡抚应天时母夏年百岁位陈乞终养不允特命有司给绢米嘉靖二十五年母百二岁卒位请祭葬庐墓所悬车十余年卒　　侯廷训
按明外史薛蕙传侯廷训乐清人与张璁同郡同举进士而持论不合初释褐即上疏请考孝宗且言不当私藩邸旧臣语最切直除南京礼部主事嘉靖三年冬大礼定廷训非之私刊所著议礼书潜寄京师下诏狱拷讯子一元伏阙讼冤得释复起官至漳南佥事以贪虐被劾为民　　侯一元
按明外史薛蕙传侯廷训着议礼书寄京师下狱子一元年十三伏阙讼冤得释一元举进士官至江西布政使　　侯度
按东阿县志度字宪甫别号介潭举嘉靖壬辰进士为淮安府推官从御史谳狱参伍轻重务核其实不随声阿徇已选为四川道监察御史出按宣大简练士伍饬严纪律军政大修朝廷以玺书褒谕晋俸一级己又出按山西初御史王汝楫劾按察使曹嘉曹嘉凭内援亦奏御史下山西治后御史畏嘉悍戾皆不敢竟度至即取爰书讯之立劾罢嘉起汝楫士论快之报命还掌本道已复出按河南湖广贡使至河南为盗所劫有司请捐帑金以偿度不许中官入言状逮下吏治杖之阙下创甚行至良乡卒　　侯佩
按万姓统谱佩字天和杞县人嘉靖壬辰进士历太仆寺卿　　侯汝谅
按万姓统谱汝谅字叔贞太原人嘉靖戊戌进士历辽东巡抚都御史　　侯钺
按东阿县志钺字义甫别号鹰泉金丞相挚之后也世居邑东南三里邢村举嘉靖辛丑进士请告里居三年诣阙授工部主事奉命修元恩桥于涿州之南工成诏晋阶一级赐白金文币乙酉擢本部郎中出为山西屯田佥事庚戌擢山西布政司参议分守宣府壬子擢山西按察司副使整饬阳和兵备三月拜为都察院右佥都御史巡抚大同会总兵岳懋死削籍为民　　侯应爵
按江夏县志应爵字天锡号带山嘉靖戊午举人初任广东乳源知县升廉州府同知征勤罗旁首功升罗定道佥事又擒猺寇飞龙虎等抚其众数百人升贵州参议以母老归田　　侯于赵
按河南通志于赵字宗度杞县籍嘉靖乙丑进士历工科给事中前后疏数十上举朝动色寻与江陵相尤出为江西大参未几巡抚山西卒子二应琛癸卯解元癸丑进士真定知府应瑜举人郧阳知府　　侯志胜按章丘县志志胜本县民家贫甚嘉靖间有沂州解银大户郑鹤算遗银百两志胜拾报于官鹤算欲中分之志胜固不肯受县官高其谊给之扁曰义士第　　侯尧封按明外史侯震旸传震旸祖尧封监察御史忤大学士张居正外转累官至福建右参政有廉直声　　侯拱辰按畿辅通志拱辰大兴人尚寿阳长公主掌宗人府事凡所谏言皆慷慨切直万历中青宫久虚廷臣拟上疏拱辰毅然愿首署名至册封代王与挺击狱起拱辰据经引义无所顾忌卒谥荣康　　侯世禄
子
拱极

按明外史侯世禄传世禄榆林人由世职累官凉州副总兵辽事亟诏擢总兵官赴援经略袁应泰倚任之天启元年应泰将复抚顺清河议用大将十人以世禄及姜弼梁仲善各将兵一万主清河未行而大兵逼辽阳世禄弼仲善与李秉诚朱万良力战仲善阵&#万良败奔为丛矢所中死弼与世禄俱负重伤溃围出辽阳遂破论罪世禄以伤重命立功自效寻用为固原总兵官六年以军政拾遗罢明年宁锦告警命以故官镇山海崇祯元年移镇宣府明年率师入卫兵溃世禄被创部卒剽民间奔还镇被劾戍边九年京师被兵率子弟从军叙功免戍还籍及贼兵临城与子拱极固守新添门城陷父子见执俱不屈死拱极历官山海总兵官谢病去　　侯震旸
按明外史侯震旸传震旸字得一嘉定人祖尧封福建参政震旸举万历三十八年进士授行人天启初擢吏科给事中劾大学士沈结纳奉圣夫人及诸中官为朋党具发其构杀故监王安状魏忠贤传旨镌二级以归崇祯初召复故官震旸已前卒　　侯良柱
按明外史侯良柱传良柱字朝石永宁卫人天启初累官四川副总兵六年代李维新为四川总兵官镇永宁崇祯七年进左都督世荫锦衣指挥佥事十年李自成过天星混天星等入寇良柱拒战于绵州众寡不敌阵&#十三年良柱子指挥天锡伏阙言臣与贼不共戴天愿与贼血战下雪父耻上报国恩帝嘉之命授游击赴杨嗣昌军立功　　侯峒曾
子元演
　元洁

按明外史侯峒曾传峒曾字豫瞻嘉定县人给事中震旸子也举天启五年进士授南京武选主事丁父忧崇祯七年入都兵部尚书张凤翼荐为职方郎中峒曾辞改南京文选主事由稽勋郎中迁江西提学参议江右人颂其公明迁浙江右参政召为顺天府丞未赴而京师陷及南京覆州县多起兵自保嘉定士民推峒曾为主誓死固守援绝城崩峒曾拜家庙挈子元演元洁沈于池其时聚众守城而死者又有昆山朱集璜江阴典史陈明遇训导冯厚敦厚敦字培卿金坛人缢于明伦堂姊及妻王结&#投井死明遇浙江人破家徇义死守孤城八十日其邑人城破殉难者中书舍人戚勋举人夏维新诸生王华吕九韶而贡生黄毓祺逸去不与难勋字伯屏崇祯末乞假归维新华九韶武进人武进降避之江阴自刎死毓祺与门人徐趋举兵城陷两人逸去明年趋侦江阴无备率壮士十四人袭之不克皆死趋被执死毓祺逸去避江北其子大湛大洪被收兄弟力争死而毓祺以敕印事发逮系江宁狱趺坐而逝集璜字以发昆山岁贡生南京既亡昆山人议拒守推旧将王佐才为主集璜及陶琰陈大任等举兵为助佐才邑人尝官狼山副总兵大兵至游击孙志尹战殁城陷佐才被杀集璜投东禅寺后河死门人孙道民张谦同日死琰诸生城溃自经大任贡生城破死之妻张子思翰皆死时以守御死者苏达道庄万程陆世镗陆云将归之甲周复培陆彦冲代父死者沈征宪朱国轼代母死者徐洺从容自尽者徐&#王在中吴行贞　　侯承祖
