<!-- { "loadSidebar": true } -->
按宋史西蜀世家龙景昭夔州奉节人少有武勇事蜀为义军裨校以功迁战棹都将擢施州刺史干德中诸将伐蜀景昭率官吏以牛酒犒宋师太祖闻之甚悦蜀平即授永州刺史秩满入朝改右千牛卫将军开宝三年卒　　龙镯
按万姓统谱镯字琢成干德中由乡举任邠州守宅心以仁守己以廉州民感之如父母一日有群鹤翔于公庭自旦及夕徘徊不去州民绘来鹤图以颂其德时学士窦仪以使过邠因留题曰多少樊笼不敢开强拘物性要相陪何时得似邠州守德政临民鹤自来致仕归家邑之南乡庄上年八十卒子暹雍熙乙酉中宏词科　　龙昌期
按万姓统谱昌期字起之仁寿人祥符中着易诗书论语孝经阴符道德篇韩魏公使蜀奏授试国子四门博士庆历中文潞公奏授校书郎太子洗马着古论帝王心鉴八卦图精义入神绝句书河图照心宝鉴春秋复道三教图通天保正名等论行轩小集然常羽翼先儒时论誉之　　龙太初
按万姓统谱太初以诗人谒王荆公公与郭功父坐郭叱曰相公前敢称诗人令赋沙诗顷答曰茫茫黄出塞漠漠白铺汀鸟去风平篆潮回日射星郭为阁笔　　龙大渊
按宋史曾觌传觌与龙大渊同为建王内知客孝宗受禅大渊自左武大夫除枢密副都承旨知合门事未几以大渊为宜州观察使知合门事兼皇城司不数月间除命四变群臣既以言二人得罪去觌与大渊势张甚士大夫之寡耻者潜附丽之一日右史洪迈过参政陈俊卿曰闻将除右史迈迁西掖信乎俊卿曰何自得之迈以二人告俊卿以语宰相叶颙魏杞而已独奏之且以迈语质之帝前帝怒出二人于外迁大渊为江东总管中外快之寻改大渊浙东干道四年死　　龙德厚
按万姓统谱德厚字子仁镯裔嘉定癸未中拔萃科授龙图阁待诏转翰林院承旨赐金鱼袋绍定壬辰出知潭州有善政端平甲午复召翰林承旨　　龙崇
按万姓统谱崇字升之读书好著述尝游真西山杨东山之门陈恺帅九江重加礼聘遂建永新城筑之人民赖以为保障奏名调临川户掾京尹赵与权表监酒米&#修中兴政要书成与权檄进仍率侍从十人列荐乃循资授从仕郎除福建帅司节干在幕府修宋朝帝学增释二百卷刑侍赵以孚入觐进再循资转儒林郎史馆校勘卒于京邸　　龙泳
按四川通志泳梁山人宋时进士
　　龙着
按万姓统谱着字少蒙昆山人承议郎
　　龙澄
按万姓统谱澄游瀼水见水中一石合获玉印五文字为星霞傍有九天使者谓曰此上帝所宝可投元处　　元
　　龙仁夫
按元史刘诜传诜吉安之庐陵人同郡龙仁夫字观复刘岳申字高仲其文学皆与诜齐名有集行世而仁夫之文尤奇逸流丽所著周易多发前儒之所未发岳申用荐者为辽阳儒学副提举仁夫江浙儒学副提举皆不就　　龙云从
按万姓统谱云从字子高任福建儒学副提举元亡不仕任旷达邑守蒋俞茂迎之与浙江提举云阳李祁同为上宾号不二心老人祁元进士文名为时所重而子高以诗歌与之颉颃　　明
　　龙为光
按滕县志为光字显宾号起溟原籍湖广郴州人明初徙滕守御所世有积德为光生而英敏己卯举于乡纔弱冠癸未会试列副榜拣选授含山令己酉升刺陕甲寅晋怀郡丞丙辰丁外艰服阕补汝宁郡丞壬戌摄太守事入觐京都旋赴汝南任一岁迁云南永昌守三岁转临安兵宪已调曲靖三岁加右参政戊辰复补兵备金藤驻节永昌有城守破贼功己巳病终　　龙再一
按六合县志再一北三图人国初丙申年从军死于阵　　龙嘴
按云南通志洪武中嘴以开纳更山功给冠带管理地方后复序录前功奏设土巡检嘴死子政袭　　龙海按云南通志亦佐县土县丞龙海明洪武中归顺改其地为越州以海知州事及海子阿资叛伏诛　　龙存仁按万姓统谱存仁洪武中知福宁县修废坠恤孤寡举贤良祛民害民爱戴之　　龙镡
按江西通志镡字德刚万载人少&#敏不群年十九选入南宫高皇帝召对称旨命随春坊官分班入直讲悉民间田里稼穑陈古今孝弟文学诸史数年诏治水于泰州视军辽东川云随试辄效所经利弊当兴革者悉以闻高皇帝嘉其能特授浙江按察司使正己率百司修明德教尤不避权贵以故为忌者所中迁长洲知县归侍养岁余适晋府恭王薨世子幼上难其傅袁泰张思恭以镡对起为晋之左长史至任王礼重之委以督兵重权时西人寇太原镡御之有功文皇帝师起北平檄征晋兵靖难镡泣固拒之文皇帝趋金陵入正大统飞诏械镡下锦衣狱镡不屈死焉　　龙景亨
按蒲圻县志景亨字伯通永乐三年中乡试明年登林环榜进士初授监察御史监税龙江关立法至严人不能犯以寿终　　龙澄
按万姓统谱澄新淦人永乐进士任广东佥事　　龙仪按江西通志仪字希文万载人永乐进士历任黄州府同知有善政擢山东参政廉洁严明着龙江集　　龙晋按万姓统谱晋字遵度吉水人由进士授监察御史左迁嘉定知县天顺八年擢知本府公勤廉恕抚民有方开良堰灌田三千余亩利泽及民成化三年丁内艰复改常州府民皆思之　　龙霓
按万姓统谱霓字致仁江西宜春人弘治丙辰进士居官严毅简重刚直有为一时声誉籍籍迁浙江佥事风采凛然秉正嫉邪绰有成绩竟以触忤当路罢之正德初侨寓长兴夏驾山与刘麟孙一元结社为湖南五隐　　龙诰
按长沙府志诰攸县人正德初进士知临川县时东乡民聚为盗积岁难平诰亲往贼所贼皆罗拜弃兵甲愿抚贼平陟户部主事寻升郎中守庐州府岁饥置义仓以备荒酌常平济籴诸法疏闻上嘉之着为令擢副使参政归着有东洲奏议庐扬荒政录　　龙章按汉阳府志章字天宠正德庚午乡荐任河南鄢陵知县广州府通判　　龙大有
按茶陵州志大有字道亨别号云东登正德丁丑进士历州郡所至有惠政兵备粤西彝俗感化为河南方伯以羡余千金助边饷擢都御史巡抚大同晋兵部右侍郎以刚直忤世谪戍全州赦归　　龙相
按陕西通志相庆阳卫指挥佥事骁勇善骑射正德间套人入境战于箭杆岭身中二十余矢犹奋勇不退力竭而死　　龙凤
按陕西通志凤榆林人恩监任山西大同府通判明敏而有为居乡尤能谦让至今咸称美之　　龙锡
按湘乡县志锡号石堂少负才&#下笔敏捷中嘉靖丙午乡试丁未中副榜气骨骯脏有司闻名求见皆拒不应　　龙施
按云南通志施字德敷前卫人嘉靖乙卯乡试第一初任峨嵋学谕历任户部郎中所在声称籍甚升河东运同以母老予养家居二十余年不入公门当事屡荐不出　　龙德孚
按常德府志德孚字伯贞武陵人性端质敏嘉靖戊午举于乡授卫辉司理升宁波府贰转南户部郎督榷淮南谢事归里　　龙光
按长沙县志光号斗垣原名化御笔改光嘉靖壬戌进士任苏州推官晋吏科历掌科事多所建白直声闻于朝野转山东方伯以疾卒　　龙遂
按江西通志遂永丰人嘉靖进士由行人升刑科给事中以抗直忤权贵谪官旋升贵州按察使　　龙琰
按常德府志琰字廷重武陵人进士初授上饶知县以勤慎自励继补长乐政声益着征为刑部主事能持法守年始衰即有归志会缺长史铨部遂以授之在任十六年多所建白　　龙膺
按常德府志膺字君御武陵人以弱冠联捷庚辰进士授徽州府推官清廉放达历谪屡迁乃至礼部祠祭主事户部郎中陕西按察司佥事转甘肃参政以声望入为太常寺正卿　　龙时显
按安化县志时显字晦之秉质精纯绝去势利专志力学博通经史时读书萧寺司钟鼓者每以其就寝为晨钟期其攻苦若此　　龙翔霄
按常德府志翔霄字泰渠累官贵州程番府知府以城小再修新城六年考满晋中宪大夫仍留任三年以竣城工　　龙应滨
按湘乡县志应滨号思庭授广东长宁县令邑有桥跨江水通汀赣孔道年久圮坏需费三千余金应滨竭力厝置不足括家帑以益之土人名曰龙公桥连摄永安和平二篆政皆如长宁　　龙云诰
按湘乡县志云诰号束台居士生而孝友言动不苟读书通古今知大义不屑进取家居敦实行崇谦去盈晚益恬约王川太史铭其墓曰隐居　　龙相
按汉阳府志相字立公万历壬子乡试任蜀成都县谕升广东龙川令时邹凹鼻邹豹子等作乱相协力剿之粤俗每服钩吻草以图赖人相严为禁戢存活颇众归林下者近四十年以寿终　　龙襄
按汉阳府志襄字德赞中万历乙酉乡试任四川垫江县知县调太昌升云南新化州知州　　龙旌
按云南通志旌嵩明学正万历间死于贼难
　　龙雨
按云梦县志雨字少楚赋质端方恺悌早孤事母色养与兄弟同爨授徒馆谷悉奉长兄不充私橐以明经任武冈州学正　　龙德升
按永州府志德升为学吏奉母尽孝母遘危疾延医莫效德升焚香祝天割股饬食以进顷刻母愈　　龙得胜按云南通志得胜教化三部土官张泽无子抚得胜为子遂改姓张得胜生明明生长寿长寿生求复龙姓　　龙见
按贵州通志见广顺人弟起溺于河见赴水救之起得免而见竟溺有司以其事闻　　龙文光
按明外史刘之勃传龙文光马平人天启二年进士崇祯初历吏部主事以忧归起贵州提学佥事就迁兵备副使以才调川北参政擢右佥都御史代陈士奇巡抚四川甫闻命贼已逼成都自顺庆驰赴之城陷贼尽驱文武将吏及军民男妇于东门外戮之忽有龙尾下垂贼以为瑞遂停刑文光卒不屈被戮于濯锦桥　　龙正国
按贵州通志正国守备天启三年征水西死事闻赠二级袭升二级　　龙柱
按汉阳府志柱相之弟天启恩选初任广西桂林府学训导历任秦豫监司着绩升陆川县令兴学育才戢盗安民历历有声　　龙吟
按湘乡县志吟字非声天姿&#异文名重三湘授湘潭宁乡二邑教职所著有瞻云馆稿藏于家有蜜房赋有均图谋野议　　龙孔蒸
按湘乡县志孔蒸字季霞幼&#悟绝人既长制艺益精尤长于词赋工行草书文名著于三楚崇祯壬午举于乡癸未流贼破长沙购捕绅士授伪职孔蒸走匿誓死不出会贼去获免丁亥春长沙兵溃杀掠过湘乡被执遇害　　龙在田
按明外史龙在田传在田石屏州土官舍人也天启二年云南贼安效良张世臣等为乱在田与普名声吾必奎等征讨数有功得为土守备新平贼剽石屏在田破走之安效良攻沾益在田力战退贼巡抚上其功擢坐营都司崇祯二年收复乌撒八年凤阳被寇诏征在田率所部击贼频有功擢副总兵十年击擒大盗郭三海十一年大破贺一龙李万庆于沟进都督同知明年破贼固始诸将多忌在田谗言日兴在田罢归十五年中原寇益张在田上疏愿整众扫秦楚豫皖诸寇帝壮之下部议寝不行逾二载乙酉吾必奎叛在田击擒之未几沙定洲作乱明年定洲陷嶍峨在田走大理又明年孙可望至贵州在田说令攻定洲定洲迄破灭在田归卒于家

　嵩姓部列传
　　汉
　　嵩真
按尚友录真安定人明筭术成帝时真常筭其年寿七十三绥和元年正月二十五日晡时死书其壁以记之后二十四日晡时死其妻曰见其筭时长下一筭欲以告之虑脱有旨今果校一日真又曰北邙青陇山上孤槚之西四犬所凿之入七尺吾欲葬此地及真死依言往掘得古时空椁即以葬焉

　逢姓部列传
　　商
　　逢伯陵
按左传昭公二十年晏子曰爽鸠氏始居此地季萴因之有逢伯陵因之蒲姑氏因之而后太公因之注
逢伯陵殷诸侯姜姓
　　周
　　逢伯
