<!-- { "loadSidebar": true } -->
按泉州府志元圭字粹中端之子以荫授承奉郎端使金元圭时典笺奏礼文悉所裁定知建安县狱有重辟久系不决一阅即得其情均徭省讼治绩为诸县最卒于官　　留元亮
按万姓统谱元亮泉州人淳佑间知县事有仁惠及民民立祠祀之　　留万
按仙游县志万登宝元元年进士
　　留梦森
按仙游县志梦森登宝佑四年进士
　　留镕
按万姓统谱镕漳州人登科
　　留毅
按万姓统谱毅衢州人登科
　　留宗溥
按万姓统谱宗溥字于仁青田人咸淳进士
　　元
　　留梦炎
按元史世祖本纪至元十八年十一月己酉赐礼部尚书留梦炎钞　　留佑贤
按万姓统谱佑贤延佑中任湖州刺史
　　明
　　留志得
按万姓统谱志得处州人永乐间举人
　　留洲
按万姓统谱洲处州人永乐间举人
　　留术
按万姓统谱术处州人永乐间举人
　　留赞
按万姓统谱赞西安人弘治中任雩都知县
　　留志淑
按泉州府志志淑字克全晋江人留忠宣裔孙弘治乙丑进士授温州推官擢刑部主事迁员外郎中出守杭州浙镇守太监毕真逆濠羽翼也志淑悉其叵测状阴制之濠反志淑捕送狱旋逮系伏诛武庙统六师征濠宪臣以徽为襟喉地疏志淑知徽州徽郡大治迁湖广按察副使寻转布政司参政属邑有腴田数百顷洪水决为陂塘设法导水而复其故仍筑堤植柳以牢之民呼曰留公堤迁江西按察使逾月转浙江布政使未任卒　　留震臣
按泉州府志震臣志淑孙隆庆四年举人甲戌进士　　留敬臣按万姓统谱敬臣晋江人万历间癸酉举人

　犨姓部汇考
郑樵通志
　　以名为氏
晋
人名

犨氏姬姓晋大夫&#犨之后

　偻姓部汇考
凌迪知万姓统谱
　　偻姓
偻见通志

　攸姓部汇考
凌迪知万姓统谱
　　攸姓
攸见姓苑

　勾姓部汇考
廖用贤尚友录
　　勾姓
勾勾芒氏之裔自宋建炎以来以避嫌名有易其姓字者绍兴进士勾声是也有更其音者史馆修撰勾涛是也加金字者钩光祖是也加丝者絇纺是也加草者苟谌是也增为勾龙者如渊是也改为句者句思是也累世之后不复辩矣四川总志
　　氏族谱
勾氏隶新繁隶华阳勾龙氏隶华阳隶郫隶温江皆祖勾望孔氏七十子曰井疆三国蜀曰扶其裔也唐末有曰惟立以扈卫僖宗为将军二子弇会王建攻彭州弇与勇烈侯杨晟死之会匿新繁民间遂隶新繁四世孙士良登庆历六年第官至朝请大夫七子以赏以第皆有官第二子宗颜官至朝奉大夫第四子宗召与颜之长子涛迭登进士第涛贵在高庙时宰相赵鼎实荐之鼎言蜀有鸿儒可充载笔之任然姓与御名音同臣未敢荐高宗曰勾龙氏古有之遂自涪陵召涛而勾氏着矣涛言事称上意繇郎曹间岁除给事中大抵以荐士为己任士因涛荐召凡数十人后多为名臣唐公文若其一也序其外制集云尔以是为权相忌遂出除潭州力辞乞祠许之乞归蜀不许寓居秀州华亭卒子跞从子距路蹈跞典三州两持使节除职帅夔卒余以赏在官官至孙云曰咏登宣和第第二其子辅登绍兴第赏为四川类试第一亦族子也隶成都者自居体始着三世以上惟曰出井疆莫可考居体登熙宁第官至朝请大夫王公素使东蜀知其贤延请权领怀安军事卒怀安居体素号乡先生著书为多诸生从之广多知名九子二以赏淂官某独久游太学以恩得官二子昌世昌泰皆登第昌世官至朝散大夫位至郡守昌泰为四川类试第一尝除太学博士后徙将作丞又丞太府兼户曹郎出提举常平浙东移节浙西旋报罢归起知利州除职帅夔卒从子子皆有官即成都温江以勾为氏犹有勾惟立唐末入蜀即其祖亦曰避高宗讳改为复姓而世次率不合曰廉登进士官至朝议大夫诸子皆有官从子震雱同登进士即隶成都者温江则以中立为祖曰是在雍熙间以宗学名曰宗正之兄也宗正生希仲亦世其学以科第位至光禄卿王公安石铭其基曰勾宗华阳世实兆京其援据云尔而世亦莫可考又如眉之钩嘉普之勾永康荥之勾龙其先皆称同族然永康勾龙绍兴间为御史中丞曰如渊其复姓亦有旨至今诸族莫能一大抵氏族学废今为甚识之以劝来者
　侯姓部汇考
水经注
　　侯姓
按故汉上谷长史侯相碑云侯氏出自仓颉之后逾殷历周各以氏分或着楚魏或显齐秦晋卿士蒍斯其裔也食于华阳今蒲&#北亭地即是城也唐书　　宰相世系表
侯氏出自姒姓夏后氏之裔封于侯子孙因以为氏一云本出姬姓晋侯缗为曲沃武公所灭子孙适于他国以侯为氏郑有侯宣多生晋汉末徙上谷裔孙恕为北地太守因家于北地三水四世孙植从魏孝武西迁赐姓侯伏氏又赐姓贺吐氏其后复旧　侯氏宰相一人君集郑樵通志
　　以爵为氏
侯氏姬姓晋侯缗之后也二十八年曲沃武公伐晋侯缗而灭之缗之子孙适他国称侯氏以爵为氏也或云夏后氏之裔封于侯无义未闻有国号侯者也郑有侯宣多侯羽鲁有侯叔夏侯犯齐有侯朝魏有侯嬴又后魏有侯植从孝武西迁赐姓侯伏氏又赐姓贺屯氏其后复旧又古引氏改为侯氏魏姓也宋侯益为太师廖用贤尚友录
　　侯姓
侯上谷角音

　邮姓部汇考
郑樵通志
　　平声
邮氏望出临灾

　攸姓部列传
　　晋
　　攸迈
按郑樵通志北燕有尚书攸迈
　　宋
　　攸天佑
按万姓统谱天佑嘉定间任福建宣慰使
　　明
　　攸承
按万姓统谱承安平人洪武中任御史

　缑姓部汇考
凌迪知万姓统谱
　　缑姓
缑周卿士食采之邑也子孙改为缑氏汉陈留女子缑玉为父报仇杀夫氏之党王圻续文献通考
　　同姓异派
缑氏有二周卿士食采邑以邑氏又渴侯氏改缑氏　邮姓部列传
　　周
　　邮良
按左传哀公二年铁之战邮良曰我两靷将绝吾能止之我御之上也驾而乘材两靷皆绝　　汉
　　邮长倩
按郑樵通志公孙弘故人邮长倩见西京杂记　投姓部列传
　　汉
　　投调
按奇姓通调汉光禄卿

　摎姓部汇考
郑樵通志
　　平声
摎氏居求切一音留史记南越王赵婴齐在长安时娶邯郸摎氏女
　仇姓部列传
　　周
　　仇牧
按公羊传庄公十有二年秋八月宋万弒其君接仇牧闻君弒趋而至遇之于门手剑而叱之万臂摋仇牧碎其首齿着乎门阖仇牧可谓不畏强御矣　　仇液按史记赵世家武灵王二十年使仇液之韩
　　仇赫
按姓氏急就篇战国有仇赫
　　汉
　　仇景
按汉书游侠传长安南道仇景
　　仇延
按郑樵通志王莽时有仇延
　　后汉
　　仇览
按后汉书仇览传览字季智一名香陈留考城人也少为书生年四十县召补吏选为蒲亭长劝人生业为制科令至于果菜为限鸡豕有数农事既毕乃令子弟群居还就黉学其剽轻游恣者皆役以田桑严设科罚躬助丧事赈恤穷寡&#年称大化览入太学时诸生同郡符融有高名与览比宇宾客盈室览常自守不与融言览学毕归里州郡并请皆以疾辞虽在宴居必以礼自整后征方正遇疾而卒三子皆有文史才少子元最知名　　晋
　　仇款
按后燕录款冯翊重泉人也石虎末徙邺南枋头仕暐为乌丸护军长水校尉生二子长曰嵩小曰腾嵩仕垂殿中侍御史　　北魏
　　仇洛齐
按魏书仇洛齐传洛齐中山人本姓侯氏外祖父仇款始出冯翊重泉款石虎末徙邺南枋头仕慕容暐为乌丸护军长水校尉生二子长曰嵩小曰腾嵩仕慕容垂迁居中山位殿中侍御史嵩有二子长曰广小曰盆洛齐生而非男嵩养为子因为之姓仇初嵩长女有姿色充冉闵宫闱闵破入慕容&#又转赐卢豚生子鲁元有宠于世祖而知外祖嵩已死唯有三舅每言于世祖世祖为访其舅广盆皆不乐入平城洛齐独请行乃乘驴赴京鲁元言于世祖世祖引见寻拜武卫将军俄而赐爵文安子稍迁给事黄门侍郎从平凉州以功超迁散骑常侍又加中书令宁南将军进爵零陵公拜侍中平远将军冀州刺史为内都大官兴安二年卒谥曰康　　仇俨
按魏书仇洛齐传洛齐爵零陵公卒养子俨袭柔和敦敏有长者风太和中虎牢镇将九年卒谥曰静　　仇振按魏书仇洛齐传洛齐养子俨俨子振中坚将军长水校尉　　仇&#
按魏书仇洛齐传腾曾孙&#位至龙骧将军骁骑将军乐平男　　隋
　　仇璋
按尚友录璋王通门人北面受王佐之道备闻六经之义　　唐
　　仇源
按万姓统谱源太宗时为即墨令筑堤防水民免其害　　仇士良
按唐书仇士良传士良字匡美循州兴宁人顺宗时得侍东宫宪宗嗣位再迁内给事出监平卢凤翔等军元和太和间数任内外五坊使秋按鹰内畿所至邀吏供饷暴甚寇盗李石辅政棱棱有风岸士良与论议数屈深忌之使贼刺石于亲仁里马逸而免石惧辞位士良益无惮武宗立士良迁骠骑大将军封楚国公进观军容使以疾辞罢为内侍监知省事固请老诏可寻卒士良杀二王一妃四宰相贪酷二十余年亦有术自将恩礼不衰云　　宋
　　仇着
按六合县志着字仲约新安乡人登庆历二年杨置榜历官四十年仕至朝散大夫知梓州事　　仇博
按万姓统谱博字彦文新安人质敏博学善属文父着知梓州尝建至乐堂博年十三作记东坡见而奇之抚其背曰后生可畏后应举不第慨然泛舟溯采石谒李白祠与之对饮诔之以文有曰不知我者谓我狂且逸知我者谓与君不同时饮罢别君去长江吞天红日沉尝作雪中失白马诗　　仇悆
按宋史仇悆传悆字泰然益都人大观三年进士授邠州司法谳狱详恕多所全活为邓城令满秩徙武陟令调高密丞丁母忧服除知建昌军入为考功员外迁淮西宣抚知庐州刘豫子麟合金兵大入悆以守御功加徽猷阁待制召对帝欲留置近密言者以悆在郡多黥胥吏为惨酷请授外藩时峒獠未息乃进直学士为湖南安抚使禁盗铸钱者趣使为农物价既平商贾遂通数月召还时金人无故归侵疆诡计叵测悆力陈非策秦桧方主和议以为异己落职全州居住起知河南府改知平江府以言罢提举太平观积官至左朝议大夫爵益都县伯卒　　仇伯玉
按尚友录伯玉字粹夫仕宋为户部侍郎上疏乞致仕云乞骸以老敢希汉傅之高风鼓腹而嬉愿遂尧民之至乐　　仇霭
按万姓统谱霭登进士第
　　元
　　仇济
按万姓统谱济怀孟路总管兴学救灾民思其德　　仇远按浙江通志远字仁近钱塘人元初为溧阳州儒学教授工诗文一时游其门者皆有名当时所著有山村集批注唐百家诗选　　明
　　仇成
按名山藏勋封记安庆侯仇成含山人从渡江遇敌先登彭蠡功最洪武十二年授开国辅运推诚宣力武臣荣禄大夫柱国侯禄二千石赐券与誓身免二死世袭指挥十四年以征南副将军讨平四川水尽源通塔平散毛诸洞蛮从颍川侯征云南为多十七年益禄五百石世侯侯十九年卒追封皖国公予谥二十三年子泰嗣竟除　　仇泾
按万姓统谱泾高苑人洪武中以人材举任参政　　仇敬按万姓统谱敬字仲立曲沃人洪武辛亥进士历知府　　仇益
按山西通志益汾西人洪武乙丑进士累官按察司廉使忠诚体国惠爱小民小心翼翼夙夜匪解　　仇镇按山西通志镇汾西人永乐丁酉举人知胶州仁恕恭俭化民以德州负租奏于朝淂免升赣州知府去之日行李萧然民立祠祀之　　仇廉
