<!-- { "loadSidebar": true } -->
按万姓统谱容丹徒人事母尽孝母亡思慕切至墓上枯竹复生子孙相继以经学显用人谓孝行之报　　章云就按万姓统谱云就丽水人建炎中贼将逼处州守臣梁颐吉募能说贼者云就应募往谕之贼既许降官军掩至贼以为诱之遂遇害　　章焘
按万姓统谱焘字彦博宣城人以父荫补官历知蕲州宽平不扰擢提点湖南刑狱前州将兵劫守臣为乱焘诛其首余恶皆罢遣后拜刑部侍郎时论推其平反孝宗亦嘉其不文致也以疾乞祠加集英殿修撰　　章才邵
按万姓统谱才邵字希古笃学能文世称为笃实君子喜吟诗尝与朱晦翁游　　章颖
按宋史章颖传颖字茂献临江军人以兼经中乡荐孝宗嗣服下诏求言颖为万言书附驿以闻礼部奏名第一调道州教授会宜章寇为乱郡僚相继引去颖独留寇平郡守以功入为郎奏颖有协赞之功可大用乃召对除太学录迁太学博士丁内艰服阕添差通判赣州除太常博士除左司谏宁宗即位除侍御史寻权兵部侍郎韩胄用事颖侍经帏上曰谏官有言及赵汝愚者卿等谓何同列谩无可否颖奏言天地变迁人情危疑加以敌人嫚侮国势未安未可容易进退大臣愿降诏宣谕汝愚无听其去不报奏请待罪与郡御史劾颖阿党罢自是党论遂起矣颖家居久之起知衢州侍御史林行可劾罢之寻知赣州御史王益祥复劾寝其命再祠需次知建宁府胄诛除集英殿修撰累迁刑部吏部侍郎寻迁礼部尚书升侍读丐去奉祠以嘉定十一年卒颖操履端直生平风节不为穷达所移谥文肃　　章翃
按尚友录翃昌化人得象之后也官至迪功郎主徽州婺源簿　　章如愚
按尚友录如愚字俊卿金华人举庆元进士仕至朝奉郎国子博士好学多闻所著有山堂考索　　章槱
按尚友录翃子槱登开禧初进士第主信州玉山簿　　章樵按尚友录翃次子樵号峒麓嘉定改元登进士第历海州高邮山阳教官寻知连海军一再上时相书力陈李全必叛刘璋不可任重后全果乱郡官多被其祸独樵率诸生盛服坐堂上讲诵贼至敛刃而退后宰吴县通判常州皆以廉公著称侍御史洪咨夔举其有守召监登闻鼓院寻以疾丐归授朝散郎知处州事卒樵学宗伊洛议论通畅识达时务所著书有集曾子十八篇章氏家训七卷补注汉胶西相春秋繁露十八卷注补文苑二十卷行于世　　章节夫
按万姓统谱节夫字仲绮临川人少&#悟从象山先生默契绳尺象山语之曰便竖脊梁要做到了节夫佩服师训博通诸经深造自得尝集象山晦翁辞异旨同处集而疏之名曰修和管见晚年所守益固从学者众卒年七十九自号从轩著书数万言子子先登嘉定九年第仕止吉水令　　章鉴
按万姓统谱鉴字君宝樵之从侄也登嘉定癸未进士除温州永嘉主簿通判吉州历将作少监转太常丞出知衢州复召入资善堂为讲官迁国子司业兼修国史侍读进太府卿端平更化鉴首上封事复召为讲官兼掌内外制时相傅致鉴极论其蠹国且乞罢职尝上疏有云进人不可太锐听言不可不察又言流民失业有司不以告下情未易通也除兵部侍郎兼给事中告老不许为华文阁待制爵钱塘县开国伯鉴天姿&#悟为文立就为人忠直淳厚事有功于时者必为上精言之时相疾其正论每怵以祸福鉴不为动深为理宗所知所著友山文集十卷奏议十卷内外制资善讲读若干卷四时兴众芳集各一卷　　章汝钧
按万姓统谱汝钧广德人淳佑进士授国子监书课官召居馆职首以厚人伦扶国纲为对以秘书正字家居里人多以差役废家汝钧与郡人梅应发力举义役行之邻郡取训焉后除秘书郎有文集　　章孝参
按古田县志孝参字鲁士淳佑中以舍选登第授德庆府学教授文行为时所重好奖劝后学不喜浮躁洪天锡尝称为大雅君子　　章鉴
按宋史章鉴传鉴字公秉分宁人以别院省试及第累官中书舍人侍左郎官崇政殿说书进签书枢密院事迁同知枢密院事咸淳十年拜右丞相明年大元兵逼临安鉴托故径去遣使亟召还朝既至罢相予祠殿帅韩震之死鉴与曾渊子明震无他至是御史王应麟缴其录黄谓震有逆谋鉴与渊子曲庇之坐是削一官放归田里鉴在朝日号宽厚然与人多许可士大夫目为满朝欢云　　章康
按万姓统谱康字季思吴人安贫乐道居城西田屋粗结闭户不染世俗出入徒步人尊称之曰聘君　　章如旦按万姓统谱如旦字希周咸淳进士官至抚州佥判元兵围襄阳得江万里书言吕文焕降泣不食者三日与安仁陈阳往信州见提刑谢枋得会枋得与张练师议勤王大喜至弋阳枋得入神庙卜如旦曰今国家大势如此又何疑哉为臣子者尽忠孝而已枋得顾阳曰壮哉章希周及元兵围饶州枋得屯兵安仁如旦率黄万全曾和兵迎之枋得至余干后退安仁以如旦挟张孝忠待敌既而饶州降余干亦降元兵攻安仁至团湖孝忠战死如旦万全败走寻死　　章铸按尚友录铸字子寿吴兴人仕为修职郎谠直敢言宋亡归隐于家元世祖召之不就自以世食宋禄未尝北向宋人之仕于元者铸皆绝之不与往来世高其节

　羊姓部汇考
郑樵通志
　　以邑为民
晋
邑

羊氏即羊舌氏之后春秋末始单为羊氏秦乱徙居泰山战国有羊子著书汉陇西功曹羊嘉宋朝登科羊奭潍州人廖用贤尚友录
　　羊姓
羊河上商音

　唐姓部艺文
　　唐氏世德堂记　　　　　　明何乔新广昌之金井里有衣冠之族曰唐氏其先本陶唐氏之后子孙散处江南日益繁衍以国为氏至于彦恭盖数十世矣自其祖父以来率以谨厚称务诗书而尽其职分之所当然尝新其所居之堂朴素闿爽乡之士夫尚其德者遂为扁之曰世德彦恭仙游已远其子曰本源克念先训日之所为夜之所思惟在于树其德因命其子永求予言以为之记予因本其先世得姓之由唐宋之世史不绝书当唐太宗时擅草隶而图形凌烟者则有苔公俭也在元宗时号丹崖而以诗文称者则有寿昌令节也至宋曰介者为御史尝劾文彦博进身不以正远谪英州君子以直声伟之曰垧者知谏院尝奏王安石专肆威福坐贬潮州史臣以慷慨赞之其后有讳庚者号鲁国先生仕绍圣中提举避宋末之乱始迁于今之金井里也迄彦恭之高祖曰自德不求闻达尝出赀构邸舍数十间人之来宿者不索其直且供给饮食焉有病者必命医疗治之既愈而后遣其曾祖曰伯琦少笃学客来访与之讲说书史商确古今亹亹忘&#其冲淡之气可挹也其祖曰淑安材识通敏襟度彝旷修废桥以利行旅建义塾以淑乡闾人有贷其租不能偿者辄焚其券不复索有古君子之遗风予生也晚淑安以上吾不及识汝楫以下则以世姻故识之汝楫家富而好施屡以县大夫之劝出谷五百余石储于官以赈其乡里施及邻邦人皆德之其后闽人作乱左右邻之居皆为烈焰所焚而独唐氏之室众皆取梯沃水力救之独得无恙既而本源修德益振恒推其余以周人之急守其家法惟恐不及输其公赋尝虑后期见乡里尊老则慰以耕凿之言见子弟则导以孝弟之训每遇风清景和则与一二知己逍遥泉石之间或升高而遨望烟云之聚散或临水而咏玩鱼鸟之沉浮无一毫忧患撄其心人以世德称之夫何歉焉予因勉之曰子之先世分茅土树勋烈者数世矣吾姑以汝祖之言及乡人所闻之者诵之以告当世其言曰慎尔言将有和之慎尔行将有随之故圣人观出以知入观往以知来夫度在身稽在人由是度之于身稽之于古先哲人之言斯可以树德矣昔宋人有行仁义三世不懈者其后楚攻宋围其城民易子而食析骸而炊丁壮者皆乘城而战死者大半而宋人祖父以有疾皆免及围解而疾俱复子勉之哉则宋人之报亦在是矣今子处于斯堂美哉轮焉美哉奂焉兄弟具来以雅以南和乐且耽子之燕喜陈馈八簋魦鲂鲿鲤燕集于兹勉树其德其孰能比天之报善又岂国氏之可伦哉然则子孙之所以昌家产之所以隆追踪唐宋之休声祗遹忠贞之伟烈有不难矣传曰公侯子孙必复其始盖吾乡之世族最多其如唐氏世德之泽者乃千百之一二耳是为之记

　方姓部列传一
　　陶唐氏
　　方回
按后汉书周盘传昔方回支父啬神养和不以荣利滑其生术注
列仙传曰方回尧时隐人也尧聘之练
食云母隐于五柞山至夏启末为人所劫闭之室中从求道回化而去　　周
　　方叔
按诗经采方叔&#止其车三千师干之试
传
方叔
卿士也受命而为将也
　　后汉
　　方望
按后汉书隗嚣传嚣季父崔起兵应汉以嚣素有名推为上将军嚣遣使聘请平陵人方望以为军师望至说嚣曰足下欲承天顺民辅汉而起今立者乃在南阳王莽尚据长安虽欲以汉为名其实无所受命将何以见信于众乎宜急立高庙称臣奉祠所谓神道设教求助人神者也嚣从其言　　方侪
按万姓统谱侪淳安人与弟储俨以孟氏易自相讲授侪为南阳太守封关内侯以文学知名世传其昆弟皆为仙盖出于附会云　　方储
按尚友录储字圣公歙人其地在今淳安讲孟氏易精通图谶建初间举贤良方正对策为天下第一拜议郎转洛阳令后赠尚书令封黟县侯世传其仙去兄侪弟俨俱有学行储为郎中章帝使文郎居左武郎居右储正住中曰臣文武兼备在所施用上嘉其才以乱丝付储使理储拔佩刀三断之对曰反经任势临事亦然　　方俨
按万姓统谱俨为大都督以文学知名
　　方贺
按郑樵通志汉有方贺
　　晋
　　方操
按万姓统谱操字持志淳安人磊落方正英秀雄伟孔群尝奏操执心正直积德慈仁累官至谏议大夫尚书仆射封上虞县公　　唐
　　方亮
按万姓统谱亮雉山人初汪华据歙称王睦州已为歙有及武德四年杜伏威命王雄诞平歙而复睦州用亮为刺史武德五年八月使亮持节领庐申二州诸军事亮当唐初尝不因朝命为刺史其后纳土归化免其乡里屠戮之若诚节彰着可嘉也　　方
按万姓统谱弋阳人景云初进士累官鸾台侍郎开元初封禅为礼仪使容止闲雅元宗叹其知礼封云亭侯　　方元荡
按万姓统谱元荡旌德人永贞初授冠军大将军元和中进御史大夫封河南郡王以兵从征吴元济有功诏嘉之　　方干
按尚友录干字雄飞桐庐人咸通中举进士不第隐镜湖上时徐凝有诗名一见干器之授以诗律干颇陋又兔阙而喜陵侮尝谒廉帅误三拜人号方三拜晚遇医补其唇又号为补唇先生其诗多警句门人私谥曰元英先生　　方昊
按十国春秋吴越方昊字太初青溪人生于唐末唐亡耻非所仕遁隐岩谷中武肃王尝招之不肯往聚徒讲学终其身乡人化之称为静乐先生　　方从训
按十国春秋吴方从训父虔为太祖守将总兵戍宁国以备两浙已而为吴越所禽从训遂代虔守宁国颇以扞御着功子孙世为宁国人　　宋
　　方纲
按宋史方纲传纲池州青阳人八世同爨家属七百口居室六百区每旦鸣鼓会食尝出稻五千振贷贫民景德二年转运使冯亮以闻诏旌其门　　方慎言
按莆田县志慎言字应之父延范慎言举咸平三年进士知信丰兰溪二县号称神明祥符初以殿中丞受诏往淄青数郡均给蚕赋使还称旨擢屯田员外仁宗即位改侍御史请便郡知泉州岁饥奏免丁税全活者众历两浙转运使改知潭州入为谏议大夫会择重臣镇南越遂以朝请大夫知广州卒赠开府仪同三司　　方慎从
