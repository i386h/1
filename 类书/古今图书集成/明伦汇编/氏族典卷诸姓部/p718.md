<!-- { "loadSidebar": true } -->
闳姓也

此与孝惠幸臣年
世相隔当是两人

　程姓部艺文
　　长原程氏本支谱序　　　　明汪道昆昔楚屈平祖高阳汉司马迁祖颛顼两人并以作者显学士至今称之乃若四代之禘郊祖宗皆是物也作者莫盛于孔子其所删述莫严于尚书春秋顾尚书始于帝尧春秋始于鲁隐夫岂未逮坟典而谓周公之德衰耶与其远取以稽疑无宁近取以传信此明圣之所为务后之良史与稽焉新安多闾右世家莫不有谱本支百世可考而知要以文献足征视四方备矣顾承平蕃息不可胜原代有污隆从而升降甚者浮慕赫赫窃附以为名高乃今载在郡书亦或无当概诸典则何有于一家之言往不佞谢尚书郎宗大夫属不佞为吾宗谱既而谢中执法乡大夫属不佞为郡书不佞递以为难力谢不敏及不佞入佐邦政会程参军沔为本支谱成绍介其诸子本中取材不佞不佞习本中博雅使概言之本中进曰郡中高门户者无虑数千百家而诸汪诸程最着谱者无虑数千百牍然亦惟二姓最难何者世济蕃殖转徙多门久之会食愈疏宗法不讲其卒也邈若秦越奚翅涂人抑或比党乱群谬为同异为同则外相糅为异则内相戕树敌干盟焉用谱矣故大宗伯起家旧史尝谱统宗迄今犹有后言其难可知已吾宗自周得国至晋太守始家新安梁开府以忠壮特闻庙食千祀迄于有宋始迁长原是谱于长原独详则谱者所自谱也藉令以大宗为号务睹其全着之代则自周以来凡九十二世系之姓则自吴郡而连吴楚通伊洛凡九十八区将必旦暮千古家至而人见之即巧历不能得已乃今自封祖而下垂七十二世具在都官谱则仍之自迁祖而下垂二十世具在宗祏可更仆而终则悉书如例其详略则余小子窃取之矣谨待命先生嗟乎不佞不能谱吾宗焉知程氏顾二姓犹之一轨也尝试言之吾宗命氏颍川有如伯符受国及汉龙骧南渡视元谭守土先焉开府越国并兴阀阅相望犹之秦晋两大申以婚姻凡在宗盟大抵皆神明之胄矣吾宗什室而九岂不足多近世若&#溪之谱大宗亦一厄也司徒故受室宗伯岂相授然耶往忠愍公推毂不佞任之诚自知其不及其后欲为里中谱自始迁下达则谱之颍川龙骧揆厥攸始越国兹降爰及诸宗仅举其凡无庸世系会不佞有四方之事盖有待焉作者先得不佞之心谱可已谱可已本中曰敬诺在礼何如不佞闻之礼有禘有祧宗有百世有五世其曰别子为祖则始迁百世之宗与时谦是已太守肇基开府徇国功德施诸后世恶在其不禘哉由迁祖而&#之世泽之斩久矣久则不可为典于是乎祧之恩不渎亲义不凌节礼之善经也且也王者分王列国各祖其始封之君虽其本之则同不敢干祀鲁不王而禘仲尼非之乃今同姓诸侯王率修古而未改然则长原之禘远祖而讳迁祖其谁曰不然不佞以礼发家谱者庶几乎得礼意矣本中避席曰开府有功社稷比屋且尸祝之乃今释开府而尸始迁此难与众庶论也微君子之言有征且将不信请揭诸首简诏之

　嬴姓部汇考
史记
　　秦本纪
秦之先帝颛顼之苗裔孙曰女修女修织元鸟陨卵女修吞之生子大业大业取少典之子曰女华女华生大费与禹平水土已成帝锡元圭禹受曰非予能成亦大费为辅帝舜曰咨尔费赞禹功其赐尔皂游尔后嗣将大出乃妻之姚姓之玉女大费拜受佐舜调驯鸟兽鸟兽多驯服是为柏翳舜赐姓嬴氏郑樵通志　　以姓为氏
嬴氏伯益之后伯益作朕虞有功赐姓嬴氏汉有嬴公冶公羊望出河东太原　臣谨按嬴地名也杜预云泰山嬴县唐并入兖州　博城博城今为奉符以所居于嬴故因土以姓或　言河间有嬴水故为瀛州即嬴姓所居之地
　营姓部汇考
郑樵通志
　　以邑为氏
周
邑

营氏风俗通周成王卿士营伯之后也后汉有京兆尹营合望出咸阳宋朝有营通学究出身

　程姓部列传二
　　宋
　　程羽
按宋史程羽传羽字远深州陆泽人少好学能属文晋天福中擢进士第授阳谷主簿历虞乡醴泉新都令皆有政绩开宝中选为两使判官入对称旨擢著作郎出知兴州逾年改知兴元府八年诏归阙以本官领开封府判官羽性惇厚莅事恪谨时太宗尹京颇以长者待之及即位拜给事中知开封府未几出知成都府为政宽简蜀人便之入朝拜礼部侍郎以为文明殿学士太平兴国五年典试贡士御试得人居多六年以老疾求解职拜兵部侍郎致仕雍熙元年卒子帝振以荫至尚书虞部员外郎大中祥符元年卒其子适赐同学究出身　　程德铉
按宋史程德铉传德铉字禹锡郑州荧泽人也善医术太宗尹京邑召置左右颇亲信用事太宗即位德铉拜翰林使迁东上合门使从征太原以功改判四方馆事俄迁领本州团练使责授东上合门使车驾幸魏府命总御营四面巡检德铉攀附至近列上颇信其言繇是趋附者甚众或言其交游太盛遂出为崇信军节度行军司马逾年复拜慈州刺史移知环州淳化三年改本州团练使知邠州移知凤州庆州咸平中知并州移镇州景德初卒兄德元至内酒坊副使子继宗合门祗候次子继忠内殿崇班德元子贲太常博士　　程天民
按万姓统谱天民开化人幼时日诵数千言属文操笔立就雍熙中进士官至太学博士弟宿举端拱初状元仕至职方员外郎　　程戡
按宋史程戡传戡字胜之许州阳翟人举进士甲科补泾州观察推官再迁秘书丞通判许州以尚书屯田员外郎知归州召为侍御史三司度支判官宝元初改起居舍人知谏院迁兵部员外郎进枢密直学士知成都府坐尝保任贝州张得一得一伏诛夺职出知凤翔寻徙河中复为枢密直学士知永兴军四迁给事中再知益州召拜参知政事改尚书户部侍郎枢密副使数与宋庠争议除吏部侍郎观文殿学士英宗即位以安武军节度使留再任召还道卒谥康穆　　程琳
按宋史程琳传琳字天球永宁军博野人举服勤辞学科补泰宁军节度推官改秘书省著作佐郎知寿阳县召试直集贤院改太常博士以右谏议大夫改枢密直学士知益州迁工部侍郎以龙图阁学士知开封府改三司使再迁吏部侍郎遂参知政事迁尚书左丞故枢密副使张逊第在武成坊其曾孙偕才七岁宗室女生也贫不自给乳媪擅出券鬻第琳欲得之使开封府吏密谕媪以偕幼宜得御宝许鬻乃售乳媪以宗室女故入宫见章惠太后说得御宝琳乃市取之又令吏市材木买妇女已而吏以赃败御史纠劾得状降光禄卿知颍州顷之为户部侍郎寻复吏部知天雄军以宣徽北院使判延州仍为陕西安抚使拜同中书门下平章事判大名府疾卒谥文简琳为人敏厉深严长于政事辨议一出不肯下人然性啬于财而厚自奉养章献太后时尝上武后临朝图人以此薄之　　程&#
按宋史程颢传颢父&#仁宗录为黄陂尉久之知龚州徙知磁州又徙汉州熙宁法行&#抗议指其未便即移疾归旋致仕累转太中大夫元佑五年卒年八十五文彦博苏颂等表其清节诏赐帛二百官给其葬　　程师孟
按宋史程师孟传师孟字公辟吴人进士甲科累知南康军楚州提点夔路刑狱徙河东路为度支判官知洪州判三司都磨勘司出为江西转运使加直昭文馆知福州治行最徙广州召还以为给事中集贤殿修撰判都水监罢复起知越州青州遂致仕以光禄大夫卒师孟累领剧镇为政简而严发隐擿伏如神所部肃然　　程叔达
按万姓统谱叔达字元诚黟人嗜学至老不倦第进士典湖学后以论时弊擢为御史赈济二浙甚有劳绩除右正言迁左司谏累官华文阁直学士卒谥庄节所著有玉堂等集　　程节
按万姓统谱节字信叔浮梁人嘉佑间进士累官迁广西运使帅桂府甚得人心虽交趾亦曰天子使老成抚我边鄙我小国岂敢自干天讨贡赋不绝节官至宝文阁待制所著有竹溪集　　程筠
按万姓统谱筠字德林节弟嘉佑进士授县令时新法方行筠条其不便神宗改容进知陈留陈留近帝畿筠均田赋平徭役不避权贵戚里诉之太后曰筠廉吏吾可挠其政耶擢户部郎中知真州苏轼美之以诗有君为赤县有古风政声直入明光宫之句子初登第官郎中　　程惟象
按万姓统谱惟象婺源人以占算游天下言人贵贱祸福皆预定自号三灵山人英宗在潜邸惟象尝语人曰后当为太平真主及即位赐以御书　　程昉
按宋史程昉传昉开封人以小黄门积迁西京左藏库副使熙宁初为河北屯田都监累迁达州防御使制置河北河防水利始王安石欲兴水利骤用昉昉挟安石势而慢韩琦后安石觉其虚诞亦疏之以忧死　　程颢
按宋史程颢传颢字伯淳世居中山后从开封徙河南父&#太中大夫颢举进士调鄠上元主簿在县三岁民爱之如父母熙宁初用吕公着荐为太子中允监察御史王安石用事颢未尝一语及于功利居职八九月数论时政安石怒出提点京西刑狱颢固辞改佥书镇宁军判官特迁太常丞帝欲使修三经义执政不可命知扶沟县除判武学李定劾其新法之初首为异论罢归故官又坐狱逸囚责监汝州盐税哲宗立召为宗正丞未行而卒颢资性过人充养有道和粹之气盎于面背门人交友从之数十年亦未尝见其忿厉之容遇事优为虽当仓卒不动声色嘉定十三年赐谥曰纯公淳佑元年封河南伯从祀孔子庙庭　　程颐
按宋史程颐传颐字正叔年十八上书阙下欲天子黜世俗之论以王道为心治平元丰间大臣屡荐皆不起哲宗初司马光吕公着共疏其行义召为秘书省校书郎擢崇政殿说书苏轼不悦于颐颐门人贾易朱光庭不能平合攻轼胡宗愈顾临诋颐不宜用孔文仲极论之遂出管勾西京国子监董敦逸复摭其有怨望语去官绍圣中削籍窜涪州徽宗即位徙峡州俄复其官又夺于崇宁卒颐于书无所不读其学本于诚动止语默一以圣人为师涪人祠颐于北岩世称为伊川先生嘉定十三年赐谥曰正公淳佑元年封伊阳伯从祀孔子庙庭　　程之邵
按宋史程之邵传之邵字懿叔眉州眉山人曾祖仁霸治狱有阴德之邵以父荫为新繁主簿入为三司磨勘官从副使蹇周辅计度江岭盐还除广东转运判官元佑初提举利梓路常平周辅得罪亦罢知祥符县俄知泗州为夔路转运判官除主管秦蜀茶马公事知凤翔府徙郑州元符中复主管茶马三进秩为熙河都转运使擢显谟阁待制敌犯熙河之邵摄帅事屯兵行边境解去俄得疾卒子唐至宝文阁学士　　程迈
按尚友录迈字进道黔人仕为显谟阁直学士尝因使过其乡民有讼田者二十年不决迈阅其牍问讼者年几何曰六十六迈曰尔赍券乃庆历三年时方七岁安得妻财置产讼者叹服　　程迪
按宋史唐重传程迪字惠老开封人父博古部鄜延兵战死永乐迪以门荫得官宣和中从征方腊有功加武功大夫荥州团练使泸南潼川府路走马承受公事诸使合荐迪召赴行在经略制置使唐重以敌迫近留迪提举军马措置民兵以为备既而金人四面急攻外无援兵城破迪努力与斗愤怒大呼口流血士皆感奋多所斩杀迪冒飞矢持短兵接战数十合身被创几遍遂死之诏谥恭愍子昌谔　　程秦
按万姓统谱秦休宁人方腊乱率乡民守白际马金岭等处郡守命参本县军谋栅守畲山遂居泰塘　　程全按万姓统谱全休宁人宣和末方腊盗起邑令翁由将弃印走全起兵遮留之贼平累授承节郎靖康初宗泽破金人于卫州全与有力焉贼平授开州团练使　　程俱
