<!-- { "loadSidebar": true } -->
按左传成公十六年六月晋楚遇于鄢陵甲午晦楚晨压晋军而陈军吏患之范&#趋进曰塞井夷陈于军中而疏行首晋楚惟天所授何患焉　　范鞅
宣子子
范献子

按左传襄公十八年晋侯伐齐十二月戊戌范鞅门于雍门　　范吉射
献子子
范昭子

按左传定公十三年范&#夷无宠于范吉射而欲为乱于范氏魏襄子亦与范昭子相恶将逐范吉射而以范&#夷代之冬十一月奉公以伐范氏丁未士吉射奔朝歌注
&#夷范氏侧室子
　　范昭
按新序晋平公欲伐齐使范昭往观焉景公赐之酒酣范昭曰愿请君之樽酌公曰酌寡人之樽进客范昭已饮晏子曰彻樽更之范昭佯醉起舞谓太师曰能为我调成周之乐乎太师曰冥臣不习范昭归告平公曰齐未可伐也　　范蠡
按史记货殖传越王句践困于会稽之上乃用范蠡计然报强吴观兵中国称号五霸范蠡既雪会稽之耻乃喟然而叹曰计然之策七越用其五而得意既已施于国吾欲用之家乃乘扁舟浮于江湖变名易姓适齐为夷子皮之陶为朱公十九年之间三致千金言富者皆称陶朱公　　范座
按说苑赵使人谓魏王曰为我杀范座吾献七十里之地魏王曰诺使吏捕之座谓使者曰有如座死赵不与王地则奈何故不若与定割地然后杀座魏王曰善座因上书信陵君信陵君言于王而免之　　范睢按史记范睢传睢魏人字叔先事魏中大夫须贾贾使齐睢从齐襄王赐睢金及牛酒贾知之大怒以为睢持魏国阴事告齐归告魏相魏齐笞击睢折胁折齿睢佯死得出更名姓曰张禄夜见王稽稽载睢入秦秦昭王拜睢客卿后拜为相封以应号为应侯　　秦　　范增
按史记项羽本纪居鄛人范增年七十好奇计说项梁求楚怀王孙心立为楚怀王王以增为末将梁死羽封增历阳侯号亚父劝羽杀沛公不听汉用陈平计间楚君臣羽疑增稍夺之权增怒曰天下事大定矣君王自为之归至彭城疽发背死　　汉
　　范目
按四川总志目阆中人佐高祖起汉中定三秦　　范齐按汉书卢绾传上击陈豨绾阴使范齐之豨所既斩豨其裨将言燕王使范齐通计上怒绾　　范代
按汉书功臣侯表代以匈奴王降中三年封范阳侯十四年薨谥靖　　范德
按汉书功臣侯表元光二年范阳怀侯德嗣四年薨亡后　　范明友
按汉书功臣侯表明友以校尉击反者后以将军击乌桓元凤四年封平陵侯十一年地节四年坐谋反诛　　范政
按汉书功臣侯表元始二年范阳侯代元孙政诏赐爵关内侯　　后汉
　　范升
按后汉书范升传升字辩卿代郡人王莽大司空王邑辟升为议曹史使上党与汉兵会因留不还建武二年光武征拜议郎迁博士上疏让不许然由是重之数诏引见每有大议辄见访问后为出妻所告坐系得出还乡里永平中为聊城令坐事免卒于家　　范式按后汉书范式传式字巨卿山阳金乡人一名汜少游太学与汝南张劭为友劭字元伯后式仕为郡功曹元伯寝疾笃叹曰恨不见吾死友式每梦见元伯式恍然觉悟悲叹泣下具告太守请往奔丧太守许之式未及到而丧已发引柩不肯进其母抚之曰元伯岂有望耶遂停柩移时乃见有素车白马号哭而来其母望之曰是必范巨卿也巨卿既至因执绋而引柩乃前举州茂才四迁荆州刺史后迁庐江太守有威名卒于官　　范迁
按尚友录迁字子庐沛国相人有清行仕为渔阳太守以智略安边匈奴不敢入界及居公辅有宅数亩田不过一顷复推与兄子其妻谓曰君有四子而无立锥之地可余俸禄以为后世业迁曰吾备位大臣而蓄财求利何以示后世　　范滂
按后汉书范滂传滂字孟博汝南征羌人也举孝廉时冀州盗贼群起以滂为清诏使按察之及至州境守令自知赃污解印绶去迁光禄勋主事弃官复为太尉黄琼所辟滂投劾去太守宗资先闻其名请署功曹滂严整疾恶中人以下莫不归怨诬言钩党滂坐系狱事释南归建宁二年大诛党人滂自诣狱死　　范冉一
作丹

按后汉书范冉传冉字史云陈留外黄人好为激诡之行桓帝以为莱芜长遭母忧不到官后辟太尉府遁身梁沛之间卖卜于市遭党人禁锢遂推鹿车载妻子捃拾自资及党禁解为三府所辟乃应司空命中平二年卒于家谥为贞节先生　　范康
按后汉书范康传康字仲真渤海重合人举孝廉再迁颍阴令有能迹迁太山太守是时张俭杀常侍侯览母其宗党宾客有匿太山者康皆穷相收掩览大怒诬康诈上贼降征康诣廷尉徙日南颍阴人及太山羊陟等诣阙为讼乃原还本郡卒于家　　吴
　　范慎
按万姓统谱慎字孝敬广陵人性纯直着论二十篇名曰矫非后为侍中出补武昌左都督治军整顿孙皓移都甚惮之诏曰慎勋德俱茂朕所敬凭宜登上公以副众望凤凰三年卒　　晋
　　范粲
按晋书范粲传粲字承明陈留外黄人汉莱芜长冉之孙也粲高亮贞正有冉风魏时州府交辟皆无所就久之乃应命为治中转别驾辟太尉掾尚书郎出为征西司马所历职皆有声称及宣帝辅政迁武威太守以重镇辄去职左迁乐涫令转太宰从事中郎母忧服阕复为太宰中郎齐王芳被废迁于金墉城粲素服拜送哀动左右诏为侍中持节使于雍州粲因阳狂以太康六年卒　　范平
按晋书范平传平字子安吴郡钱塘人也其先铚侯馥避王莽之乱适吴因家焉平研览坟素遍该百氏吴时举茂才累迁临海太守政有异能孙皓初谢病还家敦悦儒学吴平太康中频征不起卒谥文贞先生三子奭咸泉并以儒学至大官泉子蔚关内侯家世好学有书七十余卷远近来读者恒有百余人蔚为办衣食蔚子文才亦幼知名　　范通
按尚友录王浚平孙皓有功为王浑所忌浚每怨之范通曰卿功则美矣恨所以居美者未善浚问故曰旋车之日角巾私第口不言平吴功若有及者则曰圣主之威群帅之力老夫何功之有王浑得无愧乎　　范晷按晋书范晷传晷字彦长南阳顺阳人少游学清河遂徙家侨居郡命为五官掾历河内郡丞太守裴楷荐为侍御史后为冯翊太守甚有政能善于绥抚百姓爱悦之征拜少府出为凉州刺史转雍州元康中卒于官二子广雅雅少知名辟大将军掾早卒　　范乔按晋书范粲传粲子乔字伯孙好学不倦父粲阳狂不言乔与二弟并弃学业绝人事侍疾家庭至粲没足不出邑里元康中诏求廉让冲退履道寒素者尚书郎王琨乃荐乔除乐安令辞疾不拜乔凡一举孝廉八荐公府再举清白异行又举寒素一无所就以元康八年卒　　范隆
按晋书范隆传隆字元嵩腾门入父方魏雁门太守隆生而父&#年四岁又丧母&#族范广愍而养之隆好学修谨奉广如父博通经籍无所不览着春秋三传撰三礼吉凶宗纪甚有条义惠帝时天下将乱隆隐迹不应州郡之命昼勤耕稼夜诵书典后刘元海以为大鸿胪死于刘聪之世　　范坚
按晋书范汪传汪叔坚字子常博学善属文永嘉中拜佐著作郎抚军参军讨苏峻赐爵都亭侯累迁护军长史卒官子启字荣期以才义显于当世终黄门侍郎　　范广
按晋书范晷传晷子广字仲将举孝廉元帝承制以为堂邑令卒于官　　范汪
按晋书范汪传汪字元平雍州刺史晷之孙也父稚汪少孤贫及长好学弱冠至京师属苏峻作难解褐参护军事贼平赐爵都乡侯为庾亮平西参军转武陵内史征拜中书侍郎桓温为荆州以汪为安西长史温西征蜀委以留府蜀平进爵武兴县侯求为东阳太守在郡甚有惠政顷之召入除都督徐兖青冀四州扬州之晋陵诸军事桓温北伐令汪率文武出梁国以失期免为庶人卒于家谥曰穆子康嗣早卒康弟&#最知名　　范宣
按晋书范宣传宣字宣子陈留人少尚隐遁博综众书尤善三礼家至贫俭躬耕供养亲没负土成坟庐于墓侧太尉&#鉴命为主簿诏征太学博士散骑郎并不就家于豫章年五十四卒子辑历郡守国子博士大将军从事中郎自免归亦以讲授为事义熙中连征不至　　范逵
按万姓统谱逵鄱阳人举孝廉尝过陶侃家侃母截发易酒延之后言侃于庐江太守侃之知名逵荐之也逵仕至会稽太守　　范&#
按晋书范汪传汪子&#字武子少笃学多所通览解褐为余杭令兴学校养生徒风化大行迁临淮太守封阳遂乡侯征拜中书侍郎补豫章太守免官卒于家子泰元熙中为护军将军　　范弘之
按晋书范弘之传弘之字长文安北将军汪之孙也袭爵武兴侯雅正好学以儒术该明为太学博士出为余杭令卒　　宋
　　范泰
按宋书范泰传泰字伯伦顺阳山阴人也祖汪安北将军父&#豫章太守泰初为太学博士卫将军谢安骠骑将军会稽王道子二府参军父忧去职袭爵阳遂乡侯桓元辅晋使祖台之奏泰居丧无礼泰坐废徙丹徒义旗建以为护军将军高祖受命拜金紫光禄大夫明年议建国学以泰领国子祭酒元嘉三年进位侍中五年卒谥曰宣侯长子昴早卒次子皓宜都太守次晏侍中光禄大夫少子广渊善属文世祖抚军谘议参军领记室　　范&#
按宋书范传字蔚宗顺阳人车骑将军泰少子也出继从伯弘之少好学博涉经史善为文章辟彭城王义康冠军参军出为荆州别驾从事史寻召为秘书丞迁尚书吏部郎元嘉元年左迁宣城太守在郡数年迁长沙王义欣镇军长史母亡服阕为始兴王浚后军长史寻迁左卫将军太子詹事与鲁国孔熙先为逆谋伏诛　　南齐
　　范柏年
按南齐书文惠太子传梁州刺史范柏年诱降晋寿亡命李乌奴讨平氐贼杨城苏道炽等颇着威名沈攸之事起柏年遣将&#广宗领军出魏兴声援京师而候望形势事平朝廷遣王元邈代之乌奴劝柏年据汉中不受命柏年计未决元邈已至柏年迟回魏兴不肯下太子虑其为变乃遣说柏年许启为府长史柏年乃进襄阳因执诛之柏年梓潼人徙居华阳世为土豪知名州里　　范安祖
按南史封延伯传武陵范安祖范道根五世同居诏表门闾　　范叔孙
按南史范叔孙传叔孙钱塘人少而仁厚周穷济急同里范法先父母兄弟七人同时疫死丧尸经日不收叔孙悉备棺器亲为殡埋乡曲贵其义行辟竟陵王中军不就　　梁
　　范云
按梁书范云传云字彦龙南乡舞阴人晋平北将军汪六世孙也齐竟陵王子良为丹阳尹召为主簿迁殿中郎出为零陵内史在任洁己省烦苛去游费百姓安之明帝召还都拜散骑侍郎出为始兴内史迁假节建武将军平越中郎将广州刺史坐免永元二年起为国子博士东昏既诛高祖留参帷幄与沈约同心翊赞梁台建迁侍中天监元年高祖受禅柴燎于南郊云以侍中参乘是日迁散骑常侍吏部尚书以佐命功封霄城县侯云以旧恩见拔超居佐命尽诚翊亮知无不为高祖亦推心任之二年卒谥曰文子孝才嗣官至太子中舍人　　范述曾
按梁书范述曾传述曾字子元吴郡钱唐人也起家为晋熙王国侍郎齐初迁尚书主客郎太子步兵校尉述曾为人謇谔在官多所谏争竟陵王深相器重号为周舍明帝即位出为永嘉太守在郡励志清白不受馈明帝下诏褒美征为游击将军民无老少皆出拜辞号哭闻于数十里东昏时还乡里高祖践阼乃轻舟出诣阙仍辞还东天监八年卒　　范岫
