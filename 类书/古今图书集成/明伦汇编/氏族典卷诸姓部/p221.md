<!-- { "loadSidebar": true } -->
鸡肋编甄彻字见独本中山人后居宛丘大观中登进士第时林摅为同知枢密院当唱名读甄为坚音上皇以真音摅辨不逊呼彻问之则从帝所呼摅遂以不识字坐黜后见甄氏旧谱乃彻之祖屯田员外郎复所记云舜子商均后周封于陈为楚惠王所灭至烈王时有陈通奔周王以为周将美以其族以舜居陶甄之职命为甄皆通之后而居中山于邯郸为近按许氏说文甄陶也从瓦垔音居延反吴书孙坚入洛屯军城南官井上有五色气令人入井探得传国玺坚以甄与己名音协以为受命之符即三国以前未有音为之人切者矣孙权即位尊坚为武烈皇帝江左诸儒为吴讳故以陶甄之甄因其音之相近者转而音真说文颠蹎蹎阗以真为声烟咽以甄为声驯涎以川为声侁駪以先为声此先中韵互以为声也况吴人亦以甄为旃则愈近矣其后秦为世祖苻坚隋为高祖杨坚皆因吴书蹔避其讳然秦有其土止一十五年隋帝天下才二十七载避讳不久寻即还复既殊汉庆贺又异唐丙为景字且不易恶能遽改故世处镇定者犹守旧姓奈何俗罕识本音纵不以真见呼又乃有以为坚字系后从俗致混本真是用正厥音参考世系叙为家谱云余按千姓编通作二音而张孟押韵真与甄皆之人切云舜陶甄河滨因以为氏又稽延切而稽延之音察与免而不言陶与氏也坚字音经坚切与甄之音异矣嘉佑中王陶作彻之曾祖洗马济墓铭云甄以舜陈氏出于陈避吴苻隋时有为河南北混讹音莫能分本之于古乃识其真

　鲑姓部汇考
郑樵通志
　　以地为氏
鲑氏音圭以居鲑阳改为鲑氏后汉有鲑阳鸿为少府传孟氏易

　回姓部列传
　　明
　　回谦
按奇姓通谦巢人宣德中监察御史升庆远知府　　回裔按万姓统谱裔荣昌人宣德中蒲州知州


　陈姓部汇考
蔡中郎集
　　文范先生陈仲弓铭
君讳实字仲弓颍川许人也其先出自有虞氏中叶当周之盛德有妫满者武王配以大姬而封诸太昊之墟是为陈胡公春秋之末失其爵土遂以国氏焉唐书　　宰相世系表
陈氏出自妫姓虞帝舜之后夏禹封舜子商均于虞城三十二世孙遏父为周陶正武王妻以元女大姬生满封之于陈赐姓妫以奉舜祀是为胡公九世孙厉公他生敬仲完奔齐以国为姓既而食邑于田又为田氏十五世孙齐王建为秦所灭三子升桓轸桓称王氏轸楚相封颍川侯因徙颍川称陈氏生婴秦东阳令史婴生成安君余余生轨轨生审审生安安生恒恒生愿愿四子清察齐尚齐生源源三子实崱邃实字仲弓后汉大将军掾属文范先生六子纪夔洽谌休光谌字季方献文先生生青州刺史忠二子佐和佐二子准徽准字道基晋太尉广陵元公生伯&#建兴中渡江居曲阿新丰湖生匡二子赤松世达世达长城令徙居长城下若里生丞相掾康康生盱眙太守英英生尚书郎公弼公弼生步兵校尉鼎鼎生散骑侍郎高高生怀安令咏咏生安成太守猛猛生太常卿道巨道巨生文赞文赞三子谈先霸先休先又有颍川陈忠不知所承
　陈氏宰相三人叔达希烈夷行
郑樵通志
　　以国为氏
周异
姓国

陈氏妫姓初封虞城今应天府之县也后封于遂今济州巨野后封于陈今陈州治宛丘县是也本太昊伏羲氏之墟舜传天下于禹禹封舜子商均于虞城周武王克商乃求舜后以备三恪得胡公满封之于陈以奉舜祀或曰当周之兴有虞遏父者为周陶正武王赖其器用妻以元女大姬生子满而封于陈以奉舜祀满号胡公往往以颔胡之故而得此号成公元年楚王为夏征舒弒灵公遂率诸侯伐陈谓陈人曰无恐吾诛征舒而已已而县陈群臣皆贺申叔时不贺王问其故曰鄙语有之牵牛以蹊人之田田主夺之牛蹊则有罪矣而夺之牛不亦甚乎今君征兵诸侯以讨不义已而取之以利其地何以令于天下是以不贺王曰善乃迎陈灵公太子午于晋而立之是为成公孔子读史记至楚复陈曰贤矣哉楚庄王轻千乘之国而重一言哀公三十四年司徒招作乱楚灵王使公子弃疾帅师围陈灭之使弃疾为陈公晋平公问太史赵曰陈遂亡乎对曰陈颛帝之族自幕至于瞽瞍无违命舜重之以明德置德于遂盖商之兴也存舜之后而封于遂世世守之及胡公不淫故周赐之姓以舜居妫汭故姓之曰妫而祀虞帝且盛德必百世祀虞之世未也五岁弃疾弒灵王而自立是为平王欲和诸侯乃求陈悼太子偃师之子吴立为陈侯是为惠公愍公二十二年获麟之岁也二十四年楚惠王使子西之子公孙朝伐陈而灭之子孙以国为氏又广陵之陈实刘氏鲁相无子以外孙刘矫嗣河南官氏志云侯莫陈之后亦改为陈氏又白永贵隋初改为陈氏是为万年之陈也　臣谨按陈妫姓也然伍员曰夏少康为有仍牧正　逃奔有虞虞思妻之以二姚是则又为姚姓也盖　妫姓始于周姚姓自夏有之然则尧妻舜以二女　而赐之姓者赐以姚也谓为妫误矣自夏之前为　虞国至商为遂国未知虞之存于商否然至周则　遂虞皆为姬姓国矣而封胡公于陈自是陈称妫　不复言姚矣　　同名异实
陈氏有四舜之后以国为氏也又白氏隋初改为陈此万年之陈也又鲁相无子以外孙刘矫嗣此广陵之陈也又侯莫陈之后亦改为陈氏龙川文集
　　先祖府君墓志铭
东汉之衰太丘长陈公名实是为有道君子纪群又克世其家位至三公九卿司马氏南渡而逵从以迁其后家于吴兴霸先遂据全吴四世乃亡其葬于婺之永康号厚陵者或曰后陵陵今虽在锢之以铜不可发莫能考其为谁故永康之陈最号繁多而谱谍未尝相通也往尝有于百年屋壁间得数纸书言谱系甚详有曰王曰公曰御史大夫曰龙虎大将军者疑其为陈隋间也至本朝咸平以后始从世俗称号曰公则陈氏之散落为民久矣廖用贤尚友录
　　陈姓
陈颍川征音


　陈姓部列传三
　　南齐
　　陈显达
按南齐书陈显达传显达南彭城人也宋孝武世为张永前军幢主景和中以劳历使使太始初以军主隶徐州刺史刘怀珍征北累至东海王板行参军员外郎泰始四年封彭泽县子历马头义阳二郡太守羽林监濮阳太守隶太祖讨桂阳贼于新亭垒大战破贼封丰城县侯转游击将军寻为使持节督广交越三州湘州之广兴军事辅国将军平越中郎将广州刺史进号冠军沈攸之事起显达遣军援台进使持节左将军除散骑常侍左卫将军转前将军太祖太尉左司马齐台建为散骑常侍左卫将军领卫尉太祖即位迁中护军转护军将军建元二年魏寇寿阳以显达为使持节散骑常侍都督南兖兖徐青冀五州诸军事平北将军南兖州刺史之镇迁都督益宁二州军事安西将军益州刺史领宋宁太守世祖即位进号镇西永明二年征为侍中护军将军五年荒人桓天生自称桓元宗族与雍司二州界蛮人相扇动以显达为使持节散骑常侍都督雍梁南北秦郢州之竟陵司州之随郡军事镇北将军领宁蛮校尉雍州刺史八年进号征北将军其年仍迁侍中镇军将军寻加中领军出为使持节散骑常侍都督江州诸军事征南大将军江州刺史十一年魏动诏屯樊城世祖遗诏即本号开府仪同三司隆昌元年迁侍中车骑将军豫废郁林之勋延兴元年为司空进爵公高宗即位进太尉改封鄱阳郡公建武二年以年老告退不许魏频寇雍州众军不捷永泰元年乃加显达使持节向襄阳魏主元宏自领十余万骑奄至台军缘道奔退大损丧焉显达表解职不许以为都督江州军事江州刺史镇盆城寻加领征南大将军显达闻京师大相杀戮传闻当遣兵袭江州惧祸举兵于西洲前与台军战显达不能抗退走至西州为骑官赵潭注&#刺落马斩之时年七十三枭首朱雀诸子皆伏诛　　陈元子
按南齐书封延伯传建元三年大使巡行天下义兴陈元子四世一百七十口同居诏表门闾蠲税租　　梁　　陈庆之
按梁书陈庆之传庆之字子云义兴国山人也幼从高祖高祖性好&#每从夜达旦不辍等辈皆倦寐惟庆之不寝闻呼即至甚见亲赏从高祖东下平建邺稍为主书除奉朝请普通中以庆之为武威将军除宣猛将军文德主帅普通七年安西将军元树出征寿春除庆之假节总知军事转东宫直阁赐爵关中侯大通初魏北海王元颢自拔来降求立为魏主高祖以庆之为假节&#勇将军送元颢还北颢于涣水即魏帝号授庆之使持节镇北将军护军前军大都督进卫将军徐州刺史武都公仍率众而西魏军三十余万庆之率骑三千逆战破之进赴虎牢魏主元子攸奔并州百僚奉迎颢入洛阳宫颢以庆之为侍中车骑大将军左光禄大夫既而魏军号百万挟魏主元子攸来攻颢洛阳陷庆之马步数千结阵东反军人死散庆之乃落须发为沙门间行至都仍以功除右卫将军封永兴县侯出为持节都督缘淮诸军事奋武将军北兖州刺史中大通二年除都督南北司西豫豫四州诸军事南北司二州刺史大同二年魏遣将侯景率众七万寇楚州庆之击破之进号仁威将军五年卒时年五十六赠散骑常侍左卫将军谥曰武长子昭嗣　　陈伯之
按梁书陈伯之传伯之济阴睢陵人也幼有膂力年十三四好着獭皮冠带刺刀伺邻里稻熟辄偷刈之及年长在锺离数为劫盗后随乡人车骑将军王广之广之爱其勇每夜卧下榻征伐尝自随齐安陆王子敬为南兖州颇持兵自卫明帝遣广之讨子敬广之至欧阳遣伯之先驱因城开独入斩子敬又频有战功以勋累迁为冠军将军骠骑司马封鱼复县伯邑五百户义师起东&#假伯之节督前驱诸军事豫州刺史将军如故寻转江州据寻阳以拒义军郢城平高祖得伯之幢主苏隆之使说伯之即以为安东将军江州刺史伯之归附进号镇南将军伯之顿篱门寻进西明门建康城未平每降出伯之辄唤与耳语高祖恐其复怀翻覆密语伯之伯之惧自是无异志力战有功城平进号征南将军封丰城县公邑二千户遣还之镇伯之与豫章人邓缮永兴人戴永忠并有旧及在州用缮为别驾永忠记室参军河南褚&#京师之薄行者齐末为扬州西曹遇乱居闾里而轻薄互能自致惟&#独不达高祖即位&#频造尚书范云云不好&#坚距之&#益怒于是说伯之反伯之从之高祖遣王茂讨伯之伯之闻茂来遂趣豫章太守郑伯伦坚守伯之攻之不能下王茂前军既至伯之表里受敌乃败走间道亡命出江北与子虎牙及褚&#俱入魏魏以伯之为使持节散骑常侍都督淮南诸军事平南将军光禄大夫曲江县侯天监四年诏太尉临川王宏率众军北讨宏命记室丘迟私与伯之书伯之乃于寿阳拥众八千归虎牙为魏人所杀伯之既至以为使持节都督西豫州诸军事平北将军西豫州刺史永新县侯邑千户未之任复以为通直散骑常侍骁骑将军又为太中大夫久之卒于家　　陈昕
