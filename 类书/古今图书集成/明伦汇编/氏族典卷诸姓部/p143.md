<!-- { "loadSidebar": true } -->
按明外史胡梦泰传梦泰字友蠡广信铅山人崇祯十年进士除奉化知县十六年举贤能行取入都帝以畿辅州县残破欲得廉能者治之补唐县京师陷南归唐王时授兵科给事中奉使旋里兵逼城破夫妇俱缢死　　胡奇伟
按明外史胡梦泰传胡奇传进贤人历官兵部主事唐王授为湖东副使守广信兵败死之　　胡朝栋
按贵州通志朝栋桂州卫千户性戆直见义勇为崇祯间以愤击目把事与五人同时被戮临刑引颈就刃毫无惧色士民至今冤之　　胡若坦
按江西通志若坦字君平峡江邑庠生崇祯癸未流寇至邑若坦奉母杨氏奔避杨年老行迟为贼获被杀若坦号呼夺贼刃与贼格不胜遇害　　胡来庭
按安庆府志来庭字顺之宿松庠生父母早世逢节日及忌辰必祭丁丑季春寇警来庭值清明拜墓遇贼杀之墓前　　胡来献　胡得银
按畿辅通志来献得银俱清苑人崇祯末城破拒贼死　　胡渊
按畿辅通志渊字见心永年人岁贡任盱眙主簿流寇压境渊竭力死守或谓非印官可去渊奋袂而起至龟山寺手刃数贼贼惊怖将遁会马蹶被执大骂不屈死事闻予祭　　胡国宾
按陕西通志国宾保安庠生守城御贼城破趋归家卫其母持利刃当门手刃二贼遂遇害　　胡作衡
按河南通志作衡长葛庠生性至孝母寿终作衡孺子泣哀痛不可解殉母而亡　　胡源开
按费县志源开号麟祥陇州知州胡尔纯之庶子也尔纯殉难于陇源开于兵戈扰攘之际踉跄奔赴载榇归乡请葬赠秩厥后山寇猖獗源开避乱至红云洞窥其中多妇女远嫌引去自是不知所往　　胡濂
按山西通志濂祁县人性刚方尚气节赴兄之难慷慨杀身　　胡濂
按崇阳县志濂字深甫中乙酉科幼&#异长博窥六籍属辞雅赡事母至孝爱人好施尝有夫妇鬻女道哭甚哀濂恻然捐之金当其鬻直为之赎署巴县一岁巴即大治比殁蜀人哀痛如丧考妣为立祠肖像谨祀之　　胡松
按广东通志松自少考友长以勇闻时海贼突至松赴海北道告牌买舟募士督战船追捕贼于涝沙港身与贼战鼓众陷阵竟死于敌　　胡士恂
按安庆府志士恂怀宁人性至孝为人端重谨静终身不渝少补弟子员力学尤邃于易乙酉城溃慷慨骂贼以死妻张氏亦赴水死二子再寅绍虞俱弟子员再寅哀痛父母悲愤不食而死绍虞妻蒋亦自缢　　胡恒按景陵县志恒字公占号补庵庆阳郡丞顺化次子任会稽教谕升国子监助教擢户部主事转郎中监督钱局升四川上南兵备道张献忠破成都发兵攻郡县恒与贵州御史朱奉雅州指挥使阮士奇合力死战兵北阵陷遂被擒献忠胁之不屈与朱阮同时遇害子生员之骅赴河死仆京儿同就戮　　胡怀
按景陵县志怀字公远登贤书就孝感谕再补宣城迁国子监助教转北刑部司务升户部郎中值寇逼城陷为逻兵所获缚献李自成考掠不屈而死
　胡姓部列传一
　　上古
　　胡曹
按吕氏春秋胡曹作衣
　　周
　　胡龁
按孟子注胡龁王左右近臣
　　胡衍
按国策秦攻卫之蒲胡衍谓樗里疾曰公之伐蒲以为秦乎以为魏乎为魏则善为秦则不赖矣卫所以为卫者以有蒲也今蒲入于魏卫必折于魏魏亡西河之外而弗能取者弱也今并卫于魏魏必强魏强之日西河之外必危且秦王亦将观公之事害秦以善魏秦王必怨公樗里疾曰奈何胡衍曰公释蒲勿攻臣请为公入戒蒲守以德卫君樗里疾曰善胡衍因入蒲谓其守曰樗里子知蒲之病也其言曰吾必取蒲今臣能使释蒲勿攻蒲守再拜因效金三百镒焉曰秦兵诚去请厚子于卫君胡衍取金于蒲以自重于卫樗里子亦得三百金而归又以德卫君也　　胡阳按姓氏急就篇秦客卿胡阳
　　汉
　　胡武
按汉书陈胜传胜以胡武为司过
　　胡安
按尚友录安临邛人聚徒教授于白鹿山司马相如尝从之受经　　胡建
按汉书胡建传建字子孟河东人也孝武天汉中守军正丞时监军御史为奸穿北军垒垣以为贾区建诛之由是显名后为渭城令治甚有声值昭帝幼皇后父上官将军安与帝姊盖主私夫丁外人相善外人怨故京兆尹樊福使客射杀之客臧公主庐建将吏卒围捕盖主怒使人上书告建侵辱长公主大将军霍光寝其奏后光病上官氏代听事下吏捕建建自杀　　胡常
按汉书翟方进传是时宿儒有清河胡常与方进同经常为先进名誉出方进下论议不右方进方进知之候伺常大都授时遣门下诸生至常所问大义疑难常知方进之宗让己遂相亲友　　胡刚
按后汉书胡广传广六世祖刚清高有志节平帝时大司农马宫辟之值王莽居摄刚解其衣冠悬府门而去遂亡命交址隐于屠肆之间后莽败乃归乡里　　胡烈按尚友录烈襄阳守筑堤灌田民歌曰譬春之阳如冬之日　　后汉
　　胡贡
按后汉书胡广传广父贡交址都尉（
按襄阳耆旧记云广父名宠与
　此异）

　　胡广
按后汉书胡广传广字伯始南郡华容人也少孤贫入郡为散吏举孝廉既到京师试以章奏安帝以广为天下第一旬月拜尚书郎五迁尚书仆射时左雄议改察举之制限年四十以上广上书驳之出为济阴太守以举吏不实免复为汝南太守入拜大司农汉安元年迁司徒质帝崩代李固为太尉录尚书事以定策立桓帝封育阳安乐乡侯灵帝立与太傅陈蕃参录尚书事会蕃被诛代为太傅性温柔谨素常逊言恭色达练事体明解朝章虽无謇直之风屡有补阙之益故京师谚曰万事不理问伯始天下中庸有胡公及共李固定策大议不全又与中常侍丁肃婚姻以此讥毁于时熹平元年薨谥文恭侯　　胡腾
按后汉书窦武传武诛武府掾桂阳胡腾少师事武独殡敛行丧坐以禁锢武孙辅时年二岁胡腾及令史南阳张敞共逃辅于零陵界诈云已死腾以为己子而使聘娶焉腾字子升初桓帝巡狩南阳以腾为护驾从事公卿贵戚车骑万计征求费役不可胜极上言天子无外乘舆所幸即为京师臣请以荆州刺史比司隶校尉臣自同都官从事从之自是肃然莫敢妄有干欲腾以此显名党锢解官至尚书　　胡芳
按后汉书皇甫规传规字威明为度辽将军欲退身避第数上病不见听会王旻丧还规越界迎之因令客密告并州刺史胡芳言规擅远军营当急举奏芳曰威明欲避第仕涂故激发我耳吾当为朝廷爱才何能申此子计耶　　胡潜
按蜀志许慈传魏郡胡潜字公兴卓荦强识祖宗制度之仪丧纪五服之数皆指掌画地举手可采　　魏　　胡昭
按魏志管宁传颍川胡昭字孔明养志不仕始避地冀州辞袁绍之命遁还乡里太祖为司空丞相频加礼辟昭在应命既至求去居陆浑山中躬耕乐道以经籍自娱闾里敬而爱之建安二十三年陆浑长张固被书调丁夫当给汉中百姓恶惮远役并怀扰扰民孙狼等叛乱遂南附关羽羽授印给兵还为贼寇到陆浑南长乐亭自相约誓言胡居士贤者也一不得犯其部落一川赖昭咸无怵惕天下安辑徙宅宜阳正始中骠骑将军赵俨尚书黄休郭彝散骑常侍荀顗锺毓太仆庾嶷弘农太守何桢等荐昭至嘉平二年公车特征会卒年八十九拜子纂郎中　　胡质
按魏志胡质传质字文德楚国寿春人也少与蒋济朱绩俱知名于江淮间太祖召为顿丘令黄初中徙吏部郎为常山太守迁任东莞在郡九年吏民便安将士用命迁荆州刺史加振威将军赐爵关内侯假节都督青徐诸军事广农积&#有兼年之储置东征台且佃且守嘉平二年薨子威嗣　　吴
　　胡综
按吴志胡综传综字伟则汝南固始人少孤母将避难江东孙策领会稽太守综年十四为门下循行留吴与孙权共读书策薨权为讨卤将军以综为金曹从事从讨黄祖拜鄂长权为车骑将军都京召综还为书部典军国密事刘备下白帝权以见兵少使综料诸县得六千人立解烦两部综领右部督吴将晋宗叛归魏权使综与贺齐轻行掩袭得宗加建武中郎将魏拜权为吴王封综为亭侯黄武八年权称尊号综为侍中进封乡侯兼左右领军拜偏将军兼左执法领辞讼赤乌六年卒　　胡勃
按万姓统谱勃豫章人仕吴为郡功曹嘉禾初太守黄翊为人所诬勃怀斧诣阙乞代翊罪吴主嘉之后为庐江太守吴亡入晋悬车不仕　　胡冲
按吴志胡综传综子冲平和有文干天纪中为中书令　　晋
　　胡广
按晋书胡奋传奋兄广字宣祖位至散骑常侍少府　　胡奋按晋书胡奋传奋字元威安定临泾人魏车骑将军遵子也宣帝伐辽东以白衣侍从左右还为校尉迁徐州刺史以功累迁征南将军假节都督荆州诸军事奋家世将门晚乃好学有刀笔之用所在有声绩泰始末女为贵人迁左仆射加镇军大将军开府仪同三司后卒于官奋兄弟六人兄广弟烈并知名　　胡烈按晋书胡奋传奋弟烈字武元为将伐蜀锺会之反也烈与诸将皆被闭烈子世元为士卒先攻杀会烈为秦州刺史及凉州叛烈屯于万斛堆无援遇害　　胡威按晋书胡威传威字伯武一名貔淮南寿春人父质仕魏至荆州刺史威早厉志尚质之为荆州也威自京都定省家贫无车马僮仆自驱驴单行每至客舍躬放驴取樵炊食毕复随侣进道于是名誉着闻拜侍御史历南乡侯安丰太守迁徐州刺史勤于政术风化大行后入朝武帝语及平生因谓威曰卿孰与父清对曰臣不如也帝曰卿父以何为胜耶对曰臣父清恐人知臣清恐人不知是臣不及远也帝以威言直而婉谦而顺累迁监豫州诸军事右将军豫州刺史入为尚书加奉车都尉拜前将军监青州诸军事青州刺史以功封平春侯太康元年卒于位追赠使持节都督青州诸军事镇东将军谥曰烈　　胡喜按晋书胡奋传奋兄广广子喜字林甫仕至凉州刺史建武将军假节护羌校尉　　胡罴
按晋书胡威传威弟罴字季象亦有干用仕至益州刺史安东将军　　胡弈
按晋书胡威传威封平春侯卒子弈嗣弈字次孙仕至东平将军　　胡随
按宋书胡藩传藩祖随散骑常侍
　　胡仲任
按宋书胡藩传藩父仲任治书侍御史
　　胡义周
按夏录义周安定临泾人也博涉经史尤善属文初仕秦姚泓为黄门侍郎以文章着称泓灭遂仕于勃勃为秘书监勃勃作统万城义周为之铭颂其功德又有&#祠碑诸文颇行于世　　胡略
按夏录略仕秦姚兴渤海公逵平北谘议参军　　胡辨按后秦录辨凉州西河人为世大儒苻坚建元末东徙洛阳随讲受弟子千有余人关中后进多往从之兴&#关尉曰诸生咨访道义修己励身往来出入勿拘常限于是学者咸劝儒风遂盛辨少好学博综经史风韵高爽气干不群尝夜读书以烛继昼为世大儒　　宋
　　胡藩
