<!-- { "loadSidebar": true } -->
按明外史俞大猷传大猷字志辅晋江人少好读书学剑家贫屡空意尝豁如嗣百户举嘉靖十四年武会试除千户守御金门海寇频发上书监司论其事监司怒杖之夺其职尚书毛伯温征安南复上书陈方略请从军伯温奇之会兵罢不果用二十一年俺荅大入山西诏天下举武勇士大猷诣巡按自荐御史上其名兵部会伯温为尚书送之宣大总督翟鹏所召见论兵事大猷屡折鹏鹏下堂礼之然亦不能用大猷辞归伯温用为汀漳守备连破海贼康老擢署都指挥佥事佥书广东都司新兴恩平峒贼谭元清等屡叛总督欧阳必进以属大猷亲诣贼峒晓以祸福且教之击剑贼骇服有苏青蛇者力格猛虎大猷绐斩之贼益惊二十八年朱纨巡视福建荐为备倭都指挥会安南入寇必进奏留讨之事平严嵩抑其功不叙是年琼州五指山黎那燕构感恩昌化诸黎共反必进复檄大猷讨而朝议设参将于崖州即以大猷任之乃会广西副将沈希仪擒斩五千三百有奇招降三千七百海南遂安三十一年倭贼大扰浙东诏移大猷宁台诸郡参将击却之贼据宁波普陀大猷率将士攻之半登贼突出杀三百人坐戴罪办贼俄败贼吴淞所诏除前罪旋为苏松副总兵贼犯金山大猷战失利坐谪巡抚曹邦辅劾大猷纵贼帝怒夺其世荫初以倭患亟特命都督刘远为浙江总兵官兼辖苏松诸郡数月无所为廷臣争言大猷才三十五年三月遂罢远以大猷代贼犯西庵沈庄及清水洼大猷击败之诏还世荫以与平徐海功加都督佥事倭贼尽平加署都督同知明年胡宗宪方图汪直用卢镗言将与通市大猷力争不可及直诱入下吏其党毛海峰等遂据舟山阻岑港自守倭又大至朝廷趣宗宪甚急宗宪谩为大言以对廷臣竞诋宗宪并劾大猷乃夺大猷职期一月内平贼大猷等惧攻益力贼造舟泛海去流劫闽广大猷先后杀倭四五千贼几平而官军围贼已一年宗宪亦利其去阴纵之比为御史李湖所劾则委罪大猷以自解帝怒逮系诏狱夺世荫陆炳与大猷善密以己资投严世蕃解其狱令立功塞上大同巡抚李文进习其才与筹军事乃造独轮车拒敌大挫敌兵诏还世荫镇筸有警川湖总督黄光升荐大猷即用为镇筸参将广东饶平贼张琏数攻陷城邑四十年诏移大猷南&#合闽广兵讨贼大破之擢副总兵协守南&#汀漳惠潮诸郡寻擢福建总兵官四十二年徙镇南&#明年改广东潮州倭二万与大盗吴平相犄角而诸峒蓝松三伍端温七叶丹楼辈日掠惠潮间大猷围之贼食尽大溃以次降蓝松三叶丹楼遂使招降吴平平未几复叛闽广巡按御史交章论之大猷坐夺职贼李亚元等猖獗总督吴桂芳留大猷讨之亲捣其巢生擒亚元乃还大猷职以为广西总兵官予平蛮将军印伍端死其党王世桥复叛大猷连败之其部下执以献进署都督同知海贼曾一本叛诏大猷暂督广东兵协讨隆庆二年一本犯广州寻犯福建大猷擒灭之录功进右都督积寇尽除进世荫为指挥佥事大猷为将廉驭下有恩数建大功威名震南服而巡按李良臣劾其奸贪兵部力持之诏还籍候调起南京右府佥书未任以都督佥事为福建总兵官万历元年秋海寇突闾峡澳坐失利夺职复以署都督佥事起后府佥书领车营训练三疏乞归卒赠左都督谥武襄大猷负奇节以古贤豪自期其用兵先计后战不贪近功忠诚许国老而弥笃所在有大勋　　俞绍祖
按无锡县志绍祖长兴教谕铠之曾孙贯之子嘉靖中倭躏江南父贯病痈不能行绍祖仓黄负贯窜匿遇贼将杀贯绍祖号泣请代遂遇害而贯得免　　俞宪按无锡县志宪字汝成嘉靖十七年进士除刑部主事出为藩幕稍迁绍兴府同知摄守篆时巡抚严海禁而郡县希旨罗织为民病宪至其狱悉解再为南京刑部员外郎寻擢江西佥事九江饶州兵备历山东参议分守辽阳备兵井陉兼理三关计禽贼张万仓崔相等仍领易州大明道修筑边墙再历山东参政修治章丘博兴济漯小清河诸流息其水患会入觐遂乞归穆宗即位进阶正奉大夫　　俞维屏
按莆田县志维屏字树德嘉靖戊戌进士授刑部主事时严嵩当国维屏绝不与通有所嘱持不可忤意谪官嵩败起补主事迁员外郎中外转嘉湖佥事河南参议迁广东宪副值峒寇反攻陷州郡维屏会师合剿贼困愿抚峒寇遂平内侍王守忠捕翡翠海滨大肆民害维屏一绳以法守忠怒诬奏落职事白迁贵州左参政丁内艰服阕起升贵州右布政使赴任卒于长沙维屏性清介廉明兴剔利弊奸胥豪猾望风屏息　　俞汝器
按万姓统谱汝器字器之临川人嘉靖丙辰进士历邵武府知府　　俞允文
按明外史王登传嘉隆万历间布衣山人以诗名者十数辈俞允文尤为世所称允文字仲蔚昆山人其父举进士官大理评事允文年十三而孤十五为马鞍山赋援据该博长老异之年未四十谢去诸生专力于诗文书法　　俞懋学
按贵州通志懋学兴隆举人万历间知云南顺宁府时郡初设懋学首得之城池官署学宫祠庙钱粮赋役皆其裁定至今利赖任十八年升金腾道　　俞维宇
按莆田县志维宇字宪乔万历乙未进士授户部主事奉敕北京督税自矢冰清一洗积弊出为登州知府剖决如流案无留牍调知济南升山东副使历参政已而按察苏松所至厘奸剔弊吏不敢欺转广西右布政升湖广左布政时魏忠贤势炽各省乡试榜俱欲得魏姓以媚珰维宇时为提调独厉声曰朝廷立贤无方谓何至公堂上岂容徇私以为声援地以此忤意遂拂袖归　　俞诲
按莆田县志诲字忠伯万历辛丑进士初令新喻持以廉洁化以惠慈行取升户部主事寻擢云南道御史侃侃建言疏劾李道马堂复请惠王之藩及东宫讲学不当久辍巡按广西嗣补湖广参政转陕西右布政又转湖南左布政时魏珰炽焰颂德者醵金立祠诲峻拒之珰败陟南京太仆卿未任卒　　俞志虞
按浙江通志志虞字际华新昌人崇祯甲戌进士授四川顺庆府推官丁丑流寇入蜀取道顺庆登陴坚守行取入京授御史奉差巡关闻京城陷即回东华门大恸潜至馆自缢死　　俞际飞
按陕西通志际飞陇州庠生崇祯八年巨寇陷城际飞不屈死　　俞可章
子尔晋
　尔鼎

按浙江通志可章临安人子尔晋尔鼎明末父子俱为兵所执三人抱泣争死兵尽杀之人称父慈子孝云　　俞尔奎
按浙江通志尔奎临安人年十四兵至匿复壁中闻父可宗被执急趋出愿代父死遂杀奎而留其父　　俞汝言按浙江通志汝言字右吉秀水人孤贫力学具经世才浩然自得有族父富而无子当立汝言族人争立汝言即谢去知旧仕宦者不通干谒搜罗载籍闭户著述有渐川集等书　　俞振龙
按明外史卢象升传象升战殁贾庄杨嗣昌遣逻卒三人察其状中有俞振龙者归言象升实死嗣昌怒棰楚三日夜终不易将毙犹翘首曰天道神明无枉忠臣闻者莫不切齿嗣昌云

　俞姓部汇考（
按字典俞字注广韵音＠去声则云汉人姓集韵音输则引庄子之俞儿　韵会音臾则引唐之俞俊臣凡三音皆言人姓在古人当有确考今不复细别并载于此）廖用贤尚友录
　　俞姓
俞河间角音又望出河东

　苏姓部汇考
国语
　　郑语
史伯对郑桓公曰夫黎为高辛氏火正以淳耀惇大天明地德光昭四海故命之曰祝融其功大矣夫成天地之大功者其子孙未尝不章虞夏商周是也虞幕能听协风以成物乐生者也夏禹能单平水土以品处庶类者也商契能和合五教以保于百姓者也周弃能播殖百谷疏以衣食民人者也其后皆为王公侯伯祝融亦能昭显天地之光明以生柔嘉材者也其后八姓于周未有侯伯佐制物于前代者昆吾为夏伯矣大彭豕韦为商伯矣当周未有己姓昆吾苏顾温董
注
五国皆昆吾之后别封者
董姓鬷夷豢龙则夏灭之矣彭姓彭祖豕韦诸稽则商灭之矣秃姓舟人则周灭之矣妘姓邬郐路逼阳曹姓邹莒皆为采卫或在王室或在夷翟莫之数也　在王室苏子温子也在夷翟莒逼阳也而又无令闻必不兴矣斟姓无后融之兴者其在芈姓乎唐书
　　宰相世系表
苏氏出自己姓颛顼裔孙吴回为重黎生陆终生樊封于昆吾昆吾之子封于苏其地邺西苏城是也苏忿生为周司寇世居河内后徙武功杜陵至汉代郡太守建徙扶风平陵封平陵侯三子嘉武贤嘉奉车都尉六世孙南阳太守中陵乡侯纯字桓公生章字孺文并州刺史五世孙魏东平相都亭刚侯则字文师四子恬愉遁援愉字休豫晋太常光禄大夫尚书七世孙彤二子雅振魏都亭刚侯则第三子遁八世孙绰周度支尚书邳公生威赵郡苏氏出自汉并州刺史章之后因官居赵州又有武功苏氏　苏氏宰相五人良嗣颋味道检
郑樵通志
　　以邑为氏
周
邑

苏氏己姓颛帝裔孙吴回为重黎生陆终陆终生昆吾封于苏其地邺西苏城是也至周武王用忿生为司寇邑于苏子孙因以为氏世居河内又有拔略氏改为苏氏魏姓也王圻续文献通考
　　同姓异派
苏氏有二祝融之后陆终生昆吾封于苏以国为氏又拔略氏改为苏氏廖用贤尚友录
　　苏姓
苏武功羽音又望出蓝田洛阳

　胡姓部列传二
　　宋
　　胡宾王
按广东通志宾王字明贤乳源人少力学以博洽名南汉时登进士累官中书舍人知制诰刘鋹淫虐辞官归乃着南汉国史十二卷鋹亡上其书于宋号刘氏兴亡录以明经授著作郎会诏有官者得与科试遂登咸平庚子进士第累迁翰林学士致仕卒宾王为人乐易俊爽言行不苟立朝奉公居乡相恤邑人至今称之　　胡仲尧
按宋史胡仲尧传仲尧洪州奉新人累世聚居至数百口构学舍于华林山别墅聚书万卷大设厨廪以延四方游学之士南唐李煜时尝授寺丞雍熙二年诏旌其门闾仲尧诣阙谢恩赐白金器二百两淳化中州境旱歉仲尧发廪减市直以赈饥民又以私财造南津桥太宗嘉之除本州助教许每岁以香稻时果贡于内东门五年遣弟仲容来贺寿宁节又以御书赐之公卿多赋诗称美仲尧稍迁国子监主簿致仕卒　　胡仲容
按宋史胡仲尧传仲尧遣弟仲容来贺寿宁节召见仲容特授试校书郎赐袍笏犀带仲容字咸和咸平三年复至阙贡土物改大理评事屡被赐仲容建本县孔子庙颇为宏敞后迁光禄丞致仕天禧中特赐绯鱼卒年七十九　　胡克顺
按宋史胡仲尧传仲尧弟克顺端拱二年进士至都官员外郎三司户部判官　　胡则
按宋史胡则传则字子正婺州永康人果敢有材气以进士起家补许田县尉再调宪州录事参军时灵夏用兵转运使索湘命则部送刍粮为一月计则曰为百日备尚恐不支湘惧遣则入奏太宗因问以边策对称旨湘为河北转运使奏改秘书省著作佐郎签书贝州观察判官事后以太常博士提举两浙榷茶就知睦州徙温州岁余提举江南路银铜场铸钱监改江淮制置发运使累迁尚书户部员外郎真宗幸亳还擢三司度支副使初丁谓客许田则厚遇之谓贵显故则骤进用谓罢政事出则为京西转运使迁礼部郎中部内民讹言相惊至遣使安抚乃定坐是徙广西路转运使复为发运使累迁太常少卿干宁初坐丁谓党降知信州徙福州以右谏议大夫知杭州入权吏部流内铨坐失举复为太常少卿知池州未行复谏议大夫知永兴军徙河北都转运使以给事中权三司使通京东西陕西盐法人便之初则在河北御史王沿尝就则假官舟贩盐又以其子为名祈买酒场张宗诲摘发之出则知陈州逾月授工部侍郎集贤院学士刘随上疏言则奸贪后徙杭州再迁兵部侍郎致仕卒　　胡旦
