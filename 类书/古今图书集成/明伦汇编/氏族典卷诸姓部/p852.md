<!-- { "loadSidebar": true } -->
按明外史赵佑传佑字汝翼双流人弘治九年进士由繁昌知县召为御史正德元年因灾异上言乞置丘聚刘瑾辈于法不纳是时中官益横举朝忧愤佑乃与御史朱廷声徐钰交章极论瑾指佑与廷声钰及陈琳王良臣潘镗等为奸党勒罢之瑾诛用荐起山西佥事卒　　赵鹤
按万姓统谱鹤字叔鸣江都人弘治九年进士自户部郎中任金华知府养士治民政教兼举累官山东提学副使　　赵永
按万姓统谱永字廉锡长陵卫人弘治进士历兵部侍郎　　赵璜
按万姓统谱璜字廷实安福人弘治庚戌进士历工部尚书谥庄敏　　赵同鲁
按万姓统谱同鲁吴人字与哲少伉爽不群于诗靡不涉猎意存当世喜论事能深尽不随俗是非尝上书三原王公恕请宽赋及与使者书论闾左籍言皆剀直无&#骳与所为诗名仙华集陆灿序而传之时有贺美之都维明楼仲彝诸君子皆有文行其事盖逸　　赵汉
按明外史许相卿传赵汉字鸿逵平湖人正德六年进士授建昌推官擢南京户科给事中改兵科嘉靖初以哭争大礼系诏狱廷杖历吏科左给事中以疾去起故官迁工科都给事中疏言桂萼翟銮旷职张璁专权帝怒出为陕西右参政告归久之以故官起山西不数月复致仕子伊广西副使以养父归屡征不起　　赵趣
按明外史吴景传正德中贼掠梁山诸生赵趣同友人黄甲李凤何璟萧锐徐宣杨茂宽赵采誓死拒守城陷皆死徐敬之亦梁山人流贼起众推为部长陷阵死　　赵锦
按万姓统谱锦字大卿良乡人正德丁丑进士历兵部尚书　　赵廷瑞
按万姓统谱廷瑞字信臣开州人正德辛巳进士历兵部尚书　　赵时春
按万姓统谱时春字景仁平凉人嘉靖丙戌进士会试第一历官右佥都御史　　赵应童
按名山藏方外记应童自洪武初人已见其乞食应城中披百结衣系瓢杖头悬葫芦出膏药为人治病莫知其年也邑西十里有赵姓者言其家远祖访道未还意其是乎逼而物色之曰我非赵姓自谓乞食应城久即改曰应童邑中叟有九十余者言幼时见童貌如是至今无异但发黑白不常时白时黑即剪留寸许不旬日即长尺余天雨雪露坐其中去之丈余无雪也溽暑中向日卧不汗童日居应城不远出应城人远出者辄见之襄邓荆岳间归语人曰吾见童某所某所且与之语顾童实不出于是应城人异之漫呼赵神仙中心不以为真仙也嘉靖中遍辞市人曰吾行矣居二日龙虎山张真人以舟迎之既至求长生术童无一言居数日真人怒鞭之童遽死出瘗棺轻启视之惟一竹杖而已　　赵文华
按明外史赵文华传文华慈溪人嘉靖八年进士授刑部主事累官至通政使文华性倾狡然颇能文未第时在国学祭酒严嵩才之后仕于朝而嵩日贵幸遂相与结为父子加工部右侍郎进工部尚书文华宠贵既极志骄甚帝尝遣使至文华第值醉拜跪不如礼帝闻恶其不敬会三殿灾帝欲建正朝门楼责成甚亟文华久不应命帝不怿思逐之而重违嵩意乃先谕嵩嵩力为掩覆且言文华有疾宜增侍郎一人专督大工帝意不怿从其设官议文华因上章称疾请假旬月帝手批曰大工方兴司空是职文华既有疾可回籍休养帝虽逐文华犹以为未尽其罪会其子锦衣千户怿思请假送父帝方以祀典停封章而怿思以禁日上帝大怒黜文华为民戍其子边卫文华故病蛊及遭遣卧舟中意邑邑不自聊一夕手扪其腹腹裂脏腑出遂死　　赵维垣
按万姓统谱维垣字伯师永宁卫人嘉靖壬辰进士历左布政使　　赵贞吉
按万姓统谱贞吉字孟静内江人嘉靖乙未进士改庶吉士历太子谕德庚戌寇犯京师上言得罪谪典史寻升刑部主事历礼部尚书武英殿大学士　　赵炳然按万姓统谱炳然字子晦剑州人嘉靖乙未进士历兵部尚书　　赵希夔
按万姓统谱希夔字一卿长治人嘉靖乙未进士历左布政使　　赵大佑
按万姓统谱大佑字世引太平人嘉靖乙未进士历刑部尚书　　赵汴
按万姓统谱汴字伯京太仓州人嘉靖辛卯解元戊戌进士历佥事　　赵忻
按万姓统谱忻字子乐盩厔人嘉靖辛丑进士历都御史　　赵大纲
按万姓统谱大纲字万举滨州人嘉靖辛丑进士历副使　　赵釴
按万姓统谱釴字子举桐城人嘉靖甲辰进士历都御史　　赵世奎
按万姓统谱世奎字启文神武卫人嘉靖甲辰进士历都御史　　赵孔昭
按万姓统谱孔昭字子潜邢台人嘉靖甲辰进士历兵部侍郎　　赵倾葵
按明外史张达传嘉靖三十四年寇犯马兰峪蓟镇参将赵倾葵往御与百户孙世爵俱力战死谥忠壮倾葵广宁卫人　　赵爵
按无锡县志爵门子嘉靖倭至焚掠爵力卫知县王其勤而死　　赵智
弟
慧

按名山藏本行记智慧巨鹿人母避贼为所得索财不遂将杀之智追至跪贼泣曰我母年老愿杀我慧复至跪贼泣曰吾兄成人释以养母我则代兄智曰弟吾母所爱可杀我留弟母曰吾老矣杀母留子以存吾门贼曰慈孝人也并释之　　赵灼
按万姓统谱灼字时章上海人嘉靖丙辰进士历通政使　　赵焕
按莱州府志焕掖县人嘉靖乙丑进士任知县升工部主事改御史历官顺天府丞大理少卿左右佥都御史吏工二部侍郎南京右都御史刑部尚书请告再起南京右都御史寻改南京吏部尚书　　赵志&#
按明外史赵志&#传志&#字汝迈兰溪人隆庆三年进士及第授编修万历初进侍读张居正夺情将廷杖吴中行赵用贤志&#疏救格不上居正恚以京察谪其官居正殁言者交荐起解州同知旋改南京太仆丞历国子监司业祭酒再迁吏部右侍郎并在南京寻召为吏部左侍郎十九年进礼部尚书兼东阁大学士入参机务二十一年加太子太保改文渊阁二十四年进少保吏部尚书改武英殿俄进少傅改建极殿日本封贡议起石星力主之志&#亦冀无事相与应和及封事败议者蜂起凡劾星者必及志&#志&#疏辨求退帝勉留不问二十九年卒谥文懿志&#性行宽简才气不如张位沈一贯其醇谨过之　　赵世卿按明外史赵世卿传世卿字象贤历城人隆庆五年进士授南京兵部主事张居正当国数重谴言事者世卿奏匡时五要遂出为楚府左长史明年京察复坐以不谨落职归居正死起户部郎中累迁户部右侍郎进尚书世卿素励清操当官尽职帝雅重之吏部缺尚书尝使兼署推举无所私惟楚宗人与王相讦世卿力言王非伪与沈一贯议合李廷机辅政世卿力推之廷臣遂议世卿党比于是给事中杜士全御史苏为霖等攻之世卿遂杜门乞去章十余上不报三十八年秋世卿乃拜疏出城候命明年乘柴车径去家居七年卒　　赵参鲁
按明外史赵参鲁传参鲁字宗传鄞人隆庆五年进士选庶吉士改户科给事中万历二年中官张进醉辱给事王颐给事中郑岳杨节等交章论之未报参鲁复上言进乃守备中官申信党不并治信无以厌人心时信方结冯保张居正承保指谪参鲁高安典史迁饶州推官擢福建提举佥事入为光禄少卿三迁南京太常卿十七年以右副都御史巡抚福建召为刑部左侍郎改兵部旋改吏部拜南京刑部尚书累加太子太保致仕卒谥端简　　赵用贤
孙
士春

按明外史赵用贤传用贤字汝师常熟人父承谦广东参议用贤举隆庆五年进士选庶吉士万历初授检讨张居正父丧夺情用贤抗疏谏疏入与杖除名用贤有女许御史吴之彦子镇之彦惧及深结居正不为用贤礼以激用贤用贤怒遂反币告绝之彦大喜居正死之明年复故官进右赞善再迁右庶子改南京祭酒擢南京礼部右侍郎改北部二十一年以争三王并封语侵王锡爵为所衔会改吏部左侍郎与文选郎顾宪成辨论人才群情益附锡爵不便也用贤故所绝婚吴之彦者锡爵里人时以佥事论罢希锡爵旨令其子镇讦用贤论财逐婿遂免归家居四年卒天启初谥文毅孙士春士锦崇祯十年同举进士士春字景之第三人及第授编修杨嗣昌夺情视事士春上疏言之谪广东布政司照磨后复故官终左中允　　赵耀
按莱州府志耀掖县人隆庆辛未进士选庶吉士改御史历官河南提学佥事浙江副使山西参政阳和按察使巡抚辽东右佥都御史　　赵南星
按明外史赵南星传南星字梦白高邑人万历二年进士除汝宁推官治行廉平稍迁户部主事调吏部考功历文选员外郎以病归再起历考功郎中二十一年大计京官与尚书孙鑨秉公澄汰而给事中刘道隆劾吏部留拾遗庶僚非法遂有专权植党之旨贬南星三官俄因李世达等疏救斥南星为民光宗立起太常少卿俄改右通政进太常卿擢工部右侍郎拜左都御史慨然以整齐天下为任魏忠贤雅重之一日遣姊子傅应星介一中书贽见南星麾之去忠贤怒大学士魏广微南星友允贞子也素以通家子畜之广微入阁尝三至南星门拒勿见广微恨刺骨与忠贤比而龁南星会山西缺巡抚河南布政使郭尚友求之南星以太常卿谢应祥有清望首列以请既得旨而御史陈九畴受广微指言应祥尝知嘉善魏大中出其门大中以师故谋于文选郎夏嘉遇而用之徇私当斥大中嘉遇疏辨语侵九畴并下部参议南星极言应祥以人望推举大中嘉遇无私九畴妄言不可听忠贤大怒矫旨黜大中嘉遇而责南星朋谋结党南星遽引罪求去忠贤复矫旨切责放之归忠贤恶南星甚每矫敕谕必目为元凶于是御史张讷劾南星十大罪削籍寻以汪文言狱词连及南星下抚按提问适郭尚友巡抚保定而巡按马逢&#亦憾南星乃相与廷辱之笞其子清衡坐南星赃万五千戍南星代州清衡庄浪庄烈帝登极有诏赦还巡抚牟志夔忠贤党也故迟遣之竟卒于戍所崇祯初谥忠毅　　赵彦
按明外史赵彦传彦肤施人万历十一年进士授行人屡迁山西左布政使光宗嗣位以右佥都御史巡抚山东先是蓟州人王森倡白莲教有司捕系毙于狱其子好贤及巨野徐鸿儒武邑于弘志辈踵其教徒党甚众至是好贤见辽东尽失四方奸民思逞与鸿儒等约起兵会谋泄鸿儒遂先期反攻邹县游击张榜战死时贼精锐聚邹滕中道彦乃筑长围以攻邹鸿儒拒守三月食尽贼党出降鸿儒被擒磔于市于弘志亦于是年六月据武邑白家屯举事七日而灭好贤亦捕得伏诛彦已加兵部右侍郎论功进尚书再加太子太保荫子锦衣世佥三年召为兵部尚书杨涟劾魏忠贤二十四罪彦亦抗疏劾之自是为忠贤所恶彦三疏乞罢归未几卒　　赵率教
按明外史赵率教传率教陕西人万历中历官延绥参将屡着战功被劾罢辽事急诏赴军前立功受知于经略袁应泰擢副总兵典中军天启四年擢署都督佥事五年擢都督同知授总兵官代杨麒镇山海关寻论功再进右都督七年袁崇焕议修筑锦州大凌河中左所三城渐图恢复率教移镇锦州护工役帝念其劳特加左都督崇祯元年移镇永平明年援遵化中流矢阵亡一军皆没　　赵秉忠
按山东通志秉忠字季卿号阳益都人万历戊戌廷对第一人授修撰甲辰分闱得大学士高阳孙承宗晋右庶子壬子典试江南所取士如张玮姚希孟周顺昌皆为一代名臣累官至正詹事晋礼部尚书忤珰削夺归里秉忠丰仪秀伟论议剀切敷讲阙廷多见嘉赏殁赠太子太保赐祭葬　　赵鹏程
按山东通志鹏程字翀南莱阳人万历庚戌进士历官湖广参政贫而苦学足不窥园秉性温和居官慈惠乡里皆称之　　赵建极
