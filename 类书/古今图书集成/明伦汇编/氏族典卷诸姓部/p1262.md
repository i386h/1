<!-- { "loadSidebar": true } -->
按魏书夏侯道迁传道迁谯国人少有志操逃入益州仕萧鸾以军勋稍迁至辅国将军随裴叔业至寿春为南谯太守单骑归国拜骁骑将军随王肃至寿春遣道迁守合肥肃薨道迁弃戍南叛会萧衍以庄丘黑为梁秦二州刺史镇南郑黑请道迁为长史带汉中郡会黑死而道迁阴图归顺先是仇池镇将杨灵珍阻兵反叛战败南奔衍以灵珍为征虏将军假武都王助戍汉中道迁乃驰击灵珍斩其父子送首于京师赐道迁玺书授持节散骑常侍平南将军豫州刺史丰县开国侯道迁自南郑来朝京师引见于太极东堂免冠徒跣谢寻改封濮阳县开国侯道迁虽学不渊洽而历览书史闲习尺牍出为散骑常侍平西将军华州刺史转安东将军瀛州刺史为政清严善禁盗贼熙平中病卒年六十九谥曰明侯　　夏侯夬按魏书夏侯道迁传道迁长子夬字元廷历位前军将军南兖州大中正夬性好酒沽买饮啖多所费用父时田园货卖略尽债负数犹千余匹&#食至常不足初道迁知夬好饮酒不欲传授国封夬未亡前忽梦见征虏将军房世宝至其家与其父屏人密言夬心惧谓人曰世宝至官间必击我也寻有人召去遣左右杖之二百不胜楚痛大叫良久乃寤梦后二日不能言针之乃得语而犹虚劣俄而心闷旋转而死　　夏侯按魏书夏侯道迁传道迁兄子也位至咸阳太守　　夏侯籍按魏书夏侯道迁传夬子籍年十余岁袭祖封已数年而夬弟&#等言其眇目痫疾不任承继自以与夬同庶已应绍袭尚书奏籍承封元象中平东将军太中大夫齐受禅例降　　北周
　　夏侯裕
按周书薛善传善弟慎侍太祖读书与谯郡夏侯裕等十二人并应选　　夏侯珍洽
按周书权景宣传景宣攻应城拔之获夏侯珍洽　　隋　　夏侯苖
按隋书高祖纪开皇四年八月陈将夏侯苖请降上以通和不纳　　夏侯福
按隋书房陵王勇传上宣诏废勇又下诏曰左卫率司马夏侯福内事谄谀外作威势陵侮上下浊乱宫闱凡七人并处斩　　夏侯俨
按隋书虞世基传世基继室孙氏携前夫子夏侯俨入世基舍而顽鄙无赖为论者所讥　　唐
　　夏侯端
按唐书夏侯端传端寿州寿春人梁尚书左仆射详孙也高祖微时与相友大业中讨贼河东表端为副端邃数术帝入京师擢秘书监李密之降闻东地未有所属端请假节招谕乃拜大将军为河南道招慰使至谯州会亳汴二州刺史已降王世充道塞无所归麾下二千人粮尽不忍委端去世充遣人以淮南郡公尚书少吏部印绶召端解所服衣以赠端焚书及衣间道走宜阳历&#峭榛莽比到其下仅有在者皆体发&#焦人不堪视帝悯之复拜秘书监出为梓州刺史散禄禀周孤穷不为子孙计贞观元年卒　　夏侯审按尚友录审大历十才子
　　夏侯澄
按唐书李正己传正己子纳纳子师道裒兵守境诏诸道进讨魏博节度使田弘正禽其将夏侯澄等四十七人诏悉赦之　　夏侯衍
按唐书德宗本纪贞元十四年三月凤翔监军使西门去奢杀其将夏侯衍　　夏侯英
按唐书朱泚传泚北走驿马关宁州刺史夏侯英开门阵而待泚不敢入　　夏侯陟
按唐书邓处讷传刘建锋马殷攻澧陵处讷遣蒋勋断龙回关殷说勋下之入潭州处讷方宴执杀之乡人夏侯陟教殷以奇兵出迪田逾涧山据江为壁　　夏侯淑按唐书田頵传頵善遇士若杨夔夏侯淑等皆为上客　　夏侯孜
按唐书夏侯孜传孜字好学亳州谯人繇兵部侍郎诸道盐铁转运使为同中书门下平章事懿宗立进谯郡侯出为西川节度使召拜尚书左仆射还执政进司空以太子少保分司东都卒　　夏侯长云
按唐书烈女传刘寂妻夏侯滑州胙城人父长云为盐城丞　　后梁
　　夏侯浦
按宋史夏侯峤传峤父浦梁开平中以明经至棣州录事参军　　宋
　　夏侯冕
按万姓统谱冕建隆登科
　　夏侯延佑
按万姓统谱延佑朝散大夫行上柱国知县事淳化四年见仁王院帖　　夏侯峤
按宋史夏侯峤传峤字峻极幼好学弱冠以词赋称太平兴国初举进士甲科累迁右赞善大夫从征太原督刍粮于河朔拜监察御史通判兴元府雍熙二年改左补阙直史馆真宗在襄邸召入为翊善及嗣位拜枢密院副使咸平二年命峤为翰林侍读学士江浙饥命为巡抚使所过疏理刑讼存问耆老务从宽简使还采病民二十余事上之亟诏厘革峤善鼓琴好读庄老书淳厚谨慎居官无过失留意养生少疾景德元年五月卒年七十二诏赠兵部尚书　　夏侯嘉正按宋史夏侯嘉正传嘉正字会之江陵人少有俊才太平兴国中举进士历官至著作佐郎使于巴陵为洞庭赋人多传写端拱初太宗知其名召试辞赋擢为右正言直史馆兼直秘阁卒年三十七　　夏侯晟
按宋史夏侯峤传峤卒录其子大理寺丞晟为太子中舍　　夏侯恭
按宋史夏侯峤传峤孙恭为奉礼郎
　　夏侯蔚
按宋史夏侯峤传峤侄孙蔚赐同学究出身
　　夏侯履道
按万姓统谱履道韶州人崇宁进士
　　元
　　夏侯尚元
按万姓统谱尚元华亭人好著述为东宫伴读明宗之变去官入海都郯王闻其贤待以上宾已而王被诬诛尚元方陈王之忠孝数事既得白遂南归不复仕揭徯斯为传其事　　明
　　夏侯绪
按万姓统谱绪分宜人洪武中任工部宝源局副使　　夏侯锡按万姓统谱锡宜黄人宣德中任黄同知县
　夏侯姓部纪事
梁书夏侯亶传亶宗人夏侯溢为衡阳内史辞日亶侍御坐高祖谓亶曰夏侯溢于卿疏近亶答曰是臣从弟高祖知溢于亶已疏乃曰卿伧人好不辩族从亶对曰臣闻服属易&#所以不忍言族时以为能对夏侯夔传夔为豫州刺史夔兄亶先经此任至是夔又居焉兄弟并有恩惠于乡里百姓歌之曰我之有州频仍夏侯前兄后弟布政优优在州七年甚有声绩　马师姓部汇考
凌迪知万姓统谱
　　马师姓
马师姬姓郑穆公之孙公鉏为马师因以为氏　马师姓部列传　　上古
　　马师皇
按列仙传马师皇黄帝时治马医也知马形气死生之脉理之辄愈后有龙下向之垂耳张口皇曰此龙有病知我能理乃于唇下用八法神针须臾龙夭矫飞去　马矢姓部汇考
汉书
　　马宫传
宫本姓马矢宫仕学称马氏云
　马矢姓部列传
　　汉
　　马矢匡
按万姓统谱匡河东人
　贾孙姓部汇考
郑樵通志
　　以族系为氏
贾孙氏卫大夫王孙贾之后

================================================　夏里姓部汇考
凌迪知万姓统谱
　　夏里姓
夏里四皓夏里黄公河内人

　左行姓部列传
　　汉
　　左行恢
按万姓统谱恢汉人

　养由姓部列传
　　周
　　养由基
按左传宣公十二年夏六月晋师救郑楚子为乘广三十乘分为左右许偃御右广养由基为右
　马矢姓部汇考
汉书
　　马宫传
宫本姓马矢宫仕学称马氏云

　且末姓爽鸠姓广武姓部考
郑樵通志
　　诸方复姓
且末氏西域人
凌迪知万姓统谱
　　爽鸠姓
爽鸠左传少昊氏官名国于齐土因氏焉
　　广武姓
广武汉李左车封广武君因氏焉

　上成姓部列传
　　后汉
　　上成公
按后汉书上成公传上成公者宓县人也其初行久而不还后归语其家云我已得仙因辞家而去家人见其举步稍高良久乃没云
　右行姓部考
郑樵通志
　　以官为氏
右行氏晋屠击将右行因氏焉

　长孙姓部列传
　　汉
　　长孙顺
按汉书儒林传赵子河内人事燕韩生授蔡谊谊授王吉吉授淄川长孙顺顺为博士　　北魏
　　长孙秩
按魏书序纪昭成帝七年遣大人长孙秩迎后慕容氏　　长孙斤
按魏书序纪昭成帝三十四年春长孙斤谋反伏诛　　长孙陵按魏书慕容白曜传平东将军长孙陵宁东将军尉眷东讨青州　　长孙承业
按魏书裴伯茂传陈双炽为行台长孙承业行台郎中承业还京师留伯茂仍如行台事　　长孙贺
按魏书太祖纪登国元年八月遣行人长孙贺使于慕容垂以征师　　长孙肥
按魏书长孙肥传肥代人也昭成时年十三以选内侍少有雅度果毅少言太祖深信仗之从征中山拜中领军将军破其研城戍以功赐爵琅邪公迁卫尉卿改爵卢乡除镇远将军兖州刺史肥抚慰河南得吏民心威信着于淮泗善策谋勇冠诸将每战常为士卒先前后征讨未尝失败后降爵为蓝田侯天赐五年卒谥曰武　　长孙亦干
按魏书长孙肥传肥弟亦干太祖初为羽林郎从平中原除广平太守卒子石洛世祖初为羽林郎稍迁散骑常侍从征赫连昌为都将以功拜乐部尚书赐爵临淮公加宁西将军神中卒谥曰简　　长孙嵩
按魏书长孙嵩传嵩代人也太祖赐名焉父仁昭成时为南部大人嵩宽雅有器度年十四代父统军太祖承大统复以为南部大人累着军功除冀州刺史赐爵巨鹿公历侍中司徒相州刺史封南平公所在著称太宗寝疾问后事于嵩嵩曰今长皇子贤而世嫡天所命也请立乃定策禁中世祖即位进爵北平王舆驾征伐嵩以元老多留镇京师坐朝堂平断刑狱薨年八十谥曰宣王　　长孙翰
按魏书长孙肥传肥子翰少有父风太祖时以善骑射为猎郎太宗即位迁散骑常侍后为都督北部诸军事平北将军真定侯蠕蠕每犯塞翰拒击有功进爵为公世祖即位征还京师进封平阳王讨大檀追击克获而还寻迁司徒袭赫连昌破之翰清正严明善抚将士神三年薨谥曰威　　长孙受兴
按魏书长孙肥传翰弟受兴世祖时除河间太守卒　　长孙陈按魏书长孙肥传受兴弟陈世祖时为羽林郎征和龙贼自西门出将犯外围陈击退之追斩至长城下以功赐爵五等男又从征凉州为都将进爵为子迁驾部尚书复出为北镇都将陈性宽厚好学爱士高宗即位进爵吴郡公加安东将军兴光二年卒赠吴郡王谥曰恭　　长孙兰
按魏书长孙肥传陈弟兰世祖初为中散常从征伐典御兵器赏赐甚厚后以破平凉功赐爵睢阳子加奋武将军迁散骑常侍北部尚书后除豫州刺史卒　　长孙颓按魏书长孙嵩传嵩子颓善骑射袭爵加侍中征南大将军有罪黜为戍兵后复爵薨谥曰安王　　长孙道生
按魏书长孙道生传道生嵩从子也忠厚廉谨太祖爱其慎重使掌几密世祖即位进爵汝阴公迁廷尉卿世祖征赫连昌道生为前驱遂平其国除司空加侍中进封上党王薨年八十二谥曰靖道生廉约每建大议多合时机为将有权略善待士众与从父嵩俱为三公当世以为荣子抗位少卿早卒　　长孙真
按魏书长孙肥传肥弟亦干亦干子真少以父任为中散征平凉以功赐爵临城子拜员外散骑侍郎广武将军袭父爵降为建义将军临淮侯迁司卫监征盖吴迁殿中尚书加散骑常侍从驾征刘义隆至江进爵南康公加冠军将军卒于军　　长孙渴侯
按魏书世祖纪正平二年十月殿中尚书长孙渴侯与尚书陆丽迎立皇孙　　长孙敦
按魏书长孙嵩传嵩子颓颓子敦字孝友位北镇都将坐黩货降为公高祖时自颂先世勋重复其王爵薨谥简王　　长孙平成
按魏书长孙肥传肥子翰翰子平成袭爵降为公平成少以父任为中散累迁南部尚书卒　　长孙安都
按魏书长孙肥传肥子翰翰弟受兴受兴子安都袭爵显祖时为典马令　　长孙头
按魏书长孙肥传肥子翰翰弟受兴受兴弟陈陈子头袭爵高宗时为中散迁内行长典龙牧曹天安初卒子拔袭爵　　长孙乌孤
