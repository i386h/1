<!-- { "loadSidebar": true } -->
按晋书惠帝本纪永平九年夏四月邺人张承基等妖言署置聚党数千郡县逮捕皆伏诛　　张方
按晋书张方传方河间人也世贫贱以材勇得幸于河间王颙累迁兼振武将军永宁中颙表讨齐王冏遣方为前锋及冏被长沙王乂所杀颙及成都王&#复表讨乂遣方率众自函谷入屯河南惠帝遣皇甫商拒之方以潜军破商之众遂入城东海王越等执乂送于金墉城方使炙杀之于是大掠洛中官私奴婢万余人而西还长安荡阴之役颙又遣方入洛阳于是复废皇后羊氏方在洛久兵士暴掠议欲西迁尚匿其迹欲须天子出因劫移都乃请帝谒庙帝不许方遂悉引兵入殿迎帝帝见兵至避之于竹林中军人引帝出于是乱入宫合割流苏武帐为马帴帝至长安以方为中领军录尚书事领京兆太守时豫州刺史刘乔檄称颍川太守刘舆迫胁范阳王虓距逆诏命及东海王越等起兵于山东乃遣方率步骑十万往讨之方屯兵霸上而刘乔为虓等所破颙闻乔败大惧将罢兵恐方不从因令杀之　　张昌
按晋书张昌传昌本义阳蛮也少为平氏县吏武力过人每自占卜言应当富贵好论攻战侪类咸共笑之及李流寇蜀昌潜遁半年聚党数千人会壬午诏书发武勇以赴益土人咸不乐西征昌党因之诳惑是岁江夏大稔流人就食者数千口太安二年昌于安陆县石岩山屯聚去郡八十里诸流人及避戍役者多往从之昌乃易姓名为李辰据有江夏即其府库造妖言云当有圣人出山都县吏丘沈遇于江夏昌名之为圣人盛车服出迎之立为天子置百官沈易姓名为刘尼称汉后以昌为相国昌兄味为车骑将军弟放广武将军各领兵于石岩中作宫殿群小互相扇动人情皇惧江沔间一时焱起竖牙旗鸣鼓角以应昌旬月之间众十三万新野王歆上言请台&#诸军三道救助于是刘乔据汝南前将军赵骧据宛助平南将军羊伊距守昌遣其将军黄林为大都督率二万人向豫州乔遣将军李杨逆击大破之林等东攻弋阳又遣其将马武破武昌害太守昌自领其众西攻宛破赵骧害羊伊进攻襄阳害新野王歆昌别率石冰东破江扬二州伪置守长当时五州之境皆畏逼从逆又遣其将陈贞陈兰张甫等攻长沙湘东零陵诸郡昌虽跨带五州树立牧守皆盗桀小人而无禁制人情渐离是岁诏以刘弘镇宛弘遣司马陶侃等率众讨昌于竟陵刘乔又遣将军李杨督护尹奉总兵向江夏侃等与昌苦战累日大破之昌乃沉窜于下&#山明年秋乃擒之传首京师同党并夷三族　　张轨
按晋书张轨传轨字士彦安定乌氏人汉常山景王耳十七代孙也家世孝廉以儒学显父温为太官令轨少明敏好学有器望与同郡皇甫谧善隐于宜阳女几山张华与轨论经义及政事损益甚器之卫将军杨珧辟为掾除太子舍人累迁散骑常侍征西军司轨以时方多难阴图据河西于是求为凉州永宁初出为护羌校尉凉州刺史于时鲜卑反叛寇盗从横轨到官即讨破之威着西州化行河右征九郡冑子五百人立学校始置崇文祭酒春秋行乡射之礼永兴中鲜卑若罗拔能皆为寇轨遣司马宋配击之斩拔能威名大震惠帝遣加安西将军封安乐乡侯永嘉初会东羌校尉韩稚杀秦州刺史张辅轨司马杨引言于轨轨遣中督护汜瑗率众二万讨之先遗稚书稚得书而降俄而王弥寇洛阳轨遣军击破之又败刘聪于河东帝嘉其忠进封西平郡公于时天下既乱所在使命莫有至者轨遣使贡献岁时不替朝廷嘉之屡降玺书慰劳光禄傅祗太常挚虞遗轨书告京师饥匮轨即献马五百匹毯布三万匹帝遣使者进拜镇西将军都督陇右诸军事封霸城侯策未至而王弥遂逼洛阳轨遣将军张斐等率精骑五千来卫京都及京都陷斐等皆没于贼中州避难来者日月相继分武威置武兴郡以居之闻秦王入关乃驰檄关中翼卫乘舆俄而秦王为皇太子遣使拜张轨为骠骑大将军仪同三司愍帝即位进位司空固让是时刘曜寇北地轨又遣参军曲陶领三千人卫长安帝遣大鸿胪辛攀拜轨侍中太尉凉州牧西平公轨又固辞在州十三年寝疾遗令曰吾无德于人今疾病弥留殆将命也文武将佐咸当弘尽忠规务安百姓善相安逊以听朝旨表立子实为世子卒年六十谥曰武公　　张肃
按前凉录肃实之叔父也为建威将军西海太守刘曜逼长安肃闻京师危迫请为先锋入援实以肃年老弗许肃曰狐死首丘心不忘本锺仪在晋楚弁南音肃受晋宠剖符列位难至不奋何以为人臣实曰门户受重恩自当合族效死忠卫社稷以申先公之志但叔父春秋已高气力衰竭军旅之事非耆耄之所堪地乃止及闻长安不守愍帝蒙尘悲愤而卒　　张谘按前凉录谘炖煌人也仕轨为著作郎撰凉记八卷多记轨事　　张斌
按前凉录斌字洪茂炖煌人作葡萄酒赋文致甚美初举孝廉梦竖竿中天以问索紞紞曰此未字也既而果停　　张实
按晋书张轨传轨子实字安逊学尚明察敬贤爱士以秀才为郎中永嘉初请还凉州许之改授议郎及至姑臧以讨曹祛功封建武亭侯寻迁西中郎将进爵福禄县侯建兴初除西中郎将领护羌校尉轨卒州人推实摄父位愍帝因下策书授持节都督凉州诸军事西平公军士张冰得玺文曰皇帝玺群僚上庆称德实曰孤常忿袁本初拟肘诸君何忽有此言因送于京师下令国中曰自今有面刺孤罪者酬以束帛翰墨陈孤过者答以筐篚谤言于市者报以羊米贼曹佐高昌隗瑾进言实纳之增位三等会刘曜逼长安实遣将军王该率众以援京城帝嘉之拜都督陕西诸军事帝将降于刘曜下诏于实进大都督凉州牧侍中司空承制行事实以天子蒙尘冲让不拜遣太府司马韩璞灭寇将军田齐抚戎将军张阆前锋督护阴预步骑一万东赴国难会愍帝崩问至素服举哀大临三日是岁元帝即位于建邺改年大兴实犹称建兴六年不从中兴之所改也初实寝室梁间有人像无头久而乃灭实甚恶之京兆人刘弘者挟左道客居天梯第五山然灯悬镜于穴中为光明以惑百姓帐下阎沙牙门赵仰信之密与实左右十余人谋杀实奉弘为主实潜知其谋收弘杀之沙等不知以其夜害实在位六年私谥曰昭公元帝赐谥曰元子骏年幼弟茂摄事　　张宝
按蜀录宝略阳人仕雄为别将天水訇琦等叛杀太尉离宝弟全在琦中雄谓宝曰汝能得梓潼我以李离之官赏汝宝素凶勇乃反为奸先杀人而亡奔梓潼琦等信之委以心腹会益州刺史罗尚遣使至梓潼慰劳琦等琦等出迎宝从后闭门琦等奔巴西遂得梓潼雄即日拜宝为太尉　　张闿
按晋书张闿传闿字敬绪丹阳人吴辅吴将军昭之曾孙也少孤有志操太常薛兼进之于元帝即引为安东参军转丞相从事中郎以母忧去职既葬帝强起之及帝为晋王拜给事黄门侍郎领本郡大中正以佐翼勋赐爵丹阳县侯迁侍中帝践阼出补晋陵内史在郡甚有威惠时所部四县并以旱失田闿乃立曲阿新丰塘溉田八百余顷以擅兴造免官后公卿并为之言帝感悟乃下诏以闿为大司农苏峻之役闿与王导俱入宫侍卫王导潜与闿谋密宣太后诏于三吴令速起义军陶侃等至假闿节行征卤将军闿到晋陵运谷以给车骑将军郗鉴又与蔡谟等招集义兵以讨峻峻平以尚书加散骑常侍赐爵宜阳伯迁廷尉以疾解职拜金紫光禄大夫寻卒时年六十四子混嗣闿笺表文议传于世　　张亢
按晋书张载传载弟亢字季阳才藻不逮二昆亦有属缀又解音乐伎术时人谓载协亢陆机云曰二陆三张中兴初过江拜散骑侍郎秘书监荀崧举亢领佐著作郎出补乌程令入为散骑常侍复领佐著作述历赞一篇见律历志　　张舆
按晋书张华传华子祎祎子舆字公安袭华爵避难过江辟丞相掾太子舍人　　张澄
按南史张裕传裕曾祖澄晋光禄大夫澄当葬父郭璞为占墓地曰葬某处年过百岁位至三司而子孙不蕃某处年几减半位裁卿校而累世贵显澄乃葬其劣处位光禄年六十四而亡其子孙遂昌云　　张乔按前赵录雁门乌丸反刘琨闻之亲率兵东出收兵于常山及中山刘聪使部将郝诜张乔将兵来拒　　张茂按晋书张轨传轨子实实弟茂字成逊虚靖好学不以世利婴心建兴初南阳王保辟从事中郎又荐为散骑侍郎中垒将军皆不就二年征为侍中以父老固辞寻拜平西将军秦州刺史太兴三年实既遇害州人推茂为大都督太尉凉州牧茂不从但受使持节以兄子骏为抚军将军武威太守西平公岁余茂筑灵均台武陵人阎曾夜叩门呼曰武公遣我来曰何故劳百姓而筑台辛岩以曾妖妄请杀之茂曰吾信劳人曾称先君之令何谓妖乎凉州大姓贾摹实之妻弟也势倾西土茂诱而杀之于是豪右迹屏威行凉域永昌初茂使将军韩璞率众取陇西南安之地以置秦州太宁三年卒临终执骏手泣曰昔吾先人以孝友见称自汉初以来世执忠顺今虽皇舆播迁汝当谨守人臣之节无或失坠在位五年私谥曰成无子骏嗣位　　张威
按万姓统谱威梁州人时杨难敌攻梁州刺史胡子祥弃城去威起兵逐难敌以其地归李蜀　　张骏
按晋书张轨传轨子实实子骏字公庭幼而奇伟建兴四年封霸城侯十岁能属文卓越不羁而淫纵过度及统任年十八太宁元年黄龙见于揖次之嘉泉右长史泛祎言于骏宜因龙改号以章休征不从群僚劝称凉王骏曰此非人臣所宜言也然境内皆称之为王群寮又请骏立世子骏纳之遂立子重华为世子先是骏遣傅&#假道于蜀通表京师李雄弗许骏又遣治中从事张淳称藩于蜀托以假道焉雄大悦淳还至龙鹤募兵通表后皆达京师朝廷嘉之骏议欲严刑峻制参军黄斌进曰臣未见其可骏于坐擢为炖煌太守于是励操改节勤修庶政总御文武咸得其用远近嘉咏号曰积贤君骏使其将杨宣率众越流沙伐龟兹鄯善于是西域并降鄯善王元孟献女号曰美人立宾遐观以处之焉耆前部于阗王并遣使贡方物得玉玺于河其文曰执万国建无极时骏尽有陇西之地士马强盛虽称臣于晋而不行中兴正朔于姑臧城南筑城起谦光殿穷尽珍巧石勒杀刘曜骏因长安乱复收河南地至于狄道勒遣使拜骏官爵骏不受后惧勒强遣使称臣于勒初建兴中炖煌计吏耿访到长安既而遇贼不得反奔汉中因东渡江以太兴二年至京师屡上书以本州未知中兴宜遣大使乞为乡导时连有内难许而未行至是始以访守治书御史拜骏镇西大将军校尉刺史公如故骏受诏遣部曲督王丰等报谢上疏称臣而不奉正朔九年复使访随丰等赍印板进骏大将军自是每岁使命不绝骏在位二十二年卒时年四十私谥曰文公穆帝追谥曰忠成公　　张植
按前凉录植仕骏为西域校尉与奋威将军牛霸蛮骑校尉张冲从沙州刺史杨宣征西域时值六月至于流沙无水士卒渴甚死者过半植乃剪发肉袒徒跣升坛恸泣祈雨俄而云起西北雨水成川乃杀所乘马祭天而去遂平西域以功拜西域都尉重华时石虎使王擢麻秋等攻武威进次金城太守张冲告急植复与奋威牛霸率骑救之城陷引还　　张宾
