<!-- { "loadSidebar": true } -->
按史记孟尝君传孟尝君名文姓田氏父曰靖郭君田婴文以五月五日生婴告其母曰勿举也其母窃举生之及长见于婴婴使主家待宾客宾客日进名声闻于诸侯婴卒文代立是为孟尝君孟尝君在薛招致诸侯宾客及亡人有罪者皆归孟尝君孟尝君舍业厚遇之以故倾天下之士食客数千人无贵贱一与文等愍王二十五年孟尝君入秦昭王以为秦相或说昭王囚孟尝君谋欲杀之孟尝君使人抵昭王幸姬求解幸姬愿得狐白裘孟尝君有一狐白裘入秦献之昭王更无他裘客有能为狗盗者夜为狗以入秦宫藏中取狐白裘以献幸姬幸姬为言昭王释孟尝君孟尝君得出即驰去夜半至函谷关昭王后悔即使人驰传逐之孟尝君至关关法鸡鸣而出客客有能为鸡鸣而鸡尽鸣遂发传出出如食顷秦追果至关已后孟尝君出乃还孟尝君至为齐相任政与韩魏攻秦居数年归老于薛后愍王欲去孟尝君孟尝君恐乃如魏魏昭王以为相西合于秦赵与燕共攻破齐齐襄王立孟尝君中立为诸侯无所属襄王畏孟尝君与连和复亲薛公文卒诸子争立而齐魏共灭薛孟尝君绝嗣无后也　　田甲
按史记孟尝君传田甲劫愍王
　　田单
按史记田单传田单者齐诸田疏属也愍王时为临灾市掾不见知及燕使乐毅伐破齐齐愍王出奔已而保莒城燕师长驱平齐而田单走安平令其宗人尽断其车轴末而傅铁笼燕军攻安平城坏齐人走争涂以折车败为燕所掳唯田单宗人以铁笼故得脱东保即墨燕既尽降齐城唯独莒即墨不下燕兵围即墨即墨大夫出与战败死城中相与推田单为将军以距燕顷之燕昭王卒惠王立与乐毅有隙田单闻之乃纵反间于燕燕使骑劫代乐毅田单遣使约降于燕燕军懈田单乃收城中得千余牛为绛缯衣画以五彩龙文束兵刃于其角而灌脂束苇于尾烧其端凿城数十穴夜纵牛壮士五千人随其后牛尾热怒而奔燕军燕军夜大惊牛尾炬火光明炫耀燕军视之皆龙文所触尽死伤五千人因衔枚击之而城中鼓噪从之老弱皆击铜器为声声动天地燕军大骇败走齐人遂夷杀其将骑劫追亡逐北所过城邑皆畔燕而归田单齐七十余城皆复为齐乃迎襄王于莒入临灾而听政襄王封田单号曰安平君　　田饶
按说苑宗卫相齐遇逐召门尉田饶等二十七人而问焉田饶对曰厨中有臭肉则门下无死士君不能用所轻之财而欲使士致所重之死岂不难乎哉　　田连按韩非子田连成窍天下善鼓琴者也
　　田赞
按尚友录赞楚人尝衣儒衣而见王王曰先生衣何恶也赞曰有甚于此者夫衣无恶于甲冬则寒夏则热王好衣人以甲臣窃不取意者其为义耶甲兵折人首刳人腹堕人城郭系人子女其名尤甚不荣意者其为贵耶苟虑害人人必害之苟虑危人人必危之王无以应　　田光
按史记刺客列传荆轲至燕燕处士田光先生善待之知其非庸人居顷之燕太子丹求为报秦王者问其傅鞠武武曰燕有田光先生其为人智深而勇沉可与谋太子曰愿因太傅而得交于田先生可乎鞠武曰敬诺出见田先生道太子愿图国事于先生也田光曰敬奉教乃造焉太子逢迎却行为导跪而蔽席田光坐定左右无人太子避席而请曰燕秦不两立愿先生留意也田光曰臣所善荆卿可使也太子曰愿因先生得结交于荆卿可乎田光曰敬诺即起趋出太子送至门戒曰丹所报先生所言者国之大事也愿先生勿泄也田光俯而笑曰诺偻行见荆卿曰光言足下于太子愿足下过太子于宫荆卿曰谨奉教田光曰吾闻之长者为行不使人疑之今太子告光曰所言者国之大事也愿先生勿泄是太子疑光也夫为行而使人疑之非节侠也欲自杀以激荆卿曰愿足下急过太子言光以死明不言也因遂自刎而死荆轲遂见太子言田光已死致光之言太子再拜而跪膝行流涕有顷而言曰丹所以戒田先生毋言者欲以成大事之谋也今田先生以死明不言岂丹之心哉　　秦
　　田臧
按汉书陈胜传吴广为假王魏将军田臧等矫陈王令诛广献其首于胜胜赐田臧楚令尹印西迎秦军战死　　田儋
按汉书田儋传儋狄人故齐王田氏族也陈涉使周市略地至狄儋击杀令自立为齐王略定齐地秦将章邯围魏王咎于临济儋将兵救魏章邯夜衔枚大破齐楚军杀儋于临济下　　田荣
按汉书田儋传儋从弟荣豪桀能得人章邯杀儋于临济下荣收儋余兵东走东阿齐人闻儋死乃立故齐王建之弟田假为王田角为相田间为将荣怒引兵逐假假走楚角走赵间前救赵因不敢归荣立儋子市为王荣相之项梁追章邯章邯兵益盛使使趣齐兵共击邯荣曰楚杀田假赵杀角间乃出兵楚赵不听齐亦不肯出兵章邯败杀项梁项羽由此怨荣羽既灭秦徙齐王市王胶东齐将田都从救赵故立为齐王齐王建孙田安立为济北王荣不得王发兵距击田都都走楚追杀市于即墨杀济北王安自立为王项王大怒北代齐荣兵败走平原平原民杀荣　　田横按汉书田儋传儋从弟横豪桀能得人韩信掳齐王广横自立为王汉王立为皇帝横与其徒属五百余人入海居&#中高帝使使召之横乃与其客二人乘传诣雒阳至尸乡&#置自刭高帝以王者礼葬横既葬二客穿其冢傍皆自刭从之其余五百人在海中闻横死亦皆自杀于是乃知田横兄弟能得士也　　田假按汉书田儋传章邯杀儋于临济下齐人乃立故齐王建之弟田假为王荣引兵击逐假假亡走楚　　田角按汉书田儋传齐人立假为王田角为相荣引兵击逐假角亡走赵　　田闲
按汉书田儋传齐人立假为王田闲为将荣引兵击逐假闲前救赵因不敢归　　田市
按汉书田儋传儋从弟荣立儋子市为王荣相之项羽既灭秦立诸侯王乃徙市王胶东治即墨荣怨项羽留市毋之胶东市亡就国荣怒追击杀市于即墨　　田都按汉书田儋传项羽既灭秦立诸侯王齐将田都从共救赵从入关故立都为齐王治临淄荣发兵距击田都都亡走楚　　田安
按汉书田儋传项羽既灭秦立诸侯王故齐王建孙田安项羽方渡河救赵安下济北数城引兵降项羽羽立安为济北王治博阳荣攻杀安　　田广
按汉书田儋传平原民杀荣荣弟横收齐散兵击项羽复收齐城邑立荣子广为王而横相之会汉使郦食其说广与连和横然之罢历下守备韩信乃袭掳广　　田解
按汉书田儋传韩信东击齐齐使华毋伤田解军历下以距汉　　田既
按汉书田儋传韩信袭破齐将军田既军于胶东韩信已杀龙且进兵破杀田既于胶东　　田吸
按汉书田儋传灌婴破杀齐将田吸于千乘
　　汉
　　田肯
按汉书高帝本纪六年人告楚王信反上伪游云梦信迎谒执之田肯贺上曰甚善陛下得韩信又治秦中秦形胜之国也带河阻山县隔千里持戟百万秦得百二焉齐地方二千里持百万县隔千里之外齐得十二焉此东西秦也非亲子弟莫可使王齐者上曰善赐金五百斤　　田何
按史记儒林传自鲁商瞿受易孔子孔子卒商瞿传易六世至齐人田何字子庄汉兴田何传东武人王同子仲子仲传灾川人杨何　　田生
按汉书燕王泽传高后时齐人田生游乏资以画奸泽泽大说之用金二百斤为田生寿注
楚汉春秋云
田生字子春
　　田仲
按汉书游侠传楚田仲以侠闻父事朱家自以为行弗及也　　田叔
按汉书田叔传叔赵陉城人其先齐田氏也叔好剑学黄老术于乐巨公为人廉直喜任侠游诸公赵人举之赵相赵午言之赵王张敖以为郎中数岁赵王贤之会赵午贯高等谋弒上事发觉汉下诏捕赵王及群臣反者唯田叔等十余人赭衣自髡钳随王至长安赵王敖事白得出废为宣平侯乃进言叔等十人召见与诏上说尽拜为郡守诸侯相叔为汉中守坐法失官梁孝王使人杀汉议臣爰盎景帝召叔案梁具得其事还报上曰梁有之乎对曰有之事安在叔曰上无以梁事为问也今梁王不伏诛是废汉法也如其伏诛太后食不甘味卧不安席此忧在陛下于是上大贤之以为鲁相鲁王好猎相常从入苑中王辄休相就馆相常暴坐苑外终不休曰吾王暴露独何为舍王以故不大出游数年以官卒　　田禄伯
按汉书吴王濞传吴臣田禄伯为大将军请五万人别循江淮而上收淮南长沙入武关濞太子谏吴王即不许田禄伯　　田王孙
按汉书儒林传丁宽从田何受易景帝时为梁孝王将军距吴楚作易说二万言宽授砀田王孙王孙授施雠孟喜梁丘贺繇是易有施孟梁丘之学　　田蚡
按汉书田蚡传蚡孝景王皇后同母弟也生长陵窦婴已为大将军方盛蚡为诸曹郎未贵往来侍酒婴所跪起如子姓及孝景晚节蚡益贵幸为中大夫武帝初即位蚡以舅封为武安侯弟胜为周阳侯会丞相绾病免婴为丞相蚡为太尉窦太后好黄老言而婴蚡等务隆推儒术贬道家言窦太后滋不说二年御史大夫赵绾请毋奏事东宫窦太后大怒罢逐赵绾王臧而免丞相婴太尉蚡六年窦太后崩上以蚡为丞相丞相入奏事语移日所言皆听荐人或起家至二千石权移主上　　田胜
按汉书恩泽侯表胜以皇太后同母弟封周阳侯十二年薨谥懿　　田恬
按汉书恩泽侯表元光四年武安侯恬嗣五年元朔三年坐衣襜褕入宫不敬免　　田祖
按汉书恩泽侯表元光六年周阳侯祖嗣八年元狩二年坐当归轵侯宅不与免　　田仁
按汉书田叔传叔子仁以壮勇为卫将军舍人数从击匈奴卫将军进言仁为郎中至二千石丞相长史失官后使刺三河还奏事称意拜为京辅都尉月余迁司直数岁戾太子举兵仁部闭城门令太子得亡坐纵反者族　　田千秋
按汉书车千秋传千秋本姓田氏其先齐诸田徙长陵千秋为高寝郎会卫太子为江充所谮败久之千秋上急变讼太子冤上感寤召见千秋千秋长八尺余体貌甚丽武帝见而说之立拜千秋为大鸿胪数月遂为丞相封富民侯千秋无他材能术学又无伐阅功劳特以一言寤意旬月取宰相封侯世未尝有也后岁余武帝疾千秋受遗诏辅导少主谨厚有重德为相十二年薨谥曰定侯初千秋年老上优之朝见得乘小车入宫殿中故因号曰车丞相子顺嗣侯官至云中太守　　田云中
按汉书田广明传广明征为大鸿胪擢广明兄云中代为淮阳太守敢诛杀吏民守阙告之坐弃市　　田广明按汉书田广明传广明字子公郑人也以郎为天水司马功次迁河南都尉以杀伐为治郡国盗贼并起迁广明为淮阳太守连禽大奸征入为大鸿胪昭帝时将兵击益州还赐爵关内侯徙卫尉后出为左冯翊治有能名宣帝初立代蔡义为御史大夫以前为冯翊与议定策封昌水侯岁余以祁连将军将兵击匈奴出塞至受降城受降都尉前死丧柩在堂广明召其寡妻与奸既出不至质引军空还下太仆杜延年簿责广明自杀阙下国除　　田延年
