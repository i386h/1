<!-- { "loadSidebar": true } -->
按金史纥石烈鹤寿传鹤寿河北西路山春猛安人性淳质躯干雄伟初充亲军中泰和三年武举调褒信县副巡检六年宋人围蔡州鹤寿请于防御使与勇士五十人夜斫宋营使诸军噪于城上斩三百余级宋兵自相蹂践死者十余人迟明宋人解围去鹤寿追之使殿曳柴宋人顾尘起以为大兵且至遂奔追至陈寨而还已而宋兵复据新蔡新息褒信三县鹤寿皆复取之得马三百匹充行军万户从大军出寿春败宋人于涡口夺马千余匹攻下真滁二州及盱眙军军还进九官迁同知息州军州事改万宁宫同提举大安三年充西南路马军万户夏人五万围东胜鹤寿救之突围入城夏兵解去迁两阶赐银百两重彩十端迁尚方署令充行军副统升充行省左翼都统转武卫军都统充马军副提控转钤辖充都城东面宣差副提控贞佑二年丁父忧起复武宁军节度副使破红袄贼于兰陵石城堌一切掠良人为生口监察御史陈规奏乞&#有司凡鹤寿所获俱从放免诏徐州归德行院拘括放之寻遥授同知武宁军节度使事兼节度副使坐出猎纵火延烧官草杖一百改同知河平军节度使事兴定元年充马军都提控入宋襄阳界遥授同知武胜军节度使事改遥授睢州刺史二年攻枣阳三败宋兵改遥授同知归德府事三年夺宋石渠寨决去枣阳濠水加宣差邓州路军马从宜遥授汝州防御使四年宋扈太尉步骑十万围邓州鹤寿分兵拒守出府库金帛赏士许以迁官加爵自将余众日出搏战宋兵焚营去鹤寿被创不能骑遣招抚副使朮虎移剌荅追及之杀数十人夺其俘而还诏将士优迁官爵迁鹤寿金紫光禄大夫遥授武胜军节度使俄丁母忧以本官起复权元帅左都监行元帅府于鄜州兴定五年十月鄜州破鹤寿与数骑突出城追及之鹤寿据土山力战而死谥果勇　　纥石烈阿虎
按金史哀宗本纪天兴元年六月宿州镇防千户高腊哥李宣杀节度使纥石烈阿虎父子　　纥石烈柏寿
按金史哀宗本纪天兴二年九月庚戌分军防守四面及子城以王山儿守北面元帅纥石烈柏寿副之　　元　　纥石烈延年
按济南府志延年字九龄大德间尹平原修庙学增礼器方春劝课召乡子弟告以孝弟力田有赏荒惰弗蓺有罚革弊惩扰定力役法四境熙然邑人树碑以纪异绩
　纥豆陵姓部列传
　　北魏
　　纥豆陵步藩
按魏书孝庄帝本纪建义三年十二月河西人纥豆陵步藩破落韩常大败爾朱兆于秀容　　纥豆陵伊利
按魏书出帝本纪永熙三年春正月壬辰齐献武王讨费也头大破之获其帅纥豆陵伊利　　北周
　　纥豆陵毅
按隋书李德林传德林至长安武帝谓群臣云今日得其驱使极为大异神武公纥豆陵毅答曰陛下圣德感致有大才用　　纥豆陵恭
按隋书王劭传劭上表言符瑞曰周武帝时望气者云亳州有天子气于是杀亳州刺史纥豆陵恭至尊代为之　　隋
　　纥豆陵洪景
按隋书吐万绪传高祖有吞陈之志以绪与西河公纥豆陵洪景屯兵江北
　越质诘姓部汇考
郑樵通志
　　代北三字姓
越质诘氏后秦录有北梁州刺史平襄公越质诘归　骨咄禄姓没路真姓没鹿回姓纥突邻姓突黎人　姓部汇考郑樵通志
　　代北三字姓
骨咄禄氏改为禄氏
没路真氏改为路氏
没鹿回氏纥豆陵氏本没鹿回部大人或为没鹿氏孝文改为窦氏纥突邻氏改为邻氏
凌迪知万姓统谱
　　突黎人姓
突黎人西域人

　莫多娄姓部列传
　　北齐
　　莫多娄贷文
按北齐书莫多娄贷文传贷文太安狄那人也骁果有胆气从高祖举义中兴初除伏波将军武贲中郎将虞候大都督从击尔朱兆于广阿有功加前将军封石城县子邑三百户又从破四胡于韩陵进爵为侯从平尔朱兆于赤谼岭迁左厢大都督斛斯椿等衅起魏武帝遣贾显智据守石济高祖令贷文击走显智天平中除晋州刺史汾州贼为寇高祖亲讨以贷文为先锋每有战功还赉奴婢三十人牛马各五十匹布一千匹仍为汾陕东雍晋泰五州大都督后与太保尉景攻东雍南汾二州克之元象初除车骑大将军仪同南道大都督攻独孤如愿于金墉城遇周军战没赠并肆云朔五州军事并州刺史尚书右仆射司徒公　　莫多娄敬显
按北齐书莫多娄贷文传贷文子敬显强直勤干少以武力见知从斛律光征讨数有战功深为光所重位至领军将军从后主平阳败归并州与唐邕等推立安德王称尊号安德败文帝群官皆投周军惟敬显走还邺授司徒周武帝平邺城之明日执敬显斩于阊阖门外责其不留平阳也
　越质诘姓部列传
　　晋
　　越质诘归
按郑樵通志归后秦北梁州刺史平襄公

　药罗葛姓部列传
　　唐
　　药罗葛菩萨
按唐史回鹘传回鹘长子曰菩萨材勇有谋部人贤菩萨立之贞观三年来献方物
　莫多娄姓部汇考
凌迪知万姓统谱
　　莫多娄姓
莫多娄其先世代北随魏南迁

　末那楼姓部列传
　　晋
　　末那楼富
按郑樵通志富后燕襄城公

　耨温敦姓部汇考

　药罗葛姓部汇考
唐书
　　回鹘传
回纥姓药罗葛氏

　渴烛浑姓拔列兰姓部汇考
郑樵通志
　　代北三字姓
渴烛浑氏改为朱氏渴烛浑可足浑疑与可朱浑同而音转矣拔列兰氏改为梁氏

　莫那娄姓部列传
　　北魏
　　莫那娄题
按郑樵通志题后魏中山太守高邑公

　耨温敦姓部列传
　　金
　　耨温敦思忠
按金史耨温敦思忠传思忠本名乙剌补阿补斯水人太祖伐辽是时未有文字凡军事诸将皆口授思忠思忠面奏受诏还军传致往复数千言无少误及辽人议和思忠与乌林荅赞谋往来专对其间号闸剌闸剌者汉语云行人也其后伐宋思忠从宗翰军封刘豫为齐帝思忠为传宣使俄授谋克从宗弼克和尚原还为同知西京留守事天眷初改蒲州防御使为行台尚书左丞赞谟为行台参知政事思忠黩货无厌赞谟鄙之两人由是交恶思忠因构谟杀之是岁思忠入为尚书右丞俄进平章政事封郜国公进拜左丞相兼侍中封沂国公大德三年致仕贞元二年十月海陵率三品以上官幸思忠第使以家礼见谓思忠曰卿神气康实习先朝旧事舍卿无能知者当为朕起共治国政对曰君之命臣敢不敬从但恨老病&#谬无以塞责耳遂令思忠乘马从入宫拜太傅领三省事封齐国王寻拜太师兼劝农使已而罢中书门下省不置领三省事置尚书令位丞相上思忠为尚书令特置散从八人听随至宫省奏赐坐海陵遂非拒谏而思忠尽言无所避海陵将伐宋问诸大臣皆不敢对思忠曰不可海陵不悦当是时海陵伐宋祁宰谏而死张浩进言被杖思忠见&#孔彦舟画策先取两淮他无及者正隆六年思忠薨年七十三海陵深悼惜之亲临奠赙赠加等赐金螭头车使者监护给道路费　　耨温敦谦
按金史耨温敦思忠传思忠子谦本名乙迭累官御史中丞世宗谓之曰省部官受请托有以室家传达者官刑不肃士风颓敝如此其纠正之初世宗至中都多放宫人还家有称心等数人在放之例所司失于检照不得出宫心常怏怏大定二年闰二月癸巳夜遂于十六位放火延烧太和神龙殿上命近臣迹火之所发十六位宫人袁六娘等六人告实称心等为之称心等伏诛赏赐袁六娘六人放出宫为良谦意宫殿被火将复兴工役劳民伤财乃上表乞权纾修建上使张汝弼诏谦曰朕思正隆比年徭役百姓疮痍未复边事未息岂遽有营缮也卿可悉之久之袭父思忠济州猛安利涉军节度副使鸟林荅钞兀追捕逃军至猛安中谦畏其扰乃醵民财买银赂钞兀事觉钞兀抵罪谦坐夺猛安遇赦求叙上曰乙迭无自与赃使复其所　　耨温敦兀带
按金史耨温敦兀带传兀带太师思忠侄也天会间充女直字学生学问通达观书史工为诗选为尚书省令史除右司都事转行台右司郎中入为左司员外郎累官同知大兴尹京师盗贼止息事无留滞再迁刑部尚书改定海军节度使除兵部尚书改吏部正隆伐宋为武定军都总管世宗即位遣使召之授咸平尹为北边行军都统改会宁尹都统如故是时初定窝斡人心未安兀带为治宽简多备御谨斥候边郡以宁改北京留守以廉察举兀带所在有能名无私过由是入拜参知政事世宗谕之曰凡在卿上者行事或不当理咨禀不从卿以所见奏闻下位有可用之才当推荐之久之属疾上命左宣徽使敬嗣晖往视遣医治疗薨年四十七
　井强六斤姓部汇考
凌迪知万姓统谱
　　井强六斤姓
井张六斤代人

　白扬提姓部列传
　　北魏
　　白扬提度汗
按郑樵通志度汗吐谷浑别帅率户附魏

　莫胡卢姓莫且娄姓莫侯卢姓若口引姓部汇考郑樵通志　　代北三字姓
莫胡卢氏代人孝文改为阳氏
莫且娄氏代人
莫侯卢氏代人
若口引氏改为冠氏

　自死独膊姓部汇考
凌迪知万姓统谱
　　自死独膊姓
自死独膊代人

　白扬提姓部汇考
郑樵通志
　　代北三字姓
白扬提氏后魏有白扬提度汗吐谷浑别帅率户附魏
　赤小豆姓部汇考
郑樵通志
　　代北三字姓
赤小豆氏改为豆氏
