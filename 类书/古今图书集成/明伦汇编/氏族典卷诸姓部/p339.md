<!-- { "loadSidebar": true } -->
按唐书韩思复传思复子朝宗初历左拾遗累迁荆州长史开元二十二年初置十道采访使朝宗以襄州刺史兼山南东道襄州南楚故城有昭王并传言汲者死朝宗移书谕神自是饮者亡恙人更号韩公井坐所任吏擅赋役贬洪州刺史天宝初召为京兆尹出为高平太守始开元末海内无事讹言兵当兴衣冠潜为避世计朝宗庐终南山为长安尉霍仙奇所发元宗怒贬吴兴别驾卒　　韩琬
按唐书韩思彦传思彦子琬字茂贞喜交酒徒落魄少崖检举茂才擢第又举文艺优长贤良方正连中拜监察御史景云初上言国政不报出监河北军兼按察使开元中迁殿中侍御史坐事贬官卒　　韩澄
按广东通志澄字伯源南海人曾祖瑗显庆中为宰相李义府诬瑗不轨贬海南卒寻籍其家澄生长南海励志读书祈复世雠义府死后始以秀才得荐官至汲郡太守郭英乂作变澄有军功自普州刺史进尚书兵部郎中尝巡历至义府墓私发其尸鞭而刑之以报不共戴天之恨人皆义之　　韩干
按万姓统谱干善画马
　　韩浩
按唐书韩休传休子浩万年主簿坐籍王家资有隐入为尹鲜于仲通所劾流循州安禄山盗京师陷贼贼逼以官浩出奔复为贼擒杀之肃宗诏赠吏部郎中　　韩洽
按唐书韩休传休子洽终殿中侍御史
　　韩洪
按唐书韩休传休子洪司库员外郎后为华州长史安禄山盗京师陷贼贼逼以官洪出奔将走行在及四子复为贼擒杀之洪善与人交有节义籍甚于时诏赠太常卿　　韩汯
按唐书韩休传休子汯上元中终谏议大夫
　　韩滉
按唐书韩休传休子滉字太冲以荫补左威卫骑曹参军至德初避地山南采访使李承昭表为通州郡长史改彭王府谘议参军擢殿中侍御史三迁吏部员外郎性强直明吏事莅南曹五年再迁给事中知兵部选迁右丞知吏部选以户部侍郎判度支德宗立恶滉掊刻徙太常卿议者不厌乃出为晋州刺史未几迁浙江东西观察使寻检校礼部尚书为镇海军节度使帝在奉天淮汴震骚滉分兵戍河南既狩梁州又献缣十万匹请以镇兵三万助讨贼有诏嘉劳进检校尚书右仆射封南阳郡公滉握强兵迁延不赴难而调发粮帛以济朝廷者当时实赖之贞元元年加检校左仆射同中书门下平章事江淮转运使封郑国公二年更封晋是岁入朝诏加度支诸道转运盐铁等使寻卒赠太傅谥忠肃滉幼时已有美名所与游皆天下豪俊晚节苛惨故论者疑其饰情希进既得志则强肆盖自其性云子群&#　　韩浑
按唐书韩休传休子浑大理司直安禄山盗京师浑为贼擒杀之诏赠太常少卿　　韩游
按唐书韩游传游灵州灵武人始为郭子仪裨将累进邠宁节度留后奉天之狩兵未集游与庆州刺史论惟明以兵三千来赴自干陵北趋醴泉未至有诏引军屯便桥次泥泉与泚兵值游还奉天泚兵蹑攻之战不利泚兵夺门游殊死战乃解泚大治战棚云桥游火其棚贼气沮故诸将推游赴难功第一帝以卫军无职局军置统军一员以游惟明贾隐林处之李怀光叛诱游为变游白发其书帝曰卿可谓忠义矣会怀光诱复至浑瑊得书稍严卒以警游不知发怒嫚骂瑊帝疑有变即日幸梁州游使子从帝怀光檄假游邠州刺史欲因张昕杀之游驰入邠斩昕首以闻诏拜邠宁节度使遂会浑瑊于奉天与瑊戴休颜分扼京西要险李晟入长安游破泚兵咸阳泚走泾州游使谕泾将杨澄澄拒不纳泚遂败京师平迁检校尚书左仆射帝至自兴元游及瑊休颜从而李晟尚可孤李元谅奉迎论功与瑊等皆第一游还屯邠宁怀光寇同州瑊元谅败于干坑诏游率兵并力败贼众五千于屯遂会瑊马燧围蒲城师次焦篱堡守将尉珪降怀光见势单蹙乃缢死贞元二年吐蕃入泾陇邠宁游追至安化斩数百级有诏李元谅韩全义率师一万会游收盐州吐蕃请修清水盟以归侵地马燧为之请诏问游答曰西戎弱则请盟强则入寇今侵地益深而乞盟诈我也帝不从会盟平凉诏游以军屯洛口盟之日游以劲骑五百待非常令曰即有变急趋柏泉以分敌势瑊被劫驰以免敌见兵出即解去后吐蕃寇大回原游方壁长武即选骑八百迎击战南原败之吐蕃夜遁会子钦绪以射生将卫京师与妖人李广弘谋反谋泄游惧求归死京师帝不许未几入朝素服听命有诏复位劳遇如故游盛言城丰义以遏敌侵帝悦趣还军游遣兵筑丰义纔二板而溃宁卒数百大掠游不能禁诏用张献甫代之游畏乱委军轻出还京师拜右龙武统军卒谥曰襄　　韩注
按万姓统谱注仕唐为谏议贞元间以言事忤旨贬岳州适意游君山弃人间事杜甫以诗寄之有濯足洞庭望八荒之句　　韩群
按唐书韩休传休子滉滉子群终国子司业
　　韩&#
按唐书韩休传群弟&#字仲闻资质厚重有大臣器由云阳尉策贤良方正异等拜右拾遗迁考功员外郎父丧德宗遣使吊问俾论撰滉行事号泣承命立草数千言以进帝嘉之服除宰相拟考功郎中帝为加知制诰迁中书舍人御史中丞兵部侍郎拜京兆尹入拜尚书右丞为户部尚书历东都留守忠武军节度使　　韩翃
按万姓统谱翃南阳人仕为驾部郎中知制诰有能诗名号大历才子时有两韩翃其一为刺史宰相请掌诰德宗曰与韩翃又具二人同进请孰与御批曰与诗人韩翃终中书舍人　　韩&#
按唐书王叔文传韩者滉族子有俊才以司封郎中贬饶州司马终永州刺史　　韩泰
按唐书王叔文传韩泰字安平有筹画王伾叔文所倚重能决大事以户部郎中神策行营节度司马贬虔州司马终湖州刺史　　韩全义
按唐书韩全义传全义家素寒史失其先世兴卒伍以巧佞事宦者窦文场擢累长武城使进拜夏绥银宥节度使诏以长武兵赴之全义素懦贪无纪律为下靳狎诏未下军中遍知之谋曰夏州沙碛无树艺生业不可往是夜噪而乱全义缒以逸虞候高崇文诛乱首众乃定全义得赴屯吴少诚以蔡拒命诏合十七镇兵讨之诸镇兵皆属全义无它方略号令悉禀监军遇贼广利城方暑地沮洳士皆病疠全义未尝存之既战师皆溃退保五楼贼移屯逼之乃与监军贾英秀等保&#水不能固又入屯陈州宦人共掩其败帝不知宪宗在藩疾之既嗣位全义大惧愿入觐不复用以太子少保致仕卒　　韩弘
按唐书韩弘传弘滑州匡城人少孤依其舅刘元佐举明经不中从外家学骑射由诸曹试大理评事为宋州南城将事刘全谅署都知兵马使贞元十五年全谅死军中思元佐以弘才武共立为留后请监军表诸朝诏检校工部尚书充宣武节度副大使知节度事累授检校司空同中书门下平章事宪宗方用兵淮西更授检校司徒拜淮西诸军行营都统使元济平以功加兼侍中封许国公李师道诛弘大惧因请入朝册拜司徒中书令因留京师帝崩摄冢宰俄出为河中节度使以病请还复拜司徒中书令卒赠太尉谥曰隐弘为人庄重寡言沈谋勇断诏使至或傲侮不为礼齐蔡平势屈而后请觐能以名位始终亦其天幸　　韩充
按唐书韩弘传弘弟充本名瓘少亦依舅家李元为河阳节度使署牙将未几弘领宣武召主亲兵累授御史大夫念弘在镇久不入见天子身又得士不自安固请入宿卫后因猎单骑走洛阳朝廷亮其节擢右金吾卫将军转大将军历少府监鄜坊等州节度使穆宗立授充检校尚书左仆射为义成军节度使会汴军逐李愿以李主留事帝谓充素为汴士悦向诏节度宣武讨破之加检校司空卒赠司徒谥曰肃　　韩会
按万姓统谱会愈亲兄妻郑氏视愈如子愈所谓鞠于嫂氏者会次子老成即愈所祭十二郎者也　　韩愈按唐书韩愈传愈字退之邓州南阳人七世祖茂后魏封安定王父仲卿秘书郎愈生三岁而孤自知读书日记数千百言比长尽能通六经百家学擢进士第会董晋为宣武节度使表署观察推官晋卒愈从丧出不四日汴军乱乃去依武宁节度使张建封建封辟府推官操行坚正鲠言无所忌调四门博士迁监察御史上疏极论宫市德宗怒贬阳山令有爱在民民生子多以其姓字之改江陵法曹参军元和初权知国子博士分司东都三岁为真改都官员外郎即拜河南令迁职方员外郎华阴令柳涧有罪前刺史劾奏之未报而刺史罢后刺史按其狱贬涧房州司马愈过华以为刺史阴相党上疏治之既御史覆问得涧赃愈坐是复为博士既才高数黜官又下迁乃作进学解以自谕执政览之奇其才改比部郎中史馆修撰转考功知制诰进中书舍人初宪宗将平蔡命御史中丞裴度使诸军按视及还且言贼可灭愈亦奏言之执政不喜会有人诋愈在江陵时为裴均所厚均子锷素无状愈为文章字命锷谤语嚣暴由是改太子右庶子及度以宰相节度彰义军宣慰淮西奏愈行军司马愈请乘遽先入汴说韩弘使&#力元济平迁刑部侍郎宪宗遣使者往凤翔迎佛骨入禁中愈上表谏争贬潮州刺史既至潮以表哀谢帝得表颇感悔乃改袁州刺史召拜国子祭酒转兵部侍郎镇州乱杀田弘正而立王廷凑诏愈宣抚归转吏部侍郎时宰相李逢吉恶李绅欲逐之遂以愈为京兆尹兼御史大夫特诏不台参而除绅中丞绅果劾奏愈愈以诏自解其后文剌纷然宰相以台府不协遂罢愈为兵部侍郎而出绅江西观察使绅见帝得留愈亦复为吏部侍郎长庆四年卒年五十七赠礼部尚书谥曰文愈性明锐不诡随与人交始终不少变成就后进士往往知名经愈指授皆称韩门弟子　　韩佽
按唐书韩思复传思复子朝宗朝宗孙佽字相之性清简元和初第进士自山南东道使府入为殿中侍御史累迁桂管观察使时诏置五管监兵尽境赋不足充其费佽处以俭约遂为定制众以为难卒赠工部侍郎　　韩公武
按唐书韩弘传弘子公武字从偃起家卫尉主簿为宣武行营兵马使以讨蔡功检校左散骑常侍鄜坊等州节度使弘入朝为右金吾将军弘出河中弘弟充徙宣武乃曰二父居重镇我以孺子又当执金吾职乎因固辞改右骁卫大将军性恭逊不以富贵自处卒赠户部尚书谥曰恭　　韩察
按万姓统谱察京兆人丞相忠肃公滉之孙长庆元年刺史易县治为州治撒将城筑州城功大而民不知役费广而用不厉民　　韩昶
按万姓统谱昶小字符退之子幼读书城南长庆中第进士为集贤校理弟滂聪悟奇伟从愈之潮之袁而卒　　韩湘
按青琐高议湘字清夫文公侄也落魄不羁公勉之学乃笑作诗有能开顷刻花之句公曰汝能夺造化开花乎湘遂聚土覆盆良久曰花已发矣举盆乃碧花二朵叶间有小金字乃诗一联云云横秦岭家何在雪拥蓝关马不前公未晓其诗意湘曰事久可验公后贬潮阳途有一人冒雪而来乃湘也湘曰公忆花上句乎乃今日事也　　韩约
按唐书王璠传韩约朗州武陵人本名重华志勇决略涉书有吏干历两池榷盐使虔州刺史交址叛领安南都护再迁太府卿太和九年代崔鄯为左金吾卫大将军居四日起事约繇钱谷进更安南富饶地聚赀尤多　　韩全诲
按唐书韩全诲传全诲监凤翔军入为内枢密使刘季述之诛为左神策中尉拜骠骑大将军全诲知崔引必除己乃交通谋乱引为急诏令朱全忠讨全诲全诲逼帝至凤翔全忠进屯凤翔东偏李茂贞惧密图诛中官以纾难请遣使谕全忠军以蒋元晖入卫于是全诲伏诛　　韩仪
按唐书韩偓传偓兄仪字羽光以翰林学士为御史中丞偓贬之明年贬棣州司马　　韩偓
