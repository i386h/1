<!-- { "loadSidebar": true } -->
按长洲县志旸字景寅万历年间岁贡任训导　　时绎按临清州志绎字勉学常为宁波同知改西安适同官者子游金胜寺被杀因罪其同游者狱成当决绎廉得真犯则寺僧也台荐增俸二级升平凉知府大饥捐俸倡富民为粥安辑流离存活者数万人　　时瑞按邵武府志瑞为人高颖有操气概超绝以明经恩选长沙府通判风裁凛凛不可犯有大盗何震东者肆行掠家巨万夤缘当道人莫谁何瑞廉得其情捕之当道授以意令释之弗听盗阴以千金贿瑞瑞佯许诱其来见即擒而杖杀之以此忤当道意遂弃官归居官三载清正果断执法不挠一文不取归之日行橐萧然　　时光耀
按鱼台县志光耀字晦夫为人长厚有盛德之称家训甚严二子雨化雨泽毫不敢以高语加人　　时致祥
按单县志致祥贡生博古有著述
　　时养心
按单县志养心崇祯己卯科乡试中式副榜恩贡　　时雨化按鱼台县志雨化黄县教谕
　　时常寿
按畿辅通志常寿新城人官知县鸣琴听政擢御史中丞权奸屏迹累爵至荣国公　　时蒿
按沾化县志蒿直隶长垣县县丞
　　时显
按沾化县志显陕西平利县教谕
　　时平
按滨州志平副千户
　　时信
按德平县志信蔚州知州
　　时凤仪
按济南府志凤仪历城人崇祯年贡生


　裨姓部汇考
凌迪知万姓统谱
　　裨姓
裨音陴姓纂云宣州有此姓
四川总志
　　氏族谱
裨倏鱼左传庸蛮叛楚楚庄王伐之七遇皆北惟裨倏鱼人实逐之杜预曰裨倏鱼三巴也

　双姓部列传
　　汉
　　双福
按姓氏急就篇汉有双福
　　宋
　　双泰真
按南史沈攸之传攸之招集才力之士随郡人双泰真有干力召不肯来攸之遣二十人被甲追之泰真射杀数人欲过家将母去事迫不获单身走入蛮追者既失之录其母去泰真既失母乃自归攸之不罪曰此孝子也赐钱一万转补队主　　北魏
　　双蒙
按姓氏急就篇后魏中常侍双蒙
　　双弥周
按万姓统谱弥周魏河州刺史平凉公
　　双玚
按万姓统谱弥周子玚
　　双士洛
按万姓统谱士洛魏梁州刺史
　　唐
　　双士洛
按姓氏急就篇唐定州总管双士洛（
按二书所载双士洛代既不同
　官亦各异故并存之以备考）

　　双子符
按万姓统谱子符唐瀛昌二州刺史
　　宋
　　双华
按姓氏急就篇宋有巢县人双华
　　双渐
按明道杂志士人有双渐者性滑稽尝为县令因入村治事夏暑憩一僧寺中方入门主僧半酣矣因前曰长官可同饮三杯否渐怒其容易叱去而此僧犹不已曰偶有少佳酒同饮三杯如何渐发怒令拽出去俄以属吏渐亦就憩至晚吏呈案渐乃判云谈何容易邀下官同饮三杯礼尚往来请上座独吃八棒竟笞遣之按万姓统谱云渐庐江人庆历进士而
奇姓通又谓渐为朱子门人未知孰是

　　明
　　双鉴
按万姓统谱鉴祥符人永乐中绩溪丞
　　双秉
按襄阳府志秉永乐间贡士
　　双瓒
按万姓统谱瓒宣化人宣德举人
　　双华
按万姓统谱华沙河人正统间莆田丞
　　双缙
按荆州府志缙监利人成化丁酉举人官审理　　双忠按襄阳府志忠成化间贡士
　　双桂
按万姓统谱桂华阳人正德举人
　　双应麟
按万姓统谱应麟华阳人正德举人
　　双凤鸣
按万姓统谱凤鸣陕西人隆庆辛未进士
　　双元清
按龙阳县志元清万历间拔贡常熟知县
　　双登云
按龙阳县志登云崇祯年贡士


　祁姓部汇考
国语
　　晋语
秦伯召公子于楚楚子厚币以送公子于秦秦伯归女五人怀嬴与焉公子使奉匜沃盥既而挥之嬴怒曰秦晋匹也何以卑我公子惧降服囚命秦伯见公子曰寡人之适此为才子圉之辱备嫔嫱焉欲以成婚而惧离其恶名非此则无故不敢以礼致之欢之故也公子有辱寡人之罪唯命是听公子欲辞司空季子曰同姓为兄弟黄帝之子二十五人其同姓者二人而已唯青阳与夷鼓皆为己姓青阳方雷氏之甥也夷鼓彤鱼氏之甥也其同生而异姓者四母之子别为十二姓凡黄帝之子二十五宗其得姓者十四人为十二姓姬酉祁己滕葴任荀僖姞儇依是也郑樵通志　　以邑为氏
晋
邑

祁氏姬姓晋献侯四世孙奚为晋大夫食邑于祁遂以为氏其地即今太原祁县是也犹有祁奚墓或云隰叔之后与士氏同族又祁亦姓也出黄帝后所谓伊祁是也亦作耆望出太原乐陵宋朝登科祁高开封人又有祁融　　以名为氏
祁氏周司马祁父之后左传祁瞒奸命晋有祁嘉闻&#外人招隐者王圻续文献通考
　　同姓异派
祁氏有三晋献公孙英食采于祁遂以为氏又隰叔后又黄帝后廖用贤尚友录
　　祁姓
祁太原征音
　祁姓部列传
　　周
　　祁举
按左传僖公十年晋侯杀里克遂杀郑祁举及七与大夫皆里之党也　　祁瞒
按左传僖公二十八年城濮之战晋中军风于泽亡大&#之左旃祁瞒奸命司马杀之以徇于诸侯　　祁奚按春秋臣传奚晋祁邑大夫也悼公即位知奚之果而不淫也使为中军尉襄公三年奚请老晋侯问嗣焉称解狐其雠也将立之而卒又问焉曰午也可于是羊舌职死矣晋侯曰孰可以代之对曰赤也可于是使祁午为中军尉羊舌赤佐之君子谓祁奚于是能举善矣称其雠不为谄立其子不为比举其偏不为党商书曰无偏无党王道荡荡其祁奚之谓矣解狐得举祁午得位伯华得官建一官而三物成能举善也夫惟善故能举其类诗曰惟其有之是以似之祁奚有焉十六年平公即位以奚为公族大夫二十一年范宣子逐栾盈杀羊舌虎囚叔向人谓叔向曰子离于罪其为不知乎叔向曰诗曰优哉游哉聊以卒岁知也乐王鲋见叔向曰吾为子请叔向勿应出不拜其人皆咎叔向叔向曰必祁大夫室老闻之曰乐王鲋言于君无不行求赦吾子吾子不许祁大夫所不能也而曰必由之何也叔向曰乐王鲋从君者也何能行祁大夫外举不弃雠内举不失亲其独遗我乎诗曰有觉德行四国顺之夫子觉者也晋侯问叔向之罪于乐王鲋对曰不弃其亲其有焉于是祁奚老矣闻之乘驿而见宣子曰诗曰惠我无疆子孙保之书曰圣有谟勋明征定保夫谋而鲜过惠训不倦者叔向有焉社稷之固也犹将十世宥之以劝能者今壹不免其身以弃社稷不亦惑乎若之何其以虎也弃社稷子为善谁敢不勉多杀何为宣子说与之乘以言诸公而免之不见叔向而归叔向亦不告免焉而朝子午嗣　　祁午
按春秋臣传祁奚辞于军尉公问代孰可对曰臣之子午可人有言曰择臣莫若君择子莫若父午之少也婉以从令游有乡处有所好学而不戏其壮也强志而用命守业而不淫其冠也和安而好敬柔惠小物而镇定大事有直质而无流心非义不变非上不举若临大事其可以贤于臣也臣请荐所能择而君比义焉公从之没平公军无秕政　　祁盈
按左传昭公二十八年晋祁胜与邬臧通室祁盈将执之访于司马叔游叔游曰郑书有之恶直丑正实蕃有徒无道立矣子惧不免诗曰民之多辟无自立辟姑已若何盈曰祁氏私有讨国何有焉遂执之祁胜赂荀跞荀跞为之言于晋侯晋侯执祁盈祁盈之臣曰钧将皆死慭使吾君闻胜与臧之死也以为快乃杀之夏六月晋杀祁盈及杨食我遂灭祁氏羊舌氏　　汉
　　祁圣元
按东观汉记祁圣元善说经书京师语曰论难僠僠祁圣元　　吴
　　祁庚
按吴志虞翻传注朱育对濮阳兴论会稽人士曰山阴祁庚上虞樊正咸代父死罪　　晋
　　祁谋
按万姓统谱谋着周室王城明堂十卷
　　北魏
　　祁&#
按北史崔浩传方士祁&#奏立四王以日东西南北为名欲以致祯吉除灾异诏浩与学士议之浩曰不可　　唐
　　祁顺之
按万姓统谱顺之刑部员外郎
　　宋
　　祁暐
按宋史祁暐传暐字坦之莱州胶水人淳化三年进士历度支员外郎直集贤院天禧中出知潍州母卒葬于州城之南暐既解官就坟侧构小室号泣守护蔬食经六冬坠足三指有白乌白兔驯扰坟侧州人异之以状闻有诏旌美　　祁昂
父
翊

按宋史徐徽言传金人犯京师祁昂引刀欲自刺金人拥至军前不屈而死赠成忠郎团练使昂父翊宣和末知朔宁府救太原死于阵世着忠义云　　祁高
按万姓统谱高开封人登科
　　祁融
按万姓统谱融乐陵人登科
　　金
　　祁宰
子
公史

按金史祁宰传宰字彦辅江淮人宋季以医术补官王师破汴得之后隶太医累迁中奉大夫太医使数被赏赉常感激欲自效海陵将伐宋宰即上疏谏言甚激切海陵怒命戮于市籍其家产明年世宗即位于辽东四年诏赠资政大夫复其田宅章宗即位诏访其子忠勇校尉平定州酒监公史擢尚药局都监泰和初诏定功臣谥特赐谥忠毅　　元
　　祁祖谦
按福山县志祖谦延佑五年任主簿
　　明
　　祁宁
浙
江人

按万姓统谱宁浙江山阴人永乐进士
　　祁宁
江
南人

按武进县志宁宣德乙卯举人
　　祁顺
按广东通志顺字致和东莞人天顺庚辰进士授兵部主事巡山海关代归转户部员外郎中督饷临清成化乙未建储赐一品服使朝鲜关人故集土兵土物万计从而贸易悉屏斥之惟匹骑从自就馆至旋&#金缯声伎之奉一切麾却三韩君臣相顾骇异为筑却金亭刻使东稿以献未几出为江西参政三载以诖误谪知石阡府谨斥堠开屯田广储蓄流散日复土人素不知学乃集诸生亲为讲授历江西左布政使两院交荐顺辞甚力其平生邃问学持大体人不敢干以私　　祁敏
按万姓统谱顺子敏郎中
　　祁孜
按万姓统谱顺子孜举人
　　祁政
按万姓统谱顺子政举人
　　祁仁
按万姓统谱仁浙江山阴人成化进士
　　祁司员
按明外史祁彪佳传彪佳五世祖司员池州知府　　祁鹤按山西通志鹤安邑人正德甲戌进士历官山东副使嘉靖间青羊山盗起势甚猖獗廷议擢鹤兵备特授节钺鹤相机捣穴斩数千级御赐金币褒异及卒上哀恻不已　　祁清
按明外史祁彪佳传彪佳曾祖清陕西右布政使　　祁汝东按明外史祁彪佳传彪佳伯祖汝东两淮盐运使　　祁承按明外史祁彪佳传彪佳父承江西右参政
　　祁鲸
按万姓统谱鲸阜城人万历甲戌进士
　　祁鲲
按万姓统谱鲲阜城人万历乙丑进士
　　祁衍曾
按广东通志衍曾字羡仲东莞人顺之曾孙领万历丙子乡荐雅志居罗浮自号罗浮山人性通脱早岁丧父事母兄备极孝友计偕至都名倾都下久之以母丧痛哭发病卒所著有绿水园集传于世　　祁伯裕
按畿辅通志伯裕滑县人原名光宗因避庙号以字行万历时进士授工部调礼部历三道皆以边功着巡抚甘肃三年积功加兵部侍郎乙卯转三边总制叙功加宫保尚书旋告归卒谥敏惠所著有余清馆等集　　祁秉忠
按明外史罗一贯传祁秉忠陕西人万历四十四年为永昌参将银定成以二千余骑入塞秉忠提兵三百拒之转战两昼夜寇败去寻擢凉州副总兵经略袁应泰荐其智勇令守蒲河至则辽阳已破命为援剿总兵官守闾阳驿死　　祁敕
按广东通志敕字惟允弱冠魁乡荐成进士历刑部主事郎中尝辨出曹恕王良&#之冤议减屈剑高栾之狱人以为平差广西主考竣事拜饶州守治狱如刑曹时奸吏弄文者悉斥之会诏烧郊坛砖以愆期逮狱谪婺州典史道病归卒人咸惜之　　祁彪佳
