<!-- { "loadSidebar": true } -->
按宋史宋湜传湜字持正京兆长安人曾祖择牟平令祖赞万年令父温故晋天福中进士至左补阙弟温舒亦进士至职方员外郎湜太平兴国五年进士释褐将作监丞通判梓州榷盐院宋准荐其文拜着作郎雍熙三年以右补阙知制诰淳化二年降均州团练副使召为礼部员外郎至道元年为翰林学士真宗即位拜中书舍人真宗北巡以扈从军列为行阵亲御铠甲于中疾作遣内侍护送供帐至澶州卒以子纶为太祝纯为奉礼郎弟某为光禄寺丞湛为大理寺丞侄孙选同学究出身谥曰忠定　　宋沆
按宋史宋湜传湜从弟沆太平兴国五年进士历左正言京西转运使度支判官淳化二年吕蒙正罢相沆坐亲党贬宜州团练副使起为太子中允咸平中为环庆路都监擅发兵袭敌不与部署&#谋责授供奉官后为文思副使京西提点刑狱卒　　宋澥
按宋史宋湜传湜从弟澥有清节居长安不仕与种放魏野游多篇什酬唱　　宋涛
按宋史宋湜传湜从弟涛端拱二年进士历殿中丞知襄城县以政绩闻累迁监察御史知虢州　　宋雄
按宋史宋琪传宋雄亦幽州人初仕契丹为应州从事雍熙三年王师北伐雄以城降授光禄少卿历知均唐二州未几护河阴屯兵以知河渠利害因命领护汴口均节水势以达转漕京师赖之改太子詹事迁将作监所至职务修举景德元年卒子可久为太常寺奉礼郎　　宋抟
按宋史宋抟传抟字鹏举莱州掖人得第调补遂宁尉历潍州司理参军改白虎令累迁度支员外郎真宗嗣位迁司封员外郎河东转运使在任凡十一年时边事未息抟经制漕运以干治称景德四年入判三司勾院逾月为户部副使大中祥符初进秩刑部郎中二年卒子可法至太子中舍舜元著作佐郎　　宋垂范按万姓统谱垂范眉山人景德间进士知潭州有惠政后挂冠归赵抃以诗赠之　　宋绶
按宋史宋绶传绶字公垂赵州平棘人父&#尚书度支员外郎绶幼聪警召试中书大中祥符元年复试学士院赐同进士出身累迁至吏部侍郎以礼部尚书知河南府元昊反帝手诏大臣询攻守之策绶画十事以献复召知枢密院事迁兵部尚书寻卒谥宣献　　宋程
按万姓统谱程字公范晋江人苦学有文行大中祥符二年进士第二宰相爱重其才以为国器后以刚直忤权贵终著作郎台州通判　　宋庠
按宋史宋庠传庠字公序安州安陆人后徙开封之雍丘父杞尝为九江掾庠举进士开封试礼部皆第一擢大理评事宝元中以右谏议大夫参知政事庠为相儒雅练习故事与吕夷简论数不同知扬州徙郓州范仲淹去位复召为参知政事庆历七年为右谏议大夫明年除尚书工部侍郎充枢密使皇佑中拜兵部侍郎同中书门下平章事谏官包拯言庠在政府无所建明庠亦请去乃以大学士知河南府后徙河阳英宗即位移镇武军封郑国公致仕卒谥元献　　宋祁
按宋史宋庠传庠弟祁字子京举进士释褐复州军事推官召试授直史馆累迁右谏议大夫充群牧使景佑中诏求直言祁奏皆切中时弊出知成德军徙定州进工部尚书入判尚书都省拜翰林学士承旨复为群牧使寻卒谥景文　　宋咸
按万姓统谱咸字贯之建阳人天圣三年进士累官知邵武军立学置田以养士移守韶州奏除悍卒境内肃然狄青经制广西移咸为漕以功转职方员外郎奏乞于琼管立学赐经史以变夷风官至都官郎中所著有易训毛诗正纪外义论语增注杨子法言注朝制要览诸书孙翔字志誊登第湖南帅参　　宋宜按万姓统谱宜天圣中同陈侁蓝承赵诚于泉州朱明院读书后皆登科同时为列卿故郡有四卿堂　　宋太元按万姓统谱太元字一翁高安人景佑进士以大理评事为开封府户曹司马温公荐为卫尉寺丞再荐知如&#县升郓州掌书记太守富&#深器之后守浔州&#荐为尚书都官员外郎改漕湖北太元为人正而文居官有成绩其受知于二公者以此　　宋守之
按万姓统谱守之庆历间知琼州教诸生读五经于先圣庙建尊儒亭暇日躬自讲授由是州人始知向学　　宋敦书
按万姓统谱敦书知潮州一日溪流汹涌堤决而西乃筑堤八十余里免其患　　宋景阳
按万姓统谱景阳宁远节度使都总管控制边方苗人归服卒赠太尉谥忠成孙裕为宁远经略安抚使恩威并着夷民归心　　宋士尧
按万姓统谱士尧马平人皇佑中侬智高寇广南士尧极力与战已而败北贼断其首僵坐不仆犹&#马而还后赠屯卫大将军　　宋充国
按万姓统谱充国庠子性刚介刻意问学以乡书试礼部既自谓宰相子辄罢举仁宗召试赐进士累官知太常礼院充国孝于奉亲平居得微物必先荐家庙乃敢尝子乔年官至龙图阁学士知陈州孙&#显谟阁学士知应天府　　宋敏求
按宋史宋绶传绶子敏求字次道赐进士及第治平中为仁宗实录检讨官同修起居注知制诰以右谏议大夫除史馆修撰集贤院学士元丰二年卒　　宋昌言按宋史宋绶传绶族子昌言字仲谟以荫为泽州司理参军稍迁河阴发运判官擢都水监丞熙宁初河决枣强而北昌言建议障使东流朝廷遣司马光往视如昌言策不两月决口塞迁开封府推官同判都水监求知陕州历濮冀二州召判都水监转少府监卒　　宋直方
按万姓统谱直方字顺中晋江人熙宁中第进士知巩县巩有桥水岁败之直方令父老疏桥柱以杀水怒益伐石为堤役成一邑以为利使者以率敛劾直方移知王屋县性简素雅好山水之胜至王屋即谓家人曰吾某日当为物外之游至期盥洗正坐而殁　　宋守约按宋史宋守约传守约开封酸枣人以父任为左班殿直累进步军副都指挥使威武军留后神宗以禁旅骄惰为简练之法守约率先推行约束严峻莅职十年卒谥勤毅　　宋球
按宋史宋守约传守约子球以荫干当礼宾院条秦川券马四弊再使高丽进通事舍人积迁西上合门使枢密副都承旨卒于官　　宋用臣
按宋史宋用臣传用臣字正卿开封人以父荫隶职内省积劳至登州防御使加宣政使元佑初言者论其罪降为皇城使谪监滁州太平州酒税绍圣初召为内侍押班进瀛州刺史徽宗即位迁蔡州观察使入内副都知为永泰陵修奉钤辖卒谥僖敏　　宋乔年
按宋史宋乔年传乔年字仙民宰相庠之孙也父充国官至太中大夫乔年用父荫监市易崇宁中以龙图阁学士知河南府贬保静军节度副使政和三年卒　　宋彦
按万姓统谱彦建昌人仙都观十贤堂李观陈彭年曾子固子开子宣王无咎吕南公宋京邓伯温宋彦也皆郡之先达　　宋之才
按万姓统谱之才字廷佐瑞安人学于杨时遂祖程氏学举进士教授京兆府每言士负卓荦奇才皆可入圣贤之域忌速售尔故深务韬养积十八年不易初官执政荐召试除正字丁母忧服除入为校书郎迁考功郎论南北虽已通和愿勿忘警戒举废坠拔淹滞宽民赋总兵权益固基图为进取计迁司业权礼部侍郎乞去之才性恬静寡欲操履洁白难进易退虽历任五十年而屏处之日居多　　宋&#
按宋史宋乔年传乔年子&#字景裕崇宁初由谯县尉为敕令删定官数年至殿中少监时乔年尹京父子依凭蔡氏陵轹士大夫乔年贬&#亦分司南京未几知应天府擢至显谟阁学士时徽宗议谒诸陵有司预为西幸之备&#治宫城创廊屋会髹漆至灰人骨为胎尽发洛城外二十里古冢用是迁正议大夫殿中监未几卒　　宋旅
按宋史鞠嗣复传宋旅字庭实莆田人第进士累官奉议郎知剡县方腊犯越越盗起应之旅以忠义激劝部勒队伍为豫备计俄而盗众大至力不敌遂死之　　宋棐
按万姓统谱棐字子成莆田人政和乙未进士绍兴中为金部郎中扈从幸建康请诏中外臣僚采访勇力权略之士以备采择从之因留总领大军展转外藩凡二十年召为太府少卿徙太常擢权礼部侍郎兼侍讲除敷文阁待制奉祠棐和易宽通临事屹然不可回夺卒赠宣奉大夫子煜淳熙中历知循宾惠三州皆有惠政终直徽猷阁　　宋昭年
按万姓统谱昭年宣和间知秀州盗发严州昭年谓吾州次当受敌于是大修城隍明年贼果抵城下昭年与民乘城自固贼留三日无敢薄城者后五日贼大溃朝廷嘉其功进职以宠异之　　宋懋宗
按万姓统谱懋宗寄黄知命夔州五十诗知命答云五十清诗是碎金试教掷地有余音方今台阁称多士且傍江山好处吟　　宋汝为
按宋史宋汝为传汝为字师禹丰县人靖康元年金人犯京师阖门遇害汝为思报国家及父兄之雠建炎三年谒部使者陈边事补修武郎奉国书使金完颜宗&#劫而缚之汝为一无惧色绍兴十三年亡归作恢复方略献于朝久之有告汝为于金人以蜡书言其机事者秦桧将械送金人汝为变名姓为赵复徒步入蜀汝为能知死期将终神气不乱　　宋昌祚
按宋史宋昌祚传昌祚和州钤辖也建炎二年兀朮犯和州州人推昌祚权领军事率众坚守金人围之数匝指挥使郑立亦忠愤共激士卒昼夜备御不少怠阅数日军士发弩中兀朮左臂兀朮大怒飞炮雨集城破金人入屠其城昌祚与权倅唐璟历阳令蹇誉司户徐兟县尉邵元通及立皆死樵楼上　　宋辉
按万姓统谱辉绍兴初以朝议大夫直龙图阁发运副使除秘阁修撰知临安府三衙奏定临安府左右厢巡为百有十五铺用卒六百七十三人三衙及本府兵各居其半奏言本府酒税课利乞依扬州例权免分拨诸司应副本府支使俟移跸日如旧从之明年除宫祠　　宋之珍
按万姓统谱之珍字国宝永嘉人登绍兴第历吉州司理常熟丞坐上书言事削官入元符党籍大观四年除籍终文林郎会稽县尉周行己称之曰从仕介廉所操执挺不可移子敦朴登建炎第为御史孙槙从子敦书从孙传亿倚任从曾孙拆拱庆之明年俱登科　　宋传
按万姓统谱传字&#老永嘉人有鉴裁节操清苦为干淳诸老所敬畏登绍兴第沿海制参水心叶适铭其墓　　宋翔
按万姓统谱翔字子飞崇安人幼&#敏七岁时刘子翚命赋灯诗援笔立成大为所称赏绍兴中第进士累官国子监簿受知张浚为浚十客之一韦太后既归慈宁宫祥瑞交至献绍兴乐府十二章寻差湖南帅司参议官以朝散大夫致仕有梅谷集　　宋松年
按万姓统谱松年字德操登绍兴进士第松年耽嗜史学于唐尢力为严陵户曹秩满调信州录参即官所结阁网罗百氏关于唐者萃焉公退校雠寒暑不倦名其阁曰綢书证疑刊误增遗约衍尹贤良有綢书记纪其事书成将进于上而卒　　宋藻
按万姓统谱藻字去华棐从子绍兴中以布衣上十君论召对补官寻擢第既而忧金人渝盟上时议二十篇及金人遁朝命藻招讨追袭之藻恐昧利深入为金人所掩诣行阙奏陈即日议班师擢知江阴军干道初召对乞令戍帅各以其兵分屯淮郡以宽东南民力除浙东提举劳绩上闻复应召对凡四敷陈移畤孝宗褒其劲直坐劾温州守臣忤当路奉祠归讲学里社着群经滞穗百篇　　宋自逊
