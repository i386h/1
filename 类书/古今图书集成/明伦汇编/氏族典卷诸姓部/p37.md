<!-- { "loadSidebar": true } -->
按南齐书江祏传祏父德邻司徒右长史高宗即位以帝舅赠光禄大夫　　江祏
按南齐书江祏传祏字弘业济阳考城人少为高宗所亲恩如兄弟宋末解褐晋熙国常侍太祖徐州西曹员外郎高宗冠军参军带滠阳令竟陵王征北参军尚书水部郎高宗为吴兴以祏为郡丞加宣威将军庐陵王中军功曹记室安陆王左军谘议领录事带京兆太守除通直郎补南徐州别驾高宗辅政委以心腹隆昌元年自正员郎补丹阳丞中书郎高宗为骠骑镇东府以祏为谘议参军领南昌太守入纂议定加宁朔将军及即位迁守卫尉封安陆县侯建武二年迁右卫将军四年转太子詹事永泰元年转侍中中书令遗诏转右仆射东昏即位参掌选事永元元年领太子詹事帝失德既彰祏议立宝元事觉见杀和帝中兴元年赠卫将军　　江祀
按南齐书江祏传永泰元年祏弟卫尉祀为侍中东昏失德祏议立宝元祀以少主难保劝祏立遥光事觉祏祀同日见杀祀字景昌初为南郡王国常侍历高祖骠骑东阁祭酒秘书丞晋安王镇北长史南东海太守行府州事　　江禧
按南齐书江祏传祏弟禧居丧早卒
　　江介
按南齐书江谧传谧子介建武中为吴令治深切民间榜死人髑髅为谧首弃官而去　　江廞
按南齐书江祏传祏见杀弟禧子廞字伟卿年十二闻收至谓家人曰伯既如此无心独存赴井死　　江柔之按梁书江革传革父柔之齐尚书仓部郎有孝行以母忧毁卒　　江亮之
按南齐书江泌传泌父亮之员外郎
　　江泌
按南齐书江泌传泌字士清济阳考城人也少贫昼日斫屧夜读书随月光握卷升屋性行仁义母亡后以生阙供养遇鲑不忍食食菜不食心以其有生意也历仕南中郎行参军领国子助教世祖以为南康王子琳侍读建武中明帝害诸王后泌忧念子琳诣志公道人问其祸福志公覆香炉灰示之曰都尽无所余及子琳被害泌往哭之泪尽继之以血亲视殡葬乃去泌寻卒泌族人与泌同名世谓泌为孝江泌以别之　　江泌
按南齐书江泌传泌族人兖州治中泌黄门郎愈子也与泌同名　　梁
　　江淹
按梁书江淹传淹字文通济阳考城人也少孤贫好学沈静少交游起家南徐州从事转奉朝请宋建平王景素好士淹随之寻举秀才转巴陵王国左常侍景素为荆州淹从之镇及镇京口淹又为镇军参军事领南东海郡丞会太守陆澄丁艰淹自谓郡丞应行郡事固求之景素大怒言于选部黜为建安吴兴令升明初齐帝辅政闻其才召为尚书驾部郎骠骑参军事相国建补记室参军事建元初又为骠骑建安王记室带东武令参掌诏册并典国史寻迁中书侍郎永明初迁骁骑将军掌国史出为建武将军庐陵内史还为骁骑将军兼尚书左丞寻领国子博士少帝初兼御史中丞明帝即位为车骑临海王长史俄除廷尉卿加给事中迁冠军长史加辅国将军出为宣城太守还为黄门侍郎领步兵校尉寻为秘书监东昏末兼卫尉顷之又副领军王莹及义师至新林淹微服来奔高祖板为冠军将军寻兼司徒左长史中兴元年迁吏部尚书二年转相国右长史天监元年为散骑常侍左卫将军封临沮县开国伯以疾迁金紫光禄大夫改封醴陵侯四年卒年六十二谥曰宪伯淹少以文章显晚节才思微退时人皆谓之才尽凡所著述百余篇自撰为前后集并齐史十志行于世　　江蒨
按梁书江蒨传蒨字彦摽济阳考城人父有重名蒨幼聪警读书过目便能讽诵选为国子生通尚书举高第起家秘书郎累迁司徒东阁祭酒庐陵王主簿居父忧以孝闻服阕除太子洗马累迁司徒左南属太子中舍人秘书丞出为建安内史义师下蒨帅吏民拒之及建康城平蒨坐禁锢俄被原起为后军临川王外兵参军累迁临川王友中书侍郎太子家令黄门侍郎领南兖州大中正迁太子中庶子转中权始兴王长史出为伏波将军晋安内史诏征为宁朔将军南康王长史行府州国事顷之迁太尉临川王长史转尚书吏部郎右将军蒨方雅有风格徐勉为儿求婚蒨不答由此与勉有忤除散骑常侍不拜寻迁司徒左长史高祖谓勉云江蒨资历应居选部勉对曰蒨有眼患又不悉人物高祖乃止迁光禄大夫大通元年卒时年五十三谥肃子　　江葺
按梁书江蒨传仆射徐勉以权重自遇为子求蒨弟葺女拒之葺为吏部郎坐杖曹中干免官勉意也　　江革按梁书江革传革字休映济阳考城人也父柔之革幼而聪敏早有才思六岁便解属文柔之深加赏器曰此儿必兴吾门九岁丁父艰十六丧母以孝闻服阕诣太学补国子生举高第司徒竟陵王闻其名引为西邸学士弱冠举南徐州秀才解褐奉朝请江祏为太子詹事启革为府丞以革才堪经国令参掌机务祏诛除尚书驾部郎中兴元年高祖入石头令与徐勉同掌书记建安王为雍州刺史以革为征北记室参军带中庐令王被征为丹阳尹以革为记室领五官掾除通直散骑常侍建康正频迁秣陵建康令入为中书舍人尚书左丞司农卿复出为云麾晋安王长史寻阳太守行江州府事徙仁威庐陵王长史俄迁左光禄大夫南平王长史御史中丞除少府卿出为贞威将军北中郎南康王长史广陵太守改授镇北豫章王长史随镇彭城为魏人所执魏徐州刺史元延明厚加接待革不为屈还朝除少府卿长史校尉时武陵王在东州颇自骄纵乃除折冲将军东中郎武陵王长史会稽郡丞行府州事王惮之因&#学好文除都官尚书寻监吴郡武陵王出镇江州表革同行又除明威将军南中郎长史寻阳太守征入为度支尚书性强直为权势所疾乃谢病还家除光禄大夫领步兵校尉南北兖二州大中正大同元年卒谥曰强子　　江观
按梁书江革传革九岁丁父艰与弟观同生孤贫傍无师友兄弟自相训勖读书精力不倦十六丧母服阕与观俱诣太学补国子生建安王为雍州刺史以革为征北记室参军与弟观少长共居不忍离别苦求同行乃以观为征北行参军兼记室途次江夏观遇疾卒　　江法成
按梁书江子一传子一父法成天监中奉朝请　　江蒍按梁书江淹传淹封醴陵侯卒子蒍袭封嗣自丹阳尹丞为长城令有罪削爵普通四年高祖追念淹功复封为吴昌伯　　江行敏
按梁书江革传革子行敏好学有才后官至通直郎早卒　　江从简
子
兼

按梁书江革传革子从简少有文性年十七作采荷词以刺敬容为当时所赏历官司徒从事中郎侯景乱为任约所害子兼叩头流血乞代父命以身蔽刃遂见杀天下莫不痛之　　江子一
按梁书江子一传子一字元贞济阳考城人少好学有志操以家贫阙养因蔬食终身起家王国侍郎朝请启求观书秘阁高祖许之有&#直华林省稍迁尚书仪曹郎出为遂昌曲阿令皆着美绩除通直散骑侍郎出为戎昭将军南津校尉及侯景反攻陷历阳自横江将渡子一帅舟师邀之其副董桃生散走子一乃收余众步道赴京师贼至子一启太宗开承明门挑战身先士卒抽戈独进群贼夹攻之见害诏赠给事黄门侍郎侯景平世祖又追赠侍中谥义子　　江子四按梁书江子一传子一弟子四历尚书金部郎大同初迁右丞上封事极言得失高祖甚善之侯景反子一与子四子五开承明门挑战相引赴贼并见害诏赠子四中书侍郎侯景平世祖又追赠黄门侍郎谥毅子　　江子五
按梁书江子一传子一弟子五东宫直殿主帅以死事赠散骑侍郎侯景平世祖又追赠中书侍郎谥烈子　　江紑
按梁书江紑传紑字含洁济阳考城人也父蒨光禄大夫紑幼有孝性年十三父患眼紑侍疾将期月衣不解带夜梦一僧云患眼者饮慧眼水必差及觉说之莫能解者紑第三叔禄与草堂寺智者法师善往访之智者曰无量寿经云慧眼见真能渡彼岸蒨乃因智者启舍同夏县界牛屯里舍为寺乞赐嘉名敕答云纯臣孝子往往感应晋世颜含遂见冥中送药近见智者知卿第二息感梦云饮慧眼水慧眼则是五眼之一号若欲造寺可以慧眼为名及就创造泄故井井水清冽异于常泉依梦取水洗眼及煮药稍觉有瘳因此遂差时人谓之孝感南康王为南州召为迎主簿紑性静好老庄元言尤善佛义不乐进仕及父卒紑庐于墓终日号恸不绝声月余卒　　江伯摇
按南史庾肩吾传肩吾初为晋安王国常侍在雍州被命与刘孝威江伯摇等十人抄撰众籍丰其果馔号高斋学士　　江兴
按刘潜荐士表济阳江兴字休恭立身贞白操业清廉颇涉书记弥闲刀笔　　江洪
按锺嵘诗品梁建阳令江洪诗奇句清拔迥出　　陈　　江德藻
按陈书江德藻传德藻字德藻济阳考城人父革德藻好学善属文美风仪身长七尺四寸性至孝起家梁南中郎武陵王行参军大司马南平王萧伟闻其才召为东阁祭酒迁安西湘东王府外兵参军寻除尚书比部郎以父忧去职服阕除安西武陵王记室不就久之授庐陵王记室参军除廷尉正寻出为南兖州治中及高祖为司空征北将军引德藻为府谘议转中书侍郎迁云麾临海王长史陈台建拜尚书吏部侍郎高祖受禅授秘书监兼尚书左丞寻以本官兼中书舍人天嘉四年兼散骑常侍使齐还拜太子中庶子领步兵校尉顷之迁御史中丞坐公事免寻拜振远将军通直散骑常侍自求宰县出补新喻令六年卒年五十七　　江
按陈书江传字持济阳考城人也父紑少居
父忧以毁卒七岁而孤依于外氏幼聪敏有至性及长笃学有辞采年十八解褐宣惠武陵王府法曹参军中权将军丹阳尹何敬容开府置佐史除府主簿迁尚书殿中郎转侍郎迁太子洗马出为临安令还为中军宣城王府限内录事参军转太子中舍人及魏国通好&#摄官报聘以疾不行侯景寇京都诏以权兼太常卿守小庙台城陷避难崎岖流寓岭南积岁天嘉四年以中书侍郎征还朝直侍中省累迁司徒右长史掌东宫管记给事黄门侍郎领南徐州大中正授太子中庶子通直散骑常侍迁左民尚书转太子詹事与太子为长夜之饮上怒免之寻为侍中领左骁骑将军复为左民尚书领左军将军未拜又以公事免寻起为散骑常侍明烈将军司徒左长史迁太常卿后主即位除祠部尚书又领左骁骑将军参掌选事转散骑常侍吏部尚书寻迁尚书仆射至德四年加宣惠将军寻授尚书令祯明二年进号中权将军京城陷入隋为上开府开皇十四年卒于江都年七十六后主之世当权宰不持政务但日与后主游宴后庭当时谓之狎客有文集三十卷行于世　　江椿
按陈书江德藻传德藻子椿善属文历太子庶子尚书左丞　　北魏
　　江强
按魏书江式传式祖强字文威太延五年上书三十余法各有体例又献经史诸子千余卷由是擢拜中书博士卒赠敦煌太守　　江绍兴
按魏书江式传式父绍兴高允奏为秘书郎掌国史二十余年以谨厚称卒于赵郡太守　　江悦之
按魏书江悦之传悦之字彦和济阳考城人也祖兴之父范之并为刘裕所诛悦之少孤仕刘骏历诸王参军好兵书有将略善待士有部曲数百人萧道成初以悦之为荆州征西府中兵参军领台军主迁屯骑校尉转后军将军部曲稍众萧赜遣戍汉中就迁辅国将军萧衍初刘季连叛悦之讨灭之以功进号冠军将军武兴氐破白马悦之大破氐众还复白马衍秦梁二州刺史庄丘黑死夏侯道迁与悦之等谋以梁州内附衍华阳太守尹天宝围南郑悦之身当矢刃昼夜督战天宝败走正始二年夏至洛阳寻卒年六十一赠辅国将军梁州刺史追封安平县开国子谥曰庄　　江式
