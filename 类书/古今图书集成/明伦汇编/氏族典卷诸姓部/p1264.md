<!-- { "loadSidebar": true } -->
按北朝之制虽文采不足而古道犹存观武王得天下封同姓五十国而兄弟之国十有六今献帝十姓而七分兄弟其国岂非成周之道乎元魏之起甚微其后盛强奄有中原垂百六十载岂无所自而然北史长孙嵩传止言父仁为南部大人初名沙莫雄号拓跋氏而不言与魏同族无忌传亦不载及考唐世系表乃知仁即&#律长子什翼犍之兄而珪之伯父也按魏与功臣世世为婚而嵩及道生为道武三代功臣之首无通姻皇族者亦可推矣第宗室传凡神元昭穆之后即陈留卫王其裔皆&#于嵩而嵩独别赐氏不隶属籍何耶又考本纪但言什翼犍为&#律次子不言沙莫雄而世系所传必有据今世长孙与元氏婚恐不能免不避宗之讥也宰相系又言道武时以嵩宗室之长故曰长孙氏孝文以献帝长兄为纥骨氏次兄普氏为周氏又次兄为达奚氏又次兄伊娄氏改娄氏又次兄为达奚氏又次兄敦丘氏为丘氏又次兄俟氏为万俟氏叔父之后乙旃氏为叔孙氏疏族车焜氏为车氏曰十姓不知何缘不称拓跋氏改丘氏及据孝文改达奚氏为奚氏不应又有达奚皆不可晓
　上官姓部考
唐书
　　宰相世系表
上官氏出自芈姓楚王子兰为上官大夫以族为氏汉徙大姓以实关中上官氏徙陇西上邽汉有右将军安阳侯桀生安车骑将军桑乐侯以反伏诛遗腹子期裔孙胜蜀太尉二子曰茂曰先先徙东郡后徙陕郡五世孙回至弘为江都总监又徙扬州廖用贤尚友录
　　上官姓
上官天水羽音

　贾孙姓部列传
　　汉
　　贾孙
按郑樵通志侍中贾孙北海人

　九百姓部考
郑樵通志
　　复姓
九百见姓苑

　邴意姓部汇考
凌迪知万姓统谱
　　邴意姓
邴意齐大夫邴意兹之后

　梗阳姓部列传
　　周
　　梗阳巫皋
按万姓统谱巫皋晋人
　　汉
　　梗阳真
按万姓统谱真侍御史谒者

　臼季姓部列传
　　周
　　臼季宣
按万姓统谱宣鲁人

　上官姓部纪事
桐下听然陈亚刺郡时幕僚上官弼入都临行祖道弼规亚曰郎中才行无亏但风剌大亟耳亚应声曰君是上官弼也其如下官口何众大噱
　丑门姓部列传
　　汉
　　丑门于弟
按万姓统谱于弟汉人

　广成姓部列传
　　上古
　　广成子
按史记五帝本纪太史公曰余尝西至空峒
注
空峒
山在原州高平县西百里黄帝问道于广成子处　右师姓部汇考
郑樵通志
　　以官为氏
右师氏世本宋庄公生公子申世为右师氏

　久且姓部列传
　　唐
　　久且洛生
按唐书党项传贞观三年内属即首领拜刺史有拓拔赤辞者初臣吐谷浑慕容伏允待之厚与结婚诸羌已归独不至廓州刺史久且洛生引轻骑破之赤辞从子思头潜纳款其下拓拔细豆亦降赤辞即内属　有姓有扈姓厚丘姓右尹姓有男姓咎单姓部　汇考凌迪知万姓统谱
　　有穷姓
有穷古诸侯国也至后羿篡夏后相
　　有扈姓
有扈夏诸侯国今弘农人见英贤传
　　厚丘姓
厚丘见姓苑
　　右尹姓
右尹楚公子辛为右尹因氏
　　有男姓
有男姒姓史记禹后有有男氏
　　咎单姓
咎单成汤司空有咎单氏

　上官姓部列传
　　汉
　　上官桀
按汉书外戚传孝昭上官皇后祖父桀陇西上邽人也少时为羽林期门郎迁未央厩令稍迁至太仆武帝疾病以霍光为大将军太仆桀为左将军皆受遗诏辅少主封桀为安阳侯后谋废帝事发觉族灭　　上官安按汉书外戚传桀子安取霍光女结婚相亲昭帝始立年八岁帝长姊鄂邑盖长公主居禁中共养帝盖主私近子客河间丁外人时上官安有女即霍光外孙安因光欲内之光以为尚幼不听安素与丁外人善说外人外人言于长主长主以为然诏召安女入为倢安为骑都尉月余遂立为皇后年甫六岁安以后父封桑乐侯迁车骑将军日以骄淫数为丁外人求侯光不听于是桀安父子深怨光而重德盖主知燕王旦帝兄不得立亦怨望桀安即记光过失予燕王令上书告之燕王大喜上书告光罪过上疑之愈亲光而&#桀安桀安寖恚遂结党与谋杀光诱征燕王至而诛之因废帝而立桀事发觉燕王盖主皆自杀桀安宗族灭　　后汉
　　上官鸿
按万姓统谱鸿和帝末为金城长史
　　上官资
按后汉书李云传桓帝延熹时地数震裂众灾频降云露布上书帝震怒送云黄门北寺狱太常杨秉洛阳市长沐茂郎中上官资并上疏请云帝恚甚秉免归里间茂资贬秩二等　　晋
　　上官晶
按晋书李特载记特自称使持节大都督镇北大将军李恭上官晶等为将帅　　上官惇
按晋书李特载记特以任臧上官惇为爪牙
　　上官琦
按晋书李特载记特以李远上官琦为僚属
　　北齐
　　上官显愿
按阳城县志显愿辅国将军时东西割据独当一面殄寇安民厥功不一当时显达甚众历隋唐迄明子姓蕃衍衣冠不绝　　隋
　　上官景吴
按朝邑县志景吴上官村人仕隋别将淮海都尉开皇十五年卒　　上官明祭
按朝邑县志明祭景吴之子朝散大夫
　　唐
　　上官仪
按唐书上官仪传仪字游韶陕州陕人父弘为隋江都宫副监大业末为陈棱所杀时仪幼匿免工文词涉贯坟典贞观初擢进士第召授弘文馆直学士迁秘书郎太宗每属文遣仪视稿高宗即位为秘书少监进西台侍郎仪工诗其词绮错婉媚及贵显人多效之谓为上官体麟德元年坐梁王忠事下狱死籍其家　　上官庭芝
按唐书上官仪传仪子庭芝历周王府属被杀　　上官涗按唐书德宗本纪贞元十五年九月陈许留后上官涗及吴少诚战于临颍败绩　　上官泊
按万姓统谱泊干符末为镇将黄巢直趋建州泊与子兰率兵剿之力战父子皆被害　　宋
　　上官正
按宋史上官正传正字常清开封人少举三传后为鄜州摄官淳化中转&#门都监李顺之乱正奋励士气以御之大破贼超为六宅使&#州刺史充剑门部署数月至阙入对授以方略令招抚残孽慰勉遣之正谕以朝廷恩信皆相率出降真宗即位改庄宅使广武叛卒刘旴逐都巡检使韩景佑正击败之斩旴平其党迁南作坊使咸平二年出知沧州车驾北巡以为行营先锋钤辖王均叛移知梓州迁洺州防御使复知沧州分司西京寻致仕四年卒年七十五子璨官至内殿崇班　　上官升
按邵武府志升登祥符二年进士第
　　上官师旦
按邵武府志师旦登祥符五年进士第
　　上官拯
按万姓统谱拯字公济光泽人庆历六年第进士调建宁县丞听讼明敏奸黠无所肆其巧迁上杭县令亦有政声孙行知解州号令明信　　上官汲
按邵武府志汲邵武人登皇佑五年进士第
　　上官凝
按尚友录凝字成叔邵武人进士调铜陵尉官满有老叟十数人送至境上馈药数器行数里发之皆白金追而反之曰奉法循理非私汝也讵以公义而受私惠乎生平不治产所居仅蔽风雨而已　　上官垲
按邵武府志垲字彦明凝长子敏而好学甫冠登嘉佑二年进士第官至太子中允广南东路运转判官叶尚书祖洽称其才行过人治有异绩　　上官基
按万姓统谱基字子固光泽人嘉佑二年第进士尝知将乐县会寇起募邑人廖恩歼焉操履可称子公颖族子公弼俱登科　　上官裕
按光泽县志裕基之子登治平四年进士第
　　上官均
按宋史上官均传均字彦衡邵武人神宗熙宁亲策进士擢第二为北京留守推官元丰中蔡确荐为监察御史里行谪知光泽县哲宗即位擢开封府推官元佑初复为监察御史蔡确弟硕盗贷官钱以万计狱既上均论确为宰相挟邪挠法当显正其罪以厉百官出知广德军改提点河北东路刑狱绍圣初召拜左正言论吕大防辙六罪并再黜大防史祸由此起又奏罢诗赋专以经术取士迁工部员外郎寻提点京东淮东刑狱知越州徽宗立拜中书舍人同修国史兼哲宗实录修撰迁给事中以龙图阁待制知永兴军徙襄州崇宁初与元佑党籍夺职久之复龙图阁待制致仕卒年七十八　　上官济
按邵武府志济登熙宁三年进士第
　　上官彝
按邵武府志彝邵武人登熙宁九年进士第
　　上官敦复
按光泽县志敦复登元丰二年进士第
　　上官行
按光泽县志行拯之孙登元丰二年进士知解州号令明信　　上官公颖
按光泽县志公颖基之子登元丰二年进士
　　上官合
按邵武府志合邵武人登元丰五年进士第
　　上官恢
按万姓统谱恢字闳中邵武人均从子元丰八年登进士第崇宁中选河朔守臣以恢知深州改南&#州政尚宽和移知徽州专务仁爱吏民怀服晚奉祠里居过者皆云此熙丰名儒也胡安国以恢与杨时并荐官至中大夫　　上官模
按邵武府志模字规中恢之长子自幼力学用父荫累迁朝请郎除通判抚州崇仁宜黄县境巨盗&#起一方震恐帅宪二司以讨贼事付模直捣其巢擒贼酋众骇为神模天资仁恕薄利名喜恬退人称为长者　　上官&#
按万姓统谱&#字正平邵武人凝之孙&#幼孤从从父均学登元丰八年进士第调溧阳尉改新息迁濠州录参改永城县丞从事十余年廉正明决虽不见知而自信不改　　上官怡
按尚友录怡字友先垲之子工文词年十六试太学居第一母年高羸疾方暑晨夕侍侧以驱蚊蚋不寝或逾月居忧极哀毁二兄继殁奉抚孤敬爱兼笃　　上官公举按光泽县志公举登绍圣四午进士第
　　上官公涉
按邵武府志公涉大观四年释褐
　　上官复
按万姓统谱复政和三年以朝散大夫知汀州　　上官公绰按邵武府志公绰邵武人登政和二年进士第　　上官惕按邵武府志惕字子进邵武和平人登政和二年进士第授星子县簿调漳州户曹　　上官致孝
按邵武府志致孝邵武人登政和五年进士第　　上官维祺按邵武府志维祺邵武和平人登政和五年进士第　　上官闵按邵武府志闵政和六年释褐
　　上官閟
按邵武府志閟登重和元年进士第
　　上官问
按邵武府志问登重和元年进士第
　　上官全节
按邵武府志全节登宣和六年进士第
　　上官超
按尚友录超光泽人性纯孝母病笃刳左&#取肝饲母已而母愈县令张硕名其门曰孝感　　上官敏功
按万姓统谱敏功长垣令金人陷长垣敏功死之　　上官悟按万姓统谱悟字仲达均之子用荫累官秘阁修撰为东京副留守时济南刘豫叛降金节度京东兵马因遣人说降悟斩其使豫复赂其左右使说悟复斩之金兵攻东京愈急城孤势危力不能拒死之赠左文殿修撰官其后五人　　上官愔
按尚友录均子愔字仲雍第进士二帝北行愔上宰相书请迎康王速即大位西入京师以图兴复建炎二年迁著作佐郎吏部员外郎山知南&#州以刚介着政声廖刚论荐堪任察官恳辞不赴奉祠着有尚书小传论语孟子略解及史统史旨　　上官汝明
按邵武府志汝明字光象邵武和平人登建炎二年进士第任会昌县尉　　上官仲升
按邵武府志仲升绍兴十年举人
　　上官归
按邵武府志归绍兴丁卯举人
　　上官粹中
按万姓统谱粹中字德厚均再从曾孙喜义而嗜学隆兴初以累举试策入第调武冈军佥判在官以长者称零陵有重囚狱久不决粹中往推诘片言而定囚感服更无变辞　　上官骏
按邵武府志骏登干道二年进士第
　　上官莹中
