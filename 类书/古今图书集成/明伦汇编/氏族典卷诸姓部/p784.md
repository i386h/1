<!-- { "loadSidebar": true } -->
按汉书诸侯王表孝文二年河间文王辟疆以幽王子立十三年薨十五年哀王福嗣一年薨亡后　　刘安按汉书淮南厉王长传长子淮南王安为人好书招致宾客作为内书二十一篇外书甚众又有中篇八卷言神仙黄白之术亦二十余万言时武帝方好艺文甚尊重之元朔二年赐几杖不朝其后为反谋上使宗正以符节治王未至安自杀国除　　刘赐
按汉书淮南厉王长传长子衡山王赐数侵夺人田坏人冢以为田有司请逮治衡山王上不许为置吏二百石以上衡山王以此恚与奚慈张广昌谋求能为兵法候星气者日夜纵臾王谋反事元朔六年衡山王使人上书请废太子爽立孝为太子爽闻即使所善白嬴之长安上书言衡山王谋逆未及上书即吏捕嬴以淮南事系元狩元年冬有司求捕与淮南王谋反者得陈喜于孝家吏劾孝首匿喜孝以为陈喜雅数与王反恐其发之闻律先自告除其罪即先自告廷尉请逮捕衡山王治王即自杀　　刘勃
按汉书淮南厉王长传长子济北贞王勃前王衡山景帝四年徙徙二年凡十四年薨子式王胡嗣五十三年薨子宽嗣国除　　刘艮
按汉书王子侯表艮淮南厉王子孝文八年封东城侯七年薨亡后　　刘揭
按汉书功臣侯表揭高祖十三年为郎以典客夺吕禄印闭殿门止产等共立皇帝孝文元年封阳信侯十四年薨谥夷十五年侯中意嗣十四年孝景六年有罪免　　刘富
按汉书王子侯表富楚元王子孝景元年封休侯三年以兄子楚王戊反免三年更封红侯六年薨谥曰懿七年怀侯登嗣一年薨中元年敬侯嘉嗣二十四年薨元朔四年哀侯章嗣一年薨亡后　　刘岁
按汉书王子侯表岁楚元王子孝景元年封沈猷侯二十年薨谥夷建元五年侯受嗣十八年元狩五年坐为宗正听请不具宗室耐为司寇　　刘埶
按汉书王子侯表埶楚元王子孝景元年封宛胊侯反诛　　刘调
按汉书王子侯表调楚元王子孝景三年封棘乐侯十六年薨谥敬建元三年恭侯应嗣十五年薨元朔元年侯庆嗣十六年元鼎五年坐酎金免　　刘德
按汉书河间献王德传河间献王德以孝景前二年立修学好古立二十六年薨谥曰献子不害嗣四年薨子刚王堪嗣十二年薨子顷王授嗣十七年薨子孝王庆嗣四十三年薨子元嗣元立十七年国除建始元年复立元弟惠王良二十七年薨子尚嗣王莽时绝　　刘阏
按汉书临江哀王阏传临江哀王阏以孝景前二年立三年薨无子国除为郡　　刘荣
按汉书临江闵王荣传临江闵王荣以孝景前四年为皇太子四岁废为临江王三岁坐侵庙壖地为宫上征荣荣至诣中尉府对簿中尉郅都簿责讯王王恐自杀亡子国除　　刘余
按汉书鲁恭王余传鲁恭王余以孝景前三年立为淮阳王徙王鲁好治宫室苑囿狗马季年好音不喜辞为人口吃难言二十八年薨子安王光嗣四十年薨子孝王庆忌嗣三十七年薨子顷王劲嗣二十八年薨子文王&#嗣十八年薨亡子国除建平三年复立&#弟郚乡侯闵为王　　刘非
按汉书江都易王非传江都易王非以孝景前二年立为汝南王徙王江都非好气力治宫馆招四方豪桀骄奢甚二十七年薨子建嗣建谋反诏宗正廷尉即问建建自杀国除平帝时立建弟盱眙侯子宫为广陵王奉易王后莽篡国绝　　刘端
按汉书胶西于王端传胶西于王端孝景前三年立为人贼盭数犯法立四十七年薨无子国除　　刘彭祖
按汉书赵敬肃王彭祖传赵敬肃王彭祖以孝景前二年立为广川王后徙王赵为人巧佞卑谄足恭而心刻深好法律持诡辩以中人以征和元年薨谥敬肃王彭祖薨立昌是为顷王十九年薨子怀王尊嗣五年薨无子绝二岁宣帝立尊弟高是为哀王薨子共王充嗣五十六年薨子隐嗣王莽时绝初武帝复以亲亲故立敬肃王小子偃为平于王十一年薨子谬王元嗣以罪国除　　刘胜
按汉书中山靖王胜传中山靖王胜以孝景前三年立为人乐酒好内有子百二十余人王四十三年薨子哀王昌嗣一年薨子康王昆侈嗣二十一年薨子顷王辅嗣四年薨子宪王福嗣十七年薨子怀王循嗣十五年薨无子绝鸿嘉二年复立宪王弟孙利乡侯子云客是为广德夷王三年薨无子绝哀帝复立云客弟广汉为广平王薨无后元始二年复立广川惠王曾孙伦为广德王奉靖王后王莽时绝　　刘发
按汉书长沙定王发传长沙定王发以孝景前二年立二十八年薨子戴王唐嗣二十七年薨子顷王鲋鮈嗣十七年薨子剌王建德嗣三十四年薨子炀王旦嗣二年薨无子绝岁余元帝初元三年复立旦弟宗是为孝王五年薨子鲁人嗣王莽时绝　　刘越
按汉书广川惠王越传广川惠王越以孝景中二年立十三年薨子缪王齐嗣四十四年薨子去嗣坐杀无辜废王徙上庸道自杀国除后四岁宣帝地节四年复立去兄文是为戴王二年薨子海阳杀人坐废徙房陵国除后十五年平帝元始二年复立戴王弟襄堤侯子愈为广德王奉惠王后薨子赤嗣王莽时绝　　刘寄
按汉书胶东康王寄传胶东康王寄以孝景中二年立二十八年薨寄长子贤母无宠少子庆母爱幸寄常欲立之为非次因有过遂无所言上怜之立贤为胶东王奉康王祀封庆为六安王贤立十五年薨谥为哀王子戴王通平嗣二十四年薨子顷王音嗣五十四年薨子共王授嗣十四年薨子殷嗣王莽时绝　　刘乘按汉书清河哀王乘传清河哀王乘以孝景中三年立十二年薨无子国除　　刘舜
按汉书常山宪王舜传常山宪王舜以孝景中五年立舜帝少子骄淫数犯禁上常宽之三十三年薨子勃嗣为王宪王长男梲言宪王病时王后太子不侍及薨六日出舍太子勃私奸饮酒博戏击筑与女子载驰环城过市入狱视囚天子遣大行骞验问废王徙家属处房陵国除月余天子诏封宪王子平为真定王子商为泗水王顷王平立二十五年薨子烈王偃嗣十八年薨子孝王由嗣二十二年薨子安王雍嗣二十六年薨子共王普嗣十五年薨子阳嗣王莽时绝　　刘买
按汉书梁孝王武传梁孝王太子买为梁共王立十年薨子平王襄嗣襄立四十年薨子顷王无伤嗣十一年薨子敬王定国嗣四十年薨子夷王遂嗣六年薨子荒王嘉嗣十五年薨子立嗣元始中立坐与平帝外家中山卫氏交通新都侯王莽奏废立为庶人徙汉中立自杀国除　　刘明
按汉书梁孝王武传梁孝王子济川王明以垣邑侯立七年坐射杀其中尉废为庶人徙房陵国除　　刘彭离按汉书梁孝王武传梁孝王子济东王彭离立二十九年彭离骄悍昏暮私与其奴亡命少年行剽杀人武帝废为庶人徙上庸国除　　刘定
按汉书梁孝王武传梁孝王子山阳哀王定立九年薨亡子国除　　刘不识
按汉书梁孝王武传梁孝王子济阴哀王不识立一年薨亡子国除
　刘姓部列传十四
　　金
　　刘彦宗
按金史刘彦宗传彦宗字鲁开大兴宛平人远祖怦唐卢龙节度使石晋以幽蓟入辽刘氏六世仕辽相继为宰相父霄至中京留守彦宗擢进士乙科迁签书枢密院事太祖至居庸关彦宗与左企弓等奉表降迁左仆射天会二年大举伐宋彦宗画十策诏彦宗兼领汉军都统六年薨谥英敏　　刘筈
按金史刘彦宗传筈彦宗次子天辅七年太祖取燕筈从其父兄出降迁尚书左司郎中八年授殿中少监天会二年迁太常卿皇统元年充江南封册使假中书侍郎五年为行台尚书右丞相九年拜平章政事天德二年拜尚书右丞相未几以疾求解政务授燕京留守进封曹王居数月乞致仕筈自为宣徽使以能得悼后意致位宰相海陵即位意颇鄙之惭惧而死　　刘萼
按金史刘彦宗传萼彦宗季子也辽末以荫补合门祗候天辅七年授礼宾使累官德州防御使大定初除兴中尹封任国公历顺天定武军节度使济南尹萼淫纵无行廉使劾之引刃自杀不死罢归卒子仲询天德三年及第　　刘从益
按金史刘从益传从益字云卿浑源人其高祖撝天会元年词赋进士从益登大安元年进士第累官监察御史坐与当路辨曲直得罪去久之起为叶县令修学励俗有古良吏风召入授应奉翰林文字以疾卒　　刘敏行
按金史刘敏行传敏行平州人登天会三年进士除太子校书郎累迁为河北东路转运使致仕卒　　刘麟按金史刘豫传豫子麟字元瑞宋宣和间补将仕郎累加承务郎天会七年豫以济南降以麟知济南府事齐国建以济南为兴平军麟为节度使明年为齐尚书左丞相明年从豫迁汴豫请立麟为太子朝廷不许曰若与伐宋有功则立之于是麟连岁帅兵南伐皆无功而还挞懒以军废豫止刁马河麟从数百骑出迎渡河因执麟豫废麟迁临潢顷之授北京路都转运使历中京燕京上京路转运使薨　　刘枢
按金史刘枢传枢字居中通州三河人少以良家子从军屯河间同辈皆骑射独枢刻意经史登天眷二年进士调唐山主簿改飞狐令刺史贪污枢一无所应乃摭以他事系狱将致之死郡人有怜枢者道枢脱走诉于朝会廉察使至枢治状入优等躐迁奉直大夫尚书刑部员外郎转工部郎中正隆末从军还自江上大定初为南京路转运使事迁山东路转运使大定四年卒于官　　刘徽柔
按金史刘徽柔传徽柔字君美大兴安次人天眷三年擢进士第初为真定栾城主簿转开远军节度掌书记迁洪洞令秩满县人遮恋不得去者弥日正隆二年入为大理评事迁司直大定二年同知河东南路转运使事以廉第一改知平定军入为大理少卿七年知磁州改同知南京留守事十月迁中都路转运使卒官　　刘仲诲
按金史刘彦宗传彦宗子筈筈子仲诲字子忠皇统九年赐进士第大定二年迁待制丁母忧起复迁翰林直学士改棣州防御使入为礼部侍郎迁太子詹事十四年为宋国岁元使还迁吏部尚书仲诲前后为东宫官且十五年多进规戒显宗特加礼敬大定十九年卒　　刘焕
按金史刘焕传焕字德文中山人登天德元年进士调中都市令枢密使仆散忽土家有条结工牟利于市不肯籍役焕系之忽土召焕焕不往暴工罪而笞之以廉升京兆推官再迁北京警巡使召为监察御史父老数百人或卧车下或挽其靴镫曰我欲复留使君以本官摄户部员外郎再迁管州刺史转同知北京留守事世宗幸上京所过州郡大发民夫治桥梁驰道以希恩赏焕所部惟平治端好而已上嘉其意迁辽东转运使卒　　刘珫
按金史刘玑传玑兄珫字伯玉幼名太平以功臣子补合门祗候海陵篡立斥居乡里世宗即位珫昼夜兼驰上谒以为护卫往招宗叙白彦敬纥石烈志宁皆相继来附还报上喜呼其小字而谓之曰太平所至庶几能赞朕太平矣改御院通进丁母忧起复三迁武库署令车驾幸西京留珫为中都总管判官再转近侍局使迁太子少詹事未几为陕西统军都监召为同知宣徽院事迁太子詹事转宣徽使以疾求补外除定海军节度使卒官　　刘玑
