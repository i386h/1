<!-- { "loadSidebar": true } -->
按金史宗干传宗干子充充子檀奴为归德军节度使阿里白定远大将军和鲁忽土猛安忽邻河谋克海陵弒徒单氏以充尝为徒单养子因并杀檀奴及阿里白檀奴赠荣禄大夫阿里白辅国上将军诏有司改葬世宗时檀奴弟元奴为宗正丞耶补儿为镇国上将军后为同知济南尹事　　完颜斜哥
按金史宗翰传宗翰子斜哥累官同知曷苏馆节度使事大定初除刑部侍郎充都统赴中都辄署置官吏私用官中财物事觉解职二年起为大宗正丞除祁州刺史坐赃枉法除名起同知兴中尹历开远顺义军劝农副使　　完颜璋
按金史始祖以下诸子传世祖子斡者斡者子神土懑骠骑卫上将军子璋本名胡麻愈多勇略通女直契丹汉字皇统六年袭谋克世宗即位奉表如东京贺即位世宗嘉之以璋为同知中都事彰化军节度使宋将吴璘出散关据宝鸡以西诏璋赴元帅都监徒单合喜军前任使大败之以璋为西北路招讨使召为元帅左都监兼安武军节度使改临洮尹十九年卒　　完颜襄
按金史内族襄传丞相襄本名唵昭祖五世孙也祖什古乃从太祖平辽以功授上京世袭猛安历东京留守父阿鲁带皇统初北伐有功拜参知政事襄幼有志节善骑射多勇略年十八袭世爵大定初契丹叛从左副元帅谋衍以本部兵讨贼大败之俘获万计论功为第一宋人犯南鄙襄为颍寿都统率甲士败敌兵班师召为拱卫直都指挥使改迁速频路节度使拜尚书右丞二十三年进拜平章政事封萧国公世宗不豫与太尉徒单克宁平章政事张汝霖宿内殿同受顾命明昌元年出知平阳府事进枢密使复拜右丞相改封任时边事急命襄佩金牌便宜从事出师大盐泺降其部长遂勒勋九峰石壁九月赴阙拜左丞相封常山郡王会群牧契丹德寿&#锁等据信州叛襄进讨擒德寿等送京师进封南阳郡王兼枢密使拜平章政事屯北京民方艰食乃减价出粜仓粟以济之或以兵食方阙为言襄曰乌有民足而兵不足者卒行之民皆悦服召还四年进拜司空襄重厚寡言务以镇静守法明年皇子生襄复自请报谢既祀嵩岳还次芝田之府唐遂以疾薨年六十三谥曰武昭
　安丘姓部列传
　　汉
　　安丘望之
按尚友录望之字仲都京兆人少治老子恬退不求仕进成帝闻其贤欲见之望之辞不肯见上以其道德深重常宗师焉望之不以见教为高愈自损退为巫医于民间着老子章句道家多宗之
　温伯姓部汇考
郑樵通志
　　以邑系为氏
温伯氏周邑也其地在河阳县温西南

　干己姓部列传
　　汉
　　干己衍
按万姓统谱衍京兆尹

　韩褐姓部列传
　　周
　　韩褐胥居
按万姓统谱胥居赵肃侯大夫

　颜盏姓部汇考
金史
　　国语解
姓
氏

颜盏汉姓曰张

　完颜姓部汇考
金史
　　国语解
姓
氏

完颜汉姓曰王

　端木姓部列传
　　周
　　端木赐
按史记端木赐传赐卫人字子贡少孔子三十一岁子贡利口巧辞孔子尝黜其辩田常欲作乱于齐惮高国鲍晏故移其兵欲以伐鲁孔子闻之谓门弟子曰夫鲁坟墓所处父母之国国危如此二三子何为莫出子贡请行孔子许之遂行至齐说田常曰臣闻之忧在内者攻强忧在外者攻弱今君忧在内故曰不如伐吴伐吴不胜民人外死大臣内空是君上无强臣之敌下无民人之过孤主制齐者唯君也田常曰善虽然吾兵业已加鲁矣去而之吴大臣疑我奈何子贡曰君按兵无伐臣请往使吴王令之救鲁而伐齐君因以兵迎之田常许之使子贡南见吴王说曰今救鲁显名也伐齐大利也以抚泗上诸侯诛暴齐以服强晋利莫大焉吴王曰善虽然子待我伐越而听子子贡曰王置齐而伐越则齐已平鲁矣王必恶越臣请东见越王令出兵以从吴王大说乃使子贡之越越王除道郊迎身御至舍而问曰此蛮夷之国大夫何以俨然辱而临之子贡曰夫无报人之志而令人疑之拙也有报人之意使人知之殆也事未发而先闻危也三者举事之大患吴王为人猛暴群臣不堪国家敝于数战士卒弗忍百姓怨上大臣内变子胥以谏死大宰嚭用事顺君之过以安其私是残国之治也今王诚发士卒佐之以僥其志重宝以说其心卑辞以尊其礼其伐齐必也彼战不胜王之福矣战胜必以兵临晋臣请北见晋君令共攻之弱吴必矣其锐兵尽于齐重甲困于晋而王制其敝此灭吴必矣越王大说许诺子贡遂行报吴王于是吴王乃遂发九郡兵伐齐子贡因去之晋谓晋君曰齐与吴将战彼战而不胜越乱之必矣与齐战而胜必以其兵临晋修兵休卒以待之晋君许诺子贡去而之鲁吴王果与齐人战于艾陵大破齐师获七将军之兵而不归果以兵临晋与晋人相遇黄池之上吴晋争强晋人击之大败吴师越王闻之涉江袭吴吴王闻之去晋而归与越战于五湖三战不胜城门不守越遂围王宫杀夫差而戮其相故子贡一出存鲁乱齐破吴强晋而霸越十年之中五国各有变子贡好废举与时转货赀喜扬人之美不能匿人之过常相鲁卫家累千金卒终于齐　　端木叔
按浚县志叔子贡之裔也藉其先资家累万金不治世故行年六十尽散其资于宗族国人及病无药石之储死无槥葬之需国人怜焉返其财于子孙段干生称之曰端木叔达人也　　明
　　端木以善
按万姓统谱以善句容人洪武中以儒士历尚书　　端木孝文按万姓统谱孝文溧水人以善子与弟孝思以儒士起家孝文为翰林待诏孝思为翰林侍书先后使朝鲜以清节为远人所服立双清馆　　端木子敬
按万姓统谱子敬洪武中任主事使苏门答剌　　端木孝思按溧水县志孝思孝文弟明初为史官善属文尤工书法初孝文使朝鲜朝鲜重其才将厚为寿孝文曰吾持一节来耳请惟以一节返无何孝思复使朝鲜孝文勉以诗中及冰蘗操之语孝思拜受而去后亦惟以一节还报兄朝鲜荣其事为立双清馆
　颜盏姓部列传
　　金
　　颜盏门都
按金史颜盏门都传门都隆州帕里干山人也身长美须&#大定初宋将吴璘等据秦陇以门都为勇烈军都总管领军讨之秦陇平以功授通远军节度使五年改庆阳尹卒于官以子六哥世袭武功将军　　颜盏天泽按金史宣宗本纪贞佑三年八月红袄贼掠城武宣抚副使颜盏天泽讨走之　　颜盏虾
按金史宣宗本纪元光二年六月遥授靖难军节度使颜盏虾等以保凤翔功进官　　颜盏世鲁
按金史宣宗本纪正大五年八月太常卿颜盏世鲁权参知政事
　关龙姓部汇考
郑樵通志
　　复姓
关龙氏夏桀时忠臣关龙逄之后

　端木姓部汇考
郑樵通志
　　复姓
端木氏端木赐仲尼弟子

　关其姓部列传
　　周
　　关其思
按史记韩非子传昔者郑武公欲伐胡乃以其子妻之因问群臣曰吾欲用兵谁可伐者关其思曰胡可伐乃戮关其思曰胡兄弟之国也子言伐之何也　完颜姓部纪事
金史完颜阿邻传阿邻本姓郭氏以功劳赐姓完颜近制赐本朝姓者凡以千人败敌三千者赐及缌麻以上败三千以上者赐及大功以上败千人以上者赐止其家阿邻既赐姓以兄守楫及从父兄弟为请宰臣奏阿邻功止赐一家宣宗特诏许之
　完颜姓部艺文
　　完颜仲元完颜阿邻完颜霆乌古论长寿完颜　　佐传赞　　　　　　　　　　　金史古者天子胙土命氏汉以来乃有赐姓宣宗假以赏一时之功郭仲元郭阿邻以功皆赐国姓女奚烈资禄乌古论长寿皆封疆之臣而赐以他姓贞佑以后赐姓有格夫以名使人用之贵则贵用之贱则贱使人计功而得国姓则以其贵者反贱矣完颜霆完颜佐皆赐国姓并附于此
　颜成姓部列传
　　周
　　颜成子游
按万姓统谱子游见庄子

　颜成姓部汇考
郑樵通志
　　以谥氏为氏
颜成氏曹姓邾娄颜之后有谥成者其后以为氏庄子有颜成子游
　馯臂姓部列传
　　周
　　馯臂子弘
按史记仲尼弟子传商瞿鲁人孔子传易于瞿瞿传楚人馯臂子弘
　鲜卑姓部列传
　　金
　　鲜卑彦明
按永平府志彦明父谦其先中山人避石晋乱徙居滦彦明孝养尚节气好给施金贞佑元年卒乱不克葬长子仲成避岚山流矢贯颊死次子仲吉　　元
　　鲜卑仲权
按永平府志仲权乐亭人太祖始取中原中书令耶律楚材请用儒术选士从之九年八月乃下诏命官历诸路考试以论及经义词赋分三科取士皆一时名士十年仲权登进士　　鲜卑仲吉
按元史鲜卑仲吉传仲吉中山人岁乙亥国兵定中原仲吉首率平滦路军民诣军门降太祖命为滦州节度使从阿朮鲁南征充右副元帅攻取信安关州诸城以功赐虎符授河北等路汉军兵马都元帅岁壬寅平蔡有功加金吾卫上将军兴平路都元帅右监军永安军节度使兼滦州管内观察使提举常平仓事开国侯寻卒　　鲜卑准
按永平府志准仲吉子充管军千户从札台火儿赤东征高丽中统元年赐金符扈驾征阿里不哥以功受上赏三年从征李至元十年授侍卫亲军千户昭武大将军大都屯田万户佩虎符卒子诚袭　　鲜卑肇按永平府志肇仲吉子年十七射虎西山下
　　鲜卑群
按永平府志群肇弟迈爽辩而能文
　　鲜卑萃
按永平府志萃群弟能家
　　鲜卑庠
按永平府志庠萃弟勤学
　　鲜卑诚
按永平府志诚授宣武将军高邮上万户府副万户佩虎符改授怀远大将军佥武卫亲军都指挥使司事领兵征瓜哇攻八百媳妇国使广东克勤于役寻以疾卒子忽笃土袭　　鲜卑忽笃土
按定州志忽笃土至元中袭宣武将军

　铅陵姓部汇考
凌迪知万姓统谱
　　铅陵姓
铅陵姓见姓苑吕氏春秋

　鲜于姓部列传
　　汉
　　鲜于文宗
按万姓统谱文宗七岁丧父父以种芋时亡明年此时对芋呜咽如此终身　　鲜于妄人
按汉书律历志元凤三年太史令张寿王上言阴阳不调宜更历之过也诏下主历使者鲜于妄人诘问寿王不服妄人请与治历大司农中丞麻光等二十余人杂候日月晦朔弦望八节二十四气钧校诸历用状奏可　　后汉
　　鲜于裒
按后汉书阴识传识弟兴与同郡张宗上谷鲜于裒不相好知其有用犹称所长而达之　　鲜于辅
按后汉书公孙瓒传瓒破刘虞虞从事渔阳鲜于辅等命率州兵欲共报瓒南迎虞子和与袁绍将曲义合州兵十万共攻瓒破瓒于鲍丘将其众归曹操操以辅为度辽将军封都亭侯　　鲜于冀
按畿辅通志冀清河太守
　　魏
　　鲜于嗣
按魏志东夷传景初中明帝遣乐浪太守鲜于嗣越海定二郡　　吴
　　鲜于丹
按吴志孙权传建安十九年权遣吕蒙督鲜于丹徐忠孙规等兵二万取长沙零陵桂阳三郡　　晋
　　鲜于婴
按晋书武帝本纪太康二年鲜卑寇辽西平州刺史鲜于婴讨破之　　鲜于安
按永平府志安平州刺史
　　鲜于乞
按晋书慕容垂载记翟真徙屯行唐真司马鲜于乞杀真尽诛翟氏自立为赵王　　鲜于得
按晋书慕容垂载记翟真司马鲜于乞杀真营人攻杀乞立真从弟成为主成长史鲜于得斩成而降垂入行唐悉坑其众　　南齐
　　鲜于文粲
按南齐书王晏传伧人鲜于文粲与晏子德元往来密探朝旨告晏有异志　　北魏
　　鲜于辅
按乐亭县志辅其先辽东人仕后魏有功封乐亭侯　　鲜于修礼按魏书肃宗本纪孝昌二年春正月五原降户鲜于修礼反于定州号鲁兴元年八月贼帅元洪业斩修礼降　　鲜于阿胡
