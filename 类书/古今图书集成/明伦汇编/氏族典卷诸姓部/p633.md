<!-- { "loadSidebar": true } -->
按魏书王宪传宪子嶷嶷子云云子旴字仲明秘书郎司徒主簿天平中为盗所害　　王会
按魏书王世弼传世弼长子会汝阳太守
　　王由
按魏书王世弼传世弼次子由字茂道好学有文才尢善草隶性方厚有名士之风又工摹画为时人所服历给事中尚书郎东莱太守罢郡后寓居颍川天平初元洪威构逆大军攻讨为乱兵所害时年四十三名流悼惜之　　王崇
按魏书王崇传崇字干邕阳夏雍丘人也兄弟并以孝称身勤稼穑以养二亲仕梁州镇南府主簿母亡杖而后起鬓发堕落未及葬权殡宅西崇庐于殡所昼夜哭泣鸠鸽群至有一小鸟素质黑眸形大如雀栖于崇庐朝夕不去母丧始阕复丁父忧哀毁过礼是年阳夏风雹所过之处禽兽暴死草木摧折至崇田畔风雹便止禾麦十顷竟无损落及过崇地风雹如初咸称至行所感崇虽除服仍居墓侧于其堂前生草一根茎叶甚茂人莫能识之冬中复有鸟巢于崇屋乳养三子毛羽成长驯而不惊守令闻之亲自临视州以闻奏标其门闾　　王冏哲
按巍书王温传温封武阳县侯养子冏哲袭齐受禅例降　　王闾
按魏书王闾传闾北海密人也数世同居有百口并其财产家门雍睦乡里敬异有司申奏标其门闾　　王珍按周书王盟传盟祖珍魏黄门侍郎
　　王罴
按周书王盟传盟父罴伏波将军
　　王万国
按周书王杰传杰高祖万国魏燕州刺史
　　北齐
　　王怀
按北齐书王怀传怀字怀周不知何许人也少好弓马颇有气尚值北边丧乱早从戎旅韩楼反于幽州怀知其无成阴结所亲以中兴初归魏拜征虏将军第一领民酋长武周县侯高祖东出怀率其部人三千余家随高祖于冀州义旗建高祖以为大都督从讨尔朱兆于广阿破之除安北将军蔚州刺史又随高祖攻邺克之仍从入洛拜车骑将军改封卢乡县侯天平中除使持节广州军事从高祖袭克西夏州还为大都督镇下馆除仪同三司元象初为大都督与诸将西讨遇疾卒于建州赠定幽恒肆四州诸军事刺史司徒公尚书仆射皇建初配飨高祖庙庭　　王基按北齐书王纮传纮父基颇读书有智略初从葛荣反荣破基据城不下尔朱荣喻之始降荣死归尔朱兆高祖平兆以基为都督除义宁太守冀州长史行肆州事元象初累迁南益州北豫州刺史兴和四年为奴所害赠征东将军吏部尚书定州刺史　　王春
按北齐书王春传春河东人少好易占明风角游于赵魏之间飞符上天高祖起于信都引为馆客韩陵之战四面受敌从寅至午三合三离高祖将退军春叩马谏曰比未时必当大捷遽缚其子诣王为质不胜请斩之俄而贼果大败其后每从征讨其言多中位徐州刺史卒　　王则
按北齐书王则传则字元轨自云太原人也少骁果有武艺初随叔父魏广平王内史老生征讨每有战功老生为朝廷所知则颇有力初以军功除给事中赐爵白水子后从元天穆讨邢杲轻骑深入为杲所擒元颢入洛则与老生俱降颢颢疑老生遂杀之则奔广州刺史郑先护与同拒颢颢败迁征卤将军出为东徐州防城都督尔朱荣之死也东徐州刺史斛斯椿其枝党内怀忧怖时梁立魏汝南王悦为魏主资其士马送境上椿遂&#城降悦则与兰陵太守李义击其偏师破之魏因以则行北徐州事后隶尔朱仲远仲远败始归高祖仍加征南将军金紫光禄大夫初随荆州刺史贺拔胜后从行台侯景周旋征讨屡有功绩天平初行荆州事都督三荆二襄南雍六州军事荆州刺史则有威武边人畏服之渭曲之役则为西师围逼遂弃城奔梁梁寻放还高祖恕而不责元象初除洛州刺史则性贪婪在州取受非法旧京诸像毁以铸钱于时世号河阳钱皆出其家武定中复随侯景西讨景于颍川作逆时则镇柏崖戍世宗以则有武用征为徐州刺史景既南附梁遣贞阳侯萧明率大众向徐州以为影响堰泗水灌州城则固守历时而取受狼籍锁送晋阳世宗恕其罪武定七年春卒时年四十八赠青齐二州军事司空青州刺史谥曰烈懿　　王敬宝
按北齐书王则传则弟敬宝少历显位后为东广州刺史与萧轨等攻建业不&#没焉　　王昕
按北齐书王昕传昕字元景北海剧人六世祖猛秦苻坚丞相家于华山之鄜城父云仕魏朝有名望昕少笃学读书太尉汝南王悦辟骑兵参军左右言其诞慢悦曰府望惟在此贤不可责也累迁东莱太守为常侍加金紫光禄大夫武帝或时袒露与近臣戏狎每见昕即正冠而敛容焉昕体素甚肥遭丧后遂终身羸瘠杨愔重其德业以为人之师表迁秘书监显祖以昕疏诞非济世所须骂之曰好门户恶人身下诏徙幽州后征还除银青光禄大夫判祠部尚书事帝后与朝臣酣饮昕称病不至帝遣骑执之见其方摇膝吟咏遂斩于御前投尸漳水天保十年也有文集二十卷子顗嗣　　王松年
按北齐书王松年传松年少知名文襄临并州辟为主簿累迁通直散骑常侍副李纬使梁还历位尚书郎中魏收撰魏书成松年有谤言文宣怒禁止之仍加杖罚岁余得免除临漳令迁司马别驾本州大中正孝昭擢给事黄门侍郎帝每赐坐与论政事甚善之孝昭崩松年驰驿至邺都宣遗诏发言涕泗迄于宣罢容色无改辞吐谐韵宣讫号恸自绝于地百官莫不感恸还晋阳兼侍中护梓宫还邺诸旧臣避形迹无敢尽哀唯松年哭甚流涕朝士咸恐武成虽忿松年然以恋旧情切亦雅重之以本官加散骑常侍食高邑县侯参定律令前后大事多委焉兼御史中丞发晋阳之邺在道遇疾卒赠吏部尚书并州刺史谥曰平第三子邵最知名　　王晞
按北齐书王昕传昕弟晞字叔朗小名沙弥幼而孝谨淹雅有器度好学不倦美容仪有风则魏末随母兄东适海隅与邢子良游处子良爱其清悟与其在洛两兄书曰贤弟弥郎意识深远旷达不羁简于造次言必诣理吟咏情性往往丽绝恐足下方难为兄不暇虑其不进也魏永安初第二兄晖聘梁启晞释褐除员外散骑侍郎征署广平王开府功曹史晞愿养母竟不受署母终后归邺齐神武访朝廷子弟忠孝谨密者令与诸子游晞首应此选补中外府功曹参军带常山王演友齐天保初行太原郡事及文宣昏逸常山王数谏帝疑王假辞于晞髡鞭钳配甲方居三年徙还为王友济南嗣立除晞并州长史王还并州奏为司马寻诏以司马领吏部郎中昭帝践祚除散骑常侍仍兼吏部郎中时百官请建东宫&#未许每令晞就东堂监视太子冠服导引趋拜为太子太傅晞以局司奉玺授皇太子太子释奠又兼中庶子帝欲以晞为侍中苦辞不受历东徐州刺史秘书监武平初迁大鸿胪加仪同三司监修起居注待诏文林馆性闲淡寡欲在并州虽戎马填闾未尝以世务为累啸咏遨游登临山水人士谓之物外司马齐亡周武以晞为仪同大将军太子谏议大夫隋开皇元年卒于洛阳年七十一赠仪同三司曹州刺史　　王琳按北齐书王琳传琳字子珩会稽山阳人也父显嗣梁湘东王国常侍琳本兵家元帝居藩琳姊妹并入后庭见幸琳由此未弱冠得在左右少好武遂为将帅稍迁岳阳内史以军功封建宁县侯侯景将宋子仙据郢州琳攻&#之又随王僧辩破景后拜湘州刺史琳果劲绝人平景之勋为第一恃宠纵暴于建业王僧辩惧将为乱启请诛之琳上江陵帝以下吏陆纳等启申琳罪请复本位梁元乃&#琳送纳仍复本位使拒萧纪纪平授衡州刺史梁元性多忌以琳得众心故出之岭外又授都督广州刺史梁元为魏围逼乃征琳赴援除湘州刺史琳师次长沙知魏平江陵乃为梁元举哀大营楼舰将图义举移湘州军府就郢城带甲十万练兵于白水浦琳巡军曰可以为勤王之师矣温太真何人哉时永嘉王庄逃匿人家琳迎还湘中及敬帝立出质于齐请纳庄为梁主文宣遣兵援送仍册拜琳为梁丞相都督中外诸军录尚书事琳乃奉庄纂梁祚于郢州庄授琳侍中使持节大将军中书监改封安成郡公及陈霸先即位琳兵东下军败与庄同降邺都孝昭帝赐琳玺书令镇寿阳除琳骠骑大将军开府仪同三司扬州刺史封会稽郡公与行台尚书卢潜不协被召还邺武成置而不问除沧州刺史后以琳为特进侍中会陈将吴明彻来寇帝&#领军将军尉破胡等出援秦州令琳共为经略破胡军败琳仅而获免还至彭城帝令便赴寿阳并许召募又进封琳巴陵郡王吴明彻进兵围之城陷被执吴明彻恐其为变杀之时年四十八哭者声如雷赠十五州诸军事扬州刺史侍中特进开府录尚书事谥曰忠武王　　王峻
按北齐书王峻传峻字峦嵩灵丘人也明悟有干略高祖以为相府墨曹参军坐事去官久之显祖引为城局参军随诸军平淮阴赐爵北平县男除营州刺史营州地接边城贼数为民患峻至州远设斥堠广置疑兵每有贼发常出其不意要击之合境获安先是刺史陆士茂诈杀室韦八百余人因此朝贡遂绝至是峻分命将士要其行路大破之掳其首帅而还因厚加恩礼放遣之室韦遂献诚款朝贡不绝废帝即位除洛州刺史河清元年征拜祠部尚书还邺转太仆卿及周师寇逼诏峻以本官与东安王娄睿等自邺率众赴河阳御之车驾幸洛阳以悬瓠为周人所据复诏峻为南道行台与娄睿率军南讨未至周师弃城走四年春还京师坐盗截军粮有司依格处斩会赦免停废私门天统二年授骠骑大将军仪同三司寻加开府武平初除侍中四年卒赠司空公　　王纮按北齐书王纮传纮字师罗太安狄那人也为小部酋帅父基为刺史纮少好弓马应对便捷兴和中世宗召为库直除奉朝请世宗暴崩纮冒刃捍御以忠节赐爵平春县男天保初加宁远将军颇为显祖所知帝尝与左右饮酒曰快哉大乐纮对曰有大乐亦有大苦帝曰何为大苦纮曰长夜荒饮不寤亡国破家所谓大苦帝默然河清三年与诸将征突厥加骠骑大将军武平初开府仪同三司寻兼侍中聘于周使还即正未几卒　　王敬
按北齐书王琳传琳封巴陵郡王长子敬袭王爵武平末通直常侍

　汪姓部列传
　　周
　　汪踦
按礼记檀弓战于郎公叔禺人遇负杖入保者息曰使之虽病也任之虽重也君子不能为谋也士弗能死也不可我则既言矣与其邻重汪踦往皆死焉鲁人欲勿殇重汪踦问于仲尼仲尼曰能执干戈以卫社稷虽欲勿殇也不亦可乎注
重皆当为童未冠者
之称姓汪名踦
　　后汉
　　汪文和
按万姓统谱文和字国辅建安中以龙骧将军为会稽令始迁居于新安子孙遂为新安望族　　宋
　　汪叔举
按万姓统谱叔举字文远新安人大明中仕为军司马　　唐
　　汪华
按唐书高祖本纪汪华起新安杜伏威起淮南皆号吴王　　汪伦
按李白赠汪伦诗桃花潭水深千尺不及汪伦送我情注
白游泾县桃花潭村人汪伦常酝美酒以待白　　汪万于按万姓统谱万于字叔振歙人有诗名宪宗时仕为江陵府法曹参军　　汪濆
按万姓统谱濆字清光华之后干符四年以衙前都虞候分戍三吴岭累有战功民赖以安景福二年授歙州团练使后以拒贼死之世称为端公立庙祀焉　　汪武按万姓统谱武婺源人干符中为镇将屯弦高战守有功杨行密录其绩以为节度押衙检校司空公武以私积市民地置城池战守数岁迁为县因以制置二十余年民无寇患陶雅为刺史暴增民赋武不为屈邑人赖之后为雅所害赋遂以增邑人至今祀武号汪司空之庙　　汪遵
