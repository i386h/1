<!-- { "loadSidebar": true } -->
按新城县志士琦廪生事继母以孝闻壬午城破死　　王慧按昌邑县志慧生员壬午兵变守西城死汛地　　王名卿按昌邑县志名卿生员守南门死汛地
　　王保泰
按昌邑县志保泰卜庄社人任鸿胪寺序班壬午城陷为游骑所获索物不与以刃陵之保泰怒骂被害　　王贤按邹县志贤本县落凌村人有膂力善击剑见贼众据城日久自荐于巡抚赵愿单身入城说降赵令与十数人偕往比入城众无一语贤独陈说利害甚危贼怒支解之　　王允明
按邹县志允明生员本县马庄村人居匡庄村闻贼至纠众迎敌力尽见执逼降不从厉声骂贼遂与兄慎明弟湛明浚明同时被害　　王仕京
按邹县志仕京致仕典史本县石济村人性侠烈父子皆善击刺妖贼陷邹仕京年已六旬誓不与贼俱生纠合乡兵数与贼战曾败贼于徐镇桥刺杀百余人贼怒大众拥至相战于庄里村众寡不敌仕京及子王楷王路王权皆死独第五子桢被数创而走　　王绍贵按沾化县志绍贵体雄健流贼过郡邑掳民间丁壮以从见绍贵喜执之曰能从我乎绍贵不行以刃加其额绍贵绐之曰母在东村归白母即汝从也贼许之随其后入门语妻赵曰贼逼我从生不义孰若死妻曰丈夫死即死耳可从贼乎遂偕出骂贼曰尔逆狗王法不赦恨不斩尔万段岂能从尔贼怒欲兵之妻以身抱绍贵一刃双毙焉　　王相
按沾化县志相简次子从父战父遇害贼欲降之骂贼死　　王雯
按清流县志雯名佐仲子时海盗四起逼城雯与名佐披甲操戈与贼对垒两日夜保城郭无恙雯遂以阵殁　　王廷献
按费县志廷献南石沟居民年十八时其母为山贼掳去廷献愤不顾身持枪飞追手刃数贼力尽被杀　　王按宁海州志&#居孜子年十七时与兄庠生樾同难贼欲伤其兄&#争身代樾既死&#求死因并杀之　　王运隆按宁海州志运隆指挥事继母毕氏孝无间言出使高丽能不辱命　　王琰
按宁海州志琰以指挥佥事署监军道中军事登城守御城破巷战死　　王咸斌
按诸城县志咸斌河下隅人庠生天性孝友值壬午城破人皆逃窜咸斌守父丧矢死不避土寇乘机毁棺咸斌力争大骂而死胞弟咸谟抚尸大恸并遇害　　王鼎安按陕西通志鼎安凤翔人崇祯壬午举人父嘉征万历举人李自成入关逼授伪官父子以死誓不污贼甲申三月闻京师陷鼎安恸愤不食死嘉征亦不复上公车　　王俊
按淮安府志俊字华阳赣榆人以岁贡任河南新蔡教论讲学教士多士景从崇祯十五年闯贼破新蔡俊坐明伦堂贼至令俊跪俊叱之手剑起刃数贼群贼至抉俊目断其手至死不屈蔡人哀之　　王伯度
按淮安府志伯度盐城人以武举于崇祯中授崇明守备崇明滨海多贼伯度出兵捣贼巢被围数重中流矢而死弟伯圣以单骑溃重围负兄尸出巡抚张国维特疏褒之　　王培基
按安庆府志培基字尔因潜山人少不羁负气任侠弱冠补弟子员值明末寇乱乃弃举子业从事戎行入职方监军杨卓然幕多所谋画以功补太湖县城守参将崇祯十五年十二月贼张献忠袭破城执培基欲降之使之跪培基不屈挺立大骂贼杀之一门男女四十余口俱遭屠戮路人无不伤之　　王维藩
按荆州府志维藩字现南荆庠生壬午寇乱妻朱氏&#二女皆为贼掠维藩令妻女赴水死贼遂杀维藩　　王图南按荆州府志图南字北溟江陵人壬午贼至避乱晁湖被贼执骂贼不屈死　　王景亮
按明外史朱大典传巡按王景亮字武侯吴江人崇祯末成进士福王时为中书舍人唐王立擢御史巡按金衢二府兼视学政衢州破景亮自缢死　　王家录
按明外史都任传任兵备榆林李自成遣将来寇任集军民固守督饷员外郎王家录亦与焉家录黄冈人举于乡历官刑部主事奏恤刑热审诸疏调户部进员外郎出督延绥军储时已擢关南兵备佥事未行与任协守围急男子皆乘城家录命妇人运水灌城结为冰贼攻稍沮及城陷家录自刭死　　王世钦
按陕西通志世钦榆林人山海总兵免官家居崇祯十六年李自成陷长安榆林守将王定弃城走世钦与尤世禄等部署诸军守榆林城以拒自成城既陷被执槛车送长安自成亲释其缚骂不屈自成命斩之世钦方械系道宿长安传舍中且歌且饮大醉顾谓驿使自今至长安几日驿使以对仰天大笑曰行矣大丈夫死当为厉鬼以杀贼闻者壮之　　王召俊
按陕西通志召俊咸宁庠生癸未城陷召俊遂投井死焉　　王泰际
按苏州府志泰际字内三崇祯癸未进士性至孝归省值国变北望号恸与同年黄淳耀约偕隐乙酉兵乱淳耀兄弟并以身殉泰际以亲故遁迹故庐构三楹曰寿砚自号砚存老人闭户著书足迹不入城市四十年如一日卒年七十有七门人谥曰贞宪所著有冰抱集过日诗选　　王霖汝
按嘉定县志霖汝字公对泰际长子甫七岁丧母号恸哀毁如成人稍长发愤力学年二十三举于乡即以经济自负凡乡邑利弊每于当事直言之而笃于五伦内行淳备尢为里中所推重云　　王之爵
按江西通志之爵安福举人癸未冬张献忠大举寇吉之爵遇贼大骂贼逼之入水死　　王启蛟
按沔阳州志启蛟字玉海癸未城陷被执不屈死　　王再旦按沔阳州志再旦郡庠生癸未贼警城陷一家遇害再旦被执不屈死　　王树勋
按黄县志树勋生员&#门之子守城城陷以身捍父手刺杀数人被缚不屈杀之人称忠孝士　　王升
子
国兴

按明外史王升传升熹宗生母王太后弟也初封新城伯寻进侯卒子国兴嗣崇祯十七年京师陷见杀　　王士杰按明外史王士杰传士杰崇祯末任太和县丞有治才沙定洲反围其城毕力捍御城陷士杰死同死者大理府教授段见锦经历杨明盛司狱魏崇治明盛子一甲亦从父死故永昌府同知萧时显寓居大理亦自经其士人同死者举人则高拱极投池死杨士杰同母妻及妹自焚死诸生则尹梦旗梦符冯大成骂贼死杨宪一门自焚死有单国祚者会稽人为通海典史城陷骂贼被杀　　王承恩
按明外史王承恩传承恩太监曹化淳名下也累官司礼秉笔太监崇祯十七年李自成犯阙帝命承恩提督京营城陷帝崩于寿皇亭承恩即自缢其下福王时谥忠愍　　王励精
按明外史王励精传励精蒲城人崇祯中由选贡生授广西府通判迁崇庆知州多善政十七年张献忠成都州人惊窜励精登楼缚利刃柱间而置火药楼下危坐以俟俄报贼骑渡江即命举火火发触刃贯&#而死先是十三年贼犯仁寿知县鄱阳刘三策拒守城陷不屈死及是贼陷郫县主簿山阴赵嘉炜投江死陷绵竹典史卜大经缢死他若荣县知县汉阳秦民汤蒲江知县江夏朱蕴罗兴文知县汉川艾吾鼎南部知县郑梦眉中江教谕单之宾皆殉难宗室朱奉并及于难　　王经正
按明外史朱大典传衢州知府王经正安福贡生为西安知县唐王立起擢知府事衢州破经正赴井死　　王永魁按明外史蔡懋德传李自成陷太原懋德部将王永魁出战败殁　　王敬嗣
按畿辅通志敬嗣清苑生员崇祯末殉城死
　　王继桂
按畿辅通志继桂清苑生员崇祯末城破死之　　王昌祚按畿辅通志昌祚生员清苑人崇祯末城陷不屈死　　王尊义按畿辅通志尊义清苑人材官崇祯末殉城死　　王建极按畿辅通志建极清苑庠生崇祯末城破死之　　王按畿辅通志&#清苑人崇祯末殉城死
　　王世珩
按畿辅通志世珩清苑生员崇祯末城陷不屈死　　王之管按畿辅通志之管清苑人崇祯末殉城死
　　王致中
按畿辅通志致中清苑庠生崇祯末城破死之　　王捷按畿辅通志捷清苑人崇祯末拒贼死
　　王祚昌
按畿辅通志祚昌清苑人邑庠生崇祯末城陷不屈死之　　王建基
按畿辅通志建基清苑生员崇祯末殉城死
　　王印嘉
按畿辅通志印嘉保定府庠生清苑人崇祯末城陷印嘉号呼巷战被贼杀死　　王景曜
按畿辅通志景曜清苑人崇祯末城破骂贼贼射死　　王好善按畿辅通志好善清苑人官百户殉城死
　　王尔祉
按畿辅通志尔祉清苑人官百户城陷死之
　　王联芳
按畿辅通志联芳字续美清苑人城陷被执芳不屈贼怒杀之　　王嘉印
按畿辅通志嘉印安肃人坠城死
　　王纮
按畿辅通志纮清苑人城破死之
　　王之珽
按畿辅通志之珽字凤章大宁司庠生三月二十三日城陷同妻齐氏并三子二女俱投井死　　王之统
按畿辅通志之统字萃州成安岁贡性孝友妻亡不再娶修文庙新城门立义学皆首倡举授赵州司训值乱分守东门率诸生昼夜防守城破犹奋勇死拒力竭被执诱至明伦堂曰吾得死所矣遂骂而死　　王勋按蒙阴县志勋崇祯国变赴难死
　　王之庆
按安庆府志之庆字修佑号天宠望江人尚气节举明经崇祯间除福建尢溪令政成卓异遂致仕家居邑当流寇之庆屡着却贼功甲申三月闯贼破京师之庆痛哭几绝乙酉南服投诚邑赖以全委署黄州守行至九江琵琶亭赴水死　　王家仁　王祚增
按安庆府志家仁祚增俱太湖诸生城陷不屈死　　王宠按山西通志宠蒲州人为韩太守仆人甲申正月流贼渡河太守死其恭人亦继缢死宠视殓毕谓妻杨氏妾薛氏曰吾侪虽人仆明民也岂臣妾贼乎为今计惟有一死恐迟不得为明朝鬼妻妾皆然之遂于中堂设几筵列杯箸悬三缳制三木主位置讫备酒肴酬劝至半夜视妻妾次第缢死乃投缳死之州人咸称曰义　　王加封
按瓯宁县志加封字抱赤右卫副千户之臣子素豪侠崇祯甲申国变散财募豪杰从军婺源率先陷阵死于墁头山　　王大善
按黄陂县志大善字君翼仗义乐施里人吴某父母继亡衣棺无办大善为治具葬之又有故人丁某父子受诬破家代白其冤后闻闯贼入京崇祯缢死哭三日不食终　　王运闳
按云南通志运闳夹江举人运开之弟任推官流寇至永昌召运闳令署府事过潞江谓其仆曰吾兄弟岂可岐径耶跃入江死　　王泽
按陕西通志泽旧同谷县农家一门数十口六世同居　　王良辅
按陕西通志良辅巩昌人监生任河南沈丘县训导值流贼攻掠承檄守城极力捍御势不能支骂贼不屈死之其长子礼苍头武皆遇害事闻恩给棺殓　　王者辅按陕西通志者辅兴安廪生母死寒冬抱父足卧数月之后贼&#城杀其父者辅扑父身竟为贼所戮父因得免　　王进
按莱芜县志进梁庄保人孝友和睦同居五世无间言直指给复其家学道旌表其门　　王溥　王怀义
按莱阳县志溥怀义县丞王世美子贼薄城二人守北门发矢多中贼又以长刀巨石破其层梯贼伤甚众明日东门陷溥又巷战杀贼数人贼怒兄弟皆被害　　王惠京
按高唐州志惠京与弟淑京俱增广生抗志与难督学表其门曰黉门正气　　王伦
按城武县志伦善枪法兖西兵备道委练本县营兵教习操演民恃为千城城既破犹只身巷战枪刺数人而死　　王台辅
按淮安府志台辅太学生邳州人少孤介乙酉五月闻金陵不守缢死　　王弘
按淮安府志弘安东人剿白莲贼被执不屈钉于树骂不绝口而死　　王亮采
按溧阳县志亮采字仲寅事母以孝闻由乡举知石州严明有声宿逋一清北兵将寇汾州猝至石城下索金帛亮采固守不应乃益兵攻之城破执亮采之汾抵郭门大呼曰石州已陷我死不足以自赎城中宜坚壁以待援兵遂遇害　　王承宪
