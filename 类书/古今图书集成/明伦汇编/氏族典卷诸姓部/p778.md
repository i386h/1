<!-- { "loadSidebar": true } -->
按明外史丘祖德传祖德字念修成都人崇祯十年进士授宁国推官以才调济南用荐超擢佥事分巡东昌十五年用张国维荐擢右佥都御史巡抚保定十六年代王永吉抚山东京师覆贼遣使招降祖德斩之谋发兵拒守会中军梅应元叛祖德乃南奔时成都亦陷无家可归流寓宁国金声起兵绩溪祖德与宁国举人钱龙文诸生麻三衡沈寿荛等各举兵应之时郡城已失祖德驻华阳三衡驻稽亭他&#起者又十余部攻郡城不克寿荛阵殁祖德退还山中大兵攻拔其寨被获磔死其子亦死越四日三衡军败亦死三衡字孟浚布政使溶孙也兵既起旁近吴太平阮恒阮善长刘鼎甲胡天球冯百家与俱起号七家军皆诸生也三衡战败被执死太平等亦死寿荛字景山都督有容子　　丘东周
按陕西通志东周前卫人都司掾也贼陷城矢志欲刺贼假持屯田册诣端礼门贼党遂引至贼帅前知志不可遂乃大骂不屈众贼抉其齿骂至死方止　　丘惟崧按陕西通志惟崧成县岁贡贼破城孤抗力敌不胜而死　　丘镇
按高唐州志镇廪生当本州土寇窃发之时集乡勇御之寇执其母王氏镇舍身翼母同时遇害
　侯姓部列传
　　周
　　侯宣多
按左传僖公二十四年秋颓叔桃子奉太叔以狄师伐周王出适郑处于汜郑伯与孔将鉏石甲父侯宣多省视官具于汜而后听其私政礼也　　侯羽
按郑樵通志郑有侯羽
　　侯叔夏
按郑樵通志鲁有侯叔夏
　　侯犯
按左传定公十年侯犯以郈叛
　　侯朝
按郑樵通志齐有侯朝
　　侯嬴
按史记信陵君传魏有隐士侯嬴年七十为大梁夷门监者公子闻之往请厚遗之不肯受公子乃自迎侯生至家为上客魏安厘王二十年秦昭王破赵长平军进围邯郸公子姊为平原君夫人遗书请救公子欲赴秦军侯生曰嬴闻晋鄙兵符在王卧内而如姬最幸力能窃之诚一开口请如姬得虎符夺晋鄙军北救赵而西郄秦此五霸之伐也公子从其计如姬果盗晋鄙兵符与公子遂救邯郸存赵　　秦
　　侯仙
按尚友录世传秦始皇遣卢生入海求神仙药不获卢生与侯仙谋隐入陵云山山有侯仙迹卢仙影秦人古道炼丹并飞升台扫坛竹皆其遗迹　　汉
　　侯公
按汉书高帝本纪汉四年使侯公说羽中分天下归太公吕后封侯公为平国君　　侯敞
按汉书高帝本纪十年九月陈豨反上自东至邯郸十一年冬豨将侯敞将万余人游行击破之　　侯封
按史记酷吏传叙高后时酷吏独有侯封
　　侯文
按汉书孙宝传宝为京兆尹故吏侯文以刚直不苟合尝称疾不肯仕宝以恩礼请为布衣友文求署为掾以立秋日署文东部督邮入见敕曰今日鹰隼始击当顺天气取奸恶以成严霜之诛掾部渠有其人乎文曰霸陵杜季宝曰其次文曰豺狼横道不宜复问狐狸时卫尉淳于长贵幸以季托宝故宝无以应文季闻之杜门不通水火但持鉏自治园因文所厚自陈会淳于长败宝坐免文亦去吏死于家　　侯芭按汉书扬雄传赞雄家贫嗜酒人希至其门时有好事者载酒肴从游学巨鹿侯芭常从雄居受太元法言雄卒芭为起坟丧之三年　　侯嘉
按万姓统谱嘉济阴人哀帝朝以龚胜荐征为谏大夫　　侯辅
按汉书恩泽侯表辅以骑都尉明为人后一统之义元始五年封明统侯　　侯刚
按万姓统谱刚新繁人仕为郎王莽篡位刚佯狂负耒守关号哭莽使人问之刚曰汉祚无穷不敢传非主也莽杀之　　后汉
　　侯霸
按后汉书侯霸传霸字君房河南密人也族父渊以宦者有才辩任职元帝时佐石显等领中书号曰太常侍成帝时任霸为太子舍人霸矜严有威容笃志好学师事九江太守房元治谷梁春秋为元都讲王莽初五威司命陈崇举霸德行迁随宰再迁为执法刺奸后为淮平大尹政理有能名及王莽之败霸保固自守卒全一郡建武四年光武征拜尚书令明年代伏湛为大司徒封关内侯在位明察守正奉公不回十三年薨子昱嗣　　侯昱
按后汉书侯霸传霸封关内侯薨子昱嗣后徙封于陵侯永平中兼太仆卒子建嗣建卒子昌嗣　　侯瑾
按后汉书侯瑾传瑾字子瑜敦煌人也少孤贫依宗人居性笃学恒庸作为资暮还辄柴以读书常以礼自牧州郡累召公车有道征并称疾不到徙入山中覃思著述以莫知于世故作应宾难以自寄西河人敬其才而不敢名之皆称为侯君云　　侯览
兄
参

按后汉书侯览传览山阳防东人桓帝初为中常侍以佞猾进倚埶贪放受纳货遗延熹中连岁征伐府帑空虚览上缣五千匹赐爵关内侯又托以与议诛梁冀功进封高乡侯览兄参为益州刺史民有丰富者辄诬以大逆皆诛灭之没财物前后累亿计太尉杨秉奏参槛车征于道自杀京兆尹袁逢于旅舍阅参车三百余两皆金银锦帛珍玩不可胜数览坐免旋复复官建宁二年丧母还家大起茔冢督邮张俭因举览贪侈奢纵览遂诬俭为钩党及故长乐少府李膺太仆杜密等皆夷灭之遂代曹节领长乐太仆熹平元年有司举奏览专权骄奢策收印绶自杀　　晋　　侯史光
按万姓统谱史光字孝明掖县人受学于同县刘夏举孝廉为散骑常侍兼侍中与皇甫陶苟廙持节循省风俗及还奏事称旨累迁少府卒诏以其家素贫俭赐钱五十万　　侯馥
按贵州通志馥字世明牂柯人李雄据成都宁州刺史王逊表馥为江阳太守未至雄将李恭已据江阳举众攻馥擒送李雄雄欲降之使人委曲开谕馥怒骂不屈雄义而赦之　　侯青
按前燕录青武邑人也一云朝那人仕&#将作大匠屯骑校尉机巧有算略骁勇善骑射每从征伐先登陷阵&#常拟之张飞　　侯瑾
按后凉录瑾字子瑜能解鸟语光大安三年常出门见白雀巢阳川与黑雀列行慨然叹曰今天下大乱君子小人相共居焉遂去不知所之　　梁
　　侯景
按梁书侯景传景字万景朔方人或云雁门人有膂力善骑射选为北镇戍兵魏明帝殂其后胡氏临朝尔朱荣自晋阳入弒胡氏景以私众见荣荣擢为定州刺史大行台封濮阳郡公齐神武帝为魏相入洛诛尔朱氏景复以众降之魏以为司徒南道行台拥众十万专制河南及神武疾笃召景景虑及于祸太清元年遣其行台郎中丁和来上表请降高祖纳景封景河南大将军使持节董督河南南北诸军事魏人请追前好二年二月又与魏连和景闻之惧驰启固谏不从尔后表疏跋扈言辞不逊八月遂反袭谯州攻历阳自采石济袭姑熟乘胜至阙下百道攻城昼夜不息城遂陷矫诏大赦天下自为大都督督中外诸军事录尚书高祖忧愤感疾而崩景乃迎皇太子即皇帝位大宝元年七月矫诏自进位为相国封太山等二十郡为汉王世祖遣领军王僧辩率众东下所至皆捷景乃废太宗幽于永福省迎豫章王栋即皇帝位改元为天正元年初景既平京邑便有篡夺之志其谋臣王伟太尉郭元建固执不从十月壬寅夜景遣其卫尉王修纂弒太宗十一月矫萧栋诏禅位于己于是南郊柴燎于天升坛受禅大赦改元为太始元年封萧栋为淮阴王幽于监省景二年王僧辩击破侯子鉴景大惧遂与其仪同田迁范希荣等百余骑东奔王僧辩遣侯瑱追景景次嘉兴赵伯超拒之景退还吴郡达松江而侯瑱军掩至景众皆降乃与腹心数十人单舸入海至壶豆洲前太子舍人羊鲲杀之送尸于王僧辩传首至江陵世祖命枭之于市　　侯子鉴
按梁书侯景传景举兵反攻陷台城遣其中军侯子鉴监行台刘神茂等军东讨大宝元年景以为南兖州刺史及景僭大号恐齐人与西师掎捔遣子鉴率舟师向濡须曜兵肥水以示武威王僧辩逆击大破之景败子鉴奔广陵　　陈
　　侯瑱
按陈书侯瑱传瑱字伯玉巴西充国人也父弘远世为西蜀酋豪蜀贼张文萼据白崖山梁鄱阳王萧范命弘远讨之弘远战死瑱固请复雠每战必先锋陷阵遂斩文萼由是知名因事范为冯翊太守侯景围台城范遣瑱辅其世子嗣入援京邑京城陷俄而范及嗣皆卒瑱领其众依于豫章太守庄铁铁疑之瑱惧诈引铁谋事刃之据有豫章之地降于景景以瑱与己同姓托为宗族待之甚厚及景败瑱乃诛景党与以应义军梁元帝授瑱南兖州刺史郫县侯仍随都督王僧辩讨景以功除南豫州刺史镇于姑熟承圣二年改封康乐县公永定元年授侍中车骑将军二年进位司空以为都督西讨诸军事世祖即位进授太尉天嘉元年以为都督湘巴郢江吴等五州诸军事镇湓城周将贺若敦独孤盛等寇巴湘又以瑱为西讨都督与盛战于西江口大败盛军以功授使持节都督湘桂郢巴武沅六州诸军事湘州刺史改封零陵郡公二年以疾表求还朝于道薨谥曰壮肃子净藏嗣净藏尚世祖第二女富阳公主除员外散骑侍郎太建三年卒净藏无子弟就袭封　　侯安都
按陈书侯安都传安都字成师始兴曲江人也世为郡着姓父文捍官至光禄大夫安都工隶书能鼓琴涉猎书传兼善骑射梁始兴内史萧子范辟为主簿侯景之乱高祖入援京邑安都引兵从高祖力战有功元帝授猛烈将军富川县子随高祖镇京口除兰陵太守绍泰元年以功授使持节散骑常侍都督南徐州诸军事高祖与齐军战于莫府山命安都领步骑横击其后齐军大败以功进爵为侯改封西江县公为丹阳尹出为南豫州刺史世祖即位迁司空仍为征北将军出顿芜湖天嘉元年进爵清远郡公改封桂阳郡公安都自王琳平后勋庸转大又自以功安社稷渐用骄矜部下将帅多不遵法度检问收摄则奔归安都世祖性严察深衔之安都弗之改日益骄横帝甚恶之自是阴为之备三年蔡景历希旨称安都谋反世祖虑其不受制明年除为江州刺史还都世祖引安都燕于嘉德殿于坐收安都赐死安都长子敦为员外散骑侍郎天嘉二年堕马卒太建三年高宗追封安都为陈集县侯子亶为嗣安都从弟晓累从安都征讨有功官至东衡州刺史怀化县侯天嘉三年卒　　北魏
　　侯文和
按魏书蒋少游传高祖时青州刺史侯文和以巧闻为要舟水中立射滑稽多智辞说无端尢善浅俗委巷之语至可玩笑位乐陵济南二郡太守　　侯刚
按魏书侯刚传刚字干之河南洛阳人其先代人也本出寒微少以善于鼎俎进&#出入久之拜中散累迁冗从仆射世宗以其质直赐名刚焉稍迁奉车都尉右中郎将迁武卫将军又以为右卫大将军后领太子中庶子世宗崩刚与侍中崔光迎肃宗于东宫寻除卫尉卿封武阳县开国侯俄为侍中抚军将军恒州大中正迁卫将军进爵为公熙平初除左卫将军坐掠杀试射羽林为御史中尉元匡所弹廷尉处刚大辟任城王澄为言于灵太后乃但削封户解尚衣典御未几加散骑常侍御史中尉元匡之废也太后访代匡者刚为太傅清河王怿所举遂除车骑将军领御史中尉孝昌元年除领军寻出为散骑常侍冀州刺史因与权臣元婚姻贬征卤将军终于家　　侯天护按万姓统谱天护上谷人性好学博通群籍与无终阳尼顿丘李彪同志齐名　　侯详
