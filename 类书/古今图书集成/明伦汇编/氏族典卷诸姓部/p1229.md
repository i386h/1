<!-- { "loadSidebar": true } -->
按金史太宗诸子传海陵心忌太宗诸子及篡立谋杀判大宗正事宗美等宗美本名胡里甲临死神色不变海陵又遣使杀东京留守宗懿北京留守卞及益都尹毕王宗哲平阳尹&#左宣徽使京家属分置别所既而使人要之于路无少长皆杀之太宗子孙死者七十余人太宗后遂绝卞本名可喜&#本名胡里改京宗固子本名胡石赉大定二年追封宗固鲁王宗顺隋王宗懿郑王宗美卫王宗哲韩王神土门豳王斛孛速渖王斡烈鄂王胡离改胡石赉可喜并赠金吾卫上将军　　完颜宗雅
按金史太宗诸子传中京留守宗雅喜事佛世号善大王海陵召至阙杀之大定二年追封曹王　　完颜宗叙
按金史宗叙传宗叙本名德寿阇母第四子也奇伟有大志喜谈兵天德二年充护卫授世袭谋克擢御院通进使改左骁骑都指挥使明年海陵幸南京撒八反宗叙为咸平尹兼本路兵马都总管世宗即位归之见世宗于梁鱼务授宁昌军节度使宋兵据海州将谋深入诏以宗叙为元帅右监军往御之宗叙驻山东分兵据守要害敌不得西十年召至京师拜参知政事十一年奉诏巡边六月至军中将战有疾诏以右丞相纥石烈志宁代宗叙还七月病甚遗表朝政得失及边防利害力疾使其子上之薨年四十六　　完颜宗秀
按金史始祖以下诸子传勖子宗秀字實甫本名厮里忽涉猎经史通契丹大小字善骑射与平宗盘宗隽之乱授定远大将军天德初转承旨封宿国公广平郡王正隆二年卒官年四十二例降封爵改赠金紫光禄大夫　　完颜郑家
按金史郑家传郑家皇统初以宗室子授定远大将军改益都尹海陵伐宋为浙东道副统制以舟师自海道趋临安至松林岛阻风泊岛间敌至见无备即以火炮掷之郑家赴水死时年四十一　　完颜沃侧
按金史麻吉传麻吉子沃侧年十七隶军中从离速击辽将马五败之麻吉死领其职从攻陕西为右翼都统攻城破敌皆与有功除迪列部族节度使改迭剌部为西北路招讨使撒八反沃侧遇害　　完颜杲
按金史杲传杲本名撒离喝安帝六代孙泰州婆卢火之族胡鲁补山之子雄伟有才略太祖爱之常在军中睿宗经略山东留撒离喝于河上而真定境内有贼众撒离喝击破其众执而戮之从平陕西撒离喝徇地自渭以西皆迎降天会十四年为元帅右监军皇统三年封应国公海陵升蒲州为河中府撒离喝为河中尹进封国王海陵念撒离喝久握兵在外颇得士心忌之以为行台左丞相兼左副元帅元帅府令史遥设希海陵旨诬撒离喝父子谋反使厮鲁浑杀撒离喝大定初诏复撒离喝官爵三年追封金源郡王谥庄襄以郡王品秩官为营葬十七年配享太宗庙庭　　完颜宗宁
按金史宗宁传宗宁本名阿土古系出景祖太尉阿离合懑之孙性勤厚有大志起家为海陵征南都统战瓜州渡功最历祁州刺史大定二年为会宁府路押军万户擢归德军节度使时方旱蝗宗宁督民捕之得死蝗一斗给粟一斗数日捕绝累迁兵部尚书宗宁多病世宗欲以凉地处之俾知咸平诏以其子符宝郎为韩州刺史以便养拜平章政事明昌二年薨　　完颜宗永
按金史斡赛传宗永本名挑挞斡赛子长身美&#忠确勇毅天眷初以宗室子擢宁远大将军历昭德军临洮凤翔尹改同签大宗正事震武军节度使卒　　完颜宗浩按金史宗浩传内族宗浩字师孟本名老昭祖四世孙太保兼都元帅汉国公昂之子也贞元中为海陵庶人入殿小底世宗即位辽阳昂遣宗浩驰贺大定二年冬宗浩领万户仍授山东东路兵马都总管判官二十六年拜参知政事章宗即位出为北京留守明年拜枢密使封荣国公会中都山东河北屯驻军人地土不赡官田多为民所冒占命宗浩行省事诣诸道括籍凡得地三十余万顷还坐以倡女自随为宪司所纠出知真定府事徙西京留守复为枢密使进拜尚书右丞相时惩北边不宁议筑壕垒以备守戍乃命宗浩行省事以督其役功毕进拜左丞相宋人畔盟命宗浩兼都元帅往督进讨宗浩驰至汴大张兵势亲赴襄阳巡师而还泰和七年九月薨于汴命其子宿直将军天下奴奔赴丧所赙赠甚厚谥曰通敏　　完颜崇成
按金史始祖以下诸子传崇成本名仆灰泰州司属司人昭祖元孙也累迁武卫军都指挥使泰和三年卒赙赠有加崇成谨饬有守宿卫二十余年未尝有过故久侍密近云　　完颜衷
按金史始祖以下诸子传衷本名丑汉中都司属司人世祖曾孙祖霸合布里封郓王父悟烈官至特进大定中收充合门祇候历宁海蠡州刺史移镇镇西泰和六年致仕卒衷孝悌贞谨深悉本朝婚礼治复有能称大安初追赠辅国上将军　　完颜没里也
按益都志没里也皇统间为益都尹
　　完颜宗璧
按山西通志宗璧少恬静好学同知石州军事清白自持佐政有条民甚爱之及去父老作去思堂于芦桥瑞石之东绘其像于堂壁莫布撰善政碑颂之　　完颜元按金史胙王元传元景宣皇帝宗峻子也本名常胜为北京留守弟查剌为安武军节度使皇统七年四月戊午熙宗被酒酌酒赐元元不能饮上怒仗剑逼之元逃去河南军士孙进自称皇弟按察大王使特思鞫之无状海陵知熙宗有疑常胜心因谓熙宗曰孙进反有端不称他人乃称皇弟大王陛下弟止有常胜查剌特思鞫不以实故出之矣熙宗以为然使唐括辩萧肄按问特思特思自诬服故出常胜罪于是乃杀常胜及其弟查剌并杀特思海陵乘此并挤阿楞杀之阿楞弟挞楞熙宗本无意杀之海陵曰其兄既已伏诛其弟安得独存又杀之海宁篡立追封常胜查剌阿楞官爵亲临葬所致祭　　完颜充
按金史宗干传宗干子充本名神土懑母李氏徒单氏以为己子熙宗初加光禄大夫天眷间为汴京留守皇统间封淄国公为吏部尚书进封代王迁同判大宗正事九年拜右丞相是岁薨追封郑王子檀奴元奴耶补儿阿里白　　完颜兖
按金史宗干传宗干子兖本名梧桐皇统七年为左副点检转都点检九年为会宁牧海陵篡立兖使宋还拜司徒兼都元帅领三省事进拜太尉立枢密院兖为枢密使天德四年薨子阿合大定中为符宝祇候迁同知定武军节度使　　完颜襄
按金史宗干传宗干子襄本名永庆海陵母弟为辅国上将军卒天德二年追封卫王子和尚追封应国公赐名乐善大定间家奴小僧月一妄言和尚熟寝之次有异征襄妃僧酷以为信然召李端卜之端云当为天子家奴李添寿上变僧酷和尚下吏验问有状皆伏诛　　完颜衮
按金史宗干传宗干子衮本名蒲甲亦作蒲家杰骜强悍海陵不喜其为人初为辅国上将军天德初加特进封王为吏部尚书判大宗正事海陵忌之家奴喝里知海陵疑蒲家乃上变告之言与谟卢瓦等谋反鞫之无状海陵怒使使者往械蒲家等至中都不复究问斩之于市　　完颜齐
按金史宗望传宗望子齐本名受速长身美&#天眷三年以宗室子授镇国上将军迁特进加安武军节度使留京师奉朝请齐以近属上所宠遇而性庸滞无材能大定三年罢节度官给随朝三品俸累官特进卒弟京弟文皆以谋反诛世宗尽以其家财产与齐之子&#住俄袭叔父京山东西路徒毋坚猛安　　完颜京按金史宗望传宗望子京本名忽鲁以宗室子累迁特进天德二年判大宗正事封曹王除河间尹正隆二年例封渖国公北京留守世宗即位复判大宗正事封寿王大定五年三月孙邦荣上变诏高德基完颜兀古出往鞫之京等款伏狱成免死杖一百除名岚州楼烦县安置以奴婢百口自随官给上田　　完颜文按金史宗望传宗望子文本名胡剌皇统间授世袭谋克加奉国上将军正隆例封郧国公大定初除广宁尹召为判大宗正事封英王徙封荆王文到大名多取猛安谋克良马取民钱一万九千余贯坐是夺爵降德州防御使文既失职居常怏怏日与家奴石抹合住忽里者为怨言合造兵仗家奴重喜诣河北东路上变河间府使奏文事文&#命至十二月被获伏诛　　完颜爽
按金史卫王宗强传强子爽本名阿邻天德三年授世袭猛安正隆二年除横海军节度使改安武军留守奉朝请海陵渡淮分遣使者剪灭宗室爽忧惧不知所出会世宗即位东京宗室璋推爽弟阿琐行中都留守遣人报爽爽来奔与弟忻州刺史可喜俱至中都东迎车驾至梁鱼务入见世宗大悦即除殿前马步军都指挥使封温王进封寿王爽有疾诏除其子符宝祇候思列为忠顺军节度副使进封英王转太子太傅复世袭猛安进封荣王改太子太师既薨上悼痛辍朝陪葬山陵　　完颜可喜
按金史卫王宗强传宗强子可喜累官唐括部族节度使降忻州刺史海陵遣使杀之可喜闻世宗即位即弃州来归与其兄归化州刺史阿邻会于中都除兵部尚书可喜材武过人狠戾好乱自以太祖孙颇有异志大定二年正月甲戌上谒山陵可喜中道称疾而归乙亥夜召斡论惟忠斡里朵璋布辉会其家沃窟剌以兵赴之璋曰今不得高松军事不可成矣可喜璋布辉乃擒斡论惟忠斡里朵沃窟剌诣有司自首既下诏狱可喜不肯自言其始谋及与斡论面质然后款伏上念兄弟少太祖孙惟数人在恻然伤之诏罪止可喜一身其兄弟子孙皆不缘坐　　完颜阿琐
按金史卫王宗强传阿琐宗强之幼子也长身多力天德二年以宗室子授奉国上将军世宗即位东京阿琐与璋率守城军官乌林答石家奴等入留守府杀沙离只府判抹捻撒离喝众以阿琐行留守事璋自署同知留守事即奉表东京大定二年授横海军节度使迁广宁尹坐赃一万四千余贯诏杖八十削两阶改平凉济南尹卒官年三十七　　完颜亨
按金史梁王宗&#传宗&#子亨本名孛迭熙宗时封芮王为猛安加银青光禄大夫天德初加特进海陵忌太宗诸子将谒太庙以亨为右卫将军赐良弓亨性直材勇绝人喜自负辞曰所赐弓弱不可用海陵遂忌之出为真定尹亨家奴六斤诬亨欲因间刺海陵即捕系亨夜使人杀之正隆六年海陵遣使杀诸宗室于是杀亨妃徒单氏次妃大氏及子羊蹄等三人大定初追复亨官爵封韩王　　完颜阿邻
按金史阿邻传阿邻&#悟辨敏通女直契丹大小字及汉字年十八授定远大将军为顺天军节度使海陵南伐以为神勇武平等军都总管为先锋上即位于辽阳海陵死大军北还及入见上闻阿邻淮上战功迁兵部尚书监督经画征窝斡诸军粮饷至懿州以疾卒　　完颜按荅海
按金史按荅海传按荅海又名阿鲁绾宗雄次子也性端重不轻发有父风天眷二年袭父猛安除大宗正丞以猛安让兄子唤端加武定军节度使奉朝请改侍卫亲军都指挥使封金源郡王进封谭王迁同判大宗正事改封魏王除济南尹正隆例夺王爵改广宁尹世宗即位于东京赦令至广宁弟燕京劝按荅海拒弗受按荅海受之封兰陵郡王进金源郡王致仕大定十四年薨年六十七　　完颜永元
按金史宗干传宗干子充充子永元字惇礼本名元奴幼聪敏日诵千言善左氏春秋通其大义天德初海陵杀永元弟檀奴阿里白永元与弟耶补儿逃匿得免世宗即位于辽阳与耶补儿俱来归上慰劳甚厚授宗正丞转棣州防御使泰宁军节度使历昭义绛阳震武军迁济南尹北京副留守改兴中尹为彰德军节度使卒官年五十一永元历典大藩多知民间利害所至称治　　完颜檀奴
