<!-- { "loadSidebar": true } -->
按唐书祝钦明传郭山恽者河东人善治礼景龙中累迁国子司业帝昵宴近臣及修文学士诏&#为伎各有所陈皆鄙黩而山恽奏无所习惟知诵诗乃诵鹿鸣蟋蟀二篇帝嘉其直下诏咨其后与钦明僻论阿世不能终其守久之复拜国子司业　　郭震
按唐书郭震传震字元振魏州贵乡人以字显长七尺美须髯少有大志举进士为通泉尉任侠使气拨去小节授右武卫铠曹参军进奉宸监丞后数年吐蕃赞婆等来降因诏元振与河源军大使夫蒙令卿率骑往迎授主客郎中久之突厥吐蕃联兵寇凉州拜元振为凉州都督即遣之拓境千五百里自是州无寇忧神龙中迁左骁卫将军安西大都护睿宗立召为太仆卿景云二年进同中书门下三品迁吏部尚书封馆陶县男先天元年为朔方军大总管筑丰安定远城兵得保顿明年以兵部尚书复同中书门下三品元宗诛太平公主也睿宗御承天门诸宰相走伏外省独元振总兵扈帝事定宿中书者十四昔乃休进封代国公兼御史大夫复为朔方大总管以备突厥未行会元宗讲武骊山军容不整引坐纛下将斩之刘幽求张说扣马谏乃赦死流新州开元元帝思旧功起为饶州司马怏怏不得志道病卒年五十八十年赠太子少保元振居处俭约手不置书人莫见其喜愠　　郭虔瓘
按唐书郭虔瓘传虔瓘齐州历城人开元初录军阀迁累右骁卫将军兼北廷都护金山道副大总管明年突厥默啜子同俄特勒围北廷虔瓘斩之以功授冠军大将军安西副大都护封潞国公迁凉州刺史河西节度大使进右威卫大将军陕王为安西都护诏虔瓘为副虔瓘卒军中　　郭知运
按唐书郭知运传知运字逢时瓜州晋昌人长七尺猿臂虎口以格斗功累补秦州三度府果毅从郭虔瓘破突厥有功加右骁卫将军封介休县公吐蕃将坌达延乞力徐寇渭源盗牧马诏知运与薛讷王晙等相掎角败之进阶冠军大将军兼临洮军使封太原郡公陇右诸军节度大使鄯州都督开元五年大破吐蕃明年复出将轻兵丙夜至九曲获精甲名马牦牛甚众进兼鸿胪卿摄御史中丞拜左武卫大将军九年卒于军年五十五知运屯西方戎夷畏惮与王君功名略等时号王郭帝诏中书令张说纪其功于墓碑永泰初谥曰威子英杰英乂　　郭袭辉
按万姓统谱袭辉与陈子昂为方外十友
　　郭守素
按万姓统谱守素鸡泽人与冯仁海齐名
　　郭英杰
按唐书郭知运传知运子英杰字孟武为左卫将军幽州副总管开元二十三年长史薛楚玉遣英杰与裨将吴克勤乌知义罗守忠帅万骑及奚众讨契丹屯榆关奚众贰官军不利知义守忠引麾下遁去英杰克勤力战死　　郭英乂
按唐书郭知运传知运子英乂字元武以武勇有名河陇间累迁诸卫员外及安禄山乱拜秦州都督陇右采访使至德二载加陇右节度使召还改羽林军大将军掌卫兵史思明陷洛阳诏英乂统淮南节度兵贼叩陕虢又改陕西节度潼关防御使进御史大夫兼神策军节度使代宗即位以检校户部尚书兼大夫召拜尚书右仆射封定襄郡王日骄蹇为侈汰阴事宰相元载以久其权拜剑南节度使自以有内主故肆志无所惮为政苛暴人以目相谓怨崔宁不己同也出兵袭宁不克宁率麾下直捣成都英乂拒战众皆反戈内攻乃奔简州次灵池普州刺史韩澄斩首送宁　　郭仲翔
按四川总志仲翔魏州贵乡人元振从侄也有才学时李蒙帅师讨南蛮以为判官委之军事后蒙败仲翔被擒困蛮中十五年赖同郡友人吴保安得赎回即欲图报以有母故归省既又以功授蔚州录事参军迎亲到官又升代州户曹参军秩满丁内忧既葬服除急求保安而保安夫妻以任眉州彭山丞俱卒于彼仲翔闻之痛哭制缞麻环绖加杖自蜀郡徒跣哭不绝声至彭山设祭酹毕乃出其骨每节皆墨记之盛于练囊又出其妻骨亦墨记贮于竹笼而徒跣亲负之行数千里至魏郡保安有一子仲翔爱之如弟尽以家财二十万厚葬保安刻石颂美亲庐墓侧行服三年既而为岚州刺史又保安子之官为娶妻恩养甚至天宝二十载又诣阙让官于保安之子时人甚高之　　郭敬晦
按襄阳府志敬晦字日章河东人进士及第辟山南东道节度府累擢谏议大夫　　郭子仪
按唐书郭子仪传子仪字子仪华州郑人以武举异等补左卫长史累迁单于副都护振远军使天宝八载兼九原太守十四载安禄山反诏子仪为卫尉卿灵武郡太守充朔方节度使率军东讨子仪收静边军遂收云中马邑开东陉加御史大夫王师方北图范阳会哥舒翰败天子入蜀太子即位灵武子仪与光弼率步骑五万赴行在拜子仪兵部尚书同中书门下平章事仍总节度贼安守忠壁永丰仓子仪遣子旰与战多杀至万级旰死于陈进收仓于是关陕始通进司空充关内河东副元帅从元帅广平王率蕃汉兵十五万收长安严庄等走洛阳挟庆绪度河保相州遂收东都于是河东河西河南州县悉平以功加司徒封代国公进中书令帝即诏大举九节度师讨庆绪以子仪光弼皆元功而不立帅王师南溃贼亦走子仪以朔方军保河阳断航桥鱼朝恩媒谮之召子仪还更以赵王为天下兵马元帅李光弼副之代子仪领朔方兵光弼败邙山失河阳又明年河中乱遂以子仪为朔方河中北庭潞仪泽沁等州节度行营兼兴平定国副元帅进封汾阳郡王屯绛州代宗立程元振忌宿将离构百计因罢子仪副元帅为肃宗山陵使仆固怀恩屯汾州阴召吐蕃回纥共寇河西残泾州犯奉天武功遽拜子仪为关内副元帅镇咸阳吐蕃夜溃仆固怀恩纵兵掠并汾属县帝患之以子仪兼河东副元帅河中节度使镇河中怀恩子玚屯榆次为帐下张惟岳所杀持其众归子仪怀恩惧诱吐蕃回纥党项数十万入寇朝廷大恐诏子仪屯奉天贼遁永泰元年诏都统河南道节度行营复镇河中怀恩尽说吐蕃回纥党项羌浑奴剌等三十万掠泾邠躏凤翔入醴泉奉天京师大震于是天子自将屯苑中急召子仪屯泾阳军纔万人子仪使谕回纥结欢誓好如初吐蕃疑之夜引去子仪遣将白元光合回纥众追蹑大军继之破吐蕃十万于灵台西原德宗嗣位诏还朝摄冢宰充山陵使赐号尚父进位太尉中书令建中二年疾病帝遣舒王到第传诏省问子仪不能兴叩头谢恩薨年八十五赠太师陪葬建陵赐谥曰忠武配飨代宗庙庭子仪事上诚御下恕赏罚必信与李光弼齐名而宽厚得人过之以身为天下安危者二十年八子七婿皆贵显朝廷子曜旰晞昢晤暧曙映　　郭从瑾
按兴平县志明皇幸蜀次马嵬父老郭从瑾等见上曰陛下亲信小人疏远忠良草野之臣知有今日久矣非此臣等何由见上而进言乎陛下幸蜀天下失望不如且留以待天下勤王之师上喻遣之终无留意从瑾等复遮太子马曰宫殿君家室庐陵寝君家坟墓舍此将欲何往上即不肯留请留太子须臾多至数千人拥太子马不得行乃使人遥白于上上曰人心如此天意也命太子留后即位于灵武是为肃宗三年恢复两京　　郭幼明
按唐书郭子仪传子仪母弟幼明性谨愿无过拙于武喜宾客以子仪故终少府监赠太子太傅　　郭曜
按唐书郭子仪传子仪子曜性沉静资貌瑰杰累从节度府辟署破敌有功为开阳府果毅都尉至德初推子仪功授卫尉卿累进太子詹事太原郡公子仪专征伐曜留治家事少长无间言以朴简自处迁太子少保子仪薨居丧以礼疾甚或劝茹&#薤终不属口建中三年卒赠太子太傅谥曰孝　　郭晞
按唐书郭子仪传子仪子晞善骑射从征伐有功复两京战最力出奇兵破贼累进鸿胪卿以功拜殿中监吐蕃回纥入寇加御史中丞领朔方军援邠州与马璘合军击寇破之加御史大夫子仪固让乃止居父丧值朱泚乱南走山谷贼舁致之欲污以官佯喑不答贼露兵胁之不动既而奔奉天天子还改太子宾客子钢从朔方杜希全幕府希全檄为丰州刺史晞怜其弱不任事丐罢德宗遣使者召钢钢疑得罪挺身走吐蕃不纳希全执送京师赐死晞坐免寻复太子宾客累封赵国公卒孙承嘏　　郭暧
按唐书郭子仪传子仪子暧以太常主簿尚升平公主拜驸马都尉试殿中监封清源县侯宠冠戚里大历末检校左散骑常侍建中时主坐事留禁中朱泚乱逼署暧官辞以居丧被疾既而与公主奔奉天德宗嘉之释主罪进暧金紫光禄大夫寻迁太常卿贞元三年袭代国公卒年四十八女为广陵郡王妃王即位是为宪宗妃生穆宗穆宗立尊妃为皇太后赠暧太傅四子铸钊鏦铦铸袭封　　郭曙
按唐书郭子仪传子仪子曙代宗朝累官司农卿德宗幸奉天曙方领家兵猎苑北闻跸至伏谒道左遂从乘舆入骆谷帝还曙擢金吾大将军终祁国公　　郭昕按唐书郭子仪传幼明子昕肃宗末为四镇留后关陇陷不得归朝廷但命官遥领其使建中二年昕始与伊西北廷节度使曹令忠遣使入朝德宗诏令忠可北廷大都护四镇节度留后赐氏李更名元忠昕可安西大都护四镇节度使诸将吏超七资叙官云　　郭钊按唐书郭子仪传暧子钊长七尺方口丰下代宗朝以外孙为奉礼郎累官至左金吾大将军改检校工部尚书为邠宁节度使入为司农卿穆宗即位检校户部尚书兼司农卿俄为河阳三城节度使徙河中尹领晋绛慈隰节度敬宗立召拜兵部尚书又帅剑南东川太和中拜西川节度使以疾请代为太常卿卒赠司徒子仲文仲恭仲词仲词检校殿中少监驸马都尉袭封仲恭历詹事府丞亦尚金堂公主　　郭鏦按唐书郭子仪传暧子鏦字利用尚德阳郡主顺宗立主进封汉阳公主擢鏦检校国子祭酒驸马都尉拜右金吾将军封太原郡公恭逊折节不以富贵加人性周畏不立赫赫名有谏于上退必毁稿改太子詹事充闲厩宫苑使卒赠尚书左仆射　　郭铦
按唐书郭子仪传暧子铦性和易累为殿中监尚西河公主鏦卒代为太子詹事宫苑闲厩使长庆三年暴卒　　郭承嘏
按唐书郭子仪传晞孙承嘏字复卿幼秀异通五经元和中及进士第累迁起居舍人居母丧以孝闻太和六年为谏议大夫言政事得失进给事中迁刑部侍郎帝尝称其儒素每进对恩接备厚方大任用会卒家无余赀　　郭丞
按常德府志丞元和间任常德守
　　郭航
按万姓统谱航莱州人李师道辟署右职师道叛航率郭&#切谏俱被系时蔡州吴元济拒命师道佯出师彭城航间道走武宁请奇兵三千浮海直捣莱淄朝廷不报航还&#所未几师道召航&#疑事露欲引决航曰事觉我独死君无患卒自杀　　郭胪
按夔州府志胪元和中以朝议郎任通州刺史民阜政成转利州敕曰夫上之化下犹泥之在钧惟甄者之所为耳尔胪前所为政皆播能名人多襦&#之谣理有绥定之绩勉奉诏条陟明斯在　　郭行余
按唐书郭行余传行余元和时擢进士河阳乌重引表掌书记擢累京兆少尹迁楚汝二州刺史大理卿擢邠宁节度使李训在东都与行余善故用之　　郭涓按安陆府志涓长庆时为沔阳令
　　郭仲词
按永州府志仲词文宗太和时为道州刺史
　　郭持
按河间府志持咸通十年摄平昌弓高乐陵三县令　　郭义按鄠县志义鄠县人刲股疗亲有司以其事闻于朝蠲免赋税旌其居为孝义坊　　后唐
　　郭崇韬
