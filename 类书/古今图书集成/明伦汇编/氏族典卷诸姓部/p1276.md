<!-- { "loadSidebar": true } -->
按万姓统谱宾建炎进士遂宁人
　　令狐&#
按万姓统谱&#绍兴进士遂宁人
　　令狐有龙
按万姓统谱有龙嘉定进士
　　令狐缙
按万姓统谱缙仪真人绍熙进士
　　明
　　令狐景云
按猗氏县志景云字元庆性孝友制行醇谨以仁让训其子二子廷瓒廷器皆以淳谨闻有司扁其门曰两世善士　　令狐&#
按猗氏县志字仲平幼工文从御史孙月岩受尚书旁通易理嘉靖乙卯与子同科壬戌就试南宫奏经学有师法为确山教谕甲子授朝邑令多异绩历升合州知州致仕性至孝母杨病疽亲调浆洗之着性理纂要五经巾箱大学衍义日抄若干卷刊家礼集要保生心鉴行于世子一槐　　令狐锟
按猗氏县志锟字大任让产焚券周急扶危常畜鹅张姓失鹅误认不与较赴饮邻庄醉或来扶探袖中物匿之虽觉终不言其人其隐恶如此子一柏廪生封文林郎孙泌字俨若丁酉举人甲辰进士授嵩县知县嵩民诵为神君曾孙永辉戊午举人任新城知县子一模襟怀磊落生平嗜薛文清读书录身体力行且以教其二子泩洺　　令狐泩
按猗氏县志锟子泩字伯方壬午亚魁官漳浦知县耿介直方遇事能申公论少时父命以修族谱建祠堂二事有志未就及仕闽载谱稿以往视事仅八月海氛猝警干戈离乱中时以谱稿随羁闽中三年资斧萧然而父命耿耿减衣食积资少许为刊刻费书成归里鸠族众营立祠堂工竣乃冁然曰五十年未了心事可少慰耳孝友之性于斯可见更着四书训注诗韵辨音十二卷　　令狐聪
按万姓统谱聪山西洪洞人嘉靖甲子乡举
　　令狐一槐
按猗氏县志一槐字子征幼颖悟乙卯父子同科由教职累迁浙江副使所在有治声处乡人油油然若不知其贵接待后进一如班行子浚例贡孙燮丙子举人汲县知县　　令狐种
按平阳府志种乐善好施葛赵村有洪涧盘旋行者病焉种每年修桥以利行人子一豹一鳌孙光卫光畿曾孙永昌永泰元孙正绳正绍正绪正绅凡五世历年修补久而不辍
　邓陵姓部汇考
凌迪知万姓统谱
　　邓陵姓
邓陵芈姓楚公子食邑邓陵因氏焉

　尚方姓部汇考
凌迪知万姓统谱
　　尚方姓
复姓录有尚方氏

　尚方姓部列传
　　汉
　　尚方禁
按万姓统谱禁长陵大姓朱博治左冯翊亲信以为耳目禁晨夜发起部中盗及他伏奸殊有功效　庆父姓部列传
　　周
　　庆父藉
按万姓统谱藉楚王工正

　匠丽姓部汇考
左传
　　成公十七年
晋厉公侈多外嬖使胥童为卿公游于匠丽氏栾书中行偃遂执公焉凌迪知万姓统谱
　　匠丽姓
左传晋有匠丽氏

　贺遂姓部列传
　　北魏
　　贺遂有伐
按周书干谨传谨从尔朱天光讨夏州贼贺遂有伐等
　胜屠姓部列传
　　汉
　　胜屠公
按汉书&#成传周阳由为河东都尉与其守胜屠公争权相告言胜屠公当抵罪义不受刑自杀而由弃市注
师古曰胜屠姓也

　正令姓庆忌姓孟获姓部汇考
凌迪知万姓统谱
　　正令姓
正令周礼太仆掌贰车正令因氏焉
　　庆忌姓
庆忌见姓苑姬姓吴公子庆忌之后
　　孟获姓
孟获吕氏春秋齐力人孟获之后

　正狄姓部列传
　　汉
　　正狄子
按汉书艺文志正狄子一篇

　正舆姓部列传
　　周
　　正舆子
按左传襄公二年齐侯伐莱莱人使正舆子赂夙沙卫以索马牛皆百匹齐师乃还
　谢丘姓部汇考
凌迪知万姓统谱
　　谢丘姓
风俗通周宣王支子食采谢丘

　庆父姓部汇考
凌迪知万姓统谱
　　庆父姓
庆父世本楚大夫庆父之后

　望都姓部列传
　　晋
　　望都公
按晋书刘聪载记将作大匠望都公靳陵坐温明徽光二殿不成皆斩于东市
　胜屠姓部汇考
凌迪知万姓统谱
　　胜屠姓
胜屠氏汉有胜屠公

　富父姓部列传
　　周
　　富父槐
按万姓统谱槐鲁大夫
　　富父终生
按万姓统谱终生鲁大夫

　豆卢姓部汇考
唐书
　　宰相世系表
豆卢氏本姓慕容氏燕王廆弟西平王运生尚书令临泽敬侯制制生右卫将军北地愍王精降后魏北人谓归义为豆卢因赐以为氏居昌黎棘城二子丑胜廖用贤尚友录
　　豆卢姓
豆卢范阳本慕容氏燕败归魏北人谓归义为豆卢因氏焉
　富父姓部汇考
郑樵通志
　　以名为氏
富父氏鲁富父终生之后鲁又有大夫富父槐　邓陵姓部列传
　　周
　　邓陵氏
按万姓统谱邓陵氏著书见韩子

　赣娄姓部列传
　　周
　　赣娄子
按万姓统谱赣娄子周人

================================================　正伯姓部列传
　　上古
　　正伯侨
按史记封禅书正伯侨
注
索隐曰司马相如云正伯
侨古仙人也

　豆卢姓部列传
　　北魏
　　豆卢光
按周书贺拔胜传胜弟岳召侯莫陈悦悦杀岳遂亡败唯中兵参军豆卢光走灵州　　北周
　　豆卢长
按周书豆卢宁传宁父长柔元镇将有威重见称于时武成初以宁着勋追赠柱国大将军少保涪陵郡公　　豆卢宁
按周书豆卢宁传宁字永安昌黎徒河人其先本姓慕容氏前燕之支庶也高祖胜以燕皇始初归魏授长乐郡守赐姓豆卢氏或云避难改焉宁少骁果有志气身长八尺美容仪善骑射永安中以别将随尔朱天光入关加授都督又以破万俟丑奴功赐爵灵寿县男天光败后侯莫陈悦反太祖讨悦宁与李&#率众归太祖魏孝武西迁以奉迎勋封河阳县伯大统元年进爵为侯迁显州刺史进爵为公从太祖擒窦泰复弘农破沙苑除武卫大将军兼大都督寻进车骑大将军仪同三司拜北华州刺史在州未几以廉平着魏恭帝二年改封武阳郡公迁尚书右仆射梁将王琳遣其将侯方儿潘纯&#寇江陵宁与蔡佑郑永等讨之方儿等遁走三年武兴氐反叛宁讨平之孝闵帝践祚授柱国大将军武成初出为同州刺史复督诸军讨稽胡郝阿保刘桑德等破之军还迁大司寇进封楚国公大兵东讨宁舆疾从军五年薨于同州时年六十六赠太保谥曰昭初宁未有子养弟永恩子绩及生子赞宁曰兄弟之子犹子也遂以绩为世子世以此称之赞以宁勋建德初赐爵华阳县侯进爵武阳郡公　　豆卢永恩
按周书豆卢宁传宁弟永恩少有识度为时辈所称与宁俱归太祖以迎魏孝武功封新兴县伯屡逢征讨皆有功拜龙骧将军魏恭帝元年进爵龙来县侯孝闵帝践祚授鄯州刺史改封沃野县公武成元年迁利州刺史时文州蛮叛永恩率兵击破之保定二年出为陇右总管府长史宁以佐命元勋封楚国公请以先封武阳郡三千户益沃野之封诏许焉寻卒官年四十八谥曰敬子通嗣　　隋
　　豆卢绩
按隋书豆卢绩传绩字定东昌黎徒河人也本姓慕容燕北地王精之后也父宁绩初生时周太祖亲幸宁家称庆时遇新破齐师太祖因字之曰定东绩聪悟有器局少受业国子学略涉文艺魏大统十二年太祖以绩勋臣子封义安县侯周闵帝受禅授稍伯下大夫改封丹阳郡公转渭州刺史甚有惠政德泽流行大致祥瑞鸟鼠山俗呼为高武陇其下渭水所出其山绝壁千寻由来乏水诸羌苦之绩马足所践忽飞泉涌出有白乌翔止厅前乳子而后去又白狼见于襄武民为之谣曰我有丹阳山出玉浆济我民夷神乌来翔百姓因号其泉为玉浆泉后丁父艰毁瘁过礼天和二年授邵州刺史袭爵楚国公开皇二年突厥犯塞以绩为北道行军元帅以备边岁余拜夏州总管十年以疾卒时年五十五谥曰襄子贤嗣官至显州刺史大理少卿武贲郎将贤弟毓　　豆卢通
按隋书豆卢绩传通字平东绩之兄也一名会弘厚有器局在周少以父功赐爵临贞县侯武贲中大夫北徐州刺史及高祖为丞相尉迥遣其所署莒州刺史乌丸尼率众来攻通逆击破之进位大将军开皇初进爵南陈郡公转相州刺史尚高祖妹昌乐长公主自是恩礼渐隆迁夏州总管洪州总管所在之职并称宽惠十七年卒官年五十九谥曰安子宽　　豆卢毓按隋书豆卢绩传绩子毓字道生少英果有气节汉王谅出镇并州毓以妃兄为王府主簿炀帝即位征谅入朝谅谋发兵作乱毓苦谏不从时谅司马皇甫诞前以谏谅被囚毓于是出诞与之协计闭城拒谅谅袭击之毓至西门守兵皆并州人素识谅即开门纳之毓遂见害时年二十八及谅平赠大将军封正义县公谥曰愍子愿师嗣寻拜仪同三司大业初行新令五等并除改封雍丘愍侯复以愿师承袭大业末授千牛左右　　豆卢實
按隋书高祖本纪开皇四年十一月遣通直散骑常侍豆卢實使于陈　　豆卢勋
按万姓统谱勋楚公
　　唐
　　豆卢宽
按唐书豆卢钦望传钦望祖宽隋文帝外孙为梁泉令高祖定关中与郡守萧瑀率豪姓进款擢累殿中监　　豆卢行褒
按唐书苏世长传世长为王世充太子太保行台右仆射及其将豆卢行褒戍襄阳　　豆卢署
按前定录豆卢署本名辅真贞元六年举进士下第将游信安以文谒郡守郑式瞻甚礼之馆给数日稍洽因谓署曰子复姓不宜两字为名将为改之何如署因起谢且求其所改式瞻书数字若著者助者署者曰吾虑子宗从中有同者故书数字子当自择之其夕宿于馆梦一老人谓曰闻使君与子更名子当四举成名四者最佳后二十年为此郡守因指县隙地曰此可以建亭台既悟思之四者署字也遂以为名既二年又下第以为梦无征知者或诮之后二年果登第盖自更名后四举也太和九年署自秘书少监为衢州刺史既至周览郡内得梦中所指隙地遂命建一亭曰征梦亭　　豆卢怀让
按唐书豆卢钦望传钦望祖宽宽子怀让尚万春公主诏宽用魏太和诏去豆姓着卢贞观中迁礼部尚书左卫大将军芮国公卒赠特进并州都督陪葬昭陵谥曰定复其旧姓　　豆卢钦望
按唐书豆卢钦望传钦望雍州万年人累官越州都督司宾卿长寿二年拜内史封芮国公擢尚书左仆射平章军国重事钦望居宰相积十余年谨身自全卒年八十赠司空谥曰元　　豆卢反
按唐书韦坚传李林甫奏坚谋立太子长流临封郡从坐十余人仓部员外郎郑章监察御史豆卢反皆免官　　豆卢靖
按唐书元稹传豆卢靖等出为刺史阅旬追还诏书稹谏诏令数易不能信天下　　豆卢建
按唐书公主传卫国公主下嫁豆卢建
　　豆卢着
按唐书怀懿太子凑传王守澄令神策虞候豆卢着上飞变帝因黜凑　　豆卢籍
按唐书令狐楚传楚子绹去宰相刘蜕张云交劾绹大中时引谏议大夫豆卢籍为夔王等侍读乱长幼序　　豆卢瑑
按唐书刘邺传豆卢瑑字希贞河南人仕历翰林学士户部侍郎与崔沆皆拜同中书门下平章事是日宣诰于庭大风雷雨拔树未几及祸　　豆卢湛
按唐书公主传宿国公主下嫁豆卢湛
　　后唐
　　豆卢革
