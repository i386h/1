<!-- { "loadSidebar": true } -->
按河南府志许古字通真宜阳人承安中进士在宣宗朝以直言极谏称哀宗即位首命驿致之洛授右司谏未几乞身还伊阳郡守为起伊川亭通真性嗜酒老而不衰每乘舟村落间留或十数日不归及溯流而上老稚奔走争为之挽舟数十里不绝其为人爱慕如此　　元
　　金履祥
按元史金履祥传履祥字吉父婺之兰溪人其先本刘氏后避吴越钱武肃王嫌名更为金氏履祥从曾祖景文当宋建炎绍兴间以孝行著称其父母疾斋祷于天而灵应随至闻于朝为改所居乡曰纯孝履祥幼而敏睿父兄稍授之书即能记诵比长益自策励凡书靡不毕究及壮知向濂洛之学事同郡王柏从登何基之门基则学于黄干而干亲承朱熹之传者也自是讲贯益密造诣益邃时宋之国事已不可为然负其经济之略亦未忍遽忘斯世会襄樊之师日急因进牵制捣虚之策宋终莫能用德佑初以史馆编校起之辞弗就屏居金华山中尝谓司马光作通鉴刘恕为外纪以记前事不本于经而信百家之说是非谬于圣人不足以传信乃以尚书为主下及诗礼春秋旁采旧史表年系事断自唐虞以下接于通鉴之前勒为一书二十卷名曰通鉴前编以授门人许谦他所著书皆传于学者天历初廉访使郑允中表上其书于朝学者称仁山先生至正中赐谥文安　　金居敬
按休宁县志居敬字元忠资敏博学所著通鉴纲目凡例考异春秋五论工诗有集藏于家　　金正韶
按余杭县志正韶字九成号约山余杭人度宗召为龙翔宫书记至元间诏入杭授洞晨观讲究性理之学将解化留书别同袍而化　　金启元
按汪溪族谱启元号梅省元子以明经荐辟授太平路学教授恪执师道诸生悦服　　金玉相
按汪溪族谱玉相字清甫明经旨善论制科文字元初以荐辟授广东淘金局副使所著有沧洲集古风词韵　　金一桂
按汪溪族谱一桂字文馨沉潜载籍练达世务至元初膺材荐为沅州守苏困苦除宿弊政声冠一时　　金似孙按万姓统谱似孙字叔肖其先在宋为富家自少隽敏强记工举子业文科既废遂一用于诗清新警拔有思致善讽切人又傲俗寡交好使酒多与人忤既而家事益落感激悲愤一发于赋咏吴师道称其负才不屑于俗殆古之所谓狷者　　金希说
按万姓统谱希说襄阳人仕为内台御史博通经史善属文弟希舜亦有文名　　金权
按汪溪族谱权字仲立淳谨笃厚孝亲信友自少即知力学尝游陈定宇之门归与族之后俊讲论乡闾敬服　　金德久
按吴县志德久乐善好施惠多及人尝自枫桥抵浒墅凿七井以资行旅人德之因号金井　　金弘道
按吴县志弘道字达可祖仕宋将仕郎至弘道聚族凡六世至正间旌其门
　临姓部列传
　　后汉
　　临孝存
按奇姓通孝存北海人博学知名孔融以不及见为恨　　晋
　　临深
按万姓统谱深东海人泰州刺史
　　隋
　　临孝恭
按隋书临孝恭传孝恭京兆人也明天文算术高祖甚亲遇之每言灾祥之事未尝不中上因令考定阴阳官至上仪同着欹器图三卷地动铜仪经一卷九宫五墓一卷遁甲月令十卷元辰经十卷元辰厄一百九卷百怪书十八卷禄命书二十卷九宫龟经一百一十卷太乙式经三十卷孔子马头易卜书一卷并行于世　　明
　　临见诚
按万姓统谱见诚贵州石阡人正德中任平阳府经历
　镡姓部列传
　　汉
　　镡政
按郑樵通志汉有廷尉镡政
　　后汉
　　镡显
按奇姓通显安帝时豫州刺史时天下饥荒竞为盗贼州界收捕且万余人显愍其困穷自陷刑辟辄擅赦之因自劾奏　　镡丞
按奇姓通蜀汉有太常卿镡丞
　　明
　　镡鉴
按万姓统谱鉴威县人宣德己酉举人任广西太平府知府
　参姓部列传
　　唐
　　参开
按万姓统谱开开元登科
　　明
　　参安
按万姓统谱安平定州人永乐间任福建连江县知县
　寻姓部汇考
郑樵通志
　　以邑为氏
周
邑

寻氏亦作鄩曹姓古斟鄩之后或言与夏同姓今潍州东五十里尚有鄩亭京相璠云斟鄩去鄩亭七里周有鄩肸凌迪知万姓统谱
　　寻姓
寻望出河内

　斟姓部汇考
史记
　　夏本纪赞
太史公曰禹为姒姓其后分封用国为姓有斟氏郑樵通志　　以国为氏
夏商
以前国

斟氏曹姓亦作斟寻氏亦作斟灌氏亦作斟戈氏亦作介斟氏并夏诸侯以国为氏皆祝融之裔国语注曰曹姓之别也姓纂云斟寻斟灌并姒姓斟戈禹后亦姒姓介斟杜预云夏同姓凌迪知万姓统谱
　　斟姓
斟辽西宫音

　黔姓部列传
　　上古
　　黔如
按吕氏春秋黄帝使黔如为虑首
　　周
　　黔敖
按礼记檀弓齐大饥黔敖为食于路以待饿者而食之有饿者蒙袂辑屦贸贸然来黔敖左奉食右执饮曰嗟来食扬其目而视之曰予唯不食嗟来之食以至于斯也从而谢焉终不食而死　　黔夫
按史记田敬仲世家威王二十四年与魏王会田于郊魏王问曰王亦有宝乎威王曰吾吏有黔夫者使守徐州则燕人祭北门赵人祭西门徙而从者七千余家　　黔娄
按高士传黔娄先生者齐人也鲁恭公闻其贤遣使致礼赐粟三千锺欲以为相辞不受齐王又礼之以黄金百斤聘为卿又不就著书四篇言道家之务号黔娄子　　后汉
　　黔陵
按万姓统谱陵舒人斩庞萌首归汉

　谌姓部汇考
郑樵通志
　　平声
谌氏姓苑侃母谌氏今南昌多此姓望出豫章　阴姓部列传
　　周
　　阴饴甥
按左传僖公十五年冬十月晋阴饴甥会秦伯盟于王城　　阴不佞
按郑樵通志周有阴不佞阴里人
　　汉
　　阴子方
按后汉书阴识传宣帝时阴子方者至孝有仁恩腊日晨炊而神形见子方再拜受庆家有黄羊因以祀之自是已后暴至巨富子方常言我子孙必将强大至识三世而遂繁昌故后常以腊日祀而荐黄羊焉　　后汉
　　阴识
按后汉书阴识传识字次伯南阳新野人光烈皇后前母兄其先出自管仲管仲七世孙修自齐适楚为阴大夫因而氏焉秦汉之际始家新野及刘伯升起义兵识时游学长安闻之委业而归率子弟宗族宾客千余人往诣伯升伯升乃以识为校尉更始元年迁偏将军二年更始封识阴德侯行大将军事建武元年光武遣使迎阴贵人于新野并征识识随贵人至以为骑都尉更封阴乡侯二年以为关都尉镇函谷迁侍中以母忧辞归十五年定封原鹿侯及显宗立为皇太子以识守执金吾辅导东宫帝每巡郡国识常留镇守京师委以禁兵入虽极言正议及与宾客语未尝及国事帝敬重之识所用掾史皆简贤者如虞延傅宽薛愔等多至公卿校尉显宗即位拜为执金吾位特进永平二年卒谥曰贞侯　　阴嵩
按后汉书阴识传识弟兴素与从兄嵩不相能然敬其威重兴疾病帝亲临问以政事及群臣能不兴顿首曰臣愚不足以知之然伏见议郎席广谒者阴嵩并经行明深逾于公卿兴没后帝思其言遂擢广为光禄勋嵩为中郎将监羽林十余年以谨&#见幸显宗即位拜长乐卫尉迁执金吾　　阴兴
按后汉书阴识传识弟兴字君陵光烈皇后母弟也为人有膂力建武二年为黄门侍郎九年迁侍中赐爵关内侯帝后召兴欲封之置印绶于前兴固让帝嘉之不夺其志十九年拜卫尉辅导皇太子二十三年卒建初五年谥曰翼侯　　阴就
按后汉书阴识传识弟就嗣父封宣恩侯后改封为新阳侯就善谈论朝臣莫及然性刚&#不得时誉显宗即位以就为少府位特进就子丰尚郦邑公主公主娇妒丰亦狷急永平二年遂杀主被诛父母当坐皆自杀国除　　阴长生
按尚友录长生新野人和帝后之曾祖不好荣位潜居隐身专务道术闻马明生者得度世法乃求见于泰和山中执役二十年不懈乃偕入青城山立坛歃血以太清金液神丹授之丹成著书九篇白日升天而去（按后汉书阴识传识子躬躬弟子纲女为和帝皇后则后之曾祖乃识也此以阴长生为后曾　祖殊谬）
　　阴躬
按后汉书阴识传识封原鹿侯卒子躬嗣
　　阴庆
按后汉书阴识传识弟兴建武九年帝欲封之兴固让永平元年诏以汝南之鲖阳封兴子庆为鲖阳侯擢黄门侍郎卒子琴嗣琴卒子万全嗣万全卒子桂嗣　　阴博
按后汉书阴识传识弟兴兴子博强侯
　　阴员
按后汉书阴识传博弟员为郎
　　阴丹
按后汉书阴识传博弟丹为郎
　　阴璜
按后汉书阴识传原鹿侯识子躬卒子璜嗣永初七年为奴所杀无子国绝　　阴淑
按后汉书阴识传原鹿侯璜无子国绝永宁元年邓太后以璜弟淑绍封　　阴纲
按后汉书阴识传识子躬躬弟子纲女为和帝皇后封纲吴房侯位特进后坐巫蛊事废纲自杀　　阴鲔
按后汉书阴识传原鹿侯识子躬躬子淑卒子鲔嗣　　阴轶按后汉书阴识传识子躬躬弟子纲女为和帝皇后子轶黄门侍郎后坐巫虫事废轶徙日南　　阴辅
按后汉书阴识传识子躬躬弟子纲女为和帝皇后子辅黄门侍郎后坐巫蛊事废辅下狱死　　阴敞
按后汉书阴识传识子躬躬弟子纲女为和帝皇后子敞黄门侍郎后坐巫蛊事废敞徙日南　　阴瑜
按后汉书列女传南阳阴瑜妻颍川荀爽之女也　　阴棠按万姓统谱棠西陵侯
　　魏
　　阴夔
按万姓统谱夔豫州刺史
　　阴修
按南阳府志修南阳人仕魏为颍川太守以擢俊旌贤为务举五官掾张仲方正察功曹锺繇主簿荀彧主记掾张礼贼曹掾杜佑孝廉荀攸计吏郭图为吏以光国家　　晋
　　阴淡
按前凉录淡炖煌人弱冠才行忠烈州请为治中从事淡割身诉枉轨任为股肱参与机密转督护参军武威太守轨保凉州淡之力居多淡尝从索紞求占梦书紞曰昔入太学因一父老为主人其人无所不知又匿名姓有似隐者紞因从父老问占梦之术审测而说实无书也卒不与及骏嗣位淡弟鉴为镇军将军骏以阴氏门宗强盛而功多也遂忌害之乃讽其主簿魏纂诬鉴谋反逼令自杀既而骏病见鉴为祟遂死其后三年纂亦病见鉴在侧亦死　　阴利鹿
按南凉录利鹿不知何处人仕于&#檀&#檀之奔于乞伏炽盘也惟利鹿随之&#檀谓利鹿曰去危就安人之常也吾亲属皆叛卿何独留利鹿曰臣老母在家方寸实乱但委质为臣忠孝之义不能两全臣虽不才不能西哭沮渠申包胥之诚东感秦援展毛遂之操负羁靮而侍陛下者臣之分也惟愿开弘远猷审进止之算敢离左右乎&#檀叹曰知人固未易人亦未易知大臣亲戚皆弃我去今日忠义终始不亏者惟卿一人岁寒不雕见之于卿矣流涕遣之　　阴兴按北凉录兴炖煌人也为刘&#助教与索敞齐名以文学见举每见&#必巾衣而入　　阴训
按魏书阴仲达传仲达祖训字处道仕李皓为武威太守　　阴华
按魏书阴仲达传仲达父华字季文姑臧令
　　梁
　　阴智伯
按梁书阴子春传子春父智伯与高祖邻居少相友善及高祖践阼官至梁秦二州刺史　　阴子春
按梁书阴子春传子春字幼文武威姑臧人晋义熙末曾祖袭随宋高祖南迁至南平因家焉父智伯梁秦二州刺史子春天监初起家宣惠将军西阳太守普通中累迁至梁秦二州刺史太清二年征为左卫将军又迁侍中属侯景乱世祖令子春随王僧辩讨景子春力战恒冠诸军频败景值郢州陷没军遂退败大宝二年卒于江陵　　阴&#光
