<!-- { "loadSidebar": true } -->
按魏书河南王传河南王曜子提提子平原平原子和和子谦字思义袭爵后拜前军将军征蛮都督庄帝初于河阴遇害赠散骑常侍征东大将军仪同三司相州刺史子攀袭齐受禅爵例降　　元昭
按魏书常山王传常山王遵子素素子陪斤陪斤子昭小字阿倪尚书张彝引兼殿中郎高祖将为齐郡王兰举哀而昭乃作宫悬高祖大怒诏曰阿倪愚騃谁引为郎于是黜彝白衣守尚书昭遂停废世宗时昭从弟晖亲宠用事稍迁左丞于忠执政昭为黄门郎又曲事之忠专权擅威枉陷忠贤多昭所指导也灵太后临朝为尚书河南尹聋而佷戾理务峭急所在患之寻出为雍州刺史在州贪虐大为人害后入为尚书谄事刘腾进号征西将军卒赠尚书左仆射纳货元所以赠礼优越　　元绍
按魏书常山王传昭弟绍字丑伦少聪慧迁尚书右丞绍断决不避强御世宗诏令检赵修狱以修幸因此遂加杖罚令其致死帝责绍不重闻绍曰修奸甚于董贤臣若不因衅除之恐陛下复被哀帝之名以其言正遂不罪焉及出广平王怀拜绍贺曰阿翁乃皇家之正直虽朱云汲黯何以仰过绍曰但恨戮之稍晚以为愧耳卒于凉州刺史　　元晖
按魏书常山王传常山王遵子素素子忠忠子晖字景袭少沈敏颇涉文史世宗即位拜尚书主客郎巡省风俗还奏事称旨为给事黄门侍郎再迁侍中领右卫将军虽无补益深被亲宠凡在禁中要密之事晖别奉旨藏之于柜唯晖入乃开其余侍中黄门莫有知者侍中卢昶亦蒙恩盼故时人号曰饿虎将军饥鹰侍中迁吏部尚书纳货用官皆有定价天下号曰市曹出为冀州刺史肃宗初征拜尚书左仆射诏摄吏部选事后诏晖与任城王澄京兆王愉东平王匡共决门下大事晖又上书论政要帝纳之晖颇爱文学招集儒士崔鸿等撰录百家要事以类相从名为科录凡二百七十卷上起伏羲迄于晋宋凡十四代晖疾笃表上之神龟元年卒赐东园秘器赠使持节都督中外诸军事司空公谥曰文宪　　元盛
按魏书常山王传常山王遵子素素子忠忠子盛字始兴袭爵位谒者仆射　　元寿兴
按魏书常山王传盛弟寿兴少聪慧好学世宗初为徐州刺史在官贪虐失于人心其从兄侍中晖深害其能因谮之于帝诏尚书崔亮驰驿检核寿兴恐不免乃令其外弟中兵参军薛修义将车十乘运小麦经其禁之旁寿兴因逾墙出修义以大木函盛寿兴其上加麦载之而出遂至河东匿修义家逢赦乃出见世宗自陈为晖所谮世宗亦更无所责初寿兴为中庶子时王显在东宫贱因公事寿兴杖之三十及显有宠为御史中尉奏寿兴在家每有怨言诽谤朝廷因帝极饮无所觉悟遂奏其事令帝注可直付寿兴赐死帝书半不成字当时见者亦知非本心但惧晖等威不敢申拔灵太后临朝三公郎中崔鸿上疏理寿兴诏追雪赠豫州刺史谥曰庄寿兴弟益生少亡　　元
按魏书京兆王传京兆王黎子根根无子以继为后继长子字伯&#小字夜叉世宗时拜员外郎灵太后临朝以妹夫除通直散骑侍郎妻封新平郡君后迁冯翊郡君拜女侍中以此意势日盛寻迁散骑常侍光禄少卿领尝食典御转光禄卿寻迁侍中加领军将军既在门下兼总禁兵深为灵太后所信委太傅清河王怿以亲贤辅政参决机事以恃宠骄盈志欲无限怿裁之以法遂与侍中刘腾密谋诬怿大逆杀怿遂与太师高阳王雍等辅政常直禁中肃宗呼为姨父自后专综机要巨细决之威振于内外百寮重迹相州刺史中山王熙抗表起义以讨为名不果见诛寻迁卫将军封其子亮平原郡开国公得志之后耽酒好色与夺任情政事怠惰纲纪不举州镇守宰多非其人灵太后微察知之密谋图丞相高阳王雍欲进言于肃宗而事无因会太后与肃宗南游洛水雍邀请车驾遂幸雍第日晏肃宗及太后至雍内室从者莫得而入遂定图之计后雍从肃宗朝太后乃进言曰臣不虑天下诸贼唯虑元虽曰不反谁见其心而不可不惧太后曰然元郎若忠于朝廷而无反心何故不去此领军以余官辅政闻之甚惧求去兵权后出宿遂解其侍中寻除名为民未几有人告及其弟爪谋反赐死于家太后犹以妺故复追赠侍中骠骑大将军仪同三司尚书令冀州刺史子亮袭祖爵齐受禅例降庶长子稚秘书郎中死之后遂亡奔萧衍　　元罗
按魏书京兆王传弟罗字仲纲以俭素着称起家司空参军事转司徒主簿领尝食典御散骑侍郎散骑常侍虽父兄贵盛而虚己谦退恂恂接物迁平东将军青州刺史当朝专政罗望倾四海于时才名之士王元景邢子才李奖等咸为其宾客从游青土时萧衍遣将寇边以罗行抚军将军都督青兖南青三州诸军事罢州入为宗正卿孝庄初除尚书右仆射东道大使出帝时迁尚书令寻除使持节骠骑大将军开府仪同三司梁州刺史罗既懦怯孝静初萧衍遣将围逼罗以州降死之后罗通妻时人秽之或云其救命之计也　　元爽
按魏书京兆王传罗弟爽字景&#少而机警尤为父所宠爱解褐秘书郎稍迁给事黄门侍郎金紫光禄大夫永熙二年卒赠使持节都督泾岐秦三州诸军事卫将军尚书左仆射秦州刺史谥曰懿爽子德隆武定末太子中庶子　　元爪
按魏书京兆王传爪字景邕给事中与兄乂同以罪诛

　芬姓部列传
　　周
　　芬贤
按郑樵通志晋大夫芬贤见战国策
　　芬质
按奇姓通质鲁大夫


　樊姓部汇考
左传
　　定公四年
定公四年刘文公合诸侯于召陵将长蔡于卫卫侯使祝佗私于苌弘曰闻诸道路不知信否若闻蔡将先卫信乎苌弘曰信蔡叔康叔之兄也先卫不亦可乎子鱼曰以先王观之则尚德也昔武王克商成王定之选建明德以藩屏周故周公相王室以尹天下于周为睦分鲁公以大路大旗夏后氏之璜封父之繁弱殷民六族条氏徐氏萧氏索氏长勺氏尾勺氏使帅其宗氏辑其分族将其类丑以法则周公用即命于周是使之职事于鲁以昭周公之明德分之土田陪敦祝宗卜史备物典策官司彝器因商奄之民命以伯禽而封于少&#之虚分康叔以大路少帛綪茷旃旌大吕殷民七族陶氏施氏繁氏锜氏樊氏饥氏终葵氏封畛土略自武父以南及圃田之北竟取于有阎之土以共王职取于相土之东都以会王之东搜聃季授土陶叔授民命以康诰而封于殷虚皆启以商政疆以周索后汉书
　　樊宏传
樊宏字靡卿南阳湖阳人也世祖之舅其先周仲山甫封于樊因而氏焉为乡里着姓郑樵通志
　　以邑为氏
周
邑

樊氏姬姓周太王之子虞仲支孙仲山甫为宣王卿士食采于樊曰樊侯因邑命氏其地一名阳樊今河南济源东南三十八里皮城是也以樊皮居之故名皮城又商人七族有樊氏仲尼弟子有樊迟鲁人盖其后也王圻续文献通考
　　同姓异派
樊氏有二仲山甫食采于樊因邑命氏又商七族有樊氏廖用贤尚友录
　　樊姓
樊上党商音又望出南阳


　原姓部汇考
郑樵通志
　　以邑为氏
周
邑

原氏周文王第十六子原伯之后封于河内今泽州沁水是其地也周有原庄公世为周卿士故以邑为氏鲁有原壤陈有原仲晋有原轸往往其族散在他国而以本国为氏者

　源姓部列传
　　北魏
　　源贺
按魏书源贺傅贺自署河西王秃发&#檀之子也&#檀为乞伏炽盘所灭贺自乐都来奔贺伟容貌善风仪世祖素闻其名及见器其机辩赐爵西平侯加龙骧将军谓贺曰卿与朕源同因事分姓今可为源氏进号平西将军世祖征凉州以贺为乡导凉州平迁征西将军进号西平公又从征蠕蠕诸贼有功拜散骑常侍从驾临江为前锋大将贺本名破羌世祖赐名贺焉拜殿中尚书定策翼戴高宗转征北将军加给事中进爵西平王出为征南将军冀州刺史改封陇西王时考殿最贺治为第一征拜太尉显祖将传位于京兆王子推时贺都督诸军驰传征贺贺至固执不可即诏贺持节奉皇帝玺绶以授高祖贺以年老辞位诏不许又诏都督三道诸军屯于漠南上书称病笃至于再三乃许之太和三年薨赠侍中太尉陇西王谥曰宣　　源延
按魏书源贺传贺长子延性谨厚好学初以功臣子拜侍御中散赐爵武城子西治都将卒赠凉州刺史广武侯谥曰简子鳞袭　　源怀
按魏书源贺传延弟思礼后赐名怀谦恭宽雅有大度高宗末为侍御中散父贺辞老诏怀受父爵拜征南将军寻为持节督诸军屯于漠南还除殿中尚书出为长安镇将雍州刺史清俭有惠政岁余复拜殿中尚书加侍中参都曹事又督诸军征蠕蠕迁尚书令参议律令后例降为公除司州刺史从驾南征加卫大将军领中军事母忧去职十九年除征北大将军夏州刺史转都督雍岐东秦诸军事征西大将军雍州刺史景明二年征为尚书左仆射加特进除车骑大将军凉州大中正又诏为使持节加侍中行台巡行北边六镇恒燕朔三州连年旱俭百姓困敝怀衔命巡抚存恤有方奉公不挠正始元年九月蠕蠕率十二万骑六道并进诏怀以本官加使持节侍中出据北蕃指授规略皆以便宜从事怀至云中蠕蠕亡遁迁骠骑大将军三年卒赠司徒冀州刺史兼吏部尚书谥惠公有七子　　源奂
按魏书源贺传怀弟奂字思周少而谨密初为中书学生随父讨&#勒有斩获之功迁中散前后使检察州镇十余所皆有功绩除长乐太守以母老解官归养卒无子　　源规
按魏书源贺传贺子怀怀子规字灵度中书学生羽林监袭爵卒子肃袭卒子绍袭　　源荣
按魏书源贺传规弟荣字灵&#卒于司徒掾赠光州刺史　　源徽
按魏书源贺传荣弟徽字灵祚卒于直合将军特赠洛州刺史谥曰质　　源元谅
按魏书源贺传徽弟元谅出后奂卒赠代郡太守　　源子雍按魏书源贺传元谅弟子雍字灵和少好文雅笃志于学自秘书郎除太子舍人凉州中正肃宗践阼以宫臣例转奉车都尉迁司徒属转太中大夫司徒司马除恒农太守迁夏州刺史时沃野镇人破落汗拔陵首为反乱所在蜂起子雍善绥抚得士心无有离贰以饥馑转切自出求粮留子延伯据守行数日为曹阿各拔所邀力屈见执阿各拔死拔弟桑生代总部众竟随子雍降子雍出自西夏渐至于东转战千里朝廷始得其委问除散骑常侍使持节假抚军将军都督兼行台尚书复除中军将军金紫光禄大夫给事黄门侍郎封乐平县开国公还洛以葛荣久逼信都诏假子雍征北将军为北讨都督时相州刺史安乐王鉴据邺反敕子雍与都督李神轨先讨之子雍乘机继进径围邺城平之改封阳平县开国公进号征东将军遂发邺以讨葛荣而信都城陷荣率贼十万来逼官军子雍战败被害赠车骑大将军雍州刺史永安中重赠司空谥庄穆子延伯出后从伯士则早亡士正士规并坐事死楷齐文襄王府参军齐受禅例降　　源子恭
按魏书源贺传子雍弟子恭字灵顺聪慧好学初辟司空参军事司徒祭酒尚书北主客郎中摄南主客事河州羌却铁忽反诏子恭持节为行台率诸将讨之悉皆降款正光元年为行台左丞巡行北边转为起部郎除冠军将军中散大夫又领治书侍御史秦益氐反诏子恭持节为都督河间王琛军司以讨之事平仍行南秦州事及六镇反以子恭兼给事黄门郎持节慰劳还拜河内太守加后将军平绛蜀反以子恭为当阙
郡别将俄而建兴蜀复反进子恭为持
