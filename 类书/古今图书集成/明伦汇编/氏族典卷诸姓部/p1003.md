<!-- { "loadSidebar": true } -->
按唐书李翱传翱字习之后魏尚书左仆射冲十世孙中进士第始调校书郎元和初为国子博士史馆修撰再迁考功员外郎下除朗州刺史久之召为礼部朗中翱性峭鲠议论无所屈见宰相李逢吉面斥其过移病满百日免官逢吉表为庐州刺史时州旱遂疫逋捐系路亡籍口四万权豪贱市田屋牟厚利而寠户仍输赋翱下教使以田占租无得隐收豪室税万二千缗贫弱以安入为谏议大夫知制诰改中书舍人左迁少府少监后历迁桂管湖南观察使山南东道节度使卒翱始从昌黎韩愈为文章辞致浑厚见推当时故亦谥文　　李愿
按唐书李晟传晟子愿少谦谨晟立功时召授太子宾客元和初领夏绥银宥节度使徙武宁军会伐青郓数有功以久疾用訴代之召为刑部尚书俄检校尚书左仆射节度凤翔自是迩声色而政衰矣长庆中徙宣武牙将李臣则等乱贬隋州刺史入为左金吾卫大将军复拜河中晋绛等节度使卒　　李宪
按唐书李晟传晟子宪调太原府参军事于&#镇襄阳辟署于府又辟田弘正幕迁卫州刺史徙绛州入为宗正少卿太和初繇江西观察使迁岭南节度使宪勋伐家子所历皆以吏能显政绩暴着卒官　　李愬按唐书李晟传晟子訴字元直以荫补协律郎迁累卫尉少卿授太子右庶子出为坊晋二州刺史以治异等加金紫光禄大夫进詹事宪宗讨吴元济高霞寓既败以袁滋代将复无功訴求自试遂为唐邓节度使訴以其军初伤夷士气未完乃不为斥候部伍蔡人易之不为备訴沈鸷务推诚待士故山川险易与贼情伪一能晓之居半岁知士可用于是缮铠厉兵擒丁士良吴秀琳陈光洽秀琳为訴策曰必破贼非李佑无与成功者佑贼健将也訴遣史用诚禽而还以为客时李光颜战数胜元济悉锐卒屯洄曲以抗光颜訴知其隙可乘乃遣佑以突将为前锋李忠义副之袭入蔡州取吴元济槛送京师诏进检校尚书左仆射山南东道节度使封凉国公李师道反诏訴代愿帅武宁军进同中书门下平章事徙昭义节度会田弘正守镇州乃以訴帅魏博长庆初幽镇乱杀弘正訴以玉带宝剑遗牛元翼下令军中勒兵以俟会疾甚不能军诏田布代之以太子少保还东都卒谥曰武　　李听
按唐书李晟传晟子听字正思以荫为协律郎辟佐于&#府吐突承璀以为神策行营兵马使迁左骁卫将军出为蔚州刺史徙安州召为羽林将军帝讨李师道出听楚州刺史以功兼御史大夫夏绥银宥节度使又徙灵盐进检校工部尚书穆宗初立幽镇反择名臣代裴度使统兵北讨乃授检校兵部尚书充河东节度使敬宗嗣位改义成军太和初以功封凉国公王廷凑之乱诏听悉兵屯贝州史宪诚惧听因取道袭之诏听兼帅魏博听迁延不即赴魏乱师惊溃罢为太子少师未几拜邠宁节度使改武宁军又徙陈许分司东都开成初为河中晋绛慈隰节度使文宗叹曰付之兵不疑退处散地不怨惟听为可四年以疾求还卒　　李绛
按唐书李绛传绛字深之系本赞皇擢进士宏辞补渭南尉拜监察御史元和二年授翰林学士俄知制诰数论宦官横肆方镇进献等事自知言切且斥去悉取内署所上疏&#焚之以俟命帝果怒绛谢曰腹心之地而惜身不言乃臣负陛下若上犯圣颜旁忤贵幸因而获罪乃陛下负臣于是帝动容进中书舍人翌日赐金紫亲择良笏与之尝畋苑中至蓬莱池谓左右曰绛常以谏我今可返也其见礼惮如此六年罢学士迁户部侍郎帝每有询访随事补益所言无不听欲遂以相而吐突承璀宠方盛忌其进阴有毁短帝乃出承璀淮南监军翌日拜绛中书侍郎同中书门下平章事以足疾求免罢为礼部尚书十年出为华州刺史入为兵部尚书母丧免还授河中观察使复以兵部召迁御史大夫历东都留守徙东川节度使宝历初拜尚书左仆射绛以直道进退望冠一时贤不肖太分屡为谗邪所中下迁太子少师分司东都文宗立召为太常卿以检校司空为山南西道节度使累封赵郡公四年南蛮寇蜀道诏绛募兵千人往赴还监军使杨叔元者素疾绛遣人迎说军曰将收募直而还为民士皆怒乃噪而入绛遂遇害册赠司徒谥曰贞子璋字仲礼大中初擢进士第辟卢钧幕府迁监察御史咸通中累官尚书右丞湖南宣歙观察使　　李渤
按唐书李渤传渤字浚之魏横野将军申国公发之裔父钧殿中侍御史以不能养母废于世渤耻之不肯仕刻志于学与仲兄涉偕隐庐山久之更徙少室元和初李韦况交章荐之诏以右拾遗召于是河南少尹杜兼遣吏持诏币即山敦促渤上书谢不拜洛阳令韩愈遗之书渤心善其言始出家东都每朝廷有阙政辄附章列上元和九年讨淮西上平贼三术又上御戎新录乃以著作郎召渤遂起岁余迁右补阙以直忤旨分司东都虽处外然志存朝廷表疏凡四十五献擢为库部员外郎会皇甫镈辅政务剥下佐用度而渤奉诏吊郗士美丧在道上言聚敛之臣割下媚上愿赐禁止又言道路茀不治驿马多死以峭直触要臣意乃谢病归穆宗立召拜考功员外郎岁终当校考渤举旧事为褒贬会田弘正表渤为副杜元&#劾奏渤卖直售名出为虔州刺史不阅岁迁江州刺史入为职方郎中进谏议大夫时政移近幸纪律荡然渤劲正不顾患通章封无阕日天子虽幼昏亦感寤擢给事中出为桂管观察使逾年以病归洛太和中召拜太子宾客卒　　李程
按唐书李程传程字表臣襄邑恭王神符五世孙擢进士宏辞赋日五色造语警拔士流推之调蓝田尉迁监察御史召为翰林学士学士入署常视日影为候程性&#日过八砖乃至时号八砖学士元和三年出为随州刺史韩弘为都统命程宣慰汴州历御史中丞鄂岳观察使还为吏部侍郎敬宗初以本官同中书门下平章事加中书侍郎进彭原郡公宝历二年检校吏部尚书同平章事为河东节度使徙河中召拜尚书左仆射俄检校司空领宣武山南东道节度再为仆射程为人辩给多智然简脱无仪检虽在华密而无重望最为帝所遇尝曰高飞之翮长者在前卿朝廷羽翮也武宗立为东都留守卒子廓第进士累迁刑部侍郎大中中拜武宁节度使　　李质
按唐书韩弘传李质者节士也始为牙将及李为留后邀帅节劝之不从疽发于首委质以兵遂擒终金吾将军　　李珙
按唐书乌重引传李珙世儒家尚材武有崖岸尝至泽潞见李抱真欲署牙将闻其使酒不用都将王虔休曰珙奇士不能用即杀之无为他人得也抱真不纳虔休代节度引为将重引禽从史珙将救之既闻谋出朝廷乃止重引爱其才讨淮西也表为行营都将终右武卫上将军　　李光进
按唐书李光进传光进其先河曲诸部姓阿跌氏贞观中内属以其地为鸡田州世袭刺史隶朔方军光进与弟光颜少依舍利葛旃葛旃妻其女兄也初葛旃杀仆固玚归河东遂与光进俱家太原从马燧战洹水有功历前后军牙门将兼御史大夫代州刺史元和四年王承宗引师救易定表光进为都将时光颜亦至大夫故军中呼大小大夫俄检校工部尚书为振武节度使赐姓以光宠之别诏光颜拜洺州刺史弟兄荣冠当时光进徙灵武卒　　李光颜
按唐书李光颜传光颜字光远从河东军为裨将进兼御史大夫历代洺二州刺史元和九年讨蔡充忠武军都知兵马使始逾月擢本军节度使当一面明年大破贼时诸镇兵环蔡十余屯相顾不肯前独光颜先败贼俄又与乌重引破贼小&#河十一年拔凌云栅十二年败贼于郾城韩弘阴挟贼自重恶光颜忠力思有以挠蔑之乃饰名姝遗光颜光颜大合将校置酒引使者以姝至徐曰战士皆弃妻子蹈白刃奈何独以女色为荣为我谢公天子于光颜恩厚誓不与贼同生因呜咽泣下将卒皆感激流涕于是士气益励贼悉锐当光颜而李訴得乘虚入蔡贼平加检校司空帝讨李师道徙义成节度使不三旬再败贼濮阳穆宗立召还加同中书门下平章事俄徙凤翔李乱汴州诏总军出讨平进兼侍中敬宗初拜司徒河东节度使宝历二年卒谥曰忠　　李师古
按唐书李正己传正己子纳纳子师古以荫累署青州刺史纳死军中请嗣帅诏起为右金吾卫大将军本军节度使累加检校司徒元和初卒　　李师道
按唐书李正己传师道师古异母弟也师古署知密州师古病召亲近高沐李公度等曰师道以技自尚虑覆吾宗及死沐公度与家奴卒立之而请于朝以师道知留后岁中加检校工部尚书为副大使自正己以来虽外奉王命而啸引亡叛有得罪于朝者厚纳之以严法持下凡所付遣必质其妻子有谋顺者类夷其家以故能胁污士众传三世帝讨蔡诏兴诸道兵而不及郓师道选卒二千抵寿春遣客烧河阴漕院钱米又使人杀武元衡伤裴度蔡平遣比部员外郎张宿讽令割地质子师道上书以军不协为解帝下诏削其官诏诸军进讨其大将刘悟引兵反攻城禽师道斩之传首京师　　李绅
按唐书李绅传绅字公垂中书令敬元曾孙世宦南方客州绅六岁而孤母卢躬授之学为人短小精悍于诗最有名时号短李元和初擢进士第补国子助教李锜辟掌书记会使者召锜称疾留后胁使者为众奏天子召绅作疏绅阳怖栗至不能为字锜怒囚绅狱中锜诛乃免穆宗召为右拾遗翰林学士与李德裕元稹同时号三俊累擢中书舍人牛僧孺辅政以绅为御史中丞改户部侍郎李逢吉欲之敬宗立逢吉乘间言绅尝不利于陛下乃贬瑞州司马后天子于禁中得先帝手缄书一笥发之见绅疏请立帝乃大感悟悉焚逢吉党所上谤书宝历赦令得徙江州长史迁滁寿二州刺史开成初为河南尹武宗即位拜中书侍郎同中书门下平章事进尚书右仆射门下侍郎封赵郡公居位四年辞位以检校右仆射节度淮南卒赠太尉谥文肃　　李元淳
按怀庆府志元淳字遂陇西炖煌人初授右金吾卫将军累加上柱国兼御史中丞除河阳三城怀州都团练使兼御史大夫明年兼怀州刺史决渠七十余里置屯三十余所复除检校工部尚书河阳三城怀州节度使　　李稹
按怀庆府志稹酒泉公义琰侄孙门户第一而有清名常以爵位不如族望为怀州刺史与人书惟称陇西李稹而不衔　　李孝本
按唐书舒元舆传李孝本宗室子元和时第进士累迁刑部郎中依李训得进于是御史中丞舒元舆引知杂事元舆入相擢权知中丞事　　李贞素
按唐书舒元舆传李贞素嗣道王实子累迁宗正少卿由将作监改左金吾卫将军韩约之诈贞素知之流儋州至商山赐死　　李佑
按唐书吴少诚传李訴得吴元济守将李佑不杀引至帐下计议以功迁神武将军佑字庆之历帅夏绥银宥训兵有法羌戎畏服终右龙武统军　　李佐之
按唐书刘悟传李佐之兼孙也累调河南尉号强直尝客潞为刘从谏所礼留不得去遂署观察府支使因娶其从祖妺从谏薄&#属资媵寒阙佐之亦薄之不甚答从谏病佐之力讽使还东都从谏虽不能从然感服其言病且革王协等恐佐之妻母有所关说即辇母归东都会佐之奴告佐之交通宾客漏军中虚实刘稹囚之妻诉不见礼稹遂杀之　　李师晦
按唐书刘悟传李师晦者亦宗室子始悟辟致幕府见从谏稍恣横假言求长生术不与事从谏使归东都师晦惧为谷扬庭等所谮请居涉从谏不之疑稹败有为帝言者擢伊阙令　　李翛
按唐书李翛传翛字翛起寒贱繇庄宪太后娅婿得进历坊绛二州刺史无他才为政粗办性纤巧饰厨传结纳阉寺求善誉宪宗以为才拜司农卿进京兆尹专聚敛以固恩宠数谮毁近臣一时侧目太后崩诏翛为桥道置顿使帝以浙西富饶欲掊&#遗利以翛为观察使被疾还京师元和十四年卒　　李逢吉
