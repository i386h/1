<!-- { "loadSidebar": true } -->
按十国春秋南唐谭峭字景升故唐国子司农洙之子也洙训以进士业而峭酷好黄老书师嵩山道士十余年得辟谷养气之术夏则服乌裘冬则绿布衫或卧于风雪中经日人谓已毙视之气腾腾然久之炼丹南岳丹成能入水火隐形不见因蹑屩游三茅山道过金陵见宋齐丘有仙骨虽溺机智而异于众人出所著化书授齐丘曰是书之化其道无穷曷序而流于后世齐丘遂夺而传之后入青城山仙去　　宋　　谭延美
按宋史谭延美传延美大名朝城人周世宗镇澶渊募置帐下即位补殿前散都头从征淮南以劳迁控鹤军副指挥使太祖领禁兵留督牙队建隆元年补控鹤指挥使稍迁都虞候擢铁骑副指挥使四迁至内殿直都知太平兴国初为蕲州刺史连徙庐寿濠光州军巡检使剧贼之为害者悉就捕六年徙知威卤军雍熙三年举兵北伐命延美为幽州西面行营都监擢本州防御使逾年改亳州出为镇州钤辖端拱元年徙知宁远军二年进邕州观察使判亳州徙知潞陕泾州咸平四年以左领军卫上将军致仕六年卒子继伦至崇仪副使雍虞部员外郎　　谭必
按广东通志必字子思乐昌人六岁通经日诵数万言时王益守韶州益子安石多其慧以状闻召至京引试称旨年四十再举于乡登进士熙宁中安石为相欲擢用之必连遭家难服除安石已罢政晚调邕州推官交趾破邕必死之累赠金紫光禄大夫太子太傅谥忠愍　　谭侁
按广东通志侁始兴人皇佑壬辰进士博通经史世以文学传家三子俱成名粹朝议大夫名最着　　谭掞按万姓统谱掞字文初曲江人方髫龄与王安石同学后安石为相引为郎官方行新法掞不苟从累迁广文馆学士　　谭观光
按万姓统谱观光字元宾早丧母庐墓有白兔之异官至朝奉郎　　谭源
按新淦县志源字文饶以贡举廷对前列任应山尉时开边衅源料北人必违盟修筑濠寨召结义勇备之民赖以安擢肇庆推官年未七十告老僚属作诗赠之有山色不如归兴浓之句　　谭焕
按广东通志焕字文焕知惠州粹之子笃志好学尝预荐书当父任力逊于弟大观元年诏天下举八行郡以焕闻朝廷嘉其让举八行登第历朝散大夫　　谭世绩按宋史谭世绩传世绩字彦成潭州长沙人第进士教授郴州又中词学兼茂科除秘书省正字时相蔡京子攸领书局同舍郎多翕附以取贵仕世绩独坐直庐翻书竟日在馆六年不迁京罢用久次为司门员外郎又迁吏部京复相嫌不附己罢提点太平宫久之复还吏部进少府监擢中书舍人又为当路所嫉徽宗禅位同主管龙德宫请辨正宣仁国史之谤进给事中改礼部侍郎扈车驾至金帅帐以十害说其用事者张邦昌僭国令与李熙靖同直学士院皆称疾卧不起以忧卒　　谭申
按湘潭县志申政和五年进士授王府赞读张邦昌僭位辟为屯田郎不拜会世绩死申崎岖乱兵间护柩归葬后守瑞州岁饥民租不输申请罢征监司督益急申坚持之坐降秩后致仕归　　谭中立
按湘潭县志中立中童子科仕至吏部侍郎文章治行为时所推　　谭绮
按万姓统谱绮字德新萍乡人少尝事学稍长勇健过伦游京师有堂吏奇之妻以女应募从康王使河北授承事郎一日转十三资及王即位应天命绮掌飞龙内厩积一日加十三资官至团练使　　谭惟寅
按广东通志惟寅高要人绍兴二年登进士第读书一览终身不忘尝夜入衢州祥符寺阅古碑就僧假烛不至遂以手摹之归录所记平明对本一字不遗应博学宏词科用参政龚茂良荐除太学博士出倅静江溶州淳熙十三年提举广西盐铁事寻迁广东提刑改江西提刑卒于官所著有四书本旨蜕斋讲学大学中庸行于世　　谭知柔
按万姓统谱知柔字胜中金坛人举进士历官通判邵州终秘书少监善为诗有华阳居十集　　谭昭宝
按尚友录昭宝字珍卿茶陵人提举用式子也五岁能诵五经知为文词七岁应童子科中上第其谢启略曰七岁远离于膝下九经流出于胸中蓍卦兼十极之图蓬矢效由基之射童科虽异文解则同破云州千古之天荒驾月殿丹梯之云路启上理宗见而奇之大加称赏　　谭凯
按万姓统谱凯南海人性恬静不妄言读书务自得不为纷华所动郡守杨长孺谒先师后即帅郡官往谒其为时所重如此　　谭端伯
按万姓统谱端伯字应元中立后裔隐居茶乡平生慷慨以忠义自许当丞相文天祥举兵勤王端伯亦起兵应之天祥与之札曰湖南九郡汝实统之后为元兵所获令其供籍端伯书曰两手拨开南浦云谁人似我一口吸尽西江水独自担当竟不屈而死　　元　　谭资荣
弟
资用

按元史谭资荣传资荣字茂卿兴德怀来人敦厚寡言颇知读书仕金为县令岁己卯河朔归版图资荣率众款附主帅稔闻其名即授元帅左都监后从征以功升行元帅府事复以其弟资用代充元帅左监军岁壬辰资荣从攻汴梁有功既而举资用自代退而耕田读书以为逸老计时年四十　　谭澄
按元史谭澄传澄字彦清兴德怀来人父资荣行元帅府事移病举弟资用自代资用卒澄袭职为交城令甲寅世祖还自大理澄进见留藩府凡遣使必以澄偕而以其弟山代为交城令中统元年世祖即位擢怀孟路总管至元二年迁河南路总管改平滦路总管七年入为司农少卿俄出为京兆总管改陕西四川道提刑按察使西南夷罗罗斯内附帝以抚新国宜择文武全才遂以澄为副都元帅同知宣慰使司事比至以疾卒子克修历湖北河南陕西三道提刑按察使　　谭景星
按元史丁文忠传茶陵谭景星幼失父追念之庐其墓十年　　谭处端
按元史释老传丘处机年十九为全真学于宁海之昆仑山与马钰谭处端刘处元王处一郝大通孙不二同师重阳王真人　　明
　　谭胜
按万姓统谱胜滁州人乙未年从军克和州六月渡江克采石太平丙申年克广德丁酉年克长兴戊戌年克婺州选充小旗癸卯年攻鄱阳湖征湖广甲辰年克武昌潭州常德辰州回守岳州乙巳年克泰州丙午年克高邮四月克取淮安充总旗守卫吴元年克山东益都洪武元年二月守乐安州四月充百户七月实授乐安州百户九月改调燕山左卫授流官职事洪武二年五月调守永平招谕周右丞王院使等官洪武三年钦授世袭&#洪武五年征进沙漠洪武八年除大兴右卫副千户洪武九年钦授流官诰命洪武十年授世袭为洗改换给世袭诰命洪武十一年钦改燕山右护卫右所因父年老致政便养子渊袭　　谭渊
按万姓统谱渊滁州清流人有膂力引两石弓发无不中洪武中以军功授燕山卫副千户后从靖难战于真定及坝上驰骑突阵斩获甚众至夹河搏战所乘马蹶遂死之永乐初追封崇安侯谥壮节　　谭启宗
按万姓统谱启宗字敬先知安庆府越明年六月寇至镇卒不战已溃及寇退启宗倡僚幕之官抚残伤遗民固守三越月或曰郡府无兵甲寇出没难测未若还请命于省府启宗不听又明年我师三战陈氏皆捷友谅中流矢死吴国公悯江夏屡年困迫于战斗不忍加之以兵谋以其人将命谕之启宗往焉后陈理果降　　谭济
按万姓统谱济字济翁湘潭人宋学士世绩后裔济少力学元末湖湘骚动济集众捍乡邑寻归胡大海于建安署为万户从王元帅败陈友谅师于江西复从击张士诚军于龙潭洪武元年从胡左丞平昌国海寇又从徐指挥北征至北平遂属常遇春追也速丞相军复从文忠赴大将军徐达于庆阳已而由代逾雁门拔大同至马邑败二国公追至云中明年出居庸夹击云州战骆驼攻上都攻应昌等处所至俘获以功受赏寻又领军擒盐徒六百余人破叶保五却吴达三等寇时从征者多乘时剽掠惟济秋毫无犯云　　谭悦道
按茶陵州志悦道少有大志勇力绝人至正壬辰红巾寇乱悦道乃设栅延和寨修战御之具明太祖既克江西遂以全城归附授千户召至京赐名本调龙江千户　　谭子发
按茶陵州志子发洪武初授国子博士进司业不十日进祭酒文章模范为一时推重　　谭有德
按衡州府志有德字公敏洪武乙巳以贡入太学授莒州知州有政绩擢知扬州府补庐州以异政荐升四川按察使详慎刑狱廉介有闻卒于官　　谭珂
按衡州府志珂字廷声性刚毅由乡荐授思明府通判&#政严肃猺人不敢犯以忧归起补顺德通判有廉干称尝督真保等六郡草价银十万三千余两抵大同事竣羡余五千余两尽送巡抚行台作明年之数巡抚高珂奖异之寻擢镇江府同知　　谭彦芳
按万姓统谱彦芳高明人洪武进士监察御史　　谭翼按名山藏臣林外记翼字南宿大庾人身长七尺五寸慷慨刚毅举洪武十八年进士授龙溪丞未之官彗星再见求直言翼疏论时政语涉诸王上怒谪戍南宁久之稍内徙隶奉议建文二年荐复原官道升龙溪知县寻擢兵部郎中与黄子澄练子宁相筹议金川之难同诸郎署赴火死妻邹子仕谨俱自缢　　谭思敬按荆州府志思敬巴东人洪武二十三年以贡任四川大竹县知县征授兵科给事中以言事切直出知嵊县寻升山西平定州守卒于官　　谭忠
按名山藏勋封记新宁伯谭忠滁清流人父渊以嗣开国功为燕山副千户从靖难夺九门永平大宁真定&#沧以都督同知与南军战夹河死军中洪武三十五年赠崇安侯予谥追封特进荣禄大夫柱国伯禄千石赐世券与誓身免一死子一死宣德二年坐征交址失律下狱赦出侯三十一年卒子璟嗣正统十三年裕嗣天顺元年佑嗣佑总兵京营恭谨守法累加太傅兼太子太傅卒予谥嘉靖五年纶嗣总兵湖广坐占役军丁至二百五十二以上革爵闲住二十七年功承嗣隆庆元年国佐嗣　　谭清
按万姓统谱清南丰人永乐初知旌德以摘奸锄强为务百姓德之征拜给事中民诣阙乞留从之又三年而去　　谭源清
按茶陵州志源清永乐中任监察御史龙泉善剖宪纪独扬有埋轮之风焉　　谭寿海
按广东通志寿海泷水人永乐乙未进士授河南道御史疏乞改教职除南宁府教授课士文艺尤以正行为先恬淡自守不染流俗人称为笃行君子　　谭隆按茶陵州志隆字益高中永乐辛丑会魁历仕户部郎中立朝从政致仕修品有古人风　　谭公望
按茶陵州志公望字周佐由进士任庶吉士以建言谪宿松县令奉诏取浙江道御史为政精敏典试山东有广进贤才之疏　　谭广
按名山藏勋封记永宁伯谭广丹徒人从靖难再从出塞征胡以都督镇守宣府正统六年捕获胡马中律封奉天翊卫宣力武臣特进荣禄大夫柱国伯禄千二百石流侯四年卒子孙世指挥使　　谭溥
按万姓统谱溥字泽民昌邑人宣德中举进士任刑部主事升山东苑马寺少卿&#除马政之弊边用仰给累官陕西左布政使清介自持天顺间为南京户部侍郎卒&#封谕祭　　谭纪
按万姓统谱纪字廷宪蓬州人孝友性成父志聪有足疾左右扶侍四十年不少间父殁泣血三年不御酒肉建思亲堂望云台时复悲哀至老不替焉　　谭玉瑞按万姓统谱玉瑞字雅祥茶陵人弘治癸丑进士任行人进司正性坦直处困无戚容居官简约狷洁妻子仅足自给无私蓄也奉使宁藩绝馈遗至居家睦族置义仓设祭田　　谭缵
按万姓统谱缵字元孝蓬溪人正德丁丑进士历副使　　谭誾
按万姓统谱誾字朝言蓬溪人正德辛巳进士历佥事　　谭太初
