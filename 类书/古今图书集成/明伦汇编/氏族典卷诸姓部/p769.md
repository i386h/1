<!-- { "loadSidebar": true } -->
按明外史王守仁传刘邦采字君亮安福人谒王守仁于里第赴试中式除寿宁教谕擢嘉兴同知寻弃官归　　刘晓
按明外史王守仁传刘邦采族子晓字伯光举于乡守仁官南京晓往师之吉安讲席大兴由晓倡也后为新宁知县有善政解官归　　刘阳
按明外史王守仁传刘阳字一舒初从晓受经晓告以守仁学遂往谒于赣州举于乡知砀山县有惠政征授御史久之引疾归父丧哀毁庐墓讲学务实践不尚虚寂　　刘玺
按明外史刘玺传玺字廷守南京龙骧卫人幼有孝行袭世职指挥同知累进都指挥佥事嘉靖初掌江西都司擢参将协同督运玺历官自常俸外不入一钱时以菜刘称之十三年督漕总兵缺人即擢都督佥事任之莅事五年军民德之改佥书南京前府二十二年中谗被劾罢归装萧然书数卷而已　　刘安
按明外史刘安传安字汝勉慈溪人嘉靖五年进士授南京工部主事改河南道御史入台甫一月上疏帝大怒逮治谪余干典史再迁长沙同知擢凤阳知府治行卓异以忧归卒　　刘望之
按万姓统谱望之字商霖内江人嘉靖丙戌进士历大理寺卿子翾壬戌进士翲戊辰进士　　刘塾
按万姓统谱塾字汝宁鄱阳人嘉靖己丑进士初任归安大着声誉累官光禄寺卿　　刘传
按畿辅通志传蔚州人嘉靖庚寅守备赤城善抚士卒其年六月敌犯马营传率所部赴援直前搏战敌围之数重传令士卒下马步斗引满四射箭无空发传身中矢如猬毛比撤围甲裳尽赤卧疮月余卒　　刘海按畿辅通志海开平人都御史刘源清见其貌伟选为管军百夫长后为马营参将遇敌万余骑从山谷中突出海与旗牌官张宣等度曰我辈今必不脱惟有死可报国遂犯阵各殊死战敌合围射之皆死敌分刘尸三段剖宣腹取胆乃去刘中丞闻之曰我固知海忠义也即不贵此死有余荣矣　　刘希简
按明外史陆粲传刘希简字以顺汉州人进士除行人为工科给事中甫五月两以直言得罪声大振久之谪县丞终巩昌知府　　刘绘
按明外史刘绘传绘字子素一字少质光州人祖进太仆少卿绘登嘉靖十四年进士授行人改户科给事中两劾夏言言憾之出为重庆知府土官争地相仇檄谕之即定上官交荐而言再入政府属言者论罢之居家二十年卒子黄裳兵部郎中　　刘学易
按万姓统谱学易字道甫寿光人嘉靖戊戌进士历户部右侍郎　　刘大实
按万姓统谱大实字子虚确山人嘉靖戊戌进士历户部侍郎　　刘养直
按万姓统谱养直字敬夫内江人嘉靖戊戌进士历户部侍郎　　刘起宗
按明外史徐学诗传巴县刘起宗言太常少卿严世蕃窃弄父权嗜贿嵩上疏自理且求援于中官以激帝怒廷杖六十谪荔浦典史起宗初除衢州推官召为户科给事中终辽东苑马寺卿　　刘禄
按明外史徐学诗传章丘刘禄言严世蕃窃弄父权嗜贿嵩上疏自理且求援于中官以激帝怒廷杖六十谪荔波典史禄以行人司擢户科给事中谪后自免归　　刘体干
按明外史刘体干传体干字子元东安人嘉靖二十三年进士授行人改兵科给事中累官户部左侍郎总督仓&#隆庆初进南京户部尚书召改北部是时内供日多数下部取太仓银体干清劲有执每疏争积忤帝意竟夺官神宗即位起南京兵部尚书万历二年致仕卒　　刘自强
按开封府志自强字体干扶沟人嘉靖甲辰进士授广平推官升吏部考功主事历稽勋文选太仆寺少卿迁山西副使甫莅任悍卒王庆率众以夜叛城中大骇自强知庆有嬖妾选勇士伏舍旁诘旦庆来携孥辄斩其首以徇余党瓦解迁陕西参政进按察使又进湖广左布政进副都御史巡抚四川寇黄中负险猾骜会湖湘兵讨之属妖人蔡伯贯乘间啸聚自强移师攻之一鼓歼焉回兵向中中所据牛栅坪者极斗绝夜则当道垂索属铃百余劲卒更番守之铃一动礨石交下人无得免者自强察山旁有小罅督士夜突上钲鼓并作声震岩谷中贼党惊怖不战而溃拜户部右侍郎历升户部兵部刑部尚书隆庆初乞归卒　　刘光济
按靖江县志光济字宪谦嘉靖甲辰进士初任户部主事榷临清复命时北骑薄都门大同勤王师首至廷议遣郎一人饷之北兵隔绝势不可全光济奋然请行竟领饷达云中夜与敌遇躬擐甲先士卒敌不敢逼转员外郎中出守卫辉历迁山东浙江江西福建藩臬晋职都御史巡抚江西寻拜户部右侍郎改吏部又改南吏部尚书转兵部时江陵夺情议起光济独不署名衔之嗾御史曾士楚论归　　刘&#
按万姓统谱&#万安人嘉靖甲辰进士授司空尚书郎监税荆州知嘉兴府时倭犯浙江兵部尚书张经提兵压境&#为调度粮饷民不劳而事办比赵文华以工部尚书视师海上暴横索赂少不如意陷以大辟&#终无以应之第相见不激不阿而已文华卒不能害后转两司荐升太仆寺卿擢佥都御史抚治湖广&#约己勤职每日详驳案牍常至夜分喜诸司陈说利害凡建白当事情者即付之施行尝浚竹筒河以杀汉水之势沿江郡县至今赖以播植施州土官覃璧劫印烝嫂谋为不轨&#上其逆状讨之亲书方略日致营中覃璧力屈自诣辕门伏辜比罢兵升大理寺卿转南京工部侍郎然竟以兵事积疲遘疾行至浔阳道中卒　　刘应节
按明外史刘应节传应节字子和潍人嘉靖二十六年进士授户部主事历井陉兵备副使四十三年以山西右参政擢右佥都御史巡抚辽东母丧归隆庆元年起抚河南四年进右副都御史旋进兵部右侍郎总督蓟辽保定军务万历元年进南京工部尚书召为戎政尚书改刑部云南参政罗汝芳奉表至京应节出郭与谈禅给事中周良寅疏论之罢卒　　刘隆按宁波府志隆字大昌定海人卫指挥使以强干屡总诸卫备倭时海上寇起隆提舟师薄之舟胶隆腹中一矢见血益奋怒鏖战贼少却遂挥诸舟竞进卒破贼嘉靖壬子迁把总统舟师备乍澉当松江七团贼归隆扼之焚贼舟后会破史家&#贼隆又扼之一日追贼向暮黄雾四塞隆以孤舟在贼围中逮晓从兵皆惧隆大喊作气手发一地雷冲十数舟复歼二舟斩俘二百余升署都指挥佥事乙卯倭寇薄瑞安偏将尹千户请旋师避之隆不听径往遏之杀贼十余人贼遁去回军至田间有数贼伏莽中遽起击隆隆不及应遂及尹千户俱死　　刘显
按明外史刘显传显南昌人生而膂力绝伦稍通文义家贫落魄入蜀冒籍为武生嘉靖三十四年宜宾苗乱显从军陷阵贼平官副千户输赀为指挥佥事擢署都指挥佥事佥书浙江都司迁参将分守苏松寻迁副总兵协守江浙三沙四十一年广东贼大起诏显充总兵官镇守其地会福建倭患棘显赴援大破之江北倭未平廷议设总兵官于狼山改显任之已移镇浙江显有将略居官不守法度巡按劾之革任候勘用巡抚刘畿荐命充为事官移镇贵州四川巡抚曾省吾议征都掌蛮令显移镇其地万历改元进都督同知九年卒官　　刘缙
按陕西通志缙榆林卫百户嘉靖年间随副总兵梁震追贼至兰泥海子力战而死　　刘瑀
按云南通志瑀嘉靖间任禄劝州吏目因凤贼叛遇害　　刘梦祥
按宁波府志梦祥定海卫百户嘉靖三十四年四月奉檄领兵驾船出海遇贼将犯江南崇明梦祥即率兵迎敌与贼交战数合奋勇冲锋馘贼首数级力乏寡援遂死　　刘守礼
按无锡县志嘉靖丙辰夏倭至焚掠守礼应募御贼力战死之　　刘玠
按浙江通志玠字大光世为宁波卫指挥使嘉靖三十五年福清县倭踞海口玠提兵趋石壁岭要贼逸路比至岭隘仓卒布列未备而贼已至玠即挺身格贼力尽无援毙于贼刃　　刘天禄
按阳信县志天禄武勇过人应募防倭乘机上船杀倭数十人后贼合众环攻之力战而死　　刘稳
按万姓统谱稳字朝重酃县人嘉靖丙辰进士历太仆少卿　　刘皓
按武平县志皓邑之义勇嘉靖丁巳秋广寇出劫皓被胁不从而死　　刘侨
按武平县志侨邑之义勇嘉靖丁巳秋广寇出劫侨战于白鹤岭而死　　刘金纶
按武平县志金纶邑之义勇嘉靖丁巳秋广寇出劫金纶战于小溪口而死　　刘汉
按明外史刘汉传汉大同人骁勇善战嘉靖中起家指挥佥事积功至都指挥使充宣府参将三十七年擢副总兵俄充大同总兵官进都督同知寇大举入犯汉南保应州遂溃墙由朔州南下五台崞县皆被掠事闻落职四十年充为事官寇逼通州汉率师护陵寝录功复都督同知隆庆中卒　　刘奋庸
按明外史刘奋庸传奋庸雒阳人嘉靖三十八年进士授兵部主事改礼部侍穆宗裕邸进员外郎穆宗即位以旧恩擢尚宝卿已藩邸旧臣相继柄用独奋庸久不调大学士高拱亦故讲官也颇专恣奋庸疾之隆庆六年上疏而附拱者遂劾奋庸章下吏部拱方掌部事阳为祈宽帝不许竟谪兴国知州神宗即位擢山西提学佥事再迁陕西提学副使以病乞归卒　　刘清
按松溪县志清邑人嘉靖壬戌十二月倭寇围县清奋力御寇阵亡　　刘和
按名山藏本行记和庐陵人父行贾溺死于池州和年十三恸哭呕血母解譬之自后行贾往来过父溺处辄悲愤不食设酒肴江浒号而招焉同舟之人皆为堕泪每食甘美必怀归奉母后客九江闻母丧弃赀奔归家益贫母没葬玉华山庐墓其处朝夕哭奠皆织屦易之和动效古人不恤讥讪自号耐辱居士其后老而益贫乡人莫知重也　　刘一儒
按明外史王之诰传彝陵刘一儒字孟真张居正姻也第进士屡官刑部侍郎居正当国尝贻书规之居正不怿殁而亲党多坐斥一儒独以高洁名寻拜南京户部尚书移疾归卒于家天启中追谥庄介　　刘东星按明外史刘东星传东星字子明沁水人隆庆二年进士改庶吉士授兵科给事累迁湖广左布政使万历二十年擢右佥都御史巡抚保定召为左副都御史进吏部右侍郎以父老请侍养归父卒二十六年起工部左侍郎总理河漕进工部尚书卒官东星性俭约历官三十年敝衣蔬食如一日天启初谥庄靖　　刘台按明外史刘台传台字子畏安福人隆庆五年进士授刑部主事万历初改御史巡按辽东张居正柄国台疾其专恣上疏攻之居正怒甚因辞政帝慰留居正遂捕台至京师命廷杖百远戍居正阳具疏救乃除名为民而恨台刺骨计必杀之台巡按时辽东巡抚张学颜杀降冒功惧台摘发日遣人伺其门会台劾居正学颜侦之误谓劾己诣台乞免台愤然作色曰豺狼当道安问狐狸学颜初喜既而大恨之及入为户部诬台私赎锾遂戍台广西台父震龙弟国俱坐罪台至浔州暴卒　　刘元震
元
霖

按明外史饶伸传任丘刘元震元霖兄弟俱官九列以母年近百岁先后乞养亲归时以为荣元震字元东隆庆五年进士由庶吉士万历中历官吏部侍郎天启中卒谥文庄元霖万历八年进士历官工部尚书卒　　刘四科
按陕西通志四科号健庵紫阳人隆庆辛未进士沉毅渊博廉简有守初授山西长治令擢吏部主事历兵部尚书巡抚蓟镇卒　　刘綎
