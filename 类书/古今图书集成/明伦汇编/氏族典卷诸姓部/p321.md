<!-- { "loadSidebar": true } -->
按万姓统谱士元字彦章鄞人宋忠臣镛之孙自幼嗜学讲诵至废寝食父母怜而禁止之乃端坐默记不少辍长益旁搜远辑务为深博时守礼致郡庠为五经师学者翕然宗之监察御史奥林以茂材异等荐授鄞学教谕调西湖书院山长改鄮山书院未几中书参政危素荐为平江路儒学教授又用荐升授文林郎翰林国史院检阅官引年弗就

　袁姓部艺文
　　潜江袁氏家谱序　　　　　明汪道昆史迁作帝王本纪夷考世次不亦鳞鳞乎哉百世五世大宗小宗周道备矣迄于六代率以门户相高诸闾右世家各谱其族上之天府唐宋而下公谱废而私谱兴弥文滋繁本实拨矣我国家核民数籍夫家厥有版籍第离合不相摄本支不相蒙诸谱或为名高略综核而详博会要以三五之所自出何可胜原衣短后而冠切云其何以佗鄙县礼曰人道亲亲也祖由此而尊宗由此而敬族由此而收自仁率亲无遗亲矣如将浮慕显者援不亲以为亲天亲不可以人为是二本也天之生人也果二本乎哉袁使君起家潜江以族着云土昔在外傅年始髫则之祖居一策蒙尘径寸振而起视得曾大父大父名奉而奏家大人此何策家大人者赠吏科给事中故隐君子也赠公批而手读则吾家世系幸存手泽出先叔父贡士公宏袁之文献在兹矣孺子善藏之策异日者修其业而毕之使君唯唯岁甲子使君与计偕归则挟仲氏与俱仲补县诸生名国相则以世泽不可阏父命不可方家乘不可无征幸有余力不可废时怠事将为家谱壹禀于旧章十世可知务在传信于是尊德清公为别祖至安斌安珍并起分东西支自别祖迄于使君凡十有一世盖贡士公所次论其世者可得而详则以东西支分上下卷各先以总图重本始也继以各图明亲&#也继以世次序长幼也其宗法则秉周礼其世次则仿欧苏必信而传必征而信礼之善物也顾欧谱不书生殁今不一书盖原始要终人道竭矣有夫妇而后有父子礼义始有所施捆内不书一何略也姓氏生殁今不一书盖偕老之义存焉庶无负于同穴继室则附之后改适者削勿书妾有子则旁书之无子则否大夫无子则书止无子而夭则书殇有子而夭则书早世盖寓臧否于笔削较若悬衡楚书于是乎有袁氏谱矣昔献吉之谱李氏然名家盖取法于周取裁于史约而直简而严作者未之或先也景叔之谱乔氏殆亦肩随之其族浸蕃其策浸溢恶能为此规规也使君受之宗祏命之严君考之先民参之独断无蔓引无费词无虚张无溢美原原本本若江汉之朝宗秦晋同盟楚代兴而为鼎足乃若蹢墟墓闵焉若敖氏之鬼履雨露而毕祭之本之怵惕之心疏逖必逮则仁亲者之能事也使君入侍禁闼出莅监司五陵六郡之民莫不怙而父之族而祖之矣顾其时何时也兵荒疾疫有众无如使君隐之若恫瘝怀之若襁褓卒定疆事弭兵端哺&#&#内白骨盖子民如父母而行仁乎其中必如是而后得民深则仁之发也夫爱百姓安庶民而后可以兴礼乐本之自亲亲始是曰礼经语曰亲亲而后仁民观于使君之谱而信

　针姓部列传
　　明
　　针惠
按济宁州志惠性孝友仁厚任扬州如皋知县慈惠廉能值海寇猖狂率众防御多设方略岁荒赈饥全活甚众民皆有去后之思　　针广
按济宁州志广正统年岁贡任光禄寺典簿

　孙姓部列传五
　　明一
　　孙兴祖
按明外史孙兴祖传兴祖濠人从太祖渡江积功为都先锋迁统军元帅擢天策卫指挥使兴祖沉毅有谋大将军徐达雅重之进大都督府副使镇彭城达既定关陕旋师北伐檄兴祖从克元都置燕山六卫命兴祖守之洪武三年率六卫卒从达出塞次三不刺川遇敌力战死年三十五追封燕山侯谥忠愍以其子恪嗣官　　孙炎
按明外史孙炎传炎字伯融句容人面铁色跛一足谈辩风生雅负经济与丁复夏煜游有诗名太祖下集庆召见请延揽贤豪太祖方建行中书省用为首掾从征浙东擢池州同知寻进知府召为行省都事克处州授总制苗军作乱执炎幽空室胁降不屈贼帅贺仁德馈雁酒炎大骂贼怒遂见害年仅三十余追赠丹阳县男　　孙本
按邹平县志元末天下大乱明太祖起兵本以壮士归附屡立战功后追寇金山下战死　　孙雄
按邹平县志雄长兄本以壮士归附高皇帝追寇金山下战死弟智代又战死雄代隶燕山右护卫文皇帝靖内难推为前锋败齐泰军大战白沟河募忠勇千三百人屡立战功克金川门升羽林右卫指挥使又扈从北征乃命守潼关自是孙氏有隶潼关者于雄始孙鉴昭勇将军在籍孙资赠奉议大夫创西关三义祠　　孙智
按邹平县志智本弟代兄职亦战金山死
　　孙伯玉
按句容县志伯玉崇德乡人洪武初为耆老公勤能干除知府职署福建布政司左参政事实授河南怀庆府知府　　孙蕡
按明外史孙蕡传蕡字仲衍广东顺德人性警敏书无所不窥负节概不妄交游元季避乱山泽间何真据岭南开府辟士受礼遇廖永忠南征蕡为真草降表永忠辟典教事洪武三年始行科举蕡与其选授工部织染局使迁虹县主簿召为翰林典籍与修洪武正韵九年遣监祀四川居久之出为平原主簿坐累逮系俾筑京师望都门城垣蕡讴吟为粤声主者以奏召见命诵所歌诗语皆忠爱乃释之十五年起为苏州经历复坐累戍辽东已大治蓝玉党蕡尝为玉题画遂论死　　孙作
按明外史孙作传作字大雅江阴人为文醇正典雅动有据依号东家子元季挈家避兵于吴尽弃他物独载书两簏张士诚廪禄之旋以母病谢去客松江众为买田筑室居焉洪武六年聘修日历授翰林编修乞改太平府教授召为国子助教寻分教中都逾年还国学擢授司业归卒于家　　孙虎
按明外史濮英传孙虎寿州人败双刀赵于枞阳与王弼攻取婺源从定婺州为海宁卫指挥使平嘉兴盗从副将军文忠北征战死追封乐安伯　　孙显
按河南通志显信阳人性聪敏遇事果决父丧庐墓闾里重之洪武丁卯领乡荐授工科给事中累官工部尚书　　孙恪
按明外史孙兴祖传恪兴祖长子袭武德卫指挥使历都督佥事久之出为平越卫指挥使复召为后军都督佥事洪武二十一年以右参将从蓝玉北征论功封全宁侯岁禄二千石予世券恪谨敏有儒将风二十五年进兼太子太保未几籍兵山西隰吉二州及石楼永和大宁河津四县从宋国公胜练兵旋召还赐第中都后坐蓝党死　　孙时
按郓城县志时字习之洪武庚午举人授壶关教谕升金坛知县升刑部员外郎出补河南佥事入为大理丞庭谳冤狱多所平反尝以论报忤旨系狱疽发成祖察其忠释之赐药存问洪熙元年升工部侍郎改南京太常寺卿正统改元固请休致赐玺书驰驿归朝臣赐敕归者自时始　　孙文义
按馆陶县志文义原名文进登洪武辛未进士拜监察御史监造榆林版籍着有劳绩御笔改名文义寻为权奸倾挤卒于官　　孙毓
按河南通志毓武陟人洪武丙子乡举代祖父戍边十有四年始归居母丧庐墓三年躬负砖石筑坟年百龄而卒　　孙恪
按邹平县志恪洪武年间以人才举官至福建布政司参议　　孙英
按观城县志英观城人明洪武间父俊&#充龙虎卫军故兄整补伍出征阵亡因授本卫百户勇力健战杀敌有功升本卫千户世袭长男拱辰次男盘相继承袭　　孙英
按武进县志英成穆贵妃之兄明太祖访求任用初拜中书省参知政事改任户部尚书　　孙用
按万姓统谱用洪武初为常州知府廉能俭素治政清平救民疾苦作兴学校任满朝廷以其廉能令复任　　孙镇
按万姓统谱镇合肥人洪武中中制科除度支主事坐累谪戍云南寻复累升卫辉府知府靖难后不屈谪戍山海关　　孙绪
按万姓统谱绪洪武中饶阳知县均赋役清刑罚以廉能称县人怀惠　　孙伯坚
按万姓统谱伯坚洪武间为四川左参政持政宽平不事苛察吏民德之仕为国子博士检校刻石经　　孙正通按归化县志正通归上里人原为元行省平章右丞陈有定步卒以勇力闻后归命太祖数从大将军李文忠征剿诸叛国奋勇先登无战不克遂以积勋升授河南汝宁卫指挥使洪武间奉命削平漳泉界宁阳僭号草寇即于其地敕建督府以镇守之十余年内安外攘远近畏服边隅无烽火之警卒于官　　孙浩按诸城县志浩城后社人洪武中由岁贡仕至广西参政左迁姚州知州升江西参政官至广东布政使　　孙亶按江阴县志亶字叔诚洪武癸酉以贡授户部主事改兵部永乐庚寅晋巩昌知府躬行节俭至诚率物先是西戎部落时出剽掠闻亶名稍稍归服丁内艰军民上状借留诏莅事如故九载秩满郡民复诣阙恳留诏进秩正三品阶嘉议大夫仍治巩昌历再考而民留益力凡三十年不离巩昌休于家者八年卒　　孙泰按武进县志泰袭凉州卫指挥升北平都司靖难兵起泰与战于怀来中矢裹血力呼陷阵死　　孙岩
按名山藏勋封记应城伯孙岩凤阳人从渡江累功千户致仕从靖难守通突门力战追奔张家湾掠饷舟三百还守城败辽东兵建文四年以都指挥佥事封奉天翊卫宣力武臣特进荣禄大夫柱国伯禄千石赐诰券与誓身免二死子一死封十六年卒赠翼城侯予谥子亨先立功蓟永平郑村坝大同白沟沧彰德灵壁入金川门历河南都指挥卒永乐二年英嗣&#子二十二年弟杰嗣景泰三年继先嗣坐犯受财枉法革爵闲住弘治十六年钺嗣嘉靖十九年孙永爵嗣三十五年文栋嗣　　孙亨
按名山藏勋封记应城伯孙岩子亨立功蓟永平郑村坝大同白沟沧彰德灵壁入金川门历河南都指挥卒　　孙士良
按万姓统谱士良永乐初应山知县居官未三考人户自占三千余口开垦荒田五十余顷政事简惠赋役平均民到于今称美之　　孙汝敬
按明外史罗复仁传孙汝敬名简以字行吉水人永乐二年进士选庶吉士就学文渊阁召使诵书不称旨遣戍江南数日复之自此刻厉为学擢修撰进侍讲仁宗时上言时政十五事忤旨下狱既改御史直声震朝廷擢工部右侍郎往安南抚谕黎利复再往封还督两浙漕运理陕西屯田多所建置坐受馈下狱免死充为事官仍督陕西屯田英宗立遇赦汝敬误引诏复职复逮系以在陕措置有劳宥死戍边寻还其官莅故任西边有警督饷遇敌红子城中流矢坠马得免以疾告归卒　　孙镗
按名山藏勋封记怀宁侯孙镗东胜人永乐中袭父职为指挥同知以杀处州寇退敌都城下累官右都督天顺元年迎驾南宫封奉天翊卫推诚宣力武臣特进荣禄大夫柱国侯禄千一百石身免一死给诰券流再与世五年剿反者曹钦长安门进侯加禄二百石寻与世成化初以杀曹钦功不与夺门同夺侯侯十五年卒追赠莱国公予谥成化七年子辅嗣十六年泰嗣弘治十五年应爵嗣正德十二年瑛嗣卒亡子嘉靖十八年弟瑁嗣二十三年秉元嗣三十八年世忠嗣　　孙良
按荆州府志良宜都人字德辉永乐壬午乡举初任延津谕升工科给事中峭直敢言与众多忤改进贤谕致仕　　孙靖
按山西通志靖平定人永乐癸卯举人任鸿胪序班升都督府都事以言忤石亨调四川渠县有惠政卒于官渠人立祠祀之　　孙原贞
