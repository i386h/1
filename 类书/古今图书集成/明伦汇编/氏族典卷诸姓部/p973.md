<!-- { "loadSidebar": true } -->
按万姓统谱衡江陵人成化中武进县教谕
　　畅亨
按明外史姜洪传畅亨字文通河津人成化十四年进士由长垣知县擢御史巡按浙江镇守中官张庆构之谪泾阳知县　　畅华
按万姓统谱华字子实陇西人正德丁丑进士事母孝谨任无锡知县处烦治剧日有余力在任三年士民咸服升刑部主事历官至广东佥事莅政勤敏平岢岚贼有功　　畅孟乐
按万姓统谱孟乐河津人嘉靖举人
　　畅扬
按万姓统谱扬大宁人万历间延川知县
　　畅孔乐
按万姓统谱孔乐河津人万历间澄城知县
　　畅仲良
按宁海州志仲良任吏目

　旷姓部汇考
凌迪知万姓统谱
　　旷姓
旷师旷之后湖广沔阳州有旷氏

　邝姓部汇考
凌迪知万姓统谱
　　邝姓
邝音旷一音荒望出庐江姓苑云今临淮有此姓又广东南海高安多此族
　姓部列传
音
望

　　元
　　令史
按癸辛杂识令史河间人其妻常为白衣男子所据来则痛饮然后共寝不胜其忿于是仗利刃伺于&#下既而果来剧饮大醉方欲就睡掩其不备以刃刺之白衣沿壁而上蹺捷如飞因逆刃抢杀之堕地化为霜毛白鼠身长五尺许双目烂然遂抉其目珠色深碧而径寸宛似瑟瑟夜至暗室有光芒尺余北人戏名曰姨夫眼眶盖北人以两男子共狎一妓则呼为姨夫故以为戏云
　庆姓部汇考
廖用贤尚友录
　　庆姓
庆广陵姜姓齐庆父之后以字为氏
凌迪知万姓统谱
　　庆姓
庆氏诸侯之子称公子公子之子称公孙公孙之子以王父字为氏今无亏之子庆父其后为庆氏此又以父字为氏而不以王父字为氏也不可一概　盛姓部列传
　　汉
　　盛览
按尚友录览字长通叶揄人受学司马相如着赋心四卷　　盛吉
按万姓统谱吉仕汉为廷尉视事二十年天下称有恩无怨　　后汉
　　盛苞
按万姓统谱苞后汉北海太守
　　盛修
按万姓统谱修御史中丞
　　盛宪
按会稽典录宪字孝章器量雅伟举孝廉补尚书郎稍迁吴郡太守以疾去官孙策平定吴会诛其英豪宪素有高名策深忌之初宪与少府孔融善融忧其不免祸乃与曹公书由是征为骑都尉制命未至果为权所害子匡奔魏位至征东司马　　吴
　　盛冲
按万姓统谱冲吴孙休受学焉及即位以为博士讲论道义　　盛曼
按万姓统谱曼建平太守
　　晋
　　盛彦
按晋书盛彦传彦字翁子广陵人母王氏因疾失明彦躬自侍养疾久婢使数见捶挞婢忿恨伺彦蹔行取蛴螬炙绐之母疑是异物密藏以示彦彦见之抱母恸哭母目豁然即开从此遂愈彦仕吴至中书侍郎吴平陆云荐之于刺史周浚为小中正太康中卒　　唐　　盛彦师
按唐书薛万均传盛彦师者宋州虞城人隋大业末为澄城长高祖兵至汾阴彦师率宾客上谒授行军总管从平京师与史万宝镇宜阳李密叛谋出山南彦师以兵伏溪谷间遂斩密以功封葛国公徐圆朗反诏为安抚大使战败为贼所执圆朗平彦师得还高祖以罪诛之　　宋
　　盛豫
按万姓统谱豫仕吴越为检校太傅奉使归人曰盛太傅无忧色吾属安矣归宋后赠太师二子京度　　盛度按宋史盛度传度字公量世居应天府后徙杭州余杭县曾祖珰仕钱氏为余杭县令父豫从钱俶入朝终尚书度支郎中度举进士第补济阴尉迁兵部郎中寇准罢相度以交通周怀政出知光州干兴初再谪和州团练副使丁谓贬起复兵部郎中迁太常少卿以礼部侍郎拜参知政事迁知枢密院事章得象既相以度尝位其上即拜武宁军节度使坐令开封府吏冯士元强取其邻所赁官舍以尚书右丞罢知扬州加资政殿学士知应天府暴感风眩以太子少傅致仕卒谥文肃子申甫终尚书兵部郎中集贤校理尝为福建转运使颇以修洁称从兄京有吏能以尚书工部侍郎致仕卒　　盛元
按尚友录元宋景德中上召翰林梁灏夜对询以馆阁人物对曰晁迥笃于词学盛元敏于吏事　　盛均
按尚友录均字之才永春人大中祥符十一年进士博物强记舍人皇甫焕以博辩雄一时惟均为勍敌尝病白氏六帖疏略广成盛十二帖囊括经史贯穿百家颇资时贤所好终昭州刺史　　盛陶
按宋史盛陶传陶字仲叔郑州人第进士熙宁中为监察御史出签书随州判官久之入为太常博士考功员外郎工部右司郎中至侍御史出知汝州徙晋州召为太常少卿进权礼部侍郎中书舍人以龙图阁待制知应天府顺昌府瀛州元符中夺职卒　　盛子充按尚友录子充兴国人亲丧庐墓乡里称其孝家藏书甚富有阁曰万卷子充与王黼善黼登相位子充一无所求仕止朝奉郎　　盛仲次
按万姓统谱仲次元丰初为慈溪令雅有文名究心民瘼持身公介不畏强御戢吏爱民政多惠利后为内相　　盛明叟
按尚友录明叟昌化人以文学名筑蒙斋读书因以自号工文辞有冻蝇说雪赋蕨薇子传为士大夫所称仕至儒林郎建宁府瓯宁县丞　　盛京
按万姓统谱京余杭人登进士第入官荐至谏议大夫出守江宁以老乞便郡诏移海州天资仁厚不忍以法绳下而吏民化服亦不忍欺以事去久而民爱思之终工部侍郎后子遵甫以光禄丞通判海州岁旱发公私藏粟以廪民又设方略捕奸盗发辄得遵甫子仲孙以朝奉大夫守海州&#年州称治邦人有称盛使君家儿世世循吏之称　　盛次仲
按尚友录次仲元佑间与孔平仲同在馆中夜论雪诗次仲曰看来天地不知夜飞入园林总是春平仲大服　　元
　　盛钦
按万姓统谱钦字敬之余杭人大德间江淮财赋府总管读书明理清勤有节操从子伯珙临安儒学教授与翰林承旨李孟交好累有书问仲子伯浚定安县尉危太朴每以书问称仲深先生　　盛昭
按元史盛昭传昭字克明归德人由儒学官累迁淮南行省照磨遣入高邮授张士诚官士诚拒不听拘诸舟中既而官军逼高邮士诚授昭以兵使出拒官军昭大骂不绝口贼怒磔之　　明
　　盛本初
按万姓统谱本初洪武初永清知县抚民以宽为政有方经营有度县民至今不忘　　盛逮
按万姓统谱逮字景华吴江人洪武初以贤良应召赐冠带参大臣议事与御史大夫陈宁不合因以疾辞归弟章以罪被逮父怜其少子不忍遣逮请代之因谪戍宁夏卒年九十三子寅　　盛庸
按万姓统谱庸不知何许人靖难兵起充参将从长兴侯数失利又从曹国公转战燕齐间互有胜负建文二年七月铁铉守济南庸夜出劫战昼凭城防御尽毁诸攻具捷闻即军中封庸历城侯充平燕将军总兵官是年十二月战东昌杀张玉三年三月大战于夹河杀谭渊再战败走德州靖难兵至浦口庸出高资港又战败永乐元年致仕后削爵庸暴卒　　盛敬按万姓统谱敬字存礼初任行人庚辰冬其兄涉江覆舟沉其躯敬陈情奔归操舟直抵其所求而得之葬祭以礼奉嫂抚孤曲尽恩义寻升陕西道监察御史巡按广东辽东甚有廉干誉永乐乙酉卒于辽海　　盛璞按万姓统谱璞宣城人性刚方负气能文章永乐中由国子生除宁波府同知以廉爱称擢南京户部郎中出守黄州尤有德政历官二十余年所至不携妻孥惟行囊二肩马仆各一而已　　盛寅
按名山藏术艺记盛寅字启东吴人戴原礼避名吴中吴人王宾窃原礼书遂得其传以授寅寅医遂显永乐中授御医上养黑白二猿其一猿病使治之寅脉不可为无何猿死上益重寅术一日雪霁与韩叔旸等召见便殿偶及白沟河之战上论所以战胜状寅曰是天命耳上默然起视雪寅又曰宜瑞不宜多上乃赐之御膳张皇后为太子妃地道不通者十月众医谓胎也上使寅入诊出疏方妃服寅药疾遂平赏赐甚厚宣宗即位甚信用之赐为医状元寅有弟宏亦精药论传子至孙皆能为方　　盛友闻
按万姓统谱友闻巢县人少时母再适后知母在永平走数千里染疾归宣德癸丑复吁天而行载母归竭己奉养者二十年母寿九十有六人以为孝感云　　盛俊按万姓统谱俊字用章华亭人正统乙丑进士历副使　　盛纶
按万姓统谱纶字以翰华亭人正统戊辰进士历参政　　盛昶
按万姓统谱昶字允高吴江人景泰进士授御史清山东马政值其地灾上疏乞蠲民所负孳息出按广东时泷水猖獗昶单骑谕之遂降历叙州知府　　盛颙按万姓统谱颙字时望无锡人景泰辛未进士拜御史以言事出知束鹿丁内艰服除束鹿民相率诣阙乞还从之时有水镜之谣累官刑部侍郎山东饥转副都御史往抚之致仕归以疾卒　　盛洪
按万姓统谱洪字思禹昆山人刑部主事明习文法迁按察岭南又按察山东道卒洪廉介自守其性为理甚平若无所纵舍而论事常依仁恕　　盛凤仪
按万姓统谱凤仪字景瑞海阳人以成化己酉贡授仁化县学训导以贤能闻巡抚韩雍檄置幕府寻韶之翁源乳源二县兵发凤仪设策平定安辑仍命耕种绝户田以补输民苦租赋不均凤仪上议定赋三则以均之继擢安溪教谕署县事后以秩满乞休生徒遮留至数百里正德间仁化士民思之与教谕翁瑛林岩并祀为三贤祠云　　盛端明
按万姓统谱端明潮阳人字希道弘治戊午解元壬戌进士入翰林为检讨历礼部右侍郎备顾问转礼部尚书卒谥荣简　　盛应期
按万姓统谱应期字期征吴江人弘治进士历任巡抚四川都察院右副都御史丁艰起复改补巡抚江西风裁严峻累升右都御史总督河道致仕卒　　盛仪按万姓统谱仪字德章江都人弘治乙丑进士历光禄卿　　盛若林
按万姓统谱若林字子才海阳人嘉靖戊戌进士历副使　　盛唐
按万姓统谱唐字元陶嘉善人嘉靖戊戌进士历参政弟周字文蔚癸丑进士历知府　　盛汝谦
按万姓统谱汝谦字亨甫桐城人嘉靖辛丑进士历户部侍郎性敦实雅尚朴素遇事有执持人称古君子　　盛迁
按六合县志嘉靖三十二年倭奴入寇迁应募御之死于阵　　盛德
按陕西通志德字汝修潼关卫指挥使精习骑射初戍榆林值寇出掠携&#直前奋斩二级寇遂退推掌卫篆庚戌春洛南矿徒窃发都御史檄德擒捕慨然曰武臣不惜死兹效命之秋也孤军深入为贼所得遂遇害　　盛讷
按陕西通志讷字敏叔潼关卫人隆庆辛未进士少从马文庄公游讷天性仁孝年十七洛南盗起父都尉德奉檄剿捕力战被害讷誓不与贼俱生泣叩当道发兵歼贼勺水不入口当道怜之为发卒捕贼贼皆就擒刘太淑人严稍不色喜辄率妇子伏地请过历官吏部侍郎文章尔雅节操清正所著有玉堂日记百余卷　　盛以弘
按陕西通志以弘字子宽讷子万历中进士选庶常历官国子监祭酒光庙践祚起吏部侍郎熹庙登极充日讲官晋礼部尚书归里忧&#而卒弘性孝有休休之度尢严取与一介不苟两世宗伯卒之日家无长物几不能具棺敛人咸称之着紫气亭集十二卷凤毛馆帖四卷　　盛以恒
按陕西通志以恒字勉南潼关卫人万历乙卯举人性方严寡交苦志自励受学于冯恭定之门授河南商城令严法度练乡兵浚城隍降贼一丈青全部千余人又擒一字王斩获无筭贼不敢近逆献陷襄樊乘势南下以恒已荷荐剡升开封府丞直指以以恒久任北土道里险易兵力强弱皆所素知遂留守御贼数十万众乘雪夜攻城以恒厉民抵捍身率家人独当东南强敌中箭裹创昼夜不息矢尽力竭北城遂陷家人夺路出走以恒被执极口痛骂被斫以死事闻赠河南按察使司
　傥姓匠姓亮姓盎姓荡姓唱姓阆姓姓量姓部　汇考凌迪知万姓统谱
　　傥姓
傥见姓苑
　　匠姓
