<!-- { "loadSidebar": true } -->
按万姓统谱元谭晋元帝太兴初以镇东军谋襄州刺史为假持节新安太守在郡为良二千石民爱怀之受代请留竟不得去永昌元年卒于郡子孙家焉墓在徽郡城西十里驿路之旁新安有程氏自元谭始子孙还迁歙之篁墩宋追封忠佑公　　程遐
按晋书祖约传约以左右数百人奔石勒勒将程遐说勒曰天下粗定当显明顺逆此汉高祖所以斩丁公也今祖约犹存臣窃惑之　　南齐
　　程邕之
按万姓统谱边荣为张敬儿所杀邕之抱荣求同死敬儿杀之三军莫不垂涕曰奈何一日杀二义士　　程茂按万姓统谱茂休宁人齐永元中为郢州长史会萧衍起兵襄阳分兵围郢城与守将张中协力拒守移书责衍使反正诏以茂都督郢司二州军事辅国将军郢州刺史援绝城降义不受梁官　　梁
　　程&#
按万姓统谱&#休宁人茂之子幼能文以诸生选为司徒左长史累迁散骑侍郎大同中为秘书少监与柳浑齐名尝作东天竺赋以自况为时文士所传忠壮公灵洗其孙也　　陈
　　程灵洗
按陈书程灵洗传灵洗字元涤新安海宁人也少以勇力闻侯景之乱灵洗聚徒据黟歙以拒景景军据有新安新安太守萧隐奔依灵洗灵洗奉以主盟梁元帝于荆州承制又遣使间道奉表刘神茂自东阳建义拒贼灵洗攻下新安与神茂相应元帝授持节通直散骑常侍都督新安郡诸军事云麾将军谯州刺史资领新安太守封巴丘县侯进军建德擒贼帅赵桑干以功授持节散骑常侍都督青冀二州诸军事青州刺史王僧辩命灵洗从侯瑱西援荆州荆州陷还都高祖诛僧辩灵洗率所领来援其徒战不利遣使招谕久之乃降高祖深义之绍泰元年授使持节信武将军兰陵太守平徐嗣徽灵洗有功除南丹阳太守封遂安县侯随周文育西讨王琳败绩为琳所拘明年逃归出为高唐太原二郡太守仍镇南陵迁太子左卫率高祖崩王琳前军东下灵洗于南陵破之以功授持节都督南豫州缘江诸军事信武将军南豫州刺史征为卫士将军天嘉四年周迪重寇临川以灵洗为都督击之迪走五年迁中护军出为使持节都督郢巴武三州诸军事宣毅将军郢州刺史废帝即位改封重安县公灵洗性严急御下甚苛刻而号令分明与士卒同甘苦众亦以此依附光大二年卒于州谥曰忠壮　　程文季
按陈书程灵洗传灵洗子文季字少卿幼习骑射多干略果决有父风灵洗为王琳所执高祖召陷贼诸将子弟厚遇之文季最有礼容深为高祖所赏永定中累迁通直散骑侍郎句容令世祖嗣位除宣惠始兴王府限内中直兵参军天嘉二年除贞毅将军新安太守三年始兴王伯茂出镇东州复以文季为镇东府中兵参军带剡令转府谘议参军领中直兵出为临海太守寻乘金翅助父镇郢城及灵洗卒文季尽领其众起为超武将军文季性至孝虽军旅夺礼而毁瘠甚至太建二年为豫章内史服阕袭封重安县公文季临事谨急御下严整每战恒为前锋齐军深惮之谓为程虎以功除散骑常侍明威将军八年为持节都督谯州诸军事安远将军谯州刺史其年又督北徐仁州诸军事北徐州刺史九年随吴明彻北讨败绩为周所囚十一年逃归至涡阳为边吏所执还送长安死于狱中至德元年后主始知之以子飨袭封　　北魏
　　程骏
按魏书程骏传骏字驎驹本广曲平安人也六世祖良晋都水使者坐事流于凉州祖父肇吕光民部尚书骏少孤贫居丧以孝称师事刘昺性机敏好学昼夜无倦沮渠牧犍擢为东宫侍讲太延五年显祖平凉迁于京师为司徒崔浩所知文成践阼拜著作佐郎未几迁著作郎为任城王云郎中令皇兴中除高密太守延兴末高丽王琏求纳女于掖庭显祖许之假骏散骑常侍赐爵安丰男加伏波将军持节如高丽迎女琏谬言女丧骏责琏以义方琏不胜其忿欲逼辱之惮而不敢害会显祖崩乃还拜秘书令性介直不竞时荣太和九年卒谥曰宪骏六子元继公达公亮公礼并无官　　程伯达
按魏书程骏传骏从祖弟伯达名犯显祖庙讳沮渠牧犍时选与牧犍世子参乘出入时论美之伯达早&#　　程公义
按魏书程骏传骏子公义侍御史谒者仆射都水使者武昌王司马沛郡太守早卒　　程公称
按魏书程骏传骏子公称主文中散给事中尚书郎早卒　　程灵&#
按魏书程骏传骏弟子灵&#幼孤颇有文才而久沦末役在吏职十余年坐事免会骏临终启请得擢为著作佐郎后坐称在京无缌亲而高祖知其与骏子公义为始族故致谴免至洛无官贫病久之崔光启申为羽林监选补徐州梁郡太守以酗酒为刺史武昌王鉴所劾失官屡诣尚书乞效旧任仆射高肇领选还申为著作郎以崔光领任&#令外叙　　程畿
按魏书程骏传骏子公礼公礼子畿字世伯好学颇有文才荆州府主簿　　隋
　　程旼
按广东通志旼程乡人性嗜书不慕荣达素以忠信结人人服其行谊旼生于南齐历梁陈及隋义宁初年九十余乃卒后人思其德名其里曰程乡因以名县云　　程松
按广东通志松字伯材旼长子事父母最孝谨终日怡声无疾言隐居不受荐辟　　程杉
按广东通志杉字仲材旼次子仁寿中以学术征历弘农郡守罹父忧葬后遂弃官遁于攸邑之灵谷出语辄豫知人祸福后百余岁卒人因谓羽化称为真人　　程元
按中说子在绛程元者因薛收而来子与之言六经元退谓收曰夫子载造彝伦一匡皇极微夫子吾其失道左见矣　　唐
　　程名振
按唐书程务挺传务挺父名振隋大业末仕窦建德为普乐令俄弃贼自归高祖诏授永宁令刘黑闼陷洺州名振与刺史陈君宾自拔归母妻为贼所得名振率众掠冀贝沧瀛等州邀击粮道悉毁贼水陆饷具黑闼怒杀其母妻贼平请手斩黑闼以其首祭母拜营州长史封东平郡公转洺州刺史太宗征辽东召拜右骁卫将军平壤道行军总管攻沙卑城破独山阵皆以少击众号为名将迁营州都督历晋蒲二州刺史镂方道总管卒谥曰烈　　程知节
按唐书程知节传知节本名金济州东阿人善马&#隋末所在盗起知节聚众保乡里后事李密密败为王世充所获恶其为人与秦叔宝来奔授秦王府左三统军从破宋金刚窦建德王世充并领左一马军总管以功封宿国公七年隐太子谮之出为康州刺史白秦王曰大王去左右手矣身欲久全得乎知节有死不敢去事平拜太子右卫率寻迁右武卫大将军贞观中历泸州都督左领军大将军改封卢国显庆二年授&#山道行军大总管以讨贺鲁师次怛笃城胡人数千出降知节屠其城去贺鲁因远遁军还坐免未几起为岐州刺史致仕卒子处亮尚清河公主　　程富
按万姓统谱富休宁人灵洗之后以勇力闻隋末起乡兵据古城岩即万安山推郡人汪华为帅华定有歙宣杭睦饶婺六州称吴王富力居多唐高祖既立华奉六州归唐乡人免于兵燹唐封华为越国公以富为司马休宁县侯乡人追感华全郡之德立庙祀之以四人配食而富居其一宋追封辅烈侯　　程务挺
按唐书程务挺传务挺洺州平恩人少从父征讨以勇力闻拜右领军卫中郎将阿史那伏念叛诏裴行俭讨之以务挺副检校丰州都督时伏念屯金牙山务挺引兵赴之伏念惧乃间道降于行俭迁务挺右武卫将军封平原郡公绥州部落稽白铁余据城平叛诏务挺讨之生禽白铁余进左骁卫大将军检校左羽林军嗣圣初与张虔勖等豫废中宗立豫王为皇帝以左武卫大将军为单于道安抚大使御突厥务挺善绥御士服其威爱突厥惮之不敢盗边裴炎下狱务挺密表申治又素与唐之奇林永仁善或言务挺与炎及徐敬业潜相援结后遣左鹰扬将军裴绍业即军中斩之籍其家　　程袁师
按唐书程袁师传袁师宋州人母病十旬不褫带药不尝不进代弟戍洛州母终闻讣日走二百里因负土筑坟号&#人不复识永徽中刺史状诸朝诏吏敦驾既至不愿仕授儒林郎还之　　程俱罗
按唐书侯知道传程俱罗者灵州灵武人居亲丧穿圹作冢身执其劳乡人助者即哭而却之庐坟次哭泣无节李华作赞表其行　　程行谌
按万姓统谱行谌开元初与裴子余同舍子余以儒显行谌以文法称或问优劣于长史陈崇业答曰兰菊异芳胡有废者行谌卒谥曰贞时子余亦卒谥曰孝张说叹曰二谥可无愧矣　　程谏
按万姓统谱谏字仲几休宁人灵洗七世孙开元二十七年进士再选蓝田尉后迁著作郎大理司直汾州巡官入为卫尉卿京兆少尹终密州刺史所莅并有政绩　　程千里
按唐书程千里传千里京兆万年人长七尺魁岸有力应募碛西累官安西副都护天宝末擢右金吾卫大将军留宿卫安禄山反诏募兵河东即拜节度副使云中太守迁上党长史贼来攻鏖馘多累加开府仪同三司礼部尚书至德二载贼将蔡希德围上党轻骑挑战千里恃勇开县门率百骑欲直禽希德几得而救至乃退会桥坏马颠为贼执囚至东都安庆绪伪署特进囚客省庆绪败为严庄所害　　程处默
按万姓统谱处默上元间为宁晋县令以地咸卤城南有新渠引洨水东入大陆泽溉田经十余里复引水入城地用丰润民食乃甘　　程元振
按唐书程元振传元振京兆三原人少以宦人直内侍省迁内射生使飞龙厩副使张皇后谋立越王元振见太子发其奸与李辅国助讨难立太子是为代宗拜右监门卫将军知内侍省事封保定县侯再迁骠骑大将军邠国公尽总禁兵不逾岁权震天下在辅国右凶决又过之军中呼十郎元勋既诛斥方帅繇是携解广德初吐蕃党项内侵诏集天下兵无一士奔命者敌扣便桥帝苍黄出居陕京师陷贼剽府库焚闾弄萧然为空于是翰林待诏柳伉上疏言当斩元振疏闻帝顾公议不与乃下诏尽削元振官爵放归田里帝还元振自三原衣妇衣私入京师舍司农卿陈景诠家图不轨御史劾按长流溱州行至江陵死　　程日华
按唐书程日华传日华定州安喜人始名华德宗以其有功益曰日华父元&#隶安禄山帐下故日华为张孝忠牙将沧故成德部州也孝忠绝李惟岳德宗以沧畀义武前刺史李固烈牢守孝忠令日华往喻之军中遂杀固烈孝忠以日华宽厚遂假以刺史朱滔及王武俊皆招日华不纳即攻之日华乘城自固帝大喜拜御史中丞沧州刺史复置横海军即以为使时建中三年也拜检校工部尚书贞元二年卒　　程怀直按唐书程日华传日华贞元二年卒子怀直擅知留事帝以日华故即拜权知沧州刺史明年为节度使怀直荒田猎出辄数日不返帐下程怀信乘众怒闭门不纳怀信其从昆也于是怀直入朝帝不之罪以怀直兼右龙武军统军十六年卒　　程怀信
按唐书程日华传日华子怀直为横海军节度使荒田猎出辄数日不返帐下程怀信乘众怒闭门不纳怀信其从昆也于是怀直入朝帝擢怀信留后明年为节度死　　程权
按唐书程日华传日华从子怀信死子权领军务诏授留后元和元年拜节度使累进检校兵部尚书封邢国公权始名执恭尝梦沧诸门悉署权字乃改名以应之及入朝诏郑权代之后以检校司空为邠宁节度使卒　　程异
按唐书程异传异字师举京兆长安人第明经再补郑尉精吏治为王叔文所引叔文败李巽领盐铁荐异心计可任乃授侍御史稍迁淮南等道两税使迁累卫尉卿盐铁使元和十三年以工部侍郎同中书门下平章事明年卒谥曰恭身殁后官第无留赀世重其廉云　　程骧
