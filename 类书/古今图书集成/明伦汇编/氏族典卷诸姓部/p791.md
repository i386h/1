<!-- { "loadSidebar": true } -->
按唐书刘悟传悟子从谏少狡狯李师道使悟出屯从谏与诸奴交通具知其阴密事悉疏于悟故悟得立功悟卒从谏知留后持金币赂当权者敬宗乃诏从谏主留事未几拜节度使太和初李听败馆陶从谏救之进检校尚书左仆射从谏还治潞六年请入朝文宗待遇加等明年还藩李训约从谏诛郑注及甘露事宰相皆夷族从谏不平三上书请王涯等罪讥切中人时宦竖得志天子弱郑覃李石新执政藉其论执以立权纲中人惮而怨之武宗立兼太子太师性奢侈饰居室舆马无远略闻仇士良宠方渥愈忧惑欲自入朝恐不脱祸被病卒从子稹秘不发丧遣将姜岑请医于朝时从谏死已再旬使者至牙门不得前诸将乃诣监军崔士康邀说请如河朔故事士康懦不敢拒帝怒诏稹护丧还东都稹不奉诏李德裕建言稹所恃者河朔耳若遣大臣谕上旨出山东兵破之必矣有诏夺从谏稹官敕诸军进讨郭谊诱稹至北第斩首献京师德裕言乱由谊始及穷蹙乃图稹邀荣诏石雄至潞缚谊等送京师并诛死　　刘沔按唐书刘沔传沔字子汪徐州彭城人父廷珍沔少孤事范希朝署牙将希朝卒入为神策将太和末累迁大将军擢泾原节度使徙振武开成三年突厥劫营田沔击之贼一辔无返者进检校户部尚书会昌二年拜河东节度以还太和公主功加检校司空徙忠武节度使致仕卒　　刘邺
按唐书刘邺传邺字汉藩润州句容人父三复以善文章知名李德裕奇其文表为掌书记会昌时擢刑部侍郎邺六七岁能属辞德裕怜之使与其子共学德裕斥邺无所依去客江湖间咸通初擢左拾遗召为翰林学士赐进士第历中书舍人迁承旨僖宗嗣位迁尚书左仆射帝西狩追乘舆不及匿将军张直方家贼捕急不肯臣见杀　　刘瑑
按唐书刘瑑传瑑字子全仁轨五世孙第进士迁左拾遗谏罢武宗方士言多恳愊大中初擢翰林学士宣宗始复关陇裁处丛繁书诏夜数十虽捉笔遽成辞皆允切迁刑部侍郎由河南尹进宣武军节度使徙河东未几以户部侍郎召判度支诏同中书门下平章事卒　　刘真
按万姓统谱真武宗朝为磁州刺史与胡果等为九老会　　刘潼
按唐书刘晏传晏兄暹孙潼字子固擢进士第累迁祠部郎中大中初讨党项羌命为供军使历京兆少尹擢右谏议大夫出为朔方灵武节度使坐贬召为左散骑常侍拜昭义节度使徙河东又徙西川卒　　刘蒙按唐书刘晏传晏子宗经宗经子蒙字仁泽举进士累官度支郎中会昌初擢给事中终大理卿　　刘瞻
按唐书刘瞻传瞻字几之其先出彭城后徙桂阳举进士博学宏词皆中累迁太常博士拜中书舍人进承旨出为河东节度使咸通十一年以中书侍郎同中书门下平章事同昌公主薨懿宗捕太医韩绍宗等送诏狱逮系宗族数百人瞻上疏固争帝大怒即日赐罢贬歡州司户参军事僖宗立徙康虢二州刺史以刑部尚书召复以中书侍郎平章事居位三月卒　　刘助
按唐书刘瞻传瞻弟助字元德性至孝幼时与诸兄游至食饮取最下者及长能文词喜黄老言年二十卒　　刘允章
按唐书刘伯刍传伯刍子宽夫宽夫子允章字蕴中咸通中为礼部侍郎改国子祭酒后为东都留守黄巢至受伪官后废于家　　刘海宾
子
光国

按唐书段秀实传刘海宾者彭城人以义侠闻为泾原兵马将与秀实友善累战功兼御史中丞刘文喜据泾州叛海宾子光国手斩文喜献阙下拜左骁卫大将军封五原郡王海宾乐平郡王　　刘汉宏
按唐书刘汉宏传汉宏本兖州小史从大将击王仙芝劫辎重叛去干符末略江陵都统王铎遣将崔锴降之表为宿州刺史汉宏恨赏薄有望言会柳&#得罪乃授汉宏观察使代之僖宗在蜀贡输踵驿而西帝悦授节度使汉宏既有七州志侈大中和二年遣弟汉宥率诸将攻杭州为董昌所败复遣兵七万濒江而屯昌使钱镠宵济袭破之汉宏走台州镠执以见董昌斩于市　　刘崇龟
按唐书刘政会传政会七世孙崇龟字子长擢进士仕累华要终清海军节度使　　刘崇望
按唐书刘政会传政会七世孙崇望字希徒及进士第宣歙王凝辟转运巡官僖宗幸山南王重荣不肯率职崇望以谏议大夫持节往既至陈君臣大义动之重荣顺服昭宗即位进中书侍郎同中书门下平章事进尚书左仆射王建欲并东川诏崇望为剑南东川节度还为兵部尚书卒　　刘崇鲁
按唐书刘政会传政会七世孙崇鲁字郊文第进士擢左补阙翰林学士景福中以水部郎中知制诰雅与崔昭纬善后昭纬诛崇鲁贬崖州司户参军终水部员外郎　　刘建锋
按唐书刘建锋传建锋字锐端蔡州朗山人为忠武军部将与孙儒马殷同事秦宗权儒之败建锋殷收散卒转寇江西略洪干数州干宁元年取潭州自称节度留后奉表京师诏拜检校尚书左仆射武安军节度使建锋已得志即嗜酒不事事新息小史陈赡为建锋御者妻美且艳乃私之赡怒袖铁挝击建锋死众推马殷为留后　　刘巨容
按唐书刘巨容传巨容徐州人为州大将黄巢乱江淮授蕲黄招讨副使俄迁山南东道节度使以扞巢屯团林与贼战巨容伪北巢追之伏兴林樾间贼大败以功迁检校礼部尚书诸将欲乘胜追斩巢巨容曰朝家多负人不如留贼为富贵地故巢复炽秦宗权遣赵德諲攻襄州巨容不能守奔成都为田令孜所杀　　刘季述
按唐书刘季述传季述本微单稍显于僖昭间擢累枢密使杨复恭之斥帝以西门重遂为右神策军中尉观军容使干宁二年以季述王仲先为左右中尉时帝嗜酒怒责左右不常季述等自危谋废帝因与仲先等矫皇后令立皇太子以主社稷帝囚少阳院号太上皇是时季述欲尽诛百官乃弒帝挟天子令天下都将孙德昭董从实盗没钱五千缗仲先众辱之督其偿崔引间其不逞曰能杀两中尉迎太上皇而立大功何小罪足羞德昭邀别将周承诲期十二月晦伏士安福门斩仲先驰入左军执季述京兆尹郑元规集万人持大梃进死梃下　　刘知谦
按唐书刘知谦传知谦寿州上蔡人避乱客封州为清海牙将黄巢自岭表北还湖湘间群盗蚁结知谦因据封州有诏即授刺史抚纳流亡境内肃然久之病卒共推其子隐为嗣刘崇龟表为封州刺史　　刘仁恭按唐书刘仁恭传仁恭深州人父晟客范阳为李可举新兴镇将故仁恭事军中从李全忠攻易州号窟头稍迁裨校会瀛州乱奔太原李克用拜寿阳镇将干宁二年克用表为卢龙军节度使明年克用攻魏州召卢龙兵不出克用怒自将击不胜仁恭献馘于朱全忠全忠表同中书门下平章事子守光烝嬖妾事觉仁恭谪之李思安来攻仁恭居大安山城中无备守光出战思安去因回攻大安掳仁恭囚别室　　刘绮庄按唐书艺文志刘绮庄集类一百卷
　　刘瑶
按旧唐书音乐志估客乐齐武帝之制也使太乐令刘瑶教习　　刘蘧
按唐书艺文志刘蘧有应求类二卷
　　刘翱
按建阳县志翱京兆人少警&#辟山南节度幕官时峒寇据云安翱引兵破城裨将欲屠之翱不许全活甚众累官至开国公　　刘存
按唐书杨行密传大将刘存率兵二万战舻七百伐湖南　　刘师贞
按尚友录师贞字文通彭城人少年失母及长不记容状至忌辰终日流涕追慕废寝食忽梦见母状及觉哀号乃刻木为像敬事如生每有时新之物必先荐之而后食　　刘巨麟
按万姓统谱巨麟广州都督州山峻水深民不并汲巨麟始凿井四民便之　　刘敬和
按万姓统谱敬和高苑县令尝令淄川高山邹平皆有声至高苑适岁饥即擅开仓赈民民歌曰高苑之树枯已荣淄川之水浑已澄邹邑之民仆已行述其德政树碑于县治　　后梁
　　刘鄩
按五代史刘鄩传鄩密州安丘人也少事青州王敬武敬武卒子师范表鄩登州刺史以为行军司马梁太祖西攻凤翔师范乘梁虚因遣人分袭梁诸州县梁以葛从周为兖州节度将兵在外鄩使人负油鬻城中悉视虚实袭破之梁祖引兵东还遣从周攻鄩师范败降梁鄩亦降以为都押衙太祖即位累迁左龙武统军末帝即位领镇南军节度使为开封尹庄宗入魏鄩潜军袭太原不克屯于莘县庄宗数以劲兵压鄩营鄩不肯出而末帝又数促鄩使出战鄩大败南奔朱友谦叛段凝等素恶鄩乃谮之罢归洛阳鴆杀之子遂凝遂雍事唐皆为刺吏　　刘捍
按五代史刘捍传捍开封人也太祖初镇宣武以为客将太祖北攻镇州与王镕和镕军未知梁意方严兵捍驰一骑入城中谕镕镕听命梁兵攻定州降王处直捍复以一骑入慰城中太祖即位迁左天武指挥使出为佑国军留后同州刘知俊反执捍送李茂贞见杀　　刘知俊
按五代史刘知俊传知俊字希贤徐州沛人也少事时溥溥与梁相攻知俊与其麾下二千人降梁太祖以为左开道指挥使知俊勇出诸将当时刘开道名重军中历海怀郑三州刺史从破青州以功表匡国军节度使邠州杨崇本以兵六万攻雍州知俊不俟命与康怀英等击败崇本崇本降太祖遣知俊攻下丹延鄜坊四州加检校太尉封大彭郡王知俊功益高太祖性多猜忌屡杀诸将知俊惧不自安遂叛臣于李茂贞茂贞以知俊为泾州节度使使攻兴元取兴凤围西县已而茂贞左右忌知俊功以事间之知俊乃奔于蜀王建以为武信军节度使使反攻茂贞取秦凤阶成四州建虽待知俊甚厚然阴忌其材而蜀人亦共嫉之遂见杀　　刘守光
按五代史刘守光传守光深州乐寿人也其父仁恭事幽州李可举能穴地攻城军中号刘窟头可举死子匡威以为将使戍蔚州匡威为弟匡俦所逐仁恭闻乱乃拥戍兵攻幽州干宁元年晋击破匡俦以仁恭为幽州留后为之请命于唐拜卢龙军节度使其后晋攻罗弘信求兵于仁恭执晋使者以叛光化元年遣其子守文袭沧州逐节度使卢彦威遂取沧景德三州击魏屠贝州罗绍威求救于梁梁遣李思安救魏大败守文于内黄斩首五万仁恭惧复附晋仁恭有爱妾罗氏其子守光烝之仁恭怒笞守光守光执仁恭而幽之其兄守文闻父且囚即率兵讨守光为守光所杀守光素庸愚由此益骄梁干化元年自号大燕皇帝明年晋遣周德威攻燕自祈沟关入破其城执仁恭及其家三百口守光南走沧州迷失道被擒并其二妇俱死执仁恭至雁门斩之　　刘隐
按五代史南汉世家隐其祖安仁上蔡人也后徙闽中商贾南海因家焉父谦封州刺史三子曰隐台岩谦卒隐代为封州刺史干宁中节度使薛王知柔辟隐行军司马其后徐彦若代知柔表隐节度副使彦若卒军中推隐为留后天佑二年拜隐节度使梁开平元年加检校太尉三年加检校太师封南平王干化元年进封南海王是岁卒　　刘龑
按五代史南汉世家隐弟龑初名岩谦庶子也善骑射身长七尺垂手过膝隐为行军司马龑亦辟薛王府谘议参军隐镇南海龑为副使隐卒龑代立干化二年除清海军节度使检校太保同平章事末帝即位封南海王贞明三年龑即皇帝位国号大越改元曰干亨二年改国号曰汉龑初名岩又更曰陟九年白龙见南宫三清殿改元白龙又更名龚以应龙见之祥有胡僧言谶书灭刘者龚也龑乃采周易飞龙在天之义为龑字音俨以名焉四年楚人攻封州封州兵败龑惧以周易筮之遇大有遂改元曰大有五年封子耀枢邕王龟图康王洪度秦王洪熙晋王洪昌越王洪弼齐王洪雅韶王洪泽镇王洪操万王洪杲循王洪暐息王洪邈高王洪简同王洪建益王洪济辨王洪道贵王洪照宜王洪政通王洪益定王十五年龑卒子玢立　　刘浚
