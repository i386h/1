<!-- { "loadSidebar": true } -->
按宣府镇志崇字元略广宁人也父恂常山太守以循良称崇幼聪悟日诵数千言弱冠游心经术其交与必一时贤人君子居冲守约仕进之心泊然也神四年以兵甲既息修立文学乃访诸郡国得范阳卢元等四十二人下诏征聘崇名次于元应诏而出为国学博士国学诸生赖所开发豁然通朗又以晋士失度纵饮长酣以为高达乃作士鉴以训之诸生皆佩服焉仕终河内太守下洛侯　　燕元孙
按魏书燕凤传凤爵平舒侯卒子才袭才卒子元孙袭官至博陵太守卒子世宗袭　　北齐
　　燕子献
按郑樵通志北齐有右仆射燕子献
　　北周
　　燕&#
按隋书燕荣传荣父&#周大将军
　　隋
　　燕荣
按隋书燕荣传荣字贵公华阴弘农人性刚严有武艺仕周为内侍上士从武帝伐齐以功授开府仪同三司封高邑县公高祖受禅进位大将军封落业郡公拜晋州刺史从河间王弘击突厥以功拜上柱国选青州总管奸盗屏迹境内肃然后因入朝觐特加劳勉荣以母老请每岁入朝上许之伐陈之役以为行军总管晋陵会稽平检校扬州总管寻征为右武候将军突厥寇边以为行军总管屯幽州母忧去职明年起为幽州总管荣性严酷有威容长史见者莫不惶惧是时元弘嗣被除为幽州长史惧为荣所辱固辞上知之&#荣曰弘嗣杖十已上罪皆须奏闻荣忿遂收付狱禁绝其粮弘嗣妻诣阙称冤上遣考功侍郎刘士龙驰驿鞫问奏荣虐毒非虚又赃秽狼籍遂征还京师赐死有子询　　唐
　　燕钦融
按唐书王同皎传许州司户参军燕钦融再上书斥韦后擅政逆节已萌后怒劝中宗召至廷扑杀之　　宋　　燕肃
按宋史燕肃传肃字穆之青州益都人父峻慷慨任侠杨光远反时率其属迎符彦卿遂家曹州肃少孤贫游学举进士补凤翔府观察推官寇准知府事荐改秘书省著作佐郎知临邛县考城县通判河南府召为监察御史准方知河南奏留之迁中侍御史提点广南西路刑狱迁侍御史徙广南东路还为丁谓所恶出知越州徙明州直昭文馆为定王府记室参军判尚书刑部擢龙图阁待制权知审刑院知梓州还同纠察在京刑狱再判刑部累迁左谏议大夫知亳州徙青州属岁歉命兼京东安抚使入判太常寺兼大理寺复知审刑进龙图阁直学士知颍州徙邓州官至礼部侍郎致仕卒肃性精巧能画入妙品尤喜为古木折竹　　燕度
按宋史燕肃传肃子度字唐卿登进士第知陈留县以察盗善状日闻通判永兴军三司使王尧臣举为户部判官以阀阅浅始命权发遣出知滑复为户部判官权河北转运副使六塔河决坐贬秩知蔡州徙福州闽故多盗度请假事权制摄一道遂加兵马钤辖入为户部副使以右谏议大夫知潭州卒年七十　　燕雍按万姓统谱雍治平四年以司农少卿知滁州　　燕若冲按万姓统谱若冲元丰中知南阳县政治清平修陂堤辟田土比屋殷富岁资丰稔　　燕达
按宋史燕达传达字逄辰开封人为儿时与侪辈戏辄为军陈行列状长老异之既长容体魁梧善骑射以材武隶禁籍授内殿崇班为延州巡检戍怀宁寨擢鄜延都监累迁西上合门使领英州刺史为秦凤副总管迁东上合门使副都总管真拜忠州刺史龙神卫四厢都指挥使郭逵招讨安南为行营马步军副都总管师还拜荥州防御使元丰中迁金州观察使加步军都虞候改马军超授副都指挥使以训阅精整除一子合门祗候数被诏奖进殿前副都指挥使武康军节度使哲宗立迁为使徙节武信卒赠开府仪同三司谥曰毅敏达起行伍喜读书神宗以其忠实可任每燕见未尝不从容尝问用兵当何先对曰莫如爱帝曰威克厥爱可乎达曰威非不用要以爱为先耳帝善之　　燕瑛
按宋史燕肃传肃孙瑛字仁叔以荫为瑕丘尉累迁太府丞开封少尹历广东转运判官进副使加直秘阁连进直龙图阁时瑛在岭峤七年括南海犀珠香药奉宰相内侍人目之为香燕遂以徽猷阁待制提举醴泉观拜户部侍郎徽宗赐书仁人义士之家以表之转开封尹赐进士出身兼侍读后以御史言瑛不能拨烦戢奸吏致贼杀不辜罢为龙图阁直学士未数月为户部尚书靖康初以龙图阁学士知河阳金兵入寇三城当兵冲瑛至未及备而兵骑大集乘锐攻城瑛不能御将出奔为乱兵所害年五十建炎初赐端明殿学士　　燕坚龙
按湖广通志坚龙知零陵县知民苦吏追摄乃刻木为椟民讼有连逮者书其姓名使自召之有字民表立碑于治　　金
　　燕宁
按金史燕宁传宁初为莒州提控守天胜寨红袄贼五公喜率众袭据沂州宁击走之遂复沂州累官遥授同知安化军节度使事山东安抚副使兴定四年封东莒公益都府路皆隶焉五年与蒙古纲王庭王保全东平以功迁金紫光禄大夫还天胜战死　　元　　燕公楠
按元史燕公楠传公楠字国材南康之建昌人宋礼部侍郎肃之七世孙十岁能属文居父丧庐墓三年再贡于乡不第后以连帅辟五迁至通判赣州事至元十三年世祖既平江南帅臣板授同知赣州事十四年以平广南功迁同知吉州路总管府事二十二年夏召至上都奏对称旨世祖赐名赛因囊加带命参大政辞乞补外除佥江浙行中书省事俄移江淮尚书省立就佥江淮行尚书省事二十五年除大司农领八道劝农营田司事兴利举弊绩用大着二十七年拜江淮行中书省参知政事会欲易政府大臣以公楠为平章政事固辞改江浙行中书省参知政事三十年复为大司农元贞元年进河南行省右丞厘正盐法民便之召入觐成宗以公楠先帝旧臣慰劳良至改拜江浙行省右丞明年迁湖广行省右丞召还朝卒帝闻甚伤悼之赙赠有加　　明
　　燕善
按江西通志善德化人永乐癸卯举于乡任湖广武陵令驭吏以严抚民以宽号为良吏入觐擢太仆寺丞　　燕遗民
按江夏县志遗民字逸德号空谷老人累以贤良征不赴　　燕寿
按万姓统谱寿咸宁人成化间知溧水政平讼理吏不敢欺　　燕忠
按万姓统谱忠蓟州人弘治进士历官大理寺卿　　燕澄按万姓统谱澄真定人正德进士
　　燕楫
按万姓统谱楫字延济真定人嘉靖戊戌进士　　燕义按万姓统谱义长洲人嘉靖癸丑进士历知府　　燕好义按万姓统谱好义翼城人隆庆辛未进士
　　燕儒宦
按万姓统谱儒宦南阳人万历己未进士

　菅姓部汇考
凌迪知万姓统谱
　　菅姓
菅音奸赵郡见姓苑

　牵姓部列传
　　后汉
　　牵颢
按姓氏急就篇后汉有牵颢
　　魏
　　牵招
按魏志牵招传招字子经安平观津人也年十余岁诣同县乐隐受学后值京都乱隐见害招与隐门生史路等触蹈锋刃共殡敛隐尸送丧还归道遇寇钞路等皆悉散走贼欲斫棺取钉招垂泪请赦贼义之释去由此显名冀州牧袁绍辟为都督军从事兼领乌丸突骑绍卒又事绍子尚建安九年太祖围邺尚遣招至上党督致军粮未还尚破走中山招道隔不得追尚遂东诣太祖太祖领冀州辟为从事太祖将讨袁谭而柳城乌丸欲出骑助谭太祖以招尝领乌丸遣诣柳城为峭王等说成败之效祸福所归皆跪伏敬受敕教太祖灭谭于南皮署招军谋掾从讨乌丸至柳城拜护乌丸校尉还邺辽东送袁尚首招悲感设祭头下太祖义之举为茂才从平汉中太祖还留招为中护军事罢还邺将兵督青徐州郡诸军事文帝践祚拜招使持节护鲜卑校尉屯昌平大军欲征吴召还值军罢拜右中郎将出为雁门太守明帝即位赐爵关内侯病卒招在郡十二年威风远振百姓追思之子嘉嗣　　牵弘
按魏志牵招传招子弘猛毅有招风以陇西太守随邓艾伐蜀有功咸熙中为振威护军　　晋
　　牵秀
按晋书牵秀传秀字成叔武邑观津人也祖招魏雁门太守秀博辩有文才性豪侠弱冠得美名为太保卫瓘尚书崔洪所知太康中调补新安令累迁司空从事中郎与帝舅王恺相轻侮坐免官后司空张华请为长史秀任气好为将帅张昌作乱长沙王乂遣秀讨昌秀出关因奔成都王&#&#伐乂以秀为冠军将军与陆机王粹等共为河桥之役惠帝西幸长安以秀为尚书河间王颙甚亲任之关东诸军奉迎大驾以秀为平北将军镇冯翊秀与颙将马瞻等将辅颙以守关中颙密遣使就东海王越求迎越遣将糜晃等迎颙时秀拥众在冯翊晃不敢进颙长史杨腾前不应越军惧越讨之欲取秀以自&#诈称颙命使秀罢兵腾遂杀秀于万年　　牵滕
按晋书祖约传甘苗从二焦上历阳约将牵滕率众出降

　权姓部汇考
唐书
　　宰相世系表
权氏出自子姓商武丁之裔孙封于权其地南郡当阳县权城是也楚武王灭权迁于那处其孙因以为氏秦灭楚迁大姓于陇西因居天水汉有左辅都尉忠十世孙翼字子良前秦右仆射安丘敬公生宣吉宣褒后秦黄门侍郎六世孙荣韩昌黎集
　　唐故相权公墓碑
权公讳德舆字载之其本出自殷帝武丁武丁之子降封于权权江汉间国也周衰入楚为权氏楚灭徙秦而居天水略阳
注
按唐韵权始出天水本颛顼之后楚武王使斗　缗尹权后因氏焉郑樵通志
　　以国为氏
周异
姓国

权氏姓颛帝之后唐表云子姓商武丁之裔杜预云南郡当阳东南有权城按当阳隶荆门军今其地名权口楚武王灭权子孙为权氏或云楚武王使斗缗尹权因以为氏秦灭楚迁大姓于陇西因居天水廖用贤尚友录　　权姓
权天水征音

　山姓部汇考
郑樵通志
　　以官为氏
山氏周山师掌山林之官以官为氏风俗通云烈山氏之后左传晋大夫山祁汉有武都太守山昱又吐难氏后魏改为山氏宋朝登科山说　　同名异实
山氏有二烈山氏以山为氏而周有山师之官以官为氏廖用贤尚友录
　　山姓
山河南商音

　全姓部列传
　　汉
　　全范
按尚友录范汉太史令着风气占军二卷
　　吴
　　全柔
按吴志全琮传琮父柔汉灵帝时举孝廉补尚书郎右丞董卓之乱弃官归州辟别驾从事诏书就拜会稽东部都尉孙策到吴柔举兵先附表为丹阳都尉孙权为车骑将军以柔为长史徙桂阳太守　　全琮
按吴志全琮传琮字子璜吴郡钱唐人也父柔尝使琮赍米数千斛到吴有所市易琮至皆散用空船而还柔大怒琮顿首曰愚以所市非急而士大夫方有倒悬之患故便赈赡柔更以奇之是时中州士人避乱而南依琮居者以百数琮倾家给济遂显名远近后权以为奋威校尉出屯牛渚稍迁偏将军建安二十四年刘备将关羽围樊襄阳琮上疏陈羽可讨之计及禽羽封阳华亭侯黄武元年魏以舟军大出洞口琮击破之迁绥南将军进封钱唐侯四年假节领九江太守七年丹阳吴会山民为寇贼权分三郡险地为东安郡琮领太守黄龙元年迁卫将军左护军徐州牧尚公主嘉禾二年督步骑五万征六安赤乌九年迁右大司马左军师琮既亲重家族子弟并蒙宠贵犹谦虚接士貌无骄色十二年卒子怿嗣　　全绪按吴书琮长子绪幼知名奉朝请出授兵稍迁扬武将军牛渚督孙亮即位迁镇北将军东关之役绪与丁奉建议破魏军封一子亭侯年四十四卒　　全寄
按吴书琮次子寄坐阿党鲁王霸赐死
　　全怿
按吴志全琮传琮子怿领兵救诸葛诞于寿春出城先降魏以为平东将军封临湘侯怿兄子袆仪静等亦降魏皆历郡守列侯　　全吴
按吴书琮小子吴孙权外孙封都乡侯
　　全尚
按吴志孙亮全夫人传夫人全尚女也夫人立为皇后以尚为城门校尉封都亭侯代滕引为太常卫将军进封永平侯录尚书事　　全端
