<!-- { "loadSidebar": true } -->
按宋史洪湛传湛字惟清升州上元人幼好学五岁能为诗举进士有声雍熙二年廷试擢高等解褐归德军节度推官召还授右拾遗直史馆端拱初通判寿许二州归宋与尹黄裳冯拯王世则宋沆伏阁请立许王元僖为储贰太宗怒湛坐削职出知容州再迁比部员外郎知郴舒二州咸平二年召还命试舍人院复直史馆是秋使荆湖按视民事条奏利病甚众还判三司都磨勘司与王钦若同知贡举修起居注时议城绥州遣湛巡视湛俊辨有材干凡五使西北议边要真宗有意擢任顾遇甚厚五年春有河阴民常德方讼临津尉任懿纳贿登第事下御史台以湛受银法当死特诏削籍流儋州初王旦与钦若知举出拜枢密副使以湛代领其事湛之入贡院懿已试第三场毕及官收湛赃家实无物六年会赦移惠州至化州调马驿卒年四十一　　洪文抚
弟
文举

按宋史洪文抚传文抚南康建昌人本姓犯宣祖偏讳改焉曾祖谔唐虔州司仓参军子孙众多以孝弟着称六世义居室无异爨就所居雷湖北创书舍招来学者至道中本军以闻遣内侍裴御赍御书百轴赐其家文抚遣弟文举诣阙贡土物为谢太宗飞白一轴曰义居人以赐之命文举为江州助教三年八月又诏表其门闾自是每岁遣子弟入贡必厚赐答之　　洪待用
按宋史洪文抚传文抚兄子待用登咸平二年进士第至都官员外郎　　洪鼎
按宋史洪湛传湛子鼎大中祥符四年进士至度支员外郎直史馆盐铁判官　　洪渥
按万姓统谱渥临川人举进士有文名友爱其兄监麻城茶场以死清贫不能归葬其孥遂家于麻城曾巩为之传　　洪忠
按万姓统谱忠仙游人庆历初赀造风亭沙溪等凡七所校书郎陈高纪其事蔡襄使本路以劳绩奏敕赐本军助教蠲其役孙范大观中登第　　洪沂
按万姓统谱沂庆历初知都昌县教民以陶瓦代竹民安物阜政事一新邑人为立坊名曰新政　　洪师民
按万姓统谱师民豫章人熙宁初进士有四子朋刍炎羽　　洪朋
按尚友录朋字龟父有诗可传
　　洪刍
按尚友录刍字驹父第进士放荡江湖不求闻达诗千余篇有前后老圃集靖康中为谏议大夫坐事贬海上　　洪炎
按尚友录炎字玉父登第于元佑末试吏于绍圣初显于宣和贵于绍兴官至著作郎秘书少监　　洪羽
按尚友录羽字鸿父元符末入党籍遂终其身绍兴间朝廷官其一子　　洪彦升
按宋史洪彦升传彦升字仲达饶州乐平人登第调常熟尉奉母之官历郴州判官签书镇东军节度判官彦升尝辟广西经略府或称其材擢提举常平御史中丞石公弼荐新提举广西学事幸义可御史陛辞适与同日徽宗两留之遂为监察御史迁殿中侍御史彦升孤立任言责阅五年论蔡京何执中吕惠卿邓洵仁蔡薿刘极李孝称许光凝许畿盛章李譓任熙明之流皆条摭其过一不为回隐右仆射张商英与给事中刘嗣明争曲直事下御史彦升蔽罪商英商英去又累疏郭天信以谈命进用交结窜斥因请禁士大夫毋语命术毋习释教迁给事中尝谒告一日而张商英复官之旨经门下言者以为顾避封驳出知滁州寻加右文殿修撰进徽猷阁待制知吉州久之知潭州未行卒年六十三赠太中大夫　　洪造按万姓统谱造丹阳人举进士授歙县尉方腊乱造拒之为贼所杀玺书褒美　　洪拟
按宋史洪拟传拟字成季一字逸叟镇江丹阳人登进士甲科崇宁中为国子博士出提举利州路学事寻改福建路坐谴通判郓州复提举京西北路学事历湖南河北东路宣和中为监察御史迁殿中进侍御史知桂阳军改海州山东盗屡起攻城拟率兵民坚守建炎间居母忧以秘书少监召不起终丧为起居郎中书舍人迁给事中吏部尚书言者以拟未尝历州县以龙图阁待制知温州召为礼部尚书迁吏部金人再攻淮诏问攻守之策拟言可守未可战绍兴三年以言者罢为徽猷阁直学士提举江州太平观起知温州提举亳州明道宫卒年七十五谥文宪　　洪兴祖按宋史洪兴祖传兴祖字庆善镇江丹阳人少读经至中庸顿悟性命之理诗文日进登政和上舍第为湖州士曹改宣教郎高宗绍兴四年苏湖地震兴祖时为驾部郎官应诏上疏为时宰所恶主管太平观起知广德军新学舍定从祀自十哲曾子而下七十有一人又列先儒左丘明而下二十有六人擢提点江东刑狱知真州州当兵冲疮痍未瘳兴祖始至请复租从之自是流民复业垦辟荒田至七万余亩徙知饶州是时秦桧当国谏官多桧门下争弹劾以媚桧兴祖坐尝作故龙图阁学士程瑀论语解序语涉怨望编管昭州卒年七十有六明年诏复其官直敷文阁兴祖好古博学自少至老未尝一日去书着老庄本旨周易通义系辞要旨古文孝经序赞离骚楚词考异行于世　　洪皓
按宋史洪皓传皓字光弼番昜人少有奇节慷慨有经略四方志登政和五年进士第宣和中为秀州司录大水民多失业皓以拯荒自任浙东纲米过城下皓白守邀留之守不可皓曰愿以一身易十万人命人感之切骨号洪佛子建炎三年擢徽猷阁待制假礼部尚书为大金通问使皓至太原留几一年金遇使臣礼日薄及至云中粘罕迫仕刘豫皓曰万里&#命不得奉两宫南归恨力不得磔逆豫忍事之邪留亦死不即豫亦死不愿偷生鼠狗间愿就鼎镬无悔粘罕怒将杀之旁一酋唶曰此真忠臣也目止剑士为之跪请得流递冷山流递犹编窜也云中至冷山行六十日地苦寒四月草生八月已雪穴居百家陈王悟室聚落也悟室敬皓使教其八子和议将成悟室问所议十事皓条析甚至悟室曰汝性直不诳我吾与汝如燕遣汝归议遂行会事中止留燕南方二帝迁居五国城皓密遣人奏书二帝闻佑陵讣北向泣血旦夕临绍兴十年因谍者赵德书机事数万言达于帝十一年又求得太后书遣李微持归其后梓宫及太后归音皓皆先报金欲官皓竟不能屈未几金主以生子大赦许使人还乡皓在遣中十二年七月见于内殿皓留北中十五年忠义之声闻于天下既对退见秦桧语连日桧不怿八月除徽猷阁直学士提举万寿观兼权直学士院李文会劾皓出知饶州明年大水中官白锷宣言燮理乖盭洪尚书名闻天下胡不用桧闻之愈怒罢皓提举江州太平观寻除饶州通判李勤又附桧诬皓作欺世飞语责濠州团练副使安置英州居九年始复朝奉郎徙袁州至南雄州卒年六十八久之复徽猷阁学士谥忠宣　　洪清臣按万姓统谱清臣字直侯长溪人建炎进士为人笃厚诚&#居官以清白着闻时邑有火灾清臣默祷于中庭既而四邻皆烬其家岿然独存人以为清操所感官至朝散大夫知邵武军　　洪琰
按万姓统谱琰字叔毅淳安人与弟璞同登绍兴元年进士琰主南陵簿理县事岁旱郡官履亩不以实饥民啸聚琰从容麾散寻迁盱眙司法青平盗起琰致渠魁斩之盗即溃散改清江决狱如神人咸服之　　洪璞按万姓统谱璞字叔玉淳安人仕为镇东节度推官陈备边八策杨慈湖荐之曰守官数十年而无屋可居举家三百指而无田可养其廉介如此　　洪适
按宋史洪皓传适字景伯皓长子也幼敏悟日诵三千言皓使朔方适年甫十三能任家事以皓出使恩补修职郎绍兴十二年中博学宏词科除敕令所删定官改秘书省正字甫数月皓归忤秦桧出知饶州适亦出为台州通判垂满皓谪英州适复论罢往来岭南省侍者九载桧死皓还道卒服阕起知荆门军改知徽州寻提举江东路常平茶盐升尚书户部郎中总领淮东军马钱粮孝宗即位海州解围符离用兵馈饷繁伙适究心调度供亿无阙迁司农少卿隆兴二年二月召贰太常兼权直学士院除中书舍人时金人再犯淮羽檄沓至书诏填委咨访畴答率称上旨自此有大用意金既寻盟首为贺生辰使干道元年五月迁翰林学士仍兼中书舍人六月除端明殿学士签书枢密院事上谕参政钱端礼虞允文曰三省事与洪适商量东西府始同班奏事八月拜参知政事十二月拜尚书右仆射同中书门下平章事兼枢密使未几春霖适引咎乞退三月除观文殿学士提举江州太平兴国宫寻起知绍兴府浙东安抚使再奉祠淳熙十一年薨年六十八谥文惠子九人槻柲槢樇&#桴楹&#梠　　洪遵
按宋史洪皓传遵字景严皓仲子也自儿时端重如成人以父荫补承务郎试博学宏词中魁选赐进士出身高宗以皓远使擢为秘书省正字皓南还与朝论异出守遵遂乞外通判常婺越三州绍兴二十五年复入为正字八月兼权直学士院汤鹏举荐为御史方赐对而父讣闻二十八年免丧召对极陈父冤拜起居舍人迁起居郎兼权枢密院都承旨二十九年拜中书舍人三十年正月试吏部侍郎迁翰林学士兼吏部尚书汪澈论汤思退罢相遵行制无贬词澈以为言遂丐去以徽猷阁直学士提举太平兴国宫三十一年金苏保衡由海道窥二浙朝廷以李宝御之命遵知平江及宝以舟师捣胶西凡资粮器械舟&#皆遵供亿宝成功而归遵之助为多孝宗即位拜翰林学士承旨兼侍读知隆兴二年贡举拜同知枢密院事七月以端明殿学士提举太平兴国宫干道六年起知信州徙知太平州又徙知建康府江东安抚使兼行宫留守孝宗褒其治绩许入觐特敕遵同宰执赴选德殿奏事进资政殿学士以行淳熙元年提举洞霄宫十一月薨年五十有五谥文安　　洪迈按宋史洪皓传迈字景卢皓季子也幼读书日数千言一过目辄不忘博极载籍绍兴十五年中第授两浙转运司干办公事入为敕令所删定官皓忤秦桧迈出添差教授福州累迁吏部郎兼礼部除枢密检详文字叶义问出视师奏以迈参议军事迁左司员外郎三十二年金遣高忠建来告登位且议和迈为接伴使奏更接伴礼十有四事进起居舍人三月假翰林学士充贺登位使书用敌国礼至燕金合门见国书呼曰不如式抑令使人于表中改陪臣二字朝见之仪必欲用旧礼迈初执不可既而金锁使馆自旦及暮水浆不通三日乃得见金人语极不逊七月迈回朝孝宗已即位张震以迈使金辱命论罢之明年起知泉州干道二年复知吉州入对遂除起居舍人三年迁起居郎拜中书舍人兼侍读直学士院仍参史事六年除知赣州寻知建宁府十一年知婺州特迁敷文阁待制以提举佑神观兼侍讲同修国史进敷文阁直学士直学士院讲读官宿直上时召入谈论至夜分十三年拜翰林学士淳熙改元进焕章阁学士知绍兴府寻以端明殿学士致仕卒年八十赠光禄大夫谥文敏迈兄弟皆以文章取盛名跻贵显迈尤以博洽受知孝宗谓其文备众体有容斋五笔夷坚志行于世　　洪彦华
