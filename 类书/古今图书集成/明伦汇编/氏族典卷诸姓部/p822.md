<!-- { "loadSidebar": true } -->
按安溪县志昌赤岭人不习书史而骯脏有机智所居地旧多患寇昌出赀财筑楼十仞中列正楼外楼四绕急则正楼居女外楼居男正楼制度如家室外楼具穿&#孔可以开弓发铳外沟三丈许嘉靖中白叶&#寇至环楼望不得施攻倭寇猖獗攻楼二日昌率众抵御之死其四十余人寇引去人名其楼曰盘宗楼昌年九十余乃卒　　林以靖
按海澄县志以靖嘉靖壬戌武进士漳州卫镇抚次年饶贼犯漳以靖从参将杨缙御于长泰之渡头冲锋拒贼失援死之　　林乔相
按泉州府志乔相晋江人嘉靖四十一年进士历官都察院右副都御史巡抚贵州　　林国祥
按潮州府志国祥平远人嘉靖四十二年总兵俞大猷往程乡剿蓝松山贼遣入贼巢贼将留之国祥不从贼曰不服将烹汝国祥厉声曰吾岂从汝贼耶遂遇害　　林向荣
按福州府志向荣字子灿闽清人父早世母池守节嘉靖末广贼掠闽清向荣与母逃匿贼竟杀之向荣痛母死伏尸且哭且詈贼遂并杀　　林时嘉
按广州府志时嘉字子逢东莞人尝从族叔光游白沙之门自律甚严初娶妻李未娶而李目病双瞽母欲改聘时嘉坚执不可竟娶之相敬终其身不衰时高其义　　林桂芳
按太平县志桂芳弦一人少补学生有声黉序嘉靖间父倬卒于官泣血千里扶榇归贼劫其母桂芳以手翼之贼斩其指而亡母免于难
　瓯姓部汇考
郑樵通志
　　以国为氏
荒服
之国

瓯氏亦作欧东瓯王之后也瓯冶子吴人善铸剑　林姓部纪事
唐书林攒传攒母亡自埏甓作冢庐其右有白乌来甘露降诏作二阙于母墓前又表其闾蠲徭役时号阙下林家续文献通考林披生九子皆为刺史闽中号九牧林氏蕴其第九子也唐书林蕴传蕴辩给尝有姓崔者矜氏族蕴折之曰崔杼弒齐君林放问礼之本优劣何如耶其人俯首不能答续文献通考林冲之莆田人靖康初为主客郎中使金不屈而死子都以进士调福建茶司干官为乱兵所杀从子震以进士仕至秘书少监不附二蔡有声崇宁大观间霆以进士为敕命所删定官诋绍兴和议废放而死莆人称忠义林氏
　雠姓部列传
　　汉
　　雠迁
按万姓统谱迁汉人

　岑姓部汇考
唐书
　　宰相世系表
岑氏出自姬姓周文王异母弟耀子渠武王封为岑子其地梁国北岑亭是也子孙因以为氏世居南阳棘阳后汉有征南大将军舞阳壮侯岑彭字君然生屯骑校尉细阳侯遵遵曾孙像南郡太守生晊字公孝党锢难起逃于江夏山中徙居吴郡生亮伯亮伯生轲吴会稽鄱阳太守六子宠昏安颂广晏后徙盐官十世孙善方　岑氏宰相三人文本羲长倩
郑樵通志
　　以国为氏
周同
姓国

岑氏吕氏春秋云周文王封异母弟耀之子渠为岑子其地梁国岑亭是也子孙以国为氏宋有岑平岑顿登科元佑有岑穰济州人廖用贤尚友录
　　岑姓
岑南阳宫音

　琴姓部列传
　　周
　　琴牢
按家语琴牢卫人字子开一字子张
　　琴高
按列仙传琴高赵人能鼓琴为宋康王舍人行涓彭之术浮游冀州涿郡间二百余年后入涿水取龙子与诸弟子期日斋洁待于水傍设祀果乘赤鲤来坐祠中且有万人观之留一月复入水去　　明
　　琴彭
按明外史琴彭传彭交址人永乐中以乂安知府署茶笼州事有善政宣德元年黎利反率众围其城彭拒守七月粮尽卒疲诸将无援者城陷彭死之时交址人陈汝石陶季容陈汀皆以忠节着汝石初为陈氏小校大军南征率先归附积功至都指挥佥事永乐十七年四忙土官车绵子等叛汝石从方政讨之中流矢与千户朱多蒲皆死多蒲亦交址人季容世为水尾县土官以破贼功进至宣化知府会王通弃交址季容义不从贼乃率官属入朝汀古雷县千夫长数从方政击贼有功王通弃地汀愤恨北行为贼所得贼授以官汀誓不臣贼从间道走入钦州帝嘉其义以为指挥佥事他若土官阮世宁七源州土官阮公庭亦皆不愿从利率所部来归帝命加意抚恤之　　琴惟和
按万姓统谱惟和四川资县人景泰间任陕西葭州知州
　金姓部纪事
汪溪族谱建武中都成侯金汤五世孙金珍为司马长史家南阳子孙同居一百五十余年至曾孙君阙历巨鹿太守诏旌其门曰尚义世称义门金氏唐金仑家传开元中仑主桐庐簿有惠政民请留家因居邑之南五里百姓多往从之相戒毋樵采其境曰此吾甘棠也名之曰金家埠宋程大昌集金义士墓碑金义士博道值黄巢乱避地休宁西垂四十里览杉坑山川邃固流衍卜宅居之赈贫乏助婚丧惟日不足乡人咸曰金义士也远迩闻风故有移家依之者顷成聚落因名金村汪溪族谱绍兴中金伦中博学宏词科伦从子良能亦中宏词科俱以英年应选时人号为双南金金冲宝庆乙酉解元子若洙领乡荐亚魁若洙子复中景定甲子解元名倾动一时皆叹羡曰解元尽出金氏矣遂呼为解元金言望族者争首推焉仙居县志金三复与弟三德宋淳熙间同登第时呼金双科金忠与弟恕同游朱子门人滕蒙斋先生之门才名竞爽忠领绍熙壬子乡荐恕补京学进士时名士方为推毂以伪学禁俱归田里时人亦号为双南金语曰前有双南金出竹林后有双南金同根生吴县志金德久尝自枫桥抵浒墅凿七井以资行旅人德之因号金井名山藏金鬼谷吴人谈命肆中适贫人负薪至曰我命亦尔何独贫鬼谷曰君如欲富当于南方千里之外负薪者走入闽访姊宿之空邻舍见鬼物入穴中掘之得金百镒有金鼓覆其上遂取以归以金鼓报鬼谷由是人称鬼谷曰金鼓金保定府志金毓峒完县人巡按三秦复命监李建泰军贼至建泰以军中令箭传毓峒同降毓峒折其箭负印投井死至今人呼其井曰金井海阳舆地志汪溪去休宁治四十里以其溪发源于汪故曰汪溪自宋金松青卜宅其地子孙蕃衍至数千人村无二姓四境居人皆只知为金氏遂名汪溪曰金溪溪旧有桥曰汪溪桥今皆曰金溪桥渠曰金渠溪之东有凤凰岭今皆曰金凤岭村口有山两峰耸峙层峦秀丽一曰狮山一曰象山今狮山则皆呼为金狮山象山则皆呼为金象山又或尊之曰金堂山山有瀑布曰金瀑布凡诸名胜士大夫犹能称道旧名土人则非金不名已数百年于兹矣
　镏姓部列传
　　宋
　　镏文谟
按万姓统谱文谟修职郎监潭州南岳庙
　　明
　　镏炳
按明外史王冕传镏炳字彦昺鄱阳人至正中从军于浙太祖起淮南献书言事用为中书典签洪武初从事大都督府出为知县以病告归久之卒　　镏涣
按万姓统谱涣有雅行以诗名
　　镏绩
按万姓统谱绩字孟熙南昌人涣子方数岁涣试以诗有奇句既长遂擅名一时然素贫转徙无常地所至书鬻文榜于门得所酬物辄市酒乐宾客不事生产计尝有客至呼茗不即出&#之因入室其妻方拾破纸以代所爇薪家不能具担石箪瓢度昕夕晏如也所著有皓阳集霏雪录穿云集传于世　　镏师邵
按万姓统谱师邵绩子性超迈工诗词镏氏祖父孙皆以文学高于世世称为三镏云
　金姓部艺文
