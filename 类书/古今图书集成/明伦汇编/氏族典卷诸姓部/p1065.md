<!-- { "loadSidebar": true } -->
按明外史吕本传本寿州人懿文太子次妃父也仕元为元帅府都事后归太祖授中书省令史出为湖广行省照磨洪武三年迁中书右司郎中转左司五年擢刑部侍郎寻拜吏部尚书六年改太常司卿明年御史言本奉职不谨免官已为北平按察佥事召为礼部尚书十二年复授太常司卿逾二年卒　　吕复按明外史吕复传复字元膺鄞人少孤贫从师受经习词赋后以母病求医遇名医衢人郑礼之于逆旅遂谨事之因得其古先禁方及色&#药论诸书晓夜研究务穷其阃奥自是出而行世取效若神晚年自号沧洲翁历举仙居临海教谕台州教授皆不就　　吕让按万姓统谱让字克逊平度州人洪武间举进士为行人安南侵扰上遣让往谕让乃为书与安南国王陈日焜后王馈黄金及沈檀香让却之曰尉佗以区区之越与天子抗衡是召祸者也陆贾受其金以分诸子是苟利者也王顾以尉佗自处而以升贾处人何其陋哉日焜无以对后授监察御史终陕西佥事　　吕师贤按万姓统谱师贤字愚卿年一百零三岁人称百岁老人幼失怙恃年十二三读书通大义叔父琴山翁无子训育之欲使为嗣老人曰某幼孤赖叔父教养叔父之恩故不敢忘然先人无别子使某嗣叔父则先人无后矣叔父求子姓之贤者嗣某之孝养其敢少怠乎翁然其言命他子为之后老人益刻志孝养事其叔父逾于父叔父没老人服三年丧乡人称其孝焉老人天性敏悟纯实而乐善资直而尚义务勤俭好施予然禀赋厚重神气精爽每食啖肉一斤走趋如少壮人谓类有神仙术者其子升竭尽孝养以故士大夫至其乡无不造门请见且为诗文以嘉美之洪武丁巳正月六日无疾而终　　吕谊
按庐江县志谊静乐知县吕廷信子七岁能文洪武十年举神童召见命读大诰应对豁然上喜悦之御赐袍带笔墨授翰林院博士　　吕震
按明外史吕震传震字克声临潼人洪武十九年以乡举入太学时命太学生出稽郡邑壤地以均贡赋震承檄之两浙还擢山东按察司试佥事入为户部主事迁北平按察司佥事永乐初迁真定知府入为大理寺少卿迁刑部尚书改礼部仁宗即位兼太子少师寻进太子太保兼礼部尚书宣德元年卒震尝三奉命省亲两值关中饥令所司出粟赈之还始以闻然无学术为礼官不知大体为人倾险佞谀累受帝面斥终不能改有精力能强记凡奏事他尚书皆执副本又与左右侍郎更进迭奏震尝兼领户兵部事三部奏牍皆自占奏情状委曲千绪万端背诵如流未尝有误尝扈北狩帝见碑立沙碛中率从臣读其文后一年语及碑诏礼部遣官往录震请笔札帝前疏之帝密使人拓其本校之无一字脱误子熊宣宗立授兵科给事中　　吕毅
按明外史刘&#传永乐四年简定叛&#参赞沐晟军务六年晟与简定战生厥江败绩&#被执死与&#同死者吕毅毅项城人以济南卫百户从成祖渡江积功至都督佥事与黄中充左右副将军镇广西寻为鹰扬将军掌交址都司事至是与贼战深入陷阵死　　吕升按明外史虞谦传吕升山阴人永乐初为溧阳教谕以荐擢江西按察佥事改福建所至有清慎声入为大理寺少卿宣德八年致仕卒　　吕贤
按广东通志贤漳州府学生靖难继统诏至贤随教授陈思贤集于明伦堂不出迎诏设旧君位哭如礼郡人执送京师与思贤皆死　　吕迪
按万姓统谱迪字茂恭少颖敏补邑庠生父坐累死逆旅扶榇归葬哀痛不胜永乐初领乡荐登乙榜授无为州训导无为当淮冲罹元季兵后学校废文风不振者数十年迪至讲明启迪承指教者悉通文艺是后人才辈出而邢宽魁天下补济宁升连江教谕提学佥事高某常言连江有吕教谕乡先生陈密有才德殁无以葬其家将火瘗迪捐俸倡其徒具棺葬殓之考最例升教授遽请老而归聚子弟教之远近接踵而至创祠堂讲行时祀自题所居曰熙春有学古集　　吕叔
按万姓统谱叔字升章山阴人永乐间以儒学教授荐升江西按察司佥事深得宪体调福建按行建汀有螟伤稼叔向天祝之俄雷雨大作螟尽死官至南京大理少卿　　吕爰正
按万姓统谱爰正奉新人永乐中乡试擢兵部主事廉谨守法历升郎中精于所务舆论以为不可释特升左通政仍理其事寻以老疾辞归　　吕明
按万姓统谱明永乐中知南康府时兵戈初息流民四散明孜孜爱民招抚有方躬循田野以督耕桑民有斗者训之以义而谕之以法自是民皆感化无敢强梗者　　吕昭
按万姓统谱昭字克明昆山人嗜学敦行永乐中以荐授徐州训导升沁州知州道出徐州天寒尚未挟纩故所授经弟子为买一裘以行其子旦举进士昭遗书戒之曰进士美官然不能廉终非吾子死亦不歆汝祀其廉介如此旦字寅伯历按察佥事性亦高洁环堵萧然　　吕贤
按万姓统谱贤字良器鄞人蚤游邑庠父丧母俞孀居遂弃业归养俞尝三遘疫染贤穷日夜扶侍及卒值旁室火灾势迫母柩贤呼天触地顷而反风转焰贤得移柩丈许焰复阖室矣贤气和行方而为义尤力尝捐产以业族老妪又为族子之贫者娶妇且植之俾有成赠儒林郎左春坊左司直兼翰林检讨所着有皇极经世律吕新书正蒙诸解及鹅峰遗稿藏于家　　吕镛
按万姓统谱镛湖广人正统间知清流县抚字有方邑民悦服邓茂七寇县境镛尽力保障民或&#窜则躬巡历招抚之未几贼众二万余攻县镛率民兵与战众寡不敌为贼首陈正景所执欲逼降之镛大骂不屈而死邑民祀之　　吕渊
按万姓统谱渊字希颜号复庵自幼好学不懈为文章奇气煜煜登正统己未进士第授行人转监察御史巡历湖湘斥奸贪捕寇盗风裁凛然升湖广按察副使进云南宪使寻升布政使休致居家罕接人事有复庵集藏于家　　吕琛
按万姓统谱琛字景润制行方执笃于友爱由乡贡授县令洁己守法不事迎谒由是忤权贵调新会邑杂夷苗负固不率逋官租巨万琛至抚以恩信诸苗相率服来输民赖以安后谢事归邑士人移状问安凡三致焉　　吕原
按明外史吕原传原字逢原秀水人父嗣芳万泉教谕兄本景州训导嗣芳老就养景州与本相继卒贫不能归葬厝于景久之奉母南归举乡试第一正统七年进士及第授编修十二年选入东阁肄业直经筵景泰初进侍讲授小内侍书于文华殿东庑帝至命讲尧典称旨进侍讲学士兼中允寻进左春坊大学士天顺初改通政司右参议兼侍讲入内阁佐李贤柄政贤通达遇事立断原守正济以持重时彭时亦入三人相得甚欢庶政称理其年冬进翰林学士六年遭母丧水浆不入口三日诏葬毕即起视事乞终制不允乃之景州启父兄殡归葬舟中寝苫哀毁体素丰至是羸瘠抵家甫襄事而卒年四十五赠礼部左侍郎谥文懿　　吕昌
按万姓统谱昌字如隆新昌人正统壬戌进士历按察使　　吕凤
按万姓统谱凤字世贞新昌人天顺庚辰进士历侍郎　　吕升
按湖广通志升字明远襄阳人祖义永乐间以武功任绥州卫千户父贵翊扈英宗复辟拜锦衣卫指挥佥事升幼学于侍郎邢简天顺甲申登进士以户部郎中督饷边州擢云南参议值蒲蛮叛奉檄宣谕蛮皆帖服病归与李文正商订诗法卒李文正铭其墓　　吕洪按万姓统谱洪字大正平阳人景泰甲辰进士历按察使　　吕禴
按万姓统谱禴昆明人举人成化五年知随州严明廉慎始终如一值岁旱民饥禴素衣跣足祷雨发仓赈贫捕获鼠窃必置之严法数岁民风寂然外户不闭初夏民纳祗候钱禴曰五谷未登钱必假贷于人者令还主候秋赴纳随民感其德至今传诵祀于名宦祠　　吕大川
按万姓统谱大川字中源新昌人成化进士守惠州才识精敏判决如流人诵之曰吕惠州之政霜雪内有阳春戎马中行俎豆者也　　吕铎
按万姓统谱铎字文振德化人由进士任兵部主事升员外郎成化间转山东右参议后至浙江参政为人宽简与物无竞尝给内帑赈边不私羡余以廉能着于朝野　　吕
按明外史吕原传原子字秉之以荫补国子生供事翰林迁中书舍人疏乞应试宪宗特许之遂举顺天乡试累迁礼部郎中好学能文谙掌故以荐进南太仆寺少卿累迁南太常卿辑典故因革若干卷正德初致仕归　　吕献
按明外史庞泮传吕献浙江新昌人成化二十年进士授刑科给事中坐事杖阙廷有直声正德中终南京兵部右侍郎　　吕和
按万姓统谱和字克中鄞人生有异质戊午领乡荐继登弘治己未进士出尹临淮有异政升刑部主事员外郎山东按察佥事有王尚书弟倚势杀人当道莫敢谁何竟致之辟长清县令刘儒内结权贵贪酷靡所忌痛绳之即诬和下诏狱久之始白迁陕西副使抚治汉中积&#振刷缮汉中宁羌诸城立南郑金州诸学酌丁差之规停更番之戍州县民各立祠祀之进四川按察使　　吕盛
按万姓统谱盛字文郁建平人弘治己未进士历参政　　吕夔
按万姓统谱夔字祖邦永丰人弘治间以工部主事分司江淮时值旱饥流离捐瘠民之毙者无虑千万夔恻然伤之乃约己省事悉意以苏民贫民各得转移执事勿绳以法担负佣保惟力之食官不籍记公无勾稽隐若赈贷故民欣欣然若更生焉所赖以活者甚众稍迁杭州太守夔为人洁修而文雅好吟咏在官时有草堂余兴集其初至曰近村官舍清如水更喜官清水不如殆亦自道者欤　　吕翀
按明外史刘传刘瑾等窃柄刘健谢迁去位与刑科给事中吕翀各抗章乞留语侵瑾瑾大怒俱廷杖削籍翀广信永丰人弘治十二年进士后起云南佥事迁四川副使嘉靖初卒　　吕纪
按名山藏艺妙记纪鄞人专工翎毛间作山水人物厉志汉唐以来名笔兼集众长弘治中应例入御用监益造精诣凡草木花鸟生意流动泉石波景点染烟润有造化之妙孝宗朝传奉升至锦衣卫指挥应诏承制多立意进规虽涉杜撰而所存有在孝宗尝称之曰工执艺事以谏吕纪有之与纪同时者有边景昭花果翎毛亦精神刻肖人以边吕&#传景昭浙西人而广东有林良者亦以善画花果翎毛官锦衣指挥　　吕经
按明外史潘埙传吕经字道夫陕西宁州人正德三年进士授礼科给事中屡迁吏科都给事中劾方面最贪暴者四人群小咸恶遂谪为蒲州同知又以事忤中官黄玉诬劾系狱世宗即位擢山东参政嘉靖十三年累官右副都御史巡抚辽东故事每军一佐以余丁三每马一给牧地五十亩经损余丁之二编入均徭册尽夺牧地还官又役军筑边墙督趣过当诸军遂乱胁镇守中官王纪等奏经十一罪逮经下诏狱谪戍茂州数年释还隆庆初复官卒　　吕楠
按万姓统谱楠字仲木高陵人正德进士第一历礼部侍郎自总角至于出仕即有志圣贤之学践履笃实睟盎外着不知功名富贵之动心缙绅学者随在以为师称为泾野先生谥文简　　吕陶
按万姓统谱陶字叔钧真定人正统甲戌进士历布政　　吕颛
按万姓统谱颛字幼通宁州人嘉靖癸未进士历顺天府尹　　吕高
按万姓统谱高字山甫丹徒人嘉靖己丑进士历提学副使　　吕本
