<!-- { "loadSidebar": true } -->
按金史黄掴敌古本传敌古本世居星显水从破宁江取咸州平东京路及诸山寨栅皆有功张觉吾春被围于西山敌古本引兵救之解其围并获粮五千斛招降户口甚众从平兴中皇统间以功袭谋克移屯于寿光县界为千户六年授世袭千户棣州防御使卒　　黄掴九住
按金史黄掴九住传九住临潢人大定间以荫补部令史调安肃州军事判官明昌四年为大理执法同知蓟州军事再迁潞王府司马累官河东北路按察使转运使改知彰德府事战没赠荣禄大夫南京留守仍录用其子孙　　黄掴阿鲁荅
按金史宣宗本纪兴定二年五月招抚副使黄掴阿鲁荅袭破李全于莒州　　黄掴兀也
按金史宣宗本纪兴定五年四月山东行省蒙古纲言东莒公燕宁败死众无所归权署其提控孙邦佐为招抚使黄掴兀也为总领以抚其众遣使请命敕有司议之
　成功姓部汇考
凌迪知万姓统谱
　　成功姓
成功禹治水成功而少子遂以为姓

　唐杜姓防风姓汪罔姓唐山姓将具姓将梁姓臧　孙姓臧文姓臧会姓桑扈姓王叔姓唐孙姓长勺　姓商密姓桑丘姓羌丘姓羌宪姓阳门姓部汇考左传　　襄公二十四年
范宣子曰昔&#之祖自虞以上为陶唐氏在夏为御龙氏在商为豕韦氏在周为唐杜氏史记
　　孔子世家
禹致群神于会稽山防风氏后至禹杀而戮之汪罔氏守封禺之山为厘姓在虞夏为汪罔氏于周为长翟汉书
　　礼乐志
高祖时有房中祠乐高祖唐山夫人所作也

注
韦昭曰唐山姓也
郑樵通志
　　以名为氏
齐
人名

将具氏姜姓英贤传齐太公子将具之后见国语　　复姓将梁氏史记秦为嬴姓有将梁氏
　　以族系为氏
臧孙氏姬姓鲁公子彄食邑于臧其后谓之臧孙　　以邑谥为氏臧文氏姬姓鲁大夫臧文仲之后
　　以名氏为氏
臧会氏姬姓鲁大夫臧会之后
　　以官为氏
桑扈氏金天氏以鸟名官故有九扈之官桑扈者九扈之一也　　以爵系为氏
王叔氏姬姓周襄王之子王叔虎之后也
　　以国系为氏
唐孙氏祈姓尧之裔唐侯子孙仕晋号唐孙氏　　以族为氏长勺氏左传商人六族有长勺氏
凌迪知万姓统谱
　　商密姓
商密楚大夫食采之邑
　　桑丘姓
桑丘汉书桑丘公著书五篇今下邳有此姓
　　羌丘姓
羌丘见姓苑
　　羌宪姓
羌宪姬姓卫公族羌子孙宪为羌宪氏
　　阳门姓
阳门礼记阳门介夫之后

　荣叔姓部列传
　　周
　　荣叔遥
按万姓统谱遥郑大夫

　庚桑姓部列传
　　周
　　庚桑楚
按庄子庚桑楚篇老之役有庚桑楚者偏得老子之道以居畏垒之山其臣之画然知者去之其妾之挈然仁者远之臃肿之与居鞅掌之为使居三年畏垒大穰
　成纪姓部列传
　　唐
　　成纪慕仁
按万姓统谱慕仁将军

　京相姓部列传
　　晋
　　京相璠
按尚友录璠作春秋书地名三卷

　清尹姓部列传
　　周
　　清尹午
按万姓统谱午楚大夫

　清尹姓部汇考
凌迪知万姓统谱
　　清尹姓
清尹楚大夫清尹弗忌之后

　行人姓部列传
　　周
　　行人之仪
按郑樵通志陈有行人之仪
　　行人烛过
按郑樵通志卫有行人烛过

　成阳姓部汇考
凌迪知万姓统谱
　　成阳姓
成阳见姓苑

　成王姓部列传
　　汉
　　成王&#
按万姓统谱&#中郎
　　唐
　　成王千里
按万姓统谱千里中宗时将

　青牛姓部列传
　　魏
　　青牛先生
按万姓统谱魏初平中有青牛先生山东人也　成公姓部汇考
郑樵通志
　　以爵谥为氏
成公氏姬姓卫成公之后以谥为氏

　成纪姓部汇考
凌迪知万姓统谱
　　成纪姓
成纪天水见姓苑

　成功姓部列传
　　汉
　　成功恢禹
按万姓统谱恢禹汉时人

　成公姓部列传
　　上古
　　成公生
按汉书艺文志成公生五篇
注
与黄帝等同时师古
曰姓成公刘向曰与李斯子由同时由为三川守成公生游不仕　　周
　　成公干
按万姓统谱干楚令尹死景公遇成公干曰令尹将焉归成公干曰殆于屈春乎　　成公般
按左传昭公二十六年王入于成周晋师成公般戍周而还　　汉
　　成公敞
按汉书孔光传元寿元年诏举可尚书令者光曰尚书仆射敞公正勤职通敏于事可尚书令敞姓成公东海人也　　后汉
　　成公浮
按后汉书戴就传戴就仕郡仓曹掾扬州刺史欧阳参奏太守成公浮臧罪收就于狱幽囚考掠五毒参至就慷慨直词色不变容乃征浮还京师免归乡里　　成公英按魏志张既传凉州卢水胡反既使参军成公英督千余骑挑战大败之注
成公英金城人也中平中随
韩约为心腹约部党散去惟英独从
　　晋
　　成公绥
按晋书成公绥传绥字子安东郡白马人也幼而聪敏博涉经传性寡欲不营资产家贫岁饥常晏如也有俊才词赋甚丽闲默自守不求闻达时有孝乌每集其庐舍绥谓有反哺之德以为祥禽乃作赋美之又以赋者贵能分赋物理敷演无方天地之盛可以致思矣历观古人未之有赋岂独以致丽无文难以辞赞不然何其阙哉遂为天地赋张华雅重绥每见其文叹伏以为绝伦荐之太常征为博士历秘书郎转丞迁中书郎每与华受诏并为诗赋又与贾充等参定律法泰始九年卒年四十三所著诗赋杂笔十余卷行于世　　成公简
按晋书成公简传简字宗舒东郡人也家世二千石性朴素不求荣利潜心道味默识过人张茂先每言简清静比扬子云默识拟张安世后为中书郎官至太子中庶子散骑常侍永嘉末奔苟晞与晞同没　　成公忠按宋书符瑞志晋武帝太康八年十二月庚戌白兔见陈留酸枣关内侯成公忠获以献　　成公段
按晋书石季龙载记左校令成公段造庭燎于崇杠之末高十余丈上盘置燎下盘置人&#缴上下季龙试而悦之其太保夔安等文武五百九人劝季龙称尊号安等方入而庭燎油灌下盘死者七人季龙恶之大怒腰斩成公段干阊阖门　　宋
　　成公策
按万姓统谱策通直
　　南齐
　　成公期
按南齐书魏虏传建武二年伪尚书卢阳乌华州刺史韦灵智攻赭阳城北襄城太守成公期拒守杀伤数千人　　北魏
　　成公兴
按魏书殷绍传太安四年夏上四序堪舆表曰臣行学伊川时遇游遁大儒成公兴从求九章要术兴字广明自云胶东人也　　唐
　　成公意
按唐书肃宗本纪宝应元年建卯月鄜州刺史成公意及党项战败之
　泾阳姓部列传
　　汉
　　泾阳犨
按万姓统谱犨驸马都尉

　青牛姓部汇考
郑樵通志
　　以事为氏
青牛氏魏略初平中有青牛先生

　成王姓部汇考
郑樵通志
　　以爵谥为氏
成王氏芈姓楚成王之后汉中郎成王&#

　成阳姓部列传
　　汉
　　成阳恢生
按万姓统谱恢生安阳护军
　　成阳升
按万姓统谱升河东人

　荣成姓部列传
　　周
　　荣成伯
按左传襄公二十九年公在楚欲无入荣成伯赋式微乃归
　成公姓部纪事
北齐书宋世良传世良除清河太守郡东南有曲堤成公一姓阻而居群盗多萃于此人为之语曰宁度东吴会稽不历成公曲堤世良施八条之制盗奔他境
　彭祖姓彭戏姓婴齐姓精纵姓平陵姓行其姓精　娄姓部汇考国语
　　郑语
彭姓彭祖豕韦诸稽则商灭之矣
史记
　　秦本纪
秦武公元年伐彭戏氏至于华山下居平阳宫郑樵通志　　以名为氏
楚
人名

婴齐氏芈姓楚穆王之子公子婴齐之后也婴齐字子重为令尹　　以名氏为氏
精纵氏姬姓周平王子精别封纵邑因氏精纵凌迪知万姓统谱　　平陵姓
平陵史记平陵老之后
　　行其姓
行其见姓苑
　　精娄姓
精娄见姓苑

　青史姓部列传
　　汉
　　青史子
按尚友录青史子著书见艺文志

　丁若姓部汇考
凌迪知万姓统谱
　　丁若姓
丁若姜姓风俗通齐丁公子懿伯食采于若因氏焉　青阳姓部汇考
史记
　　五帝本纪
黄帝二十五子其得姓者十四人
注
唯青阳与夷鼓
　同巳姓

　彭吴姓部列传
　　汉
　　彭吴贾
按史记平准书彭吴贾灭朝鲜置沧海之郡则燕齐之间靡然发动
　青乌姓部列传
　　上古
　　青乌公
按尚友录青乌公彭祖之弟子也身受明师之教精审元妙之理乃入华阴山中学道积四百七十一岁十二试之有三不过后服金液而升天太极道君以为三试不过仙人而已不得为真人　　汉
　　青乌子
按郑樵通志汉青乌子善术数

　青阳姓部列传
　　汉
　　青阳愔
按万姓统谱愔东海太守
　　青阳精
按万姓统谱精东海王国中尉
　　宋
　　青阳相
按万姓统谱相咸平登科
　　青阳回
按万姓统谱回陵井监人元符登科
　　青阳楷
按万姓统谱楷永丰尹持江人
　　青阳完
按万姓统谱完仁寿人
　　青阳仲博
按万姓统谱仲博仁寿人
　　青阳师鲁
按万姓统谱师鲁仁寿人
　　青阳
按万姓统谱燮绍兴进士仁寿人
　　青阳泰
按万姓统谱泰政和进士郫县人
　　青阳梦炎
按宋史理宗本纪景定三年六月戊子诏李受围给银五万两下益都府犒师遣青阳梦炎率师援之梦炎不俟解围趣提援兵南归诏谕置制司劾之　　元　　青阳奎
按万姓统谱奎梦炎子累官同知临江总管府　　青阳璧按万姓统谱璧梦炎子以荫为扬州通判

　伶州姓部列传
　　周
　　伶州鸠
按国语景王将铸无射问之伶州鸠对曰臣闻之政象乐乐从和和从平声以和乐律以平声于是风雨时至嘉生繁祉人民和利夫有和平之声则有繁殖之财若夫匮财用罢民力以逞淫心听之不和比之不度无益于教而离民怒神非臣之所闻也王不听卒铸大钟
　青史姓部汇考
廖用贤尚友录
　　青史姓
青史英贤传晋太史董狐之子受封青史之田因氏焉
　伶州姓部汇考
凌迪知万姓统谱
　　伶州姓
伶州左传周伶州鸠之后

　陵阳姓部列传
　　上古
　　陵阳子明
按搜阳记子明陵阳山得仙其后因山为氏

　陵尹姓部列传
　　周
　　陵尹喜
按左传昭公十二年楚子狩于州来次于颍尾使荡侯潘子司马督嚣尹午陵尹喜帅师围徐以惧吴楚子次于干溪以为之援　　陵尹招
按郑樵通志楚大夫陵尹招

　灵姑姓部列传
　　周
　　灵姑浮
按左传定公十四年吴伐越勾践御之陈于檇李大败之灵姑浮以戈击阖闾阖闾伤将指取其一屦还卒于陉去檇李七里
　泾阳姓部汇考
凌迪知万姓统谱
　　泾阳姓
泾阳秦宣太后弟封泾阳君因氏焉

　青乌姓部汇考
郑樵通志
　　复姓
青乌氏汉青乌子善术数神仙传有青乌公

　乘马姓部汇考
郑樵通志
　　以事为氏
乘马氏汉书沟洫志有谏议大夫乘马延年又张掖有乘马敦
　滕叔姓部汇考
凌迪知万姓统谱
　　滕叔姓
滕叔滕叔绣之后

　丁若姓部列传
　　晋
　　丁若坚
按万姓统谱坚高密人为遂兴令

　青萍姓泠伦姓部汇考
凌迪知万姓统谱
　　青萍姓
青萍见姓苑
　　泠伦姓
泠伦黄帝乐官二名分为四氏所以别族

　乘马姓部列传
　　汉
