<!-- { "loadSidebar": true } -->
按醴陵县志英元末授修武校尉率孤军克复武昌取粮安庆以众归附太祖充先锋守江阴复随大军讨枞阳卒于阵赠武略将军赐葬封江夏县男　　黄哲按广东通志哲字庸之番禺人世为着姓龙凤中太祖驻师金陵招徕名儒丞相李善长参政张昶汪广洋交荐之乙巳拜翰林待制入禁阁侍太子读书辅导尽志太子爱重之洪武初奉使青徐谕诸反侧寻出知山东东阿县剖决如流案牍无滞且不事苛察一县帖服辛亥四月迁东平府通判乞归乙卯四月复征还判东平后以事诖误竟置于法常构一轩名听雪蓬学者称为雪蓬先生　　黄子美
按济宁州志子美字尚仓其先江右人宋涪翁裔也明初游鲁籍曲阜而家居泲上子美岐嶷不凡弱冠魁南宫授南刑部主事谳决平恕迁德安知府再补延安哱刘逆乱攻掠四出延当其东南子美励器修备隐然长城未几转西宁兵备副使以塞功加参政属以大阅叙按察使起为辽海东宁监军　　黄敏
按安庆府志敏字宗学桐城人少以孝义着有文名洪武初除内丘邑令以考最入觐擢兵部主事升员外郎亡何以忤旨左迁上林监丞升长芦盐运副使有奸奄私贩事犯诬敏谪戍兴州廷臣交章奏敏才通识卓复擢工部虞衡司员外荐戎臣贤能者皆以立功登显秩擢广西按察司副使所至威惠并茂有古宪臣风　　黄荣六
按安庆府志荣六世居鄱阳元末迁桐时挂车河有吴贵自称元帅性凶暴贪财好杀荣六保障一方筑城于蒋家山南远近不能自存者皆来归明太祖下安庆荣六请降不受爵赏遂归山以琴剑自娱　　黄里弟
亨

按浙江通志里字德邻山阴人从王冕学通春秋三传工诗词洪武初举明经授云南州同知与弟亨偕往七年山寇突入仓卒以身御之寇欲夺其印里执弗与遂遇害寇方肆掠亨痛忿率众百余与寇战勇气百倍寇不支溃去亨亦伤其左目抱兄骨归葬　　黄镇按武昌县志镇明初人少为继母所窘逃出遇异人于武彝山按法召天将立至以移树命之顷间风雷交作树之东者移西异人遂授法剑而归适岁旱母命溉园即磨墨染符黑云大雨不出园外本县令黄州武昌太守檄请之祈雨屡验谢金帛彩币俱不受母追之缢于九曲亭举棺人疑其轻启视之惟一履在焉后贾人称遇于四川琼台山云　　黄安泰
按蕲州志安泰洪武元年知彭泽县时兵燹后民物雕瘵道路艰阻安泰勤廉劳国不遑启处民至今思之　　黄琛
按武昌县志琛洪武初以帐前参随舍人擢兵马指挥上爱其谨厚命尚皇兄蒙城王女后授千户累从征讨及镇守畿甸多着劳绩洪武元年封皇侄女为庆阳公主琛为驸马都尉仍令子孙世袭指挥擢中都留守授骠骑将军卒赐葬凤阳　　黄荣
按黄冈县志荣机警有谋精司马兵法明初从定江淮战吴会取中原以功授和阳卫指挥洪武辛亥从傅友德伐蜀克阶文绵汉等州进克成都又从克保宁留荣驻守未几别置千户所守御得代还是年论平蜀功赐白金文币已乃舍镇黄州荣修城浚壕招怀降附一方赖之寻调绍兴卫　　黄师鲁
按蒲圻县志师鲁字希圣号清河道人洪武中其先自桃溪徙居蒲尝慕山谷太史之风每遇佳山水辄吟咏忘返精于篆籀风韵飘逸洪武初辟崇阳训导　　黄正按万姓统谱正字景齐祖籍京口洪武初戎伍滁城正生而至孝读书尚礼母华氏年八十余殁于家正居丧哀毁庐于墓侧负土筑坟素食三年郡守周公正嘉其孝行真切上其事诏旌表其门闾　　黄立恭
按万姓统谱立恭滁州人性宽厚有巧思洪武初驻跸渡江累官工部侍郎　　黄子澄
按明外史黄子澄传子澄名湜以字行更字伯渊分宜人洪武十八年举会试第一进士及第授翰林编修进修撰伴读东宫累迁太常寺卿建文帝即位命子澄兼翰林学士与齐泰同倚任谋削诸王会有言周王橚不法者遂命曹国公李景隆往执之废为庶人周王之就执也下燕议其罪燕王上书申救帝览书恻然子澄与泰力争之燕师起遂以诛泰子澄为名帝命耿炳文帅师讨燕炳文败子澄力荐李景隆代炳文及燕师数胜解子澄官已而复之燕师日南复谪子澄密令募兵于外子澄微服由太湖至苏州与知府姚善倡义勤王善上言子澄才略足捍国难不宜弃闲远以快敌人乃复召子澄未至而京城破乃就嘉兴杨任谋举事为人告俱被执子澄至成祖亲诘之抗辨不屈磔死族人皆斩一子变姓名为田经遇赦家湖广咸宁正德中进士黄表其后云杨任历官袁州知府时致仕匿子澄于家被执磔死二子礼益俱斩福王时子澄谥节愍　　黄观
按明外史黄观传观字伯澜一字尚宾贵池人父赘许从许姓洪武中贡入太学领乡荐二十四年会试廷试皆第一授翰林修撰累迁礼部右侍郎乃奏复姓建文初更官制左右侍中次尚书改观右侍中与方孝孺等并亲用燕王举兵观草制讽其归藩辞极诋斥四年奉诏募兵上游且督诸郡兵入援至安庆燕王已渡江矣未几即位下令暴左班文职罪状观名第六既而索国宝不知所在或言已付观出收兵矣命有司追捕收其妻翁并二女给象奴奴索钗钏市酒肴翁佯诺悉与奴持去急携二女及家属十人投淮清桥下死明日家人自京奔至白翁死状观恸哭至李阳河或谓曰宫已焚失帝新皇帝帝三日矣观命舟至罗剎矶朝服东向拜投湍急处死事闻籍其家福王时谥文贞妻谥贞懿　　黄魁
按明外史黄观传与观同为侍郎者黄魁不详何许人有学行习典礼燕兵入亦不屈死　　黄福
按明外史黄福传福字如锡昌邑人洪武中以太学生为项城主簿改清源历金吾前卫经历上书论国家大计太祖奇之超拜工部右侍郎建文深见倚任燕王列奸党二十九人福与焉王入京师福迎附李景隆指福奸党置不问复其官寻转左侍郎未几拜工部尚书永乐三年陈瑛劾福不恤工匠改北京刑部尚书明年督安南军饷既郡县其地命以尚书兼掌布政按察二司事仁宗即位召还命兼詹事辅太子福在交址凡十九年及还交人扶携走送号泣不忍别仁宗崩督献陵工宣德元年马骐激交址复叛时陈洽以兵部尚书代福累奏乞福还抚交人乃以工部尚书仍领交址布政按察二司事比至柳升失律败死还为行在工部尚书改南京户部尚书英宗即位加少保正统五年卒福丰仪修整不妄言笑历事六朝多所建白公正廉恕素孚于人当官不为赫赫名事微细无不谨忧国忘家老而弥笃成化初谥忠宣　　黄骥
按明外史弋谦传黄骥全州人洪武中乡举为沙县教谕永乐时擢礼科给事中尝三使西域仁宗初迁右通政与李琦罗汝敬抚谕交址不辱命使还寻卒　　黄采从
兄琮

按嘉定县志采字宗素洪武中由岁贡为监察御史受命治蓝狱白诖误者三百余人数言事调尢溪知县复召为御史出知兖州永乐十七年调知绍兴府十九年终于任学行纯正所在有循吏风从兄琮字廷玉洪武首科乡举知鄜州中都县公正爱民政务具举民颂其德官至府同知　　黄信
按江西通志信彭泽人岁贡入监洪武二十二年任湖广道御史历广西按察使晋湖广布政使至右副都御史刚方不屈深得纪纲之体　　黄伯奇
按江西通志伯奇分宜人资性纯笃雅尚礼义洪武中举才行老成授金华知府&#政严谨吏服其能　　黄舆按武进县志舆字希载其先清江人洪武中父遵以怀材抱德科掌常州府武进县两学教事因家武进遵雅擅文学所著有松轩集舆以孝廉入国学赐冠带正统丙辰登进士第历官兵部郎中升福建左布政使卒于家　　黄咺
按江西通志咺宁县人父伯义洪武间任大使以事逮系法曹论死咺锁项击登闻鼓愿以身代词极恳切上疑其诈并付法曹鞫之事未上父子俱死于狱乡里哀之　　黄茂
按郴州志茂性刚直有治才洪武中任应天府尹疏剔冗滞应接如流称京兆最　　黄永
按永春县志永县学生员洪武中通学讦奏教谕御讯属诬悉革为民永以髫年带累钦发户部充吏以人才举授户部主事六年升员外又六年升宁波知府节冗清狱锄盗安民三年考最调湖州府惠政洽民三年复考最调广信府致仕　　黄瑞
按瓯宁县志瑞字叔祥洪武间以文学授南宁知府兴学劝农郡民悦服丁忧众父老吁阙遮留诏谕服阕仍守南宁后如诏复任政声益着　　黄定
按万姓统谱定字叔志乌程人洪武中由国子生授吏部稽勋主事转考功郎中迁山东布政使定端重清洁与人语款恳若恐咈人意遇不合则毅然不与之苟同年七十七卒于家　　黄煜
按蒲圻县志煜字士昭号毖斋宅心忠恳积学该博中洪武丙子乡试为合肥教谕风味冷然而唔不辍屡典文衡为时所宗未几弃官归所著有凤凰山赋三礼说　　黄希范
按明外史陈彦回传黄希范不知何许人洪武末知徽州府与长史程通善通诛希范亦逮治籍其家　　黄淮按明外史黄淮传淮字宗豫永嘉人父性方国珍据温州遁迹避伪命淮以洪武三十年进士授中书舍人成祖即位召对称旨命入翰林备顾问既直文渊阁迁翰林院编修进侍讲太子立迁左庶子兼侍读永乐五年迁左春坊大学士七年帝北巡诏皇太子监国淮留守京师明年长沙妖人李法良作乱皇太子命丰城侯李彬讨之汉王高煦忌太子有功阻彬师淮曰彬老将必能克贼愿急遣彬卒擒法良十一年帝再北巡淮居守迁翰林学士汉王谮太子益急帝还太子遣使迎稍缓又书奏失辞遂悉征东宫官属淮先至行在诸臣交劾下诏狱淮在诏狱十年仁宗即位释为通政使丁母忧奔丧乞终制不许寻进少保户部尚书兼武英殿大学士宣宗即位淮病上疏乞骸骨归许之淮归父性年九十矣淮奉养甚欢性卒赐葬祭淮诣阙谢命充会试主考官及辞归帝作长歌送之至英宗立再朝赐宴极欢淮历事六帝致仕二十余年正统十四年卒谥文简　　黄宗载
按明外史黄宗载传宗载一名垕字厚夫丰城人洪武三十年进士授行人累迁司正永乐初以荐为湖广按察司佥事征诣文渊阁修永乐大典书成受赐归任车驾北征征兵湖广使者贪暴失期宗载不举劾谪杨青驿驿丞起山东道御史弹劾不少避丁祖母忧起复改詹事府丞洪熙元年进行在吏部左侍郎英宗初被劾下狱未几复职迁南京吏部尚书居九年乞休归数年卒宗载持廉守正不矫不随学问文章俱负时望公卿大夫齿德之盛推宗载云　　黄天性按通山县志天性字大本四都人洪武三十年以贤良荐任广德州同知寻改工部都水司主事修漕河驻节于沛沛人建德润堂祀之　　黄绶
按畿辅通志绶平谷县人洪武末以奇童召见命送国子监读书中宣德癸丑进士除拜山东道御史英庙北征绶疏言兵玩备弛敌锋正锐陛下奈何以祖宗付托之身亲犯危机乎不报扈驾至土木寨师溃驾蒙尘绶奋节死焉　　黄钺
按明外史黄钺传钺字叔扬常熟人少好学县举贤良授宜章县典史建文元年举湖广乡试明年赐进士授刑科给事中三年丁父忧方孝孺吊之屏人问曰燕兵日南苏常镇江京师左辅也君今虽去宜有以教我钺曰三府唯镇江最要害守非其人是撤垣而纳盗也指挥童俊狡不可任苏州知府姚善忠义激烈有国士风仁有余而御下宽恐不足定乱然国家大势当守上游兵至江南御之无及也孝孺乃因钺附书于善善得书与钺誓死国燕兵至江上善受诏统兵勤王以书招钺既而童俊果以镇江降燕钺闻国变杜门不出明年以户科左给事中召半道自投于水死　　黄谦
按明外史颜伯玮传燕兵攻沛指挥王显迎降典史黄谦被执燕将遣往徐州招降谦不从死　　黄彦清
从子
金兰
