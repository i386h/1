<!-- { "loadSidebar": true } -->
　　沱川余氏睦族序　　　　　　明周怡大人以天下为一家非强合也天地万物本一体也世人以一家分尔汝不知一体以手足分左右也无他公私之间尔教衰学丧人私其身父子相赠遗为厚薄兄弟相报施为恩义夫妇私顾为情好否则相怨相戕相诋相誉其何能均财用同好恶父子不相德兄弟相好而不相犹者乎间有兄弟无嫌而妯娌未必体心妯娌心隘而兄弟未必不惑志者又况而子而孙而四五世以至八九世如寿张张氏浦江郑氏久而犹联属不涣者乎民散久矣不可复望之人人矣婺源沱川余居士平能垂世规以贻诸子诸子汝仁汝智等能奉世规而笃睦为久大业期与张氏郑氏媲美志甚大矣求予言以佐其志予言陋何能以佐辞无已亦曰学而已矣古之亲九族者在明峻德齐家者本于修身峻德人所得于天以生者人人俱有不假外求孝弟慈者峻德之目也父父子子兄兄弟弟所以修身以齐家也是曰明峻德未能于是亦学之而已矣学之则笃睦可久之道何以加于此哉张之九世曰忍郑之十世曰教予之佐余君也则曰学而已矣

　资姓部列传
　　周
　　资成
按万姓统谱成陈留人
　　明
　　资颐
按衡州府志颐永乐年贡士任临桂知县
　　资求
按明外史云南土司传永乐十二年十一月陆凉州土官知州资求遣人贡马予赐如例　　资曹
按明外史云南土司传宣德二年陆凉州女土官知州沙共子资曹来朝如例赐之　　资益
按衡州府志益嘉靖年贡士任宁州训
　　资良护
按衡州府志良护万历年贡士任郫县谕
　　资高　资金
按云南通志维摩州土官资氏领州事设流后资高资金相继作祟州治为墟其后资金为家奴所杀祀亦绝明万历中流民李应辉据之　　资绍宗
按衡州府志绍宗天启年贡士任江夏训导

　储姓部汇考
郑樵通志
　　平声
储氏望出河东今泉州有储氏也
廖用贤尚友录
　　储姓
储河东羽音齐储子之后

　韦姓部艺文二
诗

　　赠韦七赞善　　　　　　　　唐杜甫乡里衣冠不乏贤杜陵韦曲未央前尔家最近魁三象时论同归尺五天北走关山开雨雪南游花柳塞风烟洞庭春色悲公子虾菜忘归范蠡船

　储姓部列传
　　周
　　储子
按孟子注储子齐人
　　汉
　　储夏
按汉书王莽传上谷储夏为莽说降瓜田仪
　　储老
按郑樵通志富人储老王莽乱以五百人据大庾岭　　后汉　　储大伯
按后汉书鲍永传光武即位遣谏议大夫储大伯持节征永诣行在所永疑不从乃收系大伯遣使驰至长安既知更始已亡乃出大伯等罢兵诣河内　　储融按姓氏急就篇后汉有储融
　　唐
　　储光羲
按唐诗纪事光羲开元十四年进士又诏中书试文章历御史有集七十卷栾城遗言储诗高处似陶渊明平处似王摩诘　　储嗣宗
按万姓统谱嗣宗大中十三年进士及第诗人　　储隐按郑樵通志隐检校郎中
　　储仙舟
按姓氏急就篇唐有储仙舟
　　后唐
　　储德源
按姓氏急就篇后唐有伶人储德源
　　宋
　　储望卿
按郑樵通志宋储望卿登进士第
　　储敦叙
按泉州府志敦叙字彦伦晋江人崇宁五年第进士丞漳州龙溪宰福州宁德皆有惠政民为立祠性闲退奉祠馆十年通判贺州秩满复请祠居里着有玉泉集　　储擢
按万姓统谱擢温陵人淳佑间知雷州创建小学训养童蒙修筑城池喜于有为历海州刺史　　储用
按泉州府志用字行之晋江人淳熙十一年进士知建阳县有惠政朱文公亟称之会党禁起罢去后擢守光化移襄阳后直文华阁知广州未上卒　　元
　　储进
按新泰县志进字升之其先东城白石人刘齐阜昌间祖存游新泰之孙村遂家焉金季应募即戎金迁汴东平人行台侯挚承制封拜录进战功授宣武将军兖州滋阳县尉　　储企范
按新泰县志企范字天章进长子幼敦庞不凡值乱离高堂郡将刘海拾为养子父子不相闻者三十年弱冠海卒因袭千夫长历高堂长清令曹州同知权州尹宰相荐其材补从仕郎中书省部事访知父母处迎养焉由本资迁承务郎同知泰安州事再迁知沂州有文学多惠政修学校士民怀服寻授奉议大夫充山东路都转运使司副使迁朝列大夫同知两浙都转运使司事　　明
　　储可求
按万姓统谱可求宜兴人幼&#悟年十五能属文及长潜心理学洪武初举明经任本府训导累官礼部侍郎所著有五松清响文集　　储惟德
按万姓统谱惟德字希崇宜兴人有文名洪武初举授国子助教尝预修春秋本末有集未行　　储宏
按万姓统谱宏泰州人洪武初中监赴辽阳载布数车至则值敌骑坏城雨雪浃旬不止乃以布周饥寒者拾遗金数十两坐候遗者至还之李西涯有传　　储福按明外史储福传福无锡人洪武中戍卒隶籍燕山卫以好义称燕兵起挈母妻逃去永乐初簿录&#卒入伍福在录中调曲靖卫复挈母妻以行仰天哭曰福虽贱卒义不为从逆之臣日夜号泣竟不食死妻范与其母韩营地葬之福王时赠福指挥使谥贞义　　储懋按万姓统谱懋丹阳人永乐中领乡荐历吏科给事中以学行充经筵官转翰林修撰与修实录进侍讲累官户部尚书卒为人端重宽和云　　储巏
按明外史储巏传巏字静夫泰州人成化十九年乡试明年会试皆第一授南京吏部考功主事久之进郎中擢太仆少卿进本寺卿正德二年改左佥都御史总督南京粮储召为户部右侍郎寻转左督仓场所至宿弊尽厘刘瑾用事巏愤其所为引疾求去瑾败起南京户部左侍郎就改吏部卒官巏淳行清修介然自守工诗文好推引知名士嘉靖初谥文懿　　储良材按万姓统谱良材直隶人弘治进士任御史巡按江西舒国裳死于谏为经纪其丧筑室以居妻孥　　储珊按万姓统谱珊颍州人弘治进士历官佥事
　　储秀
按万姓统谱秀武进人弘治进士累官郎中
　　储洵
按扬州府志洵字平甫泰州人巏犹子正德辛未进士官兵部郎中左迁沔阳守郡多水患请修堤防言甚剀切迁台州同知升福建漳南佥事致仕归及卒门人私谥为文贞子　　储承祖
按安庆府志承祖灊山人以功嗣金吾前卫指挥同知

　韦姓部杂录
汉书韦贤传韦孟为楚元王傅及孙王戊荒淫孟作诗风谏其诗曰肃肃我祖国自豕韦辛氏三秦记长安谚云城南韦杜去天尺五
于肃韦公碑自豕韦开国积德累业西汉丞相父子继为醇儒衣冠相袭传庆不绝

　徐姓部列传五
　　明一
　　徐达
按名山藏勋封记魏国公徐达凤阳人以镇抚从起滁帅领诸将竟定天下以大将军生致张士诚封信国公洪武元年加银青荣禄大夫上柱国录军国重事中书石丞相信国公兼太子太傅三年授开国辅运推诚宣力武臣特进光禄大夫左柱国太傅中书右丞相进封魏参军国事禄五千石赐诰命铁券与誓谋逆不宥犯死身免二子免一赐绮帛百匹地若干顷佃户若干户守坟人百五十户仪仗户二十家第京师封十六年薨年五十四追封中山王予谥　　徐明按万姓统谱明合肥人国初为百户陈友谅攻洪都之新城门从指挥薛显开门突战被执死之明有胆略善修饬军中号为胎里谎追封合肥县男　　徐司马
按明外史徐司马传司马字从政小字马儿扬州人元末兵乱年甫九岁弃道旁太祖得之因养为子&#国姓既长出入侍左右及取婺州除总制命助元帅常遇春守吴元年授金华卫指挥同知洪武元年擢杭州卫指挥使寻进都指挥使诏复徐姓九年迁镇河南十九年入觐擢中军都督府佥事卒司马好文学遇人谦厚所至抚循士卒有惠政　　徐舫
按名山藏高道记舫字方舟桐庐人幼有侠气视法度士如无既应举弃去之学为诗游江汉淮浙间与名士切砺诗道益昌返筑室江&#日苦吟天雨雪终日钓江上不去宋濂刘基叶深章溢同赴召买舟溯桐江而西舫戴黄冠服白鹿皮裘腰绾青丝绳立江滨揖基而笑且以语之遂登舟与三人欢饮别　　徐绩按武进县志绩字伯凝武进人元末隐居力学张士诚逼令入仕坚守不出洪武初举明经历武冈顺德太守以惠爱为理凡十八年上念其老给驿送归年九十七卒　　徐吉
按无锡县志吉字仲祥元末儒士徐达遣胡廷瑞攻无锡将屠城吉与张翼徐绩等说降伪吴将莫天佑锡民得免荼毒洪武三年举经明行修将召用而吉为僧逃去不知所终　　徐谊
按浙江通志谊字宜叔寿昌人少聪慧治春秋通史学累举不第明太祖兵取严州谊仗策归之每参谋议时征陈友谅太祖命招抚使回授承务郎知黄冈县事兵火后市里萧条谊招集流民百废俱举未几解官归复以明经举擢知镇江府政为三辅之最调吉安府以疾终于官　　徐麟
按广济县志麟号月斋太祖起兵由儒生辟荐为司农田署令洪武元年升河南府同知时故元降臣宋玉与其散卒谋以夜漏下五鼓集众叛麟侦知故延滞晷刻寇疑不敢发黎明擒之以功升本府知府三年以母老辞官归养复许改选蕲州府就禄养亲政尚宽平爱民如子　　徐尊生
按明外史赵埙传洪武二年太祖修元史征山林遗逸之士徐尊生为纂修官尊生字大年淳安人元史成受赐归复同修日历后宋濂乞致仕太祖问谁可代者濂以尊生对乃授翰林应奉文字草制悉称旨寻以老疾辞还　　徐一夔
按明外史徐一夔传一夔字大章天台人工文与义乌王袆善洪武二年八月诏纂修礼书一夔与焉明年书成将续修元史袆以一夔荐一夔不至未几用荐署杭州教授召修大明日历书成将授翰林院官又以足疾辞还　　徐贲
按明外史徐贲传贲字幼文其先蜀人徙常州再徙平江工诗善画山水张士诚辟为属已谢去居湖州蜀山吴平谪徙临濠洪武七年被荐至京九年春奉使晋冀有所廉访暨还检其橐惟纪行诗数首太祖悦授给事中改御史巡按广东又改刑部主事迁广西参议以政绩卓异擢河南左布政使大军征洮岷道其境坐犒劳不时下狱瘐死　　徐文斌
按华容县志文斌字执中以字行有文武才略洪武初以经明行修举授本学训导晋武昌教谕当路以文学足备顾问才识可戡祸乱列荐征诏甫下而卒　　徐彝按武冈州志彝判官洪武中苗蛮作乱率民兵出战挺身当阵死　　徐本性
按黄冈县志本性倜傥涉猎书记文辞洪武中以明经举任通政使司经历累官云南布政使　　徐均
按明外史欧阳铭传时有徐均为阳春主簿以强直知名调摄阳江阳江大治以忧去官　　徐宗实
按明外史徐宗实传宗实名垕以字行黄岩人力学知名洪武中被荐除铜陵簿请告迎养忤帝意谪戍淮阴驿朝廷选驸马都尉帝择师以命宗实洪武末授苏州通判建文二年超擢兵部右侍郎奉使两淮已坐过家稽留贬尚宝司丞数月复起为侍郎燕事急使两浙招义勇成祖即位疏乞骸骨归逾二年坐事逮至京道卒　　徐奇
按万姓统谱奇浦城人洪武中由乡举历官户科都给事中物论重之升广东右布政使　　徐旭
