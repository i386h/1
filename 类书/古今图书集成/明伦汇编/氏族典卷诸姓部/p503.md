<!-- { "loadSidebar": true } -->
按魏志杨俊传俊字季才河内获嘉人也受学陈留边让让器异之俊以兵乱方起而河内处四达之衢必为战场乃扶持老弱诣京转避地并州本郡王象少孤特为人仆隶见使牧羊而私读书因被棰楚俊嘉其才质即赎象着家娉娶立屋然后与别太祖除俊曲梁长入为丞相掾属举茂才安陵令迁南阳太守宣德教立学校吏民称之徙为征南军师魏国既建迁中尉太祖征汉中魏讽反于邺俊自劾诣行在所俊以身方罪免笺辞太子太子不说左迁平原太守文帝践阼王象为散骑常侍荐俊初临灾侯与俊善太祖适嗣未定密访群司俊虽并论文帝临灾才分所长然称临灾犹美文帝常以恨之黄初三年车驾至宛以市不丰乐发怒收俊俊遂自杀　　杨阜
按魏志杨阜传阜字义山天水冀人也以州从事为韦端使诣许还而端征为太仆其子康代为刺史辟阜为别驾参军事马超之战败渭南也走保诸戎太祖追至安定而还超率诸戎渠帅以击陇上郡县陇上郡县皆应之惟冀城奉州郡以固守自正月至八月拒守而救兵不至于是刺史太守开城门迎超超入杀刺史太守阜内有报超之志而未得其便顷之以丧妻求葬假阜外兄姜叙屯历城阜少长叙家见叙母及叙说前在冀中时事歔欷悲甚结谋讨超超遂南奔张鲁陇右平定太祖赐阜爵关内侯太祖征汉中以阜为益州刺史还拜武都太守文帝崩征拜城门校尉迁将作大匠每朝廷会议阜常侃然以天下为己任数谏争不听乃屡乞逊位未许会卒家无余财孙豹嗣　　杨文宗
按晋书杨文宗传文宗武元皇后父也其先事汉四世为三公文宗为魏通事郎袭封蓩亭侯早卒以后父追赠车骑将军谥曰穆　　杨千万
按魏书氐杨难敌传腾居仇池后有名千万者魏拜为百顷氐王　　晋
　　杨淮
按晋书山涛传涛与樵国稽绍沛郡刘谟弘农杨淮齐名　　杨飞龙
按魏书氐杨难敌传千万孙名飞龙渐强盛晋武帝假平西将军无子养外甥令狐茂搜为子　　杨骏
按晋书杨骏传骏字文长弘农华阴人也少以王官为高陆令骁骑镇军二府司马后以后父超居重任自镇军将军迁车骑将军封临晋侯及帝疾笃未有顾命后乃奏帝以骏辅政帝颔之便召中书监华廙令何劭口宣帝旨使作遗诏以骏为太尉太子太傅假节都督中外诸军事侍中录尚书帝崩骏遂当寄托之重惠帝即位进骏为太傅大都督假黄钺录朝政百官摠己虑左右间己乃以其甥段广张邵为近侍之职凡有诏命帝省讫入呈太后然后乃出骏知贾后情性难制甚畏惮之又多树亲党皆领禁兵于是公室怨望天下愤然矣殿中中郎孟观李肇素不为骏所礼阴构骏将图社稷贾后欲预政事而惮骏不得逞其所欲又不肯以妇道事皇太后黄门董猛始自帝之为太子即给事于贾后密通消息于猛谋废太后猛乃与肇观潜相结托观肇乃启帝废骏以侯就第东安公繇率殿中四百人随其后以讨骏寻而殿中兵出烧骏府又令弩士于阁上临骏府而射之骏兵皆不得出骏逃于马&#以戟杀之观等受贾后密旨诛骏亲党皆夷三族死者数千人　　杨珧
按晋书杨骏传骏弟珧字文琚历位尚书令卫将军素有名称得幸于武帝时望在骏前以兄贵盛知权宠不可居固求逊位听之珧初以退让称晚乃合朋党构出齐王攸中护军羊琇与北军中候成粲谋欲因见珧而手刃之珧知而辞疾不出及珧临刑当时皆谓宜为申理而贾氏族党待诸杨如雠促行刑者遂斩之　　杨济
按晋书杨骏传骏弟济字文通历位镇南征北将军迁太子太傅济有才艺号为称职与兄珧深虑盛满乃与诸甥李斌等共切谏骏骏遂疏济后与诸兄俱见害　　杨茂搜
按魏书氐杨难敌传飞龙无子养外甥令狐茂搜为子惠帝元康中茂搜自号辅国将军右贤王群氐推以为主愍帝以为骠骑将军左贤王茂搜死子难敌统位　　杨邠
按西州后贤志邠字岐之犍为武阳人也州辟主簿别驾刺史王浚举秀才以选为尚书郎迁汶山太守徙授巴东转广汉永嘉初进衡阳内史遇流民叛乱攻没长沙湘东遂破郡城获邠欲以为主邠不许贼昼夜执守邠候其小怠夜急走欲投湘州刺史荀眺共图进取会眺降贼邠孤军固城贼攻围之誓死不移遂卒城中　　杨轲
按晋书杨轲传轲天水人也少好易长而不娶学业精微养徒数百常食粗饮水衣褐缊袍人不堪其忧而轲悠然自得刘曜僭号征拜太常轲固辞不起隐于陇山曜后为石勒所擒秦人东徙轲留长安及石季龙嗣伪位备元纁束帛安车征之轲以疾辞迫之乃发既见季龙不拜与语不言命舍之于永昌乙第后上疏陈乡思求还季龙送以安车蒲轮蠲十户供之自归秦州仍教授不绝其后秦人西奔凉州轲弟子以牛负之为戍军追擒并为所害　　杨羡
按晋书罗含传含父绥尝宰新淦新淦人杨羡后为含州将引含为主簿含傲然不顾羡招致不已辞不获而就焉　　杨褒
按蜀录褒略阳人仕特将兵都尉雄称尊号累迁左仆射尚书令直言敢谏无所忌讳雄初得蜀用度不足诸将每进金银珍宝多有以得官者褒谏曰陛下为天下主当网罗四海英豪何有以官爵买金银耶雄逊辞谢之后雄因酒醉推中书令杖太史令褒进曰天子穆穆诸侯皇皇安有天子而为酗也雄&#而止晏平三年卒赠丞相太史谥曰庄　　杨难敌
按魏书氐杨难敌传难敌自号左贤王屯下辨难敌死子毅立　　杨坚头
按魏书氐杨难敌传难敌弟坚头号右贤王屯河池　　杨初按魏书氐杨难敌传毅族兄初袭杀毅自立为仇池公臣于石虎后称藩于晋永和十年改初为天水公十一年毅弟宋奴使姑子梁三王杀初　　杨毅
按魏书氐杨难敌传难敌子毅自号使持节龙骧将军左贤王下辨公臣晋晋以为征南将军　　杨盘
按魏书氐杨难敌传难敌弟坚头坚头子盘为使持节冠军将军右贤王河池公　　杨国
按魏书氐杨难敌传初袭杀毅永和十一年毅小弟宋奴使姑子梁三王因侍直杀初初子国率左右诛三王及宋奴复自立为仇池公桓温表为秦州刺史十二年国从叔俊复杀国自立　　杨安
按魏书氐杨难敌传永和十一年桓温表国子安为武都太守十二年俊杀国自立国子安叛苻生杀俊复称藩于晋　　杨平
按广东通志平字伯衡南海人少好学笃义明习孙吴旁及钤韬无不精晓以才略为郡从事历荡寇校尉穆帝永和五年拜交州刺史征西将军桓温遣督护滕畯率交广兵伐林邑王花文为文所败平自将兵迎畯退次九真更运粟治军还攻之文被创死子佛代立七年平与畯复进军寿冷浦入顿郎湖讨佛佛连垒五十余里平与畯力战大破之佛逃窜川薮遣其子太师面缚请罪平遣武陈延劳佛子与盟而还林邑自是贡献不绝诏加平龙骧将军封南陵县侯　　杨安
按前秦录安名将也匈奴右贤王曹毂叛坚自帅中外精锐讨之以安为前锋都督毂遣弟活拒战于同川安大败之斩活并四千余级毂惧而请降次年遣安同辅车王猛帅众二万入寇荆州转攻南乡掠安阳民万余户而还三年李俨为张天锡所攻退守枹罕遣使请救坚复遣安帅骑二万会王猛以救之与天锡将杨遹战于枹罕之东破军杀将师还拜前将军晋公柳叛坚命安攻陕城拔之迁镇南将军六年坚遣安攻晋阳执刺史慕容庄论破邺功赐爵博平郡侯进吏部尚书七年复以为使持节都督益梁州诸军事梁州刺史寻加都督南秦州诸军事镇仇池九年晋梁州刺史杨亮遣子广袭仇池安击败之乘胜逐北诸城奔溃进拔汉川转攻梓潼降其太守周彪别将取梁益二州邛柞夜郎皆来归附坚以安为右大将军益州牧镇成都十年蜀人张育张重围成都坚遣邓羌帅骑助安袭击育败之安复败张重于成都南斩重羌击斩育益州遂平顷之以安为荆州刺史移镇樊邓　　杨世
按魏书氐杨难敌传安死子世自立为仇池公晋太和三年以为秦州刺史　　杨统
按魏书氐杨难敌传世弟统为武都太守世死统废世子纂自立统一名德　　杨纂
按魏书氐杨难敌传世死统废世子纂自立纂聚党袭杀统自立为仇池公遣使诣简文帝以纂为秦州刺史晋咸安元年苻坚遣杨安伐纂&#之徙其民关中　　杨佺期
按晋书杨佺期传佺期弘农华阴人汉太尉震之后也曾祖准太常自震至准七世有名德祖林少有才望值乱没胡父亮少仕伪朝后归国终于梁州刺史佺期沈勇果劲而兄广及弟思平等皆强犷粗暴佺期少仕军府咸康中领众屯城固拜广威将军河南太守戍洛阳进号龙骧将军迁唐邑太守以疾去职荆州刺史殷仲堪引为司马仲堪与桓元举众应王恭军旅之事一委佺期兄弟为前锋至石头恭死朝廷未测元军乃以佺期代&#恢为都督梁雍秦三州诸军事雍州刺史佺期与桓元素不穆勒兵建牙声云援洛欲与仲堪袭元仲堪虽外结佺期内疑其心苦止之隆安三年桓元遂举兵讨佺期先攻仲堪仲堪急召佺期佺期率众赴焉时元在零田佺期率殷道护等精锐万人乘舰出战元距之佺期退走余众尽没元追军至佺期与兄广俱死之弟思平从弟尚保孜敬俱逃于蛮刘裕起义始归国历位州郡后以罪诛杨氏遂灭　　杨桓
按南凉录桓弘农人也初仕吕光光之季年内外叛作郭之反东苑也桓从弟统始举兵推桓为主而桓执义弥厉及吕纂时桓以后父任为尚书左仆射而纂为隆所弒后亦自杀桓乃弃位而出亡利鹿孤伐隆获桓以为左司马秦姚兴闻桓有德望征之利鹿孤不敢留乃流涕遣行既至秦兴深礼重之屡仕显职竟卒于秦　　杨结
按后燕录结清河人也仕垂至中山相生二子珍继皆知名于世

　杨姓部选句
杨&#常州刺史杨公墓志铭杨氏之先其来尚矣在皇为皇轩在帝为帝喾在王为武王在霸为晋文此之谓不朽西京为丞相东汉为司徒魏室为九卿晋朝为八座此之谓代禄

　张姓部汇考
蔡中郎集
　　郡掾史张元祠堂碑记
掾讳元字伯雅河南偃师人也其先张仲者实以孝友为名左右周室大汉初兴张苍为丞相封北平侯其后自河内迁于兹土世为显姓张燕公集
　　处士张府君墓志铭
府君讳恪其先晋人晋有张老韩有开地汉有留侯侯八代孙皓为司空司空子宇为北平太守遭汉乱离家于范阳至元孙华复为晋司空遇难子孙南渡其处者或寓于蒲&#周齐间有归者因从焉君晋司空十一代孙也唐书
　　宰相世系表
