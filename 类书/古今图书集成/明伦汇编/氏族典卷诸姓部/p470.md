<!-- { "loadSidebar": true } -->
按蒲圻县志槐孙字德孚号龙冈湘乡学正天骏子幼&#慧骏发日记数千言泰定三年举乡贡明年中书堂会试列高第天历二年授江西宜黄县尹吏事精敏人不敢欺再推德安云梦政声益茂至正二年选庆元路总管府推官除奸禁虣雪冤理滞阖郡畏服陈廷训为撰政绩碑所著有善政指南书及碑碣诸文行于世　　何中
按元史何中传中字太虚抚之乐安人少&#拔以古学自任家有藏书万卷手自校雠其学弘深该博广平程巨夫清河元明善柳城姚燧东平王构同郡吴澄揭傒斯皆推服之至顺二年江西行省平章全岳柱聘为龙兴郡学师明年六月以疾卒　　何从义
按元史何从义传从义延安洛川人祖良祖母李氏偕亡从义庐于墓侧旦夕哀慕不脱绖带不食菜果惟啖蔬食而已事父世荣母王氏孝养尢至伯祖温伯祖母郝氏叔祖恭叔祖母贺氏叔祖让叔祖母姜氏叔父珍叔母光氏皆无子比其亡也从义咸为治葬筑高坟祭奠以礼时人义之　　何失
按万姓统谱失昌平人负才气能诗文至正间名公交荐以亲老不就揭傒斯尝推重云心事巢由侣文章陶阮间虞集见其所作叹曰当宝而传之使后之作者亦知世有斯人　　何廷兰
按万姓统谱廷兰凤翔人仕元荐登台省三十余年纳忠陈善秉节不阿　　明
　　何应龙
按万姓统谱应龙南陵人幼涉猎经史膂力绝人元末起义兵后以奇功授珠虎符为民兵万户归附太祖乃袭其官从徐达北定中原还留宿卫后征西卒于途子执中荫袭次子时中聚族同居九世不分　　何世隆按万姓统谱世隆沉勇而决当元季&#雄割据世隆纠义兵守滁城以信义为众向慕岁甲午秋七月太祖高皇帝驻兵滁阳世隆率所部归附授以万户俾守滁城岁丙申升右副都元帅时州境当兵革之后民物雕毙世隆尽心抚绥众赖以安岁壬寅五月以病终于官　　何显周
按万姓统谱显周内黄人洪武初为四辅官赐坐讲论治道命工图其像赐待漏院记及诰命以旌之　　何真按明外史何真传真字邦佐东莞人少英伟好书剑元至正初为河源县务副使转淡水场官弃官养母海盗邵宗愚反元帅府选真领前锋讨之为同事所忌辞归聚众保乡里十四年县人王成陈仲玉作乱真赴告元帅府帅受赂反捕真逃居坭冈举兵攻成不克久之惠州人王仲刚与合兵遂有循惠二州乃授惠阳路同知擢广东分省参政进江西福建行省右丞仍治广&#州熊天瑞欲图真真击走之广人赖以完累遣使由海道贡方物于朝进资德大夫行省左丞洪武元年太祖命廖永忠取广东永忠以书谕真遣都事刘克佐诣军门奉表以降永忠闻于朝擢真江西行省参知政事颇着声望尢喜儒术已转山东参政寻命还广东收集旧卒事竣仍莅山东久之致仕征云南命真偕其子兵马指挥贵往规画军饷迁山西右布政使再与贵勾军广东擢贵镇南卫指挥佥事寻命真为浙江布政使改湖广复致仕封东莞伯卒子荣嗣与弟贵及尚宝司丞宏皆坐蓝党死真弟迪疑祸及遂作乱被获伏诛福王时赠真东莞侯谥恭靖　　何文辉
按明外史何文辉传文辉字德明滁人太祖下滁州得文辉年始十四抚为己子冒国姓及长授总制寻以天宁翼元帅守宁国久之擢江西行省参政进行省左丞复姓何氏以征南副将军由江西取福建度杉关入光泽徇邵武建阳直趋建宁师入城秋毫无所犯汀泉诸州县闻之相次归附会车驾幸河南召文辉扈从至汴梁命为河南卫指挥使从取陕西所至皆有功留守潼关洪武三年授大都督府都督佥事子世袭指挥使复以参将平蜀命留守成都号令明肃军民德之迁大都督府同知逾三年移镇北平又移雁门以疾召还卒于家子环成都护卫指挥使征迤北阵没　　何福
按明外史何福传福凤阳人洪武初累战功为金吾后卫指挥同知从征云南有功擢都督佥事二十四年拜平羌将军讨越州叛蛮阿资破降之三十六年拜征卤左将军副西平侯讨平缅叛酋刁干孟干孟惧乞降已而平西侯卒干孟竟不降复拜福征卤将军往讨擒干孟以归降其众七万建文元年还京师进都督同知进左都督与盛庸平安会兵御燕师战淮南北不利奔还成祖即位以福宿将知兵命充总兵官镇宁夏节制山陕河南诸军永乐四年备灵州移镇甘肃封为宁远侯八年帝北征召福从出塞初帝以福有才略宠任逾诸将有请辄听福亦引嫌有事未尝专决帝以此益重福比为通侯志寖骄军中数违节度群臣有言其罪者帝犹曲意容之而福怏怏有怨言及师还都御史陈瑛劾福福惧自缢死爵除　　何德
按河南通志德光州人元季江淮兵起德委身来归从定江左诸郡屡立战功由骁骑卫千户升虎贲卫指挥佥事寻升指挥同知率兵守辽东累迁大都督佥事明洪武十三年改立五军遂为左军都督佥事十七年扈从北征还卒追封庐江侯谥庄毅　　何礼
按畿辅通志礼清苑人洪武间以才行异等举用历任勤能物论推重官至兵部尚书　　何源
按吴江县志源初名德源字幼澄同里人洪武乙亥充贡明年举于乡会试中乙榜第一授德州学正以荐擢知本州为政廉明州人号曰赛包家母丧归起为梧州知州毁淫祠修学校寻以诖误谪交址镇守英国公张辅知其贤举署交州府学事交人不知学源始教之学召除吏部考功员外郎出为郑府右长史寻改吏部文选郎中人不敢干以私正统初擢江西布政使三年入觐上悯其老予致仕归自号东吴遗老　　何铭
按江阴县志铭福州右卫指挥佥事贵之孙贵州安壮后所百户澄之子洪武二十七年袭除湖广蕲州前所百户建文二年改沔阳前所百户永乐四年起调后所宣德元年征交址阵亡　　何道旻
按泰宁县志道旻字伯清洪武二十八年拜大理评事迁监察御史弹劾不避权幸谳狱多所平反命持节照刷四川文卷奏乞不拘钦限及自选监生为佐因着为例齐邸谋叛特命道旻回奏称旨升江西按察副使赣贼陈平为乱讨戮渠魁辨释诬指移湖广宿弊顿革复建言时事得失利害以严惮招忌坐事免官太宗继统复起佥广东按察司事宪司罗某贪墨首奏黜之既而督浙江工匠营造北京凡六寒暑病者药死者葬宣宗即位务选老成任郡守升知永州府猾吏不能欺民以病请老归自筮仕四十年事四朝历中外所至皆着能绩　　何广
按万姓统谱广上海人洪武中举明经任知县升江西佥事再升湖广参议在邑则有惠政称循吏在佥宪有激扬名在藩垣得方岳体尝着律解辨疑　　何初按万姓统谱初常山人博通经史洪武中知仁化县迁巴东教谕召修书书成调开化造就人才士风为之益振　　何敏中
按万姓统谱敏中洪武中以才行卓异任祁门知县上书言时政得失朝廷嘉之遣行人赐以樽酒升徽州府知府后转嘉兴府所至有政声　　何&#
按万姓统谱&#武陵人洪武庚辰进士擢四川峨嵋令有善政邑人失牛吏捕得之&#疑其冤默祷于城隍果得真盗累官江西按察司佥事　　何怀辉
按万姓统谱怀辉桂阳人以刑律精通保任大理评事迁都督府经历勤能益着升通政司参议时论伟之　　何洲
按万姓统谱洲海州人不知仕何官与宋和郭节友善素以忠义相勖靖难后遂相约弃官为筮人客死异域竟莫识其姓名王诏合和节洲而为之赞曰箕子陈范严氏隐卜义有从否道有宜告烈烈英贤寥寥冥鹄　　何澄
按江阴县志澄字彦泽永乐癸未举于乡同知蕲州迁刑部郎中折狱明允改文选持衡甚平因言事忤旨谪武当洪熙改元诏归宣德间以荐擢袁州牧尝毁淫祠正统中乞休所居植竹数竿引以二鹤因号竹鹤老人　　何楚英
按万姓统谱楚英攸县人登永乐己丑进士第拜监察御史克效勤劳特升陕西副使历云南左布政使累赐敕褒之至今黔人犹称其善政　　何忠
按荆州府志忠字廷陈江陵人永乐壬辰进士拜监察御史出知正平州专上德礼交址叛忠在围中藩臬大臣谓忠有才智胆略使告于朝乞师忠缒城出被执贼以甘言诱忠大骂不屈死诏旌其门赠南宁府同知谥忠节公　　何文渊
按明外史何乔新传乔新父文渊永乐十六年进士授御史历按山东四川宣德五年用顾佐荐奉&#知温州府居六年治最以胡荐擢刑部右侍郎出督两淮盐课正统三年以疾乞归景帝即位起吏部左侍郎寻进尚书东宫建加太子太保灾异见给事中林聪等劾文渊憸邪乃命致仕英宗复位削其加官或传朝命逮捕遂自经死　　何迁
按安陆县志迁字益之号吉阳永乐中以武功调隶辛丑登进士第授户部主事改吏部出判九江升太常卿巡抚江西历官刑部右侍郎所著吉阳集数十卷友问四卷　　何自学
按万姓统谱自学字思学金溪人宣德元年进士授刑部主事升广西佥事移山西丁内艰英庙幸大同朝廷以自学才器为言诏起复力辞而止服阕升陜西按察使到官见系囚众审阅不旬日囹圄为之一空后死于土木之难　　何宜
按万姓统谱宜字行义福清人登正统戊辰进士第拜户部主事迁兵部职方司郎中成化初疆圉颇多事边报沓至皆职方司主之宜从容区画上闻裁处多称意旨及其施行人皆以为得宜一时卿佐极加器重凡有大议皆倚以谘决迁浙江布政司参政终江西左布政使所至以廉谨见称　　何观
按明外史刘球传何观以善书为中书舍人景泰二年劾尚书王直辈正统中阿附权奸今不宜在左右中贵见疏中权奸语以为侵己激帝怒下科道参议吏科毛玉主奏稿力诋观会御史疏上中亦有观考满不迁私憾吏部语盖侍郎项文耀属之也帝怒下观诏狱杖之谪九溪卫经历　　何乔新
按明外史何乔新传乔新字廷秀江西广昌人父文渊乔新登景泰五年进士官南京礼部主事奔丧归里里人故侍郎揭稽尝受业文渊而与乔新兄弟不协奏文渊死实诸子迫之又逼嫁父所爱妾乔新亦讦稽皆被征比对簿父妾断指为诸郎讼冤狱得少解帝亦以事经赦释不问已复丁母忧服除改刑部主事历郎中成化四年迁福建副使久之迁河南按察使招抚流民附籍者六万余户迁湖广右布政使十六年擢右副都御史巡抚山西召拜刑部右侍郎孝宗嗣位万安刘吉等忌乔新刚正出为南京刑部尚书既而刑部尚书杜铭罢&#望属乔新而吉代安为首辅终忌之久不补弘治改元用王恕荐始召乔新代铭二年夏京城大水乔新虑刑狱失平条上律文当更议者数事吉悉格不行郎中魏绅者乔新素重之荐为大理丞而御史邹鲁觊迁以乔新荐绅恨之会乔新外家与乡人讼鲁即诬乔新受贿曲庇吉取中旨下诸人诏狱乔新乃拜疏乞归顷之穷治无验鲁坐停俸乔新亦许致仕乔新晚节益厉中外多论荐竟不复起十五年卒年七十六江西巡抚林俊为请谥事竟寝正德十一年广昌知县张杰复以为言乃赠太子太保予荫明年赐谥文肃　　何永敬
按浙江通志永敬昆季四人一门六百余指同居九世成化元年知府张永奏闻诏旌其门　　何淳
按万姓统谱淳字尚质淳安人成化丙戌进士监察御史累迁湖广按副时旱潦相仍民艰于食区画赈救咸得其所山陕河南流聚荆襄淳命有司随地施给民皆感激转按察使　　何鉴
