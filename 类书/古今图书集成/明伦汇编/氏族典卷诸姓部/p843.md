<!-- { "loadSidebar": true } -->
　　蹇谊
按万姓统谱谊绍兴进士仁寿人
　　蹇彝
子
永叔

按宋史陈寅传蹇彝潼川通泉人嘉定二年进士累官通判金州端平三年北兵攻蜀彝坚守战不能敌被擒不屈而死其子永叔复力战城破举家死焉　　蹇维之按宋史陈寅传蹇彝弟维之绍定五年进士利州都统王宣辟行参军事亦迎敌力战而死特官其子　　蹇誉按万姓统谱誉历阳令
　　蹇利涉
按万姓统谱利涉咸淳中任华亭尹
　　明
　　蹇义
按明外史蹇义传义字宜之巴人初名瑢洪武十八年进士授中书舍人奏事辄称旨帝问汝蹇叔后乎瑢顿首不敢对帝嘉其笃诚为更名义建文帝即位超擢吏部右侍郎燕师入率先迎附迁左侍郎进尚书永乐二年兼太子詹事七年帝巡北京命辅皇太子监国义熟典故达治体军国事皆倚办十九年敕廷臣巡行天下义巡应天诸府仁宗即位进少保寻进少傅少师寻命监修太宗实录义视夏原吉尢重厚慎择郡守考察明恕号为称职英宗即位斋宿得疾卒谥忠定　　蹇贤
按万姓统谱贤巴县人永乐中由乡举擢监察御史持宪公平累官湖广右布政使有冰蘗声　　蹇英
按明外史蹇义传义长子英有诗名历官太常寺少卿　　蹇荃
按明外史蹇义传义次子荃官尚宝司丞
　　蹇霖
按明外史蹇义传英子霖官中书舍人
　　蹇霆
按万姓统谱霆字克远义孙成化进士历御史升佥事刚方清俭处事从容民甚德之　　蹇来誉
按万姓统谱来誉字子修巴县人嘉靖庚戌进士历佥事子理嘉靖壬戌进士　　蹇应祺
按平阴县志应祺陕西泾阳县人嘉靖三十三年由进士任知县升山西大同府同知　　蹇文昌
按蒙阴县志文昌有文名善书考中书舍人
　　蹇
按蒙阴县志&#青州道材官崇祯十三年剿贼于新泰被重围不屈而死
　蹇姓部汇考
郑樵通志
　　以名为氏
蹇氏秦有蹇叔或云西乞术白乙丙皆蹇叔子风俗通汉有蹇兰为交趾刺史后汉小黄门蹇硕望出襄阳宋朝登科蹇序臣蹇逢辰成都人蹇士尧彭州人蹇绶怀安军人
　散姓部列传
　　周
　　散宜生
按史记周本纪西伯礼下贤者太颠闳夭散宜生鬻子辛甲大夫之徒皆往归之　　明
　　散惟聪
按万姓统谱惟聪襄阳人监生成化中任江阴县丞　简姓部列传
　　周
　　简叔
按万姓统谱叔鲁大夫
　　汉
　　简源
按万姓统谱源见印薮
　　后汉
　　简雍
按蜀志简雍传雍字宪和涿郡人也少与先主有旧随从周旋先主至荆州为从事中郎入益州拜为昭德将军优游风议性简傲跌宕在先主坐席犹箕踞倾倚无所为屈时天旱禁酒酿者有刑吏于人家索得酿具欲与作酒者同罚雍与先主游观见一男女行道谓先主曰彼人欲行淫何以不缚先主曰卿何以知之雍对曰彼有其具与欲酿者同先主大笑而原欲酿者雍之滑稽皆此类也　　后梁
　　简文会
按十国春秋南汉简文会南海人干亨元年改南海为咸宁常康二县遂为咸宁人文会幼颖异工诗性耿直高祖初开进士科擢第一人及第累官尚书右丞干和时切谏中宗暴酷中宗大怒谪祯州刺史尽心民事卒于官所居里有简状元井　　宋
　　简世杰
按江西通志世杰字伯俊进贤人徙居靖安隆兴中成进士初任清江司理参军范成大为帅辟入幕府改知蒲圻县政本岂弟不设科条民不忍犯知贺州卒　　简克己
按广东通志克己南海人也少师事南轩张栻者数年既得其传退归杜门不妄与人交　　简正理
按江西通志正理字西碧新喻人以荐授御史台历永兴新野桃源令居官廉介以儒术饬吏治时誉翕然　　明
　　简昱
按广东通志昱香山县人由荐辟举人材任知县　　简约按广东通志约番禺县人中洪武丙子举人官教谕　　简式按广东通志式番禺县人中宣德丙午举人官知县　　简加诰按万姓统谱加诰四川人天顺进士
　　简显
按万姓统谱显新喻人成化进士
　　简文
按广东通志文番禺县人中成化乙酉举人官知县　　简祖英按万姓统谱祖英字世英东莞人学问该博有才略拜建平知县以母老辞归　　简书
按万姓统谱书新喻人弘治进士历官刑部尚书　　简芳按万姓统谱芳字德馨上高人幼颖敏弘治丙辰进士任南京刑部主事历员外升兵部武选司郎中芳性耿介执法明允虽权势无所假借卒官　　简佐
按江西通志佐字臣心新喻人少有神童之目年十二冠多士御史何公召赋清风楼大奇之正德中举进士官至冏卿以建言左迁长史　　简辅
按万姓统谱辅字法钦广西马平县人由进士任永新县知县正德八年谪判秦州性闿&#果毅遇事当为者奋前不恤时论与决疑狱人多服之　　简霄
按江西通志霄字腾芳新喻人正德甲戌进士授石首令历官大理丞平反有声擢佥都御史巡抚河南进兵部右侍郎寻乞归卒　　简钦
按广东通志钦顺德县人嘉靖壬午举人官知县　　简钺按广东通志钺顺德县人中嘉靖乙酉举人官教谕　　简籍按四川总志籍巴县人由嘉靖乡试官泰州学正性廉介且有推解风年近百岁诵四箴而卒抚院罗公旌其庐　　简策
按永定县志策嘉靖戊申贡授四川绵州同知升王府审理　　简麒
按广东通志麒南海县人登万历庚戌进士官主事　　简知遇按广东通志知遇东莞县人中万历戊午举人官知县　　简士端
按广东通志士端东莞人中万历乙卯举人官教谕　　简而廉按湖广通志而廉邵阳人通五经举孝行以明经任监利训导朝夕思母遂谢官归养每晨跪诵孝经着有孝经解以广锡类　　简而可
按湖广通志而可字敬所远安人万历戊子举人任密县教谕丁酉分挍南畿得顾起元等擢翰林院孔目历升姚安守甲戌遇贼愤骂遂与难焉　　简奭
按广东通志奭番禺县人由岁贡任知县
　　简云龙
按广东通志云龙顺德县人中崇祯壬午举人　　简仁瑞按明外史简仁瑞传仁瑞字季麟荣县人由举人历官西安同知迁平凉知府崇祯十六年贼入关诸王宗室及监司以下官遁去仁瑞乃撒四关居民入城以土石塞门为死守计未几贼檄至乃召所活死囚数辈托以幼子令卫出城明日贼抵城下士民数人草降书乞佥名署印仁瑞怒厉声叱责之正衣冠自经平凉既陷属城悉降华亭教谕邹姓者援曾子居武城与训导何相刘率诸生共守及城陷皆殉难　亶姓部列传
　　后汉
　　亶诵
按奇姓通诵中谒者延光二年与张衡周兴等论历　隽姓部汇考
郑樵通志
　　上声
隽才兖切汉有京兆尹隽不疑渤海人望出渤海平阳廖用贤尚友录
　　隽姓
隽渤海羽音

　单姓部汇考
廖用贤尚友录
　　单姓
单南安征音周成王封少子臻于单邑为甸内侯因氏焉音善
　产姓部列传
　　明
　　产麟
按万姓统谱麟瑞昌人永乐丁酉举人任兵部主事　　产瓘按万姓统谱瓘怀宁人正德中任训导
　　产伟
按万姓统谱伟怀宁人嘉靖贡士

　亶姓部汇考
凌迪知万姓统谱
　　亶姓
亶当旱切征音

　散姓部汇考
廖用贤尚友录
　　散姓
散上声今江东有此姓

　单姓部列传
　　汉
　　单究
按汉书功臣侯表究初以舍人从以郎入汉定三秦以骑将军击诸侯封昌武侯十三年薨谥靖信　　单右车按汉书功臣侯表右车以卒从沛入汉以郎击英布始高祖微时有急尝给高祖马封中牟侯二十三年薨谥共　　单如意
按汉书功臣侯表孝惠六年昌武惠侯如意嗣四十三年薨　　单缯
按汉书功臣侯表孝文八年中牟敬侯缯嗣五年薨　　单终根按汉书功臣侯表孝文十二年中牟戴侯终根嗣二十七年薨　　单贾成
按汉书功臣侯表孝景中元四年昌武侯贾成嗣十六年薨　　单舜
按汉书功臣侯表元光二年中牟侯舜嗣十八年元鼎五年坐酎金免　　单德
按汉书功臣侯表元光五年昌武侯德嗣四年元朔三年坐伤人二旬内死弃市　　单万年
按汉书功臣侯表元康四年昌武侯究元孙之孙阳陵公乘万年诏复家　　单充国
按汉书功臣侯表元康四年中牟侯右车元孙之子阳陵不更充国诏复家　　单次
按汉书儒林传单次为礼官大夫
　　后汉
　　单超
按后汉书单超传超河南人桓帝初为中常侍初梁冀两妹为顺桓二帝皇后冀代父商为大将军再世权威威震天下帝不平恐言泄不敢谋之延熹二年皇后崩帝呼超入室定议收冀及宗亲党与悉诛之封超新丰侯自是权归宦官朝廷日乱矣超疾病帝遣使者就拜车骑将军明年薨弟安为河东太守弟子匡为济阴太守　　单扬
按后汉书单扬传扬字武宣山阳湖陆人也以孤特清苦自立明天官等术举孝廉稍迁太史令侍中出为汉中太守公事免后拜尚书卒于官　　吴
　　单曜
按万姓统谱曜字弘嗣吴人少好学善属文孙亮时为太史令迁中书仆射　　晋
　　单道开
按晋书单道开传道开敦煌人也常衣粗褐不畏寒暑昼夜不卧恒服细石子石季龙时从西平来一日行七百里至秦州表送到邺止临漳昭德寺季龙资给甚厚道开皆以施人自云能疗目疾就疗者颇验及季龙末道开南渡许昌升平三年至京师后至南海入罗浮山独处茅茨萧然物外年百余岁卒　　唐　　单雄信
按唐书李密传单雄信曹州济阴人与翟让友善能马上用枪李密军中号飞将偃师败降世充为大将秦王围东都雄信拒战枪几及王徐世绩呵之曰秦王也遂退后东都平斩洛渚上　　单以清
按尚友录以清嘉定人元阳观道士大历中尝之嘉兴入船闻异香疑有非常人遍目同载者惟船头一人仪趣颇殊单君迁坐与并席香气弥甚因从容问之答曰吾此地人少病大风逃深山遇一老人哀之令从行有草堂数间老人曰汝且居此一月后自来视汝以药丸一裹令饵之老人遂行更入深山吾入堂饵药不饥渴身日以轻两月老人来笑曰有心哉故在此疾已瘥矣至水滨照之须眉皆生颜色益少老人曰汝既服吾药可长生人间且勤修道术以二十年为期遂导令却归吾拜问其姓名老人曰子闻国初卫公李靖乎我是也乃辞出山今限将及再入山寻师耳单君因记其事为人道之　　宋
　　单士宁
按尚友录士宁庆历中与同编修史馆
　　单父
按尚友录父字仲孺种艺牡丹能变易千种人呼为花师　　单煦
按宋史单煦传煦字孟阳平原人举进士知洛阳县民以妖幻传相教授煦迹捕戮三十余人当得上赏不肯言转知昌州为御史台推直官迁知濮合二州合居涪汉闲夏秋患于淫潦煦筑东堤以御之赤水县盐井涸奏蠲其赋累官光禄卿卒　　单锡
按万姓统谱锡字君赐宜兴人明阴阳图纬星历之学与苏轼同年进士轼爱其贤以女兄子妻之从子子发举八行科有风土记传世孙时举进士擢监察御史　　单时
按万姓统谱时字行可干道中为殿中侍御史上疏谏击球孝宗喜谓辅臣曰击球朕放下多时除右谏议大夫　　元
　　单仲升
按万姓统谱仲升增城人父丧与兄同居养母至孝至大戊申母郑氏卒葬于蓝山之原蔬食水饮不事家业庐于墓所三年服满始还乡里称其孝　　明
　　单安仁
