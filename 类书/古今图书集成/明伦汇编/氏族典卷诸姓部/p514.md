<!-- { "loadSidebar": true } -->
按尚友录复长溪人受业朱子与黄干相友善着祭礼十四卷仪礼图十四帙家礼杂说附注二卷　　杨巨源按宋史杨巨源传巨源字子渊其先成都人父信臣客益昌因家焉巨源倜傥有大志善骑射涉猎诸子百家之书刘光祖荐之总领钱粮陈晔以右职举为凤州堡子原仓官分差鱼关粮料院移监兴州合江赡军仓吴曦叛巨源阴有讨贼志结安丙李好义率其徒入伪宫执杀之丙权四川宣抚使巨源权参赞军事丙奏功于朝以巨源第一诏补承事郎关外四州为蜀要害巨源力言不取必有后患自请为随军措置粮运转朝奉郎与通判差遣兼四川宣抚使司参议官先是奖谕诛叛诏书至沔州巨源谓人曰诏命一字不及巨源疑有以蔽其功者俄报王喜授节度使巨源弥不平又遣诉功于朝而从兴元都统制彭辂乞书与韩胄辂阳许而阴以白丙或言巨源与其徒谋为乱正将陈安复告巨源结死士入关欲焚沔州州治俟丙出则杀之丙积前事因欲去巨源然未有以发也会巨源在凤州以檄书遗金凤翔都统使其辞若用间者且自称宣抚副使而以参议官印印之金以檄至丙丙乃移书召巨源巨源还幕府丙密命辂收巨源械送阆州狱舟至大安龙尾滩将校樊世显者呼于岸巨源知将见杀指其地而语之曰此好一片葬地左右遽取利刀断其头不绝者逾寸遂以巨源自殪闻成忠郎李珙投匦献所作巨源传为之讼冤朝廷亦念其功赐庙褒忠赠宝谟阁待制加赠宝谟阁直学士太中大夫嘉熙元年理宗特赐谥忠愍子履正终大理卿四川制置副使　　杨次山
按宋史杨次山传次山字仲甫恭圣仁烈皇后兄也其先开封人曾祖全捍京城死事祖渐以遗泽补官仕东南家于越之上虞次山仪状魁伟少好学能文补右学生后受职宫中次山遂沾恩得官积阶至武德郎后为贵妃累迁带御器械知合门事丐祠除吉州刺史提举佑神观后受册除福州观察使寻拜岳阳军节度使后谒家庙加太尉韩冑诛加开府仪同三司寻进少保封永阳郡王南郊恩加少傅充万寿观使致仕加太保授安德军昭庆军节度使改封会稽郡王次山能避权势不预国事时论贤之嘉定十二年卒年八十一赠太师追封冀王　　杨应龙
按嘉定县志应龙字汝济号性斋居外冈朝散大夫敏求曾孙也有文武才仕宁宗官武功大夫两浙西路钤辖丐祠主管建宁府冲佑观使卒子光辅终承节郎孙滋生有神异以边功殁理宗朝敕赠护国忠惠侯　　杨泰之
按宋史杨泰之传泰之字叔正眉州青神人少刻志于学卧不设榻几十岁庆元元年类试调泸州尉易什邡再调绵州学教授罗江丞制置司檄至幕府改知严道县去官宣抚使安丙荐之以亲老辞知广安军未上丁父忧免丧知富顺监去官知晋州丙复荐于朝召赴行在固辞知果州理宗即位以为工部郎中迁军器少监大理少卿绍定元年直宝谟阁知重庆府主管千秋鸿禧观卒　　杨石
按宋史杨次山传次山子石字介之干道间入武学庆元中补承信郎差充合门看班祗候寻带御器械嘉泰四年充贺正旦接伴使嘉定改元除扬州观察使知合门事进保宁承宣使久之授保宁节度使提举万寿观奉朝请进封信安郡侯十五年以检校少保进封开国公宁宗崩宰相史弥远谋废皇子竑而立成国公昀命石白后遂矫诏废竑为济王立昀是为理宗授开府仪同三司充万寿观使进少保封永宁郡王以寿明慈睿仁福三册太后宝进至太傅石性恬淡每拜爵命必力辞恭圣祔庙除太师及属疾除彰德集庆节度使进封魏郡王卒赠太师　　杨谷
按宋史杨次山传次山子谷至太傅保宁军节度使充万寿观使永宁郡王　　杨宏中
按宋史杨宏中传宏中字克甫福州人弱冠补国子生韩胄窃弄国柄窜赵汝愚永州祭酒李祥博士杨简疏救俱被斥宏中曰师儒能辨大臣之冤而诸生不能留师儒之去于谊安乎众莫应独林仲麟徐范张道蒋傅周端朝五人愿预其议遂上书乞还祥简不报冑大怒坐以不合上书之罪六人皆编置宏中送太平州编管天下号为六君子明年移福州听读嘉泰三年宁宗幸学特旨放还开禧元年宏中登进士第教授南剑州胄诛先以言得罪者悉加褒录嘉定元年特迁宏中一秩授户部架阁俄迁太学正八年迁武学博士通判潭州以亲老请祠差知武冈军未受卒　　杨大异
按宋史杨大异传大异字同伯唐天平节度使汉公之后十世祖祥避地醴陵因家焉大异登嘉定十三年进士第授衡阳主簿调龙泉尉移安远尉邑有峒寇扰民檄大异往治之大异入贼峒谕以祸福皆出降以赏迁吉州户曹改广西经干复以弭盗赏除四川制置司参议官北兵入成都大异从丁黼战死诘旦其部曲窃往瘗之大异复苏负以逃获免进朝奉郎宰石门县擢知登闻鼓院迁大理寺丞召对极言时政得失迕宰相意出知澧州理宗命直秘阁提点广东刑狱改提点广西刑狱除秘阁修撰大中大夫提举崇禧观封醴陵县开国男归里第卒　　杨景隆
按尚友录景隆字伯淳晋江人开禧进士博学强识讲授经史钩元提要生徒常数百人所著有春秋汉唐通鉴史志解学者传之官终建宁司户参军　　杨寅翁按泉州府志寅翁字仁仲颖悟强记手不释卷嘉定元年进士以亲老奉祠十年应博学宏词科擢置高等授宜黄令以大臣荐召命下而卒　　杨懿孺
按万姓统谱懿孺字彝甫长洲人以行义隐处与方惟深同时号吴中二老以承奉郎致仕　　杨汝明
按万姓统谱汝明青神人举进士为成都府观察推官时吴曦叛汝明不受逆俦之招及曦平宣谕使吴猎以闻遂召汝明入补官累迁工部尚书　　杨焯
按万姓统谱焯金华人嘉定中教授学政修举初学毁于开禧兵火器用图籍荡无存者焯乃索图考制裒金命工铸为祭器数百仍置书籍以资生徒学校稍复其旧　　杨栋
按宋史杨栋传栋字元极眉州青城人绍定二年进士第二授佥书剑南西川节度判官厅公事未上丁母忧服除迁荆南制置使改辟西川入为太学正丁父忧服除召试秘书省正字迁校书郎枢密院编修官迁福建提点刑狱寻加直秘阁迁都官郎官又迁左司郎官右司郎宫除宗正少卿迁太常少卿起居郎差知滁州以殿中侍御史周坦论罢起直龙图阁知建宁府不拜提举千秋鸿禧观迁起居郎继迁吏部侍郎以集英殿修撰出知太平州以右补阙萧泰来论罢依旧职提举太平兴国宫起知婺州召奏事以旧职奉祠度宗立为太子帝亲擢栋太子詹事迁工部侍郎迁礼部尚书加端明殿学士同佥书枢密院事进同知枢密院事拜参知政事台州守王华甫建上蔡书院言于朝乞栋为山主诏从之寻授资政殿学士提举洞霄宫复依旧职知庆元府沿海制置使以监察御史胡用虎言罢乃以资政殿大学士充万寿观使卒特赠少保　　杨珏
按万姓统谱珏字君宝性敏不凡年十五通举子业绍定初登进士授迪功郎上虞尉调赣州教授先是学计蠹于前官廪饩不给乃捐私橐以助庠校一新后改通直郎知饶州景定间转朝奉大夫官至朝议大夫知肇庆府珏为人刚明正直不附权贵始终廉介贫至鬻器以自给裕如也曾孙恕字仲如笃学力行历升宪司知事宋祚将危以忠义自励不食数日赴菱塘而死　　杨价
按万姓统谱价璨子未生时将校有梦神自靖州来号蜀威将军者暨价生状貌如之绍定中袭职以边功授合门宣赞舍人卒追赠威灵英烈侯　　杨文仲
按宋史杨文仲传文仲字时发眉州彭山人淳佑七年以漕试第一入太学升内舍时言路颇壅因季冬雷震首帅同舍叩阍极言时事宝佑元年登进士第调复州学教授转运使姚希德江万里合荐文仲学为有用辟四川宣抚司准备差遣添差沿海制置使干办公事召为户部架阁迁太学正升博士添差通判扬州制置使李廷芝檄主管机宜文字召为宗学博士迁太常丞又迁将作监以救太学教谕彭成天迕贾似道主管崇禧观出知衡州召为秘书少监迁太常少卿起居舍人瀛国公时大元兵渡江畿甸震动朝士多弃去者侍从班惟文仲一人文仲疾甚&#祠以集英殿修撰知漳州三上章乞致仕改知泉州因将家逾岭南待次卒　　杨文
按万姓统谱文价子宝佑间授武德郎修学勤治累官播州安抚使卒赠光禄大夫同知枢密院事　　杨霆按宋史尹谷传杨霆字震仲少有志节以世泽奏补将仕郎铨试第一授修职郎桂岭主簿有能声五中漕举改鄂州教授迁复州司理参军转常澧观察推官擢知监利县辟荆湖制置司干官吕文德荐诸朝除通判江陵府丁内艰德佑初起复奉议郎湖南安抚司参议与安抚使李芾协力战守霆有心计善出奇应变城初被围日夜守御比城破霆赴水死妻妾皆死　　杨麟伯
按万姓统谱麟伯字祥甫沙溪人入太学登进士任扬州观察推官尝置为义庄以济贫乏为义学以教乡里　　杨权
按尚友录权旴江人自少&#悟不群闻张真牧有道行即往从之真牧授以九返之术曰逢江莫行至沱则止后舟至九江江沱觜始悟遂结茅修炼其中时大疫施以符水辄效远近慕之后作颂而逝宋咸淳中拜通慧孚惠真人　　金
　　杨伯渊
按金史杨伯雄传伯雄族兄伯渊字宗之父丘文辽中书舍人伯渊早孤事母以孝闻疏财好施喜收古书天会初以名家子补尚书省令史十四年赐进士第历吏礼二部主事御前承应文字秩满除同知永定军节度使事召为司计郎中知平定泰安军有惠政四迁山东东路转运使正隆末群盗&#起独济南赖伯渊保全大定三年致仕卒于家　　杨伯雄
按金史杨伯雄传伯雄字希云真定&#城人八世祖彦稠后唐清泰中为定州兵马使后随晋主北还遂居临潢父丘行太子左卫率府率伯雄登皇统二年进士调韩州军事判官迁应奉翰林文字海陵篡立迁右补阙改修起居注再迁兵部员外郎丁父忧起复翰林待制迁直学士再迁右谏议大夫大定初除大兴少尹丁母忧显宗为皇太子选东宫官属张浩荐伯雄起复少詹事兄子蟠为左赞善言听谏从时论荣之复为左谏议大夫翰林直学士会太子詹事阙宰相复举伯雄遂以太子詹事兼谏议六年上幸西京欲因往凉陉避暑伯雄入谏是年至凉陉侥巡果有疏虞上思伯雄之言及还迁礼部尚书十二年改沁南军节度使召为翰林学士承旨丞相石琚致仕上问谁可代卿者琚对曰伯雄可时论以琚举得其人伯雄知无不言匡救弘多后除定武军节度使改平阳尹徙河中尹卒年六十五谥庄献　　杨邦基
按金史杨邦基传邦基字德懋华阴人父绹宋末为易州州佐宗望伐宋绹被杀邦基年十余岁匿僧舍中得免既长好学天眷二年登进士第调滦州军事判官迁太原交城令以廉召为礼部主事以兵部员外郎摄吏部差除坐铨注李庆之大兴国奴与高衎等皆贬官邦基降坊州宜春簿转高密令大定初除太府少监知登闻检院为秘书少监迁翰林直学士再迁秘书监修起居注出为同知西京留守事徙永定军节度使致仕大定二十一年卒邦基能属文尢以画名当世　　杨仲武
按金史杨仲武传仲武字德威保安人父遇为宥州团练使宋末仲武谒经略使王庶求自效遂用为先锋娄室入关仲武降为环庆路兵马都监皇统初除知宁州改坊州刺史迁同知临洮尹改同知河中府临洮地接西羌与木波杂居边将贪暴遂相率为寇仲武前治临洮从数骑入其营谕以祸福寇掠遂息至是木波复掠熙河诏复遣仲武仲武至责以负约羌人罗拜而去大定三年除武胜军节度使改陕西西路转运使卒　　杨伯仁
