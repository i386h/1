<!-- { "loadSidebar": true } -->
按万姓统谱侃字尚谦俊之弟天资颖悟未第时父病革侃辄尝粪登正德丁丑年进士授行人尝师事阳明及归结庐全山之麓潮士多从之为闾里筑堰修河实多利益既迁司正疏请陆象山陈白沙从祀学宫未允又以早定皇储疏上越日有旨廷鞫侃惟自引咎不诬一人竟坐落职归田居中离山讲学自娱终年六十　　薛当时
按万姓统谱当时字与可顺德人性&#悟七岁能诗长益肆于学以古人自期待亲老力贫为养一味之甘必奉而后食提学佥事宋端仪以异才称之尝答东所张诩论心书曰心为气主主于静则静而静未始不动主于动则动而动未始不静一动一静互为始终要皆以敬为主诩善之　　薛章宪
按万姓统谱章宪字尧卿少为诸生退学邓旸之溪上洽闻博物杰然称古作者吴人都元敬读其文拟之如商彝周鼎性复喜佳山水兴至辄一游其韵悠然居宾坐中敛肱默坐又古貌瞿瞿人视之儒者也所著有鸿泥堂集行于世晚号浮休　　薛&#
按万姓统谱字全卿起家进士性直履方不与时俯仰筮仕历旌德绩溪建平县令约己戢吏锄强剔蠹不能善事上官以就容誉叙迁至淮阳守当南北要冲利饶盐货又值宸濠之变武宗南巡规画斩斩声称日着转都运使经度精确利便商当是时总督江彬太监丘得需索无厌凛凛以身试虎口力为阻抑商民咸赖之寻以病乞休避迹城市以课子力穑为事秉节励行盖穷达如一日云　　薛蕙
按万姓统谱蕙字君采亳州人正德甲戌进士授刑部主事改吏部考功司郎中以议大礼去蕙行己峻洁表里皎然质直宽简不与人校然强傲不屈于人遇事直前以是去国蚤岁刻意研究后乃潜心性命造诣深远杳不可测　　薛斒
按魏县志斒字顺卿号思轩正德丙子举人少聪慧伯仲相师友授知文水众难之公曰难者不避虞诩所以试朝歌也至则祛舞文摧豪横夙弊荡然以治最升南户部主事分司榷政有仁恕廉明之誉历员外郎升石阡府知府阡地民苗杂处霸占成风有难绳以法者公慨然曰为朝廷万里牧民而不能行其志尸位可耻也遂引疾归归而与昆仲联辔览胜长啸山林垂三十年齿德一时无比云　　薛曾克
按茂州志曾克平草坡叛蛮以安汶川一带地方修筑镇西桥堤岸尽心边防升任去茂人为之立祠　　薛平按顺庆府志平杞县人知大竹县施政有方断狱明允谆谆以礼让教人风化因之淳厚　　薛价
按汤阴县志价字藩卿蒲州人进士正德二年任汤阴知县纯诚详雅凡事必问民所愿乃行卒于官　　薛伟按郧阳府志伟竹山县举人授西安同知尝曰治疲邑当用恩恩则人化之治大邑当用威威则人服之人服其言　　薛己
按苏州府志己字新甫号立斋性颖异过目辄成诵尤殚精方书于医术无所不通正德时选为御医擢南京院判嘉靖间进院使所著有家居医录十六种医家多遵守之　　薛宗铠
按万姓统谱宗铠字子修揭阳人嘉靖癸未进士历给事中　　薛侨
按万姓统谱侨字尚迁揭阳人嘉靖癸未进士任编修　　薛甲
按万姓统谱甲字应登江阴人嘉靖己丑进士历副使　　薛应旗
按万姓统谱应旗字仲常武进人嘉靖乙未会试第二官至陕西兵备副使负气节能文章以高第夙望督学浙中伉直不容于时　　薛天华
按万姓统谱天华字思素晋江人嘉靖庚戌进士历布政　　薛谦
按广平府志谦字益之邯郸岁贡知金县爱民好施民有疾疫为医药以疗之死者为具棺以瘗升金华通判催科不扰致仕归年九十余卒　　薛大梁
按什邡县志大梁贵州普定卫人嘉靖间为什邡令邑旧弊百端大梁一为革除执法严明流民惧而复业后升石屏知州行李萧然民至今思之　　薛公惠
按魏县志公惠授通渭知县历招远泾县所在多实政　　薛绍光
按魏县志绍光号魏台子性淳厚父以亢宗期之登嘉靖戊子榜授武陟知县与时龃龉致仕　　薛志礼
按保定府志志礼定兴茂才通戴记以舌耕馆某所有误遗白金于门者志礼得之不忍归废午餐以待薄暮其人至疾呼觅金遂付之　　薛可大
按保定府志可大新安人性好施予有犯罪就鞫者欲以十五岁女当钱八百可大与之钱而还其女学博张文晖原籍晋州卒于京可大助资归其榇如此者甚多人咸称颂焉　　薛蓁
按明外史张达传嘉靖三十三年大同总兵官岳懋巡边中敌诱指挥薛蓁谏不听至青圪塔陷伏中战死蓁已夺围出复陷阵死之　　薛选
按洋县志选洋县人嘉靖间以举人任卫辉通判巡按顾某有辞金暮夜之荐擢同知永州升龙安知府仁声德政啧啧口碑即居乡亦恭谨谦逊好施轻财让产业以厚昆仲置义田以惠族人为人赎子广市学田迄今舆论推服　　薛腾蛟
按渭南县志腾蛟字时化渭南人嘉靖间进士授长治令历升山西参议凡所至善政伟绩不可殚述迁副使以与中丞某不合遂致仕所著有南冈漫稿经说等书藏于家　　薛凤鸣
按汾州府志凤鸣介休人少颖异过人有八斗之才后登嘉靖乙卯举人竟抱道自乐礼闱不试都宪杨公为谥曰真隐君子　　薛东海
按汾州府志东海永宁州人嘉靖间进士任直隶滑县知县官守刚方居乡俭素谈道嗜学至耄不倦作四书解酲录易经解酲录多所著述及批选古文艺嘉惠后学门弟子受益者众　　薛樟
按历城县志樟字子乔历城人事亲孝嘉靖甲辰进士授山阳令擢广东道御史疏劾相嵩遂挂冠归嵩败台省屡征不起所著有兰台奏议诸书　　薛廷宠
按福清县志廷宠字汝承福清人嘉靖间进士以行人选吏科给事中会朝鲜以嗣位请命往册封之还擢都给事中在谏垣慷慨好直言无忌避所劾奏诸大臣皆当时用事者时严嵩恣作威福少有言涉其身者不令之碎首不已独廷宠斥其奸回不遗余力然嵩践揆席未温亦不敢遽申其私憾也未几卒于官贫无以殓乡人为治其丧廷宠事继母李尽孝其卒也李哭之哀闻者皆陨涕　　薛曾
按福清县志曾字师孔福清人嘉靖间进士历官吏部员外郎出为威茂兵备剿平草坡黑虎诸蛮凿石洲以杀江流茂城无崩啮患转粤西参藩将吏士民送数百里皆泣下像祠之　　薛亨
按韩城县志亨字道行韩城人幼有文名一时咸谓秦士无双隆庆间登进士历官四川参政奉檄问播酋扬应龙罪应龙诡以征倭自赎当事者皆许之亨言酋反复无常宜早为备后播事溃裂皆如其言升山西按察使再迁河南右布政使罢归临终诸子问后事曰勤俭耕读四字尽之矣　　薛必先
按平阳县志必先平阳人少孤年十三事祖母章母潘尽瘁家贫佣赁以为养祖母终罄鬻其产以备丧事母病三年朝夕吁祷刲其右股以进母病寻愈寿七十七终时柩在堂倭寇大至空村避之必先独守不去寇亦不入人以为孝感所致　　薛梦雷
按福清县志梦雷字汝奋福清人隆庆辛未进士授江山令擢御史以失宰相张居正意出为广东佥事历参议破蛮贼剿亡命苏观升叶宗权等所斩获无算后累迁右副都御史　　薛论道
按保定府志论道定兴人少婴沉疾踦一足八岁能文试辄第一读兵书自负智囊说剑都下公卿间呼为刖先生许襄毅辟为参谋神堂谷有警用其策却敌十万众捷闻陟指挥佥事万历初戚继光镇蓟建议弃黑谷关论道驰白制台力谏不可遂寝久之守大水谷筑圈城于关外寻以是却敌擢官三级以参将请老加副帅归　　薛虎臣
按保定府志虎臣字桓夫定兴人初名好道从兄论道宦密云许襄毅为制府一见奇之试以文立就因密人不许随童试遂令就武改今名举将材授中卫镇抚历都司谋勇日着万历间朝鲜之役征诸路兵所在淫掠惟虎臣所部以节制称会碧蹄衄南原不守三路奔溃惟虎臣孤军坚壁与倭相持逾年又乘间夺万山之老寨独获奇功朝鲜人遗美姝坚拒之其王属陪臣筑宫肖貌以旌其德好直使气与丁监军睚&#没其勋仅陟游击升参将遂罢　　薛继茂
按德安府志继茂云南永昌进士万历中知孝感县事听讼无赎锾征收无耗羡获盗得其情立毙杖下狱无宿盗盗尽越境去四乡外户不闭二年邑大治　　薛克炫按泸溪县志克炫号涵宇广东博罗人万历间以举人任泸溪令清操自励一介不苟时邻盗为患廉其情实而严绳之盗是用戢解组之日有奉蠲帑金百余悉榜示给还其始终不少染若此迄今泸溪人犹推为前此清官第一　　薛国柱
按延安府志国柱吴堡人以明经任交城知县修城御寇决疑狱救荒饥邑人德之升河南府同知监军督饷着有成绩擢分巡河汝道兵备佥事卒　　薛国用
按雒南县志国用雒南人万历间进士历官至兵部右侍郎都察院右佥都御史经略辽东神机远筹人皆倚为长城云　　薛大中
按陕西通志大中字允执三原人万历间进士授宁陵令治行第一调繁太康补任黄县益励清操运辽海米豆二万有奇开圣水黄城龙湾水田千顷擢刑科给事中　　薛国观
按陕西通志国观字宾廷韩城人万历间进士授莱州司理擢谏垣着鲠直声历官都察院佥都御史太子太保吏部尚书武英殿大学士清介端方苞苴不入请托不行上初宠遇甚隆后以他事致谤赐自尽天下惜之　　薛冈
按益都县志冈号岐峰益都人万历间举人体貌质朴姿性聪&#喜脱洒善为歌词乐府中式后不肯诣选常曰丈夫当升文石陟赤墀嘲谐卿相骀藉权豪不则高蹈烟霞吟弄风月何能弊弊簿书间折腰儿辈耶卒不出流连骚雅以终其身　　薛近齐
按益都县志近齐字太区以明经入太学高尚不仕家饶积谷岁歉平粜贫者不问值且贷之闾里多蒙其惠又出谷百锺助赈赖以全活者无筭铁山贼张田等驱饥众掠邑相戒无犯近齐曰仁人也谨避之有盗穴其墙窃粟数石被获近齐念其为贫所迫舍之东牟乱有高生王生二人眷属避难困于逆旅近齐馆于家晨夕供饘粥经岁靡倦及归复具装赆赠之其厚德高谊类如此　　薛近洙
按益都县志近洙字道传冈季子近齐之弟万历间进士幼为诸生时即以义自持墙圮僦佣治之得藏镪众分不均闻之官官以之归近洙坚辞不受强之请以修黉舍时人称服及仕中书舍人常戒仆从勿苛索邮传曰吾任闲曹愧无以济人而更扰之乎过灞上市猾酗殴其仆第劝解之不以烦有司人咸服其大度后以病归卒所著述有经学纂要大学衍义删定诸书　　薛应和
按江宁府志应和字子融江宁人万历间举人授长洲教谕迁成安令故事催征多取羡于民应和至曰我拜朝命父母吾民而为民盗乎有犯者惩无赦已而有崔守志者微加羡以进应和恚甚追给民而置守志于法自是吏胥无敢为奸有门生张嶙者豪于赀贽过腆变色却之值入觐嶙托亲友先于所往盛装橐以待应和拒之曰我萧然行李岂不足贵乃以是辱我乎自是不敢言其清介类如此　　薛士彦
按漳浦县志士彦字道誉漳浦人万历庚辰进士历官云南左右布政使致仕归作共学堂讲理学本诸旴江罗氏四方负笈者以百计性勤学至老不倦　　薛溢按保定府志溢容城人万历时举人历官安乐州知州履官廉惠居乡端谨　　薛天植
按广州府志天植字性之万历间进士令闽清慈惠字民治绩日着会丁内艰去民涕泣挽留竞为生祠天植以居丧哀毁过度服阕遂卒后十余年有乡同年过其宦游地父老拥途争问我薛公无恙告之皆泣且拜曰我公不可见见君如见我公矣延留缱绻尽境乃已其遗爱在民如此　　薛三才
