<!-- { "loadSidebar": true } -->
按建平县志懋永乐间以人才举任宁府典膳改楚府　　宗文
江
南人

按如皋县志文永乐间岁贡任苑马寺录事
　　宗显
按鄞县志显字必彰正统九年举人任宜兴知县辨察民&#一介不取人呼为宗青天升大兴知县厂卫官校见其清苦亦不忍犯迁南京都察院经历服阕以不乐进取遂致仕家居贫不能存在宜兴时年四十余未有子民聚祷于群祠遂得子因名佑登弘治三年进士主考徐溥拆卷见其名喜曰此吾邑清廉令宗公子也　　宗文
湖
广人

按随州志文景泰举人授都昌教谕嗜学长于诗文于名利泊如也以子彝贵赠监察御史　　宗祉
按浙江通志祉字济才性至孝父疾竭力就养及殁庐墓三年母陈目双瞽祉以舌舐之目遂复明母终复庐墓三年天顺中有司上其事诏旌其门曰孝行以国子生授知庐州　　宗彝
按随州志彝成化进士初授建德知县擢御史弹劾权贵风纪赫然　　宗佑
按鄞县志佑字元吉任刑部主事升员外郎&#敏积学以词翰名　　宗佐
按万姓统谱佐浙江人弘治进士
　　宗玺
按万姓统谱玺字朝用建平人正德进士授大理评事仕至福建左布政使　　宗良臣
按随州志良臣彝之子正德进士
　　宗敏
按畿辅通志敏宝坻人正德间武举历升都指挥使　　宗礼按畿辅通志礼字周道京卫人嘉靖己丑武举以武功显战殁赠都督同知谥忠壮　　宗仁
按六合县志仁嘉靖三十二年倭奴入寇仁应募御之死于阵　　宗传
按如皋县志传字习夫嗜学夏夜尝纳足两瓮中以避蚊嘉靖间举于乡仕蜀邛州一意抚循不忍取民一丝一粒以市上誉传为诸生时有同里贵人广营赀产传鄙之不与往来尝客郡中邻家鬻女远方母子夜哭传倾囊赎之人称长者　　宗弘暹
按嘉兴府志弘暹字晋甫嘉靖进士任丰城令升礼科给事中　　宗孟
按畿辅通志孟宝坻人嘉靖间武举袭都指挥使　　宗臣按名山藏文苑记臣字子相扬之兴化人父周为蜀中守臣秀眉丰下目光傍射豪俊自喜年二十余成进士授刑部主事吏部尚书李默见臣文奇之调为属得考功郎与李攀龙王世贞辈相切磨久之谢病归读书百花洲居二载默复入为尚书移书趣臣臣为强起序迁稽勋员外郎默与相嵩交恶见法而杨继盛死臣尝赙之金竟出为福建布政参议至则闽中有倭难臣分守西门开门纳避倭民登城击倭寻迁提学副使卒于官　　宗名世
按兴化县志名世由进士万历间任香河令有善政平盐价节驿马升工部主事　　宗延龄
按贵州通志延龄游击天启三年征水西死事闻赠二级袭升二级　　宗文献
按建平县志文献天启举人性至孝母死庐墓虎夜绕其庐文献不惊　　宗麟祥
按汝州志麟祥字仁趾崇祯庚辰进士
　　宗光国
按建平县志光国十六补弟子员父为仇构将受杖光国顿颡流血请代父杖台使者宥之崇祯间岁连祲道胔交枕光国倾囊施棺席以瘗之　　宗民牧
按山西通志民牧山阴人于书无所不窥选贡任永寿县丞会与令不合归　　宗嵒
按河南通志嵒叶县人母殁庐墓三年家问俱绝乡人慕之称孝嵒先生

　宗姓部纪事
宋书宗越传越南阳叶人也本河南人晋乱徙南阳宛县又土断属叶本为南阳次门安北将军赵伦之使长史范觊之条次氏族辨其高卑觊之点越为役门出身补郡吏后被召出州为队主世祖镇襄阳以为扬武将军领台队元嘉二十四年启太祖求复次门移户属冠军县许之山谷题跋南阳宗少文孙茂源有祖风当时贵人欲与之游不得乃使陆探微画像挂壁观之闻茂源闭阁焚香作香馈之时谓少文大宗茂源小宗故传小宗香云按茂源宗测
别字也见南史

　锺姓部汇考
唐书
　　宰相世系表
锺氏出自子姓与宗氏皆晋伯宗之后也伯宗子州&#仕楚食采于锺离因以为姓楚汉时有锺离昧为项羽将有二子长曰发居九江仍故姓次子接居颍川长社为锺氏汉有西曹掾皓字季明二子迪敷迪郡主簿生繇演繇字元常魏太傅定陵侯生毓会毓字稚叔侍中廷尉生骏骏字伯道晋黄门侍郎生字叔光公府掾生雅字彦胄过江仕晋侍中生诞字世长中军参军生靖字道寂颍川太守生源字循本后魏永安太守生挺字法秀襄城太守颍川郡公生蹈字之义南齐中军二子屿嵘屿字秀望梁永嘉县丞生宠字元辅为临海令避侯景之难徙居南康籍县生宝慎　锺氏宰相一人绍京
郑樵通志
　　以邑为氏
楚
邑

锺氏晋伯宗之后伯宗晋之贤者也为郄氏所谮被杀子伯州&#奔楚邑于锺离今濠州也子孙以邑为氏或言锺或言锺离楚有锺仪锺建锺子期与伯牙为友项羽将锺离昧昧有二子长曰发居九江仍故姓次曰接居颍川长社为锺氏南唐有锺传廖用贤尚友录
　　锺姓
锺颍川角音

　锺姓部列传
　　周
　　锺仪
按左传成公七年秋楚子重伐郑师于汜诸侯救郑郑共仲侯羽军楚师囚郧公锺仪献诸晋晋人以锺仪归囚诸军府九年晋侯观于军府见锺仪问之曰南冠而絷者谁也有司对曰郑人所献楚囚也使税之召而吊之再拜稽首问其族对曰泠人也公曰能乐乎对曰先父之职官也敢有二事使与之琴操南音公曰君王何如对曰非小人之所得知也固问之对曰其为太子也师保奉之以朝于婴齐而夕于侧也不知其他公语范文子文子曰楚囚君子也言称先职不背本也乐操土风不忘旧也称太子抑无私也名其二卿尊君也不背本仁也不忘旧信也无私忠也尊君敏也仁以接事信以守之忠以成之敏以行之事虽大必济君盍归之使合晋楚之成公从之重为之礼使归求成　　锺建
按左传定公四年冬吴子伐楚五战及郢己卯楚子取其妺季芈畀我以出涉睢济江入于云中王寝盗攻之王奔郧锺建负季芈以从五年楚子入于郢王将嫁季芈季芈辞曰所以为女子远丈夫也锺建负我矣以妻锺建以为乐尹　　锺子期
按吕氏春秋伯牙鼓琴锺子期听之曰善哉巍巍乎若泰山须臾曰汤汤乎若流水子期死伯牙破琴断弦终身不复鼓琴　　汉
　　锺接
按唐书宰相世系表锺离昧有二子次曰接居颍川长社为锺氏　　锺祖
按汉书功臣表祖以捕得反者樊并封童乡侯谥厘　　锺匡按汉书功臣表元始五年童乡侯匡以祖子绍封王莽败绝　　后汉
　　锺兴
按后汉书锺兴传兴字次文汝南汝阳人也少从少府丁恭受严氏春秋恭荐兴学行高明光武召见问以经义应对甚明帝善之拜郎中稍迁左中郎将诏令定春秋章句去其复重以授皇太子又使宗室诸侯从兴受章句封关内侯兴自以无功不敢受爵帝曰生教训太子及诸王侯非大功邪兴曰臣师丁恭于是复封恭而兴遂固辞不受爵卒于官　　锺皓
按后汉书锺皓传皓字季明颍川长社人也为郡着姓世善刑律皓少以笃行称公府连辟为二兄未仕避隐密山以诗律教授门徒千余人为郡功曹顷之自劾去前后九辟公府征为廷尉正博士林虑长皆不就时皓及荀淑并为士大夫所归慕李膺常叹曰荀君清识难尚锺君至德可师年六十九终于家　　锺瑾按后汉书锺皓传皓兄子瑾好学慕古有退让风辟州府未尝屈志　　锺瑜
按魏志锺繇传繇尝与族父瑜俱至洛阳道遇相者曰此童有贵相然当厄于水努力慎之行未十里度桥马惊堕水几死瑜以相者言中益贵繇而供给资费使得专学　　锺迪
按先贤行状皓子迪以党锢不仕
按海内先贤
传迪之子为繇

　　锺敷
按先贤行状皓子敷以党锢不仕
　　魏
　　锺繇
按魏书锺繇传繇字元常颍川长社人举孝廉除尚书郎阳陵令以疾去辟三府为廷尉正黄门侍郎时汉帝在西京李傕郭汜等乱长安中与关东断绝太祖领兖州牧遣使上书繇说傕汜厚加答报后傕胁天子繇与尚书郎韩斌同策谋天子得出长安繇有力焉拜御史中丞迁侍中尚书仆射封东武亭侯关中将马腾韩遂拥兵相争太祖表繇以侍中守司隶校尉持节督关中诸军繇移书腾遂为陈祸福腾遂遣子入侍其后匈奴单于作乱平阳繇率诸军围之未拔而袁尚所置河东太守郭援到河东繇击破之斩援降单于河东卫固作乱繇又讨破之太祖征关中表繇为前军师魏国初建为大理迁相国文帝践阼为廷尉进封崇高乡侯迁太尉转封平阳乡侯时华歆王朗并先世名臣文帝罢朝谓左右曰此三公者乃一代之伟人也明帝即位进封定陵侯迁太傅太和四年薨谥曰成侯　　锺演
按魏志锺繇传繇弟演列侯
　　锺毓
按魏志锺繇传繇子毓字稚叔年十四为散骑侍郎机捷谈笑有父风太和初迁黄门侍郎正始中为散骑侍郎大将军曹爽盛夏兴军伐蜀毓与书失爽意徙侍中出为魏郡太守爽既诛入为御史中丞侍中廷尉正元中毋丘俭文钦反毓持节至扬豫州班行赦令还为尚书诸葛诞反大将军司马文王自诣寿春讨诞遂将毓行淮南既平为青州刺史加后将军迁都督徐州诸军事假节又转都督荆州景元四年薨追赠车骑将军谥曰惠侯子骏嗣　　锺劭
按魏志锺繇传繇子劭列侯
　　锺会
按魏志锺会传会字士季颍川长社人太傅繇小子也少敏惠夙成及壮有才数技艺而博学精练名理由是获声誉正始中以为秘书郎迁尚书中书侍郎高贵乡公即尊位赐爵关内侯毋丘俭作乱大将军司马景王东征会从典知密事卫将军司马文王为大军后继景王薨于许昌文王总统六军会谋谟帷幄朝廷拜文王为大将军辅政会迁黄门侍郎封东武亭侯邑三百户甘露二年诸葛诞反文王至寿春会从行军还迁为太仆固辞不就以中郎在大将军府管记室事为腹心之任进爵陈侯屡让不受迁司隶校尉文王以蜀大将姜维屡扰边陲欲大举图蜀景元三年冬以会为镇西将军假节都督关中诸军事四年秋乃下诏使邓艾诸葛绪各统军三万余会统十余万众分道攻蜀维等降诏以会为司徒进封县侯增邑万户封子二人亭侯会内有异志因邓艾承制专事密白艾有反状艾既禽会独统大众威震西土遂谋反五年正月诸军兵鼓噪杀会会兄子邕随会俱死会死后于会家得书二十篇名曰道论而实刑名家也　　锺豫
按魏志锺繇传繇孙豫列侯
　　锺骏
按唐书宰相世系表毓生骏黄门侍郎
　　晋
　　锺
按唐书宰相世系表骏生字叔光公府掾
　　锺雅
按晋书锺雅传雅字彦冑颍川长社人也少孤好学有才志举四行除汝阳令入为佐著作郎母忧去官服阕复职东海王越请为参军迁尚书郎避乱东渡元帝以为丞相记室参军迁临淮内史振威将军顷之征拜散骑侍郎转尚书右丞北军中候大将军王敦请为从事中郎补宣城内史钱凤作逆加广武将军率众屯青弋时广德县人周&#为凤起兵攻雅雅讨&#斩之凤平征拜尚书左丞迁御史中丞直法绳违百僚皆惮之北中郎将刘遐卒遐部曲作乱诏郭默讨之以雅监征讨军事假节事平拜骁骑将军苏峻之难诏雅为前锋监军假节领精勇千人以拒峻雅以兵少不敢击退还拜侍中寻王师败绩雅与刘超并侍卫天子及峻逼迁车驾幸石头雅超流涕步从明年并为贼所害贼平追赠光禄勋　　锺诞
按晋书锺雅传雅子诞位至中军参军
　　南齐
　　锺蹈
按梁书锺嵘传嵘父蹈齐中军参军
　　梁
　　锺岏
按梁书锺嵘传嵘兄岏字长岳官至府参军建康平着良史传十卷　　锺嵘
