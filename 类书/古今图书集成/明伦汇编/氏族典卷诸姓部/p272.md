<!-- { "loadSidebar": true } -->
秦氏嬴姓少&#之后也以皋陶为始祖十世曰蜚廉生二子一曰恶来其后为秦二曰季胜其后为赵恶来之后五世曰非子初封于秦谷为秦氏秦谷故陇西秦亭是也陇西并入汧原今隶陇州有故秦城在后徙封平阳复迁于岐丰之间又迁于犬丘又迁于雍又迁于栎阳又迁于咸阳皆本秦谷故号秦焉非子好马及畜周孝王使主马于汧渭之间马大蕃息孝王曰昔柏翳佐舜主畜畜多息故有土赐姓嬴今后世亦为朕息马朕其分土为附庸邑之秦使续嬴氏祀号曰秦嬴或曰伯益佐舜赐姓嬴氏秦嬴四世曰秦仲为周宣王大夫始有车马礼乐以讨西戎死之庄公立长子世父曰戎杀我大父我非杀戎王不敢入邑让与其弟襄公周幽王有犬戎之难襄公救周以兵送平王都雒邑平王封襄公为诸侯赐之岐以西之地至穆公用百里奚蹇叔为大夫纳公子重耳为晋君不杀孟明视西乞术白乙丙以报晋人殽之役礼亡臣由余以伐戎益国十二开地千里遂霸西戎至孝公用卫鞅之术以富国强兵自此以还六国不能与之争衡凡三十五世自子婴降汉秦之子孙以国为氏焉鲁又有秦氏居于秦邑今濮州范县北旧秦亭是其地又楚有秦商鲁有秦非秦有秦祖秦冉者皆为仲尼弟子汉有颍川太守秦彭晋有秦起　太史公曰秦之先为嬴姓其后分封以国为姓有　徐氏郯氏莒氏锺离氏运奄氏菟裘氏将梁氏黄　氏江氏修鱼氏白冥氏蜚廉氏秦氏然秦以其先　造父封赵城为赵氏臣谨按嬴姓也秦氏也何谓　以国为姓乎徐郯莒黄江国也以国为氏者锺离　楚邑菟裘鲁邑也以邑为氏者蜚廉人名也以名　为氏者何谓以国为姓乎凡此十三氏并赵为十　四氏其为氏不同而姓则同嬴也由司马氏作纪　世家为谱系之始而昧于此义致后世之言姓氏　者无别焉言秦者又有三秦国之后以国为氏其　有出于鲁者以邑为氏盖鲁有秦邑故也出于楚　者未知以邑以字与然此三秦者所出既殊皆非　同姓彼十四氏虽不同秦而同嬴是为同姓此三　秦者虽同秦而不同嬴是不为同姓古者婚姻之　制别姓不别氏三秦可以通婚姻十四氏不可以　通婚姻此道湮芜已久谱谍之家初无识别廖用贤尚友录　　秦姓
秦天水征音又望出太原又齐郡

　郇姓部列传
　　汉
　　郇越
按汉书鲍宣传成帝时清名之士太原郇越臣仲举州郡孝廉茂材数病去官散其先人訾千余万分施九族州里　　郇相
按汉书鲍宣传成帝时清名之士太原郇相稚宾越同族昆弟也王莽时征为太子四友病死莽太子遣使裞以衣衾其子攀棺不听曰死父遗言师友之送勿有所受今于皇太子得托师友故不受也京师称之　　郇恁
按尚友录恁字君大刘平荐为议郎少好清修父赀财千万悉散与九族隐居山泽以求厥志　　唐
　　郇谟
纲目
作郇模

按唐书李少良传大历八年有晋州男子郇谟以麻总发持竹笥苇席行哭长安东市人问之曰我有字三十欲以献上字言一事京兆以闻帝召见赐以衣馆内客省问状多讥切元载其言团者愿罢诸州团练使其言监者请罢诸道监军大抵类此　　明
　　郇旃
按万姓统谱旃沭阳人洪武进士
　　郇徽
按诸城县志徽报恩乡人永乐辛卯岁贡
　　郇英
按万姓统谱英汝州人正统举人
　　郇静
按万姓统谱静汝州人正德中任南乐教谕
　　郇存正
按益都县志存正少有至性笃嗜书史嘉靖辛酉举于乡任荆州府推官以宽平为政全活甚多会苗酋倡乱累月不下存正奉委督饷就便单骑入寇垒力陈恩威待以不死诸苗罗拜感泣服罪两台奏闻钦锡金帛表里寻擢太原丞未几坚意乞休居家二十年卒

　郇姓部汇考
郑樵通志
　　以国为氏
周同
姓国

郇氏周文王之子封郇侯或言第十七子郇国故城在邠州三水东其后以国为氏郇音荀一音环今有环音之氏而未闻荀者　臣谨按谱文王十七子然原郇二侯不在其列此　谱系之家失于记载原郇为文王之昭左氏见之　甚明

　莘姓部列传
　　宋
　　莘融
按郑樵通志融举进士钱塘人
　　明
　　莘野
按万姓统谱野字叔耕归安人博学强记善属文洪武初由明经为本县儒学训导升真定府枣强县知县民归其化称为贤令有环州集　　莘霁
按万姓统谱霁字原朗野之子应贤良方正仕刑部照磨　　莘持敬
按福州府志持敬福州人以人才举洪武初任龙南知县课士劝农皆底于绩　　莘九经
按万姓统谱九经江西人嘉靖中任安吉州学正　　莘浩然按万姓统谱浩然任教授

　台姓部汇考
郑樵通志
　　以名为氏
台氏亦作怡本墨台氏避事改焉后魏辽西郡守宽元孙峰后周乐陵公峰子昂长沙公昂弟光安平侯按怡峰见周
书不言姓台

　崔姓部列传三
　　北齐
　　崔景凤
按北齐书崔传族叔景凤字鸾叔五世祖逞
元孙也景凤涉学以医术知名魏尚药典御天保中谯州刺史　　崔
按北齐书崔传字长孺清河东武城人状貌伟丽善于容止少有名望为当时所知初为魏世宗挽郎释褐太学博士永安中坐事免归乡里高祖于信都起义归焉高祖见之甚悦以为谘议参军寻除给事黄门侍郎迁将军右光禄大夫以建义功封武城县公邑一千四百户进位车骑大将军左光禄大夫仍领黄门郎居门下恃预义旗颇自矜纵寻以贪污为御史&#劾因逃还乡里遇赦始出高祖以本预义旗复其黄门天平初为侍读监典书寻除徐州刺史性豪慢宠妾冯氏假其威刑恣情取受风政不立罢州除七兵尚书每以籍地自矜谓卢元明曰天下盛门唯我与尔傅崔赵李何事者哉崔暹闻而衔之高祖葬后又窃言黄颔小儿堪当重任不暹外兄李慎以言告暹暹启世宗绝朝谒要拜道左世宗发怒曰黄颔小儿何足拜也于是&#赴晋阳而讯之不伏暹引邢子才为证子才执无此言在禁谓子才曰卿知我意属太丘不子才出告子瞻云尊公意正应欲结姻于陈元康瞻有女乃许妻元康子求其父元康为言之于世宗世宗乃舍之天保初除侍中监起居以禅代之际参掌仪礼别封新丰县男五年出为东兖州刺史复携冯氏之部寻遇偏风而冯氏骄纵受纳狼籍为御史所劾与俱召诣廷尉寻有别&#斩冯于都市以疾卒于狱中年六十一　　崔暹
按北齐书崔暹传暹字季伦博陵安平人汉尚书实之后也世为北州着姓父穆州主簿暹少为书生避地勃海依高干以妹妻干弟慎慎后临光州启暹为长史赵郡公琛镇定州辟为开府谘议随琛往晋阳高祖与语说之以兼丞相长史高祖举兵将入洛留暹佐琛知后事后迁左丞吏部郎主议麟趾格暹亲遇日隆好荐人士言邢邵宜任府僚兼任机密世宗因以征邵甚见亲重武定初迁御史中尉前后表弹免官死黜者甚众威名日盛内外莫不畏服高祖崩未发丧世宗以暹为度支尚书兼仆射委以心腹之寄暹忧国如家以天下为己任世宗车服过度诛戮变常言谈进止或有亏失暹每厉色极言世宗亦为之止显祖初嗣霸业司马子如等挟旧怨言暹罪重宜黜显祖从之及践阼谮毁之者犹不息帝乃令都督陈山提等搜暹家甚贫匮唯得高祖世宗与暹书千余纸多论军国大事帝嗟赏之仍不免众口乃流暹于马城昼则负土供役夜则置诸地牢岁余奴告暹谋反锁赴晋阳无实释而劳之寻迁太常卿天保末为右仆射十年以疾卒赠开府　　崔昂
按北齐书崔昂传昂字怀远博陵安平人祖挺魏幽州刺史昂性端直少华综文词世宗入辅朝政召为开府长史时勋将亲族宾客在都下放纵多行不轨昂以法绳之内外齐肃迁尚书左丞其年又兼度支尚书齐受禅迁散骑常侍兼太府卿大司农卿昂校理有术下无奸伪朝廷叹其至公其年与太子少师邢邵议定国初礼仍封华阳县男转廷尉卿昂本性清严凡见黩货辈疾之若雠以是治狱文深世论不以平恕相许天保十年策拜仪同兼右仆射明日即真杨愔少时与昂不平显祖崩后遂免昂仆射后坐事除名卒祠部尚书子液嗣　　崔劼
按北齐书崔劼传劼字彦元本清河人曾祖旷南渡河居青州之东时宋氏于河南立冀州置郡县即为东清河郡人南县分易更为南平原贝丘人也世为三齐大族劼少而清虚寡欲好学有家风魏末自开府行参军历尚书仪曹郎秘书丞修起居注中书侍郎兴和三年兼通直散骑常侍使于梁天保初以议禅代除给事黄门侍郎加国子祭酒拜南青州刺史皇建中入为秘书监齐州大中正转鸿胪卿迁并省度支尚书俄授京省寻转五兵尚书监国史出为南兖州刺史代还重为度支尚书仪同三司食文登县干寻除中书令加开府待诏文林馆监撰新书卒时年六十六赠齐州刺史尚书右仆射谥曰文贞　　崔廓之按北齐书崔劼传劼弟廓之沉隐有识量自临水令为琅邪王俨大司马西合祭酒迁领军功曹参军武平中卒　　崔季舒
按北齐书崔季舒传季舒字叔正博陵安平人少孤性明敏涉猎经史长于尺牍有当世才具年十七为州主簿为大将军赵郡公琛所器重神武亲简丞郎补季舒大行台都官郎中文襄辅政转大将军中兵参军甚见亲宠以魏帝左右须置腹心擢拜中书侍郎文襄为中书监移门下机事总管归中书又季舒善音乐故内伎亦通隶焉转黄门侍郎领主衣都统及文襄遇难文宣赴晋阳司马子如等列其过状徙北边天保初文宣知其无罪追为将作大匠再迁侍中俄兼尚书左仆射仪同三司大被恩遇干明初杨愔以文宣遗旨停其仆射母丧起复除光禄勋兼中兵尚书出为齐州刺史太宁初追还累拜度支尚书出为西兖州刺史为进典签于吏部被责免官久之除胶州刺史迁侍中开府食新安河阴二郡干加左光禄大夫待诏文林馆监撰御览加特进监国史祖珽受委奏季舒总监内作珽被出韩长鸾以为珽党亦欲出之属车驾将适晋阳季舒与从驾文官连名进谏长鸾遂奏汉儿文官声云谏止向并其实未必不反帝即召已署表官人集含章殿以季舒等为首并斩之殿庭令弃其尸于漳水周武帝灭齐季舒赠开府仪同大将军定州刺史　　崔伯谦
按北齐书崔伯谦传伯谦字士逊博陵人父文业巨鹿守伯谦少孤贫善养母高祖召赴晋阳补相府功曹迁瀛州别驾世宗以为京畿司马族弟暹当时宠要伯谦与之寮旧同门非吉凶未曾造请除济北太守恩信大行乃改鞭用熟皮为之不忍见血示耻而已征赴邺除南巨鹿守事无巨细必自亲览民有贫弱未理者皆曰我自有白须公不虑不决后为银青光禄大夫卒　　崔长儒
按北齐书文苑传序邺京之下烟霏雾集河间邢子才巨鹿魏伯起范阳卢元明巨鹿魏季景清河崔长儒等并其流也　　崔瞻
