<!-- { "loadSidebar": true } -->
按唐书崔隐甫传隐甫贝州武城人隋散骑常侍儦曾孙解褐左玉钤卫兵曹参军迁殿中侍御史内供奉浮屠惠范倚太平公主胁人子女隐甫劾状反为所挤贬邛州司马元宗立擢汾州长史兼河东道度支营田使迁洛阳令擢并州司马护边会兄逸甫疾甚未及行诏责逗留下除河南令累拜华州刺史太原尹入为河南尹居三岁进拜御史大夫威名赫然张说当国隐甫素恶之乃与中丞字文融李林甫暴其过帝嫉朋党免其官使侍母岁余复为大夫迁刑部尚书兼河南尹帝还京师即拜东都留守累封清河郡公卒赠益州大都督谥曰忠　　崔沔
按唐书崔沔传沔字善冲京兆长安人后周陇州刺史士约四世孙自博陵徙焉纯谨无二言事亲笃孝有才章擢进士举贤良方正高第不中者诵訾之武后敕有司覆试对益工遂为第一再补陆浑主簿入调吏部侍郎岑羲荐为左补阙睿宗召授中书舍人以母病东都不忍去固辞求待诏改虞部郎中俄检校御史中丞姚崇执政共荐沔有史才转著作郎久之为太子左庶子母亡服除迁中书侍郎出为魏州刺史召还分掌吏部十铨以左散骑常侍为集贤修撰历秘书监太子宾客每朝廷有疑议皆咨逮取衷卒年六十七赠礼部尚书谥曰孝沔俭约自持禄廪随散宗族不治居宅尝作陋室铭以见志　　崔湜
按唐书崔仁师传仁师子挹挹子湜字澄澜少以文词称第进士擢累左补阙稍迁考功员外郎时桓彦范等当国畏武三思惎构引湜使阴约其奸湜反以彦范等计告三思骤迁中书舍人彦范等被徙又说三思速杀之湜附托昭容上官氏数与宣淫于外景龙二年迁兵部侍郎而挹为礼部侍郎武德以来父子同为侍郎惟挹湜云俄拜中书侍郎检校吏部侍郎同中书门下平章事与郑愔同典选纳赂遗铨品无序为御史李尚隐劾奏贬江州司马上官与安乐公主从中申护之改襄州刺史未几入为尚书左丞韦氏称制复以吏部侍郎同中书门下三品睿宗立出为华州刺史俄除太子詹事初湜建言山南可引丹水通漕中宗以湜充使开大昌关役徒数万死者十五禁旧道不得行而新道为夏潦奔豗数摧压不通至是论功加银青光禄大夫景云中太平公主引为同中书门下三品进拜中书令帝将诛萧至忠等召湜示腹心湜对问失旨至忠等诛湜徙岭外宫人元称尝与湜谋进鸩于帝追及荆州赐死年四十三　　崔液按唐书崔仁师传仁师子挹挹子液字润甫尤工五言诗湜叹因字呼曰海子我家龟龙也官至殿中侍御史坐湜当流亡命郢州作幽征赋以见意词甚典丽遇赦还卒　　崔澄
按唐书崔仁师传仁师子挹挹子澄本名涤元宗改焉帝在藩与同里居出潞州宾友饯者止国门而澄独从至华及即位宠昵甚用为秘书监性滑稽善辩累迁金紫光禄大夫封安喜县子卒赠兖州刺史　　崔璩按唐书崔元暐传元暐子璩有文开元二年为朝散大夫终礼部侍郎子涣　　崔泰之
按唐书崔知温传知温子泰之开元时为工部尚书　　崔谔之按唐书崔知温传知温子谔之为将作少匠与诛二张功封博陵县侯终少府监　　崔禹锡
按唐书崔融传融子禹锡开元中中书舍人赠定州刺史谥曰贞　　崔翘
按唐书崔融传融子翘礼部尚书赠荆州大都督谥曰成　　崔琳
按唐书崔义元传义元子神庆神庆子琳明政事开元中与高仲舒同为中书舍人侍中宋璟亲礼之每所访逮尝曰古事问仲舒今事问琳尚何疑累迁太子少保天宝二年卒　　崔宗之
按唐书崔日用传日用封齐国公子宗之袭亦好学宽博有风检　　崔光远
按唐书崔光远传光远系出博陵后徙灵昌祖敬嗣中宗在房州吏多肆慢敬嗣为刺史独尽诚推奉帝德之及反正有与敬嗣同姓名者每拟官帝辄超拜后召见悟非是访真敬嗣已死即授其子汪五品官汪生光远开元末为唐安令与杨国忠善累迁京兆少尹会元宗西狩诏留光远为京兆尹光远伪使其子东见禄山授光远故官光远与长安令苏震出开远门趋灵武肃宗嘉之擢拜御史大夫帝还改礼部尚书邺国公干元元年由汴州刺史代萧华为魏州节度使初郭子仪与贼战汲郡光远援之不甚力及守魏使将军李处崟拒贼子仪不救战不胜奔还光远溃围出奔京师帝赦其罪拜太子少保徙凤翔尹先是岐陇贼郭愔等掠州县峙五堡光远至遣官喻降之既而沈饮不亲事愔等阴约党项败韦伦于秦陇杀监军使帝怒光远无状召还复使节度剑南会段子璋反东川光远进讨平之然不能禁士卒剽掠帝诏监军按其罪以忧卒　　崔无诐
按唐书张介然传禄山反攻荥阳太守崔无诐率众乘城闻师噪自坠如雨无诐与官属皆死贼手以伪将武令珣戍焉无诐者本韦后外家博陵旧望也始无诐娶萧至忠女至忠败被贬久乃为益州司马素善杨国忠既用事引为少府监守荥阳有诏赠礼部尚书谥曰毅勇　　崔颢
按唐书孟浩然传天宝间知名者崔颢擢进士第有文无行好蒱博嗜酒娶妻惟择美者俄又弃之凡四五娶终司勋员外郎初李邕闻其名虚舍邀之颢至献诗首章曰十五嫁王昌邕叱之曰小儿无礼不与接而去　　崔元徽
按天宝遗事处士崔元徽东洛有宅春季夜风月清爽忽白衣引绿裳者曰姓李一曰陶氏乃命坐月下色皆殊绝满座芳香袭人　　崔圆
按唐书崔圆传圆字有裕贝州武城人后魏尚书亮八世孙喜学兵家开元中诏举遗逸以钤谋对策甲科历京兆府参军迁会昌丞杨国忠遥领剑南引为左司马知留后元宗西出次扶风迁御史中丞剑南节度副大使圆锐功名初闻难乃治城浚隍列馆宇具陈蜀土腴谷羡储供易办帝省书泣下即日拜中书侍郎同中书门下平章事仍兼剑南节度使天子至朝廷百司殿宇帷幔皆具益嗟赏之至德二载迁中书令封赵国公干元元年罢为太子少师留守东都王师之败相州也军所过皆纵剽圆惧委东都奔襄阳诏削阶封李光弼表为怀州刺史改汾州以治行称徙淮南节度使在镇六年请朝京师诏检校尚书右仆射大历中卒　　崔涣
按唐书崔元暐传元暐子璩璩子涣博综经术长论议十岁居父丧毁辟加人陆元方异之起家亳州司功参军累迁司门员外郎杨国忠恶不附己出为巴西太守元宗西狩迎谒于道帝见占奏以为明治体恨得之晚房管亦荐之即日拜门下侍郎同中书门下平章事肃宗立与韦见素等同赴行在时京师未复举选不至诏涣为江淮宣谕选补使收采遗逸以不职罢为左散骑常侍兼余杭太守江东采访防御使入迁吏部侍郎集贤院待制简淡自处时望尤重迁御史大夫元载辅政与中官董秀盘结固宠涣疾之因进见慨然论载奸会涣兼税地青苗钱物使以钱给百官而吏用下直为使料上直为百司料载讽皇城副留守张清擿其非诏尚书左丞蒋涣按实且载所恶由是贬道州刺史卒赠太子太傅谥曰元　　崔伦按唐书崔衍传衍父伦字叙居父丧跣护柩行千里道路为流涕庐冢弥年服除及进士第历吏部员外郎安禄山反陷于贼不污伪官使子弟间表贼事贼平下迁晋州长史李齐物讼其忠授长安令封武邑县男宝应二年以右庶子使吐蕃留二岁执伦至泾州逼为书约城中降伦不从更囚逻娑城阅六岁终不屈乃许还代宗见之为感动呜咽迁尚书左丞以疾改太子宾客卒年七十一赠工部尚书谥曰敬　　崔衍按唐书崔衍传衍字着深州安平人天宝末擢明经调富平尉继母李不慈伦自吐蕃归李敝衣以见伦怒召衍将袒而鞭之衍泣涕无所陈伦弟殷趋白伦悟繇是谮无入调清源令劝民力田怀附流亡观察使马燧表其能徙美原父卒事李益谨历苏虢二州迁宣歙池观察使简静为百姓所怀卒年六十九赠工部尚书衍俭约畏法室无妾媵禄稍周于亲族葬埋嫁娶倚以济者数十家路应为观察使以衍有惠在民言状元和元年诏书褒美赐一子官云谥曰懿　　崔宁按唐书崔宁传宁本贝州安平人后徙卫州世儒家而独喜纵横事因落魄客剑南以步卒从李宓讨云南无功还成都行军司马崔论悦之荐为牙将历事崔圆裴冕还京师留为折冲郎将宝应初蜀乱严武白宁为利州刺史既至贼遁去由是知名及武为剑南节度使过州与俱西遂奏为汉州刺史永泰元年武卒郭英乂为节度使英乂恨宁宁托拒吐蕃不敢还英乂乃自将讨之会天大雪遂败归宁闻英乂损裁将卒禀赐下皆恨怒又毁元宗冶金像乃令军进薄成都英乂不胜走灵池为韩澄所杀于是剑南大扰明年代宗诏宰相杜鸿渐为剑南西川节度使往平其乱鸿渐出骆谷宁遣使至献缯锦数万辞卑约甚鸿渐贪其利遂入成都数荐宁于朝朝廷因授宁成都尹山西防御使西川节度行军司马鸿渐既还朝遂为节度使大历三年来朝宁本名旰至是赐名还蜀以赂厚结元载父子累加尚书左仆射十四年入朝进检校司空同中书门下平章事兼山陵使宰相杨炎与有嫌恐入蜀不可制说帝罢宁西川节度改兼京畿观察使灵州大都督单于镇北大都护朔方节度鄜坊丹延州都团练观察等使朱泚乱帝出居奉天宁至帝喜甚卢杞闻之思有以构宁于帝会泚行反间署宁中书令时朔方掌书记康湛为盩厔尉诈作宁遗泚书献之杞遂奏宁反状帝乃召宁至朝堂云使宣慰江淮俄而中人引宁幕后使二力士缢杀之年六十一　　崔宽
按唐书崔宁传宁弟宽擢御史中丞
　　崔审
按唐书崔宁传宁弟审至给事中
　　崔密
按唐书崔宁传宁弟密以文辞称
　　崔铣
按唐书崔行功传行功孙铣尚定安公主为太府卿　　崔器按唐书崔器传器深州安平人曾祖恭礼尚馆陶公主为驸马都尉器有吏干然性阴刻乐祸天宝中举明经为万年尉逾月擢监察御史中丞宋浑为东畿采访使引为判官浑坐赃败器亦废后为奉先令安禄山陷京师器受贼署守奉先顷之同罗背贼贼将安守忠张通儒亡去渭上义兵且数万器大惧悉毁贼所署符敕募众以应之渭上军败遂走灵武素善吕諲得为御史中丞户部侍郎肃宗至凤翔兼礼仪使二京平为三司使器草定仪典令王官陷贼者悉入含元廷中露首跣足抚膺顿首请罪令刀仗环之以示扈从群臣器既残忍希帝旨欲深文绳下乃建议陈希烈达奚珣等数百人皆抵死李岘执奏乃以六等定罪多所原贷后为吏部侍郎御史大夫上元元年病亟叩头若谢&#状家人问之曰达奚尹诉于我三日卒　　崔俨
按唐书崔义元传义元子神庆神庆子琳琳子俨谏议大夫　　崔巨
按唐书崔融传融孙巨右补阙有文
　　崔瓘
按唐书崔瓘传瓘博陵人累官至澧州刺史不为烦苛人便安之流亡还归居二年增户数万诏特进五阶以宠异政大历中迁湖南观察使时将吏习宽弛不奉法瓘稍以礼法绳裁之下多怨别将臧玠判官达奚觏忿争玠杀觏瓘闻难走遇害　　崔佑甫
