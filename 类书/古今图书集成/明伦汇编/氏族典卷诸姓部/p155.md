<!-- { "loadSidebar": true } -->
卢氏姜姓齐太公之后也齐文公之子高高之孙徯食采于卢今齐州卢城是也因邑为氏秦有博士卢敖子孙家于涿水之上遂为范阳涿人汉有燕王卢绾其裔也又有卢蒲氏出自桓公亦为卢氏皆齐之卢也按河南后魏官氏志有莫卢氏后改为芦复去艹又有范阳雷氏以卢雷声近故亦改为卢焉又有三原闾氏准制改为卢氏又章仇大翼善天文隋炀帝赐姓卢氏王圻续文献通考
　　同姓异派
卢氏有六齐太公后食采于卢以邑氏又卢蒲氏出自桓公亦为卢又莫卢氏改为卢又范阳雷氏讹为卢又三原闾氏改为卢又章仇大翼隋炀帝赐姓卢廖用贤尚友录　　卢姓
卢范阳商音


　乌姓部汇考
唐书
　　宰相世系表
乌氏出自姬姓黄帝之后少昊氏以乌鸟名官以世功命氏齐有乌余裔孙世居北方号乌洛侯后徙张掖　乌氏三公一人重引
韩昌黎集
　　乌氏庙碑铭
乌氏着于春秋谱于世本列于姓苑在莒者存在齐有余枝鸣皆为大夫
注
左传昭二十三年莒子庚舆虐而好剑乌存率　国人逐之襄二十四年齐人城郏之岁其夏齐乌　余以廪丘奔晋昭二十一年冬十月齐乌枝鸣戍　宋秦有获为大官
　史记秦武王时力士任鄙乌获皆为大官
其后世之江南者家鄱阳处北者家张掖
　乌氏后魏乌洛侯之裔国邑在汉东二千余里贞　观初贡献内属代为功臣因官徙地今为张掖人或入外国为君长唐初察为左武卫大将军实张掖人其子曰令望为左领军卫大将军孙曰蒙为中郎将是生赠尚书讳承玭字某乌氏自&#齐秦大夫以来皆以材力显及武德以来始以武功为名将家王圻续文献通考　　同姓异派
乌氏有三少昊氏以鸟名官以世功命氏又唐表乌余之后又乌石兰改乌氏廖用贤尚友录
　　乌姓
乌颍川商音黄帝之后少昊氏以乌鸟名官以世功命氏又云乌桓氏之后又望出汝南鄱阳

　都姓部列传
　　秦
　　都贵
按姓氏急就篇秦有都贵
　　汉
　　都稽
按集韵汉临亚侯都稽
按姓氏急就篇作临蔡侯万
姓统谱作临淄侯未知孰是

　　都区宝
按尚友录区宝居父丧邻人格虎虎走趋其庐区即以蓑衣覆之邻人寻迹到区宝区宝曰虎岂有可念而藏之乎此虎后送禽兽以助祭　　后汉
　　都羊
按后汉书马援传援将楼船大小二千余艘战士二万余人击九真贼征侧余党都羊等自无功至居风斩获五千余人峤南悉平　　宋
　　都随
按万姓统谱随字与时余干人元丰初举进士有节操尝以太常少卿使辽既还辽使至必问起居卒官宗正少卿　　都向
按万姓统谱贶兄向举进士
　　都贶
按万姓统谱贶陵川人举进士拜梓州转运提押西川四十五州多着美缋　　都嘉猷
按万姓统谱贶侄嘉猷举进士
　　都颉
按尚友录颉字光远余干人少贫苦学元佑间闲居作七谈述鄱阳人物山川之胜辞艳而意远后官至司农少卿　　都郁
按丹阳县志郁字子文易学纯粹为乡里师任惠州教授学者多尊师之　　都洁
按丹阳县志洁字圣与郁之子世其家学着周易说义十四卷周易体裁十六卷由进士累官左朝奉大夫吏部郎中太府少卿淮西总领　　都公旦
按万姓统谱公旦登进士第
　　都公琬
按万姓统谱公琬黎阳人
　　元
　　都士周
按冠县志士周至元间任教谕
　　明
　　都嗣诚
按吴县志嗣诚字文信父思早丧母唐育之遭至正之乱家产荡析父友徐佑怜之内为婿洪武初仇诬佑匿罪人逮赴京嗣诚曰我母已亡非报恩时耶遂冒姓名先一日潜行下刑部狱病革出狱而绝　　都遵道按万姓统谱遵道陵川人洪武举人
　　都郊
按万姓统谱郊广平人永乐中任知县
　　都景
按蓬莱县志景永乐甲午举人
　　都士源
按海丰县志士源昶之父洪熙元年赠文林郎大理寺右评事　　都昶
按海丰县志昶永乐间任代府审理副升浙江余姚县知县大理寺右评事进阶文林郎　　都忠
按上元县志忠指挥佥事
　　都胜
按明外史王信传宁津都胜袭职南京羽林左卫指挥佥事成化初擢署都指挥佥事备倭扬州击败盐徒为乱者尹旻等荐胜将才命充参将协同漕运陕西大饥胜奉诏往赈信卒遂迁署都指挥使充总兵官弘治中胜以都督佥事带俸南京前府　　都穆
按吴县志穆字元敬世居南濠弘治己未进士授工部主事以外艰归复除工部改南京武库再迁工部员外郎进礼部主客司奉命册封庆阳王妃上疏乞休吏部尚书杨一清重其学行覆请加太仆寺少卿致仕嘉靖壬午进阶中宪大夫卒　　都咨
按万姓统谱咨长洲人正德举人任廉州府推官　　都文信按万姓统谱文信字士诚吴人父死父友徐右之坐事文信请代行没于道按此与吴县志所载
名字互异并存备考

　　都文奎
按万姓统谱文奎祥符人嘉靖进士镇江知府　　都任按明外史都任传任字弘若祥符人祖文奎知府父维新通判任举万历四十一年进士授南京兵部主事进郎中屡迁四川右参政天启五年大计贬江西佥事复屡迁陕西左布政使崇祯五年贬山东右参政再迁山西按察使任性刚严多忤物数贬谪终不变巡按御史张孙振诬劾提学佥事袁继咸任数慰问赆其行孙振复中以大计贬秩归后起历右布政使兼副使饬榆林兵备榆林地瘠民贫军饷又久缺十六年自成据西安遣其将李过以精卒数万来寇任集军民慷慨流涕谕以大义誓死固守贼遣使招降任斩之以徇自十一月望被围坚守杀贼甚众至二十七日城陷任犹巷战力不支被执任大骂不屈遂见杀　　都郁
按宁海州志郁安州判


　朱姓部列传一
　　上古
　　朱襄
按通鉴前编伏羲命朱襄为飞龙氏造书契
　　有虞氏
　　朱虎
按书经虞书舜典帝曰咨益汝作朕虞益拜稽首让于朱虎熊罴传
朱虎熊罴二臣名
　　周
　　朱张
按论语逸民朱张
疏
朱张字子弓荀卿以比孔子
　　朱泙漫
按庄子朱泙漫学屠龙于支离益单千金之家三年技成而无所用其巧　　朱厉附
按万姓统谱莒穆公有臣曰朱厉附事穆公不见识焉冬处于山林食杼栗夏处于洲泽食菱藕穆公以难死朱厉附将往死之其友止之朱厉附曰始吾以为君不吾知也今君死而吾不死是果不知我乎吾将死之以愧天下不知其臣者遂往死之　　朱苍
按战国策惠施为齐魏交令太子鸣为质于齐王欲见之朱苍谓王曰何不称病臣请说婴子曰魏王之年长矣今有疾公不如归太子以德之　　朱亥
按史记信陵君传魏有隐士曰侯嬴年七十家贫为大梁夷门监者公子闻之往请欲厚遗之不肯受公子于是乃置酒大会宾客坐定公子从车骑虚左自迎夷门侯生侯生摄弊衣冠直上载公子上坐不让欲以观公子公子执辔愈恭侯生谓公子曰臣有客在市屠中愿枉车骑过之公子引车入市侯生下见其客朱亥睥睨故久立与其客语乃就车至家公子引侯生为上客侯生谓公子曰臣所过屠者朱亥此子贤者世莫能知故隐屠间耳公子往数请之朱亥故不复谢公子怪之魏安厘王二十年秦围邯郸魏使晋鄙救赵留军壁邺以观望平原君使者冠盖相属于魏让魏公子公子欲以客往赴秦军与赵俱死行过夷门见侯生侯生屏人闲语为公子计请如姬盗晋鄙兵符公子行侯生曰将在外主令有所不受以便国家公子即合符而晋鄙不授公子兵而复请之事必危矣臣客屠者朱亥可与俱此人力士晋鄙听大善不听可使击之于是公子请朱亥朱亥笑曰臣乃市井鼓刀屠者而公子亲数存之所以不报谢者以为小礼无所用今公子有急此乃臣效命之秋也遂与公子俱行至邺矫魏王令代晋鄙晋鄙合符疑之欲无听朱亥袖四十斤铁椎椎杀晋鄙公子遂将晋鄙军击秦军秦军解去遂救邯郸　　朱英
按史记春申君传楚考烈王病朱英谓春申君曰世有毋望之福又有毋望之祸今君处毋望之世事毋望之王安可以无毋望之人乎春申君曰足下置之朱英知言不用恐祸及身乃亡去　　秦
　　朱防
按汉书陈胜传胜以朱防为中正
　　朱鸡石
按汉书项籍传项梁并秦嘉军胡陵将引而西章邯至栗梁使别将朱鸡石余樊君与战余樊君死朱鸡石败&#走胡陵梁乃引兵入薛诛朱鸡石（按陈胜传朱鸡石符　　离人）

　　汉
　　朱轸
按汉书功臣表轸以舍人前元年从起沛以队帅先降翟王掳章邯封都昌侯十四年薨谥严　　朱濞
按汉书功臣表濞以卒从起丰入汉以都尉击项籍臧荼封傿陵侯十一年薨谥严　　朱家
按汉书游侠传朱家鲁人鲁以儒教而朱家以侠闻所臧活豪士以百数所尝施唯恐见之振人不赡先从贫始家&#余财阴脱季布之厄及布尊贵终身不见自关以东莫不延颈愿交　　朱率
按汉书功臣表高后元年都昌刚侯率嗣十五年薨　　朱庆按汉书功臣表高后四年傿陵共侯庆嗣十二年孝文七年薨亡后　　朱进
按汉书功臣表进以执矛从入汉以中尉破曹咎用吕相高后四年四月丙申封中邑侯二十二年薨谥贞注
师古曰吕相为吕王之相也
　　朱建
按汉书朱建传建楚人尝为淮南王黥布相布欲反谏止不听汉既诛布赐建号平原君徙长安为人辨有口刻廉刚直辟阳侯得幸吕太后欲知建建不肯见及建母死贫未有以发丧辟阳侯乃奉百金裞列侯贵人以辟阳侯故往赙凡五百金久之或毁辟阳侯惠帝欲诛之建求见孝惠幸臣闳籍孺以计出辟阳侯孝文时淮南厉王杀辟阳侯孝文闻建为其策使吏捕治建自刭帝惜之召其子拜中大夫使匈奴单于无礼骂单于遂死匈奴中　　朱诎
按汉书功臣表孝文八年都昌夷侯诎嗣十六年薨　　朱悼按汉书功臣表孝文后二年中邑侯悼嗣二十一年孝景后三年有罪免　　朱偃
按汉书功臣表孝景元年都昌共侯偃嗣二年薨　　朱辟强按汉书功臣表孝景三年都昌侯辟强嗣五年中元年薨亡后　　朱买臣
按汉书朱买臣传买臣字翁子吴人家贫好读书艾薪给食行且诵书妻相随数止买臣毋歌道中买臣益疾歌妻羞之求去买臣笑曰我年五十当富贵今四十余矣待我富贵报女功妻怒曰如公等终饿死沟中耳买臣不能留听去后买臣随上计吏为卒将重车至长安严助荐买臣召见说春秋言楚词帝说之拜中大夫侍中坐事免久之拜会稽太守入吴界见故妻妻夫治道买臣令后车载其夫妻置园中给食之妻自经死入为主爵都尉坐法免复为丞相长史张汤行丞相事陵折之买臣怨告汤阴事汤自杀上亦诛买臣　　朱山拊
按汉书朱买臣传买臣子山拊官至郡守右扶风　　朱骄如按史记淮南王安传淮南王安为反谋左吴赵贤朱骄如皆以为有福什事九成　　朱邑
按汉书朱邑传邑字仲卿庐江舒人少为桐乡啬夫廉平不苛吏民爱敬补太守卒史举贤良为大司农丞迁北海太守以治行第一入为大司农笃于故旧性公正不可交以私天子器之居处俭节禄赐以共九族乡党家亡余财神爵元年卒天子诏赐邑子金百斤邑且死属其子曰必葬我桐乡后世子孙奉我不如桐乡民及死子葬之桐乡西郭外民果共起冢立祠岁时祀不绝　　朱先
按汉书功臣表元康四年都昌侯轸元孙昌侯国公士先诏复家　　朱言
按汉书功臣表元康四年傿陵侯濞曾孙阳陵公士言诏复家　　朱云
