<!-- { "loadSidebar": true } -->
按宋史曲珍传珍字君玉宝元康定间夏人数入寇珍纠集族党御之敌不敢犯珍好驰马试剑尝出塞游猎猝遇夏人驰击大呼众披靡得出从温润城古渭与羌战先登陷陈为绥德城监押有功洮西迁内殿崇班擢鄜延钤辖进副总管从种谔攻金汤永平川斩二千级累迁怀州防御使元佑初为环庆副总管夏人寇泾原珍破之进东上合门使忠州防御使卒年五十九珍善抚士卒得其死力虽不知书而忠朴好义本于天性　　曲端
按宋史曲端传端字正甫镇戎人父涣任左班殿直战死端三岁授三班借职警敏知书善属文长于兵略历秦凤路队将夏人入寇端力战败之建炎元年十二月娄宿攻陕西入长安凤翔关陇大震端遣副将吴玠与战大破之复长安知延安府王庶节制陕西六路军马端庶不协而延安陷三年迁泾原路经略安抚使朝廷闻端欲斩王庶疑有叛意会张浚以百口明端不反承制筑坛拜端为威武大将军宣抚处置使司都统制四年春金人攻环庆端退屯泾州浚积前疑罢端兵柄再责海州团练使绍兴元年正月提举江州太平观浚欲复用端吴玠与端有憾而间之浚入其说于是送端恭州狱九窍流血而死年四十二浚寻得罪追复端宣州观察使谥壮愍　　曲全昌按万姓统谱全昌和州人登科
　　元
　　曲惠
按万姓统谱惠至正间为龙溪尉摄县事不越月决滞讼六十余事红巾寇压境惠首倡勇敢拒战行保甲编伍之法发常平赈民由是一邑得全　　明
　　曲廉
按万姓统谱廉蓬莱人正统间任莆田知县躬率垦辟植以桑枣立社学定三等科差使贫者无靠损狱九年无重囚及满邑民诣阙借留立石颂之　　曲锐
按万姓统谱锐字朝仪莱阳人成化中发进士授大理评事历任河南副使升陕西按察使至巡抚宁夏右副都御史　　曲泰
按济南府志泰泰安人成化年贡生官训导
　　曲环
按万姓统谱环山西人正德进士
　　曲入绳
按万姓统谱入绳湖广人嘉靖间杭州府同知由乡举以军功升浙江海防佥事　　曲守直
按平阴县志守直直隶东光县人嘉靖六年由举人知县事调山西平遥县　　曲宦
按定襄县志宦东光县人举人隆庆间来知县事廉明方正　　曲迁乔
按万姓统谱迁乔长山人万历丁丑进士
　　曲&#
按莱州府志&#掖县人万历壬午举人任新安县学教谕升南召县知县　　曲引伸
按福山县志引伸唐黄社人天启五年贡任陕西醴泉县主簿　　曲洪澜
按宁海州志洪澜早失父事母惟勤养生之余攻苦诵读崇祯间诏求实才曾樱以洪澜孝行征仕母老辞不就　　曲愈卓
按巨野县志愈卓邑廪生父娶继母有子或曰得无嫉乎曰人欲生子不令父母生子乎父没视其弟如同产学使按院屡旌孝友　　曲尔畅
按濮州志尔畅号龙沧长山人由举人署学正加意文教作兴鼓舞一时游门墙者多彬彬大雅尔畅娴诗赋长于古文中崇祯辛未进士卒　　曲能
按通州志能陇西人任海门知县政平讼简民甚宜之　　曲唱
按栖霞县志唱邑庠生时值改革隐居自废留心数学身亲耕稼以勤苦终其身
　续姓部列传
　　上古
　　续牙
按陶潜群辅录舜七友雄陶方回续牙伯阳东不訾秦不虚灵甫之徒　　周
　　续鞠居
按万姓统谱鞠居杀阳处父
　　汉
　　续相如
按汉书功臣表相如以使西域发外王子诛斩扶乐王封承父侯延和四年坐贼杀军吏谋入蛮夷祝诅上要斩　　续志
按万姓统谱志见印薮
　　续常
按万姓统谱常汉人
　　晋
　　续咸
按晋书续咸传咸字孝宗上党人也性孝谨敦重履道贞素好学博览群言高才善文论又明达刑书永嘉中历廷尉平东安太守刘琨承制于并州以为从事中郎后遂没石勒年九十七死于石季龙之世　　续武按尚友录武注异物志
　　南齐
　　续丰
按尚友录丰荆州人母老家贫无以充养遂不食肉诏给丰月米二斛钱一千　　后汉
　　续皇赞
按汶上县志皇赞干佑元年由兖州录事参军来知中都　　宋
　　续奂若
按万姓统谱奂若汝州人
　　续门贤
按山东通志门贤兖州人建炎登科
　　元
　　续执中
按襄陵县志执中本县人中进士第大德初任绛州儒学教授勤于教诲人才辈出后征为国子助教　　明　　续光祖
按宁阳县志光祖永乐庚子举人任山西都司经历　　续旻按万姓统谱旻翼城人永乐进士
　　续新
按万姓统谱新泌阳人永乐举人
　　续镛
按绛州志镛绛州人永乐举人
　　续琏
按洪洞县志琏山东登州府推官
　　续凤
按临汾县志凤执中曾孙也宣德间为庠生居母丧庐墓三年有白燕集坟枯楸复生之异旌为孝子后为肤施主簿升云南布政司照磨其孙泰通居母邓氏丧亦庐墓三年　　续俊
按万姓统谱俊翼城人正德中任阳谷县丞
　　续纪
按宁阳县志纪岁贡任肥乡县丞
　　续珵
按宁阳县志珵初选驸马至京师赐秀才后中正德丙子科举人　　续纶
按费县志纶正德间贡士任教谕
　　续駪
按汶上县志駪嘉靖二年贡士任丹阳县主簿　　续朝用按栖霞县志朝用襄阳吏员嘉靖中任主簿
　　续端
按临朐县志端河南新乡县主簿
　　续栋
按宁阳县志栋监生任平利县主簿
　　续瀛兰
按徐沟县志瀛兰宣武里人天启三年任兵马司副兵马　　续生
按濮州志生濮州人身长七八尺剪发留二三寸每四月八日市场戏处皆有续生天旱续生入泥涂偃展久之必雨土人谓之猪龙有夜中见电火往视之一蟒蛇在电里至晓见续生拂灰而出后不知所之　逯姓部汇考
凌迪知万姓统谱
　　逯姓
逯音禄广平征音秦大夫封于逯因氏

　筑姓部列传
　　明
　　筑应祥
按万姓统谱应祥广东人永乐中贵溪县丞

　乐姓部列传
　　周
　　乐豫
按左传文公七年夏四月宋成公卒于是公子成为右师公孙友为左师乐豫为司马鳞矔为司徒公子荡为司城华御事为司寇昭公将去群公子乐豫曰不可公族公室之枝叶也若去之则本根无所庇荫矣不听穆襄之族率国人以攻公杀公孙固公孙郑于公宫六卿和公室乐豫舍司马以让公子卬昭公即位而葬　　乐耳
按左传文公九年三月楚子师于狼渊以伐郑囚公子坚公子尨及乐耳郑及楚平　　乐伯
按左传宣公十二年春楚子围郑夏六月晋师救郑楚子使求成于晋晋人许之盟有日矣楚许伯御乐伯摄叔为右以致晋师晋人逐之左右角之乐伯左射马而右射人角不能进　　乐婴齐
按左传宣公十五年春公孙归父会楚子于宋宋人使乐婴齐告急于晋晋侯欲救之伯宗曰不可乃止　　乐举按左传成公二年八月宋文公卒始厚葬用蜃炭益车马始用殉重器备&#有四阿棺有翰桧君子谓华元乐举于是乎不臣臣治烦去惑者也是以伏死而争今二子者君生则纵其惑死又益其侈是弃君于恶也何臣之为　　乐裔
按左传成公十五年秋八月宋华元使乐裔为司寇　　乐惧　乐将鉏按左传成公十六年夏四月郑子罕伐宋宋将鉏乐惧败诸汋陂注
乐惧戴公六世孙将鉏乐氏族
　　乐辔
按左传襄公六年宋华弱与乐辔少相狎长相优又相谤也子荡怒以弓梏华弱于朝平公逐之亦逐子荡注
子荡即乐辔也
　　乐喜
按左传襄公九年春宋灾乐喜为司城以为政注乐
喜子罕也为政卿知将有火灾素戒为备火之政　　乐遄按左传襄公九年春使乐遄庀刑器
注
乐遄司寇
　　乐挽
按左传昭公二十二年宋公使乐挽为大司寇　　乐大心按左传昭公二十二年宋公使乐大心为右师　　乐祁&#按春秋臣传乐祁&#字子梁宋司城也子罕之孙昭公二十五年鲁叔孙昭子聘于宋宋公宴之语相泣也祁曰哀乐而乐哀皆丧心也心之精爽是为魂魄魂魄去之何以能久冬叔孙宋公俱卒定公九年子明谓桐门右师曰吾犹衰绖而子击锺何也右师曰丧不在故也既而告人曰己衰绖而生子余何故舍锺子明闻之怒言于公曰右师将作乱乃逐桐门右师　　乐咳
按史记仲尼弟子列传乐咳字子声
注
正义曰鲁人
　　乐霄
按万姓统谱魏献子为政分羊舌氏之田为三命乐霄为铜鞮大夫　　乐羊
按史记乐毅传毅先祖乐羊为魏文侯将伐取中山魏文侯封以灵寿其后子孙因家焉　　乐毅
按史记乐毅传毅先祖曰乐羊毅贤好兵为魏昭王使于燕遂委质为臣燕昭王以为亚卿使乐毅约赵惠文王别使连楚魏令赵嚪秦以伐齐之利诸侯皆争合从与燕伐齐燕昭王悉起兵使乐毅为上将军并护赵楚韩魏燕之兵以伐齐破之济西追至临灾昭王大悦封毅为昌国君乐毅留徇齐五岁下齐七十余城皆为郡县以属燕会燕昭王死子立为燕惠王惠王自为太子时尝不快于乐毅及即位乃使骑劫代将而召乐毅毅遂西降赵赵封乐毅于观津号曰望诸君竟卒于赵　　乐闲
按史记乐毅传毅降赵燕王复以乐毅子乐闲为昌国君乐闲居燕三十余年奔赵　　乐乘
按史记乐毅传乐乘者闲之宗也怨燕不听其计卒留赵赵封乐乘为武襄君　　乐瑕公　乐臣公
按史记乐毅传乐氏之族有乐瑕公乐臣公赵且为秦所灭亡之齐高密乐臣公善修黄帝老子之言显闻于齐称贤师　　汉
　　乐叔
按史记乐毅传高帝过赵问乐毅有后世乎对曰有乐叔高帝封之乐乡号曰华成君华成君乐毅之孙也　　乐天
按万姓统谱天见印薮
　　乐未央
按万姓统谱未央见印薮
　　乐说
按汉书功臣表乐说淮阴侯舍人告信反封慎阳侯封五十二年薨无嗣　　乐愿
按汉书功臣表孝景中十六年靖侯愿嗣四年薨　　乐买之按汉书功臣表建元元年买之嗣元狩五年坐铸白金弃市　　乐通
按汉书功臣表元光四年说元孙之子长安公士通诏复家　　后汉
　　乐俊
按万姓统谱俊建武中浚仪令
　　乐长
按六安州志长字子长齐人少好道遇仙于霜林年一百八十岁色如少女栖隐灊山号灊山真君　　乐恢按后汉书乐恢传恢字伯奇京兆长陵人也父亲为县吏令将杀之恢年十三俯伏寺门昼夜号泣令即解出亲恢长好经学为功曹选举不阿征拜议郎入为尚书仆射窦宪兄弟放纵而忿其不附己恢上书谏不省乃称疾乞骸骨归乡里宪风厉州郡迫胁恢遂仰药死后窦氏诛除子己为郎中注
己字文伯
　　魏
　　乐进
按魏志乐进传进字文谦阳平卫国人容貌短小以胆烈从太祖为帐下吏击吕布有功封广昌亭侯拜讨寇校尉从平荆州留屯襄阳后从征孙权假进节迁右将军建安二十三年薨谥曰威侯　　乐綝
按魏志乐进传进子綝果毅有父风官至扬州刺史诸葛诞反掩袭杀綝谥曰愍侯子肇嗣　　乐详
按万姓统谱详字文载少好学献帝时杜畿署详文学祭酒使教后进至文帝黄初中征拜博士诏与太史典定律历转拜骑都尉　　晋
　　乐广
