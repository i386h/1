<!-- { "loadSidebar": true } -->
按万姓统谱可适字子行无锡人正德戊辰进士历副使　　顾天佑
按万姓统谱天佑字尚贤武进人正德甲戌进士历郎中　　顾昺
按万姓统谱昺字仲光吴江人正德丁丑进士历知府　　顾济
按万姓统谱济字用卿昆山人正德丁丑进士历给事中　　顾阳和
按万姓统谱阳和字志仁莆田人正德辛巳进士历提学副使　　顾遂
按万姓统谱遂字德仲余姚人正德丁丑进士历侍郎　　顾佖
按万姓统谱佖字民表四川仪卫司人正德丁丑进士知丰城县兴学校省刑罚治水患筑堤岸值宸濠不轨协谋擒获升大理寺丞俄迁少卿以大狱事免佖为人器度整峻莅政廉明历仕所在人甚称之　　顾按万姓统谱字英玉璘从弟警悟好学弱冠声名翕然举正德甲戌进士累官南京兵部武选郎中故旧一切谢绝高自负许耻谐于俗居官常俸外秋毫无取比归家益窘昕夕不继处之晏如也尝曰贪贿请嘱与武断乡曲虽略有差等皆非知耻畏义者所忍为　　顾可久
按万姓统谱可久字与新无锡人正德甲戌进士授行人历官广东兵备副使放归买田清溪优游卒岁行人时尝谏武宗南巡户曹时尝议大礼忤世宗旨两遭廷杖其平生最可重者不肯依附苟合　　顾梦圭
按万姓统谱梦圭字武祥号雍里昆山人嘉靖癸未进士为学宪历升江西右布政使以福建按察使疏乞致仕素有文名处世阀&#官清勤　　顾曾唯
按万姓统谱曾唯字一贯吴江人嘉靖癸丑进士任御史　　顾中立
按万姓统谱中立字伯从华亭人嘉靖丙戌进士历&#政　　顾存仁
按万姓统谱存仁字伯刚号怀东太仓州人嘉靖壬辰进士拜余姚令以贤征为礼科给事中丙申岁蜀藩与阃司讦奏成狱简往核治有进用之兆戊戌上书言事忤旨笞之阙下徙为居庸民隆庆丁卯起为南京通政历太仆寺卿请告归卒存仁为人淳厚即之可亲然不屑脂韦取容　　顾沾
按万姓统谱沾字少雨海盐人嘉靖乙未进士历运使　　顾允扬
按万姓统谱允扬字懋称太仓州人嘉靖丁未进士历知府　　顾柄
按万姓统谱柄字文谦常熟人嘉靖丁未进士历&#议　　顾问
按万姓统谱问字子承蕲州人嘉靖戊戌进士历&#政弟阙癸丑进士历郎中　　顾信
按无锡县志嘉靖丙辰夏倭至焚掠信应募御敌力战而死　　顾宪成
按明外史顾宪成传宪成字叔时无锡人万历八年成进士授户部主事改吏部请告归读易春秋者三年补验封主事十五年大计京朝官都御史辛自修掌计事工部尚书何起鸣在拾遗中自修坐是失执政意给事中陈与郊承风旨并论二人实庇起鸣攻自修于是二人并罢并责御史纠起鸣者四人宪成不平上疏语侵执政并责大臣言官各务自反被旨切责谪桂阳州判官稍迁处州推官丁母忧服除补泉州推官举公廉第一擢吏部考功主事历本司员外郎迁文选郎中王锡爵将谢政廷推代者宪成举故大学士王家屏忤帝意削籍归至三十六年始起南京光禄少卿力辞不就四十年卒于家　　顾允成
按明外史顾允成传允成字季时宪成弟性耿介自厉名节举万历十一年会试十四年始赴殿试对策中以郑妃弄威福言之执政骇且恚置末第会南畿督学御史房寰疏诋都御史海瑞允成不胜愤偕同年生彭遵古诸寿贤抗疏劾之政府谓不当出位妄奏夺三人冠带还家南京御史陈邦科请录用允成等巡按御史复言之诏许以教授用允成历任南康保定入为国子监博士迁礼部主事三王并封制下偕同官合疏谏帝震怒以谏者众知不可尽斥但报遵旨行已而竟寝未几吏部尚书孙鑨等以拾遗事被责允成谓阁臣张位实为之上疏力诋帝怒谪允成光州判官乞假归不复出　　顾养谦
按明外史石星传万历二十年倭大入朝鲜朝鲜乞援山东巡抚宋应昌为兵部右侍郎经略朝鲜封贡议败给事御史疏劾应昌应昌引疾乞休乃召为兵部左侍郎而命顾养谦代养谦字益卿南通州人巡抚辽东着勋绩迁南京户部侍郎以忧去排款议者谓养谦必能办倭故帝起为兵部侍郎总督蓟辽军务寻令经略朝鲜比至则首请封且请许贡并开市宁波朝议大哗养谦因荐孙&#自代乞身去　　顾秉谦按明外史顾秉谦传秉谦昆山人万历二十三年进士改庶吉士授编修晋礼部右侍郎天启元年晋尚书二年魏忠贤用事秉谦及魏广微率先谄附明年春遂以秉谦入参机务用原官兼东阁大学士七月晋太子太保改文渊阁十一月晋少保五年正月庆陵成晋少傅吏部尚书改建极殿九月晋少师秉谦为人庸劣无耻以附忠贤得柄朝廷有一举动辄拟旨归美忠贤忠贤褒赞不已魏广微冯铨等更相倾排群小亦各有所左右同党中日夜交轧秉谦内不自安屡疏乞休遂归崇祯元年坐交结近侍入逆案中论徒三年赎为民　　顾大章
按明外史顾大章传大章字伯钦常熟人父云程南京太常卿大章举万历三十五年进士授泉州推官乞改常州教授父丧除补国子博士迁刑部主事以奉使归还朝天启已改元进员外郎魏忠贤欲借刘一巘株连刘一大章力辨其非忠贤大恨会王纪劾罢徐大化又疏刺客氏其党疑纪疏出大章手恨之令所亲御史杨维垣攻大章大章遂引归五年起官历礼部郎中陕西副使大化已起大理丞与维垣为忠贤鹰犬因假汪文言狱连及大章逮下镇抚拷掠坐赃四万既移刑部狱比对簿大章词气不挠刑部尚书李养正等一如镇抚原词坐大辟爰书既上忠贤大喜矫诏仍移大章镇抚大章慨然曰吾安可再入此狱投缳卒崇祯初追谥裕愍　　顾大韶
按明外史顾大章传大章弟大韶字仲恭老于诸生通经史百家及内典于诗礼仪礼周官多所发明　　顾锡畴按明外史顾锡畴传锡畴字九畴昆山人万历四十七年进士改庶吉士授检讨天启四年魏忠贤势大炽锡畴典试福建程策大有讥刺忠贤党遂指为东林削籍崇祯初召复故官历迁国子祭酒省亲归乞在籍终养母服除起少詹事进詹事拜礼部左侍郎杨嗣昌疏请抚流寇有乐天者保天下及善战服上刑语锡畴抗言此诸侯交邻事称引不伦与嗣昌大忤嗣昌秉政会驸马都尉王昺有罪锡畴拟轻典嗣昌构之遂削其籍十五年廷臣交荐起为南京礼部左侍郎福王立进本部尚书温体仁之卒也特谥文忠而文震孟罗喻义姚希孟吕维皆不获谥锡畴言体仁得君行政其负先帝罪大乞将文忠之谥或削或改而谥震孟诸臣庶天下有所劝惩报可遂谥诸人削体仁谥而御史张孙振力颂体仁功请复故谥诋锡畴持论偏居官狼籍遂勒致仕南都失守锡畴乡邑亦破时遭父丧间关赴闽唐王命以故官力辞不拜寓居温州江心寺总兵贺君尧挞辱诸生锡畴将论劾君尧夜使人杀之　　顾颐
按明外史高邦佐传邦佐同时顾颐以右&#政守辽海道广宁之变力屈自经赠太仆少卿世荫本卫副千户　　顾咸正
按苏州府志咸正字端木昆山人咸建兄崇祯癸酉举人任延安推官乙酉兵至被祸　　顾咸建
按明外史陈子龙传顾咸建字汉石昆山人大学士鼎臣曾孙也崇祯十六年进士授钱塘知县甫之官闻京师陷人情汹汹咸建戢奸宄严警备及南都失守郡邑长吏悉逃窜咸建散遣妻子独守官不去被执死之　　顾咸受
按苏州府志咸受字幼疏天启甲子举人咸建弟丁酉兵至被祸　　顾天逵　顾天遴
按苏州府志天逵字大鸿岁贡生天遴字仲熊诸生俱咸正子丁酉兵至被祸　　顾人龙
按明外史吴子骐传顾人龙定番州人尝出仕解职家居流贼来犯率士民拒守杀贼甚众城破大骂而死　　顾杲
按明外史吴应箕传阮大铖以附珰削籍侨居南京联络南北附珰失职诸人劫持公道崇祯九年京师有警应箕与无锡顾杲等为留都防乱公揭讨之杲字子方光禄卿宪成从子也为人豪迈好倚酒骂座南都既覆散家财募士千人取道江阴人以为贼集众御之被杀
　错姓部汇考
凌迪知万姓统谱
　　错姓
错见姓苑

　布姓部汇考
廖用贤尚友录
　　布姓
布见姓苑望出江夏

　遇姓部汇考
凌迪知万姓统谱
　　遇姓
遇见风俗通望出东莞

　庶姓部列传
　　周
　　庶秀
按奇姓通秀周公之师
　　汉
　　庶羁遂
按奇姓通羁遂见急就章

　度姓部汇考
廖用贤尚友录
　　度姓
度古掌度之官因以命氏

　傅姓部汇考
宋书
　　傅弘之传
傅弘之字仲度北地泥阳人傅氏旧属灵州汉末郡境为卤所侵失土寄寓冯翊置泥阳富平二县灵州废不立故傅氏悉属泥阳晋武帝太康二年复立灵州县傅氏悉属灵州弘之高祖晋司徒祗后封灵州公不欲封本县故祗一门还复泥阳唐书
　　宰相世系表
傅氏出自姬姓黄帝裔孙大由封于傅邑因以为氏商时虞虢之界有傅氏居于岩旁号为傅岩盘庚得说于此命以为相裔孙汉义阳侯介子始居北地曾孙长复封义阳侯生章章生睿睿生后汉弘农太守允字固二子嘏松嘏字兰石魏尚书仆射阳都元侯十一世孙奕唐中散大夫太史令泥阳县男北齐有行台仆射傅伏武孙文杰唐杞王府典军清河傅氏出自后汉汉阳太守壮节侯燮字南容生干字彦林魏扶风太守生晋司隶校尉鹑觚刚侯元字休奕生司隶校尉贞侯咸子孙自北地徙清河裔孙仕后魏为南阳太守生交益廖用贤尚友录
　　傅姓
傅清河商音

　姓姓部汇考
凌迪知万姓统谱
　　姓
音恕见姓苑
　　姓
音署见直音

　步姓部汇考
郑樵通志
　　同名异实
步氏有二晋公族&#氏之后姬姓又步陆氏改为步氏魏姓也廖用贤尚友录
　　步姓
步平阳羽音晋大夫步扬之先食采于步因氏焉　谕姓部列传
　　汉
　　谕瑮
按万姓统谱瑮河曲人
　　晋
　　谕归
按万姓统谱归曲阜令撰西河记
按宛委余编
归后改姓喻

　据姓部汇考
凌迪知万姓统谱
　　据姓
据见姓苑

　顾姓部纪事
隋书何妥传妥少机警八岁游国子学助教顾良戏之曰汝既姓何是荷叶之荷是河水之河应声答曰先生姓顾是眷顾之顾是新故之故众咸异之　步姓部列传
　　周
　　步扬
按左传僖公十五年秦伯伐晋三败及韩晋侯谓庆郑曰寇深矣若之何对曰君实深之可若何公曰不孙卜右庆郑吉弗使步扬御戎家仆徒为右　　步招
按左传文公七年秦康公送公子雍于晋赵宣子背先蔑而立灵公以御秦师箕郑居守赵盾将中军先克佐之荀林父佐上军先蔑将下军先都佐之步招御戎戎津为右败秦师于令狐　　步毅
按左传成公十六年晋楚遇于鄢陵步毅御晋厉公栾针为右彭名御楚共王潘党为右　　汉
　　步辅
按万姓统谱辅长平侯
　　吴
　　步骘
按吴志步骘传骘字子山临淮淮阴人世乱避难江东孙权为讨卤将军召骘为主记除海盐长还辟车骑将军东曹掾建安十五年出领鄱阳太守徙交州刺史封广信侯黄武二年迁右将军左护军改封临湘侯五年徙屯沤口权称尊号拜骠骑将军领冀州牧骘前后荐达屈滞救解患难书数十上权虽不能悉纳然时采其言多蒙济赖赤乌九年代陆逊为丞相被服居处有如儒生在西陵二十年邻敌敬其威信性宽弘得众喜怒不形于声色而外内肃然十一年卒　　步协
按吴志步骘传骘封临湘侯卒子协嗣统骘所领加抚军将军卒　　晋
　　步阐
