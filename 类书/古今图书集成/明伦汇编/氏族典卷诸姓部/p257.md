<!-- { "loadSidebar": true } -->

　陈姓部选句
汉张衡司空陈公诔敬仲初育发繇卜筮凤飞观国流光末裔陈江总皇太子太学讲碑我大陈之御天下若水涣其长澜瑶星躔其永历重华诞启兴于大鹿之野敬仲继业盛矣鸣凤之占唐李商隐诗耿董官勋大荀陈地望清
宋苏轼朱陈嫁娶图诗闻道一村唯两姓不将门户卖崔卢

　陈姓部纪事
汉书陈遵传遵字孟公杜陵人时列侯有与遵同姓字者每至人门曰陈孟公坐中莫不震动既至而非因号其人曰陈惊坐云王莽传始建国元年莽曰予前在摄时建郊宫定祧庙立社稷神祗报况或光自上复于下流为乌或黄气熏烝昭耀章明以着黄虞之烈焉自黄帝至于济南伯王而祖世氏姓有五矣黄帝二十五子分赐厥姓十有二氏虞帝之先受姓曰姚其在陶唐曰妫在周曰陈在齐曰田在济南曰王予伏念皇初祖考黄帝皇始祖考虞帝以宗祀于明堂宜序于祖宗之亲庙其立祖庙五亲庙四后夫人皆配食郊祀黄帝以配天黄后以配地以新都侯东第为大禖岁时以祀家之所尚种祀天下姚妫陈田王氏凡五姓者皆黄虞苗裔予之同族也书不云乎惇序九族其令天下上此五姓名籍于秩宗皆以为宗室世世复无有所与其元城王氏勿令相嫁娶以别族理亲焉后汉书雷义传义举茂才让于陈重刺史不听义遂佯狂被发走不应命乡里为之语曰胶漆自谓坚不如雷与陈世说正始中人士比论以五荀方五陈荀淑方陈实荀靖方陈谌荀爽方陈纪荀彧方陈群荀顗方陈泰宋史陈师锡传师锡始与陈瓘同论京卞时号二陈将乐县志陈真拜饶州通判改安庆秩满赴京会成祖梦二朱衣侍墀下自云太守一真一假次日同他郡通判陈假引奏适与梦符俱升知府明外史陈济传陈继吴人父汝言坐法死继甫生十月遗书数万卷母吴躬织以资诵读比长贯穿经学人呼为陈五经李时勉传时勉与陈敬宗同在翰林袁忠彻尝相之曳二人&#列曰二公他日功名相埒敬宗仪观魁梧时勉貌稍寝后二人各为南北祭酒敬宗方严肃下时勉平恕得士世称贤祭酒者曰南陈北李陈宁传宁有才气而性特严刻尝令左右烧铁烙人肌肤吏民苦之号为陈烙铁艾南英传万历末场屋文腐烂南英深疾之与同郡章世纯罗万藻陈际泰以兴起斯文为任乃刻四人所作行之世世人翕然归之称为章罗陈艾江宁府志陈钦知广平周达民隐临事果决百废具修时巡九县问民疾苦郡人号为陈母

　&#姓部列传
　　汉
　　&#被
按史记淮南王安传淮南王安太子迁学用剑自以为人莫及闻郎中&#被巧乃及与戏被一再辞让误中太子太子怒被恐遂亡至长安上书自明　　宋
　　&#恢
按万姓统谱恢元佑初教授

　敳姓哉姓栽姓该姓财姓涞姓魋姓媒姓姓部　汇考郑樵通志
　　以名为氏
古
人名

敳氏八凯隤敳之后以王父字为氏
凌迪知万姓统谱
　　哉姓
哉见姓苑
　　栽姓
栽见姓苑
　　该姓
该见姓苑
　　财姓
财见姓苑
　　涞姓
涞州名见姓苑
　　魋姓
魋桓魋之后
　　媒姓
媒音梅见直音
　　姓
音台古文台字见直音

　申姓部汇考
史记
　　补三皇本纪
炎帝神农氏其后有州甫甘许戏露齐纪怡向申吕皆姜姓之后并为诸侯或分四岳当周室甫侯申伯为王贤相齐许列为诸侯霸于中国盖圣人德泽广大故其祚嗣繁昌久长云郑樵通志
　　以国为氏
周异
姓国

申氏伯爵姜姓炎帝四岳之后封于申号申伯周宣王元舅也今信阳军乃唐申州即其国也子孙以国为氏后为楚之邑申公居之又为申氏是以邑为氏也鲁有申丰郑有申侯齐有申蒯韩有申不害着书汉有申巡石赵有申锺为司徒宋庆历登科申顗信州人政和申好问郓州人　　同名异实
申氏有二姜姓之后以国为氏又楚申邑申公居之以邑为氏廖用贤尚友录
　　申姓
申魏郡商音又望出丹阳

　申姓部列传
　　周
　　申伯
按史记补三皇本纪当周室甫侯申伯为王贤相　　申繻按春秋臣传申繻鲁大夫也桓公六年九月子同生以太子生之礼举之接以太牢卜士负之士妻食之公与文姜宗妇命之公问名于申繻对曰名有五有信有义有象有假有类以名生为信以德命为义以类命为象取于物为假取于父为类不以国不以官不以山川不以隐疾不以畜牲不以器币周人以讳事神名终将讳之故以国则废名以官则废职以山川则废主以畜牲则废祀以器币则废礼晋以僖侯废司徒宋以武公废司空先君献武废二山是以大物不可以命公曰是其生也与吾同物命之曰同十八年春公将有行遂与姜氏如齐申繻曰女有家男有室无相渎也谓之有礼易此必败既而果然庄公十四年傅瑕杀郑子及其二子而纳厉公初内蛇与外蛇斗于郑南门中内蛇死六年而厉公入公闻之问于申繻曰犹有妖乎对曰人之所忌其气焰以取之妖由人兴人无衅焉妖不自作人弃常则妖兴故有妖　　申俞
按管子公将如齐与夫人偕行申俞谏曰不可　　申舟按左传宣公十四年楚子使申舟聘于齐曰无假道于宋亦使公子冯聘于晋不假道于郑申舟以孟诸之役恶宋曰郑昭宋聋晋使不害我则必死王曰杀女我伐之见犀而行及宋宋人止之华元曰过我而不假道鄙我也鄙我亡也杀其使者必伐我伐我亦亡也亡一也乃杀之　　申犀
按左传宣公十四年秋九月楚子围宋十五年夏五月楚师将去宋申犀稽首于王之马前曰毋畏知死而不敢废王命王弃言焉王不能答申叔时仆曰筑室反耕者宋必听命从之按毋畏
申舟名

　　申骊
按左传成公八年晋栾书侵蔡遂侵楚获申骊注楚
大夫
　　申蒯
按左传襄公二十五年崔武子见棠姜而美之遂取之庄公通焉崔子弒之申蒯侍渔者退谓其宰曰尔以帑免我将死其宰曰免是反子之义也与之皆死　　申鲜虞按左传襄公二十五年崔武子见棠姜而美之遂取之庄公通焉崔子弒之闾丘婴以帷缚其妻而载之与申鲜虞乘而出鲜虞推而下之曰君昏不能匡危不能救死不能死而知匿其昵其谁纳之行及弇中将舍婴曰崔庆其追我鲜虞曰一与一谁能惧我遂舍枕辔而寝食马而食驾而行出弇中谓婴曰速驱之崔庆之众不可当也遂来奔　　申丰
按春秋臣传申丰鲁季氏属大夫也季武子无适子公弥长而爱悼子欲立之访于丰曰弥与纥吾俱爱之欲择而立之丰趋退尽室将行他日又访焉曰其然将具敝车而行乃止昭公四年正月大雨雹季氏问于丰曰雹可御乎对曰圣人在上无雹虽有不为灾古者日在北陆而藏冰西陆朝觌而出之其藏冰也深山穷谷固阴冱寒于是乎取之其出之也朝之禄位宾食丧祭于是乎用之其藏之也黑牡秬黍以享司寒其出之也桃弧棘矢以除其灾其出入也时食肉之禄冰皆与焉大夫命妇丧浴用冰祭寒而藏之献羔而启之公始用之火出而毕赋自命夫命妇至于老疾无不受冰山人取之县人传之传人纳之隶人藏之夫冰以风壮而以风出其藏之也周其用之也遍则冬无愆阳夏无伏阴春无凄风秋无苦雨雷出不震无灾霜雹疠疾不降民不夭札今藏川池之冰弃而不用风不越而杀雷不发而震雹之为灾谁能御之七月之卒章藏冰之道也二十六年齐侯将纳昭公命无受鲁货丰以币锦二两缚一如瑱适齐师赂梁丘据以言于齐侯遂不果纳公　　申无宇
按春秋臣传无宇楚芋尹也公子围杀大司马蒍掩而取其室无宇曰王子必不免善人国之主也王子相楚国将善是封殖而虐之是祸国也且司马令尹之偏而王之四体也绝民之主去身之偏艾王之体以祸其国不祥莫大焉何以得免昭公七年楚子之为令尹也为王旌以田无宇断之曰一国两君其谁堪之及即位为章华之宫纳亡人以实之无宇之阍入焉无宇执之有司弗与曰执人于王宫其罪大矣执而谒诸王王将饮酒无宇辞曰天子经略诸侯正封古之制也封略之内何非君土食土之毛谁非君臣故诗曰普天之下莫非王土率土之滨莫非王臣天有十日人有十等故王臣公公臣大夫大夫臣士士臣皂皂臣舆舆臣隶隶臣僚僚臣仆仆臣台马有圉牛有牧以待百事今有司曰女胡执人于王宫将焉执之周文王之法曰有亡荒阅所以得天下也吾先君文王作仆区之法曰盗所隐器与盗同罪所以封汝也若从有司是无所执逃臣也昔纣为天下逋逃主萃渊薮君王始求诸侯而则纣无乃不可乎若以二文之法取之盗有所在矣王曰取而臣以往遂赦之十一年楚子灭蔡用隐太子于冈山无宇曰不祥五牲不相为用况用诸侯乎王必悔之楚子城陈蔡不羹使弃疾为蔡公王问于无宇曰弃疾在蔡何如对曰择子莫如父择臣莫如君郑庄公城栎而置子元焉使昭公不立齐桓公城谷而置管仲焉至于今赖之臣闻五大不在边五细不在庭亲不在外羁不在内今弃疾在外郑丹在内君其少戒王曰国有大城何如对曰郑京栎实杀曼伯宋萧亳实杀子游齐渠丘实杀无知卫蒲戚实出献公若由是观之则害于国末大必折尾大不掉君所知也　　申亥
按左传昭公十三年薳氏之族及薳居许围蔡洧蔓成然作乱王沿夏将欲入鄢芋尹无宇之子申亥曰吾父再奸王命王弗诛惠孰大焉君不可忍惠不可弃吾其从王乃求王遇诸棘围以归夏五月癸亥王缢于芋尹申亥氏申亥以其二女殉而葬之　　申夜姑
按左传昭公二十五年初季公鸟娶妻于齐鲍文子生申公鸟死季公亥与公思展与公鸟之臣申夜姑相其室　　申包胥
按春秋臣传申包胥楚王孙也初伍员与包胥友其亡也谓包胥曰吾必复楚国包胥曰子能复之我必能兴之及昭王在随包胥如秦乞师曰吴为封豕长蛇以荐食上国虐始于楚寡君失守社稷越在草莽使下臣告急若以君灵抚之世以事君秦伯曰子姑就馆将图而告对曰寡君越在草莽未获所伏下臣何敢即安立依于庭墙而哭日夜不绝声勺饮不入口七日秦哀公为之赋无衣九顿首而坐秦师乃出五年包胥以秦师救楚战于公&#之溪吴师大败吴子乃归楚子入郢赏包胥包胥曰吾为君也非为身也君既定矣又何求遂逃赏吴之入楚也使召陈怀公怀公朝国人而问焉曰欲与楚者右欲与吴者左逄滑当公而进曰臣闻国之兴也视民如伤是其福也其亡也以民为土芥是其祸也楚虽无德亦不艾杀其民吴日敝于兵暴骨如莽而未见德焉天其或者正训楚也祸之适吴其何日之有陈侯从之至是楚果复国后越将伐吴包胥使于越越王句践问战奚以而可包胥曰敢问君王之所以与之战者王曰在孤之侧者觞酒豆肉箪食未尝敢不分也饮食不致味听乐不尽声求以报吴愿以此战包胥曰善则善矣未可以战也王曰越国之中疾者吾问之死者吾葬之老其老慈其幼长其孤问其病求以报吴愿以此战包胥曰善则善矣未可以战也王曰富者吾安之贫者吾予之救其不足裁其有余使贫富皆利之求以报吴愿以此战包胥曰善哉蔑以加焉然犹未可以战也夫战知为始仁次之勇次之不知则不知民之极无以铨度天下之众寡不仁则不能与三军共饥劳之殃不勇则不能断疑以发大计越王曰诺　　申句须
按左传定公十二年仲由为季氏宰将堕三都季氏将堕费公山不狃叔孙辄帅费人以袭鲁公与三子入于季氏之宫登武子之台费人攻之弗克入及公侧仲尼命申句须乐颀下伐之费人北国人追之败诸姑蔑二子奔齐遂堕费　　申鸣
