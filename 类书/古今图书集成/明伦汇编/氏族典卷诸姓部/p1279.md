<!-- { "loadSidebar": true } -->
按北齐书斛律金传金字阿六敦朔州&#勒部人也金性敦直善骑射行兵用匈奴法望尘识马步多少嗅地知军度远近初为军主茹茹主阿那入寇高陆金拒击破之正光末破六韩拔陵构逆金拥众属焉陵假金王号金度陵终败灭乃统所部万户诣云州请降即授第二领民酋长为杜洛周所破金与兄平归爾朱荣荣表金为别将累迁都督孝庄立赐爵阜城县男及爾朱兆等逆乱高祖密怀匡复之计金仍从举义从平晋阳追灭爾朱兆太昌初以金为汾州刺史当州大都督进爵为侯武定初高仲密叛周文帝入寇洛阳高祖使金拒之破密军还除大司马改封石城郡公世宗嗣事侯景据颖川降于西魏西魏使其大都督李景和若干宝赴援侯景金率众要之景和等闻而退走还为肆州刺史使金送米宜阳西魏九曲戍将马绍隆据险要斗金破之以功别封安平县男显祖受禅封咸阳郡王刺史如故四年解州以太师还晋阳诏金第二子丰乐为武卫大将军后茹茹扰边显祖于是率众与金共讨之获二万余户而还进位右丞相天统二年薨年八十谥曰武子光嗣　　斛律光
按北齐书斛律金传金子光字明月少工骑射以武艺知名年十七擢为都督武定五年封永乐县子进爵为伯齐受禅加开府仪同三司别封西安县子天保三年从征出塞光先驱破敌皇建元年进爵巨鹿郡时乐陵王百年为皇太子肃宗以光世载醇谨兼着勋王室纳其长女为太子妃大宁三年冬周遣其柱国大司马尉迟迥齐国公宇文宪柱国庸国公可叱雄等众称十万寇洛阳光率骑五万驰往赴击战于邙山迥等大败光亲射雄杀之迁太尉又封冠军县公先是世祖纳光第二女为太子妃天统元年拜为皇后其年光转大将军三年六月父丧去官其月诏起光及其弟羡并复前任秋除太保袭爵咸阳王别封武德郡公十二月周遣将围洛阳壅绝粮道武平元年正月诏光率步骑三万讨破之诏加右丞相并州刺史二年周柱国抱罕公普屯威柱国韦孝宽等步骑万余来逼平陇与光战于汾水之北光大破之祖珽穆提婆积怨周将军韦孝宽忌光英勇乃作谣言令间谍漏其文于邺曰百升飞上天明月照长安又曰高山不摧自崩槲树不扶自竖祖珽因续之曰盲眼老公背上下大斧饶舌老母不得语令小儿歌之于路遂相与协谋以谣言启帝帝令洪珍驰召赐一骏马光至引入凉风堂刘桃枝自后拉而杀之时年五十八于是下诏称光谋反尽灭其族光性少言刚急严于御下治兵督众唯杖威刑自结发从戎未尝失律深为邻敌所慑惮周武帝入邺追赠上柱国公　　斛律羡
按北齐书斛律金传金子羡字丰乐少有机警尤善射艺世宗擢为开府参军事进封大夏县子除通州刺史显祖受禅进号征西别封显亲县伯河清三年转幽州刺史其年秋突厥众十余万来寇羡总率诸将御之突厥望见军威甚整遂不敢战还镇燕蓟天统三年加位特进四年迁行台尚书令武平元年加骠骑大将军羡历事数帝以谨直见推虽极荣宠不自矜尚进爵荆山郡王三年七月光诛&#使中领军贺拔伏恩等十余人驿捕执之死于长史厅及其五子世达世迁世辨世酋伏护余年十五已下者宥之　　斛律武都按北齐书斛律金传金子光光长子武都历位特进太子太保开府仪同三司梁兖二州刺史所在并无政绩唯事聚敛光死遣使于州斩之　　斛律须达
按北齐书斛律金传金子光光子须达中护军开府仪同三司先光卒　　斛律世雄
按北齐书斛律金传金子光光子世雄开府仪同三司赐死　　斛律恒伽
按北齐书斛律金传金子光光子恒伽假仪同三司赐死　　斛律敦
按周书达奚武传齐将斛律敦侵汾绛武以万骑御之敦退　　斛律弥娥突
按北齐书段荣传荣子韶从袭夏州擒斛律弥娥突　　斛律阿列罗按北齐书后主本纪武平六年以斛律阿列罗为司空　　斛律野&#禄
按周书于谨传谨为长流参军与广阳王破贼斛律野&#禄等　　隋
　　斛律锺
按北齐书斛律金传金子光诛光小子锺年数岁获免周朝袭封崇国公隋开皇中卒于骠骑将军　　斛律孝卿按北齐书斛律羌举传羌举子孝卿少聪敏机悟有风检频历显职武平末侍中开府仪同三司封义宁王知内省事典外兵骑兵机密后主禅位任城王令孝卿赍诏策及传国玺往瀛州孝卿便诣邺城归于周武帝仍从入长安授纳言上士隋开皇中位太府卿卒于民部尚书
　斛律姓部汇考
郑樵通志
　　代北复姓
斛律氏代人世为部落统帅号斛律部因为氏焉　斛斯姓部列传
　　北魏
　　斛斯兰
按宋书宗室道怜传义熙元年拓跋开遣伪豫州刺史索度真大将军斛斯兰寇徐州　　斛斯敦
按魏书斛斯椿传椿父敦肃宗时为左牧令
　　斛斯椿
按魏书斛斯椿传椿字法寿广牧富昌人也父敦肃宗时为左牧令时河西贼起椿乃将家投爾朱荣荣以椿兼铠曹参军从荣征伐有功表授厉威将军署外兵事椿性巧佞甚得荣心从荣入洛庄帝初封阳曲县开国公从平葛荣以功除上党太守改封深泽县转东徐州刺史及爾朱荣死椿甚忧惧时萧衍以汝南王悦为魏主资其士马次于境上椿遂率所部归悦悦封灵丘郡开国公会爾朱兆入洛椿复背悦归兆爾朱世隆之立前废帝也椿参其谋以定策功拜侍中改封城阳郡开国公与爾朱度律仲远等北拒齐献武王倍道兼行入北中城收爾朱部曲尽杀之令长孙稚贾显智等率数百骑袭爾朱世隆彦伯兄弟斩于阊阖门外传世隆等首并囚度律天光送于齐献武王出帝拜椿侍中仪同开府椿自以数为反复意常不安劝帝征兵诡称南讨将以伐齐献武王王以椿乱政欲诛之椿惧不免复启出帝假说游声以劫胁帝信之遂入关椿亦西走长安椿狡猾多事好乱乐祸干时败国朝野莫不雠疾之弟元寿寻为部下所杀　　斛斯琏
按周书陈忻传魏恭帝元年与开府斛斯琏等共齐将段孝先战于九曲大破之　　斛斯寿
按魏书出帝本纪永熙三年六月豫州刺史斛斯寿东趋济州　　北齐
　　斛斯洪庆
按北齐书皇甫玉传玉善相人谓其妻曰殿上者不过二年妻以告舍人斛斯洪庆洪庆以启帝帝怒召斩之　　斛斯文略
按北齐书后主本纪天统四年九月太上皇帝诏侍中斛斯文略报聘于周　　北周
　　斛斯征
按周书斛斯征传征字士亮河南洛阳人父椿太傅尚书令征幼聪颖及长博涉群书尤精三礼兼解音律有至性居父丧朝夕共一溢米以父勋累迁太常卿自魏孝武西迁雅乐废缺征博采遗逸稽诸典故创新改旧方始备焉六官建拜司乐中大夫后高祖以征治经有师法诏令教授皇太子宣帝嗣位迁上大将军大宗伯帝肆行非度昏虐日甚征上疏极谏指陈帝失遂下征狱狱卒张元哀之乃以佩刀穿狱墙遂出之元卒被拷而终无所言征遇赦得免隋文践极例复官除太子太傅诏修撰乐书开皇初薨子谚征所撰乐典十卷　　隋
　　斛斯万善
按隋书王辩传河南斛斯万善骁勇果毅与辩齐名大业中从卫元讨杨元感频战有功拜武贲郎将其后频讨群盗累迁至将军　　斛斯政
按隋书斛斯政传政祖椿魏太保尚书令常山文宣王父散骑常侍新蔡郡公政明悟有器干初为亲卫后以军功授仪同杨元感兄弟俱与之交元感之反也政与通谋及元纵等亡归亦政之计也帝在辽东穷治元纵党与内不自安遂亡奔高丽明年帝复东征高丽请降求执送政帝许之遂锁政而还至京师以政告庙将出金光门缚政于柱公卿百僚并亲击射脔割其肉多有啖者啖后烹煮收其余骨焚而扬之
　叔山姓部列传
　　周
　　叔山无趾
按万姓统谱无趾鲁人见庄子

　叔先姓部列传
　　后汉
　　叔先泥和
按后汉书列女传孝女叔先雄犍为人父泥和永建初为县功曹县长遣泥和拜檄谒巴郡太守乘&#堕湍水物故尸丧不归雄感念怨痛号泣昼夜因乘小&#于父堕处恸哭遂自投水死弟贤其夕梦雄告之却后六日当共父同出至期伺之果与父相持浮于江上郡县表言为雄立碑图象其形焉
　叔带姓部汇考
凌迪知万姓统谱
　　叔带姓
叔带嬴姓赵夙字叔带晋献公臣以字为氏
赵城县志
　　叔带姓
叔带奄父子在周幽王时因不遇去周如晋事晋文侯始建赵氏于晋国
　夙沙姓部列传
　　周
　　夙沙厘
按万姓统谱中行伯既克鼓鼓子之臣曰夙沙厘以其孥行军吏执之穆子召之曰鼓有君矣尔止事君吾定尔禄爵对曰臣委质千狄之鼓未委质于晋之鼓也　　夙沙卫
按万姓统谱卫奄人襄公二年齐伐莱卫取其赂马牛皆百匹乃还
　叔先姓部汇考
郑樵通志
　　以名为氏
叔先氏后汉书犍为叔先雄

　叔山姓部汇考
郑樵通志
　　以名为氏
叔山氏左传叔山冉之后庄子鲁有叔山无趾　秃发姓部汇考
晋书
　　秃发乌孤传
初寿阗之在孕母胡掖氏因寝而产于被中鲜卑谓被为秃发因而氏焉郑樵通志
　　代北复姓
秃发氏西河鲜卑也与后魏同出圣武帝诘汾长子匹孤神元时率其部众徙河西六代孙树机能据有凉州其族孙思复鞬生乌孤僭号西平王称南凉都广武弟利鹿孤&#檀三王十八年为乞伏炽盘所灭&#檀之子贺归魏太武赐姓源氏
　叔达姓部汇考
凌迪知万姓统谱
　　叔达姓
叔达八凯叔达之后

　万俟姓部汇考
廖用贤尚友录
　　万俟姓
万俟后魏献帝季弟之后为十姓官氏志称万俟氏　叔孙姓部汇考
廖用贤尚友录
　　叔孙姓
叔孙鲁公子叔牙之后牙生兹号叔孙因氏
凌迪知万姓统谱
　　叔孙姓
叔氏桓公子叔牙之后叔牙饮鴆而卒季友为之立后故以叔为氏至于得臣则叔牙之孙也故为叔孙氏
　叔夜姓部汇考
凌迪知万姓统谱
　　叔夜姓
叔夜周八士叔夜之后

　秃发姓部列传
　　晋
　　秃发乌孤
按晋书秃发乌孤载记乌孤河西鲜卑人也其先与后魏同出八世祖匹孤率其部自塞北迁于河西匹孤卒子寿阗立寿阗卒孙树机能立壮果多谋略泰始中杀秦州刺史胡烈尽有凉州之地后为马隆所败部下杀之以降从弟务丸立死孙推斤立死子思复鞬立部众稍盛乌孤即思复鞬之子也及嗣位务农桑修邻好吕光遣使署为假节冠军大将军河西鲜卑大都统广武县侯乌孤讨乙弗折掘二部大破之遣其将石亦干筑廉川堡以都之大破诸部又讨意云鲜卑大破之光遣使署乌孤征南大将军益州牧左贤王乌孤留其鼓吹羽仪谢其使而遣之隆安元年自称大都督大将军大单于西平王赦其境内年号太初攻&#金城光遣将来伐大败之降光乐都湟河浇河三郡岭南羌数万落皆附之乌孤更称武威王后徙于乐都段业为吕纂所侵遣利鹿孤救之纂惧烧氐池张掖&#麦而还以利鹿孤为凉州牧镇西平追&#檀入录府国事是岁乌孤因酒坠马伤胁而死在王位三年伪谥武王庙号烈祖　　秃发利鹿孤
按晋书秃发乌孤载记乌孤弟利鹿孤以隆安二年即伪位赦其境内殊死已下又徙居于西平利鹿孤闻吕光死遣其将金树苏翘率骑五千屯于昌松漠口既逾年赦其境内改元曰建和吕纂来伐使&#檀败之斩二千余级纂西击段业&#檀率骑一万袭姑臧掳八千余户而还隆安五年僭称河西王率师伐吕隆大败之吕隆为沮渠蒙逊所伐遣使乞师遣&#檀率骑一万救之徙凉泽段冢五百余家而归利鹿孤在位三年死伪谥曰康王　　秃发&#檀
