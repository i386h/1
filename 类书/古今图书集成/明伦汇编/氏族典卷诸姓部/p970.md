<!-- { "loadSidebar": true } -->
按万姓统谱侃字希颜巢县人永乐举人宣德中任靖宁州判官洁己爱民不避艰苦寻升监察御史历知府砥砺名节清约如寒士性尤孝友兄弟五人白首同居　　向钦
按万姓统谱钦字德恭慈溪人幼嗜学挟策未尝释手应五经试入学家贫资修仪以养父母门人经指授登甲科者相望以贡授宜春训导进诸生日与讲授施及旁郡邑暨从宦子弟皆来学间有贫不自存者钦量次给之言及于利辄面为发赤迁新淦教谕父卒终丧遂致仕　　向敬
按万姓统谱敬四川人正统进士
　　向
按万姓统谱四川人成化进士
　　向荣
按万姓统谱荣字至德进贤人成化乙未进士历副使　　向时
按四川总志时岳池人成化中进士历礼部郎中知德安府均里役息争讼民心感悦致仕归训子孙以廉介家范凛然年八十手犹不释卷　　向锦
按万姓统谱锦字中美慈溪人弘治进士除东流令擢凤阳同知值岁大祲侍郎王琼承命赈济按籍给散惟土著者得食流民多莩死锦怜之白于王计口给食数万人无一哗者王特疏荐之升南京礼曹出为廉州知府安南夷黎饭因国乱胁居民百余越屯廉界中钦州以获寇申御史方伟其功夷皆论死锦审之皆老幼提筐&#蓝缕无一兵仗力争于御史以为夷人越界罪止首恶余宜遣还御史衔之竟免归合浦产珍珠采取费巨万缗一无所私行装萧然锦博学强记为诗逼盛唐有寓廉集左氏咏和梅百韵　　向道淳
按万姓统谱道淳字永修慈溪人幼传家业卓有匡济天下之志　　向庭蕙
按万姓统谱庭蕙逊十代孙修孝敬好读书读律乡举为耆老惟尚公道不惧势位凡政务有不平直言谏正邑有同行商者一人溺水未溺者被诬佥宪刘敷处庭蕙力言其故其人得释邑人咸以直义称之　　向宗哲按万姓统谱宗哲字汝贤四川资县人嘉靖乙未进士历副使　　向洪迈
按万姓统说洪迈字仲皋慈溪人嘉靖甲辰进士历参政　　向程
按万姓统谱程慈溪人嘉靖乙丑进士任御史　亢姓部列传
　　汉
　　亢过
按万姓统谱过见印薮
　　唐
　　亢潮
按郑樵通志潮京兆人登科
　　亢轸
按万姓统谱轸五官正
　　明
　　亢信
按万姓统谱信咸宁人永乐中任洪洞知县
　　亢通
按万姓统谱通定襄人景泰举人
　　亢霖
按万姓统谱霖字弘济河南宜阳县人举人成化中任当涂县知县　　亢宪
按栖霞县志宪宜阳人举人弘治九年任知县　　亢良玉按万姓统谱良玉临汾人为府学生事父母能色养得其欢心母卒庐于墓侧朝夕哀号有芝草丛生枣叶如莲之异正德四年旌表其门　　亢思谦
按奇姓通思谦字子益山西临汾人嘉靖丁未进士改庶吉士历官左布政使　　亢镮
按濮州志镮卢氏人嘉靖二十年任州判
　　亢孟禧
按万姓统谱孟禧临汾人万历丙子举人
　　亢用中
按文登县志用中临汾选贡万历二十二年任三河知县　　亢宾
按龙溪县志宾典史

　望姓部汇考
郑樵通志
　　以名为氏
齐
人名

望氏姜姓风俗通齐太公望之后姓苑云今魏兴人景枋登科记有望俨
　况姓部列传
　　后汉
　　况长宁
按万姓统谱诸葛恪云况长宁庶几君子临事而惧好谋而成蜀为蕞尔之国所规所图惟守与战　　元　　况逵
按万姓统谱逵庐江人少读书有用世志泰定末为光泽令下车之日富强民素为长吏信从畏惮者悉不听入谒独延见诸生与讲学建云岩书院后为高安令平反冤狱有去思碑　　明
　　况锺
按明外史况锺传锺字伯律靖安人初以吏事尚书吕震荐授仪制司主事迁郎中宣德五年擢知苏州丁忧去民诣阙乞留诏起复锺为政务锄豪强植良弱兴利除害不遗余力正统六年锺秩满当迁部民二万余人走诉巡按御史张文昌乞再任诏进二秩如民请明年卒官　　况琛
按万姓统谱琛高安人永乐进士
　　况文
按万姓统谱文字应奎高安人永乐甲申进士授御史辨冤狱人称神明历广东左参议　　况子玉
按万姓统谱子玉泸州人正统间知宣城刚断敏给岁饥多方赈济民赖全活　　况真
按万姓统谱真字彦珍高安人由岁贡历工部刑部主事福建按察佥事正统己巳邓茂七党寇汀州遣指挥马雄讨之有功明年失利谪黑盐大使天顺间复佥事致仕真性质直用法平允后进阶中奉大夫　　况暹按万姓统谱暹字鼎元上高人由举人历莱阳汉川归安教谕敕封儒林郎光禄寺署正制行纯洁文章典雅周旋礼度举足为法闲居三十年以读书作文自娱卒祀乡贤祠　　况照
按万姓统谱照字廷光高安人正德戊辰进士历佥事　　况惟垣
按万姓统谱惟垣字翰臣高安人嘉靖丙戌进士历郎中　　况叔祺
按万姓统谱叔祺字吉夫高安人嘉靖庚戌进士任参政　　况澄
按寿张县志澄监生高安人嘉靖二十三年任知县　　况思谦按聊城县志思谦浙江人由选贡任县丞

　亢姓部汇考
凌迪知万姓统谱
　　亢姓
亢去声见姓苑

　舍姓斥姓乍姓驾姓芐姓姓部汇考
凌迪知万姓统谱
　　舍姓
舍见姓苑
　　斥姓
斥音柘蔡州有此姓出姓纂
　　乍姓
乍见姓苑
　　驾姓
驾见姓苑
　　芐姓
芐见姓苑
　　姓
音化见直音

　华姓部列传
　　周
　　华督
按左传桓公元年宋华父督见孔父之妻于路目逆而送之曰美而艳　　华龙滑
按左传闵公二年狄人伐卫卫懿公及狄人战于荧泽卫师败绩遂灭卫狄人囚史华龙滑与礼孔以逐卫人　　华仲
按左传僖公二十八年六月晋人复卫侯&#武子与卫人盟于宛濮卫侯先期入&#子先长牂守门以为使也与之乘而入公子歂犬华仲前驱叔武将沐闻君至喜捉发走出前驱射而杀之　　华御事
按左传文公七年宋华御事为司寇
注
华元父也
　　华耦
按左传文公九年公子遂会晋赵盾宋华耦卫孔达许大夫救郑注
耦督曾孙
　　华元
按左传文公十六年宋华元为右师
注
元督曾孙
　　华椒
按左传宣公十二年冬楚子伐萧宋华椒以蔡人救萧　　华喜
按左传成公十五年宋华喜为司徒
注
督之元孙
　　华弱
按左传襄公六年宋华弱与乐辔少相狎长相优又相谤也子荡怒以弓梏华弱于朝平公见之曰司武而梏于朝难以胜矣遂逐之夏宋华弱来奔注
弱华
椒孙
　　华臣
按左传襄公九年宋灾乐喜使华臣具正徒令隧正纳郊保奔火所注
臣华元子
　　华阅
按左传襄公九年宋灾乐喜使华阅讨右官官庀其司向戍讨左亦如之注
阅华元子
　　华皋比　华吴
按左传襄公十七年宋华阅卒华臣弱皋比之室使贼杀其宰华吴注
皋比阅之子
　　华合比　华亥
按左传昭公六年宋寺人柳有宠大子佐恶之华合比曰我杀之柳闻之乃坎用牲埋书而告公曰合比将纳亡人之族既盟于北郭矣公使视之有焉遂逐华合比合比奔卫于是华亥欲代右师乃与寺人柳比从为之征曰闻之久矣公使代之见于左师左师曰女夫也必亡女丧而宗室于人何有人亦于女何有诗曰宗子维城毋俾城坏毋独斯畏女其畏哉　　华定按左传昭公十年九月叔孙婼齐国弱宋华定卫北宫喜郑罕虎许人曹人莒人邾人滕人薛人杞人小邾人如晋葬平公也　　华无戚　华启
按左传昭公二十年宋元公无信多私而恶华向华定华亥与向宁谋曰亡愈于死先诸华亥伪有疾以诱群公子公子问之则执之夏六月丙申杀公子寅公子御戎公子朱公子固公孙援公孙丁拘向胜向行于其廪公如华氏请焉弗许遂劫之癸卯取大子栾与母弟辰公子地以为质公亦取华亥之子无戚向宁之子罗华定之子启与华氏盟以为质　　华齐
按左传昭公二十年卫齐豹北宫喜褚师圃公子朝作乱丙辰卫侯在平寿公孟有事于盖获之门外齐子氏帷于门外而伏甲焉使祝&#置戈于车薪以当门使一乘从公孟以出使华齐御公孟宗鲁骖乘及闳中齐氏用戈击公孟宗鲁以背蔽之断肱以中公孟之肩皆杀之　　华寅
按左传昭公二十年卫齐豹北宫喜褚师圃公子朝作乱卫侯在平寿闻乱乘驱自阅门入庆比御公公南楚骖乘使华寅乘贰车及公宫鸿魋驷乘于公公载宝以出过齐氏使华寅肉袒执盖以当其阙齐氏射公中南楚之背公遂出寅闭郭门逾而从公公如死鸟　　华费遂　华牼　华登
按左传昭公二十年宋华向之乱华亥欲归公子向宁曰唯不信故质其子若又归之死无日矣公请于华费遂将攻华氏对曰臣不敢爱死无乃求去忧而滋长乎臣是以惧敢不听命公曰子死亡有命余不忍其&#冬十月公杀华向之质而攻之华向奔陈华登奔吴向宁欲杀太子华亥曰干君而出又杀其子其谁纳我且归之有庸使少司寇牼以归曰子之齿长矣不能事人以三公子为质必免公子既入华牼将自门行公遽见之执其手曰余知而无罪也入复而所　　华貙　华多僚
按左传昭公二十一年宋华费遂生华貙华多僚华登貙为少司马多僚为御士　　华妵
按左传昭公二十一年冬十月华登以吴师救华氏丙寅齐师宋师败吴师于鸿口华登帅其余以败宋师公欲出厨人濮请待之乃徇曰扬徽者公徒也众从之遂败华氏于新里翟偻新居于新里既战脱甲于公而归华妵居于公里亦如之　　华豹
按左传昭公二十一年十一月曹翰胡会晋荀吴齐苑何忌卫公子朝救宋丙戌与华氏战于赭丘子禄御公子城庄堇为右干犨御吕封人华豹张&#为右　　汉　　华毋害
按汉书功臣侯表毋害以越将从起留入汉定三秦击臧荼封终陵侯从攻马邑及布三十五年薨谥齐　　华寄按汉书功臣侯表寄以舍人从起薛以连敖入汉以都尉击项羽复攻韩王信封朝阳侯十二年薨谥齐　　华夷按汉书功臣侯表高后元年朝阳文侯夷嗣二十一年薨　　华勃
按汉书功臣侯表孝文四年终陵共侯勃嗣十六年薨　　华当
按汉书功臣侯表孝文十四年朝阳侯当嗣三十九年元朔二年坐教人上书枉法耐为鬼薪　　华禄
按汉书功臣侯表孝文后四年终陵侯禄嗣七年孝景四年坐出界耐为司寇　　华告
按汉书功臣侯表元康四年终陵侯毋害曾孙于陵大夫告诏复家　　华定国
按汉书功臣侯表元康四年朝阳侯寄元孙奉明大夫定国诏复家　　魏
　　华佗
按魏志华佗传佗字元化沛国谯人一名勇晓养性之术又精方药灸针太祖闻而召佗佗常在左右然本士人以医见业意常自悔后太祖得病笃重使佗专视佗久远家思归因到家辞以妻病数乞期不反太祖累书呼又敕郡县发遣犹不上道太祖大怒使人收送狱考死　　华歆
按魏志华歆传歆字子鱼平原高唐人举孝廉除郎中病去官灵帝崩何进辅政征为尚书郎马日磾安集关东辟歆为掾东至徐州诏即拜歆豫章太守后拜议郎参司空军事入为尚书转侍中魏国既建为御史大夫文帝践阼改为司徒明帝即位转太尉太和五年薨谥曰敬侯子表嗣歆弟缉咸熙中为尚书　　吴　　华核
按吴志华核传核字永先吴郡武进人始为上虞尉以文学入为秘府郎迁中书丞孙&#即位封徐陵亭侯宝鼎二年&#更营新宫制度弘广核上疏谏不纳后迁东观令领右国史书百余上皆有补益天册元年以微谴免数岁卒　　晋
　　华表
