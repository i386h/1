<!-- { "loadSidebar": true } -->
按万姓统谱勃眉山人元符初诏求直言九上书言宣仁太后之诬雪司马光之枉乞用范纯仁苏轼之贤斥章惇蔡卞吕惠卿蔡京之奸改提举湖北路常平寻坐元祜党籍　　刘崧
弟岑
　峤

按尚友录崧字伯高弟岑字仲高峤字季高吴兴人东坡所赋吴兴丈人之诗刘季叔诸孙也三公才学官位士夫例能称之汪彦章尝铭仲高之墓仲高任福建提刑日尝书武夷山三大字甚奇古今石刻尚存　　刘顗
按尚友录顗为御史以言事贬东坡赠以诗云乌府先生铁作肝风霜卷地不知寒世因目之为铁肝御史　　刘昺
按宋史刘昺传昺字子蒙东明人初名炳赐今名元符末进士甲科起家太学博士迁秘书省正字校书郎兄炜通乐律炜死蔡京擢昺大司乐引蜀人魏汉津铸九鼎作大晟乐撰鼎书新乐书皆汉津妄出己意而昺为缘饰累迁给事中为翰林学士改工部尚书昺与弟焕皆侍从而亲丧不葬坐夺职京再辅政召为户部尚书东宫建为太子宾客又还户部加宣和殿学士知河南府与王采交通事败长流琼州死　　刘嗣明按宋史刘嗣明传嗣明开封祥符人入太学解褐补承事郎历校书郎至给事中张商英居相位恶其不附己时郑居中虽以嫌去枢密然阴殖党与窥伺益固嗣明与之合计倾商英迁大司成已而言者论其取悦权贵黜知颍州未几入为工部侍郎翰林学士工部尚书卒　　刘安世
按宋史刘安世传安世字器之魏人父航终太仆卿安世登进士第不就选从学于司马光咨尽心行己之要光教之以诚光入相荐为秘书省正字光薨擢右正言章惇以强市民田罚金安世言惇与蔡确黄履邢恕为四凶止从薄罚何以示惩会吴处厚解释确安州诗以进安世与梁焘等极论之窜之新州宰相范纯仁至于御史十人皆缘是去迁起居舍人进左谏议大夫有旨暂罢经筵民间歡传宫中求乳婢安世疏谏邓温伯为翰林承旨安世言其始终反复吕惠卿复光禄卿安世争以为不可出知成德军章惇用事尢忌恶之安置英州同文馆狱起徙梅州惇与蔡卞将必置之死擢一土豪为转运判官使杀之判官未至二十里呕血而毙竟得免昭怀后正位中宫惇卞发前谏乳婢事以为为后设时邹浩既贬诏应天少尹孙鼛以槛车收二人赴京师行数驿而徽宗即位赦至鼛乃还凡投荒七年甲令所载远恶地无不历之移衡及鼎然后以集贤殿修撰知郓州蔡京既相连七谪至峡州羁管稍复承议郎卜居宋都宣和六年复待制明年卒年七十八安世仪状魁硕累岁正色立朝扶持公道年既老群贤雕丧略尽岿然独存而名望益重梁师成用事求得小吏吴默尝趋走前后者使持书来默因劝为子孙计安世笑曰若为子孙计不至是矣吾欲为元佑全人见司马光于地下还其书不答死葬祥符县后二年金人发其冢貌如生相惊语曰异人也为之盖棺乃去　　刘逵
按宋史刘逵传逵字公路随州随县人进士高第为太学太常博士崇宁中连擢拜中书侍郎逵无才能初以附蔡京故躐进京去相而逵贰中书首劝徽宗碎元祜党碑未满岁帝疑逵擅政于是御史论逵专恣罢知亳州京复相责安州居住京再以星变去稍起知杭州召及都而卒　　刘诜
按宋史刘诜传诜字应伯福州福清人中进士第历莆田主簿知庐江县崇宁中进大晟府典乐诜通音律尝上历代雅乐因革及宋制作之音故委以乐事历太常少卿卒　　刘珏
按宋史刘珏传珏字希范湖州长兴人登崇宁五年进士第宣和四年擢监察御史坐言事知舒州留为尚书主客员外郎靖康初除中书舍人李纲以观文殿学士知扬州珏言纲勇于报国听用不审数有败&#宜降黜以示惩戒冯澥言珏持两端为纲游说提举亳州明道宫建炎元年复召为中书舍人金人大入帝如临安以珏为吏部侍郎迁吏部尚书隆佑太后奉神主如江西诏珏为端明殿学士从行金人分兵追太后舟至太和县卫兵皆溃珏奉太后退保处州御史张延寿论珏罪贬衡州绍兴元年许自便明年以朝散大夫分司西京卒　　刘才邵
按宋史刘才邵传才邵字美中吉州庐陵人其上世鹗尝愤五季文辞卑弱仿扬雄法言着法语八十一篇行于世才邵以大观二年上舍释褐为赣汝二州教授宣和二年中宏词科迁司农寺丞靖康元年迁校书郎高宗即位廖刚荐之召见迁秘书丞历驾部员外郎迁吏部员外郎典侍右选事迁军器监既而迁起居舍人未几为中书舍人兼权直学士院帝称其能文时宰忌之出知漳州即城东开渠十有四为与斗门以潴汇决溉田数千亩民甚德之绍兴二十五年召拜工部侍郎兼直学士院寻权吏部尚书卒　　刘滂
按万姓统谱滂字德霖武义人大观进士蔡京与滂祖为布衣交滂至京师京欲挽滂为党滂曰此胡为及我哉京闻之不悦诬滂为党滂亦拂衣而去　　刘汝舟按万姓统谱汝舟字元造毅子政和中第进士调兴化军司法郡有富民王氏死而无嗣人以户绝告委验实得资二十万其妻以遗腹自诉守欲籍其业汝舟执不可既而生男又为辨析守怒汝舟纳告命乞归守怒虽稍霁尚籍其半王氏子名济绍兴中登第先是汝舟与张浚有故建炎初献浚平戎十策后辟为参谋官　　刘正夫
按宋史刘正夫传正夫字德初衢州西安人为太学录太常博士母服阕御史中丞石豫荐之除左司谏迁中书舍人进给事中礼部侍郎蔡京据相位正夫附翼之京罢正夫又与郑居中阴援京京憾刘逵次骨而逵善正夫京虽赖其助亦恶之出之成都入辞留为翰林学士京愈不能平中以事改龙图阁直学士知河南府召为工部尚书拜右丞进中书侍郎政和六年擢拜特进少宰致仕卒子皂民兵部侍郎阜民徽猷阁待制　　刘晏
按宋史刘晏传晏字平甫严州人入辽举进士为尚书郎宣和四年帅众来归授通直郎金人犯京师以晏总辽东兵号赤心队建炎初从刘正彦击淮西贼为五色旗使骑兵持之循山而出一色尽则以一色易之贼见官军累日不绝遂不战而降迁朝散郎正彦反以众归韩世忠金人犯建康世忠退保江阴晏领赤心百五十骑屯青龙寇犯常州晏以精锐破之保马迹山戚方围宣城晏往援出不意直捣方帐下方惊走晏单骑追之为贼所害　　刘正彦
按宋史苗傅传刘正彦不知何许人父法为熙和路经略使死王事法部曲王渊为御营都统制荐正彦于朝擢御营右军副都统制渊分兵与之以平丁进功进武功大夫初正彦讨进请刘晏偕行用晏计降进耻已赏薄而晏获峻迁由是怏望建炎三年高宗从王渊议幸杭州时诸大将分守要害扈卫者独苗傅傅自负宿将疾渊骤贵正彦虽由渊进渊檄取所予兵亦怨之于是谋作乱杀渊请帝禅位张浚吕颐浩起兵执送行在磔于市　　刘士英
按宋史刘士英传士英宣和间为温州教授方腊处州州人争具舟欲遁士英独身任责推郡茂才石砺为谋主治兵峙&#贼来攻拒守凡四十余日官军既至贼溃去靖康初通判太原府金人入境士英持短兵接战死之　　刘延庆
按宋史刘延庆传延庆保安军人世为将家雄豪有勇数从西伐立战功积官至泰宁军节度观察留后改承宣使从平方腊节度河阳三城又从北伐以宣抚都统制督兵十万渡白沟延庆行军无纪律战败坐贬率府率安置筠州未几复为镇海军节度使靖康之难延庆分部守京城城陷夺开远门以出至龟儿寺为追骑所杀　　刘宁
按万姓统谱宁字无虞归安人举宣和进士知秀州论疏多剀切所著有教忠堂类&#　　刘羲仲
按万姓统谱羲仲字壮舆恕子长于史学平居厉节操有祖父遗风后以蔡京荐召为修史检讨至京师时宰以下并不造谒忤京不复仕卒于庐山所著有太初历弟和仲有超轶材作诗清奥刻厉欲自成家为文慕石介有侠气亦蚤死　　刘思尹
按万姓统谱思尹字尧咨一字元衡新昌人少力学诣阙献书陈古今理乱得失足国裕民养才取士选将练兵制胜之策不报初授长沙司户参军再授江陵府察推廉洁无取自号戒得翁直忤上司弃官归诗酒自娱几二十年称玉坡老人官至朝奉郎　　刘显按万姓统谱显吉水人举进士为光禄主簿时曾布当国显于布为甥&#未尝间见布贬显得免后为夔路提举常平子琮登第任诸王宫翊善靖康中京城受围金人议立张邦昌琮不预有文集数十卷　　刘惟辅按宋史刘惟辅传惟辅泾州人以同州观察使为熙河马步军副总管金人既得秦州惟辅将骑御之舞&#刺其先锋将堕马敌为夺气退陇右都护张严遇伏死惟辅自石鼻寨遁归金人追及执之惟辅闭口不言而死　　刘
按宋史刘传字仲偃建州崇安人第进士调丰城尉累拜徽猷阁待制知越州方腊陷衢婺官吏悉遁或具舟请行不为动益厉战守备寇至城下击败之徙知真定府郭药师入朝密奏乞留之不报徙知建州改福州河北盗起复以守真定药师请马奏止之金人谋南牧阴治城守以待变是冬金兵抵城下知有备乃退自金兵之来诸郡皆塞门民坐困独纵樵牧如平时钦宗善之拜资政殿学士是时诸将救太原以为宣抚副使至辽州招集纠募得兵四万人与解潜折可求约期俱进两人继败遂不果进京城不守遣使金营金人命仆射韩正馆之僧舍即沐浴更衣酌酒而缢建炎元年谥忠显　　刘韫按万姓统谱韫字仲固忠显公弟也以门荫入仕历倅三州典二郡皆有政声后以朝散大夫致仕筑室于县南有亭台花木之胜日夕讽咏自号秀岑　　刘韡按万姓统谱韡字仲文一字潜文崇安人民先之子有智谋善兵从兄平睦寇有功补承信郎再从守真定适金人围城命韡以强弩射之敌知不可犯退去转修武郎又随宣抚河北胆气兼人无少怯以疾卒于家　　刘绍先
按万姓统谱靖康初京城失守绍先以兵数千屯光州故是时郡多破而光得独全　　刘倚友
按万姓统谱倚友字梦泽处州人举进士出宰开封甚有声靖康初金人犯阙受檄为东壁弹压官登城按视为金人所获胁使降倚友叱骂不绝口死之　　刘按万姓统谱&#靖康初为真定路都钤辖金人来攻&#率众昼夜搏战城陷犹巷战知不敌顾其弟曰我大将也可受贼戮乎挺身之孙氏山亭中自缢死　　刘位按万姓统谱位招信人知滁州节制徐泗二州军事金人入寇位屡败之金遣使诱之后出战中流矢没于阵赠建宁军节度使建庙滁阳号刚烈　　刘宥
按万姓统谱宥知天水县后致仕而金骑犯天水木门掠宥行橐视其诰命曰随我去官北朝宥骂曰我为南朝鬼不为北朝官随遇害　　刘光世
按宋史刘光世传光世字平叔保安军人延庆次子以荫累升鄜延路兵马都监方腊反延庆为宣抚司都统遣光世破之授耀州观察使升鄜延路兵马钤辖靖康元年金兵攻汴京夏人乘间寇杏子堡地险厄光世据之敌至败去擢侍卫马军都虞候康王即位命为行在都巡检使迁奉国军节度使帝渡江命为制置使屯镇江苗刘为乱光世破之迁太尉御营副使绍兴元年金人渡淮命光世兼淮南京东路宣抚使置司扬州张浚入对言光世不可为大将光世引疾请罢军政拜少师奉朝请封荣国公金人围顺昌拜太保为三京招抚处置使以援刘锜还改封杨国公疾卒谥武僖　　刘豫
