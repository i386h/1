<!-- { "loadSidebar": true } -->
按宋史郑文宝传文宝字仲贤右千牛卫大将军彦华子彦华初事李煜文宝以荫授奉礼郎入宋补广文馆生太平兴国八年登进士第除修武主簿召试翰林改著作佐郎通判颍州召拜殿中丞授陕西转运副使真宗即位徙河东转运使大中祥符六年卒　　郑良按万姓统谱良德安人善果孙克承家训而乐道不仕最精于地理其后子孙繁衍名著谱牒者六千家　　郑建中按万姓统谱建中其先本雍人五季时徙安陆赀镪巨万城中居人多客舍每大雨则载瓦以行问有屋漏则补之若客自为亦为缮完又隆冬苦寒蠲舍钱盈月建中晚得子纾登进士第官至祠曹郎有五子长曰弥中官至朝奉大夫次则毅夫皇佑五年魁天下官至侍读　　郑褒
按万姓统谱褒字成之应进士罢去遇王元之留褒褒曰褒有老母计程以待迟一日即贻母忧元之曰生有纯孝足警世之为人子者后登咸平第判福州以便侍养　　郑升
按万姓统谱升字元举仙游人登皇佑初进士试秘书省校书郎莅官有能声升自少刻苦问学于书无所不读而尤深于易春秋尝有著述以发其疑义诗文工致可观有稿藏于家　　郑荣
按宋史赵自然传大中祥符中有郑荣者本禁军戍璧州还夜遇神人谓曰汝有道气勿火食因授以医术救人七年赐名自清度为道士居上清宫所传药能愈大风疾民多求之皆刺臂血和饼给焉　　郑戬
按宋史郑戬传戬字天休苏州吴县人举进士擢甲科召试学士院为光禄寺丞通判越州还改太子中允以右谏议大夫同知枢密院罢知杭州迁尚书礼部侍郎进户部侍郎迁吏部侍郎拜奉国军节度使卒谥文肃　　郑向
按宋史郑向传向字公明开封陈留人举进士中甲科为大理评事通判蔡州累迁兵部郎中提点诸司库务以龙图阁直学士知杭州卒　　郑骧
按宋史郑骧传骧字士龙河南人登进士第更庆汝郑秦州推官改秘书省著作郎知垣曲县康继英辟佥书卫州判官事累迁尚书工部郎中以疾知华州卒　　郑伯玉
按万姓统谱伯玉字宝臣露之后景佑元年第进士韩魏公荐为殿中侍御史为人峭直不屈权贵好为诗所作有三百余篇名曰锦囊集时人以与陈著作琪方提举孝宁诗类为一集号乌山三贤　　郑荣
按万姓统谱荣字光远寿昌人幼聪敏有才思力学不厌七岁能缀文登天禧三年进士第天圣初奉使契丹严毅威重授崇宁令丁父忧服阕起知衢之西安廉能才干深得民心既而卒于任民皆抚柩攀号护送　　郑洙
按万姓统谱洙字教生候官人景佑间擢三礼科仕至虞部郎中致仕号东山先生卒祠于学　　郑獬
按宋史郑獬传獬字毅夫安州安陆人进士第一通判陈州入直集贤院英宗即位出知荆南还判三班院神宗初拜翰林学士出知杭州未几徙青州方散青苖钱獬言但见其害不忍民无罪而宪纲引疾祈闲提举鸿庆宫卒　　郑侠
按宋史郑侠传侠字介夫福州福清人进士高第调光州司法参军秩满入都时初行青苖保甲法侠知王安石不可谏悉绘所见为图上之神宗反复观图翌日并罢群奸切齿安石去吕惠卿执政侠又上疏论之惠卿奏为谤讪编管汀州徙英州徽宗立赦之还故官又为蔡京所夺自是不复出宣和元年卒　　郑雍按宋史郑雍传雍字公肃襄邑人进士甲科调兖州推官召试秘阁校理知太常礼院历开封府判官改嘉王岐王府记室参军宣仁后临政擢为起居郎进中书舍人以北京留守坐元佑党夺职知郑州元符元年提举崇福宫卒　　郑穆
按宋史郑穆传穆字闳中福州候官人性醇谨好学读书举进士第为寿安主簿召为国子监直讲熙宁三年出知越州元佑初召拜国子祭酒四年拜给事中五年除宝文阁待制六年请老明年卒子璆军事推官　　郑居中
按宋史郑居中传居中字达夫开封人登进士第崇宁中官至翰林学士大观元年同知枢密院政和中累进位太保卒谥文正子修年亿年皆至侍从　　郑时按万姓统谱时戬孙字是翁少苦学登进士知当涂县律身清谨政尚宽厚官至朝奉大夫时嗜书老而笃勤邦人推重从游甚众所指授辄为名人　　郑景平
按万姓统谱景平吴人字晞尹熙宁进士刚正不挠居官廉介知饶州数月拂衣归　　郑少微
按万姓统谱少微华阳人字明举少孤力学元佑进士时苏轼知贡举得少微与古郫杨天惠三嵎李新时人号为三&#宣和间上书论时政坐废贫无田宅而不屈其志学益力古文益工后徙居临邛自号木雁居士官至朝请郎　　郑修
按万姓统谱修蓬州人年七岁日诵万言游太学登元佑进士知梁州军禄有余悉为小民代输未及引年翻然而归所居结茅扁曰饭牛庵卒年八十七　　郑仅按宋史郑仅传仅字彦能徐州彭城人第进士为大名府司户参军迁冠氏令入为户部员外郎至太府卿为陕西都转运使召拜户部侍郎改吏部侍郎知徐州以显谟阁直学士通议大夫卒谥修敏　　郑敦义
按万姓统谱敦义真阳人知潮阳县官市黄牛革峻急乃上书言黄牛善耕农视之如子哲宗下令止之徽宗即位上书陈成周所以长久者在于得民心暴秦所以短促者在于失民心诏迁一阶为来者劝　　郑叔豹按万姓统谱叔豹福清人元佑间上兵器图宗祀书明堂制度及酌享冕服之仪数卷兄叔熊亦好谈兵王安石有诗送之归闽　　郑济
按万姓统谱济字舆梁露之后未冠游太学文艺颖拔第元丰间进士大观初擢兵部员外郎逾年权吏部石豫蔡京客也欲荐之台职济力辞居郎官不迁者四年政和初除卫尉少卿三年出知海州召赴阙除提点荆湖南路刑狱济至湖湘盗贼屏息除知泉州寻予祠请致仕　　郑铨
按万姓统谱铨字应权宜春人学通于六经工大字长于诗宣和间两贡上舍不偶弃归学者踵门日众建炎三年金人犯江西铨上书知州事王仲嶷言时事责其守城着排奸党说极论崇宁人才之弊年八十卒　　郑覃
按宋史郑覃传覃字季厚明州人靖康二年贡于乡建炎四年春金人陷明州纵兵大掠挈族避难山谷间与其妻董同载为金兵所劫迫使之降覃厉辞骂不屈跃入水中董亦自沈死　　郑立中
按万姓统谱立中字从之长汀人有节操谋略政和五年进士调崇安尉时方腊余党寇闽立中击败走之闽人赖之以安诸司列奏改知海门县未赴金人南侵擢行军总管奉使募福建民兵得数千人转而前收复光蔡等州因守蔡金人再犯遂被害特赠朝散郎官其子穆绍熙中褒表节义再官其孙为岫县令　　郑楠
按万姓统谱楠龙溪人初从郑建雄与西夏战以功授江州黄土寨巡检宣和七年金人寇边再隶建雄麾下充本军将领累立战功转修武郎靖康初金人逼都城楠为四门都巡检力战以死绍兴初刘光世为请于朝官其子论承信郎　　郑骧
按宋史郑骧传骧字潜翁信之玉山人登元符三年进士第知溧阳县高宗初以直秘阁知同州金将娄宿犯同州及韩城骧遣兵拒险击之师失利金人乘胜径至城下城陷骧赴井死谥威愍　　郑振
按宋史郑振传振字亨叔兴化军仙游人建炎中盗杨勍起邑令檄振纠集民兵以御之振力战贼遁绍兴十六年盗詹铁者入振井里振帅众拒之杀数十人遂遇害里中有孙知微者以朝请大夫通判舒州绍兴元年贼刘忠入其境执知微以去知微不屈忠怒脔而食之　　郑&#
按宋史郑&#传&#字致刚建州人政和八年举进士授安陆府教授高宗即位擢监察御史升为谏议大夫苗傅刘正彦等逆乱&#庭立面折二凶高宗复位进签书执政甫百日而卒　　郑望之
按宋史郑望之传望之字顾道彭城人显谟阁直学士仅之子也登崇宁五年进士第自陈留簿累迁驾部员外郎靖康元年金人攻汴京假尚书工部侍郎俾为军前计议使还言敌势强大我兵削弱不可不和既而金兵退朝廷以议和非策罢望之提举亳州明道宫建炎初以为户部侍郎寻转吏部绍兴七年致仕三十一年卒　　郑丙
按宋史郑丙传丙字少融福州长乐人绍兴十五年进士积官至端明殿学士卒谥简肃　　郑刚中
按宋史郑刚中传刚中字亨仲婺州金华人登进士甲科累官为殿中侍御史刚中由秦桧荐于朝桧主和议刚中不敢言请去不许改秘书少监金归侵疆橧遣刚中为宣谕司参谋官及还除礼部侍郎复遣为四川宣抚副使治蜀颇有方略秦桧怒刚中专权责濠州团练副使复州安置再徙封州卒　　郑樵
按宋史郑樵传樵字渔仲兴化军莆田人好著书居夹漈山谢绝人事久之乃游名山大川搜奇访古遇藏书家必借留读尽乃去绍兴十九年以荐召对授右迪功郎给札归抄所著通志书成入为枢密院编修官病卒　　郑兴裔
按宋史郑兴裔传兴裔字光锡初名兴宗显肃皇后外家三世孙也曾祖绅封为乐平郡王祖翼之陆海军节度使父蕃和州防御使兴裔初以后恩授成忠郎累迁知庐州移知扬州绍兴元年迁保静军承宣使召领内祠宁宗即位授武泰军节度使卒谥忠肃兴裔历事四朝以才名结主知中兴外族之贤未有其比子三人挺历淮襄两道帅损登进士甲科与抗皆有位于朝　　郑毂
按万姓统谱毂字致远建安人父镇毂初就学能知圣人之道在中庸其父奇之既冠入太学所为文不尚时好执父丧有吁天止火之异第进士调御史台主簿以秘书郎守临江遂丐祠归　　郑厚
按万姓统谱厚字景常樵弟工文词自成一家尤长于易绍兴中以词赋中南省第一官至绍信军节度推官学者称为湘乡先生　　郑锷
按万姓统谱锷字则中鄞人由福建徙鄞躬孝友之行贯通经史以词赋名于时后学多宗焉第绍兴进士仕至屯田郎宁宗在英邸兼小学教授尝进劝戒元龟后特加赠官其子沆　　郑仲熊
按万姓统谱仲熊字行可高安人举进士为右正言累官参知政事时秦桧诬构赵令衿引仲熊上前助己仲熊曰臣虽与之同乡里素不识其人桧失色衿遂得免死桧仍讽言者劾仲熊仲熊待罪于外上差中使宣留桧恚益甚复俾台谏交攻之仲熊遂力祈退避以原职奉祠孝宗即位复端明殿学士致仕　　郑&#按万姓统谱&#字南美长乐人绍兴二年知州事始至郡视庙学荒圮已甚慨然有更筑意会有诏葺学宫即日度地建于州东市膏腴田以增饩廪择师儒以严课程于是升堂者数倍畴昔后立祠稽古阁下祀之　　郑伯熊
按万姓统谱伯熊字景望永嘉人德行夙成经学尤邃绍兴十五年登第历婺州司户隆兴初召试正字除太常博士出为福建提举除吏部郎兼太子侍读宗正少卿以直龙图阁知宁国府卒谥文肃　　郑耕老
按万姓统谱耕老字谷叔少负才学登绍兴间进士第主怀安县簿改明州教授侍从以通经术荐擢国子监主簿秩满径归南陂读诗易庸范语孟味其深微皆有训释营利淡如无意宦进卒年八十五　　郑昭先按万姓统谱昭先字景绍闽县人初主浦城簿迁知归安邑民爱之累官知枢密院事兼参知政事进右丞相　　郑伯海
按万姓统谱伯海字彦容绍兴辛未登第授海门尉历浦城丞知南昌县除知英德府不赴除沿海制置司参议卒于官伯海持身廉慎家居立义塾延师训生徒五百余人至今名其里曰学堂　　郑侨
按万姓统谱侨字惠叔干道五年廷试擢第一除着作郎历官参知政事以观文殿大学士致仕卒侨孝友端重简淡无欲平生所为皆有常度　　郑格
按万姓统谱格字迪民福清人少&#悟博闻强记时号书厨淳熙中进士历建宁司理有清操改知攸县囊无余财二子坚堡皆博学清介世其家　　郑邦彦
