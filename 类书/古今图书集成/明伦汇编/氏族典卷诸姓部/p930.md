<!-- { "loadSidebar": true } -->
按梁书傅昭传昭字茂远北地灵州人晋司隶校尉咸七世孙也祖和之父淡善三礼知名宋世昭六岁而孤哀毁如成人太原王延秀荐昭于丹阳尹袁粲深为所礼辟为郡主簿累迁尚书左丞高祖素悉昭能建康城平引为骠骑录事&#军梁台建迁给事黄门侍郎天监十七年出为临海太守普通二年入为通直散骑常侍昭所莅官常以清静为政不尚严肃居朝廷无所请谒不畜私门生不交私利终日端居以书记为乐虽老不衰大通二年谥曰贞子长子谞尚书郎临安令次子肱　　傅映
按梁书傅昭传映字徽远昭弟也三岁而孤兄弟友睦修身厉行非礼不行永元元年&#镇军江夏王军事出为武康令以公事免天监初除乌程令累迁光禄卿大中大夫大同五年卒子弘　　傅岐
按梁书傅岐传岐字景平北地灵州人也高祖弘仁宋太常祖琰齐益州刺史父翙官至骠骑谘议岐起家南康王宏常侍迁行&#军除如新令太清元年累迁太仆司农卿舍人贞阳侯萧渊明陷魏遣使还述魏人欲更通和好岐曰此必是设间令侯景自疑朱异等固执高祖遂从异议侯景果反宫城失守岐带疾出围卒　　陈
　　傅縡
按陈书傅縡传縡字宜事北地灵州人也父彝梁临沂令縡幼聪敏长好学梁太清末南奔避难王琳闻其名引为府记室琳败随琳将孙玚还都世祖召为撰史学士后主即位迁秘书监掌诏诰縡为文典丽性又敏速虽军国大事下笔辄成甚为后主所重然负才使气陵侮人物朝士多衔之施文庆等谮縡受高丽使金下狱縡素刚因愤恚乃于狱中上书后主大怒遂赐死　　北魏
　　傅融
按魏书傅竖眼传竖眼祖父融性豪爽为乡闾所重　　傅永按魏书傅永传永字修期清河人也有气干拳勇过人年二十余发愤读书涉猎经史兼有才笔为崔道固城局&#军与道固俱降入为平齐民晚乃被召诣长安除中书博士又改为议郎王肃为豫州以为平南长史封清河男萧宝卷将陈伯之侵逼寿春诏永为统军援之频有&#捷除太中大夫行秦梁二州事后还京师于路除恒农太守还京拜光禄大夫熙平元年卒子叔伟为州主簿正光中叔伟子丰生袭封　　傅三宝按魏书傅竖眼传竖眼从父三宝赐爵贝丘子　　傅法献按魏书傅竖眼传竖眼从父法献高祖初南叛为萧鸾右中郎将从崔景慧至邓城为官军所杀　　傅竖眼
按魏书傅竖眼传竖眼本清河人七世祖子遘石虎太常祖父融南徙渡河家于盘阳有三子灵庆灵根灵越竖眼即灵越子也入国为&#军从镇南王肃征伐累有战功世宗时为建武将军转昭武将军益州刺史性清素不营产业赈恤士卒抚蜀人以恩信为本世宗甚嘉之肃宗初屡请解州乃以元法僧代之萧衍将张齐入寇晋寿乃征竖眼于淮南假西征都督讨之大破贼军转安西将军梁州刺史梁州之人既得竖眼为牧人咸自贺而竖眼至州遇患不堪综理其子敬绍&#怀异图竖眼杀之耻恚发疾卒　　傅敬和按魏书傅竖眼传竖眼子敬和弟敬仲并好酒薄行敬和历青州镇远长史孝庄时复为益州刺史为萧衍将樊文炽攻围敬和以城降送于江南后衍以齐献武王威德日广令敬和还国久之除北徐州刺史复以耽酒为土贼掩袭弃城走征诣廷尉遇恩免遂废弃卒于家　　傅文骥
按魏书傅竖眼传竖眼从子文骥勇果有将领之才随竖眼征伐累有军功自强弩将军出为琅邪戍主胊山内附徐州刺史卢昶遣文骥守胊山樵采既竭而昶军不进文骥遂以城降萧衍　　北齐
　　傅伏
按北齐书傅伏传伏大安人父元兴北蔚州刺史伏以战功稍至开府武平六年除东雍州刺史周兵来逼伏出战却之周帝至晋州遣高阿那肱等召伏伏问至尊在何处阿那肱曰已被获伏北面哀号良久然后降授特进永昌郡开国公后为岷州刺史卒　　北周　　傅准
按周书萧&#传傅准北地人祖照金紫光禄大夫父谞湘东王外兵&#军准有文才善词赋以西中郎&#军随&#之镇官至度支尚书岿之七年卒谥曰敬康二子秉执秉尚书右丞执中书舍人尚书左丞　　唐　　傅奕
按唐书傅奕传奕相州邺人隋开皇中以仪曹事汉王谅谅反奕徙扶风高祖为扶风太守礼之及即位拜太史丞迁令贞观十三年卒　　傅游艺
按唐书傅游艺传游艺卫州汲人载初初由合宫主簿再迁左补阙武后夺政即上书诡说符瑞劝后革姓后说擢给事中阅三月进同凤阁鸾台平章事即拜鸾台侍郎后乃黜唐称周废唐宗庙自称皇帝赐游艺姓武氏游艺尝梦登湛露殿既寤以语所亲有告其谋反者下狱自杀　　傅良弼
按唐书牛元翼传傅良弼字安道清河人以射冠军中德宗以乐寿为左神策行营拜良弼为都知兵马使俄以为忻州刺史宝历初擢夏绥银节度使终横海节度使　　傅师
按尚友录师字子信治春秋工书有楷法举进士权德舆于门生中推为颜子入翰林为学士历尚书右丞　　傅仁均
按万姓统谱仁均白马人言历最精密仕至太史令　　傅忠孝按万姓统谱忠孝仕为太史令以知星显
　　宋
　　傅思让
按宋史郭密传傅思让者冀州信都人少无赖有勇力善骑射太宗居晋邸补亲事都校即位补卫士直长累迁至平州刺史奉诏破契丹兵于唐兴口端拱中四迁为容州观察使知陇州至道二年卒　　傅潜
按宋史傅潜传潜冀州衡水人少事州将张廷翰太宗在藩邸召置左右即位隶殿前左班擢内殿直都虞候雍熙二年命大将曹彬北征以潜为都指挥使师败削爵明年起为内外马步都军头领潘州防御使咸平二年复出为镇定高阳关三路行营都部署契丹大入潜麾下争欲奋击潜畏懦无方略闭门自守及车驾将亲征潜卒逗遛不发下狱当斩上贷其死流房州大中祥符四年车驾西巡至洛因命从驾还京天禧元年卒　　傅求
按宋史傅求传求字命之考城人进士甲科通判泗州徙大名府府守吕夷简入相荐其才擢知宿州提点江西益州刑狱为梓州路转运使徙陕西召为户部副使知庆州入判太常寺迁枢密直学士知定州复以龙图阁学士权开封出知兖州卒　　傅卞
按万姓统谱卞景佑中为国子博士与王陶赵彦若孙洙并任馆阁编校书籍治平中知谏院除宝文待制　　傅霖
按山东通志霖青州人少与张咏同学霖隐不仕咏既显三十年不得见及咏知陈州乃来谒阍吏曰傅霖请见咏责之曰傅先生天下贤士吾尚不得为交汝何人敢名之咏问霖昔何隐今何出霖曰子将去来报子耳异日别去后一月咏卒　　傅尧俞
按宋史傅尧俞传尧俞字钦之本郓州须城人徙孟州济源登第累迁太常博士嘉佑末为监察御史英宗即位转起居舍人迁右司谏以侍御史出知和州神宗即位徙知庐州哲宗立召为吏部侍郎进吏部尚书元佑四年拜中书侍郎六年卒谥献简　　傅楫
按宋史傅楫传楫字元通兴化军仙游人第进士调扬州司户&#军转福清丞知龙泉县道除太学博士居四年未尝一迹大臣门曾布荐为太常博士进侍讲翊善五年不迁邹浩得罪贬楫以赆行免官徽宗即位召为司封员外郎历监察御史国子监司业起居郎拜中书舍人在朝岁余见事寖异遂上疏求去以龙图合待制知博州卒　　傅察
按宋史傅察传察字公晦孟州济源人中书侍郎尧俞从孙也年十八登进士第蔡京在相位闻其名将妻以女拒弗答调青州司法&#军历永平淄川丞入为太常博士迁兵部吏部员外郎宣和七年十月接伴金国贺正旦使是时金将渝盟而朝廷未之知也察至韩城镇使人不来居数日金数十骑驰入馆强之东北去行百里许遇所谓二太子斡离不者领兵至驿道使拜察植立不顾反复论辨斡离不衔忿杀之干道中赐谥曰忠肃　　傅伫
按万姓统谱伫字凝远仙游人宣和元年授无棣主簿调南安县丞岁大饥民弃妻子相属伫请出常平仓钱设安养院食之民不失所明年岁丰悉访所亲归之迁知晋江县会治战船伫躬督其役劳费半他邑而事独先办张浚闻于朝特减磨勘二年除茶司干办公事　　傅知柔
按万姓统谱知柔楫从孙宣和中登第调循州推官贼曾少龙入境教民造兵具伤死者百余人贼大溃城赖以全事闻擢知龙岩县虔寇窃发闻其威名独不敢犯境及去遂肆焚掠调泉州佥判帅臣檄捕海寇知柔出帜以示寇即降终朝请郎福州佥判　　傅裔按万姓统谱裔承议郎知县事兼管学事劝农公事兵马都监及管县界河塘沟洫事武骑尉　　傅墨卿
按万姓统谱墨卿字国华以大父傅正恩补太庙斋郎宣和中以礼部尚书持节册立高丽王楷有功还赐同进士出身建炎中守正奉大夫致仕墨卿凡三使高丽所过郡县辄为守令道上德意以宽宥为务官吏有责罚编置亦贷除之高丽至今有庙祠　　傅崧卿按尚友录崧卿字子骏墨卿从兄弟省试第一擢甲科累迁考功员外郎所著有樵风溪堂集六十卷西掖制诰三卷其夏小正传最行于世　　傅瑾
按尚友录瑾字公宝汝阴人任蔡州助教力学强记尢邃字韵奉先克孝睦邻喜施尝教李端愿尚名节养器识为先卒有字林补遗十二卷音韵管见三卷闻见录十卷藏家有端愿墓序铭　　傅缜
按万姓统谱缜字子玉铅山人应进士会上舍法行不忍弃其亲弃所业归养尢乐于义岁歉率先发廪济之岁以为常人称长者绍兴初贼至相戒勿犯　　傅淇按万姓统谱淇字元瞻仿子绍兴进士除太府少卿轮对乞择端谨诚&#之士以备宫僚上从之历宗正少卿直龙图阁赠莆田开国县男　　傅雱
按万姓统谱雱临江人为从事郎改宣教郎建炎中借工部侍郎使于金国其诰词有曰庶尔一言之合成吾两国之欢识者知高宗之意在于讲和矣　　傅自得按尚友录自得少负文名三应博学宏词科尢袤表其文集云英伟盖世之才超迈不群之器不能与世俯仰其文气骨雄壮波澜浩渺有至乐斋文集淳熙中为宣城太守自得未成童时赋玉界尺诗语意警拔李公邴异之许妻以女二子伯寿伯诚联第伯寿仕至枢密伯诚仕至侍郎除集贤修撰知建宁　　傅自修按万姓统谱自修字勤道察次子绍兴中监泉市舶务秩满务之宿弊十去八九后番商为贪吏所困号泣岸下或诘之对曰昔官有须而白者主我故多载今不见此官人者吾辈所载众夺殆尽闻于朝由福建机幕除提举福建市舶椎髻之民举手相贺知潮州海寇猖獗自修招降之请于朝籍为水军赖以控扼海道累官直宝文阁　　傅惟肖
按万姓统谱惟肖字应求南安人绍兴末上舍释褐知清州县属岁歉发仓赈济饥民遇籴者攘夺之巡尉希赏欲以强盗论惟肖笑曰迹则似矣顾未尝结徒侣操兵械奈何加以重辟由是全活者众子倘为潮州录&#蠲上供耗银民德之后知肇庆府　　傅伯成按宋史傅伯成传伯成字景初吏部员外郎察之孙登隆兴元年进士第调连江尉知闽清连江县庆元初召为将作监进太府寺丞出知漳州以律己爱民为本进宝谟阁待制知镇江府嘉定八年致仕理宗即位升直学士宝庆元年与杨简同召寻加宝文阁学士提举佑神观死赐谥忠简　　傅子云
按江西通志子云字季鲁金溪人学以明善知本为先言行动中规矩尝主瓯宁簿决讼必傅经义人服其学有易传论语集传中庸大学解孟子指义离骚经解并文集行世　　傅诚
按万姓统谱诚字至叔仙游人淇孙尝从朱文公游淳熙中登第初除国子博士迁太常轮对深忧国势不振力劝宁宗奋起历官至司封郎中　　傅大声
