<!-- { "loadSidebar": true } -->
按晋书清河康王遐传遐字深度美容仪有精彩武帝爱之既受封出继叔父城阳哀王兆元康初进抚军将军加侍中遐长而懦弱无所是非性好内不能接士大夫及楚王玮之举兵也使遐收卫瓘而瓘故吏荣晦遂尽杀瓘子孙遐不能禁为世所尤永康元年薨时年二十八四子覃钥铨端覃嗣立及冲太孙薨立覃为皇太子既而河间王颙胁表成都王颖为皇太弟废覃复为清河王被害时年十四葬以庶人礼钥初封新蔡王覃薨还封清河王铨初封上庸王怀帝即位更封豫章王二年立为皇太子洛京倾覆没于刘聪端初封广川王铨之为皇太子也转封豫章礼秩如皇子拜散骑常侍平南将军都督江州诸军事洛阳陷没端东奔苟晞于蒙晞立为皇太子七十日为石勒所没　　司马谟
按晋书汝阴哀王谟传谟字令度太康七年薨时年十一无后国除　　司马晏
按晋书吴敬王晏传晏字平度太康十年受封历射声校尉后军将军与兄淮南王允共攻赵王伦允败贬为宾徒县王后徙封代王伦诛诏复晏本封拜上军大将军永嘉中为太尉大将军晏为人恭愿才不及中人又少有风疾视瞻不端洛京倾覆晏亦遇害时年二十一愍帝即位追赠太保五子长子不显名与晏同没余四子祥邺固衍祥嗣淮南王允邺即愍帝固初封汉王改封济南衍初封新都王改封济阴为散骑常侍皆没于贼　　司马颖
按晋书成都王颖传颖字章度武帝第十六子也太康末受封拜越骑校尉加散骑常侍车骑将军贾谧尝与皇太子博争道颖厉声呵之谧惧由此出颖为平北将军镇邺齐王冏举义颖发兵应冏败死者八千余人天子反正颖入京都诛伦冏擅威权颖遂归邺冏送颖至七里涧颖惟以太妃疾苦形于颜色百姓观者莫不倾心至邺进位大将军都督中外诸军事表乞差发郡县车一时运河北邸阁米十五万斛以振阳翟饥人黄桥战亡八千余人颖造棺为衣服敛祭葬于黄桥北刊石立碑纪其赴义之功颖形美而神昏不知书然器性敦厚委事于卢志故得成其美焉及冏败颖悬执朝政事无巨细皆就邺谘之恃功骄奢百度弛废方恣其欲而惮长沙王乂在内遂与河间王颙伐京都会乂被执颖入京师复旋镇于邺拜丞相河间王颙表颖宜为储副遂废太子覃立颖为皇太弟丞相如故僭侈日甚有无君之心委任孟玖等大失众望永兴初左卫将军陈眕殿中中郎逯苞成辅及长沙故将上官己等奉大驾讨颖驰檄四方赴者云集颖拒战于荡阴王师败绩遂奉帝幸邺颖改元建武署置百官杀生自己立郊于邺南平北将军王浚宁北将军东嬴公腾袭颖颖拥天子单车走至洛河间王颙遣张方救颖乃挟帝拥颖归于长安颙废颖归藩以豫章王为皇太弟颖既废河北思之邺中故将公师藩汲桑等起兵以迎颖颙复拜颖镇军大将军镇邺而东海王越率众迎大驾颖奔关中趋武关出新野帝诏镇南将军刘弘南中郎将刘陶收捕颖于是单车与二子庐江王普中都王廓渡河赴朝歌顿丘太守冯嵩执颖及普廓送邺范阳王虓长史刘舆伪令人为台使称诏夜赐颖死时年二十八二子亦死邺中哀之怀帝加以县王礼颖死后数年开封间有传颖子年十余岁流离百姓家东海王越遣人杀之永嘉中立东莱王蕤子遵为颖嗣封华容县王后没于贼国除　　司马恢
按晋书渤海殇王恢传恢字思度太康五年薨时年二岁追加封谥　　司马冏
按晋书齐武闵王冏传冏字景治献王攸之子也少称仁惠好振施有父风初攸疾武帝遣太医诊候皆言无病及攸薨帝往临丧冏号踊诉父病为医所诬诏即诛医由是见称遂得为嗣元康中拜散骑常侍领右军将军翊军校尉赵王伦废贾后以功转游击将军冏以位不满意有恨色出镇许昌伦篡迁镇东大将军冏因众心怨望起军移檄天下征镇州郡县国伦遣其将闾和张弘孙辅出战大破之及王舆诛伦惠帝反正拜大司马加九锡辅政沈于酒色不入朝见符敕三台选举不均惟宠亲昵海内失望翊军校尉李含奔长安诈云受密诏使河间王颙诛冏因导以利谋颙从之长沙王乂径入宫发兵攻冏府斩于阊阖门外幽其子淮陵王超乐安王冰济阳王英于金墉暴冏尸于西明亭冏故掾属荀闿等表乞殡葬许之永兴初赦其三子超冰英还第封超为县王以继冏祀历员外散骑常侍光熙初追册复本封子超嗣爵永嘉中追谥及洛阳倾覆超兄弟皆没于刘聪冏遂无后太元中诏以故南顿王宗子柔之袭封齐王绍攸冏之祀历散骑常侍元兴初会稽王道子将讨桓元诏柔之宣告江荆二州至姑孰为元前锋所害赠光禄勋子建之立宋受禅国除　　司马蕤
按晋书齐献王攸传攸子蕤字景回出继辽东王定国太康初徙封东莱王元康中历步兵屯骑校尉蕤性强暴使酒数陵侮弟冏冏起义兵赵王伦收蕤及弟北海王實系廷尉当诛伦太子中庶子祖纳上疏谏会孙秀死蕤等悉得免冏拥众入洛蕤于路迎之冏不即见蕤恚曰吾坐尔殆死曾无友于之情及冏辅政诏以蕤加大将军领后军侍中又从冏求开府冏曰宜且须后蕤益怨密表冏专权与左卫将军王舆谋共废冏事觉免为庶人徙上庸后封微阳侯永宁初上庸内史陈锺承冏旨害蕤冏死诏诛锺复蕤改葬以王礼　　司马赞
按晋书齐献王攸传攸子赞字景期继广汉殇王广德后年六岁太康元年薨谥冲王　　司马實
按晋书齐献王攸传攸子實字景深初为长乐亭侯攸以赞薨又以實继广汉殇王后改封北海王永宁初为平东将军代齐王冏镇许昌　　司马威
按晋书安平献王孚传孚子望望子洪洪子威字景曜初嗣洪咸熙三年徙封章武太康九年嗣义阳王望威凶暴无操行谄附赵王伦惠帝反正杀之　　司马保按晋书高密文献王泰传泰子模模子保字景度少有文义好述作初拜南阳国世子模遇害保在上邽自号大司马承制置百官愍帝即位以保为右丞相加侍中都督陕西诸军事寻进位相国愍帝蒙尘保自称晋王是岁保病薨无子张春立宗室司马瞻奉保后刘曜杀之陈安奉保丧以天子礼葬于上邽谥曰元　　司马佑
按晋书汝南文成王亮传亮子矩矩子威王佑字永猷永安中从惠帝北征帝迁长安佑反国永兴初讨刘乔有功拜扬武将军永嘉末南渡江元帝命为军谘祭酒太宁中进号卫将军加散骑常侍咸和元年薨赠侍中特进　　司马确
按晋书高密文献王泰传泰子腾腾子庄王确字嗣安历东中郎将都督豫州诸军事镇许昌永嘉末为石勒所害无子初以章武王混子滔奉其祀其后复以汝南威王佑子弼为确后太兴元年薨无子又以弼弟邈嗣确位至侍中薨子晃立拜散骑侍郎桓温废武陵王免晃为庶人徙衡阳孝武帝立晃弟崇继邈后为奴所害子惠立宋受禅国除　　司为无忌
按晋书谯刚王逊传逊子承承子烈王无忌字公寿承之难以年小获免咸和中拜散骑侍郎江州刺史褚裒当之镇无忌及丹阳尹桓景等饯于版桥时王廙子耆之在坐无忌志欲复雠拔刀将手刃之裒景命左右救捍获免建元初迁散骑常侍转御史中丞出为辅国将军长沙相随桓温伐蜀以勋赐少子愔爵广晋伯永和六年薨赠卫将军二子恬愔恬立　司寇姓部汇考
郑樵通志
　　以官为氏
司寇氏世本云卫灵公之子公子郢之后也郢之子孙为卫司寇以官为氏司寇亥即其裔也风俗通云苏忿生为周武王司寇其后为氏礼记司寇惠子鲁大夫
　司徒姓部列传
　　周
　　司徒期
按左传哀公二十五年夏五月庚辰卫侯出奔宋褚帅比公孙弥牟公文要司寇亥司徒期因三匠与拳弥以作乱皆执利兵无者执斤使拳弥入于太子之宫噪以攻公乃出　　司徒瞒成
按郑樵通志卫有司徒瞒成
　　司徒边
按万姓统谱边宋人
　　司徒子招
按郑樵通志陈有司徒公子招
　　唐
　　司徒映
按泽州志映官至太常卿太和中弃职归里晦迹藏名有清望当道屡荐之不仕　　后汉
　　司徒翊
按宋史赵逢传汉干佑中逢求举进士是岁礼部侍郎集贤殿学士司徒翊典贡举擢登甲科　　宋
　　司徒绰
按万姓统谱绰恩州人元佑登科
　　金
　　司徒祖契
按泽州志祖契大定中进士
　　明
　　司徒绶
按万姓统谱绶日照人正德中新会县训导
　　司徒化邦
按溧水县志化邦字光宇少负不羁之才事亲孝抚诸弟尽友于生于素封处如寒素绝无骄奢喜怒不形诗书是好尝有鲁男子之事人皆贤之以庠生入国学仕上高丞宅心清介时人重之擢辽阳卫参军非其意以疾乞归优游诗酒逸乐林泉结客课孙自娱风景年八十有四无疾而终
　司马姓部列传一
　　周
　　司马耕
按尚友录耕字子牛宋人向魋之弟也牛多言而躁问仁于孔子孔子曰仁者其言也讱为之难言之得无讱乎时魋作乱入于曹以叛宋宋景公使左师向巢伐之巢不能克魋奔卫巢奔鲁司马牛致其邑与珪焉而适齐魋出于卫地求夏后氏之璜与他玉而奔齐陈成子使为次卿司马牛又致其邑而适吴自吴而反卒于鲁郭门之外坑氏葬诸丘舆唐赠向伯宋加封楚丘侯政和元年以封爵犯宣圣讳改封睢阳侯　　司马女齐
按万姓统谱女齐晋大夫平公十一年赵武会诸侯之大夫以讨卫执&#喜使女齐以先归　　司马侯
按山西通志侯晋人昭公元年秦针适晋其车千乘司马侯问曰于之车尽此乎对曰此之谓多矣若少吾何以得见汝叔齐以告公且曰秦公子必归臣闻君子能知其过必有令图天所赞也时楚使椒举致命曰楚以岁之不易愿结欢于二三君晋侯欲勿许司马侯曰不可楚王方侈天或者欲逞其心以厚其孽而降之罚未可知也其使能终亦未可知也晋楚惟天所相不可争君其许之而修德以待其归于是乃许　　司马叔游
按盂县志祁胜与邬臧通室祁盈将执之访于叔游叔游曰郑书有之恶直丑正实繁有徒无道立矣子惧不免姑已若何盈不听果为晋侯所杀　　司马穰苴
按史记司马穰苴传穰苴者田完之苗裔也晏婴荐以为将军将兵扞燕晋之师穰苴曰臣素卑贱愿得君之宠臣国之所尊以监军乃可于是景公使庄贾往穰苴与庄贾约曰旦日日中会于军门穰苴先驰至军日中而贾不至夕时庄贾乃至遂斩贾以徇三军之士皆振栗士卒次舍井饮食问疾医药身自拊循之悉取将军之资&#享士卒身与士卒平分&#食最比其羸弱者三日而后勒兵病者皆求行争奋出为之赴战晋师闻之为罢去燕师闻之度水而解于是追击之遂取所亡封内故境而引兵归未至国释兵旅解约束誓盟而后入邑景公与诸大夫郊迎劳师成礼然后反归寝既见穰苴尊为大司马已而大夫鲍氏高国之属害之谮于景公景公退穰苴苴发疾而死　　司马错
按万姓统谱错秦将秦惠王欲伐蜀张仪以为莫若先伐韩后伐蜀与错论辨惠王卒从错伐蜀遂灭蜀　　司马乂按青州府志乂为齐将孔子高称之
　　司马
按青州府志为齐大夫
　　司马庚
按史记韩世家司马庚三反于郢
　　司马蒯瞶
按史记太史公自序司马氏去周适晋或在赵在赵者以论剑显蒯瞶其后也　　司马喜
按定州志喜中山臣托赵求为己国相公孙弘发其奸卒倾弘而相赵其请兰姬事皆诡诈百出语见说林　　司马靳
按史记太史公自序错孙靳事武安君白起与坑赵长平军还而与之俱死杜邮　　司马尚
按赵州志尚赵将赵王迁七年距秦师为郭开所废　　司马梗按通鉴纲目周赧王五十六年秦攻赵拔武安皮牢定太原上党武安君分军为三司马梗北定太原尽有上党地　　秦
　　司马昌
