<!-- { "loadSidebar": true } -->
按明外史李锡传尹凤字德辉南京人锡总兵福建时部将也世府军后卫指挥同知凤少孤读书娴骑射嘉靖中举武科乡会试皆第一擢署指挥佥事备倭福建徙佥浙江都司进福建参将改掌浙江都司谢病归隆庆初以故官莅福建从锡平曾一本万历初累官署都督佥事提督京城巡捕未几谢事归　　尹伸按明外史尹伸传伸字子求宜宾人万历二十六年进士授承天推官屡迁南京兵部郎中西安知府陕西提学副使苏松兵备参政公廉强直不事媕阿三任皆投劾去天启时起故官分守贵州历湖广按察使左布政使崇祯五年被论调河南右布政使以失御流贼罢归伸性刚寡合所至与长吏迕然待人有始终张献忠陷叙州匿山中搜得之骂不肯行贼重其名必欲生致之成都至井研骂益厉遂攒杀之蜀中士大夫在籍死难者成都则云南按察使庄祖诰广元则户科左给事中吴字英资县则工部主事蔡如蕙郫县则举人江腾龙而安岳进士王起峨渠县礼部员外郎李含乙皆举义兵讨贼不克死　　尹梦鳌
按明外史尹梦鳌传梦鳌云南太和人万历时举于乡崇祯中为颍州知州八年流贼大至率吏民固守贼凿城颓数丈城上人皆走梦鳌持大刀独当城颓坏处杀贼十余人身被数刃遂投城下乌龙潭死弟侄七人皆死之　　尹民兴
按明外史吴应箕传尹民兴字宣子崇祯初举进士历知宁国泾二县除奸厘蠹有神明之称行取入都为陈起新所讦谪福建按察司检校十五年疏陈时务十四事帝喜召为职方主事擢郎中周延儒出督师命从军赞画延儒被谴下民兴吏除名久之始释福王立起故官寻谢病归流寓泾县南京失与诸生赵初浣等据城大兵攻破城初浣死之民兴走免唐王以为御史事败归卒于家　　尹相汤
按陕西通志相汤陇州乡宦崇祯八年巨寇高祥李自成张献忠等陷陇相汤被执不屈死之　　尹得民　尹粹
按陕西通志得民粹俱陇州生员崇祯八年巨寇陷城被执不屈死　　尹德懋
按河南通志德懋鲁山庠生守节不屈死

　载姓部列传
　　汉
　　载戴
按万姓统谱戴汉人
　　宋
　　载永
按万姓统谱永太平人登科
　　明
　　载君用
按万姓统谱君用吴邑人父福洪武中因监税失火法当死君用代父刑于阊门其妻吴氏守节旌表　载姓部汇考
凌迪知万姓统谱
　　载姓
载即戴姓之讹也见姓苑

　恽姓部汇考
凌迪知万姓统谱
　　恽姓
恽望出番阳

　圈姓部列传
　　汉
　　圈秉
按奇姓通汉有圈秉字宣明
　　圈义明
按万姓统谱义明陈留人
　　后汉
　　圈典
按奇姓通汉有圈典见蔡伯喈集
　　圈称
按郑樵通志称撰陈留风俗传
　　魏
　　圈文生
按奇姓通魏有圈文生

　黾姓部列传
　　汉
　　黾初宫
按奇姓通初宫汉人见印薮

　隐姓部汇考
郑樵通志
　　以谥为氏
隐氏姬姓吴志有廷尉左监隐蕃云鲁隐公之后以谥为氏考古之命谥凡人君遭弒虐而不明者不谓之幽则谓之隐隐蕃北海人又河间中尉隐衮或作河间太守隐翁
　锦姓部列传
　　汉
　　锦被
按万姓统谱被郎中令
　　明
　　锦彩
按万姓统谱彩青神人万历间忠义右卫经历　恽姓部列传
　　宋
　　恽文
按武进县志文中宝庆二年丙戌科榜任著作佐郎　　明　　恽昶
按武进县志昶景泰二年岁大祲出粟二千石赈之闻于朝赐敕旌为义民　　恽巍
按武进县志巍字公甫弘治壬戌进士由户曹历湖广兵备副使从王文成用兵多有方略在武昌计擒叛魁赵燧中丞毛伯温荐以自代阉瑾索赂不得削其功罢归　　恽釜
按武进县志釜字器之正德辛未进士初授安陆州知州丁内艰服除改均州擢南户部郎调吏部考功郎出守温州其在安陆也永嘉相张璁与釜同年性喜附己釜时与忤典选者阴中之迁成都守不赴　　恽绍芳按武进县志绍芳字光世嘉靖进士授刑部主事累升湖广按察司佥事福建布政司参议性坦易豁达喜读书尤敬礼士人　　恽玉麟
按武进县志玉麟万历庚子举人
　　恽厥初
按武进县志厥初字伯生万历甲辰进士选行人仕至方伯历治有声为人和易不为矫矫然亦不趋势要乞身归里徜徉山林惟以读书赋诗自娱所著有考盘集
　苑姓部汇考
廖用贤尚友录
　　苑姓
苑亦作宛音怨非望出范阳殷武丁子文封苑其后因氏又望出永宁马邑
　姓部列传
　　晋
　　清
按郑樵通志清西中郎将
　　静
按郑樵通志静宁州刺史
　　宋
　　味道
按万姓统谱味道录事参军
　　谷珍
按尚友录谷珍兴山人仁宗时状元及第
　　明
　　子弘
按万姓统谱子弘长杨人永乐贡士
　　仪
按万姓统谱仪宜都人弘治贡士任吉安府照磨　罕姓部列传
　　周
　　罕虎
按左传襄公三十年为宋灾故诸侯之大夫会以谋归宋财冬十月叔孙豹会晋赵武齐公孙虿宋向戍卫北宫佗郑罕虎及小邾之大夫会于澶渊既而无归于宋　　罕魋　罕朔
按左传昭公七年子皮之族饮酒无度故马师氏与子皮氏有恶齐师还自燕之月罕朔杀罕魋罕朔奔晋按注魋虎之
弟朔虎从父弟

　　罕婴齐
按左传昭公十六年夏四月郑六卿饯宣子于郊子齹赋野有蔓草注
子齹子皮之子婴齐也
　　罕达
按左传定公十五年郑罕达败宋师于老丘
注
罕达
子齹之子
　　明
　　罕言
按万姓统谱言广州右卫人弘治举人

　姓部汇考
郑樵通志
　　上声
音缓望出荆州今江陵多此姓

　霭姓部列传
　　明
　　霭翠
按万姓统谱翠阿画之后仕元为四川等处行中书省左丞兼顺元等处宣慰使洪武初归附授怀远将军世袭宣慰使　　霭郁
按万姓统谱郁泌阳人永乐举人任邯郸县知县居官勤慎操行刚方劝农桑兴学校士人怀之　　霭霞
按南阳府志霞唐县人由举人知山东阳谷县政尚宽厚在职无赫赫名去后多令人思归里后课子孙读书凡乡人之贫不能婚葬者辄赈给之　　霭郁
按南阳府志郁唐县人由举人任南和县知县抚字有方颂遍下里　　霭显
按唐县志显本县贡生励志行修儒术厚重中和不以毁誉介意平居寓意棋酒一切世虑不撄其心　近姓谨姓部汇考
凌迪知万姓统谱
　　近姓
近见姓苑
　　谨姓
谨见姓苑

　尽姓部列传
　　宋
　　尽言
按奇姓通言眉山人秦桧死推汤鹏举为侍御史言以启贺曰以三尺之童冠两浙之士老牛舐犊溺爱谁先野鸟为欺君孰甚
　宛姓部汇考
凌迪知万姓统谱
　　宛姓
宛国名与苑同望出南阳

　寋姓部汇考
凌迪知万姓统谱
　　寋姓
寋见姓苑其偃切唐蹇道会从僖宗西幸僖宗谓曰蹇不利东北因更氏曰寋
　宛姓部列传
　　周
　　宛春
按左传僖公二十七年冬楚子及诸侯围宋宋公孙固如晋告急二十八年春晋侯侵曹伐卫卫人出其君以说于晋晋侯围曹执曹伯子玉使宛春告于晋师曰请复卫侯而封曹臣亦释宋之围晋人执宛春拘于卫注
宛春楚大夫
　　宛射犬
按左传襄公二十四年冬楚子伐郑以救齐门于东门次于棘泽诸侯还救郑晋侯使张胳辅跞致楚师求御于郑郑人卜宛射犬吉子太叔戒之曰大国之人不可与也对曰无有众寡其上一也太叔曰不然部娄无松柏二子在幄坐射犬于外既食而后食之使御广车而行己皆乘乘车将及楚师而后从之乘皆踞转而鼓琴近不告而驰之皆取冑于櫜而冑入垒皆下搏人以投收禽挟囚弗待而出皆超乘抽弓而射既免复踞转而鼓琴曰公孙同乘兄弟也胡再不谋对曰曩者志入而已今则怯也皆笑曰公孙之亟也　　宛没
按左传襄公二十五年晋侯使魏舒宛没逆卫侯　　汉　　宛暹
按奇姓通暹下邳相
　　宛方
按万姓统谱方吴兴太守
　　明
　　宛贤
按万姓统谱贤舒城人洪熙中广昌县丞
　　宛嘉祥
按万姓统谱嘉祥字文征望江人嘉靖癸卯举人历官知府
　阮姓部列传
　　秦
　　阮翁仲
按尚友录翁仲身长一丈三尺气质端勇异于常人少为县吏为督邮所笞叹曰人当如是邪入学究书史始皇并天下使翁仲将兵守临洮声振匈奴秦以为瑞翁仲死遂铜铸其形像置咸阳宫司马门外匈奴至有见者犹以为生　　后汉
　　阮肇
按尚友录肇永平中与刘晨入山采药失道行数里至溪浒二女候迎引入洞食以胡麻饭后求去指示原路至家子孙已七世矣天台县西北有庙焉　　阮敦按万姓统谱敦巴吾令
　　阮况
按万姓统谱况仕功曹后为南阳太守
　　魏
　　阮瑀
按魏志王粲传陈留阮瑀字元瑜少受学于蔡邕建安中都护曹洪欲使掌书记瑀不为屈太祖以瑀为司空军谋祭酒管记室军国书檄多瑀所作徙为仓曹掾属以建安十七年卒　　晋
　　阮籍
按晋书阮籍传籍字嗣宗陈留尉氏人父瑀魏丞相掾籍容貌杰志气宏放任性不羁宣帝为太傅命为从事中郎高贵乡公即位封关内侯徙散骑常侍魏晋之际天下多故籍遂酣饮为常文帝辅政引为大将军从事中郎籍闻步兵厨营人善酿乃求为步兵校尉性至孝母终举声一号吐血数升能为青白眼嵇喜来吊籍作白眼喜弟康赍酒挟琴造焉乃见青眼邻家少妇有美色当垆沽酒籍诣饮醉便卧其侧时率意独驾不由径路车迹所穷辄恸哭而反景元四年卒　　阮种
按晋书阮种传种字德猷陈留尉氏人汉侍中胥卿八世孙察孝廉为公府掾太保何曾举种贤良除尚书郎转中书郎进止有方正己率下朝廷咸惮其威容迁平原相为政简惠百姓称之卒于郡　　阮咸
按晋书阮籍传籍兄子咸字仲容父熙武都太守咸任达不拘与叔父籍为竹林之游咸与籍居道南诸阮居道北北阮富而南阮贫七月七日北阮盛晒衣服皆锦绮粲目咸以竿挂大布犊鼻于庭人或怪之答曰未能免俗聊复尔耳历仕散骑侍郎咸妙解音律善弹琵琶出补始平太守以寿终二子瞻孚　　阮浑按晋书阮籍传籍子浑字长成有父风太康中为太子庶子　　阮瞻
按晋书阮籍传籍兄子咸咸子瞻字千里性清虚寡欲善弹琴东海王越镇许昌以瞻为记室参军永嘉中为太子舍人瞻素执无鬼论忽有一客通名诣瞻瞻与之言及鬼神之事反复甚苦客遂屈乃作色曰仆便是鬼于是变为异形须臾消灭瞻意色大恶岁余病卒　　阮孚
按晋书阮籍传籍兄子咸咸子孚字遥集初辟太傅府避乱渡江元帝以为安东参军转丞相从事中郎终日酣纵为有司所按帝优容之迁黄门侍郎散骑常侍以金貂换酒复为有司弹劾帝宥之明帝即位迁侍中从平王敦赐爵南安县侯转吏部尚书咸和初拜丹阳尹除都督交广宁三州军事未至镇卒无子从孙广嗣　　阮修
按晋书阮籍传籍兄子咸咸从子修字宣子好易老善清言性不喜见俗人遇便舍去居贫年四十余未有室王敦等敛钱为婚皆名士也慕之者求入钱而不得敦谓修曰卿常无食鸿胪丞差有禄能作不修遂为之转太傅行参军太子洗马避乱南行为贼所害　　阮放
