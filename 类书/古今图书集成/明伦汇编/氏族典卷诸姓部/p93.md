<!-- { "loadSidebar": true } -->
按仙游县志崇龟字景望淳熙五年登进士历官司农丞赐对便殿除秘书丞兼权工部郎官时韩胄专权苏师旦寄声邀崇龟一见欲处以要津崇龟叹曰呈身御史古人所耻归洁吾身可也即力丐补外知江州累迁枢密院检详文字胄罢丞相史弥远奏曰自权臣专政士夫趋附中立不倚在朝士中独崇龟一人即日除监察御史嘉定改元北敌议和要求韩胄函首事廷臣尽主其议崇龟独不可寻除兵部侍郎兼权给事中卒赠通议大夫　　余端礼
按宋史余端礼传端礼字处恭衢州龙游人第进士知湖州乌程县后以荐为监察御史迁大理少卿转太常少卿权兵部侍郎兼太子詹事进吏部侍郎出知太平州奉祀光宗立召授集英殿修撰知&#州还为吏部侍郎权刑部尚书擢同知枢密院事孝宗崩不能发丧人情恟然端礼谓宰相留正请太皇太后代行祭奠之礼于是大皇太后垂帘策皇子嘉王即皇帝位王流涕逊避端礼与赵汝愚固请宁宗乃正御坐进端礼知枢密院事兼参知政事汝愚去右丞相位端礼代之进左丞相为胄所制壹郁不惬志称疾求退以观文殿大学士提举洞霄宫居顷之判潭州移庆元复帅潭薨授少保郇国公致仕赠太傅谥忠肃　　余嵘
按宋史余端礼传端礼子嵘工部尚书
　　余古
按万姓统谱古钱塘人光宗初以布衣上书曰间者宴游无度声乐不绝昼之不足继之以夜宫女进献不时伶人出入无节宦寺夺权宫殿更建自古宦官败国备载方册今上而三省下而百司皆在此曹号令之下自副将而至殿帅各为高价如其价则有特除良由公卿持禄保位备员全身满朝皆小人也即乞诏旨严下约束除太常乐工立定员数凡俳优抵戏皆放为民美女丽人自今无献宴开以时酒进有数宦官不得干预朝政佞幸悉去忠良并进陛下求不垂拱以高揖羲黄不可得也问安侍膳之余宫庭燕闲讲读经史颐神养性享名教不穷之乐固嵩岳无涯之寿岂不休哉帝览书震怒特旨编管　　余复
按万姓统谱复宁德人初策士大廷览复所对曰余复直而不讦擢第一后入史馆兼实录检讨所著礼经类说藏于家　　余
按万姓统谱字若蒙龙溪人补太学生教授浔惠二州进时资十论伏阙上书论韩胄又上书力阻和议复为古鉴录以进所著有周礼解禹贡考春秋增释等书　　余大雅
按万姓统谱大雅顺昌人良&#子与游敬仲同时从朱熹游深得求放心之旨熹深与其进两捧乡书　　余克济按万姓统谱克济字叔济安溪人庆元进士尉候官有贵官治第欲得尉廨地者帅诺之克济力陈不可知梅州将上有盗塞境人劝其徐行克济曰不若乘其未集图之遂单车就道盗卒平　　余天锡
按宋史余天锡传天钖字纯父庆元府昌国人史弥远延为弟子师性谨愿绝不与外事弥远器重之嘉定十六年举进士历监慈利县税籍田令超授起居舍人迁权吏部侍郎兼玉牒所检讨官兼崇政殿说书迁户部侍郎兼知临安府浙西安抚使权户部尚书升兼详定敕令官以宝文阁学士知婺州仍旧职奉祠起知宁国府进华文阁学士知福州召为吏部尚书兼给事中兼侍读嘉熙二年拜端明殿学士同签书枢密院事寻拜参知政事封奉化郡公授资政殿学士知绍兴府浙东安抚使以观文殿学士致仕卒赠少师寻加太师谥忠惠　　余天任
按宋史余天锡传天锡弟天任为兵部尚书兄弟友爱方贫时率更衣以出终岁同衾　　余晦
按宋史余天锡传天锡从子晦历官尚书出帅全蜀常置义庄以赡宗族　　余玠
按宋史余玠传玠字义夫蕲州人家贫落魄无行喜功名好大言少为白鹿洞诸生尝入茶肆殴卖茶翁死走襄淮时赵葵为淮东制置使玠作长短句上谒葵留之幕中未几以功补进义副尉擢将作监主簿权发遣招进军充制置司参议官嘉熙三年与大元兵战于汴城河阴有功授直华文阁淮东提点刑狱兼知淮安州兼淮东制置司参谋官淳佑元年拜大理少卿升制置副使授权兵部侍郎四川宣谕使寻授兵部侍郎四川安抚制置使兼知重庆府兼四川总领兼夔路转运使利司都统王夔素残悍号王夜叉恃功骄恣桀骜不受节度玠至嘉定谋于亲将杨成夜召夔计事潜以成代领其众斩之戎帅欲举统制姚世安为代玠素欲革军中举代之弊遣都统金某往代世安世安不纳属丞相谢方叔家避地云顶世安厚结之为援方叔阴嗾世安密求玠之短陈于帝前于是世安与玠抗玠郁郁不乐宝佑元年闻有召命愈不自安一夕暴卒玠自入蜀进华文阁待制权兵部尚书进徽猷阁学士升大使又进龙图阁学士端明殿学士及召拜资政殿学士恩例视执政其卒也帝辍朝特赠五官以监察御史陈大方言夺职六年复之　　余师忠
按宋史余玠传玠子曰如孙取当如孙仲谋之义遭论改师忠历大理寺丞为贾似道所杀　　余元泰
按万姓统谱元泰罗源人文词博雅景定进士尝采邑先贤事实可裨于名教者编成书名钟幢嘉话　　余泰符按万姓统谱泰符字庆会忠孝乡人好读书有才略景定初授承节郎监临安府酒税德佑间因饶睦二州寇乱上言宜先保徽以固根本敕略曰陟明二秩以&#大节扶植纲常特授忠翊郎大都督府帅干招谕士民有功因革命终于家　　余谦一
按万姓统谱谦一字子同祖奭之元孙与弟士明连中江西漕试而谦一第咸淳初进士士明亦以进士得官谦一调泉州石井书院山长召为国子监书库官除太学博士改宗正寺主簿差知化州不仕谦一好为古学辞语浑成而警切名文章家　　元
　　余丙
按元史余丙传丙建德遂安人幼丧母泣血成疾父亡不忍葬结庐古山下殡其中日闭户守视有牧童遗火延殡庐丙与子慈亟扑不止欲投身火中与柩俱焚俄暴雨火灭　　余阙
按陕西通志阙武威人徙庐州少丧父授徒以养母元统初赐进士及第授同知泗州事历翰林修撰待制至正中盗起以阙为都元帅论保障功拜淮南行省参政仍守安庆群盗四集以孤军血战城陷自刎妻子皆赴井死　　余希声
按元诗选小传希声青田人由明经授处州路儒学教授着诗说一卷　　余日强
按元诗选小传日强字伯庄古田人居昆山有渊默叟集　　余受
按江西通志受字子中金溪人元末盗起郡檄义兵按籍搜掠诬逮甚众受父天佑与焉受奔诉请代父死主者索赂不能具并坐受死　　明
　　余思铭
按乐陵县志思铭江西人元平章余普清之子因祖入籍富平郡亦为郡人焉元末避兵金刚台义勇从者千余人甲辰归附诏令所部军前赴汴随驾征进剿捕司空山程德权有功升指挥同知金刚台守御复征余党擒之赐绯衣一袭赏镇抚二员又渡河克怀庆泽潞等州县攻桃花蚁大小二寨复调随徐达取鲁台陕西凤翔等处收王保保征进西番后卒　　余德让按江西通志德让永丰人元季之乱德让率义旅保障乡邑民赖以安明初举贤良历官知池州时浙西初平德让拜行省郎中区处安辑悉有条理以信州隶浙漕运不便诣阙陈其所宜遂改隶江西民深德之子英以人才举同知才行惠政有父风　　余诠
按万姓统谱诠洪武初以耆儒征入见命为文华殿学士以老疾辞　　余熂
按万姓统谱熂字茂本昆山人美丰采少有俊才从陈潜夫学得春秋之传洪武初历通政司参议拜吏部尚书　　余逢辰
按明外史葛诚传逢辰者字彦章宣城人有学行为燕府伴读王信任之闻异谋乘间力谏知变将作贻书其子誓必死及兵起复泣谏言君父两不可负死之赠逢辰苑马少卿谥忠愍　　余学夔
按浙江通志学夔邑诸生当逮捕方氏时金陵魏尚书泽谪官宁海典史得方遗孤万方覆匿学夔知之变形色徉狂乞食于市迓魏公于城隅魏默会其意乃密致书札将先生文稿并稚子尽托之学夔逃赴海匿岛屿日治罾网易米以给方氏有后学夔之力也　　余汝&#
按荆州府志汝&#宜都人力学好问居家孝友能倾己济人里尝大疫与诸兄煮汤粥食之人怀其惠永乐初举于乡擢营缮主事升屯田郎中居官俭约不改其操　　余鼎
按江西通志鼎字正安号南坡复升之子登永乐甲申进士授翰林修撰博学能文与修圣学心法及高庙实录迁侍讲主试春闱寻上章乞归　　余福
按泉州府志福字万祥惠安人弱冠登永乐四年进士奉诏还乡读书起为行人使交州慰抚降附土人喜其不扰使还擢知抚州府御吏严肃案无冤滞丁外艰归服阕改知平阳九江二府坐疾恶太严降宁波府同知丁内艰再起同知太平府遂致仕家居卒年七十二　　余思宽
按浙江通志思宽字仲容遂安人登永乐乙未进士授河南道监察御史性廉洁刚介巡历直隶江西等处除奸剔蠹克振风纪服阕补湖广道考治行第一仕至广东按察司副使　　余谦
按荆州府志谦宜都人宣德乙卯荐入翰林正统间预修宣宗实录授中书舍人莅事内阁升吏部郎中天顺间升顺天府丞进东宫侍书奉题圣烈慈寿皇后神主进太仆寺卿预修英宗实录升太常寺卿　　余俊按陕西通志俊平凉举人宣德正统间历任介休闻喜二县教谕俱教有成效升成都府教授卒　　余馥
按浙江通志馥字存美遂安人登正统十三年进士授南京监察御史巡苏松常镇四郡风裁凛然升江西按察使佥事总督京漕升副使长河洞贼朱绍纲谋叛督兵讨之生擒绍纲等七十余人贼平升福建右参政复升江西按察司进左布政使卒于官　　余子俊按明外史余子俊传子俊字士英青神人父祥户部郎中子俊举景泰二年进士授户部主事进员外郎在部以廉干称出为西安知府成化初有司上治行当旌者子俊为首以林聪荐为陕西右参政擢右布政使六年转左调浙江拜右副都御史巡抚延绥用军功进左副都御史移抚陕西召为兵部尚书以母忧归服阕拜户部尚书寻加太子太保二十年命兼左副都御史总督大同宣府军务其冬还朝明年复出行边疏请还京帝入蜚语命改左都御史巡抚大同中官韦敬谗子俊假修边多侵耗帝怒遂落太子太保致仕去时二十二年二月也明年兵部缺尚书帝悟子俊无罪复召任之仍加太子太保孝宗嗣位以先朝老臣待之卒赠太保谥肃敏　　余靖
按建宁县志靖字乂安里心保人由国子生授武定知州改知郧州抚字多方深得治体及考满百姓皆泣留之至京遂引年乞归　　余志
按建宁县志志字志学隆之子也以贡入太学中南畿乡荐登天顺甲申进士授刑部主政奉审决宣府等处重狱皆平允得情归陈备边十二策志性豪迈与时弗合间有谮之于上者上置不问志乞置对辨白上亲为质问具得实乃斥谮言者并出志通判广州既莅任清出绝户田以安置流民升石阡知府致仕归笑咏林谷有桥门秋台等集藏于家　　余统
按广东通志统字承之新会人成化丙戌进士授行人擢南京监察御史疏乞均用才抑奔竞粜陈粮并残伍禁宿弊修国学前后疏数千言皆切时弊士论韪之其宦京师时有奉使者托以妻子统避居僧舍俟其使还乃偕入其操类如此卒于官　　余鐖
按浙江通志鐖字懋器临海人性介直成化十一年进士知昆山县推诚抚字民甚德之擢监察御史不避权贵巡抚广右还京以疾卒于途　　余泰
按延平府志泰将乐人成化庚子举人知广东兴宁县宋县令颜衮主簿徐千能同死节为之立祠邻封龙圭石马二洞旧戍与贼通隐为陈利害洞贼帖服后无意仕进乞休归卒年七十二有春庵文集藏于家　　余浚
