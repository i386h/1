<!-- { "loadSidebar": true } -->
按奇姓通虎会讽简子罢推车因置酒与群臣饮以虎会为上客　　汉
　　虎旗
按万姓统谱旗合浦太守
　　元
　　虎秉
按万姓统谱秉河内知县性刚果有志节抑强扶弱决事明敏　　明
　　虎子威
按万姓统谱子威丘县人正统中南昌训导
　　虎继宗
按万姓统谱继宗固原人正统中举人
　　虎臣
按奇姓通臣陕西麟游人慷慨有气节成化末贡入太学适宪宗于万岁山搭灯棚登眺臣具疏极谏时祭酒惧祸以铁索维臣锁堂前树上俄官校宣臣至左顺门温旨劳之即拆棚祭酒大惭自是臣名遂闻天下授云南鄂嘉知县卒于官人甚惜之　　虎大威
按明外史虎大威传大威榆林人本塞外降卒勇敢将略从军有功累官山西参将崇祯五年从总督张宗衡剿贼陵川潞州安阳泌水连胜之明年移守平阳七年巡抚吴甡至察诸将中惟大威猛如虎沈毅可属兵事委任之明年甡荐二人忠勇进大威副总兵九年畿辅被兵率师入援明年命援剿陕西贼遂代王忠为山西总兵官十一年京师戒严命总督卢象升统大威及杨国柱王朴入卫寻从象升转战至巨鹿贾庄被围数匝象升死焉大威等溃围出上章请罪解任寻令从军办贼十四年李自成围开封总督杨文岳遣大威援之贼引去明年二月师次郾城督师丁启睿总兵左良玉方与贼鏖战文岳督大威等合击贼大败遂东陷陈州归德已复围开封七月朔启睿文岳大威及良玉杨德政方国安之师毕会启睿欲急击良玉不从先走大威诸军亦走帝大怒立诛德政黜谴启睿诸人大威时奔汝宁出攻贼寨中炮死乃免其罪大威为偏裨最有声及为大帅值贼势益张所将止数千人不能大有所挫然身经数十战卒死王事论者贤之
　庾姓部汇考
廖用贤尚友录
　　庾姓
庾音与勇主切济阳羽音尧时掌庾大夫以官为氏　祖姓部汇考
郑樵通志
　　以次为氏
祖氏子姓商王祖甲祖乙祖支庶因氏焉商有祖伊汉有祖沂始家涿郡今建州有此姓祖秀实屡作监司祖日新宋宣和豋科　臣谨按祖者子孙所称其先也支庶以是为氏不　独祖乙也祖辛祖丁祖庚祖甲之子孙往往皆称　祖氏廖用贤尚友录
　　祖姓
祖范阳羽音又望出京兆

　迕姓部汇考
凌迪知万姓统谱
　　迕姓
迕见姓苑

　仵姓部列传
　　汉
　　仵终古
按万姓统谱终古见急就章
　　宋
　　仵良翰
按郑樵通志宣和六年仵良翰登科大名府人　　仵公玉按万姓统谱公玉开禧进士
　　元
　　仵正臣
按山东通志正臣字真卿乐安人操履端方为忠显校尉管军千户辞职事亲竭力奉养以孝闻旌表　　明　　仵璪
按六安州志璪字时杰凤阳太和人姓午至正丙午会元未受元职因兵燹隐山林明初应求贤举为英山县令未几迁翰林学士赐姓仵一日随驾游紫荆山应制以上字为韵有万里江山只一望之句上怒遂谪役蔬圃后以撰碑及批点密书称旨复起文华殿大学士日见亲信累以老辞不获时时赐坐撤莲炬送归第其敬礼如此洪武三十一年终于官上谕葬南京瓦砾坝二子厚原遵遗命同母徙居六安遂家焉　　仵钦
按万姓统谱钦河南人永乐进士
　　仵恭
按万姓统谱恭字克敬永乐举人嘉兴府通判　　仵伦按万姓统谱伦六安人宣德六年任卢溪县教谕　　仵绅按明外史仵瑜传瑜父绅工部主事
　　仵瑜
按明外史仵瑜传瑜字忠父蒲圻人少有志操内行纯挚正德十二年释褐即谢病去起补礼部主事复引疾归世宗践阼起故官疏陈勤圣学笃亲亲开言路敬大臣选诤臣去浮屠拯困穷重守令修武备储人才十事已竟死杖下后赠光禄少卿　　仵应中
按万姓统谱应中镇平人万历间山西代州同知　　仵凤才按当阳县志凤才陕西人崇祯间任当阳典史　虎姓部汇考
凌迪知万姓统谱
　　虎姓
虎见姓苑八元伯虎之后

　扈姓部列传
　　汉
　　扈辄
按汉书彭越传高帝使人让梁王梁王欲自往谢其将扈辄曰王始不往见让而往即为禽不如遂发兵反王不听梁太仆有罪走汉告王与扈辄谋反　　扈云按汉书王莽传莽居摄车骑将军千人扈云言符命有巴郡石牛莽迎受之　　扈育
按郑樵通志汉有上郡太守扈育
　　扈商
按郑樵通志汉有广汉太守扈商
　　扈万
按万姓统谱万见印薮
　　扈偃
按万姓统谱偃见印薮
　　后汉
　　扈累
按万姓统谱累字伯重京兆人初平中随青牛先生得其术年九十余无疾而卒　　晋
　　扈寅
按万姓统谱寅仕晋为尚书令史以非罪系狱廷尉刘颂理出之　　扈谦
按尚友录谦居金陵摄山每筮一卦八钱日限钱五百以三百供母二百饮酒五百足一卦千钱不为也海西公旦出见赤蛇蟠御&#俄而失蛇诏谦筮之谦曰晋室有盘石之固陛下有出宫之象海西曰可消伏否曰后年有大将北征失利应损三万人后桓温北征败绩还石头乃废海西立简文又桓温妾产桓元时至艰谦筮曰当是男儿声气雄烈震动四海后谦母亡既葬乃辞温而去曰因缘尽矣数日酒保于落星路见谦卧地始谓其醉捉手引牵惟有空衣存焉　　后周
　　扈载
按五代史扈载传载字仲熙北燕人也少好学善属文广顺初举进士高第拜校书郎直史馆再迁监察御史其为文章以辞多自喜常次历代有国废兴治乱之迹为运源赋甚详又因游相国寺见庭竹可爱作碧鲜赋题其壁世宗闻之遣小黄门就壁录之览而称善因拜水部员外郎知制诰迁翰林学士　　宋　　扈彦珂
按宋史扈彦珂传彦珂代州雁门人幼事王建立晋天福中建立卒遗表荐彦珂得补河东节度左都押衙会汉祖自太原建号擢为宣徽南院使未几授华商等州观察处置等使干佑初周祖为枢密使总兵出征彦珂以功迁护国军节度广顺初移镇滑州世宗嗣位授左卫上将军显德三年以老疾致仕归西京太祖即位遣使就赐器币数月卒　　扈蒙
按宋史扈蒙传蒙字日用幽州安次人曾祖洋涿州别驾祖智周卢龙军节度推官父曾内园使蒙少能文晋天福中举进士入汉为鄠县主簿周广顺中召为右拾遗直史馆知制诰蒙从弟载时为翰林学士兄弟并掌内外制时号二扈宋初由中书舍人迁翰林学士开宝中受诏与李穆等同修五代史详定古今本草五年连知贡举为卢多逊所恶出知江陵府太宗即位召拜中书舍人旋复翰林学士雍熙三年被疾以工部尚书致仕未几卒　　扈周卿
按万姓统谱周卿大名人嘉佑中为襄陵令视事终日无倦未半岁刑清讼简政恬俗熙簿书之外每有所施设后以忧去民追思之　　扈再兴
按宋史扈再兴传再兴字叔起淮人也有膂力善机变每战被发肉袒徒跣挥双刃奋呼入阵人马辟易金人犯襄阳再兴同孟宗政陈祥掩击之授神劲统制又犯枣阳再兴率师赴援金人闻风夜溃既而益兵数万复围城再兴与宗政刘世兴各当一面金帅完颜讹可拥步骑数万薄城再兴与宗政纵之涉濠半渡击之又令守埧者佯走金人争埧急击之多堕水中自是与宗政世兴无日不战寻以病卒子世达亦以名将称官至都统制　　扈垣
按万姓统谱垣大名人政和登科
　　扈震荣
按万姓统谱震荣眉州人绍兴进士
　　元
　　扈铎
按元史扈铎传铎汴梁兰阳人蚤孤育于伯父及壮事伯父如所生伯父卒铎丧之甚哀遗腹生一男铎告其母及妻妹护视之弟能食常自抱哺与同卧起十年不少怠母卒哀毁逾礼庐于墓侧不理家事宗族劝之归卒不去　　明
　　扈俊臣
按万姓统谱俊臣洪武中知归德州民有贾五之子娶李聚女为妻不顺舅姑责之投河而死纠其党威胁贾五父子俱缢死事久不白俊臣察得其情置于法乡人快之　　扈暹
按万姓统谱暹元氏人由举人任宛平县知县满九载升户部郎中擢陕西凤翔府知府政务宽简识大体作兴学校以内艰去任郡民诣阙保留复任及秩满又保留之遂增俸仍府事凡三十余年致仕卒于家　　扈子贤
按万姓统谱子贤四川梁山人由吏员成化五年任政和县主簿律己廉洁治事勤敏尢注意学校讲堂斋庑葺理一新建尊经阁三间于堂后建号房一十七间以处生员贫者时助灯油　　扈湘
按万姓统谱湘四川人弘治进士
　　扈永通
按万姓统谱永通字一贯曹县人嘉靖乙未进士历户部侍郎　　扈永宁
按明外史卢谦传崇祯八年二月流贼陷太湖训导扈永宁死
　扈姓部汇考
史记
　　夏本纪赞
太史公曰禹为姒姓其后分封用国为姓有扈氏郑樵通志　　以国为氏
夏商
以前国

扈氏姒姓夏时诸侯也夏为扈商为崇扈秦改为鄠今永兴鄠县北一十里有故扈城国亡子孙以国为氏汉有将军扈辄又上郡太守扈育广汉太守扈商又有扈地于氏改为扈此魏姓也宋朝有扈蒙为尚书元丰登科扈垣大名人政和扈瑜河南人宣和有扈拱廖用贤尚友录
　　扈姓
扈羽音京兆又望出河南

　辅姓部汇考
廖用贤尚友录
　　辅姓
辅宫音扶风晋之公族智氏亡其宗别焉

　午姓部列传
　　汉
　　午汝臣
按奇姓通汝臣汉人见容斋随笔
　　宋
　　午相
按万姓统谱相相州人淳熙进士知铜山县兄弟以儒业名家　　明
　　午明臣
按万姓统谱明臣费县人宣德举人

　武姓部列传
　　秦
　　武臣
按汉书陈胜传胜令陈人武臣徇赵武臣至邯郸自立为赵王　　武满
按史记高祖本纪秦二世三年沛公与魏将皇欣魏申徒武满之军并攻昌邑　　武涉
按汉书韩信传信破龙且项王恐使盱眙人武涉说信三分天下信不忍倍汉　　汉
　　武虎
按汉书功臣侯表虎兵初起以谒者从击破秦入汉定三秦出关以将军击定诸侯封梁邹侯十一年薨谥孝　　武最
按汉书功臣侯表孝惠五年梁邹侯最嗣五十八年薨　　武婴齐
按汉书功臣侯表元光三年梁邹顷侯婴齐嗣二十年薨　　武山柎
按汉书功臣侯表元鼎四年梁邹侯山柎嗣一年坐酎金免　　武七德
按录异记淮南王安好神仙有八公诣之问其姓氏答曰我等之名所谓文五常武七德枝百英寿千龄叶万椿鸣九皋修三田岑一峰也　　武充竟
按汉书功臣侯表元康四年梁邹侯虎元孙之子夫夷侯国公乘充竟诏复家　　魏
　　武周
按晋书武陔传陔父周魏卫尉
　　晋
　　武陔
按晋书武陔传陔字元夏沛国竹邑人沈敏有器量与二弟韶叔夏茂季夏&#总角知名魏明帝世累迁下邳太守景帝为大将军引为从事中郎累迁司隶校尉转太仆卿封薛县侯文帝甚亲重之泰始初拜尚书掌吏部迁左仆射左光禄大夫开府仪同三司卒于位谥定子辅嗣　　武韶
按晋书武陔传陔弟韶历吏部郎太子右卫率散骑常侍　　武茂
按晋书武陔传韶弟茂以德素称为上洛太守散骑常侍侍中颍川荀恺欲与茂交距而不答由是致怨及杨骏诛恺以茂骏之姨弟陷为逆党遂见害茂清正方直闻于朝野　　武开明
按万姓统谱开明永和二年举孝廉除郎中谒者历吴郡府丞　北魏
　　武克己
按唐书武后传后五世祖后魏散骑常侍克己　　北齐　　武居常
按唐书武后传后高祖齐殷州司马居常
　　武俭
按唐书武后传后曾祖永昌王谘议参军赠齐州刺史俭　　隋
　　武华
按唐书武后传后祖隋东郡丞赠并州刺史大都督华　　唐
　　武士棱
