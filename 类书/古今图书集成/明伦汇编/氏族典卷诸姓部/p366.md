<!-- { "loadSidebar": true } -->
按桂苑丛谈淮海支使班蒙与从事俱游大明寺西廊忽睹壁题云一人堂堂二曜同光泉深尺一点去冰傍二人相连不欠一边三梁四柱烈火然却双勾两日全众不能辨独蒙曰一人岂非大字乎二曜者日月非明字乎尺一者十一寸非寺字乎点去冰水字二人相连天字不欠一边下字三梁四柱而烈火然无字两日除双勾比字得非大明寺水天下无比乎众皆称叹　　宋
　　班绹
按万姓统谱绹雍熙登科
　　元
　　班恕
按万姓统谱恕字惟志至元间兼劝农田尹能诗文挥翰　　明
　　班周吉
按万姓统谱周吉延津人洪武初为刑部尚书　　班平按万姓统谱平西安人洪武初任广东右参议　　班子超按万姓统谱子超汝阳人永乐举人
　　班言
按临淄县志言家城内家贫孝母母卒朝夕诣墓所哭尽哀父殁庐墓侧又三年负土筑墓有白鹭来巢岁大旱邑独大雨人以为言孝思所召由贡任直隶饶阳县丞　　班禄
按茌平县志禄字东村博文善诗才堪应变尝因寇兵逼临人心摇惑禄首倡义兵指授确有方略所著有东村稿　　班衣
按延平府志衣崇祯庚午举人任浏阳知县


　奸姓部列传
　　明
　　奸阑
按万姓统谱阑山后人万历间平山卫千户


　瞒姓部列传
　　周
　　瞒成
按万姓统谱成司徒


　姗姓郸姓邯姓阑姓团姓鄤姓欢姓部汇考凌迪知万姓统谱　　姗姓
姗古删字姓纂云人姓
　　郸姓
郸县名见姓苑
　　邯姓
邯赵邑名
　　阑姓
阑见姓苑
　　团姓
团见姓苑
　　鄤姓
鄤见姓苑
　　讙姓
欢鲁邑


　姓部汇考
凌迪知万姓统谱
　　姓
音钻借官切


　颜姓部杂录
日知录今之颜氏皆云兖国之裔考仲尼弟子列传有颜辛颜高颜祖颜之仆颜哙颜何而孔子于卫主颜雠由此六人与雠由皆无后乎今之孔氏皆云夫子之裔春秋齐有孔虺卫有孔达陈有孔宁郑有孔叔孔张此四族者皆无后乎且夫子出于宋为子姓而郑姬姓陈妫姓卫姞姓可合而为一乎颜鲁公作家庙碑云其先出于颛顼之孙祝融融孙安为曹姓其裔邾武公名夷甫字颜子友别封郳为小邾子遂以颜为氏多仕鲁为卿大夫按左传襄十九年齐侯娶于鲁曰颜懿姬其侄鬷声姬注曰颜鬷皆姬母氏则颜之为姬姓鲁族审矣其出于邾之说本自圈葛称洪盖徒见公羊于邾有颜公之称而不考之于左氏也莒之犁比公岂必为犁弥之祖乎
　关姓部汇考
唐书
　　宰相世系表
关氏出自商大夫关龙逢之后蜀前将军汉寿亭侯羽生侍中兴其后世居信都裔孙播相德宗郑樵通志
　　以地为氏
关氏风俗通云关令尹喜之后也一云夏大夫关龙逢之后汉有长水校尉关阳蜀有前将军汉寿亭侯关羽望出陇西东海廖用贤尚友录
　　关姓
关陇西商音又望出东海


　安姓部列传
　　汉
　　安成
按万姓统谱成太守
　　吴
　　安高
按郑樵通志吴有安高
　　晋
　　安屈
按魏书安同传同父屈仕慕容暐为殿中郎将　　北魏　　安同
按魏书安同传同辽东胡人也其先祖曰世高汉时以安息王侍子入洛历魏至晋避乱辽东遂家焉父屈仕慕容暐为殿中郎将苻坚灭暐屈友人公孙眷之妺没入苻氏宫出赐刘库仁为妻库仁贵宠之同因随眷商贩见太祖有济世之才遂留奉侍性端严明惠好长者之言登国初太祖征兵于慕容垂同频使称旨遂见宠异以为外朝大人出入禁中典庶事加广武将军赐爵北新侯加安远将军太宗即位命与肥如侯贺护持节循察并定二州纠举守宰不法于是郡国肃然同欲治大岭山通天门关护告同筑城聚众欲图大事槛车征还太宗以同虽专命而本在为公意无不善释之世祖监国临朝听政以同为左辅太宗征河南拜同右光禄大夫世祖出镇北境同留镇京师世祖即位进爵高阳公拜光禄勋寻除征东大将军冀青二州刺史同长子屈太宗时典太仓事盗官粳米数石欲以养亲同大怒奏求戮屈自劾不能训子请罪太宗嘉而恕之同在官明察长于校练家法修整为世所称及在冀州年老颇殖财货大兴寺塔为百姓所苦神二年卒追赠高阳王谥恭惠　　安
按魏书安同传同弟太宗时为乐陵太守卒
　　安屈
按魏书安同传同长子屈太宗时典太仓事盗官粳米数石欲以养亲同大怒奏求戮屈自劾不能训子请罪太宗嘉而恕之按同父名屈子又名屈祖孙同
名殊不可解当是史传之误也

　　安原
按魏书安同传同子原雅性矜严沉勇多智略太宗时为猎郎出监云中军事时赫连屈丐犯河西原以数十骑击之杀十余人太宗以原轻敌违节度加其罪责然知原骁勇遂任以为将镇守云中宽和爱下甚得众心蠕蠕屡犯塞原辄摧破之以功赐爵武原侯加鲁兵将军世祖即位征拜驾部尚书迁尚书左仆射河间公加侍中征南大将军原在朝无所比周然恃宠骄恣多所排抑为子求襄城公卢鲁元女鲁元不许原告其罪状事相连逮历时不决原惧不胜遂谋为逆事泄伏诛　　安颉
按魏书安同传同子颉辩慧多策略最有父风太宗初为内侍长令察举百寮纠刺奸慝无所回避尝告其父阴事太宗以为忠特亲宠之宜城王奚斤击赫连昌颉为监军侍御史擒昌送于京师世祖大悦拜颉建节将军赐爵西平公镇蒲&#刘义隆遣将到彦之率众寇河南以援赫连定世祖西征赫连定以颉为冠军将军督诸军击彦之彦之遣将姚纵夫渡河攻冶&#颉督诸军击之斩首三千余级投水者甚众遂济河攻洛阳拔之擒义隆将二十余人斩首五千级俘获万余人乃振旅还京师神四年卒赠征南大将军仪同三司进爵为王谥曰襄颉为将善绥士众及卒义隆士卒降者无不叹惜　　安聪
按魏书安同传同子聪为内侍
　　安
按魏书安同传同子为龙骧将军给事黄门侍郎赐爵广宗侯　　安国
按魏书安同传同弟长子国位至冠军将军赐爵北平侯杏城镇将　　安难
按魏书安同传同弟子难有巧思阳平王杜超督诸将击刘义隆难参征南军事以功表为清河太守世祖时诸将频征和龙皆以难为长史凿山堙谷省力兼功迁给事中从驾南征造浮桥于河以功赐爵清河子卒　　安阳烈
按魏书安同传同子屈屈子阳烈散骑侍郎赐爵北新子　　安平城
按魏书安同传同弟子难赐爵清河子卒子平城袭爵官至虞曹令为乙浑所杀　　唐
　　安叱奴
按唐书李纲传帝以舞工安叱奴为散骑常侍纲谏帝不纳　　安金藏
按唐书安金藏传金藏京兆长安人在太常工籍睿宗为皇嗣少府监裴匪躬中官范云仙坐私谒皇嗣皆诛死自是公卿不复见唯工优给使得进俄有诬皇嗣异谋者武后诏来俊臣问状左右畏惨楚欲引服金藏大呼曰公不信我言请剖心以明皇嗣不反也引佩刀自剚腹中肠出被地眩而仆武后闻大惊舆致禁中命高医内肠褫桑紩之阅夕而苏后临视叹曰吾有子不能自明不如尔之忠也即诏停狱睿宗乃安景云时迁右武卫中郎将擢右骁卫将军爵代国公诏镵其名于泰华二山碑以为荣卒配飨睿宗庙庭大历中赠兵部尚书谥曰忠　　安承恩
按唐书安金藏传金藏子承恩为庐州长史
　　安庭坚
按万姓统谱庭坚开元中太谷令有美政邑人称之为立碑　　安敬忠
按万姓统谱敬忠开元中为会州刺史时河流冲逼州城敬忠率团结兵作堰于是水向西北流邑免淹没　　安禄山
子
庆绪

按唐书安禄山传禄山营州柳城胡也本姓康母阿史德为觋居突厥中祷子于轧荦山而妊及生有光照穹庐野兽尽鸣望气者言其祥范阳节度使张仁愿遣搜庐帐欲尽杀之匿而免母以神所命遂字轧荦山少孤随母嫁安延偃偃携以归国与将军安道买亡子偕来得依其家故道买子安节厚德偃约两家子为兄弟乃冒姓安更名禄山及长忮忍多智善亿测人情通六蕃语张守珪节度幽州禄山盗羊而获将杀之呼曰公不欲灭两蕃邪何杀我守珪壮其语释之与史思明俱为捉生知山川水泉处尝以五骑禽契丹数十人守珪异之稍益其兵有讨辄克拔为偏将后以平卢兵马使擢特进幽州节度副使御史中丞张利贞采访河北言禄山能乃授营州都督平卢军使顺化州刺史天宝元年以平卢为节度禄山为之使兼柳城太守押两蕃渤海黑水四府经略使明年入朝奏对称旨进骠骑大将军又明年代裴宽为范阳节度河北采访使仍领平卢军时宰相李林甫嫌儒臣以战功进尊宠间己请专用蕃将故帝宠禄山益牢群议不能轧卒乱天下林甫启之也杨贵妃有宠禄山请为妃养儿帝许之其拜必先妃后帝帝怪之答曰蕃人先母后父帝大悦命与杨铦及三夫人约为兄弟由是禄山有乱天下意六载进御史大夫禄山计天下可取逆谋日炽引张通儒李廷坚平洌李史鱼独孤问俗署幕府以高尚典书记严庄掌簿最阿史那承庆安大清安守忠李归仁孙孝哲蔡希德牛廷玠向润客高邈李钦凑李立节崔干佑尹子奇何千年武令珣能元&#田承嗣田干真皆拔行伍署大将绐契丹诸酋杀数千人献馘阙下帝赐铁券封柳城郡公又赠延偃范阳大都督进禄山东平郡王九载兼河北道采访处置使又求兼河东遂拜云中太守河东节度使既兼制三道意益侈男子凡十一帝以庆宗为太仆卿庆绪鸿胪卿庆长秘书监皇太子及宰相屡言禄山反帝不信是时国忠疑隙已深建言追还朝以验厥状禄山揣得其谋乃驰入谒帝意遂安拜尚书左仆射诏还镇又请为闲厩陇右群牧等使其军中有功位将军者五百人中郎将二千人禄山还乃反范阳诡言奉密诏讨杨国忠反书闻中外失色明年正月僭称雄武皇帝国号燕建元圣武子庆绪王晋庆和王郑帐下李猪儿者本降竖幼事禄山谨甚使为阉人愈亲信禄山腹大垂膝每易衣左右共举之猪儿为结带虽华清赐浴亦许自随及老愈肥曲隐常疮既叛不能无恚惧至是目复盲俄又得疽疾尢卞躁左右给侍无罪辄死或棰掠何辱猪儿尢数故深怨禄山初庆绪善骑射未冠为鸿胪卿贼僭号嬖段夫人爱其子庆恩欲立之庆绪惧不立遂定谋至德二载正月朔夜庆绪持兵扈门猪儿入帐下以大刀斫其腹肠溃于&#死年五十余包以毡罽埋&#下因传疾甚伪诏立庆绪为皇太子又矫称禄山传位庆绪乃伪尊太上皇既袭伪位改载初元年于是广平王率师东讨李嗣业将前军郭子仪将中军王思礼将后军回纥叶护以兵从贼大败引而东庆绪走邺郡王入洛阳贼以相州为成安府太守为尹改元天和部党携解能元皓高秀岩王暕宇文宽皆背贼自归河北诸军各婴城守贼使蔡希德安雄俊安太清等以兵攻之干元元年秋九月帝诏郭子仪率九节度兵讨庆绪攻卫州庆绪战溃走获其弟庆和斩于京师贼求救于史思明思明趋邺明年王师不利九节度奔还思明请庆绪歃血盟不得已以五百骑诣思明军先此思明令军中擐甲待庆绪至再拜伏地谢曰臣不克负荷弃两都陷重围不意大王以太上皇故暴师远来臣之罪唯王图之思明恚曰兵利不利亦何事而为人子杀父求位非大逆邪吾乃为太上皇讨贼顾左右牵出斩之庆绪数目周万志万志进曰庆绪为君矣宜赐死乃并四弟缢之思明改葬禄山以王礼伪谥燕刺王禄山父子僭位凡三年而灭　　安思义
按唐书安禄山传禄山将安思义屯真定会李光&#出土门救常山思义降　　安重璋
