<!-- { "loadSidebar": true } -->
按魏书王慧龙传慧龙子宝兴少孤事母至孝尚书卢遐妻崔浩女也初宝兴母及遐妻俱孕浩谓曰汝等将来所生皆我之自出可指腹为亲及婚浩为撰仪躬自监视谓诸客曰此家礼事宜尽其美及浩被诛卢遐后妻宝兴从母也缘坐没官时官赐度河镇高车滑骨宝兴尽卖货产自出塞赎之以归袭爵长社侯龙骧将军卒子琼袭爵　　王琼
按魏书王慧龙传慧龙子宝兴宝兴子琼字世珍高祖赐名焉太和九年为典寺令高祖纳其长女为嫔拜前军将军神龟中除左将军兖州刺史去州归京多年沉滞所居在司空刘腾宅西腾虽势倾朝野初不候之腾既权重吞并邻宅唯琼终不肯与以此久见抑屈孝昌三年除镇东将军金紫光禄大夫卒赠征北将军中书监并州刺史琼四子　　王质
按魏书王质传质字绍奴高阳易人也其家坐事幼下蚕室颇解书学为中曹吏内典监稍迁秘书中散加宁朔将军赐爵永昌子领监御迁为侍御给事又领选部监御二曹事复特加前将军进爵魏昌侯转选部尚书加员外散骑常侍出为镇远将军瀛州刺史质在州十年风化粗行察奸纠慝究其情状民庶畏服之而刑政刻峻多所笞戮号为威酷高祖颇念其忠勤宿旧每行留大故冯司徒亡废冯后陆睿穆泰等事皆赐质以玺书手笔莫不委至同之戚贵质宝掌以为荣入为大长秋卿未几而卒　　王琚
按魏书王琚传琚高平人自云本太原人高祖始晋豫州刺史琚以泰常中被刑入宫禁小心守节久乃见叙用稍迁为礼部尚书赐爵为广平公加宁南将军高祖以琚历奉先朝志在公正授散骑常侍后为侍中征南将军冀州刺史假广平王征还进为征南将军进高平王侍中如故遣还冀州高祖文明太后东巡冀州亲幸其家存问周至还京以其年老拜散骑常侍养老于家前后赐以车马衣服杂物不可称计后降爵为公扶老自平城从迁洛邑高祖以其朝旧遣左右劳问之琚附表自陈初至家多乏蒙赐帛二百匹常饮牛乳色如处子太和二十年冬卒时年九十赠征南将军冀州刺史谥曰靖　　王寄生
按魏书王琚传琚养子寄生未袭而亡
　　王盖海
按魏书王琚传琚封高平公寄生子盖海袭祖琚爵初琚年七十余赐得世祖时宫人郭氏本锺离人明严有母德内外妇孙百口奉之肃若严君家内以治盖海官至青州乐陵太守　　王肃
按魏书王肃传肃字恭懿琅邪临沂人司马衍丞相导之后也父奂萧赜尚书左仆射为赜所杀肃自建业来奔高祖引见问故肃辞义敏切辨而有礼高祖甚哀恻之遂语及为国之道肃陈说治乱深会帝旨促席移景不觉坐之疲淹也寻除辅国将军大将军长史诏肃讨萧鸾肃至义阳频破贼军以功进号平南将军除豫州刺史肃善于抚接治有声称寻征入朝进镇南将军封汝阳县开国子高祖崩遗诏以肃为尚书令与咸阳王禧等同为宰辅诏肃尚陈留长公主裴叔业以寿春内附拜肃使持节都督江西诸军事车骑将军与彭城王勰率步骑十万以赴之萧懿屯小岘李叔献屯合肥将图寿春懿遣将胡松李居士等屯据死虎肃进师讨击大破之进讨合肥生擒叔献萧懿弃小岘南走还京师进位开府仪同三司封昌国县开国侯寻以为扬州刺史肃频在边悉心抚接远近怀归附者若市然性轻佻颇以功名自许少所推下景明二年薨于寿春谥宣简肃宗初子绍袭　　王秉
按魏书王肃传肃弟秉字文政世宗初携兄子诵翊衍等入国拜中书郎迁司徒谘议出为辅国将军幽州刺史卒赠徐州刺史　　王续生
按魏书王续生传续生荥阳京县人也遭继母忧居丧杖而后起及终礼制鬓发尽落有司奏闻世宗诏标旌门闾甄其徭役　　王祖念
按魏书王宪传宪子嶷嶷子祖念官至东平太守降爵为侯卒赠宁朔将军光州刺史子庆锺袭爵　　王绍按魏书王肃传肃子绍字三归历官太子洗马员外常侍中书侍郎卒赠辅国将军徐州刺史绍肃前妻谢生也肃临薨谢始携二女及绍至寿春世宗纳其女为夫人肃宗又纳绍女为嫔　　王仲兴
按魏书王仲兴传仲兴赵郡南栾人也父天德起自细微至殿中尚书仲兴以父任早给事左右出入禁内十余年转冗从仆射从驾征新野有功除折冲将军又命率千余骑破贼于邓城除越骑校尉高祖于马圈自不豫大渐迄于崩仲兴颇预侍护世宗即位转左中郎将及帝亲政与赵修并见宠任后与领军于劲共参机要因自理马圈侍疾功遂封上党郡开国公兄可久以仲兴故自散爵为彭城太守恃仲兴宠势轻侮司马北海王详因百寮朝集厉色大言仲兴是后渐&#世宗乃下诏夺其封邑出除平北将军并州刺史卒　　王世弼
按魏书王世弼传世弼京兆霸城人也刘裕灭姚泓其祖父从裕南迁世弼身长七尺八寸魁岸有壮气善草隶书好爱坟典仕萧鸾以军勋至游击将军为军主助戍寿春遂与叔业同谋归诚景明初除冠军将军南徐州刺史拟戍锺离悬封慎县开国伯食邑七百户后以本将军除东徐州刺史治任于刑为民所怨有受纳之响岁余为御史中尉李平所弹会赦免久之拜大中大夫加征卤将军寻以本将军出为河北太守治有清称转渤海相寻迁中山内史加平北将军直合元罗领军乂弟也曾行过中山谓世弼曰二州刺史翻复为郡亦当恨恨耳世弼曰仪同之号起自邓骘平北为郡始在下官正光元年卒官赠本将军豫州刺史谥曰康　　王遇
按魏书王遇传遇字庆时本名他恶冯翊李润镇羌也与雷党不蒙俱为羌中强族自云其先姓王后改氏钳耳世宗时复改为王焉自晋世已来恒为渠长父守贵为郡功曹卒遇既贵追赠安西将军秦州刺史澄城公遇坐事腐刑为中散迁内行令中曹给事中加员外散骑常侍右将军赐爵富平子迁散骑常侍安西将军进爵宕昌公拜尚书转吏部尚书仍常侍例降为侯出为安西将军华州刺史加散骑常侍幽后之前废也遇颇言其过及后进幸高祖称遇谤议之罪遣御史驰驿免官夺其爵收衣冠以民还私第世宗初兼将作大匠未几拜光禄大夫复夺爵废后冯氏之为尼也遇自以常更奉接往来祗谒不替旧敬衣食杂物每有荐奉后至其馆遇夫妇迎送谒伏侍立执臣妾之礼遇性巧强于部分北都方山灵泉道俗居宇及文明太后陵庙洛京东郊马射坛殿修广文昭太后墓园太极殿及东西两堂内外诸门制度皆遇监作虽年在耆老跨鞍驱驰与少壮者均其劳逸又长于人事每逢僚旧具设肴果觞膳精丰然竞于荣利趋求势门赵修之宠也遇往还宗承受&#为之监作第宅增于本旨笞击作人莫不嗟怨卒于官　　王厉
按魏书王遇传遇冯翊李润镇羌也遇养弟子厉本郡太守稍迁至右军将军袭爵宕昌侯产业过于遇时　　王显
按魏书王显传显字世荣阳平乐平人自言本东海郯人王朗之后也祖父延和中南奔居于鲁郊又居彭城伯父安上刘义隆时板行馆陶县世祖南讨安上弃县归命与父母俱徙平城例叙阳都子除广宁太守显父安道少与季亮同师俱学医药粗究其术而不及亮也安上还家乐平颇参士流显少历本州从事虽以医术自通而明敏有决断才用召补侍御师尚书仪曹郎号称干事世宗幼有微疾显摄疗有功稍蒙昐识又罢六辅之初显为领军于烈间通规策颇有密功累迁游击将军拜廷尉少卿仍在侍御营进御药出入禁内乞临本州世宗曾许之积年未授因是声问传于远近显每语人言时旨已决必为刺史遂除平北将军相州刺史寻诏驰驿还京复掌药又遣还州元愉作逆显讨之不利入除太府卿御史中尉显前后历职所在著称纠折庶狱究其奸回出内惜慎忧国如家及领宪台多所弹劾百寮肃然又以中尉属官不悉称职讽求更换诏委改选务尽才能而显所举或有请属未皆得人于是众口喧哗声望致损后世宗诏显撰药方三十五卷班布天下以疗诸疾东宫既建以为太子詹事委任甚厚世宗每幸东宫显常近侍出入禁中仍奉医药赏赐累加为立馆宇宠振当时延昌二年秋以营疗之功封卫南伯四年正月世宗夜崩肃宗践祚显参奉玺策显既蒙任遇兼为法官恃势使威为时所疾朝宰托以侍疗无效执之禁中诏削爵位临执呼冤直合以刀镮撞其腋下伤中吐血至右卫府一宿死　　王遵业
按魏书王慧龙传慧龙子宝兴宝兴子琼琼长子遵业涉历经史位著作佐郎与司徒左长史崔鸿同撰起居注迁右军将军与崔光安丰王延明等参定服章及光为肃宗讲孝经遵业预讲筵应诏作释奠侍宴诗时人语曰英英济济王家兄弟遵业有誉当时与中书令陈郡袁翻尚书琅琊王诵并领黄门郎号曰三哲时政归门下世谓侍中黄门为小宰相而遵业从容恬素若处丘园尝着穿角履好事者多毁新履以学之及朱荣入洛兄弟在父丧中以于庄帝有从姨兄弟之亲相率奉迎俱见害河阴　　王云
按魏书王宪传宪子嶷嶷子云字罗汉颇有风尚自尚书郎入为中书舍人转司州别驾光禄少卿改授卫尉少卿出为冠军将军尚书兖州刺史熙平二年卒官赠平南将军豫州刺史谥曰文昭有九子　　王荣世按魏书王荣世传荣世阳平馆陶人也为三城戍主方城县子萧衍攻围力穷知不可全乃先焚府库后杀妻妾及贼陷城与戍副邓元兴等俱以不屈被害肃宗下诏褒美忠节进荣世爵为伯赠齐州刺史元兴开国子赠洛州刺史　　王温
按魏书王温传温字桃汤赵郡栾城人父冀高邑令坐事被诛温与兄继叔俱充宦者高祖以其谨慎补中谒者小黄门转中黄门钩盾令稍迁中尝食典御中给事中给事东宫加左中郎将世宗之崩群臣迎肃宗于东宫温于卧中起肃宗与保母扶抱肃宗入践帝位高阳王雍既居冢宰虑中人朋党出为巨鹿太守加龙骧将军灵太后临朝征还为中常侍光禄大夫赐爵栾城伯安东将军领崇训太仆少卿特除使持节散骑常侍抚军将军瀛州刺史还除中侍中进号镇东将军金紫光禄大夫迁车骑将军左光禄大夫光禄勋卿侍中如故孝昌二年封栾城县开国侯温后自陈本阳平武阳人于是改封武阳县建义初于河阴遇害年六十六永安初赠骠骑大将军仪同三司雍州刺史　　王翊
按魏书王肃传翊字士游肃次兄琛子也历司空主簿清河王友中书侍郎结婚于元乂超拜左将军济州刺史清静爱民有政治之称入为散骑常侍孝庄初迁镇南将军领国子监祭酒永安元年卒赠侍中卫将军司空公徐州刺史　　王诵
按魏书王肃传诵字国章肃长兄融之子自员外郎司徒主簿迁司徒谘议出为左将军幽州刺史孝庄初于河阴遇害赠骠骑大将军尚书左仆射司空公徐州刺史谥曰文宣　　王衍
按魏书王肃传诵弟衍字文舒自著作佐郎稍迁尚书郎员外常侍司空谘议光禄大夫出为征东将军西兖州刺史属朱仲远称兵内向衍为所擒久乃见释还洛除车骑将军孝静初转侍中将军天平二年卒谥曰文献　　王理
按魏书王肃传肃子理著作佐郎
　　王渊
按魏书王肃传肃兄子翊翊子渊武定中仪同开府记室参军　　王孝康
按魏书王肃传肃兄子诵诵子孝康武定中尚书郎中卒　　王康
按魏书王肃传肃兄子诵诵子康颇有文才齐文襄王中外府祭酒卒赠太府少卿　　王迁
按魏书王肃传肃子绍绍子迁武定中通直常侍齐受禅爵随例降　　王庆锺
按魏书王宪传宪子嶷嶷子祖念祖念子庆锺给事中贪秽无行坐事爵除　　王晖
按魏书王宪传宪子嶷嶷子云云子晖字元旭早称机悟历尚书仪曹郎中书舍人赠散骑常侍镇军将军兖州刺史　　王旴
