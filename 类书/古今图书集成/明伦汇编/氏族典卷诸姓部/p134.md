<!-- { "loadSidebar": true } -->
按宁阳县志孟祺字元寿嘉靖戊子以书经中乡试第三连登唐顺之榜进士授五河知县调繁洛阳擢刑部主事时外戚张延龄系狱举朝怜其冤无一敢为伸白者公毅然平反因忤上意廷杖四十谪直隶祁州同知转本州知州历南京户部员外郎中西安府知府潼关兵备副使　　吴伟
按宁阳县志伟字朝英博学工诗巴陵训导迁馆陶王教授极言祖宗裕后之恩藩服守典之道王嘉纳之　　吴德范
按同安县志德范初名潜嘉靖戊子举人父蕴即世忽有污水出柩外德范恸哭以舌舐之谒选得浙之西安素骯脏竟以不折腰于鹾台得调云　　吴子孝
按长洲县志子孝字纯叔文端公一鹏子登嘉靖己丑进士选庶常出为部曹官湖广参议历官中外直道自信言事必究极是非不能刓曲下人所著有玉涵堂集　　吴悌
按明外史吴悌传悌字思诚金溪人嘉靖十一年进士除乐安知县调繁宣城征授御史十六年应天府进试录考官评语失书名诸生答策多讥时政帝怒逮考官停举子会试悌为举子求宽坐下诏狱寻得释出视两淮盐政引疾归还朝按河南伊王惮之严嵩擅政悌恶之引疾家居垂二十年嵩败起故官累迁至南京大理卿隆庆元年就迁刑部侍郎明年卒万历中赠礼部尚书谥文庄学者称&#山先生　　吴岳按明外史吴岳传岳字汝乔汶上人嘉靖十一年进士授户部主事历郎中督饷宣府出知庐州府以忧去服除改保定历山西副使浙江参政湖广按察山西右布政使并以清静得民迁右佥都御史巡抚保定六府引疾去久之以贵州巡抚征寻进左副都御史协理院事隆庆元年历吏部左右侍郎迁南京礼部尚书就改吏部抑浮薄杜侥幸寻改兵部参赞机务未上给由过家病卒诏赠太子太保谥介肃岳清望冠一时禔躬严整尚书马森言平生见廉节士二人岳与谭太初耳　　吴从义
按福清县志从义字思忠文兴里石塘人嘉靖乙未进士授行人转吏科给事中工科右刑科左晋都给事中从义在谏坦疏请慎选劾罢大珰出为江西参政调四川丰城鄢茂卿按蜀修&#挤之归　　吴山
按明外史吴山传山字曰静高安人嘉靖十四年进士及第授编修累官礼部左侍郎入西苑供奉青词三十五年改吏部寻为礼部尚书明年加太子太保山与严嵩乡里嵩子世蕃欲与为婚姻山不可世蕃不悦而罢帝欲用山内阁嵩密阻之裕景二邸并建国本未定三十九年冬帝忽谕礼部具景王之藩仪嵩知帝激于郭希颜疏欲觇人心讽山留王山立具仪以奏王竟之藩明年二月朔日当食微阴历官言日食不见即同不食帝喜嵩趣部急上贺山仰首曰日方亏将谁欺耶仍救护如常仪帝大怒吏科梁梦龙等劾之冠带闲住穆宗即位召为南京礼部尚书辞不赴卒赠少保谥文端　　吴嘉会
按献征录嘉会嘉靖乙未进士授行人升刑部主事辨坝上盗有声郎署间升山东佥事赈饥筑堤诏赐金帛转本省参议单县妖人杨惠倡乱僭署将校流毒四省官兵攻之不下嘉会单骑入垒宣言曰弃仗走者良民也不且拿戮众皆散独渠魁数十人缚而磔诸市东土肖像祀之迁陕西参政未行拜都察院右佥都御史整饬蓟镇边务嘉会在镇日夜庀战守具起居庸尽山海关刱修石垣四万丈甓敌台烽堠二千六百座有奇分其地为十区区设参游两将军分统健卒合之凡八万人怒马坚甲长戟利鍜军容焕然一新于是蓟镇称虎豹九关天下险云镇蓟七年匹马不得入塞于甲令为上捷肃宗褒甚优晋贰本兵为相嵩所忌中谗罢归三十年卒穆宗遣官谕祭营兆域如卿臣礼所著有诗奏议杂撰若干卷　　吴必学按延平府志必学字以思南平人嘉靖丁酉举乡试知亳州丁内艰服阕补海州改象州迁九江同知复补临江所至清介有声　　吴桂芳
按明外史吴桂芳传桂芳字子实新建人嘉靖二十三年进士授刑部主事闻继母病请归起补礼部历迁扬州知府御倭有功历浙江左布政使进右佥都御史巡抚福建父丧归起故官抚治郧阳寻进右副都御史总理河道未任两广总督张臬罢改桂芳兵部右侍郎兼右佥都御史提督两广军务兼理巡抚召为南京兵部右侍郎寻改北隆庆初转左以疾乞归言官数论荐万历三年即家起故官总督漕运兼巡抚凤阳五年兼理河漕六年诏进工部尚书兼右副都御史未逾月卒寻以高邮湖堤成赠太子少保　　吴情按无锡县志情字以中嘉靖二十三年进士第三授翰林院编修历侍读右春坊右谕德典应天乡试被劾左迁归晚自号曰静端居士　　吴昶
按蓬莱县志昶嘉靖甲辰进士授河间推官多所平反擢御史执法不避权贵巡屯山西荐贤斥墨风纪肃然军屯一清以母老挂冠终养孝友兼着前后十三征不起朝野重之　　吴百朋
按明外史吴百朋传百朋字惟锡义乌人嘉靖二十六年进士授永丰知县征拜御史历按淮扬湖广擢大理寺丞进右少卿四十二年进右佥都御史抚治郧阳改提督军务巡抚南&#汀漳四十四年进右副都御史隆庆初吏部以百朋积苦兵间稍迁大理卿给事中欧阳一敬等请留百朋剿贼诏进兵部右侍郎兼右佥都御史巡抚如故寻擢南京兵部右侍郎乞终养不许改刑部右侍郎父丧归起改兵部万历初命阅视宣大山西三镇升赏黜革有差又进边图凡关塞险隘番族部落士马强弱亭障远近历历如指掌以省母归起南京右都御史召拜刑部尚书逾年卒　　吴时来
按明外史吴时来传时来字惟仙仙居人嘉靖三十二年进士授松江推官擢刑科给事中劾罢许论杨顺路楷皆严嵩私人嵩疾之甚会将遣使琉球遂以命时来三十七年三月时来抗章劾嵩嵩奏时来惮琉球之行借端自脱帝入其言遂下诏狱戍横州隆庆初召复故官进工科给事中寻擢顺天府丞二年拜右佥都御史提督操江迁巡抚广东将行荐所属有司五十九人给事中光懋等劾其滥贬云南副使复为给事中韩楫所劾落职闲住万历十二年起湖广副使俄擢左通政改历吏部左侍郎十五年拜左都御史时来初以直言窜声振朝端再遭折挫沈沦十余年晚节不能自坚委蛇执政间持禄保位而已连为饶伸薛敷教王麟趾史孟麟赵南星王继光所劾时来亦连章乞休归未出都卒赠太子少保谥忠恪寻为礼部郎中于孔兼所论夺谥　　吴邦桢
按明外史吴洪传洪子山山子邦桢嘉靖三十二年进士终陕西行太仆卿以清谨称　　吴国伦
按明外史李攀龙传吴国伦字明卿兴国人由中书舍人擢兵科给事中杨继盛死倡众赙送忤严嵩假他事谪江西按察司知事量移南康推官调归德居二载弃去嵩败起建宁同知累迁河南左参政大计罢归国伦才气横放好客轻财归田后声名籍甚　　吴崧按云南通志崧永昌郡人嘉靖庚戌进士授刑部主事转员外知福州御寇有功升四川副使陈情终养创义仓置学田赈饥恤贫乡人德之　　吴懋宣
按杭州府志懋宣杭州卫指挥万都督表女夫也嘉靖癸丑倭乱海上表居家闻变散家财募死士先选少林僧兵二百命懋宣将之以往大破之懋宣乘胜逐寇倭伪遁为所扼重创而卒　　吴兑
按江阴县志兑青旸团长魁岸有膂力嘉靖乙卯倭再犯江阴兑从钱錞御倭每阵摧锋复令御倭石撞策马统乡兵百人往至郑庄港突遇倭乡兵惊散兑独与&#失刃将泅水去水急不可过登岸复战失足堕水被数刃佯死倭乃去舁还一日卒万历改元特祠岁祀于里　　吴守
按荆州府志守字约卿宜都人嘉靖丙辰进士授中书科舍人敕清马政奏议允当以经济称补太平府丁外艰归遂不起诗学名时诵之者谓似唐音　　吴宗周按安庆府志宗周字文甫怀宁人嘉靖丙辰进士授黄州府司理执法平允后补汉阳值景王初之国下令税民田宗周独持不与事遂寝以疾致仕朝廷嘉其能复起为户部主事拜命而卒　　吴章
按无钖县志嘉靖丙辰夏倭至焚掠章应募御贼力战死之　　吴文禄
按无锡县志嘉靖丙辰夏倭至焚掠文禄与众御贼而死　　吴切
按无锡县志嘉靖丙辰夏倭奴焚掠切同乡勇迎贼与战死之　　吴文华
按福州府志文华字子彬连江人嘉靖丙辰进士以母老便迎养乞南得兵部出湖广督学佥事转四川参议广西督学副使历河南左布政使上旌治行异等以副都御史巡抚广西剿六平猺寨殪昭平贼擢户部左侍郎念母老乞终养服阕再起兵部侍郎复抚广西擢右都御史总督两广拜南京工部尚书寻改兵部参赞机务有言官劾中珰恣暴上怒言官文华论救请治珰罪不报遂引疾乞休再起南京工部尚书恳辞诏以原官致仕卒赐祭葬赠太子少保谥襄惠　　吴兑
按明外史吴兑传兑字君泽绍兴山阴人嘉靖三十八年进士授兵部主事隆庆三年由郎中迁湖广参议调河南迁蓟州兵备副使五年擢右佥都御史巡抚宣府兑举乡试出高拱门拱以内阁兼吏部遂超擢之时俺荅初封贡而昆都力辛爱阴持两端助其主土蛮为患兑有智计操纵驯伏之万历二年推款贡功加兑右副都御史贡市毕加兵部右侍郎兼右佥都御史五年代方逢时总督宣大山西军务七年以左侍郎召迁部寻加右都御史仍佐部事九年复以本官总督蓟辽保定军务兼巡抚顺天进兵部尚书仍兼右都御史寻进太子少保召拜兵部尚书御史魏允贞劾兑历附高拱张居正王继光亦言兑受将吏馈遗兑乃去后数年卒　　吴执礼
按陜西通志执礼字汝立兰州人嘉靖己未进士初授保宁推官发奸擿伏辨枉伸抑有神明之号迁刑部主事改兵部吏部历太常卿巡抚应天悉意谘询江陵相以私憾忿余懋学江文辉因丝绢事移书执礼入疏内执礼勘疏内明言无其人旋定计擒首恶以闻遂与江陵相左阅三年升户部侍郎督仓场以江陵嫉己抗疏乞归江陵殁复起户左辞不获入都首争金花之岁增又因积贮之缺内虞用诎外惕饷虚夜不成寐者月余夙疾发卒太仓公署　　吴教传
按朝城县志教传嘉靖己未进士初任行人司行人屡上貤封之疏继任礼部主事克襄建储之典及迁浙江杭严佥宪擒妖僧抑豪贵官民畏服不敢干以私补云南宪司谢政归　　吴琴
按永安县志嘉靖辛酉流贼入境屠毒琴与乡兵御之战于官亭贼伏围合偕其党俱死　　吴从宪
按泉州府志从宪字维时晋江人嘉靖壬戌进士授行人擢监察御史巡盐浙江后复巡按值浙西风潮之灾奏为蠲免存留田租浙人德之迁江西按察副使卒于家　　吴一本
按沔阳州志一本字仲立少聪&#年十九举于乡嘉靖壬戌进士除吴江知县绰有余裕毫发无取仕终山西参议兵备天津　　吴孟
按松溪县志嘉靖壬戌倭寇围县孟奋力御倭被铳伤死　　吴惠
按松溪县志嘉靖壬戌倭寇犯境惠力敌倭寇铳伤而死　　吴善
按广西通志善字元夫福建龙溪人登嘉靖壬戌进士性沉静有断御下不为操切而巨奸剧寇莫能测初为秋官郎谳狱东粤多所平反隆庆间古田贼平善以宪臣来抚之厥后柳庆北三北五之地煽乱三院亟檄善署柳庆事北人自是不复为患而岭表一清仕终侍郎为时名宦　　吴从周
按山西通志从周安邑人嘉靖甲子举人历延安府同知砥砺名节急流勇退庭训有方子养源丁未进士养淳养温养洵养洽并举人里人称为五桂云　　吴文佳按景陵县志文佳字士美嘉靖乙丑进士初授徽州府推官擢刑部四川司主事移户部迁吏科给事中晋礼科右兵科左疏请定国是立纪纲弹劾不避权贵晋工科都给事中视昭陵工省费巨万奉使治襄藩葬驺从供帐简约不烦出为河南参藩擢贵州按察使福建右布政使归　　吴惟岳
