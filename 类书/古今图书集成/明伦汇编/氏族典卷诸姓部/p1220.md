<!-- { "loadSidebar": true } -->
按庄子德充符篇鲁哀公问于仲尼曰卫有恶人曰哀骀它丈夫与之处者思而不能去也妇人见之请于父母曰与为人妻宁为夫子妾者十数而未止也未尝有闻其唱也常和人而已矣无君人之位以济人之死无聚禄以望人之腹又以恶骇天下和而不唱知不出乎四域且而雌雄合乎前是必有异乎人者也仲尼曰是必才全而德不形者也
　裴满姓部列传
　　金
　　裴满胡喜
按金史世纪桓散达大会诸部来攻世祖使裴满胡喜牵大紫骝马以为贰马驰至阵身为军锋突入敌阵大败之　　裴满达
按金史裴满达传达本名忽挞婆卢木部人为人淳直孝友天辅六年从蒲家奴追叛寇于铁吕川力战有功熙宗娶忽挞女是为悼平皇后天眷元年授世袭猛安明年以皇后父拜太尉封徐国公皇统元年除会宁牧海陵弒熙宗封忽挞为王天德三年薨　　裴满忽睹按金史裴满达传达子忽睹历横海军节度使以后戚怙势赃污不法苟可得财无不为者以赃罢天德三年起复为郑州防御使改安国军节度使卒年三十九　　裴满按剌
按金史世宗本纪大定二年五月押军万户裴满按剌败宋兵于华州　　裴满胡剌
按金史世宗本纪大定十九年九月使太子左卫率府率裴满胡剌为夏国生日使　　裴满余庆
按金史章宗本纪大定二十九年正月即皇帝位十一月以右宣徽院使裴满余庆等为贺宋正旦使　　裴满亨按金史裴满亨传亨字仲通本名河西临潢府人其先居辽海祖虎山者天辅间移屯东受降城以御夏人后徙居临潢亨性敦敏习儒大定间充奉职二十八年擢第升奉御章宗即位擢监察御史三迁同知大名府事承安四年改河南路按察副使泰和五年改安武军节度使转河南北路按察使卒于官亨性谨密出入宫禁数年谠议忠言多所裨益所历州郡皆有政绩可纪云　　裴满福兴
按金史宣宗本纪贞佑元年十一月诏赠死事裴满福兴及鄯阳石古乃官　　裴满羊哥
按金史宣宗本纪贞佑四年十月以龙虎上将军裴满羊哥知归德府　　裴满钦甫
按金史哀宗本纪正大二年遣大理卿裴满钦甫为夏国报成使　　裴满阿虎带
按金史哀宗本纪天兴二年正月汴京西面元帅崔立为乱御史大夫裴满阿虎带死之
　淳于姓部列传
　　周
　　淳于髡
按史记淳于髡传髡齐人也博闻强记学无所主其谏说慕晏婴之为人也然而承意观色为务客有见髡于梁惠王一语连三日三夜无倦惠王欲以卿相位待之髡因谢去于是送以安车驾驷束帛加璧黄金百镒终身不仕　　秦
　　淳于越
按史记秦本纪始皇三十四年博士齐人淳于越进曰臣闻殷周之王千余岁封子弟功臣自为枝辅今陛下有四海而子弟为匹夫卒有田常六卿之臣无辅拂何以相救哉事不师古而能长久者非所闻也　　汉　　淳于意
按史记太仓公传太仓公者齐太仓长临淄人也姓淳于氏名意少而喜医方术高后八年更受师同郡元里公乘阳庆传黄帝扁鹊之&#书五色诊病知人死生决嫌疑定可治及药论甚精受之三年为人治病决死生多验然左右行游诸侯不以家为家或不为人治病病家多怨之者　　淳于司马
按史记太仓公传齐淳于司马病意切其&#告曰当病迵风　　淳于陵渠
按汉书律历志宦者淳于陵渠复覆太初历晦朔弦望皆最密日月如合璧五星如连珠　　淳于赐
按汉书百官表宣帝本始三年大司农淳于赐　　淳于信按汉书百官表成帝阳朔四年太原太守淳于信中君为右扶风　　淳于长
按汉书淳于长传长字子孺魏郡元城人少以太后姊子为黄门郎未进幸大将军王凤病长扶侍有甥舅恩凤且终以长属太后及帝帝嘉长义拜列校尉诸曹迁水衡都尉侍中至卫尉九卿赵飞燕贵幸上欲立为后太后以所出微难之长往来通语得立上德之乃以罢昌陵奏归功于长赐爵关内侯后遂封定陵侯王莽白长骄恣免就国后逮系洛阳坐戏侮长定宫谋立左皇后&#至大逆死狱中妻子徙合浦　　淳于酺按汉书淳于长传长子酺有罪王莽杀之
　　后汉
　　淳于崇
按安丘县志崇章帝时人恭之兄也将为盗所烹恭请代得免　　淳于恭
按后汉书淳于恭传恭字孟孙北海淳于人也善说老子清静不慕荣名王莽末岁饥兵起恭兄崇将为盗所烹恭请代得与俱免后崇卒恭养孤幼教诲学问有不如法辄反用杖自棰以感悟之儿惭而改过幽居养志潜于山泽举动周旋必由礼度建武中郡举孝廉司空辟皆不应客隐琅邪黔陬山遂数十年建初元年肃宗下诏美恭素行告郡赐帛二十匹遣诣公车除为议郎引见极日访以政事迁侍中骑都尉礼待甚优其所荐名贤无不征用进对陈政皆本道德帝与之言未尝不称善五年病笃使者数存问卒于官诏书褒叹赐谷千斛刻石表闾除子孝为太子舍人　　淳于孝
按安丘县志孝和帝时人以父恭故除为太子舍人　　淳于永按黄县志永为御史封侯
　　淳于登
按后汉书酷吏传阳球为司隶校尉奏收王甫及中常侍淳于登等　　淳于琼
按后汉书灵帝本纪中平五年八月初置西园八校尉注
淳于琼为右校尉
　　淳于嘉
按后汉书献帝本纪初平二年秋七月光禄大夫淳于嘉为司空三年九月为司徒兴平元年九月罢　　淳于仲简按魏志武帝本纪建安五年公与绍相拒
注
割得将
军淳于仲简鼻未死
　　魏
　　淳于俊
按万姓统谱俊太学博士帝与论难周易尚书　　吴　　淳于式
按吴志陆逊传逊屯芜湖会稽太守淳于式表逊枉取民人愁扰所属逊后诣都言次称式佳吏权曰式白君而君荐之何也逊对曰式意欲养民是以白逊　　晋　　淳于智
按晋书淳于智传智字叔平济北卢人也有思义能易筮善厌胜之术其消灾转祸不可胜纪而卜筮所占千百皆中性深沈常自言短命曰辛亥之岁天下有事当有巫医挟道术者死吾守易义以行之犹当不应此乎太元末为司马督有宠于杨骏故见杀　　淳于定按晋书怀帝本纪永嘉三年九月征西大将军南阳王模使其将淳于定破刘芒荡五斗叟并斩之　　淳于伯按晋书五行志愍帝建兴四年十二月景寅丞相府斩督运令史淳于伯血逆流上柱二丈三尺此赤祥也是时后将军褚裒镇广陵丞相扬声北伐伯以督运稽留及役使赃罪依军法戮之其息诉称督运事讫无所稽乏受赇役使罪不及死兵家之势先声后实实是屯戍非为征军自四年以来漕运稽停皆不以军兴法论僚佐莫之理及有变司直弹劾众官元帝不问遂频旱三年　　淳于安
按晋书石季龙载记咸康元年石季龙以租入殷广转输劳烦令中仓岁入百万斛余皆储之水次晋将军淳于安攻其琅邪费县俘获而归　　淳于岐
按晋书姚兴载记天水姜龛东平淳于岐等皆耆儒硕德经明行修各门徒数百教授长安诸生自远而至者万数千人兴每于听政之暇引于东堂讲论道艺错综名理　　宋
　　淳于邈
按宋书符瑞志文帝元嘉六年九月长广昌阳淳于邈获白兔青州刺史萧思话以献　　淳于文祖
按宋书阮佃夫传景和末太宗被拘于殿佃夫与帝左右琅邪淳于文祖共谋废立事定封淳于文祖阳城县侯食邑五百户　　南齐
　　淳于睿
按南齐书礼志永元元年步兵校尉何佟之议以春分于正殿之庭拜日其夕月文不分明淳于睿驳之　　淳于兴宗按万姓统谱兴宗齐南安太守
　　陈
　　淳于量
按陈书淳于量传量字思明其先济北人世居京师父文成仕梁为将帅官至光烈将军梁州刺史量少善自居处伟姿容有干略便弓马起家湘东王国常侍兼府中兵参军山帅文道期积为边患王僧辩征之不利量助之并力大破道期以功封广晋县男历武宁太守梁元帝承制以为巴州刺史侯景西上量拒景大败景军擒其将任约宋子仙承圣元年封谢沐县侯出为桂州刺史荆州陷量保据桂州遣使从间道归于高祖高祖受禅授都督刺史如故天嘉五年征为中抚军大将军以在道淹留免仪同华&#构逆以量为西讨大都督拒之&#平并降周将拓跋定等以功进封醴陵县公南徐州刺史吴明彻西伐量遣第六子岑从军淮南克定改封始安郡公吴明彻陷没授量都督南北兖谯三州诸军事南兖州刺史加左光禄大夫薨时年七十二赠司空　　淳于陵
按陈书宣帝本纪大建十二年八月庚午通直散骑常侍淳于陵克临江郡　　北魏
　　淳于诞
按魏书淳于诞传诞字灵远其先太山博人后世居于蜀汉父兴宗萧赜南安太守诞年十二随父向扬州父于路为群盗所害诞虽童稚而哀感奋发倾资结客旬朔之内遂得复雠由是州里叹异之赜益州刺史刘悛召为主簿萧衍除步兵校尉景明中自汉中归国以客例起家除羽林监樊文炽萧世澄等围小剑戍诞率诸军鸣鼓攻击文炽大败俘斩万计擒世澄等十一人孝昌二年以诞行巴州刺史三年分置东梁州以诞为镇远将军梁州刺史永安二年四月卒时年六十赠安西将军益州刺史谥曰庄长子亢　　淳于引
按魏书淳于诞传诞子引武定末梁州骠骑府司马　　唐　　淳于难
按唐书高祖本纪淳于难据文登武德四年九月淳于难降　　淳于朗
按黄县志朗素抱英才为莱州刺史保全人民逮武德年间同兄难入朝因以佐命后为宰相封燕国公　　淳于棼按尚友录棼宅南有古槐常醉卧其下梦入大槐安国尚公主瑶芳后又出守南柯及觉乃蚁穴生感叹良久　　淳于处平
按唐书武后本纪垂拱元年二月突厥寇边左玉钤卫中郎将淳于处平为阳曲道行军总管以击之　　后唐　　淳于晏
按五代史霍彦威传彦威有客淳于晏者登州人也少举明经及第遭世乱依彦威彦威常战败脱身走麾下无从者独晏徒步以一剑从之匿榛莽闲以免彦威高其义所历方镇常辟以自从彦威以故得少过失　　淳于旭
按登州府志旭髡之后以经学历录事
　　淳于纲
按登州府志纲旭之弟任参军
　　宋
　　淳于雍
按万姓统谱雍髡之后仕为太子中舍年甫强仕即乞归养　　淳于复
按万姓统谱复登州人皇佑登科
　　淳于兴宗
按万姓统谱兴宗南剑人绍兴登科
　　淳于构
按登州府志构髡之后知邯郸县
　　明
　　淳于士瑾
按万姓统谱士瑾黄县人洪武中以人材举任主事　　淳于亨按万姓统谱亨重庆人洪武中任知县
　　淳于重
按万姓统谱重弘治中南京上林苑丞河南固始人　申徒姓部列传
　　周
　　申徒嘉
按庄子德充符篇申徒嘉兀者也与郑子产同师于伯&#无人　　汉
　　申徒武蒲
按史记高祖本纪沛公与魏将皇钦魏申徒武蒲之军并攻昌邑　　申徒建
按万姓统谱建西平将军
　　申徒朗
按万姓统谱朗河内人尚书郎

　回纥姓部列传
　　唐
　　回纥承宗
按唐书王君传君节度河西驿奏四部有叛谋帝使中人即讯回纥不能自直于是瀚海大都督回纥承宗流瀼州
　申徒姓部汇考
廖用贤尚友录
　　申徒姓
申徒风俗通云申屠氏后改为申徒氏

　申章姓部汇考
郑樵通志
　　以名为氏
申章氏汉有长沙王太傅申章昌

　申屠姓部汇考
廖用贤尚友录
　　申屠姓
申屠京兆征音周幽王申后兄申侯之后居安定屠原因氏
　西鉏姓部列传
　　周
　　西鉏吾
按万姓统谱吾宋大夫
　　汉
　　西鉏虚
按万姓统谱虚侍御史

　申公姓部列传
　　周
　　申公巫臣
