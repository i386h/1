<!-- { "loadSidebar": true } -->
按顺天府志万锺字仲昭宛平人性孝友成万历乙未进士历任江西按察使为逆珰魏忠贤所怒削籍珰败万锺起补太仆少卿未几病卒生平蓄奇石甚富人称为友石先生　　米寿图
按明外史米寿图传寿图宛平人崇祯中由举人授新乡知县以治行征授南京御史福王时寿图出按四川时四川地已为张献忠所据寿图至则与督师王应熊总督樊一衡等联络诸将号召远近渐复川南郡县唐王擢寿图右佥都御史巡抚贵州孙可望等陷贵阳寿图出走沅州沅州陷寿图死之
　假姓部汇考
郑樵通志
　　上声
假氏望出陈留

　海姓部列传
　　唐
　　海鹏
按奇姓通鹏唐人撰草经一卷
　　明
　　海源善
按万姓统谱源善洪武中知安化县新设县治勤于政事谓人肌肤受之父母何可毁伤乃以熟皮为鞭使知愧而已民爱敬之不忍欺焉　　海渊
按万姓统谱渊广东人洪武初户部尚书
　　海岱
按万姓统谱岱临淮人正统中四川射洪县知县　　海澄按万姓统谱澄字静之广东电白人成化乙未进士任御史　　海鲤
按万姓统谱鲤湖广人弘治进士
　　海阔
按万姓统谱阔电白人正德举人
　　海辅
按万姓统谱辅字汝宁上蔡人举人正德中任抚州府同知　　海瑞
按明外史海瑞传瑞字汝贤琼山人举乡试入都伏阙上平黎策署南平教谕迁淳安知县都御史鄢懋卿行部过供具甚薄懋卿恚甚属巡盐御史袁淳论瑞时瑞已擢嘉兴通判坐谪兴国州判官久之陆光祖为文选擢瑞户部主事时世宗久不视朝专意斋醮瑞感愤上疏帝怒逮下诏狱穆宗立获释复故官俄改兵部擢尚宝丞调大理隆庆三年以右佥都御史巡抚应天十府属吏惮其威墨者多自免去给事中舒化论瑞迂滞不达政体遂改督南京粮储将履任会高拱掌吏部素衔瑞并其职于南京户部瑞遂谢病归万历十三年召为南京右佥都御史道改南京吏部右侍郎十五年卒无子谥忠介瑞生平为学以刚为主因自号刚峰　　海宽
按明外史潘弘传崇祯十四年李自成罗汝才攻陷邓州诸生海宽抗节死　　海成
按河南通志成邓州民御寇被执骂贼死

　　海姓部汇考
廖用贤尚友录
　　海姓
海见姓苑望出薛郡齐海春之后

　且姓部列传
　　明
　　且简
按万姓统谱简观城人正德中任潞州判官

　&#姓澧姓体姓部汇考
凌迪知万姓统谱
　　&#姓
&#见姓苑
　　澧姓
澧见姓苑
　　体姓
体上礼切见姓苑

　俎姓部列传
　　明
　　俎有用
按奇姓通有用庆都人宣德中任五台知县
　　俎琚
按万姓统谱琚字佩章磁州人正德进士任员外郎　祢姓部列传
　　后汉
　　祢衡
按后汉书祢衡传衡字正平平原般人少有才辩而气尚刚傲好矫时慢物唯善鲁国孔融及弘农杨修融亦深爱其才数称述于曹操操闻衡善击鼓乃召为鼓史因大会宾客阅试音节诸史过者皆令脱其故衣更着岑牟单绞之服次至衡衡方为渔阳参挝蹀躞而前容态有异声节悲壮听者莫不慷慨衡进操前而止吏诃之于是先解袒衣次释余服裸身而立徐取岑牟单绞而着之毕复参挝而去颜色不怍孔融退而数之因宣操意衡许往融复见操说衡狂疾今求得自谢操喜敕门者有客便通待之极晏衡乃着布单衣&#巾手持三尺税杖坐大营门以杖棰地大骂操怒送与刘表表甚宾礼之后复侮慢于表表耻不能容以江夏太守黄祖性急故送衡与之祖亦善待焉后黄祖在蒙冲&#上大会宾客而衡言不逊顺祖大怒令五百将出欲加棰衡方大骂祖恚遂令杀之祖主簿素疾衡即时杀焉
　洗姓部汇考
凌迪知万姓统谱
　　洗姓
洗见姓苑望出南海

　祢姓部汇考
廖用贤尚友录
　　祢姓
祢平原父庙为祢此从父而别姓也

　玺姓部列传
　　明
　　玺书
按万姓统谱书阳谷人正德中任富峪卫经历　　玺熏按续文献通考进士玺熏建宁人

　解姓部纪事
续文献通考晋赵王伦欲诛解系兄弟曰我水中见蟹尚恶之况此人兄弟又轻我乎遂俱收戮
　礼姓部汇考
郑樵通志
　　上声
礼氏见姓苑卫大夫礼孔后汉礼震受尚书于欧阳歙望出平原
　解姓部汇考
廖用贤尚友录
　　解姓
解商音平阳唐叔虞子良食菜于解以邑为氏又望出济南
　假姓部列传
　　汉
　　假仓
按郑樵通志汉有假仓治尚书陈留人

　洗姓部列传
　　晋
　　洗劲
按郑樵通志晋有洗劲南海人
　　隋
　　洗瑶彻
按万姓统谱瑶彻高凉守
　　宋
　　洗积中
按万姓统谱积中广信人
　　洗一龙
按万姓统谱一龙番禺人进士
　　明
　　洗用行
按万姓统谱用行番禺人永乐初为镇江府推官断狱平允甚得民心士论贤之　　洗尚文
按万姓统谱尚文用行孙广东人正德进士改庶吉士　　洗文渊
按奇姓通文渊广东顺德人正德四年由乡贡知南安县性方介不能徇上以奸顽犯者无曲贷然其爱民出自真诚民感之徭役赋税皆以时会无后期者居官清苦食无重味衣无重袭冲约如寒士　　洗桂芳
按万姓统谱桂芳南海人万历癸酉举人
　　洗思谦
按万姓统谱思谦南海人

　亥姓部汇考
廖用贤尚友录
　　亥姓
亥官氏志俟亥氏改为亥氏望出河南

　宰姓部汇考
郑樵通志
　　以官为氏
宰氏姬姓周卿士宰周公之后又有宰孔者皆周太宰以官为氏仲尼弟子宰予汉有司空掾宰直今望出西河宋登科宰需扬州人廖用贤尚友录
　　宰姓
宰征音西河周大夫宰孔之后以官为氏又望出鲁国
　乃姓部列传
　　元
　　乃穆泰
按万姓统谱穆泰字景春三山人至正末以延平路总管监南安县时当寇乱调度转输以给军饷劳来绥辑以复流亡复以政暇修举学校时称良吏　　明　　乃安
按无锡县志安华仲仪仆仲仪戍淮久而赀尽自分无所得食且死安因求事干没日以所得归给其主必有饼饵鱼肉而后即安
　隗姓部列传
　　秦
　　隗林
按姓氏急就篇秦丞相隗林
　　后汉
　　隗义
按后汉书隗嚣传左将军隗义
　　隗崔
按后汉书隗嚣传白虎将军隗崔
　　隗嚣
按后汉书隗嚣传嚣字季孟天水成纪人少仕州郡王莽国师刘歆引嚣为士歆死嚣归乡里季父崔素豪侠能得众闻更始立而莽兵连败于是谋起兵应汉以嚣有名遂共推为上将军嚣既立聘平陵人方望为军师移檄告郡国乃勒兵十万击杀雍州牧陈庆分遣诸将徇陇西武都金城武威张掖酒泉炖煌皆下之更始二年遣使征嚣嚣将行方望固止之嚣不听望以书辞谢而去嚣至长安更始以为御史大夫明年赤眉入关三辅扰乱流闻光武即位河北嚣说更始归政不听诸将欲劫更始东归嚣与通谋事发觉亡归天水据故地自称西州上将军建武二年邓禹西击赤眉承制命嚣为西州大将军嚣乃上书诣阙光武报以殊礼后公孙述数出兵汉中关中将帅数上书言蜀可击之状帝以示嚣嚣上书言未宜谋蜀帝知嚣欲持两端于是稍黜其礼五年遣来歙说嚣遣子入侍嚣闻刘永彭宠皆已破灭乃遣长子恂随歙诣阙而嚣将王元说嚣据隘自守六年关东悉平帝西幸长安遣耿弇等从陇道伐蜀嚣勒兵据陇坁伐木塞道复遣使称臣于公孙述明年述以嚣为朔宁王帝率诸将征之嚣终不降王元将蜀兵迎嚣归冀九年病饿恚愤而死　　隗恂
按后汉书隗嚣传建武五年嚣遣长子恂诣阙以为胡骑校尉封镌羌侯　　隗纯
按后汉书隗嚣传建武九年嚣死王元周宗立嚣少子纯为王明年来歙耿弇盖延等攻破落门纯降徙弘农十八年纯与宾客数十骑亡入胡至武威捕得诛之　　隗久
按万姓统谱久陈敬王客
　　隗相
按尚友录相犍为人事母孝母恶江边水不洁必得江心水乃就饮食相以舟汲之患其流急后江心忽涌出一石舟乃可依人以为孝感所致朝廷征拜为郎　　魏
　　隗禧
按魏略禧字子牙京兆人少好学初平中三辅乱禧南客荆州担负经书每以采梠余日则诵习之太祖召署军谋掾黄初中为谯王郎中王宿闻其儒者常虚心从学禧亦敬恭以授王由是大得赐遗以病还拜郎中年八十余病亡　　晋
　　隗照
按晋书隗照传照汝阴人也善于易临终书版授其妻曰吾亡后当大荒穷虽尔慎莫卖宅也却后五年春当有诏来顿此亭姓龚此人负吾金即以此版往责之勿违言也照亡后其家大困乏欲卖宅忆夫言辄止期日有龚使者止亭中妻遂赍版往责之使者执版惘然不知所以沈吟良久而悟谓曰贤夫何善妻曰夫善于易而未曾为人卜也使者乃命取蓍筮之卦成告照妻曰吾不相负金也贤夫自有金知亡后当暂穷故藏金以待太平知吾善易故书版以寄意耳金有五百斤盛以青瓮覆以铜柈埋在堂屋东头去壁一丈入地九尺妻还掘之皆如卜焉　　隗仁
按北凉录仁蒙逊时仕为沮渠汉平司马乞伏炽盘率众袭湟河汉平面缚请降仁勒壮士百余据南门楼上三日不下众寡不敌为炽盘所擒怒欲斩之散骑常侍段晖谏曰仁临难履危奋不顾命忠臣也宜宥之以厉事君炽盘乃执之而归在炽盘所五年晖又为之固请得还及至姑臧蒙逊执其手曰卿孤之苏武也以为高昌太守仁为政有威惠之称然颇以爱财为失　　隗瑾
按万姓统谱瑾高昌人劝凉主纳谏
　　金
　　隗辨
按畿辅通志辨易州人太和时膺荐辟
　　明
　　隗邦衡
按万姓统谱邦衡潜江人嘉靖乙丑进士任知府　　隗应元按万姓统谱应元山西人嘉靖间举人任平乡尹　　隗稷按万姓统谱稷富平人四川资县知县
　　隗滋
按潜江县志滋邑人赠奉直大夫工部屯田清吏司员外郎　　隗事尧
按潜江县志事尧知府邦衡子隆庆年贡士
　　隗建章
按潜江县志建章知府邦衡孙万历年贡士

　哈姓部列传
　　元
　　哈珊
按万姓统谱珊常德府人
　　明
　　哈新民
按万姓统谱新民长葛人洪武初任御史
　　哈民安
按万姓统谱民安新民子洪武中以人材任给事中　　哈铭按万姓统谱铭顺天玉田人正德间锦衣千户从北狩历锦州指挥　　哈昭
按万姓统谱昭天顺间以江西守备御寇死于阵　　哈永森按万姓统谱永森泸州人弘治中任茶陵州判官　买姓部列传
　　宋
　　买叔千
按奇姓通叔千将军
　　元
　　买住
按奇姓通住韶州路同知以廉介闻
　　明
　　买源
按万姓统谱源河内人成化举人
　　买济
按万姓统谱济河内人正德中任怀宁县主簿　邸姓部列传
　　汉
　　邸社
按万姓统谱社汉上郡太守
　　北齐
　　邸珍
按北齐书邸珍传珍字宝安本中山上曲阳人也从高祖起义拜为长史性严暴求取无厌后兼尚书右仆射大行台节度诸军事珍御下残酷众士离心为民所害后赠定州刺史　　唐
　　邸怀道
按万姓统谱怀道中山人左司郎中
　　元
　　邸亨
按万姓统谱亨行唐人贞佑间河朔兵起因结豪杰用保乡曲累从史天泽伯颜有战伐之功赐金符总七路万户府事赠昭勇大将军中山郡侯　　邸顺
弟
常

