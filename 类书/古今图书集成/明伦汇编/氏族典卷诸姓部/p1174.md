<!-- { "loadSidebar": true } -->
按金史白彦敬传彦敬本名遥设部罗火部族人初名彦恭避睿宗讳改焉祖屋仆根父阿斯仕辽为率府率彦敬善骑射起家为吏补元帅府令史除都元帅府知事有功超迁兵部郎中迁大理卿出为通州防御使改刑部侍郎正隆六年以彦敬为北面行营都统世宗即位招彦敬彦敬拒之世宗密遣人乘夜揭榜于北京市购以官赏彦敬恐为人图己遂降以为曷速馆节度使不数月召为御史大夫往西北路招讨司市马还为兵部尚书出为凤翔尹改太原尹兼河北东路兵马总管寻改河中尹大定九年卒于官　　白华
按金史白华传华字文举澳州人贞佑三年进士初为应奉翰林文字正大元年累迁为枢密院经历官六年以华权枢密院判官七年五月真授枢密判官九年京师被攻四月兵退改元天兴十二月朔上遣近侍局提点曳剌粘古即白华所居问事势至于此计将安出华附奏人耕稼已废粮斛将尽四外援兵皆不可指拟车驾当出就外兵留皇兄荆王使之监国任其裁处遣使告语北朝乞一二州以老如此则太后皇族可存正如春秋纪季入齐为附庸之事圣主亦得少宽矣于是起华为右司郎中二年正月上在归德三月崔立以汴京降右宣徽提点近侍局移剌粘古谋之邓上不听时粘古之兄瑗为邓州节度使兼行枢密院事其子与粘古之子并从驾为卫士适朝廷将召邓兵入援粘古因与华谋同之邓且拉其二子以往上觉之独命华行既至邓以事久不济淹留于馆遂若无意于世者会瑗以邓入宋华亦从至襄阳宋署为制干又改均州提督后范用吉杀均之长吏送款于北朝遂因而北归士大夫以华夙儒贵显国危不能以义自处为贬云　　元
　　白察罕
按元史察罕传察罕西域板勒纥城人也父伯德那岁庚辰国兵下西域举族来归事亲王旭烈授河东民赋副总管因居河中猗氏县后徙解州察罕魁伟&#悟博览强记通诸国字书为行军府奥鲁千户奥鲁赤参政湖广辟为蒙古都万户府知事奥鲁赤进平章复辟为理问至元二十八年授枢密院经历大德四年中书省奏为武昌路治中以治最闻擢河南省郎中武宗即位立仁宗为皇太子授察罕詹事院判进佥詹事院事改正奉大夫至大元年进太子府正迁家令仁宗即位拜中书参知政事但总持纲维不屑细务识者谓得大臣体皇庆元年进平章政事赐姓白氏致仕八年以寿终子外家奴武冈路总管李家奴早卒忽都笃高邮府判官　　白景亮
按元史白景亮传景亮字明甫南阳人明法律善书筭由征东行省译史有劳超迁南恩知州升沔阳府尹奏最于朝特授衢州路总管核验田亩以均役轻重咸便安之他郡邑皆取以为法景亮性廉介勤苦自奉甚薄妻尤俭约惟以脱粟对饭而已部使者尝上其事特诏褒美赐以宫锦改授台州路总管卒于官　　白守一
按延安府志守一本太山寨窊沟人自幼礼赵真人为师号碧然子　　白用
按永寿县志用字器之永寿人至大二年间行至郭北五里许俯泉流汨汨而南乃以锸掘地得导水瓦沟续瓦引流直达城内市民利赖之用素有出尘之想屏妻子结庐泉上犊鼻逍遥每见渠水泄即为补葺祀乡贤　　白德明
按陕西通志德明字显达家居美原父献金乡进士母瓽氏尝梦白凤栖庭已而生德明长为道士志行廉洁住持三原龙阳宫赐号天光真人　　白珽
按万姓统谱珽字廷玉钱塘人博综经史诗文一主于理仕至儒学副提举所著有湛源集行于世　　白湛按安陆府志湛顺帝至元元年知荆门州
　　白锁住
按中牟县志锁住淳泽里人仕元为平章生三子明太祖提兵过邑之杨桥镇锁住长子某拒战见势不能敌不肯降拔剑自刎尸执剑而立太祖嘉其忠下拜方仆更为营葬命画像为文以祭之次子随元帝入北三子继其嗣　　明
　　白天民
按万姓统谱天民铅山人洪武初以明经为邑庠生为训导教人有方召至京师授肇庆府知府有政绩着闻　　白均甫
按洛川县志均甫洪武三年征李王朝察罕脑儿克虹螺山寨病卒子林补役林卒弟白补三十二年取广昌蔚州又白沟河大捷屡战有功升肃州卫百户世袭授昭信校尉赠父均甫如其官　　白素
按宝庆府志素真定人监生洪武九年以守城有功擢知武冈州兴礼让厚风俗省刑罚教化大行　　白叔敏按万姓统谱叔敏洪武十八年知潮州兴学校课农桑持身清白为民除弊人不敢干以私　　白范
按万姓统谱范字以中学行为世推重膺荐典教勋戚家动有典刑诸子弟遵其教习服清素革纨&#淫靡之习擢青州府同知政以宽简而治卒于官有诗文传于世　　白思谦
按万姓统谱思谦东昌人洪武二十九年举乡试授工部主事有隆誉擢广西右参政益以清白持身擢山西右布政使奉敕赈济活人数万孙莹正统进士授户科给事中最知名　　白威
按新野县志威字令仪新野人洪武中由举人授山西解州卫教谕时岁旱民多流殍威即疏民瘼数事上闻时仁庙以储宫监国嘉其直言且知治体诏授安邑知县既视篆革弊恤民擢御史升詹事府主簿子琮登进士　　白瑜
按万姓统谱瑜字楚英武进人永乐中钧州判官廉勤有为均平赋役凡利于民者即兴之妨于众者即去之秩满留任始终如一　　白友谅
按南宫县志友谅南宫人靖难兵起邑被兵友谅与母遇兵于野兵欲见害友谅泣告曰勿害吾母吾不敢求免兵义而释之与弟友直相爱凡家资悉与弟并不分彼此其天性孝友如此　　白祥
按文水县志祥文水人永乐间其父贲为犯者株连当刑祥愿代之临刑神色不变上嘉其孝父子俱免　　白英按汶上县志英汶上老人也永乐中尚书宋礼寻胜国会通故道英献计导百余泉入汶筑坝戴村横亘五里遏汶全流出于南旺四分南流达于淮泗六分北流达于漳卫明二百余年引东南之粟以实京师皆英之力也　　白春
按六安州志春字应亨永乐间进士授广西道监察御史纠举允当人无敢犯后复监理边饷军民德之以母老致仕归着有诗&#藏于家　　白圭
按万姓统谱圭字宗玉南宫人正统壬戌进士授御史历升都御史巡视湖广入为兵部尚书加太子太保历官中外数从军旅累有成效而荆襄之功为最谥恭敏　　白行忠
按清涧县志行忠字大本行顺同母弟正统间举人初知襄垣寻改安肃俱劳心抚字两地交口颂之历官至两淮盐院所至皆以清白自持　　白必安
按延平府志必安将乐人正统十三年沙尢贼寇城凡四十六日必安自雇木工铁匠日造铳箭分给射贼贼退民苦饥馑又输米二百石赈济民赖全活者众又助修三华桥出粟二百石诏赐冠带以旌其义固辞不受　　白莹
按韶州府志莹思谦孙乐昌人正统间进士授户科给事中忠鲠自持疏录死难诸臣之后又疏罢乐昌河泊所及减桑丝红船额税　　白侃
按万姓统谱侃字廷直平定人景泰甲戌进士历官副使　　白良辅
按河南府志良辅字尧佐淹贯经史及性理诸书初从河东薛文清公游登景泰辛未进士擢监察御史搏击权豪不避艰险按治山陜奸宄遁迹转太仆寺寺丞升本寺卿卒于家　　白惟勤
按清涧县志惟勤字勉之清涧人景泰间举人领沁州牧廉明着闻时有妇暮行贼艳其首饰先以沙扑其面适一人突至救之妇目眯无从辨俱讼之官贼诬救者为劫久之弗能决惟勤密函苍头于箱置二囚侧令二囚自相讦诘悉得其情救者获免由是上下神明之今祀名宦　　白昂
按万姓统谱昂字廷仪武进人性谦厚天顺丁丑进士擢礼科给事中尝因灾异上谨命令以全大信六事佥内台巡江治河有功入司风纪历掌邦刑有平恕老成之誉致仕卒谥康敏子圻　　白玉
按洋县志玉洋县人天顺己卯举人任浙江绍兴府知府性鲠介莅政廉平爱民重士卓有政声　　白廷禄
按清涧县志廷禄字君锡其先米脂人五世祖斌以贾寓于清涧遂家焉廷禄天性孝友岁荒出粟赈济有盗其禾者廷禄见而避之曰彼为贫迫耳若发之岂不坏人一生乎其忠厚类如此后有司延为乡宾　　白圻按万姓统谱圻字辅之昂子成化甲辰进士历官都御史　　白金
按万姓统谱金字士珍武进人成化癸丑进士历官参政　　白思明
按万姓统谱思明字睿之平定人由进士知嘉定县持身廉谨政务宽平先是濒海之地一夕大风海水腾涌人畜多溺死者为请于官发民筑土成堤凡百五十里水患随息累官大理寺少卿　　白坦
按万姓统谱坦字易之武进人成化壬辰进士历官员外　　白行顺
按万姓统谱行顺字致和陕西清涧人成化间知济南府访求治原缓刑罚兴学校教民耕种招抚流散赈恤穷独寻升山西参政历都御史　　白鸾
按万姓统谱鸾字孟禽&#鸡人成化丁未进士任御史　　白钺
按万姓统谱钺字秉德圭子成化甲辰进士第二历礼部尚书谥文裕　　白玢
按万姓统谱玢字宗璞武进人成化己丑进士历尚宝卿　　白溥
按莘县志溥字大济莘县人天性纯孝父本卒泣血号恸寝苫枕块未尝违礼既葬庐于墓侧三年朝暮哀奠及母卒哀毁庐墓一如丧父时弘治间旌表正德间恩加冠带　　白永盛
按六安州志永盛字宁夫六安人早孤事母孝兄永昌疾奔走求医逮卒哭之呕血事嫂如母所著有溪山集&#　　白坪
按万姓统谱坪字良甫南宫人正德丁丑进士历知府　　白镒
按万姓统谱镒字应衡定州人正德辛巳进士历佥事　　白悦
按万姓统谱悦字贞夫武进人嘉靖壬辰进士历尚宝卿子启常字伯伦庚戌进士历光禄寺少卿　　白贲按万姓统谱贲字亨甫漳州人嘉靖己丑进士任御史　　白璧
按万姓统谱璧字石仲河间人嘉靖辛丑进士历参政　　白起旦
按鸡泽县志起旦湖广华容人任鸡泽知县询察民隐兴利除弊不避权要以骨鲠不阿竟挂冠而去子竹以进士为名臣　　白爵
按宣府镇志爵陕西人后军都督府署都督佥事佩镇朔将军印嘉靖十九年镇守宣府严明以治将卒智勇以御边塞　　白钥
按卢龙县志钥少颖慧为郡诸生居家孝弟事兄嫂如父母由国学选南锦衣幕官迁汶上丞锄虣植良后致仕课三子寒暑弗辍长珩仲瑜季璞珩璞皆廪生瑜中万历乙未进士选庶吉士历刑部尚书孙养粹中甲辰进士历兵备参政　　白迁
按南宫县志迁号见斋嘉靖甲午顺天亚元任南阳司李操守严正剔蠹厘奸以与同寮不和致仕　　白恭敏按南宫县志恭敏南宫人性至孝在京师官邸丁父忧千里奔丧衔哀归葬葬之日有白鹤数十旋绕墓所人以为孝感所致　　白玥
按南宫县志玥南宫人事亲至孝父母衾枕晨昏必亲自卷舒荼必躬亲炉臼一日不见则怃然不乐历三十余年如一日也　　白瑀
按保定府志瑀字仲玉新安人以明经为文安教谕天性孝友事亲养尽欢丧尽哀精通戴礼著书甚富　　白璧按清涧县志璧字完珍清涧人隆庆间举人任定襄令立决冤狱活无辜三十余人又发廪赈饥为民赎其鬻女于乐籍者百余招流兴学周贫恤士升绛州守开水利除盗薮政绩尤着　　白栋
按畿辅通志栋陕西榆林人隆庆辛未进士万历间任昌平兵备道清廉慈惠部民构祠肖像尸祝之　　白成文按延安府志成文字元冲清涧人璧之子习举子业试高等食饩丙辰例当贡一人首贡目盲不能书成文代为书以曲全之后以岁荐司训闻喜课士多成就迁别驾不就归年八十四卒　　白正蒙
