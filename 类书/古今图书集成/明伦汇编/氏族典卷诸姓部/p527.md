<!-- { "loadSidebar": true } -->
按后汉书张纯传纯字伯仁京兆杜陵人也高祖父安世封富平侯父放为侍中纯少袭爵比哀平间为侍中王莽时至列卿建武初先来诣阙故得复国二年拜太中大夫迁五官中郎将更封武始侯食富平之半纯在朝历世明习故事建武初旧章多阙每有疑议辄以访纯自郊庙婚冠丧纪礼仪多所正定帝甚重之以纯兼虎贲中郎将数被引见十九年奏为南顿君立皇考庙帝从之明年为太仆二十三年为大司空二十六年诏纯曰禘祫之祭不行已久宜据经典详为其制纯奏议帝从之禘祫遂定三十年纯奏上宜封禅中元元年帝东巡岱宗以纯视御史大夫从三月薨谥曰节侯　　张宗
按后汉书张宗传宗字诸君南阳鲁阳人也王莽时为阳泉乡佐会莽败义兵起宗率阳泉民三四百人略地西至长安见更始政乱因将家属客安邑及邓禹西征宗诣禹自归禹闻宗多权谋乃表为偏将军禹军到栒邑赤眉大众且至禹欲引师进就坚城而众人多惮为后拒禹乃书诸将名于简令各探之宗独不肯曰死生有命张宗岂辞难就逸乎遂留宗为后拒禹到前县乃遣步骑迎宗宗引兵始发而赤眉卒至与战却之于是诸将服其勇及邓禹征还光武以宗为京辅都尉迁河南都尉建武六年拜太中大夫后迁琅邪相其政好严猛敢杀伐永平二年卒于官　　张况
按后汉书张禹传禹祖父况族姊为皇祖考夫人数往来南顿见光武光武为大司马过邯郸况为郡吏谒见光武光武大喜曰乃今得我大舅乎因与俱北以为元氏令迁涿郡太守后为常山关长会赤眉攻关况战没　　张湛
按后汉书张湛传湛字子孝扶风平陵人也矜严好礼动止有则居处幽室必自修整虽遇妻子若严君焉及在乡党详言正色三辅以为仪表人或谓湛伪作湛闻而笑曰我诚诈也人皆诈恶我独诈善不亦可乎成哀间为二千石王莽时历太守都尉建武初为左冯翊在郡修典礼设条教政化大行后告归平陵望寺门而步主簿进曰明府位尊德重不宜自轻湛曰礼下公门轼辂马孔子于乡党恂恂如也父母之国所宜尽礼何谓轻哉五年拜光禄勋光武临朝或有惰容湛辄陈谏其失常乘白马帝每见湛辄言白马生且复谏矣七年以病乞身拜光禄大夫代王丹为太子太傅及郭后废因称疾不朝拜太中大夫居中东门候舍故时人号曰中东门君帝数存问赏赐后大司徒戴涉被诛帝强起湛以代之湛至朝堂遗失溲便因自陈疾笃不能复任朝事遂罢之后数年卒于家　　张堪
按后汉书张堪传堪字君游南阳宛人也为郡族姓堪早孤让先父余财数百万与兄子年十六受业长安志美行厉诸儒号曰圣童世祖微时见堪志操常嘉焉及即位中郎将来歙荐堪召拜郎中三迁为谒者使送委输缣帛并领骑七千匹诸大司马吴汉伐公孙述在道追拜蜀郡太守时汉军余七日粮阴具船欲遁去堪闻之驰往见汉说述必败不宜退师之策汉从之乃示弱挑敌述果自出战死城下成都既拔堪先入据其城捡阅库藏收其珍宝悉条列上言秋毫无私慰抚吏民蜀人大悦在郡二年征拜骑都尉后领骠骑将军杜茂营击破匈奴于高柳拜渔阳太守捕击奸猾赏罚必信吏民皆乐为用匈奴尝以万骑入渔阳堪率数千骑奔击大破之郡界以静乃于狐奴开稻田八千余顷劝民耕种以致殷富百姓歌曰桑无附枝麦穗两岐张君为政乐不可支视事八年匈奴不敢犯塞帝尝召见诸郡计吏问其风土及前后守令能否蜀郡计掾樊显进曰渔阳太守张堪昔在蜀汉仁以惠下威能讨奸前公孙述破时珍宝山积卷握之物足当十世而堪去职之日乘折辕车布被囊而已帝闻良久叹息拜显为鱼复长方征堪会病卒帝深悼惜之下诏褒扬赐帛百疋　　张步
按后汉书张步传步字文公琅邪不其人也汉兵之起步亦聚众数千转攻傍县下数城自为五威将军遂据本郡时梁王刘永自以更始所立贪步兵强承制拜步辅汉大将军忠节侯督青徐二州使征不从命者步贪其爵号遂受之建武三年光武遣光禄大夫伏隆持节使齐拜步为东莱太守刘永闻隆至剧乃驰遣立步为齐王步即杀隆而受永命五年步闻帝将攻之以其将费邑为济南王屯历下冬建威大将军耿弇破斩费邑进拔临淄步以弇兵少远客可一举而取乃悉将其众攻弇于临淄步兵大败还奔剧帝自幸剧步退保平寿苏茂将万余人来救之帝乃遣使告步茂能相斩降者封为列侯步遂斩茂使使奉其首降封步为安丘侯后与家属居洛阳八年夏步将妻子逃奔临淮与弟弘蓝欲招其故众乘船入海琅邪太守陈俊追击斩之　　张弘
按后汉书张步传步理兵于剧以弟弘为卫将军　　张蓝按后汉书张步传步理兵于剧以弟蓝为元武大将军　　张寿
按后汉书张步传步理兵于剧以弟寿为高密太守步降三弟各自系所在狱皆赦之　　张满
按后汉书祭遵传新城蛮中山贼张满屯结险隘为人害诏遵攻之遵绝其粮道满数挑战遵坚壁不出明年春张满饥困城拔生获之初满祭祀天地自云当王既执叹曰谶文误我乃斩之　　张丰
按后汉书祭遵传涿郡太守张丰举兵反自称无上大将军遵与朱佑耿弇刘喜俱击之遵兵先至急攻丰丰功曹孟&#执丰降初丰好方术有道士言丰当为天子以五彩囊裹石系丰肘云石中有玉玺丰信之遂反既执当斩犹曰肘石有玉玺遵为椎破之丰刀知被诈仰天叹曰当死无恨　　张邯
按后汉书冯异传延岑既破赤眉自称武安王欲据关中引张邯任良共攻异异击破之　　张元
按后汉书张元传元字君夏河内河阳人也少习严氏春秋兼通数家法建武初举明经补弘农文学迁陈仓县丞清净无欲专心经书方其讲问乃不食终日及有难者辄为张数家之说令择从所安诸儒皆伏其多通着录千余人元初为县丞常以职事对府不知官曹处吏白门下责之时右扶风琅邪徐业亦大儒也闻元诸生试引见之与语大惊曰今日相遭真解蒙矣遂请上堂难问极日后元去官举孝廉除为郎会颜氏博士缺元试策第一拜为博士居数月诸生上言元兼说严氏宣氏不宜专为颜氏博士光武且令还署未及迁而卒　　张兴
按后汉书张兴传兴字君上颍川鄢陵人也习梁丘易以教授建武中举孝廉为郎谢病去复归聚徒后辟司徒冯勤府勤举为孝廉稍迁博士永平初迁侍中祭酒十年拜太子少傅显宗数访问经术既而声称着闻弟子自远至者着录且万人为梁丘家宗十四年卒于官子鲂传兴业位至张掖属国都尉　　张璊按华阳国志汉王堂为巴郡太守拨乱致治进贤达士贡孝子严永隐士黄错名士陈髦俊士张璊皆至大位　　张汜
按后汉书阴识传识弟兴为黄门侍郎光武甚见亲信友人张汜杜禽与兴厚善以为华而少实但私之以财终不为言　　张劭
按后汉书范式传武字巨卿少游太学与汝南张劭为友劭字元伯二人并告归乡里式谓元伯曰后二年当还将过拜尊亲见孺子焉乃共&#期日后期方至元伯具以白母请设馔以候之至其日巨卿果到升堂拜饮尽欢而别　　张仲蔚
按三辅决录仲蔚平陵人也隐身不仕所居蓬蒿没人　　张奉
按后汉书刘平等传序中兴庐江毛义以孝行称南阳人张奉慕其名往候之坐定而府檄适至以义守令义奉檄而入喜动颜色奉者志尚士也心贱之自恨来固辞而去及义母死去官行服后举贤良公车征遂不至张奉叹曰贤者固不可测往日之喜乃为亲屈也　　张佚
按尚友录佚为国子博士光武为太子择傅群臣承望上意皆言太子舅阴识可佚正色曰今陛下立太子为天下乎为阴氏乎即为阴氏则阴侯可为天下则固宜用天下之贤才帝称善曰欲置傅者以辅太子也今博士不难正朕况太子乎即拜佚为太子太傅　　张鸿
按后汉书明帝本纪中元二年秋九月遣谒者张鸿讨叛羌于允吾鸿军大败战没　　张翕
按万姓统谱翕永平间罗州太守政化清平得裔人心　　张武
按后汉书张武传武吴郡由拳人也父业郡门下掾送太守妻子还乡里至河内亭盗夜之业与贼战死遂亡失尸骸武时年幼不及识父后之太学受业每节常持父遗剑至亡处祭醊泣而还太守第五伦嘉其行举孝廉遭母丧过毁伤父魂灵不返因哀恸绝命　　张歆
按后汉书张禹传禹父歆初以报仇逃亡后仕为淮阳相终于汲令　　张酺
按后汉书张酺传酺字孟侯汝南细阳人赵王张敖之后也敖子寿封细阳之池阳乡后废因家焉酺少从祖父充受尚书又事太常桓荣勤力不怠永平九年显宗为四姓小侯开学于南宫置五经师酺以尚书教授以论难当意除为郎遂令入授皇太子酺为人质直守经义每侍讲问隙数有匡正之辞以严见惮及肃宗即位擢为侍中虎贲中郎将数月出为东郡太守自后帝每见诸王师傅尝言张酺前入侍讲屡有谏正誾誾恻恻出于诚心可谓有史鱼之风矣元和二年东巡狩幸东郡引酺及门生并郡县掾史并会庭中帝先备弟子之仪使酺讲尚书一篇然后修君臣之礼和帝初迁魏郡太守征入为河南尹永元五年迁为太仆数月代尹睦为太尉酺虽在公位而父常居田里酺每有迁职辄一诣京师尝来候酺适会岁节公卿罢朝俱诣酺府奉酒上寿极欢人皆庆羡之后以事策免归里舍左中郎将何敞及言事者多讼酺公忠十五年复拜为光禄勋数月为司徒月余薨　　张纡
按后汉书邓禹传章和二年获羌校尉张纡诱诛烧当种羌迷吾等　　张林
按万姓统谱章帝时尚书张林上言县官经用不足宜复武帝均输之法　　张霸
按后汉书张霸传霸字伯饶蜀郡成都人也年数岁而知孝让虽出入饮食自然合礼乡人号为张曾子七岁通春秋复欲进余经父母曰汝小未能也霸曰我饶为之故字曰饶焉后就长水校尉樊倏受严氏公羊春秋遂博览五经举孝廉光禄主事稍迁永元中为会稽太守表用郡人处士顾奉公孙松等其余有业行者皆见擢用郡中争厉志节习经者以千数道路但闻诵声初霸以樊倏删严氏春秋犹多繁辞乃减定为二十万言更名张氏学霸始到越贼未解郡界不宁乃移书开购明用信赏贼遂束手归附不烦士卒之力童谣曰弃我戟捐我矛盗贼尽吏皆休视事三年遂上病后征四迁为侍中时皇后兄虎贲中郎将邓骘当朝贵盛闻霸名行欲与为交霸逡巡不答众人笑其不识时务后当为五更会疾卒年七十将作大匠翟酺等与诸门人追录本行谥曰宪文中子楷　　张禹
按后汉书张禹传禹字伯达赵国襄国人也性笃厚节俭永平八年举孝廉建初中拜扬州刺史尝过江行部中土民皆以江有子胥之神难于济涉禹不听遂鼓楫而过历行郡邑民怀喜悦怨德美恶莫不自归焉元和三年迁下邳相永元六年入为大司农拜太尉和帝甚礼之十五年南巡祠园庙禹以太尉兼卫尉留守闻车驾当进幸江陵以为不宜冒险远驿马上谏及还特蒙赏赐延平元年迁为太傅邓太后以殇帝初育欲令重臣居禁内乃诏禹舍宫中给帷帐&#褥大官朝夕进食五日一归府每朝见特赞与三公绝席永初元年以定策功封安乡侯其秋拜太尉五年以阴阳不和策免七年卒于家除小子曜为郎中长子盛嗣　　张奋
