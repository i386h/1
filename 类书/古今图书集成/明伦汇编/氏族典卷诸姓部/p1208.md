<!-- { "loadSidebar": true } -->
按晋书文帝本纪帝讳昭字子上景帝之母弟也魏景初二年封新城乡侯正始初为洛阳典农中郎将转散骑常侍进位安西将军持节屯关中转安东将军镇许昌高贵乡公立进封高都侯景帝崩天子命帝镇许昌帝自帅军还洛阳进位大将军加侍中都督中外诸军事录尚书事甘露元年加大都督奏事不名进封高都公加假黄钺二年镇东大将军诸葛诞以淮南作乱帝奉天子及皇太后东征三年斩诞夷三族景元元年天子以政非己出不能自安又虑废辱将临轩召百僚而行放黜帝为之备天子帅左右攻相府贾充叱太子舍人成济犯跸天子崩于车中杀尚书王经贰于我也乃立常道乡公璜为帝改元景初四年十月天子申命封为晋公加九锡以相国总百揆咸熙元年进爵为王二年天子命帝冕旒警跸乐舞爵号皆如帝者之仪八月崩于露寝年五十五葬崇阳陵谥曰文王武帝受禅追尊号曰文皇帝庙称太祖　　司马琏
按晋书景帝本纪魏正元二年毋丘俭文钦作乱钦子鸯与骁骑十余推锋陷阵所向披靡遂引去帝遣左长史司马琏督骁骑八千翼而追之　　晋一
　　司马孚
按晋书安平献王孚传孚字叔达宣帝次弟也初孚长兄朗字伯达宣帝字仲达孚弟馗字季达恂字显达进字惠达通字雅达敏字幼达俱知名故时号为八达焉孚温厚廉让博涉经史迁太子中庶子太子即位转中书郎给事常侍后出为河内典农赐爵关内侯转清河太守明帝嗣位转为度支尚书除尚书右仆射进爵昌平亭侯及曹爽擅权孚不视庶事但正身远害而已及宣帝诛爽孚与景帝屯司马门以功进爵长社县侯转太傅及高贵乡公遭害百官莫敢奔赴孚枕尸于股哭之恸曰杀陛下者臣之罪奏推主者孚性至慎宣帝执政常自退损后逢废立之际未尝预谋景文二帝以孚属尊不敢逼后进封长乐公及武帝受禅陈留王就金墉城孚拜辞执王手流涕歔欷不能自胜曰臣死之日固大魏之纯臣也封为安平王拜太宰持节都督中外诸军事孚虽见尊宠不以为荣临终遗令曰有魏贞士河内温县司马孚字叔达不伊不周不夷不惠立身行道终始若一泰始八年薨时年九十三九子邕望辅翼晃珪衡景　　司马馗
按晋书彭城穆王权传权宣帝弟魏东鲁相东武城侯馗之子也　　司马恂
按晋书济南惠王遂传遂宣帝弟魏鸿胪丞恂之子也　　司马进
按晋书谯刚王逊传逊宣帝弟魏中郎将进之子也　　司马通按晋书任城景王陵传陵宣帝弟魏司隶从事安城亭侯通之子也　　司马敏
按晋书安平献王孚传孚弟敏字幼达
　　司马邕
按晋书安平献王孚传孚子邕字子魁初为世子拜步兵校尉侍中先孚卒追赠辅国将军谥曰贞邕子崇为世孙又早夭泰始九年立崇弟平阳亭侯隆为安平王立四年咸宁三年薨谥曰穆　　司马望
按晋书安平献王孚传孚子义阳成王望字子初出继伯父朗宽厚有父风举孝廉辟司徒掾历平阳太守洛阳典农中郎将从宣帝讨王凌以功封永安亭侯迁护军将军改封安乐乡侯景文相继辅政未尝朝谒权归晋室每不自安由是求出为征西将军持节都督雍凉二州诸军事在任八年威化明肃进封顺阳侯征拜卫将军领中领军典禁兵顷之代何曾为司徒武帝受禅封义阳王泰始七年薨时年六十七四子奕洪整楙　　司马肇
按魏志司马芝传芝子岐岐子肇晋太康中为冀州刺史尚书　　司马辅
按晋书安平献王孚传孚子太原成王辅魏末为野王太守武帝受禅封渤海王后为卫尉出为东中郎将转南中郎将咸宁三年徙为太原王监并州诸军事太康五年薨子弘立元康中为散骑常侍后徙封中丘王三年薨子铄立　　司马翼
按晋书安平献王孚传孚子翼字子世官至武贲中郎将武帝未受禅而卒以兄邕之支子承为嗣封南宫县王薨子佑嗣　　司马晃
按晋书安平献王孚传孚子下邳献王晃字子明魏封武始亭侯拜黄门侍郎改封西安男出为东莞太守武帝受禅封下邳王晃孝友贞廉谦虚下士甚得宗室之称后为长水校尉南中郎将九年诏拜尚书迁右仆射出为镇东将军都督青徐二州诸军事惠帝即位入为车骑将军守尚书令迁司空加侍中咸宁六年薨二子裒绰裒早卒绰有笃疾别封良城县王以太原王辅第三子韡为嗣官至侍中尚书早薨子韶立　　司马
按晋书安平献王孚传孚子太原烈王字子泉魏长乐亭侯改封贵寿乡侯历振威将军秘书监封固始子武帝受禅封太原王迁东中郎将十年薨子颙立徙封河间王　　司马珪
按晋书安平献王孚传孚子高阳元王珪字子璋少有才望魏高阳乡侯历河南令进封浈阳子拜给事黄门侍郎武帝受禅封高阳王泰始六年入朝以父孚年高乞留供养拜尚书迁右仆射十年薨无子诏太原王辅子缉袭爵缉立五年咸宁四年薨谥曰哀无子太康二年诏以太原王世子颙子讼为缉后封真定县侯　　司马衡
按晋书安平献王孚传孚子常山孝王衡字子平魏封德阳乡侯进封汝阳子为驸马都尉武帝受禅封常山王二年薨无子以安平世子邕第四子敦为嗣　　司马景按晋书安平献王孚传孚子沛顺王景字子文魏乐安亭侯历谏议大夫武帝受禅封沛王咸宁元年薨子韬立　　司马权
按晋书彭城穆王权传权字子舆宣帝弟魏鲁相东武城侯馗之子也初袭封拜&#从仆射武帝受禅封彭城王出为北中郎将都督邺城守诸军事咸宁元年薨子元王植立位历后将军寻出为安东将军都督扬州诸军事未发薨子康王释立官至南中郎将持节平南将军薨子雄立坐奔苏峻伏诛更以释子纮嗣　　司马泰
按晋书高密文献王泰传泰字子舒彭城穆王权之弟魏阳亭侯补阳翟令迁扶风太守武帝受禅封陇西王出为兖州刺史转安北将军代兄权督邺城守事迁安西将军都督关中事永熙初代石鉴为司空迁太尉守尚书令改封高密王元康九年薨泰性廉静不近声色服饰肴膳如布衣寒士任真简率每朝会不识者不知其王公也事亲恭谨居丧哀戚谦虚下物为宗室仪表当时诸王惟泰及下邳王晃以节制见称泰四子越腾略模腾出后叔父弟略立　　司马绥按晋书范阳康王绥传绥字子都彭城王权季弟也初为谏议大夫泰始元年受封咸宁五年薨子虓立　　司马遂按晋书济南惠王遂传遂字子伯宣帝弟魏鸿胪丞恂之子也仕魏关内侯进封平昌亭侯景元二年转封武城乡侯督邺城守诸军事五等建封祝阿伯武帝受禅封济南王泰始二年薨二子耽缉耽嗣立咸宁三年徙为中山王是年薨无子缉继薨无子国除　　司马逊按晋书谯刚王逊传逊字子悌宣帝弟魏中郎进之子也仕魏关内侯改封城阳亭侯徙封泾阳男武帝受禅封谯王泰始二年薨二子随承定王随立薨子邃立没于石勒元帝以承嗣逊　　司马睦
按晋书高阳王睦传睦字子友谯王逊之弟也魏安平亭侯历侍御史武帝受禅封中山王咸宁三年睦遣使募徙国内八县受逋逃私占及变易姓名诈冒复除者七百余户贬县侯太康初诏复封为高阳王元康元年薨于位世子蔚早卒孙毅立拜散骑侍郎永嘉中没于石勒隆安元年诏以谯敬王恬次子恢之子文深继毅后立五年薨无嗣复以高密王纯之子法莲继之宋受禅国除　　司马陵
按晋书任城景王陵传陵字子山宣帝弟魏司隶从事安城亭侯通之子也初拜议郎泰始元年封北海王三年转封任城王咸宁五年薨子济立随东海王越在项为石勒所害二子俱没有二弟顺斌　　司马顺
按晋书任城景王陵传陵弟顺字子思初封习阳亭侯及武帝受禅顺叹曰事乖唐虞而假为禅名遂悲泣由是废黜徙武威姑臧县虽受罪流放守意不移而卒　　司马斌
按晋书任城景王陵传陵弟西河缪王斌字子政魏中郎武帝受禅封陈王三年改封西河咸宁四年薨子隐立薨子&#立
　彤城姓冬日姓共叔姓部汇考
史记
　　夏本纪赞
太史公曰禹为姒姓其后分封用国为姓有彤城氏郑樵通志　　以吉德为氏
冬日氏晋赵衰之于人如冬日可爱故因氏焉　　以谥为氏共叔氏姬姓郑武公之子共叔段之后

　司马姓部汇考
史记
　　太史公自序
昔在颛顼命南正重以司天北正黎以司地唐虞之际绍重黎之后使复典之至于夏商故重黎氏世序天地其在周程伯休甫其后也当周宣王时失其守而为司马氏司马氏世典周史惠襄之间司马氏去周适晋晋中军随会奔秦而司马氏入少梁自司马氏去周适晋分散或在卫或在赵或在秦其在卫者相中山在赵者以传剑论显蒯瞶其后也在秦者名错与张仪争论于是惠王使错将伐蜀遂拔因而守之错孙靳事武安君白起而少梁更名曰夏阳靳与武安君坑赵长平军还而与之俱赐死杜邮葬于华池靳孙昌昌为秦主铁官当始皇之时蒯瞶元孙卬为武信君将而徇朝歌诸侯之相王王卬于殷汉之伐楚卬归汉以其地为河内郡昌生无泽无泽为汉市长无泽生喜喜为五大夫卒皆葬高门喜生谈谈为太史公晋书
　　宣帝本纪
司马氏其先出自帝高阳之子重黎为夏官祝融历唐虞夏商世序其职及周以夏官为司马其后程伯休父周宣王时以世官克平徐方锡以官族因而为氏楚汉间司马卬为赵将与诸侯伐秦秦亡立为殷王都河内汉以其地为郡子孙遂家焉庾信集
　　司马裔神道碑
昔颛顼之命始则南正司天重黎之后又以羲和掌历夏阳适晋得随会而同奔东海避秦与毛公而俱隐其后金行受命玉笥南迁帝系极于舆图中朝至于江表郑樵通志
　　以官为氏
司马氏重黎之后唐虞夏商代掌天地周宣王时裔孙程伯休父为司马克平徐方锡以官为司马氏其后世或在卫或在赵或在秦在卫者相中山在赵者以传剑显蒯瞶其后也在秦者名错与张仪论伐蜀错孙靳事武安君白起靳孙昌为秦铁官昌生汉市长无泽无泽生五大夫喜喜生太史公谈谈生中书令迁廖用贤尚友录
　　司马姓
司马河内征音程伯休父为周司马锡以官因氏　司马姓部纪事
蜀志谯周传咸熙二年夏巴郡文立从洛阳还蜀过见周周语次因书板示立曰典午忽兮月酉没兮典午者谓司马也月酉者谓八月也至八月而文王果崩晋书五行志孙休永安三年将守质子群聚嬉戏有异小儿忽言曰三公锄司马如言毕上升仰视若一匹练有顷没于宝曰后四年而蜀亡六年而魏废二十一年而吴平于是九服归晋魏与吴蜀并战国三公锄司马如之谓也桐下听然河南排岸司马宏初谒漕使者使者展刺疑为温公族人大怒曰闻汝不职今亦见我耶宏言衰老窃升斗哀恳转至使者闻其楚音也威稍霁曰湖南亦有司马耶宏言姓马官排岸司耳使者然曰然则勉力称职可也宏后书刺但称河南排岸马宏不复书司苏长公外纪子瞻于人冲口嘲笑惟于温公则未之敢及一日千政事堂议役法不合归家甫脱巾连呼曰司马牛司马牛
　容成姓部列传
　　周
　　容成公
按尚友录容成公自称为黄帝之师见周穆王言补导之事炼精于元牝其要谷神不死守生养气发白返黑齿落更生其道与老子同
　司鸿姓部列传
　　上古
　　司鸿苟
按尚友录苟著书
　　汉
　　司鸿仪
按万姓统谱仪中大夫

　司城姓部汇考
郑樵通志
　　以官为氏
司城氏宋以武公名司空故改为司城公子荡为司城其后曰荡氏世为司城因氏焉又陈有司城氏哀公之子公子胜为之也
　司褐姓部汇考
郑樵通志
　　以官为氏
司褐氏古今人表有司褐拘又有司褐扶楚灵王大夫见韩子
