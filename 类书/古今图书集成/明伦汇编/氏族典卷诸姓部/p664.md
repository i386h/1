<!-- { "loadSidebar": true } -->
按宋史汤传字君保浏阳人淳熙十四年进士调德安府学教授转三省枢密院架阁迁国子博士历礼部驾部二郎官出知常州入为大理少卿进直徽猷阁卒负直&#与韩胄陈自强不合故屡嗾言者中伤生平奉祠闲居之日多于&#历属辞务持大体不为阿曲言者摭其语涉讪上而朝廷实知其无他故起复制词有清风峻节之语　　汤汉
按宋史汤汉传汉字伯纪饶州安仁人与其兄干巾中皆知名当时江东提刑赵汝腾荐汉于朝诏免解差充象山书院堂长赴礼部别院试正奏名授上饶县主簿江东转运使赵希&#言汉今海内知名士也岂得吏之州县哉诏循两资差信州教授淳佑十二年差充史馆校勘改国史实录院校勘火灾应诏上封事诏试馆职迁秘书省校书郎皇太子冠差充太常博士升秘书郎转对极言边事提举福建常平召为礼部郎官寻以直华文阁福建运判改知宁国府迁提举江西常平移江东运判知隆兴府召为尚左郎官迁太府少卿改秘书少监擢太常少卿求补外以秘阁修撰知福州福建安抚改知隆兴府度宗即位召奏事授太常少卿迁起居郎权兵部侍郎累请致仕授文华阁待制知宁国府又召为刑部侍郎以龙图阁待制知福州福建安抚使改知太平州权工部尚书以显文阁直学士提举玉隆宫进华文阁学士以端明殿学士致仕卒谥文清汉介洁有守恬于进取有文集六十卷　　汤建
按万姓统谱建字达可乐清人天文地理古今制度考核精详所著有诗衍义诸书学者称义堂先生　　汤仲元按万姓统谱仲元字端夫淹贯经史气韵高逸学诗于周弼浪迹于湖海晚复归吴有壮游诗集　　汤弥昌
按万姓统谱弥昌字师言父子授受皆以周礼发解由昆山学教谕历瑞安州判官致仕生平笃志义理之学以文名有周礼解义碧山类稿行于世　　元
　　汤霖
按元史汤霖传霖字伯雨龙兴新建人早丧父事母至孝母尝病热更数医不能效母不肯饮药曰惟得冰我疾乃可愈尔时天气甚燠霖求冰不得累日号哭于池上忽闻池中戛戛有声拭泪视之乃冰澌也亟取以奉母其疾果愈　　汤大有
按溧水县志大有五世同居子孙殆百口无一自私者大德间表其门　　明
　　汤和
按名山藏勋封记信国公汤和凤阳人以滁阳王牌头为招讨授统兵元帅累军功洪武三年授开国辅运推诚宣力武功荣禄大夫柱国封中山侯禄千五百石赐诰命铁券十一年加特进光禄大夫左都督右柱国爵公禄三千石赐铁券与誓谋逆不宥犯死身免二子免一绮帛若干匹地若干顷佃户若干户守坟人若干户仪仗户若干家第京师封二十六年卒年七十追封东瓯王予谥子鼎自致功累都督府佥事征云南道卒赠世子鼎子晟蚤卒晟子文瑜胎瘫不能嗣公弘治五年和六世孙绍宗南锦衣卫指挥使嘉靖十年续封灵壁侯十四年佑贤嗣三十九年世隆嗣万历中之诰嗣　　汤德明
按江西通志德明永新人五岁丧父元末伪相周安据永新明兵下邑德明同母刘氏随军入袁州指挥韦富家富调守辽东德明从行遂失母所在旦夕号恸吁祷富怜之乃资遣还袁州母依亲调护卫北平刀徒步追求之竟得焉母子不相见三十年德明迄全其养刘年八十五乃卒　　汤禹文
按句容县志禹文坊郭人洪武间由人材任浙江盐运司大使升山东青州府昌乐县转升南京刑部主事自幼天性孝友居官公正廉干缙绅士夫莫不重焉　　汤有容
按万姓统谱有容名载以字行自少能文章勇于行义不以利害为趋避时辈多推服之洪武丙子举于乡教谕广西恭城再任兴安闻兄丧即日疏其情弃官归养母者七年母曰君恩未报归久恐有罪于是有容复官于容县时举县大疫能染人县尹彭清中甚病茕然一身莫近之有容省视不离其侧日令家人具汤粥清得不死人以为难皆曰有容今之庾衮也仕终唐府伴读　　汤宗
按明外史解缙传汤宗字正传浙江阳平人洪武末由太学生擢河南按察佥事改北平建文时迁山东按察使坐事左迁刑部郎中出知苏州府永乐元年有言其坐视水患者逮下狱谪判禄州以黄淮荐召为大理寺丞寻命赈饥河南还署户部事解缙下狱词连宗坐系十余年仁宗立复大理丞进左少卿再进南大理卿宣宗初清军山东会天久不雨极陈民间饥困状帝为蠲租免役宣德二年卒　　汤铭
按万姓统谱铭字德新性&#悟博学有材识洪武中尝为太学生后通星历之学举为天文生永乐二年授钦天监五官灵台　　汤盘
按万姓统谱盘字日新乌程人永乐中任监察御史正色敢言百寮震尝有武臣暴横凌轹士类劾置于法京师肃然　　汤衡
按万姓统谱衡赣州人永乐中由中府都事降知昌化慈惠爱民直而不挠时抚黎土官桀&#抗县深为民害衡奏闻革去仍统于州县自后敛戢　　汤德
按万姓统谱德高邮人知苏州府刚介有为敷政严明锄奸去暴而豪猾改行听讼详审而刑狱无冤　　汤性方按广东通志性方字行素花县石湖人举永乐甲午乡荐读书成均初授刑部主事历员外郎在部多所平反正统初迁广西按察佥事一方肃然时阿台朵儿只伯数为边患上命兵部尚书王骥行边以性方才略可用迁陕西行军副使从骥调度有方每遇功赏以亲老请告归里　　汤鼎
按万姓统谱鼎字玉铉句容人居祖母丧三年未尝见齿由进士授吏科给事中越五年交址不奉诏屡侵边疆上命廷臣举堪使者佥以鼎对至彼敷宣圣德弗忍加兵历陈利害之说遂慑服不敢动归侵地贡大贝南金象齿等物表谢且奉黄金以赆鼎不纳正统间升通政　　汤思恭
按长清县志思恭字居敬正统初由成均拜泗水丞擢知长清县事绮年强干风采涣发秩满九年升云南知府　　汤序
按万姓统谱序字淑彝幼而&#悟通经史星历之学充钦天监天文生正统十三年差随总兵官征进有功升本监中官正天顺元年正月以天象应变奉迎圣皇复正天位特进嘉议大夫礼部右侍郎仍掌钦天监子祚升锦衣卫正千户侄贤赞俱升本卫千户弟志忠升南京钦天监正　　汤引绩
按明外史汤引绩传引绩字公让东瓯王和曾孙也读书过目成诵好谈天下事与人语不合辄骂辱或拳搏之巡抚周忱送补应天诸生甫七日忤京尹为所笞遂弃诸生游江湖间景泰初诏求将才忱以引绩应召入都试于兵部尚书于谦咨以古今将略及诸史中事应答无爽谦言于朝授锦衣百户会择使瓦剌即擢千户归二年尚书胡等应诏举将才擢忠义前卫署指挥佥事时塞上久息兵诸将又忌引绩材不令治事郁郁无所见乃放意诗酒为乐天顺中锦衣侦事者摭引绩旧过以闻落职为民宪宗立复故官成化三年以荐擢署都指挥佥事为延绥东路右参将分守孤山堡寇至引绩方病力疾上马率指挥赵昊等御之陷伏死　　汤懋
按万姓统谱懋字汝勉永新人景泰辛未进士历郎中　　汤琛
按万姓统谱琛新建人任刑部主事转员外郎升江西按察使佥事未及引年恳乞休致人皆高之禀性刚直不随时阿附为诗文敏捷　　汤全
按万姓统谱全字完之华亭人成化壬辰进士历都察院右副都御史　　汤鼐
按明外史汤鼐传鼐字用之寿州人成化十一年进士授行人擢御史弘治元年鼐言少傅刘吉与万安尹直奸贪等耳直安斥而吉独进官不以为耻请大申黜陟明示劝惩不纳当是时帝更新庶政言路大开新进者争欲以功名自见鼐意气尢锐大臣多畏之而吉尢不能堪使人御史魏璋曰君能去鼐行佥院事矣璋欣然日夜伺鼐短适四川饥帝已遣郎中江汉赈而中书舍人吉人言汉不胜任宜精选四使分道赈济且择才能御史为巡按庶荒政有裨因荐给事中宋琮等可使而巡按则鼐足任之璋遂草疏言人抵抗成命私立朋党帝怒下人鼐等诏狱鼐戍肃州至谢迁柄政始释归　　汤礼敬
按明夕史叶钊传汤礼敬字仁甫丹徒人弘治九年进士授行人擢刑科给事中正德初偕九卿伏阙请诛八党既迁刑科右给事中请当审奏囚决之日有诉冤者屏勿奏刘瑾遂指为变祖制谪蓟州判官复坐奸党罢归未几卒　　汤沐
按明外史马录传汤沐字新之江阴人弘治九年进士除崇德知县征授御史正德初尝劾中官苗逵保国公朱晖等罪出为湖广佥事刘瑾以沐不附己用牙侩同寅讦学士张芮事波及沐谪武义知县瑾诛复为广东佥事累迁右副都御史巡抚贵州嘉靖二年改抚四川入为大理卿既坐李福达狱罢归家居六年卒沐居官三十载屏绝馈遗以廉洁称　　汤时来
按澧州志时来字应之正德癸酉举人知江宁县调贞阳居官励志清苦不苟依阿榇归惟图书数匣　　汤冔按贵州通志冔字伯元贵阳人年十四失恃继母韩性严重弟邦鼎皆亡去惟冔事以孝嘉靖辛巳成进士历官南户部郎出守潮州改巩昌未几中飞语归伤二弟出亡时时物色得邦于普城求鼎不得终身以为大戚　　汤诏恩
按万姓统谱诏恩字汝承安岳人嘉靖丙戌进士历布政司　　汤宾
按畿辅通志宾南皮县人嘉靖庚戌进士历官按察副使兵备吴中时有倭警严兵御之东南赖以安堵官至副都御史抚治郧阳　　汤彬
按万姓统谱彬字子雅海盐人嘉靖丙辰进士历官按察佥事　　汤克宽
按明外史俞大猷传汤克宽邳州卫人父庆嘉靖中江防总兵官克宽承世荫历官都指挥佥事充浙江参将时滨海多被倭患而将士无纪律贼至辄奔议设大将统制江淮乃命克宽为副总兵驻金山卫提督海防诸军被劾夺官从军浙西参将张淙病御史王荐克宽代之遇贼嘉湖失利诏以白衣办贼总督张经议捣贼柘林令克宽将广西土兵屯乍浦与副将大猷等大战王江泾斩级二千会赵文华劾经惑克宽言纵倭饱扬遂并逮问论死久之赦免广东用兵令赴军前自效从大猷大破倭海丰还世荫俄以为惠潮参将已擢狼山副总兵进署都督佥事为广东总兵官会曾一本突海丰惠来间克宽倡议抚之未几激民变一本亦反诏逮克宽讯治寻赦免赴蓟镇立功万历四年炒蛮入掠古北口克宽偕参将范宗儒追出塞遇伏战死　　汤显祖
按明外史汤显祖传显祖字若士临川人少善属文有时名万历十一年进士授南京太常博士就迁礼部主事十八年帝以星变严责言官欺蔽并停俸一年显祖上言给事中杨文举奉诏理荒政征贿巨万抵杭日宴西湖鬻狱市荐以渔厚利辅臣乃及其报命擢首谏垣给事中胡汝宁攻击饶伸不过权门鹰犬以其私人猥见任用陛下方责言官欺蔽而辅臣欺蔽自如乞立斥文举汝宁诚谕辅臣省愆悔过帝怒谪徐闻典史稍迁遂昌知县二十六年上计京师投劾归又明年大计主者议黜之李维祯为监司力争不得竟夺官家居二十年卒　　汤兆京
按明外史汤兆京传兆京字伯闳宜兴人万历二十年进士除丰城知县治最征授御史出按宣府大同掌河南道佐孙丕扬典京察所谴黜皆当寻出按顺天诸府还复掌河南道南京缺提学御史吏部尚书赵焕调浙江巡按吕图南补之寻以年例出三御史于外皆不咨都察院兆京引故事力争图南之调为给事中周永春劾弃官归兆京为图南申雪语侵永春及焕二人连章辨兆京亦争之强帝欲安焕为稍夺兆京俸兆京以不得其职拜疏径归兆京居官廉正遇事慷慨其时党势已成正人多见齮龁兆京力维持其间清议倚以为重屡遭排击卒无能一言污之者　　汤师炎
按贵州通志师炎贵阳府人万历癸卯乡举官云南大理府推官天启三年监军进剿遇害事闻赐祭赠光禄寺少卿荫一子入监读书　　汤宾尹
