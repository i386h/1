<!-- { "loadSidebar": true } -->
按梁书刘孺传孺弟览字孝智历官中书郎以所生母忧庐于墓再期口不尝盐酪高祖闻其有至性数省视之服阕除尚书左丞性聪敏令史七百人一见并记名姓当官清正无所私出为始兴内史尢励清节还复为左丞卒官　　刘遵
按梁书刘孺传孺弟遵字孝陵少清雅有学行起家著作郎累迁晋安王记室中大通二年王立为皇太子除中庶子遵自随藩及在东宫以旧恩偏蒙宠遇同时莫及大同元年卒官　　刘峻
按梁书刘峻传峻字孝标平原平原人父珽宋始兴内史宋泰始初青州陷魏峻年八岁为人所略中山富人刘實以束帛赎之教以书学魏人徙之桑干峻好学家贫寄人庑下自课读书终夜不寐齐永明中从桑干得还自谓所见不博更求异书闻京师有者必往祈借清河崔慰祖谓之书淫天监初召入西省与学士贺踪典校秘书安成王秀引为户曹&#军给其书籍使抄录事类名曰类苑高祖招文学之士高才多被引进峻率性而动不能随众沉浮高祖颇嫌之故不任用乃着辨命论以寄其怀峻居东阳吴会人士多从其学普通二年卒门人谥曰元靖先生　　刘孝绰按梁书刘孝绰传孝绰字孝绰彭城人本名冉父绘齐大司马霸府从事中郎孝绰幼聪敏号神童天监初起家著作佐郎累迁太府卿太子仆掌东宫管记时昭明太子好士爱文孝绰与殷芸陆倕王筠到洽等同见宾礼迁员外散骑常侍兼廷尉卿初孝绰与到洽友善自以才优于洽每于宴坐嗤鄙其文洽衔之及孝绰为廷尉洽为御史中丞遂劾之坐免官后起为安西湘东王谘议&#军迁尚书吏部郎坐受人绢左迁临贺王长史顷之迁秘书监大同五年卒官子谅字求信少好学有文才尤博悉晋代故事时人号曰皮裹晋书　　刘潜
按梁书刘潜传潜字孝仪秘书监孝绰弟也幼孤与兄弟相励勤学并工属文孝绰常曰三笔六诗三即孝仪六孝威也起家始兴王法曹行&#军转主簿迁尚书殿中郎晋安王出镇襄阳引为功曹史以母忧去职服阕补洗马迁中舍人出为阳羡令甚有称绩擢为建康令大同三年迁中书郎十年出为伏波将军临海太守是时政网&#阔百姓多不遵禁孝仪励精绥抚境内翕然大宝元年病卒孝仪为人宽厚内行尢笃　　刘孝胜
按梁书刘潜传潜第五弟孝胜历官武陵王纪长史蜀郡太守太清中侯景陷京师纪僣号于蜀以孝胜为尚书仆射承圣中兵败被执世祖寻宥之起为司徒右长史　　刘孝威
按梁书刘潜传潜第六弟孝威初为安北晋安王法曹&#军累迁庶子率更令太清中迁中庶子及侯景寇乱孝威随柳仲礼至安陆遇疾卒　　刘孝先
按梁书刘潜传潜第七弟孝先安西记室承圣中与兄孝胜至江陵世祖以为黄门侍郎迁侍中善五言诗见重于世　　刘显
按梁书刘显传显字嗣芳沛国相人也父鬷晋安内史显幼而聪敏当世号曰神童天监初举秀才解褐中军临川王行&#军丁母忧服阕沈约为太子少傅引为五官掾累迁步兵校尉寻阳太守大同九年除平西谘议&#军卒三子莠荏臻臻早著名　　刘&#
按梁书王规传刘&#字仲宝晋丹阳尹真长七世孙也少方正有器局自国子礼生射策高第为宁海令迁湘东王记室&#军转中记室太清中侯景乱世祖承制上流书檄多委&#焉历尚书左丞御史中丞承圣二年迁吏部尚书国子祭酒　　刘之遴
按梁书刘之遴传之遴字思贞南阳涅阳人也父&#齐国子博士之遴起家宁朔主簿吏部尚书王瞻辟为太学博士迁平南行&#军荆州治中太宗临荆州仍迁宣惠记室还除通直散骑侍郎累迁中书侍郎鸿胪卿领步兵校尉出为郢州行事之遴意不愿固辞为有司所奏免久之为太府卿都官尚书太常卿太清二年侯景乱之遴避难还乡未至卒　　刘之亨
按梁书刘之遴传之亨字嘉会之遴弟也少有令名举秀才拜太学博士代兄之遴为安西湘东王长史南郡太守在郡有异绩数年卒于官　　刘昙凈
按梁书刘昙凈传昙凈字元光彭城莒人也祖元真淮南太守以孝闻昙凈笃行有父风解褐安成王国左常侍父卒昙凈不食饮者累日每哭辄呕血服阕除安西行&#军父&#后事母尤淳至及母&#权瘗药王寺时大寒昙凈身衣单布庐于瘗所昼夜哭泣不绝声哀感行路未及&#而卒　　刘臧
按万姓统谱臧沛人性方正笃志好学居家以孝闻仕梁为著作郎　　陈
　　刘师知
按陈书刘师知传师知沛国相人也家世素族祖奚之齐淮南太守父景彦梁司农卿师知好学有当世才博涉书史工文笔台阁故事多所详悉梁世历王府&#军绍泰初高祖入辅以师知为中书舍人掌诏诰及高祖受命仍为舍人性&#简与物多忤虽位宦不迁而委任甚重迁鸿胪卿光大元年遣舍人殷不佞矫诏令高宗还东府事觉赐死　　刘仲威
按陈书刘仲威传仲威南阳涅阳人也祖虬齐世以博土征不就父之遴荆州治中从事史仲威颇涉文史梁承圣中为中书侍郎萧庄伪署御史中丞随庄入齐终于邺中仲威从弟广德亦好学父之亨梁南郡太守广德承圣中以军功官至给事黄门侍郎湘东太守荆州陷后依于王琳琳平文帝以广德为王府限外记室&#军寻为湘州府司马历乐山豫章二郡太守光大中假节员外散骑常侍云旗将军河东太守太建元年卒于郡　　刘删
按南史徐伯阳传伯阳与中记室李爽记室张正见左户郎贺彻学士阮卓黄门郎萧铨比部贺循长史刘删等为文会友　　刘元明
按万姓统谱元明有吏能历山阴建康令政常为天下第一仕终于司农卿初傅翙代元明为山阴令问元明曰愿以旧政告新令尹答曰我有奇术卿家谱所不载临别当相示既而曰作县令唯日食一升饭而莫饮酒此第一策也　　北魏
　　刘虎
按魏书铁弗刘虎传铁弗刘虎南单于之苗裔左贤王去卑之孙北部帅刘猛之从子居于新兴虑虒之北北人谓胡父鲜卑母为铁弗因以为号猛死子副&#来奔虎父诰升爰代领部落诰升爰死虎始臣附于国自以众落稍多举兵外叛归刘聪拜安北将军昭成初寇西部帝遣军破之虎死　　刘库仁
按魏书刘库仁传库仁本字没根刘虎之宗也一名洛垂少豪爽有智略为南部大人苻坚以为陵江将军关内侯令与卫辰分国部众而统之卫辰叛库仁破之尽收其众苻坚加库仁振威将军后慕容垂围苻丕于邺又遣将平规攻坚幽州刺史王永于蓟库仁自以受坚爵命遣公孙希助永击规大破之乘胜长驱与垂子麟相持库仁将大举以救丕慕容文等攻库仁杀之　　刘眷
按魏书刘库仁传库仁弟眷继摄国事曰部大人眷第二子罗辰性机警有智谋谓眷曰从兄显忍人也为乱非旦则夕耳眷不以为意其后徙牧于牛川库仁子显杀眷而代立　　刘务桓
按魏书刘虎传虎子务桓代领部落遣使归顺潜通石虎拜平北将军务桓死弟阏陋头代立务桓子悉勿祈逐阏陋头而自立　　刘显
按魏书刘库仁传库仁子显本名丑伐杀眷代立太祖即位自善无南走马邑族人奴真领部来附奴真兄犍先居贺兰部至是奴真请召犍而让部焉太祖义而许之犍既领部自以久托贺讷德之讷弟染干诱之叛奴真于是杀犍来奔太祖卫辰与慕容垂通好送马于垂垂遣慕容良迎之显击败良军掠马而去垂怒遣子麟讨之显奔慕容永于长子部众悉降　　刘罗辰按魏书刘罗辰传罗辰代人宣穆皇后之兄也父眷为北郡大人帅部落归国罗辰有智谋谓眷曰从兄显忍人也愿早图之眷不以为意后显杀眷代立又谋逆太祖讨之罗辰率骑奔太祖拜南部大人赐爵永安公以军功除定州刺史卒谥曰敬子殊晖袭卒子求引武卫将军卒谥曰贞子爾头魏昌瘿陶二县令　　刘卫辰
按魏书刘虎传虎子务桓务桓子悉勿祈悉勿祈死弟卫辰代立卫辰务桓之第三子也潜通苻坚坚以为左贤王后掠坚边民乃背坚归国坚将邓羌讨擒之复附坚坚遂分国民为二部以卫辰为西单于慕容永拜卫辰朔州牧姚苌亦遣使结好拜卫辰幽州牧累为寇害登国中太祖大破之遁走为其部下所杀　　刘昺
按魏书刘昺传昺字延明敦煌人也父宝字子玉以儒学称昺年十四就博士郭瑀学瑀以女妻之后隐居酒泉不应州郡之命弟子受业者五百余人李皓私署征为儒林祭酒蒙逊平酒泉拜秘书郎专管注记牧犍尊为国师亲自致拜命官属以下皆北面受业焉世祖平凉州夙闻其名拜乐平王从事中郎在姑臧岁余思乡而返至凉州西遇疾而卒子僧衍仲礼字仲次贰归少归仁归仁有二子长买奴次显宗为郢州云阳令　　刘洁
按魏书刘洁传洁长乐信都人也祖父生父提太祖时赐爵信都男洁性强力多智数从征讨有功进爵会稽公与永安侯魏勤等击吐京叛胡时离石胡引屈丐骑断截山岭邀洁矢尽为所执声气不挠屈丐壮而释之后得还国典东部事世祖即位超迁尚书令改为巨鹿公洁性既刚直恃宠自专世祖心稍不平时议伐蠕蠕洁意不欲乃矫诏更期诸将不至军行无功幽之洁又使右丞张嵩求图谶穷治款引搜嵩家果得谶书夷三族　　刘尼
按魏书刘尼传尼代人也本姓独孤氏曾祖敦有功于太祖父娄冠军将军尼壮健有膂力拜羽林中郎赐爵昌国子宗爱既杀南安王余于东庙秘之惟尼知状尼劝爱立高宗爱自以负罪欲擢诸王子立之尼惧其有变密以状告殿中尚书源贺南部尚书陆丽迎高宗于苑中执宗爱等勒兵而入尼进爵建昌侯又进东安公进封为王出为定州刺史在州清慎然率多酒醉治日甚少征为殿中尚书高宗末迁司徒延兴四年薨子杜生袭爵　　刘休宾
按魏书刘休宾传休宾字处干本平原人祖昶从慕容德度河家于北海之都昌县父奉伯刘裕时北海太守休宾少好学有文才兄弟六人乘民延和等皆有时誉休宾为幽州刺史镇梁邹及慕容白曜军至升城遣人说之令降休宾不从休宾妻崔邪利女也生男文邪利之降也文母子与俱入国至是白曜表请崔与文既至以报休宾休宾欲降寻被攻逼乃出请命及立平齐郡以梁邹民为怀宁县休宾为县令延兴二年卒　　刘献之
按魏书刘献之传献之博陵饶阳人也少而孤贫雅好诗传曾受业于渤海程元后遂博观众籍四方学者莫不高其行义而希造其门郡举孝廉逼遣之乃至京称疾而还高祖幸中山诏征典内校书献之固以疾辞有四子放古爰古&#古修古放古幼有人才为州从事爰古&#古并传父诗　　刘藻
按魏书刘藻传藻字彦先广平易阳人也六世祖遐从司马睿南渡父宗之刘裕庐江太守藻归国赐爵易阳子擢拜南部主书时北地诸羌作乱朝廷患之以藻为太守藻推诚布信诸羌咸来归附迁龙骧将军雍城镇将有惠政在镇八年迁离城镇将太和中改镇为岐州以藻为岐州刺史转秦州刺史后车驾南伐以藻为征卤将军战败徙平州景明初卒　　刘模按魏书高允传刘模长乐信都人也颇涉经籍微有注疏之用允领秘书典著作选为校书郎太和初模迁中书博士出除颍州刺史为新蔡太守在二郡宽猛相济颇有治称正始元年复出为陈留太守遂家于南颍川不复归其旧乡矣子怀恕至襄武将军本州冠军府功曹&#军怀恕弟怀逊颇解医术历位给事中卒于左军将军镇远将军　　刘文
