<!-- { "loadSidebar": true } -->
按汉书周昌传赵尧为符玺御史赵人方与公谓御史大夫周昌曰君之史赵尧年虽少然奇士君必异之是且代君之位昌笑曰尧年少刀笔吏耳何至是乎居顷之尧侍高祖高祖独心不乐悲歌群臣不知上所以然尧进请问曰陛下所为不乐非以赵王年少而戚夫人与吕后有隙备万岁之后而赵王不能自全乎高祖曰我私忧之不知所出尧曰陛下独为赵王置贵强相及吕后太子群臣素所敬惮者乃可高祖曰然吾念之欲如是而群臣谁可者尧曰御史大夫昌其人坚忍伉直自吕后太子及大臣皆素严惮之独昌可高祖曰善于是徙御史大夫昌为赵相既行久之高祖持御史大夫印弄之曰谁可以为御史大夫者孰视尧曰无以易尧遂拜尧为御史大夫尧亦前有军功食邑及以御史大夫从击陈豨有功封为江邑侯高祖崩事惠帝终世高后元年怨尧前定赵王如意之画乃抵尧罪　　赵将夕
按汉书功臣侯表将夕以赵将汉王三年降定赵齐楚封深泽侯十三年高后元年有罪免二年复封一年薨谥齐　　赵衍
按汉书功臣侯表衍以谒者汉王元年初从起汉中雍军塞渭上上计欲还衍言从它道道通后为河间守陈豨反诛都尉相如封须昌侯三十二年薨谥贞　　赵午按汉书张耳传七年高祖过赵赵王旦暮自上食高祖甚慢之赵相贯高赵午请为王杀之九年事泄逮捕午等自刭　　赵兼
按汉书恩泽侯表兼以淮南王舅孝文元年封周阳侯六年有罪免　　赵福
按汉书功臣侯表孝文十六年须昌戴侯福嗣四年薨　　赵头
按汉书功臣侯表孝文后二年深泽戴侯头嗣八年薨　　赵不害
按汉书功臣侯表孝文后四年须昌侯不害嗣八年孝景五年有罪免　　赵修
按汉书功臣侯表孝景三年深泽侯修嗣七年有罪耏为司寇　　赵夷吾
按汉书楚元王传王戊应吴王反其太傅赵夷吾谏不听遂杀夷吾　　赵涉
按汉书周勃传勃子亚夫以中尉为太尉东击吴楚至霸上赵涉遮说亚夫右走蓝田出武关直入武库太尉如其计请涉为护军　　赵周
按汉书功臣侯表周父夷吾死事中二年封商陵侯三十六年元鼎五年坐为丞相知列侯酎金轻下狱自杀　　赵谈
按汉书佞幸传赵谈以星气幸
　　赵绾
按汉书申公传代赵绾受诗申公为御史大夫请立明堂事窦太后不说儒术得绾过以让上绾自杀　　赵子按汉书赵子传子河内人也事燕韩生授同郡蔡谊谊授同郡食子公与王吉吉为昌邑王中尉食生为博士授泰山栗丰吉授淄川长孙顺顺为博士丰部刺史由是韩诗有王食长孙之学丰授山阳张就顺授东海发福皆至大官徒众尤盛　　赵禹
按汉书赵禹传禹漦人以佐史补中都官用廉为令史事太尉周亚夫亚夫为丞相禹为丞相史府中皆称其廉平亚夫弗任曰极知禹无害然文深不可以居大府武帝时以刀笔吏迁御史上以为能至中大夫已为廷尉治名为平以老徙为燕相有罪免归卒　　赵胡按汉书功臣侯表孝景中五年臾夷侯胡以深泽侯头子绍封二十一年元朔五年薨亡后　　赵信
按史记卫青传赵信以匈奴相国降为翕侯武帝立十七岁为前将军与单于战败降匈奴　　赵食其
按史记卫青传赵食其祋人也武帝立二十二岁以主爵为右将军从大将军出定襄迷失道当斩赎为庶人　　赵破奴
按史记霍去病传赵破奴故九原人尝&#入匈奴已而归汉为骠骑将军司马后为匈河将军击掳楼兰王封为浞野侯后六岁为浚稽将军将二万骑击匈奴左贤王生为所得居匈奴中十岁复与其太子安国&#入汉后坐巫蛊族　　赵安稽
按汉书功臣侯表安稽以匈奴王降元朔四年封昌武侯从骠骑将军击左右王益封二十一年薨　　赵不虞按汉书功臣侯表不虞以校尉三从大将军击匈奴攻辰吾先登石亹元朔五年封随城侯三年元狩二年坐为定襄都尉匈奴败太守以闻非实谩免　　赵光按汉书功臣侯表光以南越苍梧王闻汉兵至降元鼎六年封随桃侯薨谥顷　　赵昌乐
按汉书功臣侯表随桃侯昌乐嗣本始元年薨嗣子有罪不得代　　赵充国
按汉书功臣侯表太初元年昌武侯充国嗣四年薨&#后　　赵弟
按汉书功臣侯表弟以贰师将军骑士斩郁成王首太初四年封新畤侯太始三年坐为太常鞫狱不实赎为城旦　　赵夔
按万姓统谱夔武帝时文安县令多异政值县大旱乃自焚县人感慕为之立祠　　赵充国
按汉书赵充国传充国字翁孙陇西上邽人徙金城令居始为骑士以六郡良家子善骑射补羽林沈勇有大略武帝时以假司马从贰师将军击匈奴为所围乏食充国与壮士百余人溃围陷阵贰师随之得解身被二十余创贰师奏状召诣行在武帝亲见其创嗟叹之拜中郎迁车骑将军长史昭帝时以大将军护军都尉击氐人迁中郎将还为水衡都尉击匈奴获西祁王擢后将军兼水衡与霍光定策立宣帝封营平侯本始中为蒲类将军征匈奴还为后将军少府先零罕幵诸羌叛朝议先破罕幵充国请专击先零又欲罢骑兵留屯田卒如充国计诸羌降振旅而还复为后将军卫尉乞骸骨赐安车驷马就第朝廷每有大议参兵谋问筹策焉年八十六薨谥壮以功德列画未央宫至成帝思将帅召扬雄作颂　　赵广汉按汉书赵广汉传广汉字子都涿郡蠡吾人少为郡吏州从事以廉絜通敏下士为名举茂材平准令察廉为阳翟令以治行尤异迁京辅都尉守京兆尹京兆掾杜建护作平陵素豪侠宾客为奸利广汉收案致法京师称之预立宣帝赐爵关内侯迁颍川太守诛豪桀大姓威名流闻匈奴中皆闻广汉以太守将兵从蒲类将军击匈奴还复守京兆尹满岁为真以和颜接士善归于下发于至诚掾吏皆输心腹尤善为钩距以得事情发奸擿伏如神长老以为自汉兴以来治京兆者莫能及好用新进年少见事风生无所回避后坐事下丞相御史案验广汉闻丞相傅婢自绞死疑丞相夫人杀之欲以胁丞相不听遂告丞相事下京兆广汉自将吏卒突入丞相府召夫人跪受辞司直萧望之劾广汉摧辱大臣欲以劫持伤化不道遂下狱吏民守阙号泣者数万人愿代赵京兆死竟坐要斩　　赵父
按汉书外戚传赵父婕妤父也昭帝即位追尊为顺成侯　　赵长年
按汉书楚元王传王延寿以广陵王胥武帝子必得立为其后母弟赵何齐取广陵王女使伺齐奉书广陵王曰毋后人有天下也何齐父长年上书告之延寿自杀按表长年封
爰戚侯谥靖

　　赵定
按汉书王裒传宣帝欲兴协律之事丞相魏相奏言知音善雅琴勃海赵定召见待诏　　赵宾
按汉书孟喜传喜从田王孙受易蜀人赵宾好小数书后为易饰易文持论巧慧易家不能难皆曰非古法也云受孟喜喜为名之后宾死莫能持其说喜因不肯仞　　赵延世
按汉书功臣侯表元康四年深泽侯将夕元孙平陵上造延世诏复家　　赵步昌
按汉书功臣侯表元康四年须昌侯衍元孙之孙长安簪裊步昌诏复家　　赵卬
按汉书赵充国传充国子卬右曹中郎将时辛武贤请击羌充国上言屯田上两从其计使卬与武贤出击斩首二千余级武贤后以充国言遣归上书告卬泄省中语下吏自杀　　赵弘
按汉书恩泽侯表甘露三年营平质侯弘嗣二十二年薨　　赵欣
按汉书功臣侯表爰戚节侯欣嗣
　　赵钦
按汉书恩泽侯表建始四年营平考侯钦嗣七年薨　　赵岑按汉书恩泽侯表阳朔三年营平侯岑嗣十二年元延三年坐父钦诈以长安女子王君侠子为嗣免　　赵王孙按汉书游侠传槐里赵王孙虽为侠而恂恂有退让君子之风　　赵调
按汉书游侠传南阳赵调
　　赵君都
按汉书游侠传王尊为京兆尹捕击豪侠酒市赵君都长安名豪报仇怨养刺客者也　　赵闳
按万姓统谱闳阆中人尝游长安刺史王尊奇之后仕为凉州刺史有能声　　赵临
按汉书恩泽侯表临以皇后父永始元年封成阳侯五年薨谥节　　赵牧
按汉书功臣侯表永始四年爰戚侯牧嗣四十年建武四年以先降梁王免　　赵欣
按汉书恩泽侯表元延二年成阳侯欣嗣建平元年坐弟昭仪绝继嗣免徙辽西　　赵钦
按汉书恩泽侯表钦以皇太后弟绥和二年封新成侯一年建平元年坐弟昭仪绝继嗣免徙辽西　　赵元按汉书张山拊传山拊事小夏侯建为博士授同县郑宽中宽中授东郡赵元元哀帝御史大夫　　赵放
按汉书功臣侯表元始五年随桃侯放以光元孙绍封　　赵珜
按万姓统谱珜阆中人为公车令王莽居摄弃官而归　　赵明
按汉书王莽传莽居摄东郡太守翟义举兵诛莽槐里男子赵明等起兵应之　　赵并
按汉书王莽传莽遣尚书大夫赵并使劳北边并言五原膏壤宜置田官乃以并为田禾将军　　赵襄
按汉书王莽传莽立太子置师友各四人以谏大夫赵襄为先后　　赵博
按汉书王莽传莽抑夺下权赵博以敢击大臣见信任后莽败俱死　　赵闳
按汉书王莽传莽以司命赵闳为立国将军莽败后降申屠建见杀　　后汉
　　赵&#
按后汉书赵&#传&#字伯阳南阳宛人少有节操更始即位舞阴大姓李氏拥城不下云赵&#信义著名愿得降之更始乃征&#除为郎中行偏将军事使诣舞阴李氏遂降更始败&#亡走时邓奉反&#素与奉善遗书切责之奉败帝得&#书即征&#引见时江南道路不通以&#守简阳侯相&#单车驰之简阳诸管壁悉降拜怀令迁平原太守擢举义行铢锄奸恶百姓歌之二十七年拜太尉永平元年封节乡侯肃宗即位进为太傅录尚书事建初五年薨谥正侯子代嗣永元中坐事下狱病故子直嗣直卒子淑嗣无子　　赵孝弟
礼

按后汉书赵孝传孝字长平沛国蕲人父普王莽时为田禾将军任孝为郎举孝廉不应永平中辟太尉府显宗素闻其行诏拜谏议大夫迁侍中又迁长乐卫尉复征弟礼为御史中丞礼亦恭谦行己类于孝帝嘉其兄弟笃行欲宠异之诏礼十日一就卫尉府大官送供具令共相对尽欢数年礼卒帝令孝从官属送丧归葬后岁余复以卫尉赐告归卒于家　　赵牧按后汉书彭城靖王恭传元初三年恭以事怒子酺酺自杀国相赵牧以状上因诬奏恭大逆不道恭上书自讼朝廷以其素着行义令考实无征牧坐下狱会赦免死注
牧字仲师长安人少知名以公正称
　　赵晔
按后汉书赵晔传晔字长君会稽山阴人也少尝为县吏奉檄迎督邮晔耻于厮役遂弃去到犍为资中诣杜抚受韩诗究竟其术积二十年乃归州召补从事不就举有道卒于家　　赵戒
按尚友录戒南阳太守纠豪杰率吏民奏免中官子弟为令长贪浊者官至太尉　　赵贡
按尚友录贡涿郡蠡吾人京兆尹初兄子为琅邪太守行县见不其令薛宣甚悦其后行属县还至府令妻子相与见戒曰薛尹廉至丞相我两子亦为丞相史后宣果代张瑀为丞相除贡两子为史时称贡有知人与子之明见云　　赵典
按后汉书赵典传典字仲经蜀郡成都人也父戒为太尉桓帝立以定策封厨亭侯典少笃行隐约博学经书弟子自远方至建和初四府表荐拜议郎再迁为侍中出为弘农太守转右扶风公事去官征拜城门校尉转将作大匠迁少府又转大鸿胪顷之转太仆迁太常朝廷每有灾异疑议辄谘问之后以谏争违旨免官就国会帝崩时禁藩国诸侯不得奔吊典慨然驰到京师州郡及大鸿胪并执处其罪而公卿百寮嘉典之义表请以租自赎诏书许之再迁长乐少府卫尉公卿复表典笃学博闻宜备国师会病卒谥献侯　　赵谦
