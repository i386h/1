<!-- { "loadSidebar": true } -->
按魏书侯莫陈悦传悦代郡人也父婆罗门为驼牛都尉故悦长于河西好田猎便骑射会牧子逆乱遂归爾朱荣荣引为都督府长流参军稍迁大都督庄帝初除征西将军金紫光禄大夫封柏人县开国侯爾朱天先讨关西荣以悦为天光右厢大都督西伐&#获皆与天光贺拔岳略同劳效以本将军除鄯州刺史爾朱荣死后随天光下陇除车骑大将军渭州刺史进爵为公改白水郡及天光向洛使悦行华州事普泰中除骠骑大将军仪同三司秦州刺史永熙三年正月岳召悦共讨灵州悦诱岳斩之岳左右奔散悦遣人安慰云我别禀意旨止在一人诸君勿怖众皆畏服无敢拒违悦心犹豫不即抚纳乃还入陇止永洛城岳之所部聚于平凉规还图悦遣追夏州刺史宇文黑獭黑獭至遂总岳部众并家口入高平城以自安固乃勒众入陇征悦悦闻之弃城南据山水之险设陈候战黑獭至秦州刺史李景和密许翻降复绐悦帐下散定秦州景和先驱至城据门慰辑悦部众离散猜畏傍人不听近己与其二弟并儿及谋杀岳者八九人弃军迸走数日之中盘回往来不知所趣左右劝向灵州而悦不决言下陇之后恐有人所见乃于中山令从者悉步自乘一骡欲向灵州中路追骑将及望见之遂缢死弟息部下悉见擒杀　　侯莫陈升按魏书肃宗本纪孝昌元年九月甲申常景破杜洛周斩其别帅侯莫陈升　　侯莫陈仲和
按北齐书魏兰根传萧宝寅败岐州民逼囚兰根降贼宝寅兵复振民复斩贼刺史侯莫陈仲和推兰根复任　　北齐
　　侯莫陈相
按北齐书侯莫陈相传相代人也祖伏颓魏第一领民酋长父斛古提朔州刺史白水郡公寻除蔚州刺史仍为大行台节度西道诸军事又迁车骑将军显州刺史入除太仆卿顷之出为汾州刺史别封安次县男又别封始平县公天保初除太师转司空公进爵为白水王累授太傅别封义宁郡公武平二年四月薨于州年八十三赠假黄钺使持节督冀定瀛沧济赵幽并朔十州军事右丞相太宰太尉公朔州刺史有二子　　侯莫陈贵乐
按北齐书侯莫陈相传相长子贵乐尚公主驸马都尉　　侯莫陈晋贵
按北齐书侯莫陈相传相次子晋贵武卫将军梁州刺史隆化时并州失守晋贵遣使降周授上大将军封信安县公　　侯莫陈洛州
按北齐书安德王延宗传延宗即位以侯莫陈洛州为爪牙　　北周
　　侯莫陈顺
按周书侯莫陈顺传顺太保梁国公崇之兄也少豪侠有志度初事尔朱荣为统军后从贺拔胜镇井陉武泰初讨葛荣平邢杲征韩娄皆有功拜轻车将军羽林监又从破元颢进宁朔将军越骑校尉普泰元年除持节征西将军封木门县子从魏孝武入关顺与太祖同里闬素相友善且其弟崇先在关中太祖见之甚欢乃进爵彭城郡公大统元年拜卫尉卿授仪同三司及梁企定围逼河州以顺为大都督讨破之即行河州事四年魏文帝东讨顺于渭桥与贼战频破之贼不敢出魏文帝还亲执顺手曰渭桥之战卿有殊力便解所服金镂玉梁带赐之南岐州氐苻安寿自号太白王攻破武都州郡骚动复以顺为大都督往讨之安寿率部落款附封河间郡公加骠骑大将军开府仪同三司行西夏州事安平郡公十六年拜大将军出为荆州总管山南道五十二州诸军事荆州刺史孝闵帝践祚拜少师进位柱国其年薨　　侯莫陈崇按周书侯莫陈崇传崇字尚乐代郡武川人其先魏之别部居库斛真水五世祖太骨都侯其后世为渠帅祖允以良家子镇武川因家焉父兴殿中将军羽林监崇少骁勇善驰射谨&#少言年十五随贺拔岳与尔朱荣征葛荣又从元天穆讨邢杲平之以功除建威将军别从岳破元颢于洛阳迁直寝后从岳入关破赤水蜀时万俟丑奴围岐州遣其将李尉迟菩萨将兵向武功崇从岳力战破之乘胜逐北解岐州围崇单骑入贼中于马上生擒丑奴于是大呼众悉披靡莫敢当之后骑益集贼徒因悉逃散遂大破之岳以丑奴所乘马及宝剑金带赏崇除安北将军大中大夫都督封临泾县侯及岳为侯莫陈悦所害崇与诸将同谋迎太祖太祖至军原州刺史史归犹为悦守太祖遣崇袭归崇潜军擒归斩之以崇行原州事仍从平悦转征西将军又遣崇慰抚秦州别封广武县伯大统元年除泾州刺史加散骑常侍大都督进爵为公累迁车骑大将军仪同三司骠骑大将军开府仪同三司改封彭城郡公三年从擒窦泰复弘农破沙苑四年从战河桥崇功居多七年稽胡反崇率众讨平之寻除雍州刺史兼太子詹事十五年进位柱国大将军转少傅魏恭帝元年出为宁州刺史迁尚书令六官建拜大司空孝闵帝践祚进封梁国公加太保历大宗伯大司徒保定三年崇从高祖幸原州高祖夜还京师窃怪其故崇谓所亲人常升曰吾昔闻卜筮者言晋公今年不利车驾今忽夜还不过是晋公死耳于是众皆传之或有发其事者高祖召诸公卿于大德殿责崇崇惶恐谢罪其夜护遣使将兵就崇宅逼令自杀礼葬如常仪谥曰躁护诛后改谥曰庄闵　　侯莫陈琼
按周书侯莫陈崇传崇弟琼字世乐年八岁丧父养母至孝善事诸兄内外莫不敬之以军功封灵丘县男从魏孝武入关为太祖直荡都督大统二年迁尚药典御三年拜太子右卫率进爵为侯从独孤信征梁企定累迁北秦州刺史十四年拜车骑大将军仪同三司孝闵帝践祚进爵武安县公出为郢州刺史武成二年迁金州总管六州诸军事金州刺史保定元年拜大将军天和四年转荆州总管十四州八防诸军事荆州刺史寻进位柱国进爵同昌郡公建德二年拜大宗伯出为秦州总管四年从高祖东伐为后二军总管寻改封武威郡公大象二年加上柱国　　侯莫陈凯按周书侯莫陈崇传琼弟凯字敬乐性刚正颇好经史随兄崇以军功赐爵下蔡县男大统元年为东宫侍书从太祖擒窦泰破沙苑阵以功拜宁远将军累迁羽林监东宫洗马太子庶子进授都督十四年兄崇以平原州功赐爵灵武县侯诏听转授凯累迁东宫武卫率尚书右丞转左丞进位车骑大将军仪同三司六官建授司门下大夫孝闵帝践祚拜工部中大夫进爵为公复除工部中大夫世宗初出为宜州刺史武成二年入为礼部中大夫保定中复为陵州刺史转丹州刺史所在颇有政绩天和中入为司会中大夫建德二年为聘齐使主　　侯莫陈芮
按周书侯莫陈崇传崇子芮拜大将军进位柱国从高祖东伐率众守太行道并州平授上柱国仍从平邺拜大司马　　侯莫陈杲
按周书司马消难传消难为交州总管蜀公迥不受代消难举兵应之杀长史侯莫陈杲　　隋
　　侯莫陈颖
按隋书侯莫陈颖传颖字遵道代人也与魏南迁世为列将父崇魏周之际历职显要官至大司空颖少有器量风神警发为时辈所推魏大统末以父军功赐爵广平侯累迁开府仪同三司周武帝时从滕王击龙泉文城叛寇与柱国豆卢绩各帅兵分路而进颖悬军五百余里破其三栅群寇争来降附北土以安迁司武加振威中大夫高祖为丞相拜昌州刺史会受禅竟不行加上开府进爵升平郡公俄拜延州刺史数年转陈州刺史平陈之役以行军总管从秦王俊出鲁山道属陈将荀法尚陈纪降颖与行军总管文振度江安集初附寻拜饶州刺史未之官迁瀛州刺史甚有惠政在职数年坐与秦王俊交通免官百姓将送者莫不流涕因相与立碑颂颖清德未几检校汾州事俄拜邢州刺史仁寿中吏部尚书牛弘持节巡抚山东以颖为第一高祖嘉叹优诏褒扬时朝廷以岭南刺史县令多贪鄙蛮夷怨叛妙简清吏以镇抚之于是征颖入朝及进见上与颖言及平生以为欢笑数日进位大将军拜桂州总管十七州诸军事赐物而遣之及到官大崇恩信民夷悦服溪洞生越多来归附炀帝即位颖兄梁国公芮坐事徙边朝廷恐颖不自安征归京师数年拜恒山太守其年岭南闽越多不附帝以颖前在桂州有惠政为南土所信伏复拜南海太守后四岁卒官谥曰定子虔会最知名　　侯莫陈惠
按隋书庶人谅传谅发兵叛遣大将军茹茹天保侯莫陈惠直指京师杨素击走之　　唐
　　侯莫陈涉
按万姓统谱涉神龙二年自桂州刺史转商州刺史　　后唐　　侯莫陈威
按五代史张筠传偏将侯莫陈威者尝与温韬发唐陵分得宝货筠因以事杀威而取之　　宋
　　侯莫陈利用
按宋史侯莫陈利用传利用益州成都人幼得变幻之术太平兴国初卖药京师言黄白事以惑人枢密承旨陈从信白于太宗即日召见试其术颇验即授殿直累迁崇仪副使雍熙二年改右监门卫将军领应州刺史三年诸将北征以利用与王侁并为并州驻泊都监擢单州刺史四年迁郑州团练使前后赐与甚渥依附者颇获进用遂横恣无复畏惮其居处服玩皆僭乘舆人畏之不敢言会赵普再入中书廉知杀人及诸不法尽奏之遂下诏除名配商州禁锢赵普恐其复用因殿中丞窦諲尝监郑州榷酤知利用每南向坐接京使郑州试举人利用判试状言甚不逊京西转运副使宋沆籍利用家得书数纸言皆指斥切害悉以进上太宗怒令中使脔杀之
　乌落兰姓部汇考
凌迪知万姓统谱
　　乌落兰姓
乌落兰改为兰氏

　费也头姓部汇考
凌迪知万姓统谱
　　费也头姓
费也头与费野头同

　被落那姓譬历辰姓地骆拔姓俟伏斤姓俟吕陵　姓俟力代姓部汇考凌迪知万姓统谱
　　被落那姓
被落那大宛之后改为那氏
　　譬历辰姓
譬历辰代人改为辰姓
　　地骆拔姓
地骆拔改为骆氏
　　俟伏斤姓
俟伏斤改为伏氏
　　俟吕陵姓
俟吕陵改为吕氏周赐韩夏姓俟吕陵
　　俟力代姓
俟力代改为代氏

　阿史德姓部汇考
郑樵通志
　　代北三字姓
阿史德氏突厥始善可汗之裔别号阿史德氏　阿不罕姓部列传
　　金
　　阿不罕德甫
按金史世宗本纪大定十八年四月以太子左赞善阿不罕德甫为横赐高丽使　　阿不罕得刚
按金史章宗本纪承安元年十二月以同知登闻检院阿不罕得刚为高丽国生日使　　阿不罕胡鲁剌
按金史宣宗本纪元光元年十月河中府万户孙仲威执其安抚使阿不罕胡鲁剌据城叛　　阿不罕奴十剌
按金史哀宗本纪天兴元年十一月赵伟据陕州以叛杀行省阿不罕奴十剌以下凡二十一人
　侯莫陈姓部汇考
郑樵通志
　　代北三字姓
侯莫陈氏其先后魏别部居库斛真水周书云武川人世为渠帅随魏南迁号侯莫陈氏
　女奚烈姓部列传
　　金
　　女奚烈守愚
按金史女奚烈守愚传守愚字仲晦本名胡里改门真定府人也六岁知读书既&#或谓食肉昏神识乃戒而不食性至孝父殁时年十五营葬如礼治家有法乡人称之中明昌二年进士调深泽主簿治有声迁怀仁令改弘文校理秩满为临沂令蝗起莒密间独不入临沂境母丧勺饮不入口三日终丧未尝至内寝服除除同知登闻检院永定军节度副使大安二年除保大军节度使改翰林学士三年卒守愚忠实无华孜孜于公盖天性然也　　女奚烈斡出
按金史女奚烈斡出传斡出仕至桢州刺史被行省牒徙州人于金胜堡已而大兵至斡出拒战中流矢病创卧花帽军张提控言宜速降斡出曰吾曹坐食官禄可忘国家恩乎但当力战而死耳至夜张提控引数人持兵杖以入胁斡出使出降斡出曰听汝所为吾终不屈也遂杀之执其妻子出降诏斡出赠官六阶升职三等　　女奚烈资禄
