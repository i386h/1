<!-- { "loadSidebar": true } -->
按明外史庞嵩传嵩字振卿南海人嘉靖十三年举于乡讲业罗浮山从游者云集二十三年历应天通判进治中先后凡八年府缺尹屡摄其事始至值岁饥上官命督赈公粟竭贷之巨室富家全活者六万七千余人乃蠲积逋缓征徭勤劳徕复业者又十余万人留都民苦役重力为调剂凡优免户及寄居客户诡称官户寄庄户女户神帛堂匠户俾悉出以供役民困大苏江宁县葛仙永丰二乡频遭水患居民止存七户嵩为治堤筑防得田三千六百亩立惠民庄四召贫民佃之流移尽复屡剖&#狱戚畹王涌举人赵君宠占良人妻杀人嵩皆置之法早游王守仁门淹通五经集诸生新泉书院相与讲习岁时单骑行县以壶浆自随京府佐贰鲜有举其职者至嵩以善政特闻府官在六年京察例而复与外察嵩谓非体疏请止之遂为永制迁南京刑部员外郎进郎中撰原刑司刑祥刑明刑四篇曰刑曹志时议称之迁云南曲靖知府亦有政声忌者中之察典以老罢而年仅五十复从湛若水游久之卒　　庞尚鹏
按明外史庞尚鹏传尚鹏字少南南海人嘉靖三十二年进士除江西乐平知县擢御史出核南京浙江军饷按河南改按浙江尚鹏介直无所倚所至搏击豪强吏民震慑已督畿辅学政隆庆元年擢大理寺丞明年春朝议兴九边屯盐擢尚鹏右佥都御史辖两淮长芦山东三运司兼理畿辅河南山东江北辽东屯务其秋兼领九边屯务疏列盐政二十事鹾利大兴乃自江北躬历九边先后列上屯政便宜奏辄报可尚鹏权既重自负经济才慷慨任事诸御史督盐政者以事权见夺欲攻去之河东巡盐郜永春劾落职明年复出按浙坐斥为民万历四年以故官抚福建张居正夺情重谴言者尚鹏移书救居正深衔之会劾罢去家居四年卒天启中赐谥惠敏　　庞尚鸿
按广东通志尚鸿字少襄都御史尚鹏之弟起家广宁贡籍入都即上书政府发赈授盐城司训寻擢英山令上安边治河诸疏奉檄治淮河渐次底绩值巡抚巡河议不合移怒于尚鸿谪西安学谕迁上海尉复委浚吴淞江不避权贵江道复旧转昆山丞疏劾辅臣溺职留中不报遂辞归自策名至解组章疏及台阁书凡九十上皆匡时要略时论伟之　　庞远
按吴江县志远字剑川嘉靖癸丑进士授兵部主事转礼部勘伊藩典狱相嵩子世蕃阴左右之远抗世蕃竟论死终光禄卿　　庞宪
按蕲州志宪号鹿门生万历间人通五经通鉴熟素问灵枢明运气理数用药多奇中袁中郎题医隐二字榜其门　　庞尚廉
按山西通志尚廉字国维河津人万历丙辰进士授内黄知县实心实政仁爱廉明拜河南道御史秉正触邪不避权贵居半载侃侃有声以不附魏阉转河南佥事遂引疾告休所著有治黄判语疏草　　庞肃
按阳谷县志肃官浙江衢州府推官升御史才敏政优　　庞錤
弟
镐

按商河县志錤镐兄弟同爨年各七十余庭无间言嘉靖间巡按御史雍移檄旌之知县黑士元扁其门曰尚义之家后以子孙繁多第隘弗容始析居焉兄弟各享年八十余应诏冠带　　庞淳
按陵县志淳任宁县知县
　　庞杰
按贵州通志杰龙泉人天启辛酉乡举任荥泽令有修堤备河功居乡以谨厚化俗　　庞承宠
按吴江县志承宠天启乙丑进士授南兵部主事迁礼部员外出知衢州府调繁知杭州条列漕务当行者九当禁者六备参用者十有一军民赖之历任至湖广左布政归　　庞瑜
按明外史庞瑜传瑜字坚白公安人家贫躬耕自给夏转水灌田执书从牛后朗诵不辍由岁贡生授京山训导崇祯七年擢陕西崇信知县县无城兵荒贫民止百余户瑜知贼必至言于监司陆梦龙以无兵辞瑜集士民流涕誓死职闰八月天大雨土垣尽圮贼掩至瑜急解印遣家人赍送上官端坐堂皇以待贼至捽令跪瑜骂曰贼奴敢辱官长拔刀拟之骂益厉贼略城中无所有执至野外剖心裂尸而去赠固原知州

　庞姓部汇考
郑樵通志
　　以乡为氏
庞氏姬姓周文王子毕公高之后其支庶封于庞因以为氏魏有庞涓赵有庞暖望出谯国凌迪知万姓统谱
　　庞姓
庞始平宫音又望出京兆谯国


　尨姓部列传
　　有虞氏
　　尨降
按左传文公十八年高阳氏有才子八人苍舒隤敳梼戭大临尨降庭坚仲容叔达齐圣广渊明允笃诚天下之民谓之八恺　　夏后氏
　　尨圉
按左传襄公四年有穷后羿弃武罗伯因熊髡尨圉而用寒浞注
四子皆羿之贤臣


　涳姓部汇考
郑樵通志
　　平声
涳氏去江切见何承天纂要
凌迪知万姓统谱
　　涳姓
涳望出南海广东番禺有涳氏


　支姓部列传
　　周
　　支离益
按庄子朱泙漫学屠龙于支离益单千金之家三年技成而无所用其巧　　支期
按战国策秦败魏于华魏王且入朝于秦支期曰王视楚王楚王入秦王以三乘先之楚王不入楚魏为一尚足以捍秦王乃止　　晋
　　支法衡
按法苑珠林沙门支法衡晋初人也得病旬日亡三日而苏活于是出家持戒菜食昼夜精思为至行沙门　　支遁
按高僧传遁字道林本姓关氏陈留人或云河东林虑人幼有神理聪明秀彻太原王蒙甚重之隐居余杭山年二十五出家讲肄善标宗会谢安殷浩皆着尘外之狎以晋太和元年闰四月四日终春秋五十有三（按支遁本姓关氏则支非其姓但当时称道林者皆冠支字至目其所居山曰支硎则或系所　改之姓亦未可知兹故仍尚友录列之支姓传云）　　支亮
按高僧传支遁支亮支纤谓之三支
　　支纤
按尚友录支谦受业于支亮支亮受业于支纤世称天下博知不出三支　　支谦
按高僧传支谦博览经籍莫不谙究世间伎艺多所综习遍学六书通六国语时人语曰支郎眼中黄形躯虽细是智囊　　支雄
按郑樵通志后赵有司空支雄
　　唐
　　支叔才
按唐书支叔才传叔才定州人隋末荒馑夜丐食野中进母还为贼执欲杀之告以情贼闵其孝为解缚母病痈叔才吮疮注药及亡庐墓有白鹊止庐傍高宗时表异其家　　支详
按唐书时溥传溥徐州彭城人为州牙将黄巢乱京师节度使支详遣溥西讨军乱引还逐详客馆　　宋　　支允文
按郑樵通志宋有支允文太平兴国登科
　　支咏
按吴县志咏登皇佑五年第五甲同进士出身　　支渐按宋史支渐传渐资州资阳人年七十持母丧既葬庐墓侧负土成坟蓬首垢面三时号泣哀毁瘠甚白蛇狸兔扰其傍白雀白乌日集于陇木五色雀至万余回翔悲鸣若助哀者乡人观感而化者甚众　　支邦荣按万姓统谱邦荣以中奉大夫直秘阁任扈州刺史　　支咏按万姓统谱咏华州人宝佑进士
　　元
　　支渭兴
按万姓统谱渭兴长宁人至顺初进士官至中奉大夫四川行省参政善属文别号龙溪所著有诗集　　明　　支景善
按广东通志景善阳江县人以文学荐辟任本县训　　支茂按浙江通志茂字宗衍嘉善人幼孤弟荣甫三岁母陈守节教子母殁茂遵遗命不析居异财历四十余年后贡吏部授乐安丞奉府督租有王某者贫欲鬻女以偿茂代输之女绘像祀子立正统中举人　　支立按万姓统谱立字中夫嘉兴人事母孝举乡试历翰林院孔目与罗一峰友善敦本为己深于经学号支五经　　支俭
按淮安府志俭沭阳人儒学廪生成化初丁父母忧朝夕悲号不已蔬食水饮庐墓终制知县上其事旌表　　支夔
按山西通志夔闻喜人成化丁未进士历南京户部郎中升成都知府改袁州所至政声大着以清廉称　　支荣按广东通志荥阳江县人成化乙卯乡举任桂林教授　　支节
按昆山县志节字德符嘉靖间贡生任绍兴训导　　支鉴按昆山县志鉴字汝同性整洁坐一室日作小楷百字以为常间画细筱涧蒲颇极幽致　　支琮
按昆山县志琮字敬将庠生家贫事母甚孝每冬寒母不能寐尽以己衣覆之自暖其足周文襄时抚吴中厚赒恤之后以岁贡任南京留守卫经历　　支大纶
按万姓统谱大纶苏州人隆庆辛未进士
　　支如璋
按昆山县志如璋万历四年中顺天乡试
　　支可大
按苏州府志可大字有功昆山人万历甲戌进士授礼部仪制司主事贵戚大珰请乞事可大介介自持屹不可动张居正欲引为铨曹辞不受出为广东提学副使移疾归起为浙江提学历江西参政应天府丞升湖广巡抚时宦者陈奉恣横不法欲构大狱可大揭其诈称陛辞密语狱乃解请告归　　支如璯
按浙江通志如璯号小白嘉善人蚤年以制义擅名后肆力于经国之业尝上书岳司马元声指陈朝政五条晚奉母高隐所著有砚亭诸训　　支应瑞
按万姓统谱应瑞进贤人万历丁丑进士


　恭姓部列传
　　晋
　　恭播
按奇姓通播着汉书音义十二卷汉书注四十卷　　宋　　恭辅
按万姓统谱辅通判龚州恺悌之政洽于生民治休事肃裕然有近古意　　明
　　恭项
按云南通志安插土官恭项正统中讨思任项以兵为乡导每战先登斩首万余麓川既定靖远伯请改陇州宣慰司即以项为宣慰使后与其下刁木立构兵焚司治项奔省城镇巡发兵讨之木立自缢仍以项为宣抚使安置曲靖世其官　　恭昭
按万姓统谱昭字自昭汝州人天顺进士历官都御史

　江姓部艺文
