<!-- { "loadSidebar": true } -->
按宋史史珪传珪河南洛阳人父晖晋严卫指挥使珪少以武勇隶军籍周显德中迁小校太祖领禁卫以珪绐事左右及受禅为御马直队长四迁都指挥使开宝六年领毅州刺史太祖初临御欲周知外事令珪博访珪廉得数事白于上验之皆实由是信之后乃渐肆威福九年坐泄漏禁中语出为光州刺史会岁饥淮蔡民流入州境珪不待闻即开仓减价以粜所全活甚众太平兴国中以为扬楚等九州都巡检使六年迁隰州刺史知保州静戎军雍熙中卒年六十一珪多智数好以甘言小惠取誉于人故所至不忍其去云　　史序
按万姓统谱序字正伦京兆人善推步历算太平兴国中历知天文监丞太子洗马修仪天历又尝纂天文历书为十二卷　　史方
按宋史史方传方字正臣开封人应周易学究不中补西第二班殿侍再迁三班奉职为潭澧鼎沿边同巡检改右班殿直合门祗候就知鄜州徙澧州迁右侍禁天禧中下溪州蛮彭仕汉寇辰州杀巡检王文庆方勒兵入溪洞讨捕降其党李顺同等八百余人诛其尤恶者杜&#等十九人迁西头供奉官知辰州兼沿边溪洞都巡检使徙夔州时富顺州蛮田彦晏寇施州焚暗利寨方领兵直扺富顺荡其巢穴穷追彦晏至七女栅降之迁内殿崇班改内殿承制奉使契丹谕以恩信乃传箭牵羊乞和减禁兵五千徙内地以省边费迁爱州刺史为益州钤辖徙秦凤路迁西京作坊使卒　　史吉
按万姓统谱吉延州指挥使夏人入寇寨主押监引兵欲匿山中俟贼去复归吉曰如城中百姓刍粮何吉不敢从寨主押监惭惧而返卒以完城　　史声
按尚友录声沿海人元佑间以进士登显官始家贫母先卒侍父自养不给惟虀盐糜粥而已日夜读书每书暇樵采以给父养自食粗粝恒不饱及登第有禄迎亲就食至中途遇疾卒闻讣即哭不绝声不顾家属罄身日夜奔赴四日乃至哀恸几绝扶柩还家寝苦枕块及葬结庐墓左日为抱土培茔墓后成一垄如山吊者至惟以头触地叩哀未尝与人谈笑　　史照按尚友录照字子熙眉山人父清卿苏轼兄弟以师事之照博古能文尝作通鉴释文三十卷　　史通
按尚友录通青神人少与兄珣以文学知名历官通州尉盘石令有古循吏风尝着易书乾坤别解诗书义论语孟子又进世要机务十卷刍荛策十卷　　史东按徽州府志东字美征蜀人大观三年为祁门县尉善政爱民时邑多疫疠及火灾乃训民仿蜀俗禳灾集福民赖以安后升司农少卿邑人怀之塑像于张王祠而配享焉　　史徽
按万姓统谱徽字洵美盐官人勤苦力学登崇宁五年进士第累迁太常博士时享太庙以宦者押登徽建议罢之进户部郎官出为京西运判进右司郎中以疾致仕高宗即位复起为司农少卿建炎初与黄锷扈驾至江口俱遇害后特赠左太中大夫右文殿修撰子龟年均年岑年龟年岑年官至员外郎均年与龟年子骕等亦皆入仕　　史祺孙
按万姓统谱祺孙字大年安吉人政和间登第以刑部郎官出典赣兴国二郡初秦桧谋诛岳飞命祺孙搜索其家交游书札祺孙悉焚其书曰诬人以求荣吾不忍为也遂引年而归　　史经
按万姓统谱经眉山人博学能文其思子台赋上援秦皇下逮晋惠反复哀切有补于世举贤良不第卒于家弟沆举进士子凝官至著作郎　　史诏
按万姓统谱诏字升之鄞人父冀国公简颀秀丰下少有立志尝与丰清敏舒中丞受业于乡先生楼郁以孝行闻遇大比辄引避尝曰无母氏之节已无史氏矣誓终身母子不相离大观二年诏举八行乡人以诏应命遂与母避于县东大田山郡守迹所往迫使就道誓不从乡人称为八行先生后孙浩贵累赠太师越国公　　史抗
按宋史史抗传抗济源人宣和末为代州沿边安抚副使金人围代急抗夜呼其二子稽古稽哲谓曰明日城必陷吾将死事汝辈亦勿以妻子为念而负国也二子泣曰惟吾父命明日城果破父子三人突围力战死于城隅　　史浩
按宋史史浩传浩字直翁明州鄞县人绍兴十四年登进士第调余姚县尉历温州教授升国子博士因转对言普安恩平二王宜择一以系天下望高宗纳之除秘书省校书郎兼二王府教授三十年普安郡王为皇子进封建王除浩权建王府教授三十一年迁宗正少卿会金主亮犯边下诏亲征建王抗疏请率师为前驱浩为王力言太子不可将兵以晋申生唐肃宗灵武之事为戒王大感悟立俾浩草奏请扈跸以供子职辞意恳到高宗方怒览奏意顿释遂扈跸如建康三十二年上还临安立建王为皇太子浩除起居郎兼太子右庶子孝宗受禅以中书舍人迁翰林学士知制诰除参知政事隆兴元年拜尚书右仆射御史王十朋论之出知绍兴遂与祠不召者十二年淳熙五年复为右丞相寻求去拜少傅保宁军节度使充醴泉观使兼侍读十年请老除太保致仕封魏国公光宗御极进太师绍熙五年薨年八十九封会稽郡王宁宗登极赐谥文惠嘉定十四年追封越王改谥忠定配享孝宗庙庭子弥大弥正弥远弥坚　　史正志
按扬州府志正志字志道江都人绍兴二十一年进士授歙县尉秩满诣阙上保治要略八篇丞相陈康伯荐于朝除枢密院编修引孙权筑濡须坞故事乞筑和州城垒及舒扬防守荆襄事宜高宗视师江上命扈从至镇江又上恢复要览五篇车驾驻跸建康正志言三国六朝形势与今日不同要当无事则都钱塘有事则幸建康以为东西都诏下侍从台谏集议从之寻除司农寺丞孝宗即位除度支员外郎后因论事谪永州寻复原官除右文殿修撰知静江府未赴而罢赐爵文安县开国男转朝议大夫后归老姑苏号吴门老圃所著有建康志十卷菊谱一卷　　史弥大按万姓统谱弥大浩子干道中进士累官礼部侍郎浩在相位弥大劝其引退浩主和弥大主战守父子异议所著有朴语数篇　　史弥远
按宋史史弥远传弥远字同叔浩之子淳熙六年补承事郎八年铨试第一十四年举进士绍熙元年授大理司直开禧元年授司封郎官迁起居郎二年兼资善堂直讲韩冑建开边之议兵端既开败&#相属累使求和金人不听都城震摇宫闱疑惧然皆畏冑莫敢言弥远力陈危迫之势皇子询闻之亟具奏乃罢冑既而冑就诛召弥远对延和殿迁礼部尚书嘉定元年拜右丞相兼枢密使进开国公四年雪赵汝愚之冤乞褒赠赐谥厘正诬史召还正人故老于外宁宗崩拥立理宗拜太师依前右丞相绍定五年疏乞谢事特授保宁招信军节度使充醴泉观使进封会稽郡王卒赠中书令追封卫王谥忠献弥远相宁宗十有七年立理宗又独相九年擅权用事专任佥壬济王不得其死识者群起而论之而弥远反用李知孝梁成大等以为鹰犬于是一时之君子贬窜斥逐不遗余力云　　史弥坚
按万姓统谱弥坚字固叔忠定公幼子少警敏端静后以军器监尹临安韩胄败兄弥远入相以嫌出为潭州湖南安抚使平湖寇罗孟传守建宁行义仓法真文忠公纪其政绩以兄久相位数劝归不听遂食祠禄于家凡十有六年后以资政殿学士光禄大夫卒谥忠宣　　史弥巩
按宋史史弥巩传弥巩字南叔弥远从弟也好学强记绍熙四年入太学升上舍时弥远柄国寄理不获试淹抑十载嘉定十年始登进士第时李开鄂阃知弥巩持论不阿辟谘幕府事端平初入监都进奏院转对有君子小人才不才之奏护蜀保江之奏嘉熙元年出提点江东刑狱岁大旱饶信南康三郡大祲谓赈荒在得人俾厘户为五甲乙以等第赈粜丙为自给丁籴而戊济全活为口一百一十四万有奇饶州兵籍溢数供亿不继请汰冗兵令下营门大噪乃呼诸校谓曰汰不当许自陈敢哗者斩咸叩头请罪诸营帖然廪给亦大省召为司封郎中以兄子嵩之入相引嫌&#祠遂以直华文阁知婺州提举崇禧观里居绝口不道时事卒年八十五子长之终刑部郎官能之有之胄之俱进士　　史弥宇
按万姓统谱弥宇字清叔忠定公从子宁宗时知武冈军始行乡饮酒礼于学宫　　史本
按万姓统谱本性至孝父没庐墓悲慕芝草生后举进士试易经宁宗阅卷批云史本易义可为令式答策尤善江南真秀才历仕至奉直大夫居官廉洁时称孝廉　　史嵩之
按宋史史嵩之传嵩之字子由庆元府鄞人嘉定十三年进士调光化军司户参军宝庆三年通判襄阳府绍定元年权知枣阳军三年枣阳屯田成转两官以明堂恩封鄞县男五年知襄阳府端平元年破蔡灭金献俘上露布降诏奖谕进封子会出师与淮阃协谋掎角嵩之力陈非计疏为六条上之寻以华文阁直学士知隆兴府帝自师溃悔不用嵩之言召见言今日之事当先自治不可专恃和议乞祠以前职知平江府嘉熙元年进华文阁学士京西荆湖安抚制置使以明堂恩进封伯二年拜端明殿学士进封奉化郡侯诏入觐拜参知政事三年授宣奉大夫右丞相兼枢密进封公淳佑二年进高孝光宁帝纪孝宗经武要略宁宗实录日历会要玉牒进金紫光禄大夫是冬封永国公四年遭父丧起复右丞相兼枢密使为公论所不容居闲十有三年宝佑四年授观文殿学士卒赠少师进封鲁国公谥忠简改谥庄肃德佑初夺谥　　史璟卿
按宋史史嵩之传嵩之从子璟卿尝以书谏退师于鄂之失言为今日之计莫若尽去在幕之群小悉召在野之君子相与改弦易辙戮力王事庶几失之东隅收之桑榆居无何璟卿暴卒相传嵩之致毒云　　史次秦按宋史史次秦传次秦眉山人及进士第吴曦叛招次秦甚遽次秦迁延固避伪知大安军郭鹏飞迫之行乃以石灰桐油涂两目末生附子傅之比至目益肿次秦母年高而贤闻次秦为曦所招即命家人以讣闻曦乃听还曦诛蜀帅上其事改秩为利路主管文字仕至合州太守　　史用之
按万姓统谱用之眉山人出处未详崇德庙碑文乃其所撰有云予入鸡豚社祝史以记请遂为之作其文立论纯正典则又表寿凤山之麓有石刻读书二大字旁识云端平二年鹤山赴召过乐温为史子作其贤可知矣　　史子申
按万姓统谱子申南溪人辨博文雅开禧初进士南溪登第者由子申始乡人谓之破天荒后知泸州合江县摄西路提点刑狱　　史泳
按万姓统谱泳字日亨饶峰门人李崼曰史泳问答出入微妙学者尊之为水东先生　　史隽之
按万姓统谱隽之绍定初知江阴军三年冬李全陆梁直抵海陵江阴当要害隽之下车逾月请兵分屯以广声援报可调殿司禁旅千五百人来戍军整民安秋毫无扰乡饮酒礼时俗视为坠典隽之究古德意推行之燕席序登环观叹息有补风化　　史岩之
按万姓统谱岩之字子尹鄞人绍定间进士历朝奉郎以将作监丞兼知真州权淮南运判敌犯仪真岩之率众捍之讫以无恐迁大理丞兼知扬州权淮南运判　　史显祖
按钱塘县志显祖工人物山水端平间画院待诏　　史能之按万姓统谱能之咸淳中知常州州治清理撙浮费以浚河民赖其利　　史蒙卿
按万姓统谱蒙卿咸淳元年进士调官江阴军教授蒙卿为学淹博著书立言一以朱熹为法寓居临海志高行卓有清静集及小学绀珠行于世　　史扶
按万姓统谱扶泸州人能诗有泸南诗卷行于世　　史寅仲按万姓统谱寅仲鄱阳人以进士拜朝散郎知化州洞蛮负固督军捕之没于战赠朝散大夫
　姒姓部列传
　　周
　　姒敬叔
按续文献通考敬叔仕齐食采于鲍
　　汉
　　姒丰
按汉书王莽传莽封夏后辽西姒丰为章功侯位为恪　　元
　　姒庸道
按米脂县志庸道陕州人至正间知县事简易临民去有遗爱　　明
　　姒芳
按济南县志芳正统年贡生官知县
　　姒昂
