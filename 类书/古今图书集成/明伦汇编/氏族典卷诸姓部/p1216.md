<!-- { "loadSidebar": true } -->
按金史蒲察世杰传世杰本名阿撒曷速馆斡笃河人徙辽阳为人多力海陵篡位以为护卫令伐兄弟有异志者期以十日世杰受诏而不肯为已过十日海陵怒面责之世杰曰臣自誓不以非道害物正隆四年伐宋除同知安国军节度使事及发授郑州防御使领武捷军副总管至和州境击宋兵五万人走之明日使其子兀迭领二百八十骑为应兵自领八百骑前战宋兵遂奔溃大定初世杰复陕州虢州改河南路统军都监从仆散忠义讨契丹贼平改华州防御使与徒单合喜经略陇右累迁亳州防御使卒世杰少贫然&#财尚气每临阵敌众既败必戒士卒毋纵杀掠平居非忠孝不言亲贤乐善甚获当世之誉云　　蒲察通
按金史蒲察通传通本名蒲鲁浑以门阀加昭信校尉海陵伐宋隆州诸军尤精锐付通总之海陵遇弒军还入见世宗将用之窝斡反命通佩金符诣军前督战贼破以功授世袭谋克寻命其子蒲速烈尚卫国公主出为肇州防御使大定十七年拜尚书右丞阅三岁进平章政事封任国公二十五年移凤翔致仕承安三年薨　　蒲察莎鲁窝
按金史世宗本纪大定七年九月以劝农使蒲察莎鲁窝等为贺宋生日使　　蒲察兀虎
按金史世宗本纪大定九年遣翰林修撰蒲察兀虎监察御史完颜鹘沙分诣河北西路大名河南山东等路劝猛安谋克农　　蒲察蒲速越
按金史世宗本纪大定十年十一月以太子詹事蒲察蒲速越等为贺宋正旦使　　蒲察克忠
按金史世宗本纪大定二十八年正月遣宣徽使蒲察克忠为宋吊祭使　　蒲察鼎寿
按金史蒲察鼎寿传鼎寿本名和尚上京曷速河人钦怀皇后父也赋性沈厚有明鉴长于吏治尚熙宗女郑国公主大定二年加驸马都尉历符宝郎蠡州刺史浚州防御使有惠政改河间尹郡内大治卒官鼎寿既世连姻戚女为皇后长子辞不失凡三尚定国景国道国公主其宠遇如此未尝以富贵骄人当时以为外戚之冠云　　蒲蔡俊
按临洮府志俊字复亨金城人佥知枢密院事仪同三司统军都指挥上柱国封燕国公弟仲子在　　蒲察仲按临洮府志仲奉政大夫中书左丞兼翰林院承旨　　蒲察在按熙洮府志在大将军监军元帅权参知政事　　蒲察昭武按青州府志昭武临胊令
　　蒲察蒲查
按潍县志蒲查世宗时为潍州刺史以廉迁博州防御使　　蒲察西京
按金史章宗本纪承安五年三月尚书省奏拟同知商州事蒲察西京为济南府判官上曰此人不堪止与七品足矣　　蒲察贞
按金史章宗本纪泰和六年八月宋程松袭取方山原蒲察贞破走之　　蒲察六斤
按金史卫绍王本纪至宁元年八月胡沙虎叩东华门遣人呼守直亲军五十户蒲察六斤不应　　蒲察阿里
按金史蒲察阿里传阿里兴州路人以荫补官迁右卫副将军泰和伐宋以功迁武卫军副都指挥使崇庆初迁元帅右都监明年转左都监时都城被围道路梗塞阿里由太原至真定率师赴援抵中山不克进贞佑二年移驻大名征河南镇防军图再举众既惮于行而阿里遇之有厚薄军变遇害　　蒲察思忠
按金史蒲察思忠传思忠本名畏也隆安路合懒合兀主猛安人大定二十五年进士累迁翰林院侍讲学士兼左谏议大夫大理卿同修国史丁母忧起复侍讲学士兼谏议修史知审官院转侍读兼兵部侍郎享于太庙思忠摄太尉醉殴礼直官御史台劾奏降秘书监翰林学士同修国史卒　　蒲察移剌都
按金史蒲察移剌都传移剌都东京猛安人父吾迭太子太傅致仕移剌都勇健多力充护卫调同知秦州防御使事武卫军钤辖以忧去官起复武器署令从军兵溃被执贞佑二年与降兵万余人俱脱归迁隆安府治中授信州刺史有功迁蒲兴路节度使兼同知上京留守事就拜尚书右丞除知河南府事兼陕西路统军使兴定二年四月改签枢密院事权右副元帅行枢密院于邓州御史台奏移剌都在军中买沙覆道盗用官银矫制收禁书指斥銮舆使亲军守门护卫押宿拟前后卫仗婢妾效内人饰等数事诏吏部尚书阿不罕斜不失鞫之坐是诛　　蒲察郑留
按金史蒲察郑留传郑留字文叔东京路斡底必剌猛安人大定二十二年进士累官北京临潢按察副使户部侍郎御史台奏郑留前任北京称职迁陕西路按察使改顺义军节度使西京人李安兄弟争财按察使移郑留平理会释奠孔子庙郑留乃引安兄弟与诸生叙齿列坐会酒陈说古之友悌数事安兄弟感悟誓不复争乃相让而归改利涉军节度使大安初徙安国军二年知庆阳府事三年夏人犯边郑留击走之至宁元年改知平&#府贞佑二年改东京留守致仕贞佑四年卒郑留重厚寡言笑人不见其喜愠临终取奏稿尽焚之　　蒲察官奴
按金史蒲察官奴传官奴少尝为北兵所掳往来河朔后自拔归朝廷收充忠孝军万户移剌蒲阿攻平阳官奴请行论功第一迁本军提控有言其出入南北军行数千里而不慑其智略有可取者宰相以为然乃使权副都尉拜元帅统马军天兴元年十二月从哀宗北渡上次黄陵冈平章白撒率诸将战官奴之功居多及渡河朔惟官奴一军号令明肃秋毫无犯明年正月上至归德是时惟官奴忠孝军四百五十人马用军七百人留府中官奴乘隙率其军攻用用军败走官奴乱杀军民凡杀朝官左丞李蹊以下三百余人军将禁卫民庶死者三千是日薄暮官奴提兵入见言赤盏女鲁欢等反臣杀之矣上不得已赦其罪以为枢密副使权参知政事官奴聚军北草场自言无反情今勿复相疑也遂画斫营之策五月五日率忠孝军四百五十人自南门登舟由东而北夜杀外堤逻卒遂至王家寺四更接战以小船分军伍七十出栅外腹背攻之持火枪突入北军不能支即大溃溺水死者凡三千五百余人尽焚其栅而还遂真拜官奴参知政事兼左副元帅兵既退官奴入亳州留习显总其军上御照碧堂无一人敢奏对者日悲泣云自古无不亡之国不死之君但恨我不知用人故为此奴所囚耳于是内局令宋乞奴与奉御吾古孙爱实纳兰忔荅女奚烈完出密谋诛官奴官奴以六月己卯还上令裴满抄合召宰相议事完出伏照碧堂门间官奴进见上呼参政官奴即应完出从后刺其&#上亦拔剑斫之官奴中创投城下以走完出叱忔荅爱实追杀之上御双门赦忠孝军以安反侧　　蒲察七斤
按金史宣宗本纪贞佑三年正月右副元帅蒲察七斤以其军降于大元　　蒲察阿里不孙
按金史宣宗本纪贞佑四年十一月元兵至沔河右副元帅蒲察阿里不孙军溃而逃　　蒲察五斤
按金史宣宗本纪兴定元年四月以权辽东宣抚使蒲察五斤权参知政事行尚书省元帅府于上京　　蒲察燕京按金史宣宗本纪兴定元年五月兰州水军千户李平等苦提控蒲察燕京贪暴杀之　　蒲察山儿
按金史宣宗本纪兴定四年四月东平元帅府总领提控蒲察山儿破红袄贼于聊城　　蒲察娄室
按金史蒲察娄室传娄室东北路人泰和三年进士调庆都牟平主簿以廉能迁中都右警巡副使贞佑初除吏部主事监察御史改京兆治中再迁同知河中府事权元帅右都监河东路安抚使将兵救鄜州转战而至城破死之赠资德大夫定国军节度使谥襄勇敕行省求其尸以葬　　蒲察合住
按金史蒲察合住传合住以吏起身久为宣宗所信声势烜赫性复残刻人知其&#国而莫敢言其子充护卫先逐出之继而合住为恒州刺史需次近县后大兵入陕西关中震动或言合住赴恒州为北走计朝廷命开封羁其亲属合住出怨言寻为御史所劾斩于开封府门之下当时有宣朝三贼之目谓王阿里蒲察咬住合住其一也咬住正大初致仕居睢阳溃军变与其家皆被杀　　蒲察毛花辇
按金史哀宗本纪正大二年七月都水蒲察毛花辇杀人免死除名　　蒲察世达
按金史哀宗本纪天兴二年正月上走归德司农大卿蒲察世达出归德西门奉迎　　元
　　蒲察菘
按临洮府志菘字叔成金城人蒲察俊之后为陕西诸路兵马都总统后授巩昌等处都总管金兰定会都元帅卒谥武敏子仁亨　　蒲察仁亨
按临洮府志仁亨任开城路同知
　　蒲察必达
按金县志必达翰林学士奉命穷星宿海之源后人知星宿海自必达始　　蒲察世禄
按金县志世禄巩昌路都元帅金兰定会都元帅阖州安抚使　　蒲察守正
按宁海州志守正本州同知
　　蒲察攸
按山阴县志攸本县达鲁花赤
　　明
　　蒲察谊
按金县志谊贡生任永川县丞

　卢蒲姓部汇考
凌迪知万姓统谱
　　卢蒲姓
卢蒲姜姓齐桓公之后

　卢蒲姓部列传
　　周
　　卢蒲就魁
按青州府志就魁齐臣景公时欲赋民一丘出车一乘有邑宰弗奉令公使人让宰且召与俱来宰至入见顿首曰臣无罪卢蒲就魁在侧斥曰汝乌得无罪立国养民古也瘠民肥国今也胡不朘民膏血以媚公尔罪一也公既弃民汝反欲爱民使诸侯不敢侵伐尔罪二也通国之宰皆徇公汝独以正自匡而欲死之尔罪三也汝乌得无罪公笑而释之　　卢蒲癸
按左传襄公二十三年齐侯伐卫贰广上之登御邢公卢蒲癸为右　　卢蒲嫳
按左传襄公二十七年九月崔成崔强杀东郭偃棠无咎崔子怒而出遂见庆封庆封使卢蒲嫳帅甲以攻崔氏遂灭崔氏杀成与强而尽俘其家其妻缢嫳复命于崔子且御而归之至则无归矣乃缢
　厨人姓部列传
　　宋
　　厨人濮
按万姓统谱濮见什例

　夫蒙姓部汇考
郑樵通志
　　关西复姓
夫蒙氏西羌人后秦建威将军夫蒙羌命姓纂云今同蒲二州多此姓
　呼延姓部汇考
郑樵通志
　　代北复姓
呼延氏匈奴四族有呼衍氏入中国改为呼延氏又有呼衍氏见匈奴传宋太平登科有呼延遇大观有呼延次升寿春人呼延范邠州人
　巫马姓部汇考
郑樵通志
　　复姓
巫马氏史记巫马施字子期仲尼弟子

　蒲卢姓部汇考
凌迪知万姓统谱
　　蒲卢姓
蒲卢氏姜姓

　屠羊姓部汇考
郑樵通志
　　以技为氏
屠羊氏韩诗内传楚有屠羊说

　蒲卢姓部列传
　　周
　　蒲卢胥
按尚友录胥齐人善射弋

　屠岸姓部列传
　　周
　　屠岸夷
按万姓统谱夷晋大夫
　　屠岸丕
按万姓统谱丕郑使丕告重耳于翟
　　屠岸贾
按史记赵世家晋景公之三年大夫屠岸贾欲诛赵氏屠岸贾者始有宠于灵公及至于景公而贾为司寇将作难乃治灵公之贼以致赵盾遍告诸将曰盾虽不知犹为贼首以臣弒君子孙在朝何以惩罪请诛之不请而擅与诸将攻赵氏于下宫灭其族赵朔妻成公姊有遗腹走公宫匿生男屠岸贾闻之索于宫中夫人置&#中已脱程婴公孙杵臼二人谋取他人婴儿匿山中程婴出谬告赵氏孤处诸将发师随程婴攻公孙杵臼遂杀杵臼与孤儿然赵氏真孤儿乃反在程婴卒与俱匿山中居十五年晋景公疾卜之大业之后不遂者为祟乃与韩厥谋立赵孤儿名曰武于是召赵武程婴遍拜诸将遂反与程婴赵武攻屠岸贾灭其族
　姑布姓部汇考
郑樵通志
　　复姓
姑布氏赵简子时姑布子卿善相见史记又汉有姑布子望出东平
　蒲察姓部汇考
金史
　　国语解
姓
氏

蒲察汉姓曰李

　壶丘姓部列传
　　周
　壶丘子林
