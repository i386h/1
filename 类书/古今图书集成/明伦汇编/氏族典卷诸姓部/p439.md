<!-- { "loadSidebar": true } -->
按魏志任城威王彰传彰字子文少善射御膂力过人手格猛兽不避险阻数从征伐志意慷慨建安二十一年封鄢陵侯二十三年代郡乌丸反以彰为北中郎将行骁骑将军击破之斩首获生以千数时鲜卑见彰力战所向皆破乃请服北方悉平时太祖在长安召彰诣行在所彰到归功诸将太祖喜持彰须曰黄须儿竟大奇也太祖东还以彰行越骑将军留长安太祖至洛阳得疾驿召彰未至太祖崩文帝即王位彰与诸侯就国黄初二年进爵为公三年立为任城王四年朝京都疾薨于邸谥曰威　　曹植
按魏志陈思王植传植字子建年十岁善属文性简易不治威仪舆马服饰不尚华丽每进见难问应声而对特见宠爱建安十六年封平原侯十九年徙封临灾侯太祖征孙权使植留守邺植尝乘车行驰道中开司马门出太祖大怒公车令坐死由是重诸侯科禁而植宠日衰文帝即王位植与诸侯并就国黄初二年监国谒者灌均希指奏植醉酒悖慢劫胁使者有司请治罪帝以太后故贬爵安乡侯其年改封鄄城侯三年立为鄄城王四年徙封雍丘王太和元年徙封浚仪二年复还雍丘三年徙封东阿五年冬诏诸王朝六年以陈四县封植为陈王植每欲求别见独谈论及时政幸冀试用终不能得既还怅然绝望常汲汲无欢遂发疾薨时年四十一　　曹熊
按魏志萧怀王熊传熊早薨黄初二年追封谥萧怀公太和三年又追进爵为王青龙二年子哀王炳嗣六年薨无子国除　　曹昂
按魏志丰愍王昂传昂字子修弱冠举孝廉随太祖南征为张绣所害无子黄初二年追封谥曰丰悼公三年以樊安公均子琬奉昂后封中都公其年徙封长子公五年追加号曰丰悼王太和三年改谥曰愍王嘉平六年以琬袭昂爵为丰王琬薨谥曰恭王子廉嗣　　曹铄
按魏志相殇王铄传铄早薨太和三年追封谥青龙元年子愍王潜嗣其年薨二年子怀王偃嗣四年薨无子国除正元二年以乐陵王茂子阳都乡公竦继铄后　　曹冲
按魏志邓哀王冲传冲字仓舒少聪察岐嶷生五六岁智意所及有若成人之智时孙权曾致巨象太祖欲知其斤重访之群下咸莫能出其理冲曰置象大船之上而刻其水痕所至称物以载之则校可知矣太祖大悦即施行焉时军国多事用刑严重凡应罪戮而为冲微所辨理赖以济宥者前后数十太祖数对群臣称述有欲传后意年十三建安十三年疾病太祖亲为请命及亡哀甚赠骑都尉命宛侯据子琮奉冲后二十二年封琮为邓侯黄初二年追赠谥冲曰邓哀侯又追加号为公三年进琮爵徙封冠军公四年徙封巳氏公太和五年加冲号曰邓哀王景初元年琮坐于中尚方作禁物贬爵为都乡侯三年复为巳氏公正始七年转封平阳公　　曹据
按魏志彭城王据传据建安十六年封范阳侯二十二年徙封宛侯黄初二年进爵为公三年为章陵王其年徙封义阳文帝以环太妃彭城人徙封彭城又徙封济阴五年改封定陶县太和六年复封彭城　　曹宇按魏志燕王宇传宇字彭祖建安十六年封都乡侯二十二年改封鲁阳侯黄初二年进爵为公三年为下邳王五年改封单父县太和六年改封燕王明帝少与宇同止常爱异之及即位宠赐与诸王殊青龙三年征入朝景初元年还邺二年夏复征诣京都冬十二月明帝疾笃拜宇为大将军属以后事受署四日宇深固让帝意亦变遂免宇官三年夏还邺常道乡公奂宇之子入继太宗　　曹林
按魏志沛穆王林传林建安十六年封饶阳侯二十二年徙封谯黄初二年进爵为公三年为谯王五年改封谯县七年徙封鄄城太和六年改封沛林薨子纬嗣　　曹衮
按魏志中山恭王衮传衮建安二十一年封平乡侯少好学年十余岁能属文二十二年徙封柬乡侯其年又改封赞侯黄初二年进爵为公每兄弟游娱衮独谭思经典三年为北海王四年改封赞王七年徙封濮阳太和二年就国尚约俭教&#妃妾纺绩织习为家人之事五年冬入朝六年改封中山初衮来朝犯京都禁青龙元年有司奏衮诏削县二户七百五十衮忧惧戒&#官属愈谨帝嘉其意二年复所削县三年得疾薨子孚嗣　　曹玹
按魏志济阳怀王玹传玹建安十六年封西乡侯早薨无子二十年以沛王林子赞袭玹爵邑早薨无子文帝复以赞弟壹绍玹后黄初二年改封济阳侯四年进爵为公太和四年追进玹爵谥曰怀公六年又进号曰怀王追谥赞曰西乡哀侯壹薨谥曰悼公子恒嗣　　曹峻
按魏志陈留恭王峻传峻字子安建安二十一年封郿侯二十二年徙封襄邑黄初二年进爵为公三年为陈留王五年改封襄邑县太和六年又封陈留甘露四年薨子澳嗣　　曹矩
按魏志范阳闵王矩传矩早薨无子建安二十二年以樊安公均子敏奉矩后封临晋侯黄初三年追封谥矩为范阳闵公五年改封敏范阳王七年徙封句阳太和六年追进矩号曰范阳闵王改封敏琅邪王敏薨谥曰原王子焜嗣　　曹干
按魏志赵王干传干建安二十年封高平亭侯二十二年徙封赖亭侯其年改封弘农侯黄初二年进爵徙封燕公三年为河间王五年改封乐城县七年徙封巨鹿太和六年改封赵王干母有宠于太祖及文帝为嗣干母有力文帝临崩有遗诏是以明帝常加恩意注
干一名良本陈妾子良生而陈氏死太祖令
王夫人养之
　　曹子上
按魏志临邑殇公子上传子上早薨太和五年追封谥无后　　曹彪
按魏志楚王彪传彪字朱虎建安二十一年封寿春侯黄初二年进爵徙封汝阳公三年封弋阳王其年徙封吴王五年改寿春县七年徙封白马太和五年冬朝京都六年改封楚嘉平元年兖州刺史令狐愚与太尉王凌谋迎彪都许昌乃遣傅及侍御史就国案验收治诸相连及者廷尉请征彪治罪于是赐彪玺书切责之使自图焉彪乃自杀妃及诸子皆免为庶人正元元年封彪世子嘉为常山真定王　　曹子勤
按魏志刚殇公子勤传子勤早薨太和五年追封谥无后　　曹子乘
按魏志谷城殇公子乘传子乘早薨太和五年追封谥无后　　曹子整
按魏志郿戴公子整传子整奉从叔父郎中绍后建安二十二年封郿侯二十三年薨无子黄初二年追进爵谥曰戴公以彭城王据子范奉整后三年封平氏侯四年徙封成武太和三年进爵为公青龙三年薨谥曰悼公无后四年诏以范弟东安乡公阐为郿公奉整后　　曹子京
按魏志灵殇公子京传子京早薨太和五年追封谥无后　　曹均
按魏志樊安公均传均奉叔父蓟恭公彬后建安二十二年封樊侯二十四年薨子抗嗣黄初二年追进公爵谥曰樊安公三年徙封抗蓟公四年徙封屯留公景初元年薨谥曰定公子谌嗣　　曹子棘
按魏志广宗殇公子棘传子棘早薨太和五年追封谥无后　　曹徽
按魏志东平灵王徽传徽奉叔父朗陵哀侯王后建安二十二年封历城侯黄初二年进爵为公三年为庐江王四年徙封寿张王五年改封寿张县太和六年改封东平青龙二年徽使官属檛寿张县吏为有司所奏诏削县一户五百其年复所削县正始三年薨子翕嗣　　曹茂
按魏志乐陵王茂传茂建安二十二年封万岁亭侯二十三年改封平舆侯黄初三年进爵徙封乘氏公七年徙封中丘茂性&#佷少无宠于太祖及文帝世又独不王太和元年徙封聊城公太皇太后数以为言封为聊城王六年改封曲阳王正始五年徙封乐陵　　曹休
按魏志曹休传休字文烈太祖族子也天下乱宗族各散去乡里休年十余岁丧父将母渡江至吴以太祖举义兵间行北归太祖谓左右曰此吾家千里驹也常从征伐使领虎豹骑宿卫刘备遣将吴兰屯下辩太祖遣曹洪征之以休为骑都尉参洪军事太祖拔汉中诸军还长安拜休中领军文帝即王位为领军将军录前后功封东阳亭侯夏侯惇薨以休为镇南将军假节都督诸军事孙权遣将屯历阳休击破之迁征东将军领扬州刺史进封安阳乡侯帝征孙权以休为征东大将军假黄钺击权大将吕范等于洞浦破之拜扬州牧明帝即位进封长平侯迁大司马太和二年帝为二道征吴休深入战不利退还宿石亭军夜惊士卒乱弃甲兵辎重甚多休因此痈发背薨谥曰壮侯子肇嗣　　曹真
按魏志曹真传真字子丹太祖族子也太祖起兵真父邵募徙众为州郡所杀太祖哀真少孤收养与诸子同常猎为虎所逐顾射虎应声而倒太祖壮其鸷勇使将虎豹骑讨灵丘贼拔之封灵寿亭侯以偏将军将兵击刘备别将于下辩破之拜中坚将军领中领军是时夏侯渊没于阳平以真为征蜀护军文帝即王位以真为镇西将军假节都督雍凉州诸军事录前后功进封东乡侯黄初三年还京都以真为上军大将军都督中外诸军事假节钺征孙权击牛渚屯破之转拜中军大将军加给事中七年文帝寝疾真与陈群司马宣王等受遗诏辅政明帝即位进封邵陵侯迁大将军四年迁大司马真每征行与将士同劳苦士卒皆愿为用薨谥元侯子爽嗣帝追思真功封真五子羲训则彦皑皆为列侯真弟彬为列侯　　曹泰按魏志曹仁传仁子泰官至镇东将军假节转封宁陵侯泰薨子初嗣泰弟楷范皆为列侯　　曹演
按魏志曹仁传仁弟纯纯子演官至领军将军正元中进封平乐乡侯演薨子亮嗣　　曹协
按魏志赞哀王协传协早薨太和五年追封谥曰经殇公青龙二年更追改号谥三年子殇王寻嗣正始九年薨无子国除　　曹蕤
按魏志北海悼王蕤传蕤黄初七年明帝即位立为阳平县王太和六年改封北海青龙元年薨二年以琅邪王子赞奉蕤后封昌乡公景初二年立为饶安王正始七年徙封文安　　曹鉴
按魏志东武阳怀王鉴传鉴黄初六年立其年薨青龙三年赐谥无子国除　　曹霖
按魏志东海定王霖传霖黄初三年立为河东王六年改封馆陶县明帝即位以先帝遗意爱宠霖异于诸国而霖性粗暴闺门之内婢妾之间多所残害太和六年改封东海嘉平元年薨子启嗣　　曹礼
按魏志元城哀王礼传礼黄初二年封秦公以京兆郡为国三年改为京兆王六年改封元城王太和三年薨五年以任城王楷子悌嗣礼后六年改封梁王　　曹邕按魏志邯郸怀王邕传邕黄初二年封淮南公以九江郡为国三年进为淮南王四年改封陈六年改封邯郸太和三年薨五年以任城王楷子温嗣邕后六年改封鲁阳　　曹贡
按魏志清河悼王贡传贡黄初三年封四年薨无子国除　　曹俨
按魏志广平哀王俨传俨黄初三年封四年薨无子国除　　曹楷
按魏志任城威王彰传彰薨子楷嗣徙封中牟改封任城县太和六年复改封任城国食五县二千五百户青龙三年坐私遣官属诣中尚方作禁物削县二千户正始七年徙封济南正元景元初连增邑凡四千四百户注
楷泰始初为崇化少府
　　曹肇
按魏志曹休传休子肇有当世才度为散骑常侍屯骑校尉正始中薨追赠卫将军子兴嗣　　曹纂
按魏志曹休传休子纂为列侯后为殄吴将军薨追赠前将军　　曹爽
