<!-- { "loadSidebar": true } -->
按万姓统谱季重歙州刺史以俸募士凿车轮滩遂成安流至今人号吕公滩　　吕述
按万姓统谱述开成二年自盐铁推官祠部郎中拜睦州刺史岁大旱竭诚致祷越一日大雨溯江四十里因获丰稔在州实心爱民远近孚悦　　吕思礼
按万姓统谱思礼长于论难诸生语曰讲书论易谈锋难敌　　吕太乙
按尚友录太乙为户部员外郎户部与吏部邻司吏部移牒户部令墙宇悉树棘防令史交通太乙报牒曰眷彼吏部铨总之司当须简要清通何必设篱种棘省中赏其俊拔　　吕嵒
按陕西通志嵒字洞宾咸通中举进士第因避华山遇锺离子传上真元诀灵宝秘法年五十道成　　后唐　　吕梦奇
按尚友录梦奇莱州人仕后唐累官至户部侍郎　　后晋　　吕琦
按五代史吕琦传琦字辉山幽州安次人也父兖为横海军节度判官节度使刘守文与其弟守光以兵相攻兖见杀琦丧其家游学汾晋之间唐庄宗镇太原以为代州军事推官明宗时为驾部员外郎岁余迁礼部郎中废帝入立拜端明殿学士是时晋高祖镇河东有贰志废帝患之琦言太原之患必引契丹为助不如先与契丹通和学士薛文遇以为非议遂寝后晋高祖果引契丹为助遂以亡唐琦事晋为秘书监累迁兵部侍郎天福八年卒子余庆端　　后周
　　吕龟图
按尚友录龟图梦奇子周起居郎

　许姓部列传三
　　明
　　许颙
按万姓统谱颙高邑人幼颖悟为人刚直洪武初以李思齐荐召问时务应对称旨拜监察御史病卒二妾陈氏牛氏皆经死事闻旌为双节　　许存仁
按万姓统谱存仁谦子明初召至京师与语大悦入傅皇太子晋国子祭酒备顾问最见礼遇出入东宫垂十年自稽古礼文之事至于人材进退时政弛张无不预议　　许廓
按万姓统谱廓字文超襄城人魁伟倜傥博涉经史善草书洪武己卯举人历任工科给事中励志勤慎累迁工部侍郎出抚乡邦流民赖以安辑官至兵部尚书　　许瑗
按万姓统谱瑗字栗夫乐平人兄琮博学善诗元至正中两举于乡皆第一会试不第放浪吴越闲本朝初求贤瑗与宋濂同赴召奏对称旨授博士留帷幄中参预谋议寻命知太平府瑗至励士卒修城池抚黎庶陈友谅攻太平府拒守弥月城陷被执不屈死追封高阳郡侯　　许思温
按万姓统谱思温字叔维吴县人洪武中以贡入太学署刑部郎除御史升按察副使改署大兴县永乐初升刑部侍郎转吏部署尚书事洪熙初赠尚书官其子俊为太仆寺丞　　许溥化
按万姓统谱溥化字次诚婺源人元季率义兵保乡闾遂奉省檄命领屯兵国初归附授院判汪同下管军镇抚董筑星源翼城从攻乐平至太阳埠军溃庚子岁邻寇作族人被害兄商野亦遭寇执溥化以财力援脱兄厄会驸马王克恭来镇仍命总戎随征昌化宣城开设县治越五年辞归事兄如严父王克恭扁其堂曰庸敬　　许懋
按杭州府志懋字国器海宁人元季岁饥倾家赈贷以万户长督海运授杭州路治中不就红巾贼起倡义勇子弟力战却之事闻授前职不受明兴以荐起同知海州称循吏　　许伯旅
按浙江通志伯旅太平人洪武初刑科给事中以诗名时称许小杜林公辅尝见其感兴诸诗问其得何法而然伯旅曰法可言也法之意不可言也上士用法得法之意中士守法得法之似吾诗几用法矣所着有介石集　　许子模
按万姓统谱子模字时范庐陵人洪武丁丑进士历翰林检讨　　许方
按万姓统谱方洪武中知南昌府尽心民事劝课农桑尢惓惓于学校尝梦一儒者曰吾庐冒风雨久矣冀太守修之莫详所以及见徐孺子像方悟葺其亭　　许继按万姓统谱继字士修宁海人国初为儒学训导年仅三十有七大都安贫守道之士也方正学铭其墓曰孝孺有笃志尚德之友曰许君喜为诗其高妙处有魏晋人格韵自号观乐生　　许庸
按万姓统谱庸永乐初知会昌莅政公勤庭无滞讼遇编徭赋其贫者验丁役力富者验实供需民多乐于趋事邑无异议在任八年修学舍励生徒积年逃卒皆闻风自首及去任民皆思慕焉　　许翀
按兴化县志翀字廷举负才多力历军功至千户永乐初督建宫城随平江伯陈瑄监修运舰正统九年复督屯漕董匠葺县城同时上四楼梁众称异焉倭入寇翀募壮士七百人陷阵多所斩获上功予世袭翀长六尺顾盼有威军中号铁面将军年九十卒子孙嗣爵　　许铭
按万姓统谱铭南昌人永乐四年进士宣德初为浙江按察副使持宪严明豪贵人不敢干以私而兴利除害民皆感服尝上言备边御戎理兵足食事上嘉纳之　　许彬
按万姓统谱彬字道中宁阳人永乐乙未进士累太常卿景泰中议遣大臣迎驾朔漠彬毅然请行曰主辱臣死分也敢靳一死卒能以大义折敌奉驾以还然滨于不测者屡矣以是受知英庙进礼部侍郎兼翰林学士文渊阁视事尝荐王&#商辂等起用及劾石亨专横调南京礼部未几左迁陕西参政亨败乃复官彬器量弘达学问醇正着诗文二十卷卒赠礼部尚书谥襄敏　　许璞
按万姓统谱璞凤翔人解举首授文学官正统六年荐升仁和知县公平廉慎轻徭薄敛民怀其德及卒于官贫无为殓民争赙之仍为木主于本县土神祠祀之　　许贵
按明外史许贵传贵字用和江都人永新伯成子也袭职为羽林卫指挥使擢都指挥同知寻以朱冕荐擢山西行都司久之守备大同西路进都指挥使景泰元年充右参将再迁都督同知三年疾还京英宗复辟命理左府事寻调南京松潘地杂番苗天顺五年守臣告警廷议设副总兵以贵镇守未抵镇而山都掌蛮叛诏便道先剪之贼远遁贵亦感岚气未至松潘卒　　许宁
按明外史许贵传贵子宁字宗道正统末以军功为锦衣千户贵殁嗣指挥使用荐擢署都指挥佥事守御柴沟成化初充大同游击将军改督宣府操练移延绥地逼河套寇数入掠孤山堡宁提孤军击之三战皆捷寇渡河走明年复入沙河墩与总兵官房能御之寇退时能守延绥无将略以宁才代能擢都督佥事充总兵官十八年镇大同与镇守太监汪直不协巡抚郭镗以为言调南京值小王子大入宁与镗及太监蔡新敛兵守寇大掠焚代王别堡王趣战宁愤激与镗等营城外寇预伏兵以十余人为诱新麾下驰击宁将士争赴之遇伏大败死者千余人宁于是降指挥同知寄俸羽林左卫弘治初用荐署都指挥使逾年卒　　许仕达
按万姓统谱仕达歙县人景泰初巡按福建时兵荒之余仕达欲裁省郡县&#费以纾民力乃创置簿籍官识以印章分给县各里凡里中供应所出多寡皆令长里者自书于籍按临所至辄取而稽考焉自是郡县有所畏惮科征颇省居一年与巡抚大臣可否事交上章争辨有旨命仕达还朝闽之耆老相率诣阙乞留之因命复巡按一年仕达按问风采凛然后升福建布政司参政声望遂减　　许进
按明外史许进传进字季升灵宝人成化二年举进士除御史历按甘肃山东皆有声陈钺激变辽东为御史强珍所劾进亦率同官论之汪直怒构珍下狱摘进他疏讹字廷杖之满三考迁山东副使弘治元年擢右佥都御史巡抚大同与分守中官石岩相讦岩征还进亦谪兖州知府七年迁陕西按察使马文升荐为右佥都御史巡抚甘肃加副都御史移抚陕西入历户部左右侍郎十三年火筛大举犯大同边将屡败敕进与太监金辅平江伯陈锐御之无功言官劾辅等玩寇并论进致仕去武宗即位起为兵部左侍郎正德元年代刘大夏为尚书居兵部半岁改吏部加太子少保进以才见用能任人然性通敏刘瑾弄权多所壅格进不能尽行其意稍委蛇而瑾终恶进故事郎中阙署员外郎得迁补进有所推用瑾以为非制进不引咎三降严旨谯责不得已请罪乃令致仕未几坐用雍泰削其籍瑾诛复官卒嘉靖五年谥襄毅子诰赞诗词论诗工部郎中词知府　　许鲲按南靖县志鲲字景运宋平章光亨裔孙天资夙慧笃志理学登成化丁酉贤书与蔡虚斋清同年相契每过从讲学清目为醇儒任分水教谕父思微手书胡安国传以诫勉之鲲励名节正师道不愧父训卒与县令忤拂袖归筑草庭精舍著书其中学者称为草庭先生　　许淳
按万姓统谱淳字文原成都人成化丁未进士历布政　　许锐
按万姓统谱锐登州卫人成化中进士为监察御史孝宗初中侍梁方陈喜韦兴辈柄权乱政锐再劾罢之时阻塞言路乃力陈其奸以修省事劾罢阁老刘吉徐溥监事李兴郭镛及按口北条陈处置边务六事陈言时政十二事俱得允行改南畿适星变上言弭灾八事后出佥山西按察事时兄钺以国子生养于家陈情终养代兄疏凡三上未允卒　　许天锡
按明外史许天锡传天锡字启衷闽县人弘治六年进士改庶吉士授吏科给事中武宗即位屡进工科左给事中正德改元奉使封安南在道进都给事中三年春竣事还朝见朝事大坏敢言者皆贬斥而瑾虐加甚天锡大愤六月清核内库得瑾侵匿数十事知奏上闻必罹祸乃夜具登闻鼓状令家人于身后上之遂自经时妻子无一从者一童侍侧匿其状而遁竟不获不时海阳周钥为兵科给事中勘事淮安奉使还者瑾皆索重货钥与知府赵俊贷千金俊不与计无所出自刎死平定郗夔为礼科给事中正德五年出核延绥战功瑾属其私人夔念不从则得祸遂自经琼山冯颙为御史以事忤瑾为所诬自经死　　许赞按明外史许进传赞字廷美进第三子也弘治九年进士授大名推官召拜御史正德初改翰林编修刘瑾逐进赞亦出为临淄知县累迁浙江左布政使嘉靖六年为光禄卿历刑部左右侍郎进尚书十年改户部母卒服未阕诏以为吏部尚书服除始入朝累加少保翟銮严嵩柄政多所请托郎中王与龄劝赞发之嵩辨之强帝眷嵩反切责赞除与龄籍赞自是大畏葸不敢与政府抗矣銮罢诏以本官兼文渊阁大学士参预机务政事一决于嵩伴食而已久之加少傅以年逾七十数乞休帝责其忘君爱身落职闲住归三年卒后复官谥文简　　许诰
按明外史许进传诰字廷纶进次子也弘治十二年进士授户科给事中进刑科右给事中正德初父进为兵部尚书故事大臣子不得居言职遂改翰林检讨及进忤刘瑾削籍并谪诰全州判官父丧归久之荐起尚宝丞复引疾归嘉靖初起南京通政参议拜侍讲学士迁太常卿掌国子监十一年擢吏部右侍郎其冬拜南京户部尚书卒官谥庄敏　　许铭
按万姓统谱铭字德新宛平人弘治己未进士历都御史　　许廷光
按万姓统谱廷光字本栋汤阴人弘治己未进士历都御史　　许钦
按万姓统谱钦绩溪人家贫性孝年十六教授于乡兄弟贫以己田让之独养父母有疾汤药惟谨告天求以身代母方卒贷葬庐墓侧知县郭举充生员父宽继没因病&#葬结庐守哭人不忍闻弘治中奏闻旌表　　许成名
