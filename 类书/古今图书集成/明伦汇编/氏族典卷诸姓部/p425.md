<!-- { "loadSidebar": true } -->
按辽史萧岩寿传岩寿乙室部人性刚直尚气仕重熙末道宗即位皇太后屡称其贤由是进用上出猎较岩寿典其事未尝高下于心帝益重之历文班太保同知枢密院事咸雍十年讨敌烈部有功为其部节度使太康元年同知南院宣徽使事迁北面林牙密奏乙辛有阴谋上出乙辛为上京留守会乙辛生日上遣近臣赐物为寿乙辛因私属白上上反疑岩寿出为顺义军节度使乙辛复入为枢密使流岩寿于乌隗路终身拘作三年乙辛诬岩寿与谋废立事执还杀之年四十九干统间赠同中书门下平章事绘像宜福殿岩寿廉直面折廷诤多与乙辛忤故及于难　　萧兀纳
按辽史萧兀纳传兀纳一名挞不也字特免六院部人其先尝为西南面拽剌兀纳魁伟简重善骑射清宁初兄图独以事入见帝问族人可用者图独以兀纳对补祗候郎君迁近侍敞史护卫太保太康初为北院宣徽使时乙辛已害太子因言宋魏国王和鲁斡之子淳可为储嗣群臣莫敢言唯兀纳及夷离毕萧陶隗谏五年同知南院枢密使事封兰陵郡王授殿前都点检令辅导燕王太安初诏尚越国公主兀纳固辞改南院枢密使寿隆元年拜北府宰相初天祚在潜邸兀纳数以直言忤旨及嗣位出为辽兴军节度使守太傅以佛殿小底王华诬兀纳借内府犀角天祚怒夺太傅官降宁边州刺史寻改临海军节度使天庆元年知黄龙府事改东北路统军使及金兵来侵战于宁江州其孙移敌蹇死之兀纳退走入城留官属守御自以三百骑渡混同江而西城遂陷后与萧敌里拒金兵于长泺以军败免官五年授上京留守六年耶律章奴叛来攻京城兀纳以死拒战以功授副元帅寻为契丹都宫使天祚以兀纳先朝重臣有定策勋每延问以政兀纳对甚切上虽优容终不能用以疾卒年七十　　萧得里特
按辽史萧得里特传得里特遥辇洼可汗宫分人善阿意顺色清宁初乙辛用事甚见引用累迁北面林牙同知北院宣徽使事及皇太子废遣得里特监送上京得里特促其行不令下车起居饮食数加陵侮至则筑圜堵囚之太康中迁西南招讨使历顺义军节度使转国舅详稳寿隆五年坐怨望以老免死阖门籍兴圣宫贬西北统军司卒二子得末讹里干统间以父与乙辛谋伏诛　　萧达鲁古
按辽史萧达鲁古传达鲁古遥辇嘲古可汗宫分人性奸险清宁间乙辛为枢密使窃权用事阴怀逆谋达鲁古比附之遂见奖拔稍迁至旗鼓拽剌详稳乙辛欲害太子以达鲁古凶果可使为国舅详稳干统间诏枢密使耶律阿思大索乙辛党人达鲁古以赂获免后以疾卒　　萧阿鲁带
按辽史耶律斡腊传萧阿鲁带字乙辛隐乌隗部人父女古仕至&#详稳阿鲁带少习骑射晓兵法清宁间始仕累迁本部司徒改乌古敌烈统军都监大安七年迁山北副部署九年达里得拔思母二部来侵阿鲁带引兵战却之加金吾卫上将军封兰陵县公寿隆元年第功加同中书门下平章事进爵郡公改西北路招讨使干统三年坐留宋俘当遣还者为奴免官后被征以疾老致仕卒　　萧韩家
按辽史萧韩家传韩家国舅之族性端简谨愿动循礼法清宁中为护卫太保太康二年迁知北院枢密副使三年经画西南边天地旧堑立堡寨正疆界刻石而还为汉人行宫都部署是年秋猎堕马卒　　萧挞不也按辽史萧挞不也传挞不也字斡里端国舅郡王高九之孙性刚直咸雍中补祗候郎君太康元年为彰愍宫使尚赵国公主拜驸马都尉三年改同知汉人行宫都部署与北院宣徽使耶律挞不也善乙辛嫉之令人诬告谋废立事不胜搒掠诬伏遂见杀干统间追封兰陵郡王　　萧忽古
按辽史萧忽古传忽古字阿斯怜性忠直趫捷有力甫冠补禁军咸雍初召为护卫时北院枢密使耶律乙辛以狡佞得幸肆行凶暴忽古伏于桥下伺其过欲杀之俄以暴雨坏桥不果后又欲杀于猎所为亲友所阻太康三年复欲杀乙辛及萧得里特等乙辛知而械系之考劾不服流于边及太子废徙于上京召忽古至杀之干统初追赠龙虎卫上将军　　萧讹都斡
按辽史萧讹都斡传讹都斡国舅少父房之后咸雍中补牌印郎君太康三年枢密使乙辛阴怀逆谋讹都斡希乙辛意诬奏耶律撒剌等谋害乙辛欲立皇太子事帝怒徙皇太子于上京讹都斡尚皇女赵国公主为驸马都尉后与乙辛议不合衔之复以车服僭拟人主被诛　　萧陶苏斡
按辽史萧陶苏斡传陶苏斡字乙辛隐突吕不部人四世祖因吉发长五尺时呼为长发因吉祖里拔奥隗部节度使陶苏斡谨愿不妄交补笔砚小底累迁祗候郎君转枢密院侍御咸雍五年迁崇德宫使会有诉北南院听讼不直者事下陶苏斡悉改正之为耶律阿思所忌八年历漠北滑水马群太保数年不调干统中迁漠南马群太保以大风伤草马多死鞭之三百免官九年徙天齐殿宿卫明年召同知南院枢密使事天庆四年为汉人行宫副部署后以太子太傅致仕卒　　萧十三
按辽史萧十三传十三蔑古乃部人父铎鲁斡历官节度使十三辨黠善揣摩人意清宁间以年劳迁护卫太保太康初耶律乙辛复入枢府益横恣时十三出入乙辛家由宿卫迁殿前副点检三年夏护卫萧忽古等谋杀乙辛事觉下狱十三谓乙辛曰今太子犹在臣民属心大王素无根柢之助复有诬皇后之怨若太子立王置身何地宜熟计之乙辛召萧得里特谋所以构太子事十三寻迁殿前都点检兼同知枢密院事复令萧讹都斡等诬首耶律查剌前告耶律撒剌等事皆实诏究其事太子不服别遣夷离毕耶律燕哥问太子太子具陈所以见诬之状十三闻之谓燕哥曰当易其辞为伏款燕哥入如十三言奏之上大怒废太子太子将出曰我何罪至是十三叱令登车遣卫卒阖车门是年迁北院枢密副使复陈阴害太子计乙辛从之及乙辛出知南院大王事亦出十三为保州统军使卒干统间剖棺戮尸二子的里得念经皆伏诛　　萧文
按辽史萧文传文字国华外戚之贤者也父直善安州防御使文笃志力学喜愠不形太康初掌秦越国王中丞司事以才干称寻知北面帖黄迁同知奉国军节度使历国舅都监寿隆末知易州兼西南面安抚使去旧弊务农桑崇礼教民皆化之迁唐古部节度使后不知所终　　萧铎卢斡
按辽史萧迂鲁传迂鲁弟铎卢斡字撒板幼警悟异常儿三岁失母哭尽哀见者伤之及长魁伟沉毅好学善属文有才干年三十始仕为朝野推重给事北院知圣旨事太康二年乙辛再入枢府铎卢斡素与萧岩寿善诬以罪谪戍西北部坐皇太子事特恩减死仍锢终身在戍十余年太子事稍直始得归乡里屏居谢人事当时名士称其高情雅韵不减古人寿隆六年卒年六十一干统初赠彰义军节度使　　萧得里底按辽史萧得里底传得里底字纯邻晋王孝先之孙父撒钵历官使相得里底短而偻外谨内倨太康中补祗候郎君稍迁兴圣宫副使兼同知中丞司事大安中燕王妃生子得里底以妃叔故历宁远军节度使长宁宫使寿隆二年改同知南京留守事干统元年为北面林牙同知北院枢密事四年知北院枢密事天庆三年加守司徒封兰陵郡王女直初起朝议多欲举兵往讨得里底独阻之以至败&#天祚以得里底不合人望出为西南面招讨使八年召为北院枢密使宠任弥笃保大二年金兵逾岭得里底为耶律高山奴执送金兵伺守者怠亡归复为耶律九斤所得送之耶律淳时淳已僭号得里底自知不免不食数日卒子么撒为金兵所杀　　萧陶隗
按辽史萧陶隗传陶隗字乌古邻宰相辖特六世孙刚直有威重咸雍初任马群太保太康中累迁契丹行宫都部署上尝谓群臣曰北枢密院阙耶律阿思萧斡特剌二人孰愈群臣各誉所长陶隗独默然上竟以阿思为枢密使由是阿思衔之九年西圉不宁阿思奏曰边隅事大可择重臣镇抚上曰陶隗何如阿思曰诚如圣旨遂拜西南面招讨使阿思阴与萧阿忽带诬奏贼掠漠南牧马及居民畜产陶隗不急追捕诏免官久之起为塌母城节度使未行疽发背卒二子曰图木辖式阿思死始获进用　　萧药师奴
按辽史萧朮哲传朮哲侄药师奴幼&#悟谨礼法补祗候郎君太康中为兴圣宫使累迁同知殿前点检司事上嘉其宿卫严肃迁右夷离毕夏王李干顺为宋所攻求解帝命药师奴持节使宋请罢兵通好宋从之拜南面林牙改汉人行宫副部署干统初出为安宋军节度使卒　　萧谋鲁斡
按辽史萧素飒传素飒子谋鲁斡字回琏初补夷离毕郎君迁文班太保太康中改南京统军使为右夷离毕与枢密使耶律阿思论事不合见忌出为马群太保北部来侵谋鲁斡破之以功迁同知乌古敌烈统军仍许便宜行事复以谗毁降领西北路戍军复为马群太保卒　　萧胡笃
按辽史萧胡笃传胡笃字合朮隐其先撒葛只太祖时愿隶宫分遂为太和宫分人曾祖敌鲁明医统和中世预太医选胡笃为人便佞与物无忤清宁初补近侍大安元年为彰愍宫太师寿隆二年转永兴宫太师天庆初累迁至殿前副点检五年从天祚东征为先锋都统及讨耶律章奴以籍私奴为军迁知北院枢密使事卒　　萧乙薛
按辽史萧乙薛传乙薛字特免国舅少父房之后性谨愿寿隆间累任剧官天庆初知国舅详稳事迁殿前副点检金兵起为行军副都统以战失利罢职六年出为武定军节度使迁西京留守明年讨剧贼董庞儿破之以功为北府宰相加左仆射兼东北路都统十年金兵陷上京诏兼上京留守东北路统军使为政宽猛得宜众咸爱之保大二年金兵大至乙薛军溃左迁西南面招讨使以部民流散不赴及天祚播迁给侍从不阙拜殿前都点检凡金兵所过诸营败卒复聚上京遣乙薛为上京留守以安抚之明年卢彦伦以城叛乙薛被执数月以居官无过得释后为耶律大石所杀　　萧阳阿
按辽史萧阳阿传阳阿字稍隐端毅简严识辽汉字通天文相法父卒自五蕃部亲挽丧车至奚王岭人称其孝年十九为本班郎君历铁林铁鹞大鹰三军详稳干统元年由乌古敌烈部屯田太保为易州刺史寻授武安州观察使历乌古涅里顺义彰信等军节度使权知东北路统军使事耶律郎不铎鲁斡等叛坐不获首恶免官未几权南京留守卒　　萧常哥
按辽史萧常哥传常哥字胡独堇国舅之族祖约直同政事门下平章事父实老累官节度使常哥魁伟寡言年三十余始为祗候郎君历本族将军松山州刺史寿隆二年以女为燕王妃拜永兴宫使及妃生子为南院宣徽使寻改汉人行宫都部署统和初加太子太师为国舅详稳二年改辽兴军节度使召为北府宰相以柴册礼加兼侍中天庆元年致仕卒谥曰钦肃　　萧酬斡
按辽史萧酬斡传酬斡字讹里本国舅少父房之后祖阿剌终采访使父别里剌以后父封赵王酬斡貌雄伟性和易年十四尚越国公主拜驸马都尉为祗候郎君班详稳年十八封兰陵郡王时帝欲立皇孙为嗣恐无以解天下疑出酬斡为国舅详稳降皇后为惠妃迁于干州初酬斡母入朝擅取驿马至是觉夺其封号复与妺鲁姐为巫蛊伏诛诏酬斡与公主离婚籍兴圣宫流乌古敌烈部天庆中以妺复尊为太皇太妃召酬斡为南女直详稳迁征东副统军是岁东京叛遇敌来击师溃独酬斡率麾下数人力战殁于阵追赠龙虎卫上将军　　萧奉先
