<!-- { "loadSidebar": true } -->
按五代史苏循传循不知何许人也为人巧佞无廉耻惟利是趋事唐为礼部尚书是时梁太祖已弒昭宗立哀帝唐之旧臣皆愤惋切齿而循特附会梁以希进用倡言梁王功德宜即受禅明年梁太祖即位循为册礼副使子楷为起居郎父子皆自以附会梁得所托旦夕引首希见进用敬翔恶之谓太祖曰梁室新造宜得端士以厚风俗循父子皆无行不可立于新朝于是父子皆勒归田里乃依朱友谦于河中其后友谦叛梁降晋遣循至魏州是时梁未灭晋诸将相多不欲晋王即帝位循始至魏州望州廨听事即拜谓之拜殿及入谒舞蹈呼万岁而称臣晋王大悦明日又献画日笔三十管晋王益喜因以循为节度副使已而病卒　　后唐
　　苏楷
按五代史苏循传循子楷同光中为尚书员外郎以忧死　　苏瓒
按宋史苏晓传晓父瓒仕后唐历秘书少监
　　苏章
按十国春秋南汉苏章以牙校事高祖积功至左右街使大有初楚人举水军侵封州章将神弩三千战舰百艘往救既至贺江章沉铁于水中为巨轮两岸上筑堤以隐之因轻舟迎战阳败而奔楚人以为怯也逐之章举巨轮挽锁楚舟楚舟不得进退用强弩夹江射之楚人大败解围遁去高祖改章封州团练使章骁勇善战而行军多合古法遂为一时名将子五人俱为中郎将豪侠任气当世号五郎将云　　后汉　　苏逢吉
按五代史苏逢吉传逢吉京兆长安人也汉高祖镇河东父悦为高祖从事逢吉常代悦作奏记高祖召见以为节度判官甚爱之然逢吉为人贪诈无行喜为杀戮高祖尝以生日遣逢吉疏理狱囚以祈福谓之静狱逢吉入狱中阅囚无轻重曲直悉杀之以报曰狱静矣高祖建号拜逢吉中书侍郎同中书门下平章事是时制度草创朝廷大事皆出逢吉逢吉以为己任然素不学问随事裁决出其意见尢纳货赂市权鬻官尝从高祖征邺数使酒辱周太祖于军中太祖恨之干佑二年加拜司空周太祖至北郊官军败于刘子陂逢吉与隐帝走赵村自杀于民舍　　宋　　苏协
按宋史苏易简传易简父协举蜀进士归宋累任州县以易简居翰林任开封县兵曹参军俄迁光禄寺丞卒特赠秘书丞　　苏易简
按宋史苏易简传易简字太简梓州铜山人少聪悟好学风度奇秀才思敏赡太平兴国五年举进士太宗临轩覆试擢冠甲科解褐将作监丞通判升州迁左赞善大夫八年以右拾遗知制诰雍熙初以郊祀恩进秩祠部员外郎二年知贡举有诏凡亲属就举者籍名别试易简妻弟崔范匿父丧充贡奏名在上第又王千里者水部员外郎孚之子协为孚门生千里预荐上闻坐范及千里罪易简缘是罢知制诰以本官奉朝请未几复知制诰三年充翰林学士连知贡举淳化元年丁外艰二年同知京朝官考课迁中书舍人充承旨会郊祀充礼仪使知审官院改知审刑院俄掌吏部选迁给事中参知政事时赵昌言亦参知政事与易简不协至忿争上前上皆优容之未几昌言出知凤翔府明年易简亦以礼部侍郎出知邓州移陈州至道二年卒赠礼部尚书三子曰宿曰寿曰耆大中祥符间皆录之以官云　　苏晓
按宋史苏晓传晓字表东京兆武功人长兴初晓辟邓州从事汉祖镇太原表为观察支使周广顺初由华州支使入为大理正以谳狱有功迁少卿显德中历屯田郎中宋初诏详定刑统及编敕建隆四年权大理少卿事迁度支郎中干德三年出为淮南转运使迁司勋郎中改西川转运使掌京城市征擢拜右谏议大夫七年监在京商税九年六月卒晓深文少恩当时号为酷吏　　苏澄隐
按宋史苏澄隐传澄隐字栖真真定人为道士住龙兴观得养生之术年八十余不衰老后唐明宗尝下诏召之又令宰相冯道致书谕旨历清泰天福中继有聘命并辞疾不至开运末契丹主兀欲立求有名称僧道加以恩命惟澄隐不受当时公卿自冯道李崧和凝而下皆在镇阳日造其室与谈宴各赋诗以赠周广顺显德中诏存问之太祖征太原还驻跸镇阳召见行宫命中使掖升殿谓之曰京师作建隆观思得有道之士居之师累辞召命岂怀土耶对曰大梁帝宅浩穰繁会非林泉之士所可寄迹也上察其意亦不强之赐茶百斤绢二百匹又幸其观问曰师年逾八十而气貌益壮善养生者也因问其术对曰臣之养生不过精思练气耳帝王养生即异于是老子曰我无为而民自化我无欲而民自正无为无欲凝神太和昔黄帝唐尧享国永年得此道也上大悦赐紫衣一袭银器五百两帛五百匹仅百岁而卒　　苏佑按尚友录佑眉山人味道后少&#悟过人至成都遇道士异之屏人谓曰吾能变化百物将以授子佑固辞道人笑曰是果有以过人矣自是隐名益彰　　苏德祥按益都县志德祥建隆间状元
　　苏绅
按宋史苏绅传绅字仪甫泉州晋江人进士及第历宜复安三州推官改大理寺丞再迁太常博士举贤良方正科擢尚书祠部员外郎通判洪州徙扬州归上十议进直史馆为开封府推官三司盐铁判官安化蛮寇宜州绅上言朝廷施用其策蛮遂平又陈便宜八事帝嘉纳之进史馆修撰擢知制诰入翰林为学士再迁尚书礼部郎中改龙图阁学士史馆修撰权判尚书省绅锐于进取善中伤人阴中王德用其疏至有宅枕干冈貌类艺祖之语帝恶之遂出绅以吏部郎中改侍读学士集贤殿修撰知河阳徙河中未行感疾为医者药所&#犹力疾笞之已而卒　　苏耆按宋史苏舜钦传舜钦父耆有才名为工部郎中直集贤院　　苏庆文
按宋史苏庆文传庆文夏县人事父母以孝闻母少寡庆文惧其妻不能敬事每戒之曰汝事吾母少不谨必逐汝妻奉教母得安其室终身　　苏杲
按尚友录杲佑子以施予显名
　　苏序
按尚友录序杲子读书通大义为诗务达志子淡涣洵　　苏舜元
按宋史苏舜钦传舜钦兄舜元字子翁为人精悍任气节为歌诗亦豪健尤善草书舜钦不能及官至尚书度支员外郎三司度支判官　　苏舜钦
按宋史苏舜钦传舜钦字子美参知政事易简孙少慷慨有大志状貌怪伟当天圣中学者为文多病偶对独舜钦与河南穆修好为古文歌诗一时豪俊多从之游初以父任补太庙斋郎调荥阳县尉玉清昭应宫灾舜钦年二十一诣登闻鼓院上疏寻举进士改光禄寺主簿知长垣县迁大理评事监在京店宅务康定中河东地震舜钦诣匦通疏范仲淹荐其才召试为集贤校理监进奏院舜钦娶宰相杜衍女衍时与仲淹富&#在政府多引用一时闻人欲更张庶事御史中丞王拱辰等不便其所为会进奏院祠神舜钦与右班殿直刘巽辄用鬻故纸公钱召妓乐间多会宾客拱辰廉得之讽其属鱼周询等劾奏因欲摇动衍事下开封府劾治于是舜钦与巽俱坐自盗除名同时会者皆知名士因缘得罪逐出四方者十余人世以为过薄而拱辰等方自喜曰吾一举网尽矣舜钦既放废寓于吴中二年得湖州长史卒舜钦数上书论朝廷事在苏州买水石作沧浪亭益读书时发愤懑于歌诗其体豪放往往惊人善草书每酣酒落笔争为人所传及谪死世尤惜之　　苏洵
按宋史苏洵传洵字明允眉州眉山人年二十七始发愤为学岁余举进士又举茂才异等皆不中悉焚常所为文闭户益读书遂通六经百家之说下笔顷刻数千言至和嘉佑间与二子轼辙皆至京师翰林学士欧阳修上其所著书二十二篇既出士大夫争传之一时学者竞效苏氏为文章所著权书衡论机策文多不可悉录宰相韩琦见其书善之奏于朝召试舍人院辞疾不至遂除秘书省校书郎会太常修纂建隆以来礼书乃以为霸州文安县主簿与陈州项城令姚辟同修礼书为太常因革礼一百卷书成方奏未报卒赐其家缣银二百子轼辞所赐求赠官特赠光禄寺丞敕有司具舟载其丧归蜀有文集二十卷谥法三卷　　苏缄
按宋史苏缄传缄字宣甫泉州晋江人举进士调广州南海主簿再调阳武尉累迁秘书丞知英州侬智高围广缄募士数千人杀贼有功仁宗喜换为供备库副使广东诸监管押两路兵甲遣中使赐朝衣金带袭贼至邕大将陈曙以失律诛缄贬房州司马复著作佐郎监越州税十余年始还副使知廉州戍卒杨禧醉焚营延烧民庐因乘以为窃缄坐谪潭州都监未几知鼎州熙宁初进如京使广东钤辖四年交址谋入寇以缄为皇城使知邕州邕既受围缄画夜行劳士卒发神臂弓射贼所殪甚众以外援不至城遂陷缄犹领伤卒驰骑战愈厉而力不敌乃亟还州治杀其家三十六人纵火自焚死神宗闻缄死嗟悼赠奉国军节度使谥忠勇子子明子正孙广渊直温同死缄没后交人谋寇桂州行数舍其众见大兵从北来呼曰苏城隍领兵来报怨惧而引归邕人为缄立祠元佑中赐额怀忠　　苏鳞
按万姓统谱鳞工诗有近水楼台先得月之句范文正公荐用之　　苏丕
按益都县志丕祖德祥建隆间状元丕少有高行一试不中拂衣去居洱水之滨五十年不践城市欧阳修言于朝赐号冲退处士　　苏颂
按宋史苏颂传颂字子容泉州南安人父绅葬润州丹阳因徙居之第进士历宿州观察推官知江宁县调南京留守推官时杜衍老居睢阳见颂深器之自谓平生人罕见其用心处遂自小官以至为侍从宰相所以施设出处悉以语颂故颂后历政略似衍云皇佑五年召试馆合校勘同知太常礼院迁集贤校理编定书籍富&#与韩琦为相同表其廉退知颍州英宗即位召提点开封府界诸县镇公事迁度支判官命为淮南转运使召起居注擢知制诰知通进银台司知审刑院大臣荐秀州判官李定召见擢太子中允颂当制执奏不已于是落知制诰归工部郎中班岁余知婺州徙亳州加集贤院学士知应天府凡更三赦颂纔授秘书监知通进银台司吴越饥选知杭州及修两朝正史转右谏议大夫使契丹元丰初权知开封府有僧犯法事连祥符令李纯御史舒亶纠其故纵贬秘书监知濠州以泄狱情罢郡未几知河阳改知沧州召判尚书吏部兼详定官制契丹通好八十余年盟誓聘使礼币仪式皆无所考据颂书成帝喜赐名鲁卫信录除吏部侍郎迁光禄大夫元佑初拜刑部尚书迁吏部兼侍读既又请别制浑仪因命颂提举迁翰林学士承旨五年擢尚书左丞七年拜右仆射兼中书门下侍郎颂为相务在奉行故事使百官守法遵职量能授任杜绝侥幸上章辞位罢为观文殿大学士集禧观使继出知扬州徙河南辞不行告老以中太一宫使居京口绍圣四年拜太子少师致仕徽宗立进太子太保爵累赵郡公建中靖国元年卒年八十二诏赠司空　　苏轼
