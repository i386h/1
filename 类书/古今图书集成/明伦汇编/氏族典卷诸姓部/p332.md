<!-- { "loadSidebar": true } -->
按后汉书樊宏传宏封寿张侯卒子倏嗣倏字长鱼谨约有父风事后母至孝就丁恭受公羊严氏春秋清静自保无所交结帝崩为复土校尉永平元年拜长水校尉二年徙封燕侯十年卒谥曰哀侯长子汜嗣以次子郴梵为郎汜卒子时嗣时卒子建嗣建卒无子国绝永宁元年邓太后复封建弟盼盼卒子尚嗣　　樊鲔
按后汉书樊宏传倏弟鲔为子赏求楚王英女敬乡公主倏闻而止之曰建武时吾家并受荣宠一宗五侯时特进一言女可以配王男可以尚主但以贵宠过盛即为祸患故不为也尔一子奈何弃之于楚乎鲔不从　　樊茂
按后汉书樊宏传宏少子茂平望侯
　　樊融
按后汉书樊晔传晔子融有俊才好黄老不肯为吏　　樊梵按后汉书樊宏传宏子倏倏子梵字文高为郎二十余年三署服其重慎悉推财物二千余万与孤兄子官至大鸿胪　　樊准
按后汉书樊宏传准字幼陵宏之曾孙也父瑞好黄老言清静少欲准少励志行修儒术以先父产业数百万让孤兄子永元十五年和帝幸南阳准为郡功曹召见帝器之拜郎中从车驾还宫特补尚书郎再迁御史中丞永元之初连年水旱灾异郡国多被饥困准上疏请依征和元年故事遣使持节慰安太后从之即擢准与议郎吕仓并守光禄大夫准使冀州仓使兖州准到部开仓廪食慰安生业流人咸得苏息还拜巨鹿太守五年转河内太守视事三年以疾征三转为尚书令明习故事遂见任用元初三年代周畅为光禄勋五年卒于官　　樊英
按后汉书樊英传英字季齐南阳鲁阳人也少受业三辅习京氏易兼明五经又善风角算河雒七纬推步灾异隐于壶山之阳受业者四方而至州郡前后礼请不应公卿举贤良方正有道皆不行安帝初征为博士至建光元年复诏公车赐策书征不至永建二年顺帝策书备礼元纁征之复固辞疾笃乃诏切责郡县驾载上道英不得已到京帝为英设坛席待以师傅之礼延问得失英不敢辞拜五官中郎将数月英称疾笃诏以为光禄大夫赐告归年七十余卒于家孙陵灵帝时以谄事宦人为司徒陈郡郄巡学传英业官至侍中　　樊志张
按后汉书樊志张传志张汉中南郑人博学多通隐身不仕尝游陇西时破羌将军段颎出征西羌请见志张其夕颎军为羌所围数重因留军中三日不得去夜谓颎曰东南角无复羌宜乘虚引出住百里还师攻之可以全胜颎从之果以破贼于是以状表闻又说其人既有梓慎焦董之识宜翼圣朝咨询奇异于是有诏特征会病终　　樊陵
按后汉书李膺传南阳樊陵求为门徒膺不受陵后以阿附宦官致位太尉为节志者所羞　　魏
　　樊阿
按魏志佗传广陵吴普彭城樊阿皆从佗学医　　晋　　樊峻
按晋书毛宝传宝与西阳太守樊峻以万人守邾城石季龙恶之乃遣其子鉴与其将夔安李菟等五万人来寇张&#渡二万骑攻邾城宝求救于庾亮亮以城固不时遣军城遂陷宝峻等率左右突围出赴江死者六千人　　樊世
按前秦录世本氐豪也佐健定关中有大功拜特进姑臧侯负气倨傲王猛亲幸用事勋旧多忌之者世于众辱猛曰吾辈与先帝共兴事业而不预事权君无汗马之劳何敢专管大任吾辈耕之而君食之耶猛曰方当使君为宰夫安直耕稼而已世大怒曰要当悬汝头于长安城门不尔者吾终不处于世也猛以白坚坚曰必须杀此老氐然后百寮可肃会世入言事坚谓猛曰吾欲以杨璧尚主璧何如人也世勃然曰杨璧臣之婿也婿已久定陛下安得令之尚主乎猛让世曰陛下帝有四海而君敢竞婚是为二天子也安有上下世怒欲起击猛左右止之世遂丑言大骂坚由此发怒命斩之西&#　　梁
　　樊道则
按隋书樊子盖传子盖祖道则梁越州刺史
　　陈
　　樊毅
按陈书樊毅传毅字智烈南阳湖阳人也祖方兴梁散骑常侍仁威将军司州刺史鱼复县侯父文炽梁散骑常侍信武将军益州刺史新蔡县侯毅累叶将门少习武善射侯景之乱毅率部曲随叔父文皎援台文皎于青溪战殁毅将宗族子弟赴江陵仍隶王僧辩讨河东王萧誉以功除假节威戎将军右中郎将代兄俊为梁兴太守领三州游军随宜丰侯萧循讨陆纳以功授持节通直散骑常侍贞威将军封夷道县伯寻除天门太守进爵为侯及西魏围江陵毅率兵赴援会江陵为岳阳王所执久之遁归高祖受禅毅与弟猛举兵应王琳琳败奔齐太尉侯瑱遣使招毅毅率子弟部曲还朝天嘉二年授通直散骑常侍迁武州刺史太建初转丰州刺史封高昌县侯入为左卫将军五年众军北伐毅率众攻广陵楚子城拔之七年进克潼州下邳高栅等六城及吕梁丧师诏以毅为大都督进号平北将军寻迁中领军十一年周将梁士彦将兵围寿阳诏以毅为都督北讨前军事寻授镇西将军都督荆郢巴武四州水陆诸军事十二年进督沔汉诸军事以公事免十三年征授中护军寻迁护军将军荆州刺史后主即位进号征西将军改封逍遥郡公入为侍中护军将军及京城陷随例入关顷之卒　　樊猛
按陈书樊毅传猛字智武毅之弟也幼倜傥有干略既壮便弓马胆气过人台城陷随兄毅西上京累战功为威戎将军梁安南侯萧方矩为湘州刺史以猛为司马会武陵王萧纪举兵自汉江东下猛随都督陆法和进军手擒纪父子三人以功授游骑将军封安山县伯军还迁持节散骑常侍轻车将军司州刺史进爵为侯永定元年王琳将略南中诸郡遣猛将兵攻豫章进逼周迪军败为迪所执寻遁归王琳王琳败还朝天嘉二年授通直散骑常侍永阳太守迁安成王府司马光大元年授壮武将军庐陵内史太建初迁武毅将军始兴平南府长史领长沙内史寻隶章昭达西讨江陵潜军入峡焚周军船舰以功封富川县侯历散骑常侍迁使持节都督荆信二州诸军事宣远将军荆州刺史入为左卫将军至德四年授使持节都督南豫州刺史祯明三年入于隋　　北魏　　樊兴
按魏书樊子鹄传子鹄父兴平城镇长史归义侯普泰中赠荆州刺史　　樊子鹄
按魏书樊子鹄传子鹄代郡平城人其先荆州蛮酋被迁于代子鹄值北镇扰乱南至并州尔朱荣引为都督府仓曹参军孝昌三年冬荣使子鹄诣京师灵太后见之问荣兵势子鹄应对称旨除直斋封南和县开国子令还赴荣荣以为行台郎中行上党郡及荣向洛以为假节假平南将军都督河东正平军事行唐州事建义初拜平北将军晋州刺史封永安县开国伯治有威信元颢入洛薛修义及降蜀陈双炽等受颢处分率众攻州城子鹄出与战大破之又破修义等于土门以功拜抚军将军寻征授都官尚书西荆州大中正讨吕文欣于东徐州平之还除车骑将军左光禄大夫进封南阳郡开国公仍假骠骑大将军率所部为都督后出除散骑常侍本将军殷州刺史及朱荣死世隆等遣书招子鹄欲与同趣京师子鹄不从以母在晋阳启求移镇河南庄帝嘉之除车骑大将军豫州刺史假骠骑大将军都督二豫郢三州诸军事兼尚书右仆射二豫郢颍四州行台行达汲郡闻朱兆入洛乃渡河见仲远仲远遣镇汲郡及纥豆陵步藩起以子鹄为都督征发粮仗元晔以为侍中御史中尉中军大都督随晔向洛普泰初仍除旧任遭母忧去职前废帝以本官起之太昌初兼尚书左仆射东南道大行台迁吏部尚书转尚书右仆射寻加骠骑大将军开府典选初青州人耿翔反除子鹄使持节侍中青胶大使督济州刺史蔡&#讨之师达青州翔拔城奔走在军遇病诏遣医给药仍除兖州刺史及出帝入关子鹄据城为逆南青州刺史大野拔徐州人刘粹各率众就子鹄天平初静帝欲招慰下之遣散骑常侍陆琛兼黄门郎张景征赍玺书劳子鹄而大野拔因与相见左右斩子鹄以降　　北齐
　　樊逊
按北齐书樊逊传逊字孝谦河东北猗氏人也祖琰父衡&#无官宦而衡性至孝丧父负土成坟植柏方数十亩朝夕号慕逊少学常为兄仲优饶既而自责曰名为人弟独受安逸可不愧于心乎欲同勤事业母冯氏谓之曰汝欲谨小行耶逊感母言遂专心典籍恒书壁作见贤思齐四字以自劝勉属本州沦陷居邺中为临漳小吏县令裴鉴莅官清苦致白雀等瑞逊上清德颂十首鉴大加赏重擢为主簿仍荐之于右仆射崔暹为暹宾客后崔暹大会宾客大司马襄城王元旭时亦在坐谈论欲命府僚暹指逊曰此人学富才高兼之佳行可为王参军也旭目之曰岂能就耶逊曰家无荫第不敢当此武定七年世宗崩暹徙于边裔宾客咸散逊遂往陈留而居之梁州刺史刘杀鬼以逊兼录事参军八年转兼长史从军南讨军还杀鬼移任颍州长史天保四年梁州重表举逊为秀才五年正月制诏问升中纪号逊对为当时第一十二月清河王岳为大行台率众南讨以逊从军明年显祖纳贞阳侯为梁王岳假逊大行台郎中使于南七年诏令校定群书八年诏尚书开东西二省官选所司策问逊为当时第一左仆射杨愔辟逊为其府佐逊辞曰门族寒陋访第必不成乞补员外司马督愔曰才高不依常例特奏用之九年有诏超除员外将军后世祖镇邺召入司徒府管书记及登祚转授主书迁员外散骑侍郎天保初病卒　　樊儒按隋书樊子盖传子盖父儒齐仁州刺史
　　北周
　　樊深
按周书樊深传深字文深河东猗氏人也早丧母事继母甚谨弱冠好学负书从师于三河讲习五经昼夜不倦魏永安中随军征讨以功除荡寇将军累迁伏波征卤将军中散大夫魏孝武西迁樊王二姓举义为东魏所诛深父保周叔父欢周并被害深因避难坠崖伤足绝食再宿于后遇得一箪饼欲食之然念继母年老患痹或免掳掠乃弗食夜中匍匐寻母偶得相见因以馈母还复遁去改易姓名游学于汾晋之间习天文及算历之术后为人所告囚送河东属魏将韩轨长史张曜重其儒学延深至家因是更得逃隐太祖平河东赠保周南郢州刺史欢周仪同三司深归葬其父负土成坟寻而于谨引为其府参军令在馆教授子孙除抚军将军银青光禄大夫迁开府属转从事中郎谨拜司空以深为谘议大统十五年行下邽县事太祖置学东馆教诸将子弟以深为博士深经学通赡每解书尝多引汉魏以来诸家义而说之故后生听其言者不能晓悟皆背而讥之曰樊生讲书多门户不可解然儒者推其博物性好学老而不怠朝暮还往常据鞍读书至马惊坠地损折支体终亦不改后除国子博士赐姓万纽于氏六官建拜太学助教迁博士加车骑大将军仪同三司天和二年迁县伯中大夫加开府仪同三司建德元年表乞骸骨诏许之朝廷有疑议常召问焉后以疾卒　　隋
　　樊叔略
