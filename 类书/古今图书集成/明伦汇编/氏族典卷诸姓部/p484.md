<!-- { "loadSidebar": true } -->
按宋史罗点传点字春伯抚州崇仁人六岁能文登淳熙三年进士第授定江节度推官累迁校书郎岁旱诏求言点上封事迁秘书郎高宗崩孝宗在谅暗皇太子参决庶务点时以户部员外郎兼太子侍读出使浙右迁起居舍人改太常少卿被命使金告登宝位会金有国丧迫点易金带点不可金人不能夺绍熙三年试兵部尚书五年四月上将幸玉津园点请先过重华上犹未行点乃率讲官言之及寿皇不豫点又随宰执班进谏合门吏止之点叱之而入上拂衣起宰执引上裾点亟前泣奏内侍阖门众恸哭而退寿皇崩点请上奔丧许而不出拜遗诏于重华宫前后与侍从列奏谏请帝过宫者凡三十五疏自上奏者又十六章而奏疏重华上书嘉王及面对口奏不预焉宁宗嗣位人心始定拜点端明殿学士签书枢密院事卒年四十五赠太保谥文恭　　罗知古
按泉州府志知古字子隆晋江人开禧元年进士蚤游乡校有文名居官以廉平称仕终通判兴化军　　罗必元按宋史罗必元传必元字亨父隆兴进贤人嘉定十年进士调咸宁尉抚州司法参军崇仁丞调福州观察推官有势家李遇夺民&#支园必元直之遇为言官以私憾罢之知余干县淳佑中通判赣州贾似道总领京湖&#剥至甚必元上疏以为蠹国脉伤民命似道衔之改知汀州为御史丁大全按去后起干行在粮料院度宗即位以直宝章阁兼宗学博士致仕卒年九十一必元学有渊源见理甚明风节甚高乡人尊慕之　　罗守成
按万姓统谱守成绍定中知廉州爱民礼士百废修举筑城垒创贡阐赈贫乏施药剂力可到处靡不为之郡人立祠祀焉　　罗天酉
按尚友录天酉字恭甫新昌人登开庆进士以格非心去非人对策忤丁大全摈外历官知怀柔县有惠政丁父忧有三釜为亲今莫及万锺于我复何加之句遂不起所著有柘冈文集　　罗开礼
按武冈州志开礼教授端宗时元兵来侵开礼起兵胜之遂复永丰后死于阵　　罗郭佐
按广东通志郭佐石城人先世居汴祖廷玉以文学仕宋授石城簿因家焉宋季郭佐平海寇有功授朝列大夫化州路总管寻授广州路总管督运广东粮饷给海北军士海上遇警骂贼而死　　罗震
按广东通志震广州路总管郭佐之长子历任敦武校尉化州路把总时郭佐督饷海上遇警震与父同事死于难　　罗奇
按广东通志奇郭佐次子震之弟袭化州路判官寻授奉政大夫雷州路同知奉檄讨猺寇挺身杀贼为贼所害　　罗元珪
按广东通志元珪奇之子父讨猺寇为贼所害元珪救父死之

　它姓部列传
　　周
　　它嚣
按荀子非十二子篇纵情性安恣睢禽兽之行不足以合文通治然而其持之有故其言之成理足以欺惑愚众是它嚣魏牟也

　河姓部列传
　　宋
　　河祯
按万姓统谱祯余干人有胆略元嘉间捕卢循将韩英有功授本邑令　　唐
　　河泽
按万姓统谱泽唐末人
　　宋
　　河灏
按万姓统谱灏崇安人绍兴进士
　　明
　　河清
按万姓统谱清醴陵人宣德中丹阳丞
　　河源
按万姓统谱源字本清陕西泾州人正统中举人由文安知县历擢知襄阳府天性敦朴行己不妄在任修学宫筑大堤更汉江驿于城西剿叛逆于郧漳山中全活人民甚众立岘汉同清碑每事务以爱民为本民亦爱戴之如父母卒葬于襄之百丈山子孙因占籍焉　　河海
按万姓统谱海海康人举人正德中三水教谕　　河治清按万姓统谱治清吉阳人嘉靖中任归善县丞
　庹姓部汇考
凌迪知万姓统谱
　　庹姓
庹音佗见直音


　查姓部汇考
廖用贤尚友录
　　查姓
查齐郡商音侧加切


　车姓部汇考
郑樵通志
　　以事为氏
车氏尺遮切妫姓汉武帝时丞相田千秋以年老诏乘小车出入省中时号车丞相子孙因氏焉又后魏疏属曰车焜氏改为车氏廖用贤尚友录
　　车姓
车京兆角音


　麻姓部汇考
郑樵通志
　　以名为氏
麻氏风俗通齐大夫麻婴之后汉有麻光为御史大夫又有麻达注论语唐麻嗣宗赐姓李望出上谷宋祥符登科有麻温舒元丰有麻中孚怀州人廖用贤尚友录
　　麻姓
麻上谷商音


　那姓部列传
　　晋
　　那颉
按郑樵通志后燕辽西太守那颉
　　北魏
　　那春
按郑樵通志春西魏扬州刺史
　　明
　　那中
按云南通志洪武初结白土官那中率众归附授土知府　　那尚絅
按万姓统谱尚絅宜宾人弘治举人
　　那正俅
按万姓统谱正俅宜宾人嘉靖举人
　　那鉴
按云南通志嘉靖中土官那鉴为乱布政使徐樾率兵讨之鉴置毒江上流人马饮之辄死师少却纵象马躏官兵徐中流矢而卒鉴惧自杀遂革其官　　那维翘按襄阳府志维翘宜城人贡士
　　那嵩
按明外史高绩传那嵩者沅江土官也世为知府嵩嗣职循法无过永明王走缅甸过沅江嵩与子焘迎谒供奉甚谨后李定国号召诸土司兵嵩即起兵应之已而城破登楼自焚阖家皆死其士民亦多巷战死

　姓部汇考
集韵
当何切音多姓也


　车姓部纪事
圣君初政记本朝赐臣下姓不多见惟国初有之予邳州车挥使车言本姓信洪武中信录有军功赐姓车

　禾姓部列传
　　宋
　　禾实
按万姓统谱实元佑间知安远事


　花姓部汇考
郑樵通志
　　平声
花氏出姓苑唐有仓部员外郎花季睦宋有尚书郎花尹今望出东平廖用贤尚友录
　　花姓
花东平宫音出何氏姓苑


　查姓部纪事
姓氏急就篇查本音如乘槎之槎宋真宗与查道语及姓氏谓曰宜求音之近而美者称之又问姓所起引春秋会吴于柤以对自是改称音若柤云

　麻姓部纪事
明外史麻贵传沙岭麻氏多将才人以方铁岭李氏曰东李西麻

　蛇姓部汇考
郑樵通志
　　平声
蛇氏见姓苑姚苌蛇后南安人望出雁门


　多姓部列传
　　汉
　　多军
按汉书功臣侯表军以东粤将军汉兵至弃军降封无锡侯　　多卯
按汉书功臣侯表无锡侯卯嗣延和四年坐将兵追反卤到弘农擅弃兵还赎罪免　　宋
　　多岳
按十国春秋后蜀多岳天彭人后主遣使征之不就潜寓铁峰教授生徒门下多知名士

　畲姓部汇考
畲音
蛇从示

王应麟姓氏急就篇
　　畲氏
畲氏姓苑出南昌今新安有之唐畲钦改为余
　波姓部列传
　　后汉
　　波才
按后汉书灵帝本纪中平元年遣左中郎将皇甫嵩右中郎将朱&#讨颍川黄巾朱&#为波才所败五月皇甫嵩朱&#复与波才等战于长社大破之　　歌姓姓科姓部汇考凌迪知万姓统谱
　　歌姓
歌见姓苑
　姓
按音裴又音恢又音伾又音浮又音
烹上声统谱载入歌韵中未审何故

伯棨之后
　　科姓
科见姓苑


　查姓部列传
　　唐
　　查祥
按万姓统谱祥鄱阳富人
　　后周
　　查文徽
按宋史查道传道祖文徽仕南唐至工部尚书　　宋　　查元方
按宋史查道传道父元方仕李煜为建州观察判官王师平金陵卢绛据歙州遣使传檄至郡元方斩其使及绛擒太祖闻元方所为优奖之拜殿中侍御史知泉州卒　　查陶
按宋史查道传道从兄陶字大均初事李煜以明法登科补常州录事参军归朝诏大理评事试律学除本寺丞迁大理正历侍御史权判大理寺赐绯断官仲禹锡讼陶用法非当陶抗辩得雪迁工部郎中俄知台州累迁兵部咸平五年迁秘书少监判寺事时杨亿知审刑陶屡攻其失又命代之赐金紫陶持法深刻用刑多失中景德三年卒年七十子拱之淳化三年进士后为都官郎中庆之太子中舍　　查道
按宋史查道传道字湛然歙州休宁人幼沉嶷不群罕言笑喜亲笔砚未冠以词业称侍母以孝闻母卒绝意名宦游五台将落发为僧一夕震雷破柱道坐其下了无怖色寺僧异之咸劝以仕端拱初举进士高第解褐馆陶尉曹彬镇徐州辟为从事改兴元观察推官寇准荐其才授著作佐郎淳化中蜀寇叛命道通判遂州至道二年有使两川者得道公正清洁之状以闻迁秘书丞俄徙知果州咸平四年代归俄出知宁州会举贤良方正之士李宗谔以道名闻策入第四等拜左正言直史馆未几出为西京转运副使六年召入拜工部员外郎充度支副使道儒雅迂缓治剧非所长遂以本官罢出知襄州大中祥符元年归直史馆迁刑部员外郎预修册府元龟三年为龙图阁待制加刑部郎中判吏部选事纠察在京刑狱奉使契丹以久次进右司郎中真宗退朝之暇召冯元讲易便坐惟道与李虚己李行简预焉天禧元年以耳聩难于对问表求外任得知虢州二年五月卒讣闻真宗轸惜之诏其子奉礼郎循之乘传往治丧事迁大理评事赋禄终制道性淳厚有犯不较所至务宽恕胥吏有过未尝笞罚民讼逋负者或出己钱偿之以是颇不治　　查盛
按万姓统谱盛泰州人雍熙登科
　　查文熙
按万姓统谱文熙宣城泾县人官刺史
　　查拱之
按万姓统谱拱之寿州人陶子性聪敏不凡叔道甚奇之举淳化进士历官职方郎中兼权中书舍人廉行清节不愧世风　　查宝之
按万姓统谱宝之海陵人为石埭令秩满致政归日与亲友谈论自娱未尝干有位不增田庐曰子孙能守吾清白之训足矣　　查熟
按万姓统谱熟盛孙皇佑进士
　　查深
按尚友录深字道源广德人隐居力学治平间守郡钱公辅荐于朝力辞乃为筑堂于城西名曰清容教谕郡人子弟儒风日振号清容先生有文集二十卷　　查应辰按万姓统谱应辰熙宁进士
　　查揆
按万姓统谱揆深之孙幼俊敏能文熙宁中升上舍生神宗问近臣舍选得人有以江南查揆张汝舟对后第进士为太学博士卧疾不起陈纡以诗悼之曰舍法得才传黼扆古人驰誉重贤关　　查钥
按万姓统谱钥字元华休宁人待制道之后累官太子少卿与李浩等为五贤以材谞闻　　查许国
按尚友录许国海陵人精于六经以奉议郎赞帅幕侨居荆南教授门人往往登科忽一日从容书曰七十三年圣师之寿许国何人敢继其后唯是平生确遵善诱故从门人启予足手即端坐瞑目加朝服而终　　明
　　查允中
按万姓统谱允中休宁人洪武间知雩都县时流贼犯境征南师应给军需民不苦扰抚绥有方民得安堵　　查孚
按万姓统谱孚江西人永乐进士
　　查焕
按万姓统谱焕海宁人弘治进士
　　查约
按浙江通志约字原博海宁人弘治壬戌进士授南京刑部主事升福建佥事所至问民疾苦旌义烈辩冤狱延平邵武福州军相继煽乱约单车往谕众咸戢服擢山东副使进福建参政陟左布政使值候官反狱群吏散走约锐身以先吏卒贼狶突而前遂遇害闽人皆恸哭立祠祀之　　查应兆
按万姓统谱应兆字瑞征长洲人正德进士授工部主事视浙榷镇守中奄方倨侮诸使者无敢出一言适与二御史同报谒奄将据上坐笑引却之曰公真耄耶何忘主客礼乃仓卒无以答卒让席时奄横甚林司寇俊为其所忌因极言宦者奸伏请戮之召还俊时嘉其敢言调驾部大司马李以论事数相忤应兆曰人臣奉天子宁能舍法有所侵乱李为之屈朝中贤而重之复以事大忤出参议山东发奸若神数引大体不为苛细历布政使　　查秉彝
