<!-- { "loadSidebar": true } -->
按唐书王丘传丘字仲山同皎从子也父同晊终太子左庶子丘十一擢童子科它童皆专经而独属文繇是知名及冠举制科中第授奉礼郎气象清古行修洁于词赋尤高族人方庆及魏元忠更荐之自偃师主簿擢监察御史开元初迁考功员外郎务核实材采录精明迁紫微舍人吏部侍郎典选复号平允久之为黄门侍郎会山东旱饥议以中朝臣为刺史乃以丘守怀州清严为下畏慕入知吏部选改尚书左丞以父丧解服除为右散骑常侍仍知制诰韩休秉政荐为御史大夫丘讷于言所白奏帝多不喜改太子宾客袭父封以疾徙礼部尚书致仕卒谥曰文　　王琚按唐书王琚传琚怀州河内人少孤敏悟有才略明天文象纬年甫冠见驸马都尉王同皎同皎器之会谋刺武三思琚义其为即与共计事泄亡命扬州睿宗立还长安元宗为太子间游猎韦杜间怠休树下琚以儒服见且请过家太子许之至所庐乃萧然窭陋坐久杀牛进酒殊丰厚太子骇异自是每到韦杜&#止其庐琚补诸暨县主簿过谢东宫曰在外惟闻太平公主不闻有太子臣窃为殿下寒心太子命坐且泣曰计将安出琚曰召张说刘幽求郭元振等计之忧可纾也太子喜恨相知晚翌日授詹事府司直内供奉兼崇文学士常豫秘谋不逾月迁太子舍人兼谏议大夫太子受内禅擢中书侍郎公主谋益甚琚见事迫请帝决策先天二年事平进户部尚书封赵国公琚辞以旧官增户二百帝于琚眷委特异豫大政事时号内宰相后帝稍疏之俄拜御史大夫持节巡天兵以北诸军改紫微侍郎道未至拜泽州刺史削封户百历九刺史复封户又改六州二郡琚自以立勋至天宝时为旧臣华首外迁以谴谪留落为慊右相李林甫恨琚持功使气欲除之使人劾发琚宿赃削封阶贬江华员外司马又使罗希奭深按其罪缢之时人哀其无罪宝应元年赠太子少保　　王毛仲按唐书王毛仲传毛仲高丽人父坐事没为官奴生毛仲故长事临淄王王出潞州还长安常负房箙以从王数引万骑帅长及豪俊赐饮食金帛得其欢心毛仲晓旨亦布诚结纳王嘉之王讨韦氏毛仲匿不出事定数曰乃还不之责例擢将军王为皇太子以毛仲知东宫马驼鹰狗等坊不旬岁至大将军阶三品与诛萧至忠等以功进辅国大将军检校内外闲厩知监牧使进封霍国公开元九年诏持节为朔方道防御讨击大使从帝东封还加开府仪同三司求为兵部尚书帝不悦毛仲鞅鞅高力士奏毛仲必起大患后毛仲移书太原索甲仗少尹严挺之以闻十九年有诏贬瀼州别驾员外四子悉夺官贬恶地缘坐数十人有诏缢毛仲于零陵　　王景耀
按唐书王毛仲传左右威卫将军王景耀与毛仲相倚仗为奸诏贬党州别驾员外　　王祚
按唐书王涯传涯祖祚武后时谏罢万象神宫知名开元时以大理司直驰传决狱所至仁平　　王珣
按唐书王方翼传方翼子珣与兄玙弟&#以文学称时号三王天授初珣及进士第应制科迁蓝田尉擢长安尉神龙初为河南丞宋璟辅政召授侍御史出为许州长史岁旱开廪振民即自劾元宗赦之累迁工部侍郎终右散骑常侍卒谥曰孝　　王&#
按唐书王方翼传方翼子&#中书舍人秘书少监　　王海宾按唐书王忠嗣传忠嗣父海宾太子右卫率丰安军使开元二年吐蕃寇陇右诏防御使薛讷御之以海宾为先锋战武阶追北至壕口杀其众进战长城堡诸将娼其功按兵顾望海宾战死元宗怜其忠赠左金吾大将军　　王熊
按名画记熊唐人官至潭州都督尝与张燕公唱和善湘中山水似李将军　　王锡
按唐书王传兄锡见诸弟贵盛不肯仕强之
为太子仆贬东区尉死于道
　　王&#
按唐书王传中书舍人&#侧出子也初为鄠尉迁监察御史累擢户部郎中拜御史中丞厚诛敛向天子意岁进钱巨亿万储禁中以为岁租外物帝以有富国术宠遇益厚以户部侍郎仍御史中丞明年为御史大夫兼京兆尹事嫡母孝而与弟焊友爱焊与邢縡善十一载四月縡与焊谋引右龙武军烧都门作难事觉斩縡焊杖死赐死诸子悉诛　　王焊按唐书王传弟焊历户部郎中
　　王忠嗣
按唐书王忠嗣传忠嗣华州郑人父海宾太子右卫率丰安军使开元二年吐蕃寇陇右战死忠嗣时年九岁始名训入见帝伏地号泣帝抚之曰此去病孤也须壮而将之更赐今名养禁中肃宗为忠王帝使与游及长雄毅寡言有武略试守代州别驾数以轻骑出塞忠王言于帝曰忠嗣敢斗恐亡之由是召还累迁左威卫将军封清源县男皇甫惟明构忠嗣罪贬东阳府左果毅河西节度使杜希望取吐蕃新罗城有言忠嗣才者希望以闻诏追赴河西进拔其城授左威卫郎将专知兵马俄吐蕃大出众不敌忠嗣单马进左右驰突独杀数百人贼大败拜左金吾卫将军二十九年节度朔方兼灵州都督天宝元年北讨奚怒皆战桑干河三遇三克耀武漠北高会而还时突厥新有难忠嗣进军碛口经略之筑大同静边二城徙清塞横野军实之并受降振武为一城自是敌不敢盗塞徙河东节度使进封县公俄为河西陇右节度使权朔方河东节度佩四将印劲兵重地控制万里李林甫忌其功日钩摭过咎阴使人诬告忠嗣帝怒召入付三司讯验罪应死哥舒翰方有宠白上请以官爵赎忠嗣罪帝意解贬汉阳太守久之徙汉东郡卒　　王守一
按唐书王仁皎传仁皎元宗废后父也封祁国公子守一与后孪生帝微时与雅旧后诏尚清阳公主从讨太平主有功由尚乘奉御迁殿中少监晋国公累进太子少保袭父爵被遇良渥后废贬柳州别驾至蓝田赐死守一沓墨无顾藉财蓄巨万皆籍入于官　　王君按唐书王君传君字威明瓜州常乐人初事郭知运累功至右卫副率知运卒代为河西陇右节度使开元十四年吐蕃酋悉诺逻寇大斗拔谷君间其怠乘冰度青海袭破之以功迁大将军凯旋元宗宴君及妻夏于广达楼夏亦封武威郡夫人俄而吐蕃陷瓜州攻玉门军使人嘲君君不敢出初凉州有回纥契苾思结浑四部世为酋长君微时数往来为所轻及节度河西回纥等颇鞅鞅耻为下君怒驿奏四部有叛谋帝使中人即讯回纥不能自直而护输等益不平会吐蕃使间道走突厥君率骑到肃州掩取之还至甘州护输夺君节杀左右亲吏剖其心曰是始谋者君力战死　　王晙
按唐书王晙传晙沧州景城人后徙洛阳父行果为长安尉晙擢明经第始调清苑尉历除殿中侍御史景龙末授桂州都督开屯田数千顷以息转漕百姓赖之迁陇右群牧使开元二年吐蕃以精甲十万寇临洮晙率所部夜袭之贼败以功加银青光禄大夫清源县男又进并州都督长史明年突厥默啜为拔曳固所杀其下多降分置河曲晙上言不可以三策料之书未报而已叛乃敕晙将并州兵济河讨之以功迁左散骑常侍拜兵部尚书为朔方军大总管封清源公卒赠尚书左丞相谥曰忠烈　　王玙
按唐书王玙传玙方庆六世孙元宗在位久推崇老子道好神仙事玙上言请筑坛东郊祀青帝天子入其言擢太常博士为祠祭使玙专以祠解中帝意有所禳祓大抵类巫觋汉以来葬丧皆有瘗钱后世里俗稍以纸寓钱为鬼事至是玙乃用之肃宗立累迁太常卿干元三年拜蒲同绛等州节度使俄同中书门下平章事时大兵后天下愿治玙望轻无它才不为士议谐可乃奏置太一坛劝帝身见九宫祠帝由是专意它议不能夺帝尝不豫太卜建言祟在山川玙遣女巫乘传分祷天下名山大川巫皆盛服中人护领所至干托州县赂遗狼藉明年罢玙为刑部尚书又出为淮南节度使犹兼祠祭使徙浙东召入再迁太子少师卒赠开府仪同三司谥曰简怀　　王希夷
按唐书王希夷传希夷徐州滕人家贫父母丧为人牧羊取佣以葬隐嵩山师黄颐学养生四十年颐卒更居兖州徂徕与刘方博友善喜读周易老子饵松柏叶杂华年七十余筋力柔强刺史卢齐卿就谒问政答曰己所不欲勿施于人此言足矣元宗东巡狩诏州县敦劝见行在时九十余帝令张说访以政事宦官扶入宫中与语甚悦拜国子博士听还山敕州县春秋致束帛酒肉仍赐绢百衣一称　　王仲丘
祖
师顺

按唐书王仲丘传仲丘沂州琅邪人祖师顺仕高宗终司门郎中仲丘开元中历左补阙内供奉集贤修撰起居舍人迁礼部员外郎卒　　王翰
按唐书王翰传翰字子羽并州晋阳人少豪健恃才及进士第然喜蒱酒张嘉贞为本州长史伟其人厚遇之张说至礼益加举直言极谏调昌乐尉又举超拔群类方说辅政故召为秘书正字擢通事舍人驾部员外郎家畜声伎日使颐令自视王侯人莫不恶之说罢宰相翰出为汝州长史徙仙州别驾日与才士豪侠饮乐游畋伐鼓穷欢坐贬道州司马卒　　王諲按唐诗纪事諲登开元进士第
　　王昌龄
按唐书孟浩然传浩然同知名者王昌龄崔颢皆位不显昌龄字少伯江宁人第进士补秘书郎又中宏辞迁汜水尉不护细行贬龙标尉以世乱还乡里为刺史闾丘晓所杀张镐按军河南兵大集晓最后期将戮之辞曰有亲乞贷余命镐曰王昌龄之亲欲与谁养晓默然昌龄工诗绪密而思清时谓王江宁云　　王维按唐书王维传维字摩诘九岁知属辞与弟缙齐名资孝友开元初擢进士调大乐丞坐累为济州司仓参军张九龄执政擢右拾遗历监察御史母丧毁几不生服除累迁给事中安禄山反元宗西狩维为贼得以药下利阳喑禄山素知其才迎置洛阳迫为给事中禄山大宴凝碧池悉召梨园诸工皆泣维闻悲甚赋诗悼痛贼平皆下狱或以诗闻行在时缙位已显请削官赎维罪肃宗亦自怜之下迁太子中允久之迁中庶子三迁尚书右丞缙为蜀州刺史未还维自表己有五短缙五长臣在省户缙远方愿归所任官放田里使缙得还京师议者不之罪久乃召缙为左散骑常侍上元初卒年六十一维工草&#善画名盛于开元天宝间别墅在辋川地奇胜有华子冈欹湖竹里馆柳浪茱萸沜辛夷坞与裴迪游其中赋诗相酬为乐丧妻不娶孤居三十年母亡表辋川第为寺终葬其西　　王准
按唐书王传子准为卫尉少卿以斗鸡供奉禁中准骄甚过驸马都尉王繇以弹弹其巾折玉簪为乐既置酒永穆公主亲视供具万年尉韦黄裳长安尉贾季邻等候准经过馔具倡乐必素办无敢逆意　　王鋗按唐书王方翼传方翼子珣珣子鋗天宝中历右补阙殿中侍御　　王&#
按唐书王綝传綝孙字灵龟辟范阳节度使张守珪幕府时契丹屈烈部将谋入寇河北骚然至契丹胁说祸福乃不入安禄山叛拜博陵常山二太守副河北招讨卒赠太常卿自褒至六世封石泉　　王越宾按全唐诗小传越宾明皇时中官
　　王光庭
按全唐诗小传光庭与张说善说赠诗云同居洛阳陌盖亦洛阳人也　　王泠然
按全唐诗小传泠然开元五年登第王丘典吏部选时尝被奖拔官校书郎　　王岳灵
按全唐诗小传岳灵登开元进士第天宝中累官至监察御史　　王乔
按全唐诗小传乔安定太守
　　王羡门
按全唐诗小传羡门开宝间人
　　王邕
按全唐诗小传邕天宝进士
　　王雝
按全唐诗小传雍永州太守
　　王迥
按全唐诗小传迥家鹿门号白云先生与孟浩然善　　王之涣兄之咸
　之贲

按全唐诗小传之涣并州人兄之咸之贲皆有文名天宝间与王昌龄崔国辅郑昈联唱迭和名动一时　　王季友按全唐诗小传季友河南人家贫卖履博极群书豫章太守李勉引为宾客甚敬之　　王思礼
