<!-- { "loadSidebar": true } -->
按万姓统谱廷干字维桢泾县人嘉靖壬辰进士历九江知府夙擅英妙久称艺林　　王梴
按宁波府志梴字子长号同野御史涣之子也嘉靖十一年登进士值彗星变上封事有直声授中书舍人奉诏谕江南直隶诸郡所司率故事致赆一无所受升缮部员外郎进郎中升江西左参议提督粮储转山东副使升湖广参政免官梴慷慨负气素善古诗文晚更精诣有汉唐风格　　王维桢
按万姓统谱维桢字允宁华州人嘉靖乙未进士改翰林庶吉士历官至南京国子祭酒为人慷慨峻特笃孝于亲将赴官会山陕地震卒于家年仅五十有诗文二十卷行于世　　王韬孟
按明外史周怡传王韬孟金坛人嘉靖十四年进士授吉安推官拜南京吏科给事中严嵩入内阁韬孟论嵩奸贪并及嵩子世蕃嵩憾甚未有以中也韬孟以次出为山东佥事居四年给由入都道病后期嵩遂夺其官韬孟在台直声甚着比归环堵萧然数年卒　　王诤
按明外史王叔果传叔果父诤嘉靖登第字子孝由溧阳知县入为御史按云南劾黔国公沐朝辅不法终右佥都御史巡抚贵州　　王激
按明外史王叔果传叔果叔父激第进士历考功郎中右通政为国子祭酒逾年即谢去　　王问
子
鉴

按明外史王问传问字子裕无锡人以学行称嘉靖十七年成进士授户部主事以父老乞便养改南京职方迁车驾郎中广东佥事性至孝乞养归父卒遂不复仕工诗文旁及书画清修雅尚卒年八十门人私谥曰文静先生子鉴字汝明嘉靖末年进士累官南京鸿胪卿亦善画　　王德
按明外史王德传德字汝修永嘉人嘉靖十七年进士授东昌推官父丧除补大名征授户科给事中会李默长吏部怒德投剌倨出为岭南兵备佥事与抚按争事投劾径归默复起吏部用前憾落职闲住德乡居愤倭乱奉母居城中而倾赀募健儿为保障计三十七年倭至大掠德偕父沛督义兵击之宵遁俄一舟飘至突来犯沛及族弟崇尧崇修歼焉亡何倭复至德愤怒勒所部追袭至龙湾军败手射杀数人骂贼死　　王格
按明外史王廷陈传嘉靖十八年诏修承天大志巡抚顾璘以王格荐格京山人官河南佥事　　王
按明外史王传字民应太仓人父倬南京兵部右侍郎以谨厚称举嘉靖二十年进士授行人迁御史出视河东盐政以疾归已起按湖广复按顺天二十九年俺答大举犯古北口奏言潮河川有径道可达通州因疾驰至通为守御计副都御史王仪镇通州御史姜廷颐劾其不职帝命逮仪而超擢右佥都御史代之寻出抚山东浙江倭起命提督军务巡视浙江及福建漳泉二府进右副都御史巡抚大同秋防事竣就加兵部右侍郎三十八年把都儿辛爱数部屯会州挟朵颜为乡导将西入声言东遽引兵东寇乃以其间由潘家口入渡滦河而西大掠遵化迁安蓟州玉田京师大震御史方辂劾失策者三可罪者四遂命逮下诏狱论斩明年冬死西市　　王崇古
按明外史王崇古传崇古字学甫蒲州人嘉靖二十年进士除刑部主事由郎中历知安庆汝宁二府累进陕西按察使河南布政使四十三年改右佥都御史巡抚宁夏隆庆初加右副都御史进兵部右侍郎总督陕西延宁甘肃军务崇古在陕七年先后获首功甚多四年正月诏崇古总督宣大山西军务俺答降加崇古太子少保兵部尚书俺答归款二十年崇古乃殁子谦万历五年进士官终太仆少卿孙之桢以荫累官太子太保左都督之采万历二十六年进士官兵部右侍郎陕西三边总督　　王国光
按明外史王国光传国光字汝观阳城人嘉靖二十三年进士授吴江知县调仪封擢兵部主事改吏部历文选郎中屡迁顺天府尹户部右侍郎总督仓场谢病去隆庆四年起刑部左侍郎拜户部尚书再督仓场神宗即位还理部事三年京察拾遗国光为南京给事御史所劾再疏乞罢帝特留之明年复请乃诏乘传归五年吏部尚书张瀚罢起国光代加太子太保明年大计京朝官徇张居正意置吴中行等五人于察籍国光有才智初掌邦计多所建白及是受制执政声名损于初及居正卒御史杨寅秋劾国光六罪帝遂怒落职闲住已念其劳命复官致仕　　王之诰按明外史王之诰传之诰字告若石首人嘉靖二十三年进士授吉水知县迁户部主事改兵部员外郎出为河南佥事讨师尚诏有功转参议调人同兵备副使进山西右参政擢右佥都御史巡抚辽东召为兵部右侍郎寻以左侍郎总督宣大山西军务隆庆元年就进右都御史俺答犯石州杀人数万所过无孑遗事闻之诰贬二秩三年起督京营进左都御史总督陕西三边军务迁南京兵部尚书神宗嗣位召拜刑部尚书张居正专政之诰与有连每规切之万历三年奏请终养报许卒谥端襄　　王宗沭
按明外史王宗沭传宗沭字新甫临海人嘉靖二十三年进士授刑部主事历江西提学副使三迁山西右布政使改广西左布政使补山东隆庆五年拜右副都御史总督漕运万历元年迁南京刑部右侍郎召改工部寻进刑部左侍郎奉敕阅视宣大山西诸镇边务母丧归九年以京察拾遗罢居家十余年卒天启初追谥襄裕子士崧士琦士昌皆进士士崧官刑部主事　　王重光
按济南府志重光新城人嘉靖甲辰进士工部主事理吕梁洪有功除户部督税九江岁省漕数千石累官贵州副使嘉靖中贵州诸蛮约四十八寨攻赤水诸处抚臣出师不克重光单骑深入谕以祸福诸蛮匍匐拜愿世奉职以采大木积劳卒　　王邦直
按明外史王邦直传邦直字国宁磁人父潺府谷知县邦直生而骈胁有神力人称王千斤弱冠补诸生好骑射穷韬略嘉靖中边患棘诏举天下武勇河南抚按官交章荐邦直诏送大同立功二十四年寇犯鹁鸽峪邦直同指挥刘钦千户李瓒等力战皆死　　王宗茂按明外史王宗茂传宗茂字时育京山人父桥广东布政使从父格太仆卿宗茂登嘉靖二十六年进士授行人三十一年擢南京御史劾严嵩负国之罪八疏至通政司赵文华密以示嵩嵩预为地遂以诬诋大臣谪平阳县丞到官半岁以母忧归嵩无以释憾夺其父桥官桥竟愤悒卒嵩罢相之月宗茂亦卒　　王遴按明外史王遴传遴字继津霸州人嘉靖二十六年进士除绍兴推官入为兵部主事历员外郎迁山东佥事再迁岢岚兵备副使有威名为巡抚所忌劾去官民相率讼冤诏许起用四十五年擢右佥都御史巡抚延绥隆庆改元御史温如玉论遴解官候勘后以故官巡抚宣府秩满进右副都御史召拜兵部右侍郎省亲归起协理戎政神宗立张居正秉政遴其同年生然雅不相能移疾归居正殁始起南京工部尚书寻改兵部召拜户部尚书遴在户部频执争已为中官所嫉会帝阅寿宫中官持御批索马遴援故事执奏帝不悦御史傅光宅黄纪贤顾云程李管因交章劾遴遴乞休去三十六年卒天启中追谥恭肃　　王樵按明外史王樵传樵字明远金坛人父臬兵部主事谏武宗南巡被杖终山东副使樵举嘉靖二十六年进士授行人历刑部员外郎迁山东佥事移疾归万历初张居正柄国雅知樵起补浙江佥事擢尚宝卿刘台劾居正居正乞归诸曹奏留之樵独请全谏臣以安大臣居正大恚出为南京鸿胪卿旋因星变自陈罢之家居十余年吏部尚书陆光祖起为南京太仆少卿再迁大理卿寻拜南京刑部右侍郎就擢右都御史给事中卢大中劾其衰老帝令致仕樵恬淡诚&#温然长者邃经学易书春秋皆有纂述卒谥恭简　　王世贞
按明外史王世贞传世贞字元美太仓人兵部侍郎倬孙右都御史子也举嘉靖二十六年进士官刑部主事杨继盛下吏时进汤药其妻讼夫冤为代草既死复棺殓之严嵩大恨用为青州兵备副使父以滦河失事嵩恶世贞构于帝论死系狱世贞解官奔赴与弟世懋日蒲伏嵩门涕泣求贷嵩阴持狱而时为谩语以宽之竟死西市兄弟哀号欲绝持丧归既除服犹却冠带苴履葛巾不赴宴隆庆元年兄弟伏阙讼父冤复官世贞意不欲出无何用言官荐令以副使&#大名犹不欲出李攀龙等以大义晓之乃就官迁浙江右参政山西按察使母忧归服除补湖广旋改广西右布政使入为太仆卿万历二年以右副都御史抚治郧阳张居正妇弟辱江陵令世贞论奏不少贷居正积不能堪会迁南京大理卿为给事中杨节所劾即取中旨罢之后起应天府尹复被劾罢居正殁起南京兵部右侍郎世贞通理前俸得考满比擢南京刑部尚书御史黄仁荣言世贞先被劾不当计俸据故事力争世贞乃三疏移疾归二十一年卒于家子士骐字冏伯进士终吏部员外郎亦能文　　王时槐
按明外史王时槐传时槐字子植安福人嘉靖二十六年进士除南京兵部主事历福建佥事嘉靖三十五年倭陷诏安时槐击破之复其城既而贼逼漳浦挟火器而前将士惮不敢击时槐令以田车载草为颜行而自后疾击遂连胜之已而倭又犯诏安时槐筑城缮守境内获全以糜军资被劾当贬陆光祖为文选雅知时槐迁尚宝少卿隆庆末出为陕西右参政张居正柄国以京察罢归久之卒　　王汝孝
按明外史丁汝夔传嘉靖二十八年汝夔拜兵部尚书明年俺答犯宣府诸将拒之不得入汝夔即上言寇不得志于宣府必东趋辽蓟请敕诸将严为备潮河川乃陵京门户宜调辽东一军赴白马关保定一军赴古北口从之寇果引而东大同总兵官仇鸾知之率所部驰至居庸南顺天巡抚王汝孝驻蓟州误听谍者谓寇向西北汝夔信之请令鸾还大同勿东未几寇循潮河川南下至古北口薄关城总兵官罗希韩卢钺不能却汝孝师大溃寇遂达通州自通州渡河而薄都城分掠西山黄村沙河大小榆河畿甸大震帝怒文武臣不任事尢怒汝夔寇既退下汝夔狱并逮汝孝希韩钺寇未尽去官校不敢前托言汝孝等追寇白羊口远不可卒至比逮至论死帝怒渐解而汝孝复以首功闻命俱减死戍边　　王福
按山西通志福大同人指挥充千总官武勇善战嘉靖二十八年值敌于曹家庄奋不顾身斩首五级陷阵而没　　王铠
按山西通志铠蔚州人中右所正千户随游击将军许宁征延绥至婆罗堡战死事闻赠怀远将军指挥同知　　王鈇
按明外史王鈇传鈇字德威顺天人嘉靖二十九年进士授常熟知县滨海多大猾匿亡命作奸鈇悉贳其罪俾为己用倭患起诸猾咸请效死于是立耆长部署子弟得数百人合防卒训练县故无城鈇率士卒城之倭来薄数御却之倭走由尚湖还海鈇用小艇数十蹑倭倭夹击之隘中独耆长数人从皆力斗死鈇陷淖瞋目大呼腹中刃死　　王相
按明外史王相传相东宁卫人嘉靖中嗣指挥职备御前屯三十一年把都儿辛爱自新兴堡入犯守堡指挥姚大谟百户常禄指挥刘栋刘启基战死部卒亡大半相闻率所部兵援与寇遇大战身被十余创而死指挥张策百户程克政胡镇及麾下士死者三百人相谥忠烈　　王沛
按浙江通志沛字子大澈季弟少业儒弃去精医术授益府良医嘉靖壬子倭乱沛集兵为守寇被创逸去戊午复至势张甚沛率乡兵御于梅头遇害事闻诏赠太仆寺丞立祠赐额愍忠录其子叔本为国学生　　王应麒
按浙江通志应麒慈溪人天性至孝倭寇卒至应麒扶母姜氏叔母余氏奔匿邻圃贼窥见二妇辄拔刀迫之余氏赴池水溺死应麒见母将被害以身翼蔽贼乱刃之子母伤甚俱卒　　王治
按明外史王治传治字本道忻州人嘉靖三十二年进士除行人迁吏科给事中再迁礼科左给事中隆庆元年进吏科都给事中明年左右有言南海子之胜者帝将往幸治率同官谏寻擢太仆少卿改大理进太仆卿忧归卒　　王在复
