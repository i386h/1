<!-- { "loadSidebar": true } -->
按万姓统谱和曲沃人居乡喜周贫乏导人以善金贞佑间兵扰团结乡人保鄣后仕元知绛阳军政治公平子用少从张理之学仕为曲沃冀城令累官佥岭北湖南廉访司使以同知晋宁路致仕归父子忠荩士林称之　　靳德进
按元史靳德进传德进其先潞州人后徙大名祖璇业儒父祥善星历赠集贤大学士谥安靖德进以选授天文星历卜筮三科管勾累迁秘书监掌司天事成宗以皇孙抚军北边德进预在行凡攻战取胜皆豫&#期日无不验者亦间言事得失多所裨益成宗即位授昭文馆大学士知太史院寻以病丐闲仁宗即位命领太史院事力辞不允以疾卒于位谥文穆子泰工部侍郎　　靳昺
按元史靳昺传昺字克昌绛州曲沃人兄荣为奎章阁承制学士母没昺与兄荣护丧还家至平定大雷雨流水骤至昺伏柩上荣呼之避水昺不忍去遂为水所漂没诏赐孝子靳昺碑　　明
　　靳义
按万姓统谱义字原礼淇县人以太学生任监察御史永乐初出按北京纠治贪墨决疑狱滞讼皆得其情吏民畏服日惟蔬食毫发无取于民时皇太子居守北京赐鱼米以旌其廉且语左右曰靳义可谓真御史也未几升湖广按察司副使风纪肃然　　靳宣
按万姓统谱宣汤阴人永乐进士
　　靳睿
按万姓统谱睿邰阳人成化进士
　　靳颐
按万姓统谱颐滑县人弘治进士
　　靳贵
按万姓统谱贵字元道丹徒人弘治己酉乡试第一庚戌会试第二廷试第三授编修历少师户部尚书华盖殿大学士赠太傅谥文僖贵素静重简默不轻为臧否对客论事恒不尽其辞人或以为过慎比居密勿侃侃正言略无顾忌事关宗社同事有所论谏从甚力家居率从简约作师俭堂以示子孙盖亦休休有容之大臣也　　靳学颜
按万姓统谱学颜字子愚曹州人与弟学曾同成嘉靖辛丑进士学颜历都御史学曾按察副使
　训姓部列传
　　明
　　训浚
按万姓统谱浚柏乡人宣德中仕袁州府学教授　员姓部列传
　　晋
　　员敞
按郑樵通志前凉有金城人员敞
　　员景
按郑樵通志前凉有大夏人员景
　　员平
按万姓统谱平安夷人
　　北魏
　　员怀远
按万姓统谱怀远镇西将军平凉郡公
　　唐
　　员半千
按唐书员半千传半千字荣期齐州全节人始名余庆事王义方以迈秀见赏义方尝曰五百岁一贤者生子宜当之因改今名累正谏大夫兼右控鹤内供奉半千以控鹤在古无有而授任者皆浮侠少年非朝廷德选请罢之忤旨下迁水部郎中除棣州刺史复入弘文馆为学士出为濠蕲二州不专任吏尝以文雅粉泽礼化大行召为太子右谕德累封平原郡公卒年九十四　　员俶
按济南府志俶历城人半千孙开元间召能言佛道孔子者答问禁中俶时方九岁升坐词辨注射帝异之曰半千孙固应尔　　员嘉静
按郑樵通志唐吏部郎员嘉静
　　员结
按万姓统谱结贞元龙虎榜中人
　　员锡
按万姓统谱锡越州刺史
　　员寓
按万姓统谱寓德宗时殿中侍御史
　　宋
　　员安舆
按郑樵通志宋登科员安舆陵井监人
　　员卓
按尚友录卓著遁甲车征赋一卷
　　员子思
按万姓统谱子思陵井监人皇佑进士
　　员逢辰
按万姓统谱逢辰华州人登科
　　员旸太
按万姓统谱旸太双流人政和进士
　　员兆先
按万姓统谱兆先双流人政和进士
　　员良臣
按万姓统谱良臣双流人政和进士
　　员琦
按万姓统谱琦吴璘部将
　　元
　　员思忠
按河南通志思忠修武人以笃孝称诏表其门　　明　　员议
按万姓统谱议凤翔人洪武中任舒城知县有善政　　员慧按平度州志慧陕西人永乐间任吏目
　　员纪
按万姓统谱纪绵州人宣德中任泾县教谕勤于敷教笃于自守言行足以示法于士类历礼部郎中　　员宗义按陕西通志宗义咸阳人事继母以孝闻敦族睦邻轻财尚义岁饥出赀赈活几万人　　员恭
按万姓统谱恭字敬夫兴国人正统中任经历　　员贤按万姓统谱贤咸阳人天顺中溧阳县知县
　　员鼐
按万姓统谱鼐咸阳人天性豁达孝友成化举人仕山东青州府通判寻守霍州按宦官罪恶改调又明年宦官诛被命礼征固辞不起　　员宪枢
按万姓统谱宪枢字恭甫&#人弘治中任知县　　员盘按万姓统谱盘棠邑人弘治中广平教谕
　　员璇
按万姓统谱璇武进人正德中任临清州判官　　员梁按万姓统谱梁山西安道人正德中任县丞
　　员从政
按陕西通志从政葭州人累世同居以义称
　　员观光
按陕西通志观光太谷人廪生闯贼陷城归家正襟危坐贼迫胁投井而死
　姓部列传
　　晋
　　平
按万姓统谱平前燕金城人

　舜姓部列传
　　周
　　舜华
按万姓统谱华晋贤大夫
　　宋
　　舜俞咨
按万姓统谱俞咨延佑初嘉兴教授
　　明
　　舜用禹
按万姓统谱用禹庆都人宣德中刻漏博士

　振姓部汇考
凌迪知万姓统谱
　　振姓
振见姓苑

　闰姓部列传
　　汉
　　闰丝
按万姓统谱丝见印薮
　　金
　　闰孙
按金史讹里也传大定初招谕契丹窝斡骁骑军士闰孙被害赠修武校尉
　万姓部汇考
郑樵通志
　　以名为氏
晋
人名

万氏亦作娩姬姓毕万之后亦云芮伯万之后孟轲门人万章汉有万攀又有吐万氏改万氏廖用贤尚友录
　　万姓
万扶风商音又望出河南

　献姓部列传
　　周
　　献则
按战国策献则谓公孙消曰公大臣之尊者也数伐有功所以不为相者太后不善公也辛戎者太后之所亲也今亡于楚在东周公何不以秦楚之重资而相之于周乎楚必便之矣是辛戎有秦楚之重太后必说公公相必矣
　万姓部列传
　　周
　　万章
按史记孟子传孟轲与万章之徒序诗书述仲尼之意作孟子七篇注
索隐曰孟子有万章公明高等并
轲之门人也万姓章名
　　汉
　　万攀
按郑樵通志汉有万攀
　　后汉
　　万修
按后汉书万修传修字君游扶风茂陵人更始时为信都令与太守任光都尉李忠共迎世祖拜为偏将军建武二年封槐里侯与扬化将军坚镡俱击南阳未&#而病卒于军　　万普
按后汉书万修传修封槐里侯卒子普嗣封泫氏侯卒　　万亲
按后汉书万修传修子泫氏侯普卒子亲嗣徙封扶柳侯亲卒无子国除　　万丰
按后汉书万修传永初七年邓太后绍封修曾孙丰为曲平亭侯　　万炽
按后汉书万修传修曾孙曲平定亭侯丰卒子炽嗣永建元年炽卒无子国除　　万恭
按后汉书万修传延熹二年桓帝绍封修元孙恭为门德亭侯　　万侨
按万姓统谱侨见印薮
　　万延年
按万姓统谱延年见印薮
　　吴
　　万彧
按吴志孙&#传宝鼎二年右丞相万彧上镇巴丘　　万瑊按万姓统谱瑊乌程令
　　北魏
　　万真
按魏书万安国传安国祖真世为酋帅恒率部民从世祖征伐以功除平西将军炖煌公转骠骑大将军仪同三司　　万振
按魏书万安国传安国父振尚高阳长公主拜驸马都尉迁散骑常侍宁西将军长安镇将赐爵冯翊公　　万安国按魏书万安国传安国代人少明敏有姿貌以国甥复尚河南公主拜驸马都尉迁散骑常侍显祖特亲宠之超拜大司马大将军封安城王安国先与神部长奚买奴不平承明初矫诏杀买奴于苑中高祖闻之大怒遂赐安国死年二十三子翼袭王爵太和十五年薨　　万纂
按魏书万安国传安城王安国子翼翼薨子纂字辅兴袭依例降为公世宗时起家司徒仓曹参军迁南秦平西府司马护军长史正光二年卒　　万金刚
按魏书万安国传安城王纂子金刚武定末开府祭酒齐受禅爵例降　　隋
　　万宝常
按隋书万宝常传宝常不知何许人也父大通从梁将王琳归于齐后复谋还江南事泄伏诛由是宝常被配为乐户因而妙达钟律遍工八音历周洎隋俱不得调开皇初奉诏造诸乐器其声雅淡不为时人所好太常善声者多排毁之宝常贫无子其妻因其卧疾窃其资物而逃宝常饥馁无人赡遗竟饿而死　　唐　　万齐融
按尚友录齐融唐诗人
　　万楚
按尚友录楚唐诗人
　　万闰俊
按万姓统谱闰俊侍御史
　　万敬儒
按唐书万敬儒传敬儒庐州人三世同居丧亲庐墓刺血写浮屠书断手二指&#复生州改所居曰成孝乡广孝聚大中时表其家　　万珰
按万姓统谱珰龙虎榜中人
　　万晏
按万姓统谱晏泾人在唐时以孝悌称朝廷以数世同居表其门里并复其家　　万齐
按万姓统谱齐性敏学富名振当时与乌程包融会稽贺朝河南荆臣齐名号包万荆贺　　宋
　　万适
按宋史万适传适字纵之陈州宛丘人自号遣元子喜学问精于道德经与韩伾交游不求仕进专以着述为务淳化中伾任翰林学士因召对上问曰卿早在嵩阳当时辈流颇有遗逸否伾以适及杨璞田诰为对上悉令召至阙下适最后至特授慎县主簿适康强无疾诏下日已病犹勉强赴朝谢后数日卒　　万规按万姓统谱规字仁甫乐清人熙丰间试礼部不中谢举子业闭户读书县始建学令周邠三造其庐请主讲席辞不就郡守石牧之亦移书招之终不往所居海滨有赤水港旧以舟渡覆溺者多规乃竭家赀率邑里买石筑堤仿泉之万安建桥人便之至今名万桥会举经明行修之士令以规应诏亦不行优游田里以寿终有东平生文集十三卷孙庚登科　　万谔按万姓统谱谔字叔康饶州人绍兴间知沙县宽厚有惠爱于民广寇犯闽境谔被漕檄督饷事慨然率巡检吴铸尉陈永忠以乡兵千余人逆拒之贼遁追蹑逾日履险堕空从舁还治卒民感其忠义为立祠　　万顷按尚友录顷江州童子十余岁绍兴中召见记诵经史如流赐文林郎　　万庚
按万姓统谱庚字汝金乐清人善词赋太学兴首中优选绍兴甲戌上舍擢第授缙云尉以忧不赴再调全州教授清湘士子稀少初至郡丐增廪给以养士郡将异其才俾兼摄幕职为文雄深雅健追配韩柳湖南诸郡碑碣必属庚撰述秩满改洪州录参虞允文入相王十朋自泉南贻书荐之谓庚为上舍第一乞加职擢足以劝恬退抑浮竞虞得书议除学官名未上卒终从政郎　　万建
按万姓统谱建四明人开禧初为尉清敏强干克振厥事盗贼屏息人皆安堵　　万材实
按万姓统谱材实新城人绍定进士
　　万文胜
按万姓统谱文胜宁国人倜傥有大志累官至福州观察使　　万镇
按万姓统谱镇字子静平江人少师事方暹后游饶双峰门尝称天下读书伯易第一子静次之伯易名汉鄱阳人与子静为同门友　　万锺
按万姓统谱锺字元亨归安人仕至龙图阁待制宋亡元世祖三征终不起　　元
　　万邦宁
按浙江通志邦宁字细英宝坻县人由荫官知乐清县至正丙申赴任道经本郡入谒郡守适监邑燕帖木儿讨方氏部属举邑骚动邦宁既至以理开谕渠魁慑伏　　万清
按江西通志清字仕廉南城人由进士官至枢密院使至正辛丑镇守建昌路总管府洪武初窜入闽地明太祖屡征不就使人求得之贬和州知州不就卒　　明　　万斌
