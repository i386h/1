<!-- { "loadSidebar": true } -->
按史记赵世家牛畜侍烈侯以仁义约以王道烈侯逌然　　牛翦
按郑樵通志赵有武灵王将军牛剪
　　牛赞
按姓氏急就篇赵有牛赞
　　秦
　　牛缺
按郑樵通志秦大儒有牛缺
　　汉
　　牛哀
按淮南子牛哀病七日化为虎其兄启户虎搏而食之　　后汉
　　牛邯
按后汉书隗嚣传嚣使牛邯军瓦亭王遵与牛邯旧故知其有归义意以书谕之乃谢士众归命洛阳邯字孺卿狄道人有勇力才气雄于边陲及降杜林马援并荐之以为护羌校尉与来歙平陇右　　牛牢
按尚友录牢字君直世祖为布衣时与牢交游尝夜共讲说谶言云刘秀当为天子世祖曰安知非我万一果然各言尔志牢独嘿然世祖问之牢曰丈夫立义不与帝友众大笑及世祖即位征牢牢称疾不至诏每就家存问之牢恒被发称疾不答诏命　　牛崇
按姓氏急就篇崇为陇西主簿马文渊为太守羊喜为功曹凉部云三牲备具　　牛君
按万姓统谱君见印薮
　　牛赏
按万姓统谱赏见印薮
　　牛曾
按万姓统谱曾见印薮
　　晋
　　牛金
按尚友录金仕为后军将军时立石图有牛与马共天下之谶宣帝乃忌牛金为二榼共一口以毒酒鸩之不知恭王妃夏侯氏通小吏牛氏而生元帝焉　　牛夷按郑樵通志前秦有大夫牛夷
　　牛温
按郑樵通志北凉有郎中牛温
　　牛犨
按郑樵通志后秦有牛犨
　　隋
　　牛弘
按隋书牛弘传弘字里仁安定鹑觚人也本姓&#氏祖炽郡中正父允魏侍中工部尚书临泾公赐姓为牛氏弘性宽裕好学博闻在周起家中外府记室后袭封临泾公宣政元年转内史下大夫进位使持节大将军仪同三司开皇初迁授散骑常侍秘书监进爵奇章郡公三年拜礼部尚书时杨素恃才矜贵轻侮朝臣唯见弘未尝不改容自肃寻授大将军拜吏部尚书其选举先德行而后文才务在审慎虽致停缓所有进用并多称职大业二年进位上大将军三年改为右光禄大夫六年从幸江都卒谥曰宪弟弼好酒而酗弘长子方太亦有学业官至内史舍人次子方裕性凶险从幸江都与裴虔通等同谋弒逆　　唐　　牛凤及
按万姓统谱凤及长寿中撰唐书断自武德终于弘道为百有十卷　　牛仙客
按唐书牛仙客传仙客泾州鹑觚人初为县小史令傅文静器之会为陇右营田使引与计事积功迁洮州司马河西节度判官迁太仆少卿判凉州别驾知节度留后事俄为节度使开元二十四年代信安王祎为朔方行军大总管封陇西郡公以工部尚书同中书门下三品知门下事遥领河东节度副大使为相谨身无他与时沉浮久之封豳国公加左相卒谥曰贞简　　牛堪
按万姓统谱堪元和中太学生也及第归韩愈作序送之　　牛僧孺
按唐书牛僧孺传僧孺字思黯隋仆射奇章公弘之裔第进士元和初以贤良方正对策条指失政不避宰相调伊阙尉改河南迁监察御史进累考功员外郎穆宗初知制诰徙御史中丞按治不法内外澄肃以户部侍郎同中书门下平章事寻迁中书侍郎敬宗立进封奇章郡公是时政出近幸僧孺数表去位授武昌节度使同平章事文宗立进门下侍郎弘文馆大学士是时吐蕃请和约弛兵而大酋悉怛谋举维州入之剑南于是李德裕上言帝使群臣大议请如德裕策僧孺持不可遂诏返降者时皆谓僧孺挟素怨帝亦以为不直罢为淮南节度副大使三年召为左仆射以足疾不任谒为山南东道节度使会昌元年下迁太子少保明年以太子太傅留守东都刘稹诛而石雄军吏得从谏与僧孺李宗闵交结状累贬循州长史宣宗立徙衡汝二州还为太子少师卒谥曰文简诸子蔚丛最显　　牛元翼
按唐书牛元翼传元翼赵州人材果有谋王承宗时倚其计王廷凑叛穆宗擢为深冀节度使以携其军廷凑怒攻元翼元翼固守长庆二年诏赦廷凑罪徙元翼山南东道以深州赐廷凑廷凑恨之已受诏兵不解元翼率十余骑冒围跳德棣朝京师廷凑入尽杀元翼亲将臧平等百八十人元翼见延英赉问优缛闻平等死愤恚卒　　牛蔚
按唐书牛僧孺传僧孺子蔚字大章第进士由监察御史为右补阙大中初屡条切政宣宗喜曰牛氏果有子差慰人意迁累吏部郎中失权幸意贬国子博士分司东都复以吏部召咸通中进至户部侍郎袭奇章侯久之检校兵部尚书山南西道节度使黄巢入京师遁山南以尚书右仆射致仕卒　　牛丛
按唐书牛僧孺传僧孺子丛字表龄第进士由藩帅幕府任补阙以司勋员外郎为睦州刺史咸通末拜剑南西川节度使僖宗幸蜀授太常卿以病求为巴州刺史不许还京为吏部尚书嗣襄王乱丛客死太原　　牛徽
按唐书牛僧孺传僧孺子蔚蔚子徽举进士累擢吏部员外郎干符中选滥吏多奸岁调四千员徽治以刚明柅杜干请法度复振父丧客梁汉终丧以中书舍人召辞疾改给事中留陈仓张浚伐太原引为判官俄为刑部侍郎袭奇章男以刑部尚书致仕归樊川卒　　后梁
　　牛存节
按五代史牛存节传存节字赞正青州博昌人也初名礼事诸葛爽于河阳爽卒归梁太祖存节为人木强忠谨太祖以为小校太祖攻魏存节下魏黎阳临河迁滑州牢城遏后指挥使拜亳宿二州刺史迁潞州都指挥使存节为将法令严整而善得士心累拜邢州团练使元帅府左都押衙太祖即位拜右千牛卫上将军迁匡国军节度使末帝立加同中书门下平章事徙镇天平蒋殷反徐州遣存节攻破之以病召归京师卒　　后唐
　　牛希济
按尚友录希济蜀臣也降于后唐明宗召赋蜀王降唐诗云唐主再悬新日月蜀王难保旧山川明宗曰不忘君亲忠孝也赐彩百匹　　辽
　　牛温舒
按辽史牛温舒传温舒范阳人刚正尚节义有远器咸雍中擢进士第滞小官大安初累迁户部使转给事中知三司使事寿隆中拜参知政事中京留守召为三司使干统初复参知政事知南院枢密使事五年使宋还加中书令卒　　宋
　　牛思进
按宋史郭进传牛思进者祁州无极人少从军以膂力闻太平兴国四年知平定军从征河东石岭关部署郭进卒命思进代之师还以功改本州团练使七年授右千牛卫上将军致仕卒　　牛冕
按宋史牛冕传冕字君仪徐州彭城人太平兴国三年进士解褐将作监丞通判郴州徙和州迁太常丞知滁州以勤政闻召归转监察御史端拱元年迁左正言出知润州命为福建转运使至道初召入进秩兵部员外郎知潭州召拜兼侍御史知杂事真宗即位改工部郎中咸平元年知益州戍卒为乱冕委城奔汉州诏遣赴阙至京兆劾其罪削籍流儋州遇赦移钦英二州历鄂海二州别驾淮南节度副使大中祥符初起知涟水军俄复为祠部员外郎卒子昭俭至殿中丞　　牛拱辰
按山西通志拱辰文水人天圣进士历倅岢岚定襄迁驾部员外调普慈赐三品服进虞部郎中知房陵所至去苛细而宽约束清心洁己未尝为子孙业　　牛装按宋史刘沪传朝廷以沪权水洛城寨主沪卒居人遮道号泣请留葬水洛立祠城隅经略司上言熟户蕃官牛装等愿得沪子弟主其城乃命其弟淳为水洛城兵马监押　　牛&#
按宋史牛&#传&#字伯远汝州鲁山人初为射士金人入侵&#聚众与战屡胜补保义郎累迁荥州刺史转和州防御使充五军都统制迁安州观察使会岳飞制置江西湖北辟为唐邓襄郢州安抚使寻改神武后军中部统领伪齐使李成合金人入寇破襄阳六郡飞遣皋以骑兵击破之复襄阳进中侍大夫金人渝盟飞命皋出师战汴许间以功最除捧日天武四厢都指挥使成德军承宣使升真定府路马步军副统总管转宁国军承宣使荆湖南路马步军副总管绍兴十七年上巳日都统制田师中大会诸将&#遇毒亟归明日卒或言秦桧使师中毒&#云　　牛皓按宋史牛皓传皓福津人为武功大夫川陕宣抚后军中部将绍兴五年金右都监撒离曷与其熙河经略使慕洧欲犯秦川宣抚副使吴玠遣诸将校分道伺之皓至瓦吾谷与金将虎山遇金人欲招之皓力战死有承信郎高万且骂且战与熙河路部将任安宣抚司队官秦元薛琪张亨皆死于阵　　牛宏
按万姓统谱宏绍兴十四年甲子由进士授永新令莅任廉以持己惠以及民尢注意学校秩满迁右秘书丞　　牛大年
按宋史牛大年传大年字隆叟扬州人庆元二年进士历官大宗正丞四川提举茶马知黎州加直宝章阁为工部郎官入对请惩贪吏迁侍左郎中进直华文阁浙东提点刑狱迁守秘书少监宗正少卿升秘书监迁起居舍人升起居郎以宝章阁待制提举太平兴国宫卒大年清操凛然所至以廉洁自持　　牛富按宋史牛富传富霍丘人制置司游击寨兵籍勇而知义为侍卫马军司统制戍襄阳移守樊城累战不为&#固守凡六年城破富率死士巷战死伤不可计遇民居烧绝街道身被重伤以头触柱赴火死谥忠烈裨将王福亦赴火死　　金
　　牛德昌
按金史牛德昌传德昌字彦钦蔚州定安人父铎辽将作大监德昌中皇统二年进士第调矾山簿迁万泉令属蒲陕荐饥群盗充斥州县城门昼闭德昌到官即日开城门纵百姓出入榜曰能自新者一不问贼皆感激解散县境以安府尹王伯龙嘉之礼待甚厚累官刑部吏部侍郎中都路都转运使广宁太原尹卒　　元
　　牛光祖
按山西通志光祖襄陵人以才辟甘肃行省掾寻升中书省掾中都留守都事有干局以廉慎称选刑部主事授大同路治中泰定改元擢大都兵马指挥使寻拜京畿都漕运使历官三品阶中顺大夫天历改元为河东陕西都转运盐使升中奉大夫云南诸路行中书省参知政事佩三珠虎符遍管军马次年致仕父滋知吉州累赠户部尚书陇西郡公弟敬祖任大同县尹　　明
　　牛谅
按东平州志谅字士良东平人洪武初以秀才举除翰林典簿同学士张以宁奉使安南太祖优诏褒美御制歌诗赐之使还报命擢为吏部尚书洪武七年降本部主事寻复前官谅优于文学著述甚多　　牛衡按万姓统谱衡永乐中胙城知县清慎有为勤于抚字案牍详明期年之间民无游惰盗贼屏息去任民心不忘　　牛景先
按万姓统谱景先御靖难兵数有功金川门失守景先变姓名易服出走死萧寺中已而穷治齐黄党逮景先妻妾发教坊司　　牛伦
按万姓统谱伦字大经涿州人景泰甲戌进士历官光禄寺少卿　　牛伟
按万姓统谱伟山东东平州人由监生成化十一年任邯郸县丞以廉介自持有才干勤职业掌马驿刍牧有法孳息蕃盛甲于他邑民有馈遗者力辞不受而煦育惠爱日下于闾阎历任九载恪守官箴终始不渝以疾卒于官民感德为立祠　　牛黉
按济宁州志黉济宁人尚鲁府定陶县主封亚中大夫宗人府仪宾为人乐善好施轻财重义正德间大饥河决为患济当要冲奉命修筑民贫役重黉输粟一千二百石以给工役济民赖之事闻特赐褒美仍许入本府志书以传不朽其后绿林之扰郡守修禁键募义士以固金汤黉与有力焉　　牛鸾
按万姓统谱鸾字明世献县人正德戊辰进士历按察司副使　　牛天麟
按万姓统谱天麟字文祥聊城人正德戊辰进士历都御史　　牛凤
按万姓统谱凤字道征叶县人正德辛未进士历行太仆寺卿　　牛斗
按万姓统谱斗字云章山阳人嘉靖乙未进士历主事　　牛山木
按万姓统谱山木字子美曲周人嘉靖癸丑进士历按察司佥事　　牛镜
按万姓统谱镜字公照献县人嘉靖丙辰进士历官副使　　牛惟炳
