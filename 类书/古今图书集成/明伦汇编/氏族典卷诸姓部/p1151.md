<!-- { "loadSidebar": true } -->
按尚友录缺尧时贤人学于王倪许由师之尧问于由曰啮缺可以配天乎吾藉王倪以要之许由曰殆哉岌乎天下啮缺之为人也聪明睿知给数以敏其性过人而又乃以人受天彼审乎禁过而不知过之所由生与之配天乎彼且乘人而无天方且本身而异形方且尊知而火驰方且为绪使方且为物骇方且四顾而物应方且应众宜方且与物化而未始有恒夫何足以配天乎
　彻姓部列传
　　元
　　彻里
按万姓统谱里徐州人曾祖太赤从太祖定中原为马步军都元帅里幼孤母教以书至元中世祖召见应对详雅悦之尝奉使江南省风俗访遗逸官至中书平章政事卒追封徐国公
　渫姓部列传
　　上古
　　渫子
按尚友录渫子贤人见韩子
　　明
　　渫升
按万姓统谱升山西人成化举人任邓州知州　铁姓部列传
　　隋
　　铁士雄
按万姓统谱士雄将军
　　宋
　　铁南仲
按万姓统谱南仲淮甸人进士
　　元
　　铁杰
按万姓统谱杰湖广参政
　　铁柱云
按龙泉县志柱云父沙板为龙泉达鲁花赤任满因家于邑大德丁未泉邑大歉柱云发廪千五百石赈济民艰邑上其事至大戊申表其门曰好义　　铁哥&#
按德安府志哥&#高昌国人至元中为德安达鲁花赤适土人蔡知府反哥&#率众先登身被数枪犹战不已遂讨平之主将犹怒欲屠城哥&#曰叛者蔡知府与城中人何与焉宜诛其党与不可滥及无辜主将从之城遂得全　　明
　　铁铉
按万姓统谱铉字鼎石邓州人洪武中由国子生授礼科给事中升山东参议靖难师起铉督漕运未尝乏缺靖难兵围济南悉力守御令军诈降开城门候文皇入急下铁板几闸攻围三月不能克围解事闻遣使褒赐升右布政使寻升兵部尚书参盛庸军务小河之捷中原震动文皇欲北还以诸将言再战遂得胜长驱渡江铉憾愤欲自裁文皇登极铉尚拥残兵驻淮南已而擒铉至不肯屈又背立廷中令一顾终不可得割其耳鼻亦不顾劈碎其体至死骂不绝声时年三十七子福安康安戍河池父仲名年八十三母薛氏俱安置海南　　铁处义
按万姓统谱处义会稽人知潜山县才干器量廉明正直于人不假借豪猾屏息维时桑麻蔽野民情欣戴至今思之　　铁迪
按万姓统谱迪莆田人弘治中任惠州府推官　　铁宗璧按万姓统谱宗璧莆田人弘治中任海丰县知县　　铁信按万姓统谱信平凉卫人正德贡士任知县
　　铁刚
按万姓统谱刚咸宁人正德中平和知县
　　铁篆
按万姓统谱篆永昌卫人隆庆辛未进士
　　铁世才
按万姓统谱世才云南人万历闲国子博士
　　铁成篆
按常德府志成篆常德府学万历闲贡历官独山州知州　　铁仲彬
按武安县志仲彬武安人任睢阳卫千户

　热姓部列传
　　宋
　　热焕
按奇姓通焕宋绍兴中殿使以工画人物得名　孑姓部列传
　　明
　　孑金
按万姓统谱金东昌人宣德中任分宜县知县　烈姓部列传
　　秦
　　烈裔
按拾遗记秦皇时有烈裔者鶱霄国人口含丹墨噀壁以成龙兽以指历如绳界之转手方圆皆如规度方寸内有五岳四渎列国备焉善画龙凤轩轩然惟恐飞去
　&#姓部列传
　　上古
　　&#令
按蜀本纪令荆人死其尸溯水上至汶山下复生见望帝立为相自以贤不及令乃让国号开明帝　骆姓部汇考
廖用贤尚友录
　　骆姓
骆内黄商音齐太公子骆之后以王父字为氏又望出河南会稽
　蹶姓部列传
　　周
　　蹶由
按万姓统谱由吴王余祭之弟

　莫姓部汇考
廖用贤尚友录
　　莫姓
莫巨鹿商音河南官氏志邢莫氏改为莫氏又望出江陵
　莫姓部列传
　　汉
　　莫藏用
按万姓统谱藏用比部员外郎
　　莫珍元
按万姓统谱珍元注太公阴符六卷
　　莫将军
按蒲江县志将军遗其名字河南人文帝时征云南越鲁僰驻节莫佛镇山下见石山状如苍龙出洞遂凿断之流血夜闻空中人语云将军既认破此地能舍官出家后必成佛莫果如其言于此修行　　北魏
　　莫含
按魏书莫含传含雁门繁畤人也家世货殖赀累巨万刘琨为并州辟含从事含居近塞下常往来国中穆帝爱其才求含于琨琨遣入国甚为穆帝所重常参军国大谋卒于左将军关中侯　　莫显
按魏书莫含传含子显知名于时昭成世为左常侍　　莫题按魏书莫含传显子题有策谋太祖使题等讨慕容宝广&#太守刘亢&#斩之以功赐爵东宛侯及还京师坐不敬黜为济阳太守后召入与论兴造之宜题久侍颇怠赐死　　莫云
按魏书莫含传题弟云好学善射太祖时常典选曹转给事中以功赐爵安德侯迁执金吾参军国谋议进爵安定公加平西将军后迁镇西大将军时初并河西人心未一云抚慰新旧皆得其所神中卒谥曰敬公　　莫题
按魏书莫题传题代人也多智有才用初为幢将领禁兵以功拜平远将军赐爵扶柳公进号左将军改为高邑公出除中山太守初昭成末太祖季父窟咄徙于长安题时贰于太祖遗箭于窟咄谓之曰三岁犊岂胜重载言窟咄长而太祖少也太祖既衔之天赐五年有告题居处倨傲拟则人主太祖乃使人示之箭告之曰三岁犊能胜重载不题奉诏父子对泣诘朝乃刑之　　唐
　　莫让仁
按开建县志让仁字及之开建人博学能文雅好诗歌甘于林下不喜仕进当时岭南称八才子及之与焉子宣卿　　莫宣卿
按万姓统谱宣卿开建人大中间进士第一今县金镂村有莫状元读书堂及片玉亭　　宋
　　莫洪
按万姓统谱洪南丹州人开宝中遣使奉表求内附太祖刻印以给之领州十余年岁贡白金百两厥后子孙世袭为刺史修贡不懈　　莫君陈
按万姓统谱君陈字和中归安人从安定先生学登嘉佑二年第御家严整如官府东坡有西河跳珠轩诗赠莫同年即君陈也　　莫俦
按万姓统谱俦政和中上御集英殿赐俦等及第　　莫抃按万姓统谱抃字庆叔世居青镇县太学生登进士第历舒州录参通判常州郢州抃性恬退力请郡得守临汀旋丐祠归自号知足居士病且革自志其墓止叙平生安分知足之意故于业皆略而不载子泽　　莫蒙按万姓统谱蒙字养正青镇人宣政间游太学以文鸣京师指为东南之秀蹭蹬不偶就特科出仕卒官纠曹晚年游戏翰墨诗律清奇词尤婉丽有卧&#集十卷行于世　　莫砥
按万姓统谱砥字彦平君陈长子弟磻字彦辅砥尝知永嘉为增养士之额士多感之为立生祠　　莫伯镕
按万姓统谱伯镕字器之磻之子也少有高志年五十即归休三子济汲冲皆擢进士第时号三莫　　莫伯虚按万姓统谱伯虚砥子守温州立思济堂后知常州有瑞梅甘露秀麦嘉禾之祥晚年退居注意佛学屏绝世故撰修行净土书法门华严经意&#刊行于世又释楞严圆觉经　　莫汲
按万姓统谱汲伯镕子绍兴间为国子监正自号月河宰相秦桧恶其张主善类谪化州郡士之秀者多从之学　　莫蒙
按宋史莫蒙传蒙字子蒙湖州归安人以祖荫补将仕郎两魁法科累官至大理评事提举广南市舶张子华以赃败朝廷命蒙往鞫之蒙正其罪又言秦&#郑时中受子华赂计直数千缗还朝除大理寺正户部员外郎遣措置浙西江淮沙田芦场言者论其丈量失实征收及贫民责监饶州景德镇起知光化军除湖北转运判官未几知鄂州召除户部左曹郎中出知扬州陛辞上以城圮命蒙增筑数月告成除直宝文阁学士大理少卿兼详定司敕令官兼权知临安府未几假工部尚书使金还除刑部侍郎改工部侍郎兼临安府少尹以言者罢起知鄂州卒于官年六十一赠奉政大夫　　莫泽
按万姓统谱泽抃子字兑夫踵世登科绍熙四年进士初任龙舒教官旋改秩知宁国之旌德入朝历清要仕至刑部尚书晚谪居星渚得还故里复原官卒　　莫济按万姓统谱济伯镕子归安人任司农少卿初为给事中李衡为侍御史论张说不行致仕而归济不画敕直学士周必大不草制谏官王希昌相继论奏不报同时去国当时赋四贤诗纪之济后仕至司农少卿　　莫冲
按万姓统谱冲伯镕子中博学宏词科历明州长史以循良称弟澄进士亦知名于时　　莫漳
按万姓统谱漳君陈曾孙归安人任平江守初知仁和时有出入德寿宫者恃势虐害善良漳擒挞之高后怒孝宗谪漳一级未几复挞一豪恶又谪一级居数月平江缺守宰执进拟孝宗曰朕有其人遂除漳院辖以承议郎知平江子柯进士孙烈知建昌府　　莫琮按万姓统谱琮字叔方仁和人建炎初避地崇德晚入仕历明福二州幕官行己俱有可观子五人元忠若晦似之若拙若冲俱登科时比燕山五窦　　莫公晟
按万姓统谱公晟洪之裔绍兴中知南丹州兼溪峒都巡检使徭人不叛百姓安业　　莫将
按宁州志将字少虚宁州人绍兴中以学问为上所知历官礼部尚书兼侍读使金还太后返銮有功殁赠端明殿学士　　莫之用
按万姓统谱之用祖戬辨口说贼脱百人于死意其后必昌而之用贫不能自给天理殆难晓也山谷赠以长篇末云虎头食肉何足夸阴德由来报宜奢丹功成无跃兔玉函方秘缘青蛇　　莫士先
按万姓统谱士先字元亨大庾人干道辛卯特科调邕州户曹年及九十长子如德淳佑甲辰进士　　莫及按万姓统谱及字仁父青镇人抃从侄也垂髫力学甫冠亚计偕旋占首选登进士第历上元尉建宁录参改秩宰信之玉山通判澧州隧志不书宦业第闻其廉介弗阿安贫不躁进殊有古人风致云　　莫光朝
按万姓统谱光朝字谦仲及同堂弟也自幼从师受学隽爽不凡逮长深自刻励至忘昏旦寒暑博览强记下笔属文顷刻数百言尢邃于易不拘传注推明旨意反复论究超出众见联中里选登进士第益闭户读书以充其学尤好为诗句法清丽识者谓其得意处不在唐人下改秩知江宁以抚字称　　莫元忠
按万姓统谱元忠字子直知义乌岁歉劝分赈之判德安抚惠贫民新学造士满去人皆思之　　莫若拙
按安陆府志若拙淳熙十二年为郢州教授
　　莫若晦
按万姓统谱若晦字子明守宜春蠲逋举坠后守严州有虎患若晦示恩信于民虎遂远升湖广南庾提举　　莫若冲
按万姓统谱若冲字子谦知安吉吴江有声除司农簿轮对出知岳州岳荒盗起督捕赈发境内帖然知全州漕司檄解军粮州处湘源壤高易涸客舟闻装粮绝不至若冲遂发官帑造舟搬运率先诸郡明年靖江暴水民赖舟以济最闻除大理丞丐祠归有浯溪文集十卷行于世　　莫叔光
按万姓统谱叔光字仲谦举进士又中博学宏词科历官中书舍人绍兴二年春雷雪交作诏陈阙失叔光言女谒渐行近习预政等事辞皆剀切时论韪之　　莫谦之按宋史莫谦之传谦之常州宜兴僧人也德佑元年纠合义士捍御乡闾诏为溧阳尉是冬没于战陈赠武功大夫时万安僧亦起兵举旗曰降魔又曰时危聊作将事定复为僧旋亦败死　　莫天佑
按万姓统谱天佑字均作封川人奋志读书嘉定间廷试及第任连州司法参军改知道州一门子侄俱领乡荐郡人荣之　　莫子纯
按万姓统谱子纯庆元中进士第一以受荫补官命居其次　　元
　　莫月鼎
按万姓统谱月鼎归安人名起炎幼习举子业三试有司不利乃着道士服更号月鼎入青城山元世祖遣御史中丞崔彧求异人于江南得之赏优厚卒年六十九　　明
　　莫维贤
