<!-- { "loadSidebar": true } -->
按魏志刘廙传廙字恭嗣南阳安众人也兄望之有名于世刘表辟为从事寻见害廙奔扬州遂归太祖太祖辟为丞相掾属转五官将文学魏国初建为黄门侍郎徙署丞相仓曹属文帝即王位为侍中赐爵关内侯黄初二年卒无子弟子阜嗣　　刘桢
按魏志王粲传东平刘桢字公干被太祖辟为丞相掾属后以不敬被刑　　刘靖
按魏志刘馥传馥子靖黄初中迁庐江太守转任河内迁尚书出为河南尹靖为政初如碎密终于百姓便之有馥遗风母丧去官后为大司农卫尉封广陆亭侯上疏陈儒训之本后迁镇北将军假节都督河北诸军事嘉平六年薨谥曰景侯子熙嗣　　刘阜
按刘氏谱阜字伯陵陈留太守
　　刘整
按万姓统谱整合肥守城士诸葛恪围合肥整为贼所得考问所传语整曰诸葛公欲活汝汝可具服整骂曰死狗此何言也我当必死为魏国鬼不苟活逐汝去也终无他辞　　刘纲
按神仙传纲仕为上虞令有道术能檄召鬼神禁制变化之事亦潜修密证人莫能知为理尚清静简易而政令宣行民受其惠岁岁大丰与夫人同升天去　　吴　　刘繇
按吴志刘繇传繇字正礼东莱牟平人也齐孝王少子封牟平侯子孙家焉繇伯父宠为汉太尉繇兄岱字公山历位侍中兖州刺史繇年十九从父韪为贼所质繇篡取以归由是显名举孝廉为郎中除下邑长时郡守以贵戚托之遂弃官去会辟司空掾除侍御史不就避乱淮浦诏书以为扬州刺史时袁术在淮南繇畏惮不敢之州吴景孙贲迎置曲阿孙策东渡繇奔丹徒遂溯江南保豫章驻彭泽寻病卒　　刘惇按吴志刘惇传惇字子仁平原人也遭乱避地客游庐陵事孙辅以明天官达占数显于南土每有水旱寇贼皆先时处期无不中者辅以为军师惇于诸术皆善尢明太乙皆能推演其事穷尽要妙著书百余篇名儒刁元称以为奇惇亦宝爱其术不以告人故世莫得而明也　　刘基
按吴志刘繇传繇子基字敬舆年十四居丧尽礼故吏馈饷皆无所受孙权爱敬之辟东曹掾权为吴王迁大农徙郎中令权称尊号改为光禄勋卒基二弟铄尚皆骑都尉　　晋
　　刘颂
按晋书刘颂传颂字子雅广陵人汉广陵厉王胥之后也文帝辟为相府掾武帝践祚拜尚书三公郎典科律咸宁中转黄门郎迁议郎守廷尉在职六年号为详平会灭吴诸将争功颂以持法失理左迁京兆太守不行转任河内临发上便宜多所纳用以母忧去职服阕除淮南相元康初从淮南王允入朝会诛杨骏颂屯卫殿中久之转吏部尚书赵王伦之害张华也颂哭之甚恸伦党张林闻之大怒惮颂持正而不能害也寻病卒谥曰贞颂无子养弟和子雍早卒更以雍弟诩子为适孙袭封梁邹县侯　　刘彪
按晋书刘颂传颂弟彪字仲雅&#安东军事累官积弩将军荆州刺史　　刘仲
按晋书刘颂传颂弟仲字世混历黄门郎荥阳太守未之官卒　　刘實
按晋书刘實传實字子真平原高唐人汉济北惠王寿之后也父广斥丘令實少贫苦卖牛衣以自给然好学手约绳口诵书博通古今清身洁己以计吏入洛调为河南尹丞迁尚书郎廷尉正后历吏部郎&#文帝相国军事封循阳子泰始初进爵为伯累迁少府咸宁中为太常转尚书以子夏罪免后起为国子祭酒元康初进爵为侯九年策拜司空迁太保转太傅太安初實以老病逊位赐安车驷马钱百万以侯就第怀帝即位复授太尉岁余薨谥曰元二子跻夏跻字景云官至散骑常侍夏以贪污弃放于世　　刘智按晋书刘實传實弟智字子房贞素有兄风少贫寠每负薪自给读诵不辍竟以儒行称为颍川太守平原管辂尝谓人曰吾与刘颍川兄弟语使人神思清发自此之外殆白日欲寝矣入为秘书监迁侍中尚书太康末卒谥曰成　　刘弘
按晋书刘弘传弘字和季沛国相人也祖馥魏扬州刺史父靖镇北将军弘有干略少家洛阳与武帝同居永安里又同年共研席以旧恩起家累迁率更令张华甚重之由是为宁朔将军假节监幽州诸军事甚有威惠封宣城公太安中张昌作乱转使持节南蛮校尉荆州刺史讨昌荆州平进拜侍中镇南大将军时天下大乱弘专督江汉威行南服前广汉太守羊冉说弘以从横之事弘大怒斩之永兴三年诏进号车骑将军弘每有兴废手书守相丁宁款密人皆感悦争赴之咸曰得刘公一纸书贤于十部从事卒谥曰元　　刘毅
按晋书刘毅传毅字仲雄东莱掖人汉阳城景王章之后父喈丞相属毅少厉清节好臧否人物侨居平阳太守杜恕请为功曹人为之语曰但闻刘功曹不闻杜府君魏末本郡察孝廉辟司隶都官从事同郡王基荐毅于公府文帝辟为相国掾辞疾不就时人谓毅忠于魏氏而帝怒其顾望将加重辟毅惧应命转主簿武帝受禅为尚书郎迁散骑常侍国子祭酒帝以毅忠蹇正直使掌谏官咸宁初转司隶校尉司部守令望风投印绶者甚众皇太子朝鼓吹将入东掖门毅奏劾之在职六年迁尚书左仆射以魏立九品权时之制未见得人而有八损乃上疏罢中正除九品优诏答之毅夙夜在公言议切直无所曲挠尝散斋而疾其妻省之毅便奏加妻罪妻子有过立加杖捶然以峭直故不至公辅太康六年卒二子暾总　　刘伶按晋书刘伶传伶字伯伦沛国人也放情肆志以细宇宙齐万物为心常乘鹿车携一壶酒使人荷锸而随之谓曰死便埋我泰始初对策盛言无为之化时辈皆以高第得调伶独以无用罢竟以寿终　　刘兆
按晋书刘兆传兆字延世济南东平人汉广川惠王之后也武帝时五辟公府三征博士皆不就安贫乐道潜心著述不出门庭数十年年六十六卒有五子卓照耀育脐　　刘公荣
按尚友录公荣与人饮酒杂秽非类或讥之答曰胜公荣者不可不与饮不如公荣者亦不可不与饮是公荣辈者又不可不与饮故终日共饮而醉王戎弱冠诣阮籍时公荣在坐阮谓王曰偶有二斗美酒当与君共饮彼公荣无预焉二人交觞酬酢公荣遂不得一杯而言语谈戏三人无异或问之阮答曰胜公荣者不得不与饮酒不如公荣者不得不与饮酒惟公荣可不与饮酒　　刘卞
按晋书刘卞传卞字叔龙东平须昌人也本兵家子质直少言功曹夜醉如&#使卞执烛不从功曹衔之以他事补亭子有祖秀才者于亭中与刺史笺久不成卞教之数言卓荦有大致秀才谓县令曰卞公府掾之精者云何以为亭子令即召为门下史使就学从令至洛试经为台四品后为吏部令史迁齐王攸司空主簿转太常丞司徒左西曹掾尚书郎所历皆称职累迁散骑侍郎除并州刺史入为左卫率知贾后废太子之谋甚忧之以计干张华不见用外间颇闻卞言迁雍州刺史恐为贾后所诛乃饮药卒　　刘乔按晋书刘乔传乔字仲彦南阳人也其先汉宗室祖廙魏侍中父阜陈留相乔少为秘书郎授荥阳令以诛杨骏功拜尚书右丞豫诛贾谧封安众男累迁御史中丞免官复为屯骑校尉张昌之乱出为豫州刺史惠帝西幸乔与诸州郡举兵迎大驾东海王越承制转乔冀州以范阳王虓领豫州刺史乔以虓非天子命发兵距之河间王颙进乔镇东将军假节以其长子佑为东郡太守又遣刘弘等率兵援乔弘与乔笺使修初好东海王越将讨乔弘又与越书宜释私嫌共存公义时河间王颙方距关东倚乔为助不纳其言越移檄天下帅甲士将入关乔惧遣子佑距越于萧县之灵壁佑众溃见杀乔遂奔平氏帝还洛阳大赦复以乔为都督豫州诸军事镇东将军豫州刺史卒于官子挺颍川太守乔弟乂始安太守乂子成丹阳尹　　刘殷
按晋书刘殷传殷字长盛新兴人也七岁丧父哀毁过礼弱冠博通经史综核群言司空齐王攸辟为掾征南将军羊祜召&#军事皆以疾辞齐王冏辅政辟为大司马军谘祭酒转拜新兴太守永嘉之乱没于刘聪聪奇其才而擢任之累至侍中太守录尚书事以寿终　　刘谟
按晋书山简传简性温雅有父风与谯国稽绍沛郡刘谟弘农杨济济名　　刘暾
按晋书刘毅传毅子暾字长升正直有父风为酸枣令转侍御史武库火尚书郭彰率百人自卫而不救火暾正色诘之彰怒曰我能截君角也暾勃然谓彰曰君何敢恃宠作威作福天子法冠而欲截角乎求纸笔奏之彰伏不敢言众人解释乃止惠帝复祚暾为左丞正色立朝三台清肃　　刘讷
子畴　畴兄子
劭　劭族子黄老

按晋书刘隗传隗伯父讷字令言有人伦鉴识终于司隶校尉子畴字王乔少有美誉善谈名理永嘉中位至司徒左长史为阎鼎所杀畴兄子劭有才干历御史中丞豫章太守劭族子黄老为尚书郎　　刘沉
按晋书刘沉传沉字道真燕国蓟人也世为北州名族少仕州郡博学好古齐王冏辅政引为左长史迁侍中后领雍州刺史及张昌作乱诏河间王颙遣沉讨之颙不奉诏张方既逼京都王师屡败王湖祖逖言于长沙王乂曰刘沉忠义果毅雍州兵力足制河间宜启上诏沉使发兵袭颙颙窘急必召张方以自救此计之良也乂从之沉奉诏驰檄四境袭长安颙大惧急呼张方沉乘胜攻之张方夜至沉军惊溃与麾下百余人南遁为陈仓令所执颙怒鞭之而后腰斩　　刘元海
按晋书刘元海载记元海新兴匈奴人冒顿之后也初汉高祖以宗女妻冒顿约为兄弟故其子孙遂冒姓刘氏中平中单于羌渠使子于扶罗将兵助汉讨平黄巾会羌渠为国人所杀于扶罗以其众留汉自立为单于于扶罗死第呼厨泉立以于扶罗子豹为左贤王即元海之父魏武分其众为五部以豹为左部帅妻呼延氏生元海幼好学咸熙中为侍子在洛阳泰始之后王浑屡言于武帝帝召与语大悦豹卒以元海代为左部帅太康末拜北部都尉成都王颍镇邺表元海行宁朔将军监五部军事惠帝失驭寇盗蜂起元海从祖刘宣等共推元海为大单于自以汉氏之甥乃为坛于南郊即汉王位年号元熙追尊刘禅为孝怀皇帝立其妻呼延氏为王后置百官永嘉二年即皇帝位大赦境内改元永凤迁都平阳以永嘉四年死在位六年子和立　　刘宣
按晋书刘元海载记刘宣字士则朴钝少言好学修絜每读汉书至萧何邓禹传未曾不反复咏之曰大丈夫若遭二祖终不令两公独擅美于前矣并州刺史王广言之于武帝帝召见嘉其占对以为右部都尉&#官清恪元海即王位宣之谋也　　刘和
按晋书刘元海载记元海子和字元泰嗣伪位其卫尉刘锐宗正呼延攸说和攻聪聪等贯甲以待锐等奔入南宫前锋随之斩和于光极西室　　刘聪
按晋书刘聪载记聪字元明一名载元海第四子也幼而颖悟好学弱冠游于京师名士莫不交结乐广张华尤异之以元海在邺惧为成都王颖所害乃亡奔成都拜王右积弩将军元海即位拜鹿蠡王既杀其兄和僭即皇帝位改元年光兴封其子粲为河内王遣粲及王弥刘曜等长驱入洛败王师害诸王公及百官已下三万余人封怀帝会稽郡公正旦聪燕逼帝行酒庾王&#等起而大哭聪遂鸩帝而诛&#时愍帝即位于长安聪遣刘曜等寇长安愍帝出降聪以为光禄大夫怀安侯太兴元年聪死伪谥曰昭武皇庙号烈宗　　刘粲
按晋书刘聪载记聪子粲少而&#杰才兼文武既嗣伪位改元汉昌荒耽酒色游燕后庭军国之事一决于靳准准作乱执粲杀之　　刘曜
