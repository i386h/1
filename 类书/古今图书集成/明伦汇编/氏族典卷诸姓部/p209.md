<!-- { "loadSidebar": true } -->
按南齐书崔慰祖传慰祖父庆绪永明中梁州刺史　　崔慰祖按南齐书崔慰祖传慰祖字悦宗清河东武城人也解褐奉朝请父丧不食盐母曰汝既无兄弟又未有子嗣毁不灭性政当不进肴羞耳如何绝盐吾今亦不食矣慰祖不得已从之家财千万散与宗族漆器题为日字日字之器流乎远近料得父时假贳文疏谓族子纮曰彼有自当见还彼无吾何言哉悉火焚之好学聚书至万卷邻里年少好事者来从假借日数十&#慰祖亲自取与未尝为辞为始安王抚军墨曹行参军转刑狱兼记室建武中诏举士从兄慧景举慰祖硕学帝欲试以百里慰祖辞不就与丹阳丞刘沨素善遥光据东府反慰祖在城内城未溃一日沨谓之曰卿有老母宜其出矣命门者出之慰祖诣阙自首系尚方病卒年三十五　　崔觉
按南齐书崔慧景传慧景子觉亡命为道人见执伏法　　崔偃
按南齐书崔慧景传觉弟偃为始安内史藏窜得免和帝西台立以为宁朔将军寻下狱死　　梁
　　崔灵恩
按梁书崔灵恩传灵恩清河武城人也少笃学从师遍通五经尤精三礼三传先在北仕为太常博士天监十三年归国高祖以其儒术擢拜员外散骑侍郎累迁步兵校尉兼国子博士灵恩聚徒讲授听者常数百人性拙朴无风采及解经析理甚有精致京师旧儒咸称重之助教孔佥尤好其学灵恩先习左传服解不为江东所行及改说杜义每文句常申服以难杜遂着左氏条义以明之时有助教虞僧诞又精杜学因作申杜难服以答灵恩世&#行焉先是儒者论天互执浑盖二义论盖不合于浑论浑不合于盖灵恩立义以浑盖为一焉出为长沙内史还除国子博士讲众尤盛出为明威将军桂州刺史卒官灵恩集注毛诗二十二卷集注周礼四十卷制三礼义宗四十七卷左氏经传义二十二卷左氏条例十卷公羊谷梁文句义十卷

　梅姓部列传
　　商
　　梅伯
按郑樵通志商纣时有梅伯
　　汉
　　梅鋗
按汉书吴芮传芮秦时番阳令也天下叛秦芮率越人举兵以应诸侯沛公攻南阳乃遇芮之将梅鋗与偕攻析郦项羽以芮率百越佐诸侯立芮为衡山王其将梅鋗功多封十万户为列侯项籍死上以鋗有功从入武关故德芮徙为长沙王　　梅福
按汉书梅福传福字子真九江寿春人也少学长安明尚书谷梁春秋为郡文学补南昌尉后去官归寿春数因县道上言变事求假轺传诣行在所条对急政辄报罢是时成帝委任大将军王凤而京兆尹王章素忠直讥刺凤为凤所诛王氏浸盛灾异数见福上书上不纳成帝又&#继嗣福以为宜建三统复上书宜封孔子后以奉汤祀绥和元年立二王后遂下诏封孔子世为殷绍嘉公是时福居家常以读书养性为事至元始中王莽颛政福一朝弃妻子去九江至今传以为仙其后人有见福于会稽者变名姓为吴市门卒云　　魏
　　梅敷
按万姓统谱敷魏将
　　晋
　　梅
按晋书祖逖传逖兄纳有名理尝问梅曰君乡里立月旦评何如曰善褒恶贬则佳法也纳曰未益时王隐在坐因曰尚书称三载考绩三考黜陟幽明何得一月便行褒贬陶曰此官法也月旦私法也隐曰易称积善之家必有余庆积不善之家必有余殃称家者岂不是官必须积久善恶乃着公私何异古人有言贞良而亡先人之殃酷烈而存先人之勋累世乃着岂但一月若必月旦则颜回食埃不免贪污盗跖引少则为清廉朝种暮获善恶未定矣时梅陶及锺雅数说余事纳辄困之因曰君汝颍之士利如锥我幽冀之士钝如槌持我钝槌捶君利锥皆当摧矣雅并称有神锥不可得槌纳曰假有神锥必有神槌雅无以对　　梅颐
按万姓统谱颐字仲真尝因事拜侃侃止之曰仲真膝岂可屈耶　　梅盛
按万姓统谱盛字昌图仕晋为章安令擢南昌别驾知晋将亡即是邑而隐焉人称为梅长者　　北魏
　　梅景秀
按姓氏急就篇后魏有梅景秀
　　梅兴之
按姓氏急就篇后魏有梅兴之
　　隋
　　梅知岩
按姓氏急就篇隋有梅知岩
　　宋
　　梅询
按宋史梅询传询字昌言宣州宣城人少好学有辞辨进士及第为利丰监判官后以秘书省著作佐郎御史台推勘官预考进士于崇政殿真宗过殿庐奇其占对详敏召试中书除集贤院为三司户部判官询自以为遇主知屡上书论事帝欲命知制诰李沆力言其险薄望轻不可用后断田讼失实降通判杭州知苏州就徙两浙转运副使判三司开拆司坐议天书出知濠州为湖北转运使擅假驿马降通判襄州知鄂州徙苏州为陕西转运使坐荐举朱能贬怀州团练副使又以善寇准徙池州起知广德军历楚寿陕州复直集贤院改直昭文馆知荆南擢龙图阁待制纠察在京刑狱历龙图阁直学士知通进银台司判流内铨为翰林侍读学士群牧使累迁给事中知审官院病足出知许州卒　　梅鼎臣
按广东通志鼎臣翁源人汉台侯鋗之后天圣二年进士官至殿中丞有直谏声　　梅尧臣
按宋史梅尧臣传尧臣字圣俞宣州宣城人侍读学士询从子也工为诗以深远古淡为意用询荫为河南主簿历德兴县令知建德襄城县监湖州税佥书忠武镇安判官监永丰仓大臣屡荐宜在馆阁召试赐进士出身为国子监直讲累迁尚书都官员外郎预修唐书成未奏而卒　　梅挚
按宋史梅挚传挚字公仪成都新繁人进士起家大理评事知蓝田上元县徙知昭州通判苏州庆历中擢殿中侍御史徙开封府推官迁判官改度支判官进侍御史以户部员外郎兼侍御史知杂事权判大理寺以为户部副使会宴契丹使紫宸殿三司副使当坐殿东庑下同列有谓典宴例坐殿上而大宴当止殿门外尔因不即坐与刘湜陈洎趋出降知海州徙苏州入为度支副使擢天章阁待制陕西都转运使还判吏部流内铨进龙图阁学士知滑州勾当三班院同知贡举请知杭州累迁右谏议大夫徙江宁府又徙河中卒挚性淳静不为矫厉之行政迹如其为人平居未尝问生业喜为诗多警句有奏议四十余篇　　梅蟠
按广东通志蟠归善人元丰八年举进士多才博学授迪功郎不仕进乡人称为梅夫子　　梅执礼
按宋史梅执礼传执礼字和胜婺州浦江人第进士调常山尉未赴以荐为&#令删定官武学博士历军器鸿胪丞比部员外郎改度支吏部进国子司业兼资善堂翊善迁左司员外郎擢中书舍人迁礼部侍郎素与王黼善黼尝置酒其第夸示园池妓妾之盛有骄色执礼曰公为宰相当与天下同忧乐今方腊流毒吴地疮痍未息是岂歌舞宴乐时乎退又戒之以诗黼愧怒会孟飨原庙后至以显谟阁待制知蕲州又夺职明年徙滁州复集英殿修撰钦宗立徙知镇江府召为翰林学士道除吏部尚书旋改户部金人围京都执礼劝帝亲征而请太上帝后皇后太子皆出避用事者沮之洎失守金人质天子邀金帛执礼与同列陈知质程振安扶皆王根索四人哀民力已困相与谋以军法结罪傥窒其求而宦者挟宿怨语金帅酋怒杀之时靖康二年二月也高宗即位诏赠通奉大夫端明殿学士议者以为薄复加资政殿学士　　梅成和
按万姓统谱成和泾人登绍兴进士调江夏主簿时岳飞讨杨&#于洞庭安抚使刘守道驻鄂渚成和徒步之官刘大嘉赏令督军饷掌笺表多所裨助贼平授太湖令赈恤流移兴举学校　　梅应春
按万姓统谱应春广济人宝佑丙辰进士为余干令以赵葵荐升泸州安抚使淳佑间进礼部侍郎　　梅应发按万姓统谱应发广德人举进士历任两朝累官三学横经王邸秉笔都曹励忠贞务廉退仕至宝章阁爵广德县男　　元
　　梅实
按万姓统谱实宣城人明春秋累官至集庆路总管府照磨至正间大兵围集庆乏援乃会友人李端曰事急矣当以死徇国城陷果不屈遂阖门遇害　　梅隐按浙江通志隐字聘君元时缙云人徜徉山水好植梅环埘后人因其姓梅又好梅改其山曰梅山　　明　　梅思祖
按名山藏勋封记汝南侯梅思祖夏邑人故元义旅反元扩廓帖木儿醢其父及弟数人从张九四反九四归大将军淮安九四凌迟其弟数人从取浙西湖苏山东西河南北入秦沔取兴元洪武三年授开国辅运推诚宣力武臣荣禄大夫柱国侯禄九百石赐诰券与誓身免二死子一死十五年平云南以为其地布政使其年卒以死前坐胡党诛其家廑其从子殷为驸马都尉　　梅应魁
按万姓统谱应魁成远人洪武间为宁波府推官累官至广东布政使有邵观奴殴其妻陆氏陆潜之母家母匿之诬观奴打死久不决应魁鞫之系其母少女来馈绐之曰姊何不出女遂漏言亟获陆氏邦人服其明　　梅存仁
按万姓统谱存仁婺源人性温雅沉静治诗为县学生每开卷必整肃如对圣贤洪武三十三年贡入太学授莱州府推官丁忧哀毁尽礼其平居必修饰超然余裕昆弟相友爱未尝见其疾言遽色服阕改晋州安平县知县持己甚廉卒于官不能归葬　　梅殷
按明外史宁国公主传宁国公主下嫁梅殷殷字伯殷夏邑人汝南侯思祖从子也洪武十一年尚主为驸马都尉天性恭谨有谋略便弓马视山东学政赐敕褒美帝春秋高诸王强盛殷尝受密命辅太孙及燕师逼建文帝命殷充总兵官镇守淮安悉心防御号令严明燕兵破何福军王遂遣使假道于殷以进香为名殷答曰进香皇考有禁不遵者为不孝王大怒复书言今兴师诛君侧恶天命有归非人所能阻殷割使者耳鼻纵之王为气阻而燕兵乃涉泗出天长取道扬州燕王即帝位殷尚拥兵淮上帝迫公主啮血为书投殷殷得书恸哭乃还京永乐二年都御史陈瑛奏殷畜养亡命帝命锦衣卫执殷家人送辽东明年冬十月殷入朝前军都督佥事谭深锦衣卫指挥赵曦挤殷死笪桥下帝大怒立命力士持二人斩之遣官为殷治丧谥荣定　　梅顺昌
按明外史宁国公主传驸马都尉梅殷子顺昌为中府都督同知　　梅景福
按明外史宁国公主传驸马都尉梅殷子景福为旗手卫指挥使　　梅纯
按江宁县志纯字一之别号损斋汝南侯之后驸马都尉曾孙也领成化丁酉乡荐辛丑登进士授怀远县清介自守与当道不合遂上章乞归补荫孝陵卫指挥使正德初升中都留守未三载以母老乞致政　　梅霖按黄陂县志霖为人易直知南安州剿边寇有功寻卒弘治间遣礼部司务赍青纻丝二举行少牢祭礼明年遣千户赍宝钞一千二百贯仍行少牢礼祭　　梅鹗按万姓统谱鹗字百一宣城人正德丁丑进士平生好观奇书博综群籍为文奇葩出尘一时人多慕之　　梅山按沔阳州志山字少岳嘉靖乙酉乡贡授四川双流县教谕历升直隶太平府同知云南永昌府知府人品魁伟兴献梓宫过采石有系缆功朝廷钦赏之　　梅月按贵州通志月普定人嘉靖丙戌进士历官川南道宪副民间有梅月双清之谣生平持躬谦让人称长者　　梅守德
