<!-- { "loadSidebar": true } -->
　　虞秦公世德碑　　　　　　　明任瀚虞出勾吴以国姓自吴泰伯谋与弟仲雍逃让去周适吴义至高世为勾吴君长国虞故称虞仲传季简叔达凡五世皆称虞仲至武王克殷求封虞仲后于周北故夏墟列为伦侯得称虞公由熊遂疆鸠彝余乔屈羽转皆仁厚立国用能藩卫王室亡有所失坠至毕轸以虢故黩贿晋人执虞公有其国虞再入吴凡自寿梦至季札虞之在勾吴者始益大季札敦厥祖虞仲高义逊位诸樊实扬丕休史盖称延陵季子云当平原君时有虞卿者善着书方略计事出公孙龙上名闻诸侯晚乃益穷困不得意逃匿会稽山下着书虞氏春秋号蹑跷虞卿梁始兴王谘议参军检校太子中庶子荔皆虞卿后人荔生唐永兴文懿公世南从吴郡顾野王受尚书京房易事秦王为佐命功臣掌制辞令主雠校中秘补益弘多薨赐葬昭陵园文懿生工部侍郎昶昶居雍为唐勋胄代以材宫闻着九世至北郡刺史殷干符中殷从僖宗幸蜀留仁寿郡多善状遂家仁寿不返五传而得周国公昭白周国公生魏国公轩魏国公生左中大夫阳阳生开国男赠太师秦国公祺祺字齐年初名政和五年举进士受赐更名即宋丞相雍国忠肃公允文父雍国功劳气略载在盟府忠孝闻于四海精诚&#&#荡摩日月惟秦国实开厥先故称旧家父老能端慎典型陶范后来子弟炅炅有成立为国家倚缓急者必归秦公秦公宣和中判夔路转运权大宁监夔山谷阻险多怪石碨礧不可以田民岁用火耕日采溪毛薇蕨相啖食县官令下数亡命散走不制公为请于上得悉蠲除非分科税惠声流闻时号为才臣绍兴秦桧当国竭天下财力供岁币令长吏时节包贡水土珍怪百物公转运潼川诸路抗疏言王室在难宜务杀减徭役罢四方无名贡献绌贪墨吏谢天下臣所部剑南军困不宜有征制可其奏赐所部减甿租半为令甲桧大惭沮竟坐公忤旨免归日闭阁着书不预外事旧所尝部父老日馈遗问讯不绝道路绍兴十七年以寿终远近哭泣相吊时论伟之公长厚仁人有密行垂休奕世孙公亮拜光禄勋公着刺史开州杭孙守长宁皆显有丕功曾孙刚简方简彝简同时举进士刚简尢负奇节謇然有直名元封雍郡侯圭章学士集嘉鱼大夫盘皆公元孙公既庙食五百年御史吴皋喻君奉皇帝命来按蜀览咨方乘得公墓处哀虞仲延陵之世不宜令阙然湮灭不载使县人请辞于瀚归而镵诸石为虞世家辞曰烈烈秦公厥初姜嫄维神明胄弃稷后昆勾吴泰伯将仲逃奔从者成蹊古高义存爰逮寿梦世远益敦噩噩延陵业逊诸樊仁圣贤人其后倡作有穷夫差虞鬼不腊赖卿文懿崛起南服蹑跷着书策劳定国振微者判夔维惠允文勤王丕显奕世山则阿江有沱蔚然而苍坟者何死而无朽碣则那

　朱姓部列传三
　　宋
　　朱光
按山西通志光河曲人初仕周世宗领永州防御使宋太祖受禅以翊戴功擢为龙捷右厢指挥使领军征南得利而归帝曰他日见君面今日见君心吾事就矣历仕节度使乞老卒封沛郡开国公　　朱昂
按宋史朱昂传昂字举之其先京兆人世家渼陂唐天复末徙家南阳梁祖篡唐父葆光挈家南渡乐衡山之胜遂往家焉昂少与熊若谷邓洵美同学朱遵度好读书人号之为朱万卷目昂为小万卷昂尝间行经庐陵道遇异人谓之曰中原不久当有真主平一天下子仕至四品安用南为遂北游江淮时周世宗南征韩令坤统兵至扬州昂谒见陈治乱方略令坤奇之署知扬州扬子县宋初为衡州录事参军历宜城令开宝中拜太子洗马知蓬州徙广安军会渠州妖贼李仙众万人劫掠军界昂设策禽之蜀民遂安宰相薛居正称其能迁殿中丞知泗州就迁监察御史江南转运副使太平兴国二年知鄂州加殿中侍御史为峡路转运副使就改库部员外郎迁转运使端拱二年以本官直秘阁赐金紫久之出知复州表求谢事不许迁水部郎中复请老召还再直秘阁寻兼越王府记室参军真宗即位迁秩司封郎中俄知制诰判史馆受诏编次三馆秘阁书籍既毕加吏部咸平二年召入翰林为学士逾年拜章乞骸骨乃拜工部侍郎致仕昂于所居建二亭曰知止曰幽栖颇好释氏书晚岁自为墓志景德四年卒年八十三门人谥曰正裕先生诏加赙赠录其孙适出身　　朱协按宋史朱昂传昂弟协以纯谨着称仕至主客郎中雍王府翊善告老归兄弟皆眉寿时人比汉之二疏知府陈尧咨署其居曰东西致政坊　　朱赋
按宋史朱台符传台符父赋举拔萃历度支判官卒于殿中丞　　朱台符
按宋史朱台符传台符字拱正眉山人淳化三年进士登甲科解褐将作监丞通判青州召入直史馆再迁秘书丞知浚仪县咸平元年知贡举俄擢太常博士出为京西转运副使二年入为盐铁判官改判户部勾院拜工部员外郎换度支判官景德初郑文宝为陕西转运或言其张皇生事徙台符代之台符俊爽好谋然颇以刻碎为举职与杨覃联事以不协闻徙台符知郢州三年召还会执政有不喜者复出知洪州卒于舟次　　朱昌符
按宋史朱台符传台符弟昌符大中祥符中举进士为屯田员外郎　　朱公佐
按宋史朱台符传台符子公佐大中祥符中进士　　朱寿隆按宋史朱台符传台符子寿隆试将作监主簿　　朱正彝按宋史朱昂传昂子正彝登进士第
　　朱正辞
按宋史朱昂传昂子正辞登进士第
　　朱正基
按宋史朱昂传昂子正基虞部员外郎
　　朱道诚
按万姓统谱道诚全州人幼丧父事母至孝母卒庐于墓侧感冬笋生瑞竹覆其墓州以闻诏赐绢米其子扬善孝亦如之至和中诏赐绢米如父恩　　朱寿隆
按宋史朱寿隆传寿隆字仲山密州诸城人以荫知九陇县知宿州擢提点广西刑狱历盐铁度支判官夔路转运使复为盐铁判官京东转运使以少府监知扬州卒寿隆为人和厚而不屈于权贵狄青讨贼欲杀裨将不用命者寿隆极论罪不当死青感其言而止　　朱临
按万姓统谱临归安人登皇佑元年进士第尝从安定先生学后为乡邦学者所宗　　朱彦博
按万姓统谱彦博萍乡人嘉佑间进士通判顺州上神宗书极言当世利害历知虔虢解三州所至有声严而不苛明而不察官吏畏之如神　　朱轼
按尚友录轼南丰人尝从曾巩学性宽夷轻财急义悉以祖业让弟轸独取故居曰此先人庐不可失也仕为房州司户　　朱敏
按万姓统谱敏字纳之零陵人举进士历邵阳丞辰州判官天资重厚持身廉正居官不事威严而人自悦服与人交不谄不渎言貌粹和见者心醉　　朱景
按宋史朱景传景字伯晦河南偃师人举进士调荥泽簿西方用兵诏侍从馆阁举县令景预选知陇州汧源县累迁知汝州擢知寿州秩禄视提点刑狱再迁光禄卿熙宁初病革自占遗表凡数百言无一语求恩卒诏加赙赠录其子以官　　朱绂
按仙游县志绂字君贶治平四年登进士甲科元佑二年除王宫大小学教谕寻外除绍圣初除诸王宫侍讲再迁翊善元符初除都官员外郎时邹浩以论元符后不当立窜新州贫甚绂率亲旧出金赆行以绂特厚追一官勒停徽宗登极以藩邸旧臣召至阙累迁右谏议大夫忤大臣意出知寿州崇宁元年上思其忠进宝文阁待制真定府路安抚使二年中丞石豫力肆诋诬落职提举杭州洞霄宫入元佑党籍五年上以星变凡隶党籍者悉蒙湔洗起知福州蔡京复相绂遂罢大观元年依旧落职提举洞霄宫卒于家官至左朝请大夫　　朱寿昌
父
巽

按宋史朱寿昌传寿昌字康叔扬州天长人以父荫守将作监主簿累调州县通判陕州荆南权知岳州州滨湖多盗寿昌穷讨之盗为少弭富弼韩琦为相遣使宽恤民力择寿昌使湖南或言邵州可置冶采金者有诏兴作寿昌言罢之知阆州大姓雍子良屡杀人挟财与势得不死至是又杀人而赂其里民出就吏狱具寿昌觉其奸取子良正诸法郡称为神寿昌母刘氏巽妾也巽守京兆刘氏方娠而出寿昌生数岁始归父家母子不相闻五十年行四方求之不置饮食罕御酒肉言辄流涕用浮屠法灼背烧顶刺血书佛经力所可致无不为者熙宁初与家人辞诀弃官入秦曰不见母吾不返矣遂得之于同州刘时年七十余矣嫁党氏有数子悉迎以归京兆钱明逸以其事闻诏还就官由是以孝闻天下寿昌以养母故求通判河中府数岁母卒寿昌居丧几丧明拊同母弟益笃又知鄂州提举崇禧观累官司农少卿易朝议大夫迁中散大夫卒年七十　　朱京
按宋史朱京传京字世昌南丰人父轼有隐德京登进士甲科教授亳州应天府入为太学录神宗数召见论事擢监察御史未几论大臣除拟有爱憎之私中书言其失实谪监兴国军盐税历太常博士湖北京西江东转运判官提点淮西刑狱司封员外郎元符初迁国子司业京固辞不拜徽宗初立复命之逾月而卒　　朱服
按宋史朱服传服字行中湖州乌程人熙宁进士甲科以淮南节度推官充修撰经义局检讨历国子直讲秘阁校理元丰中擢监察御史里行俄知谏院迁国子司业起居舍人以直龙图阁知润州徙泉婺宁庐寿五州绍圣初政因表贺力诋变乱法度之故召为中书舍人母丧除拜礼部侍郎湖州守马城言其居丧疏几筵而独处它室谪知莱州徽宗即位加集贤殿修撰再为庐州徙广州哲宗既祥服赋诗有孤臣正泣龙髯草之语为部使者所上黜知袁州又坐与苏轼游贬海州团练副使蕲州安置改兴国军卒　　朱蒙正按尚友录蒙正字养源邵武人元丰八年登第尝为衡州茶陵丞大观中以司农寺丞通判德顺军时郡守武人越常例遗之甚厚蒙正辞弗获乃以所遗寄公帑后守坐赃除名而蒙正无所累　　朱定国
按万姓统谱定国神宗时知六合县时议开马昌河通滁州者定国以为不可使者以其首具所论数移地局以困之定国即告致仕归　　朱光庭
按宋史朱景传景子光庭字公掞十岁能属文辞父荫擢第调万年主簿数摄邑人以明镜称历四县令曾孝宽以才荐签书河阳判官哲宗即位司马光荐为左正言首乞罢提举常平官保甲青苗等法迁左司谏河北饥遣持节行视改左司员外郎迁太常少卿拜侍御史论蔡确怨谤之罪确贬新州拜右谏议大夫给事中乞补外除集贤殿修撰知亳州数月召还复为给事中坐封还刘摰免相制复落职守亳岁余徙潞州加集贤院学士邻境旱饥流民入境者踵接光庭日为食以食之常至暮自不暇食遂感疾犹自力视事出祷雨拜不能兴再宿而卒绍圣中追贬柳州别驾徽宗立复其官　　朱长文
