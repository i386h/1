<!-- { "loadSidebar": true } -->
按明外史原杰传杰字子英阳城人正统十年进士授南御史寻改北巡按江西捕诛剧盗奸宄敛迹复按顺天诸府超擢江西按察使治行闻赐诰旌异迁山东左布政使成化二年就拜右副都御史巡抚其地岁凶赈救民无流移召为户部左侍郎江西盗起以杰尝&#其地得民诏往治捕戮六百余人余悉解散改左副都御史还佐院事荆襄流民数十万朝廷以为忧祭酒周洪谟尝着流民图说谓当增置府县听附籍为编氓都御史李实以闻帝善之十二年遂命杰出抚遍历山溪宣朝廷德意诸流民忻然愿附籍因相地势置郧阳府隶之流人得所四境乂安以功进右都御史事竣请还朝会南兵部缺尚书以杰任之杰疏辞不许遂卒于南阳年六十一郧襄民为立祠诏赠太子太保录其子宗敏为国子生　　原镕
按寿张县志镕贡士阳城县人景泰三年任教谕持身不苟善教士类升大名知县　　原性
按万姓统谱性字复初蒲城人成化举人任德安府同知以廉称士论服其贞静纯厚不易及　　原秉衷
按万姓统谱秉衷字天叙蒲城人弘治进士有文名　　原道按万姓统谱道蒲城人举人正德中任眉州知州风裁刚方持守尤力修造石城不烦捶楚而事集合郡安然以忧去　　原轩
按临清州志轩阳城人正德进士历仕浙江按察使　　原采按万姓统谱采蒲城人嘉靖己丑进士累官户部员外郎　　原思庆
按莱州府志思庆以子一魁贵赠文林郎大名府魏县知县　　原登云
按朝城县志登云山西长治人岁贡万历二十五年任知县　　原一魁
按莱州府志一魁掖县人万历丁丑进士任魏县知县选授御史升佥事昌平兵备副使　　原一道
按观城县志一道莱州贡生万历年任训导
　　原之沇
按萃县志之沇陕西蒲城人天启十年任典史　　原富按山西通志富长治人父志学年八十二家贫日佣以养父疾危笃思食肉力不能致乃割&#前肉一脔烹以进父食之曰奚自甚美富曰乞诸邻食后疾立愈且健富刃伤不浃旬亦平杨廉访命有司表其闾以官廪给之　　原古
按陕西通志古蒲城人采之侄为沁水知县天性敦厚素以孝称　　原厚
按观城县志厚合肥县丞
　　原美观
按观城县志美观蠡县主簿

　文姓部艺文
　　文氏传赞　　　　　　　　明万谷阳州治之东五十里霍族居之世系不同一则为侍郎之后也侍郎姓文麻城人登进士仕至兵部左侍郎立朝刚直适畿内大旱直谏危言触其不讳谪潼川长丰井盐课司无子娶乡叟霍觉清之女霍亦无子欲易文姓以霍公曰欲易姓其待所出乎文霍迭姓可也子孙因之世居于潼万子曰观文侍郎先生委曲于忠孝之故姓虽易而犹以为未易也谪潼而终潼娶霍而为霍轻弃其父母之邦而重革其祖宗之姓稍知立名砥行者所不为而谓直谏事君之贤如侍郎而为之乎古大臣见斥于君非召还不敢还往往以投闲置散之地终其身侍郎官至副司马之位不为小矣万里孤臣赐玦也而未赐环方凛凛焉仅守卑秩以俟君之命而谁敢私归故里乎终于潼忠也君父无二道见斥于君则不得近于君既不可以为人臣不得近于君则并不得近于父倘无后而怼于父尢不可以为人子娶于霍孝也然娶可也易姓而为人后不可也孔子射于矍相之圃观者如堵使子路扬觯而言曰为人后者勿入甚拒之也侍郎非为人后者也其与霍相约曰当吾身之姓不可易其俟所出之后乎是明明以己姓之不可易自处于为后之不可祧而后之子孙即欲祧之而不可得则非易文而为霍实借霍以存文也则是不但我不为人后即后之人亦未尝为人后也然曷不取其姓而一之也舜禹稷诸人皆黄帝之后遂以姓之不一而不谓为黄帝之后乎孔子殷人子姓也原于宋迁于鲁而孔之曾子鄫人姒姓也禹之后封于鄫后之人遂去鄫之邑傍而曾之孟子邹人而原于鲁姬姓也桓公分其子为三家有孟孙氏后之姓因其家之长而孟之则是孔之为子曾之为姒孟之为姬即工虞水火之官其姓皆风也宗其姓而支其氏古者官姓氏而长子孙圣贤皆然何独至于侍郎而疑之并侍郎之后而亦疑之凡此者皆委曲于忠孝之难为而为之也侍郎以进士起家官至司马乃膺臣子之故而委曲于忠孝之难为是以近侍郎之世淡于荣名而不急急于仕进其意深且厚虽灵爽而显没后之神明科名而来出亡之苗裔尚未足遐畅令绪宏沛潜德也迨夫纯素称于孝子以下皆子
孙实事可考
安土辞于方
伯姓名遍于萧寺功德着于桥梁绳绳祖武衣冠不坠中叶以来又笃一伟人志高而难屈力毅而易行怅一己之未学督诸子以崇儒自家塾而励之学宫也惟仲与季于天得其恒于人得其遁乱世不能杀龙飞之运奋于江源鸿渐之盘安于海表而其嗣子品贵积学年富多男不必效前人欲复姓而阻于异议也而其命子也曰霍文如覆姓然近以袭相仍之宗远以承不祧之祖侍郎以来于兹十世且伯仲之谋扶榇于数千里者皇皇而罔极也委曲于忠孝之传不更彰彰乎使为之后者如河图而大衍之百世可也十世云乎哉昔晋文子对叔孙数其祖自陶唐御龙豕韦以至唐杜以递于范阅千百世言之如环亦犹是也

　爰姓部汇考
郑樵通志
　　以字为氏
陈
人字

爰氏即袁氏也陈胡公裔九代孙爰伯诸之后汉有爰盎楚人后汉侍中爰延陈留人魏郎中令爰节廖用贤尚友录　　爰姓
爰望出濮阳

　辕姓部列传
　　周
　　辕涛涂
按左传僖公四年春齐侯以诸侯之师伐楚次于召陵屈完及诸侯盟陈辕涛涂谓郑申侯曰师出于陈郑之间国必甚病若出于东方观兵于东夷循海而归其可也申侯曰善涛涂以告齐侯许之申侯见曰师老矣若出于东方而遇敌惧不可用也若出于陈郑之间共其资粮屝屦其可也齐侯说与之虎牢执辕涛涂冬叔孙戴伯帅师会诸侯之师侵陈陈成归辕涛涂　　辕选
按左传文公二年冬晋先且居宋公子成陈辕选郑公子归生伐秦取汪及彭衙而还　　辕颇
按春秋哀公十有一年夏陈辕颇出奔郑
　　辕咺
按左传哀公十一年夏陈辕颇出奔郑初辕颇为司徒赋封田以嫁公女有余以为己大器国人逐之故出道渴其族辕咺进稻醴粱糗腶脯焉喜曰何其给也对曰器成而具曰何不吾谏对曰惧先行　　汉
　　辕生
按汉书高祖本纪汉三年汉王出荥阳至成&#自成&#入关收兵欲复东辕生说汉王曰汉与楚相距荥阳数岁汉常困愿君王出武关项王必引兵南走王深壁令荥阳成&#间且得休息使韩信等得辑河北赵地连燕齐君王乃复走荥阳如此则楚所备者多力分汉得休息复与之战破之必矣汉王从其计　　辕固史记作
辕固生

按汉书辕固传固齐人也以治诗孝景时为博士与黄生争论于上前固遂罢窦太后好老子书召问固固曰此家人言耳太后怒曰安得司空城旦书乎乃使固入圈击彘上知太后怒而固直言无辜乃假固利兵下固刺彘正中其心彘应手而倒太后默然亡以复&#后上以固廉直拜为清河太傅疾免武帝初即位复以贤良征诸儒多嫉毁曰固老罢归之时固已九十余矣　　辕终古
按汉书功臣侯表终古武帝时以军卒斩东越徇北将军封蓹儿侯六年太初元年薨谥严亡后　　辕丰
按万姓统谱丰建始间为长安令治有能名擢拜司隶校尉　　辕寄生
按姓氏急就篇汉有辕寄生
　　明
　　辕朴
按万姓统谱朴和顺人正统中鸿胪司仪署丞
　樊姓部列传
　　陶唐氏
　　樊仲父
按尚友录仲父尧时人牵牛饮水见巢父洗耳乃驱牛还耻令其牛饮于下流　　周
　　樊皮
按左传庄公二十九年樊皮叛王三十年春王命虢公讨樊皮夏四月执樊仲皮归于京师　　樊须
按史记仲尼弟子列传樊须字子迟少孔子三十六岁注
郑元曰齐人正义曰家语云鲁人
　　樊于期
按史记刺客列传秦将樊于期得罪于秦王亡之燕太子受而舍之太子使荆轲刺秦王荆轲请樊于期首以献秦王樊于期遂自刭　　汉
　　樊哙
按汉书樊哙传哙沛人以屠狗为事与高祖俱隐芒砀山泽间陈胜起萧何使迎高祖立为沛公以舍人从定沛赐爵国大夫击章邯赐列大夫破李由赐上闻爵后却敌赐爵五大夫破赵贲军赐爵卿攻宛陵先登赐爵封号贤成君赐重封项羽在戏下沛公谢羽亚父谋杀沛公哙闻事急撞入立帐下谯让羽沛公为汉王赐爵临武侯迁郎中还定三秦迁郎中骑将以将军守广武汉王即皇帝位赐爵列侯食舞阳击陈豨迁左丞相卢绾反以相国击绾哙以吕后弟女嬃为妇生伉高帝病恶见人诏户者无入群臣哙排闼直入上枕一宦者卧哙流涕曰陛下独不见赵高之事乎帝笑而起哙击燕人恶哙欲尽诛戚氏上使陈平即军中斩哙平执哙诣长安帝崩吕后释哙复爵邑孝惠六年薨谥武　　樊伉
按汉书樊哙传哙爵舞阳侯薨子伉嗣伉母吕嬃亦为临光侯高后时用事颛权大臣尽畏之高后崩大臣诛吕嬃等因诛伉舞阳侯中绝　　樊市人
按汉书樊哙传孝文帝立复封哙庶子市人为侯薨谥曰荒　　樊佗广
按汉书樊哙传市人薨子佗广嗣六岁其舍人上书言荒侯市人病不能为人令其夫人与其弟乱而生佗广佗广实非荒侯子下吏免　　樊仲子
按史记游侠列传长安樊仲子虽为侠而逡逡有退让君子之风　　樊胜客
按汉书功臣侯表元康四年舞阳侯哙曾孙长陵不更胜客诏复家　　樊章
按汉书樊哙传平帝元始二年继绝世封哙元孙之子章为舞阳侯邑千户　　樊嘉
按汉书货殖列传杜陵樊嘉訾五千万
　　樊少翁
按汉书货殖列传豉樊少翁为天下高訾
注
师古曰
卖豉者也
　　后汉
　　樊重
按后汉书樊宏传宏父重字君云世善农稼好货殖重性温厚有法度三世共财子孙朝夕礼敬常若公家其营理产业物无所弃课役童隶各得其宜故能上下戮力财利岁倍至乃开广田土三百余顷其所起庐舍皆有重堂高合陂渠灌注又池鱼牧畜有求必给尝欲作器物先种梓漆时人嗤之然积以岁月皆得其用向之笑者咸求假焉赀至巨万而赈赡宗恩加乡闾年八十余终建武十八年追爵谥寿张敬侯　　樊忠
按后汉书樊宏传宏族兄忠更父侯
　　樊宏
按后汉书樊宏传宏字靡卿南阳湖阳人也世祖之舅宏少有志行王莽永义兵起刘伯升与族兄赐俱将兵攻湖阳城守不下赐女弟为宏妻湖阳由是收系宏妻子令出譬伯升宏因留不反湖阳军师欲杀其妻子会汉兵日盛湖阳惶急未敢杀之遂得免脱更始立欲以宏为将宏叩头辞曰书生不习兵事竟得免归与宗家亲属作营堑自守老弱归之者千余家世祖即位拜光禄大夫位特进建武五年封长罗侯十五年定封寿张侯二十七年卒谥恭侯　　樊丹
按后汉书樊宏传宏弟丹射阳侯
　　樊晔
按后汉书樊晔传晔字仲南阳新野人也与光武少游旧建武初征为侍御史迁河东都尉迁扬州牧教民耕田种树理家之术视事十余年坐法左转轵长隗嚣灭后陇右不安乃拜晔为天水太守政严猛好申韩法善恶立断吏人畏之凉州为之歌曰游子常苦贫力子天所富宁见乳虎穴不入冀府寺大笑期必死忿怒或见置嗟我樊府君安可再遭值视事十四年卒官　　樊参
按后汉书邓禹传更始大将军樊参将数万人欲攻禹禹遣诸将迎击于解南大破之　　樊寻
按后汉书樊宏传宏兄子寻元乡侯
　　樊儵
