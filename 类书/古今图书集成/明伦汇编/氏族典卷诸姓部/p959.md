<!-- { "loadSidebar": true } -->
按万姓统谱宝字国贤号二泉直隶无锡人成化二十年进士知许州养士治民风动河洛历户部员外郎中升江西按察司提学副使以身为教先行而后文咸称得师远近向慕升浙江按察使贞介夙闻僚属望而知敬明刑弼教动关风化寻转浙江右布政署司事郡县官视若严师禁革郡县解户秤头火耗时镇守中官欲奏开处州银矿力言其扰民得不偿失止之平生于声色货利绝口不道惟贤人君子前辈旧德则时常谈及之历升副都御史总督漕运忤刘瑾勒致仕瑾诛升户部侍郎疏乞终养嘉靖初升南京礼部尚书上疏恳辞之卒谥文庄宝质性惇懿学问博洽孝亲睦俗奖诲后进应务之才细巨皆适一时儒硕并以天下士称之　　邵新
按万姓统谱新字复初淳安人登成化五年进士第礼部仪制司主事历本司员外郎升郎中屡充会试提调官蒙赐宝钞织金文绮有差及赐敕诰褒嘉升云南布政司左参政成化二十年致仕新为人倜傥历练老成居官所至皆有能声　　邵敏
按万姓统谱敏湘阴人事母孝母没庐墓侧三年一夕有虎来墓所敏了无惧色忽数鹿来逐之去墓旁产芝数本以为孝感所致成化间旌其门　　邵棠
按万姓统谱棠字惟贞余姚人成化丙戌进士任御史　　邵清
按万姓统谱清字士廉江宁人幼有至性母卒时纔三岁置于别室清号泣欲往视闻者异之及长端洁好学弘治壬子举于乡授江西德化教谕教诸生必以孝弟节义为言束修问馈之仪无敢及门者乙卯秋山东巡按聘典试事志在甄拔才俊高下咸自主断巡按者素重清名不易也事竣即就道有谒贽者拒不受藩臬交章荐之考上上选授监察御史教职擢台臣自清始也　　邵蕡
按万姓统谱蕡字文实余姚人由进士弘治间任通州知州温雅明达煦煦爱民政举民怀升刑部员外郎累官四川布政使　　邵锦
按万姓统谱锦陕西商州人由举人弘治十五年来知鸡泽县时值大疲之后纪纲弛而人心玩锦修法度尚宽和损益因俗而更张有渐赋役以时而催科不扰百姓便之无梗化者时值流贼之乱城郭完人心固率赖以保鄣焉及去邑民思之立石颂德教谕东莞李一宁为之记　　邵道人
按名山藏方外记道人蜀人弘治中至庆阳年六十余矣筑土被衲昼夜露坐郡中少年争来为道人子弟道人口不言但颐色指使道人善视病为人视病令病人张目嘘气审其可为则目诸弟子诸弟子前置饭道人出铁尺横饭上诵&#已起尺摩病人曰瘥矣若不可为则趋出病家以死期请出指示日数不取人钱岁自正月始活一人取其尺布裹衲衲完弗取也居十余年一日谓诸弟子曰吾将归与设几三层往坐其上诸弟子始悟其归谓死也环守之夜半霹雳隐隐起屋脊若戈甲士马声诸弟子震慑伏地天明道人死矣　　邵炼
按万姓统谱炼字德成余姚人正德辛丑进士历升云南按察司副使丁忧改南赣兵备副使即致仕　　邵锡按万姓统谱锡字天佑安州人正德戊辰进士历都御史　　邵庸
按万姓统谱庸字伯纶当涂人正德戊辰进士历副使　　邵煜
按万姓统谱煜字德明余姚人正德辛巳进士历副使　　邵锐
按万姓统谱锐字士抑仁和人正德三年举礼部第一登进士改翰林庶吉士时值逆瑾擅政焦芳刘宇深相结纳芳子黄中宇子仁皆为庶吉士未几遂传旨俱授编修锐以甲第列于仁上并授焉耻与为列方具疏辞免会伯兄邵钦至以危言沮之且曰以会元而得史职亦常分耳公议自在于汝何尤寻以父丧守制归瑾败诏革传奉官亦并及之言者以非其罪服阕改宁国推官寻升南京文选主事迁祠祭员外郎以疾告归起为江西提学佥事升福建提学副使抑浮崇实两省士习丕变历湖广参政河南按察使广东山东左右布政使咸有惠政进为太仆卿引疾告归平生于天人显微道品上罔不研究宅心制行超绝时俗独耻于近名不立门户而暗然日章咸服其为真道学云没之日笥无数金田仅百亩赠副都御史谥康僖　　邵经邦
按明外史邵经邦传经邦字仲德仁和人正德十六年进士授工部主事进员外郎嘉靖八年冬十月日有食之经邦时官刑部上疏言用人行政当别辨忠邪审量才力帝大怒立下镇抚司拷讯谪戍福建镇海卫居镇海三十七年卒　　邵璋
按陕西通志璋西安后卫人正德中举人任登州府通判流贼犯境璋率众力战死之　　邵喜
按明外史邵喜传喜昌化人世宗大母邵太后弟也世宗立封喜昌化伯明年卒子蕙嗣卒无子帝以喜兄安之孙杰为昌化伯给事中陆粲论大学士桂萼受杰赂使奴隶冒封爵帝怒下粲狱而尽革外戚封杰亦夺袭　　邵元节
按明外史邵元节传元节贵溪人幼丧父母出家为龙虎山上清宫道士从其师范文泰受龙图龟范元始太虚之学嘉靖三年征入京封为清微妙济守静修真凝元衍范志默乘诚致一真人统辖朝天显灵灵济三宫总领道教六年乞还山诏许驰传皇子迭生帝大喜数加恩拜礼部尚书无何死谥曰文康荣靖　　邵南
按万姓统谱南字文化乌程人嘉靖乙未进士授行人历按察副使南淳实敦确公廉清慎自弟子员以至宦成好学不倦一时名流如刘清惠凌时东施菁阳皆与之为友云　　邵德
按万姓统谱德字明甫无锡人嘉靖丁未进士授长兴知县伸冤抑扶善良大着政绩未久忧卒于家民迄今思之　　邵辅忠
按明外史刘志选传邵辅忠定海人万历二十三年进士为工部郎中天启元年官顺天府丞奄人刘朝田诏坐盗宝论死系狱魏忠贤移入司礼监给事中毛士龙纠之辅忠承忠贤指劾士龙贪淫诸罪士龙亦讦辅忠奸贪士龙卒除名而辅忠亦夺职五年忠贤大炽召起故官骤迁至兵部尚书诸奸党攻击正人多其所主使七年护桂王之国衡州加太子太保还朝时事已变移疾归寻丽逆案赎徒为民　　邵捷春
按明外史邵捷春传捷春字肇复候官人万历四十七年进士累官稽勋郎中崇祯二年出为四川右参政迁浙江按察使坐大计贬官里居久之起四川副使巡抚王维章被逮诏傅宗龙代之宗龙命捷春为监军总剿寇事有功进右参政十二年宗龙入掌中枢即擢捷春右佥都御史代之明年杨嗣昌劾捷春失事遂被逮论死捷春知不可脱明年自缢死　　邵宗元按明外史何复传邵宗元字景康砀山人由恩贡历保定同知有治行时李自成山西遣伪副将军刘方亮由固关东犯畿辅震动宗元亟集通判王宗周后卫指挥刘忠嗣等分门固守城陷宗元及中官方正化不屈死忠嗣分守东城城将陷召女弟适杨千户者归令与妻毛子妇王同处一室俱以弓弦勒杀之复登城拒守城破被执忠嗣怒詈夺贼刀杀二贼贼支解死时武臣死者守备则张大同与子坦之力战死指挥则文运昌刘洪恩戴世医刘元靖吕九章吕一照李一广中军则杨儒秀镇抚则管民治千户则杨仁政李尚忠纪动赵世贵刘本源侯继先张守道百户则刘朝卿刘悦周守正王好善强忠武王尔祉把总则郝国忠申锡皆殉城死
　砚姓部列传
　　元
　　砚弥坚
按奇姓通弥坚德安广城人元初大将徇汉上招致而北因家真定着儒籍以教授为业已而被荐擢为真定教授循循为教始终不倦至元初初置国子监召拜国子司业律身严以有礼屡以阳城忠孝之说训迪诸生由是化服者众岁余以疾辞归学问淳正文章质实为人清苦严重士论推服
　院姓部列传
　　宋
　　院亨谦
按奇姓通亨谦古田人元佑间知德化县
　　院勤
按万姓统谱勤福宁人文林郎建宁令
　　明
　　院宾
按奇姓通宾字君聘山西振武卫人弘治进士历官参议　　院世隆
按广东通志世隆钦州人岁贡生

　贱姓部列传
　　汉
　　贱琼
按郑樵通志汉有右北平太守贱琼
　　贱虞
按万姓统谱虞曲阜人

　廖姓部纪事
宋史廖刚传刚子四人迟过遂遽仕皆秉麾节邦人号为万石廖氏尚友录廖有衡熙宁进士家有荔枝二株实绿而味甘黄庭坚与友善号为绿荔廖氏后人因而称之以别其族
　廖姓部列传
　　后汉
　　廖扶
按后汉书廖扶传扶字文起汝南平舆人习韩诗欧阳尚书教授常数百人父为北地太守永初中坐羌没郡下狱死扶感父以法丧身遂绝志世外专精经典尢明天文谶纬风角推步之术州郡公府辟召皆不应时人号为北郭先生年八十终于家二子孟举伟举并皆知名　　廖觊
按万姓统谱觊巨鹿太守
　　廖立
按蜀志廖立传立字公渊武陵临沅人先主领荆州牧辟为从事擢长沙太守建安二十年孙权遣吕蒙奄袭南三郡立脱身走自归先主以为巴郡太守二十四年先主为汉中王征立为侍中后主袭位徙长水校尉立本意自谓才名宜为诸葛亮之贰而更游散在李严等下常怀怏怏诸葛亮废为民徙汶山郡后终于徙所　　廖化
按蜀志宗预传廖化字元俭本名淳襄阳人也为前将军关羽主簿羽败属吴思归先主乃诈死因携持老母昼夜西行会先主东征遇于秭归以为宜都太守先主薨为丞相参军稍迁至右车骑将军假节领并州刺史咸熙元年春徙洛阳道病卒　　晋
　　廖棠
按尚友录棠字实卿将乐人性质直隐于绥城县银盖山读书终岁不出王羲之闻其贤遣价征之固辞不起　　梁
　　廖
按尚友录字清虚桂阳人博学能文辞于经史无所不通饬身修行以儒术知名仕梁为主簿西曹祭酒时武帝好儒学招徕天下名士冲与焉湘东王之就国也闻有词藻请以为王国常侍王为人性猜忌冲私谓所亲曰根本拨矣天下必不能久治即挂冠归结庐静福山居焉时大通三年也　　唐
　　廖有方
按尚友录有方交州人柳子厚作序送之云交州多南金珠玑玳瑁象犀其产皆奇怪至于草木亦殊异吾常怪阳德之炳耀独发于纷葩丽而罕锺乎人至于廖生刚健重厚孝悌信让以质乎中而文乎外为诗有大雅之道夫固锺于阳德者耶果能是则吾不谓之恒人也实亦世之所罕也　　廖洪
按尚友录洪万载人家贫养亲至孝大中初二亲亡捧土成茔结庐于侧哀恸不绝咸通中诏加旌表　　廖师按尚友录师郴州人懿宗召入行道术有验后乞归习静福山白日升天　　廖匡国
按尚友录匡国唐诗人
　　后唐
　　廖匡济
按尚友录匡济为湖广决胜指挥使帅衡山时黔南有警因率兵鏖战死之马希范厚恤其家　　后周
　　廖凝
按尚友录凝字熙绩有学行隐居南岳三年后仕南唐宰都昌以廉自守迁连州刺史　　廖澄
按尚友录澄顺昌人少负忠义梁开平进士仕南唐累官大理评事宋曹彬下江南人劝之降澄曰君臣之义不可废也矢死不顾城陷死之　　廖居素
按尚友录居素将乐人仕南唐以刚直见忌骤谏后主不听服朝衣冠立死井中大书于箧曰吾不忍见国破主辱耳　　廖融
按尚友录融一名容字元素隐衡山号衡山居士与任鹄凌蟾王正己相友善皆一时名士也　　宋
　　廖翰
按万姓统谱翰宜宾人少以孝义闻尝有蛮反翰与战于马鸣溪败陷于溪流数里不没时皆异之子琮　　廖执象按尚友录执象顺昌人七岁能诗甫冠入京师赴省试太宗览其文而喜之以疾卒父逊仕南唐亦有诗名　　廖琮
按万姓统谱琮翰子嘉佑初及第官至朝议大夫　　廖正古按尚友录正古字明远将乐人登治平二年进士初知西安县有惠政屡言青苗不便忤于当道遂乞致仕归　　廖有衡
按尚友录有衡琮之子字致平登熙宁进士第官至朝议大夫　　廖正一
