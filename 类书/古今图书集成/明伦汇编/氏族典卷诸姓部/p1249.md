<!-- { "loadSidebar": true } -->
按彭泽县志纲永乐时云南安宁盐课司提举　　欧阳敬中按彭泽县志敬中永乐闲以人材任坝官
　　欧阳琴
按彭泽县志琴永乐闲以人材任典膳
　　欧阳庸
按彭泽县志庸永乐闲以人材任典膳
　　欧阳暹
按彭泽县志暹永乐戊子科举人任荆州府教授　　欧阳珏按上饶县志珏中永乐庚子科举人授南宁县训导　　欧阳安按萧县志安成祖朝任翰林院庶吉士四知贡举六典文衡修永乐大典书成赐宴文渊阁以谏言忤旨谪萧县训导因家于萧其子孙世居都仁里奉学院给奉祀生员四名欧阳从欧阳复欧阳引欧阳阐文祀文忠公视庐陵为北派矣　　欧阳哲
按万姓统谱哲字广哲泰和人永乐进士佥事浙江洗冤诬之狱民生祀之历官四十年以清操着人称为介翁　　欧阳禄
按萧县志禄字俸之任南阳府学训导
　　欧阳隆
按萧县志隆任献县教谕
　　欧阳备
按萧县志备为本县教谕
　　欧阳光
按萧县志光为江阴训导
　　欧阳岳
按萧县志岳任芜湖县训导
　　欧阳山
按萧县志山邑人为人浑厚忠诚
　　欧阳伦
按萧县志伦任广州化州同知
　　欧阳英
按南康府志英星子县人以父崇戍开平宣德五年补伍随昌平侯征伐有功升副千户寻升本卫指挥佥事　　欧阳应麟
按宜黄县志应麟字士祥号讷斋因父用宾宦寓万州中广东乡试初任广西兴安教谕升思恩府教授着有讷斋集　　欧阳立善
按宜黄县志立善硖石人东宫伴读
　　欧阳利
按宜黄县志利字用宾硖石人累升广东万州学正手勒造士数十条着数飞集传于世　　欧阳焕章
按宜黄县志焕章仙五都人历官同知着有宦游日记　　欧阳周
按淮安府志周河南密县人由举人任安东县持身清慎敬神恤民值岁饥荒转歉为丰在任甫二年丁外艰去民思之　　欧阳一枝
按黟县志一枝字震宇楠木岭人幼习儒业笃志芸&#时年二十二歙邑吴探花敦请西宾无谄无骄有为有守赋性端方乐善好施　　欧阳良惠
按黟县志良惠号隐泉梅源人幼失父尽心养母待兄以悌捐金建中天书院都人推为乡约祭酒　　欧阳云鹏按黟县志云鹏字翼如楠木岭人孝友性成剖冰求鱼以痊父病课子义方普与斌俱列黉宫　　欧阳觐凤
按黟县志觐凤梅源人幼失母父候选京师凤侍养祖父母克尽孝道家赀颇丰悉与弟均周急济困邑侯旌之　　欧阳琦
按黟县志琦字楚白梅源人赋性淳&#制行端方事父母聚顺无违处宗族谦和善下遇亲友困乏者缓急相资人多以是德之　　欧阳仕振
按丹徒县志仕振字懋德世居巨溪里性孝友族有侮辱之者终善遇之其人愧而改行幼弟痘疹频危默祷神愿自减寿以益弟神乃示梦于其父幼弟复生　　欧阳志
按饶州府志志舂陵人正统四年任乐平县令　　欧阳暄按万年县志暄直隶淮阳卫后所千户
　　欧阳序
按江宁县志序字维礼江宁人能诗工篆究心名理谒选福州府幕署闽候官不妄刑一人不妄取一钱常蠲俸以偿赎锾持平以释大辟郡人德之　　欧阳荫
按江宁县志荫字惟玉序之弟以阃幕署临安篆亦有声称　　欧阳绍忠
按上饶县志绍忠景泰间仕至通判
　　欧阳瀚
按福州府志瀚泰和人景泰间知连江狱无冤滞门无干谒秩满而去民思之不已立像于刘鞠庙以祀之　　欧阳兴
按延平府志兴安福人景泰间知南平性行简静先德化而后鞭笞在任四载力请致仕　　欧阳昕
按彭泽县志昕景泰癸酉科举人授怀安县教谕　　欧阳泰按彭泽县志泰湖广衡山县县丞
　　欧阳昭
按彭泽县志昭广西上林县知县
　　欧阳复
按万姓统谱复字孟元桂阳人天顺末知泉州廉明公正事集而民不扰讯决狱讼多平反尤允洽人情　　欧阳选按万姓统谱选字汝魁复子中甲科初知望江邑当孔道选抚贫民不欲俯迎过客人多短之改四川筠连既至重学校亲为弟子授经居岁余勇退人多贤之　　欧阳汶
按万姓统谱汶字伯鲁分宜人以经明行修举授开封府学训导改永康不受士贽师范严整进国子学录尝疏论时事迁周府长史改伊府致仕家居不造城府时论服其清介　　欧阳寅
按万姓统谱寅从化人成化中领乡荐仕&#林州知州忠直有惠政九年满任三年擢南宁府同知去&#林人祀之名宦祠至南宁未几即告致仕归乡士夫莫不高之　　欧阳初
按万姓统谱初字遂初潮阳人府学教授其教人必先学行而后文艺故及门之士出而见用于时者多矜名节尝葺礼殿及文公祠凡学之废坠者多修举之满考改教授柳州卒泉人思之祠于先贤祠　　欧阳伸按广西通志伸马平人景泰四年举人成化中为镇江府推官廉洁无私谳狱平允郡有盗剽劫巡吏诬富民若干系狱伸叹曰为民父母忍视无辜逮死耶遂白当道率民兵掩捕果得真盗百人民遂得释　　欧阳宁按含山县志宁安福人成化五年为含山县知县颇有能声　　欧阳普
按含山县志普分宜县人由举人任含山县教谕时学基窄隘捐俸扩充尤善教不倦　　欧阳滦
按全椒县志滦任县训导立心正大学问优长笃于教人日夕坐堂上与诸生讲奥义夜则秉烛巡号点视终始不倦　　欧阳福
按四会县志福由承差成化四年授灵川县巡检寇掠永泰村福统兵力战亡于阵赠布政司照磨旌其闾曰荣忠录其子通为柳州训导乡民立祠祀之　　欧阳芳按万安县志芳成化庚子亚魁广东信宜知县廉明正直以忤奄瑾党罢职去任之日行李萧然　　欧阳宗衡
按万安县志宗衡字层阆嘉溪人弘览众书殚力于河洛星纬之学凡山川险要可按籍而图之喜交游南浙名流皆洽丹鸡之好春秋既耄著述不怠年几九十犹日颂百篇不愧儒林矣　　欧阳鉴
按武强县志鉴倜傥尚志节不畏强御辩折权奸当韩谅妄请河滩地鉴固执不许后广宁侯孙锦衣复疏请前地鉴复立辩事寝成化闲锦衣周彧复疏请立庄鉴冒死犯颜百讯不屈邑人赖之　　欧阳旦
按明外史姜洪传弘治元年洪出按察湖广与督漕都御史秦纮争文移被劾贬夏县知县御史欧阳旦请召洪还不纳旦安福人成化中进士由休宁知县擢御史尝请逐刘吉罢皇庄终南京右副都御史　　欧阳诰按应城县志诰字廷宠泰和人性醇厚工时义弘治五年以乡荐授应城教谕与诸生讲究经史寒暑不辍者十年至壬戌科会试登进士第官至右副都御史邑人登科者多出其门　　欧阳刚
按九江府志刚字元用彭泽人弘治闲由太学生任南京兵马指挥使以清慎名擢邵武通判晋随州知州命下解组归囊&#萧然年逾八十忽衣冠端坐诵鲁论首篇而逝　　欧阳珍
按九江府志珍字良玉彭泽人耽意经史能诗文甘贫乐隐不趋势利年八十卒　　欧阳琦
按当阳县志琦字献修文忠公修之裔祖希德自庐陵宦荆州因家当阳琦幼颖十四饩邑庠弘治中应岁荐或讽以仕琦曰吾有老母以禄养不若以色养也与弟珜朝夕膝下孝友之声腾于远近晚尤耽嗜五经年八十四自题其墓卒　　欧阳曜
按景陵县志曜号着明盛德博学为时所重隐居不仕所著有太平策诸书子鼎能世其业卒登巍科　　欧阳植按景陵县志植字叔坚邑庠生治举业旁精医术着有灵台问要邑进士胡懋忠刻于固始有易简奇方邑进士熊寅刻于婺源有全生四要邑知府王曰然刻于临洮　　欧阳柏
按潜江县志柏字惟承邑人历吏户刑科左右给事中官至云南按察司副使　　欧阳铎
按明外史欧阳铎传铎字崇道泰和人正德三年进士授行人上书极论时政不报使蜀蜀王厚遗之不受历工部郎中改南兵部出为延平知府毁淫祠数百以其材葺学宫司礼萧敬家奴杀人立置之辟历右副都御史巡抚应天十府减耗均赋议徭役裁邮费民皆称便迁南京兵部侍郎进吏部尚书九庙灾自陈去铎有文学内行修洁仕虽通显家具萧然卒赠工部尚书谥恭简　　欧阳嵩
按福宁州志嵩字汝中泰和人正德九年由进士知州事刚正不屈吏惮其威明不敢欺首开城东南河一千八百丈溉田数千顷复买田建河资仓以贮租为后人疏浚之费建文庙西庑创敬义德业二书院士民怀之　　欧阳龙
按武强县志龙由廪生正德十年贡任府经历　　欧阳恂按高要县志恂字诚之安福人正德甲戌进士由南京吏部郎中知肇庆府兴学校正祀典礼贤养老恺悌临民有古君子之风官至两淮运使　　欧阳镃
按新兴县志镃由贡入太学授巴陵主簿性好古不随流俗居父母丧庐墓三年用文公家礼屏去浮屠至今子孙世守之其辟邪崇正有如此　　欧阳益
按新化县志益有守有为初应贡上京疏奏免本县加增税米县民赖之寻任桐城县丞督兵拒宸濠乱上嘉其功钦赐银弊　　欧阳祥鹏
按新化县志祥鹏博学弘才诗文立就
　　欧阳祥龙
按新化县志祥龙授南直隶英山县令卓有政声当道嘉奖　　欧阳寿元
按新化县志寿元直隶吴县丞撝谦笃行才守俱优吴人雅重　　欧阳蒙
按武冈州志蒙性资诚笃少孤事祖母以孝称母殁庐墓三年着思亲家训两书卒年八十有七　　欧阳模
按邵阳县志模字八山南安人由进士任县令才学优敏多以文章饰吏治时称其有卧理之风累官至广西按察司副使　　欧阳炳
按衡州府志炳字元素由乡举授知南部县奏绩称最升建昌府判善抚峒苗复得上考擢思恩府同知因先任偶报苗情失检谪秦冏寺监正厘&#去苛畜大蕃息复陟思恩令以母春秋高不能远离遂谢任终养居官十七载为民爱戴归田侍养之余每以诗书礼让式谷其子年七十终　　欧阳必进
按明外史吕本传吴鹏迁工部尚书致仕以欧阳必进代之必进安福人严嵩妻从子也正德中进士嘉靖中以兵部右侍郎兼佥都御史提督两广军务讨琼州黎那燕有功官一子再迁工部尚书以土木功加少保至左都御史吏部吴鹏罢推代者嵩嘱列必进名帝不能沮必进虽由嵩进无狼籍状帝以非己意寻黜之　　欧阳重
按明外史欧阳重传重字子重庐陵人正德三年殿试对策历诋阙政读卷官置之二甲授刑部主事张锐等构搢绅狱重力争系狱赎杖还职历浙江按察使嘉靖六年巡抚应天会寻甸土酋安铨凤反朝廷议以重谙滇事乃改云南贼平重推功于前抚傅习及黔国公沐绍勋镇守太监杜唐等列善后数事悉报可重奏绍勋任千户何经广诱奸人夺民产唐役占官军岁取财万计帝颇纳其言二人惧贿张璁谋去重嗾卫军哗于军门巡按刘臬以闻劾重及唐绍勋处置失宜璁从中主之解重职责臬党庇调外任置唐绍勋不问都给事中夏言等抗章愿曲宥二臣全朝廷之体帝怒夺言俸重自乞褫职又言张璁奸帝以重失职怨望黜为民家居二十余年言者屡荐竟不复召　　欧阳杲
按饶州府志杲字景庐鄱阳人弱冠举嘉靖辛卯乡荐第一才名籍甚十上春官未仕卒平生嗜书无他好博涉经史过目不忘撰作多独得之见有瘗藏诸集　　欧阳用行
按新会县志用行篁村人嘉靖十五年出粟二百石赈济三十二年复出钱二千粟一百石赈济乡人德之县旌其门曰义士　　欧阳塾
按吉安府志塾字崇儒泰和人登嘉靖丙戌进士累官应天府尹用荐擢工部侍郎逾年艰归平日慕整庵先生之为人家居置义田立家约捐渡辟衢施药埋胳乡人德之卒赠右都御史　　欧阳诰
按吉安府志诰以进士授南工部主事历陆金华太守后调汉阳皆有惠政官至山东盐运使　　欧阳恕
