<!-- { "loadSidebar": true } -->
按尚友录南本蜀郡人与孙位并学画水南本以为同能不如一胜去而画火独得其妙尝画辟支佛于火中结跏趺坐烟飞电掣烈烈有焚林燎原之势而佛以定慧力安然不动　　张伯楷
按尚友录伯楷与弟仲楷形貌相似仲楷娶妻新妆毕见伯楷曰妆好否答曰我伯楷也趋避之须臾又见告曰向大误认伯为卿答曰我固伯楷也妇大惭不复敢见　　张九宗
按尚友录九宗遂宁人举进士持节封侯归典乡郡凡宫观碑铭皆九宗所撰　　张志成
按尚友录志成昆明人流寓西蜀得王右军草书刻意摹仿俱得其似归教其子策　　张直
按万姓统谱直濮州人父楚平寿张令调长安值黄巢乱不知所终直幼避地河朔既冠以父失所在不遑寝处时盗贼蜂起道路梗塞直自秦抵蜀徒步丐食以觅父积十年不获乃发丧服衰哀慕终身青州王师范再以书币招致学馆师范降梁直脱难北归以周易春秋教授学者时号逍遥先生　　张崇
按合肥县志崇为杨行密部将从田頵攻杭州马踣被执行密欲嫁其妻泣曰崇不负公者愿少待俄而崇还

　葭姓部列传
　　汉
　　葭众
按万姓统谱众汉人


　王姓部列传六
　　宋
　　王诞
按宋书王诞传诞字茂世琅邪临沂人太保弘从兄也祖恬中军将军父混太常诞少有才藻袭爵雉乡侯拜秘书郎琅邪王文学中军功曹隆安四年会稽王世子元显开后军府又以诞补功曹寻除尚书吏部郎仍为后军长史领庐江太守加镇蛮护军转龙骧将军琅邪内史随府转骠骑长史桓元得志徙诞广州刺史员外散骑常侍未拜高祖请为太尉谘议参军转长史高祖甚委仗之北伐广固领齐郡太守七年以诞为吴国内史母忧去职高祖征刘毅起为辅国将军诞固辞军号墨绖从行时诸葛长民行太尉留府事心不自安高祖甚虑之毅既平诞求先下高祖曰长民似有自疑心卿讵宜便去诞曰长民知我蒙公垂盼今轻身单下必当以为无虞乃可以少安其意高祖笑曰卿勇过贲育矣于是先还九年卒时年三十九以南北从征追封作唐县五等侯　　王镇之投宋书王镇之传镇之字伯重琅邪临沂人征士弘之兄也曾祖廙晋骠骑将军祖耆之中书郎父随之上虞令镇之初为琅邪王卫军行参军桓元辅晋以为大将军录事参军时三吴饥荒遣镇之&#命赈恤以母老求补安成太守及元败元将苻宏寇乱郡境镇之拒战弥年子弟五人并临阵见杀母忧去职妻子无以自给乃弃家致丧还上虞为子摽之求安复令随子之官服阕为征西道规司马南平太守迁御史中丞秉正不挠百寮惮之出为使持节都督交广二州诸军事广州刺史高祖谓人曰王镇之少着清绩必将继美吴隐之岭南之弊非此不康也在镇不受俸禄萧然无所营去官之日不异始至高祖践阼镇之以脚患自陈出为琅邪太守永初三年卒官　　王弘按宋书王弘传弘字休元琅邪临沂人也曾祖导晋丞相祖洽中领军父珣司徒弘少好学弱冠为会稽王道子骠骑参军主簿道子欲以为黄门侍郎珣以其年少固辞珣颇好积聚财物布在民间珣薨弘悉燔烧券书一不收责余旧业悉以委付诸弟桓元&#京邑收道子付廷尉臣吏畏恐莫敢瞻送弘时尚在丧独于道侧拜攀车涕泣论者称焉高祖为镇军召补谘议参军出为琅邪内史卢循寇南康诸郡弘奔寻阳高祖复命为谘议参军转吴国内史义熙十一年征为太尉长史宋国初建迁尚书仆射十四年迁江州刺史永初元年加散骑常侍以佐命功封华容县公三年入朝进号卫将军开府仪同三司太祖即位进位司空徐羡之等诛弘为侍中司徒录尚书给班剑三十人上西征谢晦弘与彭城王义康居守入住中书省引队仗出入司徒府权置参军五年春大旱弘引咎逊位乃降为卫将军开府仪同三司六年弘又上表曰骠骑将军臣义康徽渊邈明德弥卲乞解州录以允民望改授亲贤义康由是代弘为司徒与之分录弘博练治体留心庶事斟酌时宜每存优允与八座丞郎疏议士人犯罪及常盗主守降死补兵律其后弘寝疾表屡乞骸骨上辄优诏不许九年进位太保领中书监薨谥曰文昭　　王镇恶
按宋书王镇恶传镇恶北海剧人也祖猛字景略苻坚僭号关中为将相父休为河东太守镇恶以五月五日生家人以俗忌欲令出继&#宗猛见奇之曰此非常儿昔孟尝君恶曰生而相齐是儿亦将兴吾门矣故召之为镇恶年十三而苻氏败&#关中扰乱流寓崤渑之间尝寄食渑池人李方家方善遇之曰君富贵愿见用为本县令足矣后随叔父曜归晋客居荆州普读诸子兵书或荐于高祖召至署前部贼曹拒卢循于查浦屡战有功封博陆县五等子高祖谋讨刘毅镇恶为前驱昼夜兼行去江陵二十里毅不知镇恶舍船步上径前袭城毅奔牛牧佛寺自缢死江陵平后镇恶以功封汉寿县子除游击将军高祖将北伐转镇恶为谘议参军行龙骧将军领前锋入贼境战无不捷进次渑池造故人李方家升堂见母厚加酬即版授方为渑池令大军次潼关镇恶率水车自河入渭至渭桥弃船登岸时姚泓屯军在长安城下犹数万人镇恶身先士卒泓众溃即陷长安城泓挺身逃走明日率妻子归降高祖留第二子义真镇长安镇恶领安西司马冯翊太守时佛佛寇逼北地义真遣中兵参军沈田子距之田子素与镇恶不协为所杀又杀镇恶兄基弟鸿遵渊及从弟昭朗弘高祖受命追封龙阳县侯谥曰壮子灵福嗣灵福卒子述祖嗣述祖卒子睿嗣齐受禅国除　　王康
按宋书王镇恶传镇恶弟康留关中及高祖北伐镇恶为前锋康将家奔之高祖板为彭城公镇恶被害康逃藏得免携家出洛阳归高祖封西平县男永初元年卒无子以兄河西太守基子天佑嗣当太祖元嘉二十七年随刘康祖伐魏败没子怀祖嗣　　王鉴
按宋书王惠传惠兄鉴好聚敛广营田业惠意甚不同谓鉴曰何用田为鉴怒曰无田何由得食惠又曰亦复何用食为其标寄如此　　王惠
按宋书王惠传惠字令明琅邪临沂人也祖劭车骑将军父默左光禄大夫惠幼而夷简为叔父司徒谧所知恬静不交游未尝有杂事高祖闻其名以问从兄诞诞曰惠后来秀令鄙宗之美也即以为行太尉参军事府主簿从事中郎世子府建以为中军长史世子为荆州惠长史如故领南郡太守不拜宋国初建当置郎中令高祖难其人既而以惠居之迁世子詹事转尚书吴兴太守少帝即位为吏部尚书人有与书求官者得辄聚置阁上及去职印封如初元嘉三年卒时年四十二追赠太常无子　　王韶之
按宋书王韶之传韶之字休泰琅邪临沂人也曾祖廙晋骠骑将军祖羡之镇军掾父伟之本国郎中令韶之好史籍博涉多闻初为卫将军谢琰行参军私撰晋安帝阳秋既成时人谓宜居史职即除著作佐郎使续后事讫义熙九年善叙事辞论可观为后代佳史迁尚书祠部郎转中书侍郎恭帝即位迁黄门侍郎领著作郎高祖受禅加骁骑将军本郡中正复掌宋书坐玺封谬误免黄门少帝即位迁侍中景平之年出为吴兴太守王弘为相领扬州刺史在任积年称为良守加秩中二千石十年征为祠部尚书加给事中坐去郡长取送故免官十二年又出为吴兴太守其年卒时年五十六文集行于世　　王孺
按宋书王微传微父孺光禄大夫
　　王诩
按宋书王诞传诞子诩宋世子舍人早卒
　　王晔
按宋书王韶之传韶之子晔尚书驾部外兵郎临贺太守　　王微
按宋书王微传微字景元琅邪临沂人太保弘弟子也少好学善属文能书画兼解音律医方阴阳术数起家司徒祭酒转主簿始兴王浚后军功曹记室参军太子中舍人始兴王友父忧去官服阕除南平王铄右军谘议参军不就仍除中书侍郎又拟南琅邪义兴太守并固辞微既为始兴王浚府吏浚数相存慰微奉答笺书辄饰以辞采微为文古甚颇抑扬袁淑见之谓之诉屈常住门屋一间寻书玩古如此者十余年太祖以其善筮赐以名蓍元嘉二十年卒时年二十九所著文集传于世世祖即位追赠秘书监　　王僧谦按宋书王微传微弟僧谦有才誉为太子舍人　　王锡按南史王弘传弘子锡字寡光位太子左卫率江夏内史高自位遇太尉江夏王义恭当朝锡箕踞大坐殆无推敬卒子僧亮嗣　　王练
按宋书王弘传弘从父弟练晋中书令子也元嘉中历显官　　王僧达
按宋书王僧达传僧达琅邪临沂人太保弘少子好学善属文年未二十以为始兴王浚后军参军寻迁太子洗马母忧去职服阕为宣城太守性好游猎而山郡无事僧达肆意驰骋或三五日不归受辞讼多在猎所民或相逢不识问府君所在僧达曰近在后元嘉二十八年魏寇逼僧达求入卫京师见许贼退徙任义兴三十年元凶弒立世祖入讨普檄诸州郡僧达自候道南奔逢世祖于鹊头即命为长史即位以为尚书右仆射补护军将军僧达自负才地谓当时莫及上初践阼即居端右一二年间便望宰相及为护军不得志乃启求徐州上不许僧达三启固陈上不说以为吴郡太守期岁五迁僧达弥不得意免官初僧达为太子洗马爱军人朱灵宝及出为宣城灵宝已长僧达诈列死亡寄宣城左永之籍注以为己子改名元序启太祖以为武陵国典卫令事发上表陈谢云不能因依左右倾意权贵上愈怒孝建三年除太常顷之上表解职文旨抑扬侍中何偃以其词不逊启付南台又免官顷之除临淮太守又徙太宰大明元年迁左卫将军以归顺功封宁陵县五等侯二年迁中书令先是南彭城蕃县民高阇沙门释昙摽道方等共相诳惑谋为乱事发觉凡党与死者数十人僧达屡经狂逆上以其终无悛心因高阇事陷之赐死子道琰按南史以僧达为弘
之孙锡之子未知孰是

　　王准之
按宋书王准之传准之字元曾琅邪临沂人高祖彬尚书仆射曾祖彪之尚书令祖临之父纳之并御史中丞准之明礼传赡于文辞起家为本国右常侍义熙初为尚书中兵郎宋台初建除御史中丞为僚友所惮犹坐不举免官高祖受命拜黄门侍郎元嘉二年为江夏王义恭抚军长史历阳太守寻入为侍中明年徙都官尚书改领吏部准之究识旧仪问无不对时大将军彭城王义康录尚书事每叹曰何须高论元虚正得如王准之两三人天下治矣然寡乏风素不为时流所重十年卒子兴之　　王歆之
按宋书王歆之传歆之字叔道河东人也曾祖愆期有名晋世官至南蛮校尉祖寻之光禄大夫父肇之豫章公相歆之被遇于太祖历显官左民尚书光禄大夫卒官　　王球
按宋书王球传球字倩玉琅邪临沂人太常惠从父弟也父谧司徒球少与惠齐名除琅邪王大司马行参军转主簿高祖受命为太子中舍人以疾去职元嘉四年起为义兴太守徙太子右卫率入为侍中迁吏部尚书铨衡有序朝野称之兄子履深结刘湛委诚彭城王义康与刘斌孔引季等并有异志球每训厉不纳太祖甚衔之及湛诛之夕履徒跣告球球曰常日语汝何如履怖惧不得答球徐曰阿父在汝亦何忧上以球故履得免死废于家十七年球复为太子詹事大夫未拜会殷景仁卒因除尚书仆射十八年卒无子从孙奂为后大明末吴兴太守　　王元谟
