<!-- { "loadSidebar": true } -->
按金史贺扬庭传扬庭字公叟曹州济阴人登天德三年进士第调范县主簿大定十三年由安肃令补尚书省令史授沁南军节度副使入为监察御史历迁户部郎中章宗即位授山东东西路提刑使明昌改元除洺州防御使致仕卒　　元
　　贺贲
按元史贺仁杰传仁杰父贲有材略善攻战从军有功关中兵后积尸满野贲为大冢收瘗之后助世祖以总管京兆诸军奥鲁卒追封雍国公谥贞宪　　贺祉按元史贺祉传祉益都人父进尝平涟水有功祉初以质子入宿卫至元六年袭父职为千户守胶州攻高邮宝应战淮安以功授武节将军十四年特赐金虎符怀远大将军征交趾军还至建康卒　　贺仁杰
按元史贺仁杰传仁杰字宽甫其先河东隰州人祖种德徙关中遂为京兆鄠人父贲有材略尝于毁垣中得白金七千时世祖以皇太弟受诏征云南驻六盘山乃持五千两助军且言其子仁杰可用状即召入宿卫仁杰从世祖着劳绩至元十七年特授正议大夫上都留守大德九年请老拜光禄大夫平章政事成宗崩仁宗入清内难念世祖旧臣欲有所咨访召赴阙行至樊桥而卒谥忠贞　　贺胜
按元忠贺胜传胜仁杰子也字贞卿一字举安小字伯颜以小字行入宿卫凝重寡言世祖甚器重之拜集贤学士至元二十八年参知政事三十年佥枢密院事迁大都护大德九年胜父仁杰请老以胜代为上都留守至大三年进光禄大夫左丞相胜素恶铁木迭儿贪暴居同巷不与往来及英宗即位在谅暗中铁木迭儿遂诬胜乘赐车迎诏不敬杀之　　贺仲善
按江西通志仲善永新人刘水窗修纲目书法于仲善所论说间采取焉　　贺仲英
按江西通志仲英永新人死义
　　明
　　贺兴隆
按万姓统谱兴隆安化人元末率民兵保障乡邑甲辰归附太祖从胡海克宝庆授指挥讨祁阳贼没于阵上赐敕褒之有曰唐兵未出睢阳之势已孤智伯渐强晋阳之城已浸首虽可折心已不移追封行中书省参知政事为立祠祀之　　贺银
按浙江通志银黄岩人洪武中领乡荐累官宛平知县有政声历升通政司左参议奏对详明进工部右侍郎寻以事左迁本部主事复升通政使　　贺祖嗣
按万姓统谱祖嗣字思恒西隅人永乐间进士历行人升主事员外郎郎中擢大理少卿时安乐王以逆受诛议者欲屠其郡祖嗣力言乃止　　贺宗
按万姓统谱宗湘乡人宣德庚戌进士授大理评事尝疏请湘乡田税增重岁遭水潦民苦征输请减五分之一以纾疲民上从其请湘人赖之以苏息正统间浙寇起宗画策讨平之　　贺懋
按万姓统谱懋字时勉临清人正统丁卯举人任贵州道监察御史以言谪定海丞历任太湖县知县宽恕公明清慎仁爱所在咸爱敬之当其时民称懋为贺青天云秩满百姓保留之在任至十有二年政绩愈着去之日民攀辕卧辙涕泣而留之　　贺勋
按万姓统谱勋湘乡人景泰丙子乡荐第一历官云南参政以直著称与俗寡合引疾还家屏居一室环堵萧然　　贺
按明外史张昭传天顺三年建安老人贺&#上书论时事帝善其言下所司行之　　贺思聪
按万姓统谱思聪永年人天性纯厚警敏业儒有声成化乙未进士初授亳县令吏民畏怀以忧去服除亳人诣阙保请复任以终惠政擢光禄寺丞上眷重之升本寺少卿思聪峭直不阿比忤当路清白自持民德之立生祠以疾告归晚节益励始终一节时人咸敬慕之　　贺钦
按万姓统谱钦字克恭辽东籍浙江定海人成化进士授给事中辞归弘治初荐授陕西参议复辞世号医阁先生子士谘举人博学笃行终身不仕　　贺荣
按万姓统谱荣字师桓钱塘人世以医名家至荣博综经史百家言喜论当世务可听诗文务古雅而存理趣家多藏古法书名画彝器之属尤善鉴赏经目辄定真赝仕至御医致仕卒所著有存斋稿二卷　　贺霖
按万姓统谱霖字时望鄱阳人成化进士弘治初以御史守苏州郡民望而知其仁鼓舞相庆以劳瘁卒于官　　贺廉
按万姓统谱廉字以清吴县人邃于易成化癸卯中乡试第二授训导为人简严以抗言忤当道致仕归子元忠壬辰进士按察副使　　贺长
按名山藏方外记长不知何许人正德间鬻饧云梦门年百岁余矣饧鬻未售辄已醉明日复然或问之曰鬻饧何资未售何酒笑不答居三十年许一日谓邻人曰吾将死矣旦启户视之但见空家　　贺钧
按万姓统谱钧字信夫庐陵人嘉靖间为府学教授退逊木&#以古道自处见上官不能俯仰与诸生言必依孝悌忠信闻者畏服　　贺恩
按万姓统谱恩字君锡仪真人嘉靖壬辰进士历副使　　贺镂
按万姓统谱镂字文卿咸宁人嘉靖乙未进士历参政　　贺泾
按万姓统谱泾字汝明庐陵人嘉靖乙未进士历副使　　贺承先
按万姓统谱承先字子谦渭南人嘉靖甲辰进士历行人　　贺府
按万姓统谱府字应璧渭南人嘉靖丁未进士　　贺贲按万姓统谱贲孟津人嘉靖丙辰进士历佥事　　贺邦泰按万姓统谱邦泰丹阳人嘉靖己未进士历提学副使　　贺世贤
按明外史贺世贤传世贤榆林卫人从军积功至义州参将万历四十六年进副总兵明年擢都督佥事充总兵官天启元年沈阳被围世贤率亲丁出城逆击身中十四矢坠马死　　贺逢圣
按明外史贺逢圣传逢圣字克繇江夏人万历四十四年由殿试第二人授翰林编修天启时历官洗马崇祯元年累迁少詹事进詹事拜礼部右侍郎改吏部进左寻擢礼部尚书九年兼东阁大学士入阁辅政寻改文渊阁十一年致政归十四年召还朝明年帝将增置阁臣召逢圣等赐坐德政殿逢圣大哭不止驾移中极殿诸辅臣随入赐宴逢圣复大哭诏遣行人护归十六年张献忠围武昌逢圣晨夕登陴与士卒同饥困数日城陷投墩子湖死妻危氏子觐民子妇曾氏陈氏孙三人皆从死次子光明自他所来赴亦死之福王时谥文忠　　贺运和
按湖广通志运和字仲文锺祥人天启甲子举人笃学力行洁清自好以孝友着侍母病衣带不解月余居家谨循礼法直指使以其品行荐之朝称曰真孝廉　　贺虎臣
按明外史贺虎臣传虎臣保定人天启中历天津海防游击登莱参将六年迁延绥副总兵崇祯二年擢总兵官镇守宁夏六年寇薄灵州虎臣率千骑入守旋尽勒城中兵出击至大沙井寇突至官军未及布陈且众寡不敌遂战死子赞勇敢有父风既承荫寻举武进士积官至京营副将崇祯十七年李自成薄京师赞率所部迎击为贼射死弟诚为诸生以忠义自许兄诫袭副千户早卒无子诚当袭以让其弟及贼陷保定偕妻女投井死　　贺人龙
子
大明

按明外史左良玉传贺人龙米脂人初以守备隶延绥巡抚洪承畴麾下崇祯六年进都司佥书七年进参将明年进副总兵守延绥十一年京师戒严擢人龙总兵官帅师入卫明年事定还陜西其秋张献忠罗汝才叛入川东杨嗣昌檄陕西总督郑崇俭率人龙军会人龙击贼大败之十三年与左良玉大破贼玛瑙山人龙得一千三百余级降贼将二十五人初嗣昌恶左良玉许人龙代为平贼将军及战玛瑙山良玉功第一嗣昌语人龙姑待之人龙大觖望效良玉所为不奉约束十四年三月嗣昌卒丁启睿代令人龙击李自成于灵宝山中人龙子大明战没九月总督傅宗龙统人龙李国奇军出关次新蔡遇贼孟家庄将战人龙先走国奇战不胜亦走宗龙遂殁十五年总督汪乔年出关击贼人龙遇贼复不战乔年亦殁帝大怒欲诛之虑其为变姑夺职戴罪视事及孙传庭督师陕西帝授以意传庭至陕密与巡抚张尔忠召人龙计事数其罪杀之　　贺秉钺
按明外史张振秀传崇祯十五年临清城破天津参将贺秉钺以扶父榇至临清巷战终日矢尽被执死之秉钺太宁左卫人崇祯四年登武科一甲第三人　　贺昌明按湖广通志昌明字震极武昌诸生闯贼破京师痛愍帝以身殉国乃倾家赀为设祭远近闻而赴奠者万数昌明披麻执杖如人子礼遂发狂疾以终其身　谢姓部艺文
　　谢氏宗祠记　　　　　　　明吴廷云向予假馆连阳得与谢族名士辈游相得甚欢每角技斋头绣虎雕龙分中原鼎足心窃异之意世泽绵远人文蔚起非浅近所基也间索系牒观之乃知浚源江左自东山后掌邵武事遂家于闽派分宁连连自十一郎公迄今数百余年其间高人辈出或行竖绩或昂藏著述或居平朴雅维风或值变精明决策若皆山公世荣松轩公守荣南谷公廷翰东石公魁东井公豸首山公元怀泉公必恭惺台公必敬诸先达不一其人大都不徒世其名而世其德世其德自世其家矣不辱在词盟而谢氏一姓于衷固耿耿也后荷恩甄进奉命守琼适谢伻持书至开缄展读则宗祠告竣欲远征予言为记予何敢辞按祠址在城东地接雩坛廌峰耸左文水环前金鸡天马若鸣若跃宝嶂西山为翰为屏先是皆山怀泉二公卜筑于兹未协厥吉有元孙汝梧者连庠生厥嗣建奇府庠生父子殷殷水木之思输赀二百三十金洎有必庄者亦输赀五十金一时族众亦祗顺乐输青衿子员若拱若表若显若鼎若道行若礼若家宝若玮若应祯若淇若锡命若演若成章等协力殚衷共赎前塘而规局宏矣耆俊若汝励汝范师蒙若珍若谟等鸠工庀材综理得人而经画备矣不逾岁而堂构新矣宁非谢族居然不拔鸿图也耶夫先代贻谋子孙恢拓更复彬彬济济仁义相先忠信相尚积厚流长他日当有奋鸿翮渐云衢为苍生酬夙望为朝廷扬休光殆与安石迭山后先辉映谢祠固将甲天下直甲闽连已哉是又谢氏世德世家必世其报不于衷尤耿耿也是为记
　谢姓部汇考
郑樵通志
　　以国为氏
周异
姓国

谢氏姜姓炎帝之裔申伯以周宣王舅受封于谢今兖州龚丘县谢城是也后失爵以国为氏焉廖用贤尚友录
　　谢姓
谢陈留商音

　怕姓部列传
　　唐
　　怕善
按尚友录善布衣以策干韩愈转荐裴度计擒吴元济　　宋
　　怕籛
按奇姓通籛国子博士

　化姓部汇考
凌迪知万姓统谱
　　化姓
化见姓苑望出南越

　谢姓部列传二
　　元
　　谢让
按元史谢让传让字仲和颍昌人祖义有材勇金贞佑间为义军千户让幼颖悟好学及壮推择为吏补宣慰司令史立行中书省于江西让以选为令史调河间等路都转运盐司经历擢南台御史大德间诏立陕西行御史台以让为都事入为中书省右司都事迁户部员外郎四年擢监察御史迁中书省右司员外郎出为湖广行省左右司郎中至大二年拜西台治书侍御史三年同佥枢密院事寻拜户部尚书四年改刑部尚书仁宗即位拜陕西行省参知政事未几拜西台侍御史复就拜侍御史卒于官谥宪穆子好古奉政大夫覆实司提举　　谢端
按元史谢端传端字敬德蜀之遂宁人宋末避兵江陵因家焉端以文学名延佑五年擢进士乙科授潭州路同知湘阴州事岁满入为国子博士迁太常博士寻除翰林修撰升待制以选为国子司业遂为翰林直学士阶太中大夫至元六年卒　　谢仲温
按元史谢仲温传仲温字君玉丰州丰县人父睦欢官至达鲁花赤仲温略涉经史壬子岁见世祖于野狐岭命备宿卫凡所行幸必在左右中统元年擢平阳太原两路宣抚使至元九年迁顺德路总管大德六年卒　　谢一鲁
按元史周镗传谢一鲁字至道浏阳人至元乙亥乡贡进士尝为石林书院山长贼陷潭州缚一鲁一鲁骂贼甚厉举家遇害　　谢晖
