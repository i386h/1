<!-- { "loadSidebar": true } -->
按明诗选小传宾尹字嘉宾宣城人万历乙未赐进士第二授翰林院编修历中允谕德掌司业事迁右庶子升南国子监祭酒有睡庵集　　汤景明
按贵州通志景明贵阳人万历丙辰进士以河间令擢铨部郎假归迁荆西道右参政　　汤良弼
按贵州通志良弼贵阳人贡生万历间历任柏乡郴州清平儒学擢庐陵令贤声屡着以母老乞终养归　　汤浙按临湘县志浙字文东行检雅修事母至孝由岁贡累官淳化知县有善政甫七月即弃官归隐　　汤应麟
按武进县志应麟字趾卿少依外祖徐为诸生与同邑唐效纯相淬砺事父母至孝与两弟应鹗应虬相友爱馆云阳闻鹗病徒步归视之母寻病虬侍八昼夜不交睫应麟匍匐归母愈而虬以劳死应麟痛之不逾时亦以郁终　　汤开远
按明外史汤开远传开远字伯开主事显祖子也早负器识以经济自许崇祯五年由举人为河南府推官河南流贼大炽开远监左良玉军躬擐甲胄屡致克捷帝以天下用兵意颇重武督抚失事多逮系而大将率姑息开远以为偏八年十月上疏帝得奏大怒命削籍解京讯治河南人闻之若失慈母左良玉偕将士七十余人合奏乞留巡按金光辰亦备列其功状以告帝为动容命释还戴罪办贼十年讨平舞阳大盗杨四论功当进秩总理王家祯复荐之乃擢按察佥事监安庐二郡军是时贼大扰江北开远数有功巡抚史可法荐其治行卓异进秩副使十三年大破革里眼诸贼贼遂乞降朝议将用为河南巡抚竟以劳瘁卒官　　汤九州
按明外史汤九州传九州石埭人崇祯时为昌平副总兵七年以河南剿贼功加署都督佥事八年被劾褫官从军自效九年贼走登封石阳关九州期左良玉夹击良玉半道归九州以孤军深入为贼所乘遂战殁　　汤芬
按明外史朱继祚传汤芬字方侯嘉善人崇祯十六年进士福王时为史可法监纪推官唐王以为御史寻以监司分守兴泉道城破被杀　　汤文琼
按明外史汤文琼传文琼字兆鳌石埭人授徒京师见国事日非数献策阙下不报京师陷投缳而卒时都城以布衣尽节者又有范箴听杨铉李梦禧张世禧辈柏乡人郝奇遇居京师闻变遂仰药死

　黄姓部列传六
　　明三
　　黄启鸣
按明外史张振德传天启元年奢崇明部将樊龙叛陷桐梓典史黄启鸣死之　　黄道周
按明外史黄道周传道周字幼平漳浦人天启二年进士改庶吉士授编修为经筵展书官内艰归崇祯二年起故官进右中允疏救故相钱龙锡贬秩调他曹龙锡得减死五年正月方候补遘疾求去濒行上疏语刺大学士周延儒温体仁帝不怿责以挟私逞臆斥为民九年用荐召复故官进右谕德掌司经局道周以文章风节高天下严冷方刚不谐流俗公卿多畏而忌之廷推阁臣道周巳充日讲官迁少詹事得与名帝不用用杨嗣昌等五人道周乃草三疏一劾嗣昌一劾陈新甲一劾方一藻上之谪戍广西十五年八月帝召辅臣问及故庶吉士张溥周延儒因言溥与黄道周为人皆偏蒋德璟曰道周蒙戍极感圣恩但家贫子幼实为可悯黄景昉陈演吴甡复相继言明日传旨复故官既还朝寻以病归福王监国起吏部左侍郎拜礼部尚书协理詹事府会南都覆没唐王聿键至衢州遂奉表劝进及王监国命以本官兼武英殿大学士参赞机务是时国势衰微兵食俱乏政归郑氏诸大帅观望不敢出道周愤自请督师乃赍一月粮以虚声鼓动忠义士得卒九千余人出衢州所至抚安遗黎联络声势远近颇响应进至婺源战败被获一军尽覆执至江宁死幕下士兵部主事赵士超等四人皆死　　黄运宁
按贵州通志运宁平坝贡生天启壬戌安邦彦围省城抚按以蜡书召援运宁倾产募众援省至太子桥冲突贼营战死事闻赠光禄寺丞　　黄运远
按贵州通志运远平坝人慷慨有勇天启三年领兵随王三善进剿大方力战死　　黄中和
按贵州通志中和守备天启三年征水西死事闻赠二级袭升二级　　黄景昉
按明外史蒋德璟传黄景昉字太晋江人天启五年进士由庶吉士历官庶子直日讲崇祯十一年进少詹事十五年由詹事为礼部尚书兼东阁大学士明年加太子少保改吏部尚书文渊阁操江故有文武二大臣帝欲裁去文臣专任诚意伯刘孔昭惠世扬拜左副都御史久不至帝命削其籍景昉俱揭争帝不悦遂引归唐王时召入直未几复告归国变后家居十余年始卒　　黄绍杰
按明外史黄绍杰传绍杰万安人天启五年进士授中书舍人崇祯元年考选给事中补授兵科屡迁刑科左给事中七年久旱求言绍杰上疏求罢温体仁是时帝方厚眷体仁以挟私求胜切责之体仁复以朋党为言降调为上林苑署丞迁行人司副八年贼犯皇陵绍杰愤复劾体仁误国召寇帝怒再谪应天府检校屡迁南京吏部郎中卒　　黄希宪
按江西通志希宪原名金贵字双南分宜人天启乙丑进士知顺德县擢御史两淮巡盐时中贵用事额课不足特疏更纲鹾政一新巡按甘肃约浮费饬将吏御变有方略迁太仆少卿应天巡抚　　黄自泰
按安庆府志自泰字体白太湖人天启丁卯举人任南户部司务历主事奉差采铜湖广常德府不扰民不病商升湖广驿传道自泰才雄学赡磊落不阿　　黄光中按荆州府志光中江陵人中天启丁卯乡试崇祯间任江西知县洁己奉公爱民如子尝有人以条银完纳偶失于途中鬻妻子以赔光中访得其情即免额人戴之　　黄纲
按河南通志纲光州人天启进士历任陜西兵备道杀贼有功升本省按察使崇祯癸未城陷被执不屈与妻王氏投水死子彝如亦死于光州之难　　黄斌卿
按莆田县志斌卿字明辅起鸣子崇祯元年以父没于军荫百户弱冠入边从许总兵恢复赤水卫三城授铜山把总歼红夷灭刘香擒渠魁陈遗哥平妖贼查华十功升参将迁浙江副总兵驻防舟山招抚贼船百余艘降其魁陈虎威名益着侍御左光先爱其才请往金华剿许都寇平疏请镇定海关甲申闯贼陷京率舟师勤王为马阮所沮从外海归后死于舟山　　黄鼎臣
按广东通志鼎臣字尔调永安人孝友敦行敬信宅心登崇祯戊辰进士任江西新建县慈惠练达洞识如神征输一剔宿蠹鹾法马政焕然改观赴父难遇害　　黄宗昌
按明外史毛羽健传黄宗昌字长倩即墨人崇祯初为御史二年巡按湖广岷王禋洪为校尉彭侍圣等所弒参政龚承荐等报不以实狱不决者久之宗昌至群奸始伏辜吏部尚书王永光以宗昌不先劾承荐议镌其四级遂归十五年大兵围即墨宗昌借乡人拒守城获全而子荃中矢死其妻及三妾殉之李邦华荐宗昌未及用而京师陷又二年乃卒　　黄岳采
按同安县志岳采崇祯初以掾尉广东英德四年贼犯城督兵与战死之　　黄端伯
按明外史高倬传黄端伯字元公建昌新城人崇祯元年进士历宁波杭州二府推官行取赴都以母忧归福王立大学士姜曰广荐起之授仪制主事大兵逼南都百官皆迎降端伯不出遣使捕系之阅四月屡谕之降不动卒就戮　　黄宏宪
按浙江通志宏宪字文甫仁和人崇祯朝以访举入历局与上海徐相国光启订正历法授博士历书告成加光禄寺署正奉差河南测视月食尝进仪器上撤赐御膳加衔虞衡司郎中后弃官归　　黄龙
按明外史黄龙传龙辽东人初以小校从复锦州累官至参将崇祯三年从复滦州功第一迁副总兵寻论功进秩为都督佥事世荫副千户登莱巡抚孙元化以刘兴治乱东江请龙往镇兵部尚书梁廷栋因言龙攻滦功冠诸将乞用为总兵从之游击耿仲明党李梅通洋系之狱仲明弟都司仲裕在龙军仲明令作乱率部卒假索饷名围龙署拥至演武场折股去耳鼻将杀之诸将为救免未几捕斩仲裕疏请正仲明罪会元化劾龙&#饷致兵哗帝命充为事官而核仲明主使状仲明遂偕孔有德反以五年正月陷登州招岛中诸将同反旅顺副将陈有时广鹿岛副将毛承禄皆从之承禄又招诸岛将士龙急遣尚可喜金声桓等抚定诸岛贼困遂于六年春浮海遁去初龙驻旅顺贼来袭御败之斩贼魁李应元生擒毛承禄等十六人获首级一千有奇夺还妇女无算帝大喜复龙官有德等大愤欲报七月遂引大兵来袭龙数战皆败火药矢石俱尽龙率游击李惟鸾等力战被围知不能脱自刎死惟鸾及诸将项祚临樊化龙张大禄尚可义俱死　　黄邦镇
按广东通志邦镇字乃康高明人才识慷慨尚义不屈崇祯三年岁贡任雷州府学训转高州信宜学谕知县赵挺行取邦镇守城池适西贼数千犯境迫城邦镇领兵督战杀贼无算上官嘉邦镇功荐升湖广荆州府松滋知县所著有平贼集　　黄启愚
按广东通志启愚让长子时贼猖獗让与二子启愚启鲁将乡兵杀贼刘汉江明年擒贼苏允山启愚被创死　　黄启鲁
按广东通志启鲁让次子时督府殷正茂大举讨贼让散家财募敢死士百人从军与永安令至各巢说贼至南岭贼江万松据险抗师七日让说之为质诱出贼党兵乘间入启鲁率所募壮士先登斩贼十七级夺父归启鲁以被创死之　　黄世清
按明外史黄世清传世清字澄海滕县人父中色吏部员外郎世清登崇祯七年进士除户部主事榷浒墅关有清操历员外郎郎中山西冀宁道佥事迁陜西右参议分守商雒驻商州十六年李自成入潼关遣右营十万人从南阳犯商州世清凭城守城陷世清坐堂上麾其仆朱化凤去化凤愿同死贼执至贼帅袁宗第营世清植立贼欲屈之化凤曰奴才吾主堂堂宪司肯拜贼耶贼先杀之授世清以防御札骂不受与一家十三人皆遇害　　黄家瑞
按滕县志家瑞字祯臻号如千大父中色父昌年家瑞少孤&#异绝伦崇祯甲戌成进士初授山右汾阳令以内艰归戊寅服阕特旨补良乡令庚辰迁祠部主事辛巳迁员外郎寻特简扬州兵备佥宪献贼陷庐州声势震邻家瑞创立炮台练兵造船以防江威声远播壬午考为天下道臣卓异第一癸未冬大司农倪元璐奏请特命才望大臣一人专镇扬州遂超拜右佥都督理淮扬盐法军饷福王立回京乞休去扬侨寓平湖松江沈犹龙陈子龙以书邀之守城城陷家瑞率亲丁入泖湖转战至浦口海潮大至兵艘尽焚遂赴水以身殉国云　　黄配元
按江西通志配元字位两乐安人崇祯甲戌进士令怀宁流寇焚掠江北城守戒严配元挫敌锋贼卒不敢逼行取授礼科给事中特旨以都御史巡抚安庆厉兵马饬守御以内艰去　　黄得功
按明外史黄得功传得功号虎山开原卫人少负奇气胆略过人隶经略为亲军累功至游击崇祯九年迁副总兵分管京卫营十四年以总兵与王宪分驻凤阳泗州护陵明年移镇庐州十七年封靖南伯福王立江南进封侯命与刘良佐刘泽清高杰为四镇得功镇太平一意办贼论功加左柱国大兵袭太平得功时伤臂以帛络臂佩刀坐小舟督麾下八总兵迎敌而刘良佐已先归命大呼岸上招降得功怒叱曰汝乃降乎忽飞矢至中其喉偏左得功知不可为掷刀拾所拔箭刺吭死其妻闻之亦自经　　黄柱
按宁海州志柱庚辰武进士提督莱府团练十岁父没事母尽孝及长好读书慕岳武穆事涅忠君孝亲四字于背以自矢　　黄大鹏
按建阳县志大鹏字南溟均亭里人崇祯庚辰进士授龙游令正士风拔单寒筑&#灌田爱民如子时义乌兵叛逼城下大鹏单车解之擢工科给事数上书不避权贵乙酉秋出守仙霞与御史郑如虹协力巡御矢心殉国同死于浦城　　黄茂英
