<!-- { "loadSidebar": true } -->
按万姓统谱朝宗字于海宜宾人嘉靖癸未进士历河南佥事　　牟嘉粢
按贵州通志嘉粢天启间安贼叛与张大猷同死于义郡绅安上逵为之合传　　牟孔教
按博兴县志孔教任恩县训导城陷不屈死之　　牟应绶按贵州通志应绶安顺人恩选任连平州守建御寇功卒于任
　缑姓部列传
　　后晋
　　缑进筠
按万姓统谱进筠南唐汀州刺史
　　明
　　缑谦
按明外史强珍传珍成化二年进士除泾县知县擢御史初辽东巡抚陈钺启衅召敌敌至务为欺蔽巡按王崇之劾钺钺大恐谋之汪直诬逮崇之下诏狱输赎及直钺用兵方论功而敌大入总兵官缑谦等匿不以闻钺遂入为户部尚书珍往巡按请正钺罪直方自矜有大功闻珍疏怒奏珍所劾皆妄诏谪戍辽东直败复珍官致仕弘治初起大理少卿明年以右佥都御史巡抚宣府时缑谦已罢珍奏谦才力尚可用请留之于边给事中言谦数失机珍不应奏保遂改南京右通政　　缑贤
按万姓统谱贤西华人弘治中曹州判官

　留姓部汇考
宋书
　　竟陵王诞传
竟陵王诞文帝第六子也世祖即位诞有殊勋见猜因反沈引之杀之传首京邑贬姓留氏郑樵通志
　　以邑为氏
宋
邑

留氏按姓纂卫大夫留封人之后然无据宋有留邑此则宋之留邑大夫因以邑为氏其地在今徐州泗水东南二十五里留城是也汉功臣强圉侯留传封四代吴有将军留赞宋有刘诞谋逆贬姓为留五代留从效为泉州节度使望出会稽宋朝登科留镕漳州人留毅衢州人
　裘姓部汇考
郑樵通志
　　以邑为氏
卫
邑

裘氏卫大夫食采于裘因氏焉或云本求氏改为裘望出渤海虢略廖用贤尚友录
　　裘姓
裘本仇氏避难改焉又望出渤海今会稽有裘氏　犨姓部列传
　　周
　　犨縻
按万姓统谱縻周人

　仇姓部汇考
郑樵通志
　　以名为氏
宋
人氏

仇氏宋大夫仇牧之后王莽时有仇延唐宦者仇士良宋朝仇霭登进士第又有仇着仇伯玉并开封人又有仇悆待制望出南阳廖用贤尚友录
　　仇姓
仇平阳宫音又望出陈留南阳

　优姓部列传
　　周
　　优施
按国语骊姬告优施曰君既许我杀太子而立奚齐矣吾难里克奈何优施曰吾来里克一日而已子为我具特羊之飨吾以从之饮酒我优也言无邮骊姬许诺乃具使优施饮里克酒中饮优施起舞谓里克妻曰主孟我我教兹暇豫事君乃歌曰暇豫之吾吾不如鸟乌人皆集于苑己独集于枯里克笑曰何谓苑何谓枯优施曰其母为夫人其子为君可不谓苑乎其母既死其子又有谤可不谓枯乎枯且有伤优施出里克辟奠不&#而寝　　优孟
按史记优孟传优孟者故楚之乐人也长八尺多辩常以谈笑讽谏楚庄王之时有所爱马死使群臣丧之欲以棺&#大夫礼葬之左右争之以为不可王下令曰有敢以马谏者罪至死优孟闻之入殿门仰天大哭王惊而问其故优孟曰马者王之所爱也以楚国堂堂之大何求不得而以大夫礼葬之薄请以人君礼葬之王曰何如对曰臣请以雕玉为棺文梓为&#梗枫豫章为题凑发甲卒为穿圹老弱负土齐赵陪位于前韩魏翼卫其后庙食太牢奉以万户之邑诸侯闻之皆知大王贱人而贵马也王曰寡人之过一至此乎为之奈何优孟曰请为大王六畜葬之于是王乃使以马属大官无令天下久闻也楚相孙叔敖知其贤人也善待之病且死属其子贫困往见优孟居数年其子穷困负薪逢优孟与言曰我孙叔敖之子也父且死时属贫困往见优孟优孟曰若无远有所之即为孙叔敖衣冠抵掌谈语岁余像孙叔敖楚王及左右不能别也庄王置酒优孟前为寿庄王大惊以为孙叔敖复生也欲以为相优孟曰请归与妇计之三日而为相庄王许之三日后优孟复来王曰妇言谓何孟曰妇言慎无为楚相不足为也如孙叔敖之为楚相尽忠为廉以治楚楚王得以霸今死其子无立锥之地贫困负薪以自饮食必如孙叔敖不如自杀于是庄王谢优孟乃召孙叔敖子封之寝丘以奉其祀　　秦
　　优旃
按史记优旃传优旃者秦倡朱儒也善为笑言然合于大道秦始皇时置酒而天雨陛楯者皆沾寒优旃见而哀之谓之曰汝欲休乎陛楯者皆曰幸甚优旃曰我即呼汝汝疾应曰诺居有顷殿上上寿呼万岁优旃临槛大呼曰陛楯郎郎曰诺优旃曰汝虽长何益幸雨立我虽短也幸休居于是始皇使陛楯者得半相代二世立欲漆其城优旃曰善主上虽无言臣固将请之漆城虽于百姓愁费然佳哉漆城荡荡寇来不敢上即欲就之易为漆耳顾难为荫室于是二世笑之以其故止居无何二世杀死优旃归汉数年而卒
　留姓部列传
　　周
　　留子国
按诗经丘中有麻彼留子国
传
子国子嗟父（
按留字朱子解
　作留止之义不以为氏然孔颖达谓毛时书籍犹多或有所据则毛说正未可非故收入留姓传中）　　留子嗟
按诗经丘中有麻彼留子嗟
传
留大夫氏子嗟字也
笺
子嗟放逐于朝去治卑贱之职而有功所在则治理所以为贤　　汉
　　留
按汉书功臣侯表以客吏初起从入汉以都尉击项羽封强侯三年薨谥圉　　留章复
按汉书功臣侯表十一年强戴侯章复嗣二十九年薨　　留复
按汉书功臣侯表孝文三年强侯复嗣二年有罪免　　留定按汉书功臣侯表元康四年强圉侯曾孙长安大夫定诏复家　　吴
　　留赞
按吴书赞字正明会稽长山人少为郡吏性烈好读兵书凌统表荐赞遂被试用有战功稍迁屯骑校尉时事得失每常规谏好直言不阿旨权以此惮之诸葛恪征东兴赞为前部合战先陷阵大败魏师迁左将军孙峻征淮南授赞节拜左护军未至寿春道路病发峻令赞将车重先还魏将蒋班以步骑四千追赞赞病困不能整阵遂被害　　留略
按吴书赞子略为大将
　　留平
按吴书赞子平为大将
　　晋
　　留璠
按万姓统谱璠江夏令
　　陈
　　留异
按陈书留异传异东阳长山人也世为郡着姓异善自居处言语酝藉梁代为蟹浦戍主历晋安安固二县令侯景之乱还乡里东阳太守沈巡援台让郡于异异使兄子超监知郡事率兵随巡出都及京城陷异随临城公萧大连大连板为司马委以军事会景将军宋子仙济浙江异以其众降景署为东阳太守及景平元帝以为信安令荆州陷王僧辩以为东阳太守世祖平定会稽异虽转输粮馈而拥擅一郡威福在己绍泰二年以应接之功除信武将军领东阳太守封永兴县侯其年迁信威将军以世祖长女丰安公主配异第三子贞臣永定二年征异为南徐州刺史异迁延不就世祖即位改授缙州刺史与王琳潜通信使及琳败世祖遣沈恪代异为郡实以兵袭之异抗御恪与战败绩乃表启逊谢是时众军方事湘郢乃降诏书慰喻且羁縻之异亦知朝廷终讨于已乃使兵戍下淮及建德以备江路湘州平世祖乃下诏遣桂阳郡开国公安都袭之异大恐郡奔于桃支岭于岭口立栅自固安都大破其栅异与第二子忠臣奔于陈宝应天嘉五年陈宝应平并擒异送都斩于建康市子侄及同党无少长皆伏诛唯第三子贞臣以尚主获免　　隋
　　留进
按尚友录进着管弦记十卷
　　宋
　　留从效
按宋史漳泉世家从效泉州永春人颇知书好兵法唐末王审知据有福建之地晋天福末审知子延政为建州刺史王氏失国郡逆分据时从效为泉州散指挥使图复王氏募敢死士得陈洪进等五十二人夜持白梃逾城入擒黄绍颇斩之立延政从子继勋为刺史从效自署为统帅继勋令送绍颇首于建州奉延政为主延政遂送款于江南李景从效以兵劫继勋送江南自领漳泉二州留后李景即建泉州为清源军授从效节度泉漳等州观察使景累授从效同平章事封鄂国公晋江王从效出自寒微知人疾苦在郡专以勤俭养民为务宋初上表称藩贡奉不绝会李景迁洪州从效疑景讨己颇惧遣其从子绍錤赍厚币献景又遣使假道吴越入贡太祖特命使厚赐以抚之使未至从效疽发背卒从效无嗣以兄从愿之子绍錤绍镃为子　　留仁譓
按宋史漳泉世家从效再从弟仁譓淳化中为泗州长史有清节官散奉薄虽藜藿不充未尝妄干人太宗闻之召赴阙特迁扬州观察支使　　留福
按万姓统谱福徐州人屡有战功开宝间以观察使判雄州凡五年政尚平易民甚便之诣阙借留诏为立遗爱碑卒赠节度使福既贵诸子欲治第福怒曰我受厚禄矣足以庇汝曹汝曹未有尺寸效更欲居大第为自安计耶太宗闻而喜之其卒也赐金五千两市第恤其家　　留丕式
按宋史漳泉世家大中祥符七年从效孙丕式诣阙上从效所受太祖朝制书授三班借职　　留俊
按泉州府志俊晋江人建炎二年登进士第
　　留正
按宋史留正传正字仲至泉州永春人六世祖从效事太祖为清远军节度使封鄂国公绍兴十三年第进士授南恩州阳江尉历官至中书舍人除给事中洪邦直除御史正言邦直为邑人所讼不宜任风宪兼权吏部尚书言用人莫先论相时相不乐以显谟阁直学士出知绍兴府进龙图阁直学士知成都府进敷文阁学士诏赴行在正在蜀以简素化民归装仅书数簏人服其清除参知政事同知枢密院事拜右丞相绍熙元年进左丞相正谨法度惜名器毫发不可干以私进少保封卫国公寿圣太后上尊号册宝以正为礼仪使册宝礼成拜少傅封鲁国公宁宗即位韩胄浸谋预政数诣都堂正使省吏谕之曰此非知合日往来之地胄怒而退会经筵晚讲赐坐正执奏以为非上不怿积数事失上意胄从而间之以少师判建康府寻又以张叔椿言落职初刘德秀自重庆入朝未为正所知谒正客范仲黼请为言正曰此人若留之班行朝廷必不静乃除大理簿德秀憾之至是为谏议大夫论正四大罪褫职邵州居住明年令自便复光禄大夫提举洞霄宫上章乞纳禄诏复元官职致仕嘉泰元年进封魏国公开禧二年薨宝庆三年谥忠宣子恭丙端　　留洪
按仙游县志洪字叔厚鄂国公之裔孙绍兴三十年进士历官知德庆府卒　　留澄
按仙游县志澄隆兴元年进士知龙岩县
　　留定
按泉州府志定汝弼孙干道八年进士
　　留俊求
按仙游县志俊求登淳熙十一年进士
　　留恭
按泉州府志恭字伯礼正长子通判广州秩满知南康军其政以朱文公为法提举浙西常平知绍兴府号称循吏知广东猺寇窃发捕降其豪酋平四十四峒以直徽猷阁奉祠起知建宁府卒赠秘阁修撰　　留端按泉州府志端字端父正第三子历知邵州奏蠲和籴入为司农寺丞使金察其势必亡归陈备边五策除度支郎提点湖南江西刑狱移知广州请鬻钞以弭盐寇端平中除直龙图阁奉祠卒　　留硕
按泉州府志硕字季膺正季子历官知南恩州言南州兵弱乞刺填军额以备不虞知岳州讲荒政蠲租税民便之为大理寺丞知会昌军卒　　留元英
按泉州府志元英端之子嘉定中进士理宗朝为监察御史疏论诸州军僚属私役禁军及闽广州县于常赋外敷盐扰民乞申严法禁皆从之迁工部侍郎终宝章阁待制　　留元刚
按泉州府志元刚字茂潜恭之子开禧二年试博学宏词科除国子录嘉定初迁秘阁校理累迁直学士院寻迁军器少监权起居舍人元刚言国朝左右使立御座后今乃立躲殿之东乞复侍立修明旧法以内艰去起知温州勤恤民隐百废皆修人服其精敏移知赣州罢归卒号云麓　　留元圭
