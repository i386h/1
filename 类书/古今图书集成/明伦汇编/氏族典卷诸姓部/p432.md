<!-- { "loadSidebar": true } -->
按晋书谯纵传纵巴西南充人也祖献之有重名于西土纵少而谨慎蜀人爱之为安西府参军义熙元年刺史遣纵及侯晖等领诸县氐进兵东下晖有贰志将图益州刺史毛璩与巴西阳昧结谋于五城水口共逼纵为主纵乃自号梁秦二州刺史毛璩死纵自称成都王明年遣使称藩于姚兴将顺流东寇以讨车骑将军刘裕为名九年刘裕以西阳太守朱龄石下邳太守刘锺等率众讨纵纵遣谯道福重兵守涪侯晖谯悦屯平模龄石刘锺伺隙进攻纵之城守者相次瓦解纵乃出奔投道福于涪道福怒谓纵曰人谁不死何惧之甚因投纵以剑中其马鞍纵去之乃自缢　　谯道福
按晋书谯纵传纵谋反以讨刘裕为名裕以西阳太守朱龄石等讨纵纵遣谯道福重兵守涪纵败道福奔广汉广汉人杜瑾执杀之　　谯悦
按晋书谯纵传纵谋反以讨刘裕为名刘裕以西阳太守朱龄石等讨纵遣其尚书仆射谯悦屯平模夹岸连城层楼重栅众未能攻　　谯明子
按晋书谯纵传纵弟明子纵以为镇东将军巴州刺史　　谯洪
按晋书谯纵传纵以从弟洪为益州刺史
　　隋
　　谯德衡
按万姓统谱德衡宜阳人仕为信威将军本州刺史封安成侯　　宋
　　谯定
按宋史谯定传定字天授涪陵人少喜学佛后学易于郭曩氏一日至汴闻伊川程颐讲道于洛洁衣往见遂得闻精义造诣愈至靖康初吕好问荐之钦宗召为崇政殿说书以论弗合辞不就高宗即位定犹在汴右丞许翰又荐之诏宗泽津遣诣行在会金兵至失定所在复归蜀爱青城大面之胜栖遁其中蜀人指其地曰谯岩敬定而不敢名称之曰谯夫子定后不知所终樵夫牧童往往有见之者世传其为仙云　　谯熙载
按宋史姜特立传淳熙中特立充太子宫左右春坊由是得幸于太子太子即位与谯熙载皆以春坊旧人用事恃恩无所忌惮熙载为平阳邸伴读累官至忠州防御使知合门事绍熙中卒较之特立颇廉勤　　谯令雍按宋史姜特立传谯熙载子令雍以恩补承信郎平阳郡王府干办寻充王府内知客小有才王甚爱重之及即位除知合门事累迁至扬州承宣使谢事拜保成军节度使覃恩进检校少保仍转太尉致仕卒赠开府仪同三司　　谯南熏
按万姓统谱南熏登科
　　明
　　谯明
按万姓统谱明四川人宣德中任御史
　　谯谟
按华容县志谟号雪蓬有才学隐居不仕以吟咏自娱天顺初游京师石亨欲荐之逃归乡里邑缙绅学士重焉　　谯岳
按万姓统谱岳南充人嘉靖举人


　胶姓部列传
　　汉
　　胶苍
按尚友录苍汉武帝时与朱买臣严助终军司马迁之伦皆辩博畅达溢于文词

　浇姓部列传
　　明
　　浇彧
按万姓统谱彧成化间以副总兵征松茂谋勇过人督率军士搜罗山寨裔人远遁迄今威望尚存
　钊姓部列传
　　明
　　钊朝佩
按万姓统谱朝佩三河人万历间广西梧州卫指挥
　巢姓部列传
　　陶唐氏
　　巢父
按古史考许由夏常居巢号巢父
　　周
　　巢牛臣
按郑樵通志吴有巢牛臣
　　后汉
　　巢堪
按后汉书和帝本纪永元十年八月丙子太常太山巢堪为司空注
堪字次朗太山南城人
　　巢元芳
按尚友录元芳着病源
　　隋
　　巢猗
按万姓统谱猗国子助教撰尚书义十卷尚书百释三卷　　唐
　　巢尚之
按万姓统谱尚之中书舍人
　　宋
　　巢谷
按宋史巢谷传谷初名谷字元修眉州眉山人父中谷传其学虽朴而博举进士京师谷素多力见举武艺者心好之遂弃其旧学蓄弓箭习骑射久之业成而不中第闻西边多骁勇为四方冠去游秦凤泾原间所至友其秀桀与韩存宝尢相善教之兵书熙宁中存宝为河州将有功会泸州蛮乞弟扰边命存宝出兵讨之存宝不习蛮事邀谷至军中问焉及存宝得罪将就逮自度必死谓谷曰我泾原武夫死非所惜顾妻子不免寒饿橐中有银数百两非君莫可使遗之者谷许诺即变姓名怀银步往授其子人无知者存宝死谷逃避江淮间会赦乃出苏轼谪黄州与谷同乡幼而识之因与之游及轼与弟辙在朝谷浮沉里中未尝一来相见绍圣初轼辙谪岭海平生亲旧无复相闻者谷竟慨然自眉山诵言欲徒步访两苏闻者皆笑其狂元符二年谷竟往至梅州辙见握手相泣道平生逾月不厌时谷年七十三瘦瘠多病将复见轼于海南辙愍而止之谷曰我自视未即死也公无止我阅其橐中无数千钱辙方困乏亦强资遣之舟行会有蛮隶窃其橐装以逃获于新州谷从之至新遂病死　　巢寅
按万姓统谱寅宝佑三年通判扬州军事
　　巢安上
按郑樵通志宋朝登科有巢安上眉州人
　　明
　　巢于翔
按万姓统谱于翔常州人任通判
　　巢筠
按万姓统谱筠新昌人永乐贡士任御史
　　巢凤
按万姓统谱凤南海人成化举人任威远教谕　　巢承逵按武进县志承逵万历丁酉武举人
　　巢士翃
按武进县志士翃万历庚子武举人
　　巢之梁
按武进县志之梁万历壬子举人官知州
　　巢昆源
按武进县志昆源崇祯癸酉举人官终参议
　　巢巩
按武进县志巩崇祯壬午举人
　　巢鸣盛
按浙江通志鸣盛字端明崇祯中举人不应征辟隐居嘉兴石佛乡着书教子知交罕睹　　巢帝阁
按陕西通志帝阁泾阳人庠生居母丧三年不人私室道拾遗金坐待一日还原主及暮归家路临高崖所乘驴忽惊走里许而崖遂崩人以为阴骘之报云
　匏姓部列传
　　汉
　　匏敏
按奇姓通敏山阳令


　聊姓部汇考
郑樵通志
　　平声
聊氏望出颍川风俗通汉侍中聊苍着书号聊子又有颍川太守聊某着万姓谱

　貂姓部列传
　　周
　　貂勃
按战国策貂勃常恶田单曰安平君小人也安平君闻之故为酒而召貂勃曰单何以得罪于先生故常见誉于朝貂勃曰跖之狗吠尧非贵跖而贱尧也狗固吠非其主也

　高姓部列传五
　　宋二
　　高登
按宋史高登传登字彦先漳浦人少孤力学持身以法度宣和间为太学生金人犯京师登与陈东等上书乞斩六贼廷臣复建和议夺种师道李纲兵柄登与东再抱书诣阙军民不期而会者数万金人退师学官起罗织屏斥还乡绍兴二年廷对极意尽言有司恶其直授富川主簿宪董弅闻其名檄谳六郡狱复命兼贺州学事满秩士民丐留不获归至广会新兴大饥帅连南夫檄发廪振济所全活万计民投牒愿留者数百辈因奏辟终其任召赴都堂审察遂上疏万言及时议六篇帝览而善之下六议中书秦桧恶其讥己不复以闻授静江府古县令豪民秦琥武断乡曲登置之法忿而死一郡快之帅胡舜陟诬以专杀之罪诏送静江府狱遣健卒捕登属登母死舟中&#葬水次航海诣阙上书求纳官赎罪帝闵之既而中书奏故事无纳官赎罪仍送静江狱登归葬其母讫事诣狱事卒昭白广漕郑鬲赵不弃辟摄归善令遂差考试摘经史中要语命题策闽浙水灾所致之由郡守季仲文即驰以达桧桧怒坐以前事编管容州登谪居授徒以给家事一不介意卒后二十年追复迪功郎后五十年朱熹为守奏乞褒录赠承务郎所著家论忠辨等篇有东溪集行世　　高世则
按宋史高遵裕传遵裕从侄士林士林子公纪公纪子世则字仲贻幼以恩补左班殿直至内殿崇班复用父遗表恩为合门祗候后除亲卫郎以通经典转内殿承制累迁康州防御使知西上合门事宣和末金泛使至徽宗命世则掌客世则记问该洽应对有据帝闻悦之自是掌客多命世则金人军城下又命世则使其军还进秩二等迁知东上合门使金遣燕人吴孝民请和孝民邀宰执亲王诣军前议事高宗在康邸请行是日世则入对除计议副使以从康王复使河北世则改华州观察使充参议官大元帅府建改元帅府参议官进遥郡承宣使不拜高宗承制转越州观察使及即位除保静军承宣使提举万寿观诏令编类元帅府事迹付史馆召为枢密都承旨兼提举京畿监牧再提举万寿观为盛德军节度使充万寿观使进开府仪同三司奉朝请除景灵宫使兼判温州寻以病丐罢后为万寿观使十四年召入觐进少保恳求还卒年六十五赠太傅谥忠节　　高子孺按宋史刘惟辅传金人略熙河有高子孺狄道人知兰州龛谷寨闻惟辅尚存固守以待及城陷先刃其家而后死　　高万
按宋史牛皓传绍兴五年金右都监撒离曷欲犯秦川宣抚副使吴玠遣诸校分道伺之至瓦吾谷与金将虎山遇承信郎高万且骂且战死于阵后赠三官录其子　　高闶
按宋史高闶传闶字抑崇明州鄞县人绍兴元年以上舍选赐进士第执政荐之召为秘书省正字权礼部员外郎兼史馆校勘寻迁著作佐郎以言者论罢主管崇道观召为国子司业除礼部侍郎帝因问闶张九成安否明日复以问秦桧桧疑闶荐中丞李文会承桧旨劾闶出知筠州不赴卒　　高文虎
按宋史高文虎传文虎字炳如四明人礼部侍郎闶之从子登绍兴庚辰进士第调平江府吴兴县主簿曾几守官在吴文虎从之游故闻见博洽多识典故除国子正迁太学博士兼国史院编修官与修四朝国史出知建昌军擢将作丞兼实录院检讨官修高宗实录又兼玉牒所检讨官修神宗玉牒既奏御又修徽宗玉牒宁宗即位迁军器少监兼将作监迁国子司业兼学士院权直迁祭酒中书舍人兼直学士院兼祭酒升实录院同修撰同修国史韩胄用事逐赵汝愚朱熹设伪学之目以摈之遂命文虎草诏迁兵部侍郎兼中书舍人又兼祭酒拜翰林学士兼侍读实录院修撰修国史除华文阁学士知建宁府丐祠提举太平兴国宫以台臣言夺职卒文虎与胡纮合党共攻道学久司学校凡言性命道德者皆绌焉　　高准
按万姓统谱准字平一宁德人绍兴初丞相汤思退主和议太学生张观等上书乞诛二贼准与焉干道间虞允文当国献东南销患书一卷因请入北界伺敌虚实凡山川夷险道里远近郡邑兵赋强弱悉录以献并言恢复大要时允文已去国朝廷欲授以官准曰准之所以效命于相国者正以复九庙陵寝为念非为身计也拂袖归西山之阳杜门不出　　高商老
按万姓统谱商老知宜兴县朱熹学记云商老之来躬为讲说开之以性命道德之旨博之以诗书礼乐之文使兴士知所学　　高照
按万姓统谱照邵武人举进士任虔州司户参军时郡有盗驱胁良民事发将论死照察其枉出系者百余人　　高颐
按万姓统谱颐宁德人举进士尝语学者曰吾身任大责重无天地生物之功而有天地生物之心无经国子民之位而有经国子民之志　　高元之
按尚友录元之字端叔鄞人琼七世孙建炎间衣冠南渡父寓籍明州因家焉家贫无书得易编口诵不辍数日忘盥栉邻士怜之稍借之书后受易春秋学于沙随程迥时傅伯成为郡教授少许可折节与之交繇是乡学者数百人师事之元之作变骚九篇曰愍畸志曰臣薄才曰惜成曰感回波曰力除曰危衷曰悲婵娟曰古诵曰绎思行于世宋儒拟骚勿能及也集春秋说三百余家号义宗悉本经旨凡百五十卷易诗论语后汉历志解各一卷诗三千着五百号茶甘甲乙&#五工礼部卒不第将死手属书楼钥人号万竹先生　　高稼
