<!-- { "loadSidebar": true } -->
按唐书崔元略传元略博州人第进士更辟诸府迁累殿中侍御史以刑部郎中知御史杂事进拜中丞时李夷简召为大夫故诏元略留司东台改京兆少尹行府事数月迁为尹徙左散骑常侍崔植当国以元略为宣抚党项使辞疾不行植奏不少责无以示群臣乃出为黔南观察使徙鄂岳久乃拜大理卿敬宗初还京兆尹兼御史大夫俄授户部侍郎太和三年以户部尚书制度支出为东都留守改义成节度使卒赠尚书左仆射子铉　　崔元受
按唐书崔元略传元略弟元受举进士第元受以高陆尉直史馆元和时于皋谟为河北行营粮料使元受从之督供馈皋谟得罪元受逐死岭表　　崔元式
按唐书崔元略传元略弟元式始署帅府僚佐累官湖南观察使会昌中泽潞用兵迁河中拜河东义成节度使宣宗初以刑部尚书判度支拜门下侍郎同中书门下平章事进兼户部尚书以疾罢卒赠司空谥曰庄　　崔球
按万姓统谱球字叔休博陵人宝历二年登进士第会昌中为凤翔节度判官入朝为尚书郎子渎　　崔协按尚友录协博陵人太和元年以户曹摄上虞令值岁田赋无所出协倾家赀代输之及卒邑人立庙以祀之　　崔觐
按唐书崔觐传觐梁州城固人以儒自业身耕耨取给老无子乃以田宅财赀分给奴婢各为业而身与妻隐南山约奴婢过其舍则给酒食夫妇啸咏相视为娱山南西道节度使郑余庆辟为参谋敦趣就职不晓吏事余庆称长者文宗时左补阙王直方其里中人也上书论事见便殿访遗逸直方荐觐高行诏以起居郎召辞疾不至　　崔瑶
按唐书崔邠传邠弟郾郾子瑶任礼部侍郎浙西鄂岳观察使　　崔瑾
按唐书崔邠传邠弟郾郾子瑾礼部侍郎湖南观察使　　崔&#
按万姓统谱&#博陵人以书判拔萃开成中累迁至刑部郎中会昌中历三郡刺史位终方镇　　崔蠡
按唐书崔宁传宁弟密密子绘绘子蠡字越卿擢进士第开成中为户部侍郎历平卢天平军节度使终尚书左丞　　崔黯
按唐书崔宁传宁弟密密子绘绘子黯字直卿擢进士第开成初为监察御史擢员外郎累迁谏议大夫　　崔确按唐书崔宁传宁弟密密子绘绘子确擢进士第位郎中　　崔颜
按唐书崔宁传宁弟密密子绘绘子颜擢进士第位郎中　　崔管
按唐书崔珙传管字从律珙兄举进士贤良方正皆高第累辟诸使府入朝稍历吏部员外郎李德裕任御史中丞引知杂事进给事中太和初持节宣慰卢龙使有指及兴元杀李绛复往慰抚军皆安堵还迁工部侍郎京兆尹宋申锡为谗所危宦竖切齿时罕敢辨者管与大理卿王正雅固请出狱付外与众治之天下重其贤以尚书右丞出为荆南节度使进左丞俄判兵部西铨吏部东铨徙东都留守以吏部尚书召辞疾不拜会昌中终山南西道节度使赠尚书左仆射　　崔珙
按唐书崔珙传珙其先博陵人父颋官同州刺史生八子皆有才世以拟汉荀氏八龙珙为人有威重精吏治以拔萃异等累擢至泗州刺史由太府卿为岭南节度使入对精亮有理趣时徐州以王智兴后军骄数犯法节度使高瑀未能制诏以珙代瑀居二岁徐人戢畏入为右金吾大将军迁京兆尹开成末累进刑部尚书诸道盐铁转运使俄同中书门下平章事仍领盐铁即拜中书侍郎会昌二年进位尚书左仆射明年以兄管丧被疾求解以所守官罢与崔铉故有怨及铉宰相代为使即奏珙妄费宋滑院盐铁钱九十万缗又劾与刘从谏厚数护其奸贬澧州刺史再斥恩州司马宣宗立徙商州刺史以太子宾客分司东都起为凤翔节度使铉复执政珙惧以疾自乞方是时西戎归故地边奏系驿议所以绥接珙坐不自力避事下除太子少师分司东都就拜留守复节度凤翔卒于官　　崔璪
按唐书崔珙传珙弟璪位刑部尚书
　　崔玙
按唐书崔珙传珙弟玙河中节度使
　　崔碣
按唐书崔元暐传元暐子璩璩子涣涣子纵纵子碣字东标及进士第迁右拾遗武宗方讨泽潞碣建请纳刘稹降忤旨贬邓城令稍转商州刺史擢河南尹右散骑常侍再为河南尹徙陕虢观察使军乱贬怀州司马卒　　崔龟从
按唐书崔元略传大中时有宰相崔龟从字元告初举进士复以贤良方正拔萃三中其科拜右拾遗太和初迁太常博士再迁至司勋郎中知制诰真拜中书舍人历户部侍郎大中四年以中书侍郎同中书门下平章事再岁罢为宣武军节度使数徙镇卒　　崔铉按唐书崔元略传元略子铉字台硕擢进士第从李石荆南为宾左入拜司勋员外郎翰林学士迁中书舍人学士承旨武宗好蹴踘角抵铉切谏帝褒纳之会昌三年拜中书侍郎同中书门下平章事泽潞平兼户部尚书与李德裕不&#罢为陜虢观察使宣宗初擢河中节度使以御史大夫召用会昌故官辅政进尚书左仆射兼门下侍郎封博陵郡公久之出为淮南节度使时宣州军乱铉出兵讨击诏兼宣歙池观察使既平加检校司空罢兼使居九年条教一下无复改民以顺赖咸通初徙山南东道荆南二镇封魏国公卒官　　崔雍
按唐书崔戎传戎子雍字顺中由起居郎出为和州刺史庞勋以兵劫乌江雍不能抗赐死宣州　　崔彦曾
按唐书崔融传融曾孙能能子彦曾咸通初繇太仆卿为徐州观察使晓律令然卞急为政刚猛徐军素骄而彦曾长于抚民短治军士多怨之初蛮寇五管陷交址诏节度使孟球募兵三千往屯以八百人戍桂林旧制三年一更至期请代而彦曾亲吏尹戡徐行俭贪不恤士乃议禀赐之请无发兵复留屯一年戍者怒杀都将王仲甫胁粮料判官庞勋为将合众千余自浙西趋淮南达泗口彦曾命牙将田厚简慰劳而用都虞候元密伏甲任山馆击贼勋遣吏绐言士思归不敢遏请至府解甲自归彦曾斩其吏勋陷宿州发廥钱募兵而进囚彦曾大彭馆有曹君长者说勋勋乃杀彦曾于寝赠刑部尚书干符中录其子佑之为荥阳尉　　崔慎由
按唐书崔融传融曾孙从从子慎由字敬止聪警强记资端厚有父风采由进士第擢贤良方正异等郑滑高铢辟府判官入为右拾遗进翰林学士授湖南观察使召还由刑部侍郎领浙西入迁户部侍郎判户部俄进工部尚书同中书门下平章事与萧邺有隙邺辅政引刘瑑而出慎由为东川节度使咸通初徙华州刺史改河中节度使以吏部尚书请老授太子太保分司东都卒赠司空谥曰贞　　崔安潜
按唐书崔融传融曾孙从从子安潜字进之进士擢第咸通中历江西观察忠武节度使干符初王仙芝寇河南安潜抗贼有功俄代高骈领西川节度使更除缪政蜀民以安宰相卢携素厚骈乃诬以罪罢为太子宾客分司东都僖宗避贼剑南召为太子少师王铎任都统表以自副铎解兵安潜复为少师东都留守青州王敬武卒诏拜平卢节度使检校太师兼侍中会敬武子师范专地不得入而还后迁太子太傅卒赠太子太师谥贞孝安潜于吏事尤长虽位将相阅具狱未尝不身听之　　崔涓
按唐书崔珙传珙子涓性开敏为杭州刺史终御史大夫　　崔澹
按唐书崔珙传珙弟玙玙子淡举止秀峙时谓玉而冠者擢进士第累进礼部员外郎咸通中终吏部侍郎　　崔彦昭
按唐书崔彦昭传彦昭字思文其先清河人淹贯儒术擢进士第数应帅镇辟奏于吏治精明所至课最累进户部侍郎繇河阳节度使徙河东先是沙陀诸部多犯法彦昭抚循有威惠三年境内大治耆老叩阙愿留诏可僖宗立授兵部侍郎诸道盐铁转运使俄同中书门下平章事乃判度支不六月迁门下侍郎彦昭虽宰相退朝侍母膳与家人齿顺色柔声在左右无违士人多其孝累拜兼尚书右仆射以疾去位授太子太傅卒　　崔沆
按唐书崔元略传元略子铉铉子沆字内融累迁中书舍人韦保衡逐于琮沆亦贬循州司户参军僖宗立召为永州刺史复拜舍人进礼部吏部二侍郎干符五年以户部侍郎同中书门下平章事俄改中书侍郎兼工部尚书贼陷京师匿张直方第遇害　　崔荛按唐书崔宁传宁弟密密子绘绘子蠡蠡子荛字野夫干符中为吏部侍郎美文辞以铨管非所长出为陕虢观察使是时王仙芝乱汉上坐失守贬端州司马终左散骑常侍　　崔昭纬
按唐书崔昭纬传昭纬字蕴曜其先清河人及进士第昭宗时以户部侍郎同中书门下平章事居位凡八年累进尚书右仆射性险刻令族人鋋事王行瑜每诏令有不便于己必使鋋密告行瑜使上书訾讦己则阴阿助之会诛行瑜乃罢昭纬为右仆射贬梧州司马赐死鋋亦诛　　崔&#
按唐书崔传字垂休宰相慎由子也擢进士第累迁中书舍人御史中丞喜阴计附离权强其外自处若简重而中险谲可畏崔昭纬屡荐之由户部侍郎同中书门下平章事素厚朱全忠委心结之四拜宰相世谓崔四入刘季述幽帝趣全忠以师西季述诛以功进司徒不就复辅政天复元年全忠已取河中进逼同华韩全诲仓卒挟帝幸凤翔召全忠以兵迎天子全忠迫行在李茂贞杀全诲等与全忠约和遂奏罢左右神策内诸司使诸道监军于是中外宦官悉诛进侍中魏国公自凤翔还揣全忠将篡夺顾己宰相恐一日及祸欲握兵自固谬谓全忠请军置四步将募卒于市全忠知其意阴令汴人应募以其子友伦入宿卫会为球戏坠马死全忠疑引阴计大怒密表引专权乱国令其子友谅以兵围开化坊杀之　　崔远
按唐书崔珙传珙弟玙玙子淡淡子远有文而风致整峻世慕其为目曰饤座&#言座所珍也干宁中以兵部侍郎同中书门下平章事迁中书侍郎从迁洛罢为尚书右仆射柳璨忌衣冠有望者贬为白州长史被杀于白马驿家没掖庭　　崔郊
按全唐诗话郊寓居汉上有婢端丽善音律既贫鬻婢于连帅给钱四十一万郊思慕无已其婢因寒食值郊于柳阴马上郊赠以诗连帅睹诗立召见郊握手曰侯门一入深如海从此萧郎是路人便是公作耶遂命婢同归　　崔希乔
按唐书拾遗希乔转冯翊令有云如盖当其厅事前须臾成五色　　崔峒
按尚友录峒博陵人工诗文历左拾遗终右补阙词彩炳然时人称其句披沙拣金往往见宝有集传行于世　　崔惇
按万姓统谱惇宣州刺史为治务大体不苛细号为良吏　　崔俊
按万姓统谱俊字德长性介洁矜己之清视赃负者若雠以苏州刺史奏课第一迁河南观察使　　崔涿
按五代史崔梲传梲父涿唐末为刑部郎中
　　崔太初
按十国春秋吴崔太初事太祖父子官至寿州团练使在官颇以诛求苛刻为事顺义元年罢为右雄武大将军先是徐温闻太初失民心欲征至广陵徐知诰曰寿州边隅大镇恐为变温怒曰崔太初不能制如它人何卒征之

　佳姓部列传
　　明
　　佳正
按沂州志正明正统间任训导


　梅姓部汇考
郑樵通志
　　以国为氏
夏商
以前国

梅氏商纣时有梅伯以国为氏宋朝有梅询龙图阁学士族子尧臣有诗名宣城人廖用贤尚友录
　　梅姓
梅汝南羽音


　崔姓部列传五
　　后唐
　　崔居俭
按五代史崔居俭传居俭清河人也祖蠡父荛皆为唐名臣居俭美文辞风骨清秀少举进士梁贞明中为中书舍人翰林学士御史中丞唐庄宗时为刑部侍郎太常卿崔氏自后魏隋唐与卢郑皆为甲族吉凶之事名著家礼至其后世子孙专以门望自高为世所嫉明宗崩居俭以故事为礼仪使居俭以祖讳蠡辞不受宰相冯道即徙居俭为秘书监居俭历兵吏部侍郎尚书左丞户部尚书晋天福四年卒年七十赠右仆射　　崔梲
