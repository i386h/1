<!-- { "loadSidebar": true } -->
按万姓统谱新字日新永乐乡试后父仲良为雠家所鴆新泣誓不共戴天奋复之系冤狱者十年累疏于上获免卒业太学擢澧之慈利令慈地逼夷獠素号难治新锄强扶弱德政所及苗民归化丁内艰服阕改临淄县为政一如慈利吏民惠服咸颂其德　　蔡锡按万姓统谱锡字廷予鄞人永乐癸卯乡试入胄监仁宗朝诏择国子生有学行者吴信等六十人命翰林院严试之拔其能者二十人充近侍官锡与焉选授兵科给事中弹劾不避权贵升知泉州府廉慎勤敏孜孜为民铲剔宿弊兴学校均徭役奏除东洛山阳大桥三镇戍兵公私便之尢善摘伏境无盗窃民德之升山东副使奉敕参赞宣府总兵军务皆有异政奉敕抚治湖广大饥设法赈之赖全活者数万家寻乞骸骨归萧然图书不持一物无买山之资有贸山稿行于世　　蔡云翰
按万姓统谱云翰初名蒲字九节后改名云翰大庾人宣德中由进士初授工部主事以事误谪广西平乐府通判行政尚简静平恕后升福建按察佥事持宪得体既谢事家居文学尢着景泰癸酉广西乡试聘典文衡刻文取士时皆称善尝修郡志采录不遗足征文献　　蔡麟
按万姓统谱麟字文瑞阳信人天顺丁丑进士历布政　　蔡清
按万姓统谱清字介夫福建晋江人成化甲辰进士授礼部主事累官江西提举副使致仕荐起南京国子监祭酒卒清明经博学行洁心淳气清色和外简内辨与之论天下事治俗污隆文章高下学术邪正古今人品优劣事功立后当若何成败一以理义折断盖学识操履如介夫者不多见也　　蔡彬
按万姓统谱彬武邑人由太学生历任勤能官至山西布政司左参政有惠政及民　　蔡暹
按万姓统谱暹江陵人幼性沈静成化辛丑进士知大兴县有异政一人密杀叔母事无证验累诘不屈时方晴而雷侍者股栗暹偶曰后跪者为谁其人惊顾即所谋杀者遂服人皆神之后升太仆寺丞卒　　蔡潮按万姓统谱潮字巨源临海人弘治乙丑进士历布政　　蔡天佑
按万姓统谱天佑字承之睢州人弘治末进士改翰林庶吉士累迁山西按察使时大同五堡军叛杀抚臣事闻于朝用荐擢右佥都御史巡抚其地既至乃集乱军谕以朝廷威德众志稍定会侍郎胡瓒帅兵讨叛众疑惧乃以总兵桂勇卖己围其宅天佑冒白刃而往救之复示以逆顺祸福众悟泣訴天佑上疏为请戮其首恶&#从者弗问人心始帖然宁矣未几进兵部侍郎召还民感德为立生祠祀之　　蔡昂
按万姓统谱昂字卫中福建人正德甲戌进士历官翰林学士礼部侍郎　　蔡宗兖
按万姓统谱宗兖字希渊山阴人正德丁丑进士历提学副使　　蔡中孚
按万姓统谱中孚字信之德清人正统中进士以大理丞左迁同知宝庆廉明练达弊绝风清升贵州按察佥事　　蔡羽
按万姓统谱羽字九逵吴县人有声庠校以贡授南京翰林孔目然非其志也故每自称山人云平生好古文辞有南馆集　　蔡克廉
按万姓统谱克廉字道卿晋江人嘉靖己丑进士历户部尚书　　蔡云程
按万姓统谱云程字亨之临海人嘉靖己丑进士历刑部尚书　　蔡汝楠
按万姓统谱汝楠字子木德清人年十八举乡试十九登嘉靖壬辰进士授行人封王转员外郎政务毕举究极经史扬榷古今而闻望亦日以着寻由归德补知衡州衡僻居湖南百务简陋楠相度事宜兴举废坠是时士子局于风气文习未昌尢惓惓考校若师生然尽日而止凡有质论汇成二书名曰衡襄问辨五经臆说海内文士皆宗之升河南巡抚都御史百度贞肃群吏帖然擢兵部团营侍郎转南京工部侍郎卒于留都汝楠资禀卓异气格不群精于词翰文宗西汉诗驾盛唐所著有白石文集行于世白石类稿筹边要略天文地舆等书　　蔡叆
按万姓统谱叆字天章宁晋人嘉靖丙戌进士授行人选御史刚直敢言与杨爵等同系狱罢归居家敦孝悌教授生徒修学庙置膳田三十顷以助贫生婚丧置义学赡田举行乡约以教子孙养济院义冢各捐田数十亩以恤孤独淑行种种人称洨滨先生　　蔡朴按万姓统谱朴字子初沧州人嘉靖甲辰进士任御史　　蔡完
按万姓统谱完字人备黄陂人性孝友重义厚伦自幼甘贫闭户读书年二十中嘉靖甲午乡试历二十三载未尝干渎有司第丙辰进士初任兰溪令厘弊贞度抚民洁己秋毫不染以贤能征百姓愿留补御史赫然有声寻卒于京囊无私积仅存匹绢一时同官莫不哀悼相助有差衬归不能殡巡抚赵贤以赎锾助葬　　蔡隆
按明外史张达传嘉靖三十四年寇犯青边口指挥蔡隆遇害　　蔡国珍
按明外史蔡国珍字汝聘奉新人嘉靖三十五年进士乡人严嵩当国欲罗致门下国珍不应乞就南为刑部主事就改吏部进郎中出为福建提学副使以侍养归遭母丧服除遂不出家居二十年张居正既卒朝议大起废籍万历十一年以故官&#福建迁湖广右参政历浙江左布政使召为左副都御史历擢吏部尚书御史况上进论国珍八罪帝察其诬不问国珍遂称疾累疏乞休归国珍素以学行称为时望所属家居十三年卒谥恭靖　　蔡悉
按明外史王守仁传守仁弟子蔡悉字士备合肥人嘉靖三十八年进士授常德推官累官南京尚宝卿有学行恬宦情清操亮节淮西人宗之　　蔡时鼎
按明外史蔡时鼎传时鼎字台甫漳浦人万历初进士历知桐乡元城为治清严征授御史巡盐两淮还朝会戚畹子弟有求举不获者诬顺天考官张一柱私其客冯诗章维宁及编修史钶子记纯又滥取冒籍者五人帝怒夺钶职下诗维宁吏调一柱南京时鼎以事初纠发不由外廷径从中出极言宵人蜚语直达御前其渐不可长帝怒责时鼎疑君讪上谪马邑典史告归居二年起太平推官进南京刑部主事就改吏部十八年进南京礼部郎中卒官　　蔡复一
按明外史蔡复一传复一字敬夫同安人万历二十三年进士授刑部主事历兵部郎中迁湖广参政进按察使迁山西左布政天启二年以右副都御史抚治郧阳奢崇明安邦彦反贵州巡抚王三善败殁进复一兵部右侍郎代之寻代杨述中总督贵州云南湖广军务复一以邻境不协讨致贼未灭请敕四川云南出兵犄角平贼帝可之因命广西云南四川诸郡邻贵州者悉听复一节制而朱燮元亦以尚书督四川湖广陕西诸军以故复一饬制不行于境外廷议燮元督河道令复一专督五路师御史杨维垣独言燮元不可易帝用维垣言解复一任复一俟代仍拮据兵事卒于平越军中讣闻帝嘉其忠勤谥清宪复一好古博学善属文耿介负大节既殁囊无遗赀　　蔡毅中按明外史蔡毅中传毅中字宏甫光山人祖凤翘平阳同知父光临洮同知毅中万历二十九年进士改庶吉士授检讨天启初迁国子司业以左谕德进国子祭酒擢礼部右侍郎杨涟劾魏忠贤得严旨毅中率其属抗疏言之疏入忠贤大诟毅中乃再疏乞归忠贤故不许已嗾其党劾罢之　　蔡懋德
按明外史蔡懋德传懋德字维立昆山人举万历四十七年进士授杭州推官天启五年行取入都为礼部仪制主事进祠祭员外郎都城建魏忠贤祠尚书率诸司谒贺独懋德与同官翁鸿业中道托疾归崇祯改元由主客郎中出为江西提学副使迁浙江右参政遭内艰去服除起井陉兵备调济南迁山东按察河南布政十四年擢右佥都御史巡抚山西十六年贼入潼关陕西尽陷自蒲州北抵保德二千余里悉与贼邻恃黄河为限穷冬冰合贼骑得长驱懋德以疲卒三千当数十万强寇日奔走平阳汾州间十二月岢岚保德俱告警太原汹汹晋王手书趣懋德还懋德不得已分兵守二郡以十八日去平阳平阳遂陷懋德乃与监司毛文炳太原知府孙康周署阳曲县事长史范志泰等誓以死守而部将张雄者守新南门与贼通懋德召中军应时盛谋将雄调守大南门未几雄缒城出降懋德北向再拜出遗表付友人自缢时盛即弓弦自勒死文炳被执抗骂被杀妻赵妾李亦投井死康周率死士巷战被执见杀志泰不食死福王时懋德谥忠襄文炳字梦石郑州人进士康周字晋侯安丘人乡举志泰虞城人时盛辽阳人起家小校　　蔡道宪
按明外史蔡道宪传道宪字元白晋江人崇祯十年进士授大理推官父艰服阕起官长沙十六年张献忠犯长沙先是巡按御史刘熙祚委道宪募兵得壮丁五千训练之皆可用至是亲将之与总兵官尹先民等守城会偏沅巡抚李干德总兵官孔希贵自岳州溃至与熙祚奉二王走衡州时知府堵引锡入觐未返通判周二南往摄攸县事城中文武无几士民尽窜道宪犹勒兵拒守贼繞城呼降道宪命射之贼攻益力先民降道宪被执大骂贼磔之健卒林国俊等九人随道宪不去贼并杀之四卒奋然曰愿埋主尸后死贼许之乃解衣裹道宪骸瘗之南郊醴陵坡遂自刎道宪谥忠烈二南字汝为云南人由选贡生为长沙通判久之擢岳州知府死王事举人冯一第就缚死贼陷东安举人唐得明仰药死犯耒阳诸生谢如珂拒战死
　郐姓部汇考
郑樵通志
　　以国为氏
郐氏房姓即郐仲之国本祝融之墟在溱洧之间为郑武公所并遂为新郑今新郑县东北三十五里有古郐城是也子孙以国为氏
　璯姓部汇考
璯
音哙

王应麟姓氏急就篇
　　璯氏
璯氏见广韵

　姓部汇考
凌迪知万姓统谱
　　姓
音类见直音

　祭姓部列传
　　周
　　祭仲
按春秋桓公十有一年九月宋人执郑祭仲
注
祭氏
仲名
　　汉
　　祭癸
按奇姓通癸宣帝时以言便宜至弘农太守
　　后汉
　　祭午
按后汉书祭遵传遵兄午官至酒泉太守
　　祭遵
按后汉书祭遵传遵字弟孙颍川颍阳人光武过颍阳遵以县吏进见署为门下吏从征河北为军市令舍中儿犯法遵格杀之以为刺奸将军建武二年拜征卤将军与景丹等入箕关南击蛮中贼大破之张丰反遵与朱佑耿弇俱击之遵兵先至急攻丰丰降受诏屯良乡拒彭宠从伐公孙述师次长安隗嚣使王元拒陇坻遵进击破之自后数挫嚣九年春卒于军谥曰成侯无子　　祭彤
按后汉书祭遵传遵从弟彤字次孙光武初以遵故拜黄门侍郎及遵卒以为偃师长视事五岁县无盗贼课为第一迁襄贲令时匈奴鲜卑反数入塞杀略吏人朝廷益增缘边兵以彤为能拜辽东太守破走鲜卑&#追出塞复招其大都护偏何使击匈奴自是匈奴衰弱边无寇警乃悉罢缘边屯兵建武十二年征为太仆十六年伐北匈奴不见卤而还自恨无功呕血死　　祭逢
按后汉书祭遵传遵从弟彤卒其子逢上疏具陈遗言帝雅重彤方更任用闻之大警召问逢疾状嗟叹者良久焉　　祭参
按后汉书祭遵传遵从弟彤彤子参从击车师有功迁辽东太守永元中鲜卑入郡界参坐沮败下狱死　　明　　祭节
按万姓统谱节蓝水人洪武间举俊才授衡府纪善　　祭宗舜按万姓统谱宗舜保昌人嘉靖中陕西蒲城县丞　大姓部汇考
廖用贤尚友录
　　大姓
大大廷氏之后见风俗通

　祋姓部汇考
凌迪知万姓统谱
　　祋姓
祋见姓苑

　蒯姓部列传
　　汉
　　蒯通
按前汉书蒯通传通范阳人本与武帝同讳武臣定赵地通说范阳令徐公降后韩信东击齐闻郦生说下齐欲止通说信袭齐齐烹郦生已说信背汉不听乃阳狂为巫后信被诛叹曰悔不用蒯通之言高帝召通欲烹之通曰狗各吠非其主彼时臣独知齐王信非知陛下也乃赦之曹参为齐相请通为客论战国时说士权变八十一首号曰隽永　　后汉
　　蒯越
