<!-- { "loadSidebar": true } -->
按尚友录伯玉建安人知太平州日语司户曾巩曰吾方作六经阁子为我记之巩呈稿终不合意遂自为之曰六经阁者诸子百家皆在焉不书尊经也巩一见畏服　　张巨
按尚友录巨武进人嘉佑中举明经少从胡瑗游与蒋之奇胡宗愈丁隙为四友以荐充国子监直讲王安石新经行巨即引去时论高之有文集四十卷易解十卷　　张载
按宋史张载传载字子厚长安人举进士为祁州司法参军云岩令政事以敦本善俗为先熙宁初御史中丞吕公着言其有古学召为崇文院校书移疾屏居南山下其学尊礼贵德乐天安命以易为宗以中庸为体以孔孟为法吕大防荐之诏知太常礼院与有司议礼不合复以疾归中道疾卒载学古力行为关中士人宗师世称为横渠先生嘉定十二年赐谥曰明公淳熙元年封郿伯从祀孔子庙庭　　张戬
按宋史张载传载弟戬字天祺起进士调阌乡主簿知金堂县诚心爱人养老恤穷民化其德所至讼狱日少熙宁初为监察御史里行累章论王安石乱法出知公安县徙监司竹监至举家不食笋常爱用一卒及见其人盗笋箨治之无少贷罪已正待之复如初略不介意其德量如此卒于官　　张择行
按宋史张择行传择行字行先青州益都人进士起家历北海临沂主簿自宣州观察推官为大理寺丞除监察御史殿中侍御史改言事御史右司谏迁侍御史知杂事擢天章阁待制知谏院累迁吏部员外郎因中风不能语除户部郎中集贤殿修撰提举兖州仙源县景灵宫逾年而卒　　张茂则
按宋史张茂则传茂则字平甫开封人初补小黄门五迁至西头供奉官干当内东门迁领御药院恳求补外转宫苑使果州团练使为永兴路兵马钤辖入为内侍押班再迁副都知熙宁初进入内都知哲宗即位迁宁国军留后加两省都都知卒茂则性俭素食不重味衣裘累十数年不易绍圣论元佑人以茂则常预任使追贬左监门卫将军崇宁中入党籍　　张敦礼按宋史张敦礼传敦礼熙宁元年选尚英宗女祁国长公主授左卫将军驸马都尉迁密州观察使元佑初疏言变法易令始于王安石成于蔡确近者退确进司马光以臣观之所得多矣进武胜军留后徽宗立进保信军留后崇宁初拜宁远军节度使谏官王能甫言敦礼诋毁盛德乃夺节为集庆军留后大观初复节度宁远军徙雄武卒　　张颉
按宋史张颉传颉字仲举其先金陵人徙鼎州桃源第进士调江陵推官累迁广东转运使熙宁中擢江淮制置发运副使改知荆南复徙广西转运使坐捽骂参军沈竦罢归未几以直集贤院知齐沧二州进直龙图阁知桂州均州哲宗立还故职知凤翔广州召为户部侍郎颉所历以严致理而深文狡狯出为河北都转运使徙知瀛州复徙知荆南至都门暴卒　　张问按宋史张问传问字昌言襄阳人也进士起家通判大名府擢提点河北刑狱徙江东淮南转运使复为河北转运使入为度支副使拜集贤殿修撰河东转运使坐误军须贬知光化军熙宁末知沧州自新法行问独不阿时好历知河阳潞州元佑初为秘书监给事中累官正议大夫卒　　张伯端
按尚友录伯端天台人少好学神宗熙宁间游蜀遇刘海蝉授金液还丹火候之诀乃改名用成字平叔号紫阳尝与一禅师善约同瞑目出神往扬州观琼花紫阳曰可折一枝为记禅师曰诺及归紫阳出花示弟子把玩禅师手袖皆空弟子等问其故紫阳曰我金丹大道性命兼修谓之阳神彼不兼修命谓之阴神阴神不能动物英宗治平间访扶风马处厚于河东以所著悟真篇授处厚曰愿公流布此书当有因书而会意者元丰元年夏趺坐而化年九十九　　张哿按万姓统谱哿初名驾字安时沙县人熙宁九年登第徽宗朝宗子博士改太常博士赐对擢监察御史徙工部员外郎知兴化军召还再除知信州以工部郎中知广济军卒　　张诜
按宋史张诜传诜字枢言建州浦城人第进士通判越州知襄邑县擢夔路转运判官录辟土之功加直集贤院改陕西转运副使迁天章阁待制知熙州元丰初加龙图阁直学士知成都府徙杭州累官正议大夫卒诜性孝友廉于财不殖田业　　张璪
按宋史张璪传璪初名琥字邃明滁州全椒人洎之孙也早孤未冠登第历凤翔法曹缙云令王安石引璪同编修中书条例授集贤校理知谏院以集贤殿修撰知蔡州复知谏院郑侠事起璪媚吕惠卿劾冯京与侠交通京等与罪判司农寺出知河阳元丰初入知制诰知谏院判国子监四年拜参知政事改中书侍郎哲宗立谏官御史合攻其为大奸小人不报最后刘挚言璪过恶不可不速去乃以资政殿学士知郑州徙河南定州大名府进大学士知扬州卒谥曰简翼　　张舜民
按宋史张舜民传舜民字芸叟邠州人中进士第为襄崇令元丰中朝廷讨西夏高遵裕辟掌机宜文字坐谪监邕州盐米仓司马光荐其才气秀异刚直敢言以馆阁校勘为监察御史元符中罢职徽宗立擢右谏议大夫居职七日所上事已六十章徙吏部侍郎旋以龙图阁待制知定州改同州坐元佑党谪楚州团练使商州安置卒舜民慷慨喜论事善为文自号浮休居士　　张庄
按宋史张庄传庄应天府人也元丰三年擢进士第历提举司讲议司检讨官荆湖北路提点刑狱进龙图阁直学士广南西路转运副使徙知桂州又知靖州历知渭亳襄州镇江东平府宣和六年坐缮治东平城不加功辄复摧圮降两官提举嵩山崇福宫卒　　张举按宋史张举传举字子厚常州人登进士甲科以无他兄弟独养其亲不忍去左右亲友强之仕乃调青溪主簿亦不之官元丰中近臣荐其高行至于元佑大臣复荐之起教授颍州辞不就于是孙觉胡宗愈范祖禹苏轼言之尢切诏拜秘书省校书郎敕郡县致礼敦遣竟不出崇宁四年卒赐谥曰正素先生　　张蕴按宋史张蕴传蕴字积之开封将家子也从军为小校隶刘昌祚至灵州遇敌中矢拔镞复战从征安南次富良江诸将犹豫未进蕴褰裳先济众随之蛮遁走历京西泾原将知绥德等六城累迁荥州刺史成州团练使通州防御使开德河阳马步军副总管卒谥曰荣毅　　张守约
按宋史张守约传守约字希参濮州人以荫主原州截原寨欧阳修荐其有智略知边事擢知融州修复荐守约可任将帅为定州路驻泊都监徙知岷州迁西上合门使知镇戎军徙环州进为环庆都钤辖知邠州徙泾原鄜延秦凤副总管领康州刺史以龙神卫四厢都指挥使召还道卒守约典七州皆有惠爱可纪　　张绎
按宋史张绎传绎字思叔河南寿安人家甚微年长未知学佣力于市出闻邑官传呼声心慕之即发愤力学遂以文名预乡里计偕谓科举之习不足为尝游僧舍见僧道楷将削发从之时周行己官河南警之曰何为舍圣人之学而学佛异日程先生归可师也会程颐还自涪乃往受业颐赏其&#悟未及仕而卒　　张汝明
按宋史张汝明传汝明字舜文世为庐陵人徙居真州兄侍御史汝贤元丰中以论王安礼罢汝明少嗜学入太学有声登进士第历卫真江阴宜黄华阴四县主簿杭州司理参军亳州鹿邑丞大观中特擢监察御史疏劾政府市恩招权以蔡京为首帝奖其介直京颇惮之徙司门员外郎犹虞其复用力排之出通判宁化军地界文移数往来汝明名触其讳辽以檄暴于朝坐责监寿州麻步场遇赦签书汉阳判官最晚知岳州卒于官汝明事亲孝学贯经史百家所著有易索书张子卮言大究经传于世　　张整
按宋史张整传整字成伯亳州酇阳人初隶皇城司御龙籍补供奉官为利文州都巡检使调荆湖将领拓溪蛮地筑九城董兵镇守又破蛮于大田为广西钤辖坐杀降猺责监江州酒税复为泾原真定京东环庆钤辖整莅军严明哲宗尝访于辅臣召之对擢为龙神卫四厢都指挥使管干马军司卒官至威州刺史　　张天珏
按万姓统谱天珏岳池人尝读书于羊山之角竹洞元丰中举进士累官至谏议大夫　　张翘
按万姓统谱翘沅陵人神宗时章惇经略湖北上书言南北江利害惇衔之或以告翘曰苟利于人死不恶也惇无以害晚居深山中以文史自娱杜门不出几二十年乡人高之　　张文规
按万姓统谱文规高安人好学有文以年格奏名官至奉议郎勋飞骑尉赠奉直大夫苏子由孔武仲潘兴嗣何正臣皆与之游　　张伯常
按万姓统谱伯常河南人隐而不仕移居郢州司马光送以诗曰楚江白逶迤楚山碧参差玉炊稻粒长缕切鲙鱼肥　　张攀
按尚友录攀字从龙常熟人由太学生登进士知溧水县严州通判监登闻鼓院庆元通判知兴国军除将作监丞太府寺丞秘书丞诠次中兴馆阁书目凡一万四千九百四十三卷上之兼权右曹郎官再命拜殿中侍御史兼侍读除起居郎兼崇政殿说书卒年七十赠通议大夫集英殿修撰攀宽厚易直遇事开诚无一毫矫饰幼年郡试不肯减年为欺家世清白持之益坚仕州县以循良称在朝廷以靖恭着有益斋文集奏议汉唐论

　阳姓部纪事
谈薮隋京兆杜公瞻尝邀阳玠过宅酒酣嘲谑公瞻谓兄既姓阳阳货实辱孔子玠曰弟既姓杜杜伯尝射宣王殿内将军牛子充众推其机辨尝谓玠曰君阳有玠恐不任厨玠曰君牛既充正可烹宰又见玠食芥葅曰君身名玠何得复啖芥葅对曰君既姓牛何得不断牛肉太仓令张策在云龙门与玠议理屈谓玠曰卿本无德量忽共叔宝同名玠抗声曰尔既非英雄敢与伯符连讳太子洗马兰陵萧诩有才辨尝谓玠曰流共工于幽州易北恐非乐土玠曰放欢兜于崇山江南岂是胜地录尚书晋昌王唐邕问诸省官曰卿等宜道本州宝物定州人以绫绮为宝徐州人以鱼盐为宝及至玠邕曰卿幽州人以何物为宝答曰刺史严明文武奉法此幽州之宝也邕有愧色唐书阳城传城为道州刺史治民如治家州产侏儒岁贡诸朝城哀其生离无所进帝使求之城奏曰州民尽短若以贡不知何者可供自是罢州人感之以阳名子

　杨姓部艺文
　　龟山族谱跋　　　　　　　　明杨滋吾祖文靖公子子孙孙可以食其体矣今考诸后有自科第而任藩臬者有自宰牧而升朝著者其余操觚染翰佩仁服义游羲皇之境而登孔孟之堂者世不乏人其裕后之休如此使不有记载孰从知之此不肖自总角时及领荐之后修谱之彦盖冲冲焉谱既成少加增录遂书此以识若夫起圭窦者或敞高门奋钳徒者或建大旆而敦彼行苇或至践履则凡毓秀龟山之麓者尚当嘘其孝弟雍睦之烬以袭云汉昭回之光庶无哉　　重修龟山族谱跋　　　　　　杨宗阅天下之物莫不有本木之茂者本乎根水之深者本乎源人为万物之灵其本不在于祖宗乎宗阅之先自文靖公至今更历九世其源流已有高祖之茂所立家谱既详且备而公之出处言行又有黄君去疾所刻年谱矣独有诰&#碑文但撮其要而自公以下子孙世系未获增录皆为阙典宗阅乃谨入五世之派系于公之下并附遗录以传焉非敢曰善继述也惟欲使后之人知木本水源之所自云

　衙姓部列传
　　汉
　　衙谨卿
按奇姓通谨卿长平令七世同居
　　晋
　　衙博
按晋书李特载记河间王颙遣督护衙博讨特特命子荡雄袭博博败绩走葭萌

　茶姓部列传
　　明
　　茶昱
按万姓统谱昱武平人洪武中洛川县训导
　　茶宁
按万姓统谱宁什仿人正统间永寿县训导
　　茶孟元
按万姓统谱孟元重庆人嘉靖中陕西耀州宝坻知县

　张姓部列传二
　　后汉
　　张纯
