<!-- { "loadSidebar": true } -->
按梁书徐勉传勉字修仁东海郯人也孤幼贫早励清节及长笃志好学起家国子生王俭时为祭酒每称勉有宰辅之量射策举高第补西阳王国侍郎寻迁太学博士镇军参军尚书殿中郎以公事免又除中兵郎领军长史义兵至京邑勉于新林谒见高祖甚加恩礼使管书记高祖践阼拜中书侍郎迁建威将军后军谘议参军本邑中正尚书左丞天监二年除给事黄门侍郎尚书吏部郎参掌大选迁侍中时王师北伐候驿填委勉参掌军书劬劳夙夜动经数日乃一还宅每还群犬惊吠勉叹曰吾忧国忘家乃至于此若吾亡后亦是传中一事六年除给事中五兵尚书迁吏部尚书彝伦有序时人咸服其无私除散骑常侍领游击将军未拜改领太子右卫率迁左卫将军领太子中庶子侍东宫昭明太子礼之甚重转太子詹事领云骑将军寻加散骑常侍迁尚书右仆射又改授侍中寻加中书令中大通三年以疾自陈移授特进右光禄大夫侍中中卫将军大同元年卒时年七十谥曰简肃公　　徐超之
按梁书徐摛传摛父超之天监初仕至员外散骑常侍　　徐摛
按梁书徐摛传摛字士秀东海郯人也起家太学博士迁左卫司马会晋安王戍石头高祖以摛为侍读后王出镇江州仍补云麾府记室参军又转平西府中记室王移镇京口复随府转为安北中录事参军带郯令以母忧去职王为丹阳尹起摛为秣陵令普通四年迁晋安王谘议参军大通初王总戎北伐以摛兼宁蛮府长史参赞戎政王入为皇太子转家令兼掌管记寻带领直摛文体既别春坊尽学之宫体之号自斯而起高祖闻之怒召摛加让及见应对明敏辞义可观高祖甚加叹异宠遇日隆三年出为新安太守秩满还为中庶子加戎昭将军除太子左卫率太宗嗣位进授左卫将军固辞不拜太宗后被幽闭摛不获朝谒因感气疾而卒　　徐文盛
按梁书徐文盛传文盛字道茂彭城人也世仕魏为将父庆之天监初率千余人自北归款未至道卒文盛仍统其众稍立功绩高祖甚优宠之大同末以为持节督宁州刺史太清二年闻国难来赴世祖嘉之以为持节散骑常侍左卫将军督梁南秦沙东益巴北巴六州诸军事仁威将军秦州刺史授以东讨之略督众至武昌遇侯景将任约文盛击于贝矶约大败文盛妻石氏先在建业至是景载以还之文盛深德景遂密通信使都无战心会景密遣骑从间道袭陷郢州军大溃奔还荆州世祖仍以为城北面都督又聚赃污甚多乃以下狱遂死狱中　　徐君蒨
按万姓统谱君蒨字怀简东海郯人父绲入梁位侍中太常信武将军君蒨幼聪明好学尤长四部书问无不对善弦歌为湘东王镇西谘议参军颇好声色侍妾数十皆佩金翠曳罗绮服玩悉以金银酣歌载妓肆意游行荆楚山川靡不毕践朋从游好莫得见之时鱼弘亦以豪侈称于是谣曰北路鱼南路徐　　徐僧权按南史文学传徐伯阳父僧权仕梁为东宫通事舍人以善书知名　　徐悱
按梁书徐勉传勉子悱字敬业幼聪敏能属文起家著作佐郎转太子舍人掌书记之任累迁洗马中舍人犹管书记出入宫坊者历稔以足疾出为湘东王友迁晋安内史　　徐普济
按梁书滕昙恭传时有徐普济者长沙临湘人居丧未及葬而邻家火起延及其舍普济号恸伏棺上以身蔽火邻人往救之焚炙已闷绝累日方苏　　陈
　　徐度
按陈书徐度传度字孝节安陆人也世居京师倜傥不拘小节嗜酒好博恒使童仆屠酤为事梁始兴内史萧介之郡度从之将领士卒以骁勇闻高祖征交趾度乃委质侯景乱度每战有功梁元帝授宁朔将军合州刺史加通直散骑常侍封广德县侯迁散骑常侍高祖镇朱方除信武将军兰陵太守绍泰元年高祖东讨杜龛奉敬帝幸京口以度领宿卫并知留府事以功除信威将军郢州刺史兼领吴兴太守寻迁镇右将军领军将军徐州缘江诸军事镇北将军南徐州刺史世祖嗣位迁侍中中抚军将军开府仪同三司进爵为公未拜出为使持节散骑常侍镇东将军吴郡太守天嘉元年以平王琳功改封湘东郡公秩满为侍中中军将军出为使持节都督会稽东阳临海永嘉新安新宁信安晋安建安九郡诸军事镇东将军会稽太守未行而太尉侯瑱薨于湘州乃以度代瑱为都督湘沅武巴郢桂六州诸军事镇南将军湘州刺史秩满为侍中中军大将军世祖崩度预顾命废帝即位进位司空华&#据湘州反乃加度使持节车骑将军以袭湘州光大二年薨赠太尉谥忠肃子敬成嗣　　徐世谱
按陈书徐世谱传世谱字兴宗巴东鱼复人也世居荆州为主帅征伐蛮蜓至世谱尤敢勇有膂力善水战梁元帝为荆州刺史世谱将领乡人事焉侯景乱因预征讨累迁至员外散骑常侍寻领水军从陆法和讨景与景战于赤亭湖大败景军生擒景将任约景退走因随王僧辩攻郢州世谱复乘大舰临其仓门贼将宋子仙据城降以功除使持节信武将军信州刺史封鱼复县侯仍随僧辩东下恒为军锋又破景将侯子鉴于湖熟侯景平后以功除通直散骑常侍衡州刺史资镇河东太守西魏来寇荆州世谱镇马头岸元帝授侍中使持节都督江南诸军事镇南将军护军将军江陵陷没世谱东下依侯瑱绍泰元年征为侍中左卫将军永定二年迁护军将军世祖嗣位加特进进号安右将军天嘉二年出为使持节散骑常侍都督宣城郡诸军事安西将军宣城太守还为安前将军右光禄大夫卒年五十五谥桓侯　　徐世休按陈书徐世谱传世谱从弟世休随世谱自梁征讨亦有战功官至员外散骑常侍安远将军枳县侯光大二年隶都督淳于量征华&#卒赠通直散骑常侍谥曰壮　　徐伯阳
按陈书徐伯阳传伯阳字隐忍东海人也敏而好学善色养进止有节年十五以文笔称学春秋左氏家有史书所读者近三千余卷试策高第尚书板补梁河东王国右常侍东宫学士临川嗣王府墨曹参军大同中出为候官令甚得民和侯景之乱伯阳浮海南至广州依于萧勃勃平还朝仍将家属之吴郡天嘉二年诏侍晋安王读寻除司空侯安都府记室参军事安都素闻其名见之降席为礼甘露降乐游苑诏赐安都令伯阳为谢表世祖览而奇之太建初中记室李爽记室张正见左民郎贺彻学士阮卓黄门郎萧诠三公郎王由礼处士马枢记室祖孙登比部贺循长史刘删等为文会之友后有蔡凝刘助陈暄孔范亦预焉皆一时之士也游宴赋诗勒成卷轴伯阳为其集序盛传于世及新安王为南徐州刺史除镇北新安王府中记室参军兼南徐州别驾带东海郡丞鄱阳王为江州刺史伯阳尝奉使造焉王率府僚与伯阳登匡岭置宴酒酣命笔赋剧韵二十伯阳与祖孙登前成王赐以奴婢杂物及新安王还京除临海嗣王府限外谘议参军十一年春皇太子幸太学诏新安王于辟雍发论语题仍命伯阳为辟雍颂甚见嘉赏除镇右新安王府谘议参军事十三年闻姊丧发疾而卒时年六十六　　徐陵
按陈书徐陵传陵字孝穆东海郯人父摛母臧氏尝梦五色云化而为凤集左肩上已而诞陵焉八岁能属文既长博涉史籍纵横有口辩梁普通二年晋安王为宁蛮校尉引陵参军事大通二年王立为皇太子东宫置学士陵充其选稍迁尚书度支郎出为上虞令坐免久之起为南平王府行参军迁通直散骑侍郎寻迁镇西湘东王中记室参军太清二年兼通直散骑常侍使魏会齐受魏禅拘留不遣及江陵陷齐送贞阳侯萧渊明为梁嗣乃遣陵还王僧辩得陵大喜以为尚书吏部郎掌诏诰高祖诛僧辩以为贞威将军尚书左丞绍泰二年又使于齐还除给事黄门侍郎秘书监高祖受禅加散骑常侍天嘉初除太府卿四年迁五兵尚书领大著作六年除散骑常侍御史中丞天康元年迁吏部提举纲维综核名实时论比之毛玠高宗纂历封建昌县侯太建元年除尚书右仆射二年迁尚书左仆射加侍中七年领国子祭酒南徐州大中正以公事免侍中仆射寻加侍中又除领军将军八年加翊右将军太子詹事置佐史俄迁右光禄大夫十年重为领军将军寻迁安右将军丹阳尹十三年为中书监领太子詹事后主即位迁左光禄大夫太子少傅至德元年卒时年七十七谥曰章　　徐孝克
按陈书徐陵传孝克陵之第三弟也遍通五经博览史籍梁太清中起家为太学博士性至孝遭父忧殆不胜丧事所生母陈氏尽就养之道侯景乱京邑大饥孝克养母饘粥不能给妻东莞臧氏领军将军臧盾之女也甚有容色孝克乃谓之曰今饥荒如此供养交阙欲嫁卿与富人望彼此俱济于卿意如何臧氏弗之许也时有孔景行者为侯景将富于财孝克密因媒者陈意景行多从左右逼而迎之臧涕泣而去得谷帛悉以供养孝克又剃发为沙门兼乞食以充给焉后景行战死臧伺孝克于途中谓曰往日之事非为相负今既得脱当归供养于是更为夫妻居于钱塘之佳义里天嘉中除郯令寻去职太建四年征为秘书丞不就六年除国子博士迁通直散骑常侍兼国子祭酒寻为真祯明元年入为都官尚书二年为散骑常侍陈亡入关家道壁立所生母患欲粳米为粥不能常办母亡之后孝克遂常啖麦有遗粳米者孝克对而悲泣终身不复食之焉开皇十年授国子博士后侍东宫讲礼传十九年以疾卒时年七十三　　徐敬成
按陈书徐度传度子敬成幼聪慧好读书以识鉴知名起家著作郎永定元年随周文育侯安都征王琳于沌口败绩为琳所絷二年得归除太子舍人拜湘东郡公世子四年除贞威将军豫章太守光大元年华&#谋反以敬成为假节都督巴州诸军事云旗将军巴州刺史&#平还州太建二年父忧去职寻起为持节都督南豫州诸军事南豫州刺史四年袭爵湘东郡公授太子右卫率五年除贞威将军吴兴太守其年随都督吴明彻北讨以功加通直散骑常侍云旗将军又进号壮武将军镇胊山坐诛新附免官寻复为持节都督安元潼三州诸军事安州刺史镇宿豫七年卒赠散骑常侍谥曰思子敞嗣　　徐俭
按陈书徐陵传陵子俭一名众幼而修立勤学有志操汝南周弘正重其为人妻以女梁太清初起家豫章王府行参军侯景乱陵使魏未反俭时年二十一老幼避于江陵梁元帝召为尚书金部郎中尝侍宴赋诗元帝叹赏曰徐氏之子复有文矣永定初为太子洗马迁镇东从事中郎天嘉三年迁中书侍郎太建初广州刺史欧阳纥反高宗令俭持节喻旨纥置俭孤园寺遣人守卫累旬不得还已乃从间道驰还高宗命章昭达率众讨纥仍以俭悉其形势敕俭监昭达军纥平除镇北鄱阳王谘议参军兼中书舍人累迁国子博士大匠卿寻迁黄门侍郎转太子中庶子加通直散骑常侍兼尚书左丞以公事免寻起为中卫始兴王限外谘议参军兼中书舍人又为太子中庶子迁贞威将军太子左卫率后主立授和戎将军宣惠晋安王长史行丹阳郡国事父忧去职起为和戎将军累迁寻阳内史迁散骑常侍袭封建昌侯入为御史中丞又领右军祯明二年卒　　徐份
按陈书徐陵传陵子份少有父风年九岁为梦赋陵见之谓所亲曰吾幼属文亦不加此解褐为秘书郎转太子舍人累迁豫章王主簿太子洗马出为海盐令甚有治绩秩满入为太子洗马份性孝悌陵尝遇疾甚笃份烧香泣涕跪诵孝经书夜不息如此者三日陵疾豁然而愈亲戚皆谓份孝感所致太建二年卒时年二十二　　徐仪
按陈书徐陵传陵子仪少聪警以周易生举高第为秘书郎出为乌伤令祯明初迁尚书殿中郎寻兼东宫学士陈亡人隋开皇九年隐于钱塘之赭山炀帝召为学士寻除著作郎大业四年卒　　徐万载
按陈书徐陵传陵弟孝克孝克子万载仕至晋安王功曹史太子洗马　　徐德言
