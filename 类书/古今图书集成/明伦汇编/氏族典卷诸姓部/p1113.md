<!-- { "loadSidebar": true } -->
按唐书窦文场传文场始隶东宫事德宗未有名自鱼朝恩死宦人不复典兵帝以禁卫尽委白志贞志贞多纳富人金补军止收其庸而身不在军及泾师乱帝召近卫无一人至者惟文场率宦官及亲王左右从至奉天帝逐志贞并左右军付文场主之兴元初诏监神策左厢兵马擢累骠骑大将军致仕卒　　窦按唐书窦&#传&#字丹列京兆金城人父叔向代宗时位左拾遗&#兄弟皆擢进士第独&#以处士客毗陵苏州刺史韦夏卿荐为左拾遗宪宗立转膳部员外郎出为湖南观察使改黔中会&#蛮乱贬开州刺史稍迁容管经略使召迁卒兄常牟弟庠巩庠字胄卿终婺州刺史　　窦常
按唐书窦&#传&#兄常字中行大历中及进士第客广陵多所论著杜佑镇淮南署为参谋历朗夔江抚四州刺史国子祭酒致仕卒　　窦牟
按唐书窦&#传&#兄牟字贻固累佐节度府晚从昭义卢从史移疾归东都后位国子司业　　窦巩
按唐书窦&#传&#弟巩字友封雅裕有名于时平居与人言若不出口世号嗫嚅翁元稹节度武昌奏巩自副卒　　窦琰
按尚友录琰长安人为北海令甚有治声
　　窦存亮
按尚友录存亮长安人为秀才时闻昌黎韩愈名心切慕之后愈以言事黜为山阳令存亮裹粮数千里往从之游事愈甚谨　　窦易直
按唐书窦易直传易直字宗元京兆始平人擢明经补校书郎十年不应辟以判入等为蓝田尉累迁至户部侍郎文宗立检校尚书右仆射顷之检校司空为凤翔节度以疾还京师卒谥恭惠子紃集贤校理　　窦潏按万姓统谱潏池州守黄巢虐池之二年潏到郡乃检访乡籍完聚疮痍三四月间流亡归复明年大熟　　辽　　窦景庸
按辽史窦景庸传景庸中京人中书令振之子清宁中第进士授秘书省校书郎累迁少府少监大安初迁南院枢密副使监修国史知枢密院事请致仕不从授武定军节度使审决冤滞轻重得宜以狱空闻七年拜中京留守九年薨谥曰肃宪子瑜三司副使　　宋　　窦贞固
按宋史窦贞固传贞固字体仁同州白水人父专后唐左谏议大夫贞固幼能属文同光中举进士晋祖即位擢为户部员外郎少帝即位拜刑部尚书汉祖入汴贞固与百官见于荥阳西迁吏部尚书拜司空门下侍郎平章事隐帝即位加司徒周祖登位加兼侍中世宗即位贞固归洛阳宋开宝二年卒　　窦仪
按宋史窦仪传仪字可象蓟州渔阳人曾祖逊玉田令祖思恭妫州司马父禹钧与兄禹钖皆以词学名禹钧周初为户部郎中显德中迁右谏议大夫致仕仪能属文晋天福中举进士周广顺初为翰林学士建隆元年迁工部尚书干德二年加礼部尚书四年卒　　窦俨
按宋史窦仪传仪弟俨字望之举晋天福六年进士仕汉为史馆修撰周广顺初迁右补阙拜中书舍人历翰林学士宋初转礼部侍郎以疾卒　　窦偁
按宋史窦仪传仪弟偁字日章汉干佑二年举进士周广顺初补单州军事判官迁秘书郎宋初历武宁军掌书记开宝六年拜右补阙知宋州太平兴国五年以为枢密直学士七年参知政事卒　　窦神宝
按宋史窦神宝传神宝父思俨宋初皇城使兄神兴左领军卫大将军神宝初为黄门太平兴国中从征太原稍迁入内高品雍熙中转殿头高品至道初拜西京作坊副使迁西京左藏库副使咸平中出为高阳关钤辖大中祥符初勾当三班院天禧初以皇城使罢内职三年卒子守志为入内供奉官　　窦卞
按宋史窦卞传卞字彦法曹州冤句人进士第二通判汝州加集贤校理知绛州开封府推官出知深州还为户部判官同修起居注进天章阁待制判昭文馆将作监夺职提举灵仙观卒　　窦舜卿
按宋史窦舜卿传舜卿字希元相州安阳人以荫为三班奉职监平乡县酒税辟府州兵马监押夏人犯塞舜卿出战胜之为青淄路都监使契丹徙为钤辖擢康州刺史历邠宁环庆路副都总管熙宁中上章求退改刑部侍郎提举嵩山崇福宫卒谥康敏　　窦从周按万姓统谱从周丹阳人志尚冲雅不伍流俗年五十偕弟澄往建阳从学朱文公得操心之要及归筑室讲道专以为己为学者倡士友慕之造门无虚日一夕盗入其室知为从周所即转而之他文公闻而叹曰忠信可行于蛮貊于此可见　　窦沔
按万姓统谱沔萧县人喜儒学有远识能招贤以教子侄四方贤士日游其门仕为光泽簿萧县学在旧城西北无人之境众不乐居沔白邑宰出己财市邑东南明爽之地迁之晁端中为记　　元
　　窦默
按元史窦默传默字子声初名杰字汉卿广平肥乡人金主迁蔡默走德安孝感令谢宪子以伊洛性理之书授之还肥乡以经术授由是知名世祖即位召为翰林侍讲学士至元十七年加昭文馆大学士卒谥文正子履集贤大学士　　明
　　窦承芳
按万姓统谱承芳永乐间由太学生授监察御史直言触忌下锦衣卫狱赦出复以言事谪龙江左卫吏即日就吏列寻复其官屡挫益奋后谪工部役满敕还职升浙江佥事年七十致仕归囊萧然一仆负之而已　　窦祥
按万姓统谱祥成化进士河南人
　　窦明
按万姓统谱明字惟远武乡人正德辛已进士任给事中疏陈时政四事及京营军弊晋地荒粮诸疏悉见嘉纳后出知裕州擢凤翔府累升陕西右布政使所至俱有政声　　窦信
按万姓统谱信山西振武人正德进士
　　窦一桂
按万姓统谱一桂字元芳武乡人嘉靖丙戌进士历官光禄卿　　窦桂
按万姓统谱桂全州人世业农能节俭事亲以孝闻父贤母黄氏一时染疾桂发誓斋戒朝暮焚香告天愿以身代病势转危乃痛泣吁天遂以左臂膊剜肉密为羹以进父母父母食之甘病果俱愈后母复病不起桂择地窆毕仍结庐守墓三年乃归州核实闻监司提学佥事黄佐召见桂朴野一无所言第顿首而已乃用鼓乐迎至州学明伦堂礼而遣之　　窦润
按万姓统谱润字子雨滁州人嘉靖乙未进士历郎中
　就姓部列传
　　明
　　就大勋
按万姓统谱大勋涞县人正德间陕西西宁卫指挥　又姓部汇考
凌迪知万姓统谱
　　又姓
又见姓苑

　救姓部列传
　　汉
　　救义
按万姓统谱义谏议大夫
　　救仁
按万姓统谱仁议郎
　　救赫
按万姓统谱赫江都人淮南王从事

　寇姓部汇考
廖用贤尚友录
　　寇姓
寇上谷宫音忿生为周司寇以官为氏又云卫康叔为周司寇支孙以官为氏又望出冯翊凌迪知万姓统谱
　　寇姓
寇司寇氏或略去司然苏忿生之后为苏氏此以司寇氏者未必忿生之裔
　豆姓部汇考
廖用贤尚友录
　　豆姓
豆见姓苑

　授姓部列传
　　汉
　　授异众
按万姓统谱异众丹阳人

　寇姓部杂录
日知录寇氏姓谱出自武王弟康叔为周司寇后人因以氏焉按康叔为卫国之祖必无以王官氏其支庶之理此乃卫之司寇左传哀公二十五年有司寇亥即寇氏之祖也檀弓有司寇惠子
　右姓部汇考
凌迪知万姓统谱
　　右姓
右见直音

　茂姓部列传
　　汉
　　茂负
按万姓统谱负沮阳令
　　明
　　茂彪
按万姓统谱彪字宗彝安化人景泰甲戌进士任御史　　茂镇
按万姓统谱镇字靖之茂山卫指挥嘉靖中任山东副总兵　　茂有绩
按万姓统谱有绩高苑人嘉靖中陕西洛川县丞　　茂承贞按万姓统谱承贞绥德卫人万历间山西倒马关参将
　佑姓部列传
　　明
　　佑忠
按续文献通考乐昌丞佑忠北流人

　窦姓部杂录
日知录窦氏古无所考类俗者不得其本见左传有后&#方娠逃出自窦之文即为之说曰帝相妃有仍氏女逃出自窦奔归有仍生少康少康次子曰龙留居有仍遂为窦氏此与王莽引易伏戎于莽升其高陵莽皇帝名也升刘伯升也何以异哉乃韩文公作窦牟墓志后&#窦逃闵腹子夏以再家窦为氏亦用此事窃意古地以窦名者甚多必是以地为氏路史曰余尝考之古之得姓者未有不本乎始封者也其氏于事者盖寡矣而姓书氏谱每为之曲说至有弃其祖之所自出又牵异类而属之岂不悲哉正谓若此之类也
　秀姓部列传
　　明
　　秀芳
按万姓统谱芳石泉人洪武中任礼部郎中

　寇姓部列传
　　周
　　寇先
按尚友录先宋人以钓鱼为业居睢阳傍百余年得鱼或放或鬻或自食之冠带不去体好莳荔枝日取葩实食焉宋景公召见之问其道不言杀之后数十年踞宋城门鼓琴十余日而去　　后汉
　　寇恂
按后汉书寇恂传恂字子翼上谷昌平人也世为着姓恂初为郡功曹太守耿况甚重之王郎起况遣恂到渔阳结谋彭宠还至昌平袭击邯郸使者夺其军遂与况子弇等俱南及光武于广阿拜为偏将军从破群贼拜河内太守建武二年拜颍川太守七年代朱浮为执金吾十二年卒谥曰威侯子损嗣损卒子厘嗣徙封商乡侯厘卒子袭嗣　　寇张
按万姓统谱张恂侄偏将军
　　寇荣
按后汉书寇恂传恂曾孙荣少知名桓帝时为侍中性矜洁自贵以此见害于权宠延熹中免归故郡吏承望风旨持之浸急荣奔阙自讼未至刺史张敬追劾荣以擅去边有诏捕之荣逃窜数年会赦令不得除积穷困乃自亡命中上书帝省章愈怒遂诛荣　　北魏　　寇赞
按魏书寇赞传赞字奉国上谷人因难徙冯翊万年父修之字延期苻坚东莱太守赞少以清素知名韦华为冯翊太守召为功曹后归顺拜绥远将军魏郡太守南雍州刺史赐爵河南公在州十七年致仕真君九年卒谥宣穆　　寇元宝
按魏书寇赞传赞子元宝为豫州别驾兴安元年卒　　寇虎皮按魏书寇赞传元宝弟虎皮有才器本县令
　　寇臻
按魏书寇赞传虎皮弟臻字仙胜以孝称显祖末为中川太守转弘农太守拜振武将军有威惠之称迁郢州刺史及高祖南迁郢州地为王畿除弘农太守坐受纳为御史所弹遂废卒于家　　寇祖
按魏书寇赞传元宝子祖高祖时为安南将军东徐州刺史卒子灵孙赭阳太守　　寇祖训
按魏书寇赞传臻子祖训顺阳太守
　　寇治
按魏书寇赞传祖训弟治字祖礼自洛阳令稍迁东荆州刺史坐遣戍兵送郦道元免官世宗末迁河州刺史为城民诣都列其贪状会赦免久之迁金紫光禄大夫是时蛮反于三&#治为都督追讨战没弟弥兼尚书郎没关西　　寇朏之
按魏书寇赞传治长子朏之字长明自直后奉朝请再迁镇远将军谏议大夫建义中出除东荆州刺史迁金紫光禄大夫武定四年卒　　寇谦之
按万姓统谱谦之昌平人遇仙人成功兴与之游嵩华食仙药遂隐嵩阳元魏始光中召至阙谦之一日谓弟子曰昨梦功兴召我于中岳仙宫遂羽化有青气如烟从口中出天半乃消其体渐缩识者谓尸解后东郡沈猷见谦之在嵩山身作银色光明如日始知其为仙矣　　寇猛
按魏书寇猛传猛上谷人也少以姿干充虎贲稍迁羽林中郎世宗践位用为千牛备身历转至武卫将军卒　　北周
　　寇洛
按周书寇洛传洛上谷昌平人也父延寿和平中以良家子镇武川因家焉贺拔岳西征洛与之乡里乃募从入关以功拜中坚将军侯莫陈悦既害岳众推洛为盟主洛与赵贵等议迎太祖太祖至平凉以洛为右大都督从讨侯莫陈悦平之拜泾州刺史大统四年从太祖与东魏战于河桥军还洛率所部镇东雍五年卒于镇谥曰武子和嗣世宗二年赐姓若口引氏封松阳郡公　　寇&#
