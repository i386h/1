<!-- { "loadSidebar": true } -->
按万姓统谱申字维之潮州人咸平中陈尧佐通判潮州申以布衣见与语奇之及观所为文益加器重祥符初举贤良天子东封献赋颂者数百人召试三人申在列学士院第其文擢申第一授将仕郎秘书省校书郎盖特恩也出知相州邺县迁知韶州更吉建二州历广西提点刑狱改江西湖南转运使终刑部郎中尝因灾异言事极诋时弊凛然有直臣风申为人姿字轩特识见通敏读书一经目终身不忘为文渊洽温润切劘端正根于所养云申之子因仕至太子中舍孙三人闻诲卫尉寺丞闻义国子监博士闻一登皇佑进士曾孙珏娶太宗曾孙女德安县主授左班殿直并登元丰进士五世孙居仁居安同登元符进士珏子仲礼仕至武节郎八世孙骞登绍熙进士骞弟宣亦登进士自申而下仕总文武四十有一人焉　　许洞
按宋史黄夷简传许洞字洞天苏州吴县人父仲容太子洗马致仕洞性&#隽幼时习弓矢击刺之伎及长折节励学尢精左氏传咸平三年进士解褐雄武军推官尝诣府白事有卒踞坐不起即杖之时马知节知州洞又移书责知节知节怒其狂狷不逊会洞辄用公钱奏除名景德二年献所撰虎钤经二十卷除均州参军改乌江县主簿卒　　许俞
按万姓统谱俞遂子事父以孝闻父年八十谓俞曰见汝登科吾殁无憾大中祥符五年登第授浔阳从事未几父卒哀毁几灭性每经父游历处必涕泣竟日服阕授扬州从事　　许彦先
按万姓统谱彦先始兴人累官殿中丞迁广东转运使许致天圣中进士许彦博治平中进士许牧政和中进士许安世绍圣中进士皆其族也　　许希
按宋史许希传希开封人以医为业景佑元年仁宗不豫侍医数进药不效人心忧恐冀国大长公主荐希希以针进而帝疾愈命为翰林医官至殿中省尚药奉御卒子宗道至内殿崇班　　许懋
按万姓统谱懋字敏修仙游人庆历间登进士第元丰中为两浙转运副使衢民坐私酿久系不决懋至为明其冤悉出之民感恩竞诣佛寺饭僧祝寿时甘露降于州人谓德政所感作甘露颂迁左司郎中除秘书阁知福州　　许稹
按万姓统谱稹与兄程从子章同登庆历二年进士历都官郎中通判德州仁宗朝举天下廉吏凡四十九人稹其一也除监察御史未造朝而卒该致仕恩国初凡该致仕者差官未到不敢殓子巽曰人子不能自致功名希致仕恩以累亡者可乎乡人贤之稹三子巽贲异孙尧夫尧臣皆相继登第从子章字潜道第庆历二年进士历官知建州除屯田郎中为政能治系剧而不问苛细所至有声由筮仕至郎位荐之者凡五十二人官终朝奉郎　　许元
按宋史许元传元字子春宣州宣城人以父荫为太庙斋郎改大理寺丞累迁国子博士监在京榷货务元为吏强敏尢能商财利庆历中擢江淮制置发运判官迁侍御史擢天章阁待制再迁郎中以疾请还历知扬越秦州卒　　许抗
按万姓统谱抗南城人皇佑间进士尝知彬州凿湖千余顷民赖其利官至福建转运使　　许怀德
按宋史许怀德传怀德字师古开封祥符人父均磁州团练使怀德少以父任为东西班殿侍累擢至殿前指挥使元昊寇边选为鄜延路兵马钤辖迁凤州团练使徙秦凤路历殿前都虞候遂州观察使宁远军节度使卒谥荣毅　　许遵
按宋史许遵传遵字仲涂泗州人第进士又中明法擢大理寺详断官知长兴县徙知宿州登州累典刑狱强敏明恕判大理熙宁间出知寿州再判大理寺请知润州又请提举崇福宫寻致仕　　许将
按宋史许将传将字冲元福州闽人举进士第一通判明州召对除集贤校理自太常丞超改右正言明日直舍人院又明日判流内铨皆神宗特命举朝荣之进知制诰使契丹归进翰林学士权知开封府为同进所忌黜知蕲州明年以龙图阁待制起知郓州召为兵部侍郎元佑四年拜尚书右丞罢知定州移大名府绍圣初入为吏部尚书崇宁元年进门下侍郎御史中丞朱谔谓将左顾右视见利则回初无定论降资政殿学士知颍昌府移大名召为神佑观使政和初卒谥曰文定子份龙图阁学士　　许几
按宋史许几传几字先之信州贵溪人擢第调高安乐平主簿知南陵县为开封府推官进至将作监再迁太仆卿户部侍郎以显谟阁待制知郓州几有吏干善理财由是四入户部至尚书张商英裁损吏禄几预其议贬永州团练副使安置袁州卒　　许翰
按宋史许翰传翰字崧老拱州襄邑人中元佑三年进士第宣和七年召为给事中为书抵时相落职提举江州太平观靖康初复以给事中召时金人攻京师甫退翰造阙即日赐对除翰林学士寻改御史中丞上疏言边事因陈决胜之策张邦昌为太宰翰上疏力争之擢中大夫同知枢密院论益不合以病去高宗即位用李纲荐召复延康殿学士既至拜尚书右丞李纲罢翰求去高宗未许时黄潜善奏诛陈东翰求去益力提举洞霄宫复以言者落职绍兴元年复资政殿学士三年卒　　许景衡
按宋史许景衡传景衡字少伊温州瑞安人登元佑九年进士第宣和六年为殿中侍御史言尚书省同知枢密院久阙愿遴选忠贤忤王黼意会吴岩夫以私书抵执政子道景衡之贤书误致王黼用是中景衡逐之钦宗即位以左正言召高宗即位除御史中丞宗泽为东京留守言者附黄潜善等多攻其短欲逐去之景衡奏泽威名政事卓然过人上大悟封以示泽泽乃安除尚书右丞有大政事必请间极论潜善伯彦共排沮之罢为资政殿大学士提举杭州洞霄宫至京口卒谥忠简　　许樊
按四川总志樊进士哲宗时为侍御史章惇请发司马光吕公着冢樊谏曰此非盛德事也乃止惇又请谪元佑诸臣如汉唐诛戮党人故事樊又谏曰本朝治道远过汉唐者以其未尝杀戮大臣也事遂寝　　许敦仁按宋史许敦仁传敦仁兴化人第进士崇宁初入为校书郎蔡京以州里之旧擢监察御史亟迁右正言起居郎倚为腹心凡建白悉受京旨拜御史中丞上章请五日一视朝徽宗以其言失当命罚金后二年卒　　许份
按万姓统谱份字子大崇宁中擢甲科知邓州政尚宽厚郡有百花洲建堂其上与民同乐值岁饥份置场给食全活饥民二万九百有奇去之日百姓遮道拜泣方之召父杜母上闻之曰许将之子贤能世其家　　许光亨
子宗彦
　孙登

按漳州府志光亨字必达唐宣威将军许天正裔孙少负奇气博贯古今登大观三年进士调江宁令以循良着丞相曾文正荐为昭文馆修撰出提点湖南刑狱谳论平允时称无冤改开封治中奸豪敛迹宣和元年疏论天变辞甚抗直出判相州御史陈瓘力谏不宜&#远光亨杜言者口召为太子中允转周府少卿兼太学司成乞骸骨未报三班侍从荐擢少卿兵部尚书门下侍郎兼平章军国重事力辞诏许之遂以少师奉祠提举洞霄冲佑观子宗彦字仙峰靖康间特奏名任龙川尉孙登字希进登绍兴戊辰进士官朝散大夫水部郎中知兴国州事兼管内劝农使　　许潭
按万姓统谱潭字彦恭性孝友有卓行大观间举八行众曰无逾潭矣子中登进士官会修所进校勘御前史籍兼东宫翊善出知处桂二州时有警旨令中与岳飞并力剿之以功进直宝文阁历知数州　　许亢宗按万姓统谱亢宗政和间进士授博士同编修九域志转太常迁司封员外郎充使金使夹攻之捷金虽归我幽燕实谋荐食使还以闻官终宝文阁　　许安仁
按万姓统谱安仁字仲山少从苏轼学有声称晚以累举授官政和间为顺昌尉甚得士民之誉　　许尹
按万姓统谱尹字觉民乐平人政和初登进士历知兴化永处柳邛五军州皆有善政高宗时摄蜀帅甚得人心迁司农卿总领川赋以便宜积财谷孝宗即位上疏乞延儒臣讲求治道寻以敷文阁待制致仕有文集数十卷　　许抟
按万姓统谱抟字公执莆田人宣和中在太学时秦桧弟棣犯学规王晞亮充直学申堂司桧充有官学录折简为棣援抟曰事到堂上岂容私桧悒悒而去其后抟历馆职除监察御史出知抚州严州会桧当国改祠遁迹特然自立　　许忻
按宋史许忻传忻拱州人宣和三年进士高宗时为吏部员外郎有旨引见是时金国使人张通古在馆忻上疏极论和议不便疏入不省后忻托故乞从外补乃授荆湖南路转运判官谪居抚州起知邵阳卒　　许叔微按尚友录叔微真州人笃志经史尢邃于医建炎初大疫叔微亲行里巷为之诊疗所活甚众梦神人曰上帝以汝阴功锡汝以官因留语云药市收功陈楼间阻堂上呼卢喝六作五后第六人登第升第五人在陈祖言楼材之间　　许直可
按万姓统谱直可东阳人绍兴间进士有才行为建康教授子中应继登进士为光州定城令孙彦知嘉定进士为澧州石门令三世登科乡邦荣之　　许骞
按万姓统谱骞申之八世孙登绍兴二年进士乙科为惠州府推官调南恩佥幕居官有守遇事不诡随丁父忧归卒于家年三十九官终从仕郎　　许克昌
按万姓统谱克昌字上达华亭人绍兴末举进士第一累官右正言时松江新泾堰闸为海水延入苏湖境上为民患克昌请于朝移堰入运港以避潮势由是三郡之田免咸潮浸灌之患　　许及之
按宋史许及之传及之字深甫温州永嘉人隆兴元年第进士知袁州分宜县除诸军审计迁宗正簿干道元年林栗请增置谏员乃效唐制置拾遗补阙以及之为拾遗班序在监察御史之上光宗受禅迁太常少卿以言者罢宁宗即位除吏部尚书及之早与薛叔似同擢遗补党事既起叔似累斥逐而及之谄事胄无所不至嘉定二年拜参知政事进知枢密院事胄诛降两官泉州居住嘉定二年卒　　许沆
按万姓统谱沆泸川人累官至太府少卿性孝善文词有章奏赋咏杂着三十卷　　许文蔚
按万姓统谱文蔚字衡甫休宁人幼贫苦学尝从朱熹吕祖谦游以上舍擢第教授通州又为海陵丞时有旨审察文蔚耻于干进杜门不出六年朝廷嘉其恬退累迁著作郎卒于家　　许巽
按万姓统谱巽字少杨仙游人干道中举进士知归善县尉有捕民为盗者贿郡守必欲成赏巽验非实格不行守不能强历秘书郎知滁州属吏畏服不敢受赇除提点成都路刑狱固辞乞除知漳州未上召赴行在卒巽居官所至以廉洁称人号耐贫先生　　许叔度按万姓统谱叔度字瑞大宁德人淳熙七年乡举尝着江东十论推原三国六朝离合之由臞轩王迈为之注亦工诗叔度兄弟五人俱有才名　　许升
按万姓统谱升字顺之同安人朱文公为同安簿从游最早恬淡寡欲切问近思文公语录载其问答之语为多文公去任复从游于建阳其学益进及卒文公深惜之为文以祭今配祀于文公之祠　　许浃
按万姓统谱浃知万安县兴学除弊恺悌之化比屋相尚郭帅元为撰许公十政诗刻石　　许俭
按万姓统谱俭字幼度闽清人朱文公门人俭不蓄私财不置私器三世不分异庭无间言郑性之大书孝友二字以扁其堂　　许知新
按万姓统谱知新淳熙间令象山治尚宽和为民兴利开千丈马冈瑞龙三河以灌下泾之田利甚溥焉　　许锡按万姓统谱锡淳熙登第令建昌守兴国以真德秀荐除夔路运判所在多可纪在夔窜贪墨奏罢鼓铸民忻然若更生入为刑部郎中投札论政弊言讦切忤时竟得请老归所著有家帚集　　许奕
