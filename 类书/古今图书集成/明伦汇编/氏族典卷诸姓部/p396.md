<!-- { "loadSidebar": true } -->
按宋史杨简传简门人钱时字子是淳安人幼奇伟不群读书不为世儒之习以易冠漕司既而绝意科举究明理学江东提刑袁甫作象山书院招主讲席学者兴起政事多所裨益郡守及新安绍兴守皆厚礼延请开讲郡庠其学大抵发明人心论议宏伟指擿痛决闻者皆有得焉丞相乔行简知其贤特荐之朝授秘阁校勘未几出佐浙东仓幕太史李心传奏召史馆检阅转对敷陈剀切皆圣贤之精微旋以国史宏纲未毕求去授江东帅属归其书有周易释传尚书演义学诗管见春秋大旨四书管见两汉笔记蜀阜集冠昏记百行冠冕集宝佑间守季镛祠于学　　钱益按广东通志益东管人登淳佑元年进士性刚介不可干以私历廉州盐官调静江府佥判荐改赣州兴国县时峒寇连年剽掠益至请兵躬往剿捕扫其巢穴民赖以安　　钱应高
按溧阳县志应高登景定三年进士元陷建康赵淮被执宿其家翼日即北行应高追送至江口闻淮瓜州之变愤不食至荆溪赴水死　　钱允文
按万姓统谱允文号竹间从季父融堂先生游研精义理尤善属文登咸淳元年进士第历武冈令严而爱敏而不苛权豪有所犯执法不少贷由是强猾敛避侄端宗领乡荐主嘉定学教有安定遗风焉　　钱戬按尚友录戬溧阳人居父忧有少年数人来曰而父负吾金数百万戬与之不吝夜有盗入戬知之呼与一白金使速去终不语人后其子至显官人以为阴德之报　　钱兴祖
按绍兴府志兴祖字国材上虞人少类成人长探理学母疾二年竭力致养及终贫不能葬孺子泣者五年既葬白乌千百集墓木上大鹳驯扰墓旁卒百日而后去　　钱文卿
按万姓统谱文卿乐清人方数岁执父丧如成人时三舍法行文卿方冠领郡学正诸生肃然钦之奉母居白石山阖族同居三十余年无间言　　钱文季
按万姓统谱文季乐清人为成都漕运判官善属文义士杨巨源死于非命文季为作哀词蜀人高之终宗正少卿

　县姓部列传
　　周
　　县贲父
按礼记檀弓鲁庄公及宋人战于乘丘县贲父御卜国为右马惊败绩公队佐车授绥公曰末之卜也县贲父曰他日不败绩而今败绩是无勇也遂死之圉人浴马有流矢在白肉公曰非其罪也遂诔之士之有诔自此始也　　县成
按史记仲尼弟子列传县成字子祺
注
郑元曰鲁人
　　县子琐
按礼记檀弓县子琐曰吾闻之古者不降上下各以其亲滕伯文为孟虎齐衰其叔父也为孟皮齐衰其叔父也注
顼县子名
　　县子石
按吕氏春秋县子石学于墨子
　　汉
　　县芝
按万姓统谱芝甘陵相
　　县黠
按万姓统谱黠中书令

　仙姓部汇考
凌迪知万姓统谱
　　仙姓
仙见姓苑

　旃姓部汇考
凌迪知万姓统谱
　　旃姓
旃见姓苑

　钱姓部列传一
　　周
　　钱丹
按郑樵通志战国时有隐士钱丹
　　秦
　　钱产
按郑樵通志秦有御史大夫钱产
　　汉
　　钱逊
按郑樵通志汉哀平间钱逊为广陵太守避王莽乱徙居乌程　　钱林
按尚友录林字元茂本徐州人建平中为谏议大夫元始中王莽专政林遂弃爵隐长兴陂门里不干名利子孙因家焉　　后汉
　　钱敞
按万姓统谱敞长城人祠部郎林后
　　钱咸
按万姓统谱咸旗门将军高密侯
　　钱让
按万姓统谱让字德高咸孙吴郡太守薛同枉下廷尉让诣朝称冤被囚怡然自若枉声弥厉天子奇而赦同罪官至富春公　　魏
　　钱盛
按万姓统谱盛长兴人庐江太守
　　钱瑞
按万姓统谱瑞长兴人青冀二州刺史龙骧将军　　晋　　钱宠
按万姓统谱宠字士惊东迁县开国侯长城人　　钱迪按万姓统谱迪太子太傅长城人
　　钱祥
按万姓统谱祥字公审伏波将军长城人
　　钱岳
按万姓统谱岳字成山步兵校尉长城人
　　钱弥
按万姓统谱弥字德盛让七世孙大司农辅国将军豫章县侯长城人　　钱端
按晋书陈敏传敏有割据江东之志因中国大乱遂据历阳弟昶将精兵数万据乌江弟恢率钱端等南寇江州　　钱广　钱象
按晋书陈敏传敏据有吴越之地周&#顾荣遣使密报征东大将军刘准遣兵临江己为内应准遣扬州刺史刘机宁远将军衡彦等出历阳敏使弟昶及将军钱广次乌江以距之钱广家在长城&#乡人也&#潜使图昶广遣其属何康钱象投幕送白事于昶昶倾头视书康挥刀斩之　　钱凤
按晋书王敦传沈充字士居少好兵书颇以雄豪闻于乡里敦引为参军充因荐同郡钱凤凤字世仪敦以为铠曹参军数得进见知敦有不臣之心因进邪说遂相朋构专弄威权言成祸福遭父丧外托还葬而密为敦使与充交构按敦败后凤为周
光所斩传首京师

　　宋
　　钱穆
按万姓统谱穆始兴王师
　　钱延庆
按宋书孙棘传太宗泰始二年长城奚庆思杀同县钱仲期仲期子延庆属役在都闻父死驰还于庚浦埭逢庆思手刃杀之自系乌程县狱吴兴太守郗颙表不加罪许之　　梁
　　钱景深
按陈书钱道戢传道戢父景深梁汉寿令
　　钱琎
按万姓统谱大宝间盗起攻城琎领兵退贼封乘义侯　　陈
　　钱道戢
按陈书钱道戢传道戢字子韬吴兴长城人也少以孝行着闻及长颇有干略高祖微时以从妹妻焉从平卢子略于广州除滨江令高祖辅政遣道戢随世祖平张彪于会稽以功拜直合将军除员外散骑常侍假节东徐州刺史封永安县侯随侯安都镇防梁山寻领钱塘余杭二县令天嘉元年领剡令寻为临海太守侯安都之讨留异也道戢帅军出松阳以断其后异平以功拜持节通直散骑常侍轻车将军都督东西二衡州诸军事衡州刺史领始兴内史高宗即位征欧阳纥入朝纥疑惧乃举兵来攻衡州道戢与战却之及都督章昭达率兵讨纥以道戢为步军都督纥平除左卫将军太建二年又随昭达征萧岿于江陵道戢为昭达前军攻安蜀城降之以功加散骑常侍仁武将军其年迁仁威将军吴兴太守未行改授使持节都督郢巴武三州诸军事郢州刺史王师北讨道戢围历阳历阳城平因以道戢镇之以功加云麾将军其年十一月遘疾卒时年六十三赠本官谥曰肃子邈嗣　　钱逵
按尚友录逵字通甫临安人梁大同中为庐陵王国侍郎羽林监陈高祖立迁东海太守生九子皆掌郡符故其地所居之山号九州山见罗隐所为碑记　　隋　　钱秀卿
按万姓统谱秀卿长城人太常博士迁锺离守伏波将军　　钱伯仁
按万姓统谱伯仁字德靖长城人举孝廉为散骑常侍　　唐
　　钱九陇
按唐书裴寂传钱九陇字永业湖州长城人父文强为吴明彻裨将与明彻俱败彭城入隋以罪没为奴故九陇事唐公善骑射常备左右兵起以功授金紫光禄大夫从战薛仁杲刘武周擢累为右武卫将军从平洛阳佐皇太子建成讨刘黑闼魏州力战破贼以功最封郇国公以本官为苑游将军贞观初为眉州刺史改巢国卒赠左武卫大将军潭州都督谥曰勇陪葬献陵　　钱起
按唐书卢纶传纶与吉中孚韩翃钱起司空曙苗发崔峒耿湋夏侯审李端皆能诗齐名号大历十才子起吴兴人天宝中举进士与郎士元齐名时语曰前有沈宋后有钱郎终考功郎中　　钱徽
按唐书钱徽传徽字蔚章父起徽中进士第居谷城观察使樊泽表署掌书记又辟宣歙崔衍府入拜左补阙以祠部员外郎为翰林学士三迁中书舍人加承旨以论淮西事忤旨罢职徙太子右庶子出虢州刺史入拜礼部侍郎宰相段文昌以所善杨浑之学士李绅以周汉宾并诿徽求致第籍徽不能如二人请自取杨殷士苏巢巢者李宗闵&#殷士者汝士之弟皆与徽厚文昌怒即奏徽取士以私访绅及元稹时稹与宗闵有隙因是共挤其非有诏王起白居易覆试而黜者过半遂贬江州刺史转湖州还迁工部侍郎出为华州刺史文宗立召拜尚书左丞会宣墨麻群臣在廷方大寒稍稍引避徽素恭谨不去位久而仆因上疏告老不许太和初复为华州俄以吏部尚书致仕卒年七十五赠尚书右仆射子可复方义可复死郑注时方义终太子宾客　　钱珝
按唐书钱徽传徽子方义方义子珝字瑞文善文辞王抟荐知制诰进中书舍人抟得罪珝贬抚州司马　　钱镠按五代史吴越世家钱镠字具美杭州临安人也临安里中有大木镠幼时与群儿戏木下镠坐大石指麾群儿为队伍号令颇有法群儿皆惮之及壮无赖不喜事生业以贩盐为盗镠善射与槊稍通图纬诸书唐干符二年浙西裨将王郢作乱石鉴镇将董昌募乡兵讨贼表镠偏将击郢破之黄巢攻掠浙东至临安镠射杀其将斩首数百级巢遂急引兵过都统高骈表昌杭州刺史时天下乱昌乃团诸县兵为八都以镠为都指挥使中和二年越州观察使刘汉宏与昌有隙屯兵西陵镠率八都兵败之四年镠破越州乃奏昌代汉宏而自居杭州光启三年拜镠左卫大将军杭州刺史是岁淮南大乱镠遣都将攻常州进攻润州昭宗拜镠杭州防御使久之镠取苏常唐升杭州武威军拜镠都团练使景福二年拜镇海军节度使润州刺史干宁元年加同中书门下平章事二年董昌反诏封镠彭城郡王浙江东道招讨使攻昌昌死昭宗改威胜军为镇东军拜镠镇海镇东军节度使加检校太尉中书令赐铁券恕九死光化元年移镇海军于杭州加镠检校太师图形凌烟阁天复二年封越王天佑元年封吴王梁太祖即位封吴越王兼淮南节度使开平二年加守中书令三年加守太保干化元年加守尚书令兼淮南宣润等道四面行营都统友珪立册尊镠尚父贞明三年加天下兵马都元帅唐庄宗入洛赐镠玉册金印镠因自称吴越国王明宗初即位安重诲用事奏削镠王爵元帅尚父以太师致仕重诲死明宗乃复镠官爵长兴三年卒年八十一谥曰武肃　　钱镖
按十国春秋镖武肃王同父弟也少骁勇善战天宝中吴兵攻苏州镖以杜建徽往援围得解已而高澧叛湖州镖以指挥使禀王命讨澧明年武肃王巡湖州署镖为刺史镖嗜酒杀人惧王之督己也遂以四年冬奔吴吴武义初以为右龙武统军终于其职　　钱铎按十国春秋铎武肃王同父弟累官睦州刺史领安南军节度使同平章事　　钱铧
按十国春秋铧字辅轩英显王有五子长武肃王次锜次镖次铎次即铧也生而有文在手曰王及长渐灭性多艺善绘画尤精音律承制累授温明二州刺史检校太尉奏迁恩州防御使文穆王时除两浙行军司马寻改本州团练使顺化军节度使封楚国公开运二年卒年五十五谥忠简　　钱镒
按十国春秋镒武肃王从父弟也积功为龙武统军田頵叛杨氏武肃王命镒屯宣州以待变及陈询叛睦州吴遣陶雅入寇而镒在行间遂为吴人所掳未几我军获吴将李涛天宝十四年吴乃遣镒以易涛镒归署为镇海军节度副使　　钱銶
按十国春秋銶武肃王从弟也龙纪时淮南六合镇遏使徐约已得苏州武肃王命銶将兵攻之约势窘入海死銶由是拔苏州久之授銶苏州招辑使颇以战功称　　钱锯
按十国春秋衢州刺史锯武肃王从弟
　　钱镇
按十国春秋睦州刺史镇武肃王从弟
　　钱朗
按十国春秋吴越钱朗洪州人少以五经登科仕唐累官光禄卿文宗朝归隐庐山得补脑还化之术武肃王延至西府以师礼事之时朗曾元孙数辈皆以明经官邑令皤然皓首拜于阶下而朗貌若童子人咸异之一夕忽语家人曰适为上清所召今去矣俄气绝数日颜色如生及举棺尸已解去时年一百七十余岁　　钱亮
