<!-- { "loadSidebar": true } -->
按晋书严卿传卿会稽人也善卜筮乡人魏序欲暂东行荒年多抄盗令卿筮之卿筮曰君慎不可东行必遭暴害之气而非劫也序不之信卿曰既必不停宜以禳之可索西郭外独母家白雄狗系着船前求索止得驳狗无白者卿曰驳者亦足然犹恨其色不纯当余小毒正及六畜辈耳无所复忧序行半路狗忽然作声甚急有如人打之者比视已死吐黑血斗余其夕序墅上白鹅数头无故自死而序家无恙　　严高按万姓统谱高太康中为晋安太守以宽惠得人心　　宋　　严世期
按宋书严世期传世期会稽山阴人也好施慕善出自天然同里张迈等三人妻各产子时岁饥俭虑不相存世期分食解衣以赡其乏三子&#得成长同县俞阳妻庄年九十庄女兰七十并各老病单孤无所依世期衣饴之二十余年死并殡葬宗亲严弘乡人潘伯等十五人荒年并饿死露骸不收世期买棺器殡埋存育孩幼山阴令何曼之表言之元嘉四年有司奏榜门曰义行严氏之闾　　南齐
　　严桓之
按南齐书江泌传建武中明帝害诸王广汉王侍读严桓之哭王尽哀按桓之疑
即是植之

　　梁
　　严植之
按梁书严植之传植之字孝源建平秭归人也祖钦宋通直散骑常侍植之少善庄老能元言精解丧服孝经论语及长遍治郑氏礼周易毛诗左氏春秋性淳孝谨厚不以所长高人齐永明中始起家为庐陵王国侍郎迁广汉王国右常侍王诛国人莫敢视植之独奔哭营葬当时义之建武中迁员外郎散骑常侍寻为康乐侯相在县清白民吏称之天监二年板后军骑兵参军事四年初置五经博士各开馆教授以植之兼五经博士馆在潮沟生徒常百数六年迁中抚军记室参军犹兼博士七年卒于馆　　北魏
　　严棱
按魏书严棱传棱冯翊临晋人遇乱避地河南刘裕以为广威将军泰常中奚斤南讨军至颍川棱诣斤降驿送棱朝太宗于冀州嘉其诚款拜平远将军赐爵合阳侯世祖践祚除中山太守有清廉之称卒于家　　严稚玉
按魏书严棱传合阳侯棱卒子稚玉袭爵太和二年太仓令五年出为平南将军东兖州刺史假冯翊公卒子昙袭　　严季
按魏书刘渴侯传严季为军校尉与渴侯同殿势穷被执终不屈死　　唐
　　严善思
按唐书严善思传善思名撰同州朝邑人以字行父延通儒术该晓图谶善思传延业褚遂良上官仪等奇其能高宗封泰山举销声幽薮科及第调襄阳尉居亲丧庐墓因隐居十年武后时擢监察御史数言天下事方酷吏构大狱以善思为详审使平活八百余人原千余姓长寿中来俊臣等疾之诬以罪&#交趾五岁得还以著作佐郎迁给事中神龙中迁礼部侍郎表求汝州刺史睿宗立召拜右散骑常侍初谯王重福徙均州过汝善思为刺史及谋反伪除礼部尚书重福败坐关通流静州后遇赦还开元十六年卒子向干元中为凤翔尹　　严挺之
按唐书严挺之传挺之名浚以字行华州华阴人少好学姿质轩秀举进士并擢制科调义兴尉号材吏姚崇执政引为右拾遗侍御史任正名恃风宪至廷中责詈衣冠挺之让其不敬反为所劾贬万州员外参军事开元中为考功员外郎累进给事中会杜暹李元纮为相不相中暹善挺之而元纮善宋遥遥校吏部判取舍与挺之异言于元纮出为登州刺史改太原少尹又改濮汴二州刺史召为刑部侍郎迁太府卿宰相张九龄雅知之用为尚书左丞知吏部选李林甫与九龄同辅政以九龄方得君谄事之内实不善也户部侍郎萧炅林甫所引不知书挺之白九龄出炅岐州刺史林甫恨之下除洺州刺史徙绛州天宝初帝顾林甫曰严挺之安在此其材可用林甫因绐挺之使称疾愿就医京师林甫已得奏即言挺之春秋高有疾幸闲官得自养帝乃以为员外詹事诏归东都挺之郁郁成疾卒　　严安之
按尚友录安之为治严肃元宗尝赐酺三日御五凤楼观者喧溢乐不得奏金吾白梃如雨不能止上患之高力士奏河南丞严安之为理严请使止之安之至以手板画地曰犯此者死于是三日指其画以相戒无敢逾者　　严武
按唐书严挺之传挺之子武字季鹰幼豪爽以荫调太原府参军事累迁殿中侍御史从元宗入蜀擢谏议大夫至德初赴肃宗行在房管荐为给事中已拜京兆少尹坐管事贬巴州刺史久之迁东川节度使擢成都尹剑南节度使还拜京兆尹为二圣山陵桥道使封郑国公迁黄门侍郎与元载厚相结求宰相不遂复节度剑南永泰初卒　　严维
按全唐诗话维字正文越州人与刘长卿善长卿为睦州司马以诗寄之维答诗有柳塘春水漫花坞夕阳迟之句为世所重　　严郢
按唐书严郢传郢字叔敖华州华阴人父正诲江南西道采访使郢及进士第补太常协律郎至德初擢大理司直吕諲镇江陵表为判官方士申泰芝以术得幸肃宗遨游湖衡间以妖幻诡众奸赃巨万潭州刺史庞承鼎按治帝不信召还泰芝下承鼎江陵狱郢具言泰芝左道帝遣中人与諲杂讯有状帝不为然卒杀承鼎流郢建州泰芝后坐妖妄不道诛代宗初召郢为监察御史郭子仪表为关内河东副元帅府判官迁行军司马拜河南尹水陆运使大历末进拜京兆尹号称职宰相杨炎恶异己阴讽御史张着劾郢匿发民浚渠使怨归上系金吾长安中日数千人遮建福门讼郢&#得原会秋旱郢请蠲租税炎令度支御史按覆以不实罢为大理卿炎之罢卢杞引郢为御史大夫共谋炎罪即逮捕河中观察使赵惠伯下狱楚掠惨棘锻成其罪卒逐炎崖州惠伯费州天下以郢挟宰相报仇为不直然杞用郢败炎内忌郢才因按蔡廷玉事出郢为费州刺史道逢柩殡问之或曰赵惠伯之殡郢内惭忽忽岁余卒　　严震
按唐书严震传震字遐闻梓州盐亭人至德干元中数出赀助边得为州长史西川节度使严武知其才署押衙迁恒王府司马武卒罢归起为兴凤两州团练使好兴利除害建中中剑南黜陟使韦植状震治行为山南第一封郧国公迁山南西道节度使朱泚反李怀光与贼连和奉天危蹙帝欲徙跸山南震驰表奉迎遣大将张用诚以兵五千扞卫用诚至盩厔有反计帝忧之会震牙将马勋嗣至帝告以故勋以计缚用诚送于震杖杀之帝大喜翌日发奉天既入骆谷怀光以骑追袭赖山南兵以免寻加检校户部尚书冯翊郡王天子至梁州地贫无所仰给震随宜劝课鸠敛有法民不烦扰而行在供亿具焉车驾将还加检校尚书左仆射久之进同中书门下平章事贞元十五年卒谥曰忠穆　　严砺
按唐书严砺传砺字元明震从祖弟也在山南署牙将轻躁多奸谋以便佞自将累为兴州刺史震卒以砺权主留府事遗言荐之即拜本道节度使砺在位贪沓苟得士民不胜其苦刘辟反以储备有素检校尚书左仆射节度东川元和四年卒　　严绶
按唐书严挺之传挺之从孙绶绶父丹尝为剑南盐铁青苗租庸使绶擢进士第以侍御史副刘赞为宣歙团练使赞卒绶总留事悉库物以献召为刑部员外郎宾佐进奉由绶始河东节度使李说病军司马郑儋总其政说卒代为节度时德宗颇忆绶所献擢为河东司马儋卒即代其使宪宗立杨惠琳反夏州刘辟反蜀绶遣李光颜助讨贼二贼平封扶风郡公在镇九年尚宽惠治称流闻士马孳息入为尚书右仆射出为荆南节度使封郑国公徙山南东道节度使以太子少保召还检校司徒判光禄卿事进少傅卒河东李进贤者善畜牧家高赀得幸于绶署牙门将元和中累为振武节度使辟绶子澈为判官年少治苛刻军中苦之众乃杀澈而屠进贤家　　严撰
按唐书严震传震从孙撰与宰相杨收善咸通中由桂营观察使擢为江南节度使改号镇南军及收得罪韦保衡以撰素善收赇贿狼藉遣使按覆赐死　　严季實按唐书马存亮传严遵美父季實为掖廷局博士大中时有宫人谋弒宣宗是夜季實直咸宁门下闻变入射杀之擢北院副使终内枢密使　　严遵美
按唐书马存亮传严遵美历左军容使后从昭宗迁凤翔求致仕隐青城山年八十余卒　　后唐
　　严可求
按十国春秋吴严可求同州人也父实仕唐为江淮水陆转运判官因家于江都可求少通敏有心计以徐温客为太祖幕僚遇事多所筹画温除张颢授扬州司马已而温镇润州留子知训与可求居广陵秉政未几改营田副使武义元年高祖即吴王位迁门下侍郎顺义中拜尚书右仆射已而兼同平章事进左仆射太和二年卒　　后周
　　严续
按十国春秋南唐严续字兴宗父可求为吴相续年十余岁以父荫补千牛备身迁秘书郎烈祖以女妻之少长富贵性恭恪循循如也烈祖受吴禅官兵部侍郎尚书左丞元宗即位进礼部尚书中书侍郎时宋齐丘专国公卿多附之惟续持正不为屈出为池州刺史江文蔚扬言于朝曰严续国之勋戚位为大臣今以不附憸邪横遭斥逐则余可知矣于是群党迫公论召还复拜中书侍郎兼三司使已又出为奉化军节度使数年仍入知尚书省遂为门下侍郎同平章事割地后罢为少傅元宗南迁拜左仆射使辅太子居守后主立改司空同平章事续自以肺腑尽忠不贰然寡学识听用多非其人不能称职或作螃蟹赋以讥之是时以军兴百官政事往往归枢密院续言多不见用求罢拜镇海军节度使逾年称疾归卒于私第年五十七谥曰懿　　严永
按十国春秋吴越严永温州永嘉人也初仕南唐历显官一日避地归藏衣冠于平阳青华山穴中为人佣作自给使者以王命物色得之永不得已于穴间取衣冠以行已复遁去不知所之士人名其处曰严公岩　　严隆
按万姓统谱隆关中人节度使武元孙也父广远仕马氏为评事因以女适周行逢至隆遂迁华容死葬石首鹿湖山今其家分为八族　　宋
　　严肃
按万姓统谱肃字成之大中祥符间由大理丞知南安军以通敏之才正直之气劝善惩恶词讼止息辇运无滞物产盈美　　严颢
按万姓统谱颢字威卿吉水人皇佑进士为河源令持身以廉邑人惜其去饯以海错舟行十余里家人发缶得金告颢亟命停舟召馈者还之　　严希孟
按万姓统谱希孟沿海人博文通史尢长于诗父文式早卒家颇寒约母李氏御众有法持家极严希孟惟母命是从家日鸁裕母自奉愈约希孟一如母心元佑三年母感疟症希孟忧药勿效祷亦无验密割股肉炊以啖母其疾遂痊乡人称曰严家孝子母终丧葬哀毁如礼人与相接未尝有笑容　　严刚中
按宋史李诚之传死金人难者蕲州都大监辖蕲口镇仓库严刚中赠承事郎　　严粲
按邵武府志粲字叔旦一曰明卿莒溪人精毛氏诗笺注尝自注诗名曰严氏诗辑朱文公诗传多采其说焉　　严瑀
按万姓统谱瑀字元瑜江山人绍兴中进士官平江府录事参军卜居泛仙山之阳以文字名家有溪上翕耳集　　严有翼
按万姓统谱有翼绍兴间教授南剑州学精理明动以师道自任搜剔经髓讲授诸生意融而言随闻者争听户外之屦常满　　严抗
按万姓统谱抗字汝抑绍兴进士历官谏议大夫累击豪幸有奏议通篇　　严昌裔
按万姓统谱昌裔字庆曾零陵人紫岩先生张浚谪永州昌裔登其门而受学焉南轩实与之为友云　　严九龄按万姓统谱九龄字德延新喻人质敏嗜学教授里塾高蹈不仕绍兴间膺荐不出年九十四终　　严思义
按万姓统谱思义字仲和临川人干道初进士诲人以践履为先朱熹荐之仕至宁国府倅全活淮民流徙者甚众老归故里卒年九十四　　严珽
按万姓统谱珽字玉甫性嗜学才识高迈襟怀弘远言论侃侃为剑南节度使剖析无滞寮采服其能兵民怀其惠文章事业咸足人听卒于官　　严嘉谋
