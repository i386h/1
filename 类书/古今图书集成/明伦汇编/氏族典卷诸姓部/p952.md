<!-- { "loadSidebar": true } -->
楚有斗成然食采于蔓因氏

　亘姓部列传
　　汉
　　亘宽
按万姓统谱宽汉祖时为庐江郡丞
　　亘谦
按万姓统谱谦定国内史

　逊姓部汇考
凌迪知万姓统谱
　　逊姓
逊见姓苑

　宪姓部列传
　　汉
　　宪义渠
按奇姓通义渠汉长史
　　宪丘音
按万姓统谱丘音丞相史
　　元
　　宪德明
按万姓统谱德明大德间任福州路总管
　　明
　　宪章
按万姓统谱章代州人嘉靖中荆州府经历

　漫姓部列传
　　明
　　漫智
按万姓统谱智沂州人宣德举人

　蔓姓部列传
　　周
　　蔓成然
按左传昭公十三年楚子之为令尹也杀大司马薳掩而取其室及即位夺薳居田迁许而质许围蔡洧有宠于王王之灭蔡也其父死焉王使与于守而行申之会越大夫戮焉王夺斗韦龟中犨又夺蔓成然邑而使为郊尹成然故事蔡公故薳氏之族及薳居许围蔡洧成然因群丧职之族启越大夫常寿过作乱
================================================　献姓部汇考
郑樵通志
　　以谥为氏
献氏姬姓晋献公之后也见风俗通战国时有秦大夫献则
　运姓郓姓菌姓汶姓部汇考
凌迪知万姓统谱
　　运姓
运见姓苑
　　郓姓
郓鲁大夫食采于郓子孙氏焉
　　菌姓
菌音郡见直音
　　汶姓
汶见姓苑

　段姓部艺文
　　金坛段氏族谱序　　　　　明何乔新金坛段君敏繇进士出宰新城尝念其家谱遗轶无以昭示来世乃因其叔父舒所录先世图谱遗文纂次成书先以系图次以家传又次以先世遗文与凡儒硕诗文为段氏作者既成委予族子棪求序其首简按段氏有二族其一以官氏周礼所谓凫段桃是也其一以王父名为氏春秋传所谓共叔段是也金坛之段未知孰所本其先世家汴梁完颜氏蹂宋有百三公者渡江而南始家京口二子一居丹阳一居金坛日益蕃昌自百三公至县宰君十有一世矣今观其谱断自始迁之祖者详其所可知也汴梁之族不录者阙其所不可考也旁支承继必着其所出者不敢忘天性之亲也先世行善必纪其实者不敢诬其祖也辨昭穆之戚疏叙传承之久近甚得古人作谱慎重之意可谓贤已予尝考淳安汪氏之谱以鲁侯为祖番阳吴氏之谱以季札为祖而承传卒葬具焉皆自以为博矣然予窃疑之数千年之间或盛或衰或绝或续安知不有拜汾阳之墓者乎安知不有冒称东坡出子者乎则其详也乃所以为伪也段氏之谱于有征者不敢遗无征者不敢纪其贤于彼远矣段氏自百三公以来世业医而本于儒其利泽及人者博且深矣而县宰君以文学发身政声赫然方将跻华陟要以显其亲以光斯谱予未耄尚及见之
　逊姓部列传
　　唐
　　逊揆
按奇姓通揆为李克用擒骂不绝口克用锯之揆曰狗奴锯人当以板束终不为动
　段姓部汇考
唐书
　　宰相世系表
段氏出自姬姓郑武公子共叔段其孙以王父字为氏汉有北地都尉卬世居武威十四世孙后魏晋兴太守纷五世孙偃师徙河南郑樵通志
　　以名为氏
郑
人名

段氏姬姓郑武公子共叔段之后以王父字为氏战国韩相段规三辅决录云段干木之子隐如入关去干字汉文帝时段卬为北地都尉成帝时段会宗为西域都护后汉桓帝世段颎为太尉皆其裔也　臣谨按共叔段者共谥叔字段名也此以名为氏　者春秋郑伯克段于鄢段名也封于京故谓京城　太叔亦谓之太叔氏廖用贤尚友录
　　段姓
段京兆征音又望出辽西齐郡

　段姓部选句
北周庾信段永神道碑昔者昌意陵居初分若水之姓共叔出奔始有京城之族西河居士蕃魏而却秦北岳将军威胡而奉晋其后居于北代则先封辽水备乎史籍可得而言
　艮姓部列传
　　汉
　　艮当
按尚友录当注乐经

　段姓部列传
　　周
　　段规
按战国策三晋已破智氏将分其地段规谓韩王曰分地必取成&#王曰善果取成&#　　段产
按万姓统谱产谓新城君曰夫奸行者能无为奸而不能令狗无吠己今臣处郎中能无议君于王而不能使人无议臣于君愿君察之也　　汉
　　段卬
按郑樵通志汉文帝时段卬北地都尉
　　段宏
按汉书汲黯传濮阳段宏始事盖侯信信任宏官再至九卿　　段仲温
按汉书儒林传仲温董仲舒弟子
　　段会宗
按汉书段会宗传会宗字子松天水上邽人竟宁中以杜陵令五府举为西域都护骑都尉光禄大夫西域敬其威信三岁更尽还拜沛郡太守徙雁门太守坐法免西域诸国上书愿得会宗阳朔中复为都护既至诸国子弟郊迎后坐擅发戊己校尉兵诏赎拜金城太守以病免小昆弥国乱征会宗为左曹中郎将光禄大夫使立小昆弥兄末振将明年末振将杀大昆弥病死汉恨诛不加遣会宗发戊己校尉兵诛末振将大子番丘会宗恐大兵入逃匿选精兵三十弩召番丘至手&#杀之还赐爵关内侯时卑爰疐欲害昆弥复遣会宗安辑之病死乌孙中年七十五诸国为发丧立祠　　后汉
　　段颎
按后汉书段颎传颎字纪明武威姑臧人会宗之从曾孙也初举孝廉为宪陵园丞阳陵令迁辽东属国都尉时鲜卑犯塞颎纵兵悉斩获之征拜议郎延熹二年迁护羌校尉会烧当等八种羌寇陇西颎击破复拜议郎迁并州刺史复为护羌校尉建宁三年春征还京师拜侍中转执金吾光和二年代桥元为太尉时阳球奏诛王甫并及颎遂饮鸩死　　段翳
按后汉书段翳传翳字元章广汉新都人也习易经明风角时有就其学者虽未至必豫知其姓名隐居窜迹终于家　　晋
　　段灼
按晋书段灼传灼字休然炖煌人也少仕州郡稍迁邓艾镇西司马从艾破蜀有功封关内侯累迁议郎武帝即位擢明威将军魏兴太守卒于官　　段匹磾
按晋书段匹磾传匹磾东郡鲜卑人也种类劲健世为大人父务弗尘征讨有功怀帝以为大单于建武初匹磾推刘琨为大都督结盟讨石勒领幽州刺史已为石季龙所破被害　　段由夫
按尚友录由夫携琴就松风涧响之间曰三者皆自然之声正合类聚　　北魏
　　段霸
按魏书段霸传霸雁门原平人父干慕容垂广武令太祖初遣骑略地至雁门霸年幼见执因被宫刑霸少以谨敏见知稍迁至中常侍中护军将军殿中尚书赐爵武陵公出为定州刺史定州治中张浑屯告霸浊货贪秽遂免为庶人　　段荣
按魏书段霸传霸从弟荣雍州别驾兄弟诸从遂世居广武城修饰有士风　　段晖
按魏书段承根传承根父晖字长祚乞伏炽盘以为凉州刺史御史大夫西海侯盘子暮末袭位国政衰乱晖父子奔土谷浑暮&#暮&#内附晖与承根归国有人告晖欲南奔世祖斩之　　段进
按魏书段进传进不知何许人也世祖初为白道守将蠕蠕大檀入塞围之力屈被执进抗声大骂遂为贼杀世祖愍之追谥曰庄　　段承根
按魏书段承根传承根武威姑臧人自云汉太尉颎九世孙也父晖西海侯承根好学机辩有文思崔浩言之世祖请为著作郎浩诛承根与宗钦等俱死　　北齐　　段荣
按北齐书段荣传荣字子茂姑臧武威人也祖信仕沮渠氏后入魏以豪族徙北边父连安北府司马荣少好历术高祖建义山东荣赞成大策为行台右丞高祖入洛论功封姑臧县侯天平三年转行秦州事四年除山东大行台大都督甚得物情元象元年授仪同三司二年卒谥昭景　　段韶
按北齐书段荣传荣子韶字孝先以军功封下洛县男累迁武卫将军兴和四年从高祖御周文帝于邙山进爵为公高祖崩世宗还邺韶留守晋阳显祖受禅加位特进天保三年为冀州刺史六州大都督有惠政梁将东方自额招诱边民淮泗扰动诏征韶讨破之封平原郡王皇建元年领太子太师进太师天统三年除左丞相以疾薨　　段孝言
按北齐书段荣传荣第二子孝言武定末起家司徒参军事齐受禅累迁至尚书左仆射齐亡入周　　北周　　段永
按周书段永传永字永宾其先辽西石城人晋幽州刺史匹磾之后也曾祖愄仕魏黄龙镇将因徙高陆之河阳焉永幼有志操魏正光末六镇扰乱避地中山后赴洛阳拜平东将军封沃阳县公累迁骠骑大将军开府仪同三司赐姓尔&#氏魏废帝元年授恒州刺史孝闵帝践祚进爵广城郡公入为工部中大夫保定四年拜大将军永历任内外所在颇有声称天和四年授小司寇寻为右二军总管遇疾卒谥曰基子岌嗣官至兵部下大夫　　隋
　　段达
按万姓统谱达姑臧人在周三岁袭爵及长身长八尺美须&#便弓马高祖为丞相以为大都督即位以功授上仪同　　段文振
按隋书段文振传文振北海期原人也祖寿魏沧州刺史父威周洮河甘渭四州刺史文振初从武帝入齐授上仪同后归于高祖高祖引为丞相掾九年大举伐陈以文振为司马及平江南授扬州总管司马后数年拜云州总管寻为太仆卿炀帝即位为兵部尚书待遇甚重从征吐谷浑以功进位右光禄大夫帝幸江都以文振行江都郡事及辽东之役授左候卫大将军出南苏道在道疾卒谥曰襄子十人长子诠官至武牙郎将次纶少以侠气闻　　段文操
按万姓统谱文操文振之弟大业中为虎贲郎将性刚严帝令督秘书省学士时学士颇存儒雅文操&#鞭挞之前后或至千数时议讥之　　唐
　　段志元
按唐书段志元传志元齐州临淄人父偃师仕隋为郢州刺史志元为秦王所识从刘文静拒屈突通以功多授乐游府车骑将军从讨王世充破窦建德平东都迁秦王府右二护军秦王即位累迁左骁卫大将军封褒国公历镇军大将军贞观十六年疾卒谥壮肃　　段秀实
按唐书段秀实传秀实字成公本姑臧人曾祖师浚仕为陇州刺史留不归更为汧阳人秀实举明经弃去从马灵&#讨护密有功授安西府别将白孝德节度邠宁荐为泾州刺史封张掖郡王马璘代孝德每所咨逮璘处决不当固争之不从不止璘卒即拜泾原郑颍节度使数年吐蕃不敢犯塞德宗立加检校礼部尚书建中初召为司农卿朱泚反使骑往迎秀实会源休教泚伪迎天子遣将韩旻领锐师疾驰奉天秀实倒用司农印追其兵翼日泚召秀实计事秀实勃然起夺休象笏击泚遂遇害兴元元年谥曰忠烈　　段平仲
按唐书段平仲传平仲字秉庸本武威人隋民部尚书达六世孙擢进士第杜佑李复之节度淮南连表掌书记擢监察御史磊落有气节嗜酒敢言元和初为谏议大夫再迁尚书右丞朝廷有得失未尝不论奏世推其敢直云终太子左庶子　　段伯伦
按唐书段秀实传秀实子伯伦累官福建观察使终太仆卿　　段洪古
按尚友录洪古安乡人刚方寡合不事生产人或交以非义&#面叱之故终其身无所遇柳宗元称曰畏友　　段佐
按尚友录佐以勇敢知名少事汾阳王郭子仪为牙将从征边朔绩&#居多后为泾原节度使练卒保边亦为西蕃畏惮累至检校工部尚书右神策大将军元和五年卒　　段文昌
