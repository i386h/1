<!-- { "loadSidebar": true } -->
韦氏出自风姓颛顼孙大彭为夏诸侯少康之世封其别孙元哲于豕韦其地滑州韦城是也豕韦大彭迭为商伯周赧王时始失国徙居彭城以国为氏韦伯遐二十四世孙孟为汉楚王傅去位徙居鲁国邹县孟四世孙贤汉丞相扶阳节侯又徙京兆杜陵生元成丞相生宽宽生育育生浚后汉尚书令生豹梓潼太守生着东海相孙冑魏詹事安城侯三子潜穆愔潜号西眷穆号东眷潜曾孙惠度后魏中书侍郎生千雄略阳郡守生郑字子英代郡守兖州刺史生瑱字世珍后周侍中平齐惠公号平齐公房二子峻师东眷韦氏穆曾孙楷晋长乐清河二郡守生逵慕容垂大长秋卿生阆字友观避地蓟城后魏太武召为咸阳太守时关中大乱所部独安明元帝尝曰我欲有臣皆如阆当时以为美谈子孙因自别为阆公房二子范道珍道珍字秦宝后魏威远将军扶风冯翊二郡太守生邕著作郎谏议大夫生鸿冑二子澄淹淹生云起封彭城公因号彭城公房逍遥公房出自阆弟子真喜后魏中侍冯翊扶风二郡守二子旭祉旭南幽州刺史文惠公二子敻叔裕敻字敬远后周逍遥公号逍遥公房八子世康洸灌颐仁基艺冲约郧公房文惠公旭次子叔裕字孝宽隋尚书令郧襄公六子谌总寿霁津静号郧公房南皮公房安城侯冑次子愔愔七代孙景略后周骠骑将军右光禄大夫青州刺史生瓒隋仓部侍郎尚书右丞司农卿南皮县伯四子叔谐季武叔谦季贞因号南皮公房瓒从子元逊从祖弟子述驸马房东眷穆四代孙自璧自璧四代孙延宾延宾三子璋福议至温诸子尚主者数人因号驸马房龙门公房安成侯冑次子愔愔生逵逵六世孙挺杰后周抚军将军平州刺史二子遵通遵骠骑大将军晋州大总管府长史龙门县公因号龙门公房通生善嗣小逍遥公房出自东眷穆曾孙锺锺生华随宋高祖渡江居襄阳生元以太尉掾召不赴二子祖征光禄勋祖归宁远长史祖归三子纂阐睿纂南齐司徒记室参军曾孙弘瑗至嗣立更号小逍遥公房又有京兆韦氏
　韦氏定着九房一曰西眷二曰东眷三曰逍遥公　房四曰郧公房五曰南皮公房六曰驸马房七曰　龙门公房八曰小逍遥公房九曰京兆韦氏宰相　十四人　平齐公房有保衡弘敏东眷有方质逍遥公房有　贯之处厚待价郧公房有巨源南皮公房有见素　驸马房有温龙门公房有执谊襄阳有思谦嗣立　京兆有贻范昭度郑樵通志
　　以国为氏
夏商
以前国

韦氏亦曰豕韦氏风姓杜预云彭商之伯国今滑州韦城即其地能豢龙故韦城古城内有豢龙井尚存按唐表云颛帝孙大彭为夏诸侯少康之世封其别孙元哲于豕韦大彭豕韦迭为商伯周赧王时始失国徙居彭城以国为氏然元哲之名无所经见春秋时自无韦国何得至赧王也韦伯遐二十四世孙孟为汉楚王傅去位徙居鲁国邹县廖用贤尚友录
　　韦姓
韦京兆羽音


　于姓部列传
　　汉
　　于军
按汉书功臣表军以匈奴王降中三年十一月庚子封安陵侯十三年建元六年薨亡后　　于公
按汉书于定国传定国父于公为县狱吏郡决曹决狱平罗文法者于公所决皆不恨郡中为之生立祠号曰于公祠东海有孝妇少寡亡子养姑甚谨姑欲嫁之终不肯姑谓邻人曰孝妇事我勤苦哀其亡子守寡我老久絫丁壮奈何其后姑自经死姑女告吏妇杀我母吏捕孝妇孝妇辞不杀姑吏验治孝妇自诬服具狱上府于公以为此妇养姑十余年以孝闻必不杀太守不听于公争之弗能得乃抱其具狱哭于府上因辞疾去太守竟论杀孝妇郡中枯旱三年后太守至卜筮其故于公曰孝妇不当死前太守强断之咎党在是乎于是太守杀牛自祭孝妇冢因表其墓天立大雨岁熟郡中以此大敬重于公　　于定国
按汉书于定国传定国字曼倩东海郯人少学法于父父死亦为狱吏郡决曹补廷尉史以选与御史中丞从事治反者狱以材高举侍御史选御史中丞昌邑王征即位行淫乱定国上书谏后王废宣帝立大将军光领尚书事条奏群臣谏昌邑王者皆超迁定国繇是为光禄大夫平尚书事甚见任用数年迁水衡都尉超为廷尉定国为人谦恭尢重经术其决疑平法务在哀鳏寡罪疑从轻加审慎之心朝廷称之为廷尉十八岁迁御史大夫甘露中代黄霸为丞相封西平侯元帝立以定国任职旧臣敬重之关东连年被灾害民流入关言事者归咎于大臣上于是数以朝日引见丞相御史入受诏条责定国上书谢罪永光元年春露夏寒日青亡光上复以诏条责定国惶恐上书自劾归侯印乞骸骨遂罢就第数岁七十余薨谥曰安侯子永嗣　　于永
按汉书于定国传定国子永少嗜酒多过失年且三十乃折节修行以父任为侍中中郎将长水校尉定国死居丧如礼孝行闻由是以列侯为散骑光禄勋至御史大夫尚馆陶公主上方欲相之会永薨子恬嗣　　于恬
按汉书恩泽表鸿嘉元年西平侯恬嗣四十三年更始元年绝　　魏
　　于禁
按魏志于禁传禁字文则泰山巨平人黄巾起鲍信招合徒众禁附从焉及太祖领兖州禁与其党俱诣为都伯属将军王朗朗异之荐禁才任大将军太祖召拜军司马使将兵诣徐州攻广威拔之拜陷阵都尉从征黄巾破之尽降其众迁平卤校尉录前后功封益寿亭侯太祖初征袁绍绍兵盛禁愿为先登太祖壮之乃选步骑二千人使禁将守延津以拒绍太祖引军还官渡刘备以徐州叛太祖东征之绍攻禁禁坚守绍不能拔迁裨将军后从还官渡太祖与绍连营起土山相对绍射营中士卒多死伤军中惧禁督守土山力战气益奋绍破迁偏将军东海平拜禁虎威将军禁持军严整得贼财物无所私入然以法御下不甚得士众心迁左将军假节钺建安二十四年关羽攻禁等禁遂降惟庞&#不屈节而死会孙权擒羽获其众禁复在吴文帝践阼权称藩遣禁还帝引见禁须发皓白形容憔&#泣涕顿首帝慰喻拜为安远将军欲遣使吴先令北诣邺谒高陵帝使豫于陵屋画关羽战克庞&#愤怒禁降服之状禁见惭恚发病薨子圭嗣封益寿亭侯谥禁曰属侯　　宋
　　于天宝
按宋书阮田天传步兵校尉于天宝其先胡人预竹林堂功元徽中自陈功劳求加封爵乃封为鄂县子发佃夫之谋以为清河太守右军将军升明元年出为山阳太守齐王以其反复赐死　　北魏
　　于栗磾
按魏书于栗磾传栗磾代人也能左右驰射武艺过人登国中拜冠军将军假新安子及赵魏平定进假新安公永兴中关东群盗大起栗磾受命征伐所向皆平即以本号留镇平阳转镇远将军河内镇将赐爵新城男刘裕伐姚泓遗栗磾书假道西上题曰黑&#公麾下太宗因授黑&#将军栗磾好持黑&#以自标故有是语迁豫州刺史进爵新安侯世祖征赫连昌敕栗磾袭陕城进爵为公加安南将军平统万迁蒲&#镇将时弘农河内上党三郡贼起栗磾讨之转虎牢镇大将加督河内军寻迁使持节都督兖恒二州诸军事镇南将军枋头都将又为外都大官平刑折狱甚有声称卒年七十五赠太尉公　　于简
按魏书于什门传简字什门代人也太宗时为谒者使喻冯跋及至和龙住外舍不入跋使人牵逼令入见跋不拜跋令人按其项什门不屈既而跋止什门什门于群众之中回身背跋被&#后裆以辱之既见拘留随身衣裳败坏略尽虮虱被体跋遗以衣服什门拒而不受历二十四年后冯文通上表称臣乃送什门归拜治书侍御史世祖赐羊千口帛千匹进为上大夫　　于洛拔
按魏书于栗磾传栗磾爵新安公卒子洛拔袭爵少以功臣子拜侍御中散有姿容善应对恭慎小心世祖甚加爱宠因赐名焉擢领监御曹事转监御曹令恭宗在东宫厚加礼遇洛拔恒畏避屏退左转领候宫曹事顷之袭爵出为使持节散骑常侍宁东将军和龙镇都大将营州刺史以治有能名进号安东将军又为外都大官转拜侍中殿中尚书迁尚书令太安四年卒时年四十四有六子　　于提
按魏书于提传提代人高祖时使高车至其庭高车主阿伏至罗责拜拒之阿伏至罗大怒兵胁之降提不从积三岁乃得还高祖嘉之拜提陇西太守赐爵五等男　　于洛侯
按魏书于洛侯传洛侯代人以劳旧为秦州刺史贪酷安忍人情怨愤百姓王元寿等一时反叛有司纠劾高祖诏使者于州刑人处宣告兵民然后斩洛侯以谢百姓　　于烈
按魏书于栗磾传栗磾子洛拔洛拔子烈善射少言有不可犯之色少拜羽林中郎迁羽林中郎将延兴初敕领宁光宫宿卫事迁屯田给纳太和初以本官行秦雍二州事迁司卫监从幸中山转左卫将军赐爵昌国子迁殿中尚书于时高祖幼冲文明太后称制加散骑常侍迁前将军进爵洛阳侯寻转卫尉卿从驾南征加镇南将军及迁洛阳烈与高阳王雍奉迁神主高祖嘉其勋寻迁光禄卿十九年加散骑常侍封聊城县开国子除领军将军以本官从征荆沔车驾还洛论功加散骑常侍金紫光禄大夫世宗即位宠任如前咸阳王禧为宰辅恶烈刚直遂议出之乃授使持节散骑常侍征北将军恒州刺史烈不愿藩授频表乞停世宗以禧等专擅潜谋废之以烈为散骑常侍车骑大将军领军进爵为侯自是长直禁中顺后既立以世父之重弥见优礼卒时年六十五赠太尉公追封巨鹿郡开国公烈有五子　　于敦
按魏书于栗磾传烈弟敦自中散迁骁骑将军景明中假节行并州事除征卤将军恒州刺史卒官赠使持节平北将军恒州刺史　　于果
按魏书于栗磾传敦弟果严毅直亮自中散稍迁光禄大夫守尚书赐爵武城子太和中历朔华并恒四州刺史　　于劲
按魏书于劲传劲字锺葵太尉拔之子颇有武略以功臣子又以功绩位沃野镇将赐爵富昌子拜征卤将军世宗纳其女为后封太原郡公后拜征北将军定州刺史卒赠司空谥恭庄　　于天恩
按魏书于劲传劲弟天恩位内行长辽西太守卒赠平东将军燕州刺史　　于须
按魏书于栗磾传劲弟须中散迁长水校尉稍迁武卫将军太府卿镇南将军肆州刺史卒赠侍中车骑大将军尚书右仆射仪同三司冀州长史重赠征南将军燕州刺史谥曰武　　于文仁
按魏书于栗磾传须弟文仁大中大夫
　　于祚
按魏书于栗磾传栗磾子洛拔洛拔子烈烈子祚字万年太和中为中散稍迁恒州别驾袭父爵除假节振威将军沃野镇将贪残多所受纳坐免官以公还第卒赠平州刺史　　于忠
