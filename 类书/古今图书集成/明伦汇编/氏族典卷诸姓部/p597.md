<!-- { "loadSidebar": true } -->
按汉书李广传广官不过九卿广之军吏及士卒或取封侯广与望气王朔语曰自汉击匈奴广未尝不在其中而诸妄校尉以下材能不及中以军功取侯者数十人广终无尺寸功以得封邑者何也岂吾相不当侯邪朔曰将军自念岂尝有恨者乎广曰吾为陇西守羌尝反吾诱降者八百余人诈而同日杀之至今恨独此耳朔曰祸莫大于杀已降此乃将军所以不得侯者也　　王定
按汉书诸侯王表元狩三年安国侯定嗣元鼎五年坐酎金免　　王唊
按汉书功臣侯表唊以朝鲜将汉兵至降元狩三年封平州侯四年薨亡后　　王当
按汉书诸侯王表元狩五年山都侯当嗣元封元年坐阑入甘泉上林免　　王受
按汉书恩泽侯表盖侯受嗣元鼎五年坐酎金免　　王恢按汉书功臣侯表恢以故中郎将将兵捕得车师王封浩侯封一月坐使酒泉矫制当死赎罪免　　王温舒
按汉书王温舒传温舒阳陵人也少时椎埋为奸试县亭长数废数为吏以治狱至廷尉史事张汤迁御史督稍迁广平都尉道不拾遗迁河内太守捕郡中豪猾连坐千余家论报至流血十余里上以为能迁中尉徙廷尉复为中尉击东越还坐法免上欲作通天台未有人温舒请覆中尉卒得数万人上说拜少府徙右内史坐法失官复为右辅行中尉如故人有告温舒受员骑钱它奸利事罪至族自杀　　王贺
按汉书元后传贺字翁孺为武帝绣衣御史逐捕魏郡群盗坚卢等党与及吏畏懦逗遛当坐者翁孺皆纵不诛它部御史暴胜之等奏杀二千石诛二千石以下及通行饮食连坐者大部至斩万余人翁孺以奉使不称免叹曰吾闻活千人有封子孙吾所活者万余人后世其兴乎翁孺既免而与东平陵终氏为怨乃徙魏郡元城委粟里为三老魏郡人德之元城建公曰昔春秋沙麓崩晋史卜之曰后六百四十五年宜有圣女兴其齐田乎今王翁孺徙正直其地后八十年当有贵女兴天下云翁孺生禁　　王欣
按汉书王欣传欣济南人也以郡县吏积功迁被阳令武帝末绣衣御史暴胜之持斧逐盗贼以军兴从事诛二千石以下过被阳欲斩欣欣已解衣伏质仰言言使君颛杀生之柄威震郡国今复斩一欣不足以增威不如时有所宽以明恩贷令尽死力胜之壮其言还荐欣征为右辅都尉守右扶风上出幸宫馆驰道修治拜真视事昭帝时为御史大夫代车千秋为丞相封宜春侯明年薨谥曰敬侯子谭

　王姓部列传十六
　　宋三
　　王德用
按宋史王超传超子德用字元辅超为怀州防御使至道二年击李继迁超帅兵出绥夏德用年十七为先锋战铁门关敌却德用领兵绝其归路下令曰乱行者斩一军肃然超亦为之按辔抚其背曰王氏有子矣累迁内殿崇班天圣初以博州团练使知广信军徙冀州历龙神卫捧日天武四厢都指挥使迁殿前都虞候章献太后临朝有求内降补军吏者德用曰补吏军政也不可与太后固欲与之卒不奉诏仁宗阅太后合中得德用前奏奇之以为可大用拜检校太保签书枢密院事德用状貌雄毅面黑颈以下白晰人皆异之言者论德用貌类艺祖降右千牛卫上将军知随州陕西用兵拜保静军节度使徙定州路都总管日训练士卒契丹使谍者来觇或请捕杀之德用曰第舍之明日大阅援桴鼓之士皆踊跃乃下令具糗粮听吾鼓声视吾旗帜所向觇者归告契丹谓汉兵将大入既而复议和遂徙陈州入奉朝请拜同中书门下平章事封祁国公皇佑三年以太子太师致仕德用将家子习知军中情伪善以恩抚下闾阎妇女小儿皆呼德用曰黑王相公卒赠太尉中书令谥武恭　　王希逸
按宋史王显传显子希逸字仲庄以荫补供奉官好学尢熟唐史聚书万余卷换秩授朝奉大夫太子中允咸平初改殿中丞直史馆预修册府元龟加祠部员外郎卒　　王希范
按宋史王显传显子希范至如京副使
　　王宁
按万姓统谱宁字德和三魁乡荐戊戌中乙科终中奉大夫直徽猷阁逮事三朝凡所&#历绰有休闻有笑庵集十卷　　王光济
按宋史王光济传光济庐州人丧母因刻像日夕奉事如平生孝道纯笃咸平二年本州以孝闻有诏旌之　　王曾
按宋史王曾传曾字孝先青州益都人咸平中由乡贡试礼部廷对皆第一杨亿见其赋叹曰王佐器也以将作监丞通判济州代还景德初迁右正言知制诰迁翰林学士出知应天府天禧中徙天雄军复参知政事仁宗立迁礼部尚书拜同中书门下平章事集贤殿大学士王钦若卒曾以门下侍郎兼户部尚书始太后受册将御大安殿曾执以为不可及长宁节上寿止供张便殿太后左右姻家稍通请谒曾多所裁抑太后滋不悦会玉清昭应宫灾乃出知青州以彰信军节度使复知天雄军契丹使者往还敛车徒而后过无敢哗者景佑元年为枢密使明年拜右仆射封沂国公宝元元年冬大星坠其寝左右惊告曾曰后一月当知之如期而薨赠侍中谥文正　　王贻永按宋史王贻永传贻永字秀长溥之孙也性清慎寡言颇通书不好声技咸平中尚郑国公主授右卫将军驸马都尉领高州刺史再迁右监门卫大将军奖州团练使求外补得知单州真拜洺州团练使徙徐州改卫州团练使进怀州防御使知澶定二州徙成德军迁耀州观察使复知澶州历彰化武定军节度使观察留后拜安德军节度使出知天雄军徙保宁军节度使知郓州复徙定州又徙成德军擢同知枢密院事改副使进枢密院使久之拜同中书门下平章事以疾求罢乃徙彰德节度使至和初复以疾辞拜尚书右仆射检校太师兼侍中景灵宫使卒谥康靖贻永在枢密十五年迄无过失人称其谦静子道卿西上合门使　　王曙
按宋史王曙传曙字晦叔隋东皋子绩之后世居河汾后为河南人中进士第再调定国军节度推官咸平中举贤良方正科策入等迁秘书省著作佐郎知定海县还为群牧判官迁太常丞判三司凭由理欠司坐举进士失实降监庐州茶税再迁尚书工部员外郎龙图阁待制以右谏议大夫为河北转运使勾当三班院以枢密直学士知益州有卒夜告其军将乱立辨其伪斩之蜀人比之张咏号前张后王入为给事中其妻寇准女也准罢相且贬曙亦贬郢州团练副使起为光禄卿知襄州又徙汝州复给事中知潞州徙河南府永兴军召为御史中丞以尚书工部侍郎参知政事以疾请罢改户部侍郎资政殿学士知陕州徙河阳再知河南府召为枢密使拜同中书门下平章事逾月首发疽卒谥文康曙方严简重有大臣体居官深自抑损喜浮图法斋居蔬食泊如也　　王樵按宋史王樵传樵字肩望淄州淄川人居县北梓桐山博通群书不治章句尢善考易与贾同李冠齐名学者多从之咸平中契丹游骑度河举家被掠樵即弃妻挺身入契丹访父母累年不获还东山刻木招魂以葬立祠画像事之如生服丧六年哀动行路又为属之尊者次第成服北望叹曰身世如此自比于人可乎遂与俗绝自称赘世翁唯以论兵击剑为事一驴负装徒步千里晚年屡游塞下画策干何承矩耿望求灭辽复雠不用乃于城东南隅累砖自环谓之茧室铭其门曰天生王樵薄命寡智材不济时道号赘世生而为室以备不虞死则藏形不虞乃备病革入室自掩户卒　　王美
按宋史裘承询传咸平后有蔡州王美十世同居　　王觉按宋史裘承询传咸平后有邢州王觉六世同居　　王子上按宋史裘承询传咸平后有亳州王子上四世同居　　王世及按宋史裘承询传河阴王世及聚居至七百口累数百年降诏褒美　　王钦若
按宋史王钦若传钦若字定国临江军新喻人父仲华侍祖郁官鄂州会江水暴至徙家黄鹤楼汉阳人望见楼上若有光景是夕钦若生早孤擢进士甲科为亳州防御推官迁秘书郎召试学士院拜右正言为西川安抚使还授左谏议大夫参知政事景德初契丹入寇帝将幸澶渊钦若自请北行判天雄军提举河北转运使真宗亲宴以遣之素与寇准不协及还累表愿解政事罢为资政殿学士修册府元龟大中祥符初为天书仪卫副使从事汾阴迁吏部尚书明年为枢密使检校太傅同中书门下平章事马知节素恶钦若面诋其短争于帝前坐是罢枢密使奉朝请仁宗即位起为太常卿知江宁府既复拜司空门下侍郎同平章事卒谥文穆钦若状貌短小项有附疣时人目为瘿相然智数过人每朝廷有所兴造委曲迁就以中帝意与丁谓林特陈彭年刘承珪时谓之五鬼　　王凯
按宋史王全斌传全斌曾孙凯字胜之祖审钧为永兴军驻泊都监以击贼死遂家京兆饶于财凯散施结客日驰猎南山下以践蹂民田捕至府时寇准守长安见其状貌奇之为言全斌取蜀有劳而审钧以忠义死当录其孤遂以为三班奉职擢合门祗候元昊反徙麟州都监尝出双烽桥遇夏人破之又破庞青黄罗部再战于伺候烽夏人围麟州乘城拒斗昼夜三十一日始解去特迁西头供奉官代还边寇犹钞掠以为麟州路缘边都巡检使与张岊护粮道于青眉又入兔毛川陷围流矢中面斗不解迁南作坊副使后为并代州钤辖夏人二万寇青塞堡凯转战四十里大败之经略使明镐言凯在河外九年有功遂领资州刺史久之召还会甘陵盗起即命领兵赴城下贼平拜泽州刺史知邠州累迁泾州观察使又徙秦凤路召拜武胜军节度观察留后卒谥庄恪　　王挺按宋史王明传明子挺进士及第历台省累为转运使至殿中侍御史　　王扶
按宋史王明传明子扶进士及第历台省累为转运使直集贤院至工部员外郎　　王掞
按宋史王明传明幼子掞为光禄寺主簿至殿中丞　　王文义按万姓统谱文义太宁人景德中其母疾笃剔股进药疾愈后母卒庐墓乡人悯其贫日给之食坟去水远无以资洗涤祭奠器用感梦得泉人扁曰孝感泉事闻赐以衣袄　　王子融
按宋史王曾传曾弟子融字熙仲大中祥符进士及第累迁太常丞同知礼院尝论次国朝以来典礼因革为礼阁新编上之权三司度支盐铁判官知河阳又集五代事为唐余录六十卷以献进直龙图阁累迁太常少卿权判大理寺乃取谳狱轻重可为准者类次以为断例拜天章阁待制迁右谏议大夫知陕州徙河中府刑部侍郎致仕英宗即位进兵部卒本名&#字子融元昊反请以字为名　　王信
按宋史王信传信字公亮太原人大中祥符中盗起晋绛泽潞数州信应募籍军累以功补龙神卫指挥使迁御前忠佐又迁龙卫都虞候康定初刘平石元孙战于三川信以所部兵薄贼迁捧日都虞候改西京作坊使徙保安军兼鄜延路兵马都监始至之夕敌众数万傅城信整军击走之迁贵州刺史葛怀敏战败信出兵拒敌俘斩甚众进保州刺史就迁马步军都总管累迁马步军都虞候象州防御使徙高阳关路王则反贝州信率兵执则拜感德军节度观察留后卒赠武密军节度兼侍中　　王旭
按宋史王祜传祜子旭字仲明以荫补太祝尝知缑氏县时官邻邑者多贪猥民有永宁三镢缑氏一镰之谣又知雍丘县三迁至殿中丞自旦居宰府旭以嫌不任职王矩尝荐旭材真宗召旦谓曰前代弟兄同居要地者多矣朝廷任才岂以卿故屈之邪命授京府推官旦固辞改判南曹出知颍州大中祥符间旦既薨旭&#历中外卓有政绩由兵部郎中出知应天府卒子质　　王益
