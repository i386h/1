<!-- { "loadSidebar": true } -->
按万姓统谱大声江都人以贫去乡里货卜于临安以明历入太史局历灵台郎终于春官大夫判太史局赐金紫　　元
　　荆元刚
按万姓统谱元刚荆里人中统间为辽东廉访使能持风纪为世所称卒谥端敏　　荆思温
按万姓统谱思温至正中玉山尹有善政泽民秩满民勒石颂德　　明
　　荆聚
按山西通志聚蒲州人性忠直博群书尚恬退洪武初举孝廉辞不就寄傲江湖绝迹人事有逸民之风　　荆志按万姓统谱志洪武三年任宝坻县知县与县丞柳青大兴学校丰优廪馔增广生员化育人材故历年科贡得人比他邑为最　　荆政芳
按辰州府志政芳字山甫号南条淑浦人永乐丙戌进士任交趾佥事复转山东以廉谨自守风纪凛然远彝率服巡历沱江闻伞员山有神曰媚娘常见怪形以要民祭乃作伞员移文勒碑以镇之其怪乃息及归笥中止银三两朝夕不给略无愠色　　荆恭
按万姓统谱恭蒲州人宣德举人
　　荆诩
按山西通志诩猗氏人与兄志孪生于涿郡受业薛文清门文清嗟曰衍吾道者南县儿也中正统丁卯举人卒业北雍　　荆茂
按永州府志茂成化戊戌进士任御史言事不避权势激扬有声　　荆应春
按万姓统谱应春字子元武陟人嘉靖戊戌进士　　荆文照按万姓统谱文照字叔韬丹阳人嘉靖己未进士历户部主事　　荆州土
按山西通志州土字厚斋临晋人万历丁丑进士授临胊知县垦荒芜抚流移清编审平征收省勾摄雪冤狱清丈量积储粟兴学校表贞烈民爱如慈母以循良征拜御史建白务持大体人不敢干以私巡南城&#芦沟桥税出督漕按苏松适岁饥道殣相望请发仓行赈自以身先全活无筭入省京营日分曹角艺壮军实&#浮伪无敢虚尺籍者再按顺天以疾予告未几起复拜大理丞转左右少卿神宗特简都察院右佥都御史巡抚河南时两河比岁灾沴受命即日趣驾道汝颍于车前周爰咨诹即请宽逋赋招流亡一切绸缪拮据不遗余力至废寝食遂以劳瘁成疾卒于官　　荆州俊
按山西通志州俊字章甫器度端凝举止轩昂举万历癸未进士第除长安知县以廉平上第为御史&#署谢客奏议不谋于众侃侃论之请止贡金花劾貂寺诸奸贪不法状朝廷肃然转山东参议谢病归边陲告急起补辽左监兵道改宁夏临巩副使套骑大入州俊喋血战保其地补皋兰整饬九年洞悉边务设奇制胜大小十七战皆捷降番二万有奇累加左布政食正二品俸丁忧归起庄浪监兵不出再起甘肃巡抚庙堂倚重为西蕃保障拜刑部侍郎遘疾卒敕谕祭葬谥贞襄　　荆芸
按山西通志芸万历间贡性好学尢笃嗜性理宗陆象山涵养之说终日俨然危坐正直忠厚为一时宗范仕陕州训导着春秋要旨　　荆可栋
按山西通志可栋猗氏人崇祯戊辰进士由行人擢南给事中尝疏请免本县逃故丁额及平阳加派银二千有奇又输金修建西城月门立巡铺建文昌阁筑重城一周凡火器兵备一一修饬城守以完
　庚姓部汇考
廖用贤尚友录
　　庚姓
庚见姓苑
&#


　京姓部列传
　　汉
　　京房
按汉书梁丘贺传贺从太中大夫京房受易房淄川杨何弟子也出为齐郡太守　　京房
按汉书京房传房字君明东郡顿丘人治易事焦延寿延寿尝曰得我道以亡身者必京生也长于灾变占验好钟律知音声初元四年以孝廉为郎数上疏言将然近数月远一岁所言屡中天子说之数召见房奏考功课吏法公卿议以烦碎不可行石显五鹿充宗皆疾房建言宜试以为郡守元帝于是以为魏郡太守房请以考功法治郡岁竟乘传奏事天子许焉房知七月涌水出道人当逐死房上封事征下狱弃市房本姓李推律自定为京氏死年四十一　　晋　　京相
按尚友录相着春秋土地名三卷
　　唐
　　京迪
按万姓统谱迪宁化人宝历中任龙南丞
　　宋
　　京镗
按宋史京镗传镗字仲远豫章人也登绍兴二十七年进士第龚茂良帅江西见之曰子庙廊器也及茂良参大政荐镗擢为监察御史累迁右司郎官转中书门下省检正诸房公事金人遣使来吊镗为报谢使使还四川阙帅以镗为安抚制置使召为刑部尚书宁宗即位甚见尊礼由政府累迁为左丞相是时韩胄权势震天下其不附胄者往往沉滞不偶镗既得位一变其素守于国事谩无所可否但奉行胄风旨而已居无何以年老请免相薨赠太保谥文忠后以监察御史倪千里言改谥庄定　　京泳
按万姓统谱泳寺丞闽中人
　　明
　　京铨
按万姓统谱铨江夏人宣德间临江府通判


　声姓部汇考
郑樵通志
　　以谥为氏
声氏姬姓蔡大夫声子之后也公孙归生字子朝故为朝氏谥声子故又为声氏

　彭姓部汇考
国语
　　郑语
史伯对郑桓公曰祝融能昭显天地之光明以生柔嘉材者也其后八姓于周未有侯伯佐制物于前代者昆吾为夏伯矣大彭豕韦为商伯矣当周未有己姓昆吾苏顾温董董姓鬷夷豢龙则夏灭之矣彭姓彭祖豕韦诸稽则商灭之矣　彭祖大彭也豕韦诸稽其后别封也大彭豕韦为　商伯其后世失道殷复兴而灭之郑樵通志
　　以国为氏
夏商
以前国

彭氏即大彭之国在商时为侯伯古祝融氏之后有陆终氏六子第三子彭祖建国于彭子孙以国为氏又彭亦为姓国语云祝融之后八姓己董彭秃妘斟曹周灭之楚有大夫彭仲爽彭名汉有梁王彭越大司马彭宣后汉有彭宠望出宜春廖用贤尚友录
　　彭姓
彭陇西宫音


　程姓部列传一
　　周
　　程婴
按史记赵世家屠岸贾攻赵氏于下宫杀赵朔灭其族赵朔客公孙杵臼谓朔友人程婴曰立孤与死孰难程婴曰死易立孤难耳公孙杵臼曰赵氏先君遇子厚子强为其难者吾为其易者乃谋取他人婴儿匿山中程婴出谬告赵氏孤处诸将发师攻公孙杵臼遂杀杵臼与孤儿然赵氏真孤乃反在程婴卒与俱匿山中及赵武冠为成人程婴乃辞诸大夫自杀　　程滑按左传成公十八年春王正月庚申晋栾书中行偃使程滑弒厉公葬之于翼东门之外以车一乘使荀罃士鲂逆周子于京师而立之　　程郑
按左传襄公二十四年晋侯嬖程郑使佐下军郑行人公孙挥如晋聘程郑问焉曰敢问降阶何由子羽不能对归以语然明然明曰是将死矣不然将亡贵而知惧惧而思降乃得其阶下人而已又何问焉且夫既登而求降阶者知人也不在程郑其有亡衅乎不然其有惑疾将死而忧也二十五年晋程郑卒　　程本按子华子序子华子名本字子华晋人也晋自顷公失政政在六卿赵简子始得志招徕贤&#之士为其家臣子华子生于是时博学能通坟典丘索及故府传记之书性闿爽善持论不肯苟容于诸侯聚徒着书自号程子名称藉甚闻于诸侯简子欲仕诸朝而不能致乃遣使者奉纁币聘以为爵执圭是时简子杀窦犊及舜华孔子为作临河之操子华子亦逡巡不肯起简子大怒将胁之以兵子华子去而之齐齐景公不能用也子华子馆于晏氏更题其书曰子华子简子卒襄子立子华子反于晋时已老矣遂不复仕以卒　　秦
　　程邈
按汉书艺文志六体者古文奇字篆书隶书缪篆虫书注
师古曰篆书谓小篆盖秦始皇使程邈所作也隶书亦程邈所献主于徒隶从简易也　　程林
按尚友录林与乌巾俱秦时人以酿美酒得名今湖州乌程县其名本此　　汉
　　程黑
按汉书功臣侯表黑以赵卫将军汉王三年从起卢奴击项羽敖仓下为将军攻臧荼有功封历侯十四年薨谥简　　程牦
按汉书功臣侯表高后三年历孝侯牦嗣二十二年薨　　程&#
按汉书功臣侯表孝文后元年历侯嗣十四年孝景中元年有罪免　　程不识
按汉书李广传广为未央卫尉不识时亦为长乐卫尉不识故与广俱以边太守将屯及出击胡而广行无部曲行陈就善水草顿舍人人自便不击刁斗自卫莫府省文书然亦远斥堠未尝遇害程不识正部曲行伍营陈击刁斗吏治军簿至明军不得自便不识曰李将军极简易然敌卒犯之无以禁而其士亦佚乐为之死我军虽烦扰敌亦不得犯我是时汉边郡李广程不识为名将不识孝景时以数直谏为大中大夫为人廉谨于文法　　程郑
按汉书货殖传程郑山东迁卤也冶铸贾魋结民富埒卓氏　　程嘉
按汉书功臣侯表嘉以将军击吴楚用江都相封建平侯十八年薨谥敬　　程横
按汉书功臣侯表元光二年建平节侯横嗣一年薨　　程&#按汉书功臣侯表元光三年建平侯&#嗣四年薨亡后　　程弘
按汉书功臣侯表元康四年历侯黑元孙之子长安簪裊弘诏复家　　程安
按汉书功臣侯表元始五年诏赐历侯黑代后者安爵关内侯　　后汉
　　程曾
按后汉书程曾传曾字秀升豫章南昌人也受业长安习严氏春秋积十余年还家讲授会稽建初三年举孝廉迁海西令卒于官　　程包
按后汉书南蛮传灵帝问益州计吏考以征讨方略程包对曰板楯七姓射杀白虎立功先世复为义人其人勇猛善于兵战　　魏
　　程昱
按魏志程昱传昱字仲德东郡东阿人也长八尺三寸美须&#初平中兖州刺史刘岱辟昱昱不应后岱表昱为骑都尉昱辞以疾刘岱为黄巾所杀太祖临兖州辟昱昱将行其乡人谓曰何前后之相背也昱笑而不应太祖与语说之以昱守寿张令太祖征徐州使昱与荀彧留守鄄城张邈等叛迎吕布郡县响应唯鄄城范东阿不动昱至东阿率吏民坚守卒完三城以待太祖太祖还表昱为东平相天子都许以昱为尚书复以昱为东中郎将领济阴太守都督兖州事迁振威将军与太祖会黎阳讨袁谭袁尚谭尚破走拜昱奋武将军封安国亭侯昱性刚戾与人多迕魏国既建为卫尉与中尉邢贞争威仪免文帝践阼复为卫尉进封安乡侯分封少子延及孙晓列侯薨谥曰肃侯子武嗣武薨子克嗣克薨子良嗣　　程晓按魏志程昱传昱孙晓列侯嘉平中为黄门侍郎时校事放横晓上疏于是遂罢校事官晓迁汝南太守薨注
晓字季明有通识
　　吴
　　程普
按吴志程普传普字德谋右北平土垠人也初为州郡吏有容貌计略善于应对从孙坚征伐坚薨复随孙策有功策入会稽以普为吴郡都尉治钱塘徙丹阳都尉居石城后拜荡寇中郎将领零陵太守策薨与张昭等共辅孙权破曹公于乌林又进攻南郡走曹仁拜裨将军领江夏太守治沙羡先出诸将普最年长时人皆呼程公性好施与喜士大夫周瑜卒代领南郡太守权分荆州与刘备普复还领江夏迁荡寇将军卒权称尊号追论普功封子咨为亭侯　　程秉按吴志程秉传秉字德枢汝南南顿人也逮事郑元后避乱交州与刘熙考论大义遂博通五经士燮命为长史权闻其名儒以礼征秉既到拜太子太傅黄武四年权为太子登娉周瑜女秉守太常迎妃于吴病卒官　　晋
　　程卫
按晋书刘毅传程卫字长元广平曲周人也少立操行强正方严刘毅闻其名辟为都官从事毅奏中护军羊琇犯宪应死武帝与琇有旧乃遣齐王攸喻毅毅许之卫正色以为不可径自驰车入护军营收琇属吏考问阴私先奏琇所犯狼籍然后言于毅由是名振遐迩百官厉行遂辟公府掾迁尚书郎侍御史在职皆以事干显补洛阳令历安定顿丘太守所莅着绩卒于官　　程元谭
