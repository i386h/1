<!-- { "loadSidebar": true } -->
按周书耿豪传豪巨鹿人曾祖超率众归魏遂家于神武川豪有武艺贺拔岳西征引为帐内岳被害归太祖从讨侯莫陈悦录功封平原县子进爵为侯擒窦泰复弘农豪先锋陷阵加中散大夫沙苑之战豪杀伤甚多于是进爵为公除镇北将军南郢州刺史十三年授车骑大将军十五年赐姓和稽氏进侍中骠骑大将军开府仪同三司十六年卒子雄嗣位至大将军　　隋
　　耿询
按隋书耿询传询字敦信丹阳人滑稽辩给伎巧绝人陈后主之世以客从东衡州刺史王勇于岭南勇卒询不归遂与诸越相结会郡俚反叛推询为主王世积讨禽之以为家奴久之世积奏高祖配为官奴给使太史局后赐蜀王秀及秀废复当诛何稠言于高祖特原其罪炀帝即位进欹器帝善之放为良民岁余授右尚方署监事七年车驾东征询上书帝大怒命斩之何稠苦谏得免及平壤之败帝以询言为中以守太史丞宇文化及&#逆之后从至黎阳询欲去之为化及所杀　　唐
　　耿湋
按全唐诗话湋宝应元年进士为左拾遗诗有家贫童仆慢官罢友朋疏句世多传之　　宋
　　耿峻
按山东通志峻高密人好学通五经郡守累征辟不就太祖初授绩溪县尉绳奸扶弱齐以宪章动存阴骘再任昌乐主簿断狱治赋吏民感服卒赠洗马　　耿全斌按宋史耿金斌传全斌信都人父颢怀顺军校全斌游京师属太宗在藩邸全斌候拜于中衢自荐材干得召隶帐下即位补东班承旨稍迁骁猛副兵马使从征太原还迁云骑军使端拱初历拜雄州刺史知深州俄知安肃军契丹来侵全斌遣子从政焚桥寨分率精兵击走之改冀州刺史擢从政为侍禁寄班祗候大中祥符初封禅泰山以为濮州钤辖其年还京师卒　　耿昭化
按宋史任福传耿昭化为蜀州司户参军盗据城欲胁以官昭化大骂至缚手足不屈而死　　耿望
按万姓统谱望咸平中知襄州迁京西转运使与朱台符并兼制置营田事导渠溉民田二千顷　　耿傅
按宋史任福传耿傅字公弼河南人祖昭化傅少喜侠尚气初以父荫为三班奉职换伊阳县尉历知永宁县河南守宋绶荐其材迁通判仪州徙庆州会元昊入寇参任福行营军事遇敌姚家川诸将失利敌骑益至傅被数创死诏官其子瑗为太常寺太祝璩为太常寺奉礼郎璋为将作监主簿珪试秘书省校书郎琬同学究出身　　耿秉
按尚友录秉字直之江阴人仕至兵部郎中兼给事中终焕章阁待制律己清俭两为浙漕所至以利民为事着春秋传二十卷五代会史二十卷　　耿几父
按万姓统谱几父神宗时堂邑令持正不阿时县治近马颊故道数有水患乃徙置县东四十里　　耿南仲
按宋史耿南仲传南仲开封府人登第提举两浙常平徙西路改转运判官入为户部员外郎辟雍司业坐事罢知衢州政和二年以礼部员外郎为太子右庶子改定王嘉王侍读俄试太子詹事徽猷阁直学士改宝文阁钦宗即位拜资政殿大学士签书枢密院事升尚书左丞门下侍郎金人再举乡京师请割三镇以和议者多主战守唯南仲力主和议二帝北行高宗即位薄南仲为人罢为观文殿大学士提举杭州洞霄宫言者论其主和误国责临江军居住御史中丞张澄又言之命安置南雄行至吉州卒　　耿着按广东通志着绍兴间以直言为时所忌谪儋州寻改本州迁博茂村寻王将军浚旧址居焉所至以诗礼化俗俗争效之　　耿亮
按万姓统谱亮字彦明保定雄州新城人庚子岁到任时邑井皆毁于寇能惠爱抚民兴县治宣布德化民到于今称之尢留心学校殿庑一新时人称破天荒　　耿羽
按万姓统谱羽字仪父淳熙进士太学博士
　　耿秉由
按万姓统谱秉由知广德军遇岁大歉发长平仓以赈饥民万余人且自劾其矫制之罪宁宗闻之赐玺书褒异　　耿世安
按宋史耿世安传世安为武翼大夫淮东副总管两淮都拨发官初谍报大兵至制置使贾似道调世安提兵往涟水军增戍世安至渔沟以三百骑入陈鏖击自午至酉身被七创没事闻赐谥忠武　　金
　　耿端义
按金史耿端义传端义字忠嗣博州博平人大定二十八年进士调滑州军事判官历迁户部郎中河北东路按察副使同知东平府事充山东安抚使宣宗判汾阳军是时端义为副使宣宗即位召见访问时事迁翰林侍读学士未几拜参知政事贞佑二年薨　　元　　耿奉训
按万姓统谱奉训天历初知荆门廉恕公正剖决如流岁饥出俸资及募富商米煮粥活饥民五万五千七百余口民为立德政碑　　明
　　耿炳文
按万姓统谱炳文淳州人沈毅有智略自广德取长兴断伪吴右臂孤城血战凡十年从定中原遂镇守陕西修筑泾阳县洪渠堰十万三千余丈民皆利焉论功封长兴侯　　耿再成
按万姓统谱再成字德甫五河人国初归附从征渡江多着劳绩累升枢密院判官守处州苗军元帅李佑之等叛再成闻乱即上马收兵不及追贼骂曰贼奴国家何负汝乃敢反因被害追封南阳郡公　　耿通按山东通志通齐东人洪武间领乡荐任都给事中尝面奏有犯无隐侍太宗览奏牍事其御案镇纸金狮欹侧将坠通趋进移置案中上谓曰几危哉通曰古人安不妄危况敢忍视其坠帝悦擢大理寺卿　　耿璇按万姓统谱璇长兴侯之子洪武中为前军都督佥事尚懿文太子长女江都郡主建文元年郡主进封公主璇为驸马都尉掌前府事璇勇悍有武略靖难兵起以王室懿亲得预闻兵事炳文北行璇力劝直捣北平已而炳文战数败璇怏怏抱病时对公主悲泣建文君逊去杜门称疾竟坐罪死公主复称郡主永乐元年春忧卒　　耿瓛
按万姓统谱瓛长兴侯仲子累官至后军都督佥事靖难兵起与江阴侯吴高及杨文率辽东兵围永平不克遂退保山海关吴高被间夺兵徙广西杨文守辽东瓛数请攻永平以动北平文不听靖难后瓛论死　　耿福缘
按万姓统谱福缘永乐初为安平县丞廉能才干抚民有方后以母忧去耆老百余人赴阙请留不允比服阙邑民又恳请复任　　耿九畴
按万姓统谱九畴字禹范卢氏人永乐进士授给事中宣德中以副都御史镇守陕西持己端方政令简肃官吏畏服八郡翕然大治历南京刑部尚书谥清惠九畴奉身节俭无他嗜好公退家居惟谨身读书而已严取与与众寡合累遭谗困上知其所存卒保全之　　耿定
按万姓统谱定和州人历官刑部郎以才优举升参议转任浙江布政司使正统末处州盗起定领兵剿捕率先督战死于兵事闻赠浙江按察司副使遣官谕祭　　耿裕
按万姓统谱裕九畴子景泰进士擢给事中改翰林历祭酒至吏部尚书世守清白为儒流冠冕坦夷无物公忠兼尽辨论官材各尽器使之宜谥文恪　　耿明按山东通志明字晦之馆陶人居郡城弘治间进士授贵州道御史　　耿随朝
按万姓统谱随朝字子衡滑县人嘉靖丁未进士历参政弟随卿字子承同科进士历巡抚顺天都御史有才名　　耿定向
按万姓统谱定向字在伦麻城人嘉靖丙辰进士历任直隶提学御史升都察院右佥都御史巡抚福建弟定力隆庆辛未进士任郎中　　耿鸣世
按万姓统谱鸣世字茂谦新城人隆庆戊辰进士任御史　　耿如杞
按明外史耿如杞传如杞字楚材馆陶人万历四十四年进士除户部主事以才历职方郎中出为陕西参议迁遵化兵备副使巡抚刘诏悬魏忠贤画像于行署率文武将吏五拜三叩首如杞半揖而出忠贤令诏劾之逮下狱论死庄烈帝即位廷臣讼其冤立赦复故官擢右佥都御史巡抚山东会京师戒严急率总兵官张鸿功入卫既抵都下兵部令守通州明日调昌平又明日调良乡汛地屡更军三日不得饷掠民间噪而归如杞鸿功并下诏狱论死四年斩西市子章光进士尚宝卿
　幸姓部汇考
郑樵通志
　　上声
幸氏望出南昌晋书术士幸灵唐幸南容并洪州人宋有幸白幸佑幸之武豋进士第望出雁门廖用贤尚友录
　　幸姓
幸宫音雁门

　井姓部汇考
廖用贤尚友录
　　井姓
井扶风征音虞大夫井伯姜子牙之后以字为姓又望出南阳
　邴姓部汇考
郑樵通志
　　以邑为氏
邴亦作丙晋大夫邴豫食邑于邴因以为氏齐亦有邴邑而亦有邴氏汉有博士邴丹丞相丙吉出鲁国功臣表有高宛侯丙倩传封八代又汉都尉李陵降匈奴裔孙归魏见于丙殿赐氏曰丙唐应公邴粲其后也与高祖有旧以其姓犯庙讳赐姓李廖用贤尚友录
　　邴姓
邴望出鲁国
　邴姓部列传
　　周
　　邴歜
按左传文公十八年齐懿公之为公子也与邴歜之父争田弗胜及即位乃掘而刖之而使歜仆夏五月公游于申池歜弒懿公　　邴夏
按左传成公二年六月师陈于鞍邴夏御齐侯逢丑父为右　　邴师
按左传襄公二十五年崔武子见棠姜而美之遂取之庄公通焉遂弒之贾举州绰邴师公孙敖封具铎父襄伊偻堙皆死　　邴意兹
按左传哀公六年八月齐邴意兹来奔
　　邴泄
按左传哀公十一年春齐国书高无丕帅师伐我孟孺子泄帅右师颜羽御邴泄为右冉求帅左师管周父御樊迟为右及齐师战于郊　　邴豫
按郑樵通志晋大夫邴豫
　　汉
　　邴吉
汉书
作丙吉

按史记邴吉传邴丞相吉者鲁国人也以读书好法令至御史大夫孝宣皇帝时以有旧故封为列侯而因为丞相明于事有大智后世称之以丞相病死子显嗣后坐骑至庙不敬有诏夺爵一级失列侯得食故国邑显为吏至太仆坐官耗乱身及子男有奸赃免为庶人　　邴汉
按汉书龚胜传琅琊邴汉以清行征用至京兆尹后为大中大夫王莽秉政乞骸骨归乡里　　邴丹
按汉书龚胜传邴汉兄子曼容养志自修为官不肯过六百石辄免去名过出于汉（按儒林传邴丹字曼容事琅琊鲁伯
　受易
　　邴囱
按万姓统谱囱见印薮
　　后汉
　　邴尊
按万姓统谱尊议郎梁冀谋废立先剌杀尊
　　魏
　　邴原
按魏志邴原传原字根矩北海朱虚人少与管宁俱以操尚称州府辟命皆不就黄巾起原将家属入海住郁山洲中遂至辽东一年往归原居者数百家游学之士教授之声不绝后得归太祖辟为司空掾徙署丞相征事为五官将长史太祖征吴原从行卒　　邴春按万姓统谱春北海人
　　晋
　　邴郁
按晋书韩续传城阳邴郁字弘文有高名魏征士原之曾孙少有原风敕身谨絜口不妄说耳不妄听端拱恂恂举动有礼咸康中成帝博求异行之士郁被公卿荐举于是依绩例以博士征之郁辞以疾以寿终　　邴辅
按后赵录辅栎陵人好学多才艺巧思机智妙于当时襄国宫殿台榭皆辅所营造勒悦之以为材官将军　　北魏
　　邴虬
按万姓统谱虬后魏人益州刺史
　　唐
　　邴粲
按郑樵通志粲与高祖有旧赐姓李
　　明
　　邴&#
按冠县志效仕至昌黎县丞
　　邴正
按冠县志正任石城驿驿丞
　丙姓部汇考
郑樵通志
　　同名异实
丙氏有二邴豫之后或去邑作丙又李陵降匈奴裔孙归魏见丙殿因赐氏焉廖用贤尚友录
　　丙姓
丙商音平阳
　丙姓部列传
　　汉
　　丙猜
按汉书功臣侯表猜初以客从入汉定三秦以中尉破项籍封高宛侯七年薨谥制　　丙得
按汉书功臣侯表孝惠元年高宛简侯得嗣三十年薨　　丙武
按汉书功臣侯表孝文十六年高宛平侯武嗣二十四年薨　　丙信
按汉书功臣侯表建元元年高宛侯信嗣三年坐出入属车间免　　丙吉
