<!-- { "loadSidebar": true } -->
按宋史尹宪传宪并州晋阳人开宝中事太宗于藩邸即位擢为殿直太平兴国四年护府州屯兵会攻岚州以功转西京作坊副使转供备库使雍熙初知夏州代还为洪州巡检三年诏知瀛州迁东上阁门使淳化初为四方馆使改知贝州移高阳关兵马钤辖五年知定州卒　　尹源
按宋史尹源传源字子渐与弟洙皆以文学知名洙议论明辨果于自为源自晦不矜饰举进士为奉礼郎累迁太常博士罢知芮城河阳新郑三县通判泾州范仲淹韩琦荐其才召试学士院除知怀州卒　　尹洙按宋史尹洙传洙字师鲁河南人举进士用大臣荐召试为馆阁校勘迁太子中允会范仲淹贬敕榜朝堂戒百官为朋党洙上奏曰仲淹以朋党被罪臣不可苟免宰相怒落校勘复为掌书记监唐州酒税赵元昊反朝廷以夏竦为经略安抚使范仲淹韩琦副之复以洙为判官时诏问攻守之计竦具二策令琦与洙诣阙奏之帝以洙为集贤校理洙遂趋延州谋出兵而仲淹持不可还至庆州会任福败因发庆州锐卒赴救未至贼引去夏竦奏洙擅发兵降通判濠州改太常丞以右司谏知渭州会郑戬为陕西四路都总管遣刘沪董士廉城水洛以通秦渭援兵洙奏罢之时戬已解四路而沪等督役如故洙不平遣人再召沪不至于是谕狄青械沪士廉下吏士廉诣阙上书讼洙坐贬崇信军节度副使感疾卒子构　　尹焞按宋史尹焞传焞字彦明一字德充世为洛人曾祖仲宣七子而二子有名长子源字子渐是谓河内先生次子洙字师鲁是谓河南先生源生林官虞部员外郎林生焞少师事程颐尝应举发策有诛元佑诸臣议焞不对而出颐既没焞聚徒洛中非吊丧问疾不出户士大夫宗仰之靖康初召至京师赐号和靖处士次年金人陷洛阖门被害焞死复苏门人舁置山谷中而免刘豫以礼聘焞不从自商州奔蜀侍读范仲举焞自代授崇政殿说书以疾辞诏书趣起之焞始入见就职除太常少卿时金人遣张通古来议和焞上疏非之又移书秦桧皆不报于是焞固辞新命且乞放归田里十二年卒　　尹天民
按尚友录天民字先觉会昌人为太学博士出知果州相如县时王黼得政黼旧在太学乃天民所隶斋生也有强天民谒黼者天民笑曰见王丞相岂不得好官但恐为颜闵所笑后除侍讲不就清议高之　　尹穑按宋史尹穑传穑字少稷建炎中兴自北归南绍兴三十二年与陆游同为枢密院编修官召对称旨赐进士出身隆兴元年除监察御史历迁谏议大夫初符离师溃汤思退复相金帅移书索地诏侍从台谏集议穑以为宜与敌和张浚极言其不可穑因劾浚跋扈未几罢政后将割四郡而敌分兵入寇穑乞置狱取不肯撤备及弃地者劾其罪上书者言穑专附大臣为鹰犬上虽怒言者而一时主议之臣与穑皆相继废黜　　尹起莘
按尚友录起莘字耕道遂昌人隐居不仕学问该洽尝着资治通鉴纲目发明五十九卷行于世　　尹瞻
按万姓统谱瞻温江人以博通知名举进士尝通判永州建学诲士一日城中火且风瞻具朝服向火拜已而风息火止　　尹谦孙
按万姓统谱谦孙字希吕茶陵人一字虚心事亲以孝闻与其弟复孙自为师友肆力圣学武昌铁峰张山翁称其文类西汉长沙王梦应言其以朱张心&#行韩柳笔法刘须溪亦取其诗列之诗宗　　尹冲
按万姓统谱冲先世濯南唐时任平南将军鄱阳侯冲嘉定十七年令房州竹山有惠爱秩满归乡故子孙号竹山尹氏世居南乡多以儒官自业　　尹沂
按湖广通志沂酃人嘉定中建台山书院肖圣贤像祀之置田以供祀事招延明经之士以教邑中文风振起　　尹躬
按万姓统谱躬字商老宰临江新喻礼耆老正风俗廉介自守不畏强御迁江西宪属决狱至吉水有追逋赋者千余人男女贯于一索闻躬来密置他处躬廉知尽释之所著有易解冬官解文集若干卷官至正郎　　尹谷
按宋史尹谷传谷字耕叟潭州长沙人性刚直壮厉初处郡学士友皆严惮之登进士第调常德推官知崇阳县所至廉正有声丁内艰居家教授不改儒素晚入李庭芝制幕用荐擢知衡州需次于家潭城受兵帅臣李芾礼以为参谋共画备御策知城危与妻子诀纵火自焚阖门长少皆死焉　　尹玉
按宋史尹玉传玉宁都人以捕盗功为赣州三寨巡检秩满城居从文天祥勤王及天祥至平江调玉同淮将张全广将朱华拒元兵战于伍牧全等败以淮广军先遁赣州四指挥军亦遁惟玉残军五百殊死战玉手杀数十人箭集于冑如猬毛援绝力屈遂被执死余兵犹夜战杀人马蔽田间无一降者　　元
　　尹莘
按元史尹莘传莘汴梁洧川人至治初游学于京师忽梦母疾心怪之驰归母已亡居庐蔬食哀毁骨立父辅臣尝病疫莘侍汤药衣不解带夜则祷于天愿死以代父命数日愈乡里嗟异之　　尹梦龙
按元史毕也速荅立传尹梦龙中兴人母丧负土为坟结庐居其侧手书孝经千余卷散乡人读之有群乌集其冢树　　尹希善
按江西通志希善吉水人被荐授荆湖儒学改宣城令有善政以病卒于官民哭之曰公来何其迟公去何其速使我宣城民何以遂生育　　明
　　尹坚
按万姓统谱坚字潮春永新人身长七尺力能举鼎声闻数家开平王伐江西说熊天瑞以全城归授直殿将军累从征伐有功改武略将军　　尹暹
按万姓统谱暹洪武初兴县知县莅政廉能民怀其惠乃立善政碑以颂之考绩升平阳同知　　尹克昌
按万姓统谱克昌洪武初武进主簿凡有差役辄集耆老询问务在公平狱讼必详究情伪公以断之重建县治其费用有度民不知扰　　尹昌隆
按明外史解缙传尹昌隆字彦谦泰和人洪武中进士及第授修撰改监察御史建文元年京师地震昌隆疏言奸人专政阴盛阳微谪见于天执政大怒斥为福宁知县未几中使诬昌隆诅&#下狱事白得释燕王入京师授北平按察司知事永乐二年册立皇太子授左春坊中允随事匡谏太子甚重之后改礼部主事尚书吕震用事当其独处精思官属无敢白事者昌隆以事白震怒拂衣去昌隆退白东宫取令旨行之震大怒奏昌隆潜蓄无君心乃逮下狱寻遇赦复官父忧起复震理前奏系昌隆锦衣卫狱后数年谷王谋反辞连昌隆置极刑死夷其族　　尹平
按江西通志平字伯洪吉水人洪武中驿召至京授考功监丞改刑科都给事中又改御史弹劾不避权贵巡视湖广询察民隐考核官吏所至风采卓然　　尹贵按巢县志贵甲午归附为赵总管下军后从征进有功升百户洪武三十五年白沟河阵亡子整袭以功升大宁都司宣德二年孙源袭保定前卫指挥使后孙镗袭以赈济有功仍升大宁都司　　尹镗
按万姓统谱镗字子声平乡人永乐丁酉领浙江乡荐以德清教谕选授监察御史刚介自持豪纵敛迹分按贵州江西治赃吏锄豪强尤为切至两淮盐法弊甚宣庙诏择有风厉者往督其事镗被命至定盐法轻重之宜严商贾私货之罪至今归重之升江西按察使寻调陕西值关中亢旱民流离镗举文公救荒四政行之民赖全活年五十一而卒　　尹崇高
按万姓统谱崇高太和人永乐己未进士任御史　　尹&#按万姓统谱&#上元人永乐甲辰进士历布政　　尹循按万姓统谱循字有规安福人永乐乙未进士任御史　　尹凤岐
按江西通志凤岐字邦祥吉水人永乐进士由庶吉　官至侍读为文章有法度根据理义磊磈奇伟　　尹均祥按万姓统谱均祥夹江人以贤良方正举授湖广崇宁簿抚字有声升山东布政使　　尹昌
按江西通志昌字辑祯吉水人宣德进士官行人己巳之变扈驾北征知势不可支赋诗别故人遂死之　　尹礼按江西通志礼字内则永新人正统进士授御史巡按山东刚明果断韩雍称其有古御史之风　　尹铉
按四川总志铉巴县人正统中进士拜监察御史从征北边卒于土木之难　　尹淳
按四川总志淳崇庆州人正统举人授狄道教谕言动不苟以身率人九年擢御史巡按云南摘发奸宄所至有声历官参政致仕着陶冶集二十卷　　尹旻
按明外史尹旻传旻字同仁历城人泉州知府宏子举正统十三年进士改庶吉士景帝立授刑科给事中天顺初迁左给事擢通政参议母丧起复擢吏部右侍郎成化五年转左代姚夔为尚书铨拔无滞贤愚皆悦汪直开西厂旻潜附之十四年加太子少保久之加太子太傅大学士万安方士李孜省谮旻落太子太傅仍为太子少保己复诇旻子侍讲龙阴事下龙诏狱削旻太子少保以尚书致仕弘治十八年卒谥恭简　　尹直
按明外史尹直传直字正言泰和人景泰五年进士改庶吉士授编修成化初充经筵讲官与修英宗实录既成进侍读擢侍讲学士十一年迁礼部右侍郎丁父忧服除起南京吏部右侍郎改礼部左侍郎久之召佐兵部未几改户部入内阁逾月进兵部尚书加太子太保孝宗立台谏言直自为侍郎以至入阁夤缘攀附皆取中旨帝于是薄其为人令致仕正德中卒谥文和　　尹继先
按名山藏方外记继先临洮人成化间游南都乱发鬅鬠人呼尹蓬头缀道牒羊皮袋中元时所给也问其年曰宋绍兴三百十有余岁矣而容色若处子去来不恒不知所休舍刘瑾窃政尹时讥诋之瑾谓尹左道戍之关右过铁鹤观发土得铁鹤跨之飞去　　尹万化按万姓统谱万化字如川太和人成化甲辰进士历郎中　　尹珍
按万姓统谱珍字德容上虞人弘治庚戌进士任御史　　尹灏
按万姓统谱灏字淳甫安福人弘治庚戌进士历参政　　尹嗣忠
按万姓统谱嗣忠字子贞深州人正德丁丑进士历侍郎　　尹京
按万姓统谱京字兆之山阳人正德辛未进士历副使　　尹襄
按江西通志襄字舜弼永新人正德进士历升侍讲寻进司经局洗马每直经筵意存讽谏　　尹衮
按江西通志衮字舜章永新人正德乡举授临晋令召父老牖以至诚作诗歌户给之迁守绵州公署垣坏得窖金数万两禁家众弗得取登记其数以当岁赋余以葺城牒居恒每以慎交游远势要为子孙垂训　　尹尚宾
按湖广通志尚宾茶陵人嘉靖丙戌进士授户部主事进郎中理盐厂有商挟赂求私不听辄按以法商知不可夺竟赂他人会事觉尚宾皭然无所污冢宰许松皋极称之　　尹相
按万姓统谱相字商衡嘉鱼人嘉靖壬辰进士历给事中　　尹伦
按万姓统谱伦字汝汉齐河人嘉靖戊戌进士历副使　　尹一仁
按江西通志一仁字任之安福人嘉靖乡举官虞衡主事历都水郎忤中贵出守归德多惠政被诬劾罢归里居卒之前数日遗书其友刘阳曰某不敢不死于君子之手阳趋往视相对屡日而卒　　尹台
按江西通志台字崇基永新人嘉靖进士授编修分校礼闱策问重臣权臣录呈上取臣鉴录贤奸传省览为之感动辅臣严嵩心衔之出为南祭酒嵩举酒曰先生行矣何以教不谷台从容请曰杨继盛狂生愿相公左右之弗贻盛世有杀谏臣名历南吏部侍郎当京察力持正论善类多赖以全建崇正书院割田以给来学读书至老不倦　　尹祖懋
按万姓统谱祖懋字德卿永新人嘉靖辛丑进士历副使　　尹庭
按山东通志庭肥城人嘉靖庚戌进士河南郏县知县政治天下第一考选湖广道监察御史初建言即奏劾奸相严嵩父子七疏触怒廷杖回籍　　尹凤
