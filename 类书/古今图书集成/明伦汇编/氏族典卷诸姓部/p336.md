<!-- { "loadSidebar": true } -->
昔凉武王乌孤景王&#檀继为杰霸据河右景王生魏太尉陇西宣王贺贺生司徒惠王恭咸以文武藩翰王室以拓拔同源因锡姓焉廖用贤尚友录
　　源姓
源望出西平


　垣姓部列传
　　汉
　　垣恭
按郑樵通志汉西河太守垣恭
　　后汉
　　垣副
按姓氏急就篇后汉宗成将垣副
　　晋
　　垣延
按姓氏急就篇晋弘农太守垣延
　　垣敞
按宋书垣护之传护之祖敞仕苻氏为长乐国郎中令慕容德入青州以敞为车骑长史　　宋
　　垣遵
按宋书垣护之传护之伯父遵高祖围广固遵逾城归降以为太尉行参军太祖元嘉中为员外散骑常侍　　垣苗
按宋书垣护之传护之父苗高祖围广固苗逾城归降以为太尉行参军太祖元嘉中为屯骑校尉　　垣护之按宋书垣护之传护之字彦宗略阳桓道人也祖敞父苗护之少倜傥不拘小节形状短陋而气干强果从高祖征司马休之为世子中军府长史兼行参军永初中补奉朝请元嘉初为殿中将军补江夏王义恭征北行参军北高平太守以载禁物系尚方久之蒙宥又补衡阳王义季征北长流参军迁宣威将军锺离太守留戍靡沟城还为江夏王义恭骠骑户曹参军戍淮阴加建武将军领济北太守三十年太祖崩还屯历下以为督冀州之济南乐安太原三郡诸军事宁远将军冀州刺史孝建元年南郡王义宣反征为游击将军加辅国将军贼平迁督徐兖二州豫州之梁郡诸军事宁朔将军徐州刺史封益阳县侯二年护之坐论功挟私免官复为游击将军俄迁大司马辅国将军领南东海太守未拜复督青冀二州诸军事宁远将军青冀二州刺史镇历城明年进号宁朔将军进督徐州之东莞阙
二郡军事大明二年
征为右卫将军竟陵王诞叛事平转西阳王子尚抚军司马临淮太守明年出为使持节督豫司二州诸军事辅国将军豫州刺史淮南太守护之所莅多聚敛贿货充积坐免官明年复起为太中大夫卒谥壮侯前废帝永光元年追赠冠军将军豫州刺史子承祖嗣承祖卒子显宗嗣齐受禅国除　　垣询之
按宋书垣护之传护之弟询之骁敢有气力元凶夙闻其名以副辅国将军张柬世祖即位以为积弩将军梁山之役力战为流矢所中死追赠冀州刺史　　垣谅之按南齐书垣荣祖传荣祖父谅之宋北中郎府参军　　垣阆按宋书垣护之传护之伯父遵遵子阆元嘉中为员外散骑侍郎大明三年自义兴太守为宁朔将军兖州刺史为竟陵王诞所杀　　垣恭祖
按宋书垣护之传护之子恭祖勇果有父风太宗泰始初以军功为梁南秦二州刺史　　南齐
　　垣闳
按南齐书垣荣祖传荣祖从父闳宋孝建初为威远将军汝南新蔡太守据梁山拒丞相义宣贼以功封西都县子累迁龙骧将军司州刺史义嘉事起明帝使闳出守盱眙领兵北讨薛道摽破之封乐乡县男升明初为散骑常侍领长水校尉与豫章王对直殿省迁右卫将军太祖即位以心诚封爵如旧加给事中领骁骑将军累迁金紫光禄大夫年七十六永明五年卒谥定子　　垣荣祖
按南齐书垣荣祖传荣祖字华先下邳人少学骑马及射宋孝建中州辟主簿为后军参军明帝初即位四方反除荣祖冗从仆射遣还徐州说刺史薛安都荣祖被拘不得还因收集部曲为安都将领假署冠军将军安都引魏入彭城荣祖携家属南奔胊山魏遣骑追之不及荣祖惧得罪乃逃遁淮上太祖在淮阴荣祖归附明帝崩太祖书送荣祖诣仆射褚渊除宁朔将军东海太守荣祖善弹弹鸟毛尽而鸟不死海鹄群翔荣祖登城西楼弹之无不折翅而下除晋熙王征卤安成王车骑中兵左军将军及苍梧废除宁朔将军淮南太守进辅国将军除游击将军太祖骠骑谘议辅国将军西中郎司马汝阴太守除冠军将军给事中骁骑将军预佐命勋封将乐县子出为持节督青冀二州刺史迁黄门郎永明二年为冠军将军寻阳相南新蔡太守作大形棺材盛仗使乡人田天生王道期载渡江北监奴有罪告之有司奏免官削爵付东冶案验无实见原为安陆王平西谘议带江陵令仍迁司马河东内史迁持节督缘淮诸军事冠军将军兖州刺史领东平太守兖州大中正九年卒年五十七　　垣历生
按南齐书垣荣祖传荣祖从弟历生为骁骑将军宋泰始初薛安都反以女&#裴祖隆为下邳太守历生时请假还北谋杀祖隆举城应朝廷事发奔走历官太子右率性苛暴好行鞭捶与始安王遥光同反伏诛　　垣崇祖
按南齐书垣崇祖传崇祖字敬远下邳人也父询之崇祖有干略刺史刘道隆辟为主簿除新安王国上将军景和世转为义阳征北行参军太祖在淮阴板为胊山戍主明帝以为辅国将军北琅邪兰陵二郡太守以久劳封下邳县子泰豫九年行徐州事徙戍龙沮历盱眙平阳东海三郡太守转邵陵王南中郎司马初崇祖遇太祖于淮阴太祖以其武勇善待之遂密布诚节元徽末除游击将军持节督兖青冀三州诸军事累迁冠军将军兖州刺史太祖践阼徙为使持节监豫司二州诸军事豫州刺史封望蔡县侯建元二年郁豆眷及刘昶寇寿春崇祖决水攻之众皆退走进为都督号平西将军世祖即位征为散骑常侍左卫将军俄加号安西迁五兵尚书领骁骑将军世祖在东宫崇祖不自附结世祖衔之太祖崩虑崇祖为异永明元年诏具刑辟死子惠隆徙番禺　　垣祗祖按万姓统谱祗祖羽林监
　　垣昙深
按万姓统谱昙深闳子以行义称为临城县罢归得钱十万以买宅奉兄退无私蓄　　梁
　　垣孟孙
按姓氏急就篇梁有垣孟孙
　　宋
　　垣询
按万姓统谱询徐州太守
　　明
　　垣广询
按万姓统谱广询字仲咨阳朔人洪熙中任户部照磨　　垣芳
按续文献通考芳云都人进士


　恩姓部列传
　　晋
　　恩茂
按奇姓通茂前燕东庠祭酒
　　明
　　恩光
按万姓统谱光山东潍县人正统间鸿胪寺司仪署丞

　存姓部汇考
凌迪知万姓统谱
　　存姓
存见姓苑


　吞姓部汇考
郑樵通志
　　平声
吞氏音天汉有吞景云望出晋阳或作天者非
　繁姓部列传
　　汉
　　繁延寿
按万姓统谱延寿御史大夫
　　后汉
　　繁仲皇
按襄阳耆旧传后汉繁仲皇襄阳人为青州刺史尔以来虽无名德位重世世作书生门户　　魏
　　繁钦
按典略钦字休伯以文才机辩少得名于汝颍钦既长于书记又善为诗赋其所与太子书记喉转意率皆巧丽为丞相主簿建安二十三年卒　　隋
　　繁师元
按姓氏急就篇隋有繁师元


　尊姓部汇考
王应麟姓氏急就篇
　　尊氏
尊氏风俗通云尊卢氏之后


　蕃姓部列传
　　汉
　　蕃向
按后汉书党锢传序度尚张邈王考刘儒胡母班秦周蕃向王章为八&#&#者言能以财救人者也向字嘉景鲁国人郎中　　蕃弘
按万姓统谱弘汉人


　番姓部列传
　　汉
　　番系
按史记河渠书河东守番系言漕从山东西岁百余万石更砥柱之限败亡甚多而亦烦费穿渠引汾溉皮氏汾阴下引河溉汾阴蒲阪下度可得五千顷五千顷故尽河壖弃地民茭牧其中耳今溉田之度可得谷二百万石以上谷从渭上与关中无异而砥柱东可无复漕天子以为然　　番亡
按万姓统谱亡字季儒汉人
　　后汉
　　番辰
按后汉书班超传先是莎车以为汉兵不出遂降于龟兹而疏勒都尉番辰亦复反叛超击番辰大破之
　门姓部汇考
郑樵通志
　　以地为氏
门氏周礼公卿之子入王端门教以六艺谓之门子其后为氏后魏有门文爱今望出河南又庐江河南官氏志有叱门氏改为门氏又有吐门氏改为门氏又有库门氏改为门氏

　熏姓部列传
　　明
　　熏成
按奇姓通成成化初任建宁卫千户


　蕃姓部汇考
王应麟姓氏急就篇
　　蕃姓
蕃氏诗番维司徒汉书作蕃


　寒姓部汇考
郑樵通志
　　以国为氏
夏商
以前国

寒氏夏时诸侯寒浞之后或言周武王子寒侯之后且寒浞为夏诸侯矣周无寒国今潍州东二十三里寒亭是也其后以国为氏望出寻阳廖用贤尚友录
　　寒姓
寒浔阳又望出颍川


　论姓部列传
　　晋
　　论叔达
按万姓统谱叔达西秦将军
　　唐
　　论弓仁
按唐书论弓仁传弓仁本吐蕃族也父钦陵世相其国圣历二年弓仁以所统吐军七千帐自归授左玉钤卫将军封酒泉郡公神龙三年为朔方军前锋游奕使凡阅大小战数百未尝负赐宝玉甲第良田等列莫与比累迁左骁卫大将军朔方副大使卒赠拨川郡王谥曰忠孙惟贞　　论惟贞
按唐书论弓仁传弓仁孙惟贞名瑀以字行志向恢大开元末为左武卫将军肃宗在灵武以卫尉少卿募兵绥银从还凤翔迁光禄卿为元帅前锋讨击使战陕州以功进殿中监史思明攻李光&#于河阳惟贞战破之光&#表为开府仪同三司贼将谢钦让据陈假惟贞颍州刺史斩贼将降者万人封萧国公实封百户擢左领军卫大将军为英武军使卒　　论惟明
按唐书韩游传奉天之狩兵未集游与庆州刺史论惟明以兵三千来赴次泥泉与泚兵值遂还奉天泚大治战棚云桥游遣将郭询郭廷玉以锐士三百火其棚贼气沮帝以卫军无职局军置统军一员以游惟明贾隐林处之　　论惟贤
按郑樵通志惟贤右羽林大将军
　　论莽罗
按旧唐书浑瑊传瑊与吐蕃将论莽罗之众大破贼于武亭川　　宋
　　论九龄
按万姓统谱九龄华州人登科
　　论程
按万姓统谱程御史
　　元
　　论卜
按陕西通志卜河西人仕元至司徒平章元末守宁夏　　明
　　论中立
按万姓统谱中立同州人宣德中长沙府经历
　榬姓部列传
　　汉
　　榬温舒
按奇姓通汉有榬温舒
　　榬庆
按万姓统谱庆汉人


　敦姓部列传
　　周
　　敦洽
按吕氏春秋陈有恶人焉曰敦洽雄颡广颜色如浃赪垂眼临鼻长肘而盭　　汉
　　敦倚
按郑樵通志急就章有敦倚
　　敦昌
按万姓统谱昌弘农人
　　晋
　　敦道徽
按万姓统谱道徽名鉴晋人
　　敦伟
按姓氏急就篇晋张方将敦伟
　　明
　　敦铎
按续文献通考铎滁州人保定推官


　轩姓部汇考
郑樵通志
　　以名为氏
古天
子名

轩氏即轩辕氏也亦省作轩氏


　韩姓部列传二
　　晋
　　韩邦
按楚国先贤传邦字长林少有才学晋武帝时为野王令有称绩为新城太守坐举野王故吏为新城计吏武帝大怒遂杀邦　　韩洪
按楚国先贤传洪侍御史
　　韩寿
按楚国先贤传洪子寿字德贞敦尚家风性尤忠厚早历清职惠帝践阼为散骑常侍迁守河南尹病卒赠骠骑将军　　韩杨
按挚虞明堂议奏前太医令韩杨上书言宜如旧祀五帝太康十年诏已施用今定新礼明堂及郊祀五帝应如旧议　　韩友
按晋书韩友传友字景先庐江舒人也为书生受易于会稽伍振善占卜能图宅相冢亦行京费厌胜之术卜占神效甚多而消殃转祸无不皆验干宝问其故友曰筮卦用五行相生杀如按方投药治病以冷热相救其差与不差不可必也友以元康六年举贤良元帝渡江以为广武将军永嘉末卒　　韩绩
