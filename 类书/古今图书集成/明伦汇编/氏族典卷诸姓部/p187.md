<!-- { "loadSidebar": true } -->
按万姓统谱渊南昌人嘉靖进士历杭州府知府　　涂允宽按德化县志允宽嘉靖间贡士
　　涂自强
按江西通志自强宜黄人贡入太学授编修命偕户部李祖钦往两淮公干报命称旨赐名忠升台州知府在任二年上廉其治绩特召入京台人祀之名宦　　涂杰按明外史王学曾传光禄少卿涂杰疏争三王并封忤旨削籍后数年吏部尚书蔡国珍疏请起用不纳卒于家杰新建人隆庆五年进士由龙游知县入为御史擢官光禄熹宗时赠太常少卿　　涂乔芳
按泉州府志乔芳晋江人万历二十三年进士历官知府　　涂文辅
按明外史涂文辅传文辅魏忠贤党也初为客氏子侯国兴授读天启元年选入谄附魏忠贤用为司礼秉笔太监历掌御马监总督太仓节慎二库夺故宁安长公主第为廨署出入驺从常数百人部郎以下皆庭参无敢违者势焰出群奄上庄烈帝立复附徐应元谪南京死　　涂绍泰
按德化县志绍泰崇祯六年癸酉科举人
　　涂尚信
按黄陂县志尚信字怀城兄弟皆中殂尚信兼理家事视诸侄如己子诸侄孙如己孙皆为婚娶教养不苟言动不亲宦要乡党皆重之　　涂西山
按黄冈县志西山晋州判官
　　涂宗仁
按武昌县志宗仁字爱夫生平崇儒重道和气迎人见乡邻有浇薄者不惮多方开导以排解之暇时与知己围棋赌墅陶然诗酒绝不屑屑细事县令邹五从稔知其贤修城建楼之役实相倚为指画今次子名元以冲年食廪饩孙裔繁昌厥后未有艾也
　邾姓部汇考
凌迪知万姓统谱
　　邾姓
邾小邾子之后子孙以国为氏

　奴姓部汇考
凌迪知万姓统谱
　　奴姓
奴庐奴之后庐州府六合县有奴氏

　巫姓部杂录
日知录书君奭篇在太戊时则有若伊陟臣扈格于上帝巫咸乂王家在祖乙时则有若巫贤书序伊陟相太戊亳有祥桑谷共生于朝伊陟赞于巫咸作咸乂四篇孔安国传曰巫咸臣名马融曰巫男巫也名咸殷之巫也孔&#达正义曰君奭传曰巫氏也当以巫为氏名咸郑元云巫咸谓之巫官按君奭咸子巫贤父子并为大臣必不世作巫官故孔言巫氏是也则巫咸之为商贤相明矣史记正义谓巫咸及子贤冢皆在苏州常熟县西海虞山上盖二子本吴人云越绝书云虞山者巫咸所出也是未可知而后之言天官者宗焉言卜筮者宗焉言巫鬼者宗焉言天官则史记天官书所云昔之传天数者高辛之前重黎唐虞羲和有夏昆吾殷商巫咸者也言卜筮则吕氏春秋所谓巫彭作医巫咸作巫者也言巫鬼则庄子所云巫咸招曰来楚辞离骚所云巫咸将夕降兮怀椒糈而要之史记封禅书所云巫咸之兴自此始许氏说文所云巫咸初作巫又其死而为神则秦诅楚文所见不显大神巫咸者也而又或以巫咸为黄帝时人归藏言黄帝将战筮于巫咸是也以为帝尧时人郭璞巫咸山赋序言巫咸以鸿术为帝尧医是也以为春秋时人庄子言郑有神巫曰季咸列子言神巫季咸自齐来处于郑是也至山海经海外西经言巫咸国在女丑北左手操青蛇右手操赤蛇在登葆山群巫所从上下也大荒西经言大荒之中有山名曰丰沮玉门日月所入有灵山巫咸巫即巫&#巫彭巫姑巫真巫礼巫抵巫谢巫罗十巫从此升降百药爰在淮南子地形训言轩辕丘在西方巫咸在其北方则益荒诞不可稽而知古贤之名为后人所假托者多矣

　须姓部列传
　　周
　　须贾
按史记范睢传睢欲事魏王家贫无以自资乃先事魏中大夫须贾须贾为魏昭王使于齐范睢从留数月未得报齐襄王闻睢辩口乃使人赐睢金十斤及牛酒睢辞谢不敢受须贾知之大怒以为睢持魏国阴事告齐故得此馈令睢受其牛酒还其金既归心怒睢以告魏相魏齐魏齐大怒使舍人笞击睢折&#折齿睢佯死得出更名姓曰张禄入秦见昭王昭王拜范睢为相当是时魏闻秦且东伐韩魏魏使须贾于秦范睢闻之为微行敝衣间步之邸见须贾须贾见之而惊曰范叔固无恙乎范睢曰然须贾曰今叔何事范睢曰臣为人庸赁须贾意哀之留与坐饮食曰范叔一寒如此哉乃取其一绨袍以赐之因问曰秦相张君公知之乎今者事之去留在张君孺子岂有客习于相君者哉范睢曰主人翁习知之唯睢亦得谒睢请为君见于张君范睢为须贾御入秦相府谓须贾曰我为君先入通于相君须贾待门下良久问门下曰范叔不出何也门下曰无范叔须贾曰乡者与我载而入者门下曰乃吾相张君也须贾大惊乃肉袒膝行因门下人谢罪于是范雎见之须贾顿首言死罪范睢曰汝罪有三所以得无死者以绨袍恋恋有故人之意故释公乃谢罢入言之昭王罢归须贾须贾辞于范睢范睢曰为我告魏王急持魏齐头来不然者我且屠大梁须贾归以告魏齐魏齐恐亡走赵匿平原君所　　汉
　　须无
按汉书功臣表无封陆量侯二年薨
　　须桑
按汉书功臣表十二年陆量共侯桑嗣三十四年薨　　须庆忌按汉书功臣表孝文后三年陆量康侯庆忌嗣五年薨　　须冉
按汉书功臣表孝景元年陆量侯冉嗣四十四年元鼎五年坐酎金免　　须圣
按汉书功臣表元康四年无曾孙郦阳秉铎圣诏复家　　宋
　　须杰
按万姓统谱杰奉议大夫
　　明
　　须义
按德州志义景泰庚午举人
　　须震
按万姓统谱震字民敬常熟人成化举人任山东齐东知县　　须显
按德州志显以子澜贵封监察御史
　　须澜
按德州志澜嘉靖癸未进士官至御史
　　须道
按万姓统谱道直隶靖江人嘉靖丁酉乡试第二名　　须用宾按万姓统谱用宾武进人嘉靖乙丑进士
　　须之彦
按嘉定县志之彦字君美万历戊戌进士为礼部仪制郎显皇帝崩太子立以先帝遗命欲尊郑贵妃为皇后孙侍郎出袖中令旨示之彦之彦始终持不可孙不能夺之彦才干过人终于符玺郎不竟其用　　须諘按嘉定县志諘字惟原笃于友爱处骨肉间务以含忍相化终身不言析箸尤好覆人之过乡人多感德者　　须用纶
按武进县志用纶字如卿万历戊午举人崇祯甲戌年授青州府司李廉平正直风节凛然署府事时兵饷告急用纶裁各属杂费得节羡三千七百余两报宪充饷不费民间一钱百姓德之

　苏姓部艺文
　　谱例序　　　　　　　　　　宋苏洵古者诸侯世国卿大夫世家死者有庙生者有宗以相次也是以百世而不相忘此非独贤士大夫尊祖而贵宗盖其昭穆存乎其庙迁毁之主存乎其太祖之室其族人相与为服死丧嫁娶相告而不绝则其势将自至于不忘也自秦汉以来仕者不世然其贤人君子犹能识其先人或至百世而不绝无庙无宗而祖宗不忘宗族不散其势宜亡而独存则由有谱之力盖自唐衰谱牒废绝士大夫不讲而世人不载于是乎由贱而贵者耻言其先由贫而富者不录其祖而谱遂大废昔者洵尝侍先子之日而咨考焉由今而上得五世由五世而上得一世一世之上失其次而其本出于赵郡之苏氏以为苏氏族谱他日欧阳公见而叹曰吾尝为之矣出而观之有异法焉曰是不可使独吾二人为之将天下举不可无也洵于是又为大宗谱法以尽谱之变而并载欧阳氏之谱以为谱例附以欧阳公题刘氏碑后之文以告当世之君子盖将有从焉者　　苏氏族谱引　　　　　　　　　前人苏氏族谱谱苏氏之族也苏氏出于高阳而蔓延于天下唐神尧初长史味道刺眉州卒于官一子留于眉眉之有苏氏自是始而谱不及者亲尽也亲尽则曷为不及谱为亲作也凡子得书而孙不得书者何也以着代也自吾之父以至吾之高祖仕不仕娶某氏享年几某日卒皆书而他不书者何也详吾之所自出也自吾之父以至吾之高祖皆曰讳某而他则遂名之何也尊吾之所自出也谱为苏氏作而独吾之所自出得详与尊何也谱吾作也呜呼观吾之谱者孝悌之心可以油然而生矣情见于亲亲见于服服始于衰而至于缌麻而至于无服无服则亲尽亲尽则情尽情尽则喜不庆忧不吊喜不庆忧不吊则涂人也吾之所与相视如涂人者其初兄弟也兄弟其初一人之身也悲夫一人之身分而至于涂人吾谱之所以作也其意曰分至于涂人者势也势吾无如之何也已幸其未至于涂人也使之无至于忽忘焉可也呜呼观吾之谱者孝悌之心可以油然而生矣系之以诗曰吾父之子今为吾兄吾疾在身兄呻不宁数世之后不知何人彼死而生不为戚欣兄弟之亲如足于手其能几何彼不相能彼独何心
　盂姓部列传
　　周
　　盂丙
按万姓统谱丙晋人
　　盂黡
按左传哀公十五年卫太子蒯瞶入盂黡敌子路以戈击之断缨子路曰君子死冠不免结缨而死
　胊姓部汇考
王应麟姓氏急就篇
　　胊姓
胊氏见姓苑汉东平王宇姬胊臑

　臾姓部列传
　　周
　　臾儿
按淮南子臾儿易牙淄渑之水合者尝一哈水而甘苦知矣　　臾骈
按左传文公六年贾季奔狄宣子使臾骈送其帑夷之搜贾季戮臾骈臾骈之人欲尽杀贾氏以报焉臾骈曰不可吾闻前志有之曰敌惠敌怨不在后嗣忠之道也夫子礼于贾季我以其宠报私怨无乃不可乎介人之宠非勇也损怨益仇非知也以私害公非忠也释此三者何以事夫子尽具其帑与其器用财贿亲帅扞之送致诸竟　　明
　　臾信
按万姓统谱信阳信人嘉靖中海丰县丞

　俱姓部汇考
凌迪知万姓统谱
　　俱姓
俱颍川

　孤姓部列传
　　明
　　孤启
按万姓统谱启濮州人洪武中江西德化县丞　　孤庸按阳信县志庸永乐戊子科举人任高阳知县　　孤铎按万姓统谱铎汲县人天顺间任六合县丞
　　孤凤
按万姓统谱凤石楼人正德间江西进贤县举人
　无姓部列传
　　有虞氏
　　无泽
按庄子无泽与舜为友舜以天下让之乃自投清泠之渊终身不反　　周
　　无骇
按左传隐公二年司空无骇入极（
按无骇鲁之公族非姓也兹仍万姓
　统谱存之）

　　汉
　　无且
按汉书戾太子传太子使舍人无且持节夜入未央宫殿长秋门因长御倚华白皇后发中厩车载射士出武库兵发长乐宫卫告令百官曰江充反乃斩充以徇　　宋
　　无光胄
按万姓统谱光胄淳化间判南康军
　　明
　　无能
按万姓统谱能阳曲人洪熙中任淳化县丞

　吾姓部列传
　　汉
　　吾扈
按郑樵通志汉有广陵令吾扈
　　吴
　　吾粲
按吴志吾粲传粲字孔休吴郡乌程人孙河为县长粲为小吏河深奇之河后为将军得自选长史表粲为曲阿丞迁为长史治有名迹虽起孤微与同郡陆逊卜静等比肩齐声矣孙权为车骑将军召为主簿出为山阴令还为参军校尉黄武元年与吕范贺齐等俱以舟师拒魏将曹休于洞口值天大风诸船绠绁断绝漂没着岸为魏军所获或覆没沈溺其大船尚存者水中生人皆攀缘号呼他吏士恐船倾没皆不受粲独令船人以承取之所活者百余人还迁会稽太守粲募合人众拜昭义中郎将与吕岱讨平山越入为屯骑校尉少府迁太子太傅遭二宫之变抗言执正明嫡庶之分欲使鲁王霸出驻夏口遣杨竺不得令在都邑又数以消息语陆逊逊时驻武昌连表谏争由此为霸竺等所谮害下狱诛　　晋
　　吾彦
