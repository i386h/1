<!-- { "loadSidebar": true } -->
　　葛从周
按五代史葛从周传从周字通美濮州鄄城人也少从黄巢巢败降梁从太祖攻蔡州战于焦夷收兵淄青从周功为多从攻郓州擒朱宣于中都又攻兖州走朱瑾太祖表从周兖州留后从周攻刘守文于沧州还败晋兵于青山从太祖攻镇州下临城太祖表从周泰宁军节度使太祖即位拜左金吾卫上将军以疾致仕末帝即位拜昭义军节度使封陈留郡王卒赠太尉　　宋
　　葛霸
按宋史葛霸传霸真定人姿表雄毅善击刺骑射始事太宗于藩邸践阼补殿前指挥使领檀州刺史戍定州淳化元年擢殿前都虞候领潘州观察使出为镇州都部署徙天雄军景德四年夏徙知耀州霸虽懦然能谨直自守卒年七十五赠太尉子怀信怀正怀敏怀煦怀信至如京副使怀煦内殿承制怀正博州团练使知沧莫二州　　葛怀敏
按宋史葛霸传霸子怀敏以荫授西头供奉官加合门祗候使契丹知隰莫保三州迁西上合门使上平燕策五年徙知沧州起为泾原路马步军副总管兼泾原秦凤两路经略安抚副使庆历二年元昊寇镇戎军怀敏保定川寨敌毁桥断其归路环围之又绝定川水泉上流以饥渴其众怀敏谕亲军左右往安西堡驱马东南驰二百里至长城壕路已断敌周围之遂与诸将皆遇害赠怀敏镇戎军节度使兼太尉赐谥忠隐子宗晟宗寿宗礼宗师皆迁官　　葛昭华
按万姓统谱昭华江阴人淳化进士大理寺丞　　葛宫按宋史葛宫传宫字公雅江阴人举进士授中正军堂书记善属文上太平雅颂十篇又献宝符阁颂知南充县以惠政闻知南剑州积官秘书监太子宾客治平中转工部侍郎熙宁五年卒年八十一宫性敦厚恤录宗党抚孤嫠赖以存者甚众　　葛密
按宋史葛宫传宫弟密亦以进士为光州推官豪民李新杀人嫁其罪于邑民葛华且用华之子为证狱具密得其情出之法当赏密白州使勿言仕至太常博士天性恬靖年五十上章致仕退居号草堂逸老年八十四乃终平生为诗慕李商隐有西昆高致　　葛书思按宋史葛宫传密子书思踵登第调建德主簿时密已老遂投劾归养十余年居父丧哀毁骨立盛暑不释苴麻终禫不忍去冢舍累年乃出仕历封丘主簿兄书元为望江令同隶淮南监司有舍兄而荐已者移书乞改荐兄仕至朝奉郎亦告老卒年七十三特谥曰清孝子胜仲孙立方皆以学业至侍从　　葛闳
按万姓统谱闳皇佑中知江阴以军守田视他郡差厚闳谓瘠人厚己岁所得七百斛尽输之官运河自黄田港达五泻堰中多淤梗闳以积潦害稼募里中殷实得粟二万斛大浚治之长四十里　　葛胜仲
按宋史胜仲传胜仲字鲁卿丹阳人登绍圣四年进士第调杭州司理参军除兖州教授入为太学正稍迁礼部员外郎权国子司业迁太常卿兼谕德胜仲为仁孝学三论献之太子复采春秋战国以来历代太子善恶成败之迹日进数事诏嘉之徙太常少卿除国子祭酒寻知汝州改湖州寻徙邓州朱&#媒&#其短罢归建炎中复知湖州岁大饥发官廪赈之民赖以济绍圣元年丐祠归十四年卒年七十三谥文康子立方官至侍从　　葛源
按万姓统谱源丽水人仕为雍丘令时有中贵人击驿吏府不敢劾源上书论其事中贵人坐诎时论高之终湖北路提点刑狱　　葛邲
按宋史葛邲传邲字楚辅其先居丹阳后徙吴兴世以儒学名家高祖密至邲五世登科第大父胜仲至邲三世掌嗣命邲少警敏以荫授建康府上元丞会金人犯江上元当敌冲调度百出邲不扰而办登进士第除著作郎兼学士院权直除正言首疏条陈六事皆切中时病除侍御史论救荒三事累迁中书舍人光宗受禅除参知政事邲劝上专法孝宗正风俗节财用振士气执中道恤民力选将帅收人才择监司明法令手疏历言之上嘉纳除知枢密院事绍熙四年拜左丞相专守祖宗法度荐进人物博采公论未&#年除观文殿大学士知建康府宁宗即位改判福州道行感疾除少保致仕薨年六十六谥文定配飨光宗庙庭　　葛赓
按万姓统谱赓字德载金溪人建炎间卤骑将至郡城赓善用长戈率保社勇敢士拒卤为退贼有&#而骑者挥刀驰突而前赓投戈掷之堕马贼惊溃获其正使告身乡人欲上其事赓曰吾志除贼无意论功后以子逢时贵封宣义郎赐绯衣银鱼　　葛敏修
按万姓统谱敏修工诗山谷南迁还至南华竹轩令侍史诵诗板一绝云不用山僧供帐迎世间无此竹风清独拳一手支颐卧偷眼看云木末生视姓名曰果吾学子敏修也　　葛邠
按万姓统谱邠字用光青阳人干道初知县事以乐易处心以儒雅饬吏事略烦碎而举大纲示敦朴而镇以至静未旬岁间民不骇政俗皆安堵缿筒牒寡圜扉草生市无喧鹊之警野有驯雉之异绰然有循良之称　　葛洪
按宋史葛洪传洪字容父婺州东阳人从吕祖谦学登淳熙十一年进士第嘉定间为枢密院编修官兼国史院编修官实录院检讨官迁守尚书工部员外郎兼擢枢密院检详诸房文字上疏乞严饬将帅上下振厉申致军实磨砺振刷以求更新帝嘉纳之进直焕章阁为国子祭酒拜工部尚书兼侍读拜参知政事封东阳郡公致仕卒谥端献　　葛长庚
按尚友录长庚琼州人母以白玉蟾名之应梦也年十二应童子科后隐于武夷山号海琼子事陈翠虚九年始得其道蓬头跣足一衲弊甚喜饮酒未见其醉博洽群书出言成章文不加点大字草书若龙蛇飞动兼善篆隶尤妙梅竹尝自赞云千古蓬头跣足一生服气霞笑指武夷山下白云深处吾家雷印尝佩肘间祈祷则有异应时言休咎警醒聋俗尝在京师游西湖至暮堕水舟人惊寻不见达旦则玉蟾在水上犹醺然也一日有持刀追&#者玉蟾叱之其人刀自堕而走玉蟾招之曰汝来勿惊以刀还之时称玉蟾入水不濡逢兵不害嘉定中诏征赴阙对御称旨命馆太一宫一日不知所往后每往来名山神异莫测诏封紫清明道真人所著有上清武夷二集行于世　　元
　　葛拱辰
按万姓统谱拱辰字宗极少负才能居常自奋思有以见于世孝亲睦族纳交名士大德六年以皇太后宿卫士降旨授十一路总管府治中改将仕郎歙县丞绰有能誉仕终常山令　　葛敏问
按万姓统谱敏问滁城人刻志典坟善文辞至正间有司举为清流县训导克以师道自任学者尊之　　葛元&#按万姓统谱元&#金溪人弱冠有文名登进士辟浙江行省掾苏天爵樊执敬参省政皆待元&#以宾友礼至正十四年以大臣荐为本县令元&#博学工文有英气居官以善绩称门人私谥之曰文贞先生以古学为文章陵轹古今沛如也　　葛闻孙
按万姓统谱闻孙合肥人举进士为翰林编修有文名　　明
　　葛干孙
按万姓统谱干孙字可久吴人生有奇气貌伟特膂力绝人好击刺战阵之法以至阴阳律吕星数靡不精究长乃折节治经研覃渊邃　　葛崇
按万姓统谱崇灊山人少有大志洪武初征为都察院检校有才名升山东监察御史按云贵有严明之声凡谳狱必求其情素称执法然疑狱不轻入故一时无冤民数恳致政归　　葛瑾
按万姓统谱瑾沂州人洪武乙丑进士历兵部侍郎　　葛钧按万姓统谱钧洛阳人洪武中任侍讲学士
　　葛诚
按万姓统谱诚未详何许人为燕府长史靖难兵未起诚与张昺谢贵言府中事又尝谏文皇文皇称病暑月围火辄言寒三司官入问疾诚密告昺王非病以不得上心故诚又密疏闻上会燕人奏事京师遂执下狱得密谋踪迹即发符逮府官校又令贵昺发兵内应尽簿录王府人文皇大怒恨杀诚族其家　　葛陵按万姓统谱陵庐陵人永乐进士
　　葛进
按万姓统谱进历官河南都指挥使偏将建文四年正月朔靖难兵至&#城时进为先锋率步骑万人渡滹沱河半渡靖难兵李远击之进见远兵稍退系马林间急鼓众击远远兵失马大败脱身走靖难后坐死宥之掌宁夏卫事　　葛诩
按万姓统谱诩正统中沂州学训导严重寡言学问蕴藉秩满拜监察御史升湖广按察佥事有廉干勤能之誉　　葛泰
按万姓统谱泰字文彬绩溪人性至孝正统初老母疾笃思食生梅时八月梅无存者泰但遇梅树盘桓涕泣竟得生梅二颗如初熟者持以食母疾遂瘳人以为孝感所致父应童有行谊泰克继其志凡乡里食不充者贫不能葬者悉倾囊济之无吝其善行类如此　　葛林
按名山藏林字茂林钱塘人善小儿医成化中充太医院官武庙在襁褓皇太后每召供御一夕痫作夜分召林一匕而安明日赐白金彩币使与上公之宴累官太医院判寿八十八所著有杏坞秘诀　　葛兴
按万姓统谱兴字应祯绩溪人有学行由监生成化壬辰授山东济宁判官甫三载有惠政民谣争颂鲁王闻其名大书德政二字遣官赍以旌之致仕归时巡抚都御史吕锺行郡访其家赠以联句云一官清似水百姓重如山卒年六十三所著有静斋稿　　葛润按万姓统谱字孟宽幼失恃怙鞠于祖母陈氏既长竭力事陈一日陈病剧将绝润剖&#割肉和粥以进遂得愈乡党敬异之　　葛镛
按万姓统谱镛字文振为南京大理评事外柔内严审于谳狱尝鞫盗疑其冤以白寺长已而果获真盗又有丐者薛李二人共强乱良人妇妇被辱自经里人王亮奋义击杀之吏逮捕引伏台部皆允及镛阅案讶曰薛李罪不容诛亮为匹妇复雠情可原也竟免亮死他所辨雪冤类此　　葛浩
按万姓统谱浩字天宏上虞人弘治进士累官广东左参政为人慈祥恺悌裁处烦剧大惬人心新宁盗起用事者多杀降浩获盗必多方审验淑慝详明民多赖之后浩官至大理寺卿子木登进士第人以为不杀之报云　　葛嵩
按万姓统谱嵩字锺甫无锡人弘治己未进士历给事中　　葛恒
按万姓统谱恒字志贞无锡人正德戊辰进士历参政　　葛覃
按万姓统谱覃磁州人正德进士
　　葛桂
按万姓统谱桂上海人嘉靖进士
　　葛守礼
按万姓统谱守礼字与立德平人嘉靖己丑进士历官南京礼部尚书家居十五年隆庆初改为刑部尚书都察院右都御史赠太子少保谥襄简　　葛缙
按万姓统谱缙字仲荣昌邑人嘉靖乙未进士历兵部左侍郎　　葛廷章
按万姓统谱廷章字朝宪兰州人嘉靖戊戌进士历副使　　葛邦典
按万姓统谱邦典字叙卿常熟人嘉靖丙辰进士历汝宁知府　　葛纶
按万姓统谱纶字礼卿昆山县人嘉靖丙辰进士历运使　　葛懋旸
按绩溪县志懋旸邑人七岁失父事母孝兄疾奉汤药不解带抚孤侄敬孀嫂传方施药年八十四子应楝应机俱庠生　　葛生
按河南通志生上蔡生员父子骂贼死义
　　葛宾
按江南通志宾和州人初任滕县训导升白阜教谕工诗赋有硕德作家训二十四则里人重之孙新琦服衮皆入胶庠亦以文行着　　葛良士
按和州志良士素豪侠喜读书不乐仕进奉亲以孝闻遇流贼之难负亲避丰山之西倡义捍寇丰人赖以安焉孙存礼乐善好施郡守某旌其门
　勃姓扤姓兀姓纥姓粤姓刖姓突姓姓部汇考凌迪知万姓统谱　　勃姓
勃顿丘角音晋有寺人勃鞮梁武帝改豫章王为勃氏　　扤姓
扤楚捣扤之后
　　兀姓
兀后魏改安乐王元鉴曰兀氏
　　纥姓
纥北齐纥奚氏改为纥姓
　　粤姓
粤见姓苑
　　刖姓
刖见姓苑
　　突姓
突见姓苑
　　姓
音掘见直音

　葛姓部汇考
廖用贤尚友录
　　葛姓
葛梁国商音风俗通葛天氏之后子孙氏焉夏时葛伯嬴姓国也亦为葛氏河南官氏志贺葛氏改为葛氏凌迪知万姓统谱
　　葛姓
