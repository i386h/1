<!-- { "loadSidebar": true } -->
按辽史杜防传防涿州归义县人开泰五年擢进士甲科累迁起居郎知制诰太平中迁政事舍人拜枢密副使重熙九年夏人侵宋宋遣郭祯来告上命防使夏解之拜参知政事十三年拜南府宰相防生子帝幸其第清宁二年拜右丞相卒谥元肃子公谓终南府宰相　　宋
　　杜审琦
按宋史杜审琦传审琦定州安喜人昭宪皇太后之兄太后昆仲五人审琦最长其次审玉次审琼次审肇次审进世居常山以积善闻审琦仕后唐为义军指挥使天成二年卒审玉前一年卒太祖开国审琦子彦超为西京作坊使　　杜审琼
按宋史杜审琦传审琦弟审琼建隆初授检校国子祭酒三年召赴阙迁右卫大将军干德初领富州刺史四年兼点检侍卫步军司事是秋卒谥恭僖审琼性醇质在公畏慎宿卫勤谨僥巡京邑里闬清肃人皆称之子彦圭　　杜审肇
按宋史杜审琦传审琦弟审肇建隆三年起家授左武卫上将军检校左仆射致仕干德初领维州刺史开宝三年起为右骁卫上将军俄出知澶州免归私第七年卒谥温肃子彦遵至南作坊使　　杜审进
按宋史杜审琦传审琦弟审进建隆三年起家授右神武大将军干德元年领贺州刺史逾年知陕州太宗嗣位加检校太傅太平兴国五年来朝是岁契丹寇边出师捍御上幸大名劳军留审进警巡都邑肃然六年复归陕雍熙四年授静江军节度端拱元年卒谥恭惠子彦钧彦彬彦彬至礼宾副使　　杜汉徽
按宋史杜汉徽传汉徽京兆长安人父阿孙为太原威胜军使汉徽有膂力善骑射仕后唐武皇为厅直队长晋天福六年以功迁兴顺指挥使周世宗征刘崇汉徽有战功补都虞候宋初补本军都校从平李筠又从平李重进录功居多建隆三年出为天长军使移雄武军使知屯田事未几卒　　杜彦圭
按宋史杜审琦传审琦弟审琼审琼子彦圭起家六宅副使开宝五年领信州刺史六年改领饶州团练使雍熙中北伐命副米信为幽州西北道行营都部署左迁均州团练副使三年卒子守元　　杜彦钧
按宋史杜审琦传审琦弟审进审进子彦钧起家补供奉官累迁崇仪使淳化四年领恩州防御使真宗嗣位出知河中府历邠庆延凤四州景德中为天雄军副都部署车驾驻澶渊契丹骑兵攻月城彦钧率兵击走之召还徙西京水南北都巡检使大中祥符九年拜密州观察使出为并代副都部署天禧元年卒子赞文供奉官赞宁殿直孙宗寿三班奉职　　杜镐按宋史杜镐传镐字文周常州无锡人父昌业南唐虞部员外郎镐幼好学博贯经史举明经解褐集贤校理江南平授千乘县主簿太宗即位江左旧儒多荐其能改国子监丞迁著作佐郎历殿中丞国子博士太宗观书秘阁询镐经义进对称旨即日改虞部员外郎景德初置龙图阁待制因以命镐四年拜右谏议大夫大中祥符中同详定东封仪注迁给事中三年又置本阁学士迁镐工部侍郎充其职六年卒子渥为大理寺丞　　杜仁伟
按万姓统谱仁伟达州人为马步军都指挥淳化中李顺作乱仁伟罄家资给官军讨贼斩获甚众以功授检校太子宾客　　杜守元
按宋史杜审琦传审琦弟审琼审琼子彦圭彦圭子守元开宝中补左班殿直得侍便殿迁供奉官莫州监军契丹入边与州将固守城壁以功加崇仪副使历如京洛苑使至道三年领梧州刺史连为并代镇定高阳关钤辖大中祥符二年副赵积使契丹复&#镇定卒　　杜惟序
按宋史杜审琦传审琦曾孙惟序字舜功自三班奉职累迁为梓夔路钤辖徙怀庆路会任福败以骑兵数千破贼三寨以功领忠州刺史敕巡警边州久之改六宅使知雄州徙知沧州又徙定州入朝为祁州团练使徙大名府路总管改干州团练使卒　　杜衍
按宋史杜衍传衍字世昌越州山阴人父遂良仕至尚书度支员外郎衍擢进士甲科知平遥县使者荐之擢知干州提点河东路刑狱徙京西路又徙知扬州章献太后遣使安抚淮南使还未及他语问杜衍安否使者以治状对徙陕西转运使还为都转运使迁工部郎中求补外以右谏议大夫知天雄军始衍为治谨密不以威刑督吏然吏民亦惮其清整仁宗特召为御史中丞迁尚书工部侍郎知永兴军徙并州召还为吏部侍郎拜同平章事集贤殿大学士衍好荐引贤士而沮止侥幸小人多不悦以尚书左丞出知兖州庆历七年以太子少师致仕卒谥正献　　杜醇按尚友录醇慈溪人年七十余以行义闻仁宗尝赐以粟帛遣官捧诏具袍笏以起之辞不受号大隐先生　　杜默
按尚友录默字师雄豪于歌石曼卿豪于诗欧阳永叔豪于文默上永叔诗云一片灵台挂月明万丈辞焰飞长虹乞取一勺凤池水活取久旱蟠泥龙　　杜曾按万姓统谱曾字孝先雷泽人举进士苏州司法参军明于法律改颍州团练判官庆历中迁吏部郎中　　杜植按万姓统谱植镐孙以文雅知名以祖荫补官累仕监司尚书驾部员外郎终少府监植善吟&#皇佑中尝有诗刊石州治　　杜杞
按宋史杜杞传杞字伟长父镐荫补将作监主簿知建阳县累迁尚书虞部员外郎知横州徙知解州授京西转运按察使会广西蛮反擢广南西路按察安抚使攻破之为两浙转运使明年徙河北拜天章阁待制环庆路经略安抚使知庆州未几卒　　杜枢
按万姓统谱枢渥第三子性强敏以荫补官为比部员外郎有张彦方者温成皇后母越国夫人客也坐奸利论死语连越国夫人开封不敢穷治执政以后故亦不复诘狱上中书遣枢虑间枢扬言将驳正亟改用谏官陈升之切齿于枢前此御史中丞王举正留百官班论张尧佐除宣徽使枢常出班问其故至是&#累月矣坐是罪枢绌监衡州税　　杜谊
按宋史杜谊传谊字汉臣台州黄岩人事父母至孝父刚严谊独失爱惴惴不自容伺颜而后进继丧父母号恸昼夜不绝卜葬徒跣负土为坟既葬遂舍墓旁吴越大水山皆发洚推巨石数十里漂坏甚众而独不及谊邑人状其事以闻诏书嘉奖以祖垂象荫入官知永城县后通判梓州卒子揆哭谊卒　　杜生按宋史杜生传生颍昌人不知其名县人呼为杜五郎所居去县三十里有屋两间与其子并居前有空地丈余即为篱门生不出门者三十年黎阳尉孙轸往访之时盛寒布袍草屩室中枵然而气韵闲旷言词精简轸嗟叹留连久之乃去　　杜子野
按江西通志子野宜黄人荆公幼师之及为相子野来见荆公问所欲但指壁间颜真卿所书东方朔像赞荆公曰墨本何足贵石在河北德州可辇致也并以金帛致之不受孙育德绍兴五年进士　　杜照
按万姓统谱照字自明杞子以父任累官秘书省校书郎转朝奉郎赐五品服照少与王雱友相得歡甚自其父安石更祖宗法尚新经天下士翕然归之照时调官京师足未尝迹相府声闻亦不复与雱接好学能文尤长于诗有少陵思致崇宁四年卒于京师子二长之全次圯　　杜介之
按广东通志介之琼州人有隐士风先任高州司法与李光友善寄诗曰南极多老人及见九代孙君生古儋耳德性重且温今年八十二颇觉行步奔白马映红颊疑是羲皇昆　　杜纯
按宋史杜纯传纯字孝锡濮州甄城人以荫为泉州司法参军熙宁初以河西令上书言政王安石异之引置条例司充审刑详议官秦帅郭逵与其属王韶成讼纯受诏推鞫得韶罪安石主韶变其狱免纯官后为大理正杨汲奏为立异又废于家元佑元年范纯仁荐之除河北转运判官初更役书司马光称其论议详尽召为刑部员外郎大理少卿擢侍御史言者诋其不由科第改右司郎中寻知相州徙徐州以集贤院学士提举崇福宫卒　　杜纮
按宋史杜纯传纯弟纮字君章起进士为永年令神宗闻其材用为大理评断官擢刑部郎中元佑初为夏国母祭奠使入其国礼倨纮责之夏人畏惧加敬迁右司郎中大理卿为江淮发运使知郓州徙知应天府卒　　杜充
按宋史杜充传充字公美相人也绍圣间登进士第累迁考功郎光禄少卿出知沧州建炎二年宗泽卒充代为留守金人窥江充命统制官陈淬邀击于马家渡淬战没充军溃金人陷建康充渡江保真州始京畿提刑唐佐降于金雅善充以书招之遂叛降金至云中粘罕薄之久之命知相州绍兴十一年和议成而充死　　杜常
按宋史杜常传常字正甫卫州人昭宪皇后族孙也折节学问无戚里气习尝跨驴读书驴嗜草失道不之觉触桑木而堕额为之伤中进士第积迁吏部侍郎崇宁中以龙图阁学士知河阳军卒　　杜俣
按万姓统谱俣字硕甫成都人崇观间侍兄宦金陵遂寓芜湖祖叔元仕仁宗朝为职方郎即苏轼所谓杜君懿学李建中字得笔法者也父沂与轼游最厚轼有菩萨泉诗为沂赋也俣幼即从轼游与陈瓘汪藻为四兄弟凛有典刑家藏法书名画甚富有田数十亩伏腊外不留嬴环所居植竹赋诗自娱不妄与人交动止可观乡党尊礼之闲游里中童稚亦知敬爱自号野翁年七十余而卒有诗集藏于家清高萧散盖如其人　　杜守一
按万姓统谱守一萧山令先是县有虎守一为政二年虎负子渡浙江而去时人方之汉刘琨云　　杜贵
按万姓统谱贵辉县人累官太尉政和三年贼犯县境贵率二子出御力战而死孙大忠以功授侍卫亲军都虞候仕至鄜州观察使　　杜孟
按尚友录孟普州人读书太学因童贯蔡京用事幡然而归尝训子孙曰忠孝吾家之宝经史吾家之田时号为宝田杜氏　　杜翊世
按四川总志翊世华阳人通判怀远军靖康初夏人入寇翊世与知军刘铨率众守御谋徙妻子于长安妻张氏曰宁同死此城贼胁使降翊世嗔目叱之举家皆没烈焰中死事闻赠朝议大夫官其后表所居曰忠义坊　　杜谔
按宋史李诚之传死金人难者录事参军兼司户杜谔赠承务郎　　杜昉
按万姓统谱昉通判密州建炎初寓居武陵会贼锺相乱欲强使从己昉骂贼不绝口遂遇害　　杜莘老
按宋史杜莘老传莘老字起莘眉州青神人唐工部甫十三世孙也绍兴闲第进士授梁山军教授进太常寺主簿升博士轮对论金将败盟宜饬边备上称善再三迁秘书丞擢监察御史迁殿中侍御史内侍张去为取御马院西兵二百髡其顶都人异之口语籍籍莘老弹治上疑其未审不乐莘老执奏不已竟罢去为御马院致仕而莘老亦以直显谟阁知遂宁府始莘老任言责极言无隐声振一时都人称骨鲠敢言者必曰杜殿院云卒年五十八　　杜汝霖
按万姓统谱汝霖字仁翁邵武人尝学于安定胡先生甚为李公择所称道其孙陵传其家学生五子旟伯高旃仲高斿叔高旞季高旝幼高皆博学善古文人称为金华五高　　杜婴
按万姓统谱婴字大醇性能读书其言近庄为人旷达而清廉自托于医无贫富贵贱请之&#往与之财非义&#谢而不受时时穷空几不能以自存而未尝有不足之色多为贤士大夫所知王安石所谓予尝与之语久而不厌者也　　杜圯
按万姓统谱圯字受言照次子以父任官至朝议夫夫提举江南西路茶盐常平事以治行再任事母以孝闻筑室邵武自仪真徙居之圯曾师事时相绍兴闲以祠官家居者十六年尝戒子孙曰仕宦当审取舍汝等勉之徜徉小囿诗酒自娱所著有碔砆集十二卷诗平淡宗少陵子二锡铎锡迪功郎　　杜颖
