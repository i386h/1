<!-- { "loadSidebar": true } -->
按江西通志球瓒庐陵人俱邑学生癸未贼破城兄球隐重壁间闻弟瓒被执泣而出曰愿以死代弟瓒争就死兵怒遂挥刃俱毙　　萧露丰
按临湘县志露丰字书年继美仲子也献逆陷城与其妻沈氏奉父母走避其父被执露丰出身救父贼释其父而执之沈氏闻夫被执亦奔救夫妻俱为贼所害　　萧豹　萧虎
按新城县志豹虎兄弟聚庐而处家贫怡怡然白首无间豹一子甚孝人以为克继家声云　　萧鸣和
按黄陂县志鸣和素笃孝母病祷神割股得苏寇至扶病母登舟远避合家尽没　　萧湘
按河南通志湘宝丰人七世同居


　高姓部汇考
晋书
　　慕容云载记
慕容云字子雨宝之养子也祖父高和句丽之支庶自云高阳氏之苗裔故以高为氏焉唐书
　　宰相世系表
高氏出自姜姓齐太公六世孙文公赤生公子高孙傒为齐上卿与管仲合诸侯有功桓公命傒以王父字为氏食采于卢谥曰敬仲世为上卿敬仲生庄子虎虎生倾子倾子生宣子固固生厚厚生子丽子丽生止奔燕十世孙量为宋司城后入楚十世孙洪后汉渤海太守因居渤海蓨县洪四世孙褒字宣仁太子太傅褒孙丞字文休国子祭酒东莞太守生延字庆寿汉中太守延生纳字孝才魏尚书郎东莞太守纳生达字式远吏部郎中江夏太守四子约文隐汉隐晋元菟太守生庆北燕太子詹事司空三子展敬泰展后魏黄门侍郎三都大官二子谠颐谠冀青二州中正沧水康公二子祚佑佑字子集光禄大夫建康灵侯二子和璧振泰北燕吏部尚书中书令二子韬湖
京兆高氏与北齐同祖初居文安后徙京兆
晋陵高氏本出吴丹阳太守高瑞初居广陵四世孙悝徙秣陵十三世孙子长　高氏宰相四人士廉璩郢智周
郑樵通志
　　以名为氏
齐
人名

高氏姜姓齐太公六代孙文公之子公子高之孙傒以王父名为氏裔孙洪后汉渤海太守因居之又有惠公之子公子祁字子高之后亦为高氏郑有高克高渠弥不得氏又高丽羽真氏改为高氏又是娄氏改为高氏又高获自高丽归魏周赐姓独孤氏
　鄗姓部列传
　　明
　　鄗杰
按荆州府志杰监利人宣德年贡士官大使


　抄姓部列传
　　明
　　抄思
按万姓统谱思归善人永乐举人


　稍姓部列传
　　明
　　稍腾汉
按万姓统谱腾汉安定人正德中任知州


　曹姓部列传一
　　周
　　曹沫
左氏谷梁
俱作曹刿

按史记曹沫传沫鲁人也以勇力事鲁庄公庄公好力曹沫为鲁将与齐战三败北鲁庄公惧乃献遂邑之地以和犹复以为将齐桓公许与鲁会于柯而盟桓公与庄公既盟于坛上曹沫执匕首劫齐桓公桓公左右莫敢动而问曰子将何欲曹沫曰齐强鲁弱而大国侵鲁亦以甚矣今鲁城坏即压齐境君其图之桓公乃许尽归鲁之侵地既已言曹沫投其匕首下坛北面就群臣之位颜色不变辞令如故桓公怒欲倍其约管仲曰不可夫贪小利以自快弃信诸侯失天下之援不如与之于是桓公乃遂割鲁侵地曹沫三战所亡地尽复予鲁其后百六十七年而吴有专诸之事　　曹恤
按史记仲尼弟子列传曹恤字子循少孔子五十岁按万姓统
谱恤蔡人

　　曹交
按孟子赵岐注曹交曹君之弟
　　汉
　　曹参
按汉书曹参传参沛人也秦时为狱掾高祖为沛公参以中涓从击胡陵方与赐爵七大夫北击司马欣军又击秦将章邯车骑先登迁为五大夫沛公为砀郡长将砀郡兵封参执帛号曰建成君迁为戚公属砀郡其后迁为执珪沛公为汉王封参为建成侯从至汉中迁为将军从还定三秦赐食邑于宁秦以中尉从汉王出临晋关从击诸侯汉二年拜为假左丞相入屯兵关中魏王豹反以假左丞相东攻魏尽定魏地赐食邑平阳汉王即皇帝位以长子肥为齐王而以参为齐相国高祖六年剖符赐参爵列侯食邑平阳万六百三十户以齐相国击陈豨黥布大败之参功凡下二国县百二十二孝惠元年除诸侯相国法更以参为齐丞相相齐九年齐国安集萧何薨参代何为相国壹遵何之约束日夜饮酒不事事参为相国三年薨谥曰懿侯百姓歌之曰萧何为法讲若昼一曹参代之守而勿失载其清靖民以宁一　　曹咎按汉书项籍传项梁尝有栎阳逮请蕲狱掾曹咎书抵栎阳狱史司马欣后羽以为海春侯大司马守成&#汉击大破之咎自刭汜水上　　曹毋伤
按史记高帝本纪项羽闻沛公定关中大怒沛公左司马曹毋伤闻羽怒欲攻沛公使人言项羽曰沛公欲王关中珍宝尽有之沛公之鸿门谢羽曰此沛公左司马曹毋伤言之不然籍何以至此沛公归立诛曹毋伤　　曹丘
按汉书季布传布为河东守曹丘生数招权顾金钱与窦长君善布寄书谏长君及曹丘生归欲得书请布窦长君曰季将军不说足下固请行布果大怒待曹丘曹丘至揖曰楚人谚曰得黄金百不如得季布诺足下何以得此声梁楚之间哉且仆与足下俱楚人使仆游扬足下名于天下顾不美乎布说留为上客布名所以益闻者曹丘扬之也　　曹窋
按汉书曹参传参子窋嗣侯高后时至御史大夫　　曹奇按汉书功臣侯表孝文后四年平阳简侯奇嗣七年薨　　曹时
按汉书功臣侯表孝景四年平阳夷侯时嗣二十三年薨　　曹襄
按汉书曹参传参传国至曾孙襄武帝时为将军击匈奴薨子宗嗣　　曹宗
按汉书功臣侯表元鼎三年平阳侯宗嗣二十四年征和二年坐与中人奸阑入宫掖门入财赎完为城旦　　曹喜
按汉书功臣侯表元康四年平阳侯参元孙之孙杜陵公乘喜诏复家　　曹本始
按汉书曹参传哀帝时封参元孙之孙本始为平阳侯二千户王莽时薨子宏嗣　　曹竟
按汉书鲍宣传山阳曹竟子期儒生去官不仕于莽更始征竟以为丞相封侯不受赤眉入长安欲降竟竟手剑格死　　曹放
按汉书王莽传莽遣国师和仲曹放击句町
　　后汉
　　曹宏
按汉书曹参传参元孙之孙本始本始子宏建武中封平阳侯　　曹充
按后汉书曹褒传褒父充持庆氏礼建武中为博士从巡狩岱宗定封禅礼显宗即位充上言汉再受命可制礼以示百世帝善之拜充侍中　　曹旷
按汉书功臣侯表平阳侯宏绍封薨侯旷嗣
　　曹曾
按后汉书欧阳歙传济阴曹曾字伯山从歙受尚书门徒三千人位至谏议大夫　　曹褒
按后汉书曹褒传褒字叔通鲁国薛人也父充持庆氏礼褒少笃志有大度结发传充业博雅疏通初举孝廉再迁圉令陈留太守马严奏褒耎弱免官归郡为功曹征拜博士会肃宗欲制定礼乐褒上疏拜侍中章和元年受命次序礼事和帝即位擢监羽林左骑永元四年迁射声校尉城门校尉将作大匠七年出为河内太守坐上灾害不实免有顷复为侍中褒博物识古为儒者宗十四年卒官　　曹祉
按后汉书欧阳歙传曹曾子祉河南尹
　　曹节
按司马彪续汉书腾父节字元伟素以仁厚称邻人有亡豕者与节豕相类诣门认之节不与争后所亡豕自还其家豕主人大&#送所认豕并辞谢节笑而受之由是乡党贵叹焉子伯兴仲兴叔兴季兴　　曹腾按司马彪续汉书腾字季兴少除黄门从官永宁元年选配皇太子书顺帝即位为小黄门迁至中常侍大长秋在省闼三十余年历事四帝未尝有过好进达贤能终无所毁伤桓帝即位以腾先帝旧臣忠孝彰着封费亭侯加位特进太和三年追尊高皇帝　　曹节按后汉书曹节传节字汉丰南阳新野人也其本魏郡人世吏二千石顺帝初以西园骑迁小黄门桓帝时迁中常侍奉车都尉建宁元年持节将中黄门虎贲羽林千人北迎灵帝陪乘入宫及即位以定策封长安乡侯六百户时窦太后临朝后父大将军武与太傅陈蕃谋诛中官节等矫诏以长乐食监王甫为黄门令将兵诛武蕃等节迁长乐卫尉封育阳侯二年节病困诏拜为车骑将军有顷疾瘳上印绶罢复为中常侍位特进寻转大长秋领尚书令光和四年卒赠车骑将军　　曹破石
按后汉书曹节传节弟破石为越骑校尉越骑营五百妻有美色破石从求之五百不敢违妻执意不肯行遂自杀其淫暴无道多此类也　　曹嵩
按司马彪续汉书嵩字巨高质性敦慎所在忠孝为司隶校尉灵帝擢拜大司农大鸿胪代崔烈为太尉黄初元年追尊太皇帝按曹瞒传及世语并云嵩
是夏侯氏之子养于曹氏

　　曹操
按魏志武帝本纪太祖武皇帝沛国谯人也姓曹讳操字孟德汉相国参之后桓帝世曹腾为中常侍封侯养子嵩嗣官至太尉嵩生太祖太祖少机警有权数年二十举孝廉为郎除洛阳北部尉迁顿丘令征拜议郎光和末黄巾起拜骑都尉讨颍川贼迁为济南相久之征还为东郡太守不就称疾归乡里董卓废立太祖散家财合义兵以诛卓初平二年袁绍表太祖为东郡太守三年鲍信迎太祖领兖州牧兴平二年天子拜太祖兖州牧建安元年天子拜太祖建德将军迁镇东将军封费亭侯太祖至洛阳卫京都天子假太祖节钺录尚书事洛阳残破董昭等劝太祖都许九月车驾出轘辕而东以太祖为大将军封武平侯以大将军让绍拜司空行车骑将军九年领冀州牧十三年为丞相十八年天子使御史大夫郗虑持节策命公为魏公加九锡二十一年进爵为王二十五年春正月崩于洛阳年六十六谥曰武王　　魏　　曹瑜
按魏志曹洪传洪族父瑜修慎笃敬官至卫将军封列侯　　曹邵
按魏书邵以忠笃有才智为太祖所亲信初平年太祖兴义兵邵募徒众从太祖周旋时豫州刺史黄琬欲害太祖太祖避之而邵独遇害　　曹仁
按魏志曹仁传仁字子孝太祖从弟也少好弓马弋猎后豪杰并起仁阴结少年得千余人周旋淮泗之间遂从太祖为别部司马行厉锋校尉太祖平黄巾迎天子都许仁数有功拜广阳太守太祖器其勇略不使之郡以议郎督骑录前后功封都亭侯从平荆州以仁行征南将军留屯江陵转封安平亭侯太祖讨马超以仁行安西将军苏伯田银反以仁行骁骑将军复以仁行征南将军假节屯樊镇荆州文帝即王位拜仁车骑将军都督荆扬益州诸军事进封陈侯后召还屯宛孙权遣将据襄阳诏仁讨之文帝遣使即拜仁大将军移屯临颍迁大司马复督诸军据乌江还屯合肥黄初四年薨谥曰忠侯子泰嗣　　曹纯按魏志曹仁传仁弟纯初以议郎参司空军事督虎豹骑从围南皮北征三部以前后功封高陵亭侯建安十五年薨文帝即位追谥曰威侯子演嗣注
纯字
子和
　　曹洪
按魏志曹洪传洪字子廉太祖从弟也太祖起义兵讨董卓至荥阳太祖失马贼追甚急洪下以马授太祖太祖辞让洪曰天下可无洪不可无君遂步从到汴水与太祖俱济还奔谯扬州刺史陈温素与洪善洪将家兵千余人就温募兵得庐江上甲二千人东到丹阳复得数千人与太祖会龙元以前后功拜鹰扬校尉迁扬武中郎将天子都许拜洪谏议大夫别征刘表有功迁厉锋将军封国明亭侯累从征伐拜都护将军文帝即位为卫将军迁骠骑将军进封野王侯位特进后徙封都阳侯始洪家富而性吝啬文帝少时假求不称常恨之遂以舍客犯法下狱当死免官削爵土明帝即位拜后将军更封乐城侯位特进复拜骠骑将军太和六年薨谥曰恭侯子馥嗣初太祖分洪户封子震列侯　　曹彰
