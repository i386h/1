<!-- { "loadSidebar": true } -->
按陈书武昌王叔虞传叔虞字子安高宗第十九子也太建十四年立为武昌王寻为壮武将军置佐史祯明三年入关隋大业中为高苑令　　陈叔平
按陈书湘东王叔平传叔平字子康高宗第二十子也至德元年立为湘东王祯明三年入关隋大业中为湖苏令　　陈叔敖
按陈书临贺王叔敖传叔敖字子仁高宗第二十一子也至德元年立为临贺王寻为仁武将军置佐史祯明三年入关隋大业初拜仪同三司　　陈叔宣
按陈书阳山王叔宣传叔宣字子通高宗第二十二子也至德元年立为阳山王祯明三年入关隋大业中为泾城令　　陈叔穆
按陈书西阳王叔穆传叔穆字子和高宗第二十三子也至德元年立为西阳王祯明三年入关卒于长安　　陈叔俭
按陈书南安王叔俭传叔俭字子约高宗第二十四子也至德元年立为南安王祯明三年入关卒于长安　　陈叔澄
按陈书南郡王叔澄传叔澄字子泉高宗第二十五子也至德元年立为南郡王祯明三年入关隋大业中为灵武令　　陈叔兴
按陈书沅陵王叔兴传叔兴字子推高宗第二十六子也至德元年立为沅陵王祯明三年入关隋大业中为给事郎　　陈叔韶
按陈书岳山王叔韶传叔韶字子钦高宗第二十七子也至德元年立为岳山王寻为智武将军置佐史四年除丹阳尹祯明三年入关卒于长安　　陈叔纯
按陈书新兴王叔纯传叔纯字子共高宗第二十八子也至德元年立为新兴王祯明三年入关隋大业中为河北令　　陈叔谟
按陈书巴东王叔谟传叔谟字子轨高宗第二十九子也至德四年立为巴东王祯明三年入关隋大业中为阳令　　陈叔显
按陈书临江王叔显传叔显字子明高宗第三十子也至德四年立为临江王祯明三年入关隋大业中为鹑觚令　　陈叔坦
按陈书新会王叔坦传叔坦字子开高宗第三十一子也至德四年立为新会王祯明三年入关隋大业中为涉令　　陈叔隆
按陈书新宁王叔隆传叔隆字子远高宗第三十二子也至德四年立为新宁王祯明三年入关卒于长安　　陈叔荣
按陈书新昌王叔荣传叔荣字子彻高宗第三十三子也祯明二年立为新昌王三年入关隋大业中为内黄令　　陈叔匡
按陈书太原王叔匡传叔匡字子佐高宗第三十四子也祯明二年立为太原王三年入关隋大业中为寿光令　　陈君范
按陈书鄱阳王伯山传伯山子君范太建中拜鄱阳国世子寻为贞威将军晋陵太守未袭爵而隋师至因从后主入关至长安隋文帝配于陇右给田业以处之大业二年隋炀帝以后主第六女女婤为贵人绝爱幸因召陈氏子弟尽还京师随才叙用由是君范为温令　　陈番
按陈书庐陵王伯仁传伯仁子番先封湘滨侯隋大业中为资阳令　　陈元基
按陈书江夏王伯义传伯义子元基先封湘潭侯隋大业中为谷熟县令　　陈智深
按陈书始兴王叔陵传陈智深以诛叔陵之功为巴陵内史封游安县子　　陈仲华
按陈书始兴王叔陵传陈仲华以诛叔陵之功为下嶲太守封新夷县子　　陈深
按陈书皇太子深传深字承源后主第四子也少聪惠有志操容止俨然虽左右近侍未尝见其喜愠以母张贵妃故特为后主所爱至德元年封始安王邑二千户寻为军师将军扬州刺史置佐史祯明二年立为皇太子二年隋师济江六军败绩隋将韩擒虎自南掖门入百僚逃散深时年十余岁闭合而坐舍人孔伯鱼侍焉隋军排合而入深使宣令劳之曰军旅在途不乃劳也军人咸敬焉其年入关隋大业中为抱罕太守　　陈引
按陈书吴兴王引传引字承业后主长子也太建五年二月乙丑生于东宫母孙姬因产卒沈皇后哀而养之以为己子时后主年长未有引嗣高宗因命以为嫡孙十年封为永康公后主即位立为皇太子引性聪敏好学执经肄业终日不倦博通大义兼善属文至德二年躬出太学讲孝经是时张贵妃孔贵嫔&#爱幸沈皇后无宠而近侍左右数于东宫往来太子亦数使人至后所后主疑其怨望甚恶之而张孔二贵妃又日夜构成后及太子之短孔范之徒又于外合成其事祯明二年废为吴兴王仍加侍中中卫将军三年入关卒于长安　　陈嶷
按陈书南平王嶷传嶷字承岳后主第二子也方正有器局年数岁风采举动有若成人至德元年立为南平王寻除信武将军南琅邪彭城二郡太守置佐史迁扬州刺史进号镇南将军寻为使持节都督郢荆湘三州诸军事征西将军郢州刺史未行而隋军济江祯明三年入关卒于长安　　陈彦
按陈书永嘉王彦传彦字承懿后主第三子也至德元年立为永嘉王寻为忠武将军南徐州刺史进号安南将军授散骑常侍使持节都督江巴东衡三州诸军事平南将军江州刺史未行隋师济江祯明三年入关隋大业中为襄武令　　陈虔
按陈书南海王虔传虔字承恪后主第五子也至德元年立为南海王寻为武毅将军置佐史进号军师将军祯明二年出为平北将军南徐州刺史三年入关隋大业中为涿令　　陈祗
按陈书信义王祗传祗字承敬后主第六子也至德元年立为信义王寻为壮武将军置佐史授使持节都督智武将军琅邪彭城二郡太守祯明三年入关隋大业中为通议郎　　陈兢
按陈书邵陵王兢传兢字承检后主第七子也祯明元年立为邵陵王邑一千户寻为仁武将军置佐史三年入关隋大业中为国子监丞　　陈庄
按陈书会稽王庄传庄字承肃后主第八子也容貌最陋性严酷数岁左右有不如意辄剟刺其面或加烧爇以母张贵妃有宠后主甚爱之至德四年立为会稽王寻为翊前将军置佐史除使持节都督扬州诸军事扬州刺史祯明三年入关隋大业中为会昌令　　陈恮
按陈书东阳王恮传恮字承厚后主第九子也祯明二年立为东阳王邑一千户未拜三年入关隋大业中为通议郎　　陈蕃
按陈书吴郡王蕃传蕃字承广后主第十子也祯明二年封吴郡王三年入关隋大业中为涪城令　　陈恬按陈书钱塘王恬传恬字承惔后主第十一子也祯明二年立为钱塘王邑一千户三年入关卒于长安　　陈弘按陈书豫章王叔英传叔英子弘至德元年拜豫章国世子

　甄姓部列传
　　汉
　　甄丰
按汉书王莽传平帝元始元年莽上言与甄丰共定策太后下诏曰左将军光禄勋丰宿卫三世忠信仁笃迎中山王以安宗庙封广阳侯为少傅莽居摄以为太阿右拂始建国元年按金匮拜更始将军广新公丰子寻作符命言新室当分陕拜丰右伯莽收捕寻寻亡丰自杀　　甄邯
按汉书王莽传哀帝崩太后拜莽大司马莽以孔光名儒相三主太后所敬盛尊事光引光女婿甄邯为侍中奉车都尉建议定策封承阳侯莽居摄为太保翟义移檄郡国莽以甄邯为大将军受钺高庙始建国元年按金匮拜大司马封承新公病死　　甄寻
按汉书王莽传丰子寻以材能幸于莽为侍中京兆大尹茂德侯作符命言平帝后黄皇室主为寻之妻莽怒收捕寻寻亡寻手理有天子字莽解其臂入视之或曰一六子也六者戮也明当戮死也乃放寻于三危　　甄匡
按汉书王莽传莽居摄封丰孙匡为并力侯
　　甄阜
按汉书王莽传汉兵击前队大夫甄阜斩之
　　后汉
　　甄宇
按后汉书甄宇传宇字长文北海安丘人也清静少欲习严氏春秋教授常数百人建武中为州从事征拜博士稍迁太子少傅卒于官　　甄普
按后汉书甄宇传宇习严氏春秋传业子普
　　甄承
按后汉书甄宇传普子承尤笃学未尝视家事讲授常数百人诸儒以承三世传业莫不归服之建初中举孝廉卒于梁相　　甄叔遵
按尚友录叔遵撰七要本启三卷
　　宋
　　甄法崇
按南史甄法崇传法崇中山人父匡位少府卿以清闻法崇宋永初中为江陵令在任严整县境肃然于时南平缪士通为江安令卒官至其年末法崇在听事士通前见法崇知其已亡愕然未言坐定云卿县人宋雅见负米千余石不还令儿穷弊不自存故自诉法崇因命口受为辞因逊谢下席而法崇为问缪家狼狈输送太守王华闻而叹美之　　梁
　　甄钦之
按梁书甄恬传恬祖钦之长宁令
　　甄摽之
按梁书甄恬传恬父摽之州从事
　　甄彬
按南史甄法崇传法崇孙彬有行业乡党称善尝以一束苎就州长沙寺库质钱后赎苎还于苎中得五两金以手巾裹之彬得送还寺库道人以金半仰酬往复十余彬坚然不受因谓曰五月披羊裘而负薪岂拾遗金者耶卒还金梁武帝布衣而闻之及践阼以西昌侯藻为益州刺史乃以彬为府录事参军带郫县令将行同列五人帝诫以廉慎至彬独曰卿昔有还金之美故不复以此言相属由此名德益彰　　甄恬按梁书甄恬传恬字彦约中山无极人也世居江陵数岁丧父哀感有若成人家人矜其小以肉汁和饭饲之恬不肯食年八岁问其母恨生不识父遂悲泣累日忽若有见言其容貌则其父也时以为孝感家贫养母常得珍羞及居丧庐于墓侧恒有鸟元黄杂色集于庐树恬哭则鸣哭止则止又有白雀栖宿其庐州将始兴王憺表其行状诏曰朕虚己钦贤寤寐盈想诏彼群岳务尽搜扬恬既孝行殊异声着邦壤敦风厉俗弘益兹多牧守腾闻义同亲览可旌表室闾加以爵位恬官至安南行参军　　北魏
　　甄凝
按魏书甄琛传琛父凝州主簿为中散大夫
　　甄琛
