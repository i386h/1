<!-- { "loadSidebar": true } -->
按北齐书刘贵传贵秀容阳曲人也历尔朱荣府骑兵&#军建义初以预定策勋封敷城县伯寻进为公建明初除晋州刺史普泰初转行汾州事高祖起义贵弃城归高祖于邺天平四年除御史中尉其年加行台仆射贵凡所经历莫不肆其威酷然以严断济务故见赏于时兴和元年卒长子元孙员外郎肆州中正早卒次子洪猷嗣武平末假仪同三司奏门下事　　刘丰
按北齐书刘丰传丰字丰生普乐人也有口辩好说兵事魏永安初除灵州镇城大都督率户数万来奔高祖上丰为平西将军南汾州刺史遂与诸将征讨平定寇乱入为左卫将军王思政据长社世宗命丰与清河王岳攻之遏洧水以灌城将陷丰与慕容绍宗同入船忽有暴风从东北来缆绝漂至城下并为敌人所害谥曰忠子嗣　　刘昼
按北齐书刘昼传昼字孔昭渤海阜城人少孤贫爱学负笈从师服膺无倦河清初州举秀才入京考策不第在皇建太宁之朝频上书终不见收天统中卒于家　　刘袆
按北齐书刘袆传袆字彦英彭城人父世明魏兖州刺史袆性弘裕有威重容止可观魏孝昌中累迁睢州刺史边人服其威信世宗辅政降书褒奖秩满径归乡里侍父疾竟不入朝父丧沉顿累年非杖不起五子璇&#璞瑗瓒并有志节为世所称　　刘逖
按北齐书刘逖传逖字子长彭城丛亭里人也祖芳魏太常卿父戫金紫光禄大夫逖少聪敏好弋猎骑射魏末征诣霸府世宗以为开府行&#军逖远离乡家倦于羁旅发愤自励专精读书霸朝人士攸集逖在游宴之中卷不释手皇建元年除太子洗马肃宗崩从世祖赴晋阳除散骑侍郎和士开宠要逖附之授中书侍郎入典机密聘周还拜仪同三司世祖崩出为江州刺史祖珽执政徙为仁州刺史还待诏文林馆重除散骑常侍奏门下事未几与崔季舒等同时被戮子逸民开府行&#军　　刘&#
按北齐书刘逖传逖弟&#少聪明好文学天统武平之间历殿中侍御史周大象末卒于黎州治中子元道定州骑兵&#军　　刘轨思
刘
敬和

按北齐书刘轨思传轨思渤海人也说诗甚精少事同郡刘敬和敬和事同郡程归则故其乡曲多为诗者轨思天统中任国子博士　　刘儒
按北齐书文苑传序祖珽奏立文林馆于是更召引文学士太尉中兵&#军刘儒等并入馆待诏　　刘顗按北齐书刘逖传逖从子顗字君卿祖廞魏尚书为高祖所杀顗父济及济弟俱奔江南顗出后武定中从还北赐爵临颍子顗好文学工草书历瀛州外兵&#军司空功曹隋开皇中鄜州司马卒　　北周　　刘亮
按周书刘亮传亮中山人也本名道德祖佑连魏蔚州刺史父持真镇远将军亮少倜傥普泰初从贺拔岳西征以功拜大都督封广兴县子侯莫陈悦害岳亮与诸将谋迎太祖悦平悦之党豳州刺史孙定儿仍据州不下太祖令亮袭之亮将二十骑先竖纛于近城高岭即驰入城中麾兵斩定儿贼党降服魏孝武西迁以迎驾功除使持节左大都督南秦州刺史大统元年以复潼关功进位车骑大将军迁开府仪同三司大都督进爵长广郡公亮以勇敢见知为时名将太祖曰卿文武兼资即孤之孔明也乃赐名亮并赐姓侯莫陈氏十年出为东雍州刺史卒子昶大象中位至柱国秦灵二州总管封彭国公昶弟靖天水郡守靖弟恭开府仪同三司饶阳县伯恭弟干上仪同三司褒中侯　　刘雄
按周书刘雄传雄字猛雀临洮子城人也大统中起家为太祖亲信除子城令赐姓宇文氏孝闵帝践阼进车骑大将军天和二年迁驾部中大夫封周昌县伯迁军司马进爵为侯建德初授纳言二年转内史中大夫以为河州刺史皇太子西征吐谷浑雄自凉州从滕王逌率军先入浑境功居多军还加上开府仪同三司从平并州拜上大将军进爵赵郡公出镇幽州宣政元年突厥寇幽州雄临阵战殁子升嗣授仪同大将军　　刘璠
按周书刘璠传璠字宝义沛国沛人也六世祖敏徙居广陵父臧梁天监初为著作郎璠少好读书兼善文笔宜丰侯萧循出为北徐州刺史请为记室&#军梁元帝承制授树功将军镇西府谘议&#军元帝以循绍鄱阳之封且为雍州刺史复以璠为循北平府司马及武陵王纪称制于蜀累遣召璠使者八返乃至苦求还乃厚其赠而遣之还至白马西属达奚武军已至南郑璠不得入城遂降太祖素闻其名见之如旧以为中外府记室寻迁黄门侍郎仪同三司世宗初授内史中大夫掌诏诰在职清白简亮不合于时左迁同和郡守天和三年卒　　刘志
按周书裴果传刘志弘农华阴人本名思汉太尉宽十世孙也高祖隆宋冯翊郡守后属赫连氏入寇避地河洛因家于汝颍祖善魏雍州刺史父汝南郡守志少好学魏正光中以明经征拜国子助教除行台郎中永安二年转征卤将军永熙二年除安北将军广州别驾三年齐神武举兵入洛孝武西迁志遣间使奉表长安神武遣兵攻围城陷潜遁得免大统三年太祖遣独孤信复洛阳志&#合义徒举广州归国封华阴县男世宗出牧宜州太祖以志为幕府司录世宗即位除车骑大将军仪同三司进爵武乡县公赐姓宇文氏高祖嗣位授骠骑大将军拜刑部中大夫志执法平允甚得时誉迁成州刺史天和五年卒子子明嗣子明历官绛州别驾隋文帝践极除行台郎中顺阳郡守子明弟子陵凉州别驾隋开皇初拜姑臧郡守历卫州蔚州长史幽州总管府长史　　刘祥按周书刘璠传璠子祥字休征幼而聪慧号神童其伯父黄门郎璆有名江左在岭南闻而奇之乃令名祥字休征后以字行解褐梁宜丰侯主簿迁记室&#军江陵平随例入国齐公宪以其善于词令召为记室累迁车骑大将军寻以去官领长安令大象二年卒　　刘盈
按周书萧&#传刘盈彭城人以西中郎府录事&#军随&#之镇有器度勤于在公&#之军国经谋颇得参预历黄门郎中书监雍州刺史尚书仆射岿之七年卒赠本官第三子然于时颇知名隋鹰击郎将　　隋　　刘昉
按隋书刘昉传昉博陵望都人也父孟良从魏武入关周太祖以为东梁州刺史昉性轻狡周武帝时以功臣子入侍皇太子及宣帝嗣位以技佞见狎宠冠一时及帝不豫召昉入卧内属以后事昉见静帝幼冲遂与郑译谋引高祖辅政及高祖为丞相以昉有定策功拜上大将军封黄国公昉颇有骄色然性粗&#溺于财利恩礼渐薄高祖受禅进位柱国闲居无事不复任使昉自以佐命元功中被&#远&#&#不得志时柱国梁士彦宇文忻俱失职忿望昉并与之交因谋反事泄下诏诛之　　刘方
按隋书刘方传方京兆长安人也仕周以战功拜上仪同高祖为丞相赐爵河阴县侯高祖受禅进爵为公历甘瓜二州刺史仁寿中交州俚人李佛子作乱杨素言方有将帅之略于是诏方为交州道行军总管统二十七营而进佛子惧而降寻授歡州道行军总管经略林邑大业元年军至海口林邑王梵志遣兵守险方击走之径马援铜柱南行八日至其国都梵志弃城奔海刻石纪功而还方在道遇患卒子通仁嗣　　刘炫
按隋书刘炫传炫字光伯河间景城人也少以聪敏见称周武帝平齐瀛州刺史宇文亢引为户曹从事以吏干知名奉敕与王劭同修国史俄直门下省以待顾问又除殿内将军时牛弘奏请购求天下遗逸之书炫遂伪造书百余卷题为连山易鲁史记等录上送官取赏而去后有人讼之坐除名归于家以教授为务太子勇闻而召之既至京师敕令事蜀王秀及蜀王废与诸儒修定五礼授旅骑尉杨达举炫博学有文章射策高第除太学博士岁余以品卑去任归河间于时群盗蜂起经籍道息炫与妻子声问断绝其门人多随盗贼哀炫穷乏诣郡城下索炫郡官乃出炫与之未几贼为官军所破炫饥饿无所依冻馁而死　　刘弘
按隋书刘弘传弘字仲远彭城丛亭里人魏太常卿芳之孙也少好学有行检重节概仕齐西楚州刺史及齐亡周武帝以为本郡太守尉迥之乱也弘勒兵拒之以功授仪同平陈之役表请从军以功封濩泽县公拜泉州刺史会高智慧作乱以兵攻州弘城守百余日救兵不至为贼所害子长信袭爵　　刘行本
按隋书刘行本传行本沛人也父仕梁历职清显行本起家武陵国常侍遇萧修以梁州北附遂与叔父璠同归于周寓居京兆之新丰每以讽读为事宇文护引为记室武帝亲总万几转御正中士累迁掌朝下大夫及宣帝嗣位多失德行本切谏忤旨出为河内太守高祖践阼征拜谏议大夫未几迁黄门侍郎在职数年拜太子左庶子以本官领大兴令权贵惮其方直无敢至门者未几卒官　　刘臻
按隋书刘臻传臻字宣挚沛国相人也父显梁寻阳太守臻举秀才为邵陵王东阁祭酒元帝时迁中书舍人江陵陷没复归萧&#以为中书侍郎周冢幸宇文护辟为中外府记室后为露门学士封饶阳县子高祖受禅进爵为伯皇太子勇引为学士甚亵狎之臻无吏干又性恍惚耽悦经史终日覃思至于世事多所遗忘性好啖蚬以音同父讳呼为扁螺其&#放多此类也精于两汉书时人呼为汉圣开皇十八年卒　　刘讷
按隋书刘臻传臻位仪同皇太子勇引为学士有刘讷者亦任仪同俱为太子学士情好甚密臻住城南讷住城东　　刘佑
刘
辉

按隋书刘佑传佑荥阳人也开皇初为大都督封索卢县公其所占候合如符契高祖甚亲之初与张宾刘辉马显定历后奉诏撰兵书十卷名曰金韬　　刘权按隋书刘权传权字世略彭城丰人也祖轨齐罗州刺史权仕齐行台郎中及齐灭周武帝以为假淮州刺史高祖受禅以车骑将军领乡兵后从晋王广平陈以功进授开府仪同三司开皇十二年赐爵宗城县公炀帝嗣位拜卫尉卿大业五年从征吐谷浑留镇西境在边五载诸羌怀服征拜司农卿寻为南海太守有异政遇盗贼群起豪帅多愿推权为首子世彻密遣人赍书诣权讽令举兵权斩其使竟无异图卒官世彻倜傥不羁为兖州贼徐圆朗所杀权从父烈字子将美容仪有器局官至鹰扬郎将有子德威知名于世　　刘旷
按隋书刘旷传旷不知何许人也性谨厚每以诚恕应物开皇初为平乡令在职七年风教大洽及去官吏人无少长号泣于路高颎疏言其状上召见劳之下优诏擢拜莒州刺史　　刘士&#
按隋书刘士&#传士&#彭城人也性至孝丁母丧绝而复苏者数矣勺饮不入口者七日庐于墓侧负土成坟列植松柏狐狼驯扰为之取食高祖受禅表其门闾　　刘焯
按隋书刘焯传焯字士元信都昌亭人也父洽郡功曹焯聪敏沉深以儒学知名为州博士刺史赵煚引为从事举秀才射策甲科除员外将军洛阳石经至京师文字磨灭莫能知者奉敕与刘炫等考定后因国子释奠与炫二人议论深挫诸儒咸怀妒恨遂为飞章所谤除名为民于是优游乡里专以教授著述为务废太子勇闻而召之未及进谒诏令事蜀王久不至王大怒遣人枷送于蜀王以罪废焯又与诸儒修定礼律除云骑尉炀帝即位迁太学博士俄以疾去职数年复被征大业六年卒　　刘元进
按隋书杨元感传余杭刘元进少好任侠为州里所宗炀帝兴辽东之役百姓骚动元进阴有异志遂聚众合亡命会帝复征辽东杨元感起于黎阳元进知天下思乱于是举兵应之三吴苦役者莫不响至旬月众至数万将渡江而元感败吴郡朱燮晋陵管崇共迎元进奉以为主据吴郡称天子帝令将军吐万绪光禄大夫鱼俱罗率兵讨焉燮战死元进趣建安俄而二将俱得罪帝令王世充发淮南兵击之元进将兵拒战人各持茅因风纵火世充大惧将弃营而遁遇反风火转元进退世充简锐卒击破之自是频战辄败元进管崇俱为世充所杀　　刘子翊
