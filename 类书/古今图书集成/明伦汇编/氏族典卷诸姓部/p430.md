<!-- { "loadSidebar": true } -->
按南齐书竟陵文宣王传竟陵文宣王子良子昭胄字景引泛涉有父风永明八年自竟陵王世子为宁朔将军会稽太守郁林初为右卫将军未拜迁侍中领右军将军建武三年复为侍中领骁骑将军转散骑常侍建元元年改封巴陵王先是王敬则事起南康侯子恪在吴郡高宗虑有同异召诸王侯入宫建武以来高武王侯居常震怖朝不保夕至是尤甚及陈显达起事王侯复入宫昭胄惩往时之惧与弟永新侯昭颖逃奔江西变形为道人崔慧景举兵昭胄兄弟出投之慧景事败昭胄兄弟首出投台军主胡松各以王侯还第不自安谋为身计子良故防合桑偃为梅虫儿军副结前巴西太守萧寅谋立昭胄昭胄以寅有部曲大事皆委之时胡松领军在新亭寅遣人说之松又许诺会东昏新起芳乐苑月许日不复出游偃等议募健儿百余人从万春门入突取之昭胄以为不可偃同党王山沙虑事久无成以事告御刀徐僧重寅遣人杀山沙于路吏于麝中得其事迹昭胄兄弟与同党皆伏诛昭颖官至宁朔将军彭城太守梁王定京邑追赠昭胄散骑常侍抚军将军昭颖黄门郎梁受禅降封昭胄子同监利侯　　萧坦之按南齐书萧坦之传坦之南兰陵兰陵人也祖道济太中大夫父欣祖有勋于世祖至武进令坦之与萧谌同族初为殿中将军累至世祖中军板刑狱&#军以宗族见驱使除竟陵王镇北征北&#军东宫直阁以勤直为世祖所知除给事中淮陵令又迁兰陵令尚书起部郎司徒中兵&#军世祖崩坦之随太孙文武度上台除射声校尉未拜除正员郎南鲁郡太守少帝以坦之世祖旧人亲信不离坦之见帝不可奉乃改计附高宗密为耳目除晋安王征北谘议隆昌元年追录坦之父勋封临汝县男徙征南谘议高宗谋废少帝坦之力也海陵即位除黄门郎兼卫尉卿进爵伯建武元年迁散骑常侍右卫将军进爵侯明年魏动假坦之节督徐州征讨军事击破之还加领太子中庶子未拜迁领军将军永泰元年为侍中领军东&#立为侍中领军将军永元元年遭母丧起复职加右将军置府江祏兄弟欲立始安王遥光密谓坦之坦之曰明帝取天下已非次第天下人至今不服今若复作此事恐四海瓦解我期不敢言持丧还宅宅在东府城东遥光起事遣人夜掩取坦之坦之科头着裈逾墙走从东冶僦渡南渡间道还台假节督众军讨遥光屯湘宫寺事平迁尚书右仆射丹阳尹进爵公坦之肥黑无须语声嘶时人号为萧&#刚狠专执群小畏而憎之遥光事平二十余日帝遣延明主帅黄文济领兵围坦之宅杀之子赏秘书郎亦伏诛坦之从兄翼宗为海陵郡将发文济遣收之检家赤贫原死系尚方和帝中兴元年追赠坦之中军将军开府仪同三司　　萧懿
按梁书长沙嗣王业传高祖长兄懿字元达少有令誉解褐齐安南邵陵王行&#军袭爵临湘县侯迁太子舍人洗马建安王友出为晋陵太守讼理人和称为善政入为中书侍郎永明季授持节都督梁南北秦沙四州诸军事西戎校尉梁南梁二州刺史加冠军将军魏人入汉中懿随机拒击伤杀甚多魏人震惧边境遂宁进号征卤将军迁督益宁二州军事益州刺史入为太子右卫率尚书吏部郎卫尉卿永元二年裴叔业据豫州反授持节征卤将军督豫州诸军事豫州刺史领历阳南谯二郡太守讨叔业叔业惧降于魏既而平西将军崔慧景入寇京邑奉江夏王宝元围台城齐室大乱诏征懿懿率锐卒三千人援城慧景遣其子觉来拒懿奔击大破之授侍中尚书右仆射未拜仍迁尚书令都督征讨水陆诸军事时东&#肆虐茹法珍王咺之等执政懿既立元勋独居朝右深为法珍等所惮乃说东&#曰懿将行隆昌故事陛下命在晷刻东&#信之懿遂遇祸中兴元年追赠侍中中书监司徒宣德太后临朝改赠太傅天监元年追崇丞相封长沙郡王谥曰宣武　　萧敷
按梁书永阳嗣王伯游传高祖次兄敷字仲达解褐齐后将军征卤行&#军转太子舍人洗马迁丹阳尹丞入为太子中舍人除建威将军随郡内史招怀远近黎庶安之进号宁朔将军征为庐陵王谘议&#军建武四年薨高祖即位追赠侍中司空封永阳郡王谥曰昭　　萧正仁
按万姓统谱正仁仕齐为吴兴太守有治能


　萧姓部汇考
左传
　　定公四年
定公四年春三月刘文公会诸侯于召陵将长蔡于卫卫侯使祝佗私于苌弘曰闻诸道路不知信否若闻蔡将先卫信乎苌弘曰信蔡叔康叔之兄也先卫不亦可乎子鱼曰以先王观之则尚德也昔武王克商成王定之选建明德以藩屏周故周公相王室以尹天下于周为睦分鲁公以大路大旗夏后氏之璜封父之繁弱殷民六族条氏徐氏萧氏索氏长勺氏尾勺氏使帅其宗氏辑其分族将其类丑以法则周公用即命于周是使之职事于鲁以昭周公之明德史记　　殷本纪赞
太史公曰契为子姓其后分封以国为姓有殷氏来氏宋氏空桐氏稚氏北殷氏目夷氏
注
索隐曰又有时氏萧氏黎氏
唐书
　　宰相世系表
萧氏出自姬姓帝喾之后商帝乙庶子微子周封为宋公弟仲衍八世孙戴公生子衎字乐父裔孙大心平南宫长万有功封于萧以为附庸今徐州萧县是也子孙因以为氏其后楚灭萧裔孙不疑为楚相春申君上客世居丰沛汉有丞相酇文终侯何二子遗则则生彪字伯文谏议大夫侍中以事始徙兰陵丞县生章公府掾章生仰字惠高生皓皓生望之御史大夫徙杜陵生育光禄大夫生绍御史中丞复还兰陵生闳光禄勋闳生阐济阴太守阐生冰吴郡太守冰生苞后汉中山相生周博士周生矫蛇丘长矫生逵州从事逵生休孝廉休生豹广陵郡丞豹生裔太中大夫生整字公齐晋淮南令过江居南兰陵武进之东城里三子隽烈苞九世孙卓字子略洮阳令女为宋高祖继母号皇舅房卓生源之字君流徐兖二州刺史袭封阳县侯生思话郢州都督封阳穆侯六子惠开惠明惠基惠休惠朗惠蒨惠蒨齐左户尚书生介齐梁房整第二子济阴太守生副子州治中从事生道赐宋南台治中侍御史三子尚之顺之崇之顺之字文纬齐丹阳尹临湘懿侯十子懿敷衍畅融宏伟秀憺恢衍梁高祖武皇帝也号齐梁房懿字元达长沙宣武王七子业藻象猷朗轨明明字靖通梁贞阳侯曾孙文憬梁高祖武皇帝八子统纲续绎综绩纶纪统昭明太子纲简文皇帝也统五子欢誉&#　萧氏定着二房一曰皇舅房二曰齐梁房宰相十　人　皇舅房有至忠齐梁房有邺嵩华俯仿复置遘瑀郑樵通志　　以国为氏
周异
姓国

萧氏子姓杜预曰古之萧国也其地即徐州萧县是也后为宋所并微子之支孙大心平南宫长万有功封于萧以为附庸宣十二年楚灭之子孙因以为氏世居丰沛之间裔孙不疑为楚相春申君客汉有丞相酇文终侯何六代孙望之御史大夫又齐武帝以巴东王子响叛改姓为蛸氏廖用贤尚友录
　　萧姓
萧河南角音又望出兰陵


　鄡姓部列传
　　周
　　鄡单
按史记仲尼弟子列传鄡单字子家


　朝姓部汇考
按万姓统谱分朝为二姓一音昭
一音潮未知何据兹并载为一姓

王应麟姓氏急就篇
　　朝氏
朝氏蔡大夫朝吴声子之子汉错亦作朝


　骈姓部汇考
凌迪知万姓统谱
　　骈姓
骈见姓苑河南南阳府有骈氏


　徭姓部汇考
凌迪知万姓统谱
　　徭姓
徭东越王徭句践之后


　椒姓部汇考
凌迪知万姓统谱
　　椒姓
椒见姓苑楚伍参之后或为伍氏或为椒氏


　钳姓部列传
　　唐
　　钳耳
按万姓统谱耳字知命元和中为长兴令性清介民服其化

　包姓部汇考
郑樵通志
　　以字为氏
楚
人字

包氏出自申氏楚大夫申包胥之后以字为氏宋朝包拯为枢密副使庐州人廖用贤尚友录
　　包姓
包上党羽音又望出丹阳


　韶姓部列传
　　晋
　　韶石
按奇姓通石晋中牟令
　　明
　　韶护
按万姓统谱护岐山人洪武二十九年自户部主事谪昆山典史勤恪敏达事无凝滞历升按察佥事
　条姓部汇考
左传
　　定公四年
定公四年春三月刘文公合诸侯于召陵将长蔡于卫卫侯使祝佗私于苌弘曰闻诸道路不知信否若闻蔡将先卫信乎苌弘曰信蔡叔康叔之兄也先卫不亦可乎子鱼曰以先王观之则尚德也昔武王克商成王定之选建明德以藩屏周故周公相王室以尹天下于周为睦分鲁公以大路大旗夏后氏之璜封父之繁弱殷民六族条氏徐氏萧氏索氏长勺氏尾勺氏使帅其宗氏辑其分族将其类丑以法则周公用即命于周是使之职事于鲁以昭周公之明德郑樵通志　　以族为氏
条氏左传商人六族有条氏石闵司空条攸姓苑云安定人姓纂云今冤句有此姓冤句曹州也

　&#姓部列传
　　北魏
　　&#炽
按隋书牛弘传弘本姓&#氏祖炽郡中正
　　&#允
按隋书牛弘传弘本姓&#氏父允魏侍中工部尚书临泾公赐姓为牛氏

　招姓部汇考
郑樵通志
　　以名为氏
晋
人名

招氏晋步招之后汉有大鸿胪招猛
廖用贤尚友录
　　招姓
招望出南海


　&#姓部汇考
凌迪知万姓统谱
　　&#姓
&#见姓苑


　&#姓部列传
　　明
　　&#谦
按奇姓通谦汤阴人弘治中为通州训导
　　&#桓
按万姓统谱桓真定定州人嘉靖中直隶无锡县丞　　&#显名按馆陶县志显名贡士海丰训导
　　&#士贵
按馆陶县志士贵元氏人任训导


　雕姓部汇考
凌迪知万姓统谱
　　雕姓
雕见姓苑


　包姓部列传
　　后汉
　　包咸
按后汉书包咸传咸字子良会稽曲阿人少为诸生受业长安师事博士右师细君习鲁诗论语王莽末去归乡里于东海界为赤眉贼所得遂见拘执十余日咸晨夜诵经自若贼异而遣之因住东海立精舍讲授光武即位乃归乡里太守黄谠遣子师之举孝廉除郎中建武中入授皇太子论语又为其章句拜谏议大夫侍中右中郎将永平五年迁大鸿胪每进见锡以几杖入屏不趋赞事不名经传有疑辄遣小黄门就舍即问显宗以咸有师傅恩而素清苦常特赏赐珍玩束帛奉禄增于诸卿咸皆散于诸生之贫者病笃帝亲辇驾临视八年年七十一卒于官　　包福按后汉书包咸传咸子福拜郎中亦以论语入授和帝　　隋
　　包恺
按隋书儒林传东海包恺字子和乐其兄榆明五经恺悉传其业又从王仲通受史记汉书尢称精究大业中为国子助教于时汉书学者以萧包二人为宗匠聚徒教授着录者数千人卒门人为起坟立碣焉　　唐　　包融
按唐书刘晏传包融集贤院学士有名当时
　　包何
按玉海唐包融二子包何包佶齐名世称二包　　包佶按唐书刘晏传包佶字幼正润州延陵人擢进士第累官谏议大夫坐善元载贬岭南晏奏起为汴东两税使晏罢以佶充诸道盐铁轻货钱物使迁刑部侍郎改秘书监封丹阳郡公　　包超
按酉阳杂俎山人包超随哥舒翰西征每阵常得胜风又能致雪　　包谞
按唐书艺文志包谞河洛春秋二卷
　　宋
　　包令仪
按万姓统谱令仪合淝人字肃之进士及第授朝散大夫分帅南京上护军历刑部侍郎　　包拯
