<!-- { "loadSidebar": true } -->
相西河商音武洛山出四姓其一曰相氏平声息亮切湘平声

　昌姓部汇考
郑樵通志
　　以名为氏
古
人名

昌氏风俗通云黄帝子昌意之后今岭南多昌族望出汝南东海凌迪知万姓统谱
　　昌姓
昌汝南商音

　苌姓部列传
　　周
　　苌弘
按左传定公四年春三月刘文公合诸侯于召陵谋伐楚也将长蔡于卫卫侯使祝佗私于苌弘曰闻诸道路不知信否若闻蔡将先卫信乎苌弘曰信蔡叔康叔之兄也先卫不亦可乎　　汉
　　苌地行
按万姓统谱地行见印薮
　　苌贺
按万姓统谱贺见印薮
　　苌益
按万姓统谱益见印薮
　　苌博
按万姓统谱博见印薮
　　苌奴
按魏志太祖本纪建安元年太祖将迎天子遣曹洪将兵西迎袁术将苌奴拒险洪不得进　　唐
　　苌总
按万姓统谱总大历中奉天尉
　　苌凤
按万姓统谱凤唐末人尝赠罗隐雁头牒百幅　　后唐　　苌从简
按五代史苌从简传从简陈州人也世本屠羊从简去事晋为军校善用槊庄宗用兵攻城从简多为梯头庄宗爱其勇以功累迁步军都指挥使为人刚暴难制庄宗每屈法优容之累迁蔡州防御使明宗时历麟汝汾金四州防御使废帝举兵于凤翔从简与诸镇兵围之已而兵溃从简东走被执废帝释之拜颍州团练使晋高祖起兵太原废帝将亲征召为招讨副使从至河阳拜河阳三城节度使废帝还洛阳从简即降晋历镇忠武武宁入为左金吾卫上将军卒　　明
　　苌辉
按万姓统谱辉柳州人成化举人
　　苌瓒
按观城县志瓒封丘县吏员弘治十五年任典史
　强姓部汇考
郑樵通志
　　平声
强氏望出丹阳与扶风姓苑云丹阳有强氏前秦有将军强求北齐有强谏后汉光武同舍生强华注云又作强其两切宋登科有强弼

　皇姓部汇考
郑樵通志
　　以爵为氏
皇氏风俗通云三皇之后因氏焉左传郑大夫皇颉皇辰宋有皇氏世为上卿本皇甫充石之后以字为氏者汉有琅邪相皇运吴有青州刺史皇象工书宋元丰登科皇汉杰常州人元佑有皇淳安州人
　强姓部汇考
凌迪知万姓统谱
　　强姓
强商音天水丹阳有强氏平声

　皇姓部列传
　　周
　　皇父
按诗经小雅十月之交皇父卿士
疏
幽王时皇父为
卿士之官
　　皇士
按管子齐桓公出于泽见衣紫衣大如毂长如辕拱手而立还归寝疾数月不出有皇士者见公语惊曰物恶能伤公公自伤也此所谓泽神委蛇者也惟霸主乃得见之于是桓公欣然笑不终日而病愈　　皇武子按左传僖公二十四年宋及楚平宋成公如楚还入于郑郑伯将享之问礼于皇武子对曰宋先代之后也于周为客天子有事燔焉有丧拜焉丰厚可也郑伯从之享宋公有加礼也　　皇父
按左传文公十一年初宋武公之世鄋瞒伐宋司徒皇父帅师御之耏班御皇父充石公子&#甥为右司寇牛父驷乘以败狄于长丘获长狄缘斯皇父之二子死焉注
皇父戴公子充石皇父名
　　皇戍
按左传成公四年冬十一月郑公孙申帅师疆许田许人败诸展陂郑伯伐许取鉏任泠敦之田晋栾书将中军荀首佐之士燮佐上军以救许伐郑取汜祭楚子反救郑郑伯与许男讼焉皇戍摄郑伯之辞子反不能决也曰君若辱在寡君寡君与其二三臣共听两君之所欲成其可知也不然侧不足以知二国之成　　皇辰
按左传成公十八年夏六月郑伯侵宋及曹门外遂会楚子伐宋取朝郏楚子辛郑皇辰侵城郜取幽丘同伐彭城纳宋鱼石向为人鳞朱向带鱼府焉以三百乘戍之而还　　皇郧
按左传襄公九年春宋灾乐喜为司城以为政使皇郧命校正出马工正出车备甲兵庀武守　　皇耳
按左传襄公十年六月楚子囊郑子耳伐宋师于訾母庚午围宋门于桐门卫侯救宋师于襄牛郑子展曰必伐卫不然是不与楚也得罪于晋又得罪于楚国将若之何子驷曰国病矣子展曰得罪于二大国必亡病不犹愈于亡乎诸大夫皆以为然故郑皇耳帅师侵卫楚令也卫人追之孙蒯获郑皇耳于犬丘注皇耳皇戍子
　　皇国父
按左传襄公十七年宋皇国父为太宰为平公筑台妨于农收子罕请俟农功之毕公弗许　　皇颉
按左传襄公二十六年楚子秦人侵郑至于城麋郑皇颉戍之出与楚师战败穿封戍囚皇颉　　皇奄伤
按左传昭公二十二年宋华亥向宁华定华貙华登皇奄伤省臧士平出奔楚　　皇瑗
按左传哀公九年郑围宋雍丘宋皇瑗围郑师二月甲戌宋取郑师于雍丘　　皇缓
按左传哀公二十六年宋皇缓为右师
　　皇非我
按左传哀公二十六年宋皇非我为大司马
　　皇怀
按左传哀公二十六年宋皇怀为司徒
　　秦
　　皇欣
按史记高祖本纪秦二世三年沛公与魏将皇欣魏申徒武满之军并攻昌邑　　汉
　　皇初平
按万姓统谱初平年十五家使牧羊有道士见其良谨便引至金华山石室中四十余年忽然不复念家其兄初起行索初平历年不见后有道士乃问之道士曰金华山有牧羊儿姓皇字初平兄乃随道士与初平相见语毕问羊何在曰在山东兄往视但见白石不见羊初平曰羊在耳兄自不见初平乃往叱羊羊起于是白石皆起成羊数万头　　皇运
按万姓统谱运琅琊相
　　皇弘
按万姓统谱弘汉人受书于朱普
　　皇佼
按万姓统谱佼见印薮
　　皇交
按万姓统谱交见印薮
　　皇伊
按万姓统谱伊见印薮
　　皇延
按万姓统谱延见印薮
　　吴
　　皇象
按吴录象字休明广陵江都人幼工书时有张子并陈梁甫能书甫恨逋并恨峻象斟酌其间甚得其妙中国善书者不能及也按梁书皇&#传象
为青州刺史

　　梁
　　皇&#
按梁书皇&#传&#吴郡人也青州刺史皇象九世孙&#少好学师事贺玚精力专门尽通其业尢明三礼孝经论语起家兼国子助教于学讲说听者数百人撰礼记讲疏五十卷书成奏上诏付秘阁顷之召入寿光殿讲礼记义高祖善之拜员外散骑侍郎性至孝常日限诵孝经二十遍以拟观世音经丁母忧解职还乡里平西邵陵王钦其学厚礼迎之&#既至因感心疾大同十一年卒于夏首时年五十八所撰论语义十卷与礼记义并见重于世学者传焉　　皇犬子
按万姓统谱犬子小史初名太子武帝曰皇太子非可命名于是移点于外因名犬子　　皇平
按万姓统谱平丰阳人
　　唐
　　皇辅
按万姓统谱辅澧州判官
　　宋
　　皇汉杰
按万姓统谱汉杰常州人登科
　　皇淳
按万姓统谱淳安州人登科
　　皇镇
按万姓统谱镇都昌人嘉熙进士任知府
　　明
　　皇言材
按万姓统谱言材陕西人洪武中任稷山尹
　　皇铨
按万姓统谱铨合肥人正统中荆州左卫千户　　皇国彦按慈利县志国彦以岁贡授明会藩长史后升浙江嘉湖道性和易不事烦苛清苦自甘未半载乞休家居励节不见有司不侵乡里有古君子之遗风焉　　皇恩擢按慈利县志恩擢例贡生考宗人府经历
　　皇恩培
按慈利县志恩培例贡生

　邙姓部汇考
凌迪知万姓统谱
　　邙姓
邙冯翊姓苑云出自穆公子邙后以王父字为氏今吴兴有此姓
　商姓部列传
　　商
　　商容
按史记商本纪商容贤者百姓爱之纣废之及武王伐纣表商容之闾　　周
　　商子
按尚书大传伯禽康叔见周公三见而三笞商子曰南山之阳有木名桥北山之阴有木名梓二子盍往观焉二子往观见桥木高而仰梓木晋而俯反以告商子商子曰桥者父道也梓者子道也二子再见周公入门而趋登堂而跪周公拂其首劳而食之　　商瞿按史记仲尼弟子列传商瞿鲁人字子本少孔子二十九岁孔子传易于瞿瞿传楚人馯臂子弘弘传江东人矫子庸疵疵传燕人周子家竖竖传淳于人光子乘羽羽传齐人田子庄何何传东武人王子中同同传灾川人杨何　　商泽
按尚友录泽字子秀鲁人孔子弟子涉览六籍唐封雎阳伯宋真宗加封为邹平侯　　汉
　　商苞
按东观余论汉太尉刘文饶碑二故吏李谦等立一门生商苞等立一　　商凤
按万姓统谱凤见印薮
　　宋
　　商夷简
按万姓统谱夷简雍熙中泉州知州
　　商宗弼
按元史商挺传挺六世祖宗弼宋仁宗时为太子中舍人年五十挂冠　　商瑗
按万姓统谱瑗其先汴人流寓西夏仕都知兵马使嘉佑六年因奉使归宋奏献密事上嘉其义赐地于浙之淳安以居即今辽源之芝山也子孙因家焉以荫补官者三世　　商份
按福州府志份福清人登绍兴庚辰梁克家榜　　商侑按福州府志侑福清人字元佐份之弟登隆兴癸未木待问榜　　商俊
按福州府志俊份之弟淳熙间特奏名
　　商佾
按福州府志佾字元节份之弟登淳熙丁未王容榜　　商飞卿按宋史商飞卿传飞卿字翚仲台州临海人淳熙初由太学登进士第仕无为军教授累官至工部郎官时韩冑柄国气焰熏灼飞卿既至未尝辄一造请逾月即丐去提举福建路常平茶盐事擢监察御史以言事迕冑罢为奉常请外以秘阁修撰为荆湖南路转运判官后改司农卿总领江东淮西军马钱粮开禧中就擢户部侍郎冑举师有旨俾飞卿军前传宣抚劳值金兵大至几不免以忧卒　　商言诗
按万姓统谱言时登州人登科
　　金
　　商衡
按金史商衡传衡字平叔曹州人至宁元年特恩第一人授鄜州洛郊主簿以廉能换郿县寻辟威戎令兴定三年岁饥衡白行省开仓赈贷全活者甚众秩满再辟原武令未几入为尚书省令史转户部主事拜监察御史为右司都事改同知河平军节度使未赴改枢密院经历官遥领昌武军同知节度使事丞相完颜赛不领陕西行省奏衡为左右司员外郎正大八年以母丧还京师十月起复为秦蓝总帅府经历官天兴元年二月关西行省徒单兀典等败于铁岭衡为兵士所得欲降之不为屈监至长水县东岳祠前诱之使招洛阳衡终不肯降望阙瞻拜遂引佩刀自刭　　元
　　商挺
按元史商挺传挺字孟卿曹州济阴人其先本姓殷氏避宋讳改焉挺年二十四汴京破北走依冠氏赵天锡严忠济辟挺为经历出为曹州判官未几复为经历世祖在潜邸闻挺名遣使征至入对称旨字而不名杨惟中宣抚关中挺为郎中明年惟中罢廉希宪来代升挺为宣抚副使世祖即位以挺宣抚陕蜀中统元年改宣抚司为行中书省进挺为佥行省事二年进参知政事四年行四川枢密院事至元元年拜参知政事二年分省河东俄召还六年同佥枢密院事七年迁佥书八年升副使九年封皇子忙阿剌为安西王以挺为王相王薨王妃使挺请命于朝以子阿难答嗣帝曰年少祖宗之训末习卿姑行王相府事初运使郭琮郎中郭叔云与王相赵炳构隙或告炳不法妃命囚之六盘狱以死朝廷疑擅杀之执琮叔云鞫问伏辜初无一毫及挺惟王府女奚彻彻以预二郭谋临刑望以求生始有暧昧语连挺帝怒召挺拘炳家十六年始释二十年复枢密副使俄以疾免二十年赵氏子复讼父冤挺又被系百余日乃释二十五年卒延佑初谥文定子五人琥璘瑭瓛琦　　商梦弼按万姓统谱梦弼至元中原武县尹莅政勤敏案无凝滞决狱明信人无敢轻犯　　商琥
按元史商挺传挺子琥字台符至元十四年以姚枢许衡荐拜江南行御史台监察御史二十七年征拜中台监察御史三十年迁国子司业卒　　商瑭
