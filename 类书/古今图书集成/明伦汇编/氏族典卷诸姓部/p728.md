<!-- { "loadSidebar": true } -->
按溧水县志遵生而壮气过人自负膂力与李佛保同时值倭至惧邑民难出与佛保共奋尽力弗克死　　丁应璧按寿光县志应璧字为章明嘉靖间进士授南京户部主事转兵部值振武兵变朝议欲分其党莫敢先发应璧乃假他事先取其黠骜者去之恶势渐孤乃出令分插部伍无一人敢哗者中外称服升南昌知府举卓异第一升徽宁兵备道再调大同练兵修备以积劳卒官　　丁惟宁
按诸城县志惟宁字少滨嘉靖乙丑进士授清苑令调长治行取侍御史侍经筵巡山海关按真定有白莲狱株连千余人悉为宽释巨珰讽为立坊严拒之寻升河南佥事治巩宿堤民赖其利晋参江藩转郧襄兵备副使会抚臣讲学取阃署为书院兵士忿围台门而哄惟宁驰谕立解抚臣愧恨嫁祸惟宁遂振衣归　　丁湛
按万姓统谱湛字子一金坛人嘉靖乙丑进士历按察使　　丁宾
按明外史丁宾传宾字礼原嘉善人隆庆五年进士授句容知县征授御史忤张居正意去官万历十九年用荐起故官复以忧去起南京大理丞累迁南京右佥都御史召拜工部左侍郎寻擢南京工部尚书数引年乞罢光宗立始予致仕宾官南都三十年每遇旱潦辄请赈贷时出家财佐之崇祯六年卒谥清惠　　丁元荐
按明外史丁元荐传元荐字长孺长兴人父应诏江西佥事元荐举万历十四年进士请告归家居八年始谒选为中书舍人二十七年京察元荐家居坐浮躁论调阅十有二年起广东按察司经历移礼部主车甫抵官值京察事竣尚书孙丕扬力清邪党反为其党所攻元荐乃尽发诸人隐状党人恶之交章论劾元荐竟不安其身而去其后邪党愈炽四十五年京察遂复以不谨削籍天启四年廷臣交讼其冤起刑部检校历尚宝少卿明年朝事大变复削其籍元荐慷慨负气遇事奋前屡踬无少挫通籍四十年前后服官不满一载　　丁懋逊
按明外史李献可传献可官礼科都给事中万历二十年疏请豫教帝大怒贬秩调外吏科都给事中锺羽正请与同谪吏科给事中舒弘绪亦言豫教必不可不行帝益怒出弘绪南京而羽正及献可并以杂职徙边方吏科右给事中陈尚象复争之坐斥为民都给事中丁懋逊上疏救帝益怒廷杖削籍懋逊沾化人为余姚知县有治绩入为吏科给事中既削籍里居三十年光宗立起太仆少卿累迁工部左侍郎卒　　丁启睿
按明外史杨嗣昌传丁启睿永城人万历四十七年进士崇祯时历山东右参政坐事谪陕西副使再迁右布政使从巡抚孙传庭讨贼数有功十一年就拜右佥都御史代传庭巡抚十三年擢兵部侍郎总督陕西三边军务明年杨嗣昌死加启睿兵部尚书改称督师代嗣昌尽督陕西湖广河南四川山西及江南北诸军启睿本庸材初为巡抚因嗣昌言用之比当重任忧惧不知所为是时李自成已陷洛阳围开封势大炽启睿畏之不敢援数奉诏切责乃大集左良玉虎大威杨德政方国安之军偕保定总督杨文岳会于朱仙镇与贼垒相望启睿欲战良玉不可先走诸营俱走启睿奔汝宁开封遂陷乃征下吏久之释归福王时启睿夤缘马士英充为事官寻以擒斩归德伪官拜兵部尚书明年事败不能死旋里久之卒　　丁干学
按明外史万传丁干学浙江山阴人寄籍京师官检讨天启四年典试江西发策刺魏忠贤忠贤怒矫旨镌三秩复除其名已使人诈为校尉往逮挫辱之竟愤郁而卒　　丁大谷
按诸城县志大谷字如云兴仁社人惟宁之孙以礼经中天启丁卯第五名守城殉难　　丁显闽
按武平县志显闽哨官崇祯元年三月广寇攻武平显闽御贼死之　　丁耀心
按诸城县志耀心字见复周家庄社人崇祯庚午举人守城殉难　　丁魁楚
按明外史杨嗣昌传丁魁楚永城人崇祯四年以右佥都御史巡抚保定七年擢兵部右侍郎总督蓟辽保定军务九年大兵入昌平长驱南下魁楚不能御下吏久之放还福王时马士英纳其重贿起故官总督两广寻加兵部尚书唐王自立于福州命以故官协理戎政靖江王亨嘉反执巡抚瞿式耜魁楚檄参将陈邦传等袭走之封平粤伯闽中事败与式耜拥立桂王于肇庆进东阁大学士兵逼肇庆魁楚奉王走梧州复弃之走岑溪为大将李成栋追获杀之　　丁泰运按明外史丁泰运传泰运字孟尚泽州人崇祯十三年进士除武陟知县调河内着廉直声十七年贼将刘方亮逼怀庆监司以下皆窜泰运独守南城力不支被执拥见方亮使跪不屈烧铁锁炙之亦不从乃遇害贼既陷怀庆寻陷彰德安阳人尚大伦字崇雅由进士历官刑部郎中城陷抗节死又有王&#征由乡举历官蒲州知州谢事归为贼所执传诣李自成道愤恨不食死　　丁一统
按明外史潘弘传崇祯十四年李自成罗汝才陷邓州诸生丁一统抗节死　　丁师羲
按明外史赵辉传霸州知州丁师羲城破死师羲楚雄人选贡生　　丁之鸿
按孝感县志之鸿字渐斋号素石崇祯壬午举人喜急难拯困诱掖后学其学以明道象山为宗躬行实践不以时运为解着有易经象意渐斋遗书传于世　　丁茂桂按寿光县志茂桂字承休以明经为平谷令再任柏乡有能干声壬午邑城陷死奉旨旌恤　　丁尚将
按常德府志尚将常德卫指挥为献贼所获抱印不舍延颈受戮　　丁昌期
按常德府志昌期郡庠生遇贼于路令跪大骂不屈曰吾家世诗书为朝廷士子肯从汝作贼至死不变　　丁如浣按河南通志如浣邓州生员御寇被执骂贼死　　丁孔引按陕西通志孔引宁夏人官守备升游击未任遭马逆之变守城被害最烈西宁人记其忠

　衡姓部列传
　　汉
　　衡胡
按史记儒林传莒人衡胡以通易至二千石
　　衡咸
按汉书梁丘贺传贺子临为黄门郎甘露中奉使问诸儒于石渠临学精熟专行京房法琊琅王吉通五经闻临说善之时宣帝选高材郎十人从临讲吉乃使其子郎中骏上疏从临受易临代五鹿充宗君孟为少府充宗授平陵士孙张仲方沛邓彭祖子夏齐衡咸长宾咸王莽讲学大夫繇是梁丘有士孙邓衡之学　　衡骠卿
按郑樵通志汉有衡骠卿
　　衡毅
按万姓统谱毅苍梧人有勇谋
　　后汉
　　衡方
按汶上县志方字兴祖尧之裔也伊尹在殷号称阿衡因氏焉家于平陆举孝廉除郎中历颍川太守修清涤俗招拔隐逸拜议郎迁太医院令京兆尹建宁初政朝用旧臣拜步兵校尉受任浃旬离疾而卒百宾临会莫不失声海内门生故吏采石树碑焉　　唐　　衡方厚
按万姓统谱唐有衡方厚
　　衡守直
按万姓统谱守直金部郎中
　　宋
　　衡贡
按万姓统谱贡登进士第
　　衡规
按姓氏急就篇宋有衡规
　　明
　　衡岳
按河南通志岳西平人洪武末举于乡擢潮州府同知约己惠民自常禄外馈遗一无所取迁西安知府改庆阳桂林历四郡廉慎之操恺悌之政始终如一致仕归卒　　衡宇
按万姓统谱宇宝应人永乐中历工部主事
　　衡镛
按陕西通志镛庆阳卫人正统辛酉亚魁长须伟干面如冠玉力学修辞不愧前人事继母最孝乡党以纯德称之　　衡守敬
按万姓统谱守敬丘县人弘治中任南昌教谕　　衡准按万姓统谱准应城人举人正德中任番禺县知县　　衡佐按万姓统谱佐秦县人嘉靖中任永年县丞
　　衡珊
按濮州志珊夏县人吏员嘉靖十年任州判

　经姓部列传
　　周
　　经侯
按说苑经侯带玉具剑环佩过魏太子
　　晋
　　经旷
按郑樵通志晋太元中有经旷出还冤记
　　明
　　经济
按万姓统谱济濠州人为乡里耆老国初车驾入濠赐济等宴谓曰诸父老皆吾故人岂不欲朝夕相见然吾不得久留此父老归宜教导子弟为善立身孝弟勤俭养生父老等亦宜厚自爱以乐高年济等顿首谢皆欢醉而去　　经纶
按溧水县志纶洪武己卯举人任陕西宁夏中护卫经历　　经源
按荆州府志源景泰庚午科举人
　　经纬
按万姓统谱纬江宁人天顺间举人知县
　　经秀
按万姓统谱秀字世英正德中南康知县
　　经彦采
按万姓统谱彦采广东佥事
　　经儒
按万姓统谱儒丹阳人嘉靖乙卯举人
　　经世文
按万姓统谱世文抚州人万历丙子举人
　　经仁杰
按嘉祥县志仁杰字德英全州人解元万历二十六年任教谕升河阳知县　　经承辅
按扬州府志承辅字兰谷江都人性孝友少孤事母诚笃抚弟成名隐居平山之麓栽梅种竹耕读教子不与世事年七十七无病而终　　经可通
按溧水县志可通任主簿
　　经洙
按溧水县志洙任漳平典史
　　经庸
按泉州府志庸百户
　　经镗
按泉州府志镗百户
　　经洪源
按泉州府志洪源镗子百户
　　经克济
按德州志克济崇祯己卯举人

　轻姓部列传
　　夏后氏
　　轻子玉
按奇姓通子玉禹七大夫中人见鬻子

　更姓部列传
　　周
　　更嬴
按战国策更嬴谓魏王曰臣为王引弓虚发而下鸟王曰射可至此乎有间雁从东方来更嬴以虚发而下之王曰然则射可至此乎

　伶姓部列传
　　上古
　　伶伦
汉书
作泠纶

按风俗通昔黄帝使伶伦自大夏之西昆仑之阴取竹于嶰谷生其窍厚均者断两节而吹之以为黄钟之管　　周
　　伶悝
按吕氏春秋周武君使人刺伶悝于东周伶悝僵令其子速哭曰以谁刺我父也刺者闻以为死也周以为不信因厚罪之　　汉
　　伶征
按奇姓通征护羌校尉
　　伶元
按奇姓通元着赵飞燕外传

　灵姓部汇考
郑樵通志
　　以字为氏
宋
人字
灵氏子姓宋大夫子灵之后也文公之子公子围龟字子灵以字为氏或曰齐灵公之后以字为氏者左传有灵辄

　衡姓部汇考
郑樵通志
　　以官为氏
衡氏风俗通伊尹为汤阿衡子孙以衡为氏一云鲁公子衡之后以王父字为氏汉有衡咸衡骠卿又袁氏改为衡氏凌迪知万姓统谱
　　衡姓
衡雁门

　曾姓部汇考
欧阳修集
　　曾谏议神道碑
维曾氏始出于鄫鄫为姒姓之国微不知其始封春秋之际莒灭鄫而子孙散亡其在鲁者自别为曾氏盖自鄫远出于禹历商周千有余岁常微不显及为曾氏而点参元西始有闻于后世而其后又晦复千有余岁而至于公郑樵通志
　　以国为氏
周异
姓国
曾氏亦作鄫亦作缯姒姓子爵今沂州承县东八十里故鄫城是也夏少康封其少子曲烈于鄫襄六年莒灭之鄫太子巫仕鲁去邑为曾氏见世本巫生阜阜生&#&#生参字子舆父子并仲尼弟子参生元申裔孙伟后汉尚书令望出鲁国廖用贤尚友录
　　曾姓
曾鲁国征音又望出庐陵

　缾姓部列传
　　汉
　　缾守
按郑樵通志汉有太子太傅瓶守见风俗通
　　缾裴
按万姓统谱裴字子然北海相孔融以其贤配社祭之

　星姓部列传
　　晋
　　星重
按郑樵通志南阳太守羊续娶济北星重女见羊氏家传　　元
　　星吉
按陕西通志吉河西人事仁宗于潜邸以精敏累官江西行台御史大夫克持风裁历湖广江西行省平章诏守河西时贼据州县屡破之中流矢而死吉为人公廉明决能以忠义感激人心故能以少击众云　　明　　星奎
按续文献通考奎沅江人洪武中任叙州府推官　　星近斗按万姓统谱近斗诸城人万历间贵州卫千户
　冥姓部列传
　　汉
　　冥都
按汉书儒林传公羊春秋之学贡禹事嬴公成于眭孟禹授颍川堂溪惠惠授泰山冥都都为丞相史
