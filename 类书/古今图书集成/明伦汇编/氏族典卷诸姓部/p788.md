<!-- { "loadSidebar": true } -->
按畿辅通志惟炳字承庵曲周人万历甲戌进士选给事中有旨选宫女上疏切谏乃止终徽宁副使　　牛一元按明外史陈预抱传崇祯十四年流贼陷偃师牛一元抗节死　　牛养杰
按陕西通志养杰凤翔人以选贡知延津县博综群书秉性刚方居官以忠直坐诬至后昭雪遇闯孽破城独守正不变向北遥拜骂贼就毙　　牛好信
按单县志好信号继轩明季由三考授汉中府沔县典史到任三日即值流氛大乱昼夜守城一载不肯下后城中乏食内乱城陷被执骂不绝口渠魁怜其忠烈释之号泣不食自尽
　牛姓部汇考
唐书
　　宰相世系表
牛氏出自子姓宋微子之后司寇牛父子孙以王父字为氏汉有牛邯为护羌校尉因居陇西后徙安定再徙鹑觚安定牛氏出自汉陇主簿崇之后
　牛氏宰相二人仙客僧孺
郑樵通志
　　以字为氏
宋
人字

牛氏子姓宋微子之后司寇牛父之子孙以王父字为氏又有牛金之后逃难改姓牢氏又改为&#氏后复牛氏廖用贤尚友录
　　牛姓
牛陇西宫音

　邹姓部艺文
　　题邹山谱　　　　　　　　明邹元标山必祖于昆仑之脉千峰万岫皆其支也水必祖于天一之精千江万川皆其派也人必祖于有生之源千子万孙皆其裔也今阅邹山以迄于今统宗百世兼总无遗孝子慈孙衍庆在兹拟诸天枢穹石其亦可矣赐进士出身都察院左都御史邹元标题　邹氏源出宋愍公之后正考父食邑于邹因以为　氏秦汉之后裂而复合合而复涣子孙宦游不一　往往徙居他郡若天中太原洛阳晋阳永兴始安　羊城东鲁楚黄武邑闽中晋宁始兴永安武林蜀　郡皆有分枝又有迁于新安歙州婺州宛陵临川　姑孰吉安皖城池阳建邑金斗者有居于豫章芝　城浮邑鄱阳浔阳松武星渚泊阳者皆出于范阳　之派为邹山灵秀所锺云
　偻姓部列传
　　周
　　偻堙
按左传襄公二十五年崔武子见棠姜而美之遂取之庄公通焉遂弒之贾举州绰邴师公孙敖封具铎父襄伊偻堙皆死
　周姓部列传四
　　明一
　　周祯
按明外史周祯传祯字文典江宁人元末流寓湖南太祖平汉用为江西佥事吴元年进大理丞旋为卿洪武元年设刑部以祯为尚书寻改治书御史出为广东行省参政二年复召为刑部尚书寻引疾致仕　　周浈按明外史周祯传周浈字伯宁鄱阳人江西十才子之一也官至刑部尚书　　周观政
按明外史韩宜可传洪武初御史以敢言著者周观政山阴人以荐授九江教授擢监察御史累官江西按察使　　周颠
按明外史周颠传颠建昌人无名字年十四得狂疾走南昌市中乞食语言无恒人呼之曰颠年三十余忽有异状长官初至必入谒曰告太平当是时天下犹宁谧人莫测其所谓也及太祖克南昌颠谒于道左洎还金陵颠亦随至一日驾出颠来谒问此来何为曰告太平自是每出辄以是告太祖久而厌之命覆以巨缸积薪煅之薪尽火息启缸视则颠凝然无恙命寄食蒋山寺太祖亲征陈友谅召问曰此行可乎对曰可太祖携与行颠见江豚戏水忽曰水怪见损人多太祖恶之命投于江及师至湖口颠复来见且乞食太祖益异之既与食即辞去太祖殪友谅遣使往庐山物色之不得踪迹疑其仙去云　　周忠
按江西通志忠字伯厚金溪人太祖兵起忠力劝王溥归命甲辰召见青龙殿奏对称旨宠赐优渥从征湖广命参谋左右己酉复献太平十六策上嘉纳寻使沙漠不知所终　　周德兴
按名山藏勋封记江夏侯周德兴凤阳人从渡江取金华安庆高邮安丰合肥赣安福水新自提兵拔安吉西安洪武三年授开国辅运推诚宣力武臣荣禄大夫柱国侯禄千五百石赐诰券与誓身免二死子一死侯二十三年坐帷薄不修论死除　　周武
按名山藏勋封记雄武侯周武开州人从取江南累功都督佥事属西平侯讨平西蕃洮州戎洪武十二年授开国辅运推诚宣力武臣荣禄大夫柱国侯禄二千石指挥使赐券与誓免二死卒竟除　　周丹
按万姓统谱丹永嘉人洪武初进士授新化县丞在官以廉勤门无私谒吏卒不敢欺验民贫富及丁税多寡第为上中下籍记之遇有赋役随轻重使之故民不扰而事易集至于狱讼文牍之务皆躬理之吏胥不得为奸罢诸役作民晏然安业由是流民之归者益众满考课最升考功主事　　周广中
按浙江通志广中字子容江山人洪武庚申雷震谨身殿三上章不报遂恳致仕后以直道死　　周宗起
按漳浦县志宗起洪武十八年进士任寺丞靖难兵入父子俱自投琴川死　　周渊明
按万姓统谱渊明字孟潜寿昌人洪武中以能书荐擢中书舍人迁工科给事中寻升大理寺丞官至四川布政司参议平生尚俭素甘淡薄读书手不释卷　　周显按万姓统谱显合肥人精悍有胆气骁勇过人初充带刀先锋升帐前都先锋又以奇功升骁骑左卫指挥洪武中从副将军李文忠进兵阿鲁浑河与敌战没迎柩赐葬　　周炳
按名山藏本行记炳舞阳人事母孝谨母病哀号吁天愿以身代母思食獐肉炳四求不得悲痛愈切晚忽有獐入室杀以啖母病遂愈洪武中旌门　　周梅
按万姓统谱梅孝感人洪武间以卓行见推任福建按察使佥事后致仕冰蘗之操始终不渝乡人慕之　　周谟按万姓统谱谟浏阳人博通经史为士类所推洪武中荐于朝试其材可以大任拜河南布政使司左参政　　周荣
按万姓统谱荣洪武间河南知府遇事果断洛阳民妇张氏失绵线不知盗名诉于府荣密谓之曰汝但归焚香骂府官不为我捕盗有嗔怒者即以闻张如其言不二日果有嗔者一问即伏府中称为神明　　周敬心按明外史周敬心传敬心山东人太学生洪武二十五年访求晓历数者爵封侯禄千五百石敬心上疏极谏书奏报闻　　周新
按明外史周新传新南海人初名志新字日新成祖常独呼新遂为名因以志新字洪武中以诸生贡入太学授大理寺评事成祖即位改监察御史敢言多所弹劾贵戚震惧目为冷面寒铁巡按福建改按北京还朝擢云南按察使未赴改浙江锦衣卫指挥纪纲使千户缉事浙江招摇攫贿新欲治之千户脱走诉于纲诬奏新罪帝怒命逮之在道搒掠无完肤既至伏陛前抗声辨帝愈怒命戮之　　周琬
按明外史周琬传琬江宁人洪武时父为滁州知州坐罪论死琬年十六叩阍请代帝疑受人教命斩之琬颜色不变帝异之命宥父死谪戍边琬复请就死以赎父戍帝复怒命缚赴市曹琬色甚喜帝察其诚即赦之寻授兵科给事中　　周是修
按明外史周是修传是修名德以字行泰和人洪武末举明经为霍丘训导擢周府奉祀迁纪善建文元年改衡府纪善衡王建文帝弟未之藩是修留京师预翰林纂修京城失守入应天府学拜先师毕自经于尊经阁福王时谥贞毅　　周缙
按明外史周缙传缙字伯绅武昌人以贡入太学授永清典史摄令事燕师起守令相率迎降缙独为守御计吏民逃散度不可为怀印南奔纠义旅勤王闻京师不守匿民间吏部言前北平所属州县官朱宁等当皇上举兵靖难俱弃职逃亡宜置诸法诏令遣戍有司械缙至谪兴州居数年子代还年八十而没　　周观按万姓统谱观洪武末为按察使禀性刚直弹劾不避权贵在任振刷风纪百度维新吏民畏之　　周璇
按明外史茅大芳传有周璇者洪武末以天策卫知事建言擢左佥都御史燕师至不屈死福王时赠左副都御史谥肃愍　　周拱元
按明外史程济传周拱元为锦衣镇抚明占候引步卒防饷艘燕师至死之　　周忱
按明外史周忱传忱字恂如吉水人永乐二年进士选庶吉士擢刑部主事进员外郎忱有经世才浮沈郎署二十载洪熙间稍迁越府长史宣德五年帝以天下财赋多不理而江南为甚乃用大学士杨荣荐超迁忱工部右侍郎巡抚江南诸府兼督税粮正统初敕兼理松江盐课以九载秩满进左侍郎忱素乐易既久任江南与吏民相习若家人父子虽卑官冗吏悉开心访纳故事无不举奸民尹崇礼欲挠忱法奏忱不当多征耗米忱劾奏崇礼罪置之诏狱举行如故再以九载满秩进户部尚书寻以江西人不得官户部乃改工部仍巡抚景泰元年溧阳奸民彭守学复讦忱如崇礼言明年又以给事中金达言召忱还朝言官交章劾忱景帝素知忱贤大臣亦多保持之者但令致仕而已景泰四年卒谥文襄　　周述　周孟简
按明外史曾棨传周述字崇述吉水人永乐二年与从弟孟简并举进士及第并授翰林编修读书文渊阁述累进左春坊谕德宣宗时进左庶子正统初卒孟简在翰林二十年始迁詹事府丞出为襄王长史述温厚简静未尝疾言遽色文章雅赡孟简谦退不伐生平无睚眦于人并为世所重云　　周瑛
按万姓统谱瑛莆田人其立志欲求见圣人之一贯而必欲由博以反于约于是肆力于百家群艺事必为之所教人先于静得必随事穷理求其自然与其当然又会其所以然积累既多于融贯处亦自得之官至布政使　　周子良
按万姓统谱子良钱塘人举人材授永清县主簿永乐己丑应求贤之诏升苑马寺丞改工部主事迁兵部郎中苦节自持数鬻产以支宦费宣德间山东清理军伍方岁饥民流离奏乞俟丰年许之以疾赐致仕作小轩曰乐稼栖迟乎中者二十年正统丙寅寿八十卒人皆称其廉简谨重所著有乐稼诗稿　　周璟按万姓统谱璟瑞昌人由举人任刑科给事中永乐间以边饷功升山东布政使抚安有道北境称便九年考绩百姓上疏恳留复任二十一年正统初致仕　　周文褒按明外史陈祚传周文褒永嘉人永乐十年进士拜河南左布政使居官勤厉军民利病辄陈奏兴革云　　周济按万姓统谱济字大亨洛阳人永乐甲午举人授御史改断事仕至安庆知府在任多惠政后以疾卒六县之民为之罢市巷哭执绋至洛阳者数百人　　周乐按万姓统谱乐永乐中云南按察司副使操履清介终于官一物无所遗惟存经史数帙而已官为棺殓而归　　周叙
按明外史周叙传叙字公叙吉水人举永乐十六年进士选庶吉士授编修历修撰侍读久之擢南京翰林院侍讲学士景泰二年请复午朝并诏天下臣民直言时政缺失帝因诏求言叙负气节笃行谊志修宋史不克就而卒　　周杰
按福州府志杰字文英怀安人正统丙辰进士授户部主事扈从北征师溃于土木死之　　周瑄
按明外史周瑄传瑄字廷玉阳曲人由乡举入国学正统中除刑部主事擢署郎中景泰元年以尚书王直荐超拜刑部右侍郎赈顺天河间饥未竣而英宗复位仍命瑄遍历所部大举荒政还朝转左成化改元迁右都御史督理南京粮储捕惩作奸者数辈宿弊为清久之迁南京刑部尚书屡疏乞休得请家无田园卜居南京卒谥庄懿子纮成化进士为南京吏科给事中仕终山东参议　　周贤
按明外史周贤传贤滁人袭宣府前卫千户景泰初累功至都指挥佥事助总兵孙安守石八城寻充右参将天顺初总兵官杨能奏擢都督佥事能以寇驻塞下檄贤与大军会失期征下狱以故官赴宁夏隶定远伯石彪寇骑入安边营彪率贤等击之连战皆捷追至野马涧半坡墩寇大败而贤追不已中流矢卒　　周洪谟
