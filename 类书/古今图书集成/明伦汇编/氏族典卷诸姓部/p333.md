<!-- { "loadSidebar": true } -->
按隋书樊叔略传叔略陈留人也父欢仕魏为南兖州刺史阿阳侯属高氏专权将谋兴复之计为高氏所诛叔略时在髫&#遂被腐刑给使殿省身长九尺志气不凡颇为高氏所忌内不自安遂奔关西周太祖见而器之引置左右寻授都督袭爵为侯大冢宰宇文护执政引为中尉叔略多计数晓习时事累迁骠骑大将军开府仪同三司护诛后齐王宪引为园苑监建德五年从武帝伐齐叔略每战身先士卒以功加上开府进封清乡县公拜汴州刺史号为明决宣帝时于洛阳营建东京以叔略有巧思拜营构监宫室制度皆叔略所定尉迥之乱高祖令叔略镇大梁迥将宇文威来寇叔略击走之以功拜大将军复为汴州刺史高祖受禅加位上大将军进爵安定郡公在州数年甚有声誉迁相州刺史政为当时第一百姓为之语曰智无穷清乡公上下正樊安定征拜司农卿吏人莫不流涕相与立碑颂其德政性颇豪侈每食必方丈备水陆十四年从祠太山行至洛阳上令录囚徒具状将奏晨起至狱门于马上暴卒时年五十九谥曰襄　　樊子盖
按隋书樊子盖传子盖字华宗庐江人也解褐武兴王行参军出为慎县令东汝北陈二郡太守员外散骑常侍封富阳县侯周武帝平齐授仪同三司治郢州刺史高祖受禅以仪同领乡兵后除枞阳太守平陈之役以功加上开府改封上蔡县伯拜辰州刺史俄转嵩州刺史母忧去职起授齐州刺史转循州总管十八年炀帝即位征还京师转凉州刺史授银青光禄大夫武威太守以善政闻大业三年入朝进位金紫光禄大夫五年加右光禄大夫六年除民部尚书时处罗可汗及高昌王款塞复以子盖检校武威太守应接二蕃进授左光禄大夫以为涿郡留守九年车驾复幸辽东命子盖为东都留守属杨元感作逆每尽锐攻城子盖徐设备御至辄摧破元感解去子盖检校河南内史车驾至高阳追诣行在所引见帝迎劳之进位光禄大夫封建安侯固让不许诏进爵为济公从驾还东都时绛郡贼敬盘&#柴保昌等阻兵数万汾晋苦之诏令子盖进讨经年不能破贼有诏征还卒于京第时年七十有二赠开府仪同三司谥曰景　　唐
　　樊兴
按唐书裴寂传樊兴安州人以罪为奴从唐公平长安授左监门将军从秦王积战多封营国公后坐事削爵贞观六年陵州獠反命讨之为左骁卫将军又从李靖击吐谷浑为赤水道行军总管后军期士多死亡失器仗以勋减死后为左监门大将军襄城郡公太宗征辽以兴忠谨副房元龄留守京师检校右武候将军卒赠左武候大将军洪州都督陪葬献陵　　樊泽按唐书樊泽传泽字安时河中人少孤依外家客河朔相卫节度使薛嵩表为尧山令举贤良方正次潼关雨淖困不能前有熊执易者同舍逆旅哀之辍所乘马倾褚以济自罢所举是岁泽上第擢左补阙泽有武力喜兵法累迁山南东道司马就拜节度使每射猎诸将惮其材武贞元三年为荆南节度使会山南东道嗣曹王皋卒军乱剽居人以泽威惠着襄汉间复徙山南东道加检校尚书右仆射十四年卒年五十七赠司空谥曰成　　樊宗师
按唐书樊泽传泽子宗师字绍述始为国子主簿元和三年擢军谋宏远科授著作佐郎历金部郎中绵州刺史徙绛州治有迹进谏议大夫未拜卒始宗师家饶于财悉散施姻旧宾客妻子告不给宗师笑不答然学力多通解着春秋传魁纪公樊子凡百余篇　　樊绅按唐书艺文志樊绅与蒋乂等撰德宗实录五十卷　　樊智迁按万姓统谱智迁蜀郡太守秩满民歌曰太守来门夜开持节去民惶惧　　宋
　　樊知古
按万姓统谱知古字仲师南唐主李煜时尝举进士不第遂谋北归乃渔钓采石江上数月夜乘舟载丝绳维南岸疾掉抵北岸以度江之广狭太祖开宝三年诣阙上书言江南可取状以求进周太祖令送学士院试赐本科及第按陜西通志知古本
名若水太祖改为知古

　　樊景温
按宋史樊景温传景温陕州芮城人兄弟异居积年大中祥符中景温樗树五枝并为一感其异复义聚乡人称雍睦　　樊资深
按尚友录资深字逢原少游汴从司马温公学皇佑初中拔萃科授潞州别驾致仕归资深性刚介博通经史睦姻族乡人之贫无食者济之以粟死无棺者助之以木家居二十年费以万计　　樊光远
按万姓统谱光远字茂实钱塘人绍兴中省试第一除秘书正字上书极诋时弊出为阆州教授后召为秘书丞迁监察御史　　樊谨
按永州府志谨九疑山人淳熙六年二月郴寇入江华当事募勇敢觇贼者谨挺身应募为贼所执不屈杀之郡人葬以礼事闻赠以官仍官其二子　　元
　　樊楫
按元史樊楫传楫冠州人初为军吏从参政阿里海牙下鄂江陵有功以行省命为都事宋平从入朝改员外郎从定广西升郎中从攻&#山进参议行中书省事同知湖南宣慰司事二十一年擢佥荆湖占城行中书省事从阿里海牙征交趾无功而还二十四年复征交趾进行中书省参知政事将舟师入海与贼舟遇安邦口楫击之斩首四千余级及生擒百余人获船百余艘兵仗无算进攻交趾陈日烜弃城走敢喃堡二十五年正月攻敢喃堡破之日烜走入海中交人皆匿其粟而逃张文虎馈饷不至二月天暑食且尽于是班师还为贼邀遮白藤江潮下楫舟胶贼舟大集矢下如雨力战楫被创投水中贼钩执毒杀之至顺元年赠推忠宣力效节功臣资德大夫江浙行省右丞上党郡公谥忠定　　樊渊
按元史樊渊传渊建康句容人幼失父事母笃孝至元十二年奉母避兵茅山兵至欲杀其母渊抱母号哭以身代死兵两释之三十年江东廉访使者辟为吏母亡奔丧哀感行路服阕奉神主事之起居饮食十年如平生台宪交荐渊不忍去坟墓终不起　　樊执敬按元史樊执敬传执敬字时中济宁郓城人性警敏好学由国子生擢授经郎历官至侍御史至正七年擢山南道廉访使俄移湖北道十年授江浙行省参知政事十二年二月督海运于平江十日将发官大宴犒于海口俄有客船自外至验其券信令入而不虞其为海寇也既入港即纵火鼓噪时变起仓猝军民扰乱贼竟焚舟劫粮以去执敬既走入昆山自咎于失防心郁郁不解及还省而昱岭关有警平章政事月鲁帖木儿引军拒之以疾卒贼遂犯余杭执敬时已被命讨贼海上至是事急不得舍去俄报贼至执敬遽上马帅众而出中涂与贼遇乃射死贼四人贼又逐之射死三人已而贼来方盛且纵火众皆溃去贼知其无援呼执敬降执敬怒叱之乃奋刀斫贼因中枪而堕从仆田也先驰救之亦中枪死事闻赠翰林学士承旨荣禄大夫柱国追封鲁国公　　明
　　樊士信
按应城县志士信洪武乙丑进士授兵部主事建文初靖难师起士信督饷协力邀击大败北兵诸将勒石记事后北兵悉众南下元帅先遁诸军俱散乘胜破徐上见徐河所树碑遣人按姓名收捕之士信遂被逮死　　樊敬
按郓城县志敬字守一邑人洪武丁丑进士初授春坊司谏改行人以声望擢鸿胪寺丞永乐中升少卿寻转正卿屡升右通政督饷征安南及沙漠擒朝诚等累建奇功特命抚真定复以行军司马镇守济宁抚操壮士元戎而下悉听节制升刑部左侍郎时过故里驻节城南草堂吟咏唱和有先忧后乐气象　　樊镇按河南通志镇考城人赋性刚直博通经史洪武中登进士第授监察御史振扬风纪有能声特升山西副使转浙江左参政复升山西右布政使所至廉干勤敏为时称之　　樊继
按万姓统谱继洪武中知兴国州廉介公平州南有虎患祷于城隍数日两虎自斗死州西有湖堤坏捐俸劝民筑成之兴学校毁淫祠劝民丧葬用文公礼民多化焉　　樊瑾
按万姓统谱瑾字公瑾南昌人景泰中知绩溪调彭山时松潘酋民作乱中丞夏埙以瑾识天文知兵略举参戎事尝出师见黑云气起自西方谓敌有伏兵宜防之指画发纵指示往无不利事闻升兵备佥事　　樊莹按明外史樊莹传莹字廷璧常山人天顺末举进士引疾归养久之授行人使川中不受馈成化八年擢御史山东盗起奉命捕获其魁清军江北所条奏多着为例改按云南出知松江府寻改知平阳弘治初许大臣保举方面官侍郎黄孔昭以莹应擢河南按察使河南田赋多巡抚徐恪欲考本末众难之恪以属莹部吏钩考旬日间宿&#一清寻迁应天府尹迁南京工部右侍郎改右副都御史巡抚湖广以疾乞休家居七年中外交荐起故官抚治郧阳旋改南京刑部右侍郎十六年云南多灾异廷议遣大臣巡视乃以命莹威震蛮俗既竣事还进本部尚书武宗践阼致仕归刘瑾以会勘隆平侯争袭事连及莹削籍卒赠太子少保谥清惠莹性果介农月坐篮舆戴笠子孙舁行田间曰非徒视稼欲子孙习劳也其后人率教多愿朴力学者　　樊经
按澧州志经字大经成化戊子解元己丑进士授刑部主事坐同官事出判台州兴学励士禁奸弭盗他县有疑狱必檄之谳秩满六邑民上章乞留　　樊瑀
按万姓统谱瑀直隶文安人弘治元年由进士知浙州毅然以古良牧自期待廉能宽恕政平讼理由创邑以来兴利之多泽遗之深未有逾瑀者　　樊继祖
按郓城县志继祖字孝甫敬之曾孙弘治辛未进士初授临颍知县有御寇功擢御史巡茶马尽厘茶篦夙蠹奉命查庄田摧抑权贵有风力擢河南副使丁忧服阕值大同兵叛以荐起升佥都御史往抚平之召入兵部左侍郎武宗南幸受简总督蓟镇城巩华秩满升尚书辛丑西边警闻朝议推往总制以督战奇功被风论归未几起工部尚书督木川广九庙工成加太子少保遂谢政　　樊景麟
按万姓统谱景麟新繁人嘉靖初知汉阳府鲠介不阿政尚纲纪尢加志穷民勤恤备至水啮城堵时令役隶计日措工随城敛石时与家僮移巨石于署前转运江岸以身先民以节财费至今称颂其德　　樊鹏按万姓统谱鹏字少南信阳州人嘉靖丙戌进士官至按察佥事尝师何仲默为诗文有声称所著有樊氏集若干卷　　樊献科
按万姓统谱献科处州人丁未进士任太仆寺少卿　　樊玉衡按明外史樊玉衡传玉衡字以齐黄冈人万历十一年进士由广信推官征授御史京察谪无为判官稍迁全椒知县二十六年四月玉衡以册立久稽上言之帝及贵妃怒甚大学士曹志皋等力救帝乃焚其疏忍而不发再逾月以忧危竑议连及遂永戍雷州长子鼎遇伏阙请代者再不许光宗立起南京刑部主事以老辞命以太常少卿致仕卒于家　　樊世宁
按长山县志世宁字子泰登万历乙未武进士除济南卫镇抚改中平卫镇抚擢湖广操捕都司会播酋杨应龙苗贼皮林作乱制府檄世宁先定皮林世宁单骑至贼所谕以朝廷祸福解衣衣之贼皆罗拜伏罪皮林既平以功迁都指挥佥事管本司屯局佥书甲辰又以平楚藩功晋湖广军政都指挥使司都指挥使　　樊维城
按明外史樊玉衡传玉衡子维城举万历四十七年进士除海盐知县迁礼部主事天启七年坐事谪上林苑典簿庄烈帝即位魏忠贤未诛抗疏言其罪乞释御史方震孺帝并采纳之崇祯元年迁户部主事进员外郎历泉州知府福建副使八年以大计罢归十六年张献忠破黄冈知县孙自一县丞吴文燮死之贼欲屈维城抗声大骂刃洞胸而死　　樊维甫
