<!-- { "loadSidebar": true } -->
按万姓统谱恭慈溪人天性至孝父宗蕃充邑庠生以楷书预修永乐大典书成将授官得疾告归恭甫八岁即能承顺颜色侍奉汤药顷刻不离左右洎长有室益加恭敬凡亲所欲必先意迎合来问疾者见语意相得辄具馔延款以悦亲心宗蕃性严重躁急稍不适意辄怒不食恭夫妇跪&#下候怒解得意方敢起溷&#湢浴未尝委之婢仆四十年如一日正统丁卯东邻火迫宗蕃疾剧不能起恭抱父号恸须臾风止火灭父获以安成化己丑恭得疾类其父忽有老人款门授以丸药遂辞去酬以金却之出门不知所往已而饮所授药恭病遂起人以为纯孝之报　　桂衡按万姓统谱衡字孟平仁和人工文章诗极缛丽每一篇出人竞录传所述有紫微稿　　桂芝
按万姓统谱芝慈溪人叙州知府公廉自持民至今思之　　桂满
按万姓统谱满临淮人由乡举历官才能过人累升都察院左佥都御史　　桂山
按四川总志山字本宁成都人南唐司空桂卿之后正统甲子举于乡登景泰辛未柯潜榜历户部郎中练达廉洁升广西参政守左江时大藤峡猺獞寇南宁甚亟山一日驰至选土兵据要害以御之烽火相望寇惧遁去民赖安堵蛮畏其威不敢肆云　　桂怡
按万姓统谱怡慈溪人正统进士
　　桂茂之
按四川总志茂之山之侄景泰甲戌进士官户部郎中升云南参议广东右参政茂之恬静清勤精于吏治所至有声弟华之成化丙午举人子珠正德丙子举人居官咸有清操士论重之孙嘉孝登嘉靖中进士人以为茂之积庆云　　桂琛
按万姓统谱琛字献之慈溪人景泰甲戌进士任御史　　桂琏
按万姓统谱琏慈溪人成化间贡授无为州巢县训导素行纯洁克振师模因明伦堂后逼五显庙巫觋钟鼓朝夕喧哄妨于弦诵琏白郡毁之而知县李进惑于祸福固执不可琏率诸生竟毁之为李进所构下狱通判解敏毒讯致死后进敏亦相继死人以为杀琏之报巢之士子祀琏于学宫　　桂诏
按万姓统谱诏字世钦慈溪人弘治癸丑进士历主事　　桂同德
按万姓统谱同德慈溪人谨厚敦朴笃信好学于经史无不淹贯身若不胜衣嘿焉若不能言坦坦无竞学行闻于远近经生学士过从者无虚日教授郡庠以德行为本尝立诸生讲下恳言曰穷经究史固学者事而入孝出悌尢所当先今日之孝即他日之忠忠孝两全人道备矣苟规规章句而践履不力此为人之学非圣贤之学也故一时亲炙其教者咸有成立所著有容斋集裔孙槐以兵法干总兵桂勇拜锦衣百户笃于人伦而倜傥好施有古侠士风　　桂
按万姓统谱字怀英慈溪人倜傥不群自幼至老手不释卷诗文充积缙绅士夫及门请益者无虚日相语不以名氏尊之曰古香先生所著有桑榆&#　　桂宗儒按万姓统谱宗儒字文薮慈溪人膺贡预修永乐大典书成授蕲州同知莅官有政绩然性直不能迎合监司注其考曰学优政短还之吏部请改卑秩吏部侍郎师道知为彦良从子以善诗工楷书荐之文庙召见即日拜修撰每应制有作为时所称　　桂伯谅
按万姓统谱伯谅字守诚慈溪人少孤贫耽玩经史虽隆寒盛暑不辍领浙江正德己卯乡荐授江西龙泉知县严慈并行擢南京刑部出知同仁府未满乞休进阶大中大夫致仕民遮道泣留不可为之立碑颂其德云家居杜门萧然出己资以敦复祖庙置赡田以公诸族令子弟读书其中里人称为节孝先生　　桂萼按万姓统谱萼字子实安仁人正德进士授丹徒知县升南京刑部主事以议大礼仕至少傅吏部尚书华盖殿大学士致仕卒赠太傅谥文襄萼实学励行执古而傲上一言悟主遂极峻用读其奏议皆经国大猷切中时弊至密论四事若放宫人止织造罢镇守却祥瑞尢时所难言者况其讲学论政皆自稽古根本中来又其于进退之际恳恳不肯自恕可谓名相也　　桂勇
按万姓统谱勇怀宁人南京千户历都督佥事镇守山西有武功　　桂天祥
按江西通志天祥字子兴临川人嘉靖乙丑进士授祁门知县时闽寇方炽江浙界中山盗窃发渐逼徽州祁故无城天祥刻日鼎筑民不劳而工究至今赖之擢御史出按山西晋藩戚畹不法天祥纠劾无私为之肃然穆宗有废后之议举朝无敢言者天祥具疏痛切不报出为顺德知府考绩为天下第一卒于任时年四十五　　桂嘉孝
按四川总志嘉孝成都人茂之孙嘉靖癸丑进士初任车驾司主事迁武选郎中出守漳州府时寇薄漳城嘉孝乘间入漳慰安居民中严战守贼众寻遁去士民尸而祀之转淮浙盐运使人人颂德历官二十年卒　　桂荣
按江西通志荣字召用上饶人以举人历官至监察御史按部四川摘发如神自旦至暮断疑狱百宗立释疑狱数十人一省以为神智善诗歌古文辞有诗一卷行世
　惠姓部汇考
凌迪知万姓统谱
　　惠姓
惠琅邪周惠王之后以谥为氏又望出扶风

　慕姓部列传
　　金
　　慕洧
按宋史牛皓传绍兴五年金熙河经略使慕洧犯秦川　　元
　　慕完
按万姓统谱完新乡人明敏有大志累官侍御史刑部侍郎持法平允决讼如流为众所服至顺间封郡公　　明
　　慕容
按万姓统谱容临城人洪武中任监察御史
　　慕子长
按奇姓通子长湘阴人弘治举人中江训导
　　慕庸
按万姓统谱庸湘潭人弘治中宜黄县丞
　　慕望科
按汶上县志望科吴堡人万历间任县丞

　棣姓部汇考
凌迪知万姓统谱
　　棣姓
棣音悌见姓苑

　桂姓部艺文
　　桂氏家乘序　　　　　　　　明宋濂桂本姬姓鲁公族季孙后也相传周末有季桢者与其弟桂挟策以干诸侯桢为秦博士被害桂惧祸且及遂谋诡姓遁身因即其名取字异而音画同者各命四子为姓示不忘厥初也伯子曰桂奕居幽州守坟墓仲子曰昋突迁冀南朱虚叔子曰炅奖徙齐之历山季子曰炔奘移河南城阳自后四族流布多见诸纪载或谓眭与桂同音而出眭弘者固非或谓东汉末卫尉昋横分其四子各系以姓者亦失之也奕之子孙仍居幽燕五代之乱刘仁恭据幽州兵连祸结乃扶携南渡散居广信上饶九江兴国池阳豫章成都诸郡而居信之贵溪者曰仔卿仕南唐为静边总辖使至宋加检校国子祭酒兼殿中侍御史有功于世乡人庙而祀之其后人擢科第跻显仕者凡数十人而兴国之永兴明之慈溪皆自贵溪分而慈溪一族则出于祭酒之孙可升亦多由进士入官至今支系尢盛逮我国朝德称以明经为太子正字升晋王傅受知两宫令望隆蔚德称从弟仲权擢忠之&#都令孟诚知惠州河源县复皆以政学闻仲权家食时乃合诸族谱图及行状碑志遗文厘为九卷曰桂氏家乘命德称之子中书舍人慎征予序之慎尝从予学因为撮其枢要冠于篇端嗟夫氏族之学古昔所甚重夹漈郑渔仲着为通志其中二十略唯氏族最备然而墨台氏逃难而改为墨牛金之子亦因避害而易为牢渔仲谨识之而不敢忽重变古也予故特书桂之所出为鲁公族者其意亦犹是尔桂氏之嗣人尚思有以谨其传焉予既作此序已客有以秦之篆隶与后世正楷异未必其画之同疑出好事者之傅会殊不知隶书出于秦之先而与今之楷书正类要不可以此而遽少之也因并及之
　兔姓部列传
　　汉
　　兔谭
按万姓统谱谭见印薮

　姓部列传
音
具

　　汉
　　丘
按集韵汉有丘

　芮姓部列传
　　周
　　芮良夫
按国语厉王说荣夷公芮良夫曰王室其将卑乎夫荣公好专利若用周必败既而荣公为卿士诸侯不享王流于彘　　汉
　　芮珍
按万姓统谱珍巨鹿太守
　　吴
　　芮祉
按吴书祉字宣嗣丹阳人从孙坚征伐有功坚荐为九江太守后转吴郡所在有声　　芮良
按吴书良字文随孙策平江东策以为会稽东部都尉　　芮元
按吴书元字文表丹阳人兄良卒元领良兵拜奋武中郎将以功封溧阳侯权为子登拣择淑媛群臣咸称元父祉兄良并以德义文武显名三世故遂聘元女为妃焉黄武五年卒权甚愍惜之　　唐
　　芮廷章
按尚友录廷章编国秀集
　　宋
　　芮
按尚友录字国器乌程人与弟晖力学起家号二芮同入太学绍兴戊辰同登科第在馆学雍容儒雅人推之后为司业晚岁诗益奇有文集藏于家　　芮晖按尚友录弟晖仕至兵部尚书因赋牡丹诗忤秦桧被谪桧死和牡丹韵云宁令汉社稷变作莽乾坤　　芮国瑞按尚友录国瑞仕为桐州簿过倪偁曰与我游者皆有歌诗然金玉之赐不如药石之赠建平吏黠民奸子何以处之曰以严驭吏以恕待民奉公以勤律身以俭交同僚以诚暇日读吾所未见书以增其所未至国瑞善之　　芮嘉言
按万姓统谱嘉言乌程人绍兴登科
　　芮宜言
按万姓统谱宜言乌程人淳熙登科
　　芮及言
按万姓统谱及言字子及霅川人嘉泰三年知上高县政事精勤容貌严厉一县畏惮之号为小监司尝书所坐屏后曰少饮酒饱餐饭勤出厅公事办莅官三载终始如一及代前一日犹痛治一猾胥闻者悚然　　元
　　芮世通
按元史张闰传芜湖芮世通十世同居峡州向存义汴梁丁煦八世同居请于朝并加旌表　　明
　　芮麟
按浙江通志麟字志文宣城人洪武间台州知府明于政体吏民信服尝诖误被逮父老泣送境外多遗之金一无所受　　芮翀
按万姓统谱翀字子朔洪武进士擢昆山知县直正有局干政不察察未尝失民情劾暴绳顽扶颠舒困囹圄为之空虚去任民涕泣不舍　　芮善
按万姓统谱善字性存武进人明易春秋性淳厚无疾言遽色洪武间登进士第历官中书舍人司经洗马襄府右长史致仕　　芮耆孙
按溧阳县志耆孙洪武末年辟授本府知州
　　芮钊
按万姓统谱钊字宗远宝坻人正统进士历右副都御史巡抚甘肃训练卒伍谨斥堠广蓄积在镇三年边境寂然卒于官无以为敛人服其清操云　　芮稷
按万姓统谱稷成化进士
　　芮畿
按万姓统谱畿宜兴人成化进士任给事中
　　芮成
按万姓统谱成溧阳人成化中以都督守四川　　芮思按万姓统谱思弘治进士宜兴人
　　芮冲霄
按万姓统谱冲霄长垣人嘉靖举人
　　芮元寀
按溧阳县志元采嘉靖壬子举人
　　芮玺
按高淳县志玺嘉靖二十三年贡任仁和教谕　　芮廷灿按高淳县志廷灿嘉靖四年例贡任禄劝州吏目　锐姓部汇考
郑樵通志
　　以事为氏
锐氏主兵锐者齐有锐司徒女嫁为辟司徒妻晋升平中有鲜卑御史大夫锐管有作铣管者非
　库姓部汇考
郑樵通志
　　以官为氏
库氏汉文时有仓氏库氏为吏之久故子孙以为氏后汉窦融传有辅义侯库钧又河南官氏志库&#官氏改为库氏望出河南鲁国
　锐姓部列传
　　晋
　　锐管
按奇姓通管御史大夫
　　后唐
　　锐敏
按万姓统谱敏唐水军使
　　明
　　锐廷缄
按万姓统谱廷缄南充人洪武举人

　计姓部汇考
廖用贤尚友录
　　计姓
计京兆宫音又望出齐郡

　税姓部汇考
郑通樵志
　　去声
税氏盛弘之荆州记云建平信陵县有税氏昔蜀王见廪君兵强结好饮宴以税氏五十人遗廪君望出河间宋税挺登进士第
　昋姓部列传
　　汉
　　昋道元
按尚友录道元着与天公论
　　昋景云
按万姓统谱景云上计掾

　彘姓部汇考
凌迪知万姓统谱
　　彘姓
彘士会支子鲂别食菜彘邑后以为氏

　世姓部列传
　　周
　　世钧
