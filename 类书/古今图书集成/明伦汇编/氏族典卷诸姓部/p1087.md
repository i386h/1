<!-- { "loadSidebar": true } -->
按万姓统谱颖字清老以祖泽主龙溪簿民有腰金夜不还者巡尉捕之无&#颖至其所有叟诵经众中即叱吏收缚叟具状实杀此人取金弃尸某所如言而获或问何自知之曰叟尾吾出郭营营往来吾固已得之秩满宰瓯宁至则曰瓯宁命脉在盐督他赋徒扰耳乃悉力漕盐民赖以宽改龙泉溪洞参半一抚以恩皆相告曰官常欲剃狝我曹今公教我如子谨勿负相劝奉约束两邑最号难治人咸服其精敏　　杜天举按万姓统谱天举绍兴中知浔州入对言士官教谕未足为后进模范乞令见任有出身或特奏名兼摄从之　　杜唐卿
按万姓统谱唐卿字兴宗宜章人举进士调浮梁主簿至官兴学校未几芝生于学从之游者三百余人有善政百姓思之后累徙官司农　　杜煜
按万姓统谱煜字良仲黄岩人嘉定元年进士师事朱熹者十余年自谓向来彼此相梗今皆融会合一人称为南湖先生弟知仁亦志于学　　杜范
按宋史杜范传范字成之黄岩人嘉定元年举进士调金坛尉绍定六年迁大理司直端平元年改授军器监丞明年入对改秘书郎寻拜监察御史奏曩者权臣所用台谏必其私人约言已坚而后出命其所弹击悉承风旨是以纪纲荡然风俗大坏丞相郑清之大怒五上章丐去时清之妄邀边功用师河洛兵民死者十数万资粮器甲悉委于敌边境骚然中外大困范率合台论其事并言制阃之诈谋罔上于是凡侍从近臣之不合时望者监司郡守之贪暴害民者皆以次论斥清之愈忌之改太常少卿转对极言签书枢密院事李鸣复帝未即行即渡江而归授江东提点刑狱范力辞之而鸣复亦出守越嘉熙二年差知宁国府四年还朝拜吏部侍郎权兵部尚书改礼部尚书淳佑二年擢同签书枢密院事范既入都堂凡行事有得失除授有是非悉抗言无隐情丞相史嵩之忌之四年迁同知枢密院事会嵩之遭丧于是拜范右丞相卒谥清献　　杜伯高
按万姓统谱伯高登东莱吕成公之门同时陆务观陈君举叶正则陈同甫咸称其文淳熙开禧闲两以制科荐所著有桥斋集　　杜仲高
按万姓统谱仲高尝占湖漕举首吴猎杨长孺与之善所著有杜诗发微癖斋集　　杜叔高
按万姓统谱叔高尝问道于朱子与辛幼安诸人游端平初以布衣召入馆阁校雠年八十余矣陈同甫云叔高之诗如干戈森立有吞虎食牛之气而左右发春妍以辉映于其闲又云仲高之词叔高之诗皆入能品非独一门之盛盖可谓一时之豪矣　　杜季高
按万姓统谱季高有法清寺水珠诗呈李高云迭石为山已浪呼小球戏水更名珠世间何事非虚假还直先生一笑无　　杜幼高
按万姓统谱幼高文与季高相上下有碎裘集叶正则序之正则赠幼高诗云杜子五兄弟词林俱上头规模古乐府接续后春秋奇崛今谁赏羁栖浪自愁故园如镜水日日抱村流　　杜杲
按宋史杜杲传杲字子昕邵武人父颖仕至江西提点刑狱故杲以任授海门买纳盐场辟庐州节度推官知定远县会李全犯边朝廷以杲久习边事擢知濠州制置大使赵善湘与赵范范弟葵出师迁淮西转运判官改安丰元兵围城与杲大战明年兵复至又大战擢将作监进太府卿淮西制置副使淳佑元年乞去以直学士奉祠起知太平州俄擢华文阁学士沿江制置使知建康府行宫留守复与元兵战于真州进敷文阁学士迁刑部尚书升宝文阁致仕卒　　杜庶按宋史杜杲传杲子庶字康侯幼倜傥有大志从父兵间习边事未入仕已立战功杲帅淮西辟书写机宜文字迁籍田令杲在建康庶通判和州奉祀鸿禧观起知邕州迁司农丞知和州开庆元年进大理少卿特授两淮制置使知扬州召赴行在寻直宝文阁知隆兴府江西转运副使卒　　杜铎
按万姓统谱铎字文振圯次子阶至右通直郎两宰剧邑所去人思之赠中大夫所著有文集四六尢工铎为人清介自励为时所敬与韩南涧友善及卒为作墓铭子二　　杜淦
按万姓统谱淦江夏人自称汉阴老人居泗水上烈日笠首躬督耕垦起家十五年致富常谓人曰夫忍耻入仕不因妻子衣食者几希彼忍耻我劳力皆衣食耳顾我何如　　杜应然
按万姓统谱应然武林人随父宦游流寓广西专心慕道寄迹黄冠中遍游天下名山嘉定间始来融州历数十年甚有功于岩观为羽流中之卓然者年八十余卒　　杜去轻
按万姓统谱去轻字端父仲高之子与伯高子去伪叔高子去非幼高子去华皆有文名郡守赵汝腾常荐去伪请官之其子名浚之吴师道尝跋端父墨迹云自汝霖至浚之六世仕虽不显而文采声华联袭不坠亦吾乡罕有也当宋季士竞举子习而杜氏一门咸尚古文今里中残碑断碣可见者悉有家法字画亦异此帖尚深得山谷老人笔意要非不习而能也　　杜莹
按万姓统谱莹字德温澶州人赠理丞为人孝友谦恭以清静为学淡泊自足寿八十墓在濮阳县桂枝里之乐村子宗诲为襄阳佥书节度判官　　杜国宝
按万姓统谱国宝邛州大邑人在乳时其父游东吴不归音问杳然后四十年国宝南至荆渚以父名出处手揭以行间关万里至韶州见父时父为州都巡因迎还乡人嘉其孝　　杜浒
按宋史邹传杜浒字贵卿丞相范从子也少负气游侠德佑元年有诏勤王浒时宰县纠集民兵文天祥开阃平江往附焉天祥北行诸客无敢从者浒独慨然请行特改兵部架阁从京口以计赂守夜者脱天祥偕走淮甸繇海道以达永嘉益王即位授司农卿福安陷与天祥相失遂趋行朝久之奉命复入天祥幕及空坑兵败又与跋涉患难以出天祥移屯潮州浒趋&#山兵溃被执以忧愤感疾卒
　女姓部列传
　　商
　　女鸠　女房
按史记殷本纪伊尹去汤适夏既丑有夏复归于亳入自北门遇女鸠女房作女鸠女房注
鸠房二人汤
之贤臣也
　　周
　　女叔
按春秋庄公二十有五年春陈侯使女叔来聘柱注
女
叔陈卿女氏叔字
　　女叔齐
按左传昭公五年公如晋自郊劳至于赠贿无失礼晋侯谓女叔齐曰鲁侯不亦善于礼乎对曰鲁侯焉知礼公曰何为自郊劳至于赠贿礼无违者何故不知对曰是仪也不可谓礼礼所以守其国行其政令无失其民者也今政令在家不能取也有子家羁弗能用也奸大国之盟陵虐小国利人之难不知其私公室四分民食于他思莫在公不图其终为国君难将及身不恤其所礼之本末将于此乎在而屑屑焉习仪以亟言善于礼不亦远乎君子谓叔侯于是乎知礼　　女宽
按左传昭公二十八年冬梗阳人有狱魏戊不能断以狱上其大宗赂以女乐魏子将受之魏戊谓阎没女宽曰主以不贿闻于诸侯若受梗阳人贿莫甚焉吾子必谏皆许诺退朝待于庭馈入召之比置三叹魏子问之同辞而对曰或赐二小人酒不夕食馈之始至恐其不足是以叹中置自咎曰岂将军食之而有不足是以再叹及馈之毕愿以小人之腹为君子之心属厌而已献子辞梗阳人
　鲁姓部列传
　　周
　　鲁仲连
按史记鲁仲连传仲连齐人好奇伟俶傥之策而不肯仕宦任职赵孝成王时秦使白起破赵围邯郸魏王使客将军新垣衍间入邯郸因平原君谓赵王欲尊秦昭王为帝平原君犹预未决此时鲁仲连适游赵见新垣衍而争之于是新垣衍不敢复言帝秦秦将闻之为却军五十里会魏公子无忌救赵秦军遂引去平原君置酒以千金为鲁仲连寿鲁仲连辞而去终身不复见其后二十余年燕将保聊城田单攻聊城不下鲁仲连乃为书约之矢以射城中燕将乃自杀田单欲爵之鲁仲连逃隐于海上曰吾与富贵而诎于人宁贫贱而轻世肆志焉　　鲁阳公
按尚友录鲁阳公与韩构难战酣日暮拔戈挥之日退三舍　　汉
　　鲁谒居
按汉书张汤传河东人李文与汤有隙汤爱史鲁谒居知之使人上变告文奸事事下汤论杀文汤心知谒居为之谒居病汤自往视为谒居摩足后赵王告汤大臣为史摩足疑与为大奸事汤卒以此败　　鲁伯按汉书施雠传雠受易田王孙授琅琊鲁伯伯为会稽太守授太山毛莫如少路　　鲁赐
按汉书申公传申公弟子砀鲁赐东海太守
　　鲁翁孺
按汉书游侠传太原鲁翁孺虽任侠而恂恂有退让君子之风　　鲁匡
按汉书王莽传莽以盗贼多征公孙禄与议禄言牺和鲁匡设六管以穷工商当诛莽怒扶禄出然颇采其言左迁匡五原卒正以厌民望　　后汉
　　鲁恭
按后汉书鲁恭传恭字仲康扶风平陵人也其先出于鲁顷公为楚所灭迁于卞邑因氏焉世吏二千石哀平闲自鲁而徙祖父匡王莽时为羲和有权数号曰智囊父某建武初为武陵太守卒官时恭年十二弟丕七岁昼夜号踊不绝声赙赠无所受乡里奇之十五居太学习鲁诗太傅赵熹闻而辟之拜中牟令专以德化为理不任刑罚后拜侍御史和帝初遣宝宪击匈奴恭上疏谏不从迁侍中数召燕见问以得失迁乐安相征拜议郎迁光禄勋十二年为司徒后坐事策免殇帝即位以为长乐卫尉永初元年复为司徒恭性谦退奏议依经潜有补益然终不自显故不以刚直为称以老病策罢卒于家　　鲁丕
按后汉书鲁恭传恭弟丕字叔陵性沈深好学兼通五经以鲁诗尚书教授为当世名儒后归郡为督邮功曹建初元年举贤良方正除为议郎迁新野令擢拜青州刺史元和元年征再迁拜赵相门生就学者常百余人永元二年迁东郡太守明年拜陈留太守十一年复征再迁中散大夫十三年迁为侍中免永初二年诏公卿举儒术笃学者邓骘举丕再迁复为侍中左中郎将卒于官　　鲁炳
按续汉书恭族弟弘农都尉炳
　　鲁谦
按后汉书鲁恭传恭子谦为陇西太守有名绩　　鲁奇按万姓统谱奇偏将军南郡太守
　　鲁峻
按万姓统谱峻字仲严山阳昌邑人治鲁诗颜氏春秋初举孝廉除郎中谒者迁东郡顿丘令历拜屯骑校尉以病逊位熹平元年卒　　鲁旭
按后汉书鲁恭传恭子谦谦子旭官至太仆从献帝西入关与司徒王允同谋共诛董卓及李傕入长安旭与允俱遇害　　鲁女生
按陕西通志女生长乐人初饵胡麻乃绝&#凡十余年色如桃花一日与故知别入华山　　吴
　　鲁肃
按吴志鲁肃传肃字子敬临淮东城人也家富于财性好施与得乡邑欢心周瑜为居巢长将数百人过肃肃家有两囷米各三千斛指一囷与周瑜瑜知其奇也遂相亲结时孙策已薨权尚住吴瑜因荐肃才权见肃与语甚悦之刘表死肃请奉命吊表说刘备使抚表众共治曹操至南郡而表子琮已降曹公备惶遽奔走欲南渡江肃径迎之会权得曹公欲东之问与诸将议皆劝权迎之而肃独不言权起更衣肃追于宇下劝权召周瑜任以行事曹公破走肃还权大请诸将迎肃后备诣京见权求都督荆州惟肃劝权借之周瑜病卒肃代瑜领兵拜汉昌太守转横江将军建安二十二年卒　　鲁淑
按吴志鲁肃传肃子淑永安中为昭武将军都亭侯武昌督建衡中假节迁夏口督所在严整有方干凤皇三年卒子睦袭爵领兵马　　晋
　　鲁芝
按晋书鲁芝传芝字世英扶风郡人也举孝廉除郎中辟大司马曹真掾真薨宣帝代焉引芝参骠骑军事转天水太守曹爽辅政引为司马屡有谠言嘉谋爽弗能纳及宣帝起兵诛爽芝率余众犯门斩关驰出赴爽下狱当死赦而不诛俄起为振威将军并州刺史以绥缉有方迁大鸿胪高贵乡公即位赐爵关内侯诸葛诞平进爵武进亭侯常道卿公即位封阴平伯武帝践阼转镇东将军进爵为侯泰始九年卒谥曰贞　　鲁胜
