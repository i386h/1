<!-- { "loadSidebar": true } -->
按左传僖公六年夏诸侯伐郑秋楚子围许以救郑冬蔡穆侯将许僖公以见楚子于武城许男面缚衔璧大夫衰绖士舆榇楚子问诸逢伯对曰昔武王克殷微子启如是武王亲释其缚受其璧而祓之焚其榇礼而命之使复其所楚子从之注
逢伯楚大夫
　　逢丑父
按左传成公二年晋师从齐师于莘六月壬申师至于靡笄之下齐侯使请战癸酉师陈于&#邴夏御齐侯逢丑父为右齐师败绩韩厥从齐侯逢丑父与公易位将及华泉骖絓于木而止丑父寝于轏中蛇出于其下以肱击之伤而匿之故不能推车而及韩厥执絷马前再拜稽首奉觞加璧以进曰寡君使群臣为鲁卫请曰无令舆师陷入君地下臣不幸属当戎行无所逃隐且惧奔辟而忝两君臣辱戎士敢告不敏摄官承乏丑父使公下如华泉取饮郑周父御佐车宛茷为右载齐侯以免韩厥献丑父郄献子将戮之呼曰自今无有代其君任患者有一于此将为戮乎郄子曰人不难以死免其君我戮之不祥赦之以劝事君者乃免之齐侯免求丑父三入三出

　容姓部列传
　　上古
　　容成
按刘恕外纪黄帝命容成作盖天以象周天之形综六术以定气运六术者谓羲和占日常仪占月臾蓲占星气伶伦造律吕隶首作筭数大挠作甲子也　　周　　容居
按万姓统谱居徐大夫
　　宋
　　容机
按姓氏急就篇宋有容机见浮溪志
　　金
　　容苴
按贵州通志苴大德中授普定知府时蛇节宋隆济等作乱苴率众御之与其妻适姑宣力戎行遂改府为路而以适姑为总管佩虎符　　明
　　容晞
按广东通志晞高要县人永乐甲午乡举
　　容善
按广东通志善茂明县人登永乐甲申进士任北流知县　　容成
按广东通志成高要县人永乐辛卯乡举
　　容和
按广东通志和博罗县人宣德七年乡举
　　容悌与
按广东通志悌与字行白香山人性纯厚学博修行明经长于书永乐中署儒学事母陈氏病风瘫悌与躬视汤药十三年无懈母殁哀毁逾礼邑人称为孝行先生有云岚集　　容师偃
按名山藏本行记师偃香山人祖悌与邑人称为孝行先生师偃一门咸遵悌与之教师偃父病痈朝夕在侍正统中负父逃寇寇追急父麾师偃遁去泣曰父子更相为命去复安之俄俱被执寇纵火焚父师偃请代遂就焚年二十三　　容益
按广东通志益新会县人中弘治辛酉举人官教授　　容斯成按广东通志斯成香山县人中正德庚午举人　　容璊按广东通志璊字廷桂新会人性仁孝早失怙奉遗物辄泣事母志养岁贡至京陈情终养母丧入南监嘉靖初布政李中以闻诏旌其门后授遂昌主簿　　容九旒按新昌县志九旒阳朔人嘉靖年任主簿
　　容恭
按安庆府志恭字益所嘉靖间贡士宸濠变值父丧仓卒奉灵入山堕水中身与俱没伏柩侧经数晨夕肌肤尽裂不忍释贼稍退获济后仕广州香山令历淮府审理以子若玉赠朝议大夫　　容朝望
按广东通志朝望新会县人中嘉靖庚子举人　　容大德按广东通志大德新会县人中万历乙酉举人官知县　　容人烶
按广东通志人烶新宁县人中万历癸卯举人　　容德辉按广东通志德辉新会县人中万历己酉举人　　容习休按广东通志习休新会县人中万历壬子举人　　容若玉按安庆府志若玉号昆石万历甲戌进士授晋州守多善政历升江西岭北道履任即值岑贼啸聚广中和平诸境贼党声言奔赣势张甚会抚道俱迁去若玉以一人摄藩司事兼程假节钺镇之拮据行间积劳成疾卒于官家无长物藩臬赙之归葬焉　　容士宾
按安庆府志士宾字寅主邑庠生少负奇质读书日可数卷为诗奇纵幽异子尔谦少孤依母程氏刻意力学博涉书史弱冠补弟子员岸然自许值数奇不偶纵酒致疾人咸惜之　　容今式
按广东通志今式新会县人中崇祯癸酉举人拣选知县　　容广
按邵阳县志广岁贡生任府通判
　　容端
按邵阳县志端岁贡生任经历
　　容昌
按邵阳县志昌岁贡生
　　容爵
按邵阳县志爵岁贡生任训导

　龚姓部纪事
汉书两龚传两龚皆楚人也胜字君宾舍字君倩二人相友并著名节故世谓之楚两龚

　共姓部列传
　　上古
　　共鼓
按刘恕外纪黄帝命共鼓化狐刳木为舟剡木为楫以济不通　　周
　　共华　共赐
按国语丕郑之自秦反也闻里克死见共华曰可以入乎共华曰二三子皆在而不及子使于秦可哉丕郑入君杀之共赐谓共华曰子行乎其及也共华曰夫人之入吾谋也将待及赐曰孰知之共华曰不可知而背之不信谋而困人不智困而不死无勇任大恶三行将安入子其行矣我姑待死　　共刘
按左传哀公三年秋季孙有疾命正常曰无死南孺子之子男也则以告而立之女也则肥也可季孙卒康子即位既葬康子在朝南氏生男正常载以如朝告曰夫子有遗言命其圉臣曰南氏生男则以告于君与大夫而立之今生矣男也敢告遂奔卫康子请退公使共刘视之则或杀之矣乃讨之召正常正常不反注
共刘鲁大夫
　　共仲
按姓氏急就篇郑有共仲
　　秦
　　共敖
按史记项羽本纪义帝柱国共敖将兵击南郡功多因立敖为临江王都江陵　　共尉
按汉书高祖本纪项羽所立临江王共敖前死子尉自立为王不降遣卢绾刘嘉击掳尉　　汉
　　共友
按万姓统谱友代郡太守
　　共普
按万姓统谱普长乐五官史

　墉姓部汇考
郑樵通志
　　以国为氏
夏商
以前国

墉氏即商都之地武王伐纣分其地为三监自纣城而南谓之墉楚丘墉地也管叔尹之及三监叛周公伐之而并其地为卫墉国往往自此绝矣子孙以国为氏

　庸姓部汇考
郑樵通志
　　以国为氏
夏商
以前国

庸氏商时侯国周武王时来助伐纣今房州西二百五十里故上庸城是文十六年楚灭之子孙以国为氏汉有庸光又有胶东庸生

　侬姓部汇考
郑樵通志
　　平声
侬氏音农邕州贼侬智高元丰登科有侬奭青州人
　农姓部列传
　　明
　　农益
按奇姓通益平南人永乐中训导
　　农志科
按万姓统谱志科沅州人宣德中为靖州学正　　农猷按万姓统谱猷涞水人成化中为淳安县知县　　农高按万姓统谱高桂平人成化举人

　恭姓部汇考
廖用贤尚友录
　　恭姓
恭晋太子申生谥恭君其后以为氏又敬姓避梁讳亦有改姓为恭者

　冲姓部列传
　　明
　　冲敬
按奇姓通敬洪武元年为香山县丞时狂寇倏至敬率民兵捍御寇去一县赖以安堵竟以劳瘁卒于官
　蓬姓部汇考
凌迪知万姓统谱
　　蓬姓
蓬周封支子于蓬州因以为氏

　锺姓部纪事
晋书列女传王浑妻锺氏字琰颍川人魏太傅繇曾孙也父徽黄门郎琰数岁能属文及长聪慧弘雅博览记籍美容止善啸咏礼仪法度为中表所则浑弟湛妻郝氏亦有德行琰虽贵门与郝雅相亲重郝不以贱下琰琰不以贵陵郝时人称锺夫人之礼郝夫人之法云

　重姓部汇考
郑樵通志
　　以名为氏
古
人名

重氏风俗通云颛帝重黎之后少昊时重为南正司天之事黎为北正司地之事

　墉姓部列传
　　明
　　墉琼
按万姓统谱琼石楼人洪武中庆远府照磨

　锺姓部艺文
　　瑞安锺氏族谱序　　　　　明何乔新福建参政瑞安锺君景清示予以所修族谱俾序之按谱锺氏本微子之后春秋时伯宗之子州&#自晋奔楚仕至太宰食采锺离子孙因以邑为氏汉有锺皓魏有锺繇唐有锺绍京皆以德业光于简册唐之季叶有讳庆礼者仕湖南马氏始居霅川其孙成德又自霅川迁温之瑞安又十有四世至讳源府君实参政君之八世祖也今谱断自府君为始详其所可知也自府君以上略而不录者缺其不可考也首之谱例明作谱之法也次之系图着承传之序也又次之世谱纪行实之详也亢宗鸠族必有规范故家规次之禔身正家必有仪&#故家仪次之附以列圣之诰&#昭天宠也继以名贤之碑志表卓行也其立例严其考据精真得古人作谱之良法矣嗟夫人本乎祖犹木之本乎根水之本乎源也世之昧于一本之义者往往妄附于名贤华胄以为光耀殊不知自陷于二本矣松柏苍寒而缀芙蓉于其颠君子固识其非类沇水东入于河虽淆而为一其清浊固自可辨也人于其祖而可以二本乎二本者亦何益之有哉故欧阳子之谱其族中间失其世次者再苏老泉之谱其族由一世之上失其次以二子之学识绝人犹且缺所不知而不敢诬其祖也如此而况于他人乎若参政君兹谱盖深明一本之义而得欧苏之遗意矣抑予闻之根之盛者其末茂源之深者其流远锺氏之先其根源盛且深矣而参政君起家进士为朝名郎政声焯焯有闻于时予知承休笃烈以绍相国之家声以复锺离之封邑者必参政君也传曰公侯子孙必复其始予于君有望焉

　从姓部列传
　　汉
　　从公
按广韵汉有将军从公
　　从通
按万姓统谱通汉人
　　从平
按万姓统谱平汉人
　　从志
按万姓统谱志汉人
　　宋
　　从易
按奇姓通宋有从易知广州以清德闻比还不市南物所持俸金而已仁宗嘉之飞白书清励二字以赐　　金　　从坦
按万姓统谱坦安抚山西军民为权元帅元兵至城破自杀赠武昌军节度使　　明
　　从龙
按锺祥县志龙字云峰安陆州人天顺乙酉科乡试中式知麻哈州时州俗未礼义龙训以诗书遂成衣冠人物之俗历任五年推怀庆知府会逆瑾求赂公遂三疏乞休获允仍月给米四石以奖恬退嘉靖改元进阶朝列大夫寿九十一终　　从仲魁
按锺祥县志仲魁为诸生时颇有学行以贡历仕绩溪邛州训所至有声复有志阳明先生之学为诸生讲解以子贵封工部员外郎　　从学
按锺祥县志学嘉靖丁酉举人
　　从行己
按锺祥县志行己嘉靖戊午举人
　　从行知
按锺祥县志行知嘉靖甲子举人任扬州府通判　　从规按锺祥县志规嘉靖举人
　　从佑
按锺祥县志佑嘉靖贡士
　　从持
按锺祥县志持所向之父以子赠文林郎玉山县知县　　从贞
按万姓统谱贞繁昌卫指挥同知居官清俭出入惟一家僮前导萧然若寒士其高风雅致虽三尺童子能诵其美　　从介
按万姓统谱介繁昌人嘉靖中江西清江县训导　　从字按万姓统谱字湖广承天人嘉靖丁酉举人任工部员外郎　　从守臣
按莱阳县志守臣历王府长史
　　从所向
按锺祥县志所向字南溟万历己酉举人任江西玉山令升刑部主政清廉自守性甘恬退宦归灌圃自娱手不释卷癸未城陷同子士默不屈死

　枞姓部列传
　　汉
　　枞公
按汉书高祖本纪汉王令枞公守荥阳羽拔荥阳杀枞公注
不知其名

　江姓部列传一
　　周
　　江乙
按战国策江乙为魏使于楚谓楚王曰臣入境闻楚之俗不蔽人之善不言人之恶诚有之乎王曰诚有之江乙曰诚如是臣等之罪免矣注
乙魏人
　　汉
　　江喜
按汉书功臣表喜以圉啬夫捕反者故城父令公孙勇封轑阳侯　　江充
