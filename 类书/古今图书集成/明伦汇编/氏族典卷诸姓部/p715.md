<!-- { "loadSidebar": true } -->
按万姓统谱任广安军岳池人庆历初富弼使辽任与偕行道次语弼曰朝廷所谓书词万一与口传异将何以对启视果不同弼即驰还朝更书而去　　彭孙按连城县志孙字仲谋皇佑间应募剿江南刘石鹘平辰州贼田元猛继讨岭南交趾皆有功泸南蛮乞弟叛上召问方略孙与韩存宝议不合乞归明年再召上曰存宝逗留不进乎孙奏曰存宝不易得愿宽假以竟后功乃宥之寻命进兵讨河西独以三千军获锱重六万明年复建言愿得藉兵五万人灵州可得进札十五通皆边防机密大事适神宗不豫寝不报寻乞老归　　彭汝砺
按宋史彭汝砺传汝砺字器资饶州鄱阳人治平二年举进士历保信军推官补国子直讲改大理寺丞擢太子中允为监察御史里行元丰初以馆阁校勘为江西转运判官代还提点京西刑狱元佑二年超为起居舍人逾年进中书舍人会知汉阳事吴处厚得蔡确安州诗上之傅会解释以为怨谤宣仁后欲置之法汝砺上疏论列不听及确贬新州遂落职知徐州拜吏部侍郎言者谓尝附会刘挚降待制知江州病卒　　彭汝霖
按宋史彭汝砺传汝砺弟汝霖字岩老第进士以曾布荐为秘书丞擢殿中侍御史由是附布迁侍御史布失位汝霖罢知泰州又谪濮州团练副使后以显谟阁待制卒　　彭汝方
按宋史彭汝砺传汝砺弟汝方字宜老以汝砺荫为荥阳尉临城主簿汝砺卒弃官归葬丰稷留守南京辟司录宣和初通判衢州使者疏其治状擢知州事方腊起睦之青溪与衢接境寇至无兵可御汝方守孤城三日而陷骂贼以死谥曰忠毅　　彭思永
按宋史彭思永传思永字季长庐陵人第进士知南海分宁县通判睦州台州知潮州常州入为侍御史转司封员外郎为湖北转运使移益州路擢天章阁待制知瀛州徙知江宁府治平中召为御史中丞神宗即位思永出知黄州改太平州熙宁三年以户部侍郎致仕卒思永仁厚廉恕居母丧窭甚乡人馈之无所受子卫亦孝谨以父老弃官家居十余年族里称之　　彭瑜
按宋史彭瑜传瑜字君玉吉之安福人熙宁间失其母瑜朝夕焚香祈天愿知母所在如是十余年俄有人言母为泰和倪氏妇瑜竟迎以归　　彭
按万姓统谱字明微思永之子也少谨厚读书不事科举业思永丧哀毁以孝闻元丰四年以宣议郎致仕判赵州日民之鬻蔬者例出蔬供郡官以免身役知其说义欲不取而恶违众告园丁曰我家食蔬少尔持归鬻之积钱尔家待我终更并取也讫去不复问其清畏人知如此杜门晦迹不求利达不事祠祷不延桑门不喜卜筮年七十六卒　　彭持
按万姓统谱持字知权分宜人少喜学西汉文为诸生时知军州事张颙稀接士求见者先令作诗赋方得通繇是士无敢进者持奋曰是谓秦无人矣因求入谒颙令作日新之谓盛德赋藏器待用诗皆立就张大称赏贡入太学与临江孔武仲齐名擢进士甲科元丰间累至司农丞出为监司终奉议郎江西提举　　彭戢
按万姓统谱戢徐州人元丰中举进士第为两浙提举奉祠常蓄双鹤江左士大夫送行有扁舟载双鹤万卷贮群书之句　　彭举正
按万姓统谱举正萍乡人有节行张士逊在相府闻其名辟之门下尝夜试之举正不为动以特奏名补国子博士　　彭天益
按万姓统谱天益攸县人登元佑三年乡荐崇宁初为太学博士以议论不合出为湖南提举大观初上封事力言权奸误国五十即致仕居司空山翛然有物外意所著有瑞麟集　　彭渊材
按尚友录渊材宜丰人平生喜游出入京兆贵人之门十余年父以书呼之归侍一日同一黥徒负一布囊而归一邑聚观意囊中皆金珠也渊材曰我富可埒国及解开止有李廷珪墨一丸文与可竹一枝欧阳公五代史&#一巨编而已渊材尝自言平生有五恨一恨鲥鱼多骨二恨金橘带酸三恨莼菜性冷四恨海棠无香五恨曾子固不能诗善晓大乐尝献乐书除协律郎时洪觉范奇于诗邹元佐奇于命渊材奇于乐号新昌三奇侄觉范为僧名惠洪有冷斋夜话甘露集林间录行于世　　彭超然
按尚友录超然觉范之弟也为人纯厚善论诗极有风味尝曰诗贵得于天趣觉范曰何以识其天趣曰能知萧何所以识韩信则天趣可识矣觉范竟不能屈　　彭俞
按尚友录俞字济川宜春人少隐集云峰学邃于易自号连山子绍圣四年进士知溧阳县事理冤狱甚多监司连荐之稍迁至朝散郎俞所著有君子传三卷循吏龟鉴十二卷贯通篇五卷时议二卷文集二百卷　　彭路
按崇安县志路字通吉吴屯里人屡试不第尝梦神人告以路谟二字遂取为名崇宁三年以特奏廷对为第一徽宗大为褒赏　　彭拯
按崇安县志拯字原中吴屯里人政和二年登进士第授抚州法曹历真婺二州教授除辟雍正升辟雍博士出倅沅州　　彭合
按万姓统谱合庐陵人高宗时为清江主簿以土瘠赋重力请蠲减后为京西总领卒于官丧过清江民相聚为肖像立祠长子商老为南雄州司理仕至南安通判次子汉老知常德府有豪民刘庚诬其悍仆为盗汉老审鞫仆免诛死　　彭奭
按万姓统谱奭字伯胜崇安人特奏状元路之孙也绍圣七年冠乡荐时族之与计偕者三明年试南宫者六刘屏山以诗饯之曰君家诗礼冠南区文阵堂堂尽壮夫汉杰姓名归大族周官事业属吾儒争题玉字传金榜悉奋朱鸾与凤雏月桂香传南北卷千言长策耀天衢二十四年登进士第　　彭亿
按福州府志亿字宋延绍兴间知尢溪县明敏有干才邻封盗起民多流窜募精兵固守贼不敢犯　　彭兴祖按尚友录兴祖五岁能诗刘毂五岁能骑射绍兴中张浚以名闻召见内殿以兴祖为迪功郎毂为进武校尉皆赐袍笏　　彭公永
按尚友录公永福州人绍兴间登第长子涣次子演相继及第演尝宿甘泉店因闲步至一官舍梁上有红丝羯鼓绦数条垂于地一老人杖而守之曰此开元兴庆宫也二百年中至此者十二人皆有留题请书一绝演即题云长安宫阙半蓬蒿尘暗虹梁羯鼓绦惟有水天明月夜一条空碧见秋毫题毕而退　　彭仲举按尚友录仲举干道间为正字林谦之为司业二人游天竺谈诗谈到少陵好处仲举大呼曰少陵可杀闻者曰林司业彭正字谋杀少陵　　彭龟年
按宋史彭龟年传龟年字子寿临江军清江人登干道五年进士第授袁州宜春尉除太学博士迁国子监丞改司农寺丞进秘书郎除起居舍人宁宗受禅迁中书舍人寻除侍讲迁吏部侍郎龟年论韩胄之奸于是上予胄祠巳乃复入龟年上疏求去以焕章阁待制知江陵府湖北安抚使庆元二年以吕棐言落职嘉泰元年起知赣州开禧二年卒子钦　　彭仲刚按万姓统谱仲刚字子复平阳人登干道第初主金华簿移临海令民爱信之召为敕令所删定官迁国子监丞知全州减郡费宽商税输租得自概量无斛面择学师教其子弟而亲执经讲说曰此古人所以富庶而教之也丁父忧民哭扶其柩至境外数十里曰何时复得此太守乎服除知豪州未行特令提举浙东常平命下而卒阶朝请郎　　彭元忠
按万姓统谱元忠淳熙中为司户杨诚斋赠诗云诗入江西社心传肘后方木天须此士丹笔校书黄　　彭春年按万姓统谱春年黄岩人博贯经史累迁枢密院编修后领教国子黜浮崇雅文风一变　　彭寻
按万姓统谱寻都昌人文行为乡里所推称曰东园先生弟蠡天资&#敏朱熹守南康蠡质问疑难甚精以积学名世号梅坡先生子方举进士官至吏部尚书卒谥文定　　彭蠡
按万姓统谱蠡字师范都昌人朱子守南康从之游为朱子所重号梅坡先生　　彭方
按万姓统谱方字季正都昌人朱子守南康方就学于其门弱冠魁省闱累官至祭酒执法殿中迁兵部右侍郎龙图阁学士谥文定　　彭正建
按万姓统谱正建以诗名世有云天与莲峰作逸民旧时相识几犹存家书千里懒开眼僦屋两间常闭门　　彭岩肖
按万姓统谱岩肖号龟峰崇安人领荐乡官咸以老成礼之岩肖性不嗜酒诗文窥韩杜户庭掏肝刿胃不轻缀一字嗜学老不倦年八旬举武如趍　　彭止
按万姓统谱止字应期崇安人自号漫者诗笔甚高尝谒辛弃疾值其画寝题一绝而去辞云&#子声干案接尘午诗梦暖于春清风不动&#前竹谁道今朝有故人弃疾觉遣人追之延留累月所为诗皆清丽典雅有刻鹄集　　彭钦
按万姓统谱钦字仲恭清江人嘉定间以父荫授军器监主簿或欲删其父所编内治圣监钦持不可遂请外添差嘉兴通判监司表其廉平　　彭彝
按崇安县志彝字武山吴屯里人侍郎刘夔荐于朝被召赴阙试于紫薇阁称旨人称为彭待诏后登嘉定十三年进士授将仕郎试秘书省校书郎终大理寺丞　　彭爚
按万姓统谱爚通直郎平江佥判江文忠公万里荐之云士林前辈有学有文贫而能廉老而练事曾跻政府尚淹郡幕置之馆学庶无弃才　　彭震龙
按宋史邹传彭震龙字雷可永新人天祥次妹婿也性跌荡喜事天祥起兵补宣教郎知永新县会天祥出使被执震龙遁归吉州已失乃结峒獠起兵天祥兵出岭震龙接应复永新大兵至震龙为亲党所执至帅府要斩之　　彭吕
按万姓统谱吕字景望泰和人幼孤力学以明经起为濂溪书院教谕元陷赣州吕不屈入广从文天祥赴难死　　彭九万
按万姓统谱九万字好古崇安人宋国学立礼斋长有诗文行于世兵毁存者百一如凌波辞赋水仙花云岁芳兮婉冉悲江空兮兰枻归人婵媛兮胡来迟憺风魂兮佩谁思素衣兮俨黄里玉襦兮蒙翠被明波渟渟兮渺愁予含香怀春兮忠苦昔遗褋兮今契阔伫佳期兮窅修绝幻尘缘兮謇中忧时既晏兮不可留泛云軿兮水裔&#予瑟兮难理人奚归兮路渺茫湘有皋兮春线起盖沨沨楚骚风致惜不尽传于世　　彭进
按万姓统谱进字子龙有谦德粹然古君子风通书诗业词赋晚精于易礼四试国子监魁从学者多前郴倅彭沂兴国宰刘东父静江尹彭拱辰国学士彭淳秋官彭子与祁阳监酒刘希传乡贡士章贵彭谈皆从学之显者　　金
　　彭昱
按万姓统谱昱萧人仕为裨将有功授怀远大将军五子旺镇守两淮等处防阿元帅议敦武州判官端肃县尹德金乡县主簿　　元
　　彭丝
按万姓统谱丝安福人父应龙宋江陵府教授致仕弟齐叔父子兄弟自相师友博习修洁俱以著述为业丝所著有算经图释九卷黄钟律说八篇礼记集说四十九卷又有易包春秋辨疑等书　　彭庭坚
按元史彭庭坚传庭坚字允诚温州瑞安人擢至正四年进士第授承事郎同知沂州事以平反狱囚忤上官意遂弃去十年诏选守令以建宁路崇安县尹起庭坚于十一年升同知建宁路总管府事十二年升同知福建道宣慰使司副都元帅十四年盗侵政和松溪江南行台中丞吴铎督军建宁檄庭坚至时镇抚万户岳焕隶麾下焕素悍纵卒为暴庭坚欲绳以法焕惧使部卒乘其不备诈为贼兵突入交锋众皆溃庭坚独留不去遂遇害　　彭继凯
按江南通志继凯分宜人至正末欧普祥陷袁州继凯募义勇迎战大破之贼退走州遂反正乃下令禁杀掠修城池缮甲兵吊死恤孤民赖以安行省丞相伯颜承令署继凯本路同知时路总管宝童失守奔赣继凯遣人迎归反嫉之会中秋宴客伺继凯醉刺杀之　　彭文远　彭大远
按江西通志文远龙泉人至正辛卯徐寿辉攻吉安弟大远为前锋涉南州河会风雨大作后队不及渡寇众蹴之文远大远与其家十九人被擒同日杀之　　明　　彭友信
