<!-- { "loadSidebar": true } -->
邓氏曰元明居梓中江以富名王建由阆来围成都元明开帑廪惟建取前后数百万计建欲官之元明曰不愿也愿公安辑一方不然皆鱼肉矣建欣纳官其子宏中州刺史宏生隆孟蜀时为资州刺史二子曰镕曰钊钊生文溥文溥生琛徙双流以经学诱后生群聚至数百人翕然知学有子曰至学益大号二江先生以子贵至赠太师琛亦赠太保琛生六子至其一也至四子绾演缜先后登科绾试礼部为第一季登科神宗临轩绾为翰林学士侍唱名至演缜下殿谢子洵仁洵武从子邰联唱名于是绾联谢执政因奏邓至善教上曰知之于是时邓氏以为宠绾后除龙图阁直学士知邓州改知滁州洵仁尚书右丞洵武知枢密院洵武子雍亦以侍从终以故赏延子孙为多凡子孙之散居者曰成都曰泸曰嘉曰广安曰怀安之古城镇曰普曰夔而双流族所未显者惟二江先生至之兄弟之后亦异矣雍子椿机位至郡守椿念再世名位在宣政童蔡间率太息一日得洵武谏伐燕疏亟乞蜀守汪公应辰识之应辰曰事具国史矣亦为之跋椿哭先墓下以告蜀土谓为人孙如此者皆贤之
　富姓部汇考
廖用贤尚友录
　　富姓
富齐郡羽音周大夫富辰之后又望出陈留
苏州府志
　　氏族
富氏世居京洛嘉佑中富严守苏州善吴中风物之美因居不去子孙遂为吴郡人
　谬姓部汇考
廖用贤尚友录
　　谬姓
谬与缪同

　缪姓部汇考
廖用贤尚友录
　　缪姓
缪兰陵羽音秦缪公之后以谥为姓

　孟姓部汇考
廖用贤尚友录
　　孟姓
孟平陆羽音鲁桓公子庆父之后号孟孙因氏又望出东海凌迪知万姓统谱
　　孟姓
孟氏有二鲁庆父之后为孟氏又卫公孟絷之后亦为孟氏
　郑姓部纪事
汉书郑元传孔融告高密县立郑公乡教
唐书郑注传注本姓鱼冒为郑故当时号鱼郑　令姓部列传
　　汉
　　令勉
按万姓统谱勉中大夫改车骑将军击匈奴
　　明
　　令曦
按万姓统谱曦字景旸新昌人洪武间任监察御史刚正不阿劾去都御史刘观及各道坏法御史六员百司震恐寻以疾卒
　姓姓部列传
　　汉
　　姓伟
按汉书货殖传成哀间姓伟訾五千万
注
师古曰姓
姓名伟也
　　明
　　姓秉恭
按万姓统谱秉恭嘉靖间广东南海县贡士

　宁姓部杂录
闻见前录河南宁氏其先钱唐人名承训者事吴越王以才武称钱氏归朝授左侍禁子直大中祥符元年姚晖榜登甲科为明州慈县令卒妻李氏更嫁任恭惠公布直有子李置于宁氏族人以去族人家破有故老媪收养之任公守越州客或问宁氏子无恙公愕然归问夫人夫人泣曰初不以儿累公留于宁氏之族族破今流落矣任公闵焉多以金帛求得之年五岁教育之如己子遂冒任姓名适公知枢密院欲官之夫人泣辞且谓适发愤读书景佑初登进士第夫人方为之喜夫人死任公谓适曰前不欲任以官者成其志也今当再荐以示无间其无辞适泣谢遂以公荐转大常寺太祝又奏其子以官任公薨适解官持丧如父服自闻于朝乞还姓宁氏因纳任公所奏之官有旨许归姓不许纳官与任氏兄弟相持而哭乃别去故任宁世为婚姻适更名后通籍赠其父直为太常博士终尚书职方员外郎福建路运判若子若孙若曾孙数十人多知名士遂为洛阳大家　宁姓部列传
　　上古
　　宁封
按刘恕外纪黄帝命宁封为陶正
　　周
　　宁跪
按左传庄公六年夏卫侯入放公子黔牟于周放宁跪于秦杀左公子泄右公子职乃即位　　宁戚
按尚友录戚卫人家贫无资为人挽车至齐国于车下饭牛扣牛角而歌曰南山矸白石烂中有鲤鱼长尺半生不逢尧与舜禅短褐单衣纔至骭从昏饭牛至夜半长夜漫漫何时旦桓公闻而异之命管仲迎之拜为上卿后迁国相　　宁越
按尚友录越中牟人苦耕之劳问其友曰如何可以免此苦也友曰其学乎勤三十年可免越曰然人将休吾不敢休人将卧吾不敢卧如是十五年亦足矣乃发愤学十三年而齐威公师之　　宁俞
按左传僖公二十八年冬会于温讨不服也卫侯与元咺讼宁武子为辅针庄子为坐士荣为大士卫侯不胜杀士荣刖针庄子谓宁俞忠而免之执卫侯归之于京师置诸深室宁子职纳橐饘焉元咺归于卫立公子瑕　　宁相
按左传成公二年卫侯使孙良夫石稷宁相向禽将侵齐与齐师遇石子欲还孙子曰不可以师伐人遇其师而还将谓君何若知不能则如无出今既遇矣不如战也　　汉
　　宁君
按汉书高祖本纪东阳宁君秦嘉立景驹为楚王注
宁姓时号为君
　　宁昌
按汉书高祖本纪沛公遣魏人宁昌使秦
　　宁成
按汉书宁成传成南阳穰人以郎谒者事景帝猾贼任威稍迁至济南都尉而郅都为守闻其声善遇之都死后长安左右宗室多犯法上召成为中尉其治效郅都宗室豪杰人皆惴恐武帝即位徙为内史外戚多毁成之短抵罪髡钳成乃解脱诈刻传出关归家　　宁寿
按汉书龚胜传胜为谏大夫荐亢父宁寿诏征之称疾不至　　唐
　　宁嘉勖
按唐书节愍太子重俊传重俊被害官属莫敢视惟永和丞宁嘉勖号哭解衣裹其首时人义之宗楚客怒收付狱贬平兴丞卒　　宁悌
按尚友录悌因修国史以直笔忤旨遂拂衣归　　宋　　宁时凤
按宋史李诚之传死金人难者蕲春主薄宁时凤赠承务郎　　元
　　宁&#狗
按元史宁&#狗传&#狗山丹州人母年七十余患风疾饵药不效&#狗割股肉进啖遂愈岁余复作不能行&#狗手涤混秽护视甚周造板舆载母夫妇共舁行园田以娱之后卒居丧有礼乡闾称焉　　明
　　宁杲
按明外史宁杲传杲辽东海州人举进士授行人弘治末选御史为人狡佞谄刘瑾骤擢大理左寺丞使江北复命后期瑾恶之谪潜山知县寻复以为御史正德五年擢左佥都御史瑾败罢归七年流贼横中原杲贿权势取中旨起故官巡抚保定诸府遭丧去十四年复夤缘起巡抚宣府在镇二年干没无算半入诸近幸家世宗即位言官交劾乃下狱戍雷州　缪姓部列传
　　汉
　　缪生
按汉书儒林传生申公弟子官至长沙内史兰陵人　　后汉　　缪彤
按后汉书缪彤传彤字豫公汝南召陵人少孤兄弟四人皆同财产及各娶妻诸妇遂求分异又数有斗争之言彤深怀愤叹乃掩户自挝弟及诸妇更为敦睦之行仕县为主簿时县令被章见考吏皆畏惧自诬而彤独证据其事掠考苦毒至乃体生虫蛆传换五狱逾涉四年令卒以自免太守陇西梁湛召为决曹史安帝初湛病卒官彤送丧还陇西始葬会西羌反叛妻子悉避它郡彤独不去为起坟冢关西咸称传之归乡里辟公府举尢异迁中牟令卒于官　　缪斐按先贤行状斐字文雅该览经传事亲色养征博士六辟公府汉帝在长安公卿博举名儒时举斐任侍中并无就　　魏
　　缪袭
按文章志袭字熙伯辟御史大夫府历事魏四世正始六年卒　　晋
　　缪征
按万姓统谱征与金谷二十四友
　　缪播
按晋书缪播传播字宣则兰陵人父悦光禄大夫播才思清辩有意气高密王泰为司空以播为祭酒累迁太弟中庶子惠帝崩太弟即帝位是为怀帝以播为给事黄门侍郎俄转侍中徙中书令时东海王越威权自己帝力不能讨心甚恶之以播有公辅之量又尽忠于国故委以心膂越惧为己害因入朝以兵入宫执播害之　　缪引
按晋书缪播传播从弟引字休祖与播名誉略齐初为尚书郎后迁太弟左卫率转魏郡太守怀帝即位拜引左卫将军转散骑常侍太仆卿为东海王越所害　　缪悦
按文章志袭子悦晋光禄大夫
　　宋
　　缪元德
按万姓统谱元德知抚州俭以足用宽以爱民建和籴仓籴米活饥民收掩遗骸悉出己俸　　缪瑜
按万姓统谱瑜工诗刘后村诗话云余筮仕江西有缪瑜袖诗来谒调官一联云有客去游丞相宅无人来问孝廉船有崆峒集行于世后为进贤令　　缪刚
按万姓统谱刚字庆仁宁德人迪功郎大观进士　　缪翥按万姓统谱翥字叔羽判丰州绍兴进士
　　缪彦常
按万姓统谱彦常常州人
　　缪烈
按万姓统谱烈长乐人嘉熙进士
　　缪守愚
按万姓统谱守愚字希颜黄陂令淳熙进士
　　缪鉴
按万姓统谱鉴字君宝其先汴人靖康之难扈跸南渡因居江阴鉴居城东之瓠岱&#读书躬行孝弟乐施与既殁有效颦集行于世　　缪朝宗
按万姓统谱朝宗淮阴人环卫官知梅州有忠义尝从文天祥于平江天祥归福安自婺间道以从精练干實孜孜奉公军府器械悉出其手空坑之败自经于山间　　缪主一
按万姓统谱主一字天隐永嘉人为太学生尝上书攻贾似道宋亡隐居教授所著有易精蕴论学轨范等书　　明
　　缪大亨
按万姓统谱大亨定远人初起义兵为元攻濠弗克元兵溃散大亨独率其众二万从元将屯横涧山固守月余乃率众降自是从征屡有功命同佥枢密院事守江淮总制军民为政宽简民皆悦之卒朝廷遣人祭其墓曰缪将军平生端直在诸将中未尝有过今不见矣惜哉　　缪煜
按万姓统谱煜字季光江阴人洪武进士任吏部员外郎　　缪观国
按万姓统谱观国祁县人洪武进士永乐中以给事中出知江西龙南县公敏恺悌激劝耕读用以成俗功在士民　　缪伯雨
按万姓统谱伯雨工于诗有虞山樵唱暨阳黄常为之序其咏物诗二百余首为时所称　　缪朴
按万姓统谱朴常熟人景泰进士
　　缪樗
按万姓统谱樗溧阳人成化进士
　　缪恭
按万姓统谱恭字思敬天台人通春秋为县学诸生已而弃举子业攻诗文弘治初诏求直言恭以布衣上书论天下事其一曰保神器二曰崇正学三曰绍绝属四曰怀旧勋五曰广贤路六曰革冗员首尾历历凡数千言指斥忌讳皆人所不敢道者疏入敬皇帝不之罪也特敕有司遣还家　　缪纪
按万姓统谱纪直隶人弘治进士
　　缪洙
按万姓统谱洙上饶人举人正德中任公安知县　　缪文龙按万姓统谱文龙字见甫贵州乌撒卫人嘉靖戊戌进士　　缪宗周
按万姓统谱宗周字惟静云南人嘉靖进士历四川参政　　缪宣
按万姓统谱宣字时化常熟人嘉靖甲辰进士历主事　　缪昌期
按明外史缪昌期传昌期字当时江阴人举万历四十一年进士改庶吉士张差梃击事刘廷元倡言风癫昌期愤语朝士曰此何等事乃以风癫二字庇天下乱臣贼子哉廷元辈疾之昌期时方授检讨即移疾去天启元年还朝迁左赞善进谕德韩爌秉政魏忠贤逐赵南星高攀龙魏大中及杨涟左光斗爌皆具揭恳留忠贤及其党谓昌期实左右之而昌期于诸人去国率送之郊外由是忠贤益恨昌期知势不可留具疏乞假遂落职闲住五年以汪文言狱连及削职提问五毒备至昌期不胜刑毙于狱福王时谥文贞　　缪希雍
按明外史李时珍传常熟缪希雍精通医术治病多奇中着本草单方一书盛行于世
　富姓部列传
　　周
　　富辰
按万姓统谱辰周大夫谏襄王伐郑
　　汉
　　富宗
按万姓统谱宗陈留太守
　　唐
　　富嘉谟
按尚友录嘉谟文辞雅丽雄迈张说与徐坚论近世文章曰富嘉谟如孤峰绝崖壁立万仞浓云转兴震雷俱发若施之廊庙则骇矣仕为晋阳尉北京三杰嘉谟其一也　　宋
　　富严
