<!-- { "loadSidebar": true } -->
按元史孛朮鲁翀传翀字子巩其先隆安人金泰和间定女直姓氏属望广平翀稍长即勤学父殁家事渐落翀不恤而为学益力乃自顺阳复往江西从新喻萧克翁学克翁宋参政燧之四世孙也隐居不仕学行为州里所敬尝夜梦大鸟止其所居翼覆轩外举家惊异出视之冲天而去明日翀至翀始名思温字伯和克翁为易今名字以梦故后复从京兆萧游其学益宏以肆翰林学士承旨姚燧以书抵曰燧见人多矣学问文章无足与子翚比伦者于是以女妻之大德十一年用荐者授襄阳县儒学教谕升汴梁路儒学正会修世皇实录燧首以翀荐至大四年授翰林国史院编修官延佑二年擢河东道廉访司经历迁陕西行台监察御史赈济吐蕃多所建白五年拜监察御史时英皇未出阁翀言宜择正人以辅导帝嘉纳之寻劾奏中书参议元明善帝初怒不纳明日乃命改明善他官而传旨慰谕翀巡按辽阳有旨给以弓矢环刀后因为定制还往淮东核宪司官声迹淮东宪臣惟尚刑多置狱具翀曰国家所以立风纪盖将肃清天下初不尚刑也取其狱具焚之时有旨凡以吏进者降二等从七品以上不得用翀言科举未立人才多以吏进若一概屈抑恐未足尽天下持平之议请吏进者宜止于五品许之因着为令除右司都事擢翰林修撰又改左司都事升右司员外郎奉旨预修大元通制书成翀为之序泰定元年迁国子司业明年出为河南行省左右司郎中三年擢燕南河北道廉访使晋州达鲁花赤有罪就逮而奉使宣抚以印帖征之欲缓其事翀发其奸奉使因遁去入佥太常礼仪院事盗窃太庙神主翀言各室宜增设都监员内外严置&#锁画巡夜警永为定制从之又纂修太常集礼书成未上有旨命翀兼经筵官文宗之入也大臣问以典故翀所建白近汉文故事众皆是之文宗尝字呼子翚而不名命翀与平章政事温迪罕等十人商论大事日夕备顾问宿直东庑下文宗虚大位以俟明宗翀极言大兄远在朔漠北兵有阻神器不可久虚宜摄位以俟其至文宗纳其言及文宗亲祀天地社稷宗庙翀为礼仪使迁集贤直学士兼国子祭酒诸生素已望翀至是私相欢贺翀以古者教育有业退必有居旧制弟子员初入学以羊贽所贰之品与羊等翀曰与其餍口腹敦若为吾党燥湿寒暑之虞乎命撙集之得钱二万缗有奇作屋四区以居学者诸生积分有六年未及释褐者翀至皆使就试而官之帝师至京师有旨朝臣一品以下皆乘白马郊迎大臣俯伏进觞帝师不为动惟翀举觞立进曰帝师释迦之徒天下僧人师也余孔子之徒天下儒人师也请各不为礼帝师笑而起举觞卒饮众为之栗然文宗崩皇太后听政命别不花塔失海牙阿儿思兰马祖常史显夫及翀六人商论国政翀以大位不可久虚请嗣君即位早正宸极以幸天下帝既即位大臣以为赦不可频行翀曰今上以圣子神孙入继大统当新天下耳目今不赦岂可收怨于新造之君乎皇太后以为宜从翀言议乃定迁礼部尚书阶中宪大夫有大官妻无子而妾有子者其妻以田尽入于僧寺其子讼之翀召其妻诘之曰汝为人妻不以资产遗其子他日何面目见汝夫于地下卒反其田元统二年除江浙行省参知政事逾年以迁葬故归乡里明年升为翰林侍讲学士以疾辞不上至元四年卒年六十赠通奉大夫陕西行省参知政事护军追封南阳郡公谥文靖翀状貌魁梧不妄言笑其为学一本于性命道德而记问宏博异言僻语无不淹贯文章简奥典雅深合古法用是天下学者仰为表仪其居国学久论者谓许衡之后能以师道自任者惟耶律有尚及翀而已有文集六十卷　　孛朮鲁远
按元史孛朮鲁翀传翀子远字朋道以翀荫调秘书郎转襄阳县尹须次居南阳贼起远以忠义自奋倾财募丁壮得千余人与贼拒战俄而贼大至远被害死远妻雷为贼所执贼欲妻之乃诋贼曰我鲁参政冢妇县令嫡妻夫死不贰肯从汝狗彘以生乎贼丑其言将辱之雷号哭大骂不从乃见杀举家皆被害　一利咥姓部汇考
唐书
　　薛延&#传
薛延&#姓一利咥氏

　纥石烈姓部汇考
金史
　　国语解
纥石烈曰高

　郁久闾姓部列传
　　北魏
　　郁久闾车鹿会
按魏书蠕蠕传车鹿会始有部众自号柔然而役属于国　　郁久闾毗
按魏书皇后传景穆恭皇后郁久闾氏河东王毗妹也　　北齐
　　郁久闾状延
按北齐书文宣帝本纪天保六年六月帝亲讨茹茹获其郁久闾状延等　　郁久闾李家提
按北齐书文宣帝本纪天保六年帝讨茹茹郁久闾李家提率部人降　　郁久闾豆拔提
按北齐书王峻传茹茹东徙峻设伏大破之获其名王郁久闾豆拔提等数十人　　北周
　　郁久闾是发
按周书窦炽传茹茹寇广武炽讨大破之斩其帅郁久闾是发
　乙那娄姓壹斗眷姓乙速孤姓部汇考
郑樵通志
　　代北三字姓
乙那娄氏改为娄氏
壹斗眷氏改为明氏
乙速孤氏代人随魏南迁

　莫那娄姓部汇考
郑樵通志
　　代北三字姓
莫那娄氏代人后魏中山太守高邑公莫那娄题后无闻
　纥豆陵姓部纪事
周书梁御传御字善通其先安定人也后因官北边遂家于武川改姓为纥豆陵氏窦炽传炽汉大鸿胪章十一世孙后魏南徙因家于代赐姓纥豆陵氏
　纥石烈姓部列传
　　金
　　纥石烈胡剌
按金史纥石烈胡剌传胡剌晦发川唵敦河人徙西北路识契丹字为帅府小吏梁王宗弼复陕西久不通问睿宗在燕京遣胡剌往候之是时宗弼自凤翔攻和尚原使胡剌视彼中地形修道筑城十二年往滨州密访南边事体及观刘豫治齐状尽得其虚实睿宗甚嘉之皇统初从宗弼渡淮及下庐和二州大破张浚韩世忠等军遣胡剌驰奏赏以金盂重彩五端绢五匹七年授同知景州军州事以廉加忠武校尉天德初以监察御史分司行台历同知济州防御使事入为监察御史秩满再任大定二年迁刑部员外郎与御史大夫白彦敬往西北部族市马累转泗州防御使三迁蒲与路节度使移宁昌军卒　　纥石烈撒合辇
按金史海陵本纪贞元元年四月以右宣徽使纥石烈撒合辇等为贺宋生日使　　纥石烈志宁
按金史纥石烈志宁传志宁本名撒曷辇上京胡塔安人自五代祖太尉韩赤以来与国家世为甥舅父撒八海陵时赐名怀忠为泰州路颜河世袭谋克转猛安尝为东平尹开远军节度使志宁沈毅有大略娶梁王宗弼女永安县主宗弼于诸婿中最爱之皇统间为护卫海陵以为右宣徽使出为汾阳军节度使入为兵部尚书改左宣徽使都点检迁枢密副使开封尹契丹撒八反枢密使仆散忽土北京留守萧赜西京留守萧怀忠皆以征讨无功坐诛于是志宁为西北面副统与都统白彦敬以北京临潢泰州三路军讨之世宗即位窝斡称帝世宗使志宁都统右翼军击破之其下执窝斡诣军降逆党既平为左副元帅经略宋事驻军睢阳以军败李世辅宋人议和召至京拜平章政事六年拜枢密使七年十一月八日皇太子生日宴群臣于东宫志宁奉觞上寿上悦顾谓太子曰天下无事吾父子今日相乐皆此人力也使太子取御前玉大杓酌酒上手饮志宁即以玉杓及黄金五百两赐之以第十四女下嫁志宁子诸神奴八年十月进币宴百官于庆和殿皇女以妇礼谒见志宁夫妇坐而受之欢饮终日夜久乃罢九年拜右丞相十一年代宗叙北征既还遣使者迎劳赐以弓矢玉吐鹘入见上慰劳良久是日封广平郡王复遣使就第慰劳之皇太子生日宴群臣于东宫以玉带赐志宁上曰此梁王宗弼所服者故以赐卿郊祀覃恩从征护卫皆有赐进封金源郡王十二年志宁有疾中使看问日三四辈疾亟赐金丹三十粒诏曰此丹未尝以赐人也使者至志宁已不能言但稽首而已是岁薨上辍朝临其丧行哭而入哀动左右将葬上致祭见陈甲柩前复恸哭之赙银千五百两重彩五十端绢五百匹葬事祠堂皆从官给谥武定十五年图像衍庆宫志宁妻永安县主&#甚尝杀孕妾及志宁薨后诸神奴兄弟皆病亡世宗甚惜之遣使谕永安县主曰丞相有大功较先朝旧臣惟秦宋二王功大余不及也今养其孽子当如亲子视之二十二年上问宰臣仆散忠义纥石烈志宁孰愈尚书左丞襄奏曰忠义兵权精致此其所长也上曰不然志宁临敌身先士卒勇敢之气自太师梁王未有如此人者也明昌五年配享世宗庙廷　　纥石烈良弼
按金史纥石烈良弼传良弼本名娄室回怕川人也曾祖忽懒祖忒不鲁父太宇世袭蒲辇徙宣宁天会中选诸路女直字学生送京师良弼与纳合椿年皆童丱俱在选中是时希尹为丞相以事如外郡良弼遇之途中望见之叹曰吾辈学丞相文字千里来京师固当一见乃入传舍求见拜于堂下希尹问曰此何儿也良弼自赞曰有司所荐学丞相文字者也希尹大喜问所学良弼应对无惧色希尹曰此子他日必为国之令器留之数日年十四为北京教授学徒常二百人时人为之语曰前有谷神后有娄室其从学者后皆成名年十七补尚书省令史簿书过目辄得其隐奥虽大文牒口占立成词理皆到时学希尹之业者称为第一除吏部主事天德初累官吏部郎中改右司郎中借秘书少监为宋主岁元使是时纳合椿年为参知政事荐良弼才出己右用是为刑部尚书赐今名丁父忧以本官起复海陵尝曰左丞相张浩练达事务而颇不实刑部尚书娄室言行端正无所阿因谓椿年曰卿可谓举能矣常人多嫉胜己者卿举胜于己者贤于人远矣改侍卫亲军马步军都指挥使良弼音吐清亮海陵诏谕臣下必令良弼传旨闻者莫不耸动以故常被召问不逾年拜参知政事进尚书右丞赐佩刀入宫转左丞海陵伐宋良弼谏不听以为右领军大都督海陵在淮南诏良弼与监军徒单贞抚定上京辽右既而诸军往往道&#北归而世宗即位于辽阳良弼乃还汴京海陵死世宗就以良弼为南京留守兼开封尹再兼河南都统召拜尚书右丞又进拜左丞相良弼为相既久练达朝政上所询访尽诚开奏垂绅正笏不动声气议政多称上意以母忧去起复旧职以进睿宗实录赐通犀带重彩二十端十七年以疾辞相位不许告满百日赐告遣太医诊视屡使中使问疾良弼在告既久省多滞事上曰自今疑事久不能决者当具以闻十八年表乞致仕归田里上遣使慰谕之薨年六十上悼惜之遣太府监移剌慥同知西京留守王佐为&#葬祭奠使赙白金彩币加等丧葬皆从官给追封金源郡王命翰林待制移剌履勒铭墓碑谥诚敏良弼性聪敏忠正善断决言论器识出人意表虽起寒素致位宰相朝夕惕惕尽心于国谋虑深远荐举人材常若不及居家清俭亲旧贫乏者周给之与人交久而愈敬居位几二十年以成太平之功号贤相焉大定十五年图像衍庆宫谥武定明昌五年配飨世宗庙廷　　纥石烈邈
按金史世宗本纪大定十七年八月上谓御史中丞纥石烈邈曰台臣纠察吏治之能否务去其扰民且冀其得贤也今所至辄受讼牒听其妄告使为政者如何则可也　　纥石烈朮列速
按金史世宗本纪大定二十三年三月以大理正纥石烈朮列速为横赐高丽使　　纥石烈珵
按金史章宗本纪明昌四年十二月以纥石烈珵为高丽生日使　　纥石烈贞
按金史章宗本纪明昌六年十一月以刑部尚书纥石烈贞等为贺宋正旦使　　纥石烈忠定
按金史章宗本纪承安五年十一月以殿前右副点检纥石烈忠定为贺宋正旦使　　纥石烈七斤
按金史章宗本纪泰和元年十一月以殿前右卫将军纥石烈七斤等为贺宋正旦使　　纥石烈毅
