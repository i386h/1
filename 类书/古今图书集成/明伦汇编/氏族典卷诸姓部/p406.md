<!-- { "loadSidebar": true } -->
按南齐书武陵昭王传武陵昭王字宣照太祖第五子也初除冠军将军转征卤将军建元三年出为持节都督会稽东阳新安永嘉临海五郡军事会稽太守世祖即位进号左将军入为中书令转散骑常侍太常卿又为中书令迁祠部尚书无宠于世祖未尝处方岳数以语言忤旨久之出为江州刺史至镇百余日征还为左民尚书俄转前将军太常卿寻为丹阳尹转侍中护军将军世祖临崩遗诏为卫将军开府仪同三司大行在殡竟陵王子良在殿内太孙未立众论喧疑宣照众中言曰若立长则应在我立嫡则应在太孙郁林既立甚见凭赖隆昌元年年二十八薨赠司空　　萧皓
按南齐书安成恭王皓传安成恭王暠字宣曜太祖第六子也建元二年除冠军将军镇石头戍领军事四年出为使持节督江州豫州之晋熙诸军事南中郎将江州刺史永明元年进号征卤将军明年为左卫将军寻迁侍中领步兵校尉转中书令五年迁祠部尚书领骁骑将军六年出为南徐州刺史九年迁散骑常侍秘书监领石头戍事皓性清和多疾其夏薨年二十四赠抚军将军　　萧锵
按南齐书鄱阳王锵传鄱阳王锵字宣韶太祖第七子也建元四年世祖即位以锵为使持节督雍梁南北秦四州郢州之竟陵司州之随郡军事北中郎将宁蛮校尉雍州刺史永明二年进号征卤将军四年为左卫将军迁侍中领步兵校尉七年转征卤将军丹阳尹寻加散骑常侍进号抚军出为江州刺史九年加使持节督江州诸军事安南将军十一年为领军锵和悌美令有宠于世祖在官理事无壅当时称之隆昌元年转尚书右仆射俄迁侍中骠骑将军开府仪同三司延兴元年进位司徒高宗镇东府权势稍异锵每往高宗常屣履至车迎锵语及家国言泪俱下锵以此推信之而宫台内皆属意于锵劝锵入宫发兵辅政制局监谢粲说锵锵虑事难捷意甚犹豫马队主刘巨诣锵请立事锵命驾将入复回还内与母陆太妃别日暮不成行数日高宗遣二千人围锵宅害锵谢粲等皆见杀锵时年二十六　　萧铄
按南齐书桂阳王铄传桂阳王铄字宣朗太祖第八子也永明二年出为南徐州刺史镇京口历代镇府四年加散骑常侍六年迁中书令度支尚书七年转中书令加散骑常侍时鄱阳王锵好文章铄好名理时人称为鄱桂　　萧鉴
按南史始兴简王鉴传始兴简王鉴字宣彻高帝第十子也性聪警年八岁丧所生母号慕过人初封广兴郡王后改始兴永明二年武帝以鉴为益州刺史督益宁二州军事鉴性甚清在蜀积年未尝有所营造资用一岁不满三万九年为散骑常侍秘书监领石头戍事上以与鉴久别车驾幸石头宴会赏赐寻迁左卫将军未拜遇疾薨　　萧钧
按南齐书衡阳元王道度传道度无子太祖以第十一子钧继道度后钧字宣礼永明四年为江州刺史加散骑常侍母区贵人卒居丧尽礼六年迁为征卤将军八年迁骁骑将军仍转左卫将军钧有好尚为世祖所知十年转中书令领石头戍事迁散骑常侍秘书监不拜隆昌元年改加侍中给扶海陵立转抚军将军寻遇害年二十二　　萧锋
按南齐书江夏王锋传江夏王锋字宣&#太祖第十二子永明五年为辅国将军南彭城平昌二郡太守转散骑常侍七年迁左卫将军仍转侍中领石头戍事九年出为徐州刺史郁林即位加散骑常侍隆昌元年入为待中领骁骑将军寻加秘书监锋好琴书有武力高宗杀诸王锋遗书诮责左右不为通高宗深惮之不敢于第收锋使兼祠官于太庙夜遣兵庙中收之锋出登车兵人欲上车防勒锋以手击却数人皆应时倒地于是敢近者遂逼害之时年二十　　萧锐按南齐书南平王锐传南平王锐字宣毅太祖第十五子也永明七年为散骑常侍寻领骁骑将军明年为左民尚书十年出为持节都督湘州诸军事南中郎将湘州刺史郁林即位进号前将军延兴元年害诸王遣裴叔业平寻阳仍进湘州锐防合周伯玉劝锐拒叔业而府州力弱不敢动锐见害年十九伯玉下狱诛　　萧铿
按南齐书宜都王铿传宜都王铿字宣严太祖第十六子也初除游击将军永明十年迁左民尚书十一年为持节都督南豫司二州军事冠军将军南豫州刺史镇姑熟时有盗发晋大司马桓温女冢得金蚕银茧及珪璧等物铿使长史蔡约自往修复纤毫不犯郁林即位进号征卤将军延兴元年见害年十八　　萧銶按南齐书晋熙王传晋熙王銶字宣攸太祖第十八子也永明十一年除骁骑将军隆昌元年出为持节督郢司二州军事冠军将军郢州刺史延兴元年进号征卤将军寻见害年十六　　萧铉
按南齐书河东王铉传河东王铉字宣引太祖第十九子也隆昌元年为骁骑将军出为徐州刺史迁中书令高宗诛诸王以铉年少才弱故不加害建武元年转散骑常侍镇军将军置兵佐建武之世高武子孙忧危铉每朝见常鞠躬俯偻不敢平行直视寻迁侍中卫将军铉年稍长四年诛王晏以谋立铉为名免铉官以王还第禁不得与外人交通永泰元年上疾暴甚遂害铉时年十九二子在孩抱亦见杀　　萧凤按南齐书始安贞王道生传道生子凤字景慈官至正员郎卒谥靖世子明帝建武元年赠侍中骠骑将军开府仪同三司始安靖王改华林凤庄门为望贤门太极东堂书凤鸟题为神鸟而改鸾鸟为神雀子遥光嗣　　萧缅
按南齐书安陆昭王缅传安陆昭王缅字景业善容止初为秘书郎宋邵陵王文学中书郎建元元年封安陆侯转太子中庶子迁侍中世祖即位迁五兵尚书领前军将军仍出为辅国将军吴郡太守大着风绩世祖嘉其能转持节都督郢州司州之义阳军事冠军将军郢州刺史永明五年还为侍中领骁骑将军仍还中领军明年转散骑常侍太子詹事出为会稽太守迁使持节都督雍梁南北秦四州荆州之竟陵司州之随郡军事左将军宁蛮校尉雍州刺史缅留心辞讼亲自隐恤为百姓所畏爱九年卒诏赠侍中卫将军持节都督刺史如故谥昭侯年三十七建武元年赠侍中司徒安陆王子宝晊嗣为持节督湘州军事辅国将军湘州刺史弟宝览为江陵公宝宏汝南公二年宝晊进号冠军将军三年宝宏改封霄城永元元年宝晊改封湘东王进号征卤将军为左卫将军谋反兄弟皆伏诛　　萧景先
按南齐书萧景先传景先南兰陵兰陵人太祖从子也祖爰之员外郎父敬宗始兴王国中军景先少遭父丧有至性解褐为海陵王国上军将军补建陵令还为新安王国侍郎桂阳国右常侍太祖镇淮阴景先以本官领军主自随防卫城内委以心腹除后军行参军邛县令员外郎世祖为广兴郡启太祖求景先同行除世祖宁朔府司马世祖为镇西长史以景先为镇西长流参军除宁朔将军随府转抚军中兵参军寻除谘议升明初为世祖征卤府司马领新蔡太守沈攸之事平还都除宁朔将军骁骑将军仍为世祖抚军中军二府司马兼左卫将军建元元年迁太子左卫率封新吴县伯景先本名道先乃改避上讳出为持节督司州军州事宁朔将军司州刺史领义阳太守进号辅国将军世祖即位征为侍中领左军将军寻兼领军将军景先事上尽心故恩宠特密转中领军寻进爵为侯领太子詹事遭母丧诏超起为领军将军迁征卤将军丹阳尹五年荒人桓天生引蛮寇于雍州界土司部以北人情骚动上以景先谙究司土诏景先总率步骑直指义阳假节司州诸军景先至镇屯军城北百姓乃安军未还遇疾卒时年五十赠侍中征北将军南徐州刺史给鼓吹一部假节侯如故谥曰忠侯　　萧诞
按南齐书萧谌传谌兄诞字彦伟初为殿中将军永明中为建康令延兴元年自辅国徐州为持节督司州刺史明帝立封安德侯进号冠军建武二年魏攻司州诞尽力拒守征左卫将军谌诛诞束身受戮家口系尚方　　萧谌
按南齐书萧谌传谌字彦孚南兰陵兰陵人也祖道清员外郎父仙伯桂阳王参军谌初为州从事晋熙国侍郎左常侍谌于太祖为绝服族子升明中为世祖中军刑狱参军东莞太守以勋勤封安复县男建元初为武陵王冠军临川王前军参军除尚书都官郎建威将军世祖在东宫谌领宿卫太祖杀张景真世祖令谌口启乞景真命太祖不悦谌惧而退世祖即位出谌为太末令未之县除步兵校尉领射阳令转带南濮阳太守领御仗主永明二年为南兰陵太守复除步兵校尉除正员郎转左中郎将后军将军郁林即位深委信谌转卫军司马兼卫尉加辅国将军高宗辅政谌劝行废立海陵立转中领军进爵为公建武元年转领军将军左将军南齐州刺史进爵衡阳郡公谌恃勋重干豫朝政上新即位深相疑阻二年上幸华林园宴谌留谌晚出赐死　　萧诔
按南齐书萧谌传谌弟诔与谌同豫废立为宁朔将军东莞太守转西中郎司马建武初封西昌侯转太子左率领军解司州围还同伏诛　　萧睿明
按南齐书萧睿明传睿明南兰陵人领军将军谌从祖兄弟也父孝孙左军睿明初仕员外殿中将军少有至性奉亲谨笃母病躬祷夕不假寐及亡不胜哀而卒永明五年世祖诏曰龙骧将军安西中兵参军松滋令萧睿明爱敬淳深色养尽礼丧过乎哀遂致毁灭宜加荣命以矜善人可赠中书郎　　萧惠基
按南齐书萧惠基传惠基南兰陵兰陵人也祖源之宋前将军父思话征西将军仪同三司惠基幼以外戚见江夏王义恭叹其详审以女结婚解褐著作佐郎征北行参军尚书水部左民郎出为湘东内史除奉车都尉抚军车骑主簿泰始初为太子中舍人武陵内史中书黄门郎出为豫章太守还为吏部郎迁长兼侍中讨沈攸之加辅国将军徙顿新亭事宁解军号领长水校尉母忧去官太祖即位为征卤将军卫尉累表陈解见许服阕为征卤将军东阳太守凡历四郡无所蓄聚还为都官尚书转掌吏部永明三年以久疾徙为侍中领骁骑将军五年迁太常加给事中时能&#人琅邪王抗第一品永明中敕抗品&#使惠基掌其事卒年五十九追赠金紫光禄大夫　　萧惠休按南齐书萧惠基传惠基弟惠休永明四年为广州刺史罢任献奉倾资十一年自辅国将军南海太守为徐州刺史郁林即位进号冠军将军建武二年魏围锺离惠休拒守迁侍中领步兵校尉封建安县子永元元年徙吴兴太守征为右仆射二年卒赠金紫光禄大夫　　萧惠朗
按南齐书萧惠基传惠基弟惠朗善骑马同桂阳贼叛太祖赦之复加序用永明九年为西阳王征卤长史行南兖州事　　萧&#胄
