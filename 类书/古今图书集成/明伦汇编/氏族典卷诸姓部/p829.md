<!-- { "loadSidebar": true } -->
按梁书韦睿传初睿起兵乡中客阴&#光泣止叡叡还为州&#光道候睿睿笑谓之曰若从公言乞食于路矣饷耕牛十头睿于故旧无所遗惜　　陈
　　阴铿
按南史阴子春传子春子铿博涉史传尢善五言诗为梁湘东王法曹行参军初铿尝与宾友宴饮见行觞者因回酒炙以授之众坐皆笑铿曰吾侪终日酣酒而执爵者不知其味非人情也及侯景之乱铿当为贼禽或救之获免铿问之乃前所行觞者陈天嘉中为始兴王中录事参军累迁晋陵太守员外散骑常侍顷之卒　　北魏
　　阴仲达
按魏书阴仲达传仲达武威姑臧人少以文学知名世祖平凉州内徙代都司徒崔浩启仲达同修国史除秘书著作郎卒　　阴周达
按魏书阴仲达传仲达弟周达徐州平南司马太山太守　　阴世隆
按魏书索敞传敞为凉州刺史与乡人阴世隆文才相友世隆至京师被罪徙和龙屇上谷困不前达土人徐能抑掠为奴五年敞因行至上谷遇见世隆语其由状对泣而别敞为诉理得免　　阴遵和
按魏书阴仲达传仲达弟周达周达子遵和小名虎头好音律尚武事初为高祖挽郎拜奉朝请后广平王怀取为国常侍遵和便辟善事人转司空法曹太尉中兵参军又为汝南王悦郎中令稍迁龙骧将军骁骑将军豫州都督镇悬瓠孝庄末除左将军行豫州刺史时前行州事元崇礼被征将还既闻尔朱兆入洛遂矫杀遵和擅摄州任　　阴孟贵
按魏书索敞传凉州人阴世隆子孟贵性至孝每向田耘耨早朝拜父来亦如之乡人钦其笃于事亲　　阴道方按魏书阴仲达传仲达弟周达周达子遵和遵和兄子道方性和雅颇涉书传李神&#为荆州刺史请道方为其府长流参军孝昌中拜奉朝请转员外散骑侍郎孝庄初迁尚书左民郎中修起居注永安二年转安东将军光禄大夫领右民郎中太昌初卒　　阴贞按魏书周淡传河南人阴贞家世为医与淡并受封爵　　北周
　　阴颢
按梁书阴子春传子春孙颢少知名释褐奉朝请历尚书金部郎后入周撰琼林二十卷　　阴嵩
按隋书阴寿传寿父嵩周夏州刺史
　　隋
　　阴寿
按隋书阴寿传寿字罗云武威人也少果烈有武干性谨厚敦然诺周世屡以军功拜仪同从武帝平齐进位开府及高祖为丞相引寿为掾尉迥作乱高祖以韦孝宽为元帅击之令寿监军以功进位上柱国寻拜幽州总管封赵国公开皇初卒官子世师嗣　　阴世师按隋书阴寿传寿子世师少有节概性忠厚多武艺弱冠以功臣子拜仪同累迁骠骑将军炀帝嗣位领东都瓦工监后三岁拜张掖太守入为武贲郎将拜楼烦太守时帝在汾阳宫世师闻始毕可汗将为寇劝帝幸太原帝不从遂有雁门之难寻迁左翊卫将军与代王留守京师及义军至世师自以世荷隋恩又藩邸之旧遂勒兵拒守月余城陷见诛　　唐
　　阴景愉
按唐书艺文志阴景愉七经算述通义七卷
　　宋
　　阴信臣
按万姓统谱信臣凤翔人
　　阴辰之
按万姓统谱辰之仪陇人嘉庆进士
　　阴昭
按万姓统谱昭凤翔人
　　阴&#
按万姓统谱&#凤翔人
　　阴应梦
按奉新县志应梦字谦甫号竹野母费氏梦麒麟而孕故名应梦举淳佑庚戌进士因权幸专政不仕子六人幼迈幼选幼迪幼达幼适幼遇幼达幼遇俱七岁中九经童科幼迪九岁中九经童科进士未仕幼遇有著书立言之志应梦授以凡例居聚德楼三十年乃着韵府群玉行于世　　元
　　阴幼遇
按万姓统谱幼遇奉新人五世同居家数百口读书积学七岁中九经科着韵府群玉行世　　阴元圭
按句容县志元圭字君锡崇德乡人幼孤事母尽孝好学能文为池州教授江浙行省丞相脱欢辟为掾迁余杭主簿以母老乞归养号石涧　　阴元恺
按句容县志元恺字君举元圭之弟重厚有文笃行孝弟由台州学正改嘉兴府崇德县传贻书院长晚号东野先生　　明
　　阴秉衡
按万姓统谱秉衡字振平内江人隐居潦国作文翰楼贮书千卷手不停披口不辍吟平生著述惓惓于天理人欲邪正异端之辨尝参酌朱子家礼为阴氏慎终录及婚姻节要乡人呼之曰阴孟子　　阴子淑
按万姓统谱子淑字宗孟其先崇阳人徙居内江父秉衡博学善教子淑登成化壬辰进士知荆门州鲠介不阿保民如子兴学校惇伦理举废坠濯尘垢建陆文安公祠于蒙惠二泉修筑桥梁城池廨舍士习丕变民风勃兴邦人感其德立去思祠并作循吏十咏以美之以为陆九渊之后一人而已累迁至江西按察使　　阴盈
按万姓统谱盈字克复汝阳人弘治己未进士正德初任知县临政威严听讼明决强横屏迹善良安业凡赏罚期会信义弗爽以课最升主事　　阴标
按万姓统谱标字时准容城人嘉靖进士历河南参政　　阴秉旸
按河南通志秉旸字子寅卫人举嘉靖丁未进士擢监察御史毅然以风纪自任前后抗疏十上朝绅惮之后升陕西佥事参议所至皆有声绩　　阴武卿
按内江县志武卿字定夫嘉靖丙辰进士七岁能文弱冠登省试第一明年成进士授刑曹郎即佥关中学宪冰鉴绝人分守江右九江鄱湖盗薮一空寻以陕西方伯入为太常卿会举籍田郊祀飨陵诸大典武卿善为仪进止甚都上目属之未几巡抚保定又未几协理院事历侍郎六载晋南大司空改大司马伟望实心焦劳体国所著月溪文集若干卷皆其经世大略也　　阴启旦
按宁化县志启旦字希周嘉靖三十三年贡入太学隆庆四年谒选授郴州同知荐摄桂东安仁篆所至皆有声会桂缺守獠官将为变启旦奉檄往镇民大安集寻以署本州事召还万历三年两台交荐以桂阳功议升衡州府丞启旦以疾致政　　阴启光
按山西通志启光字暗然芮城人父象坤由选贡登甲午乡试历官济南同知启光万历戊午亚魁授山东登州府推官多所平反清丈招远县地亩人为立祠祀之升安州知州所著有祥刑录序思集子润由恩贡登甲戌进士历官左给事中　　阴积
按宁化县志积字厚德嘉靖间由岁贡知孝丰县事约己裕民拙于事上垂橐而归　　阴兴雍
按宁化县志兴雍字仁熙由选贡教谕永春简淡性成与物无竞环堵萧然而吟诵自适所著有蔓言归田诸草　　阴维标
按宁化县志维标字汝建父兴雍初为万州训生维标故别号琼海以礼经举于乡选四川夹江知县崇祯四年加派地亩赋重民疲积逋累万维标至悉其实具详抚军傅宗龙痛陈惫困至以死争之傅察其诚准行停征以纾民困庚辰大计遂以征粮不及额罢维标怀方守正不阿徇有司及宦游归里歌啸自得所著有白云草　　阴化阳
按河南通志化阳郑州人万历庚子举于乡历户部郎中崇祯十五年闯贼破城仗节不屈死　　阴祖善
按宁化县志祖善天性醇和邑东郊有别业祖善常栖息于此偷儿&#亡入其室祖善适值之偷儿请命祖善曰子为贫耳可伤也随解囊金赠之慰勉而去迄今无知姓名者又尝过他乡有邹氏子为债家所窘鬻子妇偿之祖善廉得实遽为代偿还其妇因归检宿券悉焚之
　鄩姓部列传
　　周
　　鄩肸
按左传昭公二十二年王子朝作乱单子以王如平畤遂如圃车次于皇鄩肸伐皇大败获鄩肸注
鄩肸
子朝党
　　鄩罗
按左传昭公二十三年王子朝入于王城次于左巷鄩罗纳诸庄宫注
鄩罗周大夫鄩肸之子

　任姓部汇考
国语
　　晋语
秦伯召公子于楚楚子厚币以送公子于秦秦伯归女五人怀嬴与焉公子使奉匜沃盥既而挥之嬴怒曰秦晋匹也何以卑我公子惧降服囚命秦伯见公子曰寡人之适此为才子圉之辱备嫔嫱焉欲以成婚而惧离其恶名非此则无故不敢以礼致之欢之故也公子有辱寡人之罪唯命是听公子欲辞司空季子曰同姓为兄弟黄帝之子二十五人其同姓者二人而已唯青阳与夷鼓皆为己姓青阳方雷氏之甥也夷鼓肜鱼氏之甥也其同生而异姓者四母之子别为十二姓凡黄帝之子二十五宗其得姓者十四人为十己姓姬酉祁己滕葴任苟僖姞儇依是也史记　　补三皇本纪
太吴伏羲氏其后裔当春秋时有任宿须句颛臾皆风姓之裔也唐书
　　宰相世系表
任姓出自黄帝少子禹阳受封于任因以为姓十二世孙奚仲为夏车正更封于薛又十二世孙仲虺为汤左相太戊时有臣扈武丁时有祖己皆徙国于邳祖己七世孙成侯又迁于挚亦谓之挚国汉有御史大夫广阿侯任敖世居于沛其后徙居渭南郑樵通志
　　以姓为氏
任氏姓也未详因生之始然妊娠女子之事也姓女子之称也妊古作壬又作任或云黄帝二十五子十二人以德为姓一为任氏六代至奚仲封薛又云黄帝之孙颛帝少子阳封于任故以为任氏又任为风姓之国实太昊之后主济祀今济州任城即其地也任姓之任与任国之任子孙皆以任为氏魏有任鄙汉有御史大夫广阿侯任敖武帝时有任安　　同名异实
任氏有三黄帝二十五子得姓为任者其后以姓为氏又颛帝少子阳封于任其后以国为氏又任为风姓之国太昊之后也亦以国为氏廖用贤尚友录
　　任姓
任东安宫音

　镡姓部汇考
郑樵通志
　　平声
镡氏音寻又音淫望出广汉今蜀中有此姓乃呼为蟾蜀音之讹也
　郴姓部列传
　　晋
　　郴宝
按万姓统谱宝中牟令代世江夏见侃别传
　　唐
　　郴霁
按奇姓通霁撰秘苑状启四卷

　覃姓部汇考
郑樵通志
　　以国为氏
周不得
姓之国

覃氏本谭或去言为覃梁有东宁州刺史覃无克又音寻今岭南多此姓焉宋登科覃日严开州人凌迪知万姓统谱　　覃姓
覃徒南切湖广宜都县有覃姓

　金姓部汇考
汉书
　　金日磾传
金日磾字翁叔本匈奴休屠王太子也武帝元狩中降汉以休屠作金人为祭天主故因赐姓金氏云郑樵通志　　以名为氏
古天
子名

金氏金天氏之后也黄帝之子元枵亦为少昊氏曰少昊挚亦为青阳氏己姓后为嬴姓鸟官汉功臣表有金安上元史
　　金履祥传
金履祥字吉父婺之兰溪人其先本刘氏后避吴越钱武肃王嫌名更为金氏廖用贤尚友录
　　金姓
金彭城角音
汪溪族谱
　　金氏受姓源流
金氏受姓肇于秺侯虽本于休屠国王而&#所自出实源于帝王神明之胄宜子孙衣冠阀阅之盛甲于他族也观于世史其能忽诸今叙黄帝下及休屠王以见氏族所自始黄帝轩辕氏有熊国君之子实庶姓所出之祖昌意黄帝子实夏后氏所出之祖少昊金天氏黄帝子继黄帝而立以金德王天下故金宗之颛顼高阳氏昌意子继少昊立为夏后世祖夏后氏颛顼之孙实淳维所出之祖淳维夏宋王之子实休屠王所出之祖休屠王为淳维之裔实秺侯日磾之父日磾字翁叔入汉事武帝赐姓金氏以功封秺侯受顾命辅昭帝谥曰敬赐葬茂陵若洙按吾金爰自日磾公被武帝恩宠帝取其国俗金人祭天之义赐姓金氏其族遂望于京兆后虽散迁遍寰宇所至皆称望族而公实为受姓始祖云宋景炎丙子黔江县知县若洙述　　金氏源派纪
