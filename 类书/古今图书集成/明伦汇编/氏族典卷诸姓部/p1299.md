<!-- { "loadSidebar": true } -->
按金史世宗本纪大定十一年四月大理卿李昌图以廉问真定尹徒单贞咸平尹石抹阿没剌受赃不法既得罪状不即黜罢杖之四十　　石抹忽土
按金史世宗本纪大定十七年九月以兵部郎中石抹忽土为夏国生日使　　石抹杳
按金史世宗本纪大定十八年四月上谓宰臣曰玉田主簿石抹杳乃能吏也可授本县令　　石抹元礼
按金史世宗本纪大定二十一年三月蓟平滦等州民乏食命发粟贷之有司止贷有户籍者上更遣人赈贷以监察御史石抹元礼不纠举笞四十　　石抹阿古
按金史章宗本纪大定二十九年正月即皇帝位十月侍中石抹阿古误带刀入禁门罪应死诏杖八十　　石抹贞按金史章宗本纪明昌四年五月以尚厩局使石抹贞为横赐夏国使　　石抹仲温
按金史石抹仲温传仲温本名老斡懿州胡土虎猛安人充护卫十人长太子仆正除同知武宁军节度使事宿直将军器物局使坐前在武宁造马鞍亏直章宗原之改左卫将军迁左副点检坐征契丹逗遛降蔡州防御使复召为左副点检迁知临洮府事泰和伐宋仲温以陇右步骑五千出盐川八年罢兵改知河中府崇庆初迁陕西统军使贞佑二年宋人攻秦州仲温率兵败之寻充本路安抚使改镇南军节度使致仕兴定三年卒　　石抹元毅
按金史石抹元毅传元毅本名神思咸平府路酌赤烈猛安莎果歌仙谋克人也以荫补吏部令史再调景州宁津令有剧盗白昼恣劫为民害元毅以术防捍贼散去入为大理知法除同知亳州防御使事使省檄录陕右五路刑狱无冤人复委受宋岁币故事有私遗物元毅一无所受明昌初驿召为大名等路提刑判官以最迁汾阳军节度副使时石岚间贼党啸聚肆行剽掠朝廷命元毅捕之贼畏而遁元毅追袭尽殪之二境以安迁同知武胜军节度使事别郡有杀人者屡鞫不伏元毅讯不数语即具服河东北路田多山&#硗瘠大比时定为上赋民力久困朝廷命相地更赋元毅以三壤法平之民赖其利改彰德府治中寻以边警授抚州刺史会边将失守刍粮马牛焚剽殆尽元毅率吏卒三十余人出州经画军饷卒与敌遇州倅暨从吏坚请还元毅曰我辈责任边守遇敌而奔其如百姓何纵得自安复何面目朝廷乎遂执弓矢令众众感其忠争为效死元毅力战射无不中敌去而复合元毅气愈厉鏖战久之众寡不敌遂遇害时年四十七事闻上深惊悼赠信武将军召用其子世绩侍仪司承应世绩后登进士第元毅性沈厚武勇过人每读书见古人忠义事未尝不嗟叹赏慕喜动颜色故临难能死所事云　　石抹元
按金史石抹元传元字希明懿州路胡土虎猛安人七岁丧父号泣不食者数日十三居母丧如成人尝为击鞠戏马踣叹曰生无兄弟而数乘此险设有不测奈何由是终身不复为之补枢密院尚书省译史调同知恩州军州事迁监察御史为同知淄州军州事剧盗刘奇久为民患一日捕获方讯鞫闻赦将至亟命杖杀之合郡称快改大兴府判官沂王府司马沁南军节度副使河内民家有多美橙者岁获厚利仇家夜入残毁之主人捕得乃以劫财诬其人仇家引服赃不可得元摄州事究得其情寻改河北西路转运副使累迁山东西路按察转运使移知济南府到官六月卒元生平寡言笑尚节俭居官自守不交权要人以是称之　　石抹世绩
按金史石抹世绩传世绩字景略幼勤学为文有体裁承安二年以父元毅死王事收充擎执五年登词赋经义南科进士第贞佑三年累官为太常丞预讲议所事兴定二年选为华州元帅府参议官初右都监完颜合达行帅府于桢州尝以前同知平凉府事卓鲁回蒲乃速为参议及移驻华州陕西行省请复用蒲乃速令世绩副之上曰蒲乃速但能承奉人耳余无所长非如世绩可任以事华为要镇而轻用其人或致败事遂独用世绩焉寻入为尚书省左司郎中正大中为礼部尚书兼翰林侍讲学士天兴元年冬哀宗北渡以世绩从行自蒲城至归德明年六月走蔡州次新蔡县之姜寨世绩子嵩时为县令拜上于马前兵乱后父子始相见上嘉之授嵩应奉翰林文字以便养亲蔡城破父子俱死嵩字企隆兴定二年经义进士　　石抹冬儿
按金史哀宗本纪正大六年五月陇州防御使石抹冬儿进黄鹦鹉诏令勿复进　　元
　　石抹赡德纳
按元史石抹也先传也先兄赡德纳弃金官来归为别失八里达鲁花赤卒其孙亦剌马丹仕至辽阳省左丞亦剌马丹子仓赤为湖广行省平章政事　　石抹也先按元史石抹也先传也先者辽人也其祖库烈儿誓不食金禄率部落远徙年九十夜得疾命家人候日出则以报及旦沐浴拜日而卒父脱罗毕察儿亦不仕有子五人也先其仲子也年十岁从其父问宗国之所以亡即大愤曰儿能复之及长勇力过人善骑射多智略豪服诸部金人闻其名征为奚部长即让其兄赡德纳曰兄姑受之为保宗族计遂深自藏匿居北野山射狐鼠而食闻太祖起朔方匹马来归为先锋入东京不费一矢岁乙亥移师围北京城久不下及城破将屠之也先曰王师拯人水火彼既降而复屠之则未下者人将死守天下何时定乎因以上闻赦之授御史大夫领北京达鲁花赤后从国王木华黎攻蠡州北城先登中石死时年四十一子四人曰查剌曰咸锡曰博罗曰侃　　石抹曷鲁
按元史石抹明里传明里世典内膳祖曷鲁事太祖睿宗尝求之于帝帝听以其僚十人往&#之曰皇子方总兵辟地能以事朕之恭事之将用黄金覆周汝身矣显懿庄圣皇后语宪宗世祖曰曷鲁事太祖圣躬或小不豫其烹庖之精百倍平日汝兄弟当终始遇之睿宗尝从太宗西征在道绝汲曷鲁聚草上霜煮羹以进睿宗问曰何从得水因告之故师还赐金帛甚厚年八十卒　　石抹明里
按元史石抹明里传明里契丹人姓石抹世典内膳国制内膳为近臣非笃敬素著者不得为中统初明里入见世祖令侍臣送明里于裕宗且曰明里朕亲臣之子也今以事汝令典膳事已而帝亲讨反者于北方明里请备持矛师还第功赐白金百两成宗即位加朝列大夫假礼部尚书进阶嘉议大夫食尚书禄以老武宗即位特令明里荣禄大夫司徒至大三年二月卒年六十有九　　石抹查剌
按元史石抹也先传也先子查剌亦善射袭御史大夫领黑军戊寅从木华黎攻平阳太原隰吉岢岚关西诸郡下之进攻益都久不下及降众欲屠其城查剌曰杀降不祥且得空城将安用之由是遂免己卯诏以黑军分屯真定固安太原平阳隰吉岢岚诸郡及南征尽以黑军为前列败金将白撒官奴于河渡河再战尽杀之长驱破汴京入自仁和门收图籍而还太宗嘉其功授真定北京两路达鲁花赤癸卯卒于柳城年四十四　　石抹库禄满
按元史石抹也先传查剌子库禄满袭职中统三年从征李坛中流矢卒　　石抹度剌
按元史石抹也先传咸锡之子度剌攻樊城战死　　石抹良辅按元史石抹也先传库禄满子良辅袭黑军总管至元十七年以功累升昭毅大将军沿海副都元帅二十一年改沿海上副万户大德十一年告老子继祖袭万户　　石抹明安
按元史石抹明安传明安桓州人性宽厚不拘小节为童子时尝骑杖为马令群儿前导行列整肃无敢喧哗者父老见而异之曰是儿体貌不凡进退有度他日必贵既长叹曰士生于世当立功名书竹帛以传无穷宁肯碌碌无闻与草木同腐邪岁壬申太祖率师攻破金之抚州明安来降命领蒙古军抚定云中东西两路尽有河北诸郡而还帝复命明安及三合拔都将兵由古北口徇景蓟檀顺诸州诸将议欲屠之明安奏曰此辈当死今若生之则彼之未附者皆闻风而自至矣帝从之乙亥春正月取通州五月将攻中都金相完颜复兴饮药死辛酉城中官属父老缁素开门请降明安谕悉令安业仍以粟赈之众皆感悦明安早从军旅料敌制胜筭无遗策虽祁寒盛暑未尝不与士卒均劳逸同甘苦其得金府库珠玉锦绮明安悉具其数上进未尝以纤毫为已有中都既下加太傅邵国公兼管蒙古汉军兵马都元帅丙子以疾卒于燕城年五十三子二人长咸得不袭职为燕京行省次忽笃华太宗时为金紫光禄大夫燕京等处行尚书省事兼蒙古汉军兵马都元帅　　石抹孛迭儿按元史石抹孛迭儿传孛迭儿契丹人父桃叶儿徙霸州孛迭儿仕金为霸州平曲水寨管民官木华黎率师至霸州孛迭儿迎降木华黎察其智勇奇之擢为千户从平高州乙亥授左监军佩金符与北京都元帅吾也儿分领锦州红罗山北京东路汉军二万又从夺忽阑暗里必徇地山东大名比至洺州城守甚坚师不得进孛迭儿不避矢石率众先登遂拔之丁丑从平益都沂密莱淄戊寅从定太原忻代平阳吉隰岢岚汾石绛州河中潞泽辽沁辛巳木华黎承制升孛迭儿为龙虎卫上将军霸州等路元帅佩金虎符以黑军镇守固安水寨既至令兵士屯田且耕且战披荆棘立庐舍数年之间城市悉完为燕京外蔽庚寅朝太宗于行在所赐金符辛卯从国王塔思征河南癸巳从讨万奴于辽东平之孛迭儿始从征伐及后为将大小百战所至有功年七十以疾卒于官子&#查剌查茶剌　　石抹阿辛
按元史石抹阿辛传阿辛迪列纥氏岁乙亥率北京等路民一万二千余户来归太师国王木华黎奏授镇国上将军御史大夫从击蠡州死焉　　石抹按只
按元史石抹按只传按只契丹人世居太原父大家奴率汉军五百人归太祖岁戊午按只代领其军从都元帅纽璘攻成都大败之又从都元帅按敦攻泸州按只以战舰七十艘至马湖江宋以五百艘控扼江渡按只击败之时宋兵于沿江撤桥据守按只相地形自马湖以达合江涪江清江立浮桥二十余所及四川平浮桥之功居多中统三年授河中府船桥水手军总管佩金符以立浮桥功也至元四年从行省也速带儿攻泸州九年从征建都蛮岁余不下按只先登其城力战遂降之军还道病卒　　石抹不老
按元史石抹按只传按只卒行省承制以其子不老代领其军从攻嘉定功多命袭父职为怀远大将军船桥军马总管更赐金虎符兼夔路守镇副万户十八年大小盘诸峒蛮叛命领诸翼蒙古汉军三千余人戍施州既而蛮酋向贵誓用等降其余峒蛮之未服者悉平遂以为保宁等处万户　　石抹高奴
按元史石抹狗狗传狗狗契丹人其先曰高奴岁辛未太祖至威宁高奴与刘伯林夹谷常哥等以城降会置三万户三十六千户以总天下兵遂以高奴为千户遥授青州防御使佩金符己丑从太宗伐金为征行千户卒于军　　石抹常山
按元史石抹狗狗传高奴子常山袭为千户癸丑升总管领兴元诸军奥鲁屯田并宝鸡驿军权都总管万户岁余卒　　石抹乞儿
按元史石抹狗狗传常山卒子乞儿袭领本万户诸翼军马从都元帅纽璘攻重庆泸叙诸城数有战功时忽都叛于临洮乞儿等以蒙古汉军从往讨之至元二年从都元帅按敦移镇潼川四年九月从攻蓬溪寨死焉子狗狗袭　　石抹狗狗
按元史石抹狗狗传狗狗少从征伐以壮勇称至元八年从佥省严忠范以兵围重庆攻朝阳寨先登九年宋将昝万寿率众袭成都狗狗以蒙古军二千击败之十六年朝廷录其前后功赐金虎符授宣武将军管军总管戍遂宁十七年进明威将军管军副万户亦奚不薛蛮叛从招讨使药剌海讨平之行省也速带儿讨都掌乌蒙蚁子诸蛮战于鸭楼关狗狗最有功二十一年以蒙古军八百从征散猫蛮战于菜园坪渗水溪皆败之壁守石寨月余散猫降大盘诸蛮亦降二十四年迁怀远大将军夔路万户移戍重庆二十六年卒子安童袭　　石抹继祖
