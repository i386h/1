<!-- { "loadSidebar": true } -->
按万姓统谱彦华字叔炳淳安人天资朴茂学问该洽登淳熙进士居常自晦言行如一莅官治民专务德化其宰茶陵值岁歉悉心抚字民无流亡时真文忠公德秀尝荐之累官至朝请大夫知兴化军　　洪咨夔按宋史洪咨夔传咨夔字舜俞于潜人嘉定二年进士授如皋主簿寻试为饶州教授授南外宗学教授以言去丁母忧服除应博学宏词科崔与之帅淮东辟置幕府与之帅成都请于帝授咨夔籍田令通判成都府寻知龙州还为秘书郎迁金部员外郎会诏求直言慨然曰吾可以尽言悟主矣其父见其疏曰吾能吃茄子饭汝无忧史弥远读至济王之死非陛下本心大恚掷于地转考功员外郎转对复言李全必为国患于是台谏交论镌二秩读书故山弥远死以礼部员外郎召入见拜监察御史擢殿中侍御史越三日擢中书舍人寻兼权礼部侍郎与真德秀同知贡举俄兼直学士院上疏乞祠帝勉留之迁吏部侍郎擢给事中进刑部尚书拜翰林学士知制诰求去益力加端明殿学士卒御笔洪咨夔鲠&#忠亮有助新政与执政恩例特赠两官　　洪天锡
按宋史洪天锡传天锡字君畴泉州晋江人宝庆二年进士授广州司法调湖州司理帅方大琮辟真州判官留置幕府改秩知古田县调通判建宁府擢诸司粮料院拜监察御史兼说书累疏言天下之患三宦官也外戚也小人也劾董宋臣谢堂厉文翁理宗力护之疏上至六七最后请还御史印改大理少卿再迁太常皆不拜改广东提点刑狱五辞明年起知潭州直宝谟阁迁广东转运判官召为秘书监兼侍讲以聩辞升秘阁修撰福建转运副使又辞度宗即位以侍御史兼侍读召累辞不许在道疏所欲对病民五事进工部侍郎兼直学士院加显文阁待制湖南安抚使知潭州改漳州皆力辞又明年改福建安抚使召为刑部尚书不起久之进显文阁直学士提举太平兴国宫又力辞逾年进华文阁直学士寻致仕加端明殿学士疾革草遗表以规君相上震悼特赠正议大夫谥文毅　　洪天骥
按万姓统谱天骥字逸仲晋江人淳佑进士任建宁尉发奸摘伏当官无所回挠每以文章课邑士士皆知所向方累官知潮州　　洪芹
按宋史洪芹传芹尚书右仆射适之曾孙以大父泽入官甫更调登进士第自南平司法改钦州教授部使者爱其才先后并荐之有旨召审察丁内外艰入主省架阁迁太学博士论对发明絜矩之道擢国子博士出通判南剑入为太常博士累迁将作少监属词臣无当上意慨然思得天下士丞相程元凤言当今地望无逾洪芹者进兼翰林权直秘书少监开庆元年升学士院继权礼部侍郎中书舍人属兵兴帝悟柄任非人自贻国祸诏书所至闻者奋激盖芹所草也丁大全罢相出典乡郡芹请追官远窜以伸国法沈炎乘上怒攻丞相吴潜芹独缴奏曰方国本多虞潜星驰赴阙理纷镇浮陈力为多一旦视为弁髦得无如诗所谓将安将乐女转弃予乎慷慨敢言天下义之迁礼部侍郎帝锐意向用而以论去退寓永嘉怡然自适咸淳初起知宁国府卒有文集　　元
　　洪福源
父
大宣

按元史洪福源传福源其先中国人唐遣才子八人往教高丽洪其一也子孙世贵于三韩名所居曰唐城父大宣以都领镇麟州福源为神骑都领因家焉岁丙子金源契丹九万余众窜入高丽夺江东城池据之戊寅太祖命哈赤吉札剌将兵追讨大宣迎降与哈赤吉等共击之降其元帅赵忠壬午又遣着古与等窥觇虚实还遇害辛卯太宗命将撒礼塔讨之福源率先附州县之民并力攻未附者进至王京高丽王请降遂置王京及州县达鲁花赤七十二人以镇之师还高丽复叛太宗复遣撒礼塔将兵来讨福源尽率所部合攻之至王京处仁城撒礼塔中流矢卒其副帖哥引兵还唯福源留屯癸巳高丽悉众来攻西京屠其民劫大宣以东福源遂尽以所招集北界之众来归处于辽阳沈阳之间帝嘉其忠特赐金符为管领归附高丽军民长官仍令招讨本国未附人民乙未帝命唐古拔都儿与福源进讨己亥入朝赐以铠甲弓矢及金织文段金银器金鞍勒等乙巳定宗命阿母罕将兵与福源共拔威州宪宗即位改授虎符仍为前后归附高丽军民长官癸丑从诸王耶虎攻禾山东州春州三角山杨根天龙等城拔之甲寅与札剌台合兵攻光州安城忠州元凤珍原甲向玉果等城又拔之戊午福源遣其子茶丘从札剌台军会高丽族子王綧入质阴欲并统本国归顺人民谮福源于帝遂见杀年五十三后赠嘉议大夫渖阳侯谥忠宪　　洪俊奇
按元史洪福源传俊奇小字茶丘福源第二子也幼从军以骁勇受知世祖尝以小字呼之中统二年秋茶丘雪父冤世祖闵之诏袭父职管领归附高丽军民总管至元六年高丽权臣林衍叛诏以其军三千从国王头辇哥讨平之帝命茶丘率兵往凤州等处立屯田总管府八年入朝赐钞百缗林衍余党裴仲孙等叛茶丘奉旨偕经略使欣都进兵讨之其党金通精率余众走&#罗十年击破&#罗获通精杀之高丽始平十一年命监造战船经营日本国事三月授昭勇大将军安抚使己卯命提点高丽农事八月授东征右副都元帅与都元帅忽敦等渡海征日本十四年正月授镇国上将军东征都元帅镇高丽二月率蒙古高丽女直汉军从丞相伯颜北征叛臣只鲁瓦歹等茶丘突阵无前十七年授龙虎卫上将军征东行省右丞十八年与右丞欣都进兵风坏舟而还十九年命于平滦黑埚儿监造战船七百艘以图后举二十一年复授征东行省右丞二十三年命往浙江等处遣汉人复业二十四年乃颜叛车驾亲征茶丘令张设疑兵乃颜兵大惊遂降凯还授辽阳等处行尚书省右丞二十七年以疾辞叛王哈丹等窜入高丽侵挠其国特起茶丘镇辽左以便宜行事二十八年以疾卒年四十八　　洪君祥
按元史洪福源传君祥小字双叔福源第五子也年十四随兄茶丘见世祖于上京帝悦命刘秉忠相之秉忠曰是儿目视不凡后必以功名显但当致力于学耳令选师儒诲之至元三年籍高丽民三百人为兵令君祥统之从秃花秃烈伯颜等军筑万寿山复从开通州运河帝亲谕之曰尔守志忠勤朕所知也帝尝坐便殿阅江南海东舆地图欲召知者询其险易左丞相伯颜枢密副使合达以君祥应旨奏对详明帝悦酌以巨觥顾谓伯颜曰是儿远大器也六年林衍叛从头辇哥征之八年戍河南九年掠淮西十年从元帅孛鲁罕袭淮东之阳湖十一年入朝帝命伯颜伐宋君祥以蒙古汉军都镇抚从行宋降升武略将军中卫亲军千户十五年命佥江南民兵升明威将军中卫亲军副都指挥使十七年进昭勇大将军十九年授枢密院判官二十三年转昭武大将军同签枢密院事二十四年乃颜叛从世祖亲征凯还加辅国上将军二十八年授辽阳行省右丞俄加集贤大学士依旧同签枢密院事奉使高丽还改签书枢密院事大德三年奉使江浙间问民疾苦使还退居昌平之皇华山绝口不论时事者五年大德九年擢司农俄拜中书右丞十年春改江浙行省右丞秋改辽阳右丞武宗即位征为同知枢密院事进荣禄大夫平章政事商议辽阳等处行中书省事改辽阳行省平章政事俄改商议行省事至大二年卒　　洪万按元史洪福源传福源子俊奇俊奇子万小字重喜至元十三年入宿卫十八年袭职为怀远大将军安抚使高丽军民总管仍佩父茶丘所佩虎符二十四年乃颜叛率兵征之九月师还哈丹八喇哈赤再叛十月重喜从诸王爱牙哈赤平章塔出都万户阇里铁木儿征之冒锋陷阵大破其众又从诸王乃蛮爱牙哈赤平章薛阇干与叛王兵战于兀朮站又战于黑龙江又战于贴满哈处皆败之二十五年从玉速帖木儿出师五月至贴列可与哈丹秃鲁干战获功至木骨儿抄剌又战八月至贵列河重喜率兵先涉与战胜之十月又从玉速帖木儿往征木八兰十二月与古土秃鲁干战克之二十七年九月至禅春与哈丹秃鲁干战二十八年二月从平章薛阇干至高丽青州五月与哈丹战八日又战大败之六月班师授昭勇大将军十月薛阇干以重喜入朝且以其功闻帝嘉之授龙虎卫上将军辽阳等处行中书省右丞二十九年仍佩元降虎符总管高丽女直汉军万户兼安抚使高丽军民总管六月改资德大夫辽阳等处行中书省右丞大德十年以其叔父君祥代之十一月武宗即位重喜朝于上都七月复授辽阳行省右丞至大二年谪漳州行至杭遇赦而止明年卒子滋袭爵　　洪迈
按元史洪福源传福源子君祥君祥子迈奉训大夫同知开元总管府事　　洪世安
按浙江通志世安字用之临海人至正时方国珍陷台世安率众阻贼贼遁世安率众追斩十余里贼悉众来攻遂被执临死骂不绝口　　明
　　洪堪
按浙江通志堪字子舆淳安人年十四登洪武三十年进士授监察御史以年少辞归永乐初召入台弹劾不避权要同寅有遗双白鹇者堪却以诗曰白鹇本是山中物何事飞来到柏台其廉介如此　　洪顺
按福州府志顺字遵道怀安人永乐甲申进士选翰林庶吉士改刑部主事以小失左迁行人寻命与儒臣同修五经四书性理大全升山东按察司佥事时遭唐赛儿之乱顺理冤铲弊抚循雕瘵民甚德之寻升按察使卒　　洪成
按云南通志成字克敬昆明人少厉志行永乐辛卯解元登戊戌进士累官四川顺庆知府所至以廉明称　　洪英
按福州府志英字实夫怀安人永乐乙未举会试第一改翰林院庶吉士同修三礼擢礼部主事扈从北征历吏部郎中正统中用大臣胡荐擢山东左布政使寻奉敕巡抚其地景泰中河决临清奉敕董治有功事竣进右都御史镇守浙江乞归卒于家　　洪玙按万姓统谱玙淳安人永乐进士吏部右侍郎毅然以进退人才为己任人不敢干以私　　洪弼
按浙江通志弼字士直淳安人登景泰二年进士拜河南道监察御史巡按云南天顺元年升江西按察佥事寻改湖广佥事适常德辰州等府饥馑设法赈济多所全活四年靖州洞猺啸聚弼参赞军务擒其贼首余党悉平成化六年升按察使寻升贵州左布政使致仕卒于家　　洪锺
浙
江人

按明外史洪锺传锺字宣之钱塘人成化十二年进士为刑部主事迁郎中奉命安辑江西福建民弘治初再迁四川按察使历江西福建左右布政使十一年擢右副都御史巡抚顺天整饬蓟州边备建议增筑塞垣减防秋兵岁省费数万计于所部潮河川凿渠屯种正德初由巡抚贵州召督漕运明年就进右都御史改掌南京都察院就迁刑部尚书历左都御史掌院事五年春湖广盗起命锺以本官总制军务陕西河南四川亦隶焉沔阳贼陷临湘锺破灭之保宁贼蓝廷瑞鄢本恕廖惠众十万余延蔓陕西湖广之境锺设方略悉就禽以功进太子太保未几乞归嘉靖三年卒谥襄惠　　洪汉
按章丘县志汉字天章少机警善讲书成化壬辰进士授工部主事累升江西参政平桂林荆竹永福诸猺獞迁陕西左布政擢都御史巡抚大同条陈地方便宜八事多见采行为中贵人所构回籍闲往　　洪锺江
西人

按江西通志锺字季和崇仁人七岁随父之京有以其所书进者宪宗见其字画端楷召见嘉叹赐入翰林院读书弘治庚戌登进士除中书舍人升礼部员外郎卒　　洪异
按龙溪县志异字大同号碧湖宋长泰令仁穟之后领弘治乙卯乡荐授通州学正典应天文衡称得人擢知崇德县政教具举庶事一新擒江淮剧盗开天长河通江潮溉田万余顷擢监察御史执法敢言巡两广平寇乱广城以安升四川佥事以母老乞终养服除改浙江佥事扬善遏恶恩威并着升广东参议镇静自持不严而治乞归卒　　洪范
