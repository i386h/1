<!-- { "loadSidebar": true } -->
按明外史伍文定传邢珣当涂人弘治六年进士正德初历官南京户部郎中忤刘瑾除名瑾诛起南京工部迁赣州知府讨平宸濠迁江西右参政嘉靖二年大计给事御史劾监司不职者珣与焉吏部以军功未酬请进秩布政使致仕从之珣子埴尝学于张璁嘉靖初登乡荐璁责显屡欲援之辞不应授浦城知县　　邢寰
按明外史汪元锡传武宗幸昌平宣府大同元锡偕同官邢寰累疏谏寰黄梅人正德三年进士官给事中数言事有直声　　邢祥
按河南通志祥息县人为满城主簿正德六年流贼掠境祥率乡士御之死于难　　邢第
按万姓统谱第字进卿长垣人嘉靖丙戌进士历按察使　　邢如默
按万姓统谱如默字宣甫临邑人嘉靖己丑进士历给事中　　邢尚简
按万姓统谱尚简字元敬临邑人嘉靖辛丑进士历都察院右佥都御史大理寺卿　　邢参
按万姓统谱参长洲人丽文湛默好书立士行讲授里中以醇和称昌谷诸君皆与游其文亦质而不华贫无以给朝夕泊如也竟未尝娶恒独居遇雪累日囊无粟兀坐如朽株诸君念之试叩门见其无惨凛色方苦吟共相慰劳亦不言也第诵所得句自喜又尝连日雨复往视参则屋之三角垫方怡然执书坐其一角不惨亦累夕矣昌谷论其有四懿居约而恬愉操概履方吴士喜任侠若参者有道君子也　　邢一凤按万姓统谱一凤字伯羽龙江卫人嘉靖辛丑进士历翰林侍讲出参四川升副使致仕　　邢守庭
按万姓统谱守庭字绍男临颍人嘉靖丙辰进士历太仆寺卿　　邢玠
按明外史石星传邢玠字式如益都人隆庆五年进士知密云县擢御史万历五年出为河南佥事历山西右布政使擢右佥都御史巡抚大同进南京兵部右侍郎转左侍郎二十五年倭败封命玠以兵部尚书总督蓟辽保定军务经略朝鲜明年宣捷加太子太保二十八年召为兵部尚书乞终养归寻叙阅边劳加少保卒　　邢侗
按明外史董其昌传其昌同时以善书名者临邑邢侗侗字子愿万历二年进士终陕西行太仆卿　　邢国玺按明外史邢国玺传国玺长葛人崇祯七年进士授潍县知县迁户部主事擢登莱兵备佥事十五年畿辅戒严部征山东兵入卫国玺监督至龙冈猝遇大兵身先搏战矢刃交加堕马死是时死封疆者有冯守礼张日新张子卿朱迥添任万民文昌时李耿吴良能吴汝宗周启元刘光先十一人守礼猗氏人举于乡知莱芜与二子摅奇拱奇并自杀日新浙江建德人由岁贡生为齐东教谕招土寇安守夏降及齐东被围与守夏登陴守城陷及子光裔死之妻方氏立自刎守夏亦从死子卿知阳信城破殉难迥添者沈阳宗室也由宗学贡生为邹平知县城失守死万民阳曲诸生以保举授武城知县殉难死昌时全州人举于乡为临淄知县城被围与训导申周辅共守城破举家自焚周辅亦被难耿大兴人崇祯十年进士知寿光自缢良能辽东人举乡试知滕县力战死汝宗宁洋人知东阿城失守死之启元黄冈人举于乡知高苑县城破死之光先知丰县　　邢仕砺
按高淳县志仕砺字带甫明崇祯中簿江西南康县鼎革兵至城死之长子振愻抱父尸恸哭亦死焉　　邢侯嗣按昌邑县志侯嗣州判壬午兵变守西城死于汛地　　邢侯元按昌邑县志侯元生员守西城死于汛地
　　邢侯孙
按昌邑县志侯孙监生守西城死于汛地
　　邢侯福
按昌邑县志侯福生员城陷殉难
　　邢月升
按昌邑县志月升生员守西城死于汛地
　　邢月陛
按昌邑县志月陛生员守西城死于汛地
　　邢月荫
按昌邑县志月荫生员守西城死于汛地
　　邢潢
按河南通志潢柘城人新城训导城陷殉难

　丁姓部纪事
宋史孙何传何十岁识音韵十五能属文笃学嗜古为文必本经义在贡籍中甚有声与丁谓齐名友善时辈号为孙丁续文献通考宋丁谓与孙何齐名开榜何第一谓居第四耻居其下胪传之际殿下有言太宗曰甲乙丙丁宜居第四尚何言哉理宗时阎贵妃与马天骥丁大全专政有人书国门曰阎马丁当国势将亡丁大全与董宋臣专政内宴时有优人专击锣鼓一优人斥之曰圣上要宁静汝丁丁董董不已何也答曰于今国事皆丁董安得不丁董

　青姓部汇考
郑樵通志
　　以名为氏
古天
子名

青氏即青阳氏之后亦为青氏宋登科青杰应天府人

　星姓部汇考
郑樵通志
　　平声
星氏见姓苑

　青姓部列传
　　周
　　青荓
按吕氏春秋赵襄子参乘青荓豫让之友
　　宋
　　青杰
按郑樵通志宋登科青杰应天府人
　　明
　　青文胜
按明外史青文胜传文胜字质夫夔州人仕为龙阳典史龙阳濒洞庭岁罹水患逋赋数十万敲扑死者相踵文胜慨然诣阙上疏为民请命不报复具疏击登闻鼓以进遂自经于鼓下太祖怜其为民杀身诏宽龙阳租二万四千余石定为额邑人建祠祀之万历十四年诏有司春秋致祭名其祠曰惠烈　　青麟
按万姓统谱麟辽州人景泰举人
　　青大
按万姓统谱大山东都指挥剿妖贼有功
　　青若水
按万姓统谱若水桃源人河南陈州卫指挥
　　青景春
按新化县志景春岁贡生光泽县税课大使
　　青宗益
按常德府志宗益嘉靖二十一年癸卯科举人武陵人

　行姓部列传
　　汉
　　行佑
按姓氏急就篇汉有行佑为赵相
　　后汉
　　行巡
按后汉书隗嚣传嚣以平襄人行巡为大将军　　行度按万姓统谱度见印薮
　　行羊子
按万姓统谱羊子见印薮

　丁姓部列传
　　秦
　　丁疾
按汉书陈胜传胜初立时徐人丁疾特起将兵围东海守于郯　　汉
　　丁固
按汉书季布传布母弟丁公为项羽将逐窘高祖汉王急顾谓丁公曰两贤岂相&#哉丁公引兵还及项王灭丁公谒见高祖以徇军中曰丁公为项王臣不忠使项王失天下者也遂斩之曰使后为人臣毋效丁公也注
楚汉春秋云薛人名固师古曰布同母异
父之弟
　　丁复
按汉书功臣侯表复以越将从起薛至霸上以楼烦将入汉定三秦属周吕侯破龙且彭城为大司马破项籍叶为将军封阳都侯十九年薨谥敬　　丁义
按汉书功臣侯表义以卒从起留以骑将入汉定三秦破项籍军荥阳为郎骑将破锺离昧军固陵封宣曲侯二十二年薨谥齐　　丁礼
按汉书功臣侯表礼以中涓骑从起砀为骑将入汉定三秦为正奉侯以都尉击项籍属灌婴杀龙且更为乐成侯二十六年薨谥节　　丁&#
按汉书功臣侯表高后六年阳都趮侯&#嗣十三年薨　　丁马从
按汉书功臣侯表孝文五年乐成夷侯马从嗣十八年薨　　丁安城
按汉书功臣侯表孝文十年阳都侯安城嗣十五年孝景二年有罪免　　丁通
按汉书功臣侯表孝文十一年宣曲侯通嗣十七年有罪赦为鬼薪孝景中五年复封发娄侯十一年有罪免　　丁吾客
按汉书功臣侯表孝文后七年乐成式侯吾客嗣四十二年薨　　丁宽
按汉书丁宽传宽字子襄梁人也初梁项生从田何受易时宽为项生从者读易精敏材过项生遂事何学成何谢宽宽东归至雒阳复从周王孙受古义号周氏传景帝时宽为梁孝王将军距吴楚号丁将军作易说三万言训故举大谊而已今小章句是也　　丁义按汉书功臣侯表元鼎二年乐成侯义嗣三年坐言五利侯不道弃市　　丁姓
按汉书儒林传瑕丘江公受谷梁春秋于鲁申公鲁荣广王孙皓星公受焉梁丁姓子孙从广受春秋宣帝即位征丁姓待诏保宫为博士至中山太傅　　丁赐按汉书功臣侯表元康四年阳都侯复曾孙临沂公士赐诏复家　　丁年
按汉书功臣侯表元康四年宣曲侯义曾孙阳安公士年诏复家　　丁禹
按汉书功臣侯表元康四年乐成侯礼元孙之孙长安公士禹诏复家　　丁宪
按汉书外戚传定陶丁姬生哀帝为帝太后太后叔父宪为太仆　　丁望
按汉书外戚传定陶丁姬叔父望为左将军
　　丁明
按汉书外戚传定陶丁姬兄明以帝舅封阳安侯为大司马骠骑将军辅政　　丁忠
按汉书外戚传丁姬兄忠早卒
　　丁满
按汉书外戚传丁姬兄忠早卒封忠子满为平周侯　　后汉　　丁恭
按后汉书丁恭传恭字子然山阳东缗人也习公羊严氏春秋恭学义精明教授常数百人建武初为谏议大夫博士封关内侯十一年迁少府二十年拜侍中祭酒骑都尉卒于官　　丁綝
按后汉书丁鸿传鸿父綝字幼春王莽末守颍阳尉世祖略地颍阳颍阳城守不下綝说其宰俱降世祖大喜以綝为偏将军因从征伐建武元年拜河南太守封定陵新安乡侯后徙封陵阳侯卒　　丁鸿
按后汉书丁鸿传鸿字孝公颍川定陵人父綝封陵阳侯鸿年十三从桓荣受欧阳尚书三年而明章句善论难为都讲遂笃志精锐布衣荷担不远千里初綝从世祖征伐鸿独与弟盛居怜盛幼小而共寒苦及綝卒鸿当袭封上书让国于盛不报既葬乃挂缞绖于冢庐而逃去鸿初与九江人鲍骏同事桓荣甚相友善及鸿&#封与骏遇于东海阳狂不识骏骏乃止而让之鸿感悟乃还就国开门教授鲍骏亦上书言鸿经学至行显宗甚贤之永平十年诏征鸿至拜侍中建初四年徙封鲁阳乡侯代成封为少府元和三年徙封马亭乡侯和帝即位迁太常永元四年代袁安为司徒是时窦太后临政宪兄弟各擅威权鸿因日食上封事书奏帝以鸿行太尉兼卫尉屯南北宫于是收窦宪大将军印绶宪及诸弟皆自杀六年鸿薨子湛嗣湛卒子浮嗣浮卒子夏嗣　　丁邯
按东观汉记丁邯高节正直不挠举为孝廉
　　丁密
按尚友录密字靖公苍梧人性清介非家织布不衣非己耕种菜不食毫发之馈不受于人遭父丧庐于墓侧有双凫游密庐旁小池见人驯伏后遭母丧复庐墓三年归至旧庐一宿故双凫复至游戏池中　　丁兰按尚友录兰河内人幼丧母刻木像事之若生邻人张叔问兰妻假物兰妻问筊于木像木像不许张叔醉詈木像以杖击其首兰归见母像色若有不怿询之妻具以告即奋击张叔吏至捕兰木像为之垂郡嘉其孝通神明奏之诏图其形　　丁令威
按尚友录令威辽东人学道于灵虚山后化鹤归辽集华表柱云有鸟有鸟丁令威去家千年今始归城郭如故人民非何不学仙冢累累　　魏
　　丁斐
按魏略斐字文侯初随太祖太祖以斐乡里特饶爱之斐性好货数请求犯法辄得原宥为典军校尉总摄内外每所陈说多见从之建安末从太祖征吴斐随行自以家牛羸困乃私易官牛为人所白被收送狱夺官其后复官病&#　　丁仪
按魏略仪字正礼沛郡人也父冲宿与太祖亲善冲死太祖闻仪为令士辟为掾仪与临灾侯亲善数称其奇才太祖既有意欲立植而仪又共赞之及太子立欲治仪罪转仪为右刺奸掾欲仪自裁而仪不能后遂因职事收付狱杀之　　丁廙
按魏略廙字敬礼仪之弟也少有才姿博学洽闻初辟公府建安中为黄门侍郎　　丁谧
按魏志曹&#传&#薨子爽嗣受遗诏辅少主明帝崩齐王即位加爽侍中诸弟皆以列侯侍从出入禁闼贵宠莫盛焉沛国丁谧有声名进趣于时明帝以其浮华黜之及爽秉政乃复进叙任为腹心张当陈爽等阴谋反逆于是收爽谧等皆伏诛注
谧字彦靖官
尚书
　　吴
　　丁览
按吴志虞翻传山阴丁览翻与友善
注
览字孝连仕
郡至功曹守始平长为人精微洁净门无杂宾孙权深贵待之会病卒　　丁奉
