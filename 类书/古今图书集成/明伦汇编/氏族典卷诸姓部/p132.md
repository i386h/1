<!-- { "loadSidebar": true } -->
按福州府志秀发字宗鲁闽县人宝佑元年进士判饶州政务便民尤留心狱讼元兵南寇疏屯田战守事宜后以功进中散大夫光禄卿加松江制置仍判州事　　吴雷奋
按万姓统谱雷奋休宁人景定元年进士授饶州司户以刚直忤权贵去官后辟为荆湖安抚司准备差遣不出　　吴名扬
按万姓统谱名扬金溪人咸淳中进士历官浙西制干文天祥招徕天下士名扬与焉后奏除礼兵二部架阁踊跃赴义倾动一时　　吴秘
按万姓统谱秘瓯宁人累官提点京东路刑狱所著有周易通神及扬子注太元笺　　吴豫
按万姓统谱豫歙人弱冠失怙呕血弥年读书不求甚解重义疾邪筑&#圃于禾稼间以自老　　吴从龙
按宋史吴从龙传从龙字子云官至武功郎建康府统制绍定兵难为先锋援不至被擒使至泰州城下诱降终不屈死之官其弟从虎至武经大夫　　吴简言
按尚友录简言字若讷长汀人以茂异决科累官祠部郎中尝经巫山神女庙题诗云惆怅巫娥事不平当时一梦是空成只因宋玉闲唇吻流尽巴江洗不清是夜梦神女来谢　　吴楚材
子
应登

按宋史吴楚材传楚材名炎以字行建昌南城人德佑元年建昌降明年春楚材还其乡领村纠集民兵时江西制置使黄万石授楚材迪功郎权制置使计议官以安之且戒勿兴兵楚材不听二月己亥自领村率众攻城甫至近郊之龟湖北兵三道蹴之进攻领村拒以木栅不得入事闻益王元帅府承制授楚材宣议郎带行大社令知建昌军俾聚军图再举万石匿其命楚材既失利且乏援元兵诱降其众多解去楚材走光泽为人所执及其子应登以献及吴浚为江西制置招讨使斩楚材父子传首诸邑益王立于福州闻而哀之赠官朝奉郎即邵武立庙赐名忠勇　　吴钦
按尚友录钦休宁人中漕举补府学教授宋&#题其所居之屏曰殷周虽代而首阳自存晋室虽更而陶径自若时论高之　　金
　　吴激
按金史吴激传激字彦高建州人父栻宋进士官终朝奉郎知苏州激米芾之婿也工诗能文字画俊逸得芾笔意尤精乐府造语清婉哀而不伤将宋命至金以知名留不遣命为翰林待制皇统二年出知深州到官三日卒诏赐其子钱百万粟三百斛田三顷以周其家有东山集十卷行于世东山其自号也　　吴僧哥按金史吴僧哥传僧哥西南路唐古乙剌&#上沙鸾部落人拳勇善骑射大安间选籍山西人为兵僧哥充马军千户有功贞佑初迁万户权顺义军节度使朔州失守僧哥复取之真授同知节度使事弟权同知节度使事迪剌真授节度副使权节度副使燕曹儿真授节度判官提控马寿儿以下迁授有差众苦乏食僧哥乞赐粮十五万斛朝廷以为应州已破朔为孤城其势不可守乃迁朔之军民九万余口分屯于岚石隰吉绛解之间未行大元兵至朔州战七昼夜有功加遥授同知太原府事兼同知节度使事迪剌石州刺史曹儿同知岢岚州防御使事四年始迁其民南行且战且行者数十里僧哥力惫马踬死焉时年三十诏赠镇国上将军顺义军节度使　　吴邦杰
按金史吴邦杰传邦杰登州军事判官邦杰寓居日照之村墅为大元兵所得驱令攻城邦杰曰吾荷国恩讵忍攻吾君之城与之酒食不顾乃杀之诏赠朝列大夫定海军节度副使　　元
　　吴元珪
按元史吴元珪传元珪字君璋广平人父鼎燕南提刑按察副使元珪简重深沉凡征谋治法律令章程皆得于家庭之所授受至元十四年世祖召见命侍左右授后卫经历从幸上都擢枢密都事升经历二十六年参议枢密院事寻升枢密院判官二十八年除礼部侍郎迁左司郎中三十一年参议中书省事大德元年除吏部尚书三年宣抚燕南迁工部尚书六年佥河南行中书省事将行拜江浙行省参知政事武宗即位由佥枢密院事拜枢密副使诏元珪二十余人议政中书特加平章政事仁宗即位诏元珪与十六人议时政皇庆元年出拜江浙行省左丞移疾去延佑元年拜甘肃行省左丞岁余召还俾宣抚辽阳诸郡复为枢密副使特加荣禄大夫至治元年以年老致仕三年卒赠光禄大夫追封赵国公谥忠简　　吴鼎
按元史吴鼎传鼎字鼎臣燕人至元十七年见裕宗于东宫命入宿卫二十五年授织染杂造局总管府副总管后积官至礼部尚书宣徽副使大德十一年山东诸郡饥诏鼎往赈之至大元年改正奉大夫保定路总管三年召授资善大夫同知中政院事两浙财赋隶中政者巨万计前往者率多取其赢鼎治之一无私焉四年改京畿漕运使皇庆二年特旨复命宣徽院事进资政大夫崇祥院使延佑三年卒赠荣禄大夫平章政事柱国追封蓟国公谥孝敏　　吴全节
按元史释老传吴全节字成季饶州安仁人学道于龙虎山至元二十四年至京师从留孙见世祖三十一年成宗至自朔方召见敕每岁侍从行幸所司给庐帐车马衣服廪饩着为令大德十一年授元教嗣师至治元年留孙卒二年制授特进上卿元教大宗师崇文弘道元德真人总摄江淮荆襄等处道教知集贤院道教事尝代祀岳渎全节雅好结士大夫无所不倾其交长者尤见亲而敬推毂善类唯恐不尽其力至于振穷周急又未尝以恩怨异其心卒年八十二　　吴恭祖
按河南通志恭祖字景庄孟州人沉毅有才识至元末为福建行省理问有能声累迁建兴汀福四路总管所至以重厚称卒赠兵部尚书追封渤海郡侯谥正肃　　吴国宝
按元史李忠传吴国宝雷州人性孝友父丧庐墓大德八年境内蝗害稼惟国宝田无损人皆以为孝感所致云　　吴起孙
按江西通志起孙字诚甫五世同居素无恒产惟资医术以供食指至大壬子本路以闻至今称为义门吴氏　　吴澄
按元史吴澄传澄字幼清抚州崇仁人高祖晔初居咸口里望气者言其地当出异人澄生三岁&#悟日发教之古诗随口成诵五岁日受千余言夜读书至旦母忧其过勤节膏火不多与澄候母寝燃火复诵习既长用力圣贤之学尝举进士不中侍御史程巨夫奉诏求贤江南起澄至京师未几以母老辞归左丞董士选荐澄有道擢应奉翰林文字有司敦劝久之乃至而代者已到官澄即日南归未几除江西儒学副提举居三月以疾去官至大元年召为国子监丞执经问难者接踵而至澄各因其材质反复训诱之皇庆元年升司业一夕谢去俄拜集贤直学士特授奉议大夫俾乘驿至京师次真州疾不果行英宗即位超迁翰林学士进阶大中大夫泰定元年初开经筵命为讲官会修英宗实录命总其事居数月实录成即移疾去中书言于帝请有所褒异诏加资善大夫澄所居草屋数间程巨夫题曰草庐故学者称之为草庐先生卒赠江西行省左丞上护军追封临川郡公谥文正　　吴思达
按元史刘德泉传延佑间蔚州吴思达兄弟六人尝以父命析居思达为开平县主簿父卒还家治葬毕会宗族泣告其母曰吾兄弟别处十余年矣今多破产以一母所生忍使兄弟苦乐不均耶即以家财代偿其逋更复共居母卒哀毁甚宅后柳连理人以为友义所感　　吴方
按尚友录方字季仁八行先生范七世孙尝受学于陆子方之门延佑中有司荐为处州儒学录不就自号懒庵居士蔡港务官亏税钱将鬻女以偿方为之代输其人请以女备使令拒弗纳寓官有受代死无所归者方让所治寿域葬之　　吴律
按濮州志律字伯仪濮州鄄城人监察御史衍之子也幼时父书律字示之三试皆识故名律师事导江先生传其性命之学尝为曹州判官夏大旱往定陶虑囚释遣冤滞雨大至升承务郎知峄州后退居峗山书院教授生徒数百人延佑中起为承直郎升翰林修撰历升秘书少监既致仕居濮之富春园自号蕴斋卒年八十一　　吴师道
按元史吴师道传师道字正传婺州兰溪人自羇丱知学即善记览工词章因读宋儒真德秀遗书乃幡然有志于为己之学刮摩淬砺造履益深登至治元年进士第授高邮县丞明达文法吏不敢欺再调宁国路录事迁池州建德县尹中书左丞吕思诚侍御史孔思立列荐之召为国子助教寻升博士其为教一本朱熹之旨而遵许衡之成法丁内忧归以奉议大夫礼部郎中致仕终于家　　吴升
按滕县志升大父吴谊为滕县主簿父震为沂水典史震生升升以孝廉辟累官邵武兴化二路推官廉明有声以母周氏忧庐墓侧不饮酒肉食者三年有司复以孝廉闻至治元年以朝列大夫泉州路治中致仕　　吴文
按元史吴澄传澄长子文终同知柳州路总管府事　　吴京按元史吴澄传天历三年朝廷以澄耆老特命次子京为抚州教授以便奉养京终翰林国史院典籍官　　吴莱按元史黄溍传溍同郡柳贯吴莱皆浦阳人莱字立夫集贤大学士直方之子也贯每称莱为绝世之才溍晚年谓人曰莱之文&#绝雄深类秦汉间人所作实非今世之士也吾纵操觚一世又安敢及之哉　　吴应澍按黄安县志应澍闽南招抚使季子也博学多能以德义为乡里所钦兄东山南山早逝遗孤五人女六人公抚教如己出男为娶女为嫁以所置产业与己子均分之天历己巳湖省平章司荐应澍德义不求闻达上遣异珍库大使陶肃卿赍诏征之不起御书西山二字褒之人至今称西山先生云　　吴当
按元史吴当传当字伯尚澄之孙也幼承祖训以&#悟笃实称长精通经史百家言侍其祖至京补国子生至正五年以父荫授万亿四库照磨未上用荐者改国子助教勤讲解严肄习诸生皆乐从之会修辽金宋三史当预编纂书成除翰林修撰七年迁国子博士明年升监丞十年升司业明年迁翰林待制又明年改礼部员外郎十三年擢监察御史寻复为国子司业明年迁礼部郎中又明年除翰林直学士时江南兵起有荐当习知江西民俗诏授江西肃政廉访使招捕江西诸郡便宜行事当受命至江南即召募民兵剿寇是时朵歹总兵抚建积年无功因忌当屡捷构为飞语谓当与寇通有旨解兵柄除当抚州路总管供亿火赤军火赤杀当从事官将士皆愤怒当谕之曰上命不可违也而火赤又上言难任牧民寻罢总管除名十八年火赤还龙兴当随军不敢去先是当平贼功状自广东由海道未达京师而朵歹火赤等公牍先至故朝廷责当左迁及得当功状乃始知其诬诏拜中奉大夫江西行省参知政事命未下而陈友谅已陷江西诸郡火赤弃城遁当乃戴黄冠着道士服杜门不出日以着书为事友谅辟之当卧&#不食以死自誓乃舁&#载之舟送江州拘留一年终不为屈遂隐居庐陵吉水之谷坪逾年以疾卒　　吴好直
按元史吴好直传好直华州蒲城人父殁事继母孝兄弟尝求分财好直劝谕不能止即以己所当得悉推与之出从师学淡泊三十年无少悔县令言状表美之　　吴扬
按浙江通志扬字仲修少负大志好骑射至正间郡监廉其才会睦溪盗犯仙居遂升扬州同知部兵逆战于罗汉潭挫其锋有乡民阴为贼导凌晨潜掩其后扬格&#大创而死帅府伯颜不庄举其长子熅袭职熅与弟焘炘泣涕誓师趋捣贼巢获其渠魁并向导者剖肝以祭之朝嘉其父子忠孝命庙祀仲修于邑南并官焘炘云　　吴琇
按山西通志琇盂县人豪迈有谋略至正间盗贼纷起官莫能治琇时为通判防御使所部肃然贼不敢近上闻其贤擢为太师兼安远大将军　　吴华
按松溪县志华邑人也至正间弃家修炼于瑞岩庵四十余年庵旁莳蔬有盗之者多跣其足每织屦悬树间鬻之得钱以给贫者人有病疫迎华入室焚香祈祷无不立愈后因觅匠箍桶华忽诵曰一片无情木修圆内外空要知端的处无漏是成功言讫遂化乡人称之为吴道者　　吴文让
