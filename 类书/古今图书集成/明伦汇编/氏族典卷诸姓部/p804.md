<!-- { "loadSidebar": true } -->
按明外史邹守益传守益字谦之安福人父贤福建佥事守益举正德六年会试第一出王守仁门以廷对第三授翰林院编修嘉靖三年帝欲去兴献帝本生之称守益疏谏被责逾月复上疏帝大怒谪广德州判官稍迁南京礼部郎中考满入都即引疾归久之以荐起南京吏部郎中召为司经局洗马迁太常少卿出掌南京翰林院寻改南京祭酒九庙灾守益陈上下交修之道帝怒落职归里居日事讲学四方从游者踵至学者称东廓先生家居二十余年卒隆庆初谥文庄　　邹輗
按武进县志輗字敏行正德辛未进士初令浦江多善政进户曹榷税江州升广西参议御土贼招降有功改云南副使擒贼蒙迷境内宁谧致仕归幼时里内有上方五圣神能作祸福輗过其庙逐之神见梦于輗父愿徙去　　邹琥
按万姓统谱琥合肥人正德中任抚州府推官宸濠之变领兵赴军门卒于军中　　邹守愚
按兴化府志守愚字君哲嘉靖丙戌进士授户部主事历员外郎中出守广州安南用兵迁广东宪副督兵由浔贵入廉州闻父讣奔丧服阕起江西宪副摄学政所拔多名士参政湖藩授方略御苗苗遁调山东历河南左布政使时师尚诏陷归德诸州郡率兵讨平之晋户部右侍郎卒赠右都御史谥襄惠　　邹尧臣按云南通志尧臣赵州人嘉靖丙戌进士由御史历参藩皆有遗惠而边功尤着丁艰归遂不出设义田立家塾宗族德之　　邹察
按万姓统谱察字明卿常熟人嘉靖癸丑进士历工部郎中性至孝兢兢持身志向明远　　邹荣吕
按松溪县志荣吕邑人嘉靖壬戌十二月倭寇围县荣吕奋力御倭阵&#　　邹应龙
按明外史邹应龙传应龙字云卿长安人嘉靖三十五年进士授行人擢御史严嵩擅政久廷臣攻之者辄得祸相戒莫敢言而应龙知帝眷已潜移其子世蕃益贪纵可攻而去也乃上疏奏入遂勒嵩致仕下世蕃等诏狱擢应龙通政司参议历迁大理少卿太常卿大理卿隆庆初以副都御史总理江西江南盐屯迁工部右侍郎改兵部右侍郎巡抚云南万历改元铁索箐贼作乱讨平之应龙有才气初以劾严嵩得名骤致通显及为太常省牲北郊东厂太监冯保传呼至导者引入正面爇香俨若天子应龙大骇劾保僭肆保深衔之至是京察自陈保修郄令致仕卒于家　　邹善
按明外史邹守益传守益子善嘉靖三十五年进士以刑部员外郎恤刑湖广矜释甚众擢山东提学佥事万历初累官广东右布政使谢病归久之以荐即家授太常卿致仕　　邹德涵
按明外史邹守益传守益子善善子德涵字汝海隆庆五年进士历刑部员外郎张居正方禁讲学德涵守之自若御史傅应祯刘台相继论居正皆德涵里人疑为党出为河南佥事御史承风指劾贬秩归　　邹元标按明外史邹元标传元标字尔瞻吉水人弱冠即有志圣学举万历五年进士观政刑部张居正丧父夺情元标愤抗疏切谏疏入居正大怒廷杖八十谪戍都匀卫居六年居正殁召拜吏科给事中慈宁宫灾元标上时政六事帝怒谪南京刑部照磨就迁兵部主事召改吏部进员外郎以病免起补验封文选缺员外郎尚书宋纁请用元标久不获命连疏趣之给事中杨文焕御史何选亦以为言帝怒调元标南京移疾归遭母忧里居讲学从游者日众名高天下光宗立召拜大理卿未至进刑部右侍郎天启元年拜左都御史明年典外察去留惟公元标自还朝以来不为危言激论与物无猜然小人以其东林也犹忌之给事中朱童蒙郭允厚郭兴治虑明年京察不利己潜谋驱逐会元标与冯从吾建首善书院集同志讲学童蒙请禁之元标疏辨求去帝已慰留兴治及允厚复交章力攻元标疏请益力诏加太子少保归卒于家崇祯初谥忠介　　邹德溥
按明外史邹守益传守益子善善子德溥由万历十年进士历司经局洗马早负盛名以居锦衣千户霍文炳故居发其藏金为东厂劾罢　　邹德泳
按明外史邹守益传守益子善善从子德泳万历十四年进士官御史给事中李献可请预教太子斥为民德泳偕同官救之亦削籍光宗立起尚宝少卿历太常卿魏忠贤用事遂乞休归　　邹维琏
按明外史邹维琏传维琏字德耀江西新昌人万历三十五年进士授延平推官耿介有大节行取授南京刑部主事进员外郎以忧去天启三年起官职方进郎中吏部尚书赵南星知其贤调为稽勋郎中时言路横恣凡用吏部郎必咨其同乡居言路者给事中傅櫆陈良训章允儒以南星不先咨己共诟谇维琏及维琏调考功櫆等益怒交章力攻维琏愤拜疏求罢诏留视事杨涟劾魏忠贤被旨切责维琏抗疏曰忠贤大奸大恶罄竹难书疏入责其渎及赵南星去国维琏愿与俱去忠贤即放归复构入汪文言狱下吏戍贵州崇祯初起南京通政参议就迁太仆少卿五年擢右佥都御史巡抚福建维琏在事二年劳绩甚着会当国者温体仁辈雅忌维琏而闽人宦京师者腾谤于朝竟坐是罢官八年诏起用旋召拜兵部右侍郎遘疾不赴卒于家　　邹士楷
按江西通志士楷字行之临川人天启乙丑进士由中书改兵科给事时国计日绌有言暂免各省直官入觐止令捐输助饷士楷抗疏争之议遂寝自疏乞外补浙江按察副使　　邹谷
按长洲县志谷字谦谷孝友有节概八岁丧母&#踊如袒括时里中呼为小孝子雅与文文肃姚文毅周忠介善当忠介被逮势如沸羹谷为昼夜扶掖不去不畏其祸之及也后珰败毁祠灭像谷奋臂擒其首以祭忠介见者义之崇祯辛未始需次膺岁荐旋卒　　邹维勋按清流县志维勋任肇庆府守备崇祯十一年三月流寇攻围韶州两广军门委以军事统兵救援于二十二日进兵大战斩首六百余级贼败走次日韶州道檄复进兵追赶伏发力战陷阵而死　　邹世斌
按清流县志世斌原任肇庆府左营把总崇祯十一年七月军门委剿流寇至湖广临武县小田螺村与贼战阵亡　　邹逢吉
按江西通志逢吉字夔石湖口人崇祯丁丑进士知武昌尹临淄甲申春擢兵科给事未逾旬难作饮鴆而终　　邹志明
按江西通志志明安福人性至孝遇兵于谷源将杀其父志明泣拜请代弗得乃触石死　　邹宗善
按上杭县志宗善字本初为府庠生夙负至性以古人自期大师平闽宗善走明伦堂痛哭归室伺家人睡熟取儒巾蓝衫整服之自经死　　邹钦尧
按浙江通志钦尧字维则瑞安人邑庠生徙居永嘉读书明大义甲申国变自沉永嘉江而死　　邹昊
按浙江通志昊字孟昭嘉善人母年七十因夫昶故哀恸丧明延医疗之不效昊朝夕祷祝祈以身代俄而母两目中重生一瞳复明如故人谓孝感云　　邹世安按茌平县志世安大冯官屯人有丈夫子三孟曰东齐仲曰东鲁季曰东振皆以孝友称孙十人或耕或读六世同爨家百口门内无间言每饭以云牌击梆为号列坐于庭食毕各就本业递为家长终身不立私囊论者比之万石家风云
　欧姓部列传
　　周
　　欧冶子
按万姓统谱欧冶子善作剑越王聘之作五剑一曰纯钩越王以示薛烛曰光乎如芙蓉始生　　汉
　　欧宝
按尚友录宝安城人居父丧邻人格虎虎投其庐中宝以娘衣覆之邻人问宝宝曰虎岂可念而藏之乎后虎每月送鹿以助祭时人以为孝能格禽兽宝之谓也　　宋
　　欧庆
按万姓统谱庆干德人以同三礼出身累官彭州推官知永春县为人忠信孝弟居官廉明宗族之孤幼者皆养于家与同邑太傅张士逊屯田郎中戴国忠虽位有崇卑而乡人称之无异及卒欧阳修为表其墓子世英邓城公世绩举进士　　欧海
按万姓统谱海茶陵人杨诚斋名重于时海持所作往见令熟读语孟丁酉复往见诚斋喜曰子非吴下蒙矣是岁果登第　　欧赓
按福州府志赓字少皋闽县人登淳熙辛丑黄由榜　　欧质按福州府志质字少叶闽县人庆元二年丙辰登邹应龙榜　　欧宬
按福州府志宬字宇之闽县人登宝庆四年文天祥榜　　欧道
按万姓统谱道字性之宁乡人初举进士不第遂隐居读书于泉溪之石岩元将阿里海牙拔潭州欲屠城道即仗策入军门劝以勿杀或沮之曰吾以一身膏斧锧夫何足恤万一活万姓之命吾惠溥矣海牙纳之辟荆湖行省枢密院掌书记转中书令史　　明　　欧善堂
按永州府志善堂普安坊人洪武初李文卿内附余党未息平章杨璟驻兵道州议县北十里外尽屠之善堂总县事率众耆老说璟曰兵以辑乱为功岂可杀无辜璟悟授令旗健马使止之善堂握旗骤马一夜驰百五十里植旗其地大兵后至望旗而止居民赖以全活十数万其后人昌炽洵活人之报耶　　欧文通按万姓统谱文通吴人洪武初以荐授南雄知府公勤抚字慈爱九年升广东副使　　欧彦贵
按宁乡县志彦贵字士英洪武间太学生授山东道御史以廉介闻　　欧允思
按长泰县志允思善化里人洪武年贡官终湖广佥事　　欧必元
按郴州志必元桂阳人洪武吏部主事永乐间告归适寇陷桂阳骂贼不屈剖胸而死　　欧复
按万姓统谱复平度州人宣德间由举人来知衡水秩满百姓连保留之升从六品俸仍县事后致仕去　　欧道江按万姓统谱道江长乐人博学洽闻时誉大振四方从游者无虑数千人卒门生刑部侍郎王坚为营墓葬之　　欧贤
按延平府志贤永安人颖敏好学知理义正统己巳选入内庭天顺改元以长随转奉御升御马监右监寻迁左少监未几升太监英宗遗命司香裕陵越成化甲午改景陵监堂印寻奉敕镇守居庸关时边报不宁移镇陕西辛丑奉敕审录罪囚多所平反癸卯削平洮贼甲辰关中大饥贤请拨漕运官粮全活者十之五六孝宗即位贼犯兰靖地方亟修墙堑断贼归路一鼓歼之庚戌啰哩入寇悉擒戮之卒谕祭　　欧辉按长泰县志辉字贞明性刚方甘贫嗜学登正统十三年进士授户部主事累迁广东佥事廉介不阿扶弱艾强升湖广副使未任卒　　欧信
按明外史欧信传信嗣世职金吾右卫指挥使景泰三年以广东破贼功擢都指挥同知迁大宁都指挥使天顺初以都督佥事充参将守备广东雷廉诸府巡抚叶盛荐信廉勇进都督同知充副总兵镇广西成化元年召还理前府事七年充总兵官镇守辽东言者谓信已老请召还巡抚彭谊奏言信年虽六旬骑射胜壮士不宜召回乃镇守如故久之陈钺代谊贪功信不能违十四年为巡按王崇之所劾乃召归寻遣中官汪直等往按直右钺归罪信等镌一官闲住信饮恨卒　　欧盘
按明外史欧盘传盘滁人世职指挥使成化中擢广东都指挥佥事屡剿蛮寇有功用总督朱英荐充广西右参将二十三年进都指挥同知弘治初谢病解职总督秦纮乞起盘诏还任八年进都指挥使迁广西副总兵土官岑浚筑石城于丹良庄盘督兵将毁城浚率众拒击败之卒夷其城进都督佥事十五年命镇守湖广盘为将廉能得士久镇南邦蛮人畏服十八年请老寻卒　　欧信
按畿辅通志信字孚先蓟州人成化甲辰进士授户部主事奉命赈京西活饥民以万计为郎中督饷大同历浙江参政河南右布政使山东左布政使俱有声称后升右副都御史巡抚大同选将训兵修举废坠未逾年卒　　欧珠
按万姓统谱珠漳州人弘治进士
　　欧经
按辰州府志经号龙山沅陵人弘治中岁贡授思南府推官方正严明因忤当道遂弃官归　　欧洙
按吴县志洙字明甫登正德六年进士历官御史　　欧志学按莆田县志志学字须静嘉靖乙酉乡荐选潮阳知县兴学育才任事岁余乞归当道檄留之再岁复请乃致仕所著四书渊源毛诗小见衍义补要等书行于世　　欧思诚
