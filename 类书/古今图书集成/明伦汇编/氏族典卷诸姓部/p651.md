<!-- { "loadSidebar": true } -->
按万姓统谱仲实名桂芳歙人状貌魁伟颖悟绝人建康郡太守聘为明道书院司训转建宁路崇安县学教谕严训迪起颓废秩满迁南雄路儒学学正至正末兵起隐居授徒不复仕进戊戌年明太祖驻跸徽州延访耆旧守臣以名闻与姚琏郑桓俱召对称旨有樽酒束帛之赐事载五伦书　　唐道林
按绩溪县志明初土贼窃发拘道林兄道俊逼金赎命道林入贼窠代兄死焉道俊子瑜葬以父礼服丧三年以报恩　　唐谊方
按万姓统谱谊方本名逊以字行琼山人笃儒学有古行明初荐授广州训导称为长者孙舟历官内外台谊方移书训之曰勿忧吾有病且喜汝无钱舟卒以清节鸣云　　唐俊
按河南通志俊南阳人诚信廉介始终不渝洪武初授兵马指挥拜监察御史持节参预戎机以政事着称超拜福建右参政　　唐奎
按广东通志奎洪武初以经明行修荐授增城教谕博览群书湛筑民作乱奎往谕之被执不屈死　　唐本忠按荆州府志本忠监利人才气不凡厉志问学洪武初举经明行修授京山教谕建学育士甚有创始之绩　　唐泰
按名山藏臣林记泰字亨仲洪武中进士官陕西按察副使　　唐元亨
按万姓统谱元亨洪武中知庐州府招士抚民教化有方深得人心以课最升太仆寺卿　　唐吉祥
按万姓统谱吉祥洪武中历叶南阳二县知县时征需百出驿传旁午吉祥处之裕如虽急遽中未尝有厉色　　唐奉先
按万姓统谱奉先京山人洪武戊辰进士为监察御史父本忠坐事系诏狱奉先上书愿代父刑上震怒欲连坐已而感悟为贷其父迁奉先为前军都督府经历　　唐贞
按荆州府志贞彝陵人领洪武丙子乡荐历官兵科给事中抗直敢言永乐己亥卒于官家止土屋一区不蔽风雨　　唐之淳
按明外史高启传唐肃子之淳字愚士建文二年用方孝孺荐擢翰林侍读与孝孺共领修书事卒于官　　唐复按武进县志复字复亨洪武庚辰进士授浙江余姚知县调湖广零陵又调交趾皆有惠政升大理寺寺副宣德五年升平乐知府厘奸革蠹扶弱抑强郡以大治　　唐子清
按明外史颜伯玮传燕兵攻沛指挥王显迎降主簿唐子清被执死之　　唐礼
按万姓统谱礼历官都指挥靖难兵起盛将军以徐凯败于沧州引兵出德州营于东昌礼素称战将骑兵殿后而以孙霖为先锋营滑口靖难兵起夜袭破之擒礼霖遁走　　唐云
按名山藏勋封记新昌伯唐云不详其始常在燕王左右年长诸将诸将皆下之以见亲倚从王师为燕世子御敌无所失利洪武三十五年以都指挥使封奉天翊卫宣力武臣特进荣禄大夫柱国伯禄千石子孙世指挥使封二年卒　　唐舟
按万姓统谱舟字汝济琼山人永乐甲申进士初授江西新建知县未三年升按察司佥事左迁衢州府通判未几以事去用大臣荐为监察御史风节愈劲出按浙江所至多政誉为人胸次坦夷光明待己接人任真自约&#历中外三十余年尝题门壁曰雪霜自染中年发天地应知慕德心见者叹服子亮举进士任宁国府同知　　唐慎
按永州府志慎永乐丁酉乡荐授监察御史巡按广西有淫祠民云着赭衣过者罹灾慎即着绯衣往焚其像庐其庙邪妄竟息擢按察司兵备佥事　　唐谏
按贵州通志谏毕节指挥才力过人兵政克举以所居第建学征麓川战殁事闻赐祭进子官一级　　唐斌按永州府志斌字文质恭和中乡人持身廉约刚毅不挠自始祖明甫距斌凡七世同爨无间言正统七年岁贡授广州检校以官俸置田与兄共之　　唐豫
按万姓统谱豫字用之南海人父奎号唐书柜豫生而&#悟性刚介无回曲交友克尽义尢笃于孝作蓼莪亭以寓孝思隐居授徒自号乐淡与周祖生祖念刘子羽何淮刘子高友号平步六逸皆德行尊严衣冠严肃为世所钦　　唐孟元
按万姓统谱孟元龙溪人正统戊辰叛贼寇掠郡邑多胁良民从乱孟元洎其弟孟远与众誓曰吾党俱良民岂可从贼比贼至孟元兄弟先率众据桥拒战贼不得进孟元乃告其弟曰尔可去以奉先祀我当以死敌之孟远曰吾兄方危急吾何忍去　　唐震举
按醴陵县志震举正统进士初任户部主事历员外郎中勤廉公谨两署部堂篆人以公辅期之参议四川提督建昌六卫边储政绩显著有土官勒马贤者争地杀人暮夜以金赂震举却之弗受设法擒捕置之法军民咸乐业焉以参政致仕年八十一卒　　唐寅按醴陵县志寅学问该博操行至孝初训光山学九载升岷府教授镇南王嘉其才德日听启沃吟和诗有河间君臣之谣命纂史学提要梓行于世寻丁内艰王数赐书存问亲画像念之　　唐瑜
按上海县志瑜字廷美景泰辛未进士拜南京礼科给事中出守衢州先教后刑衢人大悦及去民立祠祀焉参政湖广迁山西布政改云南久之擢都御史巡抚甘肃会诏使讽织细罽充贡瑜执不从又黜弁田广等阴构之坐劾去弘治五年诏复其官致仕卒　　唐素按京山县志素景泰癸酉举人知昆山有殊政征为南京广东道御史终广西佥事　　唐彬
按万姓统谱彬字质大山阴人景泰甲戌登进士拜监察御史时总兵官石亨擅权骄横廷臣无敢议之者彬抗章论劾其罪谪官平芗及亨败召还职持节按八闽严重清肃凡事必举纲纪继巡陕西其风裁亦如在闽癸未监会试试院火再谪知新喻未几擢山东按察副使益贞宪度属府倅以贿败托权要求幸免彬卒置诸法以考绩便道之家后历贵州左布政使卒　　唐珣
按明外史邓廷瓒传唐珣字廷贵华亭人天顺初进士为福州知府历官顺天府尹以右副都御史巡抚顺天进右都御史总督两广府江盗起督副将欧盘等讨之斩首六千级赐敕嘉劳卒于镇　　唐佑
按陕西通志佑字良弼兰州人天顺己卯举人初任山东齐东知县尽心民事财不苟取以先任知县西安姚显微有善政效法之士民感服　　唐璧
按名山藏本士记璧南海之平步人祖奎国初为增城教谕博洽群书其乡湛菜民作乱往谕不从被执骂贼死父豫刚介无诡一乡称孝璧动循礼法当暑未尝去衣冠母区氏目瞽晨夕执匙筋侍饮食后遇神医母目忽明人谓孝感一时公卿皆欲荐之以母老无他兄弟辞广东参议陈贽待璧以宾礼后迁去执手泣别曰卿吾三益也　　唐瑢
按云南通志瑢云南郡人成化乙未进士为西曹郎持法不阿人称贞硕先生　　唐章
按万姓统谱章字宗明献县人成化丙戌进士历太仆寺卿　　唐琛
按上海县志琛字廷璧少以孝闻不乐仕进父疾奔走汤药三年如一日成化丁未以恩例授金山指挥使琛力谢致仕淡然荣利士论多之　　唐希介
按山西通志希介字景贤阳曲人&#悟绝伦三岁知字十岁能为经义时称奇童成化丁未进士授庶吉士改工科给事中特被简命稽省真定等四镇储备希介亲阅实尽得夙弊以闻于是权幸嫉之中以他事谪四川石柱宣抚司经历万里远窜怡然就道既莅任承檄署仁寿双流二邑植善锄恶俗用丕变又檄视茶政巨猾敛迹迁知扬之通州靖渔盐之盗修河堤之溃民获以安擢陕西按察司佥事督饷榆林时大学士杨石淙总制边务希介为言二十三事石淙并施行之且贻书以谢未几改四川寻擢陕西副使兵备榆林爱士练兵边威赫然时军府多赢积中官欲私取之希介不可中官构诸逆瑾遂矫制逮希介三木长安市寻罚粟三百子击登闻鼓遂复其官诏致仕希介屡折不挠去就完洁　　唐海
按万姓统谱海字克容归安人廉抱迥立执矩矱以申展采虽权要不少借由部曹历守郡二十年家无拓于未仕郡民祠之　　唐贵
按武进县志贵字用思家食贫无以为养至手录时艺售之以赡父母弘治庚戌成进士授户科给事中奉敕稽核两广仓庾诸逋悉清民亦称便未几乞归卒于家　　唐锦
按上海县志锦字士絅弘治丙辰进士时修会典择进士有才望者入史馆锦与焉会典成乞归侍养已而出就东明令入为兵科给事中清理广东盐法时刘瑾残横锦不谒馈谪判深州瑾诛晋南膳部转比部郎再督江西学政遇宸濠之变集城中士民激以大义捕得守城内官杜茂伪千户未真辈四十二人夺其锁钥驰请虔抚王守仁入城建首功坐所部民兵夜乱落职后事白许致仕杜门养重锐情著述一时金石之文皆出其手卒年八十　　唐寅
按明外史唐寅传寅字伯虎一字子畏吴县人性&#利与里狂生张灵纵酒不事诸生业祝允明规之乃闭户浃岁举弘治十一年乡试第一座主梁储奇其文还朝示学士程敏政敏政亦奇之未几敏政总裁会试江阴富人徐经贿其家僮得试题事露寅友人都穆构其事言者劾敏政语连寅下诏狱谪为吏寅耻不就归家益放浪家无担石客座尝满自署其章曰江南第一风流才子年五十四而卒　　唐泽
按万姓统谱泽字沛之歙县人弘治己未进士历都察院右副都御史谥襄敏　　唐敏
按万姓统谱敏字学志山东人号寒碧居士资性&#捷年十三即能背诵五经正传善属文既长博极群书以葩经领乡荐历任浮梁宁津栖霞汶上四县教谕两典江西河南文衡所著有博古要览归田稿等书藏于家　　唐符
按太仓州志符字信伯双凤里人父韶为御史以廉直闻符中弘治辛酉举人正德甲戌进士授行人继为御史清戎湖湘不务烦苛持大体丁亥复出按湖湘补四川按察司副使勤敏达政理再补河南提督水利乙未升山西布政司右参政督理粮饷竟用勤死　　唐欢
按上海县志欢字季和号只山弘治壬戌进士官刑部正德初逆瑾窃国欢独以直节守官瑾心衔之乃诬以他事下诏狱谪谷城令卒于官　　唐胄
按明外史唐胄传胄字平侯琼山人弘治十五年进士授户部主事以忧归刘瑾斥诸服除久不赴官者坐夺职瑾诛召用以母老不出嘉靖初起故官进员外郎迁广西提学佥事屡迁广西左布政使擢右副都御史巡抚南赣移山东迁南京户部右侍郎十五年改北部进左侍郎帝欲祀兴献皇帝明堂配上帝胄力言不可帝大怒下诏狱拷掠削籍归遇赦复冠带卒胄耿介孝友好学多著述立朝有执持为岭南人士之冠　　唐彝
按贵州通志彝字天彝普安人正德丁卯举人历官郡丞渊才茂学不事表暴居官动循准则物望归之　　唐龙按明外史唐龙传龙字虞佐兰溪人登正德三年进士除郯城知县父丧服除征授御史出按云南再按江西擢陕西提学副使迁山西按察使召为太仆卿嘉靖七年改右佥都御史总督漕运召拜左副都御史历吏部左右侍郎延绥告警诏进龙兵部尚书总制三边军务召为刑部尚书考尚书六年满加太子少保以母老乞归侍养久之用荐起南京刑部尚书就改吏部兵部尚书戴金罢召龙代之太庙成加太子太保寻为吏部尚书龙有才居官着劳绩及为吏部每事谘僚佐年老多疾辄为所欺御史陈九德劾前选郎高简罔上行私杖简充军长辅以不早言罢职龙黜为民龙已有疾舆出国门卒子汝楫素谄事严嵩得第一人及第官至左谕德后坐嵩党夺官　　唐勋按广东通志勋字汝立归善人正德戊辰进士授靖江知县平赋息讼弭盗兴学政声赫然改知休宁正德癸酉饶寇逼休宁力御之既散复聚率壮士与贼遇于黄茅奋击几尽南畿列郡倚为长城立祠祀之纪功使上其事征为河南道御史未几乞养亲终起补陕西道御史巡视苏松盐屯屡疏留都仓场屯田及宦戚赐予差遣诸事上多采用焉素多病乞归治疾卒　　唐凤仪
