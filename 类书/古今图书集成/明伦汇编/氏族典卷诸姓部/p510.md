<!-- { "loadSidebar": true } -->
　　北魏
　　杷秀
按奇姓通秀西魏凉州刺史
　　明
　　杷安
按万姓统谱安宛平人正统中英山县丞


　杨姓部纪事
晋书杨骏传武帝宠后党请谒公行而峻及珧济势倾天下时人有三杨之号北史鲍宏传时有尉义臣其父不从尉迟迥后复与突厥战死上嘉之将赐姓金氏访及群下宏曰昔项伯不同项羽汉高赐其姓刘氏秦真父能死难魏武赐姓曹氏今请赐姓以皇族帝曰善因赐义臣姓杨隋书河间王弘传弘父元孙少孤随母郭氏养于舅族及武元皇帝与周太祖建义关中元孙时在邺下惧为齐人所诛因假外家姓为郭氏元孙死齐为周所并弘始入关立为河间王弘薨子庆嗣累迁荥阳郡太守及李密据洛口庆勒兵拒守密因遗庆书曰王之先代家住山东本姓郭氏乃非杨族止为宿与隋朝先有勋旧遂得预沾盘石名在葭莩为王计者莫若举城从义开门纳款安若太山高枕而卧长守富贵足为美谈乃至子孙必有余庆庆得书遂降于密改姓为郭氏密为王世充所破复归东都更为杨氏世充将篡庆首为劝进世充既僭伪号庆复为郭氏及世充将败庆归大唐复姓杨氏唐书王勃传勃与杨&#卢照邻骆宾王皆以文章齐名天下称王杨卢骆四杰&#尝曰吾愧在卢前耻居王后识者谓然唐会要龙朔二年司列少常伯杨思元恃外戚贵待选流多不以礼而排斥之为选者夏侯彪所讼御史中丞郎余庆弹奏免官时中书令许敬宗曰必知杨吏部之败或问之对曰一彪一狼共着一羊不败何待韩愈清边郡王杨燕奇碑文公讳燕奇字燕奇弘农华阴人也拜左金吾大将军员外置赐勋上柱国宝应二年春诏从仆射田公平刘展又从下河北仆射田公其母隔于冀州公独请往迎之经营贼城出入死地卒致其母田公德之约为父子故公始姓田氏田公终而后复其族焉唐书杨凭传凭与弟凝凌皆有名时号三杨凭与穆质许孟容李墉相友善一时歆慕号杨穆许李杨虞卿传虞卿佞柔善谐丽权幸倚为奸利岁举选者皆走门下署第注员无不得所欲升沉在牙颊间当时有苏景引张元夫而虞卿兄弟汝士汉公为人所奔向故语曰欲趋举场问苏张苏张犹可三杨杀我宗闵待之尤厚就党中为最能唱和者以口语轩轾事机故时号党魁杨复恭传复恭僖宗封魏国公帝崩定策立昭宗赐铁券加金吾上将军稍攘取朝政以诸子为州刺史号外宅郎君又养子六百人监诸道军天下威势举归其门守立为天威军使本胡弘立也勇武冠军人畏之帝欲斥复恭惧为乱乃好谓曰卿家胡子安在吾欲令卫殿内复恭以守立见帝赐姓李名顺节使掌六军管钥光宠甚既势钧遂与复恭争恨相中伤复恭常肩舆抵太极殿宰相对延英论叛臣事孔纬曰陛下左右有将反者帝矍然纬指复恭复恭曰臣岂负陛下者纬曰复恭陛下家奴而肩舆至前殿广树不逞皆姓杨非反耶复恭曰欲收士心辅天子帝曰诚欲收士心胡不假李姓乎复恭无以对唐国史补杨氏自杨震号为关西夫子葬于潼亭至今七百年子孙犹在阌乡故宅天下一家而已宋史杨覃传唐有京兆尹凭居履道坊仆射于陵居新昌坊刑部尚书汝士居靖恭坊时称三杨皆为盛门而靖恭尤着杨信传信弟嗣与杨延昭久居北边俱以善战闻时谓之二杨杨畏传畏倾危反复天下目为杨三变谓其进于元丰显于元佑迁于绍圣也金史杨伯雄传先是张浩治平阳有惠政及伯雄为尹百姓称之曰前有张后有杨明外史杨士奇传正统之初朝政清明中外臣民翕然皆称三杨以居第目士奇曰西杨荣曰东杨而溥尝自书郡望曰南郡因目为南杨畿辅通志杨潭新城人成化间进士累官户部尚书有文武才宁王谋不轨阴结朝臣潭独杜门厉拒武宗称为版杨杨湜&#城人习章程学工书筭与同郡杨珍无极杨卞齐名时以三杨目之苏州府志杨瑛字润卿嘉定人成化丁未进士弘治初为兵科给事中尝夜出遇贵珰争道批其颊珰泣诉上前上曰知是长杨故须少避之贵溪县志都宪汪俅为参政时分守苍梧先是有盗三人越狱钦依不赦俅甫抵任适部檄督责甚急是夕梦有告者曰地近三千终可到人依十八易能寻觉而解曰得非报我以盗欤夫三千之徒乃孔门也十八而易其为杨姓明矣密遣捕者于某书院侧杨姓缉之并获其党数人

　张姓部列传一
　　周
　　张仲
按诗经小雅六月张仲孝友
传
张仲贤臣也
疏
尔雅
李巡注云张姓仲字其人孝故称孝友
　　张侯
按左传成公二年六月癸酉师陈于郄克伤于矢流血及屦未绝鼓音曰余病矣张侯曰自始合而矢贯余手及肘余折以御左轮朱殷岂敢言病吾子忍之　　张老
按礼记檀弓晋献文子成室晋大夫发焉张老曰美哉轮焉美哉奂焉歌于斯哭于斯聚国族于斯　　张趯按左传昭公三年春王正月郑游吉如晋送少姜之葬梁丙与张趯见之梁丙曰甚矣哉子之为此来也子太叔曰将得已乎昔文襄之霸也其务不烦诸侯令诸侯三岁而聘五岁而朝有事而会不协而盟君薨大夫吊卿共葬事夫人士吊大夫送葬足以昭礼命事谋阙而已无加命矣今嬖宠之丧不敢择位而数于守适唯惧获戾岂敢惮烦少姜有宠而死齐必继室今兹吾又将来贺不唯此行也张趯曰善哉吾得闻此数也然自今子其无事矣譬如火焉火中寒暑乃退此其极也能无退乎晋将失诸侯诸侯求烦不获二大夫退子太叔告人曰张趯有知其犹在君子之后乎　　张胳
按左传襄公二十四年冬楚子伐郑门于东门次于棘泽诸侯救郑晋侯使张胳辅跞致楚师（按张胳事在张趯前
　唐书世系表谓胳为趯子故列于后）

　　张&#
按左传昭公二十一年宋华费遂生华貙华多僚华登多僚与貙相恶谮诸公公召司马之侍人宜僚饮之酒而使告司马司马与公谋逐华貙将使田孟诸而遣之公饮之酒厚酬之赐及从者司马亦如之张&#尢之曰必有故使子皮承宜僚以剑而讯之宜僚尽以告张&#不胜其怒遂杀多僚劫司马以叛注司
马谓费遂张&#华貙臣尢怪赐之厚子皮华貙讯问也　　张柳朔
按左传哀公五年春晋围柏人荀寅士吉射奔齐初范氏之臣王生恶张柳朔言诸昭子使为柏人昭子曰夫非而雠乎对曰私雠不及公好不废过恶不去善义之经也臣敢违之及范氏出张柳朔谓其子尔从主勉之我将止死王生授我矣吾不可以僭之遂死于柏人注
昭子范吉射也
　　张孟谈
按战国策智伯结韩魏以伐赵赵襄子召张孟谈而告之曰安居而可张孟谈曰居晋阳乃之晋阳三国之兵围晋阳三年张孟谈阴见韩魏之君二君与张孟谈阴约三军与之期夜遣入晋阳张孟谈以报襄子襄子再拜之使张孟谈见韩魏之君日夜期杀守堤之吏决水灌智伯军智伯军救水而乱韩魏翼而击之襄子将卒犯其前大败智伯军而禽智伯　　张丐按战国策楚将伐齐鲁亲之齐王患之张丐曰臣请令鲁中立乃为齐见鲁君　　张仪
按史记张仪传仪魏人也始尝与苏秦俱事鬼谷先生学术苏秦自以不及张仪苏秦已说赵王得相约从亲然恐秦之攻诸侯败约后负念莫可使用于秦者乃激张仪见秦惠王惠王以为客卿秦惠王十年使张仪围蒲阳降之仪因说魏王入上郡少梁谢秦惠王惠王乃以张仪为相仪相秦四岁立惠王为王居一岁为秦将取陕筑上郡塞其后二年免相相魏以为秦欲令魏先事秦而诸侯效之魏王不肯听仪留魏四岁而魏襄王卒哀王立张仪复说哀王哀王乃倍从约而因仪请成于秦张仪归复相秦秦欲伐齐齐楚从亲于是张仪说楚绝齐齐王大怒折节而下秦秦齐之交合楚王大怒愿得张仪而献黔中地泰王遣之张仪使楚楚怀王将杀之郑袖为言而出之张仪既出未去闻苏秦死乃说楚王与秦亲张仪去楚因遂之韩说韩王韩王听仪计张仪归报秦惠王封仪五邑号曰武信君使张仪东说齐西说赵北之燕说燕昭王仪归报未至咸阳而秦惠王卒武王立武王自为太子时不说张仪诸侯闻张仪有却武王皆畔衡复合从秦武王元年群臣日夜恶张仪张仪惧诛乃之梁相魏一岁卒于魏也　　张旄
按战国策楚王将出张子恐其败己也靳尚谓楚王曰臣请随之仪事王不善臣请杀之楚小臣靳尚之仇也谓张旄曰以张仪之智而有秦楚之用君必穷矣君不如使人要靳尚而杀之楚王必大怒仪也彼仪穷则子重矣楚秦相难则魏无患矣张旄果令人要靳尚刺之楚王大怒秦楚构兵而战秦楚争事魏张旄果大重　　张丑
按战国策张仪走之魏魏将迎之张丑谏于王欲勿内不得于王张丑退复谏于王曰王亦闻老妾事其主妇者乎子长色衰重嫁而已今臣之事王若老妾之事其主妇者魏王因不内张仪　　张倚
按战国策秦约赵而伐魏魏王患之芒卯请发张倚使赵请以邺事赵赵王因令闭关绝秦　　张登
按战国策张登谓费&#曰请令公子牟谓韩王曰费&#西周雠之东周宝之此其家万金王何不召之以为三川之守是&#以三川与西周戒也必尽其家以事王西周恶之必效先王之器以止王韩王必为之西周闻之必解子之罪以止子之事　　张去疾
按史记留侯世家注韩先有张去疾
　　张谴
按史记留侯世家注韩先有张谴
　　张开地
按史记留侯世家留侯张良者其先韩人也大父开地相韩昭侯宣惠王襄哀王　　张平
按史记留侯世家良父平相厘王悼惠王悼惠王二十三年平卒　　汉
　　张良
按史记留侯世家留侯张良者其先韩人也秦灭韩良悉以家财求客刺秦王为韩报仇以大父父五世相韩故得力士为铁椎狙击博浪沙中误中副车秦求贼甚急良乃更名姓亡匿下邳尝游下邳圯上有老父堕履圯下谓良曰孺子下取履良取履跪履之父以足受笑曰孺子可教矣出一编书曰读此则为王者师矣视其书乃太公兵法也沛公略地下邳拜良为厩将说项梁立韩公子成为王良为韩申徒项王不遣成之国杀之彭城良间行归汉汉王以良为成信侯汉六年封功臣高帝曰运筹策帷幄中决胜千里外子房功也封为留侯乃学辟谷道引轻举高帝崩后八年卒谥文成侯　　张负
子
仲

按史记陈丞相世家陈丞相平少时家贫好读书为人长美色及长可娶妻富人莫肯与者贫者平亦耻之久之户牖富人有张负张负女孙五嫁而夫辄死人莫敢取平欲得之邑中有丧平贫侍丧以先往后罢为助张负既见之丧所独视伟平平亦以故后去负随平至其家家乃负郭穷巷以弊席为门然门外多有长者车辙张负归谓其子仲曰吾欲以女孙予陈平张仲曰平贫不事事一县中尽笑其所为独奈何予女乎负曰人固有好美如陈平而长贫贱者乎卒与女　　张苍
