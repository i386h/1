<!-- { "loadSidebar": true } -->
按晋书苏峻传峻字子高长广掖人也少为书生有才学仕郡主簿年十八举孝廉永嘉之乱百姓流亡所在屯聚峻纠合得数千家结垒于本县遣长沙徐玮宣檄诸屯示以王化远近感其恩义推峻为主遂射猎于海边青山中元帝闻之假峻安集将军时曹嶷领青州刺史表峻为掖令峻辞疾不受嶷恶其得众将讨之峻惧泛海南渡既到广陵朝廷嘉其远至转鹰扬将军有功除淮陵内史迁兰陵相加奋威将军太宁初更除临淮内史王敦肆逆峻率众赴京师随庾亮追破沈充进使持节冠军将军历阳内史加散骑常侍封邵陵公峻威望渐着潜有异志时明帝初崩委政宰辅护军庾亮欲征之峻素疑亮欲害己于是谋为乱以讨亮为名与王师战频捷遂陷宫城矫诏大赦自为骠骑领军将军录尚书事时温峤陶侃已唱义于武昌峻闻兵起遂迁天子于石头峤从白石南上峻逆战与数骑北下突阵不得入将回趋白木陂牙门彭世李千等投之以矛坠马斩首脔割之焚其骨峻司马任让等共立峻弟逸为主逸为李汤所执斩于车骑府　　苏通
按前秦录建元七年高平苏通长乐刘祥并以硕学耆儒为祭酒　　苏韶
按王隐晋书苏韶字孝先安平人也仕至中牟令卒韶伯父承第九子节数见韶与语天上及地下事不能悉知也韶与节别曰吾今见为修文郎守职不得来遂绝　　南齐
　　苏侃
按南齐书苏侃传侃字休烈武邑人祖护本郡太守父端州治中侃涉猎书传出身正员将军补长城令薛安都反引侃为其府参军使掌书记安都降魏侃自拔南归除积射将军遇太祖在淮上便自委结上镇淮阴以侃详密取为冠军录事参军深见知待元徽初巴西人李承明作乱太祖议遣侃衔使慰劳还除羽林监加建武将军桂阳之难上复以侃为平南录事领军主从顿新亭使分金银赋赐诸将事宁除步兵校尉出为绥卤将军山阳太守清修有治理百姓怀之进号龙骧将军除前军将军沈攸之事起除侃游击将军迁太祖谘议领录事除黄门郎复为太祖太尉谘议侃事上既久备悉起居乃与丘巨源撰萧太尉记载上征伐之功以功封新建县侯齐台建为黄门郎领射声校尉建元元年追赠辅国将军梁南秦二州刺史谥质侯　　苏烈
按南齐书苏侃传侃弟烈字休文初为东莞令张永镇军中兵累至山阳太守宁朔将军游击将军袁粲起事太祖先遣烈助防城仍随诸将平石头封吉阳县男建元中为假节督巴州军事巴州刺史巴东太守宁朔将军如故永明中至平西司马陈留太守卒官　　北魏
　　苏权
按周书苏亮传亮祖权魏中书侍郎玉门郡守　　苏备按北齐书苏琼传琼父备仕魏至卫尉少卿
　　苏佑
按周书苏亮传亮父佑泰山郡守
　　苏协
按周书苏绰传绰父协武功郡守
　　苏拥
按魏书苏湛传湛父拥字天佑秦州抚军府司马　　苏湛按魏书苏湛传湛字景魏侍中则之后也晋乱避地河右世祖平凉州还乡里湛少有器行颇涉群书年二十余举秀才除奉朝请领侍御史转员外散骑侍郎萧宝夤讨关西以湛为行台郎中孝昌中宝夤反还武功庄帝即位征补尚书郎既至拜散骑都尉仍领郎寻迁中书侍郎出帝初病还乡里终于家赠散骑常侍镇西将军雍州刺史　　苏淑
按魏书苏淑传淑字仲和武邑人也兄寿兴坐事为阉官后为河间太守赐爵晋阳男将卒遂冒养淑为子熙平中袭其爵除司空士曹参军寻转太学博士厉威将军员外散骑侍郎转奉车都尉使于冀州会高干邕执刺史元嶷据城起义淑赞成其事未几尔朱汝归率兵将至淑于郡逃还京师后除左将军大中大夫行河阴令出除乐陵内史淑在郡绥抚甚有民誉后历荥阳太守亦有能名加中军将军司空从事中郎兴和二年拜中山太守三年卒于郡　　苏子且
按魏书苏淑传淑子子且武定中齐献武王庙丞　　北齐　　苏琼
按北齐书苏琼传琼字珍之武强人也幼时随父在边文襄引为刑狱参军累迁南清河太守其郡多盗及琼至民吏肃然有邻郡富豪将财物寄置界内以避盗为贼攻急曰我物已寄苏公矣贼遂去在郡六年人庶怀之遭忧寻起为日直廷尉正迁三公郎中行徐州事后为大理卿而齐亡仕周为博陵太守
　苏姓部选句
古乐府姓者苏字伯玉
唐杜甫诗故旧谁怜我平生郑与苏
又
论文到崔苏
又
附书与裴因示苏
白居易诗梦儿亭古传名谢教妓楼新道姓苏宋苏轼诗雪里餐毡例姓苏又
时时鴃舌问三苏
又

从来苏李得名双

　屠姓部纪事
驹阴冗记鄞太宰屠公滽掌铨曹时平湖屠公勋亦掌南铨二屠源流莫考朝绅以其一时并掌两京冢部联辉竞贵遂为通谱二家子姓贵盛望于两浙盖近时鲜俪云

　蒲姓部汇考
晋书
　　苻洪载记
苻洪字广世略阳临渭氐人也其先盖有扈之苗裔世为西戎酋长始其家池中蒲生长五丈五节如竹形时咸谓之蒲家因以为氏焉洪以谶文有草付应王又其孙坚背有草付字遂改姓苻氏王应麟姓氏急就篇
　　蒲氏
蒲氏晋邑名又蒲国赤狄隗姓
凌迪知万姓统谱
　　蒲姓
蒲河东角音今蜀中多此姓

　朱姓部汇考
后汉书
　　朱晖传
朱晖字文季南阳宛人也家世衣冠

注
东观记曰其先宋微子之后也以国氏姓周衰　诸侯灭宋&#砀易姓为朱后徙于宛也蔡中郎集
　　朱公叔鼎铭
忠文朱公名穆字公叔有殷之胄微子启以帝乙元子周武王封诸宋以奉成汤之祀至元子启生公子朱其后氏焉后自沛迁于南阳之宛遂大于宋唐书　　宰相世系表
朱氏出自曹姓颛顼之后有陆终产六子其第五子曰安周武王克商封安苗裔侠于邾附庸于鲁其地鲁国邹县是也自安仪父十二世始见春秋齐桓行霸仪父附从进爵称子桓公以下春秋后八世而为楚所灭故子孙去邑为朱氏世居沛国相县前汉大司马长史诩生浮字公叔大司马大司空新息侯生下邳太守永永九世孙吏部尚书尚尚生质司徒质二子禹卓禹司&#校尉青州刺史坐党锢诛子孙避难丹阳丹阳朱氏之祖也卓生扶风太守翻翻生上洛太守越越字元胜越八世孙丞相行参军询二子济济生冲冲生威则散骑常侍给事中生腾字龙怀陈郡太守三子宪斌绰绰字祖明西阳太守二子龄石超石腾裔孙建后周太子洗马生僧宁隋睢阳太守生操　朱氏宰相一人敬则
郑樵通志
　　以国为氏
周异
姓国

朱氏本邾也姓曹其世系见于邾邾既失国子孙去邑以朱为氏其后盛大者有沛国丹阳永城吴郡钱塘义阳丹阳太康河南之九族显于汉唐间又有渴烛浑可朱浑并改为朱氏魏姓也则为河南之族　　同名异实朱氏有三邾子之后去邑为朱又渴烛浑氏可朱浑氏并改为朱廖用贤尚友录
　　朱姓
朱沛国角音又望出吴郡
苏州府志
　　氏族谱
朱氏千姓编云朱高阳之后周封于邾后为楚灭子孙去邑氏朱望出沛国又吴郡或云朱氏盛大者有九族吴郡居其一郡之穹窿山有朱氏墓碣字已漫灭其可读者云一十六世四百二十九年居下邳自平始三年避地至会昌壬戌凡八百四十二年籍于吴此唐时子孙追叙其先过江岁月也

　毋姓部列传
　　晋
　　毋雅
按尚友录雅巴郡江州人学冠四科贡于朝除涪陵汉平令忠义着于奉上弘毅彰于接下西南夷跋扈以为夜郎太守殊俗感其惠化致仕而归卒年八十三　　唐
　　毋煚
按尚友录煚洛阳人右补阙撰古今诗录四十卷十八学士煚其一也　　后唐
　　毋昭裔
按十国春秋后蜀毋昭裔河中龙门人博学有才名高祖镇西川辟掌书记唐客省使李严来监高祖军昭裔请止严无内不听高祖卒诛严然亦奇昭裔才思大用之及登极擢为御史中丞后主践阼之明年拜中书侍郎同平章事已又改门下侍郎广政三年分判盐铁久之以次进左仆射后数年以太子太师致仕昭裔性嗜藏书酷好古文精经术常按雍都旧本九经命张德钊书之刻石于成都学宫又令门人句中正孙逢吉书文选初学记白氏六帖刻版行之所著有尔雅音略三卷　　宋
　　毋守素
按十国春秋后蜀毋守素字表淳宰相昭裔子也弱冠起家秘书郎累迁户部员外郎知制诰真拜中书舍人工部侍郎出为云安榷监使广政二十年拜工部尚书时昭裔判盐铁衰老不任事后主命守素代判使务俄改判度支领彭州刺史又判盐铁国亡入宋授工部侍郎开宝初为国子祭酒太祖征河东命权知赵州已而移知容州兼本管水陆转运使六年卒年五十三　　毋正己
按十国春秋守素兄子正己岳州司法
　　毋克温
按十国春秋守素子克温赐绯
　　毋克恭
按十国春秋守素子克恭尚銮国公主
　　毋克勤
按十国春秋守素少子克勤大中祥符三年上昭裔所刻文选初学记六帖诸版补三班奉职　　毋湜
按姓氏急就篇宋有毋湜
　　毋沆
按姓氏急就篇宋有毋沆
　　毋印
按万姓统谱印安仁人善事父母卒葬西郊朝夕哭奠风雨不辍　　毋从直
按万姓统谱从直龙图阁学士
　　毋思义
按万姓统谱思义蓬州人工诗为时名宦历襄阳凤阳教授周府长史子弟科第不绝乡人荣之　　毋制机
按尚友录制机蜀人宋末分教黄州兼领雪堂河南两书院学者称为平山先生　　元
　　毋珌
按万姓统谱珌南安路总管克修其官饰新庙学时称贤守　　明
　　毋瑜
按万姓统谱瑜来宾人洪武初任万载县知县　　毋祥按万姓统谱祥剑州普城人洪武中任给事中历太仆少卿从靖难有功擢本寺卿以忠谨闻　　毋诚
按万姓统谱诚蓬州人天顺举人任知州
　　毋珪
按万姓统谱珪归安人成化中任训导
　　毋恩
按万姓统谱恩蓬州人弘治进士知临海有贤声升御史　　毋德纯
按万姓统谱德纯字惟一蓬州人正德进士
　　毋性
按万姓统谱性剑州人嘉靖举人
　　毋釴
按万姓统谱釴天津人万历间山西蒲州同知　　毋照按万姓统谱照南川人万历间直隶灵璧县丞　毋姓部汇考
廖用贤尚友录
　　毋姓
毋巨鹿羽音又望出平昌出何氏姓苑

　扶姓部列传
　　周
　　扶安
按万姓统谱安越大夫
　　扶同
按奇姓通越大夫有扶同
　　汉
　　扶嘉
按尚友录嘉胊人初嘉母于汤溪水侧遇龙后生嘉长占吉凶巧发奇中高祖为王时与嘉相遇嘉劝定三秦高祖以嘉志在扶翼赐姓扶氏官至廷尉食邑胊　　扶卿
按汉书艺文志传鲁论语者鲁扶卿
　　扶少明
按宋史艺文志扶少明道德经谱二卷
按奇姓
通作汉人

　　后汉
　　扶禁
按姓氏急就篇后汉刘璋将扶禁
　　吴
　　扶严
按吴志虞翻传翻子泛为监军使者讨扶严
　　宋
　　扶令育
按姓氏急就篇宋有参军扶令育
　　北周
　　扶猛
按周书扶猛传猛字宗略上甲黄土人也其种落号曰兽蛮世为渠帅猛梁大同中以直后出为持节厉锋将军青州刺史转上庸新城二郡守南洛北司二州刺史封宕渠县男魏废帝元年猛以众降太祖以其世据本乡厚加抚纳授车骑大将军仪同三司加散骑常侍复爵宕渠县男割二郡为罗州以猛为刺史令率所部从开府贺若敦南讨信州师还以功进开府仪同三司俄进爵临江县公增邑一千户武成中复为罗州刺史保定三年转绥州刺史前后十余战每有功进位大将军后以疾卒　　明
　　扶道
按桂东县志道洪武甲戌年贡士任经历
　　扶仁孙
按衡州府志仁孙洪武年贡士
