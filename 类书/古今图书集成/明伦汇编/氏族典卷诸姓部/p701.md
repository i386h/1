<!-- { "loadSidebar": true } -->
按万姓统谱淑苏州人皇佑登科
　　郎晔
按万姓统谱晔事同里张九成尝编横浦日新录虽从淳熙十四年特奏得官然甚以儒学知名　　郎谊
按万姓统谱谊湖州人登科
　　明
　　郎敏
按河南通志敏济源人洪武初以国子生授监察御史擢饶州府知府敏为治廉而惠民德之　　郎子文
按万姓统谱子文洪武初知巴陵县慈惠公勤创立县治及学宫置坛壝城池民不劳而事集既去民至今思慕之　　郎俛
按馆陶县志俯字抑之洪武间仪表魁岸行谊高洁雅为里人推慕许儿庄等三社顽梗不驯有司莫能治俯至反复晓譬相率慑伏委摄县事调平徭役凡三阅月四境称理由岁贡登太学授工部虞衡司主事选云南府知府所至着有声绩　　郎理
按浙江通志理字子中安吉人洪武己巳由乡举授户部主事山西大歉逋赋上特命理往征之未行会雷震谨身殿赦免逋赋寻诏止免三分复命理陛见言甚切上怒以所持杖挝之致折金钻左股理弗为动仍命督征理陈辞益坚上怒叱令弃市已而悔之赐祭葬　　郎庆
按万姓统谱庆浙江人永乐进士授户科给事中历河南参议　　郎胜
按万姓统谱胜字汝彬庆子正统进士授行人选御史克振风纪见称于时　　郎滋
按浙江通志滋字德润建德人成化丁未进士授南京吏科给事中劾奏李广王振等不惮权贵劾去贪污官吏人多忌之出为惠州知府善政卓然民谣载道未老乞休　　郎杰
弟宾　宝　子得
臣　得君　得恩

按明外史王治道传郎得功父杰御寇花儿营力战死二弟宾宝诸子得臣得君得恩及群从数人皆战死　　郎得功
按明外史王治道传隆庆四年辛爱卜言兀等犯锦州大胜堡参将郎得功逐寇时寇伏兵齐家山&#入其中殊死战寇稍却知无援遂围之矢且尽得功夺围出马忽蹶寇攒射之死得功广宁卫人世指挥佥事　　郎瑛
按浙江通志瑛字仁宝仁和人生有异质博综艺文肆意探讨事母孝幼时两姊婿利其财谋危之百端幸得不死其后两人殁皆棺殓之所著有萃忠录二卷青史衮钺六十卷七修类&#五十五卷

　房姓部列传
　　周
　　房锺
按唐书宰相世系表锺周昭王时食采灵寿
　　汉
　　房凤
按汉书房凤传凤字子元不其人也以射策乙科为太史掌故太常举方正为县令都尉失官大司马骠骑将军王根奏除补长史荐凤明经通达擢为光禄大夫迁五官中郎将奉车都尉刘歆白左氏春秋可立哀帝纳之以问诸儒皆不对于是凤歆遂共移书责让太常博士大司空师丹奏歆非毁先帝出凤九江太守至青州牧　　房扬
按汉书王莽传大司徒王寻发长安亡其黄钺寻士房扬素狂直哭曰此经所谓丧其资斧者也自劾去莽击杀扬　　房雅
按唐书宰相世系表雅汉常山太守
　　后汉
　　房植
按唐书宰相世系表植后汉司空
　　晋
　　房堪
按后燕录堪常山人仕垂贵乡太守
　　房谌
按后燕录谌清河东武城人也仕垂为太尉掾随慕容氏迁于齐子孙因以家焉遂为清河绎幕人　　宋　　房元庆
按魏书房法寿传法寿从叔元庆仕刘骏历士那太守后为沈文秀青州建威府司马刘彧之杀子业自立也子业弟子勋起兵攻之文秀遣其将刘珍之率兵助彧后背彧归于子勋元庆不同为文秀所害　　南齐　　房叔安
按万姓统谱叔安清河人宋明帝时青州刺史王元邈辟为长史元邈为明帝所疑欲北降魏以叔安谏而止齐高帝即位怀其忠正时为益州司马宁蜀太守就拜前将军方用为梁州会病卒高帝叹曰叔安节义古人中求之耳　　北魏
　　房法寿
按魏书房法寿传法寿小名乌头清河绎幕人也幼孤少好射猎轻率勇果结群小而为劫盗遇沈文秀崔道固起兵应刘子勋明僧皓刘乘民起兵应刘彧攻讨文秀法寿亦与清河太守王元邈起兵西屯合讨道固元邈以法寿为司马累破道固军甚为历城所惮加法寿绥边将军魏郡太守子勋死道固文秀悉复归彧乃罢兵道固虑其扇乱百姓遂切遣之而法寿外托装办而内不欲行遂归款于慕容白曜诏以法寿为平远将军与韩麒麟对为冀州刺史及历城梁邹降法寿等与俱至京师以法寿为上客赐爵壮武侯加平远将军性好酒爱施亲旧宾客率同饥饱太和中卒谥敬侯　　房爱
按魏书房法寿传法寿族子景伯景伯祖元庆为沈文秀所害父爱亲率勒乡部攻文秀刘彧嘉之起家授龙骧将军显祖时三齐平随例内徙为平齐民以父死非命疏服终身　　房伯玉
按魏书房法寿传法寿从弟伯玉坐弟叔玉南奔徙于北边后亦南叛为萧鸾南阳太守高祖南伐&#宛伯玉面缚而降高祖以思安频为伯玉泣请故特宥之世宗即位拜长史出为冯翊相卒官　　房思安
按魏书房法寿传伯玉从弟思安有勇力赐爵西安子建威将军北平太守迁大司马司马齐州武昌王府司马高祖南伐征为步兵校尉直阁将军中统军善抚士众高祖嘉之汉阳既平复为武昌王司马带东魏郡太守加宁朔将军改爵清河子卒官子敬宝袭爵　　房崇吉
按魏书房法寿传法寿从弟崇吉少骁勇为沈文秀中兵参军及太原戍守傅灵越率众弃郡南赴刘子勋文秀以崇吉督郡事既而背文秀同于刘彧母叔在历城为崔道固所拘系后与法寿取盘阳俱降及立平齐郡以历城民为归安县崇吉为县令颇怀昔憾与道固接事意甚不平后委县出台讼道固罪状数条会赦不问崇吉乞解县许之停京师半岁乃南奔崇吉夫妇异路剃发为沙门改名僧达投其族叔法延住岁余清河张略之亦豪侠士也崇吉遗其金帛得以自遣妻从幽州南出亦得相会崇吉至江东寻病死　　房三益
按魏书房法寿传崇吉从父弟三益字敬安于南阳内附高祖与语善之拜员外散骑侍郎寻出为太山太守转兖州左军府司马所在以清慎著称还除左将军正光中卒　　房灵建
按魏书房法寿传房灵建在南官至州治中渤海太守以才名见称入国为平齐民虽流漂屯圮操尚卓然卒于平齐　　房灵宾
按魏书房法寿传崔道固以兼治中房灵宾督清河广川郡事戍盘阳法寿袭灵宾克之灵宾遂归梁邹入国为平齐民　　房坚
按魏书房法寿传灵宾从父弟坚字千秋少有才名亦内徙为平齐民泰和初高祖擢为秘书郎迁司空谘议齐州大中正出为濮阳太守世宗时复为司空谘议加立忠将军卒谥曰懿　　房亮
按魏书房亮传亮字景高清河人也父法延谯郡太守亮好学有节操太和中举秀才为奉朝请拜秘书郎使于萧赜还除尚书二千石郎中济州中正兼员外常侍使高丽高丽王托疾不拜以亮辱命坐白衣守郎中后除济北太守转平原太守以清严称遭忧解任服终除左将军汲郡太守迁前将军东荆州刺史留心抚纳裔夏安之时边州刺史例得一子出身亮不言其子而启弟子超为奉朝请议者称之转平东将军沧州刺史入为光禄大夫加安东将军永安二年卒年七十一　　房诠
按魏书房亮传亮弟诠字凤举尚书郎本州中正卒赠齐州刺史　　房悦
按魏书房亮传亮弟悦字季欣解褐广平王怀国常侍转青州平东府中兵参军加宣威将军迁高阳太守转广川太守加镇远将军普泰中济州刺史张琼表所部置南清河郡仍请悦为太守朝廷从之凡历三郡民吏安之迁平东将军太中大夫兴和二年卒　　房天乐按魏书沈文秀传房天乐者清河人滑稽多智先为青州别驾文秀拔为长史督齐郡州府之事一以委之卒于京师　　房景伯
按魏书房法寿传法寿族子景伯字长晖生于桑干少丧父以孝闻家贫佣书自给养母甚谨尚书卢渊称之于李冲冲时兴选拔为奉朝请司空祭酒给事中尚书仪曹郎除齐州辅国长史后值清河太守杜昶外叛郡居山险盗贼群起除清河太守后迁太尉中郎司徒谘议参军辅国将军司空长史以母疾去官景伯性淳和涉猎经史居丧不食盐菜因此遂为水病积年不愈孝昌三年卒于家　　房景先
按魏书房法寿传法寿族子景先字光冑太和中解褐太学博士时太常刘芳侍中崔光当世儒宗叹其精博光遂奏兼著作佐郎修国史寻除司徒祭酒员外郎累迁步兵校尉领尚书郎齐州中正所历皆有当官之称景先沈敏方正事兄恭谨兄曾寝疾景先侍汤药衣冠不解形容毁瘁亲友见者莫不哀之神龟元年萧衍龙骧将军田甲能据东义阳城内属&#景先为行台发二荆兵以援之在军遇疾而还其年卒于家谥曰文　　房景远
按魏书房法寿传法寿族子景远字叔遐重然诺好施与频岁凶俭分赡宗亲又于通衢以食饿者存济甚众事二兄至谨抚养兄孤恩训甚笃益州刺史傅竖眼慕其名义启为昭武府功曹参军以母老不应卒于家　　房伯祖
按魏书房法寿传法寿赐爵壮武侯卒子伯祖袭例降为伯历齐郡内史伯祖暗弱委事于功曹张僧皓僧皓大有受纳伯祖衣食不充后广陵王羽为青州伯祖为从事中郎平原相转幽州辅国长史坐公事免官卒　　房叔祖
按魏书房法寿传法寿子叔祖别以功赐爵魏昌子历广陵王国郎中令长广东莱二郡太守龙骧将军中散大夫永安中安东将军郢州刺史　　房幼愍
按魏书房法寿传法寿子幼愍安丰新蔡二郡太守坐事夺官居家忽闻有客声出无所见还至庭中为家群犬所噬遂卒　　房宣明
按魏书房法寿传房灵建子宣明文学著称雅有父风高祖擢为中书博士迁洛转议郎试守东清河郡正始中京兆王愉出除征东冀州以宣明为记室参军愉反逼宣明为太守　　房敬宝
按魏书房法寿传法寿从弟思安思安子敬宝亦壮健奉朝请征北中兵参军北征统军宁远将军每有战功早卒子去病袭　　房翼
按魏书房法寿传法寿子伯祖伯祖子翼宣威将军大城戍主永安中青州太傅开府从事中郎　　房柬
按魏书房亮传亮子柬字元约卒于光禄大夫　　房超按魏书房亮传亮弟悦悦长子超字伯颖武定末司徒录事参军济州大中正　　房昭
按魏书房亮传亮弟悦悦子昭淮州骠骑大将军府长史　　房嘉庆
按魏书沈文秀传房天乐弟子嘉庆渔阳太守　　房瑚琏按魏书沈文秀传房天乐弟子瑚琏长广太守　　房祖渊按魏书房法寿传房坚长子祖渊羽林监从章武王融讨葛荣没于陈赠安东将军济州刺史　　房祖皓
按魏书房法寿传房坚子祖皓长水校尉后讨萧衍将于九山战殁赠抚军将军兖州刺史　　房敬道
按魏书房法寿传法寿族子景远景远子敬道永熙中开府参军事　　房士隆
按魏书房法寿传法寿从弟三益三益长子士隆兴和中东清河太守带盘阳镇将　　房士达
按魏书房法寿传士隆弟士达少有才气起家济州左将军府仓曹参军时京兆王继为大将军出镇关右闻其名征补骑兵参军领帐内统军孝昌中其乡人刘苍生刘均房须等作乱时士达父忧在家率州郭之人讨平之武泰初就家拜平原太守抑挫豪强境内肃然永安末转济南太守永熙二年卒谥曰武　　房士素按魏书房法寿传士达弟士素武定末太尉谘议参军　　房士章
按魏书房法寿传士素弟士章尚书郎
　　房文烈
按魏书房法寿传法寿族子景伯景伯子文烈武定中尚书三公郎中　　房延佑
按魏书房法寿传法寿族子景先景先子延佑武定末太子家令　　北齐
　　房豹
按北齐书房豹传豹字仲干清河人祖法寿豹体貌魁岸美音仪释褐开府参军迁乐陵太守镇以凝重阶庭简静囹圄空虚齐灭还乡园自养频征辞疾终于家　　房谟
