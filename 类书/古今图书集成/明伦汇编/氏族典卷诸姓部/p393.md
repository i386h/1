<!-- { "loadSidebar": true } -->
　　先姓
先绛都商音

　&#姓部汇考
郑樵通志
　　以邑为氏
晋
邑

&#氏晋大夫食采&#上因氏焉今大通监&#上县是其地晋张方腹心有&#思又河南官氏志尔&#氏改为&#望出河南梓潼

　鄢姓部列传
　　周
　　鄢将师
按姓氏急就篇楚有鄢将师
　　鄢武子
按姓氏急就篇卫有鄢武子
　　宋
　　鄢孝隆
按万姓统谱孝隆判吉州军
　　鄢发
按万姓统谱发嘉熙进士
　　鄢鼎新
按万姓统谱鼎新嘉熙进士
　　明
　　鄢志
按万姓统谱志石首人宣德间南丰知县
　　鄢高
按万姓统谱高字时升南昌人赋性耿介立志清苦与人真率无机械明周易正德癸酉领乡荐拜定安令时琼守以入觐常例诛索属邑高曰剥民以媚人吾弗为也遂得调湖州府学教授子懋卿嘉靖戊戌进士历官刑部侍郎　　鄢桂枝
按大足县志桂枝嘉靖中乡举知翼城县邑素称难治乃为抑强梗裁冗费恤刑狱赈贫乏一境大治旧王府岁例银一百余两悉输之民桂枝为申革之擢知剑州翼民遮道送之先是丽江土彝邻剑境利田膏腴前守听民自卖桂枝一切禁止土彝欲收其粮潜以金馈叱之曰卖田已误若粮去土人不为我用是重困吾民也竟不许祀乡贤　　鄢懋卿
按明外史赵文华传鄢懋卿丰城人由行人擢御史屡迁大理少卿嘉靖三十五年转左佥都御史寻进左副都御史懋卿见严嵩柄政深附之为所昵嵩子世蕃亦昵懋卿会户部以两浙两淮长芦河东盐政不举请遣大臣一人总理嵩遂用懋卿懋卿倚严氏父子所至市权纳贿叱&#风生性奢侈至以文锦被厕&#白金饰溺器岁时馈遗严氏及诸当道不可胜纪其按部尝与妻同行制五彩舆令十二女子舁之仪从辉赫道路倾骇四十年召为刑部右侍郎两淮余盐岁征银六十万两至三十二年设工本盐引加三十万及懋卿又增共至一百万懋卿去巡盐御史徐爌极言其害乃复六十万之旧嵩败御史郑洛劾懋卿及大理卿万采朋奸黩货两人皆落职闲住既而籍嵩赀不足二百万有司指懋卿采匿之采实寄严氏银八万两懋卿绐得其二万事皆露戍边　　鄢英芳按万姓统谱英芳枝江人万历间辉县丞
　　鄢鼎臣
按江西通志鼎臣字玉铉丰城人天启举人崇祯四年署宜黄教谕事志行卓越日与诸生割席攻文壬申岁饥力请邑侯发赈未几寇至首捐簿糈以犒义勇人争效之城不得陷子见博学善属文中己卯第三人　　鄢廷诲
按福建通志廷诲字荩献永福人崇祯乙卯岁贡廷对授河南登封知县流贼破城不屈死　　鄢正畿
按福建通志正畿字德都永福人少倜傥善属文崇祯甲申之变正畿北向恸哭几绝遂遁迹深山弃诸生不应举恒作诗文见意自号亦必道人丙戌冬与妻子永诀沐浴整衣自经死弟正衡亦不仕着有蹇庵集

　延姓部汇考
郑樵通志
　　平声
延氏见姓苑后汉有延岑又有延笃南阳人为京兆尹毅梁冀使者又河南官氏志可地延氏改为延氏廖用贤尚友录　　延姓
延望出河南

　连姓部汇考
郑樵通志
　　以名为氏
齐
人名

连氏左传齐大夫连称之后又是连氏改为连望出上党廖用贤尚友录
　　连姓
连上党征音

　宣姓部汇考
郑樵通志
　　以谥为氏
宣氏姬姓鲁大夫叔孙侨如之后也侨如谥宣伯以谥为氏又风俗通云宋宣公之后也子姓后汉有司空宣酆又汉年表有南安侯宣虎今望出汝南　　同名异实宣氏有二鲁叔孙侨如谥宣伯与宋宣公之后并以谥为氏廖用贤尚友录
　　宣姓
宣始平征音

　蜎姓部列传
　　周
　　蜎渊
按汉书艺文志蜎子十三篇
注
名渊楚人老子弟子

　环姓部列传
　　周
　　环渊
按史记孟子传淳于髡慎到环渊接子田骈驺奭之徒各着书言治乱之事以干世主环渊楚人学黄老道德之术因发明序其指意着上下篇　　环泉
按郑樵通志楚有环泉
按此疑
即环渊

　　汉
　　环余
按郑樵通志汉有河东太守环余
　　后汉
　　环饶
按万姓统谱饶隗嚣将
　　环安
按后汉书公孙述传嚣将王元降述以为将军使与领军环安拒河池按郑樵通志作隗嚣将
环安而不载环饶姓名

　　晋
　　环济
按郑樵通志晋有环济撰要略
　　宋
　　环中
按万姓统谱中绍兴中为秘书丞尝进春秋表沈与求表奏其不当先鲁后周上曰为人臣而不知尊王之意岂可置之三馆　　环申
按郑樵通志宋有环申登科淮阳人

　偏姓部列传
　　汉
　　偏吕张
按万姓统谱偏吕张见急就章
　　偏倚
按万姓统谱倚大都尉

　钱姓部列传二
　　宋
　　钱文敏
按宋史钱若水传若水父文敏汉青州帅刘铢辟为录事参军历长水酆都尉扶风令相州录事参军先是府帅多以笔牍私取官库钱韩重赟领节制颇仍其弊文敏不从重赟假他事廷责之文敏不为屈太祖嘉其有守授右赞善大夫知泸州至郡有政迹改殿中丞三迁司封员外郎又知洺州建昌军卒年七十二　　钱守俊
按宋史钱守俊传守俊濮州雷泽人少勇鸷尝为盗陂泽中称转陂鹘周显德中应募为铁骑卒早事太祖宋初补禁卫隶散员直干德中转殿前班都知寻征太原还改东西班指挥使迁马步军副都军头太平兴国四年命率师屯定州以备北边俄加秩领演州刺史移屯赵州又从征范阳师还道遇敌战于徐河斩首千级夺马百匹雍熙三年命将北征田重进出飞狐道守俊以偏师为援大败之还掌军头引见司淳化三年出为单州团练使又明年改迁齐州时河西蕃部内扰命以副都部署镇其地既而徙屯石州数改官时有言守俊病且老握重兵不堪其职召还授左领军卫大将军领潘州防御使权金吾街仗大中祥符三年卒年八十一守俊累从军征讨前后中三十六创景德中录其子允庆为奉职弟守信官崇仪副使守荣内园使　　钱弘僎
按十国春秋弘僎文穆王长子历任静海军节度使温州刺史封琼山侯卒　　钱弘儇
按十国春秋弘儇字智仁文穆王第二子本名弘偁性喜简俭善骑射能书有文而自晦筮仕上直副兵马使检校尚书右仆射迁东府安抚使洞晓政术吏不敢欺寻为静海军节度使判军州事久之改彰武军节度使知福州事温人皆行啼巷哭曰愿公早回亦有携家以从者谓之随使百姓承制累授太尉拜丞相干德四年卒年五十有四谥节惠　　钱弘侑
按十国春秋弘侑文穆王第三子也封西安侯　　钱弘侒按图绘宝鉴弘侒官至秀州刺史工于画艺或言亦文穆王养子　　钱弘偡
按十国春秋弘偡字惠达文穆王第八子也起家内牙诸军都知兵马使检校司空出为湖州刺史明吏术能为诗忠懿王嗣位恭敬尢笃显德间累授特进检校太尉宣德军节度使封吴兴郡王建隆初宋敕授同中书门下平章事寻以饮酒过度薨年三十八谥恭义　　钱俶
按宋史吴越世家钱俶字文德杭州临安人本名弘俶以犯宣祖偏讳去之吴越国王元瓘之第九子也晋开运中为台州刺史汉干佑初授东南面兵马都元帅镇海镇东军节度使开府仪同三司检校太师兼中书令杭越等州大都督吴越国王赐号翊圣广运同德保定功臣三年江南遣其将查文徽攻福州俶发兵擒文徽献捷加尚书令周广顺初授诸道兵马元帅二年授天下兵马元帅改赐推诚保德安邦致治忠正功臣六月丁母忧起复世宗即位授天下兵马都元帅显德六年恭帝嗣位赐崇仁昭德宣忠保庆扶天翊亮功臣建隆元年授天下兵马大元帅自太祖受命俶贡奉有加常数干德元年来贡改赐承家保国宣德守道忠正恭顺功臣开宝五年改赐开吴镇越崇文耀武宣德守道功臣七年冬讨江南诏以俶为升州东面招抚制置使八年俶率兵拔常州加守太师江南平论功以俶大将沈承礼孙承佑并为节度使为防御使者一人刺史六人九年二月俶与其妻孙太子惟浚平江军节度使孙承佑来朝上遣皇子至睢阳迎劳俶至赐剑履上殿书诏不名以俶妻为吴越国王妃令惟浚赍诏赐之太祖数诏俶与其子惟浚宴射苑中惟诸王预坐每宣谕俶俶拜谢多令内侍掖起俶感泣太祖令俶与太宗秦王叙昆仲之礼俶伏地叩头涕泣固让乃止四月令俶归国太平兴国三年三月来朝以所管十三州献于阙下封淮海国王改赐宁淮镇海崇文耀武宣德守道功臣雍熙元年改封汉南国王四年春出为武胜军节度改封南阳国王俶四上表让国王改封许王端拱元年春徙封邓王会朝廷遣使赐生辰器币与使者宴饮至暮有大流星堕正寝前光烛一庭是夕暴卒年六十追封秦国王谥忠懿　　钱弘亿
按十国春秋弘亿字延世文穆王第十子母沈氏初孕文穆王梦僧入寝帐已而生弘亿故小字曰和尚天资俊拔善属文年二十官内牙诸军左右都虞候检校左仆射开运间为忠懿王丞相会内牙指挥使滔谋乱辞连弘亿出为明州刺史颇着善政建隆初升奉国军节度使检校太保以名犯宋宣祖讳改名亿末年梦金甲神告其死期卧疾三日而终谥康献　　钱弘仪
按十国春秋弘仪文穆王第十一子建隆初避宋讳改名仪起家镇东军安抚使干德时奏授越州观察使宋太宗即位加金紫光禄大夫检校太保封开国彭城侯改慎瑞师三州观察使已又改金州观察使太平兴国四年卒于京师年四十八赠安化军节度使仪工草书善奕棋皆及上品　　钱弘偓
按十国春秋弘偓字赞尧文穆王第十二子也性仁孝事母陈氏以恭勤闻及任衢州刺史为政宽恕厚重民多爱之显德五年卒年二十五　　钱弘仰
按十国春秋弘仰文穆王第十三子善骑射通儒术尢精书法累官台州刺史性虽严急而政事宽简吏民畏服卒年二十有四谥成显　　钱俨
按宋史吴越世家俨字诚允俶之异母弟也本名信淳化初改焉幼为沙门及长颇谨慎好学俶袭国封命为镇东军安抚副使周显德四年奏署衢州刺史太祖平扬州俶遣俨入贺赐甚厚开宝三年代兄偡知湖州充宣德军安抚使俶奉诏攻毗陵命俨督漕运太平兴国二年从俶之请授新妫儒等州观察使仍知湖州俨兄仪为慎瑞师等州观察使入朝以俨为随州观察使仪为金州观察使仪卒俨换金州未几出判和州在职十七年咸平六年卒年六十七赠昭化军节度俨嗜学博涉经史为文辞颇敏速富赡当时国中词翰多出其手　　钱熙
按宋史钱熙传熙字大雅泉州南安人父居让陈洪进署清溪令熙幼&#悟及长博贯群籍善属文洪进嘉其才将署熙府职辞不就着楚雁赋以见志寻复辟为巡官专掌笺奏洪进归朝熙不叙旧职举进士雍熙初携文谒宰相李昉昉为延誉于朝明年登甲科补虔州观察推官代还迁殿中丞直史馆淳化中参知政事苏易简对太宗言赵邻几追补唐实录邻几卒家睢阳即命熙乘传而往尽取其书来上熙尝与杨徽之言及张洎钱若水将被进用熙与刘昌言同乡里相亲善又语及其事昌言因以语洎洎疑熙交构诉之熙坐削职通判朗州俄徙衡州就改太常博士真宗即位迁右司谏寻通判杭州政多专达为转运使所奏徙通判越州熙负气好学善谈笑精笔札狷躁务进自罢职因愤恚成疾咸平三年卒年四十八子蒙吉亦进士及第　　钱若水
