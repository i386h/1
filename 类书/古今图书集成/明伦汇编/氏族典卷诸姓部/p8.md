<!-- { "loadSidebar": true } -->
按唐书冯宿传宿字拱之婺州东阳人贞元中擢进士第徐州张建封表掌书记建封卒子愔为留后宿不乐佐愔更从浙东贾全观察府愔憾其去奏贬泉州司户参军召为太常博士迁都官员外郎裴度节度彰义军表为判官淮西平除比部郎中长庆时进知制诰牛元翼徙节山南东道为王廷凑所围以宿总留事还进中书舍人出华州刺史避讳不拜徙左散骑常侍兼集贤殿学士拜河南尹历工部刑部二侍郎累封长乐县公擢东川节度使卒年七十赠吏部尚书谥曰懿　　冯定
接唐书冯宿传宿弟定字介父伟仪观与宿齐名人方汉二冯第进士异等辟浙西薛苹府以鄠尉为集贤校理三迁祠部员外郎出为郢州刺史坐游宴不节免官起为国子司业再迁太常少卿谏议大夫改太子詹事换卫尉卿以左散骑常侍致仕卒赠工部尚书谥曰节　　冯审
按唐书冯宿传宿从弟审字退思开成中为谏议大夫拜桂管观察使历国子祭酒终秘书监　　冯宽
按唐书冯宿传宿从弟宽擢进士第为起居郎　　冯道明按全唐诗话雍陶自比谢宣城柳吴兴宾至则折之阍者亦怠投贽者稀得见有冯道明下第请谒云与员外故旧及引进陶询曰与公昧平生何云相识道明曰诵员外之诗仰员外之德诗集中日相见何隔平生也遂吟曰立当青草人先见行傍白莲鱼未知陶闻吟欣狎待道明如曩昔之友　　冯涓
按大中遗事大中四年进士冯涓登第榜中文誉最高是岁暹罗国起楼厚赍金帛奏请撰记时人荣之　　冯图按唐书冯宿传宿子图字昌之连中进士宏辞科大中时终户部侍郎判度支　　冯缄
按唐书冯宿传宿从弟审审子缄字宗之干符初历京兆河南尹　　冯行袭
按唐书刘巨容传巨容部将冯行袭者均州武当人以谋勇称里中中和初乡豪孙喜聚众攻城行袭击斩之乘胜逐刺史据均州巨容因表为刺史均之右有长山有剧贼据险行袭平之武定节度使杨守忠表为行军司马使领兵搤谷口以通秦蜀凤翔李茂贞养子继臻据金州行袭攻拔之昭宗即授金州防御使杨守亮将袭京师道金商行袭逆战破之就擢戎昭军节度使天佑二年王建攻行袭败其兵行袭奔均州按五代史行袭事梁官至
司空封长乐郡王卒谥忠敬

　　冯弘铎
按唐书张雄传雄泗州涟水人与里人冯弘铎皆为武宁军偏将见疑于节度使时溥惧祸度江壁白下取苏州据上元大顺初以上元为升州诏授雄刺史未几卒弘铎代为刺史弘铎善骑射侃侃若儒者杨行密大将田頵在宣州弘铎悉军袭頵頵逆击于曷山弘铎大败收残士欲入海行密惧复振迎以归表为淮南节度副使　　冯恭
按唐书刘巨容传冯行袭为金州防御使天佑二年王建攻行袭败其兵行袭奔均州朱全忠以冯恭领州罢防御使　　冯昭泰
按万姓统谱昭泰为鄂州刺史志气刚劲不畏强御异政风行　　冯中德
按万姓统谱中德乐至人博学能文有醇雅之操后进争效慕之不复进取子婿孙皆登科第　　冯海仁
按万姓统谱海仁鸡泽人事亲居丧有至行为乡人所称　　冯立
按万姓统谱立广州都督不事家产衣食不求赢常见贪泉曰此岂隐之所酌耶吾虽日汲庸易吾性哉在职有惠爱卒于官　　冯祥兴
按万姓统谱祥兴雩都人兄弟三人祥祯祥兆皆英武唐广明中黄巢陷长安常募士勤王累功为将军　　后唐　　冯赟
父
璋

按五代史朱弘昭传冯赟者太原人也其父璋事明宗为阍者赟为儿时以通黠为明宗所爱明宗为节度使以赟为进奏官明宗即位即为客省使宣徽北院使历河东忠武节度使三司使明宗病甚弘昭及赟并掌机务于中及立愍帝益自以为功明年正月议徙潞王从珂从珂反愍帝大惧遣人召弘昭计事弘昭投井死安从进闻之亦杀赟于家汉高祖即位赠赟中书令　　冯知兆
按宋史冯瓒传瓒父知兆后唐司农卿
　　后晋
　　冯晖
按五代史冯晖传晖魏州人也为效节军卒以功迁队长唐庄宗入魏晖亡入梁王彦章隶之麾下梁亡庄宗赦不问从明宗讨杨立魏王继岌平蜀累迁夔兴二州刺史董璋反东川晖从晋高祖讨璋从他道出其左击蜀守兵殆尽拜澶州刺史天福中范延光反魏州遣晖袭滑州不克遂入于魏为延光守已而出降拜义成军节度使徙镇灵武&#年晋见晖得裔心以为患徙镇静难又徙保义岁中召为侍卫步军都指挥使领河阳节度使冯玉李彦韬用事晖曲意事之因得复镇灵武抚绥边部凡十余年恩信大着官至中书令封陈留王广顺三年卒追封卫王子继业（按五代五十四年间代凡五易姓凡八改其间臣子大都历事数朝不可专属一代故欧阳作史总　归杂传之中今即其事业较着及宦成终老之时依稀分附云尔）　　冯玉
按五代史冯玉传玉字璟臣定州人也少举进士不中冯赟为河东节度使辟为推官入拜监察御史累迁礼部郎中为盐铁判官晋出帝纳玉姊为后玉以后戚知制诰拜中书舍人顷之出为颍州团练使拜端明殿学士户部侍郎迁枢密使中书侍郎同中书门下平章事是时出帝童&#军国大事一决于玉四方贿赂积赀巨万契丹灭晋玉入契丹为太子太保周广顺三年其子杰自契丹逃归玉惧以忧卒　　冯令頵按十国春秋南唐冯令頵广陵人事本郡为军吏烈祖署为歙州盐铁院判官裨将樊思蕴作乱燔营火及令頵第叛卒皆释兵救火其得人心如此　　后周
　　冯道
按五代史冯道传道字可道瀛州景城人也事刘守光为参军守光败事张承业承业荐之晋王为河东节度掌书记庄宗即位拜户部侍郎充翰林学士明宗即位拜端明殿学士迁兵部侍郎岁余拜中书侍郎同中书门下平章事道相明宗十余年明宗崩相愍帝潞王反愍帝出奔道迎潞王入遂相之已而废帝出道为同州节度使逾年拜司空晋灭唐道又事晋晋高祖拜道守司空同中书门下平章事加司徒兼侍中封鲁国公高祖崩道相出帝加太尉封燕国公罢为匡国军节度使徙镇威胜契丹灭晋道又事契丹为太傅汉高祖立乃归汉以太师奉朝请周灭汉道又事周周太祖拜道太师兼中书令道事四姓十君视丧君亡国亦未尝以屑意方自号为长乐老着书数百言陈所得阶勋官爵以为荣世宗即位击刘旻鄙道不以从行以为太祖山陵使葬毕而道卒年七十三谥曰文懿追封瀛王有子吉　　冯延己
按十国春秋南唐冯延己一名延嗣字正中广陵人也以文雅称烈祖授秘书郎元宗以吴王为元帅用延己掌书记与陈觉善因觉以附宋齐丘元宗亦悟其非端士而不能去常梦锡屡言延己小人烈祖将斥之会晏驾不果保大初拜谏议大夫翰林学士迁户部侍郎翰林学士承旨又进中书侍郎复与其弟延鲁交结魏岑陈觉查文徽侵损时政时谓之五鬼四年同平章事集贤殿大学士罢为太子少傅顷之除昭武军节度使以母忧去起复冠军大将军召为太子太保领昭义军节度使俄以左仆射同平章事元宗悉委以政凡事奏可而已九年湖南平而朗州刘言叛元宗欲授言旄节延己持不下及周师大入尽失江北地始罢延己相位犹为太子少傅数月复相会疾改太子太傅建隆元年五月乙丑卒年五十八谥忠肃　　冯延鲁
按十国春秋南唐冯延鲁字叔文一名谧延己异母弟也少负才名烈祖时与延己俱事元帅府元宗立自礼部员外郎为中书舍人勤政殿学士保大中师出平建州以延鲁为监军使诸将欲乘胜遂取福州枢密使陈觉将自为功矫诏起边兵命延鲁将之会吴越兵至与城中夹击延鲁兵延鲁败走诸军大溃死者万计朝廷窜延鲁舒州遇赦复少府监元宗择廷臣为巡抚使分按诸州延鲁在焉使还迁中书舍人以工部侍郎出为东都副留守周师南侵分兵下东都延鲁窘蹙自髡衣僧服而逃被执周世宗释之赐衣冠授给事中留大梁累年迁刑部侍郎放还为户部尚书宋兴李重进举兵宋太祖亲平之元宗遣延鲁朝于行在后主嗣位延鲁入贡于宋疾作太祖遣使挟太医护视命放还金陵卒于家　　冯仙
按十国春秋后蜀冯仙果州人父胜为将军胜子修炼于岳门山一日辞父母仙去胜立堂楹于得仙处为子仙观遂名其山曰子僊山　　宋
　　冯继业
按宋史冯继业传继业字嗣宗大名人父晖朔方节度继业幼敏慧有度量以父任补朔方军节院使随父历邠孟及再领朔方皆补牙职晖卒为朔方军留后以郊祀恩加灵州大都督府长史迁朔方节度灵环观察处置度支温池榷税等使建隆初来朝开宝二年赐诏奖谕拜静难军节度使三年改镇定国军太平兴国初来朝封梁国公留京师明年卒年五十一赠侍中　　冯瓒
按宋史冯瓒传瓒字礼臣齐州历城人后唐授秘书省校书郎迁著作佐郎出为诸城令岁满授太子右赞善大夫汉初改监察御史周广顺元年迁殿中侍御史河阳判官显德初迁刑部员外郎充三司判官岁余改祠部郎中充集贤院直学士宋初转兵部郎中瓒有吏材太祖甚宠之擢拜左谏议大夫出知舒州建隆四年春徙知庐州干德三年以本官充枢密直学士知梓州赵普忌之令所亲信密察其过击登闻鼓讼瓒召归属吏瓒具伏乃削去名籍流登州沙门岛开宝末遇赦放还太宗即位授左赞善大夫太平兴国元年掌左藏库二年复赐金紫明年判大理寺改度支判官迁秘书少监充职四年上亲征太原以瓒为随驾三司判官凯旋改大理卿兼判秘书省以足疾求解除给事中致仕五年卒年六十七　　冯吉按宋史冯吉传吉字惟一河南洛阳人父道周太师中书令吉晋天福初以父任秘书省校书郎迁膳部金部职方员外郎屯田户部司勋郎中累阶金紫周显德中迁太常少卿吉嗜学善属文工草隶雅好琵琶每朝士宴集酒酣即弹琵琶弹罢赋诗诗成起舞时人爱其俊逸谓之三绝建隆四年卒年四十五　　冯僎按十国春秋南唐冯延鲁子僎韩熙载知贡举放及第覆试被黜后入宋取名第　　冯侃
按十国春秋南唐冯延鲁子侃入宋取名第
　　冯仪
按十国春秋南唐冯延鲁子仪入宋取名第
　　冯价
按十国春秋南唐冯延鲁子价入宋取名第
　　冯伉
按十国春秋南唐冯延鲁子伉入宋取名第
　　冯拯
父
俊

