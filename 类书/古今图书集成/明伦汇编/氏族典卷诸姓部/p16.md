<!-- { "loadSidebar": true } -->
按史记楚世家熊徇卒子熊咢立九年卒
　　熊仪
按史记楚世家熊咢卒子熊仪立是为若敖二十七年卒　　熊坎
按史记楚世家熊仪卒子熊坎立是为霄敖六年卒　　熊眴按史记楚世家熊坎卒子熊眴立是为蚡冒十七年卒　　熊通
按史记楚世家蚡冒卒蚡冒弟熊通弒蚡冒子而代立是为楚武王三十五年伐随三十七年自立为武王五十一年伐随卒师中　　熊赀
按史记楚世家武王卒子文王熊赀立二年伐申六年伐蔡十二年伐邓灭之十三年卒　　熊
按史记楚世家文王卒子熊立是为杜敖
　　熊恽
按史记楚世家杜敖欲杀其弟熊恽恽奔随与随袭弒杜敖代立是为成王成王即位布德施惠结旧好于诸侯使人献天子十六年齐桓公以兵侵楚与盟乃去十八年伐许二十二年伐黄二十六年灭英三十三年执宋公已而归之三十四年伐宋三十九年伐齐取谷夏伐宋晋救宋败子玉于城濮四十六年冬十月商臣围成王成王自绞杀商臣立是为穆王十二年卒子庄王侣立二十三年卒子共王审立三十一年卒子康王招立十五年卒子员立是为郏敖康王弟围弒之围立是为灵王十二年公子比立已自杀弃疾即位穆王商臣后名上不
复称熊字故止附于此

　　熊居
按史记楚世家弃疾即位改名熊居是为平王十三年卒　　熊珍
按史记楚世家平王娶秦女生熊珍平王卒太子珍立是为昭王十六年吴入郢秦救楚十一年败吴昭王归郢二十七年卒子章立是为惠王十七年卒子简王中立十四年卒子声王当立六年盗杀声王子悼王熊疑立　　熊疑
按史记楚世家悼王熊疑立二十一年卒子肃王臧立十一年卒　　熊良夫
按史记楚世家肃王无子立其弟熊良夫是为宣王三十年卒　　熊商
按史记楚世家宣王卒子威王熊商立十一年卒　　熊槐按史记楚世家威王卒子怀王熊槐立魏伐楚六年攻魏破之于襄陵又攻齐十一年苏秦约从怀王为从长十六年听张仪绝齐十七年与秦战大败三十年秦约盟黄棘怀王往秦留楚王要割郡楚太子横立是为顷襄王三年怀王卒于秦三十六年顷襄王卒　　熊元
按史记楚世家顷襄王卒太子熊元立是为考烈王二十五年卒子幽王悍立十年卒同母弟犹代立是为哀王立二月庶兄负刍之徒袭杀哀王而立负刍为王五年秦灭楚　　熊相禖
按左传昭公二十五年十二月楚子使熊相禖郭巢　　熊宜僚按左传哀公十六年楚大子建之子曰胜在吴子西召之使处吴境为白公请伐郑许之未起师晋人伐郑楚救之与之盟胜怒曰郑人在此雠不远矣谓石乞曰王与二卿士皆五百人当之则可矣乞曰不可得也曰市南有熊宜僚者若得之可以当五百人矣乃从白公而见之与之言说告之故辞承之以剑不动胜曰不为利谄不为威惕不泄人言以求媚者去之　　熊渠子
按韩诗外传昔者楚熊渠子夜行见寝石以为伏虎弯弓而射之没金饮羽下视知其为石石为之开　　汉　　熊乔
按万姓统谱乔字伯峰舂陵人初平中辟为曲江长雍容莅事听览如流诏拜骑都尉　　熊尚
按万姓统谱尚零陵人拜绥民校尉又领曲江居五年去官寻诏拜骑都尉　　熊僧循
按万姓统谱僧循征士
　　吴
　　熊睦
按万姓统谱睦吴尚书
　　晋
　　熊翘
按晋书熊远传远祖翘尝为石崇苍头而性廉直有士风黄门郎潘岳见而称异劝崇免之乃还乡里　　熊远按晋书熊远传远字孝文豫章南昌人也有志尚县召为功曹不起强与衣帻扶之使谒十余日荐于郡由是辟为文学掾远固请留县太守察远孝廉不行后太守夏静辟为功曹州辟主簿别驾举秀才除监军华轶司马领武昌太守宁远护军元帝作相列为主簿时传北陵被发帝将举哀远言应遣使摄河南尹按行审问即宜命将至洛修复园陵讨除逆类属有杜弢之难不能从建兴初正旦将作乐远谏元帝纳之转丞相参军累迁太子中庶子尚书左丞散骑常侍帝每叹其忠公及中兴建转御史中丞时尚书刁协用事尚书郎卢綝遇协不回协令捽綝堕马远奏免协官累迁侍中出补会稽内史时王敦作逆加远将军距而不受敦至石头讽朝廷征还乃拜太常卿加散骑常侍敦深惮其正而有谋引为长史数月病卒　　熊缙
按晋书熊远传远弟缙名亚于远为王敦主簿终于鄱阳太守　　熊鸣鹄
按晋书熊远传远弟缙缙子鸣鹄位至武昌太守　　南齐　　熊襄
按南齐书檀超传豫章熊襄着齐典上起十代其序云尚书尧典谓之虞书则附所述故通谓之齐名为河洛金匮　　陈
　　熊昙朗
按陈书熊昙朗传昙朗豫章南昌人也世为郡着姓侯景之乱聚少年据丰城县为栅梁元帝以为巴山太守绍泰二年昙朗以南川豪帅随例除游骑将军历宜新豫章二郡太守王琳遣李孝钦等攻周迪昙朗率所领赴援以功封永化县侯又授平西将军及周文育攻余孝劢于豫章昙朗出军会之文育失利昙朗乃害文育以应王琳王琳败走昙朗党援离心走入村中村民斩之传首京师悬于朱雀观　　北周
　　熊安生
按周书熊安生传安生字植之长乐阜城人也少好学励精不倦博通五经以三礼教授弟子自远方至者千余人齐河清中阳休之特奏为国子博士时朝廷既行周礼公卿以下多习其业有宿疑礩滞者数十条皆莫能详辨天和三年齐请通好兵部尹公正使焉与齐人语及周礼齐人不能对乃令安生至宾馆与公正言公正具问所疑安生皆为一一演说咸究其根本公正深所嗟服还具言之于高祖高祖大钦迟之及高祖入邺安生遽令扫门家人&#而问之安生曰周帝重道尊儒必将见我矣俄而高祖幸其第诏不听拜亲执其手引与同坐赐帛三百匹米三百石宅一区并赐象笏及九环金带自余什物称是又诏所司给安车驷马随驾入朝并敕所在供给至京敕令于大乘佛寺参议五礼宣政元年拜露门学博士下大夫其时年已八十余寻致仕卒于家所撰周礼义疏二十卷礼记义疏四十卷孝经义疏一卷&#行于世　　唐
　　熊曜
按万姓统谱曜南昌人刚直有词学与达奚珣王淮为文章之友开元中进士及第为贝州参军　　熊仁瞻
按万姓统谱仁瞻丁母忧哀毁庐墓慈乌来巢大历中旌表其门　　熊执易
按万姓统谱执易为右补阙时裴延龄得幸德宗欲遂以相执易疏论之以示拾遗归登登动容曰愿窜吾名雷霆之下君独难处　　熊望
按唐书熊望传望字原师擢进士第性险躁以辨说游公卿间刘栖楚为京兆尹树权势望日出入门下敬宗喜为歌诗议置东头学士以备燕狎栖楚荐望未及用帝崩文宗立韦处厚秉政诏望因缘险薄贬漳州司户参军　　熊博
按建阳县志博熊屯人其先避黄巢乱自南昌徙入闽博有材勇尚气节中和四年陈岩为闽观察奇其材因表为建州刺史寓治建阳后以执节死　　熊衮
按建阳县志衮其先南昌人四世祖避地入建阳昭宗时衮为兵部尚书兼御史大夫性至孝时当乱后例无俸给父丧贫不能葬昼夜号泣天忽雨钱三日始毕葬事后人称之曰忠孝雨钱公　　宋
　　熊本
按宋史熊本传本字伯通番阳人儿时知学郡守范仲淹异其文进士上第为抚州军事判官稍迁秘书丞知建德县熙宁初提举淮南常平检正中书礼房事六年察访梓夔迁刑部员外郎集贤殿修撰同判司农事蔡京时为秀州判官本言其练习新法荐为干当公事河湟初复本为秦凤路都转运使渝州南川獠木斗叛诏本安抚遂知制诰帝数称其文有体命院吏别录以进出分司西京三年起知滁州改广州召为工部侍郎宜州蛮扰边道除龙图阁待制知桂州入为吏部侍郎逾年请外仍待制知洪州徙杭州江宁府再知洪州召还卒于道　　熊蕃
按建阳县志蕃字茂叔崇泰里熊屯人善属文长于吟&#宗王临川之学号独善先生　　熊知至
按建阳县志知至字意诚衮四世孙博学能文宋天圣中五领乡举不第归隐鳌峰以诗文鸣有鳌峰隐人集行于世　　熊克
按宋史熊克传克字子复建宁建阳人御史大夫博之后克幼而翘秀既长好学善属文绍兴中举进士第知绍兴府诸暨县越帅课赋颇急诸邑率督趣以应克曰宁吾获罪不忍困吾民他日府遣幕僚阅视有亡时方不雨克对之泣曰此催租时耶部使者芮燀行县至其境谓克曰曩知子文墨而已今乃见古循吏为表荐之入为提辖文思院除直学士院宰相赵雄甚异之因奏曰翰林清选熊克小臣不由论荐而得无以服众论请自朝廷召试然后用之上曰善乃以为校书郎累迁学士院权直除起居郎兼直学士院以言者出知台州奉祠克博文强记自少至老著述外无他嗜尤淹习宋朝典故有问酬对如响家素俭约虽贵不改人称其清介卒年七十三　　熊彦昭
按万姓统谱彦昭淳熙中佐郡事岁歉发仓以赈饥民治为江东之最　　熊彦明
按万姓统谱彦明知吉水县邻贼犯境彦明率五乡民兵与战遇害民为立祠祀之　　熊兆
按万姓统谱兆字世卿建安人受业于朱子隐居弗耀自号半逸子　　熊节
按建阳县志节字端操初名汝舟字元用甫十岁读易即知问难必得其解乃止庆元中廷对条陈三得累官通直郎所著有性理群书及中庸解知仁堂稿等书　　熊庆胄
按建阳县志庆胄字竹谷潜心问学不求闻达赵庸斋在史馆时尝以三朝通略上闻有旨下建郡抄录且荐之入馆同预史事力辞不就　　熊刚大
按建阳县志刚大问学精专操行笃至嘉定甲戌第进士授建安教授所著有诗经注解性理小学集解学者称为古溪先生　　熊大经
按万姓统谱大经嘉定间为建阳簿视篆之始迎亲未至遣使驰香烛庆亲庭八&#之寿自制酹江月一曲以献　　熊禾
按建阳县志禾字去非登咸淳丙寅进士授宁武州司户参军入元不仕束书入武夷山筑洪源书堂讲读其中远近翕然尊之及卒学者称为勿轩先生　　熊皎按万姓统谱皎号九华山人工诗早行云山前犹见月陌上未逢人山居云深逢野草皆为药静见渔人恐是仙　　熊飞
按广东通志飞东管人有武略善骑射宋末勤王闻文天祥师出江西率兵往隶麾下德佑丙子兵溃元将黄世雄欲胁之降飞阳为世雄守惠潮二州世雄疑之谋杀飞飞以舟师遁还东管赵必豫以义语之飞即改竖宋旗号闻益王即位以兵应制置使赵溍世雄怒遣其将姚文虎追之至邑境榴花村飞尽杀之世雄师退飞即会溍复韶州时新会令曾逢龙亦率兵至与飞会入广州执降元通判李性道数其罪而囚之没性道家焚其居遂复广州时景炎改元之六月也元将吕师夔张荣实入梅岭十月溍遣飞与逢龙御之寻使将校刘自立守韶州逢龙战死于南雄飞退保韶州师夔荣实复围韶州飞守城力战死之　　元
　　熊朋来
按元史熊朋来传朋来字与可豫章人宋咸淳甲戌登进士第第四人授从仕郎宝庆府佥书判官厅公事未上而宋亡朋来隐处州里间生徒受学者尝百数十人取朱子小学书提其要领以示之学者家传其书几遍天下朋来和而不肆介而不猾与群贤讲论经义无虚日儒者咸倚以为重焉参政徐琰李世安列荐朋来为闽海提举儒学官使者报闻而朝廷以东南儒学之士唯福建庐陵最盛特起朋来连为两郡教授既满考以常格调建安县主簿不赴晚以福清州判官致仕四方学者因其所自号称为天慵先生延佑初诏以进士科取士江浙湖广皆请为主文至治中英宗锐意于制礼作乐之事元明善以朋来为荐未及召而卒年七十八　　熊太古
