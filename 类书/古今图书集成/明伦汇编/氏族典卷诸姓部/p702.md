<!-- { "loadSidebar": true } -->
按隋书房恭懿传恭懿父谟齐吏部尚书
　　房熊
按隋书房彦谦传彦谦父熊释褐州主簿行清河广川二郡守　　隋
　　房恭懿
按隋书房恭懿传恭懿字慎言河南洛阳人也性沉深有局量达于从政仕齐释褐开府参军事历平恩令济阴守并有能名会齐亡不得调尉迥之乱恭懿预焉迥败废于家开皇初吏部尚书苏威荐之授新丰令政为三辅之最苏威重荐之超授泽州司马有异绩迁德州司马在职岁余卢恺复奏恭懿政为天下之最上甚异之使持节海州诸军事海州刺史未几会国子博士何妥奏恭懿尉迥之党不当仕进威恺二人朋党曲相荐举上大怒恭懿竟得罪配防岭南未几征还京师行至洪州遇患卒　　房彦谦
按隋书房彦谦传彦谦字孝冲本清河人也七世祖谌仕燕太尉掾随慕容氏迁于齐子孙因家焉世为燕姓彦谦早孤出后叔父子贞事所继母有逾本生后丁所继母忧勺饮不入口者五日通涉五经解属文工草隶雅有词辨风概高人广宁王孝珩为齐州刺史辟为主簿彦谦在职清简守法州境肃然及周师入邺齐主东奔以彦谦为齐州治中齐亡归于家遂优游乡曲誓无仕心开皇七年刺史韦艺固荐之不得已而应命擢授承奉郎俄迁监察御史后迁秦州总管录事参军秩满迁长葛令甚有惠化百姓号为慈父仁寿中上令持节使者巡行州县察长吏能不以彦谦为天下第一超授鄀州司马炀帝嗣位营东都穷极侈丽天下失望彦谦知王纲不振遂去官隐居不仕会置司隶官盛选天下知名之士朝廷以彦谦公方宿着时望所归征授司隶刺史大业九年从驾度辽监扶余道军直道守常介然孤立为执政所嫉出为泾阳令未几终于官谥曰定　　房晖远
按隋书房晖远传晖远字崇儒恒山真定人也世传儒学晖远幼有志行治三礼春秋三传诗书周易兼善图纬恒以教授为务远方负笈而从者动以千计齐南阳王绰为定州刺史闻其名召为博士周武帝平齐搜访儒俊晖远首应辟命授小学下士及高祖受禅迁太常博士太常卿牛弘每称为五经库吏部尚书韦世康荐之为太学博士寻与沛公郑译修正乐章丁母忧解任后数岁授殄寇将军复为太常博士未几擢为国子博士仁寿中卒官　　房兆
按隋书刘方传开皇时房兆为边将名显当时兆代人也本姓屋引氏刚毅有武略频为行军总管以功官至柱国徐州总管　　房崱
按万姓统谱崱光禄少卿与李密战死
　　房武幼
按万姓统谱武幼娶荥阳郑氏生六子次卿次公次膺次回次衡次元　　唐
　　房元龄
按唐书房元龄传元龄字乔齐州临淄人幼警敏贯综坟籍善属文书兼草隶举进士授羽骑尉校雠秘书省补隰城尉汉王谅反坐累徙上郡顾中原方乱慨然有忧天下志会父疾绵十旬不解衣及丧勺饮不入口五日太宗以炖煌公徇渭北杖策上谒军门署渭北道行军记室参军公为秦王即授府记室封临淄侯累进陕东道大行台考功郎中文学馆学士王为皇太子擢右庶子太子即位为中书令进爵邢国公进尚书左仆射监修国史更封魏会诏大臣世袭授宋州刺史徙国梁而群臣让世袭事故罢刺史遂为梁国公未几加太子少师元龄居宰相积十五年女为王妃男尚主自以权宠隆极累表辞位诏不听顷之进司空晋王为皇太子改太子太傅知门下省事会伐辽留守京师凡粮械飞输军伍行留悉裁总之薨谥曰文昭元龄当国夙夜勤强任公竭节不欲一物失所无媢忌闻人善若己有之明达吏治而务为宽平不以己长望人取人不求备虽卑贱皆得尽所能　　房遗直
按唐书房元龄传梁国公元龄卒子遗直嗣为汴州刺史遗爱伏诛遗直贬铜陵尉　　房遗爱
按唐书房元龄传元龄次子遗爱诞率无学有武力尚高阳公主为右卫将军主骄蹇失爱意怏怏怨望帝崩哭不哀高宗时出遗爱房州刺史主诬遗直罪帝&#长孙无忌鞫治乃得主与遗爱反状遗爱伏诛　　房遗则按唐书房元龄传元龄子遗则朝散大夫
　　房融
按唐书房管传管父融武后时以正谏大夫同凤阁鸾台平章事神龙元年贬死高州　　房翰
按万姓统谱翰字元功开元中以朝散郎为六合令　　房管按唐书房管传管字次律河南河南人少好学风度沈整以荫补弘文生与吕向偕隐陆浑山十年不谐际人事开元中作封禅书说宰相张说说奇之奏为校书郎举任县令科授卢氏令拜监察御史坐讯狱非是贬睦州司户参军复为县以治最显天宝五载试给事中封漳南县男坐善李适之韦坚斥为宜春太守历琅邪邺扶风三郡频迁宪部侍郎十五载帝狩蜀管驰至普安上谒帝喜甚即拜文部尚书同中书门下平章事管请自将平贼乃诏管持节招讨西京防御蒲潼两关兵马节度等使遇贼陈涛斜战不利管欲持重有所伺中人邢延恩促战遂大败管还走行在见帝肉袒请罪帝宥之琴工董廷兰出入管所管昵之廷兰藉管势数招赇谢为有司劾治管诉于帝帝因震怒罢为太子少师从帝还都封清河郡公干元元年出为邠州刺史政声流闻召拜太子宾客迁礼部尚书为晋汉二州刺史宝应二年召拜刑部尚书道病卒　　房孺复
按唐书房管传管子孺复幼颇能属文然狂纵不法辟浙西韩滉府兄宗偃丧自岭外还孺复不出临吊与妻郑氏不相中慈姆为言乃具棺召家人生敛之郑方乳促上道郑死于行又娶崔昭女崔悍媢杀二侍儿私瘗之观察使以闻贬连州司马终容州刺史　　房启按唐书房管传管孙启以荫补凤翔参军事累调万年令素赘附王叔文贞元末叔文用事除容管经略使改桂管观察使州邸以赂请有司飞驿送诏既而宪宗自遣宦人持诏赐启启畏使者邀重饷即曰先五日已得诏使者绐请视因驰归以闻贬太仆少卿启自陈献使者南口十五帝怒杀宦人贬启虔州长史死　　房式
按唐书房管传管族孙式擢进士第累迁忠州刺史韦&#表为云南安抚副使蜀州刺史&#卒刘辟反式留不得行贼平高崇文保贷之言诸朝除吏部郎中拜给事中迁陕虢观察使改河南尹又改宣歙观察使卒谥曰倾　　房千里
按万姓统谱千里字鹄举河南人太和进士幼有才学恣意声色迁端州别驾升高州刺史留心政治大得民情　　房武
按万姓统谱武施州刺史有遗爱吏民感之
　　后唐
　　房知温
按五代史房知温传知温字伯玉兖州瑕丘人也少以勇力为赤甲都官健后隶魏州马斗军稍迁亲随指挥使庄宗取魏博得知温赐姓李氏名曰绍英以为澶州刺史历曹贝二州刺史戍瓦桥关明宗自魏反兵南向知温首驰赴之天成元年拜泰宁军节度使徙镇武宁历镇天平平卢废帝入立封东平王知温在镇常厚敛其民积赀巨万治第青州南城出入以声妓游嬉不恤政事天福元年卒于官后其子彦儒献其父钱三万缗绢布三万匹金百两银千两茶千五百斤丝十万两拜沂州刺史　　宋
　　房超
按万姓统谱超为黎阳太守
　　元
　　房祺
按山西通志祺临汾人为河中大同两路教授终潞州判官着有横汾集子希文泰定甲子解元着有渊云集　　房辑
按山西通志辑临汾人元乡贡进士祖祺父希文俱擅学行名辑有孝行至正间盗陷平阳继母为贼所执将杀之辑以身护遂遇害　　房灏
按山西通志灏临汾人号白云子有诗名于时　　明　　房安
按河南通志安字子静汝阳人幼聪辩性刚劲洪武中由太学生授北平按察司佥事升江西按察使福建右参政召为工部侍郎未几出为山东右参政改四川又改交趾所至皆有能声永乐二十一年以疾卒　　房俊
按万姓统谱俊济南人洪武中由人材判广德公勤廉介抚字有方任满而去行李萧然民至今怀之　　房昭按万姓统谱昭都指挥守大同建文三年引兵入紫荆关掠保定登山结寨在万山中四面险峻惟一径攀援可上昭守寨集兵粮进攻北平文皇恶昭逼藩府急回军渡滹沱河八月真定将官都指挥韦谅率兵万人运饷援昭文皇曰昭得谅兵粮卒未可破比至饷入寨遂进兵合围真定裨将都指挥花英郑琦来援阵峨嵋山下合战大败英琦及都指挥王恭詹忠等皆被执昭谅脱走西水寨遂破永乐元年昭尚为将官备御宣府　　房宽
按名山藏勋封记思恩侯房宽陈州人以济南左卫指挥从魏国公练兵北平为北平行都司都指挥从靖难战白沟济沛江淮有功洪武三十五年以都督佥事封侯禄八百石世指挥使侯八年卒　　房胜
按名山藏勋封记富昌伯房胜不详其始以通州指挥举通归燕洪武三十五年以都指挥佥事封奉天翊卫宣力武臣特授荣禄大夫柱国伯禄千石子孙世袭指挥使　　房瑾
按广东通志瑾东莞县人中成化癸卯举人官知州　　房瀛按费县志瀛字登之撝谦执礼廉介自持正德间为御史逆瑾分遣风宪查盘天下仓库奉命者多肆刻核瀛为持平人为之惧适瑾伏诛升湖广宪副兴献皇帝访以治道特加优礼赐四书一部通鉴一部医方选要一部疾终于官　　房东升
按陕西通志东升三原人生有夙慧甫总角日读十七史事母至孝母病亲尝汤药数十年不少懈嘉靖辛酉举于乡　　房璇
按齐河县志璇以孙守士贵赠通议大夫兵部侍郎　　房巍按齐河县志巍以子守士贵赠通议大夫兵部侍郎　　房如式按益都县志如式字宪甫号吉源隆庆戊辰进士除行人司行人使蜀使楚咸着清节授云南道御史视鹾两浙条画盐政吏胥豪强无不慑服以忤权贵出为山西佥事转河南参议升四川副使溪蛮畏服升陕西参政晋按察使持正执法左迁河南参政遂拂衣归里　　房守士
按齐河县志守士字备吾豁达多大节登万历己丑进士历任大同巡抚兵部右侍郎以病告卒于家累赠兵部尚书　　房楠
按益都县志楠字国柱号潭柘锦衣卫籍居京师万历辛丑进士初授户部主事监督九门廉能有声丁艰服阕补工部主政修福王府第排群议节省帑金无筭升晋省大参时明藩渖府多强宗恃势扰民楠执法绳之宗室百余人于戟门大噪官吏皆股栗楠冠服出堂上言笑自若申以大义皆唯唯而退升贵州按察使为宵小中伤降申阳牧杨涟荐之复擢户部郎客氏侄结魏珰冒金吾非时关粮楠抗不与众皆侧目后升秦省参议明刑饬法墨吏望风引避终以不附权贵再黜遂不仕　　房登云
按巴陵县志登云字应明万历乡荐任建始令年四十遽弃官归性至孝乐与人为善称君山逸叟诗酒自娱着逸叟闲吟行世　　房如京
按巴陵县志如京字赤石崇祯丁丑任建昌别驾居官清慎人不敢干以私岁荒赈活甚众有建武循良第一称之颂后迁成都府丞病卒　　房万祚
按高唐州志房家庙守城居民房万祚于崇祯十五年为贼所杀骂不绝口死于旧州门前　　房增伟
按平度州志增伟崇祯间任本州吏目值兵乱城破不屈遂遇害　　房泰亨
按齐河县志泰亨美轮子承祖荫官刑部郎中赋性豁达操行果断多才略尚气节初仕前府都事升右府经历累任刑部员外郎中所至有声时狱牍纷纭疑难不辨泰亨独身任之略无震惊庚辰主京察大计壬午回籍时事倥&#兵燹大变乡人皆流离逃亡不遑宁处泰亨设大计固城守又安抚乱民康沛等八百余人邑赖以安乙酉部堂特荐驰驿至京师后以候补回里卒于家

　苌姓部汇考
郑樵通志
　　以名为氏
苌氏左传周大夫苌弘之后唐大历有奉天尉苌总望出魏郡东平

　相姓部汇考
郑樵通志
　　平声
相氏音湘见姓苑
凌迪知万姓统谱
　　相姓
