<!-- { "loadSidebar": true } -->
按魏书游明根传新泰伯明根卒子肇袭爵肇字伯始高祖赐名焉幼为中书学生博通经史高祖初为内秘书侍御中散司州初建为都官从事转通直郎秘阁令迁散骑侍郎典命中大夫迁太子中庶子肇谦素敦重文雅以父老求解官扶侍高祖欲令遂禄养乃出为本州南安王祯镇北府长史王薨复为高阳王雍镇北府长史历佐二王甚有声迹以父忧解任景明末征授黄门侍郎迁散骑常侍转太府卿徙廷尉卿持法仁平断狱务于矜恕迁侍中肃宗即位迁中书令光禄大夫出为使持节加散骑常侍镇东将军相州刺史有惠政征为太常卿迁尚书右仆射及领军元乂之废灵太后将害太傅清河王怿乃集公卿会议其事于时群官莫不失色顺旨肇独抗言以为不可终不下署正光元年卒谥文贞　　游馥
按魏书游明根传明根叔父矫矫孙馥国子博士　　游思按魏书游明根传明根叔父矫矫孙思进尚书郎中　　游祥按魏书游明根传明根子肇肇子祥字宗良颇有学历秘书郎袭爵新泰伯迁通直郎国子博士领尚书郎中肃宗以肇昔辞文安之封复欲封祥祥守其父意卒亦不受乃封祥高邑县开国侯孝昌元年卒谥曰文　　游皓
按魏书游明根传明根子肇肇子祥封高邑县侯卒子皓字宾多袭侍御史早卒　　游安居
按魏书游明根传明根子肇肇子祥祥子安居袭爵新泰伯武定中司空墨曹参军齐受禅爵例降　　隋　　游元
按隋书游元传元字楚客广平任城人魏五更明根之元孙也父宝藏位至太守元少聪敏齐司徒徐显秀引为参军事周武帝平齐之后历寿春令谯州司马俱有能名开皇中为殿内侍御史晋王广为扬州总管以元为法曹参军父忧去职后为内直监炀帝嗣位迁尚书度支郎辽东之役领左骁卫长史为盖牟道监军拜朝请大夫九年奉使于黎阳督运杨元感作逆囚之屡胁以兵竟不屈节于是害之帝甚嘉叹拜其子仁宗为正议大夫弋阳郡通守　　唐
　　游茂弘
按万姓统谱茂弘字简之崇仁人开元中南丰县令恩威并行截溪水为五陂溉田四千余顷又凿石渠以溉枯田迄今民祠之　　游恭
按十国春秋吴游恭建安人登唐进士第博学能文词有名于世初为鄂州杜洪掌书记洪死来归署馆驿巡官武义改元迁知制诰无何卒恭尝奉命撰烈祖墓志词极体要时辈称之有小东里集三卷广东里集四卷子简言仕南唐　　后晋
　　游简言
按十国春秋南唐游简言字敏中吴知制诰恭之子也恭卒于任简言因僦居广陵少孤力学起家秘书省正字以荐入烈祖幕府烈祖镇金陵署户曹参军典元帅府书檄稍迁观察推官齐国建职内史舍人一时典册皆出其手笔事任与殷崇义等烈祖伐吴以旧恩擢翰林学士元宗立晋礼部侍郎独不附权要国家事非其任者未尝肯言元宗雅重其为人命判中书省兼吏兵二部事裁抑侥幸憎疾者滋众及淮南交兵吴越亦伺衅攻常州执团练使赵仁泽归钱塘仁泽不屈吴越王决其口至耳方议遣使诘责群臣畏慑莫敢往元宗乃命简言简言不辞请其子愻为千牛备身将发拜中书侍郎未出境召还及迁南都立吴王为太子留都监国命简言为辅简言力辞言久备近臣不忍去帷幄元宗嘉其一心事主无僥后福意即从其请更用严续而后主亦由是贤之拜吏部尚书知省事简言亲治簿书督责严峻人或以事请托必固违咈虽直亦不得申议者讥其过未几拜左仆射兼门下侍郎同平章事疾已笃不及视事卒年五十六谥曰宣靖　　宋
　　游冠卿
按福清县志冠卿字公忠东塘人宋嘉佑八年进士拜朝散大夫初福清儒学在县治东祀先圣像于三礼堂冠卿输地为学宫为千百年衣冠文物之所　　游烈按万姓统谱烈字晋光邵武人幼以孝节称从胡瑗学官至职方员外郎郡人知经学自烈始　　游复
按建阳县志复字执中其先建业人复笃行纯明学以中庸诚意为宗闭邪寡欲为入德之途教人勤勤恳恳不事姑息会举有司不第遂终身不出　　游醇
按建阳县志醇字质夫复之犹子登元丰己未进士仕至奉议大夫文章理学为一时推重　　游酢
按宋史游酢传酢字定夫建州建阳人与兄醇以文行知名第进士调萧山尉近臣荐其贤召为太学录迁博士以奉亲不便求知河阳县范纯仁守颍昌府辟府教授纯仁入相复为博士签书齐州泉州判官晚得监察御史历知汉阳军和舒濠三州而卒　　游师雄按宋史游师雄传师雄字景叔京兆武功人第进士为仪州司户参军迁德顺军判官元佑初为宗正寺主簿迁军器监丞为陕西转运判官提点秦凤路刑狱入拜祠部员外郎加集贤校理为陕西转运使拜卫尉少卿出知邠州改河中府进直龙图阁知秦州徙知陕州卒师雄慷慨豪迈有志事功议者以用不尽其材为恨　　游辅
按莆田县志辅重和元年进士历知潮阳县值梅州猺贼起朝廷特除知梅州辅威名夙着比入境群盗敛迹遁去郡治肃然未满以忧解官诏起复知象州卒　　游操
按建阳县志操字存诚登宣和辛丑进士绍兴中为秘书省正字后自秘书少监权礼部侍郎晚号定庵居士　　游中孚
按崇安县志中孚字大信五夫里人参政李元知宣州会李成拥众攻城遣求援于太师岳飞中孚挟十骑由间道走太平见飞飞与饮中孚屡起请飞曰公姑饮援兵已至竟陵矣围遂解事平命之以官力辞不仕　　游次公
按建安县志次公字子明自号西池范成大帅桂林日次公实参阃幕有唱酬诗卷甚富尢长于词　　游少游按万姓统谱少游南丰人隆兴间进士摄永兴令郡吏督赋语侵少游少游叱曰剥民之政吾不忍为命杖之又取宗室武断者绳以法豪猾敛迹迁知庐陵县通判南安军皆有善政官至朝散大夫　　游仲鸿
按宋史游仲鸿传仲鸿字子正果之南充人淳熙二年进士第初调犍为簿李昌图荐之擢四川制置司干办公事制置使赵汝愚一见即知敬之汝愚移帅闽举仲鸿自代制置使京镗转运刘光祖亦交荐于朝绍熙四年差干办诸司粮料院庆元元年汝愚罢相仲鸿迁军器监主簿力丐外除知洋州越三年起知嘉定府擢利路转运判官数忤宣抚副使吴曦曦言仲鸿老病朝命易他部未几曦叛诛参政李璧奏除利路提点刑狱寻乞休致予祠而归迁中奉大夫嘉定八年卒绍定五年谥曰忠　　游九言
按建阳县志九言字诚之湖南参议之次子举江西漕司进士第历古田尉入监文思院孝庙攒宫有司妄费希赏九言上书极谏张栻帅广西时辟九言幕下栻弟杓帅金陵复辟九言抚干调全椒令开禧初为淮西安抚机宜寻知光化军充荆鄂宣抚参谋卒端平间特赠直龙图阁谥文端有语录诗文传世学者称为默斋先生　　游九功
按建阳县志九功字勉之一字禹成九言弟以荫补官累迁咸宁令辟充荆鄂宣抚司时德安遣戍兵溃归有反意九功即绝江抚谕众皆帖服嘉定中兴元失利九功知金州将兵备御收复邻疆除湖北运判知鄂州召为兵部郎出知泉州端平初召为司农少卿疏论奸贪加兼枢密副都承旨知庆元府以循吏称入权刑部侍郎丐祠再召不赴除待诏加宝谟阁直学士九功清慎廉恪倡明理学号受斋先生宝佑中谥文清　　游似
按宋史游似传似字景仁利路提点刑狱仲鸿之子嘉定十四年进士历迁吏部尚书嘉熙三年拜端明殿学士同签书枢密院事封南充县伯拜参知政事淳佑四年提举万寿观授知枢密院事进爵郡公五年拜右丞相七年特授观文殿大学士醴泉观使进爵国公十一年转两官致仕薨　　游汶
按万姓统谱汶字冶望德清人咸淳中历江西江东福建提刑俱有能声贾似道当国汶与论事忠诚恳切国亡隐居元参政蒲大全荐为福建路总管固辞不就尝大书衣背云前宋提刑今为百姓服之以出入焉　　游元
按万姓统谱元字淳夫直秘阁经之曾孙为人外和易而中介特读书必玩味欲知古人用心处尢深于易一日读坎卦有契几忘寝食服膺象山之学论议平实为文健赡举进士晚恩授安化簿就摄邑以理义训导邑士议减泉司铁课以利民邑邻溪峒凡讼关风化必恳恻开谕皆愧服再调赣县丞为长子銮主南岳祠往就养卒　　金
　　游完
按万姓统谱完崞州人大定初岁荒完曰赈赡三百余口冬给穷民衣袄五百套春秋以家财募人平治道路三百五十里北至太湖岭南至忻口及其老也以仁爱心勉励子孙　　元
　　游应祥
按崇安县志应祥字子善节和里人廌山先生七世孙宋末躬耕自晦操履端方元初以武彝直学迁学正　　游钦
按万姓统谱钦字敬仲崇安人应祥长子定夫世孙也幼受学于家庭绰有父风以省札为邵武县主簿积拜建阳县尹抚字催科各尽其道民咸怀德逮今不忘　　明
　　游钦祖
按万姓统谱钦祖字君卿曹州人洪武元年以贤良举知崇仁县严敏峭直吏不敢欺时版籍未明民有一户应数十户差役者乃遣青黄二册归并之田粮既明民无重困　　游志逊
按万姓统谱志逊上饶人慷慨有俊才洪武初为广西兴县丞入朝应制赋诗最佳擢监察御史举劾不避权豪尝以忠直见称后拜四川按察司佥事　　游子源按万姓统谱子源婺源人洪武壬戌年举明经授苏州府吴江县学教谕壬申秩满迁纪善训清江王世子时太祖高皇帝宠爱诸王师傅皆遴选耆儒为之特命礼部侍郎一吏部侍郎一内史二舆马仪&#以送王府僚属从王世子出迎始行君臣礼终行师生礼荣遇殊厚既而以老疾辞　　游福
按崇安县志福节和里人以人材授萧山县知县　　游端按江西通志端德化人永乐中由太学生任给事中弹劾无所顾忌升镇江守有惠政　　游芳
按万姓统谱芳字兰仲婺源人少年有至性受学汪仲鲁仲鲁扁其读书之室曰初月梅轩避难读书二年不出户通五经精博物理尝两预乡荐不利隐居教授以师道自任所编有皇明正音三十卷　　游明
按万姓统谱明字大升南昌丰城人天顺中为福建按察司佥事奉&#提督学校待诸生有恩义而尢以公廉著称满九载进副使仍提督学校未几成化间卒八郡诸生皆为位于僧寺而哭之　　游辉
按江西通志辉字公宪高安人成化贡生任浙江龙泉知县地多刁讼辉恩威兼笃民感其德居乡孝友慈爱闾里宗党无间言　　游渊
按临湘县志渊字汇海其先自江南徙居于此闭户穷经端方正直成化乡举任柳州府司李丁艰归服阕补叙州府政简刑清民怀吏畏卒于任　　游居敬
按延平府志居敬字行简南平人宋儒酢裔孙登嘉靖壬辰进士选翰林庶吉士改授监察御史以澄清自任巡视芦沟按商人匿税语侵司农司农竦然惮之巡视应天劾伪学捕奸党出为浙江按察佥事擢广东湖广大参复按察浙江历左右布政司丁内艰补原任丁外艰补山东擢都察院副都御史巡抚云南镇守沐朝弼恣横裁之以分义东川蛮酋阿堂作乱居敬请川贵兵诛之阿堂窘急自刎三省遂定沐朝弼衔居敬裁抑之言以讨堂不俟勘刻居敬坐逮杖系论戍碣石穆宗即位起南京刑部右侍郎寻转左高新郑再相居敬遂乞归越四月卒谕祭葬　　游震得按万姓统谱震得字汝潜婺源人嘉靖戊戌进士历官都御史　　游天庭
按漳浦县志天庭嘉靖庚戌进士官终辽东苑马寺卿　　游日章
