<!-- { "loadSidebar": true } -->
按魏书杨播传播字延庆自云弘农华阴人也本字元休太和中高祖赐改焉母王氏文明太后之外姑播少修整擢为中散累进北部给事中未几除龙骧将军转卫尉少卿与阳平王颐等出漠北击蠕蠕大获而还除左将军随车驾南讨至锺离师回播以诸军渡淮身自居后贼众遂围播播乃为圆陈以御之贼莫敢动遂拥众而济高祖壮之赐爵华阴子寻除右卫将军除太府卿进爵为伯景明初授华州刺史为御史王基所劾削除官爵延昌二年卒于家熙平中复其爵谥曰壮　　杨椿
按魏书杨播传播弟椿字延寿性宽谨初拜中散迁内给事与兄播并侍禁闱又领兰台行职改授中部曹析讼公正高祖嘉之转授宫舆曹少卿加给事中出为安远将军豫州刺史迁冠军将军济州刺史坐为平原太守崔敞所讼免官后降为宁朔将军梁州刺史寻以母老解还后武都氐杨会反假椿节都督西征诸军事行梁州刺史还兼太仆卿秦州羌吕苟儿泾州屠各陈瞻等聚众反诏椿为别将讨之缓师不进阴简精卒衔枚夜袭斩瞻传首入正太仆卿加安东将军正光五年除辅国将军南秦州刺史转授岐州寻加卫将军出除都督雍南豳二州诸军事建义元年迁司徒公永安初进位太保侍中元颢入洛椿子弟并从驾河北及庄帝还宫椿每辞逊还华阴逾年普泰元年为朱天光所害　　杨颖
按魏书杨播传播弟颖字惠哲本州别驾
　　杨顺
按魏书杨播传播弟顺字延和太和中起家奉朝请累迁直阁将军北中郎将预立庄帝之功封三门县开国公出为平北将军冀州刺史罢州还遇害　　杨津按魏书杨播传播弟津字罗汉本名延祚高祖赐名焉少端谨以器度见称年十一除侍御中散以敬慎见知迁符玺郎中转振威将军领监曹奏事令又为直寝迁太子步兵校尉高祖南征以津为都督征南府长史景明中拜左中郎将迁骁骑将军出除岐州刺史津巨细躬亲孜孜不倦以母忧去职延昌末起为右将军华州刺史还除北中郎将孝昌初加散骑常侍行定州事贼帅杜洛周围州城津尽力捍守诏加卫将军封开国县侯经涉三稔朝廷不能拯赴津长史李裔引贼逾城遂见拘执及葛荣吞洛周复为荣所拘守荣破始得还洛元颢内逼庄帝将亲出讨以津为中军大都督及颢败为司空加侍中朱荣死也以津为北道大行台并州刺史值朱仲远陷东郡乃还京师普泰元年遇害于洛太昌初谥曰孝穆　　杨暐
按魏书杨播传津弟暐字延季起家奉朝请稍迁散骑侍郎直合将军本州大中正孝昌初正武卫将军加散骑常侍安南将军庄帝初遇害于河阴　　杨钧
按魏书杨播传播族弟钧颇有干用自廷尉正为长水校尉中垒将军洛阳令出除中山太守入为司徒左长史又除徐州东荆州刺史还为廷尉卿拜恒州刺史转怀朔镇将以强济称后为抚军将军七兵尚书北道行台卒　　杨集始
按魏书氐杨难敌传鼠子集始为白水太守后起死以集始为征西将军武都王集始后朝于京师拜都督南秦州刺史安南大将军领护南蛮校尉汉中郡侯武兴王寻还武兴加督宁湘等五州诸军事后仇池镇将杨灵珍袭破武兴集始遂入萧赜景明初集始来降还授爵位归守武兴死谥安王　　杨公熙
按魏书氐杨难敌传武都公小眼子公熙袭爵后为假节别将守岐州为秦贼莫折天生所掳死于秦州　　杨腾按陕西通志腾华阴人文帝之舅腾妹为京兆王愉妃得处贵游景明初袭爵后为襄城太守甚有声称文帝即位位开府仪同三司薨赠司空雍州刺史谥曰贞　　杨令宝
按魏书裴叔业传武都人杨令宝有膂力善射仕萧鸾数为小将征战着效至谯郡太守遂参叔业归诚之谋景明初除辅国将军南兖州刺史封&#陵县开国子在淮南征战累着劳捷征拜冠军将军试守京兆内史卒追封邵陵县开国子赠征卤将军华州刺史　　杨令仁
按魏书裴叔业传杨令宝弟令仁亦随令宝立效前将军汝南内史　　杨引
按魏书杨引传引乡郡襄垣人也三岁丧父为叔所养母年九十三卒引年七十五哀毁过礼三年服毕恨不识父追服斩衰食粥粗服哀慕不改为郡县乡闾上状称美有司奏旌其纯孝　　杨绍先
按魏书氐杨难敌传集始死子绍先立拜都督南秦州刺史征卤将军汉中郡公武兴王绍先年幼委事二叔集起集义夏侯道迁以汉中归顺也萧衍白马戍主尹天保率众围之道迁求援于集起集义二人贪保边藩不欲救之唯集始弟集朗心愿立功率众破天保全汉川集朗之力也集义见梁益既定恐武兴不得久为外藩遂扇动诸氐推绍先僭称大号集起集义并称王外引萧衍为援建武将军傅竖眼攻武兴&#之执绍先送于京师遂灭其国以为武兴镇复改镇为东益州其后绍先奔还武兴复自立为王　　杨侃按魏书杨播传播子侃字士业袭爵华阴伯释褐太尉骑兵参军扬州刺史长孙稚请为录事参军雍州刺史萧宝夤据州反稚讨之除侃镇远将军为行台左丞转通直散骑常侍建义初除冠军将军东雍州刺史其年州罢除中散大夫为都督镇潼关还朝除右将军岐州刺史孝庄徙御河北除镇军将军度支尚书敷西县开国公及车驾南还以济河功进爵济北郡开国公万俟丑奴诱巴蜀大都督朱天光率众西伐诏侃以本官持节为关右慰劳大使还朝除侍中加卫将军右光禄大夫普泰初天光在关西遣侃子妇父韦义远招慰之立盟许恕其罪侃从兄昱恐为家祸令侃出应侃往赴之为天光所害子纯&#袭　　杨昱
按魏书杨播传播弟椿椿子昱字元晷起家广平王怀左常侍后除太学博士员外散骑侍郎延昌三年以本官带詹事丞久之转太尉掾孝昌初除征卤将军中书侍郎迁给事黄门侍郎除泾州刺史征还除吏部郎中武卫将军转北中郎将加安东将军除度支尚书转抚军徐州刺史寻假节车骑将军东南道都督元颢侵逼大梁除昱征东将军为南道大都督镇荥阳颢兵集城下招昱令降昱不从颢遂攻之城被擒颢既入洛除昱名为民孝庄还宫复前官朱兆之死也昱为东道行台后归乡里为朱天光所害　　杨辩
按魏书杨播传播弟顺顺子辩字僧达历通直常侍平东将军东雍州刺史　　杨仲宣
按魏书杨播传播弟顺顺子仲宣有风度才学自奉朝请迁太尉掾中书舍人通直散骑侍郎赐爵弘农男建义初迁通直常侍出为平西将军正平太守进爵为伯在郡有能名就加安西将军还京之日与父同遇害　　杨测
按魏书杨播传仲宣弟测朱衣直合亦见害
　　杨稚卿
按魏书杨播传测弟稚卿太昌中尚书右丞坐事死　　杨遁按魏书杨播传播弟津津子遁字山才为镇西府主簿累迁尚书郎庄帝北巡奉诏慰劳山东车驾入洛除尚书左丞又为光禄大夫永安末迁征东将军被害于洛太昌初谥曰恭定　　杨逸
按魏书杨播传播弟津津子逸字遵道起家员外散骑侍郎以功赐爵华阴县男转给事中建义初特除给事黄门侍郎领中书舍人寻除吏部郎中出为平东将军光州刺史逸为政爱人尤憎豪猾在州政绩尤美及其家祸尔朱仲远遣使害之太昌初谥曰贞　　杨谧按魏书杨播传逸弟谧字遵智辟太尉行参军历员外散骑常侍以功赐爵弘农伯镇军将军在晋阳为尒朱兆所害　　杨遵彦
按魏书杨播传谧弟遵彦武定中吏部尚书华阴县开国侯　　杨元让
按魏书杨播传播弟暐暐子元让尚书祠部郎中　　杨叔良按魏书杨播传播弟颖颖子叔良武定中新安太守　　杨暄按魏书杨播传播族弟钧钧长子暄卒于尚书郎　　杨顺按魏书杨机传机兄顺字元信梁郡太守
　　杨机
按魏书杨机传机字显略天水冀人祖伏恩郡功曹赫连屈丐时将家奔洛阳因以家焉机少有志节解褐奉朝请为京兆王愉国中尉迁给事中廷尉评延昌中行河阴县事当官正色不避权势明达政事甚有声誉荆州刺史杨大眼启为其府长史熙平中为泾州平西府长史转洛阳令迁镇军将军司州治中转别驾除中散大夫出除河北太守建义初拜平南将军光禄大夫行河南尹转廷尉卿徙卫尉卿出除华州刺史永熙中除度支尚书奉公正己时论许其清白与辛雄等并诛　　杨彪
按魏书裴叔业传杨令宝卒追封邵陵县开国子子彪袭爵永熙中征卤将军中散大夫齐受禅例降　　杨孝邕按魏书杨播传播弟椿椿子昱昱子孝邕员外郎走匿于蛮中潜结渠帅谋应齐献武王以诛朱氏微服入洛为人所告世隆收付廷尉掠杀之　　杨元就
按魏书杨播传播弟顺顺子仲宣仲宣子元就幼而俊拔收捕时年九岁牵挽兵人谓曰欲害诸尊乞先就死兵人以刀斫断其臂犹请死不止遂先杀之　　杨僧静按魏书杨机传机兄顺顺子僧静武定中太中大夫　　杨&#按魏书杨机传机兄子&#少有公干频为司州记室户曹从事早卒　　杨毗罗
按魏书杨机传机子毗罗解褐开府参军事卒于镇远将军　　杨衒之
按隋书经籍志杨衒之洛阳伽蓝记五卷（
按汉魏丛书衒之后
　魏人）

　　北齐
　　杨愔
按北齐书杨愔传愔字遵彦小名秦王弘农华阴人父津魏司空侍中愔儿童时口若不能言而风度深敏出入门闾未尝戏弄六岁学史书十一受诗易好左氏春秋及长能清言美音制风神俊悟容止可观人士见之莫不敬异有识者多以远大许之孝昌初以军功除羽林监赐爵魏男永安初拜通直散骑侍郎时年十八元颢入洛乘舆失守愔扈从达建州除通直散骑常侍及孝庄幽崩潜窜屡载属神武至信都遂投刺辕门署行台郎中转大行台右丞愔从兄幼卿为岐州刺史以直言忤旨见诛愔闻之悲惧因哀感发疾后取急就雁门温汤疗疾郭秀素害其能因致书恐之愔遂弃衣冠于水滨若自沉者变易名姓自称刘士安入嵩山与沙门昙谟征等屏居削迹又潜之光州因东入田横岛以讲诵为业海隅之士谓之刘先生神武知愔存遣愔从兄宝猗赍书慰喻仍遣光州刺史奚思业以礼发遣神武见之悦除太原公开府司马转长史复授大行台右丞封华阴县侯迁给事黄门侍郎又兼散骑常侍为聘梁使主至碻磝戍病不成行久之以本官兼尚书吏部郎中武定末超拜吏部尚书加侍中卫将军天保初以本官领太子少傅别封阳夏县男又诏监太史迁尚书右仆射尚太原长公主又拜开府仪同三司尚书右仆射改封华山郡公九年徙尚书令又拜特进骠骑大将军十年封开封王干明元年二月为昭帝所诛时年五十　　北周
　　杨穆
按周书杨宽传宽兄穆字绍叔魏永安中除华州别驾孝武末宽请以澄城县伯让穆诏许之仍拜中军将军金紫光禄大夫除车骑将军都督并州诸军事并州刺史卒于家赠骠骑大将军开府仪同三司华州刺史　　杨俭
按周书杨宽传宽兄俭字景则伟容仪有才行魏正始中起家侍御史加奉朝请迁员外散骑侍郎孝昌中除镇远将军顿丘太守元颢入洛授抚军将军孝庄反正废于家寻拜散骑常侍都督颍州诸军事颍州刺史建明中加征南将军金紫光禄大夫孝武初除卫将军北雍州刺史政尚宽惠夷夏安之孝武西迁除侍中骠骑将军大统初以本官行东秦州事加使持节当州大都督从破齐神武于沙苑封夏阳县侯七年领大丞相府谘议参军出为都督东雍华二州诸军事骠骑大将军开府仪同三司华州刺史八年卒于家赠本官谥曰静　　杨宽
