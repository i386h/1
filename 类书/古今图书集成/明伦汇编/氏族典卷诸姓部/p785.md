<!-- { "loadSidebar": true } -->
按金史刘玑传玑字仲璋益都人也登天德三年进士第大定初为太常博士改左拾遗兼许王府文学累除同知漕运司事授户部员外郎条上便宜数事擢潍州刺史徙知济州未几迁同知北京留守事坐曲法放免奴婢诉良者左降管州刺史明昌二年入为国子司业转祭酒寻擢太常卿承安二年卒　　刘仲洙按金史刘仲洙传仲洙字师鲁大兴宛平人大定三年登进士第历龙门主簿调深泽令寻以廉能进官一阶升河北西路转运司支度判官入为刑部主事六迁右司员外郎俄转吏部世宗谓宰臣曰人有言语敏辩而庸常不正者有语言拙讷而才智通达存心向正者如刘仲洙颇以才行见称然而口语甚讷也二十九年出为祁州刺史章宗即位除中都西京等路提刑副使先是田&#等以党罪废锢者三十余家仲洙知其冤上书力辩帝从之乃复&#官爵而党禁遂解明昌二年授并王傅兼同知大同府事寻改平阳移德州防御使升定海军节度使泰和八年卒　　刘昂按金史刘昂传昂字之昂兴州人大定十九年进士天资警悟律赋自成一家作诗得晚唐体尢工绝句调平凉路转运副使以母忧去职卜居洛阳有终焉之志有荐其才于章宗者泰和初自国子司业擢为左司郎中贾铉为言者所劾辞连昂降上京留守判官卒　　刘玮
按金史刘玮传玮字德玉咸平人也唐卢龙节度使仁敬之裔祖弘辽季镇懿州王师至弘以州降父君诏同知宣徽院事玮调安次丞由遵化县令补尚书省令史历户部主事监察御史累转尚书省都事迁户部员外郎升郎中改同知宣徽院事为使宋国信副使还授户部侍郎擢户部尚书世宗不豫参知政事既而为山陵使寻出知济南府事移镇河中明昌二年徙知大名府三年入拜尚书右丞明年卒　　刘瑜按金史刘瑜传瑜棣州人家贫甚母丧不能具葬乃质其子以给丧事明昌三年诏赐粟帛复其终身　　刘政按金史刘政传政洺州人性笃孝母老丧明政每以舌舐母目逾旬能视物母疾昼夜侍侧衣不解带刲股肉啖之者再三母死负土起坟庐于墓侧者三年防御使以闻除太子掌饮丞　　刘德基
按金史刘德基传德基大兴人贞佑元年特赐同进士出身守官边邑夏兵攻城德基坐厅事积薪其傍谓家人曰城破即焚我及城破其家人不忍纵火遂被执胁使跪降德基不屈乃系诸狱已而召问德基大骂不从遂害之　　刘頍
按金史刘頍传頍字元矩以大臣子孙充合门祇候调莘县令召为承奉班都知累迁西上东上合门使初南苑有唐旧碑书贞元十年御史大夫刘怦葬上见之曰苑中不宜有墓頍家本怦后诏赐頍钱改葬之三迁右宣徽使贞佑二年转左宣徽使明年致仕顷之起知开封府四年为御史中丞迁太子少师寻卒　　刘炳
按金史刘炳传炳葛城人每读书见前古忠臣烈士为国家画策虑万世安辄叹息景慕贞佑三年中进士第即日上书条便宜十事宣宗异焉补御史台令史　　刘兴哥
按金史杨沃衍传初大兵破西夏长驱而至关辅千里皆汹汹不安沃衍与其部将刘兴哥者率兵往来邠陇间屡战屡胜故大军猝不能东下兴哥凤翔虢县人起于群盗人呼曰热刘后于清化战死大兵至酹酒以吊西州耆老语之至为泣下　　刘秉德
按万姓统谱秉德容城人性安静恬退与物无竞贞佑间避地豫之许封山以教授为业兴定二年进士累官至郑州防御判官甚有能声　　刘天起
按金史粘葛奴申传刘天起者起于匹夫初甚庸鄙汴京戒严尝上书以言战国兵法平章白撒等信之令监造革车天兴元年授都招抚使顺儿之变天起不从为所杀同时一唐括招抚者亦不屈而死　　刘均按金史粘哥荆山传刘均者林虑人为亳州观察判官杨春既逐荆山纳款大兵胁均同降均佯应之归其家取朝服服之仰药而死　　刘完素
按金史刘完素传完素字守真河间人尝遇异人以酒饮守真大醉及寤洞达医术自号通元处士　　元　　刘伯林
按元史刘伯林传伯林济南人金末为威宁防城千户壬申降太祖太祖北还留伯林屯天成乙亥同木华黎攻破燕京戊寅同攻下太原平阳及火山闻喜诸州县时论欲徙闻喜民实天成伯林力争而止之在威宁十余年务农积谷与民休息邻境雕瘵而威宁独为乐土辛巳以疾卒谥忠顺　　刘肃
按元史刘肃传肃字才卿威州洺水人金兴定二年词赋进士为尚书省令史调新蔡令擢户部主事金亡依东平严实辟尚书省左司员外郎又改行军万户府经历世祖居潜邸以肃为邢州安抚使肃兴铁冶及行楮币公私赖焉中统元年擢真定宣抚使二年授左三部尚书四年卒子宪礼部侍郎愻大名路总管孙赓翰林学士承旨　　刘敏
按元史刘敏传敏字有功宣德青鲁人太祖师次山西敏时年十二从父母避地德兴禅房山兵至父母弃敏走大将怜而收养之帝见其貌伟召问所自俾留宿卫阅二岁能通诸部语帝嘉之赐名玉出于癸未授安抚使便宜行事兼燕京路征收税课等事己丑太宗即位改造行宫幄殿乙未城和林建万安宫设宫闱司局立驿传以便贡输既成宴赐甚渥辛丑春授行尚书省宪宗即位召赴行在所命与牙鲁瓦赤同政甲寅请以子世亨自代帝许之赐名塔塔儿台又赐其子世济名散祝台入宿卫帝伐宋幸陕右敏舆疾请见未几归燕卒　　刘黑马
按元史刘伯林传伯林子黑马名嶷字孟方以小字行袭父职为万户己丑太宗即位始立三万户以黑马为首庚寅睿宗入自大散关命黑马先由兴元东下至三峰山遇金大将与战破之甲午从破蔡州灭金乙未同征西川辛丑改授都总管寻命巡抚天下中统三年命兼成都路军民经略使卒谥忠惠　　刘容按元史刘容传容字仲宽其先西宁青海人徙云京容幼颖悟稍长喜读书其俗素尚武容亦善骑射然弗之好也中统初入侍皇太子每退直即诣国子祭酒许衡衡亦与进之至元十五年奉使江西归俄命为太子司议改秘书监未几出为广平路总管卒于官　　刘秉忠
按元史刘秉忠传秉忠字仲晦初名侃因从释氏又名子聪其先瑞州人也世仕辽为官族曾大父仕金为邢州节度副使因家焉庚辰岁木华黎取邢州以其父润为都统历巨鹿内丘两县提领所至皆有惠爱秉忠生而风骨秀异志气英爽不羁为节度府令史郁郁不乐即弃去隐武安山中天宁虚照禅师招致为僧世祖在潜邸海云禅师被召邀与俱行既入见应对称旨遂留藩邸世祖即位拜光禄大夫位太保参预中书省事秉忠既受命以天下为己任事无巨细凡有关于国家大体者知无不言十一年扈从至上都无疾卒谥文正无子以弟秉恕子兰璋后　　刘秉恕按元史刘秉忠传秉忠弟秉恕字长卿好读书年弱冠受易于刘肃遂明理学中统元年擢礼部侍郎二年迁吏部至元元年改嘉议大夫历彰德怀孟淄莱顺天太原五路总管所至皆有惠政召除礼部尚书历湖州平阳两路总管卒官　　刘斌
按元史刘斌传斌济南历城县人从济南张荣起兵为管军千户以功授中翼都统移屯襄阳军乏食斌知青陵多积谷率百骑夜发行污泽中五十余里遇敌兵败之得其粮数千斛迁官知中外诸军事乙卯升济南新旧军万户移镇邳州病卒谥武庄　　刘亨安
按元史刘亨安传亨安其先范阳人后迁辽东川州初木华黎经略辽东兄世英率宗族隶麾下以功充行军副总管奏授绛州节度卒于师无子命其族兄德仁袭职死木华黎承制命亨安领其众授镇国上将军亨安从军十年累着勋伐癸卯冬卒子贞嗣孙三人弘强&#　　刘通
按元史刘通传通字仲达东平齐河人也初从严实来归实荐于木华黎以为齐河总菅寻授镇国上将军左副都元帅济南知府德州总管行军千户卒子复亨袭为行军千户从严实略安丰通泰诸州中统元年奉旨戍和林还进武卫军副都指挥使至元二年进左翼侍卫亲军都指挥使十二年授昭信路总管迁黄州宣慰使十五年改太平路总管俄授镇国上将军卒子五人浩泽澧渊淮浩袭千户殁于兵泽澧俱蚤卒渊授武德将军淮安远大将军淮子无晦宣武将军　　刘整
按元史刘整传整字武仲先世京兆樊川人徙邓州穰城整沉毅有智谋善骑射金乱入宋隶荆湖制置使孟珙麾下累迁潼川十五军州安抚使知泸州军州事中统二年整入附世祖嘉其来授夔州行省三年入朝授行中书省于成都潼川两路同列嫉整功将谋陷之整惧请分帅潼川改潼川都元帅至元三年迁昭武大将军南京路宣抚使五年迁镇国上将军都元帅八年升参知河南行中书省事改行淮西枢密院事十一年升骠骑卫上将军行中书省左丞十二年卒谥武敏子垣尝从父战通泉埏管军万户均榷茶提举垓都元帅孙九人克仁知房州　　刘好礼
按元史刘好礼传好礼字敬之汴梁祥符人父仲泽金大理评事徙家保定之完州好礼幼有志知读书至元元年以廉希逸荐召见言事称旨七年迁益兰州等五部断事官以比古之都护十年北方诸王叛执好礼十七年好礼间道南走至昌州入见十八年授嘉议大夫澧州路总管入为刑部尚书俄改礼部又改吏部二十一年出为北京路总管再入为户部尚书卒子晸为河西陇右道肃政廉访使　　刘思敬
按元史刘斌传斌子思敬赐名哈八儿都袭父职为征行千户至元三年授怀远大将军十七年授正奉大夫江西行省参知政事二十年卒谥忠肃子思恭字安道累官昭毅大将军思义宣武将军　　刘国杰
按元史刘国杰传国杰字国宝本女直人也姓乌古伦后入中州改姓刘氏父德宁为宗王斡臣必阇赤国杰少从军涟海为队长至元六年以千户从张弘范戌万山堡宋兵来攻国杰以数百人败之由是有名从略荆南抵归峡还破宋兵襄阳下火炮伤股裹创复战世祖闻其勇召见迁武德将军从伯颜南征败孙虎臣复从阿&#取淮南击张世杰加怀远大将军赐号霸都国杰行第二因呼之曰刘二霸都而不名霸都华言敢勇之士也宋亡入朝加佥书西川行枢密事将卫兵定北方十八年加辅国上将军十九年召为征东行省左丞二十三年朝廷以湖广重地且多盗拜本省左丞国杰至首平湖南盗李万二明年广东盗起国杰破之二十七年江西盗起龙泉下令往击之诸将交谏曰此他省盗也国杰曰纵寇生患岂可以彼此言乃选轻兵弃旗鼓去缨饰一日夜趋贼境日暮忽收兵去堡中民望见怪之莫知其谁明日又忽至贼众惊乱官军搏之所擒杀甚众还兵桂东以先后功加湖广右丞二十八年置湖广等处行枢密院迁副使成宗即位加荣禄大夫湖广行省平章政事大德五年罗鬼女子蛇节反陷贵州诏国杰讨之贼平进光禄大夫八年还镇卒子脱欢湖广行省平章政事尚宪宗孙女　　刘哈剌八都鲁
按元史刘哈剌八都鲁传哈剌八都河东人本姓刘氏世业医至元八年以近臣言召见留侍左右初赐名哈剌斡脱赤十七年擢太医院管勾昔里吉叛宗王别里铁穆而奉命往征之哈剌八都鲁从行王奏为其府长史进击昔里吉大破擒之王命哈剌八都献俘行宫以功授和林等处宣慰副使二十三年升同知宣慰司事二十四年升宣慰使帝更其名曰察罕斡脱赤二十七年迁正奉大夫河东山西道宣慰使居二年召还以为肇州宣慰使别赐名曰哈剌八都鲁三十一年以为咸平宣慰使元贞元年召为御史中丞行至懿州病卒　　刘因
