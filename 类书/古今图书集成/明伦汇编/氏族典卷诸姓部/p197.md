<!-- { "loadSidebar": true } -->
按晋书裴秀传秀从弟楷字叔则父徽魏冀州刺史楷明悟有识量弱冠知名锺会荐之于文帝辟相国掾迁尚书郎贾充改定律令以楷为定科郎武帝为抚军妙选僚采以楷为参军事吏部郎楷风神高迈容仪俊爽博涉群书特精理义时人谓之玉人转中书郎出入宫省见者肃然改容武帝登阼拜散骑侍郎累迁散骑常侍河内太守入为屯骑校尉右军将军转侍中楷子瓒娶杨骏女然楷素轻骏与之不平骏既执政乃转为卫尉迁太子少师优游无事默如也及骏诛楷以婚亲收付廷尉将加法楷容色不变举动自若索纸笔与亲故书赖侍中傅祇救护得免犹坐去官太保卫瓘太宰亮称楷真正不阿附宜蒙爵土乃封临海侯食邑二千户代楚王玮为北军中候加散骑常侍玮怨瓘亮斥己任楷楷闻之不敢拜转为尚书楷长子舆先娶亮女女适卫瓘子楷虑内难未已求出外镇除安南将军假节都督荆州诸军事垂当发而玮果矫诏诛亮瓘玮以前夺己中候又与亮瓘婚亲密遣讨楷楷匿于妻父王浑家得免难玮既伏诛以楷为中书令加侍中管机要楷有渴利疾不乐处势王浑为楷请不听就加光禄大夫开府仪同三司疾卒时年五十五谥曰元　　裴绰
按晋书裴秀传秀从弟楷楷弟绰字季舒官至黄门侍郎长水校尉　　裴浚
按晋书裴秀传秀封巨鹿郡公薨子浚嗣位至散骑常侍早卒浚庶子憬不惠别封高阳亭侯以浚少弟頠嗣　　裴頠
按晋书裴秀传秀子頠字逸民弘雅有远识博学稽古自少知名贾充表秀有佐命之勋不幸嫡长丧亡遗孤稚弱頠才德英茂足以兴隆国嗣诏頠袭爵頠固让不许太康二年征为太子中庶子迁散骑常侍惠帝即位转国子祭酒兼右军将军初頠兄子憬为白衣頠论述世勋赐爵高阳亭侯杨骏将诛也頠领左军将军屯万春门及骏诛以功封武昌侯頠请以封憬帝竟封頠次子该頠苦陈请以封憬该时尚主故帝不听累迁侍中尚书加光禄大夫每授一职未尝不殷勤固让表疏十余上頠深虑贾后乱政旦夕劝说从母广城君令戒谕贾后亲待太子迁尚书左仆射侍中如故頠虽后之亲属然雅望素隆四海不谓之以亲戚进也惟恐其不居位俄复使頠专任门下固让不听愍怀太子之废也頠与张华苦争不从初赵王伦谄事贾后頠甚恶之伦数求官頠与张华复固执不许由是深为伦所怨伦又潜怀篡逆欲先除朝望因废贾后之际遂诛之时年三十四二子嵩该伦亦欲害之梁王肜东海王越称頠父秀有勋王室不宜灭其后嗣故得不死徙带方惠帝反正追复頠本官改葬以卿礼谥曰成以嵩嗣爵为中书黄门侍郎该出后从伯为散骑常侍并为乞活贼陈午所害　　裴盾
按晋书裴秀传秀从弟康康子盾少历显位永嘉中为徐州刺史刘元海将赵固杀之　　裴邵
按晋书裴秀传盾弟邵字道期元帝为安东将军以邵为长史征为太子中庶子随东海王越出项卒于军中　　裴舆
按晋书裴秀传秀从弟楷楷子舆字祖明少袭父爵官至散骑侍郎　　裴瓒
按晋书裴秀传楷子瓒字国宝中书郎杨骏之诛为乱兵所害　　裴宪
按晋书裴秀传楷子宪字景思初侍讲东宫历黄门吏部郎王浚承制以为尚书永嘉末王浚为石勒所破枣嵩等莫不谢罪军门惟宪及荀绰恬然私室勒素闻其名待以宾礼署从事中郎出为长乐太守迁司徒及季龙之世弥加礼重宪有二子挹&#&#与河间邢鱼有隙鱼窃乘&#马奔段辽为人所获诬&#使己季龙悉诛挹&#宪亦坐免未几复以为右光禄大夫司徒太傅竟卒于石氏以族人峙子迈为嗣　　裴遐按晋书裴秀传秀从弟绰绰子遐善言元理东海王越引为主簿后为越子毗所害　　裴苞
按晋书南阳王模传模表遣世子保为西中郎将东羌校尉镇上邽秦州刺史裴苞拒之模使帐下都尉陈安率众攻苞苞奔安定太守贾匹以郡迎苞　　裴昶按晋书裴嶷传嶷父昶司隶校尉
　　裴武
按晋书裴嶷传嶷兄武元菟太守
　　裴嶷
按晋书裴嶷传嶷字文冀河东闻喜人清方有干略累迁至中书侍郎转给事黄门郎荥阳太守属天下乱嶷兄武先为元菟太守嶷遂求为昌黎太守至郡久之武卒嶷被征乃将武子开送丧俱南既达辽西道路梗塞乃与开投廆时诸流寓之士见廆草创并怀去就嶷首定名分为群士启行廆甚悦以嶷为长史委以军国之谋及悉独官寇逼城下廆问策于嶷遂陷寇营廆威德于此甚振将遣使献捷于建邺妙简行人令嶷将命使还出为辽东相转乐浪太守　　裴开按前燕录武子开字士先与嶷同归仕廆任为车骑司马才略深远屡进奇策于廆事多纳用寻转军谘祭酒　　裴诜
按前秦录诜河西解县人晋武威太守粹之子也仕晋太常卿避地凉州坚克河西诜与兄子慬自河西归桑梓复居解县洗马川遂号洗马裴慬仕秦大鸿胪生二子天恩天寿　　宋
　　裴昧
按宋书裴松之传松之祖昧光禄大夫
　　裴珪
按宋书裴松之传松之父珪正员外郎
　　裴松之
按宋书裴松之传松之字世期河东闻喜人年八岁学通论语毛诗博览坟籍立身简素年二十拜殿中将军以事难不行拜员外散骑侍郎义熙初为吴兴故鄣令在县有绩入为尚书祠部郎高祖北伐领司州刺史以松之为州主簿转治中从事史既克洛阳高祖召为世子洗马除零陵内史征为国子博士太祖元嘉三年诛司徒徐羡之等分遣大使巡行天下松之使湘州兼散骑常侍班宣诏书松之甚得奉使之义论者美之转中书侍郎司冀二州大中正上使注陈寿三国志既成奏上上善之出为永嘉太守勤恤百姓吏民便之入补通直为常侍复领二州大中正寻出为南琅邪太守十四年致仕拜中散大夫寻领国子博士进太中大夫卒时年八十　　裴骃
按宋书裴松之传松之子骃南中郎参军着司马迁史记集解行于世　　裴寿孙
按梁书裴邃传邃祖寿孙为宋武帝前军长史　　南齐　　裴昭明
按南齐书裴昭明传昭明河东闻喜人宋太中大夫松之孙也父骃南中郎参军昭明为太学博士元徽中出为长沙郡丞历祠部通直郎永明三年使魏还为始安内史迁射声校尉九年复遣北使建武初为王元邈安北长史广陵太守历郡皆有勤绩常谓人曰人生何事须聚蓄一身之外亦复何须子孙若不才我聚彼散若能自立则不如一经故终身不治产业中兴二年卒　　裴顗
按南齐书裴昭明传昭明从祖弟顗字彦齐升明末为奉朝请齐台建世子裴妃须外戚谱顗不与遂分籍太祖受禅上表诽谤挂冠去伏诛　　裴仲穆
按梁书裴邃传邃父仲穆骁骑将军
　　梁
　　裴髦
按陈书裴忌传忌祖髦梁中散大夫
　　裴邃
按梁书裴邃传邃字渊明河东闻喜人魏襄州刺史绰之后也十岁能属文善左氏春秋齐建武初刺史萧遥昌引为府主簿举秀才对策高第奉朝请东昏践阼始安王萧遥光为扬州刺史引邃为参军后遥光败邃还寿阳值刺史裴叔业以寿阳降魏邃遂随众北徙魏主宣武帝雅重之以为司徒属中书郎魏郡太守魏遣王肃镇寿阳邃固求随肃密图南归天监初还朝除后军谘议参军邃求边境自效以为辅国将军庐江太守加右军将军五年征邵阳洲以功封夷陵县子迁冠军长史广陵太守左迁为始安太守未及至郡会魏攻宿预诏邃拒焉迁右军谘议参军豫章王云麾府司马出为竟陵太守迁游击将军朱衣直阁直殿省寻迁假节明威将军西戎校尉北梁秦二州刺史还为给事中云骑将军朱衣直阁将军迁大匠卿普通二年义州刺史文僧明以州叛入于魏以邃为假节信武将军督众军讨焉义州平除持节督北徐州诸军事信武将军北徐州刺史未之职又迁督豫州北豫霍三州诸军事豫州刺史镇合肥四年进号宣毅将军大军北伐以邃督征讨诸军事卒于军中追赠侍中左卫将军进爵为侯谥曰烈　　裴子野按梁书裴子野传子野字几原河东闻喜人晋太子左率康八世孙兄黎弟楷绰&#有盛名所谓四裴也子野生而偏孤为祖母所养年九岁祖母亡泣血哀恸家人异之少好学善属文起家齐武陵王国左常侍右军江夏王参军遭父忧去职居丧尽礼天监初尚书仆射范云嘉其行将表奏之会云卒不果久之除右军安成王参军俄迁兼廷尉正时三官通署狱牒子野尝不在同僚辄署其名奏有不允子野从坐免职二年吴平侯萧景为南兖州刺史引为冠军录事府迁职解时中书范缜与子野未遇闻其行业而善焉会迁国子博士乃上表让之寻除尚书比部郎仁威记室参军出为诸暨令高祖以为著作郎掌国史及起居注顷之兼中书通事舍人寻除通直正员郎又敕掌中书诏诰迁中书侍郎大通元年转鸿胪卿寻领步兵校尉子野在禁省十余年静默自守未尝有所请谒二年卒官年六十二赠散骑常侍谥曰贞子　　裴之高
按梁书裴邃传之高字如山邃兄中散大夫髦之子也起家州从事新都令奉朝请迁参军颇读书少负意气常随叔父邃征讨寿阳之役邃卒于军所之高隶夏侯夔平寿阳仍除平北豫章长史梁郡太守封都城县男时魏汝阴来附敕之高应接仍除假节&#勇将军颍州刺史父忧还京起为光远将军合讨阴陵盗贼平之以为谯州刺史又还为左军将军出为南谯太守监北徐州迁员外散骑常侍寻除雄信将军西豫州刺史侯景乱之高率众入援元帝以为侍中护军将军到江陵承制除特进金紫光禄大夫卒时年七十三赠侍中仪同三司谥曰恭　　裴之平
按梁书裴邃传之平字如原之高第五弟也少随邃征讨以军功封都亭侯历武陵王常侍扶风弘农二郡太守不行徐谯州长史阳平太守拒侯景城陷后迁散骑常侍右卫将军太子詹事　　裴之横
按梁书裴邃传之横字如岳之高第十三弟也少好宾游重气侠不事业产太宗在东宫以为河东王常侍直殿主帅迁直阁将军侯景乱出为贞威将军隶鄱阳王范讨景范薨之横率众与兄之高同归元帝承制除散骑常侍廷尉卿出为河东内史又随王僧辩拒侯景于巴陵景退迁持节平北将军东徐州刺史中护军封豫宁侯除吴兴太守后江陵陷齐遣上党王高涣挟贞阳侯攻东关晋安王纲承制以之横为使持节镇北将军徐州刺史都督众军出守蕲城之横营垒未周而魏军大至兵尽矢穷遂于阵没时年四十一赠侍中司空谥曰忠壮子凤宝嗣　　裴之礼
按梁书裴邃传邃子之礼字子义自国子生擢第补邵陵王国左常侍信威行参军王为南兖除长流参军未行仍留宿卫补直阁将军父忧服阕袭封因请随军除云麾将军迁散骑常侍又别攻魏广陵城平之除信武将军西豫州刺史加轻车将军除黄门侍郎迁中军宣城王司马寻为都督北徐仁雎三州诸军事信武将军北徐州刺史征太子左卫率兼卫尉卿转少府卿卒谥曰壮　　裴畿
按梁书裴邃传邃兄髦之子之高之高子畿累官太子右卫率隽州刺史西魏攻陷江陵畿力战死之　　裴謇按梁书裴子野传子野子謇官至通直郎
　　陈
　　裴忌
