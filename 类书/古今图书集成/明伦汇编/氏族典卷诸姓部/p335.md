<!-- { "loadSidebar": true } -->
按万姓统谱尚朱庐江知县
　　轩能
按万姓统谱能曲周人嘉靖举人


　浑姓部杂录
演繁露刘禹锡集送浑大夫赴丰州其诗曰凤衔新诏降恩华又见旌旗出浑家然则浑姓侧声也
　繁姓部汇考
左传
　　定公四年
定公四年刘文公合诸侯于召陵将长蔡于卫卫侯使祝佗私于苌弘曰闻诸道路不知信否若闻蔡将先卫信乎苌弘曰信蔡叔康叔之兄也先卫不亦可乎子鱼曰以先王观之则尚德也昔武王克商成王定之选建明德以藩屏周故周公相王室以尹天下于周为睦分鲁公以大路大旗夏后氏之璜封父之繁弱殷民六族条氏徐氏萧氏索氏长勺氏尾勺氏使帅其宗氏辑其分族将其类丑以法则周公用即命于周是使之职事于鲁以昭周公之明德分之土田陪敦祝宗卜史备物典策官司彝器因商奄之民命以伯禽而封于少&#之虚分康叔以大路少帛綪茷旃旌大吕殷民七族陶氏施氏繁氏锜氏樊氏饥氏终葵氏封畛土略自武父以南及圃田之北竟取于有阎之土以共王职取于相土之东都以会王之东搜聃季授土陶叔授民命以康诰而封于殷虚皆启以商政疆以周索郑樵通志
　　以族为氏
繁氏音婆左传商人七族有繁氏汉有御史大夫繁延寿望出颍川上党

　昆姓部汇考
凌迪知万姓统谱
　　昆姓
昆己姓夏诸侯昆吾之后


　温姓部汇考
国语
　郑语
史伯对郑桓公曰夫为高辛氏火正以淳耀惇大天明地德光昭四海故命之曰祝融其功大矣夫成天地之大功者其子孙未尝不章虞夏商周是也虞幕能听协风以成物乐生者也夏禹能单平水土以品处庶类者也商契能和合五教以保于百姓者也周弃能播殖百谷疏以衣食民人者也其后皆为王公侯伯祝融亦能昭显天地之光明以生柔嘉材者也其后八姓于周未有侯伯佐制物于前代者昆吾为夏伯矣大彭豕韦为商伯矣当周未有己姓昆吾苏顾温董
注
五国皆昆吾之后别封者
董姓鬷夷豢龙则夏灭之矣彭姓彭祖豕韦诸稽则商灭之矣秃姓舟人则周灭之矣妘姓邬郐路逼阳曹姓邹莒皆为采卫或在王室或在夷翟莫之数也　在王室苏子温子也在夷翟莒逼阳也而又无令闻必不兴矣斟姓无后融之兴者其在芈姓乎唐书
　　宰相世系表
温氏出自姬姓唐叔虞之后以公族封于河内温因以命氏又&#至食采于温亦号温季汉有温疥封侯谥曰顺生仁仁子何始居太原祁县何六代孙序字次房后汉护羌校尉二子寿益寿邹平侯相益字伯起兖州刺史生恕孙恢魏扬州刺史生济南太守恭恭二子羡憺憺晋河东太守生峤字太真江州刺史始安忠武公从子楷随桓谧奔于后魏兄孙奇冯翊太守曾孙裕太中大夫生君攸　温氏宰相一人彦博
郑樵通志
　　以邑为氏
晋
邑

温氏姬姓唐叔虞之后晋郄至为温大夫号温季因以为氏按姓纂唐表皆言唐叔虞之后以公族封于河内此即郄至之封言郄至食采于温亦号温季一事分而为二误矣温今河南温县是也汉功臣表温疥封侯疥孙何始居太原又有温氏改温氏王圻续文献通考
　　同姓异派
温氏有二唐叔虞之后封温以封为氏又温氏改为温氏廖用贤尚友录
　　温姓
温平原商音又望出汲郡清河


　论姓部汇考
郑樵通志
　　外国大姓
论氏吐蕃大姓禄东赞生论钦陵钦陵生赞婆生弓仁唐左卫大将军生&#偕伾惟真惟明惟贤惟明检校工部尚书鄜坊节度惟贤右羽林大将军宋论九龄登科华州人

　屯姓部汇考
凌迪知万姓统谱
　　屯姓
屯浑沌氏之后去水为屯望出巴郡


　闻姓部列传
　　宋
　　闻见昌
按万姓统谱见昌古筠人咸平中登进士第
　　闻舜举
按郑樵通志宋登科有闻舜举
　　闻韶
按万姓统谱韶光州人开禧间知象山县事
　　明
　　闻良甫
按万姓统谱良甫德清人才行超卓洪武中为监察御史累升大理少卿出使暹罗国官至广东按察使　　闻启祥按浙江通志启祥字子将钱塘人综博群书工制举业尝入京师已及国门忽意不自得趣车径返后屡以荐被征坚辞不赴着有自娱斋稿　　闻宗范
按浙江通志宗范天台人由荐官仓监
　　闻宗远
按浙江通志宗远天台人由荐官学正
　　闻仲彬
按万姓统谱仲彬桐庐人永乐中由乡举入太学授工部主事在任勤能寻升吏曹郎中官至湖广布政司右参议　　闻昌辉
按万姓统谱昌辉余姚人天顺进士
　　闻钊
按万姓统谱钊常熟人成化进士任南京大理左评事进左寺副升左寺正会给事中方向与中贵构怨事下钊议竟抵中贵于法遂为所排左迁知华容县卒于官　　闻璋
按万姓统谱璋字廷实鄞人父可信敦朴善良与物无竞人侮之弗校或以事谋之辄殚其心时称长者璋世其德益宽大坦夷待人以诚家颇丰殖人贷之辄应或逋不偿不责其偿已而复贷辄复应之以甲户应里役所隶户或贫不及官输辄代之输而徐使偿之弗偿辄复置之居家孝友恭俭内外雍俞处族众尤谦谦执礼尊长或督过辄长跪请罪必得解乃已闾里慕之谓岩穴笃行君子也以孙渊贵累赠刑部尚书　　闻元奎
按万姓统谱元奎人性诚直笃于伦理事父母先后左右周旋恳至友爱同产尤异恒情仲弟元璧蚤世抚其诸孤而教之有成一如己子与人交敬而有辨非分所宜得不辄取一介以贡授江阴训导迁上海教谕胥以身作范造士为多　　闻元璧
按万姓统谱元璧璋子仁孝好施有父风然侃侃不阿阔度而高朗孤弱者多倚以为植竟不寿以子渊贵累赠刑部尚书　　闻渊
按明外史闻渊传渊字静中鄞人弘治十八年进士初授礼部主事已改刑部杨一清为吏部调渊稽勋员外郎历考功郎中改掌文选迁南京右通政嘉靖初擢应天府尹改尹顺天累迁南京兵部右侍郎召为刑部右侍郎迁左进南京刑部尚书就移吏部召为刑部尚书周用卒代为吏部尚书年七十乞骸骨归家居十四年卒先累加太子太保卒赠少保谥庄简渊居官始终一节晚扼权相功名颇损　　闻忠言
按靖江县志忠言弘治间例监任澧州吏目
　　闻廷训
按靖江县志廷训弘治间例监生
　　闻泽
按万姓统谱泽元奎子正德甲戌进士历兵部职方主事武库员外郎进车驾郎中江西布政司左参议以疾卒居家孝友服官忠勤人谓克承世德云　　闻源按万姓统谱源嘉靖壬午举人工部郎中
　　闻贤
按贵州通志贤永宁人嘉靖辛丑科进士官推官　　闻应龙按太仓州志应龙字征甫嘉靖丙午举人
　　闻实
按贵州通志实永宁人嘉靖丙午科举人官国子监学正　　闻宗时
按万姓统谱宗时鄞人教授闻理子宗时性至孝幼丧母奉继母诚顺笃至嘉靖丙辰倭贼突至举家窜避宗时扶父出而遇贼胁取金钱不得拔刀欲杀父宗时以身翼蔽泣求自代遂饮刃而死尸诸田闾父遂得释时家奴李三抱宗时幼子不忍舍去亦被贼刀截左耳并刲其面屡死屡苏人共伤之　　闻道立
按贵州通志道立永宁人隆庆庚午科举人官员外　　闻大道按太仓州志大道字元周复姓龚万历己卯举人授东阳知县　　闻铧
按邵武府志铧巡检
　　闻钦
按邵武府志钦仓大使
　　闻广
按罗田县志广丰县主簿
　　闻大成
按衡州府志大成字子尚黄州罗田人明末居江西授监纪推官避酃水西山中酃令韩具瞻以书招之不赴已而械致之谈笑吟&#自若或劝之委蛇自全者唾弗顾卒就死于郡　　闻龙
按浙江通志龙字隐鳞人有至性当为从父后恋所生不欲往习岐黄以父暮年非药饵不扶也晨起察色切脉寝则伺其喘息以为常从母金病乃往为其后年至八十一而终

　敦姓部汇考
郑樵通志
　　平声
敦氏陈留风俗传敦氏姞姓之后
廖用贤尚友录
　　敦姓
敦陈留姞姓之后又云秦史敦之后


　孙姓部汇考
汉书
　　夏侯婴传
初婴为滕令奉车故号滕公及曾孙颇尚主主随外家姓号孙公主故滕公子孙又为孙氏唐书
　　宰相世系表
孙氏出自姬姓卫康叔八世孙武公和生公子惠孙惠孙生耳为卫上卿食采于戚生武仲乙以王父字为氏乙生昭子炎炎生庄子纥纥生宣子生桓子良夫良夫生文子林父林父生嘉世居汲郡晋有孙登即其裔也又有出自芈姓楚蚡冒生王子蒍章字无钩生蒍叔伯吕臣孙蒍贾伯嬴生蒍艾猎即令尹叔敖亦为孙氏又有出自妫姓齐田完字敬仲四世孙桓子无宇无宇二子恒书书字子占齐大夫伐莒有功景公赐姓孙氏食采于乐安生凭字起宗齐卿凭生武字长卿以田鲍四族谋为乱奔吴为将军三子驰明敌明食采于富春自是世为富春人明生髌髌生胜字国辅秦将胜生盖字光道汉中守生知字万方封武信君知生愈字甚然二子丰益益字元器生卿字伯高汉侍中生凭字景纯将军二子届询询字会宗安定太守二子鸾骐鸾生爰居爰居生福为太原太守遇赤眉之难遂居太原中都太原之族有岚州刺史昉生存进安定太守询次子骐字士龙安邑令二子通敻通子孙世居清河后魏有清河太守灵怀武德中子孙因官徙汝州郏城灵怀曾孙茂道安邑令骐少子敻字子远后汉天水太守徙居青州生厚字重殷大将军掾生瑶字良玉中郎将生邃字伯渊清河太守生倏字士彦洛阳令生国字明元尚书郎生&#字元志汉阳太守二子锺旃锺吴先主权即其裔也旃字子之太原太守二子炎历炎字叔然魏秘书监生倰字仲觚太官令生道恭字雅逊晋长秋卿二子顗芳顗字士若芳中书令子烈避赵王伦之难徙居昌黎生岳前燕侍中子孙称昌黎孙氏历幽州刺史右将军生旗字伯旗平南将军坐与孙秀合谋夷三族顗避地河朔居武邑武遂生辉字光休后赵射声校尉生纬字元文幽州都督生周字季洽后燕高阳王文学生敬仁字士和北燕司隶功曹二子苑蔚蔚字伯华一字叔炳后魏秘书监枣强戴男二子伯礼方嗣　孙氏宰相二人清河有茂道武邑有偓
郑樵通志
　　以字为氏
卫
人字

孙氏姬姓卫武公之后也武公和生公子惠孙惠孙生耳为卫上卿食邑于戚生武仲亦曰孙仲以王父字为氏孙仲生炎曰孙昭子自昭子六世至孙嘉世居汲郡晋有孙登即其裔也又有孙氏芈姓楚令尹孙叔敖之后也又有孙氏妫姓齐陈敬仲四世孙孙桓子无宇之后也或言桓子之子书伐莒有功齐景公赐姓孙氏非也以字为氏何用赐为此当是桓子祖父字也桓子曾孙武以齐之田鲍四族谋为乱奔吴为将武之子明食邑于富春自是世为富春人　　同名异实孙氏有三卫公子惠孙之后以字为氏又楚有芈姓之孙齐有妫姓之孙皆以字为氏廖用贤尚友录
　　孙姓
孙乐安宫音又望出太原


　盆姓部汇考
凌迪知万姓统谱
　　盆姓
盆齐郡盆城子之后


　源姓部汇考
魏书
　　源贺传
源贺自署河西王秃发&#檀之子也&#檀为乞伏炽盘所灭贺自乐都来奔贺伟容貌善风仪世祖素闻其名及见器其机辩赐爵西平侯加龙骧将军谓贺曰卿与朕源同因事分姓今可为源氏唐书
　　宰相世系表
源氏出自后魏圣武帝诘汾长子匹孤七世孙秃发&#檀据南凉子贺降后魏太武见之曰与卿同源可改为源氏位太尉陇西宣王生侍中冯翊惠公怀怀二子子邕子恭子恭字灵顺中书监临汝文献公周隋之际居邺郡安阳太守生彪字文宗隋莒州刺史临颍县公生师民梁肃集
　　郑州原武县丞崔君夫人源氏墓志铭
