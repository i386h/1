<!-- { "loadSidebar": true } -->
按明外史邓藩锡传藩锡字晋伯金坛人崇祯七年进士历知龙岩嵊二县迁南京兵部主事十五年迁兖州知府大兵薄城藩锡与监军参议王维新同知谭丝曾文蔚通判阎鼎推官李昌期滋阳知县霍芳声副将丁文明王府长史俞起蛟等分门死守力不支城破维新犹力战被二十一创乃死藩锡受缚不降被杀妾闻&#子投井死鲁王以派亦被杀昌期永年人芳声忻州人并起家进士皆死有樊吉人者元城人由进士官兵部主事擢山东兵备佥事未行遇变自刎死起蛟钱塘人由贡生历官鲁府长史及王被难起蛟率亲属二十三人殉之文明亦战死事闻赠恤有差　　邓祖禹
按明外史张绍登传绍登崇祯中为应城知县九年贼来攻绍登乞援于上官副将邓祖禹来救贼大至祖禹不屈死　　邓谦
按明外史张秉文传崇祯十一年冬大兵下济南参议邓谦等分门死守援兵不至明年正月二日城破死之谦孝感人进士战于城上与季父有祯偕死母莫氏匿民间不食死　　邓顺
按河南通志顺鲁山人举进士博学有治才仕至礼部郎中
　宁姓部汇考
廖用贤尚友录
　　宁姓
宁齐郡征音卫康叔之后至成公生季亹食采于宁以邑为氏
　郑姓部列传二
　　唐
　　郑元
按唐书郑善果传善果从父兄元字德芳隋沛国公译之子袭爵累迁右卫将军更封莘国公大业末出为文城郡守高祖兵兴遣将张纶西略地攻拔其城系致军门释之授太常卿后转左武候大将军坐事免起为宜州刺史以老致仕卒谥曰简元干敏所至常有誉从孙杲武后世终天官侍郎　　郑善果
按唐书郑善果传善果郑州荥泽人父诚周大将军开封县公讨尉迟迥战死善果以死事子袭爵隋开皇初进封武德郡公为沂州刺史累擢太子左庶子更封荥阳郡公未几检校大理卿坐事免会山东平持节为招抚大使以选举失实除名后历刑部尚书贞观初出为岐州刺史以累去复拜江州刺史卒　　郑元瑾按万姓统谱元瑾荥阳人武德初为蒲圻令在任多善政　　郑兴
按万姓统谱兴孝义人贞观初有孝义称因名其县　　郑世翼按唐书崔信明传扬州录事参军郑世翼者骜倨数恌轻忤物世翼郑州荥阳人周仪同大将军敬德孙贞观时坐怨谤流死巂州　　郑惟忠
按唐书郑惟忠传惟忠宋州宋城人第进士补井陉尉天授中擢左司御胄曹参军事迁水部员外郎中宗立擢黄门侍郎进大理卿俄授御史大夫封荥阳县男迁太子宾客卒　　郑钦说
按唐书赵冬曦传郑钦说后魏濮阳太守敬叔八世孙开元初由新津丞请试五经擢第授巩县尉历右补阙为李林甫所恶韦坚死钦说时位殿中侍御史尝为坚判官贬夜郎尉卒子克钧为都官郎中　　郑潜曜按唐书郑潜曜传潜曜父万钧驸马都尉母代国长公主开元中主寝疾潜曜侍左右累三月不&#面立疾侵刺血为书请诸神丐以身代火书而神许二字独不化翌日主愈戒左右无敢言后尚临晋长公主历太仆光禄卿　　郑虔
按唐书郑虔传虔郑州荥阳人元宗爱其才欲置左右以不事事更置广文馆以虔为博士迁著作郎安禄山反伪授虔水部郎中求摄市令贼平免死贬台州司户参军事后数年卒　　郑放
按万姓统谱元宗自择刺史十一人放自太仆少卿出为定州刺史诏宰相诸王以上祖送洛滨放到官以治最闻　　郑&#
按万姓统谱元宗时为郾城尉擢北海尉安禄山反县民孙俊驱市人以应率众击杀之　　郑珣瑜
按唐书郑珣瑜传珣瑜字元伯郑州荥泽人少孤值天宝乱退耕陆浑山以养母大历中以讽谏主文科高第授大理评事出为泾原帅府判官入拜侍御史累迁吏部尚书卒　　郑絪
按唐书郑絪传絪字文明余庆从父行也幼有奇志善属文擢进士宏辞高第累迁中书舍人宪宗即位拜中书侍郎同中书门下平章事以太子太傅致仕卒　　郑余庆
按唐书郑余庆传余庆字居业郑州荥阳人擢进士第严震帅山南西道奏置幕府贞元初还朝擢库部郎中为翰林学士宪宗立累迁吏部尚书出为山南西道节度使入拜太子少师卒谥曰贞　　郑元
按万姓统谱元举进士第累迁御史中丞贞元中为河中节度使入拜尚书左丞元和三年春迁刑部尚书兼京兆尹九月复判度支依前刑部尚书兼御史大夫元性严毅有威断更践剧任时称其能元和四年以疾辞职守本官逾月卒　　郑云逵
按唐书郑云逵传云逵系本荥阳父昈为郾城尉终滁州刺史云逵为人诞谲敢言已登进士第去客燕朔朱泚善之表为掌书记妻以滔女云逵弃室归德宗擢谏议大夫元和初为京兆尹卒弟方逵悖悍结徒剽劫诏锢死黔州　　郑权
按唐书郑权传权汴州开封人擢进士第自试参军拜行军司马擢河南尹穆宗立以左散骑常侍持节为回鹘告哀使使还三迁工部尚书检校尚书右仆射岭南节度使卒于官　　郑澣
按唐书郑余庆传余庆子澣本名涵第进士累迁右补阙敢言无所讳文宗立累迁尚书左丞出为山南西道节度使卒谥曰宣子处诲从谠　　郑注
按唐书郑注传注绛州翼城人以方伎游江湖间依节度使李訴訴言于监军王守澄署巡官守澄入总枢密与俱至京师日夜为守澄计议因通赂遗守澄荐注即日召对进太仆卿性贪沓既藉权宠专鬻官射利为凤翔陇右节度使监军张仲清斩其首族之　　郑覃按唐书郑珣瑜传珣瑜子覃以父荫补弘文校书郎擢累尚书右仆射拜同中书门下平章事封荥阳郡公武宗初授司空致仕卒　　郑朗
按唐书郑珣瑜传珣瑜子朗字有融始辟柳公绰山南幕府入迁右拾遗开成中擢累义武宣武二节度历工部尚书同中书门下平章事以疾自陈罢为太子少师卒　　郑裔绰
按唐书郑珣瑜传珣瑜子覃覃子裔绰峭立有父风擢渭南尉累迁谏议大夫宣宗初贬商州刺史后繇秘书监迁浙东观察使太子少保　　郑史
按万姓统谱史字惟直宜春人开成元年进士为易学博士积官永州刺史有赋百篇又有诗十二首见宜阳集子启谷　　郑愚
按万姓统谱愚清河人幼颖力学登开成进士第释褐秘书省校书郎累迁尚书郎咸通初为桂管观察使所至廉察吏弊阖境肃然僖宗中和三年薨　　郑德本按万姓统谱德本瀛州刺史有治绩与沧州薛大鼎冀州贾敦颐齐名　　郑至道
按万姓统谱至道知天台县为政宽简专务教化民心悦服后秩满邑民攀留不忍其行因留家松关至今有松关留郑故事谕民书七篇尚存　　郑諴
按万姓统谱諴字中虞闽人会昌中及第文笔峭绝累官国子司业刑部郎中郢安邓三州刺史同县人林滋长于词詹雄长于诗时称諴文滋赋雄诗为闽中三绝　　郑颢
按唐书郑絪传絪孙颢举进士以起居郎尚万寿公主拜驸马都尉宣宗时终河南尹　　郑肃
按唐书郑肃传肃字乂敬其先荥阳人肃第进士书判拔萃补兴平尉累擢太常少卿开成五年以检校尚书右仆射同中书门下平章事与李德裕&#心辅政宣宗即位迁中书侍郎罢为荆南节度使卒谥文简子洎仕至州刺史洎子仁规仁表皆豪爽有文仁规位中书舍人　　郑亚
按万姓统谱亚字子佐荥阳人元和十五年擢进士第又应贤良方正直言极谏制科吏部调选又以书判拔萃数岁之内连中三科聪悟绝伦文章秀发李德裕深知之出镇浙西辟为从事会昌初入朝为监察御史累迁刑部郎中迁谏议大夫给事中　　郑光
按唐书郑光传光孝明皇太后弟也宣宗即位光兴民伍拜诸卫将军迁累平卢军节度使徙河中凤翔大中七年来朝留为右羽林统军卒子汉卿终义昌军节度使　　郑从谠
按唐书郑余庆传余庆子澣澣子从谠字正求及进士第补校书郎迁累左补阙咸通中为吏部侍郎僖宗立为刑部尚书擢同中书门下平章事拜司空进太傅从帝至兴元以疾乞骸骨拜太子太保还第卒谥文忠　　郑熏
按唐书郑熏传熏字子溥擢进士第历考功郎中翰林学士出为宣歙观察使牙将素骄共谋逐出之熏奔扬州懿宗立召为太常少卿擢累吏部侍郎后以太子少师致仕　　郑处晦
按唐书郑余庆传余庆子澣澣子处晦字廷美仕历刑部侍郎浙东观察宣武节度使卒　　郑畋
按唐书郑畋传畋字台文系出荥阳父亚循州刺史畋举进士以书判拔萃擢渭南尉刘瞻为宰相荐授户部郎中入翰林为学士俄知制诰僖宗立以兵部侍郎进同中书门下平章事中和二年罢政事徙龙州卒后谥文昭　　郑延昌
按唐书郑延昌传延昌字光远咸通末得进士第迁监察御史郑畋镇凤翔表在其府畋再秉政擢司勋员外郎进累户部尚书以中书侍郎同中书门下平章事卒　　郑传
按万姓统谱传祁门人干符间黄巢兵乱歙传率众御之境内获全累立平贼功秩至保义都指挥使子五人皆历显仕　　郑谷
按万姓统谱谷字守愚宜春人七岁能诗光启三年举进士干宁间以都官郎中退居荆门马仰山其诗清婉明白大为时人所称赏咏鹧鸪尢工世号郑鹧鸪　　刘仁表
按唐书郑肃传肃子洎洎子仁表累擢起居郎以门阀文章自高多所陵藉刘邺未仕往谒洎而仁表鄙訾其文邺为相因罪仁表死岭外　　郑敬晦
按万姓统谱敬晦字日彰河东人进士及第辟山南东道节度府累擢谏议大夫　　郑綮
按唐书郑綮传綮字蕴武及进士第历监察御史擢累同中书门下平章事以太子少保致仕卒　　郑良士
按万姓统谱良士字君梦仙游人博学能文景福中献诗五百篇授四门博士后迁御史中丞天复间弃官归隐于白&#　　后唐
　　郑珏
按五代史郑珏传珏唐宰相綮之诸孙也其父徽为河南尹张全义判官珏少依全义举进士及第昭宗时为监察御史梁太祖即位累拜翰林学士奉旨末帝时拜中书侍郎同中书门下平章事唐庄宗入汴珏率百官迎谒道左贬莱州司户参军量移曹州司马张全义为言于郭崇韬复召为太子宾客明宗即位拜珏平章事致仕卒　　后晋
　　郑遨
按五代史郑遨传遨字云叟滑州白马人也唐昭宗时举进士不中见天下已乱入少室山为道士与李振故善振后事梁贵显欲以禄遨遨不顾后振得罪南窜遨徒步千里往视之由是闻者益高其行晋高祖时赐号逍遥先生天福四年卒　　后周
　　郑仁诲
按五代史郑仁诲传仁诲字日新太原晋阳人初事唐将陈绍光后还乡里汉高祖为河东节度使周太祖居帐下时时往过仁诲与语甚欢汉兴周太祖为枢密使乃召仁诲用之累官至内客省使太祖入立以仁诲为大内都点检恩州团练使累迁宣徽北院使显德元年拜枢密使世宗攻河东仁诲留守东都明年以疾卒谥忠正　　郑元
按万姓统谱元&#仙游人良士之子初仕闽王昶为礼部员外郎奉使南唐后仕曦为谏议大夫曦尝欲杖御史中丞刘赞赞将自杀元&#谏曰古者刑不上大夫中丞不宜加棰楚曦释之加礼部尚书判三司尝以扫除不平为事及朱文进杀曦自立元&#抗辞不屈黜归田里　　宋
　　郑起
按宋史郑起传起字孟隆不知何许人举进士周广顺初调补尉氏主簿秩满以书干宰相范质荐为右拾遗直史馆恭帝初迁殿中侍御史干德初出掌泗州市征出为河西令疾卒　　郑文宝
