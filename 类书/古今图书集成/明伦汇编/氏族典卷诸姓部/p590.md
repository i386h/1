<!-- { "loadSidebar": true } -->
按周书王杰传杰金城直城人也本名文达高祖万国魏燕州刺史父巢榆中镇将杰善骑射有膂力魏孝武初赐爵都昌县子太祖奇其才擢授扬烈将军复潼关破沙苑争河桥战邙山皆以勇敢闻亲待日隆赐姓宇文氏恭帝元年从于谨围江陵时栅内有人善用长&#战士将登者多为所毙谨令杰射之应弦而倒登者乃得入遂拔之谨喜曰济我大事者在公此箭也孝闵帝践祚进爵张掖郡公出为河州刺史天和三年除宜州刺史建德初除泾州总管杰少从军旅虽不习吏事所历州府咸以忠恕为心以是颇为百姓所慕宣帝即位拜上柱国大象元年薨追封鄂国公谥曰威　　王雄
按周书王雄传雄字胡布头太原人也父&#以雄着勋追赠柱国大将军少傅安康郡公雄仪貌魁梧少有谋略永安末从贺拔岳入关除征西将军魏孝武西迁授都督封临贞县伯大统初进爵为公魏恭帝元年赐姓可频氏孝闵帝践祚授少傅武成初进封庸国公寻出为泾州刺史保定四年从晋公护东征雄在涂遇病乃自力而进至邙山与齐将斛律明月接战雄驰马冲之杀三人明月退走雄追之按&#不及明月者丈余明月射雄中额抱马退走至营而薨赠使持节太保同州刺史谥曰忠子谦嗣　　王谦
按周书王谦传谦字&#万太保雄之子也性恭谨无他才能以父功累迁骠骑大将军开府孝闵践祚治右小武伯雄从晋公护东讨为齐人所毙朝议以谦父殒身行阵特加殊宠乃授谦柱国大将军以情礼未终固辞不拜高祖手诏夺情袭爵庸公邑万户后皇太子讨吐谷浑力战有功是时高祖东征谦力战进上柱国益州总管时谦令司录贺若昂奉表诣阙昂还具陈京师事势谦以世受国恩将图匡复遂举兵署官司所管益潼新始龙邛青泸戎宁汶陵遂合楚资眉普十八州及嘉渝临渠蓬隆通兴武庸十州之人多从之总管长史乙弗虔益州刺史达奚惎劝谦据险观变隆州刺史阿史那为谦画三策曰公亲率精锐直至散关蜀人知公有勤王之节必当各思&#命此上策也出兵梁汉以顾天下此中策也坐守剑南发兵自卫此下策也谦参用中下之策梁睿未至大剑谦遣兵镇始州隋文即以睿为行军元帅便发利凤文泰成诸州兵讨之达奚惎乙弗虔等众十万攻利州闻睿至众溃睿乘其弊纵兵深入惎虔密使诣睿请为内应以赎罪谦不知之并令守成都谦先无筹略承藉父勋遂居重任初谋举兵咸以地有江山之险进可以立功退可以自守且任用多非其才及闻睿兵奄至惶惧乃自率众迎战又以惎虔之子为左右军行数十里军皆叛谦以二十骑奔新都县令王宝斩之传首京师惎虔以成都降隋文以其首谋斩之阿史那亦诛　　王显
按周书王盟传盟兄子显幼而敏悟沉静初为太祖帐内都督累迁车骑大将军开府仪同三司光禄卿凤州刺史赐爵洛邑县公进位大将军卒子谊嗣　　王励按周书王盟传盟子励字丑兴性忠果有才干年十七从太祖入关及太祖平秦陇定关中励拜平东将军散骑常侍赐爵梁甫县公沙苑之役励以都督领禁兵从太祖励居左翼与帐下数十人用短兵接战被伤重卒于行间赠使持节太尉领尚书令十州诸军事雍州刺史追封咸阳郡公谥曰忠武子弼袭爵　　王懋按周书王盟传盟子懋字小兴大统初赐爵安平县子授扬烈将军魏文帝东征兼太子左率留守历尚食典御领左右武卫将军废帝二年除南岐州刺史进爵安宁郡公恭帝二年迁大将军大都督卒于官子悦嗣　　王悦
按周书王盟传盟子懋懋子悦官至大将军同州刺史改封济南郡公　　王弼
按周书王盟传盟子励励子弼尚魏安乐公主官至抚军将军大都督通直散骑常侍　　王
按周书王传字子渊琅邪临沂人也曾祖俭祖骞父规并有重名于江左识量渊通志怀沉静美风仪善谈笑博览史传尢工属文梁国子祭酒萧子云之姑夫也特善草隶少以姻戚去来其家遂相模范俄而名亚子云并见重于世梁武帝喜其才艺以弟鄱阳王恢之女妻之起家秘书郎转太子舍人袭爵南昌县侯稍迁秘书丞宣成王大器盛选僚佐以为文学寻迁安成郡守梁元帝承制转智武将军南平内史及嗣位于江陵欲待以不次之位&#王僧辩以礼发遣乃将家西上拜侍中累迁吏部尚书左仆射及大军征江陵授都督城西诸军事朱买臣败贬护军将军城陷入子城固守俄而元帝出降与王克刘&#宗懔殷不害等数十人俱至长安太祖喜曰昔平吴之利二陆而已今定楚之功群贤毕至可谓过之矣又谓及王克曰吾即王氏甥也卿等并吾之舅氏当以亲戚为情勿以去乡介意于是授等车骑大将军仪同三司孝闵帝践祚封石泉县子世宗即位加开府仪同三司保定中除内史中大夫有器局雅识治体既累世在江东为宰辅高祖亦以此重之建德以后颇参朝议凡大诏册皆令具草东宫既建授太子少保迁小司空仍掌纶诰乘舆行幸常侍从寻出为宜州刺史卒于位时年六十四子鼒嗣　　王克
按周书王传梁元帝降王克等至长安太祖谓曰吾即王氏甥也卿等并吾之舅氏当以亲戚为情勿以去乡介意于是授克等车骑大将军仪同三司　　王士良按周书王士良传士良字君明其先太原晋阳人也晋乱避地凉州魏太武平沮渠氏曾祖景仁归魏为炖煌镇将祖公礼平城镇司马因家于代父延兰陵郡守士良少修谨魏建明初尔朱仲远启为府参军事后与纥豆陵步藩战败为所擒遂居河右伪行台纥豆陵伊利钦其才擢授右丞妻以孙女士良既为姻好得尽言遂晓以祸福伊利等并即归附朝廷嘉之太昌初进爵琅邪县侯齐文襄为大都督以士良为司马领外兵参军武定初除行台左中兵郎中王思政镇颍川齐文襄率众攻之授士良大行台右丞加镇西将军进爵为公令辅其弟演于并州居守齐文宣即位入为给事黄门侍郎领中书舍人干明初授仪同三司齐武成初除太子少傅少师复除侍中转太常卿寻加开府仪同三司出为豫州刺史保定四年晋公护围豫州士良举城降赐爵广昌郡公寻除荆州总管建德六年授并州刺史士良去乡既久忽临本州耆旧故人犹有存者远近咸以为荣以老疾乞骸骨优诏许之隋开皇元年卒子德衡　　王轨
按周书王轨传轨太元祁人也小名沙门汉司徒允之后世为州郡冠族累叶仕魏父光位至骠骑大将军轨质直慷慨临事强正起家事辅城公及高祖即位授前侍下士累迁内史下大夫加授仪同三司自此亲遇弥重遂处腹心之任建德初转内史中大夫加授开府仪同三司五年高祖总戎东伐围晋州刺史崔景嵩密遣送款诏令轨率众应之遂克晋州于是遂从平并邺以功进位上大将军进爵郯国公及陈将吴明彻入寇吕梁徐州总管梁士彦频战不利退保州城明彻堰清水以灌之诏以轨为行军总管率诸军赴救围而蹙之并就俘获陈之锐卒于是歼焉高祖嘉之进位柱国仍拜徐州总管七州十五镇诸军事轨性严重多谋略威镇敌境陈人惮之宣帝之征吐谷浑也宫尹郑译王端等并得幸帝帝在军中颇有失德军还轨言之于高祖高祖大怒乃挞帝除译等名帝因此大衔之后轨因内宴上寿又捋高祖须曰可爱好老公但恨后嗣弱耳高祖深以为然及宣帝即位郑译等复为近侍大象元年帝令内史杜庆信就徐州杀轨颜之仪切谏帝不纳遂诛之　　王按周书萧&#传琅邪临沂人祖琳侍中太府卿父锡侍中少有令誉尚&#妹庐陵长公主历秘书郎太子舍人宣城王友庐陵内史&#践位授侍中吏部尚书岿之四年使诣阙卒于宾馆赠侍中右光禄大夫子瓘　　王湜
按周书萧&#传弟湜方雅有器识位至都官尚书岿之二十年卒子怀　　王瓘
按周书萧&#传子瓘有文词黄门侍郎
　　王怀
按周书萧&#传湜子怀秘书郎隋沔阳令
　　王德衡
按周书王士良传士良子德衡大象末仪同大将军　　王孝僊按周书王杰传杰子孝迁大象末位至开府仪同大将军　　王建
按隋书王仁恭传仁恭祖建周凤州刺史
　　隋
　　王长述
按隋书王长述传长述京兆霸城人也祖罴魏太尉父庆远周淮州刺史长述早孤少为祖罴所养及罴薨居丧过礼有诏异之免丧袭封扶风郡公除中书舍人周受禅授司宪大夫出拜广州刺史甚有威惠吏人怀之拜大将军后历襄仁二州总管并有能名及高祖为丞相授信州总管进位上大将军开皇初献平陈之计修营战舰为上流之师上善其能频加赏劳下书曰每览高策深相嘉叹命将之日当以公为元帅也后数岁以行军总管击南宁道病卒赠上柱国冀州刺史谥曰庄子谟嗣弟轨大业末东郡通守少子文楷起部郎　　王世积
按隋书王世积传世积阐熙新固人也父雅周开府仪同三司世积在周有军功封长子县公高祖为丞相尉迥作乱从韦孝宽击之每战有功拜上大将军高祖受禅进封宜阳郡公平陈之役与陈将纪瑱战于蕲口大破之既而晋王广已平丹阳世积于是移书告谕陈江州豫章庐陵浔阳等守将并降以功进位柱国荆州总管后数岁桂州人李光仕作乱世积以行军总管讨平之进位上柱国及辽东之役世积与汉王并为行军元帅至柳城遇疾而还拜凉州总管未几其亲信安定皇甫孝谐有罪亡抵世积世积不纳甚困穷因侥幸上变由是被征入朝按其事竟坐诛　　王猛
按隋书王仁恭传仁恭父猛鄯州刺史
　　王谊
按隋书王谊传谊字宜君河南洛阳人也父显周凤州刺史谊少慷慨有大志周闵帝时为左中侍上士岁余迁御正大夫武帝即位授仪同累迁内史大夫封扬国公从帝伐齐至并州为齐人所败左右多死谊率麾下赴之帝赖其全济时帝以六军挫衄将班师谊固谏帝从之及齐平授相州刺史未几复征为大内史皇太子即位惮谊刚正出为襄州总管及高祖为丞相转为郑州总管以谊前代旧臣甚加礼敬以第五女妻其子奉孝寻拜大司徒谊自以与高祖有旧亦归心焉及上受禅顾遇弥厚上亲幸其第与之极欢未几其子奉孝卒逾年谊上表言公主少请除服御史大夫杨素劾之有诏勿治然恩礼稍薄谊颇怨望或告谊谋反赐死于家　　王辩
按隋书王辩传辩字警略冯翊蒲城人也祖训以行商致富魏世出粟助给军粮为假清河太守辩少习兵书善骑射在周以军功授都督开皇初迁大都督仁寿中迁车骑将军汉王谅之作乱也从杨素讨平之赐爵武宁县男辽东之役以功加通议大夫寻迁武贲郎将及山东盗贼起众十余万帝引辩升御榻问以方略辩论取贼形势帝称善于是发从行步骑三千击败之时贼帅窦建德等寇掠河北辩进兵击之所往皆捷为群贼所惮及翟让寇徐豫辩击走之让寻与李密屯洛口仓辩与王世充讨密阻洛水辩率诸将攻败密乘胜将入城翻为密所乘军溃涉水至中流竟溺死焉　　王
按隋书刘方传王骁勇善射高祖以其有将帅才每以行军总管屯兵江北御陈寇数有战功为陈人所惮伐陈之役及高智慧反攻讨皆有殊绩官至柱国白水郡公　　王韶
