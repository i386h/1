<!-- { "loadSidebar": true } -->
按清流县志希凯字舜卿世传之子正德丁卯举人任瑞州府通判　　赖玉
按永定县志玉正德壬申贡授广东临高县县丞升授广西榕县知县　　赖守正
按永定县志守正先长子弘治戊午科举人
　　赖守方
按永定县志守方先次子正德癸酉举人
　　赖宪
按永定县志宪正德庚辰贡授广西贵县知县　　赖锦按永定县志锦嘉靖壬午贡授广东万州知州　　赖存性按广东通志存性河源人嘉靖八年岁贡任怀远知县　　赖希道
按永定县志希道嘉靖癸卯科举人授江西建昌县知县　　赖洽
按永定县志洽嘉靖乙未府学恩贡授直隶池州府通判升河南郑州知州官至长史　　赖嘉谟
按万姓统谱嘉谟永丰人嘉靖己未进士历知府　　赖统按泉州府志统府学生嘉靖三十四年举人官府同知　　赖霖
按永定县志霖隆庆丁卯恩贡授湖广安仁县知县　　赖一鲤按永定县志一鲤万历年间恩贡授广东归善县县丞升阳山县知县　　赖克俊
按泉州府志克俊廷桧子万历十年举人乙未进士　　赖朝选按永定县志朝选万历癸卯科举人授湖广长沙县知县　　赖明选
按永定县志明选万历己酉科举人授南直隶常州府通判署府篆惠民敬士士民立祠祀之　　赖维岳
按永定县志维岳兵部职方司主事
　　赖万耀
按广东通志万耀英德县人万历乙卯乡荐天启壬戌进士任江南粮储道　　赖昌祚
按永定县志昌祚泰昌元年恩贡选知州改授旌德县知县　　赖道南
按广东通志道南永安县人天启二年岁贡任知县　　赖燧按平和县志燧清宁里人中天启辛酉乡试
　　赖弘任
按广东通志弘任增城县人中天启丁卯举人　　赖道行按广东通志道行永安县人崇祯元年岁贡任知县　　赖即亨按永定县志即亨崇祯壬午科举人授浙江青田县知县霖曾孙
　蔼姓部列传
　　汉
　　蔼奂
按万姓统谱奂平阳太守

　盖姓部列传
　　汉
　　盖公
按汉书曹参传参闻胶西有盖公善治黄老言使人厚币请之既见盖公盖公为言治道贵清静而民自定推此类具言之参于是避正堂舍盖公焉　　盖宽饶
按汉书盖宽饶传宽饶字次公魏郡人明经为郡文学以孝廉为郎举方正对策高第迁谏大夫行郎中户将事劾奏卫将军张安世子侍中彭祖不下殿门并连及安世居位无补彭祖时实下殿门坐举奏大臣非是左迁为卫司马宣帝以为大中大夫擢司隶校尉刺举无所回避公卿贵戚皆恐惧莫敢犯禁京师为清宽饶为人刚直好言事刺讥奸犯上意上以其儒者优容之然亦不得迁同列后进或至九卿宽饶自以行清能高有益于国而为凡庸所越愈失意不快数上疏谏争是时上方用刑法信任中尚书宦官宽饶奏封事书奏上以宽饶怨谤终不改下其书中二千石时执金吾议以为宽饶指意欲求大逆不道遂下宽饶吏宽饶引佩刀自刭北阙下　　盖党
按万姓统谱党见印薮
　　后汉
　　盖延
按后汉书盖延传延字巨卿渔阳要阳人历郡列掾州从事所在职办彭宠为太守召延署营尉行护军及王郎起延归光武拜偏将军号建功侯从平河北光武即位以延为虎牙将军建武二年更封安平侯十一年拜左冯翊十五年薨于位子扶嗣扶卒子侧嗣永平十三年坐与舅王平谋反伏诛国除永初七年邓太后绍封延曾孙恢为芦亭侯恢卒子遂嗣　　盖裕按万姓统谱裕建武时为徐州刺史尝授尚书古文于汝南凤阳　　盖勋
按后汉书盖勋传勋字元固敦煌广至人初举孝廉为汉阳长史后刺史杨雍表领汉阳太守时人饥相渔食勋调谷禀之存活者千余人后去官征拜讨卤校尉司隶校尉张温举为京兆尹董卓废少帝杀何太后勋与书卓得书意甚惮之征为议郎时公卿以下莫不卑下于卓唯勋长揖争礼见者皆为失色出为颍川太守未及至郡征还京师勋虽强直不屈而内厌于卓不得意疽发背卒子顺官至永阳太守　　北魏　　盖&#
按魏书王闾传鲁郡盖&#六世同居家门雍睦有司申奏标其门闾　　盖泓
按尚友录泓着朱崖传二卷
　　唐
　　盖文达
按唐书盖文达传文达冀州信都人博涉前载尢明春秋三家武德中授国子助教为秦王文学馆直学士贞观初擢谏议大夫兼弘文馆学士为蜀王师王有罪文达免官拜崇贤馆学士卒　　盖文懿
按唐书盖文达传文达宗人文懿亦以儒学称为国子助教终国子博士　　盖上行
按万姓统谱上行守苏州
　　盖寓
按万姓统谱寓李克用大将
　　宋
　　盖稠
按万姓统谱稠宣和六年知临川
　　盖泾
按万姓统谱泾开封人户部侍郎
　　盖源
按万姓统谱源大名人登科
　　盖沂
按万姓统谱沂大名人登科
　　盖&#
按万姓统谱大名人登科
　　盖传
按万姓统谱传兖州人
　　金
　　盖椿
按万姓统谱椿字寿之其先上党人五季之乱徙居临漳值岁饥采野豆贸米以奉母兄及乱定乃率妻子剪茅树宇垦田植桑营为世业时元好问杜仁杰曹文昶张文举皆与之游　　盖时敏
按万姓统谱时敏字志学临清人金末兵乱人多逃窜时敏生逾月父母逃急啼不止弃之东郭外草中兵退十九日涕泣寻而瘗之见其神色明润木叶覆庇其身兔乳之草惊兔走口尚有乳汁方知兔乳及长常以积善为务居家好施予年老如童一日无疾召集亲朋摄衣冠危坐取笔书偈云七十五年人间住强忍临清是乡故来亦不知何处来去亦不知何处去回首之时一事无但留三寸西村墓子孙必欲问行踪万里春风独自步挥毕端坐而逝葬之日群鹤百余盘其上葬毕始散　　元
　　盖苗
按单县志苗字耘夫大名元城人延佑五年登进士第七年任单州判官劝课农桑恪勤公事　　明
　　盖恒&#
按万姓统谱恒&#洪武初道州同知时变乱之余郡民多流徙外境闻恒&#廉明宽恕咸归焉民以宁谧百废具兴秩满升本府知府　　盖天麟
按万姓统谱天麟洪武三年知兴化府时天下初混一天麟既定郡邑公署重新庙学乃更政事变风俗功泽在人至于今未泯　　盖霖
按河南通志霖孟县人有奇才洪武中由太学生任礼部主事二十六年被旨掌部事规画建置多所裨益历户工二部员外郎坐事谪居兴济用荐起授交趾府同知未抵任卒　　盖仲良
按嘉祥县志仲良元任城尹君玉之子历官监察御史　　盖彦复
按万姓统谱彦复利津人永乐中德安知县
　　盖缓
按万姓统谱缓绛州人正统间知白水有善政　　盖华按万姓统谱华安东人景泰举人
　　盖鼎
按嘉祥县志鼎任保安仓副使
　　盖鼒
按嘉祥县志鼒字宗用弘治九年贡士任训导　　盖国士按万姓统谱国士永年县人隆庆庚午科举人　　盖泉达按万姓统谱泉达德州卫人万历间伏羌知县　　盖瑾按黄县志瑾三原人崇祯年任主簿守城尽节　　盖瑞　盖威按莱阳县志瑞威家姜家&#集众守里前后杀贼三十四人生擒者四人贼明年率万骑来报仇围瑞居三匝瑞复协力拒守凡二昼一夜杀贼四十三人力穷为贼乱射死三百余口皆被害
　奈姓部汇考
凌迪知万姓统谱
　　奈姓
奈见姓苑

　姓部列传
　　汉
　　元
按奇姓通元交州刺史有声

　蔼姓部汇考
凌迪知万姓统谱
　　蔼姓
蔼于&#切见姓苑

　祋姓部列传
　　后汉
　　祋讽
按后汉书来歙传歙子褒褒子棱棱子历为太仆安帝废太子为济阴王历要结光禄勋祋讽等十余人诣鸿都门证太子无过
　会姓部汇考
郑樵通志
　　以国为氏
郐氏或去邑为会氏又风俗通云陆终之子会乙之后姓有武阳令会炳
　赖姓部汇考
廖用贤尚友录
　　赖姓
赖颍川宫音春秋时有赖国其后以国为姓又望出南康河南
　蔡姓部汇考
后汉书
　　蔡邕传注
邕祖携字叔业有周之胄昔蔡叔没成王命其子仲使践诸侯之位以国氏姓郑樵通志
　　以国为氏
蔡氏文王第五子蔡叔度之国也或言第十四子同母兄弟十人唯发旦贤故文王舍伯邑考而立武王周公辅之武王平天下封功臣兄弟乃封叔鲜于管叔度于蔡二人相纣子武庚禄父治商余民武王崩成王少管蔡疑周公不利于成王乃挟武庚以作乱周公以王命伐之杀管叔而放蔡叔与车十乘徒七十人从而分商余民为二其一封微子启于宋以续商祀其一封康叔为卫君蔡君叔度既迁而死其子曰胡改德修行周公闻之举以为鲁卿士鲁国治于是言于成王复封于蔡以奉蔡叔之祀是为蔡仲其地今蔡州上蔡县西南十里故蔡城是也至平侯徙居新蔡今蔡州新蔡是也至昭侯衰微服役于楚遂徙于州来谓之九江下蔡是也下蔡今为县隶寿州宣侯二十八年鲁隐公之元年也昭侯子成侯十年获麟之岁也自昭侯以下春秋后相承二十六世为楚所灭子孙以国为氏又后周改赐姓大利稽隋复旧晋有蔡墨秦相蔡泽或以邑或以地未知其得氏之由汉功臣表肥如侯蔡演演元孙丞相义义元孙勋为长安邸长累召不至勋曾孙&#廖用贤尚友录
　　蔡姓
蔡济南征音又望出汝南

　沛姓兑姓最姓祎姓姓部汇考
凌迪知万姓统谱
　　沛姓
沛吴兴宫音见姓苑
　　兑姓
兑见姓苑
　　最姓
最见姓苑
　　祎姓
祎音背见姓苑
　　姓
音快见直音

　蔡姓部列传二
　　宋
　　蔡审廷
按宋史蔡审廷传审廷磁州武安人曾祖凝邢州别驾祖绾武安远城三冶使父颙洺州长史审廷少能骑射晋初应募补护圣散都头周显德初擢为铁骑副兵马使从世宗战高平有功迁军使改副指挥使宋初授殿前散都头指挥使寻转内殿直都虞候俄改伴饭都指挥使干德初授冀州刺史命为镇州兵马都钤辖开宝八年卒　　蔡黄裳
按万姓统谱黄裳字叔文晋江人大中祥符初第进士知凤翔府虢县郡守有亲校虢人也招权受金黄裳至县先缚校传舍乃谒守具条其奸状置于法一府尽惊知建阳县秩满解去邑人遮使者乞再任从之　　蔡用之
按尚友录用之字宗野新昌人天禧中登上第尝献万言及词赋杂作真宗惊喜曰朕览天下奇才伟器未有如用之者出其文示诸学士曰此江南夫子也　　蔡伯禧按尚友录伯禧一云伯伦福清人真宗朝试童子科岁未二周上赐诗云七闽山水多材俊三岁神童出盛时家世应传清白训婴儿自得老成资初能学步来朝阙方及能言解诵诗更励孜孜图进益青云千里有前期授校书郎春宫伴读　　蔡齐
按宋史蔡齐传齐字子思其先洛阳人也曾祖绾为莱州胶水令因家焉齐举进士第一诏金吾给七驺传呼以宠之状元给驺自齐始也除将作监丞通判兖州徙维州以著作郎直集贤院仁宗初为司谏修起居注改尚书礼部员外郎入为翰林学士内侍罗崇勋谗之罢为龙图阁学士知河南府以亲老改密州徙应天府召为御史中丞拜枢密副使又拜礼部侍郎参知政事王曾与齐善曾与夷简不相能曾罢相齐亦出知颍州卒谥曰文忠始齐无子以从子延庆为后既殁有遗腹子曰延嗣　　蔡襄
