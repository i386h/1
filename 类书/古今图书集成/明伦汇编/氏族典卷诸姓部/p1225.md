<!-- { "loadSidebar": true } -->
按金史银朮可传银朮可子彀英本名挞懒幼警敏有志略年十六父银朮可授以甲使从伐辽常为先锋授世袭谋克在行间屡有功攻大名府第功宗&#第一彀英次之攻东平彀英居最其后河东郡县多叛彀英以先锋攻绛州克之复攻沁州除安远大将军摄太原尹四境咸治兼摄河东南北两路兵马都总管宋吴玠拥重兵据泾州泾原以西多应之彀英出击遂败玠军天德二年迁右监军正隆末为中都留守世宗即位于辽阳使彀英侄阿鲁瓦持诏往归化命彀英为左副元帅大定元年十一月彀英以军至中都驻兵通州见世宗于三河诏彀英以便宜规措河南陕西山东边事二年正月至南京遂复汝颍嵩等州县拜平章政事罢为东京留守未行改济南尹初彀英宿将恃功在南京颇渎货不恤军民在相位多自专俄复为东京历上京十五年致仕十九年薨年七十四　　完颜济安
按金史熙宗二子传熙宗子济安皇统二年二月戊子生于天开殿上年二十四始有皇子喜甚遣使驰报明德宫太皇太后五日命名大赦天下三月戊午册为皇太子十二月济安病剧是夜薨谥英悼太子送至乌口黑水而还命工塑其像于储庆寺上与皇后幸寺安置之海陵毁上京宫室寺亦随毁　　完颜道济
按金史熙宗二子传熙宗子道济皇统三年命为中京留守封魏王封其母为贤妃初居外至是养之宫中未几熙宗怒杀之　　完颜光英
按金史海陵诸子传海陵子光英本名阿鲁补徒单后所生是时燕京转运使赵袭庆多男故又名曰赵六养于同判大宗正方之家天德四年二月立光英为皇太子贞元元年诏朝官京官五品以下奉引自通天门入居于东宫及将亲征后与光英挽衣号恸海陵亦泣下曰吾行归矣后诵孝经一日忽谓人曰经言三千之罪莫大于不孝何谓不孝对者曰今民家子博奕饮酒不养父母皆不孝也光英默然良久曰此岂足为不孝耶盖指言海陵弒母事及伐宋光英居守以&#满讹里也为太子少师兼河南路统军使以卫护之完颜元宜军变海陵遇害都督府移文讹里也杀光英于汴京死时年十二　　完颜元寿
按金史海陵诸子传海陵子元寿天德元年封崇王三年薨　　完颜矧思阿补
按金史海陵诸子传矧思阿补正隆元年四月生小底东胜家保养之三年正月五日矧思阿补薨明日追封矧思阿补为宿王葬大房山　　完颜广阳
按金史海陵诸子传滕王广阳母南氏本大臭家婢随元妃大氏入宫海陵幸之有娠正隆二年九月二十六日生广阳三年七月封广阳为滕王九月薨　　完颜允恭按金史世纪显宗体道弘仁英文睿德光孝皇帝讳允恭本讳胡土瓦世宗第二子母曰明德皇后乌林荅氏皇统六年丙寅岁生体貌雄伟孝友谨厚大定元年十一月封楚王二年四月己卯赐名元迪五月丙寅立为皇太子帝专心学问与儒臣讲议于承华殿燕闲观书乙夜忘倦四年九月纳妃徒单氏八年正月甲戌赐名允恭十九年十一月改葬明德皇后于坤厚陵帝徒行挽灵车遇大风雪左右进雨具上却之二十四年三月世宗如上京帝守国留中都二十五年六月帝不豫庚申崩于承华殿七月壬午朔赐谥宣孝太子帝事世宗凡巡幸上陵田猎观稼拜天射柳未尝去左右二十九年世宗崩皇太孙即位是为章宗五月甲午追谥体道弘仁英文睿德光孝皇帝庙号显宗陵曰裕陵帝天性仁厚不忍刑杀四方饥馑辄先奏加赈赡敬礼大臣友爱兄弟善射而不殚物好生盖其天性云　　完颜永中
按金史世宗诸子传镐王永中本名實鲁剌又名万僧大定元年封许王进封越王十一年进封赵王十三年拜枢密使十九年子石古乃加光禄大夫二十一年改判大宗正事二十六年复为枢密使是岁世宗赐诸孙名石古乃曰瑜神土门曰璋阿思懑曰&#阿离合懑曰瑑二十七年&#年十五以上加奉国上将军章宗即位起复判西京留守进封汉王明昌二年四月进封并王三年判平阳府事进封镐王初置王傅府尉官名为官属實检制之也府尉希望风旨过为苛细永中自以世宗长子且老矣动有掣制情思不堪殊&#&#乃表乞闲居诏不许四年郑王永蹈以谋逆诛增置诸王司马一员检察门户出入球猎游宴皆有制限家人出入皆有禁防会镐王傅尉奏永中第四子阿离合懑因防禁严密语涉不道并得第二子神徒门所撰词曲有不逊语家奴德哥首永中尝与侍妾瑞雪言我得天下子为大王以尔为妃诏以永中罪状宣示百官杂议皆曰请论如律惟宫籍监丞卢利用乞贷其死诏赐永中死神徒门阿离合懑等皆弃市泰和七年诏复永中王爵谥曰厉永中子孙禁锢自明昌至于正大末几四十年天兴初诏弛禁锢未几南京亦不守云　　完颜永蹈
按金史世宗诸子传郑王永蹈本名银朮可初名石狗儿大定十一年封滕王进封徐王二十五年加开府仪同三司二十六年为大兴尹章宗即位判彰德军节度使进封卫王明昌二年徙封郑王三年改判定武军初崔温郭谏马太初与永蹈家奴毕庆寿私说谶记灾祥永蹈深信其说谋不轨永蹈家奴董寿谏永蹈不听董寿以语同辈奴千家奴上变是时永蹈在京师于是赐永蹈及妃卞玉二子按春阿辛公主长乐自尽蒲剌睹崔温郭谏马太初等皆伏诛泰和七年诏复王封谥曰剌以卫王永济子按辰为永蹈后奉其祭祀　　完颜永功
按金史世宗诸子传越王永功本名宋葛又名广孙贞元二年生沈默寡言笑勇健绝人涉书史好法书名画大定四年封郑王七年进封隋王十一年进封曹王十五年除刑部尚书十八年改大兴尹武清黄氏望云王氏豪猾不逞永功发其罪畿内肃然改北京留守章宗即位除判平阳府事进封冀王二年判广宁府事进封鲁王承安元年进封郢王明年判太原府事大安元年进封谯王判中山府事明年进封越王宣宗即位免常参明年从迁汴京五年有疾赐御药是岁薨上哭之恸谥曰忠简子福孙寿孙粘没曷大定二十六年诏赐福孙名璐寿孙名粘没曷名琳是年璐加奉国上将军章宗即位加银青荣禄大夫封萧国公初为兴陵崇妃养子常居京师奉朝请泰和五年卒章宗辍朝百官进名奉慰　　完颜永德
按金史世宗诸子传潞王永德本名讹出大定二十五年与章宗及诸兄俱加开府仪同三司二十七年封薛王二十九年进判秘书监进封渖王明昌元年授山东东路把鲁古必剌猛安三年进封豳王承安二年进封潞王卫绍王时累迁太子太师宣宗即位改同判大睦亲府事兴定五年迁判大睦亲府事子斡论赐名琰　　完颜永成
按金史世宗诸子传豫王永成本名鹤野又曰娄室永成风姿奇伟博学善属文世宗尢爱重之大定七年始封渖王以太学博士王彦潜为府文学永成师事之十一年进封豳十五年就外第二十三年判广宁府章宗即位进封吴判真定府事明昌元年改山东西路盆买必剌猛安明年进封兖三年移判太原府事上以永成诞日亲为诗以赐有美誉自应辉玉牒忠诚不待启金縢之语当世荣之泰和四年薨谥曰忠献永成自幼喜读书晚年所学益醇每暇日引文士相与切磋接之以礼未尝见骄色自号曰乐善居士有文集行于世云　　完颜允升
按金史世宗诸子传夔王允升改名永升本名斜不出一名鹤寿大定十一年封徐王进封虞王二十六年加开府仪同三司明年判吏部尚书授山东西路按必出虎必剌猛安章宗即位封隋王除定武军节度使明昌二年改封曹王久之改封宛王卫绍王即位徙今封贞佑元年九月宣宗以允升年高素羸疾诏宫中听扶杖寻薨　　完颜育
按金史胙王元传元子育本名合住大定二十七年自南京副留守迁大宗正丞进劝农副使上问宰臣曰合住为人如何平章政事襄参政宗浩对曰为人清廉干治上曰乃父亦然　　完颜吾扎忽
按金史婆卢火传婆卢火子剖叔剖叔子斡带斡带子吾札忽善骑射年二十以本班祗候郎君都管从征伐有功皇统二年权领泰州军平陕西至泾州大破宋兵大定初除咸平尹会元帅谋衍败窝斡于长泺战霿河战陷泉皆有功改胡里改节度使卒吾札忽性聪敏有才智善用军常出敌之不意故能以寡敌众而所往无不克　　完颜方
按金史阿离补传子言方言别有传方以宗室子累官京兆少尹迁陕西路统军都监方专事财贿不恤军旅诏戒之大定三年迁顺天军节度使久之方坐强买部人马二匹削一阶解职降耀州刺史后迁横海军节度使入为同签大宗正事签书枢密院事　　完颜元宜按金史逆臣传元宜本名阿列一名移特辇本姓耶律氏父慎思天辅七年宗望追辽主至天德慎思来降赐姓完颜氏官至仪同三司元宜便骑射善击球皇统元年充护卫转符宝郎海陵篡立为兵部尚书天德三年诏凡赐姓者皆复本姓元宜复姓耶律氏历顺义昭义节度使海陵伐宋以本官领神武军都总管以功迁银青光禄大夫是时世宗已即位于辽阳军中多怀去就海陵军令惨急亟欲渡江众欲亡归决计于元宜猛安唐括乌野曰前阻淮渡皆成擒矣比闻辽阳新天子即位不若共行大事然后举军北还元宜曰待王祥至谋之王祥者元宜子为骁骑副都指挥使王祥既至遂约诘旦卫军番代即行事十月乙未黎明元宜王祥与武胜军都总管徒单守素猛安唐括乌野谋克斡卢保娄薛温都长寿等率众犯御营海陵方取弓以中箭仆地延安少尹纳合斡鲁补先刃之手足犹动遂缢杀之元宜行左领军副大都督事使使者杀皇太子光英于南京大军北还大定二年春入见拜御史大夫未几拜平章政事封冀国公复赐姓完颜氏往泰州路规措讨契丹事契丹平元宜还朝罢为东京留守乞还所赐甲第上从之未几致仕薨于家元宜子习涅阿补大定二十五年为符宝祗候乞依女直人例迁官上曰赐姓一时之权宜令习涅阿补还本姓　　完颜守贞
按金史完颜希尹传希尹孙守贞本名左黡贞元二年袭祖谷神谋克大定改元收充符宝祗候世宗爱其刚直授中都左警巡使迁大兴府治中进西京留守事治有善状章宗即位召为刑部尚书兼右谏议大夫参知政事出知东平府改西京留守四年召拜平章政事封萧国公时金有国七十年礼乐刑政因辽宋旧制杂乱无贯章宗即位乃更定修正为一代法其仪式条约多守贞裁订故明昌之治号称清明又喜推毂善类接援后进朝廷正人多出入门下帝疑有党乃出守贞知济南府事承安元年降授河中防御使移知济南府卒守贞刚直明亮上有所问臧否无所隐故为胥持国辈所忌竟以直罢　　完颜守能
按金史完颜希尹传希尹孙守能本名胡剌累官商州刺史正隆末宋人陷商州守能被执大定五年归至京师十九年为西北路招讨使尚书省奏守能两赃抵罪杖二百除名　　完颜守道
