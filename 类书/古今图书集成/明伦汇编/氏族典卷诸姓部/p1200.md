<!-- { "loadSidebar": true } -->
按北齐书司马子如传子如兄子膺之膺之弟子瑞天保中为定州长史迁吏部郎中举清勤平约迁司徒左长史兼廷尉卿以平直称干明初领御史中丞正色举察为朝廷所许以疾去职就拜祠部尚书卒赠嬴州刺史谥曰文节子瑞妻令萱之妹及令萱得宠于后主重赠子瑞怀州刺史诸子亦并居显职同游武平末给事黄门侍郎同回太府卿同宪通直常侍然同游终为嘉吏随开皇中尚书民部侍郎卒于遂州刺史　　司马幼之
按北齐书司马子如传子如兄子幼之清贞有素行少历显位卒于眉州刺史　　司马恭
按周书裴文举传文举父邃司空从事中郎时东魏将司马恭弃城走东雍内属邃为乡导　　北周
　　司马消难
按周书司马消难传消难字道融河内温人父子如为齐神武佐命位至尚书令消难幼聪惠微涉经史好自矫饰以求名誉起家著作郎寻拜驸马都尉光禄卿出为北豫州刺史齐文宣末年昏虐滋甚消难常有自全之谋曲意抚纳颇为百姓所附属文宣颇疑之消难请举州来附入朝授大将军荥阳公从高祖东伐迁大后丞纳女为静帝后寻出为交州总管隋文帝辅政消难既闻蜀公迥不受代遂欲与迥合势亦举兵应之使其子冰质于陈以求援隋文帝命襄州总管王谊讨之八月消难率其麾下归于陈陈平特免死卒于家　　司马裔
按周书司马裔传裔字遵引河内温人也晋宣帝弟馗之后曾祖楚之属宋武帝诛晋氏戚属避难归魏封琅邪王裔少孤有志操州郡辟召并不应命起家司徒府参军事及魏孝武西迁裔时在邺潜归乡里志在立功大统三年乃于温城起义遣使送款频与东魏交战每有克获六年授河内郡守北徐州刺史八年率其义众入朝授前将军大中大夫领河内郡守十三年攻拔东魏平齐柳泉蓼坞三城获其镇将李熙之加授都督十五年授帅都督拜其妻元为襄城郡公主十六年大军东伐裔请为前锋遂入建州拔其五城魏废帝元年征裔令以本兵镇汉中带华阳郡守二年率所部兵从尉迟迥伐蜀以功赐爵龙门县子孝闵帝践祚除巴州刺史进爵琅邪县伯保定二年入为御伯中大夫四年转御正中大夫进爵为公大军东讨裔率兵与少师杨守轵关即授怀州刺史东道慰劳大使五年转始州刺史天和初信州蛮酋冉令贤等反裔随上庸公陆胜讨之出师再&#群蛮率服拜信州刺史五年迁潼州刺史六年征拜大将军除西宁州刺史未及之部卒于京师裔性清约不事生业所得俸禄&#散之亲戚身死之日家无余财宅宇卑陋丧庭无所有诏为起祠堂焉谥曰定　　司马&#
按周书司马裔传裔子&#字道迁少敢勇未弱冠便从戎旅天和二年授右侍上士加都督进大都督从大军攻晋州从平并邺除乐安郡守后迁兖州刺史未之部而卒谥曰惠子运嗣　　司马元谦
按凤翔府志元谦扶风雍人仕周为都督子德戡　　隋　　司马长安
按隋书炀帝本纪大业十一年五月贼帅司马长安破西河郡　　司马德戡
按隋书司马德戡传德戡扶风雍人父元谦仕都督德戡幼孤以屠豕自给开皇中为侍宫渐迁至大都督从杨素出讨汉王谅充内营左右进止便辟俊辩多奸计素大善之以勋授仪同三司大业三年为鹰扬郎将从讨辽左进位正议大夫迁武贲郎将炀帝甚昵之从至江都领左右备身因隋末大乱乃率骁果谋反既获炀帝与其党推化及为丞相化及首封德戡为温国公仍统本兵化及意甚忌之以为礼部尚书外示美迁实夺其兵也由是愤怨行至徐州舍舟登陆令德戡将后军乃与赵行枢李本尹正卿宇文导师等谋袭化及迁延未发化及执之命送幕下缢而杀之　　司马同游
按北齐书司马子如传子如兄子子瑞子瑞子同游隋开皇中民部侍郎卒于遂州刺史　　唐
　　司马锽
按唐书刘宪传武后时敕吏部糊名考判求高才惟宪与王适司马锽梁载言入第二等锽河南人神龙初以中书侍郎卒事继母孝奉禄不入私舍与弟铨伯父希象皆历殿中侍御史希象终主爵员外郎　　司马承祯按唐书司马承祯传承祯字子微洛州温人事潘师正传辟谷道引术无不通因辞去遍游名山庐天台不出武后尝召之未几去睿宗复命其兄承祎就起之既至引入中掖廷问其术对曰为道日损损之又损以至于无为夫心目所知见每损之尚不能已况攻异端而增智虑哉帝曰治身则尔治国若何对曰国犹身也故游心于淡合气于漠与物自然而无私焉而天下治帝嗟味曰广成之言也开元中再被召至都元宗诏于王屋山置坛室以居善篆隶帝命以三体写老子刊正句文又命玉真公主及光禄卿韦绦至所居按金箓设祠厚赐焉卒年八十九谥贞一先生亲文其碑　　司马&#
按唐书李晟传晟入光泰门朱泚西去晟秋毫无所扰别将司马取贼马二即斩以徇　　司马贞
按唐书艺文志司马贞史记索隐三十卷
注
开元润
州别驾
　　司马骧
按唐书艺文志司马骧遁甲符宝万岁经国历一卷　　司马头陀按江西通志头陀习堪舆家言历览洪都诸山一日至奉新参百丈曰近于湖南得一山乃一千五百善知识所居百丈曰老僧可住否曰不可和尚骨相非彼山主也时华林觉为首座询之不许一见典坐灵佑曰此为山主人也后往住山竟如其言　　司马都
按苏州府志都进士
　　司马保
按建宁府志保刺史
　　司马李位
按建宁府志李位闽刺史
　　司马芬
按延安府志芬丹州人事亲至孝诏旌其门芬辞曰小人有母甘旨弗能备也方惴惴敢以孝名人益称之　　司马礼
按洛阳县艺文志礼有晚过伊川寄龙门寺僧诗　　司马郊按尚友录郊字子都隐居华山十五年禽兽同游目前有如家驯及卒百禽聚于庭悲鸣累日而去　　后梁　　司马福
按五代史吴越世家杨渥将周本陈章围苏州为水栅环城以铜铃系网沈水以断潜行者水军卒司马福多智而善水行乃先以巨竹触网淮人闻铃声遂举网福乃过入城中其出也亦然乃内外夹攻大败之　　宋
　　司马浦
按宋史太祖本纪开宝三年三月庚戌诏阅进士十五举以上司马浦等百六人并赐本科出身　　司马炫
按富平县志炫夏县人光曾祖为富平令在官以贤能称　　司马浩
按万姓统谱浩池从兄累举不第遂绝意仕进为人慷慨尚义于宗族恩尤笃司马氏世聚居食众而田园寡浩竭力营衣食以赡之均一无私葬其族之二十丧孀妇孤儿皆得其所侄里早孤浩教以文业登进士仕至太常少卿子宣官驾部员外郎　　司马池
按宋史司马池传池字和中自言晋安平献王孚后池少丧父家资数十万悉推诸父而自力读书举进士当试殿庭而报母亡友匿其书池心动夜不能寐曰吾母素多疾家岂无有异乎行至宫城门徘徊不能入因语其友而友止以母疾告遂号恸而归后中第授永宁主簿调郑州防御判官知光山县荐于朝改秘书省著作佐郎监安丰酒税徙知小溪县枢密使曹利用奏为群牧判官除开封府推官罢知耀州擢利州路转运使知凤翔府召知谏院上表恳辞仁宗谓宰相曰人皆嗜进而池独嗜退亦难能也加直史馆复知凤翔累迁尚书兵部员外郎遂兼侍御史徙同州又徙杭州池性质易不饰厨传剸剧非所长又不知吴俗以是谤讥闻朝廷转运使江钧张从革劾池决事不当十余条及稽留德音降知德州徙晋州卒　　司马旦
按宋史司马池传池子旦字伯康清直强敏虽小事必审思度不中不释以父任为秘书省校书郎历郑县主簿丁内外艰服除监饶州永平铸钱监知祁县天大旱人乏食群盗剽敓旦召富者开以祸福于是争出粟减直以粜饥者获济盗患亦弭知宜兴县其民嚚讼旦每狱必穷根株痛绳之校系县门民稍以诋冒为耻历知梁山军安州旦治郡有大体所施设取于适理便事再监凤翔太平宫以熙宁八年致仕元佑二年卒旦淡薄无欲奉养苟完人不见其贵与弟光尤友爱终始人无间言三子良试将作监主簿富永陜州通判宏陈留令宏子朴　　司马光
按宋史司马光传光字君实陜西夏县人也父池天章阁待制光生七岁凛然如成人闻讲左氏春秋爱之自是手不释书至不知饥渴寒暑群儿戏于庭一儿登瓮足跌浸水中众皆弃去光持石击瓮破之水迸儿得活仁宗宝元初中进士甲科年甫冠性不喜华靡除奉礼郎丁内外艰执丧累年毁瘠如礼服除签书武成军判官事补国子直讲同知礼院庞籍辟通判并州麟州籍没光升堂拜其妻如母抚其子如昆弟时人贤之改开封府推官仁宗不豫国嗣未立谏官范镇首发其议光在并州闻而继之至是复面言帝大感动改知谏院英宗立诏集议濮王典礼光独奋笔书曰为人后者为之子不得顾私亲既上与大臣意殊御史六人争之力皆斥去光乞留之不可遂请与俱贬神宗即位擢为翰林学士王安石行新法光逆疏其利害遂以端明殿学士知永兴军徙知许州判西京御史台归洛哲宗冲幼太皇太后临政起光知陈州过阙留为门下侍郎元佑元年拜尚书左仆射九月薨谥文正　　司马里
按宋史司马池传池从子里字昭远进士释褐授威胜军判官改大理寺丞庞籍为鄜延经略使奏通判鄜州州将武人不法里平居与之歡甚临事正色力争不少假借性廉静质直所至有惠政后知干州为太常少卿而卒　　司马康
按宋史司马光传光子康字公休幼端谨不妄言笑事父母至孝敏学过人博通群书以明经上第光修资治通鉴奏检阅文字丁母忧勺水不入口三日毁几灭性光居洛士之从学者退与康语未尝不有得涂之人见其容止虽不识皆知其为司马氏子也以韩绛荐为秘书由正字迁校书郎光薨治丧皆用礼经家法不为世俗事得遗恩悉以与族人服除召为著作佐郎兼侍讲上疏言愿及今秋熟令州县广籴民食所余悉归于官今冬来春令流民就食候乡里丰穰乃还本土拜右正言以亲嫌未就职康自居父丧居庐蔬食寝于地遂得腹疾至是不能朝谒赐优告疾且殆犹具疏所当言者以待年四十一而卒诏赠右谏议大夫康为人廉洁口不言财初光立神道碑帝遣使赐白金二千两康以费皆官给辞不受不听遣家吏如京师纳之乃止　　司马朴
按宋史司马池传池子旦旦子宏宏子朴字文季少育于外祖范纯仁绍圣党事起父宏上书论辨得罪纯仁责永州疾失明客至必令朴导以见时方七岁进揖应对如成人客皆惊叹以纯仁遗恩为官宏死徒跣负柩还调晋宁军士曹参军靖康初为虞部右司员外郎二帝将北迁贻书请存立赵氏金人惮之挟以北去旦悉取其孥开封仪曹赵鼎为匿其长子倬于蜀故得免建炎登极赦至燕朴私令赍诣徽宗为人所告金主怜其忠释之命朴为行台左丞朴辞而止后卒于真定谥曰忠洁　　司马伋
按绍兴府志伋会稽县开国伯温国文正公六世孙自山西夏县从宋南渡筑室山阴遂家焉卒葬亭山　　司马蘧按福建通志蘧绍兴间知仙游县
　　司马道
按衢州府志道温公后嘉定三年任常山县令终连州司理　　司马&#
按万姓统谱字仲举嘉定中知遂昌县抚字教化爱民如子既去民思慕之　　司马昌言
按万姓统谱昌言强力尚气概当官无所顾避所至以威断立名虽屡经摈斥未尝少自抑损　　司马遵
