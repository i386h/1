<!-- { "loadSidebar": true } -->
按后汉书张让传张让赵忠及夏恽郭胜孙璋毕岚栗嵩段珪高望张恭韩悝宋典十二人皆为中常侍封侯贵宠父兄子弟布列州郡所在贪残为人蠹害　　张元按后汉书张霸传霸子楷楷子元字处虚沈深有才略以时乱不仕司空张温数以礼辟不能致中平二年温以车骑将军出征凉州贼边章等将行元自田庐被褐带索要说温曰天下寇贼云起岂不以黄门常侍无道故乎闻中贵人公卿以下当出祖道于平乐观明公总天下威重握六师之要若于中坐酒酣鸣金鼓整行阵召军正执有罪者诛之引兵还屯都亭以次剪除中官解天下之倒悬报海内之怨毒然后显用隐逸忠正之士则边章之徒宛转股掌之上矣温闻大震不能对良久谓元曰处虚非不悦子之言顾吾不能行如何元乃叹曰事行则为福不行则为贼今与公长辞矣即仰药欲饮之温前执其手曰子忠于我我不能用是我罪也子何为当然且出口入耳之言谁今知之元遂去隐居鲁阳山中及董卓秉政闻之辟以为掾举侍御史不就卓临之以兵不得已强起至轮氏道病终　　张钧
按后汉书张让传黄巾既作盗贼糜沸郎中中山张钧上书曰窃惟张角所以能兴兵作乱者其源皆由十常侍天子以钧章示让等皆免冠徒跣顿首有诏视事如故帝怒钧曰此真狂子也十常侍固当有一人善者不钧复重上犹如前章辄寝不报诏使廷尉侍御史考为张角道者御史承让等旨遂诬奏钧掠死狱中　　张角
弟梁
　宝

按后汉书灵帝本纪中平元年春二月巨鹿人张角自称黄天其部师有三十六万皆着黄巾同日反叛三月遣北中郎将卢植讨张角六月卢植破黄巾围张角于广宗宦官诬植抵罪遣中郎将董卓攻张角不&#八月乙巳诏皇甫嵩北讨张角冬十月皇甫嵩与黄巾贼战于广宗获张角弟梁角先死乃戮其尸以皇甫嵩为左车骑将军十一月皇甫嵩又破黄巾于下曲阳斩张角弟宝　　张曼成
按后汉书灵帝本纪中平元年三月庚子南阳黄巾张曼成攻杀郡守褚贡六月南阳太守秦颉击张曼成斩之　　张修
按后汉书灵帝本纪中平元年秋七月巴郡妖巫张修反寇郡县注
刘艾纪曰时巴郡巫人张修疗病愈
者雇以五斗米号为五斗米师
　　张牛角
按后汉书灵帝本纪中平二年二月黑山贼张牛角等十余辈并起所在寇钞　　张纯
张
举

按后汉书灵帝本纪中平四年六月渔阳人张纯与同郡张举举兵叛攻杀右北平太守刘政辽东太守杨终护乌桓校尉公綦稠等举兵自称天子寇幽冀二州五年九月遣中郎将孟益率骑都尉公孙瓒讨渔阳贼张纯等十一月公孙瓒与张纯战于石门大破之六年春三月幽州牧刘虞购斩渔阳贼张纯　　张超按后汉书张超传超字子并河间鄚人也留侯良之后有文才灵帝时从车骑将军朱征黄巾为别驾司马着赋颂碑文荐檄笺书谒文嘲凡十九篇超又善于草书妙绝时人世共传之　　张喜
按后汉书张酺传酺曾孙喜初平中为司空
　　张温
按后汉书献帝本纪初平二年冬十月壬戌董卓杀卫尉张温按此张温应与
太尉张温为二人

　　张种
按后汉书献帝本纪初平三年夏四月遣使者张种抚慰山东　　张济
按后汉书献帝本纪初平三年五月董卓部曲将李傕郭汜樊稠张济等反攻京师六月戊午陷长安城自为将军九月李傕自为车骑将军郭汜后将军樊稠右将军张济镇东将军济出屯弘农兴平二年三月傕汜相攻六月庚午张济自陕来和傕汜秋七月为骠骑将军还屯陕冬十月复反按此张济应与
司空张济为二人

　　张义
按后汉书献帝本纪兴平二年十二月李傕来战大司农张义战没　　张芝
按王愔文字志芝少持高操以名臣子勤学文为儒宗武为将表太尉辟公车有道征皆不至号张有道尢好草书学崔杜之法家之衣帛必书而后练临池学书水为之墨下笔则为楷则号&#&#不暇草书为世所宝寸纸不遗韦仲将谓之草圣（按后汉书张奂传奂长子芝字
　伯英）

　　张昶
按后汉书张奂传奂子昶字文舒善草书
　　张猛
按后汉书张奂传奂为武威太守其妻怀孕梦带奂印绶登楼而歌讯之占者曰必将生男复临兹邦命终此楼既而生子猛以建安中为武威太守杀刺史邯郸商州兵围之急猛耻见擒乃登楼自烧而死卒如占云　　张道陵
按神仙传道陵沛国人本太学生博通五经晚乃叹曰此无益于年命遂学长生之道入蜀住鹄鸣山市药合丹丹成乃能分形作数十人所居门前水池常乘舟戏其中诸道士宾客盈座常有一道陵对谈而真道陵故在池中也后白日冲天而去　　张路斯
按尚友录路斯汉宣城令夫人石氏生九子常钓于焦氏台归则体湿而寒夫人问之曰我龙也蓼人郑祥远亦龙也今日与我争钓处宝殿明日当战使九子助我我领绛绡兵郑领青绡兵明日众射青绡中之九子皆化龙去　　张肃
按蜀志刘璋传曹公征荆州璋遣别驾从事蜀郡张肃送叟兵三百人并杂御物于曹公曹公拜肃为广汉太守　　张松
按蜀志刘璋传璋遣别驾张松诣曹公曹公已定荆州走先主不复存录松松以此怨劝璋自绝因说璋曰刘豫州使君之肺腑可与交通璋皆然之　　张俨
按尚友录俨余杭人好学有贤德遭汉末之乱尝开圃种瓠以所售钱造桥不乐营利乡人重之　　张机
按尚友录机汉长沙太守时大疫流行治法杂出机着伤寒论金匮方行于世　　张轨
按万姓统谱轨淄川人少好学志识开朗仕至陇右府长史无余财惟有书数百卷　　张讷
按万姓统谱讷巴郡太守有德政及民吏民为之立颂德碑　　张亮则
按汉中士女志亮则字元修南郑人也为牂&#太守威着南土永昌越巂谋欲反畏亮则相谏而止号曰卧虎以戍狄勋迁护羌校尉征拜扶风又换临桂阳皆平盗贼巴郡板楯反拜隆集校尉镇汉中徙梁州刺史又为魏郡太守所在称治灵帝崩后大将军袁绍表为长史不就丞相曹公拜度辽将军　　张寿
按梓潼士女志寿字伯禧涪人也少给县丞杨放家放为梁贼所得寿求之积六十日始知其生存乃卖家盐井得三十万市马五匹往赎放道为羌所劫掠尽凡往三年计道远不可得数乃单身诣贼涕泣自说贼以其屡求遣放随还郡召为中候诏书除巫尉以身佩印尽以所有财物与三弟复为郡掾章平赋役岁出三百五十万迁功曹吏徙五官掾卒　　张飞
按蜀志张飞传飞字益德涿郡人也少与关羽俱事先主羽年长数岁飞兄事之先主奔江南曹公追之及于当阳之长阪先主弃妻子走使飞将二十骑拒后飞据水断桥瞋目横矛皆无敢近者故遂得免先主既定江南以飞为宜都太守封新亭侯后转在南郡先主入益州飞与诸葛亮等溯流而上分定郡县至江州破璋将巴郡太守严颜释之引为宾客曹公破张鲁留夏侯渊张合守汉川合别督诸军下巴西与飞相拒五十余日飞率精卒万余人从他道邀合军交战遂破合巴土获安先主为汉中王拜飞为右将军假节章武元年迁车骑将军领司隶校尉进封西乡侯先主伐吴飞当率兵万人自阆中会江州临发其帐下将张达范强杀飞奔孙权先主追谥飞曰桓侯　　张达
按蜀志张飞传先主伐吴飞率兵万人自阆中会江州临发其帐下将张达范强杀飞持其首顺流而奔孙权　　张裕
按蜀志周群传先主欲争汉中问群群曰不利时州后部司马蜀郡张裕亦晓占候谏先主曰不可争汉中军必不利先主竟不用裕言裕又私语人曰岁在庚子天下当易代刘氏祚尽矣主公得益州九年之后寅卯之间当失之人密白其言先主忿其漏言乃显裕谏争汉中不验下狱将诛之诸葛亮表请其罪先主答曰芳兰生门不得不鉏裕遂弃市后魏氏之立先主之薨皆如裕所刻又晓相术每举镜视面自知刑死未尝不扑之于地也　　张存
按蜀志杨戏传季汉辅臣赞处仁闻计注处仁本名存南阳人也以荆州从事随先主入蜀南攻至雒以为广汉太守存素不服庞统统中矢卒先主发言嘉叹存曰统虽尽忠可惜然违大雅之义先主怒曰统杀身成仁更为非也免存官顷之病卒　　张裔
按蜀志张裔传裔字君嗣蜀郡成都人也治公羊春秋博涉史汉刘璋时举孝廉为鱼复长还州署从事张飞自荆州由垫江入璋授裔兵拒飞军败还成都为璋奉使诣先主先主以裔为巴郡太守还为司金中郎将先是益州耆率雍闿恩信着于南土远通孙权乃以裔为益州太守径往至郡闿缚送于权会先主薨诸葛亮遣邓芝使吴请裔裔自至吴数年流徙伏匿权未之知也故许芝遣裔裔临发权乃引见问曰蜀卓氏寡女亡奔司马相如贵土风俗何以乃尔乎裔对曰愚以为卓氏之寡女犹贤于买臣之妻权有器裔之色裔深悔即便倍道兼行权果追之既至亮以为参军署府事亮出驻汉中裔以射声校尉领留府长史其明年北诣亮谘事送者数百车乘盈路裔还书与所亲曰近者涉道昼夜接宾不得宁息人自敬丞相长史男子张君嗣附之疲倦欲死其谈啁流速皆此类也少与犍为杨恭友善恭早死遗孤未数岁裔迎留与分屋而居事恭母如母恭之子息长大为之娶妇买田宅产业使立门户抚恤故旧振赡衰宗行义甚至加辅汉将军领长史如故建兴八年卒　　张嶷
子瑛
　护雄

按蜀志张嶷传嶷字伯岐巴西郡南充国人也弱冠为县功曹先主定蜀之际山寇攻县县长捐家逃亡嶷冒白刃携负夫人夫人得免由是显名州召为从事建兴五年丞相亮北住汉中广汉绵竹山贼劫略嶷以都尉将兵讨之旬日清泰拜牙门将属马忠北讨汶山叛羌南平四郡蛮夷辄有筹画战克之功越巂郡叟夷数反嶷为太守诱以恩信多渐降服嶷以功赐爵关内侯加抚戎将军在郡十五年邦域安穆屡乞求还乃征诣成都拜荡寇将军是岁延熙十七年也魏狄道长李简密书请降卫将军姜维率嶷等因简之资以出陇西既到狄道简悉率城中吏民出迎军军前与魏将徐质交锋嶷临阵殒身然其所杀伤亦过倍既亡封长子瑛西乡侯次子护雄袭爵南土　　张尉
按蜀志张嶷传建兴十四年武都氐王苻健请降遣将军张尉往迎健弟将四百户就魏独健来从　　张慕按蜀志张嶷传广汉绵竹山贼张慕等劫略吏民嶷以都尉将兵讨之斩慕等五十余级渠帅悉殄　　张翼按蜀志张翼传翼字伯泰犍为武阳人也高祖父司空浩曾祖父广陵太守纲皆有名迹先主定益州翼为书佐建安末举孝廉为江阳长徙涪陵令累迁梓潼广汉蜀郡太守建兴九年为庲降都督绥南中郎将翼性持法严不得殊俗心耆率刘冑作乱翼举兵讨胄冑未破会被征当还群下咸以为宜便驰骑即罪翼曰吾方临战场当运粮积谷为灭贼之资岂可以黜退之故而废公家之务乎于是统摄不懈代到乃发马忠因其成基以破殄冑丞相亮闻而善之亮卒拜前领军追论讨刘胄功赐爵关内侯延熙元年入为尚书进封都亭侯十八年与卫将军姜维俱还成都维议复出军翼庭争维不听至狄道大破魏雍州刺史王经翼曰可止矣不宜复进进或毁此大功维大怒曰为蛇画足景耀六年与维咸降锺会明年正月随会至成都为乱兵所杀　　张苞
按蜀志张飞传飞长子苞早夭
　　张绍
按蜀志张飞传飞次子绍嗣官至侍中尚书仆射　　张毣按蜀志张裔传裔子毣历三郡监军
　　张郁
按蜀志张裔传裔子郁太子中庶子
　　张遵
按蜀志张飞传飞子苞苞子遵为尚书随诸葛瞻于绵竹与邓艾战死　　张熹
