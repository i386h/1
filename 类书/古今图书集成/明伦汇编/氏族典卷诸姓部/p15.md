<!-- { "loadSidebar": true } -->
按江西通志范字邦正弘治壬戌进士知嘉兴县擢御史提督畿内学政升河南提学副使士风丕变再起广东提举未赴卒有柏山文集　　洪祥
按名山藏本行记洪祥黄梅人父病瘴年余起卧粥饭皆祥左右衣被垢秽祥躬治之父悯祥劳使就妇处曰吾病且愈可留一仆侍我祥阳承应而阴伏父寝父夜起溺呼仆不寤力殆而仆忽一人参胁父惊问谁见祥应声持之泣曰儿孝至矣吾其痊乎己而果痊祥与其妻&#竭力承欢优游十余年及父卒思慕不置见父形于醮荐镜中祥喜读书明义理死生利害了然无凝滞年九十余卒　　洪垣
按明外史洪垣传垣字峻之婺源人嘉靖十一年进士礼部侍郎湛若水讲学京师垣受业其门授永康知县征授御史十八年世宗南巡册立皇太子命阁臣夏言顾鼎臣选宫僚垣再疏言温仁和张衍庆薛侨胡守中屠应&#华察胡经史际白悦皇甫涍等皆庸流不可使辅导青宫帝亦已从他谏官言废黜者数人未几劾文选郎中黄祯先贿选郎杨育秀得为考功郎及居文选贪婪欺罔知州王显祖考察调简而补大州知县何瑚年过六十而选御史皆非制今当大计京官乃以猥琐之曹世盛为考功郎误国甚帝下其章都察院令会吏科参核乃下祯诏狱及育秀显祖等咸斥为民因诘责吏部尚书许赞都御史王廷相而令十三道御史公举隐年冒进若瑚者御史王之臣等坐调者四人世盛亦改他部垣一疏而御史曹郎以下得罪至二十余人出按广东以安南款附增俸一级未竣出为温州知府岁饥有闭籴者饥民杀之垣坐落职归复与同里方瓘往从若水若水为建二妙楼居之家食四十余年年九十而卒　　洪世文按福州府志世文字国华闽县人英之曾孙晅之子也嘉靖戊戌进士由户部擢湖广参议浙江山东副使世文历楚藩有平猺功转浙值倭乱戢暴掠民皆德之寻以母老乞终养　　洪富
按泉州府志富字国昌晋江人嘉靖己丑进士富未第时分宜相为祭酒知其文延为子师后登政府富无私谒人以此重之授刑部主事历郎中出守雷州为两浙转运使洗除宿弊纤毫不染以内艰归除补两淮半载擢参知四川宽恕廉静民乐不扰遇事执法抗议多致枘凿遂决志归　　洪朝选
按泉州府志朝选字汝尹同安人嘉靖辛丑进士除南京户部主事出榷北新关一日思所学未足非古人学优则仕之意上疏引疾久之充然有得起为南吏部郎出督学西蜀端士习正文体持法秉公朝选不为分宜相所善而徐文贞阶深与之分宜败遂以山西参政召为太仆少卿寻进佥都御史提督操江旋加副都开府山东隆庆戊辰入为刑部侍郎徐文贞去位江陵秉枢心恶之亡何以大计罢归朝选性刚介好言有司长短会耿定向抚闽耿素善朝选每咨以时政答中偶及藩司支放边戍月饷事左伯九江劳堪知而深衔之耿以忧去劳代之廉江陵权相意捃摭其无情事以闻于朝江陵拟旨削籍逮讯九江得密报遂驰戎卒逮朝选下狱不二日毙之狱中后江陵败子兢讼冤阙下诏复其官堪与造谤者俱遣戍朝论始快　　洪逵
按道州志逵字时渐别号斋少孤有大志负性倜傥&#敏年十五游郡庠雅志理学嘉靖癸卯袭授祖职指挥历升清镇守备中都副留守郧行都司掌印镇筸右参将奉敕剿贼黄中阿项等兵不血刃师获万全两承钦赏历官一十五年报陪点总戎者三次竟以直道自处不循时局告归田里有自适编南岳纪游藏于家　　洪兢
按同安县志兢朝选长子以荫授都察院检校伏阙讼父冤赐杖削籍后司寇冤白复还原官历上林苑监丞升贵州府通判　　洪邦光
按泉州府志邦光字世龙隆庆戊辰进士性沈静简默至其为政度民便利竭&#成之初守无为州擢同知云南府秩满宪副贵州都清诸苗最犷悍邦光留意经略宣示威信叛苗各奉约束久之擢参藩政寻擢按察使备兵川东念父母老驰至家杜门扫轨朝夕侍奉未几卒所著有三则要言　　洪声远
按黄冈县志声远字四极万历辛卯举人初任山西高平令升户部主事复升贵阳知府是年土司安邦彦犯顺困城凡十阅月竭力保御复计招投诚以功升新镇道监军副使两平水西土司渠寇转云南参政以年老乞归　　洪维干
按江西通志维干字祯南号元万历甲午举人知桐梓时奢酋乱维干募兵死守有叛戍陈大义等为内应遂致城破缚维干说降不屈贼卒害之事闻赠尚宝司正卿　　洪纤若
按同安县志纤若字时育万历甲辰进士筮仕提刑谳狱详慎累升司宪两粤有巨盗寇害闽浙江淮间纤若擒之诸路悉平及权珰窃柄有议建魏祠者纤若力排不许遂拂袖归　　洪云蒸
按攸县志云蒸字化卿中万历庚戌进士累官岭东道按察司崇祯三年海寇李芝奇犯广东内洋云蒸筑铳台铳城败贼于南头寨虎头门四年粤寇锺陵秀陈万围永安云蒸遣郑芝龙败之于鱼筌六年粤寇张文斌等凭险四掠云蒸复诱擒之七年海寇刘香大举围海丰云蒸檄闽将郑芝龙进剿香令红夷国人杀之沈尸海上上震悼褒嘉下部议赠　　洪文衡
按明外史洪文衡传文衡字平仲歙人万历十七年进士授户部主事帝将封皇长子为王偕同官贾岩合疏争寻改礼部与郎中何乔远善乔远坐诖误被谪文衡已迁考功主事竟引疾归后改南京工部历郎中九年进光禄少卿改太常督四裔馆中外竞请起废帝率报寝久之乃特起顾宪成宪成已辞疾忌者犹惮其进用御史徐兆魁首疏力攻之文衡虑帝惑兆魁言抗章申雪寻进大理少卿以忧去泰昌元年起太常卿光宗既崩议升祔文衡请祧睿宗疏格不行未几卒赠工部右侍郎　　洪云翼
按安庆府志云翼号望治博洽工文词性慷慨好义万历中举明经任浙江宣平令着能声解组萧然卖文自给　　洪周禄
按黄冈县志周禄字大实号半石天启壬戌进士授户部主事管太仓库历九江钞关多惠政升授常州知府归　　洪应斗
按海澄县志应斗习骑射通兵法天启壬戌成进士授福建水标把总丁卯海寇纵横命应斗帅所部舟师南援贼舸乘风直下纵火焚舟应斗率所部迎敌贼艘环之应斗手刃数十人度终不得出乃抱巨铳自沈死　　洪玺
按泉州府志玺字朝宝南安人轻财贵义在邑庠时家无余积伯父昆贫甚分月廪资之及伯父没玺哭尽哀丧葬皆力任焉后任江西建昌训导卒　　洪懋德
按湘乡县志懋德字峻明至性纯笃事父尽孝仕宿松以清慎着丁母艰归以父老不复仕&#贼破湘乡肆掠蓦入其家懋德整衣待之容色无变贼为摄息屏迹无所犯贼退人皆怪之以叩其故懋德曰此亦自率吾常耳吾不见有贼贼固不吾害也　　洪恩
按黄梅县志恩字汝承进士主计部督储江西补浙衢守兴利除害仁爱覃被及守永昌政声播于中外擢太仆卿辞疾归　　洪伦
按攸县志伦字序范性刚直贡于廷不受官四世同爨人无间言　　洪度
按黄梅县志度字公度幼失怙恃立志嗜学善诗文工书法兼真草篆隶诸体六举于乡不售止辟明经年七十城陷被执不屈而死　　洪业嘉
弟
名嘉

按湘乡县志业嘉字伯修少&#慧过目成诵与弟名嘉以文名雄湘上丁亥遇乱兵被害名嘉字鸿叔才思丽发先业嘉卒

　洪姓部艺文
　　临川洪氏族谱序　　　　　明何乔新临川洪生球捧其家谱一巨册托予外孙揭瑀持诣予请为之序予展而阅之则知球乃宋忠宣公皓之裔也予因叹曰忠宣公父子在宋以文章节义着声于时南度已后第一流人物也始予观球以经学教训吾乡俊秀学与行端且厚吾固疑其有所本也及得谱然后益信其有本非忠宣公能有是子孙乎乃为之序曰忠宣公当靖康之变出万死一生之计使万里外强悍不义之邦历十五年南北通好然后放回其臣有虑其知国虚实为后患者遣骑追之及于淮而公与同归者张邵等已在舟中追骑相顾无可奈何及入见高宗慰之曰苏武不能过也命宰相与直合之职而公数称张浚之贤忤秦桧意遂阁诏命出领乡郡寻又贬岭南桧死而后得归朝其外厄于强敌内厄于奸臣艰难险阻靡不并尝而公始终一节不以死生祸福累其心然公生八子曰适曰遵曰迈皆以博学弘辞进其后适与遵皆致大用而迈亦签书枢密院事岂非忠义之报乎忠宣公始居鄱阳其后迁新安而忠宣公之弟昢为临川司户者遂家临川今球之宗是也予尝论之为宋使金者公与宇文虚中是也虚中露才现奇遂为金人所用而丧其守公则不然韩昉欲易其官爵以死拒之不从粘罕迫之事刘豫以死拒之不从兀室访以伐宋之策拒之不应其滨于死者屡矣然终免于死宇文虚中受金人之宠最多聚其族而居之然其后全家死于烈焰子孙无&#类焉孝宗极力访求仅得其族人绍宗命之以官俾嗣其后而公之归也诸子相继登两府而迁他郡者子孙亦皆绳绳不绝宦业昭著于时忠义之报天道故不爽也诗曰毋念尔祖聿修厥德球之子孙尚修其德哉传曰公侯子孙必复其始忠宣以下爵位显矣有封魏国公者封秦国公者球与其诸子孙尚思所以复之哉予先祖文定公与忠宣公仕同朝又尝同时固有世旧之好也遂书此以为序以为洪氏勉

　洪姓部纪事
万姓统谱洪师民有四子长朋次刍次炎次羽俱负才名号四洪宋史洪皓传皓子适遵迈皓使朔方适年甫十三能任家事绍兴十二年与弟遵同中博学宏词科高宗曰父在远方子能自立此忠义报也后三年弟迈亦中是选由是三洪文名满天下元史洪福源传君祥福源第五子也至元十一年帝命伯颜伐宋君祥以蒙古汉军都镇抚从行伯颜师次镇江谍报有宋洪都统者为都督府将伯颜谓君祥曰汝同姓可往招致也洪都统即欣然来见君祥因厚遇之

　洪姓部杂录
容斋随笔姓氏之书大抵多谬误如唐贞观氏族志今已亡其本元和姓纂诞妄最多国朝所修姓源韵谱又为可笑姑以洪氏一项考之云五代时有洪昌洪杲皆为参知政事予按此二人乃五代南汉僭主刘龑之子及晟嗣位为参知政事其兄弟本连弘字以本朝国讳故五代史追改之元非姓洪氏也此与洪庆善序丹阳弘氏云有弘宪者元和四年尝跋辋川图不知弘宪乃李吉甫之字耳其误正同

　熊姓部列传
　　夏后氏
　　熊髡
按汉书古今人表熊髡羿之贤臣也中中
　　周
　　熊丽
按史记楚世家鬻熊子事文王早卒其子曰熊丽（按通　志氏族略以熊氏为鬻熊之后故备载楚国诸君于传内）　　熊狂
按史记楚世家熊丽生熊狂
　　熊绎
按史记楚世家熊狂生熊绎熊绎当周成王之时举文武勤劳之后嗣而封熊绎于楚蛮封以子男之田熊绎与鲁公伯禽卫康叔子牟晋侯燮齐太公子吕伋俱事成王　　熊艾
按史记楚世家熊绎生熊艾
　　熊
音
亶

按史记楚世家熊艾生熊
　　熊胜
按史记楚世家熊生熊胜
　　熊杨
按史记楚世家熊胜以弟熊杨为后
　　熊渠
按史记楚世家熊杨生熊渠熊渠甚得江汉间民和乃兴兵伐庸扬粤至于鄂　　熊母康
按史记楚世家熊渠生子三人熊母康早死
　　熊挚红
按史记楚世家熊渠生子三人熊母康早死熊挚红立　　熊延
按史记楚世家熊摰红卒其弟代立曰熊延
　　熊勇
按史记楚世家熊延生熊勇熊勇十年卒
　　熊严
按史记楚世家熊勇卒弟熊严为后熊严十年卒　　熊霜按史记楚世家熊严有子四人长子伯霜代立是为熊霜六年卒　　熊徇
按史记楚世家熊霜卒少弟季徇立是为熊徇二十二年卒　　熊咢
