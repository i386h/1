<!-- { "loadSidebar": true } -->
按宣镇东路志渊本临潢长寿人任奉圣州矾山监劝课耕稼劳来有方在军十有五年与士卒同甘苦乞休致亲殁即于县西求善地以葬因家矾山哭必尽哀祭必尽敬矾山人皆化之　　耶律乙不哥
按盛京通志乙不哥字习捻长于卜筮不乐仕进尝为人择葬地曰后三日有牛乘人逐牛过者即启土至期果一人负乳牛引牸牛而过其人曰所谓牛乘人者此也遂启土既葬吉凶尽如其言又为失鹰者占曰鹰在汝家东北三十里滦西榆上求之果得　　耶律惟一按邵武府志惟一字用中许文正公之高弟子也至正闲任邵武兴学奖士尝以其学敷教成均
　耶律姓部列传二
　　辽二
　　耶律洼
按辽史耶律洼传洼字敌辇隋国王释鲁孙南院夷离菫绾思子少有器识人以公辅期之天显末援河东洼为先锋败张敬达军会同中伐晋与梁汉璋战败之太宗崩于栾城洼与耶律吼定策立世宗赐宫户五十拜于越卒年五十四　　耶律颓昱
按辽史耶律颓昱传颓昱字团宁孟父楚国王之后父末掇颓昱性端直会同中领九石烈部政济宽猛世宗即位为惕隐天禄三年兼政事令封漆水郡王薨　　耶律挞烈
按辽史耶律挞烈传挞烈字涅鲁衮六院部郎君裊古直之后沈厚多智应历初升南院大王均赋役劝耕稼周人侵汉挞烈援之周主遣郭从义尚钧等拒于忻口挞烈击败之获其将史彦超周军遁保宁元年加兼政事令致政干亨初召之上见须发皓然精力犹健问以政事厚礼之以疾薨年七十九挞烈凡用兵赏罚信明得士卒心河东单弱不为周宋所并者挞烈有力焉在治所不修边幅百姓无称年谷屡稔时耶律屋质居北院挞烈居南院俱有政迹朝议以为富民大王云　　耶律盆奴
按辽史耶律盆奴传盆奴字胡独菫惕隐涅鲁古之孙景宗时为乌古部详稳政尚严急民苦之寻迁马群太保统和二十八年征高丽盆奴为先锋至铜州高丽将康肇分兵为三以抗我军盆奴率耶律弘古击破三水营擒肇追至开京高丽王询闻边城不守遁去盆奴入焚其王宫抚慰其民上嘉其功迁北院大王薨　　耶律撒剌竹
按辽史逆臣传撒剌竹孟父房涤洌之孙性凶暴清宁中累迁宣徽使改殿前都点检首与重元谋乱会帝猎滦河重元恐事泄与扈从军仓卒而战其子涅鲁古既死同党溃散撒剌竹适在畋所闻乱劫猎夫以援战死　　耶律刘哥
按辽史逆臣传刘哥字明隐太祖兄寅底石之子幼骄狠好凌侮人长益凶狡累迁西南边大详稳世宗立于军中刘哥首建附世宗之策以本部兵助之与安端朝于行在及和议成太后问刘哥曰汝何怨而叛对曰臣父无罪太后杀之以此怨耳事平以功为惕隐天禄中欲因进酒弒逆帝觉之顶疽死　　耶律盆都
按辽史逆臣传盆都残忍多力肤若蛇皮天禄初以族属为皮室详稳二年与兄刘哥谋反免死复预察割之乱陵迟而死异母弟二人化葛里奚蹇应历初无职任四年春复谋反伏诛　　耶律海思
按辽史逆臣传海思字铎衮隋国王释鲁之庶子机警口辩会同五年诏求直言时海思年十八应诏言事后从帝伐晋有功穆宗即位与冀王敌烈谋反死狱中　　耶律敌猎
按辽史逆臣传敌猎字乌辇六院夷离菫朮不鲁之子少多诈察割谋乱寿安王用敌猎计诱杀察割帝嘉赏然未显用敌猎失望应历二年与其党谋立娄国事觉陵迟死　　耶律夷腊葛
按辽史耶律夷腊葛传夷腊葛字苏散本宫分人检校太师合鲁之子应历初以父任入侍上新即位疑诸王有异志引为布衣交一切机密必与之谋迁寄班都知时上酗酒杀人夷腊葛谏不止后穆宗被弒坐守卫不严被诛　　耶律牒蜡
按辽史逆臣传牒蜡字述兰六院夷离堇蒲古只之后天显中为中台省右相会同二年伐晋牒蜡功居多大同元年平相州之叛世宗即位封燕王天禄五年察割弒逆牒蜡从之明旦寿安王讨乱牒蜡不降陵迟而死　　耶律朗
按辽史逆臣传朗字欧新性轻佻多力人呼为虎斯天显间以材勇进每战辄克由是得名察割作乱朗持两端穆宗即位伏诛　　耶律阿没里
按辽史耶律阿没里传阿没里字蒲邻遥辇嘲古可汗之四世孙幼聪敏统和初参预国论四年春宋将曹彬米信等侵燕阿没里屡破敌军先是叛逆兄弟不知情者亦连坐阿没里谏免性好聚敛时论鄙之子贤哥左夷离毕　　耶律八哥
按辽史耶律八哥传八哥字乌古邻五院部人幼聪慧书一览辄成诵宋将曹彬米信侵燕八哥以扈从功擢上京留守开泰四年召为北院枢密副使顷之留守东京七年伐高丽为都监还济茶陀二河高丽兵追至战于两河之间败绩降西北路都监卒　　耶律马哥按辽史耶律休哥传休哥孙马哥字讹特懒兴宗问卿奉佛乎对曰臣每旦诵太祖太宗及先臣遗训未暇奉佛帝悦咸雍中累迁匡义军节度使大康初致仕卒　　耶律室鲁
按辽史耶律室鲁传室鲁字乙辛隐六院部人魁岸美容仪甫冠补祇候郎君未几为宿直官从略地赵魏有功加检校太师为北院大王攻拔通利军宋和议成特进门下平章事拜北院枢密使封韩王从上猎松林至沙岭卒年四十四二子十神奴欧里斯十神奴南院大王　　耶律欧里斯
按辽史耶律室鲁传室鲁子欧里斯字留隐少有大志从萧排押伐高丽战不利欧里斯独全军还帝嘉赏终西南面招讨使　　耶律奴瓜
按辽史耶律奴瓜传奴瓜字延宁太祖异母弟南府宰相苏之孙有膂力统和四年宋杨继业来侵奴瓜击败之尽复所陷城邑二十一年复伐宋擒其将王继忠以功加同政事为南府宰相开泰初卒　　耶律合住
按辽史耶律合住传合住字粘衮太祖弟迭剌之孙幼不好弄临事明敏善谈论初以近族入侍每从征伐有功保宁初加右龙虎卫上将军以宋师屡梗南边拜涿州刺史久任边防务镇静不妄生事邻壤敬畏属部乂安拜左金吾卫上将军秩满遥摄镇国军节度使卒　　耶律敌禄
按辽史耶律敌禄传敌禄字阳隐孟父楚国王之后性质直多膂力将兵援河东至太原击周军败之仍降其众忻代二州叛将兵讨之会耶律挞烈至败周师于忻口师还卒　　耶律吼阿不
按辽史皇子表世宗子吼阿不行第一早薨景宗立追册为皇太子谥庄圣　　耶律长没
按辽史皇子表世宗子长没字和鲁堇行第三敏给好学通契丹汉字能诗应历末与宫人私通上怒榜掠数百刺一目而宫之系狱将弃市景宗即位释之封宁王赐以所私宫人保宁八年妻造鸩毒夺爵贬乌古部赋放鹤诗征还统和元年皇太后称制诏复旧爵　　耶律蛙哥
按辽史皇族表蛙哥系出太宗
　　耶律豁里斯
按辽史皇族表太师豁里斯系出德祖
　　耶律述兰
按辽史太宗本纪会同元年七月遣中台省右相耶律述兰使晋　　耶律孔阿
按辽史太宗本纪会同七年八月晋镇州兵来袭飞狐大同军节度使耶律孔阿战败之　　耶律朔骨里
按辽史太宗本纪会同九年十一月晋将杜重威拒战命大内惕隐耶律朔骨里分兵围之　　耶律寿远
按辽史穆宗本纪应历十年政事令耶律寿远等谋反伏诛　　耶律隆庆
按辽史皇子表景宗子隆庆字燕隐小字普贤奴行第二八岁封恒王兼侍中统和中拜南京留守十六年徙王梁国十七年南征为先锋至瀛州遇宋将范廷召列阵以待隆庆遣萧柳击败之十九年复败宋人于行唐开泰初更王晋国进王秦晋加守太师兼政事令寻拜大元帅赐金券入觐还至北安州浴温泉疾薨葬医巫闾山子五人查葛遂哥谢家奴驴查苏撒　　耶律隆佑
按辽史皇子表景宗子隆佑小字高七一字胡都堇行第三干亨初封郑王统和中徙王吴更王楚伐宋留守京师拜西南面招讨使及征高丽复留守京师权知北枢密院出守东京开泰元年薨赠守太师改王齐谥仁孝重熙间改谥孝靖子三人胡都古合禄贴不　　耶律药师奴
按辽史皇子表景宗子药师奴行第四早卒葬王子院　　耶律昌朮
按辽史景宗本纪保宁六年三月宋遣使请和以涿州刺史耶律昌朮加侍中与宋议和　　耶律曷里必
按辽史景宗本纪保宁七年七月黄龙府卫将燕颇杀都监张琚以叛遣敞史耶律曷里必讨之九月败燕颇于治河燕颇遁　　耶律速撒
按辽史圣宗本纪干亨二年四月即位十二月耶律速撒讨阻卜　　耶律河阳
按辽史圣宗本纪统和元年四月遣人以酒脯祭平章耶律河阳墓　　耶律瑶升
按辽史圣宗本纪统和二年十二月以耶律瑶升为大内惕隐　　耶律谋鲁姑
按辽史圣宗本纪统和四年正月林牙耶律谋鲁姑上东征俘获赐诏奖谕　　耶律盼
按辽史圣宗本纪统和四年十一月耶律盼与宋战于泰州不利　　耶律襄
按辽史圣宗本纪统和四年十二月李继迁引五百骑款塞愿婚大国永作藩辅诏以王子帐节度使耶律襄之女汀封义成公主下嫁赐马三千匹　　耶律苏
按辽史圣宗本纪统和五年六月以耶律苏为遥郡刺史　　耶律守雄
按辽史圣宗本纪统和七年正月遣涿州刺史耶律守雄护送易州降人八百还隶本贯　　耶律核麦哥
按辽史圣宗本纪统和七年七月以中丞耶律核麦哥权夷离毕　　耶律延寿
按辽史圣宗本纪统和七年七月以横帐郎君耶律延寿为御史大夫　　耶律王六
按辽史圣宗本纪统和九年二月以涿州刺史耶律王六为惕隐　　耶律硕老
按辽史圣宗本纪统和十二年正月以同政事门下平章事耶律硕老为惕隐　　耶律鼻舍
按辽史圣宗本纪统和十二年正月郎君耶律鼻舍等谋叛伏诛　　耶律景
按辽史圣宗本纪统和十二年正月以南院大王耶律景为上京留守封漆水郡王　　耶律喜罗
按辽史圣宗本纪统和十六年正月以监卫门上将军耶律喜罗为中台省左相　　耶律课里
按辽史圣宗本纪统和二十二年南伐十一月马军都指挥使耶律课里遇宋兵于洺州击退之　　耶律遂贞
按辽史圣宗本纪开泰元年七月以耶律遂贞为辽兴军节度使　　耶律遂正
按辽史圣宗本纪开泰元年七月以耶律遂正为北院宣徽使　　耶律阿营
按辽史圣宗本纪开泰二年冬十月命耶律阿营使宋贺生辰　　耶律敬温
按辽史圣宗本纪开泰五年以前北院大王耶律敬温为阿札割只　　耶律留宁
按辽史圣宗本纪开泰七年八月以耶律留宁使宋　　耶律罕按辽史圣宗本纪开泰八年三月以左祇候郎君耶律罕为四捷军都监　　耶律继崇
按辽史圣宗本纪开泰八年十月遣耶律继崇使宋　　耶律宗教按辽史圣宗本纪开泰九年五月以耶律宗教为检校太傅　　耶律宗诲
按辽史圣宗本纪开泰九年五月以耶律宗诲为启圣军节度使　　耶律隆运
按辽史耶律隆运传隆运本姓韩名德让匡嗣之子也统和十九年赐名德昌二十二年赐姓耶律二十八年复赐名隆运重厚有智略明治体侍景宗以谨饬闻代其父匡嗣为上京留守寻复代守南京时人荣之宋兵侵燕围城隆运守御邀击以功拜辽兴军节度使征为南院枢密使景宗疾大渐与耶律斜轸俱受顾命立梁王为帝皇后为皇太后称制隆运总宿卫事太后益宠任之统和四年宋遣曹彬米信来侵隆运出师败之封楚国公六年伐宋败之封楚王十二年表请任贤去邪拜大丞相进王齐总二枢府事二十二年徙王晋赐姓出宫籍位亲王上薨年七十一谥文忠无子以魏王贴不子耶鲁为嗣天祚立以皇子敖卢斡继之　　耶律德威
