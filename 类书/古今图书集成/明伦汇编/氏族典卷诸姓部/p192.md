<!-- { "loadSidebar": true } -->
按万姓统谱复字汝新鄞人性端谨严毅少力学无间寒暑读书不摛章摘句而穷索幽渺务得指归尝曰士生程朱后已幸有坦程矣更欲立门户与抗邪故其说经谈理止按先儒成法会而通之尤邃于锺律平生笃于孝友亲丧哭泣遂成目疾弟子束修之馈不入私室尽以资于弟检身以礼市肆优场一不履其足人严惮之所著有易系辞解中庸解正蒙发微皇极经世书通解锺律通考闲居漫读记东巢杂着壶斋问答救灾集议禘祫议浚湖议见闻栏楯观古录畏庵存稿藏于家　　倪敏政
按黄冈县志敏政字懋绩世爵指挥使司以转漕历年累功推升靖州守备禁止令行苗民率服升福建都指挥使司再升浙江南洋游击将军时海寇刘香老扰东南抚臣督师会剿敏政佐中军荡平之加授南洋参将卒　　倪梦槐
按安庆府志梦槐字仲信桐城人万历间明经司训铜陵后迁巢教谕盘餐苜蓿不异诸生时已而叹曰为寒毡碌碌风尘岂不重为渊明笑哉致仕归子应奉以诸生授徒慎取与重然诺力学敦行一如其父　　倪应眷按安庆府志应眷字申之桐城人万历间进士授上杭令为政平易近民擢御史敷陈皆军国重计熹宗登极晋太仆少卿珰祸起削夺回籍崇祯初迁至南太仆正卿未几乞归卒于家　　倪祚善
按安庆府志祚善字永锡桐城人天启间以明经授永兴令居官清慎会洞寇猖獗日缮兵厉甲寇不敢犯迁岳州别驾以父忧去职服阕补金华同知许都倡乱首犯金华祚善胄服登陴亲冒矢石廉知郡内奸宄缚斩之贼退以功升处州知府解绶之日行装萧然　　倪思辉
按明外史侯震旸传天启初震旸论客氏给事中祁门倪思辉疏继之帝大恚贬三官皇子生诏复故官崇祯时终南京督储尚书　　倪元璐
按明外史倪元璐传元璐字玉汝上虞人父涷历知抚州淮安荆州琼州四府有当官称天启二年元璐成进士改庶吉士授编修册封德府移疾归还朝出典江西乡试暨复命则庄烈帝践阼魏忠贤已伏诛遗党杨维垣辈护持旧局力扼东林元璐愤崇祯元年正月抗疏击之时柄国者悉忠贤余党疏入以论奏不当责之于是维垣复上疏驳元璐为谬元璐再疏柄国者以互相诋訾两解之元璐寻进侍讲其年四月请毁三朝要典言梃击红丸移宫三事帝纳其言历迁南京司业右中允四年帝特重武科始命行殿试有举子以拔勇闻会试被黜帝疑主考官抑之悉逮下狱命元璐副谕德方逢年再试事竣乞省亲不允进谕德充日讲官进右庶子两疏乞归养复不允八年春流贼毁皇陵上疏乞下诏罪己复疏乞归养不许俄迁国子祭酒元璐雅负时望位渐通显帝意向之深为体仁所忌会诚意伯刘孔昭谋掌戎政体仁饵孔昭使攻元璐言其妻陈尚存而妾王&#继配遂落职闲住十五年廷臣交荐诏起兵部右侍郎兼侍读学士以母老固辞俄闻畿辅被兵遂冒锋镝北上明年春抵都即超拜户部尚书兼翰林院学士仍充日讲官钩考兵食颇有所裨益中外想望其丰采兼兵部衔令清核军伍十月命兼摄吏部事陈演忌元璐风魏藻德言于帝曰元璐书生不习钱谷元璐亦数请解职十七年二月命以原官专直日讲逾月李自成陷京师元璐整衣冠北向拜父南向拜母遂南向坐取帛自缢而绝福王时赠少保吏部尚书谥文正　　倪嘉善
按安庆府志嘉善号琼圃桐城人太仆应眷之四子也天启壬戌进士官庶常崇祯间晋简讨遇朝鲜擅废其主命草檄讨之寻迁国子司业典试北闱厘文体振风气一时称为得人充经筵日讲官启纳无虚日因国步艰难忧劳成疾卒于京邸嘉善为人孝友渊静潜心古学所著有媚笔泉集行世　　倪嘉庆
按明诗选小传嘉庆字笃之江宁人天启壬戌进士除户部主事历户科给事中有灵潭集　　倪长玗
按浙江通志长玗字伯屏崇祯中进士父望达性孝苦志读书乡举称真孝廉长玗制举业为海内法程声籍甚筮仕苏州司理善政累累吴民至今德之后隐于禅　　倪可大
按扬州府志可大字简白仪真人少有文名以岁贡授霍丘训导崇祯丁丑流寇东下势汹汹县令黄日芳适考满预请以城守属可大可大慨然身任贼围城督民兵逆战斩贼数百级贼少却侦知邑无火备以巨炮攻南门城遂陷可大守北门贼趋执可大叱贼啮指喷血骂不绝口遂被害妻戴氏与女皆自缢仆倪表亦从死事闻赠国子监学录　　倪文征
按浙江通志文征字舜平山阴人为蒙师自给兼通医术国亡市酒肴饮里中少年求办一事有诺之者偕至墓所命掘坎自瘗众骇欲散文征恚甚一人曰岂可使土侵肤乎以二缸赠之埋于坎中文征趺坐其内命覆之已而内闻叩声众发之文征曰吾入时不知方位复命覆之密封其隙环坐窃听微闻其声逾三时始寂　　倪苍　倪旺
按江西通志苍旺俱安仁人两人父役粮长各当极刑适决时苍从戎于京与旺击登闻鼓各以身代其父死上宥之两人父子俱得免　　倪承统
按新宁县志承统字君一贫而好学以恩选浙江于潜令革弊兴学士民爱之解绶归教宗族以孝教乡党以和德行上闻以当事荐起复平乐府丞继委管桂林府粮务卒于官　　倪永寿
按桃源县志永寿举人授贵州镇宁知州性和易以地杂军蛮德政绥怀不事鞭扑蛮人感之　　倪民望
按黄梅县志民望字威仲早孤事母尽孝弱冠登乡荐令南康趣具饷饷兵佐灭三巢督抚张特疏加品俸兼摄新县事　　倪勋
按贵州通志勋普定人弟然烈羔熊五人同爨永不分居勤俭营生竭力事母其妻各守夫训孝友着闻　　倪凤岐按黄梅县志凤岐生员性孝友居父丧哭泣尽哀抚弟以成父志不幸早卒

　西姓部列传
　　周
　　西乞
按左传僖公三十二年杞子自郑使告于秦曰郑人使我掌其北门之管若潜师以来国可得也穆公召孟明西乞白乙使出师于东门之外　　宋
　　西达
按万姓统谱达字善卿濮州人邵武推官
　　元
　　西汉杰
按河南通志汉杰叶县人累官至礼部尚书封南阳郡侯　　明
　　西宁
按万姓统谱宁弘治元年金山卫指挥守备汀州　　西华按万姓统谱华陕西人正德中任莱州府通判　　西&#按万姓统谱&#宿州人正德中临海县丞
　　西鸣岐
按濮州志鸣岐字凤竹东平人徙居濮阳初鸣岐有事逮东平狱守讯之不伏三木囊其胫时大暑暴之日中苦甚乡大夫吏部梁公入谒郡守望而悯之曰不识若人作何状刑在日中不堪也守徉应之曰便解出梁谓从者曰姑徙之阴地刑当自辨也不问其姓而去后七年梁大夫迁为东藩长史踞傲监司监司怒令舍人诉长史擅造兵甲荧惑亲王当录大辟尽收其从者鸣岐闻之不告妻子潜行至东平曰是酬恩时也不济继之以死乃自缚颈诣捕者首曰是梁监造兵甲者毋苦他人为也吏疑其诈榜笞数千鸣岐从容言曰造兵仗仪卫事也事在有司长史不得连坐吏爇之火膏出如汗体无完肤鸣岐言如初竟解长史狱鸣岐出不见长史夜逃去长史使人迹之及濮阳谢曰公何故同逮长史也鸣岐曰长史曾出一言救我我故以一身保全汝家耳终身不赴东平

　稽姓部列传
　　周
　　稽黄
按吕氏春秋秦有贤者稽黄
　　汉
　　稽发
史记
作桓发

按汉书货殖传掘冢搏掩犯奸成富稽发之徒　　宋　　稽应龙
按万姓统谱应龙嘉定进士吉水人
　　稽原
按万姓统谱原字子长昆山人嘉定进士
　　稽琬
按万姓统谱琬散骑都尉
　　稽耸
按尚友录耸高邮人所居为稽家庄时耸知天祥匡复大志迎事之使子德润等护至泰州由通航海达行在柳岳奉降表诣元人过庄耸愤其卖国杀之　　元　　稽适
按万姓统谱适为石首县主簿民有父子坐重辟者府下适按之适得其情父抵法而子免死其人感颂之曰主簿仁人也当令生子明年果生子且&#敏天历中及第按此疑即稽适而
时代不同姑并存之

　　明
　　稽列
按万姓统谱列祥符人宣德中弋阳县丞
　　稽昭
按万姓统谱昭昆山人正统中滦州知州涉猎古今莅民得体　　稽元凤
按万姓统谱元凤常熟人正德举人
　　稽源
按万姓统谱源滦州人正德中临淄县主簿


　输姓部汇考
夏树芳奇姓通
　　输姓
输姓见韵会


　奚姓部汇考
郑樵通志
　　以名为氏
夏
人名

奚氏夏车正奚仲之后汉功臣表鲁侯奚涓成阳侯奚意传封三代又薄奚氏改为奚氏望出谯国宋登科奚知常徽州人　臣谨按奚仲封于薛薛任姓也
王圻续文献通考
　　同姓异派
奚氏有二奚仲之后又薄奚氏改奚氏
廖用贤尚友录
　　奚姓
奚谯国商音又望出北海


　莆姓部列传
　　明
　　莆森
按万姓统谱森枝江人洪熙中雩都县知县


　稽姓部汇考
廖用贤尚友录
　　稽姓
稽音鸡黄帝臣太山稽之后


　徒姓部列传
　　周
　　徒父
按左传僖公十五年秦伯伐晋卜徒父筮之吉涉河侯车败诘之对曰乃大吉也三败必获晋君其卦遇蛊曰千乘三去三去之余获其雄狐夫狐蛊必其君也蛊之贞风也其悔山也岁云秋矣我落其实而取其材所以克也实落材亡不败何待

　齐姓部杂录
日知录今人姓同于国者多自云以国为氏非也夏氏出于陈之少西而非夏后氏之夏齐氏出于卫之齐恶而非齐国之齐左氏史记其最着明者矣
　儒姓部汇考
凌迪知万姓统谱
　　儒姓
儒见韵会


　犀姓部汇考
凌迪知万姓统谱
　　犀姓
犀见氏族志


　姓部汇考
音携姓苑作集韵
作形异而音俱同

凌迪知万姓统谱
　　姓
下珪反见氏族志


　酅姓部汇考
凌迪知万姓统谱
　　酅姓
酅东海之邑


　奴姓部列传
　　明
　　奴管
按万姓统谱管高邮人嘉靖中湖广都司


　梨姓部列传
　　明
　　梨公弁
按万姓统谱公弁宜黄人正统中任建阳县训导
　奚姓部纪事
晋书嵇康传康谯国铚人其先姓奚会稽上虞人以避怨徙焉铚有嵇山家于其侧因而命氏

　酅姓部列传
　　周
　　酅魁垒
按左传郑人俘酅魁垒
注
酅魁垒晋士


　鸡姓部列传
　　明
　　鸡鸣时
按奇姓通鸣时字子信迁安人正统中陕西苑马寺监正

　霓姓部列传
　　明
　　霓济
按奇姓通济福山人正统中雩都知县


　殳姓部汇考
郑樵通志
　　以名为氏
古
人名

殳氏尚书殳斨舜臣南史有殳嘉兴又有殳真得道经诀望出武功廖用贤尚友录
　　殳姓
殳武功羽音


　齐姓部列传
　　周
　　齐恶
按万姓统谱恶卫大夫
　　齐豹
按春秋臣传齐豹卫司寇也齐恶之子公孟絷狎齐豹夺之司寇与鄄公子朝通于襄夫人宣姜惧而欲以作乱初豹见宗鲁于公孟为骖乘焉将作乱而谓之曰公孟之不善子所知也勿与乘吾将杀之对曰吾由子事公孟子假吾名焉故不吾远也虽其不善吾亦知之抑以利故不能去是吾过也今闻难而逃是僭子也子行事乎吾将死之以周事子而归死于公孟其可也昭二十年六月丙辰卫侯在平寿公孟有事于盖获之门外齐子氏帷于门外而伏甲焉公孟出齐氏用戈击公孟宗鲁以背蔽之断肱以中公孟之肩皆杀之卫侯以北宫氏伐齐氏灭之　　齐明
按史记秦始皇本纪赞六国之士有齐明周最陈轸昭滑楼缓翟景苏厉乐毅之徒通其意注
齐明东周
臣后仕秦楚及韩
　　齐时
按万姓统谱时战国人
