<!-- { "loadSidebar": true } -->
按明外史吴贞毓传贞毓字元声宜兴人崇祯十六年进士唐王时为吏部文选主事后预立永明王进郎中王驻全州加太常少卿已擢吏部右侍郎从至肇庆拜户部尚书贞毓与严起恒共阻孙可望秦王封可望杀起恒贞毓以奉使获免及还进东阁大学士代起恒可望自云南迁贵阳议移王自近挟以作威贞毓言不可时马吉翔庞天寿结可望坚主赴黔可望以朝事尽委吉翔天寿前御史任僎中书方于宣劝可望设内阁九卿科道官改印文为八&#尽易其旧立太庙定朝仪拟改国号曰后明王闻忧惧晋王李定国已定广西军声大振密下一&#令统兵入卫吉翔知密&#事启报可望可望大怒迫王索主谋者王惧以贞毓大臣言于可望罪绞就刑神色不变赋诗大骂而死定国竟奉前&#护王入云南乃赠贞毓少师太子太师吏部尚书中极殿大学士赐祭谥文忠荫子锦衣世千户　　吴易
按明外史杨文骢传吴易字日生吴江人生有膂力跅弛不羁崇祯末成进士福王时谒史可法于扬州可法异其才题授职方主事为己监军明年奉檄征饷江南未还而扬州失已而吴江亦失易走太湖谋举兵旬日得千余人屯于长白荡出没旁近诸县道路为梗唐王闻之授兵部右侍郎兼右佥都御史总督江南诸军文骢奏易斩获多进为兵部尚书鲁王亦授易兵部侍郎封长兴伯兵至易败走父承绪妻沈及女皆投水死明年易乡人周瑞复聚众长白荡迎易入其营事泄被获死之　　吴世扬
按明外史朱万年传李九成陷黄县知县吴世扬骂贼死赠光禄少卿世扬洛阳人起家乙榜

　吴姓部选句
北周庾信吴明彻墓铭西都列国长沙王功被山河东京贵臣大司空名高霄汉岂直西河有守智足抗秦建平有城威能动晋而已也唐张彦远法书要录施吴邺下同年后萃
注
谓吴休
尚施方泰
张彦远名画记顾陆张吴著名卷轴


　胡姓部汇考
蔡中郎集
　　胡公碑铭
公讳广字伯始南郡华容人也其先自妫姓建国南土曰胡子春秋书焉列于诸侯公其后也　　陈留太守胡公碑
君讳硕字季睿交趾都尉之孙太傅安乡侯少子也其先与楚同姓别封于胡以国为氏韩昌黎集
　　唐故少府监胡公墓神道碑
胡姓本出安定后徙清河于今为宗城属贝州注
胡公满封于陈为周陶正以谥为姓
郑樵通志
　　以国为氏
周同
姓国

胡氏子爵其地在今颍州汝阴西二里胡城是也定十五年楚灭之其后以国为氏或云胡公满封于陈其后亦为胡氏又乐陵之胡赐姓李又河南之胡改纥骨氏为胡也　　同名异实
胡氏有二周之胡国为胡氏后魏纥骨氏亦为胡氏廖用贤尚友录　　胡姓
胡安定羽音又望出新蔡洛阳


　虚姓部列传
　　汉
　　虚子羔
按姓氏急就篇说苑有虚子羔


　沮姓部列传
　　上古
　　沮诵
按刘恕外纪黄帝命仓颉为左史沮诵为右史　　后汉　　沮&#
按后汉书董卓传李傕郭汜追乘舆大战于弘农东涧射声校尉沮&#被创坠马李傕谓左右曰尚可活不&#骂之曰汝等凶逆逼迫天子乱臣贼子未有如汝者傕使杀之　　沮授
按后汉书袁绍传董卓拥制强兵议欲废立初平元年绍以勃海起兵冀州牧韩馥等同时俱起以讨卓为名陈留高干及颍川荀谌等说馥举冀州以让袁氏馥然其计骑都尉沮授谏不听乃遣子送印绶以让绍绍领冀州牧以馥为奋威将军引沮授为别驾因谓授曰吾欲与卿戮力同心共安社稷将何以匡济之乎授进曰将军威陵河朔名重天下若收英雄之士拥百万之众迎大驾于长安复宗庙于洛邑号令天下诛讨未服以此争锋谁能御之比及数年其功不难绍喜曰此吾心也即表授为奋武将军使监护诸将兴平二年车驾为李傕等所追于曹阳沮授说绍西迎大驾绍不能从绍欲攻许沮授进说郭图审配等因是谮授绍乃分授所统为三都督使授及郭图淳于琼各典一军沮授临行会其宗族散资财以与之曰埶存则威无不加埶亡则不保一哀哉绍度河沮授临船叹曰上盈其志下务其功悠悠黄河吾其济乎遂以疾退绍不许而意恨之复省其所部并属郭图曹操屯官渡绍进保阳武沮授说绍持久绍不从又说绍遣蒋奇绝曹操之钞绍又不能用绍军溃沮授为操军所执乃大呼曰授不降也为所执耳操见授谓曰分野殊异遂用圯绝不图今日乃相得也授对曰冀州失策自取奔北授知力俱困宜其见擒操曰本初无谋不相用计今丧乱过纪国家未定方当与君图之授曰叔父母弟悬命袁氏若蒙公灵速死为福操叹曰孤早相得天下不足虑也遂赦而厚遇焉授寻谋归袁氏乃诛之注
授广平人少
有大志多谋略
　　沮宗
按后汉书袁绍传绍攻曹操沮授临行会其宗族散资财以与之曰埶存则威无不加埶亡则不保一身哀哉其弟宗曰曹操士马不敌君何惧焉授曰以曹兖州之明略又挟天子以为资我众实疲敝而主骄将军之破败在此举矣　　沮鹄
按万姓统谱鹄袁尚将守邯郸死于战


　书姓部列传
　　明
　　书永琇
按万姓统谱永琇郁林人天顺间瓯宁县主簿
　吴姓部纪事
后汉书吴佑传佑为胶东侯相时安丘男子毋丘长与母俱行市道遇醉客辱其母长杀之而亡安丘追踪于胶东得之佑呼长谓曰子母见辱人情所耻然孝子忿必虑难动不累亲今若背亲逞怒白日杀人赦若非义刑若不忍将奈之何长以械自系曰国家制法囚身犯之明府虽加哀矜恩无所施佑问长有妻子乎对曰有妻未有子也即移安丘逮长妻妻到解其桎梏使同宿狱中妻遂怀孕至冬尽行刑长泣谓母曰负母应死当何以报吴君乎乃啮指而吞之含血言曰妻若生子名之吴生言我临死吞指为誓属儿以报吴君因投缳而死吴志薛综传综守谒者仆射西使张奉于权前列尚书阚泽姓名以嘲泽泽不能答综下行酒因劝酒曰蜀者何也有犬为独无犬为蜀横目苟身虫入其腹奉曰不当复列君吴邪综应声曰无口为天有口为吴君临万邦天子之都于是众坐喜笑而奉无以对江表传费祎聘于吴陛见公卿侍臣皆在坐酒酣祎与诸葛恪相对嘲难言及吴蜀祎问曰蜀字云何恪曰有水者浊无水者蜀横目苟身虫入其腹祎复问吴字云何恪曰无口者天有口者吴下临沧海天子帝都按此与吴志
不同存以备考

旧唐书富嘉谟传先是文士撰碑颂皆以徐庾为宗气调渐劣嘉谟与吴少微属词皆以经典为本时人钦慕之称为富吴体万姓统谱宋吴儆休宁人与兄俯齐名时为之语曰眉山三苏江东二吴元吴可几安吉人与弟知几好古博学时号二吴江宁府志吴彦华江宁人成化进士历户部郎出守荆州郡故多水患彦华筑堤二十余里至今号为吴堤松江府志许维新在郡日张堰吴氏以继嗣争讼两造时出一远谱言吴自太伯始封至今其正嫡当继云云公判其牍曰太伯潜逃启大吴余从牒谱羡雄图子孙在远犹争继让国当年事有无遂各愧服求罢浙江通志吴执御黄岩人天启进士初任济南司李洁躬执法不假色笑济人呼为吴静街

　吴姓部列传二
　　宋一
　　吴虔裕
按宋史吴虔裕传虔裕许州许田人父徽左屯卫将军虔裕少为郡吏汉祖镇许爱其精谨署以右职及移镇太原以虔裕从开国擢为引进使转内客省使时镇州节度刘在明卒遣虔裕率兵巡护隐帝即位召为宣徽北院使周祖讨三叛以虔裕为河中行营都监蒲人败师还会枢密使杨邠求解职隐帝遣人谕邠使至而虔裕在座即扬言曰机要重地非可久处俾后来者迭居可也使还以白帝帝怒出虔裕为郑州防御使干佑末诸大臣急诏入朝命将兵守澶州及留子陂战败遂降周祖广顺初遣还从周祖讨慕容彦超破之改汝州防御使历右卫左金吾卫二大将军兼街仗使太平兴国六年迁右千牛卫上将军仍判左街仗事虔裕掌金吾三十余年端拱初卒赠太尉虔裕性简率言多轻肆　　吴延祚
按宋史吴延祚传延祚字庆之并州太原人少颇读书事周祖为亲校广顺初授庄宅副使迁内军器库使知怀州入为皇城使会天平符彦卿移镇大名以延祚权知郓州世宗即位迁右羽林将军充内客省使未几拜宣徽北院使世宗征刘崇为北面都巡检使师还权判澶州归阙加右监门卫大将军俄迁宣徽南院使判河南府知西京留守事世宗北征权东京留守师还以为左骁卫上将军检校太傅充枢密使恭帝即位加检校太尉宋初加同中书门下二品会李筠叛太祖亲征以延祚留守东京兼判开封府及讨李重进又为东京留守建隆三年以为雄武军节度干德二年来朝改镇京兆开宝四年卒赠侍中延祚谨厚寡言性至孝居母丧绝水浆累日好学聚书万余卷子元辅元载元范元扆元吉元庆　　吴淑
按宋史吴淑传淑字正仪润州丹阳人父文正仕吴至太子中允好学多自缮写书淑幼俊爽属文敏速韩熙载潘佑以文章著名江左一见淑深加器重以校书郎直内史江南平归朝久不得调甚穷窘俄以近臣延荐试学士院授大理评事预修太平御览太平广记文苑英华历太府寺丞著作佐郎始置秘阁以本官充校理尝献九弦琴五弦阮颂太宗赏其学问优博又作事类赋百篇以献诏令注释淑分注成三十卷上之迁水部员外郎至道二年兼掌起居舍人事预修太宗实录再迁职方员外郎时诸路所上闰年图皆仪鸾司掌之淑上言请纳职方从之会诏&#御戎之策淑抗疏请用古车战法上览之颇嘉其博学咸平五年卒年五十六子安节让夷遵路皆进士及第　　吴仲举
按宋史吴中复传中复父仲举仕李煜为池阳令曹彬平江南仲举尝杀彬所招使者城陷彬执之仲举曰世禄李氏国亡而死职也彬义而不杀　　吴延彬
按宋史吴虔裕传虔裕子延彬至仪鸾副使
　　吴元辅
昭德　昭
逊　昭普

按宋史吴延祚传延祚子元辅字正臣颇好学善笔札周广顺中以父任补供奉官世宗嗣位迁洛苑使宋初授左骁卫将军澶州巡检累官至定州钤辖卒子昭德昭逊昭普并合门祗候　　吴元范
按宋史吴延祚传延祚子元范仕至礼宾副使　　吴元扆按万姓统谱元扆延祚子性谨让喜读春秋左传太宗选尚公主累官安州观察使历知郓定河阳潞徐州有忧民心待宾佐以礼卒赠中书令　　吴元吉
昭
允

按宋史吴延祚传延祚子元吉合门祗候子昭允太子中舍　　吴元庆
守
仁

按宋史吴延祚传延祚子元庆仕至礼宾副使子守仁内殿崇班　　吴世范
按广东通志世范连州人咸平进士大中祥符间为漳浦令有善政署上考下诏褒美后由太子中舍迁殿中丞工于诗文　　吴仁美
按宋史吴虔裕传虔裕子延彬延彬子仁美至内殿崇班　　吴中复
按宋史吴中复传中复字仲庶兴国永兴人进士及第知峨眉县通判潭州孙抃荐为监察御史迁殿中侍御史弹宰相梁适适罢中复亦通判虔州未至复还台又弹宰相刘沆改右司谏同知谏院迁御史知杂事户部副使擢天章阁待制知泽州瀛州移河东都转运使进龙图阁直学士知江宁府历成德军成都府永兴军河北行青苗法使者至将先下州县中复拒不听关内大旱中复请加赈恤执政恶之遣使往视谓为不实削一阶提举玉隆观起知荆南坐过用公使酒免卒年六十八　　吴遵路
