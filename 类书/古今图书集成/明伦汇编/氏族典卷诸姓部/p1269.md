<!-- { "loadSidebar": true } -->
按晋书慕容廆载记廆字弈洛昌黎棘城鲜卑人也祖木延左贤王父涉归以全柳城之功进拜鲜卑单于迁邑于辽东廆幼而魁岸美姿貌身长八尺雄杰有大度涉归死其弟耐篡位廆遣使来降帝嘉之拜为鲜卑都督太康十年廆迁于徒河之青山大棘城教以农桑法制同于上国永嘉初廆自称鲜卑大单于鲜卑素连木津等为乱遂攻陷诸县廆子翰言于廆曰求诸侯莫如勤王廆从之是日率骑讨连津大败斩之立辽东郡而归建兴中愍帝遣使拜廆镇军将军昌黎辽东二国公建武初元帝承制拜廆假节散骑常侍都督辽左杂夷流人诸军事龙骧将军大单于昌黎公廆固辞公封时二京倾覆幽冀沦陷廆刑政修明虚怀引统流亡士庶多襁负归之时平州刺史崔毖阴结高句骊及宇文段国等谋灭廆以分其地太兴初三国伐廆翰入其营纵火焚之遂大败悉独官仅以身免于其营候获皇帝玉玺三纽遣长史裴嶷送于建邺帝遣使者拜廆监平州诸军事安北将军平州刺史进封辽东郡公成帝即位加廆侍中位特进八年廆卒时年六十五在位四十九年帝遣使者策赠大将军开府仪同三司谥曰襄及&#僭号伪谥武宣皇帝　　慕容皝
按晋书慕容皝载记皝字元贞廆第三子也龙颜版齿身长七尺八寸雄毅多权略尚经学善天文廆为辽东公立为世子建武初拜为冠军将军左贤王封望平侯率众征讨累有功太宁末拜平北将军进封朝鲜公廆卒嗣位以平北将军行平州刺史督摄部内咸和九年成帝遣谒者徐孟闾丘幸等持节拜皝镇军大将军平州刺史大单于辽东公封弈等以皝任重位轻宜称燕王皝于是以咸康三年僭即王位赦其境内以世子&#为太子皝虽称燕王未有朝命乃遣其长史刘祥献捷京师兼言权假之意庾冰何充等奏听皝称燕王咸康七年皝迁都龙城躬巡郡县劝课农桑起龙城宫阙立东庠于旧宫以行乡射之礼每月临观考试优劣皝雅好文籍勤于讲授学徒甚盛至千余人三年畋于西鄙马倒被伤还宫引&#属以后事以永和四年死在位十五年时年五十二&#僭号追谥文明皇帝　　慕容翰
按晋书慕容皝载记翰字元邕廆之庶长子也性雄豪多权略&#臂工射膂力过人廆甚奇之委以征伐所在有功爱儒学自士大夫至于卒伍莫不乐而从之及奔段辽深为辽所敬既而逃归皝甚加恩礼有人告翰为非常皝素忌之遂赐死焉　　慕容&#
按晋书慕容&#载记&#字宣英皝之第二子也身长八尺二寸姿貌魁伟博观图书有文武干略皝为燕王拜&#假节安北将军燕王世子皝死永和五年僭即燕王位称元年赦其境内穆帝拜&#为使持节侍中大都督都督河北诸军事幽冀并平四州牧大将军大单于燕王承制封拜以永和八年僭即皇帝位大赦境内建元曰元玺署置百官追尊廆为高祖武宣皇帝皝为太祖文明皇帝升平元年立子暐为太子赦其境内改元曰光寿升平四年&#死时年四十二在位十一年伪谥景昭皇帝庙号烈祖墓号龙陵&#雅好文籍自初即位至末年讲论不倦览政之暇唯与侍臣错综义理凡所著述四十余篇性严重慎威仪未曾以慢服临朝虽闲居宴处亦无懈怠之色云　　慕容恪
按晋书慕容恪载记恪字元恭皝之第四子也幼而谨厚沉深有大度年十五身长八尺七寸容貌魁杰雄毅严重每所言及辄经纶世务数从皝征伐临机多奇策使镇辽东甚有威惠及&#嗣位弥加亲任累战有大功封太原王拜侍中假节大都督录尚书&#寝疾引恪属以后事及暐之世总摄朝权虚襟待物谘询善道量才处任使人不逾位朝廷谨肃进止有常度罢朝归第则尽心色养手不释卷恪为将不尚威严专以恩信御物临终暐问以后事恪曰吴王文武兼才任之以政国其少安言终而死　　慕容垂
按晋书慕容垂载记垂字道明皝之第五子也少岐嶷有器度身长七尺四寸手垂过膝皝甚宠之常曰此儿阔达好奇终能破人家或能成人家故名霸字道业恩遇逾于世子&#故&#不能平之以灭宇文之功封都乡侯因猎坠马折齿&#即王位改名寻以谶记之文乃去夬以垂为名焉及&#僭称尊号封垂吴王徙镇信都又为荆兖二州牧慕容暐嗣伪位慕容恪为太宰甚重垂常谓暐委政吴王可谓亲贤兼举及败桓温于枋头威名大振慕容评深忌恶之乃谋诛垂垂与世子全奔于苻坚坚以为冠军将军封宾都侯历位京兆尹进封泉州侯所在征伐皆有大功坚子丕在邺会丁零翟斌聚众谋逼洛阳翟斌遣使推垂为盟主以太元八年自称大将军大都督燕王承制行事建元曰燕元定都中山以太元十一年僭即位赦其境内改元曰建兴置百官缮宗庙社稷立宝为太子遣其征西慕容楷等攻苻坚冀州幽州遣其太子宝等伐魏垂自率大众出参合至上谷之俎阳以太元二十一年死时年七十一凡在位十三年伪谥成武皇帝庙号世祖墓曰宣平陵　　慕容楷
按晋书慕容垂载记垂以兄子楷为征西大将军　　慕容麟按晋书慕容垂载记垂以慕容麟为卫大将军　　慕容镇　慕容国按晋书慕容垂载记翟钊攻邺城垂潜遣其桂林王慕容镇骠骑慕容国于黎阳津夜济壁于河南　　慕容瓒按晋书慕容垂载记垂发步骑七万遣其丹阳王慕容瓒龙骧张崇攻慕容永弟支于晋阳　　慕容隆
按晋书慕容垂载记翟真引兵向邺垂令冠军慕容隆击败之　　慕容农
按晋书慕容垂载记慕容农进攻翟嵩于黄泥破之　　慕容绍　慕容宙按晋书慕容垂载记垂遣其镇南慕容绍征卤慕容宙等攻苻坚　　慕容德
按晋书慕容德载记德字元明皝之少子也母公孙氏梦日入脐中昼寝而生德年未弱冠身长八尺二寸姿貌雄伟额有日角偃月重文博观群书性清慎多才艺慕容&#之僭立也封为梁公及暐嗣位改封范阳王暐败徙长安苻坚以为张掖太守数岁免归及垂称燕王以德为车骑大将军复封范阳王居中镇卫参断政事垂临终&#其子宝以邺城委德宝既嗣位以德镇邺罢留台以都督专总南夏寻以德为丞相领冀州牧承制隆安二年自邺徙滑台依燕元故事称元年大赦境内殊死已下置百官四年僭即皇帝位于广固大赦改元为建平以兄子超为皇太子其月死即义熙元年也时年七十在位五年伪谥献武皇帝　　慕容暐
按晋书慕容暐载记暐字景茂&#第三子也初封中山王寻立为太子及&#死僭即皇帝位大赦境内改元建熙坚使王猛杨安率众伐暐执暐缚之坚封暐新兴侯既而慕容垂慕容冲起兵暐谋杀坚以应之事发为坚所诛时年三十五及德僭称尊号伪谥幽皇帝　　慕容宝
按晋书慕容宝载记宝字道佑垂之第四子也少轻果无志操好人佞己及为太子砺自修朝士翕然称之垂死宝嗣伪位改元永康南伐魏众军惮役奔散宝南奔兰汗还至龙城汗弒之时年四十四在位三年即隆安三年也汗又杀其太子策昌黎王盛僭位伪谥宝惠愍皇帝庙号烈宗　　慕容熙
按晋书慕容熙载记熙字道文垂之少子也初封河间王盛初即位降爵为公从征高句骊契丹皆勇冠诸将及盛死其太后丁氏以国多难宜立长君群望皆在平原公元而丁氏意在于熙遂废太子定迎熙僭即尊位元以嫌疑赐死元字道光宝之第四子也赦殊死已下改元曰光始尽杀宝诸子熙被发徒跣从苻氏丧毁北门出卫中将军冯跋左卫将军张兴以熙政之虐也与跋从兄万泥等闭门距守熙败入龙腾苑云得而弒之及其诸子时年二十三在位六年云葬之于苻氏墓伪谥昭文皇帝　　慕容盛
按晋书慕容盛载记盛字道运宝之庶长子也少沉敏多谋略苻坚诛慕容氏盛潜奔于冲俄而冲为段木延所杀盛间行东归于垂封长乐公骁勇刚毅有伯父全之风烈宝即伪位进爵为王宝为兰汗所杀盛入赴丧汗迎盛舍之宫内慕容奇汗之外孙也汗亦宥之遂相与谋盛遣奇起兵于外攻汗斩之以长乐王称制赦其境内改元曰建平盛既诛汗于是僭即尊位大赦改年为长乐左将军慕容国与殿中将军秦舆段赞等谋率禁兵袭盛事觉诛之前将军思悔侯段玑舆子兴赞子泰等因众心动摇夜于禁中鼓噪大呼盛闻变率左右出战一贼从暗中击伤盛盛死时年二十九在位三年伪谥昭武皇帝墓号兴平陵庙号中宗　　慕容云
按晋书慕容云载记云字子雨宝之养子也祖父高和句骊之支庶自云高阳氏之苗裔故以高为氏焉云沉深有局量厚重希言宝之为太子云以武艺给事侍东宫赐姓慕容氏封夕阳公熙之葬苻氏也冯跋诣云告之以谋云遂即天王位复姓高氏大赦境内殊死以下改元曰正始国号大燕幸臣离班桃仁&#之伪谥惠懿皇帝　　慕容会
按晋书慕容宝载记宝庶子清河公会多才艺有雄略　　慕容策
按晋书慕容宝载记宝立少子策为皇太子策字道符美姿貌而惷弱不慧　　慕容皓
按晋书慕容宝载记尚书慕容皓谋杀宝宝收皓皓与同谋数十人斩关奔魏　　慕容详
按晋书慕容宝载记以开封公慕容详守中山　　慕容超按晋书慕容超载记超字祖明德兄北海王纳之子苻坚破邺以纳为广武太守家于张掖超以诸父在东归至广固德甚加礼遇始名之曰超封北海王德无子立为太子及德死以义熙元年僭嗣伪位大赦境内改元曰太上义熙三年刘裕帅师讨之遣谘议参军檀韶攻破临胊超又战败奔还广固徙郭内人入保小城裕四面进攻杀伤甚众超与左右数十骑出亡为裕军所执送建康市斩之时年二十六岁在位六年　　慕容锺
按晋书慕容锺载记锺字道明德从弟也少有识量喜怒不形于色机神秀发言论清辩至于临难对敌知勇兼济累进奇策德用之颇中由是政无大小皆以委之公孙五楼劝超诛之锺遂谋反事败奔于姚兴兴拜始平太守归义侯　　慕容筑
按晋书姚泓载记泓右仆射韦华谓河南太守慕容筑曰皇太子实有恭惠之德社稷之福也　　宋
　　慕容&#
按宋书文帝本纪元嘉七年春正月癸巳以吐谷浑慕容&#为征西将军沙州刺史　　慕容延
按宋书文帝本纪元嘉九年六月壬午以吐谷浑慕容延为东平将军　　梁
　　慕容华
按梁书河东王誉传世祖遣王僧辩攻誉其麾下将慕容华引僧辩入城誉被执　　北魏
　　慕容文
按魏书太祖本纪二年冬十月慕容文等杀库仁　　慕容钧按魏书太祖本纪登国六年慕容永使其大鸿胪慕容钧奉表劝进尊号　　慕容伯儿
按魏书太宗本纪永兴三年五月己巳昌黎王慕容伯儿谋反伏诛　　慕容渴悉邻
按魏书世祖本纪始光二年二月慕容渴悉邻反于北平攻破郡治太守与守将击败之　　慕容元
按魏书世祖本纪延和元年八月诏平东将军贺多罗攻文通带方太守慕容元于猴固　　慕容元真
按魏书慕容白曜传白曜慕容元真之元孙
　　慕容琚
按魏书慕容白曜传白曜父琚历官以廉清著称赐爵高都侯卒于冠军将军赠高都公谥曰简　　慕容白曜
按魏书慕容白曜传白曜少为中书吏以敦直给事东宫高宗即位拜北部下大夫袭爵迁北部尚书在职执法无所阿纵高宗厚待之高宗崩与乙浑共秉朝政迁尚书右仆射进爵南乡公三年春&#东阳擒沈文秀以功拜使持节都督青齐东徐州诸军事开府仪同三司青州刺史济南王将军如故四年冬见诛初乙浑专权白曜颇所挟附缘此追以为责及将诛也云谋反叛时论冤之　　慕容如意
按魏书慕容白曜传白曜弟如意亦从白曜平历下与白曜同诛　　慕容永
