<!-- { "loadSidebar": true } -->
按万姓统谱海字用深慈溪人生而秀朗勇于为学由弟子员入太学六堂诸宿儒咸为推重初授湘潭知县平恕明信县称大治用兵部侍郎李淇荐召升平度知州州民素骄悍海至一绳以法首除雄奸郑洪被中以飞语系刑部抱懑而卒舆情惜焉　　叶珩
按万姓统谱珩字鸣玉莆田人正德丁丑进士历府尹　　叶应骢
按万姓统谱应骢字肃卿人正德丁丑举进士官刑部主事精核法比操执不阿甲申议大礼复偕廷臣伏阙诤下诏狱杖之滨死时潮阳陈洸狱起诸曹司以洸官给谏素鸱张无状而所坐又慆淫残酷败伦纳叛种种大不法又善鬼蜮媚时宰卒不可谁何群踧踖不敢前乃以属应骢狱成遂具上置于典而时宰竟宽之除洸名为迁守吉安丁内艰而洸复出为恶诋奏反噬时宰右洸遽械系应骢下诏狱听廷诘呵谴折辱是日黄雾四塞大风拔木乃诏停刑从轻拟落职为民无何洸复横诋奏应骢而时宰复右之乃竟谪戍辽东铁岭明年明堂太享礼成覃恩还应骢官然竟弗叙终　　叶竦
按万姓统谱竦字乔新临川人正德丁丑进士授龙泉令龙泉为浙西岩邑风气犷戾竦不迁不激以诚心开谕其民不期月而邑大治调剧慈溪竦治慈溪如其治龙泉者祷雨雨应拜火火灭士民大异丁外艰归服阕补常山着绩效升刑部主事得疾归卒　　叶梦淇按昆山县志梦淇邑人正德中知衡州府廉能公正治民如治家以疾卒于官贫无殓具僚属助其丧归阖郡悲之　　叶凤灵
按万姓统谱凤灵字昌韶初授新城县教谕课诸生讲解作文具有程度聘典四川文衡校阅精审正德壬戌以例上春官登进士拜南京刑部主事丁内艰归无何卒　　叶照
按万姓统谱照字景阳慈溪人嘉靖癸未进士历都御史　　叶国华
按万姓统谱国华字尚宾兴国人嘉靖壬辰进士历府尹　　叶溥
按万姓统谱溥龙泉人嘉靖五年由郎中出守大名性刚介自持务廉白寡言笑人不敢干以私境内肃然初溥至官唯两童子随琴书一挑而已去郡之日亦如之人呼为叶青天云　　叶经
按万姓统谱经字叔明上虞人嘉靖壬辰进士任御史癸卯主试山东以文字讥讽廷杖卒隆庆初赠太常少卿荫子远周詹事府录事　　叶镗
按万姓统谱镗字汝声上饶人嘉靖辛丑进士历刑部侍郎　　叶绍袁
按明诗选小传绍袁字仲韶吴江人天启乙丑进士除武学教授转国子监助教迁工部主事有迁聊集　　叶文荣按明外史荣瑄传叶文荣海宁人弟杀人论死母日悲泣不食文荣患之遂诣官服杀人罪弟得释而文荣坐死
　盍姓部汇考
凌迪知万姓统谱
　　盍姓
盍见姓苑

　塔姓部列传
　　元
　　塔海
按万姓统谱海庐州路总管时飞蝗北来民患之海祷于天蝗引去亦有堕水死者人皆以为异民乏食开廪减直俾民籴之所活甚众
　叶姓部汇考
王应麟姓氏急就篇
　　叶姓
叶氏楚叶公沈诸梁食采于叶
音
摄
今如字吴有都尉
叶雄唐叶法善孝辩静能闽叶翘宋叶清臣梦得颙衡适涛谦亨廖用贤尚友录
　　叶姓
叶南阳羽音风俗通沈尹戍生诸梁字子高食采于叶因氏焉
　辄姓部汇考
凌迪知万姓统谱
　　辄姓
辄风俗通卫出公之后

　阖姓部汇考
凌迪知万姓统谱
　　阖姓
阖见姓苑

　捷姓部列传
　　周
　　捷子
按万姓统谱捷子六国时人着捷子三篇

　涉姓部列传
　　周
　　涉他
按郑樵通志晋大夫涉他
　　涉宾
按万姓统谱宾晋邯郸午家臣
　　秦
　　涉间
按万姓统谱间秦将
　　晋
　　涉正
按万姓统谱正见神仙传
　　宋
　　涉纬
按郑樵通志太平登科有涉纬

　聂姓部纪事
宋史聂崇义传郭忠恕尝以其姓嘲之曰近贵全为聩攀龙即作聋虽然三个耳其奈不成聪崇义对曰仆不能为诗聊以一联奉赠答曰勿嘲有三耳全胜畜二心盖因其名以嘲之忠恕大惭
　聂姓部汇考
廖用贤尚友录
　　聂姓
聂河东征音卫大夫食采于聂因氏焉又望出新安　捷姓部汇考
廖用贤尚友录
　　捷姓
捷曹姓邾公子捷之后

　侠姓部汇考
凌迪知万姓统谱
　　侠姓
侠音夹即荚氏

　涉姓部汇考
郑樵通志
　　入声
涉氏晋大夫涉他神仙传涉正宋太平登科有涉纬　聂姓部列传
　　周
　　聂政
按史记刺客传聂政者轵深井里人也杀人避仇与母姊如齐以屠为事久之濮阳严仲子与韩相侠累有郄求人以报侠累至齐齐人或言聂政勇敢士也严仲子至门请数反酒酣严仲子奉黄金百镒前为聂政母寿聂政惊怪固谢严仲子辟人因为聂政言聂政曰老母在政身未敢以许人也严仲子固让聂政竟不肯受久之聂政母死既葬除服聂政乃独行杖剑至韩韩相侠累方坐府上持兵戟而卫侍者甚众聂政直入上阶刺杀侠累左右大乱聂政大呼所击杀者数十人因自皮面决眼自屠出肠遂以死韩取聂政尸暴于市购问莫知政姊荣如韩之市伏尸哭极哀曰是轵深井里所谓聂政者今乃以妾尚在之故重自刑以绝从妾其奈何畏殁身之诛终灭贤弟之名乃大呼天者三卒于邑悲哀而死政之旁晋楚齐卫闻之皆曰非独政能也乃其姊亦烈女也　　汉　　聂良
按弇州山人&#良颍川太守
　　聂尚
按万姓统谱尚护羌校尉
　　聂壹
按弇州山人&#壹雁门马邑豪也
　　吴
　　聂友
按万姓统谱友字文悌豫章人吴将军
　　聂熊
按万姓统谱熊中书令
　　聂师道
按万姓统谱师道入吴为国师号问政先生时有于方外为荆南书记弃妻入太白山学养气之术师道从之　　唐
　　聂夷中
按万姓统谱夷中擢进士有诗名伤田家云二月卖新丝五月粜新谷医得眼前疮剜却心头肉我愿君王心化作光明烛不照绮罗筵偏照逃亡屋孙光宪谓其有三百篇之旨　　后汉
　　聂文进
按五代史聂文进传文进并州人也少为军卒善书筭给事汉高祖帐中高祖镇太原以为押司官高祖即位历拜领军屯卫将军枢密院承旨周太祖为枢密使颇亲信之及谋杀杨邠等文进指挥杀戮以为己任隐帝遇弒文进亦见杀　　宋
　　聂崇义
按宋史聂崇义传崇义河南洛阳人少举三礼善礼学通经旨汉干佑中累官至国子礼记博士校定公羊春秋刊板于国学周显德中累迁国子司业兼太常博士世宗诏崇义参定郊庙祭玉崇义因取三礼图再加考正建隆三年四月表上之太祖览而嘉之赐崇义紫袍犀带银器缯帛以奖之未几卒三礼图遂行于世并画于国子监讲堂之中　　聂冠卿
按宋史聂冠卿传冠卿字长孺歙州新安人五世祖师道杨行密版奏号问政先生鸿胪卿冠卿举进士授连州军事推官大臣交荐召试学士院校勘馆阁书籍迁大理寺丞通判蕲州再迁太常博士复集贤校理判登闻鼓院历开封府判官三司盐铁度支判官同修起居注累迁尚书工部郎中预撰景佑广乐记特迁刑部郎中以兵部郎中知制诰判太常礼院纠察刑狱奉使契丹还同知通进银台司审刑院入翰林为学士母亡起复判昭文馆未几兼侍读学士冠卿每进读左氏春秋必引尊王黜伯之义以讽一日坠笏上前帝悯冠卿丧毁羸瘠既退赐禁中汤剂未几告归葬亲至扬州卒诏以其弟太常博士世卿通判宣州冠卿嗜学好古手未尝释卷尢工诗有蕲春集十卷　　聂厚载
按万姓统谱厚载皇佑中知秀州以循政闻
　　聂昌
按宋史聂昌传昌字幸远抚州临川人始繇太学上舍释褐为相州教授召除秘书郎擢右司员外郎以直龙图阁为湖南转运使还为太府卿户部侍郎改开封尹复为户部昌本厚王黼既而从蔡京为黼所中罢知德安府又以乡人讼谪崇信军节度副使安置衡州钦宗立拜兵部侍郎进户部尚书领开封府昌遇事奋然不顾敢诛杀李纲之罢太学生陈东及士庶十余万人挝鼓伏阙王时雍欲置东等狱昌力言不可乃止京师戒严拜同知枢密院入谢即陈扞敌之策金人再议和割两河诏耿南仲及昌往至绛绛人闭壁拒之昌持诏抵城下缒而登州钤辖赵子清麾众害昌年四十九建炎四年赠观文殿大学士谥忠愍父用之年九十以忧死昌为人疏隽喜周人之急然恩怨太明卒至祸变　　聂山
按万姓统谱山有读书堂在新昌庆门院自序云顷岁读书于此面方池池面有竹百余竿一日洪少颖见访题诗壁间比蒙恩自都司除河南漕挈家新昌寻少颖题已漫灭矣追忆其韵乃和三绝官至枢密　　聂致尧按万姓统谱致尧邵阳人事亲孝临财廉周给贫困邦人义之列举孝行节义十事守宰以闻诏表其门张栻为题其额　　聂子述
按万姓统谱子述字善之南城人绍熙中进士官至吏部侍郎寻以制置使出帅西蜀勋名益着已而致政归适有盗杀郡守朝廷遣将屠城子述单骑至麾下力陈民冤乃止杀其渠魁民赖以安卒谥文定　　金　　聂天骥
按金史聂天骥传天骥字元吉五台人至宁元年进士调汝阴簿历睢州司候封丘令兴定初辟为尚书省令史寻授吏部主事权监察御史忤太后旨出为同知汝州防御使事未赴陜西行尚书省驿召特旨遥领金安军节度副使兼行尚书省都事未几入为右司员外郎转京兆治中寻为卫州行尚书六部事庆阳围急朝廷遣宿州总帅牙古塔救之以天骥充经历官围解从别帅守邠帅欲弃州而东天骥力劝止之不从帅坐是被系逮天骥降京兆治中寻复右司员外郎丁母忧夺哀复职哀宗迁归德天骥留汴中崔立变天骥被创甚卧一十余日其女舜英谒医救疗天骥叹曰吾幸得死儿女曹乃为谒医尚欲我活耶竟&#&#以死舜英葬其父明日亦自缢天骥沈静寡言不妄交起于田亩能以雅道自将践历台省若素宦然　　元
　　聂珪　聂辉
按万姓统谱珪平定人授都元帅总管平定等处兵马子大本有学行从宪宗下蜀后为平江路治中有聂辉者亦平定人累官兵工二部尚书后以陜西行省参政致仕　　聂从政
按万姓统谱从政大德中守南丰州其巡行境内必自赍粮清苦而能持久夙兴晏罢修水利尽地力旱饥有备　　聂炳
按元史聂炳传炳字韫夫江夏人元统元年进士授承事郎同知平昌州事转宝庆路推官至正十二年迁知荆门州纔半岁淮汉贼起荆门不守炳出募土兵得众七万复荆门又与四川行省平章政事咬住复江陵既而贼势复振合兵来攻炳率孤军昼夜血战援绝城陷为贼所执极口骂不绝贼支解之未几贼陷潜江县达鲁花赤明安达尔出斗死其家歼焉　　明　　聂震
按万姓统谱震长山人洪武中登进士第历官户部员外郎端谨有守后升本部左侍郎　　聂循
按万姓统谱循江西人永乐进士
　　聂好谦
按万姓统谱好谦字用美丰城人永乐进士知广州洞民啸聚好谦往抚之贼皆感泣归款遇寇围城好谦与布政戴弁发官粟赈之全活者众病卒于官都御史杨信民哭之曰平生两行泪深为越人倾　　聂用人按万姓统谱用人丰城人正统间以监察御史出同知邵武府事公平廉介抚民有方　　聂大年
按万姓统谱大年临川人一目重瞳颖悟绝人以诗文名又善画宣德末荐授仁和县学教谕教诲有法士类振起景泰中以修史征入翰林　　聂蒙昌
按万姓统谱蒙昌丰城人天顺进士
　　聂贤
按万姓统谱贤字承之长寿人弘治进士历副都御史巡抚南赣老成安静均平里甲作兴学校士民德之累官刑部尚书　　聂豹
