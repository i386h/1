<!-- { "loadSidebar": true } -->
按宁波府志三才字中孺定海人万历间进士授庶吉士改兵科给事中历户礼两科至都给事中数言事有直声后历升兵部右侍郎总督蓟辽边务凡可为边陲计者不惮呕心遂积劳成疾升兵部尚书卒赠太子太保谥恭敏　　薛三省
按宁波府志三省字鲁叔三才之弟万历间进士授庶吉士升检讨尝议宋儒罗豫章李延平宜崇祀升赞善上疏请福王之国寻以谕德充东宫讲官及兄三才卒请告归天启四年即家起少詹事升礼部左侍郎改吏部左侍郎时逆珰魏忠贤势方盛有劝之往见者三省以他语却之升礼部尚书故事礼部职事多与内珰相关珰先以礼施部部因厚报之三省在部绝不与珰为礼每朝廷阙夫辄引典故争之后见珰势益盛遂致仕崇祯改元起礼部尚书兼翰林学士协理詹事府事寻卒诏赐祭葬赠太子太保谥文介　　薛一鹗
按保定府志一鹗字百当定兴人性浩落如天风海涛有不平事则奋髯直&#意态可畏倅黄州荆藩宫姬衅姤以鸩世子诬姬周将兴大狱鹗谛其事曰茗&#之果无异色奚鸩也拂衣出承奉者以国母旨止之不可周诬以雪陟牧兰州州有兵民争田至三十年难解者鹗履亩清察而定州人感恩至语辄泣下丙子城溃怒&#不屈被难　　薛维隆
按宁晋县志维隆字泰寰山东临清人精岐黄术万历三十三年游宁晋遇数危症咸谓必死薛为药一再无不立起一时轰然名振　　薛振猷
按平湖县志振猷字尔嘉平湖人天启乙丑进士授抚州推官却属县廪馈革蠹豁冤政声赫然有纱灯清水之号行取铨部遂卒　　薛坤
按福清县志坤字顺卿福清人天启壬戌进士历官礼部郎中时珰祠兴坤不一错趾嗛者求多坤遂致仕后起用陈州守大盗王子敬啸聚焚劫宛丘道梗坤单车出其不意歼其渠魁党遂散后调和州寻改易州所至皆以恺悌称　　薛大义
按漳浦县志大义漳浦人素贫贱力供子职父母病笃割股为羹啖之没无以营葬负土垒石成坟庐居墓侧哀恸勿间　　薛敷教
按商城县志敷教武进人由进士抗疏直言谪光州学正常策蹇寻山娱情花柳遇樵夫竖子与饮辄醉口中不设雌黄并不道仕宦字其爽劲朴直类此　　薛寀按开封府志采武进人方山裔崇祯间由进士升任开封知府吏有白金百余可取者力却之课士如师后以疾辞不获允竟弃官去　　薛应龄
按邓州志应龄福建人由选贡崇祯九年任邓州同知岁饥土寇张三崇引流贼张献忠潜陷外城应龄与知州孙泽盛战于紫金山兵败泽盛死应龄犹不去曰吾与城俱尽义不可更生贼争刺击析骸而死妻及子皆遇害事闻赠奉直大夫邓州知州　　薛闻礼
按黄陂县志闻礼武进人任黄陂主簿多惠政因岁歉漕兑逋欠民无以应闻礼往汉口那贷千金悉为兑讫期于岁稔偿之民咸德焉后贼至颇闻其名欲官之挟与俱去暮则亡归率吏民攻伪令诛之贼复大至杀之于小西门骂不绝口时称其骂贼知赴死之慷慨临难识就义之从容至今传颂云　　薛之奇
按延安府志之奇延长人事亲孝持己廉崇祯间以明经任衡州别驾摄柳州宜章常宁所至皆尸祝之至延地饥馑流寇横掠之奇不远千里遗俸以资城夫守御城赖以全今祀乡贤　　薛裕
按延安府志裕保安人义气磊落贼陷城巷战不息贼爱其勇不忍杀环围欲降之裕厉声曰我薛裕也岂向贼求生活哉遂杀之　　薛之凤
按延安府志之凤延长人之奇继母所生弟也少孤从兄之奇学兄或怒扑之之凤亦笑受焉及之奇奉使蜀卒于涪州之凤抚孤侄如己出居乡重义好施邻里称贷者焚券不责偿后至涪州起之奇柩归葬困顿三峡&#滪间悲劳成疾而卒今祀乡贤　　薛为勤按滨州志为勤滨州人崇祯间庠生壬午滨城失守勤一翩翩少年兵识其为文士欲掳之去不前乃死　　薛士奇按开封府志士奇原武人事亲能先意承志父卒事祖及祖母张氏孝敬如礼明季大荒赡食三族多所全活族人薛震故士奇抚养孤孀历三十年如一日教之成立有司旌其门
　燮姓部汇考
凌迪知万姓统谱
　　燮姓
燮见姓苑

　别姓部列传
　　南齐
　　别浦
按万姓统谱浦山阴令
　　唐
　　别&#
按万姓统谱&#朝邑人安禄山叛尚衡举义兵讨贼署为牙将　　宋
　　别之杰
按宋史别之杰传之杰字宋才郢州人嘉定二年进士历官太府寺主簿又迁将作监丞差知澧州亲丧起复知德安府加直宝谟阁知江陵府湖北安抚副使进直焕章阁言亲年八十乞祠归养庶几君亲之义两全从之以前职主管崇禧观进安抚副使加兵部郎中起复知真州改知江宁府淳佑二年授同知枢密院事七年拜参知政事乞归田里宝佑元年卒特赠少师　　别同
按万姓统谱同京兆人
　　元
　　别的因
按万姓统谱的因长七尺余肩丰多力善刀舞尤精骑射士卒咸畏服之至元闲为寿颍二州屯田使有虎食民妻其夫来告的因默然良久曰易治耳乃立槛缚羊羔槛中以诱虎夜半虎果至的因取射之虎死自是虎害顿息　　明
　　别整
按万姓统谱整内乡人洪武中灵璧县主簿
　　别经
按万姓统谱经石首人天顺贡士
　　别丛
按万姓统谱丛孟县举人嘉靖中为魏县学教谕　　别如纶按怀庆府志如纶景陵人举人任怀庆知府
　　别忠
按长宁县志忠任长宁典史

　燮姓部列传
　　宋
　　燮元围
按万姓统谱元围湘潭人咸平进士三台御史　舌姓部汇考
笔记
　　舌姓
莒公言左氏国语越大夫舌庸今春秋传作后庸而姓纂舌氏引越大夫为祖
　舌姓部列传
　　周
　　舌庸
按万姓统谱庸越大夫见左传

　雪姓部列传
　　明
　　雪霁
按万姓统谱霁山西人洪武间吴江汾湖巡检　裂姓部列传
　　周
　　裂繻
按万姓统谱繻杞大夫

　别姓部汇考
郑樵通志
　　入声
别氏姓苑云京兆人宋有别企望出天水京兆凌迪知万姓统谱　　别姓
别京兆征音又望出天水皮列切出何氏姓苑　啮姓部汇考
郑樵通志
　　入声
啮氏庄子啮缺尧时贤人学于王倪

　雪姓部汇考
凌迪知万姓统谱
　　雪姓
雪见姓苑

　折姓部列传
　　后汉
　　折国
按序志国郁林太守前武威太守南阳折侯张江四世孙　　折像
按后汉书折像传像字伯式广汉雒人也其先张江者封折侯曾孙国国生像像幼有仁心不杀昆虫不折萌芽能通京氏易好黄老言及国卒散金帛资产周施亲&#自知亡日召宾客九族饮食辞诀忽然而终时年八十四家无余资诸子衰劣如其言云　　后周　　折从阮
按五代史折从阮传从阮字可久初名从远避汉高祖名改为阮云中人也其父嗣伦为麟州刺史从阮为人温恭长者居父丧以孝闻唐庄宗镇太原以为牙将后以为府州刺史晋出帝与契丹败盟从阮以兵攻契丹取其城堡十余迁本州团练使兼领朔州刺史汉高祖入立于府州建永安军以从阮为节度使明年徙镇武胜即拜从阮子德扆为府州团练使周太祖入立从阮历徙宣义保义静难三镇显德二年罢还京师行至洛阳卒赠中书令　　宋
　　折德扆
按宋史折德扆传德扆世居云中为大族父从阮自晋汉以来独据府州仕周至静难军节度使广顺闲周世宗建府州为永安军以德扆为节度入朝以其弟德愿权总州事世宗厚加赉赐而遣之建隆二年来朝待遇有加遣归镇干德元年败太原军于城下二年卒年四十八赠侍中子御勋御卿　　折御勋
按宋史折德扆传德扆子御勋字世隆开宝二年太祖征太原以为永安军留后九年郊祀西洛复来朝道病后期改泰宁军节度使留京师太平兴国二年卒年四十赠侍中　　折御卿
按宋史折德扆传德扆子御卿幼补节院使太宗征河东命御卿与尹宪领屯兵同攻岚州又破岢岚军擒其军使折令图以献遂下岚州迁崇仪使淳化三年凡四迁而为府州观察使五年拜永安军节度使既而契丹入寇御卿大败之其大将韩德威仅以身免岁余率众来侵御卿力疾出战卒年三十八赠侍中　　折惟正
按宋史折德扆传御卿卒以其子惟正为洛苑使知州事　　折惟昌
按宋史折德扆传惟正归朝以其弟惟昌继之咸平二年赵保吉入寇惟昌与从叔同巡检使海超弟供奉官惟信赴战惟信没焉九月保吉复来寇惟昌败走之以功领富州刺史明年拜兴州刺史七年命河东民运粮赴麟州当出兵为援惟昌力疾领步骑屯宁远寨冒风沙而行疾亟卒年三十七　　折惟忠
按宋史折德扆传惟昌卒弟惟忠继之惟忠字荩臣初以兄惟信战没补西头供奉官擢合门祗候及惟昌卒以惟忠为六宅使知府州兼麟府路都巡检使领普州刺史拜嘉州刺史进简州团练使卒惟忠知兵事既卒录其弟侄子孙七人　　折继宣
按宋史折德扆传惟忠卒以其子继宣嗣州事宝元中继宣坐苛虐掊刻种落嗟怨绌为左监门卫将军楚州都监　　折继闵
按宋史折德扆传继宣绌楚州都监擢其弟右侍禁继闵为西京作坊使嗣州事继闵字广孝庆历中元昊兵攻麟州不克进围州城城险且坚遂引去继闵以城守劳迁普州刺史皇佑二年卒　　折继祖
按宋史折德扆传继闵卒以其弟继祖嗣州事继祖字应之由右侍禁迁西染院使累转成州团练使临政二十余年奏乞书籍仁宗赐以九经加解州防御使卒继祖有子当袭州事请以授兄之子克柔诏从之而进其三子官录二孙为借职　　折继世
按宋史折德扆传继世少从军为延州东路巡检嵬名山之内附继世先知之遣其子克勤报种谔谔用是取绥州录功领忠州刺史以果州团练使卒　　折克行按宋史折德扆传克行字遵道继闵子也夏人寇环庆克行以兵三千护饷道战于葭芦川先登斩级四百降户千擢知府州每出必胜夏人畏之在边三十年善拊士卒战功最多羌人呼为折家父官至秦州观察使卒子可大为荥州团练使知府州　　折可适
按宋史折德扆传克行从子可适有勇驰射不习而能补殿侍隶延州与夏人战三角岭得级多又败之于蒲桃谷东夏人十万入寇可适大破之进明州观察使武安军节度观察留后会覆师数百于踏口贬郑州观察使俄知卫州拜淮康军节度使以疑谤召为佑神观使明年复以为渭州命其子彦质直秘阁参军事数月而卒年六十一　　折可与
按万姓统谱可与云中人徽宗时同张忠辅守崞县金人攻城急可与出战不利被执不屈而死　　折彦质
按万姓统谱彦质字仲古可适子云中人绍兴中累官至佥书枢密院事初赵鼎为相屡荐彦质后秦侩专相以彦质为鼎所引郴州安置自号葆真居士　　折克柔按万姓统谱克柔继闵子
　　折可大
按万姓统谱可大克行子
　　金
　　折元老
按新乡县志元老大定闲任新乡主簿
　　明
　　折克恭
按万姓统谱克恭泗州人洪武中任中府断事　　折鼎独按延安府志鼎独神木人洪武中以人材授河南按察司佥事过中部喜曰此地可居乃卜筑于县西河村晦迹高蹈居人莫之知一日官府征夫役曰往役义也从之役愆期当罚度不能免乃曰君无笞我乃河南按察司佥事也尹惊诧礼而归之方知名　　折冲按万姓统谱冲神木人弘治举人嘉鱼县知县　　折胜凤按保定府志胜凤陕西人清苑县丞
　　折宗
