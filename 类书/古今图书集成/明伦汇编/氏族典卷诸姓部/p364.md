<!-- { "loadSidebar": true } -->
按唐书颜真卿传真卿字清臣秘书监师古五世从孙少孤母殷躬加训导既长博学工辞章事亲孝开元中举进士又擢制科调醴泉尉再迁监察御史使河陇复使河东迁殿中侍御史宰相杨国忠恶之讽中丞蒋冽奏为东都采访判官再转武部员外郎国忠终欲去之乃出为平原太守安禄山逆状牙孽真卿阳托霖雨增陴浚隍料才壮储廥廪禄山反河朔尽陷独平原城守具备时平原有静塞兵三千乃益募士得万人是时从父兄杲卿为常山太守斩贼将李钦凑等清土门十七郡同日自归推真卿为盟主诏拜户部侍郎佐李光弼讨贼俄加河北招讨采访使史思明围饶阳遣游奕兵绝平原救军真卿惧不敌以书招贺兰进明以河北招讨使让之肃宗即位灵武真卿数遣使以蜡丸裹书陈事拜工部尚书兼御史大夫复为河北招讨使时军费困竭禄山乘虚遣思明尹子奇急攻河北诸郡复陷独平原博平清河固守然人心危不复振真卿谋赴行在至德元载十月弃郡渡河间关至凤翔谒帝诏授宪部尚书迁御史大夫方朝廷草昧不暇给而真卿绳治如平日出为冯翊太守转蒲州刺史封丹阳县子为御史唐旻诬劾贬饶州刺史干元二年拜浙西节度使刘展将反真卿豫饬战备都统李峘以为生事非短真卿因召为刑部侍郎展卒举兵渡淮而峘奔江西李辅国迁上皇西宫真卿率百官问起居辅国恶之贬蓬州长史代宗立起为利州刺史不拜再迁吏部侍郎除荆南节度使未行改尚书右丞俄以检校刑部尚书为朔方行营宣慰使未行留知省事更封鲁郡公时元载多引私党畏群臣论奏乃绐帝曰群臣奏事多挟谗毁请每论事皆先白长官长官以白宰相宰相详可否以闻真卿上疏谏载以为诽谤贬峡州别驾改吉州司马迁抚湖二州刺史载诛杨绾荐之擢刑部尚书进吏部帝崩以为礼仪使杨炎当国以直不容换太子少师然犹领使及卢杞益不喜改太子太师并使罢之数遣人问方镇所便将出之真卿往见杞辞曰先中丞传首平原面流血吾不敢以衣拭亲舌舐之公忍不见容乎杞矍然下拜而&#恨切骨李希烈陷汝州杞乃建遣真卿往谕诏可既见希烈宣诏旨希烈养子千余拔刃争进诸将皆慢骂将食之真卿色不变希烈以身扞麾其众退乃就馆逼使上疏雪己真卿不从乃遣李元平说之真卿叱去希烈乃拘真卿守以甲士张伯仪败希烈令赍旌节首级示真卿真卿恸哭投地会其党周曾康秀林等谋袭希烈奉真卿为帅事泄曾死乃拘送真卿蔡州兴元后王师复振贼虑变遣将辛景臻安华至其所积薪于庭曰不能屈节当焚死真卿起赴火景臻等遽止之希烈弟希倩坐朱泚诛希烈因发怒使阉奴等害真卿缢杀之年七十六淮蔡平子頵硕护丧还帝废朝五日赠司徒谥文忠真卿立朝正色刚而有礼非公言直道不萌于心善正草书笔力遒婉世宝传之贞元六年赦书授頵五品正员官开成初又以曾孙弘式为同州参军　　颜超
按曲阜县志超颜子四十一代孙无职
　　颜泉明
按唐书颜杲卿传杲卿子泉明有孝节喜振人之急肃宗拜泉明郫令政化清明诛宿盗人情翕然成都尹举其课第一迁彭州司马家贫居官廉而孤藐相从百口&#粥不给无愠叹居母丧哀毁骨立其行义当世以为难　　颜颢
按万姓统谱颢鲁公真卿兄子为常熟令其子度居昆山登进士第以文章政事名一时　　颜&#
按万姓统谱&#字纯仁鲁公真卿兄子常熟令颢之弟　　颜传贽
按曲阜县志传贽颜子四十二代孙无职
　　颜旻
按曲阜县志旻颜子四十三代孙无职
　　颜君佐
按曲阜县志君佐颜子四十四代孙无职
　　颜标
按同话录郑熏侍郎主文误以颜标为颜鲁公后取之后知非是举子赋诗曰主司头脑太冬烘错认颜标作鲁公

　但姓部列传
　　汉
　　但巴
按奇姓通巴汉济阴太守
　　但钦
按汉书王莽传莽有西域将但钦莽失恩信于西域焉耆叛杀钦　　宋
　　但中庸
按老学庵笔记岭南监司但中庸
　　但忠
按万姓统谱忠淳熙中盐运判官
　　明
　　但应隆
按蒲圻县志应隆国初以功擢指挥后繇北平从高皇帝征陈友谅于鄱阳湖有功因叙功不及格遂逃山中如介之推故事久之论定御史罗洪题请拜武德将军洪有赞曰天威赫赫统属群心载剿乱贼云集于征神武张皇扫境清明惟公抗志不久宦名懋赏其功武德将军　　但元行
按锺祥县志元行安陆人洪武中知武陵开荒田兴水利建公署民咸赖之　　但存礼
按万姓统谱存礼邛州人洪武举人
　　但希贤
按万姓统谱希贤海昌人宣德举人任教谕
　　但懋
按万姓统谱懋宁夏人正统中任户部郎中
　　但胜恭
按蒲圻县志胜恭正统五年贡士邹县县丞
　　但志行
按万姓统谱志行宜山人成化中任靖安教谕　　但存学按蒲圻县志存学字宗儒成化二十二年中乡试第二人授四川叙州府推官持己端恪礼士恤民痛斥舞文屡辨疑狱及陟判重庆值采木之役佥举以任存学躬历险阻冞入松潘彝落调度有方民咸德之　　但维城按蒲圻县志维城弘治中例贡
　　但玉
按景陵县志玉字德纯正德年贡士任鄢陵训导　　但伟按蒲圻县志伟字邦彦嘉靖辛卯恩贡任四川岳池知县政迹载岳池志伟风度老成政尚敦朴讼简而事弗扰刑清而民弗怨邑人有去后思　　但一麟
按万姓统谱一麟南郑人嘉靖中贵州经历
　　但&#
按万姓统谱&#临桂人嘉靖举人
　　但仕悦
按奇姓通仕悦长寿人祖友贤没仕悦以嫡孙承重既葬庐墓三年按察副使彭公韶表之　　但先
按黄冈县志先磁州同知
　　但仕
按蒲圻县志仕字汝孝为邑诸生尝拾遗金于涂必俟其人还故处畀之其人愿割半以谢辞弗受有醉骂之者家人欲殴之仕弗许其人归明日暴卒仕得不波及人谓厚德之报　　但鼎
按蒲圻县志鼎字象州崇祯六年贡士


　干姓部杂录
坦斋通编干于皆姓也干古寒切千姓编云望出荥阳颍川宋有干犨晋有干宝着搜神记于本姓邘周武王邘叔之后子孙去邑为于汉有于定国魏将军于禁望出东海河南是于与干为二姓甚明今晋书干宝传书干作于文选晋武革命论则云于令升诸书引搜神记则云于宝周礼注则云干宝字昼之差相承之久遂至无辨良可叹也万姓统谱杨万里谈晋于宝一吏取礼部韵书下注晋有干宝以进曰乃干宝非于也杨大喜以为一字师然余家所藏宋板晋书文选俱作于宝于令升及搜神记周礼注亦俱作于无有称干者胡承之以为字昼相承之讹而取干子书为证按春秋有干犨后汉有干吉宝岂其后耶然亦自有于定国焉知宝之不为其后也陆法言广韵止引干犨而不及宝何欤孙盛晋书称宝撰晋纪及搜神记而不及干字恐未可据

　宽姓部列传
　　明
　　宽彻
按奇姓通彻汉阳人洪武进士使西域
　　宽和
按万姓统谱和咸宁人宣德中贵州永从县知县
　颜姓部艺文
　　家传铭　　　　　　　　　宋颜延之旷彼琅邪实维海宇谁其来迁时闻远祖青州隐秀爰始奠居内辞鼎府外秉邦闾建节中平分竹黄初刑清齐右政偃营区葛峄明懿平阳聪理或荐公庭或登宰士列美霸朝变风千里华萼之茂于昭不已　　家庙碑铭　　　　　　　　唐颜真卿系我宗邾颜公子封郳鲁附庸亚孔圣浴沂风刺青徐给事中护营柳渡江枫侍兄疾感蛇童邻火断珥貂重施七叶传孝恭武骑都尉司从便尺牍继鱼虫恸君难愤而终咨记室游湘东嗟御正禀移忠众黄门擅文雄三朝长事东宫四穆叔史牢笼褒华州&#川通小秘书盛名鸿维太保文翰工莅畿赤五褒崇登望苑友桂丛三超赠保储躬流光盛庙貌融永不祧垂无穷　　世系谱序　　　　　　　　　　前人颜氏之先出自黄帝之孙晏安为曹姓其裔邾武公名夷甫字伯颜子友别封郳为小邾子遂以颜为氏世为鲁国卿大夫孔门达者七十三人颜氏有八回居四科之首其后战国有率斶秦有芝贞汉有异肆安乐魏有斐盛盛字叔台历青徐二州刺史关内侯其后子孙咸着宦族有若弘都之德行巴陵记室之书翰特进黄门之文章秘监华州之学识肇自鲁国格于圣代纷纶盛美举集于兹述遵前人不敢失坠建中元年岁次庚申秋七日癸亥序　　与王深甫论世谱帖　　　　宋欧阳修修启惠借颜氏谱得见一二大幸前世常多丧乱而士大夫之世谱未尝绝也自五代迄今家家亡之由士不自重礼俗苟简之使然虽使人人自求其家犹不可得况一人之力兼考于缪乱亡失之余能如所示者非深甫之好学深思莫能也颜谱且留愚有未达须因见过得请集古录未可委僮奴昨日大热艰于检寻今送不次修再拜

　颜姓部汇考
郑樵通志
　　以字为氏
邾
人字

颜氏曹姓颛帝元孙陆终第五子曰安安裔孙挟周武王时封之于邾为鲁附庸邾挟之后至于夷父字颜公羊谓之颜公子孙因以为氏据圈称陈留风俗传及葛洪要字皆如此云但谓颜为武公然邾自颜六世至文公蘧蒢始有爵谥武公之号未必然也王俭谱云颜氏出自鲁侯伯禽支庶食采颜邑因氏焉真卿尚书谱云未知俭何所凭故当依圈葛二家及旧谱为定仲尼弟子达者颜氏八人四科之首称颜渊然惟齐鲁多颜氏岂其近于邾故颜公之子孙散在二国与汉有大司农颜异济南人颜驷江都人后汉颜良为袁绍将临沂人廖用贤尚友录
　　颜姓
颜鲁国商音又望出琅琊


　欢姓部汇考
凌迪知万姓统谱
　　欢姓
欢呼官切


　恩姓部汇考
凌迪知万姓统谱
　　恩姓
恩陈大夫成恩之后见风俗通


　邗姓部列传
　　周
　　邗子
按尚友录邗子蜀人好道往来蜀中百余年
　　明
　　邗端
按万姓统谱端峄县人万历间福州右卫指挥
　班姓部列传
　　汉
　　班壹
按汉书叙传始皇之末班壹避坠于楼烦致马牛羊数千群值汉初定与民无禁当孝惠高后时以财雄边出入弋猎旌旗鼓吹年百余岁以寿终　　班孺
按汉书叙传壹生孺孺为任侠州郡歌之
　　班长
按汉书叙传孺生长官至上谷守
　　班回
按汉书叙传长生回以茂材为长子令
　　班况
按汉书叙传回生况举孝廉为郎积功劳至上河农都尉大司农奏课连最入为左曹越骑校尉成帝之初女为倢致仕就第赀累千金徙昌陵　　班伯
