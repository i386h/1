<!-- { "loadSidebar": true } -->
按明外史董一元传一元宣府前卫人父旸嘉靖中为宣府游击将军俺荅犯滴水崖力战死兄一奎都督佥事历镇山西延绥宁夏三边以勇敢着一元勇敢如其兄而智略过之嘉靖时历蓟镇游击将军迁石门寨参将隆庆初破贼棒槌崖进二级四年以副总兵驻防古北口改隶总督麾下徙守宣府万历十一年以都督佥事为昌平总兵官寻徙蓟州又徙宣府久之劾罢寻擢延绥总兵官进署都督同知二十一年入为中府佥书辽东寇患廷议择帅以命一元先是泰宁酋速把亥入寇为官兵所歼其次子把兔儿尝欲复雠从父炒花及姑婿花大助之西部卜言台周部众十余万与把兔儿东西相倚数盗边至是合营旧辽阳将入掠一元遣副将孙守廉驰赴右屯御西贼而一元亲将大军匿镇武外为空营待之无何贼骑驰入营营空无人乃长驱深入官军忽从中起贼大惊还兵搏战将士奋呼陷阵自午至酉贼大奔逐北七十余里至白沙埚斩首捉生五百四十有奇获马驼以二千计酋伯言儿中矢死兔儿亦被伤余贼终夜驰天明始驻马环哭捷闻进一元左都督加太子太保荫本卫世指挥伯言儿最慓悍诸部倚以为强至是被歼群酋为夺气其部下遂稽首纳款把兔儿以镇武创重叹曰我竟不获报父雠乎须臾死其众散乱诸部悉远遁一元以功进世荫二秩久之以病归朝鲜再用师命隶总督邢玠麾下参赞军事寻代李如梅为御倭总兵官时兵分四路一元由中路御倭将石曼子于泗州拔永春昆阳二寨贼退保新寨三面临江一面通陆引海为濠一元分马步夹攻众军进逼贼濠毁其栅忽营中炮裂烟焰涨天贼乘势冲击诸将先奔一元亦还事闻一元夺宫保贬秩三等会关白死倭遁石曼子为陈璘所歼东事告成一元得还故秩久之卒一元谙练边情遇贼敢战历镇冲边并着劳绩与麻贵张臣杜桐达云俱为边将选云　　董樾
按宁波府志樾字子亨登万历五年进士值潞王出阁授编修充讲读官升修撰迁广西参议道中闻父丧归服阕补贵州时播州宣慰杨应龙不轨廷议征之樾承檄监军与都司林盛统兵前进斩老军关戮守者四十余人出播难民男妇四万五千余口出帑金赈之随檄宣慰给地恳种流民遂安顷之改督学政迁四川副使将赴任抵赤水行馆遂卒年五十八樾仪观修朗淡于嗜好自诸生时已不畏强御及&#历外服终不变其操焉　　董嗣晋　董嗣昌　董嗣昱
按杭州府志嗣晋与嗣昌嗣昱兄弟三人皆海宁诸生大父树父成身世敦孝友三人益饬躬励行蕲不负先训万历乙丑岁凶时五月苦疫父及继母蔡皆沈&#三生侍疾惟谨七日而母亡三子饮泣事父忧劳益力廿三日晋卒六月一日昱继卒昌以母兄之痛方殷弟丧之殓更亟时父病转剧乃刲股和药以进幸服之得苏乃罄妻奁资具丧殓办薪水赡弟妹毋伤父心至初五日以尽瘁亦卒里人上其事于督学使者旌其闾曰一门三孝　　董其昌
按明外史董其昌传其昌字元宰松江华亭人父汉儒有学行其昌初就塾比夜父从枕上授经悉能诵记举万历十七年进士改庶吉士侍郎田一&#以教习卒官其昌请假走数千里护其丧归葬还受编修皇长子出阁充讲官出为湖广副使督湖广学政谢事归光宗立召为太常少卿掌国子司业事天启二年擢本寺正卿兼侍读学士时修神宗实录命往南方采辑先朝章疏及遗事其昌广搜博征录成三百本又采留中之疏切于国本藩封人才风俗河渠食货吏治边防者别为四十卷仿史赞之例每篇系以笔断书成表进有诏褒美宣付史馆明年秋擢礼部右侍郎协理詹事府事寻转左侍郎五年正月拜南京礼部尚书请告归崇祯四年起故官掌詹事府事居三年乞休诏加太子太保致仕又二年卒年八十有二赠太子太傅福王时谥文敏其昌天才俊逸少负重名善书画人拟之米芾赵孟俯云　　董尽伦
按明外史董尽伦传尽伦字明吾合州人万历中举于乡除清水知县调安定咸有惠政秩满安定人诣阙奏留诏加巩昌同知仍视县事久之以同知理甘州军饷解职归天启初奢崇明反率众薄城尽伦偕知州翁登彦固守贼遣使说降尽伦大怒手刃贼使抉其睛啖之屡挫贼锋城获全乃率众援铜梁复有功寻被檄捣重庆孤军深入伏四起遂战死赠光禄少卿世荫千户建祠奉祀寻改荫指挥佥事崇祯初论全城功改荫锦衣千户　　董用圆
按明外史侯峒曾传南京覆州县多起兵自保嘉定士民推峒曾为主偕里人董用圆等誓死固守城破死用圆天启元年举于乡尝为秀水教谕　　董伦
按明外史陈闻诗传董伦归德检校也师尚诏入归德知府及守卫官皆遁伦率民兵巷战被执垂死犹手刃数贼妻贾氏及僮仆皆从死诏赠归德同知　　董祚按明外史乔若雯传董祚隆平举人以城破殉难　　董缵绪按杭州府志缵绪字尔立海宁人愚齐曾孙以文名性孝友酉戌间祝发为僧居韵弦山楼人罕窥其面　姓部列传
　　汉
　　安国
按汉书艺文志农九家有安国十六篇
注
师古曰
汉代内史不知何帝时

　巩姓部列传
　　周
　　巩朔
按左传宣公十二年晋师救郑巩朔为上军大夫成公二年晋侯使巩朔献齐捷于周王弗见使单襄公辞焉　　巩简公
按左传定公元年周巩简公弃其子弟而好用远人二年夏四月辛酉巩氏之群子弟贼简公　　汉
　　巩伋
按万姓统谱伋汉侍中秉忠贞之节
　　巩攸
按万姓统谱攸汉侍中
　　后周
　　巩廷美
按万姓统谱廷美徐州都押衙
　　宋
　　巩庭均
按尚友录庭均为钱塘令尝撰湖山游览记（按钱塘县志庭　均令钱塘在太宗真宗时）

　　巩嵘
按万姓统谱嵘孝宗朝提点坑冶定铸额十五万　　巩湘按万姓统谱湘淳熙中知广州除龙图阁待制　　巩丰按宋濂集巩丰传丰字仲至其家郓之滨城渡江即所寓土断为武义人曾祖焘祖庭芝皆左承议郎父法乡贡进士科目相传七世丰学敏而早成自童丱时前辈源绪古今音节事之因革总统如注水千丈之壑迎前随后宿艾骇服淳熙辛丑以太学上舍对策高第教授汉阳军代还授江东提刑司干办公事迁干办福建帅司公事以格知临安县政尚宽简吏民信化刑罚衰息以宫观罢死年七十子二人积耕皆为儒　　巩峤
按万姓统谱峤淳熙中任市舶提举
　　巩耕
按钱塘县志耕理宗嘉熙闲为钱塘县令
　　巩俊
按台州府志俊绍定五年进士
　　巩信
按宋史巩信传信安丰军人为荆湖都统沈勇有谋本隶苏刘义部曲文天祥开督府刘义以信诣天祥官至团练使同督府都统制江西招讨使常怏怏曰有将无兵其如彼何天祥自兴国趋永丰大兵追其后信战于方石岭中数矢伤重不能战自投&#石而死土人葬之颜色如生赠清远军承宣使　　巩申
按万姓统谱申光禄卿
　　巩修
按汉阳府志修教授续编南纪集
　　元
　　巩彦荣
按元史巩彦晖传彦晖与兄彦荣俱以武勇称彦荣以百夫长隶千户何伯祥麾下累有战功后告老以彦晖代之　　巩彦晖
按元史巩彦晖传彦晖易州人诸军伐宋彦晖从破枣阳斩首甚众泗州之役诸将自四鼓集城下为堑水所阻黎明无敢渡者两军交射如雨彦晖被重甲径渡敌将来御彦晖刺其胸搏杀之众毕渡得其城事闻赐银符牌俾兼镇抚事岁己未兵渡江次武昌宋援兵四集彦晖逆战身被重伤度不可免遂投水中敌援之出载归江州见宋官不屈死　　巩信
按元史巩彦晖传彦晖长子信袭授银符易州等处管军把总至元四年从元帅阿朮南征十一年从丞相伯颜攻沙阳&#是年从渡江十二年江南平以功升武略将军管军千户镇太平州十六年以疾辞子思明思温思恭思明初患目疾以思温袭及思温卒而思明疾愈复以思明袭思明卒以思恭袭怀孟万户府管军下千户佩金符　　明
　　巩固
按四川总志固洋县人宣德中知珙县有勇略生擒贼首阿具田等夷人畏惮不敢近城　　巩珪
按云南通志珪贵池监生正统闲为黑盐井提举司副提举侃直任事秩满父老遮留不忍其去　　巩宜
按良乡县志宜厚俗里人正统年山西榆次县知县　　巩昌按汾州府志昌平遥县人正统闲岁贡任乐陵县知县　　巩睿
按汾州府志睿平遥县人正统闲岁贡仕通州卫经历　　巩盘
按汾州府志盘平遥县人景泰闲岁贡
　　巩敬
按良乡县志敬成化年吏目
　　巩贯道
按万姓统谱贯道辽州人成化举人
　　巩思宪
按万姓统谱思宪字廷章东平人正德甲戌进士任员外郎　　巩钊
按万姓统谱钊南昌人正德间大名府通判
　　巩玹
按汾州府志玹平遥县人正德闲岁贡
　　巩思问
按汾州府志思问平遥县人嘉靖闲岁贡任华州通判居官廉洁吏民怀畏子升选贡　　巩思勉
按汾州府志思问弟思勉以选贡中嘉靖癸卯科乡试　　巩思容
按万姓统谱思容东平州举人嘉靖四年任安化知县性刚毅明辨法行禁止有巨盗匿其赃物思容一讯立得其情民皆称之　　巩有年
按万姓统谱有年凤翔人嘉靖中任通州训导　　巩用按苏州府志用字墨池隆庆间贡士任黄陂县教谕　　巩云梯按万姓统谱云梯青城人万历间寿州知州
　　巩永固
按宛平县志永固字洪图宛平县人尚乐安公主永固崇文雅喜与贤士大夫游崇祯甲申三月十九日流寇陷城公主柩尚在堂永固以黄绳系二女于柩前纵火焚之因大书世受国恩身不可辱八字自刎而死
　姒姓部汇考
史记
　　五帝本纪
帝禹为夏后而别氏姓姒氏

注
索隐曰禹母修己吞薏苡而生禹因姓姒氏
郑樵通志
　　以姓为氏
姒氏伯鲧之姓鲧为尧崇伯赐姓姒氏其子禹受舜禅为夏家至桀而绝杞国为姒姓之后王莽时封夏后辽西姒丰为章功侯按官氏志似亦改为姒后魏渴侯氏改为姒氏王圻续文献通考
　　同姓异派
姒姓有三伯鲧之姓又官氏志似亦改为姒又渴侯氏改姒氏
　拱姓部汇考
凌迪知万姓统谱
　　拱姓
拱见姓苑

　勇姓部汇考
凌迪知万姓统谱
　　勇姓
勇见姓苑望出南海

　李姓部列传五
　　唐一
　　李延伯
按唐书南阳公延伯传太祖子南阳公延伯蚤薨无嗣高祖武德中追封　　李真
按唐书谯王真传太祖子谯王真从太祖战殁无嗣　　李璋按唐书毕王璋传太祖子毕王璋仕周为梁州刺史与赵王佑谋杀隋文帝不克死生二子曰韶曰孝基韶死隋世武德时追封东平王生子道宗　　李袆
按唐书郇王袆传太祖子郇王袆为隋上仪同三司生子叔良德良幼良　　李蔚
按唐书蔡烈王蔚传太祖子蔡烈王蔚为周朔州总管生子安哲　　李亮
按唐书郑孝王亮传太祖子郑孝王亮仕隋为海州刺史追王生子神通神符　　李澄
按唐书梁王澄传世祖子梁王澄蚤薨无嗣武德初追封　　李湛
按唐书蜀王湛传世祖子蜀王湛生子博乂奉慈　　李孝基按唐书永安壮王孝基传孝基武德初得王历陕州总管鸿胪卿以罪夺官二年刘武周寇太原夏人吕崇茂以县应贼诏孝基为行军总管攻之师败孝基执于贼谋亡归为贼所害赠谥无子以兄子道立嗣封高平王后降封县公终陈州刺史曾孙涵　　李叔良
按唐书长平王叔良传叔良武德初例王镇泾州突厥入寇诏叔良击之中流矢道薨子孝协嗣　　李德良
