<!-- { "loadSidebar": true } -->
按滨州志经字纬之成化丁未进士为山西按察司时以执法勘贵戚夺民田事逆阉人刘瑾坐削后复起官晋方伯丁内艰归卒于家　　胡瀛
按河南通志瀛字孟登罗山人成化中举进士授余姚知县历迁南京户部员外郎以忤重臣谪贰兴国寻迁知州甚有惠政后擢浙江佥事　　胡富
按明外史潘蕃传胡富字永年绩溪人成化十四年进士授南京大理评事弘治初历福建佥事以忧去起补山东迁广东副使符南蛇围儋州富讨平之历陕西布政使正德初入为顺天府尹累迁南京户部右侍郎刘瑾勒富致仕瑾败起故官七年拜本部尚书上十余事率权贵所不便格不行遂引年归嘉靖元年赠太子少保谥康惠　　胡世宁
按明外史胡世宁传世宁字永清仁和人弘治六年进士性刚直不畏强御且知兵除德安推官迁南京刑部主事再迁郎中与李承勋魏校余祜善时称南都四君子迁广西太平知府母丧归服阕再知宝庆府迁江西副使是时宁王宸濠骄横有异志世宁愤甚正德九年三月上疏宸濠闻大怒列世宁罪遍赂权幸必杀世宁命未下宸濠奏复至指世宁为妖言乃命锦衣官校逮捕世宁已迁福建按察使取道还里宸濠遂诬世宁逃驰使令浙江巡按潘鹏执送江西世宁乃&#命抵京师自投锦衣狱狱中三上书言宸濠逆状卒不省系岁余谪戍沈阳居四年宸濠果反世宁起戍中为湖广按察使寻擢右佥都御史巡抚四川世宗即位召为吏部右侍郎未上以父忧归既免丧召为兵部左侍郎改南京吏部就迁工部尚书已复召为左都御史加太子少保世宁故方严及掌宪务持大体俄改刑部尚书乞罢不许兵部尚书王时中罢以世宁代加太子太保居三月求去帝不许免朝参世宁固称疾笃乃听乘传归数月复起南京兵部尚书固辞不拜九年秋卒赠少保谥庄敏　　胡澧按广东通志澧字伯锺三水人强力有干弘治癸丑进士授刑部主事迁员外以病免正德庚午起为工部员外迁郎中督治济宁河道有功迁知溆州转四川松潘副使制神机火箭讨番督府胡世宁疏其功以忤柄臣弃官归都御史吴廷举疏荐不起时霍韬以詹事山居素闻澧名倒屣迎之因试澧箭惊以为神　　胡瓒
按万姓统谱瓒永年人貌伟有奇气幼登弘治癸丑进士授行人凡三奉册封皆却藩王之馈为御史有声累升河南巡抚陈边防六事上嘉纳之转侍郎大同五堡军叛瓒讨平定迁工部尚书　　胡爟
按明外史胡献传胡爟字仲光芜湖人弘治六年进士改庶吉士授户部主事十年三月灾异求言应诏疏言中官李广杨鹏引左道刘良辅辈惑乱圣聪因极陈戚畹方士传奉冗员之害疏留中未几广死故爟得无罪　　胡淮
按贵州通志淮普定人弘治乙卯举人知嶍峨县在任爱民造士捐俸筑城归家教子睦族乡评重之　　胡献按明外史胡献传献字时臣扬州兴化人弘治九年进士改庶吉士授御史逾月即极论时政数事疏入下诏狱谪蓝山丞未赴官迁宜阳知县马文升数荐于朝迁南京都察院经历武宗即位擢广西提学佥事迁福建提学副使未任卒　　胡玥
按襄阳府志玥字朝重襄阳人博学善属文登弘治己未进士授溧水知县迁给事中陈正心讲学用人爱民修武屯田六事改御史使蜀上安民弭盗策复迁户科都给事中劾退逆党仕至山东布政使　　胡节按永州府志节字国信弘治壬戌进士任行人迁监察御史立朝敢言是时奸珰刘瑾擅权节巡按山东瑾于出巡者复命索银三千两节抗疏条瑾罪恶上之凡十三疏俱为瑾匿矫旨下节锦衣狱杖之世宗登极赠光禄寺少卿遣官谕祭予祭一坛荫一子入国学　　胡东皋
按浙江通志东皋字汝登余姚人弘治乙丑进士慨然以道义相砥砺初授行人历南刑部郎中谳狱称平历官至都御史巡抚宁夏奏筑花马池贺山边墙三百余里至今赖之　　胡汝楫
按陕西通志汝楫宁夏人弘治间由进士任襄陵县通敏有治才又善法先达所为居官以能称　　胡澄
按四川通志澄百户弘治间守备普安堡番人攻围澄督兵出战追贼至葫芦崄嘴力战中流矢死　　胡易按明外史胡献传吏科给事中胡易劾监军中官贺彬贪黩八罪彬亦疏辨讦易下诏狱久之释易宁都人起家进士华昶劾程敏政法司白昂闵珪据旧制令六科共鞫时易已迁户科左给事中署科事偕同官林廷玉等往昶词少屈廷玉从旁助之东厂劾易等皆昶同僚不当与讯下诏狱比昶狱成文武大臣以为言始令复职　　胡铎
按明外史张璁传胡铎字时振余姚人弘治末进士正德中官福建提学副使嘉靖初迁湖广参政累官南京太仆卿铎与张璁同举于乡大礼议起铎意亦主考献王与璁合璁要之同署铎曰主上天性固不可违天下人情亦不可拂考献王不已则宗宗不已则入庙入庙则当有祧以藩封虚号之帝而夺君临治世之宗义固不可也入庙则当有位将位于武宗上乎武宗下乎生为之臣死不得跻于君然鲁尝跻僖公矣恐异日不乏夏父之徒也璁议遂上旋被召铎方服阕赴京璁又要同疏铎复书谢之且与辨继统之义大礼既定铎又贻书劝召还议礼诸人璁不能从　　胡璁
按辰州府志璁字天予正德二年由沅陵贡授四川保宁府司理刚方耿介历二岁以疾致仕道经巫峡水泛舟几危璁指天誓曰吾行李萧然无长物止有室人金环耳得无此物为祟乎令投水中舟遂济迨抵黄陵庙市鱼祀神剖鱼腹前金环俨然在焉　　胡洁按云南通志洁字汝清曲靖郡人登正德戊辰进士第任湖广黄冈知县兴贤剔&#通水利农皆有成绩迁监察御史巡按直隶浙江两省轸民惩贪凛有风裁寻以内艰归不出晋光禄少卿徜徉山水诗文自娱每朔望必燕会同宗以示敦睦　　胡文璧
按衡州府志文璧号石亭弱冠登进士第授户部主事历员外郎中才练达剖决如流正德己巳改浙江监察御史风裁凛凛两浙肃然擢太常少卿丁内艰归服阕以&#直出守凤阳惠政优渥调守保定百姓攀留者万人寻升天津兵备以禁革皇庄疏上遂下锦衣狱谪延安府检校世宗践阼起为四川按察使未赴官卒　　胡谐
按山西通志谐安邑人正德庚午举人初授庆都知县历平凉温州同知终云南参议刚毅有为一尘不染莅官所至有声在庆都民皆以胡青天称之在平凉尝服药需枣吏以盘进仅取一枚幼子在旁索再取一枚挥出至温州柄相不才子慕友妻美艳因醉沉友于水谋纳其妻妻诉之当道势焰熏赫无敢理者谐曰清平世安得有此事即逮之狱柄相百计不能脱竟置之法自是风采大振政绩益隆升参议及致仕家居曾遇盗于途从者奔散盗窥之曰胡公也为之御至里门叩谢而去　　胡尧元
按蒲圻县志尧元字庭献儿时游白石山谒颜真卿祠叹曰大丈夫死国血食兹土荣名岂有既乎慨然自许登正德辛未进士授户部山西司主事督金盏马房诸仓阉人谷大用者瑾党也尝以门客属尧元尧元沮辱之冢宰杨一清雅知尧元薄谴高邮州同知摄江都邑事戊寅迁江西瑞州府通判明年宸濠反知府宋以方被执诏擢尧元为守嘉靖壬午诏以江西功授广西左参政土酋岑猛守田州叛尧元帅兵进攻冒瘴疾笃舆至横州卒时嘉靖五年也赠中奉大夫　　胡琏
按明外史臧应奎传郎中胡琏字重器新喻人正德六年进士官刑部尝谏武宗南巡受杖　　胡升
按福宁州志升字彦明清浩人性公直正德九年率子弟为乡人捍寇被创死　　胡体干
按山西通志体干交城人正德辛巳进士授贵州道御史巡按山东陕西南直累迁浙江副使终河南左布政宦游二十载不受贿赂不恃权势不置田宅致政归日与亲友诗酒为乐屡荐不起　　胡缵宗
按陜西通志缵宗字可泉秦安人七岁学春秋即知大义及长潜心横渠之学正德中登进士试中秘外补嘉定州判官知潼州俱有惠政召为南京度支郎中督储江左寻改司封逆濠兵薄皖郡画防御之策上司马迁知安庆章圣后北上供亿浩烦缵宗拮据以应靡有阙失改知姑苏姑苏财赋甲天下力为厘革积弊悉除兴讲学书院务求正学饬礼器行古乡射乡饮礼表义烈课诸俊秀称尽力焉迁山东参政改浙江平临平盗升副都御史巡抚山东鲁王愎谏恣恶奏请付司寇勘实诏夺其禄裁护卫地方以宁迁总理河道经画河防利弊适乘舆南巡独缵宗所治界无阻遂改巡抚河南中州大饥疫疏请帑银二十万贷之饥民得少苏以火灾引咎归筑别墅以居日闭阁着书年八十一卒有辛巳集丙辰集鸟鼠山人小集乐府家议安庆志秦安志巩郡志秦州志春秋本义等书行世　　胡廷禄
按云南通志廷禄左卫人正德丁丑进士官南户部郎中出为河南按察副使会肃宗南巡渡河嫔舟后至廷禄削籍归田足迹不至公门以篇什自娱
　瞿姓部列传
　　汉
　　瞿茂
按风俗通汉南太守瞿茂
　　晋
　　瞿庆
按尚友录庆撰明远遗宗三卷
　　梁
　　瞿宝
按王僧孺百家谱裴桃儿娶苍梧瞿宝女
　　唐
　　瞿稹
按万姓统谱稹绛州刺史
　　瞿伯玉
按姓氏急就篇安禄山将瞿伯玉
　　瞿令闻
按万姓统谱令闻江华令
　　瞿柏庭
按姓氏急就篇辰溪童子瞿柏庭升仙
　　瞿章
按十国春秋吴瞿章事太祖积功至先锋指挥使干宁初权刺史黄州会汴将朱友恭引兵来攻章弃城保武昌寨未几为友恭所执遂失黄州　　后梁
　　瞿延
按万姓统谱延镇北将军
　　宋
　　瞿元亨
按万姓统谱元亨南丰人天圣进士
　　瞿诏
按万姓统谱诏南城人嘉佑进士
　　瞿景鸿
按姓氏急就篇宋长沙瞿景鸿
　　瞿宝
按万姓统谱宝苍梧人咸淳进士
　　瞿庄
按万姓统谱庄博陵人参军
　　瞿光邺
按万姓统谱光邺字化基鄄城人枢密副使
　　瞿珣
按万姓统谱珣登科
　　元
　　瞿信
兄
智

按太仓州志信字实夫兄智字浚夫齐名称二瞿先生历郡县校官藩府辟不拜信好学矜行食必男女别席衣冠非就寝不去至正台寇作负母避地青龙海上筑室曰闲野南台御史李烈举孝廉不应　　明　　瞿通
按万姓统谱通合肥人元末江淮兵起通善长枪号长枪千户后来归积功至凤阳指挥使以大都督府佥事致仕卒赠右都督子能嗣靖难不屈而死　　瞿嗣兴按名山藏货殖记嗣兴常熟人父达仕元为小官嗣兴少好射猎驱逐饮酒既父失官而贫嗣兴折弓矢躬力穑与其妻苏氏孝事二亲无所不至久之贫益甚嗣兴曰贫亦当之奈养父母何携家入苏州诣富家贷钱为小贾转息为生乃稍裕久之居积为中贾又久之则大富于是致养于父母又行广施所赈给单寡不使知也而阴行之或时有市易阳为忘误而增其数市人物任其口所出不与争锱铢岁俭来依者数十人疠大作蠲室舍居抚之人言瞿孝子富而行其德　　瞿佑
按浙江通志佑字宗吉钱塘人学博才赡风致俊朗洪武中以荐授仁和训导转临安教谕永乐间为诗祸编管保安久之释归复原职内阁办事所著有春秋贯珠阅史管见存斋诗集行世　　瞿能
按合肥县志能字世贤合肥人开国功臣都督通之子也骁勇绝伦力学为文以礼下士少随父累立战功洪武中以四川都指挥移镇云南靖难兵起建文召为右都督同大将军李景隆北拒能父子先登死之　　瞿庄
按名山藏货殖记嗣兴子庄有学行洪武中为福建参政殛除奸吏太祖旌以诏书　　瞿明
按万姓统谱明常熟人景泰进士
　　瞿俊
