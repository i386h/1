<!-- { "loadSidebar": true } -->
按梁书锺嵘传嵘字仲伟颍川长社人晋侍中雅七世孙也与兄岏弟屿并好学有思理齐永明中为国子生明周易王俭领祭酒颇赏接之举本州秀才起家王国侍郎迁抚军行参军出为安国令永元末除司徒行参军天监初迁中军临川王行参军衡阳王元简出守会稽引为宁朔记室专掌文翰迁西中郎晋安王记室嵘尝品古今五言诗论其优劣名为诗评顷之卒官　　锺屿
按梁书锺嵘传嵘弟屿字季望永嘉郡丞天监十五年敕学士撰遍略屿亦预焉　　唐
　　钟馗
按尚友录馗武德中应举不第触阶而死后明皇昼寝梦一小鬼盗玉笛上叱之忽有大鬼破帽蓝袍角带捉小鬼刳其目擘而啖之上问对曰臣终南进士钟馗应举不第触阶而死奉旨赐袍带葬之誓除天下虚耗命吴道子图之俨然如梦所见　　锺绍京
按万姓统谱绍京字可大赣州人繇十世孙性至孝童幼时尝得瓜果不敢先食以奉二亲工书号小锺繇号大锺也从唐元宗平内难累迁中书令越国公　　锺传按唐书锺传传传洪州高安人以负贩自业或劝其为盗必大显时王仙芝猖狂江南大乱众推传为长自称高安镇抚使仙芝遣柳彦璋略抚州不能守传入据之言诸朝诏即拜刺史中和二年逐江西观察使高茂卿遂有洪州僖宗擢传江西团练使俄拜镇南节度使检校太保中书令爵颍川郡王又徙南平传少射猎醉遇虎与斗虎搏其肩而传亦持虎不置会人斩虎然后免既贵乃画搏虎状以示子孙凡出军攻战必祷佛祠积饵饼为犀象高数寻天佑三年卒　　锺匡时
按唐书锺传传传子匡时为袁州刺史传卒匡时自立为节度观察留后杨渥使秦裴攻匡时围洪州城陷执匡时归扬州匡时顿首请死渥哀赦之　　锺匡范
按唐书锺传传传次子匡范为江州刺史怨兄立挈州附淮南　　后梁
　　锺泰章
按十国春秋吴锺泰章合肥人为人勇敢有&#略烈祖时官左监门卫将军高祖初袭位徐温与张颢争权欲刺颢而难于其人严可求语温曰非锺左卫不可温乃使亲将密谕泰章泰章私心喜选壮士三十辈椎牛享之夜刺血相饮为誓明日遂诛颢温由是暴颢弒君之罪未几论诛叛功泰章赏独薄每酒酣恃功颉颃与诸将争或言泰章觖望徐知诰疑其难制温曰是吾过也稍擢为滁州刺史已而随周本围苏州久之迁寿州团练使顺义中人有告其假市官马者知诰以王命遣王稔代之改泰章饶州刺史或谓泰章何不自辨泰章曰吾在扬州十万军中号称壮士寿州去淮数里步骑不下五千苟有它志岂王稔单骑所能代乎我义不负国虽黜为县令亦行况刺史乎何为自辨以彰朝廷之失时知诰欲以法绳诸将请收泰章治罪温不可乃命以泰章次女配知诰长子是为南唐光穆皇后　　锺廷翰
按十国春秋吴越锺廷翰流寓湖州素有贤名武肃王命摄安吉主簿牒曰廷翰儒素修身早升官绪寓居霅水累历星霜克循廉谨之规备显温恭之道今者愿求录用特议抡材安吉属城印曹阙吏俾其差摄勉效公方倘闻佐理之能岂&#超升之奖后不知所终　　后晋
　　锺隐
按万姓统谱隐字晦叔天台人少清悟不撄俗事尝卜居闲旷结茅屋好画花竹禽鸟以自娱凡举笔写像必致精绝无伦拟者善画鹞子白头翁鹖鸟斑鸠皆有生态尤长草棘树木升元中齐安张校尉得隐画鹖鸟二幅张之宾次时金昌宗题诗曰为厌翻翔下苇丛戢翰侧脑思何穷侍童莫便褰帘过只恐惊飞入碧空其为人珍赏多类此　　锺允章
按广东通志允章其先邕州人徙居番禺博学能文辞南汉刘龑之据广也设科取士允章以进士及第累迁至中书舍人尤见知于晟晟喜其文思敏捷诰敕碑记多命为之操笔立就文藻灿然由是声名籍籍拜工部郎中知制诰干和六年使楚晟命教长子鋹晟卒鋹即位以藩府旧僚颇敬重之擢尚书左丞参知政事大宝二年鋹祀天南郊前三日允章与礼官登坛四顾指麾宦者许彦真望见之曰此谋反耳乃拔剑升坛允章迎叱之彦真驰告允章反鋹下允章狱族诛之　　锺有章
按广东通志允章弟有章以文学称官翰林学士中书舍人先卒　　后周
　　锺谟
按十国春秋南唐锺谟字仲益其先会稽人徙闽之崇安已而侨居金陵博学能属文元宗朝为翰林学士进户部侍郎保大中周师南侵淮右危急元宗遣谟犒师请息兵修好世宗不许谟因留周孙晟之死谟亦在召中已而贬为耀州司马及元宗割地称臣世宗征谟至汴授卫尉少卿遣谕指于元宗元宗以为礼部侍郎知尚书省事三省之事靡不预闻俄周世宗殂元宗遇之寖薄会文献太子薨后主以嫡弟当立而谟盛称从善才忤旨贬国子司业再贬著作佐郎饶州安置改贬宣州副使建隆元年宋受周禅元宗闻之遣使即所在赐死　　宋
　　锺清卿
按旌德县志清卿字表臣嘉佑进士自知歙县宁化分宜连水四县皆着善政性和易明而不刻告老阖门三百口同居共爨岁时会于一堂　　锺淳卿
按旌德县志淳卿清卿弟嘉佑中以明经赐同进士仕司理　　锺正甫
按万姓统谱正甫武陵人治平进士与米芾友善枢密蒋之奇器之后为广东转运有美政蔡京置正甫党碑中坐谪　　锺棐
按万姓统谱棐字子翼秀出人群雅有器量郡守曹观重之苏洵南游不喜饮酒每为设醴轼南还棐没诔之　　锺世美
按旌德县志世美字公实元丰初游上庠上万言书大略欲宣教化备法制择守令复旧疆书入上大悦授将仕郎绍圣中历谏议大夫着陵阳集数十卷子邦直通判舒州　　锺
按万姓统谱字少游龙南人绍京之后元丰进士知桂阳县考课第一通判宜州招谕蛮寇多顺从者即帅桂阳性至孝丧父尽哀有群鸟鸣于墓人名其庐曰感鸟堂　　锺傅
按宋史锺傅传傅字弱翁饶州乐平人本书生李宪荐为兰州推官坐对狱不实羁管郴州绍圣中章惇兴边事奏还其官命干当熙河泾原秦凤三路公事夏人陷金明渭帅毛渐出兵攻其没烟寨傅合击破之又与熙州王文郁进筑西安城论功加秘阁校理章楶帅渭命傅所置将苗履统众会泾原之灵平夏人悉力来拒傅步骑二万出不意造河梁以济师遂作金城关又献白草原捷连进集贤殿修撰知熙州初傅请合三路兵从青南讷心或颠耳关筑天都城以包浅井癿啰和市工既集复言水源不壮不可兴役朝论以所奏乖异将罢傅曾布为言但褫职俄而白草原诈增首掳事觉责监永州税再贬连州别驾崇宁中复起知河中府历郓瀛渭三州擢显谟阁待制诏诸道进讨傅遣将折可适领锐骑出萧关至灵州川有功进龙图阁直学士会别将高永年没于西而可适遇雨失道为敌所乘乃班师傅以稽违逗挠黜知汝州夺学士未几复为杭州真定永兴太原延安府以故职卒赠端明殿学士傅从布衣致通显所行事大氐欺妄故屡起屡偾云　　锺岳
按万姓统谱岳字尧俞政和进士为桂阳令平生不事生产清介苦节无庐可居　　锺辐
按万姓统谱辐金陵才士也年少气豪樊若水爱其才以女妻之后辐中甲科樊氏蚤世辐遂隐终南山终身不仕　　锺世明
按延平府志世明字仕显将乐人登建炎二年进士第累官兵部侍郎清介有风节致仕归立义学以教乡子弟发廪栗以赈贫乏卒赐葬　　锺鼎
按万姓统谱鼎上犹人尝观范仲淹义田事偕侄日新置义庄建书院延师以教乡族子弟子三杰登绍兴进士累仕为化州司理参军　　锺作霖
按万姓统谱作霖字民望上犹人教授于乡从游者岁率数百人以礼法诲子弟登绍兴进士子佑子禔皆登科有辞藻　　锺照之
按山西通志照之字彦昭乐平人绍兴进士仕潭日受教南轩张栻为书淇澳一章期以学问之到则天理明而本心立照之服膺终身有文集行世　　锺元鼎
按泉州府志元鼎字和卿晋江人干道五年进士知鄞县政尚恺悌耻以操切为能赋输不时台府谅之通判福州卒　　锺震
按尚友录震湘潭人从朱晦庵受业建主一书阮讲道乡士夫咸宗之学者称主一先生　　锺
按丹阳县志&#字元达嘉定进士任泰州催煎官岁饥民煽为盗&#乞减以纾贫民浚河以便商贩由是人情帖服盐利大兴　　锺绍安
按万姓统谱绍安嘉熙进士为袁州分宜簿有功升福建上杭知县从文天祥勤王　　锺季玉
按宋史锺季玉传季玉饶州乐平人淳佑七年举进士调为都大坑冶属改知万载县淮东制置使李庭芝荐之迁审计院改宗正寺簿又迁枢密院编修出知建昌军会有旨江西和籴季玉度经赋不能办请于朝减三之一还提举常平未几改转运判官皆不赴后以江西转运判官强起之郡大胥以贿败前使百计护之季玉卒穷治投岭表俄以秘书丞召还遭前使构谗而封驳之改都大提点坑冶北兵渡江季玉徙寓建阳兵至不屈死之　　锺元龙
按延平府志元龙字善甫将乐人旧名禅宝佑二年夏水漂田闾里告歉元龙发仓廪赈之全活甚众卒朝廷命有司营葬建墓祠　　锺三杰
按上犹县志三杰鼎之子任参军景定间邑令胡泓建城三杰适造宅令其子尽以砖石送邑为筑城之资事闻诏褒曰哲夫成城保卫桑梓子特立有武功身长九尺五寸以破贼功擢乐昌尹　　锺蜚英
按宋史张惟孝传惟孝工骑射锺蜚英遣宣抚姚希得罗致之宴仲宣楼蜚英酒酣曰有国而后有家天下如此将安归乎惟孝跃然曰从公所命乃请空名帖三十以还　　锺璇
按万姓统谱璇字振远常熟人少勤学好问弟璟环琢初登第璇遂弃举子业放情山水游天台遇异人自是有悟闭户二十余年贫不为戚戚咸以奇人目之　　锺镗
按万姓统谱镗铜陵人其家十一世同居镗幼开悟如成人后官至汀州守宦游五十余年卒无赢资　　元　　锺恕
按江西通志恕字以行龙南人元至正癸巳乡贡进士署濂溪书院山长不赴笃学励行不坠家声　　明　　锺勖
按万姓统谱勖字士懋慈溪人幼孤力学洪武初教授郡庠举任广东番禺知县有惠政官至兵部侍郎子永亦以明经举官至户部侍郎　　锺友谅
按万姓统谱友谅知祁门县善剸烦治剧值壬辰蕲兵蹂躝县境鞠为草莽友谅剃蓬藋开市井招逋逃辟芜田理&#抑民服其化吏畏其明治声大振　　锺仲按郴州志仲幼聪敏博通载籍洪武初有司以贡士荐授户部主事累以直言动上　　锺亮
按襄阳府志亮字鸣远宜城人洪武甲戌进士授馆知县有惠政升运使卒　　锺潜
按江西通志潜字用之泰和人仕知县永乐初召修高庙实录成升翰林修撰兼右春坊赞善仁宗为皇太子监国南京潜居辅道以恪谨闻　　锺瑛
按广东通志瑛字汝器高要人沉默庄重事亲孝永乐辛卯登进士时文皇帝有事四方选文行优者入秘阁瑛与选为翰林庶吉士无何授编修效劳编摩词林称重赐驰驿归省秩满转大理寺正仍办秘阁事丁内艰归哀毁成疾而卒　　锺复
按万姓统谱复字弘彰永丰人宣德癸丑进士第三历翰林侍读　　锺振
按陕西通志振肃州指挥使正统二年北兵犯边力战而死妻万氏年少守节人称其夫妻忠节　　锺诚
按万姓统谱诚字德卿当涂人少&#敏勤苦积学邃于经术景泰进士历大理寺正着平允声擢江西提学副使士子经品题者多所造就致仕归手不释卷闲居林下足不及公府门下执经问难者济济卒年八十有余　　锺同
