<!-- { "loadSidebar": true } -->
按万姓统谱厚汉阳人领乡荐至京师中书左丞许有壬师事焉　　景素阳
按万姓统谱素阳襄陵道士师事梁古宾居阜山道院元末兵乱乡人匿山中惟素阳与师不去兵至求财不得欲杀古宾素阳曰师老矣愿以身代兵即以刀砍素阳刀忽断为三兵皆惊异罗拜而去　　明
　　景星
按万姓统谱星字德辉余姚人洪武中以儒士保升杭州儒学训导其学特邃于经尤长于春秋弟子承指授者多去取高第逮今尤沾溉焉所著有四书启蒙行于世　　景福
按万姓统谱福临淮人洪武中为会州卫指挥同知后从靖难累积功至右军都督佥事卒赐葬祭　　景清按万姓统谱清陕西真宁人中洪武辛未进士第二授修撰改御史建文初历官御史大夫靖难后自归挟利刃入朝文皇出御殿门清奋跃而前上命收之清慢骂上大怒命抉其齿且抉且骂含血近前喷沁御衣碎磔其肉赤其族　　景芳
按万姓统谱芳字德馨定陶人性孝友淳&#中成化癸卯乡试选授临漳令生员有牛舜臣者贫不能娶芳即捐俸以完其婚民有陈恕母告恕不孝芳以恩意晓谕之遂感为孝子值漳水大涨城门几圯芳设法捍御之卒全其城乡民漂没者尢极力振恤不少懈九载考绩迁知平定州复迁庆阳府同知寻卒　　景溱按万姓统谱溱蒲州人正德中进士授监察御史巡按顺天江西秉公持法激浊扬清升顺天府丞以疾家居杜门静修不事炫耀累召不起后终于家按属士民远来吊赙　　景芊
按万姓统谱芊溱之子幼警敏孝友笃至性嗜洛之学摛文力追古作嘉靖中游蒲庠有声誉共期甲科乃引疾辞廪当道皆雅重之厥后学益进德益高议论世务凿凿可行非一于隐居者卒乡人无显晦交与其贤号曰逸民云　　景旸
按万姓统谱旸字伯时仪真人少聪颖登正德戊辰进士第二授翰林编修稍迁国子司业每与六馆诸生讲解不惮寒暑典籍馈廪私益以斛后知之归其益曰吾虽贫何相贼也时士习竞尚请托旸悉置不行旧俗稍正尢笃孝友有姊早寡迎与母俱其子女为嫁娶衣食之乡人颂其德焉着前溪集　　景承芳
按万姓统谱承芳陕西醴泉人嘉靖壬戌进士历副使　　景养育
按河南通志养育登封人寇围城养育御战力竭死难　　景淑范
按莒州志淑范蒲州人举人崇祯十四年守莒壬午十二月莒城失守遂及于难　　景运嘉
按湖广通志运嘉景陵人母谭氏病尝溲溺刲胸脔荐母创甚有老人布袍草履抚运嘉遗麈尾而去母霍然病已后苦志下帷补弟子员终身孺慕
　象姓姓汻姓鞅姓昉姓放姓丈姓爽姓姓部　汇考凌迪知万姓统谱
　　象姓
象见姓苑颍川望族今南昌多此姓
　　姓
略养反见姓苑
　　汻姓
汻呼广反今泾州有此姓
　　鞅姓
鞅见姓苑
　　昉姓
昉见姓苑
　　放姓
放见姓苑上声尧臣放齐之后
　　丈姓
丈见姓苑
　　爽姓
爽见姓苑
　　姓
音往见直音

　党姓部列传
　　周
　　党叔
按左传襄公二十九年范献子来聘公享之展庄叔执币射者三耦公臣不足取于家臣家臣展瑕展玉父为一耦公臣公巫召伯仲颜庄叔为一耦鄫鼓父党叔为一耦　　晋
　　党同
按万姓统谱同晋人
　　明
　　党绪
按无锡县志绪嘉靖三十二年癸丑进士任思安同知　　党朝用
按昌乐县志朝用陕西富平吏员嘉靖年任主簿　　党还醇按明外史党还醇传还醇字子贞三原人天启五年进士授休宁知县有善政以父忧归崇祯二年服阕起官良乡大兵薄城督吏民乘城拒守救兵不至力屈城破与典史史之栋教谕安上达训导李廷表驿丞杨其礼并死焉上达贵州安顺人万历末举于乡阖门死难事闻赠还醇光禄丞上达五经博士与其礼等及千户萧如龙何秉忠百户李荫并配祀还醇祠武举人陈蠡测诸生梅友松等十五人烈妇朱氏等十七人并建坊旌表是时列城被兵多失守其以死事闻者香河知县任光裕滦州知州杨光裕赠恤如还醇赠光禄少卿
　景姓部汇考
郑樵通志
　　以族为氏
景氏芈姓楚公族也汉初徙山东豪族于关中今好畤华阳诸景是也楚有景差汉有景风宋景大方景泰登进士科望出晋阳又有景渊徽州人景光京兆人　臣谨按景谥也楚未之闻疑齐景公之后盛繁此　为姜姓之族与廖用贤尚友录
　　景姓
景晋阳角音又望出冯翊汉初徙豪杰于关中今陕西多此姓
　丙姓部汇考
郑樵通志
　　同名异实
丙氏有二邴豫之后或去邑作丙又李陵降匈奴裔孙归魏见丙殿因赐氏焉廖用贤尚友录
　　丙姓
丙商音平阳

　党姓部汇考
郑樵通志
　　外国大姓
党氏党去声今人呼为上声本出西羌姚秦有将军党耐虎自云夏后氏之后世为羌豪又有吴平男党娥子孙居同州凌迪知万姓统谱
　　党姓
党丁浪切今作党音党冯翊商音与党姓通晋大夫党氏之后也又本出西羌自云夏后氏之后
　幸姓部列传
　　晋
　　幸灵
按晋书幸灵传灵豫章建昌人也性少言与小人群居见侵辱而无愠色邑里号之痴时顺阳樊长宾为建昌令发百姓作官船于建城山中吏令人各作箸一双灵作而未输或窃之心痛欲死灵谓之曰尔得无窃我箸乎窃者不应有顷愈急窃者乃出之灵于是饮之以水病即立愈行人由此敬畏之船成当下吏以二百人引一艘不能动灵请自牵之乃手执箸惟用百人而船去如流众大惊怪咸称其神于是知名然不取报谢行不骑乘长不娶妻性至恭见人即先拜言辄自名凡草木之夭伤于山林者必起理之十余年间赖其术以济者极多后乃娶妻畜车马奴婢受货赂致遗于是其术稍衰所疗得失相半焉　　唐　　幸南容
按江西通志南容高安人有文学贞元中进士与柳宗元同年宗元送之归序曰登太常之籍膺邯郸之召北会元戎直道自达吾侪器其略南聘天朝相礼述职公卿多其仪又曰比词联韵奇藻逸发烂若编贝灿若贯珠虽枚生长卿无以尚之仕至国子祭酒　　幸轼按万姓统谱轼南容孙博洽强记有祖风中和二年为太子校书郎　　宋
　　幸寅逊
按宋史西蜀世家幸寅逊蜀人初仕昶为茂州录事参军昶好击球虽盛暑不已寅逊上章极谏深被赏纳迁新都令拜司门郎中知制诰中书舍人出知武信军府加史馆修撰改给事中预修前蜀书拜翰林学士加工部侍郎判吏部三铨事领简州刺史随昶归朝授右庶子常上疏谏猎太祖嘉之召见赐帛开宝五年为镇国军行军司马罢职年九十余尚有仕进意治装赴阙未登路而卒　　幸思顺
按东坡文集思顺金陵老儒也皇佑中酤酒江州人无贤愚皆喜之时劫江贼方炽有一官人舣舟酒垆下偶与思顺往来相善思顺以酒十壶饷之已而被劫掠于蕲黄间群盗饮此酒惊曰此幸秀才酒耶官人识其意即绐曰仆与幸秀才亲旧贼相顾叹曰吾侪何为劫幸老所亲哉敛所劫还之且戒曰见幸慎勿言思顺年七十二日行二百里盛夏曝日中不渴盖尝啖物而不饮水云　　幸白
按郑樵通志白登进士第
　　幸估
按郑樵通志估登进士第
　　幸之武
按郑樵通志之武登进士第
　　幸字
按万姓统谱字南丰人宣和进士
　　幸美中
按万姓统谱美中绍兴进士南丰人
　　幸义
按万姓统谱义绍兴进士任御史
　　幸元龙
按江西通志元龙字震甫高安人庆元中进士初调湘阴簿尉京邑时万俟之孙与岳飞家争田岁久不能决府委元龙裁断积案如山元龙并不阅视即拟云岳武穆一代忠臣万俟助桧逆贼虽籍其家不足以谢天下尚敢与岳氏争田乎田归于岳卷畀于火时论韪之改知当阳县擢通判郢州致仕卒　　幸当时按江西通志当时高安人元龙之弟授光化军司户襄帅赵范檄往唐州收买军需遇乱执节死事闻朝廷嘉愍赠京秩官其一子　　幸溥
按江西通志元龙子溥中嘉定进士廉介有父风知郁林县　　元
　　幸兴之
按万姓统谱兴之云阳人至正进士
　　明
　　幸晟
按广东通志晟海阳县人永乐元年乡举任教授　　幸实按万姓统谱实字正义江西吉安人永乐乙未进士刑部主事　　幸能
按夔州府志能万县人永乐庚子科举人
　　幸礼
按万姓统谱礼雩都人宣德中四川灌县知县　　幸聪按万姓统谱聪栖霞人宣德间上杭县主簿
　　幸宁
按万姓统谱宁广昌人成化贡士最慎取予尝让贡于友人操行端洁人咸以清修目之　　幸复
按夔州府志复巫山县学岁贡生
　　幸应先
按夔州府志应先巫山县学岁贡生

　朗姓部汇考
凌迪知万姓统谱
　　朗姓
朗见姓苑

　耿姓部汇考
郑樵通志
　　以国为氏
周同
姓国

耿氏姬姓商时侯国闵公元年为晋所灭今河中龙门县南十二里故耿城是尚书祖乙圮于耿是此地也廖用贤尚友录
　　耿姓
耿高阳宫音又望出扶风河东

　邴姓部汇考
郑樵通志
　　以邑为氏
邴亦作丙晋大夫邴豫食邑于邴因以为氏齐亦有邴邑而亦有邴氏汉有博士邴丹丞相丙吉出鲁国功臣表有高宛侯丙倩传封八代又汉都尉李陵降匈奴裔孙归魏见于丙殿赐氏曰丙唐应公邴粲其后也与高祖有旧以其姓犯庙讳赐姓李廖用贤尚友录
　　邴姓
邴望出鲁国

　广姓部列传
　　宋
　　广汉
按万姓统谱汉绍兴三年任通判赣州军事
　　广熙绩
按万姓统谱熙绩永州别驾
　　明
　　广嵩
按奇姓通嵩六安人洪武中举楷书任中书
　　广严
按万姓统谱严蒲县人正统间鸡泽县丞

　井姓部列传
　　周
　　井伯
按左传僖公五年冬晋灭虢师还遂袭虞灭之执虞公及其大夫井伯以媵秦穆姬　　井利
按万姓统谱利晋大夫
　　汉
　　井宗
按万姓统谱宗司徒掾
　　后汉
　　井丹
按后汉书井丹传丹字大春扶风郿人也少受业太学通五经善谈论性清高未尝修刺候人建武末沛王辅等五王皆好宾客更遣请丹不能致自是隐闭不关人事以寿终　　宋
　　井渊
按万姓统谱渊尚书郎
　　井亮功
按万姓统谱亮功登科
　　井宗元
按万姓统谱宗元嘉佑登科
　　明
　　井田
按奇姓通田字九畴邢台人永乐间任户刑兵三科给事中为大理评事识达大体所在以贤称　　井一成
按万姓统谱一成建德人宣德中任校书郎
　　井源
按奇姓通源字永清田子尚嘉兴大长公主为驸马都尉虽富贵未尝骄人正统中卒于土木天顺初上悯其劳追封巨鹿侯　　井安
按东阿县志安正统甲子科亚元任直隶房山县训导　　井仪
按东阿县志仪安之子天顺壬午科举人任山西赵城县知县气度庄严制行纯洁当官执法民称廉平　　井奎宿按万姓统谱奎宿泉州人弘治中任巨鹿知县　　井康按观城县志康江陵县举人弘治五年任教谕　　井凤喈按东阿县志凤喈嘉靖乙酉科举人德配金玉学富缥缃一时缙绅名公咸出其门未仕而卒士论惜之　　井济博按万姓统谱济博文安人隆庆庚午举人
　　井绘
按东阿县志绘万历四十年贡士终东昌府学教授　　井济按巨鹿县志济河南襄城进士任知县
　　井星灿
按东阿县志星灿凤喈孙天启甲子科举人
　　井济
按临胊县志济历任陕西葭州学正
　　井渊
按临胊县志渊大明府长垣县县丞
　　井拱
按临胊县志拱直隶赣榆县主簿
　　井涓
按临胊县志涓田村社人宣授千户

