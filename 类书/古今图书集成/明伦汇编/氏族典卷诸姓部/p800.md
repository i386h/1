<!-- { "loadSidebar": true } -->
按名山藏方技记汉卿松阳人以医名括苍
　　周履靖
按万姓统谱履靖字逸之浙江嘉兴人少羸去经生业专力为古文诗词以千金庋古金石典籍编篱引流杂植梅竹读书其中自号梅癫道人所著书百卷手书篆隶章草晋魏行楷王元美茅顺甫刘子威辈为莫逆郡侯颜其门曰高士云　　周天球
按明外史文征明传征明主风雅数十年与之游者王宠陆师道陈道复王谷祥彭年周天球钱谷之属亦皆以词翰名于世天球字公瑕以书继征明表表吴中者也　　周嘉谟
按明外史周嘉谟传嘉谟字明卿汉川人隆庆五年进士除户部主事历韶州知府万历十年迁四川副使进按察使移疾归久之起故官就迁左布政使擢右副都御史巡抚云南进兵部右侍郎改督两广军务满考加右都御史迁南京户部尚书寻召拜工部尚书俄改吏部嘉谟正色立朝中外倚以为重神宗末齐楚浙三党为政黜陟之权吏部不能主及嘉谟秉铨惟才是任大起废籍朋奸亦渐自引去中朝为清天启元年给事中霍维华希魏忠贤指劾王安置之死嘉谟恶之出维华于外忠贤怒嗾给事中孙杰劾嘉谟嘉谟求退忠贤矫旨许之五年忠贤党周维持复劾嘉谟曲庇王安遂削籍崇祯元年荐起南京吏部尚书明年卒官　　周思敬
按麻城县志思敬号友山隆庆进士官民部郎为江陵相公所鉴赏竟以救援台官忤其意时论贤之累官至工部侍郎赠尚书荫子　　周弘谟
按麻城县志弘谟初名弘佑字元文号东曙万历武解元会试六名守备靖州剿战着劳迁河南省都司宣府游击同李如柏等战平壤大捷会倭入犯用沈惟敬款议令弘谟同惟敬往谕推诚侃论倭为詟服复遣往议封贡至朝鲜仁施县偶患病三日不药卒　　周弘禴按明外史李沂传周弘禴字元孚麻城人倜傥负奇好射猎登万历二年进士授户部主事降无为州同知迁顺天通判十三年上疏指斥朝贵张学颜张鲸等帝怒谪代州判官再迁南京兵部主事十七年召为尚宝丞明年命阅视宁夏边务还朝以将材荐哱承恩王文秀哱云明年承恩等反坐谪澄海典史投劾归卒于家　　周汝登
按明外史王守仁传周汝登万历五年进士嵊人初为南京工部主事榷税不如额谪两淮盐运判官累官南京尚宝卿　　周起元
按明外史周起元传起元字仲先海澄人万历二十八年乡试第一明年成进士历知浮梁南昌以廉惠称行取入都注湖广道御史奸人刘世学者诚意伯刘荩臣从祖也疏诋东林顾宪臣起元愤力斥其谬吏部侍郎方从哲由中旨起官起元力言不可并刺给事中亓诗教等与党人抵牾寻巡按陕西卒以东林故出为广西参议会辽阳破廷议通州重地宜设监司乃命起元以参政&#之时诸道客兵及四方召募至者辐辏其地至拥众相击起元戮其渠魁自是不敢哗天启三年擢右佥都御史巡抚苏松织造中官李实素贪横恣意诛求苏州同知杨姜时署府事实恶其强项摭他事劾之起元初至即为姜辨冤语多侵实魏忠贤庇实取严旨责起元令速上姜贪劣状起元力颂其贤忠贤怒矫旨斥姜为民起元复劾实实及忠贤益切齿然实终以起元故为之敛威六年二月忠贤欲杀高攀龙周顺昌等六人知实衔起元令其党李永贞李朝钦诬起元为巡抚时干没帑金十余万日与攀龙等往来讲学因行居间遂矫旨逮之起元道远至则顺昌等已毙狱中许显纯酷加搒掠其年九月毙之狱中吴士民及其乡人无不垂涕者福王时追谥忠惠　　周朝瑞
按明外史周朝瑞传朝瑞字思永临清人万历三十五年进士授中书舍人光宗嗣位擢吏科给事中拜命后陈慎初三要因请留上供金花银用佐军兴而疏词多指斥中贵中贵恶之激帝怒贬秩调外时列谏垣甫四日也未出都而熹宗立诏复故官疏请容纳直言又陈考选之弊请慎别真才帝并褒纳焉贾继春之请安李选侍也朝瑞力驳之与继春往复者数四自是右继春者皆不悦天启元年再迁礼科左给事中时辽事方棘明年二月广宁失诏停经筵日讲朝瑞以为言乃命日讲如故三月偕同官惠世扬等极论大学士沈得旨切让朝瑞等再疏发其贿交李进忠及乳媪客氏状末复侵其私人徐大化语过激先是大化承要人指力攻熊廷弼朝瑞恶之无何王化贞弃广宁逃大化又请立诛廷弼朝瑞以廷弼才可用请令戴罪守山海疏四上并寝不行大化遂力诋朝瑞朝瑞愤亦丑诋大化所司为两解之然朝瑞之祸种于此矣朝瑞骨鲠敢言凡所论列率与中人相搘拄衔之刺骨后魏忠贤盗柄大化为之腹心必欲杀朝瑞窜其名汪文言狱中矫诏与杨涟等五人并逮下镇抚狱毙之　　周永春
按明外史杨镐传周永春金乡人历官礼科都给事中齐党方炽永春与亓诗教为之魁寻由太常少卿擢右佥都御史巡抚辽东越二年罢归天启初言官追论开原失陷罪遣戍　　周宗建
按明外史周宗建传宗建字季侯吴江人尚书用曾孙也举万历四十一年进士除武康知县调仁和有异政入为御史天启元年追论万历朝小人历数钱梦&#等乱政罪并诋李三才王图由是为东林所指目时辽事方棘上疏责备辅臣无何沈阳破宗建责当事大臣益急因请破格用人召还熊廷弼魏大中之劾王德完也宗建力攻大中其冬奉圣夫人客氏既出宫复入宗建首抗疏极谏清议由此重之明年广宁失廷臣多庇王化贞欲甚熊廷弼罪宗建不平为剖两人罪案颇右廷弼由是袒化贞者深疾之京师久旱五月雨雹宗建谓阴盛阳衰之征历陈四事其一则专攻进忠进忠者魏忠贤故名也时方结客氏廷臣多阴附之其势渐炽见宗建疏衔之刺骨未发也给事中郄巩者先以劾廷弼被谪廷弼败复官遂深结进忠知进忠恶宗建乃疏诋廷弼因诋朝臣之荐廷弼者而宗建与焉宗建抗疏力驳其谬当是时进忠势益盛宗建虑内外合谋其祸将大三年二月遂抗疏直攻进忠进忠益怒率刘朝等环泣帝前乞自髡以激帝将加重谴阁臣言乃止初宗建诋李三才魏大中东林以其异己欲出之于外及屡击权珰直声振中外东林亦遂翕然称誉之引为同调五年三月大学士冯铨衔御史张慎言尝论己属其门生曹钦程诬劾而以宗建为首并及李应升黄尊素忠贤遂矫诏削籍下抚按追赃竟坐纳廷弼贿毙之狱福王时追谥忠毅　　周顺昌
按明外史周顺昌传间@隆鬫r景文吴县人万历四十一年进士授福州推官擢吏部稽勋主事天启中历文选员外郎署选事杜请寄抑侥幸清操皭然乞假归顺昌为人刚方贞介疾恶如雠巡抚周起元忤魏忠贤削籍顺昌为文送之指斥所讳魏大中被逮道吴门顺昌出饯许以女聘大中孙旗尉屡趣行顺昌瞋目呼忠贤名骂不绝口旗尉归以告忠贤御史倪文焕者忠贤义子也遂承指劾顺昌与罪人婚且诬以赃贿忠贤即矫旨削夺先所忤副使吕纯如顺昌同郡人以京卿家居挟前憾数谮于织造李实及巡抚毛一鹭已实追论周起元遂诬顺昌请嘱有所干没与起元等并逮顺昌好为德于乡士民德顺昌甚及闻逮者至众咸愤怒纵横殴击毙一人余负重伤逾垣走顺昌乃自诣吏至京师下诏狱忠贤嗾许显纯锻炼坐赃三千五日一酷掠每掠治必大骂忠贤显纯椎落其齿顺昌骂益厉遂于夜中潜毙之庄烈帝即位诏谥忠介子茂兰字子佩好学砥行不就荫叙以寿终　　周延儒
按明外史周延儒传延儒字玉绳宜兴人万历四十一年会试殿试皆第一授修撰天启中以少詹事掌南京翰林院事庄烈帝即位召为礼部右侍郎延儒性警敏善伺意指帝由此属意延儒会京师有警特旨拜延儒礼部尚书兼东阁大学士参机务明年二月加太子太保改文渊阁六月温体仁亦入九月成基命致仕延儒遂为首辅体仁阳曲谨媚延儒阴欲夺其位延儒不知也侍郎刘宇烈视师无功言路指延儒庇宇烈于是给事御史承体仁指劾延儒延儒引疾归体仁遂为首辅越五年始去去而张至发薛国观相继当国与杨嗣昌等&#以媢疾称一时正人皆得罪张溥等忧之说延儒再相溥友吴昌时为交关近侍冯铨复助为谋会帝亦颇思延儒而国观适败十四年诏起为首辅寻加少师进吏部尚书中极殿大学士延儒被召溥等以数事要之延儒慨然以吾当锐意行之以谢既入朝悉反体仁辈弊政然延儒实庸驽无他材略当边境丧师天下大乱延儒一无所谋画任其自败而已掌锦衣者骆养性延儒所荐也养性狡狠背延儒与中官结刺延儒阴事十六年大兵略山东还至近畿帝甚忧延儒不得已自请视师帝大喜延儒驻通州不敢战惟与幕下客饮酒娱乐而日腾章奏捷侦大兵去乃言敌退既还朝养性及中官尽发所刺军中事帝大怒责延儒蒙蔽推诿延儒自请戍边帝犹降温旨许驰驿归已而御史蒋拱宸劾吴昌时赃私巨万牵连延儒而给事中曹良直亦劾延儒十大罪帝怒甚遂削延儒职遣缇骑逮入京师命勒延儒自尽籍其家　　周士朴
按明外史周士朴传士朴字丹其商丘人万历四十一年进士除曲沃知县泰昌元年征授礼科给事中累迁工科都给事中谢病归崇祯元年起太常少卿历拜工部尚书驸马都尉齐赞元以遂平长公主茔价士朴不引瑞安大长公主例而寿宁大长公主则引瑞安例上疏丑诋之遂削籍李自成陷商丘与妻曹氏妾张氏子举人业熙子妇沈氏同日缢死　　周应秋按明外史王绍徽传周应秋金坛人万历中进士历官工部侍郎生平无特操天启三年避东林谢病去明年魏忠贤起为南京刑部左侍郎五年召拜刑部添注尚书寻改左都御史明年代王绍徽为吏部尚书与文选郎李夔龙鬻官分贿都门有周十万之谣清流未尽逐者应秋毛举细过削夺无虚日忠贤门下有十狗应秋其首也庄烈帝嗣位被劾归已入逆案遣戍死弟维持天启中为御史请刊党籍尽毁天下书院以兄应秋在位引嫌归崇祯初起按浙江被劾罢兄弟&#丽逆案　　周思稷
按贵州通志思稷贵阳举人为新会令致政归天启初安逆围城困守经年以食尽自缢　　周国用
按贵州通志国用守备天启三年征水西死
　　周国臣
按贵州通志国臣游击天启三年征水西死
　　周仕达
按贵州通志仕达镇远指挥天启三年征水西阵亡　　周敦吉按明外史张神武传永宁参将周敦吉援沈阳战死　　周文元按明外史周顺昌传顺昌被逮士民为乞命旗尉厉声骂曰东厂逮人鼠辈敢尔众遂&#拥殴击毙一人众散巡抚毛一鹭缚得颜佩韦马杰沈扬杨念如周文元等文元顺昌舆隶也论大辟临刑延颈就刃　　周士美按河南通志士美商丘人天启甲子解元崇祯壬午寇陷城殉难　　周天祚
按荆州府志天祚字白石松滋人天启乙丑进士官户部主事因请裁冗费数忤中珰遂赍志以殁　　周士登按武进县志士登字伯升邑人天启乙丑进士历官川东道副使外艰解官营葬事劬劳竟以殒躯　　周启元按黄冈县志启元字善长天启丁卯举乡试教谕公安擢高苑知县贼陷城启元骂贼而死　　周奎
按明外史周奎传奎苏州人庄烈帝周后父也崇祯改元封嘉定伯　　周凤翔
