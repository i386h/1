<!-- { "loadSidebar": true } -->
按明外史唐胄传潘旦字希周珍族子弘治末进士知漳州邵武三迁浙江左布政使斥羡金不取嘉靖八年擢右副都御史抚治郧阳数平巨寇累迁刑部右侍郎十五年以兵部左侍郎提督两广军务诏起复毛伯温讨安南旦驰疏言之会伯温入都见旦疏不悦言总督任重宜择知兵者遂改旦南京兵部未行引疾乞休且言伯温一入朝辄敢移督抚大臣他日得志何所不为帝怒勒致仕卒赠工部尚书　　潘埙按明外史潘埙传埙字伯和山阳人正德三年进士授工科给事中性刚决弹劾无所避十一年上欲毁西安门外民居有所兴作埙切谏不报三迁至兵科都给事中右都督毛伦以附刘瑾论死削世荫伦尝有德于钱宁伦子求复袭埙力争宁从中主之寝其奏忽中旨命埙进一阶外调遂添注埙开州同知嘉靖七年累官右副都御史巡抚河南潞州巨盗陈卿据青羊山为乱敕埙剿之捷闻遣给事中夏言往核未报河南大饥埙不以时赈怨声大起流闻禁中帝切青埙惶恐引罪遂为给事中蔡经等所劾诏罢埙永不叙用言核上平贼功埙为首桂萼恶之但银币年八十七卒　　潘鉴
按万姓统谱鉴字希古婺源人正德戊辰进士历尚书谥襄敏　　潘棠
按辰州府志棠字希召号云巢辰州卫人少聪敏不凡学识出类登进士授河南怀庆府推官庚午盗起河朔棠料量军饷怀赖以安升南京吏科给事中疏宁藩有异志寻果反举朝服棠先见后为忌者所排降武义丞迁内江知县许州知州升云南按察司佥事振肃宪度寻丁父忧归事母遂不复仕　　潘中矩
按万姓统谱中矩渑池人举人正德十年知内黄恬淡乐易与民道疾苦蔼然如家人一切俭约时有公出常囊金以自给纤芥无取于里胥每岁首疏其钱谷之可缓及工役之可已者停止之河道修筑岁费新万计毅然为请于上竟得蠲豁百姓至今思之　　潘瑞按贵州通志瑞普定人正德丙子举人由云阳令擢工部主政督工忤权贵系狱寻释迁郎中历官云南参议尝逊产于诸昆季人谓其克让　　潘仿
按万姓统谱仿字景哲洛阳人正德丁丑进士历都御史　　潘洪
按安庆府志洪桐城人正德间以保举召见授山西按察司佥事居官明敏不避权豪寻以忤要津罢归　　潘璜按万姓统谱璜字荐叔婺源人正德辛巳进士历官工部尚书谥简肃　　潘恩
按明外史周延传潘恩字子仁上海人六岁能辨四声登嘉靖二年进士授祁州知州调繁钧州转南京刑部员外郎迁广西提学佥事署按察使事累迁山东副使御史叶经以试录忤旨并恩下诏狱谪广东河源典史久之累迁至浙江左参政按部海盐倭猝至围城恩力御之贼乃退俄迁浙江左布政使以右副都御史巡抚河南劾徽王载&#贪虐王遂夺国伊王典骑横恩一切裁之河南民素苦藩府恩制两悍王名大着久之由刑部尚书改左都御史子允端为刑部主事吏部尚书郭朴恩门生也调之礼部给事中张益劾允端奔竞恩溺爱朴徇私帝置朴不问改允端南京工部令恩致仕万历初卒年八十七赠太子少保谥恭定　　潘&#
按浙江通志&#字叔愚宁海人正德丙子领乡荐嘉靖癸未进士出宰丰城修学浚河剔奸厘弊颂声载道升南京稽勋司主事兼摄四司黜陟惟允辛卯特旨宣见奇其奏对超擢郎中未几卒　　潘大武
按贵州通志大武普定人嘉靖戊子举人知江油县清白无染城中多火灾大武拜而息免去戍卒及金井夫银民至今便之历曲靖郡丞告归　　潘高
按山西通志高宁化人弱冠登嘉靖壬辰进士偕时名贤讲道修德视文与政不屑也屡迁大理寺正狱无遁情朝多美誉以忤时宰外转陕西参议释冤均赋惩贪戢强未几竟罢归凡持节莅晋者交章以荐竟不果用惟以博学雄才多所著述云　　潘仲春
按浙江通志仲春字正和分水人性至孝嘉靖癸巳岁父访卒治丧悉遵古礼及葬庐于墓左后以明经选抚州府教授署临川金溪二县事循良有声　　潘维岳按贵州通志维岳字伯瞻嘉靖丁酉举人永平知县迁昆阳知州介节自持所至皆有惠政卒之日家无余赀至鬻产以葬　　潘&#
按贵州通志普定人嘉靖庚子举人任保山令保民歌思之迁台州以疾告台人远送千里　　潘季驯
按明外史潘季驯传季驯字时良乌程人嘉靖二十九年进士授九江推官擢御史巡按广东进大理丞四十四年由左少卿进右佥都御史总理河道加右副都御史寻以忧去隆庆四年河决邳州睢宁起故官再理河道塞决口明年工竣坐驱运船入新溜漂没多为勘河给事中雒遵劾罢万历四年夏再起官巡抚江西明年冬召为刑部左侍郎河漕尚书吴桂芳卒六年春命季驯以右都御史兼工部左侍郎代之加太子太保进工部尚书兼左副都御史迁南京兵部尚书十一年召改刑部季驯之再起也以张居正援居正殁家属尽幽系季驯言居正母逾八旬乞降特恩宥释又以治居正狱太急宣言居正家属毙狱者已数十人言者遂劾季驯党庇居正落职为民已论荐者不已十六年起季驯右都御史总督河道十九年加太子太保工部尚书兼右都御史季驯凡四奉治河命前后二十七年习知地形险易增筑设防置官建闸下及木石椿埽综理纤悉积劳成病三疏乞休不允二十年泗州大水城中水三尺患及祖陵议者欲开河以泄季驯谓祖陵王气不宜轻泄而巡抚周采陈于陛巡按高举谓周家桥在祖陵后百里可疏浚议不合都给事中杨其休请允季驯去归三年卒年七十五　　潘允哲
按万姓统谱允哲恩子嘉靖乙丑进士历按察副使　　潘允端按万姓统谱允端恩子嘉靖壬戌进士历四川右布政使　　潘廷伟
按松溪县志廷伟邑人嘉靖壬戌十二月倭寇围县廷伟奋力御寇殁于阵　　潘奴
按松溪县志奴邑人嘉靖壬戌十二月倭寇围县奴力敌倭寇阵亡　　潘仲骖
按浙江通志仲骖号天泉乌程人进士擢编修分宜柄国直言触忌谪理瑞州会分宜建第多役民夫复尽裁之再忤而归后补守安庆　　潘士藻
按明外史李沂传潘士藻字去华婺源人万历十一年进士授温州推官擢御史巡视北城慈宁宫近侍侯进忠牛承忠私出禁城狎妇女逻者执之为所殴诉于士藻私牒司礼监治之帝恚曰东厂何事乃自外庭发杖两阉毙其一张鲸方掌东厂怒会火灾修省士藻言事鲸乃激帝怒谪广东布政司照磨科道交章论救不听寻擢南京吏部主事再迁尚宝卿卒官　　潘榛
按邹县志榛号茂昆万历壬辰进士初任汝阳令偶值岁饥捐俸赈粥全活亿万众再令清县升刑曹奉敕钦恤山右每按一疑狱必为之哀矜不置囚多出活民无冤狱遂外升庐州刺史再晋冀宁监司母病告养　　潘润民
按贵州通志润民字用霖贵阳人举万历癸卯第一丁未成进士读中秘书历藩臬以清节着天启壬戌安邦彦围贵阳时在告家居与当事誓死坚守复捐千金以饷士城赖以全围解疏荐起用官至云南左布政　　潘应龙
按莆田县志应龙字元辰万历丁未进士初知揭阳再任丽水皆有惠政寻以卓异擢南刑部主事转郎中多所平反出知池州德着于民擢广东右江道兵备宾州龙山贼胡扶记叛破浔州巡抚以宾密迩龙山为贼归窜路檄应龙督兵往截时报迁川东参政巡抚稔其素有弘略得土舍土兵心必欲留之应龙遂以讨贼自任冒犯霜露不敢言劳未几得瘴死于王事特赠太仆寺卿予祭葬荫一子入监　　潘玉华
按武昌县志玉华字元素性至孝读论语至父母之年辄呜咽流涕母抱沉&#法在难治玉华寝食俱废日夜吁天愿以身代万历戊午六月九日玉华睡梦间觉异香满室似有神明告语者心异之起而调药以进沉&#顿起　　潘宗颜
按明外史潘宗颜传宗颜字士瓒保安卫人善诗赋晓天文兵法举万历四十一年进士授户部主事历郎中数上书言辽事命督饷辽东旋擢开原兵备佥事四十六年马林出师命宗颜监林军出三坌口营稗子峪夜闻杜松败林军遂哗及旦兵至林恐甚一战而败策马先奔宗颜殿后奋呼冲击胆气弥厉自辰至午力不支与游击窦永澄守备江万春赞理通判董尔砺等皆死焉事闻赠光禄卿再赠大理卿荫锦衣世百户谥节愍立祠奉祀永澄等亦赐恤如制　　潘逊按沔阳州志逊字礼乡号苏泉万历己酉武会试第二授常镇守备会岁旱多盗逊每获其渠魁语邑令曰仆无纵而公无密各司其职也令心折其言有苏泉诗集行于世　　潘汝桢
按安庆府志汝桢字镇璞桐城人万历间进士授缙云知县调繁慈溪所至有能声拜监察御史视屯田复按山西厘奸剔弊墨吏股栗丁母忧归庐墓三年乡里以孝称之起复巡关选将领核军储饬守御边烽无警丁父忧哀毁尽礼服阕累迁掌河南道以病归天启初升佥都御史巡抚浙江慈严并用再升南兵部左侍郎以浙事罢归历官廉谨居乡长厚　　潘九龄按陕西通志九龄宁夏人万历间举人任云南令平麻阳寇却沐国公金历官四川左布政　　潘梦科
按明外史徐尚卿传崇祯十年十月李自成等以众入四川陷金堂典史潘梦科死之赠将仕郎　　潘永图
按明外史颜继祖传崇祯世巡抚被戮者顺天潘永图永图金坛人官通州督粮副使镌秩归既起昌平兵备佥事未浃岁至巡抚视事甫两月以失机逮死西市　　潘可大
按江宁县志可大起将才尝建功齐鲁北援京师南援闽粤皆有功崇祯庚午授安庆府游戎遇流寇入桐灊可大训练为备约同兵备史可法四面堵截屡有斩获丁丑复邀击贼于酆家店贼骑数万可大领三千余人久战月余粮矢俱尽度不能得生乃取关防印襟袂十数处以身殉焉　　潘弘
按明外史潘弘传弘字若稚淮安山阳人起家贡生崇祯十三年为舞阳知县时流贼披猖土寇间发弘数讨败之明年十一月李自成罗汝才将攻舞阳弘谕士民共拒贼薄城发炮击之多毙有小校善射屡却贼诸生潜遣人约降贼复至弘作告先圣文自誓必死诸生乃开门缚弘以献贼索印胁降弘怒骂不屈乃断其手支解之子澄澜痛愤大哭投井死邓州陷千户余承荫抗节死镇平知县锺其硕城陷被絷骂贼死内乡知县龚新不屈死张献忠破信阳典史雷晋暹率步卒战死　　潘大伦
按城武县志大伦贡生壬午之难与兄大俊统子侄一登九锡九元九韶等分守南门城陷父子叔侄各持兵拒敌而死　　潘世标
按荆州府志世标字翰鹿号耐安监利人博学洽闻戊午中副榜选四川资县洁己爱民壬午归里家已破子榖彝抗贼殉难性至孝主阳春书院时与友同寝一夕心动谓曰吾母其念我乎促舟归而母适病痈视药亲吮疾寻愈晚年益嗜学着有初照亭诸集　　潘体坤按昌邑县志体坤生员壬午兵变殉难
　　潘管
按城武县志管庠生桂弟桂曾呈骂李贼时在河南贼恨之城破围其祖母唐氏于楼管与桂子喜临方数岁号泣恳贼贼攻益急唐知不免坠楼死管大骂不止贼喝扶出杀之管率喜临北拜辞母东呼兄遥拜同时遇害　　潘炎
按河南通志炎字光大扶沟人举进士襄城县尹免官归贼将刘大保陷扶沟素重炎名遣人辟之为学士炎骂贼以首触庭柱而死　　潘君谐
按安乡县志君谐字名&#东高人工诗尤喜作草书授宜都县训复授江夏学谕后迁河南归德州别驾着雁子诗九十首落花诗一集卒于任　　潘集
