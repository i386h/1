<!-- { "loadSidebar": true } -->
按明外史汪俊传俊弟伟字器之由庶吉士授检讨与俊皆忤刘瑾调南京礼部主事瑾诛复故官屡迁南京国子祭酒至吏部右侍郎偕廷臣数争大礼转左侍郎为陈洗劾罢卒于家　　汪大章
按贵州通志大章普定人弘治己未进士幼称奇童弱冠登第历官参议声名籍甚以事忤刘瑾遂告归　　汪鋐按明外史汪鋐传鋐婺源入弘治十五年进士授南京户部主事嘉靖六年由浙江左布政使擢右副都御史巡抚南赣汀漳诸府鋐初以才见颇折节取声誉为人机深外疏直而内倾险善窥时好为取舍见张璁桂萼霍韬方献夫得帝眷附丽以进鋐亦遂蒙帝眷逾年召协理院事数月进刑部右侍郎又数月进右都御史掌院事璁萼并居政府鋐为尽力二人所不悦者率先意去之进兵部尚书寻加太子太保十一年代王琼为吏部尚书鋐所排陷不可胜数举朝为侧目而鋐以柔自结于帝命兼兵部尚书总督启祥宫神御阁诸大工鋐于是分日理两部事兼典文武选威权震天下久之帝稍薄鋐给事中薛宗铠孙应奎翁溥何天启沈继美冯汝弼潘子正御史曹逵王廷等相继论劾帝与费宏李时语及鋐二人请留之以毕大工帝曰鋐邪留之无益二人以帝意谕鋐始引疾诏许之逾年卒谥荣和　　汪宪
按浙江通志宪字尚镒黄岩人领乡荐任新淦教谕律身清介升将乐知县庭无私谒狱空系囚流贼犯境宪披甲御之贼畏遁去百姓德之以廉平课最升宁州知州未至而宸濠变作宪冒险而进翊都御史王守仁竟平大憝未几引疾归卒　　汪循
按万姓统谱循字进之休宁人弘治进士两为县令民皆有去思擢判顺天当正德初逆瑾擅权循一月三抗疏于朝请裁革中官及上内修外攘十策言剀切为瑾所忌罢职瑾诛遂召弗起　　汪文盛
按明外史毛伯温传文盛字希周崇阳人正德六年进士授饶州推官入为兵部主事谏武宗南巡杖阙下嘉靖初历福州知府迁浙江陕西副使擢云南按察使十五年廷议将讨安南以文盛才就拜右佥都御史巡抚其地召为大理卿九庙灾道病自陈疏少缓令致仕卒　　汪元锡
按明外史汪元锡传元锡字天启婺源人正德六年进士授兵科给事中三迁都给事中屡迁至太仆卿嘉靖六年以李福达狱下三法司于理元锡不能平有后言闻于张璁并下狱夺职后起故官历户部左右侍郎致仕卒　　汪珊
按明外史余珊传御史汪珊者于嘉靖元年疏陈十渐帝颇纳其说未几出为河南副使历官至南京户部右侍郎珊字德声贵池人正德六年进士巡抚贵州时讨都匀叛苗有功　　汪大有
按贵州通志大有普定人正德丙子举人授金华知县居官廉慎以病归纂卫志着有宋元品藻陶陶亭集　　汪应轸
按明外史汪应轸传应轸字子宿浙江山阴人少有志操举正德十二年进士选庶吉士十四年诏将南巡应轸抗言之疏入留中复偕修撰舒芬等连章以请跪阙受杖教习竣出为泗州知州世宗践阼召为户科给事中所上凡三十余疏咸切时弊以便养乞改南遂调南京户科张璁桂萼在南部方议追尊献皇帝应轸与议不合嘉靖三年出为江西佥事引疾归久之廷臣交荐起故官视江西学政父艰归疾卒　　汪銮按安庆府志銮怀宁人躯干修伟有健力正德己卯宸濠拥众攻城北銮遇贼被执胁令谕城中出降銮至城下大呼曰王师已破南昌贼困极将遁可坚守厉骂不屈贼杀之　　汪玉
按浙江通志玉字汝成世居鄞之大雷山故号雷峰正德进士历湖广按察司佥事摄辰沅兵备正永顺土官罪更巡武黄会逆濠反九江接壤黄蕲修城增埤募兵皆越宿而备巡按毛伯温特疏其才节擢郴桂兵备副使寻以卓异升佥都御史巡抚顺天已而畿内贼杨恭倡乱京师震动玉调参将郝通指授方略不日擒之乞休所著有二书粹义书经存疑杂录记敝箧留稿　　汪佃
按江西通志佃字有之弋阳人俊伟弟也正德进士历官翰林院充经筵讲官与二兄同以议礼不合左迁松江同知寻告归嘉靖乙未大臣交章荐起官礼部郎中晋太常卿转詹事府正以疾乞归不允卒于邸所著有东麓遗稿　　汪思
按万姓统谱思字得之婺源人正德进士改庶吉士授给事中推广东右参议性温雅与世无忤而内蕴刚正人莫敢犯擢云南副使宪度肃然　　汪宗元
按崇阳县志宗元字子允登己丑罗洪先榜以行人授工科给事历迁太仆卿修马政条例迁太常修太常志经济考升副都总理河道忤权贵谪福建少参转右布政革羡余升顺天尹晋通政所至治绩可纪寻致政家居　　汪宗伊
按明外史毛伯温传汪文盛从子宗伊字子衡为文盛后嘉靖十七年进士除浮梁知县累官兵部郎中杨继盛劾严嵩宗伊议不挠忤嵩自免归隆庆初起南京吏部郎中历应天府尹万历初进南京大理卿迁户部尚书总督仓场致仕卒天启初追谥恭惠　　汪一中按明外史汪一中传一中字正叔歙人嘉靖二十三年进士由开封府推官累迁江西副使四十年邻境贼入寇薄泰和巡检刘芳力战死一中率诸将吏祭遂誓师列阵贼至左右军皆溃贼悉赴中军中军溃一中跃马当锋杀三人脰胁中枪二臂中刃三与指挥王应鹏千户唐鼎皆死之谥忠愍妻程不食死　　汪道昆按明外史汪道昆传道昆字伯玉歙县人嘉靖丁未进士令义乌以弦歌兴教化每于农隙讲武悬赏格三年人人能投石超距世称义乌兵一可当百道昆教也擢司马郎与李攀龙王世贞辈切劘为古文辞世贞曰文简而法且有致惟汪伯玉其推重如此出守襄有异政备兵闽海时岛夷甚炽全闽大震乃与参将戚继光募昔所练义乌子弟授以方略一日张筵召诸将饮未罢趣继光疾驰赴敌一鼓歼之贼众闻风逃遁诸垒次第削平上闻即军中拜右佥都御史开府八闽寻以省亲假归谼中与世贞狎主齐盟海内欲乞一言不朽者不东走吴即西走歙居十年复起抚郧晋兵部右侍郎先是世贞亦尝贰兵部天下称两司马以配汉相如迁奉命充行边使有辅兵议额兵额饷议及蓟辽保定善后事宜经略京西诸关等疏尢切至计张相居正为同年友雅欲引置为重时夺情当国道昆力诤不从于是力请终养年甫及艾怡怡林泉二十余年卒之日萧如也着有副墨太函集一百二十卷行世焦竑谓道昆文学武功砥节高义皆足为士林矜式不徒以文章雄视昭代云　　汪道贯按江南通志道贯字仲淹道昆弟也以道昆任入太学性强记兼人气概英迈不寝然诺博典籍攻词赋旁及篆籀真行诸家多所通解督学吴公路奇道贯有司以司马介弟对因呼之小司马与从弟仲嘉齐名仲嘉名道会工诗文海内称二仲云　　汪澜
按江西通志澜字子芳玉山人由岁贡授开化训致仕居家以节义自励嘉靖辛酉广兵袁三从浙驻玉山澜窥其将乱往三营谕以祸福三曰公长者宜为我谋主迫之行澜骂不绝口三杀之　　汪文辉
按明外史汪文辉传文辉字德充婺源人嘉靖四十四年进士授工部主事隆庆四年改御史高拱以内阁掌吏部权势烜赫其门生韩楫辈并居言路专务搏击文辉亦拱门生心独非之明年疏陈四事专责言官疏奏下之所司拱恶其刺己出为宁夏佥事神宗嗣位拱罢政召为尚宝卿寻告归久之卒　　汪俅
按江西通志俅字克敬贵溪人嘉靖进士擢刑部主事迁汀州守擢闽宪副拜副都御史巡抚郧阳抑中官之横凡先后建白皆于国计时艰称硕画云　　汪廷釴按崇阳县志廷釴字彦举登丙辰诸大绶榜初令任丘陟户部主事督逋南都以清慎着佥事陕西抚字有方调广西以病不出事母孝产业让于兄弟万历初晋衔太仆卿　　汪彦冲
按万姓统谱彦冲字懋中歙县籍钱塘人少英伟不群人以才士目之隆庆庚午中顺天乡试第二辛未中进士授江西万安县知县性明爽练达志在清修享年不永卒于官　　汪应蛟
按明外史汪应蛟传应蛟字潜夫婺源万历二年进士授南京兵部主事历南京礼部郎中累迁山西按察使治兵易州朝鲜用兵移应蛟天津及天津巡抚万世德经略朝鲜即擢应蛟右佥都御史代之朝鲜事宁移抚保定召为工部右侍郎未上予告去已进兵部左侍郎以养亲不出亲殁竟不召光宗立起南京户部尚书天启元年改北部应蛟为人亮直有守视国如家谨出纳杜虚耗国计赖之会有言其老不任事者力乞骸骨诏加太子少保驰传归久之卒　　汪可受按黄梅县志可受号静峰万历己卯庚辰联捷历官至少司马神宗旌为天下清廉第一卒予祭葬荫子　　汪道亨按安庆府志道亨字云阳怀宁人万历癸未进士授户部主事升福建泉州郡守政尚仁慈以卓异迁福州兵备转江西分巡道时奸民伪为煤矿之报中珰将图开采道亨力止之事遂寝转广东按察使多所平反迁陕西布政进应天府尹寻以都御史巡抚宣府驭边安静士马晏然屡疏乞骸未允戊午卒于官　　汪治按河南通志治字子顺光州人万历己丑进士保定知府会岁饥煮粥给粟所存活万余调停矿税减岁额若干子若霖壬辰进士礼科给事中　　汪若霖
按明外史汪若霖传若霖字时甫光州人父治保定知府若霖举万历二十年进士授行人三十三年擢户科给事中进礼科右给事中朱赓独相朝事益弛若霖具疏切言之先是吏部列上考选应授科道者知县新建汪元功进贤黄汝亨南昌黄一鹏与焉赓党给事中陈治则推毂元功汝亨若霖劾二人嚣竞吏部因改拟部曹治则怒劾一鹏交构帝以言官纷争留部疏廷臣屡请乃下而责若霖首倡烦言并元功汝亨一鹏各贬一级出之外若霖遂出为颍州判官卒　　汪宗文
按蕲州志宗文字泗溟中万历丁酉乡试令江西上高绩闻于朝擢户部主事管河西务钞关通商裕国复差淮安板闸不易初心转南康守进云南副宪进阶中宪大夫请告归　　汪起凤
按吴县志起凤字无朋万历辛丑进士知揭阳县升工部主事监山西木厂董建正阳门箭楼督张秋河道三年升江西右参政分守南瑞妖民程鹏倡乱建伪号聚众万计起凤密捕杖杀之转按察使分巡岭北虔镇兵鼓噪逐参将夏永清焚其署起凤罪为首者始定历升广东左布政使逆珰魏忠贤遣使入粤讽建生祠凤不从忠贤怒适推抚浙报罢仅补原官分巡广东海南道卒于官　　汪辉
按河南通志辉号柱河嵩县人万历辛丑进士翰林院庶吉士累官礼部侍郎会魏忠贤建生祠欲得辉文记其事辉不可削夺归里忠贤败诏起原官　　汪元哲按六合县志元哲字鲁生万历庚戌进士授直隶扬州府授升国子监助教晋户部主事升严州知府卒　　汪大年按临清州志大年字未央贡生与陈继儒范景文交善齐名尝昼寝夜读十年不出户督漕吴邦臣知州金堡数造其庐不纳曰汪生怪人熏灼暮夜屏仪从角巾步访乃见一老婢侍茶炊红粱煮野蔌对餐怡然曰先生人中龙也赠以金帛不受所著有类隽半林堂茗柯堂然否等集工部米万锺谓其诗中有画　　汪应泰按临清州志应泰号和宇进士初任诸暨计擒渠盗七林九十一调定海历升凤翔知府总制李化龙题授松潘兵备协讨播寇杨应龙平之功载平播全书　　汪庆百按浙江通志庆百字元履号生洲西安人明万历进士天启初为礼垣毅容方节绝无依阿红丸一疏反覆君父大义人谓无惭骨鲠云典试闽闱所得皆知名士逆珰擅政坚卧不起崇祯辛未始补奉常转廷尉多所谳雪甲戌擢枢部乞骸归　　汪乔年
