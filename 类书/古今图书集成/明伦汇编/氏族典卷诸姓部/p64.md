<!-- { "loadSidebar": true } -->
按唐书韦安石传安石子陟字殷卿秀敏异常童安石爱之神龙二年安石为中书令陟甫十岁授温王府东阁祭酒朝散大夫开元中居丧以父不得志殁杜门不出八年亲友更往敦晓乃强调为洛阳令累除吏部郎中张九龄引为舍人与孙逖梁涉并司书命时号得才迁礼部吏部侍郎李林甫恶其名高出为襄阳太守徙河南采访使俄袭郇国公坐事贬守锺离义阳后为河东太守以失职内怏怏乃&#廉隅颇饷谢权幸欲自结天宝十二载入考华清宫杨国忠忌其才谓拾遗吴豸之曰子能发陟罪乎吾以御史相处豸之乃劾陟馈遗事贬桂岭尉坐不行徙平乐岁余肃宗即位起为吴郡太守会永王兵起委陟招谕乃授御史大夫江东节度使永王败除御史大夫更拜吏部尚书久之宗人伐墓柏坐不相教贬绛州刺史还授太常卿吕諲入辅荐为礼部尚书东京留守史思明逼伊洛李光弼议守河阳陟率东京官属入关避之诏授吏部尚书令就保永乐以图收复卒年六十五赠荆州大都督陟性侈縰喜饰服马侍儿阉童列左右常数十侔于王宫主第穷治馔羞每食视庖中所弃其值犹不减万钱常以五采笺为书记使侍妾主之其裁答陟唯署名自谓所书陟字若五朵云时人慕之号郇公五云体永泰元年赠尚书左仆射谥忠孝　　韦斌
按唐书韦安石传安石子斌父为相时授太子通事舍人少修整好文艺容止严峭有大臣体开元中迁秘书丞天宝中为中书舍人兼集贤院学士改太常少卿李林甫傋韦坚狱斌以宗累贬巴陵太守移临汝久之拜银青光禄大夫禄山陷洛阳斌为贼得署以黄门侍郎忧愤卒干元元年赠秘书监斌天性质厚每朝会不敢离立笑言尝大雪在廷者皆振裾更立斌不徙足雪甚几至亦不失恭　　韦绦
按唐书韦安石传安石兄子绦开元时历集贤修撰光禄卿迁太常终太子少师　　韦抗
按唐书韦安石传抗者安石从父兄子弱冠举明经累官吏部郎中景云初为永昌令迁右御史台中丞开元三年自太子左庶子为益州大都督府长史授黄门侍郎康待宾叛诏持节慰抚称疾逗留不及贼而返俄代王晙为御史大夫兼按察京畿授安州都督改蒲州刺史入为大理卿进刑部尚书分掌吏部选卒抗历职以清俭不治产赠太子少傅谥曰贞　　韦拯按唐书韦安石传抗弟拯为万年令兄弟领本部时以为荣　　韦恒
按唐书韦思谦传思谦子嗣立嗣立子恒开元初为砀山令擢殿中侍御史累转给事中为陇右河西黜陟使出为陈留太守卒　　韦济
按唐书韦思谦传思谦子嗣立嗣立子济开元初调鄄城令或言吏部选县令非其人既众谢有诏问所以安人者对凡二百人惟济居第一于是擢醴泉令四迁户部侍郎为太原尹天宝中授尚书左丞终冯翊太守　　韦维
按唐书韦凑传知人子维字文纪进士对策高第擢武功主簿坐徐敬业亲贬五泉主簿徙内江令迁户部郎中善裁剖时员外宋之问善诗故时称户部二妙终太子右庶子　　韦绳
按唐书韦凑传知人子绳长文辞举孝廉以母老不肯仕逾二十年乃历长安尉威行京师擢监察御史更泗泾鄜三州刺史天宝初入为秘书少监终陈王傅　　韦述
按唐书韦述传述弘机曾孙举进士开元初为栎阳尉累除右补阙张说领集贤院荐为直学士迁起居舍人从封太山改国子司业充集贤学士累迁工部侍郎封方城县侯述掌图书余四十年任史官二十年淡荣利为人纯厚长者当世宗之安禄山乱述抱国史藏南山身陷贼污伪官贼平流渝州为刺史薛舒所困不食死广德初甥萧直诣阙奏事称旨因理述仓卒&#逼能存国史以功补过宜蒙恩宥诏赠右散骑常侍　　韦逌
按唐书韦述传述弟逌学业亚述为学士
　　韦迪
按唐书韦述传述弟迪学业亦亚述为礼官
　　韦坚
按唐书韦坚传坚字子全京兆万年人繇秘书丞历奉先长安令有干名擢为陕郡太守水陆运使复擢左散骑常侍进兼江淮南租庸转运处置等使又兼御史中丞封韦城县男坚妻姜&#女李林甫舅子也初甚昵比既见其宠恶之故林甫授坚刑部尚书夺诸使以杨慎矜代之坚失职稍怨望河西陇右节度使皇甫惟明数于帝前短林甫称坚才林甫知之奏坚外戚与边将私且谋立太子有诏讯鞫林甫使杨慎矜等文致其狱贬缙云太守坚诸弟诉枉帝大怒复贬江夏别驾未几长流临封郡岁中遣监察御史罗希奭就杀之　　韦兰
按唐书韦坚传坚弟兰为将作少匠冰鄠令
　　韦芝
按唐书韦坚传坚弟芝兵部员外郎
　　韦谅
按唐书韦坚传坚子谅河南府户曹
　　韦见素
按唐书韦凑传凑子见素字会微及进士第授相王府参军擢累谏议大夫天宝五载为江西山南黔中岭南道黜陟使迁文部侍郎铨叙平允人多德之十三载诏杨国忠审择大臣以见素安雅易制入白帝拜武部尚书同中书门下平章事明年禄山表请蕃将代汉将帝许之见素谓国忠曰明日当恳论之既入帝迎谕曰卿等有疑禄山意耶见素趋下流涕未几禄山反从帝入蜀陈元礼之杀国忠也兵伤其首众传声曰毋害韦公父子获免诏兼左相封豳国公与房管持节奉传国玺及册见肃宗于顺化郡肃宗闻管名且旧虚怀待之以见素尝附国忠礼遇独减明年三月至凤翔拜尚书左仆射罢知政事会郭子仪亦为仆射徙见素太子太师诏至蜀郡奉迎太上皇上元初以疾致仕宝应元年卒　　韦谔
按唐书韦凑传凑子见素见素子谔历京兆府司录参军国忠之死军聚不解陈元礼请杀贵妃以安众帝意犹豫谔谏割恩以安社稷因头流血帝寤赐贵妃死军乃大悦擢谔御史中丞后终给事中　　韦光乘按唐书韦伦传伦父光乘在开元天宝间为朔方节度使　　韦建
按全唐诗小传建开元天宝间人为河南令与萧颖士刘长卿游　　韦迢
按全唐诗小传迢京兆人为都官郎历岭南节度行军司马卒赠同州刺史与杜甫友善其出牧韶州甫有诗送之　　韦万石
按唐书韦挺传挺子万石颇涉学善音律上元中迁累太常少卿后知吏部选事卒于官　　韦肇
按唐书韦贯之传贯之父肇大历中为中书舍人累上疏言得失为元载所恶载诛除吏部侍郎　　韦伦
按唐书韦伦传伦系本京兆以荫调蓝田尉干力勤济杨国忠署为铸钱内作使判官从帝入蜀以监察御史为剑南节度行军司马置顿判官中宦疾之以谗贬衡州司户参军度支使第五琦荐伦才擢商州刺史荆襄道租庸使召为卫尉卿俄兼宁陇二州刺史干元中襄州乱诏伦为山南东道节度使而李辅国方恣横伦不肯谒憾之中罢为秦州刺史贬巴州长史徙务川尉代宗立连拜忠台饶三州刺史宦者吕太一反岭南诏拜伦韶州刺史韶连郴都团练使为太一反间贬信州司马斥弃十年客豫章德宗嗣位选使绝域者擢伦太常少卿充和吐蕃使还进太常卿兼御史大夫再使如旨伦处朝数论政得失宰相卢杞恶之改太子少保从狩奉天及杞败进太子少师郢国公致仕居家以孝慈称卒年八十三赠扬州都督谥曰肃　　韦夏卿
按唐书韦夏卿传夏卿字云客京兆万年人大历中举贤良方正授高陵主簿累迁刑部员外郎时仍岁旱蝗诏以郎官宰畿甸授奉天令课第一改长安令转吏部员外郎郎中擢给事中出为常苏二州刺史徐州节度使张建封疾甚诏夏卿为徐泗行军司马且代之未至而建封卒徐军立其子为留后召夏卿为吏部侍郎转京兆尹太子宾客检校工部尚书为东都留守辞疾改太子少保卒谥曰献　　韦正卿
按唐书韦夏卿传夏卿弟正卿大历中举贤良方正策高等　　韦元甫
按全唐诗小传元甫初任白马尉采访使韦陟深器之奏充支使累迁苏州刺史浙江西道团练观察等使大历初征拜尚书右丞出为淮南节度使　　韦应物
按全唐诗小传应物京兆长安人少以三卫郎事明皇晚更折节读书永泰中授京兆功曹迁洛阳丞大历十四年自鄠令制除栎阳令以疾辞不就建中三年拜比部员外郎出为滁州刺史久之调江州追赴阙改左司郎中复出为苏州刺史应物性高洁所在焚香扫地而坐唯顾况刘长卿丘丹秦系皎然之俦得&#宾客与之酬唱其诗闲淡简远人比之陶潜称陶韦云　　韦同则
按全唐诗小传同则建中时诗人
　　韦执中
按全唐诗小传执中京兆人河南县令历泉州刺史　　韦纾按全唐诗小传纾贞元进士第
　　韦绶
按唐书韦绶传绶字子章京兆万年人建中末为长安尉朱泚乱羸服走奉天拜华阴令佐襄阳于&#府数讥谑刺&#横恣&#不能容荐诸朝三迁职方郎中穆宗为太子绶入侍读迁谏议大夫数为俚言以悦太子帝怒外迁虔州刺史穆宗立召为尚书右丞集贤院学士进位礼部尚书俄以检校户部尚书为山南西道节度使绶耄而贪不能事军政纲维乱弛卒赠尚书右仆射　　韦元弼
按唐书韦绶传绶子元弼太常丞
　　韦绶
按唐书韦贯之传绶贯之兄举孝廉又贡进士礼部侍郎潘炎将以为举首绶以其友杨凝亲老故让之不对策辄去凝遂及第后擢明经辟东都幕府德宗时以左补阙为翰林学士密政多所参逮帝常幸其院韦妃从会绶方寝学士郑絪欲驰告之帝不许时大寒以妃蜀襭袍覆而去其待遇若此每入直逾月不得休以母老屡&#解职每请帝辄不悦出入八年而性谨畏甚晚乃感心疾罢还第不极于用九月九日帝为黄菊歌顾左右曰安可不示韦绶即遣使持往绶遽奉和附使进帝曰为文不已岂颐养邪敕自今勿复尔终左散骑常侍　　韦纁
按唐书韦贯之传绶弟纁有精识为士林器许兄弟皆名重当时　　韦渠牟
按唐书韦渠牟传渠牟京兆万年人工部侍郎述从子也少警悟工为诗李白异之授以古乐府去为道士不终更为浮屠已而复冠浙西韩滉表试校书郎进至四门博士贞元十二年德宗诞日诏对麟德殿迁秘书郎进诗七百言未浃旬擢右补阙内供奉岁中至谏议大夫自陆贽免帝躬揽庶政所倚而信者裴延龄李齐运王绍李实韦执谊与渠牟等其权侔人主延龄实皆奸虐绍无所建明渠牟后出望最轻张恩势以动天下士之浮竞甘进者争出其门赫然势焰可炙再擢太常卿卒年五十三赠刑部尚书谥曰忠所论着甚多传于时　　韦尧
按旧唐书韦思谦传思谦子嗣立嗣立子尧终洋州兴道令　　韦群玉
按万姓统谱群玉贤而有才韩愈与陆祠部书云求子弟之贤而能业其家者群玉是也　　韦虚心
按唐书韦凑传虚心字无逸维子举孝廉迁大理丞侍御史迁御史中丞历荆潞扬三大都督府长史入为工部尚书东京留守累封南皮郡子卒　　韦虚舟
按唐书韦凑传虚心弟虚舟历洪魏二州刺史入为刑部侍郎初维为郎莳柳于庭及虚心兄弟居郎省对之辄敛容自叔谦后至郎中者数人世号郎官家　　韦聿按唐书韦皋传皋兄聿以荫调南陵尉迁秘书郎以父嫌名换太子司议郎辟淮南杜佑府元和初为国子司业终太子右庶子　　韦皋
