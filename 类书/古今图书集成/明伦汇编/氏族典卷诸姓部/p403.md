<!-- { "loadSidebar": true } -->
按后秦录和都兴时仕为太子右卫将军左兵尚书及泓嗣立转给事黄门侍郎撰秦记十卷记姚苌时事　　姚泓
按晋书姚泓载记泓字元子兴之长子也孝友宽和而无经世之用兴既死泓以义熙十二年僭即帝位改元永和晋太尉刘裕总大军伐泓泓将妻子诣垒门而降裕送泓于建康市斩之时年三十在位二年　　姚弼按晋书姚兴载记兴封子懿弼洸宣谌愔璞质逵裕国儿皆为公以弼为尚书令侍中大将军收结朝士有夺嫡之谋　　姚详
按后秦录详苌兄襄之孙也仕苌为安远将军始平太守屯兵陇城兴既嗣立秦苻登自六陌趋废桥详据马嵬堡拒之兴虑登众之盛遣长史尹纬率步卒赴详详用纬计大破登于废桥进屯金城会鲜卑薛勃叛于岭北与杂胡共攻围详遂奔长安未几徙镇杏城复为赫连勃勃所逼粮尽南奔兴遣卫大将军姚显救之军败详为勃勃东平将军鹿奕干所执因而遇害　　姚昭
按北燕录冯跋僭位之元年署昭镇南大将军领司隶校尉封上党公后为征南大将军与皇甫执率兵拒魏魏以有备引还跋之末年有飘风入于昭宅至司徒中山公弘宅而散昭家人问太史令闵尚尚曰风者天之号令所以吹尘去秽除奸慝之祸也君侯当修德以禳之庶可以免祸昭不听及弘篡立以昭为大司马昭贪暴无已其子肇谏曰大人不闻飘风之怪乎亦不纳未几弘乃杀昭及子侄四十余人　　宋　　姚吟
按宋书朱百年传山阴寒人姚吟有高趣为衣冠所重义阳王昶临州辟为文学从事不起　　姚郢
按周书姚僧坦传僧坦曾祖郢宋员外散骑常侍五城侯　　梁
　　姚菩提
按周书姚僧坦传僧坦父菩提梁高平令尝婴疾历年乃留心医药梁武帝性又好之每召菩提讨论方术言多会意由是颇礼之　　姚宣业
按唐书宰相世系表梁有征东将军吴兴郡公宣业　　北魏　　姚黄眉
按魏书姚黄眉传黄眉姚兴之子太宗昭哀皇后之弟也姚泓灭黄眉间来归太宗厚礼待之赐爵陇西公尚阳翟公主拜驸马都尉世祖即位迁内都大官后拜太常卿卒赠雍州刺史陇西王谥曰献　　姚元标
按北史崔宏传光禄大夫姚元标以工书知名于时　　北周　　姚僧垣
按周书姚僧垣传僧垣字法卫吴兴武康人吴太常信之八世孙也僧垣幼通洽居丧尽礼大通六年解褐临川嗣王国左常侍大同五年除骠骑庐陵王府田曹参军九年还领殿中医师十一年转领太医正加文德主帅直合将军太清元年转镇西湘东王府中记室参军及侯景围建业僧垣乃弃妻子赴难梁武帝嘉之授戎昭将军湘东王府记室参军及宫城陷百官逃散僧垣假道归至吴兴景兵大至僧垣被执景将侯子鉴素闻其名深相器遇因此获免及梁简文嗣位僧垣还建业以本官兼中书舍人梁元帝平侯景改授晋安王府谘议及大军&#荆州僧垣犹侍梁元帝不离左右为军人所止方涕泣而去寻而中山公护使人求僧垣僧垣至其营复为燕公于谨所召随谨至长安武成元年授小畿伯下大夫金州刺史天和元年加授车骑大将军仪同三司六年迁遂伯中大夫建德三年授骠骑大将军开府仪同三司四年高祖亲戎东讨至河阴遇疾口不能言脸垂覆目不复聸视一足短缩又不能行僧垣以为诸藏俱病不可并治军中之要莫先于语乃处方进药帝遂得言次又治目目疾便愈末乃治足足疾亦瘳比至华州帝已痊复即除华州刺史仍诏随入京不令在镇宣政元年表请致仕优诏许之是岁高祖行幸云阳遂寝疾乃召僧垣赴行在宣帝初在东宫常苦心痛乃令僧垣治之其疾即愈帝甚悦及即位恩礼弥隆封长寿县公大象二年除太医下大夫及静帝嗣位迁上开府仪同大将军隋开皇初进爵北绛郡公三年卒时年八十五赠本官加荆湖二州刺史僧垣医术高妙为当世所推　　隋
　　姚察
按陈书姚察传察字伯审吴兴武康人也九世祖信吴太常卿有名江左察幼有至性事亲以孝闻年十二能属文年十三梁简文帝在东宫盛修文义即引于宣堂听讲论难为儒者所称及简文嗣位尤加礼接起家南海王国左常侍兼司文侍郎除南郡王行参军兼尚书驾部郎值梁室丧乱于金陵随二亲还乡里元帝于荆州即位授察原乡令杜之伟表佐著作仍撰史永定初拜始兴王府功曹参军寻补嘉德殿学士转中卫仪同始兴王府记室参军吏部尚书徐陵时领著作复引为史佐大建初补宣明殿学士除散骑侍郎左通直寻兼通直散骑常侍报聘于周还补东宫学士迁尚书祠部侍郎拜宣惠宜都王中录事参军带东宫学士历仁威淮南王平南建安王二府谘议参军丁内忧去职俄起为戎昭将军知撰梁史事固辞不允后主纂业敕兼东宫通事舍人又敕专知优册谥议等文笔至德元年除中书侍郎转太子仆初梁季沦没父僧垣入于长安至是凶问到江南后主敕加譬抑寻以忠毅将军起兼东宫通事舍人察志在终丧频有陈让&#抑不许俄敕知着作郎事服阕除给事黄门侍郎领著作察既累居忧服兼斋素日久自免忧后因加气疾后主见察柴瘠过甚为之动容授秘书监拜散骑常侍寻授度支尚书旬月迁吏部尚书陈灭入隋开皇九年诏授秘书丞别敕成梁陈二代史又敕于朱华阁长参文帝知察蔬菲别日乃独召入内殿赐果菜乃指察谓朝臣曰闻姚察学行当今无比我平陈唯得此一人十三年袭封北绛郡公丁后母杜氏丧解职仁寿二年诏夺情员外散骑常侍又敕侍晋王昭读炀帝即位诏授太子内舍人车驾巡幸恒侍从焉及改易衣冠删正朝式切问近对察一人而已年七十四大业二年终于东都　　姚最
按周书姚僧垣传僧垣次子最字士会幼而聪敏及长博通经史尤好著述年十九随僧垣入关世宗盛聚学徒校书于麟趾殿最亦预为学士俄授齐王宪府水曹参军掌记室事善医术隋文帝践极除太子门大夫以父忧去官哀&#骨立既免丧袭爵北绛郡公复为太子门大夫俄转蜀王秀友秀镇益州迁秀府司马及平陈察至最自以非嫡让封于察隋文帝许之秀后阴有异谋隋文帝令公卿穷治其事开府庆整郝伟等并推过于秀最独曰凡有不法皆最所为王实不知也搒讯数百卒无异辞最竟坐诛时年六十七论者义之撰梁后略十卷行于世　　唐
　　姚思廉
按唐书姚思廉传思廉本名简以字行陈吏部尚书察之子陈亡察自吴兴迁京兆遂为万年人思廉寡嗜欲惟一于学仕陈会稽王主簿入隋为汉王府参军事以父丧免服除补河间郡司法书佐初察在陈尝修梁陈二史未就死以属思廉故思廉表父遗言有诏听续迁代王侍读高祖定京师授秦王府文学王为皇太子迁洗马即位改著作郎弘文馆学士诏与魏征共撰梁陈书思廉推究综括以卒父业加通直散骑常侍以藩邸恩凡政事得失许密以闻思廉亦展尽无所讳拜散骑常侍丰城县男卒赠太常卿谥曰康　　姚懿
按唐书姚崇传崇父懿字善懿贞观中为嶲州都督赠幽州大都督谥文献　　姚
按唐书姚思廉传思廉孙字令璋少孤抚昆媦友爱力学才辩掞迈永徽中举明经第补太子宫门郎以论撰劳进秘书郎稍迁中书舍人封吴兴县男武后时擢夏官侍郎坐从弟敬节叛贬桂州长史后方以符瑞自神取山川草树名有武字者以为上应国姓裒类以闻后大悦拜检校天官侍郎擢文昌左丞同凤阁鸾台平章事坐事降司宾少卿延载初拜纳言证圣初加秋官尚书后封嵩山诏总知仪注为封禅副使更造明堂又以使护作加银青光禄大夫契丹李尽忠盗塞副梁王武三思为榆关道安抚使坐累下迁益州长史召拜地官冬官二尚书久之致仕卒年七十四赠越州都督谥曰成　　姚班
按唐书姚思廉传思廉孙班笃学有立志擢明经历六州刺史政皆有绩数被褒赐累封宣城郡公迁太子詹事兼左庶子时节愍太子稍失道班凡四上书谏太子虽称善不能用其言及败索宫中得班谏书中宗嘉叹时宫臣皆得罪独班擢右散骑常侍迁秘书监睿宗立拜户部尚书卒年七十四　　姚绍之
按唐书姚绍之传绍之湖州武康人初以鸾台典仪累迁监察御史中宗时武三思烝僭不轨王同皎张仲之祖延庆等谋杀之事觉诏绍之与左台大夫李承嘉按治绍之诬以谋反皆论族擢左台侍御史坐赃狱具得赃五百万法当死韦后女弟救请故减死贬琼山尉俄逃还京万年尉捕击折其足更授南陵令员外置开元中为括州长史同正不得与州事死　　姚崇按唐书姚崇传崇字元之陕州硖石人少倜傥尚气节长乃好学仕为孝敬挽郎举下笔成章授濮州司仓参军五迁夏官郎中契丹扰河北兵檄丛进崇奏决若流武后贤之即拜侍郎圣历三年进同凤阁鸾台平章事迁凤阁侍郎张易之谮于后降司仆卿出为灵武道大总管张柬之等谋诛二张崇适自屯所还遂参计议以功封梁县侯俄为亳州刺史历宋常越许四州睿宗立拜兵部尚书同中书门下三品进中书令贬申州刺史移徐潞二州迁扬州长史徙同州刺史先天二年元宗讲武新丰密召崇崇至帝曰卿宜遂相朕崇知帝大度锐于治乃先设事以坚帝意翌日拜兵部尚书同中书门下三品封梁国公迁紫微令开元四年山东大蝗崇出御史捕蝗害讫息于是帝方躬万几朝夕询逮它宰相畏帝威决皆谦惮惟独崇佐裁决故得专任八年授太子少保以疾不拜明年卒谥曰文献三子彝异奕皆至卿刺史　　姚奕按唐书姚崇传崇子奕少修谨习知吏道自右千牛进至太子舍人开元中请治剧为睢阳太守召授太仆卿后为尚书右丞子闳居牛仙客幕府仙客病甚闳强使荐奕及卢奂为宰相仙客妻以闻闳坐死奕贬永阳太守卒　　姚誾
按唐书许远传姚誾者开元宰相崇从孙父弇楚州刺史誾性豪荡好饮谑善丝竹历寿安尉素善张巡及为城父令遂同守睢阳累加东平太守巡之遣南霁云雷万春败贼于宁陵也别将二十有五石承平李辞陆元锽朱珪宋若虚杨振威耿庆礼马日升张惟清廉坦张重孙景趋赵连城王森乔绍俊张恭默祝忠李嘉隐翟良辅孙廷皎冯颜其后皆死巡难四人逸其姓名　　姚南仲
按唐书姚南仲传南仲华州下邽人干元初擢制科授太子校书迁累右补阙坐善宰相常衮出为海盐令韩滉表为推官擢殿中侍御史召还四迁为御史中丞改给事中陕虢观察使拜义成节度使监军薛盈珍恃权挠政遣小使程务盈诬表以罪会南仲裨将曹文洽入奏知其语追杀务盈乃自杀驿吏以闻帝骇异南仲不自安固请入朝乃授尚书右仆射贞元十九年卒　　姚令言
按唐书朱泚传姚令言者河中人始应募隶泾原节度使马璘府孟&#之为留后表其谨肃任将帅遂为节度使既挟泚乱颇尽力　　姚况
按唐书冯河清传建中时节度使姚令言率兵讨关东以河清知留后幕府殿中侍御史姚况领州而行师过阙有急变德宗走奉天况闻问召诸将计事东向哭相励以忠众义其为无敢异言即发储铠完仗百余乘献行在即拜况行军司马田希鉴害河清况挺身还乡里京师平拜况太子中舍人况性简退未尝言功属岁凶奉稍不自给以饥死　　姚合
按唐书姚崇传崇子奕奕曾孙合元和中进士及第调武功尉善诗世号姚武功者迁监察御史累转给事中历陕虢观察使终秘书监　　姚勖
