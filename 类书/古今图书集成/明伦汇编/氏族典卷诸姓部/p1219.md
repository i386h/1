<!-- { "loadSidebar": true } -->
按史记西门豹传魏文侯时西门豹为邺令问民所疾苦曰苦为河伯娶妇以故贫豹问其故对曰邺三老廷掾常岁赋敛百姓钱数百万用二三十万为河伯娶妇与祝巫共分其余钱当其时巫行视人家女好者云是当为河伯妇即聘取洗沐之为治新缯绮縠衣闲居斋戒为治斋宫河上张缇绛帷女居其中为具牛酒饭食行十余日共粉饰之如嫁女&#席令女居其上浮之河中以故多持女远逃亡城中益空无人又困贫所从来久远矣西门豹曰至为河伯娶妇时幸来告语之吾亦往送女皆曰诺至其时西门豹往会之河上三老官属豪长者里父老皆会以人民往观之者三二千人其巫老女子也从弟子女十人西门豹曰呼河伯妇来豹视之顾谓三老巫祝父老曰是女子不好烦大巫妪为入报河伯得更求好女后日送之即使吏卒共抱大巫妪投之河中有顷曰巫妪何久也弟子趣之复以弟子一人投河中凡投三弟子西门豹曰巫妪弟子是女子也不能白事烦三老为入白之复投三老河中西门豹簪笔磬折向河立待良久长老吏傍观者皆惊恐西门豹顾曰巫妪三老不来还奈之何欲复使廷掾与豪长者一人入趣之皆叩头破额血流地色如死灰西门豹曰诺且留待之须臾豹曰廷掾起矣状河伯留客之久若皆罢去归矣邺吏民大惊恐从是以后不敢复言为河伯娶妇西门豹即发民凿十二渠引河水灌民田田皆溉皆得水利民人以给足富　　西门子
按万姓统谱西门子见列子
　　汉
　　西门君惠
按汉书王莽传卫将军王涉素养道士西门君惠君惠好天文谶记为涉言刘氏当复兴国师公姓名是也　　西门息
按万姓统谱息王莽时人
　　唐
　　西门君仪
按唐书杜伏威传伏威养子王雄诞膂力绝人伏威被创堕马雄诞负逃又为隋将来整所窘别将西门君仪妻王勇决而力负伏威走雄诞还拒遂脱伏威入朝以兵属雄诞辅公祏将反夺其兵遣西门君仪谕计雄诞不从公祏遂缢之　　西门去奢
按唐书德宗本纪贞元十四年三月凤翔监军使西门去奢杀其将夏侯衍　　西门匡范
按唐书田令孜传僖宗即位擢令孜左神策军中尉是时西门匡范位右中尉世号东军西军　　西门重遂
按唐书兵志李茂贞逼京师昭宗为斩神策中尉西门重遂　　西门君达
按万姓统谱君达唐中尉
　　宋
　　西门治
按万姓统谱治祥符登科
　　西门解
按万姓统谱解滨州人大观登科
　　明
　　西门炳
按万姓统谱炳日照人永乐中河南洧川县丞　西郭姓部汇考凌迪知万姓统谱
　　西郭姓
西郭英贤传云齐有贤者居西郭因氏焉
　西郭姓部列传
　　汉
　　西郭嵩
按万姓统谱嵩谒者仆射
　　晋
　　西郭阳
按万姓统谱阳北海人李重荐为秘书郎
　西方姓部汇考
王应麟姓氏急就篇
　　西方姓
西方氏燕有西方虔北平人后唐西方邺
　西方姓部列传
　　后唐
　　西方邺
按五代史西方邺传邺定州满城人也父再遇为州军校邺居军中以勇力闻庄宗以为孝义指挥使数从征伐有功同光中为曹州刺史以州兵屯汴州明宗自魏反兵南渡河而庄宗东幸汴州汴州节度使孔循怀二志邺因责循负国石敬塘妻明宗女也时方在汴邺欲杀之以坚人以循知其谋取之藏其家邺无如之何而明宗已及汴乃将麾下兵五百骑西迎庄宗庄宗使以兵为先锋庄宗至汴西不得入还洛阳遇弒明宗入洛邺请死于马前明宗嘉叹久之明年荆南高季兴叛明宗乃拜邺夔州刺史以兵出三峡取三州乃以夔州为宁江军拜邺节度使已而又取归州数败季兴之兵邺武人所为多不中法度判官谭善达数以谏邺怒遣人告善达受人金下狱善达素刚辞益不逊遂死于狱中邺病见善达为祟卒于镇　　宋
　　西方琥
按万姓统谱琥淄州人登科
　西乡姓部汇考
廖用贤尚友录
　　西乡姓
西乡风俗通宋大夫西乡错之后
　西乡姓部列传
　　周
　　西乡曹
按尚友录曹周隐者
　西鉏姓部汇考
凌迪知万姓统谱
　　西鉏姓
西鉏见英贤传
　西鉏姓部列传
　　周
　　西鉏吾
按万姓统谱吾宋大夫
　　汉
　　西鉏虚
按万姓统谱虚侍御史
　奚容姓部列传
　　周
　　奚容箴
按史记仲尼弟子列传奚容箴字子晢
注
卫人
　西周姓西王姓西申姓西宫姓西闾姓西野姓西　乞姓西都姓部汇考凌迪知万姓统谱
　　西周姓
西周赧王为西周武公其后为西周氏
　　西王姓
西王新序子夏曰禹学于西王国
　　西申姓
西申周成王时西申国献凤凰其国因氏焉
　　西宫姓
西宫见姓苑
　　西闾姓
西闾见姓苑有西闾过
　　西野姓
西野见姓苑
　　西乞姓
西乞秦将西乞术之后
　　西都姓
西都见王符潜夫论
　觟阳姓部列传
　　后汉
　　觟阳鸿
按后汉书洼丹传中山觟阳鸿字孟孙以孟氏易教授有名称永平中为少府
　申屠姓部列传
　　殷
　　申屠狄
按史记邹阳传申屠狄自沉于河
注
殷之末世人
　　汉
　　申屠嘉
按汉书申屠嘉传嘉梁人以材官蹶张从高帝为队率从击黥布为都尉孝惠时为淮阳守孝文元年举故以二千石从高祖者悉为关内侯十六年迁御史大夫代张苍为丞相封故安侯廉直不受私谒大中大夫邓通爱幸嘉入朝通居上旁怠慢嘉罢朝召通诣相府责曰小臣戏殿上大不敬当斩通顿首出血上使使持节召通而谢丞相孝景即位晁错用事嘉恶之错穿宗庙垣将奏诛之错恐先自归上及嘉请上曰我使为之错无罪嘉恨为所卖至舍呕血死谥曰节　　申屠蔑
按汉书申屠嘉传嘉死子共侯蔑代三年卒
　　申屠去病
按史记申屠嘉传嘉子蔑卒子侯去病代三十一年卒　　申屠臾
按史记申屠嘉传嘉子蔑蔑子去病卒子侯臾代六岁坐为九江太守受故官送有罪国除　　申屠公
按史记酷吏传周阳由为河东都尉时与胜屠公争权相告言罪胜屠公当抵罪义不受刑自杀而由弃市注
索隐曰风俗通云胜屠即申屠也
　　申屠博
按汉书百官表哀帝建平四年光禄大夫茂陵申屠博次孙为京兆尹一年迁　　申屠建
按汉书王莽传李松入长安将军赵萌申屠建亦至　　后汉　　申屠刚
按后汉书申屠刚传刚字巨卿扶风茂陵人也七世祖嘉文帝时为丞相刚质性方直仕郡功曹平帝时王莽专政朝多猜忌遂隔绝帝外家冯卫二族不得交官刚常疾之及举贤良方正因对策罢归田里后莽篡位刚遂避地河西转入巴蜀往来二十许年及隗嚣据陇右欲背汉而附公孙述刚说之嚣不纳遂畔从述建武七年诏书征刚刚将归与嚣书嚣不纳刚到拜侍御史迁尚书令光武尝欲出游刚以陇蜀未平不宜晏安逸豫谏不见听遂以头轫乘舆轮帝遂为止以数切谏失旨数年出为平阴令复征拜太中大夫以病去官卒于家　　申屠季
按后汉书冯鲂传湖阳大姓虞都尉反城称兵先与同县申屠季有雠而杀其兄谋灭季族季亡归鲂鲂将季欲还其营道逢都尉从弟长卿来欲执季鲂叱长卿曰我与季虽无素故士穷相归要当以死任之卿为何言遂与俱归季谢曰蒙恩得全死无以为报思有牛马财物愿悉献之鲂作色曰吾老亲弱弟皆贼城中今日相与尚无所顾何云财物乎季惭不敢复言　　申屠蟠
按后汉书申屠蟠传蟠字子龙陈留外黄人也九岁丧父哀毁过礼服除不进酒肉十余年每忌日辄三日不食同郡缑氏女玉为父报雠杀夫氏之党外黄令梁配欲论杀玉蟠时年十五为诸生进谏乃为谳得减死论乡人称美之家贫佣为漆工郭林宗见而奇之同郡蔡邕深重蟠后郡召为主簿不行遂隐居精学博贯五经兼明图纬太尉黄琼辟不就再举有道不就先是京师游士汝南范滂等非讦朝政自公卿以下皆折节下之太学生争慕其风以为文学将兴处士复用蟠独叹曰昔战国之世处士横议列国之王至为拥篲先驱卒有坑儒烧书之祸今之谓矣乃绝迹于梁砀之闲因树为屋自同佣人居二年滂等果罹党锢或死或刑者数百人蟠确然免于疑论中平五年复征不至明年董卓废立复征不到众人咸劝之蟠笑而不应处乱末终全高志年七十四终于家　　唐
　　申屠玚
按唐书刘政会传政会次子奇为天官侍郎荐张鷟司马锽为监察御史二人因申屠玚以谢奇正色曰荐贤本无私何见谢　　申屠思恭
按唐书孝友传朝邑申屠思恭事亲居丧着孝行　　申屠琮按唐书陈儒传朱敬玟有悍卒三千号忠勇军暴甚郑绍业将申屠琮率兵五千援京师儒告以忠勇挠治琮请除之追斩百余级军乃溃　　申屠生
按唐书刘巨容传扬州人申屠生能化黄金高骈客之亡奔巨容巨容留不遣　　宋
　　申屠有涯
按尚友录有涯居阳羡携磁瓶渡舟饮醉大吐众逐之登岸吟曰仲尼非不贤为世所不容蚩蚩同舟子不识人中龙忽跳入瓶中不见时号瓶隐　　申屠亨
按泉州府志亨晋江人绍兴八年进士
　　申屠祥
按万姓统谱祥闽人宜黄丞
　　申屠令坚
按万姓统谱令坚知吉州军事
　　元
　　申屠致远
按元史申屠致远传致远字大用其先汴人金末从其父义徙居东平之寿张致远肄业府学世祖南征驻兵小濮荆湖经略使乞實力台荐为经略司知事军中机务多所谋画师还至随州所俘男女致远悉纵遣之授太常太祝兼奉礼郎迁总管府推官改寿昌府判官二十年拜江南行台监察御史二十八年丁父忧起复江南行台都事以终制辞二十九年佥江东建康道肃政廉访司事未至移疾还元贞元年纂修世祖实录召为翰林待制不赴大德二年佥淮西江北道肃政廉访司事行部至和州得疾卒致远清修苦节耻事权贵聚书万卷名曰墨庄家无余产子伯骐征事郎岭北湖南道肃政廉访司知事骥骊俱为学官駉奉政大夫兵部员外郎　　申屠性
按诸暨县志性至正五年进士历官歙县贵溪教谕月泉书院山长婺学五经师　　申屠溶
按诸暨县志溶父性受业黄文献公之门溶得其渊源谨言端行为乡里所敬惮　　申屠澄
按诸暨县志澄字仲敬与兄溶俱为乡里所敬惮而澄尢寡合至有所请则温然愉婉辨析必尽工古文辞舂容简奥精篆籀小楷辟本路教授辞疾不行晚节益坚所著有孝全摭言数卷居花亭　　申屠震
按诸暨县志震稽山书院山长居龙泉乡作诗辞婉而义正为邑所重云　　申屠駧
按江南通志駧高邮人顺帝时进士监察御史福建廉访佥事　　明
　　申屠衡
按万姓统谱衡字仲权长洲人洪武初授翰林院修撰　　申屠祺
按万姓统谱祺崇德人洪武中任御史
　　申屠建
按万姓统谱建怀安人永乐举人任湘潭县教谕　　申屠铎按福州府志铎怀安人永乐十五年丁酉李马榜举人习春秋任蕲水教谕周恤贫士诲人严而有恩　　申屠迪按万姓统谱迪怀安人天顺闲仕训导
　　申屠达
按福州府志达怀安人建之弟习春秋成化四年以贡应天中式　　申屠祥
按万姓统谱祥闽人弘治中临川县丞

　哀骀姓部列传
　　周
　　哀骀它
