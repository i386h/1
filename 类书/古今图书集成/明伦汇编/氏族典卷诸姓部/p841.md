<!-- { "loadSidebar": true } -->
按临清州志闳字尚友生而异质年十七举于乡正德丁丑第进士选翰林庶吉士以忧归起补吏科给事中正色立朝天下想望风采嗣世宗继统宰相以定策功进伯爵又大赏迎扈诸臣闳抗言事遂寝时给事中史道亦论宰执兵部尚书劾道诽谤御史曹嘉因力诋本兵党附内阁疏草万言闳所具也由是闳与道嘉俱得谴时称馆中三杰闳谪云南蒙自丞居一年诏复原官闳归疏以丞职致仕不得请进河南按察佥事浙江副使改贵州提学五疏乞罢乃归　　阎溥按万姓统谱溥字公甫兴平人嘉靖癸未进士　　阎邻按万姓统谱邻字德甫东平人嘉靖己丑进士历大理寺卿　　阎朴
按山西通志朴嘉靖壬辰进士选庶吉士授检讨充经筵讲官寻进右春坊力主复河套之议举朝壮之主试京闱所拔多名士历晋南国子监祭酒以赴任违限闲住盖阴衔之者居家以诗文自娱所著有文集及通鉴逸旨若干卷　　阎漳
按万姓统谱漳蓬莱人嘉靖辛丑进士
　　阎望云
按山西通志望云安邑人嘉靖庚戌进士官给事中时倭患孔棘监军赵文华藉严嵩势诬逮统兵司马望云抗疏乞收成命否则隳成功滋贼患忤旨廷杖谪归田隆庆初追赠光禄寺少卿　　阎懋官
按明外史殷尚质传嘉靖三十五年打来孙以十余万骑入广宁尚质率游击阎懋官等御之塔儿山寇攻尚质懋官驰救战死懋官定辽左卫人父参将振先阵亡懋官继之世济忠义事闻诏赠都督同知荫子立祠　　阎邦宁
按开封府志邦宁字仲谧原武人从游薛方山之门嘉靖甲子乡试第一登戊辰进士历官山西按察司副使居官淡薄简素去后民皆思之　　阎本
按畿辅通志本字宗元关中人进士初任蓟州仓储会上遣少宗伯邹干来赈干与总兵东宁伯焦焘上言郎中阎本持躬廉介出纳平允吏亡敢私城社凭而鼠雀耗者饥而不害上立擢为佥都御史抚蓟门莅任后遂举修平谷丰润玉田开平诸城池通蓟浮桥悉加缮构时有貂珰怙权擅敛掾史舞文害人本尽法处之因是被谗称疾致仕军民扳卧者遮道久之谤息誉闻复起为户部侍郎　　阎鸣泰
按明外史阎鸣泰传鸣泰清苑人万历中进士除户部主事屡迁辽东参政拾遗被劾罢归久之起佥事托疾谢归天启二年起故官监军山海关旋进副使受知孙承宗屡疏推荐而鸣泰實无才略工谄佞以虚词罔上而已廷推鸣泰辽东经略会承宗自请督师乃擢右佥都御史巡抚辽东复移疾去家居三年魏忠贤窃柄鸣泰潜结之用御史智铤荐召为兵部右侍郎六年宁远告警畿辅震惊内阁顾秉谦等以顺天巡抚吴中伟非御侮才荐鸣泰代之未几总督蓟辽保定军务宁远叙功进本部尚书以缮修山海关城进太子太傅寻召还协理戎政叙锦州功加少保三殿成加少师鸣泰由忠贤再起专事谄谀每陈边事必颂德称功崇祯初为言者劾罢后丽逆案遣戍死　　阎梦夔
按河南通志梦夔鹿邑人万历己未进士任山西参政流寇陷代州不屈而死　　阎生斗
按山西通志生斗字文澜汾西人以岁贡历升保安知州&#性廉介持法严谨士民怀德畏威值变死之赠太仆寺少卿荫一子入监赐祭葬建祠春秋致祭　　阎守义按畿辅通志守义顺天人夙知大义甲申流贼破都守义遇贼辄骂被创而死妻李氏前一日投缳死婢从焉　　阎之纲
按陕西通志之纲陇州乡官崇祯八年巨寇攻城城陷被执不屈死之　　阎&#
按陕西通志&#陇州贡士崇祯八年巨寇陷城&#被执不屈而死　　阎珩
按陕西通志珩陇州生员崇祯八年高应祥李自成张献忠等陷城珩不屈死　　阎舜卿
按陕西通志舜卿生员陇州人崇祯八年城陷被执不屈死之　　阎光忠
按陕西通志光忠陇州学生员崇祯八年巨寇李自成等陷城光忠被执不屈死　　阎完
按陕西通志完生员陇州人崇祯八年巨寇高应祥李自成张献忠等共率众攻城城陷完被执不屈贼怒杀之　　阎光斗
按陕西通志光斗陇州学生员崇祯八年城陷不屈死之　　阎光极
按陕西通志光极生员崇祯八年巨贼寇陇州城陷光极被执不屈而死　　阎寰
按陕西通志寰陇州庠生崇祯八年巨寇高应祥等攻城州吏目王锡衮卖城降贼城遂陷寰不屈死　　阎光启按陕西通志光启陇州人崇祯八年城陷光启被执不屈死之　　阎士选
按河南通志士选济源贡生为巩县教谕署县事流寇攻城士选坚守城陷骂贼死　　阎如玉
按河南通志如玉鲁山庠生及妻常氏俱守节不屈死　　阎思聪
按河南通志思聪阌乡人寇围城思聪御战力竭死难　　阎善先
按河南通志善先孟县生员闯寇围城善先登陴固守城陷被执骂贼死　　阎应元
按明外史侯峒曾传应元字丽亨顺天通州人崇祯中为江阴典史十七年海贼顾三麻入黄田港应元往御以功迁英德主簿道阻不赴寓居江阴明年南京亡列城皆下典史陈明遇请应元入城属以兵事城破应元赴水被曳出死之　　阎昶
按嘉祥县志昶邑庠生不忍其父之卒抱尸悲号饮食绝六日而亡
　盐姓部列传
　　汉
　　盐津
按鲁国先贤传汉北海相盐津

　瞫姓堪姓男姓姓姓含姓姓骖姓部汇考
凌迪知万姓统谱
　　瞫姓
瞫狼瞫之后汉书武落锺离山黑穴有楚氏瞫氏相氏　　堪姓
堪见姓苑八元仲堪之后
　　男姓
男夏后有男氏
　　姓
音覃见直音
　　姓
音覃见直音
　　含姓
含见姓苑
　　姓
音蓝见直音
　　骖姓
骖见姓苑

　苫姓部列传
　　周
　　苫夷
按左传定公七年齐国夏伐我阳虎御季桓子公敛处父御孟懿子将宵军齐师齐师闻之堕伏而待之处父曰虎不图祸而必死苫夷曰虎陷二子于难不待有司余必杀女虎惧乃还不败　　宋
　　苫谷
按奇姓通谷眉州人宋宣和进士

　斟姓部列传
　　汉
　　斟尚
按万姓统谱尚下邽人四门博士

　谦姓部列传
　　宋
　　谦开善
按性理会通延平李氏与其友罗博文书曰元晦初从谦开善处下工夫来故皆就里面体认今既论难见儒者路脉极能指其差误之处
　潜姓部列传
　　宋
　　潜有成
按郑樵通志有成登进士第开封人
　　潜时举
按万姓统谱时举江陵人登进士第
　　潜起
按万姓统谱起朝散大夫江阴司户
　　潜说友
按处州府志独峰书院在缙云县东嘉定间郡人叶嗣昌始创礼殿为讲肄之所咸淳七年邑人潜说友即旧址广而新之按奇姓通说
友官安抚使

　　明
　　潜玉
按浙江通志玉字国闰缙云人明初贡任太宁县簿永乐时弃官变姓名隐于杭之西湖　　潜溟
按江西通志溟字彦鹏高安人永乐进士授监察御史文皇选使北平面命十数事既出追还诘问对无遗上器之后果称旨升广东按察副使惩奸贪理&#滞得监司体后以事左迁运判升知杭州府声名益重　　潜瑜
按万姓统谱瑜海盐人宣德中湖广辰州府推官　　潜儒按万姓统谱儒上高人正德中湖州府同知
　　潜洪
按万姓统谱洪德州人嘉靖中任江&#县丞　蓝姓部列传
　　周
　　蓝诸
按郑樵通志战国有中山大夫蓝诸
　　汉
　　蓝敏
按尚友录敏着重真记一卷
　　唐
　　蓝冲虚
按涪州志冲虚涪人居祖师观神龙乙巳秋乘云而升　　蓝采和
按续仙传蓝采和不知何许人也每行歌如城市乞索人有为儿童时至斑白见之颜状如故后踏歌濠梁酒楼间乘醉有云鹤笙箫声忽然轻举于云中冉冉而去　　宋
　　蓝继宗
按宋史蓝继宗传继宗字承祖广州南海人事刘鋹为宦者归朝迁为中黄门雍熙中累迁西京作坊副使勾当内东门元德太后章穆皇后葬为按行园陵使车驾北征勾当留司皇城司擢入内副都知为天书扶侍都监诏与李神佑第东封扈从内臣之劳而范守逊等诉其不公罢都知祀汾阴复为天书扶侍都监再迁东染院使明年领会州刺史进崇仪使勾当皇城司迁洛苑使进南作坊使车驾幸亳州管勾留司大内公事提举在京诸司库务勾当三班院为内侍省右班都知迁入内都知仁宗即位迁左骐骥使忠州防御使历昭宣宣政宣庆使邕州观察使疾卒谥僖靖　　蓝成务
按郑樵通志宋有端拱登科蓝成务
　　蓝元用
按宋史蓝继宗传继宗养子元用终左藏库使梓州观察使　　蓝元震
按宋史蓝继宗传继宗养子元震以兄荫补入内黄门转高班给事明肃太后禁中夜火后拥仁宗登西华门左右未集元震独传呼宿卫以功迁高品历群牧都监监三馆秘阁累迁入内副都知忠州防御使卒　　蓝圭
按泉州府志圭晋江人天圣八年进士任太常寺丞　　蓝丞按泉州府志丞晋江人圭弟天圣八年进士都官员外郎　　蓝乔
按苏轼诗注乔字子升循州龙川人得道仙去　　蓝方按列仙传李观游南岳有一人问曰闻君游南岳烦寄语养素先生蓝方云刘处士奉问十月怀胎如何得出观访方具道其语方惊曰此刘海蟾也吾养圣胎已成非斯人不足以出之　　蓝子元
按崇安县志子元将村里人绍圣丙子科乡举　　蓝珪蓝
安石

按宋史蓝珪传珪初为康王府都监入内东头供奉官康王即位恃恩用事帝幸浙道吴江其党竞以射鸭为乐比至杭州江下观潮中官供帐赫然遮道统制苗傅等切齿捕珪编置远州傅等诛召珪自武功大夫擢内侍省押班寻升内侍省都知以寿终有安石者与珪同姓为内侍省副都知至景福殿使湖州观察使卒谥良恪　　蓝公佐
按宋史蓝珪传内侍省押班康谞亦亲幸用事与知合门事蓝公佐善每邀公佐至其直舍必纵饮大醉薄暮乃归　　蓝兴祖
按崇安县志兴祖将村里人嘉定四年进士
　　蓝龟蒙
按崇安县志龟蒙将村里人嘉熙庚子科乡举　　蓝应午按崇安县志应午将村里人宝佑元年登进士第　　蓝奎按广东通志奎程乡人性强记书不再阅家无图史或假于友人越宿归之试问辄能成诵第进士官文林郎尝授诏校文福州文章气节学者称为蓝夫子云　　蓝元威
按尚友录元威有诗名其寒诗云朔风阵阵送将来日午柴门半不开谢照只教添短褐孟光重唤暖深杯苦吟檐角玲珑玉闲拨炉头榾柮灰移步东篱红日晚细看冻蝶尚依梅其霜诗警句云溜泉尽作龙锺结匝地浑消雁翅高皆为时所称　　蓝师稷
按万姓统谱师稷朝散大夫知抚州
　　元
　　蓝光
按万姓统谱光字仲晦江西人尝受业于吴澄之门初为安南路知事江西陷光入闽转行省照磨寻升检校综理闽清邑事邑民怀之改行省都事时八郡搔扰陈参政方事兴复光总藩幕独謇謇持正偶一言不合遂拂衣而退曰吾岂贪禄者哉省宪交章荐之会明兵南下全闽弗守光深衣幅巾隐居教授越三十年卒光清淡寡欲延接士类不苟假借善诗文考古制度尢加精密　　蓝天熙
按舒城县志天熙举进士
　　明
　　蓝山
按崇安县志山字静之将村里人不求闻达汲古自怡隐武彝山征为邵武尉不赴有蓝山集　　蓝涧
按崇安县志涧字明之将村里人洪武十年以明经荐拜广西按察司佥事着蓝涧集　　蓝玉
按名山藏勋封记永昌侯蓝玉定远人累功官都督洪武十二年以征西番功侯禄二千石与世券从颍川侯征云南从宋国公征纳哈出代胜为征卤大将军以十五万人深入捕鱼海杀天保奴地保奴及其主大臣百余人降获官酋男妇八万人二十二年进封凉国公六年坐谋反诛　　蓝子真
