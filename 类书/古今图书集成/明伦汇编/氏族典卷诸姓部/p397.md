<!-- { "loadSidebar": true } -->
按十国春秋吴钱亮江淮布衣也人皆称为钱处士天佑中寓居升州宿杨姓家中夜忽起曰地下兵马相哄云接令公聒我不得眠人莫之测明日徐温至金陵时无有豫知者又语人曰金陵王气复兴当有申生子应运于此及徐知诰为升州刺史亮谒之退谓左右曰建业之地复兴帝都即郡侯是也后温徙知诰于润因广修廨署阔布城隍期己当之亮曰此故修道主也至南唐禅代先主实生于戊申与亮言合封亮为霸国先生时有图亮之貌者亮见曰吾反不若此常对圣人未几一僧取图置志公塔中已而南唐先主复取入宫陈于内寝其言遂验亮又善为谶语说将来事末年言李氏之祚曰仿&#之间倍盖杨氏有淮南四十六年而李氏三十九年仿&#不远也或谓杨氏自改元至易姓止二十年故云倍之耳　　后唐　　钱元瓘
按五代史吴越世家镠子元瓘字明宝少为质于田頵頵叛于吴杨行密会越兵攻之頵战败死元瓘得归镠卒元瓘立袭封吴越国王善抚将士好儒学善为诗使其国相沈崧置择能院选吴中文士录用之然性尢奢僭好治宫室天福六年火烧其宫元瓘避之火辄随发元瓘大惧因病狂卒年五十五谥文穆　　钱元玑按十国春秋元玑武肃王第二子也性气宽厚沈静寡言多尚儒释不喜奢侈&#历中外所在黎庶安之累官宁国军节度使同平章事检校太傅封宛陵侯晋封宁国公长兴四年十二月卒无嗣　　钱传瑛
按十国春秋传瑛武肃王第三子原名锴未几易为瑛天性英敏颇敦儒学善骑射工草隶徐许之叛拒寇有功寻授两浙副大使天佑三年唐哀帝选传瑛尚寿昌公主授传瑛大同军节度使检校太傅同中书门下平章事驸马都尉公主未及降而卒传瑛梦与公主语因得鬼疾久之卒年三十六赠太尉封云国公　　钱元懿
按十国春秋元懿字秉徽初名传已又名传懿后更今名武肃王第五子也起家镇海军右直都知兵马使寻授安国衣锦军防遏指挥使升检校兵部尚书元懿性至孝母疾元懿躬亲厕牏称药量水夜不解带者久之天宝中自睦州判东阳文穆王袭位礼敬尤笃累官宾睦二州刺史青海武胜等军节度使太傅同中书门下平章事进太师中书令封金华郡王广顺元年薨于婺州年六十有六谥宣惠子仁仿官婺州刺史武胜军节度使　　钱元
按十国春秋元字德辉武肃王第六子也初名传仪状瑰杰风神俊迈起家沂王府咨议参军宣武节度判官累迁散骑常侍改马军厅事指挥使武勇都之变徐绾召淮南兵入寇顾全武谓杨公大丈夫今以难告必闵我群公子谁可行者武肃王乃遣传微服为全武仆诣广陵见吴王行密指陈逆顺之理吴王为之动容遂以女妻之即日召田頵还军未几逆妇归钱塘累征缙云睦州皆陷阵有功授邵州刺史复征湖州高澧及攻东洲授睦州刺史寻迁苏州累敕授中吴建武等军节度使苏常润等州团练使太傅同中书门下平章事文穆王立更初名诸兄弟尽易传为元而传亦以元名元在苏州三十年性俭约而恭靖便弓马文穆王时以王兄尤加礼遇进检校太师中书令开府仪同三司作金谷园以娱老又建烟雨楼于滮湖之上久之晋敕封广陵郡王不及受命而薨时天福七年三月也年五十六谥宣义　　钱传
按十国春秋传武肃王第八子性仁厚明敏好学治郡大得政体累授镇东军亲巡都指挥土客诸军安抚使光禄大夫窦州刺史进金吾卫大将军员外置同正员检校司空改明州刺史封余姚侯宝大元年卒年三十　　钱传球
按十国春秋传球武肃王子也当武勇都之变传球年尚幼淮南将田頵征质子于我王欲遣以行传球不可王怒将杀之及事平王夺其内牙兵印后封大彭县侯　　钱元
按十国春秋扶南侯元武肃王子也数有军功累官土客马步都指挥使静江节度使兼中书令文穆王时恃恩骄横增益军马颇不平于王王使人讽元请输还兵仗出判温州元未之许也于是铜官庙吏承王指密告元遣亲信祷神求为吴越主又为蜡书从水窦出入与元&#谋议图危社稷文穆王遂驰骑召元宴宫中至则左右阳称元有刃坠于怀谋为不测即格杀之　　钱元
按十国春秋淮阴侯元&#武肃王子也以顺化节度使同平章事判明州骄恣不法文穆王废为庶人杀之　　钱传
按十国春秋传&#武肃王第十四子也起家镇海节度右押牙充上直都知兵马使检校尚书左仆射已而出为湖州刺史进太傅封新安侯天宝十四年娶楚穆王女马氏未几传&#死马氏誓不再适遂终其身于吴越　　钱传璟
按十国春秋传璟武肃王第十五子初授湖州刺史天佑四年哀帝选为驸马授传璟检校尚书右仆射守司农卿驸马都尉后封霅国公　　钱元琳
按十国春秋元琳武肃王第二十三子历官右千牛卫大将军　　钱元
按十国春秋元&#武肃王第二十八子少强直好诗学武及长从征有功历官至知福州彰武军事号令严明麾下无有敢犯者元&#处兄弟不疑侍文穆及忠懿诸王皆尽臣礼由是上下卒用和睦建隆六年卒年六十有七追封宁明王　　钱元弼
按十国春秋元弼武肃王子也文穆王初置秀州以元弼为刺史元弼莅政有方用最课名一时武肃王亲子三十八人见于史传者文穆王暨元玑诸王子外又有永嘉侯传璲金华侯传钱塘侯传琰而失其封爵者则有驸马都尉传珍静海军节度使元佑及元琏元元琢元璞元珰元珣元元琛元瑾元裕元璠元勖元禧凡得三十三人而宝正长兴时又有温州刺史元邧元珪未详其所出云　　后晋
　　钱文奉
按十国春秋文奉广陵王第二子精骑射涉猎经史音律图纬医药鞠击皆冠绝一时以荫为中吴军牙内都指挥使改节度副使天福中嗣元为节度使累加至检校太尉兼中书令卒谥曰威　　钱文炳
按十国春秋文炳广陵王子也文炳尝葬妻丘于报恩寺侧发古墓得丈夫遗骸长丈许东列铜铛西有宝剑玉环文炳方取剑会黑蜂遽螫之暴卒子知元号擗昏眩久之始苏自言丈夫称是帝尧之臣繇余氏佐禹治水以功封吴获葬于兹若父奈何发吾版石夺吾玉櫑今虽击死方隶吾籍其勿悼念好事者比于贰负之臣之尸多传其事焉　　钱仁俊
按十国春秋传子仁俊警敏有智略文穆王继立诸将多恃强诣府请诛刘仁杞等王命仁俊宣教音词弘亮意旨晓畅诸将皆慑服去王以为仁俊能忠献王时为内外马步都统军使而仁俊母故杜昭达之姑也富人程昭悦者以私憾诬阚璠与昭达谋奉仁俊为乱王于是杀璠昭达而夺仁俊官幽之东府未几昭悦伏诛释仁俊之囚广顺元年忠懿王以仁俊无罪复其官爵历仕威武军节度使检校太保卒谥安简　　钱弘僔
按十国春秋孝献世子弘僔文穆王第五子也初梁沙门宝志铜碑记云有真人在冀州开口张弓左右边子子孙孙万万年自是南唐以弘冀名子而文穆王诸子皆连弘字以应之弘僔所由名也王年四十冢嗣未建及弘僔生特为钟爱累奏授两浙副大使果州团练使检校太尉国建立为世子天福五年以病薨年十六岁追谥曰孝献　　钱佐
按五代史吴越世家元瓘子佐字佑立时年十三诸将皆少佐佐初优容之诸将稍不法佐乃黜其大将章德安于明州李文庆于睦州杀内都监杜昭达统军使阚璠由是国中皆畏恐王延羲延政兄弟相攻卓俨明朱文进李仁达等自相篡杀连兵不解者数年仁达附于李景已而又叛景兵攻之仁达求救于佐佐率兵赴之大败景兵遂取福州而还由是诸将皆服佐立七年袭封吴越国王开运四年卒年二十谥忠献　　钱倧
按五代史吴越世家佐卒弟倧以次立初元瓘质于宣州以胡进思戴恽等自随元瓘立用进思等为大将佐既年少进思以旧将自待甚见尊礼及倧立颇卑侮之进思不能平倧大阅兵于碧波亭方第赏进思前谏以赏太厚倧怒进思大惧岁除拥卫兵废倧迎俶立之

　坚姓部列传
　　汉
　　坚卢
按史记酷吏传燕赵之间有坚卢范生之属大群至数千人擅自号攻城邑　　后汉
　　坚镡
按后汉书坚镡传镡字子伋颍川襄城人也为郡县吏世祖讨河北或荐镡者因得召见以其吏能署主簿又拜偏将军从平河北别击破大抢于卢奴世祖即位拜镡扬化将军封强侯与诸将攻洛阳而朱鲔别将守东城者为反间私约镡晨开上东门镡与建义大将军朱佑乘朝而入与鲔大战武库下杀伤甚众至且食乃罢朱鲔由是遂降又别击内黄平之建武二年与右将军万修徇南阳诸县而堵乡人董欣反宛城获南阳太守刘驎镡乃引军赴宛选敢死士夜自登城斩关而入欣遂弃城走还堵乡邓奉复反新野攻破吴汉时万修病卒镡独孤绝南拒邓奉北当董欣一年间道路隔塞粮馈不至镡食蔬菜与士卒共劳苦每急辄先当矢石身被三创以此能全其众及帝征南阳击破欣奉以镡为左曹常从征伐六年定封合肥侯二十六年卒　　坚鸿
按后汉书坚镡传镡封合肥侯卒子鸿嗣
　　坚浮
按后汉书坚镡传合肥侯鸿卒子浮嗣
　　坚雅
按后汉书坚镡传合肥侯浮卒子雅嗣
　　坚峻
按万姓统谱峻蜀人
　　宋
　　坚胡常
按万姓统谱胡常干道三年以右朝散大夫知滁州　　明　　坚晟
按博平县志晟字伯明陕西秦州监生正德四年知县事才猷宏敏政体宽平时值河北流寇猖獗攻掠州县所过城邑往往溃陷晟愤然振厉缮城池修战具选练丁壮以义倡之人咸思奋辛未秋贼众三千余骑围城势甚锐晟挥众登陴拒战累射杀贼又殪其先登之将贼忿怒乘风举火晟祷神反风燔贼贼技穷矢尽遂解围去后以功升蓟州知州

　仙姓部列传
　　宋
　　仙柏龄
按宁国县志柏龄宣州佥判
　　仙立
按宁国县志立字绍初宋宣州佥判柏龄之子故居河南汤阴建炎初扈驾南渡以功授殿前都虞候寻转武毅郎屡立战功平杨&#破戚方上将以宝玩缯币之辞先是岳武穆拜表使柏龄起居二帝二帝嘉之赐姓仙氏及是上益称赏以赐姓授玺敕仕至右武大夫惠州刺史殿前司统卒于杭　　仙仲友
按宁国县志殿前司统立子仲友字辅仁由武举进身与逆贼刘猊战覆其全军仕至武经大夫宣歙广德三郡都巡检使　　仙源
按万姓统谱源长治人绍定间知固安县事
　　明
　　仙得春
按博平县志得春淳化人正统间任知县
　　仙名
按万姓统谱名河州人正德中四川合江知县　　仙豸按济宁州志豸字直卿少&#悟嘉靖乙卯捷东省授闻喜令清苦自矢诸所擘画不避豪强不畏嫌怨凡有益于民者不惮为请命居二载民德之既而谢病里居周族姓济贫乏闾里高其谊　　仙尚梯
按宁国县志尚梯字云衢万历丙戌年贡授霸州判官卒于任　　仙克谨
按江南通志克谨字仲恒宁国人万历丁未进士知隆平县时苦旱捐俸给民穿井七百有二十民立石识之曰仙井邑无城又力成之寻调建安会水患多漂溺筑堤建桥民赖以济寻擢都曹转山西兵备副使适边事孔棘克谨防御无遗力特旨升巡抚山西都御史　　仙伯淳
按济宁州志伯淳万历年例贡任鸿胪寺序班　　仙时忠按万姓统谱时忠宁国人万历间严州府经历　　仙兆引按宁国县志兆引字茂贤天启辛酉科举人
　　仙包一
按嘉祥县志包一恩州教谕


　虔姓部列传
　　周
　　虔天根
按万姓统谱虔天根见庄子注云人姓名


　涓姓部汇考
凌迪知万姓统谱
　　涓姓
涓见姓苑


　虔姓部汇考
凌迪知万姓统谱
　　虔姓
风俗通云陈晋虔氏黄帝之后


