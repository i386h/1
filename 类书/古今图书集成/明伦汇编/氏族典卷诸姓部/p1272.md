<!-- { "loadSidebar": true } -->
按唐书契苾何力传何力铁勒哥论易勿施莫贺可汗之孙父葛隋末为莫贺咄特勒何力九岁而孤号大俟利发贞观六年与母率众千余诣沙州内属与李大亮薛万彻万均讨吐谷浑诏宿卫北门检校屯营事尚临洮县主十四年与讨高昌平之始何力母姑臧夫人与弟沙门在凉州沙门为贺兰都督十六年诏何力往视母于是薛延陀毗伽可汗方强契苾诸酋争附之乃胁其母弟使从何力曰我义许国不可行众执之至毗伽牙下何力箕踞拔佩刀割左耳誓不屈诏兵部侍郎崔敦礼持节许延陀尚主因求何力乃得还授右骁卫大将军以昆丘道总管平龟兹永徽中西突厥阿史那贺鲁叛诏何力讨之贼大溃迁左骁卫大将军封郕国公铁勒九姓叛诏何力为安抚大使驰谕九姓大喜共擒伪叶护及特勒等二百人以归何力数其罪诛之余众遂安拜何力为辽东道行军大总管安抚大使副李绩同趋高丽攻拔之掳其王以献进镇军大将军行左卫大将军徙封凉卒赠辅国大将军并州大都督陪葬昭陵谥曰毅　　契苾明
按唐书契苾何力传何力子明字若水孺褓授上柱国封渔阳县公李敬元征吐蕃明为柏海道经略使以战多进左威卫大将军袭封赐锦袍宝带它物蕃伙擢嫡子三品官以左鹰扬卫大将军卒年四十六赠凉州刺史谥曰靖明性淹厚喜学长辩论子耸袭爵　　契苾演
按郑樵通志演贞元中检校郎中河中元帅判官　　契苾宁按唐书哥舒翰传安禄山反翰拜太子先锋兵马元帅火拔归仁契苾宁以本部隶麾下　　契苾承明
按唐书王君传君节度河西驿奏回纥契苾思结浑四部有叛谋帝使中人即讯回纥不能自直于是瀚海大都督回纥承宗流瀼州浑大得流吉州贺兰都督契苾承明流藤州卢山都督思结归国流琼州　　契苾璋
按唐书僖宗本纪中和元年五月李克用寇太原振武军节度使契苾璋败之
　大陆姓部列传
　　周
　　大陆子方
按万姓统谱子方齐简公时人

　第八姓部汇考
凌迪知万姓统谱
　　第八姓
第八出陈风俗通亦齐诸田之后田广弟英为第八门因氏焉
　大戊姓部汇考
凌迪知万姓统谱
　　大戊姓
大戊姬姓晋公子大戊之后

　大狐姓部汇考
凌迪知万姓统谱
　　大狐姓
大狐姬姓世本晋大夫大狐伯生突突生饶号为大狐氏
　大野姓部列传
　　北魏
　　大野拔
按魏书孝静帝本纪天平元年十一月青州刺史大野拔据瑕丘反　　大野
按郑樵通志后魏都督
　　北周
　　大野树儿
按周书李贤传原州民豆卢狼害都督大野树儿等据州城反贤追斩之
　太士姓部汇考
凌迪知万姓统谱
　　太士姓
太士永嘉松阳有太士氏

　大罗姓部列传
　　秦
　　大罗弘
按郑樵通志秦有将军大罗弘

　大狐姓部列传
　　周
　　大狐容
按万姓统谱容晋大夫

　大心姓部汇考
郑樵通志
　　以名为氏
大心氏芈姓英贤传楚有大心令尹得臣之子因氏焉
　太士姓部列传
　　周
　　太士子牛
按青州府志太士子牛齐人为景公平讼狱
　　汉
　　太士灵秀
按郑樵通志灵秀建安太守

　大罗姓部汇考
郑樵通志
　　以官为氏
大罗氏周礼罗氏掌罗鸟兽

　大陆姓部汇考
凌迪知万姓统谱
　　大陆姓
大陆姜姓齐太公之后食邑陆乡周号大陆氏　大心姓部列传
　　周
　　大心子成
按郑樵通志楚怀王时大心子成为黄邑大夫　太史姓部汇考
廖用贤尚友录
　　太史姓
太史齐太史子余之后

　太史姓部列传
　　周
　　太史&#
按尚友录莒人淖齿之乱愍王子法章变姓名为&#家佣&#女奇其状貌窃衣食之王孙贾攻杀齿田单复齐七十余城立法章为齐王太史氏女为后是为君王后&#曰女不媒而自嫁非吾女也污吾世终身不睹君王后后贤不以不睹失人子礼　　吴
　　太史慈
按吴志太史慈传慈字子义东莱黄人也少好学仕郡奏曹史会郡与州有隙慈通郡章州受其短由是知名而为州家所疾恐受其祸乃避之辽东北海相孔融闻而奇之数遣人讯问其母并致饷遗时融为贼管亥所围慈从辽东还母谓慈曰汝与孔北海未尝相见至汝行后赡恤殷勤过于故旧今为贼所围汝宜赴之慈留三日单步径至都昌时围尚未密夜伺间隙得入见融融欲告急平原相刘备慈自请求行遂到平原说备备即遣精兵三千人随慈贼闻兵至解围散走融既得济益奇贵慈曰卿吾之少友也事毕还启其母母曰吾喜汝有以报孔北海也扬州刺史刘繇与慈同郡会孙策至繇使慈侦视轻重时独与一骑卒遇策慈便前&#正与策对策刺慈马而得慈项上手戟慈亦得策兜鍪会两家兵骑并各来赴于是解散慈当与繇俱奔豫章而遁于芜湖因进住泾县立屯府大为山越所附策躬自攻讨遂见囚执策即解缚署门下督还吴授兵拜折冲中郎将后刘繇亡于豫章士众万余人未有所附策命慈往抚安焉左右皆曰慈必北去不还策曰子义舍我当复与谁饯送昌门把腕别曰何时能还答曰不过六十日果如期而反慈长七尺七寸美须&#猿臂善射弦不虚发孙权统事委南方之事年四十一建安十一年卒　　太史亨
按吴志太史慈传慈子亨官至越骑校尉
注
亨字元
复历尚书吴郡太守
　　梁
　　太史叔明
按梁书沈峻传太史叔明吴兴乌程人吴太史慈后也少善庄老兼治孝经礼记其三元尤精解历官国子助教邵陵王纶好其学及出为江州叔明之镇王迁郢州又随府所至辄讲授江外人士皆传其学焉大同十三年卒时年七十三　　宋
　　太史章
按万姓统谱章德清人元丰登科
　　太史洵武
按万姓统谱洵武嘉兴人绍兴十八年进士
　　太史邵
按万姓统谱邵海宁人绍兴二十七年进士

　内史姓部汇考
郑樵通志
　　以官为氏
内史氏风俗通周内史叔兴之后也周又有内史过按内史官
名不另立传

　信都姓部汇考
廖用贤尚友录
　　信都姓
信都风俗通云张敖尚汉鲁元公主封于信都因氏焉
　大戊姓部列传
　　周
　　大戊教昭
按郑樵通志世本大戊教昭为原大夫
　　大戊午
按史记赵世家肃侯游大陵出于鹿门大戊午扣马曰耕事方急一日不作百日不食肃侯下车谢　太公姓部列传
　　周
　　太公调
按庄子则阳篇少知问于太公调曰何谓丘里之言太公调曰丘里者合十姓百名而以为风俗也　　太公任按庄子山木篇孔子围于陈蔡之间七日不火食太公任往吊之曰直木先伐甘井先竭子意者饰智以惊愚修身以明污昭昭乎如揭日月而行故不免也　蔡仲姓部汇考
郑樵通志
　　以国系为氏
蔡仲氏姬姓蔡仲胡之后

　信都姓部列传
　　北齐
　　信都芳
按北齐书信都芳传芳河间人少明算术为州里所称有巧思尝语人云算之妙机巧精微我每一沉思不闻雷霆之声也其用心如此以术数干高祖为馆客授参军丞相仓曹祖珽谓芳曰律管吹灰术甚微妙绝来既久吾思所不至卿试思之芳遂留意十数日便云吾得之矣然终须河内葭莩灰后得河内葭莩用其术应节便飞余灰即不动也不为时所重竟不行故此法遂绝云芳又撰次古来浑天地动欹器漏刻诸巧事并画图名曰器准又着乐书遁甲经四术周髀宗芳又私撰历书名为灵宪历算月有频大频小食必以朔证据甚甄明每云何承天亦为此法不能精灵宪若成必当百代无异议书未就而卒　　信都遵按万姓统谱遵为吴兴太守

　太叔姓部列传
　　周
　　太叔仪
按左传襄公二十五年卫献公自夷仪使与宁喜言宁喜许之太叔文子名
仪
曰宁子视君不如奕棋奕者
举棋不定不胜其耦况置君而弗定乎必不免矣　　汉　　太叔雄
按万姓统谱雄尚书

　曼丘姓部列传
　　周
　　曼丘不泽
按万姓统谱曼丘不泽齐士
　　汉
　　曼丘臣
按汉书高祖本纪韩王信亡走匈奴其将曼丘臣王黄共立故赵后赵利为王注
曼丘姓臣名曼丘毋丘
本一姓也语有缓急耳

　蔡仲姓部列传
　　周
　　蔡仲其
按郑樵通志赵将有蔡仲其

　大季姓太伯姓太师姓太傅姓会庌姓太祝姓部　汇考郑樵通志
　　以次为氏
大季氏姬姓郑穆公之子有二子孔此大子孔谓之大季氏即公子志之后也太伯氏姬姓周古公之长子让国季历为周之太伯故以为氏　　以官为氏
太师氏商有太师挚周有太师疵
按太师官
名不另立传

太傅氏汉太子太傅疏广曾孙彦则避王莽乱于太原因氏焉　　以族为氏
会庌氏音雅姓纂云卫灵公子虺生为会庌氏凌迪知万姓统谱　　太祝姓
太祝见姓苑

　大法姓部列传
　　宋
　　大法乐霖
按武进县志乐霖中咸淳三年丁卯科榜

　段干姓部汇考
凌迪知万姓统谱
　　段干姓
段干见姓苑段干木之后西河人

　介山姓部列传
　　周
　　介山子然
按史记仲尼弟子传介山子然
注
大戴礼曰观于四
方不忘其亲苟思其亲不尽其概盖介山子然之行也
　浑沌姓运奄姓部汇考
凌迪知万姓统谱
　　浑沌姓
浑沌本昊佐浑沌之后
　　运奄姓
运奄史记秦有运奄氏

　曼丘姓部汇考
凌迪知万姓统谱
　　曼丘姓
曼丘见通志

　类犴姓部列传
　　汉
　　类犴反
按史记梁平王襄世家元朔中睢阳人类犴反者人有辱其父而与淮阳太守客出同车太守客出下车类犴反杀其仇于车上而去淮阳太守怒以让梁二千石二千石以下求反甚急执反亲戚反知国阴事乃上变事
　大拔姓部列传
　　唐
　　大拔石失卑　大拔归仁
按郑樵通志突骑施首领开元左武卫大将军燕山王大拔石失卑生归仁袭燕山王
　冠军姓部汇考
凌迪知万姓统谱
　　冠军姓
冠军汉霍去病封冠军侯因氏焉

　豢龙姓部汇考
凌迪知万姓统谱
　　豢龙姓
豢龙古飂叔安裔子曰董父好龙龙多归之赐氏曰豢龙氏
　运期姓部汇考
凌迪知万姓统谱
　　运期姓
运期梁伯鸾后改为运期氏

　段干姓部杂录
齐东野语唐书宗室世系表叙云李耳字伯阳一字其后有李宗者魏封于段为干木大夫按史记之子宗为魏将封于段干抱朴子亦云伯阳有子名宗仕魏有功封于段干审此段干乃邑名耳然孟子有段干木列子有段干生史记魏世家有段干子田敬仲世家有段干朋战国策有段干纶段干崇段干越人意者因邑以为姓故木与朋纶与崇越人皆其名而子与生则男子之通称耳风俗通姓氏注以为姓段名干木恐或失之盖战国时自有段规疑段与段干自别若如唐史之说则段干木姓李名宗为魏将有功封于段干若如史迁葛洪之言则段干木之贤魏侯所以师而敬之者恐别一人耳姑书其说以以俟博识者订之
　运期姓部列传
　　后汉
　　运期耀
按后汉书梁鸿传鸿东出关过京师作五噫之歌肃宗闻而悲之求鸿不得乃易姓运期名耀字侯光与妻子居齐鲁之间
　冠军姓部列传
　　晋
　　冠军夷
按万姓统谱夷太傅东海王参军

　段干姓部列传
　　周
　　段干木
按史记魏世家文侯受子夏经艺客段干木过其闾未尝不轼也　　段干朋
