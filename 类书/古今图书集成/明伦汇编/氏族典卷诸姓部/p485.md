<!-- { "loadSidebar": true } -->
按明外史徐学诗传嘉靖中户部尚书王杲下狱厉汝进与同官海宁查秉彝等合疏言两淮输课之初副使张禄遣使入都广通结纳如太常少卿严世蕃等承赂受嘱有证世蕃窃弄父权嗜贿张焰童牛之牿宜禁其始嵩上疏自理且求援于中官以激帝怒帝责其代杲解释命廷杖并谪典史汝进得亦佐秉彝定远隆庆初起故官秉彝由黄州推官历户科左给事中数建白时事终顺天府尹　　查懋光
按万姓统谱懋光字允谦长洲人嘉靖进士
　　查懋昌
按万姓统谱懋昌字允言长洲人嘉靖甲辰进士　　查光述按万姓统谱光述字子孝常熟人嘉靖丙辰进士　　查文璲按无锡县志嘉靖丙辰夏倭至焚掠文璲与乡勇迎战而死　　查铎
按明外史萧彦传彦泾县人从同县查铎学铎字子警嘉靖末进士隆庆时为刑科左给事中忤大学士高拱出为山西参议万历初官广西副使移疾归缮水西书院讲王畿钱德洪之学后进多归之　　查伟
按云南通志伟鹤庆郡人隆庆丁酉举人历官户部郎出为真定知府再补保宁知府所至以廉静称及居乡谦和接物人咸服其雅量　　查厚
按延平府志厚字文载南平人性孝虽贫窘奉亲必甘脆自茹苦淡任潮阳星子二县训导移禄养亲尝主白鹿洞训诸生景从者众升会昌谕致仕

　佗姓部列传
　　汉
　　佗羽
按汉书游侠传东道佗羽公子
注
师古曰姓佗名羽
字公子
　　明
　　佗满
按万姓统谱满莘野人洪武中任庆都丞
　　佗盛
按奇姓通盛容县人永乐进士
　　佗超
按万姓统谱超苍梧人正统举人任知州

　嘉姓部列传
　　周
　　嘉父
按左传襄公二十一年栾盈出奔楚宣子杀嘉父　　宋　　嘉侯
按万姓统谱侯宋人
　　嘉正
按万姓统谱正太平兴国进士湘乡人
　　嘉承
按万姓统谱承永州司法
　　元
　　嘉兆
按山西通志兆平金有功授平阳太原等处都达鲁花赤　　嘉彬
按山西通志彬字仲文潞州人以父兆平金功累擢内台御史纠平章阿合马受贿事旌彬直言迁内台治书进刑部尚书转正议大夫佥湖广行中书省事卒追封京兆郡侯　　明
　　嘉缙
按万姓统谱缙夏县人景泰举人
　　嘉睿
按高苑县志睿稷山人举人嘉靖年任知县

　牙姓部汇考
郑樵通志
　　以名为氏
周
人名

牙氏风俗通云周穆王司徒君牙之后以王父字为氏　臣谨按穆王所以命君牙无因不以名命也
　牙姓部列传
　　唐
　　牙惟昌
按万姓统谱惟昌宣州长史
　　明
　　牙建旗
按万姓统谱建旗临洮人宣德中金吾卫千户
　巴姓部列传
　　周
　　巴蔓子
按奇姓通蔓子巴国人仕为将军周末国乱蔓子请师于楚许以三城楚发兵救巴遣使请城蔓子曰藉楚之灵克济祸难诚许楚王城可持吾头往谢城不可得也乃自刎使者以蔓子首报楚王王曰使我得臣如蔓子者用城何为乃以上卿之礼葬其首巴人亦以上卿礼葬其尸于施州　　巴宁
按尚友录宁战国人公孙座曰决利害而使三军不惑者宁之力也赐钱十万　　后汉
　　巴茂
按后汉书丁鸿传鸿从桓荣受欧阳尚书开门教授远方至者数千人彭城刘恺北海巴茂九江朱伥皆至公卿　　巴肃
按后汉书巴肃传肃字恭祖渤海高城人也初察孝廉历慎令贝丘长皆以郡守非其人辞病去辟公府稍迁拜议郎与窦武陈蕃等谋诛阉官武等遇害肃亦坐党禁锢中常侍曹节后闻其谋收之肃自载诣县县令见肃入合解印绶与俱去肃曰为人臣者有谋不敢隐有罪不逃刑既不隐其谋矣又敢逃其刑乎遂被害刺史贾琮刊石立铭以记之　　巴祗
按万姓统谱祗扬州刺史以清贫著名
　　明
　　巴镛
按万姓统谱镛江西人永乐进士
　　巴思明
按新城县志思明正德甲戌进士授行人会武宗南狩逆彬专擅中外汹汹亡敢言者思明奋然上疏发其奸下锦衣狱与杖罚跪午门外五日会有传命豹房军人缚入者思明自分必死遥语家人曰吾既死国不愧于家幸慰吾父母勿过悲也适有申救者止午门外杖四十谪国子学正世庙登极诏复其官迁户科给事中转兵科忤权奸外补浙江佥事执法严明甫二年旌疏五上方属进用卒于官　　巴鐩
按冠县志鐩四川人嘉靖年任县丞
　　巴文忠
按万姓统谱文忠寿州人举人

　那姓部汇考
郑樵通志
　　以国为氏
荒服
之国

&#氏风俗通朝&#东裔也其后单姓&#氏后燕录辽西太守&#颉西魏有扬州刺史&#春望出丹阳天水凌迪知万姓统谱　　那姓
那天水商音

　蛇姓部列传
　　晋
　　蛇越滂
按郑樵通志姚苌蛇后兄越滂南安太守
　　蛇元
按后秦录太后蛇氏略阳氐蛇元之从姑也（按郑樵通志元　　建武将军）

　鹅姓部列传
　　北魏
　　鹅青
按晋书安帝本纪义熙十三年夏刘裕败魏将鹅青于河曲

　畲姓部列传
　　隋
　　畲文集
按郑樵通志文集隋考功主事洛阳人
　　唐
　　畲钦
按郑樵通志唐开元时有太学博士畲钦南昌人　　畲珩按郑樵通志唐有右司郎中畲珩洛阳人
　　宋
　　畲赟
按郑樵通志宋登科畲赟洪州人
　　畲刚
按郑樵通志宋登科畲刚衢州人
　　畲赫
按郑樵通志宋登科畲赫徽州人
　　畲起
按尚友录起铜陵人一门义聚千三百余口子孙皆以科第显　　畲昊
按福宁州志昊字春卿宋时文举特奏名
　　明
　　畲隆
按潜江县志隆义勇后卫指挥使吴元年任大梁卫指挥佥事从明高皇帝累战有功升福建都指挥佥事洪武八年殁于海奉敕钦葬　　畲威
按潜江县志威隆弟隆无子威袭长淮指挥佥事洪武十四年征云南阵亡奉敕钦葬　　畲德裕
按广东通志德裕番禺县人中洪武丁卯举人　　畲耀按莆田县志耀字叔炫永乐乙未进士授进贤知县为人勤敏廉介秩满行李萧然考最待次以母老告归宣德十年杨士奇荐之授吉安通判掌太和县事事无巨细断之以公人目为沉水船母丧解任服阕改饶州通判卒　　畲秉珪
按广东通志秉珪揭阳县人景泰间由岁贡任知县　　畲大纲按襄阳府志大纲字邦宪襄阳人负气节好读书弘治乙卯乡荐任潞州学正升襄垣知县改黔江守正不阿囊无私积致仕家居年七十七卒　　畲允昭
按福清县志允昭梦鲤祖赠大中大夫广东右参政　　畲应桂按云南通志应桂字梦征云南郡人嘉靖丁酉举人幼孤事母至孝嘉靖中为灌口令保民如子蜀民颂之升重庆同知清戎理鹾有能声后知南康府兴学正俗均粮息盗入觐卒　　畲可材
按万姓统谱可材铜陵人举乡贡任襄阳府学训导上封事愿试烦剧擢吏部验封主事练达政事迁通政司左通政　　畲勉学
按万姓统谱勉学广西人嘉靖丁未进士历官副使　　畲光裕按广东通志光裕顺德县人中嘉靖乙卯举人官长史　　畲翔
按莆田县志翔字宗汉耀裔嘉靖戊午乡荐就全椒令存心爱物会议里甲与御史左即拂衣去所著有薜荔园诗稿　　畲敬中
按万姓统谱敬中直隶铜陵人嘉靖乙未进士历官按察司　　畲立
按万姓统谱立勉学子解元嘉靖壬戌进士
　　畲嘉诏
按广东通志嘉诏顺德人登嘉靖乙丑进士官御史　　畲锟按福清县志锟允昭子梦鲤父赠大中大夫广东右参政　　畲生
按贵州通志生前卫人少好文雅善骑射有勇略累从征讨自部卒至指挥　　畲毅中
按万姓统谱毅中敬中弟解元隆庆戊辰进士　　畲鸣化按辰州府志鸣化沅陵人字时举号荩廷万历庚辰进士官户部主事立朝端正不阿出使西域晋秩户部郎中　　畲梦鲤
按福清县志梦鲤字有征万历癸未进士授新建令迁户部主事司庾天津无所染指又练习曹事尚书甚倚之晋广东按察副使迁参政分部罗定弭盗绥氓威惠并着壬寅岁平黎有功转湖广按察使归　　畲祖颐按广东通志祖颐顺德县人中万历乙酉举人　　畲翘按池州府志翘字聿云铜陵人按察使敬中子生四岁&#异绝伦稍长读书目数行下善属文中应天乡试屡上春官不第治一画舫往来湖上鉏半畦曰学圃着书其中　　畲士芳
按莆田县志士芳字宗毓翔从弟万历癸卯举人　　畲荐卿按广东通志荐卿普宁县人天启七年乡贡
　　畲良弼
按巴陵县志良弼举人登封及交河教谕遇畿辅荒条陈救荒八事全活百万户迁东光令治为三辅最寻迁延安郡丞修城堡申斥堠军政肃然两膺宠命卒于任　　畲应龙
按池州府志应龙铜陵人清标绝俗沉酣典籍以古人自期隐泉山以诗酒自娱着有泉山集　　畲永江
按池州府志永江铜陵人侍继母疾躬亲药饵临丧哀恸尽礼族之孤寡咸扶植周济赋性公直无少阿曲　　畲侃
按池州府志侃铜陵人入监授卫经历以清勤考最慨然有山林想遂致仕居乡孝友豁达乐施予里人德之　　畲志贵
按池州府志志贵铜陵人尚义好施捐赀建邑庠大成殿郡庠明伦堂暨朱文公祠郡邑交奖　　畲承德
按明外史张清雅传畲承德无为人崇祯十五年流贼突至掖其祖母刘氏母魏氏及妻杨氏妹玉女出避祖母母行迟为盗所获欲刃之承德号泣护并遇害杨氏见之急投河死贼将犯玉女玉女大骂坚不从寸磔而死

　家姓部列传
　　周
　　家父
按诗经节南山家父作诵以究王&#
传
家父大夫也
　　家伯
按诗经十月之交家伯冢宰仲允膳夫
注
冢宰掌邦
治
　　家仆徒
按左传僖公十五年秦伯伐晋及韩晋侯卜右庆郑吉弗使步扬御戎家仆徒为右逆秦师战于韩原秦获晋侯以归　　家诤
按万姓统谱诤周人
　　汉
　　家羡
按万姓统谱羡为剧令
　　唐
　　家师谅
按唐书孝友传序陈留家师谅事亲居丧着至行　　宋　　家安国
按尚友录安国字复礼初任教授东坡以诗送归蜀云岷峨有雏凤梧竹养修翎山谷赠诗云家侯口吃善着书尝愿执戈王前驱朱绂蹉跎晚得郡吟弄风月思天衢　　家定国
按万姓统谱定国永康司法参军韩绛欲治西山道定国谓蜀近夷恃险以安堑为坦途将有后忧绛然其言为之罢役　　家勤国
按宋史家愿传愿父勤国庆历嘉佑间与从兄安国定国同从刘巨游与苏轼兄弟为同门友王安石久废春秋学勤国愤之着春秋新义熙宁元丰诸人纷更而元佑诸贤矫枉过正勤国忧之为筑室作室喻二苏读之敬叹　　家坤翁
按万姓统谱坤翁知抚州约己剔蠹始立定规清积年深弊重纂经图民称颂之　　家退翁
按万姓统谱退翁东坡同年友也元丰中知怀安军东坡送以诗云退翁守清约霜菊凄余馨　　家愿
