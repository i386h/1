<!-- { "loadSidebar": true } -->
　　以技为氏
巫氏风俗通凡氏于事巫卜匠陶也商有巫咸巫贤汉有冀州刺史巫捷又有巫都着养性经望出平阳宋绍兴签书枢密巫伋建康人　臣谨按此以技术传家因以为氏鲁有巫尪又有　针巫氏晋有巫皋（按巫尪见春秋传僖公二十一年巫皋见襄公十八年皆巫觋　之巫非姓氏也通志误）
廖用贤尚友录
　　巫姓
巫平阳商音


　蒲姓部列传
　　有虞氏
　　蒲衣
按尸子蒲衣八岁舜让以天下
　　秦
　　蒲将军
按史记项羽本纪项梁渡淮黥布蒲将军以兵属焉凡六七万人军下邳　　汉
　　蒲昌
按姓氏急就篇汉有詹事蒲昌
　　蒲元性
按尚友录元性于斜谷口为孔明铸刀三千口刀成言汉水钝弱不堪淬蜀江爽烈是大金之元精命于成都取水蒲以淬刀言杂涪水不可用取水者捍言不杂蒲以刀画水言杂八升取水者叩头云于涪津覆水遂以涪水八升益之寻以竹筒纳铁珠满中举刀断之应手虚落名曰神刀　　晋
　　蒲光
按晋书苻洪载记永嘉之乱蒲光蒲突推洪为盟主刘曜僭号长安光等逼洪归曜拜率义侯　　蒲突
按晋书苻洪载记永嘉之乱蒲光蒲突推洪为盟主　　后唐　　蒲禹卿
按林下偶谈蜀王衍荒淫惑于宦人王承休遂决秦州之幸前秦州节度判官蒲禹卿叩马泣血上表累千五百余言衍竟不从行至绵谷唐师入境遂降　　蒲思训按十国春秋后蜀蒲思训蜀人也初师房从真绘人物鬼神蕃马常绘本诣从真从真拊膺曰子所得非吾所授高祖改元兴修诸庙命思训画江渎庙诸葛庙及高祖晏驾绘陵庙鬼神蕃汉人物旗帜兵仗车马礼服纵横浩瀚莫不周至授翰林待诏赐紫金鱼袋养子延昌与思训同时为待诏工画佛道鬼神尢精师子　　蒲虔轨
按十国春秋后蜀蒲虔轨蜀人也着易轨若干卷不知所终　　宋
　　蒲思那
按宋史大食国传太平兴国二年遣使蒲思那等贡方物其从者目深体黑谓之昆仑奴　　蒲显道
按万姓统谱显道阆中人皇佑进士
　　蒲之道
按万姓统谱之道阆中人皇佑进士
　　蒲竑
按万姓统谱竑阆中人皇佑进士
　　蒲冲
按万姓统谱冲阆中人皇佑进士
　　蒲择之
按万姓统谱择之四川制置使
　　蒲宗孟
按宋史蒲宗孟传宗孟字传正阆州新井人第进士调夔州观察推官治平中水灾地震宗孟上书斥大臣及宫禁宦寺熙宁元年改著作佐郎召试学士院以为馆阁校勘检正中书户房兼修条例进集贤校理时三司新置提举帐司官禄丰地要人人欲得之执政上其员帝命与宗孟命察访荆湖两路俄同修起居注直舍人院知制诰帝称其有史才命同修两朝国史为翰林学士兼侍读枢密都承旨张诚一预书局事颇肆横宗孟白其奸帝察其不阿欲大用拜尚书左丞御史论其荒于酒色及缮治府过制罢知汝州逾年加资政殿学士徙亳杭郓三州郓介梁山泺素多盗宗孟痛治之虽小偷微罪亦断其足筋所杀不可胜计方徙河中御史以惨酷劾夺职知虢州明年复知河中还其职帅永兴移大名宗孟厌苦易地颇默默不乐复求河中卒年六十六宗孟趣尚严整而性侈汰藏帑丰每旦刲羊十豕十然烛三百入郡舍他奉养率称是　　蒲卣
按宋史蒲卣传卣字君锡阆州人母任知书里中号任五经卣幼以开敏闻中进士第历利州司户参军三泉主簿知合江金水县通判文州为睦亲宅教授提举湖北京西常平崇宁均田转运使提点湖南刑狱知鼎辽陇宁四州复提举潼州路刑狱累官中大夫卒　　蒲永升
按图画见闻志永升成都人性嗜酒放浪善画水人或以势力使之则嬉笑舍去遇其欲画不择贵贱　　蒲谷按福州府志谷绍兴间特奏名
　　蒲尧章
按福州府志尧章字彦成登绍兴戊辰王佐榜官迪功郎　　蒲尧仁
按福州府志尧仁字彦性尧章之弟登绍兴戊辰王佐榜　　蒲叔献
按万姓统谱叔献南部人举进士为成都漕百姓歌曰运使姓蒲民力可苏召为宗正卿韩胄用事遂请去时论伟之　　蒲规
按万姓统谱规字正臣安岳人有文名为洪雅令始以严治终以仁济人皆德之　　蒲寿晟
按尚友录寿晟咸淳七年知蒲州性俭约于民一毫无所取建曾井汲水二瓶置座右人颂曰曾氏井泉千古冽蒲侯心事一般清　　蒲国宝
按尚友录国宝富顺人开禧中状元入元不仕家贫&#志经史　　金
　　蒲查
按金史蒲查传查自上京梅坚河徙屯天德初为元帅府扎也领猛安皇统间除同知开远军节度使正隆初为中都路兵马判官改安化军节度副使大定二年领行军万户充邳州刺史知军事领本州万户管所屯九猛安军昌武军节度使入为太子少詹事再迁开远军节度使袭伯父骨猛安历婆速路兵马都总管西北路招讨使卒查性廉洁忠直临事能断凡被任使无不称云　　明
　　蒲青
按万姓统谱青长安人永乐举人
　　蒲轮
按万姓统谱轮梦州人宣德九年嘉兴府通判　　蒲钢按万姓统谱钢广东人成化进士
　　蒲泽
按万姓统谱泽字仁伯咸宁人成化进士山西佥事　　蒲雄按泉州府志雄成化间岁贡任教谕
　　蒲福
按陕西通志福咸宁人成化间大祲福倾赀赈济复出米三百石乡民得全活者甚众　　蒲圻
按万姓统谱圻崇庆州人弘治举人
　　蒲宗瑞
按永州府志宗瑞字信之居家孝友正德时以贡授崇善令爱民如子因疾乞休父老攀留车不得行所携止竹箱一肩行李萧然迨抵家启箧止官俸十六金耳乡人共称为清白吏　　蒲凝翠
按万姓统谱凝翠南海人嘉靖乙丑进士
　　蒲国柱
按福州府志国柱晋江人永乐中祖妈奴以功升泉州卫前所试百户宣德初清袭调福州右卫后所万历间国柱袭　　蒲秉权
按永明县志秉权字度之号平若登万历癸丑进士行卷悬国门一时纸贵洛阳至丙辰闱中有怀挟秉权文以进遂裒然冒天下第一人名益藉甚谒选授江西建昌令举卓异拔置吏垣时内监魏忠贤窃弄国柄绅士趋附秉权飞章劾之奏入上震怒廷杖褫职赖辅臣救免丁艰归后累辟起废补西宁兵备道再转肃州宪副所至皆有折冲声积劳被病乃五请始得放归所著有硕薖园集行于世　　蒲秉厚
按永州府志秉厚字在积善事父母岁荐入燕时魏珰擅权遂拂衣归寿至九十三举大宾　　蒲以怿
按永州府志以怿字德台任四川盐亭令转常州别驾摄府篆管吏持藏金数百饷之以怿叱曰丝毫皆民脂膏安得以无名取之以无名入之乎竟却不受事亲能孝终身之慕八十年如一日　　蒲以慎
按永州府志以慎号文台赋性醇笃总角时即究心良知之学以明经授山阴丞致仕归　　蒲以悌
按永州府志以悌以明经授灌阳令不习为吏到官六十日即解绶归性孝友慈和一往笃挚足式景行云　　蒲大顺
按永州府志大顺字达夫少有雅操为诸生廪于庠宗尚阳明良知之学尝谓良知彻天彻地便自浩然学者多从之游称为浩泉先生　　蒲生汶
按淄川县志生汶少孤未尝违母命读书刻苦备历艰辛及登第后任玉田知县闻母病弃官归侍汤药母亡痛哭几绝素羸吐血数斗而卒竟无嗣士论惜之　　蒲生池
按淄川县志生池无极知县祷雨祈晴无不立应邑人刻石识之修葺养济院核其破冒茕独沾实惠焉尝自矢曰此辈米薪尚尔侵&#独不思身后身耶任三年致仕　　蒲兆昌
按淄川县志兆昌字文璧天启辛酉科举人晚侍母病不赴公车抚孤侄如己出生池孙

　狐姓部列传
　　周
　　狐突
按春秋臣传狐突字伯行晋公子重耳外祖父也闵公二年十二月晋侯使太子申生伐东山皋落氏公衣之偏衣佩之金玦突叹曰时事之征也衣身之章也佩衷之旗也故敬其事则命以始服其身则衣之纯用其衷则佩之度今命以时卒閟其事也衣之尨服远其躬也佩以金玦弃其衷也服以远之时以閟之尨凉冬杀金寒玦离胡可恃也梁余子养曰帅师者受命于庙受脤于社有常服矣不获而尨命可知也死而不孝不如逃之太子败狄而反谗言益起卒缢而死重耳夷吾出奔僖公十年晋侯改葬共太子突适下国遇太子太子使登仆而告之曰夷吾无礼余得请于帝矣将以晋畀秦秦将祀余对曰臣闻之神不歆非类民不祀非族君祀无乃殄乎且民何罪失刑乏祀君其图之君曰诺吾将复请七日新城西偏将有巫者而见我焉及期而往告之曰帝许我罚有罪矣敝于韩十五年秦败晋师于韩获晋惠公夷吾及惠公卒怀公命无从亡人期期而不至无赦突之子毛及偃从重耳在秦弗召冬怀公执突曰子来则免对曰子之能仕父教之忠古之制也策名委质贰乃辟也今臣之子名在重耳有年数矣若又召之教之贰也父教子贰何以事君刑之不滥君之明也臣之愿也淫刑以逞谁则无罪臣闻命矣乃杀之卜偃称疾不出曰周书有之乃大明服己则不明而杀人以逞不亦难乎民不见德惟戮是闻其何后之有明年晋人杀怀公　　狐毛
按左传僖公二十七年晋搜于被庐作三军使郄縠将中军郄溱佐之使狐偃将上军让于狐毛而佐之使栾枝将下军先轸佐之　　狐偃
按春秋臣传子犯名偃狐突之子也文公之舅又曰舅犯为晋卿初公子重耳奔狄从者狐偃赵衰颠颉魏武子司空季子里克杀奚齐卓子使屠岸夷告重耳曰国乱民扰得国在乱治民在扰子盍入乎吾请为子鉥重耳告舅犯对曰不可重耳辞焉秦穆公乃使公子絷吊曰寡人闻之得国常于丧失国常于丧公子其图之重耳告舅犯对曰不可父死不得与于哭泣之位其敢有他志以辱君义穆公乃先置公子夷吾过卫卫文公不礼焉出于五鹿乞食于野人野人与之块公子怒欲鞭之子犯曰天赐也稽首受而载之及齐齐桓公妻之公子安之姜曰行也怀与安实败名先王安安而能迁与子犯谋醉而遣之过宋公孙固言于襄公曰晋公子父事狐偃师事赵衰而长事贾佗此三人者实左右之公子居则下之动则咨焉成幼而不倦殆有礼矣树于有礼必有艾襄公从之赠以马二十乘过楚楚子玉请杀之戒王请止偃王曰不可于是怀公自秦逃归秦伯召公子于楚僖公二十四年秦伯纳文公及河子犯以璧授公子曰臣负羁绁从君巡于天下臣之罪甚多矣请由此亡公子曰所不与舅氏同心者有如白水投其璧于河二十五年秦伯师于河上将纳王偃言于晋侯曰求诸侯莫如勤王诸侯信之且大义也继文之业而信宣于诸侯今为可矣晋侯辞秦师而下以师迎王王入于王城与之阳樊温原攒茅之田晋于是始启南阳晋侯始入而教其民二年欲用之子犯曰民未知义未安其居于是出定襄王以示之义入务利民民怀生矣将用之子犯曰民未知信未宣其用于是伐原以示之信公曰可矣子犯曰民未知礼未生其恭于是大搜以示之礼作执秩以正其官民听不惑而后用之出谷戍释宋围一战而霸文之教也晋侯侵曹又伐卫楚救曹卫子玉从晋师晋师退军吏曰以君避臣辱也且楚师老矣何故退子犯曰师直为壮曲为老岂在久乎微楚之惠不及此退三舍避之所以报也我退而楚还我将何求若其不还君退臣犯曲在彼矣退三舍楚众欲止子玉不可四月晋侯次于城濮大败楚师　　狐鞫居
按左传文公二年春秦孟明视帅师伐晋以报殽之役二月晋侯御之先且居将中军赵衰佐之王官无地御戎狐鞫居为右甲子及秦师战于彭衙秦师败绩　　狐射姑
