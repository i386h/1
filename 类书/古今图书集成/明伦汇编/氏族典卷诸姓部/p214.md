<!-- { "loadSidebar": true } -->
按唐书裴漼传漼弟宽宽子谞字士明擢明经调河南参军事虢王巨表署襄邓营田判官母丧居东都会史思明乱逃山谷间思明故宽将德宽旧恩且闻谞名遣捕骑迹获之喜甚呼为郎君伪授御史中丞贼残杀宗室谞阴缓之又尝疏贼虚实于朝贼平除太子中允迁考功郎中代宗幸陕谞徒步挟考功南曹印赴行在为元载沮却拜河东租庸盐铁使时关辅旱谞入计帝召问榷酤利谞久不对帝复问曰臣自河东来涉三百里诚谓陛下轸念元元先访疾苦而乃责臣以利未敢即对拜左司郎中数访政事载忌之出为虔州刺史除右金吾将军德宗新即位以刑名治天下百吏震服时大行将蒇陵事禁屠杀郭子仪家奴宰羊谞列奏帝谓不畏强御善之坐所善诛贬阆州司马俄召为太子右庶子进兵部侍郎至河南尹凡五世为河南谞视事未尝敢当正处以宽厚和易为治卒赠礼部尚书　　裴肃
按唐书裴休传休父肃贞元时为浙东观察使剧贼栗锽诱山越为乱陷州县肃引兵破擒之自记平贼一篇上之德宗嘉美　　裴延龄
按唐书裴延龄传延龄河中河东人干元末为泛水尉贼陷东郡去客江夏华州刺史董晋表署判官稍迁太常博士卢杞秉政引为膳部员外郎集贤院直学士崔造表知东郡度支院召为祠部郎中不待命辄还集贤院宰相张延赏疾其易出为昭应令御史中丞窦参善延龄德宗用参辅政即擢延龄司农少卿会班宏卒假领度支延龄素不善财计乃广钩距取宿奸老吏与谋以固帝幸俄以户部侍郎为真是时陆贽为宰相极论其谲妄不可任帝以为排娼愈益厚延龄延龄恃得君嫚骂迩臣时人侧目属疾卧第帝念之使者日三辈往死年六十九赠太子太傅上柱国元和中有司谥曰缪　　裴向
按唐书裴遵庆传遵庆子向字傃仁以荫得调建中初李纾为同州刺史奏署判官李怀光叛河中使其将赵贵先筑垒于同州纾奔奉天而向领州务诣贵先垒开谕之贵先降累为栎阳渭南太守课皆第一擢户部员外郎以吏部尚书致仕卒子寅　　裴玢
按唐书裴玢传玢五世祖纠本王疏勒武德中来朝拜鹰扬大将军封天山郡公留不去遂籍京兆玢初事金吾将军论惟明为傔力德宗在奉天以功封忠义郡王从惟明镇鄜坊署牙将后节度使王栖曜卒以同州刺史刘公济领节度擢玢为司马逾年公济卒乃授玢节度使元和三年徙山南西道七年卒　　裴倩按唐书裴行俭传行俭子光廷光廷子稹稹子倩字容卿历信州刺史代第五琦为度支郎中卒谥节　　裴佶按唐书裴耀卿传耀卿子综综子佶字弘正第进士补校书郎授蓝田尉帝幸梁佶奔见行在授补阙李怀光以河中叛佶建议请讨帝深器之历迁谏议大夫黔中观察使历同州刺史中书舍人迁尚书右丞改吏部侍郎以工部尚书卒　　裴&#
按唐书裴&#传&#字弘中绛州闻喜人擢进士第补美原尉四迁考功员外郎宪宗元和初召入翰林为学士再迁中书舍人李吉甫罢乃拜&#中书门下平章事加集贤殿大学士帝在殿中常呼&#官而不名&#为学士时引李绛崔群与同列及相又擢韦贯之裴度知制诰李夷简御史中丞皆踵蹑为辅相号多臣自它选任罔不精明人无异言士大夫不以&#年少柄用为嫌故元和之治百度修举五年暴风痹居三月益痼乃罢为兵部尚书卒　　裴均
按唐书裴行俭传行俭子光廷光廷孙倩子均字君齐以明经为诸暨尉张建封镇濠寿表团练判官时李希烈以淮蔡叛建封扞贼均参赞之以劳加上柱国袭正平县男迁累膳部郎中擢荆南节度使行军司马就拜荆南节度使刘辟叛均发精甲三千逆击之加检校吏部尚书初均与崔太素俱事中人窦文场太素尝晨省文场入卧内自谓待己至厚徐观后榻有频伸者乃均也元和三年入为尚书右仆射判度支俄检校左仆射同中书门下平章事为山南东道节度使累封郇国公以财交权幸将相凡十余年卒　　裴度
按唐书裴度传度字中立河东闻喜人贞元初擢进士第补校书郎调河阴尉迁监察御史武元衡帅西川表掌节度府书记召为起居舍人元和六年知制诰久之进御史中丞王师讨蔡以度视行营诸军还奏攻取策与帝意合进兼刑部侍郎李师道谋缓蔡兵伏盗刺用事大臣击度伤首议者欲罢度安反侧帝怒拜中书侍郎同中书门下平章事由是讨贼益急十二年宰相李逢吉建言饷亿烦匮宜休师唯度请身督战即拜淮西宣尉招讨处置使未几李诉缚吴元济度入朝进弘文馆大学士晋国公复知政事程异皇甫鏄以言财赋幸俄得宰相度三上书极论不可帝不纳纤人始得乘罅以检校尚书右仆射为河东节度穆宗即位进检校司空朱克融王廷凑乱河朔加度镇州行营招讨使度入贼境数斩将以闻时元稹显结宦官惮度复当国因经置军事数居中持梗度上书痛暴稹过恶帝诏度由太原朝京师议者交口请相度乃以本官兼中书侍郎平章事权佞侧目谓李逢吉险贼善谋可以构度共讽帝召逢吉还拜兵部尚书度居位再阅月果为逢吉所间罢为左仆射山南西道节度使夺平章事宝历二年度请入朝诏复使辅政帝崩定策诛刘克明等迎立江王是为文宗加门下侍郎度自见功高位极不能无虑稍诡迹避祸于是牛僧孺李宗闵同辅政娼度勋业久居上即白帝出为山南东道节度使八年徙东都留守俄加中书令度不复有经济意乃治第东都作别墅号绿野堂与白居易刘禹锡为文章不问人间事而帝知度神明不衰开成二年复以本官节度河东三年以病&#还东都真拜中书令使者及门而度薨谥文忠五子识谂知名　　裴寰
按唐书裴度传宣徽五坊小使方秋阅鹰狗所至挠官司厚得饷谢乃去下邽令裴寰才吏也不为礼因构寰出丑言送诏狱当大不恭宰相武元衡婉辞诤帝怒未置度见延英言寰无辜帝恚曰寰诚无罪杖小使小使无罪且杖寰度曰责若此固宜第寰为令惜陛下百姓安可罪帝色霁乃释寰　　裴潾
按唐书裴潾传潾本河东闻喜人笃学善隶书以荫仕元和初累迁左补阙擢起居舍人帝喜方士而柳泌为帝治丹剂求长年帝御剂中躁病渴潾谏帝怒贬江陵令穆宗立泌等诛召潾再迁刑部郎中久之由给事中为汝州刺史越法杖人辄死以太子左庶子分司东都迁左散骑常侍集贤殿学士改刑部侍郎为华州刺史召拜兵部侍郎出为河南尹复还旧官卒赠户部尚书谥曰敬潾以道自任悉心事上疾党附不为权近所持　　裴行立
按唐书裴守真传守真曾孙行立重然诺学兵有法母亡泣血几毁以军劳累授沁州刺史迁卫尉少卿口陈愿治民试一县自效除河东令由蕲州刺史迁安南经略使徙桂管观察使黄家洞贼叛行立讨平之俄为安南都护召还道卒年四十七赠右散骑常侍　　裴航
按传奇唐长庆中有裴航秀才经蓝桥驿道渴求浆见女子云英愿纳厚礼娶之访得玉杵臼更为捣药百日仙姬迎航往一大第就礼遂遣航将妻入玉峰洞中饵绛雪琼英之丹神化自在超为上仙　　裴寅
按唐书裴遵庆传遵庆子向向子寅官累御史大夫子枢　　裴乂
按唐书裴坦传坦父乂福建观察使
　　裴严
按万姓统谱严寿春人举贤良方正策第一拜拾遗辞章峭丽迁驾部郎中知制诰太和五年以太常少卿权京兆尹强干不阿贵势后为翰林学士　　裴坦
按唐书裴坦传坦字知进隋营州都督世节裔孙及进士第沈传师表置宣州观察府召拜左拾遗史馆修撰历楚州刺史令狐绹当国荐为职方郎中知制诰再进礼部侍郎拜江西观察使华州刺史召为中书侍郎同中书门下平章事不数月卒坦性简俭子取杨收女赍具多饰金玉坦令撤去曰乱我家法世清其概　　裴夷直
按唐书张孝忠传裴夷直字礼卿婞亮第进士历右拾遗累进中书舍人武宗立夷直视册牒不肯署乃出为杭州刺史斥欢州司户参军宣宗初内徙复拜江华等州刺史终散骑常侍　　裴识
按唐书裴度传度子识字通理性敏悟凡经目未始忘推荫补京兆参军擢累大理少卿王师讨刘稹为供军使稹平改司农卿进湖南观察使入拜大理卿袭晋国公半封为泾原节度使时蕃酋尚恐热上三州七关列屯分守宣宗择名臣以识帅泾原毕諴帅邠宁李福帅夏州帝亲临遣识至治堡障整戎器开屯田初将士守边或积岁不得还识与立戍限满者代亲七十近戍由是人感悦加检校刑部尚书徙凤翔忠武天平邠宁灵武等军进检校尚书右仆射灵武地斥卤无井识誓神而凿之果得泉历六节度所&#皆有可述卒赠司空谥曰昭　　裴谂
按唐书裴度传度子谂有文藉荫累官考功员外郎宣宗访元和宰相子思度勋望故待谂有加为翰林学士累迁工部侍郎诏加承旨适会帝幸其院谂即称谢帝曰可归与妻子相庆取御奁果以赐谂举衣跽受帝顾宫人取巾裹赐之后为太子少师封河东郡公黄巢盗国迫以伪官不从遇害　　裴休
按唐书裴休传休字公美孟州济源人操守严正擢进士第举贤良方正异等历诸府辟署入为监察御史更内外任至大中时以兵部侍郎领诸道盐铁转运使六年进同中书门下平章事奏宰相论政自为记付史官进中书侍郎秉政凡五岁罢为宣武军节度使封河东县子久之由太子少保分司东都复起历昭义河东凤翔荆南四节度卒年七十四赠太尉休不为皦察行所治吏下畏信能文章书楷遒媚有体法为人酝藉进止雍闲宣宗尝曰休真儒者　　裴枢按唐书裴遵庆传遵庆子向向子寅寅子枢字纪圣咸通中第进士杜审权镇河中奏署幕府再迁蓝田尉宰相王铎知之遂直弘文馆铎罢枢久不调从僖宗入蜀擢殿中侍御史中和初铎为都统表署郑滑掌书记龙纪初进给事中改京兆尹出为歙州刺史迁右散骑常侍为汴州宣谕使枢素与朱全忠相结纳故全忠听命修贡献不绝昭宗悦迁兵部侍郎时崔引亦倚全忠专朝柄因与枢善俄以户部侍郎同中书门下平章事哀帝嗣位柳璨方用事全忠以牙将张廷范为太常卿枢持不下全忠怒贬泷州司户参军遣人杀之白马驿投尸于河　　裴贽
按唐书裴坦传坦从子贽字敬臣及进士第擢累右补阙御史中丞刑部尚书昭宗引拜中书侍郎兼本官同中书门下平章事寻兼户部尚书帝幸凤翔为大明宫留守罢俄进尚书左仆射以司空致仕朱全忠将篡贬青州司户参军杀之　　裴璩
按万姓统谱璩谞之从曾孙也干符四年为浙江镇海节度使值浙西狼山镇遏使王郢作乱璩密招其党朱实降之散其从六七十人郢奔明州五年曹师雄寇湖州璩遣兵击破之后官太师　　裴觉
按万姓统谱觉长安人光启中为杭州刺史属董昌作乱兵兴道阻觉遂留家于杭子坚仕吴越钱氏累官至丞相　　裴子云
按尚友录子云新乡令邑人王恭戍边留牸牛六头于舅李琎家五年产犊三十头恭还索牛琎曰尔牛已死其半止还三头恭诉之子云收入狱捉琎至曰贼盗牛三十头藏尔庄内即拷之琎急曰我牛实外甥牸所生于是以五头酬琎余尽还恭　　裴质
按尚友录质幼有相者曰当饿死一日游香山寺有妇人以父被罪假得玉带犀带以赂津要置于栏楯忘收去质拾得访所失还之后相者复见曰必有阴德及物前途万里非所知也后大贵

　莱姓部列传
　　商
　　莱朱
按孟子注莱朱汤贤臣仲虺是也
　　周
　　莱驹
按左传文公二年战于殽也晋梁弘御戎莱驹为右战之明日晋襄公缚秦囚使莱驹以戈斩之囚呼莱驹失戈狼曋耿戈以斩囚禽之以从公乘遂以为右　　汉　　莱章
按郑樵通志汉有莱章
　　明
　　莱从善
