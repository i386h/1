<!-- { "loadSidebar": true } -->
按宋史甘昭吉传昭吉字佑之开封人初以内侍殿头为英韶州巡检捕盗有功再迁内殿崇班京东路都巡检齐州武卫小校冯坦率营卒突入州厅事欲为变昭吉单骑驰谕令推首恶自赎执十余人立杀之州以无事特迁供备库副使后迁入内副都知英宗即位之夕昭吉直禁中翊卫有劳自文思副使超迁供备库使康州刺史以左龙武军大将军致仕卒昭吉敦实缜密人士称之　　甘庭珪
按吉安府志庭珪由丰徙建昌登绍兴五年进士佥判吉州因家永新之逢桥　　甘&#
按宋史甘&#传&#内侍省押班泽之子泽死&#累迁亦至押班干道中帝颇亲&#&#以此用事为入内押班士大夫无耻者争附之&#用事二十年招权市贿后帝察其奸遂抵之罪籍其赀竟以废死　　甘昺
按宋史甘&#传&#弟昺淳熙末干办内东门司光宗朝累迁至保康军承宣使提举佑神观庆元初为内侍省都知帝过寿康宫昺有力焉　　甘同叔
按南昌郡乘同叔字叔异丰城人力学精思工于诗咏淳熙进士参桂州民曹摄荔浦县有节轩集若干卷同邑邓元与同叔齐名论者谓邓之天才甘之学力皆人所难到　　甘梦英
按万姓统谱梦英登进士调古田簿选为刑部郎平反冤狱直声大振贾似道为相上书陈淮襄攻守策不报弃官归　　甘泳
按万姓统谱泳字泳之崇仁人读书不拘绳尺尢工于诗称之者谓高不诞深不晦直不近劲不粗全体似李贺而不涉于怪怪奇奇尝试杂言一首凡一千四百字随事起义随义炼句古今大篇未或过之泳性刚正不与时俯仰平生不娶如林和靖元至元庚寅卒所作甚富鳌溪刻本凡七百三十余篇号东溪集　　元
　　甘天付
按南宁府志天付至治癸亥以明经荐授横州路儒学提举教化有方风俗丕变　　甘楚枋
按九江府志楚枋德化人学通五经有盛名于世元兴以明经进士屡为江浙湖广河南行省典试官称为得人后官五冈县令　　明
　　甘惟寅
按南昌郡乘惟寅字孔肃丰城人元季同弟仲肃从进士陈植讲学于龙光书院与邑人朱善刘秩为友交相砥砺知县林弼尝称之曰识之正志之定随所遇安其命有樗栎集洪武间屡荐不起　　甘镛
按湘阴县志镛洪武初举人才授本学司训屡官迁北京监察御史号慎独斋有诗集数卷藏之于家六世孙灼号两湖为人端谨正大读书忘寒暑昼夜清材博学中靖嘉己酉乡试而卒　　甘友信
按南雄府志友信保昌人家贫力学有志节登洪武乙丑进士后坐累谪戍楚雄用荐起为瑞州训导诲诸生从事根本毋尚浮华士习为之一变在瑞十八年人仰其德祠于学宫　　甘霖
按高淳县志霖字沛之洪武二十九年以荐召入高皇帝见其状貌异之问其名曰甘霖因曰浙大旱汝往霖之授左参政同僚属祈祷大雨随至欢声四起居二年以病乞归至永乐初文皇帝靖难师至录旧绩擢江南布政使霖抗节不屈同御史董镛叶希贤魏冕求死从容就戮　　甘田
按万姓统谱田丰城人永乐进士
　　甘瑛
按万姓统谱瑛丰城人正统间知嘉兴府事兴学校举废坠时军卫横取其弊日甚瑛奏革之海门山民恃险为非瑛复奏移近地而籍废寺之田给焉　　甘元隽按万姓统谱元隽字舜登任定教谕升知县耿介不阿不能善事上官遂罢归行李萧然杜门谢客手不释卷　　甘华
按万姓统谱华江西丰城人成化闲知冠县法令严肃吏民畏服修城郭展学基六年升济宁知州　　甘泽按万姓统谱泽开州人号东阁先生与其弟润俱以纯孝称并蒙旌表　　甘莹
按蕲州志莹字德辉别号玉子中成化戊子乡试授福建福宁州知州视篆未浃旬而卒平生涉猎经史百氏工诗章乐府尢尚气节操履亦不苟所著有漫兴经学之余风月闲情诸稿藏于家　　甘振
按广西通志振字大声桂平人幼以孝闻弘治九年进士为南京户部主事历员外郎清慎自将尚书而下交誉之使往扬州监收船料适贵人过扬有所干请振正色语之曰此国法也君胡可干吾听且连坐矣其人咈然去振遂移疾自免尚书谓振曰何忽遽&#振对曰家有老母以不能远涉将之与俱顾日趣就官重违母意不得不赴幸而苟全犹缺侍养一挂罪网将置母何地语讫泣数行下尚书知不可夺听之去道中闻母卒伏号几绝因而呕血家人延医治之久乃得愈服满不复仕屏居白石山学者执经就讲及移渡南就讲者益众　　甘棠
按蕲州志棠字茂夫正德癸酉领乡荐授云南师宗州所治皆夷能于羁縻之中不失控制之法升河南嵩府长史卒　　甘公亮
按万姓统谱公亮字君乘永新人正德戊辰进士历知府　　甘为霖
按万姓统谱为霖字公望富阳人嘉靖癸未进士历官工部尚书　　甘茹
按濮州志茹字征甫四川富顺人嘉靖丁未进士历官山东按察司副使性恬淡薄宦情每有山林之想方携家至任未久偶游泰山夜宿梦神曰可以归矣次日登日观峰挂冠其上不告妻子促驾而西　　甘一骥按万姓统谱一骥丰城人隆庆戊辰进士
　　甘士价
按江西通志士价字维藩信丰人万历丁丑进士初令黟县以廉能调丹阳以卓异召为御史和衷一疏大为中外所推诩比阅三关励将饬戎条议皆硕画按楚值岁俭赈救有方再按三吴植弱锄强鸷横敛缩进大理寻命抚两浙厘奸兴利召入为大理卿方候代而奄逝　　甘大华
按黄陂县志大华崇义里人幼丧父孝事母母病割股尝粪既丧庐墓三年按台屡奖之　　甘禹
按湘阴县志禹仲御之子也父病笃禹祷于神祈以身代衣不解带几至骨立父思肉食因割股啖之病立起　　甘浚
按湘阴县志浚字子舜邑廪生性至孝母病笃稽首吁天割左股烹之以进疾乃愈浚亦无恙　　甘望鲁
按麻城县志望鲁幼为人牧奋志攻苦研穷朱程之学卒成大儒以黄陂有二程望鲁台因以自号遗命其子死必葬我陈季常之侧邑人从之
　三姓部汇考
凌迪知万姓统谱
　　三姓
三见姓苑

　盐姓部汇考
郑樵通志
　　平声
盐氏见姓苑望出北海

　廉姓部列传
　　周
　　廉洁
按史记仲尼弟子列传廉洁字庸
注
郑元曰卫人
　　廉颇
按史记廉颇蔺相如列传廉颇者赵之良将也赵惠文王十六年拜为上卿以勇气闻于诸侯蔺相如者赵人也为赵宦者令缪贤舍人赵惠文王时得楚和氏璧秦昭王闻之使人遗赵王书愿以十五城请易璧赵王求人可使报秦者缪贤曰臣舍人蔺相如可使赵王于是遣相如奉璧西入秦秦王舍相如广成传舍相如度秦王决负约乃遣其从者怀璧从径道亡归璧于赵谓秦王曰臣恐王负赵令人持璧归间至赵矣秦王与群臣相视而嘻相如归赵王以为贤拜为上夫其后秦伐赵秦王使使者告赵王欲与王为好会于西河外渑池赵王畏秦欲毋行廉颇蔺相如计曰王不行示赵弱且怯也赵王遂行相如从与秦王会渑池秦王酒酣请赵王鼓瑟相如因请秦王击秦之群臣请以赵十五城为秦王寿相如亦请以秦之咸阳为赵王寿秦王竟酒终不能加胜于赵既罢归国以相如功大拜为上卿位在廉颇之右廉颇曰我为赵将有攻城野战之大功而蔺相如徒以口舌为劳而位居我上且相如素贱人吾羞不忍为之下宣言曰我见相如必辱之相如闻不肯与会于是舍人谏相如相如曰强秦之所以不敢加兵于赵者徒以吾两人在也今两虎共斗其势不俱生吾所以为此者以先国家之急而后私雠也廉颇闻之肉袒负荆至相如门谢罪卒为刎颈之交后赵奢破秦军阏与下赵惠王赐奢号为马服君与廉颇相如同位赵惠文王卒子孝成王立七年秦与赵兵相距长平时赵奢已死而蔺相如病笃使廉颇将攻秦秦数败赵军赵军固壁不战秦数挑战廉颇不肯赵王信秦之间言以赵括为将代廉颇赵括军败秦兵遂围邯郸赖楚魏诸侯来救乃得解而燕举兵击赵赵使廉颇将击大破燕军燕割五城请和赵以尉文封廉颇为信平君为假相国赵孝成王卒子悼襄王立使乐乘代廉颇廉颇怒攻乐乘乐乘走廉颇遂奔魏之大梁廉颇居梁久之魏不能信用赵以数困于秦兵赵王思复得廉颇廉颇亦思复用于赵赵王使使者视廉颇尚可用否廉颇之仇郭开多与使者金令毁之赵王遂不召楚闻廉颇在魏阴使人迎之廉颇一为楚将无功廉颇卒死于寿春　　汉
　　廉褒
按后汉书廉范传范曾祖褒成哀间为右将军　　廉丹按汉书王莽传莽立太子置师友各四人博士中郎将廉丹为御侮代戴参为宁始将军以破索卢恢等进爵为公与赤眉战死莽赐谥果公按丹范
之祖父

　　后汉
　　廉范
按后汉书廉范传范字叔度京兆杜陵人赵将廉颇之后也世为边郡守曾祖父褒祖父丹皆有名前世范父遭丧乱客死于蜀汉范遂流寓西州西州平归乡里年十五辞母西迎父丧归葬服竟诣京师受业事博士薛汉京兆陇西二郡更请召皆不应永平初陇西太守邓融备礼谒范为功曹会融为州所举案范知事谴难解欲以权相济乃托病求去东至洛阳变姓名求代廷尉狱卒居无几融果征下狱范遂得卫侍左右尽心勤劳融死身自将车送丧至南阳葬毕乃去后辟公府会薛汉坐楚王事诛故人门生莫敢视范独往收殓之由是显名举茂才数月再迁为云中太守后频历武威武都二郡太守随俗化导各得治宜建初中迁蜀郡太守在蜀数年坐法免归乡里卒于家　　廉公谔
按万姓统谱公谔堂邑人为莱芜令民歌曰甑釜生尘鱼境内安以乐昔闻范史云今见廉公谔累迁司农少卿出知滑州治声流闻于时　　唐
　　廉坦
按万姓统谱坦相城人进兵破贺兰道明死节　　宋　　廉复
按章丘县志复不知何许人少时曾一应举年四十始卜庐于绣江之侧诵易种竹优游不仕友人王文恪公欲荐于朝复为力止之治平中诏求遗逸刺史王才叔将迫复行复固不肯而阴荐其弟子胡鄢以自免年九十余卒里人李格非为之序立碑绣江之岸　　廉义
按万姓统谱义元丰进士
　　廉禄
按万姓统谱禄元丰进士
　　廉布
按图绘宝鉴布字宣仲山阳人张邦昌之婿工画墨竹　　廉操毅
按万姓统谱操毅昌州人登科
　　廉嗣复
按万姓统谱嗣复赵州人登科
　　元
　　廉希宪
按元史廉希宪传希宪字善甫布鲁海牙子也幼魁伟举止异凡儿世祖为皇弟希宪得入侍恩宠殊绝岁甲寅世祖以京兆分地命希宪为宣抚使及世祖即位以希宪为中书右丞行秦蜀省事进拜平章政事还京师进拜中书平章政事至元元年丁母忧率亲族行古丧礼勺饮不入口者三日恸则呕血不能起寝卧草土庐于墓傍未几有诏夺情起复希宪虽不敢违旨然出则素服从事入必缞绖及丧父亦如之七年诏释京师系囚西域人匿赞马丁用事先朝资累巨万为&#家所告系大都狱既释之矣怨家诉于帝希宪入见以诏书为言帝曰诏释囚耳岂有诏释匿赞马丁耶对曰不释匿赞马丁臣等亦未闻有此诏帝怒乃与左丞相耶律铸同罢十一年诏起希宪为北京行省平章政事十二年右丞阿里海牙下江陵请命重臣镇之帝急召希宪还使行省荆南希宪至镇通商贩兴利除害兵民安堵十四年近臣董文忠言希宪病即召还江陵民号泣遮道留之不得相与画像建祠希宪还囊&#萧然琴书自随而已十七年卒大德八年谥文正子六人　　廉希贤
