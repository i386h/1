<!-- { "loadSidebar": true } -->
按万姓统谱端益金华人建炎初张邦昌手书至虹县令以下迎拜宣读如常式端益为武尉独不屈膝事定向子諲言于朝为易文资　　徐光实
按万姓统谱光实字德充晋江人瞻之从弟建炎中第进士知海盐县狱囚值岁旦与告归省吏白恐亡去为累曰我以诚遣彼必不以伪应囚感泣皆如期而至知英州受代以月五日郡例新旧守并支俸光实谓已替则不事俸可两给乎拒不受徙连州清俭如初　　徐存
按万姓统谱存字存叟江山人受业于杨时隐居教授号逸平翁从学者至千余人所著有五经讲义等书　　徐立之
按万姓统谱立之字植夫登州人绍圣初登进士靖康之变扈驾南幸丞相吕颐浩礼遇之及秦桧当国乞祠居鄞徜徉闾闬三十年积官至朝散大夫卒赠开府仪同三司　　徐人杰
按万姓统谱人杰玉山人绍兴初进士廷对惟以复仇为言忤秦桧意遂辞归平生不治生产没之日惟图书数箧而已所著有易传春秋发微及文集数卷　　徐诩按浦城县志诩字元敏绍兴二十一年进士调会稽主簿再任上元县丞时韩仲通为守荐知龙泉县岁饥发常平仓赈民民以不饥除提辖行在榷货务都茶&#以课额增羡召对授监察御史迁成都路转运判官宽民节用财计以充移知遂宁府知泉州至上饶改除江东转运使卒有东野居士集四十卷　　徐庭筠按宋史徐中行传中行子庭筠童丱有志行事父兄孝友天至居丧毁甚既免丧犹不忍娶者十余年秦桧当国科&#尚谀佞试题闻中兴歌颂庭筠叹曰今日岂歌颂时耶疏其未足为中兴者五见者尤之庭筠曰吾欲不妄语而敢欺君乎有诏举人尝五上春官者予岳祠庭筠适应格所亲咸劝之庭筠曰吾尝草封事谓岳庙冗禄无用既心非之可躬蹈耶其学以诚敬为主居无惰容喜无戏言不事缘饰不苟臧否尤袤为守闻其名遣书礼之一日巾车历访旧游徜徉几月感微疾归端坐瞑目而逝年八十有五　　徐梦莘按宋史徐梦莘传梦莘字商老临江人幼慧耽嗜经史下至稗官小说寓目成诵绍兴二十四年举进士历官为南安军教授改知湘阴县寻王管广西转运司文字时朝廷议易二广盐法遣广西安抚司干官胡廷直与东西漕臣集议于境梦莘议与廷直不合廷直以客贩变法得为转运使梦莘以梗法罢网罗旧闻为三朝北盟会编帝闻而嘉之擢直秘阁开禧元年卒年八十二　　徐次铎
按尚友录次铎东阳人负才尚气登绍兴间进士通判衢州尝仿周礼作汉官又作唐书传注补注音训三百卷中兴兵防事类留西府　　徐
按尚友录字吉卿西安人甫冠登第绍兴间金主亮遣使请和以为馆伴使金使入不肯以书授中使径前夺书以进金使气大沮上嘉之孝宗即位高宗语之曰是尝手夺国书者累官吏部尚书　　徐时动按万姓统谱时动丰城人师事胡安国遂传其学以归第绍兴进士为虔州教官改吉州无何以疾辞遂不复仕乃以平日所得于师者演绎述为孟子说四十卷师门答问三卷　　徐履
按万姓统谱履字子云瑞安人倜傥有大志绍兴中省试第一秦桧欲以女妻之及廷对乃徉狂不答一字遂置甲末后官至朝请郎不染于秦氏时人高之　　徐椿年按万姓统谱椿年字寿卿登绍兴进士任宜黄县簿从张九成学日闻其所未闻所著有双溪集尚书本义论语解诸书　　徐
按万姓统谱&#字温甫高宗朝进士授辰州教授为删定编修转池州通判有美政寻致仕三上宰相书皆道义之言所著有语孟易解学者多宗其说号止斋先生　　徐骧
按万姓统谱骧字士龙浦城人刻意问学居太学时二帝北狩上书行在所朝奏暮召会有沮之者卒不用其言然识者皆服骧之先见太学初兴就试者万人学官以天地明察为论题骧冠多士丞相秦桧邀骧与其弟游骧辞不赴以疾请祠　　徐寅
按万姓统谱寅字协恭立之子以荫补官中法科为福建路检法审覆囚牍驳正冤抑孝宗除大理正历知扬州修筑高邮等处堤岸后知台州革秋苗伪钞去军士虚籍擢广东提刑卒于官　　徐藏
按吴县志藏字子礼林子由进士知饶州以亲远奏便养干道初改知江阴军二年奏本军地狭民贫有续添认纳临安府买绸绢四千余匹兼之累遭大水百姓&#&#困此重敛上为蠲八之五三年改浙东提举常平五年知秀州藏有学尤善汉隶书　　徐谊
按宋史徐谊传谊字子宜一字宏父温州人干道八年进士累官太常丞知徽州移提举浙西常平守右司郎中迁左司宁宗即位迁检正中书门下诸房公事兼权刑部侍郎进权工部侍郎知临安府赵汝愚雅器谊除授建明多咨访谊随事裨助不避形迹韩胄出入禁中无度谊密启汝愚无计防之乃直面讽胄胄疑将排己首谒谊退束装冀谊还谒谊不往彭龟年论胄罪状胄疑汝愚谊知其情益怨恨以御史刘德秀胡纮疏责谊惠州团练副使南安军安置移袁州又移婺州久之许自便复官提举崇道观起守江州加集英殿修撰升宝谟阁待制移知建康府兼江淮制置使移知隆兴府卒谥忠文　　徐纲按万姓统谱纲字希颜为太学生时当轴力主和议纲率同志疏六事上献有决策亲征及诛误国奸臣之语皆诸老大臣所不敢言者人为危之旋升补上舍干道八年擢第历汉阳教官监惠民局淮西总幕改秩宰江阴岁旱邻境流移踵至先条画利害申诸台郡劝分发廪分&#便籴尽革吏奸全活甚众入授文思院先是纲着史论百篇及边防兵政十六事匦进沮于不乐者至是发稿益以樵歌八事载进给舍合辞称赏又以不事私请寝不报于是力丐祠添倅湖州淮东幕雅志泉石竟奉祠归里　　徐钺
按万姓统谱钺字武叔永嘉人父凡号休翁钺慷慨急义后进有不善或面折不忌人莫不畏之及群居赋诗饮酒无少长咸与倾尽襟度豁如干道辛卯岁大饥米斗至五六百钱守臣讳言钺独以书抵朝中旧言之丞相以闻孝宗矍然曰永嘉乐土何可使至此趋罢守臣即命出浙东常平米赈济至今诵之　　徐应龙按宋史徐应龙传应龙字允叔淳熙二年第进士调衡州法曹湖南检法官潭获劫盗首谋者已系狱妄指逸者为首提刑卢彦德欲置逸盗于法应龙力与之辨彦德不能夺闻者多其有守交荐之改秩知瑞州高安县主淮西机宜文字知南恩州陈自强当国乃旧同舍应龙丐雷州而去召监都进奏院迁国子博士守工部员外郎进户部侍郎迁国子司业兼实录院检讨官崇政殿说书守秘书少监兼权工部侍郎迁吏部侍郎进刑部尚书兼侍读应龙在讲筵多指陈时政宰相史弥远恶之免侍读未几兼太子詹事徙吏部尚书以焕章阁学士提举嵩山崇福宫嘉定十七年卒赠开府仪同三司谥文肃　　徐得之
按宋史徐梦莘传梦莘弟得之字思叔淳熙十年举进士部使者以廉吏荐以通直郎致仕　　徐侨
按宋史徐侨传侨字崇甫婺州义乌人淳熙十四年举进士调上饶主簿入为秘书省正字校书郎兼吴益王府教授直宝谟阁江东提点刑狱以迕丞相史弥远劾罢绍定中告老得请端平初被召迁秘书少监太常少卿金使至侨以无国书宜馆之于外迕丞相意力&#休致帝谕留甚勤迁工部侍郎辞益坚遂命以内祠侍读不得已就职遇事尽言以疾申前请乃以宝谟阁待制奉祠卒谥文清侨所学一以真践实履为尚其守官居家清苦刻厉之操人所难能也　　徐龟年按万姓统谱龟年崇德人淳熙末举进士累官监察御史抗疏言士大夫之邪正实关风化之美恶以直华文阁知温州改徽州致仕弟逢年亦登进士居官有能名　　徐似道
按万姓统谱似道字渊子天台人少负才名为吴江尉受知范成大及为秘书少监闻弹疏以舟载菖蒲数盆书两箧翩然引去道间争望之若神仙然　　徐瑄按万姓统谱瑄字纯中定子奉贺光宗即位表补将仕郎试中法科由评事积迁朝奉大夫大理寺卿会济邸狱兴史弥远嘱其附会贼杀无辜且啖以美官瑄守不从遂削官谪道州徙象州卒端平改元侍御史王遂请加褒赠诏复元官赠集英殿修撰升擢庶子仍补二子官　　徐邦宪
按宋史徐邦宪传邦宪字文子婺州义乌人幼&#悟从陈傅良究名物义理以通史传百家之书绍熙四年试礼部第一人登进士第三迁为秘书郎韩胄开兵端无敢议其非者邦宪独首言之丐外知处州再岁召还又上胄书胄嗾御史徐楠击之鑴秩罢祠未几复官除江西宪改江东漕以户部郎为淮西总领胄已诛尚书倪思举邦宪自代召对除尚右郎兼太子侍讲除左司为金贺正使接伴除宗正少卿权工部侍郎知临安府丐祠知江州奏丐郡得节制屯戍兵以宝谟阁待制致仕卒于官谥文肃　　徐元杰按宋史徐元杰传元杰字伯仁信州上饶人幼&#悟诵书日数千言闻陈文蔚讲书铅山往师之后师事真德秀绍定五年进士及第签书镇东军节度判官厅公事嘉熙二年召为秘书省正字迁校书郎时谏官蒋岘方力排之遂力请外不许三年迁著作佐郎兼兵部郎官以疾辞差知吉安州辞召赴行在奏事辞益坚淳佑元年差知南剑州母忧去官众遮道跪留既免丧授侍左郎官兼崇政殿说书每入讲必先期斋戒拜将作监进扬雄大匠箴陈古节俭未几兼右司郎官拜太常少卿兼给事中国子祭酒权中书舍人杜范入相延议军国事为书无虑数十所言皆朝廷大政六月朔轮当侍立以暴疾谒告特拜工部侍郎随乞纳禄诏转一官致仕夜四鼓遂卒已而太学诸生伏阙诉其为中毒台谏交疏论奏二子直谅直方乞以恤典充赏格有旨付临安府逮医者鞫治狱迄无成帝悼念不已赐谥忠愍　　徐凤
按浦城县志凤字子仪登庆元二年进士除漳浦主簿嘉定十二年召对时山东诸帅新立功未见拔扈状凤言虎不纵之山林而豢之家庭久将噬人宜亟置部落而少其力亹亹几万言切中时病历事宁宗理宗出入翰苑屡进嘉猷官至秘书少监直学士院卒　　徐天麟
按宋史徐梦莘传梦莘从子天麟字仲祥开禧元年进士调抚州教授历湖广总领所干办公事临安府教授浙西提举常平司干官主管礼兵部架合宗学谕武学博士轮对言人主当持心以敬奉祠仙都观通判惠潭二州权英德府权发遣广西转运判官所至兴学明教有惠政既谢官作亭萧滩之上画严子陵像而事之　　徐逢年
按万姓统谱逢年字耕老髫&#超轶不群读书通夕不寐弱冠举胄监入太学试辄中前列登开禧乙丑第分教江阴鼎新讲堂植规条严课试日陶月化作成士习时蒋重珍赵发肄业郡庠一见赏其器识优加奖励处以学职癸未廷唱名声振赫逢年适守官京局皆执门生礼以谢朝绅荣之己丑改秩知于潜倅信州岁饥籴贵信为乐土请弛遏籴禁诗有贤侯作意苏民瘼当念比邻有馁人旋改祠而归　　徐范
按宋史徐范传范字彝父福州候官人少孤刻苦授徒以养母与兄同举于乡入太学丞相赵汝愚去位祭酒李祥博士杨简论救之俱被斥逐同舍生叩阍上书范亦书名书奏胄大怒各送五百里编管范谪临海与兄归同往禁锢十余年登嘉定元年进士第授清江县尉辟江淮制置司准备差遣差主管户部架阁改太学录迁国子监主簿&#外添差通判泽州湖湘大旱振救多所裨益知邵武军寻召赴行在迁国子监丞徙太常丞权都官郎官改秘书丞著作郎起居郎兼国史编修实录检讨以朝奉大夫致仕卒赠朝请大夫集英殿修撰　　徐清叟
