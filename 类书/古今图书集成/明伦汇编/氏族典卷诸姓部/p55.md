<!-- { "loadSidebar": true } -->
按宋史綦崇礼传崇礼字叔厚高密人后徙潍之北海祖及父皆中明经进士科崇礼幼&#迈入太学登重和元年上舍第调淄县主簿为太学正迁博士改宣教郎秘书省正字除工部员外郎寻为起居郎摄给事中召试政事堂为制诰三篇不淹晷而就辞翰奇伟拜中书舍人除试尚书吏部侍郎寻兼直学士院以徽猷阁直学士知漳州徙知明州召为吏部侍郎兼权直学士院时兵革后省曹簿书残毁几尽崇礼再执铨法熟于典故讨论沿革吏不得容其私移兵部侍郎仍进直学士院九月御笔除翰林学士进兼侍读兼史馆修撰再入翰林凡五年所撰诏命文简意明不私美不寄怨深得代言之体以宝文阁直学士知绍兴府刘豫导金人入侵高宗躬御戎衣次吴会崇礼以近臣承宁方面得便宜从事缮城郭厉甲兵输钱帛以犒王师简舟舰以扼海道疚心夙夜殆废寝食帝还七州晏然不知羽檄之遽期年上印绶退居台州卒赠左朝议大夫崇礼妙龄秀发聪敏绝人不为崖岸廉俭寡欲覃心辞章洞晓音律酒酣气振长歌慷慨议论风生中年顿锉场屋晚方登第以县主簿骤升华要端方亮直不惮强御秦桧罢政崇礼草词显着其恶无所隐桧深憾之　　綦鍪
按万姓统谱鍪端平中知休宁县以廉平恺悌得民心及去民立像祀之　　綦圭
按万姓统谱圭嘉定人以朝散郎直敷文阁
　　綦绅
按万姓统谱绅弋阳人迪功郎
　　金
　　綦戬
按金史祁宰传海陵将伐宋宰疏谏戮于市綦戬宰婿也海陵疑奏疏戬为之辞曰实不知也海陵犹杖戬　　元
　　綦公直
按元史綦公直传公直益都乐安人世业农至元五年为益都劝农官九年为沂莒胶密宁海五州都城池所千户十年赐金符命造征日本战船于高丽时宋未下世祖知其勇遣使召见俾与乎不烈拔都等领兵同行荆南等处招讨司事破宋军襄阳隆兴由是南安吉赣皆望风款附公直又令第三子忙古台攻梅关入广东至南海皆下之诏授公直武毅将军管军上千户召入加昭勇大将军管军万户佩金虎符领侍卫亲军十八年升辅国上将军都元帅宣慰使镇别十八里初帝诏以长子泰袭万户公直自陈父年老乞以泰为乐安县尹就养其父乃以忙古台袭万户佩金虎符从之镇二十三年诸王海都叛侵别十八里公直追击寖远援兵不至第五子瑗力战而死公直与妻及忙古台俱陷焉　　綦泰
按元史綦公直传公直长子泰为乐安县尹后终知宁海州　　綦忙古台
按元史綦公直传公直第三子忙古台袭万户佩金虎符至元二十三年诸王海都叛侵别十八里公直与妻及忙古台俱陷焉二十四年忙古台奔还授定远大将军中侍卫亲军副都指挥使改湖州炮手军匠万户讨衢州山贼有功加昭勇大将军　　綦瑗
按元史綦公直传至元二十三年诸王海都叛侵别十八里公直第五子瑗力战而死　　明
　　綦智
按衡山县志智永乐辛卯举人
　　綦绍
按万姓统谱绍衡山人永乐举人
　　綦冕
按万姓统谱冕綦江人永乐举人
　　綦冲
按奇姓通冲慈利人正统中大庾知县
　　綦绅
按衡州府志绅弘治十四年辛酉科举人任知县　　綦祯按万姓统谱祯大冶人正德间举人任知县
　　綦光宗
按衡山县志光宗修武典史
　　綦鲸
按莱州府志鲸仕至南和教谕
　　綦才
按莱州府志才掖县人鲸之子万历丙戌进士任嵩县知县选授御史　　綦尧卿
按衡州府志尧卿万历间贡士任训导
　　綦东沂
按济南府志东沂利津人万历年贡士
　　綦必泰
按济南府志必泰利津人万历年贡生官学正　　綦廷臣按济南府志廷臣利津人崇祯年贡生官知州
　箕姓部列传
　　上古
　　箕文
按刘恕外纪炎帝之世诸侯夙沙氏叛其臣箕文谏而被杀　　夏后氏
　　箕伯
按路史夏之世有箕伯直柄
　　商
　　箕子
按史记殷本纪纣淫乱比干强谏纣怒剖比干心箕子惧乃佯狂为奴纣又囚之　　周
　　箕郑父
按左传文公九年三月甲戌晋人杀箕郑父
　　箕遗
按左传襄公二十一年栾盈出奔楚宣子杀箕遗黄渊嘉父司空靖邴豫董叔邴师申书羊舌虎叔熊注
十人皆晋大夫栾盈之党也
　　箕襄
按姓氏急就篇晋有箕襄
　　箕酆
按万姓统谱酆晋大夫
　　箕季
按姓氏急就篇魏有箕季
　　汉
　　箕肆
按姓氏急就篇汉有臧荼相箕肆（
按箕肆疑即箕肄之&#郑樵通志万
　姓统谱俱载肆遗肄而急就篇则肆肄并载兹亦两存之云）　　箕肄
按汉书周勃传勃击陈豨得豨丞相箕肄
　　箕闳
按汉书王莽传莽为射声校尉时胡骑校尉箕闳当世名士皆言莽贤　　箕堪
按郑樵通志汉有西华令箕堪
　　箕稠
按万姓统谱稠乌桓校尉
　　晋
　　箕澹
魏书
作姬澹

按晋书刘琨传初单干猗以救东嬴公腾之功琨表其弟猗卢为代郡公刘聪遣子粲袭晋阳琨引猗卢并力攻粲大败之琨乘胜追之猗卢以为聪未可灭留其将箕淡等戍晋阳寻猗卢病死部落四散琨子遵先质于卢众皆附之及是遵与箕淡等帅卢众三万人马牛羊十万悉来归琨属石勒攻乐平太守韩据请救于琨而琨自以士众新合欲因其锐以威勒箕淡谏曰此虽晋人久在荒裔未习恩信难以法御今内收鲜卑之余谷外抄残敌之牛羊且闭关守险务农息士既服化感义然后用之则功可立也琨不从悉发其众命淡领步骑二万为前驱琨自为后继勒先据险要设伏以击淡大败之一军皆没
　移姓部汇考
王应麟姓氏急就篇
　　移氏
移氏齐公子雍食采于移其后氏焉

　睢姓部汇考
郑樵通志
　　以邑为氏
赵
邑

睢氏息为切赵大夫食采于睢邑因以命氏

　斯姓部列传
　　夏后氏
　　斯观
按荀子桀蔽于斯观
　　周
　　斯离
按史记秦本纪昭襄王二十三年尉斯离与三晋燕伐齐破之按姓氏急就篇
尉秦官斯姓离名

　　吴
　　斯从
按吴志贺齐传齐少为郡吏守剡长县吏斯从轻侠为奸齐欲治之主簿谏曰从县大族山越所附今日治之明日寇至齐闻大怒便立斩从从族党遂相纠合众千余人举兵攻县齐率吏民开城门突击大破之威震山越　　斯伟
按奇姓通伟为廷尉
　　斯敦
按奇姓通敦东阳人吴赤乌间父伟为廷尉失仪当斩叩头泣血请以身代吴王嘉其孝赦伟罪仍表其庐　　宋
　　斯泽
按万姓统谱泽绍定四年以朝散郎知南康军　　明　　斯干
按万姓统谱干垣曲人洪武中为长沙府通判　　斯泰按万姓统谱泰凤阳人正统闲为赣州卫指挥　　斯正按万姓统谱正东阳人嘉靖中举人任知县
　　斯言贯
按万姓统谱言贯赣州人万历癸酉举人
　　斯为美
按福山县志为美浙江义乌人任巡检

　江姓部列传二
　　明
　　江英
按万姓统谱英江津人洪武中由举人授遂宁教谕学识过人累官浙江布政司参政　　江铁
按建安县志铁字志坚永乐甲申进士选庶吉士预修永乐大典拜监察御史升浙江按察司副使持法严明狱无&#滞得宪臣体转广东参政卒　　江渊
按明外史江渊传渊字世用江津人宣德五年进士改庶吉士授编修正统十二年以侍讲入文渊阁肄业郕王监国渊陈固守之策见知于王超擢刑部右侍郎也先薄京师命渊参都督孙镗军事景泰元年出视紫荆倒马白羊诸关隘督修雁门关其秋遂以本官兼翰林学士入阁预机务加太子少师母忧起复御史周文言渊既不尽孝安望尽忠帝不问山东河南江北饥命同陈豫往抚渊请筑淮安月城以护常盈仓广徐州东城以护广运仓并上军民便宜数事悉议行调工部尚书英宗复位谪戍辽东未几卒　　江洪按畿辅通志洪字德容万全右卫人正统六年洪从大军往征麓川数与敌战有功进阶指挥使七年寇至江湄洪猝与遇马陷泥淖中不能起弃之步战自朝至日晡手刃六七人夜暗力竭死事闻荫子山为都指挥佥事　　江德归
按浙江通志德归字君寿泰顺人正统中山寇剽掠首创义兵率乡民御之遇害子佛保年十八矢志复雠尚书孙原贞领大军至收置幕府命统所部歼之寇平授赞画　　江瀚
按上杭县志瀚胜运里人为邑庠生正统己巳沙尤寇至瀚避寇入郡为贼掠去询知为儒生强之从不屈挫拉之终不下骂愈厉遂为所杀　　江浩
按万姓统谱浩歙人举乡贡授江西建昌知县以能着称正统己巳闽寇邓茂七侵掠县境浩率兵控御民赖以安以功进府通判仍知县事秩满擢知府转两淮运使至是广昌民立祠祀之　　江宁祖
弟
宁宗

按泰宁县志宁祖宁宗兄弟中隅人正统十三年同奉父母避寇于登云寨日久食乏祖出求粮为贼所获索财不得欲杀之宗闻即奔兄所愿代其死祖曰吾有子虽死不为无后弟可亟归善养父母抚吾妻子为幸也宗曰吾无能兄若死不唯父母失望嫂侄亦无所托相让久之坚不从宗乃绐贼曰吾家资财悉掌于嫂须兄往取方可得贼听祖归逾日未至宗遂被害　　江福
按江西通志福都昌人以祖寿征陈友谅有功授镇武卫镇抚洪武元年福袭祖职立功升本卫指挥同知景泰元年生擒叛臣喜宁升后军都督府　　江玭
按浙江通志玭字用良仁和人景泰辛未进士授礼科给事中正色立朝权贵敛手常以六事奏陈悉关君德民务当宁倾听疏救按察使陈璇&#又劾奏石亨怙宠罔上直声赫然时南阳李方柄事众趋其门独玭不可曰吾为谏臣可媚时宰以自托耶居谏垣十年出为山东参议又九载始迁参政凡所历宗藩庄地有兼并者悉夺以还民领兵农钱谷不假棰楚而事集乞休橐装萧然未尝请托入公府以子澜贵赠太中大夫资治少尹　　江朝宗
按万姓统谱朝宗四川人景泰进士翰林学士　　江源按广东通志源字一原番禺人少勤苦成化乙酉领解首登己丑进士授上饶知县清讼狱却馈遗士民敬之迁户部主事历郎中以忤权贵出为江西按察佥事综理屯田水利烛奸刷弊不动声色擢四川副使饬兵松潘彝酋馈献一无所受居三载廷议超擢源遽乞休优游泉石以诗鸣郡中　　江澜
按浙江通志澜字文澜仁和人玭子登成化戊戌进士选庶吉士授编修升侍读充经筵讲官奉命册封荆王升侍读学士纂修大明会典升学士武庙登极升詹事府少詹事仍充讲官凡典两京乡试者二同考会试者一皆知人能得士掌翰林院赐黄金束带充孝庙实录副总裁晋吏部右侍郎守官勤慎严管键不通尺书着铨曹日录以自检雅不善刘瑾改南京礼部尚书卒赠太子少保谥文昭　　江弘济
按安庆府志弘济字本深成化间进士授清丰知县公廉明恕甚得民心以卓异拜监察御史持重有操巡按长芦风裁凛然继以清戎按云南设施有法不为权势龃龉以疾卒于行台　　江征
按万姓统谱征字景吴南城人成化进士历知建平宁海黟三县所至廉静有声历四川佥事　　江璞
按万姓统谱璞字伯温贵溪人成化进士知南雄府才气英迈创大中书院疏免税粮士民思其德祀于景德祠　　江师古
