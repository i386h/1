<!-- { "loadSidebar": true } -->
按万姓统谱楚苌字待伦闽县人贞元中及第有题马侍中亭子歌词极华侈马惧以此获咎遂撤毁之由是诗名大振为校书郎　　邵轸
按万姓统谱轸与李华等八人相友善
　　邵师裕
按万姓统谱师裕咸通中建昌县人为政以德邑人感之以德政名其乡邻境之人多慕之来归附又以卜邻名乡取王翰愿卜邻之意也　　邵谒
按万姓统谱谒翁源人少贫贱为吏令欲笞之谒掉臂愿截发矢志发愤读书久之博通经子百家尢工古调学既成抵国子声华煜煜于荐绅闲　　邵播
按山东通志播昭宗时为棣州刺史朱全忠陷棣州播不屈死之　　邵拙
按万姓统谱拙宣城人孤峭不挠博通经史饮酒尝至百杯偶沉酗遂绝饮有诗百篇尚书郎孙迈为之序命曰卢岳集又有手抄史传文集三百卷　　宋
　　邵廷琄
按十国春秋南汉邵廷琄事后主官内常侍大宝初宋已易周祚廷琄乘间言于朝曰我国承唐乱居此五十余年幸中国多故干戈不及而我益骄于无事致兵不识旗鼓人主不知存亡夫天下乱久矣乱久而治自然之势也比闻真主已出必将尽有海内其势非一天下不已请饬兵备且遣使通好于宋后主恶廷琄言直深恨之未几宋将潘美等陷郴州始思廷琄言诏廷琄为招讨使率舟兵屯洸口以拒宋师廷琄招辑亡叛训士卒修战具国人赖以少安有谮者投无名书诬廷琄将图不轨后主遽遣使赐廷琄死士卒排军门见使者诉廷琄无反状不能救乃相与立庙洸口祀之　　邵
按宋史邵传字日华其先京兆人唐末丧乱曾祖岳挈族家桂阳祖崇德道州录事参军父简连山令擢进士第解褐授邵阳主簿改大理评事知蓬州录事参军历迁兵部员外郎大中祥符初知兖州封禅礼毕超拜刑部郎中四年改右谏议大夫知广州卒　　邵焕
按万姓统谱焕淳安人咸平中年十岁以童子召赴阙真宗令赋春雨诗顷刻而就除正字令于秘阁读书上尝引入宫命赋睡宫娥诗立就且佳时人惊异累官至金部员外郎　　邵炳
按万姓统谱炳淳安人晃之子登天圣五年进士第为富阳簿秩满归筑楼名曰白云而隐焉范文正公守睦招之不就内相叶道卿郡倅张文定屈炳主钱塘学亦辞后文定在谏垣荐之召赴阙因上时政机要策三篇除秘阁省校书郎知义乌县不赴复还旧隐时称白云先生　　邵餗
按万姓统谱餗丹阳人素有节行精于篆书范仲淹尝称许之王琪守润荐于朝赐号冲素处士　　邵必
按宋史邵亢传亢从父必字不疑举进士为上元主簿进集贤校理同知太常礼院出知常州召为开封府推官责监邵武税久之知高邮军提点淮南刑狱为京西转运使入修起居注知制诰编仁宗御集成迁宝文阁直学士知成都卒于道　　邵亢
按宋史邵亢传亢字兴宗丹阳人赵元昊叛亢献兵说十篇召试秘阁授颍州团练推官入为国子监直讲馆阁校勘同知太常礼院进集贤校理选为颍王府翊善神宗立迁龙图阁直学士拜枢密副使以资政殿学士知越州历郑郓亳三州薨谥安简　　邵雍
按宋史邵雍传雍字尧夫其先范阳人父古徙衡漳又徙共城雍游河南葬其亲伊水上遂为河南人于书无所不读北海李之才摄共城令雍事之受河图洛书洞彻蕴奥富弼司马光吕公着诸贤退居洛中雅敬雍恒相从游为市园宅雍岁时耕稼仅给衣食名其居曰安乐窝自号安乐先生嘉佑诏求遗逸留守王拱辰以雍应诏授将作监主簿复举逸士补颍州团练推官皆固辞熙宁十年卒元佑中赐谥康节　　邵灵甫按万姓统谱灵甫宜兴人倜傥乐施予尝岁歉尽发储得五千余斛自县至湖洑镇除道四十里浚蠡河等水路八十余里通罨画溪入太湖邑人争受役因赖以活子梁登进士第孙刚魁南省人以为积善之报　　邵材
按万姓统谱材字圣规宜兴人熙宁中试开封第一举进士为监察御史时王安石当国司马光论新法安石一日语材曰劾去司马大官可立待材毅然曰君实正人也可厚诬之乎即日劾归后终鸿胪卿　　邵维按万姓统谱维湘阴人子五人曰&#琥珪琢珣兄弟不分财产于所居立怡怡堂后&#珪皆举进士第　　邵刚按万姓统谱刚灵甫之孙熙宁六年魁南宫与余中邵材同时登选一邑三魁天下荣之　　邵清
按万姓统谱清字彦明古田人元佑间太学诸生有十彦明号清预焉尝从张横渠学易遂不复出有人任河南尹召之清曰子以富贵骄我邪卒不往　　邵伯温按宋史邵伯温传伯温字子文洛阳人康节处士雍之子也以荐授大名府助教调潞州长子县尉绍圣初章惇为相惇尝事康节欲用伯温伯温不往惇不悦遂监永兴军铸钱监秩满惇犹在相位伯温义不至京师从外台辟环庆路帅幕徽宗即位以日食求言伯温上书累数千言大要欲复祖宗制度辨宣仁诬谤解元佑党锢分君子小人戒劳民用兵语极恳至出监华州西岳庙久之知峡州灵宝县徙芮城除主管耀州三白渠公事童贯为宣抚士大夫争出其门伯温闻其来出他州避之除知果州擢提点成都路刑狱绍兴四年卒三子溥博傅　　邵琥
按万姓统谱琥维子少与兄&#弟珪同游太学遇至人后归都峤山草庵修炼元符初苏轼自岭表归访琥庵中留旬余琥后立草庵西蜀峨眉山遁去不知所终留题壁间云往往来来三十年更无踪迹在西川功成行满升天去回首山头月正圆　　邵大受
按万姓统谱大受淳安人金部员外郎焕之从子登政和八年进士仕至刑部右侍郎立朝謇谔不畏强御　　邵整
按万姓统谱整字宗举清之子自号蒙谷遗老与景之以家学自相师友教授生徒常百余人邑人苏大漳从之游终其身整少尝从合沙郑少禖学易传六十四卦图说　　邵景之
按万姓统谱景之字季山清之侄早负文名登第后摄教建宁受业于籍溪胡宪之门官止莆田令景之幼丧母事继母以孝闻所著有玉坡集　　邵云
按万姓统谱云靖康中金人陷蒲城云聚少年数百守城城破被执欲命以千户长云大骂不屈金人怒钉云五日而磔之有就视者犹咀血喷其面至抉眼擿肝骂不绝口　　邵拱
按万姓统谱拱字瑞文淳安人举进士佥判汉阳军通守南安寻知昭州以朝奉大夫致仕孙应豹号菊逸举进士历官州郡　　邵成章
按宋史邵成章传成章钦宗朝内侍也康王将即位元佑太后遣成章奉乘舆服御至南京从幸扬州金人掠陕西京东诸郡群盗起山东黄潜善汪伯彦匿不以闻成章上疏条具潜善伯彦之罪帝怒除名南雄州编管久之帝思成章忠直召赴行在其徒忌之谮于帝遂止之于洪州金人入洪胁之以威不从金人曰忠臣也吾不忍杀遗之金帛而去　　邵宏渊
按万姓统谱宏渊大名人用韩世忠荐授合门舍人绍兴中与金人战于真州大捷中兴十三战功之最仕至定远军节度使　　邵溥
按万姓统谱溥绍兴中除徽阁待制后除秘书省校书郎　　邵文炳
按万姓统谱文炳绍兴间为于潜令兴水利减山乡折米价迁中书民怀其德政建祠于县南与丞相叶衡同祀　　邵隆
按万姓统谱隆高宗时先知商州朝廷以州与金人怏怏不已秦桧欲加之罪俾知辰州隆虽为小郡而于事无隐守正不阿　　邵知柔
按万姓统谱知柔字民望政和人笃学有志操第进士累迁国子祭酒太子左庶子兼太子伴读干道初告老除龙图阁直学士奉祠知柔平生清白至是食或不给东宫以为言遣使就国学特赐金帛以归　　邵朴按万姓统谱朴字古民永新人由左承事郎干道八年差知县事持行端谨辨狱详明以忧去累官正郎　　邵及之按万姓统谱及之宜兴人干道中为司封郎时杨沂中封和王薨其子袭封及之曰国朝故事异姓王无袭封者虽赵韩王开国元勋亦止及身而已事遂寝后以徽阁致仕　　邵
按万姓统谱字万宗兰溪人淳熙间登第教授潭州时朱文公为守荐其学行所著有礼记解读易管见等书　　邵应豹
按万姓统谱应豹字起南其先淳安人父游武昌生应豹遂家焉登嘉熙二年进士为常德府司户历知江夏宝应浔州皆有善政后爵淳安县男居九曲山下卒今祠之于学　　邵源
按万姓统谱源字应昌淳安人登开禧元年进士第嘉定间宰剡城迁江东廉访副使弟该字应隆登宝庆二年进士第主亳州定县簿兄弟皆有惠政　　邵桂子按万姓统谱桂子宇德芳淳安人号元同吴攀龙之子也鞠于所养因从其姓博学宏词文声大着登咸淳七年进士第任处州教授弃官归隐凿池构轩其上名曰雪舟所著有雪舟脞录雪舟脞谈雪舟脞&#传于世　　邵光祖
按万姓统谱光祖河南人徙居吴康节十世孙性夷易非圣贤之书不读有得乐以教人吴中学者称为五经师卒葬邓尉山　　元
　　邵敬祖
按元史邵敬祖传敬祖宛丘人父丧庐墓母继殁河决不克葬殡于城西敬祖露宿依其侧风雨不去友人哀之为缚草舍庇之前后居庐六年两髀俱成湿疾至治三年旌其家　　明
　　邵谊
按万姓统谱谊字思宜休宁人洪武初以文学举时母年八十余授本县学训导以就养善篆隶工山水尢精红梅墨菊自号瓜圃锄云调黟县中书舍人詹希原礼部侍郎朱同咸推重其字学弟孜字思善聪敏能文善梅竹山水县尹唐子华画擅当时孜尽得其妙　　邵伯正
按万姓统谱伯正嵊县人先世居汴宋南渡居扬之高邮洪武初徙居嵊伯正由乡举为南京户部员外郎善于经赋出纳惟允时以廉能称寻以江浙人不居户部着令伯正遂谢事归杜门好书与赵孟俯孙赵雍相友善敦族明宗纂叙图系剡俗为之归厚云　　邵恽按万姓统谱恽洪武末新泰知县廉以律己仁以抚民在任九年官无废事邑无流民　　邵彧
按万姓统谱彧永乐中知安庆府德性宽厚未尝疾言遽色事皆办集六县之民无不爱戴　　邵
按万姓统谱&#字以先兰溪人永乐丙戌进士累官至副都御史居家有孝行在官以威严惮吏遇事善断所至削妄费黜贪庸能举其职　　邵嵩
按万姓统谱嵩字惟岳都昌人永乐辛丑进士授御史历按广东河南随扈从山东讨武定州及汉府有功赐剑铸诗有三尺神锋光皎洁一片精诚为白雪之句后忤权臣被谪景泰中屡征不起士论归之　　邵宏誉按万姓统谱宏誉字德昭余姚人永乐甲辰进士历副使　　邵旻
按万姓统谱旻宣德初知武昌府性忠直为政公平三载间六事咸举百弊悉除召为工部右侍郎　　邵玉按万姓统谱玉字德温鄞人举宣德十年乡试授汝州学正秩满升南宁及河间府学教授九年最绩转顺天府学用兵部尚书马昂荐擢云南按察司佥事提督学校已乃以足疾纳禄而归性至孝痛母早丧即宦辙万里必将父以养其教士先严义利之训以身为范尝三典文衡得人为多以清约终身门人李东阳表其墓　　邵铜
按万姓统谱铜字振声闽人登景泰进士天顺中知博罗县莅政严明门无私谒能厘诸弊吏不敢为奸卒于官　　邵蕃
按万姓统谱蕃字文盛余姚人成化甲辰进士问学渊博操履清慎为政务简易不事烦苛尢留意教化遇人贤不肖不见忿厉之容历任九载始终不渝治行为江南第一擢监察御史提督学校　　邵宝
