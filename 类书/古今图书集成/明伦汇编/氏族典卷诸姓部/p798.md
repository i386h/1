<!-- { "loadSidebar": true } -->
按明外史刘文炳传文炳字淇筠宛平人大父应元父效祖生女入宫即庄烈帝生母孝纯皇太后也帝即位封新乐侯崇祯七年卒文炳嗣侯八年追封应元瀛国公文炳晋少傅叔继祖弟文耀文照俱晋爵有差文炳谨厚不妄交独与宛平太学生申湛然布衣黄尼麓及驸马都尉巩永固善时流贼势张文炳与尼麓等讲明忠义为守御计及李自成犯京师城陷文炳母杜氏闻之即遣老仆迎李氏吴氏二女归及文炳妻王氏登楼各缢死家人共焚楼文炳归火烈不能入入后园适湛然尼麓至曰巩都尉已焚第自刎矣文炳遂投井死继祖亦投井死妻左氏妾董氏李氏亦焚死文耀亦投井死是时惠安伯张庆臻集妻子同焚死新城侯王国典亦焚死宣城伯卫时春阖门赴井死与永固射贼杨光陛者驸马都尉子也矢尽投井死湛然为贼拷掠死　　刘波
按陕西通志波陇州贡生以学博致仕归崇祯八年巨寇高应祥李自成张献忠等共率众寇陇波虑孤城难支合乡官任三才等誓以死守州吏目王锡衮卖城降贼城遂陷波率州吏王爱等杀贼力竭被执贼杀之　　刘曰生
按陕西通志曰生陇州庠生崇祯八年巨寇陷城被执不屈死　　刘之瑄
按安庆府志之瑄字朗生宿松廪生乙亥贼将至适父病风家人呼之瑄出避拒曰父卧&#吾惟有死守耳贼斫其父之瑄以身蔽之连受数刃而死父得免　　刘廷标按上杭县志廷标号玉存崇祯丙子开征辟科时为淮督首荐于朝试得县丞就选得浙之永嘉三院奇其才交章荐迁判永昌旋署府事甲申哀诏至滇廷标一恸几绝密以腰绖系龙亭侧门役觉急解之复苏丁亥粤西入版图廷标欲就死虑其子阻之绐往腾阳纳妇甫行即自缢　　刘楷
按荆州府志楷字甸方江陵人少为诸生苦读书有膂力崇祯丙子六月贼寇荆城楷奋勇斩贼众贼披靡荆州之围以解后随王参将赴汝宁援剿血战而死　　刘同升
按明外史刘应秋传应秋子同升字晋卿崇祯十年殿试第一授修撰杨嗣昌夺情入阁同升抗疏言之帝怒谪福建按察司知事移疾归福王立召起故官不赴明年江西郡县多失同升携家将入福建止雩都与杨廷麟谋兴复唐王加为祭酒同升乃入赣州偕廷麟筹兵食取吉安临江加詹事廷麟请以同升抚南赣卒于赣州谥文忠　　刘芳奕
按明外史来秉衡传李自成陷洛阳刘芳奕抗节死芳奕慷慨负智略与秉衡同举于乡为昌乐知县解官归贼氛逼集义士为干城社佐有司保障及城陷缢死　　刘廷训
按明外史刘廷训传廷训顺天通州人由岁贡生为吴桥训导崇祯十一年大兵入畿内廷训守城坚拒三昼夜城外发矢如雨廷训受伤束&#力战又中六矢乃死是时畿辅诸郡悉被兵长吏深州孙士美任丘白慧元庆都黄承宗灵寿冯登鳌文安王钥蠡县王采新河崔贤盐山陈志固城王九鼎皆以殉难闻他若青县张文焕兴济钱珍庆云陈缄城破被杀教官死难者有张纯儒唐一中乡官则乔若雯李祯宁魏克家李崇德董祚等士美青浦人由乡举知深州城破自刎父讷亦自缢慧元青涧人崇祯七年进士承宗未详何许人登鳌肤施人起家乡举其从父大纬为蠡县训导亦死钥武功人举人采泽州人进士贤代州人举人志九鼎未详何许人纯儒新安人临城训导一中全州人由举人为巨鹿教谕　　刘国能
按明外史刘国能传国能延安人始与李自成张献忠辈同为盗自号闯塌天崇祯十一年就抚于熊文灿署为守备从军征剿数有功授副总兵守郧阳初国能为盗时与李自成罗汝才辈结为兄弟及国能归正自成辈深恨之十四年围其城四面力攻国能不能支城遂陷被执骂贼贼遂杀之　　刘大年
按明外史张秉文传刘大年江西广昌人官户部主事奉使南京还朝道历城城破遂抗节死　　刘化光
子
汉仪

按明外史张秉文传历城刘化光与子汉仪先后举于乡父子俱守城力战死　　刘康明
按安陆县志康明字坤宁崇祯己卯岁贡选宜城训时闯据襄阳不得赴当事委摄武昌江夏两学篆癸未楚陷肃衣冠拜先圣殿前为自经计会数贼拦入康明骂贼贼怒而刃之　　刘芳世
按明外史陈预抱传崇祯十四年流贼陷偃师刘芳世抗节死　　刘芳名
按明外史陈预抱传崇祯十四年流贼陷偃师刘芳名抗节死妻张氏从死　　刘振世
按明外史潘弘传李自成罗汝才陷邓州知州刘振世抗节死　　刘嵩高
按河南通志嵩高尉氏人闯贼破城被害者一门四十七人　　刘璇玑
按河南通志璇玑归德卫千户领兵御贼战败死　　刘国檄按河南通志国檄孟县生员闯贼围城国檄登埤固守城陷被执骂贼死　　刘月江
按河南通志月江嵩县生员寇围城月江御战力竭死难　　刘沂
按河南通志沂光州庠生骂贼死义
　　刘煋
按河南通志煋仪封人崇祯丁丑武进士授信阳守备守城杀贼城陷死节　　刘熙
按河南通志熙鹿邑人父被贼掳熙自缚诣营愿易驱策父得归熙度父去远乃骂贼贼怒磔之　　刘若时
按河南通志若时汝州庠生流贼陷城守节不屈死　　刘汉英按河南通志汉英西平庠生夫妇骂贼死义
　　刘浩
按城武县志浩闭户静养不与公事以济人为心崇祯十四年岁大荒居邻不能炊浩日给粮米全活二百余口后值闯寇伪官至县绝粒不食太息而卒　　刘大用按费县志大用浙江宁波府鄞县人明季关阳司巡检因土寇猖獗避居山上贼攻破勒大用为首大用骂曰我为国家杀贼者也岂肯为贼即跳崖而死其妇徐氏携幼子妾携幼女俱跳崖死　　刘维本
按鱼台县志维本邑人榆贼破城藏母而逃既出闻母被执趋返见贼倾资以赎贼未餍哀请以身待死贼感动母子得俱全　　刘恒修
按鱼台县志恒修以岁荐游太学为人孝友端方严谨城陷抗贼而死　　刘元绩
按昌邑县志元绩新郭社人邑增广生壬午城陷缚至东山营叱索财物元绩大骂兵怒甚举火烧之而死　　刘陛儒
按昌邑县志陛儒监生壬午兵变守西城及于难　　刘希欧按昌邑县志希欧生员及壬午之难
　　刘起交
按莱阳县志起交廪生孝事继母崇祯间设帐栖邑遇乱人劝之出以母在不敢离卒死妻杨氏亦殉焉子国琦时在乡闻难冒刃奔丧亦被害人称一门节烈　　刘行恕
按滕县志行恕字自得少博学工书喜赋诗孝友出于天性壬午城陷殉难继室丁氏抱一幼子与季子怡俱同日殉　　刘如抡
按安丘县志如抡字季木邑诸生天性孝友见义必为幼失恃育于伯母徐氏后徐氏卒齐衰庐墓崇祯壬午之变率父老子弟血战城头矢中额死城赖以全　　刘祯
按安丘县志祯邑庠生崇祯壬午之变被掳迫负钩援攻城笑曰我邑弟子也邑危不能救而助之攻乎读书何为遂遇害　　刘元泰
按城武县志元泰负性方严乐周人急壬午之难令其孙兆瑞逃匿以延宗祧元泰父子相守城破同以不屈遇害　　刘珣
按城武县志珣隐居读书明忠孝大节壬午分守北城被执珣厉声骂众怒立刃之　　刘之兰
按贵州通志之兰平越人中崇祯壬午乡试任临安别驾流寇入滇执之兰授以官之兰不屈骂贼死　　刘允浩按明外史王养正传建昌城破推官刘允浩死之允浩掖县人崇祯十六年进士　　刘承汉
按武昌县志承汉字心五入邑庠键户读书居恒以忠荩自许癸未夏献逆陷武昌诸民窜伏芦苇中承汉露立为贼所执贼令之跪厉声叱贼贼怒截其舌即嗽血唾面扼吭而死　　刘绥明
按安陆县志绥明康明弟字来之邑诸生慷慨自负闻贼陷楚匿山中不食死　　刘中藻
按明外史钱肃乐传刘中藻福安人由进士官行人贼陷京师剃发被搒掠贼败南还事唐王既事鲁王攻降福宁守之移驻福安城破冠带坐堂上为文自祭吞金屑死　　刘忠嗣
按畿辅通志忠嗣字荩堂大宁后卫指挥甲申流贼至忠嗣分守东城城危忠嗣召妹杨千户妻归同妻毛氏子妇王氏闭一室中俱以弓弦手勒死仍登陴抗贼城破被执索其印忠嗣怒大叱&#夺贼手中刀杀两贼众至为所缚剜目劓鼻支解死　　刘一松
按畿辅通志一松宛平人虎贲右卫世袭指挥甲申流贼陷京师与妻王氏三幼女阖门缢死　　刘洪恩
按畿辅通志洪恩左卫指挥城陷死之
　　刘元靖
按畿辅通志元靖官指挥殉城死
　　刘本源
按畿辅通志本源为千户城陷死之
　　刘朝卿
按畿辅通志朝卿为百户城陷死之
　　刘悦
按畿辅通志悦为百户殉城死
　　刘士廉
按畿辅通志士廉清苑生员崇祯末殉城死
　　刘宗向
按畿辅通志宗向清苑人崇祯末城破不屈迎刃死　　刘自重按畿辅通志自重清苑人崇祯末城破自缢死　　刘养心按畿辅通志养心清苑人崇祯末城破养心拒贼死　　刘长庚按陜西通志长庚同州生员慷慨有志节明崇祯末李自成蹂躏秦关长庚挺身誓众固守城陷长庚手刃其妾并六岁女乃自经死　　刘传
按山西通志传蔚州人少喜读兵书以武举守备赤城敌入寇马参将往御被围传率所部兵丁赴援直前搏战敌围之下马步斗衣甲尽赤中矢阵亡　　刘天爵按山西通志天爵河曲人生员少孤事母至孝母孀居五十载奉侍如一日及母卒水浆不入口者数日遂以是殒　　刘海
按山西通志海兴县人进士第一仕至河南府尹死于国难　　刘绍先
按山西通志绍先辽州人生员城陷被执贼持刀骂声不绝而死　　刘武聚
按城武县志武聚膂力过人有胆略崇祯甲申国变贼将满天星取遵依至城下武聚怒裂眦欲往杀之众劝之不果遂自刭　　刘彰美
按城武县志彰美爽仗义里党推服甲申秋土寇&#起欲推彰美为首不从遂登楼举火夫妻自焚死　　刘景芳按城武县志景芳午难为众所执大骂不屈死之　　刘凤池按溧水县志凤池生有气节斤斤自立闻崇祯甲申之变即已誓死至乙酉度势不可遂从容赴水以死　　刘曙按苏州府志曙字公旦长洲人崇祯癸未进士才品与黄淳耀埒授南昌知县未任南都失守江西路绝归隐蠡口居父丧哀毁骨立丁亥系江宁狱未几死于市　　刘定应
按高淳县志定应字犹龙庠生性忠义明经授徒志在山林迹绝城市崇祯甲申李贼之变恨无权位莫可救援绝食而终　　刘岱
按河南通志岱陕州人神宗昭妃之弟袭父应节爵左都督寇陷燕京岱阖门举火自焚男女百余口无一存者　　刘守中
按安庆府志守中字禺中号毅庵怀宁人早孤力学生平著述甚富崇祯间以明经授泾县司训乙酉八月大兵入泾守中怀印死城濠中　　刘文衡
按江西通志文衡庐陵人邑庠生事亲孝养备至丙戌夏兵垒四集文衡奉父避于山麓父为兵所获将戮之文衡挺身请代骂不绝口遂遇害　　刘瑁
按江西通志瑁字辑瑞雩都人父殁庐墓三年母殁亦如之竟以哀毁死　　刘联驺
按广东通志联驺字佩甫南海人由恩贡授知县乡居值山贼流劫联驺母李氏被贼掳去联驺持刃赶贼手刃执母者母脱逃联驺被贼杀死妻叶氏守节事姑以孝闻一门孝义人咸称之　　刘纯生
按瓯宁县志纯生有勇略死战事守王遂以闻赠朝散郎谥义壮立忠烈庙祀之　　刘赵珪　刘赵玲
按大田县志赵珪赵玲俱聚贤里溪口人汀寇掠漳平德化过其乡珪玲偕友萧轩一率子拒战颇有杀戮贼自旁刺之子世缨痛父之亡亦持戈赴敌死　　刘管按明外史吴子骐传张献忠余寇突至贵阳子骐偕里人刘管率乡兵扼贼败之贼来益众战败被执不屈死管起家乡举户部主事　　刘镇藩
