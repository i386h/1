<!-- { "loadSidebar": true } -->
按宋史楼钥传钥字大防明州鄞县人隆兴元年试教官调温州教授为敕令所删定官改宗正寺主簿历太府宗正寺丞出知温州光宗嗣位召对除考功郎改国子司业擢起居郎迁给事中宁宗受禅韩胄颇有弄权之渐彭龟年力攻之胄转一官龟年与郡钥奏乞留龟年于讲筵或命胄以外祠龟年竟去钥迁为吏部尚书以显谟阁学士提举江州太平兴国宫寻知婺州移宁国府罢仍夺职告老至再许之胄尝副钥为馆伴以钥不附己深嗛之胄诛诏起钥为翰林学士迁吏部尚书时和好未定金求韩胄函首钥曰和好待此而决奸凶已毙之首又何足恤诏从之除端明殿学士签书枢密院事升同知进参知政事累疏求去除资政殿学士知太平州辞进大学士提举万寿观嘉定六年薨谥宣献　　楼锷按万姓统谱锷字巨山淳熙中知江阴军以儒雅饬吏以仁爱字民修建贡院加惠学者人多称慕　　楼昉按万姓统谱昉鄞县人绍熙中进士昉与弟&#俱以文名少从吕祖谦学号迂斋其文汪洋浩博从学者凡数百人尝集古今文名曰崇古文诀　　楼大年
按万姓统谱大年字元龄义乌人朱熹弟子举进士历知遂安南昌所至多善政每解印绶去攀辕卧辙者绵亘道路初理宗降训廉谨刑二铭大年摭古之可法戒者二百事疏之号铭心偶录藏于家　　楼海
按万姓统谱海以司法权宰清远峒寇一夕入县治仓卒告变海挺身出谕寇遂去事闻有诏褒赠　　楼观按万姓统谱观台州人举进士与兄觉皆知名当时号二楼官至大理少卿　　楼演
按万姓统谱演鄞县人宝庆中知崇德有吏能究极弊端疏刷之　　明
　　楼琏
按万姓统谱琏字建连金华人常从宋濂学洪武中以儒士召历宣宁仁寿主簿蓝田知县擢广东道监察御史谪戍云南建文君嗣位屡下诏求贤琏以文字举入翰林侍经筵官至侍读靖难兵入京文皇命方孝孺草诏孝孺哭骂授之笔掷诸地曰身可死诏不可草乃改命琏及王景琏惶惧不敢辞归而填闷妻子问之曰得无伤方先生耶琏愧曰我受刑犹可正恐累及尔辈耳逡巡一夕自缢死　　楼得达
按万姓统谱得达鄞人性尚闲雅博于文艺于奕则称专家永乐初驿召至京偕江阴相子先入觐子先自谓天下无敌手视得达蔑如也上命二人对奕顾中贵官密取纸画冠带至局下得达累奕累胜遂启而视之命吏部给冠带　　楼澄
按万姓统谱澄字文渊父绍自鄞徙吴蚤从贝翔学深于书晚更吟易夏原吉与论水利欲荐之以疾辞有林皋鼓缶集子曰宏孙序皆以文学称　　楼泽
按万姓统谱泽浙江人正统进士
　　楼东
按万姓统谱东浙江人成化进士
　　楼懋中
按万姓统谱懋中字敬甫江都人正统戊辰进士历郎中　　楼观
按扬州府志观字国光江都人正德丁丑进士授刑部主事升员外郎中出守兴化政尚宽惠吏无敢为奸升湖广副使致仕观之先出嗣叶氏至子懋中嘉靖壬戌成进士官刑部主事始疏复楼姓　　楼镇
按万姓统谱镇字子安义乌人嘉靖丁丑进士历参政
　楼姓部艺文
　　义乌楼氏家乘序　　　　　　明宋濂东阳着姓载于方册者有八曰斯曰留曰路曰骆曰厉曰哀曰苗而楼居其一焉楼本姒姓夏少康之后周封杞东楼公支孙以楼为氏亦号东楼氏城阳诸县有娄乡是其地也氏族家以娄乡之故遂谓娄与楼姓同殊不知娄乃邾娄氏之裔其姓曰曹判然不相属也汉之季世楼泰字允恭者始自谯郡徙会稽其子苗建安中又自会稽迁乌伤苗字秀实生三子孟曰恭仲曰侍中元季曰散骑常侍畯皆仕于吴畯生宣威将军陟陟生康乐令引引生丰其下世次不可复知矣至南齐时有居乌伤竹山里者曰灵璨寄迹释氏法中梁武帝赐号曰智者大师今义乌之智者乡实因此而得名其地多楼氏居之宋南渡后讳奭府君生二子四孙六曾孙而元孙之繁数登于十其中讳大年者嘉定癸未进士通判吉州大年从子讳子固嘉熙戊戌进士严州桐庐尉自是蔚为衣冠之望宗矣府君十世孙琏惧其族大而谱逸也于是撰为家乘二卷一仿司马迁年表之法列而为图字名卒葬咸具疏之一辑先世墓志家传祭文之属而通判君遗诗之仅存者亦附着焉与宗人谋将刻诸梓以传而请予序之予知楼氏之族甚久而弘若永康若武义若东阳皆自义乌而分其居县之东门者尢为近属实同出于秀实之裔而四明之支则祖秀实之子恭恭之远孙宣献公钥尝述高祖先生事略自谓其先婺人但不详徙居之始耳此皆凿凿可信无疑第智者大师附录以娄幼瑜乃楼元之裔而合楼娄为一音者似为氏族家所误证诸史传甚为不然也呜呼凡言姓氏者皆原于世本公子谱二书二书则本春秋左氏传左氏传则因生赐姓胙土命氏及以氏以谥以官以邑五者而已后世得姓受氏者多至三十二类益淆乱而难明况袭氏冒姓之不一者乎无怪乎附录之不足征也今琏也为斯而惧惓惓于谱事而不敢忘亦可谓贤也已因为辨析系诸篇首使其子孙有考焉琏字士达尝从予学经国朝洪武壬子试吏部中选授将仕佐郎大同府宣宁县主簿迁成都仁寿县云丁巳秋八月具官金华宋濂序
　牛姓部纪事
隋书陆爽传侯白举秀才为儒林郎通侻不恃威仪好为诽谐杂说杨素甚狎之素尝与牛弘退朝白谓素曰日之夕矣素大笑曰以我为牛羊下来耶　刘姓部列传十七
　　明三
　　刘之纶
按明外史刘之纶传之纶字元诚宜宾人崇祯元年第进士改庶吉士与同馆金声友善相与结贤豪养死士备国家缓急用明年都城被兵数上书陈方略会声召对荐之纶知兵超擢兵部右侍郎协理京营戎政明年大兵拔遵化永平援军皆观望独之纶奋前亲率所部直抵遵化大战身被两矢死　　刘震
按武平县志震应袭指挥崇祯元年正月广寇攻劫督抚调震领兵剿贼死之　　刘嘉兴
按武平县志嘉兴崇祯元年七月贼经其地嘉兴力战死　　刘开文
按邹平县志开文崇祯戊辰进士官至湖广布政司参议江西南瑞道兵变死节　　刘养德
按蓬莱县志养德字泽寰崇祯元年恩贡博学善属文九入省闱数奇艰一第廷试上卷考授知县以非夙志竟拂袖归寻殉难赠顺天府推官　　刘旋
按江宁县志旋字递生孝友笃学古道自期崇祯戊辰恩贡谒选四川崇宁县有惠政丁丑献贼寇蜀州县望风先避旋独誓守贼至冠服坐堂上骂贼贼怒剜其目抉其肾骂声犹未绝事平赠尚宝司丞　　刘以楷按夏津县志以楷崇祯元年拔贡生十一年大兵临城以楷守西门慷慨誓死城陷身亡　　刘国玺
按陜西通志国玺中部人崇祯二年盗起骤掠至三河口母惊匿国玺时就傅于外闻变手戈驰追独往来贼垒间所杀伤数贼尚未得母处身中大创十余陷曲巷中兵折力尽死焉　　刘振之
按明外史刘振之传振之字而强慈溪人性刚方敦学行以名教自持崇祯三年举于乡署东阳教谕迁鄢陵知县十四年李自成陷许州杀知州王应翼有奸人素通贼倡言城小宜速降振之怒叱退之集吏民共守无何贼大至城陷贼索印不予缚置雪中三日夜骂不绝口乱刀交下乃死　　刘会昌
按畿辅通志会昌清苑人崇祯庚午举人少奇颖状貌嵚崎能古文词习声律城陷被执不屈死　　刘泽清
按明外史高杰传刘泽清曹县人以将材授辽东宁前卫守备迁山东都司佥书崇祯三年援铁厂叙功加二级至副总兵六年迁总兵京师陷泽清走南都福王封东平伯援扬州死　　刘光祚
按明外史猛如虎传刘光祚字鸿基榆林卫人初为诸生弃去承祖荫历官延绥游击崇祯三年奉诏勤王战滦州有功迁汾州参将七年为山西副总兵十一年擢保定总兵官明年大兵至浑河诸将相顾不敢击光祚恇怯尢甚视师大学士刘宇亮劾之论死十四年大学士范复粹录囚力言光祚才武命充为事官戴罪办贼是时贼已陷河南襄阳中原郡县大抵残破光祚士马无几虽少有克捷而贼势转盛及傅宗龙败没于项城南阳震恐光祚适经其地唐王邀与共守城陷遂死　　刘禋
按明外史刘禋传禋字诚吾中部人从高祖聪顺天巡抚高祖璋霸州知州祖仕刑部郎中以诤大礼廷杖后与定李福达狱下吏遣戍父尔完历商丘名山知县有学行禋性刚介事亲孝崇祯四年贼陷中部禋负父走免十四年由乡举授登封知县十五年李自成陷其城禋被缚不屈见杀陈显元者由乡试副榜授新安知县城陷见贼怒骂贼杀之　　刘士斗
按广东通志士斗字瞻甫南海人崇祯辛未成进士知太仓州多惠政大计降按察司知事丁继母艰服阕补四川成都推官闯贼破成都士斗骂贼遇害妾张氏及幼子晋家人仆御阖门二十余人悉殉义死　　刘启先按山西通志启先辽州人孝友素着崇祯壬申流寇逼城启先见贼众多归语妾王氏与次女二姐曰万有不测尔等当惟吾命是从及贼陷城归呼至城隍庙前同投井死时贼将启先同侄生员永祚系至西门常金麟家夜与金麟父子三人密约杀贼贼将启先用弓弦拷索并欲胁从启先厉声骂贼声不绝口侄永祚金麟父子三人各掇贼手抢棍将贼击伤数人贼众&#拥尽被乱刀杀死　　刘之勃
按明外史刘之勃传之勃字安侯凤翔人崇祯七年进士授行人擢御史出按四川时张献忠大破川中郡邑闻都城失守人心益恟惧举人杨锵刘道贞等谋拥蜀王至澍监国之勃不可与巡抚龙文光等分陴拒守总兵官刘镇藩出战而败城陷蜀王率妃妾投井死镇藩赴水死之勃被执大骂而死　　刘理顺
按明外史刘理顺传理顺字复礼杞县人崇祯七年廷对第一拜修撰历南京司业左中允右谕德入侍经筵杨嗣昌薛国观周延儒迭用事理顺一无所附丽城破妻万妾李先死理顺俟其既绝具袍笏北向再拜入别宗祠投缳死后谥文正　　刘肇基
按明外史刘肇基传肇基字鼎维辽东人嗣世职指挥佥事迁都司佥事崇祯七年进游击屡迁辽东副总兵十二年蓟辽总督洪承畴请用为署总兵官分练宁远诸营卒擢肇基都督佥事任之十七年加都督同知提督南京大教&#及福王立史可法督师淮扬肇基请从征自&#屡加左都督太子太保援扬州城破一军皆没副将庄子固同死子固字宪伯辽东人他若副将楼挺江云龙李豫副旗鼓参将陶国祚内左营参将许谨内右营参将冯国用内前营参将陈先玉参将李隆徐纯仁游击李大忠孙开忠及都司姚怀龙解学曾等十余人皆以巷战死　　刘定国
按明外史方国儒传崇祯七年贼犯兴山知县刘定国坚守城陷骂贼死　　刘弘绪
按滕县志弘绪字公延世居滕之西乡为文刻挚有异才驰声庠序壮岁数奇不偶益发愤读书崇祯甲戌成进士授河南洛阳令秩满擢兵部车驾司郎中居无何以忤权要归里壬午城陷不屈死之　　刘文炳
