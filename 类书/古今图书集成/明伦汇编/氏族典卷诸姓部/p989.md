<!-- { "loadSidebar": true } -->
按阙里志之全字工升元用子元用从太师征益都之全遂权袭封衍圣公曲阜令癸巳元措从汴梁还东平仍袭封衍圣公之全止曲阜令壬子二月宣差东平路行军万户总管管民长官权授袭封衍圣公兼曲阜令　　孔浈
按阙里志浈之固子元宪宗元年继伯祖元措袭封八年罢为维州尹无子　　孔浣
按阙里志五十三代浣字日新赠中议大夫太常礼仪院同佥上骑都尉追封鲁郡伯再赠通议大夫礼部尚书上轻车都尉追封鲁郡侯子一思晦　　孔治
按阙里志治字世安之全子壬子充曲阜管民长官中统元年改曲阜令四年权主祀事至元十三年授承事郎二十二年授奉训大夫单州防御使二十九年迁奉直大夫密州知州元贞元年赴阙朝见特授中议大夫袭封衍圣公　　孔思晦
按元史孔思晦传思晦字明道孔子五十四世孙资质端重性简默读书讲求义理词章之习薄而弗为家贫躬耕以为养至大中举茂才为范阳儒学教谕延佑初调宁阳学仁宗在位崇尚儒道一日亲取孔氏谱牒按之曰以嫡应袭封者思晦也特授中议大夫袭封衍圣公月俸加至五百缗赐四品印升嘉议大夫至顺二年改赐三品印元统元年卒卒之日有鹤百余翔其屋上又见神光自东南落其舍北至正中朝廷加赠其官赐谥文肃　　孔克坚
按元史孔思晦传思晦子曰克坚袭封衍圣公阶嘉议大夫既而进通奉大夫至正十五年召为同知太常礼仪院事拜陕西行台侍御史迁国子祭酒擢山东肃政廉访使不赴孙希学袭封衍圣公　　孔全
按元史孔全传全亳州鹿邑人父成病割股肉啖之愈后卒居丧尽哀庐墓左负土为坟日六十肩风雨有亏俟霁则补之三年起坟广一亩高三丈余　　孔克愚按杭州府志克愚字钝夫仁和人宣圣五十五世孙父文学仕至建德路总管知事遂家焉克愚善读书隐居夹城巷有西塍吟&#　　孔克齐
按溧阳县志克齐字肃夫先圣五十五世孙大父宗善为建康路教授卒于官父文升赘于溧阳之沈氏遂家焉克齐长于文章以宪司荐授黄冈书院山长升国史编修　　孔克学
按湖广通志克学至圣五十五代孙元末授荆州学正寓沱潜闲工诗文有集传世　　明
　　孔希学
按明外史孔希学传希学字士行先圣五十六代孙也世居曲阜父克坚元国子祭酒至正十五年以希学袭封其冬为秘书卿洪武元年十一月命希学袭封衍圣公置官属进秩正二品阶资善大夫每岁入朝班亚丞相希学好读书善隶法文词尔雅每宾客燕集谈笑挥洒烂然成章承大乱后庙貌服物尽失其故毕力修举复还旧观十四年卒命守臣致祭　　孔希大按明外史孔希学传洪武元年十一月命希学族人希大为曲阜世袭知县　　孔克仁
按明外史孔克仁传克仁句容人由行省都事进郎中偕宋濂侍太祖太祖数与论天下形势及前代兴亡事洪武二年四月命克仁等授诸子经功臣子弟亦令入学己出知江州入为参议坐事死　　孔文
按贵州通志文圣裔洪武初以知府戍贵州卒子孙遂居于此按察使冯成能匾其门曰阙里分潢　　孔颙按霸州志颙明洪武甲子科举人任德平县教谕　　孔讷按明外史孔希学传希学子讷洪武十七年正月袭封命礼官以教坊乐导送至国学学官率诸生二千余人迎于成贤街自后每岁入觐给符乘传帝既革丞相遂令班文臣首讷性恭谨处宗党有恩建文二年卒　　孔鉴
按明外史孔希学传讷子鉴有孝行嗣爵二年卒成祖即位遣使致祭　　孔彦缙
按明外史孔希学传鉴子彦缙永乐八年袭甫十岁命肄业国学久之遣归仁宗践阼来朝赐宅东安门外景泰元年帝视学彦缙率三氏子孙观礼赐坐彝伦堂听讲视学必先期召衍圣公自此始彦缙少孤能自立然与族人不睦景泰六年卒　　孔友谅
按明外史黄泽传孔友谅长洲人永乐十六年进士改庶吉士出知双流县宣宗初上言六事宣德八年命吏部择外官有文学者得友谅令办事六科未授官而卒　　孔文英
按湖广通志文英字世杰陕西安化人徙襄阳永乐辛丑进士令庐陵擢监察御史折黄岩大狱历升刑部左侍郎卒赐祭葬墓在岘首薛文清铭曰君惟其魁孔牒世辉所持不回所职不隳子宗寅宏因占籍焉　　孔谟
按杭州府志谟字希伯仁和人永乐十六年岁贡铨授景州知州擢吏部员外郎改礼部自居家以至服官义不苟取仁心爱民知几休致后以疾卒　　孔公恂
按明外史孔公恂传公恂字宗文曲阜人先圣五十八世孙景泰五年登第天顺初授礼科给事中大学士李贤言公恂大圣人后赞善司马恂宋大贤温国公光后宜辅导太子帝喜同日超拜少詹事东宫讲读入语孝肃皇后曰吾今日得圣贤子孙为汝子傅孝肃皇后者宪宗生母以皇贵妃有宠于是具冠服拜谢宫中传为盛事云成化二年谪汉阳知府未至丁父忧服阕还故秩&#南京詹事府久之卒　　孔镛按明外史孔镛传镛字韶文长洲人父友谅镛少孤力学登景泰五年进士知都昌县成化元年擢高州知府时贼屯境内者十余部而邓公长冯晓为之魁公长屯茅峒晓屯化州皆屡招不从镛一日以羸卒四人直抵茅峒谕曰汝曹故良民迫冻馁耳我汝父母汝我子也信我送我归不信则杀我公长感泣遂焚巢来降诸贼次第纳款晓未服镛选死士二百人乘夜抵化州获其妻子以归厚恤之晓亦降上官论荐五年擢按察副使分巡高雷二府寻进按察使已迁左布政使旋以右副都御史巡抚贵州弘治二年召为工部右侍郎道卒卒时日正中忽白气自其舟上贯天一大星荧荧然人皆异之目为孔镛星　　孔弘绪按明外史孔希学传彦缙子承庆先卒孙弘绪甫八岁袭封英宗复辟入贺召见纔十岁进止有仪帝甚悦弘绪恃李贤多过举成化五年被劾夺爵为庶人令其弟弘泰袭　　孔弘泰
按明外史孔希学传弘泰既嗣爵弘治十一年山东按臣言弘绪迁善改行命复冠带明年六月圣殿灾弘泰方在朝弘绪率子弟奔救素服哭庙蔬食百日弘泰还亦斋哭如居丧弘泰生七月而孤奉母孝与弘绪友爱无闲言十六年卒　　孔闻韶
按明外史孔希学传弘泰卒弘绪子闻韶袭正德三年以尼山洙泗二书院及邹县子思子庙各有祀事奏请弟闻礼主之帝授闻礼五经博士主祀事世以衍圣公弟为之着为令两书院各设学录一人荐族之贤者充焉嘉靖二十五年卒子贞干袭　　孔禧
按湖广通志禧字彦和其先世来自云南永昌嘉靖癸未进士知浮梁县操持狷洁加意惠民积谷备赈刚直无所阿附调知云县未任卒禧沈默端谨兄传友爱禧以父事之俸给皆归兄又喜周人之急有贷不能偿者辄焚其券　　孔蓑衣
按湖广通志蓑衣嘉靖闲尝过京山就卖菜儿乞萝菔欣然与二枚孔曰汝明日微有财已而从食店求食店人叱之孔曰勿叱不久此且为赤地明日店果火卖菜儿于余烬中拾得银半钱　　孔贞干
按明外史孔希学传贞干嘉靖三十五年入朝卒子尚贤袭　　孔金
按明外史孔金传金山阳人父早亡母谢氏遗腹三月而生金母为大贾杜言逼娶投河死金长屡讼于官不胜乞食走阙下击登闻鼓诉冤不得达还墓所昼夜号泣里人陈其事于府知府张守约坐言大辟未几守约卒言夤缘获脱金复号诉不休抚按理旧牍仍坐言大辟迄死狱中　　孔良
按明外史孔金传金子良亦有孝行父病刲股为羹以进父旋愈比卒庐墓哀毁万历四十三年父子并得旌　　孔贞时
按池州府志贞时号太华由会魁选庶常授检讨历起居注编纂六曹章奏诰敕撰文皆酌古准今不屑屑务铅华有足兵足饷议娓娓千言悉中窾要因积劳病卒历官八年曾不殖家产京邸惟图数箧朝野推为宰相才惜未竟其用以殁存有鲁斋文集行世　　孔四可按高淳县志四可字愿之仕北京兵马政事外以书法文章名于世一时名士咸推重焉修身力学至老不倦所著有四游集金兰翰墨易解玉兰堂集诸书行于世大宗伯朱之蕃为孔王孙传藏于家　　孔贞元
按萧县志贞元字百原丰骨棱棱具北海度性孝友读书不求解悟辄清脱遇寇难屹然不屈引剪刀一股自刺其心而死　　孔贞运
按江宁府志贞运字开仲宣圣裔器度端凝嗜学苦志万历己未进士廷对第二名授编修天启中升中允充讲官时珰势熏灼贞运守正不阿崇祯践阼升国学祭酒以亲老乞假起南礼部侍郎以病乞归甲申闻闯变痛哭卧病哀诏至县扶掖起迎未及成礼遂卒年六十九谥文忠　　孔尚贤
按明外史孔希学传尚贤博识天启元年卒无嗣从弟子引植袭　　孔引植
按明外史孔希学传引植祖贞宁衍圣公贞干弟也仕为五经博士父尚坦国学生追封衍圣公引植先为博士尚贤既丧子遂育为嗣天启四年以覃恩加太子太保崇祯元年加太子太傅
　函姓部汇考
凌迪知万姓统谱
　　函姓
函音咸见姓苑

　拱姓部列传
　　明
　　拱北
按万姓统谱北和顺人景泰进士
　　拱廷杰
按万姓统谱廷杰临桂人嘉靖举人
　　拱廷臣
按万姓统谱廷臣字邻甫临桂人嘉靖丙戌进士历参议
　子姓部汇考
史记
　　殷本纪
殷契母曰简狄有娀氏之女为帝喾次妃三人行浴见元鸟墯其卵简狄取吞之因孕生契契长而佐禹治水有功帝舜乃命契曰百姓不亲五品不训汝为司徒而敬敷五教五教在宽封于商赐姓子氏注
礼纬曰祖以元鸟生子也
郑樵通志
　　以姓为氏
子氏帝喾之子契受封于商赐姓子汤有天下微子基宋世为子姓或以为氏又楚有屈建字子木公子申字子西皆为子氏左传鲁叔孙之车士有子鉏商家语注姓子名鉏商郑大夫子人九子熙子丁子上又宋有子韦明天文宋朝皇佑九年子元瑜登科开封人廖用贤尚友录
　　子姓
子郑国征音殷姓武王封微子启于宋今子姓皆其后也
　陇姓甬姓总姓姓种姓部汇考
郑樵通志
　　上声
陇氏见姓苑
凌迪知万姓统谱
　　甬姓
甬见姓苑
　　总姓
总见姓苑
　　姓
音总见直音
　　种姓
种见姓苑

　孔姓部纪事
史记孔子世家孔子葬鲁城北泗上弟子及鲁人往从冢而家者百有余室因命曰孔里后汉书孔融传融年十岁随父诣京师时河南尹李膺以简重自居不妄接士宾客敕外自非当世名人及与通家皆不得白融欲观其人故造膺门语门者曰我是李君通家子弟门者言之膺请融问曰高明祖父尝与仆有恩旧乎融曰然先君孔子与君先人李老君同德比义而相师友则融与君累世通家众坐莫不叹息世说新语梁国杨氏子九岁甚聪惠孔君平诣其父父不在乃呼儿出为设果果有杨梅孔指以示儿曰此是君家果儿应声答曰未闻孔雀是夫子家禽元史孔思晦传五季时孔末之后方盛欲以伪灭真害宣圣子孙几尽至是其裔欲复冒称宣圣后思晦以为不早辨则真伪久益不可明彼与我不共戴天乃列子族与共拜殿庭可乎遂会族人斥之而重刻宗谱于石畿辅通志正德初王宸尹应天巨族孔姓者冒圣裔谋授官以万金行赂宸叱之竟不得行
　垌姓部列传
　　宋
　　垌夫
按万姓统谱夫汉川人嘉定进士

　奉姓部列传
　　汉
　　奉挥
按万姓统谱挥汉马军使
　　宋
　　奉真
