<!-- { "loadSidebar": true } -->
按史记仲尼弟子列传句兹字子之

　公羊姓部列传
　　周
　　公羊高
按尚友录高子夏弟子戴宏序云子夏传之公羊高高传其子平平传其子地地传其子敢敢传其子寿其后传董仲舒以公羊显于朝　　汉
　　公羊寿
按尚友录寿至汉景帝时与弟子胡母子都着春秋传以竹帛
　东楼姓部列传
　　周
　　东楼羽
按万姓统谱羽杞大夫

　东郭姓部汇考
廖用贤尚友录
　　东郭姓
东郭氏姜姓齐公族桓公之后

　公沙姓部列传
　　后汉
　　公沙穆
按后汉书公沙穆传穆字文乂北海胶东人也家贫贱自为儿童不好戏弄长习韩诗公羊春秋尢锐思河洛推步术居建成山中依林阻为室遂隐居东莱山学者自远而至迁弘农令县界有螟虫食稼穆乃设坛谢而螟虫自销永寿元年霖雨大水穆明晓占候乃豫告令百姓徙居高地故弘农人独得免害迁辽东属国都尉善得吏人欢心年六十六卒官六子皆知名　　公沙孚
按尚友录孚穆次子字允慈尝与荀爽共约出不得事贵势而爽当董卓时脱巾未百日位至司空孚鄙之后相见遂割席而坐　　魏
　　公沙卢
按魏志王修传修守胶东令胶东人公沙卢宗疆自为营堑不肯应发调修独将数骑径入其门斩卢兄弟公沙氏惊愕莫敢动　　唐
　　公沙仲穆
按唐书艺文志公沙仲穆太和野史十卷

　公良姓部列传
　　周
　　公良孺
按史记仲尼弟子列传孺字子乘
注
陈人贤而有勇
孔子周游常以家车五乘从孔子
　公山姓部汇考
廖用贤尚友录
　　公山姓
公山姓见通志

　公祖姓部汇考
廖用贤尚友录
　　公祖姓
公祖姓见通志

　公冶姓部汇考
廖用贤尚友录
　　公冶姓
公冶姓见通志

　公之姓部汇考
凌迪知万姓统谱
　　公之姓
公之姬姓季悼子之子鞅字公之之后是也

　公冶姓部列传
　　周
　　公冶长
按史记仲尼弟子列传长齐人字子长
注
家语云鲁
人名苌范&#云字子芝
　　明
　　公冶志
按万姓统谱志高密人洪武中以人材任右佥都御史
　公西姓部汇考
廖用贤尚友录
　　公西姓
公西姓见姓苑

　公山姓部列传
　　周
　　公山不狃
按左传定公八年季寤公鉏极公山不狃皆不得志于季氏因阳虎欲去三桓壬辰将飨季氏于蒲圃而杀之戒都车曰癸巳至成宰公敛处父告孟孙曰先备诸与孟孙以壬辰为期公敛处父帅成人自上东门入与阳氏战于南门之内弗胜又战于棘下阳氏败
　公仪姓部汇考
廖用贤尚友录
　　公仪姓
公仪姓见通志

　公良姓部汇考
廖用贤尚友录
　　公良姓
公良姓见通志

　公仪姓部列传
　　周
　　公仪潜
按尚友录潜鲁人砥功砺行乐道好善恬于荣利不事诸侯子思与之为友穆公因子思而致命欲以为相子思曰君若饥渴待贤纳用其谋虽蔬食饮水伋亦愿在下风如以高官厚禄为钓饵而无信用之心公仪子不逾君之庭且臣不佞又不能为君操竿下钓以伤守节之士潜竟终身不屈　　公仪休
按史记公仪休传休鲁博士也以高弟为鲁相奉法循理无所变更百官自正使食禄者不得与下民争利受大者不得取小客有遗相鱼者相不受客曰闻君嗜鱼遗君鱼何故不受也相曰以嗜鱼故不受也今为相能自给鱼今受鱼而免谁复给我鱼者吾故不受也食茹而美拔其园葵而弃之见其家织布好而疾出其家妇燔其机云欲令农士工女安所雠其货乎　　公仪仲子
按万姓统谱仲子鲁人见礼记

　公绪姓部列传
　　后汉
　　公绪恭
按后汉书党锢传张俭乡人朱并上书告俭与同乡二十四人别相署号共为部党图危社稷以俭及檀彬等为八俊田林公绪恭等为八顾朱楷田盘等为八及
　公绪姓部汇考
后汉书
　　党锢传注
公绪姓也

　公玉姓部列传
　　汉
　　公玉带
按史记封禅书上欲治明堂奉高旁未晓其制济南人公玉带上明堂图有殿无壁茅盖通水上有楼从西南入于是上令奉高作明堂汶上如带图
　公孟姓部汇考
廖用贤尚友录
　　公孟姓
公孟姬姓卫公孟絷之后

　公玉姓部汇考
廖用贤尚友录
　　公玉姓
公玉见通志

　公沙姓部纪事
尚友录公沙穆五子并有令名京师号曰公沙五龙天下无双
　公沙姓部汇考
廖用贤尚友录
　　公沙姓
公沙见通志

　公叔姓部列传
　　周
　　公叔发
按左传襄公二十九年吴公子札适卫说蘧瑗史狗史公子荆公叔发公子朝注
发即公叔文子
　　公叔文子
按荆州府志文子楚大夫平王孙子期子鲁阳公也惠王欲以梁与文子文子辞曰梁险而在楚北境惧子孙之有贰也纵臣得首领以没惧以梁险而乏臣祀也王曰子之仁不忘子孙施及楚国敢不从子乃与之鲁阳　　公叔务人
按万姓统谱务人鲁大夫
　　公叔痤
按万姓统谱痤魏相荐卫鞅
　　宋
　　公叔端明
按万姓统谱端明皇佑中左朝请大夫知抚州　公叔姓部汇考
廖用贤尚友录
　　公叔姓
公叔姬姓卫献公之子尝字公叔其后以为氏　公子姓部列传
　　周
　　公子无知
按青州府志无知夷仲年之子有宠于僖公襄公绌之乃弒公后为齐雍禀所杀　　公子荆
按尚友录荆卫人仕为大夫吴季札以君子目之　　公子贞按万姓统谱贞春秋时人
　　公子格
按万姓统谱格楚人
　　公子鱄
按濮州志鱄即子鲜卫献公出亡子鲜与其弟子展从公在郲臧孙纥如齐唁卫侯子鲜子展与之言道武仲说曰卫君必入夫二子者或挽之或推之欲无入得乎他日公使子鲜求复国于&#喜喜曰必子鲜在不然必败鲜任其事后免余攻&#氏杀&#喜子鲜曰逐我者出纳我者死赏罚无章何以沮劝且鱄實使之遂出奔晋止于晋之木门不乡卫而坐誓终身不仕　　公子燮
按汝阳县志燮灵王七年丙申夏郑子国子耳侵蔡获司马公子燮郑人皆善惟子产不顺曰小国无文德而有武功祸莫大焉晋楚伐郑弗得宁矣　　公子钮
按青州府志钮齐大夫齐侯欲以师伐季氏纳昭公使钮帅师以从公　　公子结
按湖广通志结字子期楚昭王庶兄吴入楚昭王奔随吴人从之子期貌似王曰以我与之王必免随人卜之不吉乃辞吴后子期又以随师败吴于繁阳于是迁郢于鄀而改纪其政以定楚国　　公子申
按湖广通志申字子西昭王庶兄平王卒令尹子常欲立之子西曰国有常法更立则乱辞之乃立太子珍为昭王后吴师入郢昭王奔随子西败吴师于军祥诸大夫曰吴王阖闾能用其民败我于柏举今闻其嗣又甚焉子西曰二三子恤不相睦无患吴矣今闻夫差视民如雠而用之日新先自败也安能败我暨昭王救陈卒于城父子西与子期谋潜闭途逆子章立之是为惠王厥后白公作乱子西死之　　公子闾
按湖广通志闾昭王之族白公胜欲立闾为王劫之以刃闾曰吾闻辞诸侯者洁其行也今子见国而忘主不仁劫白刃而失义不勇子虽告我以利威我以兵吾不为也白公强之不可遂杀之　　公子华
按湖广通志华楚莫敖也楚威王问忧社稷者华对曰令尹子文廉其爵贫其身以忧社稷叶公子高崇爵封禄以忧社稷莫敖大心断脰决腹以忧社稷棼冒勃苏劳身愁思以忧社稷蒙谷不为爵劝不为禄免以忧社稷王乃太息子华曰其君好发者其臣决拾君王直不好耳　　公子目
按荆州府志目字子囊为令尹秦景公乞师伐晋子囊曰不可晋君举不失选其卿让于善其大夫不失守其士兢于教商人力于农穑晋不可敌楚王卒大夫请谥为灵子囊谥曰共子囊率师伐吴败绩归卒遗言谓子庚必城郢君子谓子囊忠君薨不忘增其名将死不忘卫社稷　　公子少官
按史记秦本纪孝公二十年使公子少官帅师会诸侯于逢　　公子卬
按史记秦本纪孝公二十二年卫鞅击魏掳魏公子卬　　汉
　　公子宽
按汉书外戚恩泽侯表褒鲁节侯公子宽以周公世鲁顷公元孙之元孙奉周祀侯二千户六月丙午封薨十一月侯相如嗣更姓公孙氏后更为姬氏　　元　　公子敬
按新郑县志敬鄢人天历二年任新郑县尹下车之初首建学校修举废坠惠以抚下人感德之
　公若姓部汇考
凌迪知万姓统谱
　　公若姓
公若叔孙氏之族

　公孙姓部汇考
郑樵通志
　　以爵系为氏
公孙氏春秋时诸侯之孙亦以为氏者曰公孙氏皆贵者之称或言黄帝姓公孙因亦以为氏元佑登科有公孙尚汉州人廖用贤尚友录
　　公孙姓
公孙高阳宫音黄帝大岳之后

　公正姓部汇考
凌迪知万姓统谱
　　公正姓
公正古官也其后氏焉

　公正姓部列传
　　宋
　　公正范
按万姓统谱范吴人朝邑令

　公若姓部列传
　　周
　　公若藐
按万姓统谱藐鲁人

　公子姓部汇考
郑樵通志
　　以爵系为氏
公子氏春秋时列国公子之后
廖用贤尚友录
　　公子姓
公子春秋列国公子之后

　公孟姓部列传
　　周
　　公孟子高
按尚友录子高尝问君子之礼于颛孙子莫子莫曰去而外厉与尔内折色胜而心自取之公孟不知以告曾子曾子曰大哉言乎夫外厉者必内折色胜而心自取之者必为人役是故君子德行成而容不知闻识博而辞不争知虑微达而外若愚
　公罔姓部列传
　　周
　　公罔之裘
按礼记射义孔子射于矍相之圃观者如堵墙使公罔之裘扬觯而语曰幼壮孝弟耆耋好礼不从流俗修身以俟死者不在此位也盖去者半处者半　公孙姓部纪事
汉晋春秋吴有说谶者曰吴之败兵起南裔亡吴者公孙也皓闻之文武职位至于卒伍有姓公孙者皆徙于广州不令停江边
　公罔姓部汇考
凌迪知万姓统谱
　　公罔姓
仲尼时鲁有公罔氏

　公仲姓部列传
　　周
　　公仲连
按尚友录晋赵烈侯好音谓连曰寡人有爱可以贵之乎连曰富之则可贵之则否君曰然郑歌者枪石二人吾赐之田人万亩连诺而不与烈侯屡问连乃称疾不朝番吾君谓连曰君实好善而未知所持公仲亦有进士乎连曰未也曰牛畜荀欣徐越皆可连进之畜侍以仁义烈侯逌然明日欣侍以举贤使能明日越侍以节财俭用察度功德所与无不充君悦乃谓连曰歌者之田且止以畜为师欣为中尉越为内史赐连衣二袭遂拜为相
　公乘姓部汇考
郑樵通志
　　以爵为氏
公乘古爵也久居是爵者子孙氏焉宋嘉佑登科有公乘良弼相州人建炎有公乘博文东平人也　公仲姓部汇考
廖用贤尚友录
　　公仲姓
公仲姓见史记

　公孙姓部列传
　　周
　　公孙阏
按左传隐公十一年夏郑伯将伐许授兵于大宫公孙阏与颍考叔争车颍考叔挟辀以走　　公孙获
按左传隐公十一年郑伯伐许许庄公奔卫郑伯使许大夫百里奉许叔以居许东偏使公孙获处许西偏以佐之君子谓郑庄公于是乎有礼　　公孙兹
按左传僖公五年夏公孙兹如牟娶焉
　　公孙敖
按左传僖公十五年楚人伐徐公孙敖帅师及诸侯之大夫救徐　　公孙枝
按左传僖公十五年晋侯逆秦师请战秦伯使公孙枝对曰君之未入寡人惧之入而未定列犹吾忧也苟列定矣敢不承命　　公孙归生
