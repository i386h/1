<!-- { "loadSidebar": true } -->

　黄姓部列传三
　　宋二
　　黄度
按宋史黄度传度字文叔绍兴新昌人好学读书隆兴元年进士知嘉兴县入监登闻鼓院行国子监簿绍熙四年守监察御史宁宗即位改右正言韩胄骤窃政柄以意所好恶为威福度具疏将论其奸为胄所觉御笔遽除度直显谟阁知平江府度言蔡京擅权天下所由以乱今胄假御笔逐谏臣使俯首去不得效一言非为国之利也固辞丞相赵汝愚袖其疏入白诏以冲佑禄归养俄知婺州坐不发觉县令张元赃罪降罢胄诛天子思而召之除太常少卿权吏部侍郎累移疾以集英殿修撰知福州迁宝谟阁待制进龙图阁知建康府迁宝谟阁直学士度以人物为己任推挽不休十上引年之请不许为礼部尚书趣入觐谢病丐去遂以焕章阁学士知隆兴府归越提举万寿宫嘉定六年卒　　黄洽
按宋史黄洽传洽字德润福州候官人隆兴元年以太学生试春官第二赐第二人及第授绍兴府观察判官秩满就铨选不用前名例谒庙堂宰相陈俊卿白于上改宣义郎除国子博士适有旨职事官无待次改差浙东安抚司主管机宜文字继为太学国子博士枢密院编修官通判福州奉祠召为太常丞繇秘书郎迁著作郎除右正言首奏谏臣非具员职在谏争朝政有阙所当尽言上亦以为端士许其尽言无隐除侍御史洽所论列未尝&#摭细故他慝以累其终身除右谏议大夫进参知政事除知枢密院事洽累章求去许之除资政殿大学士知隆兴府光宗受禅洽屡乞归田寻畀提举洞霄宫庆元二年致仕六年薨洽质直端重有大臣体两朝推为名臣　　黄遹按万姓统谱遹字景声邵武人隆兴元年进士第以不附韩胄出为江西提刑遂请老归自号熙堂野老　　黄希
按万姓统谱希字梦得宜黄人干道二年进士官终永新令杨诚斋曰梦得之学奄有古今晚年作诗慕少陵句法有补注杜诗搜剔微隐皆前人所未发未及成而卒子鹤续成之重定年谱名曰黄氏补注杜诗　　黄黼
按宋史黄黼传黼字元章临安余杭人也少游太学第进士累迁太常丞进秘书郎提举江东常平茶盐召为户部员外郎寻除直秘阁两浙路转运判官进直龙图阁升副使辞改直显谟阁毗陵饥民取糠&#杂草根以充食黼取民食以进乞捐僧牒缗钱振济所全活甚众除中书门下检正诸房公事守殿中侍御史迁侍御史行起居郎以刘德秀论劾奉祠而卒　　黄裳按宋史黄裳传裳字文叔隆庆府普城人少颖异能属文登干道五年进士第调巴州通江尉改兴元府录事参军以四川制置使留正荐迁国子博士以母丧去除丧复召除太学博士进秘书郎迁嘉王府翊善裳久侍王邸每岁诞节则陈诗以寓讽王尝侍宴宫中从容为光宗诵酒诰曰此黄翊善所教也光宗诏劳裳绍熙二年迁起居舍人三年试中书舍人未几除给事中裳在琐闼甫一月封驳无虑十数改兵部侍郎不拜遂以显谟阁待制充翊善宁宗即位改礼部尚书卒裳为人简易端纯每讲读随事纳忠上援古义下揆人情气平而辞切事该而理尽笃于孝友嘉定中谥忠文子瑾大宗正丞孙子敏刑部郎官　　黄硕按瓯宁县志硕字兴周干道二年进士对策称孝宗意亲擢为第一调平江教授改宣教郎镇南签判再迁昭信军乞祠年八十一官至承议郎　　黄定
按福州府志定字泰之永福人干道八年进士第一累官知潮州为政务&#弊苏瘵潮民德之官终国子祭酒直显谟阁广东提举有文集行世　　黄艾
按莆田县志艾字伯耆干道八年廷对第二累历清要淳熙末以秘书丞充嘉王府赞读已而补外王即位召为右正言兼侍讲迁左司谏改权工部侍郎仍兼侍讲会朱熹罢讲筵艾因进讲问逐熹之骤宁宗曰始除熹经筵耳今乃事事欲闻艾悃请再三不听除中书舍人明年充金国正旦使还改刑部侍郎以待制终　　黄何
按万姓统谱何字景萧休宁人干道中进士调大冶簿邑湖中三山产铁尉巡警盗铸者四千人起为敌何至匹马往谕焚其具一境晏然遂延朱文公门人万人杰为学者师俾知趋向后知岳州以廉谨称历官朝议大夫子开为蕲州通判　　黄畴若
按宋史黄畴若传畴若字伯庸隆兴丰城人淳熙五年举进士授祁阳县主簿提点刑狱马大同荐之调柳州教授又调灵川令改知庐陵县诸司举为邑最召赴都堂审察差监行在都进奏院开禧元年迁太府寺主簿又迁将作监丞太府寺丞又迁秘书丞着作郎拜监察御史寻迁殿中侍御史册皇太子差充引见礼仪使进华文阁待制知成都府避讳改宝谟阁待制进龙图阁召赴行在入对延和殿迁权兵部尚书太子右庶子八年升左庶子权太子詹事十年差知贡举试礼部尚书以足疾乞归进焕章阁学士知福州力辞乃改提举鸿庆宫关外军溃言者论及畴若落职罢祠后以焕章阁学士致仕　　黄涣
按万姓统谱涣字德亨光泽人父敦义以六经教子七子皆有成立涣志笃学博尝从吕祖谦游举淳熙戊戌南省第二人后守岳州罢厨传蠲鱼税毁淫祠卒年八十兄谦字德柄亦游于朱吕之门焉　　黄由
按长洲县志由字子由淳熙八年廷对举进士第一吴自有科目以来由始冠多士时人荣之授南安府佥判秩满判绍兴府除正字迁著作佐郎使金还迁将作监嘉王府赞读绍熙五年孝宗疾亟光宗不能视疾人情益惧由请嘉王过重华宫问安孝宗为之感动自号惠斋居士　　黄克恭
按泉州府志克恭字彦礼南安人淳熙十四年进士教授循州讲授不倦知宁德县以最闻通判广州海寇掠境盛夏力疾督师擒其酋以徇辟知新州奏减丁米民德之累迁度支驾部郎官奉祠归起知兴化郡卒　　黄樵仲
按万姓统谱樵仲字道夫漳州人登淳熙第居家每旦率子弟衣冠见家庙退则默坐终日饮食衣服不求鲜美居丧三年人未尝见笑容乡里有为非者恐樵仲知之调汀州录参有善绩自书于屏云俸薄俭亦足官卑清自尊有礼记解小学口义传于世　　黄宗传按万姓统谱宗传字景孟宁德人淳熙中进士问学该博尢长于易开门授徒屦恒满户外尝自为赞有曰何事穷能到骨只缘气要冲冠所著有易传行于世　　黄揆
按万姓统谱揆字端甫三山人淳熙间知龙溪县为人勤敏济以仁厚时县承累年弊政之后困匮不支揆理财抚民不为表暴家给人足而田里相安升知琼州民为立生祠于福星堂　　黄灏
按宋史黄灏传灏字商伯南康都昌人幼敏悟强记入太学擢进士第教授隆兴府知德化县以兴学校崇政化为本王蔺刘&#荐于朝除登闻鼓院光宗即位迁太常寺簿除太府寺丞出知常州提举本路常平乞归幅巾深衣骑驴匡山间若素隐者起知信州改广西转运判官移广东提点刑狱告老不赴卒灏性行端饬以孝友称朱熹守南康灏执弟子礼熹之没党禁方厉灏单车往赴徘徊不忍去者久之　　黄&#按万姓统谱&#字景纯宁德人绍熙初武举第四人开禧初复登进士第累官知德庆州文章政事皆有声于世尝追和东坡仕禄戒知足诗即乞休致又尝掇取圣贤言行可鉴者百余条目为禔身录所著有胖轩等集　　黄伯固
按将乐县志伯固字德常县西隅人绍熙癸丑进士为人严义利重然诺嘉定乙巳以奉议郎知上高县精明剖决抑强扶弱奸豪屏迹累官西川制置副使兵部侍郎卒赠少师谥忠简　　黄去私
按万姓统谱去私临川人气概豪爽着屯田议为朱子所知学专行确守师训不变执亲丧行古礼黄干尝曰问学之士雕零殆尽江西则甘言甫黄去私数人耳　　黄绩
按万姓统谱绩字德远滔之后初游淮浙遍参诸老已而从陈密潘柄游及密柄卒率同门友筑东湖书堂请田于官以祀之读约聚讲如密柄规约由是学者皆就正于绩郡守推入尊德堂以继刘弥邵又辟充涵江书院山长绩以独不惧名斋所著有四书遗说近思录义类　　黄唐
按万姓统谱唐字雍甫福州人宁宗朝为考功郎中时韩胄为父诚陈乞作谥唐当复议乃见宰相京镗言不能奉承力求去　　黄学&#
按万姓统谱学皋字习之龙溪人通经史尢长诗书春秋南宫对策有曰愚独爱伊川请改试为课及制尊贤堂待宾斋与时论不合有司大书曰此必伪学之流黜之久而擢第再转鄱阳丞李博延入郡斋校勘朱文公续语录又着评古一册补注东坡诗集一部上之诸司论荐调泉州察推需次于家郡守屈置于学以训诸生　　黄干
按宋史黄干传干字直卿福州闽县人父瑀高宗时为监察御史以笃行直道着闻瑀没干往见清江刘清之清之奇之因命受业朱熹宁宗即位补将仕郎铨中授迪功郎监台州酒务丁母忧学者从之讲学于墓庐甚众熹讣闻干持心丧三年毕调监嘉兴府石门酒库时韩胄方谋用兵吴猎帅湖北将赴镇访以兵事猎雅敬干名德辟为荆湖北路安抚司激赏酒库为临川令改知新淦县以提举常平郡太守荐擢监尚书六部门未上改差通判安丰军寻知汉阳军以病乞祠主管武夷冲佑观寻起知安庆府制置李珏辟为参议官再辞不受既而朝命与徐侨两易和州且令先赴制府禀议干至制府珏往维扬视师与偕行其时幕府书馆皆轻儇浮靡之士僚吏士民有献谋画多为毁抹疏驳将帅偏裨人心不附所向无功流移满道而诸司长吏张宴无虚日干知不足与共事归再辞和州之命仍乞祠闭阁谢客同幕忌之尢甚共诋排之遂力辞去请祠不已俄再命知安庆不就入庐山访其友李燔陈宓相与盘旋玉渊三峡间俯仰其师旧迹讲乾坤二卦于白鹿书院山南北之士皆来集未几召赴行在所奏事除大理丞不拜俄命知潮州辞不行差主管亳州明道宫逾月遂乞致仕诏许之特授承议郎既殁后数年以门人请谥特谥文肃有经解文集行于世　　黄&#
按宋史黄传字子耕隆兴分宁人尝从郭雍朱熹学以道自任举太学进士为瑞昌主簿监文思院知卢阳县通判处州以最闻主管官告院大理寺簿军器监丞&#外知台州郡称平治迁袁州哭从弟哀甚得疾卒所著有复斋集　　黄士毅
按尚友录士毅字子洪莆田人号壶山徙居吴幼知嗜学方庆元诋诽道学士毅徒步趋闽师朱文公命日观一书夜叩所见告以静坐勿杂唤醒勿&#居数月授以大学章句终其身从事于斯著述甚富数注仪礼撰次文公书说七卷文集一百五十卷又因语录成言分门序次为语类一百三十八卷尝言孔孟之道至周程而复明至朱子而大明识者以为知言　　黄以宁按泉州府志以宁字宗一维之长子也弱冠入太学庆元中上舍释褐分教惠阳擢太学录差淮西漕司干官会淮甸大歉部使者檄以宁循行赈贷措处有方民赖全活通判建宁守喜事引谊力争守不能平嗾台臣劾罢之　　黄棨
按万姓统谱棨字肃甫中之孙父瀚司农卿棨嘉泰二年第进士为靖州倅州学傍建作新书院政暇授徒讲学其中多所成就官至工部员外郎子熙知高州　　黄孝恭
按万姓统谱孝恭字令裕邵武人从朱熹学治身严整起居有常度论著确实　　黄学行
按万姓统谱学行字上文惠安人登嘉定戊辰第教授全州尝疏历代褒封先圣故实冠服奠享仪注上之有旨颁胄监后知循州时赣寇据松梓山招捕使合兵破之奔逸岭外学行激厉将士追擒其酋以劳迁秩有史说垣斋类集&#　　黄登
按万姓统谱登字君涉少游上庠与陈觉民有研席之好及觉民守泉未尝干以私卒觉民以文诔之言其穷经耻受一命学道遂造大方视蔬茹如享太牢在燕处若奉五戒张读亦以隐君子目之　　黄京
