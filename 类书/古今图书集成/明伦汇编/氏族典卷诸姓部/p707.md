<!-- { "loadSidebar": true } -->
按章丘县志霁寰善画工诗二者相兼尢工小幅写意独多嗜酒有风致尝语人曰饮酒亦岂易事至今传为美谈　　光先
按明外史诸王传崇祯十四年中部县土寇陷城县丞光先与战不胜遂自焚　　光时亨
按安庆府志时亨字羽圣桐城人崇祯进士授荣昌令治声丕着擢刑科给事中时李明睿以贼耗急建议亲征为南迁计时亨疏参之上意中止既京师陷时亨南归马士英等谓时亨阻南迁杀之其子廷瑞痛父被刑呕血死

　凉姓部列传
　　汉
　　凉润
按万姓统谱润见印薮
　　凉俭
按万姓统谱俭见印薮
　　魏
　　凉茂
按魏志凉茂传茂字伯方山阳昌邑人也少好学太祖辟为司空掾举高第补侍御史时泰山多盗贼以茂为泰山太守转为乐浪太守公孙度在辽东擅留茂不遣之官然茂终不为屈后征还为魏郡太守甘陵相所在有绩文帝为五官将茂以选为长史迁左军师魏国初建迁尚书仆射后为中尉奉常文帝在东宫茂复为太子太傅甚见敬礼卒官

　仓姓部列传
　　上古
　　仓颉
按刘恕外纪黄帝命仓颉为左史沮诵为右史仓颉观鸟兽之迹体类象形而制字使天下义理必归文字天下文字必归六书　　周
　　仓葛
按左传僖公二十五年夏四月戊午晋侯朝王王飨醴命之宥请隧弗许曰王章也未有代德而有二王亦叔父之所恶也与之阳樊温原攒茅之田晋于是始启南阳阳樊不服围之仓葛呼曰德以柔中国刑以威四夷宜吾不敢服也此谁非王之亲姻其俘之也乃出其民　　魏
　　仓慈
按魏志仓慈传慈字孝仁淮南人也始为郡吏建安中太祖开募屯田于淮南以慈为绥集都尉黄初末为长安令清约有方吏民畏而爱之太和中迁炖煌太守抑挫权右抚恤贫羸甚得其理数年卒官吏民悲感如丧亲戚图画其形思其遗像为立祠祀之　　北魏　　仓跋
按魏书仓跋传跋荥阳京县人也丧母水浆不入口五日吐血数升居忧毁瘠见称州里有司奏闻出帝诏标门闾　　元
　　仓振
按万姓统谱振知新州时猺贼&#起振深入贼所谕以祸福示以恩信群猺帖然向化暇日诣学召诸生讲解经义又于驿路夹植榕松以便行者人歌曰高松苍榕一道清风　　明
　　仓纪
按万姓统谱纪遵化人正统十四年任六合县训导
　邙姓部列传
　　宋
　　邙灿
按奇姓通灿南唐人登进士第
　　邙况
按万姓统谱况江宁人举进士

　姓部列传
　　明
　　清
按奇姓通清永福人宣德举人

　囊姓部列传
　　周
　　囊瓦
按春秋臣传囊瓦字子常楚令尹子囊之孙也定公三年蔡昭侯为两佩与两裘以如楚献其一于昭王子常欲之弗与三年止之唐成公如楚有两肃爽马子常欲之弗与亦三年止之及唐人献马蔡人献佩乃归蔡侯唐侯四年冬蔡侯吴子唐侯伐楚子常三战不克遂奔郑吴人五战及郢楚子奔随申包胥乞师于秦明年败吴师楚子乃归初斗且廷见子常子常与之语问蓄货聚马归以语其弟曰令尹其不免乎问蓄聚积实如饿豺狼焉殆必亡也昔斗子文三舍令尹无一日之积恤民之故也成王闻子文之朝不及夕也于是乎每朝设脯一束糗一筐以羞子文至于今令尹秩之成王每出子文之禄必逃王止而后复人谓子文曰人生求富而子逃之何也对曰夫从政者以庇民也民多旷者而我取富焉是勤民以自封也死无日矣我逃死非逃富也故庄王之世灭若敖氏唯子文之后在至今为楚良臣是不先恤民而后己之富乎今子常相楚四境盈垒道殣相望是之不恤而蓄聚不厌积货滋多蓄怨滋厚不亡何待　　囊带按郑樵通志齐大夫囊带

　堂姓部汇考
凌迪知万姓统谱
　　堂姓
堂楚大夫伍尚之后

　仓姓部汇考
郑樵通志
　　以名为氏
古
人名

仓氏黄帝史官仓颉之后或言古有世掌仓庾者各以为氏春秋时周有仓葛魏有炖煌太守仓慈望出武陵

　芳姓部汇考
凌迪知万姓统谱
　　芳姓
芳见姓苑风俗通

　囊姓部汇考
郑樵通志
　　以字为氏
楚
人字

囊氏姓楚庄王子子囊之后也公子贞字子囊以字为氏孙囊瓦为令尹齐大夫囊带
　卬姓部汇考
凌迪知万姓统谱
　　卬姓
卬见姓苑

　强姓部列传
　　后汉
　　强华
按后汉书光武帝本纪光武先在长安时同舍生强华自关中奉赤伏符曰刘秀发兵捕不道四夷云集龙斗野四七之际火为主　　强郎宝
按万姓统谱郎宝见印薮
　　晋
　　强求
按郑樵通志前秦有将军强求
　　北齐
　　强谏
按郑樵通志北齐有强谏
　　宋
　　强霓
按宋史强霓传霓自金归宋为武功大夫合门宣赞舍人知环州环庆路统制军马兼沿边安抚使隆兴间金兵围环州坚守孤城招诱使降不屈城陷死焉兴州驻札御前诸军统制吴挺言于朝赠观察使立庙西和州赐额旌忠　　强震
按宋史强霓传霓知环州隆兴间金兵围环州与其弟武经大夫环庆路统领沿边忠义军马震坚守孤城招诱使降不屈城陷死焉赠观察使

　长姓部汇考
凌迪知万姓统谱
　　长姓
长见姓苑平声


　长姓部列传
　　周
　　长牂
按左传僖公二十八年六月晋人复卫侯&#武子与卫人盟于宛濮卫侯先期入&#子先长牂守门以为使也与之乘而入注
长牂卫大夫
　　长沮
按圣贤冢墓记黄父山下长沮桀溺所耦耕处下有东流子路所问津也　　长卢
按史记孟子荀卿列传楚有尸子长卢
注
长卢九篇
楚人
　　长息
按孟子注长息公明高弟子
　　汉
　　长乐
按万姓统谱乐见印薮
　　宋
　　长汝楫
按万姓统谱汝楫抚州军事判官
　　长宗道
按万姓统谱宗道淳佑间知宜州
　　明
　　长略
按万姓统谱略滑人嘉靖中河南卫指挥
　　长珊
按万姓统谱珊庐州人卫千户


　堂姓部列传
　　周
　　堂衣若
按韩诗外传堂衣若扣孔子之门

　丧姓部汇考
郑樵通志
　　平声
丧氏见姓苑无定望

　昌姓部列传
　　上古
　　昌
按姓氏急就篇黄帝臣昌骖乘
　　周
　　昌他
按战国策昌他亡西周之东周尽输西周之情于东周东周大喜西周大怒　　魏
　　昌豨
按魏志臧霸传霸与于禁讨昌豨与夏侯渊讨黄巾余贼有功迁徐州刺史　　梁
　　昌义之
按梁书韦睿传天监五年魏中山王元英寇北徐州围刺史昌义之于锺离高祖遣曹景宗拒之诏睿率豫州之众会焉魏军大溃睿遣报昌义之义之且悲且喜不暇答语但叫曰更生更生义之甚德睿请曹景宗与睿会因设钱二十万官赌之　　唐
　　昌琦
按万姓统谱琦礼部郎
　　宋
　　昌永
按万姓统谱永字禹功泾人靖康中金人犯京师永率太学诸生守义不屈朝廷嘉其节补进义校尉绍兴癸未以特奏第一累迁太常寺丞　　昌懿
按万姓统谱懿邕州人进士补文学绍兴中上疏言马政　　昌稽中
按万姓统谱稽中朝奉郎知建州
　　昌森
按万姓统谱森字元秀泾人初授蕲州广济县尉以捕盗改秩知光州固始县秩满任扬州佥判历知英连二州　　昌湜
按万姓统谱湜大理寺丞
　　昌正大
按万姓统谱正大嘉定进士
　　元
　　昌中峰
按万姓统谱中峰池州儒学教谕
　　明
　　昌俊
按万姓统谱俊泾人洪武贡生
　　昌祚
按蕲州志祚永乐年贡士松江府华亭县知县　　昌盛按万姓统谱盛威远人永乐举人
　　昌安
按潜江县志安宣德丙午举人官训导
　　昌文
按万姓统谱文滁州人举人正统中监利县知县　　昌玉按蕲州志玉成化年贡士华亭县县丞
　　昌允升
按蕲州志允升正德年贡士授散官
　　昌寿
按万姓统谱寿字子仁河南卫指挥嘉靖中掌山东都司事　　昌应会
按万姓统谱应会莆田人嘉靖中知汉川县县当汉江下流土田岁被淹没民不聊生应会极意拊循轻徭缓赋尝夜有盗劫民财应会闻而即逐之盗截其两耳去已得盗尽杀之时景王出封安陆奏讨庄田阑及汉川中珰暴横应会故持之中珰怒其强项奏逮系按察使狱者累月当道承景府意竟坐调他邑民思之为立祠祀于汉江上　　昌应时
按万姓统谱应时字廷佐莆田人嘉靖庚戌进士历知府　　昌言
按祁阳县志言嘉靖四十年贡士任平乐训导　　昌自修按万姓统谱自修全州人
　　昌国泰
按莆田县志国泰隆庆间贡士任苏州通判
　　昌在通
按莆田县志在通员外郎
　　昌维基
按莆田县志维基字东玉应时侄万历乙酉举人任建昌同知

　苍姓部列传
　　汉
　　苍英
按奇姓通英江夏太守
　　苍陆
按万姓统谱陆南郡人合浦长

　强姓部列传
　　周
　　强鉏
按左传庄公十六年郑伯治与于雍纠之乱者九月杀公子阏刖强鉏公父定叔出奔卫君子谓强鉏不能卫其足　　汉
　　强瞻
按姓氏急就篇汉有强瞻
　　强万&#
按万姓统谱万&#见印薮
　　晋
　　强平
按前秦录平略阳氐人健之妻弟也皇始元年以平为太傅生即位以为左光禄大夫平雅好直言不避权会有日蚀之变极言切谏生怒诬以妖言凿其顶而杀之　　强永
按万姓统谱永略阳人
　　强帛
按万姓统谱帛略阳人
　　强起
按万姓统谱起略阳人
　　强斌
按万姓统谱斌略阳人
　　强将容
按万姓统谱将容常山太守
　　强京
按万姓统谱京西阳侯
　　宋
　　强元明
按姓氏急就篇宋有强元明
　　北魏
　　强蚪
按姓氏急就篇后魏有强蚪
　　北周
　　强练
按北史强练传练不知何许人也亦不知其名字先是李顺兴语默不恒好言未然之事当时号为李练世人以强类之故亦呼为强练焉容貌长壮有异于人神情恍莫之能测所言略不可解事过后往往有验建德中每夜上街衢边树大哭释迦牟尼佛如此者累月俄而废佛道二教大象末又以一无底囊历长安市肆告乞市人争以米麦遗之强练受之随即漏之于地人或问之强练曰但欲使诸人见盛空耳至隋开皇初果移都于龙首山城遂空废后莫知其所终　　唐
　　强循
按唐书姜师度传强循字季先凤州人仕累雍州司士参军华原无泉人畜多暍死循教人渠水以浸田一方利之号强公渠诏书褒予甚厚历大理少卿太子右庶子为政辨给不为威严遇人尽信不疑然当时恨其少文云　　强宝质
按万姓统谱宝质兵部郎中
　　强修
按万姓统谱修略阳人仕至御史中丞
　　宋
　　强至
按宋史强渊明传渊明父至以文学受知韩琦终祠部郎中　　强献明
按尚友录献明钱塘人熙宁中兄弟五人相继登第皆至显官献明官终工部架阁弟浚明至尚书郎渊明至翰林学士伟明陟明历外任皆有治迹　　强浚明
按宋史强渊明传渊明兄浚明缔蔡京为死交立元佑籍分三等定罪遂济成党祸早卒　　强渊明
