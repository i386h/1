<!-- { "loadSidebar": true } -->
按宋史强渊明传渊明字隐季杭州钱塘人以进士第调海州司法参军历济杭二州教授知蔡州确山县通判保定军入为太府丞军器少监国子司业与兄浚明及叶梦得缔蔡京为死交济成党祸渊明以故亟迁秘书少监中书舍人大司成翰林学士大观三年京罢相以龙图阁直学士知永兴军徙郑越二州召为礼部尚书复拜学士进承旨翰林以疾改延康殿学士提举醴泉观监修国史卒谥曰文宪　　强公邵按万姓统谱公邵右迪功郎绍兴中登第
　　强黻
按万姓统谱黻字叔音绍兴进士常州府通判　　强相如按万姓统谱相如登科
　　强公谌
按万姓统谱公谌常州人登科
　　强休甫
按万姓统谱休甫奉直大夫直秘阁
　　金
　　强伸
按金史强伸传伸本河中射粮军子弟貌极寝陋而膂力过人兴定初从华州副都统安宁复潼关以劳任使后客洛下选充官军戍陕铁岭军溃被掳从都尉兀林答胡土窜归中京时中京已破留守内族撒合辈死之元帅任守真复立府事以便宜署伸警巡使后郑州之败守真死天兴元年中京人推伸为副佥事北兵围之不能拔事闻哀宗以伸为中京留守元帅左都监世袭谋克行元帅府事三年行总帅府事月余粮尽军民稍稍散去五月大兵来陈于洛南伸阵水北有韩帅者招伸降伸谓帅曰君独非我家臣子耶一日勤王犹遗令名于世君既不能乃欲诱我降耶我本一军卒今贵为留守誓以死报国耳遂跃而射之帅奔阵六月行省胡土率众走南山鹰扬都尉献西门以降伸知城不能守率死士数十人突东门出转战至偃师力尽就执载以一马拥迫而行伸宛转不肯进强掖之将见大帅塔察及中京七里河伸语不逊遂杀之　　元
　　强珇
按万姓统谱珇字彦栗读书攻诗早游京国遍交缙绅之士值兵变归隐居田里以翰墨自娱至正间荐授常熟州判官不就同时有秦昺字文刚阮孝思字维则与珇交善&#有诗名　　明
　　强锺
按万姓统谱锺邵武人洪武进士
　　强文英
按万姓统谱文英崇德人洪武中任礼科给事中　　强宏按万姓统谱安汝阳人正统进士
　　强珍
按明外史强珍传珍字廷贵沧州人成化二年进士除泾县知县擢御史初辽东巡抚陈钺启衅召敌敌至务为欺蔽巡按御史王崇之劾钺钺大恐谋之汪直诬逮崇之下诏狱及直钺用兵方论功而敌大入中官韦朗总兵官缑谦等匿不以闻钺遂入为户部尚书珍往巡按请正钺罪帝弗从未几指挥王全等诱杀朵颜卫人珍发其状全等俱获罪直方自矜有大功闻珍疏怒适巡边还钺郊迎诉珍诬己直益怒奏珍所奏皆妄诏械赴京坐奏事不实谪戍辽东居三年直败复珍官致仕弘治初起山东副使擢大理少卿明年以右佥都御史巡抚宣府改南京右通政寻以母老乞休久之卒　　强满
按福州府志满字克谦成化辛卯举人壬辰进士　　强毅按上元县志毅字致远弘治甲子顺天乡荐授绍兴府推官时府有疑狱毅至剖决咸允人称为神明性戆直台院司臬有反驳或论议稍不合辄与争论甚至拂衣而出郡有豪强挠法者或劝徇之毅不从遂归　　强仕
按万姓统谱仕字甫登号绮&#无锡人嘉靖辛卯乡荐授广昌尹未几即挂冠归尝结会碧山吟社有家食编　　强思
按陕西通志思郿县人以万历己卯科举人任知县擢御史建言回籍和风近人性好博济耄年修德不倦　　强以恕
按陕西通志以恕陇州庠生崇祯八年以恕被执不屈死之　　强以德
按陕西通志以德陇州人崇祯八年巨寇攻城城陷以德不屈而死　　强聪
按陕西通志聪陇州庠生崇祯八年寇攻城陷聪不屈死　　强忠武
按畿辅通志忠武为百户城陷死之


　姓部汇考
字汇补

翁香切音央姓也

　狼姓部汇考
郑樵通志
　　以名为氏
狼氏左传晋大夫狼瞫齐有狼蘧疏又河南官氏志叱奴氏改为狼
　苍姓部汇考
郑樵通志
　　以名为氏
古
人名

苍氏风俗通云八凯苍舒之后汉有江夏太守苍英子孙遂为江夏人望出武陵
　琅姓部列传
　　周
　　琅过
按郑樵通志齐人有琅过

　丧姓部列传
　　周
　　丧左
按奇姓通左楚大夫

　棠姓部列传
　　周
　　棠公
按左传襄公二十五年齐棠公之妻东郭偃之姊也东郭偃臣崔武子棠公死偃御武子以吊焉见棠姜而美之使偃取之注
棠公齐棠邑大夫
　　棠无咎
按左传襄公二十七年齐崔杼生成及强而寡娶东郭姜以孤入曰棠无咎与东郭偃相崔氏崔成有疾而废之而立明成请老于崔崔子许之偃与无咎弗予曰崔宗邑也必在宗主成与强怒九月庚辰杀东郭偃棠无咎于崔氏之朝注
无咎棠公之子
　　明
　　棠杲
按巨野县志杲陕西宝鸡人监生任县丞

　棠姓部汇考
郑樵通志
　　以邑为氏
齐
邑

棠氏姜姓齐桓公之后邑于棠曰棠公其后为氏又楚亦有棠邑大夫伍尚之所封号曰棠君其后亦为棠氏
　曩姓部汇考
凌迪知万姓统谱
　　曩姓
曩见姓苑


　芳姓部列传
　　汉
　　芳垂敷
按郑樵通志汉有幽州刺史芳垂敷
　　后汉
　　芳丹
按奇姓通丹光武时据新丰后降汉

　香姓部汇考
廖用贤尚友录
　　香姓
香见姓苑


　彰姓部列传
　　汉
　　彰章
按万姓统谱章齐人

　藏姓部汇考
凌迪知万姓统谱
　　藏姓
藏见姓苑

　卬姓部列传
　　汉
　　卬祗
按万姓统谱祗御史大夫
　　卬疏
按奇姓通疏周封史也能行气炼形煮石髓而服之谓之石锺乳至数百年往来人间太室山中有卧石藏枕焉赞曰八珍促寿五石延生卬疏得之炼髓饵精人以百年我享千龄寝息中岳游步仙庭

　彰姓部汇考
凌迪知万姓统谱
　　彰姓
彰见姓苑

　狼姓部列传
　　周
　　狼瞫
按左传文公二年春秦孟明视帅师伐晋以报殽之役二月晋侯御之先且居将中军赵衰佐之王官无地御戎狐鞫居为右甲子及秦师战于彭衙秦师败绩晋人谓秦拜赐之师战于殽也晋梁弘御戎莱驹为右战之明日晋襄公缚秦囚使莱驹以戈斩之囚呼莱驹失戈狼瞫取戈以斩囚禽之以从公乘遂以为右箕之役先轸黜之而立续简伯狼瞫怒其友曰盍死之瞫曰吾未获死所其友曰吾与女为难瞫曰周志有之勇则害上不登于明堂死而不义非勇也共用之谓勇吾以勇求右无勇而黜亦其所也谓上不我知黜而宜乃知我矣子姑待之及彭衙既陈以其属驰秦师死焉晋师从之大败秦师君子谓狼瞫于是乎君子诗曰君子如怒乱庶遄沮又曰王赫斯怒爰整其旅怒不作乱而以从师可谓君子矣　　狼蘧疏按郑樵通志齐有狼蘧疏

　襄姓部列传
　　周
　　襄仲
按左传文公二年襄仲如齐纳币礼也凡君即位好舅甥修婚姻娶元妃以奉粢盛孝也孝礼之始也　　襄老按左传宣公十二年六月晋师救郑楚熊负羁囚知罃知庄子以其族反之厨武子御下军之士多从之射连尹襄老获之遂载其尸射公子谷臣囚之以二者还　　襄伊
按左传襄公二十五年崔武子见棠姜而美之遂取之庄公通焉遂&#之贾举州绰邴师公孙敖封具铎父襄伊偻堙皆死　　后汉
　　襄楷
按后汉书襄楷传楷字公矩平原隰阴人也好学博古善天文阴阳之术桓帝时宦官专朝政刑暴滥灾异尢数延熹九年楷自家诣阙上疏书奏不省十余日复上书书上即召诏尚书问状尚书上其对诏下有司处正尚书承旨请下司隶正楷罪法收送洛阳狱帝以楷言虽激切然皆天文恒象之数故不诛及灵帝即位太傅陈蕃举方正不就乡里宗之每太守至辄致礼请中平中与荀爽郑元俱以博士征不至卒于家

　防姓部列传
　　汉
　　防年
按尚友录年汉景帝时因继母陈杀其父遂杀陈廷尉以大逆谳帝疑之武帝年十二侍侧对曰继母如母缘父之故今继母杀某父下手之时母道绝矣是父仇也不宜以大逆论帝从之　　后汉
　　防广
按后汉书锺离意传意为堂邑令县人防广为父报雠系狱其母病死广哭泣不食意怜伤之乃听广归家使得殡敛丞掾皆争意曰罪自我归义不累下遂遣之广敛母讫果还入狱意密以状闻广竟得减死论　　明
　　防盛
按万姓统谱盛宁县人永乐举人


　良姓部列传
　　周
　　良佐
按左传隐公七年陈及郑平十二月陈五父如郑&#盟壬申及郑伯盟郑良佐如陈&#盟辛丑及陈侯盟　　良霄按左传襄公十一年九月郑人使良霄太宰石如楚告将服于晋楚人执之　　汉
　　良就
按郑樵通志汉有河间相良就
　　良广
按万姓统谱广见印薮
　　良章
按万姓统谱章见印薮
　　良佐
按万姓统谱佐见印薮
　　后汉
　　良燮
按万姓统谱燮字惟和上党人笃学敦行安帝聘为博士　　良贺
按万姓统谱贺长秋长清俭退厚忠于为国诏举武猛贺独无所荐帝问其故对曰昔卫鞅因景监以见有识知其不终今得臣举者匪荣伊辱固辞之　　明　　良茂
按巴陵县志茂官成都知县


　翔姓部列传
　　宋
　　翔季高
按奇姓通季高宋人号羽轩工诗送客诗有大江中夜满双橹半空鸣之句

　襄姓部汇考
应劭风俗通
　　襄姓
襄姓楚大夫襄老之后
郑樵通志
　　以谥为氏
襄氏姬姓鲁庄公子公子遂谥襄故曰襄仲子孙以谥为氏

　香姓部列传
　　周
　　香居
按新序齐宣王为大室盖百亩堂上三百户以齐国之大三年不成群臣莫敢谏香居问曰荆王释先王之礼乐而为淫乐敢问荆邦为有主乎王曰为无主敢问荆邦为有臣乎王曰为无臣居曰今王为大室三年不成而群臣莫敢谏敢问为有臣乎王曰为无臣居曰臣请避矣趋而出王曰香子留何谏寡人之晚也遽召尚书曰书之寡人好为大室香子止之也　　汉　　香隆
按奇姓通汉有香隆见印薮
　　宋
　　香崖
按宋史王文郁传熙宁讨夏国文郁败之吐浑河其将香崖夜遣使以剑为信欲举众降许之旦而至与偕行众情忽变噪以出文郁击之

　曩姓部列传
　　元
　　曩秉彝
按万姓统谱秉彝蒙古人一名加台寓居澧州受学于瞿丙中湖广乡试第一举进士授蓟州录事官至河南省参政

　狂姓部列传
　　周
　　狂矞
按姓氏急就篇矞东海居士
　　狂狡
按左传宣公二年春郑公子归生受命于楚伐宋宋华元乐吕御之二月壬子战于大棘宋师败绩囚华元获乐吕狂狡辂郑人郑人入于井倒而出之获狂狡

　藏姓部列传
　　宋
　　藏凝之
按万姓统谱凝之学涉有当世才与司空徐湛之为异常交年少时与傅僧佑俱以通家子始为文帝所引见时宋武帝与何尚之论铸钱事凝之便干其语次上因回与语僧佑引凝之衣令止凝之大言曰明主当再遇便应政尽所怀上与往复十余反凝之辞韵诠序上甚赏焉后为尚书左丞　　后周
　　藏珍
按万姓统谱珍北汉益州经略使

　傍姓部列传
　　唐
　　傍企&#
按郑樵通志唐初有傍企&#北地羌豪为薛举将来降后叛伏诛
　昂姓部汇考
郑樵通志
　　昂姓
昂见姓苑


　枪姓部汇考
凌迪知万姓统谱
　　枪姓
枪七羊切见姓苑


　良姓部汇考
郑樵通志
　　以字为氏
郑
人字

良氏姬姓郑穆公子子良之后


　枪姓部列传
　　汉
　　枪傅
