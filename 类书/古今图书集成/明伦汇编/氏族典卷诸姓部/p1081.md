<!-- { "loadSidebar": true } -->
　　明
　　绪珊
按万姓统谱珊成都人永乐举人
　　绪纪
按万姓统谱纪马平人弘治举人
　　绪东山
按奇姓通东山马平人举人嘉靖中任高安知县　武姓部纪事
唐书高俭传太宗尝以山东士人尚阀阅后虽衰子孙犹负世望嫁娶必多取赀故人谓之卖婚由是诏士廉与韦挺岑文本令狐德棻责天下谱谍参考史传检正真伪进忠贤退悖恶先宗室后外戚退新门进旧望右膏粱左寒畯合二百九十三姓千六百五十一家为九等号曰氏族志而崔干仍居第一帝曰我与崔卢李郑无嫌顾其世衰不复冠冕犹恃旧地以取赀不肖子偃然自高贩鬻松槚不解人间何为贵之齐据河北梁陈在江南虽有人物偏方下国无可贵者故以崔卢王谢为重今谋士劳臣以忠孝学艺从我定天下者何容纳货旧门向声背实买昏为荣耶太上有立德其次有立功其次有立言其次有爵为公卿大夫世世不绝此谓之门户今皆反是岂不惑耶朕以今日冠冕为等级高下遂以崔干为第三姓班其书天下高宗时许敬宗以不叙武后世又李义府耻其家无名更以孔志约杨仁卿史元道吕才等十二人刊定之裁广类例合二百三十五姓二千二百八十七家帝自叙所以然以四后姓酅公介公及三公太子三师开府仪同三司尚书仆射为第一姓文武二品及知政事三品为第二姓各以品位高下叙之凡九等取身及昆弟子孙余属不入改为姓氏录当时军功入五品者皆升谱限搢绅耻焉目为勋格姚思廉传思廉孙武后时夏官侍郎坐从弟敬节叛贬桂州长史后方以符瑞自神取山川草树名有武字者以为上应国姓裒类以闻后大悦拜检校天官侍郎李绩传绩子震震子敬业袭英国公武后既废中宗又立睿宗实亦囚之诸武擅命唐子孙诛戮天下愤之敬业乘人怨起兵魏师温为军师武后遣左玉钤卫大将军李孝逸兵三十万往击之削其祖父官爵毁冢藏除属籍初敬业之叔思文为润州刺史敬业兵起以使闲道闻固守逾月城陷敬业责曰庐陵王继天下无罪见废今兵以义动何过拒邪若太后是助宜即姓武师温等欲杀之敬业不许及扬楚平乃独免后遂赐武姓历春官尚书武后传御史傅游艺率关内父老请革命改帝氏为武又胁群臣固请妄言凤集上阳宫赤雀见朝堂天子不自安亦请氏武示一尊傅游艺传游艺卫州汲人载初初由合宫主簿再迁左补阙武后夺政即上书诡说符瑞劝后当革姓以明受命后说擢给事中阅三月进同凤阁鸾台平章事即拜鸾台侍郎乃黜唐称周废唐宗庙自称皇帝赐游艺姓武氏突厥传阿史那弥射子元庆拜镇国大将军行左威卫大将军武后擅命率诸蕃长请赐睿宗氏曰武通鉴纲目嗣圣七年九月武氏改国号曰周称皇帝以豫王旦为皇嗣改姓武氏以史务滋为纳言宗秦客检校内史傅游艺为鸾台侍郎平章事并赐姓武嗣圣八年八月周改义丰王光顺等姓武氏幽之宫中光顺太子贤之子也与弟守礼守义及睿宗诸子皆幽闭宫中不出门庭者十余年
　旅姓部汇考
凌迪知万姓统谱
　　旅姓
旅周大夫子旅之后望出南安又云亚旅官名以官为氏
　杜姓部纪事
汉书杜周传周子延年延年子钦字子夏目偏盲茂陵杜邺与钦同姓字俱以材能称京师故衣冠谓钦为盲杜子夏以相别钦恶以疾见诋乃为小冠高广财二寸由是京师更谓钦为小冠杜子夏而邺为大冠杜子夏云后汉书杜密传密颍川阳城人为太仆党事既起免归本郡与李膺俱坐而名行相次故时人亦称李杜焉按注前有李固
杜乔故言亦也

续文献通考晋杜坦因简文帝称金日磾进言曰日磾若生今世牧马不暇安得显用帝曰卿何量朕之薄也坦曰且以臣言之臣本中州巨族特以渡江差后遂以伧荒见隔以此而观日磾安得不牧马帝悦迁为侍中魏书胡叟传叟安定临泾人好属文既善为典雅之词又工为鄙俗之句入长安观风化隐匿名行惧人见知时京兆韦祖思少阅坟典多蔑时辈知叟至召而见之祖思习常待叟不足叟聊与叙温凉拂衣而出祖思固留之曰当与君论天人之际何遽而反乎叟对曰论天人者其亡久矣与君相知何夸言若是也遂不坐而去至主人家赋韦杜二族一宿而成时年十有八矣其述前载无违旧美叙中世有协时事而末及鄙黩人皆奇其才畏其笔世犹传诵之以为笑狎唐书杜正伦传正伦相州洹水人隋世举秀才天下不十人而正伦一门三秀才皆高第为世歆美正伦与城南诸杜昭穆素远求同谱不许衔之诸杜所居号杜固世传其地有壮气故世衣冠正伦既执政建言凿杜固通水以利人既凿川流如血阅十日止自是南杜稍不振杜审言传审言生子闲闲生甫甫旷放不自检好论天下大事高而不切少与李白齐名时号李杜　巨姓部列传
　　汉
　　巨武
按万姓统谱武东汉人为荆州刺史
　　巨览
按奇姓通览顺帝时梁商辟为掾吏与李固齐名　　金　　巨构
按顺天府志构平谷人第进士累迁至横海军节度使宽厚廉慎世宗尝曰巨构外惇质而内明悟人鲜及者　　巨仲嘉
按畿辅通志仲嘉平谷人明昌中为永寿县令　　明　　巨敬
按奇姓通敬平凉人建文中为监察御史改户部尚书靖难时不屈死　　巨鲸
按奇姓通鲸灵台人任监察御史死于靖难

　杜姓部艺文二
诗

　　赠韦七赞善　　　　　　　　唐杜甫乡里衣冠不乏贤杜陵韦曲未央前尔家最近魁三象时论同归尺五天北走关山开雨雪南游花柳塞风烟洞庭春色悲公子虾菜忘归范蠡船
　鲁姓部汇考
后汉书
　　鲁恭传
鲁恭字仲康扶风平陵人也其先出于鲁顷公为楚所灭迁于卞邑因氏焉郑樵通志
　　以国为氏
周同
姓国

鲁氏武王克商封其弟周公旦于曲阜本少昊之墟又大庭氏居之鲁于其上作库故谓大庭氏之库其地本名鲁因以命国乃作都于曲阜宋祥符中改曲阜为仙源今隶兖州周公留相成王而使元子伯禽就封于鲁锡之山川土田附庸官司典策四代之乐郊及禘与周同制伯禽之国周公戒之曰我文王之子武王之弟今王之叔父我于天下亦不贱矣然我一沐三握发一饭三吐哺犹恐失天下之士汝之鲁慎无以国骄人伯禽之鲁三年而报政周公曰何迟也曰变其俗革其礼丧三年然后除之太公封于齐五月而报政周公曰何速也曰吾简其君臣礼从其俗为也周公叹曰鲁后世其北面事齐矣不简不易民不有近平易近民民必归之宣公之后三家盛公室微弱昭公见逐卒于干侯自隐公至哀公凡十二世见春秋自悼公至顷公为楚考烈王所灭顷公亡迁于卞邑为家人子孙以国为氏　臣谨按鲁自庄公之时齐桓公始伯尔后齐为盟　主鲁共命之不暇则报政之言周公不虚也况鲁　自襄仲杀嫡立庶宣公之后公室微弱政在三家　昭公不反国哀公卒于有山氏可哀也哉鲁起周　公至顷公三十四世岂周公之泽流芳寖远而微　弱之渐亦由伯禽立政之所始也廖用贤尚友录
　　鲁姓
鲁扶风羽音又望出新蔡

　巨姓部汇考
凌迪知万姓统谱
　　巨姓
巨望出南昌见姓苑

　鲁姓部纪事
续文献通考有贵家女屡议姻不成梦人告曰田头有鹿角田尾有日炙乃汝夫也后有鲁姓者求之而谐
　杜姓部杂录
辛氏三秦记长安谚云城南韦杜去天尺五
杨&#杜袁州墓志铭高辛之抚教万人尧帝之平章百姓传称圣人之后易曰积善之家在夏为御龙在周为唐杜三王以降百代可知车服出于南阳衣冠集于京兆懒真子杜牧传称牧仕官不合意而从兄悰位将相怏怏不平卒年五十仆以杜氏家谱考之襄阳杜氏出自当阳侯预而佑盖其后也佑生三子师损式方从郁师损三子诠愉羔式方五子惮憓悰恂怕从郁二子牧颛群从中悰官最高而牧名最着岂以富贵声名不可兼乎杜氏凡五房一京兆杜氏二杜陵杜氏三襄阳杜氏四洹水杜氏五濮阳杜氏而杜甫一派不在五派之中岂以其仕宦不达而诸杜不通谱系乎何家谱之见遗也唐史称杜审言襄州襄阳人晋征南将军预远裔审言生闲闲生甫由此言之则甫佑同出于预而家谱不载未详野客丛谈包弹对杜撰为甚的包拯为台官严毅不恕朝列有过必须弹击故言事无瑕疵者曰没包弹杜默为诗多不合律故言事不合格者为杜撰世言杜撰包弹本此然又观俗有杜田杜园之说杜之云者犹言假耳如言自酿薄酒则曰杜酒子美诗有杜酒偏劳劝之句子美之意盖指杜康意与事适相符合有如此者此正与杜撰之说同湘山野录载盛文肃公撰文节神道碑石参政中立急问曰谁撰盛卒曰度撰满堂大笑文肃在杜默之前又知杜撰之说其来久矣续文献通考汉李固杜乔李膺杜密李云杜众唐李白杜甫又宋末有李韶杜范皆以廉直著名人称李　　杜&#
　堵姓部汇考
凌迪知万姓统谱
　　堵姓
堵河东羽音音睹

　所姓部汇考
凌迪知万姓统谱
　　所姓
所平原所所斫木声也古有虞衡主伐木之官闻声以为氏)

　鲁姓部艺文
诗

　　留别鲁颂　　　　　　　　　唐李白谁道泰山高下却鲁连节谁云秦军众摧却鲁连舌独立天地间清风洒兰雪夫子还倜傥攻文继前烈错落石上松无为秋霜折赠言镂宝刀千岁磨不灭　杜姓部列传三
　　金
　　杜时升
按金史杜时升传时升字进之霸州信安人博学知天文不肯仕进承安泰和间宰相数荐时升可大用是时风俗侈靡纪纲大坏时升乃南渡河隐居嵩洛山中从学者甚众正大末卒　　元
　　杜丰
按元史杜丰传丰字唐臣汾州西河人父珪以积德好施乡称善人丰少倜傥通兵法仕金为平遥义军谋克太祖取太原丰率所部来降授兵马都提控以功升征行元帅左监军金人南遁遂以丰守河北壬午授龙虎卫上将军乙未升沁州长官在沁十余年轻徭薄赋劝课农桑民以富足丁未请老丙辰疾卒于家子三人思明思忠思敬思敬由平阳路同知累升中书左丞致仕卒谥文定　　杜浚之
按万姓统谱浚之字若川伯高之孙明春秋领乡贡宋易世后感激自悼矫行晦&#寄食西峰僧寺以终　　杜瑛按元史杜瑛传瑛字文玉其先霸州信安人金亡瑛避地河南缑氏山中间关转徙教授汾晋间中书粘合珪开府为相瑛赴其聘遂家焉中统初诏征不就左丞张文谦宣抚河北奏为提举学校官又辞杜门著书优游道艺以终其身子处立处愿天历中追谥文献　　杜本
按元史杜本传本字伯原其先居京兆后徙清江本博学善属文江浙行省忽剌木得其所上救荒策大奇之力荐于武宗尝被召至京师未几归隐武夷山中文宗在江南时闻其名及即位以币征之不起至正三年右丞相脱脱以隐士荐召为翰林待制趣之行至杭州称疾固辞本湛静寡欲无疾言遽色与人交尢笃于义平居书册未尝释手学者称为清碧先生至正十年卒　　杜处逸
按尚友录处逸号道坚又号南谷子采石人年十四得异疾师葛蒙庵入茅山作道士住邑之许筹山升元观皇庆间授隆道冲真崇正真人创通元观作览古楼聚书万卷后又住宗阳宫微疾忽爆然有声而逝　　杜敏
按万姓统谱敏汉嘉人其祖因避乱自蜀至公安因家焉兄弟六人好学不倦俱以儒业显敏仕元为着作郎欧阳元赞其像　　杜佑
按万姓统谱佑邳州人河南行省署为三水马站提领父成病于家佑忽心惊举体沾汗即弃职归父病始三日遂祷求代且尝粪以验疾及父卒庐墓尽哀有驯兔之瑞　　杜溥
