<!-- { "loadSidebar": true } -->
按衡州府志均直永乐时以子&#赠兵部尚书　　茹&#按明外史茹&#传&#衡山人洪武中由监生除承敕郎历通政使勤职为太祖所宠二十三年拜右副都御史又试兵部尚书加太子少保寻为真建文帝即位改吏部尚书出掌河南布政司事寻召为兵部尚书燕王至龙潭遣&#及李景隆王佐见燕王议和&#等见燕王伏地顿首流汗浃地不敢仰视燕王劳&#等又顿首不能发一言燕王曰言即言耳何恐久之又顿首称奉诏讲和燕王曰缚奸臣来吾解甲归藩&#等唯唯顿首退燕王入京召&#&#顿首劝进既即位封忠诚伯命&#出营郡主府第还朝坐不送赵王夺爵还里既而为家人所讼逮至京释还过长沙不谒谷王王以为言陈瑛遂劾&#违祖训逮下锦衣狱&#知不免命子铨市毒药服之立毙时永乐七年二月也　　茹鉴
按明外史茹&#传燕王即位下诏言&#事太祖忠功甚重选其子鉴为秦府长安郡主仪宾　　茹铨
按明外史茹&#传&#过长沙不谒谷王王以为言逮下锦衣狱&#命子铨市毒药服之毙法司劾铨毒其父后以铨实承父命减死谪戍广西河池仁宗立释还　　茹洪
按无锡县志洪字仲宏一字樊明质敏好学喜异书工书画作窠石竹木法郭熙为山水气韵奇古永乐中以楷书荐召入都名重公卿间　　茹文中
按万姓统谱文中无锡人永乐中随父徙燕年百有四岁天顺间召见便殿赐冠服带履命顺天府设宴又命吏部尚书姚夔以下造其第致贺性坦易志慷慨解书史远势利其寿固有所自盖亦国家之瑞云　　茹汉按衡山县志汉天顺年贡士任训导升伴读
　　茹皓
按贵州通志皓贵阳人正统甲子科举人官州同　　茹斌按六合县志斌西里人正统十三年选贡授江西南丰县知县　　茹昂
按长洲县志昂字思德成化丁酉举人
　　茹旵
按衡山县志旵正德年贡士
　　茹鸣凤
按万姓统谱鸣凤直隶人正德进士
　　茹宁
按贵州通志宁贵阳人嘉靖壬午科举人官知县　　茹夔按贵州通志夔贵阳人嘉靖壬午科举人官教谕　　茹子嘉按贵州通志子嘉贵阳人宁子嘉靖癸卯科举人官翰林院孔目　　茹守成
按衡山县志守成嘉靖年贡士雅州教谕
　　茹宗舜
按万姓统谱宗舜遵化人隆庆辛未进士
　　茹征吉
按荏平县志征吉宣府贡士万历年任教谕


　蘧姓部汇考
郑樵通志
　　平声
蘧氏卫大夫蘧瑗字伯玉之后汉有大行令蘧正望出黎阳

　胥姓部列传
　　周
　　胥臣
按左传僖公二十八年二月晋郄縠卒原轸将中军胥臣佐下军夏四月戊辰晋侯次于城濮楚师背酅而舍子玉请战己巳晋师陈于莘北胥臣以下军之佐当陈蔡子玉将中军子西将左子上将右胥臣蒙马以虎皮先犯陈蔡陈蔡奔楚右师溃狐毛狐偃以军夹攻子西楚左师溃楚师败绩　　胥婴
按国语狐毛将上军卒使赵衰代之赵衰曰臣之伦箕郑胥婴先都在乃作五军使赵衰将新上军箕郑佐之胥婴将新下军先都佐之　　胥甲
按左传文公十二年冬秦伯伐晋晋人御之赵盾将中军荀林父佐之郄缺将上军臾骈佐之栾盾将下军胥甲佐之十二月戊午秦师掩晋上军宣子出战交绥秦行人夜戒晋师曰两军之士皆未慭也明日请相见也臾骈曰使者目动而言肆惧我也将遁矣薄诸河必败之胥甲赵穿当军门呼曰死伤未收而弃之不惠也不待期而薄人于险无勇也乃止秦师夜遁　　胥克
按左传宣公元年晋人讨不用命者放胥甲父于卫而立胥克　　胥童
按左传成公十七年晋厉公侈多外嬖反自鄢陵欲尽去群大夫而立其左右胥童以胥克之废也怨郄氏而嬖于厉公厉公将作难胥童曰必先三郄公曰然长鱼矫以戈杀驹伯苦成叔温季尸诸朝胥童以甲劫栾书中行偃于朝矫曰不杀二子忧必及君公曰一朝而尸三卿余不忍益也使辞于二子曰寡人有讨于郄氏郄氏既伏其辜矣大夫无辱其复职位皆再拜稽首乃归闰月乙卯晦栾书中行偃杀胥童　　胥犴按左传昭公二十四年楚子为舟师以略吴疆越大夫胥犴劳王于豫章之汭　　胥弥赦
按万姓统谱弥赦卫人
　　宋
　　胥正伦
按万姓统谱正伦宜黄人端拱登科
　　胥正平
按万姓统谱正平宜黄人端拱登科
　　胥致尧
按万姓统谱致尧合肥人少力学为文辞初为三班借职官至左班殿直欧阳修志其墓子沆以才能称　　胥偃按宋史胥偃传偃字安道潭州长沙人举进士甲科授大理评事通判湖舒二州直集贤院同判吏部南曹知太常礼院再迁太常丞知开封县与御史高升试府进士既封弥卷首辄发视择有名者居上降秘书省著作佐郎监光化军酒起通判邓州复太常丞林特知许州辟通判州事徙知汉阳军还判三司度支勾院修起居注累迁尚书刑部员外郎知制诰迁工部郎中入翰林为学士权知开封府卒　　胥元衡
按宋史胥偃传偃子元衡有学行能自立为尚书都官员外郎并其子茂谌咸早卒　　胥世臣
按万姓统谱世臣抚州人景佑登科
　　胥彦回
按郑樵通志彦回潭州人熙宁登科
　　胥作霖
按万姓统谱作霖字泽民宜黄人仪状魁伟详练明达南渡中盗瞰临川作霖喻里中少年以祸福莫不听命曰活我者君也事闻补县尉不就　　金
　　胥持国
按金史胥持国传持国字秉钧代州繁畤人经童出身累调博野县丞寻授太子司仓转掌饮令擢祗应司令章宗即位除宫籍副监俄改同签宣徽院事工部侍郎迁工部尚书使宋明昌四年拜参知政事赐孙用康榜下进士第会河决阳武持国请督役遂行尚书省事明年进尚书右丞持国为人柔佞有智术初李妃得幸持国多赂遗妃用事人妃乃数称誉持国能由是大为上所信任与妃表里管擅朝政承安三年御史台劾奏张复亨张嘉贞赵怄张光庭高元甫张岩叟傅汝梅张翰裴元郭郛皆趋走权门人谓胥门十哲不称谏职俱宜黜罢奏可于是持国以通奉大夫致仕顷之起知大名府事未行改枢密副使佐枢密使襄治军于北京卒于军谥通敏　　胥鼎
按金史胥鼎传鼎字和之尚书右丞持国之子也大定二十八年擢进士第入官以能称累迁大理丞承安二年持国卒去官四年尚书省起复为著作郎迁右司郎中转工部侍郎至宁初中都受兵由户部尚书拜参知政事贞佑元年出为泰定军节度使兼兖州管内观察使未赴改知大兴府事兼中都路兵马都总管二年四月拜尚书右丞五月宣宗将南渡留为汾阳军节度使兼汾州管内观察使十一月改知平阳府事兼河东南路兵马都总管权宣抚使三年就拜本路宣抚使四年二月拜枢密副使权尚书左丞行省于平阳时鼎方抗表求退上不许因进拜焉兴定元年进拜平章政事封莘国公三年以伐宋有功迁官一阶四年进封温国公致仕正大二年起复拜平章政事进封英国公行尚书省于卫州鼎以衰病辞上优诏不许是年七月薨鼎通达吏事有度量为政镇静所在无贤不肖皆得其欢心　　明
　　胥必彰
按常德府志必彰龙阳人乡贡士授监察御史善持风纪知无不言一时权势震悚称为真御史擢按察司副使　　胥璇
按万姓统谱璇盐亭人景泰举人
　　胥义
按邵武府志义字用义二十五都人应天顺四年贡　　胥义按蕲水县志义任县丞
　　胥磬
按万姓统谱磬盐亭人
　　胥靖
按朝城县志靖成化二年贡任直隶保定府经历　　胥文相按巴陵县志文相字士衡弘治乙丑进士授漳浦知县蝗螟为灾文相祷之越境去岁更稔又疏罢银坑之税阉瑾擅权遣中书按闽帑罗织守令罪漳守惧索金赂之巳镇巡复敛方物媚瑾文相悉弗应累迁南户部郎知汀州柳州所编岳栖洞庭诸集行世　　胥相按观城县志相蓬州监生正德七年任知县
　　胥焯
按万姓统谱焯巴陵人正德举人
　　胥遇
按万姓统谱遇四川眉州人嘉靖乙丑进士
　　胥月朗
按万姓统谱月朗长清人万历间云南都司
　　胥自修
按江宁县志自修字二如万历壬子乡荐授曲阳令岂弟廉能勤恤民隐丁艰起复补宜黄值奸民劫掠多方捕获欲置之法有夤缘纵以出柙者坐是与当事忤拂衣归久之左迁衢州府检校转光禄监事尚未离衢值国变具冠服北面肃拜自是绝粒八月三日城陷犹端坐不移为众兵所杀　　胥洪诰
按阳&#县志洪诰万历戊戌科进士官刑部主事仁明平恕

　储姓部艺文
　　储氏宗谱序　　　　　　　明任大冶族之有谱也何昉乎或曰司马子长作史记有帝王世纪列国诸侯王世家作谱者取衷焉或曰祀鲧而郊喾三代以前盖已与宗法并者也夫先王之法不存者多矣即宗法亦已不传而族谱至今岿然独存岂非从先者之饩羊欤顾族谱在古与宗法并行其和亲睦族之意甚美而世之视谱不必甚重在今宗法不行惟谱孤行而世之奉之也綦盛亦綦重而意已浸薄何也阀阅世胄之家自多其丹书铁券耻与齐民伍则取其祖功宗德为旗常所不载者辑之家乘以为闾里宠荣荜门圭窦之夫亦感愤不获边幅齿遇则援引若有若无之事曰吾某侯王派某圣贤之云与礽也某名公吾几世祖某邑某官吾所与同宗而共为某名公之苗裔也家抱一蛇珠户护一拱璧什袭珍藏九宾弗享非张其所有余即护其所不足止耳和亲睦族之意固已蔑如奚怪其綦盛綦重而意亦浸薄也若从先好古之士不为远引不为旁附惟取先世之次代与其生平行事及夫爵里名位迁徙卒葬之详纂摹载之俾后之按谱者得指曰某某吾某宗之所自出某与某又同出于某祖愀然动其水木本源之思油然触其天亲一本之爱无致本支百世后有强陵众暴黠笼与以势位而蔑其微且贱者庶得和亲睦族之意而不诡于先王之法吾邑治北储氏为邑望族其人多雅秀而文所为谱不为远引旁附而惟编次其先世名氏行事之可据者以示传信庶几所称质不俚赡不秽详有体者而和亲睦族之意已寓于中非真好古其孰能修之然储氏之先有讳尹字思&#者丹阳人以元佑戊辰进士刺台州遂家宁海五世孙国秀登宋端平进士所著有立心思忠悦理达智谨信诸铭夫能有所以立其心者而又忠以主之理以明之智以圆之信以敦之则圣贤可几而和亲睦族又其余事矣语云则不远储氏之子姓必有能则之者何烦予诏焉

　蘧姓部列传
　　周
　　蘧瑗
按左传襄公二十六年卫献公使子鲜为复子鲜以公命与宁喜言曰苟反政由宁氏祭则寡人宁喜告蘧伯玉伯玉曰瑗不得闻君之出敢闻其入遂行从近关出按瑗
伯玉名

　　汉
　　蘧正
按郑樵通志汉有大行令蘧正
　　蘧护
按万姓统谱护汉人
　　宋
　　蘧法生
按万姓统谱法生江夏王典签
　　明
　　蘧廷臣
按万姓统谱廷臣贵溪人隆庆中永安知县
蘧克让
按万姓统谱克让万历间广东增城县丞
　　蘧文洙
按古田县志文洙太学生任主簿
　　蘧镕
按古田县志镕字德炼太学生


　微姓部列传
　　周
　　微虎
按左传哀公八年三月吴伐我子泄率次于泗上微虎欲宵攻王舍私属徒七百人三踊于幕庭卒三百人有若与焉及稷门之内或谓季孙曰不足以害吴而多杀国士不如已也乃止之　　微彪
按奇姓通彪晋大夫


　徐姓部纪事
