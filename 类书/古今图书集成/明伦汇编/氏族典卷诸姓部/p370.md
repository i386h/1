<!-- { "loadSidebar": true } -->
按尚友录景仁字彦长性多能钟律历数草隶图画无所不学尢长于诗子四人澥淳演注皆举进士　　关沼按万姓统谱沼字渊圣杭人登元佑三年进士隐士孔夷尝有赠渊圣学士诗云吴越声飞二十年缁衣空复叹遗编紫芝眉宇风尘外太白文章锦绣前可是石渠方载笔未应木国要归田他时雪里相逢处能记骑驴孟浩然　　关韶
按福州府志韶字舜美登大观己丑贾安宅榜官安丘簿　　关注
按尚友录注景仁第四子字子东登绍兴五年进士第尝教授湖州与胡瑗之孙涤裒瑗遗书得易解中庸义藏之学宫又录瑗言行为一帙汪藻为之序官至太学博士卒注号香岩居士有关博士集二十卷　　关礼按宋史关礼传礼高宗朝宦者淳熙末积官至亲卫大夫保信军承宣使孝宗颇亲信之后命提举重华宫孝宗崩光宗疾不能执丧枢密赵汝愚等请建储以安人心光宗御批又有念欲退闲语丞相留正惧纳禄去人心愈摇汝愚遣戚里韩冑因内侍张宗尹以禅位之议奏未获命而胄退与礼遇礼知其意问之冑不以告礼指天自誓不言冑遂白其事礼即入宫泣告太后以时事可忧之状太后悟遂命礼传旨冑以谕汝愚约明日太后垂帘上其事又明日嘉王入行禫祭汝愚即帘前进呈御批太后遂命王即皇帝位寻除礼入内内侍省都知又差兼重华慈福宫承受充提举皇城司迁中侍大夫礼不以功自居乞致仕不许乞免推恩又不许南渡后内侍可称者惟邵成章与礼云　　关文通
按福州府志文通字叔介登淳熙乙未詹骙榜　　关应庚按万姓统谱应庚不知何许人度宗时为孝感县丞咸淳九年上书言边防二十事寻奉诏授武当军节度推官兼司法京湖制司　　关咏
按万姓统谱咏知泉州监市舶为市平其价咏一无所与　　关珪
按何薳墨记墨工制名多相蹈袭南唐李廷珪子承晏今有沈珪珪子晏又有关珪　　元
　　关玉
按万姓统谱玉字子玉行唐人中统三年调曲阳令兴利革弊寻改高阳令治声益振至元中改&#城以疾卒两邑吏民咸哀慕之　　关世俊
按山西通志世俊晋宁人至元间为阳城尹从公秉直至诚爱民劝课农桑讲明政教当时学者闻风向义　　关珍
按万姓统谱珍定州人资性温淑见义勇为子政仕至提领性益纯直好学不倦由是博极群书为一时儒者所重　　明
　　关敏
按广东通志敏南海黄莲人至正末豪民各据其乡敏亦筑城聚众为乡土计洪武改元征南将军廖永忠下广州敏以城降民皆释兵归田&#独龙潭负固敏为向导擒苏世禄等百余人永忠署敏巡检已而世禄党攻敏杀之及其妻子二十余人永忠愍焉表其乡曰忠义并以事闻诏赠敦武尉兵马指挥令有司立庙岁时祀之　　关可成
按广东通志可成归善人洪武十九年贡入太学有声拜监察御史以言事调知宁德县爱民礼士守己奉公擢湖广佥事　　关秉彝
按万姓统谱秉彝高明人洪武举人广西古田知县　　关冔按万姓统谱冔字景仪鄠人正统进士历按察使　　关宗按万姓统谱宗南宫人景泰举人光禄少卿
　　关忠
按万姓统谱忠魏县人成化初知枝江县有善政后升任去民弗忍忘　　关铨
按万姓统谱铨字子衡清溪人由吏员历官至浙江理问四十余年清操一节当道屡奖后解银至京师卒讣至浙官囊如洗物论惜之　　关学尹
按万姓统谱学尹南海人国子助教
　　关山
按山西通志山大同人都指挥充宣府中路参将嘉靖间小王子拥六万骑由毛家沟入葛峪时诸营兵在镇檄延绥游兵未发山独将所部兵直前冲突兵少被重围攒射矢如雨会风霾大作自辰至次日晓援兵竟无一至战死兵部言状赐祭荫子　　关直言
按海丰县志直言万历三十五年以子贵赠文林郎山西大同县知县　　关扬
按海丰县志扬万历壬辰进士任山西大同县行取南京山西道监察御史卒于官　　关骥
按广东通志骥字德甫南海九江人领万历甲午乡荐甲辰成进士初授全椒令教民农桑加意学校分较南闱所录皆名隽台使交章荐之量移嘉兴丞壬子当入计郡邑并缺骥以一人总六篆听决如流事无留牍癸丑擢比部郎奉&#谳狱江南平反者数百人冤滞赖雪事竣迁宁国守旋擢观察副使督学粤西崇雅黜浮先行谊后文艺两江人士翕然化之会当轴有求贿者遂解组归　　关希达
按云梦县志希达字铉解天性孝友淳笃年垂暮言及二先人犹盈盈泪下少习举业后以岐黄业济世痌切体贫者却其直尢嗜黄老家言得其奥旨年七旬卒　　关永杰
按明外史关永杰传永杰字人孟巩昌卫人世官百户永杰好读书每遇忠义事辄书之壁状貌奇伟类世人所绘壮缪侯像崇祯四年会试入都游壮缪祠有道士前曰昨梦神告吾后人当有登第者后且继我忠义可语之永杰愕然颇自喜已果登第授开封推官强直不阿摄府事兴利去患民畏爱之以忧归起官绍兴迁兵部主事督师杨嗣昌荐其才请用之军前乃擢睢陈兵备佥事驻陈州十五年二月李自成数十万众来攻永杰与知州侯君擢乡官崔泌之等率士民分堞守贼遣使说降斩其头悬之城上贼怒攻破之永杰格杀数贼身中数刃大骂而死泌之鹿邑人官户部主事自刭死有龚作梅者年十七父母俱亡殡于舍贼火民居作梅跪柩前焚死久之赠永杰光禄卿泌之复故官　　关引之
按太平府志引之字瓞绵少羸弱奉庭训手不释卷父嘉引名噪诸生中通天文地理诸书郡城因市河不通人文受困浚河修学皆嘉引首事引之果中辛酉乡试戊辰登进士授河南汝州知州值霪雨三月州城悉圮属邑土贼告变引之且筑且守立法甚严有擒无纵贼啮指不敢犯升户部员外郎晋礼部郎中丁丑武场会试引之分房称得人銮仪卫都督佥事戴天佑其一也升福建巡海道副总兵郑芝龙初授节制所献礼仪多海上珍异引之坚却不受芝龙畏服岛屿余孽未靖檄芝龙讨平奉命惟谨绩上闻赐鲸海安澜四字卒于官父嘉引以子贵赠通议大夫

　蕑姓部列传
　　汉
　　蕑忌
按史记淮南王传淮南王长废先帝法不听天子诏大夫但士伍开章等七十人与棘蒲侯太子奇谋反吏觉知使长安尉奇等往捕开章长匿不予与故中尉蕑忌谋杀以闭口　　蕑卿
按汉书儒林传夏侯胜事同郡蕑卿蕑卿者儿宽门人

　安姓部汇考
郑樵通志
　　以国为氏
荒服
之国

安氏安息王子入侍遂为汉人故其族出凉州风俗通汉有安成庐山记吴有安高唐赐抱玉为李氏其余即安氏也望出姑臧河内廖用贤尚友录
　　安姓
安武陵商音


　闲姓部汇考
郑樵通志
　　平声
闲氏见姓苑
按汉书严助传有将军间忌师
古注谓即蕑忌盖传写之误也

　闻姓部汇考
郑樵通志
　　以凶德为氏
闻氏即闻人也宋登科有闻见昌闻舜举


　山姓部列传
　　周
　　山祁
按左传僖公十年郑之如秦也言于秦伯曰吕甥郄称冀芮实为不从若重问以召之臣出晋君君纳重耳蔑不济矣冬秦伯使泠至报问且召三子郄芮曰币重而言甘诱我也遂杀郑祁举及七舆大夫左行共华右行贾华叔坚骓歂累虎特宫山祁皆里之党也　　汉
　　山遵
按汉书王莽传莽封山遵为谋子奉皋陶后
　　山昱
按郑樵通志汉有武都太守山昱
　　后汉
　　山冰
按尚友录冰黄门令与太傅陈蕃同坐党锢
　　山千秋
按万姓统谱千秋上饶人
　　魏
　　山曜
按晋书山涛传涛父曜宛句令
　　晋
　　山涛
按晋书山涛传涛字巨源河内怀人也父曜宛句令涛早孤居贫少有器量介然不群性好庄老每隐身自晦年四十始为郡主簿功曹上计拟举孝廉州辟河南从事投传而去未二年有曹爽之事遂隐身不交世务与宣穆后有中表亲是以见景帝帝曰吕望欲仕邪命司隶举秀才除郎中转骠骑将军王昶从事中郎久之拜赵国相迁尚书吏部郎晚与锺会裴秀&#申款&#以二人居势争权涛平心处中各得其所迁大将军从事中郎锺会作乱于蜀涛以本官行军司马镇邺咸熙初封新沓子转相国左长史典统别营及武帝受禅以涛守大鸿胪护送陈留王诣邺泰始初加奉车都尉进新沓伯羊祜执政涛失权臣意出为冀州刺史加宁远将军转北中郎将督邺城守事入为侍中迁尚书以母老辞职后除太常卿以疾不就会母丧归里诏以为吏部尚书涛辞以丧病章表恳切会元皇后崩遂扶舆还洛逼迫诏命自力就职咸宁初转太子少傅加散骑常侍除尚书仆射加侍中领吏部固辞不听居选职十余年晚值后党专权涛苦表请退诏又不许涛不得已又起视事太康初迁右仆射加光禄大夫侍中掌选如故后拜司徒复固让乞骸骨舆疾归家以太康四年薨赠司徒侍中新沓伯谥曰康涛居荣贵贞慎俭约禄赐俸秩散之亲故有五子该淳允谟简　　山该
按晋书山涛传涛子该字伯伦嗣父爵仕至并州刺史太子左率赠长水校尉　　山淳
按晋书山涛传涛子淳字子元不仕
　　山允
按晋书山涛传涛子允字叔真奉车都尉少尪病形甚短小而聪敏过人武帝闻而欲见之允自以尪陋不肯行涛以为胜己　　山谟
按晋书山涛传涛子谟字季长明惠有才智官至司空掾　　山简
按晋书山涛传涛子简字季伦性温雅有父风年二十余涛不之知也简叹曰吾年几三十而不为家公所知后与谯国嵇绍沛郡刘谟弘农杨淮齐名初为太子舍人累迁太子庶子黄门郎出为青州刺史征拜侍中顷之转尚书历镇军将军荆州刺史领南蛮校尉不行复拜尚书光熙初转吏部尚书永嘉初出为雍州刺史镇西将军征为尚书左仆射领吏部简欲令朝臣各举所知以广得才之路上疏朝廷从之永嘉三年出为征南将军都督荆湘交广四州诸军事假节镇襄阳于时四方寇乱王威不振简优游卒岁唯酒是耽寻加督宁益军事时刘聪入寇洛阳没简乃迁于夏口招纳流亡江汉归附卒赠征南大将军仪同三司子遐　　山玮
按晋书山涛传涛子该该子玮字彦祖翊军校尉　　山世回按晋书山涛传涛子该该子世回吏部郎散骑常侍　　山遐按晋书山涛传涛子简简子遐字彦林为余姚令后为东阳太守为政严猛卒于官　　宋
　　山谦之
按尚友录谦之撰吴兴统纪十卷
　　南齐
　　山悰
按南史桂阳王铄传铄见明帝出处分存亡之计谓侍读山悰曰吾前日觐王王流涕呜咽而鄱阳随郡见诛今日见王王又流涕而有愧色其在吾邪其夜三更中兵至见害　　北魏
　　山伟
