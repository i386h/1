<!-- { "loadSidebar": true } -->
　　刁湜
按宋史刁衎传衎子湜屯田员外
　　刁渭
按宋史刁衎传衎子渭太常博士
　　刁绎
按宋史刁衎传衎子湛湛子绎天圣中进士及第　　刁约按尚友录约字景纯康定中与欧公同在馆阁修礼书后直史馆浩然有山林志挂冠而归筑室润州号藏春坞日游息其中东坡题云年抛造化甄陶外春在先生杖屦中　　刁献可
按万姓统谱献可登科
　　元
　　刁通
孙
士敬

按文登县志通字叔达山阳人弱冠授从征忠翊校尉值乱离乡多劫掠通仗义却贼人借其庇时李倡乱通不义所为因弃来登至元十一年诏丞相伯颜举兵四讨通仗剑从焉勇艺绝伦数冒矢石登城拔垒其功居多阿朮元帅乃选通领都下军克樊城定镇江淮南一带遂膺虎符升征东招讨使仍佩金符移镇扬州命世袭其职嫡孙刁士敬武略杰出宛有通风至顺八年番戎叛乱士敬率师削平其功尢为时所倚重墓在长山　　明
　　刁鹏
按万姓统谱鹏祥符人永乐中知荆州府赋性耿介立志清苦莅任九年政教大行军民称颂　　刁正
按万姓统谱正束鹿人宣德中任长沙知府
　　刁门俸
按云南通志安插土官刁门俸其初为镇康州土知州正统中讨麓川应募攻克累功升孟定府知府以其子斑线为镇康知州后门俸入贡京师思氏余孽攻镇康杀斑线复攻孟定次子孟不能支挈家奔永昌因安置门俸于澄江　　刁隅
按万姓统谱隅郓城人弘治中怀远教谕
　　刁腾蛟
按万姓统谱隆庆中浙江盐运司判官刁腾蛟兴宁人　　刁尚质
按万姓统谱万历间山西壶关丞刁尚质威县人　　刁修翼按郓城县志修翼万历壬子科举人天启二年妖难以义死　　刁守谦
按肥城县志守谦官行唐知县

　饶姓部汇考
郑樵通志
　　平声
饶氏见姓苑
廖用贤尚友录
　　饶姓
饶平阳羽音又望出临川

　鄡姓部汇考
廖用贤尚友录
　　鄡姓
鄡太原赵大夫食采深泽鄡邑因氏焉又望出巨鹿
　超姓部汇考
凌迪知万姓统谱
　　超姓
超见元和姓纂

　萧姓部纪事
唐书萧&#士传&#士乐闻人善以推引后进为己任如李阳李幼卿皇甫冉陆渭等数十人由奖目皆为名士天下推知人称萧功曹尝兄事元德秀而友殷寅颜真卿柳芳陆据李华邵轸赵时人谓曰殷颜柳陆李萧邵赵以能全其交也所与游者孔至贾至源行恭张有略族弟季遐刘&#韩拯陈晋孙益韦建韦收独华与齐名世号萧李浙江通志萧鸣凤山阴人督学南畿校士必以行检为高下不徒以文而已南中有萧北斗之谣明外史萧彦传彦有志行服官明习天下事所在见称弟雍宦绩亚于彦而学过之时称二萧

　昭姓部纪事
汉书高祖本纪九年冬十一月徙齐楚大族昭氏屈氏景氏怀氏田氏五姓关中与利田宅

　苗姓部汇考
唐书
　　宰相世系表
苗氏出自姓楚若敖生斗伯比伯比生子良子良生越椒字伯棼以罪诛其子贲皇奔晋晋侯与之苗邑因以为氏其地河南轵县南有苗亭即其地也上党长子县有苗袭夔郑樵通志
　　以邑为氏
晋
邑

苗氏姓楚大夫伯棼之后伯棼以罪诛其子贲皇奔晋晋人与之苗因以为氏河内轵县南苗亭即其地也汉有长水校尉苗浦王莽时有苗欣东晋有苗愿望出东阳廖用贤尚友录
　　苗姓
苗东阳羽音又望出上党济阴

　椒姓部列传
　　周
　　椒举
按左传昭公四年六月楚子合诸侯于申椒举言于楚子曰臣闻诸侯无归礼以为归今君始得诸侯其慎礼矣霸之济否在此会也　　汉
　　椒钦
按万姓统谱钦大名人

　条姓部列传
　　晋
　　条攸
按十六国春秋后赵录石闵永兴三年秋八月司空条攸自杀　　条冉
按万姓统谱冉晋人

　萧姓部列传二
　　南齐二
　　萧长懋
按南齐书文惠太子传文惠太子长懋字云乔世祖长子也姿容丰润小字白泽宋元徽末随世祖在郢世祖还镇盆城拒沈攸之使太子劳接将帅亲侍军旅除秘书郎不拜授辅国将军迁晋熙王抚军主簿转秘书丞以与宣帝讳同不就改除中书郎迁黄门侍郎未拜升明三年太祖将受禅世祖已还京师以襄阳兵马重镇不欲处他族出太子为持节都督雍梁二州郢州之竟陵司州之随郡军事左中郎将宁蛮校尉雍州刺史建元元年封南郡王二年征为侍中中军将军置府镇石头穆妃薨上以太子哀疾不宜居石头山障移镇西州四年迁使持节都督南徐兖二州诸军事征北将军南徐州刺史世祖即位为皇太子太子与竟陵王子良俱好释氏立六疾馆以养穷民风韵甚和而性颇奢丽宫内殿堂皆雕饰精绮过于上宫玩弄羽仪多所僭拟十一年春薨上幸东宫临哭尽哀诏敛以衮冕之服谥曰文惠葬景安陵郁林立追尊为文帝庙称世宗　　萧子良
按南齐书竟陵文宣王传竟陵文宣王子良字云英世祖第二子也初沈攸之难随世祖在盆城授宁朔将军仍为宋邵陵王左军行&#军转主簿安南记室&#军邵陵王友迁安南长史升明三年为使持节都督会稽东阳临海永嘉新安五郡辅国将军会稽太守太祖践阼封闻喜县公建元二年穆妃薨去官仍为征卤将军丹阳尹世祖即位封竟陵郡王为使持节都督南徐兖二州诸军事镇北将军南徐州刺史永明元年徙为侍中都督南兖兖徐青冀五州征北将军南兖州刺史明年入为护军将军兼司徒领兵置佐四年进号车骑将军子良少有清尚礼才好士居不疑之地倾意宾客天下才学皆游集焉五年正位司徒代王俭领国子祭酒辞不拜九年京邑大水吴兴偏剧子良开仓赈救贫病不能立者于第北立廨收养给衣及药十年领尚书令寻为使持节都督扬州诸军事扬州刺史寻解尚书令加中书监世祖暴渐内外惶惧百僚皆已变服物议疑立子良俄顷而苏问太孙所在因召东宫器甲皆入遗诏使子良辅政高宗知尚书事子良素仁厚不乐世务乃推高宗太孙少养于子良妃袁氏甚着慈爱既惧前不得立自此深忌子良大行出太极殿子良居中书省帝使虎贲中郎将潘敞领二百人仗屯太极西阶防之成服后诸王皆出子良乞停至山陵不许进位太傅解侍中隆昌元年进督南徐州其年疾笃谓左右曰门外应有异遣人视见淮中鱼万数皆浮出水上向城门寻薨时年三十五追崇假黄钺侍中都督中外诸军事太宰领大将军扬州牧所著内外文笔数十卷虽无文采多是劝戒子昭胄嗣　　萧子卿
按南齐书庐陵王子卿传庐陵王子卿字云长世祖第三子也建元元年封临汝县公世祖即位为持节都督郢州司州之义阳军事冠军将军郢州刺史永明元年徙都督荆湘益宁梁南北秦七州安西将军荆州刺史始兴王鉴为益州子卿解督子卿在镇营造服饰多违制度五年入为侍中抚军将军未拜仍为中护军六年迁秘书监领右卫将军寻迁中军将军十年进号车骑将军俄迁使持节都督南豫司二州军事骠骑将军南豫州刺史子卿之镇道中戏部伍为水军上闻之大怒杀其典签遣宜都王铿代之还第郁林即位复为侍中骠骑将军隆昌元年转卫将军开府仪同三司置兵佐鄱阳王锵见害以子卿代为司徒领兵置佐寻复见杀时年二十七　　萧子响
按南齐书鱼复侯子响传鱼复侯子响字云音世祖第四子也豫章王嶷无子养子响后有子表留为嫡世祖即位为辅国将军南彭城临淮二郡太守既出继车服异诸王每入朝辄忿怒世祖知之令车服与皇子同永明三年迁右卫将军仍出为使持节都督豫州郢州之西阳汝南二郡军事冠军将军豫州刺史明年进号右将军进南豫州之历阳淮南颍川汝阳四郡入为散骑常侍右卫将军六年有司奏子响宜还本乃封巴东郡王迁中护军寻出为江州刺史七年迁使持节都督荆湘雍梁宁南北秦七州军事镇军将军荆州刺史子响少好武在西豫时自选带仗左右六十人皆有胆干至镇数在内斋杀牛置酒与之聚乐令内人私作锦袍绛袄欲饷蛮交易器仗长史刘寅等连名密启上敕精检寅等惧欲秘之子响闻台使至不见敕刘寅等于后堂杀之上闻之怒遣卫尉胡谐之游击将军尹略中书舍人茹法亮检捕群小谐之等至江津筑城燕尾洲遣传诏石伯儿入城慰劳子响曰我不作贼长史等见负今政当受杀人罪耳乃杀牛具酒馔饷台军而谐之等疑畏执录其吏子响怒遣凶党与台军战台军大败尹略死之官军引退上又遣丹阳尹萧讳领兵继至子响部下恐惧各逃散子响乃白服降赐死时年二十二削爵土赐为蛸氏贬为鱼复侯　　萧子敬
按南齐书安陆王子敬传安陆王子敬字云端世祖第五子也初封应城县公永明二年出为持节监南兖兖徐青冀五州北中郎将南兖州刺史四年进号右将军明年徙都督荆湘梁雍南北秦六州军事平西将军荆州刺史寻进号安西将军七年征侍中护军将军十年转散骑常侍抚军将军丹阳尹十一年进车骑将军隆昌元年迁使持节都督南兖兖徐青冀五州征北大将军南兖州刺史延兴元年加侍中高宗除诸藩王遣中护军王元邈江州刺史王广之袭杀子敬时年二十三　　萧子懋
按南齐书晋安王子懋传晋安王子懋字云昌世祖第七子也初封江陵公永明三年为持节都督南豫豫司三州南中郎将南豫州刺史四年进号征卤将军领宣城太守明年为监南兖兖徐青冀五州军事后将军南兖州刺史六年徙监湘州平南将军湘州刺史明年加持节都督八年进号镇南将军十年入为侍中领右卫将军十一年迁散骑常侍中书监未拜仍为使持节都督雍梁南北秦四州郢州之竟陵司州之随郡军事征北将军雍州刺史郁林即位即本号为大将军子懋见幼主新立密怀自全之计令作部造器仗陈显达时为征卤屯襄阳欲胁取以为将帅显达密启高宗征显达还隆昌元年迁子懋为都督江州刺史延兴元年加侍中闻鄱阳随郡二王见杀欲起兵赴难母阮在都遣书欲密迎上阮报其同产弟于瑶之为计瑶之驰告高宗遣平西将军王广之南北讨使军主裴叔业与瑶之先袭寻阳声云为郢府行司马子懋知之遣三百人守盆城叔业溯流直上至夜回下袭盆城子懋闻叔业得盆城乃据州自卫子懋部曲多雍土人皆踊跃愿奋叔业畏之遣于瑶之说子懋曰今还都必无过忧政当作散官不失富贵也子懋既不出兵攻叔业众情稍沮中兵&#军于琳之瑶之兄也说子懋重赂叔业子懋使琳之往琳之因说叔业请取子懋叔业遣军主徐元庆将四百人随琳之入州城僚佐皆奔散琳之入斋以袖鄣面使人害之时年二十三　　萧子隆
按南齐书随郡王子隆传随郡王子隆字云兴世祖第八子也有文才初封枝江公永明三年为辅国将军南琅邪彭城二郡太守明年迁江州刺史未拜唐之贼平迁为持节督会稽东阳新安临海永嘉五郡东中郎将会稽太守迁中护军转侍中左卫将军八年代鱼复侯子响为使持节都督荆雍梁宁南北秦六州镇西将军荆州刺史其年始兴王鉴罢益州进号督益州九年亲府州事十一年晋安王子懋为雍州子隆复解督郁林立进号征西将军隆昌元年为侍中抚军将军领兵置佐延兴元年转中军大将军高宗辅政谋害诸王世祖诸子中子隆最以才貌见惮故与鄱阳王锵同夜先见杀　　萧子真
