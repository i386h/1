<!-- { "loadSidebar": true } -->
按江西通志久德号裕元上饶人万历丁酉举人历官至四川兵备副使值奢崇明倡乱久德百计绸缪练兵措饷凡五阅州县俱平以劳瘁请致政归　　徐如珂按明外史徐如珂传如珂字季鸣吴县人万历二十三年进士除刑部江西司主事历浙江司郎中二十八年主事谢廷攒疏请建储神宗怒一司官尽贬三秩调极边如珂得云南布政司照磨阅十年稍迁衡州府推官以母丧不赴服除补河南府移南京礼部主事进郎中出为岭南道右参议天启元年迁四川按察副使饬川东道兵备进太仆少卿四年进左通政时魏忠贤窃柄逐杨涟如珂饯之郭外忠贤闻而衔之明年迁光禄寺卿忠贤积不能平六年廷推如珂南京工部右侍郎遂削其籍舟次静海夜有盗入帐刺之幸不死盖忠贤所使也抵家三月知忠贤恨未已一日治具召亲故欢饮顷之卒人谓其服毒云崇祯初录破贼功进秩一等任一子官　　徐光启
按明外史徐光启传光启字子先上海人万历二十五年举乡试第一又七年成进士授庶吉士历赞善从西洋人利玛窦学天文历筭火器尽其术辽东四路师败京师震动累疏请练兵自效超擢少詹事兼河南道御史练兵通州熹宗即位令以少詹事协理府事光启以冒进为嫌请告归辽阳破召起力请多铸西洋大炮资城守帝善其言方议用会与崔景荣议不合复移疾归天启三年起故官旋擢礼部右侍郎五年魏忠贤党智铤劾之落职闲住崇祯元年召还复申练兵之说未几以左侍郎理部事已擢本部尚书诏与西洋人推筭历法光启为监督五年五月命以本官兼东阁大学士入参机务寻加太子太保光启雅负经济才有志用世及柄用年已老周延儒温体仁专政不能有所建白明年九月卒官赠少保谥文定久之帝念光启加赠太保录其孙为中书舍人　　徐穆
按贵州通志穆铜仁人万历辛丑进士持己端&#居官廉静自兴化守历河南参政云南宪使皆有惠泽士民怀慕　　徐如翰
按浙江通志如翰字伯鹰上虞人万历辛丑进士历官行人部郎备兵大同首辅方从哲擅权如翰越职陈权奸误国一疏几罹不测御史左光斗救免起监天津军魏忠贤母丧京省大吏咸往吊如翰独不赴珰党梁梦环疏参削籍崇祯登极起平凉参政剿罗汝成猡诸寇廷推都御史巡抚积劳成疾遂致政归所著有檀燕山集秦游草行世侄一抡甲子举人巡按陕西茶马御史清夙弊厘马政边备以裕侄孙允升戊辰进士分巡粤东以剿寇功累升参政　　徐大相按明外史徐大相传大相字觉斯江西安义人万历四十四年进士授东昌推官改武学教授稍迁国子博士四十七年九月朔早朝司礼中官卢受传免众趋出受从后姗侮大相愤归草二疏一论辽左事一论受奸邪不报明年迁兵部主事天启二年调吏部稽勋主事移考功明年进验封员外郎进士薛邦瑞为其祖蕙请谥大相议如其请熹宗方恶恤典冗滥镌大相三秩出之外崇祯元年起故官俄改考功迁验封郎中历考功文选父忧归卒于家　　徐养量
按应城县志养量号京咸历官兵部尚书
　　徐腾芳
按宣城县志腾芳字云卿为诸生爽负气谊登万历庚戌进士知新津富顺以循吏征忤珰同知九江府迁知真定寻升兵备易州以边才迁陕西参政卒　　徐日升按长山县志日升字孟明自童子试至万历壬子科皆第一人除泰州知州擢户部员外郎奏草&#与火药比邻恐罹火患请移他所未几被火人服其先见迁郎中出为通州道佥事有善政寻罢归　　徐&#
按荆州府志&#字大治号眉云父苏州人游学于荆遂家焉&#中万历癸丑会试后历任铨曹有清通之誉历官右佥都御史　　徐绍吉
按明外史杨所修传徐绍吉四川保宁人历官吏科左给事中掌科事典万历四十五年京察尽斥诸清流由太常少卿擢右佥都御史巡抚山西天启二年谢病去五年夏魏忠贤召为户部左侍郎为御史李灿然劾遂落职闲住后入逆案罪同杨所修　　徐三重
按明外史徐三重传三重字伯同松江华亭人万历五年进士授刑部主事政尚持平甫三年谢病归家居四十二年年七十八卒学者重其行称为鸿洲先生三重自幼嗜学有至行务崇践履以考亭为宗嘉言懿行远近奉为楷模所著有庸斋日记信古余论牖景录采芹录鸿洲杂着徐氏家则诸书子祯稷举进士历官四川副使克遵父训亦以清节闻　　徐起陆
按锺祥县志起陆字伯起万历己未进士令山左肥城县政教备举民不劳而事集介性清操宦归萧然如寒素士　　徐腾芳
按长沙县志腾芳历任肇庆知府以公恕称致政归　　徐仕道按华容县志仕道字行可初补县生有姿仪试武昌馆人女悦之餂以言仕道即迁他舍后以贡授会昌训导偶诸生以小事误受杖仕道力争忤有司意遂迁封丘王教授以归　　徐大化
按明外史杨维垣传徐大化会稽人家京师由庶吉士改御史以京察贬官再起再贬至工部主事孙丕扬典京察坐不谨落职万历末群奸用事起之天启初屡迁刑部员外郎首结魏忠贤为尚书王纪劾罢寻复罹察典削职四年冬中旨起大理丞益助忠贤为虐俄迁少卿左佥都御史杨涟等之下狱也大化献策于忠贤杀之寻进左副都御史历工部左右侍郎皇极殿成加尚书贪恣无忌忠贤亦厌之七年四月那移金钱事发遂勒闲住后入逆案戍死　　徐朝纲
按明外史徐朝纲传朝纲云南晋宁人万历二十八年举于乡天启元年授安顺推官署府事明年安邦彦反来攻朝纲督兵民共守土官温如璋训导周国光开门迎贼朝纲方出城督战为贼所执胁之降不屈骂贼贼怒刀斧交下而死其妻闻之自缢长子妇举火焚舍挈十岁女跃入烈焰中死赠朝纲光禄少卿荫子入国学再赠光禄卿改荫锦衣世千户　　徐天凤按明外史徐朝纲传安邦彦反朝纲死贼子天凤甫第进士即奔丧归服阕授户部主事拜疏言臣家一门臣死忠妻死节妇死姑孙死祖婢仆死主乞再加优恤旌表帝深嘉之立祠建坊从死者皆附祀　　徐应魁按明外史徐朝纲传安邦彦反朝纲孙应魁年十六持矛溃围出城觅其祖遇贼被杀婢仆从死者十一人　　徐日曦
按浙江通志日曦字暗仲西安人天启壬戌进士少精制举业为文沉雄博大授庐州府推官谳狱平反有政声寻以辨汪心渊之诬忤珰削夺归里后珰败事白补松江府司理听讼益明决抚按交章特荐方内召随卒于官尤精书法　　徐石麒
按明外史徐石麒传石麒字宝摩嘉兴人天启二年进士授工部营缮主事管节慎库魏忠贤兼领惜薪司所需悉从库发石麒每持故事格之会黄尊素坐忤忠贤下诏狱石麒以座主故为尽力忠贤益怒遂执新城侯王升子下狱令诬贿石麒削籍忠贤败事乃白崇祯三年起南京礼部主事迁考功郎中八年佐尚书郑三俊京察澄汰至公历尚宝卿应天府丞入为左通政累迁光禄卿通政使擢刑部右侍郎旋进左署部事寻擢本部尚书顷之姜采熊开元下诏狱移刑部定罪石麒据原词拟开元赎徒采谪戍帝怒石麒落职闲住福王监国南京召拜右都御史未任改吏部尚书给事中陆朗有物议石麒以年例出之朗急贿奄人内传留用石麒愤发朗通内之罪朗恚疏诋石麒石麒遂称疾乞休去后以登极恩加太子太保明年郡城破石麒朝服自缢死　　徐世荫
按浙江通志世荫字尔绳号竹孙开化人万历乙卯举于乡天启乙丑成进士授南兵部车驾司屯卫军多冒滥大司农将厘剔之诸军哗而围其署世荫闻单骑驰至片言立解出守凤阳晋兵备常镇司臬闽中时内台荐清廉第一遂擢为安庐巡抚流寇披猖昼夜登埤调兵措饷日无宁晷凡三阅月解任　　徐日久按浙江通志日久字子卿西安人令上海以庇民忤漕院被谪寻补江夏以循良异等擢为部郎参大司马军因疏劾边将马世龙失律丧师忤珰归里珰败台省交荐起官巡视闽海时海氛势焰当事束手日久至相机调度抚郑芝龙折李之奇沉锺斌而海难悉平迁山左臬宪道病归卒于家赠光禄寺卿　　徐衡冲按常德府志衡冲常德卫指挥从总督王三善征剿水西安邦彦领兵大战瓮城河死之　　徐浦
按浦城县志浦字伯源举进士授弋阳令奸民叶世豪等聚众煽乱浦亲诣巢穴谕以恩信擒其巨魁余党悉定抚院交章论荐擢工科给事中讥切时政执政忌之遂有外补之命寻丁母忧补授广西佥事征剿有功即解绶归流贼侵境亲督乡勇御之贼遁去所著有归闲吟稿　　徐可求
按浙江通志可求字世范西安人性善解悟不事口耳记诵知上海擢选部持正不阿转太常督抚四川土兵变尽节军中　　徐宪
按无锡县志宪字元度由校官辟三公府掾时漕运道梗擢大司农经历奉诏度东蓟州旷地为田募江南民数千人耕之树艺有法拜内台监察御史历兵部侍郎卒于官　　徐汧
按明外史徐汧传汧字九一长洲人周顺昌被逮缇骑横索钱汧敛财经理之崇祯元年成进士改庶吉士授检讨乞假归久之还朝屡迁右庶子充日讲官十四年奉使益王府便道旋里周延儒再柄国数招汧汧不应久之北上抵镇江闻京师陷一恸几绝福王立于南京召为少詹事既就职陈时政七事安远侯柳祚昌疏攻汧汧移疾归及南京失守苏州亦继下汧投虎丘新塘桥下死　　徐必登
按武平县志必登署守备千户崇祯元年三月广寇攻武平必登率兵及一家僮来援遇害家僮抱尸而哭亦被贼磔杀　　徐治
按武平县志治哨官崇祯元年三月广寇攻武平治御贼死之　　徐楚
按浙江通志楚字世望淳安人由进士历工部都水屯田郎出董衡王葬复治孝烈皇后山陵有奇绩擢守辰州大着保厘升宪副粤西遇台使议剿猺獞楚执不可相忤归北兵动獠人惊变祸及全粤识者服其先见云适蓟镇边墙工剧复起山东宪副比至三月墙工告竣绘图以进条上备兵六事以抗权相复改云南屯田副使清查沐氏所侵民产尽还之尤多辟地功转参四川藩政擒洞贼范元思等因摄司事例进扇而减诸要人馈仪遂坐风霾变报罢　　徐大仪
按江西通志大仪字象卿由进士任刑曹崇祯丁卯典试贵州累官至淮海兵备参政为人谨厚俭约所着有马政议及经书狐白解　　徐作霖
按河南通志作霖商丘人少&#异为文峭岸不群崇祯庚午乡举第一壬午协守东门城破骂贼而死　　徐养心按荆州府志养心字松涛江陵人崇祯辛未进士任当涂有治绩丁丑授监察御史丰采凛然巡方江右威惠并着　　徐龙祯
按广东通志龙祯字腾九花县横潭人家贫力学博通经史崇祯癸酉举于乡初授福宁州知州累官礼部仪制员外年六十七其为人沈静有志节当公车时尝为闯贼李自成所执不少屈焉　　徐琨
按荆州府志琨字月石江陵人中崇祯癸酉乡荐壬午闯贼据荆伪防御孟长庚逼迫琨守义不屈频次赴水众共力救之苏乃多方计免崎岖避徙后终于家　　徐鸣时
按吴县志鸣时字君和横塘人少游县学丧父赤贫寄食萧寺为句读师藉修脯曲供母养人高其品行崇祯乙亥诏天下学官遴隽鸣时膺选试北闱除武宁知县敦化惩悍缮城兴学以劳瘁卒于任门人私谥贞隐先生所著有横溪录四书疑辩等书　　徐彬臣
按浙江通志彬臣字亦于秀水人好奇负志节丙子举于乡有司重其名欲一见不可得庚辰公车罢归已抵宿迁矣闻友郁起麟病于费县之旅舍星夜策蹇回视之起麟死经纪含殓越三日以传染得疾卒两榇同归人称生死交谊崇祯年祀乡贤　　徐孔徒
