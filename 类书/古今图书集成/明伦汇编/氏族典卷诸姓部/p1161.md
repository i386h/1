<!-- { "loadSidebar": true } -->
按卢氏县志真卢氏人与弟春各有勇略授镇国大将军管襄樊行省事真方鸠僝功退职春亦倏告终　　郭狗狗按元史郭狗狗传狗狗平阳翼城人父宁为钦察先锋使首领官戍大良平宋将史太尉来攻夜陷大良平宁全家被俘史将杀宁狗狗年五岁告史曰勿杀我父当杀我史惊问宁曰是儿几岁耶宁曰五岁史曰五岁儿能为是言吾当全汝家即以骑送宁等往合州道遇国兵宁家俱得还御史以事闻命旌之　　郭汝梅按通州志汝梅字和卿辽太尉世珍元孙也年十八岁摄行县事耶律丞相知其才奏充燕京都税司创驿舍戢凶徒捕贼盗禁倡优擢总管中都路尹中统五年卒　　郭景星
按丹徒县志景星字元德宋咸淳二年以乡试待补贡太学生入元授淮海书院山长仕至从仕郎台州路黄岩州判官天性仁孝母九十余终时年已七十哀毁过礼卒年七十九有寓意斋文&#及集前哲嘉言若干卷　　郭守敬
按元史郭守敬传守敬字若思顺德邢台人生有异操不为嬉戏事大父荣通五经精于筭数水利时刘秉忠张文谦张易王恂同学于州西紫金山荣使守敬从秉忠学中统三年文谦荐守敬习水利巧思绝人世祖召见面陈水利六事授提举诸路河渠四年加授银符副河渠使至元元年从张文谦行省西夏二年授都水少监初秉忠以大明历自辽金承用二百余年浸以后天议欲修正而卒十三年江左既平帝思用其言遂以守敬与王恂率南北日官分掌测验推步于下而命文谦与枢密张易为之主领裁奏于上左丞许衡参预其事十六年改局为太史院以恂为大史令守敬为同知太史院事给印章立官府及奏进仪表式守敬当帝前指陈理致至于日晏帝不为倦十七年新历告成守敬与诸臣同上奏十九年恂卒二十三年继为太史令三十一年拜昭文馆大学士知太史院事大德二年召守敬至七年诏内外官年及七十并听致仕独守敬不许其请自是翰林太史司天官不致仕定着为令延佑三年卒年八十六　　郭畀
按丹徒县志畀字天锡工书画作窠木竹石极有天趣尝学于赵孟俯妙得其法曾为写松雪集孟俯跋其后称赏备至　　郭昂
按元史郭昂传昂字彦高彰德林州人习刀槊能挽强稍通经史尢工于诗至元二年授山东统军司知事寻改经历迁襄阳总军司转沅州安抚司同知招降溪洞八十余栅诸洞尽降十年以诸洞酋入朝进安远大将军徇沅州西南界复新化安仁二县授广东宣慰使卒年六十一子震杭州路镇守万户佥江西廉访司事豫知宁都州　　郭贯
按元史郭贯传贯字安道保定人以才行见推择为枢密中书掾调南康路经历擢广西道提刑按察司判官至元二十七年拜监察御史承诏分江北沿淮草地三十年佥湖南肃政廉访司事大德初迁湖北道五年迁江西道赈恤饥民有惠政入为御史台都事八年迁集贤待制进翰林直学士奉诏与辽阳行省平章政事别速合彻里帖木儿往镇高丽十一年召为河东廉访副使至大二年入为吏部考功郎遂拜治书侍御史四年除礼部尚书谒告还家至治元年起为集贤大学士寻致仕至顺二年以疾卒年八十有二追封蔡国公谥文宪贯博学精于篆当世册宝碑额多出其手云　　郭道卿
按元史郭道卿传道卿兴化莆田人四世祖义重至孝宋绍兴间有诏旌之乡里为立孝子祠至元初内附闽盗起道卿与弟佐卿独守孝子祠不忍去遂俱被执盗将杀佐卿道卿泣告曰吾代弟死佐卿亦泣告曰请杀我盗两释之道卿年八十子廷炜为建宁路平准行用库使辞归侍养道卿尝病疝危甚廷炜忧瘁扶护一夕发尽白有司言状旌之　　郭回
按元史郭回传回邵武人素贫年六十无妻奉母寄宿神祠中营养甚艰母年九十八卒回佣身得钱葬之每日诣坟哭祭十四年不辍州上状命给衣粮赡济仍表异之　　郭渊
按六安州志渊字济川六安人唐郭子仪之后群盗起渊聚族保障一村曰蔡堡州人依焉大德末淮西大饥渊作饘粥食之多所存活时人多鬻子自救渊取困甚者假子养之十余年皆为娶妇至岁大穰纵之去　　郭
按福州府志字德基长乐人至元中举遗逸授泉山长迁兴化路教授改吴江州再迁兴化卒为人易直修洁其诗文亦平和深沈不以琢镂为工　　郭居敬按大田县志居敬字义祖性至孝事亲左右承顺得其欢心既没哀毁过礼尝集虞舜以下二十四人孝行之&#序而诗之用训童蒙时虞集欧阳元诸人欲荐之固辞不起着有百香诗行于世　　郭登
按榆次县志登榆次人元贞间进士善卷帛为大书飞动有神今大成殿及罗汉堂扁皆其遗笔逾世弗磨　　郭讷
按陕西通志讷漳县人官廉访节度使有刚果善持风宪　　郭郁
按饶州府志郁字文卿大梁人皇庆末以江浙省都事知浮梁县善为钩距政为江南诸邑最官终福建都转运使　　郭全
按元史郭全传全辽阳人幼丧母哀戚如成人及壮父庭玉又卒居庐三载事继母唐古氏甚孝唐古氏生四子皆幼全躬耕以养既长娶妇各求分异全不能止凡田庐器物悉自取朽弊者奉唐古氏以居甘旨无乏唐古氏卒全年六十哀痛毁容庐墓终丧诏旌表　　郭文祚
按广平府志文祚字引卿邯郸人幼有奇操器宇沈正读书摛文为时辈推重累迁潞州知府兼管本州诸军奥鲁劝农事　　郭载
按万安县志载字居厚万安人通经能文与弟希声客游武昌就湖广乡试作天马赋后没有湖外集　　郭信元按井陉县志信元井陉人与妻弟入中台山采药饥甚曰吾为汝真定市饼结草为鹤跨之不移晷持饼至矣　　郭大巨
按大名府志大巨开州人少遇异人授以脉诀与子隆俱以神医驰名齐梁燕赵晋魏之间所医立效既没其术不传　　郭弘敬
按保定府志弘敬定兴人张柔之婿为易州太守德惠在人改完州易人请仍留易州　　郭钦
按宣府镇志钦字敬臣奉圣州人也少读书自能通大义比长好交游四方名人年二十被荐为中书省掾史累迁上都留守司兼本路都管府经历进朝列大夫立身清正诸国戚大臣有以事干谒者皆婉辞谢却豪强或害平民则终夜不寐思得所以锄治之乃已官至陕州四川按察使致仕　　郭克明
按保定府志克明安州人起自刀笔屡蒙荐擢历事公勤每有政绩奉命谳狱多活人命卒追封太原郡侯　　郭希泰
按保定府志希泰清苑人孝友著称尝营楼居或谓当构二楹以便昆仲分居希泰谢曰君言私矣天伦可容私乎言者叹服　　郭祥
按保定府志祥高阳人母韩氏病割股为羹以进母食之以愈　　郭仁义
按永平府志仁义武州人任迁安知县惠爱及民秩满县人保留不得立石颂之祀名宦　　郭禅师
按万安县志禅师兄弟三人居家好施予尝结庵于道傍织草屦以施过客忽有一僧访其家市屦郭不受值以赠之出门数武不见郭异之遂弃为僧后尸解于黄塘岩中　　郭友
按德庆州志友德庆人授大中大夫本路总管惠泽及人郡之父老悉颂之　　郭罕然
按盂县志罕然盂县人流寓于平定州之娘子关访求仙术得异书遂善遁法　　郭骃
按瑞州府志骃号梅庄有文声所著有腴闻集　　郭清载按万安县志清载万安僧住观音院至元中尸解于芙容峡之岩人即其胎骨塑像名岩为石龙庵祈祷如响　　郭擦
按袁州府志擦万载人左手及两足掌皆反止右手擦地行人因名母老及弟皆病废乞于市以养母者十八年至正二年遇道人手药五丸授擦随服而愈既以药遗母母亦愈邻富人有病者求其丸愈遂廪擦母子终其身　　郭友直
按黄梅县志友直黄梅人至正庚午举人任天临路总管府经历文章制行迥出名流居官以德化民政声卓然　　郭士文
按真定县志士文善属文至正中为礼仪院太祝　　郭均按陕西通志均字叔平朝邑人至正辛卯由儒职尹郿督课农桑开学教养子弟时称良吏　　郭焕章
按吉水县志焕章字文若吉水人以明经任隆兴路训导至正壬辰兵起州县皆降焕章激烈自以石系腰沈水而死门人私谥曰文贞　　郭克敬
按新昌县志克敬新昌人有勇略元末与毛忠吾等同举义兵克复州治元统兵官奏保为黄冈巡检又为上高主簿　　郭嵩
按万安县志嵩字中立万安人结志科名作禹贡图以分水道与汉儒笺注殊异元季寝试遂放怀尘表有自鸣诗草　　郭松年
按陕西通志松年商州人博学工诗文尤精字学撰宣圣庙碑　　郭完
按莆田县志完字维贞莆田人工诗至正末隐于壶山与方时举辈二十二人为文会后人多称山人郭沧州即完也　　郭庸
按元史丁好礼传明兵入京城中书参知政事郭庸舁至齐化门众叱之拜庸曰臣各为其主死自吾分何拜之有不屈而死庸字允中蒙古氏由国学生释褐出身累迁为陕西行台监察御史转参政中书　　郭嘉按元史郭嘉传嘉字元礼濮阳人祖昂父惠俱以战功显嘉慷慨有大志由国子生登泰定三年进士第授彰德路林州判官累迁翰林国史院编修官除广东道宣慰使司都元帅府经历未几入为京畿漕运使司副使寻拜监察御史会方择守令绥靖辽东乃授嘉广宁路总管兼诸奥鲁劝农防御十八年寇陷上京嘉闻之躬率义兵出御既而辽阳陷贼势日炽孤城无援嘉因竭家所有衣服财物犒义士以励其勇敢顷之贼至围城互数十里嘉遂开西门逐之贼大至力战以死事闻赠崇化宣力效忠功臣资善大夫河南江北等处行省左丞上护军封太原郡公谥忠烈
　郭姓部列传三
　　宋
　　郭从义
按宋史郭从义传从义其先沙陀部人父绍古事后唐武皇忠谨特见信任赐姓李氏绍古卒从义纔丱角庄宗畜于宫中与诸子齿明宗即位以从义补内职累迁内园使晋天福初复姓郭氏坐事出为宿州团练副使遂家太原汉祖在镇表为马步军都虞候屡率师破契丹及建大号从义首赞其谋擢郑州防御使充东南道行营都虞候领首军自大行路渡河汉祖入汴以为河北都巡检使后以功加同平章事周广顺初加兼侍中移镇许州显德初加检校太师恭帝即位加开府阶宋初加守中书令干德二年为河中尹护国军节度六年以疾归京师开宝二年拜太子太师致仕四年卒年六十三从义性重厚有谋略多技艺尤善飞白书子守忠守信守忠至闲厩副使守信字宝臣颇知书与士大夫游至东上合门使知邢州卒子世隆为比部员外郎世隆子昭佑承佑昭佑为合门祗候　　郭昭庆
