<!-- { "loadSidebar": true } -->
按万姓统谱凤显思后字文瑞弘治间任高淳教谕时县治初建未遑弦诵凤至乃制祭器习礼容朔旦会诸生讲习威仪甚整故淳言兴学者以凤为首闻母丧即徒步而归士论重焉　　干桂
按万姓统谱桂字德芳顺天人正德进士历官都御史为政严明所在豪右敛迹　　干羽
按万姓统谱羽长洲人正德中广东都司
　　干有年
按万姓统谱有年山东人隆庆戊辰进士
　　干旺
按泉州府志旺左千户所正千户

　檀姓部汇考
郑樵通志
　　以邑为氏
齐
邑

檀氏姓纂云姜姓齐公族有食瑕丘檀城因以为氏然瑕丘鲁地也或齐之公族奔于鲁者受邑乎檀也礼记鲁有檀弓是其裔也又周卿士檀伯达六国时齐有檀子望出清河平卢高平

　端姓部列传
　　明
　　端复初
按明外史端复初传复初字以善溧水人本姓端木子贡裔也从省文称端氏元末为小吏常遇春镇金华召置幕下未几辞去太祖知其名召为徽州府经历迁吉州府通判丁母忧服阕召赴京除磨勘司丞迁为令时官署新立案牍填委复初钩稽无遗每奏对帝尝廷誉之性严峭人不敢于以私洪武四年超拜刑部尚书用法平杭州飞粮事觉逮系百余人诏复初往治真伪立得明年出为湖广参政以治辨闻坐事召还卒于京　　端孝文
按明外史端复初传复初子孝文翰林待诏使朝鲜着清节　　端孝思
按溧水县志孝思以善子也明初为史官善属文尢工书法初孝文使朝鲜重其才将厚为寿问端太史行李何在孝文曰吾持一节来耳请惟以一节返无何孝思复使朝鲜孝文勉以诗中及冰蘗操之语孝思拜受而去后亦惟以一节还报兄朝鲜荣其事为立双清馆表之　　端章甫
按万姓统谱章甫名冕以字行滁州人洪武中由荐举任六合县丞升番阳知县有能声终于任　　端澄
按万姓统谱澄内黄人洪武进士户部主事
　　端弼
按万姓统谱弼江都人永乐贡士任训导
　　端宏
按万姓统谱宏字仲仁当涂人景泰进士任御史有风裁后长湘藩以廉称谢事归足迹不至公门　　端庄按万姓统谱庄当涂人成化举人
　　端楷
按溧水县志楷成化间岁贡任黄梅县知县
　　端昱
按万姓统谱昱南京人弘治中贡士
　　端廷赦
按万姓统谱廷赦字世恩当涂人正德进士历官都御史　　端文圭
按溧水县志文圭以武荫为盘石卫百户
　　端可荣
按河南通志可荣新郑庠生母卒未葬邻有火灾可荣抱柩痛哭愿与同烬火为之灭　　端果
按溧水县志果任驿丞

　兰姓部列传
　　汉
　　兰广
按万姓统谱广武陵太守
　　晋
　　兰隶
按万姓统谱隶南昌太守
　　兰殊
按晋书苻坚载记苻洛举兵坚遣窦冲败之执其将兰殊坚赦兰殊署为将军　　梁
　　兰钦
按梁书兰钦传钦字休明中昌魏人也父子云天监中军功官至云麾将军冀州刺史钦幼而果决趫捷过人随父北征授东宫直阁大通元年攻魏萧城拔之又假钦节都督衡州三郡兵讨桂阳平之封安怀县男会衡州刺史元庆和遣使告急钦往应援长乐诸洞一时平荡又魏将托跋胜寇襄阳仍敕赴援除持节督南梁南北秦沙四州诸军事光烈将军平西校尉梁南秦二州刺史进爵为侯魏梁州刺史元罗降梁汉底定进号智武将军俄改授持节都督衡桂二州诸军事衡州刺史未及赴职魏遣都督董绍张献攻围南郑钦率所领援之斩获略尽诏加散骑常侍进号仁威将军至衡州进号平南将军改封曲江县公在州有惠政吏民立碑颂德征为散骑常侍左卫将军寻改授散骑常侍安南将军广州刺史既至任前刺史安南侯密遣厨人置药于食钦中毒而卒诏赠侍中中卫将军　　兰夏礼
按梁书兰钦传钦子夏礼侯景至历阳率其部曲邀击景兵败死之　　北齐
　　兰芙蓉
按北齐书安德王延宗传平阳之役后主将奔晋阳以延宗为相国并州刺史在并将卒请延宗即皇帝位周军围晋阳延宗督战武卫兰芙蓉綦连延长皆死于阵　　唐
　　兰承庆
按郑樵通志唐太和登第有兰承庆
　　兰宗周
按奇姓通宗周唐人撰水气略三卷
　　明
　　兰以权
按襄阳府志以权襄阳人博学能诗洪武初以才能选授中书省照磨时广西寇生特遣以权安抚至则宣布德威蛮人感化一方遂安朝廷嘉之升礼部员外郎未几升应天府尹以端谨称　　兰侃
按万姓统谱侃闽县人洪武进士
　　兰兴祖
按万姓统谱兴祖达州人洪武举人任参政
　　兰廷瑞
按万姓统谱廷瑞云南人有诗名
　　兰葆
按福州府志葆字孔茂侃之孙官训导
　　兰玉
按万姓统谱玉字廷璋赵州人成化进士宰邑慈厚莅民民皆爱之十三年朝觐卒于京邸　　兰完植
按河南通志完植偃师人万历丁未进士授韩城知县有以场中关节相托者完植拒之因降河间教授历转衡州府知府　　兰爱
按陕西通志爱岐山贡生痛父早卒孝思不忘善事孀母色养不怠　　兰国征
按陕西通志国征中部人举明经仕干州训导升榆林卫教授在干州却诸生馈赠值岁歉分俸米以食诸生之贫者居乡温谨让退迥异流俗

　桓姓部纪事
晋书桓温传初元明世郭璞为谶曰有人姓李儿专征战譬如车轴脱在一面儿者子也李去子木存车去轴为亘合成桓字也又曰尔来尔来河内大县尔来谓自尔已来为元始温字元子也故河内大县温也成康既崩桓氏始大

　丹姓部汇考
凌迪知万姓统谱
　　丹姓
丹尧子丹朱之后

　寒姓部列传
　　夏后氏
　　寒浞
按左传襄公四年魏绛曰寒浞伯明氏之谗子弟也　　周　　寒哀
史记
作韩哀

按吕氏春秋寒哀作御
　　寒风
按吕氏春秋寒风相马
　　汉
　　寒孺
按汉书游侠列传陕人寒孺
　　寒章
按万姓统谱章汉人
　　寒翁伯
按万姓统谱翁伯见印薮
　　后汉
　　寒朗
按后汉书寒朗传朗字伯奇鲁国薛人也生三日遭天下乱弃之荆棘数日兵解母往视犹尚气息遂收养之及长好经学博通书传以尚书教授举孝廉永平中以谒者守侍御史与三府掾属共考案楚狱颜忠王平等辞连及隧乡侯耿建朗陵侯臧信护泽侯邓鲤曲成侯刘建建等辞未尝与忠平相见是时显宗怒甚吏皆惶恐诸所连及率一切陷入无敢以情恕者朗心伤其冤试以建等物色独问忠平而二人错不能对朗知其诈乃上言建等无奸专为忠平所诬帝怒骂曰吏持两端促提下左右方引去朗曰愿一言而死小臣不敢欺欲助国耳帝意解诏遣朗出后二日车驾自幸洛阳狱录囚徒理出千余人后平忠死狱中朗乃自系会赦免官复举孝廉建初中肃宗大会群臣朗前谢恩诏以朗纳忠先帝拜为易长岁余迁济阳令以母丧去官百姓追思之章和元年上行东巡狩过济阳三老吏人上书陈朗前政治状帝至梁召见朗诏三府为辟首由是辟司徒府永元中再迁清河太守坐法免永初三年太尉张禹荐朗为博士征诣公车会卒时年八十四　　寒贫
按万姓统谱贫字德林安定人建安初客三辅常读老子五千文及诸内书昼夜吟咏不绝口其后汉中破还长安遂痴愚问其姓名口不言因号寒贫　　明　　寒翔
按万姓统谱翔伏羌人正统中西平县教谕

　韩姓部列传四
　　金
　　韩昉
按金史韩昉传昉字公美燕京人仕辽累世通显昉五岁丧父哭泣能尽哀天庆二年中进士第一补右拾遗转史馆修撰累迁少府少监干文阁待制加卫尉卿知制诰充高丽国信使高丽虽旧通好天会四年奉表称藩而不肯进誓表累使要约皆不得要领而昉复至高丽移督再三高丽征国中读书知古今者商榷辞旨使酬答专对凡涉旬乃始置对谓昉曰小国事辽宋二百年无誓表未尝失藩臣礼今事上国当与事辽宋同礼而屡盟长乱圣人所不与必不敢用誓表昉曰贵国必欲用古礼舜五载一巡狩群后四朝周六年五服一朝又六年王乃时巡诸侯各朝于方岳今天子方事西狩则贵国当从朝会矣高丽人无以对乃曰徐议之昉曰誓表朝会一言决耳于是高丽乃进誓表如约昉乃还宗干大悦曰非卿谁能办此因谓执事者曰自今出疆之使皆宜择人明年加昭文馆直学士兼堂后官再加谏议大夫迁翰林侍讲学士兼太常卿修国史昉自天会十二年入礼部在职凡七年除济南尹拜参知政事皇统四年表乞致仕不许六年再表乞致仕乃除汴京留守封郓国公复请如初以仪同三司致仕天德初加开府仪同三司薨年六十八　　韩企先
按金史韩企先传企先燕京人九世祖知古仕辽为中书令徙居柳城世贵显干统间企先中进士第回翔不振都统杲定中京擢枢密副都承旨稍迁转运使宗翰为都统经略山西表署西京留守天会六年刘彦宗薨企先代之同中书门下平章事知枢密院事七年迁尚书左仆射兼侍中封楚国公天会十二年以企先为尚书右丞相企先博通经史知前代故事专以培植奖励后进为己责任推毂士类甄别人物一时台省多君子皇统元年封濮王六年薨年六十五正隆二年例降封齐国公大定八年配享太宗庙庭十五年谥简懿　　韩铎
按金史韩企先传铎字振女企先次子也皇统末以大臣子授武义将军熙宗闻其有儒学赐进士第除宣徽判官再迁刑部员外郎海陵伐宋改兵部员外郎大定初迁本部郎中累官河州防御使求养亲解去召为左谏议大夫迁中都路都转运使顷之上谓宰臣曰韩铎年高不任繁剧且其母老矣可与之便郡于是改顺天军节度使卒　　韩锡
按金史韩锡传锡字难老其先自析津徙蓟之渔阳祖贻愿辽宣徽北院使父秉休归朝领忠正军节度使锡以荫补合门祗候天会中南伐锡从军掌礼仪俄以母老乃就监差久之授神锐军都指挥使入为宫苑使天德元年擢尚书工部员外郎领燕都营缮特赐胡砺榜进士及第四迁尚书户部侍郎以母丧解旋起复旧职籍水手于山东时苏保衡为水军都统制趋杭州俾锡部船三百会广陵适保衡败还丧船过半令锡补足之时水浅船不得进海陵遣使急责之众稍亡锡召诸豪谕之众悟亡者稍止大定改元于辽东锡奔赴行在诏复前职明年授同知河间迁孟州防御使累拜绛阳军节度使改知济南府事告老许之明昌五年卒年八十三　　韩玉
按金史韩玉传玉字温甫其先相人明昌五年经义辞赋两科进士入翰林为应奉应制一日百篇文不加点泰和中建言开通州潞水漕渠船运至都升两阶授同知陕西东路转运使事大安三年都城受围夏人连陷邠泾陕西安抚司檄玉以凤翔总管判官为都统府募军旬日得万人与夏人战败之夏人解去当路者忌其功驿奏玉与夏寇有谋朝廷疑之使使者授玉河平军节度副使且觇其军先是华州李公直以都城隔绝谋举兵入援京兆统军谓公直据华州反遣都统杨珪袭取之遂置极刑公直曾为书约玉玉不预知其书乃为安抚所得及使者觇玉军且疑预公直之谋即实其罪玉道出华州被囚死于郡学临终书二诗壁间士论冤之子不疑字居之以父死非罪誓不禄仕　　元
　　韩择
按元史萧传韩择者字从善亦奉元人天资超异信道不惑其教学者虽中岁以后亦必使自小学等书始择尤邃礼学有质问者口讲指画无倦世祖尝召之赴京疾不果行其卒也门人为服缌麻者百余人　　韩松
