<!-- { "loadSidebar": true } -->
按金史鄯阳传鄯阳宗室子为符宝祗候完颜石古乃为护卫十人长至宁元年八月纥石烈执中作乱入自通元门鄯阳石古乃召大汉军五百人赴难与执中战与东华门外二人不胜而死报中死石古乃赠镇国上将军顺州刺史鄯阳赠宣武将军顺天军节度副使　　完颜伯嘉
按金史完颜伯嘉传伯嘉字辅之北京路讹鲁古必剌猛安人明昌二年进士调中都左警巡判官豪右屏迹改宝坻丞除太学助教监察御史劾奏平章政事仆散揆累官莒州刺史贞佑初迁顺义军节度使元帅左监军知太原府事河东北路宣抚使兴定元年知河中府为吏部尚书二年改御史中丞十二月以御史中丞权参知政事元帅左监军行尚书省元帅府于河中控制河东南北路便宜从事三年召还罢为中丞五年起为彰化军节度使改翰林侍讲学士伯嘉纯直不能与时低昂尝曰生为男子当益国泽民其他不可学也元光元年坐言事过切降遥授同知归德府事二年三月遥授集庆军节度使权参知政事行尚书省于河中率陕西精锐与平阳公史咏共复河东顷之伯嘉有疾六月薨　　完颜
按金史完颜&#传&#本名达吉不盖州猛安人从丞相襄戍边功最除同知德州防御使事泰和六年从左副元帅完颜匡攻襄阳积功加平南荡江将军大安二年入为武卫军副都指挥使至宁元年东京不守&#为元帅左监军扞御辽东有司论以奏对无人臣礼诏免死杖一百谪为云内州防御使贞佑初宣宗驿召&#赴中都诏除定武军节度使寻为元帅左都监驻真定宣宗将迁汴&#兼河北西路兵马都总管三年改知东平府事山东西路宣抚副使大元兵围东平&#百计应战久之乃解围去是岁五月疽发于脑卒&#生平无所好惟喜读书闲暇延引儒士歌咏投壶以为常治东平爱民省费井邑之间军民无相讼有古良将之风焉　　完颜仲元
按金史完颜仲元传仲元本姓郭氏中都人大安中李雄募兵仲元与完颜阿邻俱应募数有功贞佑三年与阿邻俱累功至节度仲元为永定军节度使赐姓完颜氏仲元在当时兵最强号花帽军人呼为郭大相公以与阿邻相别改河北宣抚副使潼关失守仲元军趋商虢复至嵩汝皆弗及兴定元年复为单州经略使败宋人二千于龟山四年兼保静军节度使寻为劝农使五年为镇南节度使元光元年知凤翔府事凤翔被围左监军石盏合喜来济军仲元让合喜总兵事迁元帅右监军授河北东路洮委必剌猛安正大间为兵部尚书卒仲元为将沈毅有谋南渡后最称名将云　　完颜阿邻
按金史完颜阿邻传阿邻本姓郭氏以功劳赐姓完颜宣宗即位迁通州防御使宣宗迁汴阿邻将所部兵驻清沧控扼山东迁横海军节度使赐以国姓破红袄贼郝定于泗水县柘沟村生擒郝定送京师斩之加遥授知河南府事应援陕西阿邻将兵八千西赴至潼关兴定元年迁元帅右都监出秦州伐宋得粟二千余石是时三月宿麦方滋阿邻留兵守之已而宋兵大至金兵败阿邻战没赠金紫光禄大夫西京留守　　完颜霆
按金史完颜霆传霆本姓李氏中都宝坻人粗知书善骑射轻财好施得乡曲之誉贞佑初县人共推霆为四乡部头霆招集离散纠合义兵众赖以安招抚司奏其事迁两官升都提控遥授同知通州军州事中都食尽霆遣军分护清沧河路召募贾船通饷道遥授同知清州防御事迁棣州防御使赐姓完颜氏屯海州兴定元年泰安滕兖土寇&#起东平行省侯挚遣霆率兵讨之降石花五夏全余党二万人二年宋高太尉兵三万驻临胊霆击宋兵大败坠涧溺水死者不可胜计迁安化军节度使经略副使五年改定国军节度使兼同知京兆府事擢其子为护卫元光元年十月霆以本官为安抚使守同知归德府元光二年卒　　完颜佐
按金史完颜佐传佐本姓梁氏初为武清县巡检完颜&#住本姓李氏为柳口镇巡检久之以佐为都统&#住副之戍直沽寨贞佑二年&#军遣张晖等三人来招佐佐执之翌日刘永昌率众二十人持文书来署其年曰天赐佐掷之麾众执永昌及晖等并斩之宣宗嘉其功迁佐奉国上将军遥授德州防御使&#住镇国上将军遥授同知河间府事皆赐姓完颜氏　　完颜甫按静海县志甫本姓张赐姓完颜氏兴定四年封高阳公以雄莫等州静海等县隶焉元光元年复河间府以功进金紫光禄大夫　　完颜五丁
按青州府志五丁兴定元年为临胊令
　　完颜怀德
按临淄县志怀德字辅之以宗室子卫绍王至宁元年选临淄令有三善政不事科细不喜榜掠深文不好宴乐吏民便之　　完颜闾山
按金史完颜闾山传闾山盖州猛安人明昌二年进士累调观察判官累迁沁南军节度使入为工部尚书贞佑三年知京兆府事兴定元年冬伐宋闾山权元帅右都监三年召为吏部尚书朝廷以晋安行元帅府陀满胡土门暴刻以闾山代之是岁十月卒　　完颜蒲剌都按金史完颜蒲剌都传蒲剌都西南路按出灰必剌罕猛安人充护卫除泰定军节度副使历同知临洮府西京留守事崇庆元年迁镇武军节度使备御有功迁一官入为签枢密院事改左副点检四年迁兵部尚书兴定元年致仕四年卒　　完颜阿里不孙
按金史完颜阿里不孙传阿里不孙字彦成曷懒路泰申必剌猛安人明昌五年进士调易州忻州军事判官安丰县令贞佑初累迁国子祭酒历越王濮王傅改河平军节度使河北西路宣抚副使改御史中丞权右副元帅参知政事兴定元年真拜参知政事权右副元帅行尚书省元帅府于婆速路既而胡土率众伐高丽乃以兵戕杀阿里不孙权左都监纳坦裕与监军温迪罕哥不霭遥授东平判官参议军事郭澍谋诛胡土遂召胡土至帐中杀之阿里不孙死于乱诏赠平章政事芮国公阿里不孙宽厚爱人敏于吏事能治剧要识者以为用之未尽云　　完颜铁哥
按金史完颜铁哥传铁哥性淳直体貌雄伟粗通书年二十四袭父速频路曷懒合打猛安授广威将军御下惠爱察廉除临海军节度副使改充右副元帅完颜匡副统号平南荡江将军改西南路副招讨宿州防御使贞佑二年枢密使徒单度移剌以铁哥充都统入卫中都迁东北路招讨使兼德昌军节度使蒲鲜万奴为宣抚使摭前不发军罪下狱被害谥勇毅　　完颜
按金史完颜传本名讹出西南路猛安人大定二十八年进士累迁右司郎中翰林待制兼侍御史兴定元年四月诏以本官权元帅左都监行元帅府事和辑苗道润移剌铁哥军事十二月密州破为乱军所杀　　完颜素兰
按金史完颜素兰传素兰名翼字伯扬至宁元年策论进士也贞佑初累迁应奉翰林文字权监察御史二年宣宗迁汴屡进直言命再任监察御史未几擢为内侍局直长寻迁谏议大夫进侍御史兴定二年四月以蒲鲜万奴叛遣素兰与近侍局副使内族讹可同赴辽东诏谕之还授翰林待制正大元年正月诏转刑部郎中八月权户部侍郎二年三月授京西司农卿俄改司农大卿转御史中丞七年七月权元帅右都监参知政事行省于京兆未几迁金安军节度使兼同华安抚使既而召还朝行至陜被围久之亡奔行在道中遇害素兰&#官以修谨得名然苛细不能任大事每进言多有补益其居父丧不饮酒庐墓三年时论以为难
　安期姓部汇考
凌迪知万姓统谱
　　安期姓
安期氏见英贤传

　韩褐姓部汇考
郑樵通志
　　以名氏为氏
韩褐氏姬姓英贤传云晋韩厥之后韩子云赵肃侯大夫韩褐胥居
　完颜姓部列传二
　　金二
　　完颜希尹
按金史完颜希尹传希尹本名谷神欢都之子也金人初无文字太祖命希尹撰本国字备制度希尹乃依仿汉人楷字因契丹字制度合本国语制女直字天辅三年字书成太祖命颁行之其后熙宗亦制女直字与希尹所制字俱行用希尹所撰谓之女直大字熙宗所撰谓之小字宗翰袭辽帝于五院司希尹为前驱所将纔八骑与辽主战一日三败之及大举伐宋希尹为元帅右监军熙宗即位希尹为尚书左丞相兼侍中加开府仪同三司希尹为相有大政皆身先执咎天眷元年乞致仕不许罢为兴中尹二年复为左丞相兼侍中俄封陈王三年赐希尹死并杀希尹子同修国史把答符宝郎漫带皇统三年赠希尹仪同三司邢国公天德三年追封豫王正隆二年例降金源郡王大定十五年谥贞宪　　完颜银朮可
按金史银朮可传银朮可宗室子太祖嗣位使蒲家奴如辽取阿&#事久不决乃使习古乃银朮可继往当是时辽主荒于政上下解体银朮可等还具以辽政事人情告太祖且言辽国之状太祖决意伐辽盖自银朮可等发之银朮可凡九陷阵辄战而出大败辽军攻黄龙府败辽兵万余辽主西奔天德银朮可以兵绝其后辽主遂见获后从宗翰伐宋围太原败宋黄迪兵于西都谷进攻宋制置使姚古军于隆川谷大败之歼宋军于五台会兵攻汴城克之天会十年为燕京留守十三年加保大军节度使同中书门下平章事迁中书令封蜀王天眷三年薨年六十八以正隆例赠金源郡王谥武襄配享太祖庙庭子彀英　　完颜麻吉
按金史麻吉传麻吉银朮可之母弟也年十五隶军中从破高丽兵下宁江州平系辽女直克黄龙府皆身先力战以功为谋克继领猛安战于高州境上伏矢射之中目遂卒麻吉大小三十余战所至皆捷皇统中赠银青光禄大夫谥毅敏子沃侧　　完颜拔离速
按金史拔离速传拔离速银朮可弟天会四年克太原拔离速为管勾太原府路兵马事复与娄室败宋兵于文水遂从宗翰围汴袭扬州入建康天会十五年迁元帅左都监再定河南陕西加金吾卫上将军卒谥敏定　　完颜斡鲁古
按金史斡鲁古传斡鲁古勃菫宗室子也太祖伐辽使斡鲁古阿鲁抚谕斡忽忽赛两路天辅六年讨贼于牛心山道病卒天眷中赠特进天德二年配享太祖庙庭大定十五年谥庄翼　　完颜阇哥
按金史斡鲁古传阇哥亦宗室子也代斡鲁古治咸州　　完颜酬斡
按金史斡鲁传烛偎水部實里古达杀酬斡仆忽得斡鲁分胡剌古乌蠢之兵讨之酬斡宗室子魁伟善战年十五隶军中多见任用以兵五百败室韦获其民众及招降烛偎水部以功为谋克天会十五年迁元帅左都监陕西平迁元帅左都监军加金吾卫上将军卒谥敏定　　完颜婆卢火
按金史婆卢火传婆卢火安帝五代孙太祖伐辽使婆卢火征迪古乃兵天辅五年摘取诸路猛安中万余家屯田于泰州婆卢火为都统后为平阳尹西南路招讨使婆卢火守边屡有功天会十三年加同中书门下平章事天眷元年驻乌骨迪烈地薨赠开府仪同三司谥刚毅子剖叔袭猛安天眷二年为泰州副都统子斡带广威将军婆速官特进　　完颜阿鲁补
按金史阿鲁补传阿鲁补治诃之子为人魁伟多智略勇于战袭辽主下义州宗望伐宋与郭药师战于白河宗望命阿鲁补以二谋克先登奋战赏赉特异天会十五年诏废齐国明年特除归德尹取亳宿等州阿鲁补功最皇统五年为行台参知政事授世袭猛安改元帅右监军婆速路统军归德军节度使其在汴时常取官舍材木构私第于恩州至是事觉遂论死年五十五阿鲁补以将家子从征伐屡立功历官有惠爱得民心及死人皆惜之大定三年赠仪同三司　　完颜骨
按金史骨传骨冶诃子善骑射有材干从讨桓散达乌春窝谋罕留可之叛皆有功从太祖伐辽以力战受赏宗翰伐宋骨凡四战皆破之天眷初为天德军节度使致仕累迁开府仪同三司卒年八十五子喜哥袭猛安加宣武将军　　完颜讹古乃
