<!-- { "loadSidebar": true } -->
按宋史马季良传季良字元之开封府尉氏人初补越州上虞尉改秘书省校书郎知明州鄞县入为秘阁校理再迁太子中允以太常丞擢尚书工部员外郎龙图阁直学士会江南旱出为安抚使再迁兵部郎中换濠州防御使御史中丞范调言季良僥幸得官降屯卫将军滁州安置徙寿州致仕还京师卒　　马寻按宋史陈太素传马寻须城人举毛诗学究累判大理寺以明习法律称历知湖抚汝襄洪宣邓滑八州终司农卿　　马遂
按宋史马遂传遂开封人初隶龙卫军补散直改三班奉职为北京指使闻王则叛遂诣留守贾昌朝请击贼昌朝因使持榜入贝州招降则见之遂谕以祸福辄不答遂奋起投杯抵则扼其喉殴之流血贼党攒刃聚噪至断一臂犹詈则贼缚遂厅事前支解之　　马遵按万姓统谱遵字仲连乐平人景佑中进士擢江淮发运判官尽心漕事入为御史论罢宰相梁适出知宣州后为吏部员外郎直龙图阁卒遵立朝侃侃遇事规切　　马怀德
按宋史马怀德传怀德字得之开封祥符人为延州南安寨主东路巡检迁左班殿直又迁右侍禁以范仲淹韩琦荐授合门祗候累迁至鄜延路副都总管英宗即位迁静难军节度观察留后召还卒　　马默
按宋史马默传默字处厚单州城武人登进士第知须城县治平中为监察御史里行遇事辄言神宗即位通判怀州除知登州徙知曹州召为三司盐铁判官以与富弼善且论新法不便出知济兖二州还提举三司为神宗言用兵形势及指画河北山川道里应对如流神宗将用之大臣滋不悦以提点京东刑狱默性刚严疾恶部吏有望风投檄去者改广西转运使召为司农少卿拜卫尉卿权工部侍郎转户部告老以宝文阁待制复知徐州绍圣时坐附司马光落待制致仕卒　　马仲甫
按宋史马仲甫传仲甫字子山庐江人太子少保亮之子也举进士知登封县轘辕道险&#遂佣民凿平为垣涂人便其行为刻石颂美知台州为度支判官繇户部判官为发运使建议凿洪泽渠六十里漕者便之拜天章阁待制知瀛州熙宁初守亳许扬三州纠察在京刑狱知通进银台司提举崇禧观卒　　马从先按宋史马从先传从先字子野祥符人由进士累官太常少卿工部侍郎致仕从先性整严虽盛夏不袒跣晚学佛预言其终而卒　　马公亮
按尚友录公亮少时夜阅书忽有大手如扇自窗入公亮以雄黄水大书草字窗外大呼曰与我涤去不然祸及汝公亮不听而卧将晓告泣手不能出且曰公将大贵我戏犯公何忍致极地公独不见燃犀之事乎公亮乃悟以水涤逊谢而去　　马涓
按尚友录涓南部人其父从政初未有子买一妾询知其父母死不克葬故自鬻遂归妾不责所负后梦一翁谢曰我妾父也闻之上苍矣愿君家富贵涓涓不绝及生涓因以梦中语为名元佑中登进士第一上疏忤蔡京坐贬　　马伸
按宋史马伸传伸字时中东平人绍圣四年进士为成都郫县丞靖康初孙傅以卓行荐擢监察御史及汴京陷金人立张邦昌伸首具书请邦昌速迎奉元帅康王同院无肯连名者伸独持以往邦昌得书气沮高宗即位擢殿中侍御史抚谕荆湖广南奏黄潜善汪伯彦不法凡十有七事疏入留中明日改卫尉少卿伸以论事不行辞不拜录其疏申御史台旬日诏伸言事不实送吏部责濮州监酒税时用事者恚甚必欲杀之以濮迫寇境故有是命趣使上道伸怡然幞被而行死道中　　马熙载
按万姓统谱熙载西安人元符初进士累官中书侍郎与时相黼不协罢知亳州　　马和之
按尚友录和之钱塘人绍兴中登第官至工部侍郎善人物山水笔法飘逸纤悉粉藻自成一家高孝两朝最重其画尝书毛诗三百篇命和之篇画一图会成巨帙至今杭人尝有存其散逸者　　马壬仲
按万姓统谱壬仲建阳人从朱文公游绍兴间中进士乙科寓居东阳历官州县以廉能见称所著有奏议杂着得斋集　　马持国
按万姓统谱持国字鲠臣新会人绍兴间张浚胡铨皆尝辟为属官持国尝着中兴自治万全策略愚忠录献于孝宗时周必大杨万里称其文深宏伟杰切中时病终容州守子晞骥仕终雷州守孙宜祖终英德守　　马光
按万姓统谱马光与张仲让等号为六儒
　　马存
按万姓统谱存字子才善属文有豪气观浩斋歌等作可见　　马大同
按万姓统谱大同字会叔建德人举进士自为郎即以刚介闻上与辨论甚喜之孝宗即位有大用意仕至户部侍郎学者称为鹤山先生　　马之纯
按万姓统谱之纯字师文东阳人隆兴进士潜心经籍学者多从之所著有尚书中庸论语说周礼随释左传类编纪事编年及诗文若干卷人称为茂陵先生　　马晞骥
按尚友录晞骥持国之子淳熙进士判肇庆府有潜以奇砚献者晞骥谢之曰吾职佐郡只饮水何敢以长物污吾家声其人惭而退历知雷州　　马淘
按万姓统谱淘淳熙中知高州李接将寇郡境淘乃整军阵备战器严约束贼闻风不敢进一郡获安　　马远按尚友录远其先河中人后居钱塘工山水人物花鸟种种臻妙独步画院光宁两朝授待诏子麟能世家学为画院祗候　　马光祖
按宋史马光祖传光祖字华父婺州金华人宝庆二年进士调新喻主簿有能名改知余干县历知建康府减租税兴学校礼贤才辟召僚属皆极一时之选拜端明殿学士荆湖制置知江陵府去而建康之民思之不已帝命再知建康士女相庆光祖益思宽养民力兴废起坏知无不为进同知枢密院事咸淳三年拜参知政事五年知枢密院事以金紫光禄大夫致仕卒谥庄敏　　马天骥
按宋史马天骥传天骥字德夫衢州人绍定二年进士补签书领南判官厅公事迁秘书省正字升著作佐郎轮对假司马光五规之名条上时弊词旨切直迁考功郎官宝佑四年迁礼部侍郎拜端明殿学士五年以朱熠等论罢景定元年知衢州以章鉴论罢有旨依旧职予祠起知福州福建安抚使以职事修举升大学士改知平江府又改知庆元府兼沿海制置使提举洞霄宫褫职罢祠卒于家　　马廷鸾
按宋史马廷鸾传廷鸾字翔仲饶州乐平人本灼之子继灼兄光后登进士第调池州教授宝佑三年迁太学录召试馆职迁秘书省正字初丁大全慕廷鸾欲钩致之廷鸾不为动及廷鸾当轮对格不得见翼日以监察御史朱熠劾罢开庆元年吴潜入相召为校书郎时贾似道自江上还位望赫奕廷鸾未尝亲之迁枢密院编修官二年进著作佐郎四年擢起居舍人咸淳元年进端明殿学士五年进参知政事进右丞相廷鸾每见文法密功赏稽迟将校不出死力于边阃升辟稍越拘挛似道颇疑异己黥堂吏以泄其愤辞相位而退瀛国公即位召不至自罢相归又十七年而薨　　马塈
按宋史马塈传塈宕昌人也一家父叔兄弟皆以忠勇为名将而塈与其兄&#特显咸淳中塈知钦州徙知邕镇抚诸蛮及治关隘皆有条理边陲晏然未几以左武卫将军征入朝已而宋亡塈因留静江总屯戍诸将护经略司印守城元兵攻之三月塈夜不解甲前后百余战城中死伤相藉讫无降意城破塈率死士巷战被执杀之断其首犹握拳奋起立逾时始仆部将娄钤辖亦死　　马端临
按尚友录端临字贵子乐平人年十九潜心学问博极群书以荫补承事郎宋亡隐居教授乡里远近师之与人言论亹亹不倦所著有大学集传多识录文献通考等书行世　　马发
按万姓统谱发海阳人德佑中为摧锋寨将署州事州人称为安抚使元兵逼朝城守令惧走发独慰劳士卒坚守不屈战败服鸩死后人哀其忠节立祠祀之　　马南宝
按万姓统谱南宝沙涌人家饶于财而能读书好义尢工于诗景炎二年十月端宗自湖州之浅湾航海避寇过邑境南宝献粟千石以饷军端宗降敕奖之召权工部侍郎　　马钰
按尚友录钰宁海人孙仙姑其妻也初名从义字宜甫后改名钰号丹阳子母孕时梦麻姑赐丹一粒吞之觉而生钰李无梦见而奇之曰额有三山手垂过膝真大仙之相孙君以女妻之生三子后遇王重阳祖师点化之遂以赀产付三子徙居昆仑之烟霞洞修炼二十余年夫妻仙去孙仙姑名不二号为清净散人
　果姓部汇考
凌迪知万姓统谱
　　果姓
果古巴子国

　葆姓部列传
　　明
　　葆光先
按奇姓通光先叶县人正德中任高淳县训导　果姓部列传
　　明
　　果琳
按万姓统谱琳武定人弘治中贡士任训导
　　果有
按万姓统谱有蒲城人正德中济源县丞

　浩姓部列传
　　汉
　　浩赏
按奇姓通赏青州刺史
　　浩贤
按万姓统谱贤济阳令
　　吴
　　浩周
按万姓统谱周吴都尉
　　唐
　　浩聿
按奇姓通聿隰州刺史子虚舟
　　明
　　浩本
按万姓统谱本黄陂人永乐中由荐举任上犹县浮尤巡检
　造姓部汇考
廖用贤尚友录
　　造姓
造见姓苑

　贾姓部汇考
唐书
　　宰相世系表
贾氏出自姬姓唐叔虞少子公明康王封之于贾为贾伯河东临汾有贾乡即其地也为晋所灭以国为氏晋公族狐偃之子射姑为晋太师食邑于贾字季他亦号贾季汉有长沙王太傅谊生璠尚书中兵郎生二子嘉恽嘉宜春太守生敻游击将军五子洪润汭湘注汭轻骑将军生晔下邳太守二子冰渊渊辽东太守三子纳邠丕丕生昕秘书监二子廷玉秀玉秀玉武威太守生衍兖州刺史生龚轻骑将军徙居武威二子彩诩诩魏太尉肃侯生玑驸马都尉关内侯又徙长乐二子通延通侍中车骑大将军三子仲安仲谋仲达仲达颍川太守生匹字彦度轻车将军雍州刺史酒泉郡公二子乂康康秘书监二子锴钧钧生弼散骑侍郎二子躬之匪之躬之宋太宰参军四子希镜希远希逸希叟希镜南齐外兵郎生梲义兴郡太守生执梁太府卿二子暹肇肇二子寰宏宏后梁中军长史生勰北齐青兖等州刺史河东公二子皞巘巘殿中监三子懿&#宪宪避葛荣之难避地浮阳郑樵通志
　　以国为氏
贾氏伯爵康王封唐叔虞少子公明于此同州有贾城即其地或言河东临汾有贾乡是也为晋所灭子孙以国为氏又晋既并贾遂以为邑故晋之公族狐偃之子射姑食邑于贾谓之贾季其后则以邑为氏廖用贤尚友录　　贾姓
贾武威商音又望出洛阳长乐

　贾姓部列传一
　　周
　　贾华
按左传僖公六年春晋侯使贾华伐屈夷吾不能守盟而行注
贾华晋大夫
　　贾佗
按左传文公六年春晋搜于夷舍二军使狐射姑将中军赵盾佐之阳处父至自温改搜于董易中军阳子成季之属也故党于赵氏且谓赵盾能曰使能国之利也是以上之宣子于是乎始为国政制事典正法罪辟狱刑董逋逃由质要治旧洿本秩礼续常职出淹滞既成以授太傅阳子与太师贾佗使行诸晋国以为常法　　贾季
按左传文公六年贾季怨阳子之易其班也而知其无援于晋也九月贾季使续鞫居杀阳处父十一月丙寅晋杀续简伯贾季奔狄　　贾举
按左传襄公二十五年崔武子见棠姜而美之遂取之庄公通焉崔子欲&#公而不获间公鞭侍人贾举而又近之乃为崔子间公遂&#之贾举州绰邴师公孙敖封具铎父襄伊偻堙皆死（按杜预注侍人贾举与死事之贾举为二
　人）

　　贾获
按左传襄公二十五年六月郑子展子产帅车七百乘伐陈宵突陈城遂入之陈侯扶其太子偃师奔墓遇贾获载其母妻下之而授公车公曰舍而母辞曰不祥与其妻扶其母以奔墓亦免　　汉
　　贾谊
