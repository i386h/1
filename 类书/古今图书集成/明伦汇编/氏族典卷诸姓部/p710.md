<!-- { "loadSidebar": true } -->
按万姓统谱玉行府提控都管从郝经使宋者也经拘留七年从者格斗索经伴使来救经脱而玉死之初变未作从者颇怨忿欲有异谋玉屡劝经宜谨备之经不以为然竟以致变玉死经为文以祭焉　　成遵按元史成遵传遵字谊叔南阳穰县人也幼敏悟勤学能文章元统改元中进士第授将仕郎翰林国史院编修官明年预修泰定明宗文宗三朝实录后至元四年升应奉翰林文字五年辟御史台掾至正改元擢太常博士明年转中书检校寻拜监察御史三年自刑部员外郎出为陕西行省员外郎以母病辞归五年丁母忧八年擢佥淮东肃政廉访司事改礼部郎中九年改刑部郎中迁中书右司郎中除工部尚书出为大都河间等处都转运盐使十四年调武昌路总管十五年擢江南行台治书侍御史召入中书为参知政事十七年升中书左丞分省彰德是时太平在相位以事忤皇太子皇太子深衔之欲去之而未有以发以为遵及参知政事赵中皆太平党也十九年用事者承望风旨嗾宝坻县尹邓守礼弟邓子初等诬遵与赵中等皆受赃皇太子命御史台大宗正府等官杂问之锻炼使成狱遵等竟杖死中外冤之　　明
　　成住
按滕县志住吴元年从韩平章隶豹韬卫军洪武四年征战白沟真定等处有功升本卫千户　　成严
按武定县志严乐安州人幼有志操洪武初贡入太学永乐中授监察御史弹劾不避权贵人咸谓赵铁面再出也上尝谕贵戚曰尔辈犯法朕或容之成&#子不汝贷也严大鼻且富胡须上因以&#子目之繇是中外咸称为成&#子云既而巡按河南官僚望风股栗还京疽发背卒近习宿恨之或污以贪上命搜其家仅得所赐宝钞数定而已　　成琎
按万姓统谱琎兴化人洪武中授代州学正升蔚州知州为政清肃与守将协修边备民赖以宁永乐初命为北平布政使参议制辞有致朕无北顾之忧之语卒追封吏部左侍郎洪熙初赠吏部尚书　　成洙
按万姓统谱洙字怀鲁南和人笃志嗜学元末扶母氏避乱山西训蒙以给衣食母丧负骸骨归洪武七年以明经授本县儒学训导升山东益都教谕子均博通经史洪武二十七年授本县学训导父子相继儒官无愧师责　　成奇
按万姓统谱奇洪武中常熟知县时府吏诣县径由中道入公堂奇怒其越礼执之事闻上喜其能命以酒劳之　　成务
按兴国州志务字惟几乐平里人洪武丙子举人授广元教谕适御史按其邑率诸生郊迎望见行李繁重遽麾诸生返御史至问生员何在对曰行李甚盛恐坏士子心术御史奇之以敢言堪风宪荐擢行人使暹罗改御史永乐间设贵州省上顾见务英伟曰黑御史可任按察使振扬风纪贵人以铁面称之　　成均按万姓统谱均盐城人永乐中由国子生授监察御史端厚勤慎升江西按察副使再升南京刑部右侍郎转户部右侍郎　　成功
按新泰县志功字文焕领永乐庚子乡荐游太学宣德癸丑授广西道监察御史升四川按察司佥事时西番强欲借道以吞小姓堡人患之功与吏卒十余人亲诣其穴谕以朝廷恩威之重祸福了然土人遂款塞来贡复任广东佥事升湖广副使致仕卒于家着有登庸录　　成勋
按阳信县志勋世袭百户昭信校尉累升至蓟镇总兵子宪　　成敬
按名山藏分藩记汉反词连济熿济熿诛奉祠成敬坐谪戍自讼冤章帝下之腐刑敬永乐中以进士选庶吉士改晋府奉祠既下腐刑得为内官监侍景帝甚见亲敬不招权不乞恩泽　　成始终
按无锡县志始终字敬之丰神秀爽正统四年进士累官湖广佥事以诗名　　成器
按万姓统谱器余姚人正统间闻侍讲刘球劾中官王振下锦衣狱死乃即邑中龙泉山顶为坛祭球祭毕以馂颁诸同志其祭文历述古今权奸之祸凡二千余言人谓之祭忠文　　成凯
按名山藏分藩记成敬子凯登进士初第即病且死景帝谕敬曰尔子平时志何官敬泣对曰凯愿出入禁闼奈薄福何上叹息授凯吏科都给事中闻命遂卒凯俊才善诗赋　　成实
按万姓统谱实光州人天顺进士成化中任礼科给事中上言疏通岁贡一途上是其言　　成文
按山西通志文山阴人弘治壬戌进士初授单县知县以循良称复除武邑考最拜御史巡按南畿岁荒上疏请赈百姓赖之按甘肃戎骑入寇总兵与镇守中贵匿不以闻且杀民冒首功文疏劾其奸守臣惧赂中贵文反被逮系诏狱中贵阴谋杀之时杨一清为冢宰素知文阴谕言官疏救得削籍归自号遂斋嘉靖改元起知凤翔府历副使参政左布政入为太常卿寻以一清荐巡抚辽东久之移疾归累诏不起卒赐祭葬　　成乐
按荆州府志乐号龙山石首人弘治乙卯举人正德甲戌进士官兵部侍郎征白莲有功谥端肃　　成贤
按陕西通志贤宁夏卫指挥同知胆气勇力冠绝一时嘉靖十二年套寇四万余入寇贤从总兵王效为前锋率八百骑迎战于秦霸关同力战移日贤当一面敌被伤者众遂并力攻贤贤死之事闻朝廷荫其子梁都指挥佥事协同分守西路广武营　　成子学
按万姓统谱子学字象道海阳人嘉靖甲辰进士任知县有惠政任御史有风裁历行太仆寺卿　　成谐
按扬州府志谐字和仲兴化人少补邑诸生负奇节好学剑已得六壬数自诧当立功异域久之总督翁万达招置幕府嘉靖乙巳秋大同有寇警谐勒兵备之战歼其半敌愤恚合数万人环七札围之矢石俱尽援兵不至战死事闻赠指挥佥事荫一子世袭百户　　成守节
按曹州志守节字子安号甘斋嘉靖癸丑进士授元氏县令以高第擢监察御史巡芦沟劾部使不职继巡宣大摘武弁奸赃按江西疏军输改折之弊病甚乞归寻起河南道改京畿升大理丞隆庆四年热审多所平反后卒于官　　成基命
按畿辅通志基命字靖之避庙讳以字行大名人万历丁未进士改庶吉士授编修累官吏部侍郎时魏忠贤己用事都御史杨涟纠之得严谴黄门北寺狱兴有指基命为涟党者逆阉大衔之出掌南翰林院再疏请告不允比赴留都阉矫旨夺其官崇祯御极起吏部右侍郎旋拜礼部尚书入阁办事上方锐意精严大小臣工相继就系基命为反复申理俱得从宽典庚午偶病不能入直上遣中官就榻决机密病剧乞骸骨归后六年卒赠少保谥文穆　　成明楫
按曹州志明楫号元洲嗜古博学旁通太乙六壬三垣诸书着有在阿馆稿万历乙卯科举人　　成勇
按明外史成勇传勇字仁有安乐人天启二年会试答策言宦官之祸被放又三年成进士授饶州推官丁内外艰历开封归德二府推官崇祯十年行取入京勇得南京吏部主事授御史杨嗣昌夺情入阁黄道周何楷林兰友刘同升赵士春言之咸获谴勇愤上疏疏入帝大怒命削籍戍宁波卫后用刘宗周张玮言命以他官用甫闻命而京师陷福王时起御史不赴后为僧越十五年而终　　成德
按明外史成德传德字元升霍州人依舅氏占籍怀柔举崇祯四年进士除滋阳知县性刚介清操绝俗疾恶若雠颇好击断文震孟入都德郊迎执弟子礼语刺温体仁体仁闻而恨之兖州知府增饷额德固争知府怒谗于御史禹好善好善体仁客也遂诬德贪虐逮入京杖六十戍边德居戍所七年用御史詹兆恒荐起如皋知县寻擢武库主事还朝三月京师陷闻帝崩恸哭持鸡酒奔奠梓宫触地流血贼露胁之不为动奠毕归家有妹年二十余未嫁德顾之曰我死汝何依妹请先死德哭而视其缢继室霍请继之德痛不及视入别其母哭尽哀出而自缢母见子女及子妇皆死亦投缳死先是怀柔城破德父文桂遇害家属尽殁福王时谥忠毅　　成惠人
按山西通志惠人字不费阳城人生员以寇变避于南山被贼执不屈而死　　成思忠
按山西通志思忠荥河人世有潜德自高祖至思忠七世同居共爨庭无间言乡邦称为义让之门
　伤姓部列传
　　周
　　伤省
按奇姓通省宋国人

　枨姓部列传
　　明
　　枨锦
按万姓统谱锦郸县人永乐中句容县训导

　坊姓部列传
　　明
　　坊蒙
按万姓统谱蒙字彦辉徐州人洪武中休宁县丞
　芒姓部列传
　　周
　　芒卯
按战国策秦昭王曰今之如耳魏齐孰与孟尝芒卯之贤左右对曰不如王曰以孟尝芒卯之贤而不能攻秦今以无能之如耳魏齐率韩魏伐秦其无奈寡人明矣　　明
　　芒文缜
按万姓统谱文缜临川人任国子学正洪武二十六年开建贵州儒学以文缜为教授训导有方人始知学两典文衡为时所重

　庚姓部列传
　　唐
　　庚季良
按郑樵通志唐太常博士庚季良
　　宋
　　庚乘
按万姓统谱乘国子博士
&#

　疆姓部列传
　　周
　　疆剑
按郑樵通志晋大夫疆剑见风俗通
　　后汉
　　疆释之
按郑樵通志后汉汉阳太守疆释之见风俗通
　昂姓部列传
　　明
　　昂普德
按云南通志弥勒州土官昂氏初有普德者率众向化授土知州寻升知府明成化中昂贵不法革知府以冠带置弥勒州住州治东食其地

　成姓部汇考
郑樵通志
　　以字为氏
楚
人字

成氏楚若敖之后以字为氏僖二十六年成得臣斗宜申帅师灭夔文五年成大心率师灭六十二年令尹大孙伯卒成嘉为令尹昭十二年或谮成虎于楚子成虎知之而不能行楚子谓成虎若敖之余也遂杀之又有郕国之后亦去邑为成又周成肃公成桓公未知其以字以邑与后汉成&#魏有成济成倅廖用贤尚友录　　成姓
成上谷商音

　忙姓部列传
　　明
　　忙义
按万姓统谱义丰润人永乐中常德卫千户
　　忙宗
按万姓统谱宗永乐中庐州卫千户

　鲂姓部列传
　　汉
　　鲂山
按万姓统谱山汉人

　彭姓部艺文
　　跋彭和甫族谱　　　　　　宋文天祥莆中有二蔡其一派君谟其一派京传闻京子孙惭京所为与人言每自诡为君谟后孝子慈孙之心固不应尔亦以见世间羞耻事虽为人后犹将愧之彭和甫之派来自博士齐非玕后也今其谱牒并二族为一本为君谟之后而引京以混之人情固大相远哉予闻晋沈劲耻其父陷于逆致死以涤之卒为忠义唐柳玭有言门第高者一事坠先训则无异他人是以修己不得不至诸公皆劝和甫以自立和甫而祖玕犹当为沈劲和甫而祖博士柳玭之言得不勉乎哉

　明姓部列传
　　晋
　　明普
按万姓统谱普平原人见山公集
　　明预
按万姓统谱苟晞刑政苛虐阎亨以书固谏晞怒杀之明预有疾轝病入谏晞有惭色　　明汲
按尚友录汲撰家训四卷任主簿廉慎爱民时值岁歉赈给有方亲丧不能举者赙之二年升县令　　宋　　明玩
按南齐书明僧绍传僧绍祖玩州治中
　　明略
按南齐书明僧绍传僧绍父略给事中
　　明僧引
按南齐书明僧绍传僧绍长兄僧引能元言宋世为冀州刺史　　南齐
　　明僧绍
