<!-- { "loadSidebar": true } -->
按史记扁鹊传扁鹊者渤海郡郑人也姓秦氏名越人少时为人舍长舍客长桑君过扁鹊独奇之常谨遇之长桑君亦知扁鹊非常人也出入十余年乃呼扁鹊私坐间与语曰我有禁方年老欲传于公公毋泄扁鹊曰敬诺乃出其怀中药予扁鹊饮是以上池之水三十日当知物矣乃悉取其禁方书尽与扁鹊忽然不见殆非人也扁鹊以其言饮药三十日视见垣一方人以此视病尽见五藏症结特以诊脉为名耳为医或在齐或在赵在赵者名扁鹊扁鹊名闻天下过邯郸闻贵妇人即为带下医过雒阳闻周人爱老人即为耳目痹医来入咸阳闻秦人爱小儿即为小儿医随俗为变秦太医令李自知伎不如扁鹊也使人刺杀之至今天下言脉者由扁鹊也　　秦舞阳
按史记刺客列传燕国有勇士秦舞阳年十三杀人人不敢忤视　　汉
　　秦嘉
按汉书高祖本纪东阳&#君秦嘉立景驹为楚王　　秦同按汉书功臣表同以卒从起薛以弩将入汉以都尉击项羽封彭侯谥简　　秦执
按汉书功臣表孝文三年彭戴侯执嗣二十三年薨　　秦武按汉书功臣表孝景三年彭侯武嗣十一年后元年有罪免　　秦寿王
按汉书功臣表元康四年彭侯同元孙费公士寿王诏复家　　秦恭
按汉书儒林传张山拊事小夏侯建为博士论石渠至少府授信都秦恭延君恭增师法至百万言为城阳内史　　秦杨
按汉书货殖传秦杨以田农而甲一州
　　秦袭
按后汉书秦彭传彭六世祖袭为颍川太守
　　后汉
　　秦彭
按后汉书秦彭传彭字伯平扶风茂陵人同产女弟显宗时入掖庭为贵人有宠永平七年以彭贵人兄随四姓小侯擢为开阳城门候十五年拜骑都尉副驸马都尉耿秉北征匈奴建初元年迁山阳太守以礼训人不任刑罚崇好儒雅敦明庠序每春秋飨射辄修升降揖让之仪在职六年转颍川太守章和二年卒　　秦惇
按后汉书秦彭传彭弟惇为射声校尉
　　秦&#
按后汉书秦彭传彭弟为射声校尉
　　秦周
按后汉书党锢传序度尚张邈王考刘儒胡毋班秦周蕃向王章为八厨厨者言能以财救人者也　　秦文郁按万姓统谱文郁为洪阳尹政声大着民怀其德　　秦宓按蜀志秦宓传宓字子敕广汉绵竹人也少有才学州郡辟命辄称疾不往先主既定益州广汉太守夏侯纂请宓为师友祭酒领五官掾称曰仲父宓称疾卧在茅舍纂将功曹古朴主簿王普厨膳即宓第宴谈宓卧如故益州辟宓为从事祭酒先主既称尊号将东征吴宓陈天时必无其利坐下狱幽闭然后贷出建兴二年丞相亮领益州牧选宓迎为别驾寻拜左中郎将长水校尉迁大司农四年卒　　魏
　　秦伯南
按魏略伯南夙与太祖善兴平末袁术部党与太祖攻劫太祖出为寇所追走入秦氏伯南开门受之寇问太祖所在答云我是也遂害之　　秦朗
按晋书秦秀传秀父朗魏骁骑将军
　　晋
　　秦秀
按晋书秦秀传秀字元良新兴云中人少敦学行以忠直知名咸宁中为博士后与刘暾等同议齐王攸事忤旨除名寻复起为博士秀性婞直与物多忤为博士前后垂二十年卒于官　　宋
　　秦&#
按南史孝义传河南孝廉秦&#遭母丧送葬不忍复还乡人为作茅庵仍止其中哀号之声行者为之潸涕　　北魏
　　秦松
按魏书秦松传松不知其所由太和末为中尹迁长秋卿赐爵高都子有罪免世宗复其爵起为光禄大夫领中常侍迁平北将军领长秋卿出为散骑常侍安北将军并州刺史卒赠大将军肆州刺史谥曰定　　秦白按周书秦族传族祖白有至性闻于闾里魏太和中板白颍州刺史　　秦雚
按周书秦族传族父雚有至性闻于闾里大统中板雚鄜城郡守　　北周
　　秦族
按周书秦族传族上郡洛川人也性至孝事亲竭力为乡里所称及其父丧哀毁过礼每一痛哭酸感行路与弟相友爱寻而其母又殁哭泣无时终丧之后犹蔬食不入房室二十许年乡里咸叹异之其邑人王元达等七十余人上其状有诏表其门闾　　秦荣先
按周书秦族传族弟荣先至孝遭母丧哀慕不已遂以毁卒邑里化其孝行世宗嘉之诏赠沧州刺史　　唐　　秦琼
按唐书秦琼传琼字叔宝以字显齐州历城人始为隋将来护儿帐内俄从通守张须陀击贼卢明月下邳贼众十余万须陀所统纔十之一坚壁未敢进粮尽欲引去须陀曰贼见兵却必悉众追我得锐士袭其营且有利谁为吾行者叔宝奋行乃分劲兵千人伏莽间须陀委营遁明月悉兵追蹑叔宝等驰贼营拔旗帜杀数十人营中乱即斩关纳外兵纵火焚三十余屯明月奔还须陀回击大破之又与孙宣雅战海曲先登以前后功擢建节尉从须陀击李密荥阳须陀死率残兵附裴仁基仁基降密密得叔宝大喜以为帐内骠骑待之甚厚后归王世充署龙骧大将军与程金计曰世充多诈数与下&#誓乃巫妪非拨乱主也因约俱西走降高祖俾事秦王府王尢奖礼从镇长春宫拜马军总营战美良川破尉迟敬德功多寻授秦王右三统军走宋金刚于介休拜上柱国进封翼国公及平隐巢功拜左武卫大将军实封七百户后疾卒赠徐州都督陪葬昭陵太宗诏有司琢石为人马立墓前以旌战功贞观十三年改封胡国公　　秦行师
按唐书裴寂传武德九年太宗定功臣封户秦行师户三百行师并州人终右监门将军清水郡公　　秦景通按唐书敬播传秦景通晋陵人精汉书号大秦君仕至太子洗马兼崇贤馆学士　　秦暐
按唐书敬播传秦景通弟暐精汉书号小秦君干封中历都水监主簿以汉书授沛王王为太子擢讷言洗马兼侍读尝集俳谐十五篇为太子欢太子废高宗见怒除名为民复坐事流死振州　　秦系
按唐书秦系传系字公绪越州会稽人天宝末避乱剡溪北都留守薛兼训奏为右卫率府仓曹参军不就客泉州南安有九日山大松百余章俗传东晋时所植系结庐其上穴石为研注老子弥年不出刺史薛播数往见之岁时致羊酒而系未尝至城门姜公辅之谪见系辄穷日不能去筑室与相近忘流落之苦公辅卒妻子在远系为葬山下张建封闻系之不可致请就加校书郎年八十余卒南安人思之为立亭号其山为高士峰云　　秦宗权
按唐书秦宗权传宗权蔡州上蔡人为许牙将黄巢涉淮节度使薛能遣宗权搜兵淮西而许军乱杀能宗权外示赴难因逐刺史据蔡以叛周岌代能领节度即授以州有兵万人乃遣将从诸军败贼于汝州杨复光言之朝擢防御使宠其军曰奉国即为本军节度使进检校司空巢走出关宗权与连和遂围陈州树壁相望扰寇梁宋间巢死宗权张甚有吞噬四海意所至屠老孺焚屋庐至千里无舍烟惟赵&#保陈朱全忠保汴仅自完而已僖宗假朱全忠都统节以讨贼宗权悉军十五万列三十六屯逼汴全忠惧求救于兖郓而朱瑾朱宣皆身自将同拒贼全忠闭城大会鼓闻于郊无置声阴启北门合击大败之宗权忿过郑焚郛舍驱民入淮西全忠遂有郑许河阳东都于是合诸镇兵会上蔡分为五军入其地宗权素壁上蔡以扼险要全忠拔其壁遂围蔡州傅城而垒以羸兵诱贼出战全忠尽斩之宗权退守中州未能下全忠使大将胡元琮围之身还汴宗权间许无备袭取其州执守将元琮引兵复收许宗权还为爱将申丛所囚折一足以待命宗权至汴全忠以礼迎劳宗权謷然无惧色全忠以槛车上送京师昭宗御延喜楼受俘京兆尹曳以组练徇两市引颈视车外呼曰宗权岂反者耶顾输忠不效耳观者大笑与妻赵俱斩独柳下宗权以中和三年叛居六年而诛　　秦裴按十国春秋吴秦裴初从太祖为牙校引兵三千攻昆山拔之戍其地光化元年浙将顾全武攻陷苏州裴独守昆山不可下裴常使羸兵执旗帜壮者彀弓弩每发矢必洞中重铠全武为之却者数矣已而食尽乃降彭城王镠诘其久拒状裴对曰力屈而降非心降也裴义不敢负杨公王善其言而释之居浙四年得复还未几授升州刺史烈祖时西南行营都招讨使将兵击锺匡时于江西裴既至洪州军于蓼洲诸将请阻水立寨裴不许俄匡时将刘楚至果据其地诸将以咎裴裴曰匡时骁将独楚一人若师众守城不可猝拔吾正欲以要害诱致之耳顷之破寨执楚进围洪州饶州刺史唐宝请降裴遂陷洪州掳匡时及其司马陈象以归论克敌功改洪州制置使以指挥使朱思勍范思从陈璠从戍江西三人者故烈祖腹心也会徐温等内忌三人遣别将至裴所杀之裴由是郁郁不自得无何卒　　宋
　　秦羲
按宋史秦羲传羲字致尧江宁人世仕江左曾祖本岳州刺史祖进远宁国军节度副使父承裕建州监军使知州事李煜之归朝也承裕遣羲诣阙上符印太祖召见悦其趋对详谨补殿直令督广济漕船太平兴国中有南唐军校马光琏等亡命荆楚结徒为盗羲受诏缚光琏以献太宗壮之积劳改西头供奉官决狱于淮南诸州淳化中又督洛南采铜雷有终称其有心计遣监兴国军茶务会杨允恭改茶盐法荐羲掌真州榷务寻提点淮南西路茶盐为江淮制置擢授合门祗候兼制置矾税咸平初以劳改内殿崇班又兼制置荆湖路四年领发运使事改供备库副使景德初迁供备库使知江陵府坐举官不如状削秩大中祥符初起授供备库副使宿州监军稍迁东染院副使复授供备库使充广州钤辖历东染院使知苏州改崇仪使提举在京诸司库务因对求典藩郡迁内园使知泉州天禧四年代还道病卒年六十四羲知书好为诗喜宾客颇有士风历财货之任凡十五年精勤练习号为称职　　秦翰
