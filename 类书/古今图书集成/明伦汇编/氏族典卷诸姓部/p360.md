<!-- { "loadSidebar": true } -->
　欢姓部列传
　　明
　　欢慨
按万姓统谱慨开封人成化中丰城县丞

　完姓部汇考
凌迪知万姓统谱
　　完姓
完见姓苑河南宝丰县有完氏

　存姓部列传
　　宋
　　存光孙
按万姓统谱光孙富顺人宝佑进士

　完姓部列传
　　元
　　完泽
按万姓统谱泽中书右丞相谥忠宪封卫安王　　明　　完彦文
按万姓统谱彦文咸阳人洪武间南丰县丞
　　完愚
按万姓统谱愚兴化人洪武中归善县知县
　　完东气
按万姓统谱东气咸阳人万历间潞安府经历　　完国仁按万姓统谱国仁遵化人广东清远卫指挥
　　完兴
按万姓统谱兴山后人庐州卫千户

　丸姓部汇考
凌迪知万姓统谱
　　丸姓
丸见姓苑

　莞姓部汇考
凌迪知万姓统谱
　　莞姓
莞见姓苑吴人

　冠姓部汇考
廖用贤尚友录
　　冠姓
冠姓苑云吴人鹖冠子之后又云去声

　温姓部列传
　　汉
　　温疥
按汉书功臣侯表疥以燕将军汉王四年从破曹咎军为燕相告燕王荼反以燕相国定卢绾封侯二十五年薨谥顷音
旬

　温仁
按汉书功臣侯表孝文六年文侯仁嗣十七年薨　　温何按汉书功臣侯表孝文后七年侯何嗣七年孝景四年薨　　温福
按汉书功臣侯表元康四年侯疥元孙长安公士福诏复家　　后汉
　　温序
按后汉书温序传序字次房太原祁人也仕州从事建武二年骑都尉弓里戍将兵平定北州到太原历访英俊戍见序奇之上疏荐焉于是征为侍御史迁武陵都尉病免官六年拜谒者迁护羌校尉序行部至襄武为隗嚣别将苟宇所拘劫序素有气力大怒叱宇等贼众争欲杀之宇止之曰此义士死节可赐以剑序受剑衔须于口顾左右曰既为贼所迫杀无令须污土遂伏剑而死光武闻而怜之除三子为郎中长子寿服竟为邹平侯相梦序告之曰久客思乡里寿即弃官上书乞骸骨归葬帝许之乃反旧茔焉　　魏　　温恕
按魏志温恢传恢父恕涿郡太守
　　温恢
按魏志温恢传恢字曼基太原祁人也父恕为涿郡太守卒恢年十五送丧还归乡里内足于财恢曰世方乱安以富为一朝尽散振施宗族州里高之举孝廉为廪丘长鄢陵广川令彭城鲁相所在见称入为丞相主簿出为扬州刺史文帝践阼以恢为侍中出为魏郡太守数年迁凉州刺史持节领护羌校尉道病卒时年四十五诏赐恢子生爵关内侯生早卒爵绝　　晋
　　温恭
按晋书温羡传羡父恭济南太守兄弟六人并知名于世号曰六龙　　温羡
按晋书温羡传羡字长卿太原祁人汉护羌校尉序之后也少以朗悟见称齐王攸辟为掾迁尚书郎惠帝即位拜豫州刺史入为散骑常侍累迁尚书及齐王冏辅政转吏部尚书其后以从驾讨成都王&#有勋封大陵县公出为冀州刺史加后将军惠帝之幸长安以羡为中书令不就及帝还洛阳征为中书监加散骑常侍未拜怀帝即位迁左光禄大夫开府领司徒在位未几病卒赠司徒谥曰元　　温憺
按晋书温峤传峤父憺河东太守
　　温祗
按晋书温羡传羡子祗字敬齐太傅西曹掾
　　温允
按晋书温羡传羡子允字敬咸太子舍人
　　温裕
按晋书温羡传羡子裕字敬嗣尚武安长公主官至左光禄大夫　　温峤
按晋书温峤传峤字太真司徒羡弟之子也父憺河东太守峤性聪敏有识量博学能属文少以孝悌称于邦族年十七州郡辟召皆不就司隶命为都官从事后举秀才司徒辟东合祭洒补上党潞令平北大将军刘琨请为参军琨迁大将军峤为从事中郎上党太守加建威将军督护前锋军事屡有战功琨迁司空以峤为右司马元帝初镇江左琨诚系王室谓峤曰吾欲立功河朔使卿延誉江南子其行乎对曰岂敢辞命乃以为左长史奉表劝进峤既至引见具陈琨忠诚辞旨慷慨帝器而嘉焉除散骑侍郎后历骠骑王导长史迁太子中庶子明帝即位拜侍中俄转中书令为王敦所忌因请为左司马敦阻兵不朝多行陵纵峤谬为设敬综其府事干说密谋以附其欲深结钱凤为之声誉会丹阳尹缺峤说敦曰钱凤可用凤亦推峤峤由是得还都乃具奏敦逆谋请先为之备及敦构逆加峤中垒将军持节都督东安北部诸军事事平封建宁县开国公进号前将军咸和初为江州刺史持节都督平南将军镇武昌甚有惠政苏峻反峤屯寻阳遣督护王愆期等率舟师赴难及京师倾覆峤闻之号恸遣愆期等要陶侃同赴国难推为盟主侃遂率所统与峤同赴京师及贼灭拜骠骑将军开府仪同三司加散骑常侍封始安郡公因中风卒时年四十二追赠公侍中大将军持节都督刺史公如故谥曰忠武　　温放之
按晋书温峤传峤子放之少历清官累至给事黄门侍郎以贫求为交州甚有威惠将征林邑交址太守杜宝别驾阮朗并不从放之以其沮众诛之勒兵而进遂破林邑而还卒于官　　温式之
按晋书温峤传放之弟式之新建县侯位至散骑常侍　　北魏
　　温子升
按魏书温子升传子升字鹏举自云太原人晋大将军峤之后也世居江左祖恭之刘义隆彭城王义康户曹避难归国家于济阴冤句因为其郡县人父晖兖州左将军府长史行济阴郡事子升初受学于崔灵恩刘兰精勤昼夜不倦长乃博览百家文章清婉为广阳王渊贱客在马坊教诸奴子书作侯山祠堂碑文常景见而善之诣渊谢渊由是稍知之熙平初中尉东平王匡博召辞人以充御史同时射策者八百余人子升为高第遂补御史以忧去任服阕还为朝请后李神&#行荆州事引兼录事参军正光末广阳王渊为东北道行台召为郎中军国文翰皆出其手于是才名转盛及渊为葛荣所害子升亦见羁执荣下都督和洛兴与子升旧识潜送子升得达冀州还京自是无复宦情闭门读书厉精不已建义初为南主客郎中修起居注曾一日不直上党王天穆时录尚书事将加捶挞子升遂逃遁及天穆将讨邢杲召子升同行子升不得已而见之加伏波将军为行台郎中天穆深加赏之元颢入洛天穆遣子升还洛颢以为中书舍人庄帝还宫子升复为舍人除正员郎及帝杀尔朱荣也子升预谋尔朱兆入洛子升惧祸逃匿永熙中为侍读兼舍人镇南将军金紫光禄大夫迁散骑常侍中军大将军后领本州大中正齐文襄王引子升为大将军府谘议参军及元仅刘思逸荀济等作乱文襄疑子升知其谋乃饿诸晋阳狱食敝襦而死子升外恬静与物无竞言有准的不妄毁誉而内深险事故之际好预其间所以终致祸败无子　　唐
　　温大雅
按唐书温大雅传大雅字彦弘并州祁人父君攸北齐文林馆学士入隋为泗州司马见朝政不纲谢病归大雅性至孝初为东宫学士长安尉以父丧解会天下乱不复仕高祖镇太原厚礼之兵兴引为大将军府记室参军主文檄帝受禅迁黄门侍郎进工部侍郎陕东道大行台尚书隐太子图乱秦王表大雅镇洛阳须变数陈秘画多所嘉纳王即位转礼部封黎国公卒谥曰孝永徽五年赠尚书右仆射　　温彦博
按唐书温大雅传大雅弟彦博字大临通书记警悟而辩开皇末对策高第授文林郎直内史省隋乱幽州总管罗艺引为司马艺以州降彦博与有谋授总管府长史封西河郡公召入为中书舍人迁侍郎突厥入寇彦博以并州道行军长史战大谷王师败绩被执囚阴山太宗立突厥归款得还授雍州治中寻检校吏部侍郎复为中书侍郎迁御史大夫检校中书侍郎事贞观四年迁中书令封虞国公十年迁尚书右仆射明年卒年六十三彦博性周慎既掌机务谢宾客不通进见必陈政事利害赠特进谥曰恭子振挺振历太子舍人居丧以毁卒挺尚千金公主官延州刺史彦博曾孙曦尚凉国长公主　　温大有
按唐书温大雅传大雅弟大有字彦将隋仁寿中李纲荐之授羽林骑尉高祖举兵引为太原令从秦王徇西河西河下摄大将军府记室与兄大雅同掌机近武德初累迁中书侍郎封清河郡公卒赠鸿胪卿谥曰敬　　温佶
按唐书温大雅传大雅四世孙佶字辅国以字行安禄山乱往见平原太守颜真卿助为守计后居邺薛嵩荐之朝授太常丞一谢嵩即去屏处郊野世推其高节　　温造
按唐书温大雅传大雅四世孙佶佶子造字简舆姿表瑰杰性嗜书然盛气少所降屈不喜为吏隐王屋山寿州刺史张建封闻其名书币招礼造欣然往从之及节度徐州造谢归下邳慨然有高世心建封恐失造因妻以兄子时李希烈反德宗患之以刘济方纳忠于朝密诏建封择纵横士往说济建封强署造节度参谋使幽州造与济语未讫济俯伏流涕愿&#死节造还建封以闻诏入奏帝将用为谏官以语泄乃止复去隐东都乌重引奏置幕府长庆初以京兆司录为太原幽镇宣谕使召见辞时刘总上书请觐使问行期还迁殿中侍御史田弘正遇害以起居舍人复宣慰镇州行营顷之李景俭以酒得过宰相造坐与饮出为朗州刺史召授侍御史知弹奏迁左司郎中知御史杂事进中丞太和三年迁尚书右丞封祁县子兴元军乱杀李绛授检校右散骑常侍山南西道节度使许以便宜从事兴元将卫志忠张丕李少直自蜀还造喻以意皆曰不敢二乃用八百人自从五百人为前军既入前军呵护诸门造至大宴将卒罗拜徐曰吾欲闻新军去主意可悉前旧军无得进劳问毕就坐酒行从兵合造即问军中杀绛状志忠丕夹阶立拔剑传呼曰悉杀之以功加检校礼部尚书入为兵部侍郎以病自言出东都留守俄节度河阳召为御史大夫改礼部尚书卒年七十赠尚书右仆射兄邈弟逊邈长庆太和中累以拾遗补阙召不应逊尝为邑宰解印绶去　　温璋
按唐书温大雅传大雅四世孙佶佶子造造子璋以父荫累官大理丞擢侍御史迁婺州刺史以政有绩赐金紫徙庐宋二州刺史宣州逐郑熏也崔铉调淮南兵讨之以璋为宣州刺史事平就拜观察使擢武宁节度使银刀军骄横累将姑息而璋政严明惧之相率逐璋诏徙邠宁节度历京兆尹璋素强干鉏宿弊豪右慑服加检校吏部尚书同昌公主薨懿宗诛医无状者系亲属三百余人璋极谏贬振州司马仰药死　　温廷筠
按唐书温大雅传大雅弟彦博彦博裔孙廷筠少敏悟工为辞章然薄于行无检幅又多作侧辞艳曲与贵胄蒱饮狎昵数举进士不中第大中末试有司廉视尤谨廷筠不乐上书千余言然私占授者已八人执政鄙其为授方山尉徐商镇襄阳署巡官不得志去归江东俄而徐商执政欲白用会商罢杨收疾之遂废卒本名岐字飞卿　　温廷皓
按唐书温大雅传廷筠弟廷皓咸通中署徐州观察使崔彦曾幕府庞勋反以刃胁廷皓使为表求节度使廷皓绐曰表闻天子当为公信宿思之勋喜归与妻子决明日复见勋索表倨答曰我岂以笔砚事汝耶其速杀我勋囚之更使周重草表彦曾遇害廷皓亦死诏赠兵部郎中　　温宪
按尚友录宪咸通中及第与张乔等为十哲
　　温迁约
按万姓统谱迁约字从礼为唐世臣巢贼乱迁约纠义旅捍御卒以靖民命尹崇阳三载积功累官司空鄂州制置使兼知鄂州　　温克修
按十国春秋荆南温克修故江陵司药库吏也唐天复中与术者向隐处隐告以江陵更变且无定主五年后东北上有人依稀国亲镇此邦二十年他日又曰东北来者二十年后更有一人五行不管此程更远及武信王为荆南留后先是赐姓曰朱随复本姓果符国亲之说天成二年唐军围江陵时文献王以王子守城克修因以隐言白之文献王未之信也明年武信王薨凡二十一年而文献王袭位人以为其言有验　　后唐
