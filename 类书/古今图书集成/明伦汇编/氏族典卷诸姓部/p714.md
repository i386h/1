<!-- { "loadSidebar": true } -->
按东平州志骧父名少良本巨盗也致赀巨万老而改行不出里闾者十有余年既死有向骧詈之者曰此种不良定非佳士骧莫知所由泣问其母母语之故骧愧愤数日不食尽散其赀逾年窘甚折节读书渐通经史动遵矩度开成初相国彭城公屡聘不起乡人以为能盖父愆翕然以善人称焉　　程&#
按万姓统谱休宁人灵洗十四世孙黄巢之乱众推为将每击贼却之杨行密遣田頵略地令人谕之曰所以自保者不欲三百年太平民为贼掳耳他又何求頵乃单骑诣因献谋行密遂以为歙州同知兵马使兵声大振弟湘淘皆预有功历显仕　　程湘按万姓统谱湘字从龙休宁人灵洗十四世孙干符中黄巢乱后草寇犹作湘自歙之篁墩与兄都使弟岩将淘同起兵守休宁之东密岩以拒贼湘为歙州牙将分兵镇婺源遂家焉龙纪中历检校工部尚书子全礼字广节嗣东密岩将后任光禄大夫检校御史中丞上柱国全皋字广爱以材武授检校御史大夫全皋子遁字祉翁亦以材武历银青光禄大夫检校户部尚书兼国子祭酒上柱国　　程南节
按万姓统谱南节休宁人都使之子佐父起兵东密岩以捍群盗每战必为前锋贼畏惮之群盗次第削平南节之功居多历官歙州兵马先锋银青光禄大夫检校左领军大将军上骑都尉尝自以一军屯休宁遂定居陪郭天佑中以疾卒从弟旭从子&#从曾孙淮沆相继为东密岩将旭又兼领开化龙山宋赐庙食追封显佑侯　　程&#
按万姓统谱&#字公养休宁人唐末分兵镇守婺源陀川后嗣东密岩将居临溪　　后唐
　　程宝
按十国春秋南汉程宝不知其所自起高祖时官承旨大有四年杨廷艺围交州宝将兵往援未至而城已陷遂攻廷艺于交州宝竟以战败死　　后晋
　　程福赟
按五代史程福赟传福赟不知其世家为人沈厚寡言而有勇少为军卒以战功累迁洺州团练使晋出帝时为奉国右厢都指挥使开运中契丹入寇出帝北征奉国军士乘间夜纵火焚营欲因以为乱福赟身自救火被伤火灭而乱者不得发福赟以为契丹且大至而天子在军京师虚空不宜以小故动摇人听因匿其事不以闻军将李殷位次福赟下利其去而代之因诬福赟与乱者同谋出帝下福赟狱福赟终不自辩以见杀　　后周
　　程崇雅
按十国春秋后蜀程崇雅蓬州人父疾剧崇雅尝割股啖父已又冬月母疾崇雅泣竹林得竹笋以疗母人皆称为孝子广政二十年敕有司表其闾

　征姓部汇考
廖用贤尚友录
　　征姓
征见姓苑今淮南有此姓

　荆姓部汇考
郑樵通志
　　以国为氏
周异
姓国

荆氏姓楚国旧号荆此未号楚之前受氏也燕有荆轲望出广陵宋朝太平兴国登科有荆伯玠廖用贤尚友录　　荆姓
荆广陵角音

　明姓部汇考
郑樵通志
　　以字为氏
诸国
人字

明氏姬姓虞仲之后也有百里奚者为虞之公族大夫晋献公灭虞掳虞公及其大夫百里奚以媵秦穆姬自此遂为秦大夫奚生孟明视视名也明字也以字为氏宋朝有明镐参知政事熙宁登科明觌吉州人抚谕使明橐潭州人廖用贤尚友录
　　明姓
明吴兴宫音

　城姓部列传
　　周
　　城浑
按战国策城浑出周三人偶行南游于楚至于新城城浑说其令新城公大说为具驷马乘车城浑得之乃南交于楚

　名姓部汇考
郑樵通志
　　以名为氏
名氏楚大夫彭名之后也

　闳姓部汇考
郑樵通志
　　以名为氏
周
人名

闳氏周文王四友闳夭之后汉有广陵相闳孺
　彭姓部列传
　　商
　　彭祖
按神仙传彭祖者帝颛顼之元孙也殷末已七百六十七岁而不衰老　　周
　　彭宗
按尚友录宗字法先彭城人年二十学于杜尝从之采药忽堕深谷手足伤损良久苏息肃恭如初采樵被蛇所毒亦无愠色贤之乃授以丹经五千文宗宝而修之日臻幽妙或自卧水底竟日方出毒蛇猛虎能以气禁之潜伏不动宗解之方去年百五十余岁常如二十许厉王时老君遣仙官迎为太清真人治赤城宫　　彭名
按左传成公十六年晋楚遇于鄢陵步毅御晋厉公栾针为右彭名御楚共王党为右　　彭生
按左传昭公四年吴伐楚入棘栎麻以报朱方之役楚沈尹射奔命于夏汭箴尹宜咎城锺离薳启疆城巢然丹城州来东国水不可以城彭生罢赖之师注
彭生楚大夫
　　彭更
按孟子注彭更孟子弟子
　　秦
　　彭令昭
按尚友录令昭歌师也始皇时武夷君会乡人于幔亭峰令昭歌人间可哀曲歌罢彩云四合环佩锵然凌空而去　　汉
　　彭越
按汉书彭越传越字仲昌邑人也常渔巨野泽中为盗陈胜起泽间少年相聚从越乃行略地收诸侯散卒得千余人沛公从砀北击昌邑越助之齐王田荣叛项王汉使人赐越将军印使下济阴以击楚大破楚军汉二年将其兵三万余人归汉汉王乃拜越为魏相国将兵略定梁地常往来为汉游兵击楚绝其粮项籍死立越为梁王都定陶陈豨反代地高帝自往击之至邯郸征兵梁梁王称病使使将兵诣邯郸高帝怒使人让梁王梁王恐欲自往谢其太仆有罪&#走汉告梁王与扈辄谋反于是上使使掩捕梁王囚之雒阳上赦以为庶人徙蜀青衣西至郑逢吕后从长安东道见越越为吕后泣涕自言&#罪吕后诏与俱东至雒阳言上诛之　　彭宣
按汉书彭宣传宣字子佩淮阳阳夏人张禹荐宣可任政事入为右扶风迁廷尉以王国人出为太原太守数年复入为大司农光录勋右将军哀帝即位徙为左将军岁余上欲令丁傅处爪牙官乃策罢宣数岁谏大夫鲍宣数荐宣上乃召宣为光禄大夫迁御史大夫转为大司空封长平侯会哀帝崩新都侯王莽为大司马秉政专权宣上书乞归乡里居数年薨　　彭吴按汉书食货志彭吴穿秽貊朝鲜置沧海郡燕齐之间靡然发动　　彭宏
按后汉书彭宠传宠父宏哀帝时为渔阳太守伟容貌能饮饭有威于边王莽居摄诛不附己者宏与何武鲍宣并遇害　　彭圣
按汉书恩泽侯表元始四年长平节侯圣嗣十四年薨　　彭业
按汉书恩泽侯表天凤五年长平侯业嗣王莽败绝　　后汉　　彭宠
按后汉书彭宠传宠字伯通南阳宛人少为郡吏地皇中为大司空士更始立拜偏将军行渔阳太守事光武镇慰河北至蓟以书招宠宠归光武光武承制封宠建忠侯赐号大将军遂围邯郸宠转粮食前后不绝光武追铜马北至蓟宠上谒自负其功意望甚高光武接之不能满以此怀不平及即位吴汉王梁并为三公而宠独无所加愈怏怏不得志朱浮与宠不相能浮数谮构之建武二年春诏征宠宠意浮卖己上疏愿与浮俱征帝不许益以自疑遂发兵反拜署将帅自立为燕王五年春宠斋独在便室苍头子密等三人因宠卧&#即斩宠头置囊中驰诣阙封为不义侯明旦合门不开官属逾墙而入见宠尸惊怖其尚书韩立等共立宠子午为王国师韩利斩午首诣祭遵降夷其宗族　　彭闳
按后汉书桓荣传荣习欧阳尚书建武十九年辟大司徒府拜议郎会欧阳博士缺帝欲用荣荣叩头让曰臣经术浅薄不如同门生郎中彭闳扬州从事皋弘帝因拜荣为博士引闳弘为议郎　　彭修
按后汉书彭修传修字子阳会稽毗陵人也仕郡为功曹后州辟从事时贼张子林等数百人作乱郡言州请修守吴令修与太守俱出讨贼贼望见车马竞交射之飞矢雨集修障扞太守而为流矢所中死太守得全　　彭翼
按万姓统谱翼宜春人献帝时历官建平长沙北海三郡太守封宜春侯　　彭
按蜀志彭传字永年广汉人身长八尺容貌甚伟姿性骄傲多所轻忽仕州不过书佐后又为众人所谤毁于州牧刘璋璋髡钳为徒隶会先主入蜀欲纳说先主乃往见庞统统致之先主先主以为奇数令宣传军事指授诸将奉使称意识遇日加成都既定先主领益州牧拔为治中从事起徒步一朝处州人之上形色嚣然自矜得遇滋甚诸葛亮累密言先主左迁为江阳太守辞于是收付有司诛死　　晋
　　彭祈
按万姓统谱祈襄武人仕为州别驾从事历西郡酒泉弘农略阳四守累官封侯所至忠以卫上清以守己威以克敌恩以惠下　　彭抗
按尚友录抗字武阳累迁尚书左丞以疾辞归师事旌阳又以女妻旌阳子旌阳嘉其诚恪凡诸秘要悉以传之宋永初二年举家于二月十六日白日升天　　唐　　彭景直
按唐书彭景直传景直瀛州河间人中宗景龙末为太常博士后历礼部郎中卒　　彭云
按万姓统谱云宜春人自幼力学通阴阳图纬隐居不求闻达元宗遣使者以蒲轮召之至再始行命之官不就辞归孙伉贞元间举进士历官石泉令以能称　　彭偃
按唐书朱泚传彭偃锐于进自谓为宰相所抑郁郁不慊泚乱匿田家既得用辞令一出其手故辞尢悖慢　　彭畬
按万姓统谱畬婺源人唐末黄巢乱畬率兄弟起义兵捍蔽乡邑死之乡人怀其德为立庙宋开庆己未重庆受围兵交空中见大旗曰婺源彭王围遂解帅李遇龙上其事于朝加封王爵　　彭彦章
按十国春秋吴彭彦章庐陵人吉州刺史玕之弟也天佑初彦章为袁州刺史与抚州危全讽等连兵攻洪州大将周本既击败全讽遂乘胜攻袁州执彦章以归高祖署为百胜军使武义元年吴越兵自东洲入寇命彦章与裨将陈汾拒之已而战浪山江彦章师败绩汾拥兵不之救彦章死焉高祖为诛汾籍没家赀命以其半赐彦章家禀其妻子终身　　彭世昌
按尚友录世昌字袭之宜春人谨身修行以名节自持杨行密据楚召为长史未几谢病归隐于郡之修仁乡一旦有豪猾子数百劫之曰吾徒遭乱世未有所托方今德足而智有余者莫若君请隶焉世昌正色叱之曰梁汴之间真人出矣譬之日也四方鼠辈其犹爝火不息欲求成事者未之有也不知命数而逞无穷之欲智者不为也敢辞三请之不从设棘篑絷其上而焚之　　彭蟾
按尚友录蟾字东瞻宜春人好学不仕以处士称重修唐韵及着凤池本艹庙堂龟鉴共一百二十卷有诗十一首见宜春集　　后晋
　　彭珰
按万姓统谱珰字武仲崇安人祖迁官至千牛卫上将军父汉台州军事判官珰通达经史家饶于财性喜释典与和永禅师善于所居之东建精庐与师居焉南唐间为建州兵马都监诣金陵上书请以温岭镇为崇安场珰仕至殿中监后人以其有奏请之功为之立祠　　彭晓
按十国春秋后蜀彭晓字秀川永康人也广政初授朝散郎守尚书祠部员外郎赐紫金鱼袋善修炼养生之道别号贞一子常分魏伯阳参同契为九十章而注之以应火候九转余鼎器歌一篇以应真铅得一且为图八环谓之明镜图行世　　宋
　　彭乘
按宋史彭乘传乘字利建益州华阳人少以好学称州里进士及第奏乞侍养居数日授汉阳军判官遂得请以归久之除凤州团练推官天禧初用寇准荐为馆阁校勘改天平军节度推官预校正南北史隋书改秘书省著作佐郎迁本省丞集贤校理恳求便亲得知普州父卒服除知荆门军改太常博士召还同判尚书刑部领吏部流内铨三班院为群牧使病卒　　彭任
