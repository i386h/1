<!-- { "loadSidebar": true } -->
　　虞仲
按左传僖公五年宫之奇曰太伯虞仲太王之昭也　　周　　虞仲
按史记吴太伯世家太伯奔荆蛮荆蛮归之立为吴太伯太伯卒弟仲雍立仲雍卒子季简立季简卒子叔达立叔达卒子周章立是时周武王克殷求太伯仲雍之后得周章周章已君吴因而封之乃封周章弟虞仲于周之北故夏虚是为虞仲列为诸侯（按注索隐　曰左传曰太伯虞仲太王之昭则虞仲是太王之子又论语称虞仲夷逸隐居放言是仲雍称虞仲　今周章之弟亦称虞仲盖周章之弟字仲始封于虞故曰虞仲则仲雍本字仲而为吴之始祖后代　亦称虞仲所以祖与孙同号也）
　　虞阏父
按左传襄公二十五年子产曰昔虞阏父为周陶正以服事我先王我先王赖其利器用也与其神明之后也庸以元女大姬配胡公而封诸陈以备三恪　　虞叔按左传桓公十年初虞叔有玉虞公求旃弗献既而悔之曰周谚有之曰匹夫无罪怀璧其罪吾焉用此其以贾害也乃献之又求其宝剑叔曰是无厌也无厌将及我遂伐虞公故虞公出奔共池　　虞卿
按史记虞卿传虞卿者游说之士也蹑跷担簦说赵孝成王一见赐黄金百镒白璧一双再见为赵上卿故号为虞卿秦赵战于长平赵不胜楼昌言媾虞卿曰王发使出重宝以附楚魏楚魏必内吾使赵使入楚魏秦必疑天下之合从且必恐如此则媾乃可为也赵王不听秦不肯媾长平大败遂围邯郸秦既解邯郸围而赵王入朝使赵郝约事于秦割六县而媾虞卿闻之往见王曰王以六城赂齐并力西击秦齐赵之深雠可以报而示天下有能为也王以此发声兵未窥于境臣见秦之重赂至赵而反媾于王也王曰善使虞卿东见齐王与之谋秦虞卿未返秦使者已在赵矣于是封虞卿以一城居顷之而魏请为从赵孝成王召虞卿谋虞卿曰从便乃合魏为从虞卿既以魏齐之故不重万户侯卿相之印与魏齐间行卒去赵困于梁魏齐已死不得意乃着书上采春秋下观近世曰节义称号揣摩政谋凡八篇以刺讥国家得失世传之曰虞氏春秋　　秦
　　虞春
按万姓统谱春秦人
　　汉
　　虞常
按汉书苏武传武与副中郎将张胜俱使匈奴会缑王与长水虞常谋反匈奴中常在汉时与胜相知语胜请杀卫律事泄单于斩虞常　　虞初
按汉书艺文志虞初周说九百四十三篇
注
河南人
武帝时以方士侍郎号黄车使者师古曰史记云虞初洛阳人　　虞俊
按尚友录俊字仲卿无锡人少以孝友称明春秋公羊左氏传哀帝时为御史迁丞相司直王莽执政召为司徒俊仰天叹曰愿为汉鬼不能仕两姓饮药而卒光武即位表其墓　　后汉
　　虞延
按后汉书虞延传延字子大陈留东昏人也少为户牖亭长性敦朴不拘小节王莽末天下大乱延常婴甲胄拥卫亲族扞御钞盗赖其全者甚众建武初仕执金吾府除细阳令后去官还乡里太守富宗闻延名召署功曹宗性奢靡车服器物多不中节延谏宗不悦延即辞退宗果以侈从被诛临当伏刑叹恨不用延谏光武闻而奇之二十年东巡路过小黄时延为部督邮诏呼引见敕延从驾二十三年司徒玊况辟焉时元正朝贺帝望而识延召拜公车令明年迁洛阳令是时阴氏有客马成者常为奸盗延收考之成伏诛于是外戚敛手莫敢干法迁南阳太守永平三年征为太尉八年为司徒历位二府十余年无异政绩会楚王英谋反阴氏欲中伤之使人私以楚谋告延延以英藩戚至亲不然其言及英事发觉诏书切让延遂自杀　　虞经
按后汉书虞诩传诩祖父经为郡县狱吏案法平允务存宽恕每冬月上其状恒流涕随之　　虞诩
按后汉书虞诩传诩字升卿陈国武平人也早孤孝养祖母县举顺孙国相奇之欲以为吏诩辞后祖母终服阕辟太尉李修府拜郎中永初四年羌人反乱残破并凉大将军邓骘欲弃凉州会公卿集议诩闻之乃说李修曰弃之非计修善其言从之骘以诩异其议欲以吏法中伤诩从朝歌贼&#季等攻杀长吏州郡不能禁乃以诩为朝歌长及到官募求壮士杀贼数百人贼散迁怀令后羌寇武都邓太后以诩有将帅之略迁武都太守羌率众数千遮诩于陈仓崤谷诩即停军不进而宣言上书请兵须到当发羌闻之乃分钞傍县诩因其兵散日夜进道兼行百余里令吏士各作两日增倍之或问曰孙膑减而君增之何也诩曰孙膑见弱吾今示强势有不同故也既到郡奋击大破之坐法免永建元年为司隶校尉时中常侍张防特用权埶每请托受取诩辄案之而屡寝不报诩不胜其愤乃自系廷尉奏言不忍与防同朝防流涕诉帝诩坐论输左校宦者孙程张贤等知诩以忠获罪乃相率奏乞帝赦诩复拜议郎数日迁尚书仆射诩好刺举无所回容数以此忤权戚遂九见谴考三遭刑罚而刚正之性终老不屈永和初迁尚书令以公事去官卒　　虞顗
按后汉书虞诩传张防欲害诩诩子顗与门生百余人举幡候中常侍高梵车叩头流血诉言枉状梵乃入言之防坐徙边即日赦出诩　　虞恭
按后汉书虞诩传诩子恭有俊才官至上党太守　　虞放按后汉书虞延传延从曾孙放字子仲少为太尉杨震门徒及震被谗自杀放诣阙追讼震罪由是知名桓帝时为尚书以议诛梁冀功封都亭侯后为司空坐水灾免性疾恶宦官遂为所陷灵帝初以党事诛　　虞国按万姓统谱国为日南守有惠政双鸿垂轩而舞　　吴　　虞翻
按吴志虞翻传翻字仲翔会稽余姚人也太守王朗命为功曹孙策征会稽翻时遭父丧衰绖诣府门朗欲就之翻乃脱衰入见劝朗避策朗不能用战败浮海翻追随营护到东部候官然后归策复命为功曹出为富春长后翻举茂才汉召为侍御史曹公为司空辟皆不就孙权以为骑都尉翻数犯颜谏争权不能悦又性不协俗多见谤毁坐徙丹阳泾县吕蒙图取关羽称疾还建业以翻兼知医术请以自随翻得释权既为吴王欢宴之末自起行酒翻阳醉不持权去翻起坐权于是大怒手剑欲击之大司农刘基谏得免翻性疏直数有酒失权积怒非一遂徙翻交州虽处罪放而讲学不倦在南十余年年七十卒　　虞汜按吴志虞翻传翻子汜永安初从选曹郎为散骑中常侍后为监军使者讨扶严病卒　　虞忠
按吴志虞翻传翻子忠宜都太守（
按晋书虞潭传忠守宜都吴亡坚壁
　不降遂死之）

　　虞耸
按吴志虞翻传翻子耸越骑校尉累迁廷尉湘东河间太守　　虞昺
按吴志虞翻传翻子昺廷尉尚书济阴太守
　　虞察
按晋书虞喜传喜父察吴征卤将军
　　晋
　　虞秘
按晋书虞溥传溥父秘为偏将军镇陇西
　　虞溥
按晋书虞溥传溥字允源高平昌邑人郡察孝廉除郎中补尚书都令史稍迁公车司马令除鄱阳内史溥为政严而不猛风化大行注春秋经传撰江表传及文章诗赋数十篇卒于洛时年六十二　　虞潭
按晋书虞潭传潭字思奥会稽余姚人吴骑都尉翻之孙也清贞有检操州辟从事主簿举秀才大司马齐王冏请为祭酒除祁乡令徙醴陵令值张昌作乱周旋征讨以军功赐爵都亭侯陈敏反领庐陵太守转南康太守进爵东乡侯寻被元帝檄使讨江州刺史华轶轶平领安成太守王敦叛潭为湘东太守以疾辞元帝召补丞相军谘祭酒转琅邪国中尉帝为晋王除屯骑校尉徙右卫将军迁宗正卿以疾告归会王含沈充等攻逼京都潭起义军自假明威将军进赴国难明帝手诏潭为冠军将军领会稽内史罢兵征拜尚书寻补右卫将军加散骑常侍成帝即位出为吴兴太守加辅国将军以讨充功进爵零陵县侯苏峻反加潭督三吴晋陵宣城义兴五郡军事峻平潭以母老辄去官还余姚诏转镇军将军吴国内史复徙会稽内史未发还复吴都以前后功进爵武昌县侯咸康中进卫将军母忧服阕以侍中卫将军征既至更拜右光禄大夫开府仪同三司卒于位追赠左光禄大夫谥孝烈子仡嗣　　虞预
按晋书虞预传预字叔宁本名茂犯明穆皇后母讳故改焉预十二而孤少好学有文章宗人共荐预为县功曹未半年斥退太守庾琛命为主簿太守纪瞻到预复为主簿转功曹史察孝廉不行安东从事中郎诸葛恢&#军庾亮等荐预召为丞相行&#军兼记室遭母忧服竟除佐著作郎太兴二年转琅邪国常侍迁秘书丞著作郎咸和初从平王含赐爵西乡侯苏峻作乱预先假归家太守王舒请为谘议&#军峻平进爵平康县侯迁散骑侍郎除散骑常侍仍领着作以年老归卒于家　　虞勃
按晋书虞溥传溥撰江表传卒子勃过江上于元帝诏藏于秘书　　虞悝
按晋书虞悝传悝长沙人有士操孝悌廉信为乡党所称少仕州郡为治中别驾谯王承临州知其名檄悝为长史未到遭母丧会王敦作逆承遂命悝为长史督护诸军及魏乂来攻城破悝为乂所执害之王敦平赠襄阳太守　　虞望
按晋书虞悝传悝弟望字子都有士操孝悌廉信为乡党所称少仕州郡为治中别驾元帝为丞相招延四方之士多辟府掾望亦被召耻而不应谯王承临州知其名会王敦作逆承命望为司马督护诸军湘东太守郑淡敦之姊夫也不顺承旨遣望讨之望斩淡以徇四境及魏乂来攻望每先登力战而死王敦平赠望荥阳太守　　虞喜
按晋书虞喜传喜字仲宁会稽余姚人光禄潭之族也少立操行博学好古诸葛恢临郡屈为功曹察孝廉州举秀才司徒辟皆不就元帝初镇江左上疏荐喜怀帝即位公车征拜博士不就太宁中与临海任旭俱以博士征辞疾不赴咸和末诏公卿举贤良方正直言之士太常华恒举喜为贤良会国有军事不行咸康初以散骑常侍征之又不起喜专心经传兼览谶纬乃着安天论以难浑盖又释毛诗略注孝经为志林三十篇凡所注述数十万言行于世年七十六卒无子　　虞豫
按晋书虞豫传豫元敬皇后父也少有美称州郡礼辟并不就拜南阳王文学早卒明帝即位追赠散骑常侍骠骑大将军开府仪同三司平山县侯子引嗣　　虞按晋书虞潭传字思行潭兄子也与谯国桓彝俱为吏部郎情好甚笃历吴兴太守金紫光禄大夫子谷　　虞仡
按晋书虞潭传潭子仡官至右将军司马卒
　　虞引
按晋书虞豫传豫子引敬后弟也初拜散骑常侍迁步兵校尉大宁末追赠豫官以引袭侯爵转右卫将军与南顿王宗俱为明帝所昵并典禁兵及帝不豫宗以阴谋发觉事连引帝隐忍不问徙引为宗正卿加散骑常侍咸和二年宗伏诛左迁引为桂阳太守秩中二千石频徙琅邪庐陵太守咸康元年卒追赠卫将军加散骑常侍子洪袭爵　　虞谷
按晋书虞潭传潭兄子子谷位至吴国内史
　　虞啸父
按晋书虞潭传潭子仡仡子啸父少历显位后至侍中为孝武帝所亲爱隆安初为吴国内史征补尚书未发而王廞举兵叛啸父即入吴兴应廞廞败罪应斩诏听以疾赎为庶人四年复拜尚书桓元用事以为太尉左司马寻迁护军将军出为会稽内史义熙初去职卒于家　　虞宗
按南齐书虞玩之传玩之祖宗晋库部郎
　　虞授
按万姓统谱授余姚人少嗜经史壮负志略历仕广州刺史居常以死节自励后竟死难　　南齐
　　虞
按南齐书虞愿传愿祖给事中监利侯
　　虞季
按南齐书虞愿传愿兄季为上虞令
　　虞愿
