<!-- { "loadSidebar": true } -->
按汉书元后传太后同产唯曼早卒余毕侯太后怜曼蚤死独不封子莽幼孤不及等比常以为语上下诏追封曼为新都哀侯而子莽嗣爵为新都侯　　王尊按汉书王尊传尊字子赣涿郡高阳人也少孤归诸父使牧羊泽中尊窃学问能史书年十三为狱小吏太守奇之除补书佐署守属监狱称病去事师郡文学官治尚书论语通大义复为郡决曹史举幽州刺史从事太守察尊廉补辽西盐官长举直言迁虢令转守槐里兼行美阳令事以高第擢安定太守抑强扶弱威震郡中坐残贼免复为护羌将军转校尉坐擅离部署免归涿郡太守徐明荐尊上以为郿令迁益州刺史先是王阳为益州行至九折阪曰奉先人遗体奈何数乘此险尊至阪问曰此非王阳所畏道邪叱驭曰驱之王阳为孝子王尊为忠臣居部二岁蛮夷归附其威信迁东平相王太后奏尊倨慢不臣坐免大将军王凤奏补军中司马擢司隶校尉劾奏匡衡左迁高陵令病免会南山盗为害凤荐尊为谏大夫守京辅都尉行京兆尹事盗贼清迁光禄大夫守京兆尹后为真御史大夫奏尊暴虐免湖三老公乘兴等上书讼之复以为徐州刺史迁东郡太守河溢金堤尊祀水神请以身填堤因庐堤上吏民叩头救止不去及水盛堤坏吏民奔走尊不动而水波却回事闻增秩中二千石赐黄金数岁卒官　　王章
按汉书王章传章字仲卿泰山巨平人也少以文学为官稍迁至谏大夫敢直言元帝初擢左曹中郎将毁石显为所陷免成帝立征章为谏大夫迁司隶校尉以选为京兆尹章虽为王凤所举非凤专权会日蚀奏封事言凤不可用上初纳受章言后不忍退凤遂为凤所陷罪至大逆　　王骏
按汉书王吉传吉好梁丘贺说易令子骏受焉骏以孝廉为郎陈咸荐其经明行修匡衡举骏有专对材迁谏大夫使责淮阳宪王迁赵内史吉坐昌邑王被刑戒子孙毋为王国吏故骏道病免起家复为幽州刺史迁司隶校尉奏免丞相匡衡迁少府出为京兆尹先是京兆有赵广汉张敞王尊王章至骏皆有能名京师称曰前有赵张后有三王代薛宣为御史大夫病卒子崇　　王襄
按汉书恩泽侯表阳朔三年阳平厘侯襄嗣十九年薨　　王渊
按汉书恩泽侯表阳朔三年安平厘侯渊嗣二十五年薨　　王获
按汉书恩泽侯表鸿嘉元年平昌侯获嗣三十八年建武五年诏书复获注
师古曰以其失爵复之也
　　王勋
按汉书恩泽侯表鸿嘉三年邛成侯勋嗣十四年建平三年坐选举不以实骂廷史大不敬免　　王仁
按汉书恩泽侯表永始元年平阿剌侯仁嗣十九年为王莽所杀　　王章
按汉书恩泽侯表元延元年宜春厘侯章嗣十八年薨　　王况
按汉书恩泽侯表元延二年成都侯况嗣四年绥和二年坐山陵未成置酒歌舞免　　王买之
按汉书元后传逢时薨子买之嗣侯（
按恩泽侯表作置元延四年嗣
　　侯）

　　王咸
按汉书外戚传章从弟咸至左右将军
　　王璜
按汉书儒林传费直治易琅琊王璜平中能传之璜又传古文尚书　　王咸
按汉书鲍宣传宣下狱博士弟子王咸举幡太学曰欲救鲍司隶者会此会者千人　　王邑
按汉书恩泽侯表建平元年成都侯邑以况弟绍封王莽篡位为隆信公与莽俱死　　王涉
按汉书恩泽侯表建平元年曲阳侯涉嗣王莽篡位为直道公为莽所杀　　王嘉
按汉书王嘉传嘉字公仲平陵人也以明经射策甲科为郎坐户殿门失阑免光禄勋于永除为掾察廉为南陵丞复察廉为长陵尉鸿嘉中举直言召见宣室超迁大中大夫出为九江河南太守治有声征为大鸿胪徙京兆尹迁御史大夫建平三年代平当为丞相封新甫侯为人刚毅有威重上甚敬之哀帝立荐儒者公孙光满昌及能吏萧咸薛修等天子纳用上诏益封董贤嘉封还诏书召诣廷尉诏狱吏侵辱嘉嘉曰贤故丞相孔光故大司空何武不能进恶高安侯董贤佞邪乱朝而不能退死无所恨不食欧血死后上览其对思嘉言复征用孔光何武元始四年追谥忠侯　　王疆
按汉书恩泽侯表建平三年宜春侯疆嗣更始元年为兵所杀　　王岑
按汉书恩泽侯表建平四年阳平康侯岑嗣十三年薨　　王龚
按汉书儒林传光禄勋王龚与刘歆校书侍中歆白左氏春秋可立哀帝纳之孔光不肯龚歆共移书责太常师丹奏出龚为弘农太守　　王伯
按汉书王尊传尊子伯亦为京兆尹坐&#弱不胜任免　　王崇
按汉书王吉传吉子骏骏子崇以父任为郎历刺史郡守有能名建平三年以河南太守入为御史大夫时帝舅安成恭侯夫人坐祝诅下狱崇奏封事为言左迁大司农后徙卫尉左将军平帝即位彭宣罢代为大司空封扶平侯谢病避王莽就国岁余为傅婢所毒薨国除自吉至崇世名清廉而车马衣服自奉极鲜明故俗传王阳能作黄金　　王坚固
按汉书恩泽侯表元始元年&#成侯坚固以奉光曾孙绍封王莽败绝　　王安
按汉书王商传商免相有司奏除国邑诏长子安嗣乐昌侯至长乐卫尉光禄勋元始中王莽为安汉公诛不附己者安以罪自杀国除　　王柱
按汉书恩泽侯表元始四年红阳侯柱嗣王莽败绝　　王述按汉书恩泽侯表元始四年平阿侯述嗣建武二年薨绝　　王崇
按汉书王嘉传元始四年追录忠臣封嘉子崇为新甫侯　　王杨
按汉书功臣侯表元始五年信成侯杨以定孙绍封千户　　王买
按汉书恩泽侯表元始五年安平怀侯买嗣王莽败绝　　王恽
按汉书恩泽侯表元始五年恽以太仆与阎迁陈崇等八人使行风俗齐同万国功封常乡侯　　王君房
按汉书货殖传长安丹王君房为天下高訾
注
卖丹
者也
　　王孟
按汉书游侠传孟符离人以侠称江淮之间
　　王仲子
按后汉书郭宪传宪少师事东海王仲子时王莽为大司马召仲子仲子欲往宪谏曰今正临讲业且当讫事仲子从之日晏乃往莽问君来何迟仲子以宪言对莽阴奇之　　王闳
按后汉书张步传王闳者王莽叔父平阿侯谭之子也哀帝时为中常侍时幸臣董贤为大司马宠爱贵盛闳屡谏忤旨哀帝临崩以玺绶付贤曰无妄以与人时国无嗣主内外恇惧闳白元后请夺之贤不敢拒乃跪授玺绶闳驰上太后朝廷壮之及王莽篡位忌闳乃出为东郡太守惧诛常系药手内莽败汉兵起闳独完且全活东郡三十余万户归降更始　　王琳按尚友录琳汝南人年十余岁父母俱丧遭乱举乡逃窜惟琳兄弟独守冢庐号泣不绝弟季出遇赤眉将杀之琳自缚请先死贼矜而放之俱不杀　　王莽
按汉书王莽传莽字巨君父曼蚤死莽群兄弟皆将军五侯子乘时侈靡以舆马声色佚游相高莽独孤贫因折节为恭俭受礼经师事沛郡陈参事母及寡嫂养孤兄子行甚敕备又外交英俊内事诸父曲有礼意大将军凤病莽侍疾不解衣带凤且死以托太后及帝拜为黄门郎迁射声校尉永始元年封新都侯迁骑都尉光禄大夫侍中宿卫谨敕爵位益尊节操愈谦收赡名士在位更推荐之虚誉隆洽倾其诸父擢大司马哀帝即位董宏言丁姬宜上尊号莽劾宏后日未央宫置酒内者令为傅太后张幄坐于太皇太后坐旁莽撤去傅太后怒莽乞罢就第公卿大夫多称之者上乃加恩宠位特进给事中丞相朱博奏免就国哀帝崩太后拜莽为大司马议立平帝帝年九岁太后临朝称制委政于莽元始元年以莽为太傅号安汉公四年莽女立为皇后加宰衡位上公五年加九锡平帝崩立宣帝元孙婴号曰孺子群臣进符命称摄皇帝居摄三年称假皇帝十二月即真天子位定有天下之号曰新地皇四年更始兵入长安杜吴公宾就杀莽传首诣更始县宛市　　王舜
按汉书王莽传安阳侯王舜莽之从弟其人修饬太后所信爱也莽白以舜为车骑将军元始元年以舜为太保始建国元年为太师封安新公三年舜自莽篡位后病悸寖剧死　　王宇
按汉书王莽传莽子宇非莽隔绝卫氏恐帝长大后见怨与师吴章议为变&#以惊惧之夜持血洒莽第门吏发觉之莽执宇送狱饮药死　　王获
按汉书王莽传哀帝初莽就国其中子获杀奴莽切责获令自杀　　王安
按汉书王莽传元始四年莽加宰衡封子安为褒新侯莽摄皇帝进新举公始建国元年为新嘉辟后立为新迁王病死按莽自谓舜后而命子
与得姓之祖同名不可解

　　王临
按汉书王莽传元始四年莽加宰衡封子临为赏都侯莽摄皇帝进褒新公始建国元年为皇太子后临久病立为统义阳王后谋杀莽赐药死赐谥曰缪王　　王兴按汉书王莽传莽为侯就国时幸侍者怀能生男兴及安疾甚莽为安作奏使上言兴等母虽微贱属犹皇子不可以弃于是以王车迎兴封为功修公　　王匡按汉书王莽传莽为侯就国时幸侍者增秩生匡及安上言封为功建公　　王光
按汉书王莽传光莽庶兄子莽摄皇帝封衍功侯司威陈崇奏光私报执金吾窦况令杀之况为收系致其法莽大怒切责光光遂母子自杀初莽以养嫂抚兄子得名及后复以示公义焉　　王奇
按汉书王莽传翟义移檄郡国莽遣将军王奇将兵距之封堂威侯　　王级
按汉书王莽传翟义移檄郡国莽遣将军王级将兵距之封明威侯　　王谏
按汉书元后传莽欲改太后汉家旧号莽&#属王谏欲莽上书言天废汉而立新室太皇太后不宜称尊号当随汉废莽以书白太后太后曰此言是也莽因曰此悖德之臣也罪当诛于是以张永言尊为新室文母太皇太后鸩杀谏　　王千
按汉书王莽传始建国元年宇子千为功隆公奉帝喾后　　王寿
按汉书王莽传始建国元年宇子寿为功明公　　王吉按汉书王莽传始建国元年宇子吉为功成公　　王宗按汉书王莽传始建国元年宇子宗为功崇公坐自画容貌被服天子衣冠刻印三自杀谥缪伯　　王世
按汉书王莽传始建国元年宇子世为功昭公　　王利按汉书王莽传始建国元年宇子利为功着公　　王嘉按汉书王莽传莽庶兄子衍功侯光自杀莽令光子嘉嗣爵为侯　　王福
按汉书王莽传始建国元年命怀羌子王福作五威右关将军　　王盱
按汉书王莽传莽班符命于天下云有侍郎王盱见人衣白布单衣赤缋方领冠小冠立于王路殿前谓盱曰今日天同色以天下人民属皇帝盱怪之行十余步忽不见　　王匡
按汉书王莽传莽居摄封舜子匡为同心侯又改褒新侯舜死为太师将军以斩破索卢恢进爵为公后降雒阳更始传诣宛斩之　　王林
按汉书王莽传莽居摄封舜子林为说德侯至卫将军莽败后降申屠建见杀　　王寻
按汉书王莽传始建国元年以丕进侯王寻为大司徒封章新公后与王邑攻昆阳兵败为汉所杀　　王兴按汉书王莽传梓潼人哀章见莽居摄作铜匮为高皇帝策书言莽为真天子书莽大臣八人又取令名王兴王盛章因自窜姓名皆为辅佐始建国元年以京兆王兴为卫将军奉新公王兴者故城门令史王盛者卖饼莽案符命求得此从布衣登用焉　　王盛
按汉书王莽传始建国元年莽以京兆王盛为前将军崇新公后莽败战死　　王况
按汉书王莽传莽遣孙建将十二将军伐匈奴有虎贲将军王况出五原后以九虎将军与邓晔于匡等战败归自杀　　王巡
按汉书王莽传莽遣震狄将军王巡出云中后更始兵入长安战死　　王嘉
按汉书王莽传莽命尉睦侯嘉作五威后关将军后又以振武将军出代郡后以京兆尹为太子保拂　　王骏按汉书王莽传骏以奋武将军出张掖后以五威将出西掖焉耆袭击之死　　王晏
按汉书王莽传晏以定胡将军出张掖
　　王萌
