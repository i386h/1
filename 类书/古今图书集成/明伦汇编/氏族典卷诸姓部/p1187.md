<!-- { "loadSidebar": true } -->
按溧阳县志呈祥字际泰溧阳人性至孝父病思食鸭及进鸭病甚不能食因终身不忍食鸭交遍海内焦竑汤宾尹张榜雷思霈锺惺方应祥邹之麟为最着
　狄姓部纪事
宋史狄棐传有狄国宾者仁杰之后分仁杰告身与棐棐奏录国宾一官而自称仁杰十四世孙
　郦姓部列传
　　汉
　　郦食其
按汉书郦食其传食其陈留高阳人好读书落魄自谓狂生因邑中骑士见沛公沛公方踞&#令两女子洗足食其长揖不拜曰足下合义兵诛无道秦不宜踞见长者沛公辍洗延之上坐用食其计下陈留号为广野君因言弟商使将兵略地食其为说客使诸侯从其画守敖仓使说齐田广听其言罢兵韩信袭齐齐以食其卖己乃烹之高祖封功臣思食其乃封子疥　　郦商
按汉书郦商传商高阳人也以四千人属沛公于岐赐爵封信成君定汉中以将军为陇西都尉赐食邑武城受梁相国印汉王即帝位从击臧荼迁右丞相赐爵列侯食邑涿郡攻代受赵相国印还以将军将太上皇卫以右丞相击陈豨从击黥布更封曲周侯事孝惠吕后后崩商疾不治事诛诸吕后薨谥曰景侯子寄嗣　　郦疥
按汉书功臣表疥父食其以客从破秦以列侯入还定诸侯常使使约和诸侯说齐王死事子侯封六十三年薨　　郦寄
按汉书郦商传商子寄与吕禄善太尉勃使人劫商令其子寄绐吕禄与出游太尉乃得入据北军天下称其卖友吴楚齐赵反为将军嗣侯三十二年有罪免　　郦坚
按前汉书郦商传商子坚景帝更封商他子坚为缪侯谥靖　　郦世宗
按前汉书功臣表郦坚薨怀侯世宗嗣
　　郦终根
按前汉书郦商传商元孙终根武帝时为太常嗣封坐巫蛊诛国除　　郦平
按汉书功臣表侯平嗣元狩元年坐诈衡山王取金免　　郦赐
按汉书功臣表元康四年食其元孙阳陵公乘赐诏复家　　郦共
按汉书功臣表元康四年商元孙之子长安公士共诏复家　　郦猛友
按汉书功臣表元始二年诏赐商代后者猛友爵关内侯　　后汉
　　郦炎
按后汉书郦炎传炎字文胜范阳人郦食其之后也炎有文才解音律言论给捷灵帝时州郡辟命皆不就有志气后风病慌忽性至孝遭母忧病甚发动妻始产而惊死妻家讼之收系狱炎病不能理对熹平六年遂死狱中时年二十八尚书卢植为之诔赞以昭其懿德　　北魏
　　郦范
按魏书郦范传范字世则小名记祖范阳涿鹿人祖绍慕容宝濮阳太守太祖定中山以郡迎降授兖州监军父嵩天水太守范世祖时给事东宫高宗践祚赐爵永宁男加宁远将军进爵为子征南大将军慕容白曜南征表范为青州刺史以抚新民后进爵为侯迁尚书右丞后除青州刺史假范阳公还朝年六十二卒于京师谥曰穆范五子　　郦神虎
按魏书郦范传范弟神虎尚书左民郎中
　　郦神期
按魏书郦范传范弟神期中书博士
　　郦道元
按魏书郦道元传道元字善长范阳人也青州刺史范之子太和中为尚书主客郎累迁辅国将军东荆州刺史威猛为治蛮民诣阙讼其刻峻坐免官未几除安南将军御史中尉道元素有严猛之称是时雍州刺史萧宝夤反朝廷遣为关右大使遂为宝夤所害道元好学历览奇书撰注水经四十卷本志十三篇又为七聘及诸文皆行于世　　郦道慎
按魏书郦范传道元第四弟道慎字善季涉历史传有干略自奉朝请迁尚书为汉川行台迎接降款以功除员外常侍出为正平大守治有能名迁长乐相正光五年卒年三十八子中字伯伟武定初司徒刑狱参军　　郦道约
按魏书郦范传道慎弟道约字善礼起家奉朝请再迁冠军将军朴质迟钝颇爱琴书性多造请坎壈于世不免饥寒晚历东莱鲁郡二郡太守为政清静吏民安之年六十三武定七年卒　　郦恽
按魏书郦范传神虎弟夔子恽字幼和好学有文才尢长吏干正光中刺史裴延&#用为主簿举秀才射策高第为奉朝请除尚书外兵郎仍行台以功赏魏昌县开国子恽在军启求减身官爵为父请赠诏赠夔征卤将军安州刺史恽后与唐州刺史崔元珍固守平阳武泰中爾朱荣称兵为荣行台郎中樊子鹄所攻城陷被害时年三十六子怀则武定末司空长流参军　　郦廷
按万姓统谱廷大将
　　北齐
　　郦孝裕
按河闲府志孝裕武成时为左丞后为章武太守　　宋　　郦因
按安乡县志因治平四年任安乡令制有黄山碑文　　金　　郦琼
按金史郦琼传琼字国宝相州临漳人补州学生宋宣和间盗贼起琼乃更学击刺挽强试弓马隶宗泽军驻于磁州泽署琼为七百人长泽死调戍滑州因诱众号为勤王有众万余康王以为楚州安抚使淮南东路兵马钤辖累迁武泰军承宣使未几率所领步骑十余万附于齐授静难军节度使知拱州齐国废以为博州防御使迁骠骑上将军知亳州迁武宁军节度使八年为泰宁军节度使九年迁归德尹贞元元年卒于官年五十　　郦权
按临漳县志权字元舆号披轩善为诗与王黄华党竹溪齐名登大定十年进士第仕至著作郎　　郦复亨
按临漳县志复亨权之子登泰和丙寅进士卫州教授仕至编修　　元
　　郦希诚
按元史释道传真道大教五传而至郦希诚居燕城天宝宫见知宪宗始名其教曰真大道授希诚太元真人领教事　　郦鉴
按新泰县志鉴元无为州税务大使
　　郦克明
按新泰县志克明元进士
　　郦鉴
按新泰县志鉴元千户
　　郦海
按新泰县志海元本县酒务都监
　　明
　　郦元真
按绍兴府志元真诸暨人幼学道术年五十而术通能驱雷电宣德间过大部乡宿农家其家无烟而火沙石从空中下元真书一符焚之即有大雷震死一狐　　郦镛
按万姓统谱镛兴化人任光禄卿
　　郦朝用
按万姓统谱朝用嘉定人天顺间石屏州知州　　郦埙按万姓统谱埙丹阳人正德举人
　　郦琥
按万姓统谱琥山阴人万历间直隶绩溪县丞　　郦洙按诸暨县志洙号白岩诸暨庠生道学宗风岸然先正讲学于稽山书院一时名士皆出其门所著有教家辑略等书　　郦光祖
按诸暨县志光祖号均仪诸暨人洙孙以明经仕至邵武令着有范世全书定性论四书木舌禹贡注等书　　郦君积
按山西通志君积定襄人值妖兵蜂起后死尸枕路积与妻寇氏历郊抵野扛尸负骨捐衾棺以瘗之岁时致祭　荻姓部列传
　　汉
　　荻赦之
按万姓统谱赦之见印薮

　析姓部列传
　　周
　　析归父
按万姓统谱归父齐大夫
　　析公臣
按万姓统谱公臣楚大夫
　　元
　　析望芳
按万姓统谱望芳狄道人以巨家擢守临洮伟绩着于边陲
　职姓部列传
　　汉
　　职洪
按万姓统谱洪山阳令
　　唐
　　职南金
按万姓统谱南金开元间人注史记

　郦姓部汇考
廖用贤尚友录
　　郦姓
郦音力新蔡征音黄帝支孙食采于郦以邑为氏　国姓部汇考
廖用贤尚友录
　　国姓
国下邳角音郑穆公子子国之后以王父字为氏齐有国氏凌迪知万姓统谱
　　国姓
国下邳角音左传齐卿族国氏代为上卿又郑穆公子发字子国生辄字子耳生侨字子产以王父字为氏亦为国氏焉国氏有二郑子国之后以字为氏姬姓也齐有国氏姜姓也
　职姓部汇考
廖用贤尚友录
　　职姓
职周礼职方氏之后以官为氏见风俗通

　弋姓部列传
　　宋
　　弋子元
按万姓统谱子元太平兴国二年登进士第
　　明
　　弋定远
按万姓统谱定远嘉兴人洪武中荐举任交趾副使　　弋谦按万姓统谱谦代州人永乐进士
　　弋斌
按万姓统谱斌通州人永乐进士任御史
　　弋中和
按万姓统谱中和南充人永乐进士
　　弋恂
按万姓统谱恂江阴人永乐中知凤县公勤举职吏民信服　　弋瑄
按万姓统谱瑄字廷玉景州人成化乙未进士历尚书　　弋福
按万姓统谱福四川人成化进士
　　弋孜
按万姓统谱孜景州人成化进士
　　弋戡
按万姓统谱戡定远人广东都指挥
　　弋谏
按重庆府志谏云南永昌人正德中知巴县廉明果断有干济才兴革利弊不避权贵听讼一讯即决庭无留狱百姓翕然称快　　弋裕
按顺德府志裕锦衣卫人监生正德二十五年任内丘县知县　　弋恕
按万姓统谱恕嘉靖举人
　　弋千仞
按万姓统谱千仞丙子举人安邑人万历间河东运同弋正子　　弋远
按顺德府志远唐山人万历己酉举人
　　弋之纲
按青县志之纲代州人任青县令
　　弋相
按贵溪县志相丽水县人万历中任贵溪训导升余杭教谕　　弋鹤
按安邑县志鹤安邑人万历丙戌进士

　直姓部汇考
廖用贤尚友录
　　直姓
直汉国商音楚人直躬之后

　激姓部列传
　　汉
　　激章
按弇州山人稿汉淮南激章

　惕姓部列传
　　明
　　惕龙
按万姓统谱龙龙溪人正德中任泷水县知县　力姓部汇考
廖用贤尚友录
　　力姓
力黄帝臣力牧之后出临安

　弋姓部汇考
凌迪知万姓统谱
　　弋姓
弋音翼蒲州有弋氏出河东

　戚姓部汇考
廖用贤尚友录
　　戚姓
戚东海商音卫大夫食采于戚因氏焉

　即姓部汇考
凌迪知万姓统谱
　　即姓
即齐大夫食采于即墨因以命氏

　墨姓部列传
　　周
　　墨翟
按史记孟子荀卿列传墨翟宋之大夫善守御为节用或曰并孔子时或曰在其后　　唐
　　墨君和
按万姓统谱君和王镕仆
　　明
　　墨麟
按万姓统谱麟字士桢高陵人洪武中以国子生擢监察御史升北平按察副使永乐初以城守功升兵部侍郎寻兼少詹事卒赠少保谥荣毅　　墨芸
按万姓统谱芸广陵人宣德举人
　　墨春
按隰州志春字景芳高陵举人成化元年知隰州事仁以御民严以束吏崇儒兴教化民成俗
　稷姓部列传
　　汉
　　稷嗣
按万姓统谱嗣上津令

　翼姓部汇考
廖用贤尚友录
　　翼姓
翼晋翼侯之后
凌迪知万姓统谱
　　翼姓
翼东海羽音姬姓晋翼侯居翼城因氏焉

　墨姓部汇考
廖用贤尚友录
　　墨姓
墨梁郡宫音孤竹君之后本墨胎氏改为墨氏　历姓&#姓部汇考
凌迪知万姓统谱
　　历姓
历见姓苑
　　&#姓
&#见姓苑

　息姓部列传
　　明
　　息清
按东光县志清东光人成化间举人任陜州知州　　息治按万姓统谱治东光人弘治中任宝应县丞
　　息光
按万姓统谱光东光人弘治中任仪封县丞
　　息昭
按万姓统谱昭山东博兴县人贡士嘉靖中任知县　　息安按东光县志安东光人任刑部员外
　　息隆泰
按东光县志隆泰邑庠生明末随父养情任文安训导值变身被数枪犹勉负父逃匿深林中创发流血数升而死妻王氏年二十遗孤甫四岁坚志守节四十年如一日一门节孝两全按东光县志安东光人任刑部员外
　　息隆泰
按东光县志隆泰邑庠生明末随父养情任文安训导值变身被数枪犹勉负父逃匿深林中创发流血数升而死妻王氏年二十遗孤甫四岁坚志守节四十年如一日一门节孝两全
　即姓部列传
　　汉
　　即费
按万姓统谱费单父令
　　明
　　即子文
按巴陵县志子文洪武中知巴陵县慈惠恭勤创立县署学宫坛坫城隍民不劳而事集　　即思荣
按鄜州志思荣泽州人任鄜州吏目
　　即炼
