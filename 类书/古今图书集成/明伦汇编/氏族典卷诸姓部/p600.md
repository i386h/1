<!-- { "loadSidebar": true } -->
按万姓统谱畴字景彝博文子以父荫补将作监主簿迁翰林学士仁宗猎近郊畴引十事以谏皇佑中召试直秘阁为开封府推官英宗疾皇太后听政帝疾平畴疏请御朝时召近臣议仁宗配祭畴议奉仁宗配享明堂从之官至枢密副使卒谥忠简　　王陶
按宋史王陶传陶字乐道京兆万年人第进士至太常丞服阕除太子中允嘉佑初为监察御史里行英宗即位加直史馆修起居注神宗立迁枢密直学士拜御史中丞郭逵以签书枢密宣抚陕西陶言韩琦置逵二府必有奸言惑乱圣德愿罢逵为渭州帝不可陶遂以琦不押文德常朝班奏劾之陶始受知于琦骤加奖拔帝初临御颇不悦执政之专陶料必易置大臣欲自规重位故视琦如仇力攻之琦闭门待罪帝徙陶为翰林学士旋出知陈州历河南府加观文殿学士帝终薄其为人不复用元丰三年卒赠吏部尚书谥文恪　　王汲
按尚友录汲通州人嘉佑中尝作天将以夫子为木铎赋士以为矜式因呼王木铎后举进士官至梓州通判多政声　　王临
按宋史王广渊传广渊弟临字大观起进士签书雄州判官治平中诏求武略用近臣荐自屯田员外郎换崇仪使知顺安军改河北沿边安抚都监上备御数十策进安抚副使历知泾鄜州广信安肃军召对还文阶知齐州沧州荆南入为户部副使以宝文阁待制知广州府河中卒　　王辟之
按尚友录辟之临淄人登治平四年进士从仕四方志尚博雅绍圣间退居渑水日与贤士大夫游每燕谈间有可取者辄记之久而得三百六十余事编次成帙为十卷题曰渑水燕谈行于世　　王举元
按宋史王化基传化基子举元字懿臣以上父章赐进士出身知潮州为河阴发运判官历郡牧户部判官京东转运使徙淮南河东治平中召提举在京修造俄进盐铁副使拜天章阁待制知沧州改河北都转运使知永兴军徙陈州未行而卒官至给事中　　王师约按宋史王审琦传审琦子承衍承衍孙克臣克臣子师约字君授少习进士业英宗选为驸马都尉尚徐国公主授左卫将军神宗即位拜嘉州刺史迁成州团练使同管当三班院明年主就馆乃罢迁汝州防御使转晋州观察使哲宗立迁镇安军节度观察留后宣仁后临朝师约屡上书言事元符初议者以为职不当上言褫其秩徽宗即位乃复保平军留后又为枢密都承旨未几复罢崇宁元年卒子殊至阆州观察使

　王姓部列传二
　　汉二
　　王奉光
按汉书外戚传孝宣王皇后其先高祖时有功赐爵关内侯自沛徙长陵传爵至奉光少时好&#鸡宣帝在民间相识奉光有女十余岁每当适人所当适辄死宣帝即位召入后宫进为婕妤霍皇后废上怜许太子早失母选后宫素谨慎而无子者遂立婕妤为皇后封奉光&#成侯元帝即位二年奉光薨谥共　　王式按汉书王式传式字翁思东平新桃人也事免中徐公及许生式为昌邑王师昌邑以淫乱废群臣皆诛使者问师何以亡谏书式对曰臣以诗三百五篇授王至忠臣孝子之篇未尝不为王反复诵之也危亡失道之君未尝不流涕为王陈之也臣以三百五篇谏是以亡谏书使者以闻得减死论归家不教授诸博士荐式除为博士谢病免归终于家　　王迁
按汉书恩泽侯表迁以光禄大夫与大将军光定策功本始元年封平丘侯地节二年坐为尚书听请受赃六百万自杀　　王乃始
按汉书外戚传宣帝地节三年求得外祖母王媪媪言家本涿郡蠡吾平乡年十四嫁王更得更得死嫁王乃始产女翁须辞皆验乃始以本始四年病死追赐谥曰思成侯　　王武
按汉书恩泽侯表武地节四年二月以帝舅封乐昌侯十四年薨谥共　　王无故
按汉书恩泽侯表无故地节四年二月以帝舅封平昌侯九年薨谥曰节　　王生
按汉书龚遂传遂为渤海太守吏民富实狱讼止息上遣使者征遂议曹王生愿从功曹以为王生耆酒无度不可遂不忍逆从至京师王生日饮酒遂引入宫王生醉从后呼曰天子即问君何以治渤海宜曰皆圣主之德非小臣力也遂对如言天子笑曰君安得长者之言而称之遂曰臣非知此乃议曹教臣也上拜遂水衡都尉王生为水衡丞以褒显遂云　　王褒按汉书王褒传褒字子渊蜀人也宣帝时天下殷富数有嘉应上欲兴协律之事益州刺史王襄闻褒有俊材请见使作中和乐职宣布诗选好事者习歌之泛乡侯何武选在歌中久之武等学长安歌太学下上闻召见赐帛益州剌史因奏褒有轶材诏褒为圣主得贤臣颂上令褒与张子侨等并待诏所幸宫馆辄为歌颂第高下赐帛擢谏大夫太子不安诏使褒等之太子宫诵读奇文及所造作太子喜褒所为甘泉及洞箫颂令后宫贵人左右皆诵读之后益州有金马碧&#之宝使褒往祀道病死　　王襄
按汉书王褒传宣帝欲兴协律之事益州刺史王襄欲宣风化于众庶闻王褒有俊材请相见使作中和乐职宣布诗选好事者令依鹿鸣之声习而歌之　　王山寿按汉书功臣侯表山寿以丞相少史诱反者车骑将军安入丞相府封商利侯十四年元康元年坐为代郡太守故劾十人罪不直死　　王昌
按汉书诸侯王表元康四年竞元孙长安公士昌诏复家　　王安乐
按汉书诸侯王表元康四年翥曾孙长安大夫安乐诏复家　　王襄
按汉书诸侯王表元康四年陵元孙长安公乘襄诏复家　　王充国
按汉书诸侯王表元康四年吸元孙长安大夫充国诏复家　　王接
按汉书恩泽侯表五凤元年平昌考侯接嗣十六年薨　　王定
按汉书功臣侯表定以匈奴乌桓屠蓦单于子左大将军率众降五凤二年封信成侯十二年薨　　王谭
按汉书恩泽侯表欣子谭与大将军光定策益封元凤六年嗣宜春侯四十五年薨谥康　　王亥
按汉书儒林传亥受谷梁春秋甘露元年与诸儒议公谷异同于殿中时为中郎　　王成
按汉书王成传成不知何郡人也为胶东相治甚有声以流民自占八万余口宣帝下诏褒之赐爵关内侯秩中二千石未及征用会病卒后郡国上计或言成伪自增加以蒙赏云　　王吉
按汉书王吉传吉字子阳琅邪皋虞人也少好学以郡吏举孝廉为郎补若卢右丞迁云阳令举贤良为昌邑中尉王好游猎驱驰吉疏谏王敬礼吉赐牛肉酒脯王废群臣坐在国不举奏王罪皆下狱诛唯吉与郎中令龚遂以数谏减死髡为城旦起家复为益州刺史病去官复征为博士谏大夫上疏言得失上以其言迂阔不甚宠异遂谢病归元帝即位遣使征吉吉年老道病卒遣使者吊祠云子骏　　王禁
按汉书元后传禁字稚君少学法律长安为廷尉史有大志不修廉隅好酒色多取傍妻凡有四女八男长女君侠次即元后政君次君力次君弟长男凤次曼元卿谭子元崇少子商子夏立子叔根稚卿逢时季卿唯凤崇与元后政君同母母适妻魏郡李氏女也后以&#去更嫁为河内苟宾妻政君年十八入掖庭会皇太子所爱幸司马良娣死宣帝令皇后择后宫可以虞侍太子者政君与在其中得幸有身生成帝太子即位是为孝元帝以王妃为婕妤封父禁为阳平侯后三日倢立为皇后禁位特进永光三年薨谥曰顷　　王弘
按汉书元后传禁弟弘至长乐卫尉
　　王舜
按汉书恩泽侯表初元元年舜以皇太后兄侍中中郎将封安平侯十三年薨谥夷　　王敞
按汉书恩泽侯表初元二年&#成侯敞嗣二十八年薨　　王广汉
按汉书功成侯表初元五年信成侯广汉嗣永光三年薨亡后　　王临
按汉书恩泽侯表永光三年平昌厘侯临嗣二十一年薨　　王章
按汉书恩泽侯表建昭四年安平刚侯章嗣十四年薨　　王扶
按汉书儒林传张游卿以诗授琅邪王扶为泗水中尉　　王中
按汉书儒林传严彭祖授公羊春秋琅邪王中为元帝少府家世传业　　王商
按汉书王商传商字子威涿郡蠡吾人也徙杜陵商父武封乐昌侯商少为太子中庶子以肃敬敦厚称父薨嗣侯推财异母弟居丧哀戚大臣荐商擢诸曹侍中中郎将元帝时至右将军光禄大夫成帝即位甚敬重商徙左将军帝舅大将军王凤专权商不能平商代匡衡为丞相天子甚尊任之为人多质有威重长八尺容貌过人单于来朝仰视商貌大畏之迁延却退天子闻而叹曰此真汉相矣王凤阴求商短使人上书言商闺门事天子以为暗昧不足以伤大臣凤固争下司隶会日蚀大中大夫张匡上书言商不忠罔上诏收丞相印绶免三日欧血薨谥曰戾商子弟亲属侍中者皆出补吏　　王骏
按汉书外戚传成帝即位爵太皇太后弟骏为关内侯　　王崇
按汉书恩泽侯表崇建始元年二月壬子以皇太后母弟散骑光禄大夫关内侯封安成侯二年薨谥共　　王咸按汉书恩泽侯表建始三年宜春孝侯咸嗣十八年薨　　王奉世
按汉书恩泽侯表建始三年安成靖侯奉世嗣三十九年薨　　王昌
按万姓统谱成帝建始三年南阳太守王昌为右扶风　　王凤
按汉书元后传禁长男凤孝卿嗣侯为卫尉侍中成帝以为大司马大将军领尚书事益封五千户又封太后弟崇谭等其夏黄雾四塞终日谏大夫博士皆以为太后诸弟为侯非高祖之约凤惧上书辞不许大将军凤用事上谦让无所颛定陶共王来朝凤因日食遣王之国京兆尹王章劾奏凤上纳之凤疏乞骸骨太后闻之为垂涕不御食上弗忍乃报凤起视事使尚书劾奏章致其大逆罪死狱中自是公卿侧目凤辅政十一岁阳朔三年薨谥曰敬成侯子襄嗣　　王音按汉书元后传大将军凤用事京兆尹王章奏封事召见上辄辟左右时太后从弟长乐卫尉弘子侍中音独侧听具知章言以语凤凤遂下章吏廷尉致其大逆凤病天子临问凤言音谨敕荐音自代凤薨竟代凤为大司马车骑将军封安阳侯数谏正有忠节辅政八年薨谥曰敬侯　　王谭
按汉书元后传成帝封太后庶弟谭关内侯河平二年封平阿侯凤病言谭等奢僭不如御史大夫音音竟代凤而谭位特进领城门兵谷永说谭令让不受城门职久之薨谥曰安侯　　王商
按汉书元后传河平二年上封舅商成都侯初成都侯商尝病欲避暑从上借明光宫后又穿长安城引内沣水注第中上怒使尚书奏文帝时诛薄昭故事商立根皆负斧质谢然后已久之上悔谭不辅政而薨也乃复进成都侯商以特进领城门兵代音为大司马卫将军辅政四岁病乞骸骨天子闵之更以为大将军益封二千户薨谥曰景成侯　　王立
按汉书元后传河平二年上封舅立红阳侯商代音为大司马立位特进领城门兵商薨立次当辅政有罪就国哀帝初还京师平帝委政于莽莽颛威福红阳侯立莽诸父平阿侯仁素刚直莽内惮之令大臣以罪过奏立仁就国遂遣使者迫守立仁令自杀赐立谥曰荒　　王根
按汉书元后传河平二年上封舅根曲阳侯商薨根为大司马骠骑将军言上征定陶王为太子辅政五年乞骸骨益封五千户赐安车驷马黄金五百斤罢就第哀帝即位司隶校尉解光奏根遣就国元寿元年薨谥炀　　王逢时
按汉书元后传河平二年上封舅逢时高平侯与谭商立根五人同日封故世谓之五侯五侯争为奢侈然皆通敏人事好士养贤倾财施予以相高尚逢时无材能名称薨谥曰戴侯　　王曼
