<!-- { "loadSidebar": true } -->
按江西通志同字世京永丰人翰林锺复子景泰二年进士三年冬为监察御史五年天变诏求直言同奏宜朝南宫复储位疏上诏下锦衣狱搒掠考讯炮烙极刑同略不以死生介意六年八月复有旨命锦衣卫即狱中杖一百创剧竟卒于狱英宗复辟赠大理寺丞官其二子宪宗末年诏谥恭愍先安福刘球上封事约同父复偕疏成为妻所知泣劝而止未数日复疽背死妻悔恸曰早知若是盍与刘侍讲同死同闻之誓必伸父志入忠节祠　　锺顺
按广东通志顺字必华顺德人乡贡进士景泰中知沔阳州受理听断咸得其情后终广西太平知府　　锺雅按万姓统谱雅字大章归善人成化进士性聪敏善属文尤长于诗与翰林编修涂瑞同乡荐每即席赋诗刻炬限韵云　　锺祥
按贵州通志祥都匀人成化癸卯举人姚州守孝友谦恭里称厚德　　锺渤
按万姓统谱渤字元傅东莞人弘治庚戌进士历副使　　锺鲸
按万姓统谱鲸字跃海庐陵人少游学白鹿洞知名当世弘治中知新兴县身无盛衣厨无鱼肉侍无媵妾抑豪强恤黎庶有古君子风而刚介寡合六年去民共惜之　　锺晓
按广东通志晓字景旸顺德人少沉毅寡言举弘治壬子乡荐授福州训导迁国子学正擢南御史奏革锦衣金吾龙骧腾骧四卫冗员及工部冗匠岁省漕米数十万劾江西参政王奎参议王泰白金佥事李淳党宸濠将酿大祸及宸濠平上思晓言赐金旌之未几中忌者谪判沔阳迁知归州湖广忠路四川石柱两土官争地相攻晓奉檄讯之片言而服迁端州同知思恩知府致仕年八十五卒　　锺文俊
按长汀县志文俊弘治癸丑进士授户部主事转吏部文选员外升广东参议湖广参政历有贤声　　锺文杰按长汀县志文杰弘治壬戌进士授户部主事转工部员外郎擢知广州中使潘忠横恣文杰谈笑却之忠为愧屈居官以廉自守以瘁殁　　锺湘
按兴国州志湘号呆夫修善里人弘治壬戌进士历户部郎知漳州会邻广山寇猖乱湘率死士捣其巢缚首恶以献以功擢广东参政未行而卒　　锺蕃
按嘉兴府志蕃弘治间由户部郎出守郧阳处心缜密不严而威民有讼辄委曲宽喻务服其心有古遗爱风　　锺善经
按广东通志善经字理夫顺德人正德辛未进士授兴化推官善折狱时有使臣入境善经知其伪叱左右执之当道交荐其能召拜御史寻以亲老归养居会城数十年未尝请谒为时所重　　锺芳
按广东通志芳字仲实崖州人改籍琼山少育于外亲冒姓黄后始复之正德戊辰以进士改翰林庶吉士授编修寻谪宁国推官迁漳州同知精于吏治有政绩入为南京户部员外转吏部郎中迁浙江提学副使广西参政谕降洛容诸盗讨田州叛酋岑猛平大藤峡蛮寇屡有军功进江西布政使区画藩禄军需悉得大体擢南京太常寺卿疏言祭告礼称旨进南京兵部侍郎改户部总督太仓经略边储漕政大举甲午南都太庙灾请修省以回天变语多剀切遂致仕卒赠右都御史赐祭葬　　锺云瑞
按广东通志云瑞字天庆东莞人正德丁丑第进士授南京大理评事折狱平恕调北寺副历寺正争世庙大礼忤旨予廷杖出为江西按察佥事秉正执法伸理&#抑不避豪右寻转参议改调归居三年部檄催赴选补云南丁内艰服阕补湖广提督泰和山时中贵部隶恣横云瑞绳以法未几迁副使遂谢病归时循寇连岁流云瑞纠众防御寇知有备引去乡人德之　　锺镇
按江西通志镇新建人唐忠靖南平王传之苗裔也邑庠生时宸濠授迪功郎镇宵遁濠使追及镇大骂矢不从贼触石而死　　锺卿
按广东通志卿字懋敬东莞人幼倜傥有志略举嘉靖戊子乡试连登进士授知许州擢南兵部员外转郎中丁外艰起补户部坐谪郴州同知察狱赈饥多所全活移判莱州郴人立石颂德入为南都水郎中擢知九江府升广西副使逾年晋参政转按察使时宗藩经椐等触法力请正罪诸宗肃然晋广西右布政己未晋福建左布政使疏乞骸骨归隆庆改元以耆旧起疏谢病诏以光禄寺卿致仕　　锺鉴
按山西通志鉴泽州人嘉靖己丑进士知巢县调献县补洛阳历河南知府陕西副使升参政引疾乞休所著有礼经主意　　锺继元
按浙江通志继元字仁卿桐乡人嘉靖进士初令福安法行恩洽擢比部谳狱平允佥岭南宪清屯伍整醝政以最移楚遘疾卒　　锺遐龄
按江宁县志遐龄字子宜隆庆进士知井陉县厘剔精敏尤以文章擅名分校顺天日有一卷已黜遐龄力荐之曰此天下士也拆视乃高邑赵南星后果为忠直名臣　　锺化民
按明外史锺化民传化民字维新仁和人举万历八年进士授惠安知县多异政移知乐平治复最征授御史与何卓王慎德交章请建储不报出视陕西茶马巡按山东坐取官银调行人司正累迁仪制郎中渖王珵尧请封其庶子为郡王化民持不可帝传谕曰第予虚名令藉是婚娶耳化民奏曰渖王子与元子孰亲王子不即封虑妨婚娶元子不即立不虑妨豫教乎帝怒以化民辞直无以难帝命并封三王化民与顾允成等面诘王锡爵于朝房寻进光禄丞二十二年河南大饥人相食命化民兼河南道御史往赈荒政具举民大悦既竣绘图以进帝嘉之擢太常少卿二十四年以右佥都御史巡抚河南讨平南阳矿盗夹河贼啸聚数千人复督兵破之化民居官勤厉所至有声遍历八府延父老问疾苦劳瘁卒官诏赠右副都御史赐谥曰忠惠　　锺羽正
按明外史锺羽正传羽正字叔濂益都人万历八年进士除滑县知县甫弱冠多惠政征授礼科给事中迁工科左给事中出视宣府边务还为吏科都给事中吏部推孟一脉应天府丞蔡时鼎江西提学帝恶一脉时鼎尝建言皆用副者羽正率同列上言忤旨夺俸二十年正月请皇长子出阁豫教帝怒斥为民光宗立起太仆少卿未至进本寺卿天启二年为佥都御史甫入署即言方从哲进药议谥封后移宫无谋鲜断似佞似欺沈结内援招权贿宜遄决其去群小多不悦会朱童蒙以讲学击邹元标羽正因自劾乞休顷之为左副都御史俄改户部右侍郎督仓&#明年春拜工部尚书故事奄人冬衣隔岁一给是夏六月群奄请预给&#拥入署碎公座殴掾吏肆骂而去羽正疏闻因自引归明年逆党霍维华追理三案言羽正委身门户遂削夺崇祯初复官久之卒赠太子太保　　锺大章
按贵州通志大章万历乙酉举人任邓州守历任二十余年垂橐归来仅图书数卷有琴鹤遗风　　锺鸣陛
按丹阳县志鸣陛字仲散万历壬辰进士授永城知县升户部主事以争国本事谪天启中赠光禄寺丞鸣陛少负才名文章镕铸经史而出每一艺成不胫而走惜多散佚惟制义传世　　锺惺
按明外史袁宏道传锺惺字伯敬景陵人万历三十八年进士授行人稍迁工部主事寻改南京礼部进郎中擢福建提学佥事以父忧归卒于家惺貌寝羸不胜衣为人严冷不喜接俗客由此得谢人事官南都僦秦淮水阁读史恒至丙夜有所见即笔之名曰史怀爱名山水所至必游不极幽邃不止晚逃于禅以卒自宏道矫王李诗之弊倡以清真惺复矫其弊变而为幽深孤峭与同里谭元春评选唐诗归又评选隋以前诗为古诗归锺谭之名满天下谓之景陵体然两人学不甚富其识解多僻大为通人所讥　　锺按江西通志&#字叔宪分宜人天启壬戌进士授中书考选户科历礼科都给事中缜密不妄言庚午主试湖广一时称得人累官左都御史归　　锺鼎臣
按广东通志鼎臣字彝公新会人年十三举茂才大宗伯王弘诲甚器重之领乡荐成进士授宁国推官寻改河南分考山东丙子乡试所得士皆名宿升真定知府改知嘉兴时大兵略地浙中鼎臣誓师死守授甲登陴以御史陆清源等为声援清源师溃孤城不支鼎臣朝服北面再拜遂自经死　　锺希颜
按清河县志希颜字心卓进士性刚方由户部郎中升山西冀北道直道忤时归里后布衣徒行崇祯十一年遇寇城陷不屈死之　　锺运捷
按武平县志运捷团练把总时遇流寇犯境捐赀招募义勇遂偕胞弟元捷云捷统乡众追击至永平寨冲锋陷阵兄弟血战而亡　　锺文表
按武平县志文表字日章由选贡知梁山县民不敢欺继任石城崖獞猖獗宪司征剿调度得宜民忘其劳以抗直寡谐于世告养归　　锺万镒
按常德府志万镒字子韫桃源人乡贡士知安阳县新政赫异丁艰服阕补安阳政成擢南户部立征收善法　　锺贤
按滕县志贤千户锺理子以茂才补邑诸生性至孝父锺理卒贤哀痛水浆不入口形毁骨立及葬庐于墓侧一日大雪贤晨起扫除人遂呼为扫雪秀才　　锺一贯按景陵县志一贯号鲁庵为人敦敏端严幽独无欺以明经授武进训导告归享年七十三　　锺四达
按莱阳县志四达号太音嗜学好古教授生徒多所成立以戊午举人筮仕定兴死于城守

　龚姓部汇考
郑樵通志
　　以国为氏
夏商
以前国

龚氏左传晋大夫龚坚汉渤海太守龚遂汉巴郡蛮酋有龚氏　臣谨按项羽传义帝柱国共敖颜师古云共读曰　龚龚即共也籀文&#龙又按后汉巴郡蛮酋罗朴　督鄂度夕龚凡七姓是巴蛮亦有龚氏　　同名异实
龚氏有三恭国籀书作龚又晋大夫龚坚之后也又汉巴郡蛮酋有龚氏廖用贤尚友录
　　龚姓
龚武陵羽音


　龚姓部列传
　　周
　　龚坚
按郑樵通志晋大夫龚坚
　　汉
　　龚遂
按汉书龚遂传遂字少卿山阳南平阳人以明经为官至昌邑郎中令事王贺贺动作不正遂为人忠厚刚毅有大节谏争于王引经义陈祸福至涕泣亡已后废昌邑群臣坐皆诛遂以数谏得减死为城旦宣帝即位渤海盗贼起上选能治者丞相御史举遂为渤海太守时年七十余单车至府选良吏躬俭约劝农桑民带持刀剑者使卖剑买牛卖刀买犊吏民富实狱讼止息上征遂议曹王生从至京遂引入宫王生曰天子即问君何以治渤海宜曰皆圣主之德非小臣力也遂对如言天子笑曰君安得长者之言而称之遂曰臣议曹王生教戒臣也上拜遂水衡都尉王生为水衡丞以褒显遂以寿卒　　龚德
按汉书王褒传宣帝时天下殷富数有嘉应欲兴协律之事丞相魏相奏知音善雅琴梁国龚德召见待诏　　龚奢
按汉书赵广汉传广汉守京兆尹长安少年数人会穷里空舍谋共劫人坐语未讫广汉使吏捕治具服富人苏回为郎二人劫之有顷广汉将吏到家自立庭下使长安丞龚奢叩堂户晓贼曰京兆尹赵君谢两卿无得杀质此宿卫臣也释质束手得善相遇幸逢赦令或时解脱二人惊愕又素闻广汉名即开户出下堂叩头　　龚胜
按汉书两龚传胜字君宾好学明经为郡吏三举孝廉再为尉一为丞辄至官乃去州举茂材为重泉令病去官大司空何武荐胜为谏大夫数上书言百姓贫盗贼多制度泰奢刑罚泰深赋敛泰重二岁余迁丞相司直徙光禄大夫守右扶风数月上知胜非拨烦吏复还胜光禄大夫诸吏给事中言董贤乱制度逆上指出为渤海太守谢病免归复征为光禄大夫王莽秉政乞归乡里郡二千石长吏皆至其家如师弟子之礼莽篡国拜胜讲学祭酒不应复遣使奉太子师友祭酒印绶使者与郡太守县长吏三老官属行义诸生千人以上致诏胜不食十四日死死时七十九矣　　龚舍
按汉书两龚传舍字君倩好学明经楚王聘为常侍固辞胜为谏大夫荐之诏征至为谏大夫病免复征为博士又病去顷之哀帝遣使即楚拜太山太守便道之官数月乞骸骨上征之舍至京兆东湖界固称病笃拜光禄大夫数赐告终不肯起既归里年六十八卒　　龚博
