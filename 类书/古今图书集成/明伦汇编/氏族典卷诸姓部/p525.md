<!-- { "loadSidebar": true } -->
按宋史张傅传傅字岩卿唐初功臣公谨之裔祖播为亳州团练副使子孙因为谯人傅进士及第稍迁秘书省著作佐郎宰相向敏中荐之知楚州提点江西刑狱徙江东就除转运使累迁工部郎中再迁兵部徙江淮发运使未至召还为侍御史进三司度支副使以疾请外知应天府以工部侍郎致仕卒傅强力治事七为监司所至审核簿书勾擿奸隐州县惮之　　张吉
按宋史高敏传张吉者庆州卒也为淮安镇守烽夏人寇东谷掠得之胁以兵使呼城中曰淮安诸寨已破宜速降吉反其辞贼怒害之诏赠内殿崇班又录其子　　张旨
按宋史张旨传旨字仲微怀州河内人父延嘉颇读书不愿仕州上其行赐号嵩山处士旨进保定军司法参军上书转运使锺离瑾愿补一县尉捕剧贼以自效瑾为奏徙安平尉前后捕盗三百余人擢秘书省校书郎迁著作佐郎明道中命知安丰县再迁太常博士通判忻州元昊反特迁尚书屯田员外郎通判府州率兵击贼以功迁都官员外郎徙知莱州改知邢州擢提点河东路刑狱范仲淹欧阳修言其鸷武有谋略除合门使累迁光禄卿知潞晋二州以老疾权判西京御史台寻卒　　张唐卿
按万姓统谱唐卿字希元青州人有履行景佑元年登进士甲科通判陕州民母再适人而死及葬其子盗以归与父同葬有司请论如法唐卿权郡事曰是知有母不知有法尔释之而闻于上闻者莫不嘉之　　张愈按宋史张愈传愈字少愚益州郫人其先自河南徙愈隽伟有大志屡举不第宝元初上书言边事用使者荐除试秘书省校书郎丁内艰盐酪不入口杜门着书未就卒　　张日用
按尚友录日用静海人知新昌县见郡曹掾之子郑澥奇之妻以女后果魁天下文彦博宣抚河北日用谓彦博此行须得便宜行事请于上许之后彦博遂擒王则实日用参勷之力也子次山少俊逸有才名年十六即入仕调泰兴簿因开河部夫整肃工力多先办包拯荐诸朝清名直节见知于司马光遂知泰州有鹳诉于庭次山呼兵官使随去乃其雏为人所烹次山为断治鹳始退飞　　张先
按尚友录先字子野乌程人康定初进士诗格清丽尢长于乐府有云破月来花弄影浮萍断处见山影隔墙送过秋千影之句时号为张三影一云无数杨花过无影疑是子野之句官至都官郎中　　张泌
按万姓统谱泌字顺之浦城人登进士历知宝应县庆历中以章得象荐召试馆阁累迁秘书丞献经国远猷十篇仁宗嘉纳除右正言知谏院奏乞减后宫浮费抑权幸请托之弊改殿中侍御史坐论张尧佐出知维州召为侍御史迁礼部侍郎给事中进刑部尚书卒泌在台会赵元昊围延安泌五上章极论守将郭劝钤辖李谓当斩二人坐贬出及卒仁宗悼之曰朕方大用不意遽亡赠开府仪同三司　　张尧佐
按宋史张尧佐传尧佐字希元河南永安人温成皇后世父也举进士历宪州筠州推官累迁给事中端明殿学士督三司使仁宗祀明堂改户部侍郎寻拜淮康军节度使群牧制置使宣徽南院使景灵宫使赐二子进士出身尧佐辞宣徽景灵使从之未几复以宣徽使判河阳召还徙镇天平军卒尧佐起寒士持身谨畏颇通吏治晓法律以戚里进遽至崇显恋嫪恩宠为世所鄙子山甫引进副使枢密副都承旨从弟尧封孝谨好学举进士为石州推官卒次女即温成皇后也谥曰景思　　张玉
按宋史狄青传张玉字宝臣保定人以六班散直隶狄青麾下筑青涧招安寨遇夏兵三万有驰铁骑挑战者玉单持铁简斗取其首军中因号曰张铁简从征侬智高玉突骑横贯贼垒贼大溃帝召见使作锐陈于殿廷下观破贼之势擢为广西钤辖累迁昭州防御使熙宁中迁宣州观察使为副都总管河北置三十七将以玉为第一入为马步军都虞候卒　　张忠按宋史张忠传忠开封人隶龙猛军以材武备三班借职陕西总管司指使累迁如京使资州刺史历真定府定州高阳关京东西路兵马钤辖侬智高反移领英州团练使智高围广州时洪州驻泊都监蔡保恭及知英州苏缄以兵八千人据边渡村扼贼归路忠夺而将之会先锋遇贼奔忠手拉贼帅二人马陷泞不能奋遂中标枪死录其父余庆为左监门卫大将军弟愿迁右班殿直合门祗候官其子永寿永吉永德　　张&#之
按宋史张&#之传&#之字景山进士及第补乐清尉润州观察推官迁集贤校理通判常州知温州蔡齐荐擢提点淮南路刑狱徙广南东路转运使京西转运使徙河北还为盐铁副使擢天章阁待制河北都转运按察使坐事夺职监鄂州税知汉阳军稍迁刑部郎中复待制知湖州徙扬州以光禄卿致仕卒　　张友直按宋史张士逊传士逊子友直字益之初补将作监主簿再迁秘阁校理同知礼院赐进士出身知襄州坐军贼张海剽掠不能制罢归后除史馆修撰改集贤殿修撰以天章阁待制知陕州同勾当三班院累迁工部郎中知越州卒官　　张友正
按宋史张士逊传士逊子友正字义祖杜门不治家事居小阁学书积三十年不辍遂以书名神宗评其草书为本朝第一　　张述
按宋史张述传述字绍明遂州小溪人举进士调咸阳县主簿改大理寺丞迁太常博士皇佑中仁宗未有嗣述前后七上疏最后语尢激仁宗终不以为罪述慷慨喜论事历通判延州知泗州皆有政迹后以尚书职方员外郎为江浙荆湖福建广南路提点坑冶铁钱事行至万州道病卒　　张升
按宋史张升传升字杲卿韩城人举进士为楚丘主簿累官度支员外郎泾原秦凤安抚都监以母老求归得知绛州历户部判官至知杂御史以天章阁待制知庆州改知秦州徙青州至和二年召拜御史中丞嘉佑三年擢枢密副使迁参知政事枢密使英宗立请老帝曰太尉勤劳王家讵可遽去但命五日一至院进见无舞蹈升为人忠谨清直不可干以私若使且居其位于事亦未有旷废也升请不已始赐告令养疾遂以彰信军节度使同中书门下平章事判许州改镇河阳三城拜太子太师致仕熙宁十年薨谥曰康节　　张方平
按宋史张方平传方平字安道南京人少颖悟绝伦举茂才异等为校书郎又中贤良方正选迁著作佐郎通判睦州当召试馆职仁宗曰是非两策制科者乎何试也命直集贤院俄知谏院拜御史中丞改三司使会判官杨仪得罪坐与交出知滁州滑州徙益州迁尚书左丞知南京英宗立迁礼部尚书请知郓州还为学士承旨神宗即位召见拜参知政事曾公亮议用王安石方平以为不可遭父忧服阕以观文殿学士判尚书省力请知陈州安石行新法方平极论其害请老以太子少师致仕哲宗立加太子太保元佑六年薨谥文定方平慷慨有气节既告老论事一切至于用兵起狱尢反复言之平居未尝以言徇物以色假人王安石用事嶷然不少屈以是望高一时　　张纶
按宋史张纶传纶字公信颍州汝阴人少倜傥任气举进士不中补三班奉职从雷有终讨王均于蜀以功擢合门祗候迁东头供奉官奉使灵夏还徙知渭州改内殿崇班奉使契丹安抚使曹玮表留之不可蛮复入寇为缘边五溪十洞巡检安抚使久之除江淮制置发运副使累迁文思使历知秦瀛二州拜干州刺史徙知颍州卒纶有材略所至兴利除害为人恕喜施予在江淮推奉钱市絮襦千数衣不能自存者　　张逸
按宋史张逸传逸字大隐郑州荥阳人进士及第为试秘书省校书郎知襄州邓城县有能名知长水县徙青神县再迁太常博士擢监察御史累迁尚书兵部郎中知开封府以枢密直学士知益州卒于官　　张焘按宋史张焘传焘字景元枢密直学士奎之子也举进士通判军州提点河北刑狱摄领澶州七日而商湖决焘坐免数年复提点河东陜西京西刑狱为盐铁判官淮南转运使江淮发运副使入为户部副使知瀛州母丧服阕知邓许二州由给事中易通议大夫卒焘才智敏给常从范仲淹使河东至汾州民遮道数百趋诉仲淹以付焘方与客奕局未终处决已竟英宗时三司前奏事帝诘铸钱本末皆不能对焘悉论无隐帝是之顾左右识其姓名　　张田
按宋史张田传田字公载澶渊人登进士第知应天府司录欧阳修荐其才通判广信军调监郢州税久之通判冀州知蕲州改知湖州徙庐州治有善迹移桂州熙宁初加直龙图阁知广州暴卒田为人伉直自喜好嫚骂气陵其下然临政以清苏轼尝读其书以侔古廉吏　　张亚卿
按万姓统谱亚卿洛阳人种学绩文濒老不衰皇佑初擢第廷对见黜后不预计偕郡守鲍安丘奇其才以遗佚荐寻登郑獬榜进士官至朝议郎廉州通判　　张景宪按宋史张景宪传景宪字正国河南人以父师德任淮南转运副使徙京东转运使熙宁初为户部副使加集贤殿修撰为河东都转运使改知瀛州徙同州以大中大夫卒景宪在仁宗朝为部使者时吏治尚宽居官不畏强御自负所守于人少许可母卒一夕须发尽白世以此称之　　张若水
按宋史张惟吉传惟吉养子若水字益之以惟吉奏补小黄门给事章惠太后殿转入内高品王师平贝州征侬贼皆以干敏选为走马承受贼平以劳进官三迁环庆路钤辖历内侍押班副都知熙宁初再迁嘉州防御使以病解职领辉州观察使提举四园苑诸司库务卒　　张弦
按万姓统谱弦江津人举进士召对直言累仕湖广总领精神满腹长于策算至和初知雷州暇日延长老授诸生条教初雷俗鄙隐常以宗子为长易数世诸父反拜弦谕以长幼亲疏悉更旧习又增治城垒辟田潴水为久远计雷人爱敬之　　张绶
按万姓统谱绶德兴人嘉佑中权将作监丞按实宋用臣事以闻上直之后除太府少卿谏蔡京议置大钱以二当十为不便自是历外任十八年　　张景
按尚友录景公安人仁宗召见问曰卿在江陵地有何景对曰两岸绿杨遮虎渡一湾芳草护龙洲曰所食何物对曰新粟米炊鱼子饭嫩冬瓜煮&#裙羹　　张昌宗按尚友录昌宗汉阳人处家以义历八世不分冯京有诗一水潆洄绕沌村子房苗裔此间存同居八世三千口可惜君恩未表门　　张俞
按尚友录俞字少愚一字叔才明县人为道士自称白云片鹤仁宗朝西戎犯边上书陈攻取十策授校书郎归隐青城山之白云溪潞公与吕夷简尝荐之皆不起凡六辞召命有诗云欲作外臣谁是友白云孤鹤在岩扉忽一夜梦太真赐以百合香绍圣初游汴见赵鼎大呼曰中兴名相人惊异之他日又遇鼎曰吉阳相逢后鼎绍兴五年为相晚贬吉阳忽与俞相遇俞曰忆畴昔之言乎公将归矣未几鼎果卒　　张九哥按尚友录九哥庆历中居京师虽冻雪亦单衣燕王奇之尝召与饮后见王曰将远游故来别有小技欲悦王观乃取重罗剪为蛱蝶飞去遮蔽天日少顷呼之皆来复成罗王曰吾寿几何曰与开宝寺浮屠齐后浮屠灾王亦薨九哥遂往历名山不知所终　　张模按尚友录模字君范德兴人后闻道改名道心号紫琼初太虚偶寓安仁熙春宫紫琼求授金丹太虚弗与继而适市因见其施丐钱三十文乃曰可授已遂以金丹之道付之后以至道授于赵缘智乃隐于名山　　张庠
按尚友录庠永新人博通经书尝着斥蠹正言二书以折佛老作元经图以推五行六度之秘郑獬吴处厚钱明逸辈皆师之号白云先生　　张次元
按万姓统谱次元以父任累转太子中舍提举淮南路市易事以称职闻知信阳军兴学校延置望士学者感孚术业相劝代还除江淮荆浙福建广南提点坑冶铸钱司事躬自巡历务革积弊卒于道山阳徐仲车闻之叹曰张公赋性高明义而能果公不可挠清不可汗考其所尚盖有志于古之所谓刚者邹浩为序次其行事　　张伯玉
