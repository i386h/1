<!-- { "loadSidebar": true } -->
唐书温大雅传颜氏温氏在隋最盛思鲁与大雅俱事东宫愍楚彦博同直内史省游秦大有典校秘阁颜以学业优而温以职位显于唐云彦博裔孙廷筠少敏悟工为辞章与李商隐皆有名号温李宋史温仲舒传仲舒自为正言至贰枢密皆与寇准同进时人谓之温寇

　姓部列传
　　汉
　　授
按万姓统谱授渔阳人字仲华见海西先贤传
　但姓部纪事
老学庵笔记姓但者音若檀近岁有岭南监司曰但中庸是也一日朝士同观报状见岭南郡守以不法被劾朝旨令但中庸根勘有一人辄叹曰此郡守必是权贵所主问何以知之曰若是孤寒必须痛治此乃令但中庸根勘即是有力可知同坐者无不掩口其人悻然作色曰拙直宜为诸公所笑竟不悟而去
　桓姓部汇考
后汉书
　　桓荣传注
东观记曰荣本齐桓公后也桓公作伯支庶用其谥立族命氏焉唐书
　　宰相世系表
桓氏出自姜姓齐桓公之后以谥为氏又云出自子姓宋桓公之后向魋亦号桓氏后汉有太子少傅桓荣世居谯国龙亢荣八世孙彝晋宣城内史五子云温豁秘冲冲荆州刺史丰城公生嗣谦修修晋护军将军长社侯过江居丹阳生尹尹生崇之崇之七世孙法嗣郑樵通志
　　以谥为氏
桓氏姜姓齐桓公之后以谥为氏又宋桓公之后向魋亦号桓氏后汉有太子少傅桓荣又司徒桓虞又桓庭昌唐上元中准制改姜氏又乌丸氏改桓氏魏姓也廖用贤尚友录
　　桓姓
桓谯国宫音


　丸姓部列传
　　汉
　　丸步
按万姓统谱步汉人


　颜姓部列传一
　　周
　　颜鸣
按左传昭公二十六年夏齐侯将纳公使公子鉏帅师从公师及齐师战于炊鼻林雍羞为颜鸣右下苑何忌取其耳颜鸣去之苑子之御曰视下顾苑子刜林雍断其足鑋而乘于他车以归颜鸣三入齐师呼曰林雍乘　　颜息
按左传定公八年春王正月公侵齐门于阳州颜息射人中眉退曰我无勇我志其目也　　颜浊邹
按史记孔子世家定公十四年孔子适卫主于子路妻兄颜浊邹家　　颜无繇
按史记仲尼弟子列传颜无繇字路路者颜回父父子尝各异时事孔子　　颜回
按史记仲尼弟子列传颜回者鲁人也字子渊少孔子三十岁回年二十九发尽白蚤死孔子哭之恸曰自吾有回门人益亲　　颜辛
按史记仲尼弟子列传颜辛字子柳少孔子四十六岁注
郑元曰鲁人
　　颜高
按史记仲尼弟子列传颜高字子骄
注
正义曰孔子
在卫南子招夫子为次乘过市颜高为御
　　颜祖
按史记仲尼弟子列传颜祖字襄
注
正义曰鲁人
　　颜之仆
按史记仲尼弟子列传颜之仆字叔
注
郑元曰鲁人
　　颜哙
按史记仲尼弟子列传颜哙字子声
注
郑元曰鲁人
　　颜何
按史记仲尼弟子列传颜何字冉
注
郑元曰鲁人索
隐曰家语字称
　　颜刻
按史记孔子世家孔子去卫将适陈过匡颜刻为仆以其策指之曰昔吾入此由彼缺也匡人闻之以为鲁之阳虎阳虎尝暴匡人匡人于是遂止孔子孔子状类阳虎拘焉　　颜庚
按左传哀公二十三年夏六月晋荀瑶伐齐壬辰战于犁丘齐师败绩知伯亲禽颜庚　　颜丁
按礼记檀弓颜丁善居丧始死皇皇焉如有求而弗得及殡望望焉如有从而弗及既葬慨焉如不及其反而息注
颜丁鲁人
　　颜斶
按战国策齐宣王见颜斶曰斶前斶亦曰王前宣王不悦左右曰王人君也斶人臣也王曰斶前斶亦曰王前可乎斶对曰夫斶前为慕势王前为趋士与使斶为慕势不如使王为趋士　　颜率
按战国策颜率见公仲公仲不见颜率谓公仲之谒者曰公仲必以率为阳也故不见率也公仲好内率曰好士公仲啬于财率曰散施公仲无行率曰好义自今以来率且正言之而矣公仲之谒者以告公仲公仲遽起而见之　　颜阖
按尚友录阖鲁人守道不仕鲁君遣使致币阖曰恐听误而遗使者罪不若审之使者还问复来求之则不得矣　　颜叔子
按滋阳县志叔子鲁人颜子远孙独处一室夜值大雨邻舍崩一女子投之叔子不容女子宿于门下叔子燃烛至旦不二志　　颜伦
按扬雄河东赋羲和司日颜伦奉舆
注
伦古善御者
　　汉
　　颜产
按曲阜县志产颜子十代孙项羽闻其名聘之不受终于家　　颜驷
按汉武故事颜驷不知何许人汉文帝时为郎至武帝辇过郎署见驷庞眉皓发上问曰叟何时为郎何其老也答曰臣文帝时为郎文帝好文而臣好武至景帝好美而臣貌丑陛下即位好少而臣已老是以三世不遇故老于郎署上遂感其言擢拜会稽都尉　　颜安乐按汉书颜安乐传安乐字公孙鲁国薛人眭孟姊子也家贫为学精力官至齐郡太守丞后为仇家所杀　　颜乌按异苑东阳颜乌以纯孝着闻后有群乌衔鼓集颜所居之村乌口皆伤一境以为慈乌衔鼓欲令至孝远闻即于鼓处置县名为乌伤王莽改为乌孝　　后汉　　颜准
按曲阜县志准颜子二十代孙始任为从事后高尚不仕　　颜玩
按曲阜县志玩颜子二十一代孙举有道不起　　颜亮按曲阜县志亮颜子二十二代孙郡功曹
　　颜&#
按曲阜县志&#颜子二十三代孙举茂才
　　颜良
按后汉书袁绍传绍遣颜良攻曹操别将刘延于白马曹操救刘延击颜良斩之　　魏
　　颜斐
按万姓统谱斐字文林有才学魏黄初时为京兆太守治身清白风化大行称为良二千石　　颜盛
按曲阜县志盛颜子二十四代孙尚书郎历青徐刺史关内侯　　晋
　　颜钦
按晋书颜含传含祖钦给事中
按曲阜县志钦封
葛绎县子谥曰贞

　　颜默
按晋书颜含传含父默汝阴太守
　　颜畿
按晋书颜含传含兄畿咸宁中得疾就医自疗遂死于医家家人迎丧旐每绕树而不可解引丧者颠仆称畿言曰我寿命未死但服药太多伤我五脏耳今当复活慎无葬也其父祝之曰若尔有命复生岂非骨肉所愿今但欲还家不尔葬也旐乃解及还其妇梦之曰吾当复生可急开棺其夕母及家人又梦之乃发棺果有生验以手刮棺指爪尽伤然气息甚微存亡不分矣饮哺将护累月犹不能语饮食所须托之以梦含绝人事躬亲侍养足不出户者十有三年畿竟不起　　颜含
按晋书颜含传含字弘都琅邪莘人也少有操行以孝闻本州辟不就东海王越以为太傅参军出补闿阳令元帝初镇下邳复命为参军过江以含为上虞令转王国郎中丞相东阁祭酒出为东阳太守东宫初建含以儒素笃行补太子中庶子迁黄门侍郎本州大中正历散骑常侍大司农豫讨苏峻功封西平县侯拜侍中除吴郡太守复为侍中寻除国子祭酒加散骑常侍迁光禄勋以年老逊位成帝美其素行就加右光禄大夫致仕二十余年年九十三卒谥曰靖　　颜髦
按晋书颜含传含子髦历黄门郎侍中光禄勋（按曲阜县　志髦谥曰定）

　　颜谦
按晋书颜含传含子谦安成太守
　　颜约
按晋书颜含传含子约零陵太守有声誉
　　颜琳
按曲阜县志琳颜子二十九代孙袭西平县侯　　颜显按宋书颜延之传延之父显护军司马
　　宋
　　颜靖之
按曲阜县志靖之颜子三十代孙御史中丞
　　颜延之
按宋书颜延之传延之字延年琅邪临沂人少孤贫好读书文章之美冠绝当时后将军吴国内史刘柳以为行参军转主簿豫章公世子中军行参军义熙十二年高祖北伐有宋公之授府遣一使庆殊命参起居延之与同府王参军俱奉使至洛阳宋国建奉常郑鲜之举为博士仍迁世子舍人高祖受命补太子舍人徙尚书仪曹郎太子中舍人少帝即位以为正员郎兼中书寻徙员外常侍出为始安太守领军将军元嘉三年征为中书侍郎寻转太子中庶子顷之领步兵校尉赏遇甚厚延之好酒疏诞不能斟酌当世见刘湛殷景仁专当要任意有不平每犯权要湛言于彭城王义康出为永嘉太守延之甚怨愤乃作五君咏以述竹林七贤湛及义康以其辞旨不逊大怒时延之已拜欲黜为远郡太祖乃以光禄勋车仲远代之延之与仲远世素不协屏居里巷不豫人间刘湛诛起延之为始兴王浚后军谘议参军御史中丞在任纵容无所举奏迁国子祭酒司徒左长史坐启买人田不肯还直尚书左丞荀赤松奏之免所居官复为秘书监光禄勋太常延之性既褊激兼有酒过居身清约不营财利乞解所职不许明年致事元凶弒立以为光禄大夫世祖登阼以为金紫光禄大夫领湘东王师孝建三年卒时年七十三追赠散骑常侍特进谥曰宪子延之与陈郡谢灵运俱以词彩齐名江左称颜谢焉　　颜邵
按宋书颜师伯传师伯父邵刚正有局力为谢晦所知晦为领军以为司马晦镇江陵请为谘议参军领录事军府之务悉委焉邵虑晦将有祸求为竟陵太守未及之郡值晦见讨晦与邵谋起兵距朝廷邵饮药死　　颜腾之
按曲阜县志腾之颜子三十一代孙治书御史巴陵太守　　颜师伯
按宋书颜师伯传师伯字长渊琅邪临沂人东扬州刺史竣族兄也少孤贫涉猎书传颇解声乐刘道产为雍州以为辅国行参军弟师仲妻臧质女也质为徐州辟师伯为主簿衡阳王义季代质为徐州质荐师伯于义季义季即命为征西行参军兴安侯义宾代义季世祖代义宾仍为辅国安北行参军王景文时为咨议参军爱其谐敏进之世祖师伯因求杖节乃以为徐州主簿善于附会大被知遇世祖镇寻阳板为参军事署刑狱及入讨元凶转主簿世祖践祚以为黄门侍郎随王诞骠骑长史南郡太守改为骠骑大将军长史南濮阳太守御史中丞臧质反出为宁远将军东阳太守领兵置佐以备东道事宁复为黄门侍郎领步兵校尉改领前军将军徙御史中丞迁侍中大明元年封平都县子迁右卫将军母忧去职二年起为持节督青冀二州徐州之东安莞兖州之济北三郡诸军事辅国将军青冀二州刺史三年竟陵王诞反师伯遣长史&#元敬率五千人赴难四年征为侍中领右军将军迁吏部尚书右军如故上不欲威柄在人亲览庶务前后领选者唯奉行文书师伯专情独断奏无不可迁侍中领右卫将军七年补尚书右仆射时分置二选陈郡谢庄琅邪王昙生并为吏部尚书师伯子举周旋寒人张奇为公车令上以奇资品不当使兼市买丞以蔡道惠代之令史潘道栖褚道惠颜祎之元从夫任淡之石道儿黄难周公选等抑道惠敕使奇先到公车不施行奇兼市买丞事师伯坐以子领职庄昙生免官寻领太子中庶子世祖临崩师伯受遗诏辅幼主尚书中事专以委之废帝即位复还即真领卫尉师伯居权日久天下辐辏游其门者爵位莫不逾分多纳货贿家产丰积骄奢淫恣为衣冠所嫉又迁尚书右仆射领丹阳尹废帝欲亲朝政发诏转师伯为左仆射加散骑常侍以吏部尚书王景文为右仆射夺其京尹又分台任师伯至是始惧寻与太宰江夏王义恭柳元景同诛时年四十七弟师仲中书郎晋陵太守师叔司徒主簿南康相太宗即位诏谥曰荒子师仲子干继封齐受禅国除　　颜竣
