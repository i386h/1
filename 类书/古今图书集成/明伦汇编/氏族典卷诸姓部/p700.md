<!-- { "loadSidebar": true } -->
按明外史章懋传懋字德懋兰溪人成化二年会试第一成进士改庶吉士明年冬授编修宪宗将以元夕张灯命词臣撰诗词进奉懋疏谏杖之阙下左迁临武知县未行以给事中毛弘论救改南京大理左评事逾三年迁福建佥事考满入都力求致仕既归屏迹不入城府奉亲之暇专以读书讲学为事四方学士大夫高其风称为枫山先生弘治中孝宗登用群贤众议两京国学当用名儒及南监缺祭酒遂以懋补之懋方遭父忧不就而虚位以待懋十六年服阕始&#任六馆士翕然向风武宗立引年乞休不俟命而归正德五年起南京太常卿明年召为礼部右侍郎皆力辞不就世宗嗣位即家进南京礼部尚书致仕而懋已卒谥文懿懋生三子兼令业农少子接后荫为国子生　　章锐
按万姓统谱锐字元进鄞县人成化壬辰进士历参政　　章镒
按浙江通志镒字元益鄞人成化间进士翰林庶吉士改兵科给事时妖僧继晓得幸镒极言其邪教乞正典刑继晓遂失宠升都给事后威宁伯王越镇边杀麾下首级以邀赏镒摘发其奸卒为所构挂冠归　　章朝元按辰州府志朝元辰溪人成化时其母为夫馈饷行至观音山风雨骤至入岩穴避之须臾昏暗咫尺莫辨如有人道之感由是有娠朝元幼聪慧弱冠因耕地获一铁剑上有朝元二字自后天神附体百里外凡有所祷挟剑以飞言人休咎无不立应　　章允贤
按池州府志允贤青阳人以进士授贵溪知县再补成安历礼刑二科给事中尝上疏论武定侯郭勋都御史胡守中悉置重典名震京师所著谏议集行世　　章时鸾按池州府志时鸾青阳举人初任邹县知县擢衢州府同知会举贤能卓异升保定知府河南按察司副使致仕所著有名贤言行录　　章元应
按明外史章纶传纶卒官其次子鸿胪典簿元应后举进士为南京给事中偕同官极论陈钺罪忤旨停俸孝宗嗣位上治本五事官终广东布政使　　章拯
按明外史章懋传懋从子拯字以道幼从懋学登进士为刑部主事忤刘瑾下诏狱谪梧州通判瑾诛擢南京兵部郎中嘉靖中累官工部尚书南北郊议起拯言不可失帝意寻坐郊坛祭器缺供落职归久之复官致仕卒　　章侨
按明外史章侨传侨字处仁兰溪人正德十二年进士授行人嘉靖元年擢礼科给事中历左给事中出知衡州府终福建布政使　　章焕然
按黄陂县志焕然字素夫幼&#异稍长以竹条击空有声不解声从条出从空出穷之至废寝食请业于黄守拙先生得探微窅生平以良知为宗以知行合一为学　　章衮
按江西通志衮字汝明临川人嘉靖癸未进士选授御史督学南畿狷介端严请嘱不行稍迁陕西副使督学政乞休所著有章子琐言学庸口义　　章忱
按万姓统谱忱字景恂会稽人嘉靖戊戌进士历知府　　章焕
按万姓统谱焕字叔晦会稽人嘉靖辛丑进士历佥事　　章士元
按万姓统谱士元字伯允吴县人嘉靖甲辰进士历布政使　　章世仁
按万姓统谱世仁字元卿青阳人嘉靖丁未进士历参议　　章惟一
按永州府志惟一字守中万历甲午举人授广西迁江令治行第一升同知曲靖府署篆厘奸剔&#未&#月而政行吏惮其威民歌其惠称神君焉　　章正岳　章光岳
按江西通志正岳字孟山临川人万历甲辰进士为杞县令治河救荒声望大起以卓异征为吏部郎弟光岳字仲山癸丑进士由中书改吏部出为山东参政历太常通政至刑部左侍郎　　章文炳
按明外史张振德传天启元年奢崇明部将樊龙杀巡抚徐可求重庆知府章文炳抗节死文炳长泰人万历四十一年进士除户部主事历郎中迁知府治行廉洁吏民爱之贼既杀可求及副使骆日升李继周等文炳骂贼遂被杀　　章世纯
按明外史艾南英传章世纯字大力临川人博闻强记举天启元年乡试崇祯中累官柳州知府闻京师变悲愤遘疾卒　　章正宸
按明外史章正宸传正宸字羽侯会稽人有学行举崇祯四年进士由庶吉士改礼科给事中礼部侍郎王应熊者温体仁私人也廷推阁臣望轻不得与帝特命入阁辅政正宸上言应熊见摈廷推何缘特简因力诋其狼藉封靡请寝前命帝大怒下狱拷讯削籍归九年冬有诏起废召为户科给事中十四年屡迁吏科都给事中周延儒再相中外仰望丰采而门多杂宾正宸其门生也独不肯附会会推阁臣失帝意谪戍均州福王立召复故官马士英辈忌正宸居言路遂用为大理丞已见国事日非请假归鲁王监国起吏部左侍郎不受仍署旧官事败弃家为僧不知所之　　章晋锡
按武进县志晋锡字用康崇祯癸酉举人庚辰特授户部主事出守延平有王锐头者自号非非子能驱草豆作人马聚众万余伺隙为乱晋锡设方略擒灭之寻升本省参政年四十六卒　　章可试
按浙江通志可试字星华遂安人戊午登贤书崇祯中授舒城县甲戌张献忠陷霍巢诸邑攻舒城可试塞三门开西门以诱之贼入陷于沟伏兵出长矛刺之杀千人贼奔溃戊寅复来攻与巡抚史可法协谋伏炮创之前后被围者十有四卒赖以全寻丁外艰以养母辞归　　章旷
按明外史何腾蛟传章旷字于野松江华亭人崇祯十年进士授沔阳知州十六年贼将郝摇旗陷其城同知马&#死之旷走免谒总督袁继咸于九江署为监纪巡抚何腾蛟檄旷署荆西道事给事中熊汝霖御史游有伦劾旷沔阳失城罪候讯黄州用腾蛟荐令戴罪立功福王立南京左良玉将犯阙腾蛟至长沙以旷为监军南京破大兵逼湖南诸将皆畏怯旷独悉力御战唐王擢为右佥都御史提督军务旷有智略行军不避锋镝湖南恃以无恐永明王加兵部右侍郎长沙守将王进才与狼兵将覃遇春哄大掠而去旷走宝庆长沙遂失旷移驻永州见诸大将拥兵闻警辄走抑郁而卒　　章诤
按宁海州志诤太湖举人廉明平易修旧起废时流贼猖獗修城浚池严武备以待之寇薄城下焚东门势危甚指挥王瀛欲弃城走诤按剑遏之众心始定奋力击贼城赖以全　　章明宠
按安庆府志明宠太湖诸生城陷不屈死
　　章简
按明外史沈犹龙传犹龙华亭人南京失守列城望风下犹龙乃偕里人章简等募壮士守城城被围简守南门城破被杀简字坤能举于乡官罗源知县　　章尚絅按浙江通志尚絅字暗然会稽人以国学生历官秦藩左长史崇祯癸未闯贼李自成陷城尚絅自缢于秦藩端礼门赠按察司副使　　章赞元
按浙江通志赞元字素完会稽人四川江油县典史县治无城崇祯十六年流寇入境县尹避入山赞元以公服坐县廨贼至胁以降终不屈遂奔浮桥跃水而死　　章士麟
按浙江通志士麟字祉盛少笃孝义慕阳明先生学凡言动取与无不准诸道义庐墓三年时切哀号丧偶誓不复娶后以义夫见旌人称灵泉先生

　郎姓部列传
　　后汉
　　郎宗
按后汉书郎顗传顗父宗字仲绥学京氏易善风角星算六日七分能望气占候吉凶尝卖卜自奉安帝征之对策为诸儒表后拜吴令时卒有暴风宗占知京师当有大火记识时日遣人参候果如其言诸公闻而表上以博士征之宗耻以占验见知闻征书到夜县印绶于县庭而遁去遂终身不仕　　郎顗
按后汉书郎顗传顗字雅光北海安丘人少传父业兼明经典隐居海畔延致学徒常数百人昼研精义夜占象度勤心锐思朝夕无倦州郡辟召举有道方正不就顺帝时灾异屡见阳嘉二年正月公车征顗乃诣阙特诏拜郎中辞病不就即去后复公车征不行同县孙礼者积恶凶暴好为游侠与其同里人常慕顗名德欲与亲善顗不顾以此结怨遂为礼所杀　　郎含按万姓统谱含司空
　　吴
　　郎雅
按姓氏急就篇吴有临安民郎雅
　　晋
　　郎奕
按姓氏急就篇晋有郎奕
　　郎闿
按郑樵通志闿石赵司空
　　郎坦
按姓氏急就篇凉有郎坦
　　北魏
　　郎苗
按姓氏急就篇后魏有郎苗
　　北齐
　　郎基
按北齐书郎基传基字世业中山人身长八尺美须&#泛涉坟典尢长吏事起家奉朝请累迁海西镇将梁吴明彻率众攻围海西基奖励兵民固守百余日军粮且罄戎杖亦尽乃至削木为箭剪纸为羽围解还朝带颍川郡积年留滞数日之中剖判咸尽基性清慎无所营求后卒官　　隋
　　郎茂
按隋书郎茂传茂字蔚之恒山新市人少敏慧及长颇解属文丁父忧居丧过礼仕齐解褐司空府行参军迁保城令有能名百姓为立清德颂及周武平齐上柱国王谊荐之授陈州户曹属高祖为亳州总管命掌书记后还家为州主簿高祖为丞相以书召之授卫州司录有能名寻除卫国令以母忧去职未几起令视事茂性明敏剖决无滞当时以吏干见称仁寿初以本官领大兴令炀帝即位迁雍州司马寻转太常少卿后二岁拜尚书左丞参掌机事茂先朝旧臣明习世事然善自谋身无謇谔之节帝亲征辽东以茂为晋阳宫留守其年恒山赞治王文同与茂有隙奏茂朋党附下罔上诏遣纳言苏威御史大夫裴蕴杂治之茂素与二人不平因深文巧诋成其罪状帝大怒及其弟司隶别驾楚之皆除名为民徙且末郡茂怡然受命附表自陈帝颇悟十年追还京兆岁余而卒有子知年　　郎方贵
按隋书郎方贵传方贵淮南人也少有志尚与从父弟双贵同居开皇中方贵尝因出行遇雨淮水泛长于津所寄渡船人怒之挝方贵臂折至家其弟双贵惊问所由方贵具言之双贵恚恨遂向津驱击船人致死守津者执送之县官案问其状以方贵为首当死双贵从坐当流兄弟二人争为首坐县司不能断送诣州兄弟各引咎州状以闻上闻而异之特原其罪表其门闾后为州主簿　　郎&#
按尚友录&#隐于西昌采樵为业或担入郡市遇人买则曰我西昌逸士酒中人也我今献公所缺公当惠我所无　　唐
　　郎&#
按唐书郎余令传余令祖&#字楚之隋大业中为尚书民曹郎武德时以大理卿封常山郡公持节谕山东为窦建德所获胁以白终不屈贼平以老乞身谥曰平　　郎余庆
按唐书郎余令传余令兄余庆为吏清而刻于法高宗时为万年令道无掇遗累迁御史中丞务谦谨下人久之出为苏州刺史坐累下迁交州都督歡州司马裴敬敷与余庆雅故以事笞余庆婢父婢方嬖谮敬敷死狱中又裒货无艺民诣阙诉之高宗诏放琼州会赦当还朝廷恶其暴徙春州卒　　郎余令
按唐书郎余令传余令定州新乐人博于学擢进士第授霍王元轨府参军从父知年亦为王友元轨每曰郎家二贤皆入府不意培塿而松柏为林也徙幽州录事参军改著作佐郎卒　　郎岌
按唐书王同皎传韦后擅政博陵人郎岌表后及宗楚客乱被诛后赠谏议大夫备礼改葬　　郎士元
按尚友录士元字君胄定州人天宝进士宝应元年选京畿县官诏试中书补渭南尉历右拾遗出为昂州刺史工诗与钱起齐名时人语曰前有沈宋后有钱郎着有集一卷　　宋
　　郎简
按宋史郎简传简字叔廉杭州临安人幼孤贫进士及第补试秘书省校书郎知宁国县徙福清令调随州推官及引对真宗曰简历官无过而无一人荐是必恬于进者特改秘书监著作佐郎知分宜县徙知窦州又徙藤州兴学养士一变其俗通判海州提点利州路刑狱官罢知泉州累迁尚书度支员外郎广南东路转运使擢秘书少监知广州入判大理寺出知越州复归判尚书刑部出知江宁府历右谏议大夫给事中知扬州徙明州以尚书工部侍郎致仕祀明堂迁刑部卒简性和易喜宾客即钱塘城北治园庐自号武林居士　　郎絜
按宋史郎简传简子絜都官员外郎
　　郎淑
