<!-- { "loadSidebar": true } -->
按广德州志成字子义沉毅有远志膂力绝人明太祖兵至广德幸祠山时成年尚童稚潜伏殿阁以觇上仰见人影命射之应弦取矢不能害疑其刺客更命举火焚之道士以神应为辞得免后兵往宣州大阅成从焉试射角力充灵壁侯汤和麾下百户后累立战功封武德将军世袭金山卫百户　　濮阳恭
按万姓统谱恭广德人永乐进士
　　濮阳涞
按广德州志涞号真庵端方正直任南昌府通判操励清白致政归著述有四书贞义礼记贞义韵学大成图书性理订疑行世　　濮阳瑾
按广德州志瑾字良玉号西峰天顺癸未选贡任宁阳县丞鲁地饥民困俵马力请当道疏免在邑九年每多惠政屡遇饥歉发官帑及私粟以救民民赖以苏上官交疏特荐以亲老乞归　　濮阳宗达
按云南通志宗达字兼善建水人领成化四年乡荐志尚高雅不求宦达恬静自守绝迹公门人罕有识其面者有著述藏于家　　濮阳伏
按广德州志伏字汝昭别号继川瑾之孙任光禄寺署正寻迁东昌府通判治声籍籍部使者荐牍凡几上毅然乞骸归为里党周困乏毕婚嫁无德色至今传之　　濮阳奎
按万安县志奎浙江分水人弘治九年任县丞佐理多才部署皆当体要按察以贤能擢之后为州治殊有政绩　　濮阳大纲
按锺祥县志大纲浙江秀水人由举人任安陆府同知　　濮阳昌龄
按桐庐县志昌龄字寿人弘治十二年举充淮府仪宾　　濮阳琦
按广德州志琦州人贞女妙娘父
　　濮阳钋
按广德州志钋濮阳汉父赠奉政大夫户部郎中　　濮阳傅按广德州志傅濮阳棐父赠文林郎余杭知县　　濮阳铣按广德州志铣嘉靖七年贡
　　濮阳储
按广德州志储嘉靖十四年贡任罗山县知县　　濮阳钺按广德州志钺字廷威号黄山赋性刚方遇事敢言任南京东城司兵马御史刘公节辟为从事嘉靖初陈言八事一曰勤圣学二曰慎始终三曰持大体四曰审好尚五曰丰储赋六曰恤民用七曰节民力八曰省滥费皆嘉纳之以直忤当事归　　濮阳江
按广德州志江字致源事孀母至孝虽处闺榻中未尝作笑语声任辽东州同济边饷有功升临江府通判　　濮阳汉
按广德州志汉嘉靖戊子举人历任户部郎中　　濮阳侁按宁都县志侁广德州人嘉靖四十五年任宁都主簿　　濮阳棐
按余杭县志棐号斗台广德人由举人万历五年知县事积弛之后棐刻意振刷尢加意造士升雷州通判　　濮阳中玉
按泰和县志中玉号琢峰舒城人万历丁未进士由长兴更泰和威惠并用持正不阿去官之日萧然敝箧家居三十余年茅屋数楹仅蔽风雨而已　　濮阳之宾
按万载县志之宾桂林卫人万历十七年由举人任本县教谕　　濮阳愈
按广德州志愈万历十九年贡任湖口县教谕　　濮阳春按广德州志春万历辛卯科举人历任南京刑部郎中　　濮阳桱
按广德州志桱万历庚子科武举人
　　濮阳景昭
按广德州志景昭万历四十六年贡任亳州训导　　濮阳景和按广德州志景和天启元年岁贡任祁门教谕　　濮阳景旦按广德州志景旦江之孙居家孝友持躬端肃少擅文誉郡大夫慕之屡延不至天启丙寅由岁贡任海门训导乙亥寇警维扬上官委旦城守星霜殚力致疾卒于署都御史疏请旌恤　　濮阳玮
按广德州志玮崇祯八年恩贡
　　濮阳野
按广德州志野崇祯十三年恩贡
　　濮阳睿
按广德州志睿崇祯十五年贡
　　濮阳浩
按广德州志浩例监
　　濮阳瀚
按广德州志瀚由例监任县主簿
　　濮阳渭
按广德州志渭例监
　　濮阳涛
按广德州志涛例监
　　濮阳洵
按广德州志洵由例监任县主簿
　　濮阳效
按广德州志效例监
　　濮阳伟
按广德州志伟例监
　　濮阳榆
按广德州志榆由例监任县主簿
　　濮阳历
按广德州志历由例监任江陵县主簿
　　濮阳长
按广德州志长例监
　　濮阳懋勋
按广德州志懋勋崇祯癸酉科南京武魁授徽州府都司加升游击　里姓部汇考
苏州府志
　　氏族
里氏汉初商山四皓有里先生者本与周同姓名术泰伯之后在洞庭西山居故以自号子孙遂以为氏或作氏汉有里若叔者乃其后也　里姓部列传
　　汉
　　里先生
按万姓统谱里先生轵人避秦居商雒山为四皓之一也又云吴人　　后汉
　　里若叔
按万姓统谱若叔后汉人
　福子姓部汇考
郑樵通志
　　以族系为氏
福子氏见国语
　福子姓部列传
　　周
　　福子丹
按万姓统谱丹齐大夫
　屋庐姓部列传
　　周
　　屋庐子
按尚友录屋庐子著书言彭聃之法晋贤人
　卜梁姓部列传
　　周
　　卜梁倚
按庄子大宗师篇南伯子葵问乎女偊曰子之年长矣而色若孺子何也曰吾闻道矣南伯子葵曰道可得学耶曰恶恶可子非其人也夫卜梁倚有圣人之才而无圣人之道我有圣人之道而无圣人之才　复陆姓部列传　　汉
　　复陆支
按汉书功臣表杜侯复陆支以归义因孰王从骠骑将军以少破多元狩元年六月丁卯封五年薨　　复陆偃按汉书功臣表元鼎三年支子偃嗣
　　复陆屠耆
按汉书功臣表偃卒侯屠耆嗣
　　复陆宣平
按汉书功臣表屠耆卒侯宣平嗣
　　复陆福
按汉书功臣表宣平卒侯福嗣河平四年坐非子免　独吉姓部列传　　金
　　独吉义
按金史独吉义传义本名鹘鲁补曷速馆人也祖回海父秘剌收国二年来附为谋克秘剌长子照屋次子忽史与义同母秘刺死忽史欲承谋克义曰长兄虽异母不可夺也人咸义之义以善女直契丹字为管勾御前文字天会十五年除宁化州刺史改利涉军节度使世宗即位来归大定二年罢为益都尹兼本路兵马都总管三年以疾致仕四年薨年七十一子和尚大定初除应奉翰林文字佩金牌　　独吉引寿
按金史独吉义传大定十九年诏以义孙引寿为斜鲁答阿世袭谋克　　独吉思忠
按金史独吉思忠传思忠本名千家奴明昌六年为行省都事累迁同签枢密院事承安三年除兴平节度使改西北路招讨使转吏部尚书拜参知政事泰和六年宋渝盟以思忠充淮南宣慰使久之宋人请和进拜尚书右丞大安初拜平章政事三年将兵屯边大元兵奄取乌月营思忠不能守坐解职　　独吉永中
按金史章宗本纪明昌六年八月行省都事独吉永中来报捷　　独吉温
按金史章宗本纪泰和二年十月以瀛王府司马独吉温为横赐夏国使　濮姓祝史姓牧师姓谷浑姓谷会姓目夷姓沐　兰姓沐简姓禄里姓叔向姓叔鱼姓叔敖姓陆终　姓部汇考汉书
　　霍去病传注
师古曰遫古速字也遫濮匈奴部落名也
郑樵通志
　　以官为氏
祝史氏卫有祝史挥因氏焉姓纂云今下邳有此姓牧师氏汉依周礼置牧师令主养马因氏焉　　代北复姓
谷浑氏吐谷浑归化因氏焉
谷会氏官氏志改为谷氏后有谷会琨
　　以名为氏
目夷氏子姓宋公子目夷之后也目夷字子鱼又有鱼氏鱼孙氏皆所以别族凌迪知万姓统谱
　　沐兰姓
沐兰望出任城
　　沐简姓
沐简见姓苑
　　禄里姓
禄里即里也以音禄故亦作禄神仙传有禄里先生　　叔向姓
叔向晋羊舌大夫之后羊舌字叔向以字为氏　　叔鱼姓叔鱼羊舌鲋字叔鱼以字为氏
　　叔敖姓
叔敖芈姓为艾猎为令尹字叔敖以字为氏
　　陆终姓
陆终祝融子陆终之后

　乙旃姓部列传
　　晋
　　乙旃音&#
按晋书乞伏国仁载记国仁自称大单于以其将乙旃音&#为左相
　叱罗姓部列传
　　梁
　　叱罗子通
按梁书杜崱传崱弟幼安为西荆州刺史讨侯景至贝矶大破之斩其仪同叱罗子通　　北周
　　叱罗协
按周书叱罗协传协本名与高祖讳同后改焉少寒微尝为州小吏以恭谨见知恒州刺史杨钧事汾州刺史爾朱兆兆死遂事窦泰泰甚礼之泰为御史中尉以协为治书侍御史泰向潼关协为监军泰死协亦见获太祖以其在关岁久授大丞相府东合祭酒抚军将军银青光禄大夫转录事参军迁主簿加通直散骑常侍摄大行台郎中累迁相府属从事中郎协历仕二京详练故事又深自克励太祖颇委任之然犹以其家属在东疑其有恋本之望及河桥战不利协随军而还太祖知协不贰封冠军县男九年除直合将军恒州大中正加都督进爵为伯寻迁大都督仪同三司初太祖欲经略汉中令协行南岐州刺史并节度东益州戎马事魏废帝元年授南岐州刺史时东益州刺史杨辟邪反二年协讨斩之为大将军尉迟迥长史率兵伐蜀既入剑阁迥令协行潼州事协抚安内外咸无异心魏恭帝三年太祖征协入朝赐姓宇文氏晋公护引与同宿深寄托之协欣然承奉即授军司马委以兵事协既受护重委冀得婚连帝室乃求复旧姓叱罗氏高祖许之又进位柱国护诛协除名建德三年赐爵南阳郡公时与论说旧事是岁卒年七十六子金嗣　　叱罗羡
按隋书张煚传煚父羡周太祖引为从事中郎赐姓叱罗氏
　叱利姓部汇考
郑樵通志
　　代北复姓
叱利氏一云叱列西部大人世为酋帅后魏初各依旧号为叱利氏后周改为利氏
　乐羊姓部列传
　　汉
　　乐羊子
按后汉书列女传乐羊子尝行路得遗金一饼还以与妻妻曰妾闻志士不饮盗泉之水廉者不受嗟来之食况拾遗求利以污其行乎羊子大惭乃捐金于野而还
　出连姓部列传
　　晋
　　出连乞都
按晋书乞伏国仁载记国仁死群臣推干归为大单于河南王以出连乞都为丞相　　出连本
按万姓统谱本都尉雍州刺史
　　出连虔
按万姓统谱虔右仆射
　　出连高明
按万姓统谱高明右辅将军

　乙弗姓部列传
　　北魏
　　乙弗厍根
按周书贺拔胜传胜父子为贼所掳后与德皇帝合谋率州里豪杰与珍念贤乙弗厍根尉迟真檀等招集义勇袭杀卫可孤　　乙弗利
按万姓统谱利高丽王
　　乙弗根
按万姓统谱根河南人
　　北周
　　乙弗亚
按周书尉迟迥传迥伐蜀益州刺史萧撝婴城自守迥遣乙弗亚等以轻骑破之　　乙弗凤
按周书闵帝本纪晋公护执政司会李植与宫伯乙弗凤贺拔提等潜谋请帝诛护帝然之　　乙弗虔
按周书王谦传谦图匡复总管长史乙弗虔劝谦据险观变　　乙弗朗
按万姓统谱朗后周人
　　乙弗绘
按万姓统谱绘洛阳人开府仪同侍中中书监　　唐　　乙弗弘礼
按唐书方技传高唐人乙弗弘礼当炀帝居藩召见弘礼贺曰大王为万乘主所戒在德而已及即位悉召诸术家坊处之使弘礼总摄薛大鼎坐事没为奴贞观时有请于弘礼答曰君奴也欲何事请解衣视之指腰而下曰位方岳
　&#虎姓部列传
　　金
　　&#虎蒲查
按金史世宗本纪大定五年九月以宿直将军&#虎蒲查为夏国生日使　　&#虎高琪
