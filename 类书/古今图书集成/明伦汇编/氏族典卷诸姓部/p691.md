<!-- { "loadSidebar": true } -->
按万姓统谱赐宁晋人少孤贫养于外家田氏及长事母以孝闻崇庆三年中进士第为监察御史弹劾不避官至右司都事司农丞后出为河中府治中尚书六部郎中　　元
　　康显之
按高唐州志显之号淡轩高唐人登金正大词赋甲科笃信好学六经子史无所不通元初东平严忠济首议兴学养士起为儒林祭酒四方学者云集被其指引者率以文行着闻　　康璧
按高唐州志璧字叔瑗号达庄淡轩之孙也筮仕本州教授祗服先训以传家学四为科举考试官行省廉访使礼文交至中选者咸得其人历中外垂五十余年积阶亚中大夫礼部侍郎致仕　　康若泰
按尚友录若泰字鲁瞻以进士第授浚州判官下车视事门无私谒务尽忠勤天历二年岁大饥民食缺若泰恻然于是召富人宴集募之遂得粟二千石以给贫民民&#以安　　康震
按江西通志震泰和人为益阳庆州书院山长归元季乱为守备计及熊天瑞入寇震度不可为匿重崖中不食死　　明
　　康茂才
按明外史康茂才传茂才字寿卿蕲人元末寇乱陷蕲结义兵保乡里立功为淮西宣慰使都元帅太祖克集庆率兵降太祖命统所部从征授秦淮翼水军元帅守龙湾太祖以军兴民失农业命茂才为都水营田使修水利兴屯田明年太祖亲征陈友谅茂才以舟师从又从援龙兴皆有功擢金吾侍卫亲军都护府副都护改神武卫指挥使进大都督府副使迁同知大都督府事与都督冯胜西下陕州茂才留守陕西平移镇山西复从大将军征汉中还军道卒谥武毅　　康铎
按明外史康茂才传茂才子铎字伯声年十岁入侍皇太子读书大本堂以父功封蕲春侯从大将军北征卒于军谥忠愍　　康汝楫
按万姓统谱汝楫武功人以儒术起家洪武初历官四川安岳知县有治绩永乐初以旧臣擢北京刑部左侍郎既卒官其长子爵上林苑监左监正累迁太常寺少卿次子禋上林苑监副累迁通政司参议　　康缙按万姓统谱缙泰和人洪武间开科进士初授平阴县丞　　康彦民
按万姓统谱彦民泰和人洪武进士永乐初为天台知县罢官居家民犹思慕宣德初巡按御史以闻吏部不从上曰朕方择人为守今此人罢去久民犹欲之必有政事及民其召用之　　康渊
按明外史康茂才传茂才子铎铎子渊授散骑舍人已而革冠服勒居山西　　康庆
按万姓统谱庆襄阳人初以太学生署监察御史改知县升和州知州坐事罢复起为御史升四川参政宣德中年老致仕　　康汝芳
按万姓统谱汝芳字仲实祁门人宣德丙辰进士景泰二年知辰州府都御史刘广衡荐之汝芳雅尚恬退浩然辞去至今人称贤大夫　　康绍宗
按万姓统谱绍宗武定州人登进士任户部主事历升为河南布政使司右布政使　　康勉
按万姓统谱勉松江人由举人授浙江奉化教授继以才行擢知清流县仁以抚民勤以治事邑人多颂之正统癸亥没于官行李萧然不能归榇士夫皆为之助　　康麟
按广东通志麟字文瑞顺德人景泰甲戌进士授御史按闽中发奸摘伏如神出为佥事廉介无私豪强屏迹刚直见忤人皆惜之麟工于诗尝以韵类集唐诗为雅音汇编又着世教录行于世　　康骥
按江西通志骥字德良泰和人监察御史天顺中阉宦窃弄威福骥抗章论其奸状群小泣诉于上乃下骥狱拷掠备至而词气侃侃不挠后复巡按山东北直隶所至风纪肃然吏民畏慑　　康玠
按万姓统谱玠字廷玉泰和人天顺甲戌进士历知府　　康永韶
按明外史魏元传康永韶字用和祁门人举于乡入国学选授御史成化初巡按畿辅四年争慈宁太后山陵事彗星见上疏请斥邪奸痛诋学士商辂兵部尚书程信礼部尚书姚夔户部尚书马昂帝怒下狱给事中毛弘等论救辂亦请宽之乃杖二十复其官帝命两京大臣考察庶僚而去留多不当永韶复劾大臣行私贬顺昌知县再调福清惠安久之有荐其知天文者中旨召还授钦天监正进太常少卿掌监事永韶为御史有直声及是见帝惑左道权幸用事乃更迎合取宠占候多隐讳擢礼部右侍郎仍掌监事坐历多讹字落职归　　康海
按名山藏文苑记海字德涵武功人弘治十五年进士及第第一人授翰林修撰刘瑾用事以海乡人欲致之海常自疏阔其后李梦阳下狱瑾几杀之矣梦阳之妻弟曰左国玉者年二十余为书通海刘公方持衡天下必不以私怨杀人且其人平生惜才即杀人必不杀李子公见重于刘公而好李子也重刘公则当匡之为名宦官好李子当请刘公生之海谢国玉曰我固自远于刘太监也乃何惜生李子即上马驰至瑾门门者阻之海曰我康状元乃公里人瑾闻即摄衣出迎坐海上坐留海饮明日即入奏出梦阳瑾讽海欲以为吏部侍郎海固辞自是时时有匡正而亦自是益亲瑾败坐瑾党夺官为民海抗行不随而短于原人亦复繁喙故其所涉毁誉双腾既废益自放于丝竹声伎手抱琵琶和歌也吕楠过之曰先生何量之褊乎海曰吾放浪形骸游情酒伎间患越纵耳犹称褊哉楠曰先生短于登仕越于废居非褊而何海笑纳之海虽生梦阳乎厥后梦阳乃为中山狼杂剧以刺海文士之相嫉如此　　康宪
按邵阳县志宪字公廷弘治中以岁荐任广元知县嘉惠学校宽恤小民蠲串钱之弊代逋乏之征九载遗爱归田年八十四　　康天爵
按山西通志天爵临汾人嘉靖癸未进士历官陜西参议事母至孝居官清慎尝监山东银矿毫无所取及归一武官远送山中密馈以金责却之人称其廉直　　康世隆
按万姓统谱世隆字文明咸宁人嘉靖丙戌进士历布政司参议　　康朗
按泉州府志朗字用晦惠安人嘉靖乙未进士授刑部主事转郎中升佥事浙江参议广西督饷运擒蛮寇以外艰归起补参议山西擢备兵曹濮剧寇傅伯玉刘千斤逼曹城朗勒兵冒矢石死战捷闻转参政江西进右布政浙江丁内艰再补河南晋佥都御史开府郧阳归隆庆初中外按抚六章交荐竟不起　　康大和按莆田县志大和字原中嘉靖乙未进士选庶吉士授编修内艰归服阕补任同考会试及预修会典己酉主试顺天迁右春坊右谕德癸丑主会试武举迁侍讲学士视院篆时严嵩用事大和绝迹权门筮仕几二十年始进南京礼部侍郎辛酉迁南京工部尚书乞致仕　　康正宗
按邵阳县志正宗字宾峰幼失怙母子相依茹苦诵读中嘉靖庚子第三人屡蹶春闱授广昌知县未几卒所著有游涉集广骚兰闺绣谱崔莺莺辨诸书　　康迪吉按章丘县志迪吉嘉靖甲辰进士初授户部能其职出知太原闻父病委顿即夜挟两骑出城过黄泥&#闻讣音堕马移时若不欲生从者掩泪不能仰视起复守保定卒于官　　康济
按衡州府志济千户精于技击嘉靖三十二年巨寇李万琦剽劫慕化永福等乡兵道齐遇檄捕之遇于险隘贼伏发战死　　康尔韫
按同安县志尔韫字叔玉万历己未进士授户部主政督河西税课外羡余不染毫厘历郎中管通州厅以不谒权贵出知兖州清狱理冤汰役革耗未几乞病归　　康科
按江夏县志科为人骯脏不谐俗两试县令以忤权贵罢官归归时囊箧止余俸金八钱其贫如洗诵读不辍　　康绍文
按陕西通志绍文兴安州庠生流贼破城之日贼缚父泰欲杀之绍文告贼愿代父死贼杀绍文释其父　　康良臣按黄冈县志良臣以掾尉定海率义兵与倭战斩首三十余级身受数枪殒马上手戈尚未释事闻荫一子入监　　康臣
按山西通志臣蔚州人指挥佥事以魁梧勇悍为当道所重督兵宣府城西海子遇敌奋斗陷于阵事闻赠指挥同知世袭　　康韫灿
按衡州府志韫灿号石潭性质朴母丧庐墓哀毁骨立喜施予乡人藉以举火者数十家逋券千金悉焚之尝有盗过其门曰勿惊善人也　　康济民
按章丘县志济民笃行善士有少妇曾被盗园中凭高垣呼济民援之济民念即急不可废礼命童子梯下之为刑省掾同舍掾有大醉而夜遗金者济民晨起出所遗授之其人惊叹邑人高其行称曰康怀朴云　　康懋绩
按衡州府志懋绩字子伟号东洲笃孝友尝运粮岳州邻有夫妻哭甚哀懋绩问故曰逋赋若干今鬻妻以偿之故悲耳懋绩解橐中金如数畀之岳人问姓名懋绩不答其隐德如此　　康时升
按衡州府志时升号见东戊子举于乡谒选得惠来邑有沉狱十余年不决时升力为雪之赤脚兵为郡邑害闻时升廉各解去居官五月囊无铢钱以母丧归里　　康元积
按衡州府志元积字函三辛丑进士初官奉常即上保泰疏直声着长安将擢铨部元积手揭力辞旋奉钦取拟注吏科给事中遽捐馆居乡尝以黄堡驿马病民为条议改罢民间赖之

　常姓部列传
　　上古
　　常先
按史记五帝本纪黄帝得风后力牧常先大鸿以治民　　常仪
按刘恕外纪黄帝命常仪占月
　　周
　　常摐
按说苑常摐有疾老子往问焉
注
常摐老子师
　　常寿过
按郑樵通志越大夫常寿过
　　汉
　　常惠
按汉书常惠传惠太原人少家贫自奋应募随栘中监苏武使匈奴见留十余年还拜光禄大夫本始二年使乌孙公主匈奴击乌孙求救汉大发十五万骑五将军分道出以惠为校尉持节护乌孙兵五将无功惠还以奉使克获封长罗侯复遣惠持金币赐乌孙有功者还代苏武为典属国明习外国事勤劳数有功甘露中为右将军薨谥壮武侯　　常成
按汉书功臣侯表初元二年长罗严侯成嗣十六年薨　　常邯
按汉书功臣侯表建始三年长罗爱侯邯嗣五年薨　　常翕按汉书功臣侯表河平四年长罗侯翕嗣四十九年建武四年薨亡后　　后汉
　　常播
按蜀志杨戏传常播字文平蜀郡江原人也播仕县主簿功曹县长广都朱游建兴十五年中被上官诬劾当论重罪播诣狱讼争身受数千杖肌肤刻烂毒痛惨至更历三狱幽闭二年有余每考掠辞终不挠事遂分明长免刑戮举孝廉除郪长年五十余卒　　常骞按华阳国志骞字季慎蜀郡江原人也治毛诗三礼以清尚知名　　魏
　　常林
按魏志常林传林字伯槐河内温人也太守王匡起兵讨董卓遣诸生于属县微伺吏民罪负林叔父檛客为诸生所白匡怒收治林往见匡同县胡毋彪因说叔父见拘之意彪即书责匡匡原林叔父林乃避地上党耕种山阿并州刺史高干表为骑都尉林辞不受后刺史梁习荐州界名士林及杨俊王凌王象荀纬太祖皆以为县长林宰南和治化有成超迁博陵太守幽州刺史所在有绩文帝为五官将林为功曹出为平原太守魏郡东部都尉入为丞相东曹属魏国既建拜尚书文帝践阼迁少府封乐阳亭侯转大司农明帝即位进封高阳乡侯徙光禄勋太常时论以林节操清峻欲致之公辅而林遂称疾笃拜光禄大夫薨谥曰贞侯子&#嗣为太山太守坐法诛&#弟静绍封　　常雕
按万姓统谱雕魏将曹仁使其以兵五千渡濡须　　晋　　常璩
按万姓统谱璩撰华阳国志十二卷汉义书十卷　　常珍按魏书常爽传爽祖珍苻坚南安太守
　　常据
