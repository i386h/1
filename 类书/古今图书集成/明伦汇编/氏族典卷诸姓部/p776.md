<!-- { "loadSidebar": true } -->
按南史丘杰传杰字伟跱吴兴乌程人也十四遭丧以熟菜有味不尝于口岁余忽梦见母曰死止是分别尔何事乃尔荼苦汝啖生菜遇虾蟆毒灵&#前有三丸药可取服之杰惊起果得瓯瓯中有药服之下蝌蚪子数升丘氏世保此瓯大明七年灾火焚失之　　丘寂之按万姓统谱寂之乌程人年十七为州西曹兼直主簿刺史王彧行夜还前驱已至而寂之不肯开门待墨旨然后开彧叹曰不意郅君章近在阁下即转为主簿迁鄣令专以廉洁御下有能名　　丘渊之
按万姓统谱渊之字思元乌程人博学有才识宋文帝即位以旧恩历侍中所著文章百卷　　南齐
　　丘灵鞠
按南齐书丘灵鞠传灵鞠吴兴乌程人也祖系秘书监灵鞠少好学善属文举秀才为州主簿累迁员外郎除新安王北中郎参军出为剡乌程令泰始初坐东贼党锢数年褚渊为吴兴启申之明帝使着大驾南讨纪论久之为尚书三公郎建康令转通直郎升明中迁正员郎建元元年转中书郎掌知国史明年出为镇南长史寻阳相迁尚书左丞世祖即位转通直常侍寻领东观祭酒永明二年领骁骑将军改正员常侍灵鞠好饮酒臧否人物在宋世文名甚盛入齐颇减蓬发弛纵无形仪不治家业王俭谓人曰丘公仕宦不进才亦退矣迁长沙王车骑长史太中大夫卒　　丘巨源
按南齐书丘巨源传巨源兰陵兰陵人也宋初土断属丹阳后属兰陵巨源少举丹阳郡孝廉为宋孝武所知江夏王义恭取掌书记明帝即位使参诏诰自南台御史为王景文镇军参军宁丧还家元徽初桂阳王休范在寻阳以巨源有笔翰遣船迎之巨源因太祖自启敕板起巨源使留京都桂阳事起使于中书省撰符檄事平除奉朝请历佐诸王府转羽林监建元元年为尚书主客郎领军司马越骑校尉除余杭令高宗为吴兴巨源作秋胡诗有讥刺语以事见杀　　丘冠先
按尚友录冠先字道元乌程人少有节义仕南齐为给事中使蠕蠕国蠕蠕逼令拜冠先执节不从曰能杀我者蠕蠕也不能使天子使拜蠕蠕者我也遂见杀武帝以冠先不辱命赐其子雄钱帛雄辞不受　　梁　　丘迟
按梁书丘迟传迟字希范吴兴乌程人也父灵鞠仕齐官至太中大夫迟八岁便属文及长州辟从事举秀才除太学博士迁大司马行参军遭父忧去职服阕除西中郎参军累迁殿中郎以母忧去职服除复为殿中郎迁车骑录事参军高祖平京邑霸府开引为骠骑主簿及践阼拜散骑侍郎俄迁中书侍郎领吴兴邑中正天监三年出为永嘉太守在郡不称职为有司所纠高祖爱其才寝其奏四年临川王宏北伐迟为谘议参军领记室还拜中书郎迁司徒从事中郎七年卒官　　丘仲孚
按梁书丘仲孚传仲孚字公信吴兴乌程人少好学从祖灵鞠常称为千里驹齐永明初选为国子生举高第未调还乡里太守徐嗣召补主簿历扬州从事太学博士于湖令有能名以父丧去职明帝即位起为烈武将军曲阿令王敬则反仲孚以距守有功迁山阴令齐末还京师高祖践阼复为山阴令治为天下第一迁车骑长史长沙内史征为尚书右丞迁左丞出为南郡太守迁江夏太守行郢州州府事遭母忧起摄职坐事除名复起为司空参军俄迁豫章内史在郡更励清节顷之卒　　北魏
　　丘堆
按魏书丘堆传堆代人也美容仪以忠谨亲侍太宗即位拾遗左右稍迁散骑常侍赫连屈孑遣骑寇河西堆击走之以功赐爵为侯世祖即位进爵临淮公加镇西将军徙为太仆世祖征赫连昌堆与常山王素督步兵三万人为后继昌战败南奔诏堆班师宜城王奚斤表留堆等进平昌许之堆斤合军与昌相拒击士马乏粮堆督租于民间为昌所袭败绩堆将数百骑还城斤追击赫连定留堆守辎重斤为定所擒堆闻而弃甲走长安世祖大怒遣西平公安颉斩堆　　丘跋
按魏书丘堆传堆子跋爵淮陵侯加安远将军后征盖吴战殁　　丘麟
按魏书丘堆传堆子跋爵淮陵侯子麟袭爵历位驾部令出为瑕丘镇将假平南将军东海公迁东兖州刺史卒官　　唐
　　丘和
按唐书丘和传和河南洛阳人后徙家郿少重气侠闲弓马仕周开府仪同三司入隋封平城郡公拜交址太守隋&#和即陈款归国授和交州大总管爵谭国公和请入朝诏其子师利迎之及谒见高祖为兴引入卧内语平生欢甚除左武候大将军和时已老以稷州其故乡也令为刺史以自养寻除特进贞观十二年卒谥曰襄　　丘行恭
按唐书丘和传和子行恭有勇善骑射大业末聚兵万人保郿城人多依之群盗不敢窥境后率其众迎谒秦王于渭北拜光禄大夫累从战伐功多迁左一府骠骑隐太子诛以功擢左卫将军贞观中坐与兄争葬所生母废为民从侯君集平高昌封天水郡公进右武候将军高宗立迁大将军冀陕二州刺史致仕卒谥曰襄　　丘神绩
按唐书来俊臣传丘神绩者行恭子为左金吾卫将军高宗崩后使害章怀太子于巴州归罪神绩下迁迭州刺史俄复故官佐俊臣等为惨狱遂见倚爱博州刺史琅琊王冲起兵拜神绩清平道大总管讨之州人杀王素服出迎神绩尽杀之凡千余族即拜大将军　　丘为
按唐诗纪事为事继母孝常有灵芝生堂下累官太子右庶子致仕时年八十余而母无恙给俸禄之半　　丘丹按万姓统谱丹临平人官至员外郎
　　宋
　　丘旭
按万姓统谱旭宣城人少以畜产为事弱冠始读书南唐时凡九举不第而自励弥笃及江南平归宋时吕蒙正判铨闻其名荐选京秩卒于衡州　　丘随
按仙游县志随庆历中蔡襄荐举八行不就敕授将仕郎守本军助教　　丘允
按万姓统谱允字执中长溪人元符中举进士累官知柳州蔡京新行茶法州县遵奉豪右恃势欺诈良民官吏不敢诘责允穷治其奸远近敬服时朝廷方崇尚黄老允上疏力斥之徽宗称奖又论广西盐课之弊朝廷下其法于两广民以为便官终朝议大夫　　丘崇按万姓统谱崇字次姚身长七尺美须髯学优行立规员矩方登元符进士官至朝请郎　　丘砺
按万姓统谱砺字师说胊山人政和八年进士除福建提刑秦桧求婚于砺恶其权奸丐祠屏居常熟卒赠光禄大夫　　丘卞
按宋史李诚之传金人陷蕲州小将丘卞斗死　　丘奂按仙游县志奂字明远祖惟溥尝劝陈洪进纳土叔祖随将仕郎守本军助教奂倜傥有大志尝过绍兴守李光馆之一夕有告州卒为变者光仓皇咨所以处之奂告以急取凶酋二人首标置城门诸营帖然绍兴初诏举山林遗逸有谋议可裨国事者奂进书数十万言皆恢复大计得旨堂察见丞相吕颐浩颐浩大奇之属淮甸有警颐浩都督八路奂以布衣入幕有功奏授迪功郎除湖北安抚司使干办公事丞相张浚辟充都督府营田司干官改秩除三京宣谕司干官时王威寇掠郡县乃请单骑造威寨诸贼露刃以俟奂抚谕有方威即拥众罗拜曰生我者宣谕也后刘锜帅荆南奏辟幕下沅州解降囚四十七人阖府咸谓宜杀奂言于锜贷其死分隶诸军后多立功至显官者除登闻鼓院因言事忤权臣出守真州累赠中大夫　　丘翔
按建宁县志翔博学强记以声律魁乡举登绍兴庚辰第授肇庆法曹调梧州教授考课入格改宣教郎所著有食芹集时多称之　　丘耒
按万姓统谱耒字少潜砺子常熟人绍兴中知海盐治学宫筑海堤二十里民有宿逋检县藏得羡余悉为代输郡有疑狱一时平反　　丘义
按万姓统谱义字通济建阳人隐居不仕&#敏嗜学该贯子史尢邃于易与朱熹友善相往来问答有易说传于世及诸诗赋序铭墨迹皆存熹为书芹溪小隐扁其堂楣作诗序赠之又着复斋铭并芹溪九曲诗以遗之　　丘
按宋史丘传字宗卿江阴军人隆兴元年进士为建康府观察推官除国子博士迁太常博士出知秀州除直秘阁知平江府召除户部郎中迁枢密院检详文字被命接伴金国贺生辰使先是王抃为枢密不少下抃憾之訾不礼金使予祠起知鄂州移江西转运判官光宗即位召对除太常少卿进户部侍郎擢焕章阁直学士四川安抚制置使宁宗即位中丞谢深甫论罢之居数年复职知庆元府改知建康府升宝文阁学士刑部尚书江淮宣抚使时金人犯淮南拜签书枢密院督视江淮军马有北来者言两国交兵出韩太师意使毕其说始露讲解意闻于朝遂遣王文采持书币以行文采还金帅答书辞顺请自朝廷移书续前议又谓彼既指韩冑为元谋若移书宜蹔免系衔冑大怒罢冑诛以资政殿学士知建康府寻改江淮制置大使以病丐归卒谥忠定　　丘何
按万姓统谱何字汉规登干道第宰连江有声部使者交荐之不肯售沉淹外职晚始入朝监进奏院迁太府簿时方诋道学上而谏诤下而成序绝口不言性命等字虽六经论孟语亦避之何独疏论中庸及皇极偏党之义语意恳切庆元丁巳有事南郊太常阙肄仪宰相以何名闻遂摄卿行礼自受哲戒以至受福细大无遗声名骤起即将超擢而何惟持正不肯趋谒当路积二年出守袁州卒　　丘泰
按万姓统谱泰字仪仲高安人淳熙间父山疾笃泰刲股以进寻愈转运副使赵彦操闻于朝孝宗御笔付史馆父死家徒四壁竭力奉母后更名高　　丘鳞
按万姓统谱鳞字起潜连城人嘉定十三年特奏名授赣县尉有廉声归值绍定寇发郡檄摄令画计御寇率民登东田石全活者甚众招抚使陈奏其功辟知邵武军　　丘岳
按万姓统谱岳字山甫有文武才官至两淮制置使誓死报国理宗御书忠实二大字以赐封东海侯累赠特进　　丘迪
按万姓统谱迪字彦启幼孤侍舅孟潼游匡庐白鹿洞读书受熊天慵义理之学不求仕进退让自持所着有玉渊杂着等书　　丘舜中
按万姓统谱舜中为朝奉郎诸女皆能诗兄弟内集必联咏为乐　　丘方
按万姓统谱方字正叔鳞之侄宝庆二年特奏名优于文学素性耿介任宁都丞兴学好士政教着声焉　　丘寿迈按万姓统谱寿迈字其先江阴人父仕宋为制置使签书枢密院事端平间寿迈以父任授司农卿侨寓保宁乡白马里子孙遂占籍焉　　丘富国
按万姓统谱富国字行可建安人尝受学于朱氏之门人淳佑中登第为瑞阳佥判宋社既屋遂不仕着周易辑解十卷经世补遗三卷易学说约五篇发明朱氏宗旨　　丘应辰
按万姓统谱应辰字咏性泉溪人博学群书与叶本初应景裕为友举青田教谕不就作正异复井田诸论有忧忧集藏于家　　丘必明
按广东通志必明保昌人宋咸淳辛未进士累官韶州佥判德佑丙子元兵逼梅关时东莞勇士熊飞领兵与元帅战败还韶元帅攻城陷必明被执不屈元帅杀之韶人哀其忠节立祠祀之焉　　丘烈
按万姓统谱烈字希文常熟人以父泽主芜湖县簿历真州通判端介有守咸淳中为江东安抚司参议官北兵至使者委印去城失守烈护印匿民间卒上于朝官至奉直大夫　　丘葵
按同安县志葵字吉甫号钓矶小嶝屿人慕程朱之学久而贯通及宋德佑间郡屡被寇绝意进取垂钓石矶感慨歌吟有陶靖节遗风　　丘敬
按尚友录敬建宁县人幼孤母为寇所掳敬求之四方不能得乃刻木肖母像晨昏侍奉以致孝思一夕妻馈奠误侵母像仆地敬哭泣擗踊几绝因卜葬交溪之上服丧三年春秋祭享后人称其所居里曰孝乡　　丘浚
按尚友录浚黟人历官殿中丞因读易悟损益二卦能通数知未来兴废尝语家人曰吾寿终九九后果八十一而卒　　元
　　丘石
