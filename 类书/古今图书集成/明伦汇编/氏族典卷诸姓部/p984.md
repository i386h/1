<!-- { "loadSidebar": true } -->
按吴县志一鹏字化卿八岁孤依母寄居舅氏袭姓赵万历丁丑成进士授行人奉使楚藩峻却馈遗选御史按浙江还朝巡视京通二仓条上五事命着为令徐州税监陈增马堂贪残骄横一鹏疏参正法再按山东计收水贼赛宋江时采榷四出所在驿骚一鹏疏凡十上自河决苏庄地汇巨浸一鹏条上十便以为久远计寻告归久之起大理寺丞晋应天府丞谢政归再起南光禄卿擢南京刑部右侍郎摄尚书事引年致政赠刑部尚书　　严贞度
按苏州府志贞度字茂肃嘉定人万历癸未进士两令浙中后以刑曹录囚往浙人多称之改职方郎会辽东总兵官马林为太监高淮所劾有旨谪戍贞度以非罪与同官力持之上怒以为阻挠矿税斥为民归而赁屋以居殁无以为敛天启元年赠尚宝司司丞予祭　　严衍
按嘉定县志衍字永思博学好奇隐居教授发明孔孟微言从游者先后百余人尤精于史学读史三十年以司马氏通鉴多所阔略遂为发凡举例以正其失书成张太史溥绝爱之任直指行县檄取其书其见重于时如此衍又善书法作擘窠大字更奇伟　　严起恒按浙江通志起恒字秋野山阴人崇祯辛未进士以部郎升广州守历衡永道副使舟在楚江有张护军入其舟起恒折其拔扈护军挤之水一夜虎负其尸出诸岸里人共葬之　　严宽
按明外史卢谦传崇祯八年正月贼陷巢县知县严宽被执不屈一门皆死宽归安举人　　严绍贤
按无锡县志绍贤字与扬一鹏兄子素倜傥不事龌龊细行为老诸生五试乡闱不售岁乙酉自经寝室一婢从死焉　　严廷瓒
按浙江通志廷瓒字天佩乌程人司空震直后裔父逊修为雠某所杀廷瓒甫二龄母朱氏含痛抚之稍长泣述父&#死状廷瓒泪血啮指蓄利斧阳与雠昵者二十余年适里社演剧雠在俦伍中共观遂拔斧奋击之脑裂辄毙遂诣县伏罪令嘉其志欲上闻宥之未果竟死狱中　　严明照
按安庆府志明照潜邑诸生乙亥寇入潜以母老难行相持不出户贼至求免母死贼义而释之辛巳又为寇执与贼抗贼杀之　　严有
按归安县志有字丰思年十六补博士弟子员父觉令居巢往省焉崇祯乙亥流寇破巢邑父为贼所害有以身蔽父尸号恸骂贼不已贼磔之肩臂俱断犹怒目而视越三日始殓面色如生同时殉难死者有三孝子传一姓易一姓万失记其名偕有为三
　巩姓部汇考
郑樵通志
　　以邑为氏
巩氏今巩县也周卿士巩简公甸内侯也晋有巩朔汉有侍中巩攸宋朝巩申为光禄卿望出山阳凌迪知万姓统谱　　巩姓
巩山阳宫音

　詹姓部汇考
郑樵通志
　　以邑为氏
詹氏楚詹尹之后有詹何善钓周有詹父又有詹喜楚辞有太卜詹尹宋为着姓望出渤海河间廖用贤尚友录
　　詹姓
詹河间羽音周宣王支子赐姓詹封詹侯其后为周大夫又望出渤海
　针姓部汇考
凌迪知万姓统谱
　　针姓
针巨淹切音箝见通志

　&#姓部汇考
凌迪知万姓统谱
　　&#姓
&#音闲见姓苑

　占姓部列传
　　宋
　　占统
按万姓统谱统达州人太子中舍
　　明
　　占恩
按万姓统谱恩桐柏人嘉靖中陕西庄浪县丞　　占鹤祥按临淄县志鹤祥例贡

　董姓部汇考
国语
　　郑语
史伯对郑桓公曰夫黎为高辛氏火正以淳耀惇大天明地德光昭四海故命之曰祝融其功大矣夫成天地之大功者其子孙未尝不章虞夏商周是也虞幕能听协风以成物乐生者也夏禹能单平水土以品处庶类者也商契能和合五教以保于百姓者也周弃能播殖百谷疏以衣食民人者也其后皆为王公侯伯祝融亦能昭显天地之光明以生柔嘉材者也其后八姓于周未有侯伯佐制物于前代者昆吾为夏伯矣大彭豕韦为商伯矣当周未有己姓昆吾苏顾温董董姓鬷夷豢龙则夏灭之矣彭姓彭祖豕韦诸稽则商灭之矣秃姓舟人则周灭之矣妘姓邬郐路逼阳曹姓邹莒皆为采卫或在王室或在夷翟莫之数也而又无令闻必不兴矣斟姓无后融之兴者其在姓乎唐书
　　宰相世系表
董氏出自姬姓黄帝裔孙有飂叔安生董父舜赐姓董氏裔孙辛有辛有子孙分适晋有董狐裔孙翳项羽封为翟王都高奴子孙遂居陇西汉江都相仲舒少子之孙自广川徙陇西裔孙徙河东郑樵通志
　　以字为氏
董氏己姓或言姬姓黄帝之裔孙有飂叔安生董父其后遂为董氏又有陆终之子参胡姓董周时为胡国其后亦为董氏晋有董狐董安于汉有江都相董仲舒清河广川人后汉有董宣董钧宣陈留人钧犍为人晋有董京董养又有范阳董秦大历中赐姓李氏凌迪知万姓统谱
　　董姓
董陇西角音

　董姓部列传一
　　有虞氏
　　董父
按左传昭公二十九年蔡墨曰昔有飂叔安有裔子曰董父能扰畜龙以事帝舜帝赐之姓曰董封诸鬷川鬷夷氏其后也　　周
　　董狐
按左传宣公二年秋九月晋赵穿攻灵公于桃园宣子未出山而复太史书曰赵盾弒其君以示于朝宣子曰不然对曰子为正卿亡不越竟反不讨贼非子而谁孔子曰董狐古之良史也书法不隐　　董叔
按左传襄公二十一年栾桓子娶于范宣子生怀子怀子好施士多归之宣子畏其多士也使城着而遂逐之栾盈出奔楚宣子杀箕遗黄渊嘉父司空靖邴豫董叔邴师申书羊舌虎叔罴注
十子皆晋大夫栾
盈之党也
　　董安于
按左传定公十三年晋荀寅范吉射将作乱董安于告赵孟曰先备诸赵孟不可秋七月范氏中行氏伐赵氏之宫赵鞅奔晋阳冬十一月荀跞韩不信魏曼多奉公以伐范氏中行氏荀寅士吉射奔朝歌十二月赵鞅入于绛十四年梁婴父恶董安于谓知文子曰不杀安于使终为政于赵氏赵氏必得晋国盍以其先发难也讨于赵氏文子使告于赵孟曰范中行氏虽信为乱安于则发之是安于与谋乱也晋国有命始祸者死二子既伏其罪矣敢以告赵孟患之安于曰我死而晋国宁赵氏定将焉用生乃缢而死赵孟尸诸市而告于知氏曰主命戮罪人安于既伏其罪矣敢以告知伯从赵孟盟而后赵氏定祀安于于庙　　秦
　　董&#
按汉书陈胜传胜初立时铚人董&#特起将兵围东海守于郯　　董翳
按汉书项籍传羽分天下以王诸侯都尉董翳本劝章邯降故立翳为翟王王上郡　　董公
按汉书高帝本纪二年三月汉王至洛阳新城三老董公遮说汉王曰项羽无道放杀其主天下之贼也夫仁不以勇义不以力三军之众为之素服以告之诸侯为此东伐四海之内莫不仰德此三王之举也于是汉王为义帝发丧按尚友录董公
秦隐士史失其名

　　汉
　　董渫
按汉书功臣侯表渫初起以舍人从击秦为都尉入汉定三秦出关以将军定诸侯封成侯七年薨谥敬　　董赤按汉书功臣侯表孝惠元年成康侯赤嗣四十四年有罪免孝景中五年复封节氏侯八年薨　　董仲舒
按史记董仲舒传仲舒广川人治春秋孝景时为博士下帷讲诵三年不观于舍园其精如此为江都相废为中大夫居舍着灾异之记主父偃嫉之取其书奏之天子召诸生示其书仲舒弟子吕步舒不知其师书以为下愚于是下仲舒吏当死诏赦之仲舒为人廉直相胶西王胶西王闻仲舒有行善待之疾免居家卒　　董偃
按汉书东方朔传初帝姑馆陶公主堂邑侯陈午尚之午死主年五十余矣近幸董偃始偃与母以卖珠为事偃年十三随母出入主家左右言其姣好主因留第中至年十八而冠出则执辔入则侍内为人温柔爱人以主故诸公接之名称城中号曰董君安陵爰叔为董君昼求见上之策令主称疾不朝上往临疾问所欲主曰愿陛下回舆枉路临妾山林得献觞上寿娱乐左右上还主疾愈数日上临山林坐未定上曰愿谒主人翁主徒跣谢自引董君伏殿下再拜谒有诏赐衣冠上当是时董君见尊不名称为主人翁贵宠天下莫不闻郡国狗马蹴鞠剑客辐凑董氏　　董罢军按汉书功臣侯表建元四年成共侯罢军嗣五年薨　　董朝按汉书功臣侯表元光三年成侯朝嗣元狩三年坐为济南太守与城阳王女通耐为鬼薪　　董舍吾
按汉书功臣侯表舍吾以匈奴都尉降元狩四年封散侯十七年薨　　董安汉
按汉书功臣侯表太初三年散侯安汉嗣
　　董贤
按汉书功臣侯表散侯贤嗣征和三年坐祝诅上下狱病死　　董忠
按史记建元以来侯表忠父故颍川阳翟人以习书诣长安忠有材力能骑射给事期门与张章相知章语忠霍禹谋反忠以语杨恽共发觉忠封高昌侯　　董诎按汉书功臣侯表元康四年成侯渫元孙平陵公乘诎诏复家　　董宏
按汉书功臣侯表初元二年高昌炀侯宏嗣四十一年建平元年坐佞邪免二年复封故国三年薨　　董武按汉书功臣侯表元寿元年高昌侯武嗣二年坐父宏前为佞邪免　　董恭
按汉书董贤传贤父恭为御史云中侯征为霸陵令迁光禄大夫少府赐爵关内侯徙卫尉秩中二千石哀帝崩徙合浦　　董贤
按汉书董贤传贤字圣卿云阳人为太子舍人哀帝立随太子官为郎传漏殿下为人美丽自喜哀帝望见说其仪貌引上与语拜为黄门郎繇是始幸宠爱日甚为驸马都尉侍中出则参乘入御左右与上卧起尝昼寝偏藉上&#上欲起贤未觉不欲动贤乃断&#而起其恩爱如此封高安侯代丁明为大司马卫将军时贤年二十二虽为三公常给事中领尚书百官因贤奏事哀帝崩太后诏收大司马印绶罢归第即日贤自杀　　董宽信
按汉书董贤传贤弟宽信代贤为驸马都尉哀帝崩徙合浦　　后汉
　　董永
按汉书功臣侯表建武二年高昌侯永绍封
　　董宣
按后汉书董宣传宣字少平陈留圉人也初为司徒侯霸辟举高第累迁北海相到官以大姓公孙丹为五官掾丹新造宅而卜工以为当有死者丹乃令其子杀道行人置尸舍内以塞其咎宣收丹父子杀之丹宗党三十余人操兵诣府称&#宣尽杀之坐征诣廷尉狱光武特原宣左转怀令后为江夏太守坐免后特征为洛阳令时湖阳公主苍头白日杀人吏不能得主出行以奴骖乘宣驻军叩马大言数主之失叱奴下车因格杀之主即还宫诉帝帝大怒召宣欲棰杀之宣叩头曰陛下纵奴杀良人将何以理天下乎即以头击楹流血被面帝令小黄门持之使宣叩头谢主宣不从强使顿之宣两手据地终不肯俯因&#强项令出由是豪强震栗京师号为卧虎卒于官诏遣使者临视惟布被覆尸有大麦数斛敝车一乘帝伤之赐艾绶葬以大夫礼拜子并为郎中　　董钧
按后汉书董钧传钧字文伯犍为资中人习庆氏礼元始中举明经迁廪牺令病去官建武中举孝廉辟司徒府钧博通古今数言政事永平中为博士累迁五官中郎将后坐事左转骑都尉年七十余卒　　董黯按尚友录黯字叔达句章人仲舒六世孙事母孝比邻王寄之母以黯能孝讽寄寄忌之伺黯出辱其母黯恨之后母死斩寄首以祭母自陈于官和帝诏释其罪　　董班
按后汉书李固传梁冀畏固名德诛之露固尸于四衢令有敢临者加其罪南阳人董班往哭固而殉尸不肯去太后怜之乃听得襚敛归葬班由此显名三公并辟班遂隐身莫知所归注
楚国先贤传曰班字
