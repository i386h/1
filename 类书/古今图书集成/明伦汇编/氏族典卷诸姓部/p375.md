<!-- { "loadSidebar": true } -->
按新城县志铨字一平天启丁卯举人性孝友正直初仕山东博平县知县调繁历城一尘不染威严若神俸禄所入悉奉之父己无私囊崇祯末行取至京未考选而国变时携一仆在京闻变主仆同缢而两绠皆断遂不死后家居教生徒以自给寻病卒　　钱仁友按江南通志仁友知休宁县有蝴蝶大如纨扇飞止人家变怪鸟散集乡村居民设香烛祷禳仁友往视击毙之怪遂息　　钱润征
按嘉兴府志润征字侗庵黄门薇之曾孙十岁补博士十六饩于庠明崇祯间举乡荐生平寡言笑重廉节布衣蔬食晏如也与修熹宗实录辛酉岁祲上救荒六议存活无算晚年绝意仕进筑蒿园于芦溪自为生圹日徜徉其间易箦时作自省歌投笔而逝所着有大政广考啄红集弋获抄　　钱守廉
按河南通志守廉字陆石信阳人举进士选御史巡广东黎人煽乱守廉奏合粤西南赣诸兵削平之奏建连平州镇平县二城费数万金咸自蠲俸事竣归适中州寇乱会剿诸将骄蹇多纵士劫掠守廉疏劾之再巡陕西卒　　钱万选
按山西通志万选大同右卫人武进士累官都督佥事镇守固原崇祯初兵饷不给军中黠卒嗾众为变夜掠州库万选闻变亟遣亲兵往伺之次日擒首谋者尽笞杀之事遂息当事者恐以饷故累己遂以纵军诬万选去其官士民甚惜之　　钱照
按嘉定县志照字颐郊浦之子事亲至孝先意承志与弟炳友爱甚笃平生敦信明义临财不苟一日从县中归家见道旁有遗金一包照坐守至夜不见失金者至乃持之归次日黎明复携至其所候久之见一人迟迟而行若有忧色照询之即失金人也取而还之其人感泣而去崇祯十七年卒年七十有七生六子珊瑚琳瑜瑛球　　钱祚征
按明外史钱祚征传祚征字锡吉掖县人崇祯中由乡举历官汝州知州汝为流贼往来孔道土寇又窃据山中祚征欲先除土寇募壮士千人训练夜半取间道直捣其巢寇方纵酒陆博遂大败寇势衰息其魁遂降十四年正月李自成骤来寇祚征乘城守身中流矢益自力守月余大风霾炮炸楼焚城遂陷骂贼而死汝人立庙祀之　　钱肃乐
按明外史钱肃乐传肃乐字希声鄞县人临江知府若赓孙宁国知府敬忠兄子也崇祯十年成进士授太仓知州尝摄昆山崇明事两县民皆立碑颂德迁刑部员外郎寻丁内外艰会国变杭州破属郡多迎降闰六月宁波乡官议纳款肃乐力言当举兵拒诸生华夏董志宁等遮拜肃乐大呼倡首士民集者数万人肃乐乃建牙行事缮完守具鲁王监国绍兴召肃乐为右副都御史画钱塘而守寻进左副都御史又加兵部右侍郎明年五月军食尽悉散去鲁王航海肃乐亦之舟山唐王召之甫入境王已没遂退隐海坛山采山薯为食明年鲁王次长垣召为兵部尚书荐用刘沂春吴锺峦等明年拜肃乐东阁大学士郑彩专柄连杀熊汝霖郑遵谦肃乐忧愤卒于舟　　钱朝彦按浙江通志朝彦字殷求武肃王二十二世孙也崇祯丁丑进士知句容县莅任甫数月有饰金珠伪为药饵以献者朝彦立置之法语之曰若欲尝令乎心不可欺也调旌德投劾归家贫甚至不给晨夕病卒至无以殓同郡吴宫詹太冲目之曰殷求矫矫有干霄遏云之概而与太守喜起雅相引重时称武林二　　钱&#　　钱尔登
按江南通志尔登字叔嘉无锡人生平笃志正学登崇祯癸未进士授长兴令蠲竹木之浮税惩讦诈之刁俗民甚德之　　钱镇
按浙江通志镇字淡安归安人进士仕郎中赠光禄卿以理学名儒配祀唐枢着有国计边防风俗书古今通史经正录学术书内外篇　　钱国佐
按连城县志国佐邑庠生天性笃孝生母王氏丧明弗能步流寇陷城火焰房遂负母而奔于学宫母免于难而己身殉焉内外咸称其孝　　钱珍
按贵州通志珍思南人道貌纯古性至孝得道士李天真术以符水治证随用辄验有祈晴祷雨退星禳火平瘿开哑之异知府&#阅奖曰道成一悟箓阐三元密毗治化潜卫家邦虽汉张道陵无以过也　　钱元道按桐城县志元道有毡商主其家既去除室见有遗金约二百余度商已远乃置仓中积谷压之次年商复至言别后三日觉囊金失不知所在元道曰此非途中失也发仓示之囊括宛然遂还之　　钱喜起
按浙江通志喜起字赓明仁和人祖立观察使父养度刑部主政伯养廉吏部司封以抗言为时名臣喜起为其后幼好学崇祯庚辰成进士授工部屯田司视芦政号称廉辨出为南昌守丁母艰戴星归里流寇内讧闻崇祯之变一恸而绝弟肃起救之得苏构一小楼坐卧其间者三十六年年八十四而卒　　钱养士按河南通志养士孟县生员闯寇围城养士登陴固守城陷被执骂贼死　　钱瑜
按嘉定县志瑜字纯甫照之子也博学有经济才善谈论好交游与人处和易可亲闻里中有不平事则义形于色一毫不肯假借人皆服其公直瑜生于明季见时事日非无意仕进与弟瑛隐于邑之外冈兄弟同居数十年

　干姓部汇考
廖用贤尚友录
　　干姓
干颍川征音宋大夫干犨之后又望出荥阳


　田姓部汇考
史记
　　田敬仲世家
陈宗奔齐齐桓公使为工正完卒谥为敬仲敬仲之如齐以陈字为田氏
注
徐广曰应劭云始食采地由是改姓田氏索隐　曰据史此文敬仲奔齐以陈田二字声相近遂为　田氏正义曰按敬仲既奔齐不欲称本故国号故　改陈字为田氏唐书
　　宰相世系表
田氏出自妫姓陈厉公子完字敬仲仕齐初有采地因号田氏又云陈田声相近也至田和篡齐为诸侯九世至王建为秦所灭汉兴诸田徙阳陵后徙北平魏议郎田畴字子泰二十二世孙璟郑樵通志
　　以国为氏
周异
姓国

田氏即陈氏陈厉公子完字敬仲陈宣公杀其太子御寇敬仲惧祸奔齐遂匿其氏为田陈田声近故也应劭云始食采地然齐无田邑至田和篡齐为诸侯九世至王建为秦所灭建弟假及田儋儋子市儋从兄荣荣弟横弟子广项羽时并裂地称王旋皆破灭汉兴诸田并徙阳陵后又徙北平又田都田角田间亦田氏之族也汉兴徙关中春秋时晋有田苏宋有田景齐有田巴汉有鲁相田叔太尉田蚡丞相田千秋大鸿胪田广明大司农田延年魏议郎田畴皆敬仲之苗裔也后周田弘为大司空雁门郡公赐姓纥于氏宋世有田况为枢密王应麟姓氏急就篇
　　田氏
田氏之先职赋田因为氏又陈厉公子完奔齐其后亦为田氏廖用贤尚友录
　　田姓
田雁门征音


　田姓部列传一
　　周
　　田佚
按青州府志佚齐人教桓公以用非其有取非其人因诸侯权以制天下盖管子之流亚也　　田完
按史记田敬仲世家陈完者陈厉公佗之子也陈宣公杀其太子御寇完恐祸及己故奔齐齐桓公使为工正卒谥敬仲敬仲之如齐以陈字为田氏　　田
按史记田敬仲世家敬仲生孟夷
　　田愍
按史记田敬仲世家田孟夷生愍孟庄
　　田苏
按左传襄公七年韩献子告老公族穆子有废疾将立之辞曰无忌不才请立起也与田苏游而曰好仁立之不亦可乎　　田差
按山西通志差晋人平公时为驰逐之车车既成立之于殿下令群臣得观焉田差三过而一顾平公作色大怒差对曰臣闻说天子者以天下说诸侯者以国说大夫者以家说士者以事说农者以食说&#奴者以织桀以奢亡纣以淫败是以不敢顾也平公曰善乃命左右去其车　　田须无
按史记田敬仲世家田愍孟庄生文子须无文子事齐庄公　　田无宇
按史记田敬仲世家田文子生桓子无宇无宇有力事齐庄公甚有宠　　田穰苴
按史记司马穰苴传司马穰苴者田完之苗裔也齐景公时晋伐阿甄而燕侵河上晏婴乃荐穰苴景公召与语大说之以为将军穰苴曰臣素卑贱君擢之大夫之上士卒未附愿得君之宠臣监军乃可景公使庄贾往穰苴与贾约曰旦日日中会于军门穰苴先驰至军待贾贾亲戚留饮夕时乃至穰苴曰将受命之日则忘其家临军约束则忘其亲援枹鼓之急则忘其身今敌国深侵士卒暴露百姓之命皆悬于君何谓相送乎召军正问曰军法期而后至者云何对曰当斩遂斩庄贾以徇三军三军振栗身与士卒平分粮食兵皆争奋晋师闻之为罢去燕师闻之度水而解追击之遂取所亡封内故境景公郊迎劳师成礼尊为大司马已而鲍氏高国之属害之谮于景公景公退穰苴苴发疾而死　　田开
按史记田敬仲世家田桓子生武子开
　　田乞
按史记田敬仲世家田桓子生厘子乞乞事齐景公为大夫行阴德于民而景公弗禁由此田氏得齐众心景公卒高国立晏孺子田乞不说迎阳生立之田乞为相专齐政　　田常
按史记田敬仲世家田乞卒子常代立是为田成子相公修厘子之政监止与田氏有郄田常击之简公出奔田氏之徒杀简公于是田常立简公弟骜是为平公田常为相　　田基
按万姓统谱基中牟人赵简子屠中牟以基不从佛肸之召欲官之不受乃之楚楚王高其义以为司马　　田盘按史记田敬仲世家田常卒子襄子盘代立相齐宣公　　田白
按史记田敬仲世家田襄子卒子庄子白立相齐宣公庄子卒子和立康公之十九年田和立为齐侯　　田子方按史记魏世家子击逢魏文侯之师田子方于朝歌引车避下谒田子方不为礼子击因问曰富贵者骄人乎且贫贱者骄人乎子方曰亦贫贱者骄人耳夫诸侯而骄人则失其国大夫而骄人则失其家贫贱者行不合言不用则去之楚越若脱&#然奈何其同之哉子击不怿而去　　田臣思
按史记田敬仲世家秦魏攻韩韩求救于齐齐桓公召大臣而谋田臣思曰过矣君之谋也秦魏攻韩楚赵必救之是天以燕予齐也桓公曰善　　田华
按战国策田华为陈轸说秦惠王
　　田需
按战国策公孙衍为魏将与其相田需不善季子为衍谓梁王曰独不见夫服牛骖骥乎不可以行百步今王以衍为可使将故用之也而听相之计是服牛骖骥也牛马俱死而不能成其功王之国必伤矣愿王察之　　田真黄
按华阳国志司马错中尉田真黄曰蜀国富饶得其布帛金银足给军用浮大舶船以东向楚楚地可得　　田过按青州府志过齐人齐宣王问田过曰儒者丧亲三年丧君三年君与父孰重田过对曰殆不如父重王忿然怒曰然则何为去亲而事君田过对曰非君之土地无以处吾亲非君之禄无以养吾亲非君之爵位无以尊吾亲受之君致之亲凡事君所以为亲也宣王邑邑而无以应　　田忌
按史记田敬仲世家宣王二年魏伐赵赵与韩亲共击魏赵不利战于南梁韩氏请救于齐齐使田忌田婴将孙子为帅救韩赵以击魏大败之马陵杀其将庞涓　　田婴
按史记孟尝君传孟尝君之父曰靖郭君田婴田婴者齐威王少子而齐宣王庶弟也相齐封于薛　　田骈按史记田敬仲世家宣王喜文学游说之士自如驺衍淳于髡田骈接予慎到环渊之徒七十六人皆赐列第为上大夫不治而议论是以齐稷下学士复盛且数百千人注
田骈齐人游稷下号天口骈作田子
二十五篇
　　田巴
按鲁连子齐之辨者曰田巴辨于徂丘而议于稷下毁五帝罪三王一旦而服千人　　田轸
按史记田敬仲世家愍王十二年楚围雍氏秦败屈丏苏代谓田轸曰臣愿有谒于公其为事甚完使楚利公成为福不成亦为福　　田文
