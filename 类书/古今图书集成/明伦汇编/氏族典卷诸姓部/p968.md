<!-- { "loadSidebar": true } -->
按万姓统谱汝仪字国正人登正德甲戌进士授余干知县擢监察御史首疏安庆指挥崔文进贤知县刘源清之功劾外戚陈万年宦官王堂时春及奸党何明等罪状直声大着上疏乞宽假议礼诸臣请诛巨珰谷大用等首触忌讳人为凛凛升按察佥事备兵岭东进巡海副使奏设诏安县安边馆立墩台蓄番兵为一方保障升云南参政迁江西按察使便道归省适祖母疾卒汝仪过于哀毁遂没汝仪平生峻整终日兢兢自持未尝轻有语笑至道义孚契即胶结不解众中默默若无所臧否及遇大事临大患壁立万仞毅然不可犯比死竟不能偿宿逋家无以为养知与不知咸为之痛悼云　　谢纯
按万姓统谱纯字梅岐天性聪&#文画两绝尢谙兵法星占正德亚魁为海州守仿造木牛流马一鞭可行数十步海州有龙图之诵因巡台贪婪纯以清廉招尢遂弃官归　　谢天锡
按万姓统谱天锡字廷爵与纯同秋榜初姓陈及登进士奏复姓官御史侄洞昊孝廉与天锡齐名　　谢昌按万姓统谱昌字石屏纯之弟四龄能识字平仄辨棋先后着性至孝善诗文尢谙韬略官琼州兼摄澄迈时黎寇乱昌自督兵每行用一人持大刀押十人回顾者即劈之须臾飞集贼洞以火攻之凯旋琼人德之歌诵更生以忧归筑芙蓉庵思亲亭终身哀慕置义庄祭田以隆宗祖今子姓振振继序其皇人以为孝友之报　　谢阜
按万姓统谱阜字少岗十岁能诗为泾县令撰三都赋献礼尚夏公以言有触阻之作铁人垂泪记弃泾归筑铁汉楼着历代大事记每属诗文笔不加点无不妙绝时人称为富沙谢东坡　　谢丰
按万姓统谱丰字天湖举于乡为信宜县令父子俱有才名父名暹贡士性乐山水着抱愚赋诸书丰亦好游名山大川着六虚楼集数十卷谈笑皆诗文凡一言之出率比之零金碎玉云　　谢存儒
按万姓统谱存儒字懋玠蒲圻人嘉靖丙戌进士为行人迁给事中会论事落职寻擢知南昌府精勤职事奸豪敛手郡称大治历山东布政以年饥谷贵令民兼钱输漕谷省漕费过半东土以安擢副都御史巡抚河南疏请折钧州陶器价钧人立石颂焉厘革祥符炬夫费以资军食提兵守磁州北敌不敢南牧晋兵部侍郎卒　　谢兰
按万姓统谱兰字汝德代州人嘉靖丙戌进士历侍郎　　谢少南
按万姓统谱少南字应午上元人嘉靖壬辰进士以侍御督学畿辅以宫直操翰禁苑以宪佥督学粤西以宪副督学秦中所至皆司文墨&#有时名　　谢瑜按万姓统谱瑜字如卿上虞人嘉靖壬辰进士任御史以言事廷杖罢职隆庆改元赠太常少卿瑜有操行居言责侃侃不阿归田里益砺前修人咸重之　　谢九仪按万姓统谱九仪字君锡山东章丘人嘉靖壬辰进士历官户部侍郎　　谢廷
按明外史谢廷传廷字子佩富顺人嘉靖十一年进士除新喻知县征授吏科给事中十八年谏帝南巡忤旨调云南典史屡迁浙江佥事以侍养归遂不出万历改元四川巡抚曾省吾奏言廷隐居三十年家徒四壁乐道著书宜特加京秋风励士林诏即家进太仆少卿又数年卒　　谢应征
按万姓统谱应征字征梦华亭人嘉靖辛丑进士任御史　　谢东山
按万姓统谱东山字少安射洪人嘉靖辛丑进士历山东巡抚都御史　　谢谠
按万姓统谱谠字献忠上虞人瑜之族嘉靖甲辰进士历刑部主事　　谢登之
按万姓统谱登之字汝学巴陵人嘉靖丁未进士任给事中历南京刑部尚书　　谢宗明
按万姓统谱宗明字子诚会稽人嘉靖丙辰进士历广西佥事　　谢榛
按万姓统谱榛字茂秦临清州人工诗其诗便妥秀发人比之孟浩然与李攀龙辈号七才子　　谢广
按名山藏本行记广字志浩祁门人父忠母汪父出贾梁宋间忽有方外求仙之意遂久去不返广年十六读&#考叔事废书泣既而曰宋有朱寿昌者岂繄异人既长纳妇七日即别母求父誓必得之次大梁遂得父于小&#旅邸号泣抱持父摩广顶曰儿远来良苦吾今归矣相依旬月父绐广曰汴北尚有浮赀吾往取之与尔同归父深惑彼道得间即脱去灭迹广&#踊几绝莫知所适忽传父在鲁山即匍匐往寻弗得去之陈蔡郑卫达于荆襄返于河上舟涉陆跋酒肉弗御夜则稽颡北辰以控精恳人为感动每每导送穷幽索险渺无仿佛家书至闻其母病仿徨走归长路号哭归侍疾母愈闻武当有道人影响其父复辞母往求步拜以往至则非是又闻终南山中多学仙侣冲暑蹑冰雪历风涛崖磴深入穷探足痹且跛竟不得遇匍匐汴河又十余年形羸发秃怅怅待毙而已家又报母大病仓皇吁天兼程至家跪泣&#下奉母复安又数月逡巡进曰儿初意父游想方外今穷矣尝闻河埠馆人云有徽客每二三年驾巨船一至货尽即去述其容貌行事殆类于父儿傥求之复舆痹往候逾年又不至累累归而母老且病矣日率妻子竭力为养结楼望父绘像事之母以天年终具父衣冠招魂窆焉　　谢杰
按明外史谢杰传杰字汉甫长乐人万历二年进士除行人册封琉球以奉使劳擢光禄丞进少卿历两京太常少卿累迁顺天府尹以右副都御史巡抚南赣进南京刑部右侍郎召为刑部左侍郎擢户部尚书三十年卒于官　　谢台卿
按泉州府志台卿晋江人万历八年进士历官知府苑马寺卿　　谢廷谅
按明外史谢廷赞传廷赞兄廷谅字友可万历二十三年进士南京刑部主事终顺庆知府　　谢廷赞
按明外史谢廷赞传廷赞字曰可金溪人父相由乡举为东安知县廷赞举万历二十六年进士授刑部主事帝有诏于二十八年春举行册立冠婚之礼将届期都御史温纯礼科给事中杨天民御史冯应凤相继言之不报廷赞乃上疏帝震怒褫职为民廷赞归侨寓维扬授徒自给久之卒　　谢球
按明外史吴应箕传南都既覆谢球溧阳诸生佥事鼎新子也毁家募兵兵散被执而死　　谢表
按昌邑县志表生员壬午兵变守南门死汛地　谢姓部纪事
世说桓温入赴山陵止新亭大陈兵卫呼谢安及王坦之王甚遽谢神意不变王谢旧齐名于此始判优劣晋书谢万传谢氏尢彦秀者称封胡羯末封谓韶胡谓朗羯谓元末谓川皆其小字也南史颜延之传延之谢灵运自潘岳陆机之后文士莫及江右称潘陆江左称颜谢焉谢几卿传西昌侯藻督众军北侵几卿启求行擢为藻军师长史将行与仆射徐勉别勉云淮淝之役前谢已着奇功未知今谢何如几卿应声曰已见今徐胜于前徐后谢何必愧于前谢侯景传景请娶于王谢帝曰王谢门高非偶可于朱张以下访之桯史临江谢氏世以儒鸣元丰八年有名懋者及其弟岐其子举廉世充同登进士第连镳之盛侈于一时时人谓之临江四谢举廉字民师东坡尝以书与之论文今载集中艮斋谔绍熙间位中执法以厚德着盖其族孙也
　柘姓部列传
　　周
　　柘稽
按尚友录稽越大夫同范蠡行成于吴
　　汉
　　柘温舒
按奇姓通温舒阆中刺史

　赦姓部列传
　　明
　　赦敬
按万姓统谱敬中牟人正统举人

　射姓部列传
　　周
　　射稽
按韩非子宋王筑武宫讴癸倡行者止观筑者不倦王闻召而问之对曰臣师射稽之讴又贤于癸王召射稽使之讴行者不止筑者知倦王曰其讴不胜如癸美何也对曰王试度其功癸四板射稽八板擿其坚癸五寸射稽二寸　　汉
　　射登
按奇姓通汉有射登为蜀郡太守
　　射咸
按三辅决录汉末大鸿胪射咸本姓谢名服天子命为将军出征以姓谢名服不祥改为射氏名咸　　后汉　　射坚
按蜀志先主传注坚字文固少有美名辟公府为黄门侍郎献帝之初三辅饥乱坚去官与弟援南入蜀依刘璋璋以坚为长史刘备代璋以坚为广汉蜀郡太守　　射援
按蜀志先主传中郎将射援
注
援少有名行丞相诸
葛亮以为祭酒迁从事中郎卒官
　　吴
　　射慈
按吴志孙休传休权第六子年十三从中书郎射慈郎中盛冲受学　　宋
　　射纪
按万姓统谱纪宝佑进士遂宁人
　　明
　　射兑
按万姓统谱兑衡阳人宣德中任盐井卫教授　　射子安按万姓统谱子安浦江人弘治举人

　夜姓部汇考
凌迪知万姓统谱
　　夜姓
夜见通志

　尚姓部列传
　　汉
　　尚章
按万姓统谱章见印薮
　　尚强
按万姓统谱强见印薮
　　唐
　　尚献甫
按唐书尚献甫传献甫卫州汲人善占候武后召见由道士擢太史令后改太史局为浑仪监以献甫为令长安二年迁水衡都尉至秋卒　　尚衡
按万姓统谱衡至德中功臣散骑常侍检校礼部尚书兼御史大夫　　尚可孤
按唐书尚可孤传可孤字可孤东部鲜卑宇文之别种世处松漠间天宝末隶范阳节度使安禄山复事史思明上元中自贼所归累授左右威卫大将军封白水县伯为神策大将以功加检校尚书右仆射封冯翊郡王会诸军进讨李怀光次沙苑卒于军可孤性谨审沈壮既有勋劳未尝自论功御众公严李晟数称之　　宋
　　尚祚
按宋史张旦传景德中契丹入寇副指挥尚祚能运大挝所斩首拉胁者百余人众寡不敌死之　　尚道长
按万姓统谱道长仕宋为佥判杨诚斋赠诗云今代高人问子平风流文采旧家声合于玉殿班中立却向红莲幕里行　　元
　　尚文
按元史尚文传文字周卿世为祁州深泽人后徙保定参政王椅荐其才遂辟掌书记至元七年擢右直侍仪使转司农都事十七年出守辉州二十二年除御史台都事升大司农丞转少卿迁吏部侍郎改江南湖北道肃政廉访使二十一年召为刑部尚书元贞初拜中台侍御史大德七年拜资善大夫中书左丞十年拜昭文馆大学士泰定三年以中书平章政事致仕明年卒于家　　尚野
按元史尚野传野字文蔚其先保定人徙满城至元十八年征为国史院编修官二十八年迁南阳县尹大德六年迁国子助教俄升博士至大元年除国子司业皇庆元年升翰林侍讲学士延佑元年改集贤侍讲学士兼国子祭酒移疾归卒于家谥文懿子师易蕲州路总管府判官师简中奉大夫奎章阁侍书学士　　明
　　尚士行
按陕西通志士行同州人初名志以字行学通五经明初孟旸为学士荐于朝诏授本学训导经明行修人庆得师　　尚迪
按万姓统谱迪获嘉人洪武中由太学生历官刑部郎中永乐中升四川左布政使　　尚甫
按万姓统谱甫山东人洪武进士
　　尚肃
按万姓统谱肃齐河人洪武进士
　　尚褫
按明外史刘炜传尚褫字景福罗山人正统四年进士除行人擢南院御史以劾周铨下狱谪驿丞得云南虚仁驿量移丰城知县成化初大臣会荐擢湖广佥事所司上其治行赐诰旌异致仕卒　　尚敬
按万姓统谱敬临颍人成化进士
　　尚达
按陕西通志达字兼善同州人贡士弘治初任岳阳令县有涧水为民患达命开渠溉田岁旱民食其利　　尚衡按陕西通志衡字一中同州人弘治间进士历升给事中迁浙江左参议改山西时平阳盗王常聚众西山衡设计擒杀散其余党移守冀宁迁汉阳卒　　尚繻按万姓统谱繻字美信睢阳人弘治癸丑进士历参政　　尚絅
按万姓统谱絅睢水人正德进士历山东右参政　　尚维持按万姓统谱维持字国相罗山人嘉靖辛丑进士历提学副使　　尚德恒
按万姓统谱德恒西充人嘉靖丙辰进士历副使　　尚真按明外史张达传嘉靖三十四年寇犯青边口指挥尚真遇害
　射姓部汇考
蜀志
　　先主传注
