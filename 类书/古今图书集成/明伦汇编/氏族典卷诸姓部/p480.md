<!-- { "loadSidebar": true } -->
按金史麻九畴传九畴字知几易州人三岁识字七岁能草书作大字有及数尺者一时目为神童章宗召见问汝入宫殿中亦惧怯否对曰君臣父子也子宁惧父耶上大奇之弱冠入太学有文名南渡后寓居郾蔡间入遂平西山始以古学自力博通五经于易春秋为尤长兴定末试开封府词赋第二经义第一再试南省复然声誉大振虽妇人小儿皆知其名及廷试以误出士论惜之已而隐居不为科举计正大初门人王说王采苓俱中第上以其年幼怪而问之及知尝师九畴平章政事侯挚翰林学士赵秉文连章荐之特赐卢亚榜进士第以病未拜官告归再授太常寺太祝权博士俄迁应奉翰林文字九畴性资野逸高蹇自便与人交一语不相入则径去不返顾自度终不能与世合顷之复谢病去居郾城天兴元年大元兵入河南挈家走确山为兵士所得驱至广平病死年五十九畴初因经义学易后喜邵尧夫皇极书因学算数又喜卜筮射覆之术晚更喜医与名医张子和游尽传其学且为润色其所著书为文精密奇健诗尤工致后以避谤忌持戒不作明昌以来称神童者五人太原常添寿四岁能作诗刘滋刘微张汉臣后皆无称独知几能自树立耆旧如赵秉文以征君目之而不名　　明
　　麻善勤
按万姓统谱善勤黄岩人成化中任雩都县丞　　麻志按万姓统谱志安化人成化中任永年丞
　　麻冕
按万姓统谱冕安化人弘治中岁贡授刑部主事历升福建左布政使兴利除弊累着劳绩士论荣之　　麻漳按万姓统谱漳大同人正德进士
　　麻芝
按万姓统谱芝石州人正德中永年丞
　　麻臻
按万姓统谱臻大名人弘治己酉举人滕县知县　　麻瀛按万姓统谱瀛宣城人嘉靖进士历官户部郎中　　麻济邦按万姓统谱济邦石州人嘉靖进士
　　麻永吉
按明外史麻僖传僖父永吉由庶吉士为御史终湖广按察使以清操闻　　麻禄
按明外史麻贵传贵父禄嘉靖中为大同参将从镇帅刘汉袭板升大获俺答围右卫禄固守乘间斩其部长寇为退舍辛爱犯京东禄以宣府副总兵入卫有却敌功　　麻锦
按明外史麻贵传贵兄锦少从父行阵有战功累官千总以杀人夺官下吏当事以塞上方用兵曲法贷之屡迁宣府游击将军以勤王功迁大同参将隆庆初进本镇副总兵有保境功万历五年擢山西总兵官寻改镇宣府　　麻贵
按明外史麻贵传贵大同右卫人由舍人从军积功至都指挥佥事充宣府游击将军隆庆中迁大同新平堡参将万历初再迁大同副总兵十年以都督佥事充宁夏总兵官无何徙镇大同十九年为阅视少卿曾干亨重劾谪戍边明年宁夏哱拜反廷议起为副将总兵讨贼贼平以功增秩予荫镇守延绥二十二年进署都督同知明年以病归二十五年日本封事败起贵备倭总兵官赴朝鲜已加提督尽统南北诸军攻倭数战有功旋师进右都督予世荫三十八年命镇辽东引病乞罢诏乘传归贵果毅骁捷善用兵东征西讨并着功伐称一时良将焉　　麻僖
按明外史麻僖传僖庆阳人举万历三十五年进士授庶吉士改兵科给事中乞假归四十五年京察汤宾尹党用事以僖倚附东林谪山西按察知事天启二年起兵部主事历尚宝丞少卿改太常五年六月魏忠贤乱政御史陈世&#劾之遂落职崇祯初复官致仕家居布衣粝食未尝涉公庭十六年冬李自成陷庆阳不屈死　　麻承勋
按明外史麻贵传贵兄锦锦子承勋辽东副总兵都督佥事南京后府佥书　　麻承恩
按明外史麻贵传贵从子承恩都督同知宣府延绥大同总兵官更历诸镇以勇力闻后起援辽屡退避下狱当死诏内马八百匹免罪　　麻承训
按明外史麻贵传贵从子承训蓟镇副总兵
　　麻承宣
按明外史麻贵传贵从子承宣洮岷副总兵
　　麻承宗
按明外史麻贵传贵从子承宗辽东副总兵天启初西平破战死　　麻育才
按沙县志育才父早逝母逾九十旦夕不离左右先意承志敬事长兄抚育幼弟将产尽让于弟邑令以孝友特旌　　麻登云
按山西通志登云右卫人父刚患寒疾医曰粪甘易愈登云尝之觉苦哭赴城隍祠祷以身代父忽思肉食割股前汤以奉之疾遂愈

　和姓部列传
　　陶唐氏
　　和仲
按书经虞书尧典分命和仲宅西曰&#谷寅饯纳日平秩西成宵中星虚以殷仲秋厥民夷鸟兽毛毨　　和叔按书经虞书尧典申命和叔宅朔方曰幽都平在朔易日短星昴以正仲冬厥民隩鸟兽氄毛　　周
　　和组父
按郑樵通志晋有和组父
　　汉
　　和武
按万姓统谱武将军
　　和旻
按万姓统谱旻北平太守
　　和浮
按万姓统谱浮上禄长上言党人禁网及五族有乖典训帝从之　　魏
　　和洽
按魏志和洽传洽字阳士汝南西平人也举孝廉大将军辟皆不就袁绍在冀州遣使迎汝南士大夫洽独与亲旧南从刘表表以上客待之太祖定荆州辟为丞相掾属魏国既建为侍中出为郎中令文帝践阼为光禄勋封安城亭侯明帝即位进封西陵乡侯太和中转为太常清贫守约至卖田宅以自给明帝闻之加赐谷帛薨谥曰简侯子禽嗣　　和演
按万姓统谱演阳平太守
　　和适
按魏志和洽传洽子适才爽开济官至廷尉吏部尚书　　和逌
按晋书和峤传峤父逌魏吏部尚书（
按逌疑即是适而两书互异姑
　并存之）

　　晋
　　和峤
按晋书和峤传峤字长舆汝南西平人也少有风格有盛名于世朝野许其能整风俗理人伦袭父爵上蔡伯起家太子舍人累迁颍川太守为政清简甚得百姓欢心贾充重之称于武帝入为给事黄门侍郎迁尚书令吴平以参谋议功转侍中太康末为尚书以母忧去职及惠帝即位拜太子太傅加散骑常侍光禄大夫元康二年卒赠金紫光禄大夫加金章紫绶本位如前永平初策谥曰简峤家产丰富拟于王者然性至吝以是获讥于世杜预以为峤有钱癖以弟郁子济嗣　　和郁
按晋书和峤传峤为尚书令吴平以参谋议功赐弟郁爵汝南亭侯郁字仲舆才望不及峤而以清干称历尚书左右仆射中书令尚书令洛阳倾没奔于苟晞疾卒　　和济
按晋书和峤传峤弟郁郁子济位至中书郎
　　和苞
按晋书刘曜载记论和苞献直酆明罢观
注
曜命起
酆明观和苞谏止
　　北魏
　　和跋
按魏书和跋传跋代人也世领部落为国附臣跋以才辩知名太祖擢为外朝大人参军国大谋雅有智筭频使称旨拜龙骧将军未几赐爵日南公从平中原以功进为尚书镇邺改封定陵公出为平原太守时群臣皆敦尚恭俭而跋好修虚誉炫耀于时性尤奢淫太祖戒之弗革后车驾北狩豺山收跋刑之路侧妻刘氏自杀以从　　和其奴
按魏书和其奴传其奴代人也少有操行善射御初为三郎转羽林中郎以恭勤致称赐爵东阳子除奋武将军高祖初迁尚书加散骑常侍进爵平昌公拜安南将军迁尚书左仆射太安元年与河东王闾毗太宰常英等并平尚书事在官慎法不受私请和平六年迁司空加侍中皇兴元年长安镇将东平王道符反诏其奴领征西大将军讨之未至而道符败军还三年薨赠平昌王谥曰宣　　和归
按魏书和跋传跋子归从征赫连昌有功拜统万将军赐爵成皋男进爵高阳侯后以罪徙配凉州为民盖吴作乱于关中复拜归龙骧将军往讨之还拜使持节冠军将军雍城镇都大将高阳侯卒　　和天受
按魏书和其奴传其奴薨子天受袭爵初为内行令太和六年迁弩库曹下大夫卒　　和度
按魏书和跋传跋子归高阳侯卒子度袭爵尚书都官郎昌平太守卒　　和延穆
按魏书和跋传度子延穆司州部郡从事早卒　　和安按魏书和跋传延穆子安武定末给事黄门侍郎　　北齐　　和士开
按北齐书和士开传士开字彦通清都临漳人也其先西域商胡本姓素和氏士开幼而聪惠选为国子学生解悟健疾为同业所尚天保初世祖封长广王辟士开开府参军倾巧便僻因此亲狎显祖知其轻薄不令王与小人相亲善责其戏狎过度徙长城后除京畿士曹参军世祖践阼累除侍中加开府遭母刘氏忧帝闻而悲惋遣武卫将军吕芬诣宅昼夜扶侍成服后方还其日帝又遣以犊车迎士开入内帝见晓喻良久然后遣还并诸弟四人并起复本官除右仆射帝先患气因饮酒辄大发动士开每谏不从属世祖寝疾士开入侍医药世祖谓士开有伊霍之才殷勤属以后事又先得幸于胡太后是以弥见亲密赵郡王睿与娄定远等谋出士开属太后觞朝贵于前殿睿面陈士开罪失太后及后主召问士开士开曰先帝群官之中待臣最重陛下谅暗始尔大臣皆有觊觎心若出臣正是剪陛下羽翼宜谓睿等云令士开为州待过山陵然后发遣睿等谓臣真出必心喜之后主及太后然之告睿等如士开旨以士开为兖州刺史山陵毕睿等促士开就路士开载美女珠帘及条诸宝玩以诣定远谢曰诸贵欲杀士开蒙王特赐性命用作方伯今欲奉别谨具上二女子一珠帘定远喜谓士开曰欲得还入不士开曰在内久常不自安今得出实称本意不愿更入但乞王保护长作大州刺史今日远出愿得一辞觐二宫定远许之士开由是得见太后及后主进说帝及太后出定远青州刺史责赵郡王睿以不臣之罪召入而杀之复除士开侍中右仆射定远归士开所遗加以余珍赂之武平元年封淮阳王除尚书令录尚书事复本官世祖时恒令士开与太后握槊又出入卧内遂与太后为乱及世祖崩后弥自放恣琅邪王俨恶之与领军厍狄伏连侍中冯子琮御史王子宜武卫高舍洛等谋诛之伏连发京畿军士帖神武千秋门外并私约束不听士开入殿其年七月二十五日旦士开依式早参伏连前把士开手曰今有一大好事王子宜便授一函云有敕令王向台遣兵士防送禁于治书侍御厅事俨遣都督冯永洛就台斩之时年四十八簿录其家口后诛俨等上哀悼不视事数日追忆不已诏起复其子道盛为常侍又&#其弟士伾入内省参典机密诏赠士开假黄钺十州诸军事左丞相太宰如故士开禀性庸鄙不窥书籍发言吐论惟以谄媚自资云　　隋
　　和洪
按隋书和洪传洪汝南人也少有武力勇烈过人周武帝时数从征伐以战功累迁车骑大将军仪同三司时龙州蛮任公忻李国立等聚众为乱刺史独孤善不能御朝议以洪有武略代善为刺史月余擒公忻国立皆斩首枭之余党悉平从帝平齐进位上仪同赐爵北平侯拜左勋曹下大夫柱国王轨之擒吴明彻也洪有功焉加位开府迁折冲中大夫尉迥作乱相州以洪为行军总管从韦孝宽击之及平相州拜柱国封广武郡公高祖以洪有威名令领冀州事甚得人和数岁征入朝为漕渠总管监转拜泗州刺史属突厥寇边诏洪为北道行军总管击走而还后迁徐州总管卒时年六十四　　唐
　　和逢尧
按唐书赵彦昭传和逢尧岐州岐山人武后时负鼎诣阙下上书自言愿助天子和饪百度有司让曰今天子圣明百司以和尚何所调逢尧不能答流庄州十余年乃举进士高第累擢监察御史突厥默啜请尚公主逢尧以御史中丞摄鸿胪卿报可擢户部侍郎坐善太平公主斥朗州司马终柘州刺史　　后晋
　　和凝
