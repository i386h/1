<!-- { "loadSidebar": true } -->
按福州府志思诚字纯甫连江人蓟州籍中嘉靖乙酉顺天举人己丑进士官卫辉知府　　欧思贤
按福州府志思贤字希甫思诚之弟蓟州籍中嘉靖戊子顺天举人壬辰进士官兵部员外郎　　欧煜
按同安县志煜积善壶桥人平海卫学中万历丙午举人任独山州知州廉介耿直不受干请　　欧子复
按江西通志子复会昌县学生家极贫父为贼掠去子复乞贷诣贼垒哀恳赎父回已而父殁遭兵乱负母以逃鬻衣为食居常奉母极孝养至老不衰万历二十二年奉旨旌表　　欧达勋
按广东通志达勋西宁人万历举人授胶州知州遇旱步祷辄应蝗灾祷即散去又起大乌食蝗始尽　　欧大任按明外史黄佐传佐弟子多以行业自饬而梁有誉欧大任黎民表诗名最着大任字桢伯顺德人由岁贡生历官南京工部郎中年八十而终　　欧继修
按永州府志继修字二如天启丁卯举于乡声誉籍籍授融县令不鞭朴而民从善擢副使归行李萧然卜筑隐居不问时事以天年终　　欧敬竹
按武进县志敬竹市人也不识字舌短而好大言无生产寓城南弋桥为人修破扇糊口明末闻变招邻人饮酒与诀自经死　　欧大聪
按广东通志大聪龙川人母遘疾朝夕斋祷亲治汤药数月不倦母终哭绝方苏孝感练雀来庭庐墓三载寒无重衣徒跣骨立乱寇过悲之院道扁奖曰明经孝子　　欧治
按广东通志治龙川人百里负米养亲父死庐墓三载斋祈母寿母死复庐墓三载泣血风有眠冈虎驯蛇伏之应
　勾姓部列传
　　后汉
　　勾延庆
按奇姓通延庆着锦里耆旧传八卷
　　晋
　　勾钥
按万姓统谱钥参军
　　隋
　　勾徽
按尚友录徽着周易广说
　　唐
　　勾惟立
按四川总志惟立以扈卫僖宗为将军
　　勾景延
按万姓统谱景延井研人湖南从事
　　宋
　　勾中容
按万姓统谱中容大中祥符进士
　　勾昌符
按万姓统谱昌符皇佑进士
　　勾士良
按万姓统谱士良少城人嘉佑间由秘书郎中以筑堤捍江忧民虑远　　勾麟
按万姓统谱麟元佑进士成都人
　　勾&#
按万姓统谱&#不知何许人绍圣初为真州教授作江行录序云太守张公所修张不著名自真而上直抵荆衡程期岸次风云占候时日吉凶与夫港滩矶洑莫不具载江行者赖焉&#所著有座右书　　勾涛按宋史勾涛传涛字景山成都新繁人登崇宁二年进士第调嘉州法掾川陕铸钱司属官建炎初通判黔州翰林侍读学士范冲荐召见论五事除兵部郎中绍兴七年迁右司郎官八月迁起居舍人十二月除中书舍人八年除史馆修撰重修哲宗实录成进一秩除给事中求去以徽猷阁待制知池州改提举江州太平观俄除荆湖北路安抚使知潭州秦桧尝令人谕意欲与共政涛以书谢之秩满提举太平观十一年帝谓秦桧曰勾涛久闲性喜泉石可进职与一山水近郡桧对永嘉有天台雁荡之胜帝曰永嘉太远其以湖州命之俄以疾卒涛身长七尺风貌伟然颇以忠亮自许国有大议帝必委心延访往复酬诘率漏下数刻始罢料边情如在目前　　勾大章
按万姓统谱大章士良之后嘉泰元年任中江&#年修废举坠知无不行筑石堤虑民患知周功备无忝所先　　勾希京
按万姓统谱希京知吉州军
　　勾希言
按万姓统谱希言登科
　　勾克俭
按万姓统谱克俭郪人举进士累官殿中侍御史出为河东路转运使以忠清明敏闻　　明
　　勾铭
按万姓统谱铭彭水人永乐举人
　　勾荣
按万姓统谱荣盐亭人永乐举人
　　勾天禄
按万姓统谱天禄思州府人宣德己酉举人
　　勾添祥
按贵州通志添祥思南人宣德壬子科举人官知府　　勾钦按万姓统谱钦随州人正统中任怀远县丞
　　勾辅相
按万姓统谱辅相马平人景泰中辰州府推官　　勾宏按万姓统谱宏盐亭人弘治举人
　　勾裕
按万姓统谱裕渭南人弘治中东明县丞
　　勾永升
按万姓统谱永升临桂人嘉靖中任乐至县知县　州姓部列传
　　周
　　州绰
按左传襄公十八年冬十月会于鲁济同伐齐十一月丁卯朔入平阴遂从齐师夙沙卫殿殖绰郭最曰子殿国师齐之辱也子姑先乎乃代之殿晋州绰及之射殖绰中肩两矢夹脰曰止将为三军获不止将取其衷顾曰为私誓州绰曰有如日乃弛弓而自后缚之其右具丙亦舍兵而缚郭最二十一年州绰出奔齐齐庄公朝指殖绰郭最曰是寡人之雄也州绰曰君以为雄谁敢不雄然臣不敏平阴之役先二子鸣二十五年崔武子见棠姜而美之遂取之庄公通焉遂弒之贾举州绰邴师公孙敖封具铎父襄伊偻堙皆死　　州宾
按姓氏急就篇晋有州宾
　　州侯
按姓氏急就篇晋有州侯
　　汉
　　州辅
按姓氏急就篇汉有宦者州辅
　　魏
　　州泰
按魏志诸葛诞传甘露二年诞反大将军司马文王督中外诸军讨之使兖州刺史州泰等简锐卒为游军备外寇吴将朱异以大众来迎诞等渡黎浆水泰逆与战摧其锋　　宋
　　州韶
按宋书王素传汝南州韶字伯和黄门侍郎文孙也筑室湖孰之方山征员外散骑侍郎征北行参军不起　　唐
　　州舒吾
按元结处规州舒吾问元子曰吾闻子多矣竟将何为对曰云山幸不求吾是林泉又不责吾非熙然能自全顺时而老可矣
　牟姓部列传
　　商
　　牟光
按荀子汤让卞随举牟光
　　周
　　牟辛
按史记田敬仲世家威王三十三年杀其大夫牟辛　　后汉　　牟长
按后汉书牟长传长字君高乐安临济人也少习欧阳尚书不仕王莽世祖建武二年大司空弘特辟拜博士稍迁河内太守坐垦田不实免长自为博士及在河内诸生讲学者常有千余人著录前后万人着尚书章句皆本之欧阳氏俗号为牟氏章句复征为中散大夫赐告一岁卒于家　　牟纡
按后汉书牟长传长子纡以隐居教授门生千人肃宗闻而征之欲以为博士道物故　　牟融
按后汉书牟融传融字子优北海安丘人也少博学以大夏侯尚书教授门徒数百人名称州里以司徒茂才为丰令视事三年县无狱讼为州郡最永平五年入代鲍昱为司隶校尉多所举正百僚敬惮之八年代包咸为大鸿胪十一年代鲑阳鸿为大司农融经明才高善论议朝廷皆服其能明年代伏恭为司空举动方重甚得大臣节肃宗即位以融代赵&#为太尉与&#参录尚书事建初四年薨　　牟麟
按后汉书牟融传融建初四年薨子麟除为郎　　唐　　牟君才
按唐书薛举传武德元年举死子仁杲代立其将牟君才以众降　　宋
　　牟衮
按万姓统谱衮盐亭人受学于多岳举进士后与用中义先积中学先兄弟皆出仕号一门四桂　　牟天一
按万姓统谱天一其先阆州人来居通州事母至孝好古力学不喜作趋时之文母卒哀毁啜粥庐墓三年与弟同居尺布斗粟无私　　牟景先
按万姓统谱景先陈州人登第
　　牟敏中
按万姓统谱敏中中江人家世孝友三代不分居　　牟企按万姓统谱企吉州人登第
　　牟冲陵
按万姓统谱冲陵井研人登第
　　牟莘起
按万姓统谱莘起梓州人登第
　　牟子才
按宋史牟子才传子才字存容井研人八世祖允良生期岁淳化间盗起举家歼焉子才嘉定十六年举进士对策诋丞相史弥远调嘉定府洪雅县尉监成都府榷茶司卖引所辟四川提举茶马司准备差遣改辟总领四川财赋所干办公事连丁内外艰免丧李心传方修中兴四朝国史请子才自助擢史馆检阅请外通判吉州转衢州入为国子监主簿迁太常博士郑清之再相子才两上封事迁秘书郎屡辞主管崇道观逾年迁著作佐郎又迁起居郎子才辞去以集英殿修撰知太平州召入对权工部侍郎时丁大全与董宋臣表里浊乱朝政子才累疏辞归初子才在太平建李白祠自为记又写高力士脱之状为之赞而刻诸石属有拓本遗宋臣宋臣大怒持二碑泣訴于帝乃与大全合谋嗾御史交章诬劾子才在郡公燕及馈遗过客为入己降两官大全败宋臣斥诬劾子才者悉窜岭海外乃复子才官职提举玉隆万寿宫遂以礼部侍郎召屡辞不许度宗在东宫雅敬子才即位授翰林学士知制诰力辞请去以资政殿学士致仕卒　　牟巘
按宋史牟子才传子才子巘大理少卿
　　牟经
按万姓统谱经登进士第
　　牟&#
按万姓统谱&#字叔清晋江人咸淳二年知潮州修学养士除盗去奸邦人德之　　元
　　牟应龙
按元史牟应龙传应龙字伯成其先蜀人后徙居吴兴祖子才父巘应龙幼警敏过人日记数千言文章有浑厚之气应龙当以世赏补京官尽让诸从弟而擢咸淳进士第沿海制置司辟为属以疾辞不仕留梦炎招之起家教授溧阳州晚以上元县主簿致仕学者因应龙所自号称之曰隆山先生泰定元年卒　　牟全按栖霞县志全铁口人至元间诏下东征日本全管领战船创开水道风波万里奋不顾身赐金牌掌持兵印忠显校尉管军千户升武略将军其子元承袭其职　　明
　　牟鲁
按明外史牟鲁传鲁乌程人为莒州同知洪武三年青州民孙古朴等为乱袭州城执鲁欲降之拥至城南邹家庄鲁大骂遂杀之又有白谦裴源朱显忠王名善黄里顾师胜陈敬吴得之属谦婺源知州信州盗萧明来寇谦力不能御赴水死源肇庆府经历以公事赴新兴遇山贼陈勇卿被执令跪源大骂被杀显忠如皋人以濠梁卫指挥佥事从傅友德克文州遂留守之洪武四年蜀将丁世真来攻力战城破为乱兵所杀千户王均谅被执不屈磔死名善义乌人为高州通判海寇罗子仁率众潜入城执名善不屈死里云内州同知洪武五年蒙古兵突入城里率兵巷战力屈死之师胜兴化人为峨眉知县洪武十二年率民兵讨贼彭普贵战死敬增城人云南曲靖府经历署剑川州事邻寇来攻敬力战死得全椒人为龙里守御所千户古州上婆蛮林宽作乱攻城得与镇守盱眙并孚奋击得中毒弩死孚战死　　牟完
按浙江通志完字元亮黄岩人天性谨厚博学能文章洪武九年廷试首选擢吏部验封主事改燕府纪善仁庙为世子受业焉所著有四礼家仪　　牟俸
按明外史牟俸传俸巴人景泰初进士授御史巡按云南出为福建佥事成化初进秩副使久之迁江西按察使政尚严厉入为太仆卿八年以左佥都御史巡抚山东尽心荒政活饥民不可胜数以右副都御史改抚苏松以所部多巨室欲故摧抑之乃禁索私租劝富家出谷备赈动千计怨谤纷然中官汪直有事南京或谮俸直信之十四年俸议事至京直请执俸下诏狱先是所亲学士江朝宗除服还朝俸迓之九江联舟并下所至有司供张颇盛直因谓朝宗有所关说并下狱谪戍湖广逾年卒　　牟宗海
按贵州通志宗海普定人成化辛卯举人官县令行谊高洁重于乡闾　　牟斌
按明外史朱骥传牟斌字益之弘治中任锦衣千户擢指挥佥事正德初刘戴诜等数十人以忤刘瑾下诏狱斌曲为营护及上狱词瑾令去疏首权奄二字斌不可瑾由是大怒矫旨廷杖除其名瑾诛复任知府刘祥与中官相讦下斌治中官厚贿东厂张雄求胜并贿斌斌不听为雄所中夺职置武昌感疾卒　　牟泰按万姓统谱泰字以贞巴县人正德丁丑进士历知府　　牟盛
按江夏县志盛字汝登号禾山正德丁丑进士吉水知县宸濠之变盛独急保障吉水赖以无恐擢户部主事郎中督饷易州亡何以内帑盗发坐典守落职执父母丧尽哀庐墓病痿卒　　牟朝宗
