<!-- { "loadSidebar": true } -->
　　吕氏族谱序　　　　　　　明王世贞吕之先世为吾吴郡人而其居郡之乌鹊桥者最盛元季中寇燹徙常熟之沙溪沙溪之吕昌外姓曾则渐以伙为曾二辈而始富去曾复为吕吕一辈而始贵贵者今评事君道爔也乃始议谱前为曾而谱者曰故宋丞相公亮后也已为吕而谱者曰非公亮也丞相蒙正也评事君咸绌之曰吾知其迁自乌鹊桥而已夫吴故有大帝时孱陵侯蒙即吴之吕莫非其后也而吾敢遽傅也吾今而为谱知为沙溪里之吕而已盖评事君之谱略曰自吾祖之所及知以逮若裔者谱之示合也作世系图自吾身之所由始而忝为嫡者独谱之示辨也作正&#图世系明矣而当其人之为俪若引若生卒者复谱之示详也作世表此三者凡所以纲吾谱也吾吕之先德元矣非其人畴树淳而滋我后人也志大传吾先君之忝有章也与不佞诸季之忝服休采也识之庶以风夫为后人哉志恩荣惟我先人合二姓之好以光启内外子孙盖世世受厘焉志婚姻被发祭野识者讥之今稍为士礼以别于寝而教后孝也志家祀吾幸有禄赢为圭田之余甽以赡我谱之人也不能无繇亲始志义庄吕之食指伙矣夫岂敢言庶而富能忘教乎志宗范古死徙无出乡今吾&#然而乔木者人指以为吕氏宫焉庶几其能守乎志居室葬者藏也使我吕之有归骨而樵牧之是远乎哉则于此加藩焉志茔墓此八者吾不敢以称谱以附吾谱之余也王子曰兹谱成而吕岂独有谱也吕且有政矣先王之世氏族别而宗法出宗法出而崇本修睦别嫌明微仁义之用俱出而肃然为天下先评事君虽蚤贵侍中供文史职不获请郡邑之长以少吐其用而今谱成而宗法彰彰如是则宁唯空言之是托评事君又大宗也其诸季之为进士金吾别驾郡幕者且若而人而又皆贤其帅而听君无疑吾故不以序吕氏谱而序吕氏政
　吕姓部列传一
　　周
　　吕甥
按左传僖公十年丕郑之如秦也言于秦伯曰吕甥郄称冀芮实为不从若重问以召之臣出晋君君纳重耳蔑不济矣　　吕锜
按左传成公十六年六月晋楚遇于鄢陵吕锜梦射月中之退入于泥占之曰姬姓日也异姓月也必楚王也射而中之退入于泥亦必死矣及战射共王中目王召养由基与之两矢使射吕锜中项伏弢以一矢复命　　吕相
按左传成公十三年夏四月晋侯使吕相绝秦注吕
相锜子
　　秦
　　吕不韦
按史记吕不韦传不韦阳翟大贾也家累千金秦昭王以其次子安国君为太子安国君所甚爱姬曰华阳夫人无子安国君中男子楚质于赵秦数攻赵子楚困不得意吕不韦曰此奇货可居乃往见子楚说之又西游事安国君及华阳夫人使以子楚为嗣不韦取邯郸诸姬绝好善舞者与居知有身乃遂献其姬生子政秦昭王五十年子楚脱归昭王薨安国君为王一年薨子楚代立是为庄襄王三年薨子政立为王尊不韦为相国号称仲父太后时时窃私通不韦不韦恐祸及己乃私求大阴人嫪毐进之始皇九年有告嫪毐与太后乱于是夷嫪毐三族而迁太后于雍不韦徙蜀乃饮鴆而死　　汉
　　吕公
按史记高祖本纪单父人吕公好相人见高祖状貌重敬之曰臣少好相人相人多矣无如季相愿季自爱臣有息女愿为季箕帚妾吕媪怒吕公曰公始常欲奇此女与贵人沛令善公求之不与何自妄许与刘季吕公曰此非儿女子所知也卒与刘季吕公女乃吕后也注
相经云魏人吕公名文字叔平（
按恩泽侯表汉
　元年封临泗侯四年薨）

　　吕青
按汉书功臣侯表青以汉五年用令尹初从功比堂邑侯封阳信侯十年薨谥胡　　吕马童
按汉书功臣侯表马童以郎骑将汉元年从好畤以司马击龙且复共斩项籍六年封中水侯三十年薨谥严　　吕泽
按汉书恩泽侯表泽以客从入汉定三秦将兵下砀汉王败彭城往从之佐定天下六年封周昌侯三年薨谥令武高后元年追尊曰悼武王　　吕释之
按汉书恩泽侯表释之以客从击秦汉王入汉使释之归丰卫太上皇六年封建成侯九年薨谥康高后元年追尊曰赵昭王　　吕腾
按汉书功臣侯表腾以骑士汉三年从出关以郎中共击斩项羽七年封涅阳侯二十五年孝文五年薨谥严子成实非子不得代　　吕婴
按汉书功臣侯表婴以连敖从高祖破秦入汉以都尉定诸侯死事　　吕臣
按汉书功臣侯表臣以舍人从起留以郎入汉破曹咎成皋为都尉击陈豨十一年封&#陵侯二十七年薨谥夷　　吕臣
按汉书功臣侯表孝惠四年阳信顷侯臣嗣十八年薨　　吕台
按汉书恩泽侯表周昌侯台嗣高祖九年更封为鄜侯四年高后元年为吕王二年薨谥曰肃　　吕产
按汉书恩泽侯表产台弟高后元年封汶侯六年为吕王七年为梁王八年反诛　　吕则
按汉书恩泽侯表孝惠二年建成侯则嗣七年有罪免　　吕种
按汉书恩泽侯表种则弟高后元年封沛侯七年更为不其侯八年反诛　　吕禄
按汉书恩泽侯表禄种弟高后元年封汉阳侯八年为赵王反诛　　吕平
按汉书恩泽侯表平以皇太后姊长姁子高后元年封扶柳侯八年反诛按平既吕氏所生不当姓吕
盖史家惟记母族也兹姑仍之

　　吕胜
按汉书恩泽侯表胜以皇太后昆弟子淮阳丞相封赘其侯八年反诛　　吕更始
按汉书恩泽侯表更始为舍人郎中十二岁以都尉屯霸上用楚丞相封滕侯八年反诛　　吕忿
按汉书恩泽侯表忿以皇太后昆弟子封吕成侯八年反诛　　吕莹
按汉书恩泽侯表莹以皇太后昆弟子封祝兹侯八年反诛　　吕它
按汉书功臣侯表它以父婴死事高后四年封俞侯四年坐吕氏诛　　吕嘉
按汉书恩泽侯表高后三年吕王嘉嗣坐骄废　　吕通按汉书恩泽侯表通嘉弟高后六年封腄侯八年为燕王反诛　　吕庀
按汉书恩泽侯表庀通弟高后八年封东平侯反诛　　吕义按汉书功臣侯表孝文七年阳信怀侯义嗣二年薨　　吕它按汉书功臣侯表孝文九年阳信惠侯它嗣十九年薨　　吕瑕
按汉书功臣侯表孝文十年中水夷侯瑕嗣三年薨　　吕谢按汉书功臣侯表孝文十一年&#陵戴侯谢嗣十六年薨　　吕青眉
按汉书功臣侯表孝文十二年中水共侯青眉嗣三十二年薨　　吕始
按汉书功臣侯表孝景四年&#陵惠侯始嗣十七年薨　　吕善
按汉书功臣侯表孝景五年阳信共侯善嗣五年薨　　吕谈按汉书功臣侯表孝景中三年阳信侯谈嗣三十五年元鼎五年坐酎金免　　吕步舒
按汉书董仲舒传辽东高庙灾仲舒在家推说其意主父偃窃奏之上以示诸儒仲舒弟子吕步舒不知其师书以为大愚下仲舒吏按儒林传步
舒至丞相长史

　　吕德
按汉书功臣侯表建元六年中水靖侯德嗣一年薨　　吕宜城按汉书功臣侯表元光元年中水侯宜城嗣二十二年元鼎五年坐酎金免　　吕嘉
按汉书南粤传南粤王兴立元鼎四年汉使安国少季谕王王太后入朝其丞相吕嘉上书谏止王太后谋诛嘉嘉作乱攻杀太后王尽杀汉使者于是天子令路博德攻败粤人吕嘉亡入海粤郎都稽得嘉为临蔡侯　　吕阳
按汉书功臣侯表元康四年阳信侯青元孙长陵大夫阳诏复家　　吕建明
按汉书功臣侯表元康四年中水侯马童元孙之孙长安公士建明诏复家　　吕忠
按汉书功臣侯表元康四年涅阳侯腾元孙之子涅阳不更忠诏复家　　吕得
按汉书功臣侯表元康四年&#陵侯臣元孙南陵公大夫得诏复家　　后汉
　　吕强
按后汉书吕强传强字汉盛河南成皋人也少以宦者为小黄门再迁中常侍为人清忠奉公灵帝时例封宦者以强为都乡侯强辞让恳恻固不敢当帝乃听之中平元年黄巾贼起帝问强所宜施行强欲先诛左右贪浊者大赦党人料简刺史二千石能否帝纳之乃先赦党人于是诸常侍人人求退又各自征还宗亲子弟在州郡者中常侍赵忠夏恽等遂共构强兄弟所在并皆贪秽帝不悦使中黄门持兵召强强闻帝召怒曰吾死乱起矣丈夫欲尽忠国家岂能对狱吏乎遂自杀　　吕布
按后汉书吕布传布字奉先五原九原人也以弓马骁武给并州刺史丁原灵帝崩原受何进召将兵诣洛阳会进败董卓诱布杀原而并其兵以为骑都尉誓为父子稍迁至中郎将尝小失卓意手戟掷之由是怨卓又与卓傅婢情通益不自安往见司徒王允允使为内应刺杀卓以为奋威将军封温侯卓将李傕等还攻长安布败奔袁术复投袁绍已乃归张杨道经陈留太守张邈相待甚厚陈宫说邈迎布为兖州牧据濮阳曹操破布于巨野布东奔刘备时刘备领徐州居下邳与袁术相拒术欲引布击备乃与布书令勒兵袭下邳备饥困请降于布布遣屯小沛术惧布为己害为子求婚布许之沛相陈珪恐术报布成姻为难未已于是说布绝婚而就曹操术怒攻布布大破之建安二年布复从袁术操自将击布壅沂泗以灌城其将侯成率众降布登白门楼兵围之急乃下降操缢杀之　　吕乂
按蜀志吕乂传乂字季阳南阳人也父常送故将军刘焉入蜀值王路隔塞遂不得还乂少孤好读书鼓琴初先主定益州置盐府校尉较盐铁之利后校尉王连请乂为典曹都尉迁新都绵竹令乃心隐恤百姓称之迁巴西太守徙为汉中太守累迁广汉蜀郡太守入为尚书代董允为尚书令众事无留门无停宾乂历职内外治身俭约谦靖少言为政简而不烦号为清能延熙十四年卒子辰景耀中为成都令辰弟雅谒者　　吕凯
按蜀志吕凯传凯字季平永昌不韦人仕郡五官掾功曹时雍闿等闻先主薨于永安骄黠滋甚降于吴吴遥署闿为永昌太守永昌既在益州郡之西道路壅塞与蜀隔绝而郡太守改易凯与府丞王伉帅厉吏民闭境拒闿凯威恩内着为郡中所信及丞相亮南征讨闿既发在道而闿已为高定部曲所杀亮乃以凯为云南太守封阳迁亭侯会为叛夷所害子祥嗣　　魏
　　吕虔
按魏志吕虔传虔字子恪任城人也太祖在兖州闻虔有胆策以为从事将家兵守湖陆襄陵校尉杜松部民炅母等作乱太祖以虔代松虔伏兵尽格杀之抚其余众群贼乃平太祖以虔领泰山太守甚有威惠文帝即王位加裨将军封益寿亭侯迁徐州刺史请琅邪王祥为别驾民事一以委之世多其能任贤　　吕昭按世语昭字子展东平人长子巽字长悌为相国掾有宠于司马文王次子安字仲悌与嵇康善与康俱被诛次子粹字季悌河南尹粹子预字景虞御史中丞　　吴
　　吕范
按吴志吕范传范字子衡汝南细阳人也避乱寿春孙策见而异之范遂自委策亦亲戚待之每与升堂饮宴于太妃前后领宛陵令讨破丹阳贼还吴迁都督策薨权复征江夏范与张昭留守后迁平南将军拜建威将军封宛陵侯改封南昌侯拜扬州牧性奢靡然勤事奉法故权悦其忠不怪其侈黄武七年迁大司马卒长子先卒次子据嗣　　吕蒙
