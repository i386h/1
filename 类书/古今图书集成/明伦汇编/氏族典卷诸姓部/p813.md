<!-- { "loadSidebar": true } -->
按万姓统谱仲麟字景仲宁德人倜傥有大志庆元中与杨宏中等六人上疏救赵汝愚韩冑怒送毗陵编管仲麟毅然不少诎时有庆元六君子之称　　林略按宋史林略传略字孔英温州永嘉人庆元五年举进士历饶州大宁监教授辟干办四川茶马司公事迁武学博士国子监丞太常寺丞奉祠拜宗正少卿迁右司谏寻迁左司谏拜殿中侍御史升侍御史试右谏议大夫嘉熙三年以端明殿学士同佥书枢密院事以资政殿学士致仕淳佑三年卒　　林万
按泉州府志万字仲至永春人庆元五年省试第二连登进士调惠州教授历三省掌故恬于荣进以谒光范为耻未几劾罢复为沿海制司干官改知宣城县　　林伯成
按高邮县志伯成嘉泰四年教授高邮以郡学规模狭隘即旧址撤而广之诸士感之为立祠于四贤堂之南肖其像于中祀之后知高邮军有德政　　林文之
按万姓统谱文之字子彬福清人宋季文体纤弱文之独用意为古文平易高古学者皆宗师之刘克庄尝谓文之曰后来文印属之子矣所著有通鉴纲目　　林千按广西通志千嘉定中为邕州监官郡守敛金以媚宰相千以媚之意责之后以罪诬罢去人甚冤之　　林磻按万姓统谱磻字岂嘉定十三年登进士少负隽声从游者众臞轩王迈尝师事之官止海阳县尉同邑林蒙亨字宿西其学于天文地理诸子百家之书无不该贯莆泉学者多从之而迈尢加敬焉两预乡书不第后以子有之恩赠朝请郎　　林有之
按万姓统谱有之字公宋卿之曾孙嘉定间进士授贺州司法居民以茅竹为屋有之请于州代以土瓦贺民之有栋宇者自此始再调肇庆司理狱讼平允郡守贤之命摄教官改知古田县通判建昌军摄郡总所纲运不办有之积俸钱补发秩满知南雄州未至而卒官终朝散郎　　林宋伟
按永福县志宋伟字力叟嘉定进士累佐浙幕平金有功尝督兵讨沅溪蛮削平猺洞破贼寨降贼党移吉州倅进湖北运判广东提刑自称橘园居士　　林符按宋史理宗本纪潭州民林符三世孝行一门义居诏旌表其门　　林&#
按福清县志字景温举进士为仙游丞端平改元瑰已居休召除知宝庆府辞除直秘阁主管崇禧观淳佑改元年八十八进直天章阁主桃源祠年九十终有通鉴记纂　　林希逸
按福清县志希逸字肃翁号鬳斋县之渔溪人也曾祖昌言绍兴进士希逸端平之元解试省试俱魁入太学明年成进士为平海军节度推官以清白称淳佑中迁秘书正字因对乞伸言路早决大计以慰人望理宗皆开纳历翰林权直学士兼崇正殿说书八年以直秘阁知兴化军景定四年为司农少卿所著有易讲春秋正附篇老庄列口义考工记解竹溪十一稿行于世　　林彬之
按万姓统谱彬之字元质莆田人端平中第进士迁监察御史首疏言天命人才民心又乞援仁宗故事早立皇储拜左司谏史嵩之经营复出力乞扶公道凝定力嵩之卒不用遂为殿中侍御史劾京尹罢之权工部侍郎景定中以先朝耆旧即家除宝章阁待制　　林祫
按永嘉县志祫字藏英登淳佑第教授静江府以周程诸书为学者讲说又置乳洞庄以资贡士除国子录历宗正簿书著作郎知徽州除监察御史迁起居郎进吏部侍郎　　林一龙
按永嘉县志一龙字景云性直谅乐道人善精古文词淳佑间教授绍兴除史馆校阅迁宗学谕兼说书有石室文集　　林宗道
按尚友录宗道字仲学福清人性聪敏为文章一不经意词气豪逸颇以材器自负尢善隶书晚年用笔益苍健景定间尝领乡荐　　林蕙
按仙居县志蕙字文叔评事泽孙也性慷慨好施与每遇严冬深雪时夙兴四顾里有朝烟不作午户不启者辄遗以米炭景定二年蝗食禾饿殍枕籍于途捐廪以赈不给复罄所有易粟继之家由是日落终不之晦子济舟字良甫以进士授融水令多惠政　　林景曦按浙江通志景曦字德阳太学生当杨髡发陵时故为丐者背竹箩持竹夹遇物夹投箩中又铸银作两许小牌系腰间取贿西番僧曰余不敢望收其骨得高家孝家斯足矣番僧左右之果得高孝两朝骨为两函贮之归葬　　林逢龙
按温州府志逢龙字庆云平阳人游郡庠从父湖北提举以胄牒补太学景定庚申有边警上书陈战守计淳熙丙寅与弟廷龙叩阍言事忤时宰意归乡里郡守江万顷待以师礼壬辰复至京师与同舍齐应魁等上封事乞正贾似道&#国之罪急调兵解襄樊围似道大怒削其籍押还本贯乃屏居宝岩山中德佑丙子元兵至温其将素闻逢龙名令军校至山中索得之迫以入城逢龙攘臂怒骂以腹触其刃而死所遗文有草塘集二十卷古论十卷　　林公一
按万姓统谱公一字道初乐清人端介高明博览群书善属文年二十举于乡景定己未进对有司第其策宜为第一会时相丁大全请于理宗以公主下嫁大魁乃属周震炎于其私人抑公一第二时论喧然不平初调兴国军判官除宗学谕卒　　林耕
按万姓统谱耕景定初摄惠州事为政慈祥尝有盗为人所获送于官耕察其迫于饥寒从容谕之且遗以钱三缗而归之自是境内无盗　　林大有
按万姓统谱大有字亨之江州倅一鹗之孙父涣都昌令大有年十六即弃举子业千里求师授六经不为章句之学暇则觞客赋诗招捕使陈将闻于朝授以官大有摇手止勿破戒咸淳初以子雷龙预荐赐迪功郎命书下仅一御冠带拜于庭退即易褐如他日日语子孙曰生称善人死表于墓曰处士吾愿足矣子霖龙承信郎监潮州蛇浦税　　林公遇
按万姓统谱公遇字养正瑑之子曾祖遹龙图学士祖埏知杭州与瑑三世皆早退公遇性孝谨恬退初以父荫补宁化尉不忍舍朝夕养乞奉南岳祠及父丧服阕调建之户曹复辞不就乃营精舍以居扁曰寒斋研思道理考论古今闺门雍睦赡给宗党肥遁山水者二十年一时名公卿若李韶方大琮赵以夫杜范皆极力荐引终不起既而韶复荐之朝廷重违其意改令入官主管仙都观及卒学者私谥曰文隐所著有石塘闲话求心录数卷　　林介卿
按泉州府志介卿晋江人登咸淳十年进士尉漳浦迁罗源令有惠政民爱之如父母再调龙岩时巨寇出没介卿修西寨募民储谷时加训练号令严明寇不敢犯镂朱文公谕俗榜以教民旌孝门录死事有古循吏风卒于官　　林駉
按万姓统谱駉宁德人少&#悟清修苦学博极群书虽山经地志稗官小说释老之书无所不览德佑丙子以易魁乡荐著述甚富有皇淦前后集源流至论行世　　林以辨
按万姓统谱以辨字子泉秘阁修撰积仁之后祖应成字汝大尝受学于黄绩得潘柄陈宓之传咸淳中与长子栋同登第历官宗正寺簿宣抚司机宜宋亡不仕年七十二卒父栖赠曲陶郡伯以辨通易书春秋尢善说诗究心程朱之学福泉之士争聘为师方在泉山一日促归未浃旬卒朱文霆称其明死生之际云　　林琦
按宋史邹传林琦闽人也德佑二年元兵迫临安琦结集忠义数千人捍御海道以功补宣教郎文天祥开府南剑琦佐其幕琦外文采内忠实数涉患难无怨怼辞及潮州移屯琦俱被执至惠州遁复执之北行赴水为吏所救至建康以忧愤死　　林同
按福州府志同字子真别号空斋福清人公遇之子也荫官家居性慷慨好义宋室将亡同以其先累世事宋耻臣于元起兵募众已复取福州兴化南剑三郡未几三郡降元元兵至同盛服坐堂不屈而死　　林空斋按宋史林空斋传空斋永福人失其名父同官至监丞空斋举进士历知县解官家居益王立张世杰围泉州乃率乡人黄必大刘同祖即其家开忠义局起义兵复永福县北兵至屠永福必大同祖等走它邑空斋见执不屈而死　　林道玖
按临高县志道玖博文人幼好老庄言及长愈悟元机结茅于香林栖迹修真能呼风雷立降雨泽尝以履掷水化为鱼或腾身轻举数十丈竖旗剑于空中景炎二年蜕解乡人名其所居为崇真堂肖像事之号曰妙道真人　　林守威
按万姓统谱守威公安人早丧父事继母曹氏甚谨曹卒未葬邻家火急守威升屋呼天风返无恙时人惊为孝感　　元
　　林桂发
按丹徒县志桂发字德馨其先钱塘人徙京口为太学生与叶李等八十三人伏阙上书言贾似道误国害民之罪咸淳甲戌附正奏进士出身宋亡应召授镇江路儒学教授终淮东道儒学副提举　　林庭秀
按滨州志庭秀渤海县人大德元年大饥发粟赈民后子孙相继荣显　　林起宗
按万姓统谱起宗内丘人自幼力学尝从刘因游深得道学之指既而教授于乡后学多宗之尝着心学指南心学渊源二图及大学论语孟子中庸诸图孝经图解小学提辞诸书　　林兴祖
按万姓统谱兴祖罗源人举进士知铅山州诛豪民吴友文政声遂着继升道州路总管猺贼以其廉爱三年不犯境虫食麦祷雨而虫死又为之罢兴作赈贫乏轻徭薄敛郡中大治　　林以顺
按八闽通志以顺字子睦积仁之后至治初进士第调庆元县尹有弟杀兄而以贿免者以顺发其狱按法诛之移浦江县尹改台州路推官治狱皆有善状历江西儒学提举福清州知州除福州路同知致仕年八十一终　　林广发
按漳州府志广发字明卿龙溪人尝谓陈安卿号北溪高彦先号东溪蔡汝作号南溪因自号曰三溪善古文工唐诗郡学三聘为诸生师以部使者荐授安溪学职普寇作奉府檄招降以劳版授其县主簿每俘至委讯辄曰此平民也府帅问何以辩曰获于巢穴者为贼捕于井里者为民此俘皆自井里得之何谓贼自是俘至多免死福建分省请置汀漳屯田万户府以广发为其府经历未久卒所著有三溪集传于世　　林泉生
按福州府志泉生字清源永福人天历中进士授福清州同知转泉州经历漳州推官擢知福清州累官翰林待制行省郎中为翰林直学士知制诰卒谥文敏泉生邃于春秋工诗文多权略有将帅才屡建武功时号能臣　　林乔年
按浙江通志乔年字松深养高不出缌服共爨无间言建沙埭二闸溉田万余顷乡人赖之　　林鸣善
按太平县志鸣善太平乡人博览群书尤工于诗元季侨寓郡城不慕仕进号梅南有梅南稿藏于家　　林凤阳按黄州府志凤阳事母孝宅失火独负母出家赀悉弃不顾有过客怜之遗以金谢不受治春秋不第奉母屏迹林泉吟咏自适　　林来岳
按新宁县志来岳字镇寰生而&#异一目十行俱下垂髫游泮成童食饩每试多冠军以礼经入棘闱者十一登铁榜者二宋方伯额其门曰沧海遗珠廷试授衡州府训升四川建昌谕著作甚富戴经解芙蓉集其尤也卒年八十七　　林昉
按太平县志昉字仲昉半岭人别号晓庵由荐辟官国史检阅善属文尤深经学尝作榖梁论辨震雷月食等说陆修正谓可以羽翼经传曾孙伯云其集至金陵太史宋濂独爱乳甘记一篇谓其行文绝类西汉所著有舟丘小稿半山文集　　林梦正
按江宁府志梦正号古泉元时以著述荐补溧阳州校官贼首张三舍倡乱为梦正所获骂曰尔祖父世为国家臣子忍为贼耶收系狱寇势猖甚劫三舍以去募生得林教授者有赏梦正为所获贼欲降之梦正不可贼怒杀之　　林原佐
按龙溪县志原佐文山人至正二十八年海寇薛均祥犯境乡人筑寨于文山为自全计官军意其皆均祥党欲尽诛之原佐避难郡城备牛酒冒白刃往告主帅帅感其言为解围去寨中数千人赖以全活　稠姓部列传
　　汉
　　稠雕
按汉书功臣侯表雕以匈奴大当户与浑邪降元狩三年封常乐侯十八年薨　　稠广汉
按汉书功臣侯表太初三年常乐侯广汉嗣六年太始元年薨亡后
