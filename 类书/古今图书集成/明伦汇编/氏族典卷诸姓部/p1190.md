<!-- { "loadSidebar": true } -->
按尚友录法喜处州人明皇赠诗云清溪道士人不识上天下天鹤一只洞门深锁碧&#寒滴露研朱点周易今处州有点易亭授银青光禄大夫封越国公开元中八月十五夜与明皇同游月宫闻月中奏乐上问曲名曰紫云曲也上密记其音调归为霓裳羽衣曲明皇杂录作叶静能有进火龙丹二粒以止寒之说静能唐高宗时道士入直翰林为国子祭酒开元记作叶法静有见金阙玉扉之说三说不同　　叶廷珪按尚友录廷珪幼嗜书自肄业郡庠至入仕四十余年未尝释卷食以饴口怠以为枕士大夫家有异书无不借借无不读读无不终篇而后止常恨无赀不能尽传写间作数十大册择其可用者手钞之名曰海录　　叶京
按万姓统谱京字垂孙建安人工词赋咸通中举进士为太常博士　　后汉
　　叶翘
按万姓统谱翘宣徽使博雅正直为周王师
　　宋
　　叶清臣
按宋史叶清臣传清臣字道卿苏州长洲人父参终光禄卿清臣幼敏异好学善属文天圣二年举进士知举刘均奇所对策擢第二宋进士以策擢高第自清臣始授太常寺奉礼郎佥书苏州观察判官事还为光禄寺丞集贤校理通判太平州知秀州入判三司户部勾院改盐铁判官累迁太常丞同修起居注进直史馆请外为两浙转运副使擢为起居舍人龙图阁学士权三司使公事清臣与宋庠郑戬雅相善为吕夷简所恶出知江宁府逾年入翰林为学士知通进银台司勾当三班院丁父忧言者以清臣为知兵请起守边及服除宰相陈执中素不悦之除翰林侍读学士知邠州改澶州进尚书户部郎中知青州徙知永兴军复以为翰林学士权三司使时清臣以河北之兵食自汴漕米繇河阴输北道者七十余万又请发大名库钱以佐边籴而安抚使贾昌朝格诏不从清臣固争具疏其跋扈不臣宰相方欲两中之乃徙昌朝郑州罢清臣为侍读学士知河阳卒清臣天资爽迈遇事敢行奏对无所屈有文集一百六十卷子均为集贤校理　　叶虞仲
按万姓统谱虞仲玉山人通判江州持身甚廉　　叶齐按万姓统谱齐字思可建阳人端拱初进士第一为馆陶令　　叶林
按万姓统谱林寿昌人身长八尺膂力过人善武艺能骑射天禧中开武举林应试得魁选乡人称为叶状元授殿前卷帘使后以疾回卒于家　　叶杲卿
按万姓统谱杲卿名曙以字行钱塘人生而颖拔读书三试开封率高等用尝试御前恩授郑州长史司法桂州卒赠太子中允二子昌言秘书丞昌龄屯田员外郎同年进士第皆以学行政术知名　　叶宾
按尚友录宾景德二年进士知南安县民有诉盗截牛舌者宾阳叱去阴令屠之果有告私屠牛者宾谓之曰截牛舌者汝也讯之伏罪官至都官员外郎南剑州通判　　叶康直
按宋史叶康直传康直字景温建州人擢进士第知光化县凡政皆务以利民时丰稷为&#城令亦以治绩显人歌之曰叶光化丰&#城清如水平如衡曾布行新法以为司农属历转运副使五路兵西征康直领泾原粮道承受内侍梁同以饷恶妄奏神宗怒械康直将诛之王安礼力救得归故官元佑初加直龙图阁知秦州改知河中府复为秦州进宝文阁待制陕西都运使以疾请知亳州通浚积潦民获田数十万亩召为兵部侍郎卒年六十四　　叶祖洽
按宋史叶祖洽传祖洽字敦礼邵武人熙宁初策试进士祖洽所对专投合用事者吕惠卿擢为第一由国子丞知湖州留为校书郎元佑初历职方兵部员外郎进礼部郎中给事中绍圣中为左司郎中起居郎中书舍人给事中祖洽性狠愎喜谀附密言王珪于册立时有异论珪遂追贬又言司马光吕公着获终牖下恩礼隆缛蔡确受遗定策而贬死岭外乞恤其孤其论率类此坐举王回出知济州徙洪州曾布引为吏部布罢出知定州徽宗怒其躁妄降集贤殿修撰提举冲佑观自是不复用久之知洪州改亳州加徽猷阁直学士政和末卒　　叶涛
按宋史叶涛传涛字致远处州龙泉人进士乙科为国子直讲受诸生茶纸免官涛王氏婿也往从安石于金陵学为文词哲宗立上章自理得太学正迁博士绍圣初为秘书省正字编修神宗史进校书郎曾布荐为起居舍人擢中书舍人司马光吕公着王岩叟追贬吕大防刘挚苏辙梁焘范纯仁责官皆涛为制词文极丑诋安焘降学士涛封还命书蔡京劾为党罢知光州又以诉理有过为范镗所论连三黜曾布引为给事中居数月而病以龙图阁待制提举崇禧观卒　　叶盖
按万姓统谱盖平阳人熙宁中以才雅赋魁上庠见者目为南瑞累官知郴州　　叶确
按尚友录确宾从子元丰八年进士第时乡人蔡京当国确其内姻知其必败未尝一诣其门终河北提举　　叶以清
按尚友录以清华亭人尚气节有古义侠风同门友胡方死无子后事悉仗以清籍遗物归其弟妹过客王氏以宦橐寄以清所王卒以清封还其家累辟不赴隐居萧塘家徒四壁晏如也　　叶楠
按尚友录楠贵池人为鄱阳尉力请蠲租以救荒涝后升绩溪令　　叶梦得
按宋史叶梦得传梦得字少蕴苏州吴县人嗜学蚤成多识前言往行谈论亹亹不穷绍圣四年登进士调丹阳尉徽宗朝自婺州教授召为议礼武选编修官大观二年累迁翰林学士极论士大夫朋党之弊专于重内轻外且乞身先众人补郡三年以龙图阁直学士知汝州寻落职提举洞霄宫政和五年起知蔡州复龙图阁直学士移帅颍昌府发常平粟振民宦官杨戬李彦交怒寻提举南京鸿庆宫自是或废或起逮高宗驻跸扬州迁翰林学士兼侍读除户部尚书陈待敌之计既而帝驻跸杭州迁尚书左丞上以梦得深晓财赋乃除资政殿学士提举中太一宫专一提领户部财用充车驾巡幸顿递使辞不拜归湖州绍兴初起为江东安抚大使兼知建康府行宫留守奏防江措画八事金入寇至拓皋梦得团结沿江民兵数万分据江津遣子模将千人守马家渡金兵不得渡诏加观文殿学士移知福州兼福建安抚使海寇朱明猖獗诏梦得之镇或招或捕或诱之相戕遂平寇五十余群然颇与监司异议上章请老特迁一官提举临安府洞霄宫寻拜崇信军节度使致仕十八年卒湖州赠检校少保　　叶寅
按尚友录寅字直翁邵武人少时飘荡豪爽后奋励修饬登朱熹之门问学精诣言行准绳乡人敬叹之　　叶子仪按尚友录子仪候官人文章博洽有绛毫集及易元神契行于世　　叶&#
按万姓统谱&#字彦成以礼经登第哲宗朝召试除秘书省正字后知福州政尚平易民甚安之子焕省试第一历帅名藩遂登禁从　　叶蕡
按万姓统谱蕡字仲实建安人为&#县尉居官不能俯仰罢去再起为宣城丞久之调奉新令不赴尝着易传推明大衍之数时号为精确　　叶廷珪
按万姓统谱廷珪字嗣忠知德兴县张邦昌伪诏至不拜中兴时差知福清县召为太常寺丞补中秘府轮对议与秦桧不合出知泉州漳州有诲录三十卷　　叶蓁按万姓统谱蓁字实之义乌人知荆门会建议筑城东蒙二山之巅蓁执不可遂解印绶去　　叶三省
按万姓统谱三省字景曾寿昌人以太学生释褐仕为中书舍人历尚书右司郎中建炎扈从升左司除起居郎权给事中以直龙图阁知宣州丐祠用太后回銮恩封遂安县男绍兴二十二年坐诋秦桧为非落职筠州居住寻再兴祠　　叶居申
按万姓统谱居申兴化军人元符中第进士宣和末除通判睦州方腊窃发居申与贼战不利遂死之　　叶常按万姓统谱常字权之浦城人绍兴中进士甲科授太学正迁博士大观初除太常博士迁工部员外郎累丐祠补外出知河中府喜作诗有集五十卷　　叶安节按万姓统谱安节字亨之浦城人第进士调鄞县簿改宣德郎知诸暨县发奸摘伏政号神明迁太府丞移知吉州袁州　　叶默
按万姓统谱默字彦思建安人第进士徽宗时知泗州会诏改宣梵院为神霄宫默极论汉唐之主崇信方士广建真馆使民力困疏入谪郴州　　叶义问
按宋史叶义问传义问字审言严州寿昌人建炎初登进士第调临安府司理参军范宗尹为相义问疏其奸为饶州教授摄郡岁旱以便宜发常平米振民知江宁县汤思退荐之擢殿中侍御史枢密汤鹏举效桧所为义问累章劾鹏举罢之迁吏部侍郎兼史馆修撰寻兼侍读拜同知枢密院事上闻金有犯边意遣义问奉使觇之还奏彼造舟船备器械其用心必有所在宜屯驻沿海要害备之金主亮果南侵命视师亮被弒师退义问还朝力请退遂罢隆兴元年中丞辛次膺论义问顷护诸将几败事谪饶州干道元年诏自便六年卒年七十三　　叶顗
按万姓统谱顗颙之兄也政宣间与颙徒步入京师并为太学博士弟子员金人入寇朝廷始设武艺谋略科顗首中其选授承节郎随大将刘延庆为京城东北守御官金兵攻围顗力战死之　　叶颙
按宋史叶颙传颙字子昂兴化军仙游人登绍兴元年进士第为广州南海县主簿知信州贵溪县贺正中荐颙静退遂召见颙论国雠未复中原民日企銮舆之回其语恺切高宗嘉纳除将作监簿知处州召为尚书郎除右司谏诏求直言颙上疏人称其直除吏部侍郎权尚书除端明殿学士拜参知政事兼同知枢密院事尚书左仆射兼枢密使首荐汪应辰王十朋陈良翰周操陈之茂芮林光朝等可备执政侍从台谏上嘉纳干道三年冬至上亲郊而雷颙引汉故事上印绶提举太平兴国宫归至家不疾而薨年六十八赠特进谥正简颙为人简易清介与物若无忤至处大事毅然不可夺　　叶荐
按万姓统谱荐字宋颖建安人第进士绍兴中为福建帅幕汀寇作荐被檄招怀直造巢穴谕以祸福寇悉听命调罗源令率民筑白柯塘以捍田民皆赖之　　叶衡按宋史叶衡传衡字梦锡婺州金华人绍兴十八年进士第调福州宁德簿改秩知临安府于潜县以政绩闻召对擢知常州时水潦为灾衡发仓为糜以食饥者疫大作衡单骑命医药自随遍问疾苦活者甚众除枢密都承旨奏马政之弊知荆南成都建康府除户部尚书签书枢密院事拜参知政事右丞相兼枢密使选使求河南衡奏司谏汤邦彦有口辨宜使金邦彦知荐出于衡恨衡挤已闻衡对客有讪上语奏之上大怒即日罢相责授安德军节度副使郴州安置邦彦使还辱命上震怒窜之岭南诏衡自便复官与祠年六十有二薨　　叶大用
按万姓统谱大用玉山人绍兴间任武职金人侵汴大用从战阵于金后全躯以归高宗亲书拔身归国节义可尚八字牌面赐之嘉熙初授西京路兵马副都监　　叶绾
按万姓统谱绾闽人绍兴十七年知龙泉令行禁止邑人至今颂其遗爱　　叶时
按万姓统谱时字秀发仁和人操履端凝与朱文公相友善累官至龙图阁学士卒谥文康所著有礼经会元竹野诗集　　叶味道
按宋史叶味道传味道初讳贺孙以字行更字知道温州人少刻志好古学师事朱熹试礼部第一登嘉定十三年进士第调鄂州教授理宗访问熹之徒及所著书部使者遂以味道行谊闻差主管三省架阁文字迁宗学谕轮对迁著作佐郎而卒所著四书说大学讲义祭法宗庙庙享郊社外传经筵口奏故事讲义　　叶谦亨
按万姓统谱谦亨孝宗十八年进士复中博学宏词科文章绘累官起居舍人兼权中书知抚州终浙江提点刑狱所至发摘奸盗人皆信服子呙以世赏仕朝散大夫　　叶采
按万姓统谱采字仲珪邵武人以宝庆初为秘书监尝论郡守贪刻之害上嘉纳之　　叶适
