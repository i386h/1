<!-- { "loadSidebar": true } -->
按万姓统谱本字培之少&#敏有志操师事族兄安博学洽闻为文浑灏而尤邃于理太平汪知府敦聘本为府学训导本以初脱征戎久荒经艺不就时高皇帝锐意儒术诏举经明行修之士郡以本贡至京师偕庐陵等处刘崧辈二十人入见上亲御阙楼试以治平之策本落笔数千言言皆切当称旨即擢工部主事居二年廉勤明慎克举其职超授四川行省理问卒于官　　陶凯
按明外史陶凯传凯字中立临海人博学善属文尤工诗领至正乡荐除永丰教谕不就归洪武初以荐征入同修元史书成授翰林应奉教习大本堂授楚王经三年擢礼部尚书明年会试以凯为主考出为湖广参政召还国子祭酒以晋王府右相致仕凯尝自号耐久道人帝闻而恶之其在礼部时朝使往高丽主客误用符验后追坐论死　　陶振
按万姓统谱振受学杨维桢所洪武初以三经义举言诗则熹书则沈春秋则安国故诸生乐其近皆名陶生学为掌故吴江久之坐法传诣京师奏赋三篇多俚语俳调得释复为掌故安化振才易近卑俯为时格　　陶垕仲
按明外史陶垕仲传垕仲名铸以字行人洪武十六年以国子生擢监察御史尚气敢言直声动天下未几擢福建按察司使兴学劝士抚恤军民帝下诏褒异布政使薛大方贪暴垕仲劾奏之大方词相连并逮至京历讯坐大方罪诏垕仲还官垕仲清介自持禄入悉以赡宾客未几卒官　　陶晟
按明外史陶安传安子晟洪武中为浙江按察使贪贿不检下帝怒并其兄昱诛之　　陶成
按明外史陶成传成字孔恩郁林人永乐中举乡试除交址凤山典史秩满迁山东按察司检校用荐擢大理评事正统中以刘中敷荐超擢浙江佥事成有智略遇事敢任秩满进副使处州贼叶宗留陈鉴胡陶得二等寇兰溪成击斩数百人进屯武义立木城以守诱贼党为内应前后斩首数百生擒百余人招降者三千余人贼势渐衰惟得二尚在久之势复炽拥众来犯先遣其党十余辈以敝缊裹薪佯避贼入城及进攻成出战持薪者潜纵火焚木城官军惊溃成与都指挥佥事崔源战死时景泰元年五月也事闻赠成左参政录其子鲁为八品官　　陶铨
按山西通志铨字文衡绛州人正统乙丑进士授行人奉命至太原会中官王振亦至声势烜赫铨竟不往谒历升陕西参议致仕与诸里居者为九老延龄会夜有盗持炬入室见所有惟敝书旧衣盗叹而去　　陶元素按万姓统谱元素字希文上元人正统间举进士以亲老乞归养遂不复仕时推重之　　陶鲁
按明外史陶成传成子鲁字自强荫授新会丞当是时广西猺流劫高廉惠肇诸府香山顺德间土寇蜂起新会无赖子群聚应之鲁乃筑堡寨缮甲兵练壮勇以孤城捍贼冲贼来犯&#击破之天顺七年秩满巡抚叶盛上其绩就迁知县寻以破贼功进广州同知成化二年从总督韩雍征大藤峡有功雍请擢鲁为佥事专治新会阳江阳春泷水新兴诸县兵秩满课最进副使鲁治兵久所向克捷贼雠之刺骨劫其郁林故居焚诰命发先茔戕其族党鲁闻大恸事闻诏徙籍广东益奋志讨贼二十年以征荔浦猺功进湖广按察使治兵两广如故弘治四年总督秦纮遣平德庆猺进湖广右布政使鲁言身居两广而官以湖广为名于事体非便乃改湖广左布政使兼广东按察使领岭西道事人称之为三广公十一年总督邓廷瓒请官其子俾募卒备征讨乃官其子荆民锦衣百户是年鲁卒荆民复陈父功遂进副千户世袭　　陶玺按山西通志玺字廷用铨第四子天顺甲申进士授户部主事升本部员外郎才通性敏方洁不阿进本部郎中升长芦运使愈励清操毫不染指前使遗金若干于署井后遣使求之玺尽括给之当时称为陶君子云　　陶琰
按明外史陶琰传琰字廷信绛州人父铨进士陕西右参议琰举成化十六年乡试第一明年成进士授刑部主事弘治初进员外郎历固原兵备副使迁福建按察使浙江左布政使正德初以右副都御史巡抚河南迁刑部右侍郎陕西游击徐谦讦御史李高厚赂刘瑾欲中高危法琰往按据法直高瑾怒假他事下琰诏狱褫其职瑾诛起左副都御史总督漕运兼巡抚淮扬诸府转南京刑部侍郎贼刘七等将犯江南王浩八又入衢州进琰右都御史巡视浙江至则七等已灭浩八听抚复命总督漕运七疏乞身归世宗嗣位起故官凡三督漕军民习其政不严而肃寻加户部尚书嘉靖元年召拜工部尚书其冬改南京兵部加太子少保未浃岁屡引年乞休加太子太保乘传归又九年卒年八十有四赠少保谥恭介　　陶英按贵州通志英普定百户从征广西麓川东苗草塘四十余处累加指挥使成化间调征山都掌出哨遇伏力战死赠都指挥　　陶永淳
按万姓统谱永淳字质夫华亭人成化间进士任知县刑清政简兴学校崇节义当道交荐其贤能升绍兴府同知去民立碑以志遗爱　　陶照
按万姓统谱照成化进士嘉兴人
　　陶俨
按万姓统谱俨弘治进士嘉兴人
　　陶煦
按万姓统谱煦浙江秀水人弘治庚戌登进士授江西永丰县知县历应天溧水县弘治丙辰历监察御史正德庚午升安庆府知府煦性静而量洪喜怒不形大新学宫流贼滋蔓煦设法御之事宁而民不扰历三载升广西按察司副使卒　　陶廷威
按江阴县志廷威弘治六年进士授南京户部主事卒于官本姓屈名震廷威其字也少孤鞠于舅氏陶祺遂蒙其姓复宗恐伤舅氏心不忍悖负迟之而后复为人和易朴质与之处如与家人骨肉居无复设防畛云　　陶谐
按明外史陶谐传谐字世和会稽人弘治八年乡试第一明年举进士选庶吉士授工科给事中正德改元刘瑾等乱政谐请以瑾等误国罪告于先帝罪之不听谐当出理边储以工科掌印无人请俟行日遣官代署瑾遂中谐下之诏狱廷杖斥为民旋榜为奸党又诬以巡视十库时缺布不奏复械至阙下杖之谪戍肃州瑾诛释还乡嘉靖元年复官未至除江西佥事转河南管河副使迁参政历左右布政使擢右副都御史提督南赣汀漳军务寻迁兵部右侍郎总督两广军务为总督三年母忧归起兵部左侍郎九庙灾自陈致仕归卒赠兵部尚书隆庆初谥庄敏　　陶心按贵州通志心永宁卫人弘治乡举历官兵部员外郎正德间驾欲南狩心率同列上章留之忤旨罚跪廷杖几毙后迁云南参议　　陶尚德
按江西通志尚德字祖容号剑峰星子人正德中为诸生时会宸濠之变尚德倡众死守泽宫无恙登嘉靖丙辰进士三年改云南道御史为左都督御史协吏部考察晋左司空董筑外罗城修十王府升刑部尚书加太子太保归　　陶华
按名山藏方技记华字尚文余杭人治病有奇效乡人抱奇疾他医不能治尚文&#治之而于伤寒尢精论者谓仲景以后一人　　陶滋
按明外史陶琰传琰子滋以进士授行人谏武宗南巡杖阙下谪国子学正嘉靖初历兵部郎中率同官伏阙争大礼再受杖谪戌榆林十五年赦还卒　　陶凤仪按广东通志凤仪字瑞之父荆民锦衣卫佥事世袭正千户凤仪能文章明法律迎世宗继统由此得幸世庙历升指挥同知加赐一品服级前后管厂卫篆理刑诸务持正不阿存活无辜甚众御史何维柏疏劾严嵩忤旨发锦衣卫杖一百时凤仪方掌卫事密谕行杖者曲护得不死从后渠私载而出竟免于害天下以此贤凤仪以母老再疏力求还乡诏许驰驿奉母归里　　陶仲文
按名山藏勋封记恭诚伯陶仲文黄冈人
　　陶珪
按黄冈县志珪字廷献嘉靖丙戌进士累官山西按察使所至称廉平时陶仲文以方术得幸仲文故潘姓而隶于陶既贵意欲得珪附己珪弗为动一日误以宗生刺谒寻悔之竟追得乃已事继母以孝闻　　陶钦夔按江西通志钦夔字克谐彭泽人嘉靖壬辰进士授大理评事随改御史十八年世宗巡郢中钦夔以扈跸行时河南御史坐谪戍上命择可者以闻众推钦夔遂被命百务倥&#皆咄嗟以办河南民安堵上贤之北敌入寇钦夔疏责分宜分宜衔之例补太仓兵备历襄阳辰沅兵备五溪蛮反钦夔多奇功升湖广按察使转河南左布政使告归终于家　　陶大年
按万姓统谱大年字长卿会稽人嘉靖辛丑进士　　陶大有按万姓统谱大有字子谦会稽人嘉靖甲辰进士　　陶大顺按明外史陶谐传谐孙大顺字景熙嘉靖末登进士历官福建右布政使终右副都御史广西巡抚子允淳与父同登进士终尚宝丞　　陶大临
按明外史陶谐传谐孙大临字虞臣嘉靖三十五年进士及第授编修吴时来劾严嵩大临为定疏草时来下诏狱大临日饷之药物万历初累官吏部侍郎卒赠吏部尚书谥文僖大临为人宽然长者而内持贞介不以势利易心　　陶承学
按明外史陶承学传承学字子述会稽人嘉靖中登进士第授中书舍人迁南京御史劾仇鸾罪出为徽州知府迁九江兵备副使历湖广右参政福建按察司山东河南布政使所至抚循爱养常禄外锱铢不入由太仆卿改应天府尹万历初历两京大理卿迁工部右侍郎改刑部进左侍郎六年擢南京礼部尚书罢归二十年卒年八十一赠太子少保天启初谥恭惠　　陶幼学
按明外史陶承学传承学弟幼学进士布政使　　陶一贯按江西通志一贯字孔启星子人嘉靖年由选贡除福建布政司理问退休因寓白下闻倭贼劫掠淮扬自赴军门请师督讨募兵海上遇贼于浙江德清县力战而没奏闻赠奉议大夫松江府同知　　陶钺
按邵武府志钺郡武卫军嘉靖三十九年流贼逼邵有武生杨永绍丁应机府吏闻奇过万年桥贼追急钺时为铳手举空铳向贼三人因得脱既而伎穷为贼毒杀　　陶廉
按万姓统谱廉曲靖人嘉靖进士任德清县知县尝籍废寺田四百亩给诸生廪修浚阳湾塘以资灌溉升刑部主事　　陶马
按松溪县志马邑人嘉靖壬戌十二月倭寇围县马奋力御倭殁于阵　　陶望龄
按明外史陶承学传承学子望龄字周望万历十七年会试第一廷试第三授编修再迁谕德告归起国子祭酒母老固辞不拜母丧以哀毁卒特谥文简　　陶钦&#按江西通志钦&#字克允登甲辰进士授刑部主事寻改御史因争东厂擅拟人命中官呼为大胆御史　　陶志学按武平县志志学哨官崇祯元年三月广寇攻武平志学御贼死之　　陶铸　陶冶
按当阳县志铸冶兄弟也崇祯甲戌城陷被执度不能俱免请留一人奉先祀兄弟争死贼两杀之　　陶昌祚按溧阳县志昌祚庠生鼎革时避兵窜匿屋上父为兵所执将杀之昌祚跃下抱父哭求代兵怒挥刃遂毙　　陶汝楫
按宁乡县志汝楫字子济魁梧磊落才亦警敏事母最孝六十居苫哀毁尽礼明年病垂绝复苏曰吾被召入冥司主者曰汝今行年六十一汝孝当加一十三至七十四云　　陶汝砺
按宁乡县志汝砺天性简率与人旷然无大小绝去町畦早聘吴氏将娶而病瞽吴氏请绝婚父命占之汝砺跽请曰既盟矣当结褵而弃妇将安归愿勿绝明年娶吴氏亲迎之夕吴氏目复明偕老生子孙称奇事云

　操姓部列传
　　汉
　　操乘
按万姓统谱乘见印薮
　　隋
　　操天成
按隋书炀帝本纪大业十二年十二月癸未鄱阳贼操天成举兵反自号元兴王建元始兴攻陷豫章郡　　宋　　操斗祥
按万姓统谱斗祥浮梁人淳佑进士
　　明
　　操钦
按万姓统谱钦宣德间县令廉以律己明以治讼豪强畏服细民感德寻荐为监察御史所至巡历卓卓着能声　　操安
按万姓统谱安浮梁人正统进士任御史
　　操洪
按万姓统谱洪临川人成化举人
　　操永魁
