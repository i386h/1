<!-- { "loadSidebar": true } -->
按尤溪县志之才嘉泰二年特奏名登进士第　　卓子信按万姓统谱子信永春人为县隅总开庆元年春寇薄县境子信率民兵鼓行敌之贼为之骇第以兵非素练惮死战而溃子信被擒贼以其骁勇欲降之不从遂遇害　　卓得庆
按万姓统谱得庆字善夫号乐山登绍定五年甲科教授道州历官秘书著作郎以忤贾似道出知漳州平会寇召还授兵部郎中迁大理卿景炎二年除右文殿修撰户部尚书是年元兵逼城得庆与家人诀曰柱倾维绝虽千百年何益宁前一尺毋却一寸与其藏沟洫而生曷若守家庙而死俄甲士至执得庆并二子规权杀之年七十二黄仲元铭其墓称为忠孝父子得庆早以词赋名晚深于易仲子准承直郎监福州　　元
　　卓琰
按万姓统谱琰三山人至大四年教授郡学识学工文作新启迪寒暑不懈由是生徒奋发贤才辈出　　明　　卓有谦
按万姓统谱有谦临海人洪武进士
　　卓敬
按名山藏臣林外记卓敬字惟恭瑞安人少读书洪武中以进士除户科给事中好直谏历户部侍郎建文初燕王来朝敬密请徙之南昌建文君大惊置其奏袖中曰燕骨肉王室何得为此言对曰杨广隋文非父子耶敬丰姿英伟谈论峭拔读书十行俱下过目不忘博通天文地理律历兵刑诸家成祖既入怜其才系之狱使人讽之不听乃斩之夷其三族临刑从容叹曰敬备员大臣变起宗亲无片筹半画负故主地下敬罪浮于死既死尸经日如生后编修刘球私谥曰忠贞　　卓迪
按万姓统谱迪字民逸奉化松溪人善写水墨山水　　卓越按万姓统谱越福宁人知永嘉县自奉甚薄事上不阿裁省里甲冗费十之二三时提举市舶中贵征求扰攘尝挺身而折之民赖以安　　卓朝用
按万姓统谱朝用通山人永乐间知宁县公平廉恕爱恤民财清苦自励　　卓成
按范县志成宣德甲寅贡任大同卫经历
　　卓跃
按范县志跃成之子景泰间贡任白水县丞
　　卓天锡
按莆田县志天锡登景泰五年进士第历官贵州按察使所至政事修举为一时能吏　　卓文锡
按万姓统谱文锡字纯嘏莆田人景泰进士历刑部主事至贵州按察使　　卓居傅
按万姓统谱居傅字起岩莆田人正德丁丑进士历佥事　　卓尔
按万姓统谱尔字见可莆田人授贵池知县历广西佥事陕西苑马寺少卿　　卓镃
按范县志镃跃之子正德五年贡任白水县训导　　卓弥真按仙游县志弥真邑人名晚春自号上阳子亦曰无山子人呼为小仙终仙蜕于鸣&#岩　　卓禄
按馆陶县志禄沛县人例贡万历七年任主簿　　卓士林按范县志士林天启间贡敦族睦邻人称孝友　　卓玉按范县志玉任王府照磨
　　卓越
按仙游县志越字施挺永兴里人崇祯间拔贡授通州州判
　栗姓部汇考
廖用贤尚友录
　　栗姓
栗长安商音古栗陆氏之后

　濯姓部汇考
廖用贤尚友录
　　濯姓
濯见风俗通

　偓姓部汇考
郑樵通志
　　入声
偓氏列仙传有偓佺

　卓姓部汇考
廖用贤尚友录
　　卓姓
卓西河征音卓氏赵人也秦迁之蜀卓氏闻山之下沃野下有蹲鸱至死不饥乃求远迁致之临&#即铁山鼓铸富至家僮八百人田池射猎之乐拟于人君载货殖传
　偓姓部列传
　　陶唐氏
　　偓佺
按奇姓通佺槐山采药父也好食松实体生毛长数寸两目更方能飞行逐走马以松子遗尧尧不服受服者皆至三百岁
　浊姓部汇考
汉书
　　货殖传
胃脯简微耳浊氏连骑
注
晋灼云今太官常以十月
作沸汤燖羊胃以末椒姜扮之使燥是也

　姓部列传
　　汉
　　君
按万姓统谱君安平侯

　朔姓觉姓桌姓学姓部汇考
凌迪知万姓统谱
　　朔姓
朔望出南阳见何氏姓苑
　　觉姓
觉见姓苑
　　桌姓
桌见姓苑
　　学姓
学见姓苑

　姞姓部列传
　　宋
　　姞临
按万姓统谱临泽州人登科

　朴姓部列传
　　汉
　　朴周
按万姓统谱周见印薮
　　唐
　　朴忠
按万姓统谱忠亲军指挥使
　　宋
　　朴景
按万姓统谱景泉州人潮州通判
　　明
　　朴淳
按万姓统谱淳沈阳人永乐中任新安卫指挥　　朴元亨按万姓统谱元亨鸿胪寺序班宣德中使朝鲜　　朴素按万姓统谱素新安卫左所镇抚幼孤事母极孝母丧每日至墓泣拜寿九十七
　乙姓部列传
　　汉
　　乙世
按奇姓通汉有南郡太守乙世
　　乙忠
按万姓统谱忠见印薮
　　晋
　　乙逸
按奇姓通北燕护军乙逸
　　北魏
　　乙
按魏书乙传代人也其先世统部落世祖时
父匹知遣入贡世祖因留之便弓马膂力过人数从征伐甚见信待尚上谷公主除镇南将军驸马都尉赐爵西平公从驾南征每战身先士卒勇冠三军后除定州刺史进爵为西道都将和平中薨时年二十九谥曰恭　　乙干归
按魏书乙传子干归年十二为侍御中散及长有气干颇习书疏尤好兵法尚安乐公主除驸马都尉侍中显祖初除秦州刺史有惠政为中道都将延兴五年卒谥曰康　　乙海
按魏书乙传干归子海字怀仁少历侍御中散散骑侍郎卒谥曰孝　　乙瑗
按魏书乙传海子瑗字雅珍尚淮阳公主除驸马都尉历济南太守后除西兖州刺史天平元年举兵应樊子鹄与行台左丞宗显战败死　　乙谐
按魏书乙传瑗弟谐字遵和武定中司马
　　乙琛
按魏书乙传谐弟琛字仲珍解褐司空参军事稍迁东平济阴二郡太守散骑常侍卒年四十九　　乙普明按奇姓通普明清河人兄弟争田太守苏琼喻之曰天下难得者兄弟易求者田地普明兄弟乞出外更思分异十年遂还同住　　乙爱
按万姓统谱爱扬威将军
　　宋
　　乙太度
按万姓统谱太度嘉熙间任宁化县知县
　　明
　　乙瑄
按万姓统谱瑄河南人成化进士历吏部主事　　乙山按万姓统谱山海州人嘉靖中任东乡训导
　　乙邦才
按明外史刘肇基传扬州破副将乙邦才死之邦才青州人崇祯中以队长击贼于河南江北间大小十余战咸有功及史可法镇扬州携之行至是战败自刎死
　浊姓部列传
　　汉
　　浊贤
按汉书外戚传宣帝令太后择后宫家人子可侍太子者使掖廷令浊贤送政君太子宫是为孝元王皇后
　恤姓部列传
　　周
　　恤由
按奇姓通由鲁大夫恤由之丧哀公使孺悲吊之孔子使学士丧礼
　佛姓部汇考
凌迪知万姓统谱
　　佛姓
佛音弼鲁佛肸之后以名为氏

　乙姓部汇考
廖用贤尚友录
　　乙姓
乙平原羽音殷汤字天乙支孙以王父字为氏元和姓纂云襄阳有此姓望出襄阳河南黎阳
　角姓部列传
　　后汉
　　角闳
按奇姓通闳光武时据汧洛后降吴汉
　　角善叔
按万姓统谱善叔后汉人
　　明
　　角岩
按万姓统谱岩金乡人宣德中利港巡检

　岳姓部列传
　　明
　　岳崇
按万姓统谱崇郑州人成化中任上杭县知县　　岳仲信按万姓统谱仲信成化中福建富谷卫指挥
　　岳思忠
按奇姓通思忠榆次人弘治举人知通渭县宽猛相济政事熙然
　密姓部汇考
凌迪知万姓统谱
　　密姓
密姬姓姓书作虙音伏非是

　恤姓部汇考
凌迪知万姓统谱
　　恤姓
恤恤由之后

　漆姓部汇考
廖用贤尚友录
　　漆姓
漆南昌征音本腴瞒之国因姓漆一云漆室女之后或云漆雕开之后单姓漆氏世为青州北海望族四川通志　　氏族谱
闾丘漆姓从征记高平东阳北北有漆乡漆乡东北十里有闾丘乡
　姞姓部汇考
国语
　　晋语
司空季子曰同姓为兄弟黄帝之子二十五人其同姓者二人而已惟青阳与夷鼓皆为己姓青阳方雷氏之甥也夷鼓彤鱼氏之甥也其同生而异姓者四母之子别为十二姓凡黄帝之子二十五宗其得姓者十四人为十二姓姬酉祁己滕葴任荀僖姞儇依是也凌迪知万姓统谱
　　姞姓
姞巨乙切周婚姻旧姓南燕密须皆姞姓之国姞氏为后稷元妃
　室姓部列传
　　辽
　　室昉
按辽史室昉传昉字梦奇南京人幼谨厚笃学会同初登进士第为卢龙巡捕官太宗入汴诏昉知制诰总礼仪事累迁翰林学士出入禁闼十余年改南京副留守决讼平允迁工部尚书拜枢密使兼北府宰相加同政事门下平章事干亨初监修国史八年请致政诏赐几杖令常居南京封郑国公卒　　宋
　　室种
按万姓统谱种卫将军

　栗姓部列传
　　周
　　栗腹
按万姓统谱腹燕相王使其纳领于赵以五百重金为赵王酒　　汉
　　栗丰
按汉书儒林传栗丰泰山人从食子公受韩诗为部刺史　　栗高
按万姓统谱高字客卿高士
　　栗融
按万姓统谱融字容卿儒生去官不仕于莽
　　栗赏
按万姓统谱赏见印薮
　　魏
　　栗举
按奇姓通举袁绍将为魏郡太守
　　宋
　　栗大用
按奇姓通大用武宣人年九岁大中祥符间以通五经应童子科至汴京入见真宗奇之特补登仕郎后至南雄太守　　明
　　栗恕
按长子县志恕笃学有操守洪武七年以才猷学术由县学生辟仕至吏部尚书甄拔士类拯济时艰舆论翕然宗之　　栗铭
按万姓统谱铭山西潞州人弘治进士
　　栗景初
按万姓统谱景初浚县人弘治中太常寺丞
　　栗应麟
按万姓统谱应麟潞州人嘉靖进士
　　栗应宏
按万姓统谱应宏字道甫上党人魁岸逸迈应嘉靖乙酉试不第退居太行山中耕以自老平生诗文多所自定　　栗永禄
按万姓统谱永禄字士学山西长治人嘉靖甲辰进士历兵部右侍郎　　栗祁
按万姓统谱祁字子原夏津人嘉靖壬戌进士参政　　栗魁周按万姓统谱魁周阳城人嘉靖乙未第进士历官至参议　　栗钺
按恩县志钺南和县人嘉靖十二年任训导
　　栗宽
按广东通志宽南海县人由岁贡任交趾知县　　栗城按泉州府志城百户
　　栗养廉
按泉州府志养廉望山门人百户
　　栗懋珍
按泉州府志懋珍养廉子百户

　&#姓部列传
　　后汉
　　&#虑
按续汉书虑字鸿豫山阳高平人少受业于郑康成建安初为侍中　　晋
　　&#隆
按晋书&#鉴传鉴叔父隆字弘始謇亮有匪躬之节初为尚书郎转左丞在朝为百僚所惮隆少为赵王伦所善及伦篡以为扬州刺史时宁远将军陈留王邃领东海都尉镇石头攻之隆父子皆死　　&#鉴
按晋书&#鉴传鉴字道徽高平金乡人汉御史大夫虑之元孙也少孤贫博览经籍躬耕陇亩吟咏不倦赵王伦辟为掾鉴闭门自守不染逆节惠帝反正累迁太子中舍人中书侍郎及京师不守鉴归乡里于时所在饥荒鉴&#宗族及乡曲孤老赖而全济者甚多咸相避难于鲁之峄山元帝初镇江左承制假鉴龙骧将军兖州刺史永昌初征拜领军将军明帝初即位王敦专制内外危逼谋仗鉴为外援由是拜兖州刺史都督扬州江西诸军敦忌之表为尚书令还台遂与帝谋灭敦既而钱凤攻逼京都鉴以尚书令领诸屯营及凤平封高平侯领徐州刺史及祖约苏峻反鉴闻难便欲率所领东赴鉴登坛慷慨三军争为用命会峻死苏逸等走吴兴鉴遣参军李闳追斩之拜司空加侍中更封南昌县公加都督扬州吴郡诸军事进位太尉寻薨时年七十一谥曰文成兄子迈位至护军二子愔昙　　&#愔
