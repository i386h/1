<!-- { "loadSidebar": true } -->
按陕西通志廉以宁夏卫指挥使负文武才充副总兵协守时值蒙古也先以万骑攻城经旬不解廉以忠义固结人心并力死守贼遂引去城赖以全后殁于战　　仇相
按淄川县志相字君佐以贡生授饶阳令刚方严毅一毫无所取九年考绩之京师百姓千余集阙下愿复借相一年既考称调崞县令云中之变崞实当其冲相储饷峙刍茭卒为重镇居崞逾年求归不得请未几大狱起言官劾相不时检察逮系锦衣狱事白获释致仕归　　仇顺方
按万姓统谱顺方南海人景泰进士
　　仇文政
按浙江通志文政建德人五世同居天顺间奉敕旌表　　仇儒
按山西通志儒闻喜人成化乙酉举人任朝城训导升韩城教谕学问渊博训课勤敏　　仇仁
按万姓统谱仁扬州人成化进士
　　仇禄
按山西通志禄字君锡敬元孙博学宏才名倾三晋弘治选贡任襄阳通判会征苗之役督饷有功以艰归服除补登州署宁海文登两邑多惠政以疾归　　仇钺按明外史仇钺传钺字廷威镇远人初以佣卒给事宁夏总兵府会都指挥佥事仇理卒无嗣遂令钺袭其世职为宁夏前卫指挥同知理本江都人故钺自称江都仇氏再以破贼功进都指挥佥事正德二年用杨一清荐擢宁远游击将军五年置鐇反中朝闻变以神英为总兵官命钺为副事定而刘瑾陕西总兵官曹雄以钺功归之钺竟无殊擢瑾诛始署都督佥事充宁夏总兵官寻论功封咸宁伯七年刘惠赵鐩等乱河南拜钺平贼将军击之河南贼悉平论功进世侯八年大同有警命充总兵官统京军御之寇引去十年称疾解营务世宗立再起督三千营掌前府事未上卒谥武襄子昌以病废孙鸾嗣侯　　仇治按万姓统谱治正德中江阴知县
　　仇时济
按山西通志时济潞州人五世同居阖门百有余口欢然无间尝与弟时茂作仇氏家范以为世守　　仇忠按万姓统谱忠&#山人嘉靖中举人任御史　　仇炅按万姓统谱炅长治人嘉靖壬戌进士四世同居世称雄山仇氏　　仇英
按万姓统谱嘉靖间苏州有画士仇英字实父工画为人所珍　　仇鸾
按明外史仇钺传咸宁侯钺孙鸾少颇读书能文既嗣爵恣睢狠傲嘉靖八年出镇两广数以贪残被劾久之得疾归十六年复出镇宁夏俺荅盗边大同尢被其患总兵官张达战死诏鸾代之鸾故驽怯惧战用家奴时义侯荣计遣持货币走塞外结俺荅义子脱脱约毋犯大同且许通市俺荅果越大同直犯京师鸾提兵入援即请开市帝然之甫下部议而寇骑抵安定门鸾尾之不敢击寇既饱扬鸾尾至古北口猝与之遇不战而溃死伤千余人鸾几为所获赖裨将戴纶等救免乃道取寇死者及军民首八十余级上之录功加太子太保充京营总兵官特赐金章许密封言事鸾由是益恣横招贿尢甚明年俺荅持鸾前言款关请市宣大总督苏佑以闻帝意未决以问严嵩嵩请一年为春秋两市帝从之马市成诸部驱马拥入践毁边墙守将不敢禁事竣敌骑即犯左卫边臣告警朝议哗然鸾请自将京军及民兵御贼而寇势强不敢与战俺荅益骄始鸾与嵩深相结嵩为左右于帝帝亦向之后鸾势出嵩上怙宠藐嵩嵩恨且忌而鸾所为又日亡状嵩乘间言鸾不战非计帝自是知鸾不足恃矣赵锦又力暴其短遂召鸾归时鸾知帝眷已移而秋防届期无可委责乃请兵工二部侍郎随营督军办戎器帝从之边报益急鸾益窘疽发于背大学士徐阶密疏鸾通寇状帝命锦衣陆炳迹之炳尽发鸾镇大同遗俺荅货事帝大怒而鸾已先一日死诏剖棺枭其首传示九边父母妻子及义荣皆斩籍其家　　仇应娄
按鱼台县志应娄积学不遇仅登岁荐为人骨鲠遇事敢言贼掠谷亭不幸遭缚胁以刃不屈至死骂不绝口云　　仇养蒙
按陕西通志养蒙富平人遇荒负粟以养亲与妻赵氏共餍糟糠母病躬侍汤药衣不解带父病足痈辄吮脓血亲殁负土筑坟庐墓六年荤酒不茹年既八十诣亲墓洒泣若孺子　　仇桂芳
按陕西通志桂芳字月宾富平人养蒙之子事母至孝母病吁天求代病革尝粪知不可救一痛几绝仕为洧川令
　舟姓部列传
　　周
　　舟之侨
按左传闵公二年春虢公败犬戎于渭汭舟之侨曰无德而禄殃也殃将至矣遂奔晋　　宋
　　舟宗闵
按郑樵通志宋端拱登科有舟宗闵

　秋姓部汇考
郑樵通志
　　平声
秋氏姓苑古有秋胡子宋中书舍人秋富望出天水廖用贤尚友录　　秋姓
秋天水角音

　舟姓部汇考
凌迪知万姓统谱
　　舟姓
舟晋大夫舟之侨之后

　求姓部汇考
郑樵通志
　　以名为氏
求氏姓苑云本仇氏避难改焉后汉有求仲宋朝登科求利忠越州人
　秋姓部列传
　　周
　　秋胡
按列女传鲁洁妇者秋胡子之妻秋胡子纳之五日而宦于陈五年乃归未至家见路旁有美妇人方采桑秋胡子悦之下车谓曰吾有金愿以予夫人妇人曰嘻吾采桑奉二亲不愿人之金秋胡子遂去归至家其母使人呼其妇乃向采桑者秋胡子见之而&#妇曰辞亲往仕五年得还乃悦路旁妇人以金与之是忘母不孝也妾不忍见不孝之人遂去自投河而死　　汉
　　秋君
按万姓统谱君王莽时为苏郡太守
　　宋
　　秋富
按万姓统谱富中书舍人
　　明
　　秋英
按万姓统谱英武康人洪武中任典史
　　秋茂
按万姓统谱茂颍上人永乐中山东佥事
　　秋允
按万姓统谱允颍川人弘治举人
　　秋逢庆
按万姓统谱逢庆河南汝宁人举人嘉靖三十年任遂宁知县严于驭吏门禁肃然
　由姓部列传
　　周
　　由余
按史记秦本纪由余其先晋人也亡入戎能晋言闻缪公贤故使由余观秦秦缪公示以宫室积聚由余曰此乃所以乱也上含淳德以遇其下下怀忠信以事其上一国之政犹一身之治不知所以治此真圣人之治也　　汉
　　由广国
按万姓统谱广国平原相见急就章
　　由彰
按万姓统谱彰长沙太守见风俗通
　　金
　　由居敬
按万姓统谱居敬贞元间为陵川尹廉明正直政教修举时多瑞麦嘉禾之祥　　明
　　由敏
按福山县志敏次兴社人永乐十七年贡任鸿胪寺序班升直隶吴桥县知县　　由禧
按万姓统谱禧平度州人景泰六年贡士任王府奉祠正　　由明
按福山县志明次兴社人成化六年贡任邳州吏目　　由铭按万姓统谱铭河南人弘治中任宝坻县主簿　　由亮按万姓统谱亮平度州人正德贡士任汜水教谕　　由礼门按万姓统谱礼门杞县人隆庆辛未进士
　　由九峰
按万姓统谱九峰山东恩县人万历间山西沁州知州　　由宁
按莱州府志宁任泉州府通判

　瓯姓部列传
　　明
　　瓯庚
按万姓统谱庚贵溪人嘉靖中任兴化县丞

　欧姓部汇考
廖用贤尚友录
　　欧姓
欧平阳商音

　&#姓部列传
　　北魏
　　&#颉
按奇姓通颉辽西太守
　　&#椿
按奇姓通椿扬州刺史

　州姓部汇考
史记
　　补三皇本纪
炎帝神农氏其后有州甫甘许戏露齐纪怡向申吕皆姜姓之后并为诸侯或分四岳郑樵通志
　　以邑为氏
晋
邑

州氏风俗通云晋有州绰州宾其先食采于州因以为氏其地今怀州武陟县是也卫有公子州吁汉有州辅魏有州泰又淳于氏谓之州公其后亦为州氏姜姓春秋时小国也
　摎姓部列传
　　周
　　摎尚
按郑樵通志魏有河内太守摎尚
　　汉
　　摎乐
按汉书功臣侯表乐以校尉击南越死事
　　摎广德
按汉书功臣侯表广德以父乐死事元鼎五年封龙侯六年坐酎金免　　摎长汉
按万姓统谱长汉见印薮
　　摎亲
按万姓统谱亲见印薮

　句姓部列传
　　周
　　句卑
按左传定公四年楚左司马戍及息而还败吴师于雍澨伤初司马臣阖庐故耻为禽焉谓其臣曰谁能免吾首吴句卑曰臣贱可乎司马曰我實失子可哉三战皆伤曰吾不可用也巳句卑布裳刭而裹之藏其身而以其首免　　句井疆
按史记仲尼弟子列传句井疆
注
郑元曰卫人
　　句如
按万姓统谱如越大夫
　　汉
　　句扶
按万姓统谱扶平同郡人忠勇宽厚数有战捷功官至左将军封宕渠侯　　晋
　　句方
按姓氏急就篇晋有句方汉中人
　　隋
　　句台符
按万姓统谱台符撰青城山方物志五卷
　　宋
　　句中正
按宋史句中正传中正字坦然益州华阳人孟昶时馆于其相毋昭裔之第昭裔授崇文馆校书郎复举进士及第累为昭裔从事归朝补曹州录事参军汜水令又为潞州录事参军中正精于字学古文篆隶行草无不工太平兴国二年献八体书太宗素闻其名召入授著作佐郎直史馆被诏详定篇韵四年命副张洎为高丽加恩使还迁左赞善大夫改著作郎与徐铉重校定说文模印颁行太宗览之嘉赏因问中正凡有声无字有几何中正退条为一卷以献又命中正同撰定雍熙广韵俄加太常博士广韵成特拜虞部员外郎淳化元年改直昭文馆三迁屯田郎中杜门守道以文翰为乐咸平五年卒中正喜藏书家无余财　　句希古
按宋史句中正传中正子希古进士及第
　　句希仲
按宋史句中正传中正子希仲进士及第太常博士　　句文鼎按宋史支渐传渐乡人句支鼎自娶妇即与父母离居睹渐至行深自悔责号恸而归孝养尽志　　句子伦
按万姓统谱子伦江阴县尉
　　明
　　句玺
按万姓统谱玺伏羌人广东都司
　　句进
按万姓统谱进巴东人正德进士

　&#姓部汇考
按字汇补&#音那姓谱音
舟不知何据姑仍之

凌迪知万姓统谱
　　&#姓
&#东裔也其后姓舟氏望出丹阳天水

　彪姓部汇考
廖用贤尚友录
　　彪姓
彪必幽切宫音望出齐郡今河南均州有彪氏　繇姓部汇考
凌迪知万姓统谱
　　繇姓
繇见姓苑

　求姓部列传
　　汉
　　求仲
按三辅决录蒋诩隐于杜陵舍中三径惟羊仲求仲从之游二仲皆挫廉逃名　　宋
　　求移忠
按浙江通志移忠嵊人进士官吏部尚书
　　求利忠
按万姓统谱利忠越州人登科
　　求循
按万姓统谱循江阴司理
　　明
　　求伯杰
按万姓统谱伯杰天台人洪武中任崇仁县丞以清慎荐知郴州　　求致
按万姓统谱致洪武贡士
　　求&#
按万姓统谱&#富阳人洪武二十五年贡士　　求琰按万姓统谱琰字信圭浙江新昌人宣德中授九江府通判莅政务崇宽厚时推刑者多刻琰曰立法虽严行之贵恕民感之不讼值敕建天池寺督役者多扰民诉于琰遂躬督之赴工者欣然忘劳岁歉劝富室出粟赈之民赖全活
　猷姓部列传
　　汉
　　猷康
按奇姓通康汉陇西人

　投姓部汇考
郑樵通志
　　平声
投氏汉有光禄投调或言其先周郇伯因桓王伐郑投先驱以策其后氏焉无是理也
　修姓部列传
　　汉
　　修羊公
按万姓统谱修羊公魏人在华阴山上石室中时取黄精食之后以道干汉景帝帝礼之化为白石羊题其胁曰修羊公谢天子羊后复去不知所在　　修三田
按录异记淮南王安好神仙有八公诣之问其姓氏答曰我等之名所谓文五常武七德枝百英寿千龄叶万椿鸣九皋修三田岑一峰也　　修炳
按郑樵通志汉有左骑校尉修炳
　　吴
　　修允
按郑樵通志吴有合浦太守修允临川人
　　修则
按万姓统谱则都督
　　晋
　　修肃
