<!-- { "loadSidebar": true } -->
按万姓统谱傅汉人

　茫姓部列传
　　宋
　　茫端臣
按万姓统谱端臣承议郎

　翔姓部汇考
凌迪知万姓统谱
　　翔姓
翔见姓苑

　羌姓部列传
　　晋
　　羌迪
按郑樵通志晋石冰将羌迪
　　宋
　　羌子充
按万姓统谱子充和州人治平进士
　　明
　　羌护
按衡州府志护桂阳人建文二年己卯科举人任监察御史　　羌仁寅
按衡州府志仁寅永乐年贡士任交趾建平推官　　羌永祥按衡州府志永祥成化年贡士任训导
　　羌礼
按万姓统谱礼山东人弘治中任繁昌县丞
　　羌仁政
按万姓统谱仁政桂阳人嘉靖中任推官

　羌姓部汇考
凌迪知万姓统谱
　　羌姓
羌见姓苑出于西羌又宋有姓匡者避本朝讳改姓羌

　程姓部汇考
唐书
　　宰相世系表
程氏出自风姓颛顼生称称生老童老童二子重黎重为火正司地其后世为掌天地之官裔孙封于程是为程伯雒阳有上程聚即其地也至周宣王时程伯休父失其官守以诸侯入为王司马又有司马氏程氏世居长安郑樵通志
　　以国为氏
夏商
以前国

程氏伯爵风姓重黎之后也重为火正裔孙封于程洛阳有上程聚即其地也至周宣王时程伯休父失其官守以诸侯入为王司马又晋有程郑程婴汉有程不识魏有程昱吴有程普宋朝自开国之始年有程浩然登科自是程氏世有人焉廖用贤尚友录
　　程姓
程安定商音

　将姓部列传
　　周
　　将渠
按万姓统谱渠燕大夫
　　晋
　　将容
按万姓统谱容赵常山太守
　　宋
　　将存诚
按万姓统谱存诚青田人祭酒
　　将继周
按尚友录继周字世修青田人祭酒存诚从孙七岁赋牧童诗有回首一声笛斜阳遮半山之句甫冠绍兴二十四年登进士第淳熙初元除秘书郎廷对论事剀切孝宗奖谕曰卿文大似陆贽自是擢居言路知无不言上亲札褒异有尽公无私之语历谏议大夫有礼记大义几百篇谏&#十卷台评三卷经筵讲义五卷杂文五卷　　明
　　将翔
按万姓统谱翔如皋人弘治中任邯郸丞

　傍姓部汇考
郑樵通志
　　外国大姓
傍氏平声西羌姓也

　将姓部汇考
郑樵通志
　　平声
将氏平声石赵常山太守将容见姓苑又有将先生出道语

　琅姓部汇考
凌迪知万姓统谱
　　琅姓
琅见姓苑

　成姓部列传
　　周
　　成得臣
按左传僖公二十六年秋楚成得臣斗宜申帅师灭夔以夔子归　　成大心
按左传文公五年秋楚成大心仲归帅师灭六　　成嘉按左传文公十二年楚令尹大孙伯卒成嘉为令尹　　成差按左传成公十三年五月丁亥晋师以诸侯之师及秦师战于麻隧秦师败绩获秦成差及不更女父　　成愆按左传襄公三十年初灵王崩儋括欲立王子佞夫佞夫弗知戊子儋括围蒍逐成愆成愆奔平畤五月癸巳尹言多刘毅单蔑甘过巩成杀佞夫括瑕廖奔晋　　成熊
按春秋昭公十有二年楚杀其大夫成熊
　　成连
按乐府古题要解伯牙学鼓琴于成连先生三年而成至于精神寂寞情志专一尚未能也成连云吾师子春在海中能移人情乃与伯牙延望无人至蓬莱山留伯牙曰吾将迎吾师刺船而去旬时不返但闻海上水汨没崩澌之声山林窅冥群鸟悲号怆然叹曰先生将移我情乃援琴而歌之曲终成连刺船而还伯牙遂为天下妙手　　成&#
按孟子注成&#勇果者也
　　成&#
按说苑成&#学于子路三年恭敬不已子路问其故对曰夫人为善者少为谗者多行年七十常恐行节之亏是以恭敬待大命子路稽首曰君子哉　　成荆
按战国策聂政刺杀魏傀政姊嫈闻之乃之韩视之曰勇哉气矜之隆是其轶贲育高成荆矣　　成讙
按万姓统谱歡宋大夫
　　汉
　　成娩
按汉书功臣侯表娩以故匈奴介休王将兵击车师封开陵侯　　成顺
按汉书功臣侯表开陵侯顺嗣
　　成褒
按汉书功臣侯表开陵质侯褒嗣薨&#后
　　成级
按汉书功臣侯表元延元年六月乙未开陵厘侯以褒弟绍封　　成公
按尚友录成公成帝时人自隐姓名常诵经不交世利时人目为成公成帝出游问之成公不屈节上曰朕能富贵人能杀人子何逆朕成公曰陛下能贵人臣能不受陛下之官陛下能富人臣能不受陛下之禄陛下能杀人臣能不犯陛下之法上不能屈使郎官二人就受政事十二篇　　成参
按汉书功臣侯表开陵侯参嗣王莽败绝
　　成重
按汉书王莽传成重九虎将军
　　后汉
　　成封
按万姓统谱封阳夏人与桓郁等论定五经同异于白虎观官至少府　　成翊世
按陵县志翊世好学明道术少为郡吏延光中以太子废连上书讼之免归及太子立执政者交引之除尚书正色立朝百僚敬惮　　成&#
按后汉书党锢传序汝南太守宗资任功曹范滂南阳太守成&#亦委功曹岑晊二郡为谣曰汝南太守范孟博南阳宗资主画诺南阳太守岑公孝弘农成&#但坐啸　　成吉
按万姓统谱吉见印薮
　　成儒
按万姓统谱儒见印薮
　　成辅
按万姓统谱辅殿中中郎
　　成存
按万姓统谱存江阳太守有佳政
　　魏
　　成济
按晋书文帝本纪景元元年天子以帝三世宰辅政非己出情不能安又虑废辱将临轩召百僚而行放黜五月戊子夜使冗从仆射李照等发甲于凌云台召侍中王沈散骑常侍王业尚书王经出怀中黄素诏示之戒严俟旦沈业驰告于帝帝召护军贾充等为之备天子知事泄帅左右攻相府称有所讨敢有动者族诛相府兵将止不敢战贾充叱诸将曰公畜养汝辈正为今日耳太子舍人成济抽戈犯跸刺之刃出于背天子崩于车中帝召百僚谋其故仆射陈泰曰惟腰斩贾充微以谢天下帝曰卿更思其次泰曰但见其上不见其次于是归罪成济而斩之　　晋　　成粲
按魏书成淹传晋侍中粲
　　成藻
按万姓统谱藻为南宫令豪杰卓尔令誉赫然及去百姓攀车不得行宵遁去后为北燕主冯跋辅相及卒跋甚痛之　　宋
　　成洪
按魏书成淹传淹父洪名犯显祖庙讳仕刘义隆为抚军府中兵参军早卒　　梁
　　成景&#
按南史成景&#传景&#字超范阳人也祖兴仕魏为五兵尚书父安乐淮阳太守梁天监六年常邕和杀安乐以城内附景&#谋复雠普通六年邕和为鄱阳内史景&#购人刺杀之未久重购邕和家人鸩杀其子弟&#类俱尽武帝义之每为屈法后除北豫州刺史有政绩吏人树碑记德卒谥忠烈　　成伯玙
按尚友录伯玙着尚书断章十三卷毛诗指说三卷　　成元按尚友录元着公谷总例十卷
　　北魏
　　成淹
按魏书成淹传淹字季文上谷居庸人也自言晋侍中粲之六世孙祖升家于北海父洪早卒淹好文学有气尚刘子业辅国府刑狱参军事刘彧以为员外郎皇兴中降慕容白曜赴阙授兼著作郎高祖幸徐州敕淹与闾龙驹等主舟&#将泛泗入河溯流还洛军次碻磝淹以黄河峻急虑有倾危乃上疏陈谏除羽林监领主客令加威远将军知左右二都水事世宗初加右军复授骁骑将军加辅国将军淹小心畏法典客十年四方贡聘皆有私遗毫厘不纳乃至衣食不充遂启乞外禄景明三年出除平阳太守还朝病卒谥曰定　　成霄
按魏书成淹传淹子霄字景鸾亦学涉好为文咏但词彩不伦率多鄙俗历治书侍御史而卒　　成轨
按魏书成轨传轨字洪义上谷居庸人少以罪刑入事宫掖以谨厚称除中谒者仆射景明中尝食典御丞转中给事中步兵校尉敕侍东宫延昌末迁中常侍中尝食典御光禄大夫赐始平伯统京染都将转崇训太仆少卿遭母忧起为本官进安东将军崇训卫尉卿久之超迁中侍中抚军将军寻除中军将军燕州大中正孝昌二年以勤旧封始平县开国伯肃宗所幸潘嫔以轨为假父颇为中官之所敬惮建义初轨迎于河阴诏令安慰宫内进爵为侯迁卫将军卒谥曰孝惠　　成仲庆
按魏书成轨传轨封始平侯卒养弟子仲庆袭历位镇军将军光禄大夫卒子朏袭齐受禅例降　　唐
　　成汭
按唐书成汭传汭青州人少无行使酒杀人亡为浮屠后入蔡贼中为贼帅假子更姓名为郭禹当戍江陵&#为盗保火门山后诣荆南节度使陈儒降署裨校久之张囚儒禹奔入峡乃袭归州入之自称刺史昭宗拜禹荆南节度使留后始改名汭复故姓进累检校太尉中书令上谷郡王天复三年帝诏淮南节度使杨行密围鄂州朱全忠使韩勍救之讽汭与马殷雷彦威掎捔汭身自将而行彦威潜师略江陵汭诸将念私无斗志淮南将李神福击汭君山败之火其船众大溃汭投江死　　成芳
按云仙杂记芳隐麦林山剥苎织布为短襕宽袖之衣着以酤酒自称隐士衫　　成崿
按万姓统谱崿诗人
　　成及
按万姓统谱及字弘济钱塘人父贞国子博士及以笃厚为乡里所重干符中代闻人宇掌八都兵刘汉宏作乱与钱镠同讨平之累官兵部尚书充常州防御使迁检校太师兼侍中　　宋
　　成幼文
按万姓统谱幼文南唐大理卿作谒金门云风乍起吹皱一池春水王召曰职在典刑一池春水关渠甚事　　成象
按宋史成象传象渠州流江人以诗书训授里中事父母以孝闻母病割股肉食之淳化中李顺盗据郡县象父母惊悸而死象号泣营葬庐于墓侧每恸闻者戚怆未尝食肉衣帛或赠之亦不受服终犹未还家知礼者为书以谕之遂归教授远近目为成孝子　　成锐按尚友录锐应制科以诗上王文惠公其野菊云彩槛应无分东风不借恩其野花云馨香虽有地栽植未逢人　　成悦
按万姓统谱悦字以道景德中以制作郎知广德军事　　成倬
按广东通志倬翁源人弱冠始读书通悟经术尢深易数熙宁中以易见知王安石特荐得右选授合门祗候终西京左藏库使　　成端亮
按万姓统谱端亮字伯准绍圣进士
　　成钦亮
按万姓统谱钦亮字仲邽端亮弟朝奉大夫知陕州　　成无玷按万姓统谱无玷字士&#武康人举进士调江山令李纲荐其文武才略召对授删定官绍兴中金人犯顺吕颐浩复荐之修筑城垒教阅士伍时论多之　　成闵按宋史成闵传闵字居仁邢州人靖康初刘韐为真定帅募勇士捍金兵闵在麾下高宗即位闵以力战却敌积功至武功大夫忠州刺史旋以取海州功擢磁州团练使进闵棣州防御使殿前游奕军统制历迁保宁军承宣使绍兴二十四年拜庆远将军节度使寻丁母忧诏起复除河北京西制置使节制两路军马未几除淮东制置使驻镇江入朝凡侍从卿监阁门内侍皆有赂遗左正言刘庶劾之犹超拜太尉主管殿前司公事寻复为御史论列罢太尉婺州居住夺庆远节干道初听自便归湖州寻诏复节都统镇江诸军九年请祠致仕淳熙元年卒　　元
　　成克敬
按万姓统谱克敬砀山人敦朴务实由归德军判官转国子监典簿卒赠朝列大夫秘书少监追封上谷郡伯　　成玉
