<!-- { "loadSidebar": true } -->
按左传文公六年春晋搜于夷舍二军使狐射姑将中军赵盾佐之阳处父至自温改搜于董易中军阳子成季之属也故党于赵氏且谓赵盾能曰使能国之利也是以上之贾季怨阳子之易其班也而知其无援于晋也九月贾季使续鞫居杀阳处父十一月丙寅晋杀续简伯贾季奔狄　　狐不偕
按万姓统谱不偕古之贤者见庄子
　　狐不稽
按姓氏急就篇古贤人有狐不稽
　　狐援
按奇姓通援齐愍王谏臣
　　狐父
按姓氏急就篇楚有狐父
　　狐卷子
按战国策魏文侯问狐卷子曰父贤足恃乎曰不足子贤足恃乎曰不足兄弟贤足恃乎曰不足臣贤足恃乎曰不足文侯勃然作色曰寡人问此五者于子一一以为不足者何也曰父贤不过尧而丹朱放子贤不过舜而瞽瞍顽兄贤不过舜而象傲弟贤不过周公而管蔡诛臣贤不过汤武而桀纣伐君欲治从身始望人者不至恃人者不久　　后汉
　　狐笃
按蜀志马忠传忠字德信巴西阆中人也少养外家姓狐名笃后乃复姓改名忠封彭乡亭侯　　明
　　狐忠
按万姓统谱忠阳曲人善书洪武中中书舍人
　涂姓部汇考
凌迪知万姓统谱
　　涂姓
涂豫章涂山氏之后

　涂姓部列传
　　汉
　　涂恽
按汉书儒林传孔氏古文尚书孔安国授都尉朝朝授庸生生授胡常常授徐敖敖授平陵涂恽子真王莽时刘歆为国师恽贵显　　涂钦
按万姓统谱钦以功封新吴侯
　　唐
　　涂元琛
按万姓统谱元琛正议大夫
　　涂晓
按奇姓通晓为江州刺史廉能可述时号金声玉色　　涂定辞按尚友录定辞得道者也居石室贮五十万钱赏廉者卒不得一人　　宋
　　涂廙
按万姓统谱廙南唐人补豫章记
　　涂近正
按江西通志近正高安人笃行敦伦博学能文而深于性理所著明伦集与朱文公小学相为表里士林范之　　涂应楠
按万姓统谱应楠字仁方高安人少力学夜不寝登进士授临川簿清明果断曲直立分　　涂会
按万姓统谱会登进士第
　　涂应福
按万姓统谱应福嘉定进士
　　元
　　涂谦
按江西通志谦字伯益高安人至元间以功授本府判官累迁怀远大将军同知广东宣慰司谦虽贵为帅而雅淡冲约益励操行投老家居自号云溪道人子济亨字吉甫克绍家学筮仕宁州判官知永新州所至以廉能称　　涂源
按万姓统谱源字源叟高安人早失父事母尽孝延佑二年除知黎州以母老不肯赴母强之至京师即请老而归母没庐墓三年　　明
　　涂斗镇
按万姓统谱斗镇靖安人永乐间任工部主事廉谨有为　　涂镗
按万姓统谱镗靖安人永乐进士
　　涂文祥
按万姓统谱文祥靖安人弘治进士
　　涂择民
按万姓统谱择民字志伊汉州人嘉靖甲辰进士历官都御史　　涂云路
按万姓统谱云路延庆州人万历癸酉举人
　　涂子源
按续文献通考子源高安人主事
　　涂时相
按云南通志时相字葵宇石平人万历庚辰进士任户部主事有廉声升大名守朝议推为廉能第一历官南京太仆卿阁臣张位荐其方正敏达时相以病归家时巡抚陈用宾以征伐议加税充兵饷时相上书力争语甚激切人咸称其直焉　　涂荣台
按安庆府志荣台号望轩自幼天资&#异补邑弟子员赴棘闱不第设教授生徒必以省身克己为要所着有克己录四书辨疑性理集成诸书　　涂国忠
按新宁县志国忠天启元年贡士

　辜姓部汇考
凌迪知万姓统谱
　　辜姓
辜晋安见何氏姓苑不详所出应天府有辜姓江西南昌府有辜姓族颇繁

　殳姓部列传
　　有虞氏
　　殳斨
按书经舜典帝曰畴若予工佥曰垂哉帝曰俞咨垂汝共工垂拜稽首让于殳斨暨伯与传
殳斨伯与二
臣名
　　汉
　　殳真
按郑樵通志真得道经诀
按尚友
录作汉人

　　殳基
按奇姓通基桐庐仙人
　　宋
　　殳季真
按姓氏急就篇宋明帝时有殳季真
　　殳嘉兴
按郑樵通志南史有殳嘉兴
　　明
　　殳文通
按万姓统谱文通宣德间任漳州知府
　　殳同
按万姓统谱同长兴人任知县
　　殳观
按万姓统谱观嘉靖间湖州乌程县贡生
　　殳邦清
按浙江通志邦清字凤仪秀水凤池里人七岁丧父哀毁如成人养母竭尽子职母卒擗踊庐墓动遵古礼季父客死邦清负骸归葬妻亡矢不再娶二子相舜赞舜事邦清曲意承欢晨昏温凊必谨一门雍肃郡守高其行举乡饮宾守道旌其庐王庭为立传　　殳己恭按益都县志己恭浙江杭州府仁和县人任典史
　　吴姓部艺文
　　跋吴氏族谱　　　　　　　宋文天祥自魏晋以来至唐最尚门阀故以谱牒为重近世此事废予每为之浩叹今观吴氏谱源于禾川之燕市派于西昌之白沙自宋兴以来衣冠灿然盖升学者二十有二举于乡者五十有七荐于漕者三奏于礼部及精究科贤良科者九而特科恩封世赏拜爵者又三十有四人盛哉可睹矣自昔以知力持世功利起家有道所忌传不数世惟诗书之泽绵绵延延愈久而愈不坠赫赫而蹶孰与循循而至者哉天下之理可久者必可大吴氏代有人焉必将有尤者出以其时可矣　　太元吴氏宗谱序　　　　　明汪道昆浙以东则婺以文献首诸郡乌伤为婺上邑而太元吴氏首邑中往不佞尝式里门下宗庙进俎豆之士相与论先世而讨旧章盖泰伯执膰之宗延陵之胄也不佞与吴公同籍比公按楚首举不佞襄阳其后十五年不佞从公佐邦政公出所著太元宗谱以示不佞幸而教之百朋向从君侯于荆岁在戊午先公家食幸得以余力谱吾宗比及季年业未就无禄先公即世手泽&#存百朋既终丧遂述先公之旧因先世之遗而为之谱君侯故有土之大夫也序在君侯嗟乎公不弃不佞而以首事命之敢不敬诺既公以省太夫人得请遣使程督京师使者曰岁既单序可已不佞诺诺如向者卒未遑及公以御史大夫起南台不佞亦且以宁亲赐告公数以诺责来讨岂其旷日久而唯一序之难不佞避席曰嗟乎序非难而序谱者难也非序谱之难序太元之难也何也勺水则芥可舟坎井则&#可泳行潦可揭中流可壶乃若东首而望洋即河伯曾不足以窥海若其所睹者大也太元大矣闻道百者犹将困大方之家一难也由灌阳而下谱者十有六由燕国而下序者三十有三显者若庐陵若京兆若豫章及我明兴若潜溪文成文忠之属率皆主盟当世岂不焯焯乎哉后死者得与于斯犹之登滕薛而班晋楚也二难也司马迁终谈之业其自序为详由太元而望龙门公且优为之矣今则以命不佞其将匿离朱而索象罔邪三难也三难难矣终不可以五稔而食成言窃惟仲尼尊周顾亟称泰伯虞仲周德至矣卒集大命而身显名夫惟民无得而称焉德斯其至也荆蛮自废乃可与权宜其兄泰伯而弟之矣施及延陵季子其斯伯仲之遗风与太史公世家首吴即周召瞠乎其后季子不立传而附泰伯者特详其让有足多者春秋之首鲁隐列传之首伯夷皆是族也彼由鲁卫以及凡祭非文之昭武之穆周公之裔乎卜世卜年亦既滋大黍离以降其能食旧者几何伯仲在吴仅以身匿及其胙之土而建之国仅足以当庶方小侯有吴肇祀以迄于今开国者十三追王者六爵五等者四十五都将相公孤者二十五谱具矣更仆悉数曾何负于诸姬非此其身则其子孙此伯仲所不能逃而季子毋让也且也周宾杞宋世相后岂远哉仲尼业已病其无征虽盛弗传非虚矣乃若有吴之故实视二代之后煌煌焉始诎而终赢始晦而终显是天道也公之有事兹谱也岂其侘葆大而益纷华无亦彰既往厉方来使之率乃祖攸行世世兴让焉尔夫泰伯以天下让季子以其国让不亦謷乎大哉乃今箪食豆羹或见于色斗粟尺布或不相容一何细也彼以其大而让此以其细而争混矣彼其风于百世闻者莫不立廉乃今承宗祏奉粢盛所不求世德而陨旧闻非夫也虽然聚食太元不啻千指即有方之士众矣岂皆无所待而兴者乎记有之曰礼者众之纪也纪散而众乱则争礼达而分定则让故让本于礼礼重于名谱也者所以正名辨分讲让去争礼之善物也昔仲尼之正名也必先行其言言无所苟而修身以践之礼之质也往执政为公志先公墓也则曰推产分让其弟而恤孤赒急独惓惓焉先帝以任子加恩公舍其子而先兄之子此其见诸行事者较着匪徒托诸空言观是谱者可以兴矣嗟乎蓬生麻中不扶自直其受之地者然也弓冶之子必为箕裘其受之世者然也语其地则为婺为乌伤为太元礼俗刑矣语其世则为泰伯为仲雍为季子世美济矣作者皇皇于兹谱并以躬行先之让道达矣藉第令一夫不直而犹有蓬之心是将以呰窳而废箕裘子之无良者也则斯谱也若泽剑首而述陈人序之者若剑首一吷耳嗟乎此作谱者之所深惧也此序谱者之所以为难也　　吴氏家谱序　　　　　　　　　徐标尝考古宗法最善世家大姓必建祏当门之家以祀祖考凡冠婚丧祭吉凶出入必以告即有星居百里外者当逆齍省镬沃盥执烛罔敢弗至相会既频禬恤自周间有不孝不友不睦&#任恤者举宗而告于祠以议挞&#之罚教亲教敬安有不服教而多狱讼者哉迨世季而宗法坏每有不相识面之族人名义僭乱少长乖越子侄误犯高曾之讳者有之厥弟误居厥兄之先者有之甚而骨肉判离支派差讹冒远诬近援&#混亲若与若一体至亲也以其衰薄乃曰服尽矣非吾宗也若与若姓同宗异也以其显贵曰高曾不远吾宗衮也昭穆之紊若此良可太息先儒作家谱起宗会性理子史载之独详有繇然欤余奉命观察徐淮公暇诸子衿恒执业相印获识吴氏诸髦俊皆磊落英奇心好之会黄门敬舆弋年兄通八行云徐有吴季子应干字临垣者与世通家谊甚笃其人能矢口悉当世之务措躬追古人之踪尤敦友爱睦宗亲所修家谱起宗会即方古性理诸书所载不少逊余因进季子索谱览其胜见其宗图区画世系分明凡五世谱则子从祢孙从祖伦次章别名义不僭子姓犯先人之讳者无虑矣有鱼贯谱弟后兄先年甲森列少长何自乖越厥弟误居厥兄之先者又可无虑矣会规严切读法以时春秋祭酺赒恤不匮而婚丧不举者可无虑矣州长纠恶党正戒禁而男女之阴讼及交雠不调者可无虑矣应干曰此非干之能吾兄应汉应选吾侄汝琦汝球其他缌麻同爨百口共牢不才虽不德犹藉子姓之贤以毋偾厥事例应得书虽然不有倡者谁与为和苟非子遑遑梗莽丘陇残碑废碣咨之黄老成及乎东眷西眷宗图龛主安能若是其善欤会谱成而族之人争先而建世室其斥宜筵其羡宜灌前荣门屏五属待事大阅弘阀爰表济美加以辉人炊母萧膋爓熟之所戾幽阍吉祝沭芳汜洌之所附莫不镂豚拍琼觯琬液载笑载欣纷纷郁郁凡子弟之傲而怃者兄弟之阋于墙者讼端之诋媒闺合者皆自此不克讼归而各获其邑三百户焉国之人拭目而观之以为谱之惠如此其溥也予因是羡焉是可以传之他门使有所矜式且垂之后世以为大宗小宗百世不迁五世递迁者劝也故书而勒之于石

　狐姓部汇考
郑樵通志
　　以名为氏
周
人名

