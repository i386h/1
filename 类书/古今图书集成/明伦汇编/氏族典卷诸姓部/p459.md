<!-- { "loadSidebar": true } -->
按晋书曹毗传毗字辅佐谯国人也父识右军将军毗少好文籍善属词赋郡察孝廉除郎中蔡谟举为佐著作郎父忧去职服阕迁句章令征拜太学博士时桂阳张硕为神女杜兰香所降毗因以二篇诗嘲之并续兰香歌诗十篇甚有文彩又着扬都赋亚于庾阐累迁尚书郎镇军大将军从事中郎下邳太守累迁至光禄勋卒　　曹祛
按晋书张轨传酒泉太守张镇密使诣京师请曹祛为西平太守　　宋
　　曹欣之
按宋书宗越传曹欣之新野人也积勤劳后废帝元徽初为军主以平桂阳王休范功封新市县子为左军骁骑将军加辅国将军元徽四年以本号为徐州刺史锺离太守进号冠军将军顺帝升明二年征为散骑常侍骁骑将军三年卒　　南齐
　　曹虎
按南齐书曹虎传虎字士威下邳下邳人也本名虎头宋明帝末为直厢桂阳贼起随太祖出新亭垒出战先斩一级持还由是识太祖太祖为领军补防殿队主直西斋太祖镇东府累至屯骑校尉带南城令豫平石头封罗江县男除前军将军上受禅为直合将军领细仗主寻除宁朔将军东莞太守建元元年改封监利县二年除游击将军世祖即位除员外常侍迁南中郎司马加宁朔将军南新蔡太守永明元年徙为安成王征卤司马明年江州蛮动&#虎领兵戍寻阳板辅国将军伐蛮军主又领寻阳相寻除游击将军世祖以虎头名鄙敕改之十一年迁冠军将军明年迁太子左率转西阳王冠军司马广陵太守随郡王子隆代巴东王子响为荆州以虎为辅国将军镇西司马南平内史十二年收雍州刺史王奂敕领步骑数百步道取襄阳仍除持节督梁南北秦沙四州诸军事西戎校尉梁南秦二州刺史寻进号征卤将军郁林即位进号前将军隆昌元年迁督雍州郢州之竟陵司州之随郡军事冠军将军雍州刺史建武元年进号右将军二年进督为监进号平北将军爵为侯永泰元年迁给事中右卫将军东昏即位迁前将军镇军司马永元元年始安王遥光反虎领军屯青溪中桥事宁转散骑常侍右卫将军帝疑虎旧将兼利其财新除未及拜见杀时年六十余和帝中兴元年追赠安北将军徐州刺史　　梁
　　曹景宗
按梁书曹景宗传景宗字子震新野人也幼善骑射好畋猎常与少年数十人泽中逐獐鹿每众骑赴鹿鹿马相乱景宗于众中射之人皆惧中马足鹿应弦辄毙以此为乐宋元徽中随父出京师为奉朝请员外迁尚书左民郎父忧服阕刺史萧赤斧板为冠军中兵参军领天水太守时建元初蛮寇群动景宗东西讨击多所擒破齐鄱阳王锵为雍州复以为征卤中兵参军带冯翊太守督岘南诸军事除屯骑校尉建武二年魏主托跋宏寇赭阳景宗为偏将以勋除游击将军五年高祖为雍州刺史景宗深自结附永元初表为冠军将军竟陵太守及义师起以景宗与冠军将军王茂济江围郢城取建康拜散骑常侍右卫将军封湘西县侯仍迁持节都督郢司二州诸军事左将军郢州刺史天监元年进号平西将军改封竟陵县侯征为护军既至复拜散骑常侍右卫将军五年魏托跋英寇锺离围徐州刺史昌义之高祖诏景宗督众军援之献捷凯入进爵为公诏拜侍中领军将军七年迁侍中中卫将军江州刺史卒时年五十二追赠征北将军雍州刺史开府仪同三司谥曰壮子皎嗣　　北魏
　　曹世表
按魏书曹世表传世表字景升东魏郡魏人也魏大司马休九世孙祖谟父庆并有学名世表少丧父举止有礼度性雅正工尺牍涉猎群书太和二十三年尚书仆射任城王澄奏世表为国子助教颇失意后转司徒记室永平中除左将军府司马以病解延昌中除清河太守正光中拜前将军通直散骑常侍大将军京兆王继西征以为从事中郎摄中水兵事还都拜司空长史孝昌中转尚书右丞后加征卤将军出行豫州刺史值萧衍将湛僧珍陷东豫州朝廷以源子恭代世表为州以世表为东南道行台讨之贼平复以世表行豫州事还朝加左将军兼尚书东道行台卒时年五十四永熙中赠平东将军齐州刺史　　曹道按魏书冯元兴传高祖时有谯郡曹道颇涉经史有干用举孝廉太和中东宫主书门下录事景明中尚书都令史领主书后转中书舍人行使每称旨出除东郡太守卒赠仪同三司　　曹升
按魏书冯元兴传北海曹升亦以学识清立见知历治书侍御史永安中黄门郎散骑常侍出帝世国子祭酒不营家产至以馁卒于邺时人伤叹之　　曹昂
按魏书冯元兴传高祖时齐郡曹昂有学识举秀才永安中太学博士兼尚书郎而常徒步上省以示清贫忽遇盗大失绫缣时人鄙其矫诈　　唐
　　曹宪
按唐书曹宪传宪扬州江都人仕隋为秘书学士聚徒教授凡数百人公卿多从之游于小学家尤邃自汉杜林卫宏以后古文亡绝至宪复兴炀帝令与诸儒撰桂苑珠丛规正文字又注广雅学者推其该藏于秘书贞观中扬州长史李袭誉荐之以弘文馆学士召不至即家拜朝散大夫太宗读书有奇难字辄遣使者问宪宪具为音注援验详复帝咨尚之卒年百余岁　　曹霸
按尚友录霸元宗时将军善画马帝有照夜白命画之宛然如生韩干其弟子也杜甫有画马引　　曹华
按唐书曹华传华宋州楚丘人始从宣武军缚乱将李乃送阙下节度使董晋署为牙将后避仇奔东都会吴少诚叛留守王翃署华襄城戍将宪宗初累拜检校右散骑常侍召至京师拜宁州刺史未行属吴元济不受命诏河阳怀汝节度使乌重引讨之重引请华自副以功封陈留郡王蔡平进棣州刺史擢横海节度副使时兖海军乱杀观察使王遂诏华往代进检校工部尚书就充节度使李叛华不待命以兵逆击破之检校尚书右仆射徙镇义成军卒年六十九赠左仆射华虽出戎伍而动必由礼爱重士大夫不以贵倨人至&#竖必待以诚信人以为难　　曹邺按尚友录邺阳朔人大中间举进士累官至吏部侍郎有诗名　　曹确
按唐书曹确传确字刚中河南河南人擢进士第历践中外官累拜兵部侍郎懿宗咸通中以本官同中书门下平章事俄进中书侍郎确邃儒术器识方重动循法度确居位六年进尚书右仆射以同平章事出为镇海节度使徙河中卒始毕諴与确同宰相俱有雅望世谓曹毕云　　曹汾
按唐书曹确传确弟汾以忠武军节度使入为户部侍郎判度支卒　　曹知&#
按唐书田令孜传中人曹知&#者富家子颇沈鸷贼在长安知&#以清浊二谷之人倚山为屯不屈贼阴教士卒变衣服言语与贼类者夜入长安攻贼营贼大惧帝闻赐金紫擢内常侍闻帝将还因大言我且拥众大散关下阅群臣可归者纳之令孜谓然密令王行瑜以邠州兵度嵯峨山袭杀其众　　曹松
按尚友录松字梦征舒州人光化中登第时已七十余矣同榜五人皆年相上下号五老榜授校书郎而卒所著有诗集　　曹元理
按尚友录元理善筭术尝诣陈广汉设食甚薄广汉曰有仓卒客无仓卒主人元理以匕箸筭曰俎上蒸豚厨中荔枝何不设广汉大惊　　曹信
子珪
族人师鲁

按万姓统谱信仁和人唐末兵兴保临平镇后移嘉兴着惠政始城其地子珪嗣嘉兴都将干宁中淮人围之珪登楼张乐纵酒矢石交至晏如也卒与族人师鲁固守寇不敢逼钱镠壮其功授苏州刺史及卒嘉兴人思慕之世祠祀焉　　后梁
　　曹筠
按十国春秋吴曹筠仕高祖为马军指挥使筠叛奔吴越徐温厚遇其妻子且招之曰吾使汝不得志而去汝无以妻子为念武义元年吴越兵败于香弯筠乘势复归温自数昔日不用筠言者三而不问筠去来之罪归其田宅复其军职未几筠内愧卒　　曹仲达
按十国春秋吴越曹仲达珪之子也本名弘达后避孝献世子讳更今名仲达生于临平当母坐蓐时室有紫光家人咸异之稍长珪欲其习劳品膳悉与仆隶等即严冬尚未挟纩又日令运甓以苦筋骨寻为镇东军押牙珪在苏州日尝乞婚于睦州陈询至是遣仲达亲迎卜之曰陈非耦也当聘他族以致荣显已而道过钱塘武肃王奇其貌遂以王妹俪焉累授台处二州刺史文穆王立命仲达权知政事及建国拜丞相与沈崧皮光业同秉国钧忠献王即王位仲达复摄行军府事时大诸军军中言赐予不均辄大哗举仗不受赐诸将不复能制仲达亲出阶谕之辞旨晓畅皆释仗而拜仲达性仁厚好施食不兼味文穆王雅重之每呼丞相而不名卒年六十二谥曰安成　　宋
　　曹彬
按宋史曹彬传彬字国华真定灵寿人父芸成德军节度都知兵马使彬始生周岁父母以百玩之具罗于席观其所取彬左手持干戈右手持俎豆斯须取一印他无所视人皆异之及长气质淳厚汉干佑中为成德军牙将周太祖贵妃张氏彬从母也周太祖受禅召彬归京师隶世宗帐下从镇澶渊补供奉官擢河中都监显德三年改潼关监军迁西上合门使五年使吴越出为晋州兵马都监迁引进使初太祖典禁旅彬中立不倚非公事未尝造门群居燕会亦所罕预由是器重焉建隆二年自平阳归迁客省使与王全斌郭进领骑兵攻河东平乐县遂建平乐为平晋军干德初改左神武将军俄兼枢密承旨二年伐蜀诏以刘光毅为归州行营前军副部署彬为都监申令戢下所至悦服两川平上谓彬清介廉谨授宣徽南院使义成军节度使六年遣李继勋党进帅师征太原命为前军都监开宝二年议亲征太原复命为前军都监六年进检校太傅七年将伐江南诏以彬为升州西南路行营马步军战棹都部署凯旋拜枢密使检校太尉忠武军节度使太宗即位加同平章事太平兴国三年进检校太师从征太原加兼侍中八年为弭德超所诬罢为太平军节度使旬余上悟进封鲁国公雍熙三年诏彬将幽州行营前军马步水陆之师北伐诸军败绩责授右骁骑上将军四年起彬为侍中武宁军节度使淳化五年徙平卢军节度真宗即位复检校太师同平章事数月召拜枢密使咸平二年薨年六十九赠中书令追封济阳郡王谥武惠　　曹翰
按宋史曹翰传翰大名人少为郡小吏好使气陵人不为乡里所誉干佑初周太祖镇邺与语奇之以隶世宗帐下世宗镇澶渊署为牙校入尹开封留翰在镇及世宗即位补供奉官从征高平迁枢密承旨从征瓦桥关会班师留知雄州世宗大渐谕范质等以翰为宣徽使质以翰饰诈而专寝之改德州刺史宋初从征泽潞还改济州刺史干德二年太祖亲征西蜀移刺均州诏兼西南诸州转运使剑南平迁蔡州团练使开宝二年从征太原复为行营都濠寨使将征江南命翰率兵先赴荆南改行营先锋使进克池州金陵平录功迁桂州观察使判颍州太平兴国四年从征太原为攻城南面都部署五年从幸大名拜威塞军节度仍判颍州复命为幽州行营都部署翰在郡岁久征敛苛酷所为多不法上贷其罪削官爵流锢登州雍熙二年起为右千牛卫大将军分司西京四年召入为左千牛卫上将军淳化三年卒年六十九赠太尉咸平元年赐谥武毅　　曹光实
