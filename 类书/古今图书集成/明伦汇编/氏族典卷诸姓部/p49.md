<!-- { "loadSidebar": true } -->
按无锡县志梦龙字伯雨隆庆二年进士知武定州立社仓一权度入为南京户部员外郎榷淮税迁刑部郎中恤刑畿内进江西副使备兵南饶议调归　　施策按无锡县志策字懋扬家世工医隆庆五年进士授礼部主事改南京吏部考功司会有考察之命郎中阙策摄其事终养归复补礼部方神宗大典踵集策斟酌措置有练达名迁南太仆少卿历迁太仆寺卿乞归　　施尧化
按云南通志尧化号泰维昆明人万历甲辰进士初令湘潭外艰服满补长葛地偏赋繁尽革羡耗次调光山修城池饰学宫擢铨部悉心延访善甄别转验封郎中乞归闭户萧然不至公府　　施鹏
按福清县志鹏字祖鲲号云逸时和人万历庚戌进士就温州府教授升国子监助教丙辰擢户部主事河西钞关庚申补江西司主事天津管粮转输得宜军需有赖历员外郎中升浙江温州知府居官一以清淡真实行之乙丑升广东副使转右参政海北道庚申升本省右布政致仕历官二十载冰蘗之心如一　　施翰
按宁波府志翰字季鹰人自幼倜傥有大志家贫力学博通经史北游京师入宁远伯李成梁幕府得骑射万历三十五年武科进士授万安守备时邹元标以直言放归里居讲学翰执贽行弟子礼一时士论皆推之秩满转四川都司寻为云南参将明赏罚抚苗蛮四境肃然后升都督佥事充神枢营坐营有以私隙攻者遂谢病归居家二十余年卒　　施凤来
按明外史黄立极传施凤来平湖人万历三十五年进士第二人授编修历迁少詹事礼部侍郎掌翰林院事以礼部尚书入阁素无节概以和柔自媚于世　　施邦曜按明外史施邦曜传曜字尔韬余姚人万历四十一年进士不乐为吏改顺天武学教授历国子博士工部营缮主事进员外郎迁屯田郎中稍迁漳州知府为福建副使左参政四川按察使福建左布政使所至洁己爱民声籍甚历两京光禄寺卿改通政司少詹事黄道周谪官诏狱国子生涂仲吉上书讼之邦曜不为封进而大署其副封曰书不必上论不可不存仲吉劾邦曜阻抑言路邦曜遂以副封上帝见其署语怒夺职归逾年言官交荐起南京通政使陛见出都三日命中使召还曰南京无事留此为朕效力吏部推为刑部侍郎帝曰邦曜清执可左副都御史时崇祯十六年十二月也贼薄近郊城陷急趋长安门闻帝崩恸哭即解带自缢其仆趋救稍苏厉声曰若辈不知大义毋误我乃命家人市信石杂烧酒中服之血迸裂而卒顺治初谥忠愍　　施元征
按无锡县志元征万历四十七年进士崇祯初官南京国子监助教疏弹魏崔遗孽皆褫职勘议有差历兵部郎中福建副使　　施文献
按醴陵县志文献廉洁夙成仁慈素着为诸生时舍金还主迨居官则捐俸泽枯士夫迄今韪之　　施允成
按福清县志允成字造仲别字孩初少好读书击剑慨然有请缨之志自号为弃繻生天启辛酉羌蛮出犯西川时兵部侍郎饶景晖镇蜀慕其才勇疏荐授守备允成至且剿且守诸蛮悉平以军功擢松潘游击年五十一归　　施一鳌
按江宁府志一鳌字士选生而&#异幼丧二亲哀毁庐墓时以孝闻由恩贡司训贵池升授沔阳州学正时阁臣杨嗣昌办寇于楚委署州篆诘戎治赋有声州里有大垸广四十余里内田一万三千余亩因襄水冲破口岸几三十年无塞者一鳌令聚船百只沈底随坼破屋百间排架聚土高筑三月堤成民间感戴年八十四卒

　佟姓部列传
　　晋
　　佟万
按郑樵通志北燕有辽东佟万以文章知名
　　明
　　佟珍
按万姓统谱珍字时贵成化进士辽东人历官吏部郎中　　佟应龙
按万姓统谱应龙辽东人正德进士历官知府　　佟登按万姓统谱登辽东人嘉靖间中府右都督

　迟姓部列传
　　商
　　迟任
按书经盘庚上迟任有言曰人惟求旧器非求旧惟新注
迟任古之贤人
任
音壬

　　晋
　　迟超
按郑樵通志东晋有湘东太守迟超
　　明
　　迟让
按江宁县志让永乐元年举人
　　迟适
按万姓统谱适福山人永乐中太仆寺丞
　　迟通
按福山县志通南诸社人永乐丁酉科举人任大理寺寺丞　　迟泰
按济阳县志泰永乐癸卯科举人任睢阳卫经历　　迟良按万姓统谱良当涂人永乐贡士山东都司经历　　迟让按莱阳县志让景泰癸酉科举人授河东运司教授　　迟泰按福山县志泰唐家社人天顺二年贡士
　　迟&#
按夏津县志&#天顺壬午贡士凤翔府照磨　　迟殷按临朐县志殷凤翔祖累赠兵部左侍郎
　　迟聪
按临朐县志聪凤翔父累赠兵部左侍郎
　　迟大器
按莱阳县志大器弘治壬戌贡授鄞县县丞
　　迟凤翔
按临朐县志凤翔字德征号朐冈嘉靖甲辰进士授户部主事监兑苏松督储陇右理饷大同俱以廉能着迁兵部职方武选司郎中黜陟严明不阿权贵升洮岷兵备副使饬戎兴学兼举旋晋参政分守泾州后升都察院右佥都御史巡抚宣府以边功赐白金文绮继抚郧阳转大理卿未几以少司农抚河南平妖贼李应干等复蒙嘉赉晋少司马顷以查理边墙赐麟衣一袭既而护陵寝捍御多方竟保无虞以母病疏再请乃允归里所著有四书说易经说朐冈集行世　　迟应聘
按莱阳县志应聘嘉靖甲申贡历官汾州同知　　迟大纲按观城县志大纲盐山县岁贡隆庆元年任知县　　迟有光按福山县志有光芝水社人万历二十六年贡任东昌府训导升嘉祥县教谕山西太原府教授居里以高节称寿九十一　　迟有为
按福山县志有为有光弟万历四十年贡任彰德府教授　　迟问仁
按万姓统谱问仁云南人万历间婺川知县
　　迟尚宾
按临朐县志尚宾号竹径长垣县县丞
　　迟聘
按蒲台县志聘任香河知县
　　迟配干
按文登县志配干&#异非常性嗜读书二十岁举壬午乡试制行谦厚不屑小就未仕而卒　　迟大成
按莱阳县志大成号之莱秉性鲠直博学强记以麟经著名筮令江都正直清介人不敢干以私擢监察御史行车留都人有铁面之目既再巡广右雪冤辨枉夜鬼泣诉大成尝梦人云至仆少则仙蜕故每每避其升迁卒赠仆少竟与梦符　　迟阜成
按莱阳县志阜成大成弟天启丁卯科举人授汾州通判　　迟竟成
按莱阳县志竟成大成弟崇祯壬申贡
　　迟&#
按莱阳县志&#崇祯丁丑科进士授行人
　　迟应举
按莱阳县志应举少孤依义父及长贫不能报岁饥自食糠&#以其实奉亲亲病侍汤药必谨又患无以送终以身佣人具二棺及裳衣母没继母遇之严能曲顺化之病笃嘱子善养祖父母遂终　　迟跃龙
按福山县志跃龙芝水社人崇祯十六年贡任河南灵宝县主簿升江西广信府照磨　　迟必扬
按昌邑县志必扬生员壬午兵变殉难

　司姓部列传
　　周
　　司臣　司齐
按左传襄公十年初子驷与尉止有争为田洫司氏堵氏侯氏子师氏皆丧田焉故五族聚群不逞之人以作乱杀子驷子国子耳劫郑伯以如北宫子产攻盗于北宫杀尉止子师仆盗众尽死侯晋奔晋堵女父司臣尉翩司齐奔宋注
司齐司臣子
　　宋
　　司超
按宋史司超传超大名元城人初事邢帅安叔千汉祖在太原超往依之隶帐下为小校汉祖渡河入汴以超为郓州必敌指挥使时京东诸州寇盗充斥以超为宋宿亳三州游奕巡检使改宿州西固镇守御都指挥使移屯颍州下蔡镇屡与淮人战有功周世宗命宰相李谷讨淮南以超为步军先锋副都指挥使又为庐寿光黄等州巡检使大败淮人时黄州未下即命超遥领刺史师还改光州刺史显德四年冬与王审琦攻舒州败吴军即以超为舒州团练使宋初命副宋偓领舟师巡抚江侥月余诏升舒州为防御以超充使太祖讨李重进为前军步军都指挥使建隆三年春迁蔡州防御使干德六年改绛州防御使徙晋州兵马钤辖是秋又副赵赞为邠州行营都部署进攻河东及太祖亲征为行营前军步军都指挥使改郑州防御使开宝七年徙蕲州防御使卒年七十一　　司文睿
按宋史司超传超孙文睿三班奉职
　　元
　　司良辅
按山西通志良辅代人至元中乡举荐应于朝除儒学正不就家居教授以朱程之书谆谆开示人称为乡先生云　　司允德
按东阿县志允德字执中天性孝友自幼醇笃夙丧父及游京师为国子监生补兵部留守司长史事母以孝闻至元丙子母卒庐于墓侧有鸣鹤百余舞其上久而乃去生徒百余人共立瑞鹤亭于墓侧其后除翰林国史院修撰以疾卒于家年四十有九旌其门为孝子云　　司居敬
按恩县志居敬恩州人至元末为邹县尹邹租岁输胶州民病远涉乃请输滕县民便之尝改刱学宫市学田五百亩新孟子祠建中庸精舍去后民刻石颂之　　司庠
按恩县志庠恩州人与其弟廙同时举进士时人异之名其里曰双桂庠字公序号立斋为人梗直拜西台御史后退闲教授乡里四方来学者甚众随器悉成材焉　　司廙
按恩县志廙字彦恭仕至礼部尚书恭慎传家乡评称之　　司敬
按博平县志敬大德间任县尉
　　明
　　司言
按禹城县志言以辟举任照磨
　　司铎
按单县志铎永乐丁酉科举人历任监察御史　　司正按定陶县志正正统年贡士
　　司信
按日照县志信正统间任房山县教谕
　　司德润
按日照县志德润司官庄里人王府奉祀
　　司宪
按东阿县志宪景泰五年贡士终直隶永清县县丞　　司渊按东阿县志渊宪之子成化辛卯科举人事亲以孝闻居丧有礼乡闾式之初授扬州府通判终淮安府同知所至以廉能称　　司崇道
按畿辅通志崇道弘治辛酉科举人
　　司牧
按万姓统谱牧泽州人弘治举人
　　司考
按万姓统谱考泽州人弘治举人
　　司天爵
按万姓统谱天爵太原人弘治举人
　　司福
按日照县志福司官庄里人正德间同兄县吏宾巡守官库时流贼陷城劫库福力拒之贼怒纵火并库焚之烟焰中骂不绝口而死后上其事于朝诏旌其门仍令其子宝世为义官　　司衍
按东阿县志衍正德三年贡士任直隶蓟州吏目　　司衡按东阿县志衡正德十三年贡士仕永平府知事　　司聪按寿张县志聪正德间官祁州训导
　　司迪
按万姓统谱迪山西人正德进士
　　司迹
按乐陵县志迹正德辛卯科举人任凤阳府五河县知县　　司玠
按寿张县志玠训导聪子年二十三值流贼刘七等寇梁山讯知其能书欲掳去营中记录不从贼缚诸凳上吓曰不从将杀汝玠曰宁死不为贼属也遂断其头贯枪首示众　　司琦
按寿张县志琦聪之子嘉靖间官泽州怀仁训导平凉教授　　司恩
按万姓统谱恩内黄人嘉靖中太仆寺丞
　　司大化
按平阴县志大化嘉靖己卯科举人任浙江衢州府通判　　司言
按平阴县志言嘉靖年贡士任平谷县训导
　　司珂
按畿辅通志珂嘉靖庚子科举人
　　司视
按观城县志视曲周县贡生隆庆四年任教谕夙学善书宽厚化士　　司守道
按淄川县志守道隆庆年贡士文安县教谕清操绝俗工诗词　　司洪禄
按阳信县志洪禄世袭千户武略将军
　　司有才
按阳信县志有才南阳县典史
　　司璋
按滨州志璋长洲县巡检
　　司风
按泗水县志风万历年岁贡任成山卫教授
　　司赞
按泗水县志赞万历年岁贡
　　司大藩
按平阴县志大藩万历年贡士任莒州学正
　　司諴
按平阴县志諴天启年贡士任邓州学正
