<!-- { "loadSidebar": true } -->
按尚友录从光光泽人家素饶淳熙间岁歉尽发所积以赈饥近者饷以黍远者遗以米日数百人终其身凡遇歉岁皆如之　　梁琢
按万姓统谱琢字文叔邵武人从朱熹游刻志励学所论为学工夫熹多许可之　　梁梦奇
按万姓统谱梦奇德庆人世有义方累举调浔州法曹廉谨自守年六十致仕郡太守下车必先访其庐其推重如此　　梁观国
按万姓统谱观国字宾卿南海人志行淳懿未尝逾矩日以读书谈道为乐尢疾险邪而重忠义胡寅真德秀辈皆称之　　梁亿
按万姓统谱亿字伯安晋江人克家之子襟度夷粹母性严亿奉事无违博亲师友讲学不倦以父任入官累迁通判福州尝着论语集解上之秘府进官一秩　　梁南一
按万姓统谱南一字力行南省第三人居乡讲授从游者众有六经辨疑行于世　　梁百揆
按广东通志百揆字宗盛番禺人登嘉泰甲子省元嘉定丁丑进士初授从事郎太学录进符玺郎历奉议大夫廉明仁恕虽职非言路而屡疏国政以直谏有声退隐禺山辟异端彰圣学有功名教着于当时卒葬葛麻山学者咸称为端懿先生　　梁成大
按宋史梁成大传成大字谦之福州人开禧元年进士素苟贱&#耻作县满秩谄事史弥远家干万昕通判扬州寻迁宗正寺簿宝庆元年拜监察御史明年拜右正言绍定元年进左司谏四年迁宗正少卿五年权刑部侍郎明年帝夜降旨黜之提举千秋鸿禧观莫泽时兼给事中急于别异上疏驳之遂寝祠命端平初洪咨夔吴泳文章论驳镌两秩泳复上疏送泉州居住会王遂论亦上再镌秩贬潮州成大天资暴狠心术崄巇凡可贼害忠良者率多攘臂为之　　梁藻按万姓统谱藻字仲章长汀人强学多识性乐萧散父任不就三举礼部未成名杜门自适工于诗　　梁应龙按万姓统谱应龙博人贫而好学尝欲市书而困于钱辄惋惜其母怪而问焉告以故母解所服簪珥与之登嘉熙二年进士第时榜下有落第者皆哭应龙亦哭或问之答曰本欲苟禄养亲今侥幸一第而亲已没是以悲耳性不嗜进取历仕广西二十年始改常德佥判以归惠倅单崔明者尝学于应龙至是盛饰车骑往拜之应龙不怿自是崔明造其庐必屏道从其严毅如此　　金
　　梁肃
按金史梁肃传肃字孟容奉圣州人天眷二年擢进士第调平遥县主簿迁望都绛县令以廉入为尚书省令史除定海军节度副使改中都警巡使迁山东西路转运副使营治汴宫肃分护役事摄大名少尹大定二年擢中都转运副使改大兴少尹三年坐捕蝗不如期贬川州刺史削官一阶解职上御便殿召左谏议大夫奚吁翰林待制刘仲诲秘书少监移刺子敬访问古今事少间吁从容请曰梁肃材可惜解职太重乃除河北东路转运副使七年父忧去官起复都水监改大理卿除同知东京留守事迁中都都转运使转吏部尚书改刑部尚书宋主屡请免立受国书之仪世宗不从及大兴尹璋为十四年正旦使宋主使人就馆夺其书而重赂之璋还杖一百五十除名以肃为宋国详问使还为济南尹未几致仕起复彰德军节度使召拜参知政事二十三年肃请老遂再致仕诏以其子汝翼为合门祗候二十八年薨谥正宪　　梁珫
按金史梁珫传珫本大家奴随元妃入宫以阉竖事海陵珫性便善迎合特见宠信累官近侍局使及营建南京宫室海陵数数使珫往视工役是时一殿之费已不可胜计珫或言其未善即尽撤去虽丞相张浩亦曲意事之海陵欲伐宋珫因极言宋刘贵妃绝色倾国海陵大喜及海陵至和州闻珫与宋人交通有状命执于军中海陵遇弒珫为乱军所杀　　梁襄按金史梁襄传襄字公赞绛州人少孤养于叔父宁性颖悟日记千余言登大定三年进士第调耀州同官主簿三迁邠州淳化令有善政察廉升庆阳府推官召为薛王府掾世宗将幸金莲川有司具办襄上疏极谏世宗纳之遂为罢行襄由是以直声闻擢礼部主事太子司经选为监察御史转中都路都转运户籍判官未几迁通远军节度副使以丧去服阕授安国军节度副使同知定武军节度事避父讳改震武军太常卿张暐曹州刺史段铎荐襄学问该博练习典故可任礼官转同知顺义军节度使事东胜州刺史历隩州刺史累迁保大军节度使卒　　梁持胜
按金史梁持胜传持胜字经甫本名询谊避宣宗嫌名改焉保大军节度使襄之子多力善射泰和六年进士复中宏词累官太常博士迁咸平路宣抚司经历官兴定初宣抚使蒲鲜万奴有异志欲弃咸平徙曷懒路持胜力正之万奴怒杖之八十持胜走上京告行省太平是时太平已与万奴通谋口称持胜忠而心实不然署持胜左右司员外郎既而太平受万奴命焚毁上京宗庙执元帅承充夺其军持胜与提控咸平治中裴满赛不万户韩公恕约杀太平复推承充行省事共伐万奴事泄俱被害　　梁斗南
按万姓统谱斗南良乡人第进士累官至河南都运性颖悟读书精熟尤善作诗有干局长于吏事能剖繁治剧时辈服其通敏二子敬恭敬左司郎中恭仕元为中书政事　　元
　　梁曾
按元史梁曾传曾字贡父燕人祖守正父德皆以曾贵赠安定郡公曾少好学日记书数千言中统四年以翰林学士承旨王鹗荐辟中书左三部令史三转为中书省掾至元十年用累考及格授云南诸路行省都事久之升员外郎十五年转同知广南西道左右两江宣抚司事明年除知南阳府十七年朝廷以安南世子陈日烜不就征选曾使其国进兵部尚书与礼部尚书柴椿偕行明年日烜遣其叔遗爱奉表从曾入献方物二十一年除曾湖南宣慰司副使居三年以疾去二十九年改淮西宣慰司副使复以亲老辞召至京师令曾再使安南授吏部尚书十二月改授淮安路总管而行三十年八月还京师大德元年除杭州路总管四年丁内艰七年除潭州路总管以未终制不赴明年迁两浙都转运盐使又明年拜云南行省参知政事寻召还京辞以母丧未葬扶柩北归十年召为中书参议十一年转正奉大夫出为河南行省参知政事寻迁湖广行省参知政事四年以疾辞归皇庆元年特授昭文馆大学士资德大夫累章乞致仕不允复起为集贤侍讲学士国有大政必命曾与诸老议之延佑元年奉诏代祀中岳等神还至汴梁以病不复职寓居淮南杜门不通宾客惟日以书史自娱至治二年卒　　梁德珪
按元史梁德珪传德珪字伯温大兴良乡人初给事昭睿顺圣皇后宫令习国语通奏对至元十六年为中书左司员外郎俄升郎中六迁至参议尚书省事三十一年拜参知政事成宗即位以安静为治求进者不得逞其志朋聚兴怨摭事中伤德珪会帝有疾言者盛气致诘德珪以位居执政不受陵轹慷慨引咎遂安置湖广帝疾愈问知之召使复位既至以气疾乞骸骨归大德八年九月卒于家　　梁外僧
按元史长寿传至大间河中梁外僧亲丧庐墓元那海为奥鲁官自以尝远仕不得养其亲即弃职举外僧代之人称外僧能孝那海能义　　梁全
按广东通志全其先河南杞县人宋南渡时父宦游至晋康因家焉全好学通礼记有文武才延佑间乡荐任本州同知为政以厚风俗兴教化为本郡屡为西寇所扰全谕民以防御策自是岁免夺调向武州同知未几迁太平路同知封敦武校尉　　梁宜
按茌平县志宜字赜斋生而颖异年二十四举延佑甲寅解元乙卯登进士知邳州祀蝗祷雨有奇应为国子助教严考课刮宿弊判大名路兴利除害属郡思慕不忘知峄州均赋役辟荒田以植桑得田六百顷剖不决之狱省盐官之扰流民归者日众移顺州创蒙古字学置惠民药局省榆白河桥之费天历之变居庸失守率丁壮以严守御顺赖以完　　梁曾甫
按广东通志曾甫智勇绝伦至正间举江西行省授番禺沙湾巡检及盗起乡人举曾甫才略足恃于是曾甫据形势立垒寨流逋四归尽散家财以饷士不足则质其田以继之乡人赖以安贼遣使说曾甫降曾甫斩以徇贼怒悉众攻曾甫遂遇害　　梁益
按元史陆文圭传文圭江阴人同里有梁益者字友直其先福州人博洽经史而工于文辞其教人以变化气质为先务自文圭既卒浙以西称学术醇正为世师表者惟益而已年五十六卒

　梁姓部列传一
　　周
　　梁鸯
按列子周宣王之牧正有役人梁鸯者能养野禽兽委食于园庭之内虽虎狼雕鹗之类无不柔驯者　　梁弘按左传桓公三年春曲沃武公伐翼次于陉庭韩万御戎梁弘为右逐翼侯于汾隰骖絓而止夜获之及栾共叔　　梁由靡
按左传僖公八年晋里克帅师梁由靡御虢射为右以败狄于采桑梁由靡曰狄无耻从之必大克里克曰惧之而已无速众狄虢射曰期年狄必至示之弱矣　　梁弘
按左传僖公三十三年秦师灭滑晋伐秦师子墨衰绖梁弘御戎莱驹为右夏四月幸巳败秦师于殽获百里孟明视西乞术白乙丙以归遂墨以葬文公（按是　年距桓公三年共七十九年当是两梁弘）　　梁益耳
按左传文公八年夷之搜晋侯将登箕郑父先都而使士縠梁益耳将中军先克曰狐赵之勋不可废也从之先克夺蒯得田于菫&#故箕郑父先都士縠梁益耳蒯得作乱九年春王正月己酉使贼杀先克乙丑晋人杀先都梁益耳三月甲戌晋人杀箕郑父士縠蒯得　　梁鳣
按史记仲尼弟子列传梁鳣字叔鱼少孔子二十九岁注
齐人
　　梁婴父
按左传定公十三年范皋夷无宠于范吉射而欲为乱于范氏梁婴父嬖于知文子文子欲以为卿韩简子与中行文子相恶魏襄子亦与范昭子相恶故五子谋将逐荀寅而以梁婴父代之逐范吉射而以范皋夷代之冬十一月荀跞韩不信魏曼多奉公以伐范氏中行氏丁未荀寅士吉射奔朝歌　　梁公弘
按万姓统谱晋人已胜智氏归而缮甲砥兵楚王恐召梁公弘谓曰晋人已胜智氏矣归而缮甲砥兵其以我为事乎梁公弘曰不患害其在吴乎夫吴君恤民而同其劳使其民重上之令而人轻其死以从上使如卤之战臣登山以望之见其用百姓之信必也勿已乎其备之若何不听明年阖庐袭郢　　汉
　　梁石君
按汉书蒯通传齐王田荣怨项羽谋举兵畔之劫齐士不与者死齐处士东郭先生梁石君在劫中强从及田荣败二人丑之相与入深山隐居通进之于曹相国以为上宾　　梁林
按沈隐侯集汉景帝世梁林为太原太守
　　梁喜
按汉书功臣侯表喜以平阳大夫告霍征史征史子信家监回伦故侍郎郑尚时谋反元康四年二月壬午封合阳侯四十一年薨谥爱　　梁子都
按后汉书梁统传统高祖父子都自河东迁居北地　　梁放按汉书功臣侯表建始二年合阳侯放嗣
　　梁桥
按后汉书梁统传统祖桥赀千万
　　梁萌
按汉书功臣侯表元始五年合阳侯萌以喜孙绍封王莽败绝　　梁延
按东观记桥子溥溥子延以明军谋特除西域司马延生统　　梁让
汉书王莽
传作梁护

按后汉书梁鸿传鸿父让王莽时为城门校尉封修远伯使奉少昊后寓于北地而卒　　后汉
　　梁巡
按后汉书梁统传建武八年封统同产兄巡为关内侯　　梁统
