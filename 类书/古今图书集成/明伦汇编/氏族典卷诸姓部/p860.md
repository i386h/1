<!-- { "loadSidebar": true } -->
按后汉书赵典传典兄子谦字彦信初平元年代黄琬为太尉献帝迁都长安以谦行车骑将军事明年病罢复为司隶校尉转前将军遣击白波贼有功封郫侯李傕杀司徒王允复代允为司徒数月病免拜尚书卒谥忠侯　　赵温
按后汉书赵典传典兄子温字子柔初为京兆郡丞弃官去遭岁大饥散家粮以赈穷饿献帝西迁为侍中同舆辇至长安封江南亭侯代杨彪为司空免顷之复为司徒录尚书事从车驾都许建安十三年以辟司空曹操子丕为掾操怒免官是岁卒　　赵苞
按后汉书赵苞传苞字威豪甘陆东武城人从兄忠为中常侍苞深耻其门族有宦官名埶不与忠交通初仕州郡举孝廉再迁广陵令视事三年政教清明郡表其状迁辽西太守抗厉威严名振边俗遣使迎母及妻子值鲜卑入寇遂为所劫质以击郡苞率骑与贼对阵贼出母以示苞苞悲号母遥谓曰人各有命何得相顾以亏忠义苞即时进战贼悉摧破其母妻皆为所害苞殡敛母毕自上归葬灵帝遣策吊慰封鄃侯苞葬讫谓乡人曰食禄而避难非忠也杀母以全义非孝也如是有何面目立于天下遂欧血死　　赵彦按后汉书赵彦传彦琅邪人也少有术学延熹三年琅邪贼劳丙与太山贼叔孙无忌杀都尉残害吏民朝廷以宗资为讨寇中郎将彦为陈孤虚之法以贼屯在莒莒有五阳之地宜发五阳郡兵从孤击虚以讨之资具以状上诏书遣五阳兵到彦推遁甲教以时进兵一战破贼　　赵咨
按后汉书赵咨传咨字文楚东郡燕人父畅为博士咨少孤有孝行州郡召举孝廉并不就灵帝初太尉杨赐特辟使饰巾出入举高第累迁敦煌太守以病免还躬率子孙耕农为养征拜议郎复拜东海相咨在官清简计日受奉豪党畏其俭节视事三年以疾自乞征拜议郎抗疾京师将终告其故吏朱祗萧建等使薄敛素棺藉以黄壤欲令速朽时称明达　　赵壹按后汉书赵壹传壹字元叔汉阳西县人也体貌魁梧恃才倨傲为乡党所摈乃作解摈后屡抵罪几至死友人救得免光和元年举郡上计到京师是时司徒袁逢受计计吏数百人皆拜伏庭中莫敢仰视壹独长揖而已逢望而异之执其手延置上坐既出往造河南尹羊陟不得见壹以公卿中非陟无足以托名者乃日往到门陟卧未起壹径入上堂遂前临之而哭陟知其非常人乃起延与语大奇之明旦大从车骑奉谒造壹乃与袁逢共称荐之名动京师及西还州郡争致礼命十辟公府并不就终于家　　赵岐
按后汉书赵岐传岐字邠卿京兆长陵人也初名嘉生于御史台因字台卿后避难故自改名字少明经有才蓺娶扶风马融兄女融外戚豪家岐常鄙之不与相见仕州郡以廉直疾恶见惮永兴二年辟司空掾举理剧为皮氏长会河东太守刘佑去郡而中常侍左悺兄胜代之岐耻疾宦官即日西归京兆尹延笃复以为功曹先是中常侍唐衡兄玹为京兆虎牙都尉岐及从兄袭数为贬议延熹元年玹为京兆尹岐惧祸及遂逃难四方自匿姓名卖饼北海市中安丘孙嵩见岐察非常人遂与俱归藏复壁中数年后诸唐死灭因赦乃出三府闻之同时并辟擢拜并州刺史灵帝初复遭党锢大将军何进举为敦煌太守行至襄武为贼所执展转还长安李傕专政使马日磾抚慰天下以岐为副是时袁绍曹操争冀州闻岐至皆自将兵数百里奉迎兴平元年诏书征岐会帝当还洛阳遣董承修理宫室岐欲南说刘表使荆州表即遣兵诣洛阳助修宫室时孙嵩亦寓于表表不为礼岐乃称嵩素行笃烈因共上为青州刺史岐以老病遂留荆州曹操时为司空举以自代就拜岐为太常年九十余建安六年卒　　赵戬
按尚友录戬字叔茂为平陵令乃王允故吏也允被害莫敢收其尸而戬弃官营葬之李郭尝捕戬众人惊而戬颜色自若李郭乃悔谢得免　　赵昱
按万姓统谱昱知名士也陶谦牧徐州以昱为别驾从事　　赵昂
按万姓统谱昂天水人会马超攻冀城昂与杨阜尹奉戮力讨超功闻朝廷迁昂益州刺史奉炖煌太守　　赵云按蜀志赵云传云字子龙常山真定人也本属公孙瓒瓒遣先主为田楷拒袁绍云遂随从为先主主骑及先主为曹公所追弃妻子南走云保护甘夫人后主皆得免难迁为牙门将军先主入蜀云留荆州成都既定以云为翊军将军建兴元年为中护军征南将军封永昌亭侯迁镇东将军五年随诸葛亮驻汉中明年亮出军扬声由斜谷道曹真遣大众当之亮令云与邓芝往拒失利贬为镇军将军七年卒追谥顺平侯子统嗣官至虎贲中郎督行领军次子广牙门将随姜维战死　　魏
　　赵俨
按魏志赵俨传俨字伯然颍川阳瞿人也避乱荆州建安二年诣太祖以为朗陵长为司空掾入属主簿太祖征荆州以俨领章陵太守徙都督护军复为丞相主簿迁扶风太守为关中护军侍中文帝即王位为侍中黄初三年赐爵关内侯孙权寇边曹休统五州军御之征俨为军师权众退转为度支中郎将迁尚书从征吴到广陵复留为征东军师明帝即位进封都乡侯出监豫州诸军事转大司马军师入为大司农齐王即位以俨监雍凉诸军事老疾求还迁司空薨谥曰穆子亭嗣　　吴
　　赵达
按吴志赵达传达河南人也治九宫一算之术究其微旨能应机立成至计飞蝗射隐伏无不中效宝惜其术自阚泽殷礼皆名儒亲屈节就学达秘而不告初孙权行师征伐每令达有所推步皆如其言权问其法达终不语由此见薄禄位不至达死法术绝焉　道姓部列传
　　周
　　道朔
按左传桓公九年巴子使韩服告于楚请与邓为好楚子使道朔将巴客以聘于邓邓南鄙鄾人攻而夺之币杀道朔及巴行人　　宋
　　道大亨
按武进县志大亨登大观三年进士
　　明
　　道同
按万姓统谱同河间人性峭直器宇魁岸奉母备甘旨与妻子同粗粝洪武中任番禺知县性廉洁视民如子时永嘉侯朱亮祖城广东县民罗氏者纳女于亮祖兄弟怙势尝以事干同同不听即按以法卒后吏有奉其主于家者出入辄拜有事卜之辄验人以为神云　　道中
按万姓统谱中固始人永乐举人
　　道睦
按万姓统谱睦三原人景泰中任清丰丞
　　道泰
按万姓统谱泰环县人正德举人任训导
　　道高
按宁海州志高郑州人任州判

　佼姓部列传
　　汉
　　佼强
按奇姓通强山阳人横行将军后降光武
　　宋
　　佼长生
按宋书宗越传佼长生广平人也出身为县将大府以其有膂力召为府将朱修之拒鲁秀于岘南长生有战功稍见任使太宗初为建安王休仁司徒中兵参军加宁朔将军南讨有功封迁陵县侯食邑八百户后为张悦宁远司马宁蛮校尉太始五年卒追赠征卤将军雍州刺史
　保姓部列传
　　周
　　保申
按万姓统谱申楚文王傅
　　明
　　保春和
按万姓统谱春和宣化人宣德中任广东市舶提举　　保睿按奇姓通睿通州人弘治中知曲江县锄奸恤苦清介自持尝题诗后堂曰不似神仙会炼丹无缘措置惠贪残毫厘百姓心头肉为汝抽刀总是难去任民垂泣送之　　保宁
按万姓统谱宁定兴县人正德中任崞县丞
　　保嵚
按莘县志嵚湖广永兴人举人嘉靖三十八年任知县　　保
按万姓统谱宝应人嘉靖贡士遂安县训导

　皎姓部汇考
夏树芳奇姓通
　　皎姓
湖广竹溪县有皎氏

　皎姓部列传
　　后晋
　　皎公羡
按奇姓通公羡晋交州将

　枣姓部汇考
晋书
　　枣据传
枣据字道彦颍川长社人也本姓棘其先避雠改焉凌迪知万姓统谱　　枣姓
枣望出颍川

　岛姓部列传
　　明
　　岛璞
按万姓统谱璞垣曲人弘治举人

　兆姓部汇考
凌迪知万姓统谱
　　兆姓
兆见姓苑

　草姓部汇考
凌迪知万姓统谱
　　草姓
陕西镇安有草氏

　绕姓部列传
　　周
　　绕朝
按左传文公十三年晋人患秦之用士会也乃使魏寿余伪以魏叛者以诱士会执其帑于晋使夜逸请自归于秦秦伯许之履士会之足于朝秦伯师于河西魏人在东寿余曰请东人之能与夫二三有司言者吾与之先使士会士会辞曰晋人虎狼也若背其言臣死妻子为戮无益于君不可悔也秦伯曰若背其言所不归尔帑者有如河乃行绕朝赠之以策曰子无谓秦无人吾谋适不用也既济魏人噪而还　绞姓巧姓稍姓部汇考
凌迪知万姓统谱
　　绞姓
绞国在随唐之南
　　巧姓
巧见姓苑
　　稍姓
稍见姓苑

　鲍姓部汇考
郑樵通志
　　以邑为氏
齐
邑

鲍氏姒姓不知所出或云夏禹之后有鲍叔仕齐食采于鲍因以为氏鲍叔字叔牙进管仲于齐桓公遂霸诸侯其后有鲍牵曰鲍庄子为夫人声孟子所谮灵公刖其足传曰鲍庄子之智不如葵葵犹能卫其足齐人召鲍国而立之定九年阳虎奔齐请伐鲁鲍文子谏曰鲁未可取也世为齐卿又俟力氏改为鲍魏姓也望出上党东海廖用贤尚友录
　　鲍姓
鲍部巧切上党宫音又望出东海泰山河南

　鲍姓部列传
　　周
　　鲍叔牙
按左传庄公八年初襄公立无常鲍叔牙曰君使民慢乱将作矣奉公子小白出奔莒乱作管夷吾召忽奉公子纠来奔九年夏公伐齐纳子纠桓公自莒先入秋师及齐师战于干时我师败绩鲍叔帅师来言曰子纠亲也请君讨之管召雠也请受而甘心焉乃杀子纠于生窦召忽死之管仲请囚鲍叔受之及堂阜而税之归而以告曰管夷吾治于高傒使相可也公从之　　鲍牵
按左传成公十七年齐庆克通于声孟子与妇人蒙衣乘辇而入于闳鲍牵见之以告国武子武子召庆克而谓之庆克久不出而告夫人曰国子谪我夫人怒国子相灵公以会高鲍处守及还将至闭门而索客孟子诉之曰高鲍将不纳君而立公子角国子知之秋七月壬寅刖鲍牵而逐高无咎无咎奔莒仲尼曰鲍庄子之知不如葵葵犹能卫其足注
牵鲍叔牙
曾孙
　　鲍国
按左传成公十七年齐灵公刖鲍牵齐人来召鲍国而立之注
国鲍牵弟文子
　　鲍牧
按左传哀公六年夏六月戊辰陈乞鲍牧及诸大夫以甲入于公宫注
牧鲍国之孙
　　鲍点
按左传哀公六年八月陈僖子使召公子阳生冬十月立之将盟鲍子醉而往其臣差车鲍点曰此谁之命也陈子曰受命于鲍子遂诬鲍子曰子之命也鲍子乃受盟注
点鲍牧臣
　　汉
　　鲍生
按汉书萧何传汉与项羽相距京索间上数使使劳苦丞相鲍生谓何曰今王暴衣露盖数劳苦君者有疑君心为君计莫若遣君子孙昆弟能胜兵者悉诣军所上益信君于是何从其计汉王大悦　　鲍宣
按汉书鲍宣传宣字子都渤海高城人好学明经为县乡啬夫守束州丞后为都尉太守功曹举孝廉为郎病去官复为州从事大司马王商辟宣荐为议郎以病去大司空何武除为西曹掾荐为谏大夫迁豫州牧坐行部乘传去法驾驾一马免归复征为谏大夫宣居位常上书谏诤其言少文多实时地震日食以宣言免孙宠息夫躬等征何武彭宣为司空三公拜宣司隶坐摧辱宰相事下御史中丞侍御史至司隶官欲捕从事闭门不肯内以大不敬下狱博士弟子王咸会太学生千余人守阙上书遂抵宣罪减死髡钳宣既被刑乃徙上党家于长子王莽秉政捕陇西辛兴兴与宣女婿俱过宣一饭去宣不知情坐下狱自杀　　后汉
　　鲍永
