<!-- { "loadSidebar": true } -->
按魏书杜纂传纂字荣孙常山九门人也少以清苦自立郡举孝廉补豫州司士稍除积弩将军从征新野除骑都尉又从驾寿春及南阳平以功赐爵井陉男除南秦州武都太守正始中迁汉阳太守并以清白为名肃宗初拜清河内史性俭约尤爱贫老至对之涕泣还以本将军除东益州刺史无御边威略群羌反叛以失民和征还迁太府少卿除平阳太守孝昌中为葛荣围逼以郡降荣荣以纂为常山太守至郡未几荣灭卒于家　　杜长文
按魏书杜铨传铨族子洪太洪太子祖悦祖悦子长文字子儒员外散骑侍郎稍迁尚书郎以勋赐爵始平伯天平末卒于安西将军　　杜子达
按魏书杜铨传长文弟子达武定中齐文襄王大都督府户曹参军　　杜鸿
按魏书杜铨传铨子振振子遇遇子鸿永熙中司徒仓曹参军　　杜瓒
按周书杜杲传杲族父瓒清贞有识鉴仕魏为黄门侍郎卫大将军西道行台尚孝武妹新丰公主　　杜庆按万姓统谱庆字公良善钟律丝竹八音靡所不能为大乐令协律都尉　　杜广
按万姓统谱广初为刘景厩卒景问其意广深叙有条景执其手曰吾久负贤者告其妻曰为女求夫三十年不觉厩中有骐骥于是妻之后广为商州刺史　　北齐　　杜弼
按北齐书杜弼传弼字辅元中山曲阳人小字辅国自云本京兆杜陵人九世祖骜晋散骑常侍因使没赵遂家焉祖彦衡淮南太守父慈度繁峙令弼幼聪敏延昌中以军功起家恒州征卤府墨曹参军孝昌初除光州曲城令为政清静务尽仁恕时盗贼充斥征召兵役涂多亡叛惟弼所送不动上闻其得人心除御史左迁下灌镇司马元象初转大行台郎中以功赐爵定阳县男武定中迁卫尉卿显祖引为中书令进爵定阳县侯显祖受禅迁骠骑将军卫尉卿行郑州事家客告弼谋反收下狱久乃见原徙临海镇又除胶州刺史弼儒雅宽恕尤晓吏职所在清洁为吏民所怀高德政数言其短显祖遣就州斩之子蕤台卿　　北周
　　杜杲
按周书杜杲传杲字子晖京兆杜陵人也祖建魏辅国将军父皎武都郡守杲学涉经史有当世干略永熙三年起家奉朝请累迁辅国将军汉阳郡守世宗初转修城郡守入为司命上士授大都督小载师及华皎来附诏令元定等援之与陈人交战自是连兵不息东南骚动高祖患之乃授杲御正中大夫迁温州刺史赐爵义兴县伯大象元年征拜御正中大夫复使于陈二年除申州刺史进爵为侯除同州司会隋开皇元年以杲为同州总监进爵为公俄迁工部尚书二年卒子运宣纳上士杲兄长晖位至仪同三司　　杜叔毗
按周书杜叔毗传叔毗字子弼其先京兆杜陵人也徙居襄阳祖干光齐司徒右长史父渐梁边城太守叔毗仕梁为萧循府中直兵参军大统十七年太祖令达奚武经略汉州围循于南郑循令叔毗诣阙请和太祖见而礼之使未反而循参军曹策刘晓谋以城降武时叔毗兄君锡为循中记室参军从子&#&#弟晰各领部曲策等擅加害焉循寻讨策等擒之及循降策至长安叔毗具申冤状志在复雠手刃策于京城面缚请就戮太祖嘉其志气特命赦之寻拜都督辅国将军中散大夫天和二年从卫国公直南讨军败为陈人所擒遂被害子廉卿　　隋
　　杜整
按隋书杜整传整字皇育京兆杜陵人也祖盛魏直阁将军颍川太守父辟渭州刺史整骁勇有膂力好读孙吴兵法魏大统末袭爵武乡侯周太祖引为亲信明帝时为内侍上士累迁仪同三司拜武州刺史从武帝平齐进爵平原县公高祖受禅封长广郡公俄拜左武卫将军开皇六年突厥犯塞诏遣魏王爽北伐以整为行军总管还密进取陈之策上善之于是以行军总管镇襄阳寻卒谥曰襄子楷嗣官至开府整弟肃亦少有志行开皇初为通直散骑常侍北地太守　　杜彦
按隋书杜彦传彦云中人也父迁属葛荣之乱徙家于豳彦仕周以战功拜大都督寻迁仪同明年拜陇州刺史高祖为丞相进位上开府封襄武县侯拜魏郡太守开皇初授丹州刺史进爵为公平陈之役与韩擒虎相继而进及陈平进位柱国高智慧等之作乱也以行军总管从杨素讨之别解江州围拜洪州总管甚有治名岁余征拜云州总管突厥来寇彦&#擒斩之北人畏惮十八年辽东之役以行军总管从汉王突厥复寇云州上以彦素为突厥所惮复拜云州总管未几以疾征还卒子宝虔大业末文城郡丞　　杜台卿兄蕤　蕤子公
赡　公赡子之松

按隋书杜台卿传台卿字少山博陵曲阳人父弼齐卫尉卿台卿少好学博览书记解属文仕齐黄门侍郎及周武帝平齐归于乡里开皇初被征入朝拜着作郎十四年表请致仕终于家无子有兄蕤学业不如台卿而干局过之仕至开州刺史子公赡少好学有家风卒于安阳令公赡子之松大业中为起居舍人　　杜正元
按隋书杜正元传正元字慎徽其先本京兆人八世祖曼为石赵从事中郎因家于邺正元聪敏博涉多通兄弟数人并以文章才辩籍甚三河之间开皇末举秀才授晋王行参军转豫章王记室卒官　　杜正藏
按隋书杜正元传正元弟正藏字为善尤好学善属文弱冠举秀才授纯州行参军历下邑正大业中学业该通应诏举秀才兄弟三人俱以文章一时诣阙论者荣之
　处姓部汇考
廖用贤尚友录
　　处姓
处上声望出颍川沛国

　杜姓部汇考
汉书
　　高祖本纪赞
春秋晋史蔡墨有言陶唐氏既衰其后有刘累学扰龙事孔甲范氏其后也而大夫范宣子亦曰祖自虞以上为陶唐氏在夏为御龙氏在商为豕韦氏在周为唐杜氏
注
师古曰唐杜二国名也殷末豕韦徙国于唐周　成王灭唐迁之于杜为杜伯杜伯之子隰叔奔晋　士会即隰叔之元孙也唐太原晋阳县也杜京兆　杜县也唐书
　　宰相世系表
杜氏出自祁姓帝尧裔孙刘累之后在周为唐杜氏成王灭唐以封弟叔虞改封唐氏子孙于杜城京兆杜陵县是也杜伯入为宣王大夫无罪被杀子孙分适诸侯之国居杜城者为杜氏在鲁有杜泄避季平子之难奔于楚生大夫绰绰生段段生赫赫为秦大将军食采于南阳衍邑世称为杜衍赫少子秉上党太守生南阳太守札札生周御史大夫以豪族徙茂陵三子延寿延考延年延年字幼公御史大夫建平敬侯六子缓继他绍绪熊熊字少卿荆州刺史生后汉谏议大夫穰字子饶二子敦笃敦字仲信西河太守生邦字召伯中散大夫三子宾宏繁宾字叔达举有道不就二子翕崇崇字伯括司空掾生畿畿字伯侯魏河东太守丰乐戴侯三子恕理宽恕字伯务弘农太守幽州刺史生预字元凯晋荆州刺史征南大将军当阳侯四子锡跻耽尹锡字世嘏为尚书左丞曾孙悊二子楚秀秀二子果皎皎生徽隋怀州长史丰乡侯生咤淹京兆杜氏汉建平侯延年二十世孙文瑶与义兴公同房襄阳杜氏出自当阳侯预少子尹字世甫晋弘农太守二子綝弼綝字弘固奉朝请生袭字祖嗣上洛太守袭生摽摽字文湛中书侍郎池阳侯生冲字方进中书侍郎袭池阳侯生洪泰字道廓南徐州刺史袭池阳侯二子祖悦颙洹水杜氏出自戴侯恕少子宽字务叔孝廉郎中曾孙曼仕石赵从事中郎河东太守初居邺葬父洹水后亦徙居洹水五世孙君赐君赐生景宣明景生子裕濮阳杜氏出自赫子威世居濮阳裔孙模后魏濮阳太守因家焉模生亮　杜氏宰相十一人如晦淹元&#审权让能黄裳佑　悰正伦鸿渐暹郑樵通志
　　以国为氏
夏商
以前国

杜氏亦曰唐杜氏祁姓帝尧之后建国于刘为陶唐氏裔孙刘累以能扰龙事孔甲故在夏为御龙氏在商为豕韦氏在周为唐杜氏成王灭唐而封叔虞乃迁唐氏于杜是为杜伯今永兴长安县南十里有下杜犹有杜伯冢在至宣王灭其国以为大夫杜伯无罪被杀子孙分适诸侯居杜城者为杜氏在鲁有杜泄避季平子之难奔于楚生大夫绰又后魏有独孤浑氏改为杜氏实魏姓之杜也廖用贤尚友录
　　杜姓
杜京兆商音又望出晋昌襄阳

　旅姓部列传
　　汉
　　旅卿
按汉书功臣侯表卿以齐将汉王四年从韩信起无盐定齐击项羽又击韩王信于代七年封昌侯三十四年薨谥圉　　旅罢师
按汉书功臣侯表罢师以齐将汉王四年从淮阴侯起击项籍又攻韩王信于平城有功七年封共侯二十六年薨谥严　　旅党
按汉书功臣侯表孝文七年共惠侯党嗣八年薨　　旅通按汉书功臣侯表孝文十五年昌侯通嗣十一年孝景三年坐谋反诛　　旅高
按汉书功臣侯表孝文十五年共怀侯高嗣五年薨亡子　　旅信
按汉书功臣侯表元康四年共侯罢师曾孙霸陵簪裊信诏复家　　旅光
按汉书功臣侯表元康四年昌侯卿元孙昌上造光诏赐黄金十斤复其家　　旅赐
按汉书功臣侯表光子赐代死无子绝

　圉姓部列传
　　周
　　圉合阳
按奇姓通合阳楚大夫
　　汉
　　圉良卿
按万姓统谱良卿见印薮

　姓部汇考
郑樵通志
　　上声
氏陈留先贤传有氏又董贤传有丹

　姓部列传
　　汉
　　丹
按万姓统谱丹陈留人

　汝姓部列传
　　后汉
　　汝郁
按后汉书贾逵传逵荐陈国汝郁帝即征之蒙优礼郁字叔异性仁孝亲殁遂隐处山泽后累迁为鲁相以德教化百姓称之流人归者八九千户　　汝随
按郑樵通志汉有长水校尉汝随
　　汝猷
按万姓统谱猷见印薮
　　汝驩
按万姓统谱歡见印薮
　　宋
　　汝颜
按万姓统谱颜安岳人举进士调凤州幕职年未及请致仕仁宗嘉其早退特授太子舍人　　汝孝恭
按郑樵通志孝恭普州人登进士第
　　汝孝隆
按郑樵通志孝隆普州人登进士第
　　汝为
按尚友录为丰县人建炎中陈边事假开州刺史使金兼致书刘豫豫诱以官固辞以机密归报朝廷后亡归献恢复方略又上丞相书三要秦桧欲械送金人乃变姓名入蜀所著有忠嘉集　　汝日休
按万姓统谱日休蓟州人登科
　　汝华然
按万姓统谱华然荣昌人干道进士
　　明
　　汝讷
按吴江县志讷字行敏先世以赀雄乡里讷景泰四年举于乡成化初谒选吏部以善书荐誊英庙实录授中书舍人擢南京武选员外迁郎中擢汀州知府母忧归服除补南安威惠大行弘治二年致仕归卒　　汝楫按吴江县志楫字济川中景泰七年丙子举人仕至处州府同知　　汝伯衡
按吴江县志伯衡字惟正天顺二年贡仕永康训导　　汝泰按吴江县志泰讷从子字元吉中弘治二年己酉举人历知府　　汝舟
按吴江县志舟字济商讷子弘治十年贡生仕至赵州知州　　汝维贤
按吴江县志维贤泰子字懋嘉弘治十三年贡生　　汝砺按吴江县志砺字启商讷子弘治十七年贡生　　汝齐贤按吴江县志齐贤泰子字懋思中嘉靖十年辛卯举人戊戌进士仕终通判　　汝可起
按苏州府志可起字君喜吴江人崇祯末以明经入廷试时疆圉多故尚骑射上临轩亲试可起三发三中的授常州府训导壬午南归至故城县值骑兵充斥间行宿韩生家天寒甚与同行人燎薪向火数骑突入众散走可起整衣危坐骑诃曰汝官耶可速降可起骂不屈以指探舌血印壁未成字骑攒刃斫之仆火死韩生殡而瘗之
　莒姓部汇考
凌迪知万姓统谱
　　莒姓
莒嬴姓伯益之后封于莒其后以国为氏

　举姓姓叙姓姓与姓姓部汇考
凌迪知万姓统谱
　　举姓
举见姓苑
　　姓
音举见直音
　　叙姓
叙见姓苑
　　姓
音鲁见直音
　　与姓
与见姓苑
　　姓
音语见直音

　绪姓部列传
