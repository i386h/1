<!-- { "loadSidebar": true } -->
按辽史萧敌烈传敌烈弟拔剌字别勒隐多智善骑射开泰间以兄为右夷离毕始补郎君累迁奚六部秃里太尉太平末大延琳叛拔剌将北南院兵往讨力战破之上闻手诏褒奖赐内&#马重熙中迁四捷军详稳谢事归乡里数岁起为昭德军节度使寻改国舅详稳卒　　萧和尚
按辽史萧和尚传和尚字洪宁国舅大父房之后忠直多智略开泰初补玉盏郎君寻为内史太医等局都林牙使宋贺正八年秋为唐古部节度使卒　　萧特末按辽史萧和尚传和尚弟特末字何宁为人机辨任气太平中累迁安东军节度使有能称十一年召为左祗候郎君班详稳未几迁左夷离毕重熙十年累迁北院宣徽使刘六符使宋索十县故地宋请增银绢十万两匹以易之归称旨加同政事门下平章事诏城西南浑底甸还复为北院宣徽使卒　　萧塔列葛
按辽史萧塔列葛传塔剌葛字雄隐五院部人八世祖只鲁遥辇氏时尝为虞人唐安禄山来攻只鲁战于黑山之阳败之以功为北府宰相世预其选塔列葛仕开泰间累迁西南面招讨使重熙十一年使西夏谕伐宋事约元昊出别道以会十二年改右夷离毕同知南京留守转左夷离毕俄授东京留守以世选为北府宰相卒　　萧普达
按辽史萧普达传普达字弹隐统和初为南院承旨开泰六年出为乌古部节度使七年敌烈部叛讨平之徙乌古敌烈部都监重熙初改乌古敌烈部都详稳讨诸蕃有功普达深练边事能得众心历西南面招讨使党项叛入西夏普达讨之中流矢没于阵帝闻惜之赙赠加厚

　萧姓部艺文
　　内江萧氏族谱序　　　　　　明焦竑古者因生赐姓胙土而命氏其法甚严然氏族杂出为上之所赐下之所更者不可胜数矣而谱牒所载率犁然可考至于近世绝无上所赐与下所更者一姓相守历百千岁而不变何易简如是士大夫乃有不知祖之所自问其门阀世系生卒之概茫然不知置对者往往有之则宗法不行而谱乘之学废也以故士无传承乡乏礼让敝且仕族乱而庶人僭所系岂微也哉萧出殷微子以邑命氏为最初而独贵晋宋间品过江侨姓以王谢袁萧为大至武帝践尊位诸宗文采照耀江左沿及李唐繇瑀至遘八叶之中咸跻宰辅其盛极矣余同籍郡丞君九成为谱则断自元季思德公为内江始迁祖不欲冒所不知者以为重盖其慎也思德五传而为都御史翀又六传而为御史世延以名德起家为右族顷澄江守巩昌丞菖御史如松与郡丞君顶背相望在西南数千里外而以行谊勋伐赫然闻于四方矣君独念近者不亲难以及远藉令经济足称而敦睦未至虽其所立卓卓犹为施之无本而不足贵也故其谱于先后名字爵谥年辈卒葬必谨书而备录之以至德相讲贫相周患相恤所为萃涣离合者咸具焉冀以追先人不泯之精神于冥漠之中以及其所欲慈孝之子孙厥意美矣自是本末不悖远近兼举以承社稷生民之烈岂复可量哉夫言氏族者贵门阀忘礼教其敝实繁昔人欲明谱学而壹救以忠厚庶乡党之行修人物之道长教化之风兴而可与古参余谓萧氏之谱出于斯言奚愧焉乃题其端归之

　编姓部列传
　　后汉
　　编欣
按后汉书律历志章帝召治历编欣李梵等综核其状　　编肓意
按后汉书解奴辜传河南有曲圣卿善为丹书符劾厌杀鬼神而使命之又有编肓意亦与鬼神交通
　联姓部列传
　　晋
　　联谦
按奇姓通谦晋辅国将军
　　联谭
按万姓统谱谭吴兴内史


　姚姓部列传一
　　周
　　姚句耳
按左传成公十六年晋侯伐郑郑人闻有晋师使告于楚姚句耳与往楚子救郑姚句耳先归子驷问焉对曰其行速过险而不整速则失志不整丧列志失列丧将何以战楚惧不可用也　　汉
　　姚平
按汉书儒林传京房受易焦延寿以明灾异得幸房授河东姚平为郎博士　　姚恂
按汉书王莽传始建国元年莽封姚恂为初睦侯奉黄帝后　　后汉
　　姚文式
按广东通志文式合浦人喜读书博通今古建安中举茂才仕为交州治中时步骘为刺史初入南海览土地形胜欲建都会因询尉陀旧治无有知者文式对曰陀昔为治当与番禺县治相接县名番禺傥所谓番山之禺乎秦开南海擢任嚣为尉及陈胜兵起嚣遂有据越之志召龙川令赵陀告之及嚣卒陀行尉事乃拒关设守番禺其所都也后归汉筑朝台在城东北三十里则陀宫近是矣骘登望得其处请立城郭以建州治绥和百粤遂用宁集文式之功也　　姚伯按万姓统谱伯建兴中任广汉太守善知人有政绩诸葛亮辟为丞相掾并进文武之士亮称之　　吴
　　姚信
按唐书宰相世系表信吴选曹尚书
　　姚光
按抱朴子吴世姚光有火术吴主积荻千束火焚荻了尽光恬坐灰中振衣而起　　晋
　　姚岳
按万姓统谱永嘉中李雄寇宁清刺史王逊遣岳拒之大破贼追至泸水不渡而还逊怒鞭岳岳裂冠而卒时人冤之为立庙焉　　姚弋仲
按晋书姚弋仲载记弋仲南安赤亭羌人也其先有虞氏之苗裔禹封舜少子于西戎世为羌酋其后烧当雄于洮罕之间七世孙填虞汉中元末寇扰西州为杨虚侯马武所败徙出塞虞九世孙迁&#率种人内附汉朝嘉之假冠军将军西羌校尉归顺王处之于南安之赤亭&#元孙柯回为魏镇西将军绥戎校尉西羌都督回生弋仲少英毅不营产业唯以收恤为务众皆畏而亲之永嘉之乱东徙榆眉戎夏襁负随之者数万自称护西羌校尉雍州刺史扶风公刘曜以为平西将军封平襄公邑之于陇上石季龙启勒以弋仲行安西将军六夷左都督拜奋武将军西羌大都督封襄平县公及季龙废石弘自立弋仲迁持节十郡六夷大都督冠军大将军灭梁犊以功进封西平郡公冉闵之乱弋仲率众讨闵次于混桥石祗僭号于襄国以弋仲为右丞相弋仲有子四十二人常戒诸子曰吾本以晋室大乱石氏待吾厚故欲讨其贼臣以报其德今石氏已灭我死汝便归晋当竭尽臣节无为不义之事乃遣使请降永和七年拜弋仲使持节六夷大都督都督江淮诸军事车骑大将军仪同三司大单于封高陵郡公八年卒时年七十三子苌僭位追谥曰景元皇帝庙号始祖　　姚兰
按晋书姚襄载记襄遣从兄辅国姚兰略地鄜城苻生遣将苻飞拒战兰败为飞所执　　姚益
按晋书姚襄载记襄使兄益守山桑垒
　　姚襄
按晋书姚襄载记襄字景国弋仲第五子也年十七身长八尺五寸臂垂过膝雄武多才艺明察善抚纳士众爱敬之咸请为嗣石祗僭号以襄为使持节骠骑将军护乌丸校尉豫州刺史新昌公晋遣使拜襄平北将军并州刺史即丘县公襄少有高名雄武冠世好学博通雅善谈论英济之称着于南夏殷浩惮其威名潜遣魏憬袭襄襄斩憬并其众遣谢万讨襄襄击破之遣使建邺罪状殷浩朝廷大震襄自称大将军大单于据许昌以图关右晋桓温伐襄战于伊水北为温所败寻徙北屈将图关中率众西引苻生遣苻坚邓羌等要之战于三原襄败为坚所杀时年二十七苌僭号追谥魏武王　　姚苌
按晋书姚苌载记苌字景茂弋仲第二十四子也少聪哲多权略廓落任率不修行业诸兄皆奇之随襄征伐每参大谋及襄死苌率诸弟降于苻生苻坚以苌为扬武将军历左卫将军陇东汲郡河东武都武威巴西扶风太守宁幽兖三州刺史复为扬武将军步兵校尉封益都侯为坚将累有大功及苻坚寇晋以苌为龙骧将军督益梁州诸军事坚既败慕容泓起兵叛坚苌为泓所败惧奔渭北遂如马牧西州豪族咸推苌为盟主苌乃以太元九年自称大将军大单于万年秦王年号白雀以太元十一年僭即皇帝位于长安改元曰建初国号大秦以太元十八年死时年六十四在位八年伪谥武昭皇帝庙号太祖　　姚绪按后秦录绪弋仲子苌同母弟也苌之至长安署绪为司隶校尉镇长安兴嗣立徙镇安定封晋王率众攻新平河东太守柳恭安定太守秦茂等势屈诣降因徙新平安定六千新户以实蒲&#绪遂为并冀二州牧以镇抚之兴既降号绪与硕德固让王位降称晋公弘始四年兴发兵伐魏使绪统河东见兵为前锋节度兴兵败魏乘胜进攻蒲&#绪婴城固守攻之不克乃引而去及兴如河东绪出城迎之兴见绪待以家人之礼班告境内及在朝文武立名不得犯叔父及硕德名以彰殊礼累迁至丞相卒谥曰敬王　　姚硕德按后秦录硕德弋仲子苌同母弟也苌起兵至安定硕德所统部羌屯于陇上自称征西将军率众应苌与苌攻陷苻登秦州刺史王统拜使持节都督陇右诸军事征西将军秦州刺史领护东羌校尉镇上邽苌死兴秘不发丧徙硕德镇阴密其将佐咸劝硕德奔秦州观事势硕德不从遂往见兴兴优礼遣之进爵陇西王讨平凉将胡金豹于洛城进攻上邽姜乳乳率众来降寻署秦州牧领护东羌校尉移镇上邽后以兴之降号固辞王爵遂以征西大将军陇西公讨乞伏干归军无私掠百姓怀之又帅步骑六千讨吕隆于姑臧攻围累月城不即拔硕德抚纳夷夏分置守宰节食聚粟为持久计隆惧出降军令严整秋毫无犯祭先贤礼名士西土悦之遂引兵还乃自上邽入朝兴为之大赦及归送之至雍而还甚见优礼历位至太宰卒谥曰恭王　　姚晃
按后秦录晃兴之叔父也仕至尚书令左仆射苌没受遗辅政兴立西宫命晃与元子监国政入居西宫　　姚绍按后秦录绍苌庶母弟兴叔父也为抚军将军封东平公兴克洛阳署为都督山东诸军事豫州牧权镇洛阳兴之伐魏绍以洛阳之众会集平望败绩而归及兴寝疾绍典禁兵宿卫广平公弼潜谋为乱称疾不朝兴闻之怒甚密谋收弼绍为弼羽翼驰遣告之兴力疾赐弼死既而泓嗣伪位推心宗事弗以为嫌复令总司戎政绍亦感而归诚守忠不二所在立功历位侍中司隶宗正寻进太宰大将军大都督督中外诸军事假黄钺改封鲁公刘裕来伐绍遣左长史姚洽屯军河北欲以绝其粮道反为所败洽等死之绍闻洽死忿恚发病呕血而卒　　姚兴
按晋书姚兴载记兴字子略苌之长子也苻坚时为太子舍人苌之在马牧兴自长安冒难奔苌苌立为皇太子苌出征讨常留统后事及镇长安甚有威惠苌死兴以太元十九年僭即帝位于槐里改元曰皇初后以日月薄蚀灾眚屡见降号称王改元弘始义熙十二年兴死时年五十一在位二十二年伪谥文桓皇帝庙号高祖　　姚显
按后秦录显字子章兴之弟也清秀明发才兼文武为县令十余年政无疵颣机务之暇宾客如云待以布衣之礼或昏夜静坐与贤士谈论时政孜孜不倦初封常山公仕至尚书令转司隶校尉卫军大将军累迁至太尉卒谥文成公　　姚邕
按后秦录邕字子和小字黄儿兴之弟也封济南公弘始中兴拜刘勃勃为安远将军使助没奕于镇高平邕固谏以为不可兴曰卿何以知其为人邕曰勃勃奉上慢御众残贪猾不仁轻为去就宠之逾分恐终为边害兴不听竟以勃勃为使持节安北将军配以杂卒二万镇朔方未几侵掠岭北兴乃叹曰我不用黄儿之言以至于此邕识鉴明慧尢善音乐皆能度其盈虚增改曲调世咸传之号济南新调　　姚冲
按后秦录冲苌之少子兴弟也勇力善骑射兴署为平北将军使与狄伯支等率骑攻赫连勃勃军次岭北冲欲回袭长安伯支不从鸩杀之兴自平凉如朝那闻冲谋逆以其弟中最少雄武绝人犹欲隐忍容之后军将军敛成泣谓兴曰冲凶险不仁每侍左右臣常寝不安席今复贼杀寮佐反形已露愿早为之所兴曰冲何能为也但轻害名将吾欲声其罪于四海耳乃下书赐冲死遂以庶人之礼葬之　　姚和都
