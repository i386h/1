<!-- { "loadSidebar": true } -->
按魏志张合传合字隽乂河间鄚人也汉末应募讨黄巾为军司马属韩馥馥败以兵归袁绍绍使拒公孙瓒瓒破合功多太祖与袁绍相拒于官渡绍遣将淳于琼等督运屯乌巢太祖自将急击合说绍引兵救之郭图曰合计非也绍军溃图惭又更谮合合惧乃归太祖拜偏将军封都亭侯后讨柳城与张辽俱为军锋以功迁平狄将军太祖征张鲁从散关入汉中先遣合督步卒五千通路鲁降太祖还留合与夏侯渊等守汉中拒刘备合别督诸军降巴东巴西二郡进军宕渠为备将张飞所拒引还南郑拜荡寇将军文帝即王位以合为左将军进爵都乡侯及践阼进封郑侯明帝即位遣南屯荆州与司马宣王击孙权诸葛亮出祁山加合位特进遣督诸军拒亮将马谡于街亭破之亮复出急攻陈仓帝驿召合到京自幸河南城置酒送合合晨夜进至南郑亮退拜征西车骑将军合识变数善处营阵料战势地形无不如计诸葛亮复出祁山诏合督诸将西至略阳亮还合追至木门与亮军交战飞矢中右膝薨谥曰壮侯子雄嗣　　张既
按魏志张既传既字德容冯翊高陵人也年十六为郡小吏后历右职举孝廉不行太祖为司空辟未至举茂材除新丰令治为三辅第一袁尚拒太祖于黎阳遣郭援高干与关中诸将合从既说马腾等击干援大破之其后张晟卫固张琰起兵太祖以既为议郎西征马腾等引兵击破之封既武始亭侯腾子超反既从太祖破超于华阴西定关右以既为京兆尹魏国建为尚书出为雍州刺史太祖谓既曰还君本州可谓衣绣昼行矣张鲁降既说太祖拔汉中民以实长安文帝即王位置凉州以邹岐为刺史凉州反帝曰非既莫能安凉州乃召邹岐以既代之既至进击大破之帝悦徙封西乡侯既临二州十余年政惠着闻黄初四年薨明帝即位追谥曰肃侯　　张苞
按魏志满宠传宠守高平令县人张苞为郡督邮贪秽受取干乱吏政宠因其来在传舍率吏卒出收之　　张杨按魏志张杨传杨字稚叔云中人也以武勇给并州为武猛从事灵帝末天下乱帝以所宠小黄门蹇硕为西园上军校尉军京都欲以御四方征天下豪杰以为偏裨太祖及袁绍等皆为校尉属之并州刺史丁原遣杨将兵诣硕为假司马灵帝崩硕为何进所杀杨复为进所遣归本州募兵得千余人因留上党击山贼进败董卓作乱杨遂以所将攻上党太守于壶关不下略诸县众至数千人山东兵起欲诛卓袁绍至河内杨与绍合复与匈奴单于于夫罗屯漳水单于欲叛绍杨不从单于执杨与俱去绍使将曲义追击于邺南破之单于执杨至黎阳攻破渡辽将军耿祉军众复振卓以杨为建义将军河内太守天子之在河东杨将兵至安邑拜安国将军封晋阳侯杨欲迎天子还洛诸将不听杨还野王建安元年杨奉董承韩暹挟天子还旧京粮乏杨以粮迎道路遂至洛阳谓诸将曰天子当与天下共之幸有公卿大臣杨当捍外难何事京都遂还野王即拜为大司马杨素与吕布善太祖之围布杨欲救之不能乃出兵东市遥为之势其将杨丑杀杨以应太祖　　张燕
按魏志张燕传燕常山真定人也本姓褚黄巾起燕合聚少年为群盗在山泽间转攻还真定众万余人博陵张牛角亦起众自号将兵从事与燕合燕推牛角为帅俱攻廮陶牛角为飞矢所中被创且死令众奉燕告曰必以燕为帅牛角死众奉燕故改姓张燕剽捍捷速过人故军中号曰飞燕其后人众寖广常山赵郡中山上党河内诸山谷皆相通其小帅孙轻王当等各以部众从燕众至百万号曰黑山灵帝不能征河北诸郡被其害燕遣人至京都乞降拜燕平难中郎将是后董卓迁天子于长安天下兵数起燕遂以其众与豪杰相结袁绍与公孙瓒争冀州燕遣将杜长等助瓒与绍战为绍所败人众稍散太祖将定冀州燕遣使求佐王师拜平北将军率众诣邺封安国亭侯邑五百户燕薨子方嗣方薨子融嗣　　张绣按魏志张绣传绣武威祖厉人骠骑将军济族子也边章韩遂为乱凉州金城曲胜袭杀祖厉长刘隽绣为县吏闲伺杀胜郡内义之遂招合少年为邑中豪杰董卓败济与李傕等击吕布为卓报仇绣随济以军功稍迁至建忠将军封宣威侯济屯弘农士卒饥饿南攻穰为流矢所中死绣领其众屯宛与刘表合太祖南征军淯水绣等举众降太祖纳济妻绣恨之太祖闻其不悦密有杀绣之计计漏绣掩袭太祖太祖军败二子没绣还保穰太祖比年攻之不克太祖拒袁绍于官渡绣从贾诩计复以众降绣至太祖执其手与欢宴为子均取绣女拜扬武将军官渡之役绣力战有功迁破羌将军从破袁谭于南皮复增邑凡二千户从征乌桓于柳城未至薨谥曰定侯子泉嗣坐与魏讽谋反诛国除　　张鲁
按魏志张鲁传鲁字公祺沛国丰人也祖父陵客蜀学道鹄鸣山中造作道书以惑百姓从受道者出五斗米故世号米贼陵死子衡行其道衡死鲁复行之益州牧刘焉以鲁为督义司马与别部司马张修将兵击汉中太守苏固鲁遂袭修杀之夺其众焉死子璋代立以鲁不顺尽杀鲁母家室鲁遂据汉中以鬼道教民自号师君其来学者初皆名鬼卒受本道已信号祭酒各领部众多者为治头大祭酒不置长吏皆以祭酒为治民裔便乐之雄据巴汉垂三十年汉末力不能征遂就宠鲁为镇民中郎将领汉宁太守通贡献而已民有地中得玉印者群下欲尊鲁为汉宁王鲁功曹巴西阎圃谏鲁不称鲁从之韩遂马超之乱关西民从子午谷奔之者数万家建安二十年太祖乃自散关出武都征之至阳平关鲁欲举汉中降其弟卫不肯率众数万人拒关坚守太祖攻破之遂入蜀奔南山入巴中左右欲悉烧宝货仓库鲁曰本欲归命国家而意未达今之走避锐锋非有恶意宝货仓库国家之有遂封藏而去太祖入南郑甚嘉之又以鲁本有善意遣人慰喻鲁尽将家出太祖逆拜鲁镇南将军待以客礼封阆中侯邑万户封鲁五子及阎圃等皆为列侯为子彭祖取鲁女鲁薨谥之曰原侯子富嗣　　张邈
按魏志张邈传邈字孟卓东平寿张人也少以侠闻振穷救急倾家无爱士多归之太祖袁绍皆与邈友辟公府以高第拜骑都尉迁陈留太守董卓之乱太祖与邈首举义兵汴水之战邈遣卫兹将兵随太祖袁绍既为盟主有骄矜色邈正义责绍绍使太祖杀邈太祖不听邈知之益德太祖太祖之征陶谦&#家曰我若不还往依孟卓后还见邈垂泣相对其亲如此吕布之舍袁绍从张杨也过邈临别把手共誓绍闻之大恨邈畏太祖终为绍击己也心不自安兴平元年太祖复征谦邈弟超与陈宫等谋叛太祖宫说邈迎布为兖州牧据濮阳郡太祖还击破布于巨野布东奔刘备邈诣袁术请救未至自为其兵所杀　　张超按魏志张邈传太祖征陶谦邈弟超与陈宫等谋叛太祖宫说邈迎布为兖州牧太祖还击破布于巨野布东奔刘备邈从布留超将家属屯雍丘太祖攻围数月屠之斩超及其家　　张勋
按魏志张邈传吕布袭取下邳自称徐州刺史袁术遣大将张勋攻布布击之勋大破败　　张晟
按魏志张既传河内张晟众万余寇崤渑间太祖以既为议郎使西征诸将马腾等引兵击破之　　张琰
按魏志张既传张晟寇崤渑弘农张琰起兵以应之太祖以既为议郎使西征诸将马腾等引兵击破之斩琰首　　张恭
弟华
　子就

按魏志阎温传先是河右扰乱隔绝不通炖煌太守马艾卒官府又无丞功曹张恭素有学行郡人推行长史事乃遣子就东诣太祖请太守时酒泉黄华张掖张进各据其郡欲与恭艾并势就至酒泉为华所拘执劫以白刃就终不回私与恭疏曰大人率厉炖煌忠义显然岂以就在困厄之中而替之哉恭即遣从弟华攻酒泉别遣铁骑二百东缘酒泉北塞径出张掖北河迎太守尹奉于是张进须黄华之助华顾恭兵恐击其后遂诣金城太守苏则降就竟平安黄初二年下诏褒扬赐恭爵关内侯太和中卒赠执金吾就后为金城太守父子着称于西州　　张&#
按魏志管宁传巨鹿张&#字子明少游太学学兼内外后归乡里袁绍前后辟命不应移居上党并州牧高干表除乐平令不就遁徙常山门徒且数百人迁居任县太祖为丞相辟不诣太和中诏求隐学之士能消灾复异者郡累上&#发遣老病不行广平太守卢毓到官三日纲纪白承前致版谒&#毓教曰张先生所谓上不事天子下不友诸侯者也岂此版谒所可光饰哉但遣主簿奉书致羊酒之礼青龙四年辛亥诏书张掖郡元川溢涌激波奋荡宝石负图状像灵龟宅于川西嶷然盘峙仓质素章麟凤龙马焕炳成形文字告命粲然着明太史令高堂隆上言古皇圣帝所未尝蒙实有魏之祯命东序之世宝事班天下任令于绰连赍以问&#&#密谓绰曰夫神以知来不追已往祯祥先见而后废兴从之汉已久亡魏已得之何所追兴征祥乎此石当今之变异而将来之祯瑞也正始元年戴鵀之鸟巢&#门阴&#告门人曰夫戴鵀阳鸟而巢门阴此凶祥也乃援琴歌咏作诗二篇旬日而卒时年一百五岁　　张进
按魏志张既传文帝即王位置凉州以邹岐为刺史张掖张进执郡守举兵拒岐　　张缉
按魏志张既传既子缉以中书郎稍迁东莞太守嘉平中女为皇后征拜光禄大夫位特进妻向为安成乡君缉与中书令李丰同谋诛　　张翁归
按魏志张既传既小子翁归爵关内侯
　　张晏
按尚友录晏字子传中山人所著有西汉书音释四十卷　　吴
　　张昭
按吴志张昭传昭字子布彭城人也少好学善隶书从白侯子安受左氏春秋博览众书与琅邪赵昱东海王朗俱发名友善弱冠察孝廉不就与朗共论旧君讳事州里才士陈琳等皆称善之汉末大乱徐方士民多避难扬土昭南渡江孙策创业命昭为长史抚军中郎将升堂拜母如比肩之旧文武之事一以委昭策临亡以弟权托昭昭率群僚立而辅之上表汉室下移属城中外将校各令奉职权悲感未视事昭身自扶权上马陈兵而出然后众心知有所归昭复为权长史授任如前后拜绥远将军封由拳侯初权当置丞相众议归昭权曰方今多事职统者责重非所以优之也乃用顾雍权既称尊号昭以老病上还官位及所统领更拜辅吴将军班亚三司改封娄侯食邑万户在里宅无事乃着春秋左氏传解及论语注昭每朝见辞气壮厉义形于色曾以直言逆旨中不进见后蜀使来称蜀德美而群臣莫拒权叹曰使张公在坐彼不折自废安复自夸乎权以公孙渊称藩遣张弥许晏至辽东拜渊为燕王昭谏曰渊背魏惧讨远来求援非本志也若渊改图欲自明于魏两使不反不亦取笑于天下乎权与相反复昭意弥切权不能堪案刀而怒昭熟视权因涕泣横流权掷刀致地与昭对泣然卒遣弥晏往昭称疾不朝权恨之土塞其门昭又于内以土封之渊果杀弥晏权数慰谢昭昭不得已然后朝会昭容貌矜严有威风权常曰孤与张公言不敢妄也举邦惮之年八十一嘉禾五年卒谥曰文侯　　张纮
按吴志张纮传纮字子纲广陵人少游学京都还本郡举茂才公府辟皆不就避难江东孙策创业遂委质焉表为正议校尉从讨丹阳策身临行陈纮谏曰夫主将乃筹谟之所自出三军之所系命也不宜轻脱建安四年策遣纮奉章至许宫留为侍御史少府孔融等皆与亲善曹公闻策薨欲因丧伐吴纮谏曹公从其言即表权为讨卤将军领会稽太守曹公欲令纮辅权内附出纮为会稽东部都尉后权以纮为长史从征合肥权率轻骑将往突敌纮谏权纳纮言而止既还明年将复出军纮又谏遂止不行纮建计宜出都秣陵权从之令还吴迎家道病卒年六十纮着诗赋铭诔十余篇　　张温
弟祗
　白

