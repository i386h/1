<!-- { "loadSidebar": true } -->
按金史始祖以下诸子传昭祖子乌古出酗酒屡悖威顺皇后皇后与景祖谋而杀之子习不失　　完颜跋黑
按金史始祖以下诸子传昭祖子跋黑及同母弟二人自幼时每争攘世祖初立跋黑果有异志贰于世祖世祖患之桓相次以兵来攻世祖外御强兵而内畏跋黑之变将行闻跋黑食于其爱妾之父家肉张咽而死且喜且悲乃迎尸哭之　　完颜石土门
按金史石土门传石土门汉字一作神徒门耶懒路完颜部人世为其部长父直离海始祖弟保活里四世孙石土门体貌魁伟勇敢善战质直孝友强记辩捷临事果断世祖袭位交好益深后以本部兵从击高丽及伐辽功尢多卒年六十一正隆二年封金源郡王子习室思敬　　完颜忠
按金史完颜忠传忠本名迪古乃字阿思魁石土门之弟太祖器重之将举兵伐辽而迪古乃以兵会师收国元年十二月上御辽主兵次爻剌迪古乃与银朮哥守达鲁古路天轮二年代石土门为耶懒路都勃菫熙宗即位加太子太师十四年加保大军节度使同中书门下平章事薨天德二年配飨太祖庙廷大定二年追封金源郡王　　完颜冶诃
按金史冶诃传冶诃系出景祖居神隐水完颜部为其部勃堇与同部人来归金之为国自此益大天会十五年赠银青光禄大夫明昌五年赠特进谥忠济子阿鲁补骨讹古乃散荅散荅子蒲查　　完颜劾孙
按金史始祖以下诸子传景祖子劾孙天会十四年大封宗室劾孙追封王爵正隆例降封郑国公子蒲家奴又名昱天辅五年蒲家奴为吴勃极烈遂为都统使袭辽帝辽帝遁去兵遂溃所杀甚众天会间为司空封王天眷二年薨天德初配享太祖庙廷正隆二年例封豫国公　　完颜麻颇
按金史始祖以下诸子传景祖子麻颇天会十五年封王正隆例封虞国公长子谩都本孝友恭谨多谋而善战攻兴中府中流矢卒年三十一天眷中赠金紫光禄大夫谥英毅　　完颜阿离合懑
按金史阿离合懑传阿离合懑景祖第八子也健捷善战年十八从撒改讨平留可阿离合懑功居多太祖举兵阿离合懑在行间屡战有功收国元年太祖即位阿离合懑与宗翰以耕具九为献祝曰使陛下毋忘稼穑之艰难太祖敬而受之为人聪明辩给凡一闻见终身不忘天辅三年寝疾宗翰日往问之尽得祖宗旧俗法度薨年四十九追封隋国王天德中改赠开府仪同三司隋国公大定间配飨太祖庙廷谥曰刚宪子赛也斡论赛也子宗尹　　完颜谩都诃
按金史始祖以下诸子传景祖子谩都诃屡从征伐天会二年为阿舍勃极烈参议国政明年薨天会十五年大封宗室追封王正隆例封郑国公明昌五年谥定济　　完颜习室
按金史石土门传石土门子习室康宗时高丽筑九城于曷懒甸习室从斡赛军太祖攻宁江州习室摧锋力战授猛安后从斜也克中京袭辽主于鸳鸯泺与娄室俱获帝宗翰伐宋与银朮可围守太原明年至汴殄平寇盗招集流亡四境以安天会五年薨熙宗时赠特进大定间谥威敏　　完颜思敬
按金史石土门传石土门子思敬本名撒改押懒河人体貌雄伟美须&#纯直有材干从其兄习室攻太原下洛阳围汴皆有功入为工部尚书改殿前都点检天德初为报谕宋国使封河内郡王徙封巨鹿大定二年授西南路招讨使封济国公兼天德军节度使七年召为平章政事大定十三年薨葬礼悉从官给孙吾侃朮特大定二十四年除明威将军授速滨路宝邻山猛安　　完颜习不失
按金史习不失传习不失本作辞不失后定为习不失昭祖之孙乌骨出之次子也太祖伐辽使领兵千人夹侍左右天辅七年太宗与习不失居守是年七月薨正隆二年赠开府仪同三司追封曹国公大定三年进封金源郡王配飨太祖庙廷谥曰忠毅子鹘沙虎国初有功天会中为真定留守子挞不也　　完颜习不主按金史完颜习不主传习不主年十六从伐宋功居最迁临洮尹改河南尹卒年五十八　　颜完斡带
按金史始祖以下诸子传世祖子斡带年二十余撒改伐留可等斡带治攻具破之太祖于母弟中最爱斡带斡带未几薨年三十四太祖每哭之恸斡带刚毅果断服用整肃临战决策有世祖风天会十五年追封仪同三司魏王谥曰定肃　　完颜斡赛
按金史始祖以下诸子传世祖子斡赛穆宗初斡准部族相钞略穆宗使斡赛督军而进至把忽岭西毛密水及之大破其众皇统五年追封卫国公　　完颜昂
按金史始祖以下诸子传郓王昂本名吾都补世祖最幼子也常从太祖征伐天会六年权元帅左都监天眷三年为平章政事皇统元年封漆水郡王二年制诏昂署衔带皇叔祖字封郓王是岁薨　　完颜斡者
按金史始祖以下诸子传世祖子斡者天会十五年追封鲁王正隆例降封公　　完颜杲
按金史始祖以下诸子传杲本名斜也世祖第五子太祖母弟收国元年太宗为谙班勃极烈杲为吴勃极烈天辅五年为忽鲁勃极烈都统内外诸军六年正月克高恩回纥三城进至中京辽兵皆不战而溃遂克中京四月复取西京杲率大军趋白水泺分遣诸将招抚未降州郡上至鸳鸯泺杲上谒上追辽主至回离畛川南伐燕京杲从上还京师太宗即位杲为谙班勃极烈与宗干俱治国政天会三年伐宋杲领都元帅居京师八年薨皇统三年追封辽越国王天德二年配享太祖庙庭正隆例封辽王大定十五年谥曰智烈子孛吉　　完颜阇母
按金史始祖以下诸子传阇母世祖第十一子太祖异母弟也斡鲁古以罪去咸州阇母代之张觉据平州叛入于宋阇母自锦州往讨之觉大败副宗望伐宋败郭药师兵于白河遂降燕山以先锋渡河围汴天会六年薨年四十熙宗时追封吴国王天德二年配享太祖庙庭正隆改封谭王大定二年徙封鲁王谥壮襄子宗叙　　完颜撒改
按金史撒改传撒改者景祖孙韩国公劾者之长子世祖之兄子也劾者于次最长景祖方计定诸部爱世祖胆勇材略及诸子长国俗当异宫居而命劾者与世祖同邸劾者专治家务世祖主外事世祖袭节度使越劾孙而传肃宗穆宗皆景祖志也穆宗初袭位念劾者长兄不得立遂命撒改为国相太祖起兵使告克于撒改撒改遣子宗翰及完颜希尹来贺捷因劝进太祖即位撒改行国相如故天辅五年薨天会十五年追封燕国王正隆降封陈国公大定三年改赠金源郡王配飨太祖庙庭谥忠毅子宗翰宗宪　　完颜斡鲁按金史斡鲁传斡鲁韩国公劾者第二子收国二年四月诏斡鲁统诸军伐高永昌大破之以斡鲁为南路都统迭勃极烈留乌蠢知东京事辽主在阴山青冢之间斡鲁为西南路都统往袭之奄至辽主营尽俘其妻子宗族得其传国玺宗翰等伐宋斡鲁行西南西北两路都统事天会五年薨皇统五年追封郑国王　　完颜勖
按金史始祖以下诸子传勖字勉道本名乌野穆宗第五子好学国人呼为秀才年十六从太祖攻宁江州从宗望袭辽主于石辇铎太宗嗣位自军中召还与谋政事宗翰宗望定汴州太宗使勖就军中往劳之宗翰等问其所欲曰惟好书耳载数车而还皇统元年以所撰祖宗实录三卷进入上焚香立受之赏赉有差九年进拜太师封汉国王海陵篡立加封秦汉国王正隆元年与宗室俱迁中都二年例降封金源郡王薨年五十九撰定女直郡望姓氏谱及他文甚众子宗秀　　完颜昌
按金史始祖以下诸子传昌本名挞懒穆宗子讨劾山速古部奚人奚人据险战杀且尽速古啜里铁尼十三岩皆平之宗翰宗望伐宋挞懒为六部路都统覆其三营大军北还挞懒为元帅左监军徇地山东东平挞懒以左监军镇抚之大事专决焉天会十五年为左副元帅封鲁国王挞懒在河南宋使王伦求河南陕西地于挞懒明年挞懒朝京师倡议以废齐旧地与宋是时太宗长子宗盘为宰相位在宗干上挞懒宗隽附之宗盘跋扈尤甚宗隽亦为丞相挞懒持兵柄谋反有状以属尊有大功因释不问出为行台尚书左丞相手诏慰遣挞懒至燕京愈骄肆不法复与翼王鹘懒谋反会有告变者熙宗乃下诏诛之挞懒自燕京南走追而杀之于祁州　　完颜昂
按金史完颜昂传昂本名奔睹景祖弟孛黑之孙斜斡之子年十七太祖伐辽昂遂从军太祖平燕策功赐甲第一区及攻汴州宗&#与昂以兵三千为前锋比七年大军渡江败宋兵于江上帅府遣昂等以兵追宋主宗辅定陕西宗&#经略西秦遣昂与撒离喝领兵八千攻取河西郡县转太子少保进拜太尉封渖国公进太保判大宗正事封楚国公累进封莒卫齐海陵南伐分诸路军为三十二总管分隶左右领军大都督府海陵死世宗即位辽阳昂使人杀皇太子光英于南京遣其子寝殿小底宗浩等奉表贺登宝位二年入见进封汉国公拜都元帅太保如故置元帅府于山东经略边事三年召至京师以疾薨年六十四昂睦于兄弟尤喜施予其亲族有贫困者必厚给之　　完颜胡十门
按金史胡十门传十门者曷苏馆人也父挞不野事辽为太尉胡十门善汉语通契丹大小字勇而善战天辅二年卒赠监门卫上将军再赠骠骑卫上将军子钩空尝从攻显州领四谋克军破鱼梁务功最以其父所管十部为葛苏馆都孛菫　　完颜合住
按金史合住传合住葛速馆苾里海水人也仕辽领辰复二州汉人渤海子蒲速越袭父职再迁静江中正军节度使与胡十门同时归朝屡以粮饷助伐高永昌及高丽新罗后从宗望伐宋以功迁真定府路安抚使　　完颜掴保
按金史掴保传昭祖族人掴保者从昭祖耀武于青岭白山还至姑里甸昭祖得疾寝于村舍洞无门扉乃以车轮为蔽掴保卧轮下为扞御　　完颜木鲁
按金史朮鲁传朮鲁宗室子从郑王斡赛败高丽于曷懒败辽兵破司刮营以功为谋克天辅四年卒年四十一皇统中赠镇国上将军　　完颜胡石改
按金史胡石改传胡石改宗室子也从太祖攻宁江败辽兵于达鲁古城破辽主亲兵皆有功天眷二年迁永定军节度使改武定军徙汴京留守天德三年授世袭猛安卒年六十八　　完颜宗贤
按金史宗贤传宗贤本名阿鲁太祖伐辽从攻宁江州临潢府太宗监国选侍左右甚见亲信再迁归德军节度使政宽简境内大治封定国公再除忠顺军节度使历广宁尹封广平郡王正隆例夺王爵加金紫光禄大夫大定初封景国公致仕起为婆速路兵马都总管复致仕卒　　完颜挞懒
按金史挞懒传特进挞懒宗室子年十六事太祖未尝去左右攻临潢府春泰州中西二京皆有功天辅六年授谋克天会四年从伐宋屡以功受赏皇统中累加银青光禄大夫天德初加特进授世袭猛安卒年六十五　　完颜仆忽得
按金史仆忽得传仆忽得宗室子从破黄龙府战于达鲁古城皆有功天辅五年九月酬斡仆忽得往&#古河籍军马烛偎水部实里古达等七人杀酬斡仆忽得投其尸水中年四十三天眷中赠酬斡奉国上将军仆忽得昭义大将军　　完颜阿离补
按金史阿离补传阿离补宗室子系出景祖屡从征有功天会九年为左翼都统天眷三年从宗&#复河南迁左副元帅皇统三年封谭国公六年为行台左丞相是岁薨　　完颜奭
按南阳府志奭太宗天会时封邓王

　完颜姓部列传三
　　金三
　　完颜齐
按金史始祖以下诸子传齐本名扫合穆宗曾孙父胡八曾宁州刺史大定中以族改充司属司将军出为磁州刺史治以宽简未尝留狱明年授山东东西路副统军兼同知益都府事有惠爱郡人为之立碑诏留守上京承安二年致仕卒齐明法识治体所至有声内族中与丞相承晖并称公　　完颜彀英
