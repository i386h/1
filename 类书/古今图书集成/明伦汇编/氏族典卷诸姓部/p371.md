<!-- { "loadSidebar": true } -->
按魏书山伟传伟字仲才河南洛阳人也其先代人祖强位内行长父稚之营陵令伟随父之县师事县人王惠涉猎文史稚之位金明太守肃宗初元匡为御史中尉以伟兼侍御史入台五日便遇正会伟司神武门其妻从叔为羽林队主挝直长于殿门伟即劾奏匡善之俄然奏正帖国子助教迁员外郎廷尉评时天下无事进仕路难代迁之人多不沾预及六镇陇西二方起逆领军元乂欲用代来寒人为传诏以慰悦之伟遂奏记赞乂德美乂素不识伟访侍中安丰王延明黄门郎元顺顺等因是称荐之乂令仆射元钦引伟兼尚书二千石郎后正名士郎修起居注仆射元顺领选表荐为谏议大夫朱荣之害朝士伟时守直故免祸及庄帝入宫仍除伟给事黄门侍郎俄领著作郎前废帝立除安东将军秘书监初朱兆之入洛官守奔散国史典书高法显密埋史书故不遗落伟自以为功诉求爵赏伟挟附世隆遂封东阿县伯寻进侍中孝静初除卫大将军中书令监起居后以本官复领著作卒官赠骠骑大将军开府仪同三司都督幽州刺史谥曰文贞公伟外示沉厚内实矫竞与宇文忠之之徒代人为党时贤畏恶之而爱尚文史老而弥笃长子昂袭爵　　唐
　　山浑
按万姓统谱浑侍唐中宗宴诵鹿鸣蟋蟀二章上嘉其直赐服一称　　山约
按万姓统谱约山阴令
　　山元卿
按集异记苍龙溪新宫铭紫阳真人山元卿撰　　山图按尚友录图陇西人少好乘马马蹋之折脚遇山中道人教之服地黄当归羌活苦参散服之一岁而不嗜食脚愈身轻复遇道人言能随吾使汝不死图即随之遍游名山逾六十年一旦归家正值母死葬毕复去遂莫知所之　　山行章
按十国春秋前蜀山行章一名章自言晋山涛之裔唐末官眉州刺史旧无罗城行章合五县之力城之周遭八里有奇名曰卧牛城陈敬瑄之乱也行章拒高祖于新繁师败复为高祖破于广都未几请降隶高祖帐下有战绩高祖围成都日忽梦一青衣神大张其口问于行章行章对曰青衣蜀地名也垒内故有青衣祠今成都易子而食守陴而哭祠庙不祀久矣神张口者是土地求飨于公亦启唇齿而露心腹之兆也已而逾十日成都果降干宁四年授都押牙出镇黎州先是黎雅间有浅蛮曰刘王郝王杨王者西川岁给缯帛三千匹使诇南诏虚实久之边将多与诸蛮相表里挟以为重至是高祖绝其旧赐颇廉得行章与交通状遂斩以徇　　宋
　　山说
按郑樵通志宋朝登科有山说
　　山褥
按万姓统谱褥骧将
　　元
　　山琮
按朝城县志琮大&#十四年状元历官蔚州副使　　明　　山锡之
按万姓统谱锡之苏州人洪武初知县事改创县治及学舍公宇焕然一新至今赖焉　　山青
按万姓统谱青徐州人涉古今知大义沈毅有勇略为燕山护卫百户永乐初以靖难功累官右军都督佥事　　山云
按明外史山云传云徐人父青从太祖起兵以功授燕山左卫百户已从靖难师擢都督佥事云姿貌魁梧多智略初袭官金吾左卫指挥使数从成祖出塞先登却敌仁宗立擢行在都督佥事宣德元年改北京行都督府出镇山海关帝征乐安召云还协守京师明年柳庆诸蛮掠临桂诸县遂命佩征蛮将军印充总兵官往镇云在镇先后大战十余斩首万二千二百六十余级降贼酋三百七十有奇还男女二千五百八十猺獞屏迹居民安堵论功进都督同知以病上章请代优诏不许云端洁如寒士与士卒同甘苦临机应变战无不捷英宗即位进右都督正统三年卒赠怀远伯谥襄毅长子俊当袭以让其弟泉世府军前卫指挥使　　山秀
按万姓统谱秀仁和人正统中仕睢阳县丞
　　山宗
按汶上县志宗正统九年贡士任南康府知事　　山永峻按冠县志永峻登州人由岁贡于崇祯十六年冬来训冠庠至十七年三月闻京师失守不食死　　山之环
按黄县志之环住北关入城守御城陷被害

　钱姓部汇考
郑樵通志
　　以官为氏
钱氏颛帝曾孙陆终生彭祖裔孙孚周钱府上士因官命氏焉战国时有隐士钱丹秦有御史大夫钱产子孙居下邳汉哀平间钱逊为广陵太守避王莽乱徙居乌程逊子晟东晋有青州刺史钱端历阳太守钱凤宋有太史令钱乐之五代时有钱镠据吴越宋赠武穆王望出彭城吴兴廖用贤尚友录
　　钱姓
钱彭城征音

　溒姓姓鐏姓邧姓姓姓园姓冤姓埙姓萱
　姓姓翻姓姓鸳姓姓姓阍姓部汇考
郑樵通志
　　平声
溒氏音出何氏纂要
氏牛坤切见纂要文
鐏氏见纂要
凌迪知万姓统谱
　　邧姓
邧邑名
　　姓
见姓苑
　　姓
音敦
　　园姓
园四皓有园公风俗通云氏于事者城郭园池是　　冤姓冤句县名
　　埙姓
埙见姓苑
　　萱姓
萱见姓苑
　　姓
音原见直音
　　翻姓
翻见姓苑
　　姓
音袁见直音
　　鸳姓
鸳见姓苑
　　姓
音尊见姓苑并直音
　　姓
音见直音
　　阍姓
阍见姓苑

　瞒姓部汇考
凌迪知万姓统谱
　　瞒姓
瞒荆蛮之后本姓蛮后变为瞒

　先姓部列传
　　周
　　先友
按左传闵公二年晋人使太子申生伐东山皋落氏太子帅师公衣之偏衣佩之金玦狐突御戎先友为右梁余子养御罕夷先丹木为右羊舌大夫为尉先友曰衣身之偏握兵之要在此行也子其勉之偏躬无慝兵要远灾亲以无灾又何患焉　　先丹木
按左传闵公二年晋人使太子申生伐东山皋落氏太子帅师公衣之偏衣佩之金玦狐突御戎先友为右梁余子养御罕夷先丹木为右羊舌大夫为尉先丹木曰是服也狂夫阻之曰尽敌而反敌可尽乎虽尽敌犹有内谗不如违之　　先轸
按春秋臣传先轸晋卿也邑于原又曰原轸秦师袭郑轸曰秦违蹇叔而以贪勤民天奉我也奉不可失敌不可纵纵敌患生违天不祥一日纵敌数世之患也遂发命遽兴姜戎子墨衰绖败秦师于殽获孟明视西乞术白乙丙以归文嬴请三帅曰彼实构我二君寡君若得而食之不厌使归就戮于秦若何公许之先轸朝问秦囚公曰夫人请之吾舍之矣轸怒曰武夫力而拘诸原妇人暂而免诸国堕军实而长寇雠亡无日矣不顾而唾公使阳处父追之不及狄伐晋轸曰匹夫逞志于君而无讨敢不自讨乎免冑入狄师死焉狄人归其元面如生　　先茅
按左传僖公三十三年狄伐晋及箕八月戊子晋侯败狄于箕郄缺获白狄子反自箕以再命命先茅之县赏胥臣曰举郄缺子之功也以一命命郄缺为卿　　先且居按左传僖公三十三年狄伐晋及箕八月戊子晋侯败狄于箕先轸死焉反自箕襄公以三命命先且居将中军　　先蔑
按左传文公六年八月乙亥晋襄公卒灵公少晋人以难故欲立长君使先蔑士会如秦逆公子雍七年秦康公送公子雍于晋曰文公之入也无卫故有吕郄之难乃多与之徒卫穆嬴日抱太子以啼于朝曰先君何罪其嗣亦何罪舍适子不立而外求君将焉置此出朝则抱以适赵氏顿首于宣子曰先君奉此子也而属诸子曰此子也才吾受子之赐不才吾唯子之怨今君虽终言犹在耳而弃之若何宣子与诸大夫皆患穆嬴且畏逼乃背先蔑而立灵公以御秦师戊子败秦师于令狐至于刳首己丑先蔑奔秦士会从之　　先克
按左传文公七年晋立灵公以御秦师箕郑居守赵盾将中军先克佐之荀林父佐上军先蔑将下军先都佐之步招御戎戎津为右潜师夜起败秦师于令狐　　先都
按左传文公八年夷之搜晋侯将登箕郑父先都而使士縠梁益耳将中军先克曰狐赵之勋不可废也从之先克夺蒯得田于菫阴故箕郑父先都士縠梁益耳蒯得作乱九年春王正月己酉使贼杀先克乙丑晋人杀先都梁益耳三月甲戌晋人杀箕郑父士縠蒯得　　先辛
按左传宣公元年晋人讨不用命者放胥甲父于卫而立胥克先辛奔齐注
先辛甲之属大夫
　　先辅
按郑樵通志晋大夫先辅
　　汉
　　先贤掸
按汉书功臣表贤掸以匈奴单于从兄日逐王率众降封归德侯二十六年薨谥靖　　先富昌
按汉书功臣表竟宁元年归德炀侯富昌嗣二年薨　　先讽按汉书功臣表建始二年归德侯讽嗣二十六年薨　　先虞按郑樵通志汉有先虞
按万姓统
谱虞官中郎

　　后汉
　　先襄
按汉书功臣表建武二年归德侯襄嗣
　　先霸
按汉书功臣表归德侯霸嗣永平十四年有罪免　　先谠按姓氏急就篇后汉有先谠
　　梁
　　先铁
按万姓统谱铁梁武帝时奉使讨定夷獠立戎州遂为刺史多有劳绩　　唐
　　先汪
按四川总志汪泸州人七岁日诵万言贞元中举神童为合江令　　宋
　　先伯虎
按万姓统谱伯虎元佑中任广州转运使
　　先甲龙
按万姓统谱甲龙开庆中登进士第
　　先诏
按郑樵通志宋有泸州人先诏登科
　　明
　　先处良
按万姓统谱处良洪武中以谨慎才干闻于朝历官平阳知府卒赐祭葬　　先岳
按万姓统谱岳泸州人宣德举人
　　先永义
按万姓统谱永义当涂人成化二年任上杭县丞　　先进按万姓统谱进贵州永宁人正德贡士

　还姓部列传
　　周
　　还无社
按左传宣公十二年冬楚子伐萧宋华椒以蔡人救萧萧人囚熊相宜僚及公子丙王曰勿杀吾退萧人杀之王怒遂围萧萧溃申公巫臣曰师人多寒王巡三军拊而勉之三军之士皆如挟纩遂傅于萧还无社与司马卯言号申叔展叔展曰有麦曲乎曰无有山鞠穷乎曰无河鱼腹疾奈何曰目于眢井而拯之若为茅绖哭井则已明日萧溃申叔视其井则茅绖存焉号而出之

　韩姓部纪事
晋中兴书刁彝于桓公坐嘲韩博曰君是韩卢后博误应曰君是韩卢后公笑曰刁以君姓韩故相戏耳他姓刁那得韩卢后博曰短尾者则为刁也一座叹以为佳唐书韩愈传愈为阳山令有爱在民民生子多以其姓字之宋名臣言行录范仲淹与韩琦协谋必欲收复灵夏横山之地边上谣曰军中有一范西贼闻之惊破胆军中有一韩西贼闻之心胆寒东都事略韩亿方重有守生八子纲综绛绎维缜綷缅而绛缜位宰相维为门下侍郎时号八韩&#

　钱姓部列传三
　　元
　　钱璧
按松江府志璧郡人端重清慎至治壬申科进士尝纳一女奴其妻劝璧纳为妾正色答曰我置此欲以侍巾栉耳即具资嫁之果处子也陶宗仪早岁尝从受业终身尊事之　　钱好德
按江西通志好德吉水人元季群盗起好德父勇略过人保障其乡群盗谋必杀之好德曰贼所忌者吾父也遂奋身当之盗执好德去日加榜棰终不言其父之所在贼怒将杀之左右曰此孝子也杀孝子不祥遂释之　　钱全衮
按万姓统谱全衮华亭人通涉书史元末张氏据吴誓不为用杜门着书有韵府群玉掇遗续松江府志　　钱惟善按明外史杨维桢传维桢山阴人徙松江时与华亭陆居仁及侨居钱惟善相唱和惟善字思复钱塘人至正元年省试罗剎江赋时锁院三千人独惟善据枚乘七发辨钱塘江为曲江由是得名号曲江居士官副提举张士诚据吴遂不仕既殁与维桢居仁同葬千山人目为三高士墓　　明
　　钱瑛
