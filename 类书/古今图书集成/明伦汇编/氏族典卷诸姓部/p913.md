<!-- { "loadSidebar": true } -->
按尚友录自逊字谦父南昌人号壶山词笔绝高尝作蓦山溪自述云壶山居士未老心先懒爱学道人家办竹几蒲团茗&#青山可买小结屋三间开一径俯清溪修竹栽教满客来便请随分家常饭若肯再留连更蒲酒三杯二盏吟诗度曲风月任招呼身外事不相关自有天公管所著诗集名渔樵笛谱　　宋耕按尚友录耕号雪溪先生世家双流迁崇庆绍兴中为阆中令白日仙去其后孙德之闻其在四明亲往访焉至雪窦山有蜀僧言闻诸耆老云山后有烂平山有二居士焉其一宋宣教也德之跻攀至烂平果见丹而仙踪不可复寻矣乃置祠其上而归　　宋煜
按万姓统谱煜字伯华莆田人淳熙间知循州岭南诸郡黉舍率敝陋煜至即撤而新之循人士始自力于学州境旧多旷土煜令民耕种奏蠲其租六年遂成沃壤初民以茅覆屋恒多火灾煜乃量户高下贷以官钱又辍城兵之匠者陶者相其役民用安居以时还所贷无一人敢负者先是守将阅城多具文煜按视必亲月以为常陈&#盗发仓卒征旁郡兵独煜所遣皆素练督将倚赖之迄以殄贼寻改知惠州惠有苏范二姓故武断为奸利州县莫能制煜卒穷致其罪豪猾喘息有富民抵辜援旧比请输钱以赎煜曰是岂所以瘅恶示惩耶竟论如律又减重额刷逋户&#虚籍以苏积困惠人德之　　宋钧
按万姓统谱钧字茂洪藻之孙绍熙中登第通判饶州会楮币更抗章极言展收换之期寝编籍之科坐忤宰相贬官后擢知严州　　宋炎
按宋史李彦仙传宋炎陕县人蹶张命中补秉义郎先金人围城炎射死数百人比再围炎以劲弩数百发毒矢射千余人城陷战死　　宋温和
按万姓统谱温和眉山人光化县令与金兵相持多战功寻诏知光化军公正刚介以义理诲导其民远迩悦服　　宋德之
按宋史宋德之传德之字正中其先京兆人隋谏大夫远谪彭山子孙散居于蜀遂为蜀州人德之以应举擢庆元二年外省第一为山南道掌书记召除国子正迁编修枢密院时兵衅有萌会赤眚见太阴犯权星诏求言德之因疏七事皆当今至切之患除太常丞出知阆州召为兵部郎官起知眉州得疾而卒　　宋闻礼按万姓统谱闻礼字叔履龙溪人补入太学嘉泰壬戌避亲别试亚选授叙化二州教授改承奉郎知潮州海阳县有易礼记解行于世　　宋胜
按万姓统谱胜新添人父永高嘉泰初克服麦新等处以胜守其地嘉定中授胜右武大夫沿边溪峒经略使胜卒其子袭爵　　宋诩
按万姓统谱诩字晦叔棐曾孙以荫补官知程乡归善二县专意抚字安静无扰端平初通判广州属权锋军士作乱帅臣曾治凤弃城遁诩戮力守城且以闻于朝得旨崔与之领帅事诩佐与之登城开门迎敌贼奔循州与之荐诩知州事　　宋明远
按万姓统谱明远珰长子淳佑进士历官员外郎弟柔远举进士及第　　宋慈
按万姓统谱慈字惠父建阳人历湖襄提刑以朝请大夫直焕章阁帅广东慈居官所在有声常作洗冤录及卒理宗以其为中外分忧之臣有密赞阃画之计赠朝议大夫御书墓门旌之　　宋南强
按万姓统谱南强字子居山东人寓绍兴淳佑间知沙县治专德化不事刑罚劝农桑兴学校缮修桥梁道路几一考解职去民为立甘棠路碑以表去思之意　　宋秉孙
按万姓统谱秉孙字彝父建阳人笃志励行博学能文登景定中进士官至朝奉大夫尚书省主管架合文字入元不仕以吟咏自娱卒　　宋应龙
按宋史宋应龙传应龙儒生通兵出入行陈三十余年为谘议官寓泰州德佑二年六月甲寅元兵至泰州应龙与其妻自缢　　宋无
按万姓统谱无字子虚常习举子业国亡不仕专攻为诗比对精切造诣新奇有隐居之趣有翠寒集　　宋庆之按万姓统谱庆之登咸淳第监庆元府盐仓辟浙东幕有引水文集十四卷
　撖姓部列传
　　明
　　撖&#
按万姓统谱&#开州人成化举人
　　撖大经
按畿辅通志大经字守广宗人正德丁卯乡试第七少聪惠日记数千言笃志于学以圣贤自期上书宰相李东阳称其才曰海内人豪也甚礼重之平生着述甚多年三十二而卒　　撖君锡
按明外史撖君钖传君锡字宾王绛县人为诸生有声从游者甚众崇祯中为荆州府训导十五年李自成既陷襄阳遂向荆州湖南巡抚陈睿谟急渡江入城奉瑞王南奔监司以下皆奔士民遂开门迎贼君锡正衣冠端坐明伦堂贼至欲屈之诟骂而死贼大索搢绅故相张居正子尚宝丞允修不食死户部员外郎李友兰不屈死诸生王维藩率妻朱氏及二女避难为贼所掠维藩令妻女赴井死遂见杀诸生王图南亦避难被执抗骂死夷陵李云由乡举历颍川知州谢事归城陷不屈执至江陵绝食旬日卒吕调元者归州千户也贼陷城大骂死乱刀下
　凤姓部汇考
凌迪知万姓统谱
　　凤姓
凤望出平阳邰阳

　宋姓部艺文
　　宋氏世谱序　　　　　　　明方孝孺士有无位而可以化天下者睦族是也天下至大也睦吾族何由而化之人皆欲睦其族而患不得其道吾为之先孰忍而不效乎有族者皆睦则天下孰与为不善不善者不得肆至治可几矣睦族之道三为谱以联其族谒始迁之墓以系其心敦亲亲之礼以养其恩谱之法正月之吉会族以修谱也四时孟月会族以读谱也十二月之吉会族而书其行以为劝戒也谒墓之法春序饮以申礼义秋序饮以明宪章也亲亲之道喜戚富贫相庆吊周恤也老壮稚弱相敬让慈爱也役相助也力相藉也难相拯而死相葬也斯三者并行虽士可以成化况有位者乎不难于变天下之俗况乡闾之近者乎近者宜其易为有位者宜其易化然而莫为且莫化者知道者鲜也知道而有位人焉得而不望之乎金华宋氏太史公之族太史公以道德文学师当世道之行先于其族凡可以睦族者无不为矣斯其谱也谱非公一代之书后世之所守者也非止一家之事举族之所取则者也使远而后世众而族人皆如公之心虽无谱焉可也苟为不然有法以传之犹恐其或废况徒谱乎某是以私附其说于后俾后之人得以览而择焉由一族而推之天下将必自兹始此固公之志也欤　冻姓部汇考
凌迪知万姓统谱
　　冻姓
冻见姓苑

　冀姓部汇考
郑樵通志
　　以国为氏
冀氏左传冀国今晋州冀氏县是也子孙以国为氏晋灭冀为郄氏食邑冀芮之子孙以邑为氏宋朝冀膺登进士第并州人望出渤海廖用贤尚友录
　　冀姓
冀渤海角音

　湛姓部汇考
廖用贤尚友录
　　湛姓
湛望出豫章新淦

　痛姓部列传
　　周
　　痛无忌
按万姓统谱无忌宋人见急就章

　用姓部汇考
凌迪知万姓统谱
　　用姓
古有用国见毛诗今高唐乃用地故有用姓

　瓮姓部列传
　　明
　　瓮蕙
按奇姓通蕙字季芳安肃人嘉靖丙辰进士历兵部郎中怀庆府知府　　瓮大梧
按万姓统谱大梧安肃人嘉靖中任徽州府照磨　重姓部列传
　　后汉
　　重异
按奇姓通异大肜渠帅将兵二十万与张步战　　宋　　重兴几
按万姓统谱兴几知连城县事
　　明
　　重谦
按万姓统谱谦滨州人永乐乙丑举人鄱阳知县　宋姓部列传二
　　金
　　宋扆
按金史宋扆传扆中都宛平人也正隆五年进士历辰州宁化州军事判官补尚书省令史除武定军节度副使历迁山东西路转运使改定海军节度使贞佑二年改沁南军元兵至怀州城破死焉　　宋九嘉
按金史宋九嘉传九嘉字飞卿夏津人为人刚直豪迈少游太学有能赋声长从李纯甫读书为文有奇气与雷渊李经相伯仲中至宁元年进士第历蓝田高陵扶风三水四县令咸以能称入为翰林应奉正大中以疾去殁于癸巳之难　　宋可
按金史宋可传可字予之武陟人北兵驻山阳军中有闻可名者访知所在质其子使人招之亲旧竞劝之往可皆谢不从曰吾有子无子与吾儿死生皆有命焉岂以一子故并平生所守者亡之后竟以无子　　宋珪按金史宋珪传珪本名乞奴燕人也为内侍殿头哀宗至归德马军元帅蒲察官奴为变杀左丞李蹊参政石盏女鲁欢以下从官三百余人仓皇之际哀宗不得已以官奴权&#知政事既为所制含恨欲诛之未能也及官奴往亳州珪阴谋杀之官奴自亳还哀宗御临漪亭诏官奴议事官奴入见珪等即从旁杀之及蔡城破哀宗自缢于幽兰轩珪与完颜斜烈焦春和等皆从死　　元
　　宋子贞
按元史宋子贞传子贞字周臣潞州长子人金末潞州乱子贞走赵魏间宋将彭义斌辟为安抚司计议官义斌殁率众归东平行台严实实招置幕府七年太宗命为行台右司郎中中统元年授益都路宣抚使未几入觐拜右三部尚书时新立省部典章制度多子贞裁定至元二年授翰林学士&#议中书省事俄拜中书平章政事以年老求退卒子渤字齐彦有才名官至集贤学士　　宋&#
按元史宋&#传&#字弘道潞州长子人金兵部员外郎元吉之孙赵璧经略河南闻其名礼聘之中统三年擢翰林修撰至元十三年为太常少卿十八年除秘书监二十年初立詹事院首以&#为太子宾客二十三年卒　　宋本
按元史宋本传本字诚夫大都人至治元年第一人进士及第授翰林修撰泰定元年除监察御史调国子监丞移兵部员外郎二年转中书左司都事四年迁礼部郎中至顺元年进奎章阁学士院供奉学士二年出为河东廉访副使元统二年转集贤直学士卒弟褧字显夫官至翰林直学士　　宋佑
按万姓统谱佑樊城人六岁丧父天性至孝及成人痛父不存事母能养友爱二弟勤于治生渐至饶裕母病辄告天刲股以进获愈洎没水浆不入口者累日寝苫枕块餟粥十有五年子钊亦至孝乡党称之　　明　　宋濂
按明外史宋濂传字景濂其先金华之潜溪人至濂乃迁浦江元至正中荐授翰林编修辞不行入龙门山著书逾十余年太祖取婺州召见濂还金陵复以书币征除江南儒学提举寻改起居注久之以疾告归洪武二年召充元史总裁官除翰林院学士知制诰明年以失朝&#降编修四年迁国子司业坐议孔庙祀典忤旨谪安远知县旋召为礼部主事明年迁赞善大夫六年擢侍讲学士同修国史九年进学士承旨明年致仕十三年以长孙慎获罪安置茂州卒正德中追谥文宪仲子璲最知名字仲珩善诗尢工书法洪武九年以濂故召为中书舍人其兄子慎为仪礼司序班坐胡惟庸党璲亦连坐并死建文帝即位追念濂召璲子怿复官翰林　　宋思颜
按明外史宋思颜传思颜不知何许人太祖克太平以思颜居幕府赞谋画及定集庆置江南行中书省太祖总省事以思颜为&#议已建大都督府以思颜兼&#军事后出为河南道按察佥事坐事死　　宋克按名山藏高道记克字仲温长洲人少任侠喜击剑走马尢善弹指飞鸟下之家素厚藏克又好养宾客与少年饮博遨戏尽丧其赀逮壮见天下棼乱乃谢去酒徒将北走中原从豪杰计事会道梗遂历游江南名胜而归家居以气节自励衣冠争慕赴之有军将粗横甚数殴辱士类召克饮或劝克勿往曰酗人也克即往坐上坐为语古贤将事军将举尊下拜立起为寿克伉直多辨好箴切家虽贫其旧时喜事故在致客尊贤周旋不倦时时急人困有楼君卿原巨先之风久之稍厌去杜门学书书作章草法一时学者争效之洪武初为凤翔同知卒　　宋讷
