<!-- { "loadSidebar": true } -->
按莱州府志东山掖人字鲁瞻弘治间进士资聪敏早孤事母笃孝历官御史以劾宦竖忤逆瑾下狱免官瑾败起擢四川佥事屡以边功升四川右参政致仕卒　　郭增
按宁阳县志增宁阳人亲卒庐墓三年有白鹤旋绕之异人以为孝感所致邑令赵容遗以粟帛　　郭锜
按汉中府志锜汉中人弘治中举人任解州学政致仕正德初逆瑾闻其名而聘之锜托疾不应后瑾诛凡应聘者皆坐累锜不与焉　　郭郁
按新乡县志郁字文胜新乡人弘治时举人任京山令讼直枉一讯立辨丁艰后补临邑丞初临邑人判武昌时楚藩纵卒横肆郁忿缚其渠魁棰杀之楚藩稍戢　　郭鹏
按万姓统谱鹏字时举宜春人弱冠中乡试第一明年入监沈思日进益读庄骚秦汉以上文祭酒崔铣试之魁太学卒年二十九　　郭秉聪
按万姓统谱秉聪字子仪襄垣人正德辛未进士历通政使　　郭登庸
按万姓统谱登庸字汝征山西山阴人正德甲戌进士嘉靖中任湖广提学副使性严明刚介人不敢干以私终佥都御史　　郭允礼
按无极县志允礼曲阜人正德中由举人授知县有才干拆毁淫祠创建社学政绩最异人咸服之　　郭聪按宁津县志聪字上达正德年贡性敏好学动必循礼人皆以郭循礼呼之任金乡训导升葭州学正两署州事再升成山卫教授卒　　郭维藩
按仪封县志维藩字价夫廷珪子正德辛未进士累官翰林侍读学士进经筵每附经书意旨为启沃开陈疏防民邪正士风辨贤才辟伪学罢选贡复吉士崇师儒广言路八事上嘉纳之后以不献白兔颂免归复起为太常少卿兼侍读学士掌翰林院事卒　　郭良按舞阳县志良正德丁巳贡授武清知县政尚宽平民怀其惠　　郭辚
按宝庆府志辚闽县人举人正德时任新化知县扶弱抑强刱造石城为邑永赖　　郭民仰
按沅州志民仰父昂于正德间应贡廷试殁于途时民仰垂髫扶榇步行哀声不绝养其母至八旬极尽爱敬其兄民望殁民仰殡以父礼
　落姓部汇考
凌迪知万姓统谱
　　落姓
落风俗通云皋落翟国也赤翟别种

　霍姓部汇考
廖用贤尚友录
　　霍姓
霍太原羽音周文王第六子霍叔之后以国为氏又望出河东蜀郡
　雒姓部列传
　　有虞氏
　　雒陶
按古今人表陶舜时人
　　汉
　　雒功
按万姓统谱功见印薮
　　明
　　雒佥
按万姓统谱佥洪武中任佥都御史
　　雒守一
按万姓统谱守一字执中三原人博学刚方庄重守礼宣德壬子乡举任广昌壶关训导山西蔚州学正所在勤于训诲束修之礼&#不肯受告归田里家贫饔&#不足不事于谒志行之高有古儒者风子光溥有文名　　雒铭
按万姓统谱铭三原人弘治进士
　　雒昂
按万姓统谱昂字仲俯三原人嘉靖癸未进士历右副都御史　　雒遵
按万姓统谱遵陕西泾阳人嘉靖乙丑进士历尚宝卿　　雒应吉
按故城县志应吉陕西南郑人由举人嘉靖间任故城知县莅事勤敏不任胥役　　雒于仁
按清丰县志于仁陕西泾阳淮士万历十五年任清丰知县升大理寺评事十六年上奏献酒色财气四箴因触忌遭贬迄今侃侃有直声　　雒有信
按河南府志有信山西祁县人官偃师县典史　　雒任重按重庆府志任重垫江人万历辛丑进士

　略姓部列传
　　吴
　　略统
按万姓统谱统吴人

　洛姓部汇考
廖用贤尚友录
　　洛姓
洛见姓苑本落氏去草为洛氏

　勺姓部汇考
凌迪知万姓统谱
　　勺姓
勺鲁地名

　姓部列传
　　晋
　　任
按万姓统谱任中郎将

　拓姓部汇考
凌迪知万姓统谱
　　拓姓
拓拓拔氏改为拓又元姓

　阁姓部汇考
凌迪知万姓统谱
　　阁姓
阁周阍人守王宫者所以正扇谓之阁因以为氏望出河南又赵郡
　拓姓部列传
　　明
　　拓维秦
按河间府志维秦任献县典史
　　拓廷锡
按永宁州志廷锡永宁人正德间贡士

　若姓部列传
　　汉
　　若章
按万姓统谱章下邳相
　　宋
　　若涛
按万姓统谱涛咸淳进士

　约姓部汇考
凌迪知万姓统谱
　　约姓
约见姓苑

　矍姓部列传
　　唐
　　矍璋
按万姓统谱璋黄州刺史
　　矍参
按万姓统谱参四门博士
　　明
　　矍玺
按全辽志玺复州人嘉靖间贡士

　恪姓部列传
　　晋
　　恪启
按万姓统谱启郎中令

　霍姓部列传
　　汉
　　霍去病
按汉书霍去病传去病大将军青姊少儿子也其父霍仲儒先与少儿通生去病及卫皇后尊少儿更为詹事陈掌妻去病以皇后姊子年十八为侍中善骑射从大将军为票姚校尉以轻骑八百弃大将军数百里赴利斩首虏过当封冠军侯元狩三年为骠骑将军出陇西有功益封夏出军至祁连山捕斩多又益封去病敢深入常与壮骑先其大军然亦有天幸未尝乏绝也其后将兵迎浑邪王有功明年同大将军青绝大幕封狼居胥山禅于姑衍登临瀚海又益封置大司马位与大将军皆为大司马去病少言不泄有气敢往上尝欲教之孙吴兵法对曰顾方略何如耳不必学古兵法元狩六年薨谥景桓　　霍光
按汉书霍光传光去病弟父仲孺河东平阳人与少儿通生去病归家娶妇生光去病壮大知父为霍仲孺为将军击匈奴道出河东遣吏迎仲孺还将光西至长安年十余岁为郎迁诸曹侍中去病死为奉车都尉光禄大夫小心谨慎未尝有过上察光任大重可属社稷使画者画周公负成王朝诸侯图赐光后元二年上疾笃以光为大司马大将军受遗诏辅少主是为孝昭皇帝帝年八岁政事壹决于光先是莽何罗谋逆光与金日磾等诛之遗诏封光为博陆侯光为人沈静详审止进有常处左将军上官桀父子有椒房之重与光争权燕王旦常怀怨望乃谋置酒请光伏兵格杀之因废帝立燕王事发光尽诛桀安等昭帝委任光讫十三年百姓充实四裔宾服元平元年昭帝崩亡嗣光承皇太后诏迎昌邑王贺贺既即位行淫乱光会议未央宫与群臣奏废王贺迎立宣帝以定策功益封上即位光归政谦让不受诸事皆先白光前后秉政二十年地节二年病薨上及皇太后亲临光丧赐谥宣成　　霍嬗
按汉书霍去病传去病子嬗字子侯嗣侯上爱其壮勇为奉车都尉从封泰山而薨无子国除　　霍禹
按汉书霍光传禹光子宣帝即位拜中郎将光病拜右将军光薨嗣侯后坐反诛　　霍山
按汉书功臣表地节二年山以从祖父光功封乐平侯坐反诛　　霍云
按汉书功臣表云山弟以大将军光功封冠阳侯坐反诛　　霍阳
按汉书霍光传元始二年封光从父昆弟曾孙阳为博陆侯　　霍鸿
按汉书王莽传莽居摄东郡太守翟义举兵诛莽槐里男子霍鸿举兵应之　　后汉
　　霍谞
按后汉书霍谞传谞字叔智魏郡邺人也少为诸生明经仕郡举孝廉稍迁金城太守性明达笃厚能以恩信化诱殊俗再迁北海相入为尚书仆射梁冀秉权谞与尚书令尹勋数奏其事又因陛见陈闻罪失及冀诛后桓帝嘉其忠节封邺都亭侯前后固让不许出为河南尹迁司隶校尉转少府廷尉卒官子隽安定太守　　霍融
按万姓统谱融待诏太史
　　霍峻
按蜀志霍峻传峻字仲邈南郡枝江人也兄笃于乡里合郡曲数百人笃卒荆州牧刘表令峻摄其众表卒峻率众归先主先主以峻为中郎将先主袭刘璋留峻守葭萌城张鲁遣将杨帛诱峻求共守城峻曰小人头可得城不可得帛乃退去峻城中兵纔数百人伺其怠隙选精锐出击大破之先主定蜀嘉峻之功乃分广汉为梓潼郡以峻为梓潼太守裨将军在官三年年四十卒还葬成都　　霍弋
按蜀志霍峻传峻子弋字绍先先主末年为太子舍人后主践祚除谒者丞相诸葛亮北驻汉中请为记室亮卒为黄门侍郎后主立太子璇以弋为中庶子弋援引古义尽言规谏后为参军庲降屯副贰都督又转护军时永昌郡夷獠恃险不宾乃以弋领永昌太守率偏军讨之遂斩其豪帅郡界宁静迁监军翊军将军领建宁太守景耀六年进号安南将军是岁蜀并于魏弋内附因仍前任　　晋
　　霍原
按晋书霍原传原字休明燕国广阳人也少有志力叔父坐法当死原入狱讼之楚毒备加终免叔父年十八观太学行礼因留习之后归乡里山居积年门徒数百元康末原与王等俱以贤良征累下州郡以礼发遣皆不到后王浚称制谋僣使人问之原不答浚心衔之收原斩之悬其首诸生悲哭夜窃尸共埋殡之远近骇愕莫不冤痛之　　唐
　　霍鸣仙
按唐书宦者传窦文场霍鸣仙始并隶东宫事德宗帝自山南还忌宿将难制诏文场鸣仙分总左右神策是时窦霍权震朝廷置护军中尉中护军各二员诏文场为左神策护军中尉鸣仙为右后鸣仙移病稍愈已而暴死　　后梁
　　霍存
按五代史霍存传存洺州曲周人也少从黄巢巢败存乃降梁存为将骁勇善骑射秦宗权攻汴存以三千人夜破张晊栅又破秦贤败晊于赤冈从朱珍掠淄青庞师古攻时溥皆有功从攻潞州与晋人遇战马牢川遂东攻魏得曹州太祖以存为刺史兼诸军都指挥使梁攻郓州朱瑾来救遂败瑾等于石佛山存中流矢卒　　后唐
　　霍彦威
按五代史霍彦威传彦威字子重洺州曲周人也少遭兵乱梁将霍存掠得之爱其隽爽养以为子迁右龙骧军使右监门卫上将军预诛友珪以功拜洺州刺史迁邠宁节度使徙镇义成又徙天平兼北面行营招讨使与晋军相持河上彦威屡败降为陜州留后庄宗灭梁彦威自陕来朝赐姓名曰李绍真明年徙镇武宁从明宗击契丹还以兵属明宗庄宗崩彦威从明宗入洛阳首率群臣劝进内外机事皆决于彦威明宗即位徙镇平卢天成三年冬彦威卒于镇谥曰忠武　　宋
　　霍端友
按宋史霍端友传端友字仁仲常州武进人徽宗即位策进士第一授宣义郎不阅月擢秘书省校书郎迁著作佐郎起居郎中书舍人服金紫进给事中大司成礼部侍郎请补郡乃以显谟阁待制知平江改陈州为政以宽闻不立声威内侍右焘传诏索瑞香花数十本端友不可疏罢之复以礼部召转吏部官至通议大夫卒　　霍安国
按宋史霍安国传安国不知何许人燕山之复以直秘阁为转运判官宣和末知怀州靖康元年被围安国扞御不遗力鼎澧兵亦至相与共守拜徽猷阁待制然竟以闰十一月城陷将官王美投壕死粘罕问不降者为谁安国曰守臣安国也问余人通判州事直徽猷阁林渊兵马钤辖济州防御使张彭年都监赵士&#张谌于谮鼎澧将沈敦张行中及队将五人同辞对曰渊等与知州一体皆不肯降酋令拜降皆不屈乃解衣面缚杀十三人安国一门无&#类明年赠延康殿学士　　霍蠡
按万姓统谱蠡绍兴中为京西运副迁知潭州枢密陈诚之曰蠡有风力必能办事上曰此人可用高宗临幸禁卫省部蠡供亿曲尽其道有事即直奏中官咸畏惮之　　霍泂
按万姓统谱泂字太清端友从孙善为诗自号筠寮　　霍暐按万姓统谱暐字明甫南海人笃志问学为文渊隽奇古不与俗合元符初入太学举笃行以暐应命　　霍篪按丹徒县志篪丹徒人字和卿隆兴元年进士历官利路提刑成都府路运判篪少脱场屋刻意古文尤长于诗　　元
　　霍安道
按畿辅通志安道平山人至正十四年令鸡泽兴学校修城垣劝农桑百姓讴歌　　霍耀卿　霍显卿
