<!-- { "loadSidebar": true } -->
按万姓统谱孟夔字龙友临川人咸淳进士除隆兴察推妙悟文法断决如流贾似道欲见孟夔不往左授闽幕归而讲学山中十年性刚直绝町畦为当时矜式　　龚日升
按万姓统谱日升性刚直常义击戚畹之贵宠者度宗初年守鼎州除苛政宽徭薄赋大修学校以风士类旱祷多应　　龚基先
按万姓统谱基先字平叔高邮人父炳徙京口入太学登进士调松尉庐江令淮东安抚司干办官出入行间有功累迁太府卿寻除太常卒基先平生爱惜士类倡义率诸乡达创淮海书院以处淮士之流离者　　龚潗
按万姓统谱潗字深文累官中奉大夫历知长洲令官至司农卿国亡士大夫居班行者随例北上潗行至莘县不食卒　　龚倡
按贵溪县志倡字有道咸淳乙丑进士任宗正寺丞　　龚霆松按贵溪县志霆松号艮所咸淳时乡举潜心理学时因朱陆之徒议论不一霆松有慨于中因折衷其说作四书朱陆会同注释凡二十九卷时称朱陆忠臣入元诏征不仕聚徒讲学　　龚开
按江南通志开淮阴人字圣宇少尝与陆秀夫同居广陵幕府宋亡家益贫志节益峻作文陆二传人以为司马迁之笔　　龚征
按新泰县志征淮南节度推官
　　龚忠良
按新泰县志忠良镇海节度推官
　　龚圣
按尚友录圣邵武道人也结庵修竹间有异道乘龙往来&#封神济妙应大师所居&#上有盘石岁旱祷雨置净瓶石下水滴瓶中水满即止　　元
　　龚雍
按邵武府志雍字行简登咸淳七年一甲第三人甘于恬退至元延佑间赴诏充史馆编修求致仕不许改国子监崇文阁大学士钦赐二品服泰定丁卯皇子允丹藏卜受佛戒于智泉寺雍上疏不报次年上受无量佛戒于兴圣殿复上疏上大怒赐死中书参政左塔不台曰雍言虽狂出于忠悃上怒乃解出为江西中书参议致仕　　龚&#
按吴县志&#字子敬潗之子也宋没&#悲父死语其弟曰国破家亡可不为儒以辱先耶于是刻苦于学举和靖学道两书院山长终副提举着有存悔斋&#　　龚友福按河南通志友福光山人仕为翰林学士拜中书参政兼丞相事号淮南夫子　　龚履简
按平阴县志履简元统三年封奉议大夫宁夏府路鸣沙州知州兼管本州诸军奥鲁劝农事平阴县子　　龚名安按泉州府志名安晋江人至正中以才能辟宣慰司奏差入奏事京师丞相奇其才擢上田县尉累迁泉州汭州州&#司令时西域那兀纳等窃据泉州杀戮甚惨将侵福州福建行中书省兴师讨之密檄名安募义兵于海滨遂执那兀纳槛送行省　　明
　　龚仲贤
按万姓统谱仲贤光泽人父早丧家贫母纺绩以抚养洪武初母以寿终仲贤痛念不已母诞日刻木肖像以奉饮食衣服出入有事必以虔告朝夕不怠凡十八年如一日乡人称为孝子　　龚文焕
按四川通志文焕新津人明初由太学生授汉川令课农桑均徭役称贤吏焉　　龚&#
按江西通志铅山人洪武初以明经任府学教授御史叶孟芳高其行荐至京师迁国子司业寻升祭酒卒于官所著有鹅湖集　　龚敬
按澧州志敬字存礼洪武乙丑辟举授给事中转户部主事晋员外郎立朝守正不阿卒于官太祖旌其忠荩赐葬　　龚岩
按崇明县志岩洪武举人知孝感县修学劝农律己严明吏民畏服　　龚炯
按万姓统谱炯字延璋晋江人敦厚周慎刻志为学诗文为当时称书翰首洪武中应荐以亲老归　　龚鐩按南昌郡乘鐩字子谏南昌人洪武乡举授兵科给事中迁云南佥事永乐间至京条陈民瘼所司诋为过讦下锦衣卫狱上宥之改广西宣德初调广东擢四川按察使引年归鐩性清约历官垂四十年田庐不加于昔闲居布袍芒屩与野老无异闾里化之夫人从宦邸尝治一金珥鐩见之骇曰安得此亟取而投之江　　龚泰
按名山藏臣林外记泰字叔安义乌人幼孤其母使就傅日记数千言长刻厉深造历官兵科都给事中成祖至城下诀别其家人入宫救火兵校执以见成祖曰非奸臣也释之泰自投城下死泰疏通特达遇事刚果而迫厄之地乃保夷粹人皆服其量　　龚永吉
按名山藏臣林外记泰子永吉兵部右侍郎
　　龚诩
按明外史龚诩传诩一名翊字大章昆山人建文四年年十七为金川门守卒燕王兵至翊恸哭去之归昆山隐居教授杜门不出宣德中周忱荐为学官翊谢曰翊仕固无害恐负往日金川门一恸耳竟以隐终门人私谥安节先生福王时因谥安节赠翰林待诏　　龚箎
按万姓统谱箎苍梧人永乐初举进士擢嘉定县丞有能声历官兵部郎中以老成见推升广东左参政　　龚海按万姓统谱海南昌人任南京后府经历升知韶州府廉明有守刚直不阿吏民畏服豪右敛手　　龚遂
按广东通志遂字文昌番禺人永乐辛丑登进士第选授浙江道监察御史以诖误降山东布政司理问九载考最升广西按察司经历性廉静不求荣进景泰癸酉始擢柳州知府悉心筹略民吏畏服致仕归　　龚敬按随州志敬永乐举人历任成都知府有德政锦城人至今思慕　　龚伯宁
按崇阳县志伯宁永乐进士知新昌县公明廉介卒后民为建祠标曰国朝第一爱民　　龚全安
按浙江通志全安字希宁越人永乐末举进士授给事中擢通政使正统己巳从跸北狩次土木驾陷死之　　龚锜
按建安县志锜字台鼎一字良器宣德进士授翰林编修坐累失官正统戊辰沙尤盗起应募为大军乡导至高阳里为贼所害　　龚贵
按浦城县志贵字廷璋宣德壬子科举人历吴江武进知县升浙江杭州府知府所至兴学教民雪理&#滞操守尤介洁不渝　　龚理
按昆山县志理字彦文正统元年进士性方正毅然有为历山东左布政治河通漕兴礼劝学毁淫祠表子贡墓于丛莽之中而封祭之告归卒于家着有最美集　　龚遂荣
按畿辅通志遂荣锦衣千户时英宗已入塞寓书大学士高谷言奉迎礼当厚主上当避位恳辞而后受命谷袖其书入朝以示廷臣曰武夫尚知此礼况儒臣乎陈循言遂荣非分请治其罪遂下狱会赦得释　　龚晟按蒲圻县志晟字德辉天顺进士初拜江西道御史敕巡直隶八府按两淮盐舶广东寇猖獗又敕晟代巡晟至疏建制府于苍梧上嘉纳行之大破蛮荒地方宁谧无何又有浙西之命斥舞文厘宿弊又拜陕西护军严缉申令旌旗变色成化十一年晟为台长首请建立东宫疏论元宰量移贵州参议以归　　龚弘按万姓统谱弘字元之嘉定人成化进士历南京吏部郎中知兖州为政以廉明精敏称人比之包孝肃升山东参政为湖广左布政使擢副都御史督理河道会武宗南巡江彬沿途索赂弘一无所与因在上前谮弘老上曰弘虽老尚可用久之晋工部侍郎加尚书致仕归　　龚谦
按万姓统谱谦字廷益高邮人举进士授御史巡盐两浙执法除奸及清军湖藩甚得大体都御史寇公深记其名于后堂且移文各省令清军以谦为式名重一时卒于官　　龚允
按贵溪县志允字信夫成化丁酉举人授云南寻甸府知府端方清介不愧古人以寿考终　　龚谅
按山西通志谅蔚州卫人正德丁卯举人任德平知县捕盗死难事闻赠府通判荫子入监奉敕免族差役　　龚大稔
按武进县志大稔字士登正德辛巳进士授户部主事累迁广东佥事猺獞乱大稔抚定之时吏部尚书方献夫侵夺盐利笼络货权拆紫阳书院以广其居大稔疏论其罪献夫诬以他事逮至阙杖之黜为民　　龚大有按武进县志大有字士谦号涧松正德进士初授广平令摘奸剔&#召入南台值武宗南巡欲东大有叩阙三疏即日回銮宸濠变定清军江右反侧悉安后因忤当路致仕优游林泉者二十年寿七十一　　龚宝按玉田县志宝字贤甫邑庠生讲授生徒着有四书参议朝夕辨论春云文稿　　龚辉
按浙江通志辉字实卿余姚人嘉靖初进士为工部郎中以营建仁寿宫督木四川会有彗星之变诏求直言辉乃上言四川僻处一隅而巨木多在深山穷谷采取必吊&#悬桥而出艰苦万状因绘山川险恶图以进世宗遂命停止终南工部侍郎　　龚用卿
按福州府志用卿字鸣治怀安人嘉靖丙戌进士第一人官至南京国子监祭酒用卿精举子业为古文诗歌不尚浮靡云　　龚良傅
按蒲圻县志良傅字起岩御史晟孙链子中正德庚午乡试登嘉靖丙戌进士初授工部都水司主事治漕有功升兵部武选司简良将汰冗卒戎政克诘奉诏往封怀藩一介不受升浙江按察司佥事饮冰自矢陟河南参议岁大祲捐俸设粥全活甚众升山东副使督兵海上威行振肃海波不扬卒于官　　龚良猷
按蒲圻县志良猷字起虞御史晟孙中嘉靖戊子乡试为广州通判时封川&#黎相继作乱良猷奉檄平抚于粤有功　　龚有成
按嘉定县志有成字子完学于归有光不携卧具讲诵达旦嘉靖丁酉举于乡上春官与偕者病疫同舍争避去有成视医药至护其棺以归选诏安令邑多盗与倭通有成以法擒之有司交荐调龙南令抚三巢贼进郡丞十三年两以卓异特荐　　龚良衡
按蒲圻县志良衡字起莘御史晟之孙以嘉靖二十一年岁贡补浙江严州府训导一时笃古之士争向慕之相与质经雠史弗辍一日动念湖山告假归士绅咸祖道严陵台赋诗以华其行　　龚治
按堂邑县志治由进士嘉靖间任封丘知县恩威兼济有古循吏风升承天府知府卒于官囊橐萧然　　龚湜按崇阳县志湜嘉靖进士入台谏直声震于时有骢马骑来鬼魅哭之谣知潮州府一尘不染着有少东集　　龚干瑞
按蒲圻县志干瑞字汝贤良傅子垂髫&#悟为文必根极性道以嘉靖二十六年贡为霸州同知到任一日即挂冠归顾圣之赠诗有云雄文独抱千年恨畏路还多一日官家居觞咏自适年六十七卒　　龚叔贲
按崇阳县志叔贲字维白湜之子也嘉靖丙午举人刚方直谅由合州学正升浮梁尹治绩卓然卒后吴国伦表其墓着有效颦等稿　　龚天申
按澧州志天申字子德嘉靖乙卯乡举潜心理学永顺宣慰聘为师力辞止贻书戒勿起衅遂解永顺桑梓之难万历丁丑同知严州府转兖州寻卒　　龚广
按松溪县志嘉靖壬戌倭围县境广力御倭寇被铳伤死　　龚尚
按松溪县志嘉靖壬戌倭寇围县尚奋力御倭铳伤而死　　龚强
按商河县志强民兵嘉靖四十二年阵亡万历元年兵部题请录其功授强子随朝武定守御千户所总旗　　龚棻
按蒲圻县志棻号云石侍御晟曾孙生而&#异比长好读欧苏诸大家文中嘉靖甲子乡试五上春闱不第勉受司理未赴任卒　　龚万禄
按明外史龚万禄传万禄贵州人也目不知书有胆志膂力过人尝从刘綎征杨应龙先登海龙囤上官署为守备戍建武所奢崇明反众推万禄为游击将军主兵事指挥李世勋名位先万禄亦受节制戮力固守崇明谋犯成都惮万禄牵其后遣部将张令说降令因与万禄结绐崇明以降崇明果遣他贼来戍万禄胁降之先后诱杀贼无算乃微服走叙州说副使徐如珂曰贼精骑萃成都留故巢者悉老弱诚假万禄万人直捣其巢彼必还兵救成都围立解矣如珂奇其计而不能用及贼退去寻悉众来攻万禄邀击十里外兵少败还城遂陷世勋具衣冠再拜率家属自焚死万禄手刃两妾两孙自刎不殊乃握&#驰出大呼我龚万禄也孰能追我者贼相视不敢逼走至叙州乞师巡抚朱燮元遂以兵复建武会官军败于江门贼四面来攻万禄力战三日手刃数十人与子崇学并死诏赠都督佥事　　龚勉
