<!-- { "loadSidebar": true } -->
按魏书崔元伯传景徽弟景业字文季别有功太和中赐爵昌国子加建威将军卒　　崔景渊
按魏书崔元伯传景业弟景渊亦有别功赐爵武城男鹰扬将军平齐太守卒于郡　　崔和
按魏书崔元伯传僧渊从弟和平昌太守家巨富而性吝啬　　崔&#
按魏书崔挺传挺父&#濮阳太守
　　崔蔚
按周书崔彦穆传彦穆祖蔚遭从兄司徒浩之难南奔江左仕宋为给事黄门侍郎延兴初复归于魏拜颍川郡守因家焉　　崔合
按魏书崔鉴传鉴子合字贵和少有时誉袭爵桐庐子为中书学生主文中散太尉谘议参军本州大中正出为常山太守卒于郡时年二十七　　崔秉
按魏书崔鉴传鉴子秉少有志气太和中为中书学生拜奉朝请转徐州安东府录事参军阳平王显之为定州秉复为卫军府录事参军带毋极令后为司空主簿转掾城门校尉长兼司空司马迁长史加辅国将军出除左将军广平内史大纳财货为清论所鄙入为司徒左长史未几除平东将军光禄大夫寻加安西将军出除燕州刺史为杜洛周攻围秉奔定州坐免官寻除抚军将军行相州事转征东将军金紫光禄大夫孝昌末冀州流民聚于河外因立东冀州除秉为刺史加征东将军不之任永安二年迁卫将军右光禄大夫元颢入洛秉避居阳武二年除散骑常侍车骑将军左光禄大夫太昌中除骁骑将军仪同三司频以老病乞解永熙三年去职天平四年薨年七十八赠使持节侍中都督定瀛沧三州诸军事本将军尚书令司徒公定州刺史谥靖穆　　崔习
按魏书崔鉴传鉴子习字贵礼有世誉历司徒主簿彭城王勰开府属迁幽州长史博陵太守吏民爱敬之在郡九年转河东太守卒于郡年五十一赠中山太守孝昌三年重赠后将军并州刺史　　崔广
按魏书崔鉴传鉴子秉秉从父弟广字仲庆有议干初为中书学生高祖时殿中郎中历通直散骑侍郎太子步兵校尉诏守尚书左丞父忧去职后任城王澄为扬州引广为镇南府长史以母老辞景明末卒于家赠安远将军光州刺史　　崔文业
按魏书崔鉴传广弟文业为中书博士转司徒主簿城阳王鸾为定州刺史引为治中卒　　崔承宗
按魏书吴悉达传时有齐州人崔承宗其父于宋世仕汉中母丧因殡彼后青徐归国遂为隔绝承宗性至孝万里投险偷路负丧还京师黄门侍郎孙惠蔚闻之曰吾于斯人见廉范之情矣于是吊赠尽礼如旧相识　　崔伯驎
按魏书崔元伯传僧渊子伯驎自奉朝请稍迁步兵校尉乐陵太守加中坚将军后兼冀州长史大乘贼起伯驎率州军讨之于煮枣城为贼所杀赠龙骧将军洛州刺史　　崔伯骥
按魏书崔元伯传僧渊子伯骥为京兆王愉法曹参军愉反伯骥不从见害诏赠东海太守　　崔伯凤
按魏书崔元伯传僧渊子伯凤少便弓马壮勇有膂力自奉朝请员外郎稍迁镇远将军前将军数为将帅永安末与都督源子恭守单父战殁　　崔祖龙
按魏书崔元伯传僧渊子祖龙司空行参军性刚躁父亡后与兄伯驎讼竞嫡庶并以刀剑自卫若怨雠焉　　崔祖螭
按魏书崔元伯传僧渊子祖螭小字社客粗武有气力普泰初与张僧皓俱反围青州尔朱仲远遣将讨平之传首京师　　崔祖虬
按魏书崔元伯传僧渊子祖虬少而好学下帷诵书不驱竞当世举秀才不就　　崔休纂
按魏书崔元伯传景徽爵临淄子卒子休纂袭爵　　崔休绪按魏书崔元伯传景业爵昌国子卒子休绪袭爵员外郎　　崔轨
按魏书崔元伯传和子轨字启则为仪同开府铠曹参军坐贪污死于晋阳　　崔怀顺
按魏书崔元伯传邪利子怀顺以父入国故不出仕及恩累谋叛怀顺奔江外后归　　崔恩累
按魏书崔元伯传邪利子恩累政州主簿至刺史陆龙成时谋叛龙成讨斩之　　崔法始
按魏书崔元伯传邪利子法始袭爵临淄子
　　崔景茂
按魏书崔元伯传模孙景茂冀州别驾青州长史随郡太守武城男　　崔道宁
按魏书崔元伯传道固兄目连子僧佑僧佑子道宁给事中　　崔宗伯
按魏书崔休传休父宗伯世宗初追赠清河太守　　崔挺按魏书崔挺传挺字双根博陵安平人幼居丧尽礼少敦学业多所览究三世同居门有礼让家徒壁立兄弟怡然举秀才射策高第拜中书博士转中书侍郎赐爵泰昌子转登闻令迁典属国下大夫太和十八年大将军宋王刘昶南镇彭城诏假立义将军为昶府长史以疾辞免后除昭武将军光州刺史威恩并着风化大行遥授本州大中正世宗即位累表乞还景明初见代北海王详为司徒录尚书事以挺为司马挺固辞不免世人皆叹其屈而挺处之夷然于后详摄选众人竞称考第以求迁叙挺终独无言四年卒时年五十九赠辅国将军幽州刺史谥曰景　　崔振按魏书崔挺传挺弟振字延根少有学行居家孝友为宗族所称自中书学生为秘书中散在内谨&#为高祖所知出为冀州咸阳王禧骠骑府司马太和二十年迁建威将军平阳太守不拜转高阳内史高祖南讨征兼尚书左丞留京诏升除太子庶子景明初除长兼廷尉少卿振有公断以明察称正始初除龙骧将军肆州刺史在任有政绩还朝除河东太守永平中卒于郡时年五十九赠本将军南兖州刺史谥曰定　　崔元珍
按魏书崔挺传挺从父弟元珍释褐司徒行参军稍迁司徒主簿赵郡王干开府属景明中荆州长史久之为司徒从事中郎有公平称后迁中散大夫加征卤将军正光末除平阳太守假右将军武泰初改郡为唐州仍除元珍为刺史赐爵凉城侯尔朱荣之趣洛也遣其都督樊子鹄取唐州元珍拒守不从为子鹄所陷被害子叔恭　　崔瑜之
按魏书崔挺传挺从父弟瑜之字仲琏少孤有学业太和中释褐奉朝请广陵王羽常侍累历蕃佐入为司空功曹参军事太尉主簿迁冀州抚军府长史后为扬州平东府长史带南梁太守萧衍义州刺史文僧明来降瑜之迎接有勋赐爵高邑男孝昌初除鸿胪少卿三年卒年五十六赠平北将军瀛州刺史　　崔修和按魏书崔挺传挺从祖弟修和州主簿
　　崔敬邕
按魏书崔挺传挺从祖弟敬邕性长者有干用高祖时自司徒主簿转尚书都官郎中所在称职迁太子步兵校尉景明初母忧去职后中山王英南讨引为都督府长史加左中郎将以功赐爵临淄男迁龙骧将军太府少卿以本将军出除管州刺史熙平二年拜征卤将军太中大夫神龟中卒年五十七赠左将军济州刺史谥曰恭　　崔接
按魏书崔挺传挺从祖弟接字显宾容貌魁伟不拘常检为中书博士乐陵内史后为冀州安东府司马转乐陵太守还乡而卒　　崔逸
按魏书崔辩传辩子景&#梗正有高风好古博涉以经明行修征拜中书博士历侍御史主文中散受&#接萧赜使萧琛范云高祖赐名为逸后为员外散骑侍郎迁国子博士转通直散骑常侍廷尉少卿卒赠本官　　崔模
按魏书崔辩传辩子模字叔轨起家奉朝请历太尉祭酒尚书金部郎中太尉主簿转中郎迁太子家令以公事免神龟中诏复本资除冠军将军中散大夫出除鲁阳太守正光二年襄阳民密求款附诏模为别将率众赴之坐不克免官及萧宝夤讨关陇引模为西征别将屡有战功除持节光禄大夫都督别道诸军事加安东将军万俟丑奴南侵模以功封槐里县开国伯后假征东将军行岐州事未几击贼入深没于陈赠抚军将军相州刺史永熙中追录前勋又赠都督定相冀三州诸军事骠骑大将军仪同三司相州刺史　　崔楷
按魏书崔辩传辩子楷字季则美风望性刚梗有当世干具释褐奉朝请员外散骑侍郎广平王怀文学正始中以王国官非其人多被刑戮惟楷以数谏获免后为尚书左主客郎中伏波将军太子中舍人左中郎将以党附高肇为中尉所劾罢久之京兆王继为大将军西讨引为司马还转后将军广平太守后葛荣转盛诸将拒击失利孝昌初加楷持节散骑常侍光禄大夫兼尚书北道行台寻转军司未几分定相二州四郡置殷州以楷为刺史加后将军葛荣自破章武广阳二王之后锋不可当三年春贼来攻楷率众抗拒力竭城陷楷执节不屈贼遂害之赠使持节散骑常侍镇军将军定州刺史永熙中又特赠侍中都督冀定相三州诸军事骠骑大将军仪同三司冀州刺史　　崔休
按魏书崔休传休字惠盛清河人御史中丞逞之元孙也少孤贫矫然自立举秀才入京师与中书郎宋弁通直郎邢峦雅相知友尚书王嶷钦其人望为长子娉休姊赡以货财由是少振高祖纳休妹为嫔以为尚书主客郎转通直正员郎兼给事黄门侍郎高祖南伐以北海王为尚书仆射统留台事以休为尚书左丞转长史兼给事黄门侍郎世宗初休以弟亡祖父未葬固求渤海于是除之入为吏部郎中迁散骑常侍权兼选任世宗责其与诸王交游免官后除龙骧将军洛州刺史以母老辞州许之寻行幽州事征拜司徒右长史复除吏部郎中加征卤将军冀州大中正迁光禄大夫行河南尹肃宗初即真加平东将军寻除平北将军幽州刺史进号安北将军迁安东将军青州刺史征为安南将军度支尚书寻进号抚军将军七兵尚书又转殿中尚书正光四年卒年五十二赠尚书仆射谥文贞侯　　崔夤
按魏书崔休传休弟夤字敬礼太子舍人早卒赠乐安太守妻安乐王长乐女晋宁主也贞烈有德行　　崔敞按魏书崔元伯传武城公宽子衡衡子敞字公世袭爵例降为侯自谒者仆射出为平原相敞性狷急与刺史杨椿迭相表列敞坐免官世宗初为巨鹿太守弟朏之逆敞为黄木军主韩文殊所藏其家悉见籍没正光中普释禁锢敞复爵齐郡侯拜龙骧将军中散大夫孝昌中赵郡太守卒　　崔锺
按魏书崔元伯传敞弟锺字公禄奉朝请弟朏之逆以出后被原历尚书郎国子博士司徒右长史征北将军金紫光禄大夫冀州大中正敞亡后锺贪其财物诬敞息子积等三人非兄之嗣人士嫉之尔朱世隆奏除其官终身不齿　　崔胐
按魏书崔元伯传锺弟朏好学有文才历治书侍御史京兆王愉录事参军与愉同逆伏法　　崔延伯
按魏书崔延伯传延伯博陵人也祖寿于彭城陷入江南延伯有气力少以勇壮闻仕萧赜为缘淮游军带濠口戍主太和中入国高祖深嘉之常为统帅积劳稍进除征卤将军荆州刺史赐爵定陵男永平中转后将军幽州刺史拜平南将军光禄大夫二年除安北将军并州刺史还为金紫光禄大夫出为镇南将军行岐州刺史假征西将军正光五年以勋封当利县开国男寻改封新丰进爵为子莫折念生兄天生下陇东寇诏延伯为使持节征西将军西道都督讨定之授右卫将军于时万俟丑奴宿勤明达等寇掠泾州延伯矜功负胜遂唱议先驱中流矢为贼所害时大寇未平而延伯死朝野叹惧焉赠使持节车骑大将军仪同三司定州刺史谥曰武烈　　崔光
