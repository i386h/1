<!-- { "loadSidebar": true } -->
按魏书高肇传肇长兄琨袭封渤海郡公早卒赠都督五州诸军事镇东大将军冀州刺史诏其子猛嗣　　高偃按魏书高肇传肇兄偃字仲游太和十年卒正始中赠安东将军都督青州刺史谥曰庄侯弟寿早卒　　高肇按魏书高肇传肇字首文文昭皇太后之兄也自云本渤海蓨人景明初世宗追思舅氏征肇兄弟等录尚书事封平原郡公未几诏为尚书左仆射领吏部冀州大中正尚世宗姑高平公主迁尚书令肇出自边土时望轻之及在位居要留心百揆孜孜无倦世咸谓之为能世宗初六辅专政后以咸阳王禧无事构逆由是遂委信肇肇既无亲族颇结朋党附之者旬月超升背之者陷以大罪由是朝野侧目咸畏恶之延昌初迁司徒其年大举征蜀以肇为大将军都督诸军为之节度四年世宗崩赦罢征军肃宗与肇及征南将军元遥等书称讳言以告凶问肇承变哀愕私忧身祸朝夕悲泣至于羸悴至阙下衰服号哭升太极殿奉丧尽哀太尉高阳王先居西柏堂专决庶事与领军于忠密欲除之潜备壮士直寝邢豹伊生等十余人于舍人省下肇哭梓宫讫于百官前引入西廊清河王怿任城王澄及诸王等皆窃言目之肇入省壮士搤而拉杀之下诏暴其罪恶　　高显
按魏书高肇传肇弟显澄城郡公侍中高丽国大中早卒　　高忱
按魏书高允传允子忱字士和以父任除绥远将军长乐太守为政宽惠民庶安之寻卒孙贵宾袭除州治中卒官　　高怀
按魏书高允传忱弟怀字士仁任城王云郎中令大将军从事中郎授中散恬淡退静不竞世利太和中除太尉东阳王谘议参军而卒　　高师
按魏书高允传允从叔济济子矫矫子师子孝则有学识历詹事丞太子舍人尚书主客郎转通直散骑侍郎从事正员郎累迁光禄少卿行泾州事卒赠龙骧将军河州刺史　　高元荣
按魏书高遵传遵子元荣学尚有文才长于几案位兼尚书左丞为西道行台至高平镇遇城翻被害　　高仁按魏书高湖传湖子真真子仁正光中卒于河州别驾太昌初赠使持节侍中都督青齐济三州诸军事仪同三司青州刺史谥曰明穆　　高猛虎
按魏书高湖传湖子各拔各拔子猛虎鄯善镇录事及居丧以至性称遂绝宦情子元国早卒　　高树生
按魏书高湖传湖子谧谧子树生性通达重节义交结英雄不事生产蠕蠕侵掠高祖诏怀朔镇将阳平王颐率众讨之颐假树生镇远将军都将先驱有功树生尚气侠意在浮沈自适不愿职位辞不受赏论者高之孝昌初北州大乱诏发众军广开募赏以树生有威略授以大都督令率劲勇镇捍旧蕃二年卒时年五十五太昌初追赠使持节都督冀相沧瀛殷定六州诸军事大将军太师录尚书事冀州刺史追封渤海王谥文穆　　高&#
按魏书高湖传树生弟&#字飞雀亦以器度知名卒于侍御中散元象中赠假黄钺使持节侍中都督冀定洛瀛并肆燕恒云朔十州诸军事大将军太傅太尉公录尚书事冀州刺史谥孝宣　　高&#
按魏书高湖传湖子稚稚子&#字难&#沃野镇长卒赠琅邪太守弟兴早卒　　高盛
按北齐书广平公盛传广平公盛神武从叔祖也宽厚有长者风神武起兵于信都以盛为中军大都督封广平郡公历位司徒太尉天平三年薨于位无子以兄子子瑗嗣天保初改封平昌王卒于魏尹　　高干按魏书高湖传湖弟恒恒子道道子干字干奴好学宽厚有雅度袭爵泾县侯后例降为伯历南青州征卤府司马威远将军鄯善镇远府长史仍转汾州后军府长史白水太守所在以廉平着称太昌初卒赠使持节都督秦雍二州诸军事车骑大将军司空公雍州刺史谥孝穆　　高儿
按魏书高湖传拔弟儿美容貌膂力过人尢善弓马显祖时羽林幢将皇兴中主仗令高祖初给事中迁散骑常侍内侍长坐事死按湖传无拔事而载
拔弟儿不知拔何人也

　　高徽
按魏书高湖传儿弟徽字荣显小字苟儿聪敏有气干为任城王澄所知赏景明中起家奉朝请延昌中假员外散骑常侍使于哒西域诸国莫不敬惮之还拜冗从仆射神龟中迁射声校尉左中郎将游击将军又假平西将军员外散骑常侍使哒还至枹罕属莫折念生反时河州刺史元祚以忧死长史元永平治中孟宾台使元湛共推徽行河州事绥接有方兵士用命梁景进率羌来攻久无援救力屈城陷为贼所害永熙中丧还洛阳赠使持节侍中都督冀定相瀛沧五州诸军事司徒公冀州刺史谥文宣　　高崇祖按魏书张渊传永安中诏以恒州民高崇祖善天文每占吉凶有验特除中散大夫　　高谦之
按魏书高崇传崇子谦之字道让少事后母李以孝闻及长屏绝人事专意经史天文筭历图纬之书多所该涉袭爵释褐奉朝请加宣威将军转奉车都尉廷尉丞孝昌初行河阴县令寻除宁远将军正河阴令在县二年损益治体有当官之称除国子博士于时朝议铸钱以谦之为铸钱都将长史初谦之弟道穆正光中为御史纠相州刺史李世哲事大相挫辱其家恒以为憾至是世哲弟神轨为灵太后深所宠任直谦之家僮诉良神轨左右之入讽尚书判禁谦之于廷尉时将赦神轨乃启灵太后发诏于狱赐死时年四十二朝士莫不哀之永安中赠征卤将军营州刺史谥曰康　　高恭之
按魏书高崇传谦之弟恭之字道穆行字于世学涉经史非名流&#士不与交结幼孤事兄如父母元匡引为御史其所纠擿不避权豪正光中出使相州尔朱荣讨蠕蠕道穆监其军事荣甚惮之还除奉朝请俄除太尉铠曹参军萧宝夤西征以道穆为行台郎中后属兄谦之被害情不自安遂托身于庄帝帝时为侍中特相钦重引居第中深相保护俄而帝以兄事见出道穆惧祸乃携家趣济阴变易姓名往来于东平毕氏以避时难庄帝即位征为尚书三公郎中加宁朔将军寻兼吏部郎中使晋阳授尔朱荣职赐爵龙城侯九月除太尉长史领中书舍人遭母忧去职诏摄本任表辞不许三年加前军将军及元颢逼虎牢城车驾北渡除中军将军给事黄门侍郎安喜县开国公及庄帝反政除征南将军金紫光禄大夫兼御史中尉寻即真仍兼黄门道穆外秉直绳内参机密凡是益国利民之事必以奏闻谏诤极言无所顾惮加卫将军假车骑将军大都督兼尚书右仆射南道大行台又除车骑将军尔朱兆入洛道穆虑祸及己托病去官世隆以道穆忠于前朝遂害之时年四十二太昌中赠使持节都督雍秦二州诸军事车骑大将军仪同三司雍州刺史子士镜袭爵为北豫州刺史高仲密拥入关　　高谨之
按魏书高崇传道穆弟谨之继沮渠氏后卒于沧州平东府主簿年三十五赠通直郎无子　　高&#之
按魏书高崇传谨之弟&#之字道密好学有诸兄风年二十三卒无子以兄谦之第二子绪继焉　　高和璧
按魏书高佑传佑子和璧字僧寿有学问中书博士早卒　　高长云
按魏书高聪传聪子长云字彦鸿起家秘书郎太尉主簿稍迁辅国将军中散大夫建义初于河阴遇害赠安东将军兖州刺史　　高叔山
按魏书高聪传聪子叔山字彦甫司徒行参军稍迁宁朔将军越骑校尉卒赠太常少卿　　高元昌
按魏书高闾传闾长子元昌袭爵位至辽西博陵二郡太守　　高定殷
按魏书高闾传闾子定殷中垒将军渔阳太守卒赠征卤将军安州刺史　　高幼成
按魏书高闾传闾子幼成员外郎颇有文才性清狂为奴所害　　高良贤
弟
侯

按魏书高道悦传道悦兄嵩嵩子良贤长水校尉良贤弟侯险薄为劫盗冀部患之　　高显族
按魏书高道悦传道悦子显族亦以忠厚见称卒于右军将军　　高敬猷
按魏书高道悦传道悦子敬猷有风度员外散骑侍郎殿中侍御史进给事中轻车将军奉车都尉萧宝夤西征引为骠骑司马及宝夤谋逆敬猷潜图义举谋泄见杀赠冠军将军沧州刺史听一子出身　　高猛按魏书高肇传肇兄琨琨子猛字豹儿尚长乐公主即世宗同母妹也拜驸马都尉历位中书令出为雍州刺史有能名入为殿中尚书卒赠司空冀州刺史出帝时复赠太师大丞相录尚书事公主无子猛先在外有男不敢令主知临终方言之年几三十矣乃召为丧主寻卒无后　　高植
按魏书高肇传肇子植自中书侍郎为济州刺史率州军讨破元愉别将有功当蒙封赏不受历青相朔恒四州刺史卒植频莅五州皆清能着称当时号为良刺史赠安北将军冀州刺史　　高子儒
按魏书高崇传崇子谦之谦之长子子儒字孝礼元颢入洛其叔道穆从驾北巡子儒后逾河至行宫庄帝见之具访洛中事意子儒备陈元颢败在旦夕仍授秘书郎中转通直郎后除安东将军光禄大夫司徒中兵参军兼祭酒袭爵兴和初除兼殿中侍御史时四方多有流民子儒为梁州北豫西兖三州检户使所获甚多后以公事去官武定六年卒时年四十一　　高绪
按魏书高崇传子儒弟绪字叔宗明悟好学及长涉猎书传好文咏司空行参军转长流参军除镇远将军冀州仪同府中兵参军为府主封隆之所赏隆之行梁州济州引自随恒令总摄数郡武定三年卒年三十二　　高孝贞
按魏书高崇传绪弟孝贞武定中司徒士曹参军　　高孝干按魏书高崇传孝贞弟孝干司空东合祭酒
　　高当
按魏书高允传允族兄毗毗孙当尚书郎卒赠乐陵太守谥曰恭　　高绰
按魏书高允传允子怀怀子绰字僧裕少孤恭敏自立身长八尺沈雅有度量博涉经史太和十五年拜奉朝请太尉法曹行参军寻兼尚书祠部郎以母忧去职久之除治书侍御史转洛阳令绰为政强直不避豪贵邑人惮之又诏参议律令迁长兼国子博士行颍川郡事诏假节行泾州刺史延昌初迁尚书右丞参议壬子历肃宗初司徒清河王怿司马冠军又随怿迁太尉司马其年大乘贼起都督元遥率众讨之诏绰兼散骑常侍持节以白虎幡军前招慰军还除汲郡太守固辞不拜俄行荥阳郡事以本将军出除豫州刺史为政清平抑强扶弱百姓爱之迁后将军并州刺史正光三年冬暴疾卒年四十八赠安东将军冀州刺史谥曰简　　高市宾
按魏书高允传允弟燮燮孙市宾奉朝请冀州京兆王愉城局参军愉构逆市宾逃归京后除青州安南府司马永熙中冠军将军开府从事中郎　　高和仁
按魏书高允传允从叔济济子矫矫子师师子和仁字德舒释褐员外散骑侍郎领殿中御史少清简有文才常有高尚之志后为洛州录事参军不赴卒时人悼惜之　　高德伟
按魏书高允传和仁弟德伟武定末东宫斋帅　　高贯按魏书高湖传湖子真真子仁仁子贯字小胡永兴末通直散骑常侍金紫光禄大夫尚食典御　　高达
按魏书高湖传湖子各拔各拔子猛虎猛虎子达武定中骠骑将军行沧州事　　高永国
按魏书高湖传达弟永国征卤将军中散大夫　　高子国按魏书高湖传永国弟子国武卫将军
　　高欢
