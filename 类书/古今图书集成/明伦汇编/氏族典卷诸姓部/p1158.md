<!-- { "loadSidebar": true } -->
按唐书程元振传骆奉先者三原人历右骁卫大将军数从帝讨伐尢见幸广德初监仆固怀恩军奉先恃恩贪甚怀恩不平既而惧其谮遂叛事平擢奉先军容使掌畿内兵永泰初以吐蕃数惊京师始城鄠以奉先为使悉毁县外庐舍无尺椽累封江国公监凤翔军大历末卒　　骆元光
按唐书吐蕃传贞元二年卤犯泾陇河中浑瑊华州骆元光援之诏元光经略盐夏滨塞两屯　　骆山人
按怀庆府志山人济源人长庆元年王庭凑使河阳回及沇水酒困寝于道山人熟视之曰贵当列土在今年秋既归遇田弘正之难军士拥为留后访山人待以函丈之礼乃别构一亭去则悬榻号骆氏亭　　宋　　骆仲舒
按衡州府志仲舒临武人后周显德间登第宋开宝中官至中书舍人　　骆登
按万姓统谱登太平中为殿中丞出守筠州广修桥梁　　骆安世
按衡州府志安世仲舒子咸平中进士任郑县知县　　骆世华按万姓统谱世华珍州人大观间与骆文贵等以其地内附授为奉训大夫内殿崇班使忠国爱民久而弗替　　骆起
按万姓统谱起擢进士第与龙起联名
　　骆偃
按万姓统谱偃京兆人登进士第
　　骆与京
按万姓统谱与京宋人登进士第
　　骆武仲
按万姓统谱武仲京兆人登进士第
　　元
　　骆天骧
按陕西通志天骧长安人博涉群书游心翰墨乐道丘园不求闻达　　明
　　骆仕廉
按万姓统谱仕廉山阴人洪武中由进士知崇阳操守廉介抚字有方吏民怀畏升太原知府　　骆象贤
按诸暨县志象贤字则民诸暨人笃行好学尝酌六礼之要表帅乡俗乡人化之所著有羊枣集笃终易览溪园遗稿归全集等书　　骆敏
按万姓统谱敏字士聪湖口人正统壬戌进士历擢湖广按察佥事时宗室多故敏疏以闻召还为祭酒辞不就　　骆森
按泾阳县志森泾阳人天顺间贡士父病笃为废寝食亲尝父粪持丧庐墓泣血三年事闻旌表　　骆珑
按万姓统谱珑字蕴良诸暨人成化辛丑进士　　骆安按新田县志安新田人弘治中兴献王出翊南藩选为护卫官锦衣卫指挥署都指挥佥事凡奉诏狱务求允当　　骆颙
按万姓统谱颙字君孚富顺人嘉靖癸未进士历侍郎　　骆骥
按万姓统谱骥诸暨人嘉靖进士
　　骆文盛
按万姓统谱文盛字质甫武康人嘉靖乙未进士授翰林院编修两典文衡号为得士时权相当路每窃愤之值内艰服除不起尝结茅山中足迹不及城市人咸高之　　骆问礼
按万姓统谱问礼诸暨人嘉靖壬戌进士历参政　　骆秉韶按简州志秉韶嘉靖间任知简州养民爱士值洪水冲陷济川桥秉韶重修功同于前民德之　　骆从宇
按武康县志从宇号干沙武康人万历甲辰进士历仕词林迄典礼时魏忠贤摧戕正类从宇恶之不一盻睐夺职里居忠贤败升南宗伯崇祯辛未卒着有淡然斋存集　　骆骎曾
按武康县志骎曾号沆瀣武康人事母孝万历时由瓯宁令迁侍御史敢言无所讳有疏草四卷督学南中鉴别咸知名士　　骆思恭
按新田县志思恭袭授锦衣万历间历升至左都督掌卫事声名赫奕无出其右　　骆兴周
按兰州志兴周兰州医官髫年失怙奉母郭氏四十余年曲体亲心微闻愁戚之声伏榻婉慰竟夜不寝抚姊妹四人亦情义笃至肃藩旌曰母慈子孝　　骆先觉按曲周县志先觉诸暨人进士天启间任曲周知县秉性慈柔降调而去民颇惜之　　骆在中
按任县志在中字正平年十四补诸生为人清谨事亲克孝自孩提以至成人未尝有疾言遽色于父母之前安贫穷而丰甘旨人皆以养志称之　　骆克让
按故城县志克让事亲孝亲死葬庐墓邑令旌之　　骆&#按六安州志&#字龙皋六安人尝拾遗金一袋候其人还之其人愿分其半&#笑而不受问其姓名亦不对其人泣拜而去曾孙士愤官至太守人以为盛德之报　　骆绳先
按临安县志绳先临安生员闻兵惊父用征他出祖母年八十不能行嘱绳先急避之绳先徘徊涕泣终不忍舍祖母而去兵至并遇害　　骆天闲
按延平府志天闲字履康南平人由进士知宜兴县调嘉兴左迁应天府教授以礼部仪制司主事罢为人儒懦而中坚&#书而性癖中年去官终身未尝见喜愠之色　　骆可圣
按韶州府志可圣乐昌人以明经授荆门州训导历三水教谕新宁州学正摄州印&#年吊问病苦靡有勿至时人有昔圣人今夫子之谣　　骆之埙
按广西通志之埙恭城人同母莫氏避难北流母为兵所执埙哀恳放母兵露刃胁之再四不免母子俱罹害
　博姓部汇考
廖用贤尚友录
　　博姓
博望出河南广平

　郭姓部列传二
　　北周
　　郭彦
按周书郭彦传彦太原阳曲人也其先从宦关右遂居冯翊父引郡功曹灵武令彦少知名太祖临雍州辟为西曹书佐寻除开府仪同主簿转司空记室迁虞部郎中大统十二年除帅都督持节平东将军以居郎官著称封龙门县子进大都督迁车骑大将军仪同三司司农卿魏恭帝元年除兵部尚书仍以本兵从柱国于谨南伐江陵进骠骑大将军开府仪同三司进爵为伯六官建拜民部中大夫孝闵帝践阼出为澧州刺史进爵怀德县公寻为东道大使观省风俗除蒲州总管府长史入为工部中大夫保定四年从尉迟迥攻洛阳出汝颍属纯州刺史樊舍卒朝议以彦威信着于东南便令镇抚彦至吏人畏而爱之天和元年除益州总管府长史转陇右总管府长史四年卒于位　　郭贤
按周书权景宣传景宣去乐口南荆州刺史郭贤据鲁阳以拒东魏贤字道因赵兴阳州人也父云凉州司马贤性强记学涉经史以征讨有功授都督大统二年加伏波将军从王思政镇弘农行弘农郡事贤质直有算略御边之谋多贤参决十二年除辅国将军南州刺史及侯景来附思政遣贤先出三鸦镇于鲁阳加大都督封安武县子寻进车骑大将军仪同三司加散骑常侍转广州刺史后从尉迟迥伐蜀行安州事魏恭帝元年以平蜀勋进爵为伯转行始州事孝闵帝践阼进位骠骑大将军开府仪同三司进爵为侯迁安州刺史进爵乐昌县公保定三年转陕州刺史天和元年卒于位谥曰节子正嗣　　隋
　　郭徽
按隋书郭荣传荣父徽魏大统末为同州司马时武元皇帝为刺史由是与高祖有旧徽后官至洵州刺史安城县公及高祖受禅拜太仆卿数年卒官　　郭荣按隋书郭荣传荣字长荣自云太原人也容貌魁岸外&#内密周大冢宰宇文护察荣谨厚擢为中外府水曹参军以功授大都督护以稽胡数为寇乱使荣绥集之荣于上郡延安筑周昌弘信广安招远咸宁等五城以遏其要路稽胡由是不能为寇武帝亲总万几拜宣纳中士后从帝平齐以战功封平阳县男迁司水大夫荣少与高祖亲狎宣帝崩高祖总百揆即拜相府乐曹参军俄以本官复领蕃部大夫高祖受禅引为内史舍人进爵蒲城郡公加位上仪同累迁通州刺史仁寿初西南夷獠多叛诏荣率兵讨之岁余悉平炀帝即位入为武候骠骑将军以严正闻后数岁黔安首领田罗驹阻清江作乱诏荣击平之迁左候卫将军从帝西征吐谷浑拜银青光禄大夫辽东之役以功进位左光禄大夫杨元感之乱帝令驰守太原明年复从帝至柳城遇疾卒于怀远镇时年六十八谥曰恭有子福善　　郭衍
按隋书郭衍传衍字彦文自云太原介休人也父以舍人从魏武帝入关其后官至侍中衍少骁武善骑射周陈王纯引为左右累迁大都督屯陕城拜使持节车骑大将军仪同三司每有寇至辄率所领御之一岁数告捷颇为齐人所惮建德中从平并州以功加授开府封武强县公宣政元年为右中军熊渠中大夫超授上柱国封武山郡公密劝高祖杀周室诸王早行禅代由是大被亲&#开皇元年突厥犯塞以衍为行军总管领军屯于平凉十年从晋王广出镇扬州遇江表构逆命衍为总管领精锐万人先屯京口于贵洲南与贼战败之乃讨东阳永嘉宣城黟歙诸洞尽平之授蒋州刺史晋王爱之迁洪州总管王有夺宗之谋托衍心腹托以衍妻患瘿王妃萧氏有术能疗之以状奏高祖高祖听衍共妻向江都往来无度及王入为太子征授左监门率转左宗卫率高祖于仁寿宫将大渐太子与杨素矫诏令衍宇文述领东宫帖上台宿卫门禁并由之大业元年拜左武卫大将军帝幸江都令衍统左军改授光禄大夫又从讨吐谷浑以恩幸封真定侯七年从往江都卒谥曰襄长子臻武牙郎将次子嗣本孝昌县令　　郭隽按隋书郭隽传隽字弘文太原文水人也家门雍睦七叶共居犬豖同乳乌鹊通巢时人以为义感之应州县上其事上遣平昌公宇文诣其家劳问之　　郭绚按隋书郭絇传绚河东安邑人也初为尚书令史后以军功拜仪同历数州司马长史皆有能名大业初拜涿郡丞吏人悦服数载迁为通守兼领留守及山东盗贼起绚逐捕之多所&#获后将兵击窦建德于河间战死　　郭均
按同州志均冯翊人明悟有干略仕为兵部尚书开皇时与刑书大将军刘仁恩兵书冯世基民书库狄金俱显名当世　　郭士
按万姓统谱士县卒尝随巫行遇一女在路巫曰此女当生贵子君亦当生贵子可纳之生泛字子游师事赵孔曜孔曜伟之曰此子有公侯之骨也　　唐
　　郭孝恪
按唐书郭孝恪传孝恪许州阳翟人少有奇节不治赀产隋乱率少年数百附李密密使与李绩守黎阳密败绩遣孝恪送款封阳翟郡公拜宋州刺史诏与绩经略武牢以东所定州县委以选补迁上柱国历贝赵江泾四州刺史所至有能名改左骁卫将军贞观十六年拜凉州都督改安西都护西州刺史其地高昌旧都流徙罪人与镇兵杂限以沙碛隔绝中国孝恪推诚抚御尽得其欢心俄拜昆丘道副大总管进讨龟兹破其国城乃自留守国相那利遁去孝恪不设备那利果率众阴与城内胡为应薄城乃率千余人合战中流矢卒子待诏亦殁将军曹继叔进兵复拔其城高宗即位追还官爵赠待诏游击将军　　郭待封按唐书郭孝恪传孝恪子待封官左豹韬卫将军咸亨初副薛仁贵讨吐蕃战大非川败绩贷死为民　　郭元靖按万姓统谱元靖建昌人才兼文武隋末兴兵保卫乡闾后归于唐以功累官虔抚吉后隐于当阳山莫知所终　　郭正一
按唐书郭正一传正一定州鼓城人贞观时由进士署第历中书舍人弘文馆学士永隆中迁秘书少监检校中书侍郎诏与郭待举岑长倩魏元同并同中书门下承受进止平章事平章事自正一等始永淳中真迁中书侍郎执政久明习故事文辞诏敕多出其手武后专国罢为国子祭酒出检校陕州刺史为周兴所诬构杀之　　郭翰
按唐书刘祎之传祎之赐死麟台郎郭翰怅叹其文贬巫州司法参军翰尝为御史巡察陇右多所按劾次宁州时狄仁杰为刺史民争言有异政翰就馆以笔纸置于案谓僚属曰入其境其政可知愿荐使君美于朝即命驾去性宽简读老子至和其光同其尘慨然曰大雅君子以保其身乃辞宪官改麟台郎云　　郭弘霸按唐书郭弘霸传弘霸舒州同安人仕为宁陵丞天授中由革命举得召见自陈往讨徐敬业臣誓抽其筋食其肉饮其血绝其髓武后大悦授左台监察御史时号四其御史再迁右台侍御史大夫魏元忠病僚属省候弘霸独后入忧见颜间请视便液即染指尝验疾轻重贺曰味苦当愈喜甚元忠恶其媚暴语于朝尝按芳州刺史李思征不胜楚毒死后屡见思征为厉援刀自刳腹死顷而蛆腐　　郭山恽
