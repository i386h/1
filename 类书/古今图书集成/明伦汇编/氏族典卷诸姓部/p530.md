<!-- { "loadSidebar": true } -->
按桂阳先贤传临武张熹字季智为平舆令时天下大旱躬祷未应乃积柴自焚即澍雨　　张微
按华阳国志翼子微笃志好学官至广汉太守
　张姓部列传四
　　宋
　　张茂度
按宋书张茂度传茂度吴郡吴人张良后也名与高帝讳同故称字良七世孙为长沙太守始迁于吴高祖嘉曾祖澄晋光禄大夫祖彭祖广州刺史父敞侍中尚书吴国内史茂度为何无忌镇南参军顷之出补晋安太守卢循为寇茂度受其符书免官复以为始兴相郡经贼寇廨宇焚烧民物雕散茂度刱立城寺吊死抚伤收集离散民户渐复在郡一周征为太尉参军寻转主簿扬州治中从事史高祖西伐刘毅茂度居守留州事悉委之军还迁中书侍郎元嘉元年出为益州刺史三年太祖讨谢晦诏益州遣军袭江陵晦已平而军始至白帝茂度与晦素善议者疑其出军迟留时茂度弟邵为湘州刺史起兵应大驾上以邵诚节故不加罪被代还京师十八年除会稽太守素有吏能在郡县职事甚理明年卒官　　张邵
按宋书张邵传邵字茂宗会稽太守裕之弟也初为晋琅邪内史王诞龙骧府功曹桓元徙诞于广州亲故咸离弃之惟邵情意弥谨流涕追送时变乱饥馑又馈送其妻子桓元篡位父敞降为廷尉卿及武帝讨元邵白敞表献诚款帝大悦命署其门曰有犯张廷尉者以军法论卢循寇迫京师使邵守南城寻补州主簿邵悉心政事精力绝人及诛刘藩邵时在西州直庐即夜诫众及晓取办帝曰张邵可谓同我忧虑矣十二年武帝北伐邵请见曰人生卮脆必当远虑穆之若邂逅不幸谁可代之帝曰此自委穆之及卿耳穆之卒朝廷恇惧便欲发诏以司马徐羡之代之邵对曰世子无专命宜须北咨信反方使世子出命武帝重其临事不挠有大臣体武帝受命以佐命功封临沮伯谢晦反遗书要邵邵不发函驰使呈帝元嘉五年转雍州刺史江夏王义恭镇江陵以为抚军长史坐在雍州营私蓄免官削爵后为吴兴太守卒追复爵邑谥曰简伯子敷演敬有名于世　　张进之
按宋书张进之传进之永嘉安固人也为郡大族少有志行历郡五官主簿永宁安固二县领校尉家世富足经荒年散其财救赡乡里遂以贫罄全济者甚多进之为太守王味之吏味之有罪当见收逃避投进之家供奉经时尽其诚力以本村浅近移入池溪味之堕水沈没进之投水拯救相与沈沦危而得免时劫掠充斥每入村抄暴至进之门辄相约勒不得侵犯其信义所感如此元嘉初诏在所蠲其繇役　　张演按南史张裕传裕子演位太子中舍人
　　张镜
按南史张裕传裕子镜少与光禄大夫颜延之邻居颜谈义饮酒喧呼不绝而镜静默无言声后镜与客谈延之从篱边闻之取胡&#坐听辞义清元延之心服谓客曰彼有人焉由是不复酣叫仕至新安太守演镜兄弟中名最高　　张永
按宋书张茂度传茂度子永字景云初为郡主簿出补余姚令入为尚书中兵郎先是尚书中条制繁杂元嘉十八年欲加治撰徙永为删定郎掌其任二十二年除建康令又除广陵王诞北中郎录事参军永涉猎书史能为文章善隶书晓音律骑射杂艺触类兼善又有巧思益为太祖所知纸及墨皆自营造上每得永表启辄执玩咨嗟自叹供御者了不及也二十九年以永督济南乐安太原三郡诸军事督王元谟申垣等诸将经略河南为魏所败为萧思话所收系狱三十年元凶弒立起永督东安东莞二郡诸军事司空南谯王义宣起义又板永督济南安乐太原三郡诸军事事平召为江夏王义恭大司马从事中郎领中兵太宗即位除吏部尚书未拜会四方反叛使持节监青冀幽并四州诸军事统诸将讨薛安都累战克捷破薛索儿等薛安都据彭城请降而诚心不款太宗遣永与沈攸之以重兵迎之安都招引魏兵至永为所败复值寒雪脚指断落仅以身免失其第四子降号左将军永痛悼所失之子服制虽除犹立灵座饮食衣服待之如生每出行常别具名车好马号曰侍从有事辄语左右报郎君以破薛索儿功封孝昌县侯元徽二年迁使持节都督南兖徐青冀益五州诸军事永少便驱驰志在宣力年虽已老志气未衰优游闲任意甚不乐及有此授喜悦非常即日命驾还都未之镇值桂阳王休范作乱永率所领出屯白下休范至新亭永众溃散奔还免官削爵永亦愧叹发病三年卒　　张畅
按宋书张畅传畅字少微吴郡吴人吴兴太守邵兄子也父祎畅少与从兄敷演镜齐名为后进之秀起家为太守徐佩之主簿州辟从事衡阳王义季行参军彭城王义康主簿司徒祭酒尚书主客郎未拜又除度支左民郎江夏王义恭征北记室参军晋安太守又为义季安西记室参军南义阳太守临川王义庆卫军从事中郎扬州治中别驾从事史太子中庶子世祖镇彭城畅为安北长史沛郡太守元嘉二十七年托跋焘南侵江夏王义恭欲弃彭城南归畅言乃止焘至遣尚书李孝伯传语畅随宜应答吐属如流音韵详雅风仪华润孝伯及左右人并相视叹息寻攻彭城南门畅躬自前战身先士卒及焘北走遣人语城内须麦熟更来义恭议欲芟麦畅白世祖议遂寝太祖闻畅屡有正议甚嘉之召为南谯王义宣司空长史南郡太守二十年元凶弒逆义宣举兵畅为元佐居僚首哀容俯仰荫映当时见之者皆愿为尽命事平征为吏部尚书夷道县侯义宣既有异图以畅民望留之畅遣门生下都陈义宣衅状义宣为逆欲杀畅竺超民保持获免既而自归为都官尚书转侍中领太子右卫率孝建二年出为会稽太守大明元年卒官时年五十谥曰宣子　　张敷
按宋书张敷传敷字景引吴郡人吴兴太守邵子也生而母没年数岁问母所在家人告之敷虽童蒙便有思慕之色年十许岁求母遗物得一画扇乃缄录之每至感思辄开笥流涕性整贵风韵甚高好读元书兼属文论少有盛名高祖见而爱之以为世子中军参军数见接引永初初迁秘书郎尝在省直中书令傅亮贵宿权要闻其好学过候之敷卧不即起亮怪而去父邵为湘州去官侍从太祖版为西中郎参军元嘉初为员外散骑侍郎秘书丞江夏王义恭镇江陵以为抚军功曹转记室参军迁正员郎中书舍人善持音仪尽详缓之致与人别执手曰念相闻余响久之不绝张氏后进至今慕之其源流起自敷也迁黄门侍郎始兴王浚后军长史司徒左长史未拜父在吴兴亡报以疾笃敷往奔省自发都至吴兴成服凡十余日始进水浆葬毕不进盐菜遂毁瘠成疾世父茂度每止譬之辄更感恸绝而复续茂度曰我冀譬汝有益但更甚耳自是不复往未期而卒时年四十一　　张楚
按南史张进之传元嘉时益州梓潼人张楚母疾命在属纩楚祈祷苦至烧指自誓精诚感悟疾时得愈见榜门曰孝行张氏之闾易其里为孝行里蠲租布三世身加旌命　　张兴世
父
仲子

按宋书张兴世传兴世字文德竟陵竟陵人也少时家贫南郡宗珍之为竟陵郡兴世依之为客白衣随王元伐蛮每战辄有禽获元甚奇之后随世祖镇寻阳以补南中参军督护入讨元凶隶柳元景为前锋事定转员外将军太宗即位四方反叛进兴世号龙骧将军领水军拒南贼于赭圻相持久不决兴世建议曰贼据上流兵强地胜我今虽相持有余而制敌不足今以兵数千潜出其上因险自固随宜断截中流一梗粮运自艰制贼之奇莫过于此沈攸之吴喜并赞其计贼败兴世率军追讨与吴喜共平江陵迁左军将军寻督南豫州六郡诸军事封作唐县侯废帝元徽三年为通直散骑常侍五年以病徙光禄大夫顺帝升明二年卒兴世居临沔水沔水自襄阳以下至于九江二千里中先无洲屿兴世初生当其门前水中一旦忽生洲及至兴世为方伯而洲上遂十余顷父仲子由兴世致位给事兴世欲将往襄阳爱恋乡里不肯去尝谓兴世我虽田舍老公乐闻鼓角可送一部行田时吹之兴世素恭谨畏法譬之曰此是太子鼓角非田舍老公所吹兴世欲拜墓仲子谓曰汝卫从太多先人必当惊怖兴世减撤而后行兴世子欣业当嗣封会齐受禅国除　　张说
按宋书张畅传畅弟说亦有美称历中书吏部郎侍中临海王子顼前军长史南郡太守晋安王子勋建伪号于寻阳召为吏部尚书与邓琬共辅伪政事败杀琬归降复为太子庶子仍除巴陵王休若卫军长史襄阳太守四年即代休若为雍州刺史宁远将军复为休若征西长史南郡太守六年太宗于巴郡置三巴校尉以补之加持节辅师将军领巴郡太守未拜卒　　张浩
按宋书张畅传畅子浩官至义阳王昶征北谘议参军　　张淹
按宋书张畅传畅子淹世祖南中郎主簿世祖即位为黄门郎封广晋县子太子右卫率东阳太守免官起为光禄勋临川内史太宗泰始初与晋安王子勋同逆率众至鄱阳军败见杀　　张辩
按宋书张茂度传茂度子辩太宗亦见任遇历尚书吏部郎广州刺史大司农　　张欣华
按南史张兴世传兴世子欣华为安成郡
　　张续
按万姓统谱续吴县人清简寡欲宋明帝时为太子中庶子大中正后迁中书令领国子祭酒续长于周易言精理奥一时宗之　　南齐
　　张岱
按南齐书张岱传岱字景山吴郡吴人也祖敞晋度支尚书父茂度宋金紫光禄大夫岱少知名郡举岱上计掾不行州辟从事累迁尚书水部郎出补东迁令随王诞于会稽起义以岱为建威将军辅国长史行县事事平为司徒左西曹母年八十籍注未满岱便去官从实还养有司以岱违制将欲纠举宋孝武曰观过知仁不须案也后临海王为广州豫章王为扬州晋安王为南兖州岱历为三府谘议事举而情得或谓岱曰主王既幼执事多门而每能缉和公私云何致此岱曰古人言一心可以事百君我为政端平悔吝之事无由而及元徽中迁吏部尚书王俭为吏部郎时专断曹事岱每相违执及俭为宰相以此颇不相善建元元年出为左将军吴郡太守太祖知岱清直加给事中世祖即位以岱为散骑常侍吴兴太守秩中二千石岱晚节在吴兴更以宽恕著名迁使持节监南兖兖徐青冀五州诸军事后将军南兖州刺使未拜卒年七十一谥贞子　　张恕
按南齐书张岱传岱兄子弟恕诛吴郡太守刘遐太祖欲以恕为晋陵郡岱曰恕未闲从政美锦不宜滥裁太祖曰恕为人我所悉且又与同勋自应有赏岱曰若以家贫赐禄此所不论语功推事臣门之耻　　张敬儿
