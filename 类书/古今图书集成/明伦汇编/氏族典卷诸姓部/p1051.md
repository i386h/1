<!-- { "loadSidebar": true } -->
按明外史戴铣传铣与给事中李光翰奏留刘健谢迁且劾中官高凤遂逮系诏狱廷杖除名光翰新乡人弘治十二年进士授南京户科给事中正德改元灾异求言公疏劾太监苗逵高凤李荣及保国公朱晖帝不省既削籍归后起台州知府举治行卓异寻卒　　李锦
按明外史孝义传芮城李锦庐墓弘治十四年旌子泽孙柄复先后庐墓皆正德时旌　　李洪
按名山藏本行记洪吴桥人母患时气命在顷刻洪曰惟天可告焚香恳祝夜卧有神悬空而言说生人肉可以治之觉曰肉在我身沐浴洁净以刀取左胁肉熟而进之母遂愈弘治中旌表　　李玉
按名山藏方技记玉字成章六安卫千户善骑射尤精于医针灸应手愈两都号曰神针李　　李时
按明外史李时传时字宗易任丘人父棨进士莱州知府时举弘治十五年进士改庶吉士授编修正德中历右谕德世宗嗣位迁侍读学士嘉靖三年迁礼部右侍郎七年以户部左侍郎复改礼部明年代方献夫为尚书十年桂萼卒命时兼文渊阁大学士入参机务时张孚敬已罢翟銮独相时后入以宫保反居銮上两人皆谦逊明年孚敬还内阁事取独裁时不敢有所评议未几孚敬再罢而方献夫入与时亦相得十二年孚敬复入銮以忧去献夫寻致仕时随孚敬后拱手唯诺而已孚敬谢政时遂独相屡加至少傅太子太师吏部尚书华盖殿大学士十七年卒官谥文康　　李可登
按明外史臧应奎传李可登字思善辉县人弘治末乡荐官兵部司务素慷慨以忠义自许嘉靖三年屡争大礼其年七月偕廷臣伏左顺门哭谏帝大怒系之诏狱杖三十逾旬再杖之与编修王思等十有七人皆病创死　　李兴
按明外史彭程传兴嵩县人官御史出按陕西劾宁夏巡抚韩文失事文讦兴酷刑杀人帝诏斩兴文武大臣合疏言兴能戢贪吏其所毙多犯罪不宜当以死乃减死杖之百偕妻子戍宾州　　李广
按明外史李广传广孝宗时太监以符箓祷祠蛊帝帝颇信其术广因为奸弊四方争纳贿赂又擅夺畿内民田专盐利巨万十一年广劝帝建毓秀亭于万岁山亭成幼公主殇未几清宁宫灾日者言广建亭犯岁忌太皇太后恚广惧自杀　　李睿
按明外史杨忠传正德五年安化王置鐇反忠骂贼死同官李睿闻变驰至置鐇所门闭不得入大骂为贼所杀　　李贱生
按连城县志贱生素勇武正德七年武平挂坑寇作知县蒋玑募勇士征讨贱生应召及黄沙寨玑被执贱生直抵贼垒格杀遇害　　李良
按畿辅通志良字士贤保安卫人袭父荫为指挥同知勇力敢战不矫饰不苛扰士卒皆服从之正德壬申将所部逐流贼于燕蓟齐鲁郑卫间奏功十一次当路方议晋秩以旌之一日在阵马足陷小窖中遂坠因被围然犹射杀六贼竟不得出事闻荫其子淮都司佥书　　李
按明外史李濂传濂字川父祥符人举正德八年乡试第一明年成进士授沔阳知州迁宁波同知擢山西佥事嘉靖五年以大计免归濂少负俊才声驰河洛间既罢归益肆力于学遂以古文名于时　　李中
按明外史李中传中字子庸吉水人正德九年进士授工部主事武宗自称大庆法王建寺西华门内用番僧住持廷臣莫敢言中拜官三月即抗疏谏帝怒谪广东通衢驿丞王守仁抚&#州檄中参其军事预平宸濠世宗践阼复官擢广东佥事再迁广西提学副使三迁广东右布政使会政府有不悦者降四川右参政十八年擢右佥都御史巡抚山东进副都御史总督南京粮储卒光宗时谥庄介　　李豫
按名山藏本行记豫淅川县监生父卒庐墓有白兔之祥正德中有贼百骑过其家豫衣冠告之曰小人有母年高且病且勿惊动财物任取贼知其孝愕然相戒并其乡村亦不掠之后母没亦庐墓三年豫拾金还人推地以葬无主者　　李大经
按明外史孝义传临汾李大经及子承芳先后庐墓皆正德时旌　　李贡
按太平府志贡字惟正号舫斋永次子登进士授户部主事转刑部郎中时岐府有滞狱久不决贡为之分别冤滥多所原宥升闽中宪使历西秦右辖寻转山西左辖值时事诪张诸司争赂阉瑾者如市贡曰割民膏以媚权幸可乎卒忤瑾意及升都宪瑾阴以事中之巡抚辽东乃以他事罚贡米五百石勒令致仕瑾伏诛诏起贡巡抚顺天升兵部右侍郎或谓贡少事弥缝贡弗听再疏乞归越三年卒世宗即位诏凡守正被害之臣皆起复死则加赠子原道上疏雪冤赠资政大夫南京工部尚书贡学问崇闳文词清赡居家杜门不妄通宾客日与文人唱酬言志有舫斋集　　李彭年
按广东通志彭年电白庠生父一鳌被倭伤重扶匿山中或言人肉可治乃割臂肉调羹以进父殁哀毁成疾死其妻黄氏亦死其姊适吴者亦以死节着　　李淳按陕西通志淳西宁卫千户勇敢善战能以寡敌众多所克捷正德十四年追敌至内隆卜敌拥众扑之从者溃散淳犹手格数人力尽被执敌逼令跪淳骂不绝口敌遂争前乱砍其死甚酷　　李楷
按明外史李中传中族人楷字邦正传罗洪先之学由举人授汤溪知县母艰服阕补青田时倭躏东南楷积谷资守御青田故无城倭至楷御于沙埠倭不得渡乃以间筑城倭又至登陴守日杀贼数人倭遁去改知昌乐亦以治行闻　　李默
按明外史李默传默字时言瓯宁人正德十六年进士选庶吉士嘉靖初改户部主事进兵部员外郎调吏部历验封郎中十一年为武会试同考官及宴据宾席欲坐兵部尚书王宪上宪劾其不逊谪宁国同知屡迁浙江左布政使入为太常卿历吏部左右侍郎代夏邦谟为尚书严嵩柄政擅黜陟权默每持己意嵩&#之会推辽东巡抚嵩言其失夺职为民明年吏部尚书万镗罢特旨复用默已入直西内进太子少保赵文华视师还人莫敢抗默盛气折之文华稔帝喜告讦会默试选人策问汉武唐宪英睿晚节用匪人而败遂奏默诽谤帝大怒下默诏狱竟瘐死　　李义壮按广东通志义壮字稚大番禺人嘉靖癸未进士初令仁和其政在锄治豪强矜恤茕独三年迁户部主事司临清钞关以进羡余七万受旌改礼部仪制义壮工古文词其时诸郎如田汝成王慎中屠应峻悉负&#名而独严事义壮以为益友历员外郎出为广西督学佥事转湖广副使备兵辰沅历四川参政福建按察使革冗弊清吏蠹杜请托缙绅大夫莫敢干以私者转右布政擢佥都御史巡抚贵州时方征苗所规画多与总制张岳相左遂乞休归所著有三洲稿行于世子成性领乡试第一　　李遂
按明外史李遂传遂字邦良丰城人嘉靖五年进士授行人历刑部郎中调礼部忤尚书夏言因事劾之谪湖州同知屡迁广东按察使进山东右布政使迁右佥都御史提督操江军政明盗不敢发三十六年倭扰江北特设巡抚命遂抚凤阳四府贼平迁南京兵部右侍郎擢南京参赞尚书越四年以老致仕遂博学多智长于用兵然亦善逢迎由此益眷遇卒谥襄敏　　李逢
按明外史李遂传遂弟逢字邦吉由进士为吏科给事中进户科左给事中偕同官谏南巡下诏狱谪永福典史终德安知府　　李开先
按明外史李开先传开先字伯华章丘人嘉靖八年进士官至太常少卿性好蓄书李氏藏书之名闻天下时有嘉靖八才子之称谓陈束王慎中唐顺之赵时春熊过任瀚开先吕高也　　李迁
按明外史殷正茂传李迁字子安新建人嘉靖二十年进士隆庆四年官南京兵部右侍郎以左侍郎总督两广以平银豹功加右都御史召为刑部尚书引疾归卒谥恭介迁出入中外三十年不妄取一钱年近七十母终庐墓　　李攀龙
按明外史李攀龙传攀龙字于鳞历城人九岁而孤家贫自奋于学举嘉靖二十三年进士授刑部主事历员外郎郎中稍迁顺德知府有善政擢陕西提学副使地震念母谢病予告归隆庆改元荐起浙江副使改左参政擢河南按察使无何奔母丧归哀毁得疾卒攀龙之官刑曹也濮州李先芳临清谢榛孝丰吴维岳辈方偕诗社往与焉王世贞入社遂定交明年先芳维岳出为外吏又二年宗臣梁有誉入是为五子未几徐中行吴国伦亦入乃改称七子七才子之名播天下攀龙为之魁自号沧溟　　李彬
按明外史张达传嘉靖二十三年寇入膳房堡宣府参将李彬战殁谥忠壮　　李春芳
按明外史李春芳传春芳字子实扬州兴化人嘉靖二十六年举进士第一除修撰超擢翰林学士寻迁太常少卿拜礼部右侍郎进左侍郎转吏部代严讷为礼部尚书寻加太子太保四十四年命兼武英殿大学士参机务春芳居政府持论平不事操切时同列者陈以勤张居正居正恃才陵物视春芳蔑如也既而赵贞吉人代以勤刚而负气及高拱再入贞吉为所逐春芳求去赐乘传归卒孙思诚曾孙嗣京乔长倩思诚孙清皆举进士思诚礼部尚书嗣京御史乔兵部右侍郎长倩户部右侍郎清工科都给事中春芳曾孙又有名信者以岁贡生为广东和平知县城破与二子泓远淑远皆死之　　李鋐
按明外史张俊传李鋐大同右卫人世指挥同知累功进都指挥佥事充参将协守大同山东盗起诏改游击将军寻充副总兵与俊等邀贼数立功贼平进都指挥同知充总兵官镇凤阳诸府寻以江西盗猖獗擢署都督佥事与都御史俞谏同提督军务以次讨平刘昌三胡浩三等移驻余干将击遗贼之未下者疽发背卒于军　　李涞
按明外史李涞传涞容城人由世荫为保定后卫指挥佥事历署都指挥佥事辽东副总兵居官公廉进署都督佥事为山西总兵官进署都督同知嘉靖三十二年寇自大同入山西巡抚赵时春帅师至广武闻有零骑欲亲击之涞力谏不从追及于大虫岭伏兵四起时春奔寇追之涞殊死遮击与子松及游击李桂皆战死一军尽没事闻赐谥忠愍　　李桂
按明外史李涞传桂大同右卫人赠都督佥事谥毅勇荫子世指挥佥事　　李秀
按六合县志嘉靖三十二年倭奴入寇秀应募御之死于阵　　李梅
按明外史张达传嘉靖三十二年寇犯双山堡延绥副总兵李梅战殁谥忠愍　　李湘
按明外史张达传嘉靖三十四年二月寇犯马兰峪指挥李湘力战死　　李光启
按明外史张达传嘉靖三十四年四月寇犯青边口宣府参将李光启兵败被执索金帛为赎光启瞋目大骂寇斸杀之谥节愍　　李大本
按明外史张达传嘉靖三十四年指挥李大本遇寇于暗门死　　李天宠
按明外史张经传经嘉靖三十五年十月与巡抚李天宠俱斩天下哀之天宠孟津人由御史迁徐州兵备副使却倭通州如皋起擢右佥都御史代王巡抚浙江赵文华谤天宠嗜酒废事帝遂除天宠名而擢胡宗宪以代未几御史叶恩以倭躏北新关劾天宠宗宪亦言其纵寇帝怒逮下狱遂与经同日死　　李世达按明外史李世达传世达字子成泾阳人嘉靖三十五年进士授户部主事改吏部历刑部尚书考功郎中赵南星被劾贬官世达力争之反除南星名遂求去归七年卒赠太子太保谥敏肃　　李国华
按广东通志国华灵山人嘉靖辛酉与父元和贩谷归经博岭山贼杀其父华痛愤矢志复仇持刀赴斗为狼贼所伤而死人咸痛之　　李材
按明外史李材传材字孟诚丰城人父尚书遂材举嘉靖四十一年进士授刑部主事自以学未成乞假归访唐枢王畿钱德洪于浙与问难隆庆中还朝率僚友讲学由兵部郎中迁广东佥事进副使迁云南按察使擢右佥都御史巡抚郧阳材好讲学遣部卒供生徒役卒多怨又徇诸生请改参将公署为学宫参将米万春讽卒梅林等大噪入城纵囚毁诸生庐有诏勘征缅功御史苏言材虚张功伐帝怒特旨斩幽系五年论救者众命戍镇海卫赦还卒学者称见罗先生　　李受
