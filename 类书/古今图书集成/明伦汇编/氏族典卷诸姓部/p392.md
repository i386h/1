<!-- { "loadSidebar": true } -->
按唐书宰相世系表翼字子良前秦右仆射安丘敬公　　权宣吉
按唐书宰相世系表翼生宣吉
　　权宣褒
按唐书宰相世系表翼生宣褒后秦黄门侍郎　　北魏　　权昙腾
按周书权景宣传景宣父昙腾魏陇西郡守赠秦州剌史　　权超
按隋书权武传武祖超魏秦州刺史
　　北齐
　　权会
按北齐书权会传会字正理河间鄚人也志尚沈雅动遵礼则少受郑易探赜索隐妙尽幽微诗书三礼文义该洽兼明风角妙识元象魏武定初本郡贡孝廉策居上第解褐四门博士仆射崔暹引为馆客甚敬重焉暹欲荐为诸王师固辞暹亦识其意遂罢荐举寻被尚书符追著作修国史监知太史局事皇建中转加中散大夫会参掌虽繁教授不阙性甚儒&#似不能言及临机答难酬报如响动必稽古辞不虚发由是为儒宗所推有一子字子袭聪敏精勤幼有成人之量不幸先亡临送者为其伤恸会唯一哭而罢时人尚其达命武平年自府还第在路无故马倒遂不得语因尔暴亡时年七十六注易一部行于世　　北周　　权景宣
按周书权景宣传景宣字晖远天水显亲人少聪悟有气侠年十七魏行台萧宝夤见而奇之表为轻车将军及宝夤败景宣归乡里太祖平陇右擢行台郎中魏孝武西迁授镇远将军步兵校尉加平西将军秦州大中正大统初转祠部郎中景宣晓兵权有智略从太祖拔弘农破沙苑皆先登陷阵转外兵郎中从开府于谨援洛阳会东魏兵至属城悉叛景宣乃投民家自匿以久藏非计乃伪作太祖书招募得五百余人保据宜阳声言大军续至东魏将段琛等率众至九曲惮景宣不敢进景宣恐琛审其虚实乃将腹心自随诈云迎军因得西遁与仪同李延孙相会攻孔城洛阳以南寻亦来附太祖即留景宣守张白坞节度东南义军东魏将王元凯入洛景宣与延孙等击走之以功授大行台右丞征入朝录前后功封显亲县男除南阳郡守修城楼备器械寇盗敛迹民得肄业百姓称之立碑颂德迁广州刺史侯景举河南来附景宣从仆射王思政经略应接既而侯景南叛恐东魏复有其地以景宣为大都督豫州刺史镇乐口东魏亦遣张伯德为刺史伯德令其将刘贵平屡来攻逼景宣随机奋击前后擒斩三千余级贵平乃退走进授使持节车骑大将军仪同三司应礼安随并平朝议以景宣威行南服乃授并安肆郢新应六州诸军事并州刺史寻进骠骑大将军开府仪同三司加侍中兼督江北司二州诸军事进爵为伯唐州蛮田鲁嘉为民患景宣又破之获鲁嘉转安州刺史孝闵帝践阼征为司宪中大夫寻除基鄀硖平四州五防诸军事江陵防主加大将军天和初授荆州总管十七州诸军事荆州刺史进爵千金郡公陈湘州刺史华皎举州款附表请援兵敕景宣统水军与皎俱下景宣到夏口陈人已至而景宣以任遇隆重遂骄傲恣纵多自矜伐兼纳贿货指麾节度朝出夕改将士愤怒莫肯用命及水军始交一时奔北船舰器仗略无孑遗时卫公直总督诸军欲绳以军法朝廷不忍加罪遣使就军赦之寻遇疾卒赠河渭鄯三州刺史谥曰恭子如璋嗣　　权袭庆
按隋书权武传武父袭庆周开府从武元皇帝与齐师战于并州被围百余重袭庆力战矢尽短兵接战杀伤甚众刀&#皆折脱胄掷地向贼大骂贼遂杀之　　权如璋按周书权景宣传景宣子如璋位至开府胶州刺史　　权如玖按周书权景宣传景宣子如玖仪同大将军广川县侯　　权文诞
按万姓统谱文诞秦安人仕为上庸太守至荆州大都督卓有声烈史称平阳公　　隋
　　权武
按隋书权武传武字武&#天水人也父袭庆与齐师战被杀武以忠臣子起家拜开府袭爵齐郡公武少果劲勇力绝人能重甲上马尝倒投于井未及泉复跃而出其拳捷如此宣帝时拜劲捷左旅上大夫进位上开府高祖为丞相引置左右及受禅后拜浙州刺史伐陈之役以行军总管从晋王出六合还拜豫州刺史在职数年以创业之旧进位大将军检校潭州总管其年桂州人李世贤作乱武以行军总管击平之武晚生一子与亲客宴集酒酣遂擅赦所部内狱囚武常以南越边远治从其俗务适便宜不依律令而每言当今法急官不可为上令有司案其事皆验上大怒除名为民仁寿中复拜大将军未几授太子右卫率炀帝即位拜右武卫大将军坐事免授桂州剌史俄转始安太守久之征拜右屯卫大将军寻坐事除名卒于家有子弘　　权景运
按万姓统谱景运守南阳百姓立碑颂德镇荆州威行南服　　权琢玠
按唐书权万纪传万纪父琢玠隋匡州刺史以&#愿闻　　唐
　　权弘寿
按唐书权万纪传万纪族孙怀恩怀恩祖弘寿为隋汾司仓书佐高祖平京师擢太仆卿卢国公卒谥曰恭　　权万纪
按唐书权万纪传万纪其先出天水后徙京兆为万年人万纪悻直廉约自潮州刺史擢治书侍御史尚书右仆射房元龄侍中王珪掌内外官考万纪劾其不平太宗按状珪不伏魏征奏言万纪弹发非诚心为国者帝乃置之然以为不阿贵近繇是&#礼万纪万纪既以言得进颇掉罄自肆众情懔懔征奏万纪等暗大体诋讦弹射皆不实帝寤徙万纪散骑常侍数年复召万纪为侍书御史久之由御史中丞进尚书左丞出为西韩州刺史徙吴王长史王畏其直善遇之齐王佑不奉法帝素奇万纪能左右吴王者乃徙为佑长史佑昵比群小万纪骤谏不入即条过失以闻帝遣刘德威按问因诏佑入朝佑恐与所嬖燕弘亮谋杀之而万纪先引道佑遣弘亮驰彀骑追击斩首殊支体投圊中又杀典军韦文振佑平赠万纪齐州都督武都郡公谥曰敢文振左武卫将军襄阳县公　　权元初
按唐书权万纪传万纪子元初高宗时兵部侍郎　　权怀恩按唐书权万纪传怀恩万纪族孙祖弘寿卢国公故怀恩以荫累迁尚乘奉御袭爵驭人安毕罗为高宗所宠见帝戏慢不恭怀恩奏事适见之退杖四十帝嗟赏曰良吏也擢万年令赏罚明见恶辄取时语曰宁饮三斗尘无逢权怀恩其姿状沈毅每盛服妻子不敢仰视更庆莱卫邢宋五州刺史洛州长史所居威名赫然吏重足立迁益州大都督府长史卒　　权倕按唐书权皋传皋父倕与席豫苏源明以艺文相友终羽林军参军　　权楚璧
按唐书权万纪传万纪族孙怀恩怀恩从子楚璧为左领军卫兵曹参军元宗在东都楚璧乃与李迥秀子齐损陈仓尉卢玢左屯营长上折冲周履济等谋反以兄子梁山诈为襄王子号光帝拥营兵百余夜入宫城欲劫留守王志愔不克迟明兵斩楚璧等传首东都籍其家　　权皋
按唐书权皋传皋字士繇秦州略阳人徙润州丹徒晋安丘公翼十二世孙皋擢进士第为临清尉安禄山籍其名表为蓟尉署幕府皋度禄山且叛以其猜虐不可谏欲行虑祸及亲天宝十四载使献俘京师还过福昌尉仲妻皋妹也密约以疾召之来皋阳喑直视而瞑为尽哀自含敛之皋逸去人无知者吏以诏书还皋母母谓实死恸哭感行路故禄山不之虞归其母皋潜候于淇门奉侍昼夜南奔客临淮为驿亭保以诇北方既度江而禄山反天下闻其名争取以为属高适表试大理评事淮南采访判官永王举兵胁士大夫皋诡姓名以免元宗在蜀闻之拜监察御史会母丧得风痹疾客洪州南北梗否逾年诏命不至浙西节度使颜真卿表为行军司马召拜起居舍人固辞李季卿为江淮黜陟使列其高行以著作郎召不就卒年四十六诏赠秘书少监元和中谥为贞孝子德舆　　权德舆
按唐书权德舆传德舆字载之七岁居父丧哭踊如成人未冠以文章称诸儒间韩洄黜陟河南辟置幕府复从江西观察使李兼府为判官德宗闻其才召为太常博士改左补阙贞元八年关东淮南浙西州县大水德舆建言宜择明识通方者持节劳徕问所疾苦蠲其租赋帝乃遣奚陟等四人循行慰抚迁起居舍人兼知制诰进中书舍人久之知礼部贡举真拜侍郎宪宗元和初历兵部侍郎坐累徙太子宾客俄还前官后自太常卿拜礼部尚书同中书门下平章事德舆善辨论开陈古今本末以觉悟人主为辅相宽和不为察察名李吉甫再秉政帝又自用李绛参赞大机是时帝切于治事巨细悉责宰相吉甫绛议论不能无持异至帝前遽言亟辨德舆从容不敢有所轻重坐是罢为本官以检校吏部尚书留守东都进扶风郡公复拜太常卿徙刑部尚书先是诏许孟容蒋乂刊汇格敕既成上之留禁中德舆请出其书与侍郎刘伯刍参复研考定三十篇奏上复检校吏部尚书出为山南西道节度使后二年以病乞还卒于道年六十赠尚书左仆射谥曰文德舆生三岁知变四声四岁能赋诗积思经术无不贯综自始学至老未曾一日去书不观其文雅正赡缛当时公卿侯王功德卓异者皆所铭纪　　权璩
按唐书权德舆传德舆子璩字大圭元和初擢进士历监察御史有美称宰相李宗闵荐为中书舍人及宗闵贬璩屡表辨解贬阆州刺史文宗怜其母病徙郑州时人多璩明祸福大体能世其家　　权达
按尚友录达字逢吉元和中为令邑有西湖久废达去其淤塞决豪家所筑堰引方山泉注湖复旧　　权若讷按万姓统谱若讷右补阙
　　宋
　　权邦彦
按宋史权邦彦传邦彦字朝美河间人登崇宁四年太学上舍第调沧州教授入为太学博士改宣教郎除国子司业宣和二年使辽为学官积十余年改都官郎中直秘阁知易州移相州复召为都官郎中与王黼议不合镌职知冀州二帝北迁邦彦五表劝进建炎元年五月召还命知荆南府改东平府时东州半已入金至是围益急邦彦誓以死守居数月城破犹力战不已民义而从之突围以出遂奔行在有司议失守罪将重坐之帝以其父母妻子皆没于敌纔贬二秩俄除宝文阁直学士兼知江州本路制置使既抵镇二年冬闻父死乃解官四年起复知建康府辞不许剧盗张琪残徽州邦彦遣裨将平之改江淮等路制置发运使以治办称绍兴元年召为兵部尚书兼侍读二年除端明殿学士签书枢密院事寻兼权参知政事三年卒邦彦与政几一年碌碌无所建明充位而已无子以侄嗣衍为后有遗&#十卷号瀛海残编藏于家　　权安节
按万姓统谱安节字信之九江人知临江军时江水啮岸多至倾圮安节请于朝得缗钱若干重加修饬民甚赖之　　明
　　权衡
按初学集国初权衡作庚申帝大事记衡字以制隐居太行黄华山二十八年洪武二年中书省遣官访庚申帝三十六年史事得此书上之于朝　　权谨
按万姓统谱谨字仲常徐州人十岁丧父哀毁几绝洪武中以荐知乐安县升光禄署丞迎母就养母疾吁天求以身代母年九十卒躬负土成坟庐墓三年哭泣不辍事闻召拜文华殿大学士辞不赴朝廷不允欲以风励天下之为人子者寻改通政司右&#议致仕仍旌其门曰孝行　　权衡
按临湘县志衡以世爵袭祖职下屯临湘建文时靖难兵起其子洪浩海三人力抗拒不服永乐登极潜逃陕西三原县会宣德赦诏得复湘土　　权伦
按万姓统谱伦字民彝谨之子性沉静学行修明以易经举永乐丁酉乡荐养亲二十年亲终遂隐居教授不复仕进后以寿终于家乡邦推重之子宗宁津教授　　权经
按万姓统谱经字卜高高安人宣德间任同知　　权端按万姓统谱端遂宁人天顺举人
　　权安
按贵州通志安正统间任兴隆指挥使性俭素而勤于政理御属吏严而不苛为时名将焉　　权用溥
按万姓统谱用溥马平人隆庆间直隶武进教谕　　权本时按陕西通志本时成县国子生任东平州判转经历回籍遇贼陷城力抗不屈贼诱之降大骂不休贼怒遂乱鞭而死

　先姓部汇考
廖用贤尚友录
