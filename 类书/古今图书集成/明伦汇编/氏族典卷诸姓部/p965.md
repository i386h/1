<!-- { "loadSidebar": true } -->
按万姓统谱升贤字景芳仙游人号恕斋端平中登第官至循州兴宁令漕使方大琮提刑杨大异皆荐升贤宜充师儒之选有太极图西铭中庸大学解刻于廉泉书院　　谢应瑞
按尚友录应瑞泉州人淳佑六年郡饥应瑞自出私钱四十余万籴米以赈乡井所全活甚众诏补进义校尉　　谢堂
按万姓统谱堂字升道天台人深甫曾孙淳佑进士历直宝章阁刺平江累官枢密使　　谢枋得
按宋史谢枋得传枋得字君直信州弋阳人也宝佑中举进士对策极攻丞相董槐与宦官董宋臣中乙科明年复试教官中兼经科除教授建宁府未上吴潜宣抚江东西辟差干办公事五年彗星出东方枋得考试建康擿似道政事为问谪居兴国军德佑元年吕文焕导元兵东下枋得以江东提刑江西诏谕使知信州乃变姓名入建宁唐石山已而卖卜建阳市中人稍稍识之至元二十五年留梦炎荐之不行参政魏天佑强之而北至京师不食而死二子趋进亦死　　谢昌元
按万姓统谱昌元开庆元年知施州自备缗钱米麦刱筑城壁于倚子山诏进官一秩　　谢徽明
按万姓统谱徽明当阳尉摄县事元兵至徽明出战败二子趋救抱父尸皆死之　　谢翱
按万姓统谱翱字皋羽福之长溪人徙浦城倜傥有大节扬厉愤激不混流俗意所不顾虽万夫莫能屈慕屈平托兴远游因号晞发子
　化姓部列传
　　明
　　化辉
按奇姓通辉普安人宣德中宁远知县
　　化从心
按万姓统谱从心萧县人成化中贡士
　　化之行
按万姓统谱之行蕲州人万历中河南太康知县　　化应时按万姓统谱应时无为人万历中湖广岳州卫指挥　抱姓部列传
　　北魏
　　抱睹生
按魏书抱嶷传嶷忠谨高祖文明太后嘉之征其父睹生拜太中大夫卒赠秦州刺史谥曰靖　　抱嶷
按魏书抱嶷传嶷字道德安定石唐人居直谷自言其先姓杞汉灵帝时杞匡为安定太守董卓时惧诛易氏家焉无得而知也幼时陇东人张干王反叛家染其逆干王败父睹生逃免嶷没入京都为宦人以忠谨被擢累迁为中常侍安西将军中曹侍御尚书赐爵安定公俄加散骑常侍大长秋老疾请外乃以为镇西将军泾州刺史特加右光禄大夫太和十九年被诏赴洛以刺史从驾南征后数年卒　　抱老寿
按魏书抱嶷传嶷卒以从弟老寿为后绍爵酒色肆情御史中尉王显奏削爵
　嫪姓部列传
　　秦
　　嫪毐
按史记秦始皇本纪八年嫪毐封为长信侯

　个姓坐姓货姓磨姓部汇考
凌迪知万姓统谱
　　个姓
个见姓苑
　　坐姓
坐见姓苑
　　货姓
货见姓苑
　　磨姓
磨子思出母磨氏（
按礼记庶氏之母死胡为哭于孔氏之庙则子思出母嫁于庶氏耳　母姓无可考也兹云磨氏不知何据）

　华姓部汇考
郑樵通志
　　以邑为氏
宋
邑

华氏子姓宋戴公子考父食采于华因氏焉世为宋卿汉功臣表终陵侯华无害传封四代宋朝有华相华泰登科廖用贤尚友录
　　华姓
华武陵角音去声又望出平原沛国

　奥姓部列传
　　元
　　奥屯茂
按万姓统谱屯茂大名人大德间任河东陕西都转运盐使司运使有惠政既去民立像祀之　　明
　　奥里俊
按万姓统谱里俊麻城人洪武初余干知县
　　奥登云
按东阿县志登云陕西富平县人崇祯间任县丞　姓部列传
　　周
　　燕
按万姓统谱燕大夫

　贺姓部杂录
日知录贺氏晋书贺循传曰会稽山阴人也其先庆普汉世传礼所谓庆氏学族高祖纯安帝时为侍中避安帝父讳改为贺氏宋史贺铸自言出王子庆忌居越之湖泽所为镜湖乃庆湖也按古但有以王父字为氏无以名为氏者庆忌名也不得为氏而镜湖本名鉴湖庆古音羌声不相近若齐之庆氏居吴朱方见于左传后人以庆封有弒君之恶讳之而欲更其祖其不及宋司马华孙远矣水经注有贺台越入吴还而成之故号曰贺台苟欲求越国之故何不取之于贺台而必取之于镜湖又改镜而为庆邪　贺姓部列传
　　后汉
　　贺纯
按虞预晋书纯儒学有重名汉安帝时为侍中江夏太守去官与江夏黄琼汉中杨厚俱公车征避安帝父孝德皇帝讳改为贺氏　　吴
　　贺齐
按吴志贺齐传齐字公苗会稽山阴人也少为郡吏守郯长太末丰浦民反转守太末长诛恶养善期月尽平建安元年孙策临郡察齐孝廉时候官长商升起兵策遣永宁长韩晏将兵讨升以齐为永宁长拜平东校尉十三年迁威武中郎将齐表分歙为新定黎阳休阳并黟歙凡六县权遂割为新都郡齐为太守十八年迁奋武将军二十一年拜安东将军封山阴侯出镇江上黄武初迁后将军卒子达及弟景皆有令名为佳将　　贺邵
按吴志贺邵传邵字兴伯会稽山阴人也孙休即位从中郎为散骑中常侍出为吴郡太守孙&#时入为左典军迁中书令领太子太傅&#凶暴骄矜政事日弊邵上疏谏书奏&#深恨之邵奉公贞正亲近所惮后中恶风口不能言去职数月&#疑其托疾收付酒藏掠考千所邵卒无一语竟见杀害家属徙临海　　晋　　贺循
按晋书贺循传循字彦先会稽山阴人也曾祖齐仕吴为名将祖景灭贼校尉父邵中书令为孙&#所杀徙家属边郡循少婴家难流放海隅吴平乃还举秀才除阳羡令后为武康令陆机上疏荐之召补太子舍人赵王伦篡位转侍御史辞疾去职会逆贼李辰兵起辰别帅石冰略有扬州吴兴内史顾秘等倡义循亦合众应之冰平循谢遣兵士杜门不出元帝为镇东大将军承制以为军谘祭酒建武初为中书令拜太常朝廷疑滞皆谘之循辄依经礼而对为当世儒宗太兴三年卒谥曰穆子隰康帝时官至临海太守　　宋
　　贺道养
按尚友录道养玚之伯祖也精卜筮经遇工歌女人病死为筮之曰此非死也天召之歌耳乃以土块加其心上俄顷而苏　　贺道力
按梁书贺玚传玚祖道力善三礼仕宋为尚书三公郎建康令　　梁
　　贺玚
按梁书贺玚传玚字德琏会稽山阴人也祖道力善三礼仕宋为尚书三公郎玚少传家业天监初为太常丞有司举治宾礼召见说礼义高祖异之诏朝朔望预华林讲四年初开五馆以玚兼五经博士七年拜步兵校尉九年卒于馆　　贺革
按梁书贺玚传玚子革字文明少通三礼起家晋安王国侍郎转尚书仪曹郎寻除秣陵令迁国子博士于学讲授生徒常数百人再监南平郡为民吏所德寻加贞威将军南郡太守大同六年卒　　贺季
按梁书贺玚传玚子季明三礼历官尚书祠部郎累迁步兵校尉中书黄门郎　　贺琛
按梁书贺琛传琛字国宝会稽山阴人也伯父玚为世硕儒琛受其经业高祖召见与语悦之补王国侍郎稍迁尚书通事舍人参礼仪事累迁通直正员郎员外散骑常侍顷之迁御史中丞免官俄复为尚书左丞迁通直散骑常侍琛前后居职凡郊庙诸仪多所创定久之迁太府卿侯景举兵袭京师琛逃归乡里后遇疾卒子诩为巴郡太守卒　　陈
　　贺德基
按陈书郑灼传会稽贺德基字承业世传礼学祖文发父淹仕梁俱为祠部郎德基于礼记称为精明累迁尚书祠部郎虽不至大官而三世儒学俱为祠部时论美其不坠焉　　北魏
　　贺讷
按魏书贺讷传讷代人献明后之兄也其先世为君长刘显之谋逆太祖轻骑北归讷讷劝进太祖登代王位于牛川及太祖讨吐突邻部讷兄弟遂怀异图率诸部救之帝击之大溃遂徙讷部落及诸弟处之东界其后离散诸部分土定居不听迁徙其君长大人皆同编户讷以元舅见尊重然无统领以寿终于家　　贺卢
按魏书贺讷传讷弟卢从平中原以功赐爵辽西公以为广川太守卢性雄豪耻居冀州刺史王辅下袭杀辅奔慕容德德以为井州刺史广&#王广固败卢亦没　　贺悦
按魏书贺讷传讷从父弟悦初太祖之居贺兰部悦举郡随从后平中原以功赐爵巨鹿侯进爵北新卒　　贺泥按魏书贺讷传讷从弟卢赐爵北新侯卒子泥袭后降为肥如侯从世祖征赫连昌以功进爵琅琊公久之拜光禄勋为外都大官卒　　贺迷
按魏书贺迷传迷代人从兄女世祖敬哀皇后皇后生恭宗赐爵长乡子卒　　唐
　　贺德仁
按唐书贺德仁传德仁越州山阴人父朗终陈散骑常侍德仁与从兄德基师事周弘正以文辞称素与隐太子善高祖起兵太子封陇西公以德仁为友迁中书舍人徙洗马贞观初迁赵王友卒　　贺纪
按唐书贺德仁传德仁从子纪博学高宗时为太子洗马豫修五礼为崇贤馆学士　　贺敳
按唐书贺德仁传德仁从子敳博学高宗时为率更令崇贤馆学士　　贺知章
按唐书贺知章传知章字季真越州永兴人性旷夷善谈说证圣初擢进士超拔群类科累迁太常博士开元十三年迁礼部侍郎后迁太子右庶子充侍读肃宗为太子知章迁宾客授秘书监天宝初病梦游帝居数日寤乃请为道士还乡里诏许之以宅为千秋观而居卒年八十六　　后梁
　　贺
按五代史贺传字光远濮州人也事郓州朱宣为都指挥使梁太祖攻朱瑾于兖州宣遣等以兵万人救兖州兵败降太祖太祖以为曹州刺史即位累迁相州刺史末帝时迁左龙虎统军宣义军节度使贞明元年晋王入魏州末帝以为招讨使疾卒　　贺德伦按五代史贺德伦传德伦河西人也从梁太祖征伐以功累迁平卢军节度使贞明元年魏州杨师厚卒末帝以魏兵素骄难制乃分建昭德军以德伦为节度效节军将张彦谋于其众执德伦致之楼上纵兵大掠迫降晋庄宗徙为大同军节度使行至太原监军张承业杀之　　宋
　　贺惟忠
按宋史贺惟忠传惟忠忻州定襄人少勇敢善骑射周祖将兵讨三叛惟忠谒于道左留置所部及嗣位授仪鸾副使令知易州捍边有功寻迁正使开宝二年太祖驻常山以惟忠为本州刺史六年卒子昭度至西京作坊使　　贺怀浦
按宋史贺令图传令图父怀浦孝惠皇后兄也仕军中为散指挥使太平兴国初出为岳州刺史领兵屯二交雍熙三年从杨业北征死于阵　　贺令图
按宋史贺令图传令图开封陈留人少谨愿隶太宗左右洎即位补供奉官改绫锦副使知莫州迁崇仪使知雄州雍熙二年领平州刺史会父战死为六宅使领本州团练使护瀛州屯兵契丹将耶律逊军号于越者率众入寇大将刘廷让与战于君子馆令图为先锋被围数重于越传言军中愿得见贺使君令图意其来降即引麾下数十骑逆之将近其帐数步外于越据&#骂尽杀其从骑反缚令图而去令图时年三十九　　贺元
按尚友录元琅琊人得道不死章圣东封谒于道左曰晋水部员外郎贺元再拜而去东坡寄以诗云旧闻老父晋郎官已作飞腾变化看闻道东蒙有居处愿供薪水看烧丹　　贺恂
按万姓统谱恂青州人庆历登科
　　贺理
按万姓统谱理泰州人熙宁登科
　　贺铸
按宋史贺铸传铸字方回卫州人喜谈当世事博学强记工语言尤长于度曲初娶宗女隶籍右选监太原工作元佑中李清臣执政奏换通直郎通判泗州又倅太平州竟以尚气使酒不得美官悒悒不得志食宫祠禄退居吴下　　贺允中
按尚友录允中绍兴末为给事中权吏部尚书李显忠居丹丘与钱端礼贺允中曹勋萧振日为棋酒之乐徜徉泉石间　　贺德英
按尚友录德英湘乡人七岁能文淳熙间父以讼系狱乃诣县自乞面试以赎父罪令问所习对以通毛诗春秋语孟策与诗赋令各出一题援笔立就遂荐于朝与金起岩等同试德英第一卒时年十四　　金　　贺扬庭
