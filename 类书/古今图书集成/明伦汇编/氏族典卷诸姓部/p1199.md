<!-- { "loadSidebar": true } -->
廖用贤尚友录
　　锺离姓
锺离姬姓即锺氏以伯州犁居锺离故曰锺离　公綦姓部列传
　　后汉
　　公綦稠
按后汉书灵帝本纪中平四年六月渔阳人张纯与同郡张举举兵叛攻杀护乌桓校尉公綦稠等　铜鞮姓部列传
　　周
　　铜鞮伯华
按史记仲尼弟子传铜鞮伯华
注
大戴礼曰孔子云
国有道其言足以兴国无道其默足以容盖铜鞮伯华之所行说苑曰孔子叹曰铜鞮伯华无死天下有定矣
　宫之姓部列传
　　周
　　宫之奇
按左传僖公二年晋荀息请以屈产之乘与垂棘之璧假道于虞以伐虢虞公许之宫之奇谏不听　工师姓部列传
　　汉
　　工师喜
按汉书高惠功臣表喜以舍人从破秦以郎中入汉以将军定诸侯守雒阳封平侯六年薨谥悼　　工师奴
按汉书高惠功臣表十二年靖侯奴嗣三十一年薨　　工师执按汉书高惠功臣表孝文十六年侯执嗣孝景中五年有罪免
　公阅姓部列传
　　周
　　公阅休
按庄子则阳篇则阳游于楚夷节言之于王王未之见夷节归彭阳见王果曰夫子何不谭我于王王果曰我不若公阅休
　宫孙姓部列传
　　汉
　　宫孙子
按汉书艺文志宫孙子十八篇
注
师古曰宫孙姓也
不知名

　公梼姓部列传
　　汉
　　公梼生
按汉书艺文志公梼生终始十四篇
注
传邹奭始终
书师古曰梼音祷其字从木

　锺离姓部列传
　　周
　　锺离岫
按尚友录岫楚人撰会稽后贤传
　　锺离于昧
按万姓统谱于昧齐贤人
　　锺离子
按青州府志锺离子齐处士其为人也有粮者亦食无粮者亦食有衣者亦衣无衣者亦衣盖隐而好行其德助国君而养民者也　　汉
　　锺离昧
按汉书韩信传项王将锺离昧家在伊庐素与信善项王亡昧亡归信汉诏楚捕之有告信欲反上伪游云梦信欲发兵自度无罪欲谒恐见禽人或说信斩昧谒上上必喜信见昧计事昧曰汉所以不击取楚以昧在公吾今死公随手亡矣卒自刭信持其首谒高祖令武士缚信　　锺离生
按史记外戚世家褚先生曰臣为郎时问习汉家故事者锺离生　　后汉
　　锺离意
按后汉书锺离意传意字子阿会稽山阴人少为郡督邮太守甚贤之遂任以县事建武十四年会稽大疫意独身自隐亲经给医药所部多蒙全济举孝廉再迁辟大司徒侯霸府后除瑕丘令二十五年迁堂邑令县人防广为父报雠系狱其母病死广哭泣不食意怜伤之乃听广归家使得殡殓广殓母讫还入狱意密以状闻广竟得以减死论显宗即位征为尚书转为尚书仆射车驾数幸广成苑意以为从禽废政常当车陈谏帝性褊察好以耳目隐发为明故公卿大臣数被诋毁朝廷莫不悚栗争为严切以避诛责唯意独敢谏争数封还诏书臣下过失辄救解之出为鲁相视事五年以爱利为化人多殷富以久病卒官　　锺离牧
按尚友录牧字子干会稽人少居永兴贫甚躬自垦田二十余亩临熟县民有认之者牧遂与稻县长闻之召民欲绳以法牧曰以稻而杀此民何心复留遂束装还山阴长自往止之为释民罪罪民率妻子舂所取稻得米六十余斛送还牧牧闭门不纳民置米道旁莫有取者牧由是名益彰　　锺离权
按尚友录权咸阳人生而奇异美髯俊目身长八尺余弃世事于县东四十里正阳洞修炼登仙　　吴
　　锺离绪
按万姓统谱绪楼船都尉会稽人
　　锺离徇
按万姓统谱徇牧子吴偏将军晋平吴徇临阵战死　　晋　　锺离嘉
按江西通志嘉字公阳南昌人真君妹子也少孤性简淡真君喜其有受道资乃教以神方后同日冲举　　南齐　　锺离祖愿
按南齐书王敬则传敬则自以高武旧臣心怀忧恐召山阴令王询台侍御史锺离祖愿问发丁可得几人传库见有几钱物祖愿称传物未输入敬则怒将出斩之　　唐
　　锺离侑
按连州志侑连州刺史
　　宋
　　锺离瑾
按宋史锺离瑾传瑾字公瑜庐州合肥人举进士为简州推官以殿中丞通判益州擢开封府推官出提点两浙刑狱衢润州饥聚饿者食之颇废农作请发米二万斛赈给家无过一斛后徙淮南转运副使历京西河东河北转运使改江淮制置发运使累迁尚书刑部郎中为三司户部副使除龙图阁待制权知开封府未逾月得疾卒　　锺离景伯
按万姓统谱景伯元丰间知建州
　　锺离松
按万姓统谱松字其绍绍兴十八年登进士第干道间以朝请郎知兴化军事为人退然自下治郡如治剧邑穷日之力而继以火善驭吏牧民尝奏蠲民租诏为尽除之　　锺离常
按山阴县志常登咸淳七年张镇榜

　公宾姓部列传
　　周
　　公宾庚
按万姓统谱庚卫大夫
　　汉
　　公宾就
按汉书王莽传商人杜英杀莽取其印绶校尉东海公宾就故大行治礼见英问绶主所在曰室中西北陬间就识斩莽首
　蒙括姓部列传
　　金
　　蒙括蛮都
按金史章宗本纪明昌五年十月尚书省奏升提刑司所察廉官十有二人而大兴主簿蒙括蛮都亦在选中上曰蛮都浇浮人也升之可乎其再察之　　蒙括仁本按金史章宗本纪承安二年十月以礼部员外郎蒙括仁本为夏国生日使
　锺吾姓部列传
　　汉
　　锺吾苍
按万姓统谱苍尉氏令

　雍人姓部汇考
凌迪知万姓统谱
　　雍人姓
雍人姓周礼雍人以官为氏

　封具姓部列传
　　周
　　封具狐父
按万姓统谱狐父郑大夫

　封具姓部汇考
郑樵通志
　　以名为氏
封具氏姬姓郑公子具食采开封因氏焉郑城父大夫封具狐父
　锺吾姓部汇考
郑樵通志
　　以名为氏
锺吾氏左传锺吾子之后汉尉氏令锺吾苍

　龙丘姓部列传
　　后汉
　　龙丘苌
按后汉书循吏传任延拜会稽都尉吴有龙丘苌者隐居太末志不降辱王莽时四辅三公连辟不到掾吏白请召之延曰龙丘先生躬德履义有原宪伯夷之节都尉埽洒其门犹惧辱焉召之不可遣功曹奉谒修书记致医药吏使相望于道积一岁苌乃乘辇诣府门愿得先死备录延辞让再三遂署议曹祭酒苌寻病卒延自临殡不朝
　龙丘姓部汇考
王嘉拾遗记
　　龙丘姓
少昊以主西方一号金天氏亦曰金穷氏时有五凤随方之色集于帝庭因曰凤鸟氏金鸣于山银涌于地或如龟蛇之类乍似人鬼之形有水屈曲亦如龙凤之状有山盘纡亦如屈龙之势故有龙山龟山凤水之目也亦因以为姓末代为龙丘氏出班固艺文志廖用贤尚友录
　　龙丘姓
龙丘姓见风俗通

　雍门姓部汇考
凌迪知万姓统谱
　　雍门姓
雍门姓齐顷公之子公子胜奔雍门故以为氏　封人姓部列传
　　汉
　　封人婴
按万姓统谱婴司空掾

　封人姓部汇考
郑樵通志
　　以官为氏
封人氏守封畿之官其后为氏左传晋有萧封人汉有司空掾封人婴
　封父姓部列传
　　周
　　封父真
按万姓统谱真郑大夫

　宗正姓部列传
　　北魏
　　宗正珍孙
按魏书肃宗本纪孝昌二年五月以安西将军光禄大夫宗正珍孙为都督讨汾州反者　　唐
　　宗正辩
按万姓统谱辩济阴人殿中少监

　雍门姓部列传
　　周
　　雍门子秋
按万姓统谱子秋齐人
　　雍门周
按万姓统谱周以鼓琴干孟尝君
　　雍门子迪
按青州府志子迪齐人越甲至齐刎颈而死是日越人引甲而退七十里曰齐王有臣均如雍门子迪拟使越社稷不血食遂引甲而归齐王葬雍门子迪以上卿之礼　　雍门司马
按青州府志司马齐人齐王建将入秦司马谏不听卒至于亡
　司马姓部杂录
日知录左传蔡墨对魏献子言少昊氏有四叔曰重曰该曰修曰熙使重为句芒该为蓐收修及熙为元冥颛顼氏有子曰犁为祝融犁即字异文是重黎为二人一出于少昊一出于颛顼而史记楚世家则曰帝颛顼高阳者黄帝之孙昌意之子也高阳生称称生卷章卷章生重黎太史公自序则曰重氏世序天地其在周程伯休甫其后也晋书宣帝纪其先出自帝高阳之子重黎为夏官祝融宋书载晋尚书令卫瓘尚书左仆射山涛右仆射魏舒尚书刘实司空张华等奏乃云大晋之德始自重黎实佐颛顼至于夏商世序天地其在于周不失其绪似以重黎为一人不容一代乃有两祖亦昔人相沿之谬　刘昭后汉天文志曰司马迁以世黎氏之后为太　史令则已觉其谬矣索隐引刘氏曰少昊氏之后　曰重颛顼氏之后曰重黎对彼重则单称黎若自　言当家则称重黎楚及司马氏皆重黎之重非关　少昊之重此顺非而曲为之说
　宗正姓部汇考
郑樵通志
　　以官为氏
宗正氏状称本刘氏楚元王交之孙刘德为宗正支孙氏焉裔孙宗正珍孙唐有殿中少监宗正辩济阴人
　雍丘姓部列传
　　晋
　　雍丘洛
按万姓统谱洛郭默将军

　宗伯姓部列传
　　汉
　　宗伯凤
按汉书外戚传王莽欲以女为平帝后太后遣少府宗伯凤等纳采注
姓宗伯名凤也莽篡以为太子傅
丞在四师之列

　雍人姓部列传
　　周
　　雍人鬲
按万姓统谱鬲春秋时人
　　雍人檀
按万姓统谱檀春秋时人

　容成姓部汇考
郑樵通志
　　复姓
容成氏古容成子造历神仙传有容成公

　司马姓部列传四
　　北齐
　　司马子如
按北齐书司马子如传子如字遵业河内温人也八世祖模晋司空南阳王模世子保晋乱出奔梁州因家焉魏平姑臧徙居于云中父兴龙魏鲁阳太守子如少机警有口辩好交游豪杰孝昌中北州沦陷子如南奔肆州为爾朱荣所礼遇永安初封平遥县子荣以子如明辩能说时事数遣奉使诣阙多称旨进爵为侯元颢入洛人情离阻以子如曾守邺城颇有恩信乃令行相州事颢平征为金紫光禄大夫爾朱荣之诛子如随荣妻子与爾朱世隆等走出京城前废帝以为侍中骠骑大将军仪同三司进爵阳平郡公高祖入洛子如遣使启贺仍叙平生旧恩寻追赴京以为大行台尚书朝夕左右参知军国甚见信重子如性既豪爽兼恃旧恩簿领之务与夺任情公然受纳无所顾惮兴和中以为北道行台巡检诸州守令已下委其黜陟转尚书令聚敛不息世宗入辅以赃贿削官爵未几起行冀州事子如能自厉政甚有声誉发摘奸伪寮吏畏服之转行并州事诏复官爵别封野王县男齐受禅以有翼赞之功别封须昌县公寻除司空子如性滑稽不治检裁言戏秽识者非之而事姊有礼抚诸兄子慈笃当时名士并加钦爱拜太尉寻以疾薨谥文明子消难嗣　　司马世云
按北齐书司马子如传子如兄子世云轻险无行累迁卫将军颍州刺史恃叔之势所在聚敛仍肆奸秽将见推治内怀惊惧侯景反遂举州从之景于涡阳败后世云复有异志为景所杀　　司马膺之
按北齐书司马子如传子如兄子膺之字仲庆少好学美风仪天平中自尚书郎历中书黄门郎子如别封须昌县公回授膺之膺之家富于财厚自封殖患泄利积年不起好读太元经注扬雄蜀都赋每云我欲与扬子云周旋齐亡岁以利疾终　　司马子瑞
