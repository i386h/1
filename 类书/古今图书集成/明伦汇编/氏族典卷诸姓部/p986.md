<!-- { "loadSidebar": true } -->
按唐书董昌传昌杭州临安人始籍土团军以功累擢石镜镇将中和三年刺史路审中临州昌率兵拒不得入即自领州事镇海节度使周宝表为刺史昌已破刘汉宏兵益强进义胜军节度使检校尚书右仆射始为治廉平人颇安之僖宗时天下贡赋不入独昌赋外献常参倍旬一遣以五百人为率率给一刀后期即诛朝廷赖其入故累拜检校太尉同中书门下平章事爵陇西郡王寖自侈大托神以诡众凡民讼不视狱但与掷博齿不胜者死用人亦取胜者下厌其虐乃劝为帝昌大喜干宁二年即伪位国号大越罗平建元曰天册自称圣人以次拜置诸官官属不徇昌旨者皆诛死镇海节度使钱镠讨之镠将顾全武等数败昌军昌去伪号复为节度使全武攻益急昌保子城镠将骆团入见绐言奉诏迎公居临安昌信之全武执昌还及江西斩之投尸于江传首京师夷其族发昌先墓火之　　董龙
按尚友录龙盩厔人家贫与里人共祀社众买牲牢龙撰文以祭祭毕分胙久之众不平逐出龙龙造泥饭以祭祭毕泣于树下将焚文有白鼠衔文入地穴掘之获白金一斗龙率众首官县令贤之表其闾曰义夫闾　　后唐
　　董璋
按五代史杂传董璋不知其世家何人也少为汴州富人李让家僮梁太祖镇宣武养让为子是为朱友让其僮奴以友让故皆得事梁太祖璋以军功为指挥使梁亡璋事唐为邠宁节度使郭崇韬伐蜀以璋为行营右厢马步军都虞候军事大小皆与璋参决蜀平以为剑南东川节度使孟知祥镇西川其后二人连谋以反璋因为其子娶知祥女以相结长兴元年九月知祥攻陷遂州璋攻陷阆州初璋等反唐独诛璋家属知祥妻子皆在成都其&#属留京师者皆不诛明宗遣苏愿刘澄谕璋等使改过知祥遣人告璋璋曰唐不杀孟公家族恩厚矣我子孙何在璋由此疑知祥卖己三年四月以兵万人攻知祥战于弥牟璋大败还走梓州初唐陵州刺史王晖代还过璋璋邀留之至是晖执璋杀之传其首于知祥　　董绍颜
按十国春秋吴董绍颜善能知人常诣鄂州节度使李简简出诸子视之时平头小儿何敬洙侍侧绍颜曰诸子皆有功名然不若平头极贵也后敬洙累授节镇为时名将　　后周
　　董思安
按十国春秋闽董思安莆田人身长九尺勇冠一时与王忠顺友善朱文进既弒景宗其党黄绍颇为泉州刺史思安因与忠顺及泉州军将留从效合谋复王氏遂杀绍颇迎天德帝从子继勋主军府事会南唐兵攻建州急思安将兵赴难战数不利或说当以去就计思安曰吾辈世为王氏臣今危而叛去天下其谁容我麾下感其言无有叛者城陷思安归泉州后南唐以为漳州刺史时从效弟从愿为副使竟鴆杀思安自领州事
　凡姓部列传
　　周
　　凡伯
按左传隐公七年初戎朝于周发币于公卿凡伯弗宾冬王使凡伯来聘还戎伐之于楚丘以归
　项姓部汇考
郑樵通志
　　以国为氏
项氏或言姬姓之国故城在陈州项城县东北一里为齐所灭子孙以国为氏项橐八岁孔子师之又汉赐姓刘氏周赐姓辛氏望出辽西凌迪知万姓统谱
　　项姓
项商音辽西

　奉姓部汇考
郑樵通志
　　上声
奉氏见姓苑

　项姓部列传
　　周
　　项橐
按史记甘茂传甘罗曰夫项橐生七岁为孔子师　　项燕按汉书项籍传楚名将项燕
　　秦
　　项梁
按汉书项籍传籍季父梁梁父即楚名将项燕者也家世楚将封于项故姓项氏梁尝杀人与籍避仇吴中每有大繇役及丧梁常主办阴以兵法部勒宾客子弟二世元年陈胜起会稽假守通素贤梁召与计事梁戒籍召桓楚因击斩守佩其印绶部署豪杰梁为会稽将籍为裨将广陵人召平为陈胜徇广陵闻胜败乃渡江矫陈王令拜梁为楚上柱国居鄛人范增说梁求楚怀王孙心立以为楚怀王梁自号武信君大破秦军至定陶章邯夜衔枚击楚大破之定陶梁死　　项籍
按汉书项籍传籍字羽下相人也初起年二十四其季父梁尝杀人与籍避仇吴中秦始皇帝东游会稽梁与籍观籍曰彼可取而代也籍长八尺二寸力扛鼎与梁击斩会稽守梁为会稽将籍为裨将梁死楚怀王以宋义为上将军羽为鲁公为次将范增为末将诸别将皆属号卿子冠军北救赵至安阳留不进羽晨朝上将军宋义即其帐中斩义头出令军中诸将詟服相与立羽为假上将军王因使使立羽为上将军救巨鹿湛船破釜甑九战大破之闻沛公已得咸阳大怒击关入至鸿门沛公谢羽得免羽乃屠咸阳阳尊怀王为义帝徙之长沙分天下以王诸侯自立为西楚霸王都彭城汉王还定三秦东伐楚诸侯大会垓下溃围出至东城乃有二十八骑追者数千欲渡乌江亭长檥船待羽笑曰乃天亡我何渡为乃自刭汉王以鲁公号葬羽于谷城　　项庄
按汉书高帝本纪沛公谢羽鸿门因留饮范增起谓项庄入以剑舞因击沛公杀之注
项庄羽从弟也
　　项声
按汉书高帝本纪三年随何说黥布起兵楚使项声龙且攻布　　汉
　　项伯
按汉书高帝本纪范增说羽击沛公羽季父项伯善张良夜驰告之欲与俱去良与俱见沛公约为婚姻愿伯明言不敢背德项伯许诺旦日沛公谢羽鸿门因留饮范增起谓项庄入以剑舞因击沛公杀之项伯亦起舞常以身翼蔽沛公项羽死汉封项伯为列侯赐姓刘氏按史记功臣侯表伯赐
姓刘氏名缠封射阳侯

　　项它
按汉书高帝本纪二年汉王以韩信为左丞相与曹参灌婴俱击魏王问魏步卒将谁也曰项它曰是不能当曹参吾无患矣按史记功臣侯表它
后赐姓刘氏封平&#侯

　　项岱
按唐书艺文志岱注幽通赋一卷
　　项仲山
按万姓统谱仲山安陵清者饮马渭水每投三钱　　后汉　　项诵
按江西通志诵字叔和豫章人顺帝时为郡主簿时太守为属县所诬诏逮治诵随守入京师就讯引刀自刺血出滂沱齿皆堕地太守以是得白　　唐
　　项斯
按全唐诗话斯字子迁江东人以卷谒杨敬之杨赠诗云几度见诗诗总好及观标格过于诗平生不解藏人善到处逢人说项斯未几诗达长安明年擢上第　　宋
　　项充
按万姓统谱充字德英龙泉人幼未知学兄洵美训督甚至后与胡铨俱以春秋学驰声终父母丧兄弟当析产充尽以逊兄以报其教育之恩诏旌表门闾　　项德按宋史鞠嗣复传项德婺州武义人郡之禁卒也宣和闲盗婺德率败亡百人破贼因据邑之城隍祠自二月至五月俘馘不可胜计贼目为项鹞子闻其钲则相率遁去官兵至德引众欲合会贼尽锐邀之黄姑岭下德战死邑人哭声震山谷　　项思默
按万姓统谱思默茶陵人绍兴进士
　　项玑
按临海县志玑字仁卿居山辟室读书自乐当高宗时王卿月荐之三征不起隐处教授以终卒之时门人会葬被青紫者四十余人学者尊为松窗先生　　项可立按临海县志可立少颖悟好学通群经大义晦迹不仕一时名公士多与之游　　项牧
按万姓统谱牧字伯谦歙人举淳熙甲辰卫泾榜初授荥州文学权镇江府丹阳簿转修职郎郴州军事推官以文学知名于时　　项安世
按宋史项安世传安世字平父其先括苍人后家江陵淳熙二年进士召试除秘书正字光宗以疾不过重华宫安世上书言之寻迁校书郎宁宗即位时朱熹召至阙未几予祠安世率馆职上书留之俄为言者劾罢丁内艰起复知鄂州遂除户部员外郎湖广总领坐事免后以直龙图阁为湖南转运判官未上用台章夺职嘉定元年卒所著易玩辞他书多行于世　　项肆
按淳安县志肆字处约登绍熙四年进士第为江宁郡学教授迁湖口县令政教大行时诏买义役田肆子训割己田应诏县令陈晔嘉叹更其所居青溪乡曰和义乡千仞里曰归善里　　项相　项栋
按嘉兴府志相字汝弼宋宁宗时举孝廉历官翰林学士与弟栋字汝用虔于奉亲兄弟友爱真西山为作孝友堂记　　项荣贵
按奉化县志荣贵端平中尚荣王女临川郡主主工文翰通古今欲得醇谨有德者尚之时荣贵为州庠士文章甲南服王奏敕为临川郡马都尉与主相敬如宾时理宗遣三帅乘灭金之威北争河南荣贵惊谓主曰官家渝盟北伐恐蒙古乘胜南下江淮非国家有也主启王王入奏不听后师溃似道称臣乞和果如所料明年元世祖遣使寻盟似道恐事泄幽北使于真州荣贵启王王以似道欺君误国入奏似道怒奏逐郡主荣贵归乡主卒荣贵悒悒成疾及崖山败绩召弟荣达曰吾身为国戚义同存亡吾无子可以寿庆为后一恸而逝时年八十　　项虎
按淳安县志虎字子文质厚学纯年十八领魁荐咸淳七年登进士第为武康尉弃官归　　项公悦
按万姓统谱公悦字无欲永嘉人出仕所至有政声任无为司理谳阅忘寝食狱为空改知候官县会岁旱祷雨徒行烈日中数十里骤雨随注两昼夜而岁稔公悦由是病暍疾革家人环泣问身后瞪目曰某囚疑未判某事未能圆语不及私　　元
　　项冠
按嘉兴府志冠字仪甫托迹贸迁以富称于吴已而欲散其财乃助婚丧蠲逋负江浙间咸称长者至元二十年境内饥输粟数万振之赖全活者无算世祖闻而旌之授以将仕郎少府丞力辞不拜隐于胥山咏歌以终子衢拜淮西廉访司副使　　明
　　项文曜
按淳安县志文曜字应昌淳之许村人宣德八年进士观政兵部尚书王骥奇其才俾修马政授兵部主事未几除本部郎中正统十四年升右侍郎后迁吏部转左侍郎兼詹事府詹事文曜持己莅官以勤敏清慎着闻天顺初终于家　　项怡
按奉化县志怡字友夫性淳敏宣德壬子举人授山西石州学正秩满升南京国子助教改北京国子监升翰林院检讨仍兼助教事在两雍二十余年勤慎周密教诲有方自景泰至成化列圣视学三迓宠锡卒于官　　项伯藏
按仁和县志伯藏字智用居武林门外夹城东博学多识开馆授徒翰林侍讲王洪刑部员外孙迪寿州同知夏节节弟筠皆出其门寿九十余卒　　项忠
按明外史项忠传忠字荩臣嘉兴人正统七年进士授刑部主事从英宗陷北庭令饲马乘闲挟二马南奔马疲弃之徒跣行七昼夜始达宣府天顺初历陕西按察使七年改右副都御史巡抚其地成化三年召理院事四年满俊反入石城石城即唐吐蕃石&#城称险固故俊据为巢穴都指挥邢端等御之败绩乃命忠总督军务讨之忠遂与巡抚马文升分军七道抵石城下诱俊出战伏兵擒焉贼尽歼于是毁石城凿石纪功而还是役也忠大小三百战亲当矢石不少避论功进右都御史八年协掌院事后二年拜刑部尚书寻为兵部汪直开西厂忠倡九卿劾之斥为民直败复官致仕家居二十六年至弘治十五年乃卒年八十二赠太子太保谥襄毅忠倜傥多大略练戎务强直不阿敏于政事故所在著称子经经子锡锡子治元皆举进士经江西参政锡南京光禄寺卿治元员外郎　　项愫
按奉化县志愫字思诚景泰辛未进士授湖广道御史巡按四川时筠连等处蛮叛民因饥大肆剽掠愫与布按督大兵同往而身率轻骑三百人亲诣筠州贼闻巡按猝至皆惊怖稽首听命又至连州见贼有疑叛意遂合大兵同进而亲督兵大战败之遂反兵筠州宣布朝廷威德皆忻然率服传檄而定复命于朝数日卒子颖　　项麒
