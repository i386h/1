<!-- { "loadSidebar": true } -->
　肩姓部汇考
凌迪知万姓统谱
　　肩姓
肩见姓苑

　专姓部汇考
凌迪知万姓统谱
　　专姓
专吴郡商音

　兼姓部汇考
王应麟姓氏急就篇
　　兼氏
兼氏卫公子兼之后

　涓姓部列传
　　周
　　涓蜀梁
按荀子夏首之南有人焉曰涓蜀梁其为人也愚而善畏注
涓蜀梁未知何代人姓涓名蜀梁
　　涓子
按奇姓通齐人有涓子
　　汉
　　涓勋
按奇姓通勋汉人劾薛＄者
按姓氏急就
篇勋官司隶

　便姓部汇考
凌迪知万姓统谱
　　便姓
便平声望出鲁国

　便姓部列传
　　汉
　　便乐成
按汉书杜周传作史乐成霍光传作
使乐成恩泽侯表作便乐成三者不同

按汉书思泽侯表乐成以少府与大将军光定策功封爰氏侯一年薨谥肃　　便辅
按汉书恩泽侯表本始二年爰氏康侯辅嗣三年薨　　便临按汉书恩泽侯表地节元年爰氏哀侯临嗣二年薨亡子绝　　便凤
按汉书恩泽侯表元始五年爰氏侯凤以乐成曾孙绍封王莽败绝

　专姓部列传
　　周
　　专诸
按史记专诸传专诸者吴堂邑人也伍子胥之亡楚而如吴也知专诸之能伍子胥既见吴王僚说以伐楚之利吴公子光曰彼伍员父兄皆死于楚而员言伐楚欲自为报私雠也非能为吴吴王乃止伍子胥知公子光之欲杀吴王僚乃曰彼光将有内志未可说以外事乃进专诸于公子光光既得专诸善客待之九年而楚平王死春吴王僚欲因楚丧使其二弟公子盖余属庸将兵围楚之潜使延陵季子于晋以观诸侯之变楚发兵绝吴将盖余属庸路吴兵不得还于是公子光谓专诸曰此时不可失不求何获专诸曰王僚可杀也母老子弱而两弟将兵伐楚楚绝其筏方今吴外困于楚而内空无骨鲠之臣是无如我何光顿首曰光之身子之身也四月丙子光伏甲士于窟室中而具酒请王僚王僚使兵陈自宫至光之家门户阶陛左右皆王僚之亲戚也夹立侍皆持长铍酒既酣公子光详为足疾入窟室中使专诸置匕首鱼炙之腹中而进之既至王前专诸擘鱼因以匕首刺王僚王僚立死左右亦杀专诸王人扰乱公子光出其伏甲以攻王僚之徒尽灭之遂自立为王是为阖闾阖闾乃封专诸之子以为上卿　　汉
　　专俊
按万姓统谱俊见印薮
　　专轼
按万姓统谱轼见印薮
　　专智
按万姓统谱智见印薮
　　专同
按万姓统谱同见印薮
　　专镮
按万姓统谱镮见印薮

　天姓部列传
　　上古
　　天老
按汉书艺文志天老杂子阴道二十五卷（
按奇姓通天老黄帝
　七辅）

　　汉
　　天高
按姓苑汉长社令天高
　　唐
　　天文
按奇姓通唐有天文为亲军指挥使

　菅姓部列传
　　汉
　　菅禹
按万姓统谱禹汉人
　　菅辅
按万姓统谱辅汉人
　　唐
　　菅崇嗣
按万姓统谱崇嗣节度使
　　明
　　菅时中
按奇姓通时中湖广人洪武进士授西充知县劝课农桑作兴士类民有去后之思历官布政使　　菅谷奇
按万姓统谱谷奇沅江县人洪武进士
　　菅僩
按阳信县志僩永乐戊子科举人任广德知州　　菅琪按万姓统谱琪真县人宣德进士正统中任湖广左布政　　菅英
按阳信县志英正统年贡士任广平知县
　　菅重
按万姓统谱重阳信人成化中郧西县训导
　　菅宣
按阳信县志宣弘治年岁贡任井陉训导
　　菅怀理
按临邑县志怀理家贫力学不喜为脂韦登进士第试政即擢为谏官累资户礼二科都给事中所掊击尽贵戚时宰声震一时寻用外补世宗久而怪问曰髯给事何在乎历臬藩为大方伯累疏乞身乃予告　　菅体干
按齐东县志体干嘉靖年入监
　　菅芮
按临邑县志芮仕曲周县丞
　　菅引
按临邑县志引仕襄城主簿
　　菅步武
按临邑县志步武万历年武举
　　菅穑
按阳信县志穑任湖广襄阳大使
　　菅东生
按万姓统谱东生零陵人万历间成都府通判　　菅登第按万姓统谱登第许州人万历间山西泽州同知
　元姓部列传
　　上古
　　元寿
按世本黄帝臣元寿作镜
　　汉
　　元俗
按希姓录俗河间人卖药都市汉河间王病瘕买药服之下蛇十余头遂愈俗有形无影乃呼俗日中看实无影王欲以女配之俗忽亡去后人复见于恒山下按尚友录以俗为周人
因有汉时事故载于汉

　　后汉
　　元贺
按后汉书第五伦传伦为宕渠令显拔乡佐元贺贺后为九江沛二郡守以清洁称所在化行终于大司农　　南齐
　　元元度
按姓氏急就篇南齐有元元度
　　元览
按万姓统谱览以对策为治中
　　宋
　　元滋
按万姓统谱滋绍兴十一年知广州军事
　　明
　　元端
按万姓统谱端迁安人天顺中贡士任知县
　　元宁
按万姓统谱宁顺天人嘉靖间江西金溪县丞
　铨姓部列传
　　后汉
　　铨征
按奇姓通征捕羌校尉斩黄巾贼

　前姓部汇考
凌迪知万姓统谱
　　前姓
前见姓苑

　缠姓部汇考
廖用贤尚友录
　　缠姓
缠见姓苑平声

　籛姓部列传
　　商
　　籛铿
按论语疏老彭即庄子所谓彭祖也名铿尧臣封于彭城历虞夏至商年七百岁故以久寿见闻世本云姓籛名铿在商为守藏史在周为柱下史年八百岁籛音翦一云即老子也

　前姓部列传
　　后晋
　　前剌
按奇姓通剌五代晋飞龙将

　贤姓部列传
　　晋
　　贤政
按奇姓通南凉乐都溃诸城皆降政固守不下守节而&#　　明
　　贤宣
按万姓统谱宣平凉人洪熙中顺天府郑村坝大使
　旃姓部列传
　　明
　　旃英
按万姓统谱英赵州人宣德中贡士任教谕

　籛姓部汇考
郑樵通志
　　平声
籛氏音笺姓苑云彭祖姓籛名铿

　兼姓部列传
　　宋
　　兼尉丁
按万姓统谱尉丁元佑中知兴宁县事

　干姓部汇考
廖用贤尚友录
　　干姓
干见姓苑

　铨姓部汇考
凌迪知万姓统谱
　　铨姓
铨见姓苑

　坚姓部汇考
郑樵通志
　　平声
坚氏见姓苑

　骞姓部列传
　　汉
　　骞宏
按唐书宰相世系表后汉质帝时有骞宏字弘伯避地允吾为金城别驾封金城侯　　骞包
按姓氏急就篇吐谷浑视熊博士骞包
　　晋
　　骞貙
按晋书惠帝本纪永兴二年冬十月景子诏遣右将军张方为大都督统精卒十万建武将军吕朗广武将军骞貙建威将军刁默等为军前锋共会许昌　　骞韬按万姓统谱韬晋将
　　梁
　　骞小眼
按魏书任城王传萧衍遣其左军将军骞小眼等率众七千攻围陆城　　北魏
　　骞敬
按唐书宰相世系表敬字宗之后魏奉朝请金城郡守尚书库部郎中征南将军金城侯散骑常侍和州刺史　　唐
　　骞行本
按唐书宰相世系表行本唐灵州都督长史
　　骞味道
按唐书武后本纪光宅元年十月丁亥左肃政台御史大夫骞味道检校内史同凤阁鸾台三品垂拱元年正月庚戌骞味道守内史四月丙子贬骞味道为青州刺史四年九月丁卯骞味道同凤阁鸾台平章事十二月己亥杀骞味道　　明
　　骞升
按万姓统谱升陇西人洪武中举人署兰县教谕事　　骞必鉴按万姓统谱必鉴随州人洪武中任合浦丞
　　骞弘
按万姓统谱弘武功人永乐中任绍兴府同知　　骞聪按万姓统谱聪辽州人景泰举人
　　骞恭禄
按万姓统谱恭禄辽州人天顺中任淅川县丞　　骞璇按山西通志璇永寿人成化间任静乐令存心长厚立政宽平士庶亲信贫贱戴泽调阳曲礼贤下士均赋爱民

　骞姓部汇考
唐书
　　宰相世系表
骞氏出自孔子弟子闵损字子骞其孙文以王父字为氏后汉质帝时有骞宏字弘伯避地允吾为金城别驾封金城侯子孙因家焉裔孙彄晋将军平阳郡太守二子白昊白四世孙敬字宗之后魏奉朝请金城郡守尚书库部郎中征南将军金城侯散骑常侍和州刺史一子成裔孙行本唐灵州都督长史彄五世孙威凌迪知万姓统谱
　　骞姓
骞闵子骞之后明陕西洛南县有骞氏

　缠姓部列传
　　汉
　　缠子
按广韵汉有缠子着书

　天姓部汇考
凌迪知万姓统谱
　　天姓
天见姓苑

　穿姓部汇考
凌迪知万姓统谱
　　穿姓
穿见姓苑

　渊姓部列传
　　周
　　渊
按万姓统谱齐大夫见世本
　　宋
　　渊丰
按奇姓通宋有渊丰绍兴中循州司马
按万姓统
谱丰仙游人

　　明
　　渊澄
按万姓统谱澄蓬州人弘治中任长山县丞

　颠姓部汇考
郑樵通志
　　以名为氏
颠氏晋大夫颠颉之后或言周乱臣太颠之后也廖用贤尚友录　　颠姓
颠征音

　搴姓部列传
　　汉
　　搴杨
按万姓统谱杨汉将

　元姓部汇考
廖用贤尚友录
　　元姓
元都古诸侯国子孙以国氏

　蜎姓部汇考
汉书
　　艺文志注
师古曰蜎姓也音一元反
郑樵通志
　　平声
蜎氏如字又狂兖切汉书艺文志有蜎子
廖用贤尚友录
　　蜎姓
蜎见姓苑

　牵姓部汇考
廖用贤尚友录
　　牵姓
牵见姓苑望出安平

　雚姓部列传
　　唐
　　雚璇
按奇姓通璇中书舍人
　　明
　　雚永均
按万姓统谱永均洪熙初任光禄大夫

　骈姓部列传
　　明
　　骈哲
按万姓统谱哲祥符人洪武举人
　　骈恭
按奇姓通恭大名人永乐中户部主事

　旋姓部列传
　　明
　　旋政
按江西通志政新喻人邑庠生性醇朴母罗氏殁哀毁骨立事父彰宪孝谨朝夕省视具冠服食饵亲尝衣垢必自浣父卒庐墓有司议乞旌表政固辞令题其居曰孝子门　　旋善
按万姓统谱善江都人宣德贡士

　县姓部汇考
廖用贤尚友录
　　县姓
县音悬扶风其先有为县大夫因以为氏又望出江陵

　干姓部列传
　　唐
　　干思彦
按尚友录思彦性倜傥褚遂亮赠以诗云志气百年内平生一寸心欲交天下士未面已虚襟　　明
　　干思健
按万姓统谱思健洧川人宣德中钦天监春官正
　鱄姓部列传
　　周
　　鱄设诸
按左传昭公二十年伍员如吴言伐楚之利于州于公子光曰是宗为戮而欲反其雠不可从也员曰彼将有他志余姑为之求士而鄙以待之乃见鱄设诸焉而耕于鄙注
鱄诸勇士亦作专

　穿姓部列传
　　周
　　穿封戍
按左传襄公二十六年楚子秦人侵吴及雩娄闻吴有备而还遂侵郑五月至于城麇郑皇颉戍之出与楚师战败穿封戍囚皇颉公子围与之争之正于伯州犁伯州犁曰请问于囚乃立囚伯州犁曰所争君子也其何不知上其手曰夫子为王子围寡君之贵介弟也下其手曰此子为穿封戍方城外之县尹也谁获子囚曰颉遇王子弱焉戍怒抽戈逐王子围弗及楚人以皇颉归

　阡姓部列传
　　唐
　　阡能
按奇姓通能邛州牙官

　萧姓部列传五
　　唐
　　萧瑀
