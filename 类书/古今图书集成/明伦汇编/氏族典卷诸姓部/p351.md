<!-- { "loadSidebar": true } -->
按陕西通志加爵平罗中军指挥有勇略临阵直前手刃数十人为贼支解　　韩发己
按河南通志发己长葛贡生养母不仕母卒日夕悲号泣尽继以血凡二十七日竟卒母丧之次　　韩延珍
按畿辅通志延珍清苑生员明末城破死之
　　韩绍淹
按畿辅通志绍淹安肃人明末城破义不受辱死　　韩继愈按昌邑县志继愈生员壬午兵变守西城死汛地　　韩敬止按淄川县志敬止字建侯潚子慷慨多大略有古烈士风明末土寇窃发四郊多垒受钦依练总选士厉兵多方捍御及王茂德率贼数万战于城下躬擐甲冑亲冒矢石淄邑保全厥功懋焉　　韩巍
按山西通志巍沁水人隰州王府仪宾贾寓河南太康县杨家集值师尚诏作乱攻陷归德府将趋太康道径杨家集巍独据一楼拒之贼率众围楼巍以砖石铁器击之贼多被伤凡三日而力竭贼纵火焚楼巍坠楼被缚贼胁与同事巍大骂不屈贼怒割其股断其舌而杀之　　韩铎
按山西通志铎繁峙人叔父士奇官副使家居被贼劫执铎仗梃奋身逐贼被数枪不退贼去叔父获免阳曲周文端公为作义夫传　　韩子中
按山西通志子中石楼人弟子同尝以罪当弃市子中以其子幼往代其死主帅察知遂免弟罪礼送子中还乡　　韩有志
按禹城县志有志母早逝赖继母任抚育成立后应贡分教宁乡迎任就养任没哀毁骨立与异弟共爨终身无间言　　韩智
按滋阳县志智字愚夫五岁能书大字有司以奇童荐入翰林久之归为县学生登第礼科给事中升兵科进工科都给事中在谏垣十余年论议明剀如正心任贤爱爵赏节财用之类多见采纳尝奉使秦府礼度谨严勾稽宣府边储尢称明审年五十一卒于家&#


　难姓部列传
　　北魏
　　难从党
按奇姓通从党出镇河东号小朝廷


　端姓部汇考
凌迪知万姓统谱
　　端姓
端见姓苑


　但姓部汇考
郑樵通志
　　平声
但氏平声汉有西域都护但钦又济阴太守但巴
　丹姓部列传
　　周
　　丹本
按万姓统谱本晋大夫
　　汉
　　丹玉
按万姓统谱玉居长安富人
　　宋
　　丹山
按万姓统谱山仙游人宝佑中判永兴军
　　明
　　丹衷
按万姓统谱衷凤翔人永乐举人
　　丹桂芳
按万姓统谱桂芳雷州人正德中宁乡县丞


　言姓部列传
　　周
　　言偃
按史记仲尼弟子列传言偃吴人字子游少孔子四十五岁习于文学　　汉
　　言宫
按万姓统谱宫汉上令
　　宋
　　言翰
按万姓统谱翰青冀刺史
　　明
　　言宾
按邹平县志宾以子芳累赠奉直大夫南京兵部武选司员外　　言芳
按邹平县志芳成化己丑进士博学谨守仕至广平府知府兼多善政　　言震
按万姓统谱震余姚人成化举人
　　言棠
按邹平县志棠贡士延长县训导
　　言顾
按邹平县志顾贡士彭城卫经历


　浑姓部列传
　　周
　　浑轩
按韩子晋文公出亡箕郑挈壶餐而从与公相失饿而不敢食及文公反国攻原而拔之文公曰夫轻忍饥馁之患而必全壶餐是将不以原叛乃举以为原令大夫浑轩闻而非之曰以不动壶餐之故怙其不以原叛也不亦无术乎　　浑罕
按郑樵通志郑大夫浑罕
　　浑良夫
按左传哀公十五年卫孔圉取太子蒯聩之姊生悝孔氏之竖浑良夫长而美孔文子卒通于内太子在戚孔姬使之焉太子与之言曰苟使我入获国服冕乘轩三死无与与之盟为请于伯姬闰月良夫与太子入迫孔悝于&#强盟之召获奉卫侯辄来奔孔悝立庄公　　唐
　　浑释之
按唐书浑瑊传瑊父释之有才武从朔方军积战多迁累开府仪同三司试太常卿宁朔郡王广德中与吐蕃战没　　浑瑊
按唐书浑瑊传瑊本铁勒九姓之浑部也世为&#兰都督瑊年十一善骑射随释之防秋立跳荡功后二年迁中郎将禄山反从李光&#定河北肃宗即位瑊以兵趋行在从郭子仪复两京擢武锋军使改太常卿实封二百户会释之丧起复朔方行营兵马使从子仪击吐蕃有功迁太子宾客大历七年吐蕃盗塞深入瑊击破之领邠州刺史子仪入朝留知邠宁庆兵马后务拜都知兵马使进兼单于副都护振武军使子仪为太尉德宗析所部为三节度以瑊兼单于大都护振武东受降城镇北大都护府绥银麟胜州节度副大使未几召为左金吾卫大将军建中中李希烈乱以瑊为中军都虞候帝狩奉天授行在都虞候京畿渭北节度使朱泚兵薄城瑊中矢被血而战贼去进行在都知兵马使实封五百户乘舆进狩山南瑊以诸军卫入谷口迁检校尚书左仆射同中书门下平章事兼灵盐丰夏定远西城天德军节度朔方邠宁振武道永平军奉天行营副元帅帝临轩授钺用汉拜韩信故事泚平论功以瑊兼侍中实封户八百天子还宫授河中绛慈隰节度使河中同陕虢行营副元帅繇楼烦郡王徙咸宁俄加朔方行营副元帅李怀光平检校司空还屯河中会吐蕃复入盗使瑊镇奉天贞元四年授邠宁庆副元帅进检校司徒兼中书令十五年卒赠太师谥忠武瑊好书通春秋汉书天性忠谨功高而志益下本名日进稍显改焉五子镐鐬为达官　　浑镐
按唐书浑瑊传瑊子镐谦谨喜交士大夫历邓唐二州刺史有政誉元和中延州沙陀部震扰不安选才职称者为刺史乃任镐延州会讨王承宗以镐将家可用乃迁检校右散骑常侍义武军节度副使治兵颇有法然短于计略不持重军败贬韶州刺史后复贬循州卒赠工部尚书　　浑鐬
按唐书浑瑊传瑊子鐬以荫补诸卫参军累擢至丰州刺史坐赃七百万文宗以勋臣子贬袁州司马还为袁王傅至太子詹事授少府监迁殿中拜寿州刺史终诸卫大将军　　浑邦
按万姓统谱邦陇西太守封曲平侯


　昆姓部列传
　　周
　　昆详
按姓氏急就篇战国有贤者昆详
按万姓统
谱作昆辨

　盘姓部汇考
凌迪知万姓统谱
　　盘姓
盘盘瓠氏之后


　盘姓部列传
　　明
　　盘铭
按万姓统谱铭合阳人隆庆中武进丞


　韩姓部艺文
　　韩侯有后说　　　　　　　明潘叔明张大龄支离漫语载淮阴侯信灭三族世皆云无后矣而予会广中人言曰予乡有韦土官者自云淮阴侯后当钟室难作淮阴侯家有客匿其三岁儿知萧何素与侯知己不得已为皇后所劫私往见之示侯无后意相国仰天叹曰冤哉泪淫淫下客见其诚以情告何惊曰若能匿淮阴侯儿乎中国不可居矣急往南粤我与赵陀善陀亦重淮阴侯必能保儿遂作书遣客匿儿于陀曰此淮阴侯儿公善视之侯功塞宇内天必不绝之陀养以为子而封之海滨赐姓韦用韩之半也今其族世豪于海壖闻有赵陀所赐之诏酇侯所遗之书勒之鼎器夫吕氏当惠帝末已无血食而淮阴侯至今存是亦奇闻史家不识也惜其客名不传比于婴杵有幸不幸耳&#


　兰姓部汇考
郑樵通志
　　以名为氏
郑
人名

兰氏姬姓郑穆公裔也穆公名兰其支庶以王父名为氏汉有太守兰广后汉书南匈奴四姓有兰氏又河南官氏志乌兰氏改为兰唐太和登第有兰承廖用贤尚友录　　兰姓
兰中山宫音


　潘姓部列传
　　周
　　潘父
按左传惠之三十年晋潘父弒昭侯而纳桓叔不克晋人立孝侯　　潘崇
按左传文公元年初楚子将以商臣为太子访诸令尹子上子上曰君之齿未也而又多爱黜乃乱也楚国之举恒在少者且是人也&#目而豺声忍人也不可立也弗听既又欲立王子职而黜太子商臣商臣闻之而未察告其师潘崇曰若之何而察之潘崇曰享江而勿敬也从之江怒曰呼役夫宜君王之欲杀女而立职也告潘崇曰信矣潘崇曰能事诸乎曰不能能行乎曰不能能行大事乎曰能冬十月以宫甲围成王丁未王缢穆王立以其为太子之室与潘崇使为太师且掌环列之尹　　潘尪
按左传宣公十二年春楚子围郑克之入自皇门至于逵路郑伯肉袒牵羊以迎王曰其君能下人必能信用其民矣庸可几乎退三十里而许之平潘尪入盟子良出质　　潘党
按左传宣公十二年夏六月晋师救郑楚子北师次于郔晋师在敖鄗之间晋魏锜求公族未得而怒欲败晋师请致师弗许请使许之遂往请战而还楚潘党逐之及荥泽见六麋射一麋以顾献曰子有军事兽人无乃不给于鲜敢献于从者叔党命去之（按注党尪　　之子）

　　潘子臣
按左传定公六年四月己丑吴太子终累败楚舟师获潘子臣小惟子及大夫七人　　后汉
　　潘干
按万姓统谱干字元卓光和中为溧阳长布政优优矜孤颐重义轻利推泮宫之教及决拾之礼　　潘瑾
按晋书潘岳传岳祖瑾安平太守
按郑樵通
志作汉人

　　潘勖
按文章志勖字元茂初名芝改名勖献帝时为尚书郎迁右丞诏以勖前在二千石曹才敏兼通明习旧事敕并领本职数加特赐二十年迁东海相未发留拜尚书左丞其年病卒时年五十余魏公九锡策命勖所作也勖子满平原太守亦以学行称按勖
河南人

　　魏
　　潘芘
按晋书潘岳传岳父芘琅邪内史
　　潘满
按晋书潘岳传岳从子尼尼父满平原内史以学行称　　吴
　　潘璋
按吴志潘璋传璋字文珪东郡发干人也孙权为阳羡长始往随权性博荡嗜酒居贫好赊酤债家至门辄言后豪富相还权奇爱之因使召募得百余人遂以为将讨山贼有功署别部司马后为吴大市刺奸盗贼断绝由是知名迁豫章西安长刘表在荆州民数被寇自璋在事寇不入境比县建昌起为贼乱转领建昌加武猛校尉讨治恶民旬月尽平拜偏将军权征关羽璋与朱然断羽走道璋部下司马马忠禽羽并羽子平都督赵累等权即分宜都至秭归一县为固陵郡拜璋为太守振威将军封溧阳侯刘备出夷陵璋与陆逊并力拒之所杀伤甚众拜平北将军襄阳太守权称尊号拜右将军璋为人粗猛禁令肃然所领兵马不过数千而其所在常如万人然性奢泰末年弥甚服物僭拟数不奉法监司举奏权惜其功而辄原不问嘉禾三年卒子平以无行徙会稽　　潘浚按吴志潘浚传浚字承明武陵汉寿人也弱冠从宋仲子受学年未三十荆州牧刘表辟为部江夏从事后为湘乡令治甚有名刘备领荆州以浚为治中从事备入蜀留典州事孙权杀关羽并荆土拜浚辅军中郎将迁奋威将军封常迁亭侯权称尊号拜为少府进封刘阳侯迁太常五溪蛮叛乱盘结权假浚节督诸军讨之信赏必行法不可干斩首获生盖以万数自是群蛮衰弱一方宁静赤乌二年卒子翥嗣　　潘翥按吴书翥字文龙拜骑都尉早卒
　　潘秘
按吴志潘浚传注浚子秘孙权以姊陈氏女妻之调湘乡令襄阳习温为荆州大公平秘过辞于温问曰先君昔云君侯当为州里议主今果如其言不审州里谁当复相代者温曰无过于君也后秘为尚书仆射代温为公平甚得州里之誉　　晋
　　潘岳
