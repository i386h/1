<!-- { "loadSidebar": true } -->
按明外史张佑传佑字天佑广州人幼好学能文弘治中袭世职为广州右卫指挥使正德二年擢署都指挥佥事迁广西右参将擢副总兵镇守广西寻进署都督佥事又进署都督同知嘉靖改元遭母丧哀毁骨立初上思州土目黄镠作乱佑购其党黄廷宝缚献之总督张嵿恶佑不白己至劾佑怀奸避难逮系德庆狱数上书颂冤释令闲住卢苏王受乱田州总督姚镆召至军中待以宾礼多所裨赞后王守仁代镆询抚剿之宜佑曰以蛮治蛮可不烦兵而下守仁纳之苏受果效顺因命佑部分其众事宁守仁言思田初定宜设一副总兵镇之请即以命佑报可十一年杨春贼赵林花陷高州总督陶谐檄佑讨之深入多所斩获忽中危病卒佑身长八尺智识绝人驭军有节制与下同甘苦不营私产性好书每载以自随军暇即延儒生讲论　　张芹
按明外史张芹传芹字文林峡江人弘治十五年进士授福州推官正德中召为南京御史出为徽州知府宁王宸濠反言者以芹家江西虑贼其亲属取道出徽乃改知杭州已复还徽州嘉靖初迁浙江海道副使历右参政右布政使坐为海道时倭入争贡误伤居民罢归芹事继母孝持身俭素枲袍粝食终其身　　张璞
按明外史张文明传张璞字中善中夏人弘治十五年进士由归安知县召拜御史正德八年出按云南镇守中官梁裕贪横璞裁抑之为所诬逮赴诏狱竟死狱中　　张邦奇
时
微

按明外史张邦奇传邦奇字常甫人登弘治末年进士改庶吉士授检讨出为湖广提学副使嘉靖初提学四川以亲老乞归久之桂萼掌铨去留天下提学官起邦奇福建未几选外僚入坊局改右庶子迁南京祭酒就迁吏部侍郎丁外艰归服阕召为吏部右侍郎掌部事推毂善类人不可干以私寻改掌翰林院事充日讲官加太子宾客改掌詹事府九载考绩晋礼部尚书以母老欲便养乃改南京吏部复改兵部参赞机务二十三年卒谥文定邦奇之学以程朱为宗躬修力践趾步必谨族父时彻受业于邦奇仕至南京兵部尚书有文名　　张瓒
按明外史张瓒传瓒字廷献先世沧州人曾祖以功授府军左卫副千户遂家京师瓒方面修耳眉插入鬓骨隆隆起顾盼伟如也登弘治末年进士正德初授吏科给事中累擢通政参议自参议至通政使几二十年至嘉靖十年始迁户部右侍郎督军饷延绥宁夏已改督宣府大同饷大同兵变总督刘源清落职改瓒于兵部代之未至而郎中詹荣等擒首恶定乱军瓒驰至赉有功者而还帝大喜改瓒督两广军务武定侯郭勋用事瓒阴附之会兵部尚书缺勋密荐瓒帝亦奇其貌廷推者皆不用独用瓒瓒为通政时数被劾家在辇下素通中贵人誉言日闻遂骤登枢要加官至少保为兵部八年卒瓒无他智能徒以状貌中帝意眷遇终其身谥恭襄　　张洪
按明外史张瓒传瓒督两广军务时都督张洪者尝坐罪谪戍客瓒所诸边将有干请洪为度地腴瘠第贿重轻而以十一酬洪洪所得亦不赀

　张姓部列传七
　　唐二
　　张廷珪
按唐书张廷珪传廷珪河南济源人慷慨有志尚第进士补白水尉举制科异等累迁监察御史按劾平直武后税天下浮屠钱营佛祠于白司马&#作大像廷珪谏以为天下虚竭苍生雕弊谓宜先边境实府库养人力后善之因是罢役神龙初诏白司马&#复营佛祠廷珪方奉诏抵河北道出其所见营筑劳亟怀不能已上书切争帝不省元宗开元初大旱关中饥诏求直言廷珪上疏迁黄门侍郎监察御史蒋挺坐法诏决杖朝堂廷珪执奏御史有谴当杀杀之不可辱也士大夫服其知体王琚持节巡天兵诸军方还复诏行塞下议者皆谓将袭回纥廷珪陈五不可又请复十道按察使巡视州县帝然纳之因诏陆象先等分使十道时遣使赍缯绵至石国市犬马廷珪曰不宜劳远人致异物愿省无益之故救必然之急天下之幸坐漏禁内语出为沔州刺史频徙苏宋魏三州在官有威化入为少府监封范阳县男以太子詹事致仕卒赠工部尚书谥贞穆廷珪伟姿仪善八分书与李邕友善及邕踬于仕屡表荐之人尚其方介云　　张悱
按唐书张公谨传公谨次子大安大安子悱仕元宗时为集贤院判官诏以其家所著魏书说林入院缀修所阙累擢知图书括访异书使进国子司业以累免官　　张嘉贞
按唐书张嘉贞传嘉贞本范阳旧姓高祖子咤仕隋终河东郡丞遂家蒲州为猗氏人以五经举补平乡尉坐事免长安中御史张循宪使河东事有未决问吏曰若颇知有嘉客乎吏以嘉贞对循宪召见嘉贞条析理分莫不洗然循宪大惊他日请以官让后曰朕宁无一官自进贤耶召拜监察御史累迁兵部员外郎时功状盈几嘉贞为详处不阅旬廷无稽牒进中书舍人历梁秦二州都督并州长史政以严办吏下畏之奏事京师元宗善其政数慰劳突厥九姓新内属嘉贞请置天兵军绥护其众即以为天兵使明年入朝或告其反按无状帝令坐告者嘉贞辞曰国之重兵利器皆在边今告者一不当即罪之臣恐塞言路天子以为忠且许以相及宋璟等罢帝欲果用嘉贞而忘其名夜诏中书侍郎韦抗曰朕尝记其风操而今为北方大将张姓而复名卿为我思之抗曰非张齐丘乎帝即使作诏以为相夜且半因阅大臣表疏得其名即以为中书侍郎同中书门下平章事迁中书令居位二年善傅奏敏于裁遣然强躁论者恨其不裕秘书监姜&#得罪嘉贞希权幸意请加诏杖已而&#死会广州都督裴先抵罪帝问法如何嘉贞复援&#比张说曰不然士可杀不可辱帝然之嘉贞退不悦初嘉贞在兵部而说已为侍郎及皆相说位其下议论无所让故说不平未几出为豳州刺史说代其处逾年为户部尚书明年王守一死坐与厚善贬台州刺史俄拜工部尚书为定州刺史知北平军事封河东侯久之以疾丐还东都卒谥曰恭肃　　张嘉佑按唐书张嘉贞传嘉佑嘉贞弟有干略方嘉贞为相时任右金吾卫将军昆弟每上朝轩盖驺导盈闾巷时号所居坊曰鸣珂里后贬浦阳府折冲开元末为相州刺史三岁入为左金吾将军　　张说
按唐书张说传说字道济或字说之其先自范阳徙河南更为洛阳人永昌中武后策贤良方正说所对第一后署乙等授太子校书郎迁左补阙擢凤阁舍人张易之诬陷魏元忠也援说为助说廷对元忠无不顺言忤后旨流钦州中宗立召为兵部员外郎累迁工部兵部二侍郎以母丧免既期诏起为黄门侍郎固请终制时礼俗衰薄士以夺服为荣而说独以礼终天下高之睿宗即位擢中书侍郎兼雍州长史逾年进同中书门下平章事景云二年帝谓侍臣曰术家言五日内有急兵入宫为我备之说进曰此谗人谋动东宫耳帝悟下制如说言明年太子即位太平公主引萧至忠崔湜等为宰相以说不附己罢为东都留守说知太平等怀逆乃以佩刀献元宗请先决策帝纳之至忠等已诛召为中书令封燕国公素与姚元崇不平罢为相州刺史河北道按察使坐累徙岳州苏陈说忠謇有勋遂迁荆州长史俄以右羽林将军检校幽州都督入朝以戎服见帝大喜授检校并州长史召拜兵部尚书同中书门下三品明年诏为朔方节度大使康愿子反说进讨至木盘山擒之故时边镇兵赢六十万说以时平无所事请罢二十万还农卫兵贫弱番休者亡命略尽说建请一切募勇强士分补诸卫又倡封禅议受诏与诸儒草仪多所裁正召为集贤殿学士东封还为尚书右丞相兼中书令诏说撰封禅坛颂刻之泰山源干曜宇文融恨之乃与崔隐甫李林甫共劾奏说乃停说中书令始为相时帝欲事吐蕃说密请讲和以休息鄣塞王君破土蕃于青海西说策其且败因上巂州斗羊于帝以申讽谕后瓜州失守君死十七年复为右丞相十八年卒年六十四赠太师谥曰文贞说敦气节立然许为文属思精壮长于碑志既谪岳州而诗益凄婉人谓得江山助云子均&#埱　　张九龄
按唐书张九龄传九龄字子寿韶州曲江人七岁知属文十三以书干广州刺史王方庆方庆叹曰是必致远会张说谪岭南一见厚遇之擢进士始调校书郎以道侔伊吕科策高第为左拾遗俄迁左补阙改司勋员外郎时张说为宰相亲重之与通谱系常曰后出词人之冠也迁中书舍人内供奉封曲江男改太常少卿出为冀州刺史以母不肯去乡里表换洪州都督徙桂州始说知集贤院尝荐九龄可备顾问说卒天子思其言召为秘书少监集贤院学士知院事会赐渤海诏而书命无足为者乃召九龄为之迁工部侍郎知制诰数乞归养诏不许以其弟九&#九章为岭南刺史岁时听给驿省家迁中书侍郎以母丧解毁不胜哀夺哀拜中书侍郎同中书门下平章事明年迁中书令李林甫无学术见九龄文雅为帝知内忌之会帝欲以凉州都督牛仙客为尚书九龄执不可帝不悦翌日林甫进曰仙客宰相材也九龄文吏拘古义失大体九龄既戾帝旨固内惧恐遂为林甫所危因帝赐白羽扇乃献赋自况帝虽优答然卒以尚书右丞相罢政事而用仙客尝荐周子谅坐贬荆州长史九龄以直道黜不戚戚婴望惟文史自娱朝廷许其胜流久之封始兴县伯请还展墓病卒年六十八谥曰文献九龄体弱有酝借故事公卿皆搢笏于带而后乘马九龄独常使人持之因设笏囊后帝每用人必曰风度能若九龄乎开元后天下称曰曲江公而不名云　　张九&#
九
章

按唐书张九龄传九龄为工部侍郎知制诰数乞归养诏不许以其弟九&#九章为岭南刺史岁时听给驿省家九&#亦有名终岭南节度使　　张敬忠
按唐书张仁愿传仁愿在朔方奏用张敬忠自监察御史累迁吏部郎中开元七年拜平卢节度使　　张之辅按唐书张仁愿传仁愿子之辅至赵州刺史
　　张守珪
按唐书张守珪传守珪陕州河北人姿干壮慷慨尚节义善骑射以平乐府别驾从郭虔瓘守北庭开元初突厥攻北庭守珪奏事京师因上书言利害迁幽州良杜府果毅时卢齐卿为刺史器之稍迁建康军使王君死河西震惧诏以守珪为瓜州刺史督余众完故城版筑方立突厥奄至守珪置酒城上会诸将作乐突厥疑有备不敢攻引去守珪纵兵击败之有诏以瓜州为都督府即诏守珪为都督州地沙塉不可蓺常潴雪水溉田是时渠堨毁材木无所出守珪密祷于神一昔水暴至大木数千章塞流下因取之修复堰防州人神之刻石纪事迁鄯州刺史陇右节度使徙幽州长史河北节度副大使俄加采访处置等使契丹奚连年梗边前长史不能制守珪至每战辄胜契丹酋屈剌及突于恐惧乃遣使诈降守珪得其情遣右卫骑曹王悔诣部计事夜斩屈剌及突于传首东都二十三年入见天子会籍田毕即酺燕为守珪饮至帝赋诗宠之加拜辅国大将军久之复讨契丹余党于捺禄山卤获不訾会平卢军使乌知义斗不胜守珪匿其败事泄贬括州刺史疽发背死子献诚　　张琇
父审素
　兄&#

