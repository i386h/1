<!-- { "loadSidebar": true } -->
　颍姓部列传
　　周
　　颍考叔
按左传隐公元年颍考叔为颍谷封人
　　后汉
　　颍容
按后汉书颍容传容字子严陈国长平人也博学多通善春秋左氏师事太尉杨赐郡举孝廉州辟公车征皆不就初平中避乱荆州聚徒千余人刘表以为武陵太守不肯起着春秋左氏条例五万余言建安中卒　　宋
　　颍域
按万姓统谱域承务郎徽州路知事
　　颍洪
按万姓统谱洪江阴人司法

　永姓部列传
　　汉
　　永石公
按奇姓通石公汉人
　　晋
　　永钦道
按万姓统谱钦道赵王睿长史
　　明
　　永铭
按万姓统谱铭阳朔人洪武举人
　　永&#
按万姓统谱颖富顺人洪武进士
　　永年
按万姓统谱年广西人景泰中任归安县训导　　永密按万姓统谱密铅山人成化举人任知县
　　永森
按万姓统谱森泸州人弘治初曹县丞

================================================　秉姓部汇考
凌迪知万姓统谱
　　秉姓
秉见氏族志

　冷姓部列传
　　汉
　　冷宏
按万姓统谱宏尚书令
　　冷征
按万姓统谱征获羌校尉
　　冷褒
按广东通志褒建平间为郎中令与黄门郎段犹同时初哀帝以定陶王入即帝位追尊定陶共王为皇帝傅太后为共皇太后丁为共皇后褒犹奏言不宜复引定陶藩国之名以冠大号请为共皇立庙京师大司徒师丹独言非尊无二上之义上用朱博议如褒犹言平帝即位王莽白太皇太后发掘二冢夺其玺绶定陶皇庙随废追贬诸建议者褒犹皆徙合浦　　冷循按万姓统谱循见印薮
　　冷乔
按万姓统谱乔见印薮
　　冷福
按万姓统谱福见印薮
　　冷伯
按万姓统谱伯见印薮
　　后汉
　　冷寿光
按尚友录寿光行容成公御妇人法取精于元牝其要谷神不死守生养气者也谓握固不泄还精补脑可以长生　　冷苞
按万姓统谱苞刘璋将
　　晋
　　冷平
按南燕录平临淄人太上二年沙门僧智夜入平舍淫其寡嫂平与弟安国杀之郡县按平兄弟欲以一人坐杀人论死而平安国各引自杀竞死诏俱赦之　　冷道按万姓统谱道江都人徐州刺史
　　唐
　　冷朝阳
按万姓统谱朝阳有诗名宪宗尝问朝臣曰比闻一士人能诗姓字甚僻大臣以朝阳对上曰是也诗评云朝阳在大历才子中为最下　　冷约
按万姓统谱约司空天佑元年冬致仕为人优柔信用非人三年十二月吉州彭玗彭璋率兵围城秦裴镇洪州差吕师周替之　　宋
　　冷廷叟
按万姓统谱廷叟仕宋为光禄卿以诗酒终山谷诗序云庭坚于廷叟有十八年之旧故山谷有诗云往时尽醉冷卿酒又云冷卿智多发沧浪牛刀发硎司一邦　　冷源
按万姓统谱源元符中任武康令
　　冷世光
按尚友录世光字宾王常熟人绍兴十八年进士调归安簿知历阳县改知宁国龙游朱文公为常平使者常委用之两省交荐除监察御史迁殿中侍御史弹劾无所避人谓之冷面御史寻知严州引年致仕作闲适堂晚岁优游里社泊如也年八十终朝奉大夫自其父通奉振施乡里世光兄弟率行不替乡人高之有奏议弹章二卷东堂类&#二十卷刀笔五卷　　冷世修按万姓统谱世修字良器绍兴十八年进士调崇德县簿知兴化县监行在激赏库改秩乞改次等官回一阶封垂白之母命词宠之远近歆艳知建康上元县民有互讼者世修谕之曰骨肉相争非美事也今以法绳汝则终身不可复聚以恩义化之民感泣争让通判和州秩满知南康军未上丐祠作留耕堂以示子孙卒年七十二终朝奉大夫有诗文三十卷词科类要十卷　　冷应征
按万姓统谱应征字公定分宁人宝庆初进士调庐陵主簿以廉能着知广州政务不扰不倦尝曰治官事当如家事惜官物当如己物闻襄樊受围日缮器械裕财粟以备仓卒后卒赖其用临事辄断虽势要不为之挠夺　　元
　　冷齐贤
按万姓统谱齐贤高安人善读书乐于为善至正闲出粟赈乏赖以活者甚众乡里德其好义号曰春山以其活枯槁如春旸也　　明
　　冷谦
按万姓统谱谦字启敬有仙术历太常协律郎　　冷自诚按万姓统谱自诚宁县人洪武初庚午举人
　　冷春
按万姓统谱春字载阳高安人洪武己卯举人任吏科给事中　　冷麟
按万姓统谱麟山东人洪武七年为令精敏廉慎一介不苟取量事难易与民面立期限期至未完许赴县展限即三五易亦不深罪也如违期不报即一日必罚泒办征科务求民便且天性仁恕不忍轻决时有被一笞一鞭者众必贱之故人皆知愧而犯之者少九年以浙江行省荐升本省都事声绩尤着先是象山知县孔立有惠政民以孔冷并称　　冷融
按万姓统谱融字季和世光裔孙授岳州府学训导升乐陵县学教谕中式时有司题其坊曰登云　　冷曦按万姓统谱曦字景旸新昌人洪武闲任御史刚正不阿劾都御史刘观并各道坏法御史百司震恐人称为冷&#面　　冷严
按城武县志严宣德癸丑科贡士任延长县训导　　冷致和按万姓统谱致和上高人宣德丙子举人
　　冷宝
按万姓统谱宝丹阳人成化中宜黄县丞
　　冷显
按万姓统谱显远安人成化中全州知州
　　冷遂南
按万姓统谱遂南四川人成化进士
　　冷珂
按万姓统谱珂四川人嘉靖进士
　　冷起元
按万姓统谱起元字维贞益都人嘉靖辛丑进士历太仆少卿　　冷旸
按湖广通志旸南漳人岁贡任肇庆推官一年以母老乞归不允适赍表入都因上疏陈情得允母不豫血泪交下母没亲为负土肩穿指血庐墓三年　耿姓部列传
　　汉
　　耿寿昌
按汉书食货志宣帝即位用吏多选贤良百姓安土岁数丰穰谷至石五钱农人少利时大司农中丞耿寿昌以善为算能商功利得幸于上五凤中奏言故事岁漕关东谷四百万斛以给京师用卒六万人宜籴三辅弘农河东上党太原郡谷足供京师可以省关东漕卒过半又白增海租三倍天子皆从其计漕事果便寿昌遂白令边郡皆筑仓以谷贱时增其贾而籴以利农谷贵时减贾而粜名曰常平仓民便之上乃下诏赐寿昌爵关内侯　　耿育
按汉书陈汤传汤矫制发兵杀郅支单于丞相匡衡抑其赏后坐事徙安定议郎耿育上书讼汤冤天子还汤　　后汉
　　耿艾
按后汉书耿纯传纯父艾为王莽济平尹王莽败更始立使舞阴王李轶降诸郡国艾降还为济南太守　　耿况按后汉书耿弇传弇父况字侠游以明经为郎后为朔调连率及王莽败归光武建武四年封隃麋侯五年封牟平侯十二年疾卒谥烈侯少子霸袭爵　　耿纯按后汉书耿纯传纯字伯山巨鹿宋子人学于长安因除为讷言士王莽败更始立舞阴王李轶兄弟用事纯求谒轶承制拜为骑都尉安集赵魏会世祖至邯郸纯即谒见世祖深接之拜为前将军封耿乡侯及世祖即位封高阳侯建武二年纯自请试郡乃拜为东郡太守视事数月盗贼清宁时发干长有罪纯案奏围守之奏未下长自杀纯坐免六年定封为东光侯八年东郡济阴盗起遣李通王常击之帝以纯威信着于卫地遣使拜太中大夫使与大兵会东郡东郡闻纯入界盗贼皆诣纯降复以为东郡太守吏民悦服十三年卒官谥曰成侯子阜嗣　　耿伋
按后汉书耿纯传纯族人伋为蒲吾长
　　耿植
按后汉书耿纯传王郎反世祖自蓟东南驰纯与从昆弟植共率宗族宾客奉迎于育拜纯前将军植偏将军植后为辅威将军封武邑侯　　耿宿
按后汉书耿纯传纯从弟宿至代郡太守封遂乡侯　　耿欣按后汉书耿纯传纯从弟欣为赤眉将军封着武侯从邓禹西征战死云阳　　耿弇
按后汉书耿弇传弇字伯昭扶风茂陵人其先武帝时以吏二千石自巨鹿徙焉弇少好将帅之事王莽败更始立诸将略地者多擅威权弇乃北上谒光武留署门下吏因说发兵攻更始光武乃拜弇为大将军与吴汉北发幽州十郡兵击破铜马高湖赤眉青犊及光武即位拜弇为建威大将军建武三年封好畤侯弇凡所平郡四十六屠城三百未尝挫折十三年上大将军印绶罢以列侯奉朝请每有四方异议辄召入问筹策永平元年卒谥愍侯子忠嗣　　耿舒
按后汉书耿弇传弇弟舒为复胡将军牟平侯舒卒子袭嗣尚隆庆公主袭卒子宝嗣宝女弟为清河孝王妃及安帝立以妃为甘园大贵人帝以宝元舅之重使监羽林左车骑位至大将军而附事内宠谮废皇太子及排陷太尉杨震宝弟子承袭公主爵为林虑侯位至侍中安帝崩阎太后以宝等阿附嬖幸策免宝及承皆贬为亭侯遣就国宝自杀国除大贵人数为耿氏请阳嘉三年诏封宝子箕牟平侯为侍中以恒为阳亭侯承为羽林中郎将　　耿国
按后汉书耿弇传弇弟国字叔虑建武四年入侍光武拜为黄门侍郎应对左右帝以为能迁射声校尉七年拜驸马都尉后历顿丘阳翟上蔡令所在吏人称之征为五官中郎将二十七年代冯勤为大司马永平元年卒官　　耿霸
按后汉书耿弇传弇父况封隃麋侯卒子霸袭霸卒子文金嗣文金卒子喜嗣喜卒子显嗣为羽林左监显卒子援嗣　　耿阜
按后汉书耿纯传东光侯纯卒子阜嗣后徙封莒乡侯永平十四年坐同族耿歙与楚人颜忠辞语相连国除建初二年肃宗追思纯功诏封阜子盱为高亭侯盱卒无嗣帝复封盱弟腾卒子忠嗣忠卒孙绪嗣　　耿忠按后汉书耿弇传弇子忠以骑都尉击匈奴有功忠卒子冯嗣冯卒子良嗣一名无禁延光中尚安帝妹濮阳长公主位至侍中良卒子协嗣　　耿秉
按后汉书耿弇传弇弟国国子秉字伯初以父任为郎永平中拜谒者仆射十五年拜驸马都尉肃宗即位拜秉征西将军建初元年拜度辽将军视事七年匈奴怀其恩信征为执金吾甚见亲重章和二年复拜征西将军封美阳侯秉性勇壮而简易于事永元二年为光禄勋明年卒谥桓侯子冲嗣官至汉阳太守　　耿夔
按后汉书耿弇传弇弟国国子夔字定公少有气决永元初为车骑将军转车骑都尉三年窦宪以为大将军左校尉封栗邑侯及窦宪败夔亦免官夺爵土后复为长水校尉拜五原太守迁辽东太守永初三年南单于檀反畔使夔击之单于败走夔以不穷追左转云中太守拜度辽将军后坐法免卒于家　　耿恭按后汉书耿弇传恭字宗伯弇弟广之子也有将帅才永平十七年骑都尉刘张出击车师请恭为司马与窦固及从弟秉破降之始置西域都护戊己校尉乃以恭为戊巳校尉屯后王部金蒲城匈奴攻金蒲城恭乘城搏战杀伤甚众匈奴引去建初元年还雒阳拜骑都尉明年迁长水校尉副车骑将军马防讨西羌恭忤防及防还监营谒者李谭承旨奏恭不忧军事坐征下狱免归本郡卒于家　　耿溥
按后汉书耿弇传弇弟广广子恭恭子溥为京兆虎贲都尉元初二年击畔羌于丁奚城军败遂殁诏拜溥子宏晔并为郎　　耿晔
按后汉书耿弇传溥子晔字季遇顺帝初为乌桓校尉时鲜卑寇缘边晔率乌桓及诸郡卒击破之自是频出辄克获威振北方迁度辽将军　　耿援
按决录注援字伯绪官至河东太守
　　耿纪
按后汉书耿弇传弇弟国国子秉秉曾孙纪少有美名辟公府曹操甚敬异之稍迁少府纪以操将篡汉建安二十三年与太医令吉丞相司直韦况晃晔谋起兵诛操不克夷三族　　北魏
　　耿元
按魏书耿元传元巨鹿宋子人也善卜占而性不和俗多见憎忿官至巨鹿太守　　北周
　　耿豪
