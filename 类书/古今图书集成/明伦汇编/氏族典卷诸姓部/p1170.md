<!-- { "loadSidebar": true } -->
按元史列女传霍氏二妇尹氏杨氏夫家郑州人至元间尹氏夫耀卿殁姑命其更嫁尹氏曰妾知守妾志尔姑不能强杨氏夫显卿继殁同处二十余年以节孝闻　　明
　　霍元方
按浚县志元方幼有奇志甫弱冠刻志于学性好游览遍历各省名山巨川归值元未乱遂隐于大伾山东号曰东崖处士洪武初辟为大名府学训导未几致仕隐居终身子二怡伯怡仲俱有父风亦隐居不仕　　霍继宗
按安县志继宗永乐中由明经擢御史刚正不阿巡按山东摘奸除弊风声赫然祀乡贤　　霍德行
按东光县志德行字道本东光庠生少有文名举明经授中州涉邑训循循善诱士有贫者为之推衣屦供油炭而佐之读且捐俸治田以赡贫不能治业者升沈阳教授一如在涉告归寿八十终着有硕宽堂诗文集渊源录游涉录循环说家训等书行于世　　霍达按裕州志达字成章裕州人学问辩博器度凝远虽燕居必衣冠危坐身无惰容口无慢言由乡举任安化县教谕丁艰补应城升淮安教授改登州前后四任始终如一当时名公俱重之　　霍瑄
按万姓统谱瑄凤翔人举人历任工部侍郎英庙北狩车驾至城下守者戒严不敢启瑄从水窦下匍匐出在大同久熟知边务　　霍荣
按万姓统谱荣字文华盩厔人正统戊辰进士自幼聪明过目成诵不妄与人言语及任工科给事中抗言直谏为世钦仰　　霍毅
按万姓统谱毅大宁知县公平忠厚剖决详明以县地硗瘠谕民艺桑枣以治生兴利除害民安其业　　霍俊按夏津县志俊夏津贡生天顺间父友才卒俊水浆不入口三日泣血面深墨庐于墓三年有司上其事诏旌表之　　霍恩
按保定府志恩字天锡易州人弘治时进士任河南上蔡令时奸阉刘瑾擅权大盗群起恩知兵为战守具甚严贼攻数日恩力竭不支城遂破贼执恩恩骂不绝口遂遇害头断无血惟白气一缕若龙腾而去数日后面色不枯目犹瞋盖志坚而神不散也事闻赠光禄少卿谥忠烈　　霍玉
按任县志玉父原早亡嫡母陈氏老而多疾玉广求医药以治之饮食必躬执爨数年不懈既而母无齿不能食又求乳以食之至玉领乡荐母始殁　　霍球
按万姓统谱球字廷献南海人正德六年由举人署晋江县学训导性度夷坦行如其学每月按期课诸生以身率之升湖广武陵知县卒于官　　霍韬
按万姓统谱韬字渭先南海人正德甲戌进士授主事以大理寺历升至礼部尚书卒赠太保谥文敏子与瑕　　霍宗
按鄜州志宗鄜州人正德十四年回贼乱寇州境宗以乡兵独当一面手刃数人力不能支遂死难州守礼葬题墓曰义勇　　霍愉
按单县志愉单县人性纯孝母亡愉在童时即极哀毁竭力事父供甘旨事必禀命而行尝获遗金亦启父还之父疾尝药温衾寝食俱废者数月焚祷于天乞以身代后父殁哀痛呕血几于殒绝念父无棺破产将渡河营之时已禁渡三日矣愉沿河上下呼天号泣忽有大木逆流而至愉因取以为&#葬父于祖茔负土成坟筑庐于其侧蔬素三载阖邑亲友强请数次然后归时咸称为孝庵先生　　霍杰
按广州府志杰字民先番禺人韬之弟倜傥不凡闻湛若水讲心性之学移书辨论久之信服愿执弟子礼居三载忽出省城登越秀山坐石而化　　霍淮
按万姓统谱淮山西平定州人由举人任&#坻知县升河间通判嘉靖八年升通州知州性警敏有机变遇事有为公私两益在任四年迎送不觉其烦军民咸安其治升陕西延安府同知　　霍加福
按单县志加福单县庠生父麟趾历任安州知州加福性狷介喜施与遇嫁娶丧葬窘乏及老幼废疾无依者辄捐金助之值岁荒产业衰微不免饥寒而一介不取邑令怜其贫苦馈之粟帛亦不受惟丁祭学师送胙则曰圣惠也乃拜受焉中年丧妻守义不娶诵读终其身　　霍冀
按万姓统谱冀字尧封山西孝义人嘉靖甲辰进士历官兵部尚书　　霍超
按万姓统谱超字叔谦南海人嘉靖癸丑进士历评事　　霍与瑕
按万姓统谱与瑕字勉衷文敏子嘉靖己未进士任慈溪知县有惠政被论去隆庆初慈人群赴阙乞留再任历福建佥事性剀直明爽议论不阿有父风　　霍惟荩按万姓统谱惟荩字受夫曲靖人嘉靖乙丑进士历知府　　霍鹏
按盐山县志鹏盐山人由贡生任潞州判官政务简易甘淡泊厌奔竞致仕归惟以课读为事子达侄进并登科　　霍贯道
按大名府志贯道南乐人就武举中式总制翁某收为帐下亲兵会山东妖人为乱命贯道往觇之手刃数人捣巢穴授官已而倭寇扰浙廷命为裨将抵崇德与贼遇力战杀数十人会日暮迷道援兵不至贯道犹愤激复战骂贼而死赠光禄寺署丞　　霍荩臣
按广州府志荩臣字于宣南海人隆庆间举人授贵阳司理土寇安国亨叛荩臣至为陈顺逆晓以祸福贼遂匍匐稽颡愿受约束擢荆州同知改梧州皆职税务前后上还羡金万余不为染指迁浙江运司后升岳州知府为忌者所中遂罢　　霍允猷
按广平府志允猷字入白曲周人万历丙辰进士祖维荩以进士历官西凉参政卓有政声允猷初授户部主事督饷蓟州出知兖州府终武德道兵备性坦率好施乞贷无不应捐资修学输粟贮仓邑人德之　　霍时敏按永年县志时敏号逊斋为人端正古朴博学能诗文精于三礼以明经为武功丞后学习礼者必以逊斋为宗云　　霍强
按顺德府志强平乡人家贫至孝年二十七嫡母殁三十八父殁四十七生母殁遭三大故皆庐于冢上凡九年年几八十犹感慕不衰当道屡旌之　　霍守忠
按顺德府志守忠任县人为人和睦广修善事父早卒事母楚氏极孝有疾焚香祈以身代比卒哀毁几绝葬后庐墓三年昼夜拜泣远近称孝当道建坊以旌其门　　霍震寓
按保定府志震寓字霖渠清苑人万历己酉举人授开封府判擢河州守震寓威信兼施岩疆镇靖升兖州府同知迕上官归卒于家　　霍
按任丘县志号韵衢山西马邑人进士万历四十四年任任丘知县历九载造就斯文厘剔奸宄文名既盛吏治兼优擢北直隶督学御史　　霍昂
按开封府志昂字时举杞县人由明经任盱眙县簿寻弃归好读书精研字学妙达卜筮之理着有字学正传一书　　霍观赜
按延安府志观赜字养正清涧人博学能文尤工古诗岁举明经辞不就着有经世录诗文稿藏于家　　霍守典按沁州志守典沁州人由进士官礼科都给事中天启间魏珰专权肆虐以生祠额名请守典特疏纠参忠贤恶其触己升太常寺少卿旋罢职回籍遇流寇之变捐己赀以修本州拦马墙以为城翰州民赖以保全　　霍汝梓
按曲阜县志汝梓曲阜生员亲死苦历风霜庐墓三年至天启中妖贼乱汝梓恐受屈辱于贼先杀妻女然后自刎时人为之立祠祀之　　霍子衡
按广州府志子衡字觉商南海县人由举人历官太仆寺少卿甲申变后愤不欲生归杜门不出未几遂衣朝衣北面稽首次易大红服往谒祖祠归呼妾莫氏集三子而命之曰忠孝二字临难毋苟免汝曹读古人书曾知之乎三子唯唯曳裾逍遥赴宅后大池中而死妾莫氏继之长子应兰偕其妻梁氏及女大娘同赴水死次子应荃季子应亦各偕其妻徐氏区氏及小婢亚长俱投水死止留一孙以存宗祀焉　白姓部汇考
唐书
　　宰相世系表
白氏出自姬姓周太王五世孙虞仲封于虞为晋所灭虞之公族井伯奚媵伯姬于秦受邑于百里因号百里奚奚生视字孟明古人皆先字后名故称为孟明视孟明视二子一曰西乞术二曰白乙丙其后以为氏裔孙武安君起赐死杜邮始皇思其功封其子仲于太原故子孙世为太原人二十三世孙后魏太原太守邕邕五世孙建廖用贤尚友录
　　白姓
白南阳商音黄帝之后秦大夫白乙丙楚有白公胜楚平王太子建之子也渭南县志
　　氏族
唐白锽其先太原人高祖建北齐五兵尚书赐田韩城因家焉父温检校都官郎中锽其第六子徙家下邽任巩县令子五人季庚襄州别驾季般沛令季轸许昌令季宁河南参军季平乡贡进士孙居易字乐天季庚仲子也任刑部尚书行简字知退居易弟累官主客员外郎味道巢县丞景回淄州司兵参军晦之举进士皆居易侄也白鏻为扬州录事参军子季康为溧水令孙敏中字用晦仕至司徒门下侍郎以太傅致仕
　鹤姓部列传
　　金
　　鹤寿
按万姓统谱寿本名吾都不五院部人世宗时老和尚率众来招寿与俱反寿曰吾受国厚恩宁杀我不能与贼反遂与二子皆被杀
　姓部汇考
凌迪知万姓统谱
　　姓
音恪见直音

　石姓部列传二
　　宋
　　石守信
按宋史石守信传守信开封浚仪人事周祖得隶帐下广顺初累迁亲卫都虞候太祖即位迁侍卫马步军副都指挥使改领归德军节度李筠叛守信率前军进讨破筠众泽潞平以功加同平章事李重进反扬州以守信为行营都部署克其城建隆二年移镇郓州兼侍卫亲军马步军都指挥使开宝六年秋加兼侍中太平兴国初加兼中书令四年从征范阳督前军失律责授崇信军节度兼中书令俄进封卫国公七年徙镇陈州复守中书令九年卒年五十七赠尚书令追封威武郡王谥武烈　　石熙载
按宋史石熙载传熙载字凝绩河南洛阳人周显德中进士登第疏俊有量居家严谨有礼法宋初为开封府推官授右拾遗迁左补阙太宗即位召同知贡举知潭州召还擢为兵部员外郎领枢密直学士太平兴国四年亲征河东以给事中充枢密副使从行还迁刑部侍郎五年拜户部尚书枢密事以病足上表求解职诏加慰抚授尚书右仆射九年卒年五十七谥元懿熙载事继母牛氏以孝闻弟熙导牛氏前夫子随母归石氏以熙载故奏补殿直从弟熙古幼弟熙正皆登进士第熙载抚之如一熙载卒时子中孚中立皆幼熙正患熙导以异姓居己上乃诈传上旨令己籍熙导家财由是交讼上召问中孚中立令有司再鞫得實熙导还本姓熙正坐除名熙正后至供备库副使中孚至尚书虞部员外郎子行简大中祥符进士　　石曦
按宋史石曦传曦并州太原人晋祖弟韩王晖之子天福中以曦为右神武将军历汉至周为右武卫左神武二将军恭帝即位初为左卫将军会高丽王昭加恩命曦充使建隆三年再使高丽迁左骁卫大将军护秦州屯兵西人犯边曦率所领击破之太平兴国中连知孟襄二州迁领诚州刺史雍熙四年改知霸州兼部署会陈廷山谋叛曦计擒廷山加领本州团练使同知镇州淳化二年移原州四年卒年七十四赠赙加等　　石渝
按万姓统谱渝字德川元遂之孙也唐季吴越钱氏建国为陪臣授太子宾客上柱国吏部尚书忠懿未及献籍而先以寿终　　石延翰
按万姓统谱延翰有大志父渝仕吴越兄延俸平江军节度使封司空独延翰不仕隐居沃州结庐于白云谷隐焉以书史为乐自号云和子人称羽林先生后赠白云先生　　石保兴
按宋史石守信传守信子保兴字光裔本名保正太祖改之建隆初年十四以荫补供奉官明年迁尚食副使端拱中知平戎军徙莫州俄为西京都巡检使淳化五年真拜蕲州团练使改夏绥麟府州钤辖至道二年徙延州都巡检使兼署州事改本路副都部署与范重召等五路讨贼咸平三年就拜棣州防御使改澶州在郡颇峻刑罚五年以疾求归京师未几卒年五十八子元孙　　石保吉
