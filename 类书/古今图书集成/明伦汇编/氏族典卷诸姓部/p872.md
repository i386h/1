<!-- { "loadSidebar": true } -->
按万姓统谱永字天锡直隶迁安人世袭金吾都指挥使累官左都督镇辽东卒于军善养士同甘苦善知人奖拔萧往刘渊祝雄皆起列校为方镇　　马佩
按万姓统谱佩字服玉德州人嘉靖辛丑进士历都御史　　马汝松
按万姓统谱汝松字节甫东光人嘉靖甲辰进士仕给事中　　马一龙
按万姓统谱一龙字应器溧阳人嘉靖丁未进士历国子司业　　马芳
按明外史马芳传芳字德馨蔚州人十岁为北寇所掠使之牧芳私以曲木为弓剡矢射俺答猎虎虓其前芳一发毙之乃以侍左右芳阳为之用而潜自间道亡归周尚文镇大同署为队长数御寇有功嘉靖二十九年授阳和卫总旗累迁指挥佥事以功进都指挥佥事充宣府游击将军复以功超迁都督佥事为参将已进为右都督寻以功进左三十六年迁蓟镇副总兵分守建昌寻移守宣府就擢总兵官隆庆元年阅视侍郎吴百朋发芳行贿事勒闲住已起佥书前军都督府复镇宣府七年以病乞归又二年卒芳起行伍十余年为大帅战膳房堡朔州登应巢鸽子堂龙门万全右卫东岭孤山土木干庄岔道张家堡得胜堡大沙滩大小百十战身被千余创擒部长数十人斩馘无算威名震边陲二子栋林栋官至都督　　马自强
按万姓统谱自强字体干同州人嘉靖癸丑进士改庶吉士历官至武英殿大学士卒谥文端　　马文炜
按山东通志文炜安丘人少孤贫以孝闻嘉靖壬戌进士知确山县行取为御史　　马鸣銮
按四川总志鸣銮内江人字君御弱冠举于乡登万历甲戌进士历右都御史兼兵部侍郎总督宣大卒于官上震悼予恤典荫其后锦衣千户一国子生一鸣銮&#历中外伟绩甚多所著奏议及筹边赤牍凤麓稿总若干卷　　马从聘
按明外史马从聘传从聘字起莘灵寿人万历十七年进士授青州推官决狱有声擢御史出理两淮盐课改按浙江又按苏松以久次擢太仆少卿拜右佥都御史巡抚延绥引疾归家居二十余年屡荐不起崇祯十一年灵寿破从聘北面再拜与三子皆自缢谥介敏　　马经纶
按明外史马经纶传经纶字主一顺天通州人万历十七年进士除肥城知县入为御史二十三年帝寻端罪言官经纶愤甚抗疏言之帝大怒贬三秩出之外经纶既获谴工科给事中林熙春等上疏帝益怒加贬经纶为典史顷之南京御史林培陈时政帝追怒经纶竟斥为民既归杜门却扫凡十年卒门人私谥闻道先生　　马林
按明外史马芳传芳子林父荫累官大同参将万历二十年以制敌功进副总兵二十七年擢辽东总兵官林雅好文学能诗工书交游多名士时誉籍甚税使高淮横恣林力与抗淮劾奏之坐夺职辽左用兵诏林以故官从征杨镐之四路出师也令林将一军由开原出三岔口以进林军至尚间崖军败副将麻岩战死佥事潘宗颜等一军亦覆林既丧师谪充为事官俾守开原大兵临城及副将于化龙参将高贞游击于守志守备何懋官等皆死焉林五子燃熠&#爌燃熠战死尚间崖　　马孔英
按明外史马孔英传孔英宣府塞外降丁也积战功为宁夏参将万历二十年哱拜反孔英屡击败之进本镇副总兵擢署都督佥事以总兵官莅旧任二十七年征杨应龙录功进都督同知世荫千户久之以总兵官镇贵州罢归卒　　马孟祯
按明外史马孟祯传孟祯字泰符桐城人万历二十六年进士授分宜知县召为御史三党势张忌孟祯谠直出为广东副使移疾不赴天启初起南京光禄少卿召改太仆以忧归魏忠贤得志孟祯为御史王业浩所论遂削籍崇祯初复官　　马康叔
按广东通志康叔河源学生性孝友父卒哀毁庐墓比报祖丧亦如之后庐母墓有白燕之祥万历戊戌旌表　　马逢皋
按陕西通志逢皋字千里三原人万历癸丑进士授襄阳县知县历官御史风节凛然天启初具疏请正纪纲指斥挺击红丸遂及墨敕票提等事朝端一肃又申救杨涟以明移宫之案辽城破经略袁应泰御史张铨道臣何廷魁死之劾熊廷弼以不恤忠节终以误国又劾御史刘廷元不忠申论提牢王之采发觉之功而以不阿当事降山西都事后升南吏部开河浒书院筑仁坞堡为乡人依赖焉　　马士英
按明外史马士英传士英贵阳人万历四十四年中会试又三年成进士授南京户部主事天启时迁郎中历知严州河南大同三府崇祯三年迁山西阳和道副使五年擢右佥都御史巡抚宣府到官甫一月檄取公帑数千金馈遗朝贵为镇守太监王坤所发坐遣戍寻流寓南京时逆案阮大铖失职家居与士英相结甚欢会周延儒内召大铖首以翻逆案要之延儒谢不敢则以士英为嘱十五年凤阳总督高斗光失五城诏逮治礼部侍郎王锡衮荐士英才延儒从中主之遂起兵部右侍郎总督庐凤等处军务京师陷士英拥兵迎福王入南京先行监国礼未几遽践位进士英东阁大学士入阁辅政权震中外寻论定策功加太子太师叙江北战功加少傅建极殿大学士进少师复加太保士英为人贪鄙无远略日以锄正人引凶党为务大兵至南京王出走士英奉王母妃走浙江被获斩之　　马鸣世
按陕西通志鸣世字岫旭武功人万历丙辰进士历官操江副都御史初为御史时抗疏劾魏珰党人魏广微顾秉谦言甚切直上报之曰览奏具见侃侃正议又疏称孙慎行伸讨贼之义排赏奸之典触忤旧辅为红丸一案首提遣戍宜赐起用后里居逆闯加害　　马世龙
按明外史马世龙传世龙字苍元宁夏人由世职举武会试历宣府游击天启二年孙承宗署兵部荐其才超授永平副总兵承宗荐署都督佥事充三屯营总兵官及承宗出镇令山海总兵江应诏定军制应诏不任事承宗荐世龙代之明年以世龙权轻请实授府衔帝可之世龙感承宗知颇尽力五防叙劳加右都督世龙容伟中实怯忌承宗者多击世龙以撼之承宗不安其位而去世龙亦谢病去崇祯元年王在晋论其罪有诏逮久不至在晋罢始诣狱二年都城戒严乔允升荐世龙才诏图功自赎及满桂死遂令世龙代为总理录功进左都督谢病归六年宁夏总兵贺虎臣战殁诏起世龙代之卒于官　　马如蛟
兄如虬
　如虹

按明外史马如蛟传如蛟字腾仲和州人天启二年进士授山阴知县崇祯元年征授御史有直声巡按四川还朝监武会试武举人董姓者以技勇闻于帝及入试文不中程被黜帝怒黜考官如蛟亦落职八年流贼犯和州如蛟与知州弘业登陴固守会风雪大作守者皆溃贼遂入城如蛟巷战力屈死兄盐运司判官如虬诸生如虹及家属十四人皆死弘业字孟扩顺德人由举人授和州知州城将陷弘业系印于肘跪告其母母李遂自缢妻杨妾李及女四人继之弘业北面再拜自刎判官钱大用偕妻妾子妇俱死吏目景一高被创死学正康正谏祁门人起家举人偕妇汪子妇章赴水死训导赵世显亦不屈死　　马之骥按山东通志之骥字胜千益都人天启乙丑进士授馆职以忤魏阉归崇祯初起检讨日直讲修实录召对称旨典试闽省得人尢盛升国子司业署祭酒骥生平耻逐浮华克敦实行所撰有四书摘义素言等书藏于家　　马炯
按明外史马芳传芳子林林子炯天启中湖广总兵官协讨贵州叛贼从王三善至大方数战皆捷已大败三善自杀炯溃归得疾而卒　　马爌
弟

按明外史马芳传芳子林林子爌习兵略天启中为辽东游击屡迁至副总兵守徐州崇祯十二年擢总兵官镇守天津久之移镇甘肃贼犯甘州爌与巡抚林日瑞竭力固守贼乘雪夜坎而凳士卒寒甚不能战城遂陷爌日瑞及中军哈维新姚世儒皆死焉弟为沔阳同知城陷亦死之爌父子兄弟并死国难　　马杰按吴县志天启六年缇骑逮吏部员外郎周顺昌于西察院杰等执香伏地呼号不已旗尉厉声曰东厂严旨逮官乃容鼠辈置喙杰等不胜愤曰东厂何得逮官击杀官旗一人余皆负重伤巡抚毛一鹭奏闻民变杰等五人处斩兵使者张孝监刑五人曰为周吏部死死亦何恨孝流涕斩之　　马世奇
按明外史马世奇传世奇字君常无锡人祖濂桂林知府世奇崇祯四年进士改庶吉士授编修进左谕德父忧归服除还朝进左庶子贼薄都城城陷世奇衣冠捧所署司经局印望阙拜自经二妾朱李从死谥文忠　　马尚健
按陕西通志尚健陇州庠生崇祯八年寇陷城尚健不屈死　　马云路
按河南通志云路孟县生员闯贼围城云路登埤固守城陷被执骂贼死　　马成名
按明外史颜继祖传成名溧阳人官密云兵备佥事被废久之起故官遇人辄谈兵崇祯十四年以右佥都御史巡抚永平视事两月以失机逮死西市　　马元调按明外史侯峒曾传嘉定人马元调等守城城破死元调诸生　　马应魁
按明外史刘肇基传扬州破副将马应魁死应魁字守卿贵池人初为小将史可法拔为副总兵俾领旗鼓每战披白甲大书尽忠报国四字于背竟巷战死　　马伯杰按山东通志伯杰邹县人父思隆为浙西佥事伯杰居家侍母遇盗负母避郓城母卒寄殡郓西越二年扶母衬归葬途遇盗伯杰哀告盗感其孝反遗衣粮得归时父仍在浙不通音者八年伯杰间关数千里往迎父归
　马姓部纪事
汉书马宫传宫代孔光为大司徒封扶德侯本姓马矢宫仕学称马氏云蜀志马良传良字季常兄弟五人并有才名乡里为之谚曰马氏五常白眉最良良眉中有白毛故以称之唐书卢从愿传卢从愿为吏部侍郎精力于官伪牒诡功摘检无所遗铨&#六年以平允闻初高宗时吏部号称职者裴行俭马载及是从愿与李朝隐为有名故号前有裴马后有卢李海宁县志唐马自然常游常州会宰相马植谪常州剌史闻自然名邀相见谓曰幸同姓请通谱为兄弟冀师道术可乎自然曰相公何望曰扶风曰相公扶风马湘则风马牛但见相知无征同姓植乃益敬之续文献通考宋理宗时阎贵妃与马天骥丁大全专政有人书国门曰阎马丁当国势将亡
　冶姓部汇考
凌迪知万姓统谱
　　冶姓
冶见通志以名为氏


　厍姓部汇考
凌迪知万姓统谱
　　厍姓
厍音舍出姓苑今台括有之

　马姓部汇考
后汉书
　　马援传
马援字文渊扶风茂陵人也其先赵奢为赵将号曰马服君子孙因为氏唐书
　　宰相世系表
马氏出自嬴姓伯益之后赵王子赵奢为惠文王将封马服君生牧亦为赵将子孙因以为氏世居邯郸秦灭赵牧子兴徙咸阳秦封武安侯三子珪琛嵩嵩生述字贞惠汉太中大夫平通侯生权为宁东将军三子何罗通伦通字达黄门郎侍中重合侯坐何罗反徙扶风茂陵成欢里生宾议郎绣衣使者三子庆昌襄昌生仲元武司马四子混余员援余字圣卿中垒校尉扬州牧二子严敷严字圣卿后汉将作大匠七子固伉歆鱄融留续歆十一世孙默十二世孙岫扶风马氏茌平马氏北齐有荏平令暹因家焉
廖用贤尚友录
　　马姓
马扶风羽音

　舍姓部列传
　　明
　　舍敬
按江阴县志敬洪武五年任税课大使

　把姓部汇考
凌迪知万姓统谱
　　把姓
把东楼公之后本杞姓避董卓乱改为把氏

　冶姓部列传
　　周
　　冶&#
按左传僖公三十年卫侯使赂周歂冶&#曰苟能纳我吾使尔为卿周冶杀元咺及子适子仪公入祀先君周冶既服将命周歂先入及门遇疾而死冶&#辞卿　　冶区夫
