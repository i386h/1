<!-- { "loadSidebar": true } -->
按宋史张说传说开封人父公裕省吏也为和州防御使建炎初有军功说受父任为右职娶寿圣皇后女弟由是累迁知合门事干道初为都承旨七年除签书枢密院事朝论哗然不平除说安远军节度使奉祠归不数月出知袁州八年复自安远军节度使提举万寿观签书枢密院事说势赫然无敢撄者淳熙元年帝廉知说欺罔数事命侍御史范仲究之遂龙为太尉提举玉隆宫谏官汤邦彦又劾其奸赃降为明州观察使责居抚州三年许自便七年卒于湖州子荐文州刺史嶷明州观察使说败荐贬彬州　　张宗颜按宋史张宗颜传宗颜字希贤延安人父吉为泾原将解宣威城围死之宗颜以父恩补三班借职积官至泾原副将张俊选为统领讨浙西迁御前中军统制又迁环庆路马步军副总管神武右军统制改麟州观察使金人攻宣化镇俊遣宗颜潜渡江出其后袭之不胜俊庇之以捷闻遂加河州防御使八年知庐州总帅事绍兴九年卒谥壮敏　　张&#
按宋史张&#传&#字伯玉世居河南渑池建炎中以家财募兵讨金人积功补武翼大夫成州刺史董先为制置司前军统制&#佐之每战冒矢石为诸军先绍兴元年金将高琼率众取商州董先御之&#乘锐奔击是日九战九捷累功进亲卫大夫三十二年领御营宿卫前军都统屯泗州时金人攻海州急诏&#会镇江都统制张子盖赴之贼环城数十匝矢石如雨&#战于州北三里麾精骑冲其阵手杀数十人歼其长杀获万计海州围解&#中流矢卒子世雄殁于符离之战　　张缜
按万姓统谱缜金坛人建炎中守扬州金兵进围城朝廷恐缜力不能支许退保镇江缜坚不动弗顾其家后城隤及妻子皆死之　　张汉卿
按万姓统谱汉卿桐城人监兴国军管库与太守论事不合即和陶潜归去来辞归隐三十年后宰相赵汝愚特荐之　　张着
按万姓统谱着知临江军政事严明吏民畏服时兵荒之余鲜服儒业着建为学舍以劝诱之士因知学　　张子修按万姓统谱子修字德夫父防御使勋开封人建炎初随张魏公入蜀生于简池受遗泽入仕因任石门馆遂卜筑以居历福建漕司江西路都监所至以才能称名公交荐之擢知施州任满除浙东兵马钤辖升副总管子修雅志泉石力丐垂车归葺故园觞咏自适寿八十六终　　张良裔
按万姓统谱良裔字景先宁化人笃好程氏之学建炎中第调临川簿不就郡守高其行复辟为武平丞会盗起良裔单骑造贼垒谕以祸福贼皆感泣而散　　张錤按万姓统谱錤字深父秦之三阳人也父宗元敷文阁待制錤以恩任承事郎历两浙转运幕委明州造船人或言其非勋伐所宜处錤谢曰晁以道先生所尝为也吾处之惧弗称敢薄之耶讫代去不以卑冗怠事时属文辞见志然未尝妄出以示人所居帷屏壁门皆有铭以自警　　张彬
按万姓统谱彬戎州人以上舍登第留张浚幕富平之役彬以十二事谏浚不从去通判泸州曲端之死彬以书与浚明端非反者　　张祁
按万姓统谱祁字晋彦历阳人以兄邵使金恩补官祁负气高义工诗文赵鼎张浚皆器遇之与胡寅交最善时秦桧疑之会其子孝祥举进士第一诬祁以罪付大理桧死获免累迁直秘阁为淮南转运通判谍知金人谋祁屡以闻于朝且峙粟阅兵为备甚密言者以张皇生事论罢之明年金果大入寇祁以孝祥仕寖显不复于进卜居芜湖筑其堂曰归去来祁为人谦恕居官廉静有守喜吟诗清丽和雅有刘白风格杂以选体晚嗜禅学号总得翁以寿终有文集若干卷子孝祥孝章　　张次夔
按万姓统谱次夔字和仲大年子以荫补福州理掾部使者摄州事以私意挠狱坚持不可使者不能夺帅相陈俊卿荐之迁西安令通判兴国军郡多私铸大冶尢甚守用幕官捕治峻急扰及平民次夔争不听已而守果以激变致盗啸聚贬去人服次夔明后奉祠里居适岁小歉查源洞倡变乱次夔请于宰遣兵掩捕不听乃走报郡守随檄次夔集民之材武者斩获数级贼退乡人建生祠且为之立碑　　张次
按万姓统谱次字宽夫次夔弟以父荫补官调建昌令以督造军器进一秩任满倅南雄知南剑州陛辞论州县科罚苦民事既到官治绩为诸郡最诸司论荐召对论福建配盐损民称旨擢知徽州改知邕州历讲马政会侥外蛮蜃交争次视事三日即单骑渡江面慰抚之于是尽得良马蛮俗亦安以疾丐祠卒　　张宋卿
按万姓统谱宋卿字恭父博罗人以春秋魁南省擢绍兴初进士第除秘书省正字迁校书郎正色立朝权贵欲纳赂者谢绝之由是名重缙绅终肇庆守　　张伯麟按尚友录伯麟字庆符当涂人少强学不妄言笑长以气豪里中每慕古人奇节人未之知也绍兴初以明经入太学毅然诟面直人短长同舍生惮之当是时秦桧主和议百执事相戒以言伯麟睹时事常愤之因题斋壁云夫差而忘勾践之杀而父乎同舍生见之大骇请朽其壁毋令谍者知事闻累君不浅伯麟曰大丈夫苟得一死无所惧也桧方文致太平元夕都市张灯伯麟出游过中贵人白谔门见灯盛设取笔题其上如斋壁所言秦桧闻之下伯麟于狱棰楚无全肤流吉阳军桧死伯麟释回原籍　　张弼
按尚友录弼仙游人精于易推明象数出乎自得隐居不仕赐号葆光处士　　张九成
按宋史张九成传九成字子韶其先开封人徙居钱塘绍兴二年上将策进士诏考官直言者置高等九成对策擢置首选授镇东军签判吏不能欺民冒鹾禁提刑张宗臣欲逮捕数十人九成争之宗臣怒九成即投檄归赵鼎荐于朝以太常博士召既至改着作佐郎迁著作郎除浙东提刑力辞乃与祠以归未几召除宗正少卿金人议和九成持不可秦桧恶之谪守邵州丁父忧既免丧秦桧取旨上曰自古朋党畏人主知之此人独无所畏可与宫观先是径山僧宗杲善谈禅理从游者众九成时往来其问桧恐其议己令司谏詹大方论其与宗杲谤讪朝政谪居南安军桧死起知温州丐祠归病卒宝庆初谥文忠　　张子盖按宋史张俊传俊侄子盖字德高父宏应募从军战死子盖初从韩世忠讨苗傅补承信郎累功迁武功郎绍兴六年刘猊大举入寇诏遣张俊会刘光世军剿之子盖从俊击猊于藕塘授合门宣赞舍人明年改江南东路马步军都总管十一年兀朮入庐州俊遣兵渡江子盖从王德会刘琦出清溪邀击金人大败十三年帝幸俊第授子盖安德军节度使三十二年春金人攻海州急以子盖为镇江府都统往援即日驰击之贼大败围遂解孝宗即位召对令招集勇敢相时而动寻以疾还镇江卒谥恭壮　　张澄
按宋史河渠志绍兴九年以张澄奏请命临安府招置厢军兵士二百人委钱塘县尉兼领其事专以浚湖　　张宪
按宋史张宪传宪岳飞爱将也飞遣宪复随州敌将王嵩不战而遁进复邓州金人渝盟宪战颍昌战陈州皆大捷复其城会秦桧主和命飞班师宪亦还未几桧与张俊谋杀飞密诱飞部曲能告飞事者时王雕儿以奸贪屡为宪所裁桧使人谕之妄言宪谋还飞兵令告王贵使贵执宪宪至俊亲行鞫炼使宪自诬宪被掠无全肤竟不伏俊手自具狱告桧械宪至行在下大理寺坐死绍兴三十二年追复阆州观察使录其家　　张去为
按宋史张去为传去为内侍张见道养子也初为韦太后宅提点官累迁内侍省押班去为与秦桧王继先俱用事升延福宫使累迁至入内内侍省都知恃恩于外朝谋议侍御史杜莘老劾其罪帝不得已令去为致仕及内禅诏提举德寿宫修宫有劳特迁安庆军承宣使　　张大经
按宋史张大经传大经字彦文建昌南城人绍兴十五年中进士第宰吉之龙泉有善政诸司列荐知仪真提举湖南常平提点湖北刑狱寻移江东除监察御史迁大理少卿除侍御史又除礼部尚书以徽猷阁学士知建宁府未几移镇绍兴辞不拜予祠进龙图阁学士告老以通奉大夫致仕绍熙五年宁宗即位进正议大夫庆元四年疾卒谥简肃　　张孝祥
按宋史张孝祥传孝祥字安国历阳乌江人年十六领乡书再举冠里选绍兴二十四年廷试第一授承事郎秘书省正字迁校书郎尚书礼部员外郎寻为起居舍人初孝祥登第出汤思退之门思退素不喜汪澈孝祥与澈同为馆职澈老成重厚而孝祥年少气锐往往陵拂之至是澈为御史中丞首劾孝祥奸不在卢杞下孝祥遂罢提举江州太平兴国宫寻除知抚州孝宗即位复集英殿修撰知平江府事繁剧孝祥剖决庭无滞讼召除中书舍人寻除敷文阁待制会金再犯边孝祥陈金之势不过欲要盟宣谕使劾孝祥落职罢知静江府广南西路经略安抚使治有声绩复以言者罢俄起知潭州为政简易徙知荆南湖北路安抚使以疾卒孝宗惜之进显谟阁直学士致仕孝祥俊逸文章过人尢工翰墨　　张敦义
按尚友录敦义字行可建宁县人叔父卞以诗学升辟雍兄敦常两贡于乡敦义绍兴甲戌第进士授丰陵尉以清廉称调衡州司理多所平反有尉获盗未应赏格乃罗织平民以充数敦义被宪檄阅实廉得其状宪与尉同里讽使苟同不从宪怒欲劾之敦义毅然曰天可欺乎吾宁以一官易数人命平民竟获免　　张琏
按尚友录琏贵池人笃于孝友历数邑治剧有声后知凤州卒其父洵尝为狱吏每阖户默思为囚平反四十年如一日以琏贵累封朝奉大夫卒年八十六人以为阴德之报　　张栻
按宋史张栻传栻字敬夫丞相浚子也&#悟夙成长师胡宏宏以孔门论仁亲切之旨告之栻退而思若有得焉宏称之曰圣门有人矣栻益自奋励以古圣贤自期以荫补官辟宣抚司都督府书写机宜文字除直秘阁刘珙荐于上除知严州召为吏部侍郎除左司员外郎出知袁州栻在朝未期岁而诏对至六七所言大抵皆修身务学畏天恤民抑侥幸屏谗谀于是宰相益惮之而近习尢不悦退而家居累年孝宗念之诏知静江府经略安抚广南西路进秘阁修撰迁荆湖北路转运副使改知江陵府安抚本路求去诏以右文殿修撰提举武夷山冲佑观卒　　张枃
按宋史张浚传浚子枃字定叟以父恩授承奉郎历广西经略司机宜通判严州有能称召对差知袁州戢豪强弭盗贼改知衢州迁湖北提举常平改陕西督理荒政以直徽猷阁知临安府乞罢移知镇江召为户部侍郎高宗崩以集英殿修撰知绍兴府董山陵事召还为吏部侍郎绍熙元年为刑部侍郎进焕章阁学士知襄阳府宁宗嗣位改知建康府升龙图阁学士知隆兴府进端明殿学士复知建康府以疾乞祠卒枃天分高爽吏材敏给遇事不凝滞多随宜变通所至以治办称　　张孝伯
按万姓统谱孝伯和州人隆兴间进士官至参知政事时韩冑当国孝伯劝弛伪学党禁一时贤人贬斥者得渐还故职子即之以父恩授承务郎累官司农寺丞知嘉兴以直秘阁致仕能书闻天下金人得其翰墨重之如宝　　张岩
按宋史张岩传岩字肖翁大梁人徙家扬州绍兴末渡江居湖州为人机警柔回善谐登干道五年进士第历官为监察御史阿附时相韩冑诬逐当时贤者累迁给事中除参知政事以言者罢为资政殿学士知平江府旋升大学士知扬州召还为参知政事开禧二年迁知枢密院事明年除督视江淮军马冑诛御史章燮论岩与苏师旦朋奸误国以银青光禄大夫致仕薨赠特进　　张震
