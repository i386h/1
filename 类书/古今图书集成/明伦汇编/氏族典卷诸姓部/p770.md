<!-- { "loadSidebar": true } -->
按明外史刘綎传綎都督显子勇敢有父风用荫为指挥使万历初迁云南迤东守备十年缅甸犯永昌腾越巡抚刘世曾请济师明年擢綎游击将军署腾冲守备事进副总兵綎性贪御下无法兵噪革任无何罗雄变起巡抚世曾檄调汉土军御之会綎解官至沾益世曾喜令与裨将刘绍桂万鏊分道讨贼平之用为广西参将移四川二十年召授五军三营参将会朝鲜用师綎请赴援诏以副总兵从征朝鲜略宗属播酋杨应龙作乱擢綎四川总兵官应龙输款而青海寇数扰边特设临洮总兵移綎任之朝鲜再用师诏綎充御倭总兵官提督汉土兵赴讨贼遁班师进綎都督同知遂移师征杨应龙会四川总兵官万鏊罢即以綎代之初綎闻征播命逗遛多设难要朝廷言官交劾议调南京右府佥书綎辞任总督李化龙以平播非綎不可力荐于朝綎乃复受事化龙荐綎言官谓綎尝纳应龙贿宜夺官部议谪为事官戴罪办贼綎德化龙使使赍玉带一黄金百白金千投化龙家为化龙父所叱投巡按崔景荣家亦如之化龙景荣&#奏其事诏革綎任录平播功进左都督世荫指挥使四十年四川建昌猓乱命綎为总兵官讨之久之以军政拾遗罢归四十六年辽警召为左府佥书明年经略杨镐令綎出师遇大兵战死养子招孙最骁勇见綎死突围中手格杀数人亦死　　刘应秋按明外史刘应秋传应秋字士和吉水人万历十一年进士及第授编修迁南京司业召为右中允历右庶子祭酒二十六年有撰忧危竑议者御史赵之翰以指大学士张位并及应秋命调外应秋遂辞疾归时词臣率优游养望应秋独好讥评时事以此取忌竟被黜归数年卒崇祯时谥文节　　刘宪宠
按明外史刘宪宠传宪宠字抑之慈溪人万历十四年举会试授吉安推官入为虞衡主事改仪制进员外郎帝将建东宫既诹吉矣以册宝未具传谕易期举朝骇愕宪宠与首辅沈一贯同郡急请一贯封还大礼遂定寻进郎中皇长孙生宪宠言于侍郎李廷机请颁赦天下尊上圣母徽号一以皇长子礼行之擢光禄少卿引疾归天启初用荐起官再迁右通政五年擢南京太仆卿愤魏忠贤乱政复引疾归宪宠清介恬雅于世味泊如门户既兴无所附丽犹为小人指目列之东林竟遭削夺崇祯初复之卒于家　　刘一兄一焜
　一煜

按明外史刘一传一字季晦南昌人父曰材嘉靖中进士陕西左布政使万历十六年一与兄一焜一煜并举于乡越七年又与一煜并举进士改庶吉士授检讨一焜为考功郎一历迁礼部右侍郎光宗即位擢尚书兼东阁大学士参预机务天启初言路争论事而一持大体时有所格众方怨又密窥魏客等渐用事一势孤遂交章劾之于是一四疏乞归忠贤从中主之传旨允其去已而忠贤大炽矫旨责一误用熊廷&#削官勒令养马崇祯改元累加少傅吏部尚书中极殿大学士八年卒福王时追谥文端一焜字元丙万历二十年进士授行人历擢右佥都御史巡抚浙江御史沈珣诬讦其赃私一焜自引去卒一煜兵部郎中　　刘曰宁
按明外史王图传刘曰宁字幼安南昌人万历十七年进士改庶吉士授编修进右中允以母病归起右谕德掌南京翰林院就迁国子祭酒母丧服阕召为礼部右侍郎道卒谥文简　　刘纲
按明外史刘纲传纲邛州人祖文恂孝子父应辰举乡试不仕亦以孝义闻纲举万历中进士改庶吉士二十五年上疏言元辅赵志&#匪人帝得疏恚甚将罪之以方遘殿灾留中不报已而授编修居二年京察坐浮躁调外任遂归明年卒　　刘元珍
按明外史刘元珍传元珍字伯先无锡人万历二十三年进士初授南京礼部主事进郎中亲老归养三十三年京察吏部侍郎杨时乔都御史温纯尽黜政府私人钱梦&#等大学士沈一贯密为地元珍方服阕需次疏诋一贯谪极边杂职俄御史周家栋指陈时政语过激帝迁怒元珍除其名光宗即位起光禄少卿卒官　　刘宗周
按明外史刘宗周传宗周字起东山阴人父坡为诸生母章氏&#甫五月而坡亡宗周万历二十九年成进士母卒宗周奔丧旋里服阕选行人请告归天启元年起仪制主事累迁太仆少卿移疾归四年起右通政至则魏忠贤已逐东林殆尽宗周复固辞忠贤责以矫情厌世遂削夺崇祯元年召为顺天府尹政令一新居一载谢病归八年内阁缺人命吏部推在籍者以孙慎行林釪及宗周名上明年正月入都慎行已卒与釪同入朝帝命釪辅政宗周他用旋授工部左侍郎请告去十四年吏部缺左侍郎廷推不称旨帝谓刘宗周清正敢言可用也遂以命之擢左都御史姜采熊开元以言事下诏狱宗周论救帝大怒命削宗周籍归二年而京师陷福王监国于南京起宗周故官宗周入都甫视事会设东厂给事中袁彭年争之被谪宗周力言其冤寻争阮大铖必不可用皆不纳遂抗疏乞休明年五月南京不守六月潞王降杭州亦失守宗周方食推案恸哭自是遂不食卒　　刘策按明外史刘策传策字范董武定人万历二十九年进士除保定新城知县行取授御史疏劾太仆少卿徐兆魁复力争熊廷&#行勘及汤宾尹科&#事党人率指目为东林以年例出之外天启元年起天津兵备擢右佥都御史巡抚山西召拜兵部右侍郎御史潘汝祯劾策为东林遗奸遂削籍崇祯二年起故官总理蓟辽保定军务策雅负清望用兵非其所长甫莅任大兵由大安口入内地策不能御被劾论死弃市　　刘渠
按明外史罗一贯传刘渠京城巡捕营副将也以御史杨鹤荐擢总兵官援剿辽东广宁总兵官李光荣罢即以渠代西平告急渠尽撤镇武兵赴之遂战殁　　刘鸿训按明外史刘鸿训传鸿训字默成长山人父一相由进士历南京吏科给事中执政者忌一相出为陇右佥事终陕西副使万历四十一年鸿训登第由庶吉士授编修母丧服阕起右中允进左谕德父丧归天启六年起少詹事忤魏忠贤斥为民庄烈帝即位拜礼部尚书兼东阁大学士参预机务崇祯元年四月还朝是时忠贤虽败其党犹满朝鸿训乃毅然主持次第斥之人情大快以四川贼平加太子太保进文渊阁关门兵以缺饷鼓噪帝意责户部而鸿训请发帑三十万示不测恩由是失帝指至有改敕书之事给事中李觉斯言&#具兵部送之辅臣审定令中书缮写写讫复审视进呈帝心疑其事御便殿以问诸阁臣阁臣谢不知帝怒乃阅兵部揭有鸿训批西司房语遂革职候勘无何御史田时震劾鸿训纳贿竟谪戍代州七年卒戍所福王时复官　　刘廷元
按明外史刘廷元传廷元平湖人万历中进士由南海知县入为御史四十三年张差持梃入东宫被擒廷元巡视皇城创疯癫之说是时齐楚浙三党用事廷元与姚宗文元诗教赵兴邦官应震吴亮嗣等为之魁一人稍异议辄群起逐之部郎夏嘉遇以计离其党其党大散廷元亦引疾归天启初言者追论廷元曲庇张差落职五年魏忠贤起为太仆少卿明年进太常卿旋进左副都御史未几进右都御史时中外要职尽忠贤私人廷元自请居留都往收人心忠贤喜即用为南京兵部尚书忠贤败被劾罢寻入逆案赎徒为民　　刘光复
按明外史刘廷元传刘光复青阳人由诸暨知县征授御史神宗因张差事召见廷臣慈宁宫方执光宗手言此儿极孝我极爱之光复忽大声言陛下甚慈爱皇太子甚仁孝意将有所申说未竟神宗遽发怒廷杖下狱四十八年赦出光宗立起光禄寺丞寻卒　　刘之凤按明外史刘之凤传之凤字雍鸣中牟人万历四十四年进士历南京御史天启三年言内操宜罢忤魏忠贤六年夺其职崇祯二年起故官屡迁刑部尚书会范景文劾南京给事中荆可栋贪墨下部讯之凤予轻比帝疑其受贿下之吏卒于狱　　刘可训
按明外史朱燮元传刘可训万历中举乡试历官刑部员外郎天启元年恤刑四川会奢崇明反围成都可训佐城守有功擢佥事迁威茂兵备参议崇祯三年擢右佥都御史巡抚顺天永平督蓟镇边务兵部尚书梁廷栋嘱私人沈敏于可训敏遂交关为奸利御史水佳引劾可训落职归后叙四川平寇功复官卒　　刘永祚
按池州府志永祚青阳人父光复以对张差事建言被逮闻报泣血冒暑星驰伏阙请代以劳瘁卒弟荫祚亦疏陈情赎父罪　　刘孔晖
按明外史刘振之传崇祯十四年李自成陷开封属邑殉难者刘孔晖邵阳人举天启元年乡试为新郑知县固守不能支遂死之　　刘希文
按明外史张振德传振德授兴文知县奢崇明叛振德抗节死教谕刘希文代署县事甫半载贼复薄城誓死不去妻白亦愿同死城破夫妇骂贼并死之　　刘象麒按贵州通志象麒守备天启三年从征水西死事闻照本职赠二级袭升二级　　刘应龙
按贵州通志应龙参将天启三年从征水西死事闻赐祭赠都督佥事袭升三级　　刘仲时
按贵州通志仲时参将天启三年从征水西死事闻赐祭赠都督佥事袭升三级　　刘廷举
按贵州通志廷举都司天启三年从征水西死事闻照本职赠二级袭升二级　　刘以仁
按贵州通志以仁臻洞司人安酋叛以守备督兵援省力战死之　　刘若愚
按明外史刘若愚传若愚司礼监陈矩名下也善书好学有文魏忠贤初屏居私第李永贞取入内直房主笔札永贞多密谋若愚心识之而已不敢与外廷通忠贤败若愚为御史杨维垣所劾充孝陵净军已御史刘重庆以李实诬高攀龙等事劾实实辨疏系空印乃忠贤逼取之令永贞填书者庄烈帝验疏墨果压朱遂诛永贞并坐若愚大辟久之始得减等若愚当忠贤时禄赐未尝一及既幽囚痛己之冤抑而恨王体干辈之漏网作酌中志以自明　　刘熙祚
按明外史刘熙祚传熙祚字仲缉武进人父纯仁泉州推官熙祚举天启四年乡试崇祯中为兴宁知县征授御史巡按湖南流寇陷武昌岳州巡抚王聚奎率溃将走湘潭沿途焚劫熙祚以长沙不能守奉吉惠二王奔衡州聚奎兵亦至熙祚痛恨聚奎而欲藉其兵为城守计未几聚奎复走衡州遂陷二王至永州聚奎继至越日劫库金去熙祚乃奉二王出城遗部将护走广西而己返永州拒守俄贼骑追至执赴衡州见张献忠献忠令跪不屈命群殴之肤尽裂使降将尹先民说之终不变见杀事闻谥忠毅　　刘永祚
按明外史刘熙祚传熙祚弟永祚字叔远由选贡生授县知县迁养利知州有惠政后以副使知兴化府事城破仰药死　　刘&#祚
按明外史刘熙祚传熙祚弟&#祚字季延崇祯四年进士为吉安永丰知县闽粤贼率众来攻&#祚击破之县境以安以积劳得疾请告归卒　　刘跃龙
按陕西通志跃龙安定人天启中举人任河南开封府同知解绶归家闯寇破城骂贼不屈死之　　刘宗臣
按贵州通志宗臣瓮安人事父迁继母赵氏备尽孝道天启间水西兵变破瓮安城邑人尽逃宗臣祖母冷氏年八十病不能行宗臣不忍舍去贼至身被数刃终不离祖母侧贼义而释之　　刘朴
按莒州志朴号柘山博学鸿词通达时务初任鄠县召为御史直言极谏弹逆党魏忠贤八可诛削籍崇祯初年赠太仆寺少卿　　刘锡元
按明外史李&#传奢崇明反提学佥事刘锡元御贼有功进官锡元长洲人崇祯中任宁夏参政
　刘姓部列传五
　　后汉
　　刘良
按后汉书赵孝王良传良字次伯光武之叔父也平帝时举孝廉为萧令光武兄弟少孤良抚循甚笃建武二年封为广阳王五年徙为赵王薨子栩嗣栩子商商子宏宏子干干子豫豫子赦赦子珪建安十八年徙封博陵魏初为崇德侯　　刘歙
