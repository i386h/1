<!-- { "loadSidebar": true } -->
按广东通志元广顺德县人中弘治己酉解元　　区越按广东通志越字文广新会人八岁丧母哀慕切至事继母以孝闻领弘治乙卯乡荐乙丑进士授浙江嘉善知县入觐时逆瑾用事越心恶之寻擢户部主事历员外郎中委兑清江仓粮以廉着晋知建宁府寻以忧去起补直隶宁国府擢浙江按察副使寻迁江西左参政守湖东平积年逋寇年七十致仕　　区行按广东通志行顺德县人登弘治壬戌进士官知县　　区玉按广东通志玉番禺县人登弘治壬戌进士官知县　　区灿按广东通志灿番禺县人中正德丙子举人官知县　　区元晋按广东通志元晋新会县人中嘉靖壬午举人官同知　　区廷芳
按广东通志廷芳字士杰高要人善事继母嘉靖初魏校督学岭南檄诸生有行者讲学立书院于城之八隅廷芳师北隅至欧阳学来督学乃檄还主濂溪书院晚膺岁贡为永丰训导罗城教谕　　区怀顺
按广东通志怀顺高明县人嘉靖丁酉乡举
　　区益
按广东通志益字叔谦高明人少&#异淹贯群籍年十四补邑弟子员领嘉靖庚子乡荐授都昌知县恤民礼士而严于吏胥以失使者欢改泰顺时倭寇突至益日夜乘城缮守备又募壮士数百乘间袭击斩首三百级贼乃遁去上功幕府迁庆远府同知寻以忧去服除补温州复忤当路归　　区湝
按广东通志湝高明县人嘉靖丙午乡举任知县　　区志才按广东通志志才顺德县人中嘉靖壬子举人官知县　　区配干
按广东通志配干高明县人嘉靖壬子乡举任九江府同知　　区鹤鸣
按广东通志鹤鸣南海县人中嘉靖戊午举人官知县　　区大才
按广东通志大才顺德县人中隆庆丁卯举人官知县　　区大相
按广东通志大相字用孺高明人万历癸酉举于乡己丑成进士选庶吉士授检讨同修国史经筵展书历赞善中允掌制诰居词垣十五年兰溪赵相新建张相四明沈相先后当国兰溪忤江陵迁岭表以古文词受知及居政府引避不轻谒尝肄业南雍新建为大司成深见赏重后柄政欲汲引托所知谕意不答以是东宫讲官京省典试一无所与四明沈相移居比邻竟鬻宅迁避沈以是为憾拾遗调南仆丞二年移疾归里居八年卒　　区元望
按广东通志元望顺德县人中万历己卯举人官知县　　区应龙
按广东通志应龙新会县人中万历辛卯举人官知县　　区弘
按单县志弘广东南海县人由吏员万历二十八年任典史　　区庆云
按广东通志庆云字子卿淹博能文优吏治登万历丙午科屡中副车寻就教宜兴学田为权势所占庆云不避显要毅然请复给养诸生复以忤势珰遂左迁滇倅理烦治剧兴利除弊所至建祠尸祝　　区龙祯
按广东通志龙祯顺德县人登万历庚戌进士官副使　　区应期
按广东通志应期新会县人中万历壬子举人官知县　　区志远
按广东通志志远新会县人中万历戊午举人　　区大伦按广东通志大伦字孝先高明人少负气节成进士宰东明爱民如子劝农桑教孝让给贫乏入觐授御史神宗朝夺联归居数年光宗即位起光禄丞转尚宝南太常少卿署南祭酒掌翰林院事熹宗初进圣学三札保乂圣躬规切时政以大理左少卿入侍经筵党人侧目由太仆卿改南户部侍郎时珰焰方炽郎属附离之者悉纠弹无所避附离者恨中之复夺职归未几卒于家　　区熙
按广东通志熙顺德县人中天启甲子举人
　　区怀瑞
按广东通志怀瑞字启图高明人天启丁卯乡荐授当阳令值流寇残破力行抚字招集逃亡兴学校设义仓直指使者荐之未几以内艰去后补隶平山令告归田里生平多所著述有趋庭稿游燕草游滁草行世　　区阳念
按广东通志阳念邑太学生崇祯五年流寇泊城身率乡勇与贼对垒生擒贼首萧阿四功报上台邑人赖之　　区联芳
按广东通志联芳新会县人登崇祯甲戌进士官知府　　区露
按高唐州志露广东高明人吏员任州同
　　区良
按广东通志良番禺县人由岁贡任阳春知县　　区宁按广东通志宁阳山县人由岁贡任赤土知县　　区道礼按广东通志道礼连州人由荐辟举人材任主簿　　区国龙按广东通志国龙西宁人少孤贫事母色养备至弱冠食饩邑庠试必冠军性抗直不伍侪俗惟怡情于山林泉石间鸿才博学诗文晚而益工所著有黄石集　　区瑞
按广东通志瑞顺德人初为诸生负节使气学官衔之言于督学黜为吏后为德兴典史捕桃源贼有功巳奉檄城万年贼突至被获欲降之瑞指其腹曰此中皆节义文章岂从贼耶遂被害事闻录其子
　瞿姓部汇考
凌迪知万姓统谱
　　瞿姓
瞿松阳征音又望出高平


　乌姓部列传
　　上古
　　乌曹
按古史考古者乌曹作瓦
　　周
　　乌余
按左传襄公二十六年齐人城郏之岁其夏齐乌余以廪丘奔晋袭卫羊角取之遂袭我高鱼有大雨自其窦入介于其库以登其城克而取之又取邑于宋于是范宣子卒诸侯弗能治也及赵文子为政乃卒治之文子言于晋侯曰晋为盟主诸侯或相侵也则而使归其地今乌余之邑皆讨类也而贪之是无以为盟主也请归之公曰诺孰可使也对曰胥梁带能无用师晋侯使往　　乌枝鸣
按左传昭公二十一年冬十月华登以吴师救华氏齐乌枝鸣戍宋丙寅齐师宋师败吴师于鸿口获其二帅公子苦偃州员华登帅其余以败宋师公欲出厨人濮曰吾小人可藉死而不能送&#君请待之乃徇曰扬徽者公徒也众从之公自杨门见之下而巡之曰国&#君死二三子之耻也岂专孤之罪也齐乌枝鸣曰用少莫如齐致死齐致死莫如去备彼多兵矣请皆用剑从之华氏北　　乌存
按左传昭公二十三年莒子庚舆虐而好剑苟铸剑必试诸人国人患之又将叛齐乌存帅国人以逐之庚舆将出闻乌存执殳而立于道左惧将止死苑羊牧之曰君过之乌存以力闻可矣何必以弒君成名遂来奔齐人纳郊公　　乌获
按史记秦本纪武王有力好戏力士任鄙乌获孟说皆至大官　　汉
　　乌黎
按汉书功臣表黎以匈奴右王与浑邪降元狩三年七月壬午封河綦侯六年薨谥康元鼎三年侯余利鞮嗣四十二年本始二年薨&#后　　唐
　　乌察
按唐书宰相世系表察左武卫大将军
　　乌令望
按唐书宰相世系表令望左领军大将军
　　乌蒙
按唐书宰相世系表蒙左武卫中郎将
　　乌知义
按唐书史思明传思明少事特进乌知义
　　乌承恩
按唐书肃宗本纪干元元年四月史思明杀范阳节度副使乌承恩以反　　乌承玭
按唐书乌承玭傅承玭字德润张掖人开元中与族兄承恩皆为平卢先锋沉勇而决号辕门二龙奚契丹入寇诏承玭击之破于捺禄山二十二年诏信安王祎率幽州长史赵含章进讨承玭请含章畜锐以折其谋含章不信战败承玭独按队出其右斩首万计可突于奔北奚渤海大武艺与弟门艺战国中门艺来诏发范阳新罗兵十万讨之武艺引兵至马都山屠城邑承玭窒要路堑以大石亘四百里寇不得入安庆绪使史思明守范阳承玭劝思明束身本朝思明善之奉表听命始承恩为冀州刺史失守思明护送东都故肃宗使自云中趣幽州开说思明与承玭谋投衅杀之不克死承玭奔李光弼表为冠军将军封昌化郡王为石岭军使久之移疾还京师卒年九十六　　乌重引
按唐书乌重引传重引字保君河东将承玭子也少为潞牙将兼左司马节度使卢从史奉诏讨王承宗阴与贼连重引乃缚从史帐下士敛手还部无敢动宪宗嘉其功擢河阳节度使封张掖郡公帝讨淮蔡诏重引以兵压贼境割汝州隶其军三年贼平再迁检校司空进邠国公徙横海军讨王廷凑重引久不进穆宗诏杜叔良代之以重引为太子太保长庆末以检校司徒同中书门下平章事为山南西道节度使召至京师改节度天平军文宗初真拜司徒兼节度沧景以齐州隶军未几卒赠太尉谥懿穆重引出行伍善抚士待官属有礼当时有名士如温造石洪皆在幕府既没士二十余人刲股以祭子汉弘嗣爵　　乌汉弘按唐书乌重引传重引封张掖郡公卒子汉弘嗣爵居母丧夺为左领军卫将军固辞帝嘉许之　　乌行惠
按唐书宰相世系表行惠密州刺史
　　乌汉贞
按唐书宰相世系表汉贞左金吾将军
　　乌行方
按唐书宰相世系表行方河南丞
　　乌汉封
按唐书宰相世系表汉封卫尉寺丞
　　乌汉章
按唐书宰相世系表汉章右骁卫仓曹参军
　　乌行思
按唐书宰相世系表行思左卫仓曹参军
　　乌昭
按万姓统谱昭供奉官
　　后唐
　　乌震
按五代史乌震传震冀州信都人也少事赵王王镕为军卒稍以功迁裨校隶符习军从庄宗于河上而镕为张文礼所弒震从习讨文礼而家在赵文礼执震母妻及子十余人以招震震不顾文礼乃皆断其手鼻纵至习军震一恸而止晋军攻破镇州震以功拜刺史历深赵二州震为人纯质好学通左氏春秋喜作诗善书及为刺史以廉平为政有声迁冀州刺史兼北面水陆转运使明宗闻其名擢拜河北道副招讨使领宁国军节度使代房知温戍于卢台军始至而戍兵龙晊等作乱见杀赠太师　　金
　　乌春
按金史乌春传乌春阿跋斯水温都部人以锻铁为业因岁歉与其族属来归景祖命为本部长仍遣族人盆德送归旧部世祖初嗣节度使叔父跋黑阴怀觊觎乌春颇贰于世祖后数年乌春举兵度岭世祖命肃宗纵火击之乌春败死诸部安辑乌春之后为温敦氏裔孙曰蒲剌　　乌带
按金史乌带传乌带行台左丞相阿鲁补子也熙宗时累官大理卿熙宗晚年喜怒不常丞相秉德括辩谋废立乌带即诣海陵启之遂弒熙宗海陵即位为平章政事封许国王乌带妻唐括氏淫泆旧与海陵通秉德尝对熙宗斥其事乌带衔之遂诬奏秉德有指斥语海陵杀之以秉德世袭猛安谋克授乌带进司空左丞相兼侍中居数月落司空出为崇义军节度使海陵思慕唐括容色因其侍婢来问候起居许立为后使杀乌带海陵诈为乌带哀伤使其子兀答补佩金符乘驿赴丧追封为王纳唐括于宫中封贵妃兀答补袭猛安谋克子塘本名乌也阿补以曾祖阿鲁补功充笔砚祗候　　元
　　乌提
按万姓统谱提至元辛未为真定总管修葺舍振作文教　　乌枢
按万姓统谱枢至正间余干县尹抑强扶弱理讼均徭甚得民心淮兵陷余干枢诣浙江行省乞兵克复州城后授饶州路总管　　明
　　乌本良
按万姓统谱本良字性善慈溪人幼同弟斯道讲论经史作诗习字为先达所推奖父没储无甔石日营以奉母时斯道方弱冠季弟二女弟皆在龆龄仰给焉遂授徒钱塘以自资时有愿以女妻之者本良曰此来为母与弟衣食计耳所愿未遂何暇及婚事后抚二弟稍长女弟嫁毕始婚一日得慈湖杨文元公遗书及春秋易解自谓如坐春风中遂以春风名斋　　乌斯道按万姓统谱本良弟斯道字继善文尚体要尤长于诗兴寄高远而清洒出尘一扫元人过巧之弊宋景濂题曰斯道之作俊洁如明月珠汹涌如春江涛其为名流推重如此尤精书法小楷行草各臻其妙远近求之屦满户外明初用荐起为永新令有惠政以疾去官民遮留不可得立生祠祀之所著有秋吟&#春草斋集　　乌浚
按浙江通志浚建德人永乐二年进士官御史　　乌友谅按孝感县志友谅永乐年贡士任知县
　　乌熙
按浙江通志熙字缉之斯道子诗文擅名
　　乌从善
