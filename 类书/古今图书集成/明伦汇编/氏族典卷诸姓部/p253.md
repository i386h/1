<!-- { "loadSidebar": true } -->
按泉州府志让字以礼晋江人嘉靖辛卯举乡试第一连擢甲第授绍兴府推官征入为监察御史建昌侯张延龄得罪系狱出毁讪语市人刘东山为其父所讼亦在系恨提狱主事罗虞臣笞己遂摭延龄事并虞臣讦奏之东山逃归让方巡东城檄兵马司捕获穷治之东山遂奏诬让与延龄通所株连如前语上大怒逮让下狱让从狱中上疏赦出让械死东山让名震京师会章圣皇太后崩上方营陵寝于大峪山已复欲幸承天奉睿皇帝梓宫合葬让疏言不宜改迁削职为民以寿终隆庆改元赠官光禄少卿　　陈永居按大田县志永居四十七都人嘉靖壬辰漳寇掠德化转掠其乡永居携兄子妇十余人东行贼追及永居麾戈刺贼贼呼众贼夹攻之永居遣侄先逃独身当贼贼从旁刺获命之跪弗屈抗声骂贼死之　　陈垲按浙江通志垲字山甫余姚人嘉靖壬辰进士由行人转南给事中劾武定侯郭勋骄恣严嵩欲见之不可出为湖广参议历广东提学副使转湖广参政归读书如寒士诗文不为奇崛有洪永风　　陈仕贤
按福清县志仕贤字邦宪嘉靖壬辰进士授户部主事转杭州知府绝苞苴请托不避权贵迁湖广副使广东参政按察司河南右布政时军兴繁费仕贤廉勤精核饷无后期擢都御史巡抚湖广先是分宜私人视师海上有要弗遂心嗛之会楚中采木急科臣颐指以眊不任事中之归里　　陈元珂
按福州府志元珂字仲声怀安人嘉靖乙未进士初以户部郎谪判德庆州擢南雄同知视郡篆擒妖贼陈永富杨天庆等擢金华知府升宁绍兵备擢湖广参政　　陈暹
按福州府志暹字德辉都宪达弟也嘉靖乙未进士历官自廷尉评擢守安庆两淮运使广西参政终广东布政使　　陈凤
按江宁县志凤字元举嘉靖乙未进士授南阳推官郡有疑狱数案久不决凤至原情核实人称神明丁父艰起补彰德擢刑部主事决囚多所平反历郎中出佥江西再补四川改陕西是时已病闻边警冒暑抵庆阳扶病经画以劳苦卒　　陈尧
按扬州府志尧字敬甫通州人少开敏日记千余言嘉靖乙未成进士观工部政授工部主事进虞衡员外郎复进营缮司郎中时治行宫巩华城尧为监壬寅出为台州知府贵人中尧蜚语调守南安迁长芦都转运使吏部尚书万镗荐尧擢广西参政寻升贵州按察使已升云南右布政寻移广西左布政庚申进副都御史巡抚四川进南京户部右侍郎寻改工部兼副都御史改刑部右侍郎以母老疏乞骸骨进左侍郎致仕归尧好着书有梧冈集史衡八书遵圣录凡数十篇　　陈珪　陈铎
按归化县志珪字敬甫铎字振夫膂力过人嘉靖十六年流贼劫石珩邑令礼请御之杀贼过半尽归所掳男女二十一年流寇复猖獗珪铎领民兵深入生擒数十人余党溃散三十六年贼劫沂州邑令复请之珪铎阵杀十数人贼败走二人尽力追之见势孤围而逼之遂皆死焉　　陈宗庆
按江西通志宗庆字崇吉金溪人嘉靖丁酉举人知嵊县治尚礼教弟镗同科举人任郑州镗弟钲以丙午举人授荣昌令皆以方正见称镗子一夔戊辰进士历温州知府有惠政从侄所敏同登戊辰进士工部郎中节冗费多善绩皆先后着声金邑言家法必推陈氏　　陈嘉略
按贵州通志嘉略安庄人嘉靖丁酉举人知睢宁县筑城平盗有异政　　陈鎏
按苏州府志鎏字子兼吴县人祚元孙少有大度遇巨蛇起座侧不惊一夕盗入室掣其衣亦弗动嘉靖戊戌成进士除工部主事榷木荆州课不登尚书知其廉不以罪晋员外郎升郎中擢四川佥事督学政迁湖广左参议分守湖南转河南副使至稍后期御史论调数年用荐起云南副使领屯政升右参政寻转按察使右布政乞休时年六十三归又七年卒所着有己宽堂集便蒙类音原草　　陈宗夔
按通山县志宗夔字惟一号少岳二都人嘉靖戊戌进士邃理学学者翕然宗之累官至浙江兵备副使驻嘉兴会倭寇猖突宗夔设方略身先士卒力战败之一方赖以保全　　陈忠
按江宁县志忠号南塘府军卫籍家贫有胆智能于江面浮游百里亡命于淮扬开府李麾下李宿庙湾关王庙倭奴于庙前放火乃从庙旁毁墙负李出又于牛王河与倭大战负李渡河李感之结为义子应总制胡梅林募一日对阵见倭寇耀武挑战梅林曰安得一猛将冲之以挫其锋忠毅然请往梅林即以乘马与之直入倭阵皆辟易不敢近忠乃故缓策马归梅林大喜挥兵继进遂获全胜忠由卒伍历官参将　　陈以勤
按明外史陈以勤传以勤字逸甫南充人嘉靖二十年进士选庶吉士授检讨久之充裕王讲官迁修撰进洗马以勤为讲官九年有羽翼功而深自晦匿王尝书忠贞二字赐之父丧除还为侍读学士掌翰林院进太常卿领国子监擢礼部右侍郎寻转左改吏部转詹事府穆宗即位以勤自以潜邸旧臣条上谨始十事诏嘉其忠恳隆庆元年擢礼部尚书兼文渊阁大学士入参机务累加少傅兼太子太傅改武英殿四年条上时务因循之弊请慎擢用酌久任治赃吏广用人练民兵重农谷帝嘉之下所司议高拱掌吏部恶所言侵己职寝其奏以勤中立无所比恐不为人所容力引疾求罢遂进兼太子太师吏部尚书赐敕驰传归以勤归十年年七十敕有司存问又六年卒赠太保谥文端　　陈时范
按福州府志时范字敷畴文沛子嘉靖二十年进士授户部主事刑部郎中出守夔郡蜀民以三殿采木大困为之蠲豁存活数千家副滇臬晋左右辖藩清约端慎绰有父风　　陈&#
按江西通志&#字文晦临川人嘉靖辛丑进士由行人擢御史风节甚着督鹾河东以道教为己任召还历卿寺建牙西蜀平都蛮草坡诸寇已起吏部侍郎晋左都御史清洁自守风采凝峻子以德嘉靖戊戌进士仕终副使　　陈洪蒙
按浙江通志洪蒙字元卿仁和人与兄洪范同登嘉靖辛丑进士任刑部主事历晋贵州巡抚凡十任并树茂绩着廉誉士民德之闻兄宪副讣再疏乞休既而部科抚按交荐者九皆谢不出洪蒙清介持身厚仁御物居家孝友心事光明卒赐祭葬　　陈其学
按蓬莱县志其学鼎之子嘉靖甲辰进士号竹庵授行人选御史上疏请立东宫词甚恺切锦衣陆炳威倾中外其学首劾之历庆阳榆林兵备修缮城堡督抚上其功赐之金币后总督宣大加一品俸升南京刑部尚书致仕归二十年存问二次赠少保谥恭靖　　陈士元按应城县志士元字心叔号养吾嘉靖甲辰进士官滦州知州先是父梦邹乡盂轲至其家已而生士元其知滦也上丁祀孔庙及奠配孟主忽扑铜爵堕地识者詑为后身云未几以才触忌者遂解绶归　　陈瓒按畿辅通志瓒字敬夫献县人嘉靖丁未进士任阳曲县令擢监察御史正色立朝权奸敛手历官至左都御史掌院事绝私交抑权贵纲纪肃然人莫敢犯卒赠太子太保谥简肃　　陈一松
按广东通志一松字宗岩海阳人少孤贫事母孝嘉靖丁未进士选翰林院庶吉士除兵部主事转员外郎迁湖广佥宪以忤直指使乞归终养母卒哀毁庐居免服补苍梧佥宪甚得民心迁福建粮储参议催科抚字公私两给迁湖广宪副清声弥着所至民立祠祀焉迁陕西大参转福建按察使复擢江西左辖出纳惟公悉革常例擢应天府尹寻迁大廷尉晋工部左侍郎督修皇陵役余千万悉归公帑旋以乞省茔归杜门谢谒卒于家　　陈梦鹤
按益都县志梦鹤字子羽号芝巘尚书经子性聪敏读书过目成诵嘉靖丁未成进士授工部主政管理济宁水利撰闸河类考二卷继改兵部选司撰武铨邦政二卷考满升河南佥宪领民兵入卫捷奏升俸一级军中着治兵余兴一卷分宜当国司道转迁咸具谢梦鹤弗为礼寻罢归家所著有雅音萃稿芝巘山人稿平庄集西平游览志陈氏家乘　　陈凤
按明外史陈凤传凤榆林人嘉靖中以世荫历官署都指挥佥事充延绥副总兵二十八年进署都督佥事为大同总兵官俺荅犯宣府凤坐失事夺职久之以荐起固原游击将军三十二年俺荅把都儿寇大同下浑源东犯灵丘广昌长驱抵浮图峪关南大震凤与宁夏游击朱玉来援夹击之贼疾驰出塞帝闻大喜立擢二人署都督佥事寻进凤延绥副总兵寇掠葭州凤击败之三十六年寇入常乐堡凤率次子守义逆击之众寡不敌战死事闻赠左都督立祠致祭增世荫三等　　陈守义
按明外史陈凤传凤为延绥副总兵寇入常乐堡凤率次子守义逆击之众寡不敌守义被创事闻擢都指挥佥事　　陈孔志
按海澄县志孔志漳州卫镇抚孔成之兄也天性孝友膂力绝人嘉靖己酉夏红巾贼直抵安边馆劫掠海道柯乔别驾翁灿急征孔成孔成曰非吾兄不可孔志毅然受命独乘巨舰当先冲贼斩获甚众贼惧灼炮中孔志背而死　　陈瑞龙
按广东通志瑞龙潮阳人嘉靖庚戌进士授南京户部主事转员外郎会修孝陵瑞龙董其役节繁汰冗执朴行筑甫九月而功竣出守兴化问民疾苦剖决持平时倭寇闽急日夜乘城设备以捍百姓会母病卒将归倭侦知之猝薄城下又客兵乘衅通贼孤城危急城中父老乞留督抚诸臣亦移书强起之瑞龙乃感激墨衰临戎募山中射虎者协水兵授以方略夜捣贼营药弩俱发贼大溃弃营遁以筹兵过劳卒　　陈道基按泉州府志道基字以中同安人嘉靖庚戌进士授浙江嘉善知县以卓异征闻母讣奔归复除云南道监察御史巡按广西复按广东所至振饬风棱擢太仆寺少卿寻移鸿胪卿时有阴中之政府者出为四川副使迁广西参政再迁浙江按察使久之论定遂超拜南京都察院右佥都御史提督操江即改应天巡抚遭外艰读礼楗户若将老焉廷议用宿望起开府戊寅迁南大理寺卿进南户部右侍郎督粮储寻以工部左侍郎召入督陵工癸未迁南刑部尚书乞骸归卒赐祭葬　　陈柏
按沔阳州志柏字宪卿嘉靖庚戌进士授兵部职方出为山西宪副兵备后绝意仕进着有苏山集行于世　　陈应和
按万姓统谱应和字文祥浙江归安人大理卿恪季子少有大志贫而好学大理卒于京邸与其兄鬻产给葬悲思刻励尝以大理小像自随负而从学贡选入太学癸卯举顺天乡试第二人庚戌进士授蒲州知州入为屯田郎中出知池州升河南督学历河南左布政使所至以功名自显而持身谨行有却鱼燔机之风以忤典铨者致仕归而处恬甘寂教子课孙立家庙定宗约不务为骇世矫俗之行而言皆可则事皆可法父子世守清白人称不愧太丘云　　陈耀文
按河南通志耀文字晦伯确山人嘉靖庚戌进士工科给事中升陕西行太仆寺卿告归卒所著有天中记诸书行于世　　陈山
按六合县志嘉靖三十二年倭奴入寇山应募御之死于阵　　陈甫
按六合县志嘉靖三十二年倭奴入寇甫应募御之死于阵　　陈闻诗
按明外史陈闻诗传闻诗字庭训柘城人嘉靖中举于乡以亲老绝意仕进亲殁居丧哀毁三十二年贼师尚诏陷归德闻闻诗名欲劫为帅已陷柘城拥之至诱说百端不屈引其家数人斩之闻诗绐曰必欲吾行毋杀人毋纵火贼许诺拥以行闻诗遂不食至鹿邑自经死诏赠凤阳同知　　陈志
按莆田县志志字思尚嘉靖癸丑进士授行人擢监察御史按留畿以北四郡时岛夷内讧武备久疏志念凤阳为祖宗陵寝而淮扬则漕鹾都会乃督师走泗上逼贼垒而陈境内以宁移按江西升大理寺丞旋晋少卿无何拜佥都御史巡抚郧阳与南赣抚臣有&#遂中蜚语罢归　　陈谨
按福州府志谨字德言举嘉靖进士第一授翰林院修撰左迁惠州推官转太仆寺丞寻丞尚宝改南国子司业执政荐为知制诰改春坊右中允以忧归卒谨内明外和自持谦抑见者莫不敬而爱之　　陈麟
