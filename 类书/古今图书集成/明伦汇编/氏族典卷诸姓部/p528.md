<!-- { "loadSidebar": true } -->
按后汉书张纯传纯子奋字通父纯临终&#家丞曰司空无功于时身死之后勿议传国奋兄根少被病光武诏奋嗣爵奋称纯遗&#固不肯受帝以奋违诏&#收下狱乃袭封永平四年随例归国十年奋来朝上寿应对合旨显宗异其才以为侍祠侯永元六年代刘方为司空时岁灾旱祈雨不应乃上表愿对即时引见复口陈时政之宜明日和帝召太尉司徒幸洛阳狱录囚徒收洛阳令陈歆即大雨三日奋在位清白无他异绩九年以病罢十三年更召拜太常复上疏汉当改作礼乐帝虽善之犹未施行其冬复以病罢明年卒于家　　张敏
按后汉书张敏传敏字伯达河间鄚人也建初二年举孝廉四迁五年为尚书建初中有人侮辱人父者而其子杀之肃宗贳其死刑而降宥之自后因以为比是时遂定其议以为轻侮法敏驳议曰夫轻侮之法先帝一切之恩不有成科班之律令也今托义者得减妄杀者有差使执宪之吏得设巧诈非所以导在丑不争之义和帝从之延平元年拜议郎再迁颍川太守征拜司空在位奉法而已六年春行大射礼陪位顿仆乃策罢之因病笃卒于家　　张甫
按后汉书张纯传纯子奋嗣卒子甫嗣官至津城门候　　张巨君
按后汉书许曼传曼祖父峻少尝笃病三年不愈乃谒泰山请命行遇道士张巨君授以方术所著易林至今行于世　　张衡
按后汉书张衡传衡字平子南阳西鄂人也世为着姓父堪蜀郡太守衡少善属文通五经贯六艺从容淡静不好交接俗人永元中举孝廉不行连辟公府不就作二京赋精思傅会十年乃成大将军邓骘奇其才累召不应衡善机巧尤致思于天文阴阳历算安帝雅闻衡善术学公车特征拜郎中再迁为太史令遂乃研核阴阳妙尽琁机之正作浑天仪着灵宪筭罔论言甚详明顺帝初再转复为太史令后迁侍中永和初出为河间相视事三年上书乞骸骨征拜尚书年六十二永和四年卒所著诗赋铭七言灵宪应间七辩巡诰悬图凡三十二篇　　张&#
按后汉书张&#传&#字叔明犍为武阳人也六世祖良高帝时为太子少傅封留侯&#少游学京师归仕州郡辟大将军邓骘府五迁尚书仆射出为彭城相永宁元年征拜廷尉&#虽非法家而留心刑断数与尚书辨正疑狱多以详当见从时安帝废皇太子为济阴王&#与太常桓焉太仆来历廷争之不能得退而上疏不省及顺帝即位拜&#司空时清河赵腾上言灾变讥刺朝政章下有司收腾系考所引党辈八十余人皆以诽谤当伏重法&#上疏谏帝乃减腾死罪一等四年以阴阳不和策免阳嘉元年复为廷尉卒子纲　　张吉
按后汉书张纯传纯子奋奋子甫甫卒子吉嗣永初三年吉卒无子国除自昭帝封安世至吉传国八世经历篡乱二百年间未尝谴黜封者莫与为比　　张楷按后汉书张霸传霸子楷字公超通严氏春秋古文尚书门徒常百人宾客慕之自父党夙儒偕造门焉车马填街徒从无所止黄门及贵戚之家皆起舍巷次以候过客往来之利楷疾其如此辄徙避之家贫无以为业常乘驴车至县卖药足给食者辄还乡里司隶举茂才除长陵令不至官隐居弘农山中学者随之所居成市后华阴山南遂有公超市五府连辟举贤良方正不就汉安元年顺帝特下诏告河南尹以礼发遣楷复告疾不到性好道术能作五里雾时关西人裴优亦能为三里雾自以不如楷从学之楷避不肯见桓帝即位优遂行雾作贼事觉被考引楷言从学术楷坐系廷尉诏狱积二年恒讽诵经籍作尚书注后以事无验见原还家建和三年诏安车备礼聘之辞以笃疾不行年七十终于家子陵　　张纲
子
续

按后汉书张&#传&#子纲字文纪少明经学虽为公子而厉布衣之节举孝廉不就司徒高第辟为御史时顺帝委纵宦官纲感激上书书奏不省汉安元年选遣八使徇行风俗皆耆儒知名多历显位唯纲年少官次最微余人受命之部而纲独埋其车轮于洛阳都亭曰豺狼当路安问狐狸遂奏大将军冀河南尹不疑无君十五事书御京师震竦帝虽知纲言直终不忍用时张婴等寇乱扬徐间冀乃讽尚书以纲为广陵太守因欲以事中之纲单车之职径造婴垒以慰安之婴感悟面缚归降纲论功当封梁冀遏绝乃止在郡一年年三十六卒诏封纲子续为郎中赐钱百万　　张贤
按后汉书孙程传程迎立顺帝表功录善中黄门张贤封祝阿侯　　张耽
按后汉书顺帝本纪永和六年夏五月使匈奴中郎将张耽大破乌桓羌胡于天山　　张婴
按后汉书张&#传&#子纲为御史时广陵贼张婴等众数万人杀刺史二千石寇乱扬徐间积十余年朝廷不能讨纲为广陵太守将吏卒十余人径造婴垒申示国恩婴感悟将所部万余人与妻子面缚归降　　张乔按后汉书顺帝本纪永和六年十一月庚子以执金吾张乔行车骑将军事将兵屯三辅汉安元年冬十月甲戌行车骑将军张乔罢　　张贡
按后汉书顺帝本纪汉安二年夏四月汉阳太守张贡击烧当羌于参破之　　张恭祖
按后汉书郑元传元从东郡张恭祖受周官礼记左氏春秋韩诗古文尚书　　张陵
按后汉书张霸传霸子楷楷子陵字处冲官至尚书元嘉中岁首朝贺大将军梁冀带剑入省陵呵叱之&#羽林虎贲夺剑冀跪谢陵不应即劾奏请廷尉论罪百僚肃然初冀弟不疑为河南尹举陵孝廉因谓曰举君适以自罚也陵对曰今申公宪以报私恩不疑有愧色　　张奂
按后汉书张奂传奂字然明敦煌酒泉人也父惇为汉阳太守奂少游三辅师事太尉朱宠学欧阳尚书后辟大将军梁冀府以疾去官复举贤良对策第一擢拜议郎永寿元年迁安定属国都尉初到职而南匈奴左薁鞬台耆且渠伯德等七千余人寇美稷奂进屯长城遣将招诱东羌共击薁鞬等破之羌豪帅上马二十匹先零酋长又遗金鐻八枚奂以酒酹地悉以金马还之羌性贪而贵吏清前都尉率好财货为所患苦及奂正身洁己威化大行迁使匈奴中郎将时休屠各及朔方乌桓并同反叛烧度辽将军门奂潜诱乌桓袭破其众延熹元年鲜卑寇边奂率南单于袭之明年梁冀被诛奂以故吏免官禁锢奂与皇甫规友善奂既被锢规荐举前后七上在家四岁复拜武威太守迁度辽将军数载间幽并清静九年春征拜大司农鲜卑闻奂去遂招结南匈奴乌桓数道入塞复拜奂为护匈奴中郎将以九卿秩督幽并凉三州永康元年春东羌先零寇关中夏复攻没两营杀千余人冬羌岸尾摩蟞等胁同种复钞三辅奂大破之赐钱二十万除家一人为郎并辞不受而愿徙属弘农华阴旧制边人不得内移唯奂因功特听故始为弘农人焉建宁元年振旅而还时窦太后临朝大将军窦武与太傅陈蕃谋诛宦官事泄中常侍曹节等作乱以奂新征不知本谋矫制使奂率五营士围武武自杀蕃因见害以功封侯奂深病为节所卖封还印绶司隶校尉王寓出于宦官欲借宠公卿以求荐举唯奂独拒之寓怒遂陷以党罪禁锢归田里着尚书记难三十余万言奂少立志节尝与士友言曰大丈夫处世当为国家立功边境及为将帅果有勋名光和四年卒　　张盘
按后汉书度尚传尚为荆州刺史见胡兰余党南走苍梧惧为己责乃伪上言苍梧贼入荆州界于是征交址刺史张盘下廷尉辞状未正会赦见原盘不肯出狱自列曰盘备位方伯为国爪牙而为尚所枉夫事有虚实法有是非盘实不辜赦无所除如忍以苟免永受侵辱之耻乞传尚诣廷尉面对曲直足明真伪廷尉以其状上诏书征尚到廷尉词穷受罪以先有功得原盘字子石丹阳人以清白称终于庐江太守　　张遐
按尚友录遐汉余干人幼聪明日记万言举孝廉补郡功曹不就十九从杨震震语人曰张遐当为天下后世儒宗建宁间召为五经博士寻以疾还教授诸葛瞻陆逊等皆其门人卒赠族亭侯所著有五经通义易传筮原龟原吴越春秋等书　　张俭
按后汉书张俭传俭字元节山阳高平人赵王张耳之后也父成江夏太守俭初举茂才以刺史非其人谢病不起延熹八年太守翟超请为东部督邮时中常侍侯览家在防东所为不轨俭举劾览及其母罪恶请诛之由是结仇览乡人朱并素性佞邪为俭所弃遂上书告俭与同郡二十四人为党于是刊章讨捕俭得亡命困迫遁走望门投止莫不重其名行破家相容其所经历伏重诛者以十数宗亲并殄灭郡县为之残破中平元年党事解乃还乡里辟举皆不就献帝初百姓饥荒俭乃倾竭财产与邑里共之建安初征为卫尉见曹氏世德已萌乃阖门悬车不豫政事岁余卒于许下　　张肃
按后汉书党锢传序张俭乡人朱并上书告俭与同乡二十四人别相署号共为部党以俭及檀彬褚凤张肃薛兰冯禧魏元徐干为八俊　　张隐
按后汉书党锢传序张俭乡人朱并上书告俭与同乡二十四人别相署号共为部党以田林张隐刘表薛郁王访刘祗宣靖公绪恭为八顾　　张济
子
根

按后汉书张酺传酺曾孙济好儒学光和中至司空病罢及卒灵帝以旧恩赠车骑将军关内侯印绶其年追济侍讲有劳封子根为蔡阳乡侯　　张升
按后汉书张升传升字彦真陈留尉氏人富平侯放之孙也升少好学多关览而任情不羁其意相合者则倾身交结不问穷贱如乖其志好者虽王公大人终不屈从常叹曰死生有命富贵在天其有知我者虽胡越可亲苟不相识从物何益仕郡为纲纪以能出守外黄令吏有受赇者即论杀之或讥升守领一时何足趋明威戮乎对曰昔仲尼暂相诛齐之侏儒首足异门而出故能威震强国反其侵地君子仕不为己职思其忧岂以久近而异其度哉遇党锢去官后竟见诛年四十九着赋诔颂碑书凡六十篇　　张孝仲按后汉书郭太传林宗识张孝仲刍牧之中知范特祖邮置之役并以成名　　张光
按后汉书律历志熹平六年东观召典律者太子舍人张光等问准意光等不知归阅旧藏乃得其器形制如房书　　张颢
按后汉书灵帝本纪光和元年三月太常常山张颢为太尉注
颢字智明搜神记曰颢为梁相新雨后有
鹊飞翔近地令人摘之堕地化为圆石颢命椎破得一金印文曰忠孝侯印　　张修
按后汉书灵帝本纪光和二年秋七月使匈奴中郎将张修有罪下狱死　　张驯
按后汉书张驯传驯字子&#济阴定陶人也少游太学能诵春秋左氏传以大夏侯尚书教授辟公府举高第拜议郎与蔡邕共奏定六经文字擢拜侍中典领秘书近署甚见纳异多因便宜陈政得失朝廷嘉之迁丹阳太守化有惠政光和七年征拜尚书迁大司农初平中卒于官　　张温
按后汉书灵帝本纪中平元年夏四月大司农张温为司空二年八月以司空张温为车骑将军讨北宫伯玉十一月破北宫伯玉于美阳三年春二月车骑将军张温为太尉四年夏四月太尉张温免　　张延
按后汉书灵帝本纪中平二年五月太仆河南张延为太尉三年春二月太尉张延罢注
延字公威歆之
子
　　张让
按后汉书张让传让颍川人少给事省中桓帝时为小黄门灵帝时迁中常侍封列侯说帝令敛天下田亩税十钱以修宫室发太原河南狄道诸郡材木及文石百姓呼嗟及帝崩袁绍勒兵捕宦官让等数十人劫质天子走河上追急投河而死　　张恭
