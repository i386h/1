<!-- { "loadSidebar": true } -->
按汉书何并传并字子廉祖父以吏二千石自平舆徙平陵并为郡吏至大司空掾事何武武高其志节举能治剧为长陵令道不拾遗迁陇西太守徙颍川表善好士性清廉妻子不至官舍数年卒　　何
按汉书何武传武子况嗣侯莽篡位免为庶人　　何恢按汉书何并传并子恢王莽擢为关都尉
　　何封
按汉书王莽传王骏出西域命佐帅何封别将焉耆伏兵杀骏封后到击老弱而还莽封为集胡男　　何丹按广东通志丹字伯张浈阳人鸿嘉初乡里举茂才累迁中散大夫以谠言忤王莽出为松滋令慈祥岂弟子视其民比卒士民悲悼葬于河西每岁六月二日&#奠者不绝于途其感人如此　　后汉
　　何宠
按后汉书何敞传敞父宠建武中为千乘都尉以病免遂隐居不仕　　何汤
按后汉书桓荣传注汤字仲弓豫章南昌人也荣门徒常四百余人汤为高弟以才明知名荣年四十无子汤乃去荣妻为更娶生三子荣甚重之后拜郎中守开阳门候上微行夜还汤闭门不纳更从中东门入明旦召诣太官赐食诸门候皆夺俸建武十六年夏旱公卿皆暴露请雨洛阳令着车盖出门汤将卫士钩令车收案有诏免令官拜汤虎贲中郎将上尝叹曰纠纠武夫公侯干城何汤之谓也汤以明经尝授太子推荐荣荣拜五更封关内侯荣尝言曰此皆何仲弓之力也　　何敞
按后汉书何敞传敞字文高扶风平陵人也其先家于汝阴六世祖比干徙居平陵敞性公正自以趣舍不合时务每请召尝称疾不应元和中辟太尉宋由府由待以殊礼敞论议高常引大体多所匡正司徒袁安亦深敬重之以高第拜侍御史后拜为尚书敞数切谏言诸窦罪过宪等深怨之时济南王康尊贵骄甚宪乃白出敞为济南太傅敞至国辅康以道义数引法度谏正之康敬礼焉岁余迁汝南太守以宽和为政百姓化其恩礼及窦氏败有司奏敞子与夏阳侯厚善坐免官永元十二年复征三迁五官中郎将常忿疾中常侍蔡伦伦深憾之元兴元年敞以祠庙严肃微疾不斋后邓皇后上太傅禹冢敞起随百官会伦因奏敞诈病坐抵罪卒于家　　何熙
按华峤汉书熙字孟孙少有大志不拘小节身长八尺五寸体貌魁梧善为容仪举孝廉为谒者赞拜殿中音动左右和帝嘉之历位司隶校尉大司农永初二年南单于与乌丸俱反以熙行车骑将军征之累有功暴疾卒　　何英
按尚友录英郫县人学通经纬着汉德春秋十五卷孙汶亦深于学着世务三十卷　　何进
按后汉书何进传进字遂高南阳宛人也异母女弟选入掖庭为贵人有宠于灵帝拜进郎中再迁虎贲中郎将出为颍川太守光和二年贵人立为皇后征进入拜侍中将作大匠河南尹中平元年黄巾贼张角等起以进为大将军镇京师张角别党马元义谋起洛阳进发其奸以功封慎侯初何皇后生皇子辩王贵人生皇子协群臣请立太子帝以辩轻佻无威仪不可为人主然皇后有宠且进又居重权故久不决六年帝疾笃属协于蹇硕硕既受遗诏且素轻忌于进兄弟及帝崩硕时在内欲先诛进而立协及进从外入硕司马潘隐与进早旧迎而目之进惊驰从儳道归营引兵入屯百郡邸因称疾不入硕谋不行皇子辩乃即位何太后临朝进与太傅袁隗辅政录尚书事进素知中官天下所疾兼忿蹇硕图己及秉朝政阴规诛之以其计白太后太后不听遂西召前将军董卓等使驰驿上欲进兵平乐观太后乃恐悉罢中常侍小黄门使还里舍诸常侍小黄门皆诣进谢罪袁绍劝进便于此决之至于再三进不许绍又为书告州郡诈宣进意使捕案中官亲属进谋积日颇泄中官惧而思变张让子妇太后之妺也让向子妇叩头曰老臣得罪当与新妇俱归私门唯受恩累世今当远离宫殿情怀恋恋愿复一入直得暂奉望太后陛下颜色然后退就沟壑死不恨矣子妇言于舞阳君入白太后乃诏诸常侍皆复入直八月进入长乐白太后请尽诛诸常侍张让等使人潜听具闻其语乃率常侍段珪毕岚等数十人持兵窃自侧闼入伏省中及进出因诈以太后诏召进入坐省合让等诘进于是尚方监渠穆拔剑斩进于嘉德殿前　　何苗按后汉书何进传进弟苗河南尹车骑将军封济阳侯　　何休
按后汉书何休传休字卲公任城樊人也父豹少府休为人质朴讷口而雅有心思精研六经世儒无及者以列卿子诏拜郎中非其好也辞病而去不仕州郡进退必以礼太傅陈蕃辟之与参政事蕃败休坐废锢乃作春秋公羊解诂覃思不窥门十有七年党禁解又辟司徒群公表休道术深明宜侍帷幄幸臣不悦之乃拜议郎屡陈忠言再迁谏议大夫年五十四光和五年卒　　何颙
按后汉书何颙传颙字伯求南阳襄乡人也少游学洛阳显名太学友人虞伟高有父雠未报而笃病将终颙往候之伟高泣而诉颙感其义为复雠以头醊其墓及陈蕃李膺之败颙以与蕃膺善遂为宦官所乃变姓名亡匿汝南间所至皆亲其豪杰有声荆豫之域袁绍慕之私与往来结为奔走之友颙辟司空府每三府会议莫不推颙之长及董卓秉政逼颙以为长史托疾不就乃与司空荀爽司徒王允等共谋卓会爽薨颙以它事为卓所系忧愤而卒　　何祗
按蜀志杨洪传洪为蜀郡太守门下书佐何祗有才策功干举郡吏数年为广汉太守注
祗字君肃
　　魏
　　何夔
按魏志何夔传夔字叔龙陈郡阳夏人也夔幼丧父与母兄居以孝友称长八尺三寸容貌矜严避乱淮南后袁术至寿春辟之夔不应建安二年夔将还乡里度术必急追乃间行得免明年到本郡顷之太祖辟为司空掾属出为城父令迁长广太守征还参丞相军事海贼郭祖寇暴乐安济南界州郡苦之太祖以夔有威信拜乐安太守到官数月诸城悉平入为丞相东曹掾魏国既建拜尚书仆射文帝为太子以凉茂为太傅夔为少傅茂卒以夔代迁太仆文帝践阼封成阳亭侯疾薨谥曰靖侯子曾嗣　　何晏
按魏志曹真传真子爽受遗诏辅少主明帝崩齐王即位爽出入禁闼贵宠莫盛焉南阳何晏有声名明帝以其浮华抑黜之及爽秉政乃复进叙任为腹心张当陈爽与晏等阴谋反逆乃伏诛晏何进孙也母尹氏为太祖夫人晏长于宫省尚公主少以才秀知名注
晏字平叔
　　晋
　　何包
按西州后贤志攀父包字休扬察举秀孝皆不行除琅琊王中尉不就　　何随
按万姓统谱随江阳人举孝廉不就即家拜本郡太守邦人言议平当者称何江阳常璩赞之曰江阳皎皎何使君　　何桢
按万姓统谱桢字元干庐江人有文学器干容貌甚伟历幽州刺史廷尉入晋为尚书光禄大夫　　何曾
按晋书何曾传曾字颖孝陈国阳夏人也父夔阳武亭侯曾少袭爵好学博闻魏明帝初为平原侯曾为文学及即位累迁散骑侍郎汲郡典农中郎将给事黄门侍郎顷之迁散骑常侍出补河内太守在任有威严之称征拜侍中母忧去官嘉平中为司隶校尉时曹爽专权宣帝称疾曾亦谢病爽诛乃起视事魏帝之废也曾预其谋焉迁尚书正元年中为镇北将军都督河北诸军事迁征北将军进封颍昌乡侯咸熙初拜司徒改封朗陵侯文帝为晋王曾与高柔郑冲俱为三公将入见曾独致拜尽敬武帝袭王位以曾为晋丞相加侍中与裴秀王沈等劝进践祚拜太尉进爵为公泰始初以为太保久之以本官领司徒曾固让不许进位太傅咸宁四年薨时年八十策谥曰孝太康末子劭自表改谥为元曾性至孝闺门整肃自少至长无声乐嬖幸之好　　何攀
按晋书何攀传攀字惠兴蜀郡郫人也仕州为主簿属刺史皇甫晏为牙门张弘所害诬以大逆时攀适丁母忧遂诣梁州拜表证晏不反故晏冤理得申王浚为益州辟为别驾浚谋伐吴遣攀面陈伐吴之策攀善于将命帝善之诏攀参浚军事为辅国司马封关内侯转荥阳令上便宜十事甚得名称迁宣城太守不行转散骑侍郎杨骏执政多树亲属攀以豫诛骏功封西城侯弟逢平乡侯兄子逵关中侯顷之出为东羌校尉征为扬州刺史在任三年迁大司农转兖州刺史加鹰扬将军固让不就及赵王伦篡位遣使召攀更称疾笃伦怒将诛之攀不得已扶疾赴召卒于洛阳时年五十八攀居心平允莅官整肃爱乐人物敦儒贵才虽居显职家甚贫素无妾媵伎乐惟以周穷济乏为事子璋嗣亦有父风　　何遵
按晋书何曾传曾子遵字思祖劭庶兄也少有干能起家散骑黄门郎散骑常侍侍中累转大鸿胪性奢役使御府工匠作禁物又鬻行器为司隶刘毅所奏免官太康初起为魏郡太守迁太仆卿又免官卒于家　　何劭
按晋书何曾传曾子劭字敬祖少与武帝同年有总角之好帝为王太子以劭为中庶子及即位转散骑常侍甚见亲待劭雅有姿望远客朝见必以劭侍直每诸方贡献帝辄赐之而观其占谢焉咸宁初迁侍中尚书惠帝即位初建东宫太子年幼以劭为太子太师通省尚书事后转特进累迁尚书左仆射永康初迁司徒赵王伦篡位以劭为太宰永宁元年薨赠司徒谥曰康子岐嗣　　何嵩
按晋书何曾传曾子遵遵子嵩字泰基宽弘爱士博观坟籍尤善史汉少历清官领著作郎　　何绥
按晋书何曾传曾子遵遵子绥字伯蔚位至侍中尚书自以继世名贵奢侈过度性既轻物翰札简傲城阳王尼见绥书疏谓人曰伯蔚居乱而矜豪乃尔岂其免乎刘舆潘滔谮之于东海王越越遂诛绥　　何机按晋书何曾传曾子遵遵子机为邹平令
　　何羡
按晋书何曾传曾子遵遵子羡为离狐令既骄且吝陵驾人物乡闾疾之如雠　　何琦
按晋书何琦传琦字万伦司空允之从兄也祖父龛后将军父阜淮南内史琦年十四丧父哀毁过礼性沉敏有识度好古博学居于宣城阳谷县事母孜孜朝夕色养常患甘鲜不赡乃为郡主簿察孝廉除郎中以选补宣城泾县令司徒王导引为参军不就及丁母忧居丧泣血服阕养志衡门不交人事耽玩典籍以琴书自娱不营产业节俭寡欲丰约与乡邻共之司空陆玩太尉桓温并辟命皆不就诏征博士又不起简文帝时为抚军钦其名行召为参军固辞以疾公车再征通直散骑侍郎散骑常侍不行琦善养性老而不衰布褐蔬食恒以述作为事年八十二卒　　何充按晋书何充传充字次道庐江灊人魏光禄大夫祯之曾孙也祖恽豫州刺史父睿安丰太守充风韵淹雅文义见称初辟大将军王敦掾转主簿忤敦左迁东海王文学寻属敦败累迁中书侍郎成帝即位迁给事黄门侍郎苏峻作乱京都倾覆充东奔义军贼平封都乡侯拜散骑常侍出为东阳太守仍除建威将军会稽内史在郡甚有德政诏征侍中不拜除建威将军丹阳尹加吏部尚书进号冠军将军又领会稽王师转护军将军参录尚书事寻迁尚书令加左将军徙中书令加散骑常侍又领州大中正以州有先达宿德因让不拜建元初出为骠骑将军都督徐州扬州之晋陵诸军事假节领徐州刺史镇京口顷之征充入为都督扬豫徐州之琅琊诸军事假节领扬州刺史俄而帝疾笃庾冰庾翼意在简文帝而充建议立皇太子奏可及帝崩充奉遗旨便立太子是为穆帝冰翼甚恨之献后临朝加中书监录尚书事充自陈既录尚书不宜复监中书许之复加侍中冰翼等寻卒充专辅幼主充居宰相虽无澄正改革之能而强力有器局临朝正色以社稷为己任凡所选用皆以功臣为先不以私恩树亲戚谈者以此重之永和二年卒时年五十五赠司空谥曰文穆无子弟子放嗣卒又无子又以兄孙松嗣位至骠骑谘议参军　　何准
