<!-- { "loadSidebar": true } -->
按攸县志友信邑人洪武初廷试至京高帝微行友信遇焉帝见红霓口占云谁把青红线两条知云和雨系天腰友信不知是帝应声曰玉皇昨夜銮舆出万里长空驾玉桥帝大悦约明晨候于行桥同入朝友信如期久候遂失朝期上召至问其故具以实对上曰此秀才有学有行命为北平布政使　　彭
按万姓统谱&#字用实生而颖秀弱不好弄洪武间领乡荐入太学博友名流所得益进永乐癸未诏遴国子生四人辅赞亲王&#首被选授江王府审理正至则言论从容剖断明恕王甚重之居官十八年改知大兴县县隶京师百司所需艰于酬应&#到官数月冗滞丛沓咸见理释会建宫简用老成以莅其事遂擢工部营缮司主事阶承德郎迁户部郎中诏巡抚江浙兼督粮税漕饷充给吏辑民绥上下便之顷之上疏乞骸骨不报&#曰古云知止不殆世谓苟禄可耻吾今年逾耳顺况乃筋力向衰尚何荣之慕哉复恳求退诏曰可&#既归结庐艺圃饮酒赋诗以适其意士林高之　　彭与明
按万姓统谱与明万安人洪武中由贡士授兵科给事中升刑部员外郎历官大理寺丞督察江北军为靖难兵所执逃避　　彭泰
按万姓统谱泰字凤翔洪武甲戌会元历侍讲　　彭聚按万姓统谱聚为北平都指挥与孙太副宋忠守怀来忠败聚力战死当是时诸将校为靖难兵所俘者百余人皆不肯降发愤死大半不可考矣　　彭二
按明外史张昺传建文元年燕将张玉等攻九门都指挥彭二集兵千余人将赴端礼门王遣健士格杀二兵散尽夺九门福王时赠舒城伯谥武壮　　彭远
按万姓统谱远南昌人永乐初中乡试历官治民勤于所务升淮安知府殷勤抚字持己清慎吏民畏服迁广东布政使德化大行一方仰赖以年老休官　　彭汝器按江西通志汝器名琏永乐甲申进士入读中秘书官至翰林学士尝扈从北征预修实录　　彭谦
按湘阴县志谦登永乐四年进士授浙江佥宪迁四川副使时蜀有豪右置私狱锢人又有僧掘地室藏妇女于中者谦廉得之悉按治如法四境肃然寻以四川左参议致政　　彭勖
按明外史彭勖传勖字祖期永丰人永乐十二年举进士亲老乞近地以养除南雄府教授正统元年以杨士奇荐召拜御史提督南畿学校母忧归起复吏部考功郎中出为山东副使土木之变数言兵事以直不容于时致仕归　　彭森
按广东通志森字伯森南海人永乐甲午乡试第一明年登进士授山西道监察御史升福建参政始未第时聘同里贫家女及发解其家以窭辞亲戚复以女貌陋止之森不可竟成婚恩爱甚笃　　彭琉
按万姓统谱琉字毓敬安福人永乐戊戌进士宣德间少师杨士奇荐入翰林为编修升广东佥事理学政官至湖广副使为人刚介居官泊然如布素勤于政务动以古人自励致仕卒于家　　彭忠
按竹山县志忠竹山人生有异征喜读书能文登永乐庚子乡榜起家邑令累迁常州府知府治行为畿辅第一　　彭
按万姓统谱&#字季常昆山人为御史执法不阿受知宣庙数鞫疑狱有绯衣之赐时钞禁甚严被命潜行访之获实以闻边将有匿贡马者亦命&#往察遂逮治其人归诸京师&#尝被诬下法司鞫之得白宣庙笑曰朕说小彭御史不爱钱那有此耶后擢福建左参政寿逾九十　　彭谊
按广东通志谊字景宜东莞人宣德乙卯举于乡授工部司务正统己巳擢湖广道御史景泰庚午南畿诸郡饥谊往赈日驰数邑全活甚众壬申河决张秋堤水东趋失道受命修理水复故道漕挽遂通以功加俸甲戌从都御史王文平苏郡寇有功擢大理寺丞乙亥进佥都御史提督紫荆关修筑城堡按古法造神臂弓守之寻复提督各关仓粮保定等卫屯粮天顺丁丑以忤权贵左迁绍兴知府九载迁山东左布政使寻擢工部侍郎未几改副都御史巡抚辽东成化戊戌谢事归　　彭时
按明外史彭时传时字纯道安福人正统十三年进士第一授修撰明年郕王监国令同商辂入阁预机务时闻继母忧力辞不允寻进侍读景泰元年以兵事稍息得请终制然由此忤旨服除命供事翰林院不复与阁事易储擢左春坊大学士寰宇志成迁太常寺少卿天顺元年仍命入阁宪宗即位进吏部右侍郎知经筵成化改元进兵部尚书明年乞归省还朝英宗实录成加太子少保兼文渊阁大学士四年改吏部尚书七年进少保卒谥文宪时立朝三十年孜孜奉国持正存大体公退未尝以政语子弟有所论荐不使其人知燕居无惰容服御俭约无声乐之奉非其义不取有古大臣风　　彭德清
按万姓统谱德清钦天监正扈从英庙北征时王振擅权威焰震主大臣咸俯首顺命初出师金星犯亢明日黑气四塞又越二日火星犯土德清厉声斥振曰象纬示警不可复前若有疏虞谁执其咎振怒詈之曰倘有此亦天命也寻被害　　彭华
按明外史万安传成化时内阁无正人安与彭华辈南人相党附时李孜省邓常恩方进用安因彭华潜与结藉以排异己诸大臣相继被逐而华遂由詹事迁吏部左侍郎入内阁华举景泰五年会试第一大学士时之族弟刻深多计数善阴伺人短长得风疾去　　彭烈
按江西通志烈庐陵人景泰进士授监察御史言事忤旨调外任历升广西布政使所至有贤声　　彭韶
按明外史彭韶传韶字凤仪莆田人天顺初进士授刑部主事进员外郎成化二年疏论佥都御史张岐憸邪忤旨下诏狱输赎寻迁郎中复迁四川副使进按察使迁广东左布政使调贵州二十年擢右副都御史巡抚应天明年巡抚顺天永平二府孝宗即位召为刑部右侍郎寻进左侍郎弘治二年改吏部甄人才核功实仕路为清四年为刑部尚书韶&#部三年昌言正色秉节无私而为贵戚近习所疾大学士刘吉徐溥亦不善之韶志不能尽行连章乞休归又明年卒谥惠安　　彭教
按江西通志教字敷五吉水人天顺进士第一授翰林修撰与修英庙实录书成进侍讲主试南宫时称得人侍讲经筵锐意辅导所著有泷江集　　彭伦
按明外史彭伦传伦初职为湖广永定卫指挥使累功至都指挥同知成化初进都指挥使守备贵州清浪诸处明年充右参将仍镇清浪益尽心边计戎事毕举妖贼石全州潜入绞洞召古州苗为乱伦攻败之时靖州苗乱湖广总兵官李震檄伦会讨贼败走遂乘胜尽夷其寨录功进都督佥事久之御史邓庠员外郎费瑄勘事贵州总兵官吴经被劾独荐伦智谋老成弘治初经论罢即以伦代四年以老致仕卒　　彭纲按明外史李俊传成化二十一年正月朔申刻有星西流化白气声如雷诏求直言武选员外郎彭纲斥李孜省继晓请诛之以谢天下帝以方修省不罪而心怒甚后以吏盗鬻旧赐外蕃故敕事下纲吏贬之于外纲由进士贬永宁知州改汝州再迁云南提学副使　　彭程
按明外史彭程传程字万里番阳人成化末进士弘治初授御史巡视京城巡盐两浙代还巡视光禄五年上疏言臣适见光禄造皇坛器皇坛者先帝修斋行法之所陛下即位此类废斥尽何复有皇坛烦制器倘陛下果有此举宜遏之将萌如无请治所司逢迎罪帝得程奏大怒以为暴扬先帝过失立下锦衣狱付刑部定罪帝欲置之死程子尚三上章乞代父终不听并家属戍隆庆程母李氏叩阙乞留侍养不许子尚随父戍所遂举广西乡试明年帝念程母老放还死　　彭泽
按明外史彭泽传泽字济物兰州人有志节举弘治三年进士授工部主事历刑部郎中出为徽州知府父丧归正德初起知真定迁浙江副使历河南按察使所至以威猛称擢右佥都御史巡抚辽东进右副都御史刘惠赵燧等大乱河南命泽提督军务讨之贼平录功进右都御史太子少保荫子锦衣世百户寻代洪钟总督川陕诸军进左都御史太子太保召还理院事初兵部缺尚书廷臣共推泽而王琼&#之且阴阻泽言官多劾琼者由是有隙泽又使酒陵琼骂钱宁宁怒会寇大入宣府命提督两游击以行寇遁泽还乞骸骨归琼劾泽遂斥泽为民武宗崩世宗入继钱宁败琼亦得罪御史杨秉中请召泽遂即家起兵部尚书太子太保泽核功罪杜干请兵政一新会御史史道讦杨廷和泽遂劾道奸人之雄不可不治言者交劾之泽遂乞罢乃加少保赐敕乘传归锦衣百户王邦奇憾泽尝抑己上书言哈密失国由泽赂番求和所致复夺官为民家居&#&#以卒隆庆初复官谥襄毅　　彭清
按明外史彭清传清字源洁榆林人初袭绥德卫指挥使以功擢都指挥佥事弘治初充右参将分守肃州好谋有勇略为尚书马文升所器八年甘肃有警以文升荐擢左副总兵稍迁都指挥使十年总兵官刘宁罢擢清都督佥事代之十五年卒清御士有恩久镇西陲威名甚着番人惮之性廉洁丧不能归帝闻之命资送归里赐祭葬　　彭杰
按江西通志杰字景俊吉水人弘治进士历四川参政升云南湖广布政使武定侯郭勋镇楚藩臬不敢驰中道杰夺门而入其刚毅多如此　　彭汝实
按明外史彭汝实传汝实字子光嘉定州人正德十六年进士授南京吏科给事中嘉靖三年吕楠邹守益下狱汝实抗章救数言时政缺失又尝力争大礼为张璁桂萼等所疾以亲老再疏请改近地教职章下吏部承璁萼指言汝实倡言鼓众挠乱大礼且与御史方凤程启充朋党通贿自知考察不容乃欲辞尊居卑不当听其幸免遂夺职闲住与启充及徐文华安盘皆同里时称嘉定四谏　　彭黯
按江西通志黯字道显安福人嘉靖进士抚河南会王联狱起株连士大夫至数十人黯委曲奏贷多从末减转兵部右侍郎应天巡抚会倭寇迫太仓黯兼程往苏州开门以纳奔溃复制机宜擒斩至千余级升南工部尚书　　彭大有
按万姓统谱大有字于谦陈州人嘉靖乙未进士历参政　　彭珊
按邵阳县志珊嘉靖二十年妖贼李承贤习幻术与游僧某化草龙变竹马诱谋作变多授符约独珊与朱志清奋勇抗敌力寡无援死之　　彭辂
按浙江通志辂海盐人别号翀溪幼颖异工属对一时称绝及长才名籍甚以古文辞传于世登嘉靖丁未进士官比部主事　　彭范
按万姓统谱范字克宪灵宝人嘉靖丁未进士历右布政　　彭定守
按衡州府志定守号一峰好学洽闻由嘉靖乙卯乡试任崇庆州知州造士惠民率多善政常擒妖僧六顶李&#儿又辨周汝成伪印劳怨不避吏迹卓然寻升乌撒府同知所著有中庸说旨　　彭富
按云南通志富字仲礼鹤庆郡人嘉靖壬戌进士授昆山令入为户兵二部主事出守绍兴以廉操荐异等入觐历黔副使参政按察转四川左右布政先后平李富征十寨讨建越均徭役宽榷税平出纳所在以功德着四年巡抚贵州寻致仕归　　彭年
按明外史文征明传征明主风雅数十年与之游者王宠陆师道陈道复王谷祥彭年周天球钱谷之属亦皆以词翰名于世年字孔嘉其人亦长者　　彭宝
按名山藏本行记宝桐城诸生也父母性严每值父母怒踧踖叩头涕泣至解天雨雪父醉詈母既就卧宝终夜跪限外父旦启户则宝在问何为曰儿不能和豫两亲乞赐棰楚父曰醉詈汝母汝则何辜引入就炉再拜示不中寒父母自是不反目也妻胡事母稍不敬欲出之里戚百留不听母曰新妇事我善小失耳奈何处之不可自新之地宝受教退谓妻曰妻者齐也而事亲不齐我耶其妻感泣卒为孝妇宝始好施掩胳放生继乃从事学问立稽过自省录月朔正席自数书古圣贤列上坐跪而拜之曰敢惮自改年逾四十孝敬不衰父死居丧如礼逾年而病以事母属其子更曰丧服不毕死当以衰绖敛其卒也知与不知皆为流涕　　彭国光
