<!-- { "loadSidebar": true } -->
按明外史王在复传在复太仓人从父读书城外倭贼入犯父子亟奔入城中道遇贼遂相失在复展转寻父闻父被执急趋贼所叩头求免贼不听拔刀拟其父在复以身蔽之痛哭哀求贼怒并杀之时嘉靖三十三年五月也　　王
按明外史王在复传嘉靖三十三年倭乱东南孝子以卫父母见杀者黄岩王随父显避贼显被执将杀之趋前请代贼遂杀而释显　　王速
按六合县志速嘉靖三十三年倭奴入寇速应募御之死于阵　　王烈
按扬州府志烈泰州人世袭守御正千户嘉靖三十三年倭寇通州巡抚郑晓檄烈往援至黄茅港遇伏与扬州千户洪岱文昌龄共力战不胜俱死之　　王世懋按明外史王世贞传世贞弟世懋字敬美嘉靖三十八年成进士即遭父忧父冤雪始选南京礼部主事历陕西福建提学副使再迁太常少卿先世贞三年卒好学善诗文名亚其兄李攀龙汪道昆辈称为小美　　王廷瞻
按明外史王廷瞻传廷瞻字稚表黄冈人父济参政廷瞻举嘉靖三十八年进士授淮安推官入为御史督畿辅屯政高拱再辅政廷瞻尝论拱遂引疾归神宗立起故官旋擢大理丞历太仆卿万历五年以右佥都御史巡抚四川进右副都御史抚南赣入为南京大理卿历两京户部左右侍郎以右都御史出督漕运进户部尚书寻改南京刑部尚书乞归久之卒　　王应鹏按江西通志应鹏吉安所指挥佥事嘉靖辛酉岭南贼起掠泰和鹏与百户陈策领兵御贼战死事闻立祠祀之　　王四五
按永安县志嘉靖辛酉流贼犯境四五同乡兵御之而死　　王希畅
按永安县志嘉靖辛酉流贼为乱希畅与乡兵御之战于官亭杀贼数十贼伏围合偕其党俱死之　　王化按明外史谭纶传王化字汝赞广西马平人父尚学职方郎中化登乡荐嘉靖四十年新置平远县授化知县以击贼檀岭有知兵名田坑贼梁国相既降复叛化寄妻子会昌而身率乡兵往击贼连败乃纵反间会昌言化已殁化妻计氏恸哭自刎化怒追贼益急获国相于石子岭迁潮州府同知举卓异超擢广东副使巡抚吴百朋以贪黩劾之削籍巡按赵淳荐其知兵乃命以佥事饬惠潮兵备久之考察罢　　王锡爵按明外史王锡爵传锡爵字元驭太仓人嘉靖四十一年举会试第一廷试第二授编修累迁至谕德万历初充穆宗实录副总裁书成进侍讲学士迁祭酒五年以詹事掌翰林院张居正夺情将廷杖吴中行赵用贤等锡爵诣居正求解居正不纳明年进礼部右侍郎居正甫归治丧九卿请召还锡爵独不署名旋乞省亲去居正以锡爵形己短益衔之锡爵遂不出十二年即家拜礼部尚书兼文渊阁大学士参机务还朝时申时行为首辅许国次之二人皆南畿人而锡爵与时行同举会试且同郡政府相得甚然时行柔和锡爵耿介而性刚负气十八年偕同列争册立不得杜门乞归疏留中不报寻以母老连乞归省乃赐道里费遣官护行归二年时行国及王家屏相继去位有诏趣召锡爵二十一年正月还朝遂为首辅先是有旨是年春举册立大典及是锡爵上疏力请遂有出阁之命明年二月出阁礼成中外为慰既而郎中赵南星斥侍郎赵用贤放归论救者咸遭谴谪众指锡爵为之虽连章自明且申救人卒莫能谅也锡爵遂屡疏引疾乞休疏八上乃允先累加太子太保至是命改吏部尚书进建极殿三十五年廷推阁臣帝念锡爵特加少保遣官召之辞不赴又三年卒于家谥文肃子衡字辰玉少有文名举会试第二人廷试亦第二授编修先父卒锡爵弟鼎爵进士累官福建提学副使　　王叔杲
按明外史王叔果传叔果弟叔杲嘉靖四十一年进士终苏松兵备参政　　王田庆
按松溪县志嘉靖壬戌倭寇围县田庆奋力御倭铳伤而死　　王章
按松溪县志嘉靖壬戌倭寇犯境章力敌倭寇被铳伤死　　王福
按松溪县志嘉靖壬戌倭围县境福奋力御寇铳伤而死　　王圻
按明外史陆深传上海王圻者字元翰嘉靖四十四年进士除清江知县调万安擢御史忤时相出为福建按察佥事谪邛州判官两知进贤曹县迁开州知州历官陕西布政参议乞养归筑室淞江之滨种梅万树目曰梅花源惟以著书为事　　王学稼
按济阳县志学稼魁梧有大志胆力绝人嘉靖中应募北伐临阵先登敌人望之辟易后堕敌计力杀数十人而死时同死者朝廷皆录其后而学稼乏嗣独膺旌表曰忠勇流芳　　王玠
按馆陶县志玠明嘉靖间起自行伍初授临清镇抚升守备守大同密云等处有功授扬州备倭参将时倭自瓜步来突逼扬州城下玠恐其西逸乃设伏湾头铁盘厂自引壮士诱贼且战且走至伏处骑兵起冲之遂大胜多所斩获以病卒时称为名将　　王治道
按明外史王治道传治道锦州卫人嘉靖间由世荫历蓟州参将四十五年擢辽东副总兵进署都督佥事为总兵官隆庆元年进署都督同知治道恃勇轻敌不甚虞患四年蓟镇有警率四千人赴援出战一军不知所之独十余骑从时寇伏兵齐家山治道误入其中殊死战马蹶寇攒射之死事闻谥忠愍　　王时举按明外史沈束传嘉靖四十五年御史王时举劾刑部尚书黄光升帝怒编氓口外时举顺天通州人穆宗嗣位复官历大理左少卿　　王登
按明外史王登传登字伯谷长洲人能诗有盛名嘉靖末游京师客大学士袁炜家炜将荐之朝不果未几炜卒登往哭其墓吴中自文征明后风雅无定属登遥接其风主词翰之席者三十余年嘉隆万历间布衣山人以诗名者十数为最万历间诏修国史大学士赵志&#辈荐登有诏征用未上而史局罢卒年七十余子留字亦房亦以诗名　　王叔承按明外史王登传王叔承字承父吴江人少孤治经生业以好古谢去入都客大学士李春芳所性嗜酒春芳有所撰述觅之往往卧酒楼欠伸勿肯应久之乃谢归太仓王锡爵其布衣交也再召会有三王并封之议遗锡爵书数千言谓当引大义以去就力争锡爵得书叹服其诗极为世贞所许卒于万历中
　黄姓部纪事
后汉书胡广传灵帝图画胡广黄琼诏议郎蔡邕为颂曰曰胡曰黄方轨齐武惟道之渊惟德之薮后村诗话元佑后诗人迭起不出苏黄二体陈与义云诗至老杜极矣苏黄复振之而正统不坠宋史黄潜善传郓濮相继陷没宿泗屡警右丞许景衡以扈卫单弱请帝避其锋潜善以为不足虑率同列听浮屠克勤说法俄泗州奏金人且至帝大惊决策南渡御舟已戒潜善伯彦方共食堂吏大呼曰驾行矣乃相视苍黄鞭马南驰都人争门而出死者相枕藉人无不怨愤会司农卿黄锷至江上军士闻其姓以为潜善也争数其罪挥刃而前锷方辩其非是而首已断矣癸辛杂识浙之东言语黄王不辨自昔而然王克仁居越荣邸近属也所居尝独毁于火于是乡人呼为王火烧同时有黄瑰者亦越人尝为评事忽遭台评云其积恶以遭天谴至于独焚其家乡人有黄火烧之号盖误以王为黄耳邸报既行而评事之邻有李应麟者为维扬幕一见大惊知有被火之事亟告假而归制使李应山怜之馈以官楮二万及归则家无患乃知为误耳盖黄无辜而受王之祸而李无望而得二万之获殊可笑明外史王守仁传守仁之门从游者恒数百善推演师说者称黄弘纲何廷仁及钱德洪王畿时人语曰江有何黄浙有钱王

　汤姓部列传
　　宋
　　汤惠休
按姓氏急就篇宋有沙门汤惠休
　　南齐
　　汤休武
按姓氏急就篇南齐有汤休武
　　唐
　　汤灵澈
按苏州府志贞元道人汤灵澈吴人
　　汤桑
按苏州府志宋州刺史汤桑吴人
　　汤洙
按尚友录洙唐诗人
　　汤嘉会
按姓氏急就篇唐有汤嘉会
　　汤贲
按姓氏急就篇唐有汤贲
　　汤绪
按姓氏急就篇唐有汤绪
　　宋
　　汤悦
按十国春秋南唐殷崇义西华人父文圭为吴翰林学士崇义博洽能文章仕元宗官至学士历枢密使右仆射周世宗亲征淮南元宗画江请平使崇义入贡世宗待之有加礼元宗迁南都命以枢密使与严续辅太子留守金陵后主立进右仆射同平章事开宝二年罢为润州节度使仍同平章事已而改官名以司空知右内史事国亡入宋避宣祖庙讳易姓名曰汤悦宋太宗敕撰江南录十卷自言有陈寿史体当世颇称之　　汤允恭
按万姓统谱允恭悦之后累官通判常州会有叛兵及境亲往其营喻之解去州人获全迁刑部员外郎能平反冤狱累迁殿中侍御史　　汤岩起
按尚友录岩起允恭族侄知营道县有清名秩满归治小圃为乐淡如也后起通判徽州寻奉祠归择居窦峰有诗五十卷论语议十卷　　汤景仁
按万姓统谱景仁广德人熙宁中登进士第为宁国令以廉介称邑民名其所居村曰汤清　　汤梦观
按万姓统谱梦观萍乡人崇宁间进士知循州时蛮寇劫掠傍郡不敢入其境自相戒曰切莫犯此老子朝廷闻而嘉之　　汤东野
按万姓统谱东野字德广丹阳人靖康中知平江建炎初苗刘之变与张浚同谋弭乱超拜工部侍郎　　汤乔年按尚友录乔年丹徒人为人慷慨自负博学能文秦桧欲馆致之使学官谕意乔年曰是主和议者吾方为天下仇之宁能出其门乎后以特恩授韶州推官不赴　　汤鹏举
按万姓统谱鹏举字致远金坛人登进士第历分宁簿晋陵丞当涂令减和买布绢十之六听讼敏决姓名状貌一见辄不忘咸以为神明御史刘大中上其政诏增秩历知广德军广州江州常州升本路转运副使秦桧死朝廷惩言路壅塞之弊召鹏举为台官白上黜桧姻党释赵鼎于汾及孟坚王之奇等自便及论董德元附桧为非罢其资政学士累官御史中丞知枢密院事绍兴庚辰知贡举一洗徇私之弊时号得人卒年七十八谥敏肃　　汤莘叟
按万姓统谱莘叟字起莘宁化人登绍兴五年进士第少好吟咏有马上吟云宿雨洗山新绿嫩晓风吹杏残红干沙头路暖日欲暮行客扬鞭不觉难晚年自述幽居云葛巾簪下无多发芽舍门前有好山皆脍炙人口终饶州推官　　汤思退
按宋史汤思退传思退字进之处州人绍兴十五年以右从政郎授建州政和县令试博学宏词科除秘书省正字自是登郎曹贰中秘秉史笔二十五年繇礼部侍郎除端明殿学士佥书枢密院事未几参大政二十六年除知枢密院事明年拜尚书右仆射又二年进左仆射明年侍御史陈俊卿论其挟巧诈之心济倾邪之术观其所为多效秦桧盖思退致身皆桧父子恩也遂罢以观文殿大学士奉祠隆兴元年符离师溃召思退复相金帅纥石烈志宁遗书三省枢密院索海泗唐邓四郡思退欲与和遣淮西安抚司干办公事卢仲贤持报书以往仆散忠义惧之以威仲贤皇恐言归当禀命遂以忠义为三省枢密院书来上犹欲止割海泗思退遽奏以吏部侍郎王之望为通问使知合门事龙大渊副之十二月拜思退左仆射二年上命思退作书许金四郡既而金专事杀戮思退复密令孙造谕敌以重兵胁和上闻有敌兵命建康都统王彦等御之仍命思退督江淮军辞不行仆散忠义自清河口渡淮言者极论思退急和撤备之罪遂罢相寻责居永州于是太学生张观等七十二人上书论思退奸邪误国招致敌人请斩之思退忧悸死　　汤鷽
按将乐县志鷽永康都人绍兴二十一年武举状元授琼州路南安军时南洞王利学叛鷽讨平之民为立祠　　汤宋彦
按万姓统谱宋彦字时美鹏举子以祖泽授湖州司户历知余姚通判庆元府浙东安抚使参谋官性友弟念兄司谏以使事得罪未复用而卒既以析居推己分良田以益之得任子恩即以官其孙次得任子恩以与长弟之子又次与季之子焉　　汤
