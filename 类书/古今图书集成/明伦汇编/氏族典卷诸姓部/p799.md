<!-- { "loadSidebar": true } -->
按贵州通志镇藩乌撒人以诸生累官四川总镇献贼入川战败投江死　　刘世勋
按明外史张肯堂传肯堂同死者安洋将军刘世勋　　刘朝按明外史张肯堂传舟山城破内官太监刘朝护王妃陈氏贵嫔张氏义阳王妃杜氏入井用石覆之自刎其旁　　刘日佺
按明外史杨廷麟传赣州城破举人刘日佺偕母妻弟妇子侄同日死参将陈烈数力战见执被戮　　刘&#按明外史管良相传龙里守备刘&#&#子景并死水西之难训导刘三畏亦见杀人称龙里三刘　　刘儒
按陕西通志刘儒宁州廪生号半山四世同居道府州俱以公艺同风扁之
　由姓部汇考
郑樵通志
　　以名为氏
由氏亦为由余氏西戎由余相秦子孙氏焉楚王孙由于亦为由氏急就章有由广国风俗通汉长沙太守由彰
　周姓部选句
陆机平西将军孝侯周处碑氏冑曩兴焕乎坟典华宗往茂郁其简书启三十之洪基源流定鼎运八百之远祚枝叶封桐轩盖列于汉庭蝉冕播于阳羡　侯姓部纪事
续文献通考唐白敏中欲选侯生为婿妻曰己既姓白婿复姓侯人必呼曰白猴矣乃止浙江通志临海侯臣与兄润同登宣德八年进士润擢礼科给事中臣任刑科给事中皆以忠直着声己未元旦联班朝贺时上有大小侯之称
　周姓部列传五
　　明二
　　周尚文
按明外史周尚文传尚文字彦章西安后卫人幼读书粗晓大义多谋略精骑射袭指挥同知屡出塞有功进指挥使久之进署都指挥佥事充甘肃游击将军嘉靖元年改宁夏参将寻进都指挥同知为凉州副总兵九年擢署都督佥事充宁夏总兵官寇掠西海过宁夏巡抚杨志学议发兵邀尚文不从劾解职久之起山西副总兵寻以总兵官镇延绥尚文优将才负气桀傲所至与文吏竞文吏又往往挫折之以故弥不相得巡抚贾启劾尚文老悖兵部请调之甘肃帝不从巡按张光祖言两人必不可共处乃革尚文任吉囊大入尚文奋击之获首功百三十余乃以为都督同知二十一年以总兵官镇大同吉囊数万骑犯前卫尚文与战斩获多进右都督复进左都督初俺荅及吉囊诸子盛强诸边岁受其患大同尢甚自尚文莅镇规画战守备边民息肩者数年二十七年卒尚文清约爱士得士死力善用间知敌中曲折故战辄有功穆宗立谥武襄　　周延
按明外史周延传延字南乔吉水人嘉靖二年进士除潜江知县改新会擢兵科给事中时议王守仁罪延抗疏为讼坐谪太仓州判官历南京吏部郎中出为广东参政三迁广东左布政使以右副都御史巡抚应天进兵部右侍郎提督两广军务召为刑部左侍郎历南京右都御史吏兵二部尚书三十四年召为左都御史延颜面寒峭砥节奉公权臣盗柄政以贿成延未尝有染然居台端七年无谏诤名卒官谥简肃　　周鈇
按明外史王与龄传周鈇字汝威榆次人嘉靖五年进士授行人擢御史巡按陕西再按山东特改右春坊清纪郎兼翰林院侍读俺荅将入寇总督侍郎翟鹏以闻鈇以中枢无筹策请早为计帝以为浮词乱政责降庐州府知事旋改国子监丞擢吏部文选主事坐王与龄发严嵩等私属事贬河间通判已而吏部拟擢南京吏部主事嵩言鈇调官甫四月不得骤迁帝怒褫职为民　　周日大
按寿宁县志日大坊四图人嘉靖五年流寇聚劫日大与蔡志仁奉檄领兵收捕贼势猖獗众皆遁走二人独撄其锋直突贼阵众寡莫敌因被执贼谕以降不从遂为贼所杀　　周兰
按江阴县志兰家君山麓伟干丰颐须髯如戟嘉靖初海寇侯仲金郑二白昼劫人于江兰应操院募挺身驾艅艎夜半至蔡港风涌涛怒兰支枪一跃上贼舟厉声而呼贼众披靡斩首二十余级会援兵不集贼纠合劲卒逼战兰度不可敌遂跳入江流以死后祔祭陈烈士祠　　周檡
按万姓统谱檡山阴人嘉靖丙戌进士都御史　　周大礼按苏州府志大礼字子和昆山人嘉靖壬辰进士授刑部主事坐寿宁侯事谪邓州同知寻转南京工部郎中出知兴化府会大饥请仿赵清献救荒书自舁竹舆赍粟随地赡之时米价腾踊所在有司平粜大礼独出令故高其价商贩辐辏价为立减又兴木兰障水之役以备旱潦凡缮陂二十余里饥民得粟益多月严督里书稽核田赋以清下户之产废而税存者以忧归补山东登莱道擢河南参政库有羡金二百吏以例进大礼叹曰尔知受羡有例岂知不受羡金为我例耶年六十七卒　　周珫
按应城县志珫字润夫父效珫嘉靖壬辰进士知永嘉县拜吏科给事中世宗南巡疏击权贵诏下狱杖谪边方典史起知婺源迁户部主事调礼部历仪制郎中督学福建历山东参政按察司以边才荐拜右佥都御史开府昌平寻免归会倭乱诏督苏松等处军务进兵部右侍郎讨倭功垂成以病免　　周采
按万姓统谱采字子亮宁海人嘉靖壬辰进士历都御史　　周满
按万姓统谱满字谦之汉州人嘉靖壬辰进士历都御史　　周玉质
按海澄县志玉质身长八尺勇力绝人嘉靖十二年山寇毒乱漳泉间官兵讨捕不能制郡县举玉质率乡兵御之斩首数百级贼大溃玉质奋勇穷追被伤死　　周天佐
按明外史杨爵传周天佐字宇弼晋江人嘉靖十四年进士授户部主事屡分司仓场以清操闻二十年夏四月九庙灾诏百官言时政得失天佐上书直言帝览奏大怒杖之六十下诏狱天佐体素弱不任楚狱吏绝其饮食不三日即死天启初谥忠愍　　周怡
按明外史周怡传怡字顺之太平县人登嘉靖十七年进士除顺德推官举卓异擢吏科给事中二十二年吏部尚书许赞率其属王与龄周鈇讦大学士翟銮严嵩私属事帝方向嵩反责赞逐与龄等怡上疏言之帝大怒杖之阙下锢于诏狱隆庆元年起故官擢太常少卿陈新政五事忤旨出为登莱兵备佥事改南京国子司业复召为太常少卿未任卒天启初追谥恭节　　周俶
按万姓统谱俶字初卿成都人嘉靖辛丑进士历应天府尹　　周冕
按明外史周冕传冕资县人嘉靖二十年进士授太常博士擢贵州道试御史重建太庙成奉安神主帝将遣官代祭御史鄢懋卿言其不可帝怒举朝悚息无敢复言冕独抗章争之帝震怒立下诏狱榜掠终以其言直释还职是时太子生十一年矣犹未出阁讲学冕极言谕教不可缓帝又大怒谪云南通海典史冕虽远窜意慷慨无所屈数迁至武选郎中杨继盛劾严嵩及严效忠冒功事语侵欧阳必进必进奏辩章下兵部冕上言必进及总兵官陈圭奏黎贼平遣效忠报捷授锦衣试所镇抚未逾月严鹄言兄效忠曾斩首七级并功加赏应得署副千户今效忠身抱痼疾鹄请代职臣心疑其伪如效忠果鹄之兄世蕃之子则世蕃数子俱幼未有名效忠者如效忠果斩七级则当时状称年止十六岂能赴战必进既嵩乡曲圭又世蕃姻亲依阿朋比共为欺罔臣如不言陛下何从知其奸乞特赐究正疏奏直声震朝廷嵩父子大惧力事弥缝帝反责冕报复下诏狱拷讯斥为民隆庆初录先朝直臣起冕太仆少卿遭母忧未任卒　　周述学
按明外史周述学传述学字继志山阴人读书好深湛之思尤邃于历学嘉靖中锦衣陆炳访士于经历沈炼炼举述学炳礼聘至京荐之兵部尚书赵锦锦将荐诸朝会仇鸾闻其名欲致之述学识其必败乃还里以布衣终　　周思兼
按明外史周思兼传思兼字叔夜华亭人少有文名嘉靖二十六年登第除平度知州入觐举治行第一当迁州人走阙下请留一年擢工部员外郎督临清砖厂进郎中出为湖广佥事遭内艰去官久之起广西提学副使未闻命而卒　　周如斗
按万姓统谱如斗字允文余姚人嘉靖丁未进士任御史巡按苏松有惠政御倭寇民尸祝之历巡抚　　周大章按苏州府志大章字章之吴江人嘉靖壬子举于乡值倭乱士民奔窜大章独奋曰此志士建功之会也去将安之乃纠义勇数百人教练之以邑城庳薄倡义增筑又以平望夹浦为要害地进议邑令杨芷设兵驻守日治戈船募骁锐贼至则据险邀击之总制胡宗宪聘赞幕府督水师亲冒矢石出入波涛中屡胜之贼平上其功授兵备道力辞乃官其子崇仁为苏州卫千户世袭大章屡上春官不第署余姚教谕升瑞安知县有惠政卒于官着有文艺集御倭武略　　周浦按六合县志嘉靖三十二年倭奴入寇浦应募御之死于阵　　周应祯
按杭州府志应祯号东阳中都留守卫人官浙江都司佥书嘉靖甲寅倭寇五百余人由澉乍二浦沿海塘据石墩巡司&#袁花市应祯统兵御之驻龙凤两山间当寇出入孔道谍报贼至应祯跃马趋之力战斩数十级贼奔追至放雁山址筱樾蒙密贼伏败垣中提石击应祯中其首而仆身被数刀马伤负归崇教寺越宿而绝马亦不食三日死　　周官
按明外史张达传嘉靖三十四年寇犯马兰峪指挥周官力战死　　周乃武
按黄梅县志乃武庠生愤棘闱不利赴武科联捷授宁波游击御倭屡建奇功一日偶为倭袭勒降不屈骂贼而死　　周镗
按畿辅通志镗怀安卫人少袭父荫为卫使荐升都指挥参将后以老致仕嘉靖丙辰敌逼怀安去城仅里许守臣畏怯不出镗愤甚领舍余十余人逐之力不能敌遂死事闻予赠荫　　周召
按无锡县志嘉靖丙辰夏倭至焚掠召御贼力战而死　　周效良
按上杭县志效良嘉靖三十七年广寇梁宁等劫掠陈坑黄铺间效良应募往御之战败被执贼胁之从不屈置之旗下将杀以祭旗效良大骂贼怒裂其尸　　周贤宣按吉安府志贤宣字仲含万安人第进士授缮部主事迁郎中出为延平守至郡以厚风俗正士习为首务时时引博士弟子诵说经义而一归于实践考绩擢海道副使会倭寇逼城贤宣帅师败贼众于漳浦广贼逋诛入漳贤宣又帅舟师亲蹑行阵大破其巢还良家妇女掳者二百余口是时兵革倥偬贤宣方率诸士讲道芝山书院辨义利崇正学访修洁之士躬礼其庐迁按察使寻擢右布政会有修郄者假拾遗劾罢贤宣既解绶与同郡诸君子结社白云之巅训迪后进尝曰生生之谓易天地之大德曰生此圣学宗旨也素耻干谒而邑有大利病则未尝不尽诚以告乡人多赖其德焉　　周弘祖
按明外史周弘祖传弘祖麻城人嘉靖三十八年进士除吉安推官征授御史出督屯田马政隆庆二年迁福建提学副使大学士高拱掌吏部考察言官恶弘祖谪安顺判官拱罢量移广平推官万历中屡迁南京光禄卿坐朱衣谒陵免　　周之屏
按长沙府志之屏湘潭人嘉靖进士初令溧水历官至布政使致仕归十余年卒初知吉安素有流贼之惊假浙兵为御兵悍与郡人士角露刃入府歡声如雷僚吏散走之屏闻即严鼓升堂语兵曰汝辈将有所诉守能为汝白若为乱则守不惧死恐汝曹罪重不得免矣兵皆释戈而拜一郡安焉在南粤江陵欲丈量有司以猺獞田不可问入觐合言于朝江陵厉声曰只管丈之屏悟揖而出江陵笑曰解事人也众以问之屏曰相公方欲一法度以齐天下肯明言田不可丈耶申缩由我辈耳众豁然　　周于
按明外史张达传嘉靖四十五年山西都指挥周于御寇死　　周孝
按名山藏本行记孝揭阳人少孤问母曰我何名母曰母养子望之孝名孝矣孝曰吾能之何必读书力田为养朝衣冠揖母就耕暮归如之岁旱乡人求雨不遂告邑丞曰请命周孝子丞致孝子而遂雨　　周聘按名山藏本行记聘桐城人诸生也事父母探志承色父母为兄弟折箸田亩听仲叔自取之父殁&#踊丧次母殁如之南方之人拘忌形家且难得地聘欲附葬父母于先陇之次宗人阻之哀奠至十年尚不释服邑令闻其孝表宅助葬资宗人乃许之盖居丧十二年矣　　周汉卿
