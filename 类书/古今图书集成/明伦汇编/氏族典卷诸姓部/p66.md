<!-- { "loadSidebar": true } -->
按郭思纪艺韦道丰唐末人工画
　　韦诜
按尚友录诜为润州刺史族望清华特选参军裴宽为婿时宽衣碧瘠而长族人呼为鹳雀诜曰爱女必以为贤公侯妻不可以貌求人卒妻之　　韦恕
按尚友录恕女及笄未嫁六合县园叟张老求婚恕难曰今日纳五百缗则可许诺顷之钱至既娶负镢秽地自若后携妻至王屋山下女谓恕曰他日相念可令大兄来访恕令男义方访之至一甲第见一青衣引一衣冠人即张老相见曰贤妹梳头引入见之经数日别奉金三十镒一旧席帽曰他日欲钱于扬州王老家取一千万持此为信取之果得再往失路矣　　后梁
　　韦震
按五代史韦震传震字东卿雍州万年人也初名肇为人强敏有口辩事梁太祖为都统判官申丛执秦宗权太祖遣震入蔡州视之丛欲杀之震以计免丛后为郭璠所杀以宗权归于太祖太祖请献俘于唐左拾遗徐彦枢疏请所在斩决太祖遣震奏事京师往复论列卒俘宗权太祖德之表为节度副使昭宗幸石门太祖遣震由虢略间道奉表行在昭宗赐其名震太祖败于清口惧诸镇图己乃讽杜洪锺传王师范钱镠等荐己为元帅且求兼领郓州昭宗初不许震强辩昭宗卒许梁以郓州太祖遂兼四镇表震郓州留后昭宗迁洛震入为河南尹六军诸卫副使以病喑守太子太保致仕太祖受禅改太子太傅末帝即位加太师卒　　后唐
　　韦縠
按十国春秋后蜀韦縠少有文藻梦中得软罗缬巾由是才思益进仕高祖父子累迁监察御史升尚书縠常辑唐人诗千首为才调集十卷其书盛行当世　　韦昉按十国春秋后蜀韦昉蜀人尝夜泊涪陵江遇龙女以骑迎入宫已而登第十年出知简州一夕龙女遣信相召暴卒事闻于朝&#命昉充北海水僊　　韦鼎按全唐诗小传鼎湖南人与廖匡图俱知名
　　后晋
　　韦建
按十国春秋吴韦建少居太祖军中常从征讨以膂力闻后隶虔州王管为裨将郡境旷远旁接溪洞群盗充斥建率励勇士捕获百姓赖之累迁诸军都虞候左街使出为袁州刺史建不知书而性浑厚清静自处无所侵挠郡中大治居数年入为统军事睿帝甚谨唐禅代出为武昌军节度使卒年八十　　韦嘏
按十国春秋后蜀韦嘏唐相贻范子也事后主历官御史中丞性多依违时号软饼中丞　　后周
　　韦遵
按全唐诗小传遵后周起居郎
　　宋
　　韦旻
按尚友录旻上林入闭门力学众以书楼目之应举不第隐居罗洪洞据山林泉石之胜号白云先生善内养寿百余岁　　韦许
按万姓统谱许字深道芜湖人从李之仪学不事科举筑室榜曰独乐陈了翁为作堂记元佑间诸公遭贬逐虽素所亲密亦畏祸不敢相闻许遇有过江上者必款接且周其急朱文公每称之自号湖阴居士　　韦经按万姓统谱经宜州人大观中举进士官至承议郎通判雷州权知州事有政声　　韦安道
按宋史徽宗韦贤妃传贤妃开封人高宗母也从上皇北迁建炎改元遥尊为宣和皇后封其父安道为郡王　　韦渊
按宋史韦渊传渊显仁太后季弟也靖康末官至拱卫大夫忠州防御使勾当军头引见司金人退张邦昌遣渊持书遗康王于济南王即位迁亲卫大夫宁州观察使知东上合门事同管客省四方馆合门事渊性暴横不循法度帝虑其有过难于行法遂迁福建路副总管渊引疾丐祠许之久之除德庆军节度使召赴行在除开府仪同三司太后将入境乃封平乐郡王令逆于境上既从后归即令致仕又诏奉朝请迁少师渊在内不得逞乞致仕任便居住从之未几帝恐其肆横于外复诏落致仕还居赐第太后朝景灵宫渊见后出言诋&#诏侍御史余尧弼即其家鞫治渊具状诬罔责授宁远军节度副使袁州安置数年复故职累迁太保太傅卒赠太师子三人讯谦谠　　韦讯
按宋史韦渊传渊子讯绍兴中官至达州刺史坐过用太后旨降武德郎与岭外监当　　韦谦
按宋史韦渊传渊子谦好学能诗官至建康军节度使　　韦璞
按宋史韦渊传渊子谦谦子璞淳熙末仕至太府少卿高宗崩擢司农少卿为金国告哀使金主锡宴其馆使欲用乐璞不可自朝至夜漏下三十刻金人不能夺及入见其合门令璞吉服入璞又不可日将中乃以凶服见绍熙初除焕章阁论者以为非祖宗旧制遂换授明州观察使十年不迁宁宗嘉其恬退授清远军节度使致仕卒赠太尉　　韦永寿
子
世坚

按宋史韦永寿传永寿绍兴三十二年以统制官与金人战和州子承节郎世坚救之同死　　韦君载
按广东通志君载字元厚春州人质颖向学为有司所举登淳熙二年进士以奉议郎权摄广南东路提举茶盐奏减官卖盐及增收盐斤钱商民便之行业文章一时推重　　元
　　韦珪
按元诗选小传珪字德圭山阴人
　　明
　　韦正
按万姓统谱正洪武三年为河州卫指挥使尝言民间转输甚劳而布茶可以易粟以茶布给军士令自相贸易庶省西民之劳诏从之正初至卫城邑空虚乃日夜抚循其民河州遂为乐土朝廷尝赐玺书劳之　　韦衡
按万姓统谱衡洪武初安仁知县处事公正好尚诗书爱民如子县治公廨皆其创立　　韦权
按万姓统谱权合肥人少好骑射喜兵法元季从军淮西为列校后来归从克太平累功升都督佥事　　韦斌按万姓统谱斌字彦质太河卫人举进士授给事中典会试文衡擢广东提学副使改福建藻鉴精明尝曰糊名易书以我试人填名揭案以人试我庸高下其手耶　　韦厚
按万姓统谱厚字元载长兴人成化进士任同知一介不取卒之日知府吴显具棺敛之　　韦起宗
按名山藏本行记起宗晋江人生而孤母蔡寡守之起宗奉母至孝遇缙绅先生辄长跪求文词以彰母节为母请于朝冀得旌表假贷行钱以求之求之不得至三十余年一日几得复为忌者所沮涕泣痛恨双目青盲又十余年乃得之目则明开母没庐墓三年更念幼孤追为父服者三年又以三年庐父之墓松虫大生近墓松楸皆被虫食起宗抱树而号虫不敢近一日雨甚闻庐外有呼声出视之庐遂崩庐毕之日即凿己坟其处曰庶几生死侍吾亲既没乡人名其里曰节孝以志其母子云后三十余年所居火四邻皆火独其母旌节坊岿然完峙嘉靖中旌表　　韦商臣按明外史韦商臣传商臣字希尹长兴人嘉靖二年进士授大理评事明年冬商臣以大礼初定廷臣下吏贬谪者无虚日乃上疏请平反庶狱帝责以沽名卖直谪清江丞量移德安推官迁河南佥事讨平永宁巨寇以功受赏伊王虐杀其妃商臣论如法尝治里居给事中杜桐杀人罪构之吏部尚书汪鋐甫迁四川参议遂以考察落职归言官薛宗铠戚贤戴铣辈交章救不纳家居数十年卒　　韦善道
按广东通志善道字守约南海人也代为郡着姓善道博学能诗而不好章句少作县吏节使张元章与语奇之乃免其役俾佐书记益究坟籍遂通三礼掌帅府威仪为零陵令岁旱民有流移为盗者开仓赈之境内遂安迁郴州太守　　韦石麟
按黄冈县志石麟字中石号元斗父体亨早逝奉母至孝登万历丁酉举人戊戌进士授户部郎上疏陈母节奉旨旌表建坊庚子聘顺天乡试称为得人居官廉洁移江西南安府知府卒于官　　韦敬
按六合县志敬东里人以福建漳州卫副千户死于阵　　韦荣进
按寿宁县志荣进坊三&#人讨刘差庆战没于阵　　韦兴按寿宁县志兴荣进子时荣进讨刘差庆兴以救父死

　尸姓部汇考
郑樵通志
　　以乡为氏
尸氏汉书尸佼晋人为商君师着尸子风俗通云其先封尸乡因以为氏齐相有尸臣

　韦姓部艺文一
　　韦氏族谱序　　　　　　　　明庄
世尝以族谱为谱一族表世系使宗族子姓无所紊乱于一族此一家之史也然其书年书月书邑书郡书里道必书曰此某姓也此某氏也此某贤人君子之后也书姬姓者必曰周公公旦之后书吴姓者必曰延陵季子之后书姚姓者必曰虞舜之后书孔氏者必曰仲尼之后书司马者必曰程伯休父之后至于小邦僻郡卑官陋邑无所闻于天下者又皆蔽而不书此何故哉盖操欲上人者人之同情也惟其有操欲上人之心故以吾之郭而拜子仪之郭以吾之狄而哭仁杰之狄何所不至也嗟乎尧舜孔子之先岂皆尧舜孔子者哉有尧舜孔子然后其族始大也颜孟程朱之先岂皆颜孟程朱者哉有颜孟程朱然后其族始不可及也丈夫当磊磊明明以自树立而轩豁于天地之间不以第一等事让人也惟其能自树立不以第一等事让人天下后世自曰某族某人周公孔子也某族某人子思孟轲也某族某人程子朱子也吾之族不求大而自大又岂待有慕于同姓之大者而后大哉或曰天下之事未可执一而论吾之族不出于周孔程朱固可以自力也使吾果出于是吾将亦何以哉余曰出于周孔程朱者幸也出于是而又能以之自勉是吾之族又能轩天轰地出一周孔程朱矣吾之族岂不益大以光而为幸中之又一大幸也哉慈溪孤鹤周惟坤先生长兴韦氏族谱诣定山求序余观其谱略无有所扳缘依附者真一家之信史也韦君某以进士出宰其县质直厚重观其谱略亦可以知其人矣天下后世之谱凡有能自树立而无所依藉者未必不自韦氏族谱始也
　骐姓部列传
　　周
　　骐期
按韩愈讳辨周之时有骐期汉之时有杜度
　　汉
　　骐殷
按万姓统谱殷下邽令


　韦姓部纪事
魏书胡叟传叟安定临泾人好属文既善为典雅之词又工为鄙俗之句入长安观风化隐匿名行惧人见知时京兆韦祖思少阅典坟多蔑时辈知叟至召而见之祖思习常待叟不足叟聊与叙温凉拂衣而出祖思固留之曰当与君论天人之际何遽而反乎叟对曰论天人者其亡久矣与君相知何夸言若是也遂不坐而去至主人家赋韦杜二族一宿而成时年十有八矣其述前载无违旧美叙中世有协时事而末及鄙黩人皆奇其才畏其笔世犹传诵之以为笑狎隋书韦鼎传鼎仕陈拜廷尉卿大建中为聘周主使尝与高祖相遇及陈平上驰召之授上仪同三司待遇甚厚上每与公王宴赏鼎恒预焉高祖尝从容谓之曰韦世康与公相去远近鼎对曰臣宗族分派南北孤绝自生以来未尝访问帝曰公百世卿族何得尔也乃命官给酒肴遣世康与鼎还杜陵乐饮十余日鼎乃考校昭穆自楚太傅孟以下二十余世作韦氏谱七卷唐书韦凑传凑祖叔谐贞观中为库部郎中与弟吏部郎中叔谦兄主爵郎中季武同省时号三列宿韦述传韦氏之显者孝友词学则承庆嗣立邃音乐有万石达礼仪则叔夏史才博识有述所著书二百余篇行于时弟逌迪学业亦亚述与逌对为学士与迪并礼官搢绅高之时赵冬曦兄弟亦各有名张说尝曰韦赵兄弟人之杞梓云韦安石传安石二子陟斌陟弟斌拜银青光禄大夫列五品时陟守河东而从兄由为右金吾卫将军绦为太子少师四第同时列戟衣冠罕比者朝野佥载隋开皇中京兆韦有奴曰桃符每征讨将行有胆力至左卫中郎以桃符久从驱使乃放从良桃符家有黄宰而献之因问乞姓曰止从我姓为韦氏符叩头曰不敢与郎君同姓曰汝但从之此有深意故至今为黄犊子韦即韦庶人其后也不许异姓者盖年代深远子孙或与韦氏通婚此其意也明外史&#正传正字正卿寿州人幼为韦德成养子冒韦姓沈鸷有胆略元末随德成来归洪武三年授河州卫指挥使复&#姓

================================================
　茨姓部列传
　　后汉
　　茨充
