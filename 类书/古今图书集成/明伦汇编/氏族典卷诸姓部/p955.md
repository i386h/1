<!-- { "loadSidebar": true } -->
按尚友录起元佑进士熙宁中为教授通判秦州尝过景德寺椟故相富文忠公像修令张范祠扁曰三贤堂与东坡友善　　顿韪
按万姓统谱韪蔡州人登科
　　顿金
按万姓统谱金袁州司马
　　顿焕
按万姓统谱焕承事郎
　　明
　　顿钦
按万姓统谱钦封丘人洪武举人
　　顿谦
按万姓统谱谦长垣人成化举人任内乡知县　　顿质按万姓统谱质睢宁人弘治中莱州府经历
　　顿锐
按万姓统谱锐直隶人正德进士
　　顿易
按万姓统谱易永安人万历间寿州卫经历
　献姓部汇考
郑樵通志
　　以谥为氏
献氏姬姓晋献公之后也见风俗通战国时有秦大夫献则　献姓部列传
　　周
　　献则
按战国策献则谓公孙消曰公大臣之尊者也数伐有功所以不为相者太后不善公也辛戎者太后之所亲也今亡于楚在东周公何不以秦楚之重资而相之于周乎楚必便之矣是辛戎有秦楚之重太后必说公公相必矣　建姓部汇考
凌迪知万姓统谱
　　建姓
建芈姓晋大夫子建之后
　建姓部列傅
　　汉
　　建德
按汉书赵幽王友传赵王遂立二十六年孝景时错以过削赵常山郡诸侯怨吴楚反遂与合谋起兵其相建德内史王悍谏不听遂烧杀德悍（按注师古曰上云其
　相建德内史王悍下云烧杀德悍是为相姓建名德也而景武功臣侯表云遽侯横父建德以赵相　死事子侯注师古曰史失其姓表传不同兹据传载入建姓云）　　建公
按汉书元后传王翁孺徙魏郡元城委粟里元城建公曰昔春秋沙麓崩晋史卜之曰阴为阳雄土火相乘故有沙麓崩后六百四十五年宜有圣女兴其齐田乎今王翁孺徙正直其地日月当之后八十年当有贵女兴天下云　　建牛吾
按万姓统谱牛吾见印薮

　曼姓巽姓&#姓姓部汇考
凌迪知万姓统谱
　　曼姓
曼见姓苑
　　巽姓
巽见姓苑
　　&#姓
&#音窜见直音
　　&#姓
音万见直音

　爨姓部汇考
郑樵通志
　　去声
爨氏望出晋昌后汉河南尹爨肃见谢承后汉书蜀志交址刺史爨琛建宁大姓也又有宁州刺史爨頠华阳国志爨习官至领军昌宁大姓也凌迪知万姓统谱
　　爨姓
爨晋昌角音
云南通志
　　种人
爨蛮爨氏本安邑人在晋时为南宁太守中国乱遂王蛮中陆&#有爨王碑云楚令尹子文之后受姓班氏西汉末食邑于爨遂以为氏其后世为镇蛮校尉晋时有爨深爨瓒爨震隋爨玩作乱史万岁讨平之唐以爨归王为南宁州刺史理石城即今曲靖也唐书自曲州靖州西南昆州曲轭晋宁喻献安宁距龙和城通谓之西爨白蛮自弥鹿升麻二州南至步头谓之东爨乌蛮以乌白为号无姓氏其称爨者从主姓耳滇初有白国王其裔为白人后有爨王则为爨　寸姓部列传
　　明
　　寸居敬
按怀庆府志居敬浪穹人由举人任怀庆府通判　　寸忠按河南府志忠孟津县学训导

　圂姓部列传
圂
音溷

　　后汉
　　圂典
按蔡中郎集处士圂典字叔则州郡屡招莫之能起年七十有五建宁二年六月卒蔡邕为铭
　段姓部杂录
日知录段氏后汉书段颎其先出郑共叔段古人无以祖父名为氏者凡若此类皆不通之说按段氏当出自段干史记老子之子名宗宗为魏将封于段干魏世家有段干木段干子田完世家有段干明　灌姓部汇考
廖用贤尚友录
　　灌姓
灌古诸侯斟灌氏之后子孙氏焉望出睢阳

　矔姓部列传
　　汉
　　矔唯
按万姓统谱唯见印薮

　汉姓部列传
　　宋
　　汉伦
按万姓统谱伦深州刺史
　　汉宗尧
按万姓统谱宗尧循州人淳佑进士
　　明
　　汉邦杰
按万姓统谱邦杰湖广道州人正德中云南五盐井提举　　汉德
按奇姓通德金县人国子生不就仕绝迹名利孤清高洁士大夫重之　　汉銮
按万姓统谱銮日照人嘉靖中任邵武府检校　暗姓部列传
　　元
　　暗伯
按万姓统谱伯唐兀人弱冠入宿卫性严重刚果有大志
　奂姓部汇考
凌迪知万姓统谱
　　奂姓
奂见姓苑

　灌姓部列传
　　汉
　　灌婴
按汉书灌婴传婴睢阳贩缯者高祖为沛公婴以中涓从击破东郡尉及秦军赐爵七大夫又从攻开封赐爵执帛号宣陵君至霸上赐爵执圭号昌文君沛公为汉王拜为郎中入汉中拜中谒者击龙且赐爵昌文侯击荣阳拜中大夫迁御史大夫高帝崩以列侯事惠帝及吕后吕后崩齐王举兵吕禄等以婴为大将军击之婴屯荥阳风齐王以诛吕氏绛侯诛诸吕婴还共立文帝为太尉绛侯勃免相婴为丞相薨谥懿　　灌何
按汉书功臣侯表孝文五年颍阴平侯何嗣二十八年薨　　灌疆
按汉书功臣侯表孝景中三年颍阴侯疆嗣十三年有罪免　　灌贤
按汉书灌婴传婴赐爵昌文侯传至孙疆有罪绝武帝复封婴孙贤临汝侯奉婴后后有罪国除　　灌夫
按汉书灌夫传夫字仲孺颍阴人父张孟为颍阴侯灌婴舍人进之至二千石故蒙灌氏姓为灌孟吴楚反孟为校尉夫以千人与父俱孟战死汉法父子俱有死事得与丧归夫不肯愿取吴王若将军头以报父仇募壮士数十人驰入吴军至戏下杀伤数十人身中大创十余吴军破夫以此名闻天下颍阴侯婴言夫为郎中将数岁坐法去复为代相徙淮阳守入为太仆徙燕相坐法免家居长安夫不好文学喜任侠食客日数十百人宗族为权利横颍川家居宾客益衰窦婴失埶相得歡甚与过丞相蚡夫使酒骂蚡蚡怒遣吏逐捕诸灌婴锐为救卒论灌夫支属婴亦弃市　　灌匿
按汉书功臣侯表元康四年颍阴侯婴曾孙长安官首匿诏复家　　灌谊
按汉书功臣侯表元寿二年八月诏赐婴代后者谊爵关内侯　　魏
　　灌均
按万姓统谱均魏人
　　明
　　灌谦
按万姓统谱谦南海人万历间江陵县主簿

　姓部列传
音
万

　　梁
　　杰
按梁四公记梁天监中有蜀闯杰仉四公
谒武帝帝见之甚悦

　汉姓部汇考
郑樵通志
　　以国为氏
汉氏姓苑云东莞有此姓云汉高帝之后初项羽封沛公为汉王王巴蜀汉中今兴元府汉中郡也自高帝至光武终于献帝通王莽十八年刘圣公二年计四百二十五年传汉祚汉亡子孙或以国为氏　臣谨按三代之时天子诸侯传国支庶传氏其传　国者国亡则以国为氏三代之后虽有国号无问　适庶皆以氏传而谓之姓如汉家虽亡亦称刘氏　或有称汉者虽存古道而存为希姓凌迪知万姓统谱
　　汉姓
汉东莞羽音

　按姓部列传
　　元
　　按摊
按奇姓通摊海北海南宣慰使海康与安南占城诸蛮接境海岛生黎叛服不常摊威望素着蛮人帖服生黎王高等二十余洞皆愿输贡税
　奂姓部列传
　　明
　　奂忠
按奇姓通忠归州人永乐举人任知州
　　奂才
按万姓统谱才归州人永乐中任训导
　　奂复
按万姓统谱复归州人永乐中任知县
　　奂礼
按万姓统谱礼汝州人正统中由举人任奉新县知县　　奂进
按万姓统谱进武陵人景泰丙子举人任四川筠连县知县　　奂信
按常德府志信武陵人忠之弟也景泰丙子科举人任筠连县教谕以学行征至京除淮州教授　　奂昶
按常德府志昶弘治间武陵县贡生
　　奂安
按夔州府志安大昌县学岁贡
　　奂永清
按夔州府志永清大昌县学岁贡生官主簿

　干姓部列传
　　宋
　　干成昂
按万姓统谱成昂端拱初知建宁军州事
　　干道
按尚友录道灵武人其先从夏主迁兴州世掌夏国史道通五经为蕃汉教授译论语注别作解义二十卷又作周易卜筮断以其国字书之行于国中后官至其国中书宰相　　金
　　干勤忠
按万姓统谱勤忠益州人习女直契丹字大定中为监察御史历沧滕州刺史入为同佥枢密院事承安初以武宁军节度致仕勤忠性敦&#通法律以直自守不交权贵故时誉归之　　元
　　干栾
按陕西通志栾北庭人厥祖哈剌木畏兀儿国人自元太祖起兵年辅翼其主来归居于永昌故世为永昌巨族栾久居政府聪明典重通达国体历中外令闻孔彰历官平章政事
　贯姓部列传
　　周
　　贯珠
按郑樵通志齐有贯珠
　　汉
　　贯高
按汉书张耳传耳子敖为王高祖过赵箕踞骂詈之赵相贯高年六十余请为王杀之乃壁人柏人上过心动不宿去九年贯高怨家告之上逮捕赵王高对狱曰独吾属为之王不知也榜笞刺爇身无完者终不复言廷尉以贯高辞闻上曰壮士上赦赵王并赦高高曰所以不死白赵王不反耳王出吾责塞矣且人臣有篡弒之名岂有面目复事上哉乃绝亢死　　贯公按汉书儒林传贾谊为左氏传训故授赵人贯公为河间献王博士　　贯长卿
按汉书儒林传贯公子长卿为荡阴令
　　后汉
　　贯友
按万姓统谱友永元四年为西羌校尉
　　贯广
按万姓统谱广见印薮
　　元
　　贯酸斋
按元史小云石海涯传小云石海涯父楚国忠惠公名贯只哥小云石海涯遂以贯为氏复以酸斋自号初袭父官为两淮万户府达鲁花赤镇永州御军极严猛行伍肃然数年以让弟仁宗在东宫闻其贤选为英宗潜邸说书秀才仁宗践祚拜翰林侍读学士中奉大夫知制诰称疾辞还江南卖药于钱塘市中诡姓名易服色人无有识之者晚年为文日邃诗亦冲淡泰定九年卒谥文靖子男二人阿思海牙慈利州达鲁花赤次八三　　明
　　贯元凯
按万姓统谱元凯临武人洪武三年任横州知州　　贯义按万姓统谱义扶风人嘉靖中保定指挥使
　　贯道
按万姓统谱道广西兴平人嘉靖中四川并研知县　　贯晋按万姓统谱晋定陶县人隆庆中山西岢岚州吏目　　贯道按蒙阴县志道任按察司佥事

　贯姓部汇考
凌迪知万姓统谱
　　贯姓
贯上谷商音又望出西河

　按姓部汇考
凌迪知万姓统谱
　　按姓
按见姓苑

　爨姓部列传
　　后汉
　　爨肃
按郑樵通志后汉河南尹爨肃见谢承后汉书　　爨习按云南通志习建宁郡人诸葛亮平南中收其俊杰为官属习与焉官至领军　　爨琛
按万姓统谱琛交州刺史
　　爨亮
按万姓统谱亮凉州刺史
　　爨頠
按郑樵通志宁州刺史爨頠
　　晋
　　爨谷
按晋书陶璜传孙&#时交址太守孙谞贪暴为百姓所患邵吏吕兴杀谞及邓荀以郡内附武帝拜兴安南将军交址太守寻为其功曹李统所杀帝更以建宁爨谷为交址太守　　爨能
按晋书陶璜传孙&#时交址太守马融病卒南中监军霍弋遣杨稷代融与将军毛炅九真太守董元牙门孟干孟通李松王业爨能等自蜀出交址破吴军于古城吴遣虞汜薛珝璜拒稷等稷等既擒并送之稷至合浦发病死孟干爨能李松等至建业&#将杀之或劝&#干等忠于所事宜宥之&#从其言后干逃至京都松能为&#所杀　　爨深
按云南通志深兴古人永嘉中与将军姚岳同破李雄兵仕为本郡太守　　宋
　　爨松子
按宋书文帝本纪元嘉十八年十二月晋宁太守爨松子反叛宁州刺史徐循讨平之　　爨龙颜
按云南通志龙颜即爨士德南宁州人文帝元嘉中累官龙骧将军镇蛮校尉宁州刺史封邛都县侯　　梁　　爨瓒
按云南通志瓒梁武帝时为南宁州刺史有政声　　北魏　　爨云
