<!-- { "loadSidebar": true } -->
按五代史郭崇韬传崇韬代州雁门人也为河东教练使为人明敏能应对以干材见称庄宗为晋王孟知祥为中门使崇韬为副使中门之职参管机要知祥求外任乃荐崇韬为中门使甚见亲信庄宗即位拜崇韬兵部尚书枢密使梁王彦章击破德胜唐军东保杨刘是时唐已得郓军矣康延孝自梁奔唐先见崇韬崇韬延之卧内尽得梁虚实是时闻梁方召诸镇兵欲大举唐诸将皆忧惑庄宗患之召崇韬问计崇韬曰愿陛下分兵守魏固杨刘而自郓长驱捣其巢穴不出半月天下定矣庄宗大喜即日下令军中归其家属于魏夜渡杨刘从郓州入袭汴州八日而灭梁庄宗推功赐崇韬铁券拜侍中成德军节度使依前枢密使崇韬以谋议居佐命第一之功位兼将相遂以天下为已任遇事无所回避而宦官伶人用事特不便也崇韬乃上书请立刘氏为皇后崇韬素廉自从入洛始受四方赂遗明年天子有事南郊乃悉献其所藏以佐赏给庄宗已郊遂立刘氏为皇后河南县令罗贯为人强直颇为崇韬所知贯正身奉法不受权豪请托宦官伶人有所求请书积几案一不以报皆以示崇韬崇韬数以为言宦官伶人由此切齿贯卒见杀明年征蜀乃以魏王继岌为西南面行营都统崇韬为招讨使军政皆决崇韬唐军入蜀所过迎降崇韬素嫉宦官尝谓继岌曰王有破蜀功师旋必为太子俟主上千秋万岁后当尽去宦官继岌监军李从袭等闻此言皆切齿宦官向延嗣诬其有异志将危魏王庄宗怒遣宦官马彦珪至蜀视崇韬去就彦珪以告刘皇后刘皇后教彦珪矫诏魏王杀之崇韬有子五人其二从死于蜀余皆见杀崇韬尽忠国家有大略其已破蜀因遣使者以唐威德风谕南诏诸蛮欲因以绥来之可为有志矣　　郭门高
按五代史郭门高传门高名从谦门高其优名也尝有军功故以为从马直指挥使从谦以姓郭拜崇韬为叔父而皇弟存乂又以从谦为养子崇韬死存乂见囚从谦置酒军中愤然流涕称此二人之冤是时从马直军士王温宿卫禁中夜谋乱事觉被诛庄宗戏从谦曰汝党存乂崇韬负我又教王温反复欲何为乎从谦恐退而激其军士曰上以王温故俟破邺尽坑尔曹军士信之皆欲为乱李嗣源兵反向京师庄宗东幸汴州而嗣源先入庄宗至万胜不得进而还居数日庄宗复东幸泛水谋扼关以为拒四月丁亥朔朝群臣从谦自营中露刃注矢驰攻兴教门与黄甲军相射庄宗闻乱率诸王卫士击乱兵杀数十百人乱兵从楼上射帝帝伤重踣于绛霄殿廊下自皇后诸王左右皆奔走至午时帝崩嗣源入洛以从谦为景州刺史已而杀之　　郭从谠
按河间府志天成二年以从谠为景州刺史既而杀之　　后晋
　　郭璘
按顺德府志璘邢州人易州刺史契丹入寇屡攻易州璘固守拒之契丹主每过城下指而叹曰吾能并吞天下而为此人所厄及杜威既降契丹主遣通事耿崇美至易州诱谕其众众皆降璘不能制遂为崇美所杀　　郭饶
按五代史郭延鲁传延鲁父饶以骁勇事晋数立军功为沁州刺史者九年为政有惠爱州人思之　　郭延鲁按五代史郭延鲁传延鲁沁州绵上人也以善槊为将累迁神武都知兵马使朱守殷反从攻汴州以先登功为汴州马步军都指挥使累迁复州刺史延鲁益以廉平自励民甚赖之秩满州人乞留不许皆遮道号攀天福中拜单州刺史卒于官　　后汉
　　郭允明
按五代史郭允明传允明少为汉高祖&#养高祖爱之以为翰林茶酒使隐帝尢狎爱之允明益骄横无顾避迁飞龙使已而李业与允明谋杀杨邠等隐帝败于北郊还至封丘门不得入帝走赵村允明从后追之弒帝于民舍乃自杀　　后周
　　郭侗
按五代史周家人传初太祖举兵于魏汉以兵围帝第子青哥被诛太祖即位诏故第二子青哥赠太尉赐名侗世宗显德四年赠太傅追封郯王　　郭信
按五代史周家人传太祖举兵子意哥被诛太祖即位诏故第三子意哥赠司空赐名信显德四年赠司徒追封杞王　　郭守愿
按五代史周家人传太祖举兵侄守筠被诛太祖即位赠左领军卫将军以筠声近荣为世宗避更名守愿显德四年赠左卫大将军　　郭奉超
按五代史周家人传太祖举兵侄奉超被诛太祖即位赠左监门卫将军显德四年赠右卫大将军　　郭逊按五代史周家人传太祖举兵侄定哥被诛太祖即位赠左千牛卫将军赐名逊显德四年赠右武卫大将军　　郭鹏
按永新县志鹏永新人世业儒时南唐始开科取士鹏中第授扬子尉寻迁庐陵令转大理属曹人服其决子昭庆　　郭师从
按万姓统谱师从合肥人仕吴越为浙东马步都虞候从文穆王瓘破广德征无锡皆有功累迁浙西营田副使忠献王时以其累勋拜同参相府事卒年八十四　　郭全义
按万姓统谱全义南唐濠州观察使有能名后加本州团练使　　辽
　　郭袭
按辽史郭袭传袭不知何郡人性端介识治体久淹外调景宗即位召见对称旨拜南院枢密使寻加兼政事令以帝数游猎袭上书谏上览而称善赐协赞功臣拜武定军节度使卒　　郭世珍
按通州志世珍漷县人景宗时为太尉司徒言听谏从统和六年承天太后侵宋俘获甚众师次范阳世珍言降卒皆有父母妻子不无怀土之情驱而之北终不为用太后嘉纳凡所纵数万人
　鄂姓部杂录
黄梅县志邑有鄂氏相传其姓岳乃宋将军岳飞第四子震遗裔也飞讨李成驻兵黄梅会诏进屯洪州飞以士卒非震莫可弹压因留震黄梅及飞死震惧易姓匿大河间是时震弟霆以父死闻震在黄梅亦往依焉今所谓十三户鄂震霆子孙也弘治中诏&#遗迹皆被焚今已复岳姓世袭生员祠祀武穆庙中　郭姓部列传四
　　金
　　郭药师
按金史郭药师传药师渤海铁州人也辽国募辽东人为兵使报怨于女直号曰怨军药师为其渠帅辽亡药师以涿易二州归于宋宋使药师副王安中守燕山及安中不能庇张觉而杀之函其首以与宗望药师深尢宋人宗望军至三河药师乃降宗望遂取燕山太宗以药师为燕京留守赐姓完颜氏从宗望伐宋凡宋事虚实药师尽知之宗望能以悬军深入全胜归者药师能测宋人之情中其肯綮故也海陵即位诏诸赐姓者皆复本姓　　郭安国
按金史郭药师传安国药师子也累迁奉国上将军安国性轻躁本无方略海陵将伐宋以安国将家子擢拜兵部尚书改刑部尚书军兴领武捷军都总管为前锋及闻世宗即位海陵谋北还更置浙西道兵马都统制府以完颜元宜为都统安国副之及海陵遇弒众恶安国所为与李通辈皆杀之　　郭企忠
按金史郭企忠传企忠字元弼唐汾阳王子仪之后郭氏自子仪至承勋皆节镇北方唐季承勋入于辽子孙继为天德军节度使至昌金降为副使企忠幼孤事母孝谨年十三居母丧哀毁如成人服除袭父官加左散骑常侍天会三年伐宋领西南诸部番汉军兵为猛安从破雁门屯兵加桂州管内观察留后镇代州六年改静江军节度留后迁天德军节度使汴京步军都指挥使累迁金吾卫上将军秩满权沁州刺史到官岁余卒年六十八　　郭长倩
按金史郭长倩传长倩字曼卿文登人登皇统丙寅经义乙科仕至秘书少监兼礼部郎中修起居注所撰石决明传为时辈所称有昆仑集行于世　　郭震
按汾州府志郭震河南人大定中为石州孟门县令劝学课农除积弊矜茕独甚着恩爱后去任民祠祀之　　郭志空
按青州府志志空章丘人号长春真人尝遇异人秘传真法遂长坐不卧善运气刱云庵一所世宗赐额曰栖真观　　郭俣
按金史郭俣传俣字伯有泽州人大定二十二年进士调长子主簿莱州观察判官莱阳县令除大理司直丁母忧起复太常博士左司都事除平阳府治中改中都西京按察副使迁国子祭酒大安元年迁辽东按察转运使贞佑三年充本路转运使行六部尚书改河北西路转运使致仕元光二年卒　　郭文振
按金史郭文振传文振字拯之太原人承安二年进士累官辽州刺史贞佑四年以本官充宣差从宜都提控文振治辽州深得众心兴定三年迁遥授中都副留守权元帅左都监行河东北路元帅府事十月权元帅右都监行元帅府事与张开合坚台州兵复取太原四年封晋阳公河东北路皆隶焉元光二年诏文振应援史咏复河东是岁辽州不能守徙其军于孟州文振部将汾州招抚使王遇与孟州防御使纳兰谋古鲁不相能复徙卫州然亦不可以为军迄正大间寓于卫而已　　郭宣道
按顺德府志宣道字德明邢州人人物楚楚有老成风贞佑中客南阳有诗在中州集　　郭丙
按开封府志丙永和人登进士值金南迁丙同妻王氏避乱居杞兵渡河夫妇相失王氏暨其少女被掠泣谓女曰今夕不死被辱矣吾势不能顾汝遂投河而死乱后丙还乡感其义终身鳏居人称为义夫节妇焉　　郭斌
按万姓统谱斌为金将金亡元兵围会州城斌力战驱妻子聚一室焚之已而自投火中有女奴自火中抱儿而出泣授人曰将军尽忠忍使绝嗣此其儿也幸哀而收之言毕复赴火中死元将闻之恻然为保其孤　　郭虾
按金史郭虾传虾会州人世为保甲射生手与兄禄大俱以善射应募兴定初赐姓颜盏夏人攻会州城破禄大虾俱被禽誓死不屈朝廷闻之乃迁禄大子伴牛官一阶其后兄弟谋奔会自拔其须事觉禄大竟为所杀虾独拔归上思禄大之忠命复迁伴牛官一阶虾遥授巩州钤辖寻授同知兰州军州事兴定五年冬夏人侵定西虾败之以功迁同知临洮府事元光二年冬虾攻取会州夏人震恐乃出降正大初田瑞据巩州叛虾率众先登以功迁遥授知凤翔府事本路兵马都总管元帅左都监兼行兰会洮河元帅府事天兴三年绥德州帅汪世显攻巩昌破之送款于大元遣使者二十余辈谕虾以祸福不从甲午春金亡虾坚守孤城丙申冬十月大兵并力攻之虾度不能支乃命积薪于州廨呼集家人自焚之火既炽率将士于火前持满以待城破鏖战既久虾上大草积发二三百矢无不中者矢尽投弓剑于火自焚死时年四十五　　元　　郭宝玉
按元史郭宝玉传宝玉字玉臣华州郑县人唐中书令子仪之裔也通天文兵法善骑射金永封汾阳郡公引军屯定州会太师木华黎军忽至败其兵宝玉举军降授抄马都镇抚癸酉从木华黎取永清破高州降北京龙山复率抄马从锦州出燕南破太原平阳诸州县甲戌从帝讨契丹遗族破其兵三十余万收契丹渤海等诸国有功累迁断事官卒于贺兰山子德海德山德山以万户破陕州进攻潼关卒　　郭德海按元史郭宝玉传宝玉子德海字大洋资貌奇伟亦通天文兵法金末为谋克知父宝玉北降遁入太行山大军至乃出降为抄马弹压从先锋柘柏西征悉平之以功迁右监军壬辰正月破金师癸巳取申唐二州甲午河南复叛德海往讨之炮伤其足以疾归卒子侃　　郭侃
按元史郭宝玉传德海子侃字仲和弱冠为百户鸷勇有谋略壬辰金将伯撒复取卫州侃拒之破其兵四万即从速不台攻汴西门金元帅崔立降以功授总把壬子送兵仗至和林改抄马那颜从宗王旭烈兀西征西域平侃以捷告至钓鱼山世祖即位侃上疏陈建国号筑都城立省台兴学校等二十五事及平宋之策中统二年擢江汉大都督府理问官四年徙高唐令兼治夏津武城等五县七年改白马令帝以侃习于军务擢为万户从军下襄阳江南平迁知宁海州居一年卒子秉仁秉义　　郭真
