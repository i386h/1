<!-- { "loadSidebar": true } -->
按万姓统谱维贤字景行钱塘人好学能诗雅尚标致西湖南北两山间择胜处为别业二时致士大夫游咏其间列二十一题多留咏之比以王维之辋川庄云洪武初曾为杭庠训导所著有广莫子稿　　莫辕按万姓统谱辕字仲吴江人洪武初父系诏狱将刑辕年十一愿代父死理官试将胁诱语无异词遂奏释其父家被大火逼母寝辕跃入火中抱持以出须眉尽焚乡人谥为贞孝先生　　莫宣宝
按定安县志宣宝定安人元末文昌县贼陈子瑚势甚猖獗宣宝奋义众推为盟主并力战守合境赖以全安洪武初纳款太祖命以官固辞曰愿为太平良民后屡有捕盗功以同永嘉侯朱亮祖征五指山贼开路时为黎贼流矢所中卒　　莫礼
按万姓统谱礼字士敬吴江人洪武中以税户人材授户部员外郎升本部侍郎俄坐党事临刑赋诗有一心忠义坚如石惟有皇天后土知之句人多伤之　　莫如辅按万姓统谱如辅洪武中知善化县勤政恤民人安其业修举荒废令绩称能　　莫仲昭
按万姓统谱仲昭铜梁人洪武中以国子生入仕才能超异累升浙江布政使所著有文集十卷有惠政名称　　莫敬山
按万姓统谱敬山苍梧人洪武中由明经举任本县儒学训导秩满推其才学卓异升河南布政使参议　　莫士忠按开建县志士忠开建人资禀颖异忠孝天植领洪武庚午乡荐筮仕瑞州府教授迁上饶县丞尝以忠孝清廉荐本县知县陈潜中于朝后值靖难之际进香至京以大义极谏成祖忤旨罢归　　莫灏
按万姓统谱灏宛平人景泰进士
　　莫立之
按万姓统谱立之字斯立钱塘人成化进士知分宜县以宽恕称召为监察御史仕至四川副使　　莫昂
按万姓统谱昂吴江人成化间由乡举授本府同知文学优长讲学授徒多至成就以病归行橐萧然　　莫藏按万姓统谱藏字用行海盐人博涉能诗性孝母卧病父发疽濒死皆刲股疗所著有佩觿稿咏史诗素轩稿五音字书辨讹　　莫震
按万姓统谱震字廷威候官人以进士知嘉鱼县为人修洁春秋事神牲醴皆戒于二月前官舍有木偶神像投之江每春冬亲行郊野相土宜修陂池与民兴功利故疆场整饬封邦肃然迁延平同知　　莫愚
按万姓统谱愚临桂人仕至工部郎中升常州知府以正直自持称为贤守从侍郎周忱重浚蔡泾人获其利　　莫相
按广西通志相兴业人字廷佐弘治间举人除授云南亦佐知县累迁广东佥事所至有声时海寇许折桂声势张甚相躬请抚谕寇乃归款退居林下者数年接人无贵贱贤愚各得其欢起为四川佥事以年老告归　　莫惧
按广西通志惧字义之横州人弘治间进士授饶州府判居官清谨寻以丁艰归复授福州府判革揽户却常例谳狱明允引疾归少孤家业统于伯兄终其身不忍分邦人重之　　莫骏
按广西通志骏平乐人正德间举人授江西南丰县知县擢南京户部员外郎骏为诸生时猺贼掠其村母齐氏遇害骏誓必报诣军门请自率兵深入俘其贼首以献仍上兵食戍守之宜抚兄遗孤如己子历仕二十余年廉介如一日乞休归　　莫如爵
按万姓统谱如爵字子修龙骧卫人嘉靖辛丑进士历都御史　　莫如善
按万姓统谱如善字子明恩平人嘉靖庚戌进士历按察使　　莫抑
按万姓统谱抑字允升高平人嘉靖癸丑进士历副使　　莫如忠
按万姓统谱如忠字子良华亭人嘉靖丁未进士历布政　　莫如士
按顺天府志如士大兴人嘉靖丁未进士迁庶吉士授御史巡盐两淮不畏权势后任大理左丞屡出冤狱会北上彭城卒于舟中　　莫如德
按宝庆府志如德安吉州人嘉靖中任宝庆府经历廉介勤敏操守不渝署篆各邑所至皆着能声　　莫士及按定安县志士及字汝贤定安人嘉靖举人历官常宁知县不以催科为事一时文风大变期年县庭萧然后致仕家居笃志正学修莫氏族谱作家训以教通族所著有笔峰日录　　莫如勤
按廉州府志如勤灵山人少励志苦学嘉靖十二年以国子生家居其冬十二月贼逾城劫灵山县库杀百户邵经及民兵七人开长春门而去如勤命其子汝贤随之获贼杜得胜等五人以捕贼功授平和知县后致仕归日家无余赀　　莫扬
按武昌府志扬字子充吉安进士为江夏令天性淳笃上官有所需索多不应宁忤上官不为朘剥行一条鞭法邑人赖之岁旱祷雨辄应秩满迁刑部主事卒　　莫天赋
按云南通志天赋海康人万历初以进士知大理府慷慨有为岳凤之变城守戒严人情汹汹天赋调度有方百姓安堵升按察副使　　莫是龙
按松江府志是龙字云卿方伯如忠子也有异资十岁即善属文十四补郡博士弟子工古文词书翰画法凌撼今古气复豪上有文集行世　　莫干亨
按宝庆府志干亨琼州人万历末以举人任城步县令器度渊宏操守刚介天启元年西苗倡乱塔溪居民逃窜不许所弁轻差军健入峒搔扰两载苗人来格民得安堵　　莫天淳
按松江府志天淳字还甫华亭人幼孤事母孝母有疾天淳刲右肱肉以进母疾瘳而腕伤不任举笔遂习左手书天启辛酉举于乡授泾县教谕迁仙游知县县介漳泉间奸民林缵元等聚众谋不轨天淳奋击大破之擒缵元焚其七寨闽南以宁满考擢南刑部主事遘疾殁　　莫璠
按杭州府志璠字仲屿隐居西湖与刘士亨为诗文之友尝慕谢安石文文山谢迭山之为人义气横发音节悲壮有古烈丈夫风　　莫士英
按杭州府志士英字士&#喜万书能知人生死次子承艺字仲超得其传曾孙瑕仍世业名重于时　　莫秉伦按阳朔县志秉伦阳朔人潜心好学穷究经史辟举不就少事母孝及母殁哀毁骨立既葬终身庐墓以居有冬&#瑞竹之祥人谓孝之征也至今颂之　&#姓部列传
　　元
　　&#古伯
按广宗县志古伯至元闲监广宗县
　　&#吉伯
按全辽志吉伯西夏国人为人颖悟奇伟勇略不群初充御前怯薛歹居无何授兀歹拔都招讨领蒙古汉军护拔都忽都与西番四次攻战有功后转海二万余里直攻日本战胜回还赏赉有加令往辽东复州住坐耕种每年一诣大都朝于金复等处后以寿终葬复州城东百步许　　明
　　&#经
按万姓统谱经河州人弘治中平乡县知县

　薄姓部汇考
凌迪知万姓统谱
　　薄姓
薄雁门宫音又望出谯国

　郝姓部汇考
唐书
　　宰相世系表
郝氏出自郝省氏太昊之佐也商帝乙之世裔孙期封于太原之郝乡因以为氏裔孙晏秦上卿晏孙瑗太原守生夔汉匈奴中郎将裔孙晋末因官徙润州丹阳七世孙回自丹阳徙安陆廖用贤尚友录
　　郝姓
郝太原征音殷帝乙王子周封太原郝乡因氏又望出安陆京兆
　渫姓部汇考
郑樵通志
　　入声
渫氏古有渫子贤人也见韩子

　泄姓部列传
　　周
　　泄冶
按万姓统谱冶陈人仕灵公时为大夫以谏而死　　泄驾按万姓统谱驾郑大夫
　　泄柳
按万姓统谱柳鲁穆公时人公就见之柳闭门而不内　　泄钧
按万姓统谱钧平原君家臣
　　汉
　　泄私
按万姓统谱私中大夫问贯高明王不反

　薄姓部列传
　　周
　　薄疑
按万姓统谱疑卫贤人
　　汉
　　薄昭
按汉书功臣表昭高祖七年为郎从军十七年以中大夫迎帝于代以车骑将迎太后封轵侯坐杀使者自杀帝诏为立嗣文帝舅也　　薄戎奴
按汉书功臣表昭自杀易侯戎奴嗣三十年薨　　薄梁按汉书功臣表戎奴薨建元二年侯梁嗣
　　晋
　　薄肃之
按万姓统谱肃之处士
　　薄曜
按万姓统谱曜安北将军
　　薄邕
按万姓统谱邕长史
　　唐
　　薄芬
按万姓统谱芬栎阳人为大理评事
　　宋
　　薄贲
按万姓统谱贲登太平科谯人
　　薄深
按万姓统谱深并州人皇佑登科
　　元
　　薄元亨
按河南府志元亨以布衣荐辟授盐铁官至正十二年授隆庆州知州　　薄七
按河南府志七以生员荐辟至正十三年任扬州知州祀乡贤　　明
　　薄仲深
按河南府志仲深洪武七年以力士授陈州知州　　薄廷辅按万姓统谱廷辅修武人永乐举人
　　薄弘
按宝坻县志弘永乐戊子乡魁授吉州同知
　　薄淳
按万姓统谱淳普安卫人成化戊子举人云南鹤庆府推官　　薄彦徽
按万姓统谱彦徽阳曲人弘治进士正德中任给事中劾刘瑾杖下狱瑾死复职　　薄涛
按邠州志涛山西定襄举人弘治年任邠州州判　　薄从周按河间府志从周真定人贡士任任丘教谕
　　薄恂
按万姓统谱恂睢州人正德邢台知县
　　薄世佑
按万姓统谱世佑定襄人嘉靖举人任郴州知州　姓结姓姓洁姓姓哲姓设姓迭姓姓
　姓部汇考
凌迪知万姓统谱
　　&#姓
&#望出东莞姓苑云东莞&#本姓薛避仇改焉　　结姓结见姓苑
　　&#姓
音业见直音
　　洁姓
洁见姓苑
　　&#姓
音业见直音
　　哲姓
哲见姓苑
　　设姓
设见姓苑
　　迭姓
迭见姓苑
　　&#姓
鲁地名左传盟于篾
　　&#姓
音泄见直音

　药姓部列传
　　汉
　　药崧
按万姓统谱崧河内人天性朴忠尝为郎独直台上家贫无衾枕每食糠核帝入台见而嘉之诏太官赐朝夕历官南阳太守　　药穆
按万姓统谱穆太尉掾
　　晋
　　药冲
按万姓统谱冲牙门将
　　药可传
按万姓统谱可传潞州大将
　　唐
　　药玩
按万姓统谱玩撰诸姓世家十卷
　　药子昂
按万姓统谱子昂大历初闲厩使兼御史大夫子峰仑　　后唐
　　药彦稠
按五代史药彦稠传彦稠沙陀三部落人也初为骑将明宗即位拜澄州刺史从王晏球破王都定州迁侍卫步军都虞候领寿州节度使长兴中为静难军节度使党项阿埋屈悉保等族抄掠方渠邀杀回鹘使者明宗遣彦稠与灵武康福会兵击之尽诛其族获其大首领连香等从珂反彦稠为招讨副使王思同兵溃彦稠与思同俱东走为潞王兵所得杀之晋高祖立赠侍中　　宋
　　药元福
按宋史药元福传元福并州晋阳人幼有胆气善骑射以勇敢闻事后唐为军都指挥使晋天福中为深州刺史开运初契丹陷甘陵围魏郡师次于河少帝驻军澶渊契丹阵于城北元福奋击左右驰突无不披靡契丹兵溃元福三马皆中流矢少帝择名马赐之刺原州俄改泰州明年契丹复入命元福御之于阳城元福率麾下出战诸将继至契丹大败杀获甚众以元福为威州刺史汉干佑中从赵晖讨王景崇于凤翔大败蜀兵凤翔平以功迁淄州刺史周广顺初王彦超讨徐州叛将杨温以元福为行营兵马都监数月克之还京改陈州防御使俄与曹英向训讨慕容彦超于兖州拔之以功授建雄军节度加检校太尉移镇陕州又历定庐曹三镇宋初加检校太师九月卒年七十七赠侍中元福虽老筋骨不衰人或言其气貌益壮当复领兵必大喜曲致礼待或加以赠遗时称骁将　　药令德
按朝城县志令德庆历四年任朝城丞
　　药继能
按万姓统谱继能兵马都监
　　药丕显
按万姓统谱丕显登科
　　药咸宁
按万姓统谱咸宁登科
　　药太元
按万姓统谱太元登科
　　元
　　药难老
按陇州志难老任判官
　　药僧
按稷山县志僧唐兀人至正十八年自中书任稷山达鲁花赤才猷过人爱民如子时贼寇逼境人人恐惧欲溃僧与县尹张名昭等同心协谋以为备御卒赖保安　　明
　　药理
