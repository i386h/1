<!-- { "loadSidebar": true } -->
按全唐诗小传演咸通十三年及第
　　张孜
按全唐诗小传孜京兆人耽酒如狂与李山甫善　　张乔按全唐诗小传乔池州人咸通中进士黄巢之乱罢举隐九华　　张鹏
按万姓统谱鹏德兴人宣宗时为河东节度掌书记吐蕃犯边鹏率数千骑败之懿宗立表为琼管五州招讨使入为金吾羽林二将军属蛮人渡泸出为邕州刺史制置使　　张公素
按唐书张允伸传允伸卒军中推张公素为留后公素范阳人以列将事允伸累擢平州刺史允伸卒以兵来会丧军士素附其威望简会知不可制即出奔诏公素为节度使进同中书门下平章事性暴厉眸子多白燕人号白眼相公为李茂勋所袭奔京师贬复州司户参军　　张彦远
按唐书张嘉贞传嘉贞子延赏延赏子弘靖弘靖子文规文规子彦远博学有文辞干符中至大理卿　　张读按唐书张荐传荐孙读字圣用幼颖解大中时第进士郑熏辟署宣州幕府累迁礼部侍郎中和初为吏部选牒精允调者丐留二年诏可榜其事曹门后兼弘文馆学士判院事卒　　张祎
按全唐诗小传祎字冠章南阳人官中书舍人从僖宗幸蜀终兵部尚书　　张雄
按唐书张雄传雄泗州涟水人与里人冯弘铎皆为武宁军偏将弘铎为吏辱雄为辩数并见疑于节度使时溥二人惧祸乃合兵三百度江壁白下取苏州据之自号天成军镇海节度使周宝奔常州闻高骈将徐约兵锐甚诱使击雄雄匿众海中使别将赵晖据上元宝兵散多降晖雄即以上元为西州旌旗衣服僭王者杨行密围扬州毕师铎厚赍宝币啖雄雄率军浮海屯东塘是时扬州围久皮囊革带食无余军中杀人代粮纔千钱闻雄至间道挟珍走军以银二斤易斗米逮糠籺以差为直雄军富过所欲即不战去晖数剽江道雄击杀之坑其众自屯上元大顺初以上元为升州诏授雄刺史未几卒雄善驭众人思之为立庙弘铎代为刺史　　张浚
按唐书张浚传浚字禹川本河间人性通脱无检泛知书史喜高论士友摈薄之不得志乃羸服屏居金凤山学纵横术以捭阖干时杨复恭荐为太常博士进度支员外郎黄巢之乱僖宗西出卫士食不给汉阴令李康献糗饵数百驮帝异之曰尔乃及是乎对曰张浚教臣也乃急召浚进谏议大夫宰相王铎任行营都统奏署都统判官时王敬武在平卢浚往说之敬武即引军西擢浚为会军使贼平以户部侍郎判度支后再狩山南拜同中书门下平章事昭宗即位尝问致治之要对曰在强兵兵强天下服矣天子繇是甘心于武功朱全忠上言先帝幸梁繇李克用请举兵诛之浚请因其弱讨之断两雄势帝乃诏浚为河东行营兵马招讨制置使次阴地关太原将李存孝击之大北浚敛众夜遁克用上书请罪朝廷震动即日罢浚为武昌军节度使三贬绣州司户参军全忠为申请诏听使便及浚将复用克用上言若朝以浚为相暮请以兵见乃止干宁中拜尚书右仆射上疏乞骸骨迁左仆射致仕居洛长水墅全忠胁帝东迁畏浚构他镇兵使盗夜杀之屠其家百余人　　张彦弘按唐书宦者传韩全诲张彦弘者皆不知所来并监凤翔军全诲入为内枢密使刘季述之诛雀引请主神策军昭宗闻议者不同乃以全诲为左神策中尉彦弘为右皆拜骠骑大将军袁易简周敬容为枢密使全诲等知引必除己乃讽李茂贞留选士四千宿卫引亦讽朱全忠内兵三千居南司全诲彦弘合势恣暴帝不平引请诛之全诲彦弘见帝祈哀帝知左右漏言始诏囊封奏事是时全忠并河中引为急诏令入朝全忠得诏悉师讨全诲全诲逼帝入凤翔全忠围凤翔与茂贞决战岐兵败茂贞惧密图诛中官以纾难请遣使谕全忠军全忠以蒋元晖入卫全诲彦弘恨甚逮食不能捉七自见势去计无所用垂头丧气帝召韩偓曰今先去四大恶余以次诛矣于是内养八辈候廷中授命每二辈以卫士十人取一首俄而全诲彦弘易简敬容皆死悉以首送全忠全忠大喜迎乘舆归汴州　　张茂枢
按唐书张嘉贞传嘉贞子延赏延赏子弘靖弘靖子次宗次宗孙茂枢字休府及进士第天佑中累迁祠部郎中知制诰坐柳璨事贬博昌尉　　张廷范
按唐书柳璨传朱全忠图篡杀宿卫士皆汴人璨一厚结之与蒋元晖张廷范尢相得廷范者以优人为全忠所爱扈东迁为御营使进金吾卫将军河南尹全忠欲以为太常卿宰相裴枢持不可繇是枢罢去柳璨希旨下诏责中外不得妄言流品清浊卒用廷范太常卿会天子将郊以为修乐县使又与苏楷等驳昭宗谥全忠恚九锡缓也王殷谮其与璨等祀天郊延唐祚及元晖死璨诛即贬廷范莱州司户参军轘于河南市　　张曙
按全唐诗小传曙吏部侍郎聚之子大顺中登第官右补阙　　张逊
按万姓统谱逊干宁初为山阴令董昌反署置百官召逊知御史台逊固辞曰王自弃为天下笑且六州势不助逆王据孤州祇速死尔昌怒曰逊不知天意以邪说拒我囚之它日谓人曰我纵无逊何乏于事乃害之　　张长
按唐书孝友传序郑县张长事亲居丧着至行　　张万彻按唐书孝友传序下邽张万彻事亲居丧着至行　　张元亮按唐书孝友传序鹑孤张元亮事亲居丧着至行　　张丘感按唐书孝友传序武邑张丘感事亲居丧着至行　　张艺朗按唐书孝友传序武邑张艺朗事亲居丧着至行　　张义节按唐书孝友传序武邑张义节事亲居丧着至行　　张利见按唐书孝友传序南岳张利见事亲居丧着至行　　张衡按唐书孝友传序安邑张衡事亲居丧着至行　　张仙儿按唐书孝友传序安邑张仙儿事亲居丧着至行　　张公宪按唐书孝友传序安邑张公宪事亲居丧着至行　　张金城按唐书孝友传序河东张金城事亲居丧着至行　　张佑按唐书孝友传序河东张佑事亲居丧着至行　　张师德按唐书孝友传序河东张师德事亲居丧着至行　　张赞按唐书孝友传序鄱阳张赞事亲居丧着至行　　张常洧按唐书孝友传序句容张常洧事亲居丧着孝行　　张球按唐书孝友传序弋阳张球事亲居丧着至行　　张万和按唐书孝友传序诸暨张万和事亲居丧着至行　　张巨籛按唐书孝友传序邵武张巨籛事亲居丧着至行　　张郛按唐书孝友传序奉先张郛数世同居天子旌表门闾　　张仁兴
按唐书孝友传序澧阳张仁兴数世同居天子旌表门闾　　张子英
按唐书孝友传序湖城张子英数世同居天子旌表门闾　　张君密
按唐书孝友传序曲沃张君密数世同居天子旌表门闾　　张奇异
按唐书孝友传序龙门张奇异数世同居天子旌表门闾　　张阿九
按唐书孝友传序京兆张阿九旌表门闾
　　张光玭
按唐书孝友传序潞州张光玭旌表门闾
　　张子英
按唐书孝友传序绛县张子英旌表门闾
　　张抱玉
按唐书孝友传序虞乡张抱玉旌表门闾
　　张为
按唐诗纪事为唐末诗人与周朴齐名作诗人主客图后入钓台山访道而去　　张睽
按抒情录睽戍边十余年妻侯氏绣回文龟形诗进上赐绢三百匹　　张参
按唐国史补参为国子司业年老常手写九经以谓读书不如写书　　张晴
按南部新书裴子雨为下邳令张晴为县丞时人私相语曰县官甚不和长官称雨赞府道晴终日如此岂非不和乎　　张登
按干子唐南阳张登制举登科形貌枯瘦气高傲物裴枢与为师友枢为司勋员外举公群至投文枢诋诃瑕谪登自江陵盐铁院会计到城直入司勋厅冷笑曰裴三十六大有可笑事枢因问登可笑之由登曰笑公驴牙郎博马价此成笑耳　　张简栖
按太平广记南阳张简栖因觅鹰入古墟中见狐凭几读册子旁有群鼠益汤茶送果栗皆人立拱手简栖呵之狐惊收册子入深穴简栖以鹰竿挑得一册子归自此夜夜闻人叫索册子简栖携册子入郭欲以示人忽逢一知己相揖问所往简栖乃取册子话狐前状人亦惊笑接得册子便鞭马疾去回顾简栖曰谢以见还简栖逐之其人变为狐马变为&#不可及矣　　张萱
按宣和画谱唐张萱善画人物其为花蹊竹榭点缀皆极妍巧以金井梧桐秋叶黄之句画长门怨甚有思致　　张鳌
按集仙传鳌不知何许人也唐末得道
　　张训
按十国春秋吴张训其先广陵人祖升唐末官清流令卒葬滁遂为清流人训勇悍多胆略时人谓之大口张太祖据合肥训往见甚欢授亲兵已迁黄头都虞候击舒州盗吴迥等知名扬州之役训潜入城灭余火得谷数十万斛以赈穷民明年击杀甘露镇使陈可言遂取常州已复屯安吉断孙儒粮道有功授常州刺史干宁初驻军涟水备北师时汴将庞师古屯兵清河口训率舟师与战斩师古汴军骇乱迁淮海都游奕使海州戍将陈汉宾请降训以汉宾心叵测与戏下王绾等将兵直趣其城汉宾仓皇出迎训入其垒高坐汉宾张乐大宴饮酣训忽拔剑叱曰吾众已布欲归即归无贻后悔汉宾唯唯解甲听命转尚书左仆射拔山都指挥使天复初唐昭宗遣李俨间道封太祖为吴王得承制封拜训以功擢司徒未几王茂章破密州以训为密州刺史会茂章为汴兵所追解兵去诸将请焚城大掠而归训不可乃封府库植旌旗于城上遣羸弱居前自以精兵殿后顷之汴将王檀来攻遥望见旗帜不敢逼居数日乃敢入遂不复追训竟全军还太祖薨训谢病再徙黄州刺史亦卒赠太傅清河郡公孙原泌登南唐保大中进士累官户部侍郎知制诰归宋历大理寺卿　　张军师
按十国春秋吴张军师者史失其名雅善占算景福元年六月孙儒围太祖于宣州前一日军师语太祖曰明当大水亭午儒授首矣时烈日曦赫儒兵方张甚军中颇嗤其言及诘旦西北有云大如箕渐渐弥漫俄而澍雨大水暴作儒谓众曰城中大水将及我诸营自顾相救也顷之水深丈余城内径出兵邀儒营因获儒斩之军师言遂验　　张睦
按十国春秋闽张睦光州固始人唐末从太祖入闽太祖封琅琊王授睦三品官领榷货务睦抢攘之际雍容下士招来蛮裔商贾敛不加暴而国用日以富饶累封梁国公卒葬福州赤塘山后以薛文杰代其职闽人益思睦立社城中祀焉子庑　　张佶
按十国春秋楚张佶长安人初为宣州幕僚恶观察使秦彦为人弃官去过蔡州秦宗权留为行军司马佶谓忠武军将刘建锋曰秦公刚鸷而猜忌亡无日矣吾属何以自免建锋方自危遂深相结后在孙儒军为指挥使儒败众推建锋为节度使及陈赡杀建锋群推佶为帅佶将入府乘马辄踶啮伤佶髀佶卧病语诸将曰吾非汝主也马公英勇可共立之诸将乃共杀赡迎武穆王于邵州武穆王至佶乘肩舆入府武穆王拜谒庭中如平时佶随召武穆王上乃率将吏下北面再拜以位与之己代武穆王将兵攻邵州居数年武穆王奏升朗州为永顺军表佶节度使终于其官　　张敦
按万姓统谱敦浦江人为诸暨令海寇三百余人剽掠为患敦悉平之转重泉令民悦其化迁车骑将军　　张彻按万姓统谱彻幽州节度判官至任遇府军怨其从事共起为乱尽杀之而囚其帅且相约获彻置之帅所彻出门骂众曰汝何敢反不绝口而死事闻赠给事中　　张濆
按尚友录濆天台隐士喻凫赠诗有道高天子问名重四方招之句　　张藻
按尚友录藻字文通善画尝手握两笔齐下一为枯枝一为生枝润泽时号神品自撰绘境一篇官至祠部员外郎　　张无择
按尚友录无择字君选句章人性笃孝父死七日绝浆三年不栉庐墓有醴泉芝草之瑞官至中散大夫迁和州刺史　　张南本
