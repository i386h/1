<!-- { "loadSidebar": true } -->
　　连氏族谱序　　　　　　　明贾还素古者国有世爵士有世官民有世业故上之统绪昭然云来相次而下至委巷亦得叙其亲&#收其涣散于出入守望之间迨五等废而贵者不本其宗祧阡陌开而贱者不依其族党欲以九两系邦国之民难矣惟眉阳苏明允氏考礼家宗图为苏氏族谱可谓彬彬乎质有其文世之修谱者多宗之又尝读先贤罗虞臣氏小宗辨谓明允沿班氏四宗之臆说不应舍曾祖之嫡而自其祖立宗非所以昭嫡庶之分也呜呼先王制法之严儒者考礼之密如此今日者宗谱之学弃而不讲孙子不复念其祖祢父兄不能率其子弟以至箕帚锄耰见于辞色入里门不下车在期功不废丝竹流极之势将来不知所终矣余同学友连君克昌惄焉伤之乃仿苏氏族谱而复斟酌于李氏献吉康氏对山两先生之间为连氏族谱十篇书既成而问序于余余惟由百世之下而知百世之前&#统系之异同辨传承之久近序戚&#而敦亲逊实于谱是赖然亦有难言者有征而不书是谓弃其祖无征而书是谓诬其祖而或者远引无稽之系以侈其门阀虚构无情之词以诳其子孙其为修谱可胜言哉今取是编而读之尊其所知阙其所不知详其所信不强述其所疑自载始祖以来荜路蓝缕及一再传而后诗弓礼冶抑何兢兢无溢词欤诚以古之君子垂世作则不在族之繁微而视其德意之厚薄不在遗之肥瘠而卜其规模之恢隘为之考所自始以治其昭穆明所由分以联其族属本之正直忠厚以振其风靡原之诗书文章以饰其固陋斯寖昌寖隆渐流渐长之道也孟夫子云人人亲其亲长其长而天下平盖克昌意深远矣复古之道补宗法之所不及于是乎在故余乐为克昌道之克昌纯孝本之至性经术湛深以名进士起家其所树立将一道同风为海内仪表宁止一宗睦叙而已哉

　肩姓部列传
　　金
　　肩龙
按奇姓通龙字舜卿宣宗初欲杀从坦肩龙上书谓坦有将帅才愿代死诏问汝与从坦交分厚欤肩龙曰臣知有从坦从坦未尝识臣从坦冤人不敢言臣以死保之宣宗感悟赦从坦　　明
　　肩固
按万姓统谱固泰和人洪武中贡士


　蛮姓姓般姓姓部汇考
郑樵通志
　　以国为氏
荒服
之国

蛮氏姓荆之后因氏焉
　　平声
氏音闲济南氏豪族为郅都所灭又前汉有宗氏氏长安大豪也凌迪知万姓统谱
　　般姓
般鲁班之后
　　姓
音颜见直音


　弦姓部汇考
郑樵通志
　　以国为氏
周不得
姓之国

弦氏江黄道柏之姻杜预云在弋阳轪县东南按古轪城今在光州仙居北四十里僖五年楚灭之子孙以国为氏又郑有商人弦高齐有大夫弦多弦施汉有博士弦欣

　弦姓部列传
　　周
　　弦高
按左传僖公三十三年秦师及滑郑商人弦高将市于周遇之以乘韦先牛十二犒师曰寡君闻吾子将步师出于敝邑敢犒从者不腆敝邑为从者之淹居则具一日之积行则备一夕之卫且使遽告于郑郑穆公使视客馆则束载厉兵秣马矣使皇武子辞焉杞子奔齐逢孙杨孙奔宋孟明曰郑有备矣不可冀也攻之不克围之不继吾其还也灭滑而还　　弦章
按尚友录齐景公伐宋登高叹息曰今臣无管仲弦章对曰臣闻之水广则鱼大君明则臣忠昔有桓公故有管仲假令桓公在此则车下之臣必有管仲焉　　弦施按左传哀公四年秋七月齐陈乞弦施卫宁跪救范氏庚午围五鹿九月赵鞅围邯郸冬十一月邯郸降荀寅奔鲜虞赵稷奔临十二月弦施逆之遂堕临　　弦多按左传哀公十一年公会吴子伐齐东郭书使问弦多以琴曰吾不复见子矣战于艾陵大败齐师获东郭书　　汉
　　弦欣
按郑樵通志汉有博士弦欣
　　晋
　　弦超
按姓氏急就篇晋有弦超
按万姓统谱
超济北郡人

　　明
　　弦尚强
按万姓统谱尚强枝江人弘治中盩厔县主簿
　全姓部汇考
廖用贤尚友录
　　全姓
全京兆商音


　田姓部选句
北周庾信纥于弘神道碑公本姓田氏虞宾在位基于揖让之风凤凰于飞绍于亲贤之国论其继世之功则狄城有庙序其移家之治则长陵有碑况复高庙上书小车而对汉主聊城祭鸟长岳而驱燕将
　年姓部汇考
凌迪知万姓统谱
　　年姓
年见姓苑


　鲜姓部汇考
山谷题
　　书鲜洪范长江诗后
鲜氏唯以阆中为族姓其散漫于西蜀者皆以阆中为祖今试问鲜氏所自而皆不能自言或云出于鲜于后去于而为鲜以余考之非是蜀李寿时司徒鲜思明用事专废立其鲜氏之祖欤郑樵通志
　　以邑为氏
诸
国邑

鲜氏音仙鲜于氏之后亦为鲜氏蜀李寿司空鲜思明望出南安宋朝登科有鲜洪范开封人熙宁有鲜符戎州人

　鲜姓部列传
　　汉
　　鲜遂
按尚友录遂着太乙保生论一卷
　　晋
　　鲜思明
按郑樵通志蜀李寿司空鲜思明（
按晋书李寿载记有巴西解思明李
　寿僭位以为谋主而氏族家谱入鲜姓存以备考）　　宋
　　鲜洪范
按郑樵通志宋登科有鲜洪范开封人
　　鲜符
按郑樵通志宋熙宁登科有鲜符戎州人
　　鲜仲文
按万姓统谱仲文干道进士大道人
　　鲜大年
按尚友录大年灌县人令绵竹公恕存心不为豪猾所挠凡废坠前人睥睨不敢为者悉成之　　明
　　鲜骐
按万姓统谱骐宜贵人洪武举人
　　鲜原
按万姓统谱原马湖府人永乐初以国子生擢阶州知州奉公守法劝民生理有善政后升山东都转盐运使司同知　　鲜延年
按万姓统谱延年栖霞人知顺庆府廉静寡欲事神治民一出于诚盛暑徒跣祷雨筑城民不知劳尤加意学校捐俸饬文庙去任民怀之祀名宦祠　　鲜弘
按万姓统谱弘阆中人医学正科天顺七年寇掠南部府侥弘率民兵御之道遇贼奋击死事闻俾子世袭千户　　鲜荣
按万姓统谱荣四川人成化进士
　　鲜冕
按万姓统谱冕四川人弘治进士任御史
　　鲜勖
按枝江县志勖嘉靖十三年贡士任浙江钱塘县主簿　　鲜昂
按枝江县志昂嘉靖十七年贡士任江西浮梁县主簿　　鲜希曾
按枝江县志希曾万历三十年贡士任本省蕲水县训导　　鲜儒
按枝江县志儒万历三十二年贡士任江西湖口县训导　　鲜人同
按万姓统谱人同四川合州人选贡万历间直隶宣城县丞　　鲜起云
按枝江县志起云天启元年贡士任南直上海县丞　　鲜廷相按枝江县志廷相任鸿胪寺序班


　年姓部列传
　　明
　　年富
按明外史年富传富字大有怀远人本姓严后讹为年以会试副榜授德平训导时甫逾冠严重如老师宿儒宣德三年秩满课最擢吏科给事中纠正违失务存大体帝以六科任重命科择二人掌其事乃以富与贾铨并掌刑科英宗嗣位迁陕西左参政寻命总理粮储富性果毅遇事敢为权势莫能挠声震关中然执法过严侥幸多不悦九载秩满迁河南右布政使土木败后边境道阻部檄富转饷无后期者景泰二年以右副都御史巡抚大同提督军务豪家侧目相与摭富罪巡按御史白其诬遂不问遭母忧诏乘传奔丧起复视事天顺元年革巡抚官富亦罢归顷之石彪以前憾诬劾富逮下诏狱帝问李贤贤称富能祛弊帝谕门达从公问事果无验乃令致仕明年以延臣荐起南京兵部右侍郎未上改户部巡抚山东已改左副都御史巡抚如故四年春户部缺尚书李贤举富召任之部事大理丁父忧夺哀如初宪宗立富以陕西频用兵而治饷者非人请黜左布政孙毓而用右布政杨璇参政娄良西安知府余子俊吏部尚书王翱论富侵官请下于理富力辨因乞骸骨帝不许然富性刚遂以此发愤病疽卒帝震悼谥恭定富廉正强直始终不渝号称名臣然颇好疑属吏黠者故反其意尝之多为所卖

　田姓部列传三
　　金
　　田灏
按金史田灏传灏字默之兴中人辽天庆八年进士历官金部员外郎权归德节度使太祖定燕灏举四州版图归朝加都官郎中权节度使事四迁知真定府事招降齐博游贵等贼众五千余人已而贵复叛去灏伺间杀之降其众贼垒悉平三迁行台左丞彰德军节度使徙同知河北东路都总管改同签燕京留守司事民遮留不得出易服夜去改河东南路转运使寻改绛阳军节度使居三年以疾请谢事径解印归数奏不允移镇振武军入为刑部尚书居三月请老卒于家　　田确
按河南通志确字叔坚安阳人家素贫而好学貌修伟尝悬镜坐侧时自照曰岂有人如此而终贫且贱乎果登第天眷皇统间积官至吏部尚书　　田居敬
按山西通志居敬贞元间令陵川廉明正直刑清政简民怀吏畏远近趋宗嘉禾奏瑞　　田谷
按金史孟浩传田&#兄谷自大理丞累官同知中京留守终于利涉军节度使　　田&#
按金史孟浩传韩企先为相拔擢一时贤能皆置机要浩与田&#皆在尚书省&#为吏部侍郎所引用皆君子而蔡松年曹望之许霖皆小人求与&#相结&#薄其为人拒之松年初事宗&#于行台省以微巧得宗&#意宗&#当国引为刑部员外郎望之为尚书省都事霖为省令史皆怨&#时时毁短之于宗&#凡与&#善者皆指以为朋党韩企先薨&#出为横海军节度使选人龚夷鉴除名值赦赴吏部铨得预覃恩&#已除横海部吏以夷鉴白&#&#乃倒置月日署之许霖在省典覃恩发之诋以专擅朝政诏狱鞫之徙海上世宗在熙宗时知&#党事皆松年等构成之遇天德赦令还乡里物故大定二十九年诏追复爵位子孙量与恩例　　田琢
按金史田琢传琢字器之蔚州定安人中明昌五年进士调宁边茌平主簿潞州观察判官中都商税副使丁父忧起复怀安令补尚书省令史贞佑二年中都被围琢请由间道往山西招集义勇以为宣差兵马提控同知忠顺军节度使事经略山西琢与弘州刺史魏用有隙琢自飞狐还蔚州用将邀而杀之琢知其谋自别道入定安用入蔚州劫府库仓廪以兵攻琢于定安琢与战败之朝廷闻蔚州乱以琢守蔚州琢至诛与用同恶数人募兵旬日得二万人十月琢兵败仅以身免招集散亡得三万余入中山界屯驻顷之西山诸隘皆不能守琢移军沃州加河北西路宣抚副使遥授浚州防御使屯浚州兴定元年朝廷易置诸将迁山东西路转运使二年改山东东路转运使权知益都府事初张林本益都府卒有复立府事之功遂为治中而凶险不逞耻出琢下琢在山东征求过当颇失众心林欲因众以去琢会于海牟佐据莱州琢遣林分兵讨之林既得兵伺琢出即率众噪入府中琢仓猝入营领兵与林战不胜行省蒙古纲以状闻宣宗度不能制林而欲驯致之乃遣人召琢还行至寿张疽发背卒　　田特秀
按山西通志特秀京兆人承安间知解州治民以宽绳吏以严政暇集郡诸生讲解亹亹不倦　　元
　　田雄
