<!-- { "loadSidebar": true } -->
按郑樵通志唐神龙左骁卫大将军郕国公沙咤义　　沙咤利按尚友录许俊少以才气自雄有韩翃妾柳氏为番将沙咤利所得翃不能胜情一日俊翃会饮酒楼俊见翃神色尽丧乃按剑起曰必有故愿一效用翃具以告俊曰是何难请得足下数字当立致之乃衣缦胡佩双鞬从一骑竟造其宅会沙咤利出猎候其出门里余排闼急趋而呼曰将军中恶使召夫人仆侍数百莫敢仰视俊乃出翃札示柳氏挟之跨马倏忽而至引裾而前曰幸不辱命四座大惊后侯希逸上其状上壮其雄迈钦赐钱三百万
　迦鲁姓部列传
　　元
　　迦鲁纳荅思
按元史迦鲁纳荅思传荅思长吾儿人通天竺教及诸国语翰林学士承旨安藏扎牙荅思荐于世祖召入朝命与国师讲法国师西番人言语不相通帝因命迦鲁纳荅思从国师习其法及言与字&#年皆通至元二十四年丞相桑哥奏为翰林学士擢翰林学士承旨中奉大夫遣侍成宗于潜邸成宗即位迁荣禄大夫大司徒仁宗即位加开府仪同三司赐玉鞍一是年八月卒
　耶律姓部列传四
　　元
　　耶律秃花
按元史耶律秃花传秃花契丹人世居桓州太祖时率众来归大军入金境为向导后从伐金大破忽察虎军拜太傅封濮国公卒于西河州子朱哥嗣同征四川卒于军子宝童嗣以疾不任事朱哥弟买住嗣而以宝童充随路新军总管买住率诸军往成都攻嘉定未下而卒子忽林带嗣总诸军立成都府卒于军以兄百家奴嗣秃满荅儿者百家奴之弟忽林带之兄也常留中宿卫后百家奴解兵柄为他官乃授成都管军万户代将其军改同佥四川等处行枢密院事迁四川等处行中书省左丞尚书省立改行尚书省左丞进右丞卒忙古带宝童之子也世祖时袭父职为随路新军总管统领山西两路新军从行省也速带儿征蜀及思播建都诸蛮夷有功升万户迁副都元帅征交趾夺其战舰八十七艘又从攻罗必甸破之二十九年入觐成宗即位迁大理金齿等处宣慰使都元帅六年乌撒罗罗斯叛率师讨平之九年讨普安罗雄州叛贼阿填擒杀之进骠骑卫上将军卒于军至大四年追封濮国公谥威愍子火你赤袭万户　　耶律阿海
按元史耶律阿海传阿海辽之故族金桓州尹撒八儿之孙尚书奏事官脱迭儿之子也阿海天资雄毅勇略过人尤善骑射通诸国语金季遣使王可汗见太祖姿貌异常因进言金国不治戎备俗日侈肆亡可立待明年复出使与弟秃花俱往慰劳加厚遂以秃花为质直宿卫阿海得参预机谋出入战阵金人讶其使久不还拘家属于瀛阿海殊不介意攻战愈厉帝妻之以贵臣女给户俾食其赋癸亥冬进攻西夏诸国累有功丙寅略地汉南阿海为先锋辛未破乌沙堡鏖战宣平大捷浍河癸酉拔宣德德兴乘胜次北口阿海奏曰兴创之始愿止杀掠以应天心帝嘉纳焉甲戌金人走汴阿海以功拜太师行中书省事封秃花为太傅濮国公阿海从帝攻西域俘其酋长未几以疾薨于位年七十三至元十年追封忠武公子三人长忙古台次绵思哥次捏儿哥忙古台在太祖时为御史大夫管领契丹汉军守中都招安水泊等处卒无子捏儿哥在太祖时为右丞相行省辽东万奴叛举家遇害绵思哥袭太师监寻斯干城久之请还内郡守中都路卒子二人买哥通诸国语太祖时为奉御袭其父中都之职时供亿浩繁屡贷于民买哥悉以私帑偿之从攻蜀卒于军妻移刺氏以哀毁卒子七人老哥历提刑按察使入为中书左丞驴马备宿卫为必阇赤仕至右卫亲军都指挥使二十五年戍哈丹秃有战功以老乞骸骨子六人五台奴袭职拔都儿中书右丞文谦兴国路总管卜花早卒蒙古不花荆湖北道宣慰使虎都不花一名文炳湖州同知万奴为大匠副总管　　耶律有尚
按元史耶律有尚传有尚字伯强辽金丹王十世孙祖父在金世尝官于东平因家焉有尚资识绝人笃志于学受业许衡之门号称高弟其学邃于性理而尤以诚为本仪容辞令动中规矩识与不识莫不服其为有道之君子至元十年以为助教久之除秘书监丞出知蓟州为政以宽简得民情除国子司业大起学舍增广弟子员升国子祭酒儒风为之丕振二十七年以亲老辞职归大德改元复召为国子祭酒寻除集贤学士兼其职顷之迁太常卿又迁集贤祭酒阶中奉大夫有尚前后五居国学其立教以义理为本而省察必真切以恭敬为先而践履必端&#凡文词之小技缀缉雕刻足以破裂圣人之大道者皆屏黜之是以诸生知趋正学崇正道以经术为尊以躬行为务悉为成德达材之士大抵其教法壹遵衡之旧而勤谨有加焉以年老力请还家卒年八十六赐谥文正　　耶律楚材
按元史耶律楚材传楚材字晋卿辽东丹王突欲八世孙父履以学行事金世宗特见亲任终尚书右丞楚材生三岁而孤母杨氏教之学及长博极群书旁通天文地理律历术数及释老医卜之说下笔为文若宿构者仕为开州同知贞佑二年完颜复兴行中书事留守燕辟为左右司员外郎太祖定燕闻其名召见之楚材身长八尺美髯宏声帝伟之处之左右日见亲用甲申帝至东印度驻铁门关有一角兽形如鹿而马尾其色绿作人言谓侍卫者曰汝主宜早还帝以问楚材对曰此瑞兽也其名角端能言四方语好生恶杀此天降符以告陛下以全民命帝即日班师中原甫定民多误触禁网而国法无赦令楚材议请肆宥诏自庚申正月朔日前事勿治且条便宜一十八事颁天下拜中书令事无巨细皆先白之时避兵居汴者百四十七万人楚材请遣人入城求孔子后得五十一代孙元措奏袭封衍圣公付以林庙地命收太常礼乐生及召名儒梁陟王万庆赵着等使直释九经进讲东宫又率大臣子孙执经解义俾知圣人之道置编修所于燕京经籍所于平阳由是文治兴焉帝崩皇后乃马真氏称制崇信奸回庶政多紊楚材面折廷诤后虽憾之亦以先朝旧勋深敬惮焉甲辰夏五月薨于位年五十五至顺元年追封广宁王谥文正子铉铸　　耶律铸
按元史耶律楚材传楚材子铸字成仲幼聪敏善属文尤工骑射楚材薨嗣领中书省事时年三十三铸上言宜疏禁网遂采历代德政合于时宜者八十一章以进乙未宪宗崩阿里不哥叛铸弃妻子挺身自朔方来归世祖嘉其忠中统二年拜中书左丞相至元元年加光禄大夫奏定法令三十七章吏民便之十九年复拜中书左丞相二十年冬十月坐不纳职印妄奏东平人聚谋为逆间谍幕僚及党罪囚阿里沙遂罢免仍没其家赀之半徙居山后二十二年卒年六十五子十一人希征希勃希亮希宽希素希固希周希光希逸淮东宣慰使余失其名至顺元年赠懿宁王谥文忠　　耶律留哥
按元史耶律留哥传留哥契丹人仕金为北边千户太祖起兵朔方留哥往附金人遣胡沙帅军来攻帝命按陈孛都欢阿鲁都罕引千骑会留哥以侄安奴为先锋横冲胡沙军大败之辽东未定推留哥为王国号立妻姚里氏为妃金主怒遣宣抚万奴攻之留哥逆战金兵大溃于是尽有辽东州郡遂都咸平号为中京既而耶厮不等劝留哥称帝留哥称疾不出潜与其子薛阇奉金币入觐帝大悦丙子乞奴金山青狗统古与等推耶厮不僭帝号于澄州国号辽改元天威以留哥兄独剌为平章阅月青狗叛归于金耶厮不为其下所杀推其丞相乞奴监国留哥引蒙古军数千适至得兄独刺并妻姚里氏徙居临潢府庚辰留哥卒年五十六会帝征西域皇太弟承制以姚里氏领其众丙戌帝还姚里氏携次子善哥铁哥永安及从子塔塔儿孙收国奴见帝于河西阿里湫城姚里氏奏曰长子薛阇扈从有年愿以次子善哥代之使归袭爵帝曰薛阇今以积功为拔都鲁不可遣当令善哥袭爵姚里氏拜且泣曰薛阇者留哥前妻所出嫡子也宜立善哥者婢子所出若立之是私己而蔑天伦帝遂以薛阇袭爵而留善哥塔塔儿收国奴于朝惟遣其季子永安从姚里氏东归庚寅帝命与撒儿台东征收其父遗民移镇广宁府行广宁路都元帅府事戊戌薛阇卒子收国奴袭爵行广宁府路总管军民万户府事易名石剌征高丽有功己未卒长子古乃嗣中统元年征河西三年征李破峄山以功皆受赏至元六年朝廷并广宁于东京去职是岁卒子忒哥薛阇弟善哥赐名蒙古歹从攻破天城堡凤翔府以功袭充拔都鲁后伐宋拔光州枣阳由千户迁广宁尹至元元年卒子天佑袭广宁千户改广宁县尹　　耶律忒末
按元史耶律忒末传忒末契丹人父丑哥仕辽为都统辽亡不屈节夫妇俱死焉金主悯其忠义授忒末都统岁甲戌国兵至金徙于汴忒末及子天佑率众三万内附授帅府监军天佑招讨使以功迁河北西路安抚使兼泽潞元帅府事壬午致仕退居真定天佑袭职乙酉金降将武仙据真定以叛杀守将史天倪忒末父子夜逾城而出会天倪弟天泽还自北京合蒙古诸军复真定朝廷以天佑镇赵州明年仙复犯真定忒末与家孥在真定者皆陷焉忒末密令揽儿语天佑曰毋以我故以亏忠节且忠孝难两全汝能固守不失国家大计我视刀锯甘如蜜矣天佑恸哭天泽曰汝能遵父命忠诚许国功不在王陵下天佑乃趋还赵璧率众殊死战仙怒尽杀忒末家一十八人战于栾城元氏高邑柏乡仙兵屡挫监军张林密构仙党启关纳贼天佑仓皇巷战手杀数十人身被十余枪斩关出复收散卒围城丁亥贼弃城走追至&#城会天泽兵夹击杀林加奉国将军洺州征行元帅兼赵州安抚使以伤惫致仕居赵卒孙世枻朝列大夫江西榷茶都转运使　　耶律之文
按单县志之文字天章元世祖至元二年监单州事敦厚寡欲好贤下士门无私谒前去而民思之再至而民乐之　　耶律伯坚
按元史耶律伯坚传伯坚字寿之桓州人气豪侠用荐举入官为工部主事至元九年转保定路清苑县尹在清苑四年民亲敬之如父母比去而犹思之立石颂其德焉擢为恩州同知　　耶律希亮
按元史耶律希亮传希亮字明甫楚材之孙铸之子也希亮师事北平赵衍九岁已能赋诗岁丙辰宪宗召铸还和林希亮独留燕宪宗崩于蜀希亮将辎重北归陕右又明年为中统元年世祖即位阿里不哥反铸弃其妻子挺身来归浑都海使百人监视希亮母子迫胁使从行至西凉甘州及抵沙州北州希亮与兄弟徒步负任不火食者数日是冬涉雪逾天山至北庭都护府二年至昌八里城夏逾马纳思河抵叶密里城冬至于火孛之地三年至彻彻里泽剌之山后妃辎重皆留于此希亮母及兄弟亦在焉希亮单骑从行至也里虔城而哈剌不花之兵奄至希亮又从二王与哈剌不花战败之尽歼其众四年至可失哈里城四月阿里不哥兵复至希亮又从征至浑八升城时希亮母从后避暑于阿体八升山世祖以玺书召希亮驰驿赴阙八月入觐至元八年授奉训大夫符宝郎十四年转嘉议大夫迁吏部尚书十七年希亮以跋涉西土足病痿挛退居灅阳者二十余年至大三年武宗访求先朝旧臣特除翰林学士承旨知制诰兼修国史希亮以职在史官乃类次世祖嘉言善行以进闲居京师四方之士多从之游泰定四年卒年八十一希亮性至孝困厄遐方家赀散亡已尽仅藏祖考画像四时就穹庐陈列致奠尽诚尽敬虽疾病不废书史或中夜起坐取烛以书所著诗文及从军纪行录三十卷目之曰愫轩集追封漆水郡公谥忠嘉　　耶律庭瑞
按江南通志庭瑞契丹人至正丁丑为萧县令捐资改建学宫士风丕振　　耶律渊
