<!-- { "loadSidebar": true } -->
按万姓统谱由义字宜之开封人家世为将建炎初京师失守父奉直以军前正将扈从至杭未几金复寇杭奉直捍敌于外由义奉母避地盐官金骑踵至母沈于河由义被执累日而逸领漕荐不第吏部朱松延请诲其子熹后以父恩补右阶监赡军南库隆兴初卢仲贤使金辱命由义请行以合门祗候奉使金国金折之使拜不屈而归官至刑部侍郎转朝奉大夫朱熹铭其墓常曰忠义大节中外称叹子九鼎以父任帅襄阳有善政统领蜀贼死国事加赠五官　　杨粹中按宋史杨粹中传粹中真定府人建炎二年金人大入时粹中知濮州固守不下粘罕以濮小郡易之将官姚端乘其不意夜捣其营直犯中军粘罕跣足走仅以身免遂急攻城凡三十三日而陷端率死士突出粘罕入其城粹中登浮图不下粘罕嘉其忠义许以不死乃以粹中归粹中竟不屈而死守御官杜绩亦死之赠粹中徽猷阁待制　　杨邦乂
按宋史杨邦乂传邦乂字晞稷吉州吉水人博通古今以舍选登进士第遭时多艰每以节义自许历婺源尉蕲庐建康三郡教授改秩知溧阳县建炎三年金人逼城时李梲以户部尚书董军饷陈邦光以显谟阁直学士守建康皆具降状金帅完颜宗弼既入城梲邦光率官属迎拜惟邦乂不屈膝宗弼遣官说邦乂许以旧官邦乂以首触柱础流血曰速杀我翌日宗弼等与梲邦光宴堂上立邦乂于庭有刘团练者以幅纸书死活二字示邦乂邦乂奋笔书死字金人相顾动色然未敢害也邦乂大骂宗弼怒杀之剖其心年四十四事闻赠直秘阁谥忠襄官其四子绍兴七年加赠徽猷阁待制　　杨照
按宋史孙晖传杨照者濠州将官也金人围城急照跃上角楼刺贼之执黑旗者洞腹抽肠而死照俄中流矢卒赠承信郎　　杨载
按万姓统谱载涪陵人以功名自负金人立刘豫载白张浚愿得白刃当手刃刘豫以报丞相浚壮其言遂遣之载偕十士至金伪降金任之官行反间豫果废及欲行谋而十士已亡其八遂决归计浚以其名闻特赐从事知达州永睦县　　杨冲远
按尚友录冲远兴元人张浚试吏兴元问杨用中曰公常往来梁洋其人士有从游者乎曰杨冲远可以为师雍退翁可以为友　　杨政
按宋史杨政传政字直夫原州临泾人父忠战殁政甫七岁哀号如成人宣和末应募为弓箭手累功至武显郎绍兴元年迁右武大夫拜恭州刺史政益感奋二年升陇州团练使知凤州三年金攻饶风关政从吴玠战关下改明州观察使四年授环庆路经略安抚使五年金人攻淮政师师至秦州一战而拔改经略安抚泾原母留敌境间遣人省视之母唯勉以忠义九年春和议成始得迎母及兄弟归乞祠以政为熙河兰巩路经略安抚使知熙州十年徙利州又徙兴元母卒起复拜武当军节度使久之拜太尉二十七年卒赠开府仪同三司谥襄毅政守汉中十八年凡利于民者不敢以军旅废故为吴璘裨将及与璘分道建帅执门下之礼益恭世颇贤之　　杨晨
按万姓统谱晨永睦人宣和初试礼部第一丞相赵鼎荐其才召试馆职论荆蜀形势之说除督抚机宜俾抚谕西蜀吴玠馈遗过礼晨不欲阻其意既还悉上诸郡督以佐用　　杨再兴
按宋史杨再兴传再兴贼曹成将也绍兴二年岳飞破成入莫邪关再兴杀飞弟&#成败再兴走跃入涧张宪执见岳飞奇其貌释之飞败金人于郾城兀朮怒合龙虎大王盖天大王及韩常兵逼之飞遣子云当敌鏖战数十合敌不支再兴以单骑入其军手杀数百人而还兀朮愤甚并力复来顿兵十二万于临颍再兴以三百骑遇敌于小商桥战死　　杨&#
按宋史岳飞传飞除后军都统制命招捕杨&#会召张浚还防秋飞袖小图示浚浚欲俟来年议之飞曰已有定画都督能少留不八日可破贼浚曰何言之易也飞曰若因敌将用敌兵夺其手足之助离其腹心之托使孤立而后以王师乘之八日之内当俘诸酋浚许之果八日而贼平浚叹曰岳侯神算也　　杨勋按万姓统谱勋知新化以善政闻金人犯顺勋亲率兵拒之及卒邑人德勋不容其柩归愿留葬邑下争负土以成坟　　杨富老
按万姓统谱富老丽水人七岁丧父庐墓三年不反乌雀来巢木生连理之异绍兴中太守奏于朝诏赐粟帛录付国史　　杨芾
按宋史毛洵传洵吉水人同县有杨芾者字文卿性至孝绍兴五年大饥为亲负米百里外遇盗夺之不与盗欲兵之芾恸哭曰我为亲负米不食三日矣幸哀我盗义而释之　　杨世永
按泉州府志世永晋江人绍兴五年以特奏名为端溪尉寇骆科犯郡境世永贯褚铠佩两刃跨羸马遇贼战死兵皆号哭诏褒其义勇加承务郎官其一子　　杨邦弼按吴江县志邦弼字良佐其先浦城人文公亿四世孙也来师震泽王苹因家焉绍兴十二年举进士第三为博士逾年通判信州迁大理卿改湖南漕不务勾致时称其得大体迁秘书丞著作佐郎再迁礼部郎以起居舍人使金还擢起居郎中书舍人卒　　杨万里按宋史杨万里传万里字廷秀吉州吉水人绍兴二十四年进士第为赣州司户调永州零陵丞时张浚谪永杜门谢客万里三往不得见以书力请始见之浚入相荐之朝除临安府教授丁父忧改知奉新县召为国子博士迁太常博士寻升丞转将作少监出知漳州改常州寻提举广东常平茶盐就除提点刑狱召为尚左郎官淳熙十二年以地震应诏上书擢为侍读迁左司郎中十四年迁秘书少监光宗即位召为秘书监绍熙元年出为江东转运副使朝议欲行铁钱于江南诸郡万里疏其不便不奉诏忤宰相意改知赣州乞祠除秘阁修撰提举万寿宫宁宗即位引年乞休致进宝文合待制致仕开禧元年召复辞明年升宝谟合学士卒年八十三赠光禄大夫万里为人刚而褊精于诗尝着易传行于世光宗尝为书诚斋二字学者称诚斋先生赐谥文节子长孺　　杨梦龄按泉州府志梦龄字子寿世永子登绍兴二十七年进士调瑞安丞摄县事岁疫聚食病者千余于僧寺捐俸资为药粥日亲察视悉赖以活宰平阳民为立祠秩满当道交荐欲处以六察俄卒于旅舍　　杨獬
按万姓统谱獬新喻人绍兴间举进士知吉水县救荒有政累官司农少卿知明州沿海有小寇獬悉平之海道晏然生平廉介自持博览强记为后学所师法乡人至今祠之于学　　杨椿
按万姓统谱椿眉山人省试第一累任宪节甚有风绩后以不附秦桧罢政家居绍兴末始自兵部尚书兼权翰林学士除参知政事卒谥文安　　杨屺
按肥城县志屺酅河里人今为坊郭社自祖若父及屺凡四世咸敦孝弟同居共财以子传子以孙传孙永无分异　　杨方
按万姓统谱方字子直长汀人清修笃孝行己拔俗隆兴初登第平生心慕朱熹调弋阳尉还道崇安参谒面受所传而归赵汝愚帅蜀辟机宜汝愚寻荐于朝召对擢宗正寺簿丐外通判吉州知建昌军召除编修官首乞朝重华宫辞甚恳切宁宗即位除秘书郎出知吉州伪学禁兴坐汝愚熹党罢居赣州闭门读书自号淡轩嘉定更化召为侍右郎官进考功郎官不三月复积忤以去　　杨楫
按万姓统谱楫字通老长溪人与杨方杨简俱师事朱文公为高弟时号三杨楫累官司农寺簿奏札进君子退小人勿徇左右之请以重中书之权饬执政之臣可否相济以任忧责奖廉静之操绝奔竞之风除国子博士台臣或干以私答曰台有纪纲学有规矩当各守其职改知安庆移湖南提刑江西运判卒祀其像于学所著有奏议悦堂文集　　杨辅
按宋史杨辅传辅字嗣勋遂宁人干道二年进士除秘书省正字迁校书郎出知眉州累迁户部郎中总理四川财赋升太府少卿利西安抚使召守秘书监礼部侍郎以显谟阁待制知江陵府移襄阳又移潼川召除显谟阁直学士奉外祠寻以敷文阁直学士知成都府韩胄决意用兵以吴曦为四川宣抚使辅知曦有异志遣人以矾书告于朝上意辅能诛曦密诏授四川制置使时人望辅倡义辅自以不习兵事迁延两月曦移辅知遂宁府辅遂以印授通判韩植而去安丙杨巨源密谋诛曦以辅有人望谓密诏自辅所来闻者皆信曦既诛丙趣辅还成都除四川宣抚使朝廷察丙与辅异召辅赴阙除兵部尚书以龙图阁学士知建康府卒于官谥庄惠　　杨王休
按宁波府志王休字子美登干道二年进士第为黄岩尉授南康军判官时朱熹守郡事悉委之后守洋州金州除益利路转运判官兼提点刑狱蜀民德之光宗时称名监司凡四人王休其一也仕终吏部侍郎　　杨煜
按宁波府志王休子煜为吏部尚书
　　杨简
按宋史杨简传简字敬仲慈溪人干道五年举进士授富阳主簿为绍兴府司理常平使者朱熹荐之改知嵊县绍熙五年召为国子博士嘉定元年授秘书郎迁著作佐郎转对极言弭灾厉消祸变之道授着作郎将作少监求外补知温州在郡廉俭自将奉养菲薄迁驾部员外郎改工部员外郎监军器监转朝散大夫金人大饥来归者日以千万计边吏临淮水射之简戚然即日上奏哀痛言之不报会有病请去益力乃以直宝谟阁主管玉局观升宝谟阁待制提举鸿庆宫理宗即位进宝谟阁直学士宝庆元年转朝议大夫封慈溪县男寻授华文阁直学士提举佑神观奉朝请寻以宝谟阁直学士太中大夫致仕卒赠正奉大夫　　杨大全
按宋史杨大全传大全字浑甫眉之青神人干道八年进士调温江尉摄邑有政声绍熙三年召除监登闻鼓院宁宗即位迁宗正寺主簿庆元元年易太常寺主簿迁司农寺丞修高宗实录充检校官先是韩冑用事私台谏之选为己羽翼会御史虚位有力荐大全者属大全一往见大全笑谢决不往明日遂丐外除知金州至始苏以病卒　　杨震仲
按宋史杨震仲传震仲字革父成都府人蚤负气节雅有志当世登淳熙二年进士第知阆州新井县以惠政闻辟兴元府通判权大安军吴曦叛素闻震仲名驰檄招之震仲辞疾不行曦遣兴州都统司机宜郭鹏飞趣其行益急震仲饮毒死曦伏诛蜀帅安丙杨辅以闻赠朝奉大夫直宝谟阁官二子谥节毅　　杨炳按泉州府志炳字若晦世永孙淳熙二年进士当道荐为国子监录迁左司谏论治赃吏当自大吏始累迁权吏部尚书时边衅寖开与邓友龙异议遂丏外疏用兵之害开禧三年除宝谟阁直学士奉祠卒　　杨偰按宋史杨存中传存中子偰工部侍郎
　　杨倓
按宋史杨存中传存中子倓签书枢密院事昭庆军节度使　　杨掞
按宋史杨掞传掞字纯父抚州临川人少能词赋用故人荐出淮阃杜杲幕安丰被兵掞以奇策解围奏补七官制置使孟珙辟于幕有大将立功珙坐受其拜掞为动色因叹曰大将立功庭参纳拜信兜鍪不如毛锥子也于是谢绝宾客治进士业遂登第调麻城尉向士璧守黄州檄入幕寻以战功升三官无何得心疾遂调潭州节度推官卒赠架合　　杨令问
按万姓统谱令问蜀人淳熙中进士为职方员外郎　　杨中希按尚友录中希字季达新津人微时客成都某氏主人少妇出而调之中希正色拒之其夜妻梦一人告曰汝夫独处他乡不欺暗室神明知之当魁多士次年果擢第一　　杨与立
按尚友录与立字子权浦城人受业朱子知遂昌县以道淑人学者多宗之称为船山先生所著有朱子语录二十卷　　杨复
