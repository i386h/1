<!-- { "loadSidebar": true } -->
按宋史毕士安传士安字仁叟代州云中人曾祖宗昱本县令祖球本州别驾父乂林观城令士安少好学事继母以孝闻干德四年举进士开宝四年历济州团练推官太平兴国初为大理寺丞出知饶州召还为监察御史迁左拾遗淳化二年召入翰林为学士改右谏议大夫知颍州真宗登位命权知开封府事咸平初辞府职拜礼部侍郎复为翰林学士改兵部侍郎出知潞州李沆卒进士安吏部侍郎参知政事未阅月以本官拜平章事兼监修国史真宗幸澶渊士安适卧疾请舁疾从行手诏不许已而少间追至澶渊见于行在及罢兵从还以病求免优诏不允十月晨朝疾暴作归第卒年六十八赠太傅中书令谥文简士安端方沈雅有清识酝籍所至以严正称子世长至卫尉卿庆长至太府卿孙从善光禄少卿从古驾部郎中从厚从诲检校水部员外郎从简博罗令从道殿中丞从范山南西道节度推官从益太常寺太祝从周朝散郎知洋州曾孙仲达仲偃仕至郡守仲衍仲游仲愈　　毕田
按万姓统谱田长沙人博学有文尤工于诗真宗朝以吏部郎兼王府侍讲奏蠲临湘七郡科调里人德之　　毕世长
按万姓统谱世长至和中以司农卿致仕
　　毕仲衍
按宋史毕士安传士安曾孙仲衍字夷仲以荫为阳翟主簿举进士中第调沈丘令欧阳修吕公着荐之入司农为主簿升丞奉使契丹以秘阁校理同知太常礼院未几暴得疾卒　　毕仲游
按宋史毕士安传士安曾孙仲游字公叔登第调寿丘柘城主簿罗山令环庆转运司干办公事元佑初为军器卫尉丞召试学士院同策问者九人苏轼异其文擢为第一加集贤校理开封府推官出提点河东路刑狱召拜职方司勋二员外郎改秘阁校理知耀州历知郑郓二州京南淮南转运副使入为吏部郎中仲游早受知于司马光吕公着堕党籍坎壈散秩而终　　毕仲愈
按宋史毕士安传士安曾孙仲愈历国子监丞诸王府侍讲知凤翔府坐兄仲游陷党籍例废黜徽宗以为都官郎中擢秘书少监卒　　毕永暲
按歙县志永暲字端明避英宗讳改名希孟初仕县尉擢曹州总管迁兵部郎中直昭文馆兼龙图阁待制卒葬问政山　　毕渐
按万姓统谱渐潜江人绍圣元年状元为膳部员外郎出知荆南府事以文学致身刚介自立时人以其典乡郡荣之　　毕景安
按歙县志景安字时泰建炎闲为顺昌司教师范端肃改国学司业进通直郎年七十赐闲绍兴中左迁朝散大夫赵之祥来知州事故门下士也佩服德教时造门请谒为治第于郡城上北街居之是为毕氏始祖　　毕再遇
按宋史毕再遇传再遇字德卿兖州人也父进建炎间从岳飞护卫八陵转战江淮间积阶至武义大夫再遇以恩补官隶侍卫司马武艺绝人开禧二年下诏北伐再遇与统制陈孝庆取泗州以功超授武功大夫除左骁卫将军三年除镇江都统制兼权山东京东招抚司事还至扬州金围楚州已三月再遇遣将分道挠击楚围解兼知扬州淮东安抚使十年以武信军节度使致仕卒年七十累赠太师谥忠毅　　毕允升按万姓统谱允升字元吉临川人有文名精于周礼嘉定进士历官以廉见称居家以严见重　　毕祈凤
按万姓统谱祈凤字景昭陈村人年十七亚乡荐咸淳初省试第五以谅阴免廷对赐进士出身授南建康府都统司干官入沿江制幕再任六考授知澧州石门县事荆湖四川宣抚大使朱&#孙稔知其名奏擢知辰州事卒　　毕祖高
按万姓统谱祖高字训诚沉重端肃得师儒体在太学二十年咸淳初以上舍前序释褐授常德府学教授生徒经指授者皆成为名儒迁文林郎建昌军佥判致仕卒　　金
　　毕资伦
按金史毕资伦传资伦缙山人泰和南征以佣雇从军军还授进义副尉至宁元年秋元兵至镇州资伦转战有功擢授都统军积功至都总领屯泗州兴定五年宋龟山统制时青袭破泗州西城资伦堕南城求死为宋军所执囚于镇江府土狱十四年及蔡州破宋人以告资伦资伦叹曰吾无所望矣容我一祭吾君乃降耳宋人信之为设祭镇江南岸资伦祭毕伏地大哭乘其不防投江而死　　明
　　毕银
按江南通志银太湖人元末集众为一方保障辛丑率众归附太祖洪武改元授武英卫指挥使十年奉敕镇辽东寻卒遣官谕祭赐其子旻世其官　　毕祥卿
按歙县志祥卿家素饶好行其德明太祖入新安祥卿率诸父老郊迎王师同唐仲实等承明问应对如流慰抚良久赐冠带以荣其身　　毕瑄
按万姓统谱瑄洪武初知东莞县时遭元季兵燹后田地荒芜瑄抚循安辑流亡来归田里日辟岁复有秋邑人始有生意廉能之誉着闻于时　　毕原
按万姓统谱原洪武初知建宁县敬神爱民甚得政体　　毕贞
按万姓统谱贞洪武中知衢州府以礼法自持群吏敬惮公庭肃然　　毕辉
按万姓统谱辉东平人洪武中为崇德知县在官执法不容奸恶上嘉之特遣行人赍敕劳之赐以尊酒　　毕汝舟按万姓统谱汝舟武清人洪武中领乡荐擢御史振扬风纪有声擢广东右参政　　毕昌
按万姓统谱昌仁和人永乐中进士累官吏部考功主事升郎中二十余年清慎如一日有雅度人未尝见其疾言遽色一时称为善人升南京左通政卒　　毕升按镇江府志升字孟辉丹徒人正统丁卯举于乡初任金华五台仁和教谕迁广信教授为人严范以清介自持一时推誉以为学职第一　　毕相
按江南通志相字葵轩芜湖庠生嫡母戴氏常抱疾相不解衣者数月及卒哀毁骨立克尽孝道　　毕亨
按万姓统谱亨字嘉会新城人成化乙未进士授吏部主事历顺天府丞忤权贵谪两淮运司同知荐升湖广参政仕至南京工部尚书劾瑾罢卒亨器识英迈好学多闻耿介正直之操出于天性有古大臣风　　毕瑜按万姓统谱瑜字廷珍成化丙戌进士历官提学副使　　毕昭
按万姓统谱昭字应举亨子弘治己未进士历都御史　　毕阳
按歙县志阳东北隅人幼以孝闻父卒泣血几丧明迨后母病露祷求以身代割股和药进之母疾愈不复远出依依庭前卒祀孝子祠　　毕文璟
按歙县志文璟上街人刲股愈母郡守彭泽旌曰克孝　　毕纯
按上虞县志纯字秉文正德丁丑进士授工部主事嘉靖初议大礼忤旨杖阙下久之擢山西参议分守大同擢云南副使备兵曲靖沾益州土官与邻界交攻纯以片言平之迁福建右布政使晋右副都御史巡抚湖广比岁大侵赈恤安抚民赖以济归田二十余年布衣蔬食不殊寒士卒年八十九祀乡贤　　毕竟容按万姓统谱竟容字叔仁贵溪人嘉靖戊戌进士历布政弟竟夔字叔元历官知府　　毕烜
按万姓统谱烜字彦晦番禺人嘉靖壬戌进士历参政　　毕锵
按万姓统谱锵字廷鸣直隶石埭县人嘉靖甲辰进士历官南京户部尚书　　毕琳
按河南通志琳汝阳人字长孺号石潭举贤书非公事未尝一至有司门家甚贫或劝以禄仕为高堂计琳笑曰捧檄色喜何如藜藿色养之为愈也卒不仕事亲教子而外泉石诗酒以终　　毕麟
按安庆府志麟字文祥岁贡授直隶新乐训导边寇犯境有司窜匿麟率诸民立寨御之当道荐升阜平知县　　毕文
按山西通志文游击将军太原卫指挥以事下狱嘉靖间巡抚葛议减标兵粮众军鼓噪欲推文为长文怒骂不从遂遇害有司建忠义祠于北门　　毕&#
按云南府志&#事亲至孝常入蜀过酆都县得遗金不取乡人贫而贷者焚其券不责偿　　毕大显
按云南府志大显岁贡生天性纯孝事亲能养志甚惬亲心学道黄旌匾曰孝宗曾闵卒入祀孝子祠　　毕仕和按荆州府志仕和字石庵领嘉靖辛卯乡荐仕阆中令言动皆轨于道人以道学称之笃于孝亲亲相继没仕和庐墓九年　　毕翰
按休宁县志翰字伯羽性&#悟机警力学得王文成传习录即走书问喜怒哀乐未发之中文成约与面质不果后从毛伯温罗整庵证悟宗旨着性学衍义历鉴知新保和诸书　　毕锦
按歙县志锦与弟效钦皆以春秋起家锦任衢州司理转倅莱州时严嵩子世蕃以贿鬻官锦肃然自远因得罪遂投檄归工书法人家有藏之者宝如拱璧　　毕效钦按歙县志效钦登乡荐判南昌闽广巨寇张蛮流遁鄱阳湖效钦请兵于胡中丞捣其穴歼之内艰服阕补抚州　　毕力道
按歙县志力道字弘卿赠太常寺卿键季子事父至孝父卒友事仲兄出入与俱兄病刺臂血和药以进又遍祷于神愿减己寿延兄视族事若己事解忿息争不遗余力　　毕竟立
按广信府志竟立字惟中贵溪人嘉靖乡榜知化州单车莅任与民蠲逋释罪及兴学劝农诸异政张琏僭号从征计擒之受上赏由建宁同知转雷廉佥宪寻以采珠忤当道归结庐白田究心理学卒祀名宦　　毕自肃按畿辅通志自肃淄川人万历时知定兴时边圉方棘供亿烦猥自肃劝富民乐输以济之民得不扰　　毕恭按盛京通志恭前屯卫人有文武才由百户升指挥佥事图上方略官至署都指挥佥事掌都司印抚士卒革奸弊广屯田兴学校政平事理人咸称之所著有辽城吟稿　　毕讲
按平阴县志讲母张氏守节病故庐墓三年时夜有寇至感孝行不劫而去事闻旌表生子五人诸孙尤盛　　毕力忠
按歙县志力忠字公式补邑诸生居官清修持操不受民间一钱海忠介时为南都御史甚重之以执法忤当道遂投檄归萧然不能治装有廉吏风焉　　毕佐周按光山县志佐周万历癸丑进士授茌平知县重士爱民擢御史巡视北城奸宄肃清出按广西振纲肃纪平番有功告归锄强扶弱同里无间邑南泼水每阻行人捐建万金桥远近德之　　毕懋良
按歙县志懋良字师皋号见素邑人登万历乙未进士除万载令升南铨部验封司旋以副使督学浙江假归起补福建督粮道升观察使管屯盐道事时盐法久坏懋良立铁式私盐尽绝会海寇乱佐闽抚黄承元计降巨寇袁进朱八老等数百人以病乞归年余起南京大京兆升户部右侍郎总督仓场会忤珰罢崇祯时起工部左侍郎凡战守攻御器具咸倚办之以病予告归闻燕京之变号恸不胜遂卒年八十有三　　毕应辰
按歙县志应辰字嵩阳补郡饩有隽望从游者百辈雅善古文词邑士大夫多敬礼之着有嵩阳集　　毕懋康按歙县志懋康字孟侯号东郊弱冠即工古文词登万历进士授中书舍人广西道监察御史巡长芦尽厘鹾弊巡按陕西岁旱发仓廪全活十二万余人明年阅视延绥固原镇保宁堡诸战皆捷前后斩获七百余级既而复巡按山东山东旱视救秦饥法加详所赈活饥民二百四十九万二千七百五十有奇旋以京兆丞转郧阳巡抚会巨珰怀宿怒编其名党人中家居数年起南京通政升兵部右侍郎后起南京总督触阉人遂告归着西清集二十卷疏草二十卷管涔集五卷　　毕懋襄
按歙县志懋襄字君平邑人郡诸生好学博雅十入棘得一榜遂弃举子业山水自娱晚精岐黄里中饥疲全活甚众着有医荟十八卷　　毕应福
按衡阳县志应福号肖松万历末一日于道拾金二十两不肯自私沿途揭帖与原缄验者还之一无所留其人感泣而去　　毕达
按蒲州志达号德孚四川华阳县人由举人崇祯元年任扬州府同知　　毕似范
按石埭县志似范字一衡邑诸生建陵阳书院讲明理学寒暑弗辍以父锵荫历任户部山西司员外厘剔宿弊母邵氏病吁天求代母卒哀恸成疾七日身殒崇祀乡贤　　毕汝懋
按石埭县志汝懋字惟修号守一恭介之孙授光禄署正不就母陈氏年百岁色养惟谨母殁恸哭几绝庐墓三载年七十一卒　　毕今梁
