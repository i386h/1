<!-- { "loadSidebar": true } -->
按汉书戾太子据传据元狩元年立为皇太子元鼎四年纳史良娣产子男进号曰史皇孙武帝末卫后宠衰江充用事充与太子及卫氏有隙恐上晏驾后为太子所诛会巫蛊事起充因此为奸征和二年太子使舍人无且夜入未央宫殿长秋门具白皇后发中&#车载射士出武库兵发长乐宫卫告令百官曰江充反乃斩充以徇炙胡巫上林中遂部宾客战长安中扰乱言太子反以故众不肯附太子兵败亡匿泉鸠里主人家贫常卖履以给太子太子有故人在湖闻其富赡使人呼之而发觉吏围捕太子太子自度不得脱即入室距户自经山阳男子张富昌为卒足蹋开户新安令史李寿趋抱解太子主人公遂格斗死皇孙二人皆并遇害太子有遗孙一人史皇孙子即尊位是为孝宣帝帝初即位下诏谥太子曰戾　　刘闳按汉书齐怀王闳传闳以元狩六年立为齐王立八年薨无子国除　　刘旦
按汉书燕剌王旦传燕剌王旦为人辩略博学经书杂说好星历数术倡优射猎之事招致游士及卫太子败齐怀王又薨旦自以次第当立上书求入宿卫上怒下其使狱武帝由是恶旦后遂立少子为太子帝崩太子立是为孝昭帝旦姊鄂邑盖长公主左将军上官桀父子与霍光争权有隙皆知旦怨光即私与燕交通旦遣孙纵之辈多赍金宝走马赂遗盖主上官桀及御史大夫桑弘羊等皆与交通数记疏光过失与旦令上书告之旦喜上疏愿入宿卫察奸臣之变是时昭帝觉其有诈遂亲信霍光而疏上官桀等桀等因谋共杀光废帝迎立燕王为天子会盖主舍人父燕仓知其谋告之由是发觉孙纵之及桀等皆伏诛旦自杀天子加恩赦王太子建为庶人赐旦谥曰剌王国除后六年宣帝即位封旦两子庆为新昌侯贤为安定侯又立故太子建为广阳顷王二十九年薨子穆王舜嗣二十一年薨子思王璜嗣二十年薨子嘉嗣王莽时嘉独以献符命封扶美侯赐姓王氏　　刘胥
按汉书广陵厉王胥传广陵厉王胥壮大好倡乐逸游力扛鼎空手搏熊彘猛兽动作无法度故终不得为汉嗣宣帝即位封胥四子圣曾宝昌皆为列侯又立胥小子弘为高密王始昭帝时胥见上年少无子有觊欲心而楚地巫鬼胥迎女巫李女须使下神祝诅及宣帝立复令女须祝诅如前闻汉立太子乃止不诅后胥子南利侯宝坐杀人夺爵还归广陵与胥姬左修奸事发觉弃市相胜之奏夺王射陂草田以赋贫民胥复使巫祝诅如前祝诅事觉以绶自绞死天子加恩赦王诸子皆为庶人赐谥曰厉王国除后七年元帝复立胥太子霸为孝王十三年薨子共王意嗣三年薨子哀王护嗣十六年薨无子绝后六年成帝复立孝王子守为靖王二十年薨子宏嗣王莽时绝初高密哀王弘本始元年以广陵王胥少子立九年薨子顷王章嗣三十三年薨子怀王宽嗣十一年薨子慎嗣王莽时绝　　刘髆
按汉书昌邑哀王髆传昌邑哀王髆天汉四年立十一年薨子贺嗣昭帝崩无嗣大将军霍光征王贺典丧受皇帝玺绶袭尊号即位二十七日行淫乱大将军光与群臣议白孝昭皇后废贺归故国国除光更尊立武帝曾孙为孝宣帝元康三年封贺为海昏侯后薨国除元帝即位复封贺子代宗为海昏侯　　刘庆按汉书胶东康王寄传胶东康王寄少子六安共王庆立三十八年薨子夷王禄嗣十年薨子胶王定嗣二十二年薨子顷王光嗣二十七年薨子育嗣王莽时绝
　刘姓部艺文
　　送刘太冲序　　　　　　　唐颜真卿太冲彭城之华望也自开府垂名于宋室泽州考绩于国朝道素相承世传儒雅尚矣其果履行修洁斯文彪蔚鄂木照乎移华龙骥骧乎云路则公正策高足于前太真嗣家声于后有日矣昔予作郡平原拒铁锜而请与从事长铨吏部第甲乙而超升等伦尔来蹉跎尢屑卑位虽才不偶命而德其无邻故冲之西游斯有望矣江月弦魄秦淮预朝君行句溪正及春水勖哉之子道在何居鲁郡颜真卿序　　跋刘墨庄世谱后　　　　　　元虞集故宋临川世家莫如莫侍郎晏王二丞相家最贵重南渡后如橘园李侍郎青田陆先生及崇仁罗春伯枢密月湖何同叔尚书梅亭李公父中书皆着姓而有道德行艺文学政事卓卓有述者及他郎官卿监以下尚多有之内附国朝将七十年乔木故家或着或微其谱或存或否要必有贤者出而后有以亢其宗而兴之也其自外来寓者则有桐木韩氏子孙近得见谱于郡城俯仰今昔伊可怀也墨庄刘氏自清江来金溪遂为其邑之望诸孙叔熙能以垂三百年之家世及其文学交游之懿辑为三巨编何其备哉噫诗书清门有能世其学者则可以有誉于天下而贻永于后来矣　　三都刘氏族谱序　　　　　明方孝孺台宁海有大族曰刘氏自宋初至于今上下四百余年世多守诗书之业人不乏谨厚之行在宋季有曰阆风先生者讳次皋与其弟次夔并以有声于时于是刘氏始彰彰较着矣阆风之曾孙思让承其父之命持其世谱属予序予阅之叹曰甚矣圣贤之道足以维持人心引翼世祚也夫基业可恃而宗族蕃衍莫如有国有天下之人然而自宋以来天下再易姓据九州之半如辽如金如刘豫之齐如李氏之唐家戚王侯将相大臣及他僭起一方崛据数十郡县者不可胜计然多者无过百年少者或三四五十余年其子孙盖已化为饿隶沦于流莩者往往皆是而况于世俗乎刘氏故民家无爵位之显无土田之富徒以守圣贤道德之教以修其身以淑其后而保其祖之遗泽以及乎悠久市井有变迁而山溪之趣不改其常运会有消长而长少之序不失其分观者羡其子孙之多才实天有以佑之而不知学圣贤之道其功效必致于是盖无足异也呜呼斯道可以修身可以齐家可以祈天而永命使废者兴亡者存孰谓其无益于人哉大者不能用而仅见于小者非可惜哉思让修进士业以承其家行且见用于世能推其祖先之传后者以佐时使斯道之效大行于天下则且将赫然以光耀其宗矣予于刘氏之谱也安能无所望于其后乎　　南昌梓溪刘氏族谱序　　　　何乔新南昌梓溪刘氏自始迁迄于今以文献临一乡者盖余三百年矣其先本陶唐氏之裔至汉光武有天下其别子荆胙土广陵子孙因家焉荆之七世孙琅琊内史会始徙丹阳会之四世孙隐人又徙晋陵隐人之曾孙冕为睦州刺史又家于睦冕之九世孙奭避广平之乱又自睦徙信之玉山奭之十世孙从礼侍父允迪宦游江右爱梓溪民俗淳厚乃卜居焉子孙舄奕繁衍遂为望族从礼之七世孙孟坚尝谱其族其后屡修之至十一世孙福建按察司佥事子肃字敬之者与宗子子来复参考玉山诸谱而增修焉其立例甚严其考核皆精自允迪而上推本于陶唐氏系序不紊&#流而源也自从礼而下或居或徙备录无遗由本而支也名讳字行各从其类所以辨昭穆也生卒娶葬具着于谱所以纪终始也附以诰敕之词昭宠贶也次以碑铭表碣之文表善行也其尊祖睦族之心蔼然见于斯谱矣敬之将刻板以传征序于予嗟夫宗法之废久矣能言其祖郯子所以见称数典而忘其祖籍父所以无后也在春秋时且然况于后世乎敬之兄弟生于宗法既废谱谍失官之后乃能推本其祖至百世之远而其所谱又断自始迁之祖而致详焉是盖贤于籍父而郯子不得专美于昔矣虽然所贵乎文献故家者非世禄之谓也世德之谓也夫保姓受氏以守宗祊是之谓世禄迪德象贤克念厥绍是之谓世德刘氏神明之胄其明德远矣为之子孙者祗厥身服厥训顺厥则以成乃显德以宣乃令闻以纂乃前休可谓世济厥美而无忝于文献故家者矣岂直世禄而已哉诗曰贻厥孙谋刘氏之先善于贻谋矣又曰绳其祖武予有望其后人焉刘氏之子若孙尚勖之哉　　刘氏家谱序　　　　　　　　　吕坤吾身何始乎自有人时始也自有人时以至吾身世系未尝一日绝顾如萍蓬然不知其何氏子孙则无谱之故也草木且有本而不知吾身何氏之从君子病焉此景泽公之所以谱刘氏也刘氏系出陶唐至豢龙以来遂为古今着姓其在今日若新安一派世有显人且多明德我国朝称盛族焉而有谱则自景泽始昔人云三世不修谱君子谓之不孝景泽此举盖有六善焉世典是尊忠也祭享是崇孝也宗派是严义也同姓是睦仁也少长是辨礼也美恶是传直也而吾于传有深感矣古者有国乘无家史故不令之民既逃于法又逃于理恣睢者何惧眉山苏氏有不肖者一人老泉详其事略其名揭于亭石隐而彰冥斧钺矣景泽之传恶也彰而隐至其传善即不溢美乃无微弗录焉家史不当如是耶景泽平生节行表表数十乃众长无论矣百年后谁谱景泽能备录之否乎嗟嗟此家谱说也士君子姓氏不赖家传大谱谱于天下万世次谱于国又次谱于乡邻贱如巢许贫如颜曾至于今有闻焉甚者或认为远祖则锡光家史又奚足云今不类当与景泽共勉之庶无愧于自有人时之吾身也已
　周姓部艺文
诗

　　题周孝子谱牒　　　　　　　明姜源披图稽古有余年宗派流芳世世传自是子孙贤且盛至今瓜瓞永绵绵
　刘姓部列传十六
　　明二
　　刘&#
按明外史汤鼐传鼐御史弘治元年帝更新庶政言路大开新进者争欲以功名自见鼐意气尤锐其所抨击间及海内人望以故大臣多畏之而刘吉尢不能堪使人啖御史魏璋曰君能去鼐行佥院事矣璋欣然日夜伺鼐短会寿州知州刘&#遗鼐书侑以金币鼐受之璋欲以是为鼐罪嗾御史陈璧等言&#尝馈鼐白金贻之书自相标榜诋毁时政请逮治疏上吉从中主之悉下诏狱欲尽置之死刑部尚书何乔新侍郎彭韶等持之乃坐概妖言律斩鼐受贿戍肃州既而热审乔新等言概本不应妖言律且概五岁而孤无兄弟母孙氏守节曾被旌老病且贫祈圣恩矜恤乃减概死戍海州概济宁人以进士除寿州知州教化大行考绩赴都遂遇祸卒于戍所　　刘恺
按万姓统谱恺字承华新安人弘治庚戌进士历尚书　　刘玉
按明外史刘玉传玉字咸栗万安人祖广衡进士官终刑部尚书父乔进士累官湖广左布政使玉登弘治九年进士授辉县知县擢御史武宗即位出按京畿刘健谢迁罢玉驰疏言刘瑾等佞幸小臣巧戏弄投乞置于理仍留健迁辅政不报玉遂引疾归后瑾诬构之削籍瑾诛起河南佥事迁福建副使召为大理少卿擢南京右佥都御史提督江防改抚郧阳世宗即位召为左佥都御史进右副都御史历刑部左右侍郎坐李福达狱削籍卒于家隆庆初谥端毅子&#南京工部右侍郎历官亦有声　　刘瑞
按明外史刘瑞传瑞字德符内江人父时官山东佥事以廉惠称瑞举弘治九年进士选庶吉士授检讨好学洁修遇事辄有论建武宗即位刘瑾肆虐瑞即谢病瑾榜瑞为奸党又以前荐雍泰除其名瑾诛以副使督浙江学校召为南京太仆少卿嘉靖二年由太常卿就迁礼部右侍郎四年卒官隆庆初谥文肃　　刘逊
