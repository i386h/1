<!-- { "loadSidebar": true } -->
按宋史雷德骧传德骧孙孝先字子思有邻子也举进士试秘书省校书郎知天长县以卫濯讼其内乱除籍配均州后复知宛丘县加试大理评事契丹内寇真宗幸大名孝先以部刍粮河北擢太常寺奉礼郎王均反益州随季父有终进讨改将作监丞累迁尚书屯田员外郎知兴元府坐保任失实降通判华州徙知郓州宰相寇准举换内园使知贝州会慈州民张熙载诈称契丹谍者部送京师枢密院按得孝先所教状谪泽州都监利号三州改环庆路兵马钤辖知邠州逾年领昭州刺史为益州钤辖再迁左藏库使擢西上合门使泾原路钤辖兼知渭州复知邠州徙耀州以为领军卫大将军昭州刺史分司西京卒子简夫　　雷允恭
按宋史雷允恭传允恭开封人初为黄门颇慧黠稍迁入内殿头给事东宫周怀政伪为天书允恭豫发其事怀政死擢内殿崇班迁承制再迁西京作坊使普州刺史入内内侍省押班章献后初临政丁谓潜结允恭凡机密事令传达禁中由是允恭势横中外山陵事起允恭请效力陵上乃以为山陵都监允恭驰至陵下司天监邢中和为允恭言今山陵上百步法宜子孙类汝州秦王坟允恭曰何不就中和曰恐下有石与水尔允恭曰上无他子若如秦王坟何不可允恭素贵横人不敢违即改穿上穴入白其事章献后意不然既而上穴果有石石尽水出允恭竟以是坐盗金宝赐死籍其家　　雷简夫
按宋史雷德骧传德骧孙孝先孝先子简夫字太简隐居不仕康定中枢密使杜衍荐之召见以秘书省校书郎签书秦州观察判官公事既罢居长安自以处士起不复肯随众调官多为岐路求辟荐时三白渠久废京兆府遂荐简夫治渠事知坊州徙简州用张方平荐知雅州既而辰州蛮酋彭仕义内寇命简夫督诸将进兵仕义内附擢三司盐铁判官以疾知虢同二州迁尚书职方员外郎卒录其子爵臣为郊社斋郎简夫始起隐者出入乘牛冠铁冠自号山长既仕自奉骄侈顿忘其旧里闾笑之　　雷德逊
按万姓统谱德逊深于易义王元之有诗上之云题诗野馆光泉石讲易新堂动鬼神　　雷协
按宁化县志协字彦一充贡上庠以易学知名登政和二年进士调上饶县尉迁上由县丞古田令终宣教郎兴化军教授　　雷孚
按万姓统谱孚字保信筠州人政和初登第宰宜春倅章贡居官清白年八十余卒赠太子太师　　雷观
按尚友录观宁化人靖康间在太学上书言张邦昌不宜重相又云汉陈龟有言三辰不轨擢士为相四垂不恭拔卒为将此何等时而&#迁贵臣耶其言激切士论韪之　　雷霄
按陈氏乐书斫制之妙蜀称雷霄郭谅
　　雷威
按采兰杂志雷威作琴不必皆桐遇大风雪中独往峨眉酣饮着蓑笠入深松中听其声连延悠扬者伐以为琴妙过于桐　　雷度
按万姓统谱度字世则临川人器识高远研精于易乡人为不义者愧曰世则得无知我乎　　雷宣徽
按尚友录宣徽字有终因读史废书流涕曰功名者贪夫之钓饵横戈开边仗剑讨叛死生食息之不顾及其死也一棺戢身万事都已悲夫　　雷应春
按尚友录应春字春伯郴人以诗擅名累官监察御史首疏时相继忤权贵出知全州弗就归隐北湖后知临江军安静不扰尝欲城新涂以备不虞当路阻之及己未之乱临江仓卒无备人始服其先见所著有洞庭玉虹日边盟鹤清江诸集　　雷说
按万姓统谱说淳化人知大宁监人户汲泉强弱相陵说于穴傍创石池以猪之外设横板二十窍承以修竹谓之笕筒人咸称便　　雷孝友
按万姓统谱孝友孚子干道中以词赋魁南省开禧末为御史中丞嘉定初除知枢密院事兼参知政事卒赠太师　　雷
按万姓统谱长沙人光宗时知宜章有善政民立祠祀之　　雷宜中
按万姓统谱宜中字宜叔丰城人淳佑七年进士第三人为贾似道记室以不合去经略广东北还奏复吴潜官及济邸封爵　　雷三益
按清流县志三益魁岸有勇略景炎初信国文天祥入汀开府集兵三益同丙戊庚三子应召父子英烈皆卒于勤王　　雷龙济
按建安县志龙济字&#禄号师古乡贡进士常举义兵赴崖山图复王室没于万石滩　　金
　　雷思
按万姓统谱思浑源人举进士累官大理寺持法宽平后同知北京转运使事尝注易有易解　　雷渊
按金史雷渊传渊字希颜一字季默应州浑源人父思仕至同知北京转运使渊庶出年最幼诸兄不齿父没不能安于家乃发愤入太学登至宁元年词赋进士甲科调泾州录事坐高庭玉狱几死后改东平寻迁东阿令转徐州观察判官兴定末召为英王府文学兼记室参军转应奉翰林文字拜监察御史弹劾不避权贵出巡郡邑所至有威誉至蔡州杖杀五百人时号雷半千坐此为人所讼罢去久之起为太学博士南京转运司户籍判官迁翰林修撰一夕暴卒　　元
　　雷膺
按元史雷膺传膺字彦正浑源人父渊金监察御史膺生七岁而孤金末母侯氏挈膺北归浑源膺笃志于学事母以孝闻太宗时丞相史天泽镇真定辟为万户府掌书记世祖即位授膺大名路宣抚司员外郎中统二年为翰林修撰同知制诰兼国史院编修官五年调陕西西蜀四川按察使参议至元二年改陕西五路转运司谘议四年用兵于蜀佩金符参议左壁总帅府事师还升承务郎同知恩州事宪府表荐其能遂入拜监察御史十一年加奉议大夫佥河东山西道提刑按察司事以称职闻十四年进朝列大夫山南湖北道提刑按察副使转淮西江北道提刑按察副使二十年迁行台侍御史分司湖广江西二十二年母忧去官明年起复授中议大夫江南浙西道提刑按察使致仕归老于山阳二十九年征拜集贤学士成宗即位朝会上都进秩二品大德元年卒于京师赠通奉大夫追封冯翊郡公谥文穆子顺德路总管府判官孙豫南阳府穰县尹　　雷杭
按万姓统谱杭字彦舟建安人与兄机栱以易鸣于时尝注周易注解行世时称雷氏易举浙江乡试第一人授儒学提举迁潮阳县尹以死事赠奉训大夫奉化州知州官其子煜为同知　　雷光霆
按万姓统谱光霆分宁人家居教授学士程巨夫詹天游皆其徒也尝注九经辑义五十卷史辨三十卷诗义指南十七卷至元间遣使征拜未几卒学者称龙光先生　　雷添祥
按清流县志添祥至元间邓克明寇邑添祥同父吉匿山中寇掠至会吉患喘贼闻执吉索财物无所得欲杀之添祥抱父号泣求以身代贼竟纵其父而杀之　　明
　　雷亮
按万姓统谱亮咸宁人以才学举荐任湖广按察使佥事有贤能之誉士林称重　　雷诚
按崇阳县志诚字仲明以书中洪武庚午科终江都令　　雷境
按万姓统谱境字彦达建安人幼孤事母至孝究心典籍家贫至无自给裕如也永乐间以孝荐至京师固辞而归乡人从之受学者众　　雷填
按建安县志填字原中进士授工科给事中纠劾无所避永乐二年奉命镇守苏常松三府抚绥兵民诛锄奸慝未及一载封章凡四十上继复命巡按广西吏畏民怀诸蛮詟服所著有原中类稿　　雷吉生
按建安县志吉生字佑之永乐进士除监察御史巡按江西湖广山东所在风裁凛然高煦将为不轨吉生廉得其事以闻尚书李庆任情恣肆吉生露章劾之出知交趾宣化县后李庆事败方拟召用而吉生已死　　雷鐩
按建安县志鐩字有融永乐进士选庶吉士授云南道监察御史巡按云南考察官员无少假贷奏戮内臣害政者一十九人时守帅骄蹇不法以厚利啖鐩分毫无所取守帅惧预遣人构之于京复命坐言语不正出知芜湖县都御史顾佐特荐鐩于朝升浙江按察佥事时处州草寇叶宗留窃发设计剿灭之敕巡视浙江福建海道卒鐩居官清勤所至有冰蘗声　　雷潜按建安县志潜字孔昭领宣德壬子乡荐正统初授武选主事迁屯田郎中土木扈从死于难赠奉议大夫　　雷灿
按建安县志灿字景星领浙江乡荐任泉州路涂岭巡检闽中乱起兵助王师死赠将仕郎上杭主簿官其子　　雷复
按明外史李侃传雷复字景旸湖广宁远人正统初进士由庶吉士历官广西副使成化初以大臣会荐擢山东右布政使七年征拜礼部右侍郎寻改右副都御史巡抚山西继李侃后端恪守法得军民心卒于官　　雷浩
按华容县志浩字士弘景泰癸酉乡贡授池州府同知池阳沿江洲渚多属勋戚家往往侵夺民地浩至疏论魏国奴甚力奴许赂以金坚却不受九载卒　　雷泽按山西通志泽定襄人天顺间进士除授刑科给事中危言谠论抗直不避权贵上疏奏劾被杖几死疮痊复谏一时暴横敛迹官至工部侍郎以清慎着　　雷仕旃按建安县志仕旃字元芳成化乙未进士自户部郎出为浙江佥事升广西副使浙江右参政致仕　　雷宗按安庆府志宗字希曾桐城人弘治间进士授知汝阳县绰有善政擢四川道监察御史正德时征霸州剧贼奉命监诸军风裁凛然以功见忌于同事诬之被逮谪浏阳典史转知崞县告休宗鲠直不阿廉洁自立家居十余年贞志甘贫士大夫咸推重焉　　雷应龙按云南通志应龙字孟升弘治甲子举孝廉第一正德戊戌进士授莆田知县条行八禁皆切时宜巨珰督贡方物甚横力折之至均徭平赋筑堤堰毁淫祠大惬民心为御史奉敕巡盐两淮因灾异疏八事世宗嘉纳寻有中贵乞织造屡疏极论不报愤&#而卒　　雷瑄按清流县志瑄字宗器邑廪生善养亲志正德初寇发居民惊窜瑄招集训练城赖保全　　雷应通
按明外史吴景传正德中贼越百丈关将逼川东雷应通嘉州人父子七人倡义拒贼死战被执慷慨就死　　雷礼
按万姓统谱礼字必进江西丰城人嘉靖壬辰进士任吏部考功司主事历浙江提学副使官至少傅太子太傅工部尚书　　雷逵
按万姓统谱逵字时渐丰城人嘉靖辛丑进士历布政使　　雷贺
按万姓统谱贺字时雄丰城人嘉靖辛丑进士历布政使　　雷梦麟
按万姓统谱梦麟字伯仁江西进贤人嘉靖甲辰进士任刑部主事恤刑江南着读律琐言历山东按察使　　雷以仁
按荆州府志以仁彝陵人嘉靖己未进士历陕西方伯秉己不阿致政归行李萧然囊无余物子五人衣服粗给而已　　雷鸣春
按安庆府志鸣春号龙舒少笃孝友博学嗜古登嘉靖己未进士授湖广孝感县知县清慎勤敏五年奏最擢刑部转工部出守南阳多治迹升右参议谢政归　　雷鸣阳
按贵州通志呜阳永宁人嘉靖乡举少失怙事母笃孝及母丧庐墓三年甘露降于宅树后官至杭州府丞卒　　雷金科
按建安县志金科字润溪嘉靖癸丑进士任礼部仪制司主事不附严嵩左迁监官寻擢浙江宁波府缮城稽伍暇课艺胶序士民尸祝　　雷龙
按陕西通志龙字云从巩昌卫指挥使技艺精勇过人而风度潇洒如儒生应对中节见者器之副总建昌分守燕河以谗归治兵使者大惜之言于宁夏抚督俞公取为中军沙拜之役敌众兵少俞公身在行间龙以精兵二千张两翼冲击之斩首四千余级升庄浪参将在河西累立战功晋凉州总兵明年挂征西将军印镇宁夏首功最多自是延绥急则改延绥上谷急则改上谷三镇挂印功不赀晋都督同知受蟒玉召还同知右军府事与一时名公李临淮李于鳞诸君游久之复佩平羌将军印出镇甘肃边用戢宁以疾乞骸骨龙由卫使至大将东西历地万余里大小遇敌百余战斩获万计先算后战以故未曾一衄　　雷令
按永州府志令字行甫号我洲弱冠领乡荐任贵池谕转怀宁令时有势宦虐民令绳之致被勘论既白遂挂冠海刚峰上疏留之有旨复任坚志不行母卒一恸几绝越三日竟殒　　雷
