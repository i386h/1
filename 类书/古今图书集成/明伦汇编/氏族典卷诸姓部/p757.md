<!-- { "loadSidebar": true } -->
按宋史张旦传景德中赠受事河朔而没者殿直刘超供备库使　　刘随
按宋史刘随传随字仲豫开封考城人以进士及第为永康军判官后改大理寺丞吕夷简言其材以太常博士改右正言降监济州税稍徙通判晋州还朝迁右司谏数言事尝奏频年水旱咎在执事大臣忿争不和请察王钦若等曲直又累疏论丁谓奸邪太后犹未归政随请军国常务专禀帝旨谏太后不宜数幸外家太后不悦出知济州改起居郎久之迁尚书刑部员外郎入兼侍御史使契丹为有司劾奏夺一官出知信州徙宜州再迁工部郎中知应天府召为户部副使改天章阁待制卒随临事明锐敢行在蜀人号为水晶灯笼　　刘筠
按宋史刘筠传筠字子仪大名人举进士为馆陶县尉还会杨亿试选人校太清楼书擢筠第一以大理评事为秘阁校理真宗北巡命知大名府观察判官事进左正言出知邓州徙陈州还迁尚书兵部员外郎进翰林学士初筠尝草丁谓与李迪罢相制既而谓复留令别草制筠不奉诏乃更召晏殊筠自院出遇殊殊侧面而过不敢揖谓浸擅权请补外以右谏议大夫知庐州仁宗即位迁给事中复召为翰林学士逾月拜御史中丞天圣二年知颍州召还进翰林学士承旨筠素爱庐江遂筑室城中构阁藏前后所赐书既病徙于书阁卒筠工为诗初为杨亿所识拔后遂与齐名时号杨刘　　刘颜
按宋史刘颜传颜字子望彭城人少孤好古学不专章句举进士第知龙兴县坐法免久之授徐州文学居乡里教授数十百人采汉唐奏议为辅弼名对除任城主簿李迪知兖州青州皆辟为从事卒着儒术通要经济枢言复数十篇石介见其书叹曰恨不在弟子之列子庠　　刘承宗
按宋史刘知信传知信子承宗以荫补殿直转内殿崇班未几为河北缘边安抚都监历如京文思二副使徙河东缘边安抚又知保州俄知定州改知雄州滑州未几代还干兴初进东上合门使徙鄜延都钤辖而卒弟承渥荫补殿直累官合门祗候承宗子永钊右侍禁合门祗候　　刘平
按宋史刘平传平字士衡开封祥符人父汉凝从太宗征河东岢岚宪州累迁崇仪使平刚直任侠善弓马进士及第以寇准荐为殿中丞知泸州召拜监察御史数上疏论事为丁谓所忌仁宗即位迁侍御史改衣库使知汾州景佑元年知定州徙环庆路副都总管宝元元年元昊反迁邕州观察使献攻守之策未报属元昊盛兵攻保安军范雍以书召平救延州平素轻敌督骑兵昼夜倍道行与敌遇时平地雪数寸平与敌转斗三日被执后没于兴州　　刘兼济
按宋史刘平传平弟兼济字宝臣善骑射读兵书为襄州兵马监押擢合门祗候徙晋绛泽潞都巡检使改鄜延路兵马都监历同提点陕西河东刑狱徙知笼竿城夏人寇边众号数万兼济将兵千余转战至黑松林败之属其兄平战没特授内殿崇班知原州入辞仁宗慰勉之曰国忧未弭家雠未报不可不力也徙宁州破靳厮&#寨徙鄜州又徙知镇戎军累迁文思使惠州刺史河北缘边安抚副使擢西上合门使出知雄州先是边民避罪逃者契丹辄纳之守将畏事不敢诘兼济悉移檄责还徙冀州逾月改忻州卒　　刘从德
按宋史刘美传美子从德以崇仪使拜恩州刺史又迁蔡州团练使出知卫州改恩州兵马都总管知相州召还道卒谥康怀　　刘从广
按宋史刘美传美子从广字景元少出入禁中侍仁宗左右太后崩拜崇州团练使后为真定府路马步军副都总管卒　　刘涣
按宋史刘文质传文质子涣字仲章以父任为将作监主簿监并州仓仁宗亲政擢为右正言黜通判磁州寻知辽州夏人叛朝廷议遣使通河西唃氏涣请行间道走青唐谕以恩信唃氏大集族帐誓死扞边得其誓书与西州地图以献加直昭文馆迁陕西转运使由工部郎中知沧州改吉州刺史知保州徙登州历知邢恩冀泾澶五州秦凤泾原真定定州路总管四迁至镇宁军节度观察留后熙宁中还为工部尚书致仕卒　　刘沪
按宋史刘文质传文质子沪字子浚颇知书传深沉寡言有知略康定中为渭州瓦亭寨监押权静边寨击破党留等族时任福败边城昼闭居民畜产多为贼所掠沪独开门纳之迁左侍禁又破穆宁生氐西南去洛阳三百里中有城曰水洛川平土沃环城数万帐汉民之逋逃者归之曹玮在秦州尝经营不能得沪说城主铎厮那令内附会郑戬行边即令沪将兵往受地既至而氐中变聚兵数万合围沪进战追奔至石门酋皆稽颡请服迁内殿崇班以违本路安抚使节制黜一官为镇戎军西路都巡检复内殿崇班卒弟渊将以其柩东归居人遮道号泣请留葬水洛立祠城隅　　刘沆
按宋史刘沆传沆字冲之吉州永新人祖景洪父素沆天圣八年擢进士第二为大理评事再迁太常丞出知衡州迁太常博士历三司度支户部判官擢右正言知制诰权知开封府数发隐伏祀明堂迁尚书工部侍郎逾年拜参知政事张贵妃薨追册皇后沆为监护使数月拜同中书门下平章事罢为观文殿大学士知应天府迁刑部尚书徙陈州卒子瑾天章阁待制　　刘潜
按宋史石延年传刘潜字仲方曹州定陶人少卓逸有大志好为古文以进士起家为淄州军事推官尝知蓬莱县代还过郓州方与曼卿饮闻母暴疾亟归母死潜一恸遂绝其妻复抚潜大号而死　　刘湜
按宋史刘湜传湜字子正徐州彭城人举进士为澶州观察推官历开封府推官三司盐铁判官迁殿中侍御史诏诣渭州勘尹洙洙坐废还为尚书礼部员外郎除盐铁副使议者谓湜探宰相意深致洙罪故得优擢焉明年谪知沂州又降知海州起为河东转运使迁户部员外郎江南饥擢天章阁待制知江宁府除户部郎中知广州徙徐州又知庆州改密州卒　　刘敞按宋史刘敞传敞字原父临江新喻人举庆历进士通判蔡州直集贤院判尚书考功擢知制诰宰相陈执中恶其斥己沮止之奉使契丹还求知扬州徙郓州决狱讼明赏罚境内肃然客行寿张道中遗一囊钱人莫敢取以告里长里长为守视客还取得之先是久旱地多蝗敞至而雨蝗出境召纠察在京刑狱以议论与众忤求知永兴军拜翰林侍读学士侍英宗每指事据经因以讽谏以疾求外为汝州旋改集贤院学士判南京御史台熙宁元年卒　　刘攽
按宋史刘敞传敞弟攽字贡父与敞同登科仕州县二十年始为国子监直讲熙宁中判尚书考功同知太常礼院尝诒安石书论新法不便安石怒斥通判泰州哲宗初为秘书少监以疾求去知蔡州召拜中书舍人以疾不起攽为人疏&#不修威仪喜谐谑数用以招怨侮终不能改　　刘羲叟
按宋史刘羲叟传羲叟字仲更泽州晋城人欧阳修荐其学术试大理评事精算术兼通大衍诸历及修唐史令专修律历天文五行志寻为编修官改秘书省著作佐郎以母丧去擢崇文院检讨未谢卒羲叟强记多识尢长于星历术数　　刘谦
按宋史刘谦传谦字汉宗开封人少补卫士数迁至捧日右厢都指挥使元昊反改环庆路马步军总管知邠州谦不读书然斗讼曲直皆区处当理邠人颇爱之夏竦奏为泾原路总管贼寇镇戎军谦深入贼境破其聚落以功擢龙神卫四厢都指挥使象州防御使暴疾卒　　刘元瑜
按宋史刘元瑜传元瑜字君玉河南人进士及第补舞阳县主簿改秘书省著作佐郎知雍丘县通判隰并二州知郢州以太常博士为监察御史提举河北便籴历京西河东转运使迁右司谏劾奏集贤校理陆经又疏李用和曹琮李昭亮不可典军梁适不当除翰林学士范仲淹宜在左右尹洙余靖欧阳修皆以朋党斥逐此小人恶直丑正者也既而与靖等相失因论靖知制诰不宜兼领谏职修靖深恶之由是论者以元瑜为奸邪后除三司盐铁副使以天章阁待制知潭州降知随州改信州徙襄州历河中以左谏议大夫知青州卒　　刘夔
按宋史刘夔传夔字道元建州崇安人进士中第补广德军判官累迁尚书屯田员外郎李照改制大乐钟磬夔以为乐之大本与政化通不当轻易帝善其言历江西两浙淮南转运使知陕州广州所至有廉名进给事中枢密直学士至郓振饥民赖全活者甚众盗贼衰息赐书褒谕大臣议欲修复河故道夔极言其不可遂罢迁工部侍郎知福州请解官为道士弗许知建州寻告老英宗即位迁吏部卒　　刘越
按宋史滕宗谅传秘书丞刘越者字子长大名人少孤贫有学行宗谅同年进士尝知襄城固始二县有能名　　刘几
按尚友录几铅山人好为险语欧公恶之有一人论曰天地轧万物茁圣人发公曰此必刘几也因戏批曰秀才刺试官刷以朱笔横抹之谓之红勒帛后嘉佑中公为御试考官试尧舜性仁赋有曰静以延年独高五帝之寿动而有勇形为四罪之诛公称赏擢为第一及唱名乃刘辉人曰此即刘几易名公愕然久之祖母没解官行丧礼有诸叔而嫡孙承重者自辉始常买田以赡族人之贫者又结庐以迎远方从学之士所著有东归集
　刘姓部列传四
　　汉四
　　刘汉
按汉书王子侯表汉高密哀王子初元元年封胶乡侯薨谥敬节侯成嗣阳朔四年薨亡后　　刘良
按汉书王子侯表良广川缪王子初元元年封桃侯薨谥炀共侯炀嗣薨侯狗嗣王莽篡位免　　刘习
按汉书王子侯表习长沙孝王子初元元年封安平侯薨谥厘侯嘉嗣王莽篡位免　　刘宗
按汉书王子侯表宗长沙孝王子初元元年封阳山侯薨谥节侯买奴嗣王莽篡位免　　刘谈
按汉书王子侯表谈城阳荒王子初元元年封庸侯薨谥厘侯端嗣永光二年坐强奸人妻会赦免　　刘光按汉书王子侯表光城阳荒王子初元元年封昆山侯薨谥节侯仪嗣王莽篡位免　　刘根
按汉书王子侯表根城阳荒王子初元元年封折泉侯薨谥节侯诩嗣王莽篡位免　　刘渊
按汉书王子侯表渊城阳荒王子初元元年封博石侯薨谥顷侯获嗣王莽篡位免　　刘胜
按汉书王子侯表胜城阳荒王子初元元年封要安侯薨谥节哀侯守嗣薨亡后　　刘勇
按汉书王子侯表勇城阳荒王子初元元年封房山侯五十六年薨　　刘宪
按汉书王子侯表宪城阳荒王子初元元年封式侯薨谥节哀侯霸嗣鸿嘉元年薨亡后元延元年侯萌以霸弟绍封十九年王莽篡位免　　刘竟
按汉书中山哀王竟传竟初元二年立为清河王三年徙中山以幼少未之国建昭四年薨无子绝　　刘云按汉书王子侯表云广阳顷王子初元五年封临乡侯薨谥顷侯交嗣王莽篡位免　　刘容
按汉书王子侯表容广阳顷王子初元五年封西乡侯薨谥顷侯景嗣王莽篡位免　　刘发
按汉书王子侯表发广阳顷王子初元五年封阳乡侯薨谥思侯度嗣王莽篡位免　　刘康
按汉书定陶共王康传康永光三年立为济阳王八年徙为山阳王八年徙定陶王多材艺习知音声十九年薨子欣嗣成帝无子征入为皇太子乃立楚思王子景为定陶王奉共王后成帝崩太子即位是为孝哀帝追尊共王为共皇帝徙景为信都王　　刘婴
按汉书王子侯表婴广阳顷王子永光三年封益昌侯薨谥顷共侯政嗣薨侯福嗣王莽篡位免　　刘回
按汉书王子侯表回胶东顷王子永光三年封羊石侯薨谥顷共侯成嗣薨侯顺嗣王莽篡位免　　刘理
按汉书王子侯表理胶东顷王子永光三年封石乡侯薨谥炀侯建国嗣王莽篡位免　　刘根
按汉书王子侯表根胶东顷王子永光三年封新城侯薨谥节侯霸嗣王莽篡位免　　刘歙
按汉书王子侯表歙胶东顷王子永光三年封上乡侯三十九年王莽篡位免　　刘定
按汉书王子侯表定泗水勤王子永光三年封于乡侯薨谥节侯圣嗣王莽篡位免　　刘玮
