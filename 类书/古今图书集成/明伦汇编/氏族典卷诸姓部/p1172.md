<!-- { "loadSidebar": true } -->
按万姓统谱嗣庆字光远汉万石君四十五世孙赠开府仪同刑部尚书石城先生讳待旦之七世孙也性沈静端洁不妄言笑宣和进士任平江簿严州教授监行在诸司粮料院通判明州知江阴军卒于官　　石晋老按万姓统谱晋老字子明晋江人政和进士倪子孙为清白吏晋老以先人之资产尽逊其兄居乡敦让一语不欺傅康称为笃行君子　　石公揆
按新昌县志公揆字道佐新昌人幼有至性亲殁庐墓三年含哀茹淡如一日举进士历侍御史直龙图阁历殿中侍御史高宗朝疏论秦桧章凡十上桧既相因前憾下公揆于建昌狱久不得罪状废锢而殁　　石昉按饶州府志昉字德辉乐平人宣和六年进士授陇州司工曹事以靖康元年之任明年金兵入陕昉与陇州刘化源画地分守力不支金兵执之驱使北去后以不屈死　　石泰
按扶风县志泰字得之以医药济人不受谢令植杏一株久遂成林人因号石杏林云　　石君倚
按蓝田县志君倚蓝田人宋高士也后侨居渭阳　　石豫按宁陵县志豫宁陵人第进士以安惇荐为监察御史徽宗朝出知陈州徙邓州过阙留为工部侍郎进户部兼侍读寻以事降秩一等徙刑部承重祖母丧服未阕而卒　　石
按襄阳府志光化人为朝散郎博通今古其诗淡泊晚有沧浪集　　石恕
按万姓统谱金人践&#中原恕时总潼关夔路兵马摄南平军事率勤王兵径扺南京高宗以军事付之恕凡三守兹土甚得民情　　石光
按万姓统谱光岳州通判有功德及民后寓大云山卒民慕之立祠至今春秋致祭　　石延庆
按万姓统谱延庆字光锡嗣庆弟旧名袭绍兴进士质性纯雅襟怀磊落不羁高宗深奇之特赐今名任容州司理授明州教授迁诸王宫教授转国子监丞授朝议郎通判台州卒后以子贵赠朝议大夫　　石安民按万姓统谱安民字惠叔临桂人绍兴间举进士为象州判官决狱平恕尝分教廉藤有文风晚知吉阳军未赴而卒弟安行安持与兄齐名人号三石　　石公恕按万姓统谱公恕江津人以武功大夫知威州有能名尝作文刻碑戒子孙不得分异有御制八行碑刻于学　　石砺
按万姓统谱砺字商老永嘉人平居以功名自许宣和中方腊猖獗砺为学职与教授刘士英协谋画城为界分八隅率义民以死守之功绩最多　　石公辙
按万姓统谱公辙字道叟景略侄公弼之弟也绍兴初特奏第一为状元任南剑州教授累迁至左朝奉大夫大宗正二子庄问建州司理英问读书工篆隶　　石邦哲按万姓统谱邦哲绍兴初大理评事言近伪徐王李壳帝姬阿易之来遣使迓络绎于道有以见陛下之亲睦既察其详付之有司又有以知陛下之明断已播告四方尚恐皇族有自敌中脱身南归宜令州县验實许以推赏庶得其真以茂本支庚申诏礼部遍牒诸路　　石公孺
按万姓统谱公孺字长孺石城曾孙警悟孝友有经术高隐不仕高宗曰卿当为朕勉受一官乃授迪功郎进其所作春秋类例命藏馆阁再授监南岳不久还山卒　　石昼问
按万姓统谱书问字叔访父揆殿中侍御史尝劾秦桧落职而卒昼问方十四奉其母李屏居苦学不敢出应科举业桧死上书诉冤诏复职与恩泽补将仕郎铨试第一转修职郎知华亭县改宣教郎治县为浙东诸邑最累官至朝请大夫　　石先生
按太平府志先生不知何许人绍兴间寓光孝寺被发垢面徉狂不羁昼就食僧厨夜卧底信口作词初不可晓后悉验绍兴二十八年卒　　石起宗
按万姓统谱起宗字似之晋江人干道中郑侨榜及第第二　　石
按万姓统谱字子重会稽人干道间知尢溪县治税簿正田籍谨视出纳吏不得容其奸县学校久废命其友古田林用中来掌教事而增其弟子员率佐吏往临之士始知学而民俗亦变岁大疫治药饵遣医之村落赖以活者甚众　　石正行
按万姓统谱正行眉州人后徙居江安淳熙中登进士第力学不倦尢工于书得黄庭坚笔法自号笑斋有文曰毫芒集　　石宗万
按万姓统谱宗万字升之石溪人淳熙进士历池州司户知淳安县监行在进奏院母丧哀毁骨立迁监察御史升朝议大夫兵部侍郎致仕后以侍读预修国史赠银青光禄大夫封会同县开国男　　石斗文
按万姓统谱斗文悦可子隆兴初进士仕至枢密院编修虽非谏官而能抗论朝政宁宗嘉奖之内外惊叹　　石宗昭
按新昌县志宗昭字应之登进士任无为军教授改知长洲县丞引见擢舒州倅召试馆职除秘书正字直文华阁宗昭志趣高远学问渊宏而深自晦匿朱文公尝与论学官至福建提刑后赠金紫光禄大夫特进　　石致平
按泸溪县志致平字君任松之孙淳熙间进士授将仕郎任浙江仁和知县有异政后致仕父老扶杖攀号不能去致平携父老所扶竹杖归植于祖松所建进修书院之傍遂丛生焉俗称为老人竹　　石天民
按永康县志天民永康人存心宽厚制行严毅任知军为严陬保障　　石范
按金华府志范字宗卿浦江人绍熙元年进士第调奉化尉海寇为害设计捕杀之改知丽水县迁婺源县权通判袁州峒獠弄兵范摄州事练军旅阅民兵广储蓄威声甚震峒獠不敢近　　石兴宗
按安庆府志兴宗字克承有文武才宋淳佑间杖策渡淮安抚张公闻兴宗英勇且贤辟为都总辖共持宋节后隐居不仕卒年八十　　石一鳌
按金华府志一鳌字晋卿义乌人景定甲子乡贡进士学茂声远尝典教邑庠从学数百人晚年覃思于易着互言总论十卷　　石子定
按金华府志子定字安叔一鳌子端敏纯孝继母朱性严毅子定奉养不倦阅三十年里人多称其孝　　石余亨按新昌县志余亨字成己新昌人以文行见称于时登咸淳进士仕及衢已而弃官归沃洲自号休休翁避乱奔山中更号遁翁平生善为诗文　　石文光
按广州府志文光增城人景炎丙子元兵下广宋二王航海丁丑十二月舟次谢女峡命丞相陈宜中往占城借兵时文光从行伺宜中有不还意遂率所部兵船回广时群盗并起文光于是修筑营寨集兵备御民乃得安既殁邑人怀其捍御之功立庙祀焉　　金　　石
按金史石琚传琚父皋补郡吏廉洁自持称为长者从鲁王阇毋攻青州州人坚守不降阇毋怒之及城破命皋计州民人数将使诸军分掠有之皋缓其事随守定州唐县人王八谋为乱书其县人姓名于籍无虑数千人其党持其籍诣州发之皋主鞫治佯仆覆其籍炉火中尽焚之止坐为首者余皆得释　　石琚按金史石琚传琚字子美定州人沈厚好学生七岁读书过目即成诵既长博通经史工词章天眷二年中进士第一再调弘政邢台县令累迁吏部郎中寻为本部侍郎大定二年擢左谏议大夫奉命详定制度迁吏部尚书拜参知政事丁母忧寻起复进拜尚书右丞久之进左丞兼太子少师十七年拜平章政事封莘国公明年拜右丞相二十二年以疾薨于家年七十二谥文宪　　元
　　石珪
按元史石珪传珪泰安新泰人宋徂徕先生守道之裔孙也世以读书力田为业体貌魁伟膂力过人倜傥不羁金贞佑南渡兵戈四起珪率少壮负险自保岁己卯珪令麾下刘顺入觐庚辰珪弃其妻孔氏子金山仗剑度淮宋将沈珪妻子于淮遂归木华黎木华黎承制授珪光禄大夫济兖单三州兵马都总管山东路行元帅癸未加授金紫光禄大夫东平兵马都总管山东诸路都元帅秋七月珪领兵破曹州与金将郑从宜连战临阵马仆被擒囚至汴金主诱以名爵珪愤然曰吾身事大朝复能受封他国耶金主大怒蒸杀于市　　石天应
按元史石天应传天应字瑞之兴中永德人善骑射豪爽不羁颇知读书乡里人多归之太祖时木华黎南下天应率众迎谒军门木华黎即承制授兴中府尹兵马都提控俾从南征天应造战攻之具临机应变捷出如神以功拜龙虎卫上将军元帅右监军辛巳九月移军河中金军潜入中条袭河中敌兵四合天应饮血力战至日午死之子焕中知兴中府事执中行军千户受中兴中府相副官　　石佐中
按元史石天应传初天应死事时弟天禹子佐中在军中伺敌少懈突城而出木华黎嘉其勇奏授金符行元帅寻诏将官各就本城授兴中府千户子安琬袭职佩金符从征大理讨李皆有功隆兴之分宁叛手刃中贼背生擒之累功至右卫亲军副都指挥使进阶怀远大将军后授大同等处万户领江左新附卒万人屯田红城大德三年李万户当戍和宁亲老且病安琬请代其行及还以病卒子居谦袭职后改忠翊侍卫亲军都指挥使　　石天禄
按元史石天禄传天禄父珪山东诸路都元帅陷金死节天禄袭爵孛鲁承制授龙虎卫上将军东平路元帅屡立战功提兵掠亳及徐所过望风附降癸巳秋九月破考城复围归德冬十二月归德降甲午入觐改授征行千户济兖单三州管民总管卒年五十四子十人兴祖袭千户官武略将军从伐宋功在诸将上宋亡第功升宣武将军管军总管戍温州至元十六年升显武将军十九年七月卒于军子琎嗣　　石天麟按元史石天麟传天麟字天瑞顺州人年十四入见太宗因留宿卫天麟好学不倦于诸国书语无不习赐名蒙古台宗王征西域以天麟为断事官宪宗六年遣天麟使海都拘留二十八年始得还世祖大悦拜中书左丞兼断事官时权臣用事天麟独言其奸无所顾忌成宗即位加荣禄大夫司徒武宗即位进平章政事至大二年秋八月卒年九十二追封冀国公谥忠宣子珪累官治书侍御史迁枢密副使复为侍御史拜河南行中书省右丞升荣禄大夫南台御史中丞卒次子怀都初袭断事官累迁刑部尚书荆湖北道宣慰使孙哈蓝赤袭断事官　　石高山
按元史石高山传高山德兴府人父忽鲁虎以侍卫军从太祖定中原太宗赐以东昌广平四十余户遂从居广平之洛水中统三年高山人见世祖四年授管军总管镇息州军令严肃寇不敢窥居四年边境晏然至元十一年从下江南以功升显武将军十二年宋平帝盛称其功领兵北征屯亦脱山十六年命戍和林因屯田以给军储岁不乏用乃颜叛督战有功赐三珠虎符蒙古侍卫亲军都指挥使守卫东宫成宗悯其老以其子阔阔不花袭职大德七年卒于家年七十六　　石国英
按松江府志国英号月涧宿州人为宣慰招讨使有惠政宦于浙遂家华亭县孙琼为松江万户　　石端甫
按陕西通志端甫渭南人举茂材异等历官朝列大夫西蜀四川道肃政廉访司佥事忠慎廉介卓有能名　　石槐
按新昌县志槐新昌人事亲至孝父病侍汤药躬厕牏沐浴涤垢如是者七年无倦病终哀毁骨立柩殡在庭邻火延炽仰天号恸风反火灭葬后庐墓三年有六月晨昏奉菽水禀话言　　石亨祖
按桂林府志亨祖字元卿真定人全州路总管蛮獠入寇城邑民居焚掠殆尽亨祖至筑城郭籍民兵以御寇于是民得安堵不三年间百废俱兴民颂其德　　石辉祖按万姓统谱辉祖字光远事亲孝谨佐兄明远治家政尺帛斗粟不入私房有司科徭身独任之岁大歉出粟赒乡闾遭世多故不复慕仕进发为声诗意趣极冲淡饬厉子弟以学甚惓惓弗以丧乱自废至正甲辰卒年五十　　石普
