<!-- { "loadSidebar": true } -->
按金史纳合椿年传椿年本名乌野初置女直字立学官于西京椿年与诸部儿童俱入学最号警悟久之选诸学生送京师俾上京教授耶鲁教之椿年在选中补尚书省令史累官殿中侍御史改监察御史海陵为相荐为右司员外郎编定新制海陵篡立以为谏议大夫椿年有酒失海陵使之戒酒遂终身不复饮改秘书监修起居注授世袭猛安为翰林学士兼御史中丞正隆初起上京诸猛安于中都山东等路安置以劳赐玉带闲厩马奉迁山陵还为都点检赐今名拜参知政事正隆二年薨追封特进谭国公谥忠辩以长子参谋合为定远大将军次子合荅为忠武校尉椿年有宰相才好推挽士类然颇营产业为子孙虑冒占官田八百余顷世颇以此讥椿年云　　纳合七斤按金史世宗本纪大定十二年四月西北路纳合七斤等谋反伏诛　　纳合铉
按金史章宗本纪泰和元年十月以武卫军都指挥判官纳合铉为高丽生日使　　纳合军胜
按金史章宗本纪泰和六年五月宋皇甫斌攻唐州行省遣泌阳副巡检纳合军胜来援击败之　　纳合六斤
按金史宣宗本纪元光二年九月牙吾塔以纳合六斤结构李全之状来告　　纳合蒲剌都
按金史纳合蒲剌都传蒲剌都大名路猛安人也承安二年进士调大名教授累除比阳令补尚书省令史除彰德军节度副使以忧去官贞佑二年调同知西安军节度使事历同知临洮平凉府事河州防御使三年夏人围定羌蒲剌都击走之以功加遥授彰化军节度使四年升河州为平西军就以蒲剌都为节度使上言古者一人从军七家奉之兴十万之师不得操事者七十万家今籍诸道民为兵者十之七八奉之者纔二三民安得不困夫兵贵精不在众寡择勇敢谋略者为兵脆懦之徒使归农亩是亦纾民之一端也又请补管赎罪以足用及请许人射佃陕西荒田开采矿冶不报改知平凉府事入为户部尚书是时伐宋大捷蒲剌都奏宋人屡败其气必沮可乘此遣人谕说以寻旧盟若宋人不从然后伐之疾雠怒顽易以成功朝廷不能用蒲剌都又言诸军当汰去老弱妙选精锐庶可取胜陕西弓箭手不习骑射可选善骑者代之延安屯兵甚众分徙万人驻平凉关中元帅猥多除京兆重镇其余皆可罢巩县以北黄河南岸及金钩吊桥虎牢关虢州崿岭凡斜径僻路俱当置兵防守诏下尚书省枢密院议竟不施行未几改元帅右监军兼昭义军节度使行元帅府事兴定二年潞州破力战而死赠御史大夫　　纳合买住
按金史宣宗本纪兴定三年四月夏人据通秦寨提按纳合买住击败之　　纳合六哥
按金史宣宗本纪兴定三年十一月徐州总领纳合六哥大破红袄贼于狄山　　纳合降福
按金史宣宗本纪兴定五年二月以纳合降福权枢密院事行院于宿州　　纳合合闰
按金史哀宗本纪天兴元年二月元兵次卢氏总帅纳合合闰败死
　纳兰姓部列传
　　金
　　纳兰昉
按金史章宗本纪明昌六年十二月以户部员外郎纳兰昉为横赐使　　纳兰邦烈
按金史章宗本纪泰和六年五月宋田俊迈攻宿州安国军节度副使纳兰邦烈等败之　　纳兰记僧
按金史宣宗本纪兴定元年八月元帅右都监承裔遣其部将纳兰记僧等以兵袭瓜黎余族诸蕃帐屡破之　　纳兰胡鲁剌
按金史纳兰胡鲁剌传胡鲁剌大名路怕鲁欢猛安人性淳直寡言笑好读书博通今古承安二年进士第一除应奉翰林文字被诏括牛于临潢上京等路丞相襄有田在肇州家奴匿牛不以实闻即械系正其罪而尽括之于是豪民皆惧无敢匿者使还襄称能居父丧尽礼御史举其清节服除转修撰平章政事仆散端举廉能有文采迁同知顺天军节度使事从伐宋以劳加朝请大夫改礼部员外郎曹州刺史贞佑二年改泗州防御使召为吏部侍郎迁绛阳军节度使权河东南路宣抚副使是时兵兴胡鲁剌完城郭缮器械料才壮为乡兵延问耆老招致儒士咨以备御之策盐米储偫劝富民出粟郡赖以完加资善大夫官其次子吾申改权经略使被召以疾不能行卒于绛州　　纳兰绰赤
按金史纳兰绰赤传绰赤咸平路人契丹括里使人招之绰赤不从括里兵且至绰赤遂团结旁近村寨为兵出家马百余匹给之教以战阵击刺之法相与拒括里于改渡口由是贼众月余不得进既而括里兵四万人大至绰赤拒战贼兵十倍遂见执脔而杀之诏赠官两阶二子皆得用荫
　合博姓部汇考
郑樵通志
　　复姓
合博氏汉功臣昔侯合博胡害曾孙兴昭帝时将军　夹谷姓部列传
　　金
　　夹谷撒喝
按金史太祖本纪收国元年十二月夹谷撒喝取开州　　夹谷谢奴
按金史夹谷谢奴传谢奴隆州纳鲁悔河人也国初祖阿海率所部来归父不剌速袭本部勃菫为曷懒路都统谢奴其长子也长身多&#善骑射通女直契丹大小字及汉字领左翼护卫遇敌于隘身先士卒射杀先锋二人从攻和尚原出仙人关克之自渭南大禹镇掩其伏兵宋兵败走除平凉尹昭义军节度使大定初卒　　夹谷吾里补
按金史夹谷吾里补传吾里补暗土浑河人父兀屯讨乌春窝谋罕有功吾里补隶娄室帐下攻系辽女直招降太弯照三等从娄室救斡鲁古于威州败辽兵于押鲁虎城辽军营辽水吾里补军乘夜击之辽军惊溃杀获几尽斡鲁伐高永昌吾里补以数骑奋击于辽水之上复以四十骑伏于津要遇其候骑击之获生口因尽知永昌虚实太祖嘉之赏奴婢八人永昌驻军于兔儿&#先据津要军不得渡吾里补以撒八射杀其先锋二人永昌众稍却大军遂度辽水及攻广宁军帅选勇士先登吾里补与赤盏忽没浑各领所部突入其阵大军继之遂拔广宁太祖攻临潢吾里补面被重创奋击自若赏以辽宫女二人辽主杲已取中京吾里补以四十骑觇敌获辽喉舌人因知辽主所在后从都统斡鲁定云中从宗翰屯应州辽军在近境吾里补以所部击败之宗望伐宋吾里补先登加昭武大将军授世袭猛安累官孛特本部族节度以老致仕封芮国公大定二十六年卒一百有五岁　　夹谷查剌
按金史夹谷查剌传查剌隆州失撒古河人也祖不剌速国初授世袭曷懒兀主猛安曷懒路总管父谢奴官至工部尚书查剌状貌魁伟善女直契丹书天德初以功臣子充护卫二年授武义将军未几擢符宝郎凡再考出为滦州刺史改知平定军事大定二年授景州刺史迁同知京兆尹九年出为东北路招讨使兼德昌军节度使到官治有勤绩边境以安其断狱公平道不拾遗迁临潢尹兼本路兵马都总管蕃部畏服改西北路招讨使上遣使宣谕曰今诸部初附命汝抚绥当使治声达于朕听大定十二年卒查剌性忠实内明敏每论大事超越伦辈　　夹谷胡剌
按金史夹谷胡剌传胡剌上京宋葛屯猛安人初在左副元帅挞懒帐下有战功授武德将军袭其父谋克正隆末山东盗起胡剌为行军猛安讨贼遇贼千五百人于徐州南败之山东路统军司选诸军八百人作十谋克胡剌将之与骁骑军皆隶点检司行至淮南海陵遣以骑兵三百二十往扬州败宋兵千五百人于宣化镇仆散忠义伐宋胡剌领万户由泗州进战遇敌于宿州殁于阵赠镇国上将军　　夹谷阿里补
按金史世宗本纪大定十年九月以户部郎中夹谷阿里补为夏国生日使　　夹谷移里罕
按金史世宗本纪大定二十一年闰三月渔阳令夹谷移里罕以赈贷止给富户削三官　　夹谷衡
按金史夹谷衡传衡本名阿里不山东西路三土猛安益打把谋克人也大定十三年刱设女直进士举衡中第四人补东平府教授调范阳簿选充国史院编修官改应奉翰林文字迁修起居注章宗立为侍御史转右司员外郎敷奏称旨升左司郎中明昌二年擢御史中丞未几拜参知政事四年诏赐今名进尚书右丞旧制久历随朝职任者得奉使江表衡未使而拜执政特赐钱六千贯六年迁尚书左丞寻出行省于抚州洎还入朝闻父忧去上亟召回起复本职承安二年出为上京留守寻改枢密副使行院规画边事三年以修完封界赐诏褒谕四年正月就拜平章政事封英国公薨年五十一谥曰贞献　　夹谷清臣
按金史夹谷清臣传清臣本名阿不沙胡里改路桓笃人也姿状雄伟善骑射皇统八年袭祖驳达猛安大定元年闻世宗即位率本部军六千赴中都会之以功迁昭武大将军从右副元帅纥石烈志宁为管押万户接应左都监完颜思敬逐窝斡余党败之柔远至抹拔里达悉获之贼平迁镇国上将军知颍顺军事迁乌古十垒部族节度使十二年授右副都点检迁左副都点检出为陕西路统军使兼知京兆府事二十六年改西京留守阅三岁迁枢密副使明昌元年初议出师以本职充东北路兵马都统制使既而诏止之俄以其女为昭仪眷倚益重二年拜尚书左丞顷之进平章政事封芮国公赐同本朝人四年迁右丞相监修国史六年迁仪同三司进拜左丞相改封密受命出师行尚书省事泰和二年薨年七十子么查剌袭猛安初议征讨清臣主其事既而领军出征虽屡获捷而贪小利遂致北边不宁者数岁天下尤之　　夹谷守中
按金史夹谷守中传守中咸平人本名阿土古大定二十二年进士历清池闻喜主簿补尚书省令史除刑部主事监察御史修起居注转礼部员外郎大名治中历嵩涿北京临洮路按察副使以忧去官起复同知曷懒路兵马都总管府事坐事谪韩州刺史寻复同知平凉府事大安二年为秦州防御使迁通远军节度使至宁末移彰德军未行夏兵数万入巩州守中乘城备守兵少不能支城陷官吏尽降守中独不屈夏人壮之且诱且&#守中益坚遂载而西至平凉要以招降府人守中佯许至城下即大呼曰外兵矢尽且遁矣慎勿降夏人交刃杀之兴定元年监察御史郭着按行秦中得其事以闻诏赠资善大夫东京留守仍收其子兀毋为笔砚承奉　　夹谷石里哥
按金史夹谷石里哥传石里哥上京路猛安人明昌五年进士泰州防御判官补尚书省令史历临潢婆速路都总管判官累除刑部主事改蓟州副提控驻军大名俄迁翰林待制为宿州提控与山东宣抚完颜弼攻大沫堌贼众千余逆战石里哥以骑兵击之尽殪提控没烈入自北门遂擒刘二祖以功迁武卫军副都指挥使兴定元年破宋兵于宿州以功遥授安化军节度使移定海军卒　　夹谷&#
按万姓统谱&#大安初授赞皇簿礼以接士严以治奸值蝗旱民大饥窘&#规画赈救有法民命以存县境有塘产莲岁久不开自&#来连岁得瑞花人以为异政所感　　夹谷必兰
按金史宣宗本纪兴定二年四月以户部尚书夹谷必兰为翰林学士承旨权参知政事行省于辽东　　夹谷瑞按金史宣宗本纪兴定二年七月夏人犯龛谷提控夹谷瑞击走之　　夹谷寺家奴
按金史宣宗本纪兴定二年九月李全破密州执招抚副使黄掴阿鲁答同知节度使夹谷寺家奴　　夹谷吾典按金史宣宗本纪兴定三年闰三月故行军副提控夹谷吾典除名　　夹谷天成
按金史宣宗本纪兴定三年九月唐州从宜夹谷天成败宋人于桐柏　　夹谷九住
按金史宣宗本纪元光元年九月宋人掠遂平县复侵南阳唐州提控夹谷九住败之　　夹谷留住
按金史宣宗本纪元光二年九月纳合六哥所署伪都统夹谷留住等来归　　夹谷撒合
按金史哀宗本纪天兴元年正月以点检夹谷撒合为总帅将步骑三万巡河渡　　夹谷当哥
按金史哀宗本纪天兴二年九月庚戌分军防守四面及子城以女奚烈完出守东南元帅左都监夹谷当哥副之　　元
　　夹谷之奇
