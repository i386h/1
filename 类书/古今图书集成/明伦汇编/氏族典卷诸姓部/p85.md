<!-- { "loadSidebar": true } -->
按魏志徐晃传晃字公明河东杨人也为郡吏从车骑将军杨奉讨贼有功拜骑都尉李郭乱长安晃说奉令与天子还洛阳奉从其计天子封晃都亭侯及至洛阳晃说奉令归太祖太祖授晃兵拜裨将军从征吕布破刘备又从破颜良文丑拜偏将军功多封都亭侯从征蹋顿拜横野将军从征张鲁迁平寇将军文帝即王位以晃为右将军进封逯乡侯及践祚进封杨侯徙封阳平侯明帝即位增邑二百并前三千一百户性俭约畏慎将军常远斥候先为不可胜然后战以功自效终不广交援太和元年薨谥曰壮侯子盖嗣盖薨子霸嗣明帝分晃户封晃子孙二人列侯　　徐宣
按魏志徐宣传宣字宝坚广宁海西人也避乱江东又辞孙策之命还本郡与陈矫并为纲纪二人齐名而私好不协然俱见器于太守陈登与登并心于太祖太祖辟为司空掾属除东缗发干令迁齐郡太守入为门下督会马超作乱大军西征乃以宣为左护军留统诸军还为丞相东曹掾出为魏郡太守文帝践阼为御史中丞赐爵关内侯徙城门校尉迁司隶校尉转散骑常侍从至广陵迁尚书明帝即位封津阳亭侯为左仆射后加侍中光禄大夫车驾幸许昌总统留事青龙四年薨追赠车骑将军谥贞侯子钦嗣　　徐邈
按魏志徐邈传邈字景山燕国蓟人也太祖平河朔召为丞相军谋掾试守奉高令入为东曹议令史魏国初建为尚书郎时科禁酒而邈私饮沈醉校事赵达问以曹事邈曰中圣人达白之太祖太祖怒渡辽将军鲜于辅进曰平日醉客谓酒清者为圣人浊者为贤人邈性修慎偶醉言耳竟坐得免刑后领陇西太守转为南安文帝践祚历谯相平阳安平太守颍川典农中郎将所在着称赐爵关内侯迁抚军大将军军师明帝以凉州绝远南接蜀寇以邈为凉州刺史使持节领护羌校尉讨叛羌柯吾有功封都亭侯加建威将军正始元年还为大司农迁为司隶校尉公事去官后为光禄大夫数岁即拜司空邈叹曰三公论道之官无其人则缺岂可以老病之哉遂固辞不受嘉平元年薨于家用公礼葬谥曰穆侯子武嗣　　徐干
按魏志王粲传北海徐干字伟长为司空军谋祭酒掾属五官将文学　　徐华
按晋书徐苗传苗曾祖华有至行尝宿亭舍夜有神人告之亭欲崩遽出得免　　徐卲
按晋书徐苗传苗祖卲为魏尚书郎以廉直见称　　吴　　徐盛
按吴志徐盛传盛字文向琅邪莒人也遭乱客居吴以勇气闻孙权统事以为别部司马守柴桑长拒黄祖祖子射尝率数千人攻盛盛时吏士不满二百与相拒击伤射吏士千余人权以为校尉芜湖令复讨临成南阿山贼有功徙中郎将督校兵后迁建武将军封都亭侯领庐江太守所向有功迁安东将军封芜湖侯后魏文帝大出有渡江之志盛建计从建业筑围作薄落围上设假楼江中浮船文帝到广陵望围愕然弥漫数百里而江水盛长便引军退黄武中卒子楷袭爵领兵　　徐详
按吴志胡综传孙权为车骑将军综与是仪徐详俱典军国密事权为吴王封综仪详皆为亭侯权下都建业详综并为侍中进封乡侯兼左右领军徐详者字子明吴郡乌程人也　　徐原
按吴志吕岱传岱亲近吴郡徐原慷慨有才志岱知其可成赐巾&#与共言论后遂荐拔官至侍御史原性忠壮好直言岱时有得失原辄谏诤又公论之人或以告岱岱叹曰是我所以贵德渊者也及原死岱哭之甚哀曰德渊吕岱之益友今不幸岱复于何闻过谈者美之　　晋
　　徐苗
按晋书徐苗传苗字叔冑高密淳于人也累世相承皆以博士为郡守苗少家贫昼执鉏耒夜则吟诵弱冠与弟贾就博士济南宋钧受业遂为儒宗作五经同异评又依道家着元微论前后所造数万言皆有义味性抗烈轻财贵义兼有知人之鉴其兄弟皆早亡抚养孤遗慈爱闻于州里乡邻有死者便辍耕助营棺椁门生亡于家即敛于讲堂郡察孝廉州辟从事治中别驾举异行公府五辟博士再征并不就武惠时计吏至台帝辄访其安不永宁二年卒遗命濯巾澣衣榆棺杂砖露车载尸苇席瓦器而已　　徐澄之
按晋书徐邈传邈东莞姑幕人也祖澄之为州治中属永嘉之乱遂与乡人臧琨等率子弟并闾里士庶千余家南渡江家于京口　　徐宁
按晋书桓彝传彝常过舆县县宰徐宁通朗博涉彝遇之欣然结交而别至都谓庾亮曰吾为卿得一佳吏部矣人所应有而不必有人所应无而不必无真海岱清士即迁吏部郎　　徐藻
按晋书徐邈传邈父藻都水使者
　　徐邈
按晋书徐邈传邈东莞姑幕人也姿性端雅勤行励学博涉多闻以慎密自居少与乡人臧寿齐名孝武帝招延儒学之士谢安举以应选补中书舍人迁散骑常侍犹处西省前后十年每被顾问辄有献替多所匡益甚见宠待及谢安薨论者或有异同邈固劝中书令王献之奏加殊礼仍崇进谢石为尚书令元为徐州邈转祠部郎中上南北郊宗庙迭&#礼皆有证据迁中书侍郎转掌纶诏帝甚亲昵之初范&#与邈皆为帝所任使共补朝廷之阙&#才素高而措心正直遂为王国宝所谗出远郡邈孤宦易危而无敢排强族乃为自安之计会帝颇&#会稽王道子邈欲和协之从容言于帝帝纳焉时皇太子尚幼帝甚锺心文武之选皆一时之俊以邈为前卫率领本郡大中正授太子经邈虽在东宫犹朝夕入见参综朝政修饰文诏拾遗补阙劬劳左右帝嘉其谨密方之于金霍有托重之意安帝即位拜骁骑将军隆安元年遭父忧邈先疾患因哀毁增笃不逾年而卒年五十四　　徐广
按晋书徐广传广字野民东莞姑幕人侍中邈之弟也谢元为兖州辟从事谯王恬为镇北补参军孝武世除秘书郎典校秘书转员外散骑侍郎仍领校书尚书令王珣深相钦重举为祠部郎会稽世子元显引为中军参军迁领军长史桓元辅政以为大将军文学祭酒义熙初奉诏撰车服仪注除镇军谘议领记室封乐成侯转员外散骑常侍领著作尚书&#撰国史迁骁骑将军领徐州大中正转正员常侍大司农十二年勒成晋纪上之迁秘书监刘裕受禅恭帝逊位广哀感因辞衰老乞归性好读书老犹不倦年七十四卒于家　　徐义
按前秦录义高陆人一云咸阳人初仕坚征东参军丕嗣位进为吏部尚书封县公寻加右光禄大夫侍中司空俄拜右丞相义少奉佛法时兵革蜂起为慕容永所获乃械&#其两足编发于树将加刑戮至夜义专念观世音经有顷忽梦人谓之曰今事急矣何暇眠乎义便惊起见防守者并疲而寝乃试自奋动手忽开裂械于重禁之中发既得解足亦得脱而走百余步若有人导之者遂隐草中闻追兵交驰秉烛悉无见者迨明贼散义归投邺寺得免于难因奔杨佺期佺期以为洛阳令　　徐成
按前秦录成嵩之叔也纯直端亮素为王猛所知长不满六尺丑极当时猛伐燕时成以射声校尉为邓羌部将猛使成候燕军虚实期以日中及昏而返猛欲杀之以正军法邓羌请之不得几欲勒兵攻猛其爱成若是从羌奋击燕军出入燕阵旁无若人以功拜并州刺史寻加鹰扬将军帅步骑三万攻拔剑阁进位右将军姚苌来伐秦遣成等讨之为苌所败获而弗杀遂降于苌苌之将毙也其子兴杀之　　徐嵩
按晋书苻登载记徐嵩字元高盛之子也少以清白着称苻坚时举贤良为郎中稍迁长安令贵戚子弟犯法者嵩一皆考竟请托路绝坚甚奇之谓其叔父成曰人为长吏故当应耳此年少落落有端贰之才迁守始平郡甚有威惠及垒陷姚方成执而数之嵩厉色谓方成曰汝姚苌罪应万死主上止黄眉之斩而宥之叨据内外位为列将无犬马识养之诚首为大逆汝曹羌&#岂可以人理期也何不速杀我早见先帝取姚苌于地下方成怒三斩嵩漆其首为便器登哭之哀恸赠车骑大将军仪同三司谥曰忠武　　徐众按后秦录众本羌氐泓之女婿也长安既破众率其余党连营叛走镇西中兵参军宁远刘营祖与檀道济等攻营破之斩首俘馘不可称计　　徐浩
按晋书徐邈传邈子浩散骑常侍镇南将军何无忌请为功曹出补西阳太守与无忌俱为卢循所害
　徐姓部列传六
　　明二
　　徐申
按明外史刘世龙传徐申字周翰昆山人嘉靖初由乡举除蕲水知县改知上饶征授刑部主事张延龄之系狱也提牢主事宽假之会大猾刘东山上告延龄有不轨谋帝震怒命执先后提牢主事付诏狱申与焉狱具当输赎还职帝命杖之廷谪外任　　徐阶
按明外史徐阶传阶字子升华亭人嘉靖二年赐进士及第杨廷和见而异之语同列曰此少年名位不在我辈下授翰林编修嘉靖九年帝方锐意厘正祀典大学士张孚敬迎上意请去孔子王号阶独奏言孔子祀典不可改辞甚辨孚敬怒言于上谪为延平府推官阶精强心计事无不办迁黄州府同知擢浙江按察司佥事视学政晋副使江西视学如故久之以皇太子出阁召为司经局洗马兼翰林侍读母丧服阕拜国子祭酒进礼部右侍郎改吏部后谢部事以侍郎兼翰林学士教习庶吉士明年掌院事又明年拜礼部尚书应制文多称旨召入直无逸殿庐未几加太子太保二十九年俺答薄都城附书求贡阶疏请勿许会俺答拥众去都城围解帝乃心悦先是严嵩为帝所眷至是乃移于阶未几加少保进兼文渊阁大学士参预机务寻以考绩进少傅兼太子太傅武英殿大学士兼吏部尚书进光禄大夫柱国少师改建极殿大学士自是嵩势日屈而帝惟阶言是听嵩罢阶秉政为政多以和平宽大开上意以张孚敬及嵩等导上猜忌刻薄力反之论者翕然推名相焉隆庆时乞休归万历初元阶年八十诏遣行人存问明年卒赠太师谥文贞　　徐陟
按明外史徐阶传阶弟陟官刑部侍郎
　　徐伯相
按浦城县志伯相字良夫嘉靖庚子领乡荐授柳州府推官粤右夷獞杂处旧称难治伯相处置得宜擢建昌府贰守除弊政理冤滞奏最入为南京户部员外寻升郎中时严分宜势方炽伯相从邻郡内转不修贽为谢严衔之竟以建昌调归　　徐自得
按河南通志自得字深甫杞县人嘉靖辛丑进士兵科给事中上备边数千言后补工部复陈开河之患升尚宝司少卿卒　　徐霈
按万姓统谱霈号惠溪江山人阳明先生高弟嘉靖进士官广东左布政致仕优游林下讲学四方云集　　徐应丰按明外史徐学诗传学诗族兄应丰以善书擢中书舍人供事无逸殿悉嵩所为嵩疑学诗疏出应丰指会考察属吏部斥之应丰诣迎和门辞特旨留用嵩恚益甚居数年以误写科书谮于帝竟杖杀之　　徐学诗按明外史徐学诗传学诗字以言上虞人嘉靖二十三年进士授刑部主事历郎中二十九年俺答薄京师诏廷臣陈制敌之策诸臣多掇细事以应学诗愤然曰大奸柄国乱之本也乱本不除能攘外患哉即上疏言嵩辅政奸贪世蕃凶狡成性擅执父权请罢嵩父子别简忠良代之帝览奏颇感动方士陶仲文密言嵩孤立尽忠学诗特为所私修隙耳帝于是发怒下诏狱削籍隆庆初起南京通政参议未之官卒赠大理少卿　　徐养正
按明外史徐学诗传马平徐养正疏言严世蕃等弄权帝怒廷杖六十谪通海典史养正以庶吉士历户科右给事中隆庆中官至南京工部尚书　　徐栻
按明外史徐栻传栻字世寅常熟人嘉靖二十六年进士除宜春知县以严嵩家人恣横缚而笞之然政廉明考最擢南京御史上兵计七事语侵赵文华嵩益怒会京察谪栻浙江布政司都事历迁山东右布政使隆庆五年擢右副都御史巡抚江西万历初进南京工部侍郎寻改兵部侍郎巡抚浙江六年入为邢部左侍郎寻进南京工部尚书言者论之乃罢归栻从子待聘字廷珍万历中进士仕至陕西按察司使　　徐中行
