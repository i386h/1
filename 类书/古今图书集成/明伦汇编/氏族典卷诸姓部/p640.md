<!-- { "loadSidebar": true } -->
按明外史高其勋传王承宪者袭祖爵为楚雄卫指挥举武乡试擢游击为副使杨畏知前锋沙定洲来攻承宪偕土官那钥等出城冲击为流矢所中死弟承瑱亦力战死　　王毓蓍
按明外史刘宗周传王毓蓍字元祉会稽人为诸生跌宕不羁已受业宗周之门杭州失守毓蓍投柳桥下死乡人私谥正义先生　　王朝相
按明外史张肯堂传舟山城破肯堂同死者锦衣指挥王朝相　　王大年
弟
大翔

按江西通志大年庐陵人丙戌四月与弟庠生大翔避兵金华山石洞被获将加刃骂不绝口大翔愿以身代兄兄弟相争遂俱被害　　王韶
按江西通志韶字九成泰和人自幼能孝年十三随父出遇盗盗执其父将杀之韶冒刃抱父号曰宁杀我盗义之舍其父去　　王肇祯
按同安县志肇祯古庄人也与父伯腾网鱼牛鼻溪中伯腾溺深处肇祯跳身援之竟偕殒　　王
按罗田县志任河南洧川知县清廉方正谣曰王一筐升河南监军道致政归后以英霍黄府之众迫协起义不屈毕命江陵　　王&#门
按黄县志&#门石泉令告老家居捐赀守城城陷及于难赠光禄寺署正　　王大年
按常德府志大年府学生为献贼所缚厉声大骂割鼻不止割耳不止至截两手终骂不止碎其尸　　王日新按兴国州志日新号玉斋鸡口人土寇郑大发叛受命统兵深入贼穴死之　　王赉善
按黄陂县志赉善字生周善谈兵当寇乱众劝赉善行赉善曰老母在城且病足我安忍离寸步遂并罹害　　王翥
按荆州府志翥兴山人宣德间由选贡任山东济南推官寇氛四起翥素谙武备屡战克捷连复所陷三城因援绝城陷被擒翥抗声不屈从容就义　　王焘
按蕲水县志焘蕲水人住卲藤七世同居少长三百余人庭无间言或以其人众一心恐生他变闻之巡访巡访微服私造其门见二叟对奕遇有妇人抱一婴孩至二叟肃然起立巡访问其故曰此儿虽小诸父行也巡访喜曰不谓此间尚有古风请于朝旌其门曰孝义　　王景熙
按攸县志景熙字世伯任武冈守备以平临蓝贼八牌诸猺功升都司历转总兵镇武冈遇难　　王何
按广东通志何会同人贼入寇县官被掳何闻之奋勇与敌脱县官于难而何丧首尚提戈勒马归家妇闻其马嘶出迎始堕县官行祭立石表其宅曰义士死后神赫尸祝祷应每夜空中隐隐有车马声乡人呼为踏朗公　　王勋环
按广东通志勋环英德人贼劫同乡赖氏驱掠男妇日中未散勋环父子四人挺身救护手斩一枭贼众贼奔窜勋环父子皆被重伤扶归三日卒

　黄姓部艺文
