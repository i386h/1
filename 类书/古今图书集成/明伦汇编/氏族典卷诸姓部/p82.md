<!-- { "loadSidebar": true } -->
按万姓统谱旭乐平人洪武进士累官国子祭酒为人方正简默清慎不阿始终一志有文集数十卷　　徐世华按万姓统谱世华字士英父授卿国初应邑豪举以保障死难世华童年诣军营扶柩归葬兴邑寻为贼所掳世华告贼曰华不幸早失怙遗孤今被掠母老无依如释以归德莫大焉贼怜之得释人咸称异事母以孝闻竟因母病吁天愿代母卒附葬父侧乡人评其父忠子孝称墓为忠孝冢姑程氏媳胡氏备历艰苦克全双节有司扁其额曰一门四德子有谅亦以孝友闻　　徐辉祖
按明外史徐达传达封魏国公子辉祖初名允恭身长八尺五寸有才气以勋卫署左军都督府事达薨嗣爵以皇太孙故改赐今名建文初加太子太傅燕王将起兵王次子高煦方留京师辉祖其舅氏也因入&#窃其善马而逃辉祖乃以闻于朝遂见亲信燕兵渡江辉祖犹引兵力战成祖既至金川门独守父嗣弗迎成祖大怒削爵勒归私第永乐五年卒后追赠太师谥忠贞　　徐膺绪
按明外史徐达传达子膺绪初授尚宝司卿累迁中军都督佥事奉朝请子孙世袭指挥使勿绝　　徐增寿
按明外史徐达传达子增寿勇敢善骑射以父任累迁至左都督燕师起数以京师虚实输于燕帝觉之燕王既渡江帝召增寿手剑斩之王入抚尸哭既即位追封武阳侯谥忠愍寻进封定国公　　徐子权
按万姓统谱子权字用中峡江人与练子宁同举进士官刑部山西司主事靖难师起上疏论李景隆误国不报闻子宁死从容赋诗有曰翘首谢京国魂飞归故乡遂自缢死人竞称之奉祠乡贤　　徐&#
按无锡县志&#字子相葛桓姊子也以荐官工部主事奉使秦楚诸藩以觇从违归报进兵部郎中参曹国公李景隆军事密奏景隆凶悖有异志为景隆所陷下诏狱戍甘肃成祖即位治奸党&#为景隆所杀族人逮死者三十余人　　徐凯
按合肥县志凯合肥人开国公为茂州卫指挥使守松潘有功升都督佥事镇守四川靖难兵起充副总兵官出镇沧州文庙直趋沧州凯连战不胜被执不屈死之　　徐理
按名山藏勋封记武康伯徐理西平人从开国军历永清卫指挥佥事从靖难败都督贞宽河战白沟斩先锋追夺至雄转战济南沧德夹河战败盛庸军援水西捷小河克泗扬入金川洪武三十五年以都督佥事封奉天翊卫宣力武臣特进荣禄大夫柱国伯禄千石封七年卒子祯嗣正统九年勇嗣亡子除　　徐忠按名山藏勋封记永康侯徐忠合肥人以济阳卫指挥佥事从克密云下雄攻真定复永平取大宁战坝上克广昌蔚战白沟南军斫两指未殊自断之裹血战席卷沧扬单桥拔无极撼彰德举东阿大鏖灵壁冠军洪武三十五年以都督佥事封奉天靖难推诚宣力武臣特进荣禄大夫柱国前军都督府左都督侯禄千一百石赐券与誓身免二死子免一死侯十七年卒追封蔡国公予谥子安嗣成化十八年孙锜嗣正德八年源嗣嘉靖三十四年乔松嗣　　徐祥
按大冶县志祥章山里人洪武时以功授燕山左护卫副千户所奉文庙于藩邸以恭谨时值靖难兵起命征居庸关及真定拔永平皆有功累官都指挥使封兴安伯永乐二年卒上辍朝三日遣官致祭　　徐麟徐袁
徐承宗

按大冶县志麟祥之子随父征讨有功洪武三十三年三月除金吾左卫指挥佥事本年升指挥同知世袭又有徐袁者任南直锦衣卫徐承宗者任南直府军左卫指挥皆其一门武功之盛人称徐公侯家云　　徐文英按溧阳县志文英幼警敏尚气节洪武丙子由明经授龙虎卫经历擢浙江道御史清刚自立寻转河南副使后从英国公征交趾矢竭心力遘病卒　　徐永达
按河南通志永达字志道归德人少负气节洪武末举于乡授宝鸡教谕永乐间召至京师拜翰林院编修历迁左春坊中允鸿胪寺卿宣庙时三使交趾卒致帖息仕终山西按察使　　徐安
按万姓统谱安鄞人洪武末由人才荐举任山东济南知府后调凤阳壬午靖难兵由扬州往南京上微服间道从灵璧出凤阳安谍知折浮桥净舟楫以守上获一渔舟以济入正大统安归田里逾年诏举遗逸有司以安荐复任凤阳居数载诸戚里奏安不体朝廷亲亲之义偏护细民夺还庄业遂谪戍云南　　徐善安按浦城县志善安字敦复以荐举起家官御史寻备兵浙中驻台州方孝孺靖难殉忠诏籍其家襁褓俱不免敦复谓吾法官不能据法以争忍令忠义之裔顿斩乎时方孝孺有媵怀&#计匿沟罅中或危言尼之坚不渝后生子孝孺同学俞任二公密携云间延方祀事发受棰楚断一臂濒死仍隐庇坚不吐永戍保安　　徐善述
按明外史徐善述传善述字好古天台人宋亡幼主趋庆元有振义副尉徐某者扼关拒元元兵尽杀徐氏乳媪负幼儿得脱善述高祖也洪武中行岁贡法善述首贡入太学岁余授桂阳州学正永乐初简宫僚为春坊司直郎见重皇太子每作诗辄令指摘数过乃定时赐书翰迁左赞善太子每称为先生尝致书赐酒及诗竟坐累死仁宗即位赠太子少师赐谥文肃命立祠墓侧春秋祭如邹济云　　徐昂
按浙江通志昂字仲规钱塘人永乐初由举人授兵部司务升刑部员外郎以廉隅自守有武士谢某者怀金来馈昂坚却之无何致仕还过姑苏病卒贫无以殓谢闻为具棺衾遗之　　徐景昌
按名山藏勋封记定国公徐景昌凤阳人父增寿中山武宁王次子以战功为右军左都督数从燕王出塞征乃儿不花于燕为密靖难兵入金川增寿为建文所杀洪武三十五年追封武阳侯予谥永乐二年加赠定国公封景昌钦承祖业推诚奉义武臣特进荣禄大夫右柱国禄二千五百石赐世券与誓身免二死子一死二十二年坐劾夺爵洪熙元年还之卒正统三年显忠嗣景泰六年永宁嗣疾失心成化二年坐误毁制书还爵闲住卒弘治十七年孙光祚嗣嘉靖二年论奉迎防守功加兼太子太傅五年以修睿帝实录加太师兼太子太师卒嘉靖八年延德嗣卒隆庆元年文璧嗣　　徐安
按浦城县志安字处善词章炳蔚有重名登永乐三年进士任翰林院庶吉士　　徐政
按明外史高士文传交址邓景异攻盘滩守将徐政死之政仪真人建文时为扬州卫副千户燕师至以城降累迁都指挥同知从征交址夺贼船于三带江以济大军拔西都战咸子关皆有功陈季扩反盘滩地最要张辅遣政守之贼来攻与战飞枪贯&#犹督兵力战竟败贼贼退腹溃而死　　徐士宗
按万姓统谱士宗永乐中以国子生知贵溪县岁甲午邑大水士宗奏蠲田租三之二又请以租折输布民田之污者尽除其租有妇人讼其夫为雠家所害士宗鞫之无验俄有蚱蜢飞集几案士宗祝曰尔有冤当集雠人身已而果然囚始伏辜境内称为神明擢广信通判去邑人怀之　　徐祯
按荆州府志祯远安人永乐间由岁贡授渭南知县调翼城随上亲征有功升云南沾益州同知时毋总管与土知州构隙地方骚动祯亲诣贵州水西宣慰安民二年方解释　　徐述
按万姓统谱述字信古建德人永乐中由稽勋主事守汉阳首新学校劝课农桑政教大行时值朝廷采大木设法完解民若弗与其役者岁歉民艰于租输关市得钞数十万代民输足民以不困时有虎伤人为文祷神虎卒就捕其害遂息人咸以神明太守誉之公明有守吏民怀服　　徐琦
按明外史徐琦传琦字良玉钱塘人其祖谪戍宁夏遂家焉中永乐十二年进士授行人历刑部员外郎改行兵部宣宗初调职方员外郎擢右通政使安南馈遗无所受还拜南京兵部右侍郎八年帝以安南贡赋不如额复命琦往时黎利已死其子麟疑未决琦宣布威德麟贡方物以谢帝悦命落琦戍籍正统元年命考察南畿府县官五年命参赞南京机务十四年进尚书景泰元年靖远伯王骥督机务琦专理部事骥解任琦仍参赞四年卒谥贞襄　　徐亨
按明外史徐祥传祥封兴安伯永乐二年卒子永早没孙亨嗣十二年从北征为中军副还守开平二十年从征兀良哈明年从征阿鲁台宣德元年以右副总兵征交址无功夺爵英宗即位复给之正统九年征兀良哈进侯出镇陕西召还卒谥武襄子贤嗣伯卒子盛嗣卒无子再从弟良嗣至明亡乃绝　　徐良
按邵阳县志良字明善宣德中以经明行修征为本县儒学教谕秩满少傅杨溥荐于朝擢知均州清介仁爱兴学劝士有古循良风卒于官　　徐彬
按嘉祥县志彬字文中宣德间以举人任隆庆卫经历上疏言卫内当举行者四事一曰移仓廪一曰建桥梁一曰禁豪横一曰减屯租上称其能升顺德府同知彬抵任捕蝗赈饥筑防修学大着能声刑部尚书薛希琏荐可大用诏加正四品俸同知仍旧未几以艰去任寻卒　　徐晞
按江阴县志晞字孟初永乐中由县掾史入仕初授缮工司都事历工部郎中英宗即位升兵部右侍郎奉命简阅陕西临洮诸卫军士正统初召还实授右侍郎复往镇凉州庄浪诸要害寻转南京户部左侍郎岁辛酉征麓川命晞督饷贼谋间道掠粮晞出兵击破之凯还晋兵部尚书充殿试读卷官丁丑乞致仕卒　　徐永元
按池州府志永元建德人六世同居正统戊午岁大饥出&#二千石以济不给有司上其事旌为义民　　徐简按浙江通志简字易道黄岩人新之孙正统壬戌对大庭欲置状头因其策剀切落二甲第一终吏科给事中　　徐贵美
按兴国州志贵美上塘人好善乐施正统七年壬戌岁大荒出&#一千三百石助赈济上遣太守樊敕到家旌为义民　　徐瑄
按万姓统谱瑄字子敬早明经学器度凝远正统中为监察御史巡视京畿寻出按川广所至有声擢右佥都御史巡抚延绥上严斥堠缮甲兵督屯种修学校四事悉从之敌尝入寇瑄督兵战于索罗沟又战于半坡墩金鸡峪双海子皆以捷闻赐玺书重币赏劳之未几丁内艰归有旨夺情莅事坐是郁郁遂上疏乞致仕及卒朝廷谕祭于家子冔字以质历官湖广布政司参议　　徐资节
按浙江通志资节父戍贵州正统间边事告急分阃者置资节幕下一日问资节军行进退对曰是有伏不可遽犯督师忽其言弗用卒犯之不利而资节亦以死殉　　徐升
按延平府志升正统间袭父正千户职镇将乐值邓寇攻城升运筹战守贼造吕公车攻城将陷升设大木抵之又镕铁泼车乘势破贼邑赖保全敕封武德将军　　徐思贤
按蒲圻县志思贤字从哲以正统十二年选贡任广西苍梧县知县居官有廉介声林下醇谨人敬仰之寿九十五以期颐称　　徐溥
按明外史徐溥传溥字时用宜兴人祖鉴琼州知府有惠政溥景泰五年进士及第授编修天顺初兼司经局校书侍东宫讲读宪宗立擢左庶子兼侍讲直经筵再迁太常卿兼学士成化十五年拜礼部右侍郎寻转左侍郎久之改吏部孝宗嗣位兼文渊阁大学士参与机务旋进礼部尚书弘治五年刘吉罢溥为首辅帝后视朝渐晏溥等常以为言帝虽纳之已复如故中官李广以烧炼斋醮被宠溥等上疏极论帝感其言御文华殿召见授以诸司题奏溥等拟旨上帝应手改定既毕赐茶而退自成化间宪宗召对彭时商辂后至此始再见举朝诩为盛事溥屡加至少傅太子太傅年七十九乞休优诏不允及东宫出阁复加少师太子太傅进华盖殿三疏乞休始许之逾年卒赠太师谥文靖溥仪度详雅温易可亲刘吉恣睢之后填以安静斥异端抑权幸汲引人士称贤相焉　　徐宗
按扬州府志宗字叔本通州人景泰甲戌进士授行人会有边警守将失利上命宗往视之至则宣布威德边人服尝册封秦藩以女乐宴宗力请撤去吊楚王丧馈赠甚厚亦峻词却之其耿介不阿类如此擢南京职方员外郎致政归　　徐有贞
