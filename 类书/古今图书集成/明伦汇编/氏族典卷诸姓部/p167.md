<!-- { "loadSidebar": true } -->
按宋史胡世将传世将字承公常州晋陵人宿之曾孙登崇宁五年进士第范汝为寇闽以世将为监察御史福建路抚谕使入境韩世忠已平贼迁尚书右司员外郎又迁起居郎迁中书舍人兼修政局坐言者落职奉祠未几除徽猷阁待制知镇江府入为礼部侍郎改刑部出知洪州兼江西安抚制置使属建安兵变世将以便宜发兵讨平之除兵部侍郎复知镇江未几召为给事中兼侍讲直学士院复迁兵部侍郎寻以枢密直学士出为四川安抚制置使兼知成都府绍兴九年为宝文阁学士宣抚川陕时关陕初复朝廷分军移屯熙秦鄜延诸道明年夏金人陷同州入长安诸路皆震蜀兵既分声援几绝乃遣大将吴璘田晟出凤翔郭浩出奉天杨政由赤谷归河池不数日璘捷于石壁及扶风金人不敢度陇诏除端明殿学士十一年秋朝廷复用兵会母丧命起复遂复陇州破岐下诸屯又取华虢兵威稍振未几疡发于首除资政殿学士致仕卒年五十八　　胡伸
按万姓统谱伸婺源人幼&#悟善属文入太学与汪藻同名登第试学官教授颍川崇宁中召为太学正累迁国子司业后迁知无为军有德政民绘其像于学宫从弟如愚从胡瑗受学不仕　　胡埜
按万姓统谱野字德林方雅好古端凝介特师事孙立节立节器之开义馆于长春谷藏书万卷延名士使族子弟受学焉号环中居士大观中举八行政和八年登进士第历邓州教授改婺州寇至官吏遁去或说野野曰我先世以勇显我以八行举可上负朝廷下辱先世哉城陷不降举家被戮事闻官其二侄着有诸经讲义　　胡舜陟
按宋史胡舜陟传舜陟字汝明徽州绩溪人登大观三年进士第历州县官为监察御史以内艰去服阕再为监察御史迁侍御史高宗即位舜陟论宰相李纲之罪帝不听言者论其尝事伪廷除集英殿修撰知庐州时盗贼充斥舜陟请以身守江北以护行宫帝壮其言擢徽阁待制充淮西制置使后以徽阁待制知建康府充沿江都制置使逾年改知临安府复为徽猷阁待制充京畿数路宣抚使寻罢迁庐寿镇抚使改淮西安抚使至庐州溃兵王全与其徒来降舜陟散财发粟流民渐归改知静江府诏措置市战马御史中丞常同奏舜陟凶暴倾险罢之后十八年复为广西经略以知邕州俞儋有赃为运副吕源所按事连舜陟提举太平观先是舜陟与源有隙源以书抵秦桧讼舜陟受金盗马非讪朝政桧素恶舜陟奏遣大理寺官袁楠燕仰之往推劾居两句辞不服死狱中妻江氏诉于朝诏洪元英究实元英言舜陟得人心虽古循吏无以过遂送楠仰之吏部　　胡松年按宋史胡松年传松年字茂老海州怀仁人幼孤贫母粥机织使学读书过目不忘尤邃于易政和二年上舍释褐补潍州教授八年赐对便殿徽宗伟其状貌改校书郎兼资善堂赞读为殿试参详官迁中书舍人咈时相意提举太平观建炎间密奏中原利害召赴行在出知平江府召为中书舍人除给事中兼侍讲王伦使金还言金人欲再遣重臣来计议以松年试工部尚书为韩肖胄副充金奉表通问使使还拜吏部尚书岳飞收复襄汉令松年筹度守御事松年条战舰四利除端明殿学士签书枢密院事帝决意亲征命松年权参知政事专治战舰俄以疾提举洞霄宫十六年卒松年平生不喜蓄财喜宾客奉入不足以供费秦桧秉政士大夫无不曲意阿附松年独鄙之至死不通一书世以此高之　　胡闳休
按宋史胡闳休传闳休字良开封人宣和初入太学时方讳兵闳休着兵书二卷靖康初刱知兵科闳休应试中优等补承信郎金人围城闳休分地而守二帝诣金营闳休欲结义士劫之何禁止之二帝北迁檄令随军而无靖康年号闳休得之泣下怀檄而走从辛道宗勤王南渡以忠义进两官湖湘盗起以岳飞为招讨使飞辟闳休为主管机宜文字以诛锺子功进成忠郎飞被诬死闳休发愤杜门佯疾十年卒孙照德安太守　　胡仔
按尚友录仔字元任号苕溪渔隐日以渔钓自适有诗话行于世宣和间官建安　　胡镗
按万姓统谱镗字伯远江阴人举进士历知宝庆府工部郎中生平所学以四书为本一室萧然凝尘满几处之晏如也清苦廉介为时所重　　胡朝&#
按尚友录朝&#淳安人历官武昌令通判嘉兴时郑清之家奴暴横朝&#执置诸法移书谢云以天子之命官挞宰相之奴仆罪当避位清之得书以闻帝喜曰得一佳士矣除守岳州　　胡寿昌
按万姓统谱寿昌延平知府修饬学校躬励士子建祠祀之民皆敬信称曰胡延平而不名　　胡鼎金
按万姓统谱鼎金字贵刚究心易学尝作二陈九卦说语见新安朱升周易旁注　　胡寅
按宋史胡安国传寅字明仲安国弟子也宣和进士靖康初召除秘书省校书郎杨时为祭酒寅从之受学迁司门员外郎金人陷京师寅弃官归寻擢起居郎金人南侵诏议移跸之所寅上书以为二圣既迁当纠合义师北向迎请而遽膺翊戴亟居尊位皆失人心之大者吕颐浩恶其切直除直龙图阁主管江州太平观二年五月诏内外官各言省费裕国强兵息民之策寅以十事应诏寻命知永州绍兴四年复召为起居郎迁中书舍人赐三品服时议遣使入云中寅上疏言顷者误国之臣遣使求和以苟岁月九年于兹其效如何今无故蹈庸臣之辙忘复雠之义陈自辱之辞臣窃为陛下不取高宗嘉纳既而右仆射张浚自江上还奏遣使为兵家机权竟反前旨寅遂乞便郡就养以待制知严州又改知永州寻除礼部侍郎时秦桧当国除徽阁直学士提举江州太平观俄乞致仕遂归衡州桧犹愤之坐与李光书讥讪朝政落职责授果州团练副使桧死复其官绍兴二十一年卒　　胡宏
按宋史胡安国传安国子宏字仁仲幼事杨时侯仲良而卒传其父之学优游衡山下余二十年玩心神明不舍昼夜张栻师事之绍兴间上书曰徽宗钦宗劫于雠敌远适穷荒而在廷之臣不能对扬天心充陛下仁孝之志反以天子之尊北面雠敌末言陛下即位以来陈东以直谏死于前马伸以正论死于后而未闻诛一奸邪黜一谀佞何摧中正之易而去奸邪之难也高闶为国子司业请幸太学宏见其表作书责之曰太学明人伦之所在也太上皇帝劫制于强敌生往死归此臣子痛心切骨卧薪尝胆宜思所以必报也而柄臣乃敢欺天罔人以大雠为大恩合下既不能建大论明天人之理以正君心乃阿谀柄臣希合风旨求举太平之典又为之词云云欺天罔人孰甚焉宏初以荫补右承务郎不调秦桧当国贻书其兄寅问二弟何不通书意欲用之宁作书止叙契好而已宏书辞甚厉人问之宏曰示之以不可召之端卒于家着书曰知言有诗文五卷皇王大纪八十卷　　胡宁
按宋史胡安国传安国子宁字和仲以荫补官秦桧当国召试馆职除敕令所删定官迁太常丞祠部郎官初以宁父兄故召用及寅与桧忤乃出宁为夔路安抚司参议官除知澧州不赴主管台州崇道观卒安国之传春秋也修纂检讨尽出宁手又着春秋通旨以羽翼其书云　　胡铨
按宋史胡铨传铨字邦衡庐陵人建炎二年高宗策士淮海铨因御题问治道本天天道本民答策万余言高宗见而异之授抚州军事判官未上转承直郎绍兴五年吕祉以贤良方正荐除枢密院编修官八年秦桧决策主和金使以诏谕江南为名中外汹汹铨抗疏言王伦秦桧孙近可斩十二年谏官罗汝楫劾铨饰非横议诏除名编管新州十八年移谪吉阳军二十六年桧死铨量移衡州铨之初上书也宜兴进士吴师古锓木传之金人募其书千金孝宗即位复奉议郎知饶州隆兴元年迁秘书少监擢起居郎论史官失职者四兼侍讲国史院编修官又进言乞都建康时旱蝗星变铨应诏上书始终以春秋书异之法言政令之阙有十而上下之情不合亦有十兼权中书舍人同修国史张浚之子栻赐金紫铨缴奏之谓不当如此待勋臣子浚雅与铨厚不顾也诏以和戎遣使大询于庭侍从台谏预议者凡十有四人主和者半可否者半言不可和者铨一人而已二年兼国子祭酒寻除权兵部侍郎八月上以异避殿减膳诏廷臣言阙政急务铨以振为急务议和为阙政其议和之书曰今日之议若成则有可吊者十若不成则有可贺者亦十干道初以集英殿修撰知漳州改泉州趣奏事留为工部侍郎七年除宝文阁待制留经筵求去与外祠陛辞犹以归陵寝复故疆为言七年以资政殿学士致仕薨谥忠简有淡庵集一百卷行于世孙槻&#皆至尚书　　胡峄
按太仓州志峄字仲连天性高远放散泉石间建炎登极特以年格授官得迪功郎安远尉不仕所居五柳园加植松竹用杜甫宅舍如荒村句号如村老人绍兴十四年卒　　胡直孺
按万姓统谱直孺字少汲能诗与刘邦直诗云我无健笔翻三峡君有长才肃五兵同是行人更分手不堪风树作离声建炎中拜刑部尚书　　胡嘉言
按万姓统谱嘉言寿昌人高宗朝为吏部侍郎与秦桧连姻尝上书论和议乞斩桧以谢天下闻者莫不缩颈其后家居开义学置赡士田　　胡珵
按武进县志珵字德辉陈东上书攻六贼言者以珵尝润色其书忌之会与李纲同舟东下贬梧州人号苍梧太守绍兴初试玉堂寻复原官兼史馆校勘赵鼎当国以熙丰元佑旧史属珵与张嵲修正秦桧为相主和议珵与朱松凌景夏常明范如圭等合辞抗疏极言不可而疏实出珵手以忤桧引去　　胡宪
按宋史胡宪传宪字原仲居建之崇安生而静&#不妄笑语长从从父胡安国学平居危坐植立时然后言虽仓卒无疾言遽色人犯之未尝校绍兴中以乡贡入太学会伊洛学有禁宪独阴与刘勉之诵习其说既而学易于谯定一意下学不求人知一旦揖诸生归故山力田卖药以奉其亲安国称其有隐君子之操从游者日众号籍溪先生贤士大夫亦高仰之折彦质范冲朱震刘子羽吕祉吕本中共以其行义闻于朝上特召之宪辞母老乃赐进士出身授左迪功郎添差建州教授宪不得已就训日与诸生接训以为己之学学者大化以母年高不乐居官舍求监南岳庙以归久之起为福建路安抚使司属官复请祠去秦桧方用事诸贤零落宪家居不出桧死以大理司直召未行改秘书正字既至疏言金人大治汴京宫室势必败盟今元臣宿将惟张浚刘锜在识者皆谓金果南牧非此两人莫能当愿亟起之臣死不恨时两人皆为积毁所伤未有显言其当用者宪独首言之疏入即求去上嘉其忠诏改秩与祠归方宪之以馆职召也适秦桧讳言之后宪与王十朋冯方查钥李浩相继论事太学生为五贤诗以歌之绍兴三十二年卒年七十七　　胡沂
按宋史胡沂传沂字周伯绍兴余姚人父宗伋号醇儒能守所学沂绍兴五年进士至二十八年始入为正字迁校书郎孝宗受禅除国子司业寻擢殿中侍御史时龙大渊曾觌以藩邸旧恩除知合门事张震刘珙周必大相继缴回词命沂论其市权招士请屏远之未听而谏官刘度坐抗论左迁沂累章益恳切好进者嫉其言共排之沂亦请去遂以直显谟阁主管台州崇道观干道元年召为宗正少卿进中书舍人给事中除吏部侍郎寻以目疾丐祠八年复拜给事中进礼部尚书上顾沂厚有大用意而沂资性恬退无所依附数请去淳熙元年卒　　胡抟
