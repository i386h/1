<!-- { "loadSidebar": true } -->
按魏书陆俟传俟弟宜云中镇将子隽高宗世历侍中给事显祖初侍御长以谋诛乙浑拜侍中乐部尚书赐爵安乐公甚见委任转征东大将军相州刺史政尚宽惠民吏安定卒谥贞公子登澄城太守子匡司空仓曹参军　　陆琇
按魏书陆俟传俟子子琇字伯琳薨袭爵琇
沉毅少言雅好读书以功臣子孙为侍御长给事中景明初试守河内郡咸阳王禧谋反以琇通情征诣廷尉薨于狱琇弟凯仍上疏诉冤诏复琇爵子景祚袭　　陆凯
按魏书陆俟传俟子子凯字智君谨重好学年十五为中书学生拜侍御中散给事黄门侍郎在枢要十余年以忠厚见称兄琇陷罪凯亦被收遇赦乃免凯痛兄之死哭无时节目几失明正始初卒赠龙骧将军南青州刺史谥曰惠　　陆定国
按魏书陆俟传俟子丽丽子定国在襁抱高宗幸其第诏养宫内六岁为中庶子及显祖践祚拜散骑常侍特赐封东郡王定国求以父爵让弟睿乃听之超迁司空延兴五年免官太和初复除秦益二州刺史复王爵八年薨于州谥曰庄王　　陆睿
按魏书陆俟传俟子丽丽子睿字思&#袭爵平原王沉雅好学折节下士太和八年与元琛并持节为东西二道大使褒善罚恶声称闻于京师十六年降五等之爵封睿巨鹿郡开国公散骑常侍定州刺史未发与穆泰等构逆赐死　　陆昶
按魏书陆俟传俟子龙成龙成子昶字细文袭爵正始中为太尉属迁司空司马寻拜光禄大夫昶无他才能唯饮酒为事出为肆州刺史入为卫将军大鸿胪卿后为东徐州刺史寻卒　　陆高贵
按魏书陆俟传俟子骐驎骐驎子高贵孝昌中兖州镇东府法曹参军子操武定末度支尚书　　陆顺宗
按魏书陆俟传俟子骐驎骐驎子顺宗员外郎秘书中散子概之武定末东莞太守　　陆暐
按魏书陆俟传俟子子凯凯长子暐字道晖有时誉洛阳令贾祯见其兄弟叹曰仆以老年更睹双璧起家司徒行参军太尉西阁祭酒兼尚书右民三公郎正光中卒暐拟急就篇为悟蒙章及七诱十醉章表数十篇子元规武定中尚书郎　　陆恭之
按魏书陆俟传俟子子凯凯子恭之字季顺有操尚释褐侍御史著作佐郎建义初除中书侍郎殷州刺史前废帝初拜廷尉卿加镇西将军所历并有声绩孝静初除征南将军东荆州刺史天平四年卒谥曰懿恭之所著文章诗赋凡千余篇子开府中兵参军　　陆昕之
按魏书陆俟传俟子丽丽子定国定国子昕之字庆始风望端雅袭爵例降为公尚显祖女常山公主拜驸马都尉历通直郎除青州刺史在州着宽平之称转安北将军相州刺史永平四年夏卒谥曰惠从兄希道子子彰为后　　陆希道
按魏书陆俟传俟子丽丽子睿睿长子希道字洪度有风貌美须&#历览经史颇有文致初拜中散迁通直郎以军功拜给事中及克义阳以功赐爵淮阳男拜谏议大夫转廷尉少卿加龙骧将军南青州刺史以本将军转梁州刺史迁前将军郢州刺史善于驭边甚有威略转平西将军泾州刺史正光四年卒有六子士懋字元伟袭巨鹿郡开国公武定中营州刺史士宗字仲彦尚书左外兵郎中士述字幼文符玺郎中士宗士述建义初并于河阴遇害士沈出继从叔昕之士廉字季修建州平北府长史永安末爾朱世隆攻陷州城见害士佩字季伟武定中司州治中　　陆希悦按魏书陆俟传俟子丽丽子睿睿子希悦尚书外兵郎中骠骑谘议参军通直散骑常侍平南将军光禄大夫遇害于河阴赠散骑常侍卫将军相州刺史　　陆希谧按魏书陆俟传俟子丽丽子睿睿子希谧太尉参军早卒　　陆希静
按魏书陆俟传俟子丽丽子睿睿子希静字季默司徒墨曹迁邵郡太守　　陆希质
按魏书陆俟传俟子丽丽子睿睿子希质字幼成起家员外郎领侍御史迁阳城太守孝庄初除胶州刺史转建州刺史迁魏尹转太常卿卫大将军都官尚书武定七年夏卒年五十八谥曰文子珣字子琰开府参军瑾字子瑜性并粗险乃为劫盗珣瑾俱死瓘字子璧次悉达武定中并仪同开府参军　　陆景元
按魏书陆俟传俟族弟宜宜子隽隽子登登弟子景元元象初卫将军仪同三司南青州刺史　　陆子彰
按魏书陆俟传俟子丽丽子定国定国子昕之昕之子子彰字明远本名士沈年十六出后事公主尽礼正光中袭爵东郡公拜山阳太守庄帝即位征拜给事黄门侍郎元象中以本将军除齐州刺史子彰之为州以聚敛为事晚节修改自行青冀沧瀛甚有时誉加以虚己纳物人敬爱之武定八年除中书监卒年五十四谥曰文宣子昂武定中中书舍人骏太子洗马杳尚书仓部郎　　陆载
按周书陆通传通曾祖载从宋武帝平关中军还留载随其子义真镇长安遂没赫连氏魏太武平赫连氏载仕魏任中山郡守　　陆夸
按万姓统谱夸高邑人耽好书传高尚不仕少与崔浩为莫逆交浩为司徒奏征为中郎辞疾不赴州郡逼遣不得已入京与浩相见经留数日唯谈叙平生不及世利浩每欲论屈之竟不能发言　　陆政
按周书陆通传通父政性至孝其母吴人好食鱼北土鱼少政求之常苦难后宅侧忽有泉出而有鱼遂得供膳时人以为孝感所致因谓其泉为孝鱼泉初从尔朱天光讨伐及天光败归文帝文帝为行台以政为行台左丞原州长史赐爵中都县伯大统中卒　　陆旭按周书陆腾传腾父旭性雅淡好老易纬候之学撰五星要诀及两仪真图颇得其指要太和中征中书博士稍迁散骑常侍知天下将乱遂隐于太行山孝庄即位屡征不起后赠并汾恒肆四州刺史　　北齐
　　陆法和
按北齐书陆法和传法和不知何许人隐于江陵百里洲衣食居处一与苦行沙门同耆老自幼见之容色常不定人莫能测也侯景渡江遣将任约击梁湘东王于江陵法和乃诣湘东乞征约乘轻船不介冑沿流而下纵火舫于前而逆风不便法和执白羽麾风风势即返约众皆见梁兵步于水上于是大溃遂擒约还谓湘东王曰侯景无足虑蜀贼将至乃总诸军往亲运石以填江三日水遂不流横之以铁&#武陵王纪果遣兵来王琳与法和经略一战而殄之梁元帝以为都督郢州刺史封江乘县公就加司徒部曲数千人通呼为弟子唯以道术为化不以法狱加人元帝败灭法和举州入齐文宣以为大都督引见不称臣但云荆山居士无疾而告弟子死期至时坐绳床而终　　陆卬
按北齐书陆卬传卬字云驹少机悟美风神好学不倦博览群书多通大义善属文为河间邢卲所赏卲又与卬父子彰交游尝谓子彰曰卿老蚌遂出明珠起家员外散骑侍郎历文襄大将军主簿中书舍人除中书侍郎修国史以父忧去职居丧尽礼哀毁骨立母魏上庸公主初封蓝田邢卲谓人云蓝田生玉固不虚矣卬兄弟相率庐于墓侧负土成坟朝廷发诏褒扬改其所居里为孝终里天保初授给事黄门侍郎迁吏部郎中遭母丧哀慕毁悴弟搏疾终卬闻而悲痛一恸便绝年四十八卬自在朝笃慎固密不说人短不伐己长言论清远有人伦鉴识朝野甚悲惜之赠卫将军青州刺史谥曰文子乂嗣袭封始平侯　　陆杳
按万姓统谱杳字云迈历中书舍人黄门常侍假仪同三司秦州刺史武平初为寇所围经百余日就除开府仪同三司城中死者过半人无异心　　陆义
按万姓统谱义字旦齐文襄时袭爵始平侯义聪敏博学有文才年十九举司州秀才历秘书郎南阳王文学通直散骑侍郎待诏文林馆兼散骑侍郎迎陈使还兼中书舍人加通直散骑常侍义于五经义最精熟馆中谓之石经人为之语曰五经无对有陆义　　陆操按万姓统谱操丽从孙字仲志高简有风格早以学业知名雅好文操为散骑常侍聘梁使还迁廷尉卿齐文襄为世子甚好色崔季舒尝为掌媒焉时薛置妻元氏有色迎入欲通之元氏正辞且哭世子使季舒送付廷尉罪之操曰廷尉守天子法须知罪状世子怒召操命刀环筑之更令科罪操终不挠乃口责之后徙御史中丞天保中卒殿中尚书　　北周
　　陆腾
按周书陆腾传腾字显圣代人也高祖俟魏征西大将军东平王祖弥夏州刺史父旭腾少慷慨有大节解巾员外散骑侍郎普泰初迁朱衣直合尚安平主即东莱王贵平女也孝武西迁腾时使青州遂没于邺东魏兴和初领阳城郡守大统九年大军东讨城陷被执太祖释而礼之拜帐内大都督魏恭帝三年转江州刺史爵上庸县公陵州木笼獠恃险粗犷每行抄劫诏腾讨之纵兵奋击尽破之武成元年徙隆州刺史保定元年迁隆州总管领刺史二年资州盘石民反杀郡守据险自守腾率军讨击尽破斩之天和初信州蛮反腾分道奋击所向摧破四年迁江陵总管陈将章昭达围江陵腾大破之六年进位柱国进爵上庸郡公建德二年征拜大司空寻出为泾州总管宣政元年冬薨重赠大后丞谥曰定子元嗣　　陆元按周书陆腾传腾子元字士鉴腾入朝时年始七岁仕齐为奉朝请历成平县令齐平高祖见元特加劳勉即拜地官府都上士大象末为隋文相府内兵参军　　陆融
按周书陆腾传腾子元元弟融字士倾最知名少历显职大象中位至大将军定陵县公　　陆通
按周书陆通传通字仲明吴郡人曾祖载仕魏父政通少敦敏好学有志节幼从在河西遂逢寇难与政相失通乃自拔东归及尔朱氏灭乃入关文帝引为帐内督愈见亲礼遂昼夜陪侍家人罕见其面通虽处机密愈自恭谨录前后功进爵为公授骠骑大将军开府仪同三司太仆卿赐姓步六孤氐爵绥德郡公周孝闵践祚拜小司空保定五年累迁大司寇建德元年转大司马其年薨　　陆逞
按周书陆通传通弟逞字季明初名彦字世雄魏文帝改焉逞少谨密早有名誉兄通先以军功别受茅土乃让父爵中都县伯令逞袭之起家羽林监保定初累迁吏部中大夫所在着绩朝廷嘉之进爵为公天和四年除京兆尹迁司会中大夫出为河州刺史起为纳言除宜州刺史有惠政吏人称之东宫初建授太子太保卒子操嗣　　隋
　　陆爽
按隋书陆爽传爽字开明魏郡临漳人也祖顺宗魏南青州刺史父概之齐霍州刺史爽少聪敏年九岁就学日诵二千余言年十七为主簿累转中书郎及齐灭征长安授宣纳上士高祖受禅转太子内直监寻迁太子洗马与左庶子宇文恺等撰东宫典记七十卷开皇十一年卒官时年五十三赠上仪同宣州刺史子法言敏学有家风释褐承奉郎及太子废上追怒爽法言竟坐除名　　陆知命
按隋书陆知命传知命字仲通吴郡富春人也父敖陈散骑常侍知命性好学通识大体以贞介自持释褐陈始兴王行参军及陈灭召令讽谕反者说下贼十七城得其渠帅以功拜仪同三司赐以田宅复用其弟恪为汧阳令知命以恪非百里才上表陈让朝廷许之授普宁镇将炀帝嗣位拜治书侍御史&#然正色为百寮所惮帝甚敬之辽东之役为东暆道受降卒于师时年六十七赠御史大夫　　陆彦师
按隋书陆彦师传彦师字云房魏郡临漳人祖希道魏定州刺史父子彰中书监彦师少有行检为邦族所称长而好学解属文为参军以父艰去职哀毁殆不胜丧与兄卬庐于墓次负土成坟兄卬以彦师昆弟中最幼表让封焉彦师固辞而止时称友悌孝义总萃一门迁中书舍人历中书黄门侍郎以不阿宦者遇谗出为中山太守有惠政数年征为吏部郎中周宣帝时赐爵临水县男高祖受禅拜尚书左丞进爵为子后复以病出为汾州刺史卒官　　陆从典
