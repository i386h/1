<!-- { "loadSidebar": true } -->
按吴志孙静传静子奂字季明兄皎既卒代统其众以扬武中郎将领江夏太守奂讷于造次而敏于当官军民称之黄武五年权攻石阳奂以地主使所部将军鲜于丹帅五千人先断淮道自帅吴硕张梁五千人为军前锋降高城得三将拜扬威将军封沙羡侯奂亦爱乐儒生年四十嘉禾三年卒子承嗣以昭武中郎将代统兵领郡赤乌六年卒无子封承庶弟壹奉奂后袭业为将孙峻之诛诸葛恪也壹与全熙施绩攻恪弟公安督融融自杀壹从镇南迁镇军假节督夏口及孙綝诛滕引吕据据引皆壹之妹夫也壹弟封又知引据谋自杀綝遣朱异潜袭壹异至武昌壹知其攻己率部曲千余口过将引妻奔魏魏以壹为车骑将军仪同三司封吴侯以故主芳贵人邢氏妻之邢美色妒忌下不堪命遂共杀壹及邢氏壹入魏黄初三年死　　孙香
按吴书香字文阳父儒字仲孺坚再从弟也仕郡主簿功曹香从坚征伐有功拜郎中后为袁术驱驰加征南将军死于寿春　　孙河
按吴书河坚族子也出后姑俞氏后复姓为孙河质性忠直讷言敏行有气干能服勤少从坚征讨常为前驱后领左右兵典知内事待以腹心之任又从策平定吴会从权讨李术术破拜威寇中郎将领庐江太守　　孙登
按吴志孙登传登字子高权长子也魏黄初二年以权为吴王拜登东中郎将封万户侯登辞侯不受是岁立登为太子黄龙元年权称尊号立为皇太子权迁都建业征上大将军陆逊辅登镇武昌领宫府留事登或射猎当由径道常远避良田不践苗稼至所顿息又择空闲之地其不欲烦民如此后弟虑卒权为之降损登昼夜兼行到赖乡自闻召见见权悲泣住十余日欲遣西还深自陈乞以久离定省子道有阙权遂留焉嘉禾三年权征新城使登居守总知留事初登所生庶贱徐夫人少有母养之恩后徐氏以妒废处吴而步夫人最宠步氏有赐登不敢辞拜受而已徐氏使至所赐衣服必沐浴服之登立凡二十一年年三十三卒是岁赤乌四年也谥登曰宣太子子璠希皆早卒次子英封吴侯五凤元年英以大将军孙峻擅权谋诛峻事觉自杀国除　　孙虑
按吴志孙虑传虑字子智登弟也少敏惠有才艺权器爱之黄武七年封建昌侯后二年丞相雍等奏虑宜进爵称王权未许久之尚书仆射存疏虑宜为镇军大将军授任偏方权乃许之于是假节开府治半州虑临事遵奉法度敬纳师友年二十嘉禾元年卒无子国除　　孙和
按吴志孙和传和字子孝虑弟也少以母王有宠见爱年十四为置宫卫使中书令阚泽教以书艺好学下士甚见称述赤乌五年立为太子时年十九后王夫人与全公主隙权尝寝疾和祠祭于庙和妃叔父张休居近庙邀和过所居全公主使人觇视因言太子不在庙中专就妃家计议又言王夫人见上寝疾有喜色权由是发怒夫人忧死而和宠稍损后遂幽闭和竟徙和于故障群司坐谏诛放者十数众咸冤之太元二年正月封和为南阳王遣之长沙四月权薨诸葛恪秉政恪即和妃张之舅也妃使黄门陈迁致问于恪临去恪谓迁曰为我达妃期当使胜他人此言颇泄及恪被诛孙峻因此夺和玺绶徙新都又遣使者赐死和妃张亦自杀孙休立封和子&#为乌程侯休薨&#即阼其年追谥父和曰文皇帝　　孙霸按吴志孙霸传霸字子威和同母弟也和为太子霸为鲁王宠爱崇特与和无殊顷之和霸不穆之声闻于权耳权禁断往来假以精学时全寄吴安孙奇杨竺等阴共附霸图危太子谮毁既行太子以败霸亦赐死二子基壹五凤中封基为吴侯壹宛陵侯孙&#即位追和霸旧隙削基壹爵土徙会稽乌伤县　　孙奋按吴志孙奋传奋字子扬霸弟也母曰仲姬太元二年立为齐王居武昌权薨太傅诸葛恪不欲诸王处江滨兵马之地徙奋于豫章奋怒不从命又数越法度恪上笺谏奋得笺惧遂移南昌游猎弥甚官属不堪命及恪诛奋下住芜湖欲至建业观变傅相谢慈等谏奋奋杀之坐废为庶人徙章安县太平三年封为章安侯建衡二年孙&#左夫人王氏卒&#哀念过甚朝夕哭临数月不出由是民间或谓&#死讹言奋与上虞侯奉当有立者奋母仲姬墓在豫章豫章太守张俊疑其或然扫除坟&#闻之车裂俊夷三族诛奋及其五子国除　　孙休
按吴志孙休传休字子烈权第六子年十三从中书郎射慈郎中盛冲受学太元二年正月封琅邪王居虎林四月权薨休弟亮承统徙休于丹阳郡太守李衡数以事侵休休上书乞徙他郡诏徙会稽居数岁梦乘龙上天顾不见尾觉而异之孙亮废孙綝使宗正孙楷与中书郎董朝迎休休至即御正殿大赦改元永安元年诏以大将军綝为丞相荆州牧綝一门五侯皆典禁兵权倾人主休恐其有变数加赏赐顷之休闻綝逆谋阴与张布图计十二月戊辰腊百僚朝贺公卿升殿诏武士缚綝即日伏诛五年立子为太子休锐意于典籍欲毕览百家之言尤好射雉春夏之间常晨出夜还七年秋七月薨时年三十谥曰景皇帝　　孙亮
按吴志孙亮传亮字子明权少子也权春秋高而亮最少故尤留意赤乌十三年和废遂立亮为太子太元元年权寝疾征大将军诸葛恪为太子太傅会稽太守滕引为太常并受诏辅太子明年权薨太子即尊号大赦改元以恪为帝太傅引为卫将军领尚书事二年冬十月孙峻杀恪于殿堂以峻为丞相十一月有大鸟五见于春申明年改元五凤太平元年峻卒以从弟偏将军綝为侍中武卫将军领中外诸军事大赦改元十一月以綝为大将军假节封永康侯二年夏四月亮亲政事綝所表奏多见难问三年亮以綝专恣与太常全尚将军刘承谋诛綝九月戊午綝以兵取尚遣弟恩攻杀承于苍龙门外召大臣会宫门黜亮为会稽王按孙休传永安三年黜
为候官侯遣之国道自杀

　　孙松
按吴志孙翊传翊子松为射声校尉都乡侯黄龙三年卒　　孙泰
按吴志孙匡传匡子泰曹氏之甥也为长水校尉嘉禾三年从权围新城中流矢死　　孙邻
按吴志孙贲传都亭侯贲卒子邻嗣年九岁代领豫章进封都乡侯在郡垂二十年讨平叛贼政绩修理召还武昌为绕帐督迁夏口沔中督威远将军所居任职赤乌十二年卒子苗嗣苗弟旅及叔父安熙绩皆历列位注
邻字公达雅性精敏幼有令誉
　　孙桓
按吴志孙桓传桓字叔武河之子也年二十五拜安东中郎将与陆逊共拒刘备备军众甚盛桓投刀奋命与逊戮力备遂败走桓以功拜建武将军封丹徒侯下督牛渚作横江坞会卒　　孙俊
按吴书桓弟俊字叔英性度恢弘才经文武为定武中郎将屯戍薄落赤乌十三年卒长子建袭爵平卤将军少子慎镇南将军　　孙韶
按吴志孙韶传韶字公礼伯父河为将军屯京城初孙权杀吴郡太守盛宪宪故孝廉妫览戴员亡匿山中孙翊为丹阳皆礼致之及翊遇害河驰赴宛陵责怒览员二人遂杀河韶年十七收河余众缮治京城起楼橹修器备以御敌权闻乱从椒丘还过定丹阳引军归吴夜至京城下营试攻惊之兵皆乘城传檄备警权使晓喻乃止明日见韶甚器之即拜丞烈校尉后为广陵太守偏将军权为吴王迁扬威将军封建德侯权称尊号为镇北将军韶为边将数十年善养士卒得其死力自权西征还都武昌韶不进见者十余年权还建业乃得朝觐权所问咸对身长八尺仪貌都雅权欢悦加领幽州牧假节赤乌四年卒子越嗣至右将军越兄楷楷弟异至领军将军奕宗正卿恢武陵太守　　孙峻
按吴志孙峻传峻字子远孙坚弟静之曾孙也静生皓皓生恭为散骑侍郎恭生峻少便弓马精果胆决孙权末徙武卫都尉为侍中权临薨受遗辅政领武卫将军封都乡侯既诛诸葛恪迁丞相大将军督中外诸军事假节进封富春侯峻素无重名骄矜险害多所刑杀百姓嚣然五凤二年魏将毋丘俭文钦以众叛与魏人战于乐嘉峻袭寿春会钦败降军还是岁蜀使来聘将军孙仪孙邵綝恂等欲因会杀峻事泄仪等自杀其明年文钦说峻征魏峻使钦与吕据车骑刘纂镇南朱异前将军唐咨自江都入淮泗以图青徐峻至石头饯之入据营据御军齐整峻恶之称心痛去遂梦为诸葛恪所击恐惧发病死时年三十八　　孙綝
按吴志孙綝传綝字子通与峻同祖綝父绰为安民都尉綝始为偏将军及峻死为侍中武卫将军领中外诸军事代知朝政吕据闻之大恐与诸督将共表荐滕引为丞相綝更以引为大司马代吕岱驻武昌据引兵还使人报引欲共废綝綝闻之遣从兄虑将兵逆据于江都使文钦等击据遣华融丁晏喻引宜速去引皆杀之与据期举兵时大风据不至綝兵大会遂杀引夷三族綝迁大将军假节封永宁侯负贵倨傲多行无礼魏大将军诸葛诞举寿春叛保城请降吴遣文钦等救之魏镇南将军王基围诞钦等突围入城魏悉中外军增诞之围朱异帅三万人屯安丰城为文钦势魏兖州刺史州泰拒异于阳渊异败綝于是大发卒出屯镬里复遣异攻魏异复败綝授兵三万人使异死战异不从綝斩之而遣弟恩救会诞败引还綝以孙亮始亲政事多所难问甚惧还建业称疾不朝使弟威远将军据入苍龙宿卫弟武卫将军恩偏将军干长水校尉闿分屯诸营欲以专朝自固克内嫌綝乃与公主鲁班太常全尚将军刘承议诛綝亮妃綝从姊女也以其谋告綝綝率众夜袭全尚遣弟恩杀刘承遂废亮典军施正劝綝征立琅邪王休綝从之休既即位以为丞相荆州牧恩为御史大夫卫将军据右将军皆县侯干杂号将军亭侯闿亦封亭侯綝一门五侯皆典禁兵权倾人主綝奉牛酒诣休休不受赍诣左将军张布酒酣出怨言布以言闻休休衔之或有告綝怀怨侮上欲图反者休执以付綝綝杀之由是愈惧武卫士施朔又告綝欲反休密问张布布与丁奉谋于会杀綝永安元年十二月丁卯建业中谣言明会有变綝闻之不悦夜大风发木扬沙綝益恐戊辰腊会綝称疾休强起之綝不得已将入命豫整兵令府内起火遂入寻而火起綝求出起离席奉布目左右缚之綝叩头曰愿徙交州休曰卿何以不徙滕引吕据綝复曰愿没为官奴休曰何不以引据为奴乎遂斩之闿乘船欲北降追杀之夷三族綝死时年二十八休耻与峻綝同族特除其属籍称之曰故峻故綝云　　孙&#
