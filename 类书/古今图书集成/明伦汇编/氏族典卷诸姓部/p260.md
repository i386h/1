<!-- { "loadSidebar": true } -->
按晋书辛谧传谧字叔重陇西狄道人也父怡幽州刺史世称冠族谧少有志尚博学善属文工草隶书为时楷法性恬静不妄交游召拜太子舍人诸王文学累征不起永嘉末以谧兼散骑常侍慰抚关中谧以洛阳将败故应之及长安陷没于刘聪聪拜太中大夫固辞不受又历石勒季龙之世并不应辟命虽处丧乱之中颓然高迈视荣利蔑如也及冉闵僭号复备礼征为太常谧遗闵书辞因不食而卒　　辛理
按前凉录理陇西人也美容貌轨欲夺其妻以寡妹妻之理割鼻自誓轨不能强大怒徙为炖煌太守护羌校尉遂以忧死　　辛攀
按前凉录攀字怀远陇西狄道人也父晋尚书郎兄鉴旷弟宝迅皆以才识著名秦雍为之谚曰三龙一门金支玉昆攀年七岁随父在京师北地程晓攀之亲友目攀而笑曰&#牛骍犊孺子之谓攀曰戏及人亲非雅训也晓及宾客大奇异之建安三年为晋大鸿胪使凉遂留仕轨　　辛凭
按前凉录凭字士彦陇西狄道人也仕茂为炖煌太守惟有一子髦至狄道省墓遇枹罕护军辛晏反叛为晏所执凭劝茂讨晏茂曰髦在彼如何凭曰人臣奉主岂顾子乎茂曰子纯臣也乃赐爵关内侯　　辛进按西秦录进字国都陇西人也仕炽盘至尚书初为散骑常侍从炽盘游于后园凌霄观进弹飞鸟误中暮末之母伤其面及暮末即位问伤母面之由母以状告暮末大怒即日收进杀之并其五族二十七人　　辛恭靖按晋书辛恭靖传恭靖陇西狄道人也少有器干才量过人隆安中为河南太守会姚兴来寇恭靖固守百余日以无救而陷被执至长安兴谓之曰朕将任卿以东南之事可乎恭靖厉色曰我宁为国家鬼不为羌贼臣兴怒幽之别室经三年至元兴中诳守者乃逾垣而遁归于江东安帝嘉之桓元请为谘议参军置之朝首寻而病卒　　辛渊
按魏书辛绍先传绍先父渊私署凉王李皓骁骑将军皓子歆亦厚遇之歆与沮渠蒙逊战于蓼泉军败失马渊以所乘马授歆而身死于难以义烈见称西土　　辛景
按万姓统谱景为临海太守隆安四年孙恩寇临海景破之恩穷蹙赴海死　　南齐
　　辛普明
按南齐书吴达之传河南辛普明侨居会稽自少与兄同处一帐兄亡以帐施灵座夏月多蚊普明不以露寝见色兄将葬邻人嘉其义赙助甚多普明初受后皆反之赠者甚怪普明曰本以兄墓不周故不逆来意今何忍亡者余物以为家财后遭母丧几至毁灭扬州刺史豫章王辟为义曹从事年五十卒　　北魏　　辛绍先
按魏书辛绍先传绍先陇西狄道人世祖之平凉州绍先内徙家于晋阳明敏有识量与广平游明根范阳卢度世同郡李承等甚相友善有至性丁父忧三年口不甘味头不栉沐发遂落尽故常着垂裙皂帽自中书博士转神部令皇兴中薛安都以彭城归国时朝廷欲绥安初附以绍先为下邳太守加宁朔将军为政不苟激察举其大纲而已唯教民治产御贼之备太和十三年卒赠冠军将军并州刺史晋阳公谥曰惠　　辛昙护
按魏书辛雄传雄从祖昙护以谨厚见称卒于并州州都　　辛琛
按魏书辛雄传雄族祖琛字僧贵父敬宗延兴中代郡太守琛少孤尝过友人见其父母兄弟悉无恙垂涕久之释褐奉朝请荥阳郡丞太守元丽性颇使酒琛每谏之景明中为伏波将军济州辅国府长史转奉车都尉出为扬州征南府长史刺史李崇多事产业琛每诤折崇不从遂相纠举诏不问后加龙骧将军带南梁太守卒于官琛宽雅有度量涉猎经史喜愠不形于色当官奉法所在有称　　辛畅
按魏书辛雄传雄父畅字幼达大将军谘议参军汝南乡郡二郡太守太和中本郡中正　　辛谌
按魏书江悦之传颍川辛谌魏卫尉辛毗之后有文学历步兵校尉濮阳上党二郡太守卒赠征卤将军梁州刺史　　辛纂
按魏书辛雄传雄从父兄纂字伯将学涉文史温良雅正初为兖州安东府主簿与秘书丞同郡李伯尚有旧伯尚与咸阳王禧同逆逃窜投纂事觉坐免官积十余年除奉朝请稍转太尉骑兵参军每为府主清河王怿所赏转越骑校尉尚书令李崇北伐蠕蠕引为录事参军临淮王彧北征以纂随崇有称启为长史及广阳王渊北伐又引为长史寻拜谏议大夫雅为彧所称叹屡在朝廷荐举之萧衍遣将曹义宗攻新野诏纂持节兼尚书左丞南道行台率众赴接至便破之又诏为荆州军司除骁骑将军加辅国将军纂善抚将士人多用命贼甚惮之寻为义宗所围相率固守庄帝即位除通直散骑常侍征卤将军兼尚书仍行台寻除持节平东将军中郎将转中军将军荥阳太守加镇东将军太昌中除左光禄大夫纂侨寓洛阳乃为河南邑中正永熙三年除使持节河内太守齐献武王赴洛兵集城下纂出城谒王王命前侍中司马子如曰吾行途疲敝宜代吾执河内手也便入洛九月行西荆州事兼尚书南道行台寻正刺史时蛮酋樊伍能破析阳郡应宇文黑獭纂遣兵攻之不&#而败诸将因亡不返城人又密招西贼黑獭遣都督独孤如愿率军潜至突入州城遂至厅合纂左右惟五六人短兵接战为贼所擒遂害之赠都督定殷二州诸军事骠骑大将军尚书左仆射司徒公定州刺史　　辛雄
按魏书辛雄传雄字世宾陇西狄道人有孝性颇涉书史好刑名廉谨雅素不妄交友喜怒不形于色释褐奉朝请父于郡遇患雄自免归晨夜扶抱及父丧居忧殆不可识为世所称正始初除给事中十年不迁职乃以病免清河王怿为司空辟户曹参军摄田曹事怿迁司徒仍随授户曹参军并当烦剧诤讼填委雄用心平直加以闲明政事经其断割莫不悦服由是名显怿迁太尉又为记室参军神龟中除尚书驾部郎中转三公郎以母忧去任卒哭右仆射元钦奏雄起复为郎俄兼司州别驾加前军将军孝昌元年徐州刺史元法僧以城南叛萧衍遣萧综来据彭城时遣大都督安丰王延明督临淮王彧讨之盘桓不进乃诏雄副太常少卿元晦为使给赍库刀持节乘驿催军到军勒令并进徐州综送降款冀州刺史侯刚启为长史肃宗以雄长于世务惜不许之更除司空长史时诸方贼盛而南寇侵境山蛮作逆肃宗欲亲讨以荆州为先诏雄为行台左丞与前军临淮王彧东趣叶城贼闻走散会右丞阙肃宗诏仆射城阳王徽举人徽遥举雄仍除辅国将军尚书右丞寻转吏部郎中迁平东将军光禄大夫郎中如故初萧宝夤在雍州起逆城人侯众德等讨逐之多蒙爵赏武泰中诏雄兼尚书为关西赏勋大使未行之间会朱荣入洛及河阴之难人情未安雄潜窜不出庄帝欲以雄为尚书门下奏曰辛雄不出存亡未分庄帝曰宁失亡而用之不可失存而不用也遂除度支尚书加安南将军元颢入洛也北中郎将杨侃从驾北出庄帝以侃为度支尚书及乘舆反洛复召雄上遂解侃尚书未几诏雄以本官兼侍中关西慰劳大使三年迁镇南将军都官尚书行河南尹普泰时为镇军将军殿中尚书又加卫将军右光禄大夫秦州大中正太昌中又除殿中尚书兼吏部尚书寻除车骑大将军左光禄大夫仍尚书永熙二年三月又兼吏部尚书于时近习专恣请托不已雄惧其谗慝不能确然守正论者颇讥之出帝南狩雄兼左仆射留守京师永熙末兼侍中帝入关右齐献武王至洛于永宁寺诛之时年五十没其家口二子士璨士贞逃入关中　　辛凤达
按魏书辛绍先传绍先子凤达&#道乐古有长者之名卒于京兆王子推国常侍　　辛穆
按魏书辛绍先传凤达弟穆字叔宗举茂才东雍州别驾初随父在下邳与彭城陈敬文友善敬文弟敬武少为沙门从师远学经久不反敬文病临卒以杂绫二十匹托穆与敬武穆久访不得经二十余年始于洛阳见敬武以物还之封题如故世称其廉信历东荆州司马转长史带义阳太守领戍雅有恤民之称转汝阳太守迁中散大夫加龙骧将军正光四年以老启求致仕诏引见谓穆志力尚可除平原相穆善抚导民吏怀之孝昌二年征为征卤将军太中大夫未发卒于郡年七十七赠后将军幽州刺史谥曰贞　　辛祥
按魏书辛绍先传绍先子凤达凤达子祥字万福举司州秀才司空行参军迁主簿太傅元丕为并州刺史祥为丕府属敕行建兴郡咸阳王禧妃即祥妻妹及禧构逆亲知多罹尘谤祥独萧然不预转并州平北府司马后除郢州龙骧府长史带义阳太守白早生之反也萧衍遣众来援因此缘淮镇戍相继降没唯祥坚城独守时出挑战伪退以骄贼贼不复自备乃夜出袭其营贼大溃州境获全刘龙驹作逆华州敕除祥华州安定王燮征卤府长史仍为别将讨灭之神龟元年卒时年五十五永安二年赠冠军将军南青州刺史　　辛少雍
按魏书辛绍先传祥弟少雍字季和少聪&#有孝行尤为祖父绍先所爱绍先性嗜羊肝常呼少雍共食及绍先卒少雍终身不食肝性仁厚有礼义门内之法为时所重释褐奉朝请太学博士员外散骑侍郎司空高阳王雍引为田曹参军少雍性清正不惮强御积年久讼造次决之请托路绝时称贤明正始中诏百官各举所知高阳王雍及吏部郎中李宪俱以少雍为举首迁给事中侍中游肇后亦荐之会卒年四十二少雍妻王氏有德义与其从子怀仁兄弟同居怀仁等事之甚谨闺门礼让人无比焉士大夫以此称美　　辛子馥
按魏书辛绍先传绍先子穆穆长子子馥字元&#早有学行孝昌初释褐南司州龙骧府录事参军丁父艰居丧有礼后除给事中南冀州防城都督素为庄帝所知识及即位除宣威将军尚书右主客郎中持节为南济冀济青四州慰劳使寻除宁朔将军员外散骑常侍仍领郎中太宰元天穆征邢杲引为行台郎中寻除平原相元颢入洛子馥不受其赦刺史元仲景附颢拘子馥并禁家口庄帝反政诏封三门县开国男食邑二百户天平中为东南道行台左丞徐州开府长史入除太尉府司马长白山连接三齐瑕丘数州之界多有盗贼子馥受使检覆还除尚书右丞出为清河太守武定八年卒于郡　　辛子华
按魏书辛绍先传子馥弟子华字仲夷天平中右光禄大夫　　辛儒之
按魏书江悦之传辛谌子儒之济州司马
　　辛炽
按魏书辛雄传雄从祖昙护昙护子炽武定中卫将军右光禄大夫　　辛悠
按魏书辛雄传雄族祖琛琛长子悠字元寿早有器业为侍御史监扬州军早卒　　辛俊
按魏书辛雄传悠弟俊字叔义有文才东益州征卤府外兵参军府主魏子建为山南行台以为郎中有军国机断还京于荥阳为人劫害赠征卤将军东秦州刺史　　辛休
按魏书辛雄传俊弟休字季令有学尚早卒
　　辛修
按魏书辛雄传休弟修字季绪有学尚早卒
　　辛珍之
按魏书辛雄传雄族祖琛琛族子珍之少有气力太尉铠曹行参军稍迁中坚将军司徒录事参军广州大中正丁忧去任寻起为汝北太守永安中司空谘议参军通直常侍永熙中襄城太守天平初洛州以南人情骇惧敕为大使持节慰谕广洛二州三年除征东将军行阳平郡事郡民路黑奴起逆攻郡为黑奴所执右卫将军郭琼讨平黑奴乃得免兴和中为卫将军司徒司马武定三年除骠骑将军北海太守还为仪同开府长史兼光禄少卿未几诏珍之持节为广洛北荆扬雍襄六州慰劳大使北荆镇城行广州事招纳有称齐文襄王遣书慰勉赐以衣帛寻敕行平州卒于官赠骠骑大将军洛州刺史谥曰恭　　辛琨按魏书辛绍先传绍先子凤达凤达子祥祥长子琨字怀玉少聪敏解褐相州仓曹参军稍迁陈郡太守轻车将军济州征卤府长史卒年四十六　　辛怀仁
