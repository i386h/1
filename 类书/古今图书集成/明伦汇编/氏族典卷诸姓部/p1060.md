<!-- { "loadSidebar": true } -->
按万姓统谱英广西人正德中任龙溪知县

　履姓部列传
　　汉
　　履中
按万姓统谱中下邽人

　俟姓部列传
　　周
　　俟子
按尚友录俟子周六国时人善著书

　水姓部列传
　　明
　　水苏民
按八闽通志苏民无锡人洪武初知邵武县廉明慈爱为政有方　　水潜
按临安县志潜永乐辛卯科举人任后府经历　　水秀容按宁波府志秀容鄞县人永乐中贡生
　　水洁
按襄阳府志洁正统间贡生
　　水瓛
按万姓统谱瓛鄞县人宣德间举人
　　水桓
按宁波府志桓鄞县人景泰甲戌科进士官知县　　水&#按临安县志&#景泰间贡生任山东寿张县知县　　水之文按宁波府志之文鄞县人嘉靖己酉科举人官郎中　　水思中按吴江县志思中字体干嘉靖戊午科举人
　　水乡谟
按宁波府志乡谟字禹陈鄞县人万历丙戌科进士授宁国知县邑大祲请蠲赋劝助赈民赖以苏调繁丹阳复值岁祲乃修前邑荒政以劳得疾呕血卒　　水佳引按宁波府志乡谟子佳引字启明天启壬戌进士授大理寺评事改御史左迁行人司副转礼部郎明习典故升湖广督学参议遴拔才士寒畯生色调建宁兵备佥事靖白莲妖党之乱改罗定道靖粤寇以左迁归隐于句章乡之小溪卒　　水暠
按临安县志皓工部织染大使
　　水有清
按临安县志有清清源县典史
　　水文煜
按临安县志文煜输粟义官
　　水映桂
按武昌县志映桂邑人

　耳姓部列传
　　明
　　耳元明
按奇姓通元明即墨县人洪熙中抚州卫知事　　耳桓按万姓统谱桓巴县人正德中湖广醴陵知县　仕姓部列传
　　明
　　仕凤
按万姓统谱凤昌黎人正统中山东阳信县主簿　　仕万仓按万姓统谱万仓泾阳人隆庆中成都府经历　蒍姓部汇考
郑樵通志
　　以邑为氏
薳氏亦作蒍楚有地名蒍又晋士蒍之后亦为蒍氏此以王父字为氏者凌迪知万姓统谱
　　蒍姓
蒍音委出自刘累之后杜伯子蒍为晋司空后以为氏
　始姓部列传
　　秦
　　始成
按史记项羽本纪陈余遗章邯书章邯孤疑阴使候始成使项羽注
索隐曰候军候官始成其名

　起姓部列传
　　周
　　起贾
按吕氏春秋应言篇魏令孟卬割地以与秦王王喜令起贾为孟卬求司徒于魏王　　宋
　　起圯
按八闽通志圯大中祥符间知龙溪县
　　明
　　起春
按万姓统谱春凤阳人宣德中任宝坻训导
　　起镗
按万姓统谱镗达州人弘治中举人

　紫姓部列传
　　宋
　　紫景望
按万姓统谱景望理宗初年为永州大守明达政理检核吏奸更置簿书不逾年财赋自裕人户输苗税石减一斗以宽民力每岁发扛解加二升以优运船又增水脚钱与之　　明
　　紫谏
按万姓统谱谏安仁人嘉靖间任什仿县丞
　　紫承爵
按万姓统谱承爵陕西人万历间为山西潞州卫指挥
　委姓部汇考
郑樵通志
　　以官为氏
委氏周礼有委人掌委积其后氏焉

　薳姓部汇考
郑樵通志
　　以邑为氏
薳氏亦作蒍芈姓楚蚡冒之后薳章食邑于薳故以命氏按楚有地名蒍又有薳澨则知薳为楚邑矣又晋士蒍之后亦为蒍氏此以王父字为氏者
　累姓部汇考
郑樵通志
　　以名为氏
累氏风俗通累祖之后左传晋七舆大夫累虎　耳姓部汇考
凌迪知万姓统谱
　　耳姓
耳见姓苑杭州有耳姓

　始姓部汇考
凌迪知万姓统谱
　　始姓
始见姓苑

　蒍姓部列传
　　周
　　蒍国
按左传庄公十九年初王姚嬖于庄王生子颓子颓有宠蒍国为之师及惠王即位取蒍国之圃以为囿故蒍国作乱　　蒍贾
按左传僖公二十七年楚子使子文治兵于睽终朝而毕不戮一人子玉治兵于蒍终日而毕鞭七人贯三人耳国老皆贺子文蒍贾尚幼不贺子文问之对曰子之传政于子玉曰以靖国也靖诸内而败诸外所获几何子玉之败子之举也举以败国将何贺焉　　蒍敖按左传宣公十二年随武子曰蒍敖为宰择楚国之令典军行右辕左追蓐前茅虑无中权后劲百官象物而动军政不戒而备能用典矣　　蒍子冯
按左传襄公十五年蒍子冯为大司马
注
子冯叔敖
从子
　　蒍掩
按左传襄公二十五年楚蒍掩为司马子木使庀赋数甲兵甲午蒍掩书土田度山林鸠薮泽辨京陵表淳卤数疆潦规偃猪町原防牧隰皋井衍沃量入修赋赋车籍马赋车兵徒卒甲楯之数既成以授子木礼也注
掩子冯之子
　　汉
　　蒍胜
按万姓统谱胜见印薮

　尾姓部列传
　　周
　　尾生
按汉书邹阳传苏秦不信于天下为燕尾生
注
师古
曰尾生古之信士守志亡躯故以为喻
　　汉
　　尾敦
按万姓统谱敦刘虞故吏虞为公孙瓒所害敦于路劫虞首归葬之　　明
　　尾礼
按万姓统谱礼曹县人弘治中任临城县主簿　只姓部列传
　　明
　　只好仁
按畿辅通志好仁嘉靖丙午科举人

　斐姓部汇考
王圻续文献通考
　　氏族源流
秦针奔晋封于裴中为裴君六世陵迁于解为解君后有裴氏氏斐氏匪氏垒氏解氏履氏
　尔姓部列传
　　明
　　尔名
按宝坻县志名世袭锦衣百户

　虺姓姓部汇考
凌迪知万姓统谱
　　虺姓
虺见姓苑
按唐书武后改韩王
越王鲁王等姓为虺

　　姓
音尾

　氏姓部汇考
凌迪知万姓统谱
　　氏姓
氏音是见直音

　斐姓部列传
　　周
　　斐豹
按左传襄公二十三年四月栾盈帅曲沃之甲因魏献子以昼入绛范宣子奉公以如固宫初斐豹隶也着于丹书栾氏之力臣曰督戎国人惧之斐豹谓宣子曰苟焚丹书我杀督戎宣子喜曰而杀之所不请于君焚丹书者有如日乃出豹而闭之督戎从之逾隐而待之督戎逾入豹自后击而杀之　　汉
　　斐禹
按万姓统谱禹汉人
　　北齐
　　斐谋之
按续文献通考谋之少有风格邢邵每称之
　　唐
　　斐清
按万姓统谱清大历间宿州刺史
　　明
　　斐俊
按万姓统谱俊丹棱人永乐中任御史
　　斐顺
按万姓统谱顺洛川人宣德中任长沙训导
　　斐辉
按万姓统谱辉横州人宣德中举人
　　斐旻
按万姓统谱旻字士勉崇安人&#敏博学任江西佥事廉介严毅风采廪然卒于官　　斐应麟
按万姓统谱应麟宁州卫人举人嘉靖中任镇宁县知县　　斐文
按万姓统谱文延津人嘉靖中任清丰县教谕　扆姓部汇考凌迪知万姓统谱
　　扆姓
扆见姓苑

　鬼姓部列传
　　上古
　　鬼容蓲
按路史疏仡纪黄帝有熊氏命鬼容蓲为相（按鬼容蓲亦作　鬼臾区）

　　宋
　　鬼章
按万姓统谱章南诏将

　紫姓部汇考
凌迪知万姓统谱
　　紫姓
紫见姓苑

　氏姓部列传
　　后梁
　　氏叔琮
按五代史氏叔琮传叔琮开封尉氏人为梁骑兵伍长梁兵击黄巢陈许间叔琮战数有功太祖壮之使将后院马军从攻徐兖表宿州刺史久之迁曹州刺史太祖下河中取晋绛表晋州刺史太祖遣友宁兵万人会叔琮御晋友宁欲休兵以待叔琮曰敌闻救至必走走则何功邪乃夜击之晋人大败逐之至于太原太祖大喜曰破太原非氏老不可久之徙保大军节度使昭宗迁洛拜右龙武统军太祖遣叔琮与李彦威等弒昭宗已而杀之
　尾姓部汇考
凌迪知万姓统谱
　　尾姓
尾见姓苑

　使姓部列传
　　汉
　　使乐成
按汉书霍光传光薨后禹为大司马称病禹故长史任宣候问禹见禹恨望深乃谓曰大将军时何可复行持国权柄杀生在手使乐成小家子得幸将军至九卿封侯注
师古曰即少符乐成使者其姓也

　吕姓部选句
汉张衡司徒吕公诔昔吕皇祖帝尧之绪伯夷秩唐唐宗允叙四岳在虞傅士佐禹克厌帝心姓姜氏吕登是南邦以家以处降及于周穆侯作辅唐张说元州司户吕君墓志铭尧之太岳始封吕侯周之太师实表齐国河西则霸王继氏关东则丞相联华近徙河间是称右
　褚姓部列传
　　周
　　褚承真
按万姓统谱承真周人
　　汉
　　褚大
按汉书胡毋生传生治公羊春秋与董仲舒同业仲舒弟子兰陵褚大至梁相　　褚少孙
按汉书王式传式治诗沛褚少孙事式问经数篇为博士　　褚当时
按万姓统谱当时汉人
　　褚孺
按万姓统谱孺字彦子汉人
　　吴
　　褚泰
按万姓统谱泰仕吴封钱塘临平侯
　　晋
　　褚陶
按晋书褚陶传陶字季雅吴郡钱塘人少聪慧以坟典自娱年十二作鸥鸟水硙二赋见者奇之州郡辟不就吴平召补尚书郎张华见之谓陆机曰君兄弟龙跃云津顾彦先凤鸣朝阳谓东南之宝已尽不意复见褚君迁九真太守转中尉年五十五卒　　褚
按晋书褚裒传裒祖有局量以干用称镇南将军羊祜言于武帝始被升用官至安东将军　　褚洽
按晋书褚裒传裒父洽武昌太守
　　褚翜
按晋书褚翜传翜字谋远太傅裒之从父兄也父頠少知名早卒翜以才艺桢干称袭爵关内侯补冠军参军荀组举翜为吏部郎不应召遂东过江元帝为晋王以翜为散骑郎转太子中庶子成帝初为左卫将军苏峻之役以翜为侍中典征讨军事既而王师败绩司徒王导谓翜曰至尊当御正殿君可启令速出翜即入上合躬自抱帝登太极前殿导升御&#翜及锺雅刘超侍立左右时百官奔散殿省萧然峻兵既入叱翜令下翜正立不动呵之曰苏冠军来觐至尊军人岂得侵逼由是兵士不敢上殿贼平封长平县伯迁丹阳尹甚有惠政徙五兵尚书迁尚书右仆射转左加散骑常侍咸康七年卒赠卫将军谥穆子希嗣官至豫章太守　　褚裒
按晋书褚裒传裒字季野少有盛名桓彝目之曰季野有皮里春秋言其外无臧否而内有褒贬也谢安亦云裒虽不言而四时之气备矣初为西阳王掾吴王文学苏峻构逆&#鉴以裒为参军峻平封都乡亭侯迁司徒从事中郎除给事黄门侍郎康帝为琅琊王除建威将军江州刺史镇平州征为左将军兖州刺史都督兖州徐州之琅琊诸军事假节镇金城又领琅琊内史康献太后临朝授都督徐兖青扬州之晋陵吴国诸军事卫将军徐兖二州刺史假节镇京口永和初进号征北大将军石季龙死裒请伐之除征讨大都督青扬徐兖豫五州诸军事永和五年卒年四十七赠侍中太傅谥元穆　　褚歆
按晋书褚裒传裒子歆字幼安以学行知名历散骑常侍秘书监　　褚爽
按晋书褚爽传爽字弘茂小字期生恭思皇后父也祖裒父歆爽少有令称谢安甚重之尝曰若期生不佳我不复论士矣为义兴太守早卒以后父追赠金紫光禄大夫爽子秀之炎之喻之义熙中并历大官　　宋　　褚秀之
按宋书褚叔度传叔度长兄秀之字长倩历大司马琅琊王从事中郎黄门侍郎高祖镇西长史迁侍中出补大司马右司马恭帝即位为祠部尚书本州大中正高祖受命徙太常元嘉元年卒　　褚淡之
按宋书褚叔度传叔度兄淡之字仲源历显官高祖受命为侍中后为会稽太守景平二年富阳县孙氏谋逆淡之与战大破之三年卒谥质子　　褚叔度
