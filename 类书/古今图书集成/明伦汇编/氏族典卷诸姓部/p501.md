<!-- { "loadSidebar": true } -->
按十国春秋吴太子琏睿帝长子也干贞二年封江都王太和初立为皇太子天祚中纳齐王知诰女为妃及南唐受禅降封弘农郡公领平卢军节度使兼中书令已又改康化军节度使升元四年琏谒平陵还至竹筱口维舟大醉一夕暴薨或曰左右承唐主指实置之死也追封弘农王谥曰靖　　杨璘
按十国春秋吴江夏王璘睿帝第二子也干贞初与宜春南阳诸王同封累加太尉禅代时奉玺绶于齐南唐主迁官增邑降封为郡公　　杨璆
按十国春秋吴宜春王璆睿帝第三子干贞初封王宜春不知所终　　杨珙
按十国春秋吴建安王珙睿帝兄子也初封南昌郡公干贞元年进封为王南唐受禅降珙等十二人为公珙领康化军节度使兼中书令居无何称疾罢官归永宁宫终焉　　杨璪
按十国春秋吴宜春王璪亦睿帝从子天祚元年璪赍册宝册徐知诰为齐王及南唐禅代降封郡公　　后晋　　杨光远
按五代史杨光远传光远字德明其父曰阿&#啜盖沙&#部人也光远为唐庄宗骑将久之为幽州马步军都指挥使戍瓦桥关明宗时为妫瀛冀易四州刺史清泰二年徙镇中山晋高祖起太原末帝以光远佐张敬达为太原四面招讨副使为契丹所败杀敬达出降耶律德光勉之事晋晋高祖以为宣武军节度使其子承祚尚长安公主次子承信等皆超拜官爵恩宠无比枢密使桑维翰恶之徙光远西京留守夺其兵职光远大怨望天福五年徙镇平卢封东平王出帝即位拜太师封寿王是时晋马少括天下马以佐军景延广请取光远前所借官马三百匹光远怒遂反出帝遣李守贞皇甫遇击之光远婴城固守其子承勋等劝光远出降光远不可乃杀节度判官丘涛劫光远幽之遣人奉表待罪承信承祚皆诣阙自归守贞遣何延祚杀之于其家阿&#啜初非姓氏其后改名瑊而姓杨氏光远初名檀清泰二年有司言明宗庙讳犯偏傍者皆易之乃赐名光远云　　杨彦询按五代史杨彦询传彦询字成章河中宝鼎人也少事青州王师范师范降梁后见杀彦询乃之魏事杨师厚为客将魏博叛梁入于晋彦询因留事晋庄宗灭梁以彦询为引进副使奉使吴蜀常称旨历德州刺史羽林将军晋高祖镇太原废帝以彦询为太原节度副使后高祖反乞兵于契丹契丹耶律德光立高祖于太原以兵送至河上彦询为宣徽使明年拜感德军节度使复入为宣徽使又拜安国军节度使天福七年徙镇镇国为政有惠爱以病风罢为右金吾卫上将军卒年七十四赠太子太师　　杨邠
按五代史杨邠传邠魏州冠氏人也少为州掌籍吏孔谦领度支补邠勾押官历孟华郓三州粮料院使事汉高祖为右都押衙高祖即位拜枢密使邠出于小吏不喜文士与苏逢吉等内相排忌逢吉讽李涛上疏罢邠邠泣诉李太后前太后怒罢涛相加邠中书侍郎同平章事李太后弟业求为宣徽使帝与太后私以问邠邠以为不可帝欲立所爱耿夫人为后邠又以为不可夫人死将以后礼葬之邠又以为不可由是隐帝大怒而左右乘间构之见杀周太祖即位追封弘农王　　杨仙公
按十国春秋后蜀杨仙公淄齐间道士也世莫知其年寿时或有白头翁往往言自儿时见之常就锻工家假铁椎自击其顶又令人奋力舂之了无所损间入山中与虎豹戏以手狎之皆驯服而去高祖改元前一岁仙公来蜀居峨眉山后不知所终　　杨九龄
按十国春秋后蜀杨九龄蜀人擅隽才撰蜀桂堂编事二十卷中纪广政举试事载诗赋策题及知贡举登科人姓氏且言科举起于隋开皇或以为自唐太宗始者非也又撰要录十卷亦为士林所称道　　杨千度按十国春秋后蜀杨千度本优也善戏猴于阛阓中常饱养十余头习人言语一日内&#猢狲维绝走殿上阁后主令人射之不中乃命千度执之千度谢恩讫猴十余头皆向殿上叉手拜揖后主大悦赐千度绯衣钱帛收入教坊有内臣问猢狲何以能人言语对曰猴乃兽实不解人言千度时时饵以灵砂变其兽心然后可教内臣深讶其说有好事者祖其意多以灵砂饲鹦鹉犬鼠等以教之　　后周
　　杨凝式
按五代史杨涉传涉子凝式有文词历事梁唐晋汉周常以心疾致仕居于洛阳官至太子太保　　杨梦申
按十国春秋北汉杨梦申天会时累官右练议大夫梦申能文章尤长于碑记十七年奉敕撰定王继颙神道碑文文不加点典而有则朝士多称赏之　　辽　　杨佶
按辽史杨佶传佶字正叔南京人幼&#悟弱冠声名籍甚统和二十四年举进士第一历校书郎大理正开泰六年转仪曹郎典掌书命加谏议大夫出知易州治尚清简入为大理少卿累迁翰林学士八年燕地饥疫以佶同知南京留守事复为翰林学士重熙元年升翰林学士承旨丁母忧起复工部尚书历忠顺军节度使朔武等州观察处置使天德军节度使加特进检校太师同中书门下平章事复拜参知政事十五年出为武定军节度使除吏部尚书佶居相位以进贤为己任三请致政许之月给钱粟四时存问卒有登瀛集行于世　　杨&#
按辽史杨&#传&#字昌时安次人幼通五经大义圣宗闻其&#悟诏试诗授秘书省校书郎太平十一年擢进士乙科为著作佐郎重熙十二年累迁枢密都承旨进枢密副使历长宁军节度使山西路转运使知兴中府清宁初入知南院枢密使总朝政封赵国公以足疾复知兴中府咸雍初徙封齐召拜枢密使改封晋屡请归政赐保节功臣致仕大康五年例改辽西郡王薨　　杨绩
按辽史杨绩传绩良乡人太平十一年进士及第累迁南院枢密副使擅给进士堂帖降长宁军节度使徙知涿州清宁初拜参知政事为南府宰相十年知兴中府咸雍初入知枢密院事拜南院枢密使累表告归不许封赵王大康中以例改王辽西致仕加守太保薨子贵忠知兴中府　　杨遵勖
按辽史杨遵勖传遵勖字益诫涿州范阳人重熙十九年登进士第调儒州军事判官累迁枢密院副承旨咸雍三年为宋国贺正使还迁都承旨拜枢密直学士改枢密副使大康初参知政事徙知枢密院事拜南府宰相耶律乙辛诬皇太子诏遵勖与燕哥案其事遵勖不敢正言时议短之寻拜北府宰相大安中暴卒年五十六赠守司空谥康懿子晦终昭文馆直学士

　夸姓部汇考
廖用贤尚友录
　　夸姓
夸见姓苑


　杨姓部列传一
　　周
　　杨朱
按列子杨朱篇禽子问杨朱曰去子体之一毛以济一世女为之乎杨子曰世固非一毛之所济　　杨回
按万姓统谱回居乡三逐事君三去赵简子用为相其国大治　　杨青
按韩子宋有酤酒者斗概甚平遇客甚谨为酒甚美悬帜甚高然而酒不售而酸怪其故问所闾长者杨青青曰狗猛曰狗猛何故不售曰人畏焉或令孺子怀钱挈壶往酤而狗迎龂之酒所以酸而不售　　杨苞按唐书宰相世系表苞为韩襄王将守修武
　　秦
　　杨朗
按唐书宰相世系表朗为秦将封临晋君
　　杨款
按唐书宰相世系表款为秦上卿
　　杨熊
按汉书高祖本纪秦三年沛公与秦将杨熊会战白马又战曲颙东大破之杨熊走之荥阳二世使使斩之以徇　　杨端和
按万姓统谱端和秦将军
　　汉
　　杨硕
按唐书宰相世系表硕字太初从沛公征伐为太史　　杨武按汉书功臣侯表武以郎中骑将汉元年从起下邽击阳夏以骑都尉斩项籍封吴房侯三十二年薨谥严　　杨喜
按汉书功臣侯表喜以郎中骑汉王二年从起杜属淮阴后从灌婴共斩项籍封赤泉侯十三年高后元年有罪免二年复封十八年薨谥严　　杨敷
按汉书功臣侯表孝文十二年赤泉定侯敷嗣十五年薨　　杨去疾
按汉书功臣侯表孝文十三年吴房侯去疾嗣二十五年孝景后三年有罪耏为司寇　　杨毋害
按汉书功臣侯表孝景四年赤泉侯毋害嗣六年坐诈绐人臧六百免中五年毋害复封临汝侯十二年元光二年有罪免　　杨何
按汉书儒林传序自鲁商瞿子木受易孔子以授鲁桥庇子庸子庸授江东馯臂子弓子弓授燕周丑子家子家授东武孙虞子乘子乘授齐田何子装何授东武王同子中同授淄川杨何字叔元元光中征为大中大夫　　杨仆
按史记杨仆传仆宜阳人以千夫为吏河南守举为御史使督盗贼关东稍迁至主爵都尉上以为能南越反拜为楼&#将军有功封将梁侯为荀彘所缚居久之病死　　杨王孙
按汉书杨王孙传王孙孝武时人也学黄老之术家业千金厚自奉养生&#所不致及病且终先令其子曰吾欲裸葬以反吾真其子欲默而不从重废父命欲从之心又不忍乃往见王孙友人祁侯祁侯与王孙书王孙报曰今费财厚葬留归鬲至死者不知生者不得是谓重惑于戏吾不为也祁侯曰善遂羸葬　　杨敞按汉书杨敞传敞华阴人也给事大将军莫府为军司马稍迁至大司农后迁御史大夫代王欣为丞相封安平侯明年昭帝崩昌邑王征即位淫乱大将军光与车骑将军张安世谋欲废王更立议既定使大司农田延年报敞敞惊惧不知所言徒唯唯而已延年起至更衣敞夫人遽从东厢谓敞曰此国大事今大将军议已定君侯犹与无决先事诛矣延年从更衣还敞许诺遂共废昌邑王立宣帝宣帝即位月余敞薨谥曰敬侯子忠嗣　　杨谈
按汉书功臣侯表元康四年吴房侯武孙霸陵公乘谈诏赐黄金十斤复家亡子绝谈兄孙为次复亡子绝　　杨孟尝
按汉书功臣侯表元康四年赤泉侯喜元孙茂陵不更孟尝诏赐黄金十斤复家子恢代复子谭代子并代永始元年赐帛百匹元始二年求复不得　　杨忠
按汉书杨敞传敞封安平侯薨子忠嗣以敞居位定策安宗庙益封三千五百户　　杨恽
按汉书杨敞传敞子恽字子幼以忠任为郎补常侍骑擢为左曹霍氏谋反恽先闻知因侍中金安上以闻霍氏诛封平通侯迁中郎将恽居殿中廉絜无私郎官称公平然恽伐其行治又性刻害好发人阴伏以其能高人由是多怨于朝廷与太仆戴长乐相失上书告恽罪免为庶人恽既失爵位家居治产业起室宅以财自娱其友人孙会宗与恽书谏戒之恽内怀不服报会宗书会有日食变驺马猥佐成上书告恽骄奢不悔过日食之咎此人所致章下廷尉按验得所予会宗书宣帝见而恶之廷尉当恽大逆无道要斩妻子徙酒泉郡　　杨兴
按汉书贾捐之传元帝时中书令石显用事捐之数短显以故后稀复见长安令杨兴新以材能得幸与捐之善捐之谓兴京兆尹缺使我得见言君兰京兆尹可立得兴曰石显鼎贵且与合意即得入矣捐之即共为荐显奏又共为荐兴奏显知白之下兴捐之狱捐之坐弃市兴为城旦成帝时至部刺史按君阑
兴字也

　　杨荣
按汉书儒林传礼有大戴小戴之学小戴授梁人杨荣子孙为琅邪太守　　杨庄
按扬雄答刘歆书雄始能草文先作县邸铭王佴诵阶闼铭及成都城四隅铭蜀人有杨庄者为郎诵之于成帝帝好之以为似相如　　杨宣
按汉书五行志哀帝即位封外属六人为列侯杨宣以爵土过制为谏　　后汉
　　杨贤
按后汉书杜林传王莽败盗贼起林与弟成俱客河西隗嚣素闻林志节深相敬待林虽拘于嚣而终不屈节建武六年弟成物故嚣乃听林持丧东归既遣而悔追令刺客杨贤于陇坻遮杀之贤见林身推鹿车载致弟丧乃叹曰当今之世谁能行义我虽小人何忍杀义士因亡去　　杨宝
