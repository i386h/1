<!-- { "loadSidebar": true } -->
按万姓统谱敦诗登绍兴进士仕至中书舍人加侍讲直学士院　　崔与之
按宋史崔与之传与之字正子广州人卓荦有奇节绍熙四年举进士授浔州司法参军调淮西提刑司检法官知建昌之新城寻特授广西提点刑狱遍历所部浮海巡朱崖秋毫无扰利疾罢行甚众琼人次其事为海上澄清录岭海去天万里贪吏厉民乃疏为十事申论而痛惩之高惟肖尝刻之号岭海便民榜召为金部员外郎权发遣扬州事主管淮东安抚司公事奏选守将集民兵为边防第一事创五寨结忠义民兵金人犯淮西沿边之民得附山自固金亦疑设伏自是不敢深入召为秘书少监奏今边声可虑者非一惟山东忠义区处要不容缓前后累数千言升秘书监未几成都帅董居谊以黩货为叛卒所逐蜀大扰与之以焕章阁待制知成都府至即帖然召为礼部尚书不拜便道还广蜀人思之肖其像于成都仙游阁以配张咏赵抃名三贤祠端平初召为吏部尚书数以御笔起之皆力辞俄授广东经略安抚使兼知广州先是广州摧锋军倡乱长驱至广州与之闻命即家治事贼败请降桀黠不悛者戮之其余分隶诸州帝于是注想弥切趣召愈力控辞至十有三疏嘉熙三年乃得致仕以观文殿大学士提举洞霄宫薨谥清献　　金
　　崔立
按金史崔立传立将陵人少贫无行尝为寺僧负钹鼓乘兵乱从上党公开为都统提控积阶遥领太原知府围城中授安平都尉天兴元年上亲出师授西面元帅性淫姣常思乱以快其欲二年正月遂帅甲卒二百撞省门二相闻变趋出遂遇害立还省中集百官议所立卫绍王太子承恪在北兵中乃遣其党韩铎往召承恪以太后诰命梁王监国承恪受之遂遣送二相所佩虎符诣速不纳款凡除拜皆以监国为辞立自称太师军马都元帅尚书令郑王出入御乘舆壬申速不至青城立服御衣仪卫往见之大帅喜饮之酒立以父事之三月壬辰立以两宫梁王荆王及诸宗室皆赴青城甲午北行宗族男女凡五百余口李伯渊者宝坻人本安平都尉司千户每立不道欲仗义杀之六月甲午传近境有宋军伯渊等阳与立谋备御之策翌日晚伯渊等烧外封丘门以警动立比明约立视火既还伯渊就马上抱立即出匕首横刺之立坠马死乃枭立首望承天门祭哀宗或剖其心生啖之以立尸挂阙前槐树上树忽拔人谓树有灵亦厌其为所污籍其家以其妻王花儿赐丞相镇海帐下士　　元
　　崔世荣
按平度州志世荣青州人徙居胶水累官昭武大将军定海军节度判官登莱二州汉军都元帅左都监军　　崔润
按平度州志润世荣子中统间以功授管军千户佩银符宋灭擢武略将军佩金符　　崔斌
按元史崔斌传斌字仲文马邑人世祖在潜邸召见应对称旨命佐卜怜吉带将游骑戍淮南俄授总管中统元年改西京参议宣慰司事入见敷陈时政得失曲中宸虑时世祖锐意图治斌直指面斥是非立判除左右司郎中每论事帝前群言终日不决者斌以数言决之进见必与近臣偕其所献替虽密近之臣有不得与闻者以此人多忌之会阿合马立制国用使司专总财赋斌于帝前屡斥其奸恶至元四年出守东平十年诏伯颜总兵南征既度江分阿里海牙定湖南诏斌贰之拜行中书省参知政事捷闻进资善大夫行中书省左丞十一年奉旨广西抚谕十五年被召入觐时阿合马擅权日甚廷臣莫敢谁何斌从帝至察罕恼儿极言阿合马奸蠹帝乃令枢密孛罗按问之汰其冗员黜其亲党罢天下转运司海内无不称快斌迁江淮行省左丞阿合马诬构以罪竟为所害子三人良知威恩孙一人敬皆为大官　　崔彧按元史崔彧传彧字文卿小字拜帖木儿弘州人负才气刚直敢言至元十六年奉诏至江南访求艺术之人十九年除集贤侍读学士寻奉旨钩考枢密文牍遂由刑部尚书拜御史中丞二十年以刑部尚书上疏言时政十八事二十一年彧劾奏卢世荣不可居相职忤旨罢二十三年加集贤大学士中奉大夫同佥枢密院事寻出为甘肃行省右丞召拜中书右丞二十八年由中书右丞迁御史中丞三十一年成宗即位彧以久任宪台乞迁他职不许大德元年兼领侍仪司事二年加荣禄大夫平章政事是岁卒至大元年七月赠推诚履正功臣太傅开府仪同三司追封郑国公谥忠肃　　崔履谦
按万姓统谱履谦至元十四年同知温州府事时刘万奴弃城遁嗾元帅怀都屠城履谦与治中家之柄徐似孙力争获免游军略民间子女履谦奋不顾身力脱之　　崔天德
按万姓统谱天德字君谊吴江人与周伯温高杨张徐为友以友竹自号自为叙在吴江志　　崔彦辉
按万姓统谱彦辉钱塘人号云林生与王蒙皆为吴兴赵氏甥善篆隶词赋画亦超诣隐居卖药盐桥市没无子有甥郑为后　　崔敬
按元史崔敬传敬字伯恭大宁惠州人通刑名法律之学淮东山南廉访司皆辟书吏天历初辟御史台察院书吏历刑部令史徽政院掾史遂升中书掾至元五年用累考及格授刑部主事六年迁枢密院都事拜监察御史出佥山北廉访司事至正初迁河南又迁江东除江西行省左右司郎中入为诸路宝钞提举改工部侍郎十一年迁同知大都路总管府事除刑部侍郎迁中书左司郎中十二年历兵部尚书为枢密院判官十四年迁刑部尚书十五年复为枢密院判官寻拜参知政事行省河南复为兵部尚书兼济宁军民屯田使十有七年召为大司农少卿遂拜中书参知政事盗据齐鲁敬分省陵州兼领兵刑户工四部事事无不集十八年除山东行枢密院副使俄迁江浙行省左丞卒年六十七赠资善大夫谥曰忠敏　　崔咏
按临清州志咏世儒业少颖悟好学乡人推其行谊超卓遂被荐天历中累官国子祭酒　　崔迪
按益都县志迪字惟吉家世业儒道贯经史长于理学至正末高皇帝尝幸其家洪武初召授青州儒学训导转益都教谕擢左春坊左赞善谢病归乞以教谕终其身赐之诰命白金文绮龙头柱杖一品服色以宠异之　　明
　　崔敏
按明外史崔敏传敏字好学襄陵人生四十日其父仕元为绵竹尹父子隔绝者三十年敏依母兄以居元季寇乱母及兄又相失乱稍定入陕寻母不可得由陕入川抵绵竹求父冢墓无知者复还陕访诸亲故始知父殡所在乃启攒负其骸以归时称崔孝子　　崔亮按明外史崔亮传亮字宗明&#城人元浙江行省掾明师至旧馆亮降授中书省礼曹主事迁济南知府以母忧归洪武元年礼部尚书钱用壬请告去乃起复亮代之国家自郊庙祭祀外朝贺山呼百司笺奏官员亲属冠服殿上坐墩之制及大射军礼皆亮所酌定三年卒官　　崔龄
按万姓统谱龄字大年吴江人天德子洪武初以人才授刑部主事以直谏坐蓝党死　　崔东
按万姓统谱东字震初洪武初知永新县事有治声赋均讼简民去后思之　　崔以嗣
按万姓统谱以嗣敦诗之裔洪武初以儒士荐授葭州同知敷政平易操持廉慎历知县　　崔植
按万姓统谱植字斯立鄞人治春秋得圣人心法辨论公谷左氏三传得失历历如指掌究极群史平居仪度肃整不假修饰而规范自然洪武七年荐为郡学教授后调处州以成就后进为务受业者日众必倾竭底里随其才而笃之卒于官植文学德行卓绝流&#一时硕儒莫不想望其风采自号丹山樵者有杂着文集若干卷　　崔聚
按明外史柳升传宣德元年征交趾以升为总兵官崔聚为左参将会黔国公晟讨黎利二年九月入隘留关利伪为国人上书请立陈氏后者升不启封趣进兵连破关隘数十升意殊轻贼至倒马坡中镖死聚整军至昌江贼来益众官军殊死斗贼驱象大至阵乱聚怀远人从成祖起兵北征累迁左军都督佥事至是力战被执贼百计降之终不屈死　　崔惠
按泉州府志惠字迪吉晋江人宋崔珙之后素慷慨有大节领宣德十五年乡荐任江西石城县学教谕正统戊辰叛寇陈椿陷石城执惠逼令从己惠骂贼不绝口驱行里许会贼毁草营遂投火自焚死　　崔谦按山西通志谦高平人宣德乙卯举人正统中吴堡知县以清谨称升怀庆府知府　　崔恭
按明外史崔恭传恭字克让广宗人正统元年进士除户部主事督饷延绥有能声以杨溥荐擢莱州知府景泰中超迁湖广右布政使诸司供给率取之民恭悉罢之寻迁江西左布政使宁王奠培不法恭劾之削其护卫王稍戢天顺二年以右副都御史巡抚苏松诸府浚治诸水民赖其利吏部缺右侍郎李贤王翱举恭遂召用转左父忧起复成化五年尚书李秉罢以恭代为尚书五月以母丧归葬毕起南京吏部寻奉敕参赞机务居三年致仕又二年卒赠太子少保谥庄敏　　崔源
按万姓统谱源字有本世家云中天性孝友深沉有智袭宁波卫指挥同知莅政老成人不敢干以私正统十三年闽浙盗起从总兵宁阳侯剿捕累获奇功檄御金华杀贼一十七级生擒陈唐奇等五十人解京以功升署浙江都指挥佥事改檄武义一日火发联营源仓卒遇敌时仲弟澄季弟清从在营中源曰事急矣我当死之弟可自为计即应声曰兄既死忠我乃不能死义乎遂挺身而前皆力战死朝廷悯之遣官赐祭复俾其子世袭焉　　崔矩
按山西通志矩沁源人景泰癸酉举人任秦州知州莅官清白守正不阿当道忌之回家一贫如洗　　崔缙按山西通志缙字缙绅闻喜人成化丙戌进士授刑部主事性方正好古其祖以先聘妻寒微貌陋曰汝中黄甲为京官可出此妇为而别娶缙曰此天地定配缙不配谁配耶寒微荆布岂可忘乎不从士大夫义之　　崔升
按明外史李俊传成化十五年武选员外郎崔升言宦官妖僧罪甚切帝以方修省不罪升字廷进本乐安人父为彰德库大使因家焉成化五年进士由工部主事改礼稍迁延安知府四川参政守官廉家居三十年年八十八卒　　崔文奎
按新泰县志文奎字应宿号松溪成化甲辰李旻榜进士授刑部主事累官南京工部尚书清洁恪厚莅事勤敏举措归于矜慎粗衣菲食一切安于俭陋天下推为长者致仕进阶从一品卒上痛悼辍朝遣使谕祭谕葬诰赠太子少保南京工部尚书谥康简　　崔玺按万姓统谱玺字廷用直隶通州人登弘治丙辰进士历官所至有声后守武定州因时变乞归丘园羡临清为天下通津遂家焉美丰姿多技艺善骑射人多以文武才目之时士夫皆与之交游　　崔铣
按明外史崔铣传铣字子锺安阳人举弘治十八年进士选庶吉士授编修预修孝宗实录见太监刘瑾长揖不拜由是忤瑾指书成出为南京吏部主事瑾败召复故官充经筵讲官进侍读引疾归世宗即位擢南京国子监祭酒嘉靖三年集议大礼以执议摈斥杖戍者相望而张璁桂萼等骤贵显用事铣上疏求去且劾璁萼帝览之不悦令铣致仕阅十五年用荐起少詹事兼侍读学士擢南京礼部右侍郎未几疾作复致仕卒赠礼部尚书谥文敏　　崔文
按万姓统谱文安庆卫指挥宸濠之变攻围安庆二十余日自后开门纵杀实文之功事平进署都督　　崔澄按万姓统谱澄字渊甫吴江人天性孝友博学多文能诗工书真草篆隶为人所宝有传响集行世侄能亦善书能诗　　崔深
按万姓统谱深字静伯吴江人正德中以字学荐授中书舍人博览好古画梅入品　　崔桐
按明外史舒芬传武宗议南巡时宁王宸濠久蓄异谋人情惶惧芬偕编修崔桐上疏疏入帝大怒命跪阙下五日期满复杖之三十桐字来凤扬州人乡试第一与芬同进士及第既谏南巡跪阙受杖嘉靖中以侍读出为湖广右参议累擢国子祭酒礼部右侍郎　　崔敦
