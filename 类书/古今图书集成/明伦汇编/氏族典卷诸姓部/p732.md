<!-- { "loadSidebar": true } -->
按宋史曾几传几兄开字天游少好学善属文崇宁间登进士第调真州司户累擢起居舍人忤时相意责监大宁监盐井召还除知和州恩州请祠得鸿庆宫钦宗即位除显谟阁待制知颍昌府夺职奉祠建炎初复职知潭州求去复得鸿庆宫起知平江府居二年尽平群盗提举太平观复以中书舍人召请去进宝文阁待制知镇江府召为刑部侍郎迁礼部时秦桧专主和议开引古谊以折之桧怒提举太平观知徽州以病免居闲十余年卒　　曾几
按宋史曾几传几字吉甫其先赣州人徙河南府兄弼弼死无后特命几试吏部赐上舍出身擢国子正迁辟雍博士除校书郎久之为应天少尹靖康初提举淮东茶盐高宗即位改提举湖北会兄开与秦桧力争和议开去几亦罢逾月除广西转运副使徙京南路绍兴七年为浙西提刑知台州贺允中荐召对授秘书少监孝宗受禅请老致仕擢其子逮为浙西提刑以便养干道二年卒谥文清二子逢仕至司农卿逮终敷文阁待制　　曾升
按福州府志升字孟高福州人入粟补吏靖康中金骑犯边升被檄部士卒戌楚州至昭信县适遇金人与战死于阵　　曾光庭
按万姓统谱光庭吉水人仕为永州东安簿靖康之难勒兵勤王会徽钦北狩列表劝进高宗立光庭不愿受赏　　曾
按宋史曾传字仲常中书舍人巩之孙以父任郊社斋郎累官司农丞通判温州须次于越建炎二年金人陷越以琶八为帅约诘旦城中文武官并诣府有不至及藏匿不觉察者皆死独不往为邻人纠察逮捕见琶八辞气不屈琶八令左右尽驱其家属四十口同日杀之金人去弟朝散郎时知杭州余杭县事制大棺敛其骨葬之天柱山事闻官其弟怤子兄子皆将仕郎后仕至知南安军　　曾悟
按宋史曾传从弟悟字蒙伯翰林学士肇之孙也宣和二年进士靖康间为亳州士曹金人破亳州悟被执抗辞慢骂众刃劘之妻孥同日被害　　曾觌
按宋史曾觌传觌字纯甫其先汴人也用父任补官绍兴三十年以寄班祗候与龙大渊同为建王内知客孝宗受禅觌自武翼郎除带御器械干办皇城司未几以为文州刺史觌势张甚士大夫之寡耻者附丽之觌累除武泰军节度使提举万寿观淳熙元年除开府仪同三司陈俊卿守金陵过阙入见首言曾觌招权纳赂帝感悟寖觉其奸遂稍疏觌觌忧恚疽发于背卒　　曾伋
按万姓统谱伋字彦思绍兴三十二年以大理寺丞出知袁州一意为民隆兴初元有旨江西和籴百万转输丹阳一时有司失于讨论袁亦在数伋具不可籴状条举先后以闻乞先罢黜朝廷嘉而免之是邦得免和籴自伋始　　曾项
按万姓统谱项绍兴中宰常熟王伯刚称其知足以知勇足以行御吏若西门之治邺爱民如子产之治郑云　　曾集
按万姓统谱集绍兴间知南康军勤理庶务首慕先贤刘焕之为人修其墓亭砻石以培其封割公田以奉其祀朱熹称其有尊贤尚德之心　　曾恬
按泉州府志恬字天隐公亮曾孙少为存心养性之学绍兴中仕至大宗正丞秦桧当国恬自守不为诎求外祠得主管台州　　曾慥
按泉州府志慥字端伯怀之从兄初为尚书郎直宝文阁奉祠博学能诗号至游居士　　曾怀
按泉州府志怀字钦道孝宽曾孙建炎初知真州训习民兵有纪律干道初擢户部侍郎进权尚书知婺州甫三月召还赐同进士出身参知政事代梁克家为右丞相封鲁国公淳熙初台官因言事中怀怀遂求退以观文殿大学士奉祠未几复相以疾请罢卒　　曾植按泉州府志植字子直晋江人太学上舍生孝宗登极赐释褐累迁&#令所删定官司农寺丞会大理丞阙上命补之寻出知南剑州陛辞奏言三事上大悦知湖州卒　　曾滂
按万姓统谱滂字孟博临川人为人质直刚烈四方宗陆氏者自孟博与李德章师复斋始孟博长象山五六岁象山甚爱重之　　曾三聘
按宋史曾三聘传三聘字无逸临江新淦人干道二年进士调赣州司户参军累迁军器监主簿后知郢州会韩胄为相指三聘为赵汝愚腹心坐追两官久之复元官与祠胄诛诸贤遭窜斥者相继召用三聘禄不及终不自言嘉熙间卒赐谥忠节　　曾三复
按宋史曾三复传三复字无玷临江人干道六年进士淳熙末为主管官告院迁太府寺簿历知池州改常州拜监察御史转太常少卿进起居舍人迁起居郎以疾告老三复性耿介耻奔竞在台余两年持论正平不随不激其殁也士论惜之　　曾三英
按尚友录三英尝考究三国六朝攻守事迹着南北边筹十八篇又着蒙史　　曾丰
按万姓统谱丰乐安人也宋干道五年进士以文章鸣晚年恬于仕进筑室曰樽斋四方求诗文者坐常满有缘督集行于世仕至太守何塘谷赞云不夷不惠斯道之魄不欧不苏斯文之脉外容万象中无一物世以为名言　　曾秘
按泉州府志秘字泰之同安人与朱文公友善干道五年进士荐为国子监丞知惠州后知漳州卒　　曾兴宗按万姓统谱兴宗字光祖宁都人笃志为己之学自号唯庵冠婚丧祭一用古礼朱熹尝称之伪学之禁兴学者讳名其师兴宗执礼益勤励志益苦孙原一原郕俱博学工诗　　曾极
按万姓统谱极字景建滂子志气豪放声名四起朱晦翁得其书及诗大异之书问往来深期之谓其文似老苏父子雁湖李公南唐赵公相与赓酬最多尝以诗语涉谤讪得罪谪道州卒于其所李公心传为言曾极久斥可念孝宗曰非为江湖集耶后有旨归葬所为文有春陵小集金陵百咏　　曾渐
按万姓统谱渐南城人绍熙中进士官至工部侍郎立朝有风节卒赠少师谥文庄　　曾从龙
按宋史曾从龙传从龙字君锡左仆射公亮四世从孙初名一龙庆元五年擢进士第一始赐今名授签书奉国军节度判官厅公事累进参知政事疾胡&#憸壬排沮正论陈其罪&#嗾言者劾罢提举洞霄宫起知建宁府丁内艰服除为湖南安抚使威惠并行湘人纪之石改知隆兴府提举万寿观端平元年授资政殿大学士拜参知政事以枢密院使督视江淮荆襄军马朝论边用不给诏从龙并领督府卒弟用虎天麟治凤皆历显任　　曾用虎
按泉州府志用虎字君遇从龙之弟以兄任历官兴化军蠲租锄盗三年大治陈韡帅江右请自代除府事改江西提刑累迁工部郎中以华文阁帅广西至镇数月罢卒　　曾治凤
按泉州府志治凤字君仪从龙季弟开禧元年进士历官广东提刑知袁州复直焕章阁帅广东寇发循惠间郡请兵捕追不从决计谕降之端平二年进直徽猷阁改知建宁会戍卒挺乱薄广城时已解印引咎丐罢　　曾噩
按万姓统谱噩字噩甫闽县人学问淹贯文章简古庆元中尉上高有声后升广东漕使　　曾守约
按万姓统谱守约大庾人以乡举充郡学正行义着称郡守李大正为书鲁斋二字并记以诗左史刘公黻为着鲁斋铭有忠为德基孝为行本之辞　　曾和应
按万姓统谱和应字贤叔隐居梅岭之阴清苦好吟八十不倦黄秋岩喜其得情性之正选而集之名梅溪四体庐陵赵青山诸老多有品题梓行于世　　曾松按万姓统谱松字坚伯章贡人几之从孙仕至江西帅参松敬贤乐善居官以才廉称嘉定中寓居建阳县县东北有竹原山刘勉之旧隐朱熹问道之所也松慨想陈迹作乐斯庵于其傍友人黄干记之　　曾原一按万姓统谱原一字子實兴宗孙绍定四年领乡荐与从弟东湖书院山长原郕师吉安庐陵杨伯子俱博学工诗绍定庚寅避乱锺陵从戴石屏诸贤结江湖吟社寇至原一偕其叔益之倾资产募丁壮筑城垣为保障寇知有备不敢犯民多德之着有选诗衍义苍山诗集　　曾渊
按万姓统谱渊字广微南丰人景定间知新昌有诗声且优于政尝修大成殿终于安南　　曾子长
按万姓统谱子长咸淳末知淳安县清慎自守时边事已急多方保障民赖以安后以谗籍其家惟故书败絮而已君子惜之　　曾纮
按宋史艺文志曾纮续江西派诗集二卷
　　曾民瞻
按尚友录民瞻南昌尉通天文之学以晷漏差讹遂更用其法箭傍二木偶左者昼司刻夜司点则击板以告右者昼司晨夜司更则鸣钲以告自谓得古人之所未至　　曾造
按万姓统谱造南丰人文肃公元孙知翁源县以化民成俗为急务籍官田之入以养士于是文化大兴邑人士相与祠于学　　曾如骥
按万姓统谱如骥字德清泰和人判邵州元兵入城寮吏谏曰曷不壶浆以迎曾阳诺退书舍生取义于壁登于城投滨江死事闻赠敷文阁待制谥忠愍立庙祀之　　曾埙
按万姓统谱埙瑞州录事参军以郡命赈济饥民值元兵至被擒诱之以利不从且詈之遂死赠秩官其一子　　元
　　曾子
按江西通志子字圣和丞相赵葵宣抚江东西辟佐吉州节制司至元二十四年程巨夫奉诏求贤以子应授福建提刑司佥事时闽部远且险吏乘为奸民迫为乱子行部警谕感切民畏而怀之以奉议大夫致仕　　曾咏
按江西通志咏字师点乐安人性孝友至元丁丑母因避地得疾舁归值大兵至恣杀掠咏乞以身代母死军怜得免　　曾贯
按江西通志贯字传道泰和人绍兴照磨监州辟御龙泉寇战于观背死之所著有周易变通四书类辩学庸标着行于世　　曾德
按万姓统谱德渔阳人宗圣公五十七代孙母早亡父仲祥再娶左氏携游襄阳居焉时兵陷襄阳失左氏德遍求南土得于广海奉迎归养终身　　明
　　曾鲁
按明外史曾鲁传鲁字得之新淦人以文学闻于时洪武初召为纂修元史总裁官史成授礼部主事超拜礼部侍郎命主京畿乡试是冬引疾归未抵家卒　　曾秉正按明外史曾秉正传秉正南昌人洪武初荐授海州学正召为思文监丞改刑部主事十年擢为通政使在位数言事忤旨罢贫不能归鬻其四岁女帝闻大怒置腐刑不知所终　　曾鼎
按明外史钱瑛传曾鼎字元友泰和人祖怀可父思立并有学行元末鼎奉母避贼母被执鼎跪而泣代贼怒将杀母鼎号泣以身翼蔽伤顶肩及足控母不舍贼魁继至悯之携其母子入营疗治获愈行省闻其贤辟为濂溪书院山长洪武三年知县郝思让辟教社学居久之卒鼎好学能诗兼工八分　　曾万中
按江西通志万中吉水人幼&#异元季为千户长江右大乱万中与弟粹中保障乡里归明还守吉安兵至走京师乞援授万中行省参知政事弟粹中亲军指挥使后城陷兄弟皆战死　　曾源友
按江西通志源友泰和人任石城训导元季红巾寇掠县源友负母出走遇寇欲劫之去源友跪陈母老寇怒欲害其母源友以身蔽母寇连刃之几死适寇帅踵至悯其孝傅善药得免归母卒哀毁庐墓有司具实以闻为立孝子亭于墓所　　曾鲁山
按江西通志鲁山赣县人元时举孝廉官于潮自亲终绝意仕进明太祖遣将略定南服过赣强起之鲁山不克辞即日就道南中闻其至率先归款以功擢潮州太守　　曾坚
按江西通志坚字子白金溪人少与危素齐名元进士累官至中大夫翰林学士洪武初入朝为礼部侍郎谙习典章太常议礼皆谘之　　曾泰
按江夏县志泰洪武初以秀才征学行允孚上重之每慷慨论事言无不从超拜户部尚书　　曾爟
