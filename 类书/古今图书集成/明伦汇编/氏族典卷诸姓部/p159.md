<!-- { "loadSidebar": true } -->
按博平县志从善嘉靖甲辰科秦鸣雷榜进士由太常寺博士历刑科给事中礼科右户科左兵科都给事中终礼科都给事中　　乌继善
按博平县志继善从善弟隆庆壬申贡士由西安照磨至清平主簿　　乌楩
按博平县志楩从善侄隆庆己未贡士
　　乌楠
按博平县志楠从善子万历辛酉贡士
　　乌云飞
按博平县志云飞峄县训导


　胡姓部列传三
　　元
　　胡之纲
按元史胡长孺传长孺从兄之纲字仍仲尝被荐书其于声音字画之说自言独造其妙　　胡长孺
按元史胡长孺传长孺字汲仲婺州永康人曾祖钦州司法参军祖岩起嘉定甲戌进士知福州闽县事父居仁淳佑丁未进士知台州军州事至长孺其学益振咸淳中外舅徐道隆为荆湖四川宣抚参议官长孺从之入蜀铨试第一名授迪功郎监重庆府酒务俄用朱&#孙之兼总领湖广军马钱粮所佥厅与高彭李湜梅应春等号南中八士已而复拜福宁州倅之命会宋亡退栖永康山中至元二十五年诏下求贤有司强起之至京师待诏集贤院拜集贤修撰与宰相议不合改教授扬州元贞元年移建昌至大元年转台州路宁海县主簿阶将仕佐郎延佑元年转两浙都转运盐使司长山&#盐司丞阶将仕郎未上以疾辞不复仕隐杭之虎林山以终　　胡一桂
按元史胡一桂传一桂字庭芳徽州婺源人父方平一桂生而&#悟好读书尢精于易一桂之学出于方平得朱熹氏源委之正宋景定甲子一桂年十八遂领乡荐试礼部不第退而讲学远近师之号双湖先生　　胡炳文
按元史胡一桂传一桂同郡胡炳文字仲虎亦以易名家而于朱熹所著四书用力尢深东南学者因其所自号称云峰先生炳文尝用荐者署明经书院山长再调兰溪州学正　　胡享政
按武昌县志享政字端叔五岁丧父七岁丧母值宋末元初之乱零丁孤苦险阻备尝后值元平追感再服哭奠庐墓终制时以孝廉举之恳病不就儒业终其身　　胡恭范
按陕西通志恭范咸宁人元世祖时以经明行修进拜太子中允辅导有方世祖登极以师道超迁中书左丞相宠冠一时皇后特赐恭范夫人胭粉户四百户　　胡景清
按龙溪县志元兵下漳南景清甫五岁随父母逃难仓卒失其母景清长知学每念母辄流泪一日辞其父抵幽蓟寻焉忽于燕市遇其从叔胡巨川知母已至燕而未知其处逾年始得之盖母子不相见者四十余年矣事闻诏旌之给驿以归　　胡祗遹
按元史胡祗遹传祗遹字绍开磁州武安人少孤既长读书见知于名流中统初张文谦宣抚大名辟员外郎明年入为中书详定官至元元年授应奉翰林文字兼太常博士调户部员外郎转右司员外郎寻兼左司忤权奸出为太原路治中兼提举本路铁冶最闻改河东山西道提刑按察副使十九年为济宁路总管久之以最称升山东东西道提刑按察使所至抑豪右扶寡弱以敦教化以厉士风召拜翰林学士不赴改江南浙西道提刑按察使未几以疾归二十九年朝廷征耆德者十人祗遹为之首以疾辞三十年卒延佑五年赠礼部尚书谥文靖　　胡山
按高苑县志山以孙胡哈喇贵赠中顺大夫归德知府上骑都尉封安定郡伯　　胡岊
按高苑县志岊以子胡哈喇贵赠亚中大夫同知山东宣慰司事轻车都尉封安定郡侯　　胡闰祖
按万姓统谱闰祖至元初庆元路推官初积囚满狱淹至十年闰祖至则朝夕审录不惮寒暑洗冤泽物甚于饥渴自是讼无滞者郡人为立去思碑　　胡光远
按元史胡光远传光远太平人母丧庐墓一夕梦母欲食鱼晨起号天将求鱼以祭见生鱼五尾列墓前俱有啮痕邻里惊异方共聚观有獭出草中浮水去众知是獭所献以状闻于官表其闾　　胡伴侣
按元史胡伴侣传伴侣钧州密县人其父实尝患心疾数月几死更数医俱莫能疗伴侣乃斋沐焚香泣告于天以所佩小刀于右胁傍刲其皮肤割脂一片煎药以进父疾遂瘳其伤亦旋愈朝廷旌表其门　　胡持按元史胡祗遹传祗遹子持太常博士
　　胡彪
按山西通志彪乐平人有孝行父母相继卒庐墓侧三年哀毁骨立事闻旌表遂不复仕教授乡里人称松风先生　　胡野庐
按浙江通志野庐永嘉人父义为县胥徒事添设县尹刘公源公源弟公宽以兵袭方明善弗克明善尽捕刘氏党义被执野庐挺身出曰事刘氏者我也执父奚为遂斩野庐而释其父　　胡山立
按江西通志山立安福人少微陋佣书于四方善诗尢工五言至正间官至御史时国事日非疏十事暴之满朝失色后为兵部尚书　　胡绍远
按江西通志绍远武宁人至正壬辰寇毁县治居民四散绍远兄弟五人倡义聚众保障乡闾赖之己亥秋与陈友谅兵战于建昌之麻潭力不能支兄弟皆死　　胡存道
按浙江通志存道字师善诸暨人至正甲午辟为松江路学官苗兵入城纵火大掠独守学舍不去死之　　胡三思按平阴县志三思元奉议大夫晋宁路知州兼管本州诸军奥鲁劝农事　　胡善
按万姓统谱善至正间为松江府学训导时苗贼陷松江欲毁孔子庙善骂贼遂被害初善闻贼至即以死节自誓题诗于壁曰领檄来司教临危要致身果践所言杨维桢为传其事　　胡哈喇
按高苑县志哈喇中书省室使擢知印都堂选承务郎历官亚中大夫东昌路总管诸军奥鲁管勾劝农事　　明一
　　胡大海
按明外史胡大海传大海字通甫虹人长身铁面知力过人太祖初起大海走谒于滁阳命为前锋从渡江与诸将略地以功授右翼统军元帅宿卫帐下从破宁国命偕院判邓愈戍之遂拔徽州克建德进枢密院判官引兵克兰溪取婺州迁佥枢密院事再破张士诚兵太祖以宁越重地召大海于绍兴使守之陈友谅寇龙江命分兵信州以牵制之大海用王恺言亲征遂克信州以为广信府先是军粮少初得郡县将士皆征粮于民民病之大海以为言太祖命罢去以大海为江南行省参知政事镇金华初严州既下苗将蒋英刘震李福皆自桐庐来归大海喜其骁勇留置麾下至是三人谋作乱晨入分省署英携铁槌袖中阳请大海观弩于八咏楼下大海出将上马英遣其党锺矮子者跪马前诈诉英过恶大海反顾英英出槌中大海脑仆地遂杀之又杀大海子关住其后李文忠攻杭州杭人执英以降太祖命诛英刺其血以祭大海追封越国公谥武庄　　胡德济
按明外史胡大海传太祖克婺州禁酿酒大海子首犯之太祖怒手刃之及关住复被杀大海遂无后养子德济字世美不详其何许人大海率以归太祖大海既下信州太祖以德济为行枢密院同佥使守之会处州降将李佑之叛张士诚闻浙东乱遣其将吕珍寇诸全德济往救之珍遂遁去擢浙江行省参知政事移守新城又擢浙江行省右丞未几改左丞从徐达出定西驻兵沈儿峪元人夜劫寨德济失利械至京师帝念旧功释之复以为都指挥使使镇陕西卒　　胡深
按明外史胡深传深字仲渊处州龙泉人父钰行省员外郎深&#拔有智略通经史百家兼晓术数元末兵乱集里中子弟自保石抹宜孙以万户镇处州辟参军事宜孙进行省参政承制命深为元帅戊戌十二月太祖亲征婺州深等遁去明年太祖命耿再成侵处州宜孙战败走建宁深以龙泉庆元松阳遂昌降太祖素知深名召见授左司员外郎遣还处州招集旧部曲从征江西既定命以亲指挥守吉安处州会改中书分省为浙东行中书省以深为左右司郎中总制处州军民事太祖称吴王用深为王府参军仍守处州陈友定兵至破之未几拔松溪获其守将张子玉太祖喜曰子玉骁将擒之则友定破胆乘势攻之理无不克因命广信指挥朱亮祖会深齐进攻建宁友定将阮德柔固守诸军次城下亮祖即欲攻之深视氛祲不利持不可亮祖督战急深不获已引兵鼓噪进击破其二栅德柔尽精锐扼深军围之数重日巳莫深突围出伏兵起马蹶被执送于友定友定本无杀深意会元使至督迫之遂遇害追封缙云郡伯深久&#乡郡驭众宽厚用兵十余年未尝妄戮一人　　胡美
按名山藏勋封记临川侯胡美沔人故汉行省丞相投降武昌高帝仍其官亲拜其母表坊造第美从大将征取江夏寿春淮东浙西邵武建宁洪武三年授开国辅运推诚宣力武臣荣禄大夫柱国封豫章侯禄千五百石赐诰券与誓身免二死子免一死十三年改封临川侯坐长女为宫妃赚入宫者再赐自尽　　胡翰按明外史胡翰传翰字仲申金华人幼聪&#异常儿七岁时道拾遗金坐守其人而还之长习经史学益邃游元都公卿交誉之或劝之仕不应既归遭天下大乱避地南华山着书自适太祖下金华召见命与许元等会食中书省后侍臣复有荐翰者授衢州教授洪武初聘修元史书成受归爱北山泉石卜筑其下徜徉十数年而终所著有春秋集义文曰胡仲子集诗曰长山先生集　　胡闰
按明外史胡闰传闰字松友鄱阳人太祖征陈友谅过长沙王吴芮祠见题壁诗奇之立召见帐前洪武四年郡举秀才授都督府都事迁经历建文初迁右补阙寻进大理寺少卿燕师起与齐黄辈昼夜画军事成祖即帝位召闰不屈死籍其家子传道论死幼子传庆谪戍边四岁女郡奴或提入功臣家稍长识大义日以爨灰污面洪熙初赦还乡贫甚誓不嫁嘉靖初提学副使邵锐立祠祀闰以郡奴祔　　胡惟庸
按明外史胡惟庸传惟庸定远人岁乙未归太祖于和州授元帅府奏差寻转宣使除宁国主簿进知县迁吉安通判擢湖广佥事吴元年召为太常少卿进寺卿洪武三年拜中书省参知政事已代汪广洋为左丞六年拜右丞相久之进左丞相帝以惟庸为才遂大用之独相数岁生杀黜陟或不奏而径行内外诸司上封事必先取阅害己者辄匿不以闻徐达深疾其奸从容言于帝惟庸遂诱达阍者福寿以图达为福寿所发御史中丞刘基亦尝言其短久之基病帝遣惟庸挟医视遂以毒中之基死益无所忌有异谋矣吉安侯陆仲亨自陕西归擅乘传帝怒责之平凉侯费聚奉命抚苏州军民日嗜酒色帝怒切责二人大惧惟庸阴以权制胁诱二人令在外收集军马遣明州卫指挥林贤下海招倭与期又遣元故臣封绩致书称臣于元嗣君请兵为外应事皆未发会惟庸子驰马于市坠死车下惟庸杀挽车者帝怒命偿其死惟庸请以金帛给其家不许惟庸惧乃与御史大夫陈宁中丞涂节等谋起事十二年九月占城来贡惟庸等不以闻中官出见之入奏帝怒赐广洋死妾陈氏从死帝询之乃入官陈知县女也大怒曰没官妇女止给功臣为奴文臣何以得给乃敕法司取勘于是惟庸及六部堂属咸当坐罪明年正月涂节遂上变告惟庸御史中丞商皓时谪为中书省吏亦以惟庸阴事告帝大怒诛惟庸惟庸既死其反状犹未尽露至十九年林贤狱成惟庸通倭事始着二十一年蓝玉征沙漠获封绩李善长不以闻至二十三年事发捕绩下吏讯得其状逆谋益大着所连及坐诛者三万余人　　胡刚
按明外史周琬传胡刚浙江新昌人洪武初父坐事谪役泗上以逃亡当死敕驸马都尉梅殷监刑刚时方走省立河上&#渡闻之即解衣泅水而往哀号泣代言与泪俱殷悯之奏闻诏宥其父并宥同罪者八十二人　　胡文寿
按武昌县志文寿字仁夫&#敏笃学登元至正间乡贡授龙川书院山长归明太祖授本县司训诱掖不倦制作极一时之选有谯楼上梁文西山寒溪诸作　　胡兴第按京山县志兴第字碧潭江右人元至正间侨居京山筑室于佛指山下与邻人郝景章善明洪武间籍天下富民实伍景章以例附籍而丁单引胡为朋户胡氏之冒姓郝自此始也　　胡纯
