<!-- { "loadSidebar": true } -->
按唐书姚崇传崇子奕奕曾孙勖字斯勤长庆初擢进士第数用使府表辟进监察御史佐盐铁使务累迁谏议大夫更湖常二州刺史为宰相李德裕厚善及德裕为令狐绹等谮逐擿索支党无敢通劳问既居海上家无资病无汤剂勖数馈饷候问终夔王傅　　姚奭按唐书令狐彰传彰猜阻忮忍忤者辄死怒颍州刺史李岵遣姚奭代之戒曰不时代杀之岵知其谋因杀奭死者百余人　　姚兼济
按吴县志兼济得石荆山之传在扬州逢异人授以琴操抚之果奇兼济求学焉异人授以清风景云等五调世所传广陵散之遗音也　　姚岩杰
按尚友录岩杰工诗嗜酒游江左干符中颜标典鄱阳创鞠场请岩杰记之标易三字岩杰怒覆碑于地以诗寄颜标云为报颜公识我么我心惟只与天和眼前俗物关情少醉后青山入梦多田子莫嫌弹铗恨&#生休唱饭牛歌圣朝若为苍生计也合公车到薜萝有文集二十卷号象溪　　姚鹄
按万姓统谱鹄字居云唐人作旱龙诗上苗相公　　后唐　　姚顗
按五代史姚顗传顗字百真京兆长安人也少憃不修容止举进士事梁为翰林学士中书舍人唐庄宗灭梁贬复州司马已而以为左散骑常侍兼吏部侍郎尚书左丞废帝欲择宰相选当时清望官知名于世者乃拜顗中书侍郎同中书门下平章事顗为人仁恕不知钱陌铢两之数御家无法在相位龊龊无所为晋高祖立罢顗为户部尚书卒年七十五卒之日家无余赀尸不能敛官为赗赠乃能敛闻者哀怜之　　姚洪
按五代史姚洪传洪本梁之小校也自董璋为梁将洪尝事璋后事唐为指挥使长兴中遣洪将千人戍阆州董璋反遣人以书招洪洪得璋书辄投&#中后璋兵攻破阆州执洪洪骂璋怒然镬于前令壮士十人刲其肉而食洪至死大骂明宗闻之泣下录其二子而厚恤其家　　后晋
　　姚景
按十国春秋南唐姚景始事刘金为厩卒金暇日至厩中见景昼瞑有二赤蛇蟠景面少顷入鼻窍而寤金由是奇之引为裨将妻之以女居数年烈祖重其为人使典亲兵历制置使刺史拜清淮军节度使寿春为江淮重地民不堪供亿之苦景至一切罢去澣衣敝冠漠然古风初吏请家讳景大署牍尾曰讳赃吏于是属僚皆励廉隅贪墨者稍稍敛迹景尝登城见其长子导从甚盛过市市人废业辟路召其子杖之未几卒于镇　　辽
　　姚景行
按辽史姚景行传景行始名景禧祖汉英本周将应历初来聘用敌国礼帝怒留之隶汉人宫分及景行既贵始出籍贯兴中县景行博学重熙五年擢进士乙科为将作监改燕赵国王教授不数年至翰林学士枢密副使参知政事性敦厚廉直人望归之道宗即位多被顾问为北府宰相九年秋告归道闻重元乱收集行旅勤王咸雍元年出为武定军节度使明年驿召拜南院枢密使丁艰起复兼中书令知兴中府改朔方军节度使太康初徙镇辽兴以上京多滞狱命为留守不数月以狱空闻累乞致政不从复请许之加守太师卒追封柳城郡王谥文宪

================================================
　&#姓部列传
　　周
　　&#房甥
按左传文公十一年鄋瞒侵齐遂伐我公卜使叔孙得臣追之吉侯叔夏御庄叔&#房甥为右富父终甥驷乘　　&#驹
按孟子&#驹处于高唐而齐右善歌
注
&#驹善歌者
也
　　晋
　　&#思
按郑樵通志晋张方腹心有&#思


　萧姓部列传一
　　周
　　萧大心
按左传庄公十二年秋宋万弒闵公于蒙泽立子游冬十月萧叔大心及戴武宣穆庄之族以曹师伐之杀子游于宋立桓公南宫万奔陈　　萧不疑
按唐书宰相世系表不疑为楚相春申君上客　　汉　　萧何
按汉书萧何传何沛人也为沛主吏掾数以吏事护高祖高祖起为沛公何尝为丞督事沛公至咸阳诸将争走金帛财物之府何独收秦丞相御史律令图书臧之沛公先定秦项羽后至立沛公为汉王汉王怒欲攻项羽何谏之曰愿大王王汉中养其民以致贤人收用巴蜀还定三秦天下可图也汉王就国以何为丞相何进韩信以为大将军东定三秦何以丞相留收巴蜀使给军食汉五年汉王即皇帝位以何功最盛先封为酇侯位次第一赐带剑履上殿入朝不趍陈豨反上至邯郸使使拜丞相为相国孝惠二年薨谧曰文终侯　　萧禄
按汉书功臣侯表孝惠三年酇哀侯禄嗣六年薨亡后高后二年封何夫人禄母同为侯孝文元年罢　　萧延按汉书功臣侯表高后二年延以何少子封筑阳侯孝文元年更为酇二年薨谥定　　萧遗
按汉书功臣侯表酇炀侯遗嗣一年薨亡后
　　萧则
按汉书功臣侯表酇侯则以何孙遗弟绍封二十年有罪免　　萧嘉
按汉书萧何传景帝二年制诏御史故相国萧何高皇帝大功臣所与为天下也今其祀绝朕甚怜之其以武阳县户二千封何孙嘉为列侯嘉则弟也薨子胜嗣按表侯
嘉七年薨

　　萧胜
按汉书功臣侯表孝景中二年酇侯胜嗣二十一年坐不斋耐为隶臣　　萧庆
按汉书萧何传武帝元狩中复下诏御史以酇户二千四百封何曾孙庆为酇侯布告天下令明知朕报萧相国德也庆则子也薨子寿成嗣按表侯庆
三年薨谥共

　　萧寿成
按汉书功臣侯表元狩六年酇侯寿成嗣十年坐为太常牺牲瘦免　　萧望之
按汉书萧望之传望之字长倩东海兰陵人也徙杜陵家世以田为业至望之好学治齐诗事同县后仓且十年以令诣太常受业复事同学博士白奇又从夏侯胜问论语礼服京师诸儒称述焉是时大将军霍光秉政长史丙吉荐儒生王仲翁与望之等数人皆召见先是左将军上官桀与盖主谋杀光光既诛桀等后出入自备吏民当见者露索去刀兵两吏挟持望之独不肯听于是光独不除用望之而仲翁等皆补大将军史望之以射策甲科为郎署小苑东门候后数年坐弟犯法免归为郡吏及御史大夫魏相除望之为属察廉为大行治礼丞地节三年夏京师雨雹望之因对奏拜为谒者累迁谏大夫丞相司直岁中三迁官至二千石是时选博士谏大夫通政事者补郡国守相以望之为平原太守征入守少府宣帝察望之经明持重材任宰相欲详试其政事复以为左冯翊望之为左冯翊三年京师称之迁大鸿胪神爵三年为御史大夫五凤中丞相丙吉年老望之奏三公非其人天子不说后司直奏望之踞慢不逊左迁为太子太傅以论语礼服授太子及宣帝寝疾拜望之为前将军光禄勋受遗诏辅政领尚书事太子袭尊号是为孝元帝望之以师傅见尊重数宴见陈王事初宣帝不甚从儒术任用法律而中书宦官用事中书令弘恭石显久典枢机望之以中书政本用宦者非国旧制由是大与恭显忤恭显奏望之朋党相称举毁离亲戚诬上不道召致廷尉免为庶人后数月诏赐望之爵关内侯给事中天子方倚欲以为丞相会望之子散骑中郎伋上书讼望之前事事下有司请逮捕恭显等知望之素高节不诎辱白上可其奏因令太常急发执金吾车骑驰围其第使者至召望之望之竟饮鸩自杀有诏加恩长子伋嗣为关内侯天子追念望之不忘每岁时遣使者祠祭望之冢终元帝世望之八子至大官者育咸由　　萧奋
按汉书儒林传瑕丘萧奋以礼至淮阳太守
　　萧建世
按汉书萧何传宣帝时诏丞相御史求问萧相国后在者得元孙建世等十二人复下诏以酇户二千封建世为酇侯按表侯建世
十四年薨谥安

　　萧辅
按汉书功臣侯表甘露二年酇思侯辅嗣
　　萧伋
按汉书萧望之传望之长子伋嗣为关内侯
　　萧育
按汉书萧望之传望之子育字次君少以父任为太子庶子元帝即位为郎病免后为御史大将军王凤以育名父子着材能除为功曹迁谒者使匈奴副校尉后为茂陵令召入拜为司隶校尉后坐失大将军指免官复为中郎将使匈奴历冀州青州两部刺史长水校尉泰山太守入守大鸿胪坐与定陵侯淳于长厚善免官哀帝时南郡江中多盗贼拜育为南郡太守病去官起家复为光禄大夫执金吾以寿终于官育少与陈咸朱博为友着闻当世故长安语曰萧朱结绶王贡弹冠言其相荐达也　　萧咸
按汉书萧望之传望之子咸字仲为丞相史举茂材好畤令迁淮阳泗水内史张掖弘农河东太守所居有迹后免官复为越骑校尉护军都尉中郎将使匈奴至大司农终官　　萧由
按汉书萧望之传望之子由字子骄为丞相西曹卫将军掾迁谒者使匈奴副校尉后举贤良为定陶令迁太原都尉安定太守治郡有声多称荐者初哀帝为定陶王时由为定陶令失王指顷之制书免由为庶人哀帝崩为复土校尉京辅左辅都尉迁江夏太守平江贼成重等有功增秩为陈留太守元始中作明堂辟雍大朝诸侯征由为大鸿胪会病不及宾赞还归故官病免复为中散大夫终官　　萧获
按汉书功臣侯表酇侯获嗣永始元年坐使奴杀人减死完为城旦　　萧喜
按汉书功臣侯表永始元年七月癸卯酇厘侯喜以何元孙之子南长绍封三年薨　　萧尊
按汉书功臣侯表永始四年酇质侯尊嗣五年薨　　萧章按汉书功臣侯表绥和元年酇质侯章嗣十三年薨　　萧禹按汉书功臣侯表王莽居摄元年酇侯禹嗣建国元年更为萧乡侯莽败绝　　萧秉
按汉书儒林传梁萧秉君房王莽时为讲学大夫　　萧綦按尚友录綦彰德人修道天平山延寿宫善吹箫能致凤鸾翔集于前号碧霄真人道成白日冲举　　萧之按万姓统谱之汉尚书郎
　　晋
　　萧整
按南齐书高帝本纪晋淮阴令整字公齐过江居晋陵武进县之东城里　　宋
　　萧源之
按宋书萧思话传思话父源之字君流历中书黄门郎徐兖二州刺史冠军将军南琅邪太守永初元年卒追赠前将军　　萧摹之
按宋书萧思话传思话父源之源之从父弟摹之丹阳尹追赠征卤将军　　萧思话
