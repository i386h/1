<!-- { "loadSidebar": true } -->
按明外史吕本传本字汝立余姚人嘉靖十一年进士改庶吉士授检讨南京缺司业本秩未满不当迁越次用之改右中允召&#春坊事迁南京祭酒召还北监二十八年廷推阁臣本资浅不当预廷臣揣帝向本乃列上本名遂擢少詹事入阁参机务明年进吏部左侍郎兼东阁大学士寇谍哈丹儿被获本亦进礼部尚书已进太子太保改文渊阁吏部尚书李默下狱命本暂掌部事本阿严嵩意请考察去留诸大寮乃列三等以嵩私人赵文华及嵩子世蕃等为一等凡不附嵩文华者皆屏斥无遗朝野为不平而本以考察有功加少保四十年母丧去位未几嵩败本失援服阕帝不复召始本冒李姓至是始复焉万历中卒谥文安　　吕光洵
按万姓统谱光洵字信卿新昌人嘉靖壬辰进士任御史历总督云南都御史兼兵部尚书　　吕怀
按万姓统谱怀字汝德永丰人嘉靖乙未进士任编修历中允南太仆寺卿潜心理学饬躬砥行为时所称　　吕藿
按湖广通志藿零陵人嘉靖进士历吏部郎中至佥都御史器宇渊深才识敏练在铨部人服其公　　吕时中按万姓统谱时中字道夫清丰人嘉靖辛丑进士历户部侍郎　　吕洪
按六合县志嘉靖三十二年倭奴入寇洪应募御之死于阵　　吕潜
按陕西通志潜字时见泾阳人嘉靖丙子举人幼读书解大义尝秘书克己铭怀袖中时为展玩稍长师事吕泾野深喜其得所依言动率以泾野为法时诏有司推择举人中行谊修者特擢以风士习抚按交章以潜名上授国子学正时马文庄公为祭酒郭蒙泉为助教所布学约力举行之讲读之声彻于桥门调工部司务　　吕坤
按明外史吕坤传坤字叔简宁陵人万历二年进士为襄垣知县有异政调大同征授户部主事历迁刑部左侍郎二十五年疏陈天下安危不报坤遂称疾乞休中旨许之终于家　　吕学简
按湖广通志学简字敬甫零陵人家贫嗜学研讨甚博善古文辞领万历辛卯乡荐授澧州学正癸卯以礼经分校贵阳所录皆名士寻转蜀南部令告归隐六清亭号六清山人　　吕大宗
按贵州通志大宗清平人性纯笃父病危笃药必亲尝衣不解带夜必焚香祝天衣食溺器咸以身亲之万历二十二年提学沈思克奖之　　吕维祺
按明外史吕维祺传维祺字介儒新安人祖母牛氏守节被旌父孔学两旌孝义维祺举万历四十一年进士授兖州推官擢吏部主事更历四司光宗崩皇长子未践祚内侍导幸南城维祺谒见慈庆宫抗言梓宫在殡乘舆不得轻动乃止退陈保护圣躬极言左右侍御之宜慎因请罪崔文升李可灼速李选侍移宫报闻天启初进验封郎中四年推考功魏忠贤恶其异己不用忠贤毁天下书院维祺立芝泉讲会祀伊洛七贤讲论不辍崇祯元年起尚宝卿迁太常少卿督四裔馆三年由太常卿擢南京户部右侍郎六年拜南京兵部尚书八年被劾除名归寓洛阳十二年复官十四年正月李自成寇洛阳维祺分守北门城陷被执北向拜君西向拜父母延颈就刃年五十五赠太子少保福王时加赠太傅谥忠节　　吕维袺
按明外史吕维祺传维祺弟维袺字泰儒由选贡生为乐平知县解职归十六年贼陷新安亦抗节死赠按察佥事　　吕希煜
按湖广通志希煜字孟阳黄冈人为诸生有文名性至孝随父尚和令清丰值母丧哀毁骨立扶榇归徒步行三千里哀感路人后执父丧寝苫枕块一遵古礼生平慷慨尚义能济人之急乡里德之　　吕中
按湖广通志中字子正沔阳人初以人才荐授四川照磨父早丧奉母极孝每夙兴焚香四拜具甘旨及母丧庐墓朝夕号哭三年乃归居官有声　　吕调元
按湖广通志调元明千户归州人遇闯贼入州士民望风皆降调元独率义勇与贼大战困于重围贼招之降骂不绝口遂死　　吕鹰扬
按昌邑县志鹰扬生员壬午兵变殉难

　伟姓部列传
　　汉
　　伟璋
按万姓统谱璋光禄勋
　　明
　　伟国祯
按广西通志国祯万历间任昭平参将

　视姓部汇考
凌迪知万姓统谱
　　视姓
视见姓苑

　褚姓部汇考
唐书
　　宰相世系表
褚氏出自子姓宋共公子段字子石食采于褚其德可师号曰褚师生公孙肥子孙因为褚氏汉梁相褚大元成间有褚先生少孙裔孙重始居河南阳翟裔孙招安东将军扬州都督关内侯孙字武良晋安东将军始徙丹阳五子頠说洽裕祥洽武昌太守生征讨大都督都乡元穆侯裒字季野二子歆熙歆字幼安秘书监生爽字义弘会稽王谘议参军爽五子秀之粹之陟之裕之淡之秀之字长倩宋太常四子隽之湛之贞之法显郑樵通志
　　以官为氏
褚氏即褚师氏汉梁相褚大元成间有褚先生少孙并以儒学称焉　臣谨按褚氏即褚师氏后世略去师遂为褚氏然　卫亦有褚师氏不独宋也廖用贤尚友录
　　褚姓
褚河南羽音

　楚姓部列传
　　上古
　　楚老
按万姓统谱古贤者楚老
　　周
　　楚丘
按左传昭公五年初穆子之生庄叔以周易筮之遇明夷之谦以示卜楚丘曰是将行而归为子祀以谗人入其名曰牛足以馁死注
楚丘卜人姓名
　　楚建
按左传昭公二十年宋华向之乱公子城公孙忌乐舍司马强向宜向郑楚建郳甲出奔郑　　楚隆
按左传哀公二十年十一月越围吴赵孟降于丧食楚隆曰三年之丧亲昵之极也主又降之无乃有故乎赵孟曰黄池之役先主与吴王有质曰好恶同之今越围吴嗣子不废旧业而敌之非晋之所能及也吾是以为降注
楚隆襄子家臣
　　汉
　　楚忌
按万姓统谱忌见印薮
　　宋
　　楚昭辅
按宋史楚昭辅传昭辅字拱辰宋州宋城人宋初为军器库使太祖亲讨泽潞及征淮扬并以昭辅为京城巡检开宝四年帝以其能心计拜左骁骑大将军权判三司六年迁枢密副使九年命权宣徽南院事太平兴国初拜枢密使三年加检校太傅从征太原加检校太尉俄以足疾请告帝亲临问家居近一岁会郊祀毕罢为骁骑卫上将军逾年卒无子录其兄子吉为供奉官敏为殿直咸平三年录弟之子谅为借职大中祥符八年又录从孙鼎为右班殿直吉至内殿崇班吉子随敏子咸并进士及第随为太常博士咸屯田员外郎　　楚芝兰
按宋史楚芝兰传芝兰汝州襄城人自言遇有道之士教以符天六壬遁甲之术属朝廷博求方技诣阙自荐得录为学生以占候有据擢为翰林天文迁司天春官正迁尚书工部员外郎淳化初坐事出为遂平令卒子继芳为城父县主簿　　楚衍
按宋史楚衍传衍开封胙城人少通四声字母里中以先生目之衍于九章缉古缀术海岛诸算经尢得其妙明相法及聿斯经善推步阴阳星历之数间语休咎无不中自陈试宣明历补司天监学生迁保章正天圣初授灵台郎制崇天历进司天监丞入隶翰林天文皇佑中同造司辰星漏历十二卷久之与周琮同管勾司天监卒　　楚建中
按宋史楚建中传建中字正叔洛阳人第进士主管鄜延经略机宜文字累迁提点京东刑狱盐铁判官历夔路淮南京西转运使进度支副使出知沧州久之为天章阁待制陕西都转运使知庆州江宁成德军以正议大夫致仕元佑初卒　　楚执柔
按万姓统谱执柔政和三年癸巳丞江阴县善知水道尝治横河市墩新河代洪港使水疏而不壅节而不滥白鹿化成等十乡之田频苦旱涝尽除其患农田资利计亩凡六千五百七十二顷有畸　　楚匽
按万姓统谱匽干道六年知博白县
　　元
　　楚鼎
按元史楚鼎传鼎安丰蒙城人父仕金金亡归宋命守宿州岁己亥以州降阿朮鲁宋兵攻破之囚鼎于镇江府凡十有四年会赦免至元十二年鼎降授管军总管加怀远大将军十八年东征日本鼎率千余人从左丞范文虎渡海舟坏鼎挟破板漂流三昼夜至高丽之金州合浦海屯驻散兵亦漂泛来集遂领之以归　　明
　　楚樟
按山东通志樟朝城人仕元为翰林学士樟性资明敏博通经书洪武初以明经举任儒学训导教人有法升詹事府丞　　楚岳
按万姓统谱岳洪武初知湖州府有惠政郡中多所修造题扁尚德　　楚智
按万姓统谱智骁将洪武中数从宋国公凉国公出塞有功历升都指挥使寻从曹国公统骑卒遇靖难兵辄奋力战夹河之役被执不屈死之　　楚淦
按万姓统谱淦河南人永乐进士
　　楚荆瑞
按万姓统谱荆瑞河南人成化进士
　　楚&#
按福山县志&#河南新野县人弘治元年任巡检　　楚瑜按东阿县志瑜弘治九年贡士任景州吏目
　　楚书
按万姓统谱书字国宝江都人嘉靖癸未进士历右佥都御史　　楚瀛
按莱州府志瀛莱州卫署指挥同知官至中都副留守　　楚邦祯
按莱州府志邦祯瀛子莱州卫署指挥同知升八角堡守备　　楚孔生
按昌黎县志孔生清操雅量惠政覃敷士民感戴官至真定府同知　　楚烟
按明外史张振秀传崇祯十五年城破殉难者曹州楚烟烟举进士历龙溪赞皇三县迁户部主事解职归及城失守力抗拒子凤苞以身翼之皆被杀妻赵氏触柱死
　纸姓姓雉姓止姓矢姓渼姓寪姓企姓稚姓齿　姓姓姓&#姓姓&#姓姓姓姓姓　姓部汇考
郑樵通志
　　以为氏
纸氏官氏志云渴侯氏改为纸氏
　　上声
氏音蒍国语大夫之后也
凌迪知万姓统谱
　　雉姓
雉殷后有雉氏
　　止姓
止见姓苑
　　矢姓
矢见姓苑
　　渼姓
渼见姓苑
　　寪姓
寪音委鲁大夫寪氏
　　企姓
企见姓苑
　　稚姓
稚子姓姓纂云商后见史记
　　齿姓
齿见姓苑
　　姓
音以见直音
　　姓
音委见直音
　　姓
音委见直音
　　姓
音委见直音
　　姓
&#音彼见直音
　　姓
音见直音
　　姓
音底见直音
　　姓
音轨见直音
　　姓
音轨见直音
　　姓
音底见直音

　所姓部列传
　　周
　　所侠
按谷梁传隐公九年侠卒侠者所侠也弗大夫者隐不爵大夫也隐之不爵大夫何也曰不成为君也注
侠名也所其氏
　　所华
按万姓统谱华宋大夫
　　汉
　　所忠
按汉书广川惠王越传广川王越薨子齐嗣齐有幸臣乘距已而有罪欲诛距距亡齐因禽其宗族距怨王乃上书告齐与同产奸是后齐数告言汉公卿及幸臣所忠等有司案验不如王言劾齐欺罔大不敬请系狱治齐恐上书愿与广川勇士奋击匈奴上许之按注所
姓忠名

　　后汉
　　所奉
按后汉书刘茂传永初二年剧贼毕豪等入平原界县令刘雄将吏士追之与贼合战雄败执雄以矛刺之时小吏所辅前叩头求哀愿以身代雄豪等纵雄而刺辅死东郡太守具以状上除父奉为郎中　　所辅按后汉书刘茂传永初二年剧贼毕豪等入平原界县令刘雄将吏士追之与贼合战雄败执雄以矛刺之时小吏所辅前叩头求哀愿以身代雄豪等纵雄而刺辅贯心洞背即死　　明
　　所铭
按万姓统谱铭成化间元锺千户所千户

　吕姓部杂录
挥麈后录五代时有姓吕为侍郎者三人皆名俱有后仕本朝为相吕琦晋天福为兵部侍郎曾孙文惠端相太宗吕梦奇后唐长兴中为兵部侍郎孙文穆蒙正相太宗曾孙文靖夷简相仁宗衣冠最盛吕延休周显德中为户部侍郎七世孙正愍大防相哲宗异哉
　许姓部列传一
　　陶唐氏
　　许由
按史记伯夷传尧让天下于许由许由不受耻之逃隐注
高士传云许由字武仲
　　周
　　许偃
按郑樵通志晋有许偃
　　许伯
按郑樵通志楚有许伯
　　许瑕
