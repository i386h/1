<!-- { "loadSidebar": true } -->
按汉书卫青传青字仲卿父郑季河东平阳人以县吏给事侯家平阳侯曹寿尚武帝姊阳信长公主季与主家僮卫媪通生青青同母兄卫长君及姊子夫子夫自平阳公主家得幸武帝故青冒姓卫氏卫媪长女君孺次女少儿次子夫子夫男弟步广皆冒卫氏青为候家人少时归其父使牧羊一钳徒相青曰贵人也官至封侯青笑曰人奴得无笞骂足矣壮为侯家骑子夫得入宫幸召青为建章监侍中子夫为夫人青为大中大夫元光六年拜车骑将军击匈奴有功赐爵关内侯卫夫人为皇后青封长平侯元朔五年令将三万骑出高阙得右贤裨王十余人天子使使即军中拜青为大将军封子三人皆侯青仁喜士退让以和柔自媚于上元封五年薨谥烈侯青尚平阳主凡七出击匈奴以大司马薨　　卫信
按汉书卫绾传建陵侯绾薨子信嗣坐酎金国除　　卫伉按汉书恩泽侯表伉元朔五年以父青功封宜春侯元鼎元年坐矫制不害免太初元年嗣长平侯五年兰入宫完为城旦　　卫不疑
按汉书恩泽侯表不疑元朔五年以父青功封阴安侯十二年元鼎五年坐酎金免　　卫登
按汉书恩泽侯表登元朔五年以父青功封发干侯坐酎金免　　卫山
按汉书功臣侯表山以北地都尉从骠骑将军击匈奴得王侯封义阳侯二十六年太始四年坐教人诬告弃市罪狱未断病死　　卫律
按汉书李陵传卫律父本长水胡人律生长汉善协律都尉李延年延年荐律使匈奴还会延年家收律惧并诛亡降匈奴匈奴爱之以为丁灵王　　卫尧
按汉书功臣侯表元康四年武原侯胠元孙郭公乘尧诏复家　　卫子豪
按汉书外戚传子豪中山卢奴人官至卫尉女弟为宣帝倢生楚孝王长女为元帝倢生平阳公主成帝时中山孝王无子以卫氏吉祥以子豪小女配孝王生平帝二子宝元　　卫宝
按汉书外戚传平帝立赐帝舅宝爵关内侯王莽阻卫姬及外家不得至京师莽子宇恐久后受祸私与宝书教卫姬上书陈丁傅罪恶几得至京师诏益户后宇事发莽尽诛卫氏支属　　卫元
按汉书外戚传平帝立赐帝舅元爵关内侯
　　卫元
按汉书功臣侯表元始元年青曾孙元以长安公乘为侍郎　　卫赏
按汉书功臣侯表元始四年赐元孙赏爵关内侯　　后汉　　卫飒
按后汉书卫飒传飒字子产河内修武人家贫好学问建武二年辟大司徒邓禹府举能案剧除侍御史襄城令政有名迹迁桂阳太守飒理恤民事居官如家视事十年郡内清理二十五年征还光武欲以为少府会飒被疾不能拜起敕以桂阳太守归后卒于家　　卫宏
按后汉书卫宏传宏字敬仲东海人少与河南郑兴俱好古学作毛诗序传于世后从杜林受古文尚书作训旨时济南徐巡师事宏后亦以儒显由是古学大兴光武以为议郎　　卫福
按万姓统谱渔阳太守张显率吏士出塞寇射中显功曹卫福主簿徐咸遽赴之福以身翼蔽寇并斩之朝廷除福等子一人为郎中　　卫羽
按万姓统谱羽第五种从事性伉厉不畏强御单骑降太山贼叔孙无忌三千人　　卫继
按蜀志杨戏传卫继字子业汉嘉严道人父为县功曹继为儿时随父游戏庭寺中县长蜀郡成都张君无子甚怜爱之因乞养为子继敏达夙成学识通博进仕州郡历职清显时法禁以异姓为后故复为卫氏屡迁拜奉车都尉大尚书忠笃信厚为众所敬锺会之乱遇害成都　　魏
　　卫兹
按魏志卫臻传臻父兹有大节不应三公之辟太祖之初至陈留兹曰平天下者必此人也太祖亦异之数诣兹议大事从讨董卓战于荥阳而卒注
兹字子
许
　　卫臻
按魏志卫臻传臻字公振陈留襄邑人父兹有大节夏侯惇为陈留太守举臻计吏后为汉黄门侍郎太祖表参丞相军事转户曹掾文帝即王位为散骑常侍及践阼封安国亭侯迁尚书转侍中吏部尚书迁司空徙司徒正始中进爵长垣侯薨谥曰敬子烈嗣咸熙中为光禄勋　　卫觊
按魏志卫觊传觊字伯儒河东安邑人少夙成以才学称太祖辟为司空掾属除茂陵令尚书郎为治书侍御史魏国既建拜侍中与王粲并典制度文帝即王位徙为尚书顷之还汉朝为侍郎劝赞禅代之义为文诰之诏文帝践祚复为尚书封阳吉亭侯明帝即位封閺乡侯薨谥曰敬侯子瓘嗣　　吴
　　卫旌
按吴录旌字子旗官至尚书
按旌
广陵人

　　晋
　　卫瓘
按晋书卫瓘传瓘字伯玉河东安邑人也高祖皓汉明帝时以儒学自代郡征至河东安邑卒因赐所亡地葬之子孙遂家焉父觊魏尚书瓘以明识清允称袭父爵阌乡侯弱冠为魏尚书郎转中书郎在位十年以任职称累迁散骑常侍陈留王即位拜侍中转廷尉卿泰始初进爵为公都督青州诸军事青州刺史所在皆有政绩除征北大将军幽州刺史咸宁初征拜尚书令性严整以法御下太康初迁司空杨骏与瓘不平瓘告老逊位进位太保以公就第惠帝即位杨骏诛以瓘录尚书事与汝南王亮共辅朝政亮奏遣诸王还藩与朝臣廷议无敢应者唯瓘赞其事楚王玮由是憾焉贾后素怨瓘且忌其方直不得骋己淫虐又闻瓘与玮有隙遂谤瓘与亮欲为伊霍之事启帝作手诏使玮免瓘等官黄门赍诏授玮玮性轻险欲骋私怨夜使清河王遐收瓘遂与子恒岳裔及孙等九人同被害楚王玮之伏诛也追瓘伐蜀勋封兰陵郡公谥曰成　　卫恒
按晋书卫瓘传瓘子恒字巨山少辟司空齐王府转太子舍人尚书郎秘书丞太子庶子黄门郎善草隶书及瓘为楚王玮所构恒遇害后赠谥兰陵贞世子　　卫展按晋书卫瓘传瓘子恒恒族弟展字道舒历尚书郎南阳太守永嘉中为江州刺史中兴建为廷尉卒　　卫璪按晋书卫瓘传瓘子恒恒子璪字仲宝袭瓘爵后改封江夏郡公怀帝即位为散骑侍郎永嘉五年没于刘聪元帝以瓘元孙宗嗣　　卫玠
按晋书卫瓘传瓘子恒恒子玠字叔宝年五岁风神秀异总角乘羊车入市见者皆以为玉人观之者倾都及长好言元理辟命屡至皆不就久之为太傅西合祭酒拜太子洗马玠以天下大乱移家南行转向建邺京师人士闻其姿容观者如堵玠劳疾遂甚永嘉六年卒时人谓玠被看杀　　北魏
　　卫操
按魏书卫操传操字德元代人也少通侠有才略晋征北将军卫瓘以操为牙门将数使于国颇自结附后与宗室乡亲同来归国桓帝以为辅相任以国事稍迁至右将军封定襄侯穆帝三年卒　　卫雄
按魏书卫操传操从子雄字世远勇健多计画晋世州从事与卫操俱入国桓帝壮其膂力以为将常随征伐连有战功稍迁至左将军云中侯穆帝初为左右辅相六修之逆国内大乱新旧猜嫌迭相诛戮雄为群情所附谋欲南归刘琨闻之大悦驰如平城抚纳之会石勒攻琨乐平太守韩据请救于琨琨以得雄众欲因其锐以灭石勒雄谏琨不从使雄率众讨勒雄战大败奔于代郡勒遣孔苌追灭之　　隋
　　卫元
按隋书卫元传元字文升河南洛阳人也祖悦魏司农卿父侍中左武卫大将军元少有器识周武帝在藩引为记室迁给事上士袭爵兴势公武帝亲总万机拜益州总管长史宣帝时以忤旨免官高祖作相检校熊州事及受禅迁淮州总管进封同轨郡公后为卫尉少卿仁寿初出为资州刺史&#帝即位征为卫尉卿岁余迁工部尚书大业八年转刑部尚书九年拜京兆内史义师入关自知不能守忧惧称疾不知政事城陷归于家义宁中卒子孝则官至通事舍人兵部承务郎早卒　　卫济川
按尚友录济川有六鹤日以粥饭啖之三年识字济川检书只令鹤衔取鹤一一无差　　唐
　　卫逖
按万姓统谱逖阳羡人少习诗书学剑游并汾间唐初建义旗逖以勇艺进及擒窦建德逖持挟枪剑前突后翼太宗奇之拜将军宿卫以母老乞归诏许之既而以孝敬睦闺门以忠信居乡里及卒邑人怀其贤庙祀于荆溪之湄　　卫大经
按唐书卫大经传大经蒲州解人卓然高行口无二言武后时召之固辞疾大经邃于易人谓之易圣豫筮死日凿墓自为志如言终　　卫伯玉
按唐书卫伯玉传伯玉史失其何所人天宝中从安西府积劳至员外诸卫将军肃宗即位慨然愿立功乃归长安领神策兵马使出镇陕州行营干元二年迁羽林大将军徙四镇北廷行营节度使俄为神策军节度封河东郡公广德元年拜荆南节度使进封城阳郡王大历初节度荆南十一年归京师卒　　卫象按万姓统谱象诗人
　　卫叶
按尚友录叶诗人
　　卫次公
按唐书卫次公传次公字从周河中河东人举进士第调渭南尉累迁殿中侍御史贞元中由中书舍人充史馆修撰改兵部侍郎王絪以宰相罢坐与善下除太子宾客久乃为陕虢州观察使复入为兵部侍郎以检校工部尚书为淮南节度使久之召还道病卒谥曰敬　　卫洙
按唐书卫次公传次公子洙举进士尚临真公主检校秘书少监驸马都尉历义成节度使咸通中卒　　宋　　卫绍钦
按宋史卫绍钦传绍钦开封人父汉超内侍高品绍钦始以中黄门给事晋邸太宗即位补入内高品迁殿头高品雍熙二年擢入内西头供奉官淳化中部修皇城功毕授入内押班真宗嗣位拜宫苑使景德元年改皇城使历掌三班皇城仪鸾翰林司卒子承庆至内殿承制　　卫肤敏
按宋史卫肤敏传肤敏字商彦华亭人登宣和元年进士第授南京宗子博士寻改教授六年召对改秘书省校书郎靖康初迁吏部员外郎建炎元年迁卫尉少卿拜右谏议大夫俄迁中书舍人以集英殿修撰提举洞霄宫三年召赴行在时帝次平江肤敏入见言及时事泣下得疾告归华亭就医许之迁礼部侍郎卒子仲英仲杰仲循　　卫公佐
按尚友录公佐字辅之华亭人事继母以孝闻族里有不能婚嫁者悉助资以遣之聚书数千金礼四方贤士教训子弟县未有学捐地为址弟公亮公望并敦行义时推隆之　　卫泾
按尚友录泾字清叔华亭人举进士第一历事三朝忧国忘家始终一节尝曰官爵自有定分名谊千古不磨诛韩冑其力也谥文节　　卫湜
按尚友录湜字正叔吴人尝集礼记诸家传注为书一百六十卷名曰集说上之官至朝散大夫宝谟阁直学士知袁州　　卫谦
按尚友录谦字山甫华亭人尝立义庄以赡贫人建义塾以教学者所著有易管见　　卫富益
按尚友录富益华亭人宋亡日夜悲泣设坛为文祭故相文天祥陆秀夫及张世杰闻者无不堕泪门人谥曰正节先生　　明
　　卫俊
按万姓统谱俊榆次人洪武乙丑进士任御史　　卫健按万姓统谱健山西孝义县丞不知何许人读儒书达吏事&#智过人与徐让同应募使北平不答健曰愿殿下熟思之亦不听还授卫镇抚与让并赴军前差遣后战殁　　卫青
按万姓统谱青华亭人为山东备倭都指挥永乐中妖贼攻掠安丘青率千骑至城下奋击败之贼收余众再战城中人亦鼓噪出击贼大败遁去杀贼二千余人生擒四千余人山东悉平捷闻赐敕奖谕升山东都指挥使　　卫浩
按万姓统谱浩字季洪常熟人永乐初以太学生与修国史擢监察御史立朝谠论无所顾忌历迁江西按察副使年九十一　　卫靖
按万姓统谱靖字以嘉昆山人洪熙初以能书荐授中书舍人预修宣庙实录谨厚能诗所著有公余清兴集　　卫&#
按万姓统谱&#华亭人世官济南指挥使正统中总兵宣府景泰中以夺门功封宣城伯五年捕寇镇番斩获居多成化六年以有军功不革世嗣　　卫述
