<!-- { "loadSidebar": true } -->
按汉书张汤传宣帝即位褒赏大臣诏安世子千秋中郎将侍中与霍光子禹俱将兵击乌桓还谒大将军光问千秋战斗方略山川形势千秋口对兵事画城成图无所忘失光复问禹禹不能记曰皆有文书光由是贤千秋以禹为不材叹曰霍氏世衰张氏兴矣　　张延寿
按汉书张汤传宣帝即位褒赏大臣诏安世子延寿中郎将侍中安世见父子尊显怀不自安为子延寿求出补吏上以为北地太守岁余上闵安世年老征为左曹太仆安世薨嗣侯国在陈留别邑在魏郡租入岁千余万自以身无功德上书让减户邑乃徙封平原租税减半薨谥曰爱侯　　张彭祖
按汉书张汤传宣帝即位褒赏大臣诏以安世子彭祖中郎将侍中安世兄贺无子子彭祖彭祖又小与上同席研书指欲封之先赐爵关内侯明年复封为阳都侯　　张霸
按汉书张汤传宣帝即位褒赏大臣贺有孤孙霸年七岁拜为散骑中郎将赐爵关内侯食邑三百户　　张章按汉书功臣表章以长安男子先发觉大司马霍禹等谋反以告期门董忠忠以闻地节四年八月封博成侯九年薨　　张千秋
按汉书功臣表元康四年良元孙之子阳陵公乘千秋诏复家　　张盖宗
按汉书功臣表元康四年苍元孙之子长安公士盖宗诏复家　　张舜
按汉书功臣表元康四年说元孙之子阳陵上造舜诏复家　　张连城
按汉书功臣表元康四年瞻师元孙之子敏上造连城诏复家　　张遂
按汉书功臣表元康四年耳元孙长陵公乘遂诏复家　　张宣
按汉书功臣表元康四年相如元孙之子茂陵公乘宣诏复家　　张常
按汉书功臣表元康四年平元孙之子长安公士常诏复家　　张建
按汉书功臣表五凤元年博成侯建嗣十二年建始四年坐尚阳邑公主与婢奸主旁数醉骂主免　　张子侨按汉书刘向传向本名更生宣帝循武帝故事招选名儒俊材置左右更生以通达能属文辞与王褒张子侨等并进对献赋颂凡数十篇注
子侨官至光禄
大夫
　　张禹
按汉书儒林传清河张禹长子从贯长卿受春秋左氏传与萧望之同时为御史数为望之言左氏望之善之后望之为太子太傅荐禹于宣帝征待诏未及问会疾死　　张勃
按汉书张汤传延寿薨子勃嗣为散骑谏大夫元帝初即位诏列侯举茂材勃举陈汤汤有罪勃坐削户二百会薨故赐谥曰缪侯后汤立功西域世以勃为知人按恩泽侯
表勃作敞

　　张敞
按汉书张敞传敞字子高本河东平阳人也祖父孺为上谷太守徙茂陵父福事孝武帝官至光禄大夫敞后随宣帝徙杜陵敞本以乡有秩补太守卒史察廉为甘泉仓长稍迁太仆丞杜延年甚奇之会昌邑王即位动作不由法度敞上书谏后十余日王废敞以谏显名擢豫州刺史数上事有忠言征为大中大夫与于定国并平尚书事以忤大将军光出为函谷关都尉宣帝以废王在昌邑徙敞山阳太守久之勃海胶东盗贼起征敞拜胶东相设赏追捕盗贼解散黄霸罢诏以敞守京兆尹略循赵广汉之迹颇杂儒雅往往表贤显善不醇用诛罚朝廷每有大议引古今处便宜公卿皆服坐与杨恽厚免归数月京师解弛枹鼓数起而冀州部中有大贼天子思敞功效拜冀州刺史盗贼禁止守太原太原郡清元帝即位欲以为左冯翊会病卒三子官皆至都尉　　张武
按汉书张敞传敞弟武为梁相敞问何以治梁武谦不肯言敞使吏送至关戒吏自问武武曰驭黠马者利其衔策梁国大都吏民雕敝当以柱后惠文弹治之耳吏还道之敞笑曰武必辩治梁矣武既到官其治有迹　　张璜
按汉书张敞传敞守太原征为左冯翊卒敞所诛杀太原吏吏家怨敞随至杜陵刺杀敞中子璜　　张吉
按汉书杜邺传邺少孤其母张敞女邺壮从敞子吉学问得其家书　　张猛
按汉书张骞传骞孙猛字子游有俊才元帝时为光禄大夫使匈奴给事中为石显所谮自杀　　张临
按汉书张汤传勃薨子临嗣临亦谦俭每登阁殿常叹曰桑霍为我戒岂不厚哉且死分施宗族故旧薄葬不起坟临尚敬武公主薨子放嗣（按恩泽侯表初元二年嗣侯十
　五年薨谥共）

　　张谭
按汉书冯奉世传奉世弟野王为大鸿胪数年御史大夫李延寿病卒在位多举野王上曰吾用野王后世必谓我私后宫亲属乃下诏曰廉絜节俭太子少傅张谭是也其以少傅为御史大夫　　张长安
按汉书儒林传山阳张长安幼君事王式受申公诗论石渠至淮阳中尉由是鲁诗有张氏学　　张游卿
按汉书儒林传张长安兄子游卿为谏大夫以诗授元帝　　张就
按汉书儒林传山阳张就从栗丰受韩诗至大官　　张邯按汉书儒林传齐诗有翼匡师伏之学满昌授九江张邯琅邪皮容皆至大官徒众尢盛　　张山拊
按汉书儒林传山拊字长宾平陵人也事小夏侯建为博士论石渠至少府　　张无故
按汉书儒林传山阳张无故子儒善修章句为广陵太傅守小夏侯说文　　张霸
按汉书儒林传古文尚书世所传百两篇者出东莱张霸分析合二十九篇以为数十又采左氏传书叙为作首尾凡百二篇成帝时求古文霸以能为百两征以中书校之非是霸辞受父父有弟子尉氏樊并后并谋反乃黜其书　　张禹
按汉书张禹传禹字子文河内轵人也至禹父徙家莲勺禹为儿数至市喜观卜相者颇晓其别蓍布卦意卜者爱之又奇其面貌谓禹父是儿多智可令学经及禹壮至长安学受易论语皆明习举为郡文学甘露中诸儒荐禹诏太子太傅萧望之问禹易论语望之奏禹经学精习奏寝罢归久之试为博士初元中诏令授太子论语由是迁光禄大夫数岁出为东平内史成帝即位征禹以师赐爵关内侯拜诸吏光禄大夫秩中二千石给事中领尚书事时王凤辅政专权禹不自安乞骸骨欲退避河平四年代王商为丞相封安昌侯鸿嘉元年以老病乞骸骨再三乃许以列侯朝朔望位特进见礼如丞相置从事史五人虽家居以特进为天子师国家大政必与议成帝崩及事哀帝建平二年薨谥曰节侯　　张放
按汉书张汤传临尚敬武公主薨子放嗣鸿嘉中上欲遵武帝故事与近臣游宴放以公主子开敏得幸放取皇后弟平恩侯许嘉女上为放供张赐甲第充以乘舆服饰号为天子取妇皇后嫁女为侍中中郎将与上卧起宠爱殊绝常从为微行时数有灾异议者咎放上不得已左迁放北地都尉数月复征入侍中太后以放为言出为天水属国都尉岁余征归第视母公主疾主瘳出为河东都尉复征为侍中光禄大夫秩中二千石丞相方进复奏放上不得已遣就国数月成帝崩放思慕哭泣而死　　张回
按汉书游侠传河平中王尊为京兆尹捕击豪侠杀箭张回注
作箭者姓张名回
　　张由
按汉书外戚传中山孝王薨有一男嗣为王有眚病哀帝即位使中郎谒者张由将医往治由素有狂易病诬言中山太后祝诅上及太后中山太后自杀由赐爵关内侯哀帝崩大司徒孔光奏前由诬告骨肉免为庶人徙合浦　　张宏
按汉书张禹传禹四子长子宏嗣侯官至太常列于九卿三弟皆为校尉按恩泽侯表
建平二年嗣侯

　　张庆忌
按汉书张耳传孝平元始二年继绝世封敖元孙庆忌为宣平侯食千户　　张绍
按汉书王莽传居摄元年四月安众侯刘崇与相张绍谋曰安汉公莽专制朝政必危刘氏天下非之者乃莫敢先举此宗室耻也吾帅宗族为先海内必和绍等从者百余人遂进攻宛不得入而败绍者张之从兄也与崇族父刘嘉诣阙自归为作奏请猪崇宫室以视四方莽白太后下诏封嘉为师礼侯为淑德侯长安为之语曰欲求封过张德松力战斗不如巧为奏　　张&#
按汉书陈遵传遵与张伯松俱为京兆史博学通达以廉俭自守而遵放纵不拘操行虽异然相亲友并入公府至丹阳太守封淑德侯免官以列侯归长安好事者从之质疑问事论道经书及王莽败客于池阳为贼兵所杀按王莽传字
德松与此异

　　张永
按汉书元后传王莽自立欲改太后汉家旧号恐不见听于是冠军张永献符命铜璧文言太皇太后当为新室文母太皇太后莽乃奉上玺绶太后听许封张永为贡符子　　张长叔
按汉书货殖传雒阳张长叔訾十千万王莽以为纳言士欲法武帝然不能得其利　　张里
按汉书货殖传张里以马医而击锺
　　张邯
按汉书王莽传莽见盗贼多征公孙禄与议禄言明学男张邯造井田使民弃土业当诛莽不听后以为大司徒更始兵攻长安巡城门见杀　　张充
按汉书王莽传期门郎张充等六人欲劫莽立楚王发觉被杀　　张霸
按汉书王莽传地皇元年南郡张霸江夏羊牧王匡等起云杜绿林号曰下江兵众皆万余人　　张何丹
按万姓统谱中散大夫张何丹以言忤莽谪松滋邑令慈祥岂弟爱民如己出于时有嘉禾连颖之瑞卒于官邑人为之哀恸择河西胜地而葬之岁六月二十日民争奠酹不绝焉

　杨姓部列传六
　　宋二
　　杨存中
按宋史杨存中传存中本名沂中字正甫绍兴间赐名存中代州崞县人少警敏力能绝人学孙吴法善骑射宣和末群盗四起存中应募击贼积功至忠翊郎迁合门祗候建炎二年迁荥州刺史高宗南渡从张俊守吴门苗刘之变又从俊赴难迁贵州团练使寻为御前右军统领迁文州防御使御前中军统制绍兴元年迁宣州观察使二年进神武中军统制六年为密州观察使除保成军节度使七年为淮南西路制置使九年迁殿前副都指挥使十年金人叛盟取河南命存中为淮北宣抚副使引兵与金人战大败存中乃自宣化渡江归行在加检校少保开府仪同三司盖录拓皋之功也十二年拜少傅二十年封恭国公二十八年拜少师三十一年罢为醴泉观使进封同安郡王金主亮南侵存中往京口拒敌敌不能济未几奉祠隆兴元年王师溃于符离起存中为御营使干道元年复奉祠二年卒追封和王谥武恭　　杨愿按宋史杨愿传愿字原仲宣和末补太学录二帝北迁金人闻愿名索之愿匿民间奔济州元帅府劝进辟为属高宗即位以元帅府结局恩授修职郎御营司辟机宜文字历新昌县丞越州判官秦桧荐之召改枢密院编修官登绍兴二年进士第迁计议官召试馆职罢主管崇道观复除秘书郎改通判明州桧既专政召为秘书丞未几拜监察御史台长言愿资浅当先历郎官改司封员外郎迁右司起居舍人十三年充金国贺正旦接伴使金使还就充送伴使十四年为御史中丞逾月升端明殿学士佥书枢密院事十五年罢提举太平观又三年起知宣州加资政殿学士移建康府二十二年卒年五十二初愿守宣城表弟王炎调蕲水令过之醉中谓愿曰尝于吕丞相处得公所通书其间颇及秦丞相之短愿闻之色如死灰忧挠而卒　　杨由义
