<!-- { "loadSidebar": true } -->
按宋史朱昂传昂世家渼陂唐天复末徙家南阳梁祖篡唐葆光与唐旧臣颜荛李涛数辈挈家南渡寓潭州每正旦冬至必序立南岳祠前北望号恸殆二十年后涛北归葆光乐衡山之胜遂往家焉　　朱存
按宋史艺文志朱存金陵览古诗二卷
按万姓统
谱存唐诗人

　　后梁
　　朱全昱
按五代史梁家人传太祖二兄曰全昱曰存广王全昱太祖即位封太祖与存俱亡为盗全昱独与其母犹寄食刘崇家太祖已贵乃与其母俱归宣武领岭南西道节度使以太师致仕贞明二年以疾薨　　朱存按五代史梁家人传太祖仲兄存初与太祖俱从黄巢攻广州存战死太祖即位追封朗王　　朱友谅
按五代史梁家人传广王全昱子友谅衡王干化元年升宋州为宣武军以友谅为节度使贞明二年全昱薨徙友谅嗣封广王以友诲欲为乱召还京师被幽囚梁亡庄宗入汴见杀　　朱友能
按五代史梁家人传全昱子友能惠王贞明二年为宋滑二州留后陈州刺史所至为不法奸人多依倚之四年友能以陈州兵反犯京师至陈留兵败还走陈州后数月降末帝赦之降为房陵侯以友诲欲为乱召还京师被幽囚梁亡庄宗入汴见杀　　朱友诲
按五代史梁家人传全昱子友诲邵王贞明四年为陕州节度使欲以州兵为乱末帝召还京师被幽囚梁亡庄宗入汴见杀　　朱友宁
按五代史梁家人传存子友宁字安仁幼聪敏喜愠不形于色太祖以为军校善用弓剑迁衙内制胜都指挥使龚州刺史太祖围凤翔遣友宁东备宣武王师范袭梁围齐州友宁引兵击之夺马千匹斩首数千级太祖奉昭宗还京师拜友宁建武军节度使赐号迎銮毅勇功臣太祖复遣攻师范战于石楼兵败友宁坠马见杀太祖即位追封安王　　朱友伦
按五代史梁家人传存子友伦幼明敏通论语小学晓音律太祖以为元从马军指挥使表右威武将军累迁检校司空领藤州刺史昭宗还长安拜友伦宁远军节度使太祖东归留友伦宿卫伺察昭宗所为友伦击鞠坠马死太祖即位追封密王　　朱友裕
按五代史梁家人传太祖子友裕开平元年追封郴王友裕字端夫幼善骑射从太祖征伐能以宽厚得士卒心太祖镇宣武以为衙内都指挥使权知许州迁诸军都指挥使与平兖郓还领许州太祖兼镇护国军以友裕为留后迁忠武军节度使太祖攻邠州杨崇本以邠州降后崇本复叛太祖遣友裕攻之屯于永寿以疾卒　　朱友珪
按五代史梁家人传太祖子友珪开平元年封郢王友珪太祖镇宣武略地宋亳间与逆旅妇人野合而生也长而辩黠多智太祖病召友文欲以后事属之以友珪为莱州刺史太祖素刚暴既病而喜怒难测是时左降者必有后命友珪大惧乃易服微行入左龙虎军见统军韩勍计事勍夜以牙兵五百随友珪杂控鹤卫士而入夜三鼓斩关入万春门至寝中友珪亲吏冯廷谔以剑犯太祖洞其腹肠胃皆流友珪遣丁昭浦驰至东都杀友文干化二年六月既望友珪于柩前即皇帝位改元曰凤历太祖外孙袁象先与驸马都尉赵岩等谋讨贼二月象先以禁兵入宫友珪与妻张氏趋北垣楼下使冯廷谔进刃其妻及己末帝即位废为庶人　　朱友璋
按五代史梁家人传太祖子友璋开平元年封为福王友璋初为寿州团练使押左右番殿直监丰德库友珪时为郓州留后末帝时为忠武军节度使徙镇武宁　　朱友雍
按五代史梁家人传太祖子友雍开平元年封为贺王　　朱友徽
按五代史梁家人传太祖子友徽开平元年封为建王　　朱友孜
按五代史梁家人传太祖子友孜末帝即位封康王友孜目重瞳子尝窃自负以为当为天子贞明元年末帝德妃薨将葬友孜使刺客夜入寝中末帝方寐梦人害己既寤闻榻上宝剑枪然有声跃起索寝中得刺客手杀之遂诛友孜　　朱友文
按五代史梁家人传博王友文字德明本姓康名勤幼美风姿好学善谈论颇能为诗太祖养以为子太祖领四镇以友文为度支盐铁制置使太祖即位以故所领宣武宣义太平护国四镇征赋置建昌宫总之以友文为使封博王太祖幸西都友文留守东京太祖即位嫡嗣未立心尝属友文太祖病召友文欲以后事属之以友珪为莱州刺史是时左降者必有后命友珪大惧乃弒太祖旋遣丁昭浦驰至东都杀友文末帝即位复友文官爵　　朱珍
按五代史朱珍传珍徐州丰城人少从梁太祖为盗珍为将善治军选士太祖初镇宣武珍为创立军制甚有法梁败黄巢破秦宗权东并兖郓在战中常勇出诸将是时梁兵尚少数为宗权所困太祖乃拜珍淄州刺史募兵于淄青梁军威大振以得珍兵故也李唐宾者陕西陕人也与珍威名略等珍与唐宾不协拔剑斩之太祖大怒珍遂缢死　　朱元礼
按五代史朱汉宾传汉宾父元礼为军校从梁军战殁于清口　　朱汉宾
按五代史朱汉宾传汉宾字绩臣亳州谯人为人有胆力梁太祖以其父死战怜之以为养子是时梁方东攻兖郓郓州朱瑾募军中骁勇者号雁子都太祖乃更选勇士号落雁都以汉宾为指挥使及汉宾贵人犹以为朱落雁汉宾事梁为天威军使历磁滑宋亳曹五州刺史安远军节度使庄宗灭梁罢为右龙武统军待之颇薄明宗入立以汉宾为右卫上将军昭义军节度使以太子少保致仕清泰二年卒晋高祖时赠太子少傅谥贞惠　　朱行先
按十国春秋吴越朱行先字蕴之海盐人也燕颔虎头&#臂善射时人称曰小由基起家建宁都将事湖州刺史高彦屡立战功武肃擢为节度左押牙亲卫第三都指挥使及彦子澧败率众自归赐号协力勤王功臣再加佐正匡国功臣晋秩检校尚书右仆射御史寻为静海镇遏使在镇恩威并行甚着声誉凡十有五年宝大元年七月卒于官年七十二赠银青光禄大夫上柱国弟三人行存行勤行忠子从训智绍不仕元晟元杲俱节度使散将元升节度下将元宝元胜元赟凡八人　　后唐
　　朱守殷
按五代史朱守殷传守殷少事唐庄宗为奴名曰会儿庄宗读书会儿常侍左右庄宗即位以其厮养为长直军以守殷为军使故未尝经战阵之用然好言人阴私长短以自结迁蕃汉马步军都虞候使守德胜同光二年领镇武军节度使既而明宗反于魏庄宗东讨守殷将骑军阵宣仁门外以俟驾郭从谦作乱犯兴教门以入庄宗急召守殷军守殷按军不动闻庄宗已崩遣人趣明宗入洛明宗即位拜守殷同中书门下平章事河南尹判六军诸卫事明年迁宣武军节度使明宗诏幸汴州守殷不自安乃闭城反明宗遣范延光驰兵傅其城汴人开门纳延光守殷自杀其族乃引颈命左右斩之明宗至汴州枭首于市传徇洛阳　　朱友谦
按五代史朱友谦传友谦字德光许州人初名简以卒隶渑池镇有罪亡去为盗久之去为陕州军校陕州节度使王珙为人严酷与其弟珂争河中战败其牙将李璠与友谦谋共杀珙附于梁梁太祖表璠代珙璠立友谦复以兵攻之璠逃去梁太祖又表友谦代璠梁兵西攻李茂贞太祖往来过陕友谦奉事尤谨因请曰幸同姓愿更名以齿诸子太祖乃更其名友谦录以为子太祖即位徙镇河中累迁中书令封冀王太祖遇弒友珪立加友谦侍中友谦虽受命而心常不平已而友珪使召入觐友谦不行乃附于晋末帝即位复臣于梁贞明六年友谦遣其子令德袭同州逐节度使程全晖因求兼镇末帝初不许已而许之制命未至友谦复叛附晋晋封西平王加守太尉庄宗灭梁入洛友谦来朝赐姓名曰李继麟明年加守太师尚书令以其子令德为遂州节度使令锡忠武军节度使恩宠之盛时无与比是时宦官伶人用事多求赂于友谦友谦不能给宦官伶人皆怒伶人景进言友谦谋反友谦闻之大恐入朝自明景进使人诈为变书告友谦反庄宗惑之乃徙友谦义成军节度使遣朱守殷夜以兵围其馆驱友谦出徽安门外杀之复其姓名族诛　　朱弘昭
按五代史朱弘昭传弘昭太原人也少事明宗为客将明宗即位为文思使董璋为东川节度使乃以弘昭为副使还京师迁左卫大将军内客省使宣徽南院使罢为左武卫上将军久之为山南东道节度使是时明宗已病而秦王从荣祸起有端枢密使范延光赵延寿日夕求去以弘昭及冯赟代延寿延光乃杀秦王而立愍帝潞王从珂反愍帝大惧遣人召弘昭计事弘昭欲自裁使者促弘昭入见甚急乃自投于井以死汉高祖即位赠弘昭尚书令　　后晋
　　朱景环
按十国春秋吴越朱景环筭术神妙天宝中广陵王元镇中吴军景环居盘门驿上书云&#任后法当三十年安宁元以其说甚远未之奇也随命烛爇去至天福子丑间忽忆其事亟召景环叩之曰筭数定矣愿大王计后事已而竟如其言　　后周
　　朱匡业
按十国春秋南唐朱匡业吴奉国节度使延寿子也延寿以谋叛诛匡业时尚幼稍长嗜酒使气烈祖辅吴拔为军校积功至诸军都虞候升元中出为歙州刺史有政绩改建州留后还朝授神卫统军周侵淮南中外震骇盗乘间多窃发以匡业为内外巡检使严而无私犯令无所贷四郊肃然夜户不闭正阳丧师朱元叛元宗议亲征召匡业及统军刘存中问方略匡业辄对曰运数之兴天地皆助大事若去虽英雄亦无如之何存中从旁赞之忤旨贬匡业抚州团练使流存中饶州后王袭位召拜神武统军加中书令卒子崇俊短陋羸瘠而妙于骑击驰突若神先匡业死　　朱元
按十国春秋南唐朱元颍州沈丘人即舒元也少倜傥辨捷强记通左氏春秋元既与李平留事元宗以驾部员外郎待诏文理院保大末周师入淮南元请对言兵事元宗大悦命从齐王景达救寿州元善抚士卒与同甘苦每临战誓众辞旨慷慨流涕被面闻者皆有奋志初复舒和蕲州以功加淮南北面行营应援都监继与边镐许文稹栅紫金山军声颇振益栅且及寿州元恃功时或违景达节制监军使陈觉素与元有隙且妒其能屡表元本学术纵横不可信不宜付以兵柄元宗乃命杨守忠代之守忠至元帅府景达檄元计事元遂举寨降周事闻元宗大怒族其家元归周复姓舒世宗爱其骁果以为蔡州团练使其母犹在沈丘遂迎养焉宋太祖受禅迁汀州防御使改白皮兵马都监太平兴国二年卒年五十五赠武泰军节度使　　朱澄
按图绘宝鉴朱澄事江南为翰林待诏工画屋木尝与高太冲等合画雪景宴图时称绝手　　朱霄外
按十国春秋吴越朱霄外台州道士也素有道术为忠懿王所知遂命葺台州之白云庵为栖霞宫以霄外主之　　朱&#
按万姓统谱弼仕南唐为庐山国学助教动持礼法每升堂讲释生徒环立各执疑难问辩蜂起弼应声解说莫不造理以故诸生咸服四方肄业者多造焉
　苴姓部列传
　　汉
　　苴氏
按汉书货殖传平陵苴氏为天下高訾至巨万　　唐　　苴那时
按唐书韦皋传皋为左金吾卫大将军贞元初代张延赏为西川节度使初云南蛮羁附吐蕃其盗塞必以蛮为乡道皋计得云南则斩敌右支乃使招徕之稍稍通西南裔明年蛮大首领苴那时以王爵让其兄子乌星始乌星幼那时摄领其部故请归爵皋上言礼让行于殊俗则怫戾者化愿皆封以示褒进诏可以那时为顺政王　　苴梦冲
按唐书韦皋传云南款边求内属约东蛮鬼主骠傍苴梦冲等绝吐蕃盟诏以梦冲为怀化王而梦冲复与吐蕃盟皋使别将苏危召之诘其叛斩于琵琶川
　虚姓部汇考
郑樵通志
　　平声
虚氏见姓苑


　徐姓部艺文
