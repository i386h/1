<!-- { "loadSidebar": true } -->
按宋史包拯传拯字希仁庐州合淝人也始举进上除大理评事出知建昌县以父母皆老辞不就得监和州税父母又不欲行拯即解官归养后数年亲继亡拯庐墓终丧犹徘徊不忍去里中父老数来劝勉久之赴调知天长县徙知端州迁殿中丞改监察御史使契丹历三司户部判官出为京东转运使改尚书工部员外郎直集贤院徙陕西又徙河北入为三司户部副使除天章阁待制知谏院数论斥权幸除龙图阁直学士河北都转运使徙知瀛州以丧子乞便郡知扬州徙庐州迁刑部郎中坐失保任左授兵部员外郎知池州复官徙江宁府召权知开封府迁右司郎中拯立朝刚毅贵戚宦官为之敛手闻者皆惮之童稚妇女亦知其名呼曰包待制京师为之语曰关节不到有阎罗包老旧制凡讼诉不得径造庭下拯开正门使得至前陈曲直吏不敢欺迁谏议大夫权御史中丞以枢密直学士权三司使迁给事中为三司使数日拜枢密副使顷之迁礼部侍郎辞不受寻以疾卒年六十四赠礼部尚书谥孝肃拯性峭直恶吏苛刻务敦厚虽甚嫉恶而未尝不推以忠恕也与人不苟合不伪辞色悦人虽贵衣服器用饮食如布衣时　　包繶
按宋史包拯传拯子繶娶崔氏通判潭州卒崔守死不更嫁拯尝出其媵在父母家生子崔密抚其母使谨视之繶死后取媵子归名曰綖　　包恢
按宋史包恢传恢字宏父建昌人自其父扬世父约叔父逊从朱熹陆九渊学恢少为诸父门人嘉定十三年举进士调金溪主簿邵武守王遂辟光泽主簿平寇乱建宁守袁甫荐为府学教授监虎翼军募土豪讨唐石之寇授掌故改沿海制置司干官沿江制置使陈韡辟为机宜复有平寇功改知吉州永丰县未行差发运干官福建安抚使陈垲檄平寇迁武学谕宗正寺主簿添差通判台州徐鹿卿讨温寇辟兼提点刑狱司主管文字改通判临安府迁宗正寺主簿知台州进左司郎官未行改湖北提点刑狱未行移福建兼转运判官以侍御史周坦论罢起为广东转运判官权经略使迁侍右郎官寻为大理少卿即日除直显文阁浙西提点刑狱是时海寇为乱恢讨平之进直龙图阁权发运升秘阁修撰知隆兴府兼江西转运改湖南转运使罢景定初拜大理卿枢密都承旨兼侍讲权礼部刑部侍郎进华文阁直学士知平江府兼发运召赴阙辞改知绍兴又辞度宗即位召为刑部尚书进端明殿学士签书枢密院事封南城县侯郊祀礼成还以资政殿学士致仕恢历仕所至破豪猾去奸吏治蛊狱课盆盐理银欠政声赫然年八十有七卒谥文肃　　包天麟
按尚友录天麟字仁甫江阴人咸淳间举博学宏词科尝注诗书易春秋年八十三手不释卷子二人植&#俱登科　　包整
按尚友录整泾县人少嗜学好义家贮书为万卷堂子三人泰明迪功郎泰亨充解泰南剑州剑浦县丞兄弟义聚八十余年有灵芝产其堂人名其堂曰芝堂　　包瑜
按尚友录瑜字希贤由举人任教谕致仕归淮王币聘修书一时知遇进讲便殿赐坐所著通鉴事类一百二十一卷左传事类四十卷王阅之甚喜遂梓行于世居七年告归投老林下撰韵府续编一百二十三卷春秋讲义周易演义读史六事读书备忘稽古斋集诸书藏于家　　包鼎
按尚友录鼎宣州人以画虎名家
　　包圭
按武进县志圭性沉毅有筹略宋德佑元年元兵围常郡守姚等闻圭名以便宜辟署武进县圭慷慨视事时城中食且尽与等厉兵坚守城陷遇害圭犹敛兵巷战被执大骂不屈死之　　包级
按江宁县志级父镮为人所杀级年十七与弟绣相抱痛哭遇仇乃抉其双目沥血祭父仇家讼于官壮其孝义为直焉　　金
　　包世显
按金史宣宗本纪贞佑三年九月癸酉赐包世显为乌古论氏迁一官　　包疙疸
按金史宣宗本纪贞佑三年九月癸酉赐包疙疸为乌古论氏迁一官　　元
　　包聚
按蒙阴县志聚任都元帅征瓜哇国有功
　　明
　　包希鲁
按万姓统谱希鲁进贤人学问该博操行高洁门人受业必先德行而后文艺士习为之一新称之曰忠文先生所著有诺谷文集　　包实夫
按名山藏本行记实夫进贤人父希鲁博学洁行人称忠文先生实夫明经力学事亲孝谨洪武初馆于邑之太常里其冬归省而复之焉道遇虎进退莫避虎前伏类拜者徐起衔其衣之左掖曳之行至林莽中释而蹲实夫亦对虎而踞语虎曰将啖我哉命也奚憾吾有父母年七十余汝知之乎能容我毕养吾苟属汝终还汝啖虎起曳实夫裾复至故处舍之去人称孝感　　包辛
按万姓统谱辛鄞县人洪武开科进士
　　包怀德
按万姓统谱怀德兰溪人永乐举人刑部左侍郎　　包原明按万姓统谱原明浙江临海人宣德元年由举人授南安县教谕学问渊深训诲不倦秩满升江西吉安教授　　包志道
按广东通志志道字希贤合浦举人宣德初授交趾新安府经历交趾陷调由州以母丧去官正统初知府朱勤以求贤荐升广西灵川县所至多善政卒于官　　包&#
按六合县志&#东一图人正统十四年八月以锦衣卫校尉随驾北征死于鹞儿岭　　包裕
按万姓统谱裕桂林人成化进士初任抚州推官仁恕公廉郡无冤狱时称为小包　　包羲民
按万姓统谱羲民广东合浦人弘治四年由进士为令质直敦厚不饰边幅有冰蘗之声升广信府同知　　包鼎按明外史包节传节祖鼎池州知府为治清简早岁乞休为乡邑所重　　包泽
按万姓统谱泽字民望鄞人弘治进士拜监察御史清戎陕西及按湖广兢兢执法所至望风解印绶去天性孝友操行介洁一时为名御史　　包溥
按万姓统谱溥字民敬泽弟弘治庚辰进士授新泰知县升南京监察御史以风裁称转泉州知府公门如水庭鲜滞狱明年入觐卒于传舍平生廉洁自持衣不纨绮食不兼味及其死也唯遗图书数卷敝衣数箧人称包孝廉云　　包沐
按万姓统谱沐字民新泽弟举止端严动以礼自闲以贡授石埭训导升汜水教授　　包梧
按万姓统谱梧泽之子字子木生而&#异读书过目不忘领嘉靖壬午乡荐通判苏州时织造中贵怙势傲视故事判庭参梧独长揖不屈诸额外取索裁革殆尽心衔之诬奏逮诏狱谪无为州同知移成都府通判寻升漳州同知归泽孙大爟嘉靖己未进士　　包节按明外史包节传节字先达先世嘉兴人其父始迁华亭节生五岁而孤举嘉靖十一年进士授东昌推官入为御史出按云南以疾归起故官再按湖广显陵守备中官廖斌擅威福节欲绳之语先泄斌怒遂奏节不以正旦谒陵次日始谒时当进膳不旁立慢大不敬帝大怒逮诣诏狱永戍庄浪卫庄浪极边败屋颓垣节处之甚安独念其母不克终养日饮泣母讣至昼夜哭又闻弟孝卒哭益悲病死　　包孝
按明外史包节传节弟孝字元爱后节三年举进士由中书舍人为南京御史居台着风采又有至性节官北不得养母孝遂以侍养归母亡哀毁骨立未终丧卒　　包汴
按万姓统谱汴字元京嘉兴人嘉靖己未进士历参议子柽芳嘉靖丙辰进士历提学副使　　包应麟
按万姓统谱应麟台州临海人嘉靖进士
　　包干
按沔阳州志干字元甫嘉靖乙丑进士除行人迁户部主事督储清苦告病归年三十八卒　　包见捷
按明外史包见捷传见捷云南临安卫人万历十七年进士改庶吉士授户科给事中屡迁都给事中时小人&#起言利见捷力争忤旨切责又率同官极论乃谪见捷贵州布政司都事大学士沈一贯给事中赵完璧等先后论救完璧等亦坐停俸见捷寻引疾去三十四年起兴业知县累迁太仆少卿久之以右佥都御史巡抚江西见捷雅负清望属吏承风莫敢不自厉光宗即位召拜吏部右侍郎明年卒　　包万有
按浙江通志万有字似之遂昌人行谊淳谨事继母尽孝居丧三年如一日潜心理学建立社仓崇祯初颁行义仓万有独捐谷一百石以助又刊纲目发明五十九卷　　包弘策
按云南通志弘策广通人崇祯闲四川流寇大炽弘策守新都城陷詈贼死

　韶姓部汇考
凌迪知万姓统谱
　　韶姓
韶州名见姓苑望出太原今开封有此姓

　&#姓部汇考
凌迪知万姓统谱
　　&#姓
&#见姓苑

　谯姓部列传
　　汉
　　谯隆
按郑樵通志隆为上林令以忠谏拜侍中
　　后汉
　　谯元
按后汉书谯元传元字君黄巴郡阆中人少好学能说易春秋仕于州郡成帝永始二年有日食之灾乃诏举敦朴逊让有行义者各一人州举元诣公车对策高第拜议郎后迁太常丞以弟服去职平帝元始元年日食又诏公卿举敦朴直言大鸿胪左咸举元诣公车对策复拜议郎迁中散大夫四年选明达政事能班化风俗者八人时并举元为绣衣使者持节与太仆任恽等分行天下观览风俗所至专行诛赏事未及终而王莽居摄元于是纵使者车变易姓名间窜归家因以隐遁后公孙述僭号于蜀连聘不诣述乃遣使者备礼征之若元不肯起便赐以毒药太守乃自赍玺书至元庐元遂受毒药元子瑛泣血叩头于太守愿奉家钱千万以赎父死太守为请述听许之元遂隐藏田野建武十一年卒明年天下平定元弟庆以状诣阙自陈光武美之策诏本郡祠以中牢&#所在还元家钱　　谯瑛
按后汉书谯元传元子瑛善说易以授显宗为北宫卫士令　　谯
按蜀志谯周传周父字荣始治尚书兼通诸经及图纬州郡辟请皆不应州就假师友从事　　谯周
按蜀志谯周传周字允南巴西西充国人也周幼孤与母兄同居既长耽古笃学研精六经尢善书札颇晓天文身长八尺体貌素朴性推诚不饰无造次辩论之才然潜识内敏建兴中丞相亮领益州牧命周为劝学从事亮卒于敌庭周在家闻问即便奔赴大将军蒋琬领刺史徙为典学从事总州之学者后主立太子以周为仆转家令徙为中散大夫犹侍太子后迁光禄大夫位亚九列周虽不与政事以儒行见礼时访大议辄据经以对景耀六年魏大将军邓艾克江由长驱而前后主使群臣会议周以为当降后主遂从周策刘氏无虞一邦蒙赖周之谋也时晋文王为魏相国以周有全国之功封阳城亭侯又下书辟周周发至汉中困疾不进晋室践阼累下诏所在发遣周周遂舆疾诣洛泰始三年至以疾不起就拜骑都尉周乃自陈无功而封求还爵土皆不听许六年秋为散骑常侍疾笃不拜至冬卒周三子熙贤同　　晋　　谯同
按蜀志谯周传周子同颇好周业亦以忠笃质素为行举孝廉除锡令东宫洗马召不就　　谯秀
按晋书谯秀传秀字元彦巴西人也少而静默不交于世知天下将乱预绝人事虽内外宗亲不与相见郡察孝廉州举秀才皆不就及李雄据蜀略有巴西雄叔父骧骧子寿皆慕秀名具束帛安车征之皆不应常冠皮弁弊衣躬耕山薮龚壮常叹服焉桓温灭蜀上疏荐之朝廷以秀年在笃老兼道远故不征遣使&#所在四时存问寻而范贲萧敬相继作乱秀避难宕渠乡里宗族依凭之者以百数秀年出八十众人欲代之负担秀曰各有老弱当先营护吾气力犹足自堪岂以垂朽之年累诸君也年九十余卒　　谯登按万姓统谱登周孙以公亮义烈闻辟主簿领阴平太守　　谯纵
