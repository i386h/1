<!-- { "loadSidebar": true } -->
　　邢&#
按魏书邢峦传峦祖&#字宗敬以才学知名世祖时被征拜中书侍郎假通直常侍宁朔将军平城子衔命使于刘义隆后以病还乡里卒谥曰康　　邢佑
按魏书邢峦传峦叔祖佑字宗祏少有学尚知名于时征除著作郎使于刘彧以将命之勤除建威将军平原太守赐爵城平男政清刑肃百姓安之　　邢产
按魏书邢峦传峦叔祖佑佑子产字神宝好学善属文举秀才除著作佐郎后迁中书侍郎俄迁太子中庶子卒谥曰定　　邢&#
按魏书邢峦传峦叔祖佑佑从子&#字神虎明经有文思举秀才上第为中书议郎尚书殿中郎转司徒属国子博士高祖崩尚书令王肃多用新仪&#往往折以五经正礼转尚书右丞徙左丞多所纠正台阁肃然寻除司徒右长史迁龙骧将军光禄少卿&#母在乡遇患请假归母丧哀毁过礼为时所称卒谥曰威　　邢峦
按魏书邢峦传峦字洪宾河间鄚人也五世祖嘏石勒频征不至嘏无子峦高祖盖自旁宗入后盖孙&#&#子修年即峦父也州主簿峦有文才干略美须&#姿貌甚伟州郡表贡拜中书博士迁中书侍郎夏侯道迁以汉中内附诏使持节都督征梁汉诸军事军锋所临贼皆款附拜使持节安西将军梁秦二州刺史征授度支尚书时萧衍遣兵侵轶徐兖乃以峦为使持节都督东讨诸军事安东将军累表求还世宗许之豫州城民白早生杀刺史司马悦以城南入萧衍遣齐苟仁率众入据悬瓠诏峦讨之齐苟仁出降即斩早生豫州平峦振旅还京师迁殿中尚书延昌三年暴疾卒谥曰文定　　邢儒
按魏书邢峦传峦弟儒瀛州镇远府长史给事中　　邢伟按魏书邢峦传儒弟伟尚书郎中卒
　　邢晏
按魏书邢峦传伟弟季彦季彦弟晏字幼平美风仪博涉经史起家太学博士世宗初除给事中迁司空主簿出为南兖州刺史征为太中大夫寻除沧州刺史为政清静吏民安之孝昌中卒谥曰文贞　　邢臧
按魏书邢臧传臧字子良河间人光禄少卿&#长孙也幼孤早立操尚博学有藻思神龟中举秀才为太学博士出为本州中从事永安初转除东牟太守清慎奉法吏民爱之陇西李延实出除青州启臧为属领乐安内史有惠政后除濮阳太守和雅信厚有长者之风卒谥曰文子恕涉学有识悟　　邢逊
按魏书邢峦传峦子逊字子言解褐司徒行参军后为平州刺史时北蕃多难稽留不进免孝庄初除辅国将军讨逆贼刘举还除散骑常侍永安二年坐受任元颢除名寻除抚远将军出帝时转卫将军孝静初领尝药典御久之除大司农卿武定四年卒　　邢昕按魏书邢昕传昕字子明河间人尚书峦弟伟之子幼孤好学早有才情解褐荡寇将军累迁太尉记室参军太昌初除中书侍郎为中尉所劾免官天平初司徒孙腾引为中郎寻除通直常侍兴和中以本官副李象使于萧衍昕好忤物人谓之牛是行也谈者谓之牛象斗于江南齐文襄王摄选拟昕为司徒右长史未奏遇疾卒谥曰文　　北齐
　　邢邵
按北齐书邢邵传邵字子才河间鄚人魏太常贞之后邵小字吉少时有避遂不行名年十岁便能属文雅有才思释巾为魏宣武挽郎除奉朝请累迁中书侍郎及尔朱兆入洛京师扰乱邵避地嵩高山普泰中为散骑常侍太昌初除国子祭酒累迁太常卿中书监后授特进卒邵率情简素内行修谨兄弟亲姻之间称为雍睦博览坟籍无不通晓晚年尢以五经章句为意子大宝有文情孽子大德大道　　邢峙
按北齐书邢峙传峙字士峻河间鄚人也少好学耽玩坟典通三礼左氏春秋天保初郡举孝廉授四门博士迁国子助教拜国子博士皇建初除清河太守有惠政民吏爱之以年老谢病归卒于家　　唐
　　邢文伟
按唐书邢文伟传文伟滁州全椒人以博学闻咸亨中历太子典膳丞武后时累迁凤阁侍郎载初元年为内史宗秦客以奸赃抵罪文伟坐所善贬珍州刺史会它使者至文伟内悸经死　　邢和璞
按唐书张果传邢和璞者善知人夭寿喜黄老作颍阳书世传之　　邢君牙
按唐书邢君牙传君牙瀛州乐寿人少从幽蓟平卢军以战功历果毅折冲郎将吐蕃犯京师代宗出陕以扈从功累封河间郡公建中初为凤翔观容使俄领节度检校尚书右仆射卒官　　邢济
按万姓统谱济干元初为桂管经略使时西源蛮叛济击平之擢为防御使　　邢审容
按万姓统谱审容穆宗时摄中都县事博学能文鼎新圣庙　　邢&#
按万姓统谱&#字涣思会昌五年自户部员外郎刺处州政尚严明吏人畏之在任刑清事简束缚黠吏抚辑良民&#事弊政必务尽拔其根株而后已去之日老稚泣送于途　　邢象之
按尚友录象之唐诗人
　　后唐
　　邢钊
按武定州志钊棣州人也性笃于孝弟明宗长兴二年诏旌表其门闾　　辽
　　邢抱朴
按辽史邢抱朴传抱朴应州人刑部郎中简之子也抱朴性&#悟好学博古保宁初为政事舍人知制诰累迁翰林学士承旨十年拜知政事按察诸道守令黜陟协人望寻以母忧去官诏起视事表乞终制不从改南院枢密使卒　　邢抱质
按辽史邢抱朴传抱朴弟抱质以儒术显官至侍中　　宋　　邢昺
按宋史邢昺传昺字叔明曹州济阴人太平兴国初九经及第授大理评事累迁金部郎中真宗即位改司勋郎中俄知审刑院迁右谏议大夫咸平初改国子祭酒五年迁工部侍郎景德四年超拜工部尚书大中祥符初进位礼部尚书三年疾卒子仲宝王钦若在中书用为三司判官后至祠部郎中坐赃黜官卒若思终于驾部郎中　　邢敦
按宋史邢敦传敦字君雅不知何许人家于雍丘太平兴国初尝举进士不第慨然有隐遁意性介僻不妄交友耽玩经史精于术数工绘画颇嗜酒里中号邢夫子大中祥符七年真宗幸亳回邑人列上其事王曾以名闻诏授许州助教敦让而不受干兴元年无疾而卒　　邢昂
按万姓统谱昂太原人高蹈不仕时宰相寇准文彦博王曙陈尧佐范仲淹咸推重之　　邢恕
按宋史邢恕传恕字和叔郑州阳武人博贯经籍能文章出入司马光吕公着门登进士第补永安主簿公着荐于朝得崇文院校书吴充用为馆阁校勘历史馆检讨著作佐郎蔡确代充相进职方员外郎恕深自附托哲宗立黜知随州改汝襄河阳恕久斥外蓄怒愤间道谒确于邓绪成前恶绐司马光子康手书持以取信会确得罪恕亦责监永州酒绍圣初擢宝文阁待制知青州章惇蔡卞得政召为刑部侍郎再迁吏部尚书改御史中丞恕既处风宪遂诬宣仁后有废立谋加司马光李公着以凶悖名恕数登对惇恐其大用切忌之恕亦揣帝稍薄惇屡白其短竟为惇所陷出知南安军徽宗初言者论其矫诬责为少府少监蔡京当国经营湟鄯以开边隙欲使恕立方面之勋起为鄜延经略安抚使擢至龙图阁学士恕乞筑萧关已而夏人寇镇戎警奏至京师日五六京惧始徙恕太原连徙永兴颍昌真定寻夺职久之复显谟阁待制子居实倞居实有异材倞知岳州　　邢居实按万姓统谱居实字敦夫恕子有文早夭苏子瞻云敦夫自为童所与交皆诸公长者百不一见遂与草木共尽黄鲁直云谢师复年未二十文章不类少年语方行万里出门而车轴折甚矣敦夫似吾师复也且有绝句云诗到随州更老成江山为助笔纵横眼看白璧埋黄壤何况人间父子情　　邢焕
按宋史邢焕传焕字文仲开封人以父任调孟州汜水县主簿改宣德郎莫州司录移知开封府阳武县诏纳其女为康王妃靖康初主管亳州明道宫王即位升右文殿修撰进徽猷阁待制改光州观察使除枢密都承旨迁保静军承宣使提举江州太平观绍兴二年提举洞霄宫焕涉学有文节俭自持未尝恃恩私请是年卒谥恭简　　邢神&#
按宋史邢神&#传神&#深州陆泽人父超逋官租里胥督租超殴里胥死神&#诣吏求代父死州以闻特诏减死　　邢希载
按济南府志希载历城人劝刘豫归宋豫杀之　　邢焘按万姓统谱焘嘉定十二年以通直郎出守明州政尚宽平才足立事浚九里河成外内之河渠咸有成绩桥梁舍馆园池器物之饰厘然一新　　邢绎
按万姓统谱绎郑人父倞知鼎州因家焉绎以荫入官连倅五郡后倅襄与帅争疑狱因不仕起知兴国军秩满归武陵号复庵居士　　元
　　邢德&#
按山西通志德&#浮山人刑部侍郎子天佑正大中状元　　邢秉仁
按万姓统谱秉仁延佑中广平路总管平反冤狱发擿奸伏典学劝农善政甚多　　邢温
按河南通志温字孟直安阳人喜为诗累迁大名路总管改京畿漕运使卒赠户部尚书谥康肃　　邢政
按畿辅通志政涞水人历官礼部尚书号锦衣散人　　邢飞翰按山西通志飞翰霍州人性刚果荐为内台御史伯颜专政飞翰面折其非参议佛家驴奸邪复廷劾之后以两淮盐运司同致仕元末贼乱不屈而死追封工部尚书谥忠义　　明
　　邢昭
按万姓统谱昭洪武八年来司新会税贫而能廉介而有守月支俸饘粥不充或日中无食人遗之米亟命持去语妻曰宁饥饿以死不可受满去无道里之费父老赆之无所受　　邢润
按诸城县志润曹阵社人洪武戊辰进士任刑科给事中以直谏死　　邢懋
按武定州志懋棣州人洪武中由布衣征为刑部尚书　　邢政芳
按万姓统谱政芳溆浦人永乐丙戌进士历官交趾按察佥事改山东廉慎自持不苟取与致仕归笥中惟俸金三两家居不入城郭淡泊自如饘粥不给未闻怨悔言　　邢瑞
按万姓统谱瑞井陉人永乐庚子乡举授监察御史擢湖广副使抚辑苗夷甚有恩纪秩满父老恳留复任卒于官士民哀之　　邢宽
按万姓统谱宽字用大无为州人永乐甲辰进士第一翰林修撰升侍讲迁南京翰林院侍讲学士　　邢奇按万姓统谱奇字彦美长清人天资颖悟议论敏捷蓄书万卷时号书精当道荐于朝以直言忤大臣授河泊官在任岁余归卒于家所著有绳庵集　　邢恭
按河南通志恭字克敬郑州人性孝友宣德二年举进士仕至翰林编修嫡母殁既葬庐墓三年有司上其事诏旌其门曰孝子　　邢量
按万姓统谱量字用理长洲人隐居以医卜自给性狷介不取与人无将迎足迹不出里门长日或不举火客至相与清坐而已其学本自经史外凡释老方伎之说无所不通朝士有欲遇之者固谢不纳　　邢宥按明外史周忱传宋杰巡抚江南罢去而邢宥代宥文昌人正统十年进士授御史天顺中出为台州知府有治绩坐累谪晋江丞宪宗初复职授苏州知府宥素廉介及治苏严而不苛宋杰荐于朝诏加浙江左参政居半岁遂以右佥都御史代杰巡抚居数载引疾归　　邢让
按明外史邢让传让字逊之襄陵人登正统十三年进士改庶吉士授检讨天顺末父忧归未终丧起修英宗实录进修撰成化二年超迁国子祭酒让为人强忍狭中意所轻重辄形词色名位相轧者多忌之五年擢礼部右侍郎越二年以在国子监用会馔钱事得罪坐死赎为民　　邢简
按万姓统谱简字居敬咸宁人正统丁卯解元甲戌进士历真定知府简严明宪祛弊均赋吏畏民怀转顺天府尹历户部侍郎为人廉仁公勤喜扬善隐恶善诱后进及门者多成材之士　　邢正
按万姓统谱正宜山人成化五年知廉州府持心正大抚恤民隐人咸称之　　邢霖
按山西通志霖字如望让子成化乙未进士官兵部武库司正郎典百司柴薪银两却羡余以廉干称多忤权贵出为长芦运使正德丁卯因逆瑾用事遂解印绶归　　邢珣
子
埴

