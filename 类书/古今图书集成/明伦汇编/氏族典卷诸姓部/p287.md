<!-- { "loadSidebar": true } -->
按宋书殷景仁传景仁子道矜官至大中大夫　　殷琰按宋书殷琰传琰陈郡长平人少为太祖所知见遇与琅邪王景文相埒初为江夏王义恭征北行参军始兴王浚后军主簿出为鄱阳晋熙太守豫州治中从事史庐陵内史臧质反弃郡奔北皖坐击尚方顷之被宥临海王子顼为吴兴太守以琰为录事参军行郡事复为豫州别驾太宰户曹属丹阳丞尚书左丞少府寻阳王子房冠军司马行南豫州随府转右军司马又徙巴陵王休若左军司马前废帝永光元年除黄门侍郎出为山阳王休佑右军长史南梁郡太守休佑入朝琰仍行府州事太宗泰始元年晋安王子勋反即以琰督豫司二州南豫州之梁郡诸军事建武将军豫州刺史太宗知琰逼迫士人事不获已犹赍诏宥琰罪劝令归降时琰有疾以板为舆与诸将帅面缚请罪并抚宥还京都久之为王景文镇南谘议参军兼少府泰豫元年除少府加给事中后废帝元徽元年卒时年五十九　　殷孚
按宋书殷淳传淳子孚有父风世祖大明末为始兴相官至尚书吏部郎顺帝抚军长史　　殷恒
按宋书殷景仁传景仁子道矜道矜子恒太宗世为侍中降散骑常侍　　殷慧达
按宋书殷孝祖传孝祖封建安县侯从兄子慧达继封齐受禅国除　　南齐
　　殷叡
按梁书殷钧传钧父睿有才辩知名齐世历官司徒从事中郎睿妻王奂女奂为雍州刺史镇北将军乃言于朝以睿为镇北长史河南太守奂诛睿并见害　　殷任按陈书殷不害传不害祖任齐豫章王行参军　　梁　　殷钧
按梁书殷钧传钧字季和陈郡长平人也晋太常融八世孙年九岁以孝闻及长恬静简交游好学有思理善隶书为当时楷法高祖与睿少旧以女妻钧即永兴公主也天监初拜驸马都尉起家秘书郎太子舍人司徒主簿秘书丞受诏料检西省法书古迹别为品目迁骠骑从事中郎中书郎太子家令掌东宫书记顷之迁给事黄门侍郎中庶子尚书吏部郎司徒左长史侍中东宫置学士复以钧为之公事免复为中庶子领国子博士左骁骑将军博士如故出为明威将军临川内史钧体羸多疾闭合卧治而百姓化其德母忧去职居丧过礼昭明太子忧之手书诫喻服阕迁五兵尚书更授散骑常侍领步兵校尉侍东宫寻改领中庶子昭明太子薨官属罢又领右游击除国子祭酒常侍如故中大通四年卒时年四十九谥曰贞子二子构渥　　殷芸
按南史殷钧传钧宗人芸字灌蔬倜傥不拘细行然不妄交游门无杂客励精勤学博涉群书幼而庐江何宪见之深相叹赏天监中位秘书监司徒左长史后直东宫学士省　　殷高明
按陈书殷不害传不害父高明梁尚书中兵郎　　陈　　殷不害
按陈书殷不害传不害字长卿陈郡长平人性至孝居父忧过礼由是少知名家世俭约居甚贫窭有弟五人皆幼弱不害事老母养小弟勤剧无所不至士大夫以笃行称之年十七仕梁廷尉平不害长于政事兼饰以儒术名法有轻重不便者辄上书言之多见纳用大同五年迁镇西府记室参军寻以本官兼东宫通事舍人七年除东宫步兵校尉太清初迁平北府谘议参军舍人如故侯景之乱不害从简文入台及简文为景所幽遣人请不害与居处景许之不害供侍益谨梁元帝立以不害为中书郎兼廷尉卿因将家属西上江陵之陷也不害先于别所督战失母所在于时甚寒老弱冻死者填满沟&#不害行哭道路远近寻求遇见死人即扶捧阅视水浆不入口号泣不辍声者七日始得母尸不害凭尸而哭每举音辄气绝即于江陵权殡与王裒庾信俱入长安自是蔬食布衣枯槁骨立见者莫不哀之太建七年自周还朝诏除司农卿寻迁光禄大夫八年加明威将军晋陵太守在郡感疾诏以光禄大夫征还养疾后主即位加给事中初不害之还也周留其长子僧首京城陷僧首来迎不害道病卒时年八十五　　殷不
按陈书殷不传不字季卿不害弟也少立名节居父丧以至孝称好读书尢长吏术仕梁起家为尚书中兵郎甚有能称梁元帝承制授戎昭将军武陵王谘议参军承圣初迁武康令会江陵陷而母卒道路隔绝不得奔赴昼夜号泣居处饮食常为居丧礼高祖受禅起为戎昭将军除娄令至是第四兄不齐始之江陵迎母丧柩归葬不居处之节如始闻问若此者又三年身自负土手植松柏每岁时伏腊必三日不食世祖即位除尚书左民郎不就后为始兴王谘议参军兼尚书右丞迁东宫通事舍人及废帝嗣位高宗为太傅录尚书辅政甚为朝望所归不素以名节自立又受委东宫乃与仆射到仲举等谋矫诏出高宗及事发仲举等皆伏诛高宗雅重不特赦之高宗即位以为军师始兴王谘议参军加招远将军寻除大匠卿未拜加员外散骑常侍兼尚书右丞俄迁通直散骑常侍太建五年卒时年五十六诏赠秘书监第三兄不疑次不占次不齐并早亡不最小事第二寡嫂张氏甚谨所得禄俸不入私室　　殷梵童按陈书殷不害传不害弟不不子梵童官至尚书金部郎　　殷文隆
按万姓统谱文隆字智凤赐爵南城县开国侯　　殷铉按万姓统谱铉字宣辅广熙太守
　　北魏
　　殷绍
按魏书殷绍传绍长乐人也少聪敏好阴阳术数游学诸方达九章七曜世祖时为算生博士给事东宫西曹以艺术为恭宗所知太安四年夏上四序堪舆表　　唐
　　殷开山
按唐书殷开山传开山名峤以字行世居江南祖不害仕陈为司农卿陈亡徙京兆为鄠人开山涉书工为尺牍为隋大谷长高祖兵起召补大将军掾从攻西河为渭北道元帅长史赐爵陈郡公迁丞相府掾以吏部侍郎从秦王讨薛举军败除名为民顷之从平仁杲复爵位兼陕东道行台兵部尚书迁吏部从讨王世充以功进爵郧国公征刘黑闼道病卒诏赠陕东道大行台右仆射谥曰节永徽中加赠司空　　殷仲容按唐书殷践猷传践猷仲父仲容终冬官郎有重名　　殷践猷按唐书殷践猷传践猷字伯起陈给事中不害五世从孙博学尤通氏族历数医方与贺知章陆象先韦述最善知章尝号为五总龟龟千年五聚问无不知也初为杭州参军举文儒异等科授秘书省学士用曹州司法参军兼丽正殿学士以叔父丧哀恸呕血而卒年四十八　　殷季友
按唐书殷践猷传践猷弟季友历秘书郎善画　　殷承业按唐书殷践猷传践猷从父仲容子承业以谨朴称历太子左谕德右威卫将军　　殷怿
按万姓统谱怿字易从曲阿人少负志气博学善属文天宝末知天下将乱隐居吴门不仕子侑　　殷寅
按唐书殷践猷传践猷少子寅举宏辞为太子校书出为永宁尉吏侮谩甚寅怒杀之贬澄城丞　　殷成己
按唐书殷践猷传践猷族子成己晋州长史初母颜叔父吏部郎中敬仲为酷吏所陷率二妹割耳诉冤敬仲得减死及成己生而左耳缺云　　殷侑
按唐书殷侑传侑陈州人贞元末及五经第擢太常博士迁虞部员外郎进谏议大夫论朝廷治乱得失前后凡八十四通以语切出为桂管观察使宝历元年徙江西所至以洁廉称入为卫尉卿文宗即位李同捷叛而王廷凑阴为唇齿帝锐欲讨贼群臣无敢异论者独侑请舍廷凑而专事同捷帝不纳然内嘉尚同捷平遂拜义昌军节度使六年徙天平节度开成元年召为刑部尚书泾原节度使朱叔夜坐赃罢侑薄其罪天子由是疏之赐叔夜死出侑为山南东道节度使左迁太子宾客分司东都俄领忠武节度卒　　殷亮
按唐书殷践猷传践猷少子寅病且死以母萧老不忍决及敛其子亮断指剪发置棺中自誓事祖母如寅在其后侍萧疾不脱衣者数年有白燕巢其楣后终给事中杭州刺史　　殷盈孙
按唐书殷侑传侑孙盈孙广明初为成都诸曹参军僖宗至蜀闻有礼学擢太常博士光启三年帝将还京而七庙焚残告享无所宰相建言修复宗庙工费广请与礼官议时他博士不在独盈孙从丧乱后制度雕紊追补容典皆盈孙折衷焉终大理卿赠吏部尚书　　殷芊
按唐书艺文志殷芊集三卷
　　殷七七
按尚友录唐周宝镇润州知鹤林寺杜鹃奇绝谓七七曰可使顷刻开花副重九乎七七曰诺至九日果烂熳如春宝游赏后花忽不见　　殷文圭
按十国春秋吴殷文圭池州人小字桂郎居九华山苦学所用墨池底为之穴唐末词场请托公行文圭与游恭独步场屋干宁中昭宗幸三峰文圭携东平王全忠表荐及第寻为裴枢宣谕判官至汴州全忠复表荐之既而文圭投启于公卿曰于菟猎食非求天璧之珍鶢鶋避风不望洪钟之乐及南归为多言者所发全忠大怒遣使捕之不及由是屡言措大率负心每援文圭以为证时宁国节度使田頵雅重儒士置田宅迎文圭母以甥事文圭文圭感頵意为之尽力頵死事太祖父子掌书记以文章著名太祖墓志铭盖其手出也武义元年拜翰林学士有登龙集十卷从军&#二十卷笔耕二十卷冥搜集二十卷　　宋　　殷崇义
按十国春秋吴殷文圭子崇义仕南唐为宰相　　殷澄按尚友录澄字公源华亭人性介特平生无宿诺元兵入华亭元将命屠城澄奋言不顾帅感悟而止于时全活者以万计丞相伯颜闻而异之授华亭总管澄弃去野服隐居终身不仕　　元
　　殷仲温
按山西通志仲温繁峙人父珍有隐德州县累辟不就仲温廉慎肤敏起家奉宸副使有政绩五迁朝列大夫佥中书院事　　明
　　殷近仁
按万姓统谱近仁嘉兴人博学能文与其弟原诚原善无间言家贫亲老同心协力以供甘旨之养近仁洪武初以孝弟举授山西平遥知县未几亲丧葬祭尽礼服终以所著莅政戒铭四十二篇献之于朝擢广西参政　　殷原善
按万姓统谱原善兄近仁与妻皆卒于官所遗三男一女原善抚如已出遂不娶年四十亲友讽之娶原善泣曰兄嫂不幸皆早世遗孤累累使我娶而不贤则诸孤将安托哉且娶者以为后也诸孤当有为我后者娶复何益终身不娶　　殷奎
按万姓统谱奎字孝章昆山人少从杨维祯受春秋洪武初以荐授陕西咸阳教谕念母不置郁郁而死门人私谥文懿先生奎文学精审有法尤深于性理勤于纂述所著有道学统绪等书　　殷哲
按胶州志哲洪武初以贡士起家累官至中书左丞哲指陈时政明白剀切太祖深嘉纳之　　殷旦
按浙江通志旦萧山人永乐初进士为监察御史敢言自任不避权势贵幸敛戢拜交趾按察司副使黎利叛安南复没悉逐朝廷命吏留旦欲用之旦不屈自经死　　殷序
按无锡县志序字序宾永乐二年进士授黄岩知县迁高唐知州寻擢江西右布政使调四川宣德二年西戎叛寇茂州序驰往守之随方拒敌生擒二千人贼乃诣军门降事闻迁云南左布政使归自号西郊居士　　殷谦
按畿辅通志谦字文撝涿州人中正统戊午解元登己未进士授户部主事升兵部郎中迁右通政出知太原府谦宽猛得中民思之升布政使召拜右副都御史巡抚宣府猛将悍卒莫不驯服升户部侍郎寻转尚书财赋充足军国赖焉进太子少保致仕　　殷衡按武定州志衡字克平号蠢庵世业农居州之永利镇至衡以礼经举景泰癸酉秋试第五人甲戌春试繇乙榜署永平学训导天顺辛巳秩满报政遇德庄王之国朝廷择学行端方者为伴读官衡预焉王居常咨问每从容敷对无违旨因重之庚子以讲读勤劳晋审理寻封承德郎年老乞归王加优再三乃听仍大赐金帛为终老具年八十有六卒所著有蠢庵稿　　殷富
按万姓统谱富字若虚兰州人性敏纯笃克尽孝友为学不尚口声成化丁酉举人能抚教诸弟署昌平教谕先德行而后文艺士类敬服　　殷溥
