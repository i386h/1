<!-- { "loadSidebar": true } -->
按宋史常同传同字子正邛州临邛人御史安民之子也登政和八年进士第靖康初辟元帅府主管机宜文字寻除太常博士高宗南渡辟浙江机幕建炎四年召为大宗丞绍兴元年乞郡得柳州三年召还除殿中侍御史吕颐浩再相同论其十事颐浩罢相论张浚丧师失地遂诏浚福州居住四年除起居郎中书舍人史馆修撰俄除徽猷阁待制提举江州太平观七年以礼部侍郎召还未数日除御史中丞乞郡除显谟阁直学士知湖州绍兴二十年卒　　常楫
按万姓统谱楫靖江人干道间倅房陵迁知宜州所至有声尢善决狱家居极孝友尽以其田庐让其兄清江上流水泛辄坏民田楫为筑堤防水田皆为沃壤至今民赖焉　　常诜孙
按尚友录诜孙字直卿同之孙累辟不就所著有天闲录芸斋笔记雪溪稿门人称雪溪先生　　常挺
按宋史常挺传挺字方引福州人嘉熙二年进士历官为太学录召试馆职迁秘书省正字升校书郎改秘书郎出知衢州拜监察御史迁太常少卿起居郎直学士院迁工部侍郎给事中右谏议大夫陈尧道论罢以宝章阁直学士知漳州改知泉州权兵部礼部尚书迁吏部尚书咸淳三年授同知枢密院事封合沙郡公拜参知政事四年致仕寻卒　　常楙
按宋史常楙传楙字长孺显谟阁直学士同之曾孙入太学淳佑七年举进士调常熟尉公廉自持不畏强御部使者交荐之调婺州推官疏决滞讼以剸繁裁剧称临安府尹马光祖又荐于朝辟差平江府百万仓检察监江淮茶盐所芜湖局改知嘉定县王爚孙子秀俱特荐于朝签书临安府判官不为权势挠有为淮东提举常平辟楙提管楙知其不可与共事遂拂衣去主管城南厢听讼严明豪右益惮之添差临安通判知广德军拜监察御史知无不言迁司农卿寻为两浙转运使以集英殿修撰知平江改浙东安抚使以宝章阁待制提举太平兴国宫德佑元年拜吏部尚书明堂礼成进端明殿学士提领户部财用特与执政恩数楙以国步方艰非臣子贪荣之时力辞恩数与庙堂议事不合以疾谒告二年拜参知政事为夏士林缴驳拜疏出关后六年卒　　元
　　常八斤
按陕西通志八斤夏人以治弓见知乃诧于耶律楚材曰本朝尚武明公乃以文进不亦左乎楚材曰上治弓且须弓人岂治天下不用治天下匠耶　　常济
按万姓统谱济大德中为余杭县尹时岁饥民多流&#济请于江浙行省以本县储粮赈之活民万数父老至今称之　　明
　　常遇春
按名山藏勋封记鄂国公常遇春定远人以猛战克服吴汉平定中原北破开平擒元三王子还使道卒年四十九先与大将军同致张士诚吴元年封公洪武元年加银青荣禄大夫上柱国兼太子太保二年加赠翼运推诚宣德靖远功臣开府仪同三司上柱国太保中书左丞相追封开平王予谥三年长子茂以父功封郑国公坐讼妇翁冯胜安置龙州二十一年更封次子升为开国公嗣子继祖安置临安卫爵停弘治六年世其元孙复南锦衣卫指挥使嘉靖十年续封八世孙元振怀远侯禄千石　　常升
按万姓统谱升开平王仲子也兄茂安置龙州上念开平王功二十一年封升开国公懿敬皇太子妃升姊也靖难兵至浦子口升及魏国公分道出战众散金川门失守升见文皇得不死升子继祖坐事谪云南临安永乐二年召至京赏钞币遣归谪所继祖六子长宁宁子复弘治五年南京锦衣卫世指挥使　　常士昭按万姓统谱士昭洪武中知北流县在任以廉能见称邑人老稚咸蒙其惠卒之日惟遗一青毡远近闻之莫不叹赏　　常执礼
按山西通志执礼岳阳人建文己卯举人授刑部主事立心高古处事适中为人矜式　　常智
按贵州通志智宣德间兴隆指挥桓毅勇果修学宫缮城垒厥绩最着　　常茂
按万姓统谱茂字景荣交河人正统壬戌进士历副使　　常缨
按万姓统谱缨浙江嘉兴人天顺间任德安训导学行俱优训生徒勤恳无倦订顽击蒙其功良溥秩满升国子学录　　常显
按山西通志显榆社人弱冠登成化庚辰进士选庶吉士历任南京户科给事中累升四川巡抚所至皆有惠政　　常麟
按万姓统谱麟浙江人成化进士
　　常新
按万姓统谱新河南人成化进士
　　常軏
按山西通志軏沁水人成化辛丑进士授大理寺评事陟右寺副谳狱多所平反升河南佥事卒于官　　常赐按山西通志赐軏从子弘治己酉解元癸丑进士任直隶行唐知县累升陕西按察司副使初赐早失怙軏抚育教训之卒能显达子伦正德六年进士任宁羌知州　　常在
按山西通志在榆社人父经成化中举人任山东单县有惠政在弘治乙丑进士任山阳知县持身廉谨抚民仁恕召为御史出按辽东陕西激扬得体迁河间知府时值凶荒悉心赈恤多所全活民甚德之子应文字汝实嘉靖壬辰进士任上海知县公明仁恕　　常道按万姓统谱道字文载来安人弘治乙丑进士历都御史　　常伦
按万姓统谱伦字明卿赐之子正德辛未进士性喜神仙因自号楼居子盖豪迈不羁之士也尝为大理评事以京考调寿州判忤上官不告而归既擢知宁羌州竟不及往居无何溺水死年三十四平生能文辞兼工书画善饮酒谈兵　　常秉彝
按山西通志秉彝曲沃人正德己卯举人金县知县谦恭慈爱吏民悦服三载绩最升知葭州　　常泰
按山西通志泰徐沟人十岁能文正德辛巳进士授行人升户科给事上务实治三事时韪之　　常学
按陕西通志学平凉人善用劲弓射猎必获虎豹正德中敌掠华亭学与战被贼刺死　　常序
按万姓统谱序字子顺棠邑人嘉靖丙戌进士任给事中　　常持平
按万姓统谱持平字允升交河人嘉靖己丑进士历按察使　　常三省
按万姓统谱三省字希曾泗州人嘉靖丙辰进士历参议　　常白
按兴化府志白郡掾嘉靖辛酉冬以孤身缒西门伏草莽射贼死之　　常存仁
按山西通志存仁高平人嘉靖乙丑进士授邢台知县后为彰德知府江宁王纵恶存仁奏锢凤阳民翕然戴之及为榆林兵备居官二十载囊无余赀里无余产皆知为清白吏云　　常信
按江宁县志信字国宝隆庆改元授南印局使晋抚州府照磨清陈邓积年之讼散青泥蜂聚之党定北门之宵变还府库之&#财花园港多巨盗啸聚行商旅几绝临川黎令举信于当涂以其事属之擒盗魁十有三人巢穴荡平道路无梗　　常居敬
按江夏县志居敬字惟一号心吾万历癸酉甲戌联捷初授南昌府推官讯狱详慎擢户科给事转工科都给事中壬午科充副主考典试浙江后督理河漕有功特授太仆卿历升浙江巡抚　　常居安
按江夏县志居安字惟静号得吾改号九华万历戊子举人任四川隆昌知县安奢两酋争衅时议剿欲夺隆积储以佐军兴居安力持不可既迁福建延平府判署宁州篆有议量革海艘者居安亦力持不可曰海寇叵测无贪省事之名后海寇果大发福宁饷尚恐不足矣当时辄服居安详密　　常裕
按临胊县志裕字顺甫号震峰赋质聪颖弱而能言一岁能诵干为天数句九龄就傅日诵数千言举止老成十岁能属文万历己丑成进士授刑部主事逾年晋本部员外再陟郎中明允慈祥于狱多所末减以最升湖广承天守有权势子霸某妻而投其夫于江者各台莫敢问裕毅然下之狱竟坐大辟一时全楚之人呼为铁面知府丁酉入觐上嘉赉之回郡&#年晋山西按察司副使以病致仕归　　常延龄
按江宁县志延龄字乔若开平王十四世孙伉爽有大志既袭侯封遇事敢言前后条陈利弊疏凡十二上皆切时弊时姜采熊应霖以劾首辅下狱延龄疏请释二臣乙酉延龄复露章纠劾忤权奸意即挂冠去为僧号苍谷　　常存畏
按襄阳府志存畏谷城人天启辛酉举人上公车遇贼缚之随营骂不绝口卒于广德寺　　常目
按山西通志目垣曲人性孝爱父廷寝疾供汤药朝夕不懈父殁身数日不食及葬执丧如礼悲泣三年无间历官三任每食泣荐哀毁终身不已　　常守文
按武进县志守文字以通由吏员任成都卫幕以清慎称荐升广西副提举再任广东一介不取丁母忧助丧无所受鬻衣充费竟以贫困死　　常克念
按明外史来秉衡传崇祯十四年李自成陷洛阳常克念抗节死克念举进士为平阳推官有声　　常省身　常嘉元
按河南通志省身嘉元俱尉氏人寇围城二人御战力竭死难

　庄姓部列传
　　周
　　庄善
按尚友录善楚人白公之难辞母将往死之其母曰弃亲而死君可谓义乎善曰我闻事君者内其禄而外其亲今所以养母者君之禄也身安得无死乎遂辞行比至公门三废车中其仆曰子惧矣曰惧何不返庄善曰惧者吾私也死义者吾公也君子不以私害公遂及门刎颈而死　　庄暴
按孟子注庄暴齐臣
　　庄周
按史记庄子传庄子者蒙人也名周尝为蒙漆园吏与梁惠王齐宣王同时其学无所不窥然其要本归于老子之言故其著书十余万言大抵率寓言也楚威王闻庄周贤使使厚币迎之许以为相庄周笑谓楚使者曰千金重利卿相尊位也子独不见郊祭之牺牛乎养食之数岁衣以文绣以入太庙当是之时虽欲为孤豚岂可得乎子亟去无污我我宁游戏污渎之中自快无为有国者所羁终身不仕以快吾志焉　　庄蹺
按史记西南夷传楚威王时使将军庄蹺将兵循江上略巴蜀黔中以西庄蹺者故楚庄王苗裔也蹺至滇池地方三百里旁平地肥饶数千里以兵威定属楚欲归报会秦击夺楚巴黔中郡道塞不通因还以其众王滇变服从其俗以长之　　庄辛
按战国策庄辛谓楚襄王曰君王左州侯右夏侯辇从鄢陵君与寿陵君专淫逸侈靡不顾国政郢都必危矣臣请避于赵淹留以观之庄辛去之赵留五月秦果举鄢郢巫山蔡陈之地襄王流淹于成阳于是使人发驺征庄辛于赵庄辛至乃执珪而授之为阳陵君与淮北之地　　秦
　　庄贾
按汉书陈胜传章邯进击陈胜出临战军破还至下城父其御庄贾杀胜以降秦胜故涓人吕臣为苍头军攻陈下之杀庄贾　　汉
　　庄不识
汉书作
严不职

按史记功臣侯表不识以舍人从至霸上以骑将入汉还击项羽属丞相宁功侯用将军击黥布六年三月庚子封武强侯谥庄　　庄婴
按史记功臣侯表高后七年武强简侯婴嗣
庄青翟
按史记功臣侯表孝文后元二年武强侯青翟嗣元鼎二年坐为丞相与长史朱买臣等逮御史大夫汤不直国除　　庄忌
按姓氏急就篇汉有庄忌
　　庄助
汉书
作严助

按史记汲黯传黯多病病且满三月上常赐告者数终不愈最后病庄助为请告上曰汲黯何如人哉助曰使黯任职居官无以逾人然至其辅少主守城深坚招之不来麾之不去虽自谓贲育亦不能夺之矣上曰然古有社稷之臣至如黯近之矣　　庄芷
按史记淮南王安传淮南王安有孽子不害最长王弗爱王王后太子皆不以为子兄数不害有子建材高有气常怨望太子不省其父知太子之谋使所善寿春庄芷以元朔六年上书于天子书闻上以其事下廷尉　　庄&#奇
按刘歆七略庄&#奇者或言庄夫子子或言族家子庄助昆弟也从行至茂陵诏造赋　　庄吉
按万姓统谱吉见印薮
　　庄寿
按万姓统谱寿见印薮
　　庄弘
按万姓统谱弘见印薮
　　庄博
按万姓统谱博见印薮
　　庄视
按万姓统谱视见印薮
　　庄充
按万姓统谱充见印薮
　　庄绪之
按万姓统谱绪之见印薮
　　庄邻里
按万姓统谱邻里字日贲见印薮
　　庄君平
