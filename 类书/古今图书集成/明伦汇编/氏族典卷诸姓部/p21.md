<!-- { "loadSidebar": true } -->
按昌乐县志廷玺任鸿胪寺序班升曲沃县丞　　丛荫坤按文登县志荫坤字邃中崇祯丙子举人晋江知县　　丛思锦按文登县志思锦字允素天性醇笃幼年失怙事母以孝闻励志好学博洽淹贯邑之名士多出其门由崇祯丁丑岁贡任福建南平县教谕　　丛思汤
按文登县志思汤字新铭直隶安肃少尹正书行草为邑珍重　　丛思尹
按文登县志思尹字必任天性耿直鸿奥颖达任寿光训升蒙阴谕署县篆清廉征贼有功升济南教授不仕　　丛大受
按文登县志大受字海屏考授县丞未仕
　　丛大徽
按文登县志大徽号虞元崇祯癸未威海岁荐
　虫姓部列传
　　汉
　　虫达
按汉书功臣表达以西城户将三十七人从起砀至霸上为执金吾五年为二队将属周吕侯入汉定三秦以都尉破项籍封曲成侯以将军击燕代二十二年薨谥圉　　虫捷
按汉书功臣表孝文元年曲成侯捷嗣八年有罪免十四年捷复封十八年复免户九千三百孝景中五年侯捷复封五年薨　　虫皇柔
按汉书功臣表建元二年曲成侯皇柔嗣二十四年元鼎二年坐为汝南太守知民不用赤侧钱为赋为鬼薪　　虫宣
按汉书功臣表元康四年达元孙茂陵公乘宣诏复家

　衷姓部汇考
廖用贤尚友录
　　衷姓
衷望出汝南今豫章东莞多大家在豫章者有哀景元守豫章因家焉后三子避乱居宁都赐姓为衷
　同姓部列传
　　汉
　　同典闵
按万姓统谱典闵晋宁人
　　晋
　　同善
按万姓统谱善前凉将军
　　唐
　　同谷
按正字通唐有同谷
　　元
　　同继先
按元史同恕传恕父继先博学能文廉希宪宣抚陕右辟掌库钥家世业儒同居二百口无间言　　同恕
按元史同恕传恕字宽甫其先太原人五世祖迁秦中遂为奉元人祖升父继先恕安静端凝羁丱如成人从乡先生学日记数千言年十三以书经魁乡校至元间朝廷始分六部选名士为吏属关陜以恕贡礼曹辞不行仁宗践阼即其家拜国子司业阶儒林郎使三召不起陕西行台侍御史赵世延请即奉元置鲁斋书院中书奏恕领教事制可之先后来学者殆千数延佑设科再主乡试人服其公六年以奉议大夫太子左赞善召入见东宫赐酒慰问继而献书历陈古谊尽开悟涵养之道明年春英宗继统以疾归致和元年拜集贤侍读学士以老疾辞恕之学由程朱上溯孔孟务贯浃事理以利于行教人曲为开导使得趣向之正性整洁平居虽大暑不去冠带母张夫人卒事异母如事所生父丧哀毁致目疾时祀斋肃详至尝曰养生有不备事犹可复追远有不诚是诬神也可逭罪乎与人交虽外无适莫而中有绳尺里人借骡而死偿其直不受曰物之数也何以偿为家无儋石之储而聚书数万卷扁所居曰&#庵时萧居南山下亦以道高当世入城府必主恕家士称论之曰萧同恕自京还家居十三年缙绅望之若景星麟凤乡里称为先生而不姓至顺二年卒年七十八制赠翰林直学士封京兆郡侯谥文贞其所著曰&#庵集二十卷　　明
　　同性
按郦州志性明初贡生任照磨
　　同云
按三原县志云洪武间由武功任武德右卫所千户　　同清按续文献通考清陜西长安人博士
　　同子俊
按万姓统谱子俊四川人宣德中巴陵知县
　　同庸
按万姓统谱庸宣德间舒城县教谕
　　同邦彦
按万姓统谱邦彦华州人正统间开平卫经历　　同蠡按续文献通考蠡交址人福建邵武令

　同姓部汇考
郑樵通志
　　平声
同氏前凉录有同善

　丛姓部艺文
　　丛氏姓源铭　　　　　　　　明蔡昂文靖公根汉世良能天交地换析家文登丛家岘山道义佥称大置产业瓜瓞益增公荣别籍辈出豪英旧立贞碑俱在高明三十余载懿徽今存世派夙振诚有贤卿伟哉副使不坠家声实祥父子其德有恒累功积行子贵孙荣盛名腾踏无忝所生勒石翠琰永竖佳城春秋祭祀千载章程

　肜姓部汇考
郑樵通志
　　以国为氏
周同
姓国

肜氏本彤氏避仇改为肜

　桐姓部列传
　　上古
　　桐君
按外纪黄帝命巫彭桐君处方饵而人得以尽年　　宋　　桐夫
按奇姓通夫汉川人宋嘉定进士

　衷姓部列传
　　宋
　　衷愉
按赣州府志愉字叔和宁都人本哀姓仕南唐赐姓衷素有学识尤善真草书历监察御史累官礼部尚书南唐降宋耻事二姓弃官归隐于东阳岩黄冠野服以琴书泉石终其身　　明
　　衷贤
按万安县志贤洪武初以人材判剑州督兵卒于阵建祠剑州祀之　　衷世用
按万姓统谱世用南昌人嘉靖己酉以哀姓中式上疏请从赐姓历涪州知州　　衷一贯
按万姓统谱一贯嘉靖辛酉举人
　　衷贞吉
按万姓统谱贞吉号洪溪南昌人历官南京兵部尚书　　衷明彻
按万姓统谱明彻南昌人万历己卯经魁
　　衷允元
按万姓统谱允元南昌人万历戊子举人
　　衷升吉
按文登县志升吉南昌人万历四十年任县丞　　衷一镜按崇安县志一镜大浑里人生失怙恃二兄抚以成人事兄嫂如父母长读书任侠人皆以义士称之　　衷仲孺按崇安县志仲孺字生四隅里人邑庠生长于诗赋尤工书法福建巡抚张肯堂荐举授广东平远县令卒于任

　虫姓部汇考
郑樵通志
　　平声
虫氏汉功臣曲成侯虫达

　红姓部汇考
郑樵通志
　　以郡国氏为氏
汉
郡国

红氏楚元王交子刘富初封休侯后更封红侯曾孙无子国绝支庶或以国为氏凌迪知万姓统谱
　　红姓
红平阳宫音

　通姓部汇考
郑樵通志
　　以邑为氏
诸
国邑

通氏巴大夫食采于通川因氏焉
凌迪知万姓统谱
　　通姓
通西河商音

　肜姓部列传
　　明
　　肜浩
按万姓统谱浩乳源人永乐中三水县学教谕　　肜澄按万姓统谱澄成化间泉州千户
　　肜铠
按万姓统谱铠怀远人正德中南昌千户

　桐姓部汇考
郑樵通志
　　平声
桐氏神仙传桐君为炉着药录白日升仙

　红姓部列传
　　明
　　红尚朱
按奇姓通尚朱阳曲人正统中任郧西县丞

　宫姓部汇考
郑樵通志
　　平声
宫氏虞大夫宫之奇后魏有宫延和唐有殿中侍御史宫志恽宋有宫咏登进士科第齐州人又有宫声海州人廖用贤尚友录
　　宫姓
宫太原羽音望出河东

　弓姓部列传
　　汉
　　弓祉
按郑樵通志汉有光禄勋弓祉
　　后汉
　　弓林
按万姓统谱林安陵人与方望立孺子婴（
按后汉书光武本纪
　止载方望不载弓林）

　　魏
　　弓翊
按万姓统谱翊博陵太守
　　晋
　　弓钦
按姓氏急就篇晋有江夏太守弓钦
　　弓蚝
按前秦录张蚝本姓弓上党泫人也张平养以为子淫于平妾平知而责之蚝惭乃割阴为阉人铜台之战邓羌擒之坚以蚝为虎贲中郎将甚见宠爱以功至侍中司空封上党郡公蚝方面之勋不逮邓羌而时人咸曰邓羌张蚝皆万人敌也　　唐
　　弓逸
按万姓统谱逸唐陈仓令
　　弓羲之
按万姓统谱逸生羲之德州刺史
　　弓逵之
按万姓统谱逸生逵之
　　弓志和
按万姓统谱羲之生志和
　　弓志弘
按万姓统谱羲之生志弘陈州刺史
　　弓志元
按万姓统谱羲之生志元右金吾将军相州刺史　　弓彭祖按万姓统谱羲之生彭祖扬府长史蒲州刺史　　弓嗣宗按万姓统谱志弘生嗣宗礼部员外郎
　　弓嗣业
按万姓统谱志弘生嗣业洛州司马
　　弓嗣初
按万姓统谱彭祖生嗣初为雍州司功
　　弓嗣说
按万姓统谱彭祖生嗣说
　　明
　　弓荩
按万姓统谱荩宣德间举人任知县固始人
　　弓颜
按郑州志颜天顺间岁贡
　　弓弼
按万姓统谱弼江浦人正德中清丰县教谕
　　弓元
按万姓统谱元字大方江浦人正德间进士仕御史　　弓越按武功县志越隆庆间岁贡任兰州学正
　　弓省矩
按郑州志省矩天启乙丑进士历任吏部文选司员外郎

　宫姓部列传
　　周
　　宫之奇
按春秋臣传宫之奇虞大夫也晋荀息请假道于虞以伐虢公曰宫之奇存焉对曰宫之奇之为人也懦而不能强谏且少长于君君昵之虽谏将不听且夫玩好在耳目之前而患在一世之后中智以上乃能虑之臣料虞公中智以下也乃使荀息假道于虞虞公许之之奇谏曰晋国之使其辞卑而币重乃不便于虞虞公弗听荀息里克帅师会虞师灭下阳五年晋侯复假道于虞以伐虢之奇谏曰虢虞之表也虢亡虞必从之晋不可启寇不可玩一之为甚其可再乎谚所谓辅车相依唇亡齿寒者其虞虢之谓也公曰晋吾宗也岂害我哉对曰太伯虞仲太王之昭也太伯不从是以不嗣虢仲虢叔王季之穆也为文王卿士勋在王室藏之盟府将虢是灭何爱于虞公曰吾享祀丰洁神必据我对曰臣闻之鬼神非人实亲惟德是依非德民弗和神弗享矣神所冯依将在德矣若晋取虞而明德以荐馨香神其吐之乎弗听之奇出曰虞将亡矣吾不去惧及焉以其族行曰虞不腊矣在此行也晋不再举矣十二月灭虢师还馆于虞遂袭虞灭之执虞公故书曰晋人执虞公罪虞且言易也　　宫他
按战国策宫他亡西周之东周尽输西周之情于东周东周大喜西周大怒　　后汉
　　宫崇
按奇姓通汉有宫崇顺帝时上神书百七十卷　　北魏　　宫延和
按郑樵通志后魏有宫延和
　　唐
　　宫志恽
按郑樵通志唐有殿中侍御史宫志恽
　　宋
　　宫咏
按郑樵通志宋有宫咏登进士第齐州人
　　宫声
按郑樵通志宋有宫声海州人
　　金
　　宫礼
按莱阳县志礼历朝请大夫青州刺史
　　元
　　宫钦
按东阿县志钦字子敬东莱人也至大二年为东阿令以威严为理&#除宿蠹吏民畏服均省徭赋人不告劳邑当驿道供亿百出钦与民为假贷羔豚鸡黍皆以便蓄养取用不乏山东大饥斗米百钱钦首出三年俸币为倡富民和之得钱二万余缗赖以全活者甚众邑故有黠民工讼前令莫敢谁何钦廉其人置之法赪其壁以示辱后皆化为善良不敢奸令去十余年吏民思之不已为立石颂德云　　宫
按莱阳县志授进义校尉葛城县主簿
　　宫宣
按莱阳县志宣授泰安州管勾
　　宫璲
按莱阳县志璲授将仕郎黄梅县丞
　　宫珂
按莱阳县志珂授承事郎掖县尹
　　宫诜
按莱阳县志诜授都监
　　宫铎
按莱阳县志铎授中显校尉十字路府管军千户　　宫文信按莱阳县志文信以文阶任广东帅阃都事设奇制胜擒李志甫刘虎子诸寇潮浦以宁赐白金文绮　　明　　宫好礼
按万姓统谱好礼莒州人洪武中以人材任雩都县知县长于干济慈惠爱民　　宫廷
按山西通志廷静乐人洪武间任武功令有善政　　宫文侑按随州志文侑洪武间岁贡任礼部主事升广东佥事持法平允　　宫志
按万姓统谱志永乐间鱼台知县为人廉能善于抚字后以秩满邑人再四奏留之　　宫敏
按万姓统谱敏日照人永乐举人府通判
　　宫聚
按万姓统谱聚正统间总兵征云南思机发
　　宫端
按万姓统谱端正统间山东都司
　　宫显
按万姓统谱显乐至人成化中举人知渭南县爱民不为皎皎之行百姓爱戴　　宫理
