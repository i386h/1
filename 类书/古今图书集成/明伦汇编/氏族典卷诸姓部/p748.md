<!-- { "loadSidebar": true } -->
按宋书松滋侯子房传子房字孝良孝武帝第六子也大明四年封寻阳王前废帝景和元年督会稽五郡诸军事太宗即位进号安东将军征为抚军领太常长史孔顗不受命举兵反应晋安王子勋上虞令王晏起兵杀顗囚子房送还京都贬为松滋县侯司徒建安王休仁以子房兄弟终为祸难劝上除之乃下诏杀子房　　刘子顼
按宋书临海王子顼传子顼字孝列孝武帝第七子也大明四年封历阳王五年改封临海举兵应晋安王子勋赐死　　刘子鸾
按宋书始平孝敬王子鸾传子鸾字孝羽孝武帝第八子也大明四年封襄阳王其年改封新安母殷淑仪宠倾后宫子鸾爱冠诸子废帝即位素疾子鸾有宠既诛群公乃遣使赐死太宗即位追封为始平王　　刘子仁按宋书永嘉王子仁传子仁字孝和孝武帝第九子也大明五年封永嘉王前废帝即位出为左将军南兖州刺史景和元年迁南徐州泰始元年以为湘州刺史未拜赐死　　刘子真
按宋书始安王子真传子真字孝贞孝武帝第十一子大明五年封始安王为南兖州刺史泰始二年赐死　　刘子元
按宋书邵陵王子元传子元字孝善孝武帝第十三子也大明六年封邵陵王景和元年出为湘州刺史至寻阳值晋安王子勋为逆留不之镇事平赐死　　刘子羽按宋书齐敬王子羽传子羽字孝英孝武帝第十四子也大明二年生三年卒追加封谥　　刘子孟
按宋书淮南王子孟传子孟字孝光孝武帝第十六子也大明七年封淮南王泰始二年赐死　　刘子云
按宋书晋陵孝王子云传子云字孝举孝武帝第十九子也大明六年封晋陵王其年薨　　刘子师
按宋书南海哀王子思传子思字孝友孝武帝第二十二子也大明七年封南海王景和元年为前废帝所害追谥　　刘子霄
按宋书淮阳思王子霄传子霄字孝云孝武帝第二十三子也大明五年生八年薨追加封谥　　刘子嗣
按宋书东平王子嗣传子嗣字孝叔孝武帝第二十七子也大明七年生封东平王泰始二年赐死　　刘德愿按南史刘怀肃传怀肃弟怀慎子德愿大明初为游击将军领石头戍事后为秦郡太守性粗率为孝武狎侮永光中为廷尉与柳元景厚善下狱诛　　刘友
按宋书邵陵殇王友传友字仲贤明帝第七子也后废帝元徽二年出为江州刺史封邵陵王顺帝即位号左将军升明二年徙南豫州刺史历阳太守三年薨无子国除　　刘赞
按宋书武陵王赞传赞字仲敷明帝第九子也泰始六年生封武陵王顺帝升明二年薨　　刘翙
按宋书随阳王翙传翙字仲仪明帝第十子也元徽四年封南阳王升明二年以南阳荒远改封随阳齐受禅降封舞阴县公谋反赐死　　刘嵩
按宋书新兴王嵩传嵩字仲岳明帝第十一子元徽四年封新兴王齐受禅降封定襄县公谋反赐死　　刘禧按宋书始建王禧传禧字仲安明帝第十二子也元徽四年封始建王齐受禅降封荔浦县公谋反赐死　　刘睦之按宋书王素传宋平刘睦之隐身求志除武平太守不拜　　刘秉
按万姓统谱秉字彦节宋宗室也少有才俊朝野推誉之泰始初尹丹阳时萧道成专政将图篡逆秉与袁粲等谋诛之不克遇害　　刘孝孙
按万姓统谱孝孙彭城人博学敏行仕多不遂常叹曰古人或开一说而至卿相立谈间而降白璧书籍妄耳
　应姓部艺文
　　后杜应氏宗谱序　　　　　　宋陈亮应自周武王之子封于应以国为氏其子孙散处殽函瀍洛世业有光汉有曰曜隐淮南山时称商山四皓不如淮阳一老曰劭笃学博览着汉官仪删定律令献帝朝拜太尉魏有曰玚璩昆季&#以文章贵显三入承明宋有曰文臣授中大夫右文殿修撰随高宗南渡占籍永康遂为永康人子子和登孝宗淳熙中进士第题诗有三红之句时号三红秀才刺郡至观察使掌中军都督府事其子赘居东阳葛府传二世至大六讳庄同兄大五讲书始自葛府复永康大五居县西三里头大六赘居后杜杜氏生三子文中文正行曾曾传端端传昌溯自中散东迁凡七世士珪则端后字德璋登宋咸淳中解榜官至广东廉访司副以才名著称尝恸其先世汴谱无闻且惧来裔迷厥所出乃肇自中散至大六凡五世又断自大六为后杜始祖至昌一凡若干世定为一帙本末源流凿凿不紊可谓尊祖烈矣间征余序其首简余惟世系之不明久矣昔唐贞观中诏温彦博等撰氏族首皇族次外戚而黄门侍郎崔氏干为第三凡二百九十三姓千六百九十一家降及五季旧本残缺虽有谱犹无也世之愚不肖昧其先世往往妄引贵族名贤以为之宗生悖其亲死诬其祖良可悲夫今应氏之谱尊卑奠昭穆明簪绂光联克称厥后所载者皆耳目亲击岂以杜正伦郭崇韬前车之覆当戒耶有裨益于名教尚矣夫表功德厚亲族制婚姻明人伦皆谱乎寓其可轻而忽之哉余故序之匪徒为士珪告且以为应氏后人式云
　刘姓部列传十五
　　明一
　　刘基
按名山藏勋封记诚意伯刘基青田人以客应聘察干象画计定天下洪武三年授开国翊运守正文臣资善大夫护军诚意伯禄二百四十石不世二十三年予世基孙廌嗣卒法柜昙凡三世不世景泰三年录七世孙禄世五经博士弘治十五年录九世孙瑜处州指挥使嘉靖十一年进瑜诚意伯禄七百石再与诰券身免二死子一死二十八年瑜孙世延嗣　　刘成按明外史茅成传刘成灵壁人以统兵总管从定长兴为永兴翼左副元帅李伯升以十万众来攻战死　　刘仁本按明外史方国珍传黄岩刘仁本字德元元末中进士乙科历官江浙行省左右司郎中入国珍幕国珍海运输元实仁本司其事朱亮祖下温州时获仁本以还太祖数其罪鞭背渍烂死　　刘仲质
按明外史崔亮传刘仲质字文质分宜人洪武初为宜春县训导擢翰林典籍十五年拜礼部尚书改华盖殿大学士坐事贬御史后以年老致仕仲质为人厚重笃实博通经史文体典确不尚浮藻　　刘三吾
按明外史刘三吾传三吾茶陵人也初名昆后名如孙字三吾以字行兄耕孙寿孙皆仕元耕孙宁国路推官长枪贼陷宁国死焉寿孙常宁州学正武冈洞獠寇常宁亦死之三吾避兵广西行省承旨授靖江教授迁儒学副提举明兵下广西乃归茶陵洪武十八年以茹&#荐召授左赞善累迁翰林学士三十年主考会试榜发泰和宋琮第一北士无预者既而诸生上言三吾等南人私其乡帝怒戍边建文初召还卒　　刘惟谦
按明外史周祯传刘惟谦不详何许人吴元年以才学举由大理少卿历广西四川参政入为刑部尚书后坐事免　　刘敏
按明外史端复初传刘敏者肃宁人举孝廉为中书吏后为楚相府录事擢拜工部侍郎改刑部出为徽州府同知有惠政卒于官　　刘崧
按明外史刘崧传崧字子高泰和人旧名楚元末举于乡国初改今名洪武三年举经明行修授职方郎中迁北平按察副使以廉慎为先坐事为胡惟庸所谪输作京师寻放归惟庸诛征拜礼部侍郎寻致仕归逾年征为司业卒福王时追谥恭介　　刘辰
按明外史刘辰传辰字伯静金华人少负气节喜功名太祖下婺州首上谒署典签以亲老辞归建文中用荐擢授监察御史出知镇江府永乐初迁江西左参政辰居官廉勤尚气与都司按察使不相得坐免归召至京疾作归道卒　　刘子华
按万姓统谱子华字昭甫明春秋工为诗词洪武初以明经荐太祖御奉天门召见命赋开平王常遇春挽诗子华即承诏赋诗少选而成其诗挥戈十载定河山忽报星沈易水湾马首西风旌&#卷天涯落日凯歌还功成楚汉兴亡际名在彭韩伯仲间圣主思功心独苦黄金直欲铸真颜大称旨授大兴同知改青州推官政绩懋着子仕谔郡学生未弱冠领乡荐及廷对太祖览其策曰有用之才也乃赐进士及第授翰林院编修　　刘迪简
按江西通志迪简字简卿安福人洪武改元上书撰大学旨要进呈差往汴陕访采前代政绩笔削成书以献二年复差往交趾竣事没于南宁　　刘季道
按江西通志季道吉水人洪武初为起居注升浙江按察司佥事发摘阴伏机敏如神寻以刚直忤权贵下狱死　　刘广
按罗田县志广本县多云人洪武初以军功授指挥佥事守永平适有寇警广于城北力战死之　　刘允
按万姓统谱允字子允当涂丹湖人师事李翼洪武四年以进士及第授怀庆通判三年以直道不偶谪瑞安县丞在官兴学劝农均徭理讼克当人心超拜北平按察司副使考绩留教授亲王于内后请老卒于家允不独政事之才绰乎有余地其为人尢侃侃善议论每召对多称旨博学喜吟&#实而不俚盖似其为人也　　刘琏
按明外史刘基传基子琏字孟藻有文行洪武十年试监察御史出为江西参政为胡惟庸党所胁堕井死子廌字士端嗣伯坐事戍甘肃赦还永乐间卒子法停袭　　刘璟
按明外史刘基传璟字仲璟基次子洪武二十三年以为合门使谷王就封擢为谷府左长史靖难兵起璟参李景隆军事景隆败璟归成祖即位召璟称疾不至逮入京下狱自经死福王时谥刚节　　刘仕貆
按明外史刘仕貆传仕貆字伯贞安福人父闬闬兄闻弟阅闰皆为元官独闬不仕仕貆洪武十五年应贤良举授广东按察佥事仕貆廉且惠爱轻徭理枉大得民和朝议省佥事官例降改授东莞河泊使发愤得疾遭风殁于水　　刘宗道
按龙溪县志宗道名驷初字良御以字行洪武十五年以秀才应召廷试第一拜左都御史父卒奔丧至武昌哀痛迫切赴水死　　刘季篪
按明外史刘季篪传季篪名韶以字行余姚人洪武中进士除行人擢陕西左参政建文中召为刑部左侍郎永乐八年坐失出下狱左迁两淮盐运副使逡巡未行复下狱久之始释寻授工部营缮司主事卒于官　　刘观
按明外史刘观传观雄县人洪武十八年进士授太谷县丞以荐擢监察御史迁左佥都御史坐事调嘉兴知府丁父忧去永乐元年拜户部右侍郎二年调都察院左副都御史六年擢礼部尚书改刑部十三年改左都御史仁宗嗣位加太子少保出视河道御史交章劾观并其子辐诸赃污不法事帝怒谪辐戍辽东而命观随往观竟客死　　刘&#
按明外史刘&#传&#字子士江陵人洪武十八年进士除兵部主事历郎中二十八年擢右侍郎建文时为侍中成祖即位进尚书永乐四年大征安南以&#参赞沐晟军务六年晟与简定战败绩&#袭贼至大安海口后军不继贼围之数重被执不屈死仁宗即位赐谥节愍　　刘杰
按万姓统谱杰江陵人节愍公&#之弟幼敦行义宗党咸以孝悌称洪武间以经明行修举试优等授吏科给事中论劾无避诸有私歉者皆畏恐其知之升云南参议兴利去弊民夷畏服致仕归甚贫　　刘谨
按名山藏本行记谨山阴人洪武中父谪戍云南伯兄又以督运死谨方六岁问家人曰云南何方家人告其向辄朝夕西南遥拜年十四矍然曰云南虽号万里天下有无父之子哉治装往寻时滇夷初服道路梗塞众劝勿行不能尼也历六月至其处遇父逆旅舍相持号恸行道伤悲俄父患疯痹即欲以身代戍而国法丁壮十六岁以上又嫡长男始得代于是复归携其伯兄子往而伯兄子孱弱未能自立又复归悉鬻其家赀往盖三返云南始得归父父归家徒四壁力供菽水晨昏极其欢孝其后子孙科第相继人称天道　　刘渊然
