<!-- { "loadSidebar": true } -->
按万姓统谱旦字景周浮梁人嘉靖壬辰进士历郎中　　闵煦
按万姓统谱煦字和卿任丘人嘉靖乙未进士历刑部尚书　　闵如霖
按万姓统谱如霖字师望乌程人庄懿从孙嘉靖壬辰进士选庶吉士授编修寻转谕德奉敕纂修会典继掌国子监严身率物不苛细六馆之士至今德之壬子以礼部侍郎兼学士主教庶吉士与多士商论国家大故使知辅养所急寻改吏部掌詹事府丙辰升南京礼部尚书霖宽大优赡二典文衡一主武举较阅精审咸称得人历官清华应制敏捷心虚神朗遇事能断赠太子少保子道孚官生道鸣举人　　闵宜劭按万姓统谱宜劭字安卿庄懿公孙年弱冠举嘉靖辛卯乡试己未授应天府通判事尚简易不乐烦苛实心应事不屑毁方瓦合忤上官调两淮运判转荆州府通判筑堤防水人称为闵公堤劭素性淳确不怀机心言无枝叶动遵矩度业承世冑无异寒素君子称其有俭德云　　闵嘉庆
按万姓统谱嘉庆字原礼庄懿公曾孙由国子生任东城兵马指挥卒于京原礼魁梧白&#而长善为容倜傥正直言语不阿亦不谈人隐慝人多爱敬之乡族人有争者辄居间讲解至出己赀以为媾有从弟其恕者家贫好读书原礼数遗之钱粟待庶弟庶侄推己所有抚摩训育尤人所难盖乡邦之善士云　　闵文庆按万姓统谱文庆浮梁人嘉靖壬子江西解元　　闵进庆按无锡县志进庆衙卒嘉靖倭寇焚掠进庆力卫知县王其勤而死　　闵启元
按湖广通志启元黄陂人母病值启元不在妻李氏日夕拊&#口哺汤药告神刲股得苏启元母素善病启元百计救疗尝粪割股延至八十余乃终后启元之子善保亦刲股以愈李氏　　闵懋选
按湖广通志懋选字宗业先贤子骞六十六代孙邃于理学母病置榻于侧药饵必亲七年不出
　阃姓部列传
　　明
　　阃立道
按万姓统谱立道永乐间任上高县丞

　每姓部列传
　　汉
　　每当时
按奇姓通当时汉人见印薮

　揣姓部列传
　　明
　　揣本
按奇姓通本泌阳人永乐举人

　在姓部列传
　　晋
　　在育
按奇姓通晋汝南太守在育

　改姓部列传
　　周
　　改产
按郑樵通志秦有大夫改产

　尹姓部列传
　　陶唐氏
　　尹寿
按汉书古今人表尹寿尧师
　　周
　　尹轨
按尚友录轨有道之士也周穆王召之居终南山　　尹喜按尚友录喜为函谷关尹望见紫气知有神仙过老君果至授喜道德经五千言而去　　尹吉甫
按诗经小雅六月文武吉甫万邦为宪
注
吉甫尹吉
甫此时大将也
　　尹伯奇
按尚友录伯奇吉甫子事后母孝
　　尹何
按左传襄公三十一年子皮欲使尹何为邑子产曰少未知可否子皮曰愿吾爱之不我叛也使夫往而学焉夫亦愈知治矣子产曰不可　　尹铎
按国语赵简子使尹铎为晋阳请曰以为茧丝乎抑为保鄣乎简子曰保鄣哉　　尹文
按尚友录文处士着尹学三卷
　　汉
　　尹恢
按汉书功臣侯表恢以谒者从入汉以将军击定诸侯以右丞相备守淮阳六年封城父侯九年薨谥严　　尹开方按汉书功臣侯表孝惠三年城父侯开方嗣七年高后三年夺爵为关内侯　　尹齐
按汉书尹齐传齐东郡茌平人以刀笔吏稍迁至御史事张汤汤数称以为廉武帝使督盗贼斩伐不避贵势上以为能拜为中尉吏民益雕敝轻齐木强少文豪恶吏伏匿而善吏不能为治以故事多废抵罪后复为淮阳都尉王温舒败后数年病卒　　尹翁归
按汉书尹翁归传翁归字子兄河东平阳人徙杜陵晓习文法喜击剑为市吏公廉不受馈后去吏居家会田延年为河东太守行县至平阳悉召故吏令有文者东有武者西次到翁归独伏不肯起对曰翁归文武兼备惟所设施延年奇其对除补卒史徙署督邮举廉为缑氏尉历守郡中所居治理迁补都内令征拜东海太守以高第入为右扶风治如在东海课常为三辅最元康四年病卒　　尹殷
按汉书功臣侯表元康四年城父侯恢元孙之子新丰簪裊殷诏复家　　尹岑
按汉书尹翁归传翁归子岑历位九卿至后将军　　尹更始按汉书儒林传瑕丘江公受谷梁春秋于鲁申公荣广受焉沛蔡千秋少君从广受春秋汝南尹更始翁君事千秋能说谷粱为谏大夫长乐户将　　尹咸
按汉书儒林传更始子咸至大司农
　　尹赏
按汉书尹赏传赏字子心巨鹿杨氏人也以郡吏察廉为楼烦长徙频阳令坐残贼免后以御史举为郑令永始元延间上怠于政贵戚骄恣长安中奸猾浸多枹鼓不绝赏以三辅高第选守长安令得一切便宜从事视事数月盗贼止郡国亡命散走各归其处不敢窥长安江湖中多盗贼以赏为江夏太守捕格江贼及所诛吏民甚多坐残贼免南山群盗起以赏为右辅都尉迁执金吾数年卒官四子皆至郡守长子立为京兆尹皆尚威严有治办名　　后汉
　　尹敏
按后汉书尹敏传敏字幼季南阳堵阳人少为诸生建武二年上疏陈洪范消灾之术拜中郎辟大司空府帝以敏博通经记令校图谶后三迁长陵令永平五年诏书捕男子周虑虑素有名称而善于敏敏坐系免官十一年除郎中迁谏议大夫卒于家　　尹良
按万姓统谱良乌程人光武时封海昏侯辞不就　　尹兴按万姓统谱兴明帝时为苏守楚王英谋反阴疏天下善士有兴名英事觉逮诣廷尉狱赦还乡里　　尹勤按万姓统谱勤字督梁屏居人笃性好学门外荆棘生时人重其节后以定策功封福亭侯　　尹颂
按万姓统谱桓帝时以光禄勋尹颂为司徒
　　尹勋
按后汉书尹勋传勋字伯元河南巩人伯父睦司徒兄颂太尉宗族多居贵位者而勋独持清操州郡连辟察孝廉三迁邯郸令政有异迹后举高第五迁尚书令桓帝诛梁冀勋参建大谋封都乡侯迁汝南太守上书解释范滂等党议禁锢征拜将作大匠转大司农坐实武等事下狱自杀　　尹牙
按广东通志牙合浦人仕主簿太守终宠父为张太尉所害三年戚戚不乐牙问之宠语以故牙感其恩遇许以身为父报仇遂佣仆服托太尉门下三年乘间杀之持其首以报宠事发朝廷义之赦不问　　尹珍按湖广通志珍施州毋敛人其先家巴郡江州汉末率宗族西迁刘璋以为成都令时蜀土僭侈珍躬率以俭历迁益州太守清约如一南士爱信昭烈定蜀与丞相亮并署大司马事二十余年比死家无儋石之储　　尹默
按蜀志尹默传默字思潜梓潼涪人先主定益州以为劝学从事及立太子以默为仆射以左氏传授后主后主践祚拜谏议大夫丞相亮住汉中请为军祭酒亮卒还成都拜太中大夫卒子宗传其业为博士　　魏　　尹嘉
按魏志庞淯传初淯外祖赵安为同县李寿所杀淯母娥伤父雠不报乃帏车袖剑白日刺寿于都亭前诣县请受戮禄福长尹嘉解印绶纵娥　　晋
　　尹虞
按尚友录虞长沙人慷慨有志操永嘉初仕至始兴太守值杜弢之乱战没时二女为贼所获曰我父二千石终不能为贼妇有死而已贼皆杀之　　尹纬
按晋书姚兴载记纬字景亮天水人也少有大志不营产业苻坚以尹赤之降姚襄诸尹皆禁锢不仕纬晚乃为吏部令史风志豪迈郎皆惮之及姚苌奔马牧纬与尹详庞演等扇动群豪推苌为盟主遂为佐命元功苌死纬与姚兴灭苻登成兴之业皆纬之力也历辅国将军司隶校尉尚书左右仆射清河侯及死兴甚悼之谥曰忠成侯　　尹赤
按后秦录尹纬族人赤为姚襄司马苻坚以赤降襄诸尹皆禁锢不仕　　尹奉
按蜀录奉南安人晋永昌元年以零陵太守为宁州刺史南夷校尉加安西将军后仕李氏位至卫将军右丞相　　尹毅
按万姓统谱毅着论语注解二十卷
　　南齐
　　尹略
按南齐书桓康传淮南人尹略少伏事太祖晚习骑射以便捷见使为将升明中为虎贲中郎越骑校尉建元初封平周男永明八年为游击将军讨巴东王子响见害赠辅国将军梁州刺史　　北周
　　尹正
按周书萧&#传尹正其先天水人&#莅雍州正为其府中兵参军擒张缵获杜岸皆正之力&#承制以为将军寻拜大将军及称帝除护军将军进位柱国封新野县侯邑千户&#之三年卒赠开府仪同三司谥曰刚岿之五年以正配食&#庙子德毅多权略位至大将军后以见疑赐死　　隋
　　尹式
按隋书文学传河间尹式博学解属文少有令问仁寿中官至汉王记室参军王甚重之及汉王败自杀其族人正卿彦卿俱有&#才名显于世　　唐
　　尹怦
按湖广通志怦字守忠襄阳人父嗣宗居丧尽礼贞观中特蒙旌辟结庐坟侧若将终焉怦时年十三竭力备养父疾笃怦不解衣历年形貌顿瘠几至殒灭父卒负土成坟朝夕号恸有紫芝产墓侧州将杨洪武奏怦诚信着于乡闾淳孝通于幽显龙朔中刺史封道洪改其闾为南陔里张柬之为记子慕先孙仁恕皆有孝行皆被旌　　尹思贞
按唐书尹思贞传思贞京兆人以明经第调隆州参军事迁明堂令以善政闻擢殿中少监检校洛州刺史长安中迁秋官侍郎忤张昌宗意出为定州刺史召授司府少卿神龙初擢大理卿雍人韦月将告武三思大逆中宗命斩之思贞固奏不可乃决杖流岭南三思讽所司加法杀之复固争御史大夫李承嘉助三思而以他事劾思贞为青州刺史治州有绩蚕至岁四熟睿宗立召授将作大匠封天水郡公累迁工部尚书致仕开元四年卒谥曰简　　尹知章
按唐书尹知章传知章绛州翼城人长安中擢定王府文学迁太常博士出为陆浑令坐事辄弃官去覃思经术张说表诸朝擢礼部员外郎转国子博士性和厚人不见有喜愠未尝问产业卒官　　尹愔
按唐书赵冬曦传尹愔秦州天水人父思贞字季弱明春秋擢高第以亲丧哀毁除丧不仕张说荐为国子大成每释奠讲辨三教听者皆得所未闻迁四门助教卒愔博学尤通老子书初为道士元宗尚元言有荐愔者召对喜甚厚礼之拜谏议大夫集贤院学士固辞不起有诏以道士服视事乃就职颛领集贤史馆图书开元末卒　　尹元凯
按唐书尹元凯传元凯瀛州乐寿人由慈州司仓参军坐事免栖迟不出者三十年与张说卢藏用厚诏起为右补阙　　尹正义
按万姓统谱正义仕为泽州法曹百姓歌之
　　后梁
　　尹实
按万姓统谱实仕梁为郢州刺史
　　宋
　　尹拙
按宋史尹拙传拙颍州汝阴人梁贞明五年举三史调补下邑主簿后唐长兴中召为左拾遗晋天福四年为右补阙转侍御史汉初为司马郎中周广顺初迁库部郎中宋初改检校工部尚书太子詹事判太府寺干德六年告老以本官致事开宝四年卒子季通至国子博士　　尹崇珂
按宋史尹崇珂传崇珂秦州天水人后徙居大名父延勋历磁同滁三州刺史崇珂初事周世宗于藩邸以谨厚称及即位补东西班都知宋初出为淄州刺史有善政干德中征岭表以崇珂为行营马步军副部署克广州擒刘鋹迁保信军节度六年卒子昭吉弟崇珪并为西京作坊使次子昭辑至供奉官合门祗候　　尹承谔
按江西通志承谔永新人南唐时授本邑制置兵马监押辑睦将校兵士乐为之用入宋授左侍禁太宗嗣位转供奉官　　尹继伦
按宋史尹继伦传继伦开封浚仪人父勋郢州防御使尝内举继伦以为可用太祖以补殿直太宗即位改供奉官从征太原还迁洛苑使充北面缘边都巡检使淳化五年李继隆奉诏讨夏州以继伦为河西兵马都监至道二年召至京师授灵庆兵马副都部署时继伦已被病强起受诏至庆州卒　　尹宪
