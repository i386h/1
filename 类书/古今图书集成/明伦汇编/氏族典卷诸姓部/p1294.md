<!-- { "loadSidebar": true } -->
按魏书临淮王传临淮王谭子提提子昌字法显好文学居父母丧哀号孺慕悲感行人世宗时复封临淮王未拜而薨赠齐州刺史谥曰康王追封济南　　拓跋孚按魏书临淮王传昌弟孚字秀和少有令誉侍中游肇并州刺史高聪司徒崔光等见孚咸曰此子当准的人物恨吾徒衰暮不及见耳累迁兼尚书右丞灵太后临朝宦者干政孚乃总括古今名妃贤后凡为四卷奏之迁左丞蠕蠕王阿那既得返国其人大饥相率入塞阿那上表请台赈给诏孚为北道行台诣彼赈恤孚持白虎幡劳阿那于柔元怀荒二镇间阿那众号三十万阴有异意遂拘留孚载以辒车日给酪一升肉一段每集其众坐孚东厢称为行台甚加礼敬阿那遂南过至旧京后遣孚等还因上表谢罪有司以孚事下廷尉丞高谦之云孚辱命处孚流罪后拜冀州刺史孚劝课农桑境内称为慈父邻州号曰神君先是州人张孟都张洪建马潘崔独怜张叔绪崔丑张天宜崔思哲等八家皆屯保林野不臣王命州郡号曰八王孚至皆请入城愿致死效力后为葛荣所陷为荣所执兄佑为防城都督兄子子礼为录事参军荣欲先害子礼孚请先死以赎子礼叩头流血荣乃舍之又大集将士议其死事孚兄弟各诬己引过争相为死又孟都潘绍等数百人皆叩头就法请活使君荣曰此魏之诚臣义士也凡同禁五百人皆得免荣平还除冀州刺史元颢入洛授孚东道行台彭城郡王孚封颢逆书送朝廷天子嘉之颢平封孚万年乡男永安永乐器残缺庄帝命孚监仪注后从出帝入关　　拓跋深
按魏书广阳王传广阳王建闾子嘉嘉子深字智远袭爵肃宗初拜肆州刺史盗止息后为恒州刺史在州多所受纳政以贿成迁殿中尚书未拜坐淫城阳王徽妃于氏以王还第及沃野镇人破六韩拔陵反叛诏深为北道大都督受尚书令李崇节度及李崇征还深专总戎政先是别将李叔仁以拔陵来逼请求迎援深赴之前后降附二十万人既而鲜于修礼叛于定州杜洛周反于幽州其余降户遂欲推深为主深乃上书乞还京师令左卫将军杨津代深为都督以深为侍中右卫将军定州刺史城阳王徽与深有隙构之征为吏部尚书兼中领军后河间王琛等为鲜于修礼所败乃除深仪同三司大都督章武王融为左都督裴衍为右都督并受深节度深以兵士频经退散人无斗情连营转栅日行十里行达交津隔水而陈贼修礼与葛荣猜贰葛荣杀修礼自立北度瀛州深便率众北转荣东攻章武王融战败于白牛还深遂退走趣定州闻刺史杨津疑其有异志乃止于州南佛寺停三日夜乃召都督毛谥等六七人臂肩为约危难之际期相拯恤谥疑深意异乃密告津云深谋不轨津遣谥讨深深走出谥叫噪追蹑深与左右行至博陵郡界逢贼游骑乃引诣葛荣贼徒见深颇有喜者荣新自立内恶之乃害深庄帝追复王爵赠司徒公谥曰忠武　　拓跋世遵
按魏书阳平王传阳平王熙子他他子吐万吐万子显显子世遵袭爵世宗时拜前军将军行幽州事兼西中郎将又行青州事寻迁骁骑将军出为征卤将军幽州刺史世遵性清和推诚化导百姓乐之肃宗时以本将军为荆州刺史寻加前将军初在汉阳复有声绩后颇行货贿散费边储由是声望有损沔南蛮首及襄阳民望入密信引世遵请以襄阳内附世遵表求赴应朝议从之诏加世遵持节都督荆州及沔南诸军事平南将军加散骑常侍余如故遣洛州刺史伊生冠军将军鲁阳太守崔模为别将率步骑二万受世遵节度军至汉水模等皆疑不渡世遵怒临之以兵模乃济而内应者谋泄为萧衍雍州刺史所杀筑门以自固模焚襄阳邑郭烧杀数万口会是夜大风雨雪模等班师士卒冻死十二三世遵及生模并坐免官后除散骑常侍平北将军定州刺史百姓安之孝昌元年薨于州赠散骑常侍征西将军雍州刺史谥曰康王　　拓跋均
按魏书阳平王传世遵弟均字世平累迁通直常侍征卤将军以河梁立义之功封安康县开国伯食邑五百户除散骑常侍平东将军卒赠使持节征东将军青州刺史出帝时复赠骠骑大将军仪同三司冀州刺史均六子　　拓跋禹
按魏书阳平王传均弟禹容貌魁伟起家司空参军转符玺郎太常丞镇远将军东海太守带峒峿戍主禹颇好内学每云晋地有福孝昌末遂诣尔朱荣建义元年与荣同入洛除中军将军金紫光禄大夫封鄄城县开国伯邑五百户为并州东面大都督镇乐平荣死之后为土民王恶毡起义杀之后赠征西将军雍州刺史　　拓跋菩萨
按魏书阳平王传禹弟菩萨给事中卒赠济南太守　　拓跋庆始按魏书阳平王传阳平王熙子他他子锺葵锺葵子法寿法寿子庆始大司农丞与父同时见害赠前将军广州刺史　　拓跋庆遵
按魏书阳平王传庆始弟庆遵武定末瀛州骑府司马　　拓跋庆智
按魏书阳平王传庆遵弟庆智美容貌有几案才着作佐郎司徒中兵参军卒于太尉主簿
　莫侯姓部列传
　　晋
　　莫侯悌
按晋书乞伏国仁载记南安莫侯悌率众三万余户降于国仁拜将军刺史
　柏侯姓部汇考
凌迪知万姓统谱
　　柏侯姓
柏侯柏成子高尧时诸侯也因以为氏

　若干姓部列传
　　北魏
　　若干树利周
按周书若干惠传惠父树利周从魏广阳王深征葛荣战没赠冀州刺史　　若干惠
按周书若干惠传惠字惠保代郡武川人也年弱冠从爾朱荣征伐以功拜中坚将军复从贺拔岳西征解岐州围擒万俟丑奴平永洛定陇右封北平县男及岳为侯莫陈悦所害惠翊戴太祖从平悦拜直阁将军魏孝武西迁进爵魏县伯出为北华州刺史大统初进爵为公从擒窦泰复弘农破沙苑惠每先登陷阵进爵长乐郡公四年与齐神武战于河桥破之七年迁中领军寻迁司空惠性刚质有勇力容貌魁岸善于抚御将士莫不怀恩人思效节十二年侯景侵襄州惠率兵击走之明年镇鲁阳遇疾薨于军惠早丧父事母以孝闻赠秦州刺史谥曰武烈　　若干宝
按北齐书斛律金传西魏使其大都督李景和若干宝领马步数万赴援侯景金率众邀之景和等闻而退走　　北周
　　若干凤
按周书若干惠传惠薨子凤嗣凤字达摩少沉深有识度大统末袭父爵长乐郡公尚太祖女魏废帝二年授骠骑大将军开府仪同三司魏恭帝三年除左宫伯寻出为洛州刺史征拜大驭中大夫保定四年追录佐命之功封凤徐国公增邑并前五千户建德二年拜柱国　　隋
　　若干洽
按隋书高祖本纪开皇十一年三月遣通事舍人若干洽使于吐谷浑　　唐
　　若干则
按万姓统谱则洪州防御使

　不更姓部列传
　　周
　　不更首
按万姓统谱首秦简公时为执法

　伯比姓部列传
　　周
　　伯比仲华
按万姓统谱仲华楚大夫

　铎遏姓部列传
　　周
　　铎遏章
按万姓统谱章襄公下大夫
　　铎遏寇
按平阳府志寇恭敬信强悼公时为上军尉

　霍里姓部列传
　　汉
　　霍里子高
按尚友录子高朝鲜人晨起刺船见一白首狂夫被发携壶乱流而渡其妻止之不及遂溺死妻乃携箜篌鼓之歌曰公无渡河公终渡河公压而死当奈公何音甚凄切曲终亦投河死子高还以其声语妻丽玉丽玉伤之引箜篌写其声为箜篌引
　薄奚姓莫卢姓莫舆姓矍相姓柘王姓部汇考郑樵通志　　代北复姓
薄奚氏改为奚氏
莫卢氏改为卢氏
莫舆氏改为舆氏
凌迪知万姓统谱
　　矍相姓
矍相鲁大夫食采矍相因氏姓苑云沛人
　　柘王姓
柘王本姓王乐浪人远祖罴后魏伏波将军镇武川赐姓柘王氏
　不蒙姓部汇考
郑樵通志
　　关西复姓
不蒙氏音梦西羌人

　辟闾姓部汇考
凌迪知万姓统谱
　　辟闾姓
辟闾姬姓卫文公支孙居楚丘营辟闾里因为辟闾氏
　落下姓部列传
　　汉
　　落下公
按尚友录落下公见神仙传
　　落下闳
按汉书律历志元封七年募治历者以造汉太初历凡二十余人方士唐都巴郡落下闳与焉都分天部而闳运算转历
　虢射姓部列传
　　后汉
　　虢射锵
按万姓统谱锵桓帝将羽林右监

　柏侯姓部列传
　　汉
　　柏侯奋
按万姓统谱奋尚书令
　　后汉
　　柏侯子安
按万姓统谱子安午阳人管宁从受春秋

　不蒙姓部列传
　　北魏
　　不蒙蛾
按郑樵通志后魏不蒙蛾使内修

　赫连姓部汇考
晋书
　　赫连勃勃载记
勃勃刘元海之族也僭称天王书曰朕之皇祖自北迁幽朔改姓姒氏音殊中国故从母氏为刘子而从母之姓非礼也古人氏族无常或以因生为氏或以王父之名朕将以义易之帝王者系天为子是为徽赫实与天连今改姓曰赫连氏庶协皇天之意永享无疆大庆系天之尊不可令支庶同之其非正统皆以铁伐为氏庶朕宗族子孙刚锐如铁皆堪伐人郑樵通志　　代北复姓
赫连氏刘去卑之后也去卑独孤氏之祖也勃勃僭号称夏都朔方自云赫赫连天因以为氏二主共二十五年
　赫连姓部列传
　　晋
　　赫连勃勃
按晋书赫连勃勃载记勃勃字屈孑匈奴右贤王去卑之后刘元海之族也曾祖武刘聪世封楼烦公雄据肆卢川为代王猗卢所败遂出塞表祖豹子招集部落复为诸部之雄石季龙遣使就拜平北将军左贤王丁零单于父卫辰入居塞内苻坚以为西单于屯于代来城及坚国乱遂有朔方之地后魏师伐之辰令其子力候提拒战为魏所败执辰杀之勃勃乃奔于叱干部叱干佗斗伏送勃勃于魏佗斗伏兄子阿利篡勃勃于路送姚兴高平公没弈于弈于以女妻之勃勃身长八尺五寸腰带十围性辩慧美风仪兴见而奇之深加礼敬拜骁骑将军宠遇逾于勋旧顷之以勃勃为持节安北将军五原公镇朔方袭杀没弈于而并其众义熙二年僭称天王大单于建元曰龙升署置百官国称大夏以其长兄右地代为丞相代公次兄力候提为大将军魏公弟阿利罗引为征南将军其年讨鲜卑薛于等三部破之进讨姚兴三城以北诸戍侵掠岭北勃勃求婚于秃发&#檀&#檀弗许勃勃怒率骑二万伐之大败&#檀与姚兴将张佛生战又败之兴遣将齐难来伐勃勃潜军覆之擒难屯依力川姚兴来伐勃勃伪退设伏夹击皆擒之勃勃兄子左将军罗提率步骑一万攻兴将姚广都于定阳&#之乃赦其境内改元为凤翔以叱干阿利领将作大匠于朔方水北黑水之南营起都城勃勃自言朕方统一天下君临万邦可以统万为名立妻梁氏为王后子&#为太子封子延阳平公昌太原公伦酒泉公定平原公满河南公安中山公又攻姚兴将姚逵于杏城二旬&#之以子昌为使持节前将军雍州刺史镇阴密安定降于勃勃于是尽有岭北之地俄而刘裕灭泓留子义真镇长安而还勃勃以子&#都督前锋诸军事率骑二万南伐长安前将军赫连昌屯兵潼关勃勃进据咸阳刘裕闻之大惧乃召义真东镇洛阳勃勃入于长安于是为坛于灞上僭即皇帝位赦其境内改元为昌武乃于长安置南台以&#领大将军录南台尚书事勃勃还统万以宫殿大成于是赦其境内又改元曰真兴刻石都南颂功德追尊其高祖训儿曰元皇帝曾祖武曰景皇帝祖豹子曰宣皇帝父卫辰曰桓皇帝庙号太祖母苻氏曰桓文皇后勃勃性凶暴好杀在位十三年而宋受禅以宋元嘉二年死子昌嗣伪位寻为魏所擒弟定僭号于平凉遂为魏所灭　　北魏
　　赫连昌
