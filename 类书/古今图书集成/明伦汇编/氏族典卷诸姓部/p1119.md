<!-- { "loadSidebar": true } -->
按陈书陆琼传琼第三子从典字由仪幼而聪敏八岁读沈约集见回文研铭从典援笔拟之便有佳致年十三作柳赋其词甚美从父瑜特所赏爱及瑜将终家中坟籍皆付从典从典年十五本州举秀才解褐著作佐郎转太子舍人金陵沦没随例迁关右仕隋为给事郎兼东宫学士又除著作佐郎值隋末丧乱寓居南阳郡以疾卒时年五十七　　陆让
按隋书列女传陆让母冯氏性仁爱让孽子也仁寿中为番州刺史数有聚敛赃货狼籍为司马所奏按罪当死将就刑冯氏蓬头垢面诣朝堂上表求哀词情甚切上愍然为之改容曰冯氏以嫡母之德足为世范慈爱之道义感神人特宜矜免用奖风俗让可减死除名为民　　陆士秀
按万姓统谱士秀字南容吴人博通百家之言在隋为学士　　陆骞
按万姓统谱骞字云仪历中书舍人后任中山太守以政绩著称于时弟搏字云征好学有行检官著作郎　　唐
　　陆元朗
按唐书陆元朗传元朗字德明以字行苏州吴人善名理言受学于周弘正解褐始兴国左常侍陈亡归乡闬隋炀帝擢秘书学士迁国子助教越王侗署为司业王世充僭号封子元恕为汉王以德明为师德明耻之移病成皋世充平秦王辟为文学馆学士以经授中山王承干迁国子博士封吴县男卒子敦信麟德中由左侍极检校右相累封嘉兴县子以老疾致仕终大司成　　陆柬之
按尚友录柬之吴县人虞世南甥官著作郎少依舅氏临书冠古无比隶行皆入妙品　　陆士季
按万姓统谱士季吴县人从顾野王学左氏春秋司马史记班氏汉书隋时为著作郎贞观初太学博士兼弘文馆学士曾孙南金　　陆敦信
按万姓统谱敦信嘉兴人高宗朝拜左侍极检校左相封嘉兴县子子齐望官至秘书少监齐望之后曰&#以荫补溧阳尉民怀其惠而祠之　　陆元感
按万姓统谱元感字达礼海盐人父梁学士善班马学元感得其传历建安溧阳令黄州司马二子南金赵璧　　陆余庆
按唐书陆元方传元方从父余庆陈右卫将军珣孙方雅有祖风举制策补萧尉累迁阳城尉擢监察御史圣历初灵胜二州党项寇边诏余庆招慰喻以恩信蕃酋率众内附迁殿中侍御史凤阁舍人开元初为河南河北宣抚使迁大理卿终太子詹事谥曰庄　　陆元方按唐书陆元方传元方字希仲苏州吴人陈给事黄门侍郎琛之曾孙举八科皆中累转监察御史迁鸾台侍郎同凤阁鸾台平章事武后尝问外事对曰臣备位宰相民间碎务不敢以闻忤旨下除太子右庶子进文昌左丞卒元方素清慎再执政每进退群臣后必先访问外秘莫知临终取奏&#焚之曰吾阴德在人后当有兴者　　陆象先
按唐书陆元方传元方子象先举制科高第擢为洛阳尉累授中书侍郎景云中进同中书门下平章事太平公主谋逆坐为主所进将同诛元宗召免之以保护功封兖国公罢为剑南按察使为政尚仁恕徙蒲州刺史入为太子詹事历户部尚书知吏部迁太子少保卒年七十二赠尚书右丞相谥曰文贞　　陆景倩按唐书陆元方传象先弟景倩为扶沟丞终监察御史　　陆景融
按唐书陆元方传象先弟景融博学工笔札以荫补千牛转新郑令政有风绩累迁工部尚书东京留守卒赠广陵郡都督景融于象先后母弟也象先被笞景融谏不入则自楚母为损威人多其友四世孙希声　　陆坚
按唐书陆坚传坚河南洛阳人初为汝州参军迁通事舍人有诏起复遣中官敦谕不就以给事中兼学士善书初名友悌元宗嘉其刚正更赐名从封泰山封建安男帝待之甚厚图形禁中亲制赞以秘书监卒年七十一赠吏部尚书谥曰懿　　陆据
按唐书萧颖士传陆据河南人字德邻后周上庸公腾六世孙神宇警迈善物理年三十始到京师公卿爱其文交誉之天宝十三载终司勋员外郎　　陆璪
按唐书陆元方传余庆子璪举明经补长安尉以清干称改新乡令累迁兵部郎中东骑使还除洛阳令忤贵近出为太原少尹累徙西河太守封平恩县男属邑多虎前守设槛&#璪至彻之而虎不为暴　　陆南金按唐书陆南金传南金吴人开元初以匿卢崇道按捕当重法弟赵璧自言匿崇道者我也御史旭怪之赵璧曰母未葬妹未归兄能办之我生无益不如死旭惊上状元宗皆宥之南金知书史履操谨完张说陆象先以贤谓之由库部员外以痼疾改太子洗马卒　　陆羽
按唐书陆羽传羽字鸿渐一名疾字季疵复州竟陵人不知所生或言有僧得诸水滨畜之既长以易自筮得蹇之渐曰鸿渐于陆其羽可用为仪乃以陆为氏名而字之幼时其师教以旁行书答曰终鲜兄弟而绝后嗣得为孝乎师怒使执粪除圬塓以苦之又使牧牛三十羽潜以竹画牛背为字得张衡南都赋不能读危坐效群儿嗫嚅若成诵状师拘之令剃草莽当其记文字懵懵若有遗过日不作主者鞭苦因叹曰岁月往矣奈何不知书呜咽不自胜因亡去匿为优人作诙谐数千言天宝中州人酺吏署羽伶师太守李齐物见异之授以书遂庐火闾山貌侻陋口吃而辩上元初更隐苕溪自称桑苎翁阖门著书或独行野中诵诗击木裴回不得意或恸哭而归故时谓今接舆也久之诏拜羽太子文学徙太常寺太祝不就职贞元末卒　　陆长源
按唐书陆长源传长源吴人字泳祖余庆天宝中为太子詹事有清誉长源赡于学始辟昭义薛嵩幕府历建信二州刺史徙宣武董晋卒长源总留后事大言曰将士久慢吾且以法治之众始惧长源性刚不适变又不为备纔八日军乱杀长源赠尚书左仆射　　陆贽按唐书陆贽传贽字敬舆苏州嘉兴人十八第进士中博学宏辞调郑尉迁监察御史帝在东宫闻其名召为翰林学士从狩奉天机务填总远近调发奏请报下书诏日数百皆周尽事情以劳迁谏议大夫仍为学士贽孤立一意为左右沮短又言无所回讳阴失帝意还京但为中书舍人以丧解官服除权知兵部侍郎复召为学士七年知贡举明年以中书侍郎同中书门下平章事帝用裴延龄贽苦谏帝不怿以太子宾客罢延龄谗短百绪帝怒欲诛贽赖阳城等论辨乃贬忠州别驾顺宗立召还诏未至卒年五十二赠兵部尚书谥曰宣贽小心精洁未尝有过大议居中参裁时号为内相　　陆质
按唐书陆质传质字伯冲七代祖澄仕梁为名儒授左拾遗累迁左司郎中历信台二州刺史召为给事中宪宗为太子诏侍读卒门人私谥曰文通先生　　陆明允按万姓统谱明允字信夫吴郡人宣公贽之从子元和三年以集贤校理出为奉化县令悃愊无华视民如子属岁大旱明允辑和其民发廪粟以给饿者全活万人治行为天下第一复迭石障水凿渠引流下通广平湖达于江溉田数千顷后名其堰曰资国渠曰新河至今赖之在邑五年卒民立祠祀焉　　陆&#
按唐书陆传字景山苏州吴人元和三年制科中第补万年丞再迁太常博士累官户部郎中太常少卿历兖蔡虢苏四州刺史浙东观察使徙宣歙太和八年卒年七十一文明严重所到以善政称　　陆畅按万姓统谱陆畅字达夫吴县人早有才名举进士授秘书丞素性谨和而能剖断公事终日长吟不视公牍王仲舒微言竟拂衣而去　　陆龟蒙
按唐书陆龟蒙传龟蒙字鲁望元方七世孙也父宾虞以文历侍御史龟蒙少高放通六经大义尤明春秋举进士不中居松江甫里多所论撰有田数百亩身畚锸茠剌无休时嗜茶置园顾渚山下岁取租茶自判品第不喜与流俗交虽造门不肯见不乘马升舟设蓬席赍束书茶笔&#钓具往来时谓江湖散人或号天随子甫里先生后以高士召不至卒　　陆希声按唐书陆元方传景融四世孙希声博学善属文通易春秋老子论著甚多为右拾遗擢累歙州刺史昭宗闻其名召为给事中拜户部侍郎同中书门下平章事在位无所轻重以太子少师罢李茂贞等兵犯京师被难卒　　陆扆
按唐书陆扆传扆字祥文宰相贽族孙客于陕遂为陕人光启二年从僖宗幸山南擢进士第属辞敏速昭宗优遇之累为尚书左丞封嘉兴县男徙户部侍郎同中书门下平章事贬峡州刺史久之授工部尚书从天子自华州还以兵部尚书复当国封吴郡公从迁洛柳璨附朱全忠谋去朝廷衣冠有望者贬濮州司户参军杀之白马驿年五十九　　后&#
　　陆思铎
按五代史陆思铎传思铎澶州临黄人也少事梁为宣武军卒以善射知名累迁拱辰左厢都指挥使庄宗拜龙武右厢都指挥使晋高祖时为陈蔡二州刺史卒年五十四思铎在陈州有善政临终戒其子曰陈人爱我我死则葬焉遂葬于陈州
　陆姓部纪事
唐书陆羽传羽不知所生或言有僧得诸水滨畜之既长以易自筮得蹇之渐曰鸿渐于陆其羽可用为仪乃以陆为氏名而字之
　泛姓部列传
　　后汉
　　泛嶷
按万姓统谱嶷汉末人
　　明
　　泛克恭
按万姓统谱克恭湘阴人洪武中举人

　鉴姓部列传
　　明
　　鉴文献
子善
　孙昭

按万姓统谱文献徐州人性敏有学识洪武中选入永乐中思惟旧臣而文献已物故召其子善为南京南城兵马指挥孙昭由太学生任福建行都司断事　沐姓部列传
　　汉
　　沐宠
按郑樵通志汉有沐宠为东平太守
　　沐茂
按万姓统谱茂洛阳令上书救李云贬秩二等　　魏　　沐并
按魏略并字德信河间人也少孤苦有志介公果不畏强御丞相召署军谋掾黄初中为成&#令正始中为三府长史八年晚出为济阴太守召还拜议郎年六十余自虑身无常豫作终制戒其子以俭葬　　明　　沐英
按万姓统谱英字文英定远人初赐朱姓后复沐姓开国累功封西平侯洪武中同颍川侯傅友德平云南英好贤礼士善抚士卒初下云南留镇其地宣布恩信招怀番酋得其欢心或有反者喻之不下然后加兵远人皆畏爱之无复叛者及卒夷人为之流涕罢市追封黔宁王谥昭靖子春袭侯爵继镇云南　　沐晟按万姓统谱晟春弟继春爵镇守云南抚绥夷人以恩惠夷人时节以礼来见必亲延接宴以醉饱由是远近化服无不感戴永乐中以平交趾有功封黔国公在镇四十年地方宁谧卒追封定远王谥忠敬　　沐昂按万姓统谱昂晟弟谋勇过人思任发叛昂以都督统兵征剿捣其巢穴遂平贼寨留镇云南号令严明夷人詟服边僥肃然卒赠定边伯谥武襄　　沐璘
按万姓统谱璘昂子以都督镇云南读书工诗抚治有方夷人悦服　　沐岚
按万姓统谱岚江宁县人万历间沧州判官

　牧姓部汇考
凌迪知万姓统谱
　　牧姓
牧弘农商音黄帝臣力牧之后见风俗通

　木姓部列传
　　汉
　　木仁
按万姓统谱仁见印薮
　　晋
　　木华
按万姓统谱华字元虚作海赋为杨骏主簿
　　木概
按万姓统谱概着战国策春秋十二篇
　　南齐
　　木德信
按万姓统谱德信少孤过姊家为鸡黍而不受后为三府长史名播异域　　宋
　　木炎
按万姓统谱炎开封人熙宁登科
　　木辄
按万姓统谱辄瑞安人元符进士京西提举
　　木輗
按万姓统谱輗瑞安人崇宁进士知赣州
　　木辂
按万姓统谱辂温州人崇宁登科
　　木楹
按万姓统谱楹字济之济南人建炎登第累官浙东帅府参谋终左朝请大夫居官皆有惠政民甚德之　　木震按万姓统谱震瑞安人
　　木砺
按万姓统谱砺瑞安人绍兴进士
　　木待问
按万姓统谱待问字蕴之永嘉人隆兴初进士第一为太子詹事累官至礼部尚书卒赠少师　　木
按万姓统谱连江人庆元五年特奏名
　　木天骏
