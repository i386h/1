<!-- { "loadSidebar": true } -->
按宋史朱熹传熹字元晦一字仲晦徽州婺源人幼颖悟尝从群儿戏沙上独端坐以指画沙视之八卦也年十八贡于乡中绍兴十八年进士第主泉州同安簿罢归请祠监潭州南岳庙孝宗即位诏求直言熹上封事言金人不可和时相汤思退方倡和议除熹武学博士待次干道元年促就职既至而洪适为相复主和议不合归三年陈俊卿刘珙荐为枢密院编修官五年丁内艰六年胡铨荐召以未终丧辞七年既免丧复召以禄不及养辞梁克家奏熹屡召不起宜蒙褒录特改合入官主管台州崇道观淳熙元年始拜命二年除秘书郎力辞主管武夷山冲佑观五年史浩再相除知南康军值岁不雨讲求荒政多所全活间诣郡学引进士子与之讲论访白鹿洞书院遗址奏复其旧为学规俾守之除提举江西常平茶盐公事旋录救荒之劳除直秘阁会浙东大饥宰相王淮奏改熹提举浙东常平茶盐公事钩访民隐官吏惮其风采至自引去迁浙西提刑辞不拜十年诏以熹累乞奉祠差主管台州崇道观既而连奉云台鸿庆之祠者五年十四年周必大相除熹提点江西刑狱公事十五年入奏有要之于路以为正心诚意之论上所厌闻戒勿以为言熹曰吾平生所学惟此四字岂可隐默以欺吾君乎及奏除兵部郎官以足疾丐祠乃除直宝文阁主管西京嵩山崇福宫未逾月再召熹又辞除主管太乙宫兼崇政殿说书熹力辞除秘阁修撰奉外祠光宗即位再辞职名仍旧直宝文阁数月除江东转运副使以疾辞改知漳州明年以子丧请祠时史浩入见请收天下人望除熹秘阁修撰主管南京鸿庆宫再除荆湖南路转运副使辞除知静江府辞主管南京鸿庆宫未几差知潭州力辞有旨长沙巨屏得贤为重遂拜命宁宗即位赵汝愚首荐熹除焕章阁待制侍讲韩胄用事熹忧其害政数以为言在经筵复申言之御批除宫观熹行被命除宝文阁待制与州郡差遣辞除知江陵府辞仍乞遣还新旧职名诏依旧焕章阁待制提举南京鸿庆宫庆元元年熹以疾再乞休致诏辞职谢事依旧秘阁修撰二年沈继祖诬熹十罪诏落职罢祠四年熹以年近七十申乞致仕五年依所请明年卒年七十一疾且革手书属其子在及门人范念德黄干拳拳以勉学及修正遗书为言熹登第五十年仕于外者仅九考立朝纔四十日家故贫少依父友刘子羽寓建之崇安后徙建阳之考亭箪瓢屡空晏如也自熹去国何淡首论专门之学文诈沽名乞辨真伪刘德秀为谏官论留正引伪学之罪伪学之称盖自此始未几刘三杰论为逆党选人余嘉至上书乞斩熹嘉泰初学禁稍弛赐谥曰文宝庆三年赠太师追封信国公改徽国始熹少时慨然有求道之志事胡宪刘勉之刘子翚李侗其为学大抵穷理以致其知反躬以践其实而以居敬为主所著大学语孟中庸训说立于学官淳佑元年从祀孔子庙　　朱晞
按万姓统谱晞字子渊休宁人孝宗初知广济上言请更合肥之兵从之徙知靖州言襄汉通吴蜀宜移武昌大军戍襄阳以控汉沔孝宗嘉纳之　　朱景文
按万姓统谱景文清江人自少俊迈杰出读书过目不忘为文顷刻立就雄胆豪爽如其为人干道间举进士　　朱着
按宋史朱倬传倬孙着淳熙十四年登第仕至吏部尚书　　朱伯雄
按万姓统谱伯雄字少旸登第入官潜心六经集汉以下诸儒羽翼六经之说各以类从附以己见学者翕然宗之　　朱黼
按尚友录黼着秦汉论断行世
　　朱塾
按建阳县志塾字受之熹长子也荫补将仕郎自幼开爽不类常儿熹恐坠于浮靡不肯教以诗文没后许进之出其所与唱和诗卷熹曰予初不知其能道此语为之挥涕而跋其后　　朱埜
按建阳县志野字文之熹仲子也淳佑间荫补迪功郎差监湖广德清县户部赡军酒库后文公十一年卒赠朝散大夫　　朱在
按建阳县志在字叔敬熹季子也以荫补官嘉定初除籍田令应诏上封事除将作监主簿累荫大理寺正知南康军改知衡州湖州俱不赴奉祠既起知信州入对以进学问振纪纲为言除提举浙西常平茶盐公事加右曹郎兼知嘉兴府召为司农少卿充枢密副都承旨出为两浙运副宝庆丙戌权工部侍郎除工部右侍郎丐外除宝谟阁待制知平江府秩满迁焕章阁待制知袁州奉祠没于家　　朱应元
按万姓统谱应元字见则震之子初教授靖江府历官淮东安抚司机宜文字未几除监察御史崇政殿说书首劾时宰去之后为丁大全所忌左迁寻复除监察御史升右文殿侍讲会星变贾似道当国众畏缩莫敢言应元极陈时政由是迁起居舍人即日斥去　　朱舜庸
按尚友录舜庸建康人好古博雅尝编金陵遗事积二十年自里巷口传仙佛之书无不研综庆元中留守吴琚为之铨次目曰续建康志　　朱天锡
按吴县志天锡嘉定十年知丹阳县尽心抚字留意学十四年以通直郎知武进擢知台州　　朱伯阳
按万姓统谱伯阳字士元歙人外祖汪纲帅越以嘉定宝玺推恩奏补将仕郎调湖州长兴簿邑俗悍戾杀人持血刃自首率以为常伯阳每以柔道化服之咸称曰佛子通判安庆府安庆府城西北连高冈壕堑浅狭朝省役沿江诸军数千人浚之隆冬地冻高岸役者多被覆压前后死者千余人伯阳摄州事首条其害即得停役性刚介所至以清敏着称官至朝奉大夫卒年六十三子世多好学世其家　　朱鉴
按建阳县志鉴字子明熹嫡长孙塾之子也荫补迪功郎累迁奉直大夫湖广总领宝庆间迁居建安之紫霞洲建熹祠于所居之左子孙入建安自鉴始　　朱洪范按尚友录洪范字子翁文公从孙家贫苦学常馆于胡舜卿之门舜卿深于易洪范得其传未几舜卿卒子幼洪范以易授之尝语人曰学不可私教不可吝使胡舜卿不授予易其子能世易邪登宝佑元年第历任县尉临江军教授武夷书院山长一以古道虀盐度日俸有余辄以裨公用尝曰士大夫居官得如假馆授徒足矣闻者高其廉　　朱之纯
按万姓统谱之纯休宁人宝佑间游太学有声时董宋臣之党用权天下侧目之纯率诸生抗疏请斥去妖邪以清肃朝纲咸淳间授平江府教授以禄不及亲隐居不出　　朱梦炎
按万姓统谱梦炎字明叔良五世孙幼&#悟以荫授将仕郎转真州司法参军咸称廉敏性倜傥善持论见义必为有栾江倡和集　　朱龙文
按尚友录龙文字鼎臣自幼刻意问学父蚤世母教之甚严旁舍&#初鸣即促起读率以为常由是六经百氏之书靡不淹贯遂以易魁乡试比登第主高邮兴化簿会宝应有讼葑田者久而未成漕司檄使按治片言而服咸淳间为扬州佥厅制司有疑狱历十余年不能明案牍山积以示之一披阅即得其情贾似道专政士欲速化者奔走其门龙文终身不以姓名交其不干进如此子德修力修进修　　朱焕文
按万姓统谱焕文字实甫弱冠有声胄监初署迪功郎教授池州后以湖州教授致仕属文明敏清丽尢善于诗尝寄内弟马端临一联云江山千里俱头白骨肉十年终眼青有北山稿若干卷龙文焕文俱安吉人　　朱熠
按宋史朱熠传熠温州平阳人端平二年武举第一迁合门舍人差知沅州改横州复为合门舍人知雷州入对为监察御史论罢久之授带御器械兼干办皇城司差知兴国军迁度支郎官拜监察御史兼崇政殿说书擢右正言殿中侍御史兼侍讲迁侍御史宝佑六年迁左谏议大夫拜端明殿学士签书枢密院事同知枢密院事开庆元年拜参知政事兼权知枢密院事景定元年知枢密院事兼参知政事兼太子宾客知庆元府沿海制置使奉祠论罢送处州居住咸淳五年还乡寻卒熠居言路弹劾最多一时名士若徐清叟吕中尤&#马廷鸾亦皆不免云　　朱貔孙按宋史朱貔孙传貔孙字兴甫浮梁人淳佑四年进士授福州学教授制置使荐之主管尚书刑工部架阁文字宦者董宋臣宠幸用事貔孙发策试胄子极论宦寺专权之患宋臣讽言者论罢之马光祖辟添差江东安抚司机宜文字擢史馆校勘迁太学博士擢监察御史兼崇政殿说书首疏论丁大全权奸误国之罪时有建议迁都四明者貔孙亟上疏言必不可遂止迁大理少卿兼太子右谕德诏许乘马赴讲貔孙谕导得体衍说经义有关于君道者必委曲敷畅阴寓警戒太子每为之改容迁宗正少卿丁母忧服除授秘书监擢殿中侍御史宋臣覆出朝论纷然貔孙因对力斥其奸升侍读属疆场多事屡陈备御之策理宗春秋高倚成贾似道似道擅命貔孙随事进谏不肯阿附似道深忌之度宗即位擢右谏议大夫以华文阁学士知宁国府似道讽言者论罢久之复华文阁学士知袁州卒于郡　　朱泰
按宋史朱泰传泰湖州武康人家贫鬻薪养母常适数十里外易甘旨以奉母泰服食粗粝戒妻子常候母色一日&#初鸣入山及明&#于山足遇虎搏攫负之而去泰已瞑眩行百余步忽稍醒厉声曰虎为暴食我所恨母无托尔虎忽弃泰于地走不顾如人疾驱泰匍匐而归母扶持以泣泰亦强举动不逾月如故乡里闻其孝感率金帛遗之里人目为朱虎残　　朱浚按建阳县志浚字深源少负奇节官右文殿修撰两浙转运使兼工部侍郎尚宋理宗公主元兵入建宁浚与公主入福州誓与知府王刚中死守迨刚中以城降浚与公主遂俱饮药死赠朝散大夫　　朱牧
按福州府志牧字子文闽县人举进士为安溪主簿调隆兴府法曹宋亡死之乡人私谥曰文贞　　元
　　朱国宝
按元史朱国宝传国宝其先徐州人后徙宝坻父存器历官至修内司使宪宗将攻宋募兵习水战国宝以职官子从军己未世祖攻鄂国宝与宋师鏖战诸军毕济中统二年授千户从征襄阳摄四翼镇抚至元十一年拔沙洋隳新城皆与有力焉十二年进兵临岳州与宋兵战于岳之桃花滩获其将进昭信校尉既降湖右加宣武将军统蒙古诸军镇常德府十五年加怀远大将军十六年迁定远大将军二十三年迁广南西道宣慰使二十五年进辅国上将军参知政事以军事至&#州卒于传舍子斌鼎铉　　朱斌按元史朱国宝传国宝子斌袭职累官宣慰使都元帅　　朱德润
按万姓统谱德润字泽民昆山人幼诵读过目能记壮攻诗文间得许道宁画试加涂抹遂臻真妙延佑末游燕京赵孟俯荐之召见命为编修袁桷皆与友善至正中浙省辟为参谋　　朱震亨
按万姓统谱震亨字彦修金华人师事许谦为高第弟子其清修苦节绝类古人笃行之士所至人多化之尢精于医所著有局方发挥等书　　朱夏
按万姓统谱夏字元会一字好谦金溪人早游草庐先生门数举进士不第益杜门治经史为文不及于古不止草庐阅其文而称道之贺相荐入史馆不就知者往往惜其才至正中乡寇起竟罹其祸所著有鸣阳集若干卷　　朱显
按元史刘德泉传至治三年真定朱显自至元间其祖父己分财至显念侄彦昉等年幼无恃谓弟耀曰父子兄弟本同一气可异处乎乃会拜祖墓下取分券焚之复与同居　　朱汝谐
按元史刘德泉传朱汝谐濮州人父子明尝命与兄汝弼别产子明卒汝弼家尽废汝谐泣请共居仲父子昭子玉贫病汝谐迎至家奉汤药甘旨甚谨后卒丧葬尽礼乡人贤之州县各以名闻表其闾　　朱童子
按浙江通志童子逸其名永嘉人住江滨至正庚寅海寇猝至母跃入江童子随母哭亦赴江死　　朱仕俊
按蕲州志仕俊字时英其先姑苏人高祖都监公始居于蕲元至正壬辰仕俊以上舍生授枢密院经历转户部郎中俄迁本部侍郎时方重守令之选出守江西&#州寻改潮州土豪金元佑伪立名号仕俊策擒之调判延平迁建宁同知致仕归自号白云道人更号东村叟　　朱佐
