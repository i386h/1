<!-- { "loadSidebar": true } -->
按史记太史公自序靳孙昌为秦铁官
　　汉
　　司马欣
按史记项羽本纪欣章邯长史请事咸阳赵高不见欣走报章邯曰事无可为者邯乃与羽盟羽分天下以王诸侯欣故栎阳狱吏尝有德于项梁故立为塞王王咸阳以东至河汉王击三秦欣降复叛汉四年破楚军成皋欣自刭死　　司马卬
按汉书项籍传赵将司马卬定河内数有功羽立卬为殷王王河内　　司马
按汉书高帝本纪章邯从陈别将司马将兵北定楚地　　司马毋怿
按史记太史公自序昌生毋怿毋怿为汉市长　　司马季主按史记司马季主传季主者楚人也卜于长安东市宋忠为中大夫贾谊为博士同日俱出洗沐即同舆而之市游于卜肆中司马季主闲坐弟子三四人侍方辩天地之道日月之运阴阳吉凶之本二大夫再拜谒司马季主使弟子延之坐坐定司马季主复理前语语数千言莫不顺理宋忠贾谊瞿然而悟猎缨正襟危坐曰吾望先生之状听先生之辞小子窃观于世未尝见也今何居之卑何行之污司马季主捧腹大笑曰观大夫类有道术者今何言之陋也何辞之野也子独不见枭之与凤皇翔乎兰芷芎藭弃于广野蒿萧成林使君子退而不显众公等是也述而不作君子义也今夫卜者必发天地象四时顺于仁义分策定卦旋式正棋然后言天地之利害事之成败昔先王之定国家必先龟策日月而后乃敢代正时日乃后入家产子必先占吉凶后乃有之自伏羲作八卦周文王演三百八十四爻而天下治越王勾践仿文王八卦以破敌国霸天下由是言之卜筮有何负哉且夫卜筮者扫除设坐正其冠带然后乃言事此有礼也言而鬼神或以飨忠臣以事其上孝子以养其亲慈父以畜其子此有德者也而以义置数十百钱病者或以愈且死或以生患或以免事或以成嫁子娶妇或以养生此之为德岂直数十百钱哉此夫老子所谓上德不德是以有德庄子曰君子内无饥寒之患外无劫夺之忧居上而敬居下不为害君子之道也宋忠贾谊忽而自失芒乎无色怅然噤口不能言于是摄衣而起再拜而辞　　司马喜
按史记太史公自序毋怿生喜喜为五大夫
　　司马谈
按史记太史公自序喜生谈谈为太史公太史公学天官于唐都受易于杨何习道论于黄子仕于建元元封之间愍学者不达其意而师悖乃论六家之要指太史公既掌天官不治民天子始建汉家之封而太史公留滞周南不得与从事发愤卒　　司马安
按汉书汲黯传黯姊子司马安少与黯为太子洗马安文深巧善宦四至九卿以河南太守卒昆弟以安故同时至二千石十人　　司马相如
按汉书司马相如传相如字长卿蜀郡成都人少好读书击剑名犬子慕蔺相如之为人更名相如以訾为郎事景帝为武骑常侍梁孝王来朝从邹阳枚乘之徒相如说之因病免客游梁着子虚之赋会梁孝王薨相如家贫过临&#令王吉吉缪为恭敬临邛富人卓王孙为令召客酒酣奏琴王孙有女文君新寡相如以琴心挑之文君夜亡奔相如归成都家徒四壁立文君乃与相如俱之临&#买酒舍文君当垆相如着犊鼻裈涤器市中卓王孙耻之乃分僮百人钱百万归成都为富人蜀人杨得意为狗监侍上上读子虚赋喜之曰朕独不得与此人同时哉得意言邑人司马相如为此赋上惊召见相如请为天子游猎之赋上令尚书给笔札为上林赋以奏天子以为郎数岁以通道西南夷使谕巴蜀还拜中郎将建节使蜀通邛筰后有人言相如使时受金免官复召为郎口吃有消渴病尝称疾闲居从上至长杨上好自击熊豕相如疏谏善之上好仙奏大人赋病免居茂陵天子以相如病使取其书而相如已死遗书一卷言封禅事奏之天子异焉　　司马迁
按汉书司马迁传太史公有子曰迁迁生龙门耕牧河山之阳年十岁则诵古文二十而南游江淮上会稽探禹穴窥九疑浮沅湘北涉汶泗讲业齐鲁之都观夫子遗风乡射邹峄&#困蕃薛彭城过梁楚以归于是迁仕为郎中奉使西征巴蜀以南略邛筰昆明还报命是岁天子始建汉家之封而太史公留滞周南不得与从事发愤且卒而子迁适反见父于河雒之间太史公执迁手而泣曰汉兴海内壹统明主贤君忠臣义士予为太史而不论载废天下之史予甚惧焉尔其念哉迁俯首流涕曰小子不敏请悉论先人所次旧闻不敢阙卒三岁而迁为太史令綢史记石室金鐀之书于是论次其文七年而遭李陵之祸幽于累绁乃喟然叹曰是余之&#夫身亏不用矣退而深惟曰夫诗书隐约者欲遂其志之思也卒述陶唐以来至于麟止自黄帝始着十二本纪十表八书三十世家七十列传凡百三十篇五十二万六千五百字为太史公书迁既死后其书稍出宣帝时迁外孙平通侯杨恽祖述其书遂宣布焉至王莽时求封迁后为史通子　　后汉
　　司马叔持
按陇州志汉明帝时叔持白日于都市手剑父仇视死如归史臣班固为之诔　　司马均
按万姓统谱均字少宾东莱人隐居教授不应辟命信诚行乎乡里乡人有所计争辄曰敢质少宾乎不直者终无敢言后位至侍中　　司马苞
按后汉书安帝本纪元初元年九月辛未大司农山阳司马苞为太尉二年六月丙戌太尉司马苞薨注
谢承书曰苞字仲成东缗人也苞为太尉常食粗饭着布衣妻子不历官舍会司徒杨震为樊丰等所谮连及苞苞乞骸骨未见听以疾薨也　　司马钧
按晋书宣帝本纪司马卬八世生征西将军钧字叔平　　司马量
按晋书宣帝本纪钧生豫章太守量字公度
　　司马
按司马彪序传朗祖父&#字元异博学好古倜傥有大度仪状魁岸与众有异乡党宗族咸景附焉位至颍川太守　　司马子威
按后汉书郭泰传司马子威拔自卒伍
　　司马直
按后汉书宦者传张让等说帝迁除皆责助军修宫钱时巨鹿太守司马直新除以有清名减责三百万直被诏怅然曰为民父母而割剥百姓以称时求吾不忍也辞疾不听行至孟津上书极陈当世之失古今祸败之戒即吞药自杀书奏帝为暂绝修宫钱　　司马徽按尚友录徽字德操颍川阳翟人清雅善知人昭烈访士于徽徽因荐诸葛孔明庞士元时庞德公亦善品藻称徽为水镜尝有人妄认徽猪者徽推与之后得猪来还徽又厚辞谢之刘表子琮往候徽会徽自锄园琮左右问曰司马君在不徽曰我是也左右见其丑陋骂曰死佣将军诸郎欲求见司马君尔何等田奴而自称是耶徽归刈头着帻出见琮左右见徽故是向老翁恐向琮道之琮起叩头谢之徽乃谓曰卿真不可然吾甚羞之此自锄园惟卿知之耳或谓刘表曰德操奇士也表曰世间人为妄语此直小书生耳其智而能愚皆此类荆州破为曹操所得操欲大用会其病卒德操知刘表性暗必害善人乃括囊不谈时有以人物问者德操辄言佳妇谏曰人质所疑君宜与决而一一言佳岂所以咨君之意乎徽曰如卿所言亦复佳　　司马防
按司马彪序传朗父防字建公性质直公方虽闲居宴处威仪不少忒仕州郡历官洛阳令京兆尹以年老转拜骑都尉养志闾巷阖门自守父子之间肃如也年七十建安二十四年终有子八人朗最长次即晋宣皇帝也　　司马朗
按魏志司马朗传朗字伯达河内温人也九岁人有道其父字者朗曰慢人亲者不敬其亲者也客谢之十二试经为童子郎董卓迁天子都长安因留洛阳朗父防为治书御史朗知卓必亡恐见留即散财物以赂遗卓用事者求归乡里时岁大饥人相食朗收恤宗族教训诸弟不为衰世解业年二十二太祖辟为司空掾属除成皋令以病去复为堂阳长其治务宽惠不行鞭杖而民不犯禁迁元城令入为丞相主簿迁兖州刺史政化大行百姓称之虽在军旅常粗衣恶食俭以率下雅好人伦典籍建安二十二年与夏侯惇臧霸等征吴到居巢军士大疫朗躬巡视致医药遇疾卒时年四十七遗命布衣幅巾敛以时服州人追思之　　魏
　　司马芝
按魏志司马芝传芝字子华河内温人也少为书生避乱荆州于鲁阳山遇贼芝独坐守老母贼以刃临芝芝叩头曰母老唯在诸君贼曰此孝子也杀之不义遂得免害载母居南方躬耕守节太祖平荆州以芝为管长历甘陵沛阳平太守所在有绩黄初中入为河南尹抑强扶弱私请不行会内官欲以事托芝不敢发言因芝妻伯父董昭昭犹惮芝不为通明帝即位赐爵关内侯芝居官十一年数议科条所不便者其在公卿间直道而行会诸王来朝与京都人交通坐免后为大司农芝性亮直不矜廉隅与宾客谈论有不可意便面折其短退无异言卒于官家无余财　　司马岐
按魏志司马芝传芝子岐从河南丞转廷尉正迁陈留相梁郡有系囚多所连及数岁不决诏书徙狱于岐一朝决竟遂起为廷尉以疾去官居家未&#而卒年三十五子肇嗣　　司马懿
按晋书宣帝本纪帝讳懿字仲达河内温县孝敬里人姓司马氏京兆尹防第二子也少有奇节聪明多大略博学洽闻汉建安六年上计掾魏武帝辟为文学掾迁黄门侍郎转主簿魏国既建迁太子中庶子为太子所信重与陈群吴质朱铄号为四友迁军司马魏文帝即位封河津亭侯转丞相长史及魏受禅以帝为尚书转督御史中丞封安国乡侯黄初二年迁侍中尚书右仆射五年改封向乡侯六年帝受顾命辅政明帝即位改封舞阳侯迁骠骑将军太和元年天子诏帝屯于宛加督荆豫二州诸军四年迁大将军加大都督假黄钺青龙三年与大将军曹爽并受遗诏辅少主及齐王即位迁侍中持节都督中外诸军事录尚书事爽言于天子徙帝为太傅入殿不趋赞拜不名剑履上殿正始三年天子追封谥皇考京兆尹为舞阳成侯六年诏帝乘舆升殿八年帝称疾不与政嘉平元年天子谒高平陵爽兄弟皆从帝奏永宁太后废爽兄弟勒兵出迎天子收爽兄弟及党诛之天子以帝为丞相二年兖州刺史令狐愚太尉王凌贰于帝三年四月帝帅军到甘城以凌归凌仰鸩死其党皆夷三族六月帝寝疾八月崩于京师年七十三葬于河阴谥曰文贞后改谥文宣晋国初建追尊曰宣王武帝受禅上尊号曰宣皇帝陵曰高原庙称高祖帝内忌而外宽猜忌多权变有狼顾相大行杀戮既而竟迁魏鼎云　　司马遗
按魏志司马朗传明帝即位封朗子遗昌武亭侯邑百户　　司马师
按晋书景帝本纪帝讳师字子元宣帝长子也雅有风彩沉毅多大略魏景初中拜散骑常侍累迁中护军宣帝将诛曹爽独与帝潜画事平以功封长平乡侯寻加卫将军宣帝薨天子命帝以抚军将军辅政嘉平四年迁大将军加侍中持节都督中外诸军事录尚书事正元元年天子与中书令李丰后父光禄大夫张缉等谋以太常夏侯元代帝辅政帝迎丰杀之元缉等皆夷三族讽天子废后天子深不自安帝潜谋废立乃讽魏永宁太后下令收皇帝玺绶以齐王归藩立高贵乡公髦改元正元天子诏帝登位相国进号大都督假黄钺入朝不趋奏事不名剑履上殿帝辞相国二年正月镇东大将军毋丘俭扬州刺史文钦举兵帝统军征斩之闰月疾笃辛亥崩于许昌年四十八谥曰忠武晋国既建追尊曰景王武帝受禅上尊号曰景皇帝陵曰峻平庙称世宗　　司马昭
