<!-- { "loadSidebar": true } -->
按南齐书建安王子真传建安王子真字云仙世祖第九子也永明四年为辅国将军南琅邪彭城二郡太守迁持节督南豫司二州军事冠军将军南豫州刺史领宣城太守进号南中郎将六年以府州稍实表解领郡进号右将军迁丹阳尹左卫将军迁中护军仍出为持节都督郢司二州军事平西将军郢州刺史郁林立进号安西将军隆昌元年为散骑常侍护军将军延兴元年转镇军将军领兵置佐其年见杀年十九　　萧子明
按南齐书西阳王子明传西阳王子明字云光世祖第十子也永明元年封武昌王三年失国玺改封西阳六年为持节都督南兖兖徐青冀五州军事冠军将军南兖州刺史八年进号征卤将军十年进左将军仍为督会稽东阳临海永嘉新安五郡军事会稽太守郁林初进号平东将军隆昌元年为右将军中书令延兴元年迁侍中领骁骑将军建武元年转抚军将军领兵置佐二年诛萧谌诬子明及弟子罕子贞与谌同谋见害年十七　　萧子罕
按南齐书南海王子罕传南海王子罕字云华世祖第十一子也永明六年为北中郎将南琅邪彭城二郡太守十年为持节都督南兖兖徐青冀五州军事征卤将军南兖州刺史郁林即位进号后将军隆昌元年迁散骑常侍右卫将军建武元年转护军将军二年见杀年十七　　萧子伦
按南齐书巴陵王子伦传巴陵王子伦字云宗世祖第十三子也永明七年为持节都督南豫司二州军事南中郎将南豫州刺史十年迁北中郎将南琅邪彭城刺史二郡太守郁林即位以南彭城禄力优厚夺子伦与中书舍人綦母珍之更以南兰陵代之隆昌元年迁散骑常侍左将军延兴元年遣中书舍人茹法亮杀子伦子伦正衣冠出受诏曰鸟之将死其鸣也哀人之将死其言也善先朝昔灭刘氏今日之事理数固然君是身家旧人今&#此使当由事不获已法亮不敢答而退年十六　　萧子贞
按南齐书邵陵王子贞传邵陵王子贞字云松世祖第十四子也永明十年为东中郎将吴郡太守郁林即位进号征卤将军还为后将军建武二年见诛年十五　　萧子岳
按南齐书临贺王子岳传临贺王子岳字云峤世祖第十六子也永明七年封高宗诛世祖诸子唯子岳及弟六人在后世呼为七王朔望入朝上还后宫辄叹息曰我及司徒诸儿子皆不长高武子孙日长大永泰元年上疾甚绝而复苏于是诛子岳等死时年十四　　萧子文
按南齐书西阳王子文传西阳王子文字云儒世祖第十七子也永明七年封蜀郡王建武中改封西阳王永泰元年见杀年十四　　萧子峻
按南齐书衡阳王子峻传衡阳王子峻字云嵩世祖第十八子也永明七年封蜀汉郡王建武中改封永泰元年见杀年十四　　萧子琳
按南齐书南康王子琳传南康王子琳字云璋世祖第十九子也母荀氏有盛宠子琳钟爱永明七年封宣城王明年上改南康公褚蓁以封子琳永泰元年见杀年十四　　萧子
按南齐书衡阳元王道度传道度无子太祖以子钧继道度后钧遇害明帝即位以永阳王子仍本国继元王为孙子字云玙世祖第二十子也永明七年封义安王后改永阳永泰元年见害年十四复以武陵昭王第三子子坦奉元王后　　萧子建
按南齐书湘东王子建传湘东王子建字云立世祖第二十一子也母谢氏无宠世祖度为尼高宗即位使还母子建永泰元年见杀年十三　　萧子夏
按南齐书南郡王子夏传南郡王子夏字云广世祖第二十三子也子夏最幼宠爱过诸子初世祖梦金翅鸟下殿庭搏食小龙无数乃飞上天永泰元年子夏诛年七岁　　萧子廉
按南齐书豫章王传豫章文献王世子子廉字景蔼封永新侯除宁朔将军淮陵太守太子中书舍人前军将军善抚诸弟子卒赠侍中谥哀世子　　萧子操
按南齐书豫章王传豫章文献王第三子子操泉陵侯建武中解褐为给事中宁远将军吴郡太守永元中为黄门郎义师围城子操与弟宜阳侯子光卒于尚书都座　　萧子行
按南齐书豫章王传豫章文献王第四子子行洮阳侯早卒子元琳嗣　　萧子晋
按南齐书临川王传临川献王子子晋历东阳吴兴二郡太守秘书监领后军将军永元初为侍中迁左民尚书入梁为辅国将军高平太守谋反伏诛　　萧子游按南齐书临川王传临川献王子子游州陵侯解褐员外郎太子洗马历琅邪晋陵二郡太守黄门侍郎好音乐解丝竹杂艺梁初坐闺门淫秽及杀人为有司所奏请议禁锢子晋谋反兄弟并伏诛　　萧遥光
按南齐书始安贞王道生传道生子凤凤子遥光字元晖生有躄疾太祖谓不堪奉拜祭祀欲封其弟世祖谏乃以遥光袭爵初为员外郎转给事郎太孙洗马转中书郎豫章内史不拜高宗辅政遥光好天文候道密怀规赞隆昌元年除骁骑将军冠军将军南东海太守行南徐州事仍除南彭城太守又除辅国将军吴兴太守高宗废郁林又除冠军将军南蛮校尉西平中郎长史南郡太守&#不拜是时高宗欲即位诛赏诸事唯遥光共谋议建武元年以为持节都督扬南徐二州诸军事前将军扬州刺史求解督见许二年进号抚军将军加散骑常侍遥光好吏事称为分明颇多惨害永泰元年即本位为大将军帝不豫遥光数入侍疾帝渐甚河东王铉等七王一夕见杀遥光意也帝崩遗诏加遥光侍中中书令给扶永元元年即本号开府仪同三司遥光既辅政见少主即位潜与江祏兄弟谋自树立弟遥欣在荆楚拥兵居上流密相影响而遥欣病死江祏被诛东&#侯召遥光入殿告以祏罪遥光惧还省便阳狂号哭自此称疾不复入台帝诛江祏后虑遥光不自安欲转为司徒召入喻旨遥光虑见杀八月十二日晡时收集部曲欲以讨刘暄为名夜遣数百人破东冶出囚尚方取仗又召骁骑将军垣历生历生随信便至劝遥光令率城内兵夜攻台辇荻烧城门遥光意疑不敢出天稍晓遥光戎服出听事停轝处分上仗登城行赏赐历生复劝出军遥光不肯望台内自有变至日中台军围城遥光遣垣历生从西门出战台军屡北十六日垣历生从南门出战因弃&#降曹虎军虎命斩之其晚台军射火箭烧东北角楼至夜城溃遥光还小斋帐中着衣帢坐秉烛自照令人反拒斋合皆重关左右&#逾屋散出台军主刘国宝时当伯等先人遥光闻外兵至吹灭火扶匐下床军人排合入于暗中牵出斩首时年三十二以江陵公宝览为始安王奉靖王后永元二年为持节督湘州辅国将军湘州刺史　　萧遥欣
按南齐书始安贞王道生传道生子凤凤子遥欣字重晖宣帝兄西平太守奉之无后以遥欣继为曾孙除秘书郎太子舍人巴陵王文学中书郎延兴元年高宗树置以遥欣为持节督兖州缘淮军事宁朔将军兖州刺史仍为督豫州之西阳司州之汝南二郡辅国将军豫州刺史建武元年进号西中郎将封闻喜县公迁使持节都督荆雍益宁梁南北秦七州军事右将军荆州刺史改封曲江公遥欣好勇聚畜武士四年进号平西将军永泰元年以雍州敌寇诏遥欣以本官领刺史宁蛮校尉移镇襄阳寇退不行永元元年卒年三十一赠侍中司空谥康公葬用王礼　　萧遥昌按南齐书始安贞王道生传道生子凤凤子遥昌字季晖解褐秘书郎太孙舍人给事中秘书丞兴元元年除黄门侍郎未拜仍为持节督郢司二州军事宁朔将军郢州刺史建武元年进号冠军将军封丰城县公徙督豫州郢州之西阳司州之汝南二郡军事征卤将军豫州刺史永泰元年卒谥宪公　　萧毅
按南齐书萧景先传景先子毅以勋戚子少历清官太子舍人洗马随王友永嘉太守大司马谘议&#军南康太守中书郎建武初为抚军司马迁北中郎司马魏动领军守琅邪城毅性奢豪好弓马为高宗所疑忌王晏事败并陷诛之遣军围宅毅时会宾客奏伎闻变索刀未得收人突至挟持毅入与母别出便杀之　　萧尚之
按梁书萧景传高祖从父尚之字茂先敦厚有德器为司徒建安王中兵&#军一时称为长者迁步兵校尉卒官天监初追谥文宣侯　　萧崇之
按梁书萧景传景父崇之字茂敬即左光禄大夫道赐之子以干能显为政尚严厉官至冠军将军东阳太守永明中钱唐唐之反别众破东阳崇之遇害天监初追谥忠简侯　　萧宝义
按南齐书巴陵隐王宝义传巴陵隐王宝义字智勇明帝长子也本名明基建武元年为持节都督扬南徐州军事前将军扬州刺史封晋安郡王转为右将军领兵置佐镇石头二年出为使持节都督南徐州军事镇北将军南徐州刺史东&#即位进征北大将军开府仪同三司永元元年为都督扬南徐二州军事骠骑大将军扬州刺史宝义镇西州三年进位司徒和帝西台建以为侍中司空梁王定京邑宣德太后令以宝义为太尉领司徒梁受禅封谢沐县公寻封巴陵郡王奉齐后天监中薨　　萧宝元
按南齐书江夏王宝元传江夏王宝元字智深明帝第三子也建武元年为征卤将军领石头戍事封江夏郡王仍出为持节都督郢司二州军事西中郎将郢州刺史永泰元年还为前将军领石头戍事未拜东昏即位进号镇军将军永元元年又进车骑将军使持节都督南徐兖二州军事南徐兖二州刺史宝元娶尚书令徐孝嗣女为妃孝嗣被诛离绝宝元恨望密有异计明年崔慧景举兵宝元密与相应使长史沈佚之谘议柳&#分部军众乘八&#舆手执绛麾幡随慧景至京师住东城慧景败宝元逃奔数日乃出帝杀之　　萧宝源
按南齐书庐陵王宝源传庐陵王宝源字智渊明帝第五子也建武元年为北中郎将镇琅邪城封庐陵郡王迁右将军领石头戍事仍出为使持节都督南兖兖徐青冀五州军事后将军南兖州刺史王敬则伏诛徙宝源为都督会稽东阳临海永嘉新安五郡军事会稽太守永元元年进号安东将军和帝即位以为侍中车骑将军开府仪同三司未拜中兴二年薨　　萧宝攸
按南齐书邵陵王宝攸传邵陵王宝攸字智宣明帝第九子也建武元年封南平郡王二年改封三年为北中郎将镇琅邪城永元元年为持节都督南北徐南兖青冀五州军事南兖州刺史未拜迁征卤将军领石头戍事丹阳尹陈显达事平出为持节督江州军事左将军江州刺史以本号还京师授中将军秘书监中兴二年谋反宣德太后令赐死　　萧宝嵩
按南齐书晋熙王宝嵩传晋熙王宝嵩字智靖明帝第十子也永元二年为冠军将军丹阳尹仍迁持节都督南徐兖二州军事南徐州刺史中兴元年和帝以为中书令明年谋反伏诛　　萧宝贞
按南齐书桂阳王宝贞传桂阳王宝贞明帝第十一子也永元二年为中护军北中郎将领石头戍事中兴二年谋反伏诛　　萧昭秀
按南齐书巴陵王昭秀传巴陵王昭秀字怀尚太子第三子也永明中封曲江公十年为宁朔将军济阳太守郁林即位封临海郡王隆昌元年为使持节都督荆雍益宁梁南北秦七州军事西中郎将荆州刺史延兴元年征为车骑将军卫京师明帝建武二年冬改封巴陵王永泰元年见杀年十六　　萧昭粲
按南齐书桂阳王昭粲传桂阳王昭粲太子第四子也郁林立以皇弟封永嘉郡王南徐州刺史延兴元年出为使持节都督荆雍益宁梁南北秦七州军事西中郎将荆州刺史明帝立转昭粲为右将军中书令建武二年改封桂阳王四年迁太常永泰元年见杀年八岁　　萧昭胄
