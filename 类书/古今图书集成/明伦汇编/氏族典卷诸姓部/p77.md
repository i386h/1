<!-- { "loadSidebar": true } -->
按宋史徐清叟传清叟字真翁焕章阁学士应龙之子嘉定七年进士历主管户部架阁迁籍田令转军器监主簿再迁太常博士兼崇政殿说书迁秘书郎升著作佐郎兼权司封郎官迁军器少监兼职依旧迁将作监拜殿中侍御史迁太常少卿兼权户部侍郎兼侍讲寻权工部侍郎以右文殿修撰知泉州集英殿修撰知静江府广西经略安抚使迁侍右侍郎主管云台观召赴阙迁户部侍郎再为侍右侍郎以宝章阁直学士知温州改知福建安抚使改知婺州以焕章阁直学士差知泉州辞免改知袁州又改知绍兴府两浙东路安抚使辞免改知潭州寻知广州兼广东经略安抚使召赴阙权兵部尚书兼侍读淳佑九年兼同修国史实录院同修撰权吏部尚书迁礼部尚书拜端明殿学士签书枢密院事进同知枢密院封晋宁郡公十二年拜参知政事寻知枢密院事兼参知政事朱应元论罢以资政殿大学士提举玉隆万寿宫改洞霄宫复以朱熠论罢久之以旧职提举洞霄宫开庆元年召赴阙以旧职提举佑神观出知泉州复提举佑神观景定二年转两官致仕卒赠少师谥忠简清叟以风节尚而劾罢袁甫于公论少贬云　　徐鹿卿
按宋史徐鹿卿传鹿卿字德夫隆兴丰城人博通经史以文学名于乡嘉定十六年进士调南安军学教授辟福建安抚司干办公事改知尤溪县辟宰南安最闻令赴都堂审察以母丧去服阕迁国子监主簿改枢密院编修官权右司赞画二府言者劾之知建昌军召赴行在擢度支郎官兼右司入对极陈时弊改侍右郎官兼&#命删修官兼右司言者以他事诋鹿卿主管云台观越月起为江东转运判官岳珂罢以鹿卿兼领太平仍暂提举茶盐事移浙东提点刑狱加直秘阁兼提举常平御史劾罢之知泉州改赣州皆辞迁浙西提点刑狱江淮都大坑冶皆以病固辞遂主管玉局观及召还又辞改直宝章阁知宁国府提举江东常平又辞淳佑三年以右司召权太府少卿兼右司中书门下省检正诸房公事兼崇政殿说书逾年兼权吏部侍郎以疾&#祠迁右文殿修撰知平江府兼发运副使力&#祠上谕丞相挽留之召权兵部侍郎固辞上令丞相以书招之鹿卿至兼国子祭酒权礼部侍郎兼同修国史兼实录院同修撰兼侍讲权给事中上眷遇深笃而忌者寖多因乞去迁礼部侍郎累疏告老授宝章阁待制知宁国府而引年之疏五上不允提举鸿禧观遂致仕进华文阁待制卒赠四官谥清正　　徐经孙
按宋史徐经孙传经孙字中立初名子柔宝庆二年进士授浏阳主簿辟永兴令知临武县通判潭州秩满由丰储仓提管进权辖国子博士兼资善堂直讲为监察御史劾京尹疏入留中即日出关上遣使追之进直宝章阁福建提点刑狱升安抚使召为秘书监兼太子谕德迁宗正少卿起居舍人起居郎兼给事中升太子左庶子太子詹事景定三年忤丞相贾似道拜翰林学士知制诰未逾月讽御史奏免罢归授湖南安抚使知漳州不拜授端明殿大学士闲居十年卒赠金紫光禄大夫　　徐霆
按万姓统谱霆字长孺永嘉人少为母舅陈埴所鞠励以讲学由是得闻性理之要长游四方所见益广连中漕举绍定中李全乱淮楚霆从赵善相于制幕军谋檄笔实参其事全毙以功补官端平初轺车初通霆以选介信使奉币岁余复命授江东路兵马钤辖移江西再移广历守钦复州汉阳军以武功大夫致仕卒　　徐明叔
按泉州府志明叔字伯晦绍定五年第进士辟江淮制幕秩满干办广漕清节益励除太学录通判漳州以廉闻知英德府猺寇不敢犯召为国子监丞潮寇起命知潮州设购捕渠魁戮之除直秘阁江右宪岁歉发义仓以赈郡民迁户部侍郎改兵部侍郎会元兵南下忧愤卒明叔学有源委人称之曰择斋先生　　徐华老按浦城县志华老凤子嘉熙二年登第官至朝散大夫秘书监丞居要路二十余年为政公勤掞辞雄赡迁司业以疾辞不拜　　徐莘老
按浦城县志莘老以父荫补从事平江府长洲簿以廉能保升县宰仕至礼部尚书遇事剖决如神或有疑问直对无隐　　徐梅龟
按万姓统谱梅龟寿昌人举进士为霍丘尉嘉熙初北寇犯境梅龟与子尚古皆死之理宗嘉其忠梅龟赠宣教郎尚古赠承信郎各官其一子　　徐梦发
按浦城县志梦发登嘉熙二年进士累官至朝议大夫广东招捕使居官平恕仁慈未尝一息忘忠孝元兵下江南梦发守仙霞关龙兵猝至左右皆溃梦发独踞坐大诟遂遇害　　徐霖
按宋史徐霖传霖字景说衢州西安人年十三有志圣人之道取所作文焚之研精六经之奥淳佑四年试礼部第一知贡举官入见理宗曰第一名得人嘉奖再三登第授沅州教授时宰史嵩之植党颛国霖上疏历言其奸深之状见者吐舌未几嵩之匿父丧求起复君子并起而攻之上大感悟丞相范锺进所召试馆职二人上思霖之忠亲去其一易霖名擢秘书省正字迁校书郎七年夏大旱霖应诏言谏议大夫不易则不雨京兆尹不易则不雨不报去国上遣姚希得留之不还改宣教郎差通判信州霖皆力辞寻令守臣勉谕之特改宣教郎主管云台观十二年迁秘书省著作郎累辞不许兼国史编修实录检讨兼权尚佐郎官崇政殿说书兼权左司霖知无不言谗嫉者思以中伤乞补外知抚州政举化行以言去宝佑元年差知衡州袁州开庆元年差主管崇禧观景定二年知汀州明年卒　　徐宗仁
按宋史徐宗仁传宗仁字求心信之永丰人淳佑十年进士历官为国子监主簿开庆元年伏阙上书极论董宋臣盘固蒙蔽迁国子监丞秘书省著作佐郎主管崇禧观迁考功郎官兼崇政殿说书进读敬天图迁太府少卿兼侍讲兼侍立修注官迁太常少卿兼国史编修实录检讨知宁国府监察御史郭阊论罢德佑元年起吏部侍郎兼中书门下检正诸房公事兼提领丰储仓所兼同修国史实录院同修撰侍左侍郎乞假督府名称往本州同守臣防拓不允权礼部尚书兼益王府赞读卫益王走海上&#山兵败死焉　　徐俊
按万姓统谱俊字英文德清人以明经为国子生咸淳中愤时宰误国率六馆诸生叶李等抗疏乞斩贾似道疏三上不报迨宋亡遁于林野至元中累召不起及卒门人谥曰安节先生　　徐应镳
子
琦崧

按宋史徐应镳传应镳字巨翁衢之江山人世为衢望族咸淳末试补太学生德佑二年宋亡应镳与其子琦崧女元娘誓共焚太学故岳飞第有飞祠应镳具酒肉祀飞祭毕以饷诸仆诸仆醉卧应镳乃与其子女入梯云楼积诸房书籍箱笥四周纵火自焚一小仆未寐走报诸仆坏壁入扑灭火应镳不能死与其子女怏怏出户去翌日得其尸祠前井中益王立福州褒其节赠朝奉郎秘阁修撰后同舍生私谥曰正节先生　　徐臻
按宋史徐臻传臻温州人父官河南德佑元年春臻往省以道阻会天祥勤王臻往依之天祥被执臻脱难复来愿从天祥北行扶持患难备殚忠款至隆兴病死　　徐道明
按宋史徐道明传道明常州天庆观道士也为管辖赐紫德佑元年北兵围城道明谒郡守姚曰死守而已明道亟还慨然告其徒曰姚公誓与城俱亡吾属亦不失为义士乃取观之文籍置石函藏坎中兵屠城道明危坐&#香读老子书兵使之拜不顾以兵&#之不为动遂死焉　　徐天佑
按万姓统谱天佑字受之父耜朝奉大夫知惠州天佑幼有慧质&#悟夙成以惠州任为将仕郎铨试为词赋第一注归安尉地近事烦而尉职尤剧天佑既试以吏事众皆惊服贵人居邑者将嘱事出谓人曰吾见尉自不敢有所请中进士第时年尚英妙声华籍籍为大州教授日与诸生讲经义听者感发德佑二年以文林郎国库书监召不赴退居城南杜门读书与人交终不变四方学者至越必进谒天佑高冠大带议论卓卓见者咸以为仪型　　徐文震
按万姓统谱文震金华人尚礼好义数世同炊德佑间丞相刘梦炎署其门曰金华孝友之家　　徐道隆
按宋史徐道隆传道隆字伯谦婺州武义人父焕知南雄道隆以任入官累官潭州判官权知全州荆湖制置使汪立信奏辟道隆为参议官立信迁兵部尚书道隆与宾客千许人俱去江陵赵孟傅为制置使以道隆参其军事遂为提点刑狱时文天祥既至平江溃卒四出为浙西患苦安吉尤甚有旨命道隆措置乃枭其首乱者于市大兵至临平&#亭山令间道入援德佑二年正月朔旦追兵及道隆殊死战矢尽见执间守者少怠赴水死长子载孙亦赴水死余兵有脱归者言于朝命赠官赐谥厚恤其家立庙安吉　　金　　徐文
按金史徐文传文字彦武莱州掖县人徙胶水少时贩盐为业往来濒海数州宋季盗起募战士为密州板桥左十将勇力过人挥巨刀重五十斤人呼为徐大刀后隶王龙图麾下补进武校尉破群贼转承信郎康王渡江召文为枢密院准备将以功迁淮东浙西沿海水军都统制诸将忌其材勇文乃率战舰数十艘泛海归于齐齐以为海密二州沧海都招捉使兼水军统制迁海道副都统兼海道总管齐国废元帅府承制以文为南京步军都虞候权马步军都指挥使天眷元年以本职兼水军统制朝廷以河南与宋除文山东路兵马钤辖宗&#复取河南文充行军万户超换武义将军知济州在职七年移知泰安军海陵即位累迁中都兵马都指挥使改浚州防御使未几海陵谋伐宋改行都水监迁定海军节度使大定二年致仕以覃恩迁龙虎卫上将军卒于家　　元　　徐世隆
按元史徐世隆传世隆字威卿陈州西华人弱冠登金正大四年进士第辟为县令其父戒世隆曰汝年少学未至毋急仕进世隆遂辞官益笃于学岁壬辰父殁癸巳世隆奉母北渡河严实招致东平幕府俾掌书记宪宗即位以为拘榷燕京路课税官世隆固辞壬子世祖召见欲留之世隆以母老辞实子忠济以世隆为东平行台经历中统元年擢燕京等路宣抚使世隆以新民善俗为务二年移治顺天三年宣抚司罢世隆请增宫县大乐文武二舞以备大祀制可除世隆太常卿以掌之兼提举本路学校事至元元年迁翰林侍讲学士兼太常卿俄兼户部侍郎七年迁吏部尚书九年乞补外为东昌路总管至郡专务以德吏不忍欺民亦化服十四年起为山东提刑按察使十五年移淮东十七年召为翰林学士又召为集贤学士皆以疾辞世隆量度宏博慈祥乐易喜宾客乐施与尤精律令善决疑狱年八十卒　　徐钰
按元史徐钰传钰镇江人始冠侍父镇将之婺源过丹阳小溪镇乘桥失足堕水中同行者立岸上不能救钰投溪拥镇出镇得挽行舟以升钰力惫且水势湍急遂溺死尸流四十五里得于滩江浙行省言状表异之　　徐琛
按新泰县志琛字国宝唐英公世绩之后世乱子孙流寓于此琛仪观魁杰有古杰士风元太祖时由尚书行军万户府令史至元三年转沂郯万户府经历升承直郎广德路总管府判官三十一年朝京师拜奉直大夫归德府亳州知州大德间卒子任黄州路麻城县尉　　徐仁
按曹州志仁字君美至元间丞相忠武王大举伐宋籍民为兵仁以户版毅然治装从戎所向奏功&#授忠显校尉后又以前锋捷报遂授武略将军管军千户锡宝书银符后易金符数益爵移军镇守桂阳又破洞獠罗胡等寇绰有方略　　徐毅
按山西通志毅赵城人父德举提举太原盐铁使毅自幼从许文正公至大间累官监察御史力陈台省为治之要迁至刑部尚书参议御史中丞能弥纶庶政及卒追封平阳郡公谥文清　　徐昺
按河南通志昺安阳人天历初举进士擢监察御史累官礼部尚书国子祭酒迁翰林学士承旨子企云州知州　　徐琰
