<!-- { "loadSidebar": true } -->
按辽史耶律斜涅赤传斜涅赤侄老古字撒懒其母淳钦皇后姊也幼养宫掖沈毅有勇略隶太祖帐下既即位屡有战功剌葛之乱也欲乘我不备为掩袭计绐降太祖将纳之命老古耶律欲稳严号令勒士卒控辔以防其变逆党知有备惧而遁以功授右皮室详稳典宿卫太祖侵燕赵遇唐兵云碧店老古被创卒太祖深悼惜之佐命功臣其一也　　耶律颇德
按辽史耶律斜涅赤传斜涅赤侄颇德字兀古邻弱冠事太祖天显初典宿卫迁南院夷离堇治有声会同初加采访使强直不挠状貌秀伟初太祖见之曰是子风骨异常儿必为国器后果然卒年四十九　　耶律欲稳按辽史耶律欲稳传欲稳字辖剌于突吕不部人祖台押遥辇时为北边拽剌简献皇后与诸子之罹难也尝倚之以免太祖思其功不忘又多欲稳严重有济世志乃命典司近部以遏诸族窥觊之想欲稳既见器重益感奋思报太祖始置宫分以自卫欲稳率门客首附宫籍帝益嘉其忠诏以台押配享庙廷及平刺葛等乱以功迁奚迭刺部夷离堇从征渤海有功天显初卒后诸帝以太祖之与欲稳也为故往往取其子孙为友宫分中称八房皆其后也弟霞里终奚六部秃里　　耶律海里
按辽史耶律海里传海里字涅刺昆遥辇昭古可汗之裔太祖传位海里与有力焉初受命属籍比局萌觊觎而遥辇故族尢觖望海里多先帝知人之明而素服太祖威德独归心焉以故太祖托为耳目数从征讨既清内乱始置遥辇敞稳命海里领之天显初征渤海破忽汗城师班卒　　耶律敌刺
按辽史耶律敌刺传敌刺字合鲁隐遥辇鲜质可汗之子太祖践阼与敞稳海里同心辅政太祖知其忠实命掌礼仪且诿以军事后以平内乱功代辖里为奚六部吐里卒敌刺善骑射颇好礼文　　耶律铎臻
按辽史耶律铎臻传铎臻字敌辇祖蒲古只遥辇氏时再为本部夷离菫铎臻幼有志节天赞三年将伐渤海铎臻请先西讨庶无后顾忧太祖从之及淳钦皇后称制囚之誓曰铁锁朽当释汝既而召之辞曰铁未朽可释乎后闻嘉叹趣召释之天显二年卒　　耶律古按辽史耶律铎臻传铎臻弟古字涅剌昆初名霞马葛太祖为于越尝从略地山右会李克用于云州古侍克用异之曰是儿骨相非常不宜使在左右以故太祖颇忌之时方西讨诸弟乱作古陈殄灭之策后皆如言以故锡赉甚厚神册末南伐以古佐右皮室详稳老古老古中流矢伤甚太祖疑古阴害之古请遣使问之老古对曰无可疑者上意乃释老古卒遂以古为右皮室详稳既卒太祖谓左右曰古死犹长松自倒非吾伐之也　　耶律突吕不
按辽史耶律铎臻传铎臻弟突吕不字铎衮幼聪敏嗜学及制契丹大字突吕不赞成为多明年受诏撰决狱法太祖略燕诏与皇太子及王郁攻定州师还至顺州幽州马步军指挥使王千来袭突吕不射擒之天赞二年皇子尧骨为大元帅突吕不为副既克平州进军燕赵攻下曲阳北平至易州太祖大悦赐赉优渥车驾西征为先锋伐党项有功天显三年讨乌古部俘获甚众伐唐以突吕不为左翼攻唐军霞沙寨降之十一年送晋主石敬塘入洛及大册突吕不总礼仪事加特进检校太尉会同五年卒　　耶律图鲁窘
按辽史耶律图鲁窘传图鲁窘字阿鲁隐肃祖子治&#之孙勇而有谋略太宗立晋之役其父敌鲁古殁于兵帝即以其职授图鲁窘从讨石重贵杜重威拥众拒滹沱桥不得进图鲁窘进曰选轻锐骑先绝其饷道则事蔑不济矣重威果降以功获赐甚厚明年春卒军中　　耶律解里
按辽史耶律解里传解里字泼单世为小吏早隶太宗麾下天显间为唐兵所获晋高祖立始归国拜御史大夫会同九年伐晋与降将张彦泽率骑兵三千入汴天禄间加守太子太傅应历初置本部令稳解里世其职卒　　耶律拔里得
按辽史耶律拔里得传拔里得字孩邻太祖弟剌葛之子会同七年拔里得围德州下之擒刺史师居璠等二十七人太宗入汴以功授安国军节度使总领河北道事世宗即位迁中京留守卒　　耶律朔古
按辽史耶律朔古传朔古字弥骨顶横帐孟父之后幼为太祖所养从伐渤海战有功天显七年授三河乌古部都详稳平易近民故久其任会同间征晋朔古与赵延寿据中渡桥世宗即位朔古奉太宗丧归上京佐皇太后出师坐是免官卒　　耶律鲁不古
按辽史耶律鲁不古传鲁不古字信宁太祖从侄也制契丹国字鲁不古以赞成功授林牙监修国史后从伐党项有功石敬塘求援鲁不古导送于朝从击唐将张敬达败之会同初从讨党项俘获最诸将师还拜于越后为北院大王终年五十五　　耶律休哥
按辽史耶律休哥传休哥字逊宁祖释鲁隋国王父绾思南院夷离菫休哥少有公辅器干亨元年宋侵燕南京被围帝命休哥往救败之宋主遁去是年冬上命韩匡嗣耶律沙伐宋以报围城之役休哥战于满城宋人请降休哥曰宜严兵以待匡嗣不听败绩休哥整兵进击敌乃却车驾亲征围瓦桥关宋将张师突围出休哥斩师宋阵于水南休哥击败之追至莫州获数将以献统和四年宋将范密杨继业出云州曹彬米信出雄易取岐沟涿州陷固安休哥力寡不敢出战夜以轻骑杀其单弱画出精锐张其势又设伏绝其粮道彬等退保白沟休哥以轻兵薄之南军冒雨而遁休哥追至易州蹂死者过半太后旋&#封宋国王及太后南征休哥为先锋败宋兵于望都七年宋攻易州休哥逆击杀伤数万自是宋不敢北向休哥以燕民疲弊省赋役恤孤寡戒戍兵无犯宋境远近向化边鄙以安十六年薨休哥智略宏远料敌战胜让功诸将故士卒乐为之用二子高八官至节度使高十终于越　　耶律撒葛
按辽史皇子表太宗子撒葛行第二会同元年封太平王世宗诏许与晋主往复以昆弟礼穆宗委以国政谋乱令司天魏邻卜日事觉贬西北边戍景宗即位撒葛惧窜于大漠召还释其罪封齐王保宁四年病疽薨赠皇太叔谥钦靖　　耶律天德
按辽史皇子表太宗子天德字苾扇行第三猛悍趫捷人望而畏之太宗讨石重贵至望都晋将杜重威率兵十万先据河梁上欲以计破之募能断粮道者天德请以五千骑行许之从间道击走卫送之军火其辎重重威穷蹙乃降会同三年与邸用和使晋世宗即位遣天德护送太宗灵柩于上京太后遣李胡拒世宗于泰德泉战甚力败之太后闻之不悦后不复用与侍卫萧翰谋反系狱耶律留哥盆都等辞连天德并按之天德断锁不能出天禄二年伏诛　　耶律敌烈按辽史皇子表太宗子敌烈字巴速堇行第四保宁初封冀王多力善射宋人侵汉与南府宰相耶律沙将兵往援却敌而还与宣徽使耶律海思等谋反事觉穆宗释之干亨初宋主攻河东至白马岭敌烈以先锋度涧未半宋军迎击师溃殁于阵子哇哥白马岭之败俱殁　　耶律必摄
按辽史皇子表太宗子必摄字箴菫行第五穆宗封为越王应历间族人恒特及萧啜里有罪欲亡必摄密以闻上以为忠常以侍从上好畜鹿有伤毙及逸去即杀主者适欲诛一监养鹿官必摄谏而免景宗时讨党项有功以疾薨　　耶律隆先
按辽史宗室传义宗子平王隆先字团隐景宗即位封平王兼政事令留守东京薄赋税省刑狱恤鳏寡荐贤能之士薨葬医巫闾山之道隐谷平王为人聪明博学能诗有阆苑集行于世保宁之季其子陈哥谋杀其父上命轘裂于市　　耶律道隐
按辽史宗室传义宗子晋王道隐字留隐人皇王遭害时尚幼洛阳僧养之太宗诏赐外罗山地居焉性沈静有文武才景宗即位封蜀王迁守南京号令严肃徙封荆王统和初病薨追封晋王　　耶律喜隐
按辽史宗室传章肃皇帝李胡子喜隐字完德雄伟善骑射封赵王应历中谋反上释之未几复反下狱景宗即位改元保宁宥之妻以皇后之姊复爵王宋喜隐轻僄无恒稍见进用复诱群小谋叛上命囚祖州宋降卒二百余人立其子留礼寿上京留守除室擒之留礼寿伏诛赐喜隐死　　耶律敌烈
按辽史皇族表南府宰相敌烈系出太祖
　　耶律奚底
按辽史皇族表北院大王奚底系出太祖
　　耶律阿烈
按辽史皇族表中书阿烈纟出德祖
　　耶律高十
按辽史皇族表于越高十纟出元祖
　　耶律涤冽
按辽史皇族表涤冽纟出元祖
　　耶律瑰引
按辽史皇族表燕王瑰引纟出元祖
　　耶律奴古达
按辽史皇族表南京宣徽使奴古达纟出元祖　　耶律观音按辽史皇族表大同节度观音系出元祖
　　耶律吾也
按辽史皇族表南院大王吾也系出懿祖
　　耶律沤里思
按辽史耶律沤里思传沤里思六院夷离堇蒲古只之后负勇略会同间伐晋晋将杜重威逆于望都沤里思被围众言阵薄处可出沤里思曰恐彼有他备竟引兵冲坚而出回视众所指皆大堑也其料敌多此类是年总领敌烈皮室军坐私免部曲夺官卒　　耶律屋质按辽史耶律屋质传屋质字敌辇系出孟父房姿简静有器识重然诺遇事造次处之从容人莫能测博学知天文会同间为惕隐太宗崩诸大臣立世宗太后怒甚遣李胡以兵逆击时屋质从太后曰太后宜思长策与永康王和议太后乃遣屋质授书于帝往返数日议乃定立永康察割弒帝时寿安王归帐屋质遣弟冲迎之诛察割穆宗即位曰朕之性命实出卿手命知国事以逆党财产尽赐之保宁初宋围太原屋质往援间道疾驰鸣鼓举火宋兵惧宵遁后道宗诏上京立祠树碑以纪其功云　　耶律吼
按辽史耶律吼传吼字曷鲁六院部夷离菫蒲古只之后端悫好施不事生产会同六年为南院大王莅事精简帝入汴诸将皆取珍异吼独取马铠帝嘉之及帝崩于栾城无遗诏军中忧惧不知所为吼诣北院大王耶律洼议立永康王洼然之会耶律安搏来意与吼合遂定议以功加采访使赐以宝货吼辞曰臣从弟的琭诸子坐事籍没陛下哀而出之则臣受赐多矣上许之仍赐宫户五十时有取当世名流作七贤传者吼与其一天禄三年卒年三十九　　耶律何鲁不
按辽史耶律吼传吼子何鲁不字斜宁与平察割乱穆宗以吼首议立世宗故不显用景宗即位以平察割功授昭德军节度使干亨间卒　　耶律安搏
按辽史耶律安搏传安搏曾祖岩木元祖之长子祖楚不鲁为本部夷离堇父迭里从太祖讨阻卜党项有功天赞三年征渤海俘斩甚众太祖崩迭里建言帝位宜先嫡长忤旨下狱加以炮烙不伏杀之籍其家安搏幼若成人居父丧哀毁过礼既长寡言笑重然诺动遵绳矩事母至孝以父死非罪未葬不预宴乐太宗崩诸将欲立世宗时安搏直宿卫诣南北二大王计之乃整军召诸将奉世宗即位帝立以安搏为腹心总知宿卫宠任无比然性太宽事循苟简中外短之应历三年或诬与齐王撒葛谋乱系狱死侄撒给左皮室详稳
　&#丘姓部列传
　　汉
　　&#丘惑
按万姓统谱惑河内太守
　　&#丘重
按万姓统谱重济北太守

　瓜田姓部汇考
凌迪知万姓统谱
　　瓜田姓
瓜田王莽时临淮有瓜田仪

　耶律姓部汇考
凌迪知万姓统谱
　　耶律姓
耶律辽之后

　沙咤姓部列传
　　唐
　　沙咤忠义
按唐书武后本纪神功元年五月右武卫将军沙咤忠义为清边中道前军总管以击契丹　　沙咤义
