<!-- { "loadSidebar": true } -->
按陈书司马皓传皓字文升河内温人幼聪警有至性年十二丁内艰孺慕过礼水浆不入口殆经一旬每至号恸必致闷绝父子产每晓喻之逼进饘粥然毁瘠骨立释褐太学博士累迁正员郎丁父艰哀毁逾甚庐于墓侧一日之内唯进薄麦粥一升墓在新林旧多猛兽皓结庐数载豺狼绝迹常有两鸠栖宿庐所驯狎异常承圣中除太子庶子江陵陷随例入关而梁室屠戮太子瘗殡失所皓以宫臣乃抗表周朝求还江陵改葬辞甚酸切周朝优答即敕荆州以礼安厝太建八年自周还朝高宗特降殊礼赏锡有加除通直散骑常侍太中大夫司州大中正卒于官有集十卷　　司马延义
按陈书司马皓传皓子延义字希忠少沈敏好学江陵之陷随父入关丁母忧丧过于礼及皓还都延义乃躬负灵榇昼伏宵行冒履冰霜手足皆皲瘃及至都以中风冷遂致挛废数年方愈迁鄱阳王录事参军沅陵王友司徒从事中郎　　北魏
　　司马叔璠
按魏书司马叔璠传叔璠晋安平献王孚之后也父昙之司马德宗河间王桓元刘裕之际叔璠与兄国璠北奔慕容超后西投姚兴刘裕灭姚泓北奔屈丐世祖平统万兄弟俱入国国璠赐爵淮南公卒无子爵除叔璠安远将军丹阳侯卒　　司马天助
按魏书司马天助传天助自云司马德宗骠骑将军元显之子刘裕自立乃来归阙除平东将军青徐二州刺史东海公天助招率义士欲袭裕东平济北二郡又破裕将闾万龄军前后多所掳获拜侍中都督青徐兖三州诸军事青兖二州刺史真君三年与司马文思等南讨还又从驾北征在阵殁　　司马弥&#
按魏书司马休之传休之子文思文思子弥&#选尚临泾公主而辞以先取毗陵公窦瑾女与瑾并坐祝诅伏诛　　司马楚之
按魏书司马楚之传楚之字德秀晋宣帝弟太常馗之八世孙父荣期司马德宗梁益二州刺史为其参军杨承祖所杀楚之时年十七送父丧还丹阳值刘裕诛夷司马戚属叔父宣期兄贞之并为所杀楚之亡于汝颍之间少有英气能折节待士与司马顺明道恭等所在聚党及刘裕自立楚之规欲报复收众据长社归之者常万余人刘裕深惮之遣刺客沐谦害楚之楚之待谦甚厚谦遂委身以事之太宗末楚之遣使请降于是假楚之使持节征南将军荆州刺史世祖初以楚之为使持节安南大将军封琅邪王屯颍川刘义隆将到彦之退走楚之破其别军于长社又攻滑台拔之车驾伐蠕蠕诏楚之督运以继大军有告失驴耳者楚之曰必是觇贼截之以为验耳贼将至矣即使军人伐柳为城水灌之令冻城立而贼至冰峻城固不可攻逼贼乃走散世祖嘉之寻拜假节侍中镇西大将军开府仪同三司云中镇大将朔州刺史在边二十余年以清俭着闻和平五年薨谥贞王　　司马景之
按魏书司马景之传景之字洪略晋汝南王亮之后太宗时归阙爵苍梧公加征南大将军清直有节操太宗甚重之卒赠汝南王子师子袭爵　　司马准
按魏书司马景之传景之兄准字巨之以太常末归国授宁远将军新蔡公假相州刺史出除广&#太守悦近来远清俭有称世祖嘉之改为密陵侯兴光初卒子安国袭爵　　司马灵寿
按魏书司马叔璠传叔璠长子灵寿神中与弟道寿俱来归国灵寿冠军将军温县侯出除陈郡太守又从讨蠕蠕西征凉州所在着功出为辽西太守治有清俭之称太和九年卒谥曰靖　　司马道寿
按魏书司马叔璠传叔璠子道寿神中归国宁朔将军宜阳子　　司马元伯
按魏书司马天助传天助子元伯字归都袭爵后降温县子太和中为建威将军泰山太守　　司马顺宰
按魏书太宗本纪神瑞元年十二月河内人司马顺宰自号晋王太守讨捕不获　　司马顺之
按魏书太宗本纪太常二年七月司马顺之入常山流言惑众称受天帝命年二十五应为人君遂聚党于封龙山赵郡大盗赵湛执送京师斩之　　司马休符
按魏书显祖本纪皇兴二年二月徐州群盗司马休符自称晋王将军尉元讨平之　　司马宝引
按魏书司马楚之传楚之长子宝引与楚之同入国拜中书博士雁门太守卒　　司马金龙
按魏书司马楚之传楚之后尚诸王女河内公主生子金龙字荣则少有父风后袭爵拜侍中镇西大将军开府云中镇大将朔州刺史征为吏部尚书太和八年薨谥康王　　司马惠御
按魏书高祖本纪太和十四年五月沙门司马惠御自言圣王谋破平原郡擒获伏诛　　司马跃
按魏书司马楚之传楚之子跃字宝龙尚赵郡公主拜驸马都尉代兄云中镇将朔州刺史假安北将军河内公为祠部尚书大鸿胪卿颍川王师以疾表求解任太和十九年卒楚之父子相继镇云中朔土服其威德　　司马惠安
按魏书司马叔璠传叔璠子灵寿灵寿子惠安高祖时历桓州别驾桑干太守太尉谘议参军事卒　　司马直安按魏书司马叔璠传叔璠子灵寿灵寿子直安历位尚书郎济北济南二郡太守员外散骑常侍萧宝夤征锺离引为长史坐军退免官寻除东平原太守迁左将军正光四年卒　　司马元兴
按魏书司马叔璠传叔璠子道寿道寿长子元兴袭父爵　　司马仲明
按魏书司马叔璠传叔璠子道寿道寿子仲明侍御史中书舍人以谨敏著称稍迁卫尉少卿出为征卤将军凉州刺史坐贪残免后娶灵太后从姊为继室迁大司农卿出为安北将军恒州刺史正光五年卒　　司马延宗按魏书司马楚之传楚之子金龙金龙子延宗父亡后数年卒　　司马纂
按魏书司马楚之传楚之子金龙金龙子纂字茂宗中书博士历司州治中别驾河内邑中正永平元年卒谥曰肃　　司马悦
按魏书司马楚之传楚之子金龙金龙子悦字庆宗世宗初除镇远将军豫州刺史与镇南将军元英攻义阳克之萧衍遣其豫州刺史马仙&#左军将军永阳戍主陈可等于关南麻阳旧栅起城悦令西关统军诸灵凤掩击败之封渔阳县开国子永元元年城人白早生谋为叛逆遂斩悦首送萧衍谥曰庄　　司马徽亮按魏书司马楚之传楚之子金龙后娶沮渠氏生徽亮即河南王沮渠牧犍女世祖妹武威公主所生也有宠于文明太后故以徽亮袭例降为公坐连穆泰罪失爵　　司马祖珍
按魏书司马叔璠传叔璠子灵寿灵寿子惠安惠安子祖珍年十五举司州秀才解褐员外散骑侍郎年十八先父卒　　司马宗庞
按魏书司马叔璠传叔璠子灵寿灵寿子惠安惠安子宗庞世宗时父惠安以久病启以爵转授解褐安定王府骑兵参军洛州龙骧府司马善射未曾自伐性闲淡少所交游识者云其淳至永安中卒子嵩亮袭　　司马龙泉
按魏书司马叔璠传叔璠子灵寿灵寿子直安直安子龙泉沧州开府长史　　司马景和
按魏书司马叔璠传叔璠子道寿道寿子元兴元兴子景和给事中稍迁扬州骠骑府长史清河内史正光元年卒　　司马彦邕
按魏书司马叔璠传叔璠子道寿道寿子仲明仲明子彦邕有风望正员郎稍迁相州刺史骠骑大将军左光禄大夫天平四年卒　　司马裔
按魏书司马楚之传楚之子金龙金龙子延宗延宗子裔字承业世宗时袭世爵位至后军将军卒子藏袭齐受禅例降　　司马澄
按魏书司马楚之传楚之子金龙金龙子纂纂子澄字元镜司州秀才司空功曹参军给事中卒赠龙骧将军夏州刺史　　司马仲粲
按魏书司马楚之传楚之子金龙金龙子纂纂子仲粲武定中尚书左丞　　司马朏
按魏书司马楚之传楚之子金龙金龙子悦悦子朏尚世宗妹华阳公主拜驸马都尉特除员外散骑常侍加镇远将军正光五年卒　　司马鸿
按魏书司马楚之传楚之子金龙金龙子悦悦子朏朏子鸿字庆云性粗武位至都水使者坐与西贼交通赐死　　司马宪
按万姓统谱宪字景思河内人仕至殿中郎
　　司马就
按泽州志就阳城人建兴郡长兼高平令

　司空姓部列传
　　周
　　司空季子
按左传僖公二十三年九月晋惠公卒晋公子重耳之及于难也遂奔狄从者狐偃赵衰颠颉魏武子司空季子注
季子即胥臣
　　司空靖
按左传襄公二十一年栾盈出奔楚宣子杀箕遗黄渊嘉父司空靖邴豫董叔邴师申书羊舌虎叔罴　　司空督按万姓统谱督晋大夫
　　汉
　　司空命妇
按史记太仓公传齐北宫司空命妇出于病意诊其脉曰病气疝注
命妇名也
　　唐
　　司空曙
按唐书卢纶传纶与吉中孚司空曙皆能诗齐名曙字文初广平人从韦皋于剑南终虞部郎中　　司空舆
按唐书司空图传图父舆有风干当大中时卢弘正管盐铁表为安巴两池榷盐使立约数十条莫不以为宜以劳再迁户部郎中　　司空图
按唐书司空图传图字表圣河中虞乡人咸通末擢进士礼部侍郎王凝特所奖待俄而凝坐法贬商州图感知己往从之凝起拜宣歙观察使乃辟置幕府召为殿中侍御史不忍去凝府台劾左迁光禄寺主簿召拜礼部员外郎寻迁郎中黄巢陷长安遂奔咸阳间关至河中僖宗次凤翔即行在拜知制诰迁中书舍人后又还河中龙纪初复拜旧官以疾解景福中拜谏议大夫不赴后再以户部侍郎召身谢阙下数日即引去昭宗在华召拜兵部侍郎以足疾固自乞会迁洛阳柳璨希贼臣意诛天下才望助丧王室诏图入朝图阳堕笏趣意野耄璨知无意于世乃听还图本居中条山王官谷有先人田遂隐不出作亭观素室悉图唐兴节士文人名亭曰休休作文以见志因自目为耐辱居士其言诡激不常以免当时祸灾云豫为冢棺遇胜日引客坐圹中赋诗酌酒裴回时寇盗所过残暴独不入王官谷士人依以避难朱全忠已篡召为礼部尚书不起哀帝&#图闻不食而卒年七十二图无子以甥为嗣　　后唐
　　司空颋
按五代史司空颋传颋贝州清阳人也唐僖宗时举进士不中后去为罗绍威掌书记绍威卒入梁为太府少卿杨师厚镇天雄颋解官往依之师厚卒贺德伦代之德伦以魏博降晋晋王兼领天雄仍以为判官梁晋相距河上权军府事为郭崇韬所恶都虞候张裕多过失颋屡以法绳之颋有侄在梁遣家奴召之裕擒其家奴以谓通书于梁庄宗族杀之　　宋
　　司空宗韩
按万姓统谱宗韩洛州人绍圣登科
　　司空舜宾
按万姓统谱舜宾太平登科
　　司空坦
按漳州府志坦咸平二年以比部员外郎知州事　　金　　司空襄
按河间府志襄泰和元年特改授河间府路算注海世袭猛安　　明
　　司空禧
按万姓统谱禧福山人洪武中定海知县


　司徒姓部汇考
郑樵通志
　　以官为氏
司徒氏帝王世纪曰舜为尧司徒支孙氏焉卫有司徒瞒成宋有司徒边卬陈有司徒公子招其后皆为司徒氏汉有安平相司徒肃中谒者司徒发宋元佑登科有司徒公绰恩州人
　司寇姓部列传
　　周
　　司寇文
按万姓统谱文卫大夫
　　司寇惠子
按万姓统谱惠子鲁大夫
　　司寇亥
按左传哀公二十五年夏五月庚辰卫侯出奔宋褚师比公孙弥牟公文要司寇亥司徒期因三匠与拳弥以作乱皆执利兵无者执斤使拳弥入于太子之宫噪以攻公乃出
　司马姓部列传二
　　晋二
　　司马干
