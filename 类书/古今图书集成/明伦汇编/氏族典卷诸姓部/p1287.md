<!-- { "loadSidebar": true } -->
按金史斡勒忠传忠本名宋浦盖州人也习女直契丹字历兵部枢密院尚书省令史再转大理寺知法迁右三部司正练达边事尝奉命使北归致马四千余匹诏褒谕之大定二十六年为监察御史转尚书省都事章宗立迁尚书兵部员外郎出为沧州刺史河东路提刑副使徒单移剌古举以自代改滕州刺史尝调发黄河船数以稽期听赎授北京副留守入为同签枢密院事兼沂王傅承安二年拜武宁军节度使致仕泰和三年卒年七十一忠性敦&#通法律以直自守不交权贵故时誉归之　　斡勒合打
按金史斡勒合打传合打盖州本得山猛安人以荫补官充亲军调阴山尉县当兵冲合打率土豪官兵身先行阵贞佑初以功迁本县令县升为忠州合打充刺史州被兵久耕桑俱废诏徙其民于太和岭南合打遥授同知太原府事仍领其众俄以本官遥授彰德军节度使权河东北路宣抚副使督粮饷往代州合打不欲行与完颜伯嘉争辩奏闻改迁武宁军节度使兴定元年复为劝农使历知河间府权元帅右都监行元帅府事驻兵蔡息间权同签枢密院事守河清改知归德府事合打屡守边要无他将略虽未尝败北亦无大功元光元年卒
　兀颜姓部列传
　　金
　　兀颜讹出虎
按金史兀颜讹出虎传讹出虎隆安府猛安人大定二十八年进士累官补尚书省令史除顺天军节度副使召为治书侍御史刑部员外郎单州刺史户部郎中河东北路按察副使同知大兴府事秦州防御使丁母忧起复泗州防御使迁武宁军节度使徙河平军兼都水监坐前在武宁奏军功不实降沂州防御使迁汾阳军节度使兼经略使兴定二年九月城破死焉　　兀颜畏可
按金史兀颜畏可传畏可隆安路猛安人补亲军充护卫除益都总管府判官中都兵马副都指挥使累官会州刺史贞佑初为左卫将军拱卫直都指挥使山东副统军安化军节度使土贼据九仙山为巢穴畏可拥众不击贼愈炽东平行省蒙古纲劾奏畏可不任将帅朝廷不问改镇西军权经略副使历全安武胜军兴定四年改泰定军是岁五月兖州破死焉　斡准姓抹颜姓葛伯姓达步姓渴俟姓渴单姓萨　孤姓褐余姓部汇考金史
　　国语解
斡准曰赵
抹颜曰孟
郑樵通志
　　以国爵为氏
葛伯氏嬴姓夏时诸侯为商所灭子孙因以为氏许州郾城北三十里有葛伯城　　代北复姓
达步氏周文帝妃达步氏生齐王宪茹茹人
渴俟氏改为纸氏
渴单氏改为单氏
凌迪知万姓统谱
　　萨孤姓
萨孤代人随魏而北
　　褐余姓
褐余潜夫论曲沃桓之后

　答禄姓部列传
　　明
　　答禄与权
按万姓统谱与权永宁人博学强记仕元为河南北道廉访司佥事洪武初以故官起赴京授秦府纪善改监察御史除广西按察司佥事擢翰林院修撰以应奉致仕
　达奚姓部汇考
郑樵通志
　　代北复姓
达奚氏后魏献帝第五弟之后为十姓远祖长宁公革生司空斤亦单姓奚氏与于娄贺刘尉为北人八族斤元孙武后周太保大冢宰郑国公凌迪知万姓统谱
　　达奚姓
达奚后魏献帝第五弟之后为十姓

　揭阳姓部列传
　　汉
　　揭阳定
按汉书功臣侯表定武帝时以南越揭阳令降封安道侯　　揭阳当时
按汉书功臣侯表当时嗣侯延和四年坐杀人弃市　纥单姓部列传
　　唐
　　纥单瑶
按万姓统谱瑶日者

　抹捻姓部列传
　　金
　　抹捻史扢搭
按金史抹捻史扢搭传史扢搭临潢路人也其先以功授世袭谋克史扢搭幼袭爵守边有劳泰和六年南鄙用兵授同知蔡州防御使事遣戍宿州十月以史扢搭为骁骑将中军副统克安丰军战霍丘花靥功居多十二月从攻和州中流矢卒史扢搭形不过中人而拳勇善斗所用枪长二丈军中号为长枪副统又工用手箭箭长不盈握每用百数散置铠中遇敌抽箭以鞭挥之或以指钳取飞掷数矢齐发无不中敌以为神其箭皆以智创虽子弟亦不能传其法在北部守厌山营敌尢畏之不敢近及死将士皆惋惜之　　抹捻尽忠
按金史抹捻尽忠传尽忠本名彖多上京路猛安人中大定二十八年进士第调高阳朝城主簿御史举廉能迁顺义军节度副使起复翰林修撰同知德昌军节度事签北京按察司滑州刺史改恩州迁山东按察副使降虢州刺史改干州泰和六年伐宋为元帅右监军完颜充经历官入为吏部郎中累迁中都西京按察使未几拜尚书右丞行省西京宣宗迁汴与右丞相承晖守中都承晖为都元帅尽忠复为左副元帅十月进拜平章政事中都危急承晖仰药而死尽忠出奔至南京宣宗释不问仍以为平章政事尽忠与高琪素不相能疑宣宗颇&#己高琪间之其兄吾里也语及中都事曰迩来上颇&#我此高琪所为也若再主兵必不置此胡沙虎之子孰为为之九月徒单吾典告尽忠谋逆命有司鞫治遂并吾里也诛之　　抹捻胡鲁剌
按金史宣宗本纪兴定二年十二月以礼部侍郎抹捻胡鲁剌为汾阳军节度使　　抹捻兀典
按金史哀宗本纪天兴二年六月召徐州行省完颜忽斜虎赴行在以抹捻兀典代行省事
　拔略姓部列传
　　北魏
　　拔略昶
按郑樵通志北魏有都督拔略昶

　拔也姓部汇考
郑樵通志
　　代北复姓
拔也氏与斛律同祖为拔也部因氏焉

　析成姓部列传
　　周
　　析成鉏
按万姓统谱鉏齐人

　拔略姓部汇考
郑樵通志
　　代北复姓
拔略氏后魏官氏志拔略改为苏氏

　若久姓部汇考
郑樵通志
　　代北复姓
若久氏后燕步兵校尉若久和

　滑伯姓部汇考
郑樵通志
　　以国爵为氏
滑伯氏姬姓旧河南缑氏县即其地今废为镇隶偃师
　落姑姓部列传
　　汉
　　落姑仲异
按万姓统谱仲异汉人

　若干姓部汇考
周书
　　若干惠传
若干其先与魏氏俱起以国为姓者也

　列宗姓铁伐姓铁弗姓折掘姓折娄姓部汇考郑樵通志　　以族为氏
列宗氏潜夫论楚公族列宗氏芈姓
　　代北复姓
铁伐氏赫连勃勃以本宗之支庶非正统者并为铁伐氏铁弗氏改为弗氏
折掘氏南凉录秃发&#檀立折掘氏为皇后折娄氏本鲜卑随魏南徙
　若敖姓部汇考
凌迪知万姓统谱
　　若敖姓
若敖者楚君熊义字也或言楚国尊者称敖如霄敖郏敖之类是也
　悦力姓部汇考
郑樵通志
　　代北复姓
后魏有谒者悦力延

　索卢姓部汇考
郑樵通志
　　复姓
索卢氏吕氏春秋禽滑厘门人索卢参后汉淮阳令索卢放
　若敖姓部列传
　　周
　　若敖越椒
按左传宣公四年初楚司马子良生子越椒子文曰必杀之是子也熊虎之状而豺狼之声弗杀必灭若敖氏矣子良不可子文以为大戚及将死聚共族曰椒也知政乃速行矣无及于难且泣曰鬼犹求食若敖氏之鬼不其馁而子越为令尹乃以若敖之族圄伯嬴于轑阳而杀之将攻王秋七月戊戌楚子与若敖氏战于皋浒鼓而进之遂灭若敖氏令尹子文孙箴尹克黄使于齐还及宋闻乱遂归复命而自拘于司败王思子文之治楚国也使复其所改命曰生　　若敖成虎按左传昭公十二年楚子谓成虎若敖之余也遂杀之
　落姑姓部汇考
凌迪知万姓统谱
　　落姑姓
落姑鲁大夫食采于落姑因氏焉

　薛孤姓部列传
　　北齐
　　薛孤延
按北齐书薛孤延传延代人也少骁果有武力行台刘贵表为都督加征虏将军赐爵永固县侯后隶高祖为都督从起义破爾朱兆因从平邺以功进爵为公从破周文帝于邙山进爵为县公入为左卫将军改封平秦郡公齐受禅别赐爵都昌县公性好酒率多昏醉而以勇决善战每大军征讨常为前锋天保二年为太子太保八年除肆州刺史加开府仪同三司
　铁力姓部列传
　　铁力必失
按万姓统谱必失句容人永乐中任鸿胪寺序班　莫折姓部列传
　　北魏
　　莫折大提
按魏书萧宝寅传秦州人薛珍等反推莫折大提为首自称秦王　　莫折念生
按魏书萧宝寅传莫折大提死其第四子念生窃号天子改年曰天建立官寮数年为其常山王杜粲所杀合门皆尽　　莫折阿倪
按魏书萧宝寅传莫折念生以其兄阿倪为西河王　　莫折天生按魏书萧宝寅传莫折念生以其弟天生为高阳王遣出陇东攻没汧城陷岐州遂寇雍州朝廷除宝寅大都督西征　　莫折伯珍
按魏书萧宝寅传莫折念生以其弟伯珍为东郡王　　莫折安保按魏书萧宝寅传莫折念生以其弟安保为平阳王　　莫折阿胡按魏书萧宝寅传莫折念生以息阿胡为太子　　莫折普贤按魏书萧宝寅传天水人吕伯度聚众讨莫折念生破其金城王莫折普贤于永洛城　　北周
　　莫折后炽
按周书李贤传莫折后炽连结贼党所在寇掠贤讨之贼大败
　索卢姓部列传
　　周
　　索卢参
按万姓统谱参禽滑厘门人
　　汉
　　索卢恢
按汉书王莽传莽地皇三年冬无盐索卢恢等举兵反城廉丹王匡攻拔之斩首万余级注
师古曰索卢
姓也恢名也
　　后汉
　　索卢放
按后汉书索卢放传放字君阳东郡人也以尚书教授千余人初署郡门下掾更始时使者督行郡国太守有事当就斩刑放愿以身代遂前就斩使者义而赦之由是显名建武六年征为洛阳令政有能名以病乞身徙谏议大夫数纳忠言后以疾去建武末复征不起光武使人舆之见于南宫云台赐谷二千斛遣归除子为太子中庶子卒于家　　晋
　　索卢曜
按晋书姚苌载记炖煌索卢曜请刺苻登苌曰卿以身殉难将为谁乎曜曰臣死之后深以友人陇西辛暹仰托苌遣之事发为登所杀苌以暹为骑都尉　拔也姓部列传
　　北魏
　　拔也恶蚝
按周书太祖本纪太祖令夏州刺史拔也恶蚝镇南秦州
　莫折姓部汇考
郑樵通志
　　关西复姓
莫折氏本西羌世居渭州襄武县

　跌姓部列传
　　唐
　　跌思泰
按唐书郭知运传突厥降户阿悉烂跌思泰率众叛执单于都护张知运诏以朔方兵追击至黑山呼延谷败之
　析成姓部汇考
郑樵通志
　　复姓
析成氏左传齐有析成鉏

　悦力姓部列传
　　北魏
　　悦力延
按郑樵通志延后魏谒者

　莫者姓部汇考
郑樵通志
　　代北复姓
莫者氏西秦录有右卫将军莫者羖西安太守莫者幼春尚书郎莫者阿胡
　若久姓部列传
　　北魏
　　若久和
按郑樵通志和步兵校尉

　跌姓部汇考
郑樵通志
　　代北复姓
跌氏北番首领

　拓跋姓部列传五
　　北魏五
　　拓跋景略
按魏书乐陵王传乐陵王胡儿无子以思誉为后思誉子景略字世彦世宗时袭封拜骁骑将军除持节冠军将军幽州刺史熙平元年薨赠本将军豫州刺史赐帛四百匹谥曰惠王子霸字休邦袭武定中巨鹿太守齐受禅爵例降　　拓跋庆略
按魏书乐陵王传景略弟庆略散骑侍郎子子政通直散骑常侍　　拓跋洪略
按魏书乐陵王传庆略弟洪略恒农太守中军将军行东雍州刺史　　拓跋子业
按魏书乐陵王传洪略弟子业平原太守
　　拓跋超
