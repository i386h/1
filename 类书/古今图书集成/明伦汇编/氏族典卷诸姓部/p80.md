<!-- { "loadSidebar": true } -->
按青琐集陈徐德言之妻后主叔宝之妹乐昌公主也才色冠绝时陈政方乱德言知不相保乃破一照镜人执其半约曰鬻此必以正月望日及陈亡其妻入杨越公家德言流落至京遂以正月望日访于都市果有苍头鬻半照者德言引至其居出半照合之具言其故越公知之还其妻　　北魏
　　徐謇
按魏书徐謇传謇字成伯丹阳人家本东莞与兄文伯等皆善医药謇因至青州慕容白曜平东阳获之表送京师为中散稍迁内侍长又除中散大夫转右军将军侍御师二十二年高祖幸悬瓠其疾大渐乃驰驿召謇诊省下治高祖体稍瘳内外称庆九月车驾发豫州次于汝滨乃大为謇设大官珍膳因集百官特坐謇于上席遍陈肴觞于前命左右宣謇救摄危笃振济之功进鸿胪卿金乡县开国伯正始元年以老为光禄大夫加平北将军卒延昌初赠安东将军齐州刺史谥曰靖　　徐路
按魏书张渊传容城令徐路善占候世宗时坐事系冀州狱别驾崔隆宗就禁慰问路曰昨夜驿马星流计赦即时应至隆宗先信之遂遣人试出城候焉俄而赦至时人重之　　徐纥
按魏书徐纥传纥字武伯乐安博昌人也少好学有名理颇以文词见称察孝廉对策上第高祖拔为主书世宗初除中书舍人谄附赵修迁通直散骑侍郎修诛徙枹罕还除中书舍人清河王怿又以文翰待之及元害怿出为雁门太守纥称母老解郡还乡未几入洛饰貌事大得意父继西镇潼关以为从事中郎灵太后反政复起为中书舍人纥又曲事郑俨特被信任俄迁给事黄门侍郎仍领舍人总摄中书门下之事寻加镇南将军金紫光禄大夫朱荣将入洛纥矫诏夜开殿门取骅骝御马十匹东走兖州羊侃时为太山太守纥往投之说侃反孝庄遣于晖与齐献武王讨之纥说侃请乞师于萧衍侃信之遂奔衍　　徐献伯
按魏书徐纥传纥弟献伯北海太守
　　徐季彦
按魏书徐纥传纥弟季彦青州长史
　　徐定
按北齐书徐远传远曾祖定为云中军将平朔戍主　　徐义恭按魏书茹皓传徐义恭彭城旧营人为世宗执衣服以巧便旦夕居中小心谨慎谦退少语皓死后弥见幸信长侍左右典掌秘密世宗不豫义恭昼夜扶侍灵太后临政义恭谄附元有淫宴多在其宅为尝药次御出为东秦州刺史建义后历内外显职武定初卒于骠骑大将军左光禄大夫　　徐遵明
按魏书徐遵明传遵明字子判华阴人也身长八尺幼孤好学年十七师屯留王聪受毛诗尚书礼记一年便辞聪诣燕赵师事张吾贵伏膺数月更从范阳孙买德受业一年复诣平原唐迁纳之居于蚕舍读孝经论语毛诗尚书三礼不出门院凡经六年又知阳平馆陶赵世业家有服氏春秋是晋世永嘉旧本遵明乃往读之复经数载因手撰春秋义章三十卷是后教授门徒盖寡久之乃盛遵明每临讲坐必持经执疏然后敷陈其学徒至今浸以成俗孝昌末南渡河客于任城以兖州有旧因徙居焉永安初东道大使元罗表荐之竟无礼辟二年元颢入洛任城太守李湛将举义兵遵明同其事夜至民间为乱兵所害时年五十五　　北齐
　　徐之才
按北齐书徐之才传之才丹阳人也幼隽发五岁诵孝经八岁略通义旨年十三召为太学生粗通礼易刘孝绰裴子野张嵊等每共论周易及丧服仪酬应如响咸共叹曰此神童也袁昂领丹阳尹辟为主簿豫章王综出镇江都复除豫章王国右常侍又转综镇北主簿及综入魏之才退至吕梁为魏统军石茂孙所止综启之才大善医术兼有机辩诏征之才孝昌二年至洛敕居南馆礼遇甚优武帝时封昌安县侯天平中齐神武征赴晋阳常在内馆武定四年自散骑常侍转秘书监文宣作相转金紫光禄大夫文宣登祚之才首唱禅代又戏谑滑稽言无不至于是大被狎昵寻除侍中封池阳县伯求出除赵州刺史皇建二年除西兖州刺史天统四年累迁尚书左仆射俄除兖州刺史武平九年重除尚书左仆射迁尚书令封西阳郡王祖珽执政除之才侍中太子太师年八十卒谥曰文明　　徐之范
按北齐书徐之才传之才弟之范为尚药典御医术见知位太常卿特听袭之才爵西阳王入周授仪同大将军开皇中卒　　徐林
按北齐书徐之才传之才长子林字少卿太尉司马　　徐同卿按北齐书徐之才传之才次子同卿太子庶子之才以其无学术每叹云终恐同广陵散矣　　徐远
按北齐书徐远传远字彦遐广陵石门人也其先出自广平曾祖定家于朔远少习吏事郡辟功曹未几与太守率户赴义旗署防城都督除瘿陶县令高祖以远闲习书计命为丞相骑兵参军事累历巨鹿陈留二郡太守天保初为御史所劾沉废二年显祖以远勋旧将用为领军府长史累迁东徐州刺史入为大中大夫河清初加卫将军二年除使持节都督东楚州诸军事东楚州刺史天统二年授仪同三司卫尉四年加开府右光禄大夫武平初卒　　徐世荣
按北齐书徐远传远子世荣中书舍人黄门侍郎　　北周　　徐矩
按周书萧&#传徐岳兄矩有文学善吏事颇黩于货贿位至度支尚书　　徐岳
按周书萧&#传岳东海人尚书左仆射勉之少子也少方正博通经史初为东阳王琮师琮为皇太子授詹事及嗣位除侍中左民尚书俄迁尚书仆射从琮入隋授上开府仪同三司终于陈州刺史　　徐敬
按周书萧&#传徐岳兄子敬鸿胪卿
　　徐凯
按周书萧&#传徐岳子凯秘书郎
　　隋
　　徐则
按隋书徐则传则东海郯人也幼沉静寡嗜欲受业于周弘正善三元精于议论声擅都邑则叹曰名者实之宾吾其为宾乎遂怀栖隐之操杖策入缙云山后学数百人苦请教授则谢而遣之不娶妻常服巾褐陈太建时应召来&#于至真观&#月又辞入天台山因绝谷养性所资惟松&#而已虽隆冬冱寒不服绵絮太傅徐陵为之刊山立颂初在缙云山太极真人徐君降之曰汝年出八十当为王者师然后得道也晋王镇扬州知其名手书召之则谓门人曰吾今年八十一王来召我徐君之旨信而有征于是遂诣扬州晋王将请受道法则辞以时日不便其后夕中命侍者取香火如平常朝礼之仪至于五更而死时年八十二　　徐孝肃
弟德备
　侄处默

按隋书徐孝肃传孝肃汲郡人也宗族数千家多以豪侈相尚惟孝肃性俭约事亲以孝闻虽在幼齿宗党间每有争讼皆至孝肃所平论之为孝肃所短者无不引咎而退孝肃早孤不识父及长问其母父状因求画工图其形像构庙置之而定省焉朔望享祭养母至孝数十年家人未见其有忿恚之色及母老疾孝肃亲易燥湿忧悴数年见者无不悲悼母终孝肃茹蔬饮水盛冬单缞毁瘠骨立祖父母父母墓皆负土成坟庐于墓所四十余载被发徒跣遂以终身其弟德备聪敏通涉五经河朔间称为儒者德备终子处默又庐于墓侧奕叶称孝焉　　徐洪客
按尚友录洪客隐于黄冠明天文素与&#髯公张仲坚善初欲佐&#髯举大事后望气知太原有真主遂因刘文静谒文皇文皇出长揖就坐顾盼伟如洪客一见神气惨然退语&#髯曰此世界非公世界也他方可勉图之当以我进步为公退步勿以为念后偕&#髯入扶余国杀其主立&#髯为王遂飘然而去不知所终

　庐姓部汇考
郑樵通志
　　以国为氏
荒服
之国

庐氏亦作卢音通庐子戢黎之后此南蛮也今襄州有中庐即其地

　庐姓部列传
　　周
　　庐戢
按左传文公十四年楚庄王立子孔潘崇将袭群舒使公子燮与子仪守而代舒蓼二子作乱城郢而使贼杀子孔不克而还八月二子以楚子出将如商密庐戢黎及叔麇诱之遂杀斗克及公子燮　　汉
　　庐俗
按奇姓通俗字君孝汉八年封鄢陵男印曰庐君兄弟七人皆好道术寓于洞庭之山故世谓庐山见豫章旧志按庐山记作周威
王时人未知孰是

　　明
　　庐成初
按万姓统谱成初宜州判官
　　庐坦
按万姓统谱坦解城知县刚果善断庶事毕集闽盗攻劫乡村坦率兵剿之无遗县境肃然服其恩威
　诸姓部列传
　　周
　　诸御己
按说苑楚庄王筑层台延石千里大臣谏者七十二人皆死有诸御己者违楚百里而耕委其耕入见庄王庄王用之遂解层台而罢民楚人歌之曰薪乎莱乎无诸御己讫无子乎莱乎薪乎无诸御己讫无人乎　　诸稽郢
按国语吴王夫差起师伐越越王句践起师逆之江大夫种献谋曰王不如设戎约辞行成以喜其民以广侈吴王之心越王许诺乃使诸稽郢行成于吴　　诸御鞅按左传哀公十四年齐简公之在鲁也阚止有宠焉及即位使为政陈成子惮之骤顾诸朝诸御鞅言于公曰陈阚不可并也君其择焉　　诸发
按说苑越使诸发执一枝梅遗梁王梁臣韩子曰恶有一枝梅乃遗列国之君乎　　汉
　　诸于
按风俗通汉有洛阳令诸于
苏州府
志作诸施

　　明
　　诸弘道
按万姓统谱弘道洪武中知滑县在任招抚逃移优恤穷困教耕桑之法立学校之规风俗丕变　　诸质
按万姓统谱质字叔义吴人由举人擢翰林编修请老质为人诚信端直每事审义而行恂恂引道至论事裁决侃然不挠　　诸观
按万姓统谱观字民瞻余姚人成化进士历任知府威信并行惠及小民尝自誓曰贪墨之吏犹不廉之女一有点污何以见人历任六年清苦如一日　　诸珣按万姓统谱珣余姚人弘治进士
　　诸燮
按浙江通志燮字子相余姚人为举子业一洗陈言登嘉靖乙未进士除兵部主事守山海关以简抗忤本兵谪荼陵同知量移潮州书判晋邵武同知俱有惠政以艰归濯足严陵滩上溺死　　诸大绶
按万姓统谱大绶字端甫山阴人嘉靖丙辰进士第一累官吏部侍郎兼学士赠尚书　　诸寿贤
按明外史顾允成传御史房寰疏诋都御史海瑞允成不胜愤偕同年生彭遵古诸寿贤抗疏劾之夺冠带还家寿贤字延之昆山人既释褐斥归久之起南阳教授入为国子助教擢礼部主事戚里中贵干请辄拒之遘疾请告归　　诸允修
按浙江通志允修字安所由余姚徙仁和万历辛丑进士授襄城县入为工部督理通惠河福王之国舟出潞河例用双缆妨挽道者有司倡议尽撤之允修力持不可数万户安堵如故三迁云南左布政使天启七年迁南光禄寺卿致仕荫一子长祚温文尔雅着续旌德观志　　诸应龙
按高淳县志应龙字景云万历丁巳里选为上杭训导擢衡州谕在在作人人士颂之　　诸藩裕
按云南通志藩裕寻甸指挥万历间死于贼难　　诸寅按池州府志寅青阳人由贡任湖广按察司经历素性豪爽才能英毅遇事明剖不惑时称良吏

　余姓部艺文
