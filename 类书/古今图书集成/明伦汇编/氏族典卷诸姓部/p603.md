<!-- { "loadSidebar": true } -->
按元史王鹗传鹗字百一曹州东明人曾祖成祖立父琛鹗始生有大鸟止于庭乡先生张大渊曰鹗也是儿其有大名乎因名之幼聪悟长工词赋金正大元年中进士第一甲第一人出身授应奉翰林文字六年授归德府判官行亳州城父令七年改同知申州事行蔡州汝阳令丁母忧天兴二年金主迁蔡起复授尚书省右司都事升左右司郎中三年蔡陷将被杀万户张柔闻其名救之辇归馆于保州甲辰冬世祖在藩邸访求遗逸之士遣使聘鹗及即位授翰林学士承旨制诰典章皆所裁定至元五年乞致仕十年卒谥文康鹗性乐易为文章不事雕饰无子以婿周铎子之纲承其祀之纲官至翰林侍讲学士　　王荣祖按元史王珣传荣祖字敬先珣长子也珣初附于木华黎以荣祖为质稍见任用珣卒袭荣禄大夫崇义军节度使入朝帝闻其勇选力士三人迭与之搏皆应手而倒欲留置宿卫会金平章政事葛不哥行省于辽东宣抚使蒲鲜万奴僭号遂命荣祖还副撒里台进讨之拔益州宣城等十余城方城未下时荣祖遣部卒贾实穴其城城崩被压众谓已死弗顾也荣祖曰士忘身死国安忍弃去发石取之犹生一军感激乐为效死己丑授北京等路征行万户伐高丽围其王京高丽奉表纳贡又从诸王也忽略地三韩降天龙诸堡皆禁暴掠民悦服之帝嘉其功官其子兴千户移镇高丽平壤荣祖募民屯戍辟地千里尽得诸岛屿城垒高丽遣其世子倎出降遂以倎入朝中统元年诏荣祖诣阙帝抚慰之曰卿父子勤劳于国诚节如一进沿边招讨使还镇以病卒子十三人显者六人通兴中府尹泰权知义锦川等州总管兴征东千户遇襄阳路管军万户达东京五处征行万户廷镇国上将军中卫亲军都指挥使璲江西湖东道提刑按察使　　王綧
按元史王綧传綧高丽王瞰之犹子也以质子入朝岁癸丑高丽权臣高令公叛宪宗命耶虎大王东征綧奉旨为使讲和仍镇守其地时高丽人户新附者就命綧总之中统三年率兵征济南李至元七年高丽臣林衍叛世祖遣头辇哥讨之綧签领部民同行以疾还家居二十年卒子三人　　王利用
按元史王利用传利用字国宾通州潞县人辽太原郡公籍之七世孙高祖以下皆仕金利用初事世祖于潜邸中统初历太府内藏官迁北京奥鲁同知历安肃汝蠡赵四州入拜监察御史蓟州有禁地民不得射猎其中逻者诬州民冒禁籍其家利用纠之逻者诉于上辨愈力得以所没入悉归之民擢翰林待制升直学士与耶律铸同修实录出为四川提刑按察使大德二年改安西兴元两路总管未几致仕居汉中成宗朝起为太子宾客首以切于时政者疏上十七事帝及太子嘉纳之皇后闻之命录别本以进卒赠荣禄大夫柱国中书平章政事封潞国公谥文贞　　王文统
按元史王文统传文统字以道益都人也少时读权谋书好以言撼人遍干诸侯无所遇乃往见李与语大喜即留置幕府世祖在潜藩访问才智之士素闻其名及即位有以文统为荐者亟召用之首擢为平章政事委以更张庶务中统二年监修金史明年李反人多言文统尝遣子荛与通音耗世祖召文统问之文统对曰臣亦忘之容臣悉书以上书毕世祖命读之其间有曰蝼蚁之命苟能存全保为陛下取江南世祖曰汝今日犹欲缓颊于朕耶会遣人持文统三书自洺水至以书示之文统始错愕骇汗犹枝辞傍说终不自言臣罪当死乃命左右斥去始出就缚乃伏诛子荛并就戮　　王文干
按元史王珍传珍子文干为行军万户己未从世祖攻鄂州先登李叛从哈必赤讨平之哈必赤论功语以官赏文干对曰增秩则荣及一身赐金则恩逮麾下乃以白金二千两器皿百事杂彩数百缣赏之文干悉颁之军中累迁河东山西道提刑按察副使近臣言其鄂州之功升签东川行枢密院事改江东建康道提刑按察使卒于官发其箧中钱仅七缗贫不能归葬人以此称之　　王恂
按元史王恂传恂字敬甫中山唐县人父良金末为中山府掾恂性颖悟岁己酉太保刘秉忠北上途经中山见而奇之癸丑秉忠荐之世祖召辅导裕宗为太子伴读中统二年擢太子赞善三年裕宗封燕王守中书令兼判枢密院事领国子祭酒十八年居父丧哀毁日饮勺水帝遣内侍慰谕之未几卒谥文肃子宽宾&#从许衡游得星历之传宽由保章正历兵部郎中知蠡州宾由保章副累迁秘书监　　王国昌
按元史王国昌传国昌胶州高密人初为胶州千户中统元年入觐世祖察其能迁左武卫亲军千户至元五年人有上书言高丽境内黑山海道至宋境为近帝命国昌往视之还帝延见慰劳八年遣使入日本命国昌屯于高丽之义安郡以为援卒于军子通嗣　　王闰
按元史王闰传闰东平须城人父素多赀既老尽废之不甘淡薄每食必需鱼肉闰朝夕勤苦入市营奉无阙父尝卧疾夜燃长明灯室中火延篱壁间闰闻火声惊起驰救火已炽烟焰蔽寝户闰突入火中解衣蒙父抱而出肌体灼烂而父无少伤一女不能救遂焚死中统二年复其役　　王思聪
按元史王思聪传思聪延安安塞人素力田农隙则教诸生得束修以养亲母丧尽哀父继娶杨氏事之如所生父尝病剧思聪拜祈于天额膝皆成疮得神泉饮之愈后复失明思聪舐之即能视县上状命表异之　　王庸
按元史王庸传庸字伯常雄州归信人事母李氏以孝闻母有疾庸夜祷北辰至叩头出血母疾遂愈及母卒哀毁几绝露处墓前旦夕悲号一夕雷雨暴至邻人持寝席往欲蔽之见庸所坐卧之地独不沾湿咸叹异而去　　王士弘
按元史王士弘传士弘延安中部人父搏有疾士弘倾家赀求医祷诸神叩额成疮父没哀毁尽礼庐墓三年终丧复建祠于茔前朔望必往奠祭虽风雨不废也有司上其事于朝旌表之　　王克己
按元史王克己传克己延安中部人父伯通没克己负土筑坟庐于墓侧貊高纵兵暴掠县民皆逃窜克己独守墓不去兵至见其身衣衰绖形容憔悴曰此孝子也遂不忍害竟终丧而归　　王昔剌
按元史王昔剌传昔剌保定人初事世祖赐名昔剌拔都从攻钓鱼山及阿里不哥累功授武卫亲军千户中统三年从征李于济南屡捷至元六年升海州万户十年授东川行枢密院同佥十六年徙镇万州卒于军子宏宁　　王恽
按元史王恽传恽字仲谋卫州汲县人曾祖经祖宇仕金官敦武校尉父天铎金正大初以律学中首选仕至户部主事恽有才干史天泽将兵攻宋接以宾礼时省部初建令诸路各上儒吏之能理财者一人恽以选至京师上书论时政擢为中书省详定官二年春转翰林修撰同知制诰至元五年建御史台首拜监察御史论列凡百五十余章九年授平阳路总管府判官十四年除翰林待制拜朝列大夫河南北道提刑按察副使裕宗在东宫恽进承华事略二十篇十九年改山东东西道提刑按察副使二十六年授少中大夫福建闽海道提刑按察使二十八年召至京师见帝于柳林行宫遂上万言书极陈时政成宗即位献守成事鉴一十五篇所论悉本诸经旨元贞元年加通议大夫知制诰大德八年卒赠翰林学士承旨追封太原郡公谥文定　　王思廉
按元史王思廉传思廉字仲常真定获鹿人张德耀宣抚河东辟掌书记谢归至元十年董文忠荐之世祖召见授符宝局掌书十三年姚枢举为昭文馆待制迁奉训大夫符宝局直长十四年改翰林待制十八年进中顺大夫典瑞少监二十年升太监二十三年改嘉议大夫同知大都留守二十九年迁正议大夫枢密院判官大德元年成宗即位迁中奉大夫翰林学士以病归三年起为工部尚书拜征东行省参知政事七年总管大名路八年召为集贤学士十一年授正奉大夫太子宾客仁宗即位以翰林学士承旨资善大夫致仕延佑七年卒谥文恭　　王构
按元史王构传构字肯堂东平人父公渊遭金末之乱死守坟墓诸兄呼之不出构少颖悟风度凝厚学问该博文章典雅弱冠以词赋中选为东平行台掌书记至元十一年授翰林国史院编修官十三年迁应奉翰林文字升修撰丞相和礼霍孙拜司徒辟构为司直历吏部礼部郎中审囚河南多所平反改太常少卿擢淮东提刑按察副使寻以治书侍御史检核燕南钱谷明年春还成宗立为学士纂修实录书成参议中书省事以疾归东平久之起为济南路总管武宗即位以纂修国史召赴阙拜翰林学士承旨未几以疾卒构历事三朝练习台阁典故凡祖宗谥册册文皆所撰定子士熙仕至中书参政卒官南台御史中丞士点淮西廉访司佥事皆能以文学世其家　　王阿剌帖木儿
按元史王綧传綧卒子阿刺帖木儿袭职至元十一年进昭勇大将军从都元帅忽都征日本国有战功十五年加镇国上将军安抚使寻升东征左副都元帅十八年复征日本遇风涛没于军　　王通
按元史王国昌传国昌子通初袭爵为左卫亲军千户十二年从诸军伐宋十四年改侍卫亲军千户明年通上书言今南方已定而北陲未安请屯田于和林率所部自效帝慰劳遣之从破敌兵于金山进显武将军武宗即位命总京城卫兵枢密院摄左丞领诸卫屯田兵镇海口以疾卒子燕出不花袭　　王积翁
按元史王都中传都中父积翁仕宋为宝章阁学士福建制置使至元十三年宋主纳土乃以全闽八郡图籍来入觐世祖授中奉大夫刑部尚书福建道宣慰使寻除参知政事行省江西俄以为国信使宣谕日本至其境遇害

　王姓部列传二十二
　　明一
　　王溥
按明外史王溥传溥安仁人仕陈友谅为平章守建昌太祖征汉拔江州友谅败走溥遂降命仍守建昌进中书右丞洪武元年从大将军北伐屡有战功擢河南行省平章初溥未仕时奉其母叶避兵贵溪遇乱与母相失凡十八年漙尝梦母若告以所在者及是请归省坟墓许之溥归之贵溪桃源山求不得昼夜号泣者三日居人吴海言夫人为贼逼投井中死矣溥求得井索之母尸果在哀呼不自胜即其地葬之溥卒子孙世袭指挥同知　　王宗显
按明外史王宗显传宗显和州人侨居严州胡大海克严礼遇之及攻婺不克太祖亲视师兰溪大海以宗显见因命至婺觇贼宗显潜得城中虚实还白太祖太祖甚喜城下改婺州为宁越府以宗显知府事卒官　　王兴宗
按明外史王宗显传太祖之下婺也又以王兴宗为金华知县兴宗故隶人也居三年以治行闻迁判南昌改知嵩州佥院迁怀庆知府上计至京苏州缺知府帝曰王兴宗可在苏三载盛有政声擢河南布政使益勤其职卒于官　　王佑
按明外史胡子祺传与子祺同为广西佥事者有泰和王佑徙知重庆州招徕抚辑甚得民和坐事免官卒　　王冕
按明外史王冕传冕字元章诸暨人幼贫父使牧牛窃入学舍听诸生诵书暮乃返忘其牛父怒挞之已而复然母曰儿痴如此曷不听其所为冕因去依僧寺读书会稽韩性闻而异之录为弟子遂称通儒太祖下婺州物色得之置幕府授谘议参军一夕病卒　　王逢按明外史戴良传王逢字原吉江阴人至正中作河清颂台臣荐之称疾辞张士诚据吴其弟士德用逢策北降于元以拒明太祖灭士诚欲辟用之坚卧不起隐居上海之乌泾歌咏自适卒年七十有梧溪诗集逢自称席帽山人　　王佐
按明外史孙蕡传王佐字彦举先河东人元末侍父官南雄经乱不能归遂占籍南海与蕡结诗社构辞敏捷洪武六年被荐征为给事中性不乐枢要乞骸归　　王蒙
