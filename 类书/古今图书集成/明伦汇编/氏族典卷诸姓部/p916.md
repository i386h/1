<!-- { "loadSidebar": true } -->
按万姓统谱应登并州人登科
　　金
　　冀禹锡
按万姓统谱禹锡龙山人至宁初进士仕历州郡有能声归德受兵禹锡为行院都事经画守御一府倚重闻变或劝以微服免不从遇害　　元
　　冀德方
按山东通志德方朝城人至元间为济宁州达鲁花赤均赋役明讼狱建庙学育人才筑堤开渠以备旱涝民赖其利　　冀邦直
按山东通志邦直齐河人文宗时为茌平尹劳农桑立乡社政尚廉简百姓安之　　明
　　冀凯
按万姓统谱凯鹿邑人以文才贡入太学授广西禄州判官在任廉干有为正直不挠举升兵科给事中寻升工部左侍郎清誉益振　　冀绮
按万姓统谱绮字文华宝应人成化己丑进士授户部主事历官应天府尹绮性质直有治才为郎中时总理边储陈边务及时政二十余事尹京兆宿弊尽革尝奏减邑中马五百余匹人至今德之　　冀贵
按濮州志贵洛阳人监生成化十年任知州
　　冀九龄
按万姓统谱九龄益都人弘治举人知华阳县守己爱民　　冀元亨
按万姓统谱元亨字惟干武陵人正德丙子乡荐幼有志操每以古人自期待对妻子如宾率族人以正为学务探本源不为口耳之习尝从王守仁游甚加器重守仁擒逆濠为人中伤嫁祸于元亨系诏狱守仁力鸣其冤会肃皇帝登极诏释之先五日遘疾卒于狱嘉靖乙丑常武建阳明书院以元亨配享　　冀杰按万姓统谱杰东安人起卒伍仕至都督佥事卒赠清源伯谥忠壮妻王氏自殉赠淑人　　冀炼
按万姓统谱炼字纯夫益都人嘉靖甲辰进士历官兵部侍郎　　冀荩臣
按万姓统谱荩臣榆次人嘉靖举人
　　冀国
按万姓统谱国河内人举人嘉靖间户部郎中升云南大理知府　　冀英楚
按郯城县志英楚河南叶县人由岁贡嘉靖年任训导　　冀登
按博平县志登嘉靖辛卯科举人
　　冀懋中
按博平县志懋中上蔡进士万历三十五年来任知县调益都知县　　冀体
按明外史杨恂传王锡爵谢政赵志皋代为首辅御史冀体极论志皋不可不去帝怒责对状体抗辞不屈斥为民体武安人被废累荐不起卒于家　　冀道隆
按益都县志道隆武强知县

　秘姓部汇考
郑樵通志
　　去声
秘氏望出天水

　驷姓部列传
　　周
　　驷带
按左传昭公元年郑为游楚乱故六月丁巳郑伯及其大夫盟于公孙段氏罕虎公孙侨公孙段印段游吉驷带私盟于闺门之外实熏隧　　驷乞
按左传昭公十九年郑驷偃卒子游娶于晋大夫生丝弱其父兄立子瑕子产憎其为人也且以为不顺弗许亦弗止驷氏耸他日丝以告其舅冬晋人使以币如郑问驷乞之立故驷氏惧驷乞欲逃子产弗遣请龟以卜亦弗予大夫谋对子产不待而对客曰郑国不天寡君之二三臣札瘥夭昏今又丧我先大夫偃其子幼弱其一二父兄惧坠宗主私族于谋而立长亲寡君与其二三老曰抑天实剥乱是吾何知焉谚曰无过乱门民有兵乱犹惮过之而况敢知天之所乱今大夫将问其故抑寡君实不敢知其谁实知之平丘之会君寻旧盟曰无或失职若寡君之二三臣其即世者晋大夫而专制其位是晋之县鄙也何国之为辞客币而报其使晋人舍之注
子游驷偃也
子瑕子游叔父驷乞
　　驷偃
按左传昭公十六年郑六卿饯宣子于郊子游赋风雨注
子游驷带之子驷偃也
　　驷歂
按左传定公八年郑驷歂嗣子太叔为政
注
歂驷乞
子子然也
　　驷赤
按左传定公十年侯犯以郈叛叔孙谓郈工师驷赤曰郈非唯叔孙氏之忧社稷之患也将若之何对曰臣之业在扬水卒章之四言矣叔孙稽首　　驷弘
按左传哀公二十七年晋荀瑶帅师伐郑次于桐丘郑驷弘请救于齐注
弘驷歂子
　　汉
　　驷钧
按汉书高五王传齐王襄与其舅驷钧谋发兵诛诸吕后大臣诛诸吕将立齐王皆曰母家驷钧恶戾虎而冠者也立齐王是复为吕氏也乃立代王文帝立钧以齐王舅封邬侯六年坐济北王反弗救免　　驷先生按山东通志驷先生齐人淮阳王母舅张博遗王书曰闻齐有驷先生者善为司马兵法大将之材也博得一见究竟要道
　季姓部列传
　　上古
　　季连
按史记楚世家祝融吴回生陆终陆终生子六人坼剖而产六曰季连姓楚其后也　　周
　　季梁
按左传桓公六年楚武王侵随使薳章求成焉随侯使少师董成少师归请追楚师随侯将许之季梁止之曰天方授楚楚之赢其诱我也君姑修政而亲兄弟之国庶免于难　　季冶
按万姓统谱鲁襄公在楚季武子取卞季冶逆追而与之玺书以告曰卞臣将叛臣讨之既得之矣公未言荣成子曰子股肱鲁国社稷之事子实制之唯子所利何必卞有罪而子征之子之隶也又何谒焉子冶归致禄而不出曰使予欺君谓予能也能而欺其君敢享其禄而立其朝乎　　季公若
按左传昭公二十五年季公若之姊为小邾夫人　　季公鸟　　季公亥按左传昭公二十五年初公鸟娶妻于齐鲍文子生申公鸟死季公亥与公思展与公鸟之臣申夜姑相其室　　季寤
按左传定公八年阳虎欲去三桓以季寤更季氏　　汉　　季布
按汉书季布传布楚人任侠有名项籍使将兵数窘汉王项籍灭高祖购布千金布匿濮阳周氏置广柳车中之朱家所朱家见滕公滕公为上言上乃赦布召见拜郎中孝惠时为中郎将为河东守孝文欲召为御史大夫或言其勇使酒难近留一月罢楚人谚曰得黄金百不如得季布诺　　季心
按汉书季布传布弟季心遇人恭谨为任侠方数千里士争为死尝为中司马中尉郅都不敢加季心以勇季布以诺闻关中　　季必
按汉书功臣侯表必以骑都尉从起栎阳破废丘击项籍破齐攻臧荼为将军击韩王信封戚侯十六年薨谥圉按灌婴传作
李必与此不同

　　季长
按汉书功臣侯表孝文元年戚贲侯长嗣三年薨　　季瑕按汉书功臣侯表戚躁侯瑕嗣三十八年薨
　　季信成
按汉书功臣侯表建元三年戚侯信成嗣元狩五年坐为太常有罪为隶臣　　季买之
按汉书功臣侯表元康四年戚侯必元孙长安公士买之诏复家　　晋
　　季产
按万姓统谱产字子乔仕燕为尚书
　　季绩
按万姓统谱绩产子少有风节为中庶子
　　唐
　　季无为
按万姓统谱无为与郑仁杰隐居太白山
　　季廙
按万姓统谱廙上元中刺史宝应元年改刺虔州　　季錞按尚友录錞字希声江西诗派中人
　　后周
　　季芮
按万姓统谱芮周昭义节度使
　　宋
　　季几复
按江西通志几复字晞颜临川人与弟中复俱有文声号二季元丰八年进士知建昌县岁旱以什五法计口给粟全活者多计使录其式颁行他邑改知崇阳民祠之以配前令张忠定云　　季知元
按万姓统谱知元龙泉人崇宁癸未以累举出官除抚州法曹转知江阴宽简乐易不苛不扰被召主国子簿宣和二年以朝散郎致仕　　季陵
按宋史季陵传陵字延仲处之龙泉人登政和二年上舍第三迁太学博士论学术邪正异同长官怒谮之执政谪知舒城县未几除太常寺簿迁比部员外郎建炎二年守尚书右司员外郎太常少卿金人南侵帝幸杭州朝廷仪物皆委弃之陵奉九庙神主负之以行拜起居郎迁中书舍人时张浚为川陕等路宣抚处置使陵论其太专忤旨落职与祠数月复职范宗尹荐其才命知临安府复为中书舍人范宗尹尝仕伪楚故凡受伪命者皆录用陵因上疏言于罪戾中选择实能量付以事勿因一眚废其终身仍诏台谏为国爱人勿复言诏榜其疏于朝堂侍御史沈与求劾陵承望宰执风旨罢官提举杭州洞霄宫绍兴元年复右文殿修撰二年复徽猷阁待制帅广在官三年卒　　季南寿
按万姓统谱绍兴中贡院言博学宏词科有武进尉周麟之婺州教季南寿合诏并与堂除　　季可
按万姓统谱可监察御史
　　季镛
按万姓统谱镛字伯韶括苍人淳佑十二年知睦州时岁饥镛至虚已问俗首蠲私茶十六力请于朝宽京府榷籴之令发廪分赈顿之四明民乐安生　　季仁寿按万姓统谱仁寿其先处州龙泉人用荐起教谕慈溪为征逋租新礼殿建教谕厅事善待后进鼓舞激厉人多称之　　季逢昌
按万姓统谱逢昌字子明以麟邸懿属补登仕郎授迪功郎调沿江制司粮料官淮东制司粮料官所至以勤慎称宋季海隅经鞑寇残毁惟鹾官仅庇司存并邑荒寂无行踪逢昌至弊端如丝悉与清剔暨秩满为赢十五万余斤平章魏了翁时制淮阃议复通城以军券为虑移檄委逢昌籴百万缗逢昌不辞难旬月事集魏公嘉其能举以练达科　　明
　　季仲兰
按万姓统谱仲兰浦城人洪武中为严州知府勤于政事惠爱及民一郡翕然从化　　季应祈
按万姓统谱应祈瑞安人少&#悟受春秋于高则诚既而得关闽诸儒全书读之于天道性命之微古今事物之理与夫百家子史靡不极其津涯尢乐于诲诱常曰穷经以致其用反躬以践其實不如是读书奚益洪武十九年有以明经荐遂引年告老于朝以归年八十三卒　　季汶
按万姓统谱汶字彦父处州人同宋濂等入见以老乞归不仕　　季篪
按万姓统谱篪字仲怡常熟人永乐中以经明行修荐授昆山训导有文学勤于纂述所著有友梅集　　季镡按万姓统谱镡福建人永乐进士
　　季方
按万姓统谱方字子坤贯振武卫籍高邮人中山西乡试初仕翰林院庶吉士授编修出为河南左&#议转&#政卒　　季骏
按万姓统谱骏字文华会稽人正统乙丑进士历佥事　　季源
按万姓统谱源字本清进贤人成化辛丑进士历太常少卿　　季琮
按万姓统谱琮会稽人成化进士
　　季恒
按万姓统谱恒六合人成化中知安乡县民不习缕织恒教艺桑绵月课其功民利始兴储积救荒市地广学复范文正祭田善政皆可传述后调巴陵竟弃官去　　季厚礼
按万姓统谱厚礼无为人晨&#奉亲下气怡色父母终俱庐墓三年不食盐味其子立居厚礼丧亦不食肉庐墓三年母殁又庐墓三年孙廷春于宣德间母丧结庐墓侧茹蔬食粥不食盐酱三年犹一日人谓其一门纯孝云　　季春
按万姓统谱春字体仁镇武人弘治丙辰进士历尚宝卿　　季本
按万姓统谱本字明德会稽人正德丁丑进士历知府　　季德甫
按万姓统谱德甫字仲修太仓人嘉靖甲辰进士历按察使　　季永康
按万姓统谱永康沧州人嘉靖癸丑进士历户部郎中　　季科
按万姓统谱科江阴人嘉靖癸丑进士历参政　　季宝按六合县志嘉靖三十二年倭奴入寇宝应募御之死于阵　　季献明
按明外史季献明传献明字思皇寿光人崇祯元年进士授保定推官明年大兵临遵化巡抚王元雅与推官何天球遵化知县徐泽及先任知县武起潜等凭城拒守时献明以察核官库在城中请守东门未几城破遂死之元雅太原人自缢死天球以永平推官理遵化军饷泽字兑若襄阳人献明同年进士与天球起潜并殉难起潜字用潜进贤人天启五年进士初为武清知县调繁遵化坐事解官候代遂及于难
　戏姓部汇考
史记
　　补三皇本纪
炎帝神农氏其后有州甫甘许戏露齐纪怡向申吕皆姜姓之后并为诸侯或分四岳郑樵通志
　　以名为氏
古天
子名

戏氏伏羲氏之后也音羲亦去声魏志有戏志才颍川人
　义姓部汇考
郑樵通志
　　去声
义氏汉有酷吏南阳太守义纵世居河东宋有义道人年百五十岁泰州人望出河东及平原
　贰姓部汇考
