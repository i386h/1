<!-- { "loadSidebar": true } -->
按隋书卢恺传恺字长仁涿郡范阳人性孝友神情爽悟略涉书记颇解属文周齐王宪引为记室其后袭爵容城伯从宪伐齐恺说柏杜镇下之迁小吏部大夫建德中转内史下大夫武帝在云阳宫敕诸屯简老牛欲以享士恺进谏帝美其言而止转礼部大夫为聘陈使副四年授襄州总管司录转治中大象元年征拜东京吏部大夫开皇初加上仪同三司除尚书吏部侍郎进爵为侯仍摄尚书左丞每有敷奏侃然正色虽逢喜怒不改其常加散骑常侍八年上亲考百寮以恺为上恺固让不敢受岁余拜礼部尚书摄吏部尚书事会国子博士何妥与右仆射苏威不平奏威阴事恺坐与相连除名为百姓未几卒于家子义恭嗣　　卢贲
按隋书卢贲传贲字子征涿郡范阳人父光州开府燕郡公贲略涉书记颇解锺律周武帝时袭爵燕郡公后历鲁阳太守太子小宫尹仪同三司平齐有功转司武上士时高祖为大司武贲知高祖为非常人深自推结宣帝嗣位加开府及高祖受禅命典宿卫寻拜散骑常侍兼太子左庶子左领军右将军以谋废立皇太子坐当死除名岁余复爵位检校太常卿诏贲删定周齐音律未几拜郢州刺史寻转虢州刺史后迁怀州刺史后数年转齐州刺史民饥谷米踊贵闭人粜而自粜之坐是除名为民后从幸洛阳复本官后数日对诏失旨又自叙功绩有怨言上大怒遂废于家是岁卒年五十四　　卢昌衡
按隋书卢思道传思道从父兄昌衡字子均小字龙子风神淡雅容止可法博涉经史工草行书从弟思道小字释奴宗中俱称英妙故幽州为之语曰卢家千里释奴龙子年十七魏济阴王元晖业召补太尉参军事兼外兵参军齐氏受禅历平恩令太子舍人寻为仆射祖孝征所荐迁尚书金部郎其后兼散骑侍郎迎劳周使武帝平齐授司玉中士开皇初拜尚书祠部侍郎出为徐州总管长史甚有能名转寿州总管长史迁金州刺史仁寿中奉诏持节为河南道巡省大使及还以奉使称旨授仪同三司昌衡自以年在悬车表乞骸骨优诏不许大业初征为太子左庶子行诣洛阳道卒子宝素宝引　　卢思道
按隋书卢思道传思道字子行范阳人祖阳乌魏秘书监父道亮隐居不仕思道聪爽俊辩通侻不羁闭户读书才学兼着左仆射杨遵彦荐之于朝解褐司空行参军长兼员外散骑侍郎直中书省文宣帝崩当朝各作挽歌唯思道独得八首时人称为八米卢郎后漏泄省中语出为丞相西合祭酒历太子舍人司徒录事参军每居官多被谴辱后以擅用库钱免归于家数年复为京畿主簿历主客郎给事黄门侍郎待诏文林馆周武帝平齐授仪同三司以母疾还乡遇同郡祖英伯及从兄昌期宋护等举兵作乱思道预焉周遣柱国宇文神举讨平之罪当死神举素闻其名宥之后除掌教上士高祖为丞相迁武阳太守开皇初以母老表请解职优诏许之思道自恃才地多所陵轹遭母忧未几起为散骑侍郎奏内史侍郎事是岁卒于京师　　卢太翼
按隋书卢太翼传太翼字协昭河间人本姓章仇氏七岁诣学日诵数千言州里号曰神童及长闲居味道不求荣利博综群书爰及佛道皆得其精微尤善占候算历之术皇太子勇闻而召之及太子废坐法当死高祖惜其才而不害配为官奴久之乃释其后目盲以手摸书而知其字仁寿末高祖将避暑仁寿宫太翼固谏不纳至于再三高祖大怒系之长安狱期还而斩之高祖至宫寝疾临崩谓皇太子曰章仇太翼非常人也前后言事未尝不中宜释之及炀帝即位赐姓为卢氏卒于雒阳　　卢赤松
按隋书卢思道传思道子赤松大业中官河东长史　　卢楚按隋书卢楚传楚涿郡范阳人少有才学鲠急口吃言语涩难大业中为尚书右司郎当朝正色甚为公卿所惮越王侗称尊号以楚为内史令左备身将军摄尚书左丞右光禄大夫封涿郡公与元文都等同心戮力以辅幼主及王充作乱楚匿于大官署贼党执之送于充所充令斩之于是锋刃交下支体糜碎　　唐　　卢祖尚
按唐书卢祖尚传祖尚字季良光州乐安人家饶财好施以侠闻隋大业末募壮士捕盗时年十九善御众所向有功宇文化及之乱据州称刺史越王侗立遣使归地因署本州总管封沈国公王世充僭位以州归高祖授刺史封弋阳郡公历蒋州刺史寿州都督瀛州刺史有能名贞观二年交州都督以贿败咸以祖尚才可用召见内殿托疾自解帝遣杜如晦等谕意固辞帝怒命斩朝堂既而悔之诏复其官　　卢士睿按唐书王行敏传卢士睿客韩城隋乱结纳英豪高祖与之旧及兵兴率数百人上谒汾阴又使兄子谕降剧贼孙华与刘弘基败隋将桑显和于饮马泉擢累右光禄大夫为瀛州刺史黑闼遣轻骑破其郛拒战半日为贼禽欲使说下城堡不从见杀　　卢承庆
按唐书卢承庆传承庆字子余幽州涿人隋散骑侍郎思道之孙父赤松为河东令与高祖雅故闻兵兴迎见霍邑拜行台兵部郎中终率更令范阳郡公承庆美仪矩博学而才少袭爵贞观初为秦州参军入奏军事太宗伟其辨擢考功员外郎累迁民部侍郎俄兼检校兵部侍郎知五品选历雍州别驾尚书左承高宗永徽时坐事贬简州司马阅岁改洪州长史帝将幸汝汤泉故拜汝州刺史显庆四年以度支尚书同中书门下三品坐调非法免俄拜润州刺史拜刑部尚书以金紫光禄大夫致仕卒赠幽州都督谥曰定弟承业承泰　　卢承业
按唐书卢承庆传承庆弟承业继为雍州长史尚书左丞有能名　　卢方庆
按唐书桓彦范传卢袭秀祖方庆武德中为察非掾秦王器之贞观中为&#城令　　卢彦卿
按万姓统谱彦卿衍之子有学行仕隋位御史撰后魏纪三十卷唐贞观中位石门令东宫学士　　卢照邻
按唐书王勃传卢照邻字升之范阳人十岁从曹宪王义方授苍雅调邓王府典签王爱重之调新都尉病去官居太白山得方士元明膏饵之会父丧号呕丹辄出由是疾益甚豫为墓偃卧其中照邻自以当高宗时尚吏己独儒武后尚法己独黄老后封嵩山屡聘贤士己已废着五悲文以自明病既久与亲属诀自沈颍水　　卢齐卿
按唐书卢承庆传承庆弟承泰承泰子齐卿长安初为雍州参军拜幽州刺史终太子詹事广阳县公　　卢献按万姓统谱献武后时官左丞为来俊臣所陷出为西郊令　　卢袭秀
按唐书桓彦范传御史李福业尝与彦范谋及被杀福业亦流番禺后&#匿吉州参军敬元礼家吏捕得元礼俱坐死时监察御史卢袭秀亦坐与桓敬善为冉祖雍所按不屈或报曰南使至桓敬已死袭秀泫然祖雍怒曰彦范等负国君乃流涕且君下狱诸弟皆纵酒无忧色何耶对曰我何负哉正坐与彦范善耳今尽杀诸弟则已如独杀袭秀恐公不得高枕而瞑祖雍色动遂得不坐　　卢
按唐书赵冬曦传卢僎兄中宗时历右补阙终秘书少监　　卢僎
按唐书赵冬曦传卢僎吏部尚书从愿三从父也自闻喜尉为学士终吏部员外郎　　卢齐贤
按万姓统谱齐贤少时孙思邈尝曰后五十年位方伯吾孙为属吏愿自爱时思邈之孙溥尚未生及溥为萧丞而齐贤为徐州刺史　　卢藏用
按唐书卢藏用传藏用字子潜幽州范阳人父璥魏州长史号才吏藏用能属文举进士不得调与兄征明偕隐终南少室二山学炼气为辟谷长安中召授左拾遗武后作兴泰宫于万安山上疏谏不从姚元崇持节灵武道奏为管记还应县令举甲科为济阳令神龙中累擢中书舍人数纠驳伪官历吏部黄门侍郎修文馆学士坐亲累降工部侍郎进尚书右丞附太平公主主诛元宗欲捕斩藏用顾未执政意解乃流新州或告谋反推无状流欢州会交趾叛藏用有捍御劳改昭州司户参军迁黔州长史判都督事卒于始兴藏用善蓍龟九宫术工草隶大小篆八分善琴弈思精远士贵其多能　　卢若虚
按唐书卢藏用传藏用弟若虚多才博物终起居郎集贤院学士　　卢行嘉
按唐书卢粲传粲从父行嘉仕为雍王记室亦以学闻　　卢粲
按唐书卢粲传粲幽州范阳人后魏侍中阳乌五世孙祖彦卿亦善着书粲始冠擢进士第神龙中累迁给事中时节愍太子立韦后疾之讽中宗以卫府封物给东宫粲驳奏诏可武崇训死诏墓视陵制粲曰凡王公主墓无称陵者惟永泰公主事出特制非后人所援比崇训茔兆请视诸王诏曰安乐公主与永泰不异崇训于主当同穴为陵不疑粲固执不称陵主大怒出粲陈州刺史开元初为秘书监累封固安县侯终邠王傅谥曰景　　卢怀慎
按唐书卢怀慎传怀慎滑州人盖范阳着姓祖悊仕为灵昌令遂为县人怀慎第进士历监察御史神龙中迁侍御史右御史台中丞上疏陈时政不报迁黄门侍郎渔阳县伯与魏知古分领东都选开元元年进同紫微黄门平章事三年改黄门监怀慎自以才不及姚崇故事皆推而不专时讥为伴食宰相又兼吏部尚书疾卒谥曰文成子奂奕　　卢从愿
按唐书卢从愿传从愿字子龚临漳人擢明经为夏尉又举制科高第拜右拾遗迁监察御史为山南黜陟巡抚使还奏称旨进累中书舍人睿宗立拜吏部侍郎铨总六年以平允闻开元四年元宗悉召县令策于廷考下第者罢之从愿坐拟选失实下迁豫州刺史政严简奏课为天下第一召为工部侍郎迁尚书左丞中书侍郎以工部尚书留守东都代韦抗为刑部尚书十八年复为东都留守坐子起居郎论输籴于官取利多贬绛州刺史迁太子宾客二十年河北饥诏为宣抚处置使使还乞骸骨授吏部尚书致仕卒赠益州大都督谥曰文　　卢履冰
按唐书卢履冰传履冰幽州范阳人元魏都官尚书义僖五世孙开元五年仕历右补阙卒　　卢鸿
按唐书卢鸿传鸿字颢然其先幽州范阳人徙洛阳博学善书籀庐嵩山元宗开元初备礼征再不至五年诏书屡下鸿至东都召升内殿置酒拜谏议大夫固辞复下制许还山岁给米百斛绢五十府县为致其家朝廷得失其以状闻将行赐隐居服官营草堂恩礼殊渥鸿到山中广学庐聚徒至五百人及卒帝赐万钱鸿所居室自号宁极云　　卢晖
按万姓统谱晖开元末魏州刺史徙永济渠自石灰窠引流至良乡西注魏渠以通江淮之货　　卢铉
按唐书王传卢铉者本以御史事韦坚为判官坚被劾铉发其私以结林甫又善张瑄及按杨慎矜则诬瑄死至得罪方为闲&#判官妄曰大夫以牒索马五百我不与众疾其反复贬庐江长史他日见瑄如平生乃曰公何得来此愿假须臾卒死　　卢奂
按唐书卢怀慎传怀慎子奂早修整为吏有清白称历御史中丞出为陕州刺史天宝初为南海太守南海兼水陆都会物产瑰怪前守刘巨麟彭杲皆以赃败故以奂代之污吏敛手中人之市舶者亦不敢干其法远俗为安终尚书右丞　　卢奕
按唐书卢奕传奕黄门监怀慎少子疏眉目丰下谨重寡欲斤斤自修与兄奂名相上下而刚毅过之天宝初为鄠令所治辄最积功擢给事中拜御史中丞俄留台东都兼知武部选安禄山陷东都吏&#散奕前遣妻子怀印间道走京师自朝服坐台被执将杀之即数禄山罪奕临刑西向再拜而辞骂贼不空口逆党为变色肃宗诏赠礼部尚书谥贞烈　　卢纶
按唐书卢纶传纶字允言河中蒲人避天宝乱客鄱阳大历初数举进士不入第元载取纶文以进补阌乡尉累迁监察御史辄称疾去坐与王缙善久不调浑瑊镇河中辟元帅判官累迁检校户部郎中卒纶与吉中孚韩翊钱起司空曙苗发崔峒耿湋夏侯审李端皆能诗齐名号大历十才子　　卢东美
