<!-- { "loadSidebar": true } -->
按金史女奚烈资禄传资禄本姓张氏咸平府人从军有功贞佑初遥授同知德州防御事兴定元年改西宁州刺史赐今姓破宋兵于梢子岭三年攻破武林关资禄功最遥授通远军节度使五年遥授陇安军节度使俄改金安军将兵救鄜州闰十二月鄜州破被执不肯降遂死赠银青荣禄大夫中京留守录其二子烈山林泉升职一等陕西行省军中用之　　女奚烈古里间按金史宣宗本纪兴定三年四月以泰州防御使女奚烈古里间行元帅府于平凉　　女奚烈蒲乃
按金史宣宗本纪元光二年九月宋人入寿州女奚烈蒲乃力战却之　　女奚烈完出
按金史哀宗本纪天兴二年六月王义深叛遣近侍直长女奚烈完出将徐宿兵讨之义深入宋
　侯伏侯姓部列传
　　北魏
　　侯伏侯元进
按周书寇洛传贺拔岳西征洛从岳破侯伏侯元进于百里细川　　北周
　　侯伏侯龙恩
按周书武帝本纪天和六年四月以平高公侯伏侯龙恩为柱国建德元年诛龙恩并龙恩弟大将军万寿等　　侯伏侯寿
按隋书高祖本纪宇文护执政忌高祖屡将害焉大将军侯伏侯寿匡护得免
　可朱浑姓部汇考
郑樵通志
　　代北三字姓
可朱浑氏自出代北又居怀朔随魏南迁

　可足浑姓部列传
　　北魏
　　可足浑常
按万姓统谱常散骑常侍
　　可足浑健
按万姓统谱健新汲侯

　和速嘉姓部列传
　　金
　　和速嘉安礼
按金史和速嘉安礼传安礼字子敬本名酌大名路人颖悟博学淹贯经史大定二十八年进士至宁末为泰安州刺史贞佑初山东被兵郡县望风而遁或劝安礼去之安礼曰我去城谁与守且避难负国家之恩乎乃团练缮完为御守计已而大元兵至战旬日不能下谓之曰此孤城耳内无粮储外无兵援不降无遗类矣安礼不听城破被执初不识其为谁或妄以酒监对安礼曰我刺史也何以讳为使之跪安礼不屈遂以戈撞其胸而杀之诏赠泰定军节度使谥坚贞　　和速嘉兀底
按金史石盏女鲁欢传和速嘉兀底代女鲁欢为总帅军变官奴无意害兀底使二卒召之道官奴有善意兀底喜各以金十星与之同见官奴二卒复恐受金事泄亦杀之
　和速嘉姓部纪事
金史宣宗本纪贞佑三年九月赐睹令孤为和速嘉氏
　古里甲姓部汇考
金史
　　国语解
古里甲曰注

　普六茹姓普陋茹姓部汇考
郑樵通志
　　代北三字姓
普六茹氏周书杨忠赐姓普六茹疑与普陋如同茹或作如普陋茹氏改为茹氏

　古里甲姓部列传
　　金
　　古里甲石伦
按金史古里甲石伦传石伦隆安人以武举登第为人刚悍颇自用所在与人不合宣宗以其勇善战每任用之贞佑二年累迁副提控太原府判官与从宜都提控振武军节度使完颜蒲剌都议拒守不合措置乖方敌因大入几不可御既乃交章论列以自辨其无罪上恶其不和诏分统其兵未几迁同知太原府事奏请招集义军设置长校各立等差四年迁河东宣抚副使上章言宣抚使乌古论礼不肯分兵御敌且所行多不法诏礼罢职石伦迁绛阳军节度使权经略使寻知延安府事兼鄜延路兵马都总管元兵围忻州石伦率兵往援以兵护其民入太原所保军民甚众兴定元年七月改河平军节度兼卫州管内观察使十一月迁镇西军节度使兼岚州管内观察使行元帅府事二年四月石伦言去岁北兵破太原将士悉力扞御卒能保守无虞诏有功者各迁官一级仍给降空名宣&#令枢密院遣授之三年闰三月石伦驻兵太原之西俟诸道兵至进战闻胁从人颇有革心上言于朝乞降空名宣&#金银符许便宜迁注以招诱之上从其请听注五品以下官职六月保德州振威军万户王章弩军万户齐镇杀其刺史孛朮鲁银朮哥仍灭其家胁官吏军民同状白岚州帅府言银朮哥专恣惨酷私造甲仗将谋不轨石伦密令同知州事把蒲剌都图之蒲剌都乃与兵吏置酒召章等饮擒而族诛之至是朝廷命行省胥鼎量宜迁赏仍令蒲剌都摄州事抚安其众焉六月迁金安军节度使行帅府事于葭州时鄜州元帅内族承立虑夏人入寇遣纳合买住以兵驻葭州石伦辄分留买住兵千八百人令以余兵屯绥德而后奏之有司论罪当绞既而遇赦乃止除名元光元年起为郑州同知防御使与防御使裴满羊哥部内酤酒不偿直皆除名三月上谕元帅监军内族讹可曰石伦今以罪废欲再起之恐生物议汝军前得无用之乎此人颇善战果可用便当遣去古亦有白衣领职者渠虽除名何害也十月大元兵围青龙堡诏以石伦权左都监将兵会上党公晋阳公往援之兵次弹平寨东三十里敌兵梗道不得进会青龙堡破召还既而复以罪免正大八年大兵入河南州郡无不下者朝议以权昌武军节度使粘葛同周不知兵事起石伦代之石伦初赴昌武诏谕曰卿先朝宿将甚有威望故起拜是职元帅苏椿武监军皆晓兵事今在昌武宜与同议勿复不睦失计也时北兵已至许石伦赴镇几为游骑所获数日知两省军败溃军踵来有忠孝军完颜副统入城两手皆折血污满身州人忧怖不知所出石伦遣归顺军提控岚州人高珪往斥候珪因持在州军马粮草数目奔大元军仍告以城池深浅俄大兵至城下以凤翔府韩寿孙持檄招降言三峰败状石伦苏椿不诘问即斩之市中既而武监军偏裨何魏辈开东门内族按春开南门夹谷太守开西门大元军入城擒苏椿问以大名南奔之事椿曰我本金朝人无力故降我归国得为大官何谓反耶大将怒其不屈即杀之石伦投廨后井中同周自缢州廨武监军者初不预开门之谋何魏辈欲保全之故言于大将曰监军令我辈献门然亦怒其不迎军而降亦杀之同周名晖字子阳策论进士兴定间为徐州行枢密院参议官苏椿大名人初守大名归顺于元正大二年九月自大名奔汴诏置许州至是见杀　　古里甲完
按金史宣宗本纪兴定二年十二月岚州元帅古里甲完复河东
　女奚烈姓部汇考
金史
　　国语解
女奚烈曰郎

　大莫干姓部汇考
凌迪知万姓统谱
　　大莫干姓
大莫干周末元章后

　可地延姓部汇考
凌迪知万姓统谱
　　可地延姓
可地延改为延氏

　可足浑姓部汇考
凌迪知万姓统谱
　　可足浑姓
可足浑前燕慕容&#皇后可足浑氏

　可朱浑姓部列传
　　北齐
　　可朱浑元
按北齐书可朱浑元传元字通元自云辽东人世为渠帅魏时拥众内附曾祖护野肱终于怀朔镇将遂家焉元宽仁有武略少与高祖相知北边扰乱遂将家属赴定州值鲜于修礼作乱元拥众属焉葛荣并修礼复以元为梁王遂奔尔朱荣以为别将隶天光征关中以功为渭州刺史侯莫陈悦之杀贺拔岳也周文帝率岳所部还共图悦元时助悦悦走元收其众入据秦州为周攻围苦战结盟而罢元既早被高祖知遇兼其母兄在东尝有思归之志恒遣表疏与高祖阴相往来有委质之心遂从灵州东北入云州高祖闻其来也遣平阳守高嵩持金环一枚以赐元远遣候接元至晋阳引见执手赐帛千匹并奴婢田宅兄弟四人先在并州者进官爵元所部督将皆赏以爵邑封元县公除车骑大将军讨西魏仪同金祚皇甫智达于东雍擒之迁并州刺史又与诸将征伐频有&#捷降下天保初封扶风郡王频从显祖讨山胡茹茹累有战功迁太师薨赠假黄钺太宰录尚书　　可朱浑天和按北齐书废帝本纪干明元年春正月常山王演矫诏诛领军大将军可朱浑天和等
　库&#官姓部汇考
凌迪知万姓统谱
　　库&#官姓
库&#官改为库氏

　大莫干姓部列传
　　北周
　　大莫干元章
按万姓统谱元章尉迟回大将之后

　步六孤姓部汇考
郑樵通志
　　代北三字姓
步六孤氏代北人后魏孝文改为陆氏

　吐谷浑姓树若干姓库若干姓步鹿根姓步鹿孤　姓部汇考郑樵通志
　　代北三字姓
吐谷浑魏晋之际鲜卑慕容瘣兄吐谷浑率部落止青海之西国号吐谷浑或有归中国因氏焉树若干改为树氏
库若干改为干氏
步鹿根改为步氏
步鹿孤改为鹿氏

　库&#官姓部列传
　　晋
　　库&#官泥
按万姓统谱泥后燕太师安定王
　　库&#官骥
按晋书慕容宝载记宝以慕容详守中山遣西河公库&#官骥率众三千助守中山　　库&#官干
按万姓统谱干后燕大司农
　　北魏
　　库&#官斌
按魏书太宗本纪泰常元年十月徒河部落库&#官斌复叛归冯跋骁骑将军延普击破之斩斌及跋　　库&#官昌　库&#官提按魏书太宗本纪泰常元年十月幽州刺史库&#官昌征北将军关内侯库&#官提等生擒库&#官女生缚送京师　　库&#官鸣
按魏书王建传乌丸库&#官鸣聚党为寇诏建讨平之
　破多罗姓破落那姓扈地干姓部汇考
郑樵通志
　　代北三字姓
破多罗氏改为罗氏
破落那氏大宛之后改为那氏
扈地干氏改为干氏

　步六孤姓部列传
　　北魏
　　步六孤真
按郑樵通志后魏有步六孤真为长安镇将

　步大汗姓部汇考
凌迪知万姓统谱
　　步大汗姓
步大汗始自塞北迁中土

　困没长姓部汇考
唐书
　　骠国传
骠王姓困没长

　困没长姓部列传
　　唐
　　困没长摩罗惹
按唐书骠国传骠王名摩罗惹南诏以兵强地接常羁制之
　步大汗姓部列传
　　北魏
　　步大汗荣
按北齐书步大汗萨传萨曾祖荣仕魏历金门化正二郡太守　　步大汗居
按北齐书步大汗萨传萨父居龙骧将军领民别将　　步大汗萨按北齐书步大汗萨传萨太安狄那人也正光末六镇反萨乃将家避难南下奔尔朱荣于秀容后从荣入洛以军功除扬武军帐内统军赐爵江夏子从平葛荣累前后功加镇南将军荣死后从尔朱兆入洛补帐内大都督从兆拒战于韩陵兆败萨以所部降高祖以为第三领民酋长累迁秦州镇城都督北雍州刺史天平中转东寿阳三泉都督元象中行燕州累迁临川领民大都督赐爵长广伯时茹茹寇钞屡为边害高祖抚纳之遣萨将命还拜仪同三司出为五城大都督镇河阳又加车骑大将军开府进封行唐县公减勃海二百户以增其封仍授晋州刺史别封安陵县男邑二百户如骠骑大将军齐受禅改封义阳郡公
　一利咥姓部列传
　　唐
　　一利咥乙失&#
按唐书薛延&#传乙失&#为野咥可汗保燕末山　　一利咥夷男按唐书薛延&#传乙失&#孙曰夷男太宗册为真珠毗伽可汗遣使谢归方物
　破六韩姓部列传
　　北魏
　　破六韩孔雀
按北齐书破六韩常传常父孔雀世袭酋长孔雀少骁勇时宗人拔陵为乱以孔雀为大都督司徒平南王孔雀率部下一万人降于尔朱荣诏加平北将军第一领民酋长卒　　破六韩常
