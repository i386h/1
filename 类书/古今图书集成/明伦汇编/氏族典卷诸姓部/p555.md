<!-- { "loadSidebar": true } -->
按尚友录庆之字子善其祖以武职入官从建康徙吴父明字子聪器岸奇伟庆之少有志操为举子业逮长弃不习出入经史百氏精思积年拟太元作测灵又撰孔孟衍语绝意仕进好为山水之游着虎丘赋因号海峰野逸仿五柳先生作海峰遗民传以伯夷蒋诩陶潜司空图自况且谓沉冥似海峻厉似峰时人尚其狷介初文天祥知平江庆之齿诸生之列洎国亡集杜诗备述天祥平生大节有海峰文编三卷并老子注测灵衍语续胡曾史咏行于世　　张炳
按尚友录炳字明叔和雅端静士人爱敬之少有奇疾在太学师事蜀士史载之极医方之妙暨归乡里推心救物无问贫富贵贱有谒必往视之不避寒暑全活不可胜计乡人德之嗜学能文老而不倦同郡名士魏掞之称之曰太古遗民　　金
　　张浩
按金史张浩传浩字浩然辽阳渤海人本姓高东明王之后曾祖霸仕辽而为张氏天辅中辽东平浩以策干太祖太祖以浩为承应御前文字天会八年赐进士及第授秘书郎太宗将幸东京浩提点缮修大内超迁卫尉卿求养亲去职起为赵州刺史官制行以中大夫为大理卿天眷二年详定内外仪式历户工礼三部侍郎迁礼部尚书以疾求外补除彰德军节度使迁燕京路都转运使俄改平阳尹海陵召为户部尚书拜参知政事天德二年丁母忧起复参知政事进拜尚书右丞贞元元年进拜平章政事封潞王未几改封蜀王进拜左丞相正隆二年改封鲁国公拜太傅尚书令进封秦国公世宗即位拜太师尚书令封南阳郡王浩每以退为请三年夏复申前请乃除判东京留守疾不能赴任因请致仕是岁薨谥曰文康子汝为汝霖汝能汝方汝猷　　张通古
按金史张通古传通古字乐之易州易县人读书过目不忘该综经史善属文辽天庆二年进士第补枢密院令史丁父忧隐居易州太宁山下宗望复燕京侍中刘彦宗与通古素善知其才召为枢密院主奏改兵刑房承旨天会四年除中京副留守为诏谕江南使已除参知行台尚书省事天德初迁行台左丞进拜平章政事封谭王改封郓王以疾求解机务不许拜司徒封渖王海陵御下严厉收威柄亲王大臣未尝少假以颜色惟见通古必以礼貌正隆元年以司徒致仕进封曹王是年薨通古天资乐易不为表襮虽居宰相自奉如寒素焉子沉天德三年赐杨建中牓及第　　张奕
按金史张奕传奕字彦微其先泽州高平人以荫补官仕齐为归德府通判除同知归德尹天眷元年以河南与宋改同知沂州防御使事三年宗弼复取河南征奕赴行省既定汴京授汴京副留守历陈秦州防御使同知太原尹正隆间同知西京留守事迁河东北路转运使大定二年征为户部尚书甫视事得疾卒　　张中孚
按金史张中孚传中孚字信甫其先自安定徙居张义堡父达仕宋至太师封庆国公中孚以父任补承节郎宗翰围太原其父战殁中孚泣涕请迹父尸乃独率步曲十余人入大军中竟得其尸以还累官知镇戎军天会九年睿宗次泾州中孚来降睿宗以为镇洮军节度使知渭州天眷初为陕西诸路节制使知京兆府朝廷赐地江南中孚遂入宋宗弼再定河南陕西移文宋人使归中孚至汴就除行台兵部尚书迁除参知行台尚书省事明年拜参知政事贞元元年迁尚书左丞封南阳郡王三年以疾告老乃为济南尹加开府仪同三司封宿王移南京留守又进封崇王卒加赠邓王中孚天性孝友刚毅喜读书颇能书翰其御士卒严而有恩西人尢畏爱之　　张中彦
按金史张中彦传中彦字才甫中孚弟少以父任仕宋为泾原副将知德顺军事睿宗经略陕西中彦降授彰武军承宣使领兴元尹代彦琦为秦凤经略使改泾原路经略使知平凉府朝廷以河南陕西赐宋中孚以官守随例当留关中熙河经略使慕洧谋入夏将窥关陕中彦与环庆赵彬会两路兵讨之洧败入于夏中彦与兄中孚俱至临安被留以为龙神卫四厢都指挥使清远军承宣使提举佑神观靖海军节度使皇统初恢复河南诏征中彦兄弟北归为静难军节度使历彰化军凤翔尹改尹庆阳改彰德军节度使均赋调法奸豪无所蔽匿人服其明正迁平阳海陵将伐宋授西蜀道行营副都统制世宗即位中彦入朝封宗国公寻为吏部尚书秩满转真定尹致仕西归京兆明年起为临洮尹以疾卒官　　张元素
按金史张元素传元素字子贞与浩同曾祖祖佑父匡仕辽至节度使元素初以荫得官高永昌据辽阳元素在其中斡鲁军至乃开门出降特授世袭铜州猛安天会间历西上合门使客省使东宫计司天眷元年以静江军节度使知涿州皇子魏王道济遥领中京以元素为魏王府同提点寻改镇西军节度使迁东京路都转运使改兴平军节度使世宗即位元素来见于东京元素在东京希海陵旨言世宗尝取在官黄粮及摭其数事至是来见世宗一切不问迁户部尚书出镇定武遂致仕卒元素厚而刚毅人畏惮之　　张用直
按金史张用直传用直临潢人少以学行称天眷二年以教宗于赐进士及第除礼部郎中皇统四年为宣徽判官历横海军节度副使改宁州刺史海陵即位召为签书徽政院事太常卿太子詹事为贺宋国正旦使卒于汴海陵深悼惜之　　张九思
按金史张九思传九思字全行锦州人皇统初补行台省女直译史除同知易州事三迁亳州防御使归德尹刘仲延受宋国岁贡于泗州九思副之私馈不受自大理评事再迁大理少卿改工部郎中大兴少尹同知中都都转运使事转刑部侍郎改工部九思所守清约然急于进取一切以功利为务率意任情不恤百姓转御史中丞九思男若拙为尚书省令史冒填诏&#事觉亡命张汝弼奏其事免官捕若拙九思闻命惶惧因感疾卒　　张亨
按金史张亨传亨字彦通大兴漷阴人登皇统六年进士第调樊山丞以廉干闻授弘州军事判官历巨鹿宜川令大定二年补尚书省令史除大理司直累迁户部侍郎移吏部擢中都路都转运使坐草场使邓汝霖盗草失举劾解职起授户部尚书章宗即位初置九路提刑司以亨为河东南北路提刑使亨在职每事存大体略苛细御史以宽缓不事事劾之降授蔡州防御使明年迁南京路转运使转知归德府事致仕泰和二年卒亨才识强敏明达吏事终始有可称云　　张仲轲
按金史张仲轲传仲轲幼名牛儿市井无赖海陵引之左右以资戏笑海陵封岐国王以为书表及即位为秘书郎迁秘书丞转少监是时营建燕京宫室有司取真定府潭园材木仲轲乘间言其中材木不可用海陵意仲轲受请托免仲轲官未几复用为少监海陵意欲取江南仲轲每先逢其意导之南伐正隆二年为左谏议大夫修起居注四年三月死　　张大节
按金史张大节传大节字信之代州五台人擢天德三年进士第调崞县丞海陵修汴京以大节领其役世宗改元于辽东随例补尚书省令史擢秘书郎大理司直左警巡使以杖杀豪民为有司所劾解职未几授同知洺州防御使事入为太府丞工部员外郎进郎中改户部授工部侍郎改户部世宗东巡徙太府监寻为宋生日使还授横海军节度使章宗即位擢中都路都转运使徙知大兴府事治有能名阅岁移知广宁府请老授震武军节度使乞致仕许之承安五年卒大节素廉勤好学能励勉后进又善奕棋当世推为第一　　张汝霖
按金史张浩传浩子汝霖字仲泽少聪慧好学浩尝称之曰吾家千里驹也贞元二年赐吕忠翰榜下进士第特授左补阙擢大兴县令再迁礼部员外郎翰林待制大定八年除刑部郎中明年授太子左谕德擢刑部侍郎以忧解起复为太子詹事迁太子少师改中都路都转运使太子少师俄转吏部为御史大夫坐失出大兴推官高公美罪谪授棣州防御使顷之复为太子少师拜参知政事二十五年章宗以原王判大兴府事上命汝霖辅导寻坐擅支东宫诸皇孙食料夺官一阶久之迁尚书右丞二十八年进拜平章政事封芮国公世宗不豫与太尉徒单克宁右丞相襄同受顾命章宗即位进封莘明昌元年十二月卒谥曰文襄　　张万公
按金史张万公传万公字良辅东平东阿人也幼聪悟喜读书父弥学梦至一室榜曰张万相公读书堂已而万公生因以名焉登正隆二年进士第调新郑簿以忧去服阕除费县簿大定四年为东京辰渌盐副使课增迁长山令久之补尚书省令史擢河北西路转运司都勾判官改大理评事四迁侍御史尚书右司员外郎俄授郎中敷奏明敏世宗嘉之寻迁刑部侍郎章宗即位初置九路提刑司选为南京路提刑使以治最迁御史中丞为彰国军节度使明昌二年知大兴府事拜参知政事逾年以母老乞就养四年授知东平府事移镇济南以母忧去职卒哭诏起复拜平章政事躐迁资善大夫封寿国公泰和元年连章请老不许迁荣禄大夫赐其子进士及第三年正月章再上不允加银青光禄大夫三月求去甚力上知其不能留加金紫光禄大夫致仕六年南鄙用兵特起万公知济南府山东路安抚使宋人请和复乞致仕许之泰和七年薨谥曰文贞　　张汝弼
按金史张汝弼传汝弼字仲佐父元征彰信军节度使元素之兄也汝弼初以父荫补军正隆二年中进士第调渖州乐郊县主簿世宗纳元征女为次室是为元妃世宗即位于辽阳汝弼与叔元素俱往归之擢应奉翰林文字转右司员外郎母忧去官起复累迁吏部尚书拜参知政事进拜尚书左丞久之坐擅增诸皇孙食料削官一阶汝弼在病告上谓宰相曰汝弼久居执政练习制度颇能斟酌人材而用心不正乃罢为广宁尹汝弼为相不能正谏上所欲为则顺而导之所不欲为则微言以观其意上责之则婉辞以引过终不忤之也二十七年薨　　张暐
按金史张暐传暐字明仲莒州日照县人博学该通登正隆五年进士调陈留主簿淄州酒税副使迁昌乐令改永清令补尚书省令史除太常博士丁父忧服除调山东东路转运副使入为太常丞章宗册为皇太孙为左赞善转左谕德充宋国报谕使使还迁太常少卿改礼部郎中迁右谏议大夫承安三年为御史大夫明年坐奏事不实夺一官解职起为安武军节度使致仕暐历太常礼部二十余年最明古今礼学家法为士族仪表　　张仅言
按金史张觉传觉子仅言幼名元奴宗望攻下平山仅言在襁褓间里人刘承宣得之养于家其邻韩夫人甚爱之年数岁因随韩夫人得见贞懿皇后留之藩邸稍长侍世宗读书遂使仅言主家事绳检部曲一府惮之世宗即位除内藏库副使转少府监丞仅言能心计世宗倚任之六年提举修内役事迁少府监护作太宁宫十七年复提点内藏典领昭德皇后山陵迁劝农使疾卒　　张景仁
按金史张景仁传景仁字寿甫辽西人累官翰林待制大定五年为翰林直学士七年迁侍讲八年为详读官迁翰林学士同修国史久之转承旨改河南尹二十一年召为御史大夫元忠尚豫国公主怙宠自任倨慢朝士景仁劾之朝廷肃然是岁薨　　张行简
按金史张暐传暐子行简字敬甫&#悟力学淹贯经史大定十九年进士第一除应奉翰林文字丁母忧归服除复任章宗即位转修撰进读陈言文字累迁礼部侍郎提点司天台直学士承安五年迁侍讲学士泰和二年为宋主生日副使五年改顺天军节度使六年召为礼部尚书同修国史累迁太子太保翰林学士承旨贞佑初转太子太傅三年卒谥文正行简端&#慎密为人主所知与弟同居数十年人无间言　　张岩叟
