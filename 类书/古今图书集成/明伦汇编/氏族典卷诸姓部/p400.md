<!-- { "loadSidebar": true } -->
按唐书萧邺传邺字启之梁长沙宣王懿九世孙及进士第累进监察御史翰林学士出为衡州刺史大中中召还翰林拜中书舍人迁户部侍郎判本司以工部尚书同中书门下平章事懿宗初罢为荆南节度使仍平章事进检校尚书左仆射徙剑南西川南诏内寇不能制下迁检校右仆射山南西道观察使历户部吏部二尚书拜右仆射还以平章事节度河东在官无足称道卒　　萧廪
按唐书萧瑀传瑀从子钧钧子嵩嵩子华华子悟悟子仿仿子廪字富侯第进士迁尚书郎为人退约少合广明初以谏议大夫知制诰俄迁京兆尹田令孜养子有罪亡击捕吏系狱请救踵门廪不纳杖杀之内外畏詟令孜拒黄巢以廪为粮料使辞疾贬贺州司户参军事会襄王窃据挈族逃河朔镇冀节度使王镕厚礼之光化中以给事中召不至卒　　萧置
按唐书萧瑀传瑀从子钧钧子瓘瓘子嵩嵩子衡衡子复复子湛湛子置咸通中位宰相无显功　　萧遘
按唐书萧瑀传瑀从子钧钧子瓘瓘子嵩嵩子衡衡子复复子湛湛子置置子遘字得圣咸通中擢进士第辟节度府入朝拜右拾遗与韦保衡联第而保衡才下诸儒靳薄之不甚齿独呼遘太尉保衡憾焉于是保衡为相摭遘罪繇起居舍人斥播州司马未几保衡死召为礼部员外郎干符中累擢户部侍郎翰林学士承旨僖宗入蜀以兵部判度支次&#州拜同中书门下平章事还京师累拜司空封楚国公遘负大节以王佐自任既当国风采峭整天子器之时田令孜权宠可炙遘未尝少下后令孜取安邑池盐给卫军王重荣固争乃徙重荣他镇不受诏令孜以兵讨之重荣引沙陀拒王师王师败逐而西帝惊幸凤翔诸节度共劾令孜生事离间大臣遘素恶之与裴澈计共召朱玫于邠玫起邠兵五千奉迎与沙陀等连和令孜迫帝幸陈仓玫乃立嗣襄王熅而召遘作册遘苦辞玫更委郑昌图滋恨遘及还长安使昌图相熅罢遘为太子太保移疾不出方其弟蘧为永乐令往从之帝还宫宰相孔纬与遘雅隙乃劾尝为伪臣即赐死其所实光启三年遘见柄任凡五期行完而材逢世多故召愎臣以济乱身污伪署不得其死人为哀之　　萧芮
按尚友录芮为吉州牧政平讼理结庵金凤山之界读老子书自号萧道者既解任郡人即庵立祠宋周必大重其风节言之朝赐庙曰刚介　　后唐
　　萧希甫
按五代史萧希甫传希甫宋州人也为人有机辩多矫激少举进士为梁开封尹袁象先掌书记象先为青州节度使以希甫为巡官希甫不乐乃弃其母妻变姓名亡之镇州谒赵王王镕镕以希甫为&#军尢不乐又亡之易州削发为僧居百丈山庄宗将建国于魏置百官幽州李绍宏荐希甫为魏州推官庄宗即帝位欲以知制诰共排斥之以为驾部郎中希甫失志尢怏怏明宗即位召为谏议大夫是时复置匦函以希甫为使拜左散骑常侍希甫性褊而躁进尝遣人夜叩宫门上变言河堰牙官李筠告本军谋反诘旦追问无状斩筠希甫坐告李筠事动摇军众贬岚州司户&#军卒于贬所　　萧益
按十国春秋南汉萧益故唐相仿之孙也大有初累官崇文使时交州乱皎公羡与吴权相攻高祖欲乘其乱取之命子弘操为交王将兵救公羡益曰吴权桀黠诚未可轻今霖积旬海道险远大将当持重多用乡导然后可进否则兵未戢也高祖不听弘操果败死未几高祖病革与右仆射王翷谋出秦晋二王于外而立第五子弘昌制命将行矣会益入问疾高祖告之故益谏曰立嫡以长由是殇帝卒得立　　后晋　　萧俨
按吉安府志俨庐陵人十岁以童子擢第南唐烈祖任政授秘书省正字改刑部郎初烈祖相吴禁私买奴婢至是冯延己与弟延鲁于遗制中弛其禁俨曰此非大行之命必延己等所为者昔延鲁有此请先帝访臣臣对言陛下为吴相时闻民鬻男女立出府金赎归之故远近怀德今临祚即反之可乎先帝斜封延鲁章抹三笔持入宫此必尚在及索之果得遂擢给事中俨方直不阿贵戚敛&#后主于宫中作高楼召侍臣观之众皆叹美俨独叹恨楼下无井问其故曰以此不及景阳楼耳贬舒州观察使宋平江南遂谢病不出卒　　萧规
按十国春秋南汉萧规未详何郡人光天元年规奉殇帝命告哀于南唐　　萧结
按尚友录结祁阳令不畏强御方暮春时有州符下取竞渡船刺史将临观结怒批其符曰秧开五叶蚕长三眠人皆忙迫划甚闲船守愧而止　　辽一
　　萧敌鲁
按辽史萧敌鲁传敌鲁字敌辇其母为德祖女弟而淳钦皇后又其女兄也五世祖曰胡母里遥辇氏时尝使唐唐留之幽州一夕折关遁归国由是世为决狱官敌鲁性宽厚膂力绝人习军旅事太祖潜藩日侍左右凡征讨必与行阵既即位敌鲁与弟阿古只耶律释鲁耶律曷鲁皆总宿卫拜敌鲁北府宰相世其官神册三年十二月卒敌鲁有胆略闻敌所在即驰赴亲冒矢石前后战未尝少&#必胜乃止　　萧阿古只按辽史萧敌鲁传敌鲁弟阿古只字撒本少卓越自放不羁长骁勇善射临敌敢前太祖为于越时以材勇充任使既即位与敌鲁总腹心部刺葛之乱也淳钦皇后军黑山阻险自固太祖方经略奚地命阿古只统百骑往卫之刺葛既北走与敌鲁追擒于榆河神策初元讨西南夷有功又败周德威军三年以功拜北府宰相世其职天赞初太祖西征悉诿以南面边事以病卒子安团官至右皮室详稳　　萧痕笃
按辽史萧痕笃传痕笃字元里轸迭剌部人其先相遥辇氏痕笃少慷慨以才能自任早隶太祖帐下数从征讨既践阼除北府宰相痕笃事亲孝为政尚宽简　　萧翰
按辽史萧翰传翰一名敌烈字寒真宰相敌鲁之子天赞初唐兵围镇州节度使张文礼遣使告急翰受诏往救克之会同初领汉军侍卫从驾入汴为宣武军节度使天禄二年尚帝妹阿不里后与天德谋反下狱复与公主以书结明王安端反伏诛　　萧塔剌葛
按辽史萧塔剌葛传塔剌葛字陶哂六院部人素刚直太祖时坐叔祖台哂谋杀于越释鲁没入弘义宫世宗即位以舅氏故出其籍补国舅别部敞史天禄末为北府宰相及察割作乱塔剌葛醉詈曰吾悔不杀此逆贼寻为察割所害　　萧海&#
按辽史萧海&#传海&#字寅的哂其先遥辇氐时为本部夷离堇父塔列天显间为本部令稳海&#貌魁伟膂力过人天禄间娶明王安端女蔼因翁主应历初察割乱蔼因连坐继娶嘲瑰翁主上以近戚嘉其勤笃命预北府宰相选顷之总知军国事时诸王多坐反逆海&#为人廉谨达政体每被命案狱多得其情人无冤者繇是知名年五十卒　　萧护思
按辽史萧护思传护思字延宁世为北院吏累迁御史中丞总典群牧部籍应历初迁左客省使未几拜御史大夫时诸王多坐事系狱上以护思有才干诏穷治称旨改北院枢密使仍命世预宰相选护思辞曰臣子孙贤否未知得一客省使足矣从之上晚岁酗酒用刑多滥护思居要地龊龊自保未尝一言匡救议者以是少之年五十七卒　　萧思温
按辽史萧思温传思温小字寅古宰相敌鲁之族弟忽没里之子通书史太宗时为奚秃里太尉尚燕国公主为群牧都林牙寻为南京留守时穆宗湎酒嗜杀思温以密戚预政无所匡辅士论不与十九年春搜上射熊而中思温与夷离毕牙里斯等进酒上寿帝醉还宫是夜为庖人斯奴古等所弒思温与南院枢密使高勋飞龙使女里等立景宗保宁初为北院枢密使兼北府宰相仍命世预其选上册思温女为后加尚书令封魏王从帝猎闾山为贼所害　　萧干
按辽史萧干传干小字项烈字婆典北府宰相敌鲁之子性质直初察割之乱其党胡古只与干善使人召之干曰吾岂能从逆臣缚其人送寿安王贼平上嘉其忠拜群牧都林牙复以伐乌古功迁北府宰相改突吕不部节度使干亨初宋伐河东乘胜侵燕诏干拒之战于高梁河力战败之自是每征伐必参决军事加政事令时皇后以父呼干及后为皇太后称制干数条奏便宜多见听用统和四年卒　　萧讨古
按辽史萧干传干侄讨古字括宁性忠简应历初始入侍会冀王敌烈宣徽使海思谋反讨古密告于上上嘉其忠诏尚朴谨公主保宁末为南京统军使干亨初宋侵燕讨古拒之不克帝闻其败遣使责之讨古惧顷之援兵至讨古奋力以败宋军上释其罪降为南京侍卫亲军都指挥使四年卒　　萧挞凛
按辽史萧挞凛传挞凛字&#宁思温之再从侄父朮鲁列善相马应历间为马群侍中挞凛幼敦厚有才略通天文保宁初为宿直官累任剧统和六年改南院都监从驾南征攻沙堆力战被创明年加右监门卫上将军检校太师遥授彰德军节度使十二年夏人梗边皇太妃受命总乌古及永兴宫分军讨之挞凛为阻卜都详稳凡军中号令太妃并委挞凛师还以功加兼侍中封兰陵郡王十五年挞凛以诸部叛服不常上表乞建三城以绝边患从之俄召为南京统军使二十年伐宋至澶渊宋主军于城隍间未接战挞凛按视地形取宋之羊观盐堆凫雁中伏弩卒子慥古南京统军使　　萧札剌
按辽史萧札剌传札剌字虚辇北府宰相排押之弟性介特不事生业保宁间以戚属进累迁宁远军节度使秩满里居淡泊自适统和末召为南京马步军都指挥使以疾求退不听迁夷离毕又以疾辞许之遂入颉山杜门不出耶律资忠重之目曰颉山老人卒　　萧图玉
按辽史萧图玉传图玉字兀衍北府宰相海&#之子统和初皇太后称制以戚属入侍寻为乌古部都监讨速母缕等部有功迁乌古部节度使十九年总领西北路军事诏尚金乡公主拜驸马都尉加同政事令门下平章事上言阻卜服化宜各分部治以节度使上从之自后节度使往往非材部民怨而思叛开泰元年阻卜复叛围图玉于可敦城势甚张图玉使诸军齐射却之明年图玉遣人诱诸部皆降帝以图玉始虽失计后得人心释之仍领诸部会公主坐杀家婢降封郡主图玉罢使相寻起为乌古敌烈部详稳以老代还卒子双古南京统军使孙讹笃斡尚三韩郡王合鲁之女骨浴公主终乌古敌烈部统军使以善战名于世　　萧合卓
按辽史萧合卓传合卓字合鲁隐突吕不部人始为本部吏统和初以谨恪补南院侍郎十八年北院枢密使韩德让举合卓为中丞以太后遗物使宋还迁北院枢密副使开泰三年为左夷离毕合卓久居近职明习典故善占对以是尢被宠渥升北院枢密使六年遣合卓伐高丽还时求进者多附之然其服食仆马不加于旧帝知其廉以族属女妻其子太平五年疾卒子乌古终本部节度使　　萧排押
按辽史萧排押传排押字韩隐国舅少父房之后多智略能骑射统和初为左皮室详稳讨阻卜有功四年破宋将曹彬米信兵于望都凡军事有疑每预参决寻总永兴宫分&#及舍利拽剌二皮室等军收复山西所陷城邑改南京统军使尚卫国公主拜驸马都尉加同政事门下平章事十三年历北南院宣徽使十五年加政事令迁东京留守二十二年复攻宋将渤海军下德清军后萧挞凛卒专任南面事宋和议成为北府宰相封兰陵郡王开泰二年以宰相知西南面招讨使五年进王东平排押为政宽裕而善断诸部畏爱民以殷富时议多之七年再伐高丽至开京敌奔溃纵兵俘掠而还渡茶陀二河敌夹射排押委甲仗走坐是免官太平三年复王豳薨　　萧恒德
