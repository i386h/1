<!-- { "loadSidebar": true } -->
廖用贤尚友录
　　席姓
席安定商音晋大夫籍谈之祖伯倏司晋典籍因氏裔孙环避项羽名改为席
　翟姓部汇考
廖用贤尚友录
　　翟姓
翟南阳征音黄帝之后代居翟以地为氏

　翟姓部列传
　　周
　　翟璜
按尚友录璜下邽人魏文侯与士大夫坐问曰寡人何如君也皆曰君仁君也翟璜曰君非仁君也文侯怒问任座对曰仁君也曰子何以知之对曰臣闻之其君仁者其臣直向璜之言直是以知也文侯曰善复召璜为上卿　　汉
　　翟盱
按汉书功臣表盰以汉王二年为燕令以都尉下楚九城封衍侯十二年薨谥简　　翟山
按汉书功臣表高后四年祗侯山嗣二年薨
　　翟嘉
按汉书功臣表高后六年节侯嘉嗣四十四年薨　　翟不疑按汉书功臣表建元三年侯不疑嗣元朔元年坐挟诏书论耐为司寇　　翟光
按汉书功臣表元康四年盱元孙阳陵公乘光诏复家　　翟公
按尚友录公下邽人文帝时为廷尉宾客填门及罢门外可设雀罗后复用宾客欲往公大署其门曰一死一生乃知交情一贫一富乃知交态一贵一贱交情乃见　　翟方进
按汉书翟方进传方进字子威汝南上蔡人家世微贱至方进父翟公好学为郡文学方进年十二三失父给事太守府为小史数为掾史所詈辱从汝南蔡父相蔡父大奇其形貌谓曰小史有封侯骨当以经术进方进喜因病归辞后母欲至京师受经母怜其幼随之长安织屦以给方进读经博士受春秋积十余年经学明习以射策甲科为郎举明经迁议郎转博士迁朔方刺史有威名迁丞相司直旬岁间免两司隶朝廷由是惮之丞相宣甚器重焉上以为任公卿徙京兆尹坐太皇太后丧烦扰百姓左迁执金吾遂擢为丞相封高陵侯以灾异赐诏书自杀上秘之册赠丞相高陵侯印绶天子临吊谥曰恭　　翟宣
按汉书翟方进传宣方进长子字太伯明经笃行君子人也及方进在为关都尉南郡太守嗣侯坐弟义起兵死　　翟义
按汉书翟方进传义方进少子字文仲少以父任为郎迁诸曹出为南阳都尉以法缚宛令刘立威震南阳后坐法免起家弘农太守迁河内太守青州牧所居著名徙东郡太守王莽居摄义举兵立东平王云子信为天子义自称大司马柱天大将军诛莽兵败死　　翟牧
按尚友录牧兰陵人有子曰兄
　　翟兄
按汉书儒林传孟喜从田王孙受易喜授同郡白光子沛翟牧子兄皆为博士繇是易有翟孟白之学　　后汉　　翟酺
按后汉书翟酺传酺字子超广汉雒人也四世传诗酺好老子尤善图纬天文历算以报舅雠当徙日南亡于长安为卜相工后牧羊凉州遇赦还仕郡征拜议郎迁侍中拜尚书时安帝始亲政事追感祖母宋贵人悉封其家又元舅耿宝及皇后兄弟阎显等并用威权酺上疏谏书奏不省而外戚宠臣咸畏恶之延光三年出为酒泉太守叛羌钞郡界酺赴击斩首九百级迁京兆尹顺帝即位拜光禄大夫迁将作大匠损省经用岁息四五千万屡因灾异多所匡正由是权贵共诬酺交通属托坐减死归家复被章云酺前与河南张楷等谋反逮诣廷尉及杜真等上书讼之事得明释卒于家　　晋
　　翟汤
按晋书翟汤传汤字道深寻阳人笃行纯素仁让廉絜不屑世事耕而后食人有馈赠虽釜庾一无所受永嘉末寇害相继闻汤名德皆不敢犯乡人赖之康帝以散骑常侍征汤固辞老疾不至年七十三卒于家　　翟庄
按晋书翟汤传汤子庄字祖休少以孝友著名遵汤之操不交人物耕而后食语不及俗惟以弋钓为事及长不复猎或问渔猎同是害生之事而先生止去其一何哉庄曰猎自我钓自物未能顿尽故先节其甚者晚节亦不复钓端居荜门歠菽饮水州府礼命及公车征并不就年五十六卒子矫亦有高操屡辞辟命矫子法赐　　翟超
按万姓统谱超山阳太守
　　宋
　　翟法赐
按宋书翟法赐传法赐寻阳柴桑人也曾祖汤汤子庄庄子矫并高尚不仕矫生法赐少守家业立屋于庐山顶丧亲后便不复还家不食五谷以兽皮结草为衣虽乡亲中表莫得见也州辟主簿举秀才右参军著作佐郎员外散骑侍郎并不就后家人至石室寻求因复远徙后卒于岩石之间　　梁
　　翟子荣
按德安府志子荣梁武帝太清三年为德安太守　　北魏　　翟黑子
按魏书高允传辽东公翟黑子有宠于世祖奉使并州受布千匹事寻发觉黑子请计于允允曰公帷幄宠臣答诏宜实又自告忠诚罪必无虑中书侍郎崔览公孙质等咸言首实罪不可测宜讳之黑子反怨允曰如君言诱我死遂与允绝以不实对竟为世祖所疏获罪戮　　隋
　　翟普林
按隋书翟普林传普林楚丘人也性仁孝事亲以孝闻州郡辟命皆固辞不就躬耕色养乡邻谓为楚丘先生后父母疾亲易燥湿不解衣者七旬大业初父母俱终哀毁殆将灭性庐于墓侧负土为坟盛冬不衣缯絮唯着单缞而已家有一犬普林哀临犬亦悲号有二鹊巢其庐前柏树每入庐驯押无所惊惧大业中司隶巡察奏其孝感擢授孝阳令　　翟干佑
按尚友录干佑有道术以考召著名云安一邑江流之险十有五处一日召其滩神使平之至者十四最后至乃一女人曰沿江小民藉江流之险为人挽负以资其生岂可平也于是命滩神悉复其险　　唐
　　翟璋
按万姓统谱璋陜州刺史
　　后梁
　　翟景珂
按五代史翟光邺传光邺父景珂倜傥有胆气梁晋相距于河上景珂率聚邑人守永定驿晋人攻之逾年不能下景珂卒战死　　后晋
　　翟进宗
按五代史翟进宗传进宗不知其何人也初事唐后事晋为淄州刺史杨光远反以骑兵数百&#取至青州而进宗不屈光远遂杀进宗出帝赠进宗左武卫上将军光远平诏求进宗尸加礼归葬葬事官给以其子仁钦为东头供奉官　　后周
　　翟光邺
按五代史翟光邺传光邺字化基濮州鄄城人也时年十岁为晋兵所掠明宗爱其颖悟常以自随光邺事唐官至耀州团练使晋高祖时历棣沂二州刺史西京副留守出帝以光邺为青州防御使光邺招辑兵民甚有恩意汉高祖入京师改右领军卫大将军充街使周太祖入立拜宣徽使枢密副使出知永兴军卒于官光邺为人沈默多谋事继母以孝闻　　宋　　翟守素
按宋史翟守素传守素济州任城人父溥晋左司御率府率守素以父任为殿直历汉周迁供奉官领承天副使干德中为引进副使从王全斌伐蜀蜀平擢判四方馆开宝三年命为剑南十州都巡检使太平兴国三年钱俶献浙右之地诏守素为两浙诸州兵马都监安抚诸郡人心甚悦即以知杭州岁满为西京巡检使雍熙二年改知延州四年留充天雄军兵马钤辖知大名府改知潞州会建方田命为代北方田都部署并州兵马钤辖从屯夏州改知凤翔府淳化中夏帅赵保忠上言其弟继迁诱戎人为寇宜求援师诏守素率兵复屯夏州未几又徙石州以老病上疏求归本郡从之三年卒年七十一守素逮事四朝绵历内职五十余年性谨慎宽仁容众所至有治绩　　翟守珣
按万姓统谱守珣太祖时为李重进亲吏重进移镇青州谋举兵遣守珣往潞阴结李筠守珣识太祖往还京师潜诣枢密承旨李处耘求见太祖太祖厚赐守珣　　翟汝文
按宋史翟汝文传汝文字公巽润州丹阳人登进士第以亲老不调者十年擢议礼局编修官召对徽宗嘉之除秘书郎迁起居郎皇太子就傅命汝文劝讲除中书舍人出知襄州移知济州复知唐州召拜中书舍人外制典雅一时称之出守宣州召为吏部侍郎出知庐州徙密州钦宗即位召为翰林学士改显谟阁学士知越州兼浙东安抚使绍兴元年召为翰林学士兼侍讲除参知政事同提举修政局时秦桧相怒劾汝文专擅罢去以卒先是汝文在密桧为郡文学汝文荐其才故桧引用之然汝文性刚不为桧屈对案相诟至目桧为浊气汝文风度翘楚好古博雅精于篆籀有文集行于世　　翟兴
按宋史翟兴传兴字公祥河南伊阳人少以勇闻剧贼王伸起兴与弟进应募击贼号大翟小翟金人犯京师西道总管王襄檄兴统领在城军马以保护陵寝功补承信郎辟京西北路兵马副钤辖为陕西宣抚司前军统制会进为叛将杨进所害明年訴进死事于朝以兴代进为京西北路安抚制置使兼京西北路招讨使兼知河南府杨进屯鸣皋山北兴与子崇帅乡兵时出扰之进中流矢死余众溃去西京平金人犯永安军兴遣子崇与博战屡捷追至渑池诏授河南孟汝唐州镇抚使兼知河南府转武略大夫兼合门宣赞舍人寓治伊阳金人入陕右遣将邀击俘五十余人又遣子崇生擒金河东都统保骨遂复阳城县邓州人杨某拥众河北伪称信王兴遣将董先追获于商州杀之进武功大夫忠州团练使刘豫将迁汴以兴屯伊阳惮之阴遣人啖裨将杨伟以利伟杀兴其首奔豫事闻赠保信军节度使子崇沉勇有父风继兴为镇抚使琳合门祗候　　翟进
按宋史翟兴传兴弟进字先之以捕盗劳补下班殿侍累功京西第一将金人逼灵山寨进父子兄弟与之战溃围至高都集乡兵七百人夜行昼伏五日至洛城夜半破关入擒高世由再捷于伊阳白草坞授武义大夫合门宣赞舍人屡与金人夹河战乘胜入洛阳金人聚怀卫蒲孟数州之众薄城下斧诸门入进率士卒巷战次子亮死之迁武功大夫充京西北路兵马都钤辖寻授马步军副总管升本路制置使会杨进遣数百骑绝水犯进营进乘半渡击之追贼数十里破贼四寨马惊坠堑为贼所害赠左武大夫忠州刺史官其后五人　　翟亨
按万姓统谱亨归善人事母孝乡人呼为翟夫子　　翟杰按广州府志杰东莞人自少负才名笃孝友绍兴乙卯成进士司户化州育士爱民教养兼致数年而州称治及丁艰居邑凡事属艰巨一意维持邑人德之卒祀于本学思贤堂子僖孙卷石俱登进士有行谊政声　　翟国荣
按景陵县志国荣咸淳八年九月为复州副将与元人战于澜泥湖兵败死之　　金
　　翟永固
按金史翟永固传永固字仲坚中都良乡人归宋宋人以经义兼策取士永固中第一授开德府仪曹参军金破宋永固北归中天会六年词赋科授怀安丞迁望云令补枢密院令史摄左司郎中历同知清州防御使入为工部员外郎正隆二年迁翰林学士承旨与直学士韩汝嘉俱召至内殿问以将亲伐宋事永固对曰宋人无衅隙伐之无名纵使可伐亦无烦亲征遣将帅可也由是大忤海陵意永固即请致仕归卧于家大定二年起拜尚书左丞请依旧制廉察官吏革正隆守令之污从之明年表乞致仕诏不许罢为真定尹五年恳乞致仕许之六年薨　　元
　　翟文彬
按保定府志文彬满城人以武功显
　　翟居德
按兴国州志居德字安常金台人为本郡录事参军遇旱请祷霖雨沛然居官廉勤卓有政绩　　翟思诚
按淄川县志思诚淄川人母病思诚日夜侍汤药衣不解带母死庐墓三年　　翟耆年
按镇江府志耆年字伯寿丹阳人汝文子以父任入官好古文性孤介不苟合自谓为吏必以戆罢弃官归著书自娱　　翟复
按南康府志复至正四年为都昌丞遇岁旱恒切己忧每祷即雨建兴孝园以收不能葬者父老为立碑颂之　　明
　　翟益
按万姓统谱益洪武中任平原县丞廉声大着寻升按察司佥事持法公平　　翟祥
按苏州府志祥字君瑞嘉定人少通易学为太祖占候皆验赐以敕命为训术所著有希微子简易录　　翟聚按祥符县志聚祥符人性至孝尝割肉以愈母病洪武二十年以孝廉举授行人母没庐墓哀毁逾礼终直隶临淮丞有司表扬之　　翟昌甫
