<!-- { "loadSidebar": true } -->
按晋书文立传立字广休巴郡临江人也蜀时游太学仕至尚书蜀平举秀才除郎中泰始初拜济阴太守入为太子中庶子上表请以诸葛亮蒋琬费祎等子孙流徙中畿宜见叙用诏以立为散骑常侍迁卫尉咸宁末卒所著章奏诗赋数十篇行于世　　文硕
按晋书李雄载记李国镇巴西其帐下文硕杀国以巴西降罗尚李骧讨文硕害之　　文支
按晋书秃发&#檀载记&#檀遣其将文支讨南羌大破之　　文恩
按万姓统谱恩武都太守十姓獠反恩讨平之复治益州事堂郎羌叛恩复率州兵讨平之进击资中武康隆山生獠及东山獠并破之　　南齐
　　文献叔
按南齐书封延伯传建元三年大使巡行天下武陵郡文献叔八世同居诏表门闾蠲税租　　唐
　　文箫
按裴硎传奇锺陵西山有游帷观每至中秋车马喧阗太和末有书生文箫往观睹一姝甚丽吟曰若能相伴陟仙坛应得文箫驾彩鸾生意其神仙植足不去姝亦相盻相引至绝顶俄有仙童持天判曰吴彩鸾以私欲泄天机罚为民妻一纪姝乃与生下归锺陵　　文龟年
按四川总志龟年干符中明经及第任彰明令　　文武坚按十国春秋前蜀王宗阮本僰道土豪文武坚也善舞剑器时号为文大剑高祖攻陈敬瑄时武坚执戎州刺史谢承恩来降及成都平更其姓名曰王宗阮遂领决胜都知兵马使未几充开江防送进奉使将兵七千趣泸州顷之破泸州杀刺史马敬儒高祖即命宗阮知渝州天复四年赵匡凝攻夔州宗阮帅师击之匡凝败走宗阮后以病卒　　后唐
　　文时
按万姓统谱时字春元成都人后唐同光乙酉特授帐前指挥使轻车都尉镇守江西巡历永新晚年留家邑西北钱市子孙世居遂为永新人　　后晋
　　文谷
按十国春秋后蜀文谷成都温江人汉文翁之裔龟年孙也谷笃学博闻以词章显于世事后主累官员外郎侍御史山南道节度判官广政末随王昭远巡边至文州见唐都虞候文和之墓谷用昭远命作文厚瘗之人皆以为有隐德焉谷所撰备忘小抄十卷杂抄子史一千余事以备遗忘世多传写之　　文澹
按万姓统谱淡蜀人生五岁谓母曰有五色香囊杏林中往取之乃前生为儿时所失者而记之　　宋
　　文光大
按万姓统谱光大开宝初由国监赋魁授承事郎郴州判官　　文基
按万姓统谱基雍熙中授迪功郎桂阳令
　　文彦博
按宋史文彦博传彦博字宽夫汾州介休人其先本敬氏以避晋高祖及宋翼祖讳改焉少从颍昌史照学照母异之曰贵人也待之甚厚及进士第知翼城县通判绛州为监察御史转殿中侍御史以直史馆为河东转运副使迁天章阁待制都转运使连进龙图阁枢密直学士知泰州改益州召拜枢密副使参知政事贝州王则反彦博请为宣抚使旬日贼溃拜同中书门下平章事集贤殿大学士进昭文馆大学士御史唐介劾其在蜀日以奇锦结宫掖介既贬彦博亦罢为观文殿大学士知许州改忠武军节度使知永兴军至和二年复以吏部尚书同中书门下平章事昭文馆大学士士大夫以得人为庆久之以河阳三城节度使同平章事判河南府封潞国公改镇保平判大名府又改镇成德迁尚书左仆射判太原府俄复镇保平判河南母忧起复寻除侍中徙镇淮南判永兴军入为枢密使剑南西川节度使彦博在枢府九年为安石所恶力引去拜司空河东节度使判河阳徙大名府寻加司徒元丰三年拜太尉复判河南加两镇节度使辞不拜久之请老以太师致仕居洛阳元佑初司马光荐彦博宿德元老乃命平章军国重事六日一朝一月两赴经筵五年复致仕绍圣初章惇秉政言者论彦博朋附司马光诋毁先烈降太子少保卒崇宁中预元佑党籍后特命出籍追复太师谥忠烈彦博逮事四朝任将相五十年平居接物谦下尊德乐善洛人邵雍程颢兄弟皆以道自重宾接之如布衣交与富弼司马光等十三人用白居易九老会故事置酒赋诗相乐序齿不序官为堂绘像其中谓之洛阳耆英会好事者莫不慕之八子皆历要官　　文纽
按万姓统谱纽中宏词科累官任潭州守
　　文伯
按万姓统谱伯熙宁间任大理评事
　　文及甫
按宋史文彦博传彦博第六子及甫初以大理评事直史馆与邢恕相善元佑初为吏部员外郎以直龙图阁知同州彦博平章军国及甫由右司员外郎引嫌改卫尉光禄少卿彦博再致仕及甫知河阳召为太仆卿权工部侍郎罢为集贤殿修撰提举明道宫蔡渭邢恕持及甫私书造梁焘刘挚之谤逮诣诏狱及甫有憾于元佑从而实之亦坐夺职未几复之卒　　文同按宋史文同传同字与可梓州梓潼人汉文翁之后同方口秀眉以学名世操韵高洁自号笑笑先生善诗文篆隶行草飞白司马光苏轼尤敬重之同又喜画竹初不自贵重四方之人持缣素请者足相蹑于门同厌之投缣于地骂曰吾将以为&#好事者传之以为口实初举进士稍迁太常博士集贤校理知陵州又知洋州元丰初知湖州明年至陈州宛丘驿忽留不行沐浴衣冠正坐而卒有丹渊集行于世　　文范按万姓统谱范荆南人不乐仕进时黄鲁直赠诗曰不趋吏部曹中板甘脍高沙湖里鱼　　文周
按万姓统谱周字次庄建炎丁未为京庠弟子奋身投军捕盗收复郡县有功授成忠郎江淮节度使制曰以文归武战累收除克着懋勋为国名臣寻升处置副使子进淳熙中授实录院检讨　　文彦直
按万姓统谱彦直字益之萍乡人好学避寇山中犹诵读不辍绍兴初以恩补汉阳军事判官终淮阳军节度推官弟彦光建炎初进士未仕卒　　文邦卿
按万姓统谱邦卿处置使周之裔也读书尚古蓄德弗耀尝集谱信国公序其端弟天声咸淳癸酉江西漕举赋魁授宣教郎江州司户兼劝农事与邦卿友爱两尽里人称之　　文复之
按上元县志复之字廷实合州人登甲榜第三名授阆州掌书记累官至湖北提刑以起居舍人召每切齿丁大全所为与人言我见上必极言其奸邪大全觉之止不得见乞祠禄授朝散大夫主管成都府玉局观欲还蜀道经建康时边事亟马光祖守郡留不听行遂居郡之修文坊元廉希宪宣抚江东钦其名待如师友欲以故官荐之仕力辞不应以经史自娱终其身　　文天祯
按尚友录天祯庐陵人天祥兄宝佑间乡举署广济学谕造士有方邑治丕变以天祥死节不仕元遂居广济之五里桥东家世业儒迄今未艾　　文天祥
按宋史文天祥传天祥字宋瑞又字履善吉之吉水人也体貌丰伟美&#如玉秀眉而长目自为童子时见学宫所祠欧阳修杨邦乂胡铨像即欣然慕之年二十举进士对策集英殿时理宗在位久政理浸怠天祥以法天不息为对帝亲拔为第一寻丁父忧归开庆初元兵伐宋宦官董宋臣说上迁都天祥时入为宁海军节度判官上书乞斩宋臣以一人心不报即自免归后稍迁至刑部郎官宋臣复入为都知天祥又上书极言其罪亦不报出守瑞州改江西提刑迁尚书左司郎官累为台臣论罢除军器监兼权直学士院贾似道不乐使台臣张志立劾罢之咸淳九年起为湖南提刑十年改知赣州德佑初江上报急诏天下勤王天祥捧诏涕泣使陈继周发郡中豪杰并结溪峒蛮有众万人事闻以江西提刑安抚使召入卫天祥性豪华平生自奉甚厚声伎满前至是痛自贬损尽以家赀为军费八月天祥提兵至临安除知平江府元兵破常州入独松关召天祥弃平江守余杭明年正月除知临安府未几除枢密使寻除右丞相兼枢密使使如军中请和与元丞相伯颜抗论皋亭山丞相怒拘之天祥夜&#泛海至温州闻益王未立乃上表劝进以观文殿学士侍读召至福拜右丞相寻与陈宜中等议不合七月乃以同都督出江西遂行收兵入汀州至元十四年正月元兵入汀州天祥遂移漳州乞入卫江西宣慰使李恒将兵攻天祥于兴国天祥不意恒兵猝至乃引兵走即邹于永丰兵先溃恒穷追天祥妻妾子女皆见执天祥逸去收残兵奔循州驻南岭黎贵达潜谋降执而杀之至元十五年三月进屯丽江浦六月入船澳益王殂卫王继立天祥上表自劾乞入朝不许八月加天祥少保信国公军中疫且起兵士死者数百人天祥惟一子与其母皆死十一月进屯潮阳县潮州盗陈懿刘兴数叛附为潮人害天祥攻走懿执兴诛之十二月趋南岭邹刘子俊又自江西起兵来再攻懿党懿乃潜遁元帅张弘范兵济潮阳天祥方饭五坡岭张弘范兵突至众不及战天祥仓皇出走千户王惟义前执之至潮阳见弘范左右命之拜不拜弘范遂以客礼见之与俱入&#山&#山破弘范遣使护送天祥至京师天祥在道不食八日不死即复食至燕时世祖皇帝多求才遣王绩翁谕旨天祥终不屈至元十九年召入谕之曰汝何愿天祥对曰天祥受宋恩为宰相安事二姓愿赐之一死足矣然犹不忍遽麾之退言者力赞从之天祥临刑从容南乡拜而死年四十七　　文应麟
按万姓统谱应麟天祥从孙倜傥尚气节景定中随叔璧守惠州元兵至城陷应麟耻之携二于起南遁于东莞之东渚遂家焉今其子孙最为名族　　文初
按万姓统谱初彭山人父永客汴初尚在襁褓中后二十年至汴寻访之逾年始得归养暨登第封永承事郎安舆奉养时人称之　　文玉
按万姓统谱玉顺庆人少嗜学举进士官至东路太守政平讼理禁暴戢奸吏民畏之号石山　　文锡
按万姓统谱锡金坛人以特恩授宁国主簿谢不仕宋亡隐居皓首穷经著述甚富　　文桂发
按万姓统谱桂发乡举十名试石渠阁赋词采俊逸其族与丞相天祥通谱　　明
　　文起　文兴
按馆陶县志文起文兴同胞兄弟也以孝友着里闬明初起为里长以收税获罪坐大辟弟兴向兄泣告曰兄子多人无父何怙弟无子罪可代也诣长吏白兄冤长吏遂以起罪罪之后遇赦回乡里呼之为痴其妻之父曰吾倩痴后必昌复以次女为继室子姓蕃衍书香不绝人以为孝义之报云　　文景宗
按万姓统谱景宗丙午年知徐州时天下初定民多流离景宗招徕劝课民皆安业性廉洁善因事成功如州治儒学坛壝城隍庙皆其所建云　　文麟
按万姓统谱麟性鲠直操履劲特善古文豪爽严正类其为人洪武二年千户俞茂知州田盛交荐于朝　　文原吉按名山藏分藩记秦愍王市人浙江上责长史不谏悉诛之追念故长史文原吉善辅王而赏赐之&#曰昔尔原吉辅王政清民乐一旦致仕政烦民扰群小憸邪导王为非奸宄忠良昭然可见使朕念尔不忘所以赐原吉曰金二锭楮弊百文锦帛三十　　文澍
按桃源县志澍字汝霖杜青村人以军籍中云南天顺己卯乡试丙戌登进士授南京刑部主事历郎中升四川重庆府知府有古循吏风迁贵州思南府告休　　文带
按广东通志带海康县民也骁勇绝伦天顺中猺贼侵境带领官兵御贼每战皆捷贼避其锋后大战于白沙被鎗而死　　文志贞
按陕西通志志贞字正夫兰州人登天顺丁丑进士任行人司历升户部山西员外郎转广东司郎中明敏练达绰有能誉　　文洪
按长洲县志洪字公大成化元年中应天乡试再上礼部中乙榜得涞水教谕在涞四年训诲有方年未老决意解官归　　文林
按长洲县志林字宗儒洪之子也成化五年中进士知温之永嘉县后改博平均有廉平声升南京太仆寺丞建言时政十四事告病归数年温人思之不忘用荐为温州府卒于官　　文森
