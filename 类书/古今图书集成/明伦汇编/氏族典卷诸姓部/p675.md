<!-- { "loadSidebar": true } -->
按宋史章得象传得象字希言世居泉州高祖仔钧事闽为建州刺史遂家浦城得象好学美姿表为人庄重进士及第为大理评事知玉山县迁本寺丞真宗将东封泰山以殿中丞佥书兖州观察判官事知台州历南雄州徙洪州杨亿荐之召试为直史馆安抚京东累迁尚书刑部郎中使契丹还以兵部郎中知制诰逾年为翰林学士迁右谏议大夫以给事中为群牧使迁礼部侍郎擢同知枢密院事迁户部侍郎遂拜同中书门下平章事集贤殿大学士陕西用兵加中书侍郎明年以工部尚书为昭文馆大学士庆历五年拜镇安军节度使同平章事封郇国公徙判河南府守司空致仕薨赠太尉兼侍中谥文宪皇佑中改谥文简　　章授
按万姓统谱授字荣之得象族从得象游京师学擅词场省试第一用陈瓘荐知海州　　章岷
按浦城县志岷字伯镇天圣五年举进士官至正议大夫光禄卿　　章岘
按万姓统谱岘字伯瞻岷弟中天圣八年进士治平中为广南西路提典刑狱官至金紫光禄大夫　　章欣按尚友录欣字天和天圣中试礼部上党有盖抃者亦预计偕忽梦人告曰建州章天和作状元汝必登第抃至京访欣具述其梦既而三举不利庆历间亦到省题诗于邑之泗洲岭庵壁云十年三上未登科此去行期昼锦过上党有人传预兆梦生头角见天和旋于贾黯榜中第嘉佑二年欣子衡作大魁抃是年始特奏名神物之戏人如是欣官至润州长史累封左光禄大夫　　章俞
按万姓统谱俞字咨臣登景佑元年进士除苏州吴县主簿累官至职方郎中致仕　　章琰
按万姓统谱琰太平人庆历进士历官镇江通判有治声后拜殿中侍御史弹击不避权贵出为征西安抚使知江州　　章友直
按万姓统谱友直浦城人自少放荡不羁读书通大义不肯选举而才亦出群皇佑中近臣言其善篆有旨召试辞焉后太学篆石经近臣又荐之召往经成除试将作监主簿不就　　章岵
按建安县志岵宝元元年登进士知苏州湖海暴风民多漂溺请蠲租赈恤锄治奸吏豪右慑畏　　章彀
按万姓统谱彀字仲弓至和间进士官资州军事判官为政尚恺悌入为著作郎出通判秀州岁饥平价以粜民甚赖之有寇千余人掠郡彀出隘口防御明日寇至与战败之又明日寇大至又大败之民恃以无恐　　章衡
按宋史章衡传衡字子平浦城人嘉佑二年进士第一通判湖州直集贤院改盐铁判官同修起居注三司使忌其能出知汝州颍州熙宁初还判太常寺出知郑州复判太常知审官西院使判吏部流内铨未几知通进银台司直舍人院拜宝文阁待制知澶州徙知成德军坐事免元佑中历秀襄河阳曹苏州加集贤院学士复以待制知扬庐宣颍州卒　　章&#
按宋史章&#传&#字隐之成都双流人少孤鞠于兄嫂以所事父母事之博通经学尢长易蜀守蒋堂杨察张方平何郯赵抃咸以逸民荐命州助教不就嘉佑中赐号冲退处士王素时为州因更其所居之乡曰处士里曰通儒坊曰冲退&#由是益以道自裕尊生养气忧喜是非亦不以挠其心形熙宁元年卒　　章惇按宋史章惇传惇字子厚建州浦城人父俞徙苏州起家至职方郎中致仕用惇贵累官银青光禄大夫惇豪隽博学善文进士登名耻出侄衡下委敕而出再举甲科调商洛令召试馆职王陶劾罢之熙宁初王安石秉政悦其才用为编修三司条例官加集贤校理中书检正时经制南北江群蛮命为湖南北察访使进修起居注擢知制诰直学士院判军器监三司火神宗御楼观之惇部役兵奔救过楼下神宗问知为惇明日命为三司使吕惠卿去位邓绾论惇同恶出知湖州徙杭州入为翰林学士元丰三年拜参知政事朱服为御史惇密使客达意于服为服所白惇父冒占民沈立田立遮诉惇惇系之开封坐二罪罢知蔡州又历陈定二州五年召拜门下侍郎哲宗即位知枢密院事宣仁后听政惇与蔡确矫唱定策功确罢惇不自安乃驳司马光所更役法光议既行惇愤恚争辨帘前其语甚悖宣仁后怒刘挚苏辙王觌朱光庭王岩叟孙升交章击之黜知汝州数为言者弹治哲宗亲政有复熙宁元丰之意首起惇为尚书左仆射请发司马光吕公着冢斫其棺哲宗不听结中官郝随为助欲追废宣仁后自皇太后太妃皆力争之哲宗感悟焚其奏又以皇后孟氏元佑中宣仁后所立迎合郝随劝哲宗起掖庭秘狱托以左道废居瑶华宫其后哲宗颇悔惇知天下怨己欲塞其议请诏中外察民妄语者论如律哲宗崩皇太后议所立惇言简王申王当立皇太后不可立端王是为徽宗迁惇特进封申国公为山陵使灵轝陷泽中逾宿而行言者劾其不恭罢知越州寻贬武昌军节度副使潭州安置右正言任伯雨论其欲追废宣仁后又贬雷州司户参军徙睦州卒　　章楶
按宋史章楶传楶字质夫建州浦城人楶以叔得象荫为孟州司户参军应举入京闻父对狱于魏弃不就试驰往直其冤还试礼部第一擢知陈留县历提举陕西常平京东转运判官提点湖北刑狱成都路转运使入为考功吏部右司员外郎元佑初以直龙图阁知庆州召权户部侍郎明年除知同州绍圣初知应天府加集贤殿修撰知广州徙江淮发运使哲宗访以边事对合旨命知渭州累擢枢密直学士龙图阁端明殿学士进阶大中大夫楶在泾原四年立边功为西方最时章惇用事楶与惇同宗其得兴事颇为世所疑徽宗立请老徙知河南入见留拜同知枢密院事俾其子縡为开封推官以便养逾年力谢事罢授资政殿学士中太一宫使未几卒楶七子縡综綡绾綖演缜縡綡最知名　　章望之
按宋史章望之传望之字表民建州浦城人少孤喜问学志气弘放为文辩博长于议论初由伯父得象荫为秘书省校书郎监杭州茶库逾年辞疾去丁母忧毁瘠过制服除浮游江淮间犯艰苦汲汲以营衣食不自悔人劝之仕不应也其兄拱之知晋江县忤其守蔡襄怒诬以赃贬望之号泣力诉于朝时襄方贵显事久不得直望之诉不已卒脱拱之冤复官如初望之遂不复仕覃恩迁太常太祝大理评事欧阳修韩绛吴奎刘敞范镇同荐其才除佥书建康军节度判官固辞遂以光禄寺丞致仕卒　　章&#
按宋史章&#传&#子&#好古学
　　章甫
按浦城县志甫字端叔熙宁三年登第授山阴县尹首窜奸吏数人遂无有敢欺者监左藏库通判宿州被旨按狱南京片言折之除太府丞哲宗召对除府界提举常平事河溢岁饥流民多入畿甸因廪给之而用力以筑堤知处州崇宁初党论兴首言元佑臣僚不当刻名著籍禁锢其子孙上优容之然不合宰相曾布坐降一官知泰州　　章粹
按万姓统谱粹字仲容元丰二年以上舍擢进士第初调上党簿秩满迁防御判官陟庐江县令有妖觋以祸福惑众官不敢问粹案其奸罪之众惑亦解迁魏王宫教授改太府寺丞通判恩州百废具举适河流泛溢郡人大恐粹增卑培薄迄以无虞枢密郑居中荐之于朝　　章援
按尚友录惇子援元佑中进士第一兄持第十时东坡知贡举属意李方叔令叔党持一简与之值其出仆受简置几上偶章持兄弟来访取简窃视乃刘向优于扬雄论二篇持去已而果此题二章模仿东坡作东坡取之意必方叔及揭榜乃二章也惇孙杰潜永深澥治箴梓钥俱及第　　章公最
按万姓统谱公最字宽夫少好学从欧阳文忠公学与曾南丰游隐居读书崇宁间王珪荐之不起黄山谷庭坚为作草堂苏文忠公题额以表之　　章公弼
按万姓统谱公弼余干人绍圣初举进士授建宁主簿闻朝廷废刘挚范纯仁托疾不起寻丁母忧庐墓三年宣和间为礼部侍郎以疾乞骸骨归有文集若干卷　　章元任
按万姓统谱元任字萃民绍圣甲戌进士为溧阳令时值大水道殣相望元任丐籴于官并谕大姓输粟茇舍煮糜以饲之仕终朝奉大夫元任有干略仕州县四十余年不尽其才然无不足之叹　　章縡
按宋史章楶传楶子縡繇推官为户部员外郎提点淮南东路刑狱权知扬州新钞法行旧钞尽废一时商贾束手或自杀縡上疏言钞法误民请如约以示大信上怒罢縡降两官　　章综
按宋史章楶传楶子综历通判常州蔡京倾章氏窜综秀州　　章綡
按宋史章楶传楶子綡第进士历陕西转运判官入为户部员外郎中书侍郎刘逵之妻綡姊也逵渐复元佑之政綡多赞之蔡京欲挤逵且惎綡不附己使其党攻之出綡湖州论者不已差主管西京崇福宫及京复相遂兴制狱倾章氏窜綡温州张商英入相辩前狱綡复朝奉郎通判秀州顷之改秘书省校书郎迁仓部员外郎出提点两浙刑狱以龙图阁直学士知越州谭稹宣抚燕山请綡为参谋上书告老复龙图阁直学士致仕卒　　章绾
按宋史章楶传楶子绾知丹徒县蔡京倾章氏窜绾睦州　　章綖
按宋史章楶传楶子綖签判西安州綖居苏州或得私铸钱数巨罂蔡京讽言者诬綖与州人郁宝所铸綖刺面配沙门岛张商英为相辩前狱移綖常州顷之改授内殿崇班　　章演
按宋史章楶传楶子演签判苏州蔡京倾章氏窜演永州　　章茇
按宋史章楶传楶孙茇承奉郎蔡京倾章氏窜茇处州　　章荩
按宋史章楶传楶孙荩监苏州税蔡京倾章氏窜荩均州　　章谊
按宋史章谊传谊字宜叟建州浦城人登崇宁四年进士第补怀州司法参军历漳台二州教授杭州通判建炎初擢仓部员外郎奉使二浙贸易祠牒以济军用以稽迟罢未几召为驾部员外郎迁殿中侍御史绍兴二年除大理卿寻权吏部侍郎改刑部侍郎迁徽猷阁直学士枢密都承旨四年金遣李永寿王翊来求刘豫之俘及西北人在东南者又欲画江以益刘豫时议难之欲遣大臣为报使参政席益以母老辞荐谊为代加谊龙图阁学士充军前奉表通问使谊至云中与粘罕兀室论事不少屈还擢刑部尚书是冬帝亲征王师大捷于淮阴扈从还临安迁户部尚书五年以疾请郡除龙图阁学士知温州六年移守平江七年为端明殿学士江南东路安抚大使知建康府未几提举亳州明道宫代还八年卒谥忠恪谊宽厚长者言事存大体立朝奏疏无虑数十百篇皆经国济时之策子八人駽驹驷驔骍駉驰骃　　章夏按万姓统谱夏宁国人性至孝工为古诗入太学预开封府荐第一登大观进士历官潭州通判所至有惠爱然不事表襮以故鲜有知者　　章元振
按崇安县志元振字时举黄村里人政和中登第授宁乡令改休宁县丁睦寇窃发元振抚绥捍御县赖以全改泰宁县后知潮州悉革蠹弊迁朝议大夫广东提举　　章宴
按万姓统谱宴字季常宁国人少力学好修登宣和进士除丹阳令历知太平婺州所至以廉谨惠爱称家无留资逾年奉祠卒　　章宪
按吴县志宪字叔度甫子乐道修行以余力学文乡人称为君子宣和中谪监汉阳军酒税殁于兵有复轩集　　章贲
按万姓统谱贲宣和六年进士高宗中兴初授主簿历升节度判官至奉议郎卒　　章遵
按尚友录遵为扬州刺史行部闻道旁女子哭声不甚哀问之云夫遭烧死遵敕令吏舆尸到令人守尸曰当有物自往吏白有蝇聚尸头所遵令披视得铁锥贯脑考问以淫杀夫　　章元崇
按万姓统谱元崇字德昂歙环溪人父愈元崇博通诸经尢长于春秋两冠乡书捷南省特授于潜簿筑堂读书于杏城溪人号环溪先生有著述数卷名蟹螯集终奉议郎有周易释疑尚书演义学诗管见春秋大旨四书管见两汉笔记蜀阜集冠婚记百行冠冕集学者称融堂先生　　章容
