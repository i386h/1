<!-- { "loadSidebar": true } -->
按万姓统谱天骏字德远砺子登嘉熙第教授永州发明张南轩学以淑诸生课讲严整士论允惬调福建帐司知闽县闽号剧邑有政声子元思在太学众推其文行盖不坠夫先业云　　明
　　木景方
按万姓统谱景方瑞安人资禀淳厚受书于朱文霆得朱蔡微旨为文典雅足式后进洪武初举为县学训导复以明经荐于朝授国子监学录所淑俊义居多升助教卒于官　　木寅
按万姓统谱寅洪武初归善知县长于抚字民甚德之　　木讷
按万姓统谱讷钱塘人永乐辛卯浙江解元
　　木森
按万姓统谱森瑞安人宣德中任福清教谕
　　木昱
按万姓统谱昱钱塘人成化中六合县教谕
　　木继先
按万姓统谱继先章丘人嘉靖中邯郸县知县　　木元瑞按万姓统谱元瑞狄道人万历间云南永昌卫指挥
　牧姓部列传
　　周
　　牧皮
按万姓统谱皮周狂士
　　牧仲
按万姓统谱仲孟献子友
　　汉
　　牧艮
按万姓统谱艮越巂太守
　　明
　　牧文正
按万姓统谱文正分水人正统中任清流知县　　牧义按万姓统谱义弋阳人景泰中任兴化府推官　　牧相按万姓统谱相绍兴人弘治进士

　木姓部汇考
廖用贤尚友录
　　木姓
木吴兴商音端木赐之后因避仇改为木又百济八姓其一曰木氏

　陆姓部列传三
　　宋
　　陆万友
按宋史陆万友传万友蔚州灵丘人少隶太原为裨校汉祖起义擢为护圣指挥使周祖践阼擢散员都指挥使宋初历沂蕲二州防御使干德四年改汝州太宗嗣位以为晋绛等州都巡检使雍熙二年改右监门卫大将军卒年七十三万友始业圬墁既贵达不忘本以银为圬墁器数十事示子孙性猛暴以武勇自任　　陆昭符
按尚友录昭符秣陵人开宝间问罪江南以昭符为进奏使以其善计度累加任使尝为常州刺史有善政一日到郡厅忽雷雨暴至电光如金绕庭官吏震慑昭符叱之雷电顿止及举案帏得大铁索重数百斤人尤骇之而昭符神色自若命收索付官库以示后人　　陆滋
按尚友录滋字元象世家杭通毛郑二诗易春秋既冠辞试乡举母病不行后三年复在选察母有难别之色复已遂自诀曰夫仕不独为时亦为亲苟戚吾亲吾何为行哉自是凡圣经贤史九流百家之说无不览读皇佑四年诏录先朝遗士府以滋上之得杭州文学卒　　陆诜
按宋史陆诜传诜字介夫余杭人进士起家签书北京判官迁累集贤殿修撰知桂州召为天章阁待制道除知延州谅祚寇庆州败还声言益发人骑复攻围大顺城诜谓由积习致然不稍加折诮则国威不立乃留止请时服使者及岁赐而移宥州问故谅祚大沮始因诜谢罪银州监军嵬名山与其国隙扣青涧城主种谔求内附谔以状闻诜以为非计神宗意诜不协力罢知晋州既谔抵罪诜改龙图阁学士知成都熙宁三年卒　　陆师闵
按宋史陆诜传诜子师闵以父任为官进提举成都永兴路榷茶茶祸被于秦蜀苏辙论其六害贬主管东岳庙久之起知蕲州加集贤殿修撰知秦州历河南永兴军延安府卒　　陆藻
按万姓统谱藻知泉州崇尚高年招致郡中谢事五老藻赋诗云五老三百九十七俱生仁祖承平时名齐庐阜久传世身异商山深采芝　　陆佃
按宋史陆佃传佃字农师越州山阴人居贫苦学夜无灯映月光读书蹑屩从师不远千里受经于王安石熙宁三年应举入京擢甲科授蔡州推官安石以佃不附己不复咨以政神宗用为详定郊庙礼文官加集贤校理崇政殿说书安石卒率诸生哭而祭之迁吏部侍郎以修撰神宗实录徙礼部数与史官范祖禹黄庭坚争辨大要多是安石为之晦隐郑雍论其穿凿附会改龙图阁待制知颍州徽宗即位召为礼部侍郎迁吏部尚书与曾布比而持论多近恕罢为中大夫知亳州卒　　陆蕴
按宋史陆蕴传蕴字敦信福州候官人登进士第崇宁中提举河北两浙学事召对拜礼部员外郎转吏部迁太常少卿议原庙不合黜知瑞金县还进国子祭酒擢御史中丞颇论事言皆中时病以龙图阁待制知福州改建州引疾提举鸿庆宫卒　　陆圭
按尚友录圭字朝璋以荫补泗州兵马都监宣和中饥发粟赈之全活者万计适方腊之乱引兵鏖战于严之七里滩贼败走率师还钱塘舟覆而殁绍兴间江水溢嘉定蝗皆若有神捍之者淳佑江复大决随筑随圮有司方祷于江俄浮石水面神与三女扬旗空中有兵马都监等号堤赖以成浙江守臣徐上闻敕封广灵侯　　陆佑
按万姓统谱佑字亦彦候官人宣和中举进士为莆田主簿判湖广南路宣抚司准备差遣福建茶盐司干办公事所至尽心职事察冤狱有惠爱及民平生不求荣进居母忧终丧不忍去坟墓尤刻意问学读论语大学中庸尚书反复玩味究其旨归士大夫状其学行乞添差教授从之　　陆采
按万姓统谱采字元珍任台州宁海丞遇事立决历杭州仁和县尉越州司工曹事所至以治政称后提举京畿常平等事金人犯阙采以便宜招集燕山戍卒数千日夜部勒习教扼据要害金人不能犯措置号令赫然有大将风采　　陆
按万姓统谱字居安本山阴人游之从祖父也徙居余姚闭门力学不妄与人交好乐律考关雎鹿鸣诸诗抑扬比合音律时时自歌之中正简古上书请用于乡饮会疾不允子洙亦举进士为盐官尉　　陆时雍按万姓统谱时雍淳安人幼孤贫与兄力樵养母稍长补郡学生念母兄食不给语掌膳曰吾日饭勿尽炊愿辍一膳遗母自以一膳分为晨午其苦节孝养如此后登宣和进士第中博学宏辞科历秘书丞复请以恩官其兄子　　陆徽之
按万姓统谱徽之字彦猷景之孙太学上舍生免殿试赐同进士出身终濮阳簿建中靖国初诏求直言与雍孝开等力陈时政缺失　　陆绾
按万姓统谱绾字权叔常熟人举进士第兄弟分产绾推先畴付之捐俸敦族笃教孤侄登科名历知杨子雍丘二县终尚书职方郎中所著春秋新解三十卷行于世　　陆筠
按万姓统谱筠金溪人绍兴中进士平生笃好孟子着翼孟音解九十一条周必大称其嗜古著书有益后学　　陆游
按宋史陆游传游字务观越州山阴人年十二能诗文荫补登仕郎试礼部置前列为秦桧所嫉桧死除敕令所删定官迁大理寺司直孝宗即位迁枢密院编修官赐进士出身出通判建康府言者论游鼓唱是非力说张浚用兵免归久之通判夔州王炎宣抚川陕辟为干办公事范成大帅蜀游为参议官以文字交不徇礼法人讥其颓放因自号放翁累迁江西常平提举奏拨义仓振济起知严州绍熙元年迁礼部郎中权同修国史实录院书成升宝章阁待制致仕游才气超逸尤长于诗嘉定二年卒年八十五　　陆九龄按宋史陆九龄传九龄字子寿八世祖希声相唐昭宗孙德迁五代末避乱居抚州之金溪父贺以学行为里人所宗生六子九龄其第五子也幼颖悟端重十岁丧母哀毁如成人登干道五年进士第调桂阳军教授以亲老道远改兴国军调全州教授未上得疾一日晨兴坐&#上与客语犹以天下学术人才为念至夕整襟正卧而卒年四十九宝庆二年赠朝奉郎直秘阁赐谥文达九龄尝继其父志益修理学治家有法闺门之内严若朝廷与弟九渊相为师友号二陆　　陆九思
按尚友录九思字子疆举进士幼弟九渊之始生乡人有求抱养为子者二亲以子多欲许之子疆力以为不可是年子疆适生子涣之与其妻曰我子付田妇乳之尔可且乳小叔其妻忻然而从九渊既长事兄嫂如事父母及守荆门迎侍以住不半载而归后因书以郡政告子疆犹责其矜功其严毅如此每有家问训饬子孙深以不识礼义为忧家庭蔼然晚以恩授从事郎弟九&#　　陆九&#
按万姓统谱九&#字子仪九思弟善治生总药寮以给家用诸弟有四方游旅者为治具或论事未决出一语折衷之无不允当人高其行义称为五九居士　　陆九韶按宋史陆九龄传九龄弟九韶字子美隐居山中昼之言行夜必书之其家累世义居九韶以训戒之辞为韵语晨兴家长率众子弟谒先祠毕击鼓诵其辞使列听之　　陆九渊
按宋史陆九渊传九渊字子静生三四岁问其父天地何所穷际父笑而不答遂深思至忘寝食及总角举止异凡儿登干道八年进士第调隆兴靖安县主簿以荐除国子正九渊少闻靖康间事慨然有感于复雠之义因轮对遂陈五论帝称善未几主管台州崇道观还乡学者辐凑每开讲席户外屦满自号象山学者称象山先生光宗即位差知荆门逾年政行令修民俗为变卒谥文安　　陆同
按万姓统谱同字彦和历城人建炎间父有常知临淄县抗金死节同以恩补官调建康户曹不畏强御知望江县改知庐江中外交荐书名御屏　　陆世良
按万姓统谱世良字君晋同子知德安府陛辞言时事者三孝宗首肯嘉纳既至条上五事上施行者三宰相周必大荐之除广东提刑未几请祠归自号居尘居士藏书万卷父子徜徉里中时人荣之　　陆友
按尚友录友字友仁博雅好古工汉隶八分书尤能鉴辨锺鼎铭刻法书名画皆有精识尝着撰砚史墨史印史　　陆起
按尚友录起真阳令有村巫以银瓮贮二蛇惑民观者塞路起斩蛇捕巫远近骇服称为神明　　陆埙
按万姓统谱埙字子应其先高邮人建炎避地始居崇德父承议光弼以长者称有阴德于人埙醇厚忱识出于天性清而有容事继母以孝闻从叔唐老以两优等释褐不及仕而卒母赵无依迎养敬事二十年如一日　　陆
按万姓统谱&#字子高入太学登绍熙进士授文林郎绍兴府观察推官以忧不赴再调滁州教授尊礼老成作兴小学人皆趋学秩满授两浙转运使干办公事抑强扶弱中外翕然除国子录迁武学博士除秘书省校书郎&#平生清修寡欲有益斋集十卷　　陆持之按宋史陆持之传持之字伯征九渊之子也七岁能为文韩胄将用兵持之忧时不怿乃历聘时贤将有以告见徐谊于九江又之鄂谒薛叔似项安世之荆谒吴猎寻归著书十篇名戆说嘉定十六年宁宗特诏持之秘书省读书理宗即位转修职郎差干办浙西安抚司以疾致仕　　陆梦发
按万姓统谱梦发字太初歙人幼颖悟长博览精研尤深于春秋之学登宝佑四年进士充江东安抚司干办公事再除太府寺丞时海寇拒命有旨令梦发以奉使率兵讨之梦发叹曰既为臣受命当致身而已义军失利梦发遂没于王事年五十三赠朝请大夫梦发为人尚气节喜推奖后进为文瑰奇典雅笔札尤精有诗文曰乌衣集并圻南集　　陆子遹
按万姓统谱子遹山阴人嘉定十二年为溧阳令兴学校习礼让择民之秀者教之而使劝化其愚县境肃然习俗顿革乃以农暇治沟渎新公署邮传桥路皆井然可观　　陆秀夫
按宋史陆秀夫传秀夫字君实楚州盐城人景定元年登进士第李庭芝镇淮南闻其名辟至幕中秀夫才思清丽性沈静不苟求人知德佑元年边事急诸僚属多亡者惟秀夫数人不去庭芝上其名除司农寺丞累擢至宗正少卿二王走温州秀夫从之使人召张世杰等至相与立益王时君臣播越海滨庶事疏略秀夫俨然正笏如立治朝或时在行中凄然泣下以朝衣拭泪王以疾殂与众共立卫王秀夫为左丞相与世杰共秉政时世杰驻兵&#山秀夫外筹军旅内调工役凡有所述作又尽出其手虽匆遽流离中犹日书大学章句以劝讲至元十六年&#山破秀夫走卫王舟度不可脱乃负王赴海死　　陆霆龙
