<!-- { "loadSidebar": true } -->
按万姓统谱福字天锡礼弟正统举人授咸宁教谕用荐历升陕西按察副使奉敕提学为人风格峻整言动有法诗文典雅书法流丽俊美人推服之　　伍骥按万姓统谱骥字弘道安福人景泰进士任御史巡按福建初入境闻盗贼充斥单骑冒险亲造贼巢谕以祸福贼咸感泣归顺惟贼首李宗政负险复发遂与都指挥丁泉提兵深入泉力战而死骥败贼擒宗政贼遂平骥亦以冲冒瘴疠卒敕祠祀之　　伍骥
按万姓统谱骥字惟良新会人平生为义不夺于利积书至数千卷一时名士黎员王子伦胡济皆与之交虽富甲乡邑而俭朴如寒畯　　伍希渊
按万姓统谱希渊字士渊安福人天顺进士成化间知广州府为政以通人情为先承上接下动中肯綮兴革利害虽嫌不避士民称之终广西右布政使　　伍希闵按万姓统谱希闵字仲孝安福人成化乙未进士历佥事　　伍符
按万姓统谱符字朝信安福人成化丁未进士历都御史　　伍文定
按万姓统谱文定字时泰松滋人弘治己未进士授常州府推官寻以事免正德初复起补嘉兴府同知升知河南府转吉安会逆濠不轨都御史王守仁与议起兵讨贼领后哨逆濠就擒功次守仁历升副都御史提督操江云南土贼安铨作乱升兵部尚书往征之未至而贼平及请进兵芒部御史戴金论其好大喜功有旨班师遂致仕归卒于家文定资兼文武豪宕不羁尚节义喜谈兵法隐然有儒将风　　伍希齐
按万姓统谱希齐字仲伦安福人弘治庚戌进士历刑部主事　　伍全
按万姓统谱全字思谨安福人正德戊辰进士历官按察使　　伍箕
按万姓统谱箕字朝辉安福人正德辛未进士历官按察使　　伍希儒
按万姓统谱希儒字汝贞安福人正德辛未进士历按察司佥事　　伍希周
按万姓统谱希周字汝文安福人正德甲戌进士历按察司佥事　　伍余福
按万姓统谱余福字畴中吴县人正德丁丑进士历知府　　伍铠
按万姓统谱铠字文卫晋江人嘉靖丙戌进士历官少卿　　伍令
按万姓统谱令字思行安福人嘉靖丙辰进士任御史历按察司佥事　　伍典
按万姓统谱典字克从祁阳人嘉靖丙辰进士历按察司副使　　伍民宪
按名山藏本行记民宪晋江人嘉靖季倭至其村民宪扶父逃避遇贼长跪乞曰勿惊吾父余惟君欲贼不听刃之民宪挺身杀二贼又伤数贼后队至落其右手草中一手荷戈口喃呓呼父三日乃绝其后人时时见之烟雨中荷戈立则辄合掌呼伍孝子而过　　伍袁萃按明外史徐贞明传伍袁萃字圣起吴县人万历五年会试又三年释褐授贵溪知县擢兵部主事进员外郎出为浙江提学佥事历湖广参议广东海北道副使请告归所撰林居漫录弹园杂志　　伍贞
按无为州志贞性孝友好学乐施予以产让兄没齿无怨徜徉衡泌萧然高寄族人有逋负常出己财代偿之着有陇耕野人集
　堵姓部列传
　　周
　　堵寇
按左传僖公二十年滑人叛郑而服于卫夏郑公子士泄堵寇帅师入滑（按晋杜预注云公子士郑文公子泄堵寇郑大夫是既以泄为　氏堵寇为名矣而二十四年传注又云堵俞弥郑大夫而以士泄为公子名是同时有公子士公子　士泄两人而泄与堵为两氏也历考郑樵通志万姓统谱诸书寇与俞弥俱列堵姓则同帅师之公　子自名士泄而前后自是一人姑仍之以备参考）　　堵俞弥
按左传僖公二十四年郑之入滑也滑人听命师还又即卫郑公子士泄堵俞弥帅师伐滑　　堵女父
按左传襄公十年冬十月戊辰尉止司臣侯晋堵女父子师仆帅贼以入杀子驷子国子耳　　堵狗
按左传襄公十五年十二月郑人夺堵狗之妻而归诸范氏　　堵师叔
按郑樵通志郑有堵师叔
　　汉
　　堵辅
按万姓统谱辅见印薮
　　元
　　堵简
按浙江通志简金坛人元末为江浙行省检校官平章童领兵复松江简为参谋兵败为贼所禽欲留用之不屈而死　　明
　　堵琇
按万姓统谱琇凤阳人洪武中任宜都县知县　　堵升按恩县志升锦衣卫籍进士成化十一年任知县　　堵升按万姓统谱升字文龙山阴人成化己未进士历任参政　　堵泉
按万姓统谱泉卢龙人弘治中任知县
　　堵骞
按范县志骞淮安人任训导
　　堵鸿
按无锡县志鸿赠浙江参政
　　堵维常
按无锡县志维常赠副使
　　堵应畿
按观城县志应畿宜兴县岁贡天启七年任知县慈惠及民　　堵引锡
按明外史堵引锡传引锡字仲缄无锡人崇祯十年进士除南京户部主事进郎中迁长沙知府以知兵名福王命为湖广参政摄湖北巡抚事唐王拜为右副都御史实授巡抚加兵部右侍郎永明王进为兵部尚书加东阁大学士封光化伯常德破移驻梧州卒谥文忠
　仵姓部汇考
凌迪知万姓统谱
　　仵姓
仵望出襄阳今莆田多此姓

　筥姓部列传
　　汉
　　筥光
按万姓统谱光见印薮

　苦姓部汇考
凌迪知万姓统谱
　　苦姓
郄犨号苦成子苦为别封之邑以邑为氏

　古姓部汇考
郑樵通志
　　以次为氏
古氏风俗通云古公亶父之后因氏焉言古公者犹言先公也晋平公时有舟人古乘汉有孝子古初蜀志广汉功曹古牧后魏尚书令古弼今望出新平河内又吐奚氏改为古氏宋端拱登科古成之后有古荜梅州人古亶怀安军人廖用贤尚友录
　　古姓
古新安羽音又望出新平河内

　五姓部列传
　　秦
　　五逢
按汉书陈胜传铚人五逢将兵居许章邯击破之五逢走陈　　汉
　　五京
按万姓统谱京见印薮
　　后汉
　　五梁
按蜀志杜微传建兴二年丞相亮领益州牧以五梁为功曹五梁者字德山犍为南安人以儒学节操称从议郎迁谏议大夫五官中郎将　　晋
　　五裔
按郑樵通志晋有始兴太守五裔
　　唐
　　五武
按万姓统谱武州长史
　　明
　　五淮
按奇姓通淮通海人弘治中宜城县知县

　杜姓部列传二
　　唐
　　杜淹
按唐书杜如晦传如晦叔淹字执礼才辩多闻有美名隋开皇中授承奉郎擢累御史中丞王世充僭号颇亲近用事洛阳平秦王引为天策府兵曹参军及践阼召为御史大夫封安吉郡公俄检校吏部尚书参预朝政贞观二年卒子敏同袭爵官至鸿胪卿　　杜伏威按唐书杜伏威传伏威齐州章丘人与里人辅公祏为盗伏威狡谲多筭每剽劫众用其策皆效其党爱服共推为主海陵贼赵破阵闻伏威兵少轻之召使并力伏威突斩破阵并其众至数万破高邮引兵渡淮攻历阳据之称总管分兵徇属县皆下江淮群盗争附伏威上表越王侗侗以为东南道大总管是时秦王方讨王世充遣使招怀伏威乃献款高祖授以上柱国吴王赐姓豫属籍秦王已平刘黑闼师次曹兖伏威惧乃入朝诏拜太子太保留京师伏威好神仙长年术饵云母被毒武德七年二月暴卒　　杜如晦
按唐书杜如晦传如晦字克明京兆杜陵人祖杲有名周隋间如晦少英爽喜书内负大节临机&#断隋大业中补滏阳尉弃官去高祖平京师秦王引为府兵曹参军徙陕州总管府长史进司勋郎中封建平县男天策府建为中郎王为皇太子授左庶子迁兵部尚书进封蔡国公位尚书右仆射与元龄共管朝政以疾辞职薨谥曰成子构位慈州刺史次子荷尚城阳公主封襄阳郡公承干谋反坐诛构以累贬死岭表　　杜楚客
按唐书杜如晦传如晦弟楚客少尚奇节贞观四年召为给事中擢中郎将进蒲州刺史政有能名后为魏王府长史迁工部尚书摄府事揣帝意薄承干乃为王谐媚用事臣及王贬爵废于家终虔化令　　杜正伦按唐书杜正伦传正伦湘州洹水人太宗表直秦王府文学馆贞观元年擢兵部员外郎俄迁给事中知起居注进累中书侍郎太子监国诏正伦行左庶子太子稍失道帝语正伦可审喻之教而不徙其语我来故正伦显谏无所避太子不从&#道帝语督切太子即表闻帝怒出为谷州刺史太子废坐受金带流歡州显庆元年擢黄门侍郎进同中书门下三品迁中书令初正伦已贵李义府官尚微及同执政不能下义府使人告正伦有异计高宗恶之出正伦为横州刺史卒　　杜求仁
按唐书杜正伦传正伦从子求仁有雅才永淳中授监察御史坐事为黝令与徐敬业举兵死于难　　杜景佺按唐书杜景佺传景佺冀州武邑人性严正举明经中第累迁殿中侍御史出为益州录事参军入为司刑丞与徐有功来俊臣侯思止专治诏狱时称遇徐杜者生来侯者死改秋官员外郎擢凤阁舍人延载元年同凤阁鸾台平章事后尝季秋出&#华示宰相众贺景佺曰阴阳不相夺伦渎即为灾今草木黄落而复华渎阴阳也顿首请罪后曰真宰相会李昭德下狱景佺苦申救后以为面欺左迁溱州刺史入拜司刑卿圣历元年复以凤阁侍郎同凤阁鸾台平章事罢为秋官尚书坐漏省内语降司刑少卿出为并州长史道病卒初名元方垂拱中改今名　　杜易简
按唐书杜审言传审言从祖兄易简九岁能属文长博学擢进士补渭南尉咸亨初历殿中侍御史尝道遇吏部尚书李敬元不避敬元恨召为考功员外郎屈之易简上书言敬元罪敬元因奏易简险躁高宗怒贬开州司马　　杜审言
子
并

按唐书杜审言传审言字必简襄州襄阳人晋征南将军预远裔擢进士为隰城尉恃才高以傲世见疾累迁洛阳丞坐事贬吉州司户参军周季重构其罪将杀之审言子并年十三&#刀刺季重于坐左右杀并审言免官后武后召授著作佐郎迁膳部员外郎神龙初坐交通张易之流峰州入为修文馆直学士卒　　杜暹
按唐书杜暹传暹濮州濮阳人父承志武后时为监察御史见罗织狱兴移疾去卒于家自高祖至暹五世同居暹尢恭谨事继母孝擢明经第补婺州参军为郑尉以清节显擢为大理评事开元四年以监察御史迁给事中以母丧解夺服拜安西副大都护守边四年为夷夏所乐十四年召同中书门下平章事罢为荆州都督长史历魏州刺史帝幸北都复东幸以暹为留守进礼部尚书卒谥贞孝　　杜生
按唐书杜生传生许州人善易占有亡奴者问所从追戒曰自此行逢使者恳丐其鞭其人果值使者于道如生语使者异之曰去鞭吾无以进马可折道旁代之乃往折见亡奴伏其下获之它日又有亡奴者生戒持钱五百伺于道见进鹞使者可市其一必得奴俄而使至其人以情告使者以一与之忽飞集灌莽上往取之而得亡奴众以为神　　杜希望
按唐书杜佑传佑父希望为安陵令坐小累去官开元中署灵州别驾关内道支度判官自代州都督召还京师对边事元宗才之属吐蕃攻勃律拜希望鄯州都督破乌莽众还擢鸿胪卿于是置镇西军吐蕃悉众争坛泉希望大小战数十俘其大酋卒城而还　　杜咸按唐书杜正伦传正伦从孙咸擢进士第累迁右台监察御史牂牁反咸监军出讨贼平之迁侍御史出为汾州长史开元中为河北按察使坐用法深贬睦州司马　　杜甫
