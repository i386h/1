<!-- { "loadSidebar": true } -->
按宋史真德秀传德秀以宝谟阁待制湖南安抚使知潭州司马遵守武冈激军变劾遵而诛其乱者　　司马子己按万姓统谱子己温公七世孙寓居戎州谈通理学不事科举以清白世其家召补嘉定司户参军　　司马梦求按宋史司马梦求传梦求叙州人开国公光之后也母程归及门夫死誓不他适旌曰节妇梦求其族子取以为后景定三年举进士咸淳末调江陵沙市监德佑元年北兵横遏中道乘南风纵火都统程文亮逆战于马头岸制置使高达束手不援文亮降梦求朝服望阙再拜自经死　　金
　　司马仪
按凤翔府志仪大定七年知扶风县修马伏波庙有记　　元
　　司马九思
按温县志九思温县教谕
　　明
　　司马东
按江宁府志东陕西西安府人由监生洪武间为上元县知县　　司马符
按绍兴府志符山阴县人永乐元年举人官教谕　　司马轸按山阴县志轸景泰元年举人国子助教
　　司马璋
按贵州通志璋普安人景泰癸酉举人云南广西府通判赋性刚介守己清俭居官有声　　司马昌
按广东通志昌庆远人景泰癸酉举人历官典籍　　司马恂按万姓统谱恂字恂如山阴人温国公十二世孙恂性醇笃既力学尢敦尚行义出入动止皆有常度正统辛酉贡入太学祭酒李时勉独器重之延教其子弟甲子中顺天乡试第一乙丑中进士拜刑科给事中偕学士倪谦使朝鲜其所酬应多文辞华夷至今传之英宗复辟恂偕同官极论人臣怀二心者慷慨引义击权奸辞甚切至入为春宫赞善侍经筵进少詹事兼国子祭酒敦礼范众修其科条诸生无敢自便寻谢事归居宗党恭俭卑约恂恂如也不愧其名称云卒赠礼部侍郎子垚刑部员外郎亦笃行能文章孙公绅中书舍人　　司马垚
按山阴县志垚恂之子天顺六年壬午科举人任郎中　　司马垔
按万姓统谱垔字通伯山阴人幼敏睿博极文典登成化壬辰进士以御史视学南畿考文序士至今称其神鉴擢福建副使寻致政归杜门谢人事以诗酒相娱乐视尘俗无可羁者尝榜其门曰独呼明月长陪醉不负青天早放闲其襟度清洒大节磊磊盖达士云所著有兰亭诸集　　司马有法
按鱼台县志有法成化间任鱼台县丞
　　司马公铚
按山阴县志公铚弘治五年壬子科举人任训导　　司马学按文安县志学弘治十一年任文安县知县
　　司马相
按会稽县志相正德辛巳进士温公之裔初授刑部主事有戚里犯法执问不少贷稍迁福建佥事以大狱被谴归家居十余年务自砥砺孝友清约无间于乡评所著菲泉遗&#越郡志略各十卷子初祉并举进士　　司马泰
按江南通志泰江宁人嘉靖癸未科姚涞榜进士历官至副使　　司马公&#
按新平县志公&#普安人嘉靖间授河西县知县升袁州府通判复升新化州知州守公绝私才能著称远彝服其信近民服其公民至今思之　　司马駉
按福州府志駉嘉靖间人官福清县教谕
　　司马泰
按万姓统谱泰字鲁瞻锦衣人嘉靖进士任嘉兴知府　　司马初
按万姓统谱初山阴人嘉靖进士
　　司马栋
按衢州府志栋湖广长沙人万历八年西安县县尉　　司马暐按万姓统谱暐夏县籍山阴人丙子举人
　　司马晞
按万姓统谱晞万历癸酉山西解元
　　司马祉
按福建通志祉会稽人进士万历间知邵武郡事政先文教以不欺训士以家范训俗有虎噬民祉为告天虎立毙　　司马隆
按江宁县志隆字季平先世陕之咸宁人父元亨家金陵儒而能医隆少勤学尝从林龙溪受尚书后继父业遂擅医名　　司马可速
按沂州志可速贡士性孝友幼讲黄香扇枕事即津津知慕事亲能以色养尤深于考亭家礼葬祭必遵之居庠时屡蒙文衡优奖　　司马懋
按建宁府志懋山阴人监生建阳县丞
　　司马祚
按建宁府志祚山阴人吏员建阳县丞
　　司马星
按贵州通志星山阴人同弟昌流寓黄平设帐授经从者甚众死葬东都每岁春秋门下士为展墓　司马姓部列传三
　　晋三
　　司马遹
按晋书愍怀太子传太子遹字熙祖惠帝长子幼而聪惠武帝爱之恒在左右宫中尝夜失火武帝登楼望之太子时年五岁牵帝裾入暗中曰暮夜仓卒宜备非常不宜令照见人君也由是奇之尝对群臣称太子似宣帝于是令誉流天下封广陵王惠帝即位立为皇太子及长不好学惟与左右嬉戏贾后素忌太子因密敕黄门阉宦媚谀慢弛益彰性刚知贾谧恃后之贵不能假借之谧因谮太子于后后纳之将废太子太子入朝后不见置于别室遣婢陈舞阳以酒枣逼饮之使潘岳作书草若祷神之文使太子书之文曰陛下宜自了不自了吾当入了之中宫又宜速自了不了吾当手了之太子醉迷不觉遂依而写之字半不成既而补成之以呈帝帝召公卿遍示张华裴頠证明太子至日西不决后惧事变乃表免太子为庶人诏许之以兵仗送于金墉城明年正月更幽于许昌宫之别坊太子既废非其罪众情愤怨贾后闻之忧怖乃使太医令程据合巴豆杏仁丸矫诏使黄门孙虑赍至许昌以害太子太子不肯服虑以药杵椎杀之年二十三及贾庶人死册复太子谥曰愍怀葬显平陵三子虨臧尚　　司马裒
按晋书琅邪孝王裒传裒字道成初继叔父长乐亭侯浑后徙封宣城郡公拜后将军及帝为晋王更封裒琅邪嗣恭王后都督青徐兖三州诸军事征还京师建武元年薨年十八子哀王安国立未逾年薨　　司马冲按晋书东海哀王冲传冲字道让元帝以东海王越世子毗没于石勒不知存亡乃以冲继毗后称东海世子以越妃裴氏为太妃拜长水校尉高选寮佐转车骑将军徙骠骑将军咸康七年薨年三十一无子成帝临崩诏奕继哀王为东海王及哀帝以琅邪王即尊位徙奕琅邪王东海国阙无嗣奕后入纂大业桓温废之复为东海王既而贬为海西公东海国又阙嗣隆安三年安帝诏以会稽忠王次子彦璋为东海王继哀王为曾孙为桓元所害国除　　司马晞
按晋书武陵威王晞传晞字道叔出继武陵王&#后太兴元年受封咸和初拜散骑常侍穆帝即位转镇军大将军迁太宰晞无学术而有武干为桓温所忌及简文帝即位温请免晞官以王归藩免其世子综官解子散骑常侍以梁王随晞温又逼新蔡王晃使自诬与晞综等谋逆徙新安郡晃徙衡阳郡太元六年晞卒于新安时年六十六追封新宁郡王晞三子综遵以遵嗣追赠综给事中散骑郎复晞武陵国综各复先官还继梁国　　司马焕
按晋书琅邪悼王焕传焕字耀祖母有宠元帝特所钟爱初继帝弟长乐亭侯浑后封显义亭侯及焕疾笃帝为之彻膳乃下诏封为琅邪王嗣恭王后俄而薨年二岁帝悼念无已葬以成人之礼　　司马统
按晋书汝南文成王亮传亮子矩矩子佑佑子恭王统以南顿王宗谋反被废其后成帝哀亮一门殄绝诏统复封累迁秘书监侍中薨追赠光禄勋子义立官至散骑常侍薨子遵之立义熙初梁州刺史刘稚谋反推遵之为主事泄伏诛弟楷之子莲扶立宋受禅国除　　司马纮
按晋书彭城穆王权传权孙纮字伟德初封唐邑县公建兴末元帝承制以纮继高密王据及帝即位拜散骑侍郎迁翊军校尉前将军有风疾性理不恒杜门让还章印貂蝉着杜门赋以显其志后疾甚驰骋无度乘车突入端门至太极殿前成帝诏解常侍光禄宗师赐米布&#帐以养疾咸康八年薨二子元俊元嗣立位至中书侍郎薨子弘之立位至散骑常侍薨子邵立薨子崇之立薨子缉之立宋受禅国除　　司马恬按晋书谯刚王逊传逊子承承子无忌无忌子敬王恬字元愉少拜散骑侍郎累迁御史中丞值海西废简文帝登祚未解严桓温屯中堂吹警角恬奏劾温大不敬请科罪恬忠正有干局孝武帝时深仗之以为镇北将军兖青二州刺史太元十五年薨四子尚之恢之允之休之尚之立　　司马愔
按晋书谯刚王逊传逊子承承子无忌无忌子愔字敬王初封广晋伯早卒无子兄恬以子允之嗣　　司马勋按晋书济南王遂传遂曾孙勋字伟长年十余岁长安陷刘曜将令狐泥养为子及壮便弓马能左右射咸和六年自关右还自列云是大长秋恂之元孙冠军将军济南惠王遂之曾孙略阳太守瓘之子遂拜谒者仆射以勇闻初守西城退守武当率众出骆谷遣部将刘焕攻长安又拔贺城以兵少未能自固复还梁州后桓温伐关中命勋出子午道而为苻雄所败俄迁征卤将军赐爵通吉亭侯为政暴酷常怀据蜀桓温以其子康为汉中太守勋逆谋已成惮益州刺史周抚未发及抚卒拥众入剑阁自号梁益二州牧成都王桓温遣朱序讨勋勋兵溃为序所获及息龙子等送于温斩之　　司马扬
按晋书戴洋传司马扬为乌程令将赴职洋曰君宜深慎下吏扬后果坐吏免官洋又曰卿虽免官十月当作郡加将军至期为太山太守镇武将军扬卖宅将行洋止之曰君不得至当还不可无宅扬果不得之郡元帝增扬众二千使助祖逖洋劝扬不行扬乃称疾收付廷尉俄而因赦得出　　司马赞孙
按晋书甘卓传王敦称兵卓率所统致讨遣将军司马赞孙奉表诣台　　司马玫
按晋书明帝本纪太宁元年正月李雄使其将李骧任回寇台登将军司马玫死之　　司马流
按晋书成帝本纪咸和二年十一月历阳太守苏峻等反十二月左将军司马流帅师拒峻战于慈湖流败死之　　司马悦明
按晋书慕容&#载记晋荀羡攻山庄&#青州刺史慕容尘遣司马悦明救之羡师败绩　　司马当
按馆陶县志当庄王之子封馆陶王
　　司马虨
按晋书愍怀太子传太子子虨字道文永康元年四月追封南阳王　　司马臧
按晋书愍怀太子传太子子臧字敬文永康元年四月封临淮王己巳立为皇太孙永宁元年正月赵王伦篡位废为濮阳王寻被害太安初谥曰哀　　司马尚
按晋书愍怀太子传太子子尚字敬仁永康元年四月封为襄阳王永宁元年八月立为皇太孙太安元年三月薨谥曰冲　　司马仪
按江南通志仪武帝孙始平王子太康十年封毗陵王　　司马俊
按晋书彭城穆王权传权孙纮纮子恭王俊字道度出嗣高密王略官至散骑常侍薨子敬王纯之立历太宰右长史薨子恢之立宋受禅国除　　司马尚之
按晋书谯刚王逊传逊子承承子无忌无忌子恬恬子忠王尚之字伯道初拜秘书郎迁散骑侍郎父忧去职服阕为骠骑谘议参军宗室之内世有人物尚之昆季并居列职王恭忌其盛也与庾楷并称兵以讨尚之为名南连殷仲堪桓元等尚之距楷允之与楷子鸿战于当利鸿败走元显称诏西伐命尚之为前锋尚之子文仲为宁远将军宣城内史桓元遣冯该等攻历阳断洞浦焚尚之舟舰尚之众溃逃于涂中十余日谯国人韩连丁元等以告元元害之于建康市元上疏以闵王不宜绝嗣乃更封尚之从弟康之为谯县王安帝反正追赠尚之卫将军以休之长子文思为尚之嗣袭封谯郡王　　司马恢之
按晋书谯刚王逊传逊子承承子无忌无忌子恬恬子恢之字季明历官骠骑司马丹阳尹尚之为桓元所害徙恢之等于广州而于道中害之安帝反正追赠抚军将军　　司马休之
