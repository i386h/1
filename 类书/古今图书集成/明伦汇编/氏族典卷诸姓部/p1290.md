<!-- { "loadSidebar": true } -->
按唐书党项传仪凤元年召静边州大首领左羽林大将军拓跋朝光等五刺史入朝　　拓跋乞梅
按唐书党项传代宗置静边芳池相兴五州都督长史于是思乐州刺史拓跋乞梅入朝　　拓跋思恭
按唐书僖宗本纪中和元年九月夏绥银节度使拓跋思恭及黄巢战于东渭桥败绩　　后唐
　　拓跋常
按五代史楚世家马殷唐天成二年封楚国王自置官属以拓跋常为仆射殷第四子希范袭封性奢侈独常仁厚长者上书切谏　　宋
　　拓跋彦超
按宋史药元福传灵武节度王令温以汉法治蕃部西人苦之共谋为乱三族酋长拓跋彦超石存乜厮褒率众攻灵州令温遣人间道入奏乃以河阳节度冯晖镇朔方召关右兵进讨以元福将行营骑兵元福与晖出威州土桥西遇彦超兵七千余邀晖行李元福转战五十里杀千级擒三十余人又遣部校援出令温护送洛下朔方距威州七百里无水草号旱海师须赍粮以行至耀德食尽比明行四十里彦超众数万布为三阵扼要路据水泉以待晖军军中大惧晖遣人赂以金帛求和解彦超许之使者往复数四至日中列阵如故元福曰彼知我军饥渴邀我于险既许和解而日中未决此岂可信哉欲困我耳迁延至暮则吾党成禽矣晖惊曰奈何元福曰彼虽众而精兵绝少依西山为阵者是也余不足患元福请以麾下骑先击西山兵公但严阵不动俟敌少却当举黄旗为号举则合势进击败之必矣晖然其策遂率众进击敌众果溃　　拓跋耶乌
按宋史岳飞传飞引兵战于太行山擒金将拓跋耶乌
　啜剌姓部汇考
郑樵通志
　　代北复姓
啜剌氏突厥首领

　拓跋姓部汇考
北史
　　魏本纪
魏之先出自黄帝轩辕氏黄帝子曰昌意昌意之少子受封北国黄帝以土德王北俗谓土为拓后为跋故以为氏郑樵通志
　　代北复姓
拓跋氏后魏书云黄帝子昌意之后受封北土黄帝土德王北人以土为拓后受为跋号拓后跋氏后从省为拓跋孝文帝迁都洛阳改为元氏唐开元后有右监门大将军西平公静边州都督拓跋守寂亦北蕃也孙干晖银州刺史侄澄岘任银州刺史
　迭里姓部列传
　　元
　　迭里弥实
按元史迭里弥实传弥实字子初回回人性刚介事母至孝年四十犹不仕或问之曰吾不忍舍吾母以去也以宿卫年劳授行宣政院崇教三迁为漳州路达鲁花赤民甚安之大明兵既取福州兴化泉州皆纳款或以告迭里弥实仰天叹曰吾不材位三品国恩厚矣其何以报乎报国恩者有死而已亡何吏走白招谕使者至请出城迓之迭里弥实从容语之曰尔第往吾行出矣乃诣厅事具公服北面再拜毕引斧斫其印文又大书手版曰大元臣子即入位端立拔所佩刀刺喉中以死既死犹手执刀按膝坐俨然如生时郡民相聚哭庭中殓其尸葬东门外
　莫侯姓部汇考
郑樵通志
　　代北复姓
莫侯氏见西秦录

　啜剌姓部列传
　　唐
　　啜剌真
按郑樵通志真突厥首领长寿中司仆卿同正榆林伯　　啜剌元崇
按郑樵通志真子元崇左威卫将军同正楼烦男生尚永寿奉御
　辟闾姓部列传
　　汉
　　辟闾曾
按万姓统谱曾太子少傅
　　辟闾谋
按万姓统谱谋昌邑王太傅
　　晋
　　辟闾嵩
按晋书刘琨传段匹磾所署代郡太守辟闾嵩与琨所署雁门太守王据后将军韩据连谋密作攻具欲以袭匹磾而韩据女为匹磾儿妾闻其谋而告之匹磾于是执王据辟闾嵩及其徒党悉诛之　　辟闾蔚
按晋书慕容德载记德传檄诸郡曰辟闾浑父蔚昔同段龛沮乱淄川　　辟闾浚
按晋书孝武帝本纪太元十七年夏四月齐国内史蒋&#杀乐安太守辟闾浚据青州反平原太守辟闾浑讨平之　　辟闾浑
按晋书安帝本纪隆安三年慕容德陷青州害龙骧将军辟闾浑　　宋
　　辟闾道秀
按宋书刘敬宣传司马道赐为敬宣参军阴结同府辟闾道秀谋反道赐自号齐王以道秀为青州刺史　　唐　　辟闾仁谞
按唐书艺文志辟闾仁谞注老子二卷
注
圣历司礼
博士

　拓跋姓部列传一
　　北魏一（
按北魏本拓跋氏太和二十年始改姓元兹部孝文帝以前宗室仍归拓跋余　　详元姓）
　　拓跋六修
按魏书穆帝长子六修传穆帝长子六修少而凶悖穆帝五年遣六修为前锋与辅相卫雄范班及姬淡等救刘琨帝躬统大兵为后继刘粲惧焚烧辎重突围遁走纵骑追之杀伤甚众帝因大猎于寿阳山陈阅皮肉山为变赤及晋怀帝为刘聪所执穆帝遣六修与桓帝子普根率精骑助刘琨初穆帝少子比延有宠欲以为后六修出居新平城而黜其母六修有骅骝骏马日行五百里穆帝欲取以给比延后六修来朝穆帝又命拜比延六修不从穆帝乃坐比延于己所乘步辇使人导从出游六修望见以为穆帝谒伏路左及至乃是比延惭怒而去召之不还穆帝怒率众伐之帝军不利六修杀比延帝改服微行民间有贱妇人识帝遂暴崩普根先守于外闻难率众来赴攻六修灭之　　拓跋孤
按魏书高凉王传高凉王孤平文皇帝之第四子也多才艺有志略烈帝之前元年国有内难昭成如襄国后烈帝临崩顾命迎昭成立之社稷可安及崩群臣咸以新有大故内外未安昭成在南来未可果比至之间恐生变诈宜立长君以镇众望次弟屈刚猛多变不如孤之宽和柔顺于是大人梁盖等杀屈共推孤孤曰吾兄居长自应继位吾安可越次而处大业乃自诣邺奉迎请身留为质石虎义而从之昭成即位乃分国半部以与之薨　　拓跋谓
按魏书武卫将军谓传武卫将军谓烈帝之第四子也宽雅有将略常从太祖征讨有功除武卫将军谢老归家显祖善礼遇之赐几杖服物致膳于第卒赐秘器　　拓跋寔君
按魏书拓跋實君传實君昭成皇帝之庶长子也性愚戆安忍不仁昭成季年苻坚遣其行唐公苻洛等来寇南境昭成遣刘库仁逆战于石子岭昭成时不豫不能亲勒众军乃率诸部避难阴山度漠北高车四面寇抄复度漠南苻洛军退乃还云中初昭成以弟孤让国以半部授孤孤卒子斤失职怀怨欲伺隙为乱是时献明皇帝及秦明王翰皆先终太祖年六岁昭成不豫慕容后子阏婆等虽长而国统未定斤因是说實君曰帝将立慕容所生而惧汝为变欲先杀汝是以顷日以来诸子戎服夜持兵仗繞汝庐舍伺便将发吾愍而相告时苻洛等军犹在君子津夜常警备诸皇子挟仗仿徨庐舍之间實君视察以斤言为信乃率其属尽害诸皇子昭成亦暴崩其夜诸皇子妇及宫人奔告苻洛军坚将李柔张蚝勒兵内逼部众离散苻坚闻之召燕凤问其故以状对坚曰天下之恶一也乃执實君及斤轘之长安西市孙勿期位定州刺史赐爵林虑侯卒子六状真定侯　　拓跋翰按魏书秦明王传秦明王翰昭成皇帝第三子少有高气年十五便请率骑征讨帝壮之使领二千骑及长统兵号令严信周族征讨多有克捷建国十年卒太祖即位追赠秦王谥曰明　　拓跋窟咄
按魏书窟咄传昭成子窟咄昭成崩后苻洛以其年长逼徙长安苻坚礼之教以书学因乱随慕容永东迁永以为新兴太守刘显之败遣弟亢&#等迎窟咄遂逼南界于是诸部骚动太祖左右于桓等谋应之同谋人单乌千以告太祖虑骇人心沉吟未发后三日桓以谋白其舅穆崇崇又告之太祖乃诛桓等五人余莫题等七姓悉原不问太祖虑内难乃北逾阴山幸贺兰部遣安同及长孙贺征兵于慕容垂贺&#奔窟咄安同间行遂达中山慕容垂遣子贺驎步骑六千以随之安同与垂使人兰纥俱还达牛川窟咄兄子意烈捍之安同乃隐藏于商贾囊中至暮乃入空井得免仍奔贺驎军既不至而稍前逼贺染干染干阴怀异端乃为窟咄来侵北部人皆惊骇莫有固志于是北部大人叔孙普洛节及诸乌丸&#奔卫辰贺驎闻之遽遣安同朱谭等来既知贺驎军近众乃少定太祖自弩山幸牛川窟咄进屯高柳太祖复使安同诣贺驎因&#会期安同还太祖逾参合出代北与贺驎会于高柳窟咄困迫望旗奔走遂为卫辰杀之帝悉收其众贺驎别帝归于中山　　拓跋仪
按魏书秦明王传秦明王翰子仪长七尺五寸容貌甚伟少能舞剑骑射绝人太祖幸贺兰部侍从出入登国初赐爵九原公从破诸部有谋战功及太祖将图慕容垂遣仪观衅还报曰垂死乃可图今则未可太祖作色问之仪曰垂年已暮其子宝弱而无威谋不能决慕容德自负才气非弱主之臣衅将内起是可计之太祖以为然后改封平原太祖征卫辰仪出别道获卫辰尸传首行宫太祖大喜徙封东平公命督屯田于河北自五原至棝阳塞外分农稼大得人心慕容宝之寇五原仪蹑据朔方要其还路及并州平仪功多迁尚书令从围中山慕容德之败也太祖以普驎妻周氏赐仪并其僮仆财物寻迁都督中外诸军事左丞相进封卫王中山平复遣仪讨邺平之太祖将还代都置中山行台诏仪守尚书令以镇之远近怀附寻征仪以丞相入辅又从征高车仪别从西北破其别部又从讨姚平有功赐以绢布绵牛马羊等仪膂力过人弓力将十石陈留公虔&#大称异时人云卫王弓桓王&#太祖以仪器望待之如家人礼仪矜功恃宠遂与宜都公穆崇谋为乱伏武士伺太祖欲为逆崇子遂留在伏士中太祖召之将有所使遂留闻召恐发逾墙告状太祖秘而恕之天赐六年天文多变占者云当有逆臣伏尸流血太祖恶之颇杀公卿欲以厌当天灾仪内不自安单骑遁走太祖使人追执之遂赐死葬以庶人礼仪十五子　　拓跋烈按魏书秦明王传仪弟烈刚武有智略元绍之逆百寮莫敢有声唯烈行出外诈附绍募执太宗绍信之自延秋门出遂迎立太宗以功进爵阴平王薨谥曰熹子裘袭　　拓跋觚
按魏书秦明王传烈弟觚勇略有胆气少与兄仪从太祖侍卫左右使于慕容垂垂末年政在群下遂止觚以求赂太祖绝之觚率左右数十骑杀其卫将走归为慕容宝所执归中山垂待之逾厚觚因留心学业诵读经书数十万言垂之国人咸称重之太祖之讨中山慕容普驎既自立遂害觚以固众心太祖闻之哀恸及平中山发普驎柩斩其尸收议害觚者傅高霸程同等皆夷五族以大刃銼杀之乃改葬觚追谥秦愍王封子夔为豫章王以绍觚　　拓跋遵
按魏书常山王传常山王遵昭成子寿鸠之子也少而壮勇不拘小节太祖初有佐命勋赐爵略阳公慕容宝之败也别率骑七百要其归路由是有参合之捷及平中山拜尚书左仆射加侍中领渤海之合口及博陵渤海群盗起遵讨平之迁州牧封常山王遵好酒天赐四年坐醉乱失礼于太原公主赐死葬以庶人礼　　拓跋顗
按魏书陈留王传陈留王虔兄顗严重少言太祖常敬之雅有谋策从平中山以功赐爵蒲城侯平卢太守特见宠厚给鼓吹羽仪礼同岳牧莅政以威信着称居官七年乃以元易干代顗为郡时易干子万言得宠于太祖易干恃其子轻忽于顗不告其状轻骑卒至排顗坠&#而据顗坐顗不知代己谓以罪见捕既而知之耻其侮慢谓易干曰我更满被代常也汝无礼见辱岂可容哉遂搏而杀之以状具闻太祖壮之万言累以诉请乃诏顗输赎顗乃自请罪太祖赦之复免其赎病卒　　拓跋虔
