<!-- { "loadSidebar": true } -->
按明外史蔡懋德传懋德以右佥都御史巡抚山西贼李自成至太原懋德与布政使赵建极等誓以死守部将张雄守大南门出降城陷懋德缢死建极危坐公堂贼拥至晋王府见自成欲授以官叱曰我天朝方伯乃仕贼耶自成令曳出斩之建极大骂自成立杀之建极河南永宁人万历四十七年进士贼掠永宁时建极五子皆死　　赵兴邦
按明外史刘廷元传赵兴邦高邑人由通许知县擢兵科给事中为夏嘉遇唐世济所劾乃移疾去泰昌时起河南参政寻以京察免归天启五年魏忠贤召为礼科给事中进吏科都给事中明年进太常少卿为同类不容疏引疾遂落职崇祯初忠贤党议召兴邦为言者阻止后入逆案赎徒为民　　赵恺
按明外史张振德传天启元年奢崇明部将樊龙叛郫县训导赵恺率众击贼被刺死遵义推官冯凤雏挺身御贼被创死遵义司狱苏朴威远经历袁一修义不污贼坠死　　赵珽
按明外史颜孕绍传孕绍守河间敌兵临城与参议赵珽等坚守珽慈溪人崇祯元年进士历知南安候官二县屡迁河间兵备佥事一门十四人悉被难赠太仆卿　　赵辉
按明外史赵辉传辉字黄如河津人崇祯七年进士授户部主事历兵部郎中迁霸州兵备副使十五年大兵入畿辅辉偕知州丁师羲里居参政李时茪等为城守计逾月被围督士民固拒援兵不至城遂破辉整冠带自尽子琬同死师羲时茪皆死之师羲楚雄人选贡生时茪进士累官吏部郎中分守常镇右参政　　赵兴基
按明外史赵兴基传兴基云南人举于乡崇祯中为庐州通判李自成张献忠等袭陷英山知县高在仑抗贼死陷潜山知县李孕嘉典史沈所安并不屈死所安子亦死焉十五年献忠攻舒城陷据之遣其党分掠邑游骑日抵城下兴基与经历郑元绶指挥同知赵之璞里居参政程楷分门守提学御史徐之垣以试士至献忠遣其下伪为诸生袭儒冠以入夜半举炮城中大扰兴基时守水西门闻变挺刃下戍楼与斗斩数人被创死元绶楷共守南熏门元绶力斗死楷不屈死之璞分守东门巷战死贼陷太湖知县杨春芳典史陈知训教谕沈鸿起训导娄懋履并死焉方贼攻舒城里居编修胡守恒督民兵守守恒家富而吝乡里怨之城将陷悍卒杀守恒朝中以为殉难赠谥文节　　赵国鼎
按明外史王肇坤传崇祯九年大兵破宝坻知县赵国鼎主簿樊枢典史张六师训导赵士秀皆死国鼎山西乐平人崇祯七年进士破定兴教谕滦州熊嘉志殉节死破安肃知县临清郑延任与妻同殉教谕灵寿耿三麟亦死之　　赵调元
按山西通志调元河曲人流贼据河曲调元从宋中丞恢复县城遇害　　赵真才
按河南通志真才鲁山庠生守节不屈死
　　赵湛
按河南通志湛河内人御寇战死
　　赵应运
按河南通志应运上蔡生员骂贼死义
　　赵冲衢
按昌邑县志冲衢教授壬午兵变守东城死于汛地　　赵珍按昌邑县志珍生员及壬午之难
　　赵惟章
按蒙阴县志惟章崇祯国变投火死

　赵姓部纪事
魏志王朗传注薛夏天水人天水旧有姜阎任赵四姓常推于郡中而夏为单家不为降屈四姓欲共治之夏乃游逸诣京师太祖甚礼遇之北齐书崔传每以籍地自矜谓卢元明曰天下盛门惟我与尔傅崔赵李何事者哉崔暹闻而衔之唐书萧颖士传颖士尝兄事元德秀而友殷寅颜真卿柳芳陆据李华邵轸赵时人语曰殷颜柳陆李萧邵赵以能全其交也宋史南唐世家江南自后汉以来民间有服玩侈靡者人询之必对曰此物属赵宝子又煜之妓妾尝染碧经夕未收会露下其色愈鲜明煜爱之自是宫中竞收露水染碧以衣之谓之天水碧及江南灭方悟赵国姓也宝年号也天水赵之望也续文献通考元顺帝至元三年伯颜请杀张王刘李赵五姓汉人帝不许
　晓姓部列传
　　明
　　晓枝
按万姓统谱枝醴陵人嘉靖中四川垫江县丞　姓部列传
　　周
　　贾
按郑樵通志赵有大夫贾

　肇姓溔姓鄝姓鸟姓姓小姓部汇考
凌迪知万姓统谱
　　肇姓
肇见姓苑
　　溔姓
溔以绍切见姓苑
　　鄝姓
鄝见姓苑
　　鸟姓
鸟见姓苑
　　姓
音兆见直音
　　小姓
小见姓苑

　赵姓部列传五
　　宋三
　　赵师
按宋史赵师传师字从善系出燕懿王举进士第除司农簿迁金部郎中光宗初擢大府少卿知秀州累迁司农卿知临安府韩冑用事师附之遂得尹京转工部侍郎知临安府胄将用兵师度冑必招祸乃持异论侍御史邓友龙劾罢之冑死除宝谟阁直学士知镇江府罢免卒于家　　赵师秀
按万姓统谱师秀字紫芝永嘉人登绍熙第沈浮州县改秩而卒自干淳以来濂洛之学方行诸老类以穷经相尚诗或言志取足而止固不暇如昔人体验声病俾律吕相宣也至潘柽出始倡为唐诗而师秀与翁卷徐玑绎寻遗绪日锻月炼一字不苟下由是唐体盛行其诗清新圆美若野水多于地春山半是云瀑近春风湿松多晓日青等句人传诵之　　赵师槚
按宋史赵师槚传师槚以罪拘管西外宗正司福建提刑王梦龙以智勇可用属制军器会寇逼尤溪令师槚统卒数百往戍贼兵至师槚迎敌于林岭身为先锋所乘马适陷田中贼断其左臂师槚以右手拔背刀斩七级力尽遂没焉　　赵询
按宋史景献太子询传询燕懿王后艺祖十一世孙也初名与愿宁宗既失兖王取养宫中赐名俨除福州观察使开禧元年立为皇太子更名询嘉定十三年薨　　赵竑
按宋史镇王竑传竑希瞿之子也初沂靖惠王薨无嗣以竑为之后太子询薨乃立为皇子赐名竑授宁武军节度使尝呼史弥远为新恩以他日非新州则恩州也弥远大惧时沂王犹未有后方选宗室希子昀继之宁宗崩弥远在禁中遣快行宣昀入即帝位竑封济王宝庆元年州人潘壬与其弟丙谋立竑弥远令秦天锡逼竑缢于州治德佑元年更封镇王　　赵善湘按宋史赵善湘传善湘字清臣濮安懿王五世孙父武翼郎不陋从高宗渡江闻明州多名儒徙居焉善湘庆元二年举进士五年知余姚县嘉定元年以招茶寇功提辖文思院十七年拜大理少卿进右文殿修撰知镇江府绍定三年进焕章阁直学士李全犯淮东命专讨许便宜从事及戮全善湘遣使以露布上乃进兵部尚书以平闽寇功转江淮安抚制置使复盱眙军泗寿二州进资政殿学士提举洞霄宫封天水郡公淳佑二年致仕卒　　赵希錧
按宋史赵希錧传希錧字君锡登庆元二年进士第调汀州司户峒寇李元砺方起汀人震惧郡会僚佐议守城希錧曰守城非策也距城三十里有关曰古城若悉精锐以扼其冲贼不足虑矣守以付希錧希錧示羸师以误之贼且至始命矢石俱下贼无一免事闻诏升州推官改知玉山县召对授大理寺丞迁大宗正丞特换吉州刺史进和州防御使理宗即位进潭州观察使明年升节度封信安郡公卒　　赵汝笈
按万姓统谱汝笈字景师四明人庆元进士嘉定戊寅知上高资&#明秀政事清严待士以谦断狱以恕诸司疏其治状为诸邑最先是上高诸乡额有坊场许人买换名曰教练每一名四季认白纳钱少者不下百千民被其扰汝笈力申朝省遂罢之　　赵善封
按万姓统谱善封字德可登庆元进士第宰宁德崇学校课农桑当时名卿交荐之以为庶几古之循吏寻倅古端正民业去产存之患及守容州尤加意抚学校产籍以定差役立保伍以戢盗贼广右帅臣以善封有风力檄率藤梧等六郡之兵以讨贼方就道贼已败散为政宽平尢尚廉洁大帅杨长孺尝赠以诗有清如玉壶冰淡若朱弦瑟之句　　赵善言
按万姓统谱善言字从之祖守江阴因家焉初调常熟尉侍郎刘&#参政张孝伯俱器重之终朝请郎知临江军其居官于利民事则勇为之两邑一郡皆有阴德　　赵彦倓
按宋史赵彦倓传彦倓字安卿彭城侯叔褧曾孙也父公广饶州太守彦倓初调溧阳尉开禧初知兴国军累迁湖南运判寻知绍兴府改太府少卿迁显谟阁知太平州调江西转运使嘉定十一年卒　　赵梦极
按万姓统谱梦极字子中终大中大夫给事中开禧初辅翼东宫因论两浙身丁钱绢重为民困上闻御札亟赐蠲放人多德之　　赵汝郛
按万姓统谱汝郛字大防登开禧元年进士第调广州法曹嘉定间迁淮西检法会敌入寇安丰受围汝郛被檄督饷无阙围既释帅漕交荐秩知临武县创仓以拯饥民修学以化犷俗寻授金陵酒税所司书之职适饷馈所系正资供亿汝郛搜抉诸弊增息至四十余万秩满倅赣州时峒越扰攘宪司引汝郛参谋招捕及任转饷之役卒底平定除知韶州之官遇寇卒于道事闻于朝赠朝议大夫仍官其子　　赵悰按万姓统谱悰字彦忠待制思诚之子晋江人与朱文公同为福建运管宽盐法之病民者知惠州惠前称丰郡后复艰窘悰曰必吏欺也覆之果得米斛七千缗钱五万公入既羡斥其余以惠民治以最闻就提举常平卒于官　　赵伉夫
按万姓统谱伉夫字尊道霅川人开禧乙丑知上高内腴而外&#政尚慈恕不忍横敛民怀爱之目为赵佛子逾年政成事简入为枢密院都承旨　　赵庚夫
按万姓统谱庚夫字仲白莆田人举进士不第以宗子取应得右选平生志业无所泄一寓于诗尝自删取五百首既没刘克庄择百篇为山中集属赵以夫序而传之子时愿擢进士甲科仕至工部侍郎　　赵棉夫按万姓统谱棉夫初名植夫字叔献宗室新昌人嘉定进士累官中奉大夫知郴州封高安县男　　赵发
按万姓统谱发字达甫江阴人嘉定癸未进士第三终秘书省校书郎端平更化上欲除发谏省会当国者先遣所亲谕意发逊谢之命遂寝弟大用孙炎年皆以儒科知名　　赵必愿
按宋史赵必愿传必愿字立夫广西经略安抚崇宪之子也以大父汝愚遗表补承务郎嘉定七年举进士知崇安县后知常州改知处州政教兼举端平元年以直秘阁知婺州迁太府寺丞寻迁度支郎中嘉熙元年迁起居舍人权户部尚书迕丞相史嵩之以宝谟阁直学士奉祠淳佑五年知福州居官四年卒　　赵与欢按宋史赵与欢传与欢字悦道燕懿王八世孙嘉定七年进士中明法科摄浦城县迁大理评事以直宝章阁知安吉州嘉熙改元召为户部侍郎又迁吏部尚书授端明殿学士知临安府力&#罢以奉朝请去久之以旧职知温州政事必亲吏不敢欺拜少傅卒谥清敏　　赵彦吶
按宋史赵彦吶传彦吶字敏若彭州人登四川类试第嘉定十二年关外西和州新被兵制使安丙檄使经理金人再至战却之在州五年得军民心及崔与之代丙察其大言无实寻夺其节制宝庆元年乃移帅兴元端平元年丞相郑清之趣其出兵以应入洛之役不从三年金人大入彦吶大败贬衡州其子洸夫用事亦窜岭南史嵩之留之江陵两年卒　　赵与
按宋史赵与传与字德渊太祖十世孙居湖州嘉定十三年进士历官至两淮安抚制置使改兼知镇江府提举洞霄宫复为淮浙发运使差知平江府特转两官致仕卒　　赵范
按宋史赵葵传葵兄范字武仲少从父军中嘉定十三年与弟葵歼金人于高头十四年授制置安抚司内机事以直秘阁知光州入为刑部侍郎进直徽猷阁知扬州绍定元年试将作监知镇江府三年丁母忧求解官不许起复直徽猷阁淮东安抚副使进兵部侍郎复进工部尚书又进端明殿学士京河关陕宣抚使东京留守入洛之师大溃乃授京湖安抚制置使兼知襄阳府失于抚御北军焚襄阳去南军因之劫掠城中言者劾范落职寻送建宁府居住嘉熙三年复官职四年知静江府后卒于家　　赵葵
