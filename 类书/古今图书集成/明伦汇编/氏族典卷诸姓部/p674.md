<!-- { "loadSidebar": true } -->
按明外史方从哲传从哲字中涵其先德清人隶籍锦衣卫家京师从哲举万历十一年进士授庶吉士进编修屡迁国子祭酒请告家居久不出时颇称其恬雅中旨起吏部左侍郎四十一年拜礼部尚书兼东阁大学士与吴道南&#命时道南在籍首辅叶向高去国从哲遂独相未几道南至会张差梃击事起刑部以疯癫蔽狱王之采钩得其情庞保刘成等迹始露从哲偕道南请益饬宫禁防而斥之采言谬妄帝纳之道南以母忧归从哲复独相性柔懦将顺帝意无所匡正四十八年七月帝不豫从哲偕九卿台谏问安越二日召从哲等受顾命又二日乃崩光宗嗣位选侍李氏最得帝宠郑贵妃请立选侍为皇后选侍亦为贵妃求封太后帝已于乙卯得疾丁巳力疾御门命从哲封贵妃为皇太后从哲遽以命礼部侍郎孙如游力争事乃止时都下纷言中官崔文升进泄药帝由此委顿帝疾已殆召从哲等至干清宫从哲等请慎医药帝问有鸿胪官进药者安在从哲曰鸿胪寺丞李可灼帝命宣可灼至趣和药进所谓红丸者也日晡复进一丸帝崩中外皆恨可灼甚而从哲拟遗旨可灼银币及熹宗即位给事中惠世扬纠从哲十罪三可杀从哲求去慰留先以光宗登极恩加少保吏部尚书武英殿大学士再以帝登极恩加少师建极殿大学士给事中程注复劾之从哲力求去命进中极殿大学士遣行人护归崇祯元年卒谥文端　　方震孺
按明外史方震孺传震孺字孩未寿州人万历四十一年进士除沙县知县举卓异征授御史熹宗嗣位极陈贪吏之害天启元年巡视南城中官刘朝被讼魏忠贤为请震孺不从忠贤大恨辽阳破远近震惊文武将吏畏出关无一骑东者震孺独慷慨请犒师以六月出关延见将士人人慰劳军民感悦八月遂有监军巡按之命主事徐大化者知忠贤恶之承风力诋震孺都御史邹元标保持之乃得请告去五年忠贤党御史郭兴治诬劾其按辽时赃私遂逮下诏狱法司议绞忠贤憾不置诬与刘铎交通共为&#诅竟坐大辟会皇子生获免得遣戍庄烈帝嗣位释还崇祯八年流贼犯寿州震孺倡士民固守城获全久之用为岭西参议十六年擢右佥都御史巡抚广西京师陷震孺即率师勤王马士英惮之敕还镇震孺竟忧愤而卒　　方国儒
按明外史方国儒传国儒字道醇歙县人四岁失父奉母以孝闻天启元年举于乡崇祯间授保康知县七年正月贼至国儒率乡兵出御力不支败走城遂陷亡何贼退国儒还入城逾月复至督吏民固拒贼至益众城复陷国儒被执大骂身中七刀死是年贼陷竹溪训导王绍正遇害　　方岳贡
按明外史方岳贡传岳贡谷城人天启二年进士授户部主事进郎中以廉谨闻崇祯元年稍迁松江知府举卓异者数四薛国观败其私人王陛彦下吏言岳贡尝馈国观三千金遂被逮士民诣阙讼冤巡抚黄希亦白其诬复官给事中方士亮荐岳贡乃擢山东副使总理江南粮储吏部尚书郑三俊举天下贤能监司五人岳贡与焉帝趣使入对越六日即超擢左副都御史命以本官兼东阁大学士入阁辅政十七年以户兵二部尚书兼文渊阁大学士李自成陷京师岳贡被执贼索银岳贡素廉贫无以应贼令监守者缢死　　方逢年
按明诗选小传逢年字书田遂安人天启壬戌进士改庶吉士授编修历官礼部尚书东阁大学士有雪涤斋集　　方明栋
按贵州通志明栋平越府同知天启三年监军进讨水西遇害事闻赠按察司佥事荫一子入监赐祭　　方正化按畿辅通志正化山东人崇祯时为司礼监太监性忠勇好谈兵壬午畿内设总监督军正化奉命守保定全城有功旋撤回甲申上遣大学士李建泰经略七省办贼师至芦沟桥辄哗不以闻上召正化谕令复为总监督军驻保定正化叩头痛哭行至保定时流寇已抵固关矣正化即登陴与诸文武同心坚守月余城陷正化杀贼数十人贼群刃交攒断头掷城下所从中官十余人悉为贼杀　　方民怀
按黄安县志民怀字懋元自少狷谨弱冠举于乡绝迹公府尝寓旅舍有女奔者民怀正色叱之女诡曰父为债窘故尔民怀亟取囊金赒而遣之盖有鲁男子之风焉谒选为林县令有惠政五载随赋归　　方尧相按明外史张继孟传崇祯十七年张献忠寇成都方尧相佐巡抚龙文光协守城陷被执献忠僭帝号欲用之不屈被杀尧相字绍虞黄冈人官成都同知监纪军事

　唐姓部纪事
北齐书唐邕传齐朝因高祖作相丞相府外兵曹骑兵曹分掌兵马及天保受禅诸司监咸归尚书唯此二曹不废令唐邕白建主治谓之外兵省其后邕建位望转隆各为省主令中书舍人分判二省事故世称唐白云

　章姓部列传一
　　周
　　章子
按战国策秦假道韩魏以攻齐齐威王使章子将而应之　　秦
　　章邯
按史记秦始皇本纪二世皇帝二年冬陈涉所遣周章等将西至戏兵数十万二世大惊与群臣谋曰奈何少府章邯曰盗已至众强今发近县不及矣郦山徒多请赦之授兵以击之二世乃大赦天下使章邯将击破周章军而走遂杀章曹阳二世益遣长史司马欣董翳佐章邯击盗杀陈胜城父破项梁定陶灭魏咎临济楚地盗名将已死章邯乃北渡河击赵王歇等于巨鹿三年章邯将其卒围巨鹿楚上将军项羽将楚卒往救巨鹿夏章邯战数却二世使人让邯邯恐遂以兵降诸侯按章邯降楚项羽立为雍王
汉王定三秦邯败走废丘自杀

　　章平
按史记高祖本纪二年汉王东略地正月掳雍王弟章平　　章蟜
按姓氏急就篇秦将章蟜
　　汉
　　章文
一作
章交

按南昌郡乘文豫章人高祖遣灌婴讨定南方文献地于婴筑豫章城郡人怀之祀于章江之滨　　章赣
按姓氏急就篇汉御史章赣
　　章明
按万姓统谱明新繁人累官至大中大夫王莽篡位明叹曰不以一身事二主遂自杀　　南齐
　　章起之
按南齐书吴欣之传永明初广陵民章起之二息犯罪争死太守刘悛表以闻　　章道盖
按陈书章昭达传昭达祖道盖齐广平太守
　　梁
　　章法尚
按陈书章昭达传昭达父法尚梁扬州议曹从事　　陈　　章昭达
按陈书章昭达传昭达字伯通吴兴武康人也祖道盖齐广平太守父法尚梁扬州议曹从事昭达性倜傥轻财尚气梁大同中昭达为东宫直京城陷昭达还乡里与世祖游因结君臣之分侯景平世祖为吴兴太守昭达杖策来谒世祖世祖因委以将帅累功除明威将军定州刺史是时留异拥据东阳高祖患之乃使昭达为长山县令永定二年除武康令世祖嗣位除员外散骑常侍天嘉元年追论长城之功封欣乐县侯二年除使持节散骑常侍都督郢巴武沅四州诸军事智武将军郢州刺史寻进号平西将军周迪据临川反诏令昭达征之迪败走征为护军将军改封邵武县侯四年陈宝应纳周迪复共寇临川又以昭达为都督讨之宝应大溃遂克定闽中尽擒留异宝应等以功授镇前将军开府仪同三司寻又出为使持节都督江郢吴三州诸军事镇南将军江州刺史废帝即位迁侍中征南将军改封邵陵郡公秩满征为中抚大将军高宗即位进号车骑大将军以还朝迟留为有司所劾降号车骑将军欧阳纥据有岭南反诏昭达都督众军讨之擒纥送于京师广州平以功进车骑大将军迁司空太建三年遘疾薨昭达性严刻每奉命出征必昼夜倍道然有所克捷必推功将帅厨膳饮食并同于群下将士亦以此附之子大宝袭封邵陵郡公累官至丰州刺史在州贪纵百姓怨酷后主以太仆卿李晕代之大宝乃举兵反台军主陈景祥率兵擒送都于路死　　章华
按万姓统谱华字伸宗吴兴人家本农夫至华独好学与士君子游处颇通经史善属文侯景之乱游广南居罗浮山寺专精习业欧阳頠为广州刺史署为南海太守頠子纥败乃还都后主除太市令非其所好乃辞疾祯明初上书极谏其略曰昔高祖南平百越北诛逆寇世祖东定吴会西破王琳高宗克复淮南辟地千里二祖之功亦至勤矣陛下即位于今五年不思先帝之艰难不知天命之可畏溺于嬖宠惑于酒色祠七庙而不出拜嫔妃而临轩老臣宿将弃之草莽谄佞谗邪升之朝廷今疆场日蹙隋军压境陛下如不改弦易张臣见麋鹿复游于姑苏矣书奏后主大怒即日斩之未几隋军至陈遂亡　　唐
　　章全益
按唐书章全益传全益梓州涪城人少孤为兄全启所鞠母病全启刲股膳母而愈及全启亡全益服斩衰断手一指以报不畜妻妾僮仆处一室卖药自业世传能作黄金居成都四十年号章孝子　　章成缅
按万姓统谱成缅于潜人家贫力学事亲着至行丧母庐墓乌鹊来巢麋鹿来处贞元中表其门人以章孝子称之　　章孝标
按尚友录孝标钱塘人元和中进士下第作归燕诗上考官庾承宣云积累危窠泥已落今年欲向社前归连云大厦无栖处更傍谁家门户飞上知举侍郎郑愚云翩翩飞燕画堂开送古迎今几万回长向去秋社前后为谁归去为谁来　　章碣
按尚友录孝标子碣登进士亦有诗名后竟流落不知所终　　章仔钧
按浦城县志仔钧隐居山中甘贫好学诸藩闻其名聘俱不就天佑初王审知守福州谦抑下士仔钧因撰三策以献审知赏遇馆上宾驿即以西北面行军招讨使辟于朝付步骑卒五千人屯西岩山　　章鲁封
按十国春秋吴越章鲁封桐庐人也频举进士不第有隽才少与罗隐齐名武肃王既破董昌辟鲁封为表奏孔目官鲁封拒不受武肃王命吏笞之已而勉就职累官苏州刺史着章子三卷行于世　　后晋
　　章德安
按十国春秋吴越章德安处州丽水人累官至内都监文穆王寝疾察德安忠直能断大事属以后事曰弘佐尚少汝善辅之已而文穆王薨内牙指挥使戴恽者与文穆王养子弘侑比谋立弘侑德安秘不发丧伏甲士于幕下杀恽废弘侑为庶人复其孙姓而幽之居无何上统军使阚璠强而横排斥异己忠献王不能制德安数与之争璠遂以计贬德安于处州右都监李文庆亦不附璠同时贬睦州文庆故睦州人也　　章思廉
按尚友录思廉遂昌人得道灵异之迹见于处州天庆观有章真人画像自赞云狂走不坐端立即眠默而又默颠而不颠漏身走脱旦守三田人以为怪我得自然　　宋
　　章九龄
按十国春秋后蜀章九龄事后主累官右补阙慷慨好直言不避权贵广政中上言政事不治由奸佞在朝后主问奸佞为谁九龄即指宰相李昊知枢密使王昭远以对后主怒以九龄毁斥大臣谪维州录事参军　　章频
按宋史章频传频字简之建州浦城人与弟&#皆以进士试礼部预选会诏兄弟毋并举频即推其弟弃去后六年乃擢第自试秘书省校书郎知南昌县改大理寺丞知九陇县迁殿中丞眉州大姓孙延世伪为券夺族人田久不能辨转运使使按治之坐不时具狱降监庆州酒徙知长洲县天禧初增置谏官御史频以选得召对称旨擢监察御史陈亳间民讹言兵起老幼皆奔命安抚京西还为三司度支判官诏鞫邛州牙校讼盐井事皇城使刘美依倚后家受赇使人市其狱频请捕系真宗以后故不问忤旨出知宣州改殿中侍御史迁侍御史频雅善丁谓谓贬左迁尚书比部员外郎监饶州酒起知信州进刑部员外郎知福州徙知潭州改广西转运使謪宜州守贪暴不法既罢去反讼频子许尝被刑而冒奏为秘书省校书郎频坐谪知饶州复入为度支判官累迁刑部郎中使契丹至紫蒙馆卒诏遣其子访乘传扈其柩以归访官三班奉职即许也　　章&#
按万姓统谱&#字朝宗浦城人咸平初诣阙言时政得失不报后登第累官职方郎中　　章得象
