<!-- { "loadSidebar": true } -->
按万姓统谱泰洪武中知南昌县勤于抚字延礼儒士民有不率者以礼喻之不加鞭扑政清讼简去任父老攀留　　秦琰
按济南府志琰字居敬历城人洪武中领乡荐累官刑部侍郎以才行誉重一时　　秦荣祖
按咸宁县志荣祖字显宗登丙戌科进士第太宗赐敕褒勉六年授安庆府潜山县知县三载丁内艰起复调顺天府固安县知县卒于官　　秦岳
按万姓统谱岳字维翰慈溪人由邑庠弟子员中永乐丁酉乡试卒业太学拜兵部武选主事升本部职方郎中升山西布政司右参议督理粮储时水旱相仍有司催科愈迫而逋积愈多岳曰暑雨艰食民方怨咨急之使倍价以偿是转之沟壑耳况岁且有秋乎因嘱其耆老而谕之民大悦越三月鞭扑不施而逋积以清丁母忧去性宽厚朴实无骄矜忮求之态尝书勤俭忍耐谦和六字以自警人称为长者　　秦懋按单县志懋以孙崇贵赠光禄寺卿又以孙纮贵赠南京户部尚书　　秦悦
按单县志悦以子纮贵赠都察院右佥都御史累赠南京户部尚书　　秦颙
按贵州通志颙字士昂宣慰司人正统壬戌进士授行人迁礼部员外郎天顺初奉使滇粤咨民隐归疏于朝上多采纳历官云南左参政铁索箐贼起攻破州府颙袭擒之审决死囚释无辜者三十九人巡金齿渡潞江风涛大作颙正色赋诗云若受赃私并土物任教沉向潞江中风宁舟济人谓忠诚所格　　秦瓛按昆山县志瓛字廷贽正统十一年举进士初官刑部绰有能声升贵州按察副使便道省母遂不乐仕放情林壑间　　秦瑛
按万姓统谱瑛字玉辉山阴人正统进士历翰林院检讨　　秦敬
按畿辅通志敬字克恭涿州人正统戊辰进士授刑部主事进郎中升浙江右布政使转左以忧去服阕复除福建左布政使推右副都御史巡抚贵州远人戢服以病告免归家居十余年卒赐祭葬　　秦旭
按万姓统谱旭字景旸无锡人究心学问为诗敷腴雄健格类放翁厚重寡言居处有常不妄与人交初号修敬晚益端方详雅动履有则里中有为不善者辄相戒曰勿令秦翁知以子贵累封武昌知府愈敛退恭谨足迹不涉官府又号谦翁尝与李庶辈数人开吟社于惠山之麓名曰碧吟社年八十三卒友人私谥曰贞靖诗有修敬集子夔江西右布政使永孚仲孚成化间以双孝旌门　　秦崇
按万姓统谱崇山东峄县人由进士历南京光禄卿　　秦纮按明外史秦纮传纮字世缨单人景泰初进士授南京御史权贵忌之蜚语闻会考察御史都御史轩輗坐纮擅受民讼谪湖广驿丞天顺初以荐迁雄县知县奉御杜坚捕天鹅从人暴横纮执杖之坐下诏狱民五千诣阙讼乃调知府谷迁葮州知州调秦州母丧去官州人乞借纮服阕还故任寻擢巩昌知府改西安迁陕西右参政成化十三年擢右佥都御史巡抚山西改抚河南复调宣府进左佥都御史召为户部右侍郎万安逐尹旻诬纮旻党降广西右参政进福建左布政使总制两广军务纮之初&#镇也劾总兵官安远侯柳景贪暴景乃讦纮勘无左证法司当景死景连姻周太后家有奥援讦纮不已诏并逮纮廷鞫卒无罪罢归廷臣连章言纮可大用起南京户部尚书引疾去十四年秋寇大入花马池诏起户部尚书兼右副都御史总制三边军务申明号令军声大振在事三年四镇晏然十七年召还视部事以年老连章力辞乞致仕诏赐敕驰传归明年卒年八十赠少保谥襄毅　　秦夔
按无锡县志夔字廷韶天顺四年进士授南京兵部主事历郎中出守武昌立均徭之法监司下其规约于诸郡再守建昌累迁江西右布政使　　秦民悦
按万姓统谱民悦字邦约合肥人天顺进士授行人历南京兵部尚书　　秦蕃
按万姓统谱蕃字良翰常熟人成化进士
　　秦锐
按浙江通志锐字克进山阴人弘治庚戌进士知湘潭金坛二县入为福建道御史逆瑾窃政锐上疏劾之廷杖左迁江浦令瑾诛移苏州府同知升湖广按察司佥事与平刘六之乱以广东副使归里孙长春字伯晦以明经知辉县　　秦金
按明外史秦金传金字国声无锡人弘治六年进士授户部主事历郎中正德初迁河南提学副使改右参政分守开封历山东左右布政使擢右副都御史巡抚湖广郴州桂阳猺龚福全称王金先后破寨八十余斩首二千级擒福全及其党录功荫锦衣世百户力辞入为户部右侍郎世宗即位改吏部言官论金无人伦鉴复改户部转左署部事嘉靖二年擢南京礼部尚书寻改兵部孙交去召为户部尚书帝欲考兴献帝金偕廷臣伏阙争又与何孟春等条张璁建议之非帝频诘责金为人乐易及居官一以廉正自持在户部尤孜孜为国先后积失帝旨六年以考察自陈遂命致仕归五年荐者不已乃起南京户部疏陈利民六事寻召为工部尚书加太子少保帝与张孚敬李时评诸大臣以金为贤颇嫌其老居数月加太子太保改南京兵部逾岁致仕归卒年七十八赠少师谥端敏　　秦昂
按山西通志昂蒲州人弘治丙辰进士气宇丰盈学问博洽初知东阿县政绩茂着民建祠祀之擢御史巡按陕西风裁凛如寻升副使兵备为方面之重　　秦礼按浙江通志礼临海人号樗庵弘治乙未会魁令常熟直道正辞执节不贰历官刑部员外升福建按察司佥事剔奸搜&#称为秦龙图云　　秦伟
按万姓统谱伟字世观三原人弘治进士历官山西参政与马理吕楠相友善所养益邃为参政时令行禁止道不拾遗治为天下最　　秦文
按万姓统谱文字从简临海人正德进士历布政司参政子鸣春举人任司务鸣夏壬辰进士右春坊中允鸣雷甲辰状元礼部尚书　　秦武
按万姓统谱武字从熙临海人正德辛未进士　　秦佑按万姓统谱佑字顺甫临海人正德辛未进士　　秦钺按万姓统谱钺字懋功慈溪人正德甲戌进士为湖广攸县知县政绩有闻进监察御史巡按江西监临乡试取士多得人升徐州兵备副使历山东参政按察使左右布政使才识通敏历着声擢副都御史巡抚江西召入内台不数月乞归致仕而卒　　秦初
按万姓统谱初字性初以进士起家官翰林检讨中书舍人迁礼部主事敦裕醇厚行谊如古人居太学时同舍生以使命去妻死无主初为之经纪丧事甚周有金安者除后山卫经历当之任贫无以治装初脱所乘驴资遣之徒步出入后在史馆皂人尝失马以逸告人疑皂为盗当穷治初曰我未尝寡恩人必不负我后马果得于他所乡人有积不义者富于财礼币为其母请铭初诿曰吾文不足以荣若母卒不许终于官　　秦彪
按万姓统谱彪爵溪所百户嘉靖壬午倭贼登赤坎攻游仙寨甚急彪曰游仙与爵溪唇齿无游仙是无爵溪也先人遗我汗马勋不克战而死其何以见于地下乎乃与弟汉疾驰赴斗力不支俱死　　秦金
按万姓统谱金字茂南钺弟慈溪人嘉靖癸未进士　　秦世显按万姓统谱世显字子修泾阳人年十八登嘉靖癸未进士任饶阳知县身不满四尺又&#弱人患难治日高升堂裁决如流食顷庭无人囹圄空虚有盗入境射获渠魁一人余下马罗拜俱生擒而还自是境内无盗年二十二而卒人共惜之　　秦镐
按万姓统谱镐字子京三原人嘉靖癸未进士　　秦鳌按明外史魏良弼传秦鳌字子元昆山人嘉靖五年进士授行人擢兵科给事中彗星见劾张孚敬妒贤病国帝遂罢孚敬已孚敬再相汪鈜承风指以考察谪鳌东阳县丞屡迁福建右参议卒官　　秦鸣夏
按万姓统谱鸣夏字子升临海人嘉靖壬辰进士改庶吉士历左春坊中允告归嘉靖己未起南京兵部职方主事辞不仕　　秦汉
按高淳县志汉性倜傥不羁所交多豪侠士嘉靖十七年诸宦者奉梓宫至南都郡邑皆有献时淳令陶独无备众校遂拥陶去拘于一室人莫敢救汉曰吾当立返之乃衣锦衣乘马扬鞭而进辟户出陶负以上马绝尘而去复代陶携金致之得无患一时名重京师人谓有古侠客之风　　秦鸣雷
按万姓统谱鸣雷字子豫鸣夏弟嘉靖甲辰进士第一授修撰历南京礼部尚书　　秦梁
按无锡县志梁字子成所居有金匮山一日虹起上属于天因自号虹洲嘉靖二十六年进士授南昌府推官拜吏科给事中京师筑外城梁董其役劾罢宦官奸工事者进通政司参议南太仆少卿历鸿胪卿右通政出为浙江参议山东副使寻督江浙历迁江西右布政使罢　　秦钫
按万姓统谱钫字鸣和慈溪人嘉靖庚戌进士历江西左布政使　　秦禾
按无锡县志禾字子实嘉靖三十二年进士授武康知县会倭躝浙西有数妖僧突入市上禾悉械送军门贼遂不敢窥武康入为南户部主事榷扬州关税历郎中出守金华改永昌卒官　　秦健
按云南通志健嘉靖间任禄劝州知州因凤贼叛监守汛地贼攻围甚急遂遇害　　秦经国
按福清县志经国字嘉猷其先五河人器识沉毅有远略袭镇东卫指挥同知嘉靖季倭薄城下一再歼之擢守备进参戎所至破张琏擒林凤剿曾一本灭刘贵大着战功东南能水战者无逾经国行海道中自浙至粤数千里无不知其曲折　　秦泾
按万姓统谱泾字汝清平湖人幼丧母哀毁不自胜刻像事之如生及事继母失爱事之益谨抚异母弟尤笃卒回母心父卧病邻火及卧所扶舁不及泾但叩头吁天风反火灭父殁庐墓终丧　　秦自然
按邹县志自然城西庵上村人长子雄耕读启后孝友宜家一门和睦与弟豹宣肇三人子侄东镇东安东鲁东冥东周东郊等共十人孙十八人曾孙四十人同居一爨少长无间言乡邻以为有张公艺之风邑令洧川王公扁其门曰五世同居　　秦川
按肥城县志川状貌魁梧美髯端谨由鸿胪升通政司通政使　　秦柱
按明外史秦金传金孙柱以诸生授中书舍人大学士高拱得罪去门生皆走匿柱独追送百里外吴中行疏论张居正夺情被杖下诏狱柱挟医视汤药遂忤居正迁鲁府审理寻假考察罢之　　秦耀
按无锡县志耀字道明禾之子隆庆五年进士选庶吉士改兵科给事中奉使册封衡藩遭母丧起补刑科历吏科都给事中充庚辰会试分考进太常少卿历太仆卿移光禄擢右佥都御史巡抚南赣岑冈贼李佩文彪遗孽也剽劫远近势甚充斥耀讨平其巢南雄妖僧李圆朗聚党数万为四省忧耀计禽其渠其众悉解拜副都御史进抚全楚归　　秦道显
按河南通志道显字如晦洛阳人万历乙未进士兄弟五人同爨以礼部主事备兵海上一日倭蛮十三人矢风至宁波武弁欲因报功道显曰置无辜于死地谓情法何固执不从已而转四川参政卒　　秦聚奎
按汉阳府志聚奎字仲默一字因应先世自南昌徙居汉口生而岐嶷端重读书里塾有黄冠入摩其顶曰科第人也少膺羸疾且殆每夕就枕觉有物匿于榻鸡鸣始去病已即不复来以此益自负万历辛丑成进士授绩溪知县以荐调繁吴江令移盩厔久之升刑部主事闲住且十年光宗即位尚书周嘉谟特荐起光禄寺丞丁内艰天启癸亥服阕入朝为言官所攻移病去乙丑又起顺天府丞逾年升府尹触忠贤怒夺职以归愍帝初以科臣荐征拜太常光禄太仆诸卿皆不起得旨致仕卒年七十有五所著有勿忘集与还斋稿闻见录日记等篇藏于家　　秦士文
按蒙阴县志士文字彬予万历甲辰进士才识敏达顾盼英伟三任剧邑所至称能以客部郎出参秦藩备兵洮岷声震河湟历四载迁晋臬寻以忧去天启丙寅边事告急以原官起怀来兵备晋右辖未几擢佥都御史巡抚宣府号令严明边人詟服以功加兵部右侍郎召理部事俄晋尚书协理戎政所著有抚宣奏议及诗文行世　　秦大夔
