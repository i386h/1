<!-- { "loadSidebar": true } -->
按万姓统谱普山东人宽裕博雅事亲以孝闻宣德间由进士任知县明达治体躬行以率民民服其化　　齐汪按浙江通志汪字源澄太坊人孝友忠义挺出侪辈登正统丙辰进士累官车驾司郎中英庙土木之变死之　　齐启行
按福州府志启行怀安人字景用正德庚午举人官吴川教谕　　齐启和
按福州府志启和训导转教谕性质直为交游所重居官所至能得士心　　齐之鸾
按明外史齐之鸾传之鸾字瑞卿桐城人正德六年进士改庶吉士授刑科给事中帝将巡边疏谏不省之鸾再迁兵科左给事中帝将南巡之鸾偕同官力谏章入二日未报之鸾等伏阙俟命帝令中官传谕乃退宸濠反张忠许泰等南征命之鸾从军贼灭忠泰广搜逆党株引无辜之鸾多所间释且请蠲田租停力役宽逋负帝颇采纳初&#徐姓至是始复焉世宗践阼大计京官被中伤谪崇德丞屡迁宁夏佥事时方大修边墙之鸾董役巡抚胡东皋称其能举以自代历河南山东副使召为顺天府丞未行盗发留镇抚寻擢河南按察使卒官　　齐邦典
按滨州志邦典正德七年从父任镇江府判时流贼寇镇江太守罗檄督捕剿贼父病邦典从行侍汤药既率士卒御贼于江追至周家桥兵败奋身力战死年十有八后奏功升其父本府同知　　齐宗道
按万姓统谱宗道字叔鲁广宁人嘉靖进士历南京户部侍郎　　齐誉
按万姓统谱誉字文实南昌人嘉靖戊戌进士　　齐杰按安庆府志杰字士庸桐城人嘉靖间进士初官南京刑部主事秩满例得清要有同年生属所知讽之杰拒不许同年生忿左迁南刑部亡何出知&#州清廉勤慎克称其职卒于官　　齐述
按安庆府志述号柳峰桐城人国子生廉宪之鸾长子也二十为诸生试辄高等工于诗性淳谨中岁游太学例授别驾辞不就耕于兔滨以吟咏自娱所著有柳峰集　　齐柯
按南昌郡乘柯字文则南昌人嘉靖乡举分宜相延训诸孙讲课二年并不知门外有熏灼人服其守署和州学政典河南试迁瑞安知县多善政征入补大理评事擢临安知府少疾即投劾去家居安贫论学临终犹咏诗以励其同志　　齐可
按日照县志可都御史宗道子任辽东广宁卫指挥使　　齐鼎名
按安庆府志鼎名字调宇怀宁人观察之鸾之孙太守琦名之兄也聪慧赡博文雅标名所著有史略五十卷　　齐琦名
按安庆府志琦名字越石桐城人万历间进士初官大理寺评事以平恕称典试蜀闱甄录皆名士转户部出守绍兴清白自矢一时诵之琦名天资敏妙与人交谦谨性尤孝友所著有慕草诸篇长子登辅明经仕至南安郡佐以治行闻仲子登台亦以孝行着　　齐心孝按安庆府志心孝字君求桐城人天启壬戌成进士官庶常少敏慧以神童称授翰林院编修卒于官　　齐维程按安庆府志维程字子安怀宁人生秉绝慧通经史尢好读离骚穷究乐府故其为诗多汉魏以上之音　　齐珂按河南通志珂新野人继母殁哀毁骨立庐墓三年　　齐汝卿按新城县志汝卿少孤事祖母与母皆得其欢偕弟终身同爨与人无竞及卒闻者垂涕　　齐平
按德平县志平内乡训导性淳谨不受诸生馈问自处淡如也门人称为清斋先生寿八十丧明三年忽夜觉微痛遂复明众以为厚德之报年逾九十谦恭不怠　　齐德成
按福州府志德成字中孚闽县人质实好义事亲孝养弟卒无嗣抚孤女如所生先世业医至德成擅国技贫者施以良剂更助之全活甚众年八十余卒着有全婴宝鉴　　齐大成
按陕西通志大成字海山鄜州庠生癸未李自成陷长安伪守袁茂桂莅事出令较士大成徉狂弃妻子走入文庙服衣冠不食数日而卒

　畦姓部列传
　　汉
　　畦睹
按奇姓通睹汉人

　嵇姓部汇考
晋书
　　嵇康传
嵇康字叔夜谯国铚人也其先姓奚会稽上虞人以避怨徙焉铚有嵇山家于其侧因而命氏郦道元水经注
　　淮水注
涣水东径嵇山北嵇氏故居嵇本姓奚会稽人也先人自会稽迁于谯之铚县故为嵇氏取稽字之上以为姓盖志本也嵇氏谱曰谯有嵇山家于其侧遂以为氏廖用贤尚友录
　　嵇姓
嵇谯国商音夏少康封子季杼于会稽遂为会稽氏汉初徙谯稽氏改为嵇氏望出河南　嵇姓部列传
　　魏
　　嵇喜
按晋书嵇康传康兄喜有当世才历太仆宗正　　嵇康按晋书嵇康传康字叔夜谯国铚人其先姓奚会稽上虞人以避怨徙焉铚有嵇山家于其侧因而命氏康早孤有奇才远迈不群身长七尺八寸美词气有风仪恬静寡欲含垢匿瑕宽简有大量学不师受博览无不该通长好老庄与魏宗室婚拜中散大夫常修养性服食之事弹琴咏诗自足于怀以为神仙禀之自然非积学所得至于导养得理则安期彭祖之伦可及乃着养生论与陈留阮籍河内山涛向秀沛国刘伶籍兄子咸琅琊王戎为竹林之游康尝采药游山泽会其得意忽焉忘反时有樵苏者遇之咸谓神至汲郡山中见孙登康遂从之游康又遇王烈共入山山涛将去选官举康自代乃与涛书以解性绝巧而好锻宅中有一柳树甚茂乃激水圜之每夏月居其下以锻东平吕安服康高致康友而善之后安为兄所枉诉以事系狱辞相证引遂复收康初康居贫尝与向秀共锻于大树之下以自赡给颍川锺会贵公子也精练有才辩故往造焉康不为之礼会以此憾之及是言于文帝曰嵇康卧龙也不可起公无忧天下顾以康为虑耳因谮康欲助毋丘俭帝昵听信会遂害之康将刑东市太学生三千人请以为师弗许康顾视日影索琴弹之时年四十海内之士莫不痛之帝寻悟而恨焉　　晋
　　嵇蕃
按晋书嵇绍传绍从子含含父蕃太子舍人
　　嵇绍
按晋书嵇绍传绍字延祖魏中散大夫康之子也十岁而孤事母孝谨以父得罪靖居私门山涛领选启武帝请为秘书郎帝谓涛曰堪为丞何但郎也乃发诏征之起家为秘书丞累迁汝阴太守转豫章内史以母忧不之官服阕拜徐州刺史后以长子丧去职元康初为给事黄门侍郎时侍中贾谧以外戚之宠年少居位潘岳杜彬等皆附托焉谧求交于绍绍距而不答及谧诛绍时在省以不阿比凶族封弋阳子迁散骑常侍领国子博士赵王伦篡位署为侍中惠帝复阼遂居其职齐王囧既辅政大兴第舍骄奢滋甚绍以书谏囧不能用顷之以公事免囧以为左司马旬日囧被诛初兵交绍奔散赴宫有持弩在东阁下者将射之遇有殿中将兵萧隆见绍趋前拔箭于此得免遂还荥阳旧宅寻征为御史中丞未拜复为侍中河间王颙成都王颖举兵向京都以讨长沙王乂大驾次于城东乂宣言于众曰今日西讨欲谁为都督乎六军之士皆愿嵇侍中遂拜绍使执节平西将军属乂被执绍复为侍中王公以下皆诣邺谢罪于颖绍等咸见废黜免为庶人寻而朝廷复有北征之役征绍复其爵位绍以天子蒙尘承诏驰诣行在所值王师败绩于荡阴百官及侍卫莫不散溃唯绍俨然端冕以身捍卫兵交御辇飞箭雨集绍遂被害于帝侧血溅御服天子深哀叹之及张方逼帝迁长安河间王颙表赠绍司空进爵为公会帝还洛阳事遂未行东海王越屯许路经荥阳过绍墓哭之悲恸又表赠官爵帝乃遣使册赠侍中光禄大夫加金章紫绶进爵为侯元帝为左丞相承制以绍死节事重而赠礼未副勋德更表赠太尉及帝即位赐谥忠穆　　嵇含按晋书嵇绍传绍从子含字君道好学能属文家在巩县亳丘自号亳丘子楚王玮辟为掾璋诛坐免举秀才除郎中齐王冏辟为征西参军袭爵武昌乡侯长沙王乂召为骠骑记室怀帝为抚军将军以含为从事中郎惠帝北征转中书侍郎及荡阴之败含走归荥阳永兴初除太弟中庶子西道阻阂未得应召范阳王虓为征南将军屯许昌复以含为从事中郎寻授振威将军襄城太守虓为刘乔所破含奔镇南将军刘弘于襄阳弘表含为平越中郎将广州刺史假节未发会弘卒时或欲留含领荆州含性刚躁素与弘司马郭劢有隙劢疑含将为己害夜掩杀之时年四十四怀帝即位谥曰宪　　嵇
按晋书嵇绍传绍子有父风早夭
　　嵇翰
按晋书嵇绍传绍死节从孙翰袭封成帝时追述绍忠以翰为奉朝请翰以无兄弟自表还本宗　　嵇旷
按晋书嵇绍传绍从孙翰表还本宗太元中孝武帝诏访其宗族袭爵主祀于是复以翰孙旷为弋阳侯　　宋　　嵇适
按宋史嵇&#传&#父适为石首主簿
　　嵇
按宋史嵇&#传&#字公实应天宋城人天圣中进士及第授蔡州团练判官王曾知青州徙天雄军皆辟为从事后用曾荐迁太子中允为集贤校理历开封府推官三司度支判官同修起居注擢知制诰累迁尚书兵部员外郎召入翰林为学士未及谢卒&#举进士时王曾张知白相继为南京留守见&#谨厚笃学谓其子弟曰若曹师表也　　嵇琬
按万姓统谱琬右朝请郎
　　明
　　嵇纲
按万姓统谱纲考城人正德中海盐知县
　　嵇世臣
按万姓统谱世臣字思南归安人嘉靖乙未进士任翰林院编修　　嵇
按万姓统谱德清人庚子举人嘉靖间四川庆符知县　　嵇应科
按万姓统谱应科武进人万历甲戌进士
　稽姓部汇考
廖用贤尚友录
　　稽姓
稽音鸡黄帝臣太山稽之后
　稽姓部列传
　　周
　　稽黄
按吕氏春秋秦有贤者稽黄
　　汉
　　稽发
史记
作桓发

按汉书货殖传掘冢搏掩犯奸成富稽发之徒　　宋　　稽应龙
按万姓统谱应龙嘉定进士吉水人
　　稽原
按万姓统谱原字子长昆山人嘉定进士
　　稽琬
按万姓统谱琬散骑都尉
　　稽耸
按尚友录耸高邮人所居为稽家庄时耸知天祥匡复大志迎事之使子德润等护至泰州由通航海达行在柳岳奉降表诣元人过庄耸愤其卖国杀之　　元　　稽适
按万姓统谱适为石首县主簿民有父子坐重辟者府下适按之适得其情父抵法而子免死其人感颂之曰主簿仁人也当令生子明年果生子且&#敏天历中及第按此疑即稽适而
时代不同姑并存之

　　明
　　稽列
按万姓统谱列祥符人宣德中弋阳县丞
　　稽昭
按万姓统谱昭昆山人正统中滦州知州涉猎古今莅民得体　　稽元凤
按万姓统谱元凤常熟人正德举人
　　稽源
按万姓统谱源滦州人正德中临淄县主簿
　奚姓部汇考
郑樵通志
　　以名为氏
夏
人名

奚氏夏车正奚仲之后汉功臣表鲁侯奚涓成阳侯奚意传封三代又薄奚氏改为奚氏望出谯国宋登科奚知常徽州人　臣谨按奚仲封于薛薛任姓也
王圻续文献通考
　　同姓异派
奚氏有二奚仲之后又薄奚氏改奚氏
廖用贤尚友录
　　奚姓
奚谯国商音又望出北海
　奚姓部列传
　　夏后氏
　　奚仲
按古史考黄帝作车引重致远少昊时略加牛禹时奚仲加马　　周
　　奚施
按吕氏春秋郑贾人弦高奚施
　　汉
　　奚涓
按汉书功臣表涓以舍人从起沛至咸阳为郎入汉以将军定诸侯封鲁侯亡子　　奚意
按汉书功臣表意以魏郎汉王二年从起阳武击项籍属魏王豹豹反徙属相国彭越以太原尉定代封成阳侯二十六年薨谥定　　奚信
按汉书功臣表孝文十一年成阳侯信嗣二十九年建元元年有罪要斩　　奚通
按汉书功臣表元康四年意曾孙阳陵公乘通诏复家　　北魏
　　奚箪
