<!-- { "loadSidebar": true } -->
按汾州府志守清居冷泉关嘉靖庚寅盗起居民逃窜守清倡义率众捍贼力不支被执奋骂不屈而死事定数日收其尸葬之颜色如生巡抚张巡按赵兵宪王共树忠义士石坊墓前以旌其义仍遣官致祭　　任瀛按滋阳县志瀛滋阳人举嘉靖乙未进士由翰林庶吉士累至都给事中历迁卿寺擢副都御史抚治郧阳告归不出为人廉介刚直棱棱有气扼腕谈事慷慨动人久在谏垣数有建白风采着闻一时惮之　　任环按山西通志环字应干潞州人年二十三举庚子乡试甲辰登进士知广平县以才优调沙河丁父忧改滑县所在罢诛求释冤狱民咸悦之升苏州府同知时倭寇犯境环统兵力战自书其姓名于腹背手足曰死战吾责也不可弃先人之遗体兹用以识庶得收葬焉闻者感泣又与其兵同寝食或连日夜粒米不入口或露宿草莽植立泥淖中未尝稍自异由是其兵日奋败贼于上海之八团方战时环被三创又以积劳疽发于背语子尔孝曰当与若共太平否则有臣死忠妻死节子死孝而已归以是语尔母吾不能与妻子对泣帏榻间泯泯以没也会报贼至遂裹疮出海涛如山南人习舟者皆失色环独意气弥厉手剑麾舟师捣之贼大败俘斩百余又败之阴沙堡山南沙等处贼望环&#辄遁去捷闻擢山东按察司佥事整饬苏松兵备甲寅贼犯苏民争走入城不得入门相抱号哭环曰城视百姓重等耳奈何弃之命启门曰贼入某请任其责全活者数十万及贼至以计败之诏进副使荫一子世袭千户明年倭寇平丁母忧升山东布政司参政寻卒赠光禄卿命有司建祠苏州以时致祭　　任惟钧
按万姓统谱惟钧字子范巴县人嘉靖丁未进士历参政　　任士凭
按平原县志士凭嘉靖丁未科进士选翰林院庶吉士历升礼部祠祭司主事转吏部文选司主事员外郎中太常寺少卿通政司通政光禄寺卿顺天府尹南京工部右侍郎转北京兵部右侍郎副都御史巡抚江西转刑部右侍郎　　任邦经
按山西通志邦经河曲人嘉靖间寇警县二里许有崖窨险可避兵母老不能行邦经令三子转走险自扶母同妻藏于窨中竟被获佯曰愿从营惟所命独母年老不能从乞勿惊辞甚哀切遂免其母随营次日死拒之遂遇害　　任良干
按名山藏本行记良干字直夫桂林人嘉靖中举乡试不第就官潜江教谕有鄠人刘姓者为巴县簿其妻弟王邦相携幼子六儿往访之簿不为礼会失官归邦相不得已乞附舟尾又且病簿恚之至潜江推而弃诸路旁簿便逸去邦相父子匍伏乞市中六儿间行乞至良干学舍因告之故良干曰嗟乎吾不为计父子同死矣遂躬诣困处致医药馆谷邦相病且死泣数行下良干止之曰毋忧吾为若治复归若子既则买地葬邦相石识之收六儿与其弟同卧起而教之读书翰林王九思者邦相族人也其子为顺天府通判因令六儿寓书通判所以掌印书末会通判亦卒书未达王氏以簿独归意见杀讼起成狱居亡何九思简通判箧六儿掌印书在焉以示邦相妻或疑其赝邦相妻见之泣曰吾儿指缺此当是也使次子持金至潜江取六儿当是时良干已行取赴京行时诫家人若鄠人来取子毋留一钱也至则家尽却其金厚遣之而刘簿之狱解良干后为申阳守　　任养心按山西通志养心芮城人万历甲戌进士知浚县升御史按两淮条通商恤四事迄今奉为例按湖广奉诏籍江陵家排浮议存国体又按顺天奏治豪贵弹去大帅京师肃然历升巡抚江西严什伍法而盗息又惩宗人之不法者以病疏归所著有中丞奏议　　任崇德按陕西通志崇德安化人庠生崇祯四年为贼执迫之从崇德叱骂不屈贼碎其尸　　任三才
按陕西通志三才陇州乡宦崇祯八年巨寇攻城三才等率众死守五十余日州吏目王锡衮卖城降贼城遂陷三才被执不屈死之　　任士茂
按建水州志士茂本州曲江人崇祯己卯举人任彭泽知县抚按二次奖荐休归时沙定洲窃据省城数以势迫其附己士茂责以大义定洲恚甚丁亥四月定洲败走执士茂于通海终不屈被害同死者通海典史单国祚　　任秉衡
按陕西通志秉衡环县人贡生德行俱优节义坚贞株守孤城至死　　任万民
按山西通志万民阳曲人郡弟子员崇祯间关右寇起远近震惊万民慨然以保障为任着救时八议守城二十说诸书时贼谍四布有司依以稽诘城赖以安抚按交章特荐辟授城武知县任三年城武兵陷万民死之　　任维清
按山西通志维清绛州人崇祯间贡授宁平训导流寇破城死之　　任民育
按济宁州志民育字厚生力学为文举孝廉崇祯间漕抚史可法题补通州训练土团精锐万计筑城垒控扼淮淝上流居然保障甲申擢扬州知府俄而广陵失守民育殉难焉　　任宗武
按广东通志宗武字元勋祖北直滦河人父道远袭千户职历升四川都司镇建昌卫宗武袭父挥佥职矢志杀贼报国甫受职即领兵出碣石擒真倭军安伍肃两台屡荐贤声河源巨寇猖獗督兵亲冒矢石俘斩多捷夺回被掳人中有奸人间谍将误遣为宗武向导陷入贼伏单骑连斩数级援兵不至阵亡　　任景元按永城县志景元生员崇祯间土寇捉获强逼为寇坚执不从遂见杀
　阴姓部汇考
后汉书
　　阴识传
阴识字次伯南阳新野人也光烈皇后之前母兄也其先出自管仲管仲七世孙修自齐适楚为阴大夫因而氏焉秦汉之际始家新野郑樵通志
　　以邑为氏
楚
邑

阴氏姬姓管夷吾七代孙修适楚为阴大夫因以为氏风俗通又云阴康氏之后周有阴不佞阴里人又后周赐姓丘屋阴氏隋复旧姓宋朝登科阴信臣阴昭又有阴悼凤翔人廖用贤尚友录
　　阴姓
阴始兴宫音又望出武城

　金姓部列传二
　　明
　　金兴旺
按明外史金兴旺传兴旺不详所始为威武卫指挥佥事进同知洪武元年进指挥使守兴元擢大都督府佥事蜀将陈友仁寇兴元城中兵止三千友仁兵三万兴旺迎战斩数百人友仁惊遁威震陇蜀国初诸都督中论城守功兴旺为最着云　　金朝兴
按名山藏勋封记宣德侯金朝兴巢人从渡江讨闽浙累功都督佥事世指挥属西平侯讨平西蕃洮河戎洪武十二年授开国辅运推诚宣力武臣荣禄大夫柱国侯禄二千石指挥使赐券与誓免二死侯四年以属颍川侯征云南卒于会川追封沂国公赐谥武毅十七年使子镇世侯给券誓免死益禄五百石竟坐党在死前除　　金弘业
按苏州府志弘业吴县之下保人方国珍作乱其党行劫吴中弘业团兵保障子荣三荣四与贼力战于黄洋湾俱死贼亦气却一境无恙是时陈氏保其上金氏保其下上保下保之名自此始　　金荣三　金荣四
按吴县志荣三荣四俱弘业子元方国珍乱其党行劫弘业团兵保障荣三兄弟与贼力战于黄洋湾俱死　　金宣一
按池州府志宣一建德人元末兵乱集众保乡里洪武初适尧封时罗友贤复叛遇宣宣数其逆友贤怒刃之其马负尸归至铁帽山始仆因葬其处　　金建
按浙江通志建瑞安人有学行隐居不仕以春秋教授乡里至正间方国珍海艘犯境献策筑城备御答纳失理从其言郡赖以安省府闻其名征为秘书勾管不起优游田里自号林居子方氏据郡以礼延致终不屈　　金&#
按休宁县志&#字仲善中市人驸马都尉王克恭来镇宾之幕府洪武初前朝吏例徙濠州为农父例当往&#以父年高请代不许遂愿入军伍元季徽民先隶兵籍后归农者千余家主将欲悉籍为兵&#潜毁其籍至今邑人义之　　金斗
按巢县志斗乙未岁同诸将和州归附屡因征讨有功授镇国将军佥大都督府事卒于官　　金文征
按万姓统谱文征字德儒读书工古文辞洪武初辟为县学训导庚戌领京闱乡试第二敕免会试授鄜州同知鄜境接川蜀素号难理文征优为之时同邑黄综知中部常熟张着知肤施与文征皆延安官属公余以诗唱酬名长安集仕终国子学录从兄元季训导长洲洪武中为国子助教亦有文名　　金译
按汪溪族谱译字定远性资明敏刻励问学洪武初召见命待选吏部译以疾告诏授县丞赐归所著有遗安集行世　　金诏
按汪溪族谱诏字彦文性耿介体貌丰伟涉猎书史洪武庚午有司以材荐诏授登仕郎以老疾辞归　　金&#子哲童
　逢吉

按汪溪族谱&#字彦恭负才气总制俞懋斋延幕府平定江西赞画居多子哲童字希鲁素慕邵康节之学值靖难兵入遂隐居汪溪吟咏啸傲学者称为汪溪高士次逢吉字希敏徙居江西之永新好学博闻与学士解缙方伯李桢交最善时人以管幼安目之　　金良才按汪溪族谱良才字子容持身谨厚资禀敏悟自幼好学博涉书史作小楷遒劲有晋风教授闾中后进以为师表　　金大
按汪溪族谱大字弘道淳朴谨恪性嗜学自少至老手不停披洪武初被召诏送吏部注选托疾归　　金师古按万姓统谱师古钱塘人洪武初知分水县修筑坛壝教民播种后升永州府同知民思之不忘　　金絅
按万姓统谱絅嘉兴人元举乡试洪武中历苏州守百姓苦官民田则不齐里胥为奸絅上疏请减重额得罪赐死子颖伯从武林俞紫芝游邃于经学工书为人清介雅饬学者宗之孙公绶新乐知县　　金雍
按万姓统谱雍洪武初知清丰县博学多才为政有惠爱时兵燹之后撙财用修举废坠劝课农桑期年之间民皆安生立业　　金华
按万姓统谱华字宗实鄞人洪武间从戍燕山卫值文皇靖内难守通州有功召见时弟忠以近幸授兵部尚书上欲推恩与华辞不就赐归徙东湖韩岭居焉足不履城府日坐斗室寄情经史手点书万余卷至老不懈遇朋从往来诗酒为乐兴至泛舟湖上钓月吟风竟夕而返后弟迎养于金台官舍未浃旬谓曰万锺之富其如我湖山乐何遂拂袖而归永乐乙未忠卒复召见赐白金文绮华伏阙谢曰臣布衣野人不敢用此上称为仙叟一日读宋鉴至王伦附秦桧事抚掌发叹脱颐而逝人称为白云先生　　金纯
按明外史宋礼传金纯字德修泗州人洪武中国子监生以杜泽荐授吏部文选司郎中三十一年出为江西布政司右参政成祖即位以蹇义荐召为刑部右侍郎永乐八年从北征迁左侍郎九年命与宋礼同治会通河还改礼部左侍郎进礼部尚书十九年巡抚四川仁宗即位改工部居数月又改刑部宣德三年为言官所劾予致仕去正统五年卒　　金澄
按贵州通志澄宣德侯朝兴次子有勇略明洪武间以总兵官同沐英征麓川破贼垒数十长驱直入遂中飞枪事闻优恤　　金玉鈜
按浙江通志玉鈜开化人常山县学生洪武间应征拜官永乐初以直谏死　　金幼孜
按明外史金幼孜传幼孜名善以字行新淦人建文二年进士授户科给事中成祖即位改翰林院检讨与解缙同直文渊阁迁侍讲十八年拜文渊阁大学士仁宗即位加太子少保兼武英殿大学士专典内制宣德元年为总裁官修两朝实录六年卒谥文靖子昭伯进士　　金问
按明外史解缙传金问字公素吴人好古嗜学博洽经史永乐初以善书进授司经局正字仁宗在东宫喜问书得侍左右成祖北征归入汉赵二王谮求宫僚罪过遂系狱十年仁宗即位乃出之授翰林修撰每论时政多见采纳正统间累官礼部右侍郎子汝进太仆丞　　金叔刚
按富阳县志叔刚字彦真富阳人为人端方严重居家以孝闻亲死庐墓三年邑人重之永乐三年以荐擢监察御史驸马某怙宠专权叔刚三疏奏劾因直言坐死　　金辉
