<!-- { "loadSidebar": true } -->
按后汉书崔骃传骃子瑗字子玉早孤锐志好学年十八至京师从侍中贾逵质正大义逵善待之瑗因留游学遂明天官历数京房易传六日七分诸儒宗之初瑗兄章为州人所杀手刃报仇因亡命会赦归家家贫兄弟同居数十年年四十余始为郡吏以事系东郡发于狱后事释归家为度辽将军邓遵所辟居无何遵被诛瑗免归复辟车骑将军阎显府时阎太后称制显入参政事先是安帝废太子为济阴王而以北乡侯为嗣瑗以侯立不以正知显将败欲说令废立而显日沉醉不能得见乃谓长史陈禅欲与共说白太后禅犹豫未敢从会北乡侯薨孙程立济阴王为顺帝阎显兄弟悉伏诛瑗坐被斥门生苏祗具知瑗谋欲上书言状瑗闻而遽止之时陈禅为司隶校尉召瑗谓曰第听祗上书禅请为之证瑗辞归不复应州郡命久之大将军梁商初开幕府复首辟瑗以疾固辞岁中举茂才迁汲令视事七年百姓歌之汉安初大司农胡广少府窦章共荐瑗宿德大儒从政有迹由此迁济北相岁余光禄大夫杜乔为八使徇行郡国以臧罪奏瑗征诣廷尉瑗上书自讼得理出会病卒年六十六　　崔烈
按后汉书崔骃传骃子瑗瑗子实实从兄烈有重名于北州历位郡守九卿灵帝时开鸿都门榜卖官爵公卿州郡下至黄绶各有差烈时因傅母入钱五百万得为司徒于是声誉衰减从容问其子钧钧曰论者嫌其铜臭后拜太尉献帝初钧与袁绍俱起兵山东董卓以是收烈付郿狱锢之卓既诛拜烈城门校尉及李傕入长安为乱兵所杀　　崔寔
按后汉书崔骃传骃子瑗瑗子实字子真一名台字元始少沉静好典籍父卒隐居墓侧服竟三公并辟皆不就桓帝初诏公卿郡国举至孝独行之士实以郡举征诣公车病不对策除为郎明于政体吏才有余其后辟太尉袁汤大将军梁冀府并不应大司农羊傅少府何豹上书荐实才美能高召拜议郎迁大将军冀司马与边韶延笃等著作东观出为五原太守以病征拜议郎会梁冀诛实以故吏免官禁锢数年时鲜卑数犯边诏三公举威武谋略之士司空黄琼荐实拜辽东太守行道母刘氏病卒上疏求归葬行丧服竟召拜尚书实以世方阻乱称疾不视事数月免归建宁中病卒　　崔琦
按后汉书崔琦传琦字子玮涿郡安平人济北相瑗之宗也少游学京师以文章博通称初举孝廉为郎河南尹梁冀闻其才请与交冀行多不轨琦数引古今成败以戒之冀不能受乃作外戚箴复作白鹄赋以为风梁冀见之遣琦归后除为临济长不敢之职解印绶去冀遂令刺客阴求杀之客见琦耕于陌上怀书一卷息辄偃而咏之客哀其志以实告琦琦得脱走冀后竟捕杀之所著赋颂铭诔箴吊论九咨七言凡十五篇　　崔钧
按后汉书崔骃传骃子瑗瑗子实实从兄烈烈子钧为虎贲中郎将钧少交结英豪有名称为西河太守　　崔州平按蜀志诸葛亮传亮躬耕陇亩每自比于管仲乐毅时人莫之许也惟博陵崔州平颍川徐庶与亮友善谓为信然　　魏
　　崔琰
按魏志崔琰传琰字季珪清河东武城人也就郑元受学未期黄巾贼攻破北海琰乃归袁绍闻而辟之以为骑都尉后绍治兵黎阳琰谏不听及绍卒二子争欲得琰琰称疾固辞由是获罪幽于囹圄太祖破袁氏辟琰为别驾从事谓琰曰昨案户籍可得三十万众琰对曰冀方蒸庶暴骨原野未闻王师仁声先路救其涂炭而校计甲兵斯岂鄙州士女所望于明公哉太祖改容谢之于时宾客皆伏失色太祖征并州留琰傅文帝于邺太祖为丞相琰复为东西曹掾属魏国初建拜尚书时未立太子临灾侯植有才太祖以函令密访于外唯琰露板答曰盖闻春秋之义以长琰以死守之植琰之兄女婿也太祖贵其公亮喟然叹息迁中尉琰尝荐巨鹿杨训后太祖为魏王训表称功伐褒述盛德时人或笑训希世浮伪琰与训书曰时乎时乎会当有变时琰本意讥论者有白琰此书傲世怨谤太祖怒罚琰为徒隶使人视之辞色不挠遂赐琰死　　崔林
按魏志崔林传林字德儒清河武城人少时晚成宗族莫知惟从兄琰异之太祖定冀州召除邬长贫无车马单步之官太祖征壶关问长吏德政最者并州刺史张陟以林对于是擢为冀州主簿徙署别驾丞相掾属魏国既建稍迁御史中丞文帝践阼拜尚书出为幽州刺史在官一期寇窃寝息以不事上司左迁河间太守清论多为林怨迁大鸿胪明帝即位赐爵关内侯转光禄勋司隶校尉属郡皆罢非法除过员吏林为政推诚简存大体去后每辄见思景初元年司徒司空并缺散骑侍郎孟康荐林后年遂为司空封安阳亭侯顷之又进封安阳乡侯正始五年薨谥曰孝侯子述嗣　　崔赞
按晋书崔洪传洪父赞魏吏部尚书左仆射以雅量见称　　晋
　　崔游
按晋书崔游传游字子相上党人少好学儒术甄明恬靖谦退自少及长口未尝语及财利魏末察孝廉除相府舍人出为氐池长甚有惠政以病免遂为废疾泰始初武帝录叙文帝故府僚属就家拜郎中年七十余犹敦学不倦撰丧服图行于世及刘元海僭位命为御史大夫固辞不就卒于家时年九十三岁　　崔洪按晋书崔洪传洪字良伯博陵安平人少以清厉显名武帝世为御史治书寻为尚书左丞迁吏部尚书举用甄明门无私谒洪口不言货财手不执珠玉杨骏诛洪与都水使者王佑亲坐见黜后为大司农卒于官　　崔廓
按晋书崔洪传洪子廓散骑侍郎亦以正直称　　崔谅按魏书崔逞传逞曾祖谅晋中书令
　　崔遇
按魏书崔逞传逞祖遇仕石虎为特进
　　崔悦
按前秦录悦仕石虎官至司徒右长史关内侯以才学着称　　崔瑜
按魏书崔逞传逞父瑜黄门郎
　　崔清
按前秦录清仕慕容暐为黄门侍郎以才学见称　　崔荫按后燕录荫字世禄清河东武城人仕垂为长史章武王宙镇滑台以荫为司马先是陈留王绍为征南将军太原王楷为征西将军乐浪王温为征东将军皆以荫为之参佐荫才干明敏强正善规谏四王皆严惮之所至简刑法轻赋役流民归之户口滋息　　崔懿按后燕录懿字世茂博陵安平人仕垂位秘书监子连字景遇位巨鹿令孙绰少孤学行修明有名于世　　崔适按魏书崔逞传逞兄适字宁祖有名于时慕容垂尚书左丞范阳昌黎二郡太守　　崔琼
按魏书崔元伯传崔道固祖琼慕容垂车骑属　　崔遵按魏书崔元伯传崔模父遵慕容垂少府卿
　　崔整
按魏书崔元伯传模叔父整广川太守
　　崔彤
按魏书崔元伯传清河崔宽祖彤随晋南阳王保避地陇右遂仕于沮渠李皓　　宋
　　崔旷
按魏书崔光传光祖旷从慕容德南渡河居青州之时水慕容氏灭仕刘义隆为乐陵太守　　崔諲
按魏书崔逞传逞子諲刘义隆以为冀州刺史　　崔灵和按魏书崔休传休祖灵和仕刘义隆为员外散骑侍郎　　崔灵延
按魏书崔光传光父灵延刘骏龙骧将军长广太守　　崔元孙按魏书崔亮传亮父元孙刘骏尚书郎刘或之僭立也彧青州刺史沈文秀阻兵叛之彧使元孙讨文秀为文秀所害　　崔构
按南齐书崔慧景传慧景祖构奉朝请
　　崔系之
按南齐书崔慧景传慧景父系之州别驾
　　南齐
　　崔景真
按南史崔祖思传祖思叔父景真位平昌太守有惠政去任之日土人思之为立祠　　崔祖思
按南齐书崔祖思传祖思字敬元清河东武城人崔琰七世孙也父僧护州秀才祖思初辟主簿太祖在淮阴闻风自结为上辅国主簿甚见亲待参豫谋议建元元年转长兼给事黄门侍郎上初即位祖思启陈政事上优诏报答寻迁宁朔将军领齐郡太守是冬魏动迁冠军将军军主屯淮上二年进号征卤将军仍迁假节督青冀二州刺史少时卒　　崔文仲
按南齐书崔祖思传祖思宗人文仲初辟州从事泰始初为薛安都平北主簿拔难归国元徽初从太祖于新亭拒桂阳贼着诚效除游击将军沈攸之事起助豫章王镇东府历骠骑谘议出为徐州刺史建元初封建阳县子除黄门郎领越骑校尉改封随县永明元年为太子左率累至征卤将军冠军司马汝阴太守四年卒　　崔慧景
按南齐书崔慧景传慧景字君山清河东武城人初为国子学生宋泰始中历位员外郎稍迁长水校尉宁朔将军太祖在淮阴慧景与宗人祖思同时自结除前军沈攸之事平出为武陵王安西司马河东太守升明三年豫章王为荆州慧景留为镇西司马兼谘议太祖受禅封乐安县子转平西府司马南郡内史仍迁南蛮长史加辅国将军建元元年梁州贼李乌奴未平以慧景为持节都督梁南北秦沙四州军事西戎校尉梁南秦二州刺史世祖即位进号冠军将军永明三年以本号还迁黄门郎领羽林监明年迁随王东中郎司马加辅国将军出为持节督司州军事冠军将军司州刺史母丧诏起复本任九年征还转太子左率加通直常侍明年迁右卫将军加给事中是时魏将南侵上出慧景为持节督豫州郢州之西阳司州之汝南二郡诸军事冠军将军豫州刺史郁林即位进号征卤将军慧景以少主新立密与魏交通朝廷疑惧高宗辅政慧景遣密启送诚劝进征还为散骑常侍左卫将军建武二年加冠军将军四年迁度支尚书领太子左率永泰元年加慧景平北将军置佐史分军助戍樊城东昏即位改领右卫将军未拜永元元年还护军将军寻加侍中陈显达反加慧景平南将军都督众军事帝既诛戮将相旧臣皆尽慧景自以年宿位重转不自安明年裴叔业以寿春降魏改授慧景平西将军率军水路征寿阳慧景既得出甚喜子觉为直阁将军慧景密与期觉便出奔慧景回军还广陵便收众济江集京口台军望风退走慧景引军入乐游苑宫门皆闭慧景引众围之称宣德太后令废帝为吴王先是卫尉萧懿自历阳步道征寿阳帝遣密使告之懿率军自采石济岸子觉进战大败慧景乃将腹心数人潜去众于道稍散单马至蟹浦为渔父所斩以头内鱼篮担送至京师时年六十三　　崔恭祖
按南齐书崔慧景传恭祖者慧景宗人骁果便马&#气力绝人频经军阵讨王敬则功封二百户慧景平后恭祖系尚方少时杀之　　崔怀慎
按南齐书崔怀慎传怀慎清河东武城人也父邪利鲁郡太守宋元嘉中没魏怀慎与妻房氏笃爱闻父陷没即日遣妻布衣蔬食如居丧礼邪利后仕魏中书戒怀慎不许如此怀慎得书更号泣怀慎从叔模没魏模子虽居处改节而不废婚宦大明中怀慎宗人冀州刺史元孙北使魏问之曰崔邪利模&#力屈归命二家子侄出处不同义将安在元孙曰王尊驱骥王阳回车欲令忠孝&#弘臣子两节太始初淮北陷没界上流奔者多有去就怀慎因此入北至桑干邪利时已卒怀慎绝而后苏载丧还青州徒跣冰雪土气寒酷而手足不伤时人以为孝感丧毕以弟在南建元初又逃归而弟亦已亡怀慎孤贫独立宗党哀之敛给其升米永明中卒　　崔庆绪
