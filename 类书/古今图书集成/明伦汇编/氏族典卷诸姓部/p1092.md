<!-- { "loadSidebar": true } -->
按宋书庾登之传登之字元龙颍川鄢陵人曾祖冰晋司空祖蕴广州刺史父廓东阳太守登之少强济自立初为晋会稽王道子太傅参军义旗初又为高祖镇军参军以预讨桓元功封曲江县五等男义熙十二年高祖北伐登之以母老求郡除名后补镇蛮护军西阳太守入为太子庶子尚书左丞出为新安太守谢晦为荆州刺史请为长史晦败登之禁锢还家元嘉五年起为衡阳王义季征卤长史入为尚书吏部郎出为吴郡太守以事免官俄除豫章太守十八年迁江州刺史二十年卒　　庾炳之
按宋书庾登之传登之弟炳之字仲文初为秘书太子舍人刘粹征北长史广平太守为尚书度支郎不拜出补钱塘令治民有绩徙为丹阳丞迁司徒左西属左将军后为吏部郎转侍中迁吏部尚书炳之领选既不缉众论又颇通货贿为有司所奏免官元嘉二十七年卒于家二子季远弘远　　庾冲远
按宋书庾登之传登之子冲远太宗镇姑孰为卫率长史卒于豫章太守　　庾弘远
按万姓统谱弘远炳之子清实有士誉为陈显达从事史显达败弘远将刑綮帽着之曰子路结缨吾不可不冠而死吾非贼乃是义兵为诸君请命耳　　庾道愍按万姓统谱道愍鄢陵人冰之元孙少孤贫所生母漂流交州道愍尚在襁褓及长知之求为广州绥宁府佐至府而去交州尚远乃自负担冒险而进仅得自达求其母经年不获日夜悲切尝入村值暴雨寄止一家有一妪负薪自外还道愍心动因访之乃其母也于是俯恸号哭远近聚观莫不挥泪　　庾深之
按南齐书庾杲之传杲之祖深之雍州刺史
　　南齐
　　庾粲
按南齐书庾杲之传杲之父粲司空参军
　　庾杲之
按南齐书庾杲之传杲之字景行新野人祖深之父粲杲之少而贞立学涉文义起家奉朝请举秀才除晋阳王镇西外兵参军世祖征魏为抚军中军记室迁员外散骑常侍正员郎迁中书郎转尚书左丞出为王俭卫军长史迁黄门郎永明中迁尚书吏部郎参大选事转太子右卫率九年卒谥贞　　庾易
按南齐书刘虬传庾易字幼简新野新野人也徙居属江陵祖玫巴郡太守父道骥安西参军易志性恬隐不交外物建元元年刺史豫章王辟为骠骑参军不就临川王映临州独重易上表荐之饷麦百斛易辞不受永明三年诏征太子舍人不就以文义自乐建武二年诏复征为司徒主簿不就卒　　庾铣
按南齐书王智深传颍川庾铣善属文见赏豫章王引至大司马记室参军卒　　梁
　　庾荜
按梁书庾荜传荜字休野新野人父深之宋应州刺史荜弱冠为州迎主簿举秀才累迁安西主簿尚书殿中郎骠骑功曹史齐永明中拜散骑侍郎郁林王即位出为荆州别驾迁司徒谘议参军通直散骑常侍高祖平京邑霸府建引为骠骑功曹迁尚书左丞出为会稽郡丞行郡府事时承雕弊之后民多流散荜抚循甚有治理天监元年卒　　庾域
按梁书庾域传域字司大新野人长沙宣武王为梁州以为录事参军时魏军攻围南郑域以功拜羽林监迁南中郎记室参军永元末高祖起兵招域西台建以为宁朔将军从高祖东下霸府初开以为谘议参军天监初封广牧县子后军司马出为宁朔将军巴西梓潼二郡太守进爵为伯六年卒于郡　　庾肩吾
按梁书庾于陵传于陵弟肩吾字子慎八岁能赋诗初为晋安王国常侍每王徙镇肩吾常随中大通二年王为太子累迁太子率更令中庶子初太宗在藩雅好文章士及居东宫又开文德省置学士肩吾充其选太清中侯景寇陷京都及太宗即位以肩吾为度支尚书时上流诸蕃&#据州拒景景矫诏遣肩吾使江州喻当阳公大心大心寻举州降贼肩吾逃入建昌界久之方得赴江陵未几卒　　庾诜
按梁书庾诜传诜字彦宝新野人幼聪警笃学经史百家无有不该综而性托夷简蔬食弊衣不治产业邻人有被诬为盗者诜矜之乃以书质钱二万令门生诈为其亲代之酬备邻人获免高祖少与诜善雅推重之及起义署为平西府记室参军诜不屈平生少所游狎普通中诏为黄门侍郎称疾不赴晚年尢遵释教中大通四年卒　　庾仲容
按梁书庾仲容传仲容字仲容颍川鄢陵人也晋司空冰六代孙祖徽之宋御史中丞父漪齐邵陵王记室仲容幼孤为叔父泳所养既长杜绝人事专精笃学昼夜手不辍卷初为安西法曹行参军转为太子舍人迁安成王主簿时平原刘孝标亦为府佐并以强学为王所礼接历除尚书左丞坐推纠不直免仲容博学少有盛名颇任气使酒好危言高论士友以此少之及太清乱客游会稽遇疾卒　　庾沙弥
按梁书庾沙弥传沙弥颍阴人也晋司空冰六世孙父佩玉长沙内史宋升明中坐沈攸之事诛沙弥起家临川王国左常侍迁中军田曹行参军嫡母刘氏寝疾沙弥晨昏侍侧衣不解带及母亡水浆不入口累日终丧不解衰绖不出庐户昼夜号恸族兄都官尚书咏表言其状高祖召见嘉之以补歙令还除轻车邵陵王参军事复所生母忧服阕除信威刑狱参军出为长城令卒　　庾黔娄
按梁书庾黔娄传黔娄字子贞新野人也父易有高名黔娄少好学起家本州主簿迁平西行参军出为编令治有异绩齐永元初除孱陵令到县未旬易在家遘疾黔娄忽心惊即日弃官归家时易疾始二日医云欲知差剧但尝粪甘苦易泄痢黔娄辄取尝之至夕每稽颡北辰求以身代易亡居丧过礼服阕除西台尚书仪曹郎梁台建邓元起为益州刺史表为府长史巴西梓潼太守还为尚书金部郎东宫建以本官侍皇太子读甚见知重迁散骑侍郎荆州大中正卒　　庾于陵
按梁书庾于陵传于陵字子介散骑常侍黔娄之弟也七岁能言元理既长清警博学有才思齐随王子隆为荆州召为主簿永元末除东阳遂安令为民吏所称天监初为建康狱平迁尚书工部郎拜太子洗马累迁中书黄门侍郎出为广陵太守行府州事以公事免复起为通直郎寻除鸿胪卿卒官　　庾承先
按梁书庾承先传承先字子通颍川鄢陵人也少沈静有志操郡辟功曹不就乃与道士王僧镇同游衡岳晚以弟疾还乡里遂居于土台山鄱阳忠烈王在州钦其风味要与游处又令讲老子远近名僧咸来赴集论难锋起承先徐相酬答皆得所未闻忠烈王尤加钦重卒年六十　　庾乔
按万姓统谱乔荜子仕为荆州别驾时元帝为荆州刺史而州人范兴话以寒微仕叨九流选为主簿又皇太子令及之故元帝勒乔听兴话到职及属元日府州县朝贺乔不肯就列曰乔忝为端右不能与范兴话为雁行元帝闻进乔而停兴话世以乔为不堕家声　　庾子舆
按万姓统谱子舆字孝卿新野人域之子性至孝仕梁为尚书郎丁母忧哀至辄呕血父域有功封广牧伯乞从行以奉养及父卒哀恸将绝者再奉丧还巴东有&#滪石最险其次则瞿塘时秋水犹壮子舆乃抚心号水骤退行安流人为之语曰&#滪如本不通瞿塘水退为庾公初发蜀有双鸠巢舟中及至又栖庐侧每闻子舆哭泣必翔鸣激切庐墓服阕手足枯挛待人而起叔该谕勉之于是始仕虽以嫡长袭爵国秩尽推诸弟　　庾曼倩
按梁书庾诜传诜子曼倩早有令誉世祖辟为主簿迁中录事谓刘之遴曰荆南信多君子后转谘议参军　　庾震
按万姓统谱震字彦文新野人丧父母居贫无以葬赁书以营至于掌穿葬事获济南阳刘&#撰孝子传　　庾敻按万姓统谱敻乔子少聪慧家富于财好宾客食必列鼎又状貌丰美颐颊开张人皆谓敻必为方伯及魏&#江陵卒致死　　庾叔奕
按万姓统谱叔奕参掌太史撰灵台秘苑百二十卷　　陈　　庾持
按陈书庾持传持字允德颍川鄢陵人祖佩玉宋长沙内史父沙弥梁长城令持少孤性至孝居父忧过礼笃志好学尤善书记以才艺闻解褐梁南平王国左常侍轻车河东王府行参军出为安吉令天监初世祖与持有旧及世祖为吴兴太守以持为郡丞高祖受禅授安东临川王府谘议参军天嘉初迁尚书左丞以预长城之功封崇德县子受饷遗因坐免寻除临安令坐杖杀县民免封迁为给事黄门侍郎光大元年迁秘书监太建元年卒　　魏
　　庾业延
按魏书庾业延传业延代人后赐名岳其父及兄和辰世典畜牧转中部大人岳恭慎修谨太祖喜之为外朝大人参预军国从平中原拜安远将军以功赐爵西昌公为邺行台及罢邺行台以所统六郡置相州即拜岳为刺史公廉平当百姓称之后迁司空天赐四年候官告岳衣服鲜丽行止风采拟仪人君太祖时不豫多所猜恶遂诛之时人咸冤惜焉　　庾路
按魏书庾业延传业延兄子路皇始初从征慕容宝为城门校尉迁司隶校尉爵高平公而诛　　庾陵
按魏书庾业延传业延以功赐爵西昌公诛后世祖诏为立庙求其子孙任为将帅者得其子陵从征有功袭爵　　庾导
按魏书江悦之传颍川庾导者与夏侯道迁俱入国历览史传善草隶书轻财重义仕萧衍右中郎将助戍汉中及至洛阳环堵敝庐多与&#秀交旧积二十余年殊无宦情正光中乃除幽州左将军府主簿饶安令罢县后仍客游齐鲁之闲天平中卒于青州　　北周　　庾信
按周书庾信传信字子山南阳新野人也祖易齐征士父肩吾梁散骑常侍中书令信博览群书起家湘东国常侍转安南府参军时肩吾为梁太子中庶子掌管记东海徐摛为左卫率摛子陵及信并为抄撰学士父子在东宫出入禁闼恩礼莫与比隆既有盛才文并绮艳故世号为徐庾体焉累迁尚书度支郎中聘于东魏还为东宫学士领建康令侯景作乱梁简文帝命信率宫中文武千余人营于朱雀航及景至信以众先退台城陷信奔江陵梁元帝即位加散骑常侍来聘于我遂留长安江陵平拜使持节抚军将军孝闵帝践祚除司水下大夫出为弘农郡守进爵义城县侯俄拜洛州刺史信多识旧章为政简静吏民安之时陈氏与朝廷通好南北流寓各许还其旧而王褒及信不遣寻征为司宗中大夫信虽位望通显常有乡关之思乃作哀江南赋以致其意云大象初以疾去职卒子立嗣　　隋
　　庾季才
按隋书庾季才传季才字叔奕新野人也八世祖滔随晋元帝过江因家于南郡江陵县祖诜梁处士父曼倩光禄卿季才幼&#悟湘东王绎引授外兵参军西台建累迁中书郎江陵陷灭周太祖令参掌太史每有征讨恒预侍从武成二年补麟趾学士累迁车骑大将军及高祖为丞相尝夜召季才而问季才曰符兆已定公岂得为箕颍之事高祖默然开皇元年授通直散骑常侍以年老频表去职不许会张冑元历行及袁充言日景长上以问季才季才因言充谬上大怒由是免职仁寿三年卒　　庾质
按隋书庾季才传季才子质字行修仕周齐炀王记室开皇元年除奉朝请历鄢陵令陇州司马大业初授太史令操履贞&#立言忠鲠每有灾异必指事面陈出为合水令征为太史令十年帝自西京将往东都质谏帝不悦质辞疾不从帝怒遣使锁质至东都诏令下狱竟死狱中子俭有学识仕历襄武令元德太子学士齐王属义宁初为太史令　　庾自直
按隋书庾自直传自直颍川人也父持陈羽林监自直少好学沈静寡欲仕陈历参军记室陈亡入关晋王引为学士大业初授著作佐郎自直解属文于五言诗尤善性恭慎不妄交游特为帝所爱后知起居舍人事化及作逆以之北上自载露车中感激发病卒　　庾蔚之
按隋书经籍志庾蔚之礼论抄二十卷
　　唐
　　庾抱
按唐书贺德仁传崇贤馆学士庾抱者陈御史中丞众孙开皇中为延州参军入调吏部尚书牛弘给笔札令自序援笔而成为元德太子学士及在陇西府文檄皆出其手　　庾子元
