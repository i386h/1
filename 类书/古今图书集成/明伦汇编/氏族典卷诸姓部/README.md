<!-- { "loadSidebar": true } -->

　东姓部汇考
郑樵通志
　　平声
按通志氏族略尽本所系其不得
所系莫为之主者则从声分韵云

东氏舜七友东不訾之后望出平原
廖用贤尚友录
　　东姓
东平原征音

　东姓部列传
　　陶唐氏
　　东不訾
按圣贤群辅录舜七友并为历山雷泽之游皇甫士安作逸士传云视其友则雄陶方回续牙伯阳东不訾秦不空灵甫之徒是为七子　　汉
　　东富
按万姓统谱富中郎泾州人
　　唐
　　东明
按万姓统谱明开元中为涿鹿太守
　　宋
　　东周
按万姓统谱周眉州人庆历进士
　　东震
按万姓统谱震眉州人元丰进士
　　金
　　东永昌
按金史宣宗本纪贞佑三年九月癸酉赐东永昌姓为温敦氏迁一官　　元
　　东良会
按万姓统谱良会巩昌人以总管守商州值红巾乱令二子挈家一居华州一居朝邑曰吾受土地于国义当死守竟死于官其后华与朝邑繁衍兴盛衣冠诗书为关中华冑　　明
　　东珙
按万姓统谱珙松溪人永乐中举人江阴教谕　　东昌按万姓统谱昌汉阳人永乐中大庾县知县
　　东彦名
按万姓统谱彦名建安人宣德中宜黄知县
　　东升
按华州志升字景辉故县里人笃志博学以贡授商河县丞生思忠思诚思恭皆举进士升封主事赠郎中　　东思忠
按华州志思忠字进伯成化丙戌进士试刑部政理刑畿甸所至称平归授河南司主事转员外郎升郎中三载升四川按察司副使松潘兵备累奏捷蒙赏成化丙午卒于官　　东思诚
按华州志思诚字进道成化辛丑进士授户部主事擢吏部考功司员外郎年三十九卒于官　　东思恭
按华州志思恭字进贤弘治癸丑进士拜兵科给事中云南酋猛密叛构兵历岁守臣以闻部议以思恭往勘事平感瘴疠卒　　东鲁
按华州志鲁字希曾思忠次子也弘治己酉科举人授大名推官晋都水司主事正德甲戌改职方武选司升车驾司员外郎授郎中嘉靖辛巳奉命迎圣母于承天至清源疾作卒　　东汉
按华州志汉鲁之弟弘治戊午科举人历官长芦盐运司运使　　东郊
按华州志郊字希宋思忠第四子正德辛未进士授平阳府推官决疑狱授浙江道监察御史巡按南畿忤中贵谪潞州判官乞休归　　东野
按华州志野字希孟思忠第五子弘治壬戌进士授陈留知县晋刑部主事卒　　东实
按华州志实字希大思恭之子也正德癸酉科举人授新河知县晋工部营缮司主事榷税于越归升郎中督木于湖陟降岭嶂触炎感疾卒于岳州　　东棐
按华州志棐汉之子嘉靖己酉科举人授确山县知县　　东明
按华州志明故县里人嘉靖乙卯科举人
　　东文奎
按莘县志文奎嘉靖辛酉科举人
　　东文德
按莘县志文德递运大使
　　东山
按华州志山故县里人岁贡
　　东元
按华州志元鲁之子例贡
　　东曙
按华州志曙威州吏目
　　东颐寿
按华州志颐寿野之子东安主簿
　　东棨
按华州志棨汉之子例贡
　　东旭
按华州志旭侍御郊子选贡
　　东承芳
按华州志承芳思忠之曾孙嘉靖甲子科举人　　东瑛按华州志瑛棐之子例贡
　　东粲
按华州志粲医学典科
　　东从周
按莘县志从周举人文奎之子赵州吏目升郑府工正　　东世显
按莘县志世显从周之子贡生
　　东时泰
按范县志时泰静海人先任平阴训以举职迁范谕资质刚明学问老练恭勤率物士子赖其成就　　东荫商按华州志荫商崇祯丙子科举人
　　东肇商
按陕西通志肇商字云驹华州人诸生性敏而多学诗文英骏千言立就闻贼至人皆逃避独饮酒不辍挺刃而出大骂贼怒遂被害

　童姓部汇考
郑樵通志
　　以名为氏
古
人名

童氏颛帝生老童其子孙以王父字为氏今建昌有此姓望出渤海　臣谨按以王父字为氏惟见于周未知五帝之时　有此义否廖用贤尚友录
　　童姓
童雁门宫音

　童姓部列传
　　后汉
　　童仲玉
按后汉书童恢传恢父仲玉遭世凶荒倾家赈恤九族乡里赖全者以百数　　童恢
按后汉书童恢传恢字汉宗琅琊姑幕人也少仕州郡为吏司徒杨赐闻其执法廉平乃辟之及赐被劾当免掾属悉投刺去恢独诣阙争之及得理掾属悉归府恢策杖而逝由是论者归美复辟公府除不其令吏人有犯违禁法辄随方晓示若吏称其职人行善事者皆赐以酒肴之礼以劝励之耕织种收皆有条章一境清静牢狱连年无囚比县流人归化徙居二万余户民尝为虎所害乃设槛捕之生获二虎恢闻而出&#虎曰天生万物惟人为贵虎狼当食六畜而残暴于人王法杀人者死伤人则论法汝若是杀人者当垂头服罪自知非者当号呼称冤一虎低头闭目状如震惧即时杀之其一视恢鸣吼踊跃自奋遂令放释吏人为之歌颂青州举尢异迁丹阳太守暴疾而卒　　童翊
按后汉书童恢传恢弟翊字汉文名高于恢宰府先辟之翊阳喑不肯仕及恢被命乃就孝廉除须昌长化有异政吏人生为立碑闻举将丧弃官归后举茂才不就卒于家　　晋
　　童宗说
按前凉录字子举博学有才太守京兆谅举上掾历主簿功曹谅后卒官衰绖送丧道遇贼寇众皆散走以身蔽柩恸哭呕血贼欲破棺叩头救请头破血流贼义而释之由是显名　　唐
　　童猛
按瓯宁县志猛刚勇好义干符间举为节度副使练兵御贼从讨黄巢殁于阵　　童宗说
按尚友录宗说字梦弼南城人眉宇秀整尚友拔俗为袁州教授有柳文音注号南城先生　　童頵
按十国春秋吴越童頵青溪人也素有勇力武肃王时多着勤劳历西扇都岩将银青光禄大夫检校太子宾客兼监察御史上柱国卒葬青溪仁寿乡　　宋　　童
按尚友录&#字隐之双流人博通经学尤长于易太元着发隐一篇张方平赵抃咸以逸民荐上赐粟帛再命州助教不就嘉佑中赐号冲退处士　　童参
按瓯宁县志参性淳朴躬耕自乐仁宗元年参年百有二岁赐敕慰劳授承务郎　　童珪
按尚友录参子珪登进士授承奉郎清远县主簿　　童英按万姓统谱英字俊民太常博士充集贤校理兼骑都尉赐绯鱼袋知潭州军兼管内劝农管勾事　　童贯按宋史童贯传贯少出李宪之门性巧媚自给事宫掖即善策人主微指先事顺承徽宗立置明金局于杭贯以供奉官主之始与蔡京游京进贯力也京既相赞策取青唐合兵十万命王厚专阃寄而贯监其军师出复四州擢景福殿使襄州观察使未几为熙河兰湟秦凤路经略安抚制置使累迁武康军节度使讨溪哥藏征复积石军洮州加检校司空颇恃功骄恣政和元年进检校太尉使契丹使还为陕西河东河北宣抚使俄开府仪同三司签书枢密院河西北两房不三岁领院事更武信武宁护国河东山南东道剑南东川等九镇太傅泾国公时人称蔡京为公相因称贯为媪相将秦晋锐师深入河陇大将刘法遇伏死贯隐其败以捷闻会方腊起睦州势甚张徽宗遣童贯谭稹为宣抚制置使率禁旅及秦晋蕃汉兵十五万以东生擒腊余党悉平进贯太师徙国楚既以复燕山功加封徐豫两国越两月命致仕明年复起领枢密院宣抚河北燕山宣和七年封广阳郡王粘罕南侵贯奔入都议者&#起初贬左卫上将军连谪昭化军节度副使窜之英州吉阳军行未至诏数其十大罪命监察御史张征迹其所至&#斩之及于南雄既诛函首赴阙枭于都市　　童淑
按万姓统谱淑寿昌人身长八尺面如紫玉赤睛虎须有膂力能挽强弓宣和中童贯讨方腊淑仗剑归之有功擢殿前将军建炎初汪来一来二寇乱闽越命淑讨平之授江南东路安抚使卒赠太尉　　童国贤
按万姓统谱国贤干道间举进士
　　童伯羽
按瓯宁县志伯羽字蜚卿先世广陵自唐季避寇来闽伯羽生而沈&#寡言笑好读书从晦庵朱子学所着有孝经衍义四书集成五经训解性理发微玉溪吟师传录行世当时学者称为敬义先生　　童尧民
按万姓统谱尧民遂安人登绍熙四年进士累官至右正言以言事忤韩冑罢归不复仕　　童太一
按万姓统谱太一直阁将军（
按宋书宗越传有童太壹为左军将军万姓统　谱作赵宋恐误然越传作壹而此作一越传作左军将军而此作直阁将军或是二人故仍而不改）　　童成大
按甄宁县志成大字元伟宋亡不仕隐于医
　　明
　　童谟
按万姓统谱谟浙江人洪武中知番禺县以廉谨自持曾韶赠以诗曰共夸仙掌露不羡玉壶浆人以为确论历江西按察使　　童铨
按万姓统谱铨字士衡淳安人登洪武三十三年进士第初任南陵丞摄县事有声授知县丁内艰民皆借留之擢礼部祠祭司郎中升福建按察司副使　　童寅按万姓统谱寅字以敬随州人永乐进士授监察御史巡按苏松以及滇南辽东诸郡风裁肃然累官江西按察使廉介勤恪存心宽恕惟以身率物吏民畏服卒后家无赢帛不能庇及妻孥云子寿景泰举人　　童真按浙江通志真字守正仁和人永乐中由贡生拜监察御史巡按四川忠诚端恪风纪振扬为政不求近名而孜孜奉公惟知自靖擢山东副使食正三品俸秩既满当事者讽一见真不往又使人至邸真偃卧不与交一言遂徙官广东真即解官归　　童叙
按瓯宁县志叙字景和性至孝好学不倦永乐四年有司以孝廉荐至京念母老上疏乞终养诏许之终身不仕着有临清集文房选粹十卷　　童文贞
按瓯宁县志文贞字景祥乐善好施永乐戊戌乡人陈铜谋不轨诏发兵劋之时总戎欲屠其境文贞挺身赴军所力陈善恶乞特捕元凶免害良民愿以家口为质总戎感动遂允其请乡里赖以全活所著有玉溪集　　童承契
按沔阳州志承契叙之从弟也字士成博学强记乡会俱高科除安福知县迁武库主事年四十卒　　童承夔按沔阳州志承夔字士章与武库并名举乡试未仕卒　　童得庆
按连城县志得庆宣德年间沙尤寇邓茂七乱时无城堡庆与乡官许浩志相计画周视冠廌峰要害捐赀重葺率众依之寇围不解久闻庆名欲退庆以银数百两下寨善谕寇曰我等素闻公名不忍害众赖全生邑人戴之因号曰廌峰公　　童轩
按上元县志轩字士昂其先鄱阳人以钦天监家应天景泰辛未进士授南京吏科给事中时贡翠毛鱼&#诸物以万计轩上疏止之又陈弭盗安民数事多见采纳蜀寇起往谕之罔弗率而四境宁官至南礼部尚书致仕家无余赀卒赠太子少保赐葬祭　　童缘按万姓统谱缘浙江钱塘人景泰进士
　　童瑞
按万姓统谱瑞四川犍为人弘治进士官至工部尚书　　童旭
按沔阳州志旭字宾旸其先随人元季徙家于沔弘治己未进士除知上高县迁户部主事正德辛未两河盗起朝廷出师讨之督理粮储于河南江北问以功擢知兖州府正道忤鲁藩调桂林三年遂归　　童承叙按沔阳州志承叙字士畴旭之子也正德庚辰进士改翰林院庶吉士奉使唐藩经筵讲立政诸篇惓惓于用正人端国本声如洪钟肃皇帝喜甚赐绯鱼服壬辰上疏省封树帝命驰驿以归　　童纶
按孝感县志纶字廷言正德辛未进士授富顺知县性清俭精敏恬淡无异诸生举废坠兴学校士民德之　　童
按连城县志&#素勇武正德七年武平挂坑寇作知县蒋玑募勇士征讨&#应召及黄沙寨玑被执&#直抵贼垒格杀遇害　　童干震
