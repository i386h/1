<!-- { "loadSidebar": true } -->
按宋史赵士&#传士&#字景瞻太宗之后为郡县吏累迁至淮南西路兵马钤辖驻寿春剧贼丁一箭众号十万来攻城士&#击走之以功迁三官秩满授江东路钤辖李成叛据江淮连兵数万遣其党马进围九江士&#竭力捍守城中食尽贼入大掠士&#仰药而卒贼怒并害其家数十口士&#六子皆有文行不惉不不愆不恧不懘不隐是役也不不懘不隐死焉又宗子有士医士真士遒皆以死事闻　　赵士遒
按宋史赵士&#传士&#宗子士遒以武翼大夫守官江州绍兴五年马进寇江州士遒遇害　　赵不弃
按宋史宗室不弃传不弃字德夫太宗之裔绍兴中为江东转运使判官秦桧忌四川宣抚使郑刚中以不弃能制之除太府少卿四川宣抚司总领官刚中在蜀服用颇逾制不弃文致其事桧乃罢刚中升不弃敷文阁待制知临安府逾年改工部侍郎寻知绍兴府未几卒　　赵不尢
按宋史宗室不尢传不尢有武力靖康之难与王明募义兵与金人战高宗即位引众归补武翼郎从岳飞飞死桧夺其兵遣守横州而卒子善悉进士登第累官敷文阁直学士两浙转运副使　　赵不
按宋史宗室不传不字仁仲嗣濮王宗晖曾孙也父士圃从上皇北迁不登第调婺州金华丞除知开州转夔州转运判官改成都路未几除成都提刑廷臣荐其贤诏授右监门卫大将军惠州防御使进明州观察使俄升招庆军承宣使淳熙十四年卒　　赵师楷按万姓统谱师楷父伯寿任漳幕因家焉绍熙四年进士累升浙漕干官有诬告属邑令者漕使欲劾之师楷曰若凭单词得无冤乎访之果诬改湘潭有旨召对首论边防次论募兵除提举左帑倅惠阳多异政守梅州谨防盐寇民赖以安除提举广东市舶革无名和买之需遂为计度转运使摄帅事召对除太府丞知建宁府进秩直宝章阁出帅广东卒　　赵伯深
按宋史赵伯深传伯深字逢原父子佪宣和间为棣州兵官属会兵燕云子佪被檄往塞上伯深时尚幼与其母张留居棣州既而金人渡河伯深母子相失子佪亦隔绝建炎二年始得南归子佪卒伯深访寻其母二十余年一旦闻在泸南徒步入蜀乃得其母相持号泣哀感行路曾慥在夔州赋诗以美其孝　　赵逵按宋史赵逵传逵字庄叔其先秦人八世祖处荣徙蜀家于资州逵对策擢第一时秦桧意有所属而逵对独当帝意桧不悦授左承事郎签书剑南东川除校书郎逵单车赴阙征税者希桧意搜行橐皆书籍才数金而已既就职未尝私谒桧意愈恨欲挤之未及而死帝临哭桧还即迁逵著作佐郎充普安郡王府教授迁著作郎除中书舍人登第六年而当外制南渡后所未有帝语王纶曰赵逵纯正朕报其不附权贵也以疾卒　　赵思
按万姓统谱思字再可绍兴二十四年进士调锺离簿虞允文力荐之孝宗赐对便殿问恢复大计思对合上意除太府寺簿太常丞度支郎官守台州治声翕然上亲书姓名于御屏除淮南转运判官升副使除户部郎官淮东总领迁起居舍人充金国贺生辰使不称御名金以为慢来诘不得已罢之除广东提刑改湖州直龙图阁再任除起居郎权吏部守祠起知静江府广西经略职事修举除秘阁修撰进集英殿修撰转中大夫　　赵公岘
按万姓统谱公岘字唐卿绍兴间知顺昌县廉明勤敏而政尚宽简庭无留讼岁歉辄发廪赈贷民不乏食有辛大者谋窃发訴者踵至公岘阳叱之以为妄众皆愕然密遣擒捕尽获其党民有停柩者谕之葬而贫甚不能举者则官助其费修学养士文风大变张魏公帅闽荐于朝遂改秩去　　赵善俊
按宋史宗室善俊传善俊字俊臣太宗七世孙父不衰闽路兵马钤辖善俊初补承节郎绍兴二十七年登第调南城丞虞允文荐其有边帅才除知庐州移建州以父忧去起知鄂州徙隆兴府移江西转运副使加秘阁修撰移知镇江府丁母忧终丧而卒　　赵善应按宋史赵汝愚传汝愚父善应字彦远官终江西兵马都监性纯孝亲病尝刺血和药以进母丧哭泣呕血毁瘠骨立终日俯首柩傍既终丧言及其亲未尝不挥涕　　赵善
按万姓统谱善字德纯歙县人宋宗室少苦学登第为德清簿尝谓士大夫&#官临民不明九章则无以断疑后除大理评事累官尚书郎有自警编行世　　赵彦逾按宋史宗室彦逾传彦逾字德先魏悼王后崇简国公叔寓曾孙也绍兴三十年登第淳熙五年知秀州累迁户部侍郎工部尚书孝宗崩光宗疾不能持丧赵汝愚议请立嘉王为皇帝彦逾力赞其决宁宗即位出知建康改四川安抚制置使以定策勋累迁资政殿大学士嘉定间乞祠以归寻卒　　赵棠
按万姓统谱棠衡山人少从胡宏学慷慨有大志尝见张浚于督府浚雅敬其才欲以右选官之棠不为屈累以策言兵事浚奇之命子栻与棠交棠之子方遂从栻学焉　　赵性
按万姓统谱性赤水人绍兴中入对集英其策有曰以括囊为深计臣知其人矣主和议者当之以首鼠为元机臣知其人矣杜言路者当之考官大惊以为刘蕡无以过秦桧欲捃拾之会桧卒而止　　赵嵎
按万姓统谱嵎知德清青溪盗起嵎聚保甲邀击擒其二将获凶徒二百余人邑赖以安　　赵祖同
按万姓统谱祖同本豫章人侨寓富顺隐居读书志行纯洁乡闾以为矜式尝主郡学师席守贰以下皆尊礼之　　赵像之
按万姓统谱像之字明则高安人嗜学忘寝食绍兴进士授临川司户校艺庐陵得周益公杨诚斋为门生仕至军器少监像之为诗文平淡简远虽持节秉麾而家犹贫焉　　赵汝能
按万姓统谱汝能字公举登绍兴进士第泉州录参当涂纠曹改秩知泰之海陵岁饥民啸聚为乱人情汹汹汝能罪其魁余不究民始定业又画计赈之民赖活者甚多诸司多以滞讼委之剖析简明号称平允兴学校增养生徒士风翕然丕变为文清醇有体自号云谷道人　　赵公豫
按万姓统谱公豫字仲谦常熟人幼聪警记左氏传不谬一字登进士第绍兴间知真州公豫为人沈厚清苦平居以静坐为适居官廉正常言吾求为循吏不求为健吏累官至宝谟阁待制致仕所著有奏议燕堂类&#传于人　　赵宗悌
按万姓统谱宗悌字元发轻财好施故相王氏子持父所服带求质钱宗悌恻然曰宰相子一至是乎归带而与之钱所亲用诈取藏镪得其状曰吾不以小故伤骨肉恩竟不问所生母早世宗悌不识也闻父婢语平生辄掩泣继得其肖貌绘而奉之如生　　赵明按万姓统谱明上犹县尹始至以五事为忧既举曰常事耳祷雨雨随逐蝗蝗去驱厉厉走民以为异为立棠阴碑以记其政绩　　赵环
按万姓统谱环无锡人性刚毅不畏强御人号赵铁头农田水利无不修举邑人德之　　赵粹中
按万姓统谱粹中字叔达自密州徙居于鄞幼岁能词章登绍兴进士科孝宗锐意复北疆虞允文王兰赵雄以言兵聚进恢复机密十论制狄权鉴四十卷富疆要策十卷孝宗亟喜之一岁九迁由秘书郎权起居郎给事中后除吏部侍郎所奏对多言边防尝上疏罢王安石父子从祀乞雪岳飞冤状又集司马光范镇等奏议正太祖东向之位议不行宁宗即位卒如其议后以待制知池州大阅军校一日用公帑钱三百万郡政修举民立生祠祀之　　赵伯圭
按万姓统谱伯圭字禹锡孝宗同母兄也初以恩补将仕郎累迁至浙西提举司干办公事除明州添差通判孝宗受禅上皇诏除集英殿修撰知台州伯圭在郡颇着政绩除敷文阁待制改知明州　　赵
按宋史庄文太子传孝宗嫡长子也母郭皇后干道元年立为皇太子三年薨谥庄文　　赵恺
按宋史魏王恺传恺庄文同母弟也庄文太子薨恺次当立帝意未决既而以恭王英武类己竟立之加恺雄武保宁军节度使追封魏王谥惠宁子二人摅早卒柄封吴兴郡王领昭庆军节度使开禧三年薨谥靖惠子垓三岁而夭　　赵璩
按宋史信王璩传璩字润夫初名伯玖艺祖七世孙秉义郎子彦之子也孝宗即位特授少保改静江军节度使淳熙中除少傅得疾而薨追封信王子四人师淳历忠州团练使永州防御使师灏师瀹师路并补武翼大夫　　赵汝愚
按宋史赵汝愚传汝愚字子直汉恭宪王元佐七世孙居饶之余干县父善应官终修武郎汝愚擢进士第一签书宁国军节度判官召试馆职除秘书省正字孝宗方锐意恢复始见即陈自治之策孝宗称善以集英殿修撰帅福建光宗受禅进敷文阁学士知福州绍熙二年召为吏部尚书未几迁知枢密院事孝宗崩上不诣重华宫汝愚请宪圣太后垂帘暂主丧事立皇子嘉王为太子遂即位汝愚即丧次召还留正长百僚命朱熹待制经筵悉收召士君子之在外者韩冑出正判建康汝愚怒及来谒故不见胄惭忿日夜谋引其党以摈汝愚汝愚遂罢右相以大学士提举洞霄宫国子祭酒李祥博士杨简太府丞吕祖俭上书诉汝愚之忠胄忌汝愚益深以监察御史胡纮疏汝愚倡引伪徒谋为不轨责宁远军节度副使永州安置至衡州病作为守臣钱鍪所窘暴薨胄诛复元官赐谥忠定　　赵子渊
按万姓统谱子渊字清卿七岁而孤家贫力学登进士知临安府金主求议和子渊谓事情难测宜以军礼待之孝宗嗣位志图恢复子渊训练士卒上观于便殿嘉之进龙图阁学士知泉州　　赵彦敔
按万姓统谱彦敔监青龙镇税建镇学养士百里之间弦歌相闻兵部侍郎杜孝严以彦敔有官不显有民不多而所知者本所务者要为文记之　　赵雄
按宋史赵雄传雄字温叔资州人省试第一虞允文荐于朝除正字范成大使金将行雄当登对极论恢复孝宗大喜除右史两月除舍人请复置恢复局日夜讲磨条具合上意除中书舍人以母忧去淳熙二年召为礼部侍郎五年拜右丞相请外除四川制置使改知泸南光宗将受禅召雄雄上万言书言甚剀切诏授宁武军节度使改帅湖北绍熙四年薨嘉定二年谥文定　　赵彦橚
按宋史赵彦橚传彦橚字文长悼王七世孙登干道二年进士第尉乐清累官福建路运干庆元初知晋陵县擢监登闻检院出知汀州迁广西提刑知平江府转窦谟阁待制卒于官　　赵善誉
按宋史赵善誉传善誉字静之父不倚太宗之后也善誉干道五年试礼部第一初调昌国簿累迁潼川路提刑转运判官引年乞祠归处一室以图书自娱无疾而卒　　赵善坚
按万姓统谱善坚宗室家于袁州干道间进士尝通判婺州朱熹为常平使者深器重之时旱善坚奉行荒政全活甚众后五典名藩所至以廉能称官至户部尚书　　赵伯&#
按万姓统谱伯&#字致远宗室子干道五年进士知瑞金县以大臣荐知南恩州提点广西刑狱移广东转运知漳州蠲鬻盐宿负以羡钱造浮梁便行者知西外卒年六十三　　赵彦博
按万姓统谱彦博武康人举进士守郡持节俱以能称孝宗朝累官工部侍郎　　赵善恭
按万姓统谱善恭字作肃宗室居邵武干道八年登进士第历知浔邵二州入为大理司直迁寺丞仓部郎中右司郎中除直焕章阁知静江府经略广西改知潭州安抚湖南移江陵府拜司农少卿总领湖广钱粮兼知鄂州权宣抚司事加司农卿初善恭在朝适开禧用兵力陈不可轻动至任帅守务以安边静民为事　　赵师璱
按万姓统谱师璱字德玉宗室子淳熙二年进士知古田县通判汀州上杭峒酋结连他峒叛&#日俱发廉知状伏卒峒口俟其出一战擒其酋郡之民感而祀焉知德庆府卒　　赵善沛
