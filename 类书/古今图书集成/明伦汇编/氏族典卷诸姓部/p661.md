<!-- { "loadSidebar": true } -->
按万姓统谱杰东安人生两岁即知孝经祖母蒋病目失明杰以舌舐之目辄有见剧贼孔彦舟犯邑杰号泣负蒋冒贼以出贼义而舍之母病刲肉和药以进即愈父亡以舌舐尸代浴庐墓哀动山谷绍兴间郡守以闻诏付史馆赐以束帛　　唐容
按万姓统谱容零陵人博学强记与唐麟乐韶共学俱有大志人号城南三杰后举进士宰丰城政绩为诸邑最寻知邕州交趾入寇容提兵讨平之后隐于建昌麻姑山自号云壑老人　　唐俊义
按万姓统谱俊义兴安人少刻意于学博通经史绍兴间第进士廷对以直言无隐被黜朝廷寻悔悟复官自柳州司理历仕知廉州皆以廉静闻　　唐文若
按宋史唐文若传文若字立夫眉山人少英迈不群为文豪健登进士第分教潼川府给事中勾涛荐自代诏赴行在所翌日召对便殿高宗大悦特旨改合入官通判洋州再通判遂宁府秦桧死上访蜀士于魏良臣以文若对二十六年以光禄丞召改秘书郎迁起居郎侍御史周方崇劾文若狂诞出知邵州上屡为近臣言唐文若无罪可改近郡知饶州加直敷文阁移知温州三十一年召为宗正少卿复除起居郎乘舆幸江表以起居郎兼给事中直学士院同群司居守驾还迁中书舍人孝宗嗣位文若以疾请外除敷文阁待制知汉州寻改都督府参赞军事除知鼎州改江州干道三年卒　　唐允功
按尚友录允功字汝贤高安人经史百家无不通贯时号书厨丞相赵鼎尝书潜心居士四字赠之所著有饴经倦录　　唐人鉴
按万姓统谱人鉴字德明零陵人好学能文杨诚斋始至即与纳交一日诚斋假炉焚香以问卜人鉴以小诗送之闻爇炉香要决疑不疑何用卜蓍龟圣人自有韦编在进退存亡岂不知诚斋得诗大嘉之后筑室于州学之西植竹万竿诚斋名玉立斋　　唐仲友
按宋史朱熹传浙东大饥宰相王淮奏熹提举浙东常平茶盐公事知台州唐仲友与王淮同里为姻家吏部尚书郑丙侍御史张大经交荐之迁江西提刑未行熹行部至台讼仲友者纷然按得其实章三上淮匿不以闻熹论愈力仲友亦自辩淮乃以熹章进呈上令宰属看详都司陈庸等乞令浙江提刑委清强官究实仍令熹速往旱伤州郡相视熹时留台未行既奉诏益上章论前后六上淮不得已夺仲友江西新命以授熹辞不拜遂归按尚友录仲友
字辅仁金华人

　　唐仲展
按万姓统谱仲展金华人淳熙十六年为慈溪令抚字勤劳民隐日舒断狱无冤滞黠吏敬惮不敢奸法既去民怀慕不已　　唐阅
按万姓统谱阅字进道山阴人举进士两浙岁饥诏以阅为浙东监察使时州县赈济勤民因上奏民不聊生将小儿遗弃衢路国法三岁以下许异姓收育孝宗可之于是全活甚众　　唐如晦
按万姓统谱如晦字幼光零陵人博学无所不通山斋先生易公为题其书堂善斋　　唐仪凤
按万姓统谱仪凤宜州人庆元间以特科文学出身授宾州司理参军权知宾州后为化州路推官所至以廉能称　　唐璘
按宋史唐璘传璘字伯玉古田人游太学嘉定十年举进士调吴县尉移监县税以直闻调瑞州学教授用白鹿洞教法崇礼让后文艺士翕然知向监行在榷货务门知晋陵县制置使陈韡留守建康辟为通判擢监察御史璘感激知遇弹击无所避匈外授广西运判改知嘉兴府寻改江东运判时边事急置四察访使就诏璘分建康太平池州江西寻升直华文阁知广州广东经略安抚使梅州寇作璘示以威信寇寻息上章乞致仕帝思见之亟命入奏擢太常少卿寻丁内艰璘居丧哀毁不食久之疾革卒璘立台仅百日世谓再见唐介至切劘上躬尽言无隐帝益严惮之　　唐韶
按万姓统谱韶字子和兰溪人嘉熙进士尝辟沿江制置司干办公事时元兵在境刺史史&#之使往襄阳劳师猝与敌遇大战中流矢拔出复战敌惊散以功升知南康军　　唐元章
姓
良嗣

按万姓统谱元章一名太初字子焕韶之弟为文思院官良嗣字昌之韶之子建德军准备差遣宋德佑失国二王南迁元章与良嗣起义兴复官拨温州炮手二千为之助时元兵压兰溪元章与战于黄盆滩破之元兵进攻严州朝廷以元章为朝请大夫知严州良嗣加阁门宣赞武翼将军江淮浙闽都统兵马使相持二年粮援不继战不利将趋闽以图再举元兵大至元章战死于龙游白云寺前元主帅唆都以双虎符金牌招良嗣不从亦战死于仙霞岭元人皆称曰义士今仙霞岭上有唐将军庙存焉　　唐廷瑞
按尚友录廷瑞字君祥歙人父大有家仅小腆特好施与里人困乏暮夜投镪粟受施者莫知其人名有子五人皆贤厚读书廷瑞以礼经预计偕丙辰文天祥榜进士特奏名授福州文学郊恩授迪功郎转遂安簿郡守钱可则以博洽多闻辟入议幕漕使魏克愚聘充试官士子服其精鉴廷瑞早孤事母朱氏至孝待昆弟以恩有容斋杂着一十卷藏于家　　唐震
按宋史唐震传震字景实会稽人少居乡介然不苟交有言其过者辄喜既登第为小官所至以公廉称杨栋叶梦鼎居政府交荐其贤咸淳中由大理司直通判临安府六年擢知信州复擢浙西提刑侍御史陈坚劾去之咸淳十年起震知饶州时兴国南康江州诸郡皆已归附大兵略饶饶兵止千八百人震发州民城守明年二月兵大至都大提举邓益遁去震尽出府中金钱募能出战者赏之众惧不能战北兵登陴众遂溃兵入执震不屈遂死之兄椿与家人俱死张世杰复饶州判官邬宗节求震尸葬之谥忠介官其二子震客冯骥何新之骥后守独松关新之守闽之新垒皆战死　　唐珏
按尚友录珏字玉潜越州人与林景熙相善同为采药之行潜拾宋诸陵遗骸盖宋之遗民云

　汪姓部汇考
郑樵通志
　　以名为氏
古
人名

汪氏汪芒氏之裔礼记有汪踦鲁人也宋朝为着姓廖用贤尚友录　　汪姓
汪平阳商音

　王姓部列传二十五
　　明四
　　王仪
按明外史王仪传仪字克敬文安人嘉靖二年进士除灵璧知县以能调嘉定擢御史巡按河南赵府辅国将军佑椋数杀人招亡命仪奏之夺爵禁锢会仪出为苏州知府佑椋潜入都奏仪以私憾入己罪竟除仪名既而以荐起知抚州苏州士民走阙下乞还仪许之进浙江副使迁山西参政二十一年擢右佥都御史巡抚宣府进右副都御史游骑犯完唐夺俸降二级考察拾遗贬一官久之除肃州兵备副使稍迁右参政复拜右佥都御史巡抚甘肃未行俺答犯京师诏仪驰镇通州仇鸾部卒掠民捕笞之枷市门外鸾诉于帝逮讯斥为民卒子缄官按察使　　王以文
按安化县志以文十一都人嘉靖三年贼掠乡民以文率乡兵剿捕手刃四五贼贼败乘胜追逐被贼邀击死之侄用器奋身赴难亦遇害　　王成镐　王成钊
按湘乡县志成镐成钊六十五都人嘉靖五年盗起猖獗县丞王钦领乡兵御敌成镐斗死弟成钊奋击亦亡　　王慎中
按万姓统谱慎中字道思晋江人嘉靖丙戌进士授礼部主事改吏部谪常州府通判仕至河南参政请告不出时年三十三弟惟中辛丑进士礼部郎中慎中资&#悟学博为文悉去浮艳一根于理故其文出而人诵之至其为人立官竟遭厄塞以终其身君子惜之　　王守
按万姓统谱守字伯约长洲人嘉靖丙戌进士授宁波推官拜给事中守性畏谨容貌毅重动止皆有幅尺委蛇可观历都御史抚治郧阳宽简有令望其治务以清静致之未尝喜事有所变更好洁修论无所假以毅直称　　王畿
按明外史王守仁传王畿字汝中山阴人受业王守仁嘉靖五年举进士大臣多不喜守仁学畿不就廷对而归守仁征思田留畿主书院已奔守仁丧经纪葬事持心丧三年久之第进士授南京兵部主事进武选郎中给事中戚贤等荐畿夏言拟旨斥畿伪学夺贤职畿乃谢病归学者称龙溪先生　　王艮
按明外史王守仁传王艮字汝止泰州人初名银王守仁为更名艮读书止孝经论语大学信口谈说中理解后悟天地万物与己一体遂谢杂务为儒者有客闻艮言诧曰何类王中丞语因为艮道良知学艮乃谒守仁江西拜为弟子守仁殁艮即家讲远近毕赴其教大行独不喜著述子襞字宗顺师王畿钱德洪制行严谨艮殁主讲席如艮学者称艮心斋先生襞东崖先生艮传林春徐樾樾字子直贵溪人历官云南左布政使沅江土酋那鉴反死焉　　王准
按明外史陆粲传王准字子推世籍秦府仪卫司进士授知县为礼科给事中巡视京营劾张璁桂璁罢准亦下吏谪富民典史稍迁知县都御史汪鋐希璁指以考察罢之　　王纳言
按明外史杨最传王纳言信阳人为户科给事中请斥太常卿陈道瀛等坐下诏狱谪湖广布政司照磨累官陕西佥事　　王镇
按畿辅通志镇字万全右卫人嘉靖丁亥寇至葛峪及青边羊房时镇以指挥使总千军御之身先士卒自辰至酉连战数十余合杀伤过多以众寡不敌力竭而死　　王与龄
按明外史王与龄传与龄字受甫宁乡人嘉靖八年进士授苏州推官入为户部主事调吏部进员外二十一年迁文选郎中澄清铨叙所推荐皆廉静老成大学士翟銮为礼部主事张惟一求吏部严嵩为监生钱可教求东阳知县俱书抵与龄与龄白之尚书许赞具疏以闻疏入銮言惟一资望应迁嵩抵无致书事帝方信嵩遂发怒切责赞除与龄名与龄既罢锦衣遣使侦其装幞被外无长物称叹而去里居阅二十余年卒　　王庭
按万姓统谱庭字直夫长洲人嘉靖己丑进士授许州知州历福建按察佥事闽故多珍货廉毅无所侵进江西参议示之礼化尤为下所推戴遽谢归处环阓泊然闭门无所通往弦诵时时不辍言不出口能楷模一乡乡人士翕然归之　　王崇
按万姓统谱崇字仲德永康人嘉靖己丑进士历总督两广军务兵部右侍郎都察院右副都御史　　王玑按万姓统谱玑字在叔西安人嘉靖己丑进士历巡抚营田都察院右副都御史　　王绅
按万姓统谱绅字子书沧州人嘉靖己丑进士任御史有风裁历南京兵部尚书参赞机务　　王禄
按明外史薛蕙传王禄新城人举于乡为福建平和知县嘉靖九年疏请建献帝庙于安陆封崇仁王以主其祀不当考献帝伯孝宗涉二本之嫌疏奏即弃官归命按臣逮治斥为民　　王效
按明外史梁震传王效延绥人读书能文辞韬略骑射绝人中武会试嘉靖中累官都指挥佥事充延绥右参将擢延绥副总兵十一年进署都督佥事充总兵官镇宁夏进都督同知寻以功进右都督寇犯宁夏效击败之捷闻进左都督寇愤设伏诱败之贬右都督十六年移镇宣府逾年卒谥武襄效言行谨饬用兵兼谋勇威名着西陲与马永梁震周尚文并为名将　　王廷
按明外史王廷传廷字子正南充人嘉靖十一年进士授户部主事改御史疏劾吏部尚书汪鋐谪亳州判官历苏州知府有政声累迁左副都御史总理河道三十九年转南京户部右侍郎总督粮储改南京刑部复改户部总督漕运巡抚凤阳诸府转左侍郎还理部事迁南京礼部尚书召为左都御史御史齐康为高拱劾徐阶廷言康怀奸党邪不重惩无以定国是帝为谪康谕留阶拱遂引疾去而给事中张齐者尝行边受贾人金事稍泄阴求阶子璠居间璠谢不见齐恨遂摭康疏语复论阶阶亦引疾去廷因发齐奸利事遂下诏狱释为民拱再相廷恐其修&#遂乞休以避之拱寻嗾给事中周芸御史李纯朴讼齐事谓廷阿阶意罗织不辜诏斥为民宥齐补通州判官万历初齐以不谨罢巡抚四川都御史曾省吾言廷直节劲气始终无改宜复官诏以故官致仕十六年赐存问明年卒谥恭节　　王廷干
