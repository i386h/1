<!-- { "loadSidebar": true } -->
按宋史张世杰传刘师勇者庐州人以战功历环卫官鲁港师溃贾似道欲东入海师勇赞之入扬州图再举似道然之时姚复常州似道命师勇以淮兵取吕城朝廷加师勇和州防御使助守常吕城失守常州势益孤受围数月城陷师勇拔栅战且行从二王至海上见时事不可为忧愤纵酒卒　　刘应孚
按万姓统谱应孚字希泌炳之孙建阳人初名棨登咸淳甲戌进士调建阳主簿入元不仕退与熊禾胡廷芳讲道于淇源山所居十有二年后建化龙书院于莒潭聚徒讲授学者云集　　刘传汉
按万姓统谱传汉咸淳间知南康军首行淳熙荒政捐己俸以赈贫节用买田置惠民仓拨废寺田谷助星子月解军粮创白鹿洞贡士庄修流澌桥爱民重士兴利补弊善政为多　　刘子荐
按宋史刘子荐传子荐字贡伯吉州安福人父梦骥没于王事子荐以父任为湘乡尉以获盗功调抚州司录改知赣县监行在左藏库通判常德府知融州以廉静着闻广西经略司檄为参议官德佑二年北兵至势不支时瀛国公已入燕子荐取笏书其上云我头可断膝不可屈登城北望再拜死之　　刘子俊
按宋史邹传刘子俊字民章庐陵人少与文天祥同里闬相友善天祥开督府兴国子俊诣府计事补宣教郎带行军器监簿寻入广与邹同趋潮州天祥兵败子俊被执烹　　刘沭
按宋史邹传刘沭字渊伯庐陵人文天祥邻曲也少相狎昵天祥起兵辟补宣教郎督府机宜暨天祥出使沭领兵还天祥归开府南剑沭收部曲来会改授太府寺簿专将一军为督府亲卫空坑兵败被执至豫章父子同日死焉　　刘士昭
按宋史刘士昭传士昭太和人尝为针工与乡人同谋复太和县败血指书帛云生为宋民死为宋鬼赤心报国一死而已因以其帛自缢死　　刘持中
按金乡县志持中字遵道金乡人任内台御史出镇湖广省寇至抱印跃马出御为贼所败欲降之持中怒骂不屈遂遇害褒赠嘉议大夫秘书监卿　　刘同祖
按福州府志同祖仕历督府监丞耻臣元与林同同谋起兵募众已复取福州兴化南剑三郡矣未几三郡叛降于元同祖知事不济走他邑自缢死　　刘准
按万姓统谱准鄞人幼好学长而有成当宋末知国事日非隐居教授绝仕进意卜筑青山之原日以教子读书为事学者称为南&#先生子汝舟字端父恪守父训平居无戏言惰容郡之名士大夫相继来居一时林下衣冠为盛　　刘辰翁
按万姓统谱辰翁字会孟庐陵人少举进士宋季乱遂隐居求道所著有须溪文集子尚友能继其学元吴澄评其父子之文谓辰翁奇诡变化尚友浩瀚演迤皆能成一家之言云　　刘霖
按万姓统谱霖昌州永川人后居泸州宋泸州安抚使海应春杀判官李丁孙推官唐奎瑞以城叛降元霖诣合州张珏计复泸珏初未许霖愿以身质珏乃决军行至城下夜四鼓先遣人梯城斩关举火入城巷战杀应春遂复泸州珏以霖知南平军卒死于兵　　刘友益按尚友录友益永新人宋亡卜筑万山间杜门读书不与世接着通鉴纲目书法五十卷研精覃思历三十年而后成元揭徯斯称之曰百世之下先生此心先生不作山高水深　　刘孝诚
按万姓统谱孝诚富顺人性至孝亲丧庐墓有芝草之异李见纪其行于学之雁塔　　刘崇龟
按尚友录崇龟字子长自户部尚书出为广州刺史有一少年泊舟江滨见一妙姬倚门殊不避少年挑之曰黄昏到宅姬点首是夕果启扉待之少年未至一盗先入姬误认为少年即身就之盗疑见执遂刺死姬遗刀而逃少年后至践其血地扪之见姬已死急出明日其家随血迹至江岸岸上人云夜有某客船泊此今已去矣捕者追获具实吐之视其刀乃屠宰刀也讼于崇龟崇龟下令曰某日演武大享士集合境庖丁既集复曰已晚各留刀于厨阴以杀人刀换下比明各来请刀独一屠不认因诘之曰此非某刀乃某人刀耳命擒之则已窜矣崇龟以合死之囚代少年侵夜毙之于市窜者谓少年已死不一二夕归家遂擒之伏法少年遂得释　　刘留台
按尚友录留台自少极贫专事趋谒乡人厌之岁久不能自存一日往泉州谒亲故徐司户到泉州而司户得罪对移他郡复徒步至漳州市水浴堂中拾金一袋浴毕托疾卧房中不去翌早有一人号泣而来自言为商于外八年只收得金八十五斤以一袋盛之昨晚醉与同行携到此浴浴罢乘月行三十里始觉金不见留台遂举还之商以数斤谢一无所受及还乡人愈薄之责以拾金不能营生而复来相干答曰吾平生赋分止合如此若掩他人物以为己有是欺心矣必有祸灾况商人辛勤所积一旦失去岂不哀哉或不得还乡必死于非命其害有不可胜言者吾是以还之惟安吾分以过余生耳乡人皆叹服其义后一举登第官至西京留守五十年间子孙在仕途者二十三人
　周姓部列传三
　　宋
　　周广
按宋史周广传广字大钧其先应州神武川人汉初授供奉官未几擢左千牛卫将军周祖讨慕容彦超以广为行营都监录功迁右武卫将军从世宗征淮南既得江北数州即命广劳来安集民甚德之因领常州刺史淮南平改眉州刺史宋初授隰州刺史干德三年迁播州团练使令训练雄武诸营开宝二年从征太原还加内外马步军副都军头六年改右屯卫大将军太平兴国二年卒　　周审玉
按宋史周审玉传审玉开封人父勋以亲校事唐明宗累立战功周显德初审玉荫补殿直从世宗平瓦桥关甚见亲信太祖受禅为供奉官累迁西京作坊使淳化中知贝州有骁捷卒戍州者三十七人谋叛推虞候赵咸雍为首审玉觉之率兵擒其党磔咸雍于市先是咸雍父鏻晋天福中尝诱契丹屠州城至是五十年而其子戮于都市旧老犹记其事咸异之审玉以功领顺州刺史咸平初知凤翔府以目疾代还奉朝请俄丁内艰既而谓亲友曰仆齿发迟暮而未能辞禄仕者良以慰母心尔今可行其志矣乃致仕三年卒　　周仁美
按宋史周仁美传仁美深州人开宝中应募隶贝州骁捷军关南李汉超选备给使屡捕获契丹谍者汉超上其功隶殿前班命王继恩引入纵观过祇候库太祖问其力能负钱几仁美曰臣可胜七八万太祖曰可惜压死止命负四万五千因赐之稍迁右班都知戍环州时牛耶泥族累岁为寇仁美与陈德元宋思恭往击之斩首三千级发戎族囷窖以饷师至道二年与马绍忠白守荣田绍斌部刍粮趣清远军仁美为先锋至岐子平与寇角走之明日又战于浦洛河绍宗守荣皆败走独仁美所部不满三千身中八创获刍粮官吏直抵清远绍斌继至深叹其勇干表上其功补澶州龙卫军都虞候部署召见自陈筋力未衰傥或备员宿卫立殿廷下一日足矣上顾傅潜而笑留补马步军副都军头契丹攻蒲阴仁美从王超屯镇定仪渭领顺州刺史时州有亡命卒聚盗剽村闾仁美选勇敢卒诈亡命趣贼所得其要领即自往谕以祸福留贼中一日超忽失仁美求之甚急诘旦仁美至具道其事乃出库钱付仁美为赏不数日贼悉降凡得二百余人以隶军籍景德中徙屯陈州大中祥符八年擢为龙神卫四厢都指挥领奖州防御使天禧三年卒　　周渭
按宋史周渭传渭字得臣昭州恭城人幼孤养于诸父力学工为诗刘鋹据五岭昭州皆其地也政繁赋重渭率乡人六百逾岭将避地零陵为盗所袭脱身北上建隆初至京师上书言时务召试赐同进士出身解褐白马主簿县大吏犯法渭即斩之上奇其才擢右赞善大夫时魏帅符彦卿专恣朝廷选常参官强干者莅其属邑以渭知永济县彦卿郊迎渭揖于马上略不降屈干德中通判兴州州领罝口寨多戍兵监军纵其下为暴居人苦之渭驰往谕以祸福斩其军校众皆慑服诏书嘉奖太平兴国二年为广南诸州转运副使属有事交趾主将逗挠无功有二败卒擐甲先至邕州中夺民钱渭捕斩之后至者悉令解甲以入讫无敢犯移书交趾谕朝廷威信将刻日再举黎桓惧即遣使入贡在岭南凡六年徙知扬州进殿中侍御史咸平二年卒渭妻莫荃贤妇也渭北走时不暇与荃诀二子孩幼荃尚少父母欲嫁之荃泣誓曰渭非久困者今违难远适必能自奋于是亲蚕织碓舂以给朝夕二子皆毕婚娶凡二十六年复见渭时人异之　　周行逢
按宋史湖南世家行逢朗州武陵人少无赖不事产业尝犯法配隶镇兵以骁勇累迁裨校朗州众乱推衙将刘言为留后言以行逢为都指挥使行逢以众情表于李景请授言节钺景不从言遣行逢帅舟师袭破潭州据其城周祖即以行逢为潭州行军司马领集州刺史未几领鄂州节度知潭州军府事显德中世宗授行逢朗州大都督武平军节度制置武安静江等州军事尽有湖南之地宋初加兼中书令行逢在镇尽心为治辟署官属必取廉介之士条教简约民皆悦之然性多猜忌麾下之人重足累息建隆三年卒　　周保权
按宋史湖南世家行逢子保权初为武平军节度副使太祖授以起复检校太尉朗州大都督武平军节度张文表举兵据潭州将取朗陵尽灭周氏保权乞师于朝廷上遣中使赵璲赍诏谕文表赵璲至潭州文表已为保权之众所杀保权牙校张从富辈以为文表已平而王师继进不已惧为袭取相与拒守太祖遣中使谕保权保权出军于沣州南未及交锋望风而溃奔窜山谷王师长驱而南获从富保权湖湘悉平保权至上章待罪优诏释之授右千牛卫上将军干德五年累迁右羽林统军太平兴国元年知并州雍熙三年卒　　周克明
按宋史周克明传克明字昭文曾祖德扶唐司农卿祖杰杰生茂元归宋授监丞即克明之父也克明精于数术凡律历天官五行谶纬及三式风云龟筮之书靡不究其指要开宝中五迁春官正景德初献所着文召试中书赐同进士出身拜太子洗马殿中丞皆兼翰林天文属修两朝国史其天文律历事命克明参之天禧元年卒　　周仁俊
按万姓统谱仁俊开宝间初平岭南命知琼州既至择伪官骆崇璨等四人列上分知儋崖振万安四州因其俗而治之绰有政绩　　周莹
按宋史周莹传莹瀛州景城人右领军卫上将军景之子也太祖潜邸时莹得给事左右即位补殿直迁供奉官雍熙二年为杭睦五州都巡检使代还改崇仪使沧州都监召拜西上合门使护塞宋州决河改三路排阵钤辖历知天雄军真定二府就迁引进使咸平二年大阅命为随驾部署三年迁南院使知枢密院事五年拜永清军节度兼领其任为三路排阵使大中祥符初改太平军节度明年为真定都部署兼知定州转运使奏其旷弛徙知澶州七年入朝复命知澶州九年被疾求还京师卒谥忠穆后改元惠录其二子普显为内殿崇班二孙永昌永吉为殿直　　周仪按万姓统谱仪武冈州人雍熙初举进士官至谏议大夫为嘉佑直臣居家以邵陵田分宗族子湛天禧初中进士孙钦宣和中进士　　周辅成
按万姓统谱辅成道州人世居营道之濂溪登大中祥符八年进士历官多善政终于桂阳令累赠谏议大夫子敦颐　　周善敏
按宋史王光济传益州双流人周善敏丧父庐于墓侧母病又割股肉以啖之遂愈大中祥符九年特诏旌表　　周启明
按宋史周启明传启明字昭回其先金陵人后占籍处州初以书谒杨亿亿携以示同列大见叹赏自是知名四举进士皆第一归教弟子百余人不复有仕进意仁宗即位除试助教久之特迁秘书郎改太常丞卒　　周起
