<!-- { "loadSidebar": true } -->
按万姓统谱忠字克礼人刚介有为以明经辟授定海县训导洪武九年应直言诏疏治道十策太祖嘉纳焉擢监察御史巡按广东平反连州冤狱七十二人事毕欲起忽有白衣人诉冤状追之不得既而见一白鸟繞宪台飞鸣数四忠疑之以为前所见白衣人托以控冤也命左右密置笔楮于东北方坐至二鼓取之果得冤状云其妻某氏有外私辄被谋杀明日如状往按之得其情人称神明　　鲍宁
按万姓统谱宁字廷谧歙人少诵小学四书辄能领其要于是通习经传及子史诸书日开月进大夫士之贤者咸相礼焉正统初御史李公郡守崔公相与荐之力辞不就景泰甲戌朝廷下命纂修郡志宁请从事晚年着天原发微辨二十五篇于诗文不事藻饰有谧斋集至阴阳地理医药诸家之说无不究意尝谓祀先之礼家礼所载以西为上朱子常欲定议复昭穆之制而未成乃酌古制更其式而行于家庶不乖夫事存之理方拟着笔以疾卒　　鲍旭
按万姓统谱旭字景升池州人正统乡荐知兴国州治民以慈爱为本民有冤抑者急为伸之尝修常平仓六所撙节出纳数年郡颇殷富水旱不为灾朝天堤圯甃以石建石亭于其上人名为鲍公桥至今存焉　　鲍弼
按万姓统谱弼字以忠歙人为义能诗尝游宋梁吴越偕李空同孙太白结社谈文远近称为梅山先生着有梅山集又尝捐粟设策御姚源寇乱乡人德之　　鲍继文按万姓统谱继文字伯正曲阜人弘治己未进士历光禄卿　　鲍象贤
按万姓统谱象贤字复之歙县人嘉靖己丑进士历官户部尚书　　鲍道明
按万姓统谱道明字行之歙县人嘉靖戊戌进士历南京户部尚书　　鲍老
按邵武府志老事母至孝母病革鲍取肝啖之插刃于胁探取肝未得忽闻空中有语云蹲地鲍从之肝即出以进母母病随愈
　宝姓部汇考
凌迪知万姓统谱
　　宝姓
宝见姓苑

　枣姓部列传
　　魏
　　枣祗
按奇姓通祗为陈留太守时岁旱军食不足祗募民屯田以实仓廪军国以饶　　枣叔祎
按晋书枣据传据父叔祎魏巨鹿太守
　　晋
　　枣据
按晋书枣据传据字道彦颍川长社人也本姓棘其先避雠改焉父叔祎魏巨鹿太守据美容貌善文辞弱冠辟大将军府出为山阳令有政绩迁尚书郎转右丞贾充伐吴请为从事中郎军还徙黄门侍郎冀州刺史太子中庶子太康中卒　　枣腆
按晋书枣据传据子腆字元芳亦以文章显永嘉中为襄城太守　　枣嵩
按晋书枣据传据子嵩字台产才艺尤美为太子中庶子散骑常侍为石勒所杀　　宋
　　枣公彦
按万姓统谱公彦山阴人
　　明
　　枣经纶
按万姓统谱经纶巨鹿人宣德中任长治丞

　浩姓部汇考
凌迪知万姓统谱
　　浩姓
浩本郜氏改为浩

　老姓部汇考
廖用贤尚友录
　　老姓
老风俗通颛帝子老童之后

　老姓部列传
　　周
　　老古
按奇姓通晋文公逐麋而失之问农夫老古曰吾麋安在老古以足指曰如是往文公曰寡人问子以足指何也老古振衣而起曰臣不意吾君乃至此也臣闻虎豹之居也厌闲而近人故猎之鱼&#之居也厌深而之浅故渔之诸侯厌众而亡其国诗云维鹊有巢维鸠居之君放不归人将居之于是文公载老古以归　　老祈
按奇姓通祈卫大夫
　　老佐
按左传成公十八年七月宋老佐华喜围彭城　　明　　老兆祥
按万姓统谱兆祥徐闻人嘉靖丙午举人

　杲姓部汇考
凌迪知万姓统谱
　　杲姓
杲见姓苑

　晓姓部汇考
凌迪知万姓统谱
　　晓姓
晓见姓苑

　昊姓部列传
　　明
　　昊方霖
按万姓统谱方霖崇德人正统中盱眙县丞

　造姓部列传
　　周
　　造父
按尚友录造父周穆王时善御以功封赵城

　宝姓部列传
　　宋
　　宝篆
按奇姓通篆庆元人皇佑中进士
　　元
　　宝鲁
按奇姓通鲁河东高平人泰定初授东平路儒学教授后修辽金宋三史鲁为宋史局官书成选授燕南山东道奉使宣抚幕官考绩居最选中书省检校官　　明　　宝敬
按万姓统谱敬广东人洪武中湖广攸县丞

　草姓部列传
　　汉
　　草中
按万姓统谱中见印薮
　　草王桥
按万姓统谱王桥见印薮

　道姓部汇考
凌迪知万姓统谱
　　道姓
道姬姓之国为楚所并子孙以国为氏望出蔡州　朵姓么姓葰姓部汇考
凌迪知万姓统谱
　　朵姓
朵见姓苑
　　么姓
么见姓苑
　　葰姓
葰见姓苑

　昊姓部汇考
凌迪知万姓统谱
　　昊姓
昊昊英氏之后

　可姓部列传
　　唐
　　可中正
按奇姓通中正唐谏议大夫
　　宋
　　可荣
按万姓统谱荣祥符八年赵州刺史
　　可懋
按奇姓通懋遂宁人绍兴进士
　　明
　　可越
按万姓统谱越蕲水人永乐甲午举人任四川郓县训导
　藻姓部列传
　　宋
　　藻重
按奇姓通重西昌人鄱州刺史

　脑姓部列传
　　梁
　　脑解
按江醴陵集江东太守脑解

　左姓部列传
　　上古
　　左彻
按刘恕外纪黄帝铸三鼎于荆山之阳鼎成崩其臣左彻取衣冠几杖而庙祀之　　周
　　左儒
按万姓统谱宣王将杀杜伯左儒争之九复不许儒曰君道友逆则顺君以诛友友道君逆则帅友以违君王怒左儒曰士不枉义以从死不易言以求生臣能明君之过以正杜伯之无罪王杀杜伯左儒死之　　左伯桃按尚友录伯桃燕人与羊角哀为友闻楚王善待士乃同入楚值雨雪粮少伯桃乃并粮与哀令入事楚自饿死于空树下哀至楚为上大夫乃言于楚王备礼以葬伯桃　　左鄢父
按左传僖公二十四年王出适郑使左鄢父告于秦　　左人郢按史记仲尼弟子列传左人郢字行
注
郑元曰鲁人
　　汉
　　左咸
按汉书儒林传颜安乐事眭孟受公羊春秋安乐授冷丰丰授琅琊左咸咸为郡守九卿徒众尢盛　　后汉　　左于
按万姓统谱于光武军师
　　左恢
按万姓统谱恢曲阿人官至尚书京师称其志高后迁会稽太守　　左伯
按莱州府志伯字子邑东莱人名与毛弘等能作纸汉兴有纸代简至和帝时蔡伦工为之而子邑尢得其妙　　左雄
按后汉书左雄传雄字伯豪南郡涅阳人安帝时举孝廉稍迁冀州刺史永建初公车征拜议郎时顺帝新立大臣懈怠朝多阙政雄数言事其辞深切虞翊荐之拜尚书迁尚书令阳嘉元年雄上言郡国孝廉出则宰民宣协风教若其面墙则无所施用请自今年不满四十不得察举帝从之自是牧守畏栗莫敢轻举迄于永熹察选清平多得其人迁司隶校尉坐法免后复为尚书永和三年卒　　左原
按万姓统谱原陈留人教郡学生犯法郭林宗劝令责躬原纳其言　　左称
按后汉书单超传延熹八年司隶校尉韩演奏左悺罪恶及其兄太仆南乡侯称请托州郡聚敛为奸宾客放纵侵犯吏民悺称皆自杀　　左悺
按后汉书单超传左悺河南平阴人桓帝初超为中常侍悺为小黄门史梁冀骄横帝不平延熹二年帝呼入室议诛之悺迁中常侍封上蔡侯八年司隶校尉韩演奏悺罪恶悺自杀　　左敏
按后汉书单超传中常侍左悺弟敏为陈留太守　　左慈按后汉书左慈传慈字元放庐江人也少有神道曹操欲收杀之慈乃郄入壁中霍然不知所在或见于市者又捕之而市人皆变形与慈同莫知谁是后人逢慈于阳城山头因复逐之遂入走羊群莫知所取焉　　晋
　　左思
按晋书左思传思字太冲齐国临淄人也其先齐之公族有左右公子因为氏焉家世儒学父雍起小吏以能擢授殿中侍御史思貌寝口讷而辞藻壮丽欲赋三都构思十年及赋成张华见而叹曰班张之流也齐王冏命为记室督辞疾不就及张方纵暴都邑举家适冀州数岁以疾终　　唐
　　左匡政
按万姓统谱匡政字难当泾县人生而奇异长有智力隋末兵乱匡政率众保障乡里众推为总管武德中辅公祏及匡政闲城固守李大亮以兵援之公祏遂败以功授宣城大都督封载国公　　左绍齐
按万姓统谱绍齐难当长子袭载国公弟绍芳以军功升淮南指挥使　　左振
按尚友录振肃宗朝为黄州守时王玙以祠祷得相遣女巫乘传分祷天下名山大川振斩之州人歌曰吾乡有鬼巫惑人人不知天子正尊信左公能杀之　　宋　　左书言
按江西通志书言永新人元丰进士授邓州教授尝括废田三千顷以膳生徒　　左肤
按宋史钱遹传左肤庐州人用安惇荐为御史迁侍御史累至刑兵户三尚书以枢密直学士知河南府改永兴军卒　　左断炎
按尚友录断炎字荣叔泾县人治礼易二经喜吟咏明修炼之术任医学教谕休退爱山水之胜以琴鹤自娱忽一日告家属云吾当于某日逝矣至期无疾衣冠正坐而殁　　左庆延
按江西通志庆延永新人绍兴进士秦桧欲妻以孙女力辞不就或曰不利庆延曰士一失身则无以复立苟不利吾退而山林亦自多矣遂西归桧憾之十年不调后以太学博士终　　左昌诗
按万姓统谱昌诗番禺人淳熙中以朝散郎知真州奉法循礼节用爱人至于建府庾缮沟垒训习兵戎夙夜殚力如开大横河以便江舟舣泊以其余力重建壮观&#秀诸亭可以见其能矣　　左彦武
按万姓统谱彦武泾县人难当之后操履方正少以文行名举淳熙进士调广平尉历知仁和江阴二县转通判无为军累着能声升知平江府转京兆尹孙泰成领乡荐宝庆中为太学学录转博士应端平甲午求言诏除翰林侍讲淳佑戊申辞归植松竹梅于亭扁其亭曰三友其子孝先世兴同举咸淳进士世华以明经为国子监助教升翰林直阁　　左誉
按江西通志誉字元规永新人开禧进士奉使不辱君命十年寇不敢南窥　　左师召
按江西通志师召永新人嘉定进士守新州始终廉洁秩满致仕请祠去　　左梦高
按万姓统谱梦高嘉定庚午乡试易魁次年监补都魁升太学癸酉丙子壬午连领监举终修职郎麓平县尉　　左誉谟
按万姓统谱誉谟绍定辛卯乡举次年登第授复州景陵尉值金兵围城城被执母妻偕子同时遇害朝廷命祠于岳阳赐额闵忠特赠承事郎其诰词云尔以一尉之微能为张巡许远所为风节凛凛今犹有生气朕甚嘉叹而重悯恻岳阳立庙视雎阳无异复赠员外郎赏延于嗣九京可作尚慰钦哉　　左文翁
按万姓统谱文翁有德曾孙字汉老历袁州绍兴江州教授终宣义郎致仕　　金
　　左企弓
按金史左企弓传企弓字君财八世祖皓后唐棣州刺史以行军司马戍燕辽取燕使守蓟因家焉企弓中进士再迁莱州观察判官自御史出为中京副留守累迁知三司使事天庆末拜中书侍郎平章事时辽主闻金已克中京将西幸以避之企弓谏不听辽主自鸳鸯泺亡保阴山秦晋国王耶律捏里自立改元德兴企弓加侍中太祖驻跸燕京城南企弓等奉表降太祖俾复旧职将赴广宁张觉使人杀之谥恭烈　　左泌
按金史左企弓传泌字长源企弓长子也仕辽官至棣州刺史从企弓归朝擢西上合门使从宋王宗望南伐破真定有功知祁州历刺泽隰等州贞元初为浚州防御使迁陕西路转运使封戴国公卒　　左渊
按金史左企弓传泌弟渊累官燕京副留守历河北东路中都路都转运使渊贪鄙三任漕事务以钱谷自营大定二年改沁南军节度使坐前为中都转运尝盗用官材木除名　　左光庆
