<!-- { "loadSidebar": true } -->
按吴志步骘传骘子阐继业为西陵督封西亭侯凤皇元年召为绕帐督阐累世在西陵卒被征命自以失职又惧谗祸于是据城降晋晋以为都督西陵诸军事领交州牧封宜都公命车骑将军羊佑荆州刺史杨肇往赴救阐孙皓使陆抗西行祜等遁退抗陷城斩阐　　步玑
按吴志步骘传临湘侯骘子协卒子玑嗣侯协弟阐被征惧祸降晋遣玑诣洛阳为任晋以玑监江陵诸军事左将军领庐陵太守改封江陵侯陆抗陷城斩之　　步璇
按吴志步骘传骘子协协子璇降晋晋以为给事中宣威将军封都乡侯　　步熊
按晋书步熊传熊字叔罴阳平发干人也少好卜筮数术门徒甚盛赵王伦闻其名召之熊谓诸生曰伦死不久不足应也伦怒遣兵围之数重熊乃使诸生着其裘南走伦兵悉赴捉之熊密从北出得脱后为成都王&#所辟&#使熊射覆物无所失后&#奔关中平昌公模镇邺以熊&#党诛之　　宋
　　步觉民
按万姓统谱觉民河南府人登科
　　明
　　步从信
按万姓统谱从信河中人洪武中任肇庆府同知　　步谨按万姓统谱谨大名人永乐中任偃师知县
　　步槐
按万姓统谱槐广德人弘治举人
　　步云
按万姓统谱云广德人正德中任邯郸县知县　　步洲按畿辅通志洲正德丙子科举人
　　步允迁
按畿辅通志允迁苏州人嘉靖戊戌科进士官郎中　　步迁按万姓统谱迁广德人嘉靖举人任衡水县知县与人和易居官廉谨　　步天衢
按高苑县志天衢卫灵社人嘉靖戊子顺天榜举人　　步大纶按夏津县志大纶直隶广德人监生嘉靖十二年任训导沈静简默卒于官士甚惜之　　步上达
按贵州通志上达四川人崇祯初克复乌撒重建城署大有能声
　署姓部列传
　　汉
　　署奎
按奇姓通奎汉人见印薮

　具姓部汇考
凌迪知万姓统谱
　　具姓
具晋大夫具丙之后见风俗通望出魏郡

　遇姓部列传
　　汉
　　遇冲
按郑樵通志汉有东安太守遇冲
　　宋
　　遇昌期
按郑樵通志昌期登进士第
　　遇伯达
按万姓统谱伯达绍圣进士

　傅姓部列传
　　商
　　傅说
按史记殷本纪武丁夜梦得圣人名曰说以梦所见视群臣百吏皆非也于是乃使百工营求之野得说于傅险中是时说为靡筑于险中见于武丁武丁曰是也得而与之语果圣人举以为相殷国大治遂以傅险姓之号曰傅说　　周
　　傅瑕
按左传庄公十四年郑厉公自栎侵郑及大陵获傅瑕傅瑕曰苟舍我吾请纳君与之盟而赦之六月甲子傅瑕杀郑子及其二子而纳厉公厉公入遂杀傅瑕　　傅祗
按万姓统谱祗赵将
　　汉
　　傅宽
按汉书傅宽传宽以魏五大夫骑将从为舍人攻赵贲击杨熊赐爵卿沛公为汉王赐封共德君从入汉中为右骑将定三秦赐爵通德侯剖符封阳陵侯为齐右丞相五岁为齐相国二岁为丞相孝惠五年薨谥景　　傅清
按汉书功臣侯表孝惠六年阳陵顷侯清嗣二十二年薨　　傅明
按汉书功臣侯表孝文十五年阳陵共侯明嗣十二年薨　　傅偃
按汉书功臣侯表孝景四年阳陵侯偃嗣三十一年元狩元年与淮南王谋反诛　　傅伯
按汉书汲黯传黯游侠任气节慕傅伯之为人注傅
伯梁孝王将素亢直
　　傅介子
按汉书傅介子传介子北地人以从军为官龟兹楼兰尝杀汉使者介子以骏马监求使大宛诏令责楼兰龟兹国王服罪因诛斩匈奴使者还诏拜介子为中郎迁平乐监介子谓大将军霍光曰楼兰龟兹数反复而不诛无所惩艾介子过龟兹时其王近就人易得也愿往刺之以威诸国光使验之于楼兰介子持王首诣阙上下诏封介子义阳侯　　傅敞
按汉书傅介子传义阳侯介子薨子敞有罪不得嗣国除　　傅景
按汉书功臣侯表元康四年阳陵侯宽元孙之孙长陵士伍景诏复家　　傅喜
按汉书傅喜传喜字稚游河内温人也哀帝祖母定陶傅太后从父弟少好学有志行哀帝立为太子成帝选喜为太子庶子哀帝即位以喜为卫尉迁右将军傅太后与政喜数谏之于是赐喜黄金以光禄大夫养病大司空何武等皆上书言喜行义修洁忠诚忧国一旦遣归众庶失望乃拜大司马封高武侯傅太后欲称尊号喜执正不顺遂策免喜平帝即位王莽用事遣就国以寿终赐谥贞　　傅晏
按汉书外戚传傅太后父同产弟四人曰子孟中叔子元幼君中叔子晏哀帝为定陶王时太后取傅氏女为妃哀帝即位成帝大行尚在前殿傅太后封傅妃父晏为孔乡侯　　傅商
按汉书外戚传傅太后父同产弟幼君子商封汝昌侯为太后父崇祖侯后　　傅昌
按汉书恩泽侯表元寿二年汝昌侯昌以商兄子绍封八月坐非正免　　傅长
按汉书傅介子传元始中继功臣世封介子曾孙长为义阳侯王莽败乃绝　　傅劲
按汉书功臣侯表建国二年高武侯劲嗣王莽败绝　　后汉　　傅俊
按后汉书傅俊传俊字子卫颍川襄城人世祖徇襄城俊以县亭长迎军拜为校尉常从征伐世祖即位以俊为侍中建武二年封昆阳侯三年拜积弩将军七年卒谥曰威侯　　傅育
按万姓统谱育北地人为临羌长随将军马武等击羌勇冠诸军后为武威太守声闻于匈奴　　傅毅
按后汉书傅毅传毅字武仲扶风茂陵人少博学永平中作迪志诗以显宗求贤不笃士多隐处故作七激以讽建初中博召文学之士以毅为兰台令史拜郎中与班固贾逵共典校书毅作显宗颂十篇奏之由是文雅显于朝廷永元元年车骑将军窦宪请毅为主记室及宪迁大将军复以毅为司马早卒　　傅昌按后汉书傅俊传俊封昆阳侯卒子昌嗣徙封芜湖侯建初中遭母忧因上书以国贫不愿之封乞钱五十万为关内侯肃宗怒贬为关内侯竟不赐钱　　傅铁按后汉书傅俊传俊子昌封芜湖侯以乞钱贬为关内侯永初七年邓太后复封昌子铁为高置亭侯　　傅燮按后汉书傅燮传燮宇南容北地灵州人再举孝廉后为护军司马与皇甫嵩俱讨张角燮素疾中官既行因上疏书奏宦者赵忠见而忿恶及破张角燮功多当封忠诉谮之不封以为安定都尉以疾免后拜议郎朝廷重其方格赵忠为车骑将军遣弟延致殷勤燮正色拒之忠愈怀恨出为汉阳太守贼围汉阳城中兵少粮尽临阵战殁谥曰壮节侯　　傅干
按后汉书傅燮传燮子干知名位至扶风太守　　傅彤按尚友录彤义阳人从先主伐吴先主退军彤断后拒战兵人死尽吴将语彤令降彤骂曰吴狗何有汉将军降者遂战死　　傅佥
按万姓统谱魏将锺会遣将攻镇阳安关蒋舒将出降曰今贼至不击而闭城自守非良图也佥曰受命保城惟全为功今违命出战若丧师负国死无益矣舒遂帅众出佥谓其战也而阴平已降胡烈烈乘虚袭城佥格斗而死魏人义之　　魏
　　傅嘏
按魏志傅嘏传嘏字兰石北地泥阳人傅介子之后也弱冠知名司空陈群辟为掾正始初除尚书郎曹爽秉政何晏等与嘏不平因免官爽诛为河南尹迁尚书正元二年毋丘俭文钦作乱以嘏守尚书仆射俭钦破败嘏有谋焉及景王薨嘏与司马文王径还洛阳文王遂以辅政以功封阳乡侯是岁薨谥曰元侯子祗嗣　　晋
　　傅元
按晋书傅元传元字休弈北地泥阳人也祖燮汉汉阳太守父干魏扶风太守元孤贫博学善属文州举秀才除郎中后&#安东卫军军事转温令再迁弘农太守领典农校尉所居称职数上书陈便宜多所匡正封鹑觚男武帝为晋王以为散骑常侍及受禅进爵为子迁侍中泰始四年为御史中丞五年迁太仆转司隶校尉元天性峻急每有奏劾或值日暮捧白简坐而待旦于是贵游慑伏台阁生风寻卒谥曰刚子咸嗣　　傅咸
按晋书傅元传元子咸字长虞咸宁初袭父爵拜大子洗马累迁司徒左长史惠帝即位杨骏辅政咸与骏笺讽切之骏不平欲出为弘农太守无何骏诛咸转为太子中庶子迁御史中丞遭继母忧去官顷之起议郎固辞不听元康四年卒官谥曰贞三子敷晞纂　　傅祗
按晋书傅元传元从子祗字子庄父嘏魏太常祗起家太子舍人累迁为侍中封灵川县公以公事免及成都王颍为太傅复以祗为少傅怀帝即位迁光禄大夫祗明达国体朝廷制度多所经综迁司徒以足疾诏版舆上殿及洛阳陷没以司徒持节大都督诸军事以暴疾薨二子宣畅　　傅敷
按晋书傅元传元子咸咸子敷字颖根永嘉之乱避地会稽元帝引为镇东从事中郎到职数月卒弟晞为上虞令卒于司徒西曹属　　傅宣
按晋书傅元传元从子祗祗子宣字世弘赵王伦以为相国掾累迁为秘书丞骠骑从事中郎怀帝即位转吏部郎又为御史中丞卒无子以畅子为嗣　　傅畅按晋书傅元传元从子祗祗少子畅字世道年未弱冠甚有重名为秘书丞寻没于石勒勒以为大将军右司马谙识朝仪恒居机密咸和五年卒子咏过江为交州刺史太子右率　　傅彪
按万姓统谱彪石勒命与贾莆江轨撰大将军起居注　　傅瑗
按宋书傅亮传亮父瑗以学业知名官至安成太守　　傅浑按尚友录浑仕为襄邑令江革颂云乃冰其清乃玉其白风抗其高云沛其泽君有遗爱民有遗德　　宋　　傅亮
兄
迪

按宋书傅亮传亮字季友北地灵州人也祖咸父瑗瑗二子迪亮迪字长猷官至五兵尚书永初二年卒亮博涉经史尤善文词初为建威&#军桓谦中军行&#军义熙元年除员外散骑侍郎遭母忧服阕为刘毅抚军记室&#军七年迁散骑侍郎转中书黄门侍郎宋国初建令书除侍中领世子中庶子徙中书令永初元年迁太子詹事以佐命功封建城县公少帝即位进为中书监尚书令少帝废亮率行台至江陵奉迎太祖太祖登阼进爵始兴郡公元嘉三年太祖欲诛亮先呼入见省内密有报之者亮辞以嫂病笃求暂还家遣信报徐羡之因乘车出郭门骑马奔兄迪墓屯骑校尉郭泓收付廷尉伏诛长子演秘书郎先亮卒演弟悝湛逃亡湛弟都徙建安郡世祖孝建之中并还京师　　傅弘之
按宋书傅弘之传弘之字仲度北地泥阳人曾祖畅秘书丞生子洪洪生韶梁州刺史韶生弘之少倜傥有大志为本州主簿义旗建辅国将军道规以为&#军除太尉行&#军从征司马休之署后部贼曹仍为建威将军顺阳太守进为桂阳公义真雍州治中从事史除西戎司马宁朔将军略阳太守徐师高反叛弘之讨平之义真东归佛佛倾国追蹑于青泥大战弘之身贯甲胄气冠三军军败陷没佛佛逼令降弘之不为屈时天寒裸弘之弘之叫骂见杀　　傅隆
按宋书傅隆传隆字伯祚北地灵州人也高祖咸晋司隶校尉曾祖晞司徒属父祖早亡隆年四十始为孟昶建威将军员外散骑侍郎除给事中出补山阴令太祖元嘉初除司徒右长史迁御史中丞当官而行甚得司直之体又出为义兴太守在郡有能名征拜左民尚书二十八年卒　　南齐
　　傅琰
按南齐书傅琰传琰字季珪北地灵州人也祖邵员外郎父僧佑安东录事&#军琰解褐本州主簿宋永光元年补诸暨武康令泰始六年迁山阴令元徽初迁尚书右丞遭母丧服阕除邵陵王左军谘议太祖辅政以山阴狱讼烦积复以琰为令县内称神明升明二年太祖擢为假节督益宁二州军事建元元年进号宁朔将军永明二年迁建威将军安陆王北中郎长史五年卒　　梁
　　傅昭
