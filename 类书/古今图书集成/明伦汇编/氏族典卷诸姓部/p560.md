<!-- { "loadSidebar": true } -->
按吴志张温传温字惠恕吴郡吴人也父允以轻财重士名显州郡为孙权东曹掾卒温少修节操容貌奇伟权闻之以问公卿曰温当今与谁为比大司农刘基曰可与全综为辈太常顾雍曰基未详其为人也温当今无辈权曰如是张允不死也征到延见文辞占对观者倾权改容加礼罢出张昭执其手曰老夫托意君宜明之拜议郎选曹尚书徙太子太傅甚见信重时年三十二以辅义中郎将使蜀蜀甚贵其才还顷之使入豫章部伍出兵事业未究权既阴衔温称美蜀政又嫌其声名大盛众庶炫惑恐终不为己用思有以中伤之会暨艳事起遂因此发举斥还本郡后六年温病卒二弟祗白亦有才名与温俱废　　张弥
按吴志张昭传权以公孙渊称藩遣张弥许晏至辽东拜渊为燕王昭谏曰渊背魏惧讨远来求援非本志也若渊改图欲自明于魏两使不反不亦取笑于天下乎权与相反复卒遣弥晏往渊果杀弥晏　　张惇按吴录惇字叔方吴郡人也德量渊懿清虚淡泊又善文辞孙权以为车骑将军出补海昏令　　张俨
按文士传张俨朱异张纯三人共诣骠骑将军朱据据闻三人才名告各为赋然后乃坐纯乃赋席曰席为冬设簟为夏施揖让而坐君子攸宜　　张纯
按文士传吴郡张纯少有令名尝谒镇南将军朱据据令赋三物然后坐纯应声便成文不加点　　张举
按尚友录举仕吴为句章令民有妻杀夫因放火烧舍诈称夫死于火夫家疑而诉官妻拒不承举以猪二口一杀之一活之乃积薪烧之察杀者口中无灰活者口中有灰遂验其夫口中东无灰鞫之其妻服罪人以为神明　　张秉
按万姓统谱秉字仲节阳羡人时顾劭号知人一见遂友之劭为豫章太守发在近路值秉病时送者百数劭辞曰张仲节以病不克来恨不见之暂还与别诸君幸少时相待秉自是声誉远播仕吴至云阳太守　　张承
按吴志张昭传昭长子承字仲嗣少以才学知名与诸葛瑾步骘严畯相友善权为骠骑将军辟西曹掾出为长沙西部都尉讨平山寇得精兵万五千人后为濡须都督奋威将军封都乡侯承为人壮毅忠谠能甄识人物诸葛恪年少时众人奇其英才承言终败诸葛氏者元逊也勤于长进笃于物类凡在庶几之流无不造门年六十七赤乌七年卒谥曰定侯子震嗣　　张休
按吴志张昭传昭子休字叔嗣弱冠与诸葛恪顾谭等俱为太子登僚友以汉书授登从中庶子转为右弼都尉权尝游猎迨暮乃归休上疏谏戒权大善之以示于昭及登卒后为侍中拜羽林都督平三典军事迁扬武将军为鲁王霸友党所谮徙交州赐死时年四十一　　张奋
按吴志张昭传昭弟子奋年二十造作攻城大攻车为步骘所荐昭不愿曰汝年尚少何为自委于军旅乎奋对曰昔童汪死难子奇治阿奋实不才耳于年不为少也遂领兵为将军连有功效至平州都督封乐乡亭侯　　张元
按吴志张纮传纮子元官至南郡太守尚书
　　张尚
按吴志张纮传纮子元元子尚孙&#时为侍郎以言语辩捷见知擢为侍中中书令&#使尚鼓琴尚对曰素不能&#使学之后宴言次说琴之精妙尚因道晋平公使师旷作清角旷言吾君德薄不足以听之&#意谓尚以斯喻己不悦后积他事下狱皆追以此为诘送建安作船久之又就加诛　　张俶
按吴志孙&#传天纪元年初驺子张俶多所谮白累迁为司直中郎将封侯甚见宠爱是岁奸情发闻伏诛　　张悌
按襄阳记悌字巨先襄阳人少有名理孙休时为屯骑校尉魏代蜀吴人问悌曰司马氏得政以来大难屡作今又远征何以能济悌曰曹操虽功盖华夏民畏威而不怀德司马懿父子握柄除其烦苛而布其平惠蜀国无政令因危而伐殆其克乎彼之得志我之患也吴人笑其言而蜀果降于魏晋伐吴&#使悌帅众三万迎之大败诸葛靓迎悌共遁悌垂涕曰今日是我死日也且我为儿童时便为卿家丞相所拔常恐不得其死负名贤知顾今以身徇社稷复何遁邪靓流涕去悌为晋兵所杀　　晋
　　张华
按晋书张华传华字茂先范阳方城人也父平魏渔阳郡守华少孤贫自牧羊同郡卢钦见而器之乡人刘放亦奇其才以女妻焉华学业优博辞藻温丽朗赡多通图纬方伎之书莫不详览少自修谨造次必以礼度勇于赴义笃于周急器识弘旷时人罕能测之初未知名著鹪鹩赋以自寄陈留阮籍见之叹曰王佐之才也由是声名益着郡守鲜于嗣荐华为太常博士卢钦言之于文帝转河南尹丞未拜除佐着作郎顷之迁长史兼中书郎朝议表奏多见施用遂即真晋受禅拜黄门侍郎封关内侯华强记默识时人比之子产数岁拜中书令后加散骑常侍帝谋伐吴华赞成其计以为度支尚书及吴灭进封广武县侯出为持节都督幽州诸军事领护乌桓校尉安北将军征为太常以太庙屋栋折免官惠帝即位以为太子少傅楚王玮诛华以首谋有功拜右光禄大夫开府仪同三司侍中中书监尽忠匡辅海内晏然久之论前后忠勋进封壮武郡公数年为司空领著作初赵王伦求尚书令华固执不可由是致怨难作被收害之于前殿马道南夷三族时年六十九太安二年诏复华侍中中书监司空公广武侯华着博物志及文章并行于世　　张敏
按晋书张载传载父收蜀郡太守载至蜀省父道经剑阁以蜀人恃险好乱因着铭以作诫益州刺史张敏见而奇之表上其文武帝遣使镌之于剑阁山　　张&#按世语字祖文弘毅有干正晋武帝世为广汉太守王浚在益州受中制募兵讨吴无虎符收浚从事列上由此召还帝责何不密启而便收从事曰蜀汉绝远刘备尝用之辄收臣犹以为轻帝善之官至匈奴中郎将按一本作
勃就之子

　　张固
按世语子固字元安有风为黄门郎早卒
　　张鲂
按始兴记合淮县白鹿城南有白鹿冈晋咸康中县令张鲂有德惠白鹿群游城上冈因以为名　　张侧
按晋书武帝本纪太康元年三月孙皓降夏四月遣兼侍中张侧黄门侍郎朱震分使扬越慰其初附　　张奕按蜀世谱嶷孙奕晋梁州刺史
　　张载
按晋书张载传载字孟阳安平人也父收蜀郡太守载性闲雅博学有文章太康初至蜀省父道经剑阁载以蜀人恃险好乱因着铭以作诫益州刺史张敏见而奇之乃表上其文武帝遣使镌之于剑阁山焉载又为蒙汜赋司隶校尉傅元见而嗟叹以车迎之言谈尽日为之延誉遂知名起家佐著作郎出补肥乡令复为著作郎转太子中舍人迁乐安相弘农太守长沙王乂请为记室督拜中书侍郎复领著作载见世方乱无复进仕意遂称疾笃告归卒于家　　张协按晋书张载传载弟协字景阳少有&#才与载齐名辟公府掾转秘书郎补华阴令征北大将军从事中郎迁中书侍郎转河间内史在郡清简寡欲时天下已乱所在寇盗协遂弃绝人事屏居草泽守道不竞以属咏自娱拟诸文士作七命世以为工永嘉初复征为黄门侍郎托疾不就终于家　　张含
按陆机谢平原内史表今月九日魏郡太守遣兼丞张含赍板诏书印绶假臣为平原内史　　张甝
按晋书索靖传靖少有逸群之量与乡人汜衷张甝索紒索永俱诣太学驰名海内号称炖煌五龙　　张超按尚友录俨子超撰吴录三十卷（
按隋书经籍志晋有张勃吴录三十
　卷此云张超且言张俨之子未知孰是）

　　张翰
按晋书张翰传翰字季鹰吴郡吴人也父俨吴大鸿胪翰有清才善属文而纵任不拘时人号为江东步兵会稽贺循赴命入洛经吴阊门于船中弹琴翰初不相识乃就循言谭便大相钦悦问循知其入洛翰曰吾亦有事北京便同载即去而不告家人齐王冏辟为大司马东曹掾冏时执权翰谓同郡顾荣曰天下纷纷祸难未已夫有四海之名者求退良难吾本山林间人无望于时子善以明防前以智虑后荣执其手怆然曰吾亦与子采南山蕨饮三江水耳翰因见秋风起乃思吴中菇菜莼羹鲈鱼脍曰人生贵得适志何能羁宦数千里以要名爵乎遂命驾而归着首丘赋俄而冏败人皆谓之见机翰任心自适不求当世或谓之曰卿乃可纵适一时独不为身后名邪答曰使我有身后名不如即时一杯酒时人贵其旷达性至孝遭母忧哀毁过礼年五十七卒其文笔数十篇行于世　　张祎
按晋书张华传华子祎字彦仲好学谦敬有父风历位散骑常侍　　张韪
按晋书张华传华子韪儒博晓天文散骑侍郎　　张林按晋书张华传赵王伦难作诈称诏召华与裴頠俱被收华将死谓张林曰卿欲害忠臣耶林称诏诘之曰卿为宰相任天下事太子之废不能死节何也华曰式干之议臣谏事具存非不谏也林曰谏若不从何不去位华不能答　　张辅
按晋书张辅传辅字世伟南阳西鄂人汉河间相衡之后也少有干局与从母兄刘乔齐名初补蓝田令不为豪强所屈时强弩将军庞宗西州大姓护军赵浚宗妇族也故僮仆放纵为百姓所患辅绳之杀其二奴又夺宗田二百余顷以给贫户一县称之转山阳令太尉陈准家僮亦暴横辅复击杀之累迁尚书郎封宜昌亭侯转御史中丞时积弩将军孟观与明威将军郝彦不协而观因军事害彦又贾谧潘岳石崇等共相引重及义阳王威有诈冒事辅并纠劾之梁州刺史杨欣有姊丧未经旬车骑长史韩预强聘其女为妻辅为中正贬预以清风俗论者称之后迁冯翊太守是时长沙王乂以河间王颙专制关中有不臣之迹言于惠帝密诏雍州刺史刘沈秦州刺史皇甫重使讨颙于是沈等与颙战于长安辅遂将兵救颙沉等败绩颙德之乃以辅代重为秦州刺史当赴颙之难金城太守游楷亦皆有功转梁州刺史不之官楷闻辅之还不时迎辅阴图之又杀天水太守封尚欲扬威西土召陇西太守韩稚会议未决稚子朴有武干斩异议者即收兵伐辅辅与稚战于遮多谷口辅军败绩为天水故帐下督富整所杀　　张光
按晋书张光传光字景武江夏锺武人也身长八尺明眉目美音声少为郡吏家世有部曲以牙门将伐吴有功迁江夏西部都尉转北地都尉以百余人戍马兰山北贼围之百余日光抚厉将士屡出奇兵击贼破之梁王肜表授新平太守属刘忱讨河间王颙光起兵助忱及军溃颙擒光壮之表为右卫司马陈敏作乱除光顺阳太守加陵江将军率步骑五千诣荆州讨之刺史刘弘雅敬重光称为南楚之秀敏败弘表光有殊勋迁材官将军梁州刺史先是秦州人邓定抄盗进逼汉中光不得赴州止于魏兴乃结诸郡守共谋进取抚绥荒残百姓悦服光于是却镇汉中时逆贼李运杨武等自襄阳入汉中光遣参军晋邈讨运不&#光乞师于氐王杨茂搜茂搜遣子难敌助之杨武厚赂难敌难敌大喜与运夹攻邈等光婴城固守自夏迄冬愤激成疾佐吏及百姓咸劝光退据魏兴光按剑曰吾受国厚恩不能剪除寇贼今得自死便如登仙何得退还也声绝而卒时年五十五　　张燕张
殷

按晋书张光传光迁材官将军梁州刺史先是秦州人邓定等二千余家饥饿流入汉中保于城固渐为抄盗梁州刺史张殷遣巴西太守张燕讨之定窘急伪乞降于燕并馈燕金银燕喜为之缓师定密结李雄雄遣众救定燕退定遂进逼汉中太守杜正冲东奔魏兴殷亦弃官而遁光不得赴州止于魏兴乃结诸郡守共谋进取燕唱言曰汉中荒败迫近大贼&#复之事当俟英雄正冲曰张燕受贼金银不时进讨阻兵缓寇致丧汉中实燕之罪也光于是发怒呵燕令出斩之以徇　　张炅
按晋书张光传光子炅少辟太宰掾
　　张迈
按晋书张光传光迁梁州刺史卒子迈多才略有父风州人推迈权领州事与贼战没　　张承基
