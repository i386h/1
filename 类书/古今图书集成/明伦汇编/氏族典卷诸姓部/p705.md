<!-- { "loadSidebar": true } -->
按左传昭公二十五年初臧昭伯如晋臧会窃其宝龟偻句以卜为信与僣僣吉臧氏老将如晋问会请往昭伯问家故尽对及内子与母弟叔孙则不对再三问不对归及郊会逆问又如初至次于外而察之皆无之执而戮之逸奔郈郈鲂假使为贾正焉计于季氏臧氏使五人以戈楯伏诸桐汝之闾会出逐之反奔执诸季氏中门之外平子怒曰何故以兵入吾门拘臧氏老季臧有恶及昭伯从公平子立臧会会曰偻句不余欺也按昭伯臧为
子会昭伯从弟

　　臧宾如
按左传哀公八年秋及齐平九月臧宾如如齐&#盟按宾如
会之子

　　臧石
按左传哀公二十四年夏四月晋侯将伐齐使来乞师曰昔臧文仲以楚师伐齐取谷宣叔以晋师伐齐取汶阳寡君欲邀福于周公愿乞灵于臧氏臧石帅师会之取廪丘军吏令缮将进莱章曰君卑政暴往岁克敌今又胜都天奉多矣又焉能进是躗言也役将班矣晋师乃还饩臧石牛太史谢之曰以寡君之在行牢礼不度敢展谢之按石宾
如之子

　　臧仓
按孟子疏臧仓鲁平公爱幸之人
　　汉
　　臧荼
按汉书项籍传籍分天下以王诸侯燕将臧荼从楚救赵因从入关立荼为燕王按汉五年荼反高
祖自将征之掳荼

　　臧衍
按汉书卢绾传陈豨反上如邯郸击豨绾亦击其东北绾遣其臣张胜使匈奴故燕王臧荼子衍见胜曰燕所以久存者以诸侯数反兵连不决也今公为燕欲急灭豨等豨等已尽次亦至燕公等亦且为掳矣公何不令燕且缓豨胜以为然还报绾　　臧固
按汉书韩安国传安国于梁举壶遂臧固皆天下名士　　臧鸿
按汉书王莽传太保属臧鸿奏符命言扶风有雍石莽迎受之　　后汉
　　臧宫
按后汉书臧宫传宫字君翁颍川郏人也少为县亭长游僥后率宾客入下江兵中为校尉因从光武征战以为偏将军光武即位以为侍中骑都尉建武二年封成安侯明年将突骑与祭遵击更始将左防韦颜于沮阳郦悉降之三年将兵徇江夏击代乡锺武竹里皆下之拜宫为辅威将军七年更封期思侯击梁郡济阴皆平之十一年拔绵竹破涪城灭公孙述帝以蜀新平拜宫为广汉太守十三年更封侯十五年征还京师以列侯奉朝请定封朗陵侯十八年拜大中大夫迁城门校尉复转左中郎将宫以谨信质朴故常见任用永平元年卒谥曰愍侯子信嗣信卒子震嗣震卒子松嗣元初四年与母别居国除永宁元年邓太后绍封松弟由为朗陵侯　　臧旻
按后汉书臧洪传洪父旻有干事才熹平元年会稽妖贼许昭起兵句章攻破城邑众以万数拜旻扬州刺史破平之迁旻为使匈奴中郎将　　臧洪
按后汉书臧洪传洪字子源广陵射阳人以父功拜童子郎知名太学洪体貌魁梧有异姿举孝廉补即丘长中平末弃官还家太守张超请为功曹时董卓图危社稷洪说诛除国贼为天下倡义超然其言与洪西至陈留见兄邈计事邈引洪与语大异之乃与诸牧守大会酸枣设坛&#盟时讨卤校尉公孙瓒与大司马刘虞有隙超乃遣洪诣虞共谋其难行至河间而值幽冀交兵行途阻绝因寓于袁绍绍以洪领青州刺史任事二年袁绍惮其能徙为东郡太守时曹操围张超于雍丘甚危急洪闻乃徒跣号泣并勒所领将赴其难自以众弱从绍请兵而绍竟不听之超城遂陷张氏族灭洪由是怨绍绝不与通绍兴兵围之历年不下城中粮尽外无援救城陷生执洪绍本爱洪意欲屈服赦之见其辞切知终不为用乃命杀焉洪邑人陈容少为诸生亲慕于洪随为东郡丞先城未败洪使归绍时容在坐见洪当死起谓绍曰将军举大事欲为天下除暴而专先诛忠义岂合天意绍惭容遂复见杀　　魏
　　臧霸
按魏志臧霸传霸字宣高泰山华人也父戒为县狱掾据法不听太守欲所私杀太守大怒令收戒诣府时送者百余人霸年十八将客数十人径于费西山中要夺之送者莫敢动因与父俱亡命东海由是以勇壮闻黄巾起霸从陶谦击破之拜骑都尉太祖之讨吕布也霸将兵助布既擒布霸自匿太祖募索得霸见而悦之以为琅邪相封都亭侯加威卤将军又与于禁讨昌豨与夏侯渊讨黄巾余贼徐和等有功迁徐州刺史拜扬威将军文帝即王位迁镇东将军进爵武安乡侯都督青州诸军事及践祚进封开阳侯徙封良成侯征为执金吾位特进每有军事帝常咨访焉薨谥曰威侯　　臧艾
按魏志臧霸传霸爵良成侯薨子艾嗣艾官至青州刺史少府艾薨谥曰恭侯子权嗣　　晋
　　臧舜
按魏志臧霸传注霸子舜字太伯晋散骑常侍才&#条畅识赞时宜　　宋
　　臧焘
按宋书臧焘传焘字德仁东莞莒人武敬皇后兄也少好学善三礼贫约自立操行为乡里所称晋孝武帝太元中卫将军谢安始立国学徐兖二州刺史谢元举焘为助教顷之去官以母老家贫弃人事躬耕自业约己养亲者十余载父母丧亡居丧六年以毁瘠著称服阕除临沂令义旗建为太学博士参右将军何无忌军事随府转镇南将军高祖镇京口参高祖中军军事入补尚书度支郎改掌祠部袭封高陵侯迁通直郎高祖镇军车骑中军太尉咨议参军高祖北伐关洛大司马琅邪王同行除大司马从事中郎总留府事义熙十四年除侍中元熙元年以脚疾去职高祖受命征拜太常虽外戚贵显而弥自冲约茅屋蔬不改其旧所得奉禄与亲戚共之永初三年致仕拜光禄大夫其年卒　　臧熹
按宋书臧质传质父熹字义和武敬皇后弟也好经籍隆安初兵革屡起熹乃习骑射志在立功行参高祖镇军事员外散骑侍郎重参镇军军事领东海太守以义功封始兴县五等侯又参高祖车骑中军军事以为建威将军临海太守郡经兵寇百不存一熹绥缉纲纪招聚流散归之者千余家征拜散骑常侍母忧去职顷之讨刘毅起为宁朔将军从征事平高祖遣朱龄石统大众伐蜀命熹奇兵出中水以本号领建平巴东二郡太守成都既平熹遇疾义熙九年卒于蜀郡牛脾县　　臧质
按宋书臧质传质字含文东莞莒人少好鹰犬善蒱博意钱之戏长六尺七寸出面露口秃顶拳发高祖以为世子中军行参军永初元年为员外散骑侍郎母忧去职服阕为江夏王义恭抚军以轻薄无检为太祖所知徙为给事中会稽宣长公主每为之言乃出为建平太守甚得蛮楚心南蛮校尉刘湛还朝称为良守迁宁远将军历阳太守仍迁竟陵江夏内史复为建武将军巴东建平二郡太守征为使持节都督徐兖二州诸军事宁远将军徐兖二州刺史在镇奢费爵命无章为有司所纠遇赦复为建威将军义兴太守元嘉二十七年迁南谯王义宣司马宁朔将军南平内史未之职迁太子左卫率坐前伐蛮枉杀队主严祖又纳面首生口不以送台免官魏侵徐豫拓跋焘率大众向彭城以质为辅国将军率万人北救焘解围遁走上嘉质功以为使持节监雍梁南北秦四州诸军事冠军将军宁蛮校尉雍州刺史封开国子元凶弒立以质为丹阳尹质家遣门生师顗报质具太祖崩问质疏顗所言驰告司空义宣又遣州祭酒从事田颖起衔命报世祖率众讨逆世祖至新亭即位以质为都督江州诸军事车骑将军开府仪同三司江州刺史加散骑常侍质率所领生禽元凶封始兴郡公时世祖自揽威柄而质以少主遇之是事专行多所求欲及至寻阳刑政庆赏不复咨&#朝廷盆口钩折米辄散用之台符屡加检诘质渐猜惧便有异图以义宣凡暗易可制勒欲外相推奉以成其志会义宣有憾于世祖质因此密信说诱陈朝廷得失又谓震主之威不可持久主相势均事不两立今专据阃外地胜兵强迟疑不决则后机致祸质女为义宣子采妻谓质无复异同纳其说且义宣心腹将佐蔡超民之徒咸有富贵之情愿义宣得欲倚质威名以成其业又劝奖义宣义宣时未受丞相质子敦为黄门侍郎奉诏敦劝道经寻阳质令敦具更譬说并言世祖短长义宣乃意定驰报豫州刺史鲁爽期孝建元年秋同举爽失旨即便起兵遣人至京邑报弟瑜瑜席卷奔叛瑜弟弘为质府佐世祖遣报质质于是执台使狼狈举兵世祖遣抚军将军柳元景统豫州刺史王元谟等水车屯梁山待之质至梁山与义宣攻城元谟留羸弱守城悉精兵出战贼大溃义宣出走质不知所为亦走众悉降散质入南湖逃窜无食摘莲啖之追兵至窘急以荷覆头自沈于水出鼻军主郑俱儿望见射之中心兵刃乱至肠胃缠萦水草队主裘应斩质首传京都　　臧邃
按宋书臧焘传焘子邃护军司马宜都太守
　　臧绰
按宋书臧焘传焘子绰太子中舍人新安太守　　臧谌之按宋书臧焘传焘子邃邃子谌之尚书都官郎乌程令　　臧凝之
按宋书臧焘传谌之弟凝之学涉有当世才具历随王诞后军记室录事迁尚书右丞以徐湛之党为元凶所杀　　臧潭之
按宋书臧焘传凝之弟潭之有美誉太宗世历尚书吏部郎御史中丞后废帝元徽中为左民尚书卒官　　臧澄之按宋书臧焘传潭之弟澄之太子左积弩将军元嘉二十七年领军于盱眙为魏人所破见杀　　臧焕
按宋书臧焘传焘子绰绰子焕顺帝升明中为武昌太守沈攸之攻郢城焕弃郡赴之攸之败伏诛　　臧夤按宋书臧焘传焘子邃邃子凝之凝之子夤尚书主客郎徐羡之征西功曹为沈攸之尽节　　臧奉先
按南齐书臧荣绪传荣绪祖奉先建陵令
　　臧庸民
按南齐书臧荣绪传荣绪父庸民国子助教
　　南齐
　　臧荣绪
按南齐书臧荣绪传荣绪东莞莒人幼孤躬自灌园以供祭祀隐居京口教授南徐州辟西曹举秀才不就太祖为扬州征荣绪为主簿不到自号被褐先生永明六年卒　　臧凝
按梁书臧严传严祖凝齐尚书右丞
　　臧棱
按梁书臧严传严父棱后军参军
　　梁
　　臧未甄
按梁书臧盾传盾父未甄博涉文史有才干宋末起家为领军主簿所奉郎齐武帝入齐历太尉祭酒尚书主客郎建安庐陵二王府记室前军功曹史通直郎南徐州中正丹阳尹丞高祖平京邑霸府建引为骠骑刑狱参军天监初除后军谘议参军南徐州别驾入拜黄门郎迁右军安成王长史少府卿出为新安太守有能名还为太子中庶子司农卿太尉长史丁所生母忧三年庐于墓侧服阕除廷尉卿出为安成王长史江夏太守卒官　　臧严
按梁书臧严传严字彦威东莞莒人幼有孝性居父忧以毁闻孤贫勤学行止书卷不离于手初为安成王侍郎转常侍性孤介于人间未尝造请迁冠军行参军侍湘东王读累迁王宣惠轻车府参军王迁荆州随府转西中郎安西录事参军历监义阳武宁郡王入为石头戍军事除安右录事王迁江州为镇南谘议参军卒官　　臧盾
按梁书臧盾传盾字宣卿东莞莒人初为抚军行参军迁尚书中兵郎盾美风姿善举止每趋奏高祖甚悦焉入兼中书通事舍人除安右录事参军居丧不出庐户形骸枯&#家人不复识服阕除丹阳尹丞转中书郎迁尚书左丞为东中郎武陵王长史行府州国事领会稽郡丞还除少府卿领步兵校尉迁御史中丞盾性公强居宪台甚称职大同二年迁中领军五年出为仁威将军吴郡太守以疾陈解拜光禄大夫七年疾愈复为领军将军九年卒谥曰忠　　臧厥
按梁书臧盾传盾弟厥字献卿亦以干局称初为西中郎行参军尚书主客郎累迁正员郎鸿胪卿出为晋安太守为政严酷少恩吏民小事必加杖罚百姓谓之臧虎还除骠骑庐陵王谘议参军迁员外散骑常侍大同八年卒官　　臧长博
按梁书臧盾传盾子长博字孟弘桂阳内史
　　臧仲博
按梁书臧盾传盾子仲博曲阿令
　　臧操
按梁书臧盾传盾弟厥厥子操尚书三公郎
　　唐
