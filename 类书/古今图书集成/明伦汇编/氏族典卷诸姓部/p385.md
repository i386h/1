<!-- { "loadSidebar": true } -->
按唐书泉男生传男生子献诚天授中以右卫大将军兼羽林卫武后尝出金币命宰相南北牙群臣举善射五辈中者以赐内史张光辅举献诚献诚让右玉铃卫大将军薛吐摩支摩支固辞献诚曰陛下择善射者然皆非华人臣恐唐官以射为耻不如罢之后嘉纳来俊臣尝求货献诚不答乃诬其谋反缢杀之后后知其冤赠右羽林卫大将军　　泉彦宗
按姓氏急就篇唐有泉彦宗
　　元
　　泉士谅
按商河县志士谅任浙江采政廉访使官至御史中丞　　明
　　泉仪
按商河县志仪永乐间岁贡任四川泸州同知　　泉应醴按万姓统谱应醴永城人弘治中任平山县主簿
　环姓部汇考
郑樵通志
　　以官为氏
环氏楚有环列之尹子孙因氏焉楚有环泉汉有河东太守环余隗嚣将环安晋有环济撰要略宋有环中环申登科并淮阳人

　燕姓部艺文
　　燕氏族谱序　　　　　　　宋文天祥尝谓人之有祖也如水之有源木之有本也夫源之深者流必长本之固者末必茂此自然之理已然之验也燕氏荣泰来自龙潭循州好山水之胜通阴阳之理历吉之东乡大北溪见其江山秀丽地势盘旋于是遂徙居之荣泰生男贵玉勤而力学未遂厥志而早卒孙长曰佑字天益号爱月领职都差次曰祺字天祥号瑞轩领职通判得其录得其名廉公可畏治政有方年逾耳顺乞归骸骨故敕诰以还乡积善成德宜永享其悠久也益生男宗美清白传家谦恭处己以金石缔交盟以诗书立门户善继人之志善述人之事刱业守成实有光于前闻人矣美生三子长曰希禹次曰希仁三曰希舜兄弟俱有文名以仁睦族以礼待人若河东之三凤谢氏之彦秀者也自是子孙蕃衍食指浩繁常于余暇之际从容商略故有陆贾之分长禹受永昌乡漭滩居焉次仁受永昌乡青峒居焉三舜受祖基家焉禹生国贤国贤三子曰德祥德胜德卿德祥领职司举德胜领职司户德卿领职司理德祥之子曰均治徙泰和城南德胜之孙曰子实徙庐陵美坊德卿之孙曰子升徙永丰桃源虽星罗&#布是皆同一源也恐后世久远真伪不辨故命子修诸谱系载诸详悉以见先公一人而来迄今有年矣虽族属疏远长幼尊卑按此谱历历殆可见矣若夫水源木本培植深固支流柯叶蕃衍盛大亦在乎基之于前而有显诸后矣为贤子孙者可不鉴哉

　观姓部列传
　　周
　　观丁父
按奇姓通丁父鄀人楚军师
　　观射父
按国语楚之所宝者曰观射父能作训辞以行事于诸侯使无以寡君为口实　　观起
按左传襄公二十二年楚观起有宠于令尹子南未益禄而有马数十乘楚人患之王将讨焉子南之子弃疾为王御士王每见之必泣弃疾曰君三泣臣矣敢问谁之罪也王曰令尹之不能尔所知也国将讨焉尔其居乎对曰父戮子居君焉用之泄命重刑臣亦不为王遂杀子南于朝轘观起于四竟三日弃疾请尸王许之既葬遂缢而死　　观从
按左传眧公十三年观起之死也其子从在蔡事朝吴以蔡公之命召子干子晰与之盟以入楚次于鱼陂使观从从师于干溪而遂告之夏五月癸亥王缢于芋尹申亥氏观从谓子干曰不杀弃疾虽得国犹受祸也子干曰余不忍也子玉曰人将忍子吾不忍俟也乃行丙辰弃疾即位召观从王曰唯尔所欲对曰臣之先佐开卜乃使为卜尹　　观虎
按左传定公三年秋七月鲜虞人败晋师于平中获晋观虎恃其勇也　　观瞻
按左传哀公十八年巴人伐楚围鄾初右司马子国之卜也观瞻曰如志故命之及巴师至将卜师王曰宁如志何卜焉使帅师而行三月败巴师于鄾（按注宁子　国名）

　　观鞅
按姓氏急就篇战国有观鞅
　　汉
　　观鹄
按后汉书灵帝本纪中平四年冬十月零陵人观鹄自称平天将军寇桂阳长沙太守孙坚击斩之　　观恂按万姓统谱恂扬州太守

　权姓部艺文
　　世德铭　　　　　　　　　唐权德舆肃肃我祖元鸟自天天乙革夏武丁相贤手文命子开国于权肇荒南荆瓜瓞绵绵爰暨周衰征伐下颛凌暴纷纷遇楚而颠嬴吞四方我邦用迁乃宅陇坻乃封甘泉汉魏之际德业相继或仁或哲亦夷亦惠图牒葳蕤十有三世伊川其戎晋化为东九州辐裂苻有关中明明安丘濡迹匪躬二纪清夷明谟之功元魏以降苴茅继封宜昌鄜域仍世仪同洸洸平凉策勋于隋乃破公祏&#其枚回运偶圣时土田载开仗节建旄自东徂西才子六人承家锺庆百里同休南宫并命自时厥后德辉愈盛不享大官世名文行我曾王父弱岁观光声轶太学名登奉常伟节三虎联华并芳翰苑春生士林凤翔迨至王父保和居易人文独步天爵自贵展禽下位贾生不试至今德声尚耸清议郁郁世范先子承之大节明义人伦宗师行极忠孝道冥希夷卷舒无方焯耀当时曰予无状&#岁而孤不知义方藐尔惷愚亦既羁丱甫习诗书以直为师与时浸&#琅琅清风皦皦士则及兹顽童是玷是辱聿修之诫大惧不克夙夜以思敢铭世德
　颜姓部纪事
宋书颜延之传延之与陈郡谢灵运俱以词彩齐名自潘岳陆机之后文士莫及也江左称颜谢焉唐书萧颖士传颖士尝兄事元德秀而友殷寅颜真卿柳芳陆据李华邵轸赵骅时人语曰殷颜柳陆李萧邵赵以能全其交也

　班姓部汇考
汉书
　　叙传
班氏之先与楚同姓令尹子文之后也子文初生弃于瞢中而虎乳楚人谓乳榖谓虎于檡故名榖于檡字子文楚人谓虎班其子以为号秦之灭楚迁晋代之间因氏焉郑樵通志
　　以名为氏
楚
人名

班氏姓楚若敖生斗伯比伯比生令尹子文为虎所乳谓虎有班文因以为氏秦有班壹避地楼烦生孺孺生长长生回回生况况生生彪班固之父也宋雍熙登第有班绹　臣谨按斗榖于菟因为虎所乳故名谷于菟而字　之曰子文其子曰斗般与班同音不应父曰班而　子亦以般名者此以名为氏者廖用贤尚友录
　　班姓
班扶阳征音

　连姓部纪事
应山县志连庠字元礼与兄庶齐名伯氏当朝明洁人谓之连底清仲氏加以严肃人谓之连底冻
　泉姓部汇考
郑樵通志
　　以邑为氏
汉
魏邑

泉氏状云本姓全氏全琮之后琮孙晖魏封南阳侯食封白水遂改为泉氏然国语潞洛泉余满皆赤翟隗姓是则旧有泉氏矣后魏有洛州刺史上洛侯泉企廖用贤尚友录
　　泉姓
泉望出上洛

　然姓部列传
　　夏后氏
　　然子堪
按奇姓通子堪禹七大夫中人
　　周
　　然明
按春秋臣传然明郑大夫鬷蔑晋侯嬖程郑使佐下军襄公二十四年子羽如晋聘程郑问焉曰敢问降阶何由子羽不能对归以语然明然明曰是将死矣不然将亡贵而知惧惧而思降乃得其阶下人而己又何问焉且夫既登而求降阶者知人也不在程郑其有亡衅乎不然其有惑疾将死而忧也明年郑果卒子产始知然明问政焉对曰视民如子见不仁者诛之如鹰鹯之逐鸟雀也子产喜以语子大叔且曰他日吾见蔑之面而已今吾见其心矣子大叔因问政于子产子产曰政如农功日夜思之思其始而成其终期夕而行之行无越思如农之有畔其过鲜矣魏舒语贾辛称叔向之言有曰子少不扬子若无言吾几失子矣郑人游于乡校以论执政然明谓子产曰毁乡校如何子产曰何为夫人朝夕退而游焉以议执政之善否其所善者吾则行之其所恶者吾则改之是吾师也若之何毁之我闻忠善以损怨不闻作威以防怨岂不遽止然犹防川大决所犯伤人必多吾不克救也不如小决使道不如吾闻而药之也然明曰蔑也今而后知吾子之信可事也小人实不才若果行此其郑国实赖之岂唯二三臣仲尼闻是语曰以是观之人谓子产不仁吾不信也　　然丹
按春秋臣传然丹字子革楚右尹也郑穆公之孙子然之子子革奔楚昭公十二年楚子围徐次于干溪子革夕与之语曰昔我先王熊绎与吕汲王孙牟燮父禽父并事康王四国皆有分我独无有今我使人于周求鼎以为分王其与我乎对曰与君王哉昔我先王熊绎辟在荆山筚路蓝缕以处草莽跋涉山林以事天子唯是桃弧棘矢以共御王事齐王舅也晋及鲁卫王母弟也楚是以无分而彼皆有今周与四国服事君王唯命是从岂其爱鼎王曰昔我皇祖伯父昆吾旧许是宅今郑人贪赖其田而不我与我若求之其与我乎对曰与君王哉周不爱鼎郑敢爱田王曰昔诸侯远我而畏晋今我大城陈蔡不羹赋皆千乘子与有劳焉诸侯其畏我乎对曰畏君王哉是四国者专足畏也又加之以楚敢不畏君王哉王入析父谓子革曰吾子楚国之望也今与王言如响子革曰摩厉以须王出吾刃将斩矣王出复语左史倚相趋过王曰是良史也子善视之是能读三坟五典八索九丘对曰臣尝问焉昔穆王欲肆其心周行天下将皆必有车辙马迹焉祭公谋父作祈招之诗以止王心王是以获没于祗宫臣问其诗而不知也若问远焉其焉能知之王曰子能乎对曰能其诗曰祈招之愔愔式昭德音思我王度式如玉式如金形民之力而无醉饱之心王揖而入馈不食寝不寐数日不能自克以及于难仲尼曰古也有志克己复礼仁也信善哉楚灵王若能如是岂其辱于干溪初灵王卜曰余尚得天下不吉投龟诟天而呼曰是区区者而不余余必自取之民患王心之无厌也故从乱如归　　然友
按孟子疏然友滕世子之傅也
　　汉
　　然温
按尚友录温江州人仕为度辽将军守桂阳长于治民能得民心　　明
　　然昌
按万姓统谱昌蔚州人宣德间辽东卫经历

　田姓部纪事
汉书高祖本纪九年冬十一月徙齐楚大族昭氏屈氏景氏怀氏田氏五姓关中与利田宅汉书王莽传始建国元年莽曰予前在摄时建郊宫定祧庙立社稷神祗报况或光自上复于下流为乌或黄气熏烝昭耀章明以着黄虞之烈焉自黄帝至于济南伯王而祖世氏姓有五矣黄帝二十五子分赐厥姓十有二氏虞帝之先受姓曰姚其在陶唐曰妫在周曰陈在齐曰田在济南曰王予伏念皇初祖考黄帝皇始祖考虞帝以宗祀于明堂宜序于祖宗之亲庙其立祖庙五亲庙四后去人皆配食郊祀黄帝以配天黄后以配地以新都侯东第为大禖岁时以祀家之所尚种祀天下姚妫陈田王氏凡五姓者皆黄虞苗裔予之同族也书不云乎惇序九族其令天下上此五姓名籍于秩宗皆以为宗室世世复无有所与其元城王氏勿令相嫁娶以别族理亲焉韩愈清边郡王杨燕奇碑文公讳燕奇字燕奇弘农华阴人也拜左金吾卫大将军员外置赐勋上柱国宝应二年春诏从仆射田公平刘展又从下河北仆射田公其母隔于冀州公独请往迎之经营贼城出入死地卒致其母田公德之约为父子故公始姓田氏田氏终而后复其族焉

　延姓部列传
　　汉
　　延广
按莱州府志广为胶东太守治有异等太初三年迁御史大夫　　后汉
　　延岑
