<!-- { "loadSidebar": true } -->
按后汉书王忳传忳字少林广汉新都人也忳尝诣京师于空舍中见一书生疾困愍而视之生谓忳曰我当到洛阳而被病命在须臾腰下有金十斤愿以相赠死后乞藏骸骨未及问姓名而忳即鬻金一斤营其殡葬余金悉置棺下人无知者后归数年县署忳大度亭长初到之日有马驰入亭中大风飘一绣被堕忳前即言之于县县以归忳忳后乘马到洛县马奔入他舍主人问所由得马忳具说其状并及绣被主人曰卿何阴德而致此忳念葬书生事因说之并道书生形貌主人惊曰我子也姓金名彦前往京师不知所住何意卿乃葬之大恩久不报天以此彰卿德耳彦父往迎丧余金具存忳由是显名仕郡功曹州治中从事举茂才除郿令　　王充
按后汉书王充传充字仲任会稽上虞人也其先自魏郡元城徙焉充少孤乡里称孝后到京师师事班彪好博览而不守章句家贫无书尝游洛阳市肆阅所卖书一见辄能诵忆遂博通众流百家之言后归乡里仕郡为功曹以数谏争不合去闭门潜思着论衡八十五篇刺史董勤辟为从事转治中自免还家友人谢夷吾荐充才学肃宗特诏公车征病不行年七十造性书十六篇永元中病卒于家　　王顺
按后汉书王涣传涣父顺安定太守
　　王乔
按后汉书王乔传乔河东人显宗世为叶令乔有神术每月朔望常自县诣台朝帝怪其来数而不见车骑密令太史伺望之言其临至辄有凫从东南飞来于是候凫至举罗张之但得一只鸟焉乃诏上方诊视则四年中所赐尚书官属履也后天下玉棺于堂前乔曰天帝独召我耶乃沐浴服饰寝其中盖便立覆宿昔葬于城东土自成坟百姓为立庙号叶君祠　　王乔
按尚友录乔蜀人益州北平山有白虾蟆谓之肉芝非仙材莫能致乔食之得道今武阳有乔仙祠　　王况按万姓统谱况字文伯志节高亮为陈留太守性聪敏善行德教明帝永平中蝗虫起泰山弥衍兖豫过陈留界飞游不集五谷独丰　　王望
按后汉书刘平传琅邪王望字慈卿自议郎迁青州刺史行部见饥者裸行草食以便宜出所在布粟给其粮衣事毕上言帝以望不先表请章示百官议罪锺离意以望怀义忘罪议赦不罪　　王方
按后汉书鲁恭传建初七年诏举贤良方正恭荐中牟名士王方方致位侍中　　王涣
按后汉书王涣传涣字稚子广汉郪人也少好侠尚气力晚而改节敦儒学为太守陈宠功曹宠入为大司农和帝问曰在郡何以为理宠曰臣任功曹王涣以简贤选能涣由此显名州举茂才除温令迁兖州刺史坐考妖言不实论岁余征拜侍御史永元十五年为洛阳令以平正居身得宽猛之宜发擿奸伏京师称叹以为涣有神算元兴元年病卒百姓市道莫不咨嗟　　王石
按后汉书王涣传永初二年邓太后诏以涣子石为郎中以劝劳勤　　王符
按后汉书王符传符字节信安定临泾人也少好学有志操与马融窦章张衡崔瑗等友善自和安之后世务游宦符耿介不同于俗隐居着书三十余篇以讥当时得失不欲彰显其名故号曰潜夫论符竟不仕终于家　　王龚
按后汉书王龚传龚字伯宗山阳高平人也初举孝廉稍迁青州刺史劾奏贪浊二千石数人安帝嘉之征拜尚书建光元年擢为司隶校尉明年迁汝南太守引进郡人黄宪陈蕃等由是后进知名之士莫不归心焉永建元年征为太仆转太常迁司空以地震策免永和元年拜太尉龚深疾宦官专权志在匡正乃上书极言其状请加放斥诸黄门恐惧各使宾客诬奏龚罪顺帝命亟自实李固时为梁商从事中郎乃奏记于商商即言之于帝事得释以老病乞骸骨卒于家子畅　　王康
按后汉书孙程传安帝废皇太子为济阴王中黄门南阳王康先为太子府史自太子之废常怀叹愤附同于程北乡侯薨程遂与王康等十八人谋迎济阴王立之是为顺帝诏封康为华容侯　　王国
按后汉书孙程传长乐太官丞京兆王国附同于程北乡侯薨程等十八人谋迎济阴王立之是为顺帝诏封国为郦侯　　王成
按后汉书孙程传顺帝封中黄门王成为广宗侯　　王道按后汉书孙程传顺帝封中黄门王道为范县侯　　王逸按后汉书王逸传逸字叔师南郡宜阳人也元初中举上计吏为校书郎顺帝时为侍中着楚辞章句行于世其赋诔书论及杂文凡二十一篇又作汉诗百二十二篇　　王谌
按后汉书种皓传皓河南洛阳人为县门下史时河南尹田歆外甥王谌名知人送客于大阳郭遥见皓异之还白歆曰为君得孝廉矣近洛阳门下史也歆即召皓于庭辩诘职事皓辞对有序歆甚知之召署主簿遂举孝廉　　王堂
按后汉书王堂传堂字敬伯广汉郪人也初举光禄茂才迁谷城令治有名迹永初中拜巴郡太守刺史张乔表其治能迁右扶风永建二年征入为将作大匠四年坐公事左转议郎复拜鲁相迁汝南太守郡内称治大将军梁商以求属不行恨之风州奏堂在任无警免归家年八十六卒　　王
按后汉书王堂传堂子清行不仕
　　王昱
按后汉书杜密传密颍川阳城人为太山太守去官还家太守王昱待之厚　　王辅
按万姓统谱辅平陆人学公羊传隐居以道自娱建康元年诏拜郎中陈灾异后拜议郎以公车征不行卒于家　　王畅
按后汉书王龚传龚子畅字叔茂少以清实称举孝廉不就举茂才四迁尚书令出为齐相征拜司隶校尉转渔阳太守坐事免太尉陈蕃荐畅清方公正复为尚书寻拜南阳太守奋励威猛功曹张敞谏曰化人在德不在用刑畅深纳敞谏更崇宽政教化遂行郡中豪族奢靡相尚畅常布衣皮褥以矫其弊后征为长乐卫尉建宁元年迁司空以水免明年卒于家　　王阜
按万姓统谱阜重泉令力行德政鸾集县庭迁益州太守始兴学校渐移其俗　　王考
按后汉书党锢传序牢修上书诬告指天下名士度尚张邈王考刘儒胡母班秦周蕃向王璋为八&#考字文祖东平寿张人冀州刺史　　王璋
按后汉书党锢传序牢修上书诬告指天下名士度尚张邈王考刘儒胡母班秦周蕃向王璋为八&#璋字伯仪东莱曲城人少府卿　　王访
按后汉书党锢传序朱并上书以田林张隐刘表薛郁王访刘祗宣靖公绪恭为八顾　　王球
按后汉书王允传允为郡吏郡人有路佛者少无名行而太守王球召以补吏允犯颜固争球怒收允欲杀之刺史邓盛闻而驰传辟为别驾从事允由是知名　　王远
按神仙传远字方平东海人除中散大夫明天文图谶桓帝征诣京师远不答诏题宫门扇板四百余字帝使削去墨彻板里在陈耽家四十余年死至三日失其尸　　王匡
按英雄记匡字公节泰山人轻财好施以任侠闻辟大将军何进府进符使匡于徐州发强弩五百西诣京师会进败匡还乡里起家拜河内太守　　王尊
按后汉书曹节传灵帝即位窦武与陈蕃谋诛中官节与中黄门王尊等十七人共矫诏诛武蕃　　王甫
子
萌

按后汉书曹节传灵帝即位窦武与陈蕃谋诛中官节等矫诏以长乐食监王甫为黄门令将兵诛武蕃甫迁中常侍节复与王甫等诬奏桓帝弟勃海王悝谋反诛之以功封者十二人甫封冠军侯光和二年司隶校尉阳球奏诛王甫及子长乐少府萌沛相吉皆死狱中　　王柔
弟
泽

按后汉书郭太传王柔字叔优弟泽字季道林宗同郡晋阳县人也兄弟总角共候林宗以访才行所宜林宗曰叔优当以仕进显季道当以经术通然违方改务亦不能至也后果如所言柔为护匈奴中郎将泽为代郡太守　　王长文
按后汉书郭太传林宗识同郡王长文韩文布等六十人并以成名　　王季然
按后汉书郭太传林宗识西河王季然云中丘季智郝礼真等六十人并以成名　　王子艾
按后汉书符融传梁国王子艾恃其才智炫曜上京卧托养疾无所通接洛中士大夫好事者承其声名坐门问疾犹不得见三公所辟召者辄以询访之随所臧否以为与夺融察其非真　　王吉
按后汉书王吉传吉陈留浚仪人中常侍甫之养子也性残忍以父秉权宠年二十余为沛相视事五年凡杀万余人其余惨毒刺刻不可胜数及阳球奏甫乃就收执死于洛阳市　　王延寿
按后汉书王逸传逸子延寿字文考有&#才少游鲁国作灵光殿赋后蔡邕亦造此赋未成及见延寿所为甚奇之遂辍翰而已曾有异梦意恶之乃作梦赋以自厉后溺水死时年二十余　　王谦
按后汉书王龚传龚子畅畅子谦为大将军何进长史谦子粲以文学知名　　王允
按后汉书王允传允字子师太原祁人也郭林宗见而奇之曰王生一日千里王佐才也遂与定交年十九为郡吏刺史邓盛辟为别驾从事由是知名中平元年选拜豫州刺史讨击黄巾得中常侍张让宾客书疏与黄巾交通状闻让怒以事中允允惧不免乃变易名姓转侧河内陈留间及帝崩乃奔丧京师时大将军何进请为从事中郎转河南尹献帝即位拜太仆再迁守尚书令初平元年代杨彪为司徒时董卓祸毒方深允乃潜结卓将吕布使刺杀之卓部曲将李傕郭汜等先将兵在关东因不自安遂合谋为乱攻围长安城陷布奔傕乃收允杀之长子侍中盖次子景定及宗族十余人皆见害　　王敏
按后汉书羊续传续为庐江太守中平三年江夏兵赵慈反叛续与荆州刺史王敏共击慈斩之　　王真
按后汉书王真传真上党人年且百岁视之面有光泽似未五十者自云周流登五岳名山悉能行胎息胎食之方嗽舌下泉咽之不绝房室　　王和平
按后汉书王和平传北海王和平性好道术自以当仙济南孙邕少事之从至京师会和平病没邕因葬之东陶有书百余卷药数囊悉以送之后弟子夏荣言其尸解邕乃恨不取其宝书仙药焉　　王烈
按后汉书王烈传烈字彦方太原人也少师事陈实以义行称乡里有盗牛者主得之盗请罪曰刑戮是甘乞不使王彦方知也烈闻而使人谢之遗布一端后有老父遗剑于路行道一人见而守之烈使推求乃先盗牛者也诸有争讼曲直将质之于烈或至途而返或望庐而还其以德感人如此建安二十四年终于辽东年七十八　　王应仲
按后汉书逄萌传避世墙东王君公
注
隐士王应仲
以侩牛自晦
　　王商
按后汉书王堂传堂曾孙商益州牧刘焉以为蜀郡太守有治声　　王子平
按尚友录子平得东海员峤山冰蚕长六七寸有鳞角以霜雪覆之则其茧抽五色丝为衣不濡水　　王谋按蜀志先主传少府王谋等上言曹丕篡弒宜即帝位以纂二祖绍嗣昭穆（按杨戏传注王元泰名谋汉嘉人也有容止操行先主为　汉中王用谋为少府建兴初赐爵关内侯）　　王普
按蜀志秦宓传先主定益州广汉太守夏侯纂请宓为师友祭酒领五官掾宓称疾卧在茅舍纂将功曹古朴主簿王普厨膳即宓第宴谈宓卧如故　　王冲
按蜀志费诗传冲广汉人为牙门将统属江州督李严为严所疾惧罪降魏魏以冲为乐陵太守　　王伉
按蜀志吕凯传凯仕郡五官掾功曹雍闿骄黠滋甚永昌与蜀隔绝凯与府丞蜀郡王伉帅属吏民闭境拒闿　　王连
按蜀志王连传连字文仪南阳人也刘璋时为梓潼令先主起事葭萌连闭城不降先主义之不强逼也及成都既平以连为什邡令转在广都所居有绩迁司盐校尉建兴元年拜屯骑校尉领丞相长史封平阳亭侯时南方诸郡不宾诸葛亮将自征之连谏以为不毛之地不宜冒险而行亮虑诸将才不及己意欲必往而连言辄恳至故停留久之连卒子山嗣官至江阳太守　　王平
