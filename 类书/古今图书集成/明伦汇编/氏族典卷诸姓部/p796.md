<!-- { "loadSidebar": true } -->
按宋史周克明传克明祖杰唐开成中进士历弘文馆校书郎中和中擢水部员外郎三迁司农少卿精于历算尝着极衍二十四篇时天下方乱杰以天文占之惟岭南可以避地天复中弃官南适岭表刘隐素闻其名每令占候杰自以年老尝策名中朝耻事僭伪乃谢病不出龑袭位强起之大有中迁太常少卿卒　　周宝
按唐书周宝传宝字上珪平州卢龙人曾祖待选为鲁城令安禄山反拒战死之祖光济历左赞善大夫父怀义通书记擢累检校工部尚书宝藉荫为千牛备身会昌时迁入宿卫隶右神策军以善击球备军将宝强毅未尝诎意于人官不进自请以球见武宗称其能擢金吾将军进检校工部尚书泾原节度使黄巢据宣歙徙宝镇海军节度中和二年进同中书门下平章事封汝南郡王部将刘浩刁頵与薛朗叛宝出奔至常州钱镠具櫜鞬迎宝舍樟亭未几杀之　　周繇按万姓统谱繇建德人调河南尉秩满归隐九华山仆射王徽称其孝悌可以表俗奏为建德令尝着明皇梦钟馗赋弟繁亦有文声称建德二州　　周朴
按尚友录朴字大朴福州人黄巢入闽得朴将用之谢曰我为处士尚不屈天子安能从贼巢怒斩之涌白膏数尺后人立庙祀之　　周隐
按十国春秋吴周隐舒州人也性戆直忠于所事而不识物情太祖时官淮南节度判官太祖疾革命隐召烈祖隐请以刘威权领军府俟诸子长以授之太祖不应左右牙指挥徐温张颢言于太祖乃命隐趣召长子渥及烈祖嗣立大骂隐曰君卖人国家复何面目见杨氏乎遂杀之　　周本
按十国春秋吴周本舒州宿松人汉南郡太守瑜之后少孤贫有膂力常独格虎杀之初为宣州节度使赵锽将勇冠军中太祖既破锽获本释之即隶帐下为牙将每奋跃先登攻坚摧锋蒙犯矢石身无完肤战罢辄自烧铁烙其创饮啖言笑自若累迁至淮南马步使危全讽破高祖用为信州刺史后召入为雄武统军俄出镇寿州改德胜军节度使后加安西大将军太尉中书令西平王本不知书然能尊崇儒士遇僚属以礼士民爱之性朴拙无他才惟军旅之事若生知者齐王诰将受禅徐玠周宗等以本名位隆重讽使劝进本已&#老其少子弘祚惧家祸代署表上之本初不知犹谓所亲曰我受吴室厚恩老矣复能推戴异姓乎临川王蒙既降爵为公废居和州闻将传禅乃杀监守者与亲信两骑走诣本本即欲出见之弘祚固执不可本怒曰我家郎君也奈何不使我一见弘祚拒闭中门令外执蒙告之蒙遂诛死本随众至建康劝进由是愧恨属疾数月卒年七十七谥曰恭烈　　后唐
　　周德威
按五代史周德威传德威字镇远朔州马邑人也勇而多智能望尘以知敌数事晋王为骑将稍迁铁林军使从破王行瑜以功迁内衙指挥使攻梁取潞州迁代州刺史庄宗立召还从击梁军以功拜振武节度使天佑七年击梁兵于鄗南大败之拜卢龙军节度使十五年德威从庄宗于河上宿胡柳陂黎明候骑报曰梁军至矣庄宗驰入阵梁军乘之德威父子皆战死　　周知裕
按五代史周知裕传知裕字好问幽州人也为刘仁恭骑将仁恭为其子守光所囚知裕去事守光兄守文守光又攻杀守文乃立守文子延祚而事之守光又杀延祚知裕奔梁梁太祖为置归化军以知裕为指挥使凡与晋战所得及兵背晋而归梁者皆以隶知裕梁晋相距河上十余年其摧坚陷阵归化一军为最庄宗入汴知裕降唐庄宗尢宠待之明宗时历绛淄二州刺史迁宿州团练使安州留后所居皆有善政应顺中卒　　周仲明
按十国春秋后蜀周仲明未详其世系居成都以术数擅名明德元年高祖病危司空赵季良召仲明问高祖寿几何仲明曰帝合为真王食蜀二十年既登九五于寿无益季良曰可为金縢乎曰此天数也非人力可为季良又问国祚修短仲明曰二纪外有真人出天下一统后其言皆验　　后晋
　　周彬
按万姓统谱彬永新人南唐主镇金陵彬囊文而往会有事圜丘募人为文乃用彬所著累官大理司直归宰本邑为政廉平嗣主锡以银章茜绶以宠异之官至尚书郎　　周宗
按十国春秋南唐周宗字君太广陵人少遇乱孤穷事烈祖为给使使四方辄称职烈祖镇金陵宗为都押牙颇预密议宋齐丘渐忌之一日烈祖临镜理白髭太息曰功业成而吾老矣奈何宗适侍侧悟其指乃请如广陵讽让皇以禅代事亦请谕齐丘意齐丘忌议自宗发以手疏切谏烈祖得之大悔惧后数日齐丘驰至金陵为险语动烈祖请斩宗以谢国人烈祖将从之马仁裕徐玠固争事得已但黜宗为池州副使玠又与李建勋等密定大计复召宗还旧职俄而烈祖谓宗曰吾夜梦为人引剑断吾颈意甚恶之宗遽下阶拜贺曰当策立耳居数日而烈祖内禅宗躐进至内枢使同平章事迁侍中久之罢为镇南军节度使徙宁国军复留守东都以司徒致仕未几周师起冯延鲁代为留守竟自髡而逃被执于周时人以宗有厚福无何病卒年七十余宋齐丘抚其棺哭曰君大黠来亦得时去亦得时元宗闻之不平宗二女皆国色相继为后主后　　周密
按宋史周广传广父密事晋历鄜延晋三镇节度使周广顺初致仕
　丘姓部纪事
梁书丘仲孚传仲孚为山阴令居职甚有声称百姓为之谣曰二傅沈刘不如一丘前世傅琰父子沈宪刘元明相继宰山阴&#有政绩言仲孚皆过之也　牟姓部汇考
后汉书
　　牟长传
牟长字君高乐安临济人也其先封牟春秋之末国灭因氏焉郑樵通志
　　以国为氏
周不得
姓之国

牟氏风俗通云牟子国祝融之后望出巨鹿宋登科牟景先陈州人牟冲陵井研人牟企吉州人牟莘起梓州人又蜀有牟氏善画鸡廖用贤尚友录
　　牟姓
牟平阳宫音又望出巨鹿荥阳

　娄姓部汇考
唐书
　　宰相世系表
娄氏出自姒姓夏少康裔孙东楼公封于杞为楚所灭子孙食邑于娄因以为氏阳城诸县有娄乡是也　娄氏宰相一人师德廖用贤尚友录
　　娄姓
娄谯国商音邾娄国之后因氏又有匹娄氏改为娄魏姓也
　楼姓部列传
　　周
　　楼缓
按史记赵世家武灵王二十年使楼缓之秦
　　汉
　　楼烦
按万姓统谱烦善骑射楚挑战三合辄射杀之羽大怒出战嗔目叱之烦目不能视手不能发走归壁　　楼护按汉书楼护传护字君卿齐人父世医少随父长安出入贵戚家诵医经本草方术数十万言长者爱重之曰以君卿之材何不宦学乎由是辞其父学经传为京兆吏得名誉王氏五侯兄弟护尽入其门咸得其歡心与谷永俱长安号曰谷子云笔札楼君卿唇舌言见信用也平阿侯举护方正为谏大夫使郡国还奏事称意擢天水太守数岁免复以荐为广汉太守王莽专政以捕执吕宽征入为前辉光封息乡侯列九卿坐盗入界免莽篡以旧恩封楼旧里附城卒子嗣爵　　楼堭
按郑樵通志汉有大尚书楼堭
　　后汉
　　楼登
按后汉书西羌传建武十三年广汉塞外白马羌豪楼登率种人内附光武封楼登为归义君长　　楼望
按后汉书楼望传望字次子陈留雍丘人也少习严氏春秋操节清白有称乡闾后任郡功曹永平初为侍中越骑校尉入讲省内十六年迁大司农十八年代周泽为太常建初五年坐事左转太中大夫后为左中郎将教授不倦世称儒宗永元十三年卒于官　　吴　　楼元
按吴志楼元传元字承先沛郡蕲人也孙休时为监农御史孙&#即位为散骑中常侍出为会稽太守入为大司农宫下镇禁中侯主殿中事元从九卿持刀侍卫正身率众奉法而行应对切直数迕&#意渐见责怒后人诬白元谤讪政事遂被诏送付广州&#疾元名声复徙元及子据付交址将张奕使以战自效阴别敕奕令杀之据到交址病死元自杀　　南齐
　　楼幼瑜
按南齐书徐伯珍传伯珍楚东阳太末人也同郡楼幼瑜亦儒学着礼捃遗三十卷官至给事中　　楼惠明
按南齐书徐伯珍传同郡楼惠明有道术居金华山禽兽毒螫者皆避之宋明帝闻之敕出住华林园除奉朝请固乞不受求东归永明三年忽乘轻舟向临安县众不知所以寻而唐宇之贼破郡文惠太子呼出住蒋山又求归见许世祖敕为立馆　　北魏
　　楼伏连
按魏书楼伏连传伏连代人也世为酋帅伏连忠厚有器量年十三袭父位领部落太祖初从破贺兰部又从平中山征姚平以功赐爵安邑侯征为内都大官世祖即位进为广陵公转卫尉徙光禄勋世祖征蠕蠕伏连留镇京师进爵为王加平南大将军又除假节督河西诸军镇西大将军出镇统万真君十年薨谥曰恭王　　楼真
按魏书楼伏连传伏连赐爵安邑王薨子真袭降爵为公从世祖征伐有功官至散骑常侍尚书安北将军徙为湘东公从征凉州还卒于路谥曰庄公子干袭降爵为侯　　楼大拔
按魏书楼伏连传伏连子大拔历位尚书散骑常侍征西将军赐爵永平侯高祖初为中都大官卒谥曰康　　楼安文
按魏书楼伏连传伏连兄孙安文从征平凉有功赐爵霸城男加虎威将军后迁三郎幢将卒高祖以其子毅贵追谥曰定　　楼禀
按魏书楼伏连传伏连子大拔大拔子禀字法生拜太子宫门大夫稍迁赵郡太守更满还京除冠军将军城门校尉出为平城镇将迁朔州刺史入为卫尉少卿卒　　楼毅
按魏书楼伏连传伏连兄孙安文安文子毅历位内外稍迁殿中尚书散骑常侍赐爵常山公迁尚书右仆射后例降为侯出除使持节镇东将军定州刺史后转都督凉河二州鄯善镇诸军事凉州刺史太和二十一年卒　　楼贵宗
按魏书楼伏连传伏连子大拔大拔子禀禀子贵宗武定中伏波将军开府水曹参军　　楼龙儿
按万姓统谱龙儿安州都将库莫奚犯塞击破之　　唐　　楼颖
按万姓统谱颖诗人
　　宋
　　楼郁
按万姓统谱郁字子文奉化人庆历中诏立学举郁为教授郡人翕然师之后登进士官至大理评事　　楼闶按万姓统谱闶婺州人治平间知宜兴县有能名浚治陂塘溉田甚广　　楼异
按宋史楼异传异字试可明州奉化人进士高第调汾州司理参军徙永兴虞策幕府监在京文绣院知大宗正丞迁度支员外郎以养亲求知泗州复为吏部右司员外郎左司郎中太府鸿胪卿直秘阁知秀州政和末知随州改知明州睦寇起善理城戍有绩进征猷阁直学士知平江府卒　　楼照
按宋史楼照传照字仲晖婺州永康人登政和五年进士第调大名府户曹改西京国子博士辟雍录淮宁府司仪曹事改尚书考功员外郎擢右司郎中绍兴二年以言者论去六年召为左司员外郎寻迁殿中侍御史明年迁起居郎请补外以秘阁修撰知温州未几除中书舍人寻迁给事中九年除端明殿学士佥书枢密院事继命往陕西宣谕德意还朝以亲老求归省许之十四年以资政殿学士知绍兴府过关入见除佥书枢密院事寻为李文会詹大方所劾与祠久之除知宣州徙广州未行而卒后谥襄靖照蚤附蔡京改秩为台谏所论其后立朝至位二府皆与秦桧同时其宣谕陕西妄自尊大或者论其好货失将士心云　　楼钥
