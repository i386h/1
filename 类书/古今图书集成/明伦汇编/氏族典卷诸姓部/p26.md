<!-- { "loadSidebar": true } -->
按睢宁县志佑少负奇才善属文有草&#集嘉靖间高隐不出　　同鸿鸣
按睢宁县志鸿鸣嘉靖岁贡任州判解组诗酒自娱　　仝榜按睢宁县志榜嘉靖岁贡任教授
　　仝梓
按睢宁县志梓隆庆岁贡任主簿为权贵所嫉告辞士论高之　　仝光普
按睢宁县志光普万历初岁贡任经历居官廉明归林下纂着甚富　　仝光祖
按睢宁县志光祖万历间选贡任通判
　　仝梧
按河南通志梧字朝阳郏县人万历乙未进士历任按察司副使居官重气节持风裁以终养归　　同济国
按新安县志济国万历间由岁贡授南阳府教授　　仝方按凤翔县志方万历举人知湖广沔阳州调剑州政绩颇着　　仝枝
按凤翔县志枝万历举人
　　仝台
按凤翔县志台万历间选贡有文名
　　同廷献
按汝州志廷献天启辛酉恩贡
　　仝振奇
按睢宁县志振奇崇祯元年恩贡方正清高艺林推重　　仝保
按保定府志保岁贡任刑部郎中
　　仝士升
按凤翔县志士升贡士
　　同时雨
按砀山县志时雨孝友公直补弟子员抚幼弟有恩　　同际昌按砀山县志时雨子际昌能文


　宗姓部汇考
唐书
　　宰相世系表
宗氏出自子姓宋襄公母弟敖仕晋孙伯宗为三郄所杀子州&#奔楚食采于锺离州&#少子连家于南阳以王父字为氏世居河东　宗氏宰相二人秦客楚各
郑樵通志
　　以官为氏
宗氏又为宗伯氏周大夫宗伯之后以官命氏齐有宗楼卫有宗鲁又宗伯氏汉平帝时有少府宗伯凤唐表云宗氏子姓宋襄公母弟敖仕晋孙伯宗为三郄所杀子州&#奔楚少子连家于南阳以王父字为氏　臣谨按宗伯掌礼之官然伯夷秩宗其来久矣则　宗氏不必因周宗伯而后命氏金史
　　宗端修传
宗端修字平叔汝州人章宗避睿宗讳上一字凡太祖诸子皆加山为崇改宗氏为姬氏廖用贤尚友录
　　宗姓
宗京兆宫音又望出河东
王圻续文献通考
　　同姓异派
宗氏有二周大夫宗伯后以官命氏又楚少子宗家于南阳以王父字为氏

　宗姓部列传
　　周
　　宗鲁
按左传昭公二十年卫公孟絷狎齐豹夺之司寇与鄄有役则反之无则取之故齐豹作乱初齐豹见宗鲁于公孟为骖乘焉将作乱而谓之曰公孟之不善子所知也勿与乘吾将杀之对曰吾由子事公孟闻难而逃是僣子也子行事乎吾将死之以周事子而归死于公孟其可也丙辰卫侯在平寿公孟有事于盖获之门外齐子氏帷于门外而伏甲焉使祝&#寘戈于车薪以当门使一乘从公孟以出使华齐御公孟宗鲁骖乘及闳中齐氏用戈击公孟宗鲁以背蔽之断肱以中公孟之肩皆杀之　　宗楼
按左传哀公十一年公会吴子伐齐齐国书将中军高无丕将上军宗楼将下军　　汉
　　宗伯凤
按汉书王莽传莽征明礼者宗伯凤等
　　宗宣
按汉书王莽传莽见盗贼并起召故左将军公孙禄与议禄言太史令宗宣典星候气以凶为吉乱天文误朝廷当诛莽不听　　后汉
　　宗佻
按后汉书光武本纪王莽遣王寻王邑将兵到颍川诸将驰入昆&#皆惶怖光武乃与骠骑大将军宗佻等出城南门于外收兵　　宗广
按万姓统谱广光武时任为尚书持节降冯愔　　宗绀按后汉书律历志太初历推月食多失四分永元十二年正月十二日蒙公乘宗绀上书言今月十六日月当食而历以二月至期如绀言　　宗资
按谢承后汉书资字叔都南阳安众人也家代为汉将相名臣资少在京师学孟氏易欧阳尚书举孝廉拜议郎补御史中丞汝南太守署范滂为功曹委任政事推功于滂不伐其美任善之名闻于海内　　宗慈按后汉书宗慈传慈字孝初南阳安众人也举孝廉九辟公府有道征不就后为修武令时太守出自权豪多取货赂慈遂弃官去征拜议郎未到道疾卒南阳群士皆重其义行　　宗预
按蜀志宗预传预字德艳南阳安众人也建安中随张飞入蜀建兴初丞相亮以为主簿迁参军右中郎将及亮卒吴虑魏或承衰取蜀增巴丘守兵万人一欲以为救援二欲以事分割也蜀闻之亦益永安之守以防非常预将命使吴孙权问预曰东之与西譬犹一家而闻西更增白帝之守何也预对曰臣以为东益巴丘之戍西增白帝之守皆事势宜然俱不足以相问也权大笑嘉其抗直甚爱待之见敬亚于邓芝费袆迁为侍中徙尚书延熙十年为屯骑校尉时车骑将军邓芝自江州还来朝谓预曰礼六十不服戎而卿甫受兵何也预答曰卿七十不还兵我六十何为不受邪芝性骄傲自大将军费祎等皆避下之而预独不为屈预复东聘吴孙权捉预手涕泣而别曰君每衔命结二国之好今君年长孤亦衰老恐不复相见遗预大珠一斛乃还迁后将军督永安就拜征西大将军赐爵关内侯景耀元年以疾征还成都后为镇军大将军领兖州刺史咸熙元年内徙洛阳道病卒　　宗元卿
按万姓统谱元卿字希蒋有至行乡人号曰宗曾子　　魏　　宗世林
按尚友录世林与魏武同时而甚薄其为人不与之交及魏武作司空总朝政从容问曰可以交未答曰松柏之志犹存世林既以忤旨见&#位不配德文帝兄弟每造其门皆独拜于床下其见礼如此　　晋
　　宗承
按周书宗懔传懔八世祖承永嘉之乱讨陈敏有功封柴桑侯除宜都郡守寻卒官　　宗奭
按后燕录奭晋昌黎太守后为廆长史
　　宗活
按后燕录活中书监
　　宗恭
按后燕录恭尚书令徐州刺史
　　宗洽
子顺
　训

按后燕录洽为垂尚书魏太祖围中山洽率所领专守北围当洽所统魏军士多所伤杀太祖特深忿恨城陷被杀子顺训并下腐刑　　宗隐
按后燕录隐字处道西河介休人也曾祖奭祖活父恭&#徙都于邺恭始家于广平之列人隐性至孝年十三便有成人之志专精好学不以兵难易操仕垂历尚书郎太子中舍人本州别驾　　宗燮
按后凉录燮炖煌人仕纂为骑都尉尚书仆射大司马弘起兵东苑劫尹文杨桓为谋主请燮俱行燮曰老臣受先帝大恩位为列棘不能陨身授命死有余罪而复从殿下亲为戎首者岂天地所容乎且臣耄矣智不能谋众不足恃将焉用之弘曰君为义士我为乱臣乃止　　宗敞
按南凉录敞姑臧人仕秦姚兴凉州别驾敞父燮吕光时自湟河太守入为尚书郎见&#檀于广武乃执其手曰君神爽宏拔逸气凌云命世之杰也必当克清世难恨吾年老不及见耳以敞兄弟托君可乎&#檀曰若如公言不敢忘德及即伪位凉州刺史王尚使敞来聘&#檀谓之曰孤以不才谬为尊先君所见称每自恐有累大人水镜之明既家业窃有怀君子诗云中心藏之何日忘之不图今日复见卿也敞曰大王仁侔魏祖念存先人虽朱晖眄张堪之孤叔向抚汝齐之子无以加也酒酣语及平生&#檀曰卿鲁子敬之俦恨不与卿共成大业耳后姚兴署&#檀为车骑大将军凉州刺史镇姑臧因征王尚还长安敞以别驾送之&#檀谓敞曰吾得凉州三千余家情之所寄惟卿一人奈何舍我去乎敞曰今送旧君所以忠于殿下也&#檀曰吾新牧贵州怀远安迩之略为之若何敞曰凉土虽弊形胜之地道由人弘实在殿下殿下惠抚其民收其贤俊以建功名其何求不获段懿孟袆武威之宿望辛晁彭敏秦陇之冠冕裴敏马辅中州之令族张昶凉国之旧裔张穆边宪文齐扬班梁崧赵昌武同飞羽夫以大王之神略加之以威信农战&#修文教兼设可以纵横天下区区河右岂足定乎&#檀大悦赐敞马二十匹至秦会王尚为流言所谤敞抗章辨白兴深美其文后还迁太府主簿录记室事　　宗繇之
按宋书宗炳传炳父繇之柏乡令
　　宗臧
按宋书宗炳传炳兄臧南平太守
　　宋
　　宗炳
按宋书宗炳传炳字少文南阳涅阳人也祖承父繇之母同郡师氏聪辩有学义教授诸子炳居丧过礼为乡闾所称刺史殷仲堪桓元并辟主簿举秀才不就高祖领荆州辟炳为主簿不起炳妙善琴书精于言理每游山水往辄忘归征西长史王敬弘每从之未尝不弥日也乃下入庐山就释慧远考寻文义兄臧为南平太守逼与俱还乃于江陵三湖立宅闲居无事高祖召为太尉参军不就高祖开府辟太尉掾不起宋受禅征为太子舍人元嘉初又征通直郎东宫建征为太子中舍人庶子并不应妻罗氏亦有高情与炳协趣衡阳王义季在荆州命为咨议参军不起好山水爱远游西陟荆巫南登衡岳因而结宇衡山欲怀尚平之志有疾还江陵叹曰老疾俱至名山恐难遍睹惟当澄怀观道卧以游之凡所游履皆图之于室谓人曰抚琴动操欲令众山皆响古有金石弄为诸桓所重桓氏亡其声遂绝惟炳传焉太祖遣乐师杨观就炳受之元嘉二十年炳卒时年六十九　　宗彧之按宋书宗彧之传彧之字叔粲南阳涅阳人炳从父弟也蚤孤事兄恭谨家贫好学文义不逮炳而真淡过之州辟主簿举秀才不就公私饩遗一无所受高祖受禅征著作佐郎不至元嘉初大使陆子真观采风俗三诣彧之每辞疾不见也告人曰我布衣草莱之人少长垄&#何枉轩冕之客子真还表荐之征员外散骑侍郎又不就元嘉八年卒时年五十　　宗朔
按宋书宗炳传炳子朔南谯王义宣车骑参军　　宗昭按宋书宗炳传炳子昭郢州治中
　　宗说
按宋书宗炳传炳子说正员郎
　　宗泌
按南史宗&#传&#兄泌娶妻始入门夜被劫&#年十四挺身与劫相拒十余人皆披散不得入室　　宗绮
按南史宗&#传江夏王义恭为征北将军南兖州刺史&#从兄绮为征北府主簿绮炳
之次子

　　宗&#
按宋书宗&#传&#字元干南阳人也叔父炳高尚不仕&#年少时炳问其志&#曰愿乘长风破万里浪炳曰汝不富贵即破我家矣&#任气好武江夏王义恭为征北将军南兖州刺史&#随镇广陵元嘉二十二年伐林邑&#自奋请行义恭举&#有胆勇乃除震武将军为安西参军萧景宪军副随檀和之围区粟城破之入象浦林邑王倾国来拒以具装被象士卒不能当&#曰吾闻师子威服百兽乃制其形与象相御象果惊奔众因溃散后为随郡太守雍州蛮屡为寇&#攻之群蛮大溃南新郡蛮帅反叛&#率所领先登群蛮畏服孝武伐元凶以&#为南中郎谘议参军孝武即位以为左卫将军封洮阳侯孝建中累迁豫州刺史监五州诸军事大明三年竟陵王诞据广陵反&#表求赴讨事平入为左卫将军五年从猎堕马脚折不堪朝直以为光禄大夫加金紫废帝即位为宁蛮校尉雍州刺史卒谥曰肃侯子罗云卒子元宝嗣　　宗越按宋书宗越传越南阳叶人也出身补郡吏父为蛮所杀杀其父者尝出郡越于市中刺杀之太守夏侯穆嘉其意擢为队主后被召出州为队主世祖镇襄阳以为扬武将军领台队元嘉二十七年随柳元景北伐领马幢隶柳元怙有战功还补后军参军督护随元景伐西阳蛮因值建义转南中郎长兼行参军新亭有战功世祖即位以为江夏王义恭大司马行参军济阳太守寻加龙骧将军臧质鲁爽反越拒战功居多封筑阳县子迁西阳王子尚抚军中兵参军大明三年转长水校尉竟陵王诞反越领马军攻诞四年改封始安县子八年迁新安王子鸾抚军中兵参军加辅国将军其年督司州豫州之汝南新蔡汝阳颍川四郡诸军事宁朔将军司州刺史寻领汝南新蔡二郡太守前废帝景和元年召为游击将军直阁顷之领南济阴太守进爵为侯又加冠军将军改领南东海太守太宗定乱改南济阴太守越自疑谋作难收下狱死时年五十八　　南齐
