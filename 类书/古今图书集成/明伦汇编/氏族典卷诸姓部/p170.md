<!-- { "loadSidebar": true } -->
按魏书于栗磾传祚弟忠字思贤本字千年弱冠拜侍御中散太和中授武骑侍郎因赐名登转太子翊军校尉世宗即位迁长水校尉寻除左右郎将领直寝改名忠父忧去职未几复本官迁司空长史征卤将军以平元禧功封魏郡开国公寻迁散骑常侍兼武卫将军忠表让爵于是诏停其封优进太府卿正始二年诏忠以本官使持节兼侍中为西道大使还除平西将军华州刺史遭继母忧不行服阕授安北将军相州刺史又为卫尉卿河南邑中正高肇忌其为人欲密出之乃出授安北将军定州刺史世宗既而悔之复授卫尉卿领左卫将军恒州大中正延昌初除都官尚书加平南将军又加散骑常侍迁侍中领军将军及世宗崩迎肃宗于东宫即位忠既居门下又总禁卫遂秉朝政权倾一时忠自谓有安社稷之功讽动百寮令加己赏于是封忠常山郡开国公灵太后居崇训宫忠为仪同三司尚书令领崇训卫尉灵太后临朝解侍中领军崇训卫尉正为仪同尚书令加侍中旬余出忠使持节都督冀定瀛三州诸军事征北大将军冀州刺史太傅清河王等奏忠功微罪重悉不合赏请追夺灵太后从之熙平元年又诏忠历任禁要可灵寿县开国公二年除尚书右仆射神龟元年复仪同三司疾病未拜薨年五十七赠侍中司空公谥武敬忠后妻中山王尼须女微解诗书灵太后临朝引为女侍中赐号范阳郡君子永超名&#袭爵寻卒子世衡袭齐受禅例降　　于景
按魏书于栗磾传忠弟景字百年自司州从事稍迁步兵校尉宁朔将军高平镇将坐贪残受纳为御史所弹会赦免忠薨后景为武卫将军谋废元黜为征卤将军怀荒镇将镇民固请粮廪景不给遂反叛执缚景杀之　　于昕
按魏书于栗磾传栗磾子洛拔洛拔子敦敦子昕员外郎直后主衣都统扬烈将军怀朔武川镇将中散大夫孝昌中使蠕蠕转辅国将军北中郎将恒州大中正又迁抚军将军卫尉卿出为镇东将军殷恒州刺史还拜征东将军领左右天平中卒赠都督冀定州诸军事卫将军尚书仆射仪同三司谥曰文恭　　于砾按魏书于栗磾传栗磾子洛拔洛拔子果果子砾太子舍人通直散骑常侍卒赠右将军洛州刺史谥曰哀　　于祗
按魏书于栗磾传砾弟祗卒于司徒掾赠镇远将军朔州刺史谥曰悼　　于晖
按魏书于劲传劲子晖字宣明少有气干袭爵位汾州刺史晖善事人为尔朱荣所亲历侍中河南尹后兼尚书仆射东南道行台与齐献武王讨平羊侃于兖州元颢入洛害之　　于仁生
按魏书于劲传劲弟天恩天恩子仁生位太中大夫　　于翊按魏书于栗磾传栗磾子洛拔洛拔子须须子翊太尉从事中郎燕州刺史　　于若
按魏书于栗磾传栗磾子洛拔洛拔子烈烈子祚祚子若多酒过为叔父景所挝杀子顺袭卒子馥袭　　于扬仁按魏书于栗磾传栗磾子洛拔洛拔子敦敦子昕昕子扬仁武定中渤海太守　　于罗
按魏书于栗磾传扬仁弟罗字仲纲中军将军光州刺史　　于子荣
按魏书于栗磾传罗弟子荣鲁郡太守
　　于晖
按魏书于栗磾传栗磾子洛拔洛拔子果果子砾砾子晖征东将军金紫光禄大夫　　于道扬
按魏书于栗磾传晖弟道扬仪同开府谘议参军　　于元伯按魏书于栗磾传栗磾子洛拔洛拔子果果子祗祗子元伯中散大夫　　于安定
按魏书于劲传劲弟天恩天恩子仁生仁生子安定平原郡太守高平郡都将卒　　于长文
按魏书于栗磾传栗磾子洛拔洛拔子须须子翊翊子长文字士端武定中尚书考功郎　　北齐
　　于敷
按尚友录敷少失母年十岁求母遗物惟得一画扇乃缄之簏每感思辄开箧涕泣好读书能属文齐高祖见而奇之以为世子中军参军　　北周
　　于谨
按周书于谨传谨字思敬河南洛阳人小名巨弥曾祖婆魏怀荒镇将谨性沉深有识量略窥经史尤好孙子兵书太宰元穆见之叹曰王佐才也及破六汗拔陵首乱北境引茹茹为援元纂率众讨之宿闻谨名辟为铠曹参军事从军北伐茹茹正光四年行台广阳王元深治兵北伐引为长流参军遂与广阳王破贼主斛律野谷禄等时魏末群盗蜂起谨愿往喻广阳王然之谨兼解诸国语乃单骑入贼示以恩信于是西部铁勒酋长乜列河等款附相率南迁破六汗拔陵要击破乜列河部众皆没谨伏兵发贼遂大败悉收得乜列河之众魏帝嘉之除积射将军孝昌元年又随广阳王征鲜于修礼军次白牛逻会章武王为修礼所害遂停军中山灵太后纳谗谨束身诣阙灵太后引见之大怒谨备论广阳王忠款兼陈停军之状灵太后意稍解遂舍之寻加别将二年梁将曹义宗数为边患乃令谨与辛纂率兵讨之相持累年经数十战进拜都督宣威将军冗从仆射孝庄帝即位除镇远将军寻转直寝又随讨葛荣平邢杲拜征卤将军从尔朱天光破万俟丑奴封石城县伯普泰元年除征北大将军金紫光禄大夫散骑常侍又授大都督从天光与齐神武战于韩陵山天光既败谨遂入关贺拔岳表谨留镇除卫将军咸阳郡守太祖临夏州以谨为防城大都督兼夏州长史及岳被害谨言于太祖请都关右太祖大悦会有敕追谨为关内大都督谨因进都关中之策魏帝纳之寻而齐神武逼洛阳谨从魏帝西迁仍从太祖征潼关破回洛城授使持节车骑大将军仪同三司北雍州刺史进爵蓝田县公大统元年拜骠骑大将军开府仪同三司进爵常山郡公从战河桥拜大丞相府长史兼大行台尚书夏州刺史刘平叛谨率众讨平之除大都督恒并燕肆云五州诸军事大将军恒州刺史入为太子太师十二年拜尚书左仆射领司农卿寻复兼大行台尚书丞相府长史率兵镇潼关加授华州刺史俄拜司空十五年进位柱国大将军齐氏称帝太祖征之以谨为后军大都督魏恭帝元年除雍州刺史率众讨梁破之别封新野郡公孝闵帝践阼进封燕国公迁太傅大宗伯参议朝政保定二年谨以年老上表乞骸骨诏不许天和二年授雍州牧三年薨于位年七十六赠本官加使持节太师雍恒等二十州诸军事雍州刺史谥曰文配享于太祖庙庭子寔嗣　　于寔
按周书于谨传谨子实字宾实少和厚年未弱冠入太祖幕府从征潼关及回洛城大统三年又从复弘农战沙苑以前后功封万年县子授主衣都统河桥之役先锋陷阵军还实又为内殿除通直散骑常侍转太子右卫率加都督十一年诏实侍讲东宫侯景来附遣实援之平九曲城进大都督迁仪同三司加散骑常侍十四年除尚书太祖与魏太子西巡实时从太祖录功以为开府仪同三司十五年除滑州刺史进爵为公孝闵帝践阼授民部中大夫进爵延寿郡公又进位大将军除勋州刺史入为小司寇天和二年延州蒲川贼郝三郎等反遣实率众讨平之除延州刺史五年袭爵燕国公进位柱国以罪免寻复本官除凉州总管大象二年加上柱国拜大左辅隋开皇元年薨赠司空谥曰安　　于翼
按周书于翼传翼字文若太师燕公谨之子美风仪有识度尚太祖女平原公主拜员外散骑常侍封安平县公大统十六年进爵郡公加大都督领太祖帐下左右禁中宿卫迁镇南将军金紫光禄大夫散骑常侍武卫将军谨平江陵所赠得军实分给诸子翼一无所取唯简赏口内名望子弟有士风者别待遇之太祖闻之特赐奴婢二百口翼固辞不受寻授车骑大将军仪同三司加侍中骠骑大将军开府仪同三司六官建除左宫伯孝闵帝践阼出为渭州刺史推诚布信事存宽简世宗崩翼与晋公护同受遗诏立高祖保定元年徙军司马三年改封常山县公天和初迁司会中大夫三年皇后阿史&#氏至自突厥高祖行亲迎之礼命翼总司仪制遭父忧去职居丧过礼为时辈所称寻有诏起令视事迁大将军总中外宿卫兵事晋公护以帝委翼腹心内怀猜忌转为小司徒加拜柱国虽外示崇重实疏斥之及诛护帝召翼建德二年出为安随等六州五防诸军事安州总管五年转陕熊等七州十六防诸军事宜阳总管翼请移镇于陕诏从之仍除陕州刺史其年大军东讨翼攻拔造涧等诸城径到洛阳河南九州三十镇一时俱下寻即除洛怀等九州诸军事河阳总管寻徙豫州总管大象初征拜大司徒除幽定七州六镇诸军事幽州总管隋文帝执政进位上柱国封任国公开皇初拜太尉三年五月薨赠本官加蒲晋怀绛邵汾六州诸军事蒲州刺史谥曰穆翼恭俭与物无竞常以满盈自戒故能以功名终　　于礼
按周书于谨传谨子礼上大将军赵州刺史安平郡公　　于智
按周书于谨传谨子智初为开府以受宣帝旨告齐王宪反遂封齐国公寻拜柱国凉州总管大司空　　于绍按周书于谨传谨子绍上开府绥州刺史华阳郡公　　于&#按周书于谨传谨子&#上仪同平恩县公
　　于兰
按周书于谨传谨子兰上仪同襄阳县公
　　于旷
按周书于谨传谨子旷上仪同赠恒州刺史
　　于象贤
按周书于谨传谨子实实子象贤仪同三司尚高祖女　　于诠
按周书于翼传翼子诠上仪同三司吏部下大夫常山公　　于让
按周书于翼传翼子让仪同三司
　　隋
　　于义
按隋书于义传义字慈恭河南雒阳人也父谨从魏武帝入关仕周官至太师因家京兆义少矜严有操尚笃志好学大统末以父功赐爵平昌县伯起家直合将军其后改封广都县公周闵帝受禅累迁安武太守进封建平郡公明武世历西兖瓜邵三州刺史数从征伐进位开府及高祖作相王谦构逆高祖将击之以义为行军总管寻拜潼州总管超拜上柱国岁余以疾免卒时年五十赠豫州刺史谥曰刚子宣道宣敏并知名　　于顗
按隋书于仲文传仲文兄顗字元武身长八尺美须眉以父勋赐爵新野郡公授大都督迁车骑大将军仪同三司其后累以军功授上开府历左右宫伯郢州刺史大象中以水军总管从韦孝宽经略淮南拜东广州刺史尉迥之反也时总管赵文表与顗素不协顗将图之因卧阁内诈得心疾渐称危笃文表往候之顗抽刀斫杀文表时高祖以尉迥未平虑顗复生边患因而劳勉之即拜吴州总管高祖受禅文表弟诣阙称兄无罪上令按其事顗贬为开府后袭爵燕国公寻以疾免开皇七年拜泽州刺史数年免职卒于家子世虔嗣　　于仲文
