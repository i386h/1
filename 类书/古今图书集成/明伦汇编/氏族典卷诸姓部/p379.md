<!-- { "loadSidebar": true } -->
按魏志田畴传畴字子泰右北平无终人也好读书善击剑初平元年义兵起董卓迁帝于长安幽州牧刘虞欲奉使展效臣节遂署为从事畴乃自选其家客与年少之勇壮募从者二十骑循间径至长安致命诏拜骑都尉畴固辞不受朝廷高其义三府并辟皆不就得报驰还未至虞已为公孙瓒所害畴至谒祭虞墓陈发章表哭泣而去瓒闻之大怒购求获畴拘之军下或说瓒曰田畴义士君弗能礼而又囚之恐失众心瓒乃纵遣畴畴得北归率举宗族他附从数百人扫地而盟曰君仇不报吾不可以立于世遂入徐无山中营深险平敞地而居躬耕以养父母百姓归之数年间至五千余家畴乃为约束相杀伤犯盗诤讼之法又制为婚姻嫁娶之礼兴举学校至道不拾遗北边翕然服其威信袁绍数遣使招命又即授将军印因安辑所统畴皆拒不留绍死其子尚又辟焉畴终不行建安十二年太祖北征乌丸未至先遣使辟畴又命田预喻指畴遂随使者到军署司空户曹掾引见谘议明日即举茂才拜为蓨令不之官随军军还论功封畴亭侯畴自以始为居难率众遁逃志义不立反以为利非本意也固让太祖知其至心许而不夺辽东斩送袁尚首令三军敢有哭之者斩畴以尝为尚所辟乃往吊祭太祖亦不问从征荆州还太祖追念畴功恨前听畴之让于是乃复以前爵封畴畴上疏陈诚以死自誓太祖不听欲引拜之至于数四终不受太祖知不可屈乃拜为议郎年四十六卒子又早死文帝践祚高畴德义赐畴从孙续爵关内侯以奉其嗣　　田豫
按魏志田豫传豫字国让渔阳雍奴人也刘备之奔公孙瓒也豫时年少身托于备备甚奇之备为豫州刺史豫以母老求归备涕泣与别公孙瓒使豫守东州瓒败而鲜干辅为国人所推行太守事素善豫以为长史时雄杰并起辅莫知所从豫谓辅曰终能定天下者必曹氏也宜速归命辅从其计用受封宠太祖召豫为丞相军谋掾除颍阴朗陵令迁弋阳太守所在有治鄢陵侯彰征代郡以豫为相平代皆豫策也迁南阳太守文帝初北人扰边使豫持节护乌丸校尉威震沙漠山贼高艾为幽冀害豫诱使鲜卑素利部斩艾传首京都封豫长乐亭侯为校尉而幽州刺史王雄支党欲令雄领乌丸校尉毁豫乱边为国生事遂转豫为汝南太守太和末公孙渊以辽东叛帝欲征之而难其人中领军杨暨举豫应选乃使豫以本官督青州诸军假节往讨之贼破初豫以太守督青州青州刺史程喜内怀不服军事之际多相违错喜知帝宝爱明珠乃密上豫虽有战功而禁令宽弛所得器仗珠金甚多放散皆不纳官由是功不见列正始初迁使持节护匈奴中郎将加振威将军领并州刺史征为卫尉屡乞逊位太傅司马宣王以为豫克壮书喻未听豫遂固称疾笃拜太中大夫年八十二薨子彭祖嗣豫清约俭素赏赐皆散之将士家常贫匮虽殊类咸高豫节　　晋
　　田兰
按阳曲县志兰并州人晋有汲桑者力能扛鼎残忍少恩六月盛暑重裘使十数人扇之忽不清凉便斩扇者大姓田兰斩于平原士女庆贺奔走道路而歌曰士为将军何可羞六月重裀被狐裘不识寒暑断人头雄儿田兰为报雠中夜斩首谢并州　　田崧
按万姓统谱崧前赵将军守仇池氐羌杨难敌袭&#之执崧令拜崧瞋目叱曰氐狗吾宁为国家鬼岂肯为汝臣何不速杀我遂为难敌所杀　　北魏
　　田兴祖
按魏书田益宗传益宗兄兴祖太和未来归景明中假郢州刺史及义阳置郢州改授征卤将军江州刺史诏赐朝服剑舄一具治麻城卒　　田益宗
按魏书田益宗传益宗光城蛮也身长八尺雄果有将略貌状举止有异常蛮世为四山蛮帅受制于萧赜太和十七年遣使张超奉表归款十九年拜员外散骑常侍都督光城弋阳汝南新蔡宋安五郡诸军事冠军将军南司州刺史光城县开国伯后以益宗既渡淮北不可仍为司州乃于新蔡立东豫州以益宗为刺史寻改封安昌县伯进号平南将军萧衍招益宗以车骑大将军开府仪同三司五千户郡公当时安危在益宗去就而益宗守节不移郢豫&#平益宗之力也益宗年稍衰老聚敛无厌部内苦之咸言欲叛世宗深亦虑焉乃遣中书舍人刘桃符宣旨慰喻延昌中诏使持节镇东将军济州刺史世宗虑其不受代遣后将军李世哲与桃符率众袭之出其不意奄入广陵益宗子鲁生鲁贤等奔于关南招引贼兵袭逐诸戍光城以南皆为贼所保世哲讨击破之复置郡戍而以益宗还授征南将军金紫光禄大夫加散骑常侍改封曲阳县开国伯熙平二年卒年七十三赠征东大将军郢州刺史谥曰庄　　田随兴
按魏书田益宗传益宗长子随兴冠军将军平原太守随兴情贪边官不愿内地改授弋阳汝南二郡太守　　田纂
按魏书田益宗传益宗少子纂袭封位至征卤将军中散大夫卒赠左将军东豫州刺史　　北周
　　田弘
按周书田弘传弘字广略高平人也少慷慨志立功名膂力过人敢勇有谋略魏永安中陷于万俟丑奴尔朱天光入关弘自原州归顺授都督及太祖初统众弘求谒见乃论世事深被引纳即处以爪牙之任又以迎魏孝武功封鹑阴县子大统三年转帅都督进爵为公赐姓纥干氏寻授原州刺史以弘勋望兼至故以衣锦荣之太祖在同州授车骑大将军仪同三司魏废帝元年加骠骑大将军开府仪同三司平蜀之后梁信州刺史萧韶等各据所部诏弘讨平之又讨西平叛羌及凤州叛氐等并破之弘每临阵摧锋直前身被一百余箭破骨者九马被十&#朝廷壮之信州群蛮反又诏弘平之孝闵帝践阼进爵雁门郡公保定元年出为岷州刺史弘虽武将而动遵法式百姓颇安之三年从隋公杨忠伐齐拜大将军天和二年陈湘州刺史华皎来附弘从卫公直赴援与陈人战不利仍以弘为江陵总管寻为仁寿城主拔宜阳等九城以功进位柱国大将军建德二年拜大司空迁少保三年出为总管襄郢昌丰唐蔡六州诸军事襄州刺史薨于州子恭嗣少有名誉早历显位大象末位至柱国小司马朝廷又追录弘勋进恭爵观国公　　田鲁嘉
按周书权景宣传唐州蛮田鲁嘉自号豫州伯引致齐兵大为民患景宣破之获鲁嘉以其地为郡　　隋　　田式
按隋书田式传式字显标冯翊下邽人也祖安兴父长乐仕魏俱为本郡太守式性刚果多武艺拳勇绝人周明帝时年十八授都督领乡兵后数载拜渭南太守迁本郡太守进位仪同三司赐爵信都县公擢拜延州刺史从帝平齐以功加上开府徙为庭州刺史改封梁泉县公高祖总百揆尉迟迥作乱邺城从韦孝宽击之以功拜大将军进爵武山郡公及受禅拜襄州总管专以立威为务由是为上所谴除名为百姓寻拜广州总管卒官　　田仁恭
按隋书田仁恭传仁恭字长贵平凉长城人性宽仁有局度在周以明经为掌式中士后以父军功赐爵鹑阴子大冢宰宇文护引为中外兵曹后数载复以父功拜开府仪同三司迁中外府掾从护征伐数有战功改封襄武县公从武帝平齐加授上开府进封浙阳郡公拜幽州总管宣帝时进爵雁门郡公高祖为丞相征拜小司马进位大将军从韦孝宽破尉迟迥于相州拜柱国高祖受禅进上柱国拜太子太师奉诏营庙社进爵观国公未几拜右武卫大将军岁余卒官时年四十七赠司空谥曰敬子世师嗣时有玉城郡公王景鲜虞县公谢庆恩并官至上柱国大义公辛遵及其弟韶并官至柱国　　田翼
按隋书田翼传翼不知何许人也性至孝养母以孝闻其后母卧疾岁余翼亲易燥湿母食则食母不食则不食母患暴痢翼谓中毒遂亲尝恶及母终翼一恸而绝其妻亦不胜哀而死乡人共厚葬之　　田德懋
按隋书田德懋传德懋观国公仁恭之子也少以孝友著名开皇初以父军功赐爵平原郡公授太子千牛备身丁父艰哀毁骨立庐于墓侧负土成坟上闻而嘉之赐缣二百匹米百石复下诏表其门闾后历太子舍人义州司马大业中为给事郎尚书驾部郎卒官　　唐
　　田康
按湖广通志康施州人唐贞观中仕至黔州都督赵氏世为苗长子渠帅姓李氏胜兵各万人未尝通朝贡康讽谕之皆遣使入朝　　田仁会
按唐书田仁会传仁会雍州长安人祖轨隋幽州刺史封信都郡公父弘袭封至陵州刺史仁会擢制举仕累左武候中郎将永徽中为平州刺史五迁胜州都督入为太府少卿迁右金吾将军转右卫将军卒年七十八谥曰威　　田游岩
按唐书田游岩传游岩京兆三原人永徽时补太学生罢归入太白山母及妻皆有方外志与共栖迟山水间自蜀历荆楚爱夷陵青溪止庐其侧长史李安期表其才召赴京师行及汝辞疾入箕山居许由祠旁自号由东邻频召不出高宗幸嵩山遣中书侍郎薛元超就问其母赐药物絮帛帝亲至其门游岩野服出拜仪止谨朴帝令左右扶止谓曰先生比佳否答曰臣所谓泉石膏盲烟霞痼疾者帝曰朕得君何异汉获四皓薛元超赞帝曰汉欲废嫡立庶故四人者为出岂如陛下亲降岩穴邪帝悦因敕游岩将家属乘传赴都拜崇文馆学士帝营奉天宫游岩旧宅直宫左诏不听毁天子自书榜其门曰隐士田游岩宅进太子洗马裴炎死坐素厚善放还山蚕衣耕食不交当世惟与韩法昭宋之问为方外友云　　田归道
按唐书田仁会传仁会子归道明经及第累擢通事舍人内供奉左卫郎将突厥默啜请和武后诏归道摄司宾卿往劳还擢夏官侍郎迁左金吾将军司膳卿押千骑宿卫元武门桓彦范等诛二张而归道不豫闻事平彦范欲诛之以辞直免还私第中宗壮其守召拜太仆少卿迁殿中少监右金吾将军卒赠辅国大将军追封原国公谥曰烈　　田宾庭
按唐书田仁会传仁会子归道归道子宾庭开元时至光禄卿　　田琬
按满城县志琬关西人元宗时由兵马使易州刺史以隶满城等六县宽恕慈祥和易近民迁御史中丞去郡民颂其德　　田神功
按唐书田神功传神功冀州南宫人天宝末为县史会天下兵兴贼署为平卢兵马使率众归朝后守陈留战不胜降于史思明思明使与南德信刘从谏南略江淮神功袭德信斩之从谏脱身走乃并将其兵诏拜鸿胪卿刘展反邓景山引神功助讨禽展送京师迁淄青节度使会侯希逸入青州更徙兖郓时贼围宋州急李光&#奏神功往救贼解去封信都郡王徙河南节度汴宋八州观察使大历二年来朝加检校尚书右仆射又判左仆射知省事加太子太师神功事母孝待官属折节谦损既寝疾宋之将吏为禳祈报恩八年自力入朝卒代宗为撤乐赠司徒　　田神玉按唐书田神功传神功卒代宗诏其弟曹州刺史神玉知汴州留事终汴宋节度留后　　田承嗣
