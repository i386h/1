<!-- { "loadSidebar": true } -->
按晋书慕容云载记云字子雨宝之养子也祖父高和句骊之支庶自云高阳氏之苗裔故以高为氏焉云深沈有局量厚重希言宝之为太子云以武艺给事侍东宫拜侍御郎宝子之赐姓慕容氏封夕阳公熙之葬苻氏也冯跋诣云告之以谋强之即天王位复姓高氏改元曰正始国号大燕立子彭为太子幸臣桃仁弒之伪谥惠懿皇帝　　高策
按北燕录策辽东新昌人也仕跋散骑常侍有功封新昌侯子育为弘建德令　　高轨
按南燕录轨本渤海蓨人也随德渡河徙青州因居北海之剧县　　高世衡
按万姓统谱世衡栎阳令风教大洽狱无系囚　　宋　　高阇
按南史王僧达传南彭城蕃县人高阇沙门释昙标道方等共相诳惑自言有鬼神龙凤之瑞　　南齐
　　高爽
按万姓统谱爽广陵人博学多才善属文齐永明中举孝廉先是刘蒨为晋陵令爽径诣蒨不相接爽甚衔之俄而爽代蒨为令蒨迎赠甚厚爽受馈答书人问其故若云彼自馈晋陵令耳何关爽事　　北魏
　　高展
按魏书高佑传佑祖展慕容宝黄门郎太祖平中山内徙京师卒于三都大官　　高韬
按魏书高允传允父韬少以英朗知名为慕容垂太尉从事中郎太祖平中山以韬为丞相参军早卒　　高湖按魏书高湖传湖字大渊渤海蓨人也汉太傅褒之后祖庆慕容垂司空父泰吏部尚书湖少机敏有器度与兄韬俱知名于时少历显职为散骑常侍登国十年垂遣其太子宝来伐也湖言于垂当敦修旧好乂宁国家言颇切厉垂怒免湖官既而宝果败于参合宝立乃起湖为征卤将军燕郡太守宝走和龙兄弟交争湖见其衰乱遂率户三千归国太祖赐爵东阿侯加右将军总代东诸部世祖时除宁西将军凉州镇都大将镇姑臧甚有惠政年七十卒赠镇西将军秦州刺史谥曰敬　　高恒
按魏书高湖传湖弟恒字叔宗慕容垂巨鹿太守太祖时率郡降赐爵泾县侯加龙骧将军仍守巨鹿卒赠安东将军幽州刺史谥曰惠　　高济
按魏书高允传允从叔济字叔民初补中书博士又为楚王傅真君中假员外常侍赐爵浮阳子使于刘义隆除盱眙太守后超授游击将军寻出除沧水太守卒年六十七赠镇远将军冀州刺史谥曰宣子矫袭　　高谠
按魏书高佑传佑父谠从世祖灭赫连昌以功拜游击将军赐爵南皮子与崔浩共参著作迁中书侍郎转给事中冀青二州中正假散骑常侍平东将军蓨县侯使高丽卒赠安南将军冀州刺史假沧水公谥曰康　　高育
按魏书高道悦传道悦祖育冯文通建德令值世祖东讨率其所部归命军门世祖授以建忠将军齐郡建德二郡太守赐爵肥如子　　高潜
按魏书高崇传崇父潜显祖初归国赐爵开阳男居辽东诏以沮渠牧犍女赐潜为妻封武威公主拜驸马都尉加宁远将军卒　　高祚
按魏书高佑传佑父谠卒赠假沧水公佑兄祚袭爵东青州刺史　　高毗
按魏书高允传允族兄毗字子翼乡邑称为长者官至从事中郎　　高允
按魏书高允传允字伯恭渤海人也少孤夙成有奇度为沙门名法净未久而罢性好文学博通经史天文术数尢好春秋公羊郡召功曹神三年世祖舅阳平王杜超行征南大将军镇邺以允为从事中郎评狱事以清平获赏府解还家四年被征拜中书博士迁侍郎以本官领卫大将军乐安王范从事中郎范西镇长安允甚有匡益秦人称之寻被征还骠骑大将军乐平王丕西讨上邽复参丕军事凉州平以参谋之勋赐爵汶阳子加建武将军后诏允与司徒崔浩述成国记领著作郎寻以本官为秦王翰傅后敕以经授恭宗甚见礼待浩刊所撰国史于石难作世祖敕允为诏自浩已下僮吏已上百二十八人皆夷五族允持疑不为世祖怒命介士执允恭宗拜请免之拜中书令转太常卿显祖居谅暗乙浑专擅朝命谋危社稷文明太后诛之引允禁中参决大政后允以老疾频上表乞骸骨诏不许皇兴中诏兼太常至兖州祭孔子庙迁中书监加散骑常侍进爵咸阳公加镇东将军寻授使持节散骑常侍征西将军怀州刺史太和二年又以老乞还乡里十余章上卒不听许遂以疾告归其年诏以安车征允至都拜镇军大将军领中书监迁尚书散骑常侍十年加光禄大夫允历事五帝出入三省五十余年初无谴咎评刑三十余载内外称平允十一年正月卒年九十八谥曰文　　高推
按魏书高允传允弟推字仲让小名檀越早有名誉太延中以前后南使不称妙简行人游雅荐推应选诏兼散骑常侍使刘义隆南人称其才辩遇疾卒于建业丧还赠辅国将军临邑子谥曰恭　　高燮
按魏书高允传推弟燮字季和小字淳于亦有文才世祖每诏征辞疾不应常从容于家州辟主簿卒　　高佑按魏书高佑传佑字子集小名次奴渤海人也本名禧以与咸阳王同名高祖赐名佑司空允从祖弟也博涉书史好文字杂说材性通放不拘小节初拜中书学生转博士侍郎以佑招下邵郡群贼之功赐爵建康子拜秘书令加给事中冀州大中正出为持节辅国将军西兖州刺史假东光侯镇滑台风化大行寇盗止息转宋王刘昶傅拜光禄大夫昶薨后征为宗正卿而佑留连彭城久而不赴于是尚书仆射李冲奏佑散逸淮徐无事稽命处刑三岁以赎论诏免卿任还复光禄太和二十三年卒太常议谥曰炀侯诏曰不遵上命曰灵可谥为灵　　高钦
按魏书高佑传佑弟钦幼随从叔济使于刘义隆还为中书学生迁秘书中散年四十余卒子法永诸王从事中郎亦早亡　　高次同
按魏书高佑传佑从父弟次同永安末抚军将军定州刺史子干邕敖曹　　高遵
按魏书高遵传遵字世礼渤海蓨人父济沧水太守遵贱出兄矫等常欺侮之及父亡不令在丧位遵遂驰赴平城归从祖兄中书令允允乃为遵父举哀以遵为丧主京邑无不吊集朝贵咸识之徐归奔赴免丧允为营宦路得补乐浪王侍郎遵感成益之恩事允如诸父涉历文史颇有笔札进中书侍郎进爵安昌子出为立忠将军齐州刺史建节历本州宗乡改观而矫等弥妒毁之遵性不廉清齐州人孟僧振至洛讼遵诏廷尉少卿刘述穷鞫皆如所诉赐死　　高次文按魏书高遵传遵弟次文虽无位宦而资财巨万遵每责其财又结憾于遵吉凶不相往反时论责之　　高&#按魏书高湖传湖子&#有志行兄弟俱至孝父亡治丧墓次甘露白雉降集焉有司以闻诏闾里自泾州别驾稍迁安定太守甚着声绩神龟初卒太昌元年赠使持节侍中都督定相殷三州诸军事骠骑大将军仪同三司定州刺史谥武康　　高各拔
按魏书高湖传&#弟各拔广昌镇将卒赠燕州刺史　　高谧按魏书高湖传湖子谧字安平有文武才度天安中以功臣子召入禁中除中散专典秘阁肃勤不倦高宗深重之拜秘书郎显祖之御宁光宫也谧恒侍讲读拜兰台御史寻转治书掌摄内外弹纠非法当官而行无所畏避甚见称赏延兴二年九月卒时年四十五太昌初追赠使持节使中都督寿徐齐济兖五州诸军事骠骑大将军太尉公青州刺史谥武贞公　　高稚按魏书高湖传谧弟稚字幼宁薄骨律镇将营州刺史　　高道
按魏书高湖传湖弟恒恒子道字始愔袭爵拜都牧令迁镇南将军相州刺史未及之职卒谥曰庄　　高扬按魏书高肇传肇父扬字法修高祖初与弟乘信入国拜厉威将军河间子乘信明威将军遂纳扬女是为文昭皇后生世宗景明初赠左光禄大夫赐爵渤海公谥曰敬　　高暠
按周书裴文举传高宾祖皓魏太和初自辽东归魏官至安定郡守卫尉卿　　高聪
按魏书高聪传聪字僧智本渤海蓨人曾祖轨随慕容德徙青州因居北海之剧县父法昂刘骏员外郎早卒聪生而丧母祖母王抚育之大军攻&#东阳聪徙入平城为云中兵户窘困无所不至族祖允视之若孙大加赒给聪涉猎经史颇有文才允嘉之言之朝廷拜中书博士积十年转侍郎以本官为高阳王雍友太和十七年兼员外散骑常侍使于萧昭业还迁通直散骑常侍兼太府少卿转兼太子左率高祖南讨假聪辅国将军统兵援涡阳败徙平州世宗初窃还京师世宗亲政除给事黄门侍郎加辅国将军迁散骑常侍出为平北将军并州刺史世宗末拜散骑常待平北将军肃宗践祚以其素附高肇出为幽州刺史寻为中尉元匡所弹废于家断绝人事唯以声色自娱久之拜光禄大夫加安北将军正光元年夏卒年六十九赠抚军将军青州刺史谥曰献　　高闾按魏书高闾传闾字阎士渔阳雍奴人五世祖原晋安北军司上谷太守关中侯祖雅少有令名州别驾父洪字季愿陈留王从事中郎闾早孤少好学博综经史文才&#伟下笔成章本名驴司徒崔浩见而奇之乃改为闾而字焉真君九年征拜中书博士和平末迁中书侍郎文明太后临朝引闾入禁内参决大政赐爵安乐子加南中郎将与镇南大将军尉元南赴徐州闾先入彭城收管钥元表闾以本官领东徐州刺史后还京城以功进爵为侯加昭武将军承明初为中书令加给事中委以机密文明太后甚重闾诏令书檄碑铭赞颂皆其文也太和十四年诏闾与太常采雅乐以营金石又领广陵王师出除镇南将军相州刺史徙授幽州征为太常卿加光禄大夫景明三年十月卒于家四年三月赠镇北将军幽州刺史谥曰文侯闾好为文章其文亦高允之流后称二高为当时所服　　高悦
按魏书高闾传闾弟悦笃志好学有美于闾早卒　　高嵩按魏书高道悦传道悦长兄嵩字昆仑魏郡太守　　高道悦按魏书高道悦传道悦字文欣辽东新昌人也父立起武邑太守遂居渤海蓨县道悦少为中书学士侍御主文中散久之转治书侍御史加谏议大夫正色当官不惮强御以为主爵下大夫车驾将幸邺又兼御史中尉留守洛京转太子中庶子正色立朝俨然难犯宫官上下咸畏惮之太和二十年秋车驾幸中岳诏太子恂入居金墉而恂潜谋还代忿道悦前后规谏遂于禁中杀之高祖甚加悲惜赠散骑常侍带营州刺史谥曰贞侯　　高双
按魏书高道悦传道悦弟双清河太守浊货将刑遇赦免时北海王详为录尚书双多纳金宝除司空长史未几迁太尉长史俄出为征卤将军凉州刺史专肆贪暴以罪免后货高肇复起为幽州刺史又以贪秽被劾罪未判遇赦复任未几卒子景&#幽州司马　　高观按魏书高道悦传双弟观尚书左外兵郎中城阳王鸾司马西征赭阳先驱而殁赠通直散骑侍郎谥曰闵　　高崇
按魏书高崇传崇字积善渤海蓨人少聪敏以端谨见称征为中散稍迁尚书三公郎初崇舅氏坐事诛公主痛本生绝嗣遂以崇继牧犍后改姓沮渠景明中启复本姓袭爵迁领军长史伏波将军洛阳令为政清断县内肃然卒年三十七赠渔阳太守永安二年复赠征卤将军沧州刺史谥曰成　　高琨
