<!-- { "loadSidebar": true } -->
　若洙思述世德谨按先公家乘参考远祖唐洪州　刺史文浩公纪源着源派纪粤稽在昔少昊继黄帝而立以金德王天下故号金天氏古称吾金姓上世实其所自出再传颛顼以及神禹由是苗裔遂系夏后氏至于淳维以桀悖德命乱将至乃嘉遁于北野其子孙遂雄一方诸部落推为君长亦犹公刘失其官居西戎而邑于豳焉耳世次辽邈千载难详西汉元狩间淳维之后为休屠王其太子日磾与其弟伦归汉武帝嘉其忠俱拜侍中日磾独见亲幸命入宿卫且奇其状貌知为夏后氏裔又闻尝作金人祭天因赐姓金氏以讨莽何罗功封秺侯受遗诏与霍将军等辅翊少主寻卒谥敬赐葬茂陵二子长赏历太仆次建驸马都尉孙当嗣侯无传侯拜黄门郎早卒生子安上宣帝朝拜侍中封都成侯四子曰常曰敞曰岑曰明常嗣侯明岑列侍中敞历拾遗三子曰涉曰参曰饶明经尚节俭诸儒称之历奉车都尉参尝使匈奴历中郎将安定东海太守饶越骑都尉涉二子汤融皆拜左右曹将岑子钦举明经历尚书令与司徒孔光左右宣帝帝重宾礼常呼孔氏师金氏友中外荣之寻加大司马司直京兆尹故史氏赞称金氏忠孝世家七叶貂蝉之盛家世长安与王公贵人并豪关中而金氏遂望于京兆迄西汉金氏亡出关者传至东汉汤元孙珍迁司马长史寻家南阳五子皆显名长彦文次彦伯博士次彦叔荆州刺史次彦贵南阳太守次彦生飞骑将军彦贵孙君阙拜巨鹿太守五世同居邑令王公上其事诏以尚义表其门此金氏由京兆而迁南阳者也君阙曾孙尚拜兖州刺史将之官曹操遣兵逆击尚尚奔袁术术僭号尚力拒伪命死之丧归帝命群臣吊祭官其子玮郎中玮孙道震晋咸宁中仕建康别驾遂留家于官三子皆仕昭明兵马郎以讨苏峻擢征西将军益州刺史昭惠飞骑将军昭显义安将军此金氏由南阳而迁建康者也昭明孙荣拜安东将军荣六世孙端绪历水部郎中端绪子简唐贞观中以文学鸣累官苏州别驾遂家焉此金氏由建康而迁苏州者也简之孙仑主桐庐簿有惠政民请留家因居邑之南郭人名金家埠此金氏由苏州而迁桐庐者也仑诸孙麒和州通判麟洪州教授鲸饶州别驾鲤鄱阳令麒孙文济又
名顺
唐末以御寇功历迁
歙州押衙节度使麟孙文浩
又
名灏
以武材从康承训
击庞勋有功迁洪州刺史豹子文郁官睦州通判而文浩之子曰武显以击黄巢功历迁兵马使武显三子载道明道博道以巢乱避地歙之篁墩博道迁休宁之杉坑博道曾孙竦复自杉坑迁于梅结大冲竦五世孙松青又自梅结大冲迁于汪溪此金氏由桐庐而迁休宁者也夫吾金氏源流之远根本之深余波垂荫衍庆千祀衣冠荣显世有其人谱牒承传家典其学若洙不揣凡陋纂述源流于篇藏诸宗祊昭示族类若洙又述　　辨金姓源流
玹历考史册按金姓其原有四周慎靓王时有金投汉文帝时长陵有金王孙或云皆出金天氏此其一也夏后氏苗裔淳维传至休屠王太子日磾入汉拜侍中武帝赐姓金氏封秺侯子孙族望京兆其二也唐初有金真平以弁韩苗裔国新罗内附高祖累世封王宿卫此其三也五季间吴越有汉赐项伯姓刘氏子孙避其国王钱镠讳更姓金云孙履祥在宋以道学鸣世称仁山先生此其四也夫是四金前三金其先皆在长安后渐蔓延于天下后一金其先则在婺州后亦迁徙于四方第明着于史书玩者习而不察又错居于人世似者久而乱真然江淮河汉源流须各得其宗于楩楠樟根本必各求其实庶上不诬其先祖斯下不欺其后人窃按史书家谱汪溪金氏其迁徙始祖则自唐博道公其得姓始祖则自汉秺侯盖由京兆一徙于南阳再徙于建康三徙于苏州四徙于桐庐五徙于休宁杉坑六徙于梅结七徙于汪溪则其在长安自为京兆之宗在吴越自为桐庐之派宋嘉泰癸亥汪运干楚材志吾将仕公墓据学录谱称梅源金氏因唐之乱自桐庐家杉坑遂为休宁望族其卜宅汪溪又自君之曾大父也景炎丙子黔江令若洙公叙家谱称吾祖太公唐广明由桐庐避地歙州卜宅休之杉坑元至正丁未处士元文叙家谱称始祖博道公生于桐庐唐广明以巢乱来迁休宁杉坑至四世竦公复迁梅结大冲九世松青公又迁汪溪则我金氏固肇于长安盛于江南蕃于汪溪固非若附支异派而本源未之考也玹爰述简端以俟吾宗来学得有所考而不惑焉永乐癸卯中秋日德玹拜书
　禽姓部汇考
郑樵通志
　　以名为氏
禽氏鲁大夫禽郑者管于奚之子也墨翟弟子有禽滑厘高士传有禽庆孝子传有禽贤望出鲁国　吟姓部列传
　　唐
　　吟约
按奇姓通约嘉州刺史

　谌姓部列传
　　后汉
　　谌仲
按奇姓通仲字文迭南昌人有德行和帝朝郡举有道仕至荆州刺史　　谌礼
按万姓统谱礼字秀登南昌人和帝朝为薛令举德行拜尚书仓部郎中撰书议十二卷行于世　　宋
　　谌佑
按万姓统谱佑字自求号桂舟南丰人古貌古心耿介宽谐萧然万山中穷经博古文宗左氏班马诗宗杜黄人皆推让之每一篇出乡邦传诵之　　谌重
按万姓统谱重南昌县人官至荆州刺史政绩懋着洎执亲丧哀号悲慕庐于墓侧致白兔驯扰人感其化即所居立庙祀之　　谌思
按万姓统谱思南城人重和进士
　　谌贲
按尚友录贲宜春人初为郡吏妻与同郡彭伉妻姊妹也伉登第亲族往贺座中皆名士独饭贲于后阁贲感愤力学一举即擢上第　　谌自求
按万姓统谱自求宁宗朝人家于盱江好学能诗求师友于千里外得意处自谓前辈不能及　　明
　　谌贱生
按邵武府志贱生洪武中以国子生拜岳池县典史坐事下狱岳之耆民赴诉于朝言其廉介有守爱民均役太祖命理官勘问果如所诉遂特擢四川按察司佥事　　谌希周
按安化县志希周十三都人贡士
　　谌至善
按安化县志至善十三都人中永乐戊子科举人任教谕　　谌宁
按邵武府志宁邵武东隅人应天顺六年贡官九江训导　　谌聪
按万姓统谱聪南昌人成化举人任推官操持清谨士民称慕　　谌恂
按随州志恂成化十八年贡士
　　谌璘
按随州志璘弘治九年贡士任新兴吏目
　　谌礼
按随州志礼弘治十一年贡士任云南知事
　　谌良魁
按万姓统谱良魁祥符人正德举人
　　谌恒
按万姓统谱恒随州人正德中任知县
　　谌彦清
按万姓统谱彦清随州人正德中任知州
　　谌珣
按万姓统谱珣南昌人正德中任增城县知县　　谌忠按万姓统谱忠犍为人嘉靖举人
　　谌廷诏
按万姓统谱廷诏南昌人嘉靖中工部员外郎　　谌必敬按安化县志必敬十三都人岁贡生任长寿教谕　　谌受玉按安化县志受玉字君锡十三都人嘉靖间贡士　　谌道渊按宁化县志道渊万历庚子科举人
　　谌应华
按明外史谌吉臣传吉臣父应华万历时以参将援朝鲜战殁　　谌吉臣
按明外史谌吉臣传吉臣字仲贞南昌县人父应华参将吉臣由举人崇祯中为云梦知县李自成陷城被执不食累日贼欲授以官不屈乃见杀时有袁启观者云梦诸生也贼据城启观立寨自守怨家告贼执去杀之安陆举人刘申锡养死士百人城陷谋恢复兵败见杀百人皆战死
　琴姓部汇考
郑樵通志
　　以名为氏
琴氏家语仲尼弟子琴牢列仙传琴高望出天水　禽姓部列传
　　周
　　禽息
按奇姓通息秦大夫荐百里奚不见纳缪公出当车以头击闑脑乃精出曰臣生无补于国不如死也缪公感悟而用百里奚秦遂以霸　　禽滑牦
按汉书儒林传序禽滑牦受业于子夏之门为王者师　　汉
　　禽庆
按汉书鲍宣传北海禽庆子夏以儒生去官不仕于莽　　禽贤
按万姓统谱贤孝子
　　禽坚
按万姓统谱坚成都人生而失父三出僥外寻获之王商为蜀郡太守以坚有志性表墓追赠
　鄩姓部汇考
凌迪知万姓统谱
　　鄩姓
鄩见姓苑

　钦姓部列传
　　宋
　　钦德载
按尚友录德载吴县人仕为都督计议官宋亡德载不肯送降款元兵帅募生致其人议欲官之德载裂其板授书即遁隐碧岩山中自号寿岩老人杨维桢尝作诗歌以吊之　　钦明
按尚友录明撰百官阶次三卷
　　明
　　钦谦
按吴县志谦由都督府经历改太医院判宣宗数召见索秘药三问皆以不知对最后切谕之谦叩头曰臣以医受陛下官禄先圣贤传医道者无此等术亦无此等书陛下承祖宗洪业宜保爱圣躬臣死不敢奉诏宣宗愧怒命力士以旃席裹头亟持付狱久之上悟释出复其官正统末随驾出土木殉难天顺初赠奉政大夫医院使荫其后　　钦恭
按万姓统谱恭宁国人宣德间由人材任瓯宁知县　　钦实按万姓统谱实缙云人天顺中任番禺县丞
　　钦拱极
按吴县志拱极字子辰登嘉靖二十九年进士历官高州府知府　　钦昱
按万姓统谱昱湖州长兴县人嘉靖间贡士
　　钦吉
按蓬莱县志吉嘉靖四十年任县丞
　　钦承学
按安乡县志承学字习之南平村人任郫县教谕有孝行
　岑姓部列传
　　汉
　　岑一峰
按录异记淮南王安好神仙有八公诣之问其姓氏答曰我等之名所谓文五常武七德枝百英寿千龄叶万椿鸣九皋修三田岑一峰也　　岑子孝
按后汉书王隆传王莽末沛国史岑子孝以文章显莽以为谒者着颂诔复神说疾凡四篇　　后汉
　　岑彭
按后汉书岑彭传彭字君然南阳棘阳人王莽时守本县长汉兵攻拔棘阳彭将家属奔甄阜阜死乃举城降更始封为归德侯令属伯升及伯升遇害彭复为朱鲔校尉迁颍川太守光武即位拜廷尉与吴汉等围洛阳说降朱鲔建武二年使彭击荆州下犨叶等十余城迁征南大将军三年更封彭为舞阴侯九年公孙述遣其将任满田戎程泛将数万人据荆门以拒汉兵十一年彭与吴汉攻之拔武阳去成都数十里势若风雨所至皆奔散述大惊以刺客诈为亡奴降夜刺杀彭谥曰壮侯子遵嗣　　岑遵
按后汉书岑彭传舞阴侯彭子遵徙封细阳侯永平中为屯骑校尉卒　　岑淮
按后汉书岑彭传彭子淮谷阳侯
　　岑伉
按后汉书岑彭传彭子细阳侯遵卒子伉嗣
　　岑杞
按后汉书岑彭传伉子杞建光元年封细阳侯顺帝时为光禄勋卒　　岑熙
按后汉书岑彭传杞子熙尚安帝妹涅阳公主少为侍中虎贲中郎将朝廷多称其能迁魏郡太守卒　　岑福按后汉书岑彭传熙子福为黄门侍郎
　　岑像
按后汉书岑晊传晊父像为南郡太守以贪叨诛死　　岑晊按后汉书岑晊传晊字公孝南阳棘阳人也父像晊年少未知名往候同郡宗慈慈与语大奇之俱至雒阳因诣太学受业晊有高才太守弘农成&#闻晊高名请为功曹又以张牧为中贼曹吏&#委心晊牧褒善纠违肃清朝府宛有富贾张泛者桓帝美人之外亲善巧雕镂玩好之物颇以赂遗中官以此并得显位恃其伎巧用埶纵横晊与牧劝&#收捕泛等既而遇赦晊竟诛之并收其宗族宾客杀二百余人后乃奏闻于是中常侍侯览使泛妻上书讼其冤帝大震怒征&#下狱死晊与牧遁逃亡匿齐鲁之间会赦出后州郡察举三府交辟并不就及李杜之诛因复逃窜终于江夏山中云　　梁
　　岑善纡
按陈书岑之敬传之敬父善纡梁世以经学闻官至吴宁令司义郎　　岑善方
按万姓统谱善方棘阳人清慎有器局博通经史仕梁为散骑常侍所著有文集七卷七子皆有操行　　陈　　岑之敬
