<!-- { "loadSidebar": true } -->
按尚友录汝锡字师子青田人幼&#悟数岁能属文或以其诗一联示黄庭坚曰闻愁莫浪遣留为痛饮资黄击节称赏曰我辈人也绍圣四年由太学登进士第邑之登第自汝锡始崇宁间诸路学事始置提举首除提举福建学事官至浙东安镇使有鹤溪集刊于郡斋　　陈瓘
按闻见前录瓘字莹中闽人有学问年十八登进士甲科绍圣初用章惇荐为太学博士与惇忤不复用曾布为相荐莹中为谏官为都司又以为忤出之莹中为谏官时极言蔡京不可用京深恨之屡窜责例用赦放归犹隶通州莹中撰尊尧集以辩王安石妄作日录以诋祖宗者今行于世靖康初不及大用以死特赠建议大夫　　陈禾
按宋史陈禾传禾字秀实明州鄞县人举元符三年进士累迁辟雍博士时方以传注记问为学禾始崇尚义理黜抑浮华入对契旨擢监察御史殿中侍御史蔡京遣酷吏李孝寿穷治章綖铸钱狱连及士大夫甚众未奏免孝寿京子倏为太常少卿何执中婿蔡芝为将作监皆疏其罪罢之迁左正言俄除给事中时童贯权益张与黄经臣胥用事御史中丞卢航表里为奸搢绅侧目未拜命首抗疏劾贯复劾经臣怙宠弄权论奏未终上拂衣起禾引上衣请毕其说衣裾落内侍请上易衣上却之曰留以旌直臣翌日贯等相率前诉谓国家极治安得此不祥语卢航奏禾狂妄谪监信州酒遇赦得自便还里初陈瓘归自岭外居于鄞与禾相好遣其子正汇从学后正汇告京罪执诣阙瓘亦就逮经臣&#其狱檄禾取证禾坐瓘党停官遇赦复起知广德军移知和州寻遭内艰服除知秀州王黼新得政禾曰安能出黼门下力辞改汝州辞益坚曰宁饿死黻闻而衔之禾兄秉时为寿春府教授禾侍兄官居适童贯领兵道府下谒不得入馈之不受贯怒归而谮之上曰此人素如此汝不能容邪久之知舒州命下而卒赠中大夫谥文介禾性不苟合立朝挺挺有风操　　陈衍
按宋史陈衍传衍开封人以内侍给事殿庭累官供备库使梁惟简荐诸宣仁圣烈皇后主管高韩王宅领御药院内东门司宣仁山陵为按行使俄以左藏库使文州刺史出为真定路都监御史来之邵方力诋元佑政事首言衍在垂帘日怙宠骄肆交结戚里张商英亦论衍交通宰相结托词臣衍坐贬监郴州酒税务已又编管白州徙配朱崖章惇起狱诬奏衍疏隔两宫斥随龙内侍十余人于外以剪除人主腹心羽翼意在动摇大逆不道乃诏处死　　陈高
按万姓统谱高字可中阐之从子仙游人元符中第进士召试除太学祭酒龚原司业傅楫荐其潜心经术尤深于易迁博士政和中始建医学除太医学司业累上封事以切直忤蔡京慨然力请致仕　　陈骥
按万姓统谱骥字德纯仙游人元符中由中舍选第进士与直讲张读参政李邴交善历宗学博士性鲠特蔡京用事耻为之屈不肯一见历温州通判年六十二即挂冠自号安处居士　　陈佑
按宋史陈佑传佑字纯益仙井人第进士元符末以吏部员外郎拜右正言上疏迁右司谏言林希绍圣初掌书命草吕大防刘挚苏辙梁焘等制皆务求合章惇之意陛下顷用臣言褫其职自大名移扬州而希谢表具言皆出于先朝大抵奸人诋毁善类事成则摅己所愤事败则归过于君至如过失未形而训辞先具安得为责人之实历辨诋诬而上侵圣烈安得为臣子之谊不一二年致位枢近而希尚敢忿躁不平谢章慢上不敬此而可忍孰不可忍希再降知舒州又论章惇蔡京蔡卞郝随邓洵武忤旨通判滁州卞乞贬伯雨等佑在数中编管澧州徙归州复承议郎卒　　陈朝老
按尚友录朝老字廷臣政和人元符末为太学生论事剀切台谏受蔡京风旨以狂妄目之大观三年以何执中为左仆射朝老上书曰陛下即位以来凡五命相有若韩忠彦之庸慵曾布之赃污赵挺之之蠢愚蔡京之跋扈今复相执中执中碌碌常质初无过人天下败坏至此如人一身脏腑受沴已深岂庸医所能起乎执中夤缘攀附到位二府固已大幸遽俾之经体赞元是犹以蚊负山多见其不胜任也宣和末与陈东等上书论蔡京等编置道州建炎改元遇宥归耕石门绍兴间三诏征之坚辞不起学者称曰陈三诏　　陈知柔
按尚友录知柔字体仁温陵人自号休斋居士在天台乘安舆遍游名山归至会稽爱岩壑之秀留止二年罢贺州归留惠阳三年暇日泛湖登白鹤峰追和东坡诗写罗浮风物殆尽凡四奉祠诸生受业户屦尝满侄模楷皆登第　　陈棣
按尚友录棣汝锡子以父任终通判潭州着蒙隐集刊于宜春　　陈淬
按宋史陈淬传淬字君锐兴化军莆田人绍圣初下第挟策西游时吕惠卿帅鄜延淬戎服往见惠卿问相见何事淬曰大丈夫求见大丈夫又何事惠卿器之补三班奉职与西人接战于乌原手杀十余人擒其寨主奏为左班殿直鄜延路兵马都监累迁武经郎丁外艰宣和四年召赴阙授真定路分都监兼知北寨河北第一将寻拜忠州团练使真定府路马步副总管七年金人入真定淬以孤军御之妻孥八人皆遇害建炎元年辟诸军统制宗泽命击金人于南华败之兼大名府路都总管兵马钤辖擢知恩州王善者金之种落也拥兵十万长驱两河遂袭恩淬与长子仲刚拒战贼飞刃及淬仲刚以身蔽刃死之明年善复围陈州淬大败善兵拜宿州安抚使李成叛诏以淬为御营使六军都统淮南招抚使讨之三战三捷未几金人犯采石又檄淬回援建康淬曰伏兵葭芦翳荟间俟其济当尽获矣杜充不从金兵遂犯板桥诸军皆溃淬独与战势穷力尽据胡&#大骂刃交于胸而色不动与其从子仲敏俱死诏赠拱卫大夫明州观察使官其一子一婿　　陈彦&#
按浦城县志彦&#字敏求以词赋补太学生崇宁二年登进士调无锡卫为婺州教官改宣教郎潭州佥判秩满得湖南提学司干官除国子博士出倅广西全州摄郡事建炎中奉祠终老于家官至朝散大夫　　陈正汇按尚友录正汇在杭讼蔡京有动摇东宫之迹杭守蔡嶷执正汇送京师蔡京党李孝寿坐以所告失实流之海上　　陈之翰
按万姓统谱之翰字宪之明州人少有志操好学能文乡人有贷金携以偿之者适在舟绐曰金坠于水中之翰不疑后数年其人自悔病且死遣其子来偿之翰受之不拒徐以其偿助其丧葬崇宁初众论荐于朝官之　　陈彦文
按万姓统谱彦文睦之子居苏州以职事登对称旨崇宁中赐进士出身户部侍郎显谟阁直学士知庆洪楚江四州在江州视事甫十日盗张遇犯城彦文击走之建炎初除江淮制置使召入都堂议事　　陈篆按万姓统谱篆字思文宣和间登进士历任州县所至有声子准以荫补官年五十余即挂冠归有别墅在石屋间朱熹为扁石屋书室二子秬为江夏令秠力学不倦秬子畦为靖州判官　　陈最
按万姓统谱最字季常福安人宣和间登进士第授新昌县丞会杭卒叛最单骑见贼以理谕之贼曰此公忠义虐之不祥遂送最以归召对称旨上谕宰执曰陈最人物可爱议论可取授诸司粮料院佐郑中使川陕与金公画地界金使乃贺景仁之子屡与最争最责之曰子受本朝大恩何乃若是贺气沮卒从所议还朝以闻上喜时秦桧方主和议最力沮之桧不悦出知兴国军　　陈纯夫
按万姓统谱纯夫字德全迈之子初以荫补官仕东闽有异政守郢继父之后郢人称之不啻召杜纯夫笃于恩义历仕四十二年确守名节宣和间自南康乞祠居乡十年以文自乐官至大中大夫世号湖南夫子　　陈鹤
按万姓统谱鹤字闻野仙游人宣和六年进士惠州佥判惠俗僻陋士风不振鹤与州守吴达老大兴学校亲典教授事执经者岁数百人鹤乃捐俸置学田以增廪又表置学官自后文士彬彬惠之倡学实自鹤始　　陈叔易
按尚友录叔易初与晁以道俱隐嵩山叔易赴召晁以诗送之云处士何人为作牙尽携猿鹤到京华故人岩壑应惆怅六六峰前只一家以道宣和间领郡人复以此嘲之　　陈过庭
按宋史陈过庭传过庭字宾玉越州山阴人中进士第为馆主簿澶州教授知中牟县除国子博士何执中侯蒙器其才荐之擢祠部吏部右司员外郎使契丹过庭初名扬庭辞日徽宗改赐今名归迁太常少卿起居舍人宣和二年进中书舍人纔七日迁礼部侍郎未尽一月又迁御史中丞兼侍读睦寇窃发过庭言致寇者蔡京养寇者王黼宜昭正典刑以谢天下由是大与权贵迕翻陷以不举劾之罪罢知蕲州未半道责海州团练副使黄州安置三年得自便钦宗立以集英殿修撰起知潭州未行以兵部侍郎召在道除中丞进礼部尚书擢右丞中书侍郎议遣大臣割两河与金耿南仲以老聂昌以亲辞过庭曰主忧臣辱愿效死帝为挥涕叹息固遣南仲昌及城陷过庭亦以金人拘之军中因留不得还建炎四年卒于燕山年六十赠开府仪同三司谥忠肃　　陈遘
按宋史陈遘传遘字亨伯其先自江宁徙永州登进士第知辛县为治有绩魏尹蒋之奇冯京许将交荐之知雍丘县徽宗将以为御史而遭父佑甫忧毕丧为广西转运判官蔡京启蛮猺地建平从允三州遘言轻扰以兆衅不可京恶之以他事罢归旋知商州兴元府入为驾部金部员外郎张商英得政用为左司员外郎俄擢给事中会商英免相蔡嶷摄封驳力沮止之遘惧请外以直秘阁为河北转运使加直龙图阁徙陕西召还京师而蔡京复相再使河北徙淮南帝将易置发运使命选诸道计臣有阀阅者执政以遘言京曰职卑不可用帝曰可除集英殿修撰使往京乃不敢言遂为副使未几升为使朝廷方督纲饷运渠壅涩遘使决吕城陈公两塘达于渠漕路甫通而朱&#花石纲塞道官舟不得行遘捕系其人而上章自劾帝为黥&#人进遘徽猷阁待制宣和二年冬方腊乱诏加龙图阁直学士经制七路又进学士徙河北都转运使进延康殿学士历知中山真定河间府钦宗立加资政殿学士积官至光禄大夫复为真定又徙中山金人再至遘冒围入城坚壁拒守诏康王领天下大元帅命遘为兵马元帅受围半年外无援师京都既陷割两河求和遘弟光禄卿适至中山临城谕旨遘遥语之曰主辱臣死吾兄弟平居以名义自处宁当卖国家为囚奴乎遘呼总管使尽括城中兵击贼总管辞遂斩以徇又呼步将沙振往振素有勇名亦固辞遘固遣之振怒且惧潜衷刃入府遘妾定奴责其辄入振立杀之遂害遘于堂及其子锡并仆妾十七人长子巨以官淮南获免振出帐下卒执而捽裂之城中无主乃开门出降金人入见其尸曰南朝忠臣也敛而葬诸铁柱寺建炎初赠特进　　陈适按宋史陈遘传遘弟适由开封少尹卫尉少卿至光禄卿金人执之以北后十年死于云中　　陈康伯
