<!-- { "loadSidebar": true } -->
按宋史范仲淹传纯礼字彝叟以父仲淹荫为秘书省正字签书河南府判官知陵台令以比部员外郎出知遂州元佑初入为吏部郎中迁左司又迁太常少卿江淮荆浙发运使以光禄卿召迁刑部侍郎进给事中纯礼凡所封驳正名分纪纲皆国体之大者徙刑部侍郎转吏部改天章阁待制提举明道宫徽宗立以龙图阁直学士知开封府拜礼部尚书擢尚书右丞纯礼沈毅刚正曾布惮之激驸马都尉王诜曰上欲除君承旨范右丞不可诜怒会诜馆辽使纯礼主宴诜诬其辄斥御名罢为端明殿学士知颍昌府提举崇福宫崇宁中启党禁贬静江军节度副使徐州安置徙单州五年复左朝议大夫提举鸿庆宫卒　　范纯粹
按宋史范仲淹传仲淹子纯粹字德孺以荫迁至赞善大夫元丰中为陕西转运判官进为副使吴居厚为京东转运使数献羡赋神宗将以徐州大钱二十万缗助陕西纯粹恳辞弗受入为右司郎中哲宗立居厚败命纯粹以直龙图阁往代之尽革其苛政复代兄纯仁知庆州元佑中召为户部侍郎又出知延州历河南府滑州旋以元佑党人夺职知均州徽宗立起知信州复故职知延州改知永兴军寻以言者落职知金州提举鸿庆宫又责常州别驾鄂州安置党禁解复徽猷阁待制致仕卒　　范纯诚
按尚友录纯诚字子明文正犹子文正置义田皆纯诚办习因奏为长洲尉俾创规法以贻永久历官衢州司理　　范镗
按万姓统谱镗字宏甫倜傥有大志熙宁六年擢第元佑初被荐入馆出知信州未几以集贤校理知洪州入对除国子司业学博作策问例呈长贰镗每加点窜博士刘弇甚不平且语同列曰吾文不加点当力辨一曰刘呈策题首遭横笔弇怒亟取视之乃大服刘之文曰谒禁禁谒其来尚矣镗改之曰谒有禁其来尚矣其文章简严大率类此后为兵部侍郎上从容问曰卿何以名镗镗率尔对曰臣少有登金门上玉堂之志上嘉奖未几拜工部尚书除枢密直学士知太原府时宰相张商英置政典局以镗为参详官除龙图阁学士卒　　范谔
按万姓统谱谔受河图洛书于许坚坚授于李溉溉授于陈抟　　范世京
按万姓统谱世京字延祖吴人文正从孙进士熙宁闲令海盐劝民孝友力田治声动浙右时新法行召至京将用之以论不合还治民欢呼相迎寻以疾乞休诏进秘书丞致仕　　范百禄
按宋史范镇传百禄字子功镇兄锴之子也第进士又举才识兼茂科熙宁中提举江东利梓路刑狱七年召知谏院哲宗立迁中书舍人元佑元年为刑部侍郎改吏部进翰林学士拜中书侍郎右仆射苏颂坐稽留除书免百禄以同省罢为资政殿学士知河中徙河阳河南薨　　范育
按宋史范祥传祥子育字之举进士为泾阳令以荐召见授崇文校书监察御史里行罢知韩城县久之知河中府加直集贤院徙凤翔以直龙图阁镇秦州元佑初召为太常少卿出知熙州入为户部侍郎卒　　范子奇
按宋史范雍传雍子宗杰宗杰子子奇字中济阶祖雍荫签书并州判官以唐介荐神宗赐对授户部判官为湖南转运副使元佑初为将作监司农卿复使陕西以病解起知郑州召权户部侍郎未几出知庆州推诚待下人乐为用入为吏部侍郎以待制致仕卒　　范正平
按宋史范仲淹传仲淹子纯仁纯仁子正平字子夷学行甚高绍圣中为开封尉有向氏于其坟造慈云寺户部尚书蔡京以向氏后戚规欲自结奏拓四邻田庐正平以为所拓皆民业不可夺民又挝鼓上诉京坐罚金二十斤用是蓄恨正平及当国乃言正平矫撰父遗表遂逮诣御史府狱解正平羇管象州会赦得归颍昌正平退闲久益工诗尤长五言着荀里退居编以寿终　　范祖禹
按宋史范镇传镇从孙祖禹字淳甫一字梦得进士甲科从司马光编修资治通鉴书成荐为秘书省正字哲宗立擢右正言迁起居郎拜右谏议大夫迁给事中宣仁太后崩祖禹虑小人乘闲害政谏章累上不报时绍述之论已兴有相章惇意祖禹力言惇不可用不见从遂请外乃知陕州连贬武安军节度副使昭州别驾而卒　　范祖述
按宋史范镇传镇兄子百禄百禄子祖述知巩县以父堕党籍监中岳庙久之通判泾州知台州奏罢黄甘葛蕈之贡累官朝议大夫卒　　范坦
按宋史范雍传雍子宗杰宗杰子子奇子奇子坦字伯履以父任为开封府推官赐进士第权起居舍人使于辽复命迁殿中监后知江宁府洪扬二州召为户部侍郎论当十及夹锡钱之弊请外知河阳政和初复为户部时张商英为相坦多与之合及商英去言者论坦贬黄州团练副使以赦复徽猷阁待制卒　　范致虚按宋史范致虚传致虚字谦叔建州建阳人举进士为太学博士徽宗嗣位除左正言政和七年为侍读迁尚书右丞进左丞靖康元年除知京兆府时金人围太原声振关中致虚修战守备甚力除陕西宣抚使金人分道再犯京师诏致虚会兵入援金将娄宿以精骑衡之不战而溃高宗即位言者论其逗桡不进徙知邓州会金兵压境致虚遁坐落职责授安远军节度副使英州安置高宗幸建康召知鼎州行至巴陵卒　　范处厚
按万姓统谱处厚大观中知南雄州时举八行广东十五郡无应者惟处厚切意搜求得谭焕欧阳&#许孜三人以其行闻　　范传真
按万姓统谱传真字西老邓州顺阳人为宁国令韦瓘称其肃以检奸廉以约身和以纳民敏以应发物不夭落民得休泰常摄事南陵修复大农陂民赖其利　　范周
按万姓统谱周字无外文正从孙负才不羇工诗词安贫自乐未尝屈节于人方腊之乱州民团结以保境士亦不免周率学舍诸生冠带夜行以大灯笼题诗其上云自古轻儒莫若秦山河社稷付他人而今重士如周室忍使儒生作夜巡守将亟为罢去　　范同按宋史范同传同字择善建康人登政和五年第再中宏词科累官至吏部员外郎与秦桧力主和议绍兴十一年召入对以为翰林学士拜参知政事同始赞和议为桧所引及在政府或自奏事桧忌之万俟因论同责授左朝奉郎谪居筠州十八年复太中大夫知太平州卒　　范宗尹
按宋史范宗尹传宗尹字觉民襄阳邓城人宣和三年登第累迁侍御史右谏议大夫建炎元年出知纾州召为中书舍人拜参知政事言国家多难当复藩镇之法上从其言授宗尹通议大夫守尚书右仆射同中书门下平章事沈与求奏其罪状落职未几命知温州退居天台卒　　范旺
按宋史范旺传旺南剑州顺昌县巡检司军校也盗俞胜等作乱杀之子佛胜俱死其妻马氏闻之行且哭贼胁污之不从节解之贼既平旺死迹在地隐隐不没绍兴六年转运使以状闻诏立祠号忠节　　范冲按宋史范冲传冲字元长登进士第高宗即位召为虞部员外郎俄出为两淮转运副使绍兴中诏重修神哲两朝实录召冲为宗正少卿兼直史馆迁起居郎会皇子瑗出就傅首命冲以徽猷阁待制提举建隆观为资善堂翊善寻以龙图阁学士奉祠卒　　范洁按万姓统谱洁字景圭剑浦人南渡初知新昌披榛砾抚疮痍以创县治邑人赖焉绍兴间守光化军后守鄂州终于漕二子留居新昌　　范寅孙
按万姓统谱寅孙姑苏人文正公之曾孙也绍兴十七年为平阳县丞治政勤能急于民事兴修水利人多赖之　　范溶
按万姓统谱溶字茂宽兰溪人绍兴中以祖任补郊社斋郎调授开德府司理参军在澶渊囚有殴妇人伤甚者墨曹以破骨限辜既四十九日而妇人死溶曰法破骨限日以五十日而创伤辜不逾月今四十九日矣脱不破骨得无冤乎生固不容剔肌以辨其人死且腐骨可验也验之实止创伤遂以逾月论因得不死其平反类如此　　范士衡
按万姓统谱士衡丰城人每谓春秋一经其说曼衍皆传注害之作尊经辨及春秋本末晚事朱熹以书请益熹报之称为老友　　范直方
按万姓统谱直方绍兴闲知浔州政尚宽厚邦人德之入为刑部员外郎民皆攀辕绝镫不忍其去　　范成大按宋史范成大传成大字致能吴郡人绍兴二十四年擢进士第累迁著作佐郎罢奉祠起知处州除礼部员外郎隆兴再讲和迁成大起居郎使燕词气慷慨全节而归除起居舍人为四川制置使召对除权吏部尚书拜参知政事为言者所论奉祠起知明州进资政殿学士绍熙四年薨自号石湖　　范如圭
按宋史范如圭传如圭字伯逵建州建阳人登进士第授左从事郎召试秘书省正字迁校书郎秦桧力建和议如圭以书责桧曲学倍师忘雠辱国之罪桧怒如圭谒告去杜门十余岁起通判荆南府桧死以直秘阁提举江西常平茶盐移利州路提点刑狱以病请祠复起知泉州罢僦居邵武卒子念祖念德念兹　　范浚
按万姓统谱浚字茂明兰溪人绍兴间举贤良不起笃志求道学者称为香溪先生有文集藏于家朱文公取其心箴入孟子集注　　范璇
按万姓统谱璇丰城人舍选第一知甄宁县平心率物吏民爱之迁兵部员外郎上言帝王吊伐事语剀切时秦桧主和议璇力争出知南剑州不就所著有松溪集子德动知龙泉县迁知肇庆亦有文集　　范端臣按尚友录端臣字元卿贤良浚之从子受学于浚绍兴中登第累官至中书舍人右史虽入官未尝废学文词典雅尤工于诗有集三卷出入诸家卓然名世学者称为蒙斋先生潘慈明志其墓谓篆楷草隶皆造于妙吴师道亦称其天才俊逸词翰绝人干淳中着声馆阁　　范如璋
按万姓统谱如璋字仲达建阳人为袁州万载令行保伍法最号整肃奸宄至无所容每有踪迹疑似之人保伍必互相传送至县县验其无弊则令传送出境讫任满无一寇盗　　范之柔
按万姓统谱之柔字叔刚文正五世孙举进士历刑礼二部尚书太子詹事事君奉亲一以文正为法知止畏盈每有山林之志卒谥清宪　　范良遂
按万姓统谱良遂之柔弟初名之傅字次卿卜筑昆山放情山水不慕荣利长于歌诗兄显贵视之泊如也官承务郎　　范应铃
按宋史范应铃传应铃字旗叟丰城人开禧元年举进士调永新尉调衡州录事总领闻应铃名辟为属改知崇仁县丁内艰服除通判蕲州赣叛卒朱先贼杀主帅应铃密遣谍以厚赏捕之部使者劾其轻发镌一官闲居六年起广西提点刑狱多所平反召为金部郎官累迁大理少卿卒应铃开明磊落守正不阿当官而行无敢挠以非义　　范楷
按万姓统谱楷字子式靳人登嘉定元年进士第历官至工部尚书先在经筵因事启沃边疆州郡关于朝政者知无不言李全据淮安反状益急宰相不能决尤委曲掩护大臣更谏不纳楷上书曰贼全狂恣举朝皆欲杀之独丞相隐忍不发昔郭子仪为中书令考于史传闲居为多今丞相独当国柄二十二年所在窥伺危机一发变不可测遂忤旨去位明年元旦除宝谟阁直学士卒于家　　范炎
按万姓统谱炎嘉定中知晋陵县科敛不急而民瘼以瘳父老谓炎之政数十年所未有　　范锺
按宋史范锺传锺字仲和婺州兰溪人嘉定二年举进士历官至兵部侍郎嘉熙三年拜端明殿学士签书枢密院事四年授参知政事淳佑五年特拜左丞相封东阳郡公乞归田里九年薨谥文肃　　范启
按尚友录启字弥发号求迩唐歙州刺史传正之后博学穷理志节高尚不乐仕进理宗征不起赐号风月处士所著有鸡肋谩录管锥杂志井观杂说　　范士表按万姓统谱士表字叔端锺从子嘉熙戊戌登第由广济簿历宰湘乡以治行闻后倅于衢　　范师孔
按万姓统谱师孔字学可崇安人咸淳丁卯恩荐肄业武夷书院三司辟充讲书横经析理极精致后进赖博约居多尤工于诗赋年七十五子弁字不遐能传父学善赋诗　　范天顺
