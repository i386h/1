<!-- { "loadSidebar": true } -->
按五代史崔梲传梲字子文深州安平人也少好学颇涉经史工于文辞遭世乱寓居于滑台不游里巷者十余年人罕识其面梁贞明三年举进士甲科开封尹王瓒辟掌奏记父丧服除唐明宗以为监察御史不拜逾年再命乃拜累迁都官郎中翰林学士晋高祖时以户部侍郎为学士承旨权知天福二年贡举物议大以为非即罢学士拜尚书左丞迁太常卿以风痹改太子宾客分司西京卒　　后周
　　崔周度
按宋史崔立传立祖周度仕周为泰宁军节度判官　　宋　　崔彦进
按宋史崔彦进传彦进大名人纯质有胆略善骑射汉干佑中隶周祖帐下广顺初补卫士显德初为控鹤指挥使后征淮南以功迁散员都虞候从平瓦桥关改东西班指挥使领昭州刺史宋初改控鹤右厢指挥使领果州团练使征李筠为先锋部署以功迁常州防御使从平李重进改虎捷右厢建隆二年迁侍卫步军都指挥使颔武信军节度大举伐蜀为凤州路行营前军副都部署蜀平坐纵部下不法左迁昭化军节度观察留后太祖郊祀西洛彦进来朝授彰信军节度太平兴国二年移镇河阳四年从征幽州以功加检校太尉五年车驾北巡以彦进为关南都部署雍熙三年命将北伐诏彦进为幽州道行营马步军水陆副都部署坐违节制贬右武卫上将军四年授保静军节度端拱元年卒年六十七赠侍中　　崔翰按宋史崔翰传翰字仲文京兆万年人少有大志风姿伟秀太祖见而奇之以隶麾下从周世宗征淮南平寿春取关南以功补军使宋初迁御马直副指挥使开宝九年领端州刺史太宗即位进本州团练使太平兴国二年议武于西郊时殿前都指挥使杨信病喑命翰代之四年从征太原命总侍卫马步诸军率先攻城太原平知定州得以便宜从事缘边诸军并受节制契丹兵数万寇蒲城翰会兵于徐河合击之以功擢武泰军节度使明年出为感德军节度使雍熙二年移知滑州三年北伐不利上追念徐河之功召翰为威卤军行营兵马都部署四年改镇定国军二年移镇镇安军淳化三年卒年六十三赠侍中　　崔颂按宋史崔颂传颂字敦美河南偃师人父协后唐门下侍郎平章事颂幼丧母为外祖母所鞠养以荫补河南府巡官历开封主簿邓州录事参军以疾去官未几诣阙上书言事宰相桑维翰览而奇之擢为左拾遗选右补阙汉初加朝散阶副右散骑常侍张煦册钱俶为吴越王梁末协尝使两浙至是越人美之赠贿甚厚及还值周祖入京师为军士剽夺悉尽世宗镇澶渊择僚佐颂中其选以颂为观察判官赠金紫世宗尹京拜司封员外郎充判官以断狱&#失罢职守本官即位拜驾部郎中迁吏部复副尹日就使两浙世宗读唐元稹均田疏命写为图赐近臣遣使均诸道租赋颂使兖州颇增旧额恭帝嗣位改左谏议大夫宋初判国子监会重修国学及武成王庙命颂总领其事建隆三年夏始会生徒讲说太祖每临幸国学召颂与语颂应答无滞及郊祀以颂摄太仆升车执绥上问以一时典礼颂占对闲雅上甚重之未几坐请托有司为所亲求便官出为保大军行军司马干德六年暴得疾卒年五十　　崔仁冀
按十国春秋吴越崔仁冀字子迁钱塘人也少笃学有文采事忠懿王为通儒院学士王罢沈虎子政事以仁冀代之宋太祖常谕忠懿王入朝仁冀告王曰主上天资英武所向无敌保族全名上策也王然之太平二年王在汴京会陈洪进纳土王疏言愿罢所封吴越国王及天下兵马大元帅职名宋太宗优诏不许仁冀复从臾王曰朝廷意可知大王不速纳土祸且至左右争言不可仁冀厉声曰今已在人掌握中去国千里惟有羽翼乃能飞去耳王遂决策奉境内十三州一军八十六县阙下太宗以仁冀归诚功授淮南节度使累擢卫尉卿判大理寺移知抚州卒　　崔遵度按宋史崔遵度传遵度字坚白本江陵人后徙淄州之淄川纯介好学始七岁授经于叔父宪尝以春秋编年史汉纪传之例问于宪宪曰此儿他日成令名矣太平兴国八年举进士解褐和州主簿换临汾馈刍粮三抵绥州涉无定河河沙与水混流无定迹陷溺相继遵度悯之着铭以纪焉端拱初转运副使夏侯涛上其勤状召归对便坐因献文自荐时新建秘阁命中书试作颂一首擢著作佐郎淳化中吏部侍郎李至荐之迁殿中丞出知忠州李顺之乱贼遣其党张余来攻遵度领甲兵百余背城而战贼逾堞以入遵度投江中赖州兵援之得免坐失城池贬崇阳令移鹿邑咸平初复为太子中允景德初内出遵度名引对崇政殿诏索所著文召试舍人院改太常丞直史馆会修两朝国史与路振并为编修官大中祥符元年命同修起居注东封进博士祀汾阴以覃庆为左司谏七年东郊遵度典记注书昊天为天皇坐降右正言逾岁复秩九年仁宗以寿春郡王开府诏宰相择耆德方正有学术之士遂命与张士逊并为王友改户部员外郎赐服金紫府中文翰皆遵度所作国史成拜吏部员外郎升邸进封改礼部郎中充谘议参军储宫建又加吏部兼左谕德未几命使契丹判司农寺天禧四年八月卒年六十七仁宗即位特诏赠工部侍郎有集二十卷　　崔颐正
按宋史崔颐正传颐正开封封丘人也举进士明经术雍熙中为高密尉秩满国子祭酒孔维荐之以为国学直讲迁殿中丞判监李至上言本监先校定诸经音疏其间文字讹谬尚多伏见国子直讲崔颐正苦心强学博贯九经问义质疑有所依据望令重加刊正咸平初又有学究刘可名言诸经版本多舛误真宗命擢官详正因访达经义者至方参知政事以颐正对曰朕宫中无事乐闻讲诵翼日召颐正于苑中说尚书大禹谟自是日令赴御书院待对颐正年老步趋艰蹇表求致仕上命坐问恤甚至赐器币听以本官致仕仍充直讲改国子博士三年卒年七十九　　崔偓佺
按宋史崔颐正传颐正弟偓佺举进士明经术淳化中历福州连江尉判国子监李至奏为直讲咸平二年真宗幸国学召偓佺说尚书景德后令讲道德经日于崇文院候对三年卒年七十九　　崔怀遵
按宋史崔彦进传彦进子怀遵至内殿崇班
　　崔怀清
按宋史崔彦进传彦进子怀清至崇仪副使
　　崔继颙
按宋史崔翰传翰子继颙虞部员外郎
　　崔晓
按宋史崔颂传颂子晓至太子右赞善大夫
　　崔&#
按宋史崔颂传颂子&#字文炳雍熙二年进士淹雅有士行累为屯田员外郎开封三司户部判官景德中为曹国公元俨府翊善召对迁都官员外郎充记室参军赐金紫迁兵部郎中出知河南府转太常少卿将作监卒　　崔希甫
按万姓统谱希甫高邮人有文武才略潘美荐于朝召见赐金紫知原州拜监察御史更置诸道事务又面赐金带仍命赐鱼时号重金御史　　崔立
按宋史崔立传立字本之开封鄢陵人中进士第为果州团练推官特改大理寺丞知安丰县进殿中丞历通判广州许州知江阴军累迁太常少卿历知棣汉相潞兖郓泾七州大中祥符间帝既封禅士大夫争奏上符瑞献赞颂立独前后上四十余事以右谏议大夫知耀州改知濠州迁给事中告老进尚书工部侍郎致仕卒　　崔上贤
按宋史崔彦进传彦进子怀遵怀遵子上贤娶镇王女崇安县主　　崔从湜
按宋史崔彦进传彦进子怀清怀清子从湜娶岐王女永寿县主为西京左藏库副使后主卒除名　　崔承业按宋史崔翰传翰孙承业内殿承制合门祗候　　崔承佑按宋史崔翰传翰孙承佑内殿崇班
　　崔台符
按宋史崔台符传台符字平反蒲阴人中明法科为大理详断官校试殿帷仁宗赐以尽美二字熙宁中文彦博荐为群牧判官除河北监牧使入判大理寺王安石喜其附己故用之历知审刑院判少府监复置大理狱拜右谏议大夫为大理卿官制行迁刑部侍郎官至光禄大夫元佑初出知潞州又贬秩徙相州后兼监牧使卒年六十四　　崔峄
按宋史崔峄传峄字之才京兆长安人进士及第累官尚书职方员外郎知遂州文州蕃卒数剽攻边户守臣虑生事多以牛酒和遣峄请守臣岁时得行边益募勇壮伺其发一切捕击之后无复内寇就除转运使历三司户部判官河东转运使会更钱法潞州民大扰推其首恶诛之人心遂定后为户部副使以右谏议大夫为河东都转运使迁给事中还纠察在京刑狱谏官御史言宰相陈执中纵嬖妾杀婢命按治峄颇左右执中即授龙图阁待制知庆州羌井坑乱潜兵讨平历知同州凤翔府改工部侍郎集贤院学士知河中府峄所至贪奸比老益甚在凤翔转运使薛向按之急不得已至河中请老以刑部侍郎致仕卒　　崔公度
按宋史崔公度传公度字伯易高邮人口吃不能剧谈而内绝敏书一阅即不忘刘沆荐茂才异等辞疾不应命用父任补三班差使非其好也益闭户读书欧阳修得其所作感山赋以示韩琦琦上之英宗即付史馆授和州防御推官为国子直讲以母老辞王安石当国献熙宁稽古一法百利论安石延与语召对延和殿进光禄丞知阳武县安石使邓绾荐为御史未几为崇文校书删定三司令式加集贤校理知太常礼院请知海州元佑绍圣之间历兵礼部郎中国子司业除秘书少监起居郎皆辞不受知颍润宣通四州以直龙图阁卒　　崔遹
按万姓统谱遹元丰间为于潜令有遗爱常兴元丰塘为邑人利至今呼为崔长官塘　　崔唐臣
按尚友录唐臣闽人与苏子容吕晋叔交善二君登第唐臣遂罢举一日舣舟河次二君偶见之问以别后事曰初检橐中有钱百千以其半买此舟以其半居货往来江湖间贸易自给愈于应举觅官时也次早二君自署中还见崔留刺亟访之则莫可踪迹矣视其刺末一绝云集贤仙客问生涯买得渔舟度岁华案有黄庭尊有酒少风波处便为家　　崔子房
按尚友录子房字彦直涪陵人徙居县南通春秋学与东坡山谷诸名士游尝知滁州曾子开作记刻石醉翁亭侧　　崔鶠
按宋史崔鶠传鶠字德符雍丘人父毗徙居颍州遂为阳翟人登进士第调凤州司户参军筠州推官徽宗初立以日食求言鶠上书言司马光章惇之忠佞至呼惇为贼帝览而善之以为相州教授后蔡京复籍以鶠为邪等免所居官久之调绩溪令移病归始居郏城治地数亩为婆娑园屏处十余年人无贵贱长少悉尊师之宣和六年起通判宁化军召为殿中侍御史既至而钦宗即位授右正言上疏论蔡京冯澥愿斩之以谢天下时议归重忽得挛疾不能行三求去以龙图阁直学士主管嵩山崇福宫命下而卒　　崔贡按尚友录贡字廷硕仁和人端重有学识履行饬备里党咸敬事之大观中诏天下郡县保任士有孝弟睦&#任恤中和八行者贡入太学司成考验以闻释褐命官政和五年郡太守董正封举贡应诏授密州文学卒乡人尊之曰八行先生　　崔泾
按尚友录泾静海人为儿时见蚁出穴不敢践及长见蝇蝶投网必与救脱见网罟者多与之钱令其改业又率乡人共为放生会其后子为郡文学二孙敦礼敦诗皆登进士　　崔纵
按宋史崔纵传纵字元矩抚州临川人登政和五年进士第历确山主簿仙居丞累迁承议郎干办审计司二帝北行高宗将遣使通问廷臣以前使者相继受系莫肯往纵毅然请行乃授朝请大夫右文殿修撰试工部尚书以行比至首以大义责金人请还二帝又三遗之书金人怒徙之穷荒纵不少屈久之金人许南使自陈而听其还纵以王事未毕不忍言又以官爵诱之纵以恚恨成疾竟握节以死洪皓张邵还遂归纵之骨诏以兄子延年为后　　崔敦礼
按万姓统谱敦礼通州静海人与弟敦诗同登绍兴中进士爱溧阳山水买田筑居敦礼仕至诸王宫大小学教授　　崔敦诗
