<!-- { "loadSidebar": true } -->
按南史孔珪传珪字德璋会稽山阴人祖道隆位侍中父灵产光禄大夫珪少学涉有美誉太守王僧虔引为主簿举秀才再迁殿中郎高帝为骠骑取为记室参军与江淹对掌辞笔为尚书左丞永明中历黄门侍郎中庶子廷尉转御史中丞建武初为平西长史南郡太守珪风韵清疏好文咏饮酒不乐世务门庭之内草莱不剪中有蛙鸣或问之答曰我以此当两部鼓吹永元元年为都官尚书迁太子詹事加散骑常侍三年卒赠金紫光禄大夫　　梁
　　孔休源
按梁书孔休源传休源字庆绪会稽山阴人晋丹阳太守冲之八世孙曾祖遥之宋尚书水部郎父佩齐庐陵王记室参军早卒休源年十一而孤建武四年州举秀才琅琊王融荐之于竟陵王为西邸学士梁台建为太学博士初到京寓于宗人少府卿孔登宅曾以祀事入庙侍中范云一见深加褒赏后云命驾到少府门登拂筵整带谓当诣己既而独造休源高谈尽日同载还家登深以为愧俄除临川王府行参军除兼尚书仪曹郎中时多改作每访前事休源以所诵记随机决断曾无疑滞任昉尝谓之孔独诵除中书舍人临川王府记室参军迁尚书左丞除给事黄门侍郎迁长兼御史中丞除少府卿出为宣惠晋安王府长史南郡太守行荆州府州事迁明威将军复为晋安王府长史南兰陵太守别敕专行南徐州事征为太府卿俄授都官尚书领太子中庶子普通七年授宣惠将军监扬州中大通二年加授金紫光禄大夫四年五月卒赠散骑常侍谥贞　　孔佥
按南史孔佥传佥会稽山阴人少师事何引通五经尤明三礼孝经论语讲说并数十篇生徒亦数百人三为五经博士后为海盐山阴二县令佥儒者不长政术在县无绩太清乱卒于家子淑元颇涉文学官至太学博士佥兄子元素又善三礼有盛名早卒　　孔子祛按南史孔子祛传子祛会稽山阴人少孤贫好学耕耘樵采常怀书自随遂通经术尤明古文尚书为兼国子助教西省学士累迁兼中书通事舍人加步兵校尉梁武帝撰五经讲疏及孔子正言专使子祛检阅群书以为义证后加通直正员郎卒官子祛凡着尚书义二十卷集注尚书二十卷续朱异集注周易一百卷续何承天集礼论一百五十卷　　孔广　孔逭
按南史丘巨源传会稽孔广孔逭皆才学知名广字淹源美容止善吐论仕至扬州中从事逭抗直有才藻制东都赋于时才士称之卒于卫军武陵王东曹掾　　陈
　　孔奂
按陈书孔奂传奂字休文会稽山阴人曾祖琇之齐左民尚书吴兴太守祖&#太子舍人尚书三公郎父稚孙梁宁远枝江公主簿无锡令奂数岁而孤为叔父虔孙所养好学善属文经史百家莫不通涉州举秀才射策高第除镇西湘东王外兵参军入为尚书仓部郎中迁仪曹侍郎补功曹史值侯景乱京城陷朝士并被拘絷贼帅侯子鉴脱桎梏令掌书记及景平王僧辩引为左西曹掾又除丹阳尹丞梁元帝即位征奂僧辩累表留之高祖作相除司徒右长史迁给事黄门侍郎除贞威将军建康令高祖受禅迁太子中庶子永定二年除晋陵太守世祖践阼征为御史中丞迁散骑常侍领步兵校尉中书舍人掌诏诰天嘉四年为五兵尚书天康元年为太子詹事废帝即位除散骑常侍国子祭酒光大二年出为信武将军南中郎康乐侯长史寻阳太守行江州事高宗即位进号仁威将军云麾始兴王长史太建三年征为度支尚书领太子中庶子六年迁吏部尚书八年加侍中九年迁侍中中书令领左骁骑将军扬东扬丰三州大中正十一年转太常卿十四年拜金紫光禄大夫领弘范宫卫尉至德元年卒赠本官有集十五卷弹文四卷子绍薪绍忠绍忠字孝扬亦有才学官至太子洗马仪同鄱阳王东曹掾　　孔范
按浙江通志范字法言会稽人陈太建中为江夏王长史后主即位为都官尚书与江总等并为狎客范容止都雅文章赡丽尤见亲爱后主恶闻过失每有恶事范必曲为文饰称扬赞美时孔贵人绝爱幸范与孔氏结为兄妹宠遇优渥言听计从朝廷公卿咸畏之　　北魏
　　孔昭
按魏书孔伯恭传伯恭父昭始光初以密皇后亲赐爵汝阴侯加安东将军徙爵魏县侯迁安南将军出为赵郡太守有能名征拜光禄大夫转中都大官善察狱讼明于政刑迁侍中镇东将军幽州刺史进爵鲁郡公和平二年卒谥康长子罗汉东宫洗马次伯恭　　孔伯恭
按魏书孔伯恭传伯恭魏郡邺人以父任拜给事中后赐爵济阳男加鹰扬将军出为安南将军济州刺史进爵城阳公入为散骑常侍显祖初进号镇东将军皇兴元年为散骑常侍都督徐南兖州诸军事彭城镇将东海公三年十月卒赠镇东大将军东海王谥桓　　孔伯逊
按魏书孔伯恭传伯恭弟伯逊袭父爵鲁郡公拜镇东将军转本将军东徐州刺史先事免官卒于家　　孔乘按阙里志二十七代乘字敬山后魏举孝廉献文帝皇兴三年封崇圣大夫食邑五百户生子灵珍　　孔灵珍按阙里志二十八代灵珍授秘书郎孝文帝太和十九年仍封崇圣侯食邑一千户生子一文泰　　孔文泰
按阙里志二十九代文泰袭封崇圣侯食邑一千户年五十八卒生子渠　　北齐
　　孔渠
按阙里志三十代渠袭封崇圣侯北齐文宣帝天保元年改封恭圣侯生子一长孙　　北周
　　孔长孙
按阙里志三十一代长孙周武帝宣政元年袭封邹国公食邑一千户年六十四卒　　孔英悊
按阙里志三十二代英悊长孙子封奉圣侯无子　　隋　　孔嗣悊
按阙里志嗣悊英悊弟隋文帝时应制登科授泾州司兵参军迁太子通事舍人袭封邹国公炀帝大业四年改封绍圣侯食邑一千户年七十卒子一德伦　　孔德绍按隋书文学传会稽孔德绍有清才官至景城县丞窦建德称王署为中书令专典书檄及建德败伏诛　勇姓部列传
　　周
　　勇获
按万姓统谱获吴大夫
　　明
　　勇金
按万姓统谱金景泰闲任瑞州千户
　　勇英
按万姓统谱英定远人邵武卫千户
　　勇锡佑
按畿辅通志锡佑崇祯癸酉科举人

　孔姓部艺文
　　赠孔君序　　　　　　　　　明宋濂余来江宁之四月与杨君某会于郡庠杨君谓余曰曲阜孔君克敬宣圣五十代孙也通儒家言习唐人古今诗往往婉丽如晴葩斗春态有余妍得言外含蓄之意然犹患学之未充也将负笈游大江之南适监察御史安道调官江宁遂与之偕来居无何南北道绝遂莫能归故乡青灯照影孤坐寥&#中思尼山之葱蒨怀泗水之渊沦未尝不潸然陨涕吾党之士怜焉子宜为文以宣其沈&#庶几有以底夫道也余谢曰克敬未余识也余何文为杨君曰吾闻释人之所难忘而能喻之以至理者霄壤闲坎止流行曷尝有一定哉譬之西风木叶&#霣于川之中其回旋转移有直达长江者有泊于石矶而栖于浮查者有弗离其故处者一委之自然而已何所容其心哉若胶胶泥于土著之间殆非也以克敬之家言之其先本宋人至防叔始奔于鲁遂为鲁人其后裔亦不专居于鲁也太子少傅潜则移于会稽抚州守博太学博士端朝则徙于信安通城令端植则迁于江夏处士管则分守临川间求其故多因患难来奔而寖成巨族或以诗书擢进士第或以政事列刺雄藩或以文学主教庠序章绶辉艳后先相望初不拘拘于泗水之怀尼山之思也虽然父母之邦亲戚聚焉坟墓存焉远而去之岂人情所欲哉第以世变之来纷纭轇轕有非智力之可为能存喘息而复齿于众士不趐足矣他尚何忧哉克敬之所忧者则宜曰我孔氏之子孙也孔氏之道大如天地明如日月信如四时坚如金石夫人之所当学也况吾为其后者乎是则可忧也克敬能若是则虽阙里之远人孰得而愧之脱有不然虽衣博衣而立鲁东门日号诸人曰我孔氏之子孙亦君子之所不与也克敬慎之哉抑余闻九苞之鶵决生于岐山之凤千里之驹必产于渥洼之马用世之才多出于神明之胄克敬之贤余知其不特通儒家言及能诗而已负笈之志盖未艾也他日道益凝声闻将日昭江宁之有孔氏其盛与信安江夏诸族等又当自克敬始也余之有望于克敬者不亦远乎杨君曰子言美矣其理亦至矣可以宣其沈&#矣盍书以赠之余不敢辞　　隅南孔氏谱序　　　　　　　　章朴天生孔子为万世师而私淑艾者未尝不切向往焉吾邑隅南孔氏圣裔也讳克聪公者与予联姻世契同博弟子员殆犹夫子德教而范我矜式者也克聪公之祖母为方氏而逊志先生以内侄居督诲率予同受业者久之一日斋头语及世家谱籍则无如孔氏为最予因请得寓目焉简编绚烂碑序焜煌皆历代诸名公之著作也水木本源自四十八代祖讳端友者宋时袭封衍圣公靖康之变与子玠随高宗南渡因赐地居衢终宋世皆袭爵封元初封宣圣后疑所立或言孔氏子孙寓衢者乃其宗子召孔洙赴阙洙逊于居曲阜者世祖曰宁辞荣而不违道真圣人之后也拜国子祭酒凡孔子子孙居衢者悉复其家五十三代祖讳淋公者树帜&#林司铎邹序遘乱挂冠入山栖会稽复迁宁海隅南居焉至克聪公与克坚克表克愚诸公为雁行历五十五世矣子姓繁衍昭穆森森一如鲁庭家训呜呼自生民以来未有如夫子者而子孙遍天下宜也道德酝酿文章毓秀克聪公期以学业发祥而志气卓越泥涂轩冕先生与予每劝之仕曰今天子在上治化大行得草茅臣妾幸也予沐熏陶实渥德契因翻阅诸书而史记年谱阙里志铭凿凿炳若日星夫子在天之灵亘万古如新矣吾谓其宗南北虽分而源同派合寖昌寖炽寖流寖长宁有既乎时在乙未菊月旦日先生命予笔之以记同事盟至好而道学渊源赖有所自则私淑诸孔子者因以识不朽云
　士姓部汇考
郑樵通志
　　以官为氏
士氏陶唐之苗裔历虞夏商周至成王迁之杜为伯宣王杀杜伯其子隰叔奔晋为士师故为士氏其子孙居随及范故又为随氏范氏有三族焉伊祁姓隰叔生士蒍字子舆故亦谓之士舆此为士氏又有士季氏亦为士氏后汉末有交趾太守士燮宋朝有尚书郎士建中　　同名异实
士氏有二隰叔为晋士师以官为氏又有士季氏之后以字为氏凌迪知万姓统谱
　　士姓
士河南士蒍之后

　纪姓部列传
　　周
　　纪昌
按列子殷汤篇纪昌者学射于飞卫飞卫曰尔先学不瞬而后可言射矣纪昌归偃卧其妻之机下以目承牵挺二年之后虽锥末倒&#而不瞬也以告飞卫飞卫曰未也亚学视而后可视小如大视微如着而后告我昌以牦悬虱于牖南面而望之旬日之间浸大三年之后如车轮焉以睹余物皆丘山也乃以燕角之弧朔蓬之簳射之贯虱之心而悬不绝纪昌既尽飞卫之术乃谋杀飞卫相遇于野二人交射中路矢锋相触而坠于地而尘不扬飞卫之矢先穷纪昌遗一矢既发飞卫以棘刺之端扞之而无差焉于是二子泣而投弓相拜于途请为父子&#臂以誓不得告术于人　　汉
　　纪信
按史记项羽本纪汉之三年项王与范增急围荥阳汉将纪信说汉王曰事已急矣请为王诳楚为王王可以间出于是汉王夜出女子荥阳东门被甲二千人楚兵四面击之纪信乘黄屋车傅左纛曰城中食尽汉王降楚军皆呼万岁汉王亦与数十骑从西门出走成皋项王见纪信问汉王安在信曰汉王已出矣项王烧杀纪信　　纪成
按史记高祖功臣侯表兵初起纪成以将军从击破秦入汉定三秦功封定平侯战好畤死事子通　　纪通按史记高祖功臣侯表成子通袭成功封襄平侯　　纪相夫按史记高祖功臣侯表相夫孝景中元三年嗣侯薨谥康　　纪夷吾
