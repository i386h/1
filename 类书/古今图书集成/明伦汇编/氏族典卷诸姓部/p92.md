<!-- { "loadSidebar": true } -->
按通山县志彦字楚杰号十峰六都人由岁贡任四川庐山县训导性朴茂言事曾不出口至讲论义理则洋洋纚纚远近士争负笈从之　　舒弘绪
按通山县志弘绪字崇孝号悦斋六都人彦养子甫生时父中蕴弃不育彦收养之事亲孝贫益笃县令谯公廉知其状因字曰崇孝登万历癸未进士授翰林院庶吉士改授吏科给事中慷慨陈言务尽其职后因光宗年长犹未册立东宫抗疏力请撄神宗怒落籍归　　舒有翼
按宝庆府志有翼字慎吾邵阳人万历甲午乡试第七署远安教谕清源王铨部识其品行推令其邑迁泉州同知巡抚商周祚上其功转两浙运同分司松江归家惟辑述格言以自娱未尝有所千谒年九十卒　　舒其志
按广济县志其志字元渚万历乙未会魁授大行人迁工部郎三殿之建也督木西蜀殿成纪绩擢四川参政兼理学政升江西按察使摄九江饶州淮王惑于宠娼锢世子于秘室其志谒王正色危言王自输服立出世子于宫中后升江西布政病归　　舒祖仪
按邵阳县志祖仪字抑斋生而直方博洽能文尤精于性命之学喜施予赈贫焚券序当岁贡雅意高尚投牒致巾服督学嘉其高遥授冠带以德行文章额其门　　舒泰
按江西通志泰字德润新建人为邑诸生好学有质行母殁哀毁骨立庐墓三年事继母如所生以孝闻诏旌其闾　　舒显引
按孝感县志显引字孟锡号鹤臞筮仕四川东乡县知县任满转光禄寺署正迁南刑部主事甲戌自郎中出知陕西凤翔府丙子摄分巡篆以寇陷陇州左迁归里癸未避乱武昌五月城陷被伤卒　　舒柏
按兴国州志柏号银河以勇敢自命甲申寇起柏奉檄堵剿于南市黄颡口等处院道皆以有功&#之流贼入境率乡勇出战于双港桥斩贼将夺其马以归后贼势益集柏奋呼陷阵死长子龙亦死焉　　舒万化
按博兴县志万化江西玉山县人崇祯年间知县事城陷死之

　如姓部汇考
郑樵通志
　　平声
如氏桓谭新论有道人如子礼汉书长安富人如氏又如罗氏改为如氏

　樗姓部列传
　　明
　　樗本直
按万姓统谱本直和曲人宣德中任合水县学训导
　&#姓部汇考
按字典&#字本与疏同而尚友录万姓
统谱俱别疏&#为二姓兹故仍之

廖用贤尚友录
　　&#姓
&#望出长安


　璩姓部列传
　　唐
　　璩抱朴
按奇姓通抱朴唐进士
　　璩瑗
按万姓统谱瑗官至司徒银青光禄大夫封西川侯　　宋　　璩重
按郑樵通志宋登科璩重岳州人
　　璩秉
按郑樵通志宋登科璩秉岳州人
　　璩经国
按万姓统谱经国迪功郎
　　明
　　璩新源
按万姓统谙新源泾县人洪武三十三年贡士任知州　　璩玖
按诸城县志玖孙村社人永乐丁未岁贡
　　璩玉
按丘县志玉顺天玉田人举人正统十二年任训导　　璩锡按万姓统谱锡曲周人正统中太常典簿
　　璩镇海
按万姓统谱镇海大浦人宣德间以楷书入为户部主事　　璩纶
按万姓统谱纶保昌人成化举人教谕
　　璩安
按万姓统谱安安化人正德中御史升佥事
　　璩德寀
按万姓统谱德采永丰人万历间豹韬卫经历　　璩琇之按万姓统谱琇之和顺人万历间鸿胪寺序班　　璩光岳按建昌府志光岳字山仲号三谷新城人进士兵部职方司员外郎推升吏部会疾卒初知光州时剖判如流老吏慑服佐枢时军符旁午刻期应发善草书着石波馆集老子解说　　璩琛
按丘县志琛云南临安府照磨
　　璩伯昆
按安庆府志伯昆字山甫桐城人少有才名崇祯间以明经中副车授江西武宁令政平讼简威惠并用孚以诚信顽梗悉化至课士劝学文教尢着既以治行卓征试广东道御史因病乞归

　璩姓部汇考
郑樵通志
　　平声
璩氏望出豫章


　余姓部列传
　　宋
　　余齐民
按宋书余齐民传齐民晋陵人也少有孝行为邑书吏父殖大明二年在家病亡家人以父病报之齐民便归至门方详父死号踊恸绝良久乃苏问母父所遗言母曰汝父临终恨不见汝于是号叫殡所须臾便绝州郡上言旌闾表墓改其里为孝义里　　梁
　　余孝顷
按姓氏急就篇梁有余孝顷
　　唐
　　余常安
按唐书孝友传宪宗时衢州人余常安父叔皆为里人谢全所杀常安八岁已能谋复仇后十有七年卒杀全刺史元锡奏轻比刑部尚书李墉执不可卒抵死　　余知古
按姓氏急就篇唐有余知古见艺文志
　　余钦
按姓氏急就篇钦四门直讲
　　余懃
按万姓统谱勤余干人累官工部尚书兼御史大夫上柱国　　后周
　　余赐
按古田县志赐一名璀字琨美仕南唐迁左拾遗后家南剑将乐县杨龟山先生乃后代之外孙也璀好唐律有拾遗集传于后　　余仁椿
按古田县志仁椿赐之季子仕闽入南唐为员外郎历永贞令而还尝捐田建学以训乡族子弟蓝有书院自斯人始　　宋
　　余万顷
按十国春秋吴越余万顷字九畴睦州人事忠懿王为武林检校察诸军事左右亲军靡不畏惮国亡入宋迁侍御史有言无隐人目为殿上虎改授户部侍郎荣禄大夫卒万顷从子元嘉亦事忠懿王至宋累迁赐绯鱼袋中奉大夫　　余起
按延平府志起顺昌人乐道自守不求闻达当咸平景德之际惟隐居于祥云峰尝扁舟往来垂钓潭中里人高之因名其潭曰钓潭　　余靖
按宋史余靖传靖字安道韶州曲江人举进士起家为赣县尉试书判拔萃改将作监丞知新建县迁秘书丞擢集贤校理范仲淹贬饶州靖言仲淹以刺讥大臣重加谴谪不可疏入落职监筠州酒税徙监泰州税知英州迁太常博士复为校理同知礼院庆历中为右正言进修起居注擢知制诰靖三使契丹习外国语尝为番语诗御史王平等劾靖失使者体出知吉州靖为谏官时尝劾太常博士茹孝标不孝坐废靖既失势孝标诣阙言靖少游广州犯法受榜靖闻之求侍养去改将作少监分司南京已授左神武大将军雅州刺史寿州兵马钤辖辞不就再迁卫尉卿知虔州丁父忧去侬智高反起靖为秘书监知潭州改桂州诏以广南西路委靖经制贼平就迁给事中又迁尚书工部侍郎加集贤院学士徙知潭州又徙青州交址蛮申绍泰寇邕州以靖安抚广西知广州官至工部尚书代归卒特赠刑部尚书谥曰襄　　余良肱按宋史余良肱传良肱字康臣洪州分宁人第进士调荆南司理&#军改大理寺丞出知湘阴县通判杭州知虔州以母老得知南康军丁母忧服除为三司使判官改知明州朝廷方治汴渠留提举汴河司执政主挟河议良肱屡争不为屈改太常少卿知润州迁光禄卿知宣州治为江东最请老提举洪州玉隆观卒年八十一　　余象
按仙游县志象庆历六年进士历官光禄寺丞首奏王安石议论诡辨名实炫耀虽为一时之文人终为异时之巨蠹安石憾之因与左右倾象出通判宜州又奏安石小人终累大事时出安石之门者皆恶之得蔡襄余靖力辨获免仁宗亦知其直加秘书丞寻除太常博士英宗即位召见特授屯田员外郎谓侍臣曰余象敢言朕常畏之卿等宜自谨勿使之有言也憸党侧目出通判宣州与民无扰州民至登闻鼓院乞象领州事即授都官员外郎知宣州神宗即位除屯田郎中通判南剑州迁礼部郎中荐胡安定门人钱藻孙觉钱公辅范纯仁遂力求致仕　　余忠
按尚友录忠字行老宜兴人熙宁状元及第常州有剑并先一岁瑞气氤氲上腾数日乃大魁之谶　　余允文按尚友录允文字隐之建安人以孟轲亚圣为司马光作疑孟数篇李觏郑原著常语及艺圃折衷皆肆诋毁乃作尊孟辩三十余条辟之朱熹是其说又为之订定云　　余深
按宋史余深传深福州人元丰五年进士及第崇宁元年为太常博士著作佐郎改司封员外郎拜监察御史殿中侍御史试辟雍司业累官御史中丞兼侍读治张怀素狱事连蔡京曲为掩覆京遂力引骤至执政大观二年以吏部尚书拜尚书左丞三年转中书侍郎四年转门下侍郎京既致仕身不自安累疏请罢乃以资政殿学士知青州政和二年京复赴都堂治事于是深复入为门下侍郎七年拜少宰宣和元年为太宰进拜少保封丰国公再封卫国加少傅时福建以取花果扰民深为言之徽宗不悦遂请罢出为镇江军节度使知福州靖康初加恩特进观文殿大学士深谄附蔡京结为死党京奸谋诡计得助多者深为首言者累章劾深深益惧丐致仕建炎二年降中大夫临江军居住寻以度江恩赦还乡里卒　　余卞按宋史余良肱传良肱子卞字洪范以任子恩试校书郎加奉议郎五溪蛮叛断渠阳道官军不得进卞适使湖北帅唐义问即授卞节制诸将阴选死士三千人夜击大破之蛮遂降寻有诏废渠阳军为寨尽居人护出之绍圣初治弃渠阳罪免归徽宗即位复奉议郎管勾玉隆观未几复渠阳为靖州又论前事免终于家崇宁中入党籍　　余爽
按宋史余良肱传良肱子爽字荀龙以任子恩试校书郎爽博学多大略累为唐州判官湖北安抚司勾当机宜文字讨叛蛮有功知沅州元佑末爽极言请太皇太后还政事章惇憾爽不附己擿其言为谤讪以瀛州防御推官除名窜封州久之起知明州未行以言者罢监东岳庙崇宁中入党籍　　余祖奭
按莆田县志祖奭字景召镐裔登元符三年进士第通判建州乡人林孝渊母老远倅于邠慨然请易之自邠州移兰州代还主管福建转运司文字时建卒叶侬叛祖奭挺身谕以顺逆贼遂退以功转朝散大夫知南恩州召对指陈时弊忤秦桧意遂引疾丐祠归后擢朝议大夫封文安县开国男　　余应球
按万姓统谱应球崇宁中进士累官监察御史知无不言利害无不切中官至吏部员外郎后居亲丧不复仕所著有文集奏议　　余光庭
按福州府志光庭罗源人大观三年擢第累官光禄寺丞出知南阳郡建炎初金人陷南阳不屈而死举家歼焉　　余日章
按宋史余深传深子日章以言者罢徽猷阁待制　　余尧&#按万姓统谱尧&#上饶人政和中进士屡为丞令不尚威严而人皆化其德高宗时为御史中丞知无不言拜佥枢密院参知政事寻乞归　　余良&#
按延平府志良&#字岩起顺昌人登建炎二年进士第历枢密院计议官通判漳泉二州陈康伯入参政以将作丞召道改广西漕移提点刑狱平稽诛之寇除知靖江府经略广西减鬻爵禁贩奴抚诸洞歼群盗治效尤着除直秘阁致仕　　余旺
按尤溪县志旺城西人八世祖箴仕南唐以大理评事判尤溪遂卜居焉绍兴中寇叶亮犯境旺率乡兵御之没于阵民感其德立祠祀焉凡札瘥旱涝祷之其应如响绍定间汀寇蹂躏至小洛中宵闻金鼓声惊遁盖神兵也事闻赐额曰忠显　　余安行
按尚友录安行号月石老人作春秋新传李纲序之绍兴中扣阁论时事遭斥逐而不悔未老投闲乐道养和坐忘屡空而忧国之心切切焉　　余时言
按万姓统谱时言浮梁人绍兴进士赞亲征之计隆兴初为吏部侍郎后出知汉州值蜀大歉所部独与出粟活流民二十余万终敷文阁待制　　余崇龟
