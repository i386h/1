<!-- { "loadSidebar": true } -->
按晋书秃发乌孤载记乌孤弟&#檀少机警有才略其父奇之谓诸子曰&#檀明识干艺非汝等辈也是以诸兄不以授子欲传之于&#檀及利鹿孤即位军国大事皆委之以元兴元年僭号凉王迁于乐都改元曰弘昌&#檀以姚兴之盛又密图姑臧乃去其年号遣&#军关尚聘于兴&#檀伐沮渠蒙逊于氐池芟其禾苗而还献兴马三千匹羊三万头兴乃署&#檀为使持节都督河右诸军事车骑大将军领护匈奴中郎将凉州刺史常侍公如故镇姑臧&#檀虽受制于姚兴然车服礼章一如王者伪游浇河袭徙西平湟河诸羌三万余户于武兴番禾武威昌松四郡征集戎夏之兵五万余人大阅于方亭遂伐沮渠蒙逊为蒙逊所败蒙逊攻西郡陷之其后&#檀又与赫连勃勃战于阳武为勃勃所败&#檀几为追骑所得屠各成七儿叛斩之军谘祭酒梁裒辅国司马边宪等七人谋反&#檀悉诛之姚兴遣其将姚弼敛成等来伐&#檀遣将分击大败之于是僭即凉王位赦其境内改年为嘉平置百官立夫人折掘氏为王后世子武台为太子遣其左将军枯木驸马都尉胡康伐沮渠蒙逊掠临松人千余户而还蒙逊大怒率骑五千破车盖鲜卑而还俱延又伐蒙逊大败而归&#檀将亲率众伐蒙逊大败奔还蒙逊进围姑臧&#檀遣使请和及子他为质迁于乐都蒙逊因&#姑臧之威来伐围乐都以子安周为质蒙逊引归吐谷浑树洛干率众来伐&#檀遣其太子武台距之为洛干所败&#檀又伐蒙逊败绩而还蒙逊进围乐都以子染干为质蒙逊乃归蒙逊又来伐&#檀以太尉俱延为质蒙逊乃引还&#檀议欲西征乙弗谓其太子武台曰谨守乐都无使失坠乃率骑七千袭乙弗大破之炽盘乘虚来袭一旬而溃&#檀遂归炽盘惟阴利鹿随之炽盘以&#檀为骠骑大将军封左南公岁余为炽盘所鸩死时年五十一在位十三年伪谥景王武台后亦为炽盘所杀&#檀少子保周腊于破羌俱延子覆龙鹿孤孙副周乌孤孙承钵皆奔沮渠蒙逊久之归魏魏以保周为张掖王覆龙酒泉公破羌西平公副周永平公承钵昌松公
　叔服姓部汇考
凌迪知万姓统谱
　　叔服姓
叔服周内史叔服之后

　叔服姓部列传
　　周
　　叔服子要
按万姓统谱子要晋大夫

　叔带姓部列传
　　周
　　叔带子庄
按万姓统谱子庄齐大夫

　木易姓部汇考
郑樵通志
　　代北复姓
木易氏后魏有木易于

　叔夜姓部列传
　　周
　　叔夜子庄
按万姓统谱子庄楚康王时人见国语

　叔孙姓部列传
　　周
　　叔孙得臣
按春秋臣传叔孙得臣鲁卿庄叔也祖叔牙是曰僖叔桓公之子叔牙赐鴆死季友立其后为叔孙氏文公元年天王使毛伯卫来锡公命得臣如周公如晋及晋侯盟晋侯享公赋菁菁者莪庄叔以公降拜曰小国受命于大国敢不慎仪君贶之以大礼何乐如之抑小国之乐大国之惠也晋侯降辞登成拜公赋假乐十一年鄋瞒伐我冬十月得臣败狄于咸获长狄侨如宣公五年卒子侨如嗣　　叔孙豹
按春秋臣传叔孙穆子侨如之弟叔孙豹也亦曰穆叔穆姜淫于侨如将乱豹奔齐侨如事败亦奔齐乃召豹于齐而立之襄公四年穆叔如晋报知武子之聘十四年豹会诸侯伐秦及泾不济叔向见穆子穆子赋匏有苦叶叔向曰苦匏不材于人共济而已叔向退而具舟遂济二十四年春穆叔如晋范宣子逆之问焉曰古人有言曰死而不朽何谓也穆叔曰太上有立德其次有立功其次有立言虽久不废此之谓不朽　　叔孙婼
按春秋臣传叔孙昭子名婼穆叔之庶子也穆叔卒竖牛立昭子而相之昭子即位朝其家众曰竖牛祸叔孙氏使乱大宗杀适立庶将以赦罪罪莫大焉必速杀之竖牛奔齐孟仲子之子杀之于塞关之外仲尼曰叔孙昭子之不劳不可能也九年冬筑郎囿书时也季平子欲其速成昭子曰诗云经始勿亟庶民子来焉用速成以民也无囿犹可无民其可乎二十五年九月公伐季氏季氏伐公徒公孙于齐昭子见平子曰子以逐君成名不亦伤乎平子曰苟使意如得改事君所谓生死而肉骨也昭子从公于齐与公言公徒将杀昭子公使昭子自铸归自是平子有异志十月昭子齐于寝使祝宗祈死戊辰卒　　叔孙辄
按万姓统谱辄鲁大夫
　　汉
　　叔孙通
按史记叔孙通传通薛人也秦时以文学征待诏博士数岁陈胜起山东使者以闻二世召博士诸儒生问叔孙通前曰此特群盗鼠狗盗耳郡守尉今捕论何足忧二世喜拜为博士叔孙通乃亡去之薛汉二年汉王从五诸侯入彭城叔孙通降汉王汉王拜叔孙通为博士号稷嗣君汉五年已并天下诸侯共尊汉王为皇帝于定陶叔孙通就其仪号高帝悉去秦苛仪法为简易群臣饮酒争功醉或妄呼拔剑击柱高帝患之叔孙通知上益厌之也说上曰夫儒者难与进取可与守成臣愿征鲁诸生与臣弟子共起朝仪上曰令易知度吾所能行为之于是叔孙通使征鲁诸生三十余人鲁有两生不肯行曰公所事者且十主皆面谀以得亲贵今天下初定死者未葬伤者未起又欲起礼乐礼乐所由起积德百年而后可兴也吾不忍为公所为公所为不合古吾不行公往矣无污我叔孙通笑曰若真鄙儒也不知时变遂与所征三十人西及上左右为学者与其弟子百余人为&#蕞野外习之月余叔孙通曰上可试观上既观乃令群臣习肄会十月汉七年长乐宫成诸侯群臣皆朝礼毕复置法酒诸侍坐殿上皆伏抑首以尊卑次起上寿竟朝置酒无敢歡哗失礼者于是高帝曰吾乃今日知为皇帝之贵也乃拜叔孙通为太常赐金五百斤汉九年高帝徙叔孙通为太子太傅汉十二年高祖欲以赵王如意易太子叔孙通谏高帝崩孝惠即位徙为太常　　后汉
　　叔孙光
按后汉书刘般传般子恺拜太尉安帝初清河相叔孙光坐赃扺罪遂增锢二世衅及其子是时居延尉范邠复犯赃廷议依光比恺独以为非先王详刑之意也有诏太尉议是　　叔孙无忌
按后汉书桓帝本纪延熹三年冬十一月太山贼叔孙无忌攻杀都尉侯章十二月遣中郎将宗资讨破之　　北魏
　　叔孙普落
按魏书太祖本纪登国元年春正月以叔孙普落为北部大人　　叔孙建
按魏书叔孙建传建代人也父骨为昭成母王太后所养与皇子同列建少以智勇著称典庶事参军国之谋随秦王觚使慕容垂历六载乃还拜后将军赐爵安平公后以公事免刘虎等聚党反太宗假建前号安平公讨虎斩首万余级除使持节都督前锋诸军事楚兵将军徐州刺史率众自平原济河徇下青兖诸郡以功赐爵寿光侯加镇南将军建与汝阴公长孙道生济河而南遂至邹鲁还屯范城世祖以建威名南震除平原镇大将封丹阳王建沉敏多智东西征伐常为谋主治军清整号令严明又雅尚人伦礼贤爱士南方惮其威略青兖辍不为寇太延三年薨时年七十三谥曰襄　　叔孙俊
按魏书叔孙建传建长子俊字丑归少聪敏年十五内侍左右性谨密初无过行以便弓马转为猎郎太祖崩清河王绍闭宫门俊归太宗以为爪牙太宗即位赐爵安城公朱提王悦怀刃入禁中将为大逆俊觉悦举动有异便引手掣之乃于悦怀中得两刃匕首遂杀之性平正柔和未尝有喜怒之色忠笃爱厚不谄上抑下每奉诏宣外必告示殷勤泰常元年卒时年二十八赠安城王谥孝元子蒲袭爵　　叔孙邻
按魏书叔孙建传建子俊俊弟邻袭父爵降为丹阳公少聪慧出为凉州镇大将以贵戚子弟贪财货专作威福坐伏诛　　叔孙侯
按魏书于栗磾传磾子烈长直禁中咸阳王谋反诏烈遣直阁叔孙侯将虎贲三百人追执之　　叔孙拔乘
按魏书世祖本纪太平真君六年十月诏将军叔孙拔乘传领摄并秦雍兵屯渭北　　叔孙头
按魏书世宗本纪永平元年八月京兆王愉反九月统军叔孙头执愉送信都　　唐
　　叔孙元观
按万姓统谱元观大历闲萧昕国人

　宿勤姓部列传
　　北魏
　　宿勤明达
按周书于谨传谨从爾朱天光平宿勤明达
　　隋
　　宿勤武
按隋书豆卢毓传汉王谅作乱毓与开府盘石侯宿勤武等闭城拒谅
　木易姓部列传
　　北魏
　　木易于
按万姓统谱于为多兰部帅

　里姓部列传
　　汉
　　里先生
按万姓统谱里先生轵人避秦居商雒山为四皓之一也又云吴人　　后汉
　　里若叔
按万姓统谱若叔后汉人

　叔仲姓部汇考
郑樵通志
　　以次为氏
叔仲氏姬姓鲁公子牙之后也公孙兹生得臣彭生得臣为叔孙氏彭生为叔仲氏
　木门姓部汇考
凌迪知万姓统谱
　　木门姓
本门宋公子食采木门因氏焉

　叔达姓部列传
　　周
　　叔达段
按万姓统谱段景王大夫见公羊传

　独孤姓部汇考
唐书
　　宰相世系表
独孤氏出自刘氏后汉世祖生沛献王辅辅生厘王定定生节王丐丐二子广廙廙洛阳令生穆穆生度辽将军进伯击匈奴兵败被执囚之孤山下生尸利单于以为谷蠡王号独孤部尸利生乌利二子去卑猛猛生副论副论生路孤路孤生眷眷生罗辰从后魏孝文徙洛阳为河南令初以其部为氏位定州刺史永安公生廷尉贞公万龄万龄生稽字延平镇东将军文公稽生镇东将军归归生冀郑樵通志
　　代北复姓
独孤氏本姓刘氏北蕃右贤王之后其先尚公主因从母姓刘氏后汉度将军刘进伯击匈奴兵败被执囚之孤山下生尸利单于以为谷蠡王号独孤部尸利六世孙罗辰从后魏孝文徙洛阳为河南人初以其部为氏姓纂云后魏代北有三十六部有伏留屯为部大人居于云中和平中以贵人子弟镇武川因家焉伏留屯之后有俟尼生库者后魏司空生信又高护自高丽归赐姓独孤氏又独孤楷本姓李氏也梁肃集
　　桓州真定县尉独孤君墓志铭
君之先出自刘氏汉世祖之裔有进伯者北征以师败绩降匈奴因部易姓
　叔仲姓部列传
　　周
　　叔仲会
按史记仲尼弟子传叔仲会字子期
注
郑康成曰晋
人索隐曰家语鲁人少孔子五十四岁与孔族年相比二孺子俱执笔迭侍于夫子孟武伯见而访之　濮阳姓部汇考
凌迪知万姓统谱
　　濮阳姓
濮阳其地在今澶州

　宿勤姓部汇考
郑樵通志
　　代北复姓
宿勤氏后魏贼帅宿勤明达

================================================　里姓部汇考
苏州府志
　　氏族
里氏汉初商山四皓有里先生者本与周同姓名术泰伯之后在洞庭西山居故以自号子孙遂以为氏或作氏汉有里若叔者乃其后也
　室中姓部列传
　　汉
　　室中同
按汉书功臣侯表同以弩将从入汉以都尉击项羽封清侯谥简　　室中圣
按汉书功臣侯表孝惠元年顷侯圣嗣二十二年薨　　室中鲋按汉书功臣侯表孝文八年康侯鲋嗣五十二年薨　　室中古按汉书功臣侯表元狩三年共侯古嗣十年薨　　室中生按汉书功臣侯表元鼎四年侯生嗣一年坐酎金免　　室中武按汉书功臣侯表元康四年同元孙高宛簪裊武诏复家　　室中周
按万姓统谱周著书十篇汉书艺文志
　　室中公
按万姓统谱公王莽时避地汉中

　福子姓部汇考
郑樵通志
　　以族系为氏
福子氏见国语

　独孤姓部列传
　　北魏
　　独孤伏留屯
按周书独孤信传信先伏留屯者为部落大人与魏俱起　　独孤俟尼
