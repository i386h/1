<!-- { "loadSidebar": true } -->
按史记苏秦传苏秦者东周雒阳人东事师于齐而习之于鬼谷先生出游数岁大困而归兄弟嫂妹妻妾窃皆笑之苏秦闻之而惭自伤乃闭室不出出其书遍观之得周书阴符伏而读之期年以出揣摩曰此可以说当世之君矣求说周显王显王左右素习知苏秦皆少之弗信乃西至秦秦孝公卒说惠王弗用乃东之赵赵肃侯令其弟成为相号奉阳君奉阳君弗说之去游燕岁余而后得见说燕文侯文侯于是资苏秦车马金帛以至赵而奉阳君已死即因说赵肃侯赵王乃饰车百乘黄金千镒白璧百双锦绣千纯以约诸侯于是说韩宣惠王又说魏襄王东说齐宣王西南说楚威王六国从合而并力焉苏秦为从约长并相六国北报赵王乃行过雒阳车骑辎重诸侯各发使送之甚众拟于王者周显王闻之恐惧除道使人郊劳苏秦之昆弟妻嫂侧目不敢仰视俯伏侍取食苏秦既约六国从亲归赵赵肃侯封为武安君乃投从约书于秦秦兵不敢窥函谷关十五年其后秦使犀首欺齐魏齐魏伐赵赵王让苏秦苏秦恐请使燕报齐苏秦去赵而从约皆解是岁燕易王初立齐宣王因燕丧伐燕取十城易王谓苏秦曰往日先生至燕而先王资先生见赵遂约六国从今齐先伐赵次至燕以先生之故为天下笑先生能为燕得侵地乎苏秦大惭曰请为王取之苏秦见齐王齐王乃归燕之十城人有毁苏秦者苏秦恐得罪归复就故官易王母与苏秦私通燕王知之而事之加厚苏秦恐诛乃说燕王曰臣居燕不能使燕重而在齐则燕必重燕王曰惟先生之所为于是详为得罪于燕而&#走齐齐宣王以为客卿齐宣王卒愍王即位说愍王厚葬以明孝高宫室大苑囿以明得意欲破敝齐而为燕燕易王卒燕哙立为王其后齐大夫多与苏秦争宠者而使人刺苏秦不死殊而走齐王使人求贼不得苏秦且死乃谓齐王曰臣即死车裂臣以徇于市曰苏秦为燕作乱于齐如此则臣之贼必得矣于是如其言而杀苏秦者果自出齐王因而诛之　　苏代
按史记苏秦传苏秦死事泄齐恨怒燕燕甚恐苏秦之弟曰代乃求见燕王欲袭故事燕使一子质于齐燕相子之与苏代婚而欲得燕权乃使苏代侍质子于齐齐使代报燕燕王哙问曰齐王其霸乎曰不能曰何也曰不信其臣于是燕王专任子之已而让位燕大乱齐伐燕杀王哙子之燕立昭王而苏代遂不敢入燕终归齐齐善待之苏代过魏魏为燕执代齐使人谓魏王曰齐请以宋地封泾阳君秦必不受秦非不利有齐而得宋地也不信齐王与苏子也今齐魏不和如此其甚则齐不欺秦秦信齐齐秦合泾阳君有宋地非魏之利也故王不如东苏子秦必疑齐而不信苏子矣齐秦不合天下无变伐齐之形成矣于是出苏代代之宋宋善待之齐伐宋宋急苏代乃遗燕昭王书燕昭王善其书召苏代复善待之与谋伐齐竟破齐苏代复重于燕燕使约诸侯从亲如苏秦时天下由此宗苏氏之从约代以寿死名显诸侯　　苏厉按史记苏秦传秦弟厉见兄遂亦学及燕使子质于齐苏厉因燕质子求见齐王齐王怨苏秦欲囚苏厉燕质子为谢遂委质为齐臣燕大乱杀王哙子之立昭王而苏厉遂不敢入燕终归齐以寿死　　汉
　　苏息
按汉书功臣表息以将军击吴楚用赵相封江阳侯谥康　　苏卢
按汉书功臣表中二年江阳懿侯卢嗣八年薨　　苏朋按汉书功臣表建元二年江阳侯朋嗣十六年薨　　苏建按史记卫将军骠骑传将军苏建杜陵人以校尉从卫将军青有功为平陵侯以将军筑朔方后四岁为游击将军从大将军出朔方后一岁以右将军再从大将军出定襄亡翕侯失军当斩赎为庶人其后为代郡太守卒家在大犹乡　　苏雕
按汉书功臣表元朔六年江阳侯雕嗣十一年元鼎五年坐酎金免　　苏弘
按汉书功臣表弘以伏波司马得南越王建德封海常侯七年太初元年薨谥严亡后　　苏嘉
按汉书苏建传建子嘉为奉车都尉从至雍棫阳宫扶辇下除触柱折辕劾大不敬伏剑自刎赐钱二百万以葬　　苏武
按汉书苏建传建中子武字子卿少以父任为郎稍迁至栘中&#监时汉连伐匈奴匈奴留汉使匈奴使来汉亦留之以相当天汉元年且鞮侯单于初立尽归汉使武帝乃遣武以中郎将使持节送匈奴使留在汉者与副中郎将张胜及假吏常惠等俱既至会缑王与长水校尉虞常等谋反匈奴中虞常引张胜单于怒议降之使卫律召武受辞武谓惠等屈节辱命虽生何面目以归汉引佩刀自刺卫律惊自抱持武驰召医武气绝半日复息单于壮其节会论虞常欲因此时降武剑斩虞常巳律举剑欲击之武不动律知武终不可胁乃幽武置大窖中绝不饮食天雨雪武卧啮雪与旃毛并咽之数日不死匈奴以为神乃徙武北海上无人处使牧羝羝乳乃得归武杖汉节牧羊卧起操持节旄尽落初李陵降不敢求武久之单于使陵至海上为武置酒设乐因谓武降武曰自分已死久矣王必欲降武请毕今日之欢效死于前陵见其至诚喟然叹曰嗟乎义士陵与卫律之罪上通于天因泣下沾襟与武决去昭帝即位匈奴与汉和亲汉求武等匈奴诡言武死常惠教使者谓单于言天子射上林中得雁足有系帛书言武等在某泽中使者以让单于单于惊谢于是召会武官属凡随武还者九人以始元六年春至京师诏奉一太牢谒武帝园庙拜典属国武留匈奴凡十九岁始以强壮出及还须发尽白明年上官桀谋反武子元坐死免武官数年以故二千石与计谋立宣帝赐爵关内侯久之复为右曹典属国以武着节老臣令朝朔望号称祭酒年八十余病卒甘露三年图画于麒麟阁　　苏贤按汉书苏建传建子贤为骑都尉从祠河东后土宦骑与黄门驸马争船推堕驸马河中溺死宦骑亡诏使逐捕不得惶恐饮药而死　　苏昌
按汉书功臣表昌以圉小史捕反者故越王子邹起封蒲侯　　苏元
按汉书苏建传武归明年上官桀子安与桑弘羊及燕王盖主谋反武子男元与安有谋坐死　　苏通国
按汉书苏建传武年老子前坐事死上闵之问左右武在匈奴久岂有子乎武因平恩侯自白前发匈奴时胡妇适产一子通国有声问来愿因使者致金帛赎之上许焉后通国随使者至上以为郎　　苏夷吾
按汉书功臣表蒲侯夷吾嗣鸿嘉三年坐婢自赎为民后略以为婢免　　苏章
按汉书鲍宣传北海苏章游卿儒生去官不仕于莽　　苏耽按水经注苏耽郴县人少孤养母至孝忽辞母云受性应仙当违供养后见耽乘白马还山中百姓为立祠因名为马岭山　　后汉
　　苏竟
按后汉书苏竟传竟字伯况扶风平陵人平帝世竟以明易为博士讲书祭酒善图纬能通百家之言王莽时刘歆等共典校书拜代郡中尉时匈奴扰乱竟终完辑一郡光武即位就拜代郡太守使固塞以拒匈奴建武五年冬卢芳略得北边诸郡帝使偏将军随弟屯代郡竟病笃以兵属弟诣京师谢罪拜侍中数月以病免初延岑护军邓仲况拥兵据南阳阴县为寇而刘歆兄子龚为其谋主竟时在南阳与龚书晓之又与仲况书谏之于是仲况与龚遂降竟终不伐其功潜乐道术年七十卒于家　　苏伯阿
按论衡苏伯阿能望气光武至河北与伯阿见曰卿前过舂陵何用知其气佳也伯阿对曰见其&#&#&#&#耳　　苏纯
按后汉书苏章传章祖父纯字桓公有高名性强切而持毁誉士友咸惮之永平中为奉车都尉窦固军出击北匈奴车师有功封中陵乡侯官至南阳太守　　苏顺按后汉书苏顺传顺字孝山京兆霸陵人和安间以才学见称好养生术隐处求道晚乃仕拜郎中卒于官　　苏章
按后汉书苏章传章字孺文扶风平陵人少博学能属文安帝时举贤良方正对策高第为议郎数陈得失其言甚直出为武原令顺帝时迁冀州刺史换为并州刺史以摧折权豪忤旨坐免隐身乡里不交当世后征为河南尹不就论者举章有干国才朝廷不能复用卒于家　　苏谦
按后汉书苏章传章兄曾孙不韦不韦父谦初为郡督邮时魏郡李皓为美阳令贪暴为民患谦案得其臧论输左校谦累迁至金城太守去郡归乡里汉法免罢守令自非诏征不得妄到京师而谦后私至洛阳时皓为司隶校尉收谦掠死狱中　　苏不韦
按后汉书苏章传章曾孙不韦字公先年十八征诣公车会谦见杀不韦载丧归乡里瘗而不葬仰天叹曰伍子胥独何人也乃藏母于武都山中遂变名姓尽以家财募剑客邀皓于诸陵间不克会皓迁大司农时右校刍廥在寺北垣下不韦与亲从兄弟潜入廥中凿地达皓之寝室出其&#下值暠在&#因杀其妾并及小儿留书而去皓大惊惧乃布棘于室每出辄剑戟随身不韦知皓有备乃日夜飞驰径到魏郡掘其父阜冢断取阜头以祭父坟又标之于市曰李君迁父头皓匿不敢言而自上退位归乡里私掩塞冢&#捕求不韦历岁不能得愤恚感伤发病呕血死不韦后遇赦还家后太傅陈蕃辟不应为郡五官掾初弘农张奂睦于氏而武威段颎与皓素善后奂颎有隙及颎为司隶以礼辟不韦不韦惧之称病不诣颎既积愤于奂因发怒乃追咎不韦前报皓事又令长安男子告不韦夺舅财物遂使从事张贤等就家杀之并其一门六十余人尽诛灭之　　魏
　　苏则
按魏志苏则传则字文师扶风武功人也起家为酒泉太守转安定武都太祖征张鲁徙为金城太守西平曲演叛则勒兵讨之演恐乞降后武威三种胡寇钞道路则发兵救武威演闻之将步骑三千迎则辞来助军而实欲为变则诱与相见因斩之河西平进封都亭侯征拜侍中与董昭同寮昭尝枕则膝卧则推下之曰苏则膝非佞人枕也初则及临灾侯植闻魏氏代汉皆发服悲哭文帝闻植如此而不闻则也帝在洛阳尝从容言曰吾应天受禅而闻有哭者何也则谓为见问须&#悉张欲正论以对侍中傅巽掐则曰不谓卿也于是乃止黄初四年左迁东平相未至道病薨子怡嗣怡薨无子弟愉袭封　　苏林
按魏志刘劭传劭同时散骑常侍陈留苏林亦着文赋颇传于世注
林字孝友博学多通古今字指凡诸
书传文间危疑林皆释之建安中为五官将文学甚见礼待黄初中为博士给事中文帝作典论所称苏林者是也以老归第国家每遣人就问之数加赐遗年八十余卒　　苏愉
按魏志苏则传则子愉咸熙中为尚书
注
愉字休豫
历位太常光禄大夫忠笃有智意
　　晋
　　苏绍
按魏志苏则传注愉子绍字世嗣为吴王师石崇妻绍之兄女也绍有诗在金谷集　　苏慎
按魏志苏则传注绍弟慎左卫将军
　　苏模
按晋书苏峻传峻父模安乐相
　　苏峻
