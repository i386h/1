<!-- { "loadSidebar": true } -->
按史记秦始皇本纪赞六国之士有宁越徐尚苏秦杜赫之属为之谋注
索隐曰宁越赵人
　　汉
　　宁成
按史记宁成传成穰人也以郎谒者事景帝好气为人小吏必陵其长吏为人上操下如束湿薪滑贼任威稍迁至济南都尉而郅都为守始前数都尉皆步入府因吏谒守如县令其畏郅都如此及成往直陵都出其上都素闻其声于是善遇与结歡久之郅都死后长安左右宗室多暴犯法于是上召宁成为中尉其治效郅都其廉弗如然宗室豪杰皆人人惴恐武帝即位徙为内史外戚多毁成之短抵罪髡钳是时九卿罪死即死少被刑而成极刑自以为不复收于是解脱诈刻传出关归家称曰仕不至二千石贾不至千万安可比人乎乃贳贷买陂田千余顷假贫民役使数千家数年会赦致产数千金为任侠持吏长短出从数十骑其使民威重于郡守　　宁昱
按郑樵通志汉有都尉宁昱
　　明
　　宁智
按蓬莱县志智宣德年贡士
　　宁全
按万姓统谱全行唐人正德中汤阴县训导
　　宁兴邦
按万姓统谱兴邦湘阴人万历间江西龙泉县丞
　经姓部汇考
郑樵通志
　　平声
经氏见姓苑晋太元中有经旷出还冤记望出范阳凌迪知万姓统谱　　经姓
经荥阳征音

　滕姓部汇考
国语
　　晋语
秦伯召公子于楚楚子厚币以送公子于秦秦伯归女五人怀嬴与焉公子使奉匜沃盥既而挥之嬴怒曰秦晋匹也何以卑我公子惧降服囚命秦伯见公子曰寡人之适此为才子圉之辱备嫔嫱焉欲以成婚而惧离其恶名非此则无故不敢以礼致之欢之故也公子有辱寡人之罪唯命是听公子欲辞司空季子曰同姓为兄弟黄帝之子二十五人其同姓者二人而已唯青阳与夷鼓皆为己姓青阳方雷氏之甥也夷鼓彤鱼氏之甥也其同生而异姓者四母之子别为十二姓凡黄帝之子二十五宗其得姓者十四人为十二姓姬酉祁己滕葴任荀僖姞儇依是也郑樵通志　　以国为氏
周同
姓国
滕氏文王第十四子叔绣后也武王封之于滕旧云滕在沛国公丘县东南按晋志公丘属鲁国今兖州龚丘是隐十一年滕薛来朝争长自叔绣及宣公十七世始见春秋国小弱不能朝王每朝于鲁名不赴故不书隐公以下春秋后至公丘二十一世为秦所灭释例云春秋后七世为齐所灭又有腾氏即滕也因避难改为腾后汉有北海相腾抚梁孝行传有腾昙恭今开封有此姓廖用贤尚友录
　　滕姓
滕南阳宫音

　曾姓部列传
　　周
　　曾夭
按左传昭公元年叔孙归曾夭御季孙以劳之　　曾阜按左传昭公元年叔孙归曾夭御季孙以劳之旦及日中不出曾夭谓曾阜曰旦及日中吾知罪矣鲁以相忍为国也忍其外不忍其内焉用之阜曰数月于外一旦于是庸何伤贾而欲赢而恶嚣乎阜谓叔孙曰可以出矣叔孙指楹曰虽恶是其可去乎乃出见之　　曾蒧
按史记仲尼弟子列传曾蒧字&#侍孔子孔子曰言尔志蒧曰春服既成冠者五六人童子六七人浴乎沂风乎舞雩咏而归孔子喟尔叹曰吾与蒧也　　曾参按史记仲尼弟子列传曾参南武城人字子舆少孔子四十六岁孔子以为能通孝道故授之业作孝经死于鲁　　曾元　曾申
按礼记檀弓曾子寝疾病曾元曾申坐于足
注
元与
申曾子子也
　　曾华
按大戴礼曾子疾病曾元抑首曾华抱足
　　曾西
按孟子赵岐注曾西曾子之孙
　　汉
　　曾谭
按万姓统谱谭泉陵人举孝廉拜尚书郎有文武才官终太常　　后汉
　　曾伟
按郑樵通志伟后汉尚书令
　　唐
　　曾芳
按尚友录芳为程乡令因民苦瘴以药济之求者接踵乃以大囊药置井中令民汲水饮之而疾愈后人名其井为曾井宋仁宗赐飞白书曾氏忠孝泉五大字　　后梁
　　曾文迪
按尚友录文迪雩都人天文谶纬黄庭内景之书靡所不究而地理尢精梁贞明间游至袁州府万载县爱其县北西山之丘谓其徒曰死葬我于此及卒葬其地后其徒在豫章忽见之骇然而归启其坟墓视之乃空棺也人以为尸解云　　后周
　　曾崇范
按尚友录崇范庐陵人薪不属而读书自若家藏九经子史南唐刺史贾皓就取进之以己缗偿其直崇范笑曰坟典天下公器世乱藏于家世治藏于国其實一也何估值以偿邪召授太子洗马迁东宫使　　宋　　曾文照
按尚友录文照七岁应南唐童子科擢第三江南平为永城令上疏论邑利害免挽船户力岁省万计迁蒙城令蝗不入境官终大理司直　　曾致尧
按宋史曾致尧传致尧字正臣抚州南丰人太平兴国八年进士解褐符离主簿三迁著作佐郎改秘书丞出为两浙转运使徙知寿州转太常博士致尧性刚率好言事前后屡上章奏辞多激讦真宗即位迁主客员外郎历知泰泉苏扬鄂五州大中祥符初迁礼部郎中坐知扬州日冒请一月奉降掌升州榷酤转户部郎中五年卒子易从易占皆登进士第　　曾会按泉州府志会字宗元晋江人端拱二年进士第二人授光禄寺丞直史馆谒告还朝以亲老愿补郡迁殿中丞知宣州祥符末由三司判官出为两浙转运使历真宗仁宗世凡出入四十五年历典七郡至刑部郎中集贤殿修撰知明州卒子公度公亮　　曾干度
按万姓统谱干度字顺承文照子淳化三年进士两任推官三为县五典州年甫六十恳请分司南京再求监舒州灵仙观时张仕逊为相言干度风力方遒使卧理一郡亦足以厚风俗乃起知筠州不赴遂以太常少卿致仕率诸生兴学校教以孝弟幅巾徜徉缙绅荣之　　曾易占
按尚友录易占字不疑始监真州御米仓迁太子中允太常丞知泰州如&#信州玉山四县皆有政绩后以子拜相追封鲁国公子三人巩布　　曾奉先
按万姓统谱奉先字绍宗笃志力学登进士判罗源簿有清名欧阳文忠公推重之升贺州法曹　　曾朝阳
按万姓统谱朝阳永丰人庆历间登第为石首令宽其赋税改忠州从事教民从事文学有文集二十卷弟匪亦同登第为南安主簿邑有寇独力擒之辞赏不受改龙南令设学以教其子弟后移至玉山朝阳县子元中大观间登第屡官广州教授所著有春秋历法论语解周易解等书门人私谥文节先生　　曾公亮按宋史曾公亮传公亮字明仲泉州晋江人举进士甲科知会稽县改诸王府侍讲授集贤校理擢天章阁待制知制诰以翰林学士知开封府擢给事中参知政事除枢密使嘉佑六年拜吏部侍郎同中书门下平章事熙宁二年进昭文馆大学士累封鲁国公以老避位三年拜司空明年起判永兴军旋以太保致仕元丰元年卒谥曰宣靖公亮方厚庄重沉深周密平居谨绳墨蹈规矩然性吝啬殖货至巨万帝尝以方张安世　　曾叔卿
按宋史曾叔卿传叔卿建昌南丰人巩族兄也家苦贫居乡介洁非所宜受一介不取妻子困于饥寒而拊庇孤惸唯恐失其意起家进士至著作佐郎熙宁中卒　　曾巩
按宋史曾巩传巩字子固建昌南丰人中嘉佑二年进士第调太平州司法参军迁馆阁校勘集贤校理出通判越州知齐州其治以疾奸急盗为本徙襄州洪州加直龙图阁知福州徙明亳沧三州过阙神宗召见遂留判三班院丁母艰去卒　　曾布
按宋史曾布传布字子宣南丰人登第调宣州司户参军怀仁令熙宁二年以韩维王安石荐授太子中允历迁户部尚书元佑初以龙图阁学士知太原府历真定河阳及青瀛二州绍圣初徙江宁过京留为翰林学士拜同知枢密院进知院事徽宗立拜布右仆射召蔡京为左丞京与布异会布拟陈佑甫为户部侍郎京奏曰爵禄者陛下之爵禄奈何使宰相私其亲布婿陈迪佑甫子也布忿然争辨御史遂攻之罢为观文殿大学士知润州京积憾未已加布以赃贿布落职提举太清宫太平州居住又以弃湟州责贺州别驾又责廉州司户徙舒州复大中大夫提举崇福宫大观元年卒于润州后谥曰文肃　　曾肇
按宋史曾巩传巩弟肇字子开举进士调黄岩簿用荐为郑州教授擢崇文校书馆阁校勘同知太常礼院迁国史编修官进吏部郎中迁右司为神宗实录检讨元佑初擢起居舍人未几为中书舍人以宝文阁待制知颍州徙邓齐陈州应天府入为吏部侍郎出知徐州历泰州海州徽宗即位复召为中书舍人迁翰林学士建中靖国元年出知陈州历太原应天府扬定二州崇宁初落职谪知和州徙岳州继贬濮州团练副使安置汀州四年归润而卒绍兴初谥曰文昭子统至左谏议大夫　　曾准
按万姓统谱准字子中赣州人嘉佑间进士知公安县火燔民居准以身叩之风反灭火复通判临江明慎刑狱芝草生圜扉或劝以献准抑之长子楙少&#悟官至吏部尚书　　曾孝宽
按宋史曾公亮传公亮子孝宽字令绰以荫知桐城县选知咸平入知审官东院判刑部熙宁五年迁枢密都承旨擢拜枢密直学士签书枢密院丁父忧除丧以端明殿学士知河阳以吏部尚书召道卒　　曾孝广按宋史曾公亮传公亮从子孝广字仲锡元丰末为北外都水丞元佑中出通判保州久之除京西转运判官入为水部员外郎迁都水使者累擢户部侍郎进尚书坐钱帛不给费罢知杭州移知潭州郓州饶州徙广州&#成德军太原府卒孝广&#官以严称获盗辄碎其手焉　　曾孝蕴
按宋史曾公亮传公亮从子孝蕴字处善绍圣中管干发运司粜籴事提举两浙常平改转运判官知临江军召为左司员外迁起居舍人言者论其与张商英善出知襄州徙江浙荆淮发运召为户部侍郎徙工部以显谟阁待制知杭州坐累贬安远军节度副使宣和二年始复天章阁待制知歙州移青州改杭州卒　　曾孝序
按宋史曾孝序传孝序字逢原泉州晋江人以荫补将作监主簿监泰州海安盐仓因家泰州累官至知青州高宗即位升延康殿学士先是临胊土兵赵晟聚众为乱孝序付将官王定兵捕之失利而归孝序责以力战自赎定乃以言撼败卒夺门斩关入孝序出据厅事瞋目骂之遂与其子宣教郎讦皆遇害城遂陷知临淄县陆有常率民兵拒守死于阵知益都县张侃千乘县丞丁兴宗亦死之孝序谥威愍　　曾孝纯按泉州府志孝纯字君施公亮卒诏荫孝纯为殿中丞赐同进士出身绍兴中擢太常执政沮之遂杜门不仕　　曾纡
按尚友录纡布第四子工诗词材高识明博极书史以文章翰墨风流酝籍为时名胜官至大中大夫　　曾懋按万姓统谱懋字叔夏准长子少颖悟落笔惊流辈登元符三年进士知兴化拒楚命表高宗劝进扈从隆佑孟太后至虔军民偶忿争赖以抚定累官吏部尚书着内外制十卷东宫日记十卷　　曾诞
按宋史邹浩传曾诞公亮从孙也孟后之废诞三与浩书劝力请复后浩不报及浩以言南迁诞着玉山主人对客问以讥之其书既出识者或以比韩愈诤臣论诞仕亦不显　　曾肃
按万姓统谱肃太和人居父丧庐墓数年有慈乌来巢人以为孝所感子安止登科为彭泽令挂冠归隐安中未冠登第上书言时政入党籍安强为进士提举成都路常平尝葬暴露不葬者三十余柩　　曾有开
按万姓统谱有开知卫州时水灾人乏食擅贷常平钱粟与之具奏乞蠲其息　　曾开
