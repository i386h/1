<!-- { "loadSidebar": true } -->
按明外史蒋允仪传允仪字闻韶宜兴人万历四十四年进士授桐乡知县移嘉兴天启二年擢御史巡按陕西太常少卿王绍徽家居与里人冯从吾不协允仪重从吾薄绍徽魏忠贤擢绍徽佐都察院用事五年允仪还朝即出为湖广副使又使给事中苏兆先劾其为门户渠魁遂削籍崇祯元年荐起御史其冬掌河南道事擢太仆少卿四年以右佥都御史抚治郧阳诸府标兵止五百饷六千不及一大郡六年流贼将窥湖广兵部令移镇襄阳郧西益虚其冬贼大至允仪兵少不能御上章乞援会贼入川郧得少缓中官陈大金与左良玉来援副使徐景麟见其多携妇女疑为贼用炮击之士马多死大金怒诉诸朝命逮景麟并逮允仪下狱戍边十五年卒　　蒋德璟
按明诗选小传德璟字若椰晋江人天启壬戌进士改庶吉士授编修历官太子少保礼部尚书文渊阁大学士有敬日草　　蒋时行
按明外史张瑶传贼陷新城贡生蒋时行死难赠顺天府教授
　仰姓部汇考
廖用贤尚友录
　　仰姓
仰汝南宫音见姓苑今新安吴兴并有此姓又望出钱塘
　瓦姓觟姓打姓部汇考
凌迪知万姓统谱
　　瓦姓
明广西土官有瓦氏
　　觟姓
觟见姓苑
　　打姓
打见姓苑

　也姓部列传
　　明
　　也伯先
按奇姓通伯先怀宁人洪武初岁贡任训导

　党姓部汇考
郑樵通志
　　以族为氏
党氏公族见释例周世族谱
凌迪知万姓统谱
　　党姓
党商音冯翊

　上姓部汇考
凌迪知万姓统谱
　　上姓
上是掌切商音见姓苑

　上姓部列传
　　汉
　　上雄
按万姓统谱雄见印薮
　　宋
　　上缵
按奇姓通缵字承之号竹斋宋内侍入道改名正真　　元　　上都
按万姓统谱都为中兴判官统兵击贼既而东门失守上都仓黄反斗力屈贼执之使降上都大骂贼怒刳其腹刲其肉而死　　明
　　上汉臣
按胶州志汉臣永乐年贡任浑原州知州
　　上泰
按奇姓通泰字志同江夏人景泰甲戌进士历广东左参政　　上志
按万姓统谱志陕西人天顺进士
　　上观
按万姓统谱观字景詹江夏人成化中任知府　　上伯时按万姓统谱伯时吴川人正德中大冶县知县　　上好仁按胶州志好仁隆庆年贡任延长知县
　　上国光
按胶州志国光崇祯年贡任青州府教授
　　上一斌
按明外史左懋第传南京失守游击上一斌以不降诛
　荡姓部列传
　　周
　　荡意诸
按左传文公十六年宋公子鲍礼于国人宋饥竭其粟而贷之年自七十以上无不馈诒也时加羞珍异无日不数于六卿之门国之材人无不事也亲自桓以下无不恤也公子鲍美而艳襄夫人欲通之而不可夫人助之施昭公无道国人奉公子鲍以因夫人于是华元为右师公孙友为左师华耦为司马鳞矔为司徒荡意诸为司城公子朝为司寇初司城荡卒公孙寿辞司城请使意诸为之既而告人曰君无道吾官近惧及焉弃官则族无所庇子身之贰也姑纾死焉虽亡子犹不亡族既夫人将使公田孟诸而杀之使谓司城去公对曰臣之而逃其难若后君何冬十一月甲寅宋昭公将田孟诸未至夫人王姬使帅甸攻而杀之荡意诸死之　　荡虺
按左传文公十六年文公即位使荡虺为司马注虺
意诸之弟
　　荡泽
按左传成公十五年荡泽为司马
　　汉
　　荡凝
按奇姓通汉有荡凝

　广姓部汇考
凌迪知万姓统谱
　　广姓
广宫音丹阳广成子之后

　荡姓部汇考
凌迪知万姓统谱
　　荡姓
荡宋桓公子荡生公孙寿寿生意诸以王父字为氏故为荡氏
　访姓部列传
　　唐
　　访式
按万姓统谱式字叔矜吴人举进士有高行知洪筠二州官至转运使
　仰姓部列传
　　汉
　　仰祗
按万姓统谱祗御史大夫
　　宋
　　仰仁诠
按万姓统谱仁诠吴越宁国节度使
　　仰仁谦
按尚友录仁谦吴兴人太平兴国间以太子舍人知永嘉廉静有能抚民如子时钱氏方归疆土仁谦始为邑令政事一新人为改观　　仰忻
按宋史仰忻传忻字天贶温州永嘉人力学以笃行称年五十余就母丧尽孝礼躬自负土庐于墓侧有慈乌白竹之瑞绍圣中郡守杨蟠表其里孝廉坊大观二年以行取士郡以忻应诏未几卒特赠将仕郎　　仰文蔚按郑樵通志宋绍兴中登科仰文蔚温州人
　　明
　　仰瞻
按明外史虞谦传仰瞻长洲人永乐中由虎贲卫经历迁大理寺丞正统间王振用事百官多奔走其门惟瞻与大理卿薛瑄不往会与瑄辨杀夫冤狱益与振忤遂谪戍大同景泰初召为右寺丞执法愈坚在位者多不合移疾归加大理少卿　　仰璇
按长洲县志璇字彦文瞻孙成化间岁贡任山东滨州同知　　仰升
按万姓统谱升字晋卿无为人成化进士任河南左布政使　　仰儒
按万姓统谱儒余杭人弘治进士
　　仰公显
按万姓统谱公显合肥人万历间抚州卫指挥　　仰惟仁按江阴县志惟仁南昌府仓大使

　仉姓部列传
　　梁
　　仉
按万姓统谱梁州人
　　明
　　仉经
按高苑县志经洪武二十四年本县簿王文礼荐于朝授本县训导升开封太原府知府以廉能选河南道御史永乐初以言事谪常山县知县恺弟爱民任九载卒　　仉一豪
按高苑县志一豪经子岁贡生

　赏姓部列传
　　晋
　　赏庆
按奇姓通庆注周易为郗鉴主簿
　　明
　　赏震
按万姓统谱震会稽人洪武中任理问
　　赏&#
按万姓统谱&#会稽人宣德中任顺德判
　　赏宾
按万姓统谱宾宝鸡人弘治中任常山丞

　蒋姓部汇考
唐书
　　宰相世系表
蒋氏出自姬姓周公第三子伯龄封于蒋其地光州仙居县是也宋改为乐安蒋为强国所灭子孙因以为氏汉有蒋诩十世孙休自乐安徙义兴阳羡县十一世孙元逊陈左卫将军其族有太子洗马弘文馆学士生将明郑樵通志
　　以国为氏
周同
姓国

蒋氏周公之第三子伯龄所封之国也杜预云弋阳期思县是按期思宋改为乐安今光州仙居县是也汉有隐者蒋诩又有蒋期刘宋时有蒋恭灵异后封为蒋神廖用贤尚友录
　　蒋姓
蒋乐安商音

　掌姓部汇考
郑樵通志
　　以族为氏
掌氏鲁大夫党士之后以音掌故从音文扬雄与刘向歆书云林闾妻蜀郡掌氏望出琅邪炖煌
　景姓部列传
　　周
　　景丑
按孟子注景丑齐大夫
　　景春
按孟子注景春齐大夫
　　景监
按史记商君传鞅入秦因孝公宠臣景监以求见孝公说以强国之术　　景鲤
按战国策楚王使景鲤之秦
　　景翠
按战国策齐秦约攻楚楚令景翠以六城赂齐太子为质　　景差
按史记屈原传楚有宋玉唐勒景差之徒者皆好辞而以赋见称　　景缺
按万姓统谱缺楚将军
　　景义
按万姓统谱义晋人
　　秦
　　景驹
按史记高帝本纪秦嘉立景驹为假王在留
　　汉
　　景建
按汉书功臣侯表建以长安大夫从莽通共杀如侯得少傅石德延和二年封德侯四年后二年坐共莽通谋反要斩　　景风
按郑樵通志汉有景风
　　景尚
按汉书王莽传遣国师牺仲景尚将兵击青徐　　后汉　　景丹
按后汉书景丹传丹字孙卿冯翊栎阳人也少学长安王莽时举四科以言语为固德侯相迁朔调连率副贰与耿况子弇及寇恂等南归世祖拜偏将军世祖即位以为骠骑大将军建武二年定封栎阳侯与吴汉等从击破五校于羛阳会陕贼苏况攻破弘农丹时病帝以其旧将令强起领郡事十余日薨子尚嗣徙封余吾侯尚卒子苞嗣苞卒子临嗣无子国绝　　景鸾按后汉书景鸾传鸾字汉伯广汉梓潼人少随师学经涉七州之地能理齐诗施氏易兼受河洛图纬着述五十余万言州郡辟命不就以寿终　　景毅
按后汉书李膺传张俭事起膺诣诏狱考死门生故吏及其父兄并被禁锢时侍御史蜀郡景毅子顾为膺门徒而未有录牒故不及于谴毅乃慨然曰本谓膺贤遣子师之岂可以漏夺名籍苟安而已遂自表免归时人义之　　吴
　　景养
按吴志孙皓传孙休立封皓为乌程侯西湖民景养相皓当大贵皓阴喜而不敢泄　　后唐
　　景进
按五代史伶官传庄宗既好俳优伶人败政乱国者景进史彦琼郭门高三人为最进官至银青光禄大夫检校左散骑常侍上柱国　　景建
按五代史景延广传延广父建善射尝教延广曰射不入铁不如不发　　后晋
　　景延广
按五代史景延广传延广字航川陕州人事梁邵王友诲后从王彦章战中都明宗时为汴州军校晋高祖即位为侍卫步军都指挥使徙领宁江军节度使天福四年出镇义成召为侍卫迁马步军都指挥使高祖崩出帝立延广有力颇伐其功初出帝立晋大臣议告契丹致表称臣延广独不肯契丹怒数以责晋延广谓契丹使者乔莹曰晋有横磨大剑十万要战则来莹以告契丹契丹益怒天福八年出帝幸大年庄还置酒延广第君臣穷极奢侈以相夸尚明年契丹入寇诸将皆力战而延广闭壁不敢出契丹去出帝还京师乃出延广为河南尹留守西京郁郁不得志契丹犯京师行至相州遣骑兵数千杂晋军渡河趋洛以取延广锁之北行至陈桥引手扼吭而死　　后汉　　景务修
按万姓统谱务修枢密副使
　　后周
　　景范
按山东通志范长山人周显德中官中书侍郎平章事出镇魏郡并人来寇赞世宗北征在帷幄运筹世宗优诏褒之　　宋
　　景自芳
按尚友录自芳雅州人破贼有功尝于二月十二日作寒食至今里人号景春寒食　　景焕
按尚友录焕有野人寒语一书干德三年立郡国戒石碑四句云尔俸尔禄民膏民脂下民易虐上天难欺即其书中语也　　景林洙
按尚友录林洙通州人咸平间王均叛州有贼应之林洙将乡兵拒战于州北为贼所戕首陨而身不仆跨马奔归州入东北隅人讶而呼之曰公无首矣于是坠地邦人即其地立祠祀之　　景泰
按宋史景泰传泰字周卿普州人进士起家以尚书屯田员外郎通判庆州迁都官知成州会有荐泰知兵者召对称旨换左藏库使知宁州徙原州元昊入攻泰遇敌彭阳西斩首千余级以功迁西上合门使知镇戎军久之领忠州刺史徙秦凤路马步军总管卒子思忠思立　　景思忠
按宋史景思忠传思忠字进之普州安岳人以父泰荫累官西京左藏库使为遂州驻泊都监夷人寇淯井钤辖张承佑出兵救之思忠为前锋夷乘险薄官军官军战不利左右劝思忠引避不听奋剑疾战而死　　景思立
按宋史景思忠传思忠弟思立以荫主渭州治平寨夏人寇顺宁思立领兵赴援以功知德顺军策应王韶尝与羌力战斩不用命者数人军声大振韶言其临事忠勇进如京副使再擢东上合门使河州刺史青宜结鬼章举兵袭杀伐木卒以书抵思立词不逊思立帅兵攻之于踏白城战死　　景希孟
按万姓统谱希孟知巴川县二年秩满常有诗二载巴川县谁知是与非还乡何所有载得一清归　　景渊按万姓统谱渊大观进士&#州人
　　景光
按万姓统谱光京兆人登科
　　景大方
按郑樵通志大方登进士科
　　景绣
按万姓统谱绣徽州人登科
　　景苏
按万姓统谱苏登科
　　景骘
按万姓统谱骘建炎进士绵州人
　　景秉
按万姓统谱秉淳熙十六年以朝散郎秘阁修撰知临安　　元
　　景厚
