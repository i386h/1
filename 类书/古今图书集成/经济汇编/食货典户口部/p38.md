<!-- { "loadSidebar": true } -->
日知录常熟陈梅曰周礼五家为比比有长五比为闾闾有胥四闾为族族有师五族为党党有正五党为州州有长五州为乡乡有大夫其间大小相维轻重相制纲举目张周详细密无以加矣而要之自上而下所治皆不过五人盖于详密之中而得易简之意此周家一代良法美意也后世人才远不如古乃欲以县令一人之身坐理数万户口赋税色目繁猥又倍于昔时虽欲不丛脞其可得乎愚故为之说曰以县治乡以乡治保以保治甲视所谓不过五人者而加倍焉亦自详密亦自易简此斟酌古今之一端也又曰一乡几保不妨多少何也因民居也法用圆十甲千户不得增损何也稽成数也法用方
