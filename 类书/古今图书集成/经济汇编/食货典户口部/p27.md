<!-- { "loadSidebar": true } -->
池州府人户一万四千九十一户人口六万九千四百七十八口
太平府人户二万九千四百六十六户人口一十七万三千六百九十九口
安庆府人户四万六千五十户人口六十万六千八十九口
广德州人户四万五千四十三户人口一十二万七千七百九十五口
徐州人户三万四千八百八十六户人口三十五万四千三百一十一口
滁州人户四千八百四十户人口四万九千七百一十二口
和州人户七千四百五十户人口六万七千一十六口
又按会典四年奏准先年造册之时有将丁口漏报或税粮诡寄户籍那移者许先行备开缘由自首本管州县申详合于司府查对相同明白改正免罪其官吏里书人等如有通同作弊照例问罪造册完日州县各计人户若干填写帖文各一纸后开年月并填委官里书人役姓名用印钤盖申达司府知会给发各户亲领执照使知本户旧管新收开除实在丁粮各若干凭此纳粮当差下次造册各户抄誊正本开报州县以为凭据
弘治五年题准顺天府在逃富户每户每年征银三两帮贴厢长当差又令顺天府所属人民私自投充陵海等户者其户下人丁照旧纳粮当差
按明会典五年题准顺天府在逃富户各省不必起解每户每年征银三两总类进表官顺赍到部转发宛大二县帮贴见在厢长当差　又按会典五年令顺天府所属人民有私自投充陵户海户及勇士校尉军厨躲避粮差者除本役外其户下人丁照旧纳粮当差
弘治八年添设河南布政司参政抚治流民
按明会典八年添设河南布政司参政一员于南阳府抚治流民
弘治九年令分巡汝南道兼理抚民
按明会典九年令河南分巡汝南道佥事兼理抚民听抚治郧阳都御史节制
弘治十三年奏准军户子孙畏役开户者问罪凡继子不得于所后之亲听其别立又令攒造黄册备开军户以便查考
按明会典十三年奏准军户子孙畏惧军役另开户籍或于别府州县入赘寄籍等项及至原卫发册清勾买嘱原籍官吏里书人等捏作丁尽户绝回申者俱问罪正犯发烟瘴地面里书人等发附近卫所充军官吏参究治罪　又奏准凡无子立嗣除依律令外若继子不得于所后之亲听其告官别立其或择贤能及所亲爱者不许宗族指以次序告争并官司受理若义男女婿为所后之亲喜悦者听其相为依倚不许继子并本生父母用计逼逐仍依大明令分给财产若无子家贫听其卖产自赡　又令攒造黄册系军户者务备开某户某人及于某年月日为某事发充某卫所军其有事故等项亦备细开具以便查考
弘治十五年黄册民数
按图书编黄册民数弘治十五年南北直隶府州并十三布政司户总计九百六十九万一千五百四十八口总计六千一百四十一万六千三百七十五南直隶户一百九十万九千二百二十七口一千一十七万九千二百五十三
北直隶户四十二万七千一百四十四口四百二十万五千三百四十七
浙江布政司户一百五十万一千三百四口五百二十七万七千八百六十二
四川布政司户二十五万七千三百五十七口二百六十六万八千七百九十一
广西布政司户一十八万二千四百二十二口一百万五千四十二
江西布政司户一百三十八万五千一百三十八口六百八十九万五千二百九十三
湖广布政司户五十一万七千六百七十四口四百一十七万三千二百八十五
山东布政司户八十五万八千五百五十七口七百六十二万一千二百一十
陜西布政司户三十六万二千五十一口三百九十三万四千一百七十六
山西布政司户五十八万八千九百六十二口四百八十七万九百六十五
福建布政司户五十万八千六百四十九口二百六万二千六百八十三
广东布政司户四十七万一千八百六十二口一百八十五万八千二百五十七
河南布政司户五十五万九百七十三口四百九十八万九千三百二十
云南布政司户一十二万六千八百七十四口一百四十一万九十四
贵州布政司户四万三千三百五十四口二十六万四千七百九十八
弘治十七年令清查地方流民
按明会典十七年令抚按官严督所属清查地方流民久住成家不愿回还者就令附籍优免粮差三年如只身无产并新近逃来军匠等籍递回原籍仍从实具奏稽考
武宗正德六年议准官吏人等子弟寄住年久成家许编入正图甲首纳粮当差又奏准排年编册之法按明会典正德六年议准各文武官员吏典人等有因升降改调死亡等事故遗下家人弟男子侄寄住年久成家看守坟茔除已经附籍不许纷更外中闲若有遗漏人丁并有遗下地土文职官吏务要移文原籍官司武职官员亦要行移升降改调卫所照勘别无诈冒许将丁产尽数报官编入正图甲首纳粮当差仍于户下注写原籍原任贯址及今收籍缘由如仍作寄籍见任当差随住田产入官若先前漏报今续有遗下愿回原籍愿去见任者所在官司仍移文前去知会　又按会典正德六年奏准排年里长僧道有田粮者编入黄册同里甲纳粮当差无粮者编入带管畸零世家大族规避重差花分小户者许令首改归并
正德十五年议准攒造里甲之法
按明会典十五年议准今后攒造里甲止据人户丁产见在官第其等则如或本里人户不敷十甲之数就于附近里内人户拨补完足若分析户籍不问本里他图本图果有消乏亦许还并
世宗嘉靖六年诏流民复业并告种荒田者俱免粮役三年又诏查审京师附住年久者责令附籍按明会典嘉靖六年诏今后流民有复业者除免三年粮役不许勾扰其荒白田地有司出给告示晓谕许诸人告种亦免粮役三年三年后如果成熟量纳轻粮如有不遵官吏里甲人等一体治罪各州县官有设法招抚流民复业及招人开垦承种荒白田地数多者俱作贤能官保荐擢用
凡附籍人户嘉靖六年诏巡城御史严督各该兵马司官查审京师附住各处军民人等除浮居客商外其居住年久置立产业房屋铺面者责令附籍宛大二县一体当差仍暂免三年以示存恤若有冒假卫所籍贯者行勘发遣
嘉靖九年令查勘流民寄住年久者准令附籍又题准归并里甲查造委官及行各该抚按官查军民匠一体分户之法
按明会典九年令各省乘大造之年查勘各属流民置有产业住种年久者准令附籍当差其余俱各省令回籍生理如或曾经为盗为非事露改易姓名越境潜住者许地方里老举首拏问若富豪大户容留及知而不举者查照律例从重问拟又令抚按官招抚流民令各还乡查将本处仓库堪动钱粮并近开事例银两量给牛具种子使各安生业毋致失所凡附籍人户九年题准今后大造之年各该州县如有流民在彼寄住年久置有田产家业不愿还乡者查照流民事例行文原籍查勘明白许令收造该州县册内填入格眼照例当差纳粮不许捏为畸零等项名色及破调容隐作为贴户查出依律治罪其不愿入籍者就令还乡仍行该州县安辑得所免其杂泛差役三年
又按会典九年题准各处州县查审消乏里分不成甲者验其丁产归并务使一十一户为一甲
凡查造委官九年题准吏部将浙江等十三布政司官每司各推一员疏名上请及行南北直隶抚按官会推所属佐贰官每府州各一员疏名上闻各提调督理大造黄册不许别项差占仍降勑各该委官以便行事若有纸张粉饰差错稽迟等弊俱听后湖管册官指名参究不分已未升迁俱照例以罢软黜退按图书编军匠开户嘉靖九年十月内户部题该学士桂奏为授时任民事臣考近来有工匠不许开户之例盖为军匠逃亡事故而设迩来军户有原不同户而求告合户者又有串令近军同姓之人投告而合户者匠籍亦然于是军匠有人及数千丁地及数千顷辄假例不分户为辞于是里长甲首人丁事产不及军匠人户百分之一其法止当不分军民匠等籍限田限丁将州县人户事产通融总筭一体分户等因该本部查得大明会典内一款凡军户子孙畏惧军役另开户籍或于别府州县入赘寄籍等项及至原卫发册清勾买嘱原籍官吏里书人等捏作丁尽户绝回申者俱问罪正犯发烟瘴地面里书人等捏作丁尽户绝发附近卫所俱充军官吏参究治罪今本官奏要将州县人户通融总算一体分户盖欲同籍则承军伍之役分户则应里甲之差今如湖广之垛籍山东之分开审差是矣合行各该抚按官查照施行
嘉靖十年令今次黄册照依旧式穿甲攒造
按明会典十年令巡按御史备行布政司及南北两直隶府州县今次黄册照依旧式穿甲攒造违者听后湖管册官查究
嘉靖二十一年黄册民数
按图书编黄册民数嘉靖二十一年南北直隶并浙江等十三布政司户总计九百九十七万二千二百二十九口总计六千二百五十三万一百九十五南直隶户二百一万五千六百四十六口一千四十万二千一百九十八
北直隶户四十四万八千六十一口四百五十六万八千二百五十九
浙江布政司户一百五十二万八千一百五十七口五百一十万八千八百五十五
江西布政司户一百三十五万七千四十八口六百九万八千九百三十一
湖广布政司户五十四万二千九百一十五口四百四十三万六千二百五十五
山东布政司户八十三万七千三百四十二口七百七十一万八千二百二
山西布政司户五十九万二千八百九十口五百六万九千五百一十五
河南布政司户六十万三千八百七十一口五百二十七万八千二百七十五
福建布政司户五十一万九千八百七十八口二百一十一万一千二十七
四川布政司户二十六万八百八十五口二百八十万九千一百七十
陕西布政司户三十九万五千六百七口四百八万六千五百五十八
广东布政司户四十九万二千九百六十一口二百五万一千二百四十三
广西布政司户二十万九千一百六十四口一百九万三千七百七十
云南布政司户一十二万三千五百三十七口一百四十三万一千一十七
贵州布政司户四万四千二百五十七口二十六万六千九百二十
嘉靖二十四年议准海州疲惫停其原额富户按明会典二十四年议准直隶海州地方疲惫其原额富户俱停革
嘉靖二十九年题准减富户银两
按明会典二十九年题准将原收富户银内动支四百两给宛大二县厢长代役仍行各原籍查各富户果系逃亡节年累徭户帮佥者自本年为始每名减银一两止征二两解部如前收给立法稽考如本户尚有丁者于本户征银不许累及别甲其二十八年以前全征在官者立限解部转发济边
嘉靖四十一年令辽东饥民流移者给文遣归又令大造黄册
按明会典四十一年令辽东饥民流入永平河间海傍住居及航海渡登莱者给文遣归势家占恡不发者以隐匿逃军论　又按会典四十一年令大造黄册完解后湖之日管册官即会大数缮写首列祖宗以来户口田土税粮总数继开今日总数务期简核进献御览在湖库匠旧止一百一十名各库册虽及二年难以晒晾一周今后每一大造库房三十间量加四十二名听将查册书手分派每书手二名领匠八名将库册清晒周而复始永为定规有作弊毁裂册籍等项比弃毁制书律论
按续文献通考四十一年题准吏部将浙江等十三布政司官每司各推一员疏名上请及行南北直隶抚按官会推所属佐贰官每府州各一员疏名上闻各提调督理大造黄册不许别项差占仍降勅各该委官以便行事若有纸张粉饰差错稽迟等弊俱听后湖管册官指名参究不分己未升迁俱照例以罢软黜退

