<!-- { "loadSidebar": true } -->
贺州临贺郡户四千五百五十二口二万五百七十连州连山郡户三万二千二百一十口十四万三千五百二十三
柳州龙城郡户二千二百三十二口万一千五百五十
富州开江郡户千四百六十口八千五百八十六昭州平乐郡户四千九百一十八口万二千六百九十一
蒙州蒙山郡户千五十九口五千九百三十三严州循德郡户千八百五十九口七千五十一融州融水郡户千二百三十二
思唐州武郎郡户百四十一
古州乐兴郡户二百八十五
容州普宁郡户四千九百七十口万七千八十五牢州定川郡户千六百四十一口万一千七百五十六
白州南昌郡户二千五百七十四口九千四百九十八
顺州顺义郡户五百九
绣州常林郡户九千七百七十三
郁林州郁林郡户千九百一十八口九千六百九十九
党州宁仁郡户千一百四十九口七千四百四窦州怀德郡户千一十九口七千三百三十九禺州温水郡户三千一百八十
廉州合浦郡户三千三十二口万三千二十九义州连城郡户千一百一十口七千三百三
安南中都护府户二万四千二百三十口九万九千六百五十二
陆州玉山郡户四百九十四口二千六百七十四峰州承化郡户千九百二十
爱州九真郡户万四千七百
驩州日南郡户九千六百一十九口五万八百一十八
长州文杨郡户六百四十八
福禄州唐林郡户三百一十七
芝州忻城郡户千二百口五千三百
武峨州武峨郡户千八百五十口五千三百二十演州龙池郡户千四百五十
武安州武曲郡户四百五十
开元二十九年敕今后应造籍令州县审加勘覆又定今后团貌之法
按唐书元宗本纪不载　按册府元龟二十九年二月敕自今以后应造籍宜令州县长令录事参军审加勘覆更有疏遗者委所司具本判官及官长等名品录奏其籍仍写两本送户部三月敕天下诸州每岁一团貌既以转年为定复有籍书可凭何至劳烦不从简易于人非便事资厘革自今以后每年小团宜停待至三年定户日一时团貌仍令所司条件处分
天宝元年令户丁同籍共居以敦风教是年户八百三十四万八千三百九十五口四千五百三十一万一千二百七十二
按唐书元宗本纪不载　按册府元龟天宝元年正月制节文如闻百姓之内或有户高丁多苟为规避父母见在别籍异居宜令州县仔细勘会其一家之中有十丁以上者放两丁征行赋役五丁已上者放一丁即令同籍共居以敦风教如更犯者准法科罪是年户八百三十四万八千三百九十五口四千五百三十一万一千二百七十二
天宝三载制天下籍文定百姓十八已上为中男二十三已上成丁
按唐书元宗本纪不载　按册府元龟三年二月二十五日制天下籍造四本京师东京尚书省户部各贮一本十二月二十五日赦文比者成童之岁则挂轻徭既冠之年使当正役闵其劳苦用轸于怀自今以后百姓宜以十八已上为中男二十三已上成丁天宝四载敕令团貌定户任依例程又制天下籍按唐书元宗本纪不载　按册府元龟四载七月敕令载诸郡因团貌宜便定户自今已后任依例程应察问对众取平是载制天下籍造四本京师东京尚书省户部各贮一本按是载制天下籍疑即三载事重出天宝九载制天下定户团貌之法
按唐书元宗本纪不载　按杜佑通典九年制天下虽三载定户每载亦有团貌自今以后计其转年合入中男成丁五十者任追团貌
天宝十三载户九百六万九千一百五十四
按唐书元宗本纪不载　按文献通考云云
天宝十四载总计所管户口数
按唐书元宗本纪不载　按杜佑通典十四载管户总八百九十一万四千七百九应不课户三百五十六万五千五百一应课户五百三十四万九千二百八十管口总五千二百九十一万九千三百九不课口四千四百七十万九百八十八课口八百二十万八千三百二十一此国家之极盛也
肃宗至德元载户八百一万八千七百一
按唐书肃宗本纪不载　按文献通考云云
干元三年天下上计户口各减天宝户口有差按唐书肃宗本纪不载　按食货志干元末天下上计百六十九州岛户百九十三万三千一百二十四不课者百一十七万四千五百九十二口千六百九十九万三百八十六不课者千四百六十一万九千五百八十七减天宝户五百九十八万二千五百八十四口三千五百九十二万八千七百二十三
按杜佑通典干元三年见到帐百六十九州岛应管户总百九十三万三千一百三十四不课户总百一十七万四千五百九十二课户七十五万八千五百八十二管口总千六百九十九万三百八十六不课口千四百六十一万九千五百八十七课口二百三十七万七百九十九自天宝十四年至干元三年损户总五百九十八万二千五百八十四不课户损二百三十九万一千九百九课户损三百五十九万六百七十五损口总三千五百九十二万八千七百二十三不课口损三千七十二万三百一课口损五百二十一万八千四百三十二
按文献通考三年户一百九十三万三千一百二十五　敕逃亡户不得辄征亲近及邻保务从减省要在安存又敕应有逃户田宅并须官为租赁取其价直以充课税逃人归复宜并郄还所由亦不得称负欠租赋则有追索
代宗广德元年七月敕天下男子二十五成丁五十五入老
按唐书代宗本纪不载　按册府元龟云云
广德二年户二百九十三万三千一百二十五赦天下户口委输
按唐书代宗本纪不载　按册府元龟广德二年二月二十一日赦天下户口委输刺史县令据见在实户量贫富作等第差科不得依旧籍帐是年计户二百九十三万三千一百二十五
按文献通考二年户二百九十三万三千一百二十五诏一户三丁者免一丁凡亩税二升男子二十五为成丁五十五为老以优民又敕如有浮客愿编附请射逃人物业者便准式据丁口给授如二年以上种植家业成者虽本主到不在却还限任别给授大历元年制逃户复业者给复二年
按唐书代宗本纪不载　按文献通考大历元年制逃户复业者给复二年如百姓先卖田宅尽者宜委本州岛县取逃死户田宅量丁口充给
大历四年禁断名籍割贯移改
按唐书代宗本纪不载　按册府元龟四年八月敕名籍一家辄请移改诈冒规避多出此流自今以后割贯改名一切禁断
大历十四年德宗即位诏令前州府造籍者罢之按唐书德宗本纪不载　按册府元龟德宗以大历十四年即位十一月己丑诏令前州府造籍者罢之初户部奏请令造籍从之寻以为未可故罢
德宗建中元年定天下两税户
按唐书德宗本纪建中元年二月丙申初定两税按杜佑通典建中初命黜陟使往诸道按比户口约都得土户百八十余万客户百三十余万
按文献通考元年定天下两税户凡三百八十万五千七十六
宪宗元和二年史官撰元和国计簿总计天下见定户二百一十四万五百五十四供岁赋户百四十四万
按唐书宪宗本纪不载　按食货志元和中供岁赋者浙西浙东宣歙淮南江西岳福建湖南八道户百四十四万比天宝纔四之一兵食于官者八十三万加天宝三之一通以二户养一兵
按册府元龟元和二年十二月史官李吉甫等撰元和国计簿十卷总计天下方镇凡四十九道管州府二百九十五县一千四百五十三见定户二百一十四万五百五十四其凤翔鄜坊邠宁振武泾原银夏灵盐河东易定魏博镇冀范阳淮西淄青十五道七十一州并不申户口数目每岁赋入倚办止于浙东宣歙淮南江西岳福建湖南等道合四十九州岛一百四十万户比量天宝供税之户四分有一天下兵戎仰给县官八十三万余人比量士马三分加一率以两户资一兵其它水旱所损征科妄敛又在常役之外李吉甫等又云元和中户二百四十七万三千九百六十三
元和六年制以户口增损令观察使严加访察必令诣实
按唐书宪宗本纪不载　按文献通考六年制自定两税以来刺史以户口增损为其殿最故有析户以张虚数或分产以系户兼招引浮客用为增益至于税额一无所加徒使人心易摇土著者寡观察使严加访察必令诣实　衡州刺史吕温奏当州旧额户一万八千四百七除贫穷死绝老幼单独不支济外堪差科户八千二百五十七臣到后团定户税次检责出所由隐藏不输税户一万六千七臣昨寻旧案询问闾里承前征税并无等第又二十余年都不定户存亡孰察贫富不均臣不敢因循设法团定检获隐户数约万余州县并不曾科征所由已私自敛率与其潜资于奸吏岂若均助于疲人臣请作此方圆以救雕瘵庶得下免偏苦上不缺供敕旨宜付所司　库部员外郎李渤上言臣过渭南长源乡旧四百户今纔百户阌乡县旧三千户今纔千户他处皆然盖由聚敛之臣剥下媚上惟思竭泽不虑无鱼故也执政恶之渤谢病免
穆宗长庆年户三百三十五万
按唐书穆宗本纪不载　按食货志京西北河北以屯兵广无上供至长庆户三百三十五万而兵九十九万率三户以奉一兵
敬宗宝历年户三百九十七万有奇
按唐书敬宗本纪不载　按文献通考宝历时户三百九十七万八千九百八十三
文宗太和年户四百三十五万有奇
按唐书文宗本纪不载　按册府元龟太和中户四百三十五万七千五百七十三
开成四年户四百九十九万六千七百五十三按唐书文宗本纪不载　按文献通考云云
武宗会昌元年户二百一十一万有奇
按唐书武宗本纪不载　按食货志武宗即位户二百一十一万四千九百六十
会昌五年天下还俗僧尼二十六万五千余人奴婢为两税户十五万人
按唐书武宗本纪不载　按册府元龟五年八月制朕闻三代已前未尝言佛汉魏之后像教寖兴是逢季时传此异俗且一夫不田有受其馁者一妇不织有受其寒者今天下僧尼不可胜数皆待农而食待蚕而衣贞观开元亦尝厘革刬除不尽流行滋多中外诚臣协予正意济人利众予不让焉天下还俗僧尼二十六万五千余人奴婢为两税户十五万人会昌六年户增至四百九十五万有奇
按唐书武宗本纪不载　按食货志会昌末户增至四百九十五万五千一百五十一
后梁
太祖开平三年诏天下州府申送户口籍帐
按五代史太祖本纪不载　按册府元龟开平三年中书侍郎同平章事判户部事于兢奏伏乞降诏天下州府各准旧章申送户口籍帐允之
后周
太祖广顺三年敕天下县邑户口数定为差等按五代史太祖本纪不载　按文献通考广顺三年敕天下县邑素有差等年代既深增损不一其中有户口虽众地望则卑地望虽高户口至少每至调集不便铨衡宜立成规庶协公共应天下州府及县除赤县畿县次赤次畿外其余三千户以上为望县二千户以上为紧县一千户以上为上县五百户以上为中县不满五百户为下县宜令所司据今年天下县户口数定望紧上中下次等奏闻户部据今年诸州府所管县户数目合定为望县六十四紧县七十上县一百二十四中县六十五下县九十七

户口部汇考四
辽
辽法籍户口部族各有分地五京各有乡丁所置京府州县各有户数可核
按辽史营卫志宫卫辽国之法天子践位置宫卫分州县析部族设官府籍户口正户八万蕃汉转户十二万三千共二十万三千户算斡朵太祖置国语心腹曰算宫曰斡鲁朵是为弘义宫以心腹之卫置益以渤海俘锦州户其斡鲁朵在临潢府陵寝在祖州东南二十里正户八千蕃汉转户七千出骑军六千
　州五锦祖严祺银
