<!-- { "loadSidebar": true } -->
苍梧太守领县十一户六千五百九十三口万一千七百五十三
晋康太守领县十四户四千五百四十七口一万七千七百一十
新宁太守领县十四户二千六百五十三口一万五百一十四
永平太守领县七户一千六百九口一万七千二百二
郁林太守领县十七户一千一百二十一口五千七百二十七
桂林太守领县七户五百五十八口二千三百五高凉太守领县七户一千四百二十九口八千一百二十三
新会太守领县十二户千七百三十九口万五百九东官太守领县六户一千三百三十二口一万五千六百九十六
义安太守领县五户一千一百一十九口五千五百二十二
宋康太守领县九户一千五百一十三口九千一百三十一
绥建太守领县七户三千七百六十四口一万四千四百九十一
海昌太守领县五户千七百二十四口四千七十四宋熙太守领县七户二千八十四口六千四百五十　宁浦太守晋兴太守乐昌郡户口俱阙
交州刺史统领郡八县五十三户一万四百五十三交趾太守领县十二户四千二百三十三
武平太守领县六户一千四百九十
九真太守领县十二户二千三百二十八
九德太守领县十一户八百九
日南太守领县七户四百二（义昌郡宋平郡越州刺史百梁太守苏太守　永宁太守安昌太守富昌太守南流太守临漳太守户口俱阙）合浦太守领县七户九百三十八
按杜佑通典大明八年户九十万六千八百七十口四百六十八万五千五百一
后废帝元徽元年诏复土断之制
按宋书后废帝本纪元徽元年八月辛亥诏曰分方正俗着自虞册川谷异制焕乎姬典故井遂有辨闾伍无杂用能七教克宣八政斯序虽绵代殊轨沿革异仪或民怀迁俗或国尚兴徙汉阳列燕代之豪关西炽齐楚之族并通籍新邑即居成旧洎金行委御礼乐南移中州黎庶襁负扬越圣武造运道一闳区贻长世之规申土断之制而夷险相因盈晦递袭岁馑凋流戎役惰散违乡寓境渐至繁积宜式遵鸿轨以为永宪庶阜俗昌民反风定保夷胥山之险澄瀚海之波括河图于九服振玉轫于五都矣
南齐
高帝建元二年诏检定户口簿籍
按南齐书高帝本纪不载　按虞玩之传太祖镇东府玩之为骠骑咨议参军迁骁骑将军黄门郎领本部中正上患民间欺巧及即位敕玩之与骁骑将军傅坚意检定簿籍建元二年诏朝臣曰黄籍民之大纪国之治端自顷氓俗巧伪为日已久至乃窃注爵位盗易年月增损三状贸袭万端或户存而文书已绝或人在而反托死板停私而云隶役身强而称六疾编户齐家少不如此皆政之巨纒教之深疵比年虽却籍改书终无得实若约之以刑则民伪已还若绥之以德则胜残未易卿诸贤并深明治体可各献嘉谋以振浇化又台坊访募此制不近优刻素定闲剧有常宋元嘉以前兹役恒满大明以后乐补稍绝或缘寇难频起军荫易多民庶从利投坊者寡然国经未变朝纪恒存相揆而言隆替何速比急病之洪源晷景之切患以何科算革斯弊邪玩之上表曰宋元嘉二十七年八条取人孝建元年书籍众巧之所始也元嘉中故光禄大夫傅隆年出七十犹手自书籍躬加隐校隆何必有石建之慎高柔之勤盖以世属休明服道修身故耳今陛下日旰忘食未明求衣诏逮幽愚谨陈妄说古之共治天下惟良二千石今欲求治取正其在勤明令长凡受籍县不加检合但封送州州检得实方却归县吏贪其赂民肆其姧姧弥深而却弥多赂愈厚而答愈缓自泰始三年至元徽四年扬州等九郡四号黄籍共却七万一千余户于今十一年矣而所正者犹未四万神州奥区尚或如此江湘诸部倍不可念愚谓宜以元嘉二十七年籍为正民惰法既久今建元元年书籍宜更立明科一听首悔迷而不反依制必戮使官长审自检校必令明洗然后上州永以为正若有虚昧州县同咎今户口多少不减元嘉而板籍顿阙弊亦有以自孝建以来入勋者众其中操干戈卫社稷者三分殆无一焉勋簿所领而诈注辞籍浮游世要非官长所拘录复为不少寻苏峻平后庾亮就温峤求勋簿而峤不与以为陶侃所上多非实录寻物之怀私无世不有宋末落纽此巧尤多又将位既众举恤为禄实润甚微而人领数万如此二条天下合役之身已据其太半矣又有改注籍状诈入仕流昔为人役者今反役人又生不长发便谓为道填街溢巷是处皆然或抱子并居竟不编户迁徙去来公违土断属役无满流亡不归宁丧终身疾病长卧法令必行自然竞反又四镇戍将有名寡实随才部曲无辨勇懦署位借给巫媪比肩弥山满海皆是私役行货求位其涂甚易募役卑剧何为投补坊吏之所以尽百里之所以单也今但使募制明信满复有期民无径路则坊可立表而盈矣为治不患无制患在不行不患不行患在不久上省玩之表纳之乃别置板籍官置令史限人一日得数巧以防懈怠于是货赂因缘籍注虽正犹强推却以充程限
武帝永明七年诏蠲恤产子贫户
按南齐书武帝本纪永明七年春正月辛亥诏曰春颁秋敛万邦所以惟怀柔远能迩兆民所以允殖郑浑宰邑因姓立名王浚剖符户口殷盛今产子不育虽炳常禁比闻所在犹或有之诚复礼以贫杀抑亦情由俗淡宜节以严威敦以惠泽主者寻旧制详量附定蠲恤之宜务存优厚
永明八年诏谪戍者自升明以前听复注本籍谪戍各许还本
按南齐书武帝本纪不载　按虞玩之传八年谪巧者戍缘淮各十年百姓怨望世祖乃诏曰夫简贵贱辨尊卑者莫不取信于黄籍岂有假器滥荣窃服非分故所以澄革虚妄式允旧章然舋起前代过非近失既往之不足追咎自宋升明以前皆听复注其有谪役边疆各许还本此后有犯严加翦治
梁
武帝天监元年土断南徐州诸侨郡县
按梁书武帝本纪不载　按册府元龟云云
天监十七年诏流移之民悉听还本
按梁书武帝本纪十七年春正月丁巳朔诏曰夫乐所自生含识之常性厚下安宅驭世之通规朕矜此庶氓无忘待旦亟弘生聚之略每布宽恤之恩而编户未滋迁徙尚有轻去故乡岂其本志资业殆阙自返莫由巢南之心亦何能弭今开元发岁品物惟新思俾黔黎各安旧所将使郡无旷土邑靡游民鸡犬相闻桑柘交畛凡天下之民有流移他境在天监十七年正月一日以前可开恩半岁悉听还本蠲课三年其流寓过远者量加程日若有不乐还者即使着土籍为民准旧课输若流移之后本乡无复居宅者村司三老及余亲属即为诣县告请村内官地官宅令相容受使恋本者还有所托凡坐为市埭诸职割盗衰灭应被封籍者其田宅车牛是民生之具不得悉以没入皆优量分留使得自止其商贾富室亦不得顿相兼并遁叛之身罪无轻重并许首出还复民伍若有拘限自还本役并为条格咸使知闻
陈
文帝天嘉元年诏流移者悉令着籍
按陈书文帝本纪天嘉元年秋七月乙卯诏曰自顷丧乱编户播迁言念余黎良可哀惕其亡乡失土逐食流移者今年内随其适乐来岁不问侨旧悉令着籍同土断之例
宣帝大建二年诏荒境自投者并蠲课役人户增进者即加擢赏垦起荒田者依旧蠲税
按陈书宣帝本纪大建二年秋八月甲申诏曰怀远以德仰惟恒典去戎即华民之本志顷年江介襁负相随崎岖归化亭候不绝宜加恤养答其诚心维是荒境自投有在都邑及诸州镇不问远近并蠲课役若克平旧土反我侵地皆许还乡一无拘限州郡县长明加甄别良田废村随便安处若辄有课订即以扰民论又诏曰民惟邦本着在典谟治国爱民抑又通训朕听朝晏罢日昃劬劳方流惠泽覃被亿兆有梁之季政刑废缺条纲弛紊僭盗荐兴役赋征徭尤为烦刻大陈御拯兹余弊灭扈戡黎弗遑创改年代弥流将及成俗如弗解张物无与厝夕惕疚怀有同首疾思从卑菲约己济民虽府帑未充君孰与足便可删革去其泰甚冀永为定准令简而易从自今维作田值水旱未收即列在所言上折除军士年登六十悉许放还巧手于役死亡及与老疾不劳订补其籍有巧隐并王公百司辄受民为程荫解还本属开恩听首在职治事之身须通相检示有失不推当局任罪令长代换具条解舍户数付度后人户有增进即加擢赏若致减散依事准结有能垦起荒田不问顷亩少多依旧蠲税
大建十一年以淮北归义户口隶近州
按陈书宣帝本纪十一年三月丁未诏淮北义人率户口归国者建其本属旧名置立郡县即隶近州赋给田宅唤订一无所预
大建　　年户六十万
按陈书宣帝本纪不载　按隋书地理志陈氏土宇弥蹙有户六十万
按杜佑通典宣帝勤恤人隐时称令主阅其本史户六十万而末年穷兵黩武远事经略吴明彻全军只轮不返锐卒利器从此歼焉
后主祯明三年隋收户口之数
按陈书后主本纪不载　按杜佑通典后主灭亡之时隋家所收户五十万口二百万
北魏
孝文帝延兴三年诏遣使检括户口
按魏书孝文帝本纪延兴三年九月辛丑诏遣使者十人循行州郡检括户口其有仍隐不出者州郡县户主并论如律
太和十年二月甲戌初立党里邻三长定民户籍按魏书孝文帝本纪云云
按册府元龟魏初不立三长故民多荫附荫附者皆无官役豪强征敛倍于公赋是年给事中李冲上言宜准古五家立一邻长五邻立一里长五里立一党长取乡人强谨者充从之
太和十一年诏精简民户籍贯勿令遗漏
按魏书孝文帝本纪十有一年九月庚戌诏曰去夏以岁旱民饥须遣就食旧籍杂乱难可分简故依局割民阅户造籍欲令去留得实赈贷平均然乃者以来犹有饿死衢路无人收识良由本部不明籍贯未实廪恤不周以至于此朕猥居民上闻用慨然可重遣精检勿令遗漏
孝明帝年户口全盛
按魏书孝明帝本纪不载　按地形志正光已前时惟全盛户口之数比夫晋之太康倍而已矣
孝庄帝永安　年户三百三十七万有奇
按魏书孝庄帝本纪不载　按册府元龟孝庄末尔朱之乱其后分为二国户三百三十七万五千三百六十八
孝静帝武定年编郡县户口
按魏书孝静帝本纪不载　按地形志孝昌之际乱离尤甚恒代而北尽为丘墟崤潼已西烟火断绝齐方全赵死如乱麻于是生民耗减且将大半永安末年官司文簿散弃者多往时编户全无追访今录武定之世以为志焉
司州统领郡十二县六十五户三十七万一千六百七十五口一百四十五万九千八百三十五
魏尹领县十三户一十二万二千六百一十三口四十三万八千二十四
阳平郡领县八户四万七千四百四十四口十六万二千七十五
广平郡领县六户二万三千七百五十口十万三千四百三
汲郡领县六户二万九千八百八十三口十万二千九百九十七
广宗郡领县三户一万三千二百六十二口五万五千八百九十七
东郡领县七户三万五百二十一口十万七千七百一十七
北广平郡领县三户一万六千六百九十一口九万一千一百四十八
林虑郡领县四户一万三千八百二十一口五万二千三百七十二
顿丘郡领县四户一万七千一十二口八万七千六十三
濮阳郡领县四户一万八千六百六十四口五万五千五百一十二
黎阳郡领县三户一万一千九百八十口五万四百五十七
清河郡领县四户二万六千三十三口十二万三千六百七十
定州统领郡五县二十四户一十七万七千五百一口八十三万四千二百七十四
中山郡领县七户五万二千五百九十二口二十五万五千二百四十一
常山郡领县七户五万六千八百九十口二十四万八千六百二十二
