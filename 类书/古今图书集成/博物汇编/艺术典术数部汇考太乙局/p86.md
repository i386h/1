<!-- { "loadSidebar": true } -->
　　臣基始击本不谐，若非陷地亦无灾，更加吉曜相扶助，祸患消除福禄来。臣基始及在命宫，陷害可怜有官刑，不幸确为囹圄客，终当凶死不全身。巳亥申宫臣宿临，皆为贵达主峥嵘，莫教伐宿相关照，口舌官非累及身。名悖逆格，若在寅武戌巳，亦有贵秀，然旺中有失，富贵不久，若临陷宫，多官辅之挠，牢狱之厄，又云，主刑外克内。伐在火位，又戊癸生人卯时生，主大贵，伐在寅为臣，亦遭狱亡。又云，臣基在官禄身命贵，伐星相生，主科第。一云，伐臣相会，主口舌是非。一云，有勇锐之志，其性不良。一云，主清廉不污。一云，主不善终。　　击星为主遇臣基，戊癸生人遇卯时，不是提刑持玉节，定为台谏立丹墀。
●臣基、飞符
　　飞符巳午旺宫游，烜赫功名世早求，若是君基文宿助，男儿威望定封侯。臣基飞符亥子辰，火乘水位主伤人，孤踪漂泊无依倚，女产男刑为血神。加巳午戌主颖达果敢，襟怀宽广，更得吉星扶助，定发富贵，仕禄高显，得征音姓氏之力，然亦先破后成，中道退位。忌亥子酉臣，凶重则文身，轻则徙或被人害，更主孤独，漂流离祖，克妻害子，女多产难。又云，同居要地，虽贵而心狠性严。　　臣基不可遇飞符，重则文身轻则徙，若得福星又临贵，却因事贵足珍珠。
●臣基、四神
　　四神同亥子，多作富豪翁，亦可食天禄，经营必自丰。四神居旺乡，水利岂能量，更得臣基助，行看食禄长。四神因土克，臣基何所为，主人多泛滥，处世甚灾危，女子情多滥，男儿酒色迷，须防肝肾病，厌世亦由之。臣基四神若同来，临旺仍将富贵排，职掌水利船桥任，羽音人姓又添才。臣四本忌土宫投，无义无情逐水流，更遇凶星来掩迫，田园卖尽走他州。经云，臣四同会有清修之德，在身命禄元有贤节之名，加旺主清华富贵，职掌水利，或得羽音人扶，四并尊曜主兵，又云，山中宰相。在亥子亦可贵，利为商，或得羽音人力。大忌土位，更有凶星掩迫，主破祖漂流，男荡女淫，多肝肾之疾，或水灾而终。
●臣基、天乙
　　臣基天乙立金宫，文官午将总超群，更逢主大同临旺，极品官资荫子孙。臣基天乙临戌止，身命之宫若见此，旺宫吉宿更相加，禁苑清华衣挂紫。天乙臣基火旺宫，传尸痨疫每相从，男为卒伍多贫贱，凶恶应亡战阵中。天乙午巳方，须忧肢体伤，若还刑害重，一死定非常。喜申酉戌，更会吉，主贵显，加旺在身命，乃仁者之有勇，主临事有决，可托生死、定嫌疑、济患难，如古仁人，身虽懦弱，心必果敢刚决，乃英雄翘楚，三合对照亦是。臣基蕴藉纯厚，似无能，为逢天乙相辅，而有刚明决断。忌寅午巳，主性凶恶，肢体不全，多招刑狱，生为卒伍，死主枉魂，或痨疫疾病，多主贫贱或战斗而死。
●臣基、地乙
　　臣基地乙旺宫逢，五福君基亦喜同，复得吉星来拱会，应知禄位至三宫。性好山林乐有余，天文地理静中稽，善能辅佐王侯志，衣禄清高显俊奇。土来木位是凶方，一世忧煎坟墓伤，疾病缠绵家业废，跎腰跛足不离床。经云，臣地同会，有雄强之性，主化武贵，加旺，当天文地理数学医术，动贵致位显荣，亦乐山林，乃清高之士，会五福君基大贵。在寅卯主残疾，须防跎腰跛足，在四季宫主清高孤洁。会四季宫亦主清高孤洁。若遇吉神，主宫姓人扶发福。
●民基、文昌
　　民基一宿会文昌，名姓须占翰墨扬，真数吉星相遇合，名魁多士喜非常。民基乘旺日时安，若遇文昌贵可言，更见计神同照处，多才措画万千般。相生若得是民文，名誉赀财总十分，文若无民空曰秀，民无文秀必家殷。民基财宝正偏移，积玉堆金父母遗，若是文星在克陷，平生发禄也应迟。因何守土作文官，文宿民基同位看，大游禄马同相会，名魁多士有何难。命宫文计与民星，科甲巍峨得大名，若也不居亏晦地，他年职任可专城。加旺主富民登贵，为民父母，乃先富后贵之象，陷则书写发福，若文陷，发达也迟。在亥主少年镇名藩，民为福主者应。男儿发福得妻财，妻位民基却入来，更有文昌同入庙，因妻食禄奋尘埃。
●民基、计神
　　民基喜与计神同，况又遭逢四季宫，岂惟媲美陶朱富，更有田文并石崇。计神福禄自丰盈，若得科名更有声，民基若也来同位，当为辅世救民人。民基本是田园利，那更计神同一位，居辰定作富豪翁，止恐平生少荣贵。民基若与计神会，积玉堆金富财利，文昌官禄得相逢，又主少年登甲第。满堂金玉说家豪，计宿民基数内招，钟鼓不能以自乐，只因三合客星高。计为禄元，加旺名财宝相聚，主良田万顷，金玉满堂，当纳粟求名，喜能斡旋，经营百中。经云，主多算善营，居旺所谋必遂，居衰所望无成，多贪嫉，费力劳心，辰位主大富，计为禄元者应，若会文昌，在官禄宫，又主少年甲第。
●民基、小游
　　民基巳是资财旺，可喜相逢又吉神，但须假得贵人力，必增福禄进前程。民基小游恶绝宫，双亲克陷定孤身，更逢凶杀来刑并，必是中年横死人。民基助旺那堪遇，此神须因贵人力，遂有禄相亲。经云，民游会合，有慷慨之度，但半成半败，主财不聚。加木局位，主财名双美，因贵荣身。会恶绝，生克亲孤身，更会凶，主中年横死。
●民基、主大将
　　民基主大在金乡，身命逢之福最强，若到午宫多夭折，更防凶煞损锋芒。经云，民主同会，主田宅丰厚爱礼而享荣。加旺居官，掌财宝之权衡，乃文武双全之俊杰。居陷逢凶，忌临兵阵之间，忌午位，主夭折，主流浪无定。
●民基、客大将
　　民基客大若相逢，商贾生财比石崇，游行外郡增福禄，羽音人助更兴隆。民基客大同亥子，旺宫当作富豪郎，福禄试问从何得，必自经营至巨商。临四水，主离乡发福，游商外郡得禄，喜朋友扶持，或得水利，必作巨商大贾，多富足，还得羽音姓人力，遇刑克而失位，生涯窘迫。
●民基、主参
　　民基本是富财星，主参相会福便轻，行藏未必能自立，享用须当倚贵人。加旺作侯门之谋士，富家之从客，依人享福。又主乐贤好士。
●民基、客参
　　民基若是同客参，发福须较在远乡，依人财本为商贾，成家立业有何难。加旺，主远乡发福成家，必依人财，本为商贾。
●民基、始击
　　始击星若会民基，岂可相同身命时，慎管财物多倾害，散财方得免灾危。伐星闪闪遇民基，多是因财起乱离，奴仆位中枢宿在，仆偷财帛走边区。始击遇民基，相逢身命时，谨防财物上，萦绊有灾危。经云，主害众成家，易成易败，必因管干财物破家害命，知天者，肯廉洁自守，散财修福，可以免害，民恶绝伐旺者应。一云，割据英雄。
●民基、飞符
　　飞符旺位遇民基，文武全才有作为，仕禄功勋必骤发，定是英豪富贵儿。飞民若向陷宫临，祖基破败不能存，平生好与人争竞，临老官刑恐及身。守土如何定武臣，伐星禄主最分明，飞符临命持羊刃，凛凛霜锋致损身。加四火主获田宅财宝，更见吉神，能文能武富贵双全。加四水，主男女破败不孝，夭折刑伤，财物破散。　　民基飞符凶与吉，祖业须防暗消灭，旺位逢之亦可丰，陷地临时有灾厄。
●民基、四神
　　民基四神立旺乡，水利经营主作商，中年亦可食天禄，财帛盈余福满堂。民基四神陷宫临，破家流落异乡人，生来若不为奴婢，也向人家度乃身。民基土宿克四神，更在丑戌未与辰，漂流下贱无依倚，没世孤贫受苦辛。祖财何所有，流落在他乡，奴婢犹为幸，穷途更苦辛，巳午防盗贼，灾祸不离身，更须防悖逆，死不出公门。忌四土，加四水位，主富盛，会吉，定然食禄，必主水利兴家。或喜为商。居陷主财物耗散，异乡流落，或为奴婢，或非良家所生，主孤贫辛苦。身命木宫，主消渴病。经云，主为僧道。
●民基、天乙
　　民基天乙旺宫临，必是武贵显荣身，财禄盈余家富厚，奴婢成行富贵人。天乙火位号为鬼，更兼火宿来飞始，一生祸患横伤多，刑恶刀兵死狱灾。金人酉丑最超群，文武官清有重名，不特田园多称遂，兼之府库足金银。民基与天乙，当作富家郎，吉星临照处，天禄寿俱长。情性好贤，有礼有仁。会吉有天禄而寿长，如申酉丑人最利，即五福在寅不忌。加午宫必迍邅，多为盗贼，死于狱中，巳亦忌。
●民基、地乙
　　民基地乙若相会，临于旺宫富无对，田园厚利积蓄多，更享安逸之富贵。二土相逢四季乡，平生豪富足田庄，文昌若更来同旺，承荫名家学术郎。土神同木位，奔走异乡人，财土无因有，终身受苦辛。土神伤木位，况又遇民基，贫贱无衣禄，奔驰徙尔为。
●文昌、计神
　　计神图计主财丰，更会文昌馆阁荣，切忌逢凶与克陷，一生名利尽成空。计神最喜遇文昌，馆阁名声翰墨香，命度四神居戌上，一生无怪困科场。四土宫中计宿良，旺宫偏喜见文昌，巍峨高列乌台贵，鲠直声名四海扬。计神财宝星，居陷未为荣，若与文昌共，求才虚有名。经云，计神在辰，定主锦　绣勒。一云，孤虚华盖两相逢，僧道寒儒并术士。喜四土，加旺主学问渊博，机谋超群，乃豪杰英俊，贵入馆阁。又云，主利济而有权。在辰必入翰苑，清贵显达，居陷难求财。
●文昌、小游
　　文昌小游旺宫临，科甲高显有声名，若逢恶绝为囚掩，定遭国法事非轻。惟有文昌与小游，卯寅宫会实堪忧，客参同到须为丐，若带官符作楚囚。加木局，必学业精微，科甲高显。又云，在卯亥达而早阻。立申酉陷绝宫，虽文章冠世，不免尘劳，淹留困苦，还遭国法与囹圄。在巳亦难上第，言秀而不实也。经云，得局则丹桂飘香，受制将荒无门户，实博文之士也。又云，惟照身命，而不克不陷，斯有文而有礼。
●文昌、主大将
　　诗书元帅领天兵，主大文昌同位行，主大更教为禄主，巡边奉使有威声。主大文昌两相逢，猛士如林立战功，若在未宫同一位，提刑御史有威风。主文章美丽，加旺，定作元魁，文武全才，出将入相之官，在巳主先贫后富，言晚年发迹也，在卯若有才学可求荣，在未主有提刑御史之职。经云，禄马遇鞭策，虽九万里，皆在下风。又云，文主作天魁，夺魁榜首。又云，禄主为衣锦宰辅何疑。
●文昌、客大将
　　文昌客大若同临，科甲声名朝野闻，职任边方官两府，临陷官非事自寻。丙辛客大遇文昌，富贵荣华翰墨香，他年异路成功业，自笑槐花举子忙。经云，主词源沛，加旺，主少年登科甲，声闻朝野，历任边疆，官至两府。旺宫会吉，为帝王帅。立陷宫，是非日有。又云，利丙辛生人，主异路成名而荣贵。
●文昌、主参
