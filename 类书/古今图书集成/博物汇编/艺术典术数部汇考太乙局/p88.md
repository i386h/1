<!-- { "loadSidebar": true } -->
　　剑提三尺逞风云，图霸图王事有成，盖为禄元逢始击，相从酉戌位中行。主大如逢始击星，灾凶亦减获安宁，如逢火旺居寅午，不作屠沽亦犯行。主大始击若同宫，名曰相关应主凶，若同申酉丑宫上，变凶为吉有功勋，若临巳午寅戌位，一生蹭蹬苦劳形。主大逢始击。奸谋大不忠，主大能解始击之凶，反变灾为祥，若同午位（一云四火），则不能制，必主少年贫贱而终富贵，仍是为人心性谲诈，有消渴痨瘵之疾。在酉主玉带金鱼。为禄主，在申酉威镇边疆，在寅午不作屠沽亦犯行，会飞符多主法死，不全其尸。一云，伐忌亥子与庚辛。又云，主大同始击，亲情多不识，故主吝啬。又云，主奸而不忠。
●主大将、飞符
　　主大飞符相值时，凶神客目又随之，重重克战须遭横，刑狱沙场见弃尸。凡事先失后得，若主大旺，每因强出头而损财物，多招是非。若飞符旺，更会伐星，身命日时宫中必死军阵，不全其尸。如会照于五福庙胜之地，主大亦旺，一克一泄，化煞化权，贵为边帅，剪乱人也，大忌巳午宫在戌，为亏折。如夹身命而命带悬针，主贫贱及犯刑。立陷，飞带羊刃，主裂肤，有德神可解。又云，身无进地，行年地乙会，主破财。
●主大将、　四神
　　主大之宫会四神，水金生处可成名，鱼盐水利舟船发，僧道逢之亦称心。主聪明智慧，秉性清奇，得鱼盐舟船之利。又云，兵佐皇图。居水命更立四水位，亦可言贵。僧道值之，名高服众。临陷，必智大谋小。
●主大将、天乙
　　主大之星逢天乙，二金立旺勇无敌，扫荡四海有威名，乙庚生人又贵极。加旺，主勇猛过人，扫荡四海。乙庚生人，主大贵，化将帅星。
●主大将、地乙
　　主大居旺地地乙同，必明术数与天文，陷宫名利多蹭蹬，中年破败晚方成。加旺，主山林田土，主领纲领，善明术数天文，先贫后富。立陷，必功名蹭蹬，中年成败，耗散财物。
●客大将、主小将
　　主参客大也为关，算和为福陷凶残，君基若也来相会，应运还须作贵谈。名曰关，招明非暗害多，争竞灾伤，须看二数和与不和，分衰旺以定祸福，若会君基，又应运之人，主贵。赋云，客大主参，足恩多礼。又云，主台谏职。
●客大将、客小将
　　客参客大不宜同，如同其算入中宫，心性不长量又窄，淹留成败蹇难通。必算入中五，为杜，主凶吉难明，人多量窄寡交，心性不长，朋友少义，志大心小，能言不能行。
●客大将、始击
　　欲知客大数之真，始击不宜同命身，更值日时逢陷绝，男迷酒色女风尘。客大始击同，水火不相入，流落向他乡，尸首终难觅。主性烈，坐处亦动，不然主过房离祖，对照亦是自立发福，多偶然会合，意外成就，指拟难定。如客陷始旺，则破祖身孤，招讼凶亡，有消渴之疾，或战斗而死。立陷，难淫女娼，不然守寡。一云，劫杀会大凶。主流徙他乡，尸骨难觅。　　播迁乡土若飘蓬，伐宿来临客大同，不是雷轰并木压，照大一炬业归空。客大相逢伐宿来，道途失意损资财，若逢劫杀临身命，一命刀兵去不回。
●客大将、飞符
　　客符立旺心雄烈，异术动人身显赫，若还立陷主无依，流落他乡遭困厄。主性烈心雄，神术骤发动人而得富贵，然在水局命方的。失陷，多险阻艰难，六亲鲜靠，有成败。一云，身无进地。又云，飞符客大主飘蓬，雷轰木压火焚宅。
●客大将、四神
　　二水立旺为巨商，发福游行在四方，会吉亦可以贵断，陷宫寄食于他乡。旺为巨商大贾，游行四方，逢陷寄食他乡。更会吉亦主贵，然水性太重，主男迷酒色，女陷风尘。又云，马在福德咸池，乃孤独入军之命。　　客大四神皆入命，始飞天地坐身宫，游年恶曜如相溷，下水投河殒此身。
●客大将、天乙
　　客大天乙两相会，金水相生旺亦贵，奉使他方远宦游，陷为僧道九流辈。主刚烈果断，生来孤独，游历四海。逢旺，主作远宦，奉使他方，立陷，乃九流僧道。若在家，则刑妻克子，至老受凄惶。
●客大将、地乙
　　客地同居水共土，浪迹他乡先破祖，更防手眼见伤残，为商失业多迍苦。主破祖离乡，奔波外郡，为商失业，多招官司是非，亦主过房庶出。在寅卯，主手眼破损之疾。
●主小将、客小将
　　二参同会是名关，是非多见几时闲，若要遂心须立旺，阴人财物得何难。主参星与客参同，每每随星降吉凶，若更五凶同合照，为奴作婢走西东。化投军星，名曰关，主内外不和，多招口舌是非。立旺，主得女人财物及所谋阴喜之事，在亥上尤的。会同五凶，则奴仆命。
●主小将、始击
　　主参与始击同宫非所宜，谨防奴仆害，非横终及之。主被奴仆伤害。立陷，必是下贱之辈，或为奴仆、卒伍、盗贼。
●主小将、飞符
　　主参星若会飞符，三合逢之亦作奴，立在陷宫为乞丐，四神更见贼之徒。立陷，乞丐命，即三合逢之，亦作奴。一云，主终身羁绊。
●主小将、四神
　　主参四神同一处，滥于酒色行不顾，非贫即夭廉耻亏，陷为僧道数中注。主好酒色淫欲，不正，非贫即夭。立陷，主为僧道。
●主小将、天乙
　　主参星与天乙会，财富得来由近贵，技艺屠沽利可图，不若医官尊为最。主貌慈心毒，公门吏书，必先破败，后方成就，亦防兴讼亡家，或因技艺屠沽中得财，或因医道成业，旺可因贵得财，衰则仆隶之辈。
●主小将、地乙
　　主参忌同地乙居，乘旺近贵亦相宜，看管庄田或坟舍，陷为仆卒更偷儿。亦是近贵成就，衣食看管田庄，或居坟墓之傍。立陷，则贱，或为兵卒、奴婢、下贱之流。
●客参、始击
　　客参始击同为害，漂流不定财多散，更逢小人暗里谋，立陷难教不乞丐。立陷，主浪荡无定，财物聚散不常，多小人桡括暗害破财，一世迍邅。立衰乡，主乞丐。身命刃更同晦弱，主刺死。
●客参、飞符
　　客参切忌见飞符，流落他乡定作奴，陷宫便是街头客，旺吉同来主贵扶。主不能自立，飘蓬流落，奔走他乡，奴婢之格。陷为乞丐、为贼。克妻。立旺会吉，有贵人扶助而成立。
●客参、四神
　　客参不宜合四神，孤独无依俯仰人，心性漂摇无主见，若为僧道福方真。四神若与客参同，须知其人善脱空，百句千言无一实，说从西去又从东。主孤穷脱骗，心性流荡无主，俯仰于人，为僧道高尚获福，立衰则贱。
●客参、天乙
　　客参天乙不相合，金木相刑口舌多，更主机谋称诡诈，衰宫贫困奈如何。主无仁义，阴谋毒害，搬斗是非，有伤和气，立衰主下贱、卑微或乞丐。又号孤神，主六亲无靠。逢吉神，犹有利，逢凶神，主损亲人。
●客参、地乙
　　客参地乙不宜逢，破祖离乡贫与穷，害子刑妻应不免，吉神相遇艺之荣。主破祖离乡，贫穷劳碌，克子刑妻。会吉，主艺术﹔陷，主贱。
●始击、飞符
　　始击名为酒色星，男因惑溺女荒淫，飞符若更来同住，不犯流徙也作军。妾生身命在陷宫，始飞居北亥方同，更兼天乙居田宅，地乙又逢官禄中。主旺从武事贵显，立衰乃下贱之辈或流徙，会吉或为九流医卜之士。加亥子，主为盗贼。飞为禄主，更名易姓，而得田庄。名祸起难消格，限数逢之，主惊天祸发，行年值此，主孝服离乡。若值凶数，更会凶星，主为盗贼，或灭宗族。　　飞符始击名困厄，冲命冲身冲时日，饶他伶俐与聪明，终作漂流浮荡客。
●始击、四神
　　始击四神会，锋刃定灾危，君基如合照，富贵亦相随。四神同始击，男命合为僧，女作娼妓断淫风且大行。主孤独，刑克六亲，是非日有，或盗贼劫夺财宝而死，不然亦赴法场，缁黄则无害。伐带刀砧，主刑亡。女命值之，主为尼，不则娼妓多淫。
●始击、天乙
　　始击天乙若同宫，金火相刑必有凶，铁锡多因善烹炼，不然废疾眼昏蒙。行年孝服更离乡，飞伐同居致不祥，伐宿若逢为禄主，更名易姓得田庄。击天同在卯合照，有君基，若作缁黄士，何愁厄与危。乃无定见，确守之人，盖天乙能自守，始击易失机，有肺经受伤虚痨之疾。或目疾。命寅卯不为兵，为盗。主犯法。
●始击、地乙
　　始击若还遭地乙，性刚好逞终无极，皆因陶瓦度朝昏，否则投军给衣食。有肝肾之疾，肝目之患，多遭暗昧辛苦。或为奴婢。或为军。或陶瓦业。
●飞符、四神
　　飞符如守身命时，四神同到凶可知，将来未免非横死，初年徒配好乘危。身命有飞符，四神同居处，客参与会齐，乞食街头苦。为人阴谋毒害，气血不足，多疾，亦防他人陷害，自己有屈不能伸，有水火脓血官刑之咎，或流徙死难，一云，遭横死。在日时，主鳏寡，子亦在有无中。
●飞符、天乙
　　天乙岂宜会飞符，福君不见祸难无，僭伪灭宗性强暴，终遭死难或流徙。禄主在身命化折伤星，主遭刑狱官非，心怀悖逆，不和人情，多口舌，常有血光之疾，遭横祸，不得善终。或主僭伪致灭宗族，有福君可化吉。经云，飞符合天乙，亲情多不识。一名主悭吝，又云贪名无赖。
●飞符、地乙
　　性无仁义作事乖，飞符地乙怕同来，疾多消渴兼气血，他乡贫乏少资财。主财物破散，离乡贫乏，多气血消渴之疾。
●四神、天乙
　　四神天乙命难当，基址卑微主血光，不是狱中憔悴死，定遭刀刃阵中亡。四神天乙性偏执，九流艺术主清高，小人暗里常相忌，只因寡合不通交。四神天乙是孤星，荣旺亥宫申子辰，土宿若逢相照会，多应一世受艰辛。主孤独，偏执不通，多招小人所忌，仁义俱伤，主为军卒，好善或为九流医术，清洁孤高。喜水忌土，主艰辛，在午化水疾风劳。
●四神、地乙
　　四神地乙最凶悍，身命逢之主忧患，若非疾病久缠身，还应缧绁长留恋。主诡诈不实，交人不长，多贫迫困苦，一云，主离祖，又防官非之累。地乙在卯，主残疾多病。赋云，被刺多谋。女命身宫喜逢，更福德逢福，主夫荣子贵。
●天乙、地乙
　　天乙地乙若相遇，性强好杀无仁义，学艺方免不困滞，尤明历数五行理。主假聪明伪斯文，作事不实多淹滞，困苦是非口舌，克妻害子，漂流浪荡，性强好杀，破家亡业，为人刚柔不和，然亦多技艺，明于历数五行。一云，学艺不滞。一云，孤独，失位无子。又云，主聋盲，半世迍邅。一云，居子前后飞始夹持，主阵亡或法死。一云，行年会，主遭刑。
○艺术典第七百二卷　术数部汇考十六　太乙人道命法六
●三神同宫格
●五福、君基、臣基
　　谓之禹舜一堂。

●五福、君基、文昌
