<!-- { "loadSidebar": true } -->
　　干坎艮上有风至，利客先举莫留停，震巽离宫信风至，后举为主定成功，坤风谋败两不利，风来兑上客伏兵，主宜备设方获吉，过此之时必见凶。　　太乙不值文掩迫，将发门具顺阴阳，更得算和中上下，百事逢之总吉昌。
○艺术典第六百八十八卷　术数部汇考二　太乙局
●求甲子年岁计太乙
　　自上古天皇上元甲子起，至大明天启四年甲子，计一千零一十五万五千五百四十一年，以周法三百六十累除之，余三百零一算，以七十二元法除去四次，以作四元，剩一十三算，则太乙入第五壬子元十三局。又以宫法自干离艮震各留三算，剩一算，系今下元甲子太乙入兑宫一年理天也。　　阳遁十三局。
　　太乙六宫（理天）。计神寅宫。
　　文昌大炅。主算十八。主大将八宫。主参将四宫。　　始击太阳。客算十九。客大将九宫。客参将七宫。
●求甲子月计太乙
　　自上古天皇上元甲子起，至大明天启四年正月丙寅月，积一千零一十五万五千五百四十一年，减一，以月法十二乘之，得一万二千一百八十六万六千四百八十算，以周法三百六十累除之，至天启三年十月癸亥止，除尽无余，另加十一月、十二月、正月三数，则丙寅月是太乙入第一甲子元三局，在干一宫理人也。　　阳遁三局。
　　甲子月。一局（干宫）。
　　乙丑月。二局（干宫）。
　　丙寅月。三局（干宫）。计神（坎宫）。　　文星阴主。主算一算。主大将一宫。主参将三宫。　　始击大义。客算四十。客大将四宫。客参将二宫。
●求甲子日计太乙
　　求天启三年十一月初八甲子日，则以魏太武始光元年起，至今癸亥闰十月三十日止，计一千二百年，用十二法乘之，得一万四千四百个月，以闰月法三十二分五十七秒归除之，得四百四十二个月，连前月实通，共一万四千八百四十二个月，以日平法二十九日五十三分零六秒乘之，得四十三万八千二百九十三算，零者不用，以六十甲子法累除之，余五十三，系自甲子日起，至闰十月三十日丙辰也，又将四十三万八千二百九十三算加十一月初一至初八日八算，以大小周法三百六十累除之，余一百八十一算，以局法七十二除之二次，剩三十七，乃太乙入第三戊子元三十七局，又将三十七算以宫法二十四除之，只剩一十三算，自干一宫、离二宫、艮三宫、震四宫各留三算，外余一算，则此日太乙在兑六宫理天也。　　阳遁三十七局。
　　太乙兑宫。
　　文昌武德。主算一算。主大将一宫。主参将三宫。　　始击大武。客算七算。客大将七宫。客参将一宫。　　天启七年六月二十九日甲子，又从一元甲子起一局，太乙在一宫。
●求甲子时计太乙
　　癸亥年十一月初一日交冬至后，初八日遇甲子日，遁得甲子时，用阳遁起，则此时太乙入第一甲子元第一局，在干一宫理天也。　　阳遁一局。
　　太乙一宫。计神寅宫。
　　文昌武德。主算七算。主大将七宫。主参将一宫。　　始击大武。客算十三算。客大将三宫。客参将九宫。
●太乙十精定风晴雨露
　　一、天皇，主御万灵，与太乙合，主日晕大风。合在旺相之地，风遍天下。合在东方，日晕大风﹔合在西方，日晕有云气﹔合在南方，日色大晕﹔合在北方，日色阴昏。　　以下凡遇击破等局，皆有变色。
　　天皇与大尊，主大阴雨，日月有变。　　天皇、飞鸟合，阴雨。
　　天皇与五风合，有疾风起。
　　天皇与太乙计数合，有风雨。
　　二、帝符，天节之使，与太乙合，日晕风，若合在太乙旺相之地，小雨、小阴云与疾风卒起。　　帝符与天目合，小阴、疾风，日月有变。　　三、天时，维星之使，与太乙合在旺相之地，有风云卒起，或即阴雨。　　四、大尊，黄星之长，与太乙合在旺相之地，大阴雨寒，若在八宫，日晕合﹔在六宫，阴晕合﹔在二宫，太阴晕合﹔在四宫，日晕。　　大尊与飞鸟合，天温小雨。
　　大尊与帝符合，阴雨大昏。
　　大尊与天目合，阴雨。
　　五、飞鸟，七星之使，与太乙合在旺相之地，天星有变﹔非在旺相之地，则有大风。　　飞鸟与天时合，有阴风，合在九六宫，日晕。　　飞鸟与三风、五风合，有大风。
　　六、五行，五星之使，与太乙合在旺相之地，暴风、大寒、云气昏暗，或雨阴。　　五行与天目合，天出大风、阴变、月变。　　五行与八风合，小阴雨。
　　五行与大尊合，日月变色、小阴。
　　五行与天时合，大阴昏、风云起。
　　七、八风，毕星之使，与太乙合在旺相之地，云气小雨，合在阴宫为雨，合在阳宫为风。　　八风与五风合，阴。
　　八风与三风合，天昏。
　　八风与天时合，阴昏、日月有变。
　　八风与天皇合，大风、疾阴、日月有变。　　八风与帝符合，阴雨。
　　八、五风，箕星之使，与太乙合在旺相之地，日月有变，连阴，暴风雨作。　　五风与大尊合，小阴雨，日月有变。　　五风与飞鸟合，疾风。
　　五风与帝符合，有大风。
　　五风与天时合，大风。
　　五风与天目合，大阴小风。
　　九、三风，心星之使，与太乙合在旺相之地，日月无光，寒云四起。　　三风与天目合，大阴雨。
　　三风与天时合，小阴雨。
　　三风与飞鸟合，疾风、云起、日月有变。　　三风与五风合，小阴。
　　三风与大尊合，小阴雨，有冲日晕。　　三风与帝符合，小阴。
　　三风与天皇合，天阴、小风。
　　十、太乙五元七十二局之数。
　　数与太乙合，日晕、大风。
　　数与太乙冲，日晕、风起。
　　数得三十，大风、日晕。
　　数得四十，阴雨、黄雾。
　　数得五十，与天目旺相合，日晕。
　　数与太乙挟天目，阴雨、日晕、大风。　　数与飞鸟合于六八九，日晕。
　　数与天地并，日晕。天为一，地为九（统宗，天十，地五）　　数与主计合，日晕。
　　数与天地相当，大风，天为上，地为下。　　数与太乙、飞鸟合，疾风。
　　合者，数同﹔冲者，相对，一九、二八是也。又一十为一，迫击风雷，若天目冲太乙，当雨不雨，诸星冲天目，旱。
●太乙十精
　　太乙九宫不入五，合八三四九阳宫，三九者，阳之阳也﹔一二七六阴宫，二六者，阴之阴也。数同为合，相对为冲。阳明阴晦，击迫风雷。合多阴雨，冲多晴晕。五行消息，衰旺轻重，旺相则盛，衰废减半，合太乙为最，天目次之。与天目冲，则雨不成，冲合各半，有晦有明。太乙上一层定前三甲子，次一层定后三甲子，合一百八，总六甲子五元七十二局为三百六十周纪之数也。
●衰旺立成
　　。旺。相。胎。没。死。囚。休。废。　　立春。八宫。三宫。四宫。九宫。二宫。七宫。六宫。一宫。　　春分。三。四。九。二。七。六。一。八。　　立夏。四。九。二。七。六。一。八。三。　　夏至。九。二。七。六。一。八。三。四。　　立秋。二。七。六。一。八。三。四。九。　　秋分。七。六。一。八。三。四。九。二。　　立冬。六。一。八。三。四。九。三。七。　　冬至。一。八。三。四。九。三。七。六。
●十精定局
