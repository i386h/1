<!-- { "loadSidebar": true } -->
　　文昌本是文明宿，主参福力却轻微，二星相会必书吏，近贵兴家事可为。加旺，作管教之职席，师傅之任，与吉星三合对照，亦假贵食禄。同陷，主不第，为刀笔吏，有能近贵成名，或技艺九流，一云，水土营生。　　掌中模范乃甄陶，水土营生不惮劳，文宿主参同日照，从来此数最难逃。
●文昌、客参
　　文昌相会客参星，书吏九流技巧人，吉神若还来合照，借贵食禄可荣身。主一毛不拔，乃刀笔书吏技艺九流之命。若与吉星三合对照，亦主假贵人之力食禄，贵显荣身。
●文昌、始击
　　文昌秀气最多才，始击相逢定见灾，空有珠玑藏满腹，一生逐逐溷尘埃。始击凶星最不良，况同文昌身命藏，莫道亲朋多胶漆，中间谋算不相当。经云，始击之浩然，禄上其才用壮，独喜午戌之宫，贵无二位，若临寅巳之上，禄享三台。主文而不秀，或为巫术。立陷，主因文书词讼杀身害命，凡是不可出头，只宜守静。亲朋宜绝。如文在晦，伐在官禄，身居元气天干水，主难仕，若伐在妻子位，福宫见天地元乙，主为僧道。
●文昌、飞符
　　飞符立旺遇文昌，更见三基倍吉祥，不作兵官临塞上，必司刑宪凛风霜。侮文弄法智奸深，文与星符共照临，若在鬼门能禁鬼，飞符走箓是其人。经云，文昌飞符，自知难达。加旺，主文章清显，逢陷，为刀笔书吏。
●文昌、四神
　　四神倘若遇文昌，不过平生巧异常，寅卯巫师可自许，其他医卜亦多长。丹青一笔妙通神，盖为文昌遇四神，身命空亡计临福，天将斯诀付斯人。加旺必因医术荣身，亦主文章清秀，若立陷，艺巧绝常，九流也。在四水，文名上达，利禄兴家，一云，在申主福泽，在木为医卜，主贵。四神在亥三合文昌，主异路功名，在午又日生，主不仕，修行显达。
●文昌、天乙
　　文昌若也遇天乙，身在九流多艺术，坤申之宫主阴阳，坎子之宫解音律。主僧道孤高，加旺文明刚烈，临事不惧。好谋而成，立陷，非吏书亦术士。
●文昌、地乙
　　文昌地乙若逢君，飞符带印主临兵，莫将一例凶星看，杀若当权是贵人。主僧道孤高，加旺，主明医卜术数，成名贵显，文秀聪明。立陷必幼失父母，虚名虚利，更会凶，为狂放多诈多奸。经云，文地同会，心智似海之深。
●计神、小游
　　计神小游同在辰，御史提刑立大名，主将若来居酉上，营分细柳逞威声。小游临亥位，最喜计神同居，在四季上相扶亦不凶。加旺，为典法之官，一云，在辰主提刑御史，四季俱不妨，亦喜亥。衰则多思劳神，所谋难就。
●计神、主大
　　计主相聚旌头贵，名播寰区最超异，出师持节掌兵权，侍从公卿贵无比。计神辰戌并丑未，度支转运分内外，在人却是财宝星，主将最宜与同位。喜金水二局，主兵权万里，文能武勇，智略过人，持节掌兵，出将入相。在四季位主财宝。计晦伏主伤身。会天四盲聋哑，会飞伐克六亲。
●计神、客大
　　计神客大同一位，舟车横发谁能比，却于清禁作谋臣，张良从游赤松子。会旺，主为边帅，武臣显贵，深谋远虑，智识不凡。
●计神、主参
　　计神主参若同临，职掌财谷有声名，发号施令贵因武，凶星一犯为仆人。加旺，为武职，发号施令，近贵成名。立陷，权诈不实。会凶则为贱。
●计神、客参
　　计神若与客参会，游客兴利得小贵，陷宫无一凶星到，刀笔言词多献媚。计神客参若相同，主参为吉客参凶，客参如到非良仆，主参副之仆必忠。加旺主游客兴利，发福会吉，为承驿之宫。逢陷不会凶，必与人作谋士刀笔言词享福。
●计神、始击
　　始击本来恶，那堪遇计神，谋人反被害，难保善终身。同宫不利，谋人主被人谋害，或擒捉盗贼而反伤，经云，欲知贵后剥官，计始之临天禄。一云，辰中恬淡。经云，刀刃如林肯出头，计神持刃与同游，伐星若作天元主，战伐常封万户侯。一云，克亲损己。
●计神、飞符
　　计神飞符若同临，机谋变动又多能，财物破耗家难遂，百千计较一无成。加旺，主机谋百出，变动能为，亦是文而不秀，秀而不实，财物多主破散，凡事皆虚，计较不成。计晦伏主克六亲。又云，主消条，计神克陷者应。
●计神、四神
　　计宿四神若同来，鱼盐水利却兴财，必须立在旺相位，陷地漂流又苦哉。加旺主深谋远虑，足智多机，必兴鱼盐舟船之利，逢陷，漂流失业，事多虚而不实，家道难成。一云，主萧条。计晦伏，主盲聋喑哑，脾胃浮肿等疾或水亡。　　损气伤人是计神，四神何事又临身，若非脾胃生浮肿，捉月游魂问水滨。
●计神、天乙
　　富贵之家生此身，必全财宝富商人，计天若也同旺位，定因武职显荣身。主武职，又主萧条，加旺，乃深谋有断之人，心镜虚明，能察隐微。立陷，主虚名虚利。更得臣基在田宅，主富。
●计神、地乙
　　计神地乙若逢之，规模机巧不妄施，更名术数天文理，立旺边方职统帅。立旺亦武贵。一云，主明术数天文，智识不凡，妙算神机，百发百中，贵人皆敬，亦得山林土产之利，法度可施。主萧条，计神克陷者应。
●小游、主大将
　　小游主大格囚凶，岂可同临身命宫，逢旺得时灾祸免，遭逢恶绝法难容。同宫名囚，有拘急之义，盖主大为权星帅星，小游为监将帅星，二者相会，如水火不相投，言不听、计不从，离德离心，主恐惧、拘束，搐缩不决。临旺相时，亦无大失，只是拘急，心不放怀。经云，逢主大之印权，颜子天年何太短。如同天乙临申酉恶绝之宫，必被木石所伤，面目不全，破相刑伤，颠狂残疾。如限数逢掩击关囚兼三才无算者，必遭囹圄国法。亏晦为艺术，立午主残疾。主大伏刃大凶。
●小游、客大将
　　小游逢客大，水木喜相生，长揖见天子，茅庐三顾荣。加旺，主明远显达，有远虑。陷绝，主久疾消渴，流落他乡。又云，少女无男。
●小游、主参
　　主参星若会小游，立旺贵人相携游，临陷是非小人起，上下不睦主漂流。加旺，主得贵人扶持，善逢迎阿谀。立陷，主飘蓬是非，一云，多是奴隶之辈。经云，见主参之辅宿，淳风神术信须闻。
●小游、客参
　　小游客参同一位，差遣边方获贵荣，立陷奔波走无路，劳碌艰辛缘会凶。加旺主合德合心，差遣边方发福。立陷碌碌辛苦，为技艺之士。又云，号孤星，难为六亲，限遇吉扶利，逢凶损六亲。
●小游、始击
理阴阳。又云，在午为羊刃，主缢亡。立陷绝宫，则乖张孤僻，伤妻害子，不正之流，下贱之辈。　　　始击宫中见小游，生来悖逆死方休，文昌若与临身命，相识相知亦摆头。伐宿休教遇小游，二星相遇即为仇，若居午上为羊刃，自缢身亡大可愁。小游始击莫相逢，何况同归在命宫，自是主人多悖逆，非关国法不相容。小游始击名为掩，寅宫同旺福不浅，若逢陷地主囹圄，就是神仙祸难免。小游官碌主荣迁，伐宿当权最可怜，若不系身倚丛杂，必然服毒死蛮烟。主操持不纯，加旺逢寅午，主调和鼎鼎
●小游、飞符
　　小游临陷遇飞符，孤苦伶仃克二亲，更遇空亡在命身，必为僧道走风尘。飞符凶星不可当，那堪小游同一方，不惟残疾身命值，限数逢之必夭亡。监将从来是岁君，十分福厚是丁壬，飞符巽巳同身命，又作疯痨废疾人。身命飞符与小游，行年限值更须忧，他乡卧病谁依倚，骨葬他方客梦愁。主残疾。在午主夭亡，纵是天元碌主入身命，日时更逢限数，亦遭死亡，须反复详玩，盖木死于午宫，灭灰飞。旺则在外骤发功名，丁壬人有厚福。陷克二亲，主残疾疯痨。身命空为僧道。小游克命在卯，飞符在命身，带羊刃主天击。
●小游、四神
　　小游吉宿会四神，医卜术数妙通灵，乐于山水远尘俗，立陷江湖流落人。加旺主医卜术数发福，成名喜山水清幽，不染尘事。立陷主漂流湖海。又云，小游在金，主穷途独居。女命多为婢妾。
●小游、天乙
　　天乙飞符占九宫，小游之星在其中，定主疯狂与瘫痪，请君无自逞雄风。木星亏晦怕天乙，奴婢自身多不吉，倚人衣食度平生，六亲不得分豪力。夹身命化天枢，大贵。加旺主刚明果敢，成旺得时则贵，盖北辰前以太乙为右星，以天乙为左星，二曜如挟夹身命，乃卿相之贵。在申酉为陷，更见飞符，主有疯狂瘫痪之疾，在巳午受克，主体残，克父等应。一云，木神忌金星，主无依倚，为生六亲少力。一云，小游同天乙，悭心无了日。一云，系贱格。
●小游、地乙
　　小游地乙旺宫游，深明历数善运筹，陷宫强项不可近，衣碌艰难背义流。经云，秉性执迷叹一生之多苦。一云，主身矫意傲。乘旺多得山林田园之利，善推历数，性宽怀广，主运筹帷幄。立陷必伤手足，亏眼目，颠扑受伤，性情自伐，衣禄难求，强项不堪，背义忘亲之流。　　土神乙是伤寅卯，那是宫中见小游，强项难回须自伐，终身衣食苦难求。
●主大将、客大将
　　主大客大同临旺，外为制帅内台谏，主大旺时福禄臻，客大旺时灾祸临。同加亥子申酉，主少年有英猛之勇，喜阵法，为边帅、枢相、宪台，外为制帅，内为台谏。二大同宫，谓之关，主旺则吉，客旺则凶。在申辰主科名，带兵权重任，丙辛人应。在官禄化节钺星，在金局亦是名将帅星。　　二大相逢在亥方，流年奉使出要荒，必须伐宿临身贵，更有民基在旺乡。
●主大将、主小将
　　主参客大两同缠，禀性生来好自然，作事淹留更拘束，号为受杜困中年。同宫名曰受杜，好安逸，落落寡合，事多淹留，心不放怀，多拘束，乐少忧多。一云，因人成事。又云，足恩多礼。又云，主困中年。
●主大将、客小将
　　主大若是会客参，二曜同宫名曰关，主大旺处福尤可，客参旺地必孤寒。欲知奴仆命，主参客参同五福三基都陷了，一生人役走西东。名曰关，主大旺则吉，参将旺则凶。必因外人破散，家财淹滞不通，上下招怨，进退不能。又云主贱。不问男女，主争斗是非，以致伤身。
●主大将、始击
