<!-- { "loadSidebar": true } -->
　　直符旱涝厄虫蝗，阴旺尤甚作灾殃，上元甲子元从五，十二宫中顺数详。　　直符太乙者，阳元之火神也，天地之使星，天遣观察人间善恶，掌万民祸福，若临无道之邦，兵革、水旱、蝗虫、饥馑、人民流亡，赤地千里﹔若临生旺之宫，为灾尤甚。　　自上元甲子起五宫，顺行十二宫，每三年移一宫，三十六年一周，复起五宫。　　起法︰五六七八九绛明玉一二三四，此直符所行之序也。　　自上元甲子积至所用之年，以三十六累除之，不及者，命起五宫，顺行，每三年移一宫也。
●阳九
　　太乙阳九灾要算，四千五百六十看，一元为首灾甚明，天急斯时宜修善，又有四百五十六，亦有灾兮小数足，小元必定是饥荒，大数终时天下哭。　　此乃阳九厄六之期，以四百五十六年为一元，十元为一大元，乃四千五百六十年，自始有甲子之年，除起值小元临终，饥馑、兵荒，值大元临终，天下荒荒，厄会之期矣。凡入厄会之期，大则百年，小则旬岁之灾。　　自始有甲子，积至所用之年，得数以四百五十六年累除之也。
●阴六
　　太乙在厄要参详，二百八十八数当，大厄之末别有数，四千三百二十殃，小厄尽时灾较可，大厄穷终都会亡。　　此乃阴六厄会之期，以二百八十八为小厄，十五小元乃一大元，计四千三百二十年也，小元临终，尤有旬载之凶，大厄终时，则有百年之乱也。　　自始有甲子，积至所用之年，得数以二百八十八累除之是也。
●十二宫分野
　　一宫冀州。
　　二宫荆州。
　　三宫青州。
　　四宫徐州。
　　五宫豫州。
　　六宫雍州。
　　七宫梁州。
　　八宫衮州。
　　九宫扬州。
　　绛宫交州（离）。
　　明堂益州（坤）。
　　玉堂幽州（艮）。

●释太乙式仪
　　昔者燧人氏仰观斗极而定方位，庖羲氏因而画八卦，逮乎黄帝受命创制式，为体三重，上青、中赤、下黄，天地人备矣。天有十二次，地有十二辰，旋斡十二中，并罗合六神以定神位也。
●释运式仪（计九段）
　　第一、详太岁所在辰。
　　欲求计神、合神，故先计之神者，太岁在寅，计神在子，依次逆行十二辰，俱十二年一周。　　第二、详太乙所在宫。
　　以算求之，而得其数。备在前述也。　　第三、详何神为天目。
　　天目者，文昌将是也，以算求之，从武德行十六神，遇阴德、大武重留一算，而得所在。阴德为干，大武为坤，干为天门，坤为地户，天目之神，行至天门地户之方，以伺其命，故重留一算以待之。　　第四、详何神为计神。
　　欲加和德宫，求客目计，以立始击将也。　　第五、详以计神加和德之宫。
　　和德为艮宫之名，艮为鬼门方，求幽冥吉凶之初，故曰鬼门神户，以计谋之，加和德宫，文昌将临之，所得为始击将也。文昌将为主人，始击将为客是也，曰主而得客之义也。　　第六、视天地二目各在何所。
　　文昌将名上目，亦曰天目，属主计用之也﹔始击将名曰下目，亦曰地目，属客。天有动而机无穷，客主动，故始击将属客，客计用之也，配天者，地也，静以待之，主主静，故文昌之将属主，配地然求之，曰主以待客也，其上下两目亦总名之曰天目。　　第七、直算求主客将所在。
　　先视天目所在，为主人计之首，天目在正宫，从正宫数所起，若在间神，数从一起，常左行，依宫数数于地位来至太乙之宫止，所得之数，名为主算。次计神加和德宫，视上天目所临为始击将，在正宫从正宫数起，若在间神，从一数起，常左行，数于地位来亦至太乙之宫止，名曰客算。盖算者，筹算之谓。二目者，二相之谓。是二相定筹算于上，以禀君命而行。太乙法人君，故至太乙宫前止，而算之数也，故算多者、长者，胜﹔短者，负也。　　第八、论主客置算以命大将。
　　凡算得十，则置一算，得二十，则置二算，得三十，则置三算，得四十，则置四算，若得十六，弃十置六，余者皆去其整，以取其零数者为大将之宫也，因而三之，则三将所在之宫也。　　第九、论定计所在。
　　定计即重审客也，客难先起，不易故也。常以太岁合神加太岁所合，视下所临为定计，置算立大小将，不同前法也。
●太乙式不同（谓四季太乙所用不同）
　　一宫在干，主冀州、并州。若文昌将关囚，必有相迫挟之义。　　干者，君之位也，文昌将关囚，是谓相佐迫挟之象。　　二宫在离，主荆州、豫州。太乙临之，人君诛将相。　　离者，南方之卦，明堂之位也，故太乙在离宫，犹人君处明堂而布政，人君当审顺逆，察正邪，则诛戮应之。　　三宫艮，主青州，主后妃。始击将临之，嬖宠进宫中，兵起。　　客之所在，以应所冲﹔主之所在，以应所临。始击将即客上将，在艮宫，其应在坤，干为父，坤为母，故坤为纯阴之卦，主后妃，又坤属土，主中宫。始击主后兵，是以嬖宠进中宫，兵起也。　　四宫在震，主徐州。若始击临之，西戎侵。　　始击属客，以应所冲，其冲兑，兑主雍州之郊，有西戎在焉，故主西戎侵也。　　六宫在兑，主雍州。若客大将临之，南楚侵。　　客大将所临，以应所冲，兑冲震，震主徐州之郊，而有南楚，故主南楚侵，始击临之亦然。　　七宫在坤，主梁州、益州。若主大将临之，梁益兵起。　　主大将所应，即在所临，临坤，主梁益兵起。　　八宫在坎，主衮州。太乙临之，大臣诛。　　坎者，北方之卦，紫微宫庭之所，太乙居之，响明而治，以考善恶，为名二目，因对大臣悖逆，人君诛之也。　　九宫在巽，主扬州，若客大将临之，北狄侵。　　客大将所在，以应所冲，巽冲干，主冀州、并州之郊，西北狄在焉，故主北狄侵。　　八三四九为阳宫，二七六一为阴宫，一宫为纯阳，九宫为纯阴。　　五月一阴，至戌月单阴，至亥月纯阴，戌亥一宫之地，故曰纯阴也。十一月一阳，至辰月单阳，至巳月纯阳，辰巳九宫之地，故曰纯阳也。　　四六为绝，二八为易。
　　四卯、六酉，春秋分位，阴阳气别，故曰绝气。二八为易，二午、八子，冬夏二至之位，阴阳之气交易之始，故曰易气。太乙与掩迫关击在易绝之地，皆凶。
●八门所主
　　天有八门，以通八风，地有八方，以镇八卦，仍取纪纲，从其年，即各随其门吉凶而行矣。　　开门以远行、拓土开疆，宜西北出师，建旗帜，立城隍，凡举百事，吉。　　休门宜进伐、聚众、理兵，宜北行，凡举百事，战伐大胜。　　生门宜营建、拜官，宜东北行，吉，战伐大胜，凡百事，吉。　　伤门宜渔猎、讨捕、见血之事，行掩袭、刑杀，向方吉也。　　杜门宜隐伏、讨伐恶逆，不宜战伐出军，坚守待敌，吉，凡举百事，凶。　　景门宜振扬士卒，及突围，不敢战，宜和，亲向南出，吉，凡举百事，大凶。　　死门宜死丧、戈猎、埋葬，向西南行，吉，宜固守，不立战斗，大败。　　惊门宜攻城、击战、扬兵，宜西行，吉，宜伏兵、掩袭，凡举百事，凶。　　又八门开休生三门大吉，景门小吉，杜伤死门大凶，惊门小凶。　　吉门有气大吉，无气中平﹔凶门有气大凶，无气中平。
●释十六神所主
　　《尔雅》曰︰「气和为玉烛。」
　　《律历志》曰︰「太极运三辰五星于上，而元气转三统五行于下，大易之一气分为二谓刚柔也，化而为四时，谓春夏秋冬也，行于十二次四维，代序不同，是为十六神也。」　　干神曰阴德，秋交将变，阴气大行，故曰阴德。　　亥神曰大义，建亥之月，六阴皆备，阴之义大，故曰大义。　　子神曰地主，建子之月，阴气尚行，一阳初生于下，与地为主，故曰地主也。　　丑神曰阳德，建丑之月，二阳用事，见龙在田，阳德施普，故曰阳德。　　艮神曰和德，冬春相交，阴阳气和，群物方生，故曰和德。　　寅神曰吕申，建寅之月，木之气旺，万物初生，吕屈者申，故曰吕申。　　卯神曰高丛，建卯之月，木气大旺，万物初出而布地丛，故曰高丛。　　辰神曰太阳，建辰之月，阴气退藏，居天位，故曰太阳。　　巽神曰大炅，大明之甲也，春夏相交，盛暑方至，阳气大，故曰大炅。　　巳神曰大神。
　　午神曰大威，建午之月，阳气上行，一阴初生，逼于阳，阳气盛极，天地交酷，故曰大威。　　未神曰天道，建未之月，二阴用事，是坤之六二，《直方大象》曰︰「直方大不习，无不利。」，故曰天道。《金照》曰︰「建未之月，火能生土，土于此旺」，故未曰天道也。　　坤神曰大武，金火相交，阴气始令，杀伤万物，故曰大武。　　申神曰武德，建申之月，金之气旺，万物将死，荠将生，故曰武德。　　酉神曰太簇，建酉之月，阴气大旺，万物皆熟，大有品簇，故曰太簇。　　戌神曰阴主，建戌之月，阳气居藏，阴气居天位，故曰阴主。
●释始击将临四七之舍
　　始击将者，荧惑之精，随岁之所加，加临二十八舍，于舍中各有所主之事。　　东方七舍。
　　角，大人有忧、兵亡。
　　亢，有疾病之灾。
　　氐，内有大灾。
　　房，将相有忧。
　　心，太子、诸王有忧。
　　尾，后宫有惊。
　　箕，士卒流亡。
　　北方七舍。
　　斗，关梁闭塞。
　　牛，耀贵、岁饥、牺牲、鸟死。
　　女，后妃疾、火灾。
　　虚，诸侯有变、更改政令、有赦、王哭泣。　　危，岁多疾病、兵起。
　　室，岁不收。
　　壁，文章发。
　　西方七舍。
　　奎，神为蘗。
　　娄，山林有贼，道路不通。
　　胃，五谷不登。
　　昂，胡人、疾病、燕兵起。
　　毕，边兵刑罚。
　　赀，牛马急行。
　　参，宫室有移动，事将有忧。
　　南方七舍。
　　井，有水灾。
　　鬼，民安、疾病。
　　柳，民流亡。
　　星，忧火灾。
　　张，礼义多变。
　　翼，阴阳失序，雨水。
　　轸，有大丧。

●释定目将主八门之方
　　八门占吉凶，定计推灾变，此八门直事加定计大将之宫，以占九州岛岛之灾变。开门临处，所向通达﹔休门临处，疾病灾伤﹔杜门临处，闭塞不通﹔景门临处，火光怪异﹔死门临处，死丧埋葬﹔惊门临处，惊恐民流。
●十一神所属
　　始击火。
　　定计水。
　　主大将金。
　　文昌土。
　　太阴水。
　　太乙金。
　　主参将水。
　　合神水。
　　客大将水。
　　计神金。
　　客参将水。

●附八方风
