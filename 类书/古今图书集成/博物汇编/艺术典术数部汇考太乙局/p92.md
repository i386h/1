<!-- { "loadSidebar": true } -->
　　主参主有气疾偏疝，下元虚冷，或因酒色成痨。　　客参主肝家受伤，患眼目之疾，或因在外染病。　　始击慎血光之厄，或心肺疯疾，瘫痪之咎，老来多病。　　飞符主眼目有伤残，或痰嗽痨瘵，手足有损。　　四神主下元虚冷，逢火星逢陷，眼目不明，血疾之患，多主小人拮据，一生困滞，形影孤单，亦多脾胃及疯疥之疾。　　天乙主肝经之疾，眼目不明，血虚及疯瘫之咎。见臣基于午位，耳聋目闭，为殃尤甚，立于子位，主脚疾头风，不可当也。飞符同宫，主大肠痔患，及癣疥汤火之厄。　　地乙主有脾胃之患，风疾之咎。
　　疾厄宫空，主虚狂磨难，口眼喎斜，手足跛躄，麻瘢龟背，疯哑聋痴，瘫痨蛊癞，六指唇缺。
●福德宫
　　五福主五福兼全，晚年荣贵，立陷宫空地，亦主平安有福。　　君基主平生康泰，子孙贵显，老景荣华，而无惊扰。　　臣基主子贵孙贤，晚景清幽，福寿高强。　　民基主一生操持劳碌，至老不得安闲，若会吉星，必享富贵之福，而晚景荣华。　　文昌主文章富贵，享福悠久，上人见喜，子孝孙贤。　　计神主心中常不足，性多贪逸。
　　小游主享福清幽，名擅史籍，德冠乡闾。　　主大主享用无穷，晚景刚正发福而气雄威。　　客大主享福，因人身心操持，亦因更改获福，喜怒不常，又得义子之力，而享福。　　主参主福寿依贵人之荫疪，立陷则福薄，主漂泊东西。　　客参主相随游宦发福，或在外获利。　　始击主男不孝，一生操持，到老不闲，立旺宫稍高强。　　飞符主出身微弱，劳心劳力，终身操持，灾福并行。　　四神主孤独无靠，至老不得安闲，非僧道即九流。　　天乙主孤高，耿介寡合，清静不染，是非能果断，若居辰戌位，将来离祖，自立规模。　　地乙立旺主祖业相承不移，立陷宫，必孤单自处。　　福德宫空，主僧尼道家，医术游谒，寒儒荡士，隐居闲散，逍遥清虚，淡薄福禄，游艺崎路，倚贵托富。
●相貌宫
　　五福主容貌威仪，春风和气，清奇雄伟。　　君基相貌魁伟，秉性尊严服众，逢陷则面长而麻。　　臣基主身体厚重，宽洪大量而不俗或面有麻。　　民基主威仪重厚，立心勤俭。
　　文昌必清华文秀，高尚不俗。
　　计神主体相淳厚，喜爱洁净新鲜，度量宽大。　　小游□□□□□□□□□□。
　　主大主体正，刚烈魁伟，威仪服众，容貌尊严非俗格。　　客大主威严清秀，作事口直心慈，常招小人嫉妒，色亦常变。　　主参主清奇自重，斯文之象。
　　客参主骨骼清奇，言辞利变，通人肺腑，启人幽深。　　始击主相貌赤色，性急躁，立陷宫，主五岳有刑伤。　　飞符主性急躁，尘俗愚蒙，立陷身体、手足有伤。　　四神主清奇风流，临陷会凶主头面、下元有伤。　　天乙主清白方面，骨骼清奇，旺相主白色，立陷带黑色，头面有伤而重浊，见客大主黑色口大，眉清目秀。　　地乙主纯厚，简言语，面带黑黄，立陷则相貌有伤。　　天乙飞符入陷宫，更兼地乙与相同，驼腰龟背皆因此，旺相相逢乃不凶。　　相貌宫空，主谈虚说空，形容破陋，肌体羸，短舟小楫，孤行独走，多忧多屈，偃蹇平生。
●父母宫
　　五福主双亲遐筭，三代一门，得父母厚产，立陷地又是有名而无实，获得而自费。　　君基主祖业兴隆，得父母遗产，最忌空亡。　　臣基主母德高贤，家道严肃。
　　民基主得父母财产厚业，逢空陷则不实。　　文昌主三代文华，诗书根本，宗派声名。　　计神主得父母财产或外家财物，若陷，克母离祖。　　小游主祖业悠久，父母厚荫，在旺相主祖孙相继，立陷家业漂流，入土位，父先伤。　　主大立旺，主寿永福全，家业丰盛，值子年月，三代名家，入身命日时立旺，必主力大而武勇过人。　　客大主过房庶出，或两姓成人。又云，客大来父母，飞伐更相逢，生时必是离乡景，四野纷纷兵火中。　　主参主重拜父母，或过房庶出。
　　客参主重拜父母。
　　始击主父母不利，若立旺，父母不善终。　　飞奇主父母早年离别，或不得荫庇。　　四神主少失父母或庶出过房，及有异母之别。　　天乙主过房庶出或先克母。
　　地乙主父母贤德，教子有方，或重母或庶出。一云，先克父。　　父母宫空主伤克，不利六亲，过房异姓，抛弃分离，诈冒邪伪，隐匿不明。
●十六神临女人身命日时断
●五福
●临身命在旺位或与三基文计诸吉同宫及三合拱照　　五福时元或在庚申居，夫位有芳名，吉星相辅尤为美，金阙荣封号淑人。闺门多福非小比，财积丰盈端可拟，女命福星福德居，三从四德加无己。女命禄元逢五福，初年莫叹多劳碌，夫荣子贵在中年，此身必处黄金屋。五福临命福最多，闺门得遇贵如何，不惟寿考还安逸，紫诰荣封一品科。
●临身命二宫或夫位
　　身命或夫位得之有大名，吉神如辅佐，荣号有封称，不因夫命显，子贵定非轻。飞符同临照，侍贵在金门，少须承祖荫，殃败失夫情。又云，在四土位及亥子位，主将来守寡。　　五福若乘旺，初年受苦辛，中末却安逸，终为福寿人，最忌凶星杂五福，临卯寅何须问，反复聊以保终身。
●君基
　　君宿清高与四神，女人最喜在当生，若教伐宿来临犯，未免无夫倚贵人。只说君基是贵妻，如何却又是师尼，四神不合先临照，孤寡空亡坐日时。女命临旺乃沉静有德，聪敏智慧，治内之贤，人若福宫逢吉，享福攸长，不惟作贵人妻，抑且作贵人母。君基临夫位在旺宫，主贵。一云，将来淫乱。
●臣基
　　女命臣基亥未申，承坤母后贵无伦，君基即不临夫位，也是荣封花诰人。女命见臣基最佳，若临戌亥申未在身命日时，贵不可言，臣基有承顺之德，臣道之正，戌亥属干，为天门，未申属坤，为母道，有坤顺之德，所以极贵。若凶星交会，临恶绝之地，或为妾为婢，断法须活看，不可执泥。
●民基
　　民基女命逢之，必主有权，能执持禄元相会坤道之隆。若独立会吉星，必多财富而善操持，若落陷宫逢凶曜，必有花魁之号，若更临奴位遇恶星，必为柳陌之人。
●文昌
　　文昌女子临身命，宦门才德定超群，治家有法无私曲，夫荣子贵寿绵龄。主生宦门，有文秀之才，贤德超群，定作贵人妻，又为贵人母。又主智巧心灵。
●计神
　　计神入女命，主性躁，多是非，却有好子孙，到老喜劳碌，不爱安闲。
●小游
　　女命何须遇此星，欺夫克子一无情，天元若见乙庚命，困苦艰难度此生。主性躁而不好华。
●主大将
　　主大将女命值之，主机巧助夫而擅夫权，若在陷宫，必患咳嗽。或会凶星，主产厄或投河自缢，以金神流入火，重迭加临，故作灾也。
●客大将
　　客大入女命，临旺主性慧多智巧，夫必荣贵，若居陷会凶，非青楼之女，即是僧尼，须在家持素好佛。
●主小将
　　主参立旺为侧室掌权持家。会吉星必扶正或填房。见凶星必作婢子仆妇，作妾亦不正。会禄马福神，主富而安享。
●客小将
　　临女命主为妾或侧室及填房，逢旺会吉，则在富贵之家享福，或从偏房扶正掌家而有权，若立陷宫，主为婢女仆妇，见飞始为青楼之女或他乡远配。
●始击
　　女命花街中立身，不应伐宿旺宫行，咸池主大临夫位，送往迎来不暂停。如何始击便妨夫，盖为夫宫已带孤，若是贵人小游合，偏方邂逅雪肌肤。生逢飞始妨夫主，定是于夫必有伤，往往与人为别室，看来此命本非良。女人飞始如逢墓，倚傍他人立身苦，羊刃相逢杀带针，丑貌恶形终失所。伐宿临夫福有余，小池会养化龙鱼，盖缘戊戌（癸亥）生人见，又有文昌子位居。
●飞符
　　亥子卯酉呼天极，切忌身命日时临，损子克夫犹祸浅，更妨血气损妊娠。女命飞符乙四临，少年辛苦困春心，倘教向道寻因果，华盖空亡认纳音。若立旺宫会吉星，主少年辛苦或侍贵金门，晚年方享厚福。一云，临夫位主侧室不良。
●四神
　　女命当生遇四神，文昌一宿又同行，君居福德身逢贵，花诰中间列姓名。四神地乙本为凶，女命身宫却喜逢，若遇福宫逢五福，夫荣子贵喜重重。四神星在陷宫居，落在风尘度日时，三合小游文主大，看来只是主生离。四神主守己寡合，女命得之，清洁贤淑。
●天乙
　　天乙临于女命位，填房入舍每因偷，旺宫亦可丰财禄，否则依人不是由。女人得之，主刚烈自处，立陷宫，刑克六亲，至老孤立。
●地乙
　　地乙女命见之，主性尊严沉重，好专权柄，亦富足，但恐寿不长。若同君基臣基飞符为最佳，盖女以安静守己为德，见君臣飞地此四位同宫或三合，或散在身命日时，乃沉静谨守有德之女，一云，女命好颜色，善歌舞。
●流年诸飞星吉凶断
　　五福。赋云，流年随宫分发达，大游依岁数升腾。官吏加职，庶民发财，谋望得利。　　君基。官吏加职，士登科，庶人发财。　　臣基。官吏进职，庶人进财。
　　民基。主吉庆，进财帛，事事顺。
　　文昌。官吏受恩加职，士发科甲，庶人发财，得文书交易之利。　　计神。主发福，商民发财。
　　小游。旺位发福发财，士登科，官吏加职。　　主大。官吏受恩加职，士登科甲，庶人发财。　　客大。出入谋望吉庆，商民发财。
　　主小。贵人扶持，出入近贵。
　　客小。进人口喜庆，谋望得财，遇凶无成。　　始击。主血光肿毒，或风气疾及官非破财之事，四火则利。　　飞符。主眼目之患，腰足寒热，火光之厄。　　四神。主孝服哭泣及脾胃之咎，或泻痢水肿。　　天乙。主官非刑狱，血光破财及眼目昏花之疾。　　地乙。主刑克上下，脾胃之患，疟疾之咎，痘疹痧痲之事。
