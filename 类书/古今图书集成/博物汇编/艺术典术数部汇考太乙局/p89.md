<!-- { "loadSidebar": true } -->
　　五福申位是科名，最喜君星与共明，天目一星又临照，必然平步到公卿。在丑，侯伯之贵。在申酉，主早发，位公卿。如福华盖，文失位，主为事难遂，宜为僧道。
●五福、君基、计神
　　荣华富贵度平生，五福君基共计神，何事不层沾寸禄，只因飞伐又临身。主仕途显赫。如福辰、君子、计申，主立乾坤。
●五福、君基、小游
　　五福君基小游同，三吉星临势转雄，年少声名腾海内，前呼后拥作三公。主三公之贵。
●五福、君基、主大（君基一作臣基）
　　五福君基主大高，巍巍科甲必英豪，更逢申酉同宫位，横发亦须入甄陶。大贵。
●五福、君基、客大
　　客大子位一品贡。在辰亦主宪台两府。喜日生，忌夜生。
●五福、君基、主参
　　主参在亥，主科名。日生贵，夜生夭折。
●五福、君基、客参
　　同四水或木命生人见之，作贵格论。
●五福、君基、始击
　　始击君基难共居，功成名遂果何如，只因五福来相救，变祸为祥福有余。经云，乌府论列而两行侍从。主公卿富贵，见伐，主终身劳苦。
●五福、君基、飞符
　　飞符戌上，名利成。又云，因而殃。
●五福、君基、四神
　　主聪敏颖达，丙辛人水数，旺为水职。五福在申，为丹客。有杂星，为九流，不犯杂，清贵受福。
●五福、君基、地乙
　　旺，为守土官。君基忌寅卯。

●五福、臣基、民基
　　立陷，主有禄无位，文秀之命。

●五福、臣基、主大
　　五福臣基主大高，巍巍科甲必英豪，更逢申酉同宫位，横发亦须入甄陶。在申酉辰，主科甲。
●五福、臣基、始击
　　无五福，不善终。

●五福、臣基、飞符
　　主事贵而富。无福星，主法死。

●五福、民基、计神
　　五福民基计神来，家业丰盈万贯财，若在陷宫同一处，财不丰盈却少灾。计民会五福，百万贯充塞宇宙。申位主富，官禄宫有君基，主贵。
●五福、民基、天乙
　　如天乙民基在申，即五福在寅亦不忌，主富。
●五福、文昌、计神
　　五福本天禄，那更并文昌，再得计神助，终为馆阁郎。
●五福、文昌、小游
　　福文游位共居辰，定作皇朝享福人，一点帝星来子位，此生必定掌丝纶。亥辰一位福文游，三神一处复何忧，当年若值同科甲，不作公卿定作侯。
●五福、文昌、客大
　　化将帅星。

●五福、小游、始击
　　小游在子午为晦退，九流命也，福伐临之，又作军中教头。
●五福、主大、客大
　　皇华绣衣而一道观风。

●五福、主大、始击
　　五子生人遇之，虽有厄，终不凶夭。
●五福、主大、飞符
　　主大旺贵为边帅，剪除祸乱人也。

●五福、主大、四神
　　喜水，主统兵权。

●五福、主大、天乙
　　喜四金，天乙旺地即三合，主大亦贵，主大，得金数，大贵，忌巳午位，贫凶。
●五福、始击、天乙
　　主幼年流离。

●五福、飞符、四神
　　飞符同卯，主行法，三合四神，医不效，符效。
●君基、臣基、文昌
　　君在未主贵，君午、臣戌、文寅，主大贵，如君基三合见而华盖空亡，遇贵者，缁黄也。如主大在官禄，主名魁金榜，位列三台。
●君基、臣基、计神
　　君臣庆会本为稀，五福奇星喜辅之，更有计神同此位，明王千载觏昌期。
●君基、臣基、主大
　　主大贵。

●君基、臣基、客大
　　经云，君臣辅合，帝王师。

●君基、民基、始击
　　主偏方割据，不成事。又云，主五破。
●君基、文昌、计神
　　君基计神与文昌，旺地逢之不可量，需要身命临此宿，才兼文武寿元长。
●君基、文昌、小游
　　君基小游与文昌，旺位逢之福异常，若值日时身命上，能文能武福高强。君基小游值生时，馆阁清华世所稀，更将文昌同旺地，腰悬金印掌兵机。小游君宿与文昌，旺地相逢不易量，若得临身并临命，以文以武福舒长。公侯之贵。
●君基、文昌、主大
　　君在申，主入相。又云，威镇华夷。
●君基、计神、小游
　　君基小游主文章，计神相会愈加昌，若得临身并临命，非文即武福须彰。大贵，主将相。
●君基、计神、天乙
　　金位为台谏。

●君基、小游、地乙
　　在寅卯，主贱或乞丐。

●君基、主大、客大
　　君基同主客，文宿更居身，未论三公贵，先看五马荣。
●君基、主大、始击
　　君向阳明位，主在申酉，始在寅，为台臣。又，身在八杀，始官禄，主武贵，主威名。
●君基、主大、天乙
　　金位，主威权万里。

●君基、客大、主参
　　看二数和不和，以分衰旺，祸福乃应运人也。
●君基、客大、四神
　　君基客大会四神，出世真仙无意名，挂冠高尚侯难友，天子虽尊岂得臣。
●君基、始击、飞符
　　主弒逆。

●君基、始击、四神
　　主富贵。

●君基、始击、天乙
　　午位主法死。或废疾。缁黄不忌。

●君基、飞符、地乙
　　巳酉最无气，君何临此位，若逢地与符，顽愚凶恶辈。在巳酉，主顽愚凶恶。
●君基、四神、天乙
　　君王何事喜神仙，意在蓬莱万万年，无奈四神居福德，清高天乙又同缠。在福德宫，主修仙。
●臣基、文昌、计神
　　臣基亦是贵人星，旺位须教一点明，臣后君前文计会，便得垂手取功名。在亥子，必大贵。
●臣基、文昌、小游
　　主早年公卿。臣巳，游亥，文在官禄同。在申酉恶绝地，主残疾，目口有伤，如福德宫有君基，主有名位。
●臣基、文昌、主大
　　臣基文昌居馆阁，主将貔貅共沙漠，若逢福德落空亡，无成典吏多贫薄。主武贵。福德空，主无成贫薄。
●臣基、文昌、客大
　　三星夹持身，近天位时戌亥，主为帝王师。
●臣基、文昌、飞符
　　计俩多端占九流，福文二宿好追求，臣基不合同居退，汩汩劳生不自由。臣君退，主困苦。
●臣基、文昌、四神
　　主富贵。

●臣基、文昌、地乙
　　臣为禄主，文昌亥子，主大贵。

●臣基、计神、小游
　　见小游破格，主不秀。

●臣基、主大、四神
　　臣基在申，主武贵边职。

●臣基、主大、天乙
　　喜申酉戌，主王侯之贵，有商音人扶发福，入巳午寅，主贱。
●臣基、始击、飞符
　　臣基在未，主清孤克子，会吉，亦有功名，三方持刃向身宫，主不善终。臣基客小以下，三星合凶多吉少，不复详列，惟此最凶者，故特表出。
●民基、文昌、计神
　　喜四季。主科甲贵。大游、禄马同会，主高中。
●民基、文昌、地乙
　　逢四季，主富，更主承荫，忌寅卯。
●民基、计神、客大
　　喜辰位，主富。官禄宫有文昌，主少年甲第，入田宅，宜纳粟求名。三合见同。
●民基、计神、始击
　　主聚散无常，为贫。

●民基、计神、飞符
　　化巡检星。五破。

●民基、小游、客大
　　霸者流。

●民基、小游、四神
　　职方守土便身亡，身命之宫木宿强，三合四神光又现，必然消渴致膏肓。
●民基、主大、始击
　　民在旺，主大亥，子始，带贵在身，主奉使要荒。
●民基、始击、飞符
　　始击禄主符持羊刃，武职不善终。

●民基、飞符、地乙
　　有德临身，主食武禄。

●民基、四神、天乙
　　助以贵。

●文昌、计神、小游
　　居寅，翰林，申酉位，主伶仃。又云，见游为克，名利空。遇五凶，皆凶。文在子，游在午，计在身，机匠。
●文昌、计神、主大
　　主极贵，遇孤虚、华盖，乃僧道、术士、寒儒。
●文昌、计神、四神
　　入翰林。四神居戌，困科场。计神在福宫，乃丹青。
●文昌、小游、客参
　　文昌忌小游，主贱。带官符，主犯法。
●文昌、小游、始击
　　如飞伐持飞刃，官符在身命，主刑宪囚徒，更脾胃病。
●文昌、小游、四神
　　主性顽愚不秀。又主犯法。

●文昌、主大、客大
　　客大禄主，主奉使巡边。

●文昌、主大、始击
　　文昌退晦交亏，必主瘖疾伤主。

●文昌、主大、四神
　　主大禄主，可小贵。
　　四神文昌同失位，医卜羽流并技艺，当生主将是禄元，薄有财名须遇贵。
●计神、小游、主大
　　禄主在酉，主升坛为将，如主在酉，计游在辰，乃御史提刑之职。
●计神、小游、始击
　　在酉，主消渴早亡。如计神持刃，主作天元主，又主战伐受封。
●计神、小游、四神
　　主贫穷病发。

●计神、始击、飞符
　　主克六亲。

●计神、四神、天乙
　　计晦伏，主盲聋哑。

●计神、天乙、地乙
　　天乙地乙计神同，武断乡方气概雄，若有君文来救助，诗书亦肯作新功。主刚雄。
●小游、主大、始击
　　主大在午，主殒兵锋。

●小游、主大、天乙
　　如天乙在申酉，必损面目，颠狂残疾，如限数逢十格，三才无算，必犯法。
●小游、客大、主参
　　主为台谏。

●小游、客参、天乙
　　旺宫可言财，否则依人。

●小游、始击、飞符
　　在身宫，主瘟黄不令终。

●小游、始击、天乙
　　主幼失父或螟蛉庶出。主妻子亦受刑。
●小游、始击、地乙
　　在寅卯，主贫。

●小游、飞符、天乙
　　在申酉为陷，主瘫痪疯狂。天乙在南，又主损目。　　小游酉上莫遭逢，天乙飞符更煽凶，伐宿对缠尤可畏，肺痨常带血光终。
●主大、客大、始击
　　旺，主奉使，必小游为禄主在子坐官禄宫者应。
●主大、客大、飞符
　　身无进地。

●主大、客大、四神
　　主僧道高尚。

●主大、始击、飞符
　　在巳午宫居身命日时宫，主死军阵。又早年贫贱法死。
●客大、主参、始击
　　旺，主巡边职。

●客大、始击、飞符
　　在申子辰，主孤立及狱中亡，寅位，死非命，限逢大凶暴卒，轻则残疾。
●客大、始击、四神
　　立旺处，乖张。戊癸生人在四火，武贵，余主病废。
●客大、飞符、四神
　　孤独倚人为活，平生蹇滞无成。

●主参、始击、飞符
　　在丑为败绝，不利于官。

●主参、飞符、四神
　　主贼徒。

●客参、始击、飞符
　　主贱，漂流无定。

●客参、飞符、四神
　　化乞丐星，主贱，为乞丐。

●始击、飞符、四神
　　日时居，主克妻，伐为禄主，又主更名姓，获田庄，劳心失利，行年孝服。
●始击、飞符、天乙
　　巳午主犯法，寅夭，卯败，流年到，主缢、孝服、离乡。
●始击、飞符、地乙
　　残疾或贫困。

●飞符、四神、地乙
