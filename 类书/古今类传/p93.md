<!-- { "loadSidebar": true } -->
[集]飨庙 【[通考]唐高宗总章元年是日亲】 中兔 【[玉海]宋太祖建隆二年是日始猎于近郊赐宰臣至诸军都校锦袍帝亲御弧矢三从官称贺】 鹤南飞 【[诗话]苏东坡于宋仁宗景佑二年是日生至元符三年因诞辰置酒赤壁矶下倨高峰俯鹘巢酒酣笛声起于江上客有郭尤二生颇知音谓东坡曰笛声有新意非俗工也使人问之则进士李委闻东坡生日作一曲曰以献呼之使前则青巾紫裘腰笛而巳既奏新笛又快作数声嘹然有穿云裂石之声坐客皆饮满醉倒委袖出佳纸一幅曰吾无求于公得一绝句足矣坡笑而从之诗曰山头孤鹤向南飞载我南游到九疑下界何人也吟笛可怜时复犯龟兹】 尸陀林 【[东坡集]嵩山禅师尝嗔人未尝见其笑海月慧辨师常喜人未常见其怒余在钱塘亲见二人皆趺坐而化嵩既茶毗火不能坏益薪炽火有终不坏者五海月比葬面如生且微笑乃知人以瞋喜作佛事也世人视身如金玉不旋踵为粪土至人反是余以是知一切法以爱故坏以舍故常在岂不然哉余迁岭南始识南华重辨长老语终日知其有道也余自海南还则辩巳寂久矣过南华吊其丧问塔墓所在众曰我师昔作寿塔南华之东数里有不悦师者葬之别墓既七百余日矣今长老明公独奋不顾发而归之寿塔改棺易衣举体如生衣皆鲜芳众乃大服东坡居士曰辩视身为何物弃之以饲鸟乌何有安以寿塔为明公知辩者特欲以化服同异而巳乃以茗果奠其塔而书其事时元符三年十二月十九日】 发鄂渚 【[宋濂集]黄山谷作承天院塔记朝廷谓其幸灾谤国以崇宁癸未二年自谔谪宜州十二月十九日】 [状]吏道士行 【[苏轼元佑三年是日荐何宗元状]臣伏见蜀人朝奉郎新差通判延州事何宗元详明修饰学古着文颇适于用近以所著十议示臣文词雅健议论审当臣愚不肖谓可试之以事观其所至谨缮写十议上进伏望圣慈降付三省详看如有可采乞随才录用非独以广育材之道亦以慰荅远方多士求用之意也谨录奏闻伏候敕旨】 [诗]银玑 【[任询是日雪]冯夷揃水翻北风浩浩如兵威】 飞瑶 【[又]须臾龙驭踏】 
[丽句]通用 【赤壁矶紫裘青帻穿云一曲鹤南飞钱唐寺海月嵩山入塔双珠人北面】 
　　　二十
[集]上书 【[玉海]宋仁宗天圣五年是日秘书监胡旦上唐乘七十卷五代史略四十二卷演圣通论七十二卷将帅要略五十三卷上诏以旦子彤为监簿】 石氏画苑 【[东坡集]石康伯字幼安眉之眉山人故紫微舍人昌言之幼子也举进士不第即弃去当以荫得官亦不就读书作诗以自娱而巳不求人知独好法书名画古器异物遇有所见脱衣辍食求之不问有无今年六十二状貌如四十许人须三尺郁然无一茎白者此岂徒然者哉为亳州职官与富郑公俱得罪者其子夷庚也其家书画数百轴取其毫末杂碎者以册编之谓之幼安与文与可游如兄弟故得其画为多而余亦善画古木丛竹因以遗之使置之苑中子由尝言所贵于画者为其似也似犹可贵况其真者元丰三年十二月二十日】 [杂]天河相交 【[三元延寿书]是日行道戒夫妇行止犯之促寿】 入关 【[高僧传]鸠摩罗什天竺人善经律其人大德智苻坚以吕光伐龟兹载至中国姚秦弘始三年十二月二十日迎鸠摩罗什待以国师礼宠之】 [偈]百滚油铛 【[苏轼是日自泗守席上回忽然梦得个消息乃作十二时中偈]里恣把心肝煠这个在其中不寒亦不热似则是似是则未是不惟这个不寒热那个也不寒热咄甚么叫做这个那个】 [诗]飘梅爆竹 【[张耒是日感事]园林寂历后里巷经过前】 绘壁餐灰 【[周亮工是日小饮作]留天问听客言】 诗贱仆骄 【[又]官罢令途穷看】 [词]青绫帐 【[葛胜仲木兰花是日卢姊生日]谈围曾蔽林下中年敦素尚】 空无相 【[又]自从悟得身把虚空来作样】 
[丽句]通用 【诏一儿为监簿凤巢曾有四编陈销两子之坐肩猊座何妨二女果】 
　　　二十一
[史]赐酺 【[宋史]太宗雍熙元年十二月诏曰王者推恩与众共乐所以表升平之盛事契亿兆之欢心累朝以来此事久废二十一日御丹凤楼观酺召侍臣赐饮自楼前至朱雀门张乐又集开封府诸县及诸军乐人列于御街音乐杂发观者溢道纵士庶游观迁市肆百货于道之左右召畿甸耆老列坐楼下赐之酒食赐群臣宴于尚书省仍作诗以赐】 [集]青昔 【[滇记]晋天福二年假思平有异兆蒙主杨于贞忌之使人索捕思平逃匿饥摘野桃剖之核肤有文曰思平折之曰青乃十二月昔乃二十一日今杨氏政乱吾当以是日举义乎遂借兵军至河尾是夕思平梦人斩其首又梦玉瓶耳缺又破镜惧不敢进兵其军师董迦罗曰三梦皆吉兆也公为大夫夫去首为天天子兆也玉瓶去耳为王王者兆也镜中有影如人有敌镜破则无影无影则无敌矣三梦皆吉兆也思平乃决明旦遂引兵渡江逐杨氏而有蒙国改国号曰大理】 减膳 【[玉海]宋仁宗嘉佑四年十二月二十一日诏正旦日食自是日不御前殿常】 致墨 【[长公外纪]元佑二年十二月二十一日王晋卿于东坡二十六丸凡十余品杂研之作数十字以观其色之浅深若果佳当捣合为一品六当为佳墨东坡昔在黄州邻近四五郡皆送酒东坡合置一器中东坡笑曰昔酒合一器中谓之雪堂义樽今又不为雪堂义墨耶】 求直言 【[山堂肆考]宋理宗淳熙五年太史奏来岁正旦日食诏以十二月二十一日避正殿减膳命有司讲行厥政凡可以消弭灾变者无隐】 银杏汤 【[月令事宜]是日取叶煎洗眼目明】 [杂]朝元 【[道经]是日诸天上真日】 多宝佛生 【[佛书]】 [札子]儆在位 【[苏轼元佑三年是日论周穜擅议配飨自劾札子]臣先任中书曾举周穜蒙差充郓州州学州教授近者窃闻穜上疏言朝廷当以故相王安石配飨神宗皇帝臣窃以安石平生所为是非邪正中外具知难逃圣鉴先帝盖亦知之故置之闲散终不复用今巳改青苗等法而废退安石党人吕惠卿李定之徒至于学校贡举亦巳罢斥佛老禁止字学大议巳定行之数年而先帝配飨巳定用富弼天下翕然以为至当穜复何人敢建此议此孔子所谓行险侥幸居之不疑者也而臣忝备侍从谬于知人至引此人以污学校若又隐而不言则罔上党奸其罪愈大谨自劾以待罪伏望圣慈特敕有司议臣妄举之罪重赐责降以取进止】 [诗]月一梳 【[杨万里是日迎春]星淡孤萤迎春早起正愁予】 
[丽句]通用 【露倾竹叶雨注椒花星馆义樽曾合器砚照龙宾珪涂麝月雪堂佳墨又联（匚?）朱雀门前乐举丹凤楼下觞飞笑指万民呈百货玉猊珥听瓶倾青鸾镜看轮破吉征三梦得双江】 
　　　二十二
[史]六庚 【[史纂]戴洋吴兴长城人也好道术妙解占候小数洋往寻阳刘胤镇寻阳问洋曰我病当差否洋曰不忧使君不差忧使君今年有大厄使君年四十七行年入庚寅太公阴谋曰为白兽在上为客星在下为害气年与命并必凶当忌十二月二十二日庚寅勿见客胤曰我当解职将还野中治病洋曰使君当作江州不得解职及期为郭默所害】 三髻 【[又]是日丹阳羽化胡璋徐绍祖等见瑞鹤蟠绕空际丹阳现于彩云之上】 王（上一吉下二吉）生 【[又]京兆咸阳人母感异梦而娠二十有四月于宋徽宗政和二十年十二月二十二日师自幼不群及长体貌雄伟美须髯倜傥好属文才思敏捷至正隆四年师忽叹曰孔子四十不惑孟子四十不动心予犹碌碌如此不亦愚乎年至四十有八所遇者皆唐纯阳子吕仙翁之化身也】 雷吼 【[又]马钰字宜甫十二月二十二日夜将二鼓风雨大雷东首枕肱而逝索笔书颂云长年六十一在世无人识烈一声浩浩随风逸元至元六年赠丹阳抱一无为真人】 [集]万寿节 【[玉海]唐庄宗于是日生为】 太平兴国 【[容斋续笔]开宝九年宋太宗嗣位是日改为元年】 宴尚书省 【[玉海]宋太宗雍熙元年是日郊祀毕赐宰臣文武等于帝作诗以赐其日晚又宣旨曰今日卿等宴会恐未尽欢可更赐来日宴群臣献歌诗赋颂者数十人并付史馆于是饮三日】 辰星 【[月令占候]十二月二十二夜去月及何方主来年在月南近主夏旱在月西谷熟不安靖在东北半收在东南风雨伤禾少收在西南虫旱在西北主兵其夜太白星在月东主三百日内有兵】 [杂]太平护国 【[藏经]是日天尊降】 重阳开化 【[列仙传]是日全真诞真君亦于是日生】 [札子]风晓宗室 【[苏轼元佑七年是日再荐宗室令畤札子]臣前任颖州日曾论荐本州岛佥判承议即赵令畤儒学吏术皆有过人恭俭笃行若出寒素意望朝廷进擢至今未蒙施行今巳得替若依前差遣臣窃惜之云云】 
[丽句]通用 【顾渚卜寻阳却怕六庚封客黄琮攽大宴共听三日歌风一鹤蟠霄荫映云华三髻现二更零雨轰豗雷吼一声传】 
　　　二十三
[史]玉华阁 【[史纂]宋徽宗宣和七年是日上御召宰执吴敏等对至日晡时决内禅之议擢吴敏为门下侍郎草传位诏是夕命太子入居禁中覆以御袍太子俯伏感泣力辞翼日又固辞不从乃即大位御垂拱殿见宰执百官时日有五色晕挟珥赤黄色色有重日相摩荡久之乃隐】 赵鼎生 【[宋史]高宗绍兴年是日日诏曰省所奏辞免生日赐宴朕闻圣贤之兴必五百岁君臣之遇盖亦千载夫以不世之英值难逢之会则其始生之日可不为天下庆乎式燕乐衎所以示庆也非乔岳之神无以生申甫非宣王之能任贤无以致中兴今日之事不亦臣主俱荣哉宜服异恩无守冲节所请不允】 [杂]五岳神降 【[道经]】 [诗]宫柳江梅 【[金鎏是日归自华亭晤去病赠别]腊逢晴舒色春逼暖欲花】 
[丽句]通用 【日华五晕挟重轮眩金波之摩荡岳降千年符一德瞻玉宇之嶙峋】 
      二十四
