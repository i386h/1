<!-- { "loadSidebar": true } -->
[集]风伯雨师 【[通考]唐玄宗天宝四载是日敕诸郡坛置社坛东坛置社坛西其祀风伯请用立春后丑祀雨师请用立夏后中】 谋臣名将 【[玉海]宋太祖是日诏于东京旧城南建武成王庙命左谏议大夫崔颂董其役乃命颂检阅唐末以来尤著者具名以闻】 坐竹床 【[伊川集]伊川年七十四得风痹疾大观元年九月十六以白夹被被体与尹焞举手相揖焞还次日有叩门者报先生卒】 饾饤假山 【[泉石膏肓记]杨廷秀曰予于绍兴壬子九月十六日以废疾至自金陵深念平生无他好独好泉石而所居乃土山安所得石忽有遗予以怪石予甚喜亟召匠为友人王才臣见之谯予曰先生居真山而又为假山将谁绐予笑曰予敢绐人聊以自绐耳曰有石无泉非阙与予偶思去假山三十步旧有一泉而湮即命浚焉泉冽以猛因接筒引之又于假山前甓小方塘植以芙蕖杂以荇藻云云】 御女 【[新书]见前】 [杂]餐松服石 【[彬阳仙传]唐人刘助少时有二道士访其庐与之谈甚异二道授以之法谓助曰偕来度汝君勿泄吾王屋真人也后服丹饮气是日尸解兄瞻在京师其日遇一道士问曰弟助巳为仙矣忽失所在后郴人蒋椿往陜西见助从一道士策驴而行】 [诗]云章第一 【[苏轼先一日御赐紫微花诗是日进诗谢]人间一日转万口喜见篇】 明珠翠网 【[范成大是日真率会石湖书事]稻头的皪粘霜露步入中】 铜网石桥 【[徐渭是日游南内石桥鱼龙百族巧甚云是西洋物乃三宝太监取归者]风雨故梢翼鱼龙欲活鳞】 粪土烟波 【[黄周星是夜梦楚潭陶年兄]三十年来安四千里外狎】 
[丽句]通用 【一纸惊鸾回凤笔绝花鲜千年服石餐松驴乘蝶化爱疏泉而迭石便成泉石膏肓好吹烟而卧霞可是烟霞痼癖】 
　　　十七
[史]艺文类聚 【[会要]唐高祖武德七年是日给事中欧阳询奉敕撰成上之】 幸彭原 【[实录]肃宗至德元载是日车驾命郭子仪赴天德军伐叛蕃】 昏雾 【[又]懿宗咸通九年贼逼徐州或劝崔彦曾奔兖州彦曾怒曰吾为元帅城陷而死职也立斩言者居民鼓噪动地民在城外者贼抚慰无所侵扰由是人争归之民助贼推草车塞门而焚之是日贼四面斩关而入时极甚咫尺莫辨】 御崇政殿 【[宋史]真宗景德三年是日试贤良方正】 [杂]增福神 【[翰墨大全]是日天曹生】 增财神 【[又]亦于是日生】 洪仙 【[群仙录]是日恩真生】 菜蔓湾 【[稽神录]淮南副使陆洎与李承嗣最善承嗣与诸客访之洎曰明年此月当与诸君长别矣承嗣问故泊曰吾向梦人以骑召去止大明寺西数里至一大府署曰阳明府下马入一室中有顷吏引立阶下有二绿衣使捧一案案上有书一紫衣取书宣云洎三世慈孝功成业就冥后受此官司阳明府侍郎判九州岛都监来年九月十七日本府上事语毕复以骑送归奄然遂悟天命巳定不可改矣客等至次年九月十六日候之曰君昨年言明日当上事今何无恙洎曰明日当行承嗣未信洎曰君与我有缘他日当卜邻明日果卒即葬于承嗣为楚州刺史葬洎墓之北】 [赋]三百五十 【[景隆二年是日上使韩从礼蓍筮卦未成蓍自立从礼曰大人之瑞也潘炎作神蓍立赋]维彼神蓍生而有知用知不测明以稽疑擢九尺之纤干伏千年之宝龟德圆而神兮无幽不及其生兮其用惟圣人之观象乃神动而鬼入列八卦以效变翘孤茎而孑立蓍之立兮发其祥吾君得之尊以光明乎太极演彼归藏因卜祝之符瑞应天人之会昌】 [诗]蜡炬猬筹 【[陈维崧是日同王仲昭毛大可吴志伊汪舟次潘次耕胡朏明饮冯冒闻躬暨西斋]银荷的皪短翠?斝纵横罚】 青士苍官 【[董说是夜粲白兆在香谷及支石集补船村雁影堂明日将至鸿雪]眼见黄牛追白马促教夹】 
[丽句]通用 【蓍立景隆生三百而用五十试传崇政息六月而击三千艺文聚千载英华凤翥蒲青之省都监判九州岛精爽牛眠菜蔓之湾】 
　　　十八
[史]赤气 【[天文志]唐景隆元年是日竟天其光烛地经二日乃止】 [集]常坐 【[事物纪原]唐贞观二十三年是日太尉无忌奏请视朝坐日太宗曰朕即大位自今巳后每日】 祀明堂 【[通考]宋高宗绍兴元年是日上亲】 幸玉津园 【[玉海]宋孝宗淳熙元年是日宴射赋七言诗赐曾怀以下与宴者皆和】 红罗褓 【[旴（日台）志]县西七十里地名红庙倚汉山襟池河左枕珠墩后萦古漆涧高阜之丘为德祖皇帝流寓所居邻二郎神庙于元戊辰年九月十八日未时太祖诞生随往前百步池河之涘取水见一幅取以为是夕远近居民见二郎庙火光烛天至晓则庙移东北一百二十步瓦石坚固众以为神不数年荒乱而圣祖挈家流临濠暨后即真未表其里至今神庙仍旧而原址二百余年不生茎草土红而润岁旱不燥近岁始生草其取水处生红苔如线泛水如织练映丹霞可挹故老流传名此地曰红庙其水为红罗障盖孕龙之区山水锺奇】 慎远行 【[云笈七签]是日水陆远行俱不利宜慎之】 [杂]北斗降 【[道经]】 [诗]秋堂水榭 【[权德舆是日奉和圣制]丝管动烟霞生】 迎春见识 【[韩琦阅古堂前植菊二本是日花犹未开作]此嘲之风霜日紧犹何待甚待来】 [词]色浅香匀 【[葛胜仲浪淘沙是日与千里赏菊]又见菊花新】 素娥解事 【[又]今夜真偏向人明】 月波新酿 【[又]入芳尊】 倍九开 【[陈亮卜算子是日寿徐子才]周遭烂熳祝寿当头取】 
[丽句]通用 【江湖示慎标云笈于远行宵旰请勤出纶音于常坐赤气竟天紫光烛地耀三日于咸阳黄闲贯虱彤矢丽牛洒七言于宁海】 
　　　十九
[史]景阳楼 【[南齐书]东昏侯永元元年是日地五震有童谣云野猪虽嗃嗃马子空闾渠不知龙与虎饮食江南墟七九六十三广莫人无余乌集传舍头今汝得宽休但看三八后摧折识者解云陈显达属猪崔慧景属马非也东昏属猪马子未详梁王属龙萧颖冑属虎崔慧景攻台顿广漠门死时年六十三乌集传舍即所谓瞻乌爰止于谁之屋三八二十四起建元元年至中兴二年二十四年也摧折景阳楼亦高台倾之意也今汝得宽休言天下将去乃得休息也】 展重阳 【[唐书]文宗开成元年于三月十三展上巳以次年九月十九日】 小儿歌 【[彭城纪乱]唐懿宗咸通十年庞勋袭宋州陷其南城刺史郑处冲守其北城贼知有备舍去度汴南掠亳州沙陀追及之勋引兵循涣水而东将归彭城为沙陀所逼官军大集杀贼万余人皆溺死降者千人九月十九日勋亦死而人莫之识数日乃获其尸贼宿迁等诸寨皆杀其守将而降初勋之求节也必希岁内得之闾里竞曰得节不得节不过十二月计勋九年十月十七日作乱十年九月十九日就戮通其闰月共之正一岁而灭】 金凤园 【[会要]宋太宗建隆四年是日上幸】 赐中庸 【[宋史]高宗绍兴五年是日言者请依雍熙故事赐新进士儒行萹以励士检有旨添赐中庸送秘府校勘正字张梁校中庸高闶校儒行萹闶奏儒行虽间与圣人之意合而其词类战国纵横之学盖汉儒杂记决非圣人格言止庶几学者知圣学渊源奏可】 [集]平斋 【[樵书]魏南斋一号其遗嘱一纸云区区蒙圣代六朝厚恩官阶一品愧无分寸之报今年巳九十又八念人之生死犹旦暮之必然得正而毙幸也况年且近百盖棺之日近矣故预为尔辈嘱倘至暝目甚勿动扰乡里经营坟墓及诸亲旧赙奠以玷予之平日至嘱成化七年九月十九日父一叟书遗男序班完等予昔号南斋今曰者近辱门下士行人何舜宾所易盖取天寿平格之意其详见兵部尚书友人孙原贞所为记故并及之诗曰谬登廊庙便驱驰常愧无才答盛时敛手足形如有日只书遗训尽当为】 花寒酒冷 【[休宁吴宗信与周栎园书]宋人亦以十九日为重阳偶得今十日十古重阳句先生和之】 龙会 【[广义]见前】 御女 【[新书]见前】 [杂]日宫月宫 【[道经]是日会合】 朝无始 【[又]是日诸天列宿上】 北斗降 【[又]】 [诗]落帽风 【[范成大是日衙散回留火将及幕属饮清心堂观晚菊]虽无亦复接（上四下离）倒】 
[丽句]通用 【开成天子飞凤诺以展重阳儋耳坡仙就禽华而延九日景阳楼坤灵五震野猪山马兴谣偃王城龙扰一年封豕长（虫?）应谶】 
　　　二十
[集]万里桥 【[事物纪原]英显王庙在梓州梓潼县本梓潼神也旧记曰神本张亚子仕晋战死而庙存唐明皇幸蜀神迎于追命左丞相咸平中益州卒为乱王师讨之忽有人呼曰梓潼神遣我来九月二十日城陷州以状闻故命追封英显王】 别道友 【[长公外纪]东坡熙宁七年杭州通判以子由在济南求为东州守既得请九月二十日南北山去杭与杨元素同舟而陈令举张子野皆从之】 沐浴辟兵 【[风土记]是日宜斋戒沐浴鸡鸣时令人】 御女 【[新书]见前】 [杂]天帝游东井 【[道经]】 [诗]九月雪 【[苏轼是日怀子由]岐阳天微巳作萧条岁暮心】 同舟分马 【[又]江上诗满箧郑西涕垂膺】 天容海色 【[前人是夜渡海]云散月明谁点缀本澄清】 室迩情来 【[周亮工是日同乡人帅君载酒泛菊]怜桑梓载酒浆】 
[丽句]通用 【天风海水惊奇绝午夜乘桴冷官短日对萧条岐阳怀弟风马云旍从亚子神呼万里桥边南峰北涧别坡仙舟泛西施湖上】 
　　　二十一
[史]达磨 【[史纂]菩提者南天竺国香至王第三子达磨者通大之义达磨往震旦作佛事造于南海实梁普通七年庚子岁九月二十一日也】 常平监官 【[会要]唐高祖武德元年是日诏置以均天下之贷】 [集]法天助圣 【[子昂疏]则天永昌元年是日敕免张楚金等死陈子昂上疏曰九月二十一日敕免张楚金等死初有风雨变为景云臣闻阴惨者刑也阳舒者德也圣人天亦云云】 赐御书诗 【[玉海]宋哲宗元佑五年是日御迩英阁召讲读官讲书读宝训一首上书姓名于后】 御女 【[新书]见前】 [诗]十季香 【[康德涵是日德清祭唐山先茔]三载二千石一瓣】 候雁鸣虫 【[周亮工是日饯菊]迷霜路絮晚秋】 [词]柳坊花陌 【[史达祖满江红是日出京]桑梓外锄耰渐入】 鸳鸯翼 【[又]双阙远腾龙凤影九门空锁　】 
[丽句]通用 【平准置常盈之粟余三余二应教一日裕千年惨舒征儵变之云疑重疑轻共仰片言成五宥】 
　　　二十二
