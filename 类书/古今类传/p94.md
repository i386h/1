<!-- { "loadSidebar": true } -->
[史]九宫神 【[唐书]玄宗天宝三载术士苏嘉庆上言请于城东置庙从之是日上亲祀于东郊】 [集]交年 【[宣府镇志]是日北人名为家家用饼糖酒果祀灶祈福】 宣圣丹 【[负暄杂录]腊月二十四日平旦鸡未鸣取第一汲井华水于净器浸乳香数块名曰至元旦五鼓暖温合家从小饮起各吞乳香一豆大咽水二三口一年之内无时疾】 醉司命 【[梦华录]都人于交年日以酒杯供灶门谓之与除夕同】 黄羊白鸡 【[又]是日祀灶之仪有用牲者而通俗惟斋供过半今按太常用牲醴而古人有猪首之祀况疾疵资百味而祀灶独斋供乎】 供具 【[通志]东吴旧俗以是日迎祀合家祖宗一切殇亡至除夕】 照虚耗 【[琐碎录]是夜床底点灯谓之】 僰爨祀 【[方舆胜览]人是日祀如中州上冢之礼】 御女 【[新书]见前】 [诏]庭实土宜 【[苏轼元佑元年是日代赐故夏国主嗣子干顺进奉贺正马驰回诏]远奉王正来归时事惟此充之率皆任之乃眷忠勤良深嘉叹】 效牵乘服 【[前人是日又代太皇太后赐干顺进奉贺正马驰回诏]述职春朝归诚宰旅修此之视致其之良再阅来章式嘉忠节】 [诗]灶君朝天 【[范成大是日祭灶词]古传腊月二十四欲言事】 云车风马 【[又]少留连家有杯柈丰典祀】 豆砂粉饼 【[又]猪首烂熟双鱼鲜甘松圆】 酹酒烧钱 【[又]男儿酌献女儿避灶君喜】 杓长杓短 【[又]送君醉饱登天门勿复云】 乞取利市 【[又]归来分】 翠壁丹崖 【[王宠是夜观野烧]千家然火照田蚕烛影含】 天门咫尺 【[施闰章是日奉使舟中祀灶歌]君叩间孤臣万里愁关山】 小岁辰 【[周亮工是日作]腊月廿四日是为】 灶王 【[董说是日祭灶词]归去海云稠】 三更火 【[释大依祀灶夜作]炉存土室雪压空厨一月烟】 适卫先生 【[又]须媚灶沉湘迁客欲升天】 
[丽句]通用 【酒滴灰香箐岭蜋川交岁节钲轰笛沸骊山鹿苑九宫神灰堆击帚床脚烧灯虫虚鼠耗毋相溷豆子甘松猪头嫩软杓短盂长勿复云】 
　　　二十五
[史]静神 【[史纂]尹喜得老君秘箓再拜稽首辞疾去官十二月二十五日邀老君归其家曰某蠢愚不知所问愿请益老君曰子欲修身养性行道纪形结气成神终始无穷者莫先以静故天静以为定神静以为变人静以为生将静之时反听内观心不忘念口不忘言形不忘动子欲先沐浴斋戒然后精炼巳身乃可入室或丹蛇来扰子心或王母来降或道身应见此皆身中之神试子尔但勿惊怖】 奏到 【[旧唐书]高祖武德五年二月朔太子与刘黑闼战黑闼遁至馆陶又二月二十五日官军至馆陶黑闼败走至十二月二十五日之日也黑闼临刑叹曰我幸在家鉏菜为高雅贤辈所误至此】 [集]黑豆糜 【[荆楚岁时记]是日吴中煮作暮夜合家同享云能避瘟气虽远出未归者亦留贮口分至襁褓小儿及僮仆皆预】 祀灶 【[通志]吴俗以是日】 爆竹 【[又]吴俗是夕最盛】 松盆 【[又]江淮俗是日以桃柏诸枝或加杂香焚之名烧或在除夕】 照田蚕 【[又]是夕村落之中以秃帚若麻秸竹枝之类然火炬缚于长竿之杪名曰烂然遍野以祈丝谷】 脂花餤 【[岁节录]洛阳人家是日造】 窈窕汤 【[津逮秘书]嘉平二十五日叔夜宿酲未解窈窕烹百和解酲汤进之随饮而醒后遂依法作汤名】 [杂]三清会 【[道经]是日玉帝司】 玉帝降 【[又]】 [诏]介福 【[苏轼元佑元年是日代赐观文殿大学士知颍昌府韩缜上表辞免恩命不允诏]朕躬祀总章始行严配推广帝亲之泽覃及中外之臣惟我老臣逮受顾命均此非朕敢私国之故常毋烦嫌避】 德望 【[前人是日又代赐镇江军节度使判大明府韩绛上第二表乞致仕不许诏]为国无强于得人用人莫先于求旧虽巳挂冠而谢事尚俾安车而造朝岂有体力未衰蕃宣所寄亟图自便遂欲言归矧卿并隆神人所相焉有满盈之惧夫何倚伏之虞尚体至怀少安厥位】 图安 【[前人元佑二年是日代赐太师文彦博乞致仕不允诏]卿自去岁以来数苦小疾尚能免留以辅不逮近者神明所相体力自康视听不衰步趋加健乃欲求去耶今御戎之策未有定议京东西河朔荐饥公私枵然方与二三臣卿未可以即安也】 待卿 【[前人是日又赐文彦博乞致仕不允诏]卿历相三宗名闻四国位极一品书老四十自载籍以来未之闻也固当以国为家以天下为身以安社稷为悦而不当以居丘园为乐也朕方而为政请老之言所未欲闻】 [诗]玉泉 【[前人是日无酒和陶韵]我生有天禄玄膺流】 碧衫 【[前人是日大雪始晴梦人以雪烹小团茶使美人歌梦中作回文诗觉而记一句意用飞燕唾花事也因续成三绝]酡颜玉碗捧纤纤乱点余花唾歌咽水云凝静院梦惊松雪落空岩】 红焙 【[又]空花落尽酒倾缸日上山融雪涨江浅瓯新火活龙团小碾斗晴窗】 轑铛 【[范成大是日口数粥行]天杓分口数疫鬼闻香走无处】 蔗糖 【[又]锼姜屑桂浇滑甘无比胜黄梁】 截筒 【[前人是日爆竹行]五尺煨以薪】 鬼巢 【[又]一声两声百鬼惊三声四声倾】 豆秸 【[前人是日烧火盆行]大家薪干胜小家带□烧生柴】 天半白 【[又]青烟满城栖鸟惊飞啼格磔】 飘萤 【[前人是日照田蚕行]近似云开森列星远如风起流】 风焰 【[又]夜阑西复东此占最吉余难同】 百千态 【[孔平仲是日大雪]斜萦碎委不是天上谁做得】 柳车 【[杨维桢是月初度值立春]昨夜送穷去羯鼓今日迎春来】 白题 【[又]大姬作盘舞小姬吴歈歌白苎】 锦毛 【[又]丹空飞凤凰海树红芽语鹦鹉】 金搏 【[又]我醉我歌君击?琵琶勿停手】 [词]舞鹊 【[董汉策满庭芳是日重过涿鹿忆家有作]风报春来日烘寒脚城隅轻圆】 狂鹿 【[又]何用奔如嘈嘈地柱甲催弦】 
[丽句]通用 【结气纪形莫怖丹蛇来搅静点花唾碧谁教粉蝶去搏空屑桂锼姜浇蔗糖分到腊中豆粥龙星萤火摇风焰预征春后田蚕】 
　　　二十六
[史]星占 【[南齐书]大明二年十二月二十六日太白犯填于斗曰天子失土】 王旦生 【[宋史]真宗祥符五年十二月二十六日宰相辰上诏赐羊三十口酒五十壶米面各二十斛】 红雪 【[五行志]宋仁宗庆历三年十二月二十六日天雄军德州博州天降尽绛雨】 校理 【[会要]宋仁宗嘉佑二年杨绘献书意诗旨春秋辩要十二月二十六日命为集贤】 龙会 【[神枢]见前】 [诏]戴后 【[苏轼元佑二年是日代赐外任臣僚进贺太皇太后受册马诏]礼以正名国之旧典载阅充庭之实式将之心朕眷忠勤良深嘉叹】 见诚 【[前人是日赐外任臣僚进奉贺皇太后皇太妃受册马诏]典册告成宫闱之庆事君尽礼因物乃眷忠勤不忘嘉叹】 骏足 【[前人是日赐保宁军节度使知大名府冯京进奉贺端午节马诏]卿受钺将坛剖符畿甸效充庭之庆中火之良辰乃眷勤诚不忘嘉叹】 [诗]石炭银丝 【[尤侗是日愚山招饮]那得大官供且逢老友斫】 寒具热官 【[又]下酒最忺美传柑应让忙】 
[丽句]通用 【银羊三十口金酒五十壶玉粒瑶尘二十斛曾传帝寿子明红雪万千层绛雨百千折黄垆青土八千家疑是天祥庆历】 
　　　二十七
[史]太极观 【[宋史]真宗天禧元年十二月奉宝册仙衣于文德殿乃斋于天安殿后室四鼓帝诣天安殿酌献天书毕大驾赴玉清昭应宫衮冕升太初殿奉册讫奠玉帛荐馔三献饮福登歌二舞望煠如祀昊天上帝仪分遣摄殿中监上紫微大帝绛纱袍七元辅弼真君红绡衣翊圣保德真君皁袍帝改服靴袍诣宝符阁焚香群臣诣集禧殿门表贺帝又服衮冕诣天兴殿奉上圣祖天尊大帝册宝仙衣毕改服诣保宁阁焚香还宫命诸州设罗天大醮先建道场至二十七日命王旦为兖州太极观奉上宝册使赵安仁副之】 [集]春牛文 【[长公外纪]神宗元丰六年是日东坡时在黄州年四十七其夜梦数吏人持纸请祭东坡取笔疾书其上云三阳既至庶草将兴爰出土牛以成农事衣被丹青之好本出泥涂成毁须臾之间谁为喜愠吏微笑曰此两句复当有怒者傍出一吏云不妨不妨此是唤醒他】 [杂]北极降 【[道书]是日玄天上帝于戌时】 [诗]三昧一斑 【[苏轼是日重赠南屏老谦谦师妙于茶事者]舄汤旧得茶觅句近窥诗】 璚花 【[杨万里是日大雪中过言水小盘渡]碧琉璃上里独载诗人孟浩然】 睫梢脚底 【[前人是夜不寐]强合终无睡相摩也不温】 半明灯火 【[又]竟夕松风听到晓看来昏】 
　　　二十八
[史]青蝇 【[本传]管辂字公明十二月二十八日吏部尚书何晏请之邓扬在晏许晏谓辂曰闻君着爻神妙试为作一卦知位当至三公不又问梦见数十头来在鼻上驱之不肯去此何故辂曰愿君上追文王六爻之旨下思尼父彖象之义然后三公可决青蝇可驱也扬曰此老生之常谭辂答曰夫老生者见不生常谭者见不谭晏曰过岁更当相见辂还邑舍具以此言语舅氏舅氏责辂言太切辂曰与死人语何所畏耶舅氏大怒谓辂狂悖岁朝西北大风尘埃蔽天十余日闻扬晏皆诛然后舅氏乃服辂容貌粗丑无威仪而嗜酒饮食言戏不择非类故人多爱之而不敬】 [集]读时令 【[玉海]唐睿宗干元元年是日立春御宣政殿命太常卿于休烈】 蜀灭 【[北梦琐言]蜀后主王衍于老君殿中列唐朝十八帝车驾往谒识者以为拜唐乃归命之先兆也先是司天监胡秀材进历移闰正月近臣曰宜用唐国闰月也因改闰十二月街衢卖历者云只有一月也是年十二月二十八日】 戴气 【[玉海]宋孝宗淳熙六年是日日有太史奏君德至于天为万民爱戴则有是瑞上于是议蠲税】 [杂]迎新斋 【[内景经]是日宜修】 九十六魔 【[藏经]太上老君是日降伏种邪】 [诗]风吹鹊啅 【[苏轼是日谪授检校水部员外郎黄州团练副使作]出门便旋面去马联翩人】 少年鸡 【[又]塞上纵归他日马城东不斗】 蒲节柳根 【[杨万里是日同岳大用甫抚干雪后游西湖]春风巳入寒残雪犹依古】 四时仕宦 【[周必大以程泰之昨有金带之句十二月二十八日乃因押伴北使赤岸御筵服重金侍宴紫宸殿坐间尝作数语为戏后两日复得其诗再次韵]五日尹京非细事固多般】 岁寒意 【[董志林是日留京邸赴沈心斋太史夜燕时李子叔参朱子惠长闵子紫澜在座]相逢不失共醉宁辞身后名】 
[丽句]通用 【帝（口十）重明西织金鸦看有戴时调元会东来玉凤听无讹翠鹊啅人坡老遣诗于团练青蝇入梦鬼幽问易于公明】 
　　　二十九
