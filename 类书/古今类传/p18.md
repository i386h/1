<!-- { "loadSidebar": true } -->
[史]雨木 【[唐五行志]德宗贞元四年正月二十六日陈（上□下田）如大指长寸余有孔通中下植地凡里许】 [集]御宇 【[玉海]长庆四年是日唐敬宗即位】 [诗]白发青裙 【[苏轼与客过僧舍东南野人家杂花盛开扣门求观主人林媪出应少寡独居二十年作此]缥蔕缃枝出绛房绿阴青子送春忙涓涓泣露紫含笑焰焰烧空红佛桑落日孤烟知客恨短篱破屋为谁香主人袂子美诗中黄四娘】 紫花金带 【[程灏是日步洛滨呈尧夫]拜表归来抵寺居解鞍纵马罢传呼尽脱去便是林间一野夫】 草软波晴 【[又]沙路微手携笻竹着深衣白鸥不信忘机久见我犹穿岸柳飞】 [词]苏晴渴雨 【[周邦彦西平乐元丰初予以布衣西上过天长后四十年是日复游故地偶成]稚柳故溪】 驼褐 【[又]寒侵】 郑驿融尊 【[又]亲驰时倒】 
[丽句]通用 【金带紫花铁獭银鞯寻胜远缃枝缥蔕绿阴青子送春忙草软波晴白鹭忘机穿岸柳烟孤日落红桑有意并墙花】 
　　　二十七
[史]两月并见 【[隋书]炀帝大业九年正月二十七晓】 御极 【[宋史]是日神宗即位】 [集]正叔进讲 【[明道集]元佑二年是日程资善吏报冯宗道云上前日微伤食物恐未能久坐令讲读少进说】 [杂]北斗降 【[道书]】 云鹤百行 【[仙传拾遗]吐蕃以宝函进唐玄宗曰请陛下自开上问叶法善法善请上勿开令使者自开上从之使者果中函弩死因授法善银青光禄大夫赐号淳和御制碑额以荣乡里是日有翔集瑞云五色覆其居】 释道安 【[高僧传]常山人形甚陋于宣法寺注经誓见瑞相夜梦宾头卢曰君注殊合理至秦建元是日有异僧形亦甚陋来寺直殿者夜见异僧从窗出入安起礼之问可度否曰可度卒如其言】 
[丽句]通用 【两月炎天大业酿群龙之战一星弼帝元丰聆只凤之鸣弥天释道安白足旋空于牖下五岳叶法善丹哥没影于云中】 
　　　二十八
[经]河朔誓师 【[书]惟戊午王次手河朔群后以师毕会王乃徇师而誓[注]以武城考之戊午正月二十八日也】 [史]安抚使 【[宋史]范仲淹以是日知邠州兼陕西四路沿边】 [集]金城 【[玉海]唐玄宗天宝二年是日筑神都罗城号曰】 雅俗 【[瀛奎律体]以是日祠保寿侯及唐杜丞相于崇真堂宋景文诗云传祠日年华重宴辰】 幸浐水 【[文馆记]景龙四年上郑愔应制素浐接宸居青门盛袚除摘兰喧凤野浮藻溢龙渠】 御制五言 【[玉海]祥符三年是日宋真宗诗赐王旦等属和】 [诗]三尺雪 【[尤延之是日夜大雪作]昨夜忽飞今年须兆十分秋】 晚风摇绿 【[又]晴色已回春气候看来牟】 [词]珑璁十里 【[毛滂南歌子是日定空寺赏梅]何似更无尘】 雨萼香须 【[又]胭脂淡蝶子轻】 
[丽句]通用 【昨夜雪余三尺距说饼之无多初春日欠两辰觉湔裙之不远金城建标于天宝神都罗下橐橐登登雅俗赛社于崇真丞相祠前洵洵济济】 
　　　二十九
[集]穷九 【[天中记]池阳风俗正月二十九日谓之扫除尘秽投之水中名曰送穷】 南京 【[玉海]宋真宗祥符七年是日诏升应天府为】 复上光范书 【[韩愈是日]曰愈闻周公之辅相其于见贤也一食三吐哺一沐三握发云云】 [诗]黄知红见 【[贝琼是日杨鸣鹤席上]彭泽柳初芽武陵桃欲蕊】 豪竹哀丝 【[又]风卷新声入夜云静如水】 
[丽句]通用 【熊馆兔园梁苑旧为天府龙蹲虎踞宋台新建南京节近中和容管锡建中之札风遗穷九秋浦有送穷之文】 
　　　三十
[经]提月 【[公羊传]六鹢退飞过宋都者何仅逮是月晦日也[何休注]提月边也鲁人语也月几尽也】 [史]发镐京 【[通鉴]武王伐商是日始东行】 素服如旧 【[晋史]康帝建元元年是日成恭杜皇后周忌有司奏至尊期年应改服诏曰君亲名教之重权制出于近代耳于是非汉魏之典】 袚游 【[北齐书]君臣于是日除放舟宴】 一纸飞坠 【[唐书]中宗于是日幸昆明池群臣应制赋诗帐殿前结彩楼命上官昭容选一首为新翻御制曲纸落如飞从臣各认名接取惟沈佺期宋之问二诗不下移时乃沈诗也昭容评曰二诗工力悉敌沈落句辞气已竭宋犹陡健】 晦朝 【[历志]若合于子正则日之犹朔日之夕也是以月皆不见若合于午正则晦日之晨犹朔日之昏也是以月或皆见之】 [集]择胜追赏 【[合璧事类]贞元元年敕以正月晦为令节任文武百僚地为乐五年移令节于二月一日亦敕文武追赏两日】 聚酺 【[荆楚岁时记]元日至是日人并饮食】 湔裳 【[玉烛宝典]元日至是日士女于水湄以为度厄】 桓山石室 【[东坡集]元丰二年是日东坡游桓山有记记有春服既成从二三子游于泗之上登入云云桓山桓魋之墓也】 柳车卉船 【[昌黎集]主人使奴结柳作车縳草为船载糗与粮揖穷鬼而送之】 糜粥破衣 【[四时宝鉴]高阳氏之子是日死世作祝于巷曰除贫盖此子好衣敝食糜时号贫子故姚合送穷诗云年年到此日沥酒拜街中万户千门看无人不送穷】 [诗]笑树啼枝 【[唐太宗是日作]花分色鸟合声】 分蜡烛 【[王建]传报所司监开金锁放人归】 休澣 【[刘长卿是日陪辛大夫宴南亭]月晦逢年光逐宴移】 棹唱 【[魏收是日泛舟应诏]忽逶迤菱歌时顾慕】 熟醉 【[杜甫是日寻崔戢李封作]至今阮籍等为身谋】 夜珠来 【[宋之问昆明池是日应制]不愁明月尽自有】 战鹢恩鱼 【[沈佺期前显]逢时去望幸来】 代月 【[苏颋前题]二石分河泻双珠移】 水洄洄 【[王安石是日与仲元自淮上复至齐安]风暖柴荆处处开雪干沙净】 陌上遨头 【[黄公度是日寄宋永日]檐间雨脚何时断几日来】 凋荚 【[黄姬水是日集巿隐园]月逢今朝尽人是看花昨日酲】 半啼半涩 【[又]一望一迷着地柳出林莺】 粥鼓 【[陈维崧是日过心石上人舀溪堂]溪风响鱼舍僧语杂】 
[丽句]通用 【畅春情于提月笑树啼枝倾俊句于浣花攀崔挹李金刀玉尺近献黍之芳辰卉舫柳车仿湔裙之旧俗鸟合声而似咒揖穷鬼而送之花分色而如妆攀东皇而住者】 
　　二月
　　　初一
[史]戚里尺 【[唐书]德宗以前世上已九日皆大宴集而寒食多与上已同时欲以二月名节自我为古李泌请废正月晦以二月朔为中和节因赐谓之裁度文武百辟进农书以示务本乃着令与上已九日为三令节】 遗刀尺 【[又]士庶于是日以刀尺相遗】 中和乐 【[又]乐律志于是日献曲名】 中和社 【[又]是日村社作号】 青囊 【[又]民间是日以盛百谷瓜果种相问遗号为献生子】 宜春酒 【[又]闾里是日酿祭勾芒神】 上春服 【[又]王公戚里以是日】 兆人本业书 【[又]是日百僚进】 献黍粟 【[又]是日司农与】 曲江亭 【[又]德宗是日宴百寮于赋诗纪事】 休澣 【[又]贞元五年诏以中和节代晦日百官一日】 [集]九执历 【[历宗通议]出于西域唐开元六年诏太史监瞿昙悉达译之断取近距以开元二年二月朔为岁首度法六十月有二十九日余七百三分日之三百七十三历首有朔虚百二十分周天三百六十度无余分日去没分九百分度之十三二月为时六时为岁三十度为朔十二度而周天望前曰白博义望后曰黑博义其算皆以字书不用筹策】 禁烟 【[月令广义]是日介之推火焚国人哀之因各】 护花幡 【[传异记]崔元徽遇数美人自谓李氏桃氏石醋醋封十八姨诸女伴曰每苦恶风常求十八姨相芘处士每岁二月朔作一朱幡图日月五星则免崔从之其日暴风拔木而苑中桃李等花无恙故一名】 彩幄翠帱 【[剧谈录]京都游曲江池独盛于中和节上已亦然匝于堤岸鲜车健马比肩击毂上赐宴臣寮京兆府大陈筵席长安万年两县以雄胜相较百辟会于山亭恩赐教坊声乐池中备彩舟数只惟宰相王使北省官与翰林学士登焉】 金钱会 【[山堂肆考]唐贞元间是日赐百官宰臣以下金钱宴于曲江谓之】 赐诗 【[六帖]戴叔伦迁营管经略使是日德宗赋中和节诗诏遣使宠赐于容州天下荣之】 么琴小鼓 【[通考]大食国麻啰拔其俗以是日为岁首歌者多以吹笛舞拍】 干蒸饼 【[长公外纪]东坡造一禅榻作百枚是日以后尽绝人事饥则食饼细嚼以致津液】 进历式 【[政典]治历属钦天监而事隶于祠部每岁二月朔钦天监官奏明年预行各布政司刊布九月朔进呈】 [杂]天正节 【[道经]是日为】 翊圣降 【[又]是日真君】 日面月面 【[禅宗志]马道一牛行虎视引舌过鼻足下有二轮文唐玄宗开元中习禅定于衡岳山中遇让和尚密受心印贞元四年登建昌石门山谓侍者曰吾于来日归兹地矣院主问候师曰佛佛二月一日跏趺示寂】 [赋]视农 【[西都赋]立中和而】 [诗]繁弦迭鼓 【[陈羽是日和王中丞]动高城】 星鸟春 【[权德是日奉和圣制]景丽】 莲社镜湖 【[贝琼是日病中]五柳先生约四明狂客心】 曲水东西 【又满城风雨花时过草色深】 春风醉 【[许邦才是日于鳞招饮]画楼好舞】 那忍独醒 【[又]花边回】 
[丽句]通用 【彩幄翠帱匝芳堤而日耀么琴小鼓围大食以飙飞玉尺锡孤卿蒲桃水鱼浮玉尺金钱攽燕会琉璃塘苹漾金钱】 
　　　初二
