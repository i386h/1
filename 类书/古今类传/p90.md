<!-- { "loadSidebar": true } -->
[经]归亳 【[尚书]太甲三祀十有二月朔伊尹以冕服奉嗣王于】 [史]建丑 【[通鉴]殷以十二月朔为岁首】 婆斯 【[北史]国百姓女年十岁以上有姿貌者王收养之有功勋人即以分赐死者多弃尸于山以丧葬之事号为不净以六月为岁首至十二月朔人庶以上各相命召设会作乐以极欢娱】 洛那 【[魏书]国古大宛国也是日人庶以上各相命召设会作乐极欢而止七月七日亦然】 贬陆贽 【[旧唐书]德宗贞元十年是日贬中书侍郎平章事为太子宾客】 迎佛指骨 【[又]宪宗元和十三年功德使上言凤翔法门寺塔有佛指骨相传三十年一开开则岁丰人安来岁应开请迎之至十二月一日上遣中使帅僧众迎之】 天裂西南 【[元史]顺帝至正己酉年是日】 [集]月见东方 【[樵书]后汉书蔡邕传云元首宽则望舒脁侯王肃则月侧匿注晦而月见西方谓之朓朔而谓之侧匿则晦朔见月之异古盖有之矣晋义熙九年十二月辛卯朔是谓之侧匿则侯王其肃乃刘裕擅政之应】 御制雪诗 【[玉海]宋太宗雍熙二年是日天雨雪喜御玉华殿诏宰臣及近臣谓曰春夏以来未尝饮酒今得此嘉雪思与卿等同醉又出令侍臣属和】 布衣上书 【[文编]宋仁宗嘉佑三年是日眉州苏洵曰翰林学士欧阳修奏臣所著权书衡论几策二十二篇乞赐甄录陛下过听召臣赴阙臣本田野匹夫名姓不登于州闾今一旦卒然被召臣不幸有负薪之疾不能奔走道路以副陛下搜扬之心忧惶负罪无所容处】 拨琴 【[通考]于阗国俗以是日肆筵设席拍手唱歌】 种谷 【[荆州记]淮阳郡西北接南阳县有温泉其下流百里恒资以灌溉每十二月一日至明年三月新谷便登重种一年三熟】 [杂]蓬莱会 【[道书]是日八仙聚会蓬莱之日】 [偈]山木一峰 【[苏轼木峰偈]元丰七年腊朔日东坡居士过临淮谒普照王塔过襄师房观所藏佛骨舍利舍供养乃说偈言枵然无根生意永断劫火洞然为君作炭】 [诗]换骨招魂 【[陆游是日得梅一绝奇戏作]月兔捣霜供湘娥鼓瑟为】 岁余 【[刘基是日作]三十日肠定九千回】 甘泉烛 【[杨慎是日南郊省牲]星烂霜清泰畤烟】 雨泣云愁 【[镏崧是日纪怀]鸣蛩地过雁池】 
[丽句]通用 【婆斯六月饮廜??稣此日杯衔鹦鹉洛那七夕陈蓍果今宵杓进鸬鹚莳嘉种乎冰天淮阳郡听莺获稻肆芳筵于蜡月于阗国渍酒鸣琴】 
　　　　朔日冬至
[诗]络秀冬青 【[华士嶟是日作]觞传招莱服客听过木皮】 
[丽句]通用 【月吉雪窗髻影添一线组绣工闲蜡初缇室灰飞见六管葭莩色暖恰逢一日一阳开妒梅影抽枝含萼正会八能八蜡始报莲花积黍添铢】 
　　　初二
[史]朝元阁 【[会要]唐玄宗天宝七载十二月二日混元皇帝降于因改降圣阁】 [集]承天节 【[天中记]初干德五年五星如连珠聚于奎当鲁分从镇星辰见东方占曰有德受庆大人奄有四方子孙蕃昌明年元德皇后李氏梦以裙承日有娠十二月二日生真宗于开封第赤光照室左食指有文成天字至道三年即位以生日为群臣上寿于崇德殿于是晏殊作承天节述圣赋杨亿作承天节颂】 问真说 【[长公外纪]哲宗元佑六年十二月二日东坡与欧阳叔弼季默夜坐记道人时东坡年五十六】 [杂]白鹤桥 【[列仙传]大茅君每岁十二月二日驾白鹤于句容县东三里会群仙有】 句曲山 【[又]太极真人东海青童等是日游】 神芝 【[茅君传]左慈闻江东有句曲山斋戒三月而豋山乃得其门入洞虚造阴宫三茅君授以三秀故好道者欲求神仙宜先斋戒候十二月二日登山茅君即授以要道得入洞门三月十八日亦然】 [诗]唐弓夏箭 【[张说玄武门是日侍射诗序]在手斯发】 四返三连 【[又诗]贯心精饮羽妙】 雪鹤星麟 【[又]来衔箭下集弦】 马乳香 【[杨万里是日初食太原生蒲萄]老夫腊里来都梁饤坐那得】 径寸玄珠 【[又]分明犹带龙须在肥十倍】 紫水精 【[又]太原清霜熬绛饧甘露冻作】 恬百怪 【[苏轼是日作]平生傲忧患久巳】 留一噫 【[又]鬼神欺吾穷戏我[注]庄子云大块噫气其名为风】 焚砚扫眉 【[程嘉燧是日虞山舟次值河东君辄赠]何意病夫后却怜才子中】 士女风 【[又]菖蒲花发公卿梦芍药春怀】 
[丽句]通用 【李后以裙承日祥符天子握瑶纹左慈入洞搴芝句曲仙君传蕊笈听去狂飙一噫咏恬怪于孤舟对来妙侣二难演问真于寒夜】 
　　　初三
[史]祭贞石 【[五行志]唐肃宗上元十七年八月四日原州昌松县舄池谷有石青质白文成字曰太平天子五玉六王七王十凤毛才子及七佛八菩萨等语原州奏闻十二月初三日遣使发之曰天有成命表瑞贞石文字昭然历数惟永】 扫洒焚香 【[史纂]陛九渊字子静究心典籍见于躬行十二月三日有疾接见属僚与论政理如平时宴息静室命新衣幅巾端坐家人进药却之不复言数日卒】 [集]赐绫袍 【[玉海]唐德宗贞元八年是日文武官】 龙会 【[神枢]是月三日五日六日八日二十日二十六日晦日神朝辰时恶风或雨宜慎远行】 [杂]北斗降 【[道经]】 [诗]龙尾牛头 【[白居易是日咏怀二首]趁朝无气力参道有心期】 紫泥丹笔 【[又]皆经手赤绂金章尽到身】 归嵩洛 【[又]更拟踟蹰觅何事不作闲人】 
[丽句]通用 【凤毛才子现青玟舄池谷爇萧沉玉鹄绣绫袍攽赤芾贞元岁鸣佩呼嵩牛头参道别鸾坡意在缑仙岭上桐庐孤棹停渔浦归来胥母山头】 
　　　初四
[史]黄王 【[旧唐书]僖宗广明元年先黄巢攻潼关官军大溃燔掠西市上夜自阅远门出趋骆谷十二月四日贼至昭应陷京师矣时巢众累时为盗行伍不胜其富遇穷民于路慰晓之曰为生灵不似汝家不惜汝辈但各安家业贼众竞投物遗人】 [集]石鼎 【[韩昌黎序]衡山道士弥明旧与刘师服进士相识是夜抵其居宿有校书郎侯喜能诗夜与刘说诗弥明在其侧貌极丑白须黑面长颈结喉又作楚语喜视之若无人弥明忽轩衣张眉指炉中谓喜曰子言能诗能与我赋此乎即援笔题其首曰巧匠琢山骨刳中事煎烹喜缀之曰外苞干藓文中有潜浪惊弥明哑然笑曰子诗如是而巳乎乃坐而高吟曰龙头缩菌蠢豕腹胀彭亨旨在讯喜也侯刘相顾骇曰尊师非常人也某等愿为弟子弥明曰何当出灰池无许离缾罂谬居鼎鼐间长使水火争形模妇女笑度量儿童轻徒尔坚贞性不过升合盛宁依暖热辈不与寒凉并忽罗翻溢愆实负任使诚陋质荷斟酌狭里愧提擎岂能煮仙药但未污羊羹区区徒白效琐琐安足呈难比俎豆用不为手所撜愿君勿嘲笑此物方施行吟毕即袖手竦肩倚北墙坐谓二子曰吾闭口矣二子大惧皆起立床下再拜而弥明鼻息如雷鸣顷之弥明不见二子惊惋自责若有失者】 玉津园 【[事物纪原]宋真宗景德元年是日命石保吉赐契丹使宴射于自后使至赐宴此其始也】 御女 【[幼幼新书]是日宜于四日九日十二十三十四十六十七二十四等日】 [杂]荅和天 【[道经]是日九垒土皇君诣奏仙名】 [诏]有德君子 【[苏轼元佑二年是日代赐新除龙图阁直学士李之纯辞恩命不允诏]祖宗之文章与典谟训诰并宝于世典领其事非虽积劳久次不以轻授蜀远而人懦穷困抑塞至无所诉朕专欲以德安之故内阁之命非独以宠卿抑将使蜀人知朕用卿盖以德选也其深识此意勿辞】 [词]玉龙千丈 【[程珌满庭芳是日雪登前岭自己酉江右雪行弥月四十七年无此乐也今再见之踏尽]更一望龙尾千长】 百万琼霜 【[又]群山如玉削松林尽傅】 玉皇三六 【[又]人道欲一叩风力方刚】 
[丽句]通用 【龙头菌蠢豕腹彭亨朱鸟顽僊联石鼎蟆颐漰湃犀浦嵚崟青莲文胤逊珠江】 
　　　初五
[集]文学 【[事物纪原]唐代宗大历十四年是日以诸州府学博士改为品秩同参军按汉郡国皆有文学掾则汉官也肃宗时颜真卿曰盖复汉旧号也】 崇德殿 【[玉海]宋真宗景德二年是日宴尚书省五品诸军都指挥使以上契丹使于不举乐以明德太后丧制故也时契丹初来贺承天节择膳夫五人赏本国异味就尚食局造食诏赐膳夫衣服银带器帛】 经祖史宗 【[又]宋高宗绍兴六年是日谓辅臣曰孔子作经之左氏作传之】 龙会 【[神枢]见前】 [书事]铁罗汉 【[苏轼书狄武襄事]狄武襄公者本农家子年十六时其兄素与里人号者斗于水滨至溺救之保户方缚素公适饷田见之曰杀罗汉者我也人皆释素而缚公公曰我不逃死然待我救罗汉庶几复活若决死者缚我未晚也众从之公默祝曰我若贵罗汉当苏乃举其尸出水数斗而活其后人无知者公薨其子谘咏护丧归葬西河父老为言此元佑元年十二月五日与咏同馆北客夜话及之故记】 [诗]野粟晨鸡 【[董思是日开府范公悬弧之旦吾里士庶感戴生全禁屠茹素以祝长生余亦感赋]千家炊万户听】 冰鉴玉屏 【[董神骏前题]海月悬江潮涌】 
[丽句]通用 【博士旧职文学新衔谁道唐官元汉制（上制下鱼）额南烹驼峰北馔请看外使对中曹一言而为天下法匹夫而为百世师合尊孔子经之祖三传而见王道全五例而见人伦备应推左氏史之宗】 
　　　初六
[史]皇后拜 【[后唐纪]庄宗同光二年十二月六日与皇后如张全义第全义大陈贡献酒酣皇后奏称妾幼失父母见老者辄思之请父事全义帝许之全义惶恐固辞再三强之竟受复贡献谢恩后命翰林学士赵凤草书谢全义凤密奏自古无天下之母拜人臣为父者帝嘉其直然卒行之自是后与全义日遣使往来问遗不绝】 [集]田述古 【[宋文鉴]字明之蚤孤游学京师甫冠补太学生事安定胡先生为弟子勤学好问以乡荐不中第叹曰得失命也乃慨然发愤隐居讲诵二十余年不复出哲宗嗣位搜访遗逸除襄州司法参军述古曰老矣不任为吏以哲宗元符三年十二月六日卒享年七十】 天仓开 【[内景经]是日宜入山修道】 龙会 【[神枢]见前】 [诗]类我怜渠 【[曾几是日大雪作]松鬣垂身全竹头抢地最】 凤曲鸾旗 【[董神骏是日怀四兄]今朝歌何日得】 
[丽句]通用 【月揜同光幸第酒酣母后忘尊还拜父星明述古征车命下潜夫嗟老遂辞荣】 
　　　初七
