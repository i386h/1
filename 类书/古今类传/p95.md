<!-- { "loadSidebar": true } -->
[史]太白蚀月 【[本传]郭璞字景纯河东闻喜人有郭公者客居河东精于卜筮璞从之受业公以青囊中书九卷与之自是遂洞五行天文卜筮之术禳灾转祸虽京房管辂不能过帝见而嘉之一日上疏曰去年十二月二十九日月者属坎群阴之府所以昭察幽情以佐太阳精者也太白金行之星而来犯之天意若曰刑理失中自坏其所以为法者也臣术学庸近不练内事占卦所及敢不尽言是时阴阳错缪刑狱繁兴】 [集]未央宫 【[玉海]唐太宗贞观八年是日从太上皇阅武于城西而还置酒】 龙见 【[又]唐玄宗开元十八年是日有于池敕太常韦绦草祭仪绦奏牲用少牢乐用钟鼓奏太蔟歌南吕】 陈后山 【[遗编]师道字无巳号彭城人以建中靖国元年十二月二十九日卒年四十九除官得一正字在元符三年庚辰冬其除官之日有诗曰扶老趋严召徐行及圣时端能几字正敢恨十年迟肯着金根误宁辞乳妪讥向来忧畏齿不尽鹿门期】 元旦具 【[玉海]宋徽宗政和三年是日诏景龙门预为之特赐公师宰执以下宴御制诗四韵赐太师蔡京】 [杂]华严生 【[藏经]是日菩萨】 [表]（上鹿下君）鼯樗栎 【[苏轼到黄州谢表]臣去岁十二月二十九日淮敕责授臣检校尚书水部员外郎充黄州团练副使伏念臣早缘科第误忝缙绅亲逢睿哲之兴遂有功名之意亦尝召对便殿考其所学之言试守三州观其所行之实而臣用意过当日趋于迷赋命衰穷天夺其魄叛违义理辜负恩私茫如醉梦之中不知言语之出虽至仁屡赦而众议不容案罪责情固宜伏斧锧于两观推恩屈法犹当御魑魅于三危岂谓尚玷散员更叨善地投畀之野保全之生臣虽至愚岂不知幸此盖伏遇皇帝陛下德刑并用善恶兼容欲使法行而知恩是用小惩而大戒天地能覆载之而不能容之于度外父母能生育之而不能出之于死中伏惟此恩何以为报惟当疏食没齿杜门思愆深悟积年之非永为多士之戒贪恋圣世不敢杀身庶几余生未为弃物若获尽力鞭棰之下必将捐躯大石之间指天誓心有死无易云云】 [诗]玉关望 【[岑参是日玉关寄长安友]西堪肠断况复明朝是岁除】 半尖白 【[杨万里是日作]雪留远岭云漏斜阳一线黄】 墨国 【[许友除夕前一日周栎园先生招集署中作祭墨会]先生有社为祭墨家藏万墨为】 骊骊陆陆 【[又]客无语僮仆窃视能欣欢】 残岁羁臣 【[周亮工是日作]只余此一夕求比巳三年】 笑口情肠 【[王岱是日集于周寓同李山颜岳女史]贫穷开谁许儿女郁未舒】 星台云路 【[陈鹤是日与骆行简吕南夫张侯中沈纯甫蟾山晚宴]似结仙人掌疑通织女机】 毳帐青旛 【[吴兆骞小除作]风沙悲汉塞梅柳忆吴台】 如除夜 【[陈庭敬是日小集同人限字]此夜】 [词]不（上□下田）余 【[林云铭鹊桥仙是日除夕]天公半点也扣去今宵三十】 
[丽句]通用 【龙鲤鳞飞特俎少牢歌太蔟鲲鲸脑减一年残月避长庚玉霄教主颂柏吟椒预妆今日为元旦黑水参军瞻风望日蚤怕明朝是岁除】 
　　　三十
