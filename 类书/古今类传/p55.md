<!-- { "loadSidebar": true } -->
[史]三纬合翼 【[南齐书]宋苍梧元徽七年是夜荧惑太白辰星于占曰改立王公】 九皇一人 【[宋史]真宗祥符五年是日谓辅臣曰朕梦神人降传玉皇之命云先令汝祖赵某授汝天书即日于延恩殿设道场先闻异香顷之黄光满殿蔽灯烛睹仙仪卫天尊至曰吾人皇氏中也是赵之始祖皇帝善为抚育苍生无怠前志即离坐乘云而去】 先天节 【[又]真宗以是日圣祖降为】 [集]黄气竟天 【[通考]唐太宗贞观十一年是日大雨谷水溢】 大中王 【[事物纪]原武后垂拱四年是日封嵩岳为神岳】 石槽龙首 【[通考]后晋开运元年是夜大雷雨明德门内井亭有槽有其夕漂行数步而龙首断焉识者云石国姓也龙首既断大非吉征国祚果终于开运】 赐小录 【[七修类稿]五月文山及第六月赐钱赐宴是日】 蕃乐 【[通考]张蕃国王是日于公衙会诸蕃饮宴动】 乞巧市 【[岁时记]东京是日置】 祀门 【[太常记]是日文曰职司于门谨出入之行藏昼开暮阖卫护无私惟时孟秋谨以牲醴致祭神其鉴之】 御女 【[幼幼新书]是月宜一日八日十一十六二十一二十四二十五二十六二十八二十九等日】 [杂]登太极 【[道经]是日太上老君朝元始】 受真 【[又]是日桐柏真人与许远】 [诗]壁绣松簧 【[杜甫大历元年是日夔州题终明府水楼]绝过云开绮疏隔水奏笙】 半云雨 【[又]楚山巫峡清簟疏帘看奕棋】 遶山秋 【[李贺是日晓入大行山]一夕香露溘蒙菉】 细葛疏林 【[陆游是日坐舍北水亭]风生无三伏月上正四更】 莲芡鲂鲤 【[苏轼是日出城舟中苦热]香风过惊枕裂】 片滴十玄 【[钱谦益是日含光师驻钖红豆村谈玄累日]味全诸海水行具一莲华】 [词]还燕 【[葛胜仲瑞鹧鸪是日工部生辰]去家丁令却归来悬弧当日地】 
[丽句]通用 【虎衣鷩冕一朝新星验三躔合翼鸾仗龙香九皇现梦征始祖乘云凤未停梭鹊未填河汴京乞巧先成市龙方擫笛鼍方鸣鼓蕃国征歌正引商】 
　　　　朔日立秋
[诗]白鸟丹良 【[华应昌诗]晦魄渊沉迷秋澄草闪引】 [词]玉女砧 【[董颖佳临江仙]声彻晓】 
[丽句]通用 【忘三伏细葛风生初吉初来白帝诧四更疏林月上一叶一下青桐露隋凉蝉乍见轻飔侵素芡飙飞俊鹘新听惊枕裂华鲂】 
　　　初二
[史]流星 【[唐书]武宗会昌元年是夜北方光明照地东北有声如雷】 [集]日食翼度 【[通考]东汉桓帝元嘉二年是日在四史官不见广陵以闻占曰翼主倡乐时上好乐过也】 玉清宫宇 【[合璧事类]宋徽宗政和七年是日诏神霄府改营以迎神贶更赖辅弼大臣同寅协力以太师鲁国公蔡京少傅太宰郑居中少保少宰余深等并充神霄玉清万寿宫使知枢密院事邓洵武中书侍郎白时中宣和殿大学士蔡攸等并兼充副使】 乌衣吏 【[幽明录]许攸梦奉漆案案上有六封文书拜跪曰府君当为北斗明季七月复梦有一案四封文书云陈康为主簿觉后康至曰某今来当谒攸闻而惧曰予梦为北斗梦君为主簿明年是日同死】 [状]水学 【[苏轼元佑六季是日进单锷吴中水利书状]旧闻常州宜兴县进士单锷有故召问之出所著吴中水利书一卷且口陈曲折云云】 [诗]宿鹭凉萤 【[范成大是日上沙夜泛]亭亭明菰叶闪闪入稻花】 片云炬火 【[又]月下应夜雨山根忽人家】 
[丽句]通用 【鸾凤困筦弦之下使织乌吞吐于西南虮虱生介冑之间致飞弹晶荧于东北】 
　　　初三
[集]如归 【[长公外纪]宋哲宗元佑四年是日杭州到任谢表云江上故国所至父老遗民与臣相问以东坡去杭十六年故有此语即日谒文宣王庙祝文曰昔自太史通守是邦今由禁林出使浙右】 雾占 【[望气经]是日有岁熟】 [诗]云送风传 【[岑参是日宿关西客舍]关西雨渭北秋】 乌匼 【[杜甫是日亭午热退晚加小凉稳睡作此戏呈元二十一]晚风爽筋力苏摧折】 婴词 【[又]贱夫美一睡烦促笔】 敕花 【[宋李颙是日朱矞三刺史延钱础石讲学扶风书院时值紫薇盛开]谁名一夜开紫微星照紫微来】 
[丽句]通用 【采菽烹葵稔岁难逢雾三里浮瓜沉李巧筵先见月初更岑君乍宿关西凉夜孤灯然客梦坡老重临浙右遗民故国系臣心】 
　　　初四
[史]太平世 【[史纂]邵雍河南人举遗逸试将作王簿后又以颖州团练推官辞病不赴雍始学于太原冬不炉夏不扇夜不就席者数年卫人贤之雍叹曰昔人尚友千古而吾未尝及四方其可巳乎于是走吴适楚过齐鲁客梁晋久之而归曰道在是矣始有定居之意至熙宁十年有疾张载喜论命来问曰先生论命否当推之雍曰若天命则巳知之矣世俗所谓命则不知也载曰先生知天命矣载尚何言程颐曰先生至此他人无以为力愿自主张雍曰平生学道岂不知此时居正寝诸公议后事于外有欲葬近洛城者先生巳知呼子伯温入曰诸公欲以近城地葬我不可当从伊川先茔耳因大书诗一章曰生于死于客问年几何六十有七岁俯仰天地间浩然独无愧以是夜五更捐馆据安乐窝集雍七月十四日卒】 赐帛 【[宋史]高宗绍兴十六年是日董陵编徽宗御集手诏二册进】 丹阳言验 【[史纂]丘处机闻太液南岸崩裂水入东湖曰吾与之俱矣七月四日谓门人曰昔丹阳尝授记与予云吾没之后教门大兴四方化为道乡道院皆敕赐名额又当住持大宫观仍有使者佩符乘传干教门事此乃功成名遂归休之日也之一皆吾归无恨矣】 [集]封神 【[事物纪]原显圣王庙在宁州真宁县即要册湫也唐干符中为应圣王光化二年封普济王宋太宗在晋邸有神告之应太平兴国二年是日封显圣王】 文山叙同年 【[七修类稿]是日拜黄甲】 
[丽句]通用 【安乐窝传击壤吟浩然六七无遗憾长春子验东湖水快哉来去不（上□下田）惭】 
　　　初五
[史]校定字书 【[会要]宋太宗太平兴国八年吴铉献复位切韵是日殿试日令入史馆】 [集]小乘禅 【[东坡集]朝云始不识字晚忽学书尝从泗堂比丘尼义冲学佛是日诵金刚经四句偈而绝东坡作诗有驻景恨无千岁药赠行惟有之句葬于西禅寺东坡铭其墓】 仆射 【[宋学士集]宋高宗建炎元年是日李纲自右升左黄潜善从门下侍郎为右是月纲即出提举洞霄宫】 [杂]迎秋齐 【[法天生意]是日三会日宜修】 [诗]寻医入务 【[苏轼是日作]避谤诗畏病酒[注]酒入务谓绝酒不饮也】 槽床注 【[又]还复此微吟往和[注杜诗]赖知禾黍秋巳觉】 新枣晚瓜 【[又]渐堪剥犹可饷】 （上□下田）钥 【[杨万里谢余处恭送七夕酒果密食化生儿]巧楼后夜迎牛女今朝送化生】 打六更 【[又]醉眠管得银河鹊天上归来】 鸭绿坳 【[又]新酿秦淮旋熬粔籹蜜蜂巢】 日半脸 【[又]来禽浓抹水藕初凝雪一梢】 
[丽句]通用 【君弦宫应臣音商应蚤从字母识华严谤避医寻酒病务寻更向诗王怀杜甫】 
　　　初六
[史]缘墙 【[南史]宋元徽五年是夜少帝微行至领军府帝左右人曰一府皆眠何不入】 泛舟 【[宋史]太祖干德三年是日诏皇弟尹宰相枢密使翰林学士中书舍人后苑新池张乐宴饮极欢而罢】 十科 【[又]哲宗元佑元年是日宰臣司马光请设取士一曰行义纯固可为师表二曰节操方正可备献纳三曰智勇过人可备将帅四曰公正聪明可备监司五曰经术精通可备读讲六曰学问该博可备顾问七曰文章典丽可备著述八曰善听讼狱尽公得实九曰善治财赋公私俱便十曰练习法令能断请谳于内举三人】 [集]象牙竹木笏 【[事物纪原]唐会要曰笏周制也周礼诸侯笏大夫鱼须士以竹晋宋以来谓之手板西魏以后五品以上通用象牙唐高祖武德四年是日诏五品以上笏六品以下】 行贺 【[洪迈随笔]唐穆宗诏七月六日是朕载诞之辰其日百僚命妇宜于光顺门进名参贺朕于门内与百寮相见先是左丞韦绶奏行之宰臣以为古无降诞受贺之礼奏罢之次年是日复礼】 嘉辰 【[容斋三笔]宋太宗太平兴国年习俗以是日为帝诏七夕着于甲令今习俗多用六日非旧制也宜复用七日且名为七夕而用六不知自何时以然唐时无此说必出于五代耳】 左厢乞巧 【[岁时记]京师人家以是日右箱以七日】 洗车雨 【[广义]是日雨名】 神女 【[缉柳编]鹊名也昔袁伯文是日过高唐宿于山家夜梦一女子甚都自称伯文欲（上□下田）之辞曰明旦当为织女造桥惧违命之辱伯文晓起见一鹊从窗中飞去故鹊名】 [杂]淳真法 【[太平经]陶弘景魏郡平阳人自号华阳隐君平生尝昼眠看书必至夜半喜闻松风之声是日仙化门人欲厚葬忽然重起曰道士绝与俗殊胡为哀哭厚葬耶但建修斋功此乃合太古之也言讫重化去】 [诗]短壑层冰 【[杜甫是日作]南望青松架安得赤脚踏】 炊玉刈云 【[曾巩是日临川得雨呈仲高侍御]免使夏畦白未妨秋稼黄】 飞越 【[孔平仲是日作]百川水倒流瓦石亦】 榆汉萝阴 【[皇甫浮是日访蔡比部]迢迢双星待冉冉满径垂】 辛夷车 【[董谷士是日午后忽雨复晴用石湖韵]乌鹊桥填来夕河洗今朝雨】 鹦鹉梦 【[董师植戊辰长夏往茸城是日路经叶榭海涛夜惊副舟遭阳侯之厄有葬鱼腹者余倾囊恤之]唤醒月斜潮声不断倒春潭】 [词]绿筠香 【[苏轼定风波是日作]雨洗涓涓嫩叶光风吹细细】 素馨香透 【[陆本征虞美人是日作]花发清薄染销残酒鹊桥明夜渡双星不信人间天上孰多情】 
[丽句]通用 【左箱乞巧说东京预赚痴儿騃女六日明时稽宋帝新刊此夜来宵龙辔追风骏轭奔云河鼓洒洗车之雨象牙纡艾鱼须荷紫枫宸宣辩笏之纶】 
　　　初七
