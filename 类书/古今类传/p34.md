<!-- { "loadSidebar": true } -->
[丽句]通用 【嫩日娇云胡蝶未随春色去老红稚绿杜鹃先送夏声来赤（马卯）马载万花舆饯翠旍之乍偃玄冰丸咒六壬水迓火伞之初开】 
　　　初二
[史]雨雪 【[汉书]成帝阳朔四年是日燕雀死后许皇后废】 [集]舆马绮罗 【[宣府志]是日宣府倾城士女俱诣北郊北岳帝行宫焚香联翩杂沓至则奠献拜祷既毕各寻隙地享所携酒食醉笑而归】 雄雉集东宫 【[玉海]太宗贞观十六年皇太子初立是日有飞明德殿前上问褚遂良何祥对曰昔秦穆时童子化为雉雌者鸣陈仓雄者鸣南阳童子言曰得雄者王得雌者伯文公遂以为宝鸡祠汉光武得雄遂起南阳有四海陛下旧封秦故雄雉见于秦地】 赏花钓鱼 【[又]宋太祖雍熙二年是日诏辅臣三司使翰林枢密直学士尚书省四品两省五品以上三馆学士宴于后苑张乐赐饮命群臣赋诗习射】 云露山月 【[楚通志]明清潭州云盖寺僧有师传口诀曰云盖锁口诀拟议皆脑裂拍手趁虚空西遂悟至道二年是日示寂】 长沙景岑 【[又]初住鹿苑其后居无定所随宜说法时称长沙和尚至道三年是日示寂】 [杂]太虚生 【[道经]是日元君】 [诗]桂海冰天 【[范成大是日直宿玉堂怀旧]老岁华直庐重上玉皇家】 银海空青 【[杨维祯是日与蒋桂轩伯仲同泛震泽大小雷望洞庭吹笛饮酒乘月而归盖不异老杜坡仙游渼陂赤壁也赋此]大雷不动小雷伏光夺目】 平展轻绡 【[又]三百幅】 烧笋采莼 【[又]既憩彭城湾复渡杨家浦】 玉龙穿空 【[又]老崖铁笛上青云卷秋水】 渔媪渔王 【[又]鸱夷入海人不识配寒食】 竹枝铜狄 【[又]乡里小儿舞乞与神童舞】 五湖挂席 【[又]从此首】 
[丽句]通用 【花开蓝尾鱼漾赪鬐艺祖与民同耳马踏缯天车流绣海北帝亦乐此乎】 
　　　初三
[集]南郊 【[玉海]宋太祖是日】 日旁五色云 【[又]仁宗天圣八年是日幸琼林苑赐从官悉射于苑亭射毕遂宴有见】 设葡萄浆 【[景龙文馆记]上幸司农少卿王光辅庄是日驾还中书侍郎南阳岑义并茗与学士等讨论经史】 题目摹印 【[容斋随笔]先礼部贡院言近年进士惟钞略古今文赋怀挟入试昨者以正经命题多懵所出则知题不示以出处也至景佑元年是日始诏进士具经史所出给之】 御女 【[幼幼新书]是月宜初三初四初五初六初八初十十五十八二十二二十八日】 [杂]翊圣降 【[道经]是日兆斗北极真君下】 青缣幄 【[列仙传]茅盈字叔中蒙玄孙弟固字季伟次弟衷字思和生于汉景帝中元五年年十八弃家入恒山修道后二弟俱贵衷为西河太守固为武威太守乡里送者数百人时盈亦在坐笑曰吾虽不作二千石来年四月三日送仆登仙当不减于今日也至期升仙门前数顷地忽自平治无寸草皆施下铺白（王亶）可容数百人众宾并集开宴见金盘玉杯自至筵前后有妓乐丝竹之音兰麝香达数里少顷迎官毕至朱衣玉带者数百人旌旗甲仗光彩耀目盈乃与家人亲友辞别登车乘云冉冉而去】 [诏]练达渊静 【[苏轼元佑二年是日代赐龙图阁直学士新差知秦州吕公孺乞改授宫观小郡差遣不允诏]卿耆老德宇秦又旧治吏士服习卧护诸将无以易卿】 [诗]翠林深密 【[张宇初是日赴演法观视断碑因赋]雨逐西风遍野蹊石桥迷】 
[丽句]通用 【琼林较射六麋日宇云呈五色棘院衡文百珏风檐骏赏千金青缣幄送鸾歌句曲仙游麝越紫桃浆分鹊舌南阳帝幸麟从】 
　　　初四
[史]黄龙见 【[魏书]曹操字孟德汉帝以众望在魏乃召群公卿士告祠高庙奉玺受禅位册曰咨尔魏王先有言谶纬于魏王曰易传曰圣人受命而王黄龙以戊巳日见四月四日戊寅此帝王受命之符】 水沃来禽 【[史纂]马钰字玄宝号丹阳子宁海人居华阳亭墙外有来禽一株枯已久矣是日汲曰纯阳来年四月十四日生此树下】 [集]赐服纱縠 【[广义]是日朝制百官始】 竹下围棋 【[又]是日胜者获福】 玉宸殿 【[玉海]宋真宗祥符八年是日召辅臣于王钦若陈尧叟冯拯赵安仁预焉始观太宗御书移御别殿观皇王帝伯四论良正忠奸权臣五论幸水轩垂钓侍臣赋诗】 中的十四 【[又]宋仁宗至和二年是日幸琼林苑宴射上者已而阅骑士射柳枝】 御女 【[新书]见前】 [杂]万神善化 【[三元延寿书]是日犯之失音】 天帝游 【[道经]是日东井】 玄天降 【[又]】 文殊生 【[佛书]】 童子参 【[华严经]是日善财出】 支遁 【[高僧传]晋字道林姓闵陈（上□下田）人家世事佛初至京师王蒙陈群殷浩谢安王羲之等见遁逍遥篇注雅重之历余杭山白马寺支山寺爱剡溪山水晚移入后以疾还余姚坞山中太和元年是日示寂年五十三】 [诗]车骑如花 【[宋孝宗三月二十六日幸玉津园因雨霁洪迈进诗是日和韵]不似华清当日事五侯烂[注]迈末句用羯鼓催花事故以华清车骑荅之举朝称赞】 春绿午红 【[杨万里是日午初出浙东入永丰界]村酒渟林花倦】 钱相岳公 【[杨维桢是日偕蜀郡袁景文诸公游钱氏别墅饮菊亭赋]乔木尚传宅苍苔已上碑】 
[丽句]通用 【永日围棋清簟疏帘风动竹长天赐縠轻褣白苎月侵人华阳亭水沃来禽迎回仙于再岁琼林苑札穿射柳惊仁祖之七朋】 
　　　初五
[经]恒星不见 【[春秋]庄公七年夏四月辛卯夜中星陨如雨[丹（左纟右上儿下口）续录]杜预曰辛卯夏四月五日月光尚微盖时无云日光不以昏没日光不匿】 [集]宴集贤殿 【[玉海]唐玄宗开元十三年是日因奏封禅仪注敕中书门下礼官学士等上曰今日与卿等贤才同宴于此宜改集仙殿为集贤殿丽正书院为集贤书院】 置院禁中 【[事物纪原]北齐有起居注宋张泌于太宗淳化五年是日奏复左右史之职记录以为起居注从之起居注始于泌之奏复也】 卧眠簥中 【[全编]谢枋得至燕初行时饯诗盈几张子惠诗云此去好凭三寸舌再来不直一文钱遂会其意而去度采石自是不食只茹菜果四月初一至京五日死于驿】 御女 【[新书]见前】 [诗]花迎柳映 【[程敏政是日微雨免朝与李太史步出皇城门喜而有作]班分辇道佩仗出宫墙人】 
[丽句]通用 【此夕七莲从地发首夜天明今宵九扇自岩开三更星雨仙贤殿集开元谢故而更新左右注分淳化陈图而披史】 
　　　初六
[史]画去白起 【[宋史]太祖建隆四年是日幸庙阅土木之功历观两廊下图画名将指白起曰此人杀已降不武之甚何受享于此以杖画去之】 谒太庙 【[又]真宗祥符四年是日亲】 飨太庙 【[又]光宗淳熙十六年是日亲】 梦骥 【[史纂]元人刘因字梦吉保定容城人生之夕父梦神人白马载儿至其家曰善养之既觉而生乃名曰骃字后改今名及字才气超迈日阅方册思得如古人者友之得周程张邵朱吕之书能发其微至元十九年征擢承德郎古赞善大夫未几以母疾辞归后又征为集贤学士嘉议大夫上书宰相以疾固辞是日卒】 [集]刀鱼 【[莫州图经]郝姑者字女君太原人后居莫县魏青龙年是日与邻女十人于沤洟水边坐忽有青衣童子至前云东海公娶女君为妇言讫见茵褥于水上女君行坐往来有若陆地其青衣童子侍侧沿流而下邻女走告于家人家人莫能得女君遥语曰幸得水仙愿勿忧怖又言每至是日送为信至今四月多有后立祠祠前忽生青白石高二丈题云姑夫上马石在莫县西北】 别黄州 【[长公外纪]元丰七年东城在黄州命移汝州至是日送东坡者皆至慈湖独陈季常至九江相别在九江和太白浔阳宫诗序曰今予亦四十九感之次其韵云病疮老马不任鞿犹向君王得敝帷桑下岂无三宿恋尊前聊与一身归长腰尚载撑肠米阔领先裁盖瘿衣投老江湖终不失来时莫遣故人非】 讲读迩英阁 【[明道集]元佑二年是日程正叔顾子敦以为执政得一赐坐啜茶已为至荣岂可使讲读小臣坐殿上】 文木 【[玉海]宋高宗绍兴十四年虔州言木柱内有天下太平年五字是日诏送史馆作瑞木成文曲有厚坤效珍嘉木纪瑞云云】 御女 【[新书]见前】 [杂]太素朝 【[道经]是日三元君真】 [诗]椿叶贝文 【[顾应祥是日方思桂招饮松云]厨供茗碗芟僧启经函理】 酒香花靓 【[董友松是日饯春赋酬皇甫罗浮先生（上□下田）别之作]沂水东风忆昔游柳丝柔】 
[丽句]通用 【江湖吞楚蜀尚怀坡老别黄州家世撼幽燕谁梦屏山来白骥水仙祠畔鳞鳞鱼婢送刀鱼梅伯峰前缕缕木文珍镂木】 
　　　初七
[史]幸节度第 【[宋史]太祖开宝元年是日使赵彦徽视疾】 [集]七佛寺 【[异苑]宋文帝元嘉十四年是日东阳有一物出头如鹿有道人追觅气若云雾亦无孔穴有声若雷】 青衣白马 【[太平广记]杨师掺雍州醴泉人也唐贞观中任蓝田尉后以老还家喜论人过是夜忽见一骑来云东阳太监追汝须臾不见师掺身仆似到东阳都过一曹见有几案囚人不可算数又东行见一处有孔甚小孔中小星流出臭气袭人傍一人曰是大地狱中闻师操喜论人过特置于此其家为师掺身死施斋数日放归前追青衣云汝归其修善乎后师操礼十方佛勤心悔过】 [杂]三斗降 【[道经]是日南斗北斗西斗帝君下降】 [诗]枝旟如织 【[康德涵是日雨中同文浮山坐作]来牟生意佳望】 青雀绿烟 【[董志林是日至南昌适大人游景德志怀]西州远色飞南浦清晴散】 
[丽句]通用 【七佛寺雾幔云衣离兽依稀逐鹿蓝田尉魂山梦海宵人髣佛骑驹】 
　　　初八
