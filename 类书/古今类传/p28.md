<!-- { "loadSidebar": true } -->
　　　二十四
[史]戴洋择日 【[晋书]康帝将登祚以为宜用是日按洋字国流十二岁病死五日复生及长妙解占候小数吴末为台史知吴将亡托病不仕】 [集]七老会 【[合璧事类]白居易会昌五年是日于东都履道坊合尚齿之胡杲年八十九吉逢年八十六刘贡年八十二郑据年八十四卢贞年八十二张浑年七十四居易年七十四七人共五百七十岁既醉且欢各赋诗以纪之其年夏又有二老年貌绝伦同归故乡亦来斯会续命书姓命年齿形貌附于图右仍以一绝赠云雪作须眉云作衣辽东华表暮双归当时一鹤尤稀有何况今逢两令威】 金芝十二 【[玉海]宋孝宗隆兴二年是日德寿宫康寿殿生有茎宰臣皆贺御制有永将四海奉双亲之句云】 [诗]婢拍孙扶 【[白居易是日宴罢赋]嵬峨狂歌教婆娑醉舞遣】 三山五天竺 【[又]除却人间此会更应无】 
[丽句]通用 【典午龙飞凤翥廿余四日览玉历之辉煌天水云母月精十有二茎赋金芝之璀璨纡朱拖紫者七人五百七十年婢拍孙扶兮九老三山五天竺】 
　　　二十五
[史]敕用牲牢 【[唐书]玄宗开元二十二年是日春秋所报常礼比不用牲岂云血祭自今已后州县祭祀特宜依例程】 钱俶朝 【[宋史]太宗兴国三年吴越来是日宴于长春殿亲王宰相节度使刘鋹李煜皆预】 见殿上 【[又]高宗绍兴四年抚州邓名世以所著春秋四谱六卷辨论谱说十篇古今姓氏书辨证四十卷来上吏部尚书胡松年看详学有渊源辞亦简古考订明切多所按据诏是日引赐进士出身】 [集]潮州任 【[昌黎考]元和十四年韩昌黎以佛骨事谪于是日到】 赐御制箴 【[玉海]宋太宗端拱二年是日新进士陈尧叟等一篇】 请图画 【[述职图]宋仁宗景佑四年是日宋郊自今外尸?二朝贡并询问国邑风俗道途远近衣冠人物两本一进内一送史馆从之】 十同年图 【[樵书]天顺八年所举进士至弘治十六年而同年进士之在朝者九人与南京来者一人癸亥三月是日会宴于刑部尚书吴兴闵珪之第因绘长沙相公李宾之为序以记之其十人为南户尚书王轼吏左侍郎焦芳礼右侍郎谢铎工尚书曾鉴刑尚书闵珪工右侍郎张达左都御史戴珊户右侍郎陈清兵尚书刘大夏宫保大学士李东阳闵公年七十有四张公少二岁曾公又少二岁谢焦二公又少一岁刘戴陈王四公又递少一岁李宾之于同谱中为最少然亦五十有七云】 御女 【[新书]见前】 [诗]带雪号秋 【[赵元是日雪作]雨余犹风急似】 
[丽句]通用 【御制箴皇皇穆穆亲攽鳌首绚龙文抚州书丙丙麟麟引见螭廷攀凤翼衣锦王孙负版新陪臣尽是故侯救蚁相国陈言远荒服均成近甸】 
　　　二十六
[史]吹大螺 【[宋史]太宗至道元年是日召新罗二人于便殿皆手按新罗西南尼吹螺尼曲】 [集]谒李渤 【[集古录]元和十四年是日韩愈与处士卢仝至少室征君自少室而东上太室中峰宿封禅台明日观启母石入天封观】 破保权 【[玉海]宋太祖干德元年周保权杀张文表复谋拒命王师鼓行而前是日大军于潭州乘胜入城获保权湖湘平捷书至群臣称贺石介颂曰圣机神谋天秘地藏旦秣我马夕取其疆】 幸玉津园 【[容斋直笔]宋孝宗淳熙十二年是日车驾命下大雨有旨许从驾官带雨具将晚有晴意已而天宇豁然洪迈进一诗歌咏其实】 [杂]杜昺 【[群仙录]是日真人升仙】 [诗]缥壶买酒 【[范浚是日同侄观异书效长吉体]洗春愁回风落日檐花舞】 惊蟫鱼 【[又]青灯照字】 学田粉 【[又]安用盘盂】 
[丽句]通用 【陛见新罗上使手吹鹦鹉青螺山寻少室征君伴挟蟾蜍金镜睿算神机铜官渚徂徕先进颂雏煦乳雨玉津园洪迈独呈诗】 
　　　二十七
[史]降御札 【[旧唐书]昭宣帝甲辰三月二十七日禅位于梁按梁王初砀山一民也从黄巢为盗天子用为四镇节度富贵极矣一旦灭唐三百年社稷伤已唐年谱录亦云二十七独五代通略云四月一日】 [集]幸合璧宫 【[玉海]唐高祖龙朔元年是日】 园亭记 【[长公外纪]宋神宗元豊二年是日作张氏有余自彭城移守吴兴由宋登舟三宿而至云云】 [诏]归安阙下 【[元佑二年是日苏轼代赐镇江军节度使集禧观使韩绛赴阙诏]德望之重天下耸闻与其置之一方劳以民事不若式瞻仪型云云】 朝请琳宫 【[是日前人代赐韩绛第二诏]奉于所以系民望释负荷于??田钥所以慰雅怀勉及清和亟还朝着】 [诗]貂冠羊胃 【[王禹偁是日偶作简仲咸]一未量移一转勋总非真[注]时余检校常侍故云貂冠仲咸加骑都尉故云羊尉】 
[丽句]通用 【俯貂冠仰羊胃偶来爵位总非真背鹿邑面驼桥不到园亭谁作记蓂（上□下田）三叶卵碗槐芽荐筋双兔隐今宵冰盘榆荚供牢九】 
　　　二十八
[集]梯航成书 【[述职图]宋徽宗政和六年是日翁彦约言万国辐辏史不绝书其贽币服饰之瑰奇名称状貌之诡异多所未载命有司编集如周家王会之篇】 延和殿 【[明道集]元佑二年三月二十六日程正叔奏就宽凉处讲读至二十八日讲读】 盘珠朵翠 【[八笺]是日东岳行宫生辰游女车马骈阗观者如堵所陈奇禽如红鹦白雀水族则玉蟹金龟珍异毕至开社二十有四竟日乃罢】 塔倒影 【[董复园集]燕都天宁寺隋建唐名天王明正统仍改天宁舍利塔十三寻藏舍利四周缀铎万数风定风作音无断际僧云音敛则光现嘉靖庚戌是日娄东王世贞见之在大士殿日中阖门则全现石上】 [诗]莺劝酒 【[白居易是日赠周判官]一春惆怅残三日醉问周郎忆得无柳絮送人去年今日到东都】 光中光 【[董闻京是日观塔影作]此为炳灵失年寿】 
[丽句]通用 【一春韶艳纔三日柳雪迎人九夏清和隔两辰莺簧送酒鸥绿鸦青鹅黄燕翠重九译而贡琛者千八百邦红鹦白雀玉蟹金龟饯三春而阗堵者二十四社】 
　　　二十九
[史]御殿东 【[宋史]至道三年三月是日太宗崩于万岁殿真宗散发号哭奉遗诏即位之】 谕琉球 【[元史]世祖至顺宗海外罔不臣属惟琉球未曾归附遣杨祥阮鉴往谕至元二十九年是日二人东望因不晓人语遂还】 [集]观习射 【[玉海]宋太祖开宝八年是日诏契丹使于讲武殿骑士】 小尽行 【[竹坡老人诗话]顷岁朝廷多事郡县不颁历所至晦朔不同朱希真遇地广中作云藤州三月作小尽梧州三月作大尽哀哉官历今不颁忆昔升平泪成阵我今何忆桃源人落叶为秋花作春但恨未能与世隔时闻丧乱空伤神】 [诏]益修厥官 【[元佑二年是日苏轼代赐刑部侍郎范百禄乞外任不允诏]成王命君陈商民在辟予曰辟尔惟勿辟予曰宥尔惟勿宥惟厥中古之有司固宜审处至当而卿遽欲以此去位非古之道也其以称朕意】 [诗]过云飞雨 【[苏轼是日口占]南岭开紫翠北江送凄凉】 树暗草深 【[又]人静处】 团团点点 【[曹学佺是日临眺]池面荷草际萤】 
[丽句]通用 【门外橘花翠锦帷中云母屑墙头荔子绛纱囊里水晶丸酒醒梦回鶗鴃一声春欲尽草深树暗蟪蛄片响夏初来】 
　　　三十
[子]白虎七变 【[抱朴]有法取是日杀虎血等合和之忽生草似胡麻一生取其实合之可以移形易貌】 [集]避正殿 【[山堂肆考]光武建武七年是日日食帝不听事诏曰吾德薄致灾谪见日月夫何言哉今方念愆庶消厥咎其令有司各修职事惠兹元元百僚各上封事无有所讳其上书者不得言圣】 宴长春殿 【[玉海]宋太祖开宝五年是日契丹使于】 [诗]未到晓钟 【[贾岛是日赠刘评事]共君今夜不须睡犹是春】 澧水店头 【[白居易是日别微之于澧上]春尽日送君上马谪通州】 舞席歌船 【[张说是日承恩燕永陵公主亭子]千花妓五彩楼】 晦游 【[李乂是日奉和幸昆明池]金堤重】 作远行人 【[真德秀是日作]九十风光能有几东风遽】 海棠嗔 【[葛一龙是日]绿酒散为杨柳怨红颜消得】 怕病伤春 【[薛淡是日病中戏成]偏生病更送春】 未见桃花 【[尤侗三月正当三十日和贾岛]不须苦恨春归去底是春】 水哉亭子 【[又]记前身[注]丁巳是日与诸公宴集赋诗亦用此句】 丁香殿春 【[又]斋前只有树零落残妆也】 春负人乎 【[又]东君阁笔劳评跋人负春】 云海沉沉 【[又]蓬山花发洞天晓别有春】 [词]雨驱春去 【[赵师使采桑子是日必东馆大雨]连朝瓦注盆倾】 点点离愁 【[刘叔安江神子是日饯春]柳外归鸦是】 断肠花 【[彭孙遹玉楼春]是日作江南无限枝上东风枝下雨】 去边来 【[又]人从春色舟向梦魂来处去】 
[丽句]通用 【金枝凤女歌船飞五彩之楼玉树鹓班舞席坐千花之妓尘香风软不听晓鼓尚余春燕懒莺慵未报晨鸡非是夏】 

古今类传卷之二
吴兴董谷士农山　董炳文霞山同辑
松陵金梅次苕　　　
晟溪凌应揆端臣　　
（田翏）关张滋莪士　　　
默林董艺登嘉五同校
　夏令
　　总夏
