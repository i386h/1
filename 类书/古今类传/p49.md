<!-- { "loadSidebar": true } -->
[集]白鹤彩云 【[纪闻]长安看龙寺仪官禅师本唐氏族也父琅琊王与越王起兵伐则天不克而死后诛其族无遗惟禅师方在襁褓乳母负而逃后数年后闻琅琊有子求之愈急乳母携之峻州女工自给禅师年已八岁聪慧出类状貌不凡乳母恐事露大忧之乃于桑野中告以本末且泣曰吾养尔已八年亡命无所不至今汝已长而敕访不止事泄之后汝与吾俱死禅师遂流涕而别削发为僧后得道归者甚众是日示寂柩将发异香芬馥有数百鸣舞于空中复有缭绕于柩左右】 双莲 【[玉海]宋徽宗政和三年是日殿前池内生】 御女 【[新书]见前】 [杂]火神诞 【[道书]是日南方日】 虞仙 【[群仙录]是日翁生升】 宝海现 【[佛经]是日南无清凉庆音观世音菩萨示】 [诗]篷窗苇岓 【[张耒是日夜泊林里港]一萤过数蛩鸣】 峭石澄潭 【[张宇初是日晚宴仙岩]散支机回钴鉧】 雪华银度 【[又]苹鸥点汀鹭浮】 苔深萝翠 【[又]閟庖庾横机杼】 
[丽句]通用 【宣和菡萏双生不数朱花绿池之句贝叶袈裟独挂竞睹缯云练鹤之征】 
　　　二十四
[集]崔圆奏 【[玉海]唐玄宗天宝十五载是日剑南岁稔民安储供无阙上大悦授圆中书侍郎同中书门下平章事】 云蒸川赴 【[西湖游览志]宋咸淳间羽士陈崇贞者自闽来卜居钱唐西湖善雷法因敕建雷院居之赐号冲素真人是日设醮舍资郡人至今不废】 观莲节 【[缉柳编]是日为】 白鸡黑菽 【[图经]是日民间用糖果祀灶神】 水陆戒行 【月令是日俱远】 [杂]南斗降 【[道书]】 武安生 【[又]是日义勇王关羽日】 [诏]任久责专 【[苏轼元佑二年是日代赐新除知枢密院安焘辞免恩命不允诏]人才之难从古所叹图任以旧为国之常卿以瑰异之资荷艰难之寄勤劳靡懈望实愈隆虽云超升不改畴昔徒以之既则之宜知无不为乃所望于卿者卑以自牧亦何补于国哉】 [诗]马山鲵津 【[杨维桢与卫辉高智匡庐于立清河张思贤汝南袁华河南陆仁燕于玉山顾瑛浣花馆中酒阑联句]分玉昆[维桢]类清霅[于立]】 苍龙紫驼 【[又]帘卷须[袁华]盘荐胛[陆仁]】 白戟红莲 【[又]鱼乍封[顾瑛]米新臿[维桢]】 火珠冰丝 【[又]梅烨熿[于立]莼浃渫[思]贤】 乳彝腰（汀去丁改甲） 【[又]云雷摩[贤]珌琫玩[华]】 画放翁 【[陆游是夜梦友同集江亭]吴中近事君知否团扇家家】 
[丽句]通用 【锦官城岁丽民华仗玉钺而调金鼎西子湖云蒸川润飞绿霓而走青趺菱浦渔舟苹渚书舟尽把放翁图巧扇珠娘心字玉儿银字竞为菡萏作生朝】 
　　　二十五
[集]凝碧池 【[玉海]唐敬宗宝历二年是日幸令兵士千余人于池中取大鱼长大者送入新池】 木皮冠 【[合璧事类]东坡云岁在庚辰六月二十五日予与少游相别于海康意色自若与平日不异但自作挽词一篇人或怪之予谓少游齐生死了物我戏出此语其言过矣此惟渊明可以当之少游因迁谪而作此岂真若是乎其自制挽词曰婴衅徙荒域茹哀与世辞官来录我橐吏来殓我尸藤朿槁葬路旁陂孤魂不敢归惴惴滞犹兹家乡在万里妻子天一涯弱孤未堪事归骨定何时昔忝柱下史通籍黄金闺一朝奇祸发飘流至于斯修涂缭山海未免从阇维荼毒复荼毒彼苍焉得知秋晚瘴江急鸟兽鸣声悲殡宫生苍藓纸钱挂枯枝蒙蒙寒雨零惨惨阴风吹无人致薄奠谁与饭黄缁更无挽歌者但有挽歌词】 五星聚 【[杂记]明景德四年是日周】 [杂]金曲坛 【[道经]是日九华安妃降】 
[丽句]通用 【打鱼放鱼于牣去来凝碧池头新旧种梦鸟歌鸟黄鹂千百海康城下别离诗】 
　　　二十六
[史]奏就史馆 【[会要]唐玄宗开元二十五年是日诏左丞相张说在家修史李元纮从之】 迎春苑 【[玉海]宋太祖建隆三年是日幸习射】 发龙涸 【[沙州记]是日昼夜肃肃常寒不复得脱襦裤将从七十二人面尽黎黑口唇青烟】 青玄洞 【[舆图考]在云南鹤庆军民府北两壁皆莓苔彩错如锦上垂石乳悬缀奇秀郡人每岁于是日执火入洞以游】 情急了 【[谢氏诗源]昔有丈夫与女子相爱自六月二十六日以书札相通来年是日箧中殆满皆凭一鸟往来此鸟殊解人意至是日忽对女子唤曰女子因书系其足曰秋期若再不果有如白日惟其所为因名此鸟为后人改呼秦吉了沈如筠诗好因秦吉了一为寄深情】 御女 【[新书]见前】 [杂]二郎神诞 【[道书]】 清凉仙 【[群仙录]是日生】 
[丽句]通用 【君曰在家臣曰在馆（上鹿下各）书凤纪属燕公左手托山右手抱婴鸱叫乌号临翠辇】 
　　　二十七
[集]加号圣祖 【[事物纪原]唐玄宗天宝十三载是日老子大高上大道金阙玄元天皇大帝】 命相重事 【[献替记]文宗太和七年是日欲拜李德裕平章事已进麻诏曰绝是适看历日日辰非佳】 黄云覆殿 【[玉海]宋真宗祥符九年是日如飞凤昭庆】 避宣圣名 【[通考]徽宗政和元年是日太常寺奏孔子高弟所封侯爵宜庶不失尊师之礼今乞以瑕丘侯曾参改封为武城侯宛丘侯颛孙师为颖川侯龚丘侯南宫绦为汝阳侯楚丘侯司马耕为雒阳侯顿丘侯琴张为阳平侯瑕丘伯左丘明为中都伯龚丘伯谷梁赤为雒陵伯楚丘伯戴圣为考城伯从之】 宗明 【[楚通志]上饶柳氏子志慕空寂依蕲州广化寺师事文仙薙发受具足戒后游汉东卓庵于灵济故地澹如也属岁大旱民艰食请祷以法力起池龙甘雨沾足屡岁有秋元成宗元贞元年是日泊然示寂】 枸（木巳）汤 【[云笈七签]是日取煎沐浴至老不病】 御女 【[新书]见前】 [诗]翻墨跳珠 【[苏轼是日望湖楼醉书]黑云未遮山白雨乱入船】 水枕风船 【[又]能令山俯仰解与月徘徊】 乌菱白芡 【[又]不论钱乱系青菰裹绿盘[注]韩昌黎诗平地散芡盘】 小隐长闲 【[又]未成聊中隐可得胜暂闲】 
[丽句]通用 【渊渊苦县五千言圣祖徽尊李耳济济杏坛七十子儒封爵避尼丘雄龙豢钵雌霓藏盂广化寺前人破梦白雨跳珠黑云翻墨望湖楼下水连天】 
　　　二十八
[史]太白迫月 【[蔡邕传]蔡邕上疏曰六月二十八日太白与月迫兵事恶之鲜卑犯塞所从来远今出师不利上违天文下逆人事】 神马 【[宋书]晋孝武帝太和十四年是日二匹一白一黑忽出于滇池县河水县人董聪见之】 [集]驴鞠马球 【[玉海]唐敬宗宝历二年是日御三殿观两军教坊内园分朋戏酣有碎首折臂者至二更方罢】 飞白字 【[又]宋仁宗康定二年是日以文词赐翰林侍读李淑后淑出守许州为飞白宝草记摩石州廨】 火节 【[谭丛]滇省风俗每岁是日各家俱朿苇为槁高七八尺凡两树置门首遇夜炳燎其光烛天又用生肉切脍调以酰蒜不加烹饪名曰剁生总称曰问其故谓吊忠臣王祎也盖祎受命入滇说元梁王降王反杀祎醢其肉若尔则炳槁可也奚忍食生为耶夫楚人竞渡吊屈也晋人禁烟伤介也皆有不忍之意焉祎被醢而滇俗剁生母乃倒置乎】 
[丽句]通用 【天西皓月逼长庚兵验鱼肩半臂滇外飞黄来渥水色分白义玄驹分朋驴鞠马球酣三殿三更心醉合宅脍生苇槁闹千门千夜声喧】 
　　　二十九
[史]小流星 【[唐书]武宗会昌元年是日夜一鼓至五鼓五十余交横流散】 观阵图 【[会要]宋真宗咸平四年是日对辅臣于崇政殿上曰外敌寇边常遣精悍为前锋若扞御不及即有侵轶之患今盛选锐兵命骁将统领别为一队遏其奔冲彼既挫锐而退余其望风不敢进矣】 [集]回鹘摩尼 【[大历]唐宪宗元和元年入贡偕来是日敕赐为之置寺赐额为大云光明寺】 广汴都赋 【[玉海]宋徽宗宣和四年是日李长民上】 赐文山宴 【[七修类稿]五月二十四日文山及第是日】 御女 【[新书]见前】 [杂]九华真妃降 【[道经]】 桐柏下 【[又]是日真人世】 [诗]梦灵芝 【[张行简北宫朝回]清波飞药】 
[丽句]通用 【子夜流星五十余惊睹鸟飞萤乱回鹘摩尼三百辈竞陈玉白犀黄淮涡溱洧嵩虢箕邢广殿赋于幅员之外水火风云鸟蛇龙虎观阵图于帘陛之间】 
　　　三十
[史]丰州饱食 【[史纂]丘处机从重阳师得道后元太祖时至阿不罕山过栖霞观偶不食众问曰师奚疾曰是非尔所知也圣贤琢磨故耳有尹清和梦人谓之曰勿忧至汉地当自愈是日抵有奉以汤饼如故众相谓曰清和之梦验矣后师升仙至元六年赠长春演道主教真人】 [集]日食翼六度 【[通考]东汉章帝建初六年是日在翼主远客冬东平王苍等来朝明年正月苍薨】 大好月色 【[夷坚志]赵清献公抃赐第在京师府司巷长女适史氏以暑月不寐启户纳凉见月满中庭如昼方叹曰俄庭下渐暗月痕稍稍缩小斯须光灭仰视星斗灿然而是夕乃晦日竟不晓为何物光也】 复官 【[宋濂集]铁冠道人传曰张中字景华临川人也少习儒以春秋应进士举不中遂放情山水历游江右诸郡遇异人授以太极数学谈（社去土改固）福多验尝戴铁冠因号曰铁冠子云赞曰濂数与中游见其人类阳狂玩世者与之语稍涉伦理辄乱以他言竟莫测其故甲辰夏五月同列二博士有咈上意方杜门待罪中叩二人所生年捉笔作点点状如计数者良久曰不远复期在七月五日濂书而识之至六月之晦有旨令二人颇疑之及获见上谢则中所期也中之术亦异哉】 
[丽句]通用 【翼火（虫?）吞三足乌既不远而占远黄扉女看重轮兔更无光而有光】

古今类传卷之三
吴兴董谷士农山　董炳文霞山同辑
若下华应昌晴山　　
竹溪沈三阶允升　　
戍水夏骃宛来　　　
默林董秦彦西侯同校
　秋令
　　总秋
