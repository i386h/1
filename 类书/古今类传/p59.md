<!-- { "loadSidebar": true } -->
[史]净住国 【[谢承后汉书]佛以癸丑七月十五日托生于摩耶夫人腹中至周庄王十年甲寅四月八日生】 禁采鱼 【[唐书]中元日非供祠不采鱼】 进盂兰盆 【[又]中尚署是日】 道德经 【[又]明皇于是日令学士讲南华经群公咸就观礼】 步辇 【[又]明皇是日甚思姚元崇论时务以苦雨泥泞令抬召之】 幡节 【[王缙传]唐时中元设高祖以下七圣位衣冠各以帝号标幡自禁内分诣道院佛祠是日立仗百官班光顺门奉迎导从岁以为常】 张灯 【[会要]开宝四年中元京城】 [子]日月会鹑尾 【[淮南子]是日而斗建申之辰招摇指甲】 [集]射柳 【[山堂肆考]金承辽俗是日行拜天礼毕球场】 石国 【[四夷考]是日以王父母烧余之骨金瓮盛之置于床上巡绕而行散以香花杂果王率臣下设祭焉礼终王与夫人出就别帐臣下以次列坐飨宴】 龙吟虎吼 【[异闻集]大业年王绩先梦宝镜语曰我素蒙乡兄厚待今当去人间欲得一别请乡兄早归长安绩梦中许之觉而归秦是日匣中宝镜悲鸣其声纤远俄而渐大若良久乃定开匣视之失镜所在】 圣柰 【[洽闻记]河中凤林关有灵岩寺是日溪穴流出大如琖】 紫玉 【[楚通志]道通禅师唐州山僧诣建阳谒马祖祖寻仙龚公山师亦随之祖将归寂谓师曰夫玉石润山秀丽益汝道业遇可居之师不晓其言是秋游洛回至唐州西见一山四面悬绝峰峦秀异因询乡人曰山师乃陟山顶见石方正莹然紫色叹曰此真也先师之言是矣遂翦茅构屋而居焉后学徒四集有问如何出得三界去师白汝在里许得多少时也曰如何出离师曰青山不碍白云飞是日示寂】 厉坛 【[杭州府志]中元设祭均惠幽明】 荐新 【[徽州志]中元炊庀瓜果以祀先祖集族众宴聚而散夜度亡放水灯】 三十六灯 【[南国风俗]中元夜家户各具斋供罗于门外或垌衢祝祀伤亡野鬼毕随捧向流水泛去名曰度孤谓无祀亡魂三十六类灯纸灯】 弄化生 【[岁时纪事]与七夕同】 神土 【[法天生意]中元取座下着脐中益人智】 汉乐 【[辽志]详十三日】 伯符楼 【[寿阳记]详人日】 乌鹊不飞 【[樵书]是日则集林木】 牛蒡脯 【[赤城旧志]三岁一花根可食上人以中元日作】 赤壁 【[杂志]苏子瞻谪黄州壬戌七月望游作赋云西望夏口东望武昌今赤壁一在嘉鱼乃夏口之西一在黄州乃武昌之东盖在武昌之西者是真破曹之迹也】 荷叶馔 【[事物纪原]是日营僧尼供谓之盂兰斋本目连事后代割木削竹极工巧矣今第以竹为圆架加其首以中贮失之太远】 龙会 【[神枢]见前】 [杂]地官诞 【[道书]】 灵济生 【[又]】 校籍辰 【[又]地官之白帝乘时之会】 大庆月 【[修行记]七月中元乃之】 玄都大献 【[道经]是日作花果旛幢清膳饮食供诸圣众普济饿鬼】 玉京山 【[又]是日地官作会于诵老子经十方大圣普诵灵篇】 朝元 【[又]是日天真定人间善恶】 边洞玄 【[群仙录]女仙是日升仙】 五色苔 【[郴阳仙传]苏耽母潘氏尝于江边澣水有浮水扬去复来绕足者三乃取吞之于惠帝五年是日生母致之居后牛脾山石洞中七日往视白鹤覆之白鹿乳焉复取归既长欲立姓名母曰适有担禾者至以草贯鱼遂以苏姓以耽名事母以孝闻耽每持一竹杖一日扫户若有所待母问之曰仙侣当降顷之十鹤集庭与耽语款密如故出门群鹤随之迤逦升天异香天乐弥日不散】 百味五果 【[佛书]目连以母生饿鬼中佛令是日以盆中供养十方大德而母得食】 [诗]蓝绶有香 【[王禹偁是日宿仙泉寺（上□下田）题]花菡萏竹窗无寐月婵娟】 到阙茶 【[周必大是日邦衡送熏衣香二帖]天香犹带曳裙霞银合行参[注]故事召用两府将到阙中使赐银合茶药及香】 蜂出蚁行 【[杨万里中元日午]无花绝粮道有水遏归师】 暗虫惊鹊 【[郝俣是夜显仁寺东轩对月]衣露草遶风枝】 蟾逃兔遁 【[刘基是日月蚀]漠无踪璧陨珠沉一何疾】 涂涂玉露 【[朱曰藩是夜亭上]袅袅银河低案户稍沾衣】 龙睡鸡声 【[沈明臣是日长卿具楼船泛泖登塔]未深生昼雨忽起破秋烟】 竹埤梧垣 【[钱谦益中元寓僧舍偶见王孟端画竹]久陆沉舍人泼墨尚萧森】 招魂帖 【[董说招魂曲中元作]一星鬼火入江青法王院牓】 翦纱翦纸 【[又]灵旛钱月黑松摇古须鬣】 斑?束促诗 【[释琦是夜醉卧三贤阁梦玉山来山中觞咏松石间觉而赋此成玉手飞金罂】 [词]琢月吟风 【[赵师使酹江月是日自柳州过白莲]无限句景物随人俱显】 梅香酒酽 【[张星耀翫秋灯是夜观灯]旧情暗觞问何处】 
[丽句]通用 【石国散花聚果黄金瓮里贮寒琼唐州卓锡诛茅紫玉山前飞绛雪张灯兔苑闭门明月关心射柳球场倚马清风着句】 
　　　　望日立秋
[诗]芷箭桐圭 【[华应昌作]生霸色凉明报秋声脆下】 [词]四九灯 【[胡玠清平乐]红三五夜】 
丽句通用 【祭兽严晨三五蟾圆看猎兽化鹰肃月中元桐落听呼鹰冰天一碧无纤尘谁遣赤缯云烂银夜千红飞蜜炬更看白琥璋辉】 
　　　十六
[集]赵璧魏瓠 【[文选]宋高祖永初三年少帝即位谢灵运出为永嘉守是日之郡发都作诗云述职期兰暑理棹变金素秋岸澄夕阴火旻团朝露卒苦谁为情游子值颓暮爱似庄念昔久敬曾存故如何怀土心持此谢远度李牧愧长袖郄克惭蹝步良将不见遗丑状不成恶曰余亦支离依方早有慕生幸休明世亲蒙英达顾空班氏徒乖王从来渐二纪始得傍归路将穷山海述永绝赏心晤】 象牙竹木笏 【[玉海]唐高祖武德四年是日诏五品以上笏六品以下】 送节 【[辽志]详十三日】 御女 【[新书]见前】 [杂]绝九虫 【[七签]是日翦指甲烧灰服之三尸】 张仙 【[列仙传]是日元崇升】 青儿 【[法苑珠林]董清建父贤明齐建元初为越骑校尉母宋氏初孕时梦神语曰必生男体上当有青志可名及生遂以名年十四为水曹三军忽疾将卒谓母曰不须忧念大哭而绝母欲殡斋前是夜复生云勿安斋前自有道人迎丧者果有道人来名昙顺母以其语语之曰贫道居南林寺造丈八像垂成贤子有此感应寺有空地可永藏也遂葬寺后母过墓夜见如生曰愿母割爱每于空中闻声】 [诗]圆月拟缺 【[狄遵度是夜书事]不忍缺轻露欲浮终未浮】 丛翠茎朱 【[王（金曾）是日作]安圆月杌细风】 [词]多情山月 【[陆游秋波媚是夜作]谁似南特地暮云开】 
[丽句]通用 【三秋客子游星濑悬魏瓠于九盘十四青儿拜水曹过甘罗之二岁蟾轮未忍缺梧桐叶下飕飕象笏会须分竹木陛前矗矗】 
　　　十七
[集]今夜三更 【[天中记]金楼子七月至荆州亢阳日久月旦虽雨俄而便晴人皆曰月雨额千里赤金楼子曰吾筮十七日当得雨遇坎之比又曰坎者水也其在乎地上有水称之为比其夜果有甘雨】 [杂]一杖 【[报应记]害开元三年是日张政暴卒初见四人来捉行至大江细看水皆血及念金刚经使者变色忽逢一僧长八尺余曰张政是某本宗弟子命数未尽顷之见前四人皆着大枷亦不见前所渡之江僧令闭目以击之遂活】 [诗]云断续 【[师拓中元后二日作]天长风急树离披】 
[丽句]通用 【筮占今雨三更月额俄消千里赤杖指昨宵九地渊眸顿换一江红】 
　　　十八
[集]迎驾 【[玉海]唐玄宗天宝十五载是日次巴西郡守崔涣即日以涣为门下侍郎同中书门下平章事以韦见素为左相】 置簿 【[又]宋神宗熙宁三年是日诏中书门下考察内外官记功过岁终升黜之】 [杂]王母诞 【[列仙传]是日太真西】 韦仙 【[又]是日处元成】 [诗]如对洪涛 【[周必大是日韩尚书风雨中观潮余内直]不赴忽传杰句天边得海上来】 画入诗来 【[董思是日潜庵新诗见示适丘素人以画箑惠投赋赠]维摩妙太白奇】 
丽句通用 【紫台凤小碧海龙娇初降万年年少女玉垒花明珠江锦艳新登三品品中仙】 
　　　十九
[史]黑闼 【[实录]唐高祖武德四年漳南诸将往诣告谋刘欣然从之方种蔬即杀耕牛与之共饮食定计聚众得百人是日称王改元】 [集]圣泉 【[范石湖集]是日石湖至夔子滟滪澈发不可犯是夜水涨及山腹诘旦视滟滪则已在水中土人云此青草齐也可以冒险而入遂鼓棹略其顶而过郡中遣候兵立山上每一舟平安则摇帜以召后即白盐赤甲皆峡口大山黄嵌黑石皆峡中至险入峡西岸有舟人或向之疾呼曰人渴也泉即迸下杯许复干石湖曰余舟过甚急未之试也】 黑狗白象 【[楚通志]禅僧警玄年八十叹无可继者遂作偈并皮履布直掇寄浮山远禅师使求法器偈曰杨广山头草凭君待价焞异苗翻茂处深密固灵根偈尾云得法者潜众十年方可阐扬远拜而受之遂赞师像曰烂银蹄昆仑骑于斯二无碍木马火中嘶宋仁宗天圣五年是日师升座辞众示寂】 [杂]殷太岁诞 【[道书]】 岐仙 【[列仙传]是日平定升】 圣母化生 【[佛书]是日力吉祥国贤劫千佛之日】 [诗]涨痕千丈 【[范成大是日过瞿塘]川灵知我归有程一夜生】 雪霜床 【[周亮工是夜同田无间王望如吴庭发赋]家看清浊酒月认】 
[丽句]通用 【漳南逐鹿而炰牛黑闼争如黑獭梦北嘶龙而跨象银（足虎）合绘银题】 
　　　二十
[史]盘盘国 【[宋起居注]孝武帝孝建二年王是日遣竺伽蓝婆奉献金银琉璃诸香药等】 [集]审雨堂 【[见闻录]卢汾于后魏庄帝永安二年是日将赴洛友人宴于斋中夜阑月出忽闻庭前槐树有笑语声并丝竹音韵讶之俄见青衣绿衣女子出槐中谓汾曰此地非郎君所诣汾曰吾适宴罢故来请见女子笑曰郎君请入汾举目见门户尽开有一女出户谓汾曰娘子命郎君及诸郎相见汾与友人俱入见数十人各年二十余立于大室中其额曰汾与友人历阶而上与紫衣妇人相见紫衣命汾等就宴后有白衣青衣自堂东西出艳丽异常忽闻大风所望梁倾汾与友人惊走乃醒将明见庭中风折大枝连根而堕以火照所折处穴中有蚁又有一二蚯蚓俱死】 废飞仙宫圃 【[玉海]唐太宗贞观十一年是日及明德宫之院以分给遭水之家】 上时 【[天中记]取鹰法七月二十日为内地者多塞外者少八月上旬为次时八月下旬为下时塞外鹰毕至矣】 [诗]青琬琰 【[汪藻是日屏居零陵作以门掩候虫秋为韵]时观自跳鱼冲破】 钗头虫 【[又]昨宵青灯花似坠】 天鸡星 【[又]如何不照湘南州】 
[丽句]通用 【琉璃界玉香药飞珠盘盘国遣朝天使青练迎门绿衣引巷梦梦乡惊审雨堂】 
　　　二十一
