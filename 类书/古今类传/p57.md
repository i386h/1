<!-- { "loadSidebar": true } -->
[丽句]通用 【长生殿金钗钿合凭肩私语生生百子池翠缕红绒浅爱深怜夜夜未能免俗聊存挂犊之诙谐亦复有情不让牵牛之缱绻一夕相逢一年别河深争似愁深双星不语双梦连天远肯教心远边生经笥送炎气以洗心郝氏书囊临秋光而晒腹宝枕藏娇钿针索巧人间今夜差凉湿萤堕影干鹊收声天上此宵连爱】 男寿 【白鹤丹鸾姬晋吹笙浮翠蚁赤龙朱雀陶安跃冶寄青凫兔月羊灯光映如船之藕鹊梁鸾辔声填流水之车】 女寿 【弄玉初开红粉席争看绀雪玄霜智璚新御锦云帷竞进鸾簪凤舄朱雀窗三千桃实青雀斑龙王母来彩（丽?）驾十二玉壶丹梁鸟爪麻姑下】 男姻 【鹊桥月镜照安仁那要如皋射雉蛛幌风丝牵叔宝宁须许下囊萤驾乘银渚七襄车占断今年今夜拾得华清双钿合并期来世来生】 女姻 【曝衣楼送合欢铃射雀郎如河鼓穿线合摇连爱缕乘鸾女愧天孙兔月萦帘金雀钗来从潘令鹊河络角玉镜台照出温郎】 催妆 【三庚日三邬方来尽道巳逢联鹊夜双莲节双眉待画休言未是渡河时七襄车待五色缕牵试问妆成乎未也连理花飞合欢扇动蚤愿之子之来兮】 生子 【水拍银盘弄化生千里驹生渥水香分兰殿征僊梦三珠树孕瀛香汤饼筵新七孔钿针穿绣褓弄（上鹿下章）书旧九微蜜炬映金钱】 
　　　　七夕立秋
[词]银床玫杵 【[沈涵沁园春是日立秋]问吉庆花飞响否?机石影敲么】 井梧殿桂 【[沈三阶前调前题]看天女渡河叶落月娥送汉秋迎】 
[丽句]通用 【招凉采慎火之花乍谢三庚火令乞巧动清商之曲刚来一部商声酒酌明星脍结同心错遇貙刘之会瓜分玄骭芡排骊颔方丁桐叶之零】 
　　　　闰七夕
[诗]天汉人心 【[宋庆远途中是日作]虚机犹夙昔倍巧自今朝】 谷板锦棚 【[潘之藻是日作]花村浑似昨佳话胜于前】 频索句 【[又]乞巧不妨曝衣何处再凭楼】 缑鹤阮裈 【[董以宁是日作]鳷鹊再逢氏锦禘仍杂咸】 别泪多 【[前人明河曲]雕陵鹊散回头望翻是今年】 下嫁频 【[又]曾归董永是何人不信天孙】 前番私语 【[又]盈盈不得凭肩望肠断时】 梭锦梭 【[董谷士临安锦云楼是日作序云白帝司余黄姑节闰为探银河鼓浪问青鸾可曾再促鸾妆抑看翠羽成梁觑乌鹊果否重传鹊驾倘昔游牵牛躔次果迭乘泛海之槎岂余到洗马池边独不复作登楼之赋况此游也云绵山渺连经掷此良宵当斯夕兮电扫雷行又值虚兹佳会用吟四韵聊荅双星]迭忆柳州柳慵看】 [词]双头承领 【[王（日卓）鹊桥仙是日作]机丝停织箱衡闲服好事】 别离应省 【[又]早知良会又来时前度里】 阑干私语 【[沈谦雨中花是日作]告檀郎总输你朝朝夜夜】 往往来来 【[潘之藻蝶恋花是日作]良会宁辞屡】 添红缕 【[又]阿谁连爱】 
[丽句]通用 【彩线绚出五纹连呈娇女金针穿来九孔再试香闺刍尼便肯填河岂有天孙双度嫁促织漫教催杼枉同河鼓两相嘲】 
　　　初八
[史]八夕诗 【[宋史]王居安少读孝经有从旁指曰晓此乎即荅曰夫子教人孝耳是日刘孝韪过其家塾见居安异凡儿使赋援笔成之有思致孝韪惊拊其背曰子异日名位过我孝宗淳熙十四年举进士授徽州推官后居安以书生于兵事不学而能有论居安者曰扫除群邪以匡王国其志壮哉居安字资道黄岩人】 冰清 【[国史补]钱塘沈振畜一琴名腹有晋陵子铭曰卓哉斯器乐惟至正音清韵高月苦风劲巢余神爽泛绝机静雪夜敲冰霜天击磬阴阳潜感石臧前镜人其审之岂独知政大历三年三月三日上抵蜀郡奉诏书贞元十一年七月八日再修士雄记或谓晋陵子杜牧道号篆法类义山不知士雄何人也】 [集]成武丁 【[续齐谐事]桂阳有仙道一日忽谓其弟曰七月七日织女渡河诸仙悉还宫吾向巳被召不得停与尔别矣弟问织女何事兄何日当还答曰织女暂诣牵牛吾去后三千年当还耳是日失武丁所在】 青蛟 【[九江记]王植新赣人也与朱寿乘舟过袁江时日暮远眺谓寿曰此是楚昭王获萍实之处仲尼言童谣之应也寿曰识者以童谣为偶然而圣人必知之言讫见岸上青衣执芦荻谓植曰卿从何来植曰自赣青衣又谓寿曰仲尼不语怪力乱神何也寿曰夫子圣人也不语者恐以乱教青衣曰善又曰子信怪神乎寿曰吾信之青衣曰我非神亦非人又谓植曰明日有李环戴政俱是商人以利剥民上帝恶之欲沉于江植寿异之乃牵舟上流遇一贾舟问以姓名如其言寿谓植曰上帝恶不善事巳定矣时晋恭帝元熙元年是日也二商一时俱沉溺识者谓此处有往往见于波中所见青衣者是奉上帝敕也】 朕行 【[玉海]宋真宗景德十六年是日上曰有三一监前代成败二进善人三斥群小欲史氏不能书吾恶】 御女 【[新书]见前】 [诏]恭俭鞠育 【[苏轼元佑三年是日代太皇大后赐门下手诏]皇帝嗣位于兹四年万方来同天地并应而皇太妃以之德之恩虽典册以时奉行而情文疑有未称皇帝以祖考之奉尊无二上而吾惟春秋之义母以子贵其推天下之养以慰人子之心宜下礼部太常寺讨寻如于典故有褒崇未尽事件令子细开具闻奏】 [诗]十二楼 【[徐铉是日应令]微云疏雨淡新秋晓梦依稀】 郁金云 【[杨万里是夜月中露坐]火云散作】 上弦月 【[又]独感今宵桂梢分露滴沙巾】 蓝舆葛衫 【[王袆是日同季高渡北东归]长路顿凉飔浮】 虹桥挂杖 【[夏煜是日晓发]乘槎未若张骞事可有通】 [词]空娇客 【[夏煜满江红是日作]千载千秋孤织女一年一度】 鹊顶无毛 【[潘之藻凤凰台上忆吹箫赋得但只怕来朝初八]痴儿女又成话柄】 桃花弩 【[董以宁河传七夕之明晨遂有秣陵之役]人间亦有（上□下田）钗妇此渡同河鼓】 
[丽句]通用 【萍乡县鼍作鳄吞九万里江恶浪桂阳郡鹤归凤去三千年梦明河霜天击磬雪夜敲冰七弦琴古应须铭金钿迷烟银湾隐水八夕诗工合受知】 
　　　初九
[史]赐门戟 【[宋史]侯益汾州平遥人祖父以农为业晋祖召益谓曰宗社危若缀旒卿能为朕死耶益曰愿假锐卒五千人破贼必矣后益率禁兵数千人次虎牢从宾车万余人夹汜水而阵七月九日大败其众击杀殆尽晋祖追念虎牢之功乃遣中使谓侯益曰朕思卿前年七月九日大立战功故复以七月九日徙卿镇彭门领相印】 上通谱 【[会要]宋宁宗庆历元年是日宋庠纪年取十七代正史并百家杂记凡正伪年号成一书诏送史馆】 宝玄堂 【[史纂]丘处机号长春子一日雷雨大作人报云太液之南岸崩裂水入东湖声闻数十里鼋鼍鱼鳖尽去池遂枯涸北口山亦摧长春子良久笑曰山摧池枯吾其与之俱乎是日登（上□下田）颂曰生死朝昏事一般幻泡出没水长闲微光见处跳乌兔玄量闲时纳海山挥斥八纮如咫尺吹嘘万有似机关狂辞落笔成尘垢寄在时人妄听间书毕而逝】 [集]请习四经 【[玉海]唐玄宗开元八年是日司业李元瓘言礼记文少人皆竞读周礼仪礼公谷四经殆绝者许其入策选举】 一元 【[宋学士集]杜元字苦学能诗元至元中张文穆公欲以茂才异等荐不就事二亲啧啧有声及兵乱士卒相戒勿犯于是日卒】 解语杯 【[辍耕录]至正年是日夏氏饮宴正开荷花置小金卮于中命姬捧之行酒风致过于碧筒因名】 [杂]龙会 【[见前]】 [诗]海激天翻 【[刘克庄是日作]电雹嗔苍松十丈劈为薪】 雨怕城中 【[又]分明去只隔前峰不过来】 
[丽句]通用 【虎牢赏功于隔岁领相印兼镇彭门荷花开宴于今晨解语杯独传夏氏四经请诏以专习李瓘振孤绪于开元通谱诣阙以特呈宋庠汇百家于庆历】 
    　初十
[史]致书马超 【[三国志]建安十六年是日刘玄德于曰令尊翁忠义闻于四海今被操之所害为子之道安忍坐视若能率西凉之兵以敌曹之势备当举荆襄之众则逆曹可擒雠辱可报汉室可兴】 视疾 【[宋史]真宗天禧元年是日上幸魏咸信第】 [集]紫罗荐 【[山堂肆考]汉武帝是日扫除宫掖设座大殿以地燔百和香然九微灯以待王母】 搯甲 【[谭宾录]武德四年是日行开元通宝钱初进样日文德皇后一因不复改是钱缦工有文如初月者】 [诗]轻云细雨 【[曹学佺是日夜月]月色里秋声边】 
[丽句]通用 【香燔百和灯然九微地荐紫罗迎戴胜搯异（革呈）红文如初月钱流宝鼎记开元】 
　　　十一
