<!-- { "loadSidebar": true } -->
[丽句]通用 【演卦测天心亚岁朝元怀魏晋习仪觇世礼火城迎节辨隋唐秋冬始判四旬余尽道残年未了蜡蜡犹居半月后谁知初气先来】 藩王 【红豆璚糜辟恶先呈红玉几赤樽椒醑迎长蚤献赤瑛盘苍璧青骊执玉涂山朝亚岁璊衣鷩冕贡金澧水拜元正】 衍圣公 【百世上公服蚁裳而持漆玉千年圣冑擫龙管而候黄钟日射骏狼书麟瑞裔应添爵漏回鹖鴠歌凤闻孙好献书】 宰相 【复至阳回兔葵燕麦侵沙路天开子半豸冕熊毡避火城重渊帝出东瀛调燮正资嘘暖玉穹昊风来北陆阿行?鱼讵藉辟寒犀】 翰林 【缇室飞灰日近木天刚尺五绣窗添线花移药省巳三砖骋锦鼠之剧谭凤巢元自冰难结纵碧鸡之雄辩鹓沼由来雪易消】 吏部 【九罭颂天卿紫酒（口十）天元之气七衣歌太宰玄糕禋太乙之神音吹嶰谷之钟轻重铨衡于雀燕气（口十）昭华之管洪纤审别于凫鸿】 户部 【日暖驼章元凯灵襟符震迅风生艾绶茂先雅量（口十）坤藏研见复于羲爻益损识君民之复纪司元于龙朔盈亏协天地之元】 礼部 【协春工黼黻典章将文华国翊天心甄陶俊乂以人事君吹舜管之瑶灰三礼念秩宗大典呴姬年之红日六官怀彤伯专司】 兵部 【葭灰飞九闭之中姬氏专司九伐玉管应七音之首魏家兼制七兵炊黑黍以献糕司马锡勋于秬鬯屑红（上?下豆）而荐粥睢鸠旌伐于彤弓】 刑部 【狴犴云清辛云卿白云望肃骏狼日冷李日知冬日偏温晶九璧合三微法吏三司顺秋肃玉弹珠联五纬士师五听变春温】 工部 【木胎水帝南枝开水部之花春相冬王北户煦冬官之日九渊初暖九范随时听九歌百役行休百度倾心依百揆】 都察院 【亚岁趋朝百辟纡绅迎亚相元辰协序六钟调律候元卿鹭车中管（口十）初声邻邻车听东西鹭乌台上日添一线矫矫台飞朝夕乌】 各道 【鸷鹗击霜天去天违于尺五神羊搏白日蹑日影于丈三日来狼骏之山豹尾车皁囊日丽星会牵牛之次豸角冠赤捧星高】 各科 【雷殷地中身伏青蒲能撼地日当天复手批黄敕可回天鸣凤当阳金翼南飞如合璧批龙撄逆玉杓北指而中绳】 通政 【届舜管之飞灰珠斗吹嘘于帝座富香车之出地银台出纳夫王言击玉磬以传声君门不远于万里悬金圭以悉隐民情直达于九重】 大理 【献袜良辰折狱画衣还系袜缙云循吏矜刑丹笔似书云颂明允于廷坚九地阳回殷腊歌宽仁于定国二天恩戴周正】 太常 【平冕七斿佐龙衣而配昊峨冠两柱陪凤辇以书云绛服苍珩宴衎宁须五日酒银章青绶琴尊那羡一阳巾】 太仆 【璇宫鞭影南行杓玉争如驰污血缇室灰扬北指星珠不异驾飞黄短至初长至初乌兔三千照騋牝三千于上驷阳律六阴律六凤凰十二合麒麟十二于天闲】 光禄 【日月会牵牛璀璨升鱼于武库阴阳看（口十）凤荧煌吐酒于孟宗和磬直比和羹讵如君曰可而臣曰否调管宁如调鼎敢谓臣言是而君言非】 鸿胪 【阳回柔荔芳芸协度耀珩葱绶艾风暖介麋灵鹊中绳瞻石鹿韦彪占云飘缥近炉香节次俨同位次添线缤纷萦黼扆珠联允若班联】 国子监 【吹管中之凤窥管中之豹但取一班测日下之珠探颔下之珠谁求千斛地之江汉天之斗环桥若堵等芸荔于菁莪河之龙马洛之龟鼓箧如林耀璇玑于芹藻】 中书 【绣丝蟠绣虎手裁鸾诰复天心雕筦护雕龙身到凤池协元气玉管增八砖驹影联翩追学士之班纹线射双炬莲辉缭绕呈舍人之样】 行人 【视影如驹职大行人日驾騑騑之牡书云若电为天子使节表皇皇者华测莲漏千六十刻中为王事驰驱考国风于十五飞葭灰于九万里外代天言出入奏章牍于三千】 京兆 【黄图表日月联珠政成辇毂青社看水泉动地化溢郊圻击鲸磬以协八音天府振六符之厘保吹凤钥以齐七政神皋领九牧之旬宣】 钦天监 【六符顺序春风索笑于璇台五纬循环化日迎长于瑶钥考测夙推邃密书云瑞满于尧蓂占验久景神明爱日情长于舜管】 太医院 【神亶火齐亚岁迓履长之庆识精金匮一阳迎交泰之休冬曦放暖于寰中济时仓扁春曙分光于海内赞帝岐俞】 上林苑 【春生上苑虞官领春色于灵台日暖华林牧正验日华干宣夜佛手樱榴橙柚枣皆因芳荔阳生枇杷橘栗桃李梅都起馥芸风发】 銮仪卫 【景开南陆扈警跸之崇班日耀灵蓂督严更之清署戒龙虬之五辂如迎五纬联珠肃貔虎之九斿若睹九宫焕彩】 总督 【温其赵日金符耀云汉之光倬彼邹云赤舄曳星辰之上振貔貅而安鸿雁舒化日于十州领虎豹而肃鹰扬播春风于万户】 巡抚 【绣衣粲斗五纹蟠组练三千画戟凝霜六管吹钰笳百万履长而标虎节壮猷覃四履之间辟恶而肃豸冠重寄端百辟之上】 学院 【生荔迎时伴水乐菁莪棫朴服貂应节泽宫拔牝牡骊黄戴春阳者若咏春风标斗山而衡鉴沐化雨者如迎化日丽云汉以昭回】 总漕 【乐舞云门幢拥淮云输玉粒圭瞻日表旌明海日定金科调六律正五音汇七泽三江之贡致八能添一线通五牙千翼之供】 总河 【岸容放暖冯夷效顺于刻犀山意舒阳瓠子兴歌于加璧际春风之交泰群占苍玉无沉届煦日之履长立睹玄圭载锡】 盐院 【惠日南来日晒熬波而出素好风春到风飞煮海而流银纹添狼骏山前虎节烟生形虎灰动鸾凰管里龙符海不惊龙】 织造 【三泰三阳汇彩贡三物而彩动枢机五经五纬成文绘五章而文生杼轴增线而筐篚玄黄耀色不虚织女龙梭书云而华虫粉米生光几捣天孙玫杵】 布政 【爱日舒长日颂二南之一伯惠风和畅风行四岳之诸侯暖气启元阳四履戴藩侯淑气熙春开太乙九重资行省阳春】 按察 【万物迎而生化启无冤之颂一阳动而泰刑臻有庆之祥春风扬屈轶之华文武万邦为宪煦日表神羊之迹恩威一路扬庥】 太守 【朱轮夹鹿辚辚芸草为茵画戟飞熊馥馥梅花作障十万户得贤守矣到处生春二千石非我公乎谁歌化日】 同知 【莲幕阳回岸帻啸吟司马槐庭春到佩刀歌咏迁莺分郡而播熏风映玉壶之冰兹其时矣佐符而舒惠煦夹朱轮之鹿谁之兆欤】 通判 【坐啸而谈风月别驾春生分行而布弦歌前茅雷动日开缇幕半刺史以分辉蟹到监州裂名城而吹管】 知州 【百里寄方州之命蒲生而示辱于蒲鞭专符均牧伯之尊鱼动而流光于鱼佩五裤谣联五纬书云题一纸之书三刀梦启三阳戴日纪百城之戴】 知县 【六管飞灰春兴助鸣琴之雅五纹添线天工襄制锦之才凤钥初吹听花县蚤传夫栖凤牛刀甫试看日华正会于牵牛】 天师 【三阳辉九毒之符赤灵云护五纬耀七星之剑玉印光生明珠峰下珠联珠坛日射珠袍色天柱山边柱影柱国春生柱石华】 武职 【辰丁献袜谷城之履偏传日际添纹士行之梭自远（口十）黄锺之瑞历歌奏黄锺受太乙之奇书风占太乙】 男寿 【彭籛岁月晷逢南至以加长传说星辰候迫束皇而蚤暖瞻八伯仙云来阆苑台上书云看三千客履下蓬莱堂前献履】 女寿 【日暖恒春树下皇娥惟拊瑟而歌阳生长乐花前玉女亦投壶而笑开绣幔而芸香荔馥盈阶比四照之花启璚扉而兰秀梅芬统砌拥千层之璧】 男姻 【一阳暖画雀之屏向珠楼而乞玉七曜启求凰之曲窥瑶圃以分兰添五纹而丝联两姓之交宜室宜家而谐愿吹六管而葭托百年之雅成终成始以同心】 女姻 【红日书云射雀中金屏之目黄锺（口十）律乘龙调紫玉之箫珠星合而珠幕丝联春回奠雁玉钥吹而玉台镜耀日会牵牛】 生子 【线添绣褓生惊天上麒麟煦暖金钱产讶寰中鸑鷟书云笔错弄（上鹿下章）书豆粥共桑弧耀日候管梦符怀燕候黍糕偕汤饼生香】 生孙 【阶前荔挺芸生重光奕叶日下蕙舒梅放启秀孙枝时会牵牛摩顶喜歌麟定律逢击磬含饴欢茁兰芽】 
　　季冬
