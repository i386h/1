<!-- { "loadSidebar": true } -->
[史]受敕 【[北齐书]王延宗幼为文宣所养年十二置腹上令溺巳脐中抱之曰可怜止有此一个问欲作何王对曰欲作冲天王文宣问杨愔愔曰天下无此郡名愿使于安德于是封安德焉后延宗败前在邺厅事见两日相连置以十二月十三日晡时守并州明日见尊号不间日而被围经宿至食时而败年号德昌好事者言其得二日云】 上阳宫 【[旧唐书]代宗肃宗长子开元十四年十二月十三日生于东都初名俶年十五封广平王玄宗诸孙百余上为嫡皇孙宇量弘深宽而能断喜惧不形于色仁孝温恭动必由礼幼而好学尤专礼易玄宗钟爱之】 都梁山 【[纪乱]唐时戴可师是日围贼于下贼巳就降而可师自恃兵强不为备贼将王弘立者将兵数万人快捷方式赴救奔突而前官军溃乱遂为所败可师并监使将校巳下咸没于阵】 黄家日月 【[旧唐书]黄巢曹州冤句人本以贩盐为事干符中岁荒为盗以是日僭位国号大齐年称金统仍御楼宣赦且陈符命曰唐帝知朕起义改元广明以文字言之唐巳无天分矣唐去丑口而安黄天意令黄在唐下乃也土德在金予以金王宜改年为金统】 巡铺 【[会要]宋太宗雍熙二年诏贡士礼部引试分差官廊下勿容私相教授至真宗景德四年十二月十三日命乔希颜等自此遂为定制】 [集]行都赋 【[玉海]宋高宗建炎十七年是日施谔上】 青衣授书 【[樵书]尚谦益修侄初最与同声义者也腊月十三日益修晨起有叩门为五言八句皆隐语辞曰东畔方生耳草头八皿全一夕三人卧门内隐八天老翁成羽化黑犬右人牵耳边丝乱坠禾斗永相连益修未解沉吟次青衣忽失丙戌益修联第有解前句者东畔生耳陈也草头八皿益也一夕三人修也门内八天关也老翁羽化公也黑犬右人默也又佑也耳边丝坠联也禾斗相连科也合之为陈益修关公默佑联科九字益修后谒选得贵池令官监司】 [杂]游东井 【[道经]是日天帝】 太乙朝元 【[又]是日天元】 
[丽句]通用 【九州岛翠凤翔云翅赋上行都半夜春蚕食叶声听来巡铺厅前连两日德昌安得冲天门内隐八天淡墨会须指日】 
　　　　十四
[集]阅书 【[玉海]宋真宗祥符五年是日召近臣至龙图又幸资政殿作诗命即席皆赋】 御女 【[新书]见前】 [杂]海蟾生 【[道书]是日明悟弘道真君子诞】 [诗]走马看 【[苏轼是夜微雪往南溪小酌]南溪得雪真无价来未及消】 
[丽句]通用 【观书东壁爱飞龙爪怒猊渴骥集龙图得雪南溪为咏鹤毛玉马银（上鹿下章）披鹤氅】 
　　　十五
[史]思父 【[齐书]王文殊字令章吴兴故鄣人父入魏文殊思慕泣血终身蔬食不衣枲服麻缊而巳吴兴太守谢聘为功曹不就每于十二月十五日未尝不北望长悲如此三十余年后太守孔琇之表其行改所居为孝行里】 通汉镇 【[隋书]袁充字德符性好道术颇解占候隋炀帝大业六年迁内史舍人从征辽东拜朝请大夫秘书少监其后天下乱盗贼并起帝不自安充以天文示象上表曰去年十一月二十夜有流星赤如火从东南向西南落贼帅卢明月营破其撞车至十二月十五日夜北有赤气回纥将亡之应也帝大悦帝每欲征讨充皆预知之】 木塔 【[宋史]占城国在中国之西南风俗以十二月十五日城外缚为王及人民以衣物香药置塔上焚之以祭天人有疾病旋采生药服食地不产茶亦不知酝酿之法止饮椰子酒食槟榔刑禁亦设枷锁小过以四人拽伏于地藤杖鞭之二人左右更互捶扑】 铁符 【[史纂]张继先字嘉闻号翛然子二十代天师也宋徽宗崇宁二年澥州奏盐池水溢上以问道士徐神翁对曰蛟蠥为害宜宣张天师命有司聘之十二月十五日张继先入见上曰澥池水溢民罹其害故召卿治之命下即书令弟子祝永佑同中官投澥池顷雷雨昼瞑有蛟蠥死于水上后奏盐课复常】 [集]白虹十二道 【[破邪论]周穆王五十二年二月十五日暴风忽起林木伤折大地震动西方有南北通过连夜不灭穆王问太史扈多对西方大圣人灭度衰相现尔此时佛涅盘也】 [杂]西斗降 【[道书]】 [表]石心木肠 【[苏轼谢失觉察妖贼放罪表]臣轼言去年十二月十五日准淮南转运司牒奉圣旨差官取勘臣前任知徐州日不觉察百姓李铎郭进等谋反事臣寻具析在任日曾选差沂州百姓程棐令缉捕凶逆贼人致棐告获前伴妖贼因依乞勘会施行至今年七月二日复准转运司牒坐准尚书刑部牒奉圣旨苏轼送尚书刑部更不取勘盗发所临守臣固当重责罪疑则赦圣主所以广恩自惊废逐之余犹在愍怜之数臣轼伏念早蒙殊遇擢领大邦上不能以道化民忠孝于所部下不能以刑齐物消奸宄于未萌致使妄庸敢图僣逆原其不职夫岂胜诛况兹沟渎之中重遇雷霆之谴无官可削抚巳知危至于捕斩群盗之功乃是邻近一夫之力请言其始偶出于臣虽为国督奸常怀此志而因人成事岂足言劳勉白列于涓埃庶少宽于斧钺岂谓荡然之泽许以勿推收惊魄于散亡假余生之晷刻退思所自为幸何多此盖伏遇皇帝陛下舞虞舜之干示人不杀祝成汤之网与物求生其间用刑本不得巳稍有可赦无不从宽务在考实而原情何尝记过而忘善益悟向时之所坐皆是微臣之自贻感愧终身论报无地布衣蔬食或未死于饥寒誓不忘于忠义云云】 [词]朱唇玉羽 【[李之仪阮郎归朱唇玉羽湖湘间谓之倒挂于岭南谓之梅花使十二月半方出]下蓬莱佳时近早梅】 香心 【[又]魂欲断恨难裁休见猜果如何逊是仙才何妨入梦来】 
[丽句]通用 【妖蛟跋浪雪舞沙飞铁符玉印澄银海木塔擎天药香衣焰槟茶椰酒记占城】 
　　　　望日立春
[诗]太液灵和 【[宋郊是日立春禁中作]永从池边动柳向殿里看】 
[丽句]通用 【无冰拏攫冰轮寒枝忽教翦彩有雪揩磨雪镜冬夜先贴宜春何处立春幡幡动广寒一万二千户谁家镂胜帖帖（风古）农书三百四旬辰】 
　　　十六
[史]议封建 【[会要]唐太宗贞观二年十二月十六日上问子孙长久之道萧瑀对以封建上然之始】 封嵩山 【[武后传]则天通天元年是日为神岳】 天竺腊 【[西域诸国志]国以是日为腊则麦熟】 奉银槽 【[元史]顺帝至正年是日用黑白羊毛为线帝后及太子自顶至手足皆用羊毛线缠系之坐于寝殿蒙古巫觋念咒语贮火置米糠于其中沃以酥油以其烟熏帝之身断所系毛线纳诸槽内又以红帛长数寸帝手裂碎之唾之者三并投火中即解所服衣帽付巫觋谓之脱旧灾迎新福】 [集]亲征 【[幸蜀记]唐玄宗天宝十四载是日禄山使太子监国制书云今亲总六师率众百万铺敦元恶巡抚洛阳】 星回节 【[玉溪篇]南诏以是日为登避风台命清平官赋诗略曰避风善闸台极目见藤越忽尔古与今依然烟与月自我居震旦翊卫赖稷契不觉岁云暮感极元昶同一心子孙堪贻厥[注]彼国谓词臣曰清平官谓天子为震旦谓朕为元谓郎为昶藤越国名】 御女 【[新书]见前】 [诗]神驱鬼劈 【[李应祯是日与吴原博史古张子静游阳山入云泉观大石联句]道撝呵[李]文错综[吴]】 愚公雍伯 【[又]欲假移[史]谅匪种[李]】 猊吻龙鬣 【[又]讶未收[吴]怒难控[张]】 凝血立肺 【[又]疑痛鞭[张]讵??兔讼[史]】 抹赭流汞 【[又]落照红[吴]归云白[张]】 玉蝙青凤 【[又]半空见[史]千仞附[张]】 堂坳崖缝 【[又]竹幽补树古嵌[李]】 生皲带齆 【[又]穷攀任[李]醉吟微[张]】 弯跧锽（石宫） 【[又]列坐对[张]大呼应[吴]】 嗜癖诗战 【[又]牛李愚[史]邹鲁哄[吴]】 颠名噩梦 【[又]拜奇得[史]忧坠成[吴]】 
[丽句]通用 【来牟并秀天竺邦传蜡到辰元昶同心避风台赋星回节金绒裹身银槽贮火拉杂摧烧脱旧灾琼酥渍线玉秕黏缯讴歌呗咒迎新福】 
　　　十七
[史]簪花 【[宋史]孝宗隆兴二年诏太上皇帝圣寿无疆新岁七十以十二月十七日立春行庆寿礼是日早文武百僚并赴文德殿立班听宣庆寿赦】 [集]放生 【[玉海]孝宗淳熙十三年是日诏西湖系池不得采捕】 御女 【[新书]见前】 [杂]金坛 【[道经]是日太微玄清左夫人与太元夫人降句曲】 [诗]我愚人智 【[张耒是日移病家居]心遣应有谓眼看亦何成】 观化寄情 【[又]梦为蝴蝶因目送飞鸿谩】 翻树吠云 【[苏轼是日夜坐达晓寄子由]清风欲起鸦缺月初升犬】 海上枣 【[倪瓒听袁员外弹琴]啖以欢爱若平生】 吹律梦龄 【[黄周星是日晴暖值余初度]冬行春令疑人乐天年想】 
[丽句]通用 【簪花上德寿古稀更值黏鸡帖燕掠水看圣湖新涨任教跃鲤游鲂梅破初香目送飞鸿身化蜨灯挑暗蕊鸦绕惊风犬吠云】 
　　　十八
[集]注周易 【[玉海]宋仁宗至和元年是日宋咸上十卷诏褒谕】 活水 【[苏轼集题蒲永升画序]古今画水多作平远细皱其善者不过能为波头起伏使人至以手扪之谓有洼隆以为至妙矣然其品格特与印板水纸争工拙于毫厘间耳唐广明中处士孙位始出新意画奔湍巨浪与山石曲折随物赋形尽水之变号称神逸其后蜀人黄筌孙知微皆得其笔法始知微欲于大慈寺寿宁院壁作湖滩水石四堵营度经岁终不肯下笔一日仓皇入寺索笔墨甚急奋袂如风须臾而成作输舄跳蹙之势汹汹欲崩屋也知微既死笔法中绝五十余年近岁成都人蒲永升嗜酒放浪性与画会始作得二孙本意自黄居寀兄弟李怀衮之流皆不及也王公富人或以势力使之永升辄嘻笑舍去遇其欲画不择贵贱顷刻而成尝与余临寿宁院水作二十四幅每夏日挂之高堂素壁即阴风袭人毛发为立永升今老矣画亦难得而世之识真者亦少如往时董羽近日常州戚氏画水世或传宝之如董戚之流可谓死水未可与永升同年而语之也元丰三年十二月十八日夜书】 [杂]老君降 【[道经]】 北斗降 【[又]】 [诗]奔马 【[郑侠是日呈子京]岁去如残日十有三】 东床西榻 【[又]书一架经一函】 市柳山茶 【[范成大是日海云赏山茶作]巳报上林催仍从掌故问】 [词]揩背人 【[苏轼如梦令是日浴泗州雅熙塔下戏作]寄语尽日劳君挥肘】 肉身 【[又]寄语澡浴人且共游戏】 
[丽句]通用 【撒罂哂颢出冢惊云注易宋咸呈黼座泼墨奔湍飞毫蹙浪画水坡仙赞永升马蹄松快帽檐斜追趁山茶市柳驹影奔腾鸱吻疾闲销榻史床经】 
　　　十九
