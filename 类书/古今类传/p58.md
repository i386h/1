<!-- { "loadSidebar": true } -->
[史]观谷 【[宋史]真宗景德四年是日诏近臣及寇准及冯拯内苑遂宴于玉宸殿】 [集]楷书碧落 【[七修类稿]绛州兴龙宫有碧落石像背刻其篆文世传为碧落碑洛中纪异乃云有二道士闭户三日不闻人声人入而破户惟见二白鸽飞去刻篆宛然学古编辩为李阳冰之书盖唐人能篆者无出阳冰之右读其字难识郑承规于咸通十一年是日因其字之难辨复楷书焉】 风雨阁正 【[雁门野说]建康瓦棺寺阁晋文帝时造逶迤精巧其高甲于江左年代（上穴下浸去水）远而南阁久巳欹侧唐明皇开元九年是日江淮大风拔木其夜因而自宋开宝八年十一月二十七日克复之际为兵火所焚时巳五百八十余岁矣明年有客自东海来言是夕雪中天上有光自西南引一阁由东北去闻钟梵鼓乐之音】 乍雨乍晴 【[楚通志]印肃禅师号普庵未生时邻夜有望其室者祥光逐天远近相愕巳而莲生道周或现阡陌众愈异之及生五相丰润即善世言至干道五年是日沐浴书偈于方丈之西壁云宝像明东西南北乱云深失珠无限人遭劫幼应权机为汝清书毕跏趺而逝】 海霞岛雾 【[董复园集]复园名闻京其凌波吟序云七夕后四日余在娄东王减庵舅父家与藻儒内叔茂京内弟同泛舟乐郊园池中其园在城之东偏绵亘数里深林浅草书阁层堂互相缭绕真胜境也池亦广数亩许树以芰荷缀以文禽波纹如织石骨如锋甫登舟藻儒即问曰闻道家有三元掌天地水三界之事其水官即夏禹有之乎余曰不知也昔年曾见一道书云玄天上帝即禹所化生为圣贤殁为明神或亦有然因相与徜徉山水间戏为鼓楫舟触石而呫喙溺焉溺之时额巳着水余急以一手把石边藤又以一手挽石上丛竹得不堕舟中人及隔岸人皆震骇而余巳攀援起矣起即渡水布席酌酒抵暮方返因作凌波吟以自慰云】 枸（木巳）汤 【[月令事宜]是日以沐浴令人不老】 御女 【[新书]见前】 [杂]符丸 【[集仙录]贞元十年是日玉帝遣使降石坛一道捻如药使女仙谢自然服之】 [赋]炫晃丰茸 【[周存是日内池雌雄龟各一出游甲耀金毛帝示百官因作是赋]金甲带璧日以流光绿毛度熏风而含吹不唼喋于苹藻恣东西于荷芰云云】 [诗]罗豆水 【[王安石舒州是日雨]淅沥未生苍茫空失皖公山】 山人外史 【[顾德辉至正年是日雨过芙蓉始着数花翡翠飞阑槛间渔童举网得二尺鲈于是与琦龙门于匡庐饮于渔庄赋此]龙门碧玉麈会稽白纶巾】 狂生鼓浪 【[董闻京是日凌波吟]奚奴兀自凭流望笑向归】 驾云车 【[又]菡萏花开共零乱飞身犹自】 汨罗侯 【[又]纵使屈原招我去还应让我】 
[丽句]通用 【玉津园鹦喙蝉鸣用启金羹绿酒碧落碑钗头鼎足新翻鹅绢羊裙皖公山淅沥银丝叩繌未能成练太液龟丰茸翠发刮毛行且成毡】 
　　　十二
[史]青牛 【[史纂是日老君乘白舆驾至函关关吏入白尹喜喜曰今得见圣人矣即具朝服出迎叩头邀之曰愿丈人暂（上□下田）神驾老君谢曰吾贫贱老弱居在关东田在关西今暂往取薪何故见（上□下田）喜复稽首曰丈人岂是取薪久知大圣人当来西游愿少憩】 金蝉 【[又]刘处玄母王氏夜梦白衣翁呼出西南指之有玉树四枝枝各有金叶令取其一曰他日必生异人意将取之其叶自坠于手视之则飞起而复投于口中遂有娠明年是日生其夜有紫气二道从大基山横贯其家后得道羽化元至元六年赠长生辅化明德真人】 [集]宝帐 【[广异记]赵郡李湜以开元中谒华岳庙遇三夫人邀入中三夫人迭与结欢欢罢而别谓湜曰每年七月十二日岳神上天此后至期相迎勿辞今日相见亦是其时故得尽欢耳明年是日湜复遇三夫人叙离异则泪出论新欢则情洽自是形体日瘐见一术者曰君有邪气为书一符邪不得近后三夫人骂曰酷无行何以带符为非独损我亦当损君如其言】 拜平章 【[玉海]唐玄宗天宝十五载是日次普安郡与房管语甚悦即日管吏部尚书同中书门下事】 自铭 【[宋学士集]吴直方字行可生于宋恭宗德佑己亥年以集贤大学士致仕读书不屑屑章句于鲁论言忠信及事君致身语尤有深（上?下廾）生平不信堪舆遗言随地而葬又以无大功业不必乞铭于人乃曰余生虽艰非有所觊漫游京华旅食三纪位跻极品封恩三世报上一诚如水东注树碑以诏来裔人以为实录云至正年是日卒】 [制]殿岩斋銊 【[苏轼元佑三年是日代除苗授特授武泰军节度使勋封食实封如故制]苗授拔自众人既蒙先帝之遇遂拜大将无复一军之惊祇扈肃将予欲少长有礼而兵可用汝其夙夜在公而令必行于戏爱克厥威罔功兹为深戒师众以顺为武古有成言惟懋乃衷母忘朕训】 [诗]澄江如练 【[李商隐是夜寄池州李使君]正是处玄晖应喜见诗人】 岸巾独立 【[杨万里是夜登清心阁]四无人白月青天伴杨子】 
[丽句]通用 【白舆青兕函关独识真人宝帐丹鸾华岳三逢仙媛命圭相印一时重迭赏元公玉树金蝉浃岁逍遥占紫气】 
　　　十三
[集]卓帐 【[辽志]（上?下廾）丹国主是夜离行宫向西三十里先于彼处造酒食十四日部落并随至动番乐宴至暮国主归行宫谓之迎节十五日动汉乐大宴十六日早往西方令随军大喊三声谓之送节此节谓赛离拾汉译云赛离是月拾是好谓云月好也】 [杂]王仙 【[道书]灵舆是日升】 广庆现 【[佛经]是日南无（□辛）愿观世音菩萨示】 大势至 【[又]是日菩萨生】 [诗]挂钩鱼 【[苏轼在儋耳是夜梦后作]怛然悸寤心不舒起坐有如】 犀编 【[又]易韦三绝丘犹然如我当以革】 得得追凉 【[周必大梦至善生院是日因游作此]五年未续梦中句来三伏】 十千钱 【[董嗣成是夜醉闵仲升斋]长歌拌尽灏气涵空三万顷】 
[丽句]通用 【编犀读易坡仙心似挂钩鱼卓帐张筵辽左眼穿悬镜兔】 
　　　十四
[集]秋褉 【[丹铅摘录]王右军兰亭修褉春褉也鲁都赋素秋二七天汉指隅人胥袚禳国子水嬉此用七月十四日指也】 良玉 【[玉海]宋仁宗皇佑五年是日作镇国神宝先是谓大臣曰奉宸库有广尺而厚半之希世珍也】 绘图 【[又]神宗元丰元年是日诏自安南用兵献议讨贼者以百数其言水陆进师之道往往不同未知孰得宜命检详官王伯虎梁焘编类众说成书各附见以备他日之用】 迎节 【[辽志]见上】 [杂]赐丹 【[集仙录]薛氏者河中少尹冯微妻也自号玄同称疾独处日诵黄庭经二三遍忽有青衣玉女二人降其室光如月照香风四集二人告曰紫虚元君主领南方下校文籍命诸真仙于六合内有志道者拔之唐懿宗咸通十五年是日元君与侍女群真二十七人降于室玄同迎拜于门元君憩坐良久示以黄庭存修之旨一粒使八年后吞之当遣玉女飚车迎于嵩岳言讫去及黄巢犯关冯微与玄同同寓晋陵中和元年舟至渎口忽见河滨有朱紫官吏若迎候状舟人见而惊之玄同曰无惧即移舟就之官吏皆拜后玄同沐浴饲所赐之丹称疾而去】 [诗]生上相 【[魏野是日上寇莱公生日]何时明日是中元】 万顷空江 【[陆游是夜月]开帘一寄平生快看明月】 豕亥虫鱼 【[曾巩是日韩持国直庐同观山海经作]自笑正更微注】 鹤子曳衣 【[周必大是日友人相过共观鹤雏毛褐色因饮新酒擘新荔子白莲池上遂成盛赏作]犹浅褐鹅儿对酒巳深黄】 三千女 【[又]白莲近揖丹荔遐招十八娘】 烛影师颜 【[董说是夜梦先师]梦语悲】 十五年 【[董香龄是日天津值先子忌辰泣下]来恨何时风木忘】 
[丽句]通用 【蟾阁镜边河络角袚褉澄秋羊城海外岭偏南绘图绝域圭璋经尺天章斲希世之珍山海一编帝虎辨千秋之笔】 
　　　十五
