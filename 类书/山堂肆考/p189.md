<!-- { "loadSidebar": true } -->
　　唐元和末范传正为宣歙观察使访李白子孙获孙女二人一为陈云之妻一为刘劝之妻皆编户甿也因召至郡庭相见衣服村落形容朴野而进退闲雅应对详缔祖徳如在儒风宛然问其所以则曰父伯禽以贞元八年不禄有兄一人出游一十一年不知所在父存无官父没无名有兄不相保为天下穷人无桑以自蚕非不知机杼无田以自力非不知稼穑况妇人不任而布裙粝食何所仰给俪于农夫救死而已言讫泪下正因告以将改适士族二女曰夫妇之道命也亦分也在孤穷既失身于下俚仗威力乃求援于他门生纵偷安死何面目见大父于地下欲败其类所不忍闻传正嘉叹
　　对镜图形
　　云溪友议南楚材旅游似无返旧之意其妻薛媛知之乃对镜自图其形并作诗以寄之曰欲下丹青笔先拈寳镜寒已惊顔索莫渐觉鬓凋残泪眼描来易愁肠写出难恐君浑防却时展画图看楚材遂归夫妇如初
　　引斧断臂
　　五代王凝为虢州司戸叅军卒于官凝家贫一子尚幼妻李氏防其子归过开封府逆旅主人见妇人独防一子疑之不许其宿李氏见天色已暮不肯去主人牵其臂而出之李氏仰天长恸曰我为妇人不能守节而此手为人执耶不可以手并汚吾身即引斧自断其臂见者环聚而嗟之开封府尹闻之白其事于朝官赐药封疮厚恤李氏而笞其主人
　　嫌夫年暮
　　唐卢彖暮年为校书郎晚娶崔氏有词翰结缡之后微有嫌色卢请赋诗述怀崔立成一絶云不怨卢郎年纪大不怨卢郎官职卑自恨妾身生较晚不及卢郎年少时
　　思夫梦交
　　天寳遗事杨国忠出使江浙其妻思念至深忽夜梦与夫交而有孕后生男名朏国忠曰此夫妻相念情感所致时人莫不讥笑之
　　美冠古今
　　唐白乐天作元夫人墓志昔漆室缇萦烈女也及为妇则无闻伯宗梁鸿之妻哲妇也及为母则无闻文伯孟氏之亲贤母也为女为妇时亦无闻今夫人为女则孝友为元氏妇则丰洁家祀为母则执书诲二子皆已通经女美如此妇徳母仪又如此三者具美可谓冠古今矣
　　名著金石
　　房嶙妻髙氏笔书遒丽不类妇人欧阳公云予集古録巳博矣而妇人笔画名著于金石者髙氏一人而已
　　戒夫逺祸
　　唐士林令侯敏素谄事来俊臣其妻董氏戒之曰俊臣国贼指日将败君宜逺之敏从其言俊臣怒出为武龙令敏欲不往妻曰速去勿留后俊臣败其党皆流敏独得免
　　劝夫立功
　　唐薛仁贵妻柳氏曰夫有髙世之才要须遇时乃发今天子自征辽东求猛将此难得之时也君盍图功名以自显乎仁贵从之
　　宻饷肴馔
　　南宋刘穆之字道和家贫往妻兄家乞食多见辱其妻江氏每禁不令往穆之犹往食毕求防榔江氏兄弟戏曰防榔消食君何需此妻宻为截发市肴馔为其兄弟以饷穆之自此不敢对夫梳洗及穆之为丹阳尹名妻兄弟饮至醉以金盘贮防榔一斛送之
　　特寄袜鞋
　　昔有人居上庠者其妻作诗寄鞋袜云细袜宫鞋巧様新殷勤寄与读书人好将稳步青霄上莫向平康谩惹尘
　　没入掖庭
　　太平广记唐刘震之女无双幼许配其甥王僊客未成婚值朱泚乱震夫妻死无双没入掖庭僊客后二年入京遇旧苍头塞鸿又得无双婢采苹与居后为富平县尉知长乐驿累月忽报中使押内家人往园陵洒扫宿驿中僊客谓塞鸿曰我闻掖庭多衣冠子女恐无双在焉汝为我一窥可乎因令塞鸿假为驿吏煮茗帘外至夜深忽闻帘下语曰塞鸿郎徤否言讫呜咽塞鸿曰郎君见知此驿今日疑娘子在此令塞鸿候问无双曰我不敢久语明日我去后汝于东北舍阁中紫褥下取书送郎君塞鸿如其言果得书送僊客书后云勅使尝説富平县古押衙人间有心人若能求之我与郎君可复相见僊客遂请解驿务寻访押衙押衙求茅山道士药其药服之即死三日复活因令采苹假作中使以无双为逆党赐此药令自尽三日后托以亲故以百缣赎其尸以与僊客救疗得愈押衙亦自尽僊客与无双偕老襄邓间
　　叅议军事
　　五代朱全忠夫人张氏多智略全忠敬惮之虽军府事时与之叅议或将兵至中涂夫人以为不可遣一介召之全忠即为之返
　　妻自执防
　　初晋司马懿辞位诈以风痹不能起居偶曝书遇雨自起收书家唯一婢见之妻张氏惧言泄乃手杀婢而自执防
　　妻善治生
　　周世宗以周行逢为武平节度使行逢妻邓氏陋而刚决善治生尝谏夫用法太严行逢怒邓氏因之村墅遂不复归行逢屡遣迎之不至一旦自帅僮仆来输税行逢就见之曰夫人何自苦如此邓氏曰税官物也公不先输何以率下且独不记为里正代人输税以免楚挞时耶行逢欲与之俱归不可曰公诛杀太过一旦有祸村墅易为逃匿耳
　　供具纸笔
　　郡国雅谭王元苦病风月终于贫病妻黄氏共持雅操每遇得句黄氏中夜必先起燃烛供具纸笔元甚重之
　　商确才能
　　欧阳公为梅圣俞妻谢氏撰墓铭圣俞曰使吾不以贫贱富贵累其心者吾妻之助也吾尝与士大夫语谢氏多从户屏窃聴之又尝与商确其人之才能贤否及时事之得失皆有条理吾官吴兴自外归必问曰今日孰与饮而乐乎闻其贤者也则悦否则叹曰君所交皆一时贤隽今与是人饮而欢耶
　　注视饼师
　　唐宁王宪宅左有卖饼者其妻纎白明媚王一见属意因厚遗其夫取之宠爱逾等及环岁问之曰汝复忆饼师否黙然不对王召饼师使见之其妻注视双泪垂颊王乃归之
　　猥配驵侩
　　渔隐丛话赵明诚清献公抃之子妻清照号易安居士济南李格非之女明诚卒再适非类未防反目有啓与綦处厚云猥以桑榆之晚景配兹驵侩之下材传者无不笑之有潄玉集三卷行世按氏族大全赵姓下亦以明诚为清献公子及观东坡所撰清献公神道碑其二子曰防曰屺并无所谓明诚者又观叶文庄水东日记明诚是赵挺之子挺之附媚蔡京致位权要则宜有此下才之子当以叶説为是若以明诚为清献之子则易安为清献之子妇又岂肯以桑榆晚景更适非类为天下笑耶非类指张汝舟易安适之夫也
　　并拜封爵
　　六帖安重荣娶二妻髙祖并拜封爵又王毛仲有两妻一上所赐者皆有国色
　　能甘淡泊
　　宋孙眀复居泰山之阳枯槁憔悴须鬓皓白故相李廸守衮见之叹曰先生年五十一室独居谁事左右吾弟女甚贤可奉箕帚明复曰相家女不以妻公侯贵戚而乃以嫁山谷衰老藜藿不充之人相国之贤自古无也予不可不成相国之贤遂娶之而李氏亦能甘淡泊事夫尽礼士大夫莫不贤之
　　作诗饯行
　　侯鲭録宋真宗东封访天下隐者得杞人杨璞能为诗及召对自言不能上问临行时有人作诗送君否璞曰独臣妻有诗一首云更休落魄贪杯酒亦莫猖狂爱咏诗今日捉将官里去这回断送老头皮上大笑放还山苏东坡云吾顷在湖州坐作诗追赴诣狱妻子送出门皆哭无以语之顾老妻曰独不能如杨处士妻作诗送我乎老妻不觉大笑而止
　　题诗返附
　　元吴仁叔妻韩氏仁叔业太学寄简于妻妻拆简乃白纸一幅遂题诗返附之曰碧纱窓下拆缄封一纸从头彻底空料想僊郎无别意忆人常在不言中仁叔得诗大披赏之复答以诗
　　见重九族
　　晋书郑林妻石氏贤而有徳操见重于九族
　　许聘数人
　　江南野史曽崇范妻初许聘数人其夫輙死一夕梦人谓曰田头有鹿迹田尾有日炙乃汝之夫也后嫁曽崇范方悟
　　易履
　　辍耕録程公鹏举在宋季被虏于兴元版桥张万戸家为奴张以虏到宦家女某氏妻之既婚三日即窃谓其夫曰观君才貌非久在人后者何不为去计而甘心于此乎夫疑其试已也诉于张张命棰之越三日复告曰君若去必成大器否则终为人奴耳夫愈疑又诉于张张命出之遂卖与市人家妻临行以所穿绣鞵一易程一履泣谓曰期执此可相见矣程感悟奔归宋时年十七八以廕补入官至元朝程为陜西行省叅知政事自与妻别三十余年义其为人未尝娶至是遣人携向之鞵履往兴元访求之市家云此妇自到吾家未尝解衣以寝毅然不可犯吾妻异之视如己女将半载以所成布匹偿原卖镪物乞身为尼见居城南某庵中所遣人即往寻见以曝衣为由故遗鞵履在地尼见之询问其所从来曰吾主翁程叅政使寻其偶耳尼出鞵履示之合亟拜曰吾主母也尼曰归见程相公与夫人为道致意竟不出告以叅政未尝再娶亦不出旋报程移文本省遣使檄兴元路路官为具礼委幕属李克复防防其车舆至陜西重为夫妇焉
　　渍衣
　　辍耕録漳州龙溪县澳里人陈端才之妻蔡氏三玉至元间本处防起里媪集里中妇女同舟避难防追及三玉亟以水渍衣防视三玉有姿色欲先汚之三玉绐曰衣湿更求衣防信之更取衣三玉投水死防曰溺者必跃以长竿络钩俟其跃而举之尸竟不跃防退三玉之父端广舟次上流尸遂逆流附父舟推之不去移舟遡河而上尸从之上者三父异甚视之则其女也因痛哭而收敛其尸
　　不忍二适
　　辍耕録千夫长李某戌天台县日一部卒妻郭氏有令色李心慕焉一日李分兵往戍盗贼出没处卒遂在行李日至卒家百计调之竟莫能犯经半载夫归郭具白其事因为所辖防敢谁何后李过卒门卒邀入治茶忽忆前事亟持刀出而李幸脱走诉于县县捕系穷究案议持刅杀本部官罪死卒在狱久之府檄调黄岩州一狱卒叶姓者至尤有意于郭氏乃顾视部卒情若手足卒感激入骨髓忽传五府官至乃斩决罪囚者叶报卒知且谓曰汝万一不保汝妻尚少汝子若女才八九岁耳奚以依顾我尚未娶肯为我室则我之视汝子女犹我子女也卒喜诺因谓郭曰我死有日此叶押狱性柔善未有妻汝可嫁之郭曰汝之死以我之色我又能二适以求生乎既归遂防二儿出市召人与之邑人有怜之者纳其子女赠钱三十缗郭以三之一具酒馔防至狱门谓叶曰愿与夫一见叶聴入郭谓其夫曰君扰押狱多矣可用此酒馔少答之又有钱若干收取自给我去一富家执作为口食计恐旬日不及防君故也相别垂泣而出走赴仙人渡溪水中危坐而死此水极险恶竟不为冲激倒仆人有见者报之县县官往验视得实为具棺敛葬于死所山下又申达上司表其墓曰贞烈郭氏之墓至正丙戌朝廷遣使宣抚列郡亷得其事原卒之情释之人遂付还子女卒亦终身誓不娶
　　专奉遗尸
　　辍耕録王氏守素钱塘民家女其夫丁弃家为全真道士于吴山紫阳庵一日召守素入山书付四句云懒散六十三妙用无人识逆顺两相防虚空镇常寂坐抱一膝而逝方外者流谓之骑鹤化守素遂亦束髪簮冠着道士服奉夫遗尸二十年迹不下山年逾七十防于得道神仙渺茫固未暇论而贞守一节乃可尚也

　　山堂肆考卷九十四
<子部,类书类,山堂肆考>
　　钦定四库全书
　　山堂肆考卷九十五　　　明　彭大翼　撰亲属
　　妬妻
　　史记女无妍丑入宫则妬又好女入室恶女之仇惧生龙蛇
　　左襄二十一年叔向之母妬叔虎之母美而不使其子皆谏其母其母曰深山大泽实生龙蛇彼美惧其生龙蛇以祸汝注云不使不使叔虎之母见叔向之父也
　　令茹鸧鹒
　　梁武帝平齐获侍儿十余軰颇娱于目为郄后所察动止皆有隔抝愤恚成疾左右识其情者进言曰臣尝读山海经以鸧鹒为膳可以疗其病使不忌陛下盍试诸帝从之郄茹膳妬殆减半
　　髠头
