<!-- { "loadSidebar": true } -->
　　唐扬州崔崖张祐二人齐名毎题娼肆誉之则车马盈门毁之则杯盘失错二人作诗嘲李端端云黄昏不语不知行鼻似烟窓耳似铛爱把姜牙梳掠鬓昆仑顶上月初生盖谓端端黒而且长也于是端端遂往见二人再三请曰端端祗候三郎六郎伏望哀之乃更赠曰觅得黄骝被绣鞍善和坊里取端端扬州近日浑成错一朶能行白牡丹于是宾客竞至其户或嘲曰李家娘子才出墨池便登雪岭何其一日黒白不均
　　题词寓意
　　名妓楚娘以姿学自负三山林茂叔与之相厚因官建昌携楚回家其妻李氏不能容楚题词于壁以寓意云去年梅雪天千里人归逺今嵗梅雪天千里人追怨铁石作心肠铁石刚犹软江海比君恩江海深犹浅李氏见词乃曰人非木石胡不能容遂置长衾大被三人共寝
　　月英善谑
　　金陵徐氏诸公子宠一妓死乃焚之时有妓徐月英送葬谓徐公子曰此娘平生风流没亦带焰时号善谑
　　蓬僊巧言
　　平康里前曲中有老妓曰莱儿字蓬僊貌不甚扬齿不卑矣但利口巧言诙谐最妙陈设居止处如好事士流之家由是见者多惑之有天水山光逺年甚富与莱儿殊相悬而一见溺之终不能舍莱儿亦以光逺聪明俊少尤谄附之及光逺应举自以俊才期于一战而捷而莱儿亦谓之万全是嵗冬大夸于宾客指光逺为一鸣先辈及光逺下第京师小子弟自南院径取道诣莱儿莱儿正盛饰立门前以俟榜小子弟辈马上念诗以谑之曰尽道莱儿口可凭一冬夸壻好声名适来光逺门前过光逺何曽解一鸣
　　悲恋希孟
　　宋谢希孟陆象山门人也少豪儁与妓陆氏狎象山责之希孟但敬谢而已他日复为妓造鸳鸯楼象山又以为言希孟曰非特建楼且为作记象山喜其文不觉曰楼记云何即占首句云自逊抗机云之死而天地英灵之气不钟于男子而钟于妇人象山黙然知其侮也一日希孟在妓所恍然有悟忽发归兴不告而行妓追送江浒悲恋而啼希孟毅然取领巾书一词与之云双桨浪花平夹防青山锁你自归家我自归説着何如过我断不思量你莫思量我你从前与我心再傍他人呵
　　怨恨王魁
　　宋山东名妓桂英与王魁厚誓不他适凡魁服食皆取于英魁赴科英为祖饯仍赠以诗魁登第英以书贺幷寄诗章魁竟不答后除徐州佥判娶崔氏赴任英闻之怨恨乃自杀魁忽白日见英骂其负义遂得病卒
　　乞诗东坡
　　见宠妾
　　求诗参寥
　　宋僧参寥至徐州访东坡坡席上戏令一妓求诗参寥诗曰多谢尊前窈窕娘好将幽梦恼襄王禅心已作沾泥絮不逐东风上下狂
　　偕老赵判
　　宋蘓小娟钱塘妓艺精音律才工文翰与姊盻奴齐名盻奴与太学生赵不敏甚洽欵不敏日益贫盻奴周给之使笃于业遂捷南省得授官襄阳府司户奴未落籍不得偕老不敏赴官三载想念成疾而卒官禄俸分属其弟赵院判均分之一以膳院判一以送盻奴且言盻奴有妹小姢俊雅能吟可谋致之佳耦也院判如言至钱塘托故人倅钱塘者召盻奴其家云盻奴一月前死矣小娟亦为盻奴所欢者以于潜官绢诬攀系狱中召小娟出绐之曰汝负商人官绢百匹何以偿之小娟叩头言此乃姊盻奴事乞赐周旋非惟小娟感荷更生盻奴亦防恩泉下也倅喜其词婉因问汝识襄阳赵司尹否小娟曰赵司尹未仕时与姊盻奴交好后中科授官盻奴相思致疾而死倅曰赵司尹亦谢世矣彼遣人附一缄及餽物一罨外有其弟院判一缄付尔开之小娟自谓不识院判何人及拆书惟一诗云当时名妓镇东吴不好黄金只好书借问钱塘蘓小小风流还似大蘓无小娟得诗黙然倅索和之小娟不得已和诗曰君住襄阳妾住吴无情人寄有情书当年若也来相访还有于潜官绢无倅大喜尽以所寄物与之免其偿绢且为脱籍归院判偕老焉
　　续婚符郎
　　京师孝感坊有郉知县单推官郉之妻即单之姊单有子名符郎郉有女名春娘在襁褓中已议婚宣和中郉挈家赴邓州顺阳县官守单亦举家往扬州待推官阙约官满归成婚是年冬戎寇大扰郉夫妻皆遇害春娘为贼所虏转卖在全州娼家名杨玉玉能作小词毎公庭侍宴本州前后守倅皆重之绍兴初符郎受父防为全州司户见杨玉甚慕之有司理与司户契分相投将与之为地而太守严明未敢后司理置酒请司户只防杨玉一名只候酒半酣司户佯醉呕吐偃息于书斋司理令杨玉侍奉汤药因得一遇因谓玉曰汝必是名公苗裔但不可推究果是何人玉羞愧曰妾本是宦族流落在此非杨妪所生也问其父是何官何姓玉涕泣曰妾姓邢在京师孝感坊住幼年许与舅之子结婚父授某处知县不幸父母遇冦陨命妾被掠卖至此司户复问汝舅何姓何官其子何名玉各以实对因大泣下司户心知其春娘也未敢言后一日司户置酒回司理复召杨玉佐樽遂不复与狎因好言正色问之曰我今丧偶汝肯随我乎玉曰妾所愿也司户知其厌恶风尘出于诚心乃发书吿父时父在省为郎官乃具状经朝廷径送全州乞归良续旧婚父又致书全州太守竟如法成婚按符郎名飞英字腾实
　　好笞官妓
　　魏泰诗话宋吕士隆知宣州好笞官妓官妓皆欲逃去防杭州一妓到士隆喜之留不使去一日郡妓复犯小过士隆欲笞之妓诉曰某不敢辞罪但杭妓不能安也士隆愍而舍之梅圣俞闻之作莫打鸭诗以寄意曰莫打鸭打鸭惊鸳鸯鸳鸯新向池中浴不比孤洲老鸹鸧
　　私幸营妓
　　司马温公为武定从事同幕私幸营妓而公讳之甞防僧庐王荆公往迫之温公使妓逾墙而去度不可追乃具道其事荆公集句戏之云年去年来来去忙暂偷闲卧老僧房惊回一觉游仙梦又逐流莺过短墙
　　颇通佛书
　　蘓子瞻守杭日有名妓琴操颇通佛书子瞻喜之一日游西湖戏语琴操曰我作长老汝试叅禅琴操敬诺子瞻问曰何谓湖中景对曰落霞与孤鹜齐飞秋水共长天一色何谓景中人对曰裙拖六幅湘江水髻挽巫山一片云何谓人中意对曰随他杨学士鼈杀鲍叅军操问如此究竟何如子瞻曰门前冷落鞍马稀老来嫁作商人妇操言下大悟遂削发为尼
　　尤喜乐府
　　李次山义倡传义倡者长沙人家世娼籍善讴尤喜秦少游乐府少游坐钩党南迁道长沙访潭土风俗及妓籍中可与谭者或言娼遂往焉坐语间顾见几上文一编就视之目曰秦学士词因取阅竟皆已平日所作者少游窃怪之故问曰秦学士何人也若何自得其词之多娼不知其少游也即具道所以少游曰若素爱秦学士彼秦学士亦甞遇若乎曰秦学士京师贵人也焉得至此使得见秦学士虽为之妾御死亦何恨少游察其语诚因谓曰若欲见秦学士即我是也以朝命贬黜因道而来此尔娼大惊入谓母媪有顷媪出设位坐少游于堂娼立阶下北面拜且张筵虚左示不敢抗酒一行率歌少防词一阕以侑之比夜乃罢止少防宿衾枕席褥必躬设夜分寝定娼乃寝先平明起立帐外以待少防感其意为留数日将别娼曰妾不肖之身幸侍左右今学士以王命不可乆留又不敢从行恐以为累唯誓洁身以报少防许之一别数年少防竟死于藤娼一日昼寝寤惊泣曰吾自与秦学士别未甞见梦今梦来别非吉兆也秦其死乎亟遣仆顺途觇之数日得报秦果死矣乃谓媪曰吾昔以此身许秦学士今不可以死故背之遂衰绖以赴行数百里遇于旅馆拊棺绕之三周一恸而絶京口人钟鸣将之常州教官以闻于郡守李次山结既为作义娼传又系之賛云
　　不肯破顔
　　宋淳熙中有妓汤赛师居抱剑营负色寡合非豪俊不肯破顔猥客恐为所侮不敢登门有恶少诡为外方富民部纲者僦馆其隣因盛饰而往一见交欢呼酒酣饮恶少挥金不吝且能调弄风月举家大喜顷之恶少复舁钗环条脱一巨箧草草视之皆灿然精金也娼家愈大喜不复细察受而缄之留连逾月惟恐其去一夕恶少谓其家曰来日当往部中料理某事欲夙起赛师唯唯黎明饮食之遣仆随往恶少以计赚其仆至晚不复来矣往馆中觇之寂无踪迹启箧视之灿然者皆伪物也举家恚恨赛师愧郁而死
　　无如眇目
　　秦少游云有美娼眇一目者贫不能自赡乃计谋于母西防京师或止之曰京师天下之色府也若具两目犹恐往而不售况眇一目焉其瘠于沟中矣娼曰谚有之心相怜马首圆以京师之大岂无知我者遂行抵梁舍河滨逆旅居一月有少年从数骑出河上见而悦之为留饮宴明日复来因大嬖取置别第中谢絶姻党身执爨以奉之娼饭少年亦饭娼疾不食少年亦不食嗫嚅伺候曲得其意唯恐或不当也有书生嘲之少年忿曰自余得若人还视世之女子无如一目者佳目得一足矣又奚以多为
　　不事叛逆
　　毛惜惜髙邮妓也宋端平初别将荣全据髙邮以叛制置使遣人招之不听全与同党王安等宴饮惜惜耻于供应安斥责之惜惜曰初谓太尉降为太尉更生贺矣今乃闭门不纳使者乃叛逆耳妾虽贱妓不能事叛臣全怒杀之后人为立庙祀之
　　长佐欢娱
　　宋成都官妓赵才卿性黠慧帅府与都钤帅防饮命才卿佐酒作词应命立就归梁燕云细栁营中有亚夫华宴簇名姝雅歌长许佐投壶无一日不欢娱汉皇拓境思名捧飞诏欲登途从前宻约尽成虚空赢得泪流珠
　　歌以侑觞
　　蘓东坡倅杭日府僚湖中髙防羣妓毕集惟秀兰不来营将督之再三乃来子瞻问其故答曰沐浴倦卧忽有叩门声忽起询之营将催督也整装趋命不觉稍迟时府僚多属意于秀兰者见其不来恚恨不已云必有私事秀兰含泪力辨而子瞻亦从旁冷语隂为之解府僚终不释然也适榴花盛开秀兰以一枝借手献座中府僚愈怒责其不恭秀兰进退无据但低首垂泪而已子瞻乃作一曲名贺新凉令秀兰歌以侑觞声容絶佳府僚大悦剧饮而罢
　　舞以佐酒
　　闻见録宋文潞公知成都喜行乐有飞语至京师防御史何郯字圣徒蜀人当归上遣察之李少愚谓文潞公曰此无足念虑因迎谒圣徒于汉州同郡有妓善舞命之佐酒圣徒喜之问其姓曰杨圣徒曰所谓杨台栁者也少愚因取妓帕题诗曰蜀国佳人号细腰东台御史惜妖娆从今唤作杨台栁舞尽春风万万条且命其妓歌之数日圣徒至成都颇严重潞公一日宴圣徒迎其妓杂府妓中歌其词以酌圣徒圣徒毎为之醉此与陶秀实事同
　　拜谢涪翁
　　涪翁过泸南泸帅留府防有官妓盼盼帅甞宠之涪翁赠浣沙溪词曰脚上靴儿四寸罗唇边朱麝一樱多见人无语伹廻波料得有心怜宋玉祗因无奈楚襄何今生有分向伊麽盼盼拜谢涪翁泸帅令唱词侑觞盻盻唱惜春容涪翁大喜醉饮而别按涪翁黄山谷号也黄甞为涪州别驾故云
　　惊逝陈烈
　　宋蔡君谟守福唐防李泰伯与陈烈于望海亭以籍妓侑酒妓方举板一拍烈怖骇越墙攀木而逝李因赋诗云七闽山水掌中窥乗兴登临对夕晖谁在画楼沽酒处几多鸣防赴潮归晴来海色依稀见醉后乡心积渐防山鸟不知红粉乐一声檀板便惊飞
　　戎昱寄情
　　唐韩晋公滉镇浙西戎昱为部内刺史有官妓善歌色亦闲妙昱情属至厚浙西乐将闻其名白滉召置籍中昱不敢留俄于湖上为歌词以赠之云好去春风湖上亭栁条藤蔓系人情黄莺乆住浑相识欲别频啼四五声且曰至彼令歌必首唱是词既至韩为开筵自持杯命歌妓遂唱戎词曲既终韩问曰戎使君于汝寄情耶妓悚然起立曰然不觉泪下韩召乐将责曰戎使君名士寄情郡妓何故不知而召置之成余之过乃笞之命与妓百缣即时归之
　　紫山钟爱
