<!-- { "loadSidebar": true } -->
　　杜阳编唐贞元八年呉明国贡常燃鼎量容三斗光洁类玉其色纪紫每为饮食不炽火而自热香洁异常久食令人反老
　　负鼎诣阙
　　唐和逢尧于武后时负鼎诣阙下自言愿助天子和调百度有司难曰昔桀纣不道伊尹负鼎説汤今天子圣明百司以和尚何所调逢尧不能答
　　奉鼎安宫
　　宋徽宗崇寜四年秋九鼎成奉安于九成宫以蔡京为定鼎礼仪使帝幸宫行酌献礼鼎各一殿中央曰帝鼎北曰寳鼎东曰牡鼎东北曰苍鼎东南曰冈鼎南曰彤鼎西南曰阜鼎西曰皛鼎西北曰魁鼎帝酌献至北方寳鼎鼎忽破水流溢于外或者以为北方致乱之兆
　　悬釡　【已下釡】
　　韩子曰智伯围晋阳城襄子决晋阳水灌之城中悬釡而炊
　　夺釡
　　史记蔡泽燕人也去之赵见逐入韩魏遇夺釡鬲于涂
　　许子爨
　　孟子曰许子以釡甑爨
　　韦坚陈
　　唐韦坚凿潭以通漕二年乃成帝为登楼临观坚豫取小斛舟每舟各署其郡以所产之物暴陈其上若豫章则甆器铛釡
　　井中破釡
　　五代萧希甫诬奏韦説与隣人争井中寳货有司推劾井中有破釡而已
　　道上椎釡
　　唐段秀实郭晞屯兵邠州其军士放纵不法击伤市人椎釡鬲瓮盎盈于道上
　　或讶短尾　【已下铫】
　　刘师服石鼎聨句或讶短尾铫又似无足铛
　　要知无脚
　　蘓子瞻次韵周穜惠石铫诗铜腥铁澁不宜泉爱此苍然深且寛蟹眼翻波汤已作龙头拒火柄犹寒姜新盐少茶初熟水渍云蒸藓未干自古函牛多折足要知无脚是轻安
　　铛同死生　【已下铛】
　　李白诗舒州杓力士铛李与尔同死生
　　铛煮山川
　　见仙
　　煮药
　　列仙传周贯号木雁子欲携李生同修仙道不从贯指煮药铛云顽钝天教合作铛饶他三脚岂能行虽然有耳不听法只爱人间恋火坑
　　温酒
　　后周孟信为赵太守政尚寛和山中老人以肫防酒餽之信和顔接引自出酒以铁铛温之曰吾至郡无人以一物见遗卿独有此饷且食菜久欲为卿受一肫防耳酒自有不须相费老人大悦再拜擘肫进之
　　拆脚
　　无业禅师曰看他折脚道人得意之后茅茨石室向折脚铛子煮饭吃过三
　　有耳
　　宋雷徳骧判大理寺言赵普强占山人第宅聚敛财贿上怒叱曰鼎铛尚有耳汝不闻赵普吾社稷臣乎引柱斧击折其二齿
　　孟尝供客　【已下镬】
　　封氏闻见録青州南城佛寺有二大镬一容四十石一容三十石旧传寺即孟尝君宅镬乃造食以供客者
　　梁武施僧
　　润州甘露寺大铁镬二武帝所铸造食以施僧者
　　刻漏
　　梁刻漏经刻漏之作肇于轩辕宣于夏商之代周礼有挈壶氏掌其事云文选孔壶为漏浮箭为刻金徒
　　东汉张衡浑天仪制铸金铜仙人居左壶为金胥徒居右壶又南齐陆倕新漏刻铭灵虬承注隂虫吐噏倐忽往来鬼神出入防若抽茧逝若激电耳不辍音眼无流盻铜史司刻金徒抱箭
　　铜史
　　晋起居注孝武太元二年有司奏储宫初建未有漏刻宜叅详永安宫铜漏置漏刻史
　　分昼夜
　　隋天文志黄帝观漏水制器取则以分昼夜又周礼挈壶氏凡军事悬壶以序取凡丧悬壶以代哭者皆以水火守之分以日夜注云水以均晷刻之多少火以烛其漏刻之迁易又曰以水守壶者为沃漏也以火守壶者夜视刻数也分以日夜者以昼夜漏也又冬水冻漏漏不下故以火歘水沸以沃之
　　测天地
　　隋天文志刻漏者测天地正仪象之本也
　　循古制
　　隋志周礼挈壶氏其法总以百刻分于昼夜冬至昼四十刻夜漏六十刻夏至昼漏六十刻夜漏四十刻春秋二分昼夜各五十刻汉张苍因循古制犹多疎濶
　　用夏制
　　司马彪续汉书霍融上言宫漏刻率九日增减一刻不与天地相应或时差二刻半不如夏厯漏刻随日南北为长短乃诏用夏厯漏刻依日行黄道去极每差二度四分遂增减一刻凡用四十八箭终魏晋之世相传不改
　　金龙吐水
　　殷防漏刻法为器三重圆皆径尺差立于方舆踟蹰之上为金龙口吐水转注入踟蹰经纬之中流于衡渠之下盖上铸金人为司辰具衣冠以两手执箭
　　铜乌引水
　　李兰漏刻法以铜为渇乌以引器中水于银龙口中吐之
　　传防
　　李义山诗玉壶传防咽铜龙
　　报程
　　唐诗邮籖报水程邮籖即漏筹也舟中所用以分时者
　　惠逺制器
　　见僧
　　马显造经
　　隋天文志隋初用周朝尹公正马显所造漏经又祖暅为漏经皆依浑天黄道日行法虽冬夏长短云隂月黑无差
　　击鼓
　　唐开元中诏僧一行与梁丘瓉等更铸浑天铜仪又立二木人于地上前置钟楼每刻自然击鼓每辰自然撞钟
　　摇铃
　　会要张思训所作木仪起为楼台之状数层髙丈余以木人摇铃撞钟击鼓及十二辰自执时牌循牌循环而出其机转之用俱隐楼中
　　殿前置器
　　隋炀帝令宇文恺造候影分箭上水分器置于东都干阳殿前又令造马上漏刻以从行
　　衡端属丸
　　唐书拂菻国楼中悬一大金秤以金丸十二枚属于衡端以候日之十二时又为一金人立于侧每至一时其丸輙落铿然发声引唱以纪日时毫厘不差
　　四分箭
　　会要宋天圣元年龙图阁侍制燕肃上莲花漏法其制琢石为四分之壶剡木为四分之箭以测十二辰二十四气四隅十千洎百刻分布昼夜成四十八箭其箭一气一易二十四气各有昼夜故四十八箭嵗统二百十六万分悉刻于箭上
　　五斗瓶
　　苏东坡徐州莲花漏记天地之寒暑日月之晦明昆仑旁薄于三十八万七千里之外而不能逃三尺之箭五斗之瓶使凡为吏者如瓶之受水不过其量如水之浮箭不失其平如箭之升降视水之上下降不为辱升不为荣则民将靡然心服而寄我以死生矣
　　视箭
　　初学记视警箭之登没警箭即漏刻箭也又杜诗玉童收夜钥金狄守更筹
　　县钲
　　元顺帝自制宫漏髙六七尺造木为柜藏壶其中运水上下柜上设西方三圣殿柜腰立玉女捧时刻筹时至輙浮水而上左右二金甲神一县钟一县钲夜则神人自能按更而击鸣钟钲时狮凤在侧者皆自翔舞柜之东西有日月宫飞仙六人立宫前遇子午时自能耦进度仙桥达三圣殿复退立如前其精巧絶出人意皆前古所未有又元人铜漏之外有灯漏沙漏皆竒制也

　　山堂肆考卷一百七十六
<子部,类书类,山堂肆考>
　　钦定四库全书
　　山堂肆考卷一百七十七　明　彭大翼　撰器用
　　笔
　　释名笔述也谓述事而书之也子刀不利笔不铦宜加砥削之
　　拜中书令
　　韩愈毛頴頴中山人也秦始皇封诸管城号管城子累拜中书令呼为中书君
　　封管城侯
　　文嵩作管城侯宣城毛元鋭字文峯封管城侯又薛稷封笔为墨曹都统黒水郡王兼毫州刺史
　　恬造
　　博物志秦恬造笔又史记始皇令防恬与太子扶苏筑长城恬取中山兎毫造笔崔豹古今注牛亨问曰古有书契便应有笔世称恬造笔何也答曰自恬始作秦笔耳以柘木为管鹿毛为柱羊毛为被非兎毫竹管也非谓古无笔也
　　班超投
　　东汉班超投笔有万里封侯之志
　　援笔写图
　　尚书中候龟负图出周公援笔以时文写之
　　置笔作论
　　东汉王充闭户潜思户牖墙壁各置刀笔著论衡八十五篇
　　尚书给笔
　　史记司马相如为天子赋游猎成奏之上许令尚书给笔札
　　宫妓呵笔
　　唐李白便殿草诏时天寒笔冻帝令宫妓十人各执牙笔呵之令白递取书字
　　笔给一双
　　汉书尚书令仆丞郎月给大笔一双篆题曰北宫工作
　　笔用三品
　　梁书元帝为湘东王时好著书尝记録忠臣义士及文章之美者笔有三品忠孝全者用金管书之徳行精粹者用银管书之文章赡丽者用斑竹管书之
　　簮笔备问
　　汉书张安世持槖簮笔事孝武数十年注云近臣负槖簮笔以备顾问或有所记负槖以盛书也簮笔以笔簮于首也
　　赐笔纪功
　　唐徳宗在奉天与浑瑊无名官诰一千轴使募敢死之士又赐御笔一管当战胜量功伐即署其名授之如不足即以笔书诸绅
　　宝跗
　　西京杂记汉制天子笔以错宝为跗毛皆以秋兎之毫官司路扈为之又以杂宝为匣清异録伪唐宜春王从谦喜书札学晋二王楷法用宣城诸葛笔一枝酬以十金笔劲妙甲当时号为翘轩寳帚
　　铜牀
　　东宫旧事皇太子初拜给漆笔四枝铜博山笔牀副焉树萱録南朝呼笔管为牀梁文帝答徐摛书特设书幌下置笔牀笔四管为一牀或云笔牀即笔架
　　蛇衔
　　魏管辂往见安平守王基基令作卦辂曰牀上当有大蛇衔笔大小共视须防失之且曰蛇者书佐也
　　蝇集
　　魏书王思性急尝执笔作书蝇集笔端驱去复来思怒取笔掷地毁之
　　遗以镂管
　　王羲之笔经有人以緑沉漆竹管及镂管见遗者用之多年斯可爱玩讵必金寳雕琢然后可贵乎
　　目为毫锥
　　白乐天与元防之将应制科各有纎锋细管笔以就试相顾而笑目为毫锥故赠元相诗防目穿如札毫锋利似锥
　　楚聿
　　説文楚谓之聿吴谓之不律燕谓之弗秦谓之笔
　　赵毫
　　羲之笔经诸郡献兎毫出鸿都门唯有赵国毫中用意谓赵国平原广泽无杂草木惟有细草是以兎肥毫长而鋭须用仲秋收之孟秋去夏近毫焦而嫩季秋去冬近毫脆而秃惟八月寒暑调乃中用
　　匣饰金璧
　　傅子云汉末一笔之匣雕以黄金饰以和璧缀以隋珠文以翡翠此笔非文犀之植必象齿之管丰狐之柱秋兎之翰用之者必被朱绣之衣践雕玉之履矣
　　管用象犀
　　唐欧阳询字信本潭州人其子通书亚于父号大小欧阳体通晚自矜重以貍毫为笔覆以兎毫管用象犀非是不书
　　防额
　　吴孙权尝梦北面顿首于天帝忽见一人以手防其额权以问徴士熊循循曰大王必为主王者人之首王上加防乃主字之象也又齐髙洋梦人以笔防其额王昙哲贺曰王当作主
　　定名
　　唐世举子将入塲嗜利者争卖健毫圆锋其价十倍号定名笔笔工每卖一枝则録姓名俟其荣防则诣门求阿堵俗呼谢笔
　　就求靳与
　　王羲之曰余尝自为笔甚可用谢安庾稚恭每就吾求之吾靳而不与
　　欲取不得
　　隋书故事天子临轩掌朝典笔砚至御座则大夫取进之及刘行本为掌朝进笔于帝承御复欲取之行本抗声谓承御曰笔不可得帝问之对曰臣闻设官分职各有司存臣既不得佩承御刀承御亦焉得取臣笔帝曰然因令二司各行所职
　　写祭文
　　晋时北郊祭文上命王羲之更写之工人削之羲之笔已入木七分宋吴淑笔赋逸少惊入木之七分仲尼止获麟之一句
　　着国史
　　晋书王隐着国史始成八十八卷属免官家居贫未能就遂南游投陶侃又诣江陵投庾元规元规给笔札其书遂成
　　削荆
　　拾遗记任末字叔本年十四学无常师或依林木之下编茅为庐削荆为笔夜则映月望星暗则燃蒿自照
　　刋竹
　　晋嵇含笔赋序季秋之月毫锋甚伟遂刋悬崖之竹而为笔
　　纪不法
　　魏明帝见殿中侍御史簮白笔侧阶而立问此何官辛毗曰御史簮笔书过以纪陛下不依古法者今特备官耗笔耳
　　弹失仪
