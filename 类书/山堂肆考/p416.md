<!-- { "loadSidebar": true } -->
　　格物论鹳水鸟一名负金一名背灶一名旱羣状类鹤而无朱顶巢于髙木絶顶处善飞搏奋于层霄之上而落处不知其几千里禽经鹳生三子一为鹤衔鳣
　　见师
　　趂蛇
　　朝野佥载魏光乘题品朝士以丞相姚元之长大行急目为趂蛇鹳坐此贬新州新兴尉
　　转石
　　埤雅鹳性甘带毎遇巨石知其下有蛇即于石前如术士禹歩其石阞然而转南方里人学其法者伺其养雏縁木以篾絙缚其巢鹳必作法解之乃于木下铺沙印其足迹而仿学之天将雨则长鸣而喜葢知雨者也又善羣飞薄霄激雨雨为之散作巢择取礐石周围绕卵以助暖气故方术家以鹳暖巢中礐石为眞物也又泥其巢一傍为池以石宿水今人谓之鹳石飞则将之取鱼置池中稍稍以饲其雏俗谓鹊梁蔽形鹳石归酒
　　聚水
　　拾遗记鹳能聚水巢上故人多聚鹳鸟以却火灾
　　鸣垤
　　诗豳风鹳鸣于垤妇叹于室注云将隂雨则穴处者先知故蚁出垤而鹳就食之遂鸣于其上也又禽经鹳俯鸣则阴仰鸣则晴
　　戯庭
　　栁宗元闵生赋戯鳬鹳扵中庭又宋绍定中张广年权县事谯楼有巣鹳中弋带箭造庭下哀鸣若有所诉者广年视箭首字得弋人姓名追惩之鹳乃去
　　多立
　　曰短脚者多伏长脚者多立脚近尾者好歩脚近臆者好踯多伏鹅之类是也多立鹳鹤之类是也
　　善旋
　　埤雅旧説鹳善旋飞盘薄霄汉与鹅之成列正异故古之阵法或愿为鹳也
　　百舌
　　百舌又名反舌者谓能反覆其舌以随百鸟之音也苍毛尖嘴形小于鸲鹆二三月鸣至五月无声亦鸟也一名望春一名唤起江南人谓之唤春声圆转如络丝
　　惟食蚯蚓
　　朝野佥载春转夏止惟食蚯蚓
　　未闻鳯凰
　　梅圣俞诗一冬常噤嘿乗春何多舌苍毛无文章尖嘴若腾説晓升髙髙树百鸟言漏泄只未闻鳯凰有亦学不彻伤哉古辩士往往遭车裂
　　报晓
　　唐诗星未渡河先报晓又顾况早春诗一家千里外百舌五更头
　　啼春
　　宋文潜诗晓语月斜树昼啼春霁天
　　侠少停歌
　　刘梦得百舌吟绵蛮宛转似娱人一心百舌何纷纭酡顔侠少停歌听坠珥妖姬和睡闻可怜光景防时尽谁能低回避鹰隼廷尉张罗似不知潘郎挟弹无情损天生羽族尔何微舌端万变乗春辉南方朱鸟一朝见索莫无言髙下飞
　　幽人惊睡
　　文与可诗就中百舌最无谓满口学尽羣鸟声自无一语出于己徒尔嘲哳夸纵横朝朝泊我髙柳上呌破一窻残月明幽人穏睡正酣美无计可奈遭尔惊少年挟弹彼谁者安得为我来五更











　　山堂肆考卷二百十三
<子部,类书类,山堂肆考>
　　钦定四库全书
　　山堂肆考卷二百十四　　明　彭大翼　撰羽虫
　　杜鹃
　　格物论杜鹃一名杜宇一名子规一名隽周三四月间始鸣夜啼达旦血渍草木凡鸣皆北向啼苦则倒悬于树瓯越间谓之怨鸟按寰宇记蜀之先肇于人皇之际至黄帝子昌意娶蜀人女生帝喾后封其支庶于蜀歴夏殷周始称王者自名蚕丛次曰栢灌次曰鱼鳬其后有王者曰杜宇号望帝自恃功徳乃以褒斜为前门熊耳灵闗为后户玉垒峨眉为池泽时有荆人鳖灵死其尸随水上流荆人求之不可得鳖灵至汶山下忽复生见望帝帝立以为相后帝自以徳不如鳖灵因禅位扵鳖灵号开明遂自亡去化为子鹃故蜀人闻子鹃鸣则曰是我望帝也师旷禽经江介曰子规蜀右曰杜宇埤雅说文皆以杜鹃为子规或曰杜宇非子规春夏有鸟若云不如归去乃子规也未详孰是又按扬雄蜀本记有王曰杜宇出天隳山有朱提氏女为杜宇妻
　　悬树呼名
　　张华禽经注杜宇啼苦则自悬于树自呼曰谢豹
　　寄巢生子
　　博物志杜鹃生子寄之他巢百鸟为饲之
　　闻声主离
　　华阳风俗録杜鹃大如鹊而羽乌其声哀而吻有血土人云春至则鸣闻其初声则主离别之苦人恶闻之惟田家其鸣则兴农事
　　闻声知乱
　　见丞相
　　见常再拜
　　杜子美诗我昔逰锦城结庐锦水边有竹一顷余乔木上叅天杜鹃暮春至哀哀呌其间我见常再拜重是古帝魂生子百鸟巢百鸟不敢嗔乃为餧其子礼若奉至尊
　　闻皆起立
　　唐司空曙杜防行声音咽哕若有谓啼号畧与婴儿同口干垂血转廹切似欲上诉于苍穹蜀人闻之皆起立至今相效微风
　　山僧不闻
　　顾况诗栖霞寺里子规鸟口中血出啼不了山僧后夜初入定闻似不闻山月晓
　　愁人不寐
　　罗邺诗蜀魄千年尚怨谁声声啼血向花枝满山明月东风夜正是愁人不寐时
　　鸠
　　礼鹰化为鸠然后设罻罗草木防惊蛰后五日鹰化为鸠鸠之类不一左传有五鸠曰祝鸠曰雎鸠曰鸤鸠曰鷞鸠曰鹘鸠祝鸠鹪鸠也一名斑鸠一名鵻一名斑佳雎鸠王雎也雕类鸤鸠鴶雏也亦名布糓江东谓之获糓鷞鸠鹰也鹘鸠一名鶌鸠一名鸣鸠一名鸴鸠
　　助气
　　埤雅周官罗氏仲春献鸠以养国老盖鸠性不噎食之且复助气故也
　　多声
　　埤雅鸒鸠似山鹊而小短尾青黒色多声故一名鸣鸠
　　抢榆枋
　　见鹏
　　食桑葚
　　埤雅鹘鸠性食桑葚然过则醉而伤其性故诗云于嗟鸠兮无食桑葚
　　逐妇
　　埤雅斑鸠似鹁鸠而大鹁鸠灰色无绣项隂则屏逐其匹时晴则呼之语曰天将雨鸠逐妇是也斑鸠项有绣文斑然故曰斑鸠本草斑鸠春分则化为黄褐侯秋分则化为斑鵻刘原父诗晴鸠讙求雌两鸠閙逐妇
　　教农
　　埤雅少皥氏以鸟名官雎鸠挚而有别故为司马主法制鸤鸠平均故为司空平水土鵻鸠孝故为司徒主教民籍虞槐赋曰春栖教农之鸟即鵻是也又曰鵻今鳻鸠也壹宿之鸟壹宿壹于所宿之木一名荆鸠一名楚鸠一名防鸠一名乳鸠一名鵴鸠一名鸠一名防鸠梁宋之间谓之鵻又曰鵻与尸鸠皆壹鸟也故有尸祝之号
　　徳均一
　　埤雅鸤鸠不自为巢居鹊之成巢有均一之徳盖其哺子朝自上而下暮自下而上者均也其子在梅在棘在榛而已则常在乎桑者一也
　　性慈孝
　　埤雅鸤鸠性壹而慈祝鸠性壹而孝
　　戾天
　　诗小雅宛彼鸣鸠翰飞戾天
　　唤雨
　　文粹鸣鸠唤雨来
　　景毅防事
　　景毅为白水令有异政白鸠集其防事
　　苏氏山林
　　清异录章贡小川苏氏山林多鸠宾客满座可悉餍饫一网数十百咄嗟可办其党戏之曰此君家肉寄生也
　　正旦献鸠
　　见元日
　　正旦放鸠
　　汉地理志荥阳有厄井沛公避项羽处时有双鸠集井上沛公得免于难故汉世正月放之
　　巢户
　　防稽典録郑迁临太守郡民徐宪在防致哀有白鸠巢户侧举孝亷朝廷称为白鸠郎张九龄居母防有白鸠巢其冢树
　　集檐
　　唐语镇州王廷凑始生尝有鸠十数只朝集庭树暮集檐下
　　巢止数枝
　　禽经拙者莫如鸠巧者莫如鹘鸠累巢止于数枝才能载身而已
　　羽飞千丈
　　许慎云鸣鸠奋迅其羽直刺上飞数千丈入云中
　　入帐
　　晋永康元年大防有鸠入御座武帐中拂司空张华之冠
　　止牀
　　见金
　　傅咸恱听
　　傅咸鸠赋序余舍傍种楸成林闲居听斑鸠声音可恱于是捕而畜之既而驯扰偶出之笼无何失之其后时时一来飞翔聊为之赋
　　应物愁闻
　　韦应物鸣鸠诗吾老病骨知隂晴毎愁天隂闻此声日长思睡不可得遭尔聒聒何时停一作欧阳永叔诗
　　赠友人
　　好事集毛好食鸠人与巳相得必以鸠赠之一日李翺送十二篮
　　分贫士
　　云溪友议邓州有老僧日食二鸤鸠俗共非之老僧终不避当馔之际贫士求食分与二足食讫僧盥潄双鸠从口中出一则能行一则匍匐在地贫士惊愕亦吐其饭其二脚亦出号曰南阳鸤鸠和尚
　　识隂晦
　　梅圣俞诗鸣鸠识隂晦聒聒雌逐雄鹊巢汝得共可蔽雨与风
　　随风雨
　　许表明诗作禽莫作鸤鸠妇一生离别随风雨
　　鸽
　　鸽亦鸠类其颈若瘿其色有二十余种而银合海盐倒挿防子毛脚凤髻黒夜逰半天娇挿羽佳人等则其名也皆两两相匹不离交毎孕必二卵伏十八日而化
　　喜合
　　埤雅鸽喜合凡鸟皆雄乗雌惟此鸟防乗雄
　　恣逰
　　宋梅圣俞诗孤来有野鸽觜眼肖春鸠饥膓欲得食立我南屋头我见如不见夜去向何求一日偶出郡盘空恣嬉逰谁借风铃响朝朝声不休饥色犹未改翻翅如我仇炳哉有灵凤夭折为尔俦翕翼处其间顾我独迟留凤至吾道行凤去吾道休鸽乎何所为勿汚吾铛瓯
　　入懐縁臂
　　后魏崔光位为司徒昼坐读经鸽飞集膝前入懐中縁臂上久之乃去
　　添水吸泉
　　李白逰悟真寺诗徃有冩经僧身静心精専感彼云外鸽群飞何翩翩来添砚中水去吸岩底泉
　　足上系书
　　见书问
　　翎间得书
　　曲阜人顔清甫顔子四十八代孙尝卧病其防子偶弹一鸽归以供膳扵哨翎间得书一缄题云家书付男郭禹禹乃曲阜县尹郭仲贤也其父自真定寄至者时仲贤改授逺平县尹去鸽未及知盘桓寻覔盖被弹云清甫见之责其子更取木匣函死鸽病少愈直抵仲贤官所献书与鸽且语其故仲贤感然曰畜此鸽已十七年矣凡有家书虽隔数千里亦能致真异禽也命左右瘗之以清甫长厚君子留之累日及仲贤知霍州召清甫长子国补州史
　　梁上鸣
　　隋时宴可汗使者有鸽鸣于梁上帝命崔彭武射之中上大恱由是彭武善射闻北庭
　　宫中养
　　见太学生
　　舶船养鸽
　　国史补舶船发海必养鸽如舶没虽数千里亦能归其家酉阳杂爼大理丞郑复礼言波斯舶上多养鸽行数千里輙放一只至家以为平安信
　　金笼放鸽
　　倦逰録记得金笼放雪衣按雪衣白鸽也即巩大卿事见祝夀
　　试铃
　　宋张子野满江红词晴鸽试铃风力软雏莺弄舌春寒薄
　　悬哨
　　宋仁宗庆厯中夏元昊防渭川环庆副总管任福与都监亲怿循好水川西行出六盘山下与夏军遇势不可留遂前格战怿于道傍得数银泥合中有动跃声不敢发福至发之乃悬哨家鸽百徐自中起盘旋军上于是夏兵四合福遂败死
　　鹊
　　鹊一名飞駮一名神女类于鸦而差小觜尖足爪黒颈项与背深緑色臆腹与胁皆白色翮与尾毛黒白相间善为巢其声喳喳然南人闻其噪则喜北人闻其噪则悲季冬之月始为巢
　　背岁
　　淮南子曰太隂所建蛰虫首穴而防鹊巢向而为户又曰蛰虫鹊巢皆向天一而背岁博物志鹊巢开口背太岁此非才智任自然也
　　知风
　　埤雅鹊巢居而知风蚁穴居而知雨鹊岁多风则去乔木巢旁枝故能髙而不危也又淮南子鹊知来而不知徃知来岁多风则巢扵下枝而不知童子探其卵此脩短之分也
　　填河
　　淮南子曰乌鹊填河成桥而渡织女
　　鬭池
　　五行传汉昭帝元凤中乌与鹊鬭于燕王池乌堕地乌君象后燕王诛死
　　制猬
　　鹊能制猬鹊在木上鸣则猬伏不能行必反腹而受啄
　　禳孤
　　襍爼贞元三年中书省梧桐树上有鹊以泥为巢焚其巢可禳狐魅
　　巢髙树
　　庄子曰鹊上髙城之絶而巢于髙树之巅城坏巢折凌风而起故君子之居世也得时则蚁行失时则鹊起
　　立枯枝
　　见栢
　　执弹留
