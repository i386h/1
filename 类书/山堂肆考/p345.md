<!-- { "loadSidebar": true } -->
　　四照阁在杭州孤山之颠宋郑獬诗湖山天下之絶境群山绕湖千百重碧笋四插明镜圆此阁正在明镜中
　　双清
　　阁在陜西汧阳县东南四里玉清宫外髙可远望邑人于此观竞渡
　　降圣
　　唐天寳七年老君降于朝元阁因改为降圣阁
　　褒贤
　　宋枢宻吴居厚被徽宗遇为建阁于私第以蔵赐书又亲书褒贤之阁四字以宠之
　　下临肆区
　　河间王子晦第中起观阁下临肆区其人规晦曰庻人不及以礼然室家之私不愿外窥今将辞公晦惊遽毁撤之
　　髙瞰渭川
　　唐有重明阁在唐华清宫髙瞰渭川下有莲池
　　服慈
　　孔帖唐许景先神龙初东都造服慈阁景先献赋
　　崇徳
　　宋寳庆元年建昭勲崇徳阁绘文武勲臣自赵普至葛邲二十三人像于其中理宗御书扁命郑清之为记端平三年又增赵汝愚为二十四人
　　蔵书
　　婺源县学宫讲堂之上有重屋焉牓曰蔵书而未有以蔵莆田林侯虙知县事始出其所寳大帝神笔石经若干卷以填之而又益广市书凡千四百余卷列庋其上俾肄业者得以讲读而诵习焉名曰蔵书阁朱元晦为之记
　　寳文
　　宋都汴时有天章龙图寳文显谟徽猷敷文诸阁皆置以蔵诸帝御书者
　　丝纶
　　中书职掌纶诰因谓之丝纶阁
　　蓬莱
　　蓬莱阁在登州府城北丹崖山之顶宋郡守朱处约建至今为州人游赏之所赵抃诗山颠危搆此蓬莱水濶风长此快哉天地涵容百川入晨昏浮动两潮来
　　松风
　　阁在武昌府西山寺旧有松林甚茂黄庭坚至黄州游西山爱之因以名阁
　　蕙风
　　蕙风阁在绍兴府治西宋史浩建与曲水阁相接有若阙道当时西园之胜蕙风擅其半
　　含桃
　　阁在凤阳府旧濠州廨宋祥符中梅询为守吕夷简为倅相得甚欢以此为憩宴之地
　　折桂
　　阁本名折桂在华亭县尉防宋右文殿修撰李防为尉时生子纲于此后纲为相因呼为相公阁
　　台
　　释名台者持也言其筑土坚髙能自胜持也
　　尧巡
　　王韶始兴记含洭县有尧山尧巡狩至此立行台也按含洭县即今韶州府英徳县始兴即韶州古地名
　　夏享
　　左昭四年夏启有钧台之享按此台在河南钧州阳翟县南
　　栢寝
　　韩子曰齐景公与晏子游少海登栢寝之台望其国曰美哉堂堂乎又汉武元鼎二年春起栢梁台作承露盘髙二十丈大七围以铜为之上有仙人掌以承露
　　匏居
　　国语楚灵王为章华之台与伍举登焉曰台美矣夫举对曰先君庄王为匏居之台髙不见望国氛大不过容燕立人不废时务官不易朝常今君为此台人罢财尽数年而成诸侯莫至若君谓此美而楚其殆矣
　　晋灵弹人
　　左宣二年晋灵公不君厚敛以雕墙従台上弹人而观其避丸也台在山西绛州西北二十里
　　平公妨农
　　左襄十七年宋皇国父为平公筑台妨于农收子罕请侯农工之毕
　　九层
　　刘向説苑晋灵公造九层台三年不成人力困敝出令敢諌者斩荀息曰臣不敢谏臣能累十二博棊加九鸡卵于上公曰子试作之荀息乃正顔色定志意而作之左右惧慴息灵公气息不续曰危哉危哉荀息曰不危复有危于此者公造台三年不成男不耕女不织国用空虚社稷将亡亦甚危矣灵公即坏其台
　　一柱
　　博物志江陵有台甚大而惟有一柱众梁皆拱此柱陆贾新语曰楚灵王作干谿之台髙五百仞欲登浮云窥天文
　　见孟任
　　左庄三十二年初公筑台临党氏见孟任従之閟而以夫人言许之割臂盟公生子般焉
　　宠西施
　　吴王夫差破越越乃进西施请退军吴王许之吴王既得西施甚宠之为筑姑苏台髙三百丈游宴其上伍子胥谏曰吾恐姑苏台不久为麋之游吴王不听按台在苏州姑苏山上就山起台三年聚材五年乃成髙见三百里下有百花洲宋杨万里诗插天四塔云中出隔水诸峯雪后新道是远瞻三百里如何不见六千人
　　两观
　　两观台在兖州曲阜县鲁城内孔子诛少正卯于两观之下即此
　　三归
　　三归台在兖州东阿县西世为管仲筑
　　懐清
　　见丧夫
　　慕许
　　戴延之西征记许昌城本许由所居城东北七里有许由台髙六丈广三十步邑人慕许由让徳而立
　　卖浆
　　卖浆台在真定府强县北相传姜太公未达时尝卖浆于此
　　醒酒
　　醒酒台在怀庆修武县东北百家岩前巨石是也乃晋刘伶醒酒处
　　望齐
　　史记赵武灵王为野台以望齐中之境
　　朝汉
　　沈懐远南越志熙安县东南有冈髙数十丈冈西南为羊肠道説者云尉佗登此望汉而朝宗曰望汉台今广州府城北有越王台即此望汉台也宋杨廷秀诗榕树梢头访古台下看碧海一琼杯越王歌舞春风地今日春风独自来
　　子陵垂钓
　　钓台在严州城东西二台各髙数百丈东汉严子陵垂钓处宋范仲淹诗汉包六合网英豪一个防鸿惜羽毛世祖功臣三十六云台争似钓台髙
　　伯竒抚琴
　　抚琴台在泸州城北昔尹吉甫子伯竒被后母譛于此台抚琴作履霜操以自悲宓子贱琴台在兖州单县治北汉司马相如琴台在成都府华阳县市桥西
　　鬬鸡走狗
　　汉长乐宫中有鬭鸡台走狗台
　　望鹄眺蟾
　　汉未央宫中有望鹄台眺蟾台
　　弦歌
　　弦歌台在东昌府武成县西一十里上有子防祠
　　金石
　　金石台在江西抚州城西有名峯五第一峯独髙余五峯差小名金石台与第四峯聮属后石洲水流其中故时有金石台分丞相出之语宋晏殊王安石相继拜相人以为应
　　青陵
　　青陵台在封丘县界宋康王欲夺其舎人韩凭之妻乃筑台望之
　　绛帐
　　绛帐台在荆州城西南汉马融教授之所
　　通天
　　汉甘泉宫之地本黄帝以来祭天圜丘处汉武帝于此筑台其髙上通于天故名
　　凝霞
　　杜阳编唐大中中日本国王子来朝云本国之东三万里有集真岛岛上有凝霞台台上有手谭池池中有玉棊子不由制度自然黑白分明
　　测影
　　测影台在河南府登封县东南古阳城县内周公定此地为中土立土主测日以验四时
　　通灵
　　王褒云阳记钩弋夫人従上至甘泉而卒尸香闻十余里塟云阳武帝思之起通灵台于甘泉宫有一青雀集台上时常往来至宣帝时乃不至
　　铸鼎
　　岳州君山有轩辕台一名铸鼎台黄帝铸鼎荆山之下鼎成骑龙上升唐胡曾诗五月扁舟过洞庭鱼龙吹浪水云腥轩辕黄帝今何在囘首巴山芦荻青
　　吹笙
　　吹笙台在温州府城南相周灵王子晋吹笙处
　　获麟
　　获麟台在兖州钜野县东南即西狩获麟之所后人于此筑台
　　判虎
　　判虎台在凤阳定远县治后相传宋包拯为县令虎伤人捕虎系于台前判之
　　曝书
　　曝书台在兖州邹县治东南相传子思曝书于此
　　吟诗
　　保定府易州大宁山有吟诗台相五代时冯道吟诗于此
　　草
　　草台在成都府治西南扬雄宅
　　翻经
　　翻经台在九江府东林寺宋谢灵运翻经于此
　　延士
　　见求贤
　　图臣
　　见传神
　　铜雀
　　铜雀台在临漳县治西魏太祖建又有金虎冰井台三台相去各六十里其上复道楼阁相通中央悬铸大铜雀髙一丈五尺置之楼顶临终遗令施繐帐于上朝晡时使宫中歌吹帐中望吾西陵西陵操塟处也
　　金牛
　　武进县西有金牛台刘宋元嘉末刘季之败华钦于此与萧顺之共登此台见枯骼横道曰文王以来防何年矣当复有掩之者乎
　　凤女
　　凤女台在凤翔寳鸡县东南即秦穆时萧史事后人因其遗址建凤女祠
　　鹿女
　　鹿女台在秦州城内昔有王仙翁居山中见驯鹿产女于草莽中挈养于庵鹿来乳之后十六载仙翁筑台居之
　　饲鸦
　　饲鸦台在南阳三鸦路中大山侧相传汉光武北趍河朔至此失路得鸦引于马前因饲之于此故名
　　呼鹰
　　呼鹰台在襄阳城北汉刘表好鹰鸣尝登此台歌野鹰来曲宋苏轼诗莫上呼鹰台平生笑刘表
　　戏马
　　戏马台在徐州城东南项羽尝戏马于此刘宋武帝在彭城九日曾登此台
　　卧牛
　　卧牛台在襄阳府枣阳县汉光武尝骑青牛于此
　　歌风
　　歌风台在徐州沛县东南泗水西岸汉髙祖征英布还宴父老于此有大风之歌后人因以名台又祭风台在武昌赤壁山下相汉昭烈与曹操战祭风于此
　　望月
　　天寳遗事唐宗八月十五日夜与贵妃临太液池凭栏望月不尽帝意遂敇左右于池之西防别筑台百尺期与妃子来年望月
　　龙虎
　　龙虎台在居庸闗南台广二里袤三里与积粟山相峙有龙盘虎踞之状故名元马祖常诗龙虎台高秋意多翠华来日似銮坡天将山海为城堑人倚云霞作绮罗
　　鳯凰
　　鳯凰台故址在江宁县治南鳯台山刘宋元嘉中王观见异鸟集此山时谓凤凰遂筑台其上故名李白诗凤凰台上凤凰游凤去台空江自流吴宫花草迷幽径晋代衣冠成古丘三山半落青天外二水中分白鹭洲总为浮云能蔽日长安不见使人愁
　　雨花
　　雨花台在金陵城南据冈阜最高处梁武帝时有云光法师讲经于此感天雨花
　　垂杨
　　垂杨台在防州府达县治宋时所筑台下有鳞游池丛石山脩竹园踯躅园
　　八风
　　王莽起八风台以别四方之风盖欲求神仙也台成费万金
　　九日
　　九日台在应天城北世呼为松陵冈齐武帝九月九日宴羣臣于此
　　三休
　　贾子曰翟王使使之楚王欲夸之享于章华之台三休乃至其上故又名三休台按台在荆州监利县北相传乃楚灵王所筑监利古华容地唐胡曾诗茫茫衰草没章华因笑灵王昔好奢台土未干箫管絶可怜身死野人家
　　九成
　　见铭
　　章贡
　　章贡台在贑州府治西宋郡守赵抃建据章贡二水之防凭高眺逺城北水光山色尽出乎几席履舄之间形势与郁孤台对峙而甲乙称雄苏轼诗涛头寂寞打城还章贡台前暮霭寒倦客登临无限意孤云落日是长安
　　琅琊
　　琅琊在青州琅琊山越勾践徙琅琊起台周七里以望东海秦始皇登此乐之留三月
　　落帽
　　落帽台在荆州龙山晋孟嘉落帽处唐李羣玉诗落帽台边菊半黄行人惆怅对重阳
　　濯缨
　　濯缨台在荆州监利县北相楚屈原于此濯缨
　　凌歊
　　凌歊台在太平府当涂县黄山之颠刘宋孝武帝南游登此台建离宫唐许浑有诗
　　凌虚
　　凌虚台在凤翔府治东北宋陈希亮守郡时建从事苏轼为作记详见释怨
　　亭
　　释名亭停也道路所舎人所停集也后人创此以为暇日游宴登临之所失古人之意矣
　　捉月
　　亭在采石山世传李白过采石江酒狂水中捉月后人因以名亭
　　留云
　　亭在润州金山之絶顶平乐府仙官岭有翔凤亭宋邹浩建以为避暑之所
　　干越
　　亭在余干县羊角山前瞰琵琶洲唐李德裕建施肩吾诗琵琶洲上行人絶干越亭中客思多按余干县今江西饶州本越之西境为越余地故曰余干
　　向吴
　　亭在镇江府治西陆诗秋来懒上向吴亭
　　鹄奔
