<!-- { "loadSidebar": true } -->
　　六朝诗与君新为婚葛相结连
　　丝罗
　　六朝诗与君结新昏菟丝附女萝
　　掌判　【已下媒】
　　周礼地官媒氏掌万民之判凡男女自成名以上皆书年月日名焉令男三十而娶女二十而嫁
　　接欢
　　曹子建洛神赋无良媒以接欢兮托微波以通辞
　　氷人
　　晋史索紞字叔世为通儒明术数令狐防梦立氷上与氷下人语问紞紞曰氷上为阳氷下为阴隂阳事也士如归妻迨氷未泮婚姻事也君在氷上与氷下人语媒介事也防曰老夫耄矣不得媒也防太守田豹因防为子求乡人张公徴女仲春而成婚
　　月老
　　续幽怪录韦固少未娶旅次宋城遇异人倚囊而坐向月捡书固问之答曰此幽防之书固曰然则君何主曰主天下之婚姻尔因问囊中赤绳子云以系夫妻之足虽仇家异域此绳一系终不可易君妻乃此店北卖菜陈妪女尔固遂之菜市见妪抱二岁女亦陋老人指示固怒磨小刀付奴曰杀彼女当赐汝万钱奴翊日刺于稠人中才伤眉间尔后十四年固以父荫叅相州军事刺史王泰妻以女年十六容貌端丽眉间尝贴花钿未尝暂去逼问之曰妾郡守之犹子也父卒于宋城彼时方襁褓乳母鬻蔬以给朝夕常抱于市为贼所刺痕尚在故贴花钿固尽言与老人答问并磨刀伤女之事宋城宰闻之名其店曰定婚店
　　蹇修为理
　　离骚吾令丰隆乗云兮求宓妃之所生解佩纕以结言兮吾令蹇修以为理注丰隆云师也宓妃洛水神蹇修伏羲之臣言既见宓妃解佩带取玉结言契令蹇修为媒也又曰蹇脩古之贤媒
　　韩泳作伐
　　见宫嫔
　　线因针入
　　淮南子曰线因针而入不因针而急女因媒而成不因媒而亲
　　薪因斧克
　　诗齐风析薪如之何匪斧不克娶妻如之何匪媒不得
　　丧事
　　礼曲礼天子死曰崩诸侯曰薨大夫曰卒士曰不禄庶人曰死在牀曰尸在棺曰柩死冦曰兵
　　化穷
　　家语哀公问孔子曰人之命与性何谓乎孔子对曰分于道谓之命形于一谓之性化于隂阳象形而发谓之生化穷数尽谓之死故命者性之始也死者生之终也有始则必有终也
　　物故
　　刘熈释名凡五材胶漆陶冶皮革干槁乃成也汉以来谓死为物故者言诸物皆就朽故也
　　山頺
　　檀弓孔子蚤作负手曳杖逍遥于门歌曰泰山其頺乎梁木其壊乎哲人其萎乎子贡闻之曰夫子殆将病也遂趋而入夫子曰丘殷人也予畴昔之夜梦坐奠于两楹之间予殆将死也盖寝疾七日而没按孔子其先宋人成汤之后故自谓殷人
　　石折
　　蜀武担山石折文翁时为蜀守曰西州石折智士死即防子孙设酒食后三日卒
　　易箦
　　檀弓曾子寝疾病乐正子春坐于牀下曾元曽申坐于足童子隅坐而执烛童子曰华而晥大夫之箦与曾子曰然斯季孙之赐也我未之能易也元起易箦元曰夫子之病革矣不可以变幸而至于旦请敬易之曾子曰尔之爱我也不如彼君子之爱人也以德细人之爱人也以姑息吾何求哉吾得正而毙焉斯已矣举扶而易之反席未安而没注云彼谓童子也童子知礼以为曾子未尝为大夫岂可卧大夫之箦
　　败兰
　　刘孝标辨命论顔回败其丛兰注云顔回二十九髪白三十二而早死文子曰日月欲明浮云盖之丛兰欲茂秋风败之
　　悬器
　　周礼秋官蜡氏掌除骴若有死于道路者则令埋而置揭焉书其日月焉悬其衣服任器于有地之官以待其人注云骴死人骨也任器所执任之器有地之官若比长闾胥里宰之属
　　待符
　　唐贞元中司勲郎中李朝归第梦二黄衫人引至户外中有一人曰未须来待玉符下也后朝于龙尾道上见一玉鱼把玩良久归至家数日而卒
　　属纩
　　礼丧大记男女改服属纩以俟气絶注云纩新绵也属之口鼻观其动否以验气之有无也
　　承衾
　　丧大记凡哭尸于室者主人二手承衾而哭注云承衾而哭犹若致其亲近扶持之情也
　　归轊
　　汉髙祖令曰士卒从军死者为轊归其县王恢曰轊车相望文选路无归轊又应劭以小棺为轊
　　藏舟
　　庄子曰大块载我以形劳我以生佚我以老息我以死藏舟于壑藏山于泽谓之固矣而夜半有力者负之而走昧者不知也
　　苌化碧
　　苌周灵王时贤臣被放归蜀刳肠而死蜀人哀之藏其血于地三年化为碧玉按周敬王时为大夫孔子从而问乐
　　傅説骑箕
　　庄子曰夫道可传而不可得得而不可见傅説得之以相武丁奄有天下乗东维骑箕尾而比于列星注云东维在箕斗之间傅说死其精神乗东维托箕尾乃列辰尾上有傅说星
　　捐馆
　　史记苏秦说赵肃侯曰奉阳君妬君而不任事是以宾客游士莫敢自尽于前者今奉阳君捐馆舍君乃复与士民相亲也臣故敢进其愚虑按奉阳君肃侯之弟成也
　　归丘
　　苕溪渔隠晋羊昙谢安外甥为安所爱重安薨昙辍乐弥年行不由西州路尝因大醉不至州门左右白曰此西州门也昙悲感以马防扣扉诵曹子建诗曰生存处华屋零落归山丘因恸哭而去
　　鵩鸟止座
　　汉贾谊为长沙王傅有鵩飞入谊舍以为不祥乃为赋以自广未防谊卒
　　蝙蝠绕庭
　　稽神録季禅居广陵昼时忽有白蝙蝠绕庭而飞出院门又出中门至外门不见其年禅妻卒及輀车出即蝙蝠飞翔处也
　　敛以璵璠
　　家语季平子卒将以君之璵璠敛赠以珠玉孔子闻之曰送死以寳玉是犹暴尸于中原示人以奸利之端也
　　舍以珠玉
　　唐李大亮卒年五十九将殓家无珠玉为含帝哭之为恸白虎通大夫饭以玉含以贝士饭以珠含以贝
　　岁辰
　　汉郑字康成梦孔子吿之曰起起今年岁在辰明年岁在已既寤以谶合岁知命当终谶云嵗在龙蛇贤人嗟嗟
　　月酉
　　晋文王司马为魏相国蜀谯周书版示文王曰典午忽兮月酉没兮典午谓司马月酉为八月文王果卒
　　妇人捐佩玦
　　韩诗外传子产卒郑人耕者辍耒耜妇人捐佩玦一说国人哭于巷妇人哭于机
　　童子不歌謡
　　五羖大夫死秦国男女流涕童子不歌谣春者不相杵
　　营中星流
　　诸葛亮据五丈原与司马宣王相持百余日有星赤色而芒角自西南流亮营中俄而亮卒
　　楼上烟出
　　太平广记润州城南有楼名万岁俗传楼上烟出刺史必死不死则贬开元后董琬为采访使居此州尽日烟出刺史忧愁而死乾元中又烟出有吏密同之就视乃楼中有井井中有小虫黒色作团而上遥观有类于烟从此无虑
　　疾风吹灶
　　东汉方伎李南女传父风角之术为人妻晨诣防室卒有暴风妇便求归辞二亲其姑不许妇跪曰家世传术疾风卒起先吹灶突及井此祸为主防者乃妾将亡之应也果如其言
　　大星烛庭
　　唐令狐楚卒之夕有大星陨于寝室之上其光烛于庭
　　梦遇白鸡
　　晋谢安疾笃怅然谓所亲曰吾梦乗温舆行十六里见一白鸡而止乘温舆者代其位也十六里止今十六年白鸡主酉今太岁在西吾疾殆不起乎寻薨刘禹锡诗天上新除黄纸诏人间已度白鸡年
　　梦书白驹
　　唐杜牧梦书皎皎白驹字或曰过隙也俄而炊甑裂牧曰不祥也自为之志悉取平生所为文章焚之未防卒
　　月犯少微
　　见星
　　月掩毕口
　　五代张希崇为将不喜声色颇知星歴天福三年月掩毕口大星希崇叹曰毕口大星边将也我其当之正月卒
　　分香与姫
　　曹操临终持姬女而指季豹以示四子曰以此累汝因泣下又云余香可与诸夫人诸舍中无所作为学作履组卖也吾歴官所得绶皆着藏中吾余衣裘可别为一藏不能藏者兄弟可共分之又操初娶丁夫人无子妾刘氏生子昂卞氏生四子丕彰植熊于是出丁夫人而立卞氏为继室
　　出金托友
　　见义士
　　决溃痈
　　庄子曰生为附赘县疣死为决溃痈忘其肝胆遗其耳目芒然彷徨乎尘埃之外逍遥乎无为之业
　　遇蛇逢鼠
　　昔有人入井遇四蛇伤足上树逢二防咬藤四蛇喻四时二鼠喻日月迫促大限无所逃耳有偈曰入井四蛇催命促攀枝二鼠咬藤伤
　　木稼
　　按雨及木而凝氷谓之木稼唐天宝中谚曰木生稼达官怕其年木稼而寜王卒又唐熈寜三年草木皆稼众谓大臣当之数日韩琦卒王介甫挽诗云木稼曾闻达官怕山頺果见哲人萎稼或作介介甲也亦兵甲之象
　　树摧
　　李白诗王家碧瑶树一树忽先摧海外故人泣天涯吊鹤来
　　不见嫁娶
　　魏管辂举秀才弟辰谓曰大将军待君意厚冀当富贵乎辂长叹曰天与我才名不与我年夀恐四十七八间不见女嫁男娶也是岁八月为大府丞明年二月卒年四十八
　　不呼医巫
　　唐李勣属疾家人欲呼医巫不许诸子因以药进辄曰我山东田夫耳今位至三公年逾八十非命乎生死系天寜就医求活耶
　　埋玉树
　　晋庾亮卒将葬何充叹曰埋玉树于土中使人情何能已
　　凋玉芝
　　刘禹锡哭吕衡州诗一夜霜风凋玉芝苍生绝望士林悲空怀济世安人略不见男婚女嫁时遗草一函归太史旅坟三尺近要离朔方徙岁行将晚欲为君刋第二碑
　　破
　　谭苑吕仙翁诗与张洎云功成多在破年俗以破为二八字洎果六十四而卒
　　簁豆
　　西京诗话王师伐金陵城将破或梦女子行空中以巨簁簁物散落如豆着地皆成人问其故曰此当死于难复见一贵人盛冠服堕于地云此徐舍人也既寤闻徐锴死围城中后王平甫和簁字韵诗云当时徐氏擅笔墨夜梦围堕空中蓰
　　一朝千古
　　唐史薛收卒秦王与收兄子元敬书曰吾与伯褒共军旅间岂期一朝成千古耶
　　一别千秋
　　唐骆宾王作裴大夫挽歌蒿里谁家地松门何代丘百年三万日一别几千秋返照寒无影穷泉冻不流居然同物化何处欲藏舟
　　井中生桑
　　吴丁固梦井中生桑占者曰桑文四十八字君夀恐不过此果然
　　甑上生花
　　古今五行纪宋滕景直家在广州炊釜有声如雷家人走视甑上生花渐长似莲花而赤色俄顷即萎景直旬日卒
　　洞宾与钱
　　刘贡父诗话吕洞宾与黄觉大钱七文又小钱三文曰数不可过也觉至七十余作诗云牀头厯日无多子屈指明年七十三果以是岁终
　　杨寘投刺
　　括异志进士杨通与状元杨寘相善寘投刺自称龙首山人庆厯中登第而卒后人解曰龙首状元也山人无禄之称也
　　节使馈羊
　　宣室志唐李德裕南行召一僧问休咎僧曰当还相公平生当食万羊今食九千六百矣所以当还积旬日振武军节度使馈羊四百公大惊召僧告其事僧曰万羊将满公不还乎公曰吾不食之亦可免否曰羊至此已为相公所有后连贬崖州竟没不还
　　刺史具鲙
　　唐邢和璞居嵩颍间有颍阳书三篇房琯问邢终身之事邢言降之庭非馆非寺病起于鱼食而休于兹其后房舍阆中紫极宫见有治兹板者妱忆邢之言有顷刺史具鲙邀房房悟具以板事白于刺史其夕果病鲙卒
　　画蛇盘镜
　　前定录袁叔遇异人得书云每受一命即开一幅累任皆验一日晨起巾栉一物堕镜中如蛇而有四足惊而疾作数日卒其留书尚多妻开视之皆空纸也最后一幅画蛇盘镜中而已
　　石兔刻文
