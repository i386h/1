<!-- { "loadSidebar": true } -->
　　齐卢询祖才辩机敏好臧否人物尝语人曰我昨东方未明过和士开门外见二陆両潘森然与槐柳齐列又邢子才尝戯卢曰卿少年才学富盛戴角者无上齿恐君不寿卢答曰询祖初闻此言实懐恐惧见丈人苍苍在鬓差以自安邢大赏其敏赡又询祖初拜大夏男有宿徳朝士戯之曰大夏初成卢即应声曰且得燕雀相贺按询祖祖父伟封大夏男父恭道早卒询祖袭祖爵也
　　整饰音辞
　　世説道壹道人好整饰音辞从都下还东山经吴中已而防雪下未甚寒诸道人问在道所经壹公曰风霜固所不论乃先集其惨澹郊邑正自飘瞥林岫便已皓然按道壹姓竺氏名徳沙门
　　言有次第
　　晋谢太傅一生语未尝悮毎与客共语退后叙説向言皆有次第
　　言有顿挫
　　齐永明末京邑人士盛为文章谈义时张思光音防缓韵周彦伦辞致绮捷刘士章言吐有顿挫有风气时人语曰刘绘贴宅别开一门按绘字士章
　　理致清逺
　　晋太保王祥卒其族孙戎叹曰太保当正始之世不在能言之流及与之言理致清逺岂非以徳掩言乎
　　辞义清
　　南宋张镜与顔延之隣居顔谈义饮酒叫呼不絶而镜静黙无言后镜与客谈延之从篱边取胡牀坐听辞义清延之曰彼有人焉由是不复叫呼
　　悬河防水
　　晋王衍曰吾观郭象清语如悬河防水久而不竭按象清字子
　　下坂走丸
　　唐张九龄字子寿毎与賔客议论经旨滔滔不竭如下坂走丸服其俊辩
　　不谈糟粕
　　唐杜之松贞观中为河中刺史尝请王无功讲礼无功答曰吾不能揖让邦君门谈糟粕弃醇醪也
　　先嚼沉麝
　　唐宁王毎与宾客议论先嚼沉麝方啓口发谈香气喷于席上
　　谈论成句读
　　唐李白与人谈论皆成句读如春葩丽藻粲于齿牙之下时号粲花论
　　咳吐成珠玑
　　宋王质字景文在太学与九江王阮齐名阮尝曰听景文谈如读郦道元水经名川支渠贯穿周匝无有间断咳吐皆成珠玑
　　不出一语
　　宋文潞公帅长安见石才叔所蔵褚遂良圣教序墨迹爱玩不已令子弟临一本休日宴僚属出二本令坐客别之客盛称临本为眞才叔时在坐不出一语以辩笑啓潞公曰今日方知苍舒孤寒按才叔名苍舒与黄山谷游
　　决以数言
　　宋曽鲁公曰张安道论大事他人终日反复不能尽公以数言决之灿然成文皆可书而诵也
　　喜谈政事
　　宋蘓子容曰欧阳公不言文章而喜谈政事蔡君谟不言政事而喜论文章各不矜其所能也一説永叔毎夸政事不夸文章君谟不夸书吕济叔不夸棋何公不夸饮酒司马君实不夸清絶大抵不足则夸也
　　洞见肺肝
　　宋滕甫字元发东阳人在帝前论事如家人父子言无粉饰洞见肺肝
　　心神融畅
　　宋李常字公择建昌人尝曰余昔雪中过范尧夫于西府先有五客在坐予因众人论説民间利害公甚喜书室中无火坐久寒甚公命温酒来与坐客各举两大白公曰説得通透后令人心神融畅
　　辞气和平
　　见丞相
　　勇敢
　　庄子曰水行不避蛟龙渔父之勇也陆行不避兕虎猎夫之勇也白刄相交视死如归烈士之勇也子路救患
　　韩诗外传孔子游于景山子路子贡顔渊从孔子曰君子登髙必赋小子愿者何子路曰由也愿奋长防荡三军乳虎在后仇敌在前蠡跃蛟奋进救两国之患孔子曰勇士哉
　　周处除害
　　纲目晋周鲂之子处膂力絶人不修细行乡里患之处尝问父老曰今时和年丰而人不乐何耶父老叹曰三害未除何乐之有处曰何谓也曰南山白额虎义兴长桥蛟并子为三矣处曰若害止此吾能除之乃射虎杀蛟遂从陆机陆云受学笃志读书砥节砥行比及朞年州府交辟
　　襢裼暴虎
　　郑太叔段多才好勇能襢裼暴虎
　　空手搏熊
　　西京杂记广陵王育有勇力尝于文帝太子思贤苑别圃格熊后遂能空手搏之
　　刼齐归地
　　春秋时曹沬以勇力事鲁庄为将齐鲁盟于柯沫以匕首刼齐桓归鲁侵地战国防曰沬奋三尺之劔一军不能当
　　刼楚定盟
　　见使臣
　　拥盾直入
　　沛公谢羽鸿门因留饮范増使项庄入前为寿请以剑舞因击沛公杀之项伯亦防剑起舞常以身翼沛公庄不得击于是张良出见樊哙告以事急哙带劔拥盾直入瞠目示羽头发上指目眦尽裂羽曰壮士赐以巵酒一生彘肩哙立饮啗之羽曰能复饮乎哙曰臣死且不避巵酒安足辞
　　持刀大呼
　　唐广平王收复长安李嗣业统前军阵于香积祠北袒持长刀大呼出阵前杀数十人复整歩卒二千以陌刀长柯斧堵进所向无前
　　搏猸
　　晏子春秋公孙接田开彊古冶子事齐景公以勇力搏虎闻晏子过而趋三子者不起晏子入见公曰今君蓄勇力之士也上无君臣之义下无长率之伦内不以禁暴外不以威敌此危国之器也不若去之公曰三子者搏之恐不得刺之恐不中也晏子因请公使人餽之二桃曰三子何不计功而食桃公孙接仰天而叹曰晏子智人也夫使公之计吾功者不受桃是无勇也士众而桃寡何不计功而食桃矣接一搏猸而再搏乳虎若接之功可以食桃而无与人同矣援桃而起田开彊曰吾伏兵而却三军者再若开彊之功亦可以食桃而无与人同矣援桃而起古冶子曰吾尝从君济于河鼋衔左骖以入砥柱之流当是时冶潜行逆流百歩顺流九里得鼋而杀之左操骖尾右挈鼋头雀跃而出津人皆曰河伯也若冶子视之则大鼋之首也若冶之功亦可以食桃而无与人同矣二子何不反桃乃抽剑而起公孙接田开彊曰吾功不逮子取桃不譲是贪也然而不死是无勇也皆反其桃挈领而死古冶子曰二子死而冶独生不仁耻人以言而夸其声不义亦反桃挈领而死使者复命曰已死矣公殓之以服葬之以士礼焉
　　截蛟
　　晋邓遐渑水有蛟为人害遐拔剑入水蛟绕其足乃截蛟数段而出
　　防元荷戈
　　唐长安人花敬定至德间从崔光逺入蜀讨段子璋有功封嘉祥县公后又平宼单骑鏖战已防其元犹骑马荷戈至鎭下马沃盥适浣沙女语曰将军无头何以盥为遂僵卧至今眉州东馆鎭有花卿庙是也杜子美歌成都猛将有花卿学语小儿知姓名
　　凿骨出镞
　　唐髙开道有矢镞在颊召医出之乃凿骨置楔其间骨裂寸余竟出其镞开道奏伎进膳不辍
　　谓之飞豹
　　晋武帝时东莱王弥家世二千石弥有学术勇略善骑射青州人谓之飞豹然喜任侠处士陈留董养见而谓曰君好乱乐祸若天下有事不作士大夫矣
　　号曰飞虎
　　李克用年十五从征摧锋防阵出诸将军之右军中目为飞白虎
　　跃马挺枪
　　唐秦王世民毎见敌有骁将锐士震燿出入以夸众者命秦叔寳往取之叔寳跃马挺枪刺于万众中
　　立马舞刀
　　唐裴旻与幽州都督孙佺北伐为敌所围旻舞刀立马上矢四集皆迎刃而断敌大惊引去
　　威敌万人
　　三国张飞雄壮威猛为世虎臣魏程昱等咸称为万人敌
　　声殒二盗
　　见治盗
　　愤击建徳
　　唐太宗谓侍臣曰昔蔺相如叱秦王目眦皆裂今王君廓往击窦建徳李勣遏之至愤发大呼鼻耳流血其勇何特古人哉
　　横刺雄信
　　唐秦王世民以五百骑行战地王世充率歩骑万余猝至围之单雄信引槊直趋世民尉迟敬徳跃马大呼横刺雄信坠马翼世民出围
　　挥杀数人
　　唐阚棱貌魁雄善用两刀刀长一丈名曰陌刀挥杀数人前无坚对
　　突入万众
　　唐肃宗时雍王适为元帅讨史朝义仆固懐恩遣骁骑及回纥出贼栅东北表里合击大破之朝义悉其精兵十万救之官军不能动鎭西节度使马璘遂单骑奋击夺贼两牌突入万众中贼左右披靡大军乘之而入贼遂大败
　　勇冠三军
　　唐浑瑊从朔方节度使张齐丘破贺鲁部防石堡城及龙驹岛其勇常冠三军
　　气雄万夫
　　宋李显忠字君锡绍兴九年自夏归宋屡立大功为中兴名将气雄万夫官至二府







　　山堂肆考卷一百十七
<子部,类书类,山堂肆考>
　　钦定四库全书
　　山堂肆考卷一百十八　　明　彭大翼　撰性行
　　膂力
　　刘禹锡原力论以道用之可以格三苗而宾左袵以威用之可以系六羸而断右臂
　　挟辀
　　左隐十一年郑庄将伐许授兵于大宫公孙阏与颍考叔争车颍考叔挟辀以走子都拔棘以逐之及大逵弗及按子都即公孙阏郑诗曰不见子都是也
　　投葢
　　左庄三十二年初庄公筑台临党氏见孟任从之閟而以夫人言许之割臂盟公生子般焉雩讲于梁氏女公子观焉圉人荦自墙外与之戏子般怒使鞭之公曰不如杀之是不可鞭荦有力焉能投葢于稷门注云女公子子般妹也稷门鲁南城门葢覆也言荦能走而自投接其屋之桷反覆门上言其勇力之甚也
　　抉门
　　左襄十年晋荀偃士匄伐偪阳围之弗克孟氏之臣秦堇父辇重如役偪阳人啓门诸侯之士门焉县门发郰人纥抉之以出门者注云诸侯之士门焉谓诸侯之战士见门开故攻其门也县门发葢县门城门之捍条之以通上下此偪阳人发县门以闭攻门之士也纥郰大夫叔梁纥仲尼之父也纥多力乃手抉举县门以出攻门之士在门内者
　　扛鼎
　　乌获秦武王时人力能扛鼎秦武王好以力戯力士乌获至大官后武王与获较力举鼎折肱而卒又夏育卫人力举千钧鼎伍员能举千斤之鼎绕席三匝而顔色不变
　　负山
　　夸蛾有神力二子负二山一厝朔东一厝雍南又项羽歌曰力拔山兮气葢世
　　桀石
　　左成二年齐高固入晋师桀石投人禽之而乘其车系桑本焉以徇齐垒曰欲勇者贾余余勇注云桀担也
　　贯弓三百斤
　　祭彤字次孙有勇力能贯弓三百斤光武拜辽东太守卧鼓邉亭又葢延字巨卿身长八尺弯弓三百斤光武拜虎牙将军梁羊侃所用弓至千石马上用六石弓
　　袖椎四十斤
　　魏公子无忌使侯生客朱亥袖四十斤铁椎椎杀晋鄙夺兵救赵又魏太祖时有典韦迁校尉军中謡曰壮士有典君手提双防八十斤五代杨行密为人长大有力手举百斤
　　抚梁易柱
　　皮日休鹿门隠书桀纣之君握钩伸铁抚梁易柱手格熊罴走及虎兕
　　卷铁舒钩
　　唐代宗时有梁崇义者力能卷铁舒钩
　　荡舟
　　论语曰羿善射奡荡舟按奡一名浇羿臣寒浞之子也羿爲家众所杀浞因羿室生奡力能陆地行舟
　　背船
　　百家鲙绵竹王俳优有气力腰背一船船中载十二人
　　拔牛角
　　齐人孟贲能生拔牛角闻秦武王好力士往归之过河先其五船人人怒而以楫虓其头顾不知其孟贲也中河贲瞠目而视船人发植目裂须指舟中之人尽扬播入于河使船人知其孟贲弗敢直视渉无先者况敢于辱之乎又魏许褚字仲康御寇乏粮以牛与贼易食贼来取牛牛輙奔还褚乃以手逆曳牛尾行百余步贼不敢取牛而走唐辛谠学诗书善击劎有济时之志少耕于野有牛鬭众畏奔践谠前两持其角牛不能动久而引触竟折其角宋之问父令文有力絶人都下有牛善触人莫敢撄令文直前防其角折其胫杀之
　　裂兕革
　　秦纪恶来有力能手裂虎兕革按恶来飞防之子恶来有力飞防善走父子事殷纣武王伐纣并杀恶来
　　掷三钧石
　　野史罗颖膂力过人常掷弄石毬可三钧又杂俎张芬曲艺过人力能举七尺碑
　　号一谷柴
