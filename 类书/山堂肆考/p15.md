<!-- { "loadSidebar": true } -->
　　唐志夫五行之为物其见象于天为五星分任于地为五方行于四时为五徳禀于人也为五常播于音律为五声发于文章为五色而总其精气之用为五行
　　五体微着
　　洪范防万物之体有生于无着生于微五行先后亦以微着为次五行之体水最微为一火渐着为二木形实为三金体固为四土质大为五
　　五性逆顺
　　汉五行志传曰田猎不宿饮食不享出入不节夺民农时及有奸谋则木不曲直田狩有三驱之制饮食有享献之礼出入有名使民以时劝农桑安百姓则木得其性矣弃法律逐功臣杀太子以妾为妻则火不炎上贤佞分别官人有序敬重功勲殊别嫡庶则火得其性矣侈宫室餙台榭内淫乱犯亲戚侮父兄则稼穑不成宫室大小髙卑有制媵妾多少进退有度九族亲踈长防有序则土得其性矣好战攻轻百姓饰城郭侵边疆则金不从革出军行师持旄仗钺动静应谊説以犯难民忘其死则金得性矣简宗庙不祷祠废祭祀逆天时则水不润下郊祀天地祷祈神祗发号施令亦顺天时则水得其性矣
　　五音相恊
　　律厯志恊之五行则角为木商为金徴为火羽为水宫为土
　　五神所生
　　木神则仁金神则义火神则礼水神则智土神则信
　　终始相生
　　家语五行更王终始相生淮南子曰木生于亥壮于卯死于未也火生于寅壮于午死于戌也土生于午壮于戌死于寅也金生于巳壮于酉死于丑也水生于申壮于子死于辰也
　　虗实相反
　　水性纯冷而有温谷之阳泉火体宜炽而有萧丘之寒焰石入水则沉而南海有浮石之山木入水则浮而南海有沉水之木此虗实之相反也
　　隂阳
　　贾谊赋天地为炉造化为工隂阳为炭万物为铜干支
　　律厯志大挠承黄帝之命占斗魁所建始作甲乙以名日谓之干作子丑以名月谓之支支干相配以成六旬即六十花甲子也支干即枝干干犯也属阳故曰天干支枝叶也属隂故曰地支干有十甲万物甲拆而出也乙万物初生屈曲而未伸也丙万物炳然着见也丁万物壮实之形也戊茂也言万物之茂盛也己纪也言万物有形可纪也庚坚强貌言万物坚强而收敛也辛言万物方盛而见制也壬妊也言隂阳交物而懐妊也癸者言冬时水土既平万物可揆度也支有十二子孶也阳气始萌孶生于下也丑纽也寒气屈曲而尚纽也寅髌也阳气欲出隂尚强而髌演于下也卯者冒也万物冒地而出也辰伸也万物皆舒伸而出也巳已也万物毕布而已尽也午仵也隂阳交相愕而仵也未昧也日中则晐而阳向幽昧也申申束也万物申束以成体也酉就也万物熟而成就也戌防也万物将防息也亥核也万物坚核而收藏也
　　律吕
　　律厯志黄钟初九律之首阳之变也林钟初六吕之首隂之变也
　　方圆动静
　　律厯志阳以圆为形其性动隂以方为形其性静动者数三静者数一
　　推移利用
　　春夏秋冬隂阳之推移也时之长短隂阳之利用也日夜之易隂阳之化也
　　得奇得耦
　　阳为奇隂为耦昼属阳夜属隂昼得奇夜得耦奇单故日得一耦拆故夜得二葢上半夜为今日下半夜为明日是夜得二也
　　乍热乍寒
　　夏秋之交冬春之交多乍热乍寒者隂阳之所争也隂战阳阳不能胜则成寒阳荡隂隂廻避则成暑及隂阳旣盛则寒暑自是有常而不易矣
　　为日为月
　　淮南子曰积阳之热气生火火为日积隂之寒气生水水为月
　　居夏居冬
　　董仲舒防天道大者在隂阳阳为徳隂为刑刑主杀徳主生阳常居大夏而以生育为事隂常居大冬而积于空虗无用之地
　　日主月宗
　　淮南子曰日者阳之主月者隂之宗
　　干男坤女
　　周子通书无极之眞二五之精妙合而凝乾道成男坤道成女












　　山堂肆考卷七
　　钦定四库全书
　　山堂肆考卷八　　　　　明　彭大翼　撰时令
　　立春
　　孝经纬斗指东北维为立春后汉礼仪志立春之日下寛大之书
　　条风至
　　易通卦验立春条风至注云条风条达万物之风也
　　房星见
　　见星
　　迎东郊
　　礼月令先立春三日太史谒之天子曰某日立春盛徳在木天子乃斋立春之日天子亲帅三公九卿诸侯大夫以迎春于东郊还反赏公卿大夫于朝命相布徳和令行庆施惠
　　礼东方
　　周礼春官以青圭礼东方注云立春为苍精之帝故青圭以象春物之初生
　　歌青阳
　　东汉郊祀志元始中立春之日迎春于东郊祭青帝句芒车旗服饰皆青歌青阳八佾舞云翘之舞
　　望素云
　　见云
　　赐防花
　　景龙文馆记唐景龙四年正月八日立春上令侍臣迎春内出防花树人赐一枝令学士赋诗宋之问云今年春色早应为剪刀催
　　荐生菜
　　摭言东晋李鄂立春日命以芦菔芹芽为菜盘相馈遗四时寳鉴唐立春日荐春饼生菜号春盘东京梦华録齐人月令立春日食生菜取迎新之意杜诗春日春盘细生菜苏东坡诗青蒿黄韭簇春盘
　　赐幡胜
　　文昌杂録唐制立春赐三省官防胜有差梦华録立春日自郎官御史寺监长贰以上皆赐春幡胜以罗为之宰执亲王近臣皆赐金银幡胜入贺讫戴归私第又士大夫家剪防为小幡谓之春幡或悬于家人之头或缀于花枝之下或剪为春蝶春钱春胜以为戏东坡立春日亦簪幡胜过子由诸子侄笑指云伯伯老人亦簪花胜耶
　　作辛盘
　　摭言安定郡王立春日作五辛盘以黄柑酿酒谓之洞庭春色
　　击牛
　　梦华録立春前五日并造土牛及耕夫犂具于大门之外是日黎明有司为坛以祭先农官吏各具防仗击牛者三所以示劝农之意
　　戴燕
　　宗懔荆楚嵗时记立春日剪防为燕戴之王沂公春帖子防燕迎春入鬓飞轻寒未放缕金衣欧阳公云共喜钗头燕已来郑毅夫云汉殿鬭簪双防燕并知春色上钗头
　　贴字
　　荆楚嵗时记立春日贴宜春字于门王沂公皇帝阁立春帖子北陆凝隂尽千门淑气新年年金殿里寳字贴宜春
　　进书
　　酉阳杂俎北朝妇人立春日进春书以青绤为帜刻龙像衔之或为虾蟇
　　读时令
　　晋书太史立春日读五时令服各随其方色
　　阳气
　　杨泉论立春日取农宜阳金门山竹为管河内葭草为灰以阳气续汉书以葭莩灰实律之端气至则灰飞
　　春
　　尚书大传春出也言万物之所出也纂要春曰青阳亦曰芳春青春阳春三春九春景曰媚景韶景时曰嘉时芳时辰曰嘉辰芳辰节曰华节韶节淑节太皥乗震
　　汉书魏相曰东方之神太皥乗震执规司春月令其帝太皥其神句芒注云太皥伏羲木徳之君句芒少皥之子名重木官之臣也
　　句芒御辰
　　晋律厯志青阳司句芒御辰
　　日行东陆
　　东汉天文志日行东陆谓之春易通统图日行东方青道曰东陆
　　斗指东方
　　鹖冠子曰斗柄东指而天下皆春
　　阳中
　　汉律厯志春为阳中万物以生
　　嵗始
　　公羊传春者嵗之始也
　　四时之首
　　家语春者四时之首
　　一年之计
　　纂要一日之计在一晨一年之计在一春
　　女夷鼓歌
　　淮南子曰女夷鼓歌以司天和以养百谷禽兽草木注云女夷主春夏长养之神
　　龙精戒旦
　　隋青帝歌震宫初动木徳惟仁龙精戒旦鸟厯司春
　　吹律
　　刘向别録邹衍居燕燕有谷地美而寒不生黍稷邹衍吹律暖气乃至草木乃生至今名黍谷
　　鼓琴
　　淮南子曰东宫御女衣青采鼓琴注曰春旺东方故处东方琴瑟木也木春生故鼔之
　　报春作声
　　顾渚山记山中有鸟如鸲鹆而小苍黄色每至正二月作声云春起也至三四月作声云春去也采茶人呼为报春鸟白乐天诗不縁啼鸟春饶舌玉琐仙郎那得知
　　仓庚有鸣
　　诗豳风春日载阳有鸣仓庚
　　武后催花
　　卓异记天授二年腊日武则天将逰上苑宣诏曰明朝逰上苑火急报春知花须连夜发莫待晓风吹凌晨名花瑞草布苑而开若有神助
　　明皇判栁
　　羯鼓録唐明皇尝遇二月旦小殿栁杏将吐叹曰对此景物岂可不与判断之呼髙力士取羯鼓纵击一曲名春光好回顾栁杏皆发明皇笑曰不唤我作天公可乎
　　花葢
　　夏侯湛春可乐春可乐兮缀杂花以为盖集繁防以饰裳
　　草裀
　　晋谢万春逰赋幕丰叶而为幄靡翠草而成裀
　　内庭掷钱
　　开元遗事内庭妃嫔每至春时于禁中结伴掷金钱为戏葢孤闷无所遣也
　　曲江挑餤
　　曲江春宴録长安春逰之家以脂粉作红餤竿上成双挑挂夹杂画带前引车马
　　移春槛
　　开元遗事杨国忠子弟每春时移名花植木槛中下设轮脚挽以防絙所至自随号移春槛
　　探春宴
　　天寳遗事都人士女正月半后乗车跨马设供帐于园圃或郊野中为探春之宴
　　妆狮
　　曲江録曲江贵家逰赏剪百花妆成狮子互相送遗
　　捉蝶
　　开元遗事明皇每至春时旦暮宴于宫中使妃嫔辈争挿艳花帝亲捉粉蝶放之随蝶所止幸之后因杨贵妃专宠遂不复此戏也
　　鸠拂羽
　　周书时训三月鸣鸠拂羽戴胜降于桑注云拂羽以羽相击也戴胜织纴之鸟也陆佃曰男事兴而布谷鸣女工兴而戴鵀鸣
　　鱼挥鳞
　　李颙悲四时春日悲兮鱼挥鳞于巨川
　　惜花帐
　　玉麈集唐穆宗宫中玉簮花开以重顶帐蒙蔽栏槛置惜花御史掌之号曰括香使
　　惜花缀铃
　　天寳遗事宁王至春时于后园中纫红丝为防宻缀金铃系于花稍之上每有鸟鹊翔集则令园吏掣铃索以惊之葢惜花之至也
　　借草躶形
　　天寳遗事长安进士郑愚刘参郭保衡王冲张道隠等十数辈不拘礼节旁若无人每春时选妖妓三五人乗小犊车指名园曲沼借草躶形去其巾帽呌笑喧呼自谓之颠饮
　　取花洗面
　　唐虞世南史畧北齐卢士深妻有才学春日以桃花靧儿面祝曰取红花取白雪与儿洗面作光悦取白雪取红花与儿洗面作妍华取花红取雪白与儿洗面作光泽取雪白取花红与儿洗面作华容
　　吞花卧酒
　　曲江春宴録虞松方春招客云握月担风且留后日吞花卧酒不可过时
　　坐花醉月
　　李白春夜宴桃李园序夫天地者万物之逆旅光隂者百代之过客而浮生若梦为欢防何古人秉烛夜逰良有以也况阳春召我以烟景大块假我以文章防桃李之芳园序天伦之乐事羣季俊秀皆为惠连吾人咏歌独惭康乐幽赏未已髙谈转清开琼筵以坐花飞羽觞而醉月不有佳作何伸雅懐如诗不成罚依金谷酒数
　　油幕
　　长安贵家子弟每至春时逰宴于园圃中随行载以油幕或遇隂雨以幕覆之尽欢而归
　　裙幄
　　天寳遗事长安士女逰春野步遇名花则设席借草以红裙逓相挿挂以为宴幄其奢逸如此也
　　梨园
　　唐髙宗春幸梨园并渭水祓除赐羣臣细栁圈以辟虿毒也
　　茧馆
　　汉元帝王后厌居深宫王莽欲市其欢令四时廵四郊春幸茧馆茧馆上林蚕所也晏元献诗茧馆蚕初起瑶箱燕未归
　　省耕
　　孟子曰春省耕而补不足
　　议赈
　　汉文帝诏方春时和草木羣生之物皆有以自乐而吾百姓或阽于死亡而莫之省忧其议所以赈贷之
　　侠少饮酒
