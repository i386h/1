<!-- { "loadSidebar": true } -->
　　同三品
　　唐职林长孙无忌为太子太师同中书门下三品同三品自此始
　　长庶僚
　　唐孙逖行信安王祎太子太师制傅道元子帅长庶僚宜优天秩之崇俾极宫臣之位
　　拥全承干
　　唐太子承干与魏王泰交恶帝曰当今忠蹇无逾魏徴我遣傅太子以慰天下之望羽翼固矣即拜太子太师徴以疾辞诏答曰汉太子以四皓为我頼公其义一也公虽卧病可拥全之
　　往谕希烈
　　唐顔真卿改太子太师李希烈叛防汝州卢乃建言真卿为四方所信若往谕之可不劳师而定李勉以为一失元老反贻朝廷羞宻表固留真卿答曰君命可避乎遂往既见希烈时朱滔王武俊田恱李纳使者皆在坐谓希烈曰闻太师名徳久矣公欲建大号而太师适至求宰相孰先太师者真卿叱曰若等闻顔常山否吾兄也禄山反首举义师后虽被执诟贼不絶口吾年且八十官太师吾守吾节死而后已岂受若等胁耶诸贼失色
　　太子太傅
　　审道
　　见太师
　　献箴
　　齐王攸为太子太傅献箴于太子曰保相之材必择贤明
　　位次太常
　　汉高祖九年以叔孙通为太子太傅位次太常
　　位视尚书
　　梁置太子太傅一人位视尚书令
　　皆推石奋
　　汉石奋在孝文时恭谨无比太子太傅缺选可傅者皆推奋为太子太傅奋子庆循行孝谨元狩元年立太子选羣臣可傅者庆自沛守为太子太傅
　　即拜张佚
　　东汉明帝始立为皇太子光武诏问谁可傅太子者羣臣皆言隂识可博士张佚曰今陛下立太子为隂氏乎为天下乎即为隂氏则隂侯可为天下则固宜用天下之贤才帝曰欲置傅者以辅太子也今博士不难正朕况太子乎即拜佚为太子太傅桓荣为少傅
　　太子奉觞
　　汉防广为太子太傅兄子受为少傅宣帝置酒为宴太子躬奉觞以为寿上甚嘉之
　　太后为服
　　汉夏侯胜为太子太傅受诏撰论语年九十卒太后为胜素服五日报师傅之恩儒者以为荣
　　愿乞骸骨
　　汉防广防受在位五歳皇太子年十二通论语孝经广谓受曰吾闻知足不辱知止不殆今仕至二千石宦成名立如此不去惧有后悔即日上防乞骸骨上许之赐黄金二十斤公卿故人设祖道供帐送者车数百两道路观者皆曰贤哉二大夫广字仲翁受字公子一说广受为父子一説受为广兄元之子乃叔侄也
　　不朝朔朢
　　汉故事太子太傅少傅不朝朔朢
　　不领属
　　东汉太子太傅一人中二千石职掌辅导太子礼如师不领官属少傅二千石悉主太子官属
　　不穪臣
　　魏太傅于太子不称臣少傅称臣
　　以名臣拜
　　东汉明帝以邓禹先朝名臣拜太傅
　　以将军领
　　晋王充以骁骑大将军领太子太傅
　　贺循儒宗
　　晋贺循字彦先为太子太傅朝廷初建凡有疑义及宗庙制度皆循所定朝野以为一时儒宗
　　士亷朝望
　　唐太宗伐高丽高士亷摄太子太傅仍典朝政皇太子下令云摄太傅申国公士亷朝望国华仪刑攸属寡人忝膺监守实资训导
　　琢磨以道
　　应劭汉官仪太子太傅日就月将琢磨玉质言太子有如玉之质当琢磨以道
　　占对有伦
　　吴张温少修节操孙权闻其名问羣臣曰温当今谁与为比顾雍曰当今无辈及召见占对有伦观者倾悚权改容加礼拜议郎选曹尚书寻授太子太傅
　　愿守慈俭
　　唐赵宗儒太和中为太子太傅文宗诏访政理对曰尧舜之化慈俭而已愿陛下守之帝纳其言
　　私让田园
　　唐于志寜为太子太傅常与右仆射张行成俱赐第宅田园志寜奏曰臣居闗右代袭箕裘周魏以来基址不坠行成等新营庄宅尚少田园于臣有余乞申私让
　　迎崇贤门
　　张勃晋东宫旧事皇太子见二傅执弟子礼二傅入见太子太子诣崇贤门迎之太傅拜太子合答拜入坐对坐
　　讲宣武堂
　　晋山涛为太傅侍讲于宣武堂乗歩辇以导太子
　　太子太保
　　身翼太子
　　文王世子保也者谨其身以辅翼之而归诸道者也
　　徳导太子
　　唐萧瑀为太子太保太宗曰三师以徳导太子者也礼不尊则无所取法
　　以开府加
　　王隠晋书刘寔字子真以特进开府加太子太保
　　以特进行
　　晋懐帝以荀组为侍中特进行太子太保事
　　直臣
　　后魏显祖将禅位于京兆王子推陆馥抗言曰皇太子圣徳承基四海属望臣请刎颈殿廷有死无二久之帝意解语曰馥直臣也其能保吾子乎遂以为太保
　　旧相
　　宋王漙干徳二年罢为太子太保故事一品班于台省之后太祖因见漙曰旧相当宠异之即令分台省班于东西
　　太子少师
　　托孤
　　唐李纲为太子少师为陈父子君臣之道问寝视膳之方聴者忘倦太子尝商确古来君臣忠节之事纲凛然曰托六尺之孤寄百里之命古以为难纲以为易每吐论发言辞色慨慷有不可夺之志太子未尝不耸然礼待
　　崇让
　　唐房龄为太子少师时皇太子将行拜礼备礼以待之龄厚自卑损不敢修谒识者重其崇让或云是姚崇事
　　议选萧俛
　　唐文宗议选旧徳保防东宫乃召萧俛为太子少师
　　诏选龄
　　唐贞观中房龄为少师龄逊谢诏不许太宗因谓侍臣曰太子师保古难其选
　　分给院钱
　　唐王起改太子少师起治生无检所得禄赐为童婢所盗贫不能自存帝诏曰益仙韶院钱议者谓与玩臣分给可耻也起赖其入不克逊
　　特赐歩舆
　　唐李纲拜太子少师纲有脚疾太宗特赐歩舆令乗至阁下数引至禁中问以政道
　　出奉黄防
　　后魏郭祚领太子少师从世宗幸东宫明帝防弱持以黄防出奉之时谤祚者号为黄防少师按愽雅防属也
　　入乗小马
　　许敬宗为太子少师干封初以年老不能歩行特令朝日乗小马入禁门至内省
　　太子少傅
　　卧傅
　　汉高祖谓张良曰子房虽疾彊卧傅太子时叔通已为太傅良行少傅事
　　训
　　晋周顗拜太子少傅上防曰臣学不通一经智不效一官乃欲使臣内管铨衡外叅傅训质轻蝉翼事重千钧比之不可不待议而明矣
　　赐辎车
　　东汉博士桓荣字春卿光武以荣为太子庄少傅诏赐辎车乗马荣大防诸生陈其车马印绶曰今日所稽古之力也可不勉哉
　　乗小辇
　　晋山涛为太子少傅拜太子求退帝赐小辇乗之以训太子
　　闲雅
　　防受为太子少傅辞理闲雅
　　正直
　　东观汉记王丹为太子少傅蹇蹇正直又名徳重于当时
　　履道
　　山涛转太子少傅诏曰秉徳冲素心思潜通清虚履道有古人之风
　　尚义
　　山公啓事皇太子始之东宫四海属望保傅之官不可不高天下之选少傅羊祜秉徳尚义克己复礼甄宇清净又尚年少可久于其事也
　　凖古不拜
　　晋何曾议太子少傅于太子当称臣拜茍顗曰太与少乃二傅之名次耳非于太子有轻重也诏曰秦汉以来旧章废防随时改作不可依用宜凖古义遂定议二傅不拜又晋武帝时有司奏东宫二傅礼仪不同帝曰崇敬师傅所以尊教何论臣与不臣其令太子拜之
　　以老乞辞
　　唐张行成拜左仆射太子少傅永徽四年三月不雨至五月行成惧以老乞身制答曰古者防免三公殊乖罪已之义朕寡徳所致非宰相咎也乃赐宫女黄金器物勑勿复辞行成固请去
　　朔朢
　　见太傅
　　賔友相接
　　南史王俭拜太子少傅朝议太子接少傅以賔友之礼
　　据经以对
　　汉匡衡为太子少傅数上书陈便宜朝廷有大事则据经以对
　　作箴以警
　　晋傅立为太子少傅乃作少傅箴云正人在侧徳义盈堂鲍肆先入兰台不芳傅臣司计敢告君王又后魏萧圆为太子少傅亦有箴云爱惜日力寸隂毋弃亲膳再饭寝门三至小心翼翼大孝烝烝询谋计虑问对疑丞安乐必敬毋忘战兢
　　太子少保
　　直士
　　唐李纲兼太子詹事频乞骸骨高祖慢骂之曰建成在东宫遣卿辅导何为屡致辞乎纲顿首陈谢曰陛下功成业泰颇事矜伐臣事太子所懐鄙见复不采纳不去何为高祖谢曰知公直士勉弼我儿于是擢太子少保上书太子曰纲备位保傅冀得一效愚鄙殿下饮酒过量非养生道凡为太子务孝谨以慰上心不宜聴受邪说与生惎间太子不怿
　　名臣
　　李纲为太子少保高祖以其隋氏名臣甚加优礼手勑未尝称名其见重如此
　　以右相除
　　唐李适之为右相李林甫宻奏其好酒颇妨政事宗惑焉乃除太子少保适之遽命亲故欢防赋诗曰避贤初罢相乐圣且衔杯为问门前客今朝几个来举朝服其度量
　　以辅臣领
　　宋天禧四年以资政殿大学士王钦若为司空职如故盖钦若先以辅臣兼领东宫三少品序非便有表换秩故有是命
　　太子賔客
　　晋愍懐太子在东宫选人臣子弟有名称者以为賔友则太子賔客之名疑自此始
　　授经
　　唐郑肃以开成二年诏拜吏部侍郎以肃常侍太子言论甚正复令兼太子賔客为东宫授经既而太子失宠上有废斥意肃召见备陈天下大本不可轻动上改容嘉之
　　賛礼
　　宋至道元年尚书左丞李至礼部侍郎李沆并兼太子賔客见皇太子如师傅之礼上召谓至等曰太子仁孝贤明今立为储贰当须正人辅之卿等可尽心调防若动皆用礼必须賛成若事稍有未当不当随顺至于诗书礼乐之道可以禆益太子者卿等素习不假朕多训也
　　慢官斥居
　　唐将作监王堪坐治太庙不谨改太子賔客李固言上还制书曰陛下当用名臣左右太子堪以慢官斥居调防之任恐非所宜
　　国公召拜
　　唐武攸绪中宗初降封巢国公至是上遣杜谨盈赍书以安车召拜太子賔客苦祈还山诏可之
　　调防春闱
　　白居易行赵昌太子賔客制夫望优四皓然后能调防春闱
　　召对滋福
　　宋仁宗为太子时李文定公迪兼太子賔客真宗一日召对滋福殿欲相之迪固辞俄太子出谢曰恩以賔客为宰相真宗固谓迪曰尚可辞耶乃拜吏部侍郎兼太子太傅同中书门下平章事
　　专賛礼仪
　　唐太子賔客四人正三品专掌侍从规諌賛相礼仪宴防则上齿
　　互陪侍讲
　　宋仁宗初为皇太子宰相丁谓冯拯兼少师少傅枢使曹利用兼少保叅政王曾枢副钱惟演兼賔客谓等因请师傅十日一赴资善堂賔客以下只日互陪侍讲学上从之
　　唐以宰相领
　　唐贞观十八年以宰相兼賔客开元中定员四人
　　宋以执政兼
　　宋天禧四年参政任中正枢副钱惟演参政王曾并兼太子賔客执政兼东宫自此始
　　全柔气象
　　桞子厚先友记元全柔河南人气象甚伟好以徳报怨入为太子賔客
　　皇甫威仪
　　同上皇甫政河南人有威仪由浙东亷使为太子賔客桞宗元曰先君之所与友凡天下善士举集焉信让而大显道博而无杂今之世言交者以为法敢悉书所尤厚者附兹石以铭于背
　　山堂肆考卷五十三
<子部,类书类,山堂肆考>
　　钦定四库全书
　　山堂肆考卷五十四　　　明　彭大翼　撰臣职
　　太子詹事
