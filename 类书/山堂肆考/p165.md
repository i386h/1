<!-- { "loadSidebar": true } -->
　　唐选举志本朝贡士之科有秀才有明经有进士有明法明书明筭六科而其大要有三每嵗仲冬郡县课诸生之成者送于尚书省此由学馆而进故曰生徒行乡饮之礼歌鹿鸣之诗送于考功而后试之此由州县而进故曰乡贡至于有德行道艺髙蹈幽隐者天子则自诏之曰制举故当时得人之盛若韩愈李绛陆贽裴度此由进士明经而得也韩休元稹张九龄姜公辅此由制举而得也李泌刘晏以童子举裴端服郭子仪以武举进
　　考行询誉
　　唐薛归登疏古之取士考素行之原询乡曲之誉以敦朴为先雕文为后以举贡贤愚为州之荣辱故李陵降而陇西慙干木隐而西河美郤冀以礼逊升而晋人知礼文翁以经术教而蜀士多儒未有上行而下不从者也方今举士明诏初下固已驰驱府寺之庭出入王公之第陈篇希恩奏记誓报故俗号举人为覔举
　　选士俊士
　　礼王制命乡论秀士升之司徒曰选士司徒论选士之秀者而升之学曰俊士升于司徒者不征于乡升于学者不征于司徒曰造士大乐正论造士之秀者而升诸司马曰进士隋大业中始置进士之科
　　射防对防
　　孔氏杂说汉射防与对防不同射者谓难问疑义书于防量其大小署为甲乙之科不使彰显欲射者随其所得而释之对者显问以政事经义观其所对文词以定髙下汉萧望之治齐诗射防甲科为郎衡家贫好学从博士受诗数射防不中至九次乃中丙科元帝朝为博士又给事中建初三年遂拜相
　　取青紫
　　汉夏侯胜为太子太傅每讲授谓诸生曰士病不明经术经术茍明取青紫如俛拾地芥耳
　　先门阀
　　唐薛归登疏汉之求士必观其行魏取放达晋先门阀梁陈尚词赋隋文帝纳李谔之言禁浮词炀帝始置进士科后生驰逐竞缀小文名曰防学以浮为贵
　　试射宫
　　礼射义古者天子之制诸侯嵗献士于天子之庭天子试之于射宫
　　试礼部
　　唐礼部试举人夜以三鼔为限宋朝用白昼不许继烛
　　劝驾
　　汉髙帝十一年诏曰贤士大夫已与我定有天下而不与吾共安利之可乎有肯从吾逰者吾能尊显之以布告天下其有穪明德者诸侯王郡守必身劝为之驾遣诣相国府有而弗言觉免注云身劝为之驾言必须身亲敦劝自为其驾车而遣之觉免者谓觉发者免其官也
　　夺席
　　通典北齐选举多沿后魏之制皇帝出坐朝堂中楹其滥劣者饮墨水一升文理孟浪者夺席脱容刀
　　与计吏偕来
　　汉武帝元光五年征吏民有明当世之务习先圣之术者县次续食令与计偕注云县次续食言所征吏民诣京师令各县依次第接续供给饮食也令与计偕计者上计簿使也郡县每嵗遣诣京师上之偕俱也与上计簿之使者偕来也
　　随方物入贡
　　唐武德初诏诸州县号明经俊秀试取合格者每年正月随方物入贡武后时卢承庆疏云比来天下所贡物至元日皆陈于御前惟贡人独于朝堂拜似重物而轻人请自今贡人列于方物之前以备充庭从之
　　围棘
　　通典唐武德以来礼部阅试之日皆严设兵卫荐棘围之搜索衣服讥诃出入以防伪滥焉
　　踏槐
　　谚云槐花黄举子忙故赴举谓之踏槐唐翁承赞咏槐诗雨中妆防望中黄勾引蝉声送夕阳忆得当年随计吏马蹄终日为君忙
　　排位
　　宋祥符中试前一日贡院始出榜晓示逐人排坐位处所谓之坐位榜此后世席舍之始也
　　监门
　　宋雍熈二年诏礼部试九经诸科轮畨差官二人在省门监守此试院监门之始也又诏礼部引试分差官廊下察视勿容私自授受至景德中为廵试铺天圣中始有廵铺官
　　纳纸
　　后唐明宗勅举人试前五日纳试纸用中书省印印讫付贡院
　　示题
　　容斋随笔淳化三年太宗试进士出巵言日出赋题孙何等不知所出相率扣殿槛乞上指示之上为陈大义至大中祥符元年试礼部进士内出清明象天赋等题仍录题解摹印以示之景祐元年始诏试进士题目具经史所出摹印给之更不许上请
　　唱名
　　唐舒元舆举进士见有司钩校苛切就试尚书虽水炭脂炬皆人自将吏唱名乃得入列棘围席坐庑下因上书言自古贡士以来未有轻于此时者罗棘遮絶疑其奸非所以求忠直也
　　展限
　　宋朝引试率在八月中韩魏公当国日二蘓将就试黄门辙忽卧病魏公辄奏上曰今嵗召制科之士惟蘓轼蘓辙最有声望今闻蘓辙偶病未可试如此人兄弟中一人不得就试甚非众望欲展限以俟上许之黄门病中魏公数使人问讯既闻全安方引试比常例展二十日自后试科目并在九月后相国吕微仲语及科目问何故延及秋末东坡为吕言之吕曰韩忠献其贤如此深可慕尔
　　赐烛
　　朝野杂记宋旧例廷试举人至暮者许赐烛盖殿深易黒日昃则殿上烛出矣
　　焚香
　　礼部贡院试进士设香案于阶前试官与举人对拜此唐故事也列坐设位供帐甚盛且具茶汤至于院试学究则撤去席幕亦无茶汤渴则饮砚水皆黔其吻非故闲之盖防氊幕中藏文字供应人传义耳故欧公诗曰焚香答进士撤幕待诸生
　　专诵章句
　　谈丛王荆公改科举法暮年曰本欲变学究为秀才不谓变秀才为学究盖举子专诵王氏章句而不解义正如学究诵注疏耳
　　髙谈性命
　　宋熙宁间进士髙谈性命溺于虚无元祐初其习犹甚故黄山谷诗棘围深锁武成宫谈天进士雕虚空
　　试文
　　摭言手持文柄髙眂寰海进学解士患经术之不明不患有司之不公
　　恐变风雅
　　见考功贠外
　　务抑浮华
　　唐髙郢为礼部侍郎掌贡部务进幽独抑浮华冗滥之风翕然一变
　　错认顔标
　　唐侍郎郑薫字子溥唐末为主文疑顔标为鲁公之后时方未宁志在激昂忠烈遂以标为状元标谢名第日问及庙院标曰寒进无此薰始知误取时嘲之曰主司头脑太冬烘错认顔标作鲁公鲁公顔眞卿也冬烘犹言昏眊也
　　首擢杜牧
　　唐崔郾字广略为吏部侍郎试进士束都吴武陵谓郾曰公方为天子求竒才敢献所益因出袖中书晋笏为郾读之乃杜牧所赋阿房宫词既警拔而武陵音吐条畅坐客大惊武陵曰牧方试有司请以第一人处之郾未对武陵勃然曰不尔宜以赋见还郾曰如教牧果擢异等
　　庭斥李权
　　大唐遗事开元中考功贠外郎李昂主俊秀科集贡士语之曰文之美恶尽知之矣如有请托当悉黜之既而昂外舅荐李权于昂昂怒召权庭数之且斥权章句之疵权曰鄙文不臧已闻命矣执事诗云耳临清渭洗心向白云闲今天子春秋鼎盛不揖逊于朝而洗耳何哉昂因诉于执政朝廷以郎官权轻自是改用礼部侍郎为主文官
　　榜落李程
　　摭言李程字表臣襄邑王神符五世孙贞元中应宏词科试日五色赋光已榜落初出试场遇杨于陵于陵询其所赋程示之其破曰德动天监祥开日华于陵曰公今须作状元翌日无名于陵不平乃于故册子末缮写而斥其名氏携之以谒主文主文叹赏不已于陵曰当今场中有此赋何以待之曰非状元不可于陵曰茍如此侍郎已遗贤矣此乃李程所作亟取所纳卷对之一字不差遂擢状元后浩虚舟应宏词科复试此题程虞其愈于巳驰价取本观之其破云丽日焜煌中含瑞光程喜曰李程在里
　　抵帽示公
　　唐髙湜字澄之为礼部侍郎时试士多由权要干请湜不能裁既而抵防于地曰吾决以至公取之得谴固吾分也
　　摆袖却餽
　　见吏部侍郎
　　当求实效
　　王氏杂录王延拜中书舍人知贡举吏部尚书卢纪与故相崔恊有隙时恊子颀应进士举纪谓延曰贡举进士当求实效无以虚名昔有越人善泅生子方晬其母浮之水上人怪问之则曰其父善泅子必能之若是可乎延退曰卢公之言为崔恊恨其父因及其子至明年乃选颀为甲科人服其公
　　多取知名
　　唐李宗闵字损之典贡举所取多知名士若唐冲薛庠等世谓之玉笋班
　　选士多至公卿
　　唐贾餗为中书舎人太和四年权礼部贡举所选士七十五人后多至公卿
　　贡士后为公辅
　　唐崔郾转吏部侍郎凡两嵗贡士平心阅试所擢者无非名士后为公辅名卿者十人又权德舆身不由科第掌贡举三年后门生相继为公相
　　两都分试
　　唐选举志贾至为礼部侍郎是嵗以嵗歉举人赴省者少奏请分两都试从之两都试举人自此始
　　三科覆试
　　唐宣宗大中间天官奏云文星暗科场当有事后经三科尽覆试考官皆罚俸
　　不负初心
　　唐人知贡举者有诗云梧桐叶落井亭隂锁闭朱门试院深尝是昔年辛苦地不将今日负初心后有下第者改为五言叶落井亭隂朱门试院深昔年辛苦地今日负初心
　　不奏私属
　　唐穆宗时右补阙杨汝士与礼部侍郎钱徽掌贡举西川节度使段文昌翰林学士李绅各以书属所善进士及榜出二人所属皆不预而郑覃弟朗裴度子譔李宗闵壻蘓巢汝士弟殷士俱及第文昌言于上曰今嵗礼部殊不公所取士皆以关节得之上以问诸学士李德裕元稹皆以为然上命覆试黜朗等十人而贬钱徽李宗闵为逺州刺史杨汝士为开江令或劝徽奏二人属书上必悟徽曰茍无愧心得防一致柰何奏人私书岂士君子所为耶取而焚之时人多之
　　痛惩刘几
　　宋嘉祐中士人刘几累为国学第一人骤为险怪之语学者翕然效之遂以成俗欧阳修深恶之防公主文决意痛惩凡为新文者一切弃黜有一举人论曰天地轧万物茁圣人发公曰此刘几也戏续曰秀才刺试官刷乃以朱笔横抹之自首至尾谓之红勒帛判大纰缪字榜之既而验之果几也后数年公为御试考官而几在廷公曰除恶务本今必痛斥轻薄子以除文章之害有一士人论曰主上收精藏明于冕旒之下公曰吾已得刘几矣既黜乃吴人萧稷也是时试尧舜性仁赋有曰静而延年独髙五帝之夀动而有勇形为四罪之诛公大称赏擢为第一人及唱名乃刘煇人有识之者曰此刘几也易名煇耳公愕然久之其年主司梦火山军作状元今得刘煇果验之矣又侯鲭录欧阳公知贡举每阅试卷坐后常觉一朱衣人防头然后其文入格初疑侍吏及回视一无所见因语其事于同列为之三叹尝有句云文章自古无凭据惟愿朱衣一防头又云清夜梦中糊眼处朱衣暗里防头时
　　喜得蘓轼
　　欧阳公考试礼部进士梅圣俞时亦与其事得轼刑赏忠厚之至论以示欧阳公公惊喜疑门下曽子固所为擢为第二后以春秋对义居第一轼以书谢诸公欧阳公见之以书语圣俞曰老夫当避此人放出一头地也
　　遂黜贾边
　　宋景德二年御试得李廸等先是廸与贾边皆有名场屋及奏名皆不与取其文观之廸赋落韵边论当仁不让于师以师为众特令就御试王文正公旦议曰落韵者失于不详审舎注疏而立异论将令后生务为穿凿遂取廸而黜边
　　失取方叔
　　宋李廌字方叔华州人尝以文谒蘓轼于黄州轼谓其笔墨澜飜有飞沙走石之势盖张耒秦观之流也及乡举试礼部时东坡知贡举欲私之既而下第乃作诗自责曰与君相从非一日笔势翩翩疑可识平生谩说古战场过眼终迷日五色按唐李华文词绮丽尝作吊古战场文极思方成作为故纸与萧頴士读之頴士称工华问今时谁可及頴士曰君若加精思便能至矣华愕然而服东坡引之言已失取方叔文也
　　大年拂衣
