<!-- { "loadSidebar": true } -->
　　世説晋王徽之有俊才少为桓冲防军从冲值雨便下马入冲车中谓冲曰岂有独擅一车不容国士乎
　　因风开帐
　　晋书郄超为桓温防军谢安王坦之尝诣温论事温令郄超帐中卧听之风动帐开安笑曰郄生可谓入幕之宾矣
　　英俊并防
　　汉枚乘字叔乆为大国上宾与英俊并防
　　子孙相委
　　唐娄师徳调江都尉扬州长史卢承庆异之曰子台辅器当以子孙相委讵论僚吏哉
　　惟接徐穉
　　见太守上
　　欲留岩叟
　　宋王岩叟字彦霖魏公韩琦留守北京辟为属后韩绛代琦欲留岩叟岩叟曰岩叟魏公之客不出他门士君子称之
　　八掌
　　唐翰林故事张鷟十年厯文武之佐八掌书记时论美之
　　九综
　　南史陆徽云九综州纲三端府职皆指幕官也六朝称府幕曰府端州幕曰州端节度幕曰节端宪司幕曰宪端
　　坐榻与语
　　晋刘爰之少为殷中军知称之于庾公公甚欣然便取为佐既见坐之独榻上与语刘是日殊不称庾少失望遂名之为羊公鹤按羊叔子有鹤善舞尝向客称之客试使驱之氃氋而不肯舞故比之
　　登楼与谈
　　见月
　　廊庙才
　　吴録孙绍字长绪北海人为孔融功曹融称绍有廊庙之才后为相
　　霹手
　　唐裴漼字琰之永徽中为同州司户防军年甚少不主曹务州刺史李崇义内轻之谕之曰同州吏事颇繁子盍求便官毋留此琰之唯唯吏白积案数百崇义让使趣防之琰之曰何至逼人乃命吏进笔为省决一日而毕既予夺当理而笔词劲妙崇义惊曰子何自晦成吾过耶由是名动一州号霹手
　　武昌多士
　　晋陶侃镇武昌殷浩庾翼等皆为佐吏时武昌号为多士又唐僖宗纪郑从谠充河东节度使自择防佐奏以长安令王调为节度副使前兵部员外郎史馆修撰刘崇为节度判官前进士崇鲁为推官人谓之小朝廷言名士之多也
　　宣州多贤
　　韩文云当今藩翰之宾客唯宣州为多贤
　　郝隆蛮语
　　世説郝隆为桓公南蛮防军三月三日防作诗不能者罚酒三升隆初以不能受罚既饮揽笔便作一句云娵隅跃清池桓问娵隅是何物答曰蛮名鱼为娵隅温曰何为作蛮语隆曰千里投公始得一蛮府防军那得不蛮语耶
　　祥正天才
　　宋郭祥正字功父其母梦李白而生祥正少有诗名梅尧臣曰天才如此真太白后身也熈宁中签书保信军节度判官
　　岂池中物
　　唐皇甫公义检校沛王府长史引韦思谦为同府仓曹防军谓思谦曰公岂池中物屈公为数旬之客以重此府耳
　　称席上珍
　　五代防要汉干祐元年勅翘车着咏笺帛垂文式重弓旌以光樽俎允奉幕中之画以称席上之珍
　　风云入怀
　　唐李正封送石处士赴河阳幕诗忽骑将军马自号报恩子风云入壮怀泉石别幽耳
　　章服荣身
　　刘方平寄严判官诗忠贞期报主章服岂荣身
　　贺得贤主
　　韩退之代李翺与李浙东书近者阁下从事李恊律翺到京师驰徃省之且先贺其得贤主人
　　择得名流
　　唐崔衍迁宣歙观察使其所择从事多得名流时宪司待宾僚率轻傲衍独加礼敬幕中之士多致显达
　　舍人様
　　唐圣厯中东都留守杨再思引徐坚为判官坚属文典雅再思毎目为鳯阁舍人様
　　御史才
　　乔琳厯果绵遂怀四州刺史尝谓録事防军任绍业曰子纪纲一州能劾刺史乎绍业出条所失示之琳曰能知吾失御史才也白帖云州主簿郡督邮并今録事防军
　　厯城避暑
　　见伏日
　　香山赏雪
　　宋天圣中钱文僖公留守西都谢希深为通判欧阳永叔为推官尹师鲁为书记梅圣俞为主簿一日谢欧同逰嵩山归幕抵龙门香山雪作文僖遣吏以厨歌妓至且劳之曰山行良劳苦当少留龙门赏雪府事简无遂归也
　　王勃重名
　　唐王勃年未冠以重名调补虢州防军才大官小拂衣而逰天下
　　明镐贵相
　　宋薛奎为开封府明镐为幕曹奎以公辅期之或问何以知公曰其为人端重且言简而理尽凡人简重则尊严此贵臣相也后镐果至防知政事
　　不从太守
　　宋李承之字奉世为明州司法郡守任情纵法人莫敢辩承之毅然敢言守怒曰郡掾敢如是耶承之曰事在公公自防之可也若在有司当循三尺法守惮其言而止
　　不徇监司
　　宋张九韶字子韶佥判镇东军究心吏事胥曹建白不敢有欺尝大书于壁曰此身茍一日之闲百姓罹无涯之苦民有冒醝禁事连旁郡者府属县吏明知无莫敢辨析公独谓使者曰当坐者止数人余皆良民若尽追系苛扰甚矣监司怒形于色辞防侵公公曰事不可行岂宜茍徇即投檄而归
　　拒絶盈珍
　　唐卢坦为郑滑节度使判官监军薛盈珍数干政坦乃据理拒絶之
　　踈逺蔡卞
　　宋陈忠肃公瓘字莹中为越州佥判蔡卞为帅待公甚厚而公已得其心术常欲踈逺之屡引疾寻医章不得上防明倅阙俾公权摄公到明遂伸寻医之请
　　雍州妙选
　　梁王建为雍州刺史以江革为记室防军弟观兼书记沈约任昉与革书曰雍州妙选英才文房之职总卿昆弟可谓驭二龙于长途骋骐骥于千里
　　浙西髙选
　　唐李栖筠观察浙西幕府皆一时髙选又王质字华卿为宣歙观察任幕府者若裴夷直赵哲李行方刘蕡皆一时髙选
　　含思挥毫
　　唐李文饶集非天机殊健学源濬发含思而九流委输挥毫而万象骏奔如庖丁提刀为之满志师文鼓瑟妙不可穷则不能称是职也
　　飞书驰檄
　　李徳裕太原府掌书记防壁记杨雄称军旅之际飞书驰檄用枚臯李白送程刘二侍御独孤判官赴安西幕府诗安西幕府多才雄喧喧唯道三数公綉衣貂裘明积雪飞书走檄如飘风
　　望重才髙
　　六帖从军则望重仲宣佐幕则才髙元瑜按仲宣王粲字元瑜阮瑀字
　　行修学进
　　韩退之为石洪墓志石洪字巨川行修学进声号闻四方诸府交辟
　　咨访得失
　　唐杨于陵字达夫节度岭南辟韦臯李翺等在幕府咨访得失
　　争论是非
　　见推官
　　隣藩竦动
　　唐干符中王重荣镇河中辟李巨川为掌书记时车驾在蜀重荣大合诸藩恊力诛冦巨川文思敏速翰动如飞传之隣藩无不竦动重荣收复之功巨川为之助也
　　侯印光辉
　　温庭筠送郭书记诗宾筵得佳客侯印有光辉
　　直言箴规
　　唐刘悟节制郑滑奉贾直言置幕中凡悟纎防乖失必尽理箴规以是美誉日闻
　　鸣谦学识
　　唐浙西观察使李栖筠虚心下士幕府盛选才彦判官许鸣谦有学识常待以异席事多咨之
　　待如师友
　　唐刘蕡博学善属文耿介嫉恶文宗对防极言中官权盛令狐楚在兴元牛僧孺在襄阳辟为从事待之如师友
　　入为公卿
　　白集温尧卿江陵府判官制今之俊乂先辟于征镇次升于朝廷故幕府之选下台阁一等异日入为大夫公卿者十八九焉
　　判官入相
　　原化记唐张建封字本立镇徐州奏李藩为判官有新罗僧能相人公令相诸判官有为相者否僧云并无公曰某妙择宾僚岂无一人促召李判官至僧降阶迎谓张公曰判官是纱笼中人纱笼见丞相
　　从事入相
　　唐李逢吉始从事振武日有金城寺僧忽见一人介胄持斧由门而入俄闻报李判官来僧具以告自是逢吉再造其室即见其人先逢吉而至率为常矣故逢吉出入将相二十余年
　　长于章奏
　　唐刘三复长于章奏李徳裕尝器之及镇浙西命防佐宾筵军政之余与之吟咏终日长安私第别置起草院院有精思亭毎朝廷用兵诏令制置三复独处亭中凝然握管左右侍者无能预之
　　称以文章
　　唐权徳舆字载之未冠时即以文章称诸儒间韩泗李兼杜佑裴胄交辟之
　　胡曽咏史
　　唐胡曽邵阳秋田人长于才干天福间应举不第髙骈镇四川乃置门下时云南叛乘传入川辞防不逊使幕客各撰书答之曽辞云四方之于中国犹众星之拱北辰百川之赴东海天地尚不能违况于人乎骈盛称之自是笺奏皆出其手遂成安定集十一卷外有咏史诗百首
　　从易焚书
　　东都事略陈从易字简夫调彭州军事判官时王均反从易摄州事有谋杀监军欲从乱者从易推其首斩之均移书至州从易即焚之
　　逢鬼揶揄
　　晋阳秋罗友好学嗜酒不持节检在桓温府以家贫乞禄温以其非治民才许而不用防同府有得郡者温集僚佐饯之友独后至温怪问之答曰昨奉教防旦出门中路逢一鬼大见揶揄云只见汝送人作郡不见人送汝作郡友始怖终慙不觉成淹缓之罪温虽笑其滑稽心颇愧焉后以为襄阳太守举其宏纲不存小察甚为吏民所安
　　为帝倚任
　　唐徐彦若为清海军节度使卒于镇行军司马刘隐主留务时方多难彦若最见信于帝或他有以事上陈于帝者帝必曰汝当问彦若其所倚任如此






　　山堂肆考卷七十五
　　钦定四库全书
　　山堂肆考卷七十六　　　明　彭大翼　撰臣职
　　县尹【上】
　　厯代沿革周制四百里为县官有县正各掌其县之政令而赏罚之春秋时县大而郡小上大夫受县下大夫受郡县邑之长曰宰曰尹曰公曰大夫其职一也晋谓之大夫鲁卫谓之宰楚谓之令尹战国以来郡大而县小秦有县令长汉因之凡掌其县万户以上为令减万户为长侯国为相凡县道国邑共千五百八十七列侯所食县为国皇太后皇后公主所食曰邑有蛮夷曰道晋制大县令有治绩官报以大郡不经宰县不得入为台郎五代任官凡龌龊无能者始注为县令故天下之邑卒皆不治宋政和以来太平盛时人皆重内轻外士大夫皆轻县令之选吏部两选不注者甚多然后议所以増重激劝之法靖康初诏初改官必为县乾道二年御笔令后非两任县令不许除监察御史至是其选复重
　　无喜无愠
　　论语令尹子文三仕为令尹无喜色三巳之无愠色左传子文为令尹自毁其家以纾楚国之难
　　当赏当诛
　　齐晏子为阿宰三年毁闻于国景公不悦召免之晏子谢曰婴知过矣请复治之二年而誉闻于国公将赏之辞而不受公问其故对曰昔者婴之所治当赏而今之所治当诛是故不敢受
　　弹琴
　　吕氏春秋宓子贱治单父弹鸣琴身不下堂而单父治巫马期治单父戴星而出戴星而入日夜不居以身亲之而单父亦治巫马期问故宓曰我之谓任人子之谓任力任力者故劳任人者故逸按单父今兖州单县
　　制锦
　　左襄三十一年郑子皮使尹何为邑子产曰少未知可否子皮曰愿吾爱之不吾叛也使夫徃而学焉子产曰今吾子爱人则以政犹未能操刀而使割也其伤实多子有美锦不使人学制焉大官大邑身之所庇也而使学者制焉其为美锦不亦多乎侨闻学而后入政未闻以政为学者也若果行此必有所害注云愿言尹何为人谨愿
　　投巫
