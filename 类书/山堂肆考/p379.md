<!-- { "loadSidebar": true } -->
　　齐虞玩之为少府高帝镇东府玩之蹑屐造席帝取屐视断处以芒接之玩之曰初释褐行估买之着已三十年矣帝赐新屐玩之不受曰蓍簪敝席复不可弃所以不敢当
　　常着穿屐
　　唐刘义常着穿屐破衣闻韩愈接天下士遂步归之
　　靴
　　靴胡服也赵武灵好胡服常着短靿靴以黄皮为之北齐全用胡服着靿靴隋炀帝数出幸因令百官衣戎服从一品紫次朱次青其皂靴乃马靴也后世循袭遂为朝服
　　叔通加带
　　唐开元中裴叔通以羊皮为靴加以带子装束
　　马周加氊
　　事物纪原唐马周以麻为靴杀其靿加以靴氊
　　遗隐士
　　唐朱桃椎成都人隐居不仕披裘带索浮游人间长史窦轨遗以衣服鹿帻麂靴委之地不肯服
　　赐小军
　　五代时周武帝微时事汉隐帝为孔目官见一小军跣足于雪中行悯之脱已靴赐之后帝奉命征契丹在军中防危得一小军救之乃赐靴之人也按周武帝即郭威
　　抱持取靴
　　孔帖崔戎出为华州刺史徙东海沂密观察使民拥畱于道不得行乃休传舍民至抱持取其靴
　　醉使脱靴
　　唐李白供奉翰林常侍宗醉使高力士脱靴力士耻之
　　雪没靴
　　见雪
　　土满靴
　　苏东坡诗泥土满靴屦
　　袜
　　身章撮要袜足衣也自三代有之以绯罗为表绯绢为里着以穿履有带与今制不同
　　无令结系
　　文子曰文王伐崇至鳯凰之墟而袜系解文王自结之太公问焉文王曰吾闻亡君所与处弗尽其役寡人虽不肖所与处皆先君之人也故无令结之
　　莫肯为系
　　世纪武王伐纣行至商山袜系解五人在前莫肯系皆曰臣所以事君非为系袜
　　见君不解
　　左哀二十五年衞侯为灵台于籍圃与诸大夫饮酒焉禇师声子韈而登席公怒辞曰臣有疾异于人若见之君将防之是以不敢公愈怒大夫辞之不可禇师出公防其手曰必断而足闻之禇师与司冦亥乘曰今日幸而后亡注云古者见君解袜足有创疾不敢解袜防呕吐也
　　勅婢多制
　　见履
　　辱廷尉
　　见大理卿
　　汚相公
　　唐刘禹锡嘉话元载赐死谒主官乞一快死主者曰相公今日受些汚泥不怪也乃脱秽袜塞其口而终
　　呉妃罗袜
　　实録自三代始有袜谓之角袜前后相承中心系带至魏文帝呉妃乃裁绫罗防绢为之
　　杨妃锦袜
　　太眞外传妃子死之日马嵬村媪得锦□袜一只每过客求一翫得百钱前后获钱无数
　　龙缟袜
　　搜神记巴卭人家橘园有两大橘如三斗盎剖开每橘有二叟相对象戏一叟曰君输我瀛州玉尘九斛龙缟袜八緉后日于青城草堂还我尔
　　鵶头袜
　　李白诗履上足如霜不着鵶头袜
　　裙　【附袴裈】
　　释名裙羣也连接羣幅而为之也扬雄方言陈郑之间谓裙为帔绕衿为之裙袴胫衣亦谓之裙裈防衣小袴也
　　白蜺
　　楚辞青云兮白蜺裳举长弓兮射天狼按裙即裳也
　　青羽
　　眞人三君内南极夫人被锦服青羽裙也
　　织裙上遗
　　西京襍记赵飞燕立为皇后其弟合德上遗织成裙
　　秃裙不縁
　　续汉书明德太后秃裙不縁
　　布裙俱隐
　　东汉孟光梁鸿聘以为妻常着荆钗布裙与鸿俱隐灞陵山中
　　毛裙以献
　　唐安乐公主使尚方合百鸟毛织二裙以献正视为一色旁视为一色日中为一色影中为一色而百鸟之形状皆见
　　曳地三寸
　　唐舆服志妇人裙不过五幅曳地不过三寸
　　曳地五寸
　　唐淮南观察使李德裕令管内妇人裙曳地四五寸者减三寸
　　畱僊
　　见宫嫔
　　纳妃
　　晋东宫旧事皇太子纳妃有绛纱复裙绛碧结绫复裙丹碧纱纹双裙紫碧纱纹双裙
　　缃绮裙
　　古乐府陌上桑秦氏有好女自名为罗敷缃绮为下裳紫绮为上襦
　　金缕裙
　　六朝诗徒缝金缕裙
　　四等
　　周斐汝南先贤传戴良嫁女縁裙四等
　　三条
　　繁钦定情诗纨素三条裙李诗裙拖六幅湘江水
　　石橊裙
　　六朝诗日照石橊裙
　　蒲桃裙
　　六朝诗机上蒲桃裙
　　故为溺袴　【已下袴】
　　汉周景仁景帝时郎中令为人隂重不泄常衣弊补衣溺袴故为不洁靖以是得幸于后宫秘戏仁常在旁终无敢言注云溺读曰尿尿袴者为小袴以借其尿也
　　使为穷袴
　　汉昭帝上官皇后霍光外孙也光欲后擅宠有子帝时体不安左右及医者皆阿意言宜禁内虽宫人使令皆为穷袴多其带后宫莫有进者注云穷袴有前裆不得交通
　　马援布袴
　　东汉马援牛羊散与故旧身衣布袴又祭遵家无私财身衣布袴卧布被夫人裳衣不加縁饰
　　师德皮袴
　　唐娄师德为都督身衣皮袴
　　持邻舍袴
　　汉陈重举孝亷为郎同舍郎有告归宁者误持邻舍袴以去主疑重所取重不自申説市袴偿之后归宁者以袴还主其事乃显
　　著妻兄袴
　　魏贾逵家贫无袴晨着妻兄柳季袴而去人谓之通健
　　韩侯藏袴
　　通鉴韩昭侯有弊袴命藏之曰吾闻明王爱一嚬一笑今弊袴岂特一嚬笑哉吾必待有功者
　　蜀民歌袴
　　见太守
　　儿藏
　　晋赵朔遗腹子夫人藏置袴中乃得脱
　　僧献
　　云僊散録李白游慈恩寺僧用水松牌乞诗白为题讫僧献兰缣袴
　　刺纹袴
　　晋谢尚辨悟絶伦好衣刺纹袴诸父责之因自改由是知名
　　通身袴
　　朴子蛮以青娑罗为通身袴
　　少时无裈　【已下裈】
　　梁吉士瞻少时掷博无裈褰露为侪辈所侮及为将军得绢三万疋乃作百裈其余并赐军士
　　暑月露裈
　　宋宗室茂德封桂阳侯性庸騃为郢州刺史暑月露裈上防事
　　被
　　身章撮要被寝衣也大被曰衾单被曰裯
　　诏给药松
　　见冬
　　使覆冯豹
　　见总郎中
　　彭祖异被
　　彭祖云上士异床下士异被
　　姜肱共被
　　见兄弟
　　丞相钓名
　　见三公
　　中丞尚俭
　　东汉宣乘为御史中丞性尚清俭瓦器布被
　　绣被赐李忠
　　东汉李忠从光武攻下属县一无所掠帝防诸将问曰我欲特赐李忠诸卿得无望乎即以所乘大骊马及绣被赐之
　　锦被赐朱宠
　　东汉朱宠为太尉家贫卧布被朝廷乃赐以锦被
　　入直供被
　　汉官典职汉尚书郎入直供青绫被或锦被
　　冒寒卧被
　　见狂肆
　　合欢被
　　古乐府客从逺方来遗我一端绮相去万里余故人心尚尔文彩双鸳鸯裁为合欢被着以长相思縁以结不解以胶投漆中谁能别离此
　　招贤被
　　江夏孟宗字子恭少游学其母作十二幅被以招贤士共卧庶闻君子之言
　　斜覆布被
　　见丧夫
　　反覆锦被
　　晋羊耽妻辛氏字宪英有才鉴从子祜遗以锦被辛氏嫌其华反覆之
　　罨靸被
　　孔六帖郑愚津阳门诗象牀尘积罨靸被注云上在华清日罨靸公主尝与上晨听按新水调爱之主起晩遽自眞珠被而出及冦至仓皇随驾出宫后不之省及上归南宫一旦入此中而当时罨靸之被宛然尘积
　　蜀王被
　　辍耕録蜀王孟昶有一锦被其濶犹今之三幅帛而一梭织成被头作三穴若云版様盖以叩于项下如盘领状两侧余锦则拥覆于肩此之谓鸳衾也
　　学书画被
　　唐王绍素工草尝与人书曰闻虞世南被中画腹与余正同
　　属文覆被
　　唐王勃每属文则酣饮引被覆面而卧觉则立就
　　龙文鳯彩
　　杜阳襍编唐元和八年大轸国贡神锦被氷蚕丝所织也方二丈厚一寸其上龙文鳯彩殆非人工所及暑月覆之清凉透体
　　竒花异叶
　　唐同昌公主堂中设神丝绣被间以竒花异叶其精巧华丽世所罕比其上络以灵粟之珠五色辉映
　　子翚答惠
　　宋刘子翚答吕居仁惠建昌纸被诗略云尝闻盱江藤苍厓走虬屈斩之霜露秋沤以沧浪色粉身从澼洸蜕骨齐丽密乃知莹然姿质自渐陶出
　　务观谢贶
　　宋陆务观寄谢待制朱丈纸被之贶纸被围身度雪天白于狐腋暖于绵放翁用处君知否不是蒲团夜坐禅又云木枕藜牀席见经卧看飞雪入窗櫺布衾纸被元相似只欠高人为作铭
　　帷　【附帐】
　　帷围也在旁曰帷在上曰幕上下四旁悉周曰幄帐张也亦曰帱小者曰斗帐形如覆斗单帐曰帏牀前帏曰幨
　　帷中再拜
　　典畧孔子反卫见夫人夫人在锦帷中孔子北面稽首夫人自帷中再拜
　　帷中使观
　　左宣十七年晋侯使郤克征防于齐齐顷公帷妇人使观之郤子豋妇人笑于房献子怒出而誓曰所不此报无能涉河注云妇人乃萧同叔子顷公之母献子即郤克因笑其跛故怒
　　张良运筹
　　汉高祖曰运筹帷幄之中决胜千里之外吾不如子房
　　仲舒授业
　　汉董仲舒为博士下帷讲诵
　　帷中读
　　见将帅
　　帷中置酒
　　呉志孙峻欲诛诸葛恪置酒伏兵于帷中
　　帐中为歌　【已下帐】
　　楚项羽至垓下诸侯兵围数重汉军四面皆楚歌羽大惊曰汉皆已得楚乎夜起帐中悲歌忼慨自为诗曰力拔山兮气盖世时不利兮骓不逝骓不逝兮可奈何虞兮虞兮奈若何歌数阕美人和之
　　帐中可奏
　　汉武帝常坐帐中汲黯前奏事上不冠望见黯避帐中使人可其奏
　　居神
　　汉武故事上以琉璃珠玉明月夜光杂错天下珍宝为甲帐次为乙帐甲以居神乙以自居
　　授徒
　　见业师
　　琉璃帐
　　见琉璃
　　芙蓉帐
　　白乐天长恨歌芙蓉帐暖度春宵
　　青缣
　　汉尚书郎主作文书起草更直于建礼门给青缣帐又白乐天青氊帐诗合聚千羊毳施张百子拳骨盘边柳健色染塞蓝鲜
　　乌布
　　晋谢尚为江夏相始到官郡府以布四十疋为尚造乌布帐尚壊之以为军士襦袴
　　流苏
　　石虎冬月施熟锦流苏斗帐四角安纯金龙头衔五色流苏按考索倦游録流苏者乃盘绘线之毬五彩错为之同心而下垂者也又左思呉都赋张组帐设流苏注云组绣色也流苏者五色羽饰帷而垂之也
　　连珠
　　唐同昌公主堂中设连珠之帐
　　百子
　　见婚礼
　　五王
　　亚台司适又梦以吾褥席与汝汝必光我门族后庆逺果开府
　　刘恕封还
　　宋司马光曰刘恕自洛阳南归无寒具光以旧貂褥假之固辞强与之至颍川悉封还

　　山堂肆考卷一百九十
<子部,类书类,山堂肆考>
　　钦定四库全书
　　山堂肆考卷一百九十一　明　彭大翼　撰饮食
　　酒　【上】
　　説文酒就也所以就人性之善恶也释名酒酉也酿之米麴酉怿而味美也饮膳标题酒一也而有清浊厚薄甜苦红緑白之别故清者曰标清而甜者曰酏浊者曰醠亦曰防浊而微清者曰醆厚者曰醇亦曰醹重酿者曰防三重酿曰酎薄者曰醨甜而一宿熟者曰醴美者曰醑苦者曰红者曰醍緑者曰醽白者曰醝又有酒材焉秫稻是也又有酒母焉麴糵是也酉阳襍俎饮酒面赤者心气微面青者肝气微杜康造
　　杜康古之善造酒者以酉日死故酉日不防宾客
　　仪狄作
　　战国策仪狄作酒而美进之于禹禹饮而甘之曰后世必有以酒亡其国者遂疏仪狄而絶防酒世本仪狄始作酒醪变五味少康作秫酒按仪狄宋人
