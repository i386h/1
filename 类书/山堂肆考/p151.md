<!-- { "loadSidebar": true } -->
　　西门豹战国人魏文侯时为邺令邺三老廷掾嵗敛民钱为河伯娶妇巫徧视良家女子好者即聘取洗沐张绛帷女居其中浮之河中行数十里乃没俗言不为河伯娶妇水来漂溺其人民豹欲变其俗乃曰至期幸来告我吾亦徃送女豹至河上官属豪长父老皆防豹曰呼河伯妇来视其好丑即将女出帷豹曰是女不好烦大巫妪为入报河伯更求好女送之即令吏卒抱大巫妪投之河中有顷曰何乆也复以巫弟子投河中凡三豹曰是巫妪弟子女子也不能白事烦三老为入白之复投三老于河中豹簮笔向河立待良乆曰妪与三老不来奈之何复欲使廷掾及豪长趣之皆叩头流血豹曰河伯留客之乆可皆罢去邺之吏民大惊恐不敢复言为河伯娶妇矣豹因开其河为十二渠以溉田
　　説贼
　　唐李大亮授土门令胡贼大至度不能拒乃单马诣贼营説其豪帅为分别祸福贼众遂降
　　请史为书
　　家语宓子贱仕鲁为单父宰恐鲁君听防不得行其政请君近史二人与俱至官使书之书輙使掣其肘书不善又怒之二史辞归报鲁君曰宓子使臣书而掣臣肘书恶则又怒臣鲁君以问孔子孔子曰宓不齐君子也岂以此为谏乎鲁君寤曰寡人乱宓子之政而责其善者数矣遽使人告之曰从子之制后宓子遂得行其政单父治焉
　　尊贤共治
　　宓子贱为单父宰过扵阳昼曰子亦有以送仆乎昼曰吾少也贱不知治民之术有钓道二焉请以送子子贱曰钓道奈何昼曰夫扱纶错饵迎而吸之者阳鱎也其鱼薄而不美若存若亡若不食若食者鲂也其鱼而味厚子贱曰善于是未至单父冠盖迎之者交接于道子贱曰车驱之车驱之夫阳昼所谓阳鱎者至矣至单父请其耆老尊贤者而与之共治
　　治民犹牧羊
　　汉卜式河南人以田畜为事武帝朝愿输家财助邉召拜中郎式不愿为郎令牧羊上林嵗余羊肥息上善之式曰非独羊也治民之道亦犹是矣时其起居恶者斥去毋令败羣上竒其言拜缑氏令
　　宰邑如烹鲜
　　列子曰宰大邑者如烹小鲜人扰则疲鱼扰则饦白帖善理人者如驱鸡
　　象雷
　　六帖雷震百里县令象之
　　应宿
　　见星
　　借劒斩奸
　　见纳谏
　　驱车按罪
　　东汉贾彪桓帝时为新息长小民因贫多不举子时城南有盗刼害人者北有妇人杀子者彪出案验掾吏欲引南彪怒曰贼冦害人此则常理母子相残逆天违道遂驱车北行按致其罪数年间人养子者以千数曰此贾父所生也皆名之为贾男名贾子女名贾女
　　三善
　　子路治蒲三年孔子过之入其境曰善哉由也恭敬以信矣入其邑曰善哉由也忠信以寛矣至庭曰善哉由也明察以防矣子贡执辔而问曰夫子未见由之政而称其三善何也孔子曰吾见其政矣入其境田畴尽易沟洫深治此其恭敬以信故其民尽力也入其邑墙屋完固树木甚茂此其忠信以寛故其民不偷也至其庭庭甚清闲诸下用命此其明察以防故其政不扰也以此观之虽三称其善容尽其美乎按蒲即今大名府长垣县
　　十奇
　　宋嘉祐中王允规知河清县军民歌咏有十奇一奇吏民不识知县儿二奇榻却曹司旧肚皮三奇买物例价不相亏四奇平心处事尽无私五奇街头不见凶顽儿六奇蝗虫不入境内飞七奇不敢赌钱怕官知八奇不义不孝不敢为九奇乡村不被公人欺十奇百姓纳税不勾追
　　驯雉
　　东汉鲁恭为中牟令以徳化为理郡国螟伤稼不入中牟河南尹袁安闻之使仁恕掾肥亲徃廉之恭随行阡陌俱在桑中有雉过旁有童子亲曰何不捕之儿言雉方雏亲瞿然起与恭诀曰所以来者察君之政迹尔今虫不犯境一异也化及鸟兽二也童子有仁心三也还以白安安上书言之帝异焉按肥亲掾姓名
　　飞鳬
　　东汉王乔明帝时为叶令有神术每朔望自县诣朝帝怪其数不见车骑宻令太史伺望之言其临至有双鳬从东南飞来举网张之但得双舄尚方谛视则所赐尚书官属履也
　　分捕少年
　　汉尹赏字子心为长安令长安中闾里少年受财报仇相与探丸为弹得赤丸者斫武吏得墨丸者斫文吏白丸者主治丧城中薄暮尘起剽刼死伤横道赏至县乃穿地数文名虎穴杂举轻薄少年恶子姓名悉记之遣人分行收捕纳虎穴中覆以大石数日一发视皆相枕籍死
　　先问大姓
　　东汉周防字文通章帝时为雒阳令下车先问大姓主名吏数闾里豪强以对防厉声曰本问贵戚如马窦等岂能知卖菜佣乎扵是贵戚局蹐京师肃清又宋鲁有开字元翰青州夀光人始居亳知确山县独治一大姓能撼邑事者县遂无事兴废陂溉民田飞蝗不入境富弼谓开有循吏风荐之
　　呪虎
　　东汉童恢字汉宗为不其令民尝为虎所害乃设槛捕之生获二虎恢呪之曰王法杀人者死伤人则论法汝若是杀人当垂头伏罪自知非是者当号呼称寃一虎低头闭目状如震惧即时杀之一视恢鸣吼跳跃自奋遂令释放吏人为之歌颂按不其即今莱州府即墨县
　　断牛
　　唐张允济为武阳令与元武县隣界元武民以防牛徃依妇家者乆之孳十余犊及民归妇家不与牛民诉县县不能决乃诣允济允济曰若自有令吾何与焉因令左右防民防首过妇家村中云此盗牛贼召村中牛主悉集各质所来妇家不知其故恐连及指其诉牛曰此婿家牛我无与即遣左右彻曰此即女婿可以此牛还之妇家叩头伏罪元武县闻之大慙又唐裴子云为新乡令邑人王恭欲徃戍邉留防牛六头于舅李璡家五年产犊三十头恭还索牛璡曰尔牛已死其半止还三头恭诉之子云收入狱捉璡至曰贼盗得牛三十头藏尔荘内即拷之璡急曰吾牛实外甥防牛所生于是以五头酬璡余牛还恭
　　汲黯耻为
　　汉汲黯迁荥阳令耻为之以病归田里上闻之召为中大夫
　　野王愿试
　　汉冯野王奉世次子以父任为中庶子年十八上书愿试守长安令
　　以义刑人
　　汉钟离意字子阿拜瑕丘令有吏行盗意不忍行刑罢其职放归其父曰有道之君以义刑人乃令子自饮药死
　　以信待物
　　唐洪少卿贞元中为兰溪令以信待物以勤集事赋平人和节度使卢羣尝称其如精金百链良骥千里
　　放囚还家
　　东汉虞延字子大为洛阳令每至嵗时伏腊輙放囚徒还家囚感恩徳如期而至又晋曹摅字顔逺为临淄令尝辨寡妇寃嵗暮行狱问囚有何亲戚答曰有父母在乃怃然曰新嵗人情所重岂不愿见家当如期还狱否众泣曰若得暂归死且无恨摅于是开狱放之至期相率而还一县叹服号曰圣君
　　枷囚立市
　　后魏髙谦之为河隂令有盗以囊盛瓦砾指为钱物诈市人马逃去谦之伪枷一囚立于马市中有二人在旁忻然曰无复忧矣遂执问悉获其党
　　人不忍欺
　　东汉卓茂字子康为宻令视人如子人不忍欺教化盛行道不拾遗蝗不入境
　　吏皆引去
　　魏髙柔字文惠为管城长县中奸吏皆引去柔教曰昔丙吉吏有过者容之诸君扵吾未尝有失安得引去皆自励可也
　　恐民乐冦
　　宓子贱治单父齐冦至鲁父老请曰冦将至人不及田刈麦请民出刈宓子不许季孙让之宓子曰今年无麦明年可种若使不耕者得麦民将乐有冦也
　　笞民惰力
　　宋张咏为崇阳令尝坐城门下见里人有负菜而归者问何从得之曰买之市咏怒曰汝居田里不自种而食何惰耶笞而遣之
　　爱防
　　宓子贱为单父宰三年孔子使巫马期逺观政焉巫马期隂免衣衣弊裘入单父界见夜渔者得鱼輙舍之巫马期问焉曰凡渔者为得何以得鱼即舍之渔者曰鱼之大者名为防吾大夫爱之其小者名为鱦吾大夫欲长之是以得二者輙舎之巫马期返以告孔子曰宓子之徳至使民闇行若有严刑于旁
　　留犊
　　魏时苗为夀春令初至县乘牛车嵗余生一犊及去谓主簿曰令来时本无此犊是淮南所生也留之而去
　　开仓赈民
　　东汉桓帝时韩韶为嬴长流民万户入县界韶开仓赈之主者争不可韶曰长活沟壑之人而以此伏罪含笑入地矣韶与同郡荀淑钟皓陈寔皆尝为县长以徳政称时人谓之颍川四长淑为当涂长韶为嬴长寔为太丘长皓为林虑长竝以仁信笃诚使人不欺淑等皆颍川人也故曰颍川四长
　　设科募士
　　东汉虞诩字升卿安帝时邓隲恶诩欲以事中之防朝歌贼攻杀长吏州郡不能禁乃以诩为朝歌长故旧皆吊之诩笑曰不遇盘根错节无以别利器此乃吾立功之秋也始到谒河内太守马棱棱曰君儒者当谋谟庙堂乃在朝歌甚为君危之诩曰明府不忧愿寛假辔防勿令有所拘阂而已乃设三科募壮士使入贼中诱令刼掠乃伏兵以待之杀数百人又潜遣贫人能缝者佣作贼衣以防线缝其裙有出市里者吏輙擒之贼由是骇散县境皆平
　　奉法不党
　　楚令尹虞丘子荐孙叔敖于庄王曰叔敖秀羸多能其性无欲君举而授之政则国可使治而士民可使附庄王从之赐虞丘子采地三百号为国老以叔敖为县令后虞丘子家人干法叔敖执而戮之虞丘子喜入见扵王曰臣言叔敖果可使持国政奉法而不党施刑而不骫可谓公平庄王曰夫子之赐也
　　为政得中
　　唐韦抗为永昌令不务威刑而政令齐肃辇毂繁剧为政寛猛得中无如抗者
　　画像劝学
　　东汉髙彪字义方除郎中校书东观数奏赋颂奇文因以讽谏灵帝异之迁内黄令帝敕同僚临送于上东门诏东观画彪像以劝学者又晋陆云为浚仪令去官百姓追思图画形像配食县社
　　配享报功
　　宋许介知青阳县尝建九华祠及去民思其功请于朝以介配享其中
　　武城弦歌
　　论语子游为武城宰子之武城闻弦歌之声
　　萍乡更鼓
　　宋张希顔景徳间为萍乡令时张咏守金陵范延贵为殿直押兵过金陵咏问曰天使沿路来曽见好官员否答曰昨过袁州萍乡县有邑宰张希顔者虽不识之知其为好官员也自入县境驿传桥道皆修葺田畴皆垦辟至县则防肆无赌市肆不諠哗夜宿邸闻更鼓分明以是知其必有善政也咏叹曰希顔善矣天使亦好官员也即日同荐于朝
　　同声谓之不烦
　　东汉章帝元和二年诏曰安静之吏悃愊无华日计不足月计有余如襄城令刘方吏民同声谓之不烦虽未有他异斯亦殆近之矣
　　所至乐其不扰
　　宋吴宥为政寛简所至民乐其不扰去乆愈思尝知襄城县宗室宦官徃来过其县者不敢以鹰犬犯民田又庆元中有景时者字秀发华亭人知吉安府龙泉县水沴之余一意拊摩催科不迫脩学校建樵楼县仓尝曰吾扵龙泉政事无以逾人惟不扰二字始终守之
　　甑中生尘
　　汉范丹字史云好违时絶俗为激诡之行成帝时为莱芜长后辟太尉府以狷急不能从俗常佩韦扵朝所止单陋有时絶粮闾里歌之曰甑中生尘范史云釡中生鱼范莱芜按莱芜县名今属济南府
　　邑内不雹
　　东汉韩棱为下邳令一邑内独不雹徴拜尚书
　　叩头反风
　　见光禄卿
　　暴身降雨
　　东汉祝良为洛阳令时天旱祷雨良暴身阶前甘雨滂沱
　　道不拾遗
　　汉何竝武之弟为长陵令道不拾遗又王涣为河阳令道不拾遗商贾露宿唐张允济为武阳令有人夜行遗锦袍行十里方觉曰吾境无拾遗者还取果得之
　　庭可张罗
　　隋刘旷为萍乡令七年风教大治狱无繋囚争讼絶息囹圄草满庭可张罗髙颎荐之以为莒州刺史
　　绥徳抚仁
