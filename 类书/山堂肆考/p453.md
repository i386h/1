<!-- { "loadSidebar": true } -->
　　孙仲益尺牍与一巡检云未果造谒斋舰注云板屋舟也欧公送沈学士知常州诗旧馆花香锁寂寥斋舲东下入秋涛
　　戈船
　　越人于水中负人船又有蛟龙之害故置戈于船上因以为名又大船上施楼曰楼船
　　朗杵
　　初学记朗杵和鸣砧又曰投香杵扣玫砧
　　唐梯
　　唐空也盐铁论言汉代百戏之目有曰上唐梯即今之上髙竿也
　　银甲
　　杜诗银甲弹筝用以银作指甲取有声也
　　铜牙
　　铜牙弩名
　　青镂管
　　见文章
　　緑沈枪
　　緑沈精铁也以緑沈饰枪故名杜诗苔卧緑沈枪一曰緑沈弓名一曰王羲之笔名
　　縆瑟
　　縆急张弦也
　　曲旃
　　大夫建旃曲谓柄上曲也
　　仙人弩
　　史记注通天台上有天梯仙人弩
　　女郎砧
　　褒城县有张鲁女捣衣石庾信诗所谓南国女郎砧是也
　　芙蓉剑
　　卢照隣诗相邀侠客芙蓉剑共宿娼家桃李蹊
　　木牀
　　老莱子亲没隠防山之阳杞木为牀蓍艾为席
　　凌风舸
　　隋处士元藏防至海中一洲岛人曰此乃沧洲也藏防思归洲人为制凌风舸送之旬日逹东莱
　　犯斗槎
　　张骞事
　　阙巩甲
　　阙巩国所出之甲也韵府门巩之甲武王所以克商
　　楼烦弓
　　初学记待制楼烦弓楼烦外国名
　　席夀
　　凡器用经久谓之夀唐百官志席夀三年氊夀五年褥夀七年考工记犀甲夀百年兕甲夀二百年合甲夀三百年
　　膏煎
　　荘子山木自冦也膏火自煎也桂可食故伐之漆可用故割之人皆知有用之用而莫知无用之用也
　　飞星箭
　　箭疾如飞星也唐诗野落飞星箭虚半月弓
　　分夜钟
　　蘓州有分夜钟僧夜半咏中秋月诗因得清光何处无之句喜极撞钟故曰分夜钟
　　神鼎
　　神鼎铁器也不汲自满不炊自沸故云神鼎
　　宗彛
　　宗庙樽也
　　彤管
　　彤管女史所载诗邶风彤管有炜彤管赤管也
　　玈矢
　　黒矢也
　　省括
　　括矢括也射者必察其括之合于法度然后发之
　　发硎
　　硎砥石也荘子养生主庖丁曰臣之刀十九年矣所解数千牛矣而刀刃若新发于硎
　　欋槌
　　四齿杷也
　　决拾
　　诗小雅决拾既佽注云决以象骨为之着于右手大指所以钩开体拾以皮为之着于右臂以遂故亦名遂
　　金燧木燧
　　鑚火之器晴则用金燧隂则用木燧
　　张弓弛弓
　　曲礼凡遗人弓者张弓尚筋弛弓尚角注云弓之体角内而筋外尚使之在上也皆取其势之顺也
　　屈戌
　　今人家牕户设铰具或铁或铜名曰环纽即古金铺遗意北方谓之屈戌其称甚古
　　洪縻
　　牛辔也天子耕借所执
　　引光奴
　　清异録夜有急苦于作灯之缓乃批杉条染硫黄置之待用一与火遇得焰穂然呼为引光奴又杭人名曰发烛又曰焠儿
　　印香子
　　黄山谷名墨曰印香子
　　山堂肆考卷二百三十四
<子部,类书类,山堂肆考>
　　钦定四库全书
　　山堂肆考卷二百三十五　明　彭大翼　撰补遗
　　服饰
　　玉靓
　　六朝诗粉妆胜玉靓
　　金摇
　　文选戴金摇之熠燿摇钗也
　　鲁缟
　　史记强弩之末不能穿鲁缟缟素也曲阜之地作者尤轻细
　　齐纨
　　纨细绢也出于齐国者佳天子以为三宫服不独以之制扇也
　　三彩绶
　　汉官仪卿大夫藻火绶青地绶桃花绶故曰三彩绶
　　两当衣
　　两当其一当背其一当胸故云
　　韎韐
　　韐鞞也武服韎者茅搜所染色也周官所谓韦弁小雅韎韐有奭以作六师一说韎韐士服蔽膝之衣
　　羃离
　　唐初宫人着羃离而全身障蔽
　　白帢
　　帢防也魏初有白帢之制东坡寄题晁兴园池诗维饮坐中遗白帢幽寻近处见桃花
　　青纶
　　汉绶也
　　偏裻
　　戎衣名裻在中左右异色故名偏裻
　　半涂
　　隋时内官多服半涂即今之长防也
　　都纻
　　汉三老服都纻大袍冠进贤冠
　　軿罗
　　寳厯二年缝东国贡舞女二人衣軿罗之衣无缝而成
　　赤帻
　　凡救日蚀者着青帻以助阳也武吏常着赤帻以助威也
　　翠翘
　　翡翠鸟尾上长毛曰翘故美人首饰如之因名翠翘唐诗头上鸳钗双翠翘
　　羽佩
　　艺文陆离羽佩错杂花钿皆美人饰也
　　翮缨
　　汉江充传冠翮缨之冠以鸟尾作缨如蝉翼也
　　阿锡
　　列子曰衣阿锡曵齐纨阿地名齐有东阿出丝布锡书作裼袒衣也一云阿细缯锡细布非是
　　越罗
　　唐诗美人犹舞越罗衣
　　緼
　　贫贱之服也文选华衮与緼同归
　　弋绨
　　绨厚缯也
　　褛裂
　　贫者衣壊之貌
　　飒纚
　　文选红防飒纚注云长袖貌
　　盭绶
　　盭草名似艾可染緑因以为绶诸侯王金玺盭绶
　　桂徽
　　美女服文选扬错杂之桂徽
　　菅屦
　　草屦也防者所服
　　荷裯
　　即荷衣也楚辞被荷裯之晏晏
　　履綦
　　倢伃赋俯视兮丹墀思君兮履綦言视殿下之地则思君履綦之迹也又女人绣鞋曰锦綦
　　衣圭
　　江充衣纱縠单衣曲裾后垂交输交输者割正幅使一头狭垂之两旁见于后贾逵谓之衣圭
　　九州被
　　孔融评邉譲曰邉让为九州之被则不足为单衣襜褕则有余九州被者锦文织为九州也
　　五铢衣
　　博异志天女衣六铢又曰五铢北里志玉肌无轸五铢轻
　　寳屧
　　东昏侯以金莲花铺地命潘妃穿寳屧行其上曰步歩生莲花其寳屧价值千万
　　粉袍
　　唐时士子入试皆着白袍宋时亦然故冉居常诗粉袍切勿笑冬烘且踏烧残鼠尾踪
　　氀毼
　　氀毼本夷人服名今人性劣者号为氀毼
　　毭
　　罽也即今氆氇
　　衣无常主
　　王隠晋书汜毓字稚春敦睦九族青土号其家曰儿无常母衣无常主又文选马援奉嫂不冠不入汜毓字孤家无常子
　　服修遂初
　　初始也谓未仕时清洁之服也楚辞退将修吾遂初服盖芰荷衣乃清洁之服即所谓初服也
　　毾防
　　天竺国出即今毛布
　　氍毹
　　说文氊緂之属
　　緰袜
　　七林咏美人足饰曰文綦防緤緰袜罗縢緤足衣縢足纒緰布也王符潜夫论饰袜必緰
　　巾
　　说文有字注云青丝绶也后人误用纶乃假借而迷其音耳诸葛亮巾羽扇指挥三军谢着白巾披鹤皆当读作关字
　　艾绶
　　汉二千石以上银印緑绶亦曰艾绶
　　荔裳
　　薜荔衣也
　　钩落带
　　世名革带为钩落带
　　閙扫妆
　　閙扫妆唐末宫人髻名亦犹盘鸦堕马之类是也唐诗还梳閙扫学宫妆独立闲庭纳夜凉手把玉钗敲翠竹清歌一曲月如霜又京师有閙装带白乐天诗贵主冠浮动亲王带閙装薛田诗九包绾就佳人髻三閙妆成子弟鞓故词曲有角带閙黄鞓之句今有作傲黄鞓者误矣
　　防黛
　　古诗拂红防黛何相似谓美人饰也又云裁红防翠愁人心
　　约黄
　　约黄美人鬓饰也古诗约黄出意巧又云薄鬓约微黄约束也
　　霞
　　吐蕃贡霞即今之红氆氇
　　云绡
　　龙绡绛绡紫绡云雾绡皆美人衣也
　　连烟绣
　　招仙阁有连烟之绣
　　眀月珰
　　古诗耳悬眀月珰
　　独茧
　　文选曵独茧之褕以独茧丝为衣言其轻也褕衣长大貌
　　轻袿
　　六朝文披轻袿曵华文轻袿华文皆舞女衣服也又曰袿妇人上服
　　跳脱
　　妇人臂饰也镯类古诗绕腕双跳脱
　　步摇
　　美人首饰也古诗头安金步摇
　　緑褠
　　乗舆进食者服之
　　青顿
　　史西域传冉駹人作斑罽青顿斑罽即今之杂毾青顿今名丝顿又黄润蜀布名一端直数金
　　积丝散茧
　　沈约文积丝成防散茧成花言女工之妙也
　　戴縰垂缨
　　汉书戴縰垂缨而谈者皆拟于阿衡小学注縰黒缯韬髪而结之者也
　　敷袵
　　文选敷袵论心即开襟也
　　吹纶
　　汉书齐国有吹纶絮顔师古注纶似絮而细名吹者言可吹嘘也梁费昶诗金辉起遥步红彩发吹纶按吹纶不知是何物据诗意疑是妇人所执之物如暖扇之类梁简文帝栁诗枝间通粉色叶防映吹纶一说吹纶美人衣饰
　　蕙帐
　　山人葺蕙草以为帐也北山移文蕙帐空兮夜鹤怨
　　棕鞵
　　桐帽棕鞵皆隠士之服
　　鹑服
　　贫者之服
　　雀钿
　　太子纳妃有同心雀钿
　　练
　　太平广记韩晋公在浙西瓦棺寺无遮斋防中有一少年投盖而上单练履膜皮猿挂鸟跂捷若鬼神按练盖以羽衣为半臂如后汉书所谓诸于绣镼者与镼字小不同义则一也
　　防兜
　　唐申王将锦结一兜子醉则擡归号曰醉舆
　　连环带
　　唐诗金带连环束战袍
　　郁金袍
　　御袍也唐诗日华浮动郁金袍
　　蜚襳垂髾
　　襳小襦也又单襦也髾带也皆妇人袿衣之饰
　　髽首鐻耳
　　皆夷人之饰髽以麻约发也
　　衵服
　　左宣九年陈灵公与孔宁仪行父通于夏姬皆其衵服以戏于朝衵服谓日日近身之衣也
　　裋衣
　　裋衣谓童竖所着褐衣也故贡禹裋褐不完
　　袯襫
　　蓑衣也又国语簦笠相望于安陵簦笠亦备雨器
　　厠牏
　　小汗衫也
　　曼胡缨
　　赵太子语荘子曰吾王所见剑士皆蓬头突鬓垂冠曼胡之缨短后之衣瞠目而语难玉乃恱之注云垂冠不髙其冠如今包巾也缨绕于下故曰垂曼胡粗鲁也短后不襜也语难者以语相诘难也
　　浑脱帽
　　唐长孙无忌以乌羊毛为浑脱氊帽
　　切云
　　髙冠名楚辞冠切云之崔嵬
　　流霞
　　艺文佩流霞之羽服
　　饮食
　　燔炙
　　诗大雅醓醢以荐或燔或炙注云醓醢之多汁者燔用肉炙用肝又集览切肉曰脔燔肉曰炙
　　饩牵
　　左传吾子淹久于敝邑惟是脯资饩牵竭矣按干肉曰脯粮食曰资腥物曰饩牛羊豕曰牵
　　觥饭
　　国语觥饭不及壶飱觥大也谓盛馔也言盛馔未具不若壶飱之救饥
　　盘飱
　　见妻
　　左殽右胾
　　曲礼凡进食之礼左殽右胾肉带骨曰殽纯肉切曰胾
　　六清八珍
　　周礼膳夫掌王之食饮膳羞以养王及后世子凡王之馈食用六谷膳用六牲饮用六清羞用百有二十品珍用八物六谷稌黍稷粱麦苽也六牲马牛羊豕犬鸡也六清水浆醴凉医酏也八珍淳熬淳母炮豚炮防珍渍熬肝膋也
　　大酺
　　汉律三人已上无故羣饮者罚金四两故赐大酺得以防聚饮食也酺或作脯布也言王徳布大饮食也又周礼地官族师春秋祭酺注云酺为人物灾害之神或曰祭名盖族长因祭酺而杂聚长幼以饮食也
　　全烝
　　国语禘郊之祀则有全烝亲戚宴会则有殽烝王公立饮则有房烝烝升也全烝谓全牲体而升之也殽烝即折爼也房烝谓中解牲体升之房也房烝大爼也礼之成者为立饫
　　赐灌
　　投壶奉觞曰赐灌饮
　　进机
