<!-- { "loadSidebar": true } -->
　　杜甫望岳诗车箱入谷无多路箭括通天有一门按华山云防上有石盆可容水数斛明莹如玉俗呼为玉女洗头盆也车箱谷箭括门皆西岳名迹登岳所由之径也
　　荧光休气
　　李白云防歌送丹丘子曰西岳峥嵘何壮哉黄河如丝天际来黄河万里触山动盘涡毂转秦地雷荧光休气纷五防千年一清圣人在巨灵咆哮擘两山洪波喷箭射东海三峯却立如欲摧翠崖丹谷髙掌开白帝金精运元气石作莲花云作防
　　仙草瑶池
　　张説撰太华山碑铭踞中土西偏当七宫正位是称西岳石壁磔坚而雄竦众山奔走而倾附其气肃其威振其行配金其辰直酉前对华阳之国后压华阳之郡左抱桃林之塞右产蓝田之玉谅少昊之下都即蓐收之别馆也下有方士真人金鼎石室上有明星玉女仙草瑶池
　　王猛隐居
　　崔鸿前燕録王猛隐居华山闻桓温入闗披褐诣之扪虱谈当代之事傍若无人
　　陈抟修道
　　陈抟修道扵华山云防观中大困三十六载小困一十八春
　　嵩髙山
　　嵩髙山五岳之中岳也在洛京王屋县名上帝司真洞天唐天文志鹑火大火夀星豕韦为中州其神主扵嵩丘镇星位焉白虎通中岳独加髙字者盖山在四方之中而高故曰嵩髙
　　二室
　　戴延之西征记嵩山三十六峯东曰太室西曰少室相去十七里嵩其总名也谓之室者下有石室也少室髙八百六十丈上方十里与太室相埒但小耳汉武帝尝扵太室山中作登仙防万嵗亭
　　三防
　　杂道书岳神庙东有三防山昔汉武帝东廵过此见学仙女即此
　　望都峯
　　岳之西北一峯号望都峯天气晴暖即望见洛阳隐隐如车盖之状六帖岳之东北一峯号鸡鸣峯五更初便见日出
　　帛石
　　五代秦再思记嵩山之上有玉女帛石莹彻光洁人莫能测岳下人云立秋前一日中夜常闻杵声
　　生贤佐
　　诗大雅崧髙维岳峻极扵天维岳防神生甫及申维周之翰
　　封天王
　　唐书则天垂拱四年七月改嵩山为神岳封其神为天中王至万嵗通天元年辛巳尊天中王为神岳天圣皇帝天灵妃为天中皇后
　　神呼
　　汉武帝诏朕有事华山至扵中岳获駮鹿见夏后启母石翌日亲登嵩髙御史乗属车在庙旁吏卒咸闻呼万嵗者三登礼罔不荅其令祠官加赠太室祠禁无伐草木以山下三百户为置奉邑
　　童謡
　　五行志唐髙宗调露中始欲封嵩山属突厥叛而止后又欲封以吐蕃入防而止时童謡曰嵩山凢几层不畏登不得但恐不得登三度徴兵马傍道打腾腾
　　许由山
　　杂道书东龙门之南有许由山髙大四絶其北有颍水乃尧聘许由防犹有坛墠在焉
　　楚客舎
　　唐杜楚客因建成难作遁舍嵩山正观四年召为给事中不应太宗曰居山似矣谓非宰相不起讵然耶
　　灵薮
　　卢元明记嵩山为栖神之灵薮长松翠栢生扵岭间左右为古人住止处有铜铫器物
　　仙馆
　　刘义庆世説嵩山北有大穴晋时有入误堕穴中见二人围棋局下有一杯对饮堕者告以饥渴棋者曰可饮此堕者饮之气力十倍棋者曰汝欲停此否堕者曰不愿停棋者曰从此西行有天井但投身入井自当出若饿取井中物食之堕者如言可半年乃出自蜀中归洛下问张华华曰此仙馆也所饮者玉浆也所食者龙穴石髄也
　　卢鸿广庐
　　唐开元中隐士卢鸿字浩然隐嵩山赐隐居服官为营草堂到山中广学庐聚徒五百人岳顶有中天池凢絶境处鸿皆勒铭
　　李渤筑室
　　唐李渤筑室扵少室山中自号少室山人唐顺宗徴为左拾遗辞疾不至
　　温公题字
　　闻见録司马公居洛尝同范景仁过韩城抵登封憇峻极下院登髙顶入崇福宫会善寺由轘辕道至龙门游广爱奉先诸寺上华严阁千佛岩寻髙公堂渡潜溪入广化寺观唐郭汾阳鐡像渉伊水至香山黄龛憇石楼临八节滩过白公影堂凡所经逰多有诗公不喜肩舆山中亦乗马遇路险防杖以行故嵩山题字曰登山有道徐行则不困措手扵平稳之地则不跌其防逺矣
　　退之题名
　　欧阳永叔防嵩山题名曰韩退之题名二皆在洛阳其一在嵩山天封宫石柱上记龙潭遇雷事天圣中余与梅圣俞逰嵩山入天封宫徘徊柱下而去遂登山顶至武后封禅处有石记戒游龙潭者毋笑语以渎神龙龙怒则有雷因思退之记遇雷事意其有所戒也其一在福先寺塔上当时所见墨迹不知其后何人摸刻扵石也
　　道士种花
　　汉世道士从外国将贝多子来扵嵩髙山西脚下种之有四树与众木异一年三花花白色香羙
　　錬师絶谷
　　李白赠焦錬师曰嵩山有神人焦錬师者不知何许妇人也又云生扵齐梁时其年貌可称五六十常胎息絶谷居无室庐游行若飞倐忽万里世或传其入东海登蓬莱竟亦不能测其徃也余访道少室尽登三十六峯闻风有寄洒翰遥赠云二室寄碧天三花明緑烟中有蓬莱客宛疑麻姑僊道在喧莫染迹髙想已迁时餐金蛾蕋屡读青苔篇八极恣逺憇九垓长周旋潜光隐嵩山錬魄栖霞幄霓裳何葳防羽驾转绵愿同西王母下顾东方朔紫书倘可传铭骨誓相学
　　使者乗龙
　　汉武帝内传武帝夜梦与李少君俱上嵩山半道有绣衣使者乗龙持节从云中下言太乙请少君觉乃告近臣曰如朕梦少君将舍朕去矣
　　王子驾鹤
　　见七夕
　　授书
　　白龟年乐天子也一日扵嵩山东岩下遇李白曰吾与汝父皆仙矣出素书一轴授之曰读此可辨九天禽语九地兽言龟年一日过潞州二雀啾唧过州太守庭守曰彼何言龟年曰言城西人家有粟可共食之騐之果然
　　枕襆
　　见月
　　衡山
　　衡山五岳之南岳也为荆州镇在衡州府衡山县名朱陵太虗洞天寰宇记宿当翼轸度应玑衡故曰衡山山海经衡山一名岣嵝唐天文志星纪鹑尾神主衡山荧惑位焉盛之荆州记衡山南岳也至扵轩辕乃以灊霍二山为其副焉汉武南廵至盛唐山又以衡山遐逺阻江乃移岳神扵霍而祭焉亦承轩辕二山为副之义也
　　下踞离宫
　　六帖上承宿铨徳钧物下踞离宫摄位大卿
　　上有飞泉
　　荆州记衡山有三峯极秀独一峯名芙蓉者最为竦杰非清霁之朝不可见峰上有飞泉如一幅练分映青林直注山下
　　位列三公
　　六帖名备五岳位列三公刘向説苑五岳何以视三公能大布云雨焉能大敛云雨焉触石而出肤寸而合不崇朝而雨天下施徳大故视三公
　　礼自百王
　　杜甫望岳诗南岳配朱鸟秩礼自百王歘吸领地灵澒洞半炎方邦家用祀典在徳非馨香廵狩何寂寥有虞今则亡
　　紫盖
　　寰宇记衡山盘绕八百里有七十二峯十洞十五岩三十八泉二十五溪九池九潭九井而峯之最大者五曰祝融曰紫盖曰芙蓉曰石廪曰天柱惟祝融为最髙
　　朱陵
　　南岳文衡州南岳者朱陵之灵防太虗之宝洞赤帝馆其岭祝融宅其阳
　　九向九背
　　罗含湘中记衡山遥望如阵云沿湘千里九向九背乃不复见
　　一开一闭
　　臧荣绪晋书刘璘之好逰山泽采药至衡山深入忘返见一涧水水南有二石囷一开一闭水深不得过
　　闻弦歌声
　　湘中记衡山九疑山皆有舜庙太守至官常遣户曹致敬修祀如有弦歌之声
　　得金玉书
　　赵晔呉越春秋禹伤父功不成乃东廵登衡山血白马以祭之仰天而啸忽然而卧梦赤绣文衣男子自称苍水使者谓曰欲得我山神书请斋扵黄帝之岳禹乃退斋三日登委宛山发石得金简玉字之书言治水之要因刻石扵山之髙处
　　廻鴈
　　埤雅鸿鴈南翔不过衡山衡山之旁有回鴈峯盖南地极燠人罕识雪故鴈望衡山则止唐杜荀鹤诗猿到夜寒啼岳麓鴈知春信别衡阳
　　拂鸟
　　刘禹锡望衡岳诗东南倚盖卑维岳资柱石前当祝融居上拂朱鸟翮青防结精气磅礴宣地脉还闻肤寸隂能致弥天泽
　　神禹碑
　　韩退之题岣嵝山诗岣嵝山尖神禹碑字青石赤形摹竒科斗拳身薤叶披鸾飘鳯泊拏龙螭事严迹秘鬼莫窥道人独上偶见之我来咨嗟涕涟洏千捜万索何处有森森緑树猿猱悲
　　祝融峰
　　朱元晦醉下祝融峰诗我来万里驾长风絶壁层云许荡胸浊酒三杯豪气发朗吟飞下祝融峰又青祝融峰诗一千里地尽皆见七十二峯中最髙
　　宗炳结宇
　　孙严宋书宗炳字少文好山水爱逺逰西陟荆巫南登衡岳因结宇衡山有懐尚平之志以疾还江陵叹曰老疾俱至名山恐难徧观惟当澄懐观道卧以逰之凡所游履皆图扵室谓人曰抚琴动操欲令众山皆向
　　杜甫游祠
　　杜甫大厯中出瞿唐下江陵泝沅湘以登衡山因客耒阳游岳祠为暴水所阻旬日不得食
　　李泌愿归
　　唐李泌畏祸愿归衡山诏给三品禄赐隐士服为置室庐以居之泌在衡山事明瓉禅师
　　韩愈黙祷
　　韩愈谒南岳庙诗五岳祭秩皆三公四方环镇嵩当中火维地荒足妖怪天假神柄专其雄喷云泄雾藏半腹虽有絶顶谁能穷我来正逢秋雨节隂气晦昧无清风潜心黙祷若有应岂非正直能感通须静扫众峰出仰见突兀撑青空苏东坡潮州韩文公庙碑能开衡山之云而不能回宪宗之惑
　　常山
　　常山五岳之北岳也为并州镇在定州常山县名太乙总洞天尔雅常山谓之恒山五岳图恒山髙三千九百丈七尺上方三十里周回三千里白虎通北方为常山者何隂终阳始其道常久故曰常山唐天文志大梁析木其神主扵常山辰星位焉
　　毕昴之精
　　春秋元命苞毕星散为冀州分为赵国立为常山注常山是毕昴之精
　　赵代之境
　　常山居赵代之境管子曰其山北临代南俯赵东接河汉之间
　　藏符
　　史记赵简子告诸子曰吾藏宝符扵常山上往得者立为后诸子皆竞往无所得母防还奏曰常山临代代可取也简子曰是知符矣乃废太子伯鲁而立母防为后
　　得玉
　　崔鸿前燕录慕容儁夀光二年常山寺大树根下得璧七十圭七十三光色精竒有异常玉以为神岳之命以太牢祠之
　　昌容得道
　　列仙传昌容者常山道士自称王女食蓬蔂根徃来山下见者二百余年顔色如二十许人
　　文成礼神
　　后魏书道武立庙扵常山上置侍祀九十人嵗时祈祷水旱至文成帝东廵亲礼其神焉
　　蛇曰率然
　　孙子兵法常山之蛇名曰率然一身而两头击其一头则一头至击其中则两头俱至
　　草名神防
　　神农本草常山有草名神护置之门上每夜叱人
　　干门坤轴
　　唐张嘉贞恒山碑铭包括绵长经纶中外外夷有四昴宿主胡则延袤以限之中郡有五寳符在代则髙防以临之其项也上秩干门黒地之宫观其足也下擦坤轴神之都府
　　幽涧飞泉
　　唐太宗祭常山文絶壁千寻孤峰万仭桂花浸月松萝挂云幽涧冬暄飞泉夏冷寳符临代邦之羙灵蛇表阵势之竒铄石七年无以亏其大含波九载不能损其高巍巍乎与乾坤而永固隐隐乎横古今而不絶
　　石
　　释名山体曰石山多大石曰礐礐学也山多小石曰磝磝尧也
　　土精
　　杨泉物理论上精为石石气之核也气之生石犹人筋络之生爪牙也
　　地骨
　　见地又石名云根古诗黕黕布云根森森散两足盖云生扵石故名
　　泗濵浮磬
　　夏书泗濵浮磬注云浮磬者石露水濵若浮扵水也故名泗水名即今徐州
　　条支和丹
