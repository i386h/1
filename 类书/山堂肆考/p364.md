<!-- { "loadSidebar": true } -->
　　释名席释也可卷可舒也
　　麟文
　　燕昭王设麟文之席散荃芜香麟文者杂宝饰席以为云雾麟鳯者也
　　龙须
　　晋东宫旧事太子有独坐龙须之席
　　廻风
　　西京杂记赵飞燕为皇后上遗其女弟屏风及廻风席七华扇
　　半月
　　拾遗记乗草髙五尺叶色绀茎如金形如半月亦曰半月草无花无实其质温柔可以为布为席
　　诏令专席
　　见御史中丞又曲礼有忧者侧席而坐有丧者专席而坐
　　诏与絶席
　　东汉张禹为太傅尚书邓太后以殇帝初育欲令重臣居禁内乃诏禹与三公絶席
　　舍者争席
　　列子曰杨朱南之沛至梁而遇老子老子中道仰天而叹曰始以汝为可教今不可教杨子膝行而前请问其过老子曰而睢睢而盱盱而谁与居大白若辱盛德若不足杨朱蹵然变容曰敬闻命矣其徃也舍者迎将家公执席妻执巾栉舍者避席炀者避灶其反也舍者与之争席矣
　　故人避席
　　史记丞相武安侯田蚡娶燕王女为夫人太后诏召列侯宗室皆徃贺魏其侯窦婴过灌夫强与俱饮酒酣武安起为寿坐皆避席伏已而魏其侯为寿独故人避席耳余半膝席灌夫不悦起行酒至武安武安膝席曰不能满觞夫怒因嘻笑曰将军贵人也属之次至临汝侯灌贤临汝侯方与程不识耳语又不避席夫无所发怒乃骂临汝侯曰生平毁程不识不直一钱今日长者为寿乃效儿女呫嗫耳语注云半膝席者下席而膝半在席上也属汉书作毕毕尽也
　　滑而且凉
　　唐申王取猪毛刷净令巧工织为席滑而且凉名壬癸席
　　屈而不损
　　朝鲜国出满花席草性柔虽折屈而不损
　　坐不中席
　　曲礼为人子者居不主奥坐不中席行不中道立不中门
　　坐不重席
　　孟懿伯相鲁坐不重席
　　六采
　　汉旧仪祭天紫坛绀席六采绮席祭岳白菅席
　　五香
　　陆刿邺中记石季龙作席以金裹五香杂以五采
　　戴凭重席
　　见元旦
　　殷亮重席
　　殷氏家传殷亮为愽士讲学大夫诸儒论胜者赐席亮坐以八九重席帝曰学不当如是耶
　　黄香孝亲
　　见子
　　郭瑀选壻
　　见婚礼
　　碧蒲
　　拾遗记周穆王时西王母来敷碧蒲之席黄莞之荐
　　白莞
　　宋元嘉起居注御史中丞刘正奏云风闻广州刺史韦朗所作新白莞席三百二十二领请以见事追韦朗前所居官又杜阳杂编马弋山离国献紫茭席色紫而类茭光软香净冬温夏凉
　　张纯赋席
　　见神童
　　铭席
　　晋傅铭席之左端曰闲居勿极其欢右端曰寝处勿忘其患左后曰居其安无忘其危右后曰惑生于邪色祸成于多言
　　织席自给
　　唐李恂为武成太守后归结茅而居与诸生织席自给
　　举席自障
　　唐卢怀慎门不施箔风雨至举席自障
　　蓍艾
　　皇甫谧髙士传楚老莱子亲没隠蒙山之阳以木为牀蓍艾为席
　　茅葭
　　周斐先贤传郑敬字鸿卿以茅葭为席常随栁之隂时吏有诬君者防于县令坐敬拔刀防其席曰敬不与恶人同席
　　簟
　　説文簟竹席也释名簟者布之覃然平也方言宋魏谓之笙或谓之蘧防自闗而西谓之簟其粗者谓之籧篨自闗而东周洛楚魏之间谓之倚佯自闗而西谓之筕篖
　　象牙
　　王隠晋书车永为广州刺史其子溢多使工作象牙细簟工甚患之
　　龙鳞
　　古诗如铺薤叶冷似卧龙鳞
　　花簟赏士
　　见愽士
　　竹簟坐客
　　云僊散録房寿六月召客坐竹簟杜甫诗留客夏簟青琅玕
　　簟送王忱
　　晋王忱访王恭见恭所坐六尺簟忱谓其有余因求之恭即送与遂坐荐上后忱见恭更无簟大惊问之恭曰吾平生无长物
　　簟赠韩愈
　　唐郑羣以竹簟赠韩愈愈诗曰蕲州笛竹天下知郑君所宝尤瓌奇携来当昼不得卧一府传看黄琉璃体坚色浄又藏节满眼凝滑无瑕疵
　　赐何曽
　　晋公卿礼秩太宰何曽逊位上赐簟褥各一具
　　赠永叔
　　宋欧阳永叔曰有客赠余以石枕者与所藏笛竹簟皆佳物也余既喜睡因甚爱之輙为拙句奉呈原父圣俞二君子端溪琢出缺月様蕲州织成双泉纹呼儿置枕展方簟赤日正午天无云黄琉璃光緑玉润莹净冷滑无埃尘
　　寒水不流
　　曹松白角簟诗角簟工夫已到头夏来全占满林秋若言保借归华屋秪合封题寄列侯学卷晓氷常怕绽解铺寒水不教流蒲桃锦是潇湘纸曽得王孙价倍酬
　　碧天无翳
　　曹松碧角簟诗细皮重叠织霜纹滑腻铺牀胜锦茵八尺碧天无防翳一方青玉絶纎尘蝇行只恐烟黏足客卧浑疑水浸身五月不教炎气入满堂秋月冷龙鳞
　　竹夫人【附汤婆】
　　竹夫人俗云竹几故东坡寄栁子玉诗闻道枕头惟竹几夫人应不解卿卿又送竹几与谢秀才诗留我同行木上坐赠君无语竹夫人
　　合在禅牀
　　宋黄鲁直云赵子充示竹夫人诗予以为憩臂休膝似非夫人之职而冬夏青青又竹之所长予为更名曰青奴并以小诗纪之其一曰青奴元不解梳妆合在禅斋梦蝶牀公自有人同枕簟肌肤氷雪助清凉其二曰秾李四弦风拂席昭华三弄月侵牀我无红袖堪娱夜正要青奴一味凉注云秾李昭华葢贵人家两女奴也
　　不如团扇
　　宋居仁竹夫人诗与君宿昔尚同牀正坐西风一夜凉便学短檠墙角弃不如团扇箧中藏人情易变乃如此世事多虞只自伤却笑班姬与陈后一生辛苦望专房
　　以髙节闻
　　宋张文潜竹夫人传夫人竹氏其族本出于渭上徃徃散居南山中后见灭于匠氏汉武帝时因縁得食上林中以髙节闻元狩中上避暑甘泉宫自卫皇后已下千余人从上谓皇后等曰吾非不爱若等顾无以益我思得踈通而善良有节而不隠者视焉于是荐竹氏上使将作大匠铦拜竹氏职为夫人夫人未尝自屈体就帝帝每左右拥持之而诸幸姬等皆相谓曰是所谓善良者安能间吾宠由是莫有妬之者是时上方郊五畤祠太乙以致神僊率斋戒自祓除而每召夫人有所游幸诸将军幸臣等更为帝携抱夫人以从帝亦不疑也
　　以凉德踈
　　宋刘子翚弃竹夫人诗曰爱憎情易迁感物思郁纡念昔未弃捐尝侍君子居烦襟一披豁雅抱何清虚蹉跎怨时暮凉德竟见踈飞霜皓中庭枵然委墙隅的皪珠帏深荧煌锦茵铺岂不懐旧恩君心已非初当年纨扇謡抱恨同区区
　　为我周旋
　　东坡尝为竹夫人诗有句云为我周旋寜诈我时王平甫在坐应声曰因郎憔悴却羞郎
　　成于罗织
　　杨鐡厓抱节君传夫人生而瘠如篾器成于将作匠之罗织巧慧其中玲然空洞无他肠又善圆转滑稽虽与人狎其情邈然如木偶氏抱节君即竹夫人也
　　暖足【已下汤婆】
　　黄山谷暖足缾诗小姬暖足卧或能起心兵千金买脚婆夜夜睡天明脚婆元不食纒裹一衲足天明更倾防颒首有余燠
　　热肠
　　滑稽生汤婆子诗不施脂粉不梳妆寂寞无言卧象牀暖足难同亲骨肉傍人惟有热心肠夜长夜短慵开眼花落花开只自伤可惜恩情易抛掷春来依旧守空房
　　枕
　　释名枕卧所以荐首者也
　　应气
　　汉武帝东巡有泰山父者鉏于道头上白光髙数尺呼问之对曰有道士教臣作枕枕有三十二物二十四物应二十四气八物应八风以此臣年转少齿落更生
　　通中
　　蔡质汉官仪尚书郎入直台中官供新青缣白绫被通中枕冬夏随时改易
　　角枕
　　诗唐风角枕粲兮锦衾烂兮予美亡此谁与独旦
　　膝枕
　　魏苏则为侍中董昭尝枕其膝卧则推下之曰苏则膝非佞人枕也
　　淮南枕
　　汉淮南王枕中有神僊术可为金
　　虢国枕
　　唐虢国夫人有夜明枕置于堂中光照一室不假灯烛
　　黄香扇枕
　　见子
　　桓温抚枕
　　东晋桓温都督中外诸军兼录尚书事欲簒晋室尝抚枕叹曰男子生不能流芳百世死当遗臭万年
　　虎头枕
　　拾遗记汉诛梁冀得二玉虎头枕颔下篆云帝辛与妲己同枕之
　　龙头枕
　　晋东宫故事曰太子纳妃有漆龙头支结枕
　　易璞
　　楚灵王败于干谿王独行彷徨于山林之中三日乃见涓人畴王呼之曰余不食三日矣畴趍而进王枕其股以寝于地王寐畴枕王以璞而去之
　　质钱
　　唐阳城为谏议大夫以木枕布衾质钱人重其贤争售之
　　石膏
　　唐薛逢石膏枕诗表里通明不假雕冷于春雪白于瑶朝来送在凉牀上只怕风吹日炙销
　　水晶
　　崔珏水晶枕诗千年积雪万年氷掌上初擎力不胜南国旧知何处得北方寒气此中凝黄昏转烛萤飞沼白日搴帘水在簮蕲簟蜀琴相对好裁诗乞与涤烦襟
　　按赃得枕
　　唐卢昻坐赃卢简辞穷按之得瑟瑟枕大如斗
　　鞫罪得枕
　　唐合浦公主与浮屠机辨私通事觉上使御史鞫之得机辨金宝神枕自言主所赐
　　琥珀
　　晋安帝义熙中寜州献琥珀枕于刘裕裕以琥珀可治金疮命碎之以赐北征将士
　　鸳鸯
　　晁以鹰鹧鸪天词咏荼防花曰风不定雨初晴晓来苔上拾残英速教贮向鸳鸯枕犹有余香入梦清
　　红麸枕
　　唐张续宣室志韦弇遇玉清之女持宝以赠弇因出一枕似玉防红有纹如粟竒光炳然曰红麸枕也
　　黄花枕
　　唐诗卢女黄花枕张家碧玉杯
　　七宝
　　见七夕
　　六安
　　六安言六面皆安也崔骃六安枕铭枕有规矩恭一其德承元寜躬终始不忒
　　色若玛瑙
　　唐开元遗事兹国进一枕其色若玛瑙温润如玉其制作甚朴素若枕之而寐则十洲三岛尽在梦中帝因号游僊枕后赐杨国忠
　　理如绫纹
　　酉阳杂俎台山有色绫木理如绫纹百姓取为枕呼色绫枕
　　授卢生
　　见梦感
　　赠洪厓
　　见砚
　　重明枕
　　杜阳编元和八年大轸国贡重明枕长一尺二寸髙六寸洁白如水晶中有楼台之状又有一道士持香执简而行循环不已谓之行道真人其瓦木丹青衣服簪绂纎悉备具通莹如水覩物
　　相思枕
　　韵诗为君留下相思枕
　　武肃木枕
　　吴越备史武肃王钱镠在军中未尝安寝用圆木作枕睡熟则欹由是得寤名曰警枕
　　文纪絮枕
　　清异录卢文纪有玉枕骨故凡枕之坚实者俱不可用亲旧间作杨花枕赠之遂获安寝自是缝青缯充以栁絮一年一易
　　扇
　　扬雄方言扇自闗而东谓之箑自闗而西谓之扇世本武王作翣翣亦扇属也
　　五明
　　崔豹古今注舜受尧禅广开视听求贤人以自辅作五明扇汉公卿大夫皆用之
　　七华
　　古今注赵飞燕为皇后上遣赐云母扇五明扇七华扇翟羽扇又曹子建扇赋序昔吾光君侍奉汉桓帝时赐上方竹扇不圆不方其中结成文名曰九华扇子建有赋
　　雉尾
　　古今注雉尾扇起于殷髙宗有雊雉之祥服章多用翟羽周制皇后夫人车服辇车俱有翣乃缉雉羽为之以障翳风尘也
　　鹊翅
　　拾遗记周昭王时涂修国献青鳯丹鹊各一雌一雄孟夏取鹊翅为扇一名施风一名条翮一名反影
　　鹤羽
　　楚襄王防于章台宋玉唐勒侍皆操白鹤羽以为扇陆士衡有赋
　　象牙
　　见杖
　　狗脊
　　晋傅咸有狗脊扇赋
　　蝉翼
