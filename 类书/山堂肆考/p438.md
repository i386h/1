<!-- { "loadSidebar": true } -->
　　掌去鼃
　　周礼秋官蝈氏掌去鼃黾焚牡蘜以灰洒之则以其烟被之则凡水虫无声
　　式怒蛙
　　韩非子曰楚王屡伐呉欲人之轻死也出见怒蛙乃为之式从者曰奚敬于此曰为其有气故也
　　沉灶产蛙
　　通鉴赵襄子以尹铎为晋阳后晋师围而灌之沉灶产蛙民无叛意
　　拾塼投蛙
　　燕太子丹自喜得荆轲永无秦忧日与轲之东宫临池轲拾塼投蛙太子令人奉金丸进之
　　井底蛙
　　公孙述称帝于蜀隗嚣使马援往观之后辞归谓嚣曰子阳井底蛙耳妄自尊大
　　釡中蛙
　　范丹家贫釡中生蛙
　　当鼔吹声
　　齐孔稚珪字徳璋为都官尚书不乐门庭之内草莱不剪中有蛙鸣或曰欲为陈蕃乎稚珪曰我以此当两部鼓吹何必效陈蕃王宴鸣鼓之闻羣蛙鸣曰此殊聒人耳答曰我听鼓吹不及此宋子亰诗越国车前矜勇甚子阳井底太骄生乗时不羡云门乐口作仪同鼓吹声注云齐张狗儿将拜仪同日口自作鼓吹声
　　废丝竹听
　　梁沈僧照别名法朗少事天师道士后为山隂令时武陵王纪为防稽宴集池亭蛙鸣聒耳王曰殊废丝竹之听僧照呪厌之便息日晩王欲其复鸣僧照曰王欢已防令汝恣鸣即喧聒
　　接腋持頥
　　荘子曰公孙龙问魏公子牟曰龙学先生之道自以为至达今闻荘子之言茫然异之敢问其方公子牟仰天而笑曰子独不闻塪井之蛙乎谓东海之鼈曰吾乐欤吾跳梁乎井干之上入休乎缺甃之崖赴水则接腋持頥蹶泥则没足灭跗凡虷蠏与蝌蚪莫吾能若也且夫擅一壑之水而夸跱塪井之乐此亦至矣夫子奚不时来入观乎东海之鼈左足未入而右膝已絷矣于是逡廵而却告之海云云于是塪蛙闻之适适然惊规规然自失也今子不知是非之境而犹欲观于荘子之言是犹使蚉负山商距驰河也必不胜任矣
　　弩眼胀腹
　　艾子使燕燕王曰吾小国也日为强秦所侵如之何则可艾子曰亦有分也王曰其有説乎艾子曰昔龙王逢一蛙于海濒蛙问曰王之居处如何王曰珠宫贝阙翚飞璇题王复问汝之居处何若蛙曰緑苔碧草清泉白石复问曰王之喜怒如何王曰喜则时降膏泽使五谷丰稔怒则先之以暴风继之以飞电使千里之内寸草不留王问蛙曰汝之喜怒如何曰吾喜则清风明月一部鼓吹怒则先之以弩眼次之以胀腹然至胀过而休于是燕王有慙色
　　卜水旱
　　章孝标诗田家推五行水旱卜蛙声
　　问公私
　　朱元晦闻蛙诗两蛙盛怒鬬春池羣吠同声彻晓帷等是一狼籍去更无人与问公私
　　张文潜鸣蛙赋
　　夏雨初止积潦过尺有蛙百千更跳互出幸此新霁夜月清溢我劳其休归偃于室于时蛙鸣若啼若诉若歌若欢若悲若喜若怒而诟若哕而讴若咽而瘖者之呼吃者之鬬或急或缓或清或浊若羌丝野鼓杂乱无节蛮歌獠语诡怪迭作又似夫困于泥潦失其处所而悲旱暵既久得其所处而乐也
　　陈君举怒蛙説
　　日有乌月有蛙蛙与乌相遇乌戏蛙曰若脔肉耳跃之髙不咫尺焉能为哉蛙曰吾已矣若无靳我乌曰若亦能怒耶蛙曰吾翘吾足翳太隂之光呀吾頥防其壤吾目列星不敢辉奚而不能怒若不吾信月于望吾怒以示若其望月果无光他日蛙过乌曰曩吾怒得无惕乎乌曰若焉能惕我哉吾振羽翳太阳之光肆吾咮啄其壤徐以三足蹴之天下不敢宁而居吾视若之怒眇矣奚以若惕为若不吾信月于吾怒以示若其日果无光啬人伐鼓驰且走焉
　　化鹑【已下虾蟆】
　　淮南子曰老虾蟆化为鹑
　　制蚤
　　陆氏曰烧虾蟆可以制蚤虱
　　接虫
　　埤雅虾蟆背有黒防身小能跳接百虫善鸣与蟾蜍不类
　　食蛇
　　格物论虾蟆者一名田父能食蛇蛇行田父逐之蛇不得去田父衔其尾久之蛇死尾后数寸皮不损而肉已尽矣世传蛇噉蛙今田父食蛇其説颇怪当是别有一种耳
　　性怀土
　　埤雅俗説虾蟆性怀土虽取以置逺郊一夕复还其所洪驹父诗虾蟆何为者痱磊盎于背人言怀土虫弃去俄复在
　　舞应节
　　神僊传指虾蟆使舞皆应节
　　无肠
　　杂爼虾蟆无肠又曰鹳影抱虾蟆声抱今里俗闻其春鸣谓之聒子聒子即所谓声抱也又曰虾蟆生子后腹空无物故曰无肠本草防编虾蟆曳肠于水际草上纒激如索日见黒防渐深至春水时鸣以聒子
　　无血
　　洪驹父诗动物类含血虾蟆独无之双目但瞠也一腹亦皤其苏东坡诗悍目知谁瞠皤腹空自胀慎勿困蜈蚣饥蛇不汝放又世言虾蟆蜈蚣蛇三物相值皆不动彼此畏食也
　　秋鬭
　　汉武帝元鼎五年秋蛙与虾蟆鬭是嵗四月将军众十万征南越开九郡
　　夜哭
　　艾子浮于海夜泊岛屿中闻水下有人哭声复若人言遂听之其言曰昨日龙王有令水族有尾者斩吾鼍也故惧诛而哭汝虾蟆无尾何哭复闻有言曰吾今幸无尾便恐更理防科斗时事也齐卞彬虾蟆赋曰纡青拖紫名为蛤鱼世谓比令仆也
　　锦袄子
　　尚书故实百越人以虾蟆为上味皮最佳故越人云不可脱去此乃锦袄子
　　緑衣人
　　某朝皇帝尚食将供虾蟆充御膳上忽夣緑衣人数百乞贷命后方悟其为虾蟆因禁采捕或云虾蟆能食蝗故禁采捕事文类聚云此事不记何书
　　华林园
　　晋恵帝在华林园闻虾蟆声问左右曰此鸣者为官乎为私乎侍中贾对曰在官地为官在私地为私
　　益州山
　　神僊传益州北平山有虾蟆谓之肉芝王乔食之成僊
　　飞天
　　白居易虾蟆诗常恐飞上天跳跃随姮娥往往蚀明月遣君无奈何
　　蚀月
　　卢仝月蚀诗又闻古老説蚀月虾蟆精
　　股长
　　韩昌黎答栁栁州食虾蟆诗虾蟆水中居水特变形貌强号为蛙蛤于实无所挍虽然两股长其奈背脊疱跳踯虽云髙意不离泞淖鸣声相呼和无理祗取閙周公所不堪洒灰垂典教或曰此诗乃蛙非虾蟆也
　　形秽
　　白居易虾蟆诗形秽肌肉腥出没于泥沙
　　合玉　【已下蟾蜍】
　　埤雅蟾蜍吐生腹大背黒皮上多痱磊跳行舒迟其肪涂玉则软刻削如蜡本草所谓能合玉石者也抱朴子曰蟾蜍寿至千嵗者头上有角颔下有丹书八字变化自然论蟾蜍掷粪自其口出又长秋山洞中有千嵗蟾蜍见者得道白日上升
　　辟兵
　　见端午
　　蚯蚓　【附尺蠖】
　　蚯蚓一名螼蚓一名蜿蟺一名土龙一名地龙一名螳螾一名朐防一名寒防能应时而鸣江东呼为歌女又曰鸣砌有一种白颈者其老且大者也尺蠖亦屈伸虫也一名螂蠬又名歩屈
　　孟夏出
　　礼月令孟夏之月蝼蝈鸣蚯蚓出蝼蝈不鸣水潦淫漫蚯蚓不出嬖夺后
　　仲冬结
　　月令仲冬之月荔挺出蚯蚓结蚯蚓不结君政不行注云结屈也埤雅蚯蚓穴居首阳下向阳动则穴而上首故其身结而屈也
　　大如虹
　　世纪黄帝时大蚓大蝼如虹吕氏春秋黄帝时见大螾知土气胜故其色尚黄
　　森如箭
　　五行记陈后主时隋军至江蚯蚓尽出森如植箭葢陈氏水乡也蚯蚓土虫象也又陈氏自称土徳尽出者明倾其窟穴以曲归直也是嵗隋平陈
　　饮泉
　　孟子夫蚓上食槁壤下饮黄泉
　　食土
　　本草注其屎呼为蚓塿食细土无砂石
　　却行
　　考工记注蚯蚓却行埤雅螾土精也其为物不息引而后伸猿善縁蚓善引蛤介合蠏介解
　　长吟
　　埤雅蚓字一作螾葢蚓达于寅故从寅善长吟于地下
　　阜螽同穴
　　本草防编夏月夜鸣于草底与阜螽同穴爲雌雄五月五日收取堪为媚药诗喓喓草虫趯趯阜螽注云草虫蝗属张衡曰曲蟺鸣则阜螽跳是又以蚓为草虫也
　　蝼蝈助声
　　梅都官诗蚯蚓在泥穴出缩常自盈龙蟠亦以蟠龙鸣亦以鸣自谓与龙比恨不头角生蝼蝈似相助草根无停声聒乱我不寐每夕但欲明天地且容蓄憎恶惟人情
　　无心
　　旧説蚯蚓土精无心之虫与阜虫交
　　乏骨
　　东方虬蚯蚓赋雨欲垂而乃见暑既至而先鸣乍逶迤而鳝屈或宛转而蛇行内乏筋骨外无手足任性行止物击便曲徒进退而皓首竟不知其所欲又传曰鱼无耳蝉无口蛇无足蚓无筋
　　简易
　　欧阳公杂记蚓食土而饮泉其为生也简而易足然仰其穴而鸣若号若啸若歌其亦有所求耶抑其求易足而自鸣其乐耶其生之陋而自悲其不幸耶将自喜其声而鸣其类耶岂其时至气作不自知其所以然而不能自止耶
　　清亷
　　王荆公诗藁壤太牢俱有味可能蚯蚓独清亷
　　屈以求伸　【已下尺蠖】
　　易曰尺蠖之屈以求伸也汉志尺者蒦也蠖之义葢取诸尺蚓之义葢取诸引引者伸也蒦于尺伸于引今人布指求尺一缩一伸如蠖之歩故谓之尺蠖
　　动而成响
　　屋赋蟭螟飞而生风尺蠖动而成响埤雅此言屋之空旷深静易以生风答响如此
　　吐如蚕
　　亢桑子曰夫俗随国政之方圆犹尺蠖之于叶也食黄则身黄食苍则身苍尺蠖似蚕食叶老亦吐丝作室
　　化茧为蝶
　　旧说尺蠖之茧化而为蝶此犹蛹之变蛾尔

　　山堂肆考卷二百二十七
　　钦定四库全书
　　山堂肆考卷二百二十八　明　彭大翼　撰昆虫
　　蚊
　　説文齧人飞虫以昏时出也秦晋谓之蜹楚谓之蚊埤雅蜹喜乱飞似蚊而小望之如雾因雨而生与蚊实异古今注呼蚊蜹为黍民东坡志林湖中多蚊其中有豹脚者尤毒诗云风定轩牕飞豹脚雨余栏槛上蜗牛
　　负山
　　荘子曰使蚊负山商距驰河言势不能也
　　成市
　　埤雅蚊有昏市葢蝇成市于朝蚊成市于暮
　　丹鸟羞
　　见萤一名白鸟
　　焦螟巢
　　列子曰海上有虫巢蚊睫名曰焦螟
　　肤
　　荘子曰蚊防肤则通宵不寐
　　扑面
　　张文潜秋蚊诗江城落木已穷秋病客初寒欲袭裘暗室飞蚊犹扑面不知天上火西流
　　性恶烟
　　埤雅蚊性恶烟以艾熏之则溃
　　声如雷
　　汉中山靖王来朝天子置酒闻乐而泣问其故对曰臣闻众喣漂山聚蚊成雷是以文王拘于羑里孔子厄于陈蔡又梁湘东王萧绎作金楼子云荆州髙齐盛夏之月无白鸟余寝处于中及移余斋则聚蚊之声如雷矣数丈之间如此之异可怪哉
　　开帱进蚊
　　金楼子齐桓公卧于栢寝谓仲父曰吾国富民殷无余忧矣一物失所寡人悒悒今白鸟营营是必饥耳因开翠帱进之其蚊有知礼者不食公之肉而退有知足者集公之肉而退有不知足者遂长嘘短吸而食之及其饱也腹膓为之溃破
　　覆射知蚊
　　汉郭舎人曰愿问方朔一事朔得臣愿榜百朔穷臣当赐帛曰客从东方歌讴且行不从门入逾我垣墙游戏中庭上入殿堂击之桓桓死者攘攘格鬬而死主人被创是何物也朔曰长喙细身昼亡夜存嗜肉恶烟为掌所扪臣朔愚戅名之曰蚊舎人辞穷当复脱裈
　　赵炳善禁
　　东汉赵炳有道术能禁蚊章安令恶其惑众收杀之人为立祠于永康至今蚊蜹不能入
　　呉猛不驱
　　呉猛少有孝行夏月多蚊而不揺扇恐蚊去已而噬亲也
　　利嘴微形
　　呉融平望蚊子诗平望有蚊子白昼来相屠不避风与雨羣飞出菰蒲扰扰蔽天黒菑然随舶舻利嘴入人肉微形红且濡振蓬亦不惧至死贪膏腴舟人敢停棹陆者亦疾趋南北百余里畏之如虎驱
　　丛身聒耳
