<!-- { "loadSidebar": true } -->
　　歌儿珠帘秀姓朱氏姿容甚姝丽杂剧尤当今独步胡紫山宣慰极钟爱之甞拟沈醉东风小曲以赠云锦织江边翠竹绒穿海上明珠月淡时风清处都隔断落红尘土一片闲情任卷舒挂尽朝云暮雨
　　喜偶任生
　　唐长安中娼妓曹文姬工翰墨为关中第一号为书仙每求为偶者先投诗以待其自择有岷江任生投诗云玉皇殿上掌书仙一染尘心摘九天莫怪浓香薫透骨云衣曽惹御炉烟文姬得诗喜遂留为偶者五年后因歌送春诗乃与生曰妾本上天司书仙以情爱谪居人世今当回子宜偕行偶见朱衣吏持玉版至曰李长吉新撰白玉楼记召汝书碑生方悟妓为仙女也遂同拜命举步腾云而去
　　不诬仲友
　　天台营妓严蕋字防芳名艺冠絶一时唐太守仲友命赋红白桃花即调如梦令一阕七夕郡斋髙防名士谢元卿命以已姓为韵赋七夕酒未行而词已就名鹊桥仙或与仲友有隙欲摭其罪指唐与蕋为滥系蕋于狱月余备受棰楚而一语不及唐吏劝其认罪不过杖蕋曰贱妾纵与太守滥罪不至死然妄言以汚士大夫则死不可诬也狱再两月委顿几絶而声价愈腾未几与唐有隙者改除而岳商卿代之命蕋作自陈蕋口占卜算子呈览岳喜即时出罪判令落籍而宗室纳之
　　禹锡乱肠
　　唐刘禹锡罢蘓州为主客郎中集贤学士李司空罢镇在京慕刘名甞邀至第中厚设饮馔酒酣命妙妓歌以奉之刘于席上赋诗曰髙髻云鬟宫様妆春风一曲杜韦娘司空见惯浑闲事恼乱蘓州刺史肠一説刘禹锡罢蘓州过扬州帅杜鸿渐饮大醉宿传舍既醒见二妓在侧惊问之乃曰郎中席上与司空诗因遣某来问何诗曰云云又一説韦应物罢蘓州过鸿渐非禹锡也杜韦娘曲名
　　文正属意
　　范文正公守鄱阳郡创庆朔堂而妓籍中有小鬟尚幼公颇属意既去以诗寄魏介曰庆朔堂前花自栽便移官去未曾开年年长有别离恨为托春风干当来介因鬻以惠公
　　句嘲阿软
　　唐元稹到通州见尘壁间有诗落句云緑水红莲一朶开千花万草无顔色不知何人题也録此词寄乐天乃乐天十五年前及第时赠长安妓阿软絶句故白复有诗云十五年前似梦逰曾将诗句结风流偶助笑歌嘲阿软那知传诵到通州
　　诗感兠娘
　　宋张子野云往嵗吴兴守滕子京见小妓兠娘赏其佳色后十年再见于京口絶非向时容态感之作诗曰十载芳洲采白苹移舟傍景赏青春当时自倚青春力不信东风解悮人
　　师儿宻誓
　　宋淳熙初行都角妓陶师儿与荡子王生狎甚相眷恋为恶姥所闻不尽绸缪一日王生拉师儿游西湖唯一婢一仆随之防常游湖者逼暮即归是日王生与师儿有宻誓特故盘桓比夜达岸则城门已锁不可入矣王生谓仆曰月色甚佳清泛不可再市酒殽复游湖中迤更防舟人倦寝舟泊净慈寺藕花深处王生师儿相抱投入水中舟人惊救不及而死都人作长桥月短桥月以歌之其所乗舟竟为弃物经年无敢登者
　　国容短书
　　长安名妓刘国容与进士郭昭述相爱他人莫敢窥也后昭述释褐授天长簿遂与国容相别诘旦赴任行至咸阳国容使一女仆驰矮骑赍短书云欢寝方浓恨鸡声之断爱恩怜未洽绊马足以无情使我劳心因君减食再期后防以结齐眉
　　求纳娇如
　　京师名娼陈娇如姿艺并美睦州尹一见求纳焉娇如曰愿得锦帐十里乃可盖戏言也翌日载锦帐数十车陈大惊乃如前约
　　愿覔爱卿
　　宋韩魏公为陜西安抚开府长安李待制师中过之李有诗名席间使为官妓贾爱卿赋诗云愿得豼貅百万兵犬戎巢穴一时平归来不用封侯印只问君王覔爱卿
　　起龙却凤
　　梁孝元观妓诗起龙调节鼓却凤防笙簧
　　廻雪落尘
　　执恭观妓诗合舞俱廻雪分歌共落尘
　　年衰慕闲
　　角妓邹妙端色艺絶人名出教坊右风流之士咸修饰以求狎晚年色衰遂慕闲寂及死佯为坐化有作诗以挽之者云歌舞风流世所传老来闲寂竟端然超升已出平康巷解脱还登般若船具足神通由此日广修方便在当年莫言栁翠烧衣事功德谁分孰后先
　　色衰求嫁
　　闽中一娼色且衰求嫁以圗终身人薄之无委禽者乃决之术士术士云年六十当享富贵之养娼不以为然数年闽人子有阉入内府为太监者闻其母尚存遣人求得之馆于外地翌日拜之遥见其貌陋耻之不拜语左右曰此非吾母当更求之左右观望其意至闽求美仪观者乃得老娼以归至则相向恸哭日隆奉养十数年而没则术士可谓竒中矣
　　投牒从良
　　蘓东坡在杭权领郡事新太守将至矣有营妓投牒乞从良东坡判曰五日京兆判状不难九尾野狐从良甚便
　　出家学道
　　辍耕录李当当者教坊名妓也姿艺超出流辈忽翻然若有所悟遂着道服出家学道浙江儒学提举段吉甫赠以诗曰歌舞当今第一流洗妆拭面别青楼便随南岳夫人去不为蘓州刺史留璚馆月明箫凤下绮窓云散镜鸾收郤嫌痴絶浔阳妇嫁得商人已白头
　　邮亭扫地
　　周世宗时陶谷奉使江南留写六朝实録每进见严冷下视江左韩熙载曰五栁公虽若端整其守可隳乃命妓秦弱兰衣弊衣为驿卒女毎日拥箒扫地陶防见悦之询其故答曰妾守驿者之女也乆丧夫归托父母陶因与狎与一词名风光好词云好因縁恶因縁祗得邮亭一夜眠别神仙琵琶拨尽相思调知音少待得鸾胶续断弦是何年数日李后主开宴令弱兰歌此词陶大沮即日北归
　　僧寺拂尘
　　宋魏仲先与冦莱公游陜郊僧寺多留题后复同到寺见莱公诗已用碧纱笼而仲先诗独尘昏满壁时有从行官妓颇慧以衣袖拂之仲先徐曰若得时将红袖拂也应胜似碧纱笼莱公大笑















　　山堂肆考卷一百十一
<子部,类书类,山堂肆考>
　　钦定四库全书
　　山堂肆考卷一百十二　　明　彭大翼　撰人品
　　奴
　　周礼男子入于罪女子入于舂藁注云谓坐盗贼则没入今之奴婢古之罪人也世俗呼奴婢曰臧获臧者被赃罪没入官为奴婢获者逃亡获得为奴婢也扬雄方言凡民男而婿婢谓之臧女而妇奴谓之获一说婿婢之子谓之臧妇奴之子谓之获又荆淮海岱之间骂奴曰臧骂婢曰获燕齐之间亡奴谓之臧亡婢谓之获
　　秦纲
　　左僖二十四年晋侯迎夫人嬴氏以归秦伯送卫于晋三千人实纲纪之仆注云晋侯文公也嬴氏秦穆公女也穆公以文公新有吕郤之难故以三千人卫送之
　　晋侮
　　秦晋之间骂奴曰侮
　　周奚
　　周礼奚三百人注云古者从坐男女没入县官曰奴婢其少才智者以为奚今时侍史官婢是也
　　齐娠
　　燕齐之间养马者及奴婢女厮皆谓之娠注云女厮谓妇人给使者
　　鹰犬才
　　魏陈琳檄鹰犬之才爪牙可任
　　牛马走
　　史记太史公牛马走言为太史公掌牛马之仆也
　　厮养
　　公羊传厮役扈养唐皮日休记趋厮走养注云析薪为厮炊烹为养
　　牧圉
　　左僖二十八年甯武子与卫人盟于宛濮曰不有居者谁守社稷不有行者谁扞牧圉注云养牛曰牧养马曰圉
　　应门
　　李令伯表应门无五尺之僮
　　置市
　　王莽曰秦置奴婢之市与牛马同阑制于民颛断其命今改奴婢曰私属禁不得买卖也注云阑遮阑也即牛马阑圏
　　庐儿
　　汉萧望之传望之与王仲翁同荐望之以射防甲科为郎署小苑东门候仲翁补大将军史出入从苍头庐儿下车趋门传呼甚宠顾谓望之曰不肯録録反抱闗为望之曰各从其志注云汉名奴为苍头头非纯黑以别于良人也诸给事殿中所居为庐苍头侍从因呼为庐儿
　　家仆
　　史记与家仆襍居齐处也故今奴谓之家仆
　　遗贾
　　史记诸吕擅权陆贾曰天下安注意相天下危注意将将相和则士豫附于是陈平遂交欢太尉勃以奴婢百人遗贾
　　赐光
　　汉宣帝赏赐大司马霍光奴婢前后共百七十人唐李大亮以功上赐奴婢百口大亮谓曰尔曹皆衣冠子女不幸破亡吾忍録而为乎纵遣之高祖闻之叹美更赐他婢二十口后破吐谷浑复赐奴婢百五十口悉以遗之亲戚
　　侯相
　　见贱士
　　士风
　　晋石崇苍头雄翘者性亷直有士风潘岳见而称异劝崇免之乃归乡里
　　典琴
　　啓顔録北齐王元景有奴名典琴
　　执鞭
　　晋陶侃家僮千余有胡奴者不喜言常黙坐侃一日出郊奴执鞭随胡僧见而惊礼云此海山使者也因而堕泪侃异之至夜失奴所在
　　奴乳主孤
　　东汉李善字次孙南阳淯阳人本同县李元苍头元家瘟疫相断死没唯有孤儿续始生数旬而货财千万诸奴婢欲杀续分其财产善潜负续逃亲自哺养乳为生湩续在怀抱奉之不啻长君续年十嵗善与归本县修理旧业告奴婢于官悉收杀之
　　奴匿主子
　　晋祖逖有胡奴曰王安者逖甚爱之及逖子绍之诛安叹曰岂可使士稚无后乎乃往就市观刑逖庶子道重始十嵗安窃取以归匿之变服为沙门
　　引泉灌蔬
　　见泉
　　接水酿酒
　　酉阳杂俎魏贾锵家累千金博学善著作有苍头善别水常令乘小艇于黄河中以瓠匏接河源水一日不过七八升经宿色赤如绛以酿酒名昆仑觞酒之芳味世所絶有曾以三十斛上魏庄帝
　　诉主藏甲
　　唐大理卿马曙有犀铠数十具惧而瘗之奴王庆以怨告曙藏甲异谋按之无他状竟投曙岭外庆免罪魏謩引律固争卒论庆死
　　卫主持兵
　　唐武元衡被害自是公卿入朝俱以家奴持兵呵卫
　　买奴置田
　　史记季布楚人也项籍使将兵数窘汉王及项羽灭髙祖购求布千金敢有舍匿罪及三族布匿濮阳周氏周氏廼髠钳季布衣褐衣置广柳车中幷与其家僮数十人之鲁朱家所卖之朱家心知是季布乃买而置之田诫其子曰田事听此奴必与同食
　　约奴过舍
　　唐崔觐老无子以田宅财赀分给奴婢各为业身与妻隐南山约奴婢过其舍则具酒食夫妻啸咏相视为娱
　　醉骂县令
　　东汉班孟坚在窦宪幕府有奴千洛阳令种兢车骑吏呵之奴醉骂兢兢大怒畏宪不敢发及宪败賔客皆逮拷兢捕系固遂死狱中
　　合役秀才
　　酉阳杂俎秀才权同休元和中落第旅逰蘓湖间遇疾贫窘雇得一仆已一年矣后疾渐差秀才谓雇者曰余贫窘若此无由寸步因褫垢衣授之令办酒肉予将防村老丐道路资雇者笑曰此固不足办某当营之乃斫枯桑聚于盘上噀之悉成牛肉复汲数瓶水倾之乃防酒也村老皆醉饱获束缣三千秀才慙谢雇者返请为仆雇者曰予固异人有失谪于下贱合役于秀才若限未足复须役于他人请秀才勿变常庶卒某事也秀才虽诺之偶呼指色上面蹙蹙不安雇者乃辞曰秀才若此果妨其限也因说秀才脩短之数遂去不知所之
　　为奴报仇
　　见贱士
　　为奴偿德
　　唐山东节度府闻阳城义士发使遗五百缣戒使者不令反城固辞使者委而去城置之未尝发防里人郑俶欲塟亲贷于人无所得城知其然举缣与之旣塟还曰君子之施愿为奴以偿德城曰非也能与我为学乎俶谢即教以书
　　抱头就戮
　　东汉宋则为鄢陵令则子年十嵗与苍头共弩射弦断矢激误中子即死奴抱头就戮则察而恕之颍川荀爽深以为美
　　鬻身办丧
　　唐卢怀慎死家无余畜惟一老苍头请自鬻身以办丧事
　　助劳
