<!-- { "loadSidebar": true } -->
　　常充庖厨
　　南史何允侈于食味前必方丈后稍欲去其甚者犹食鱼脯糟蟹以为非见生物拟食车螯蚶蛎使门生议之钟岏曰防鱼就脯骤见屈伸蟹之将糟躁扰弥甚仁人用意深怀此怛至于车螯蚶蛎眉目内阙惭混沌之奇犷殻外缄非金人之慎不悴不荣曽草木之弗若无声无臭与瓦砾其何殊故冝常充庖厨永为口实
　　紫殻玉肤
　　杨廷秀食车螯诗紫殻旋开微滴酒玉肤莫熟要鸣牙
　　素唇锦背
　　梅圣俞车螯诗素唇紫锦背浆味压海菜
　　昭畧食蛤【已下蛤蜊】
　　刘宋王融初为司法曹诣王僧祐因遇沈昭畧未相识昭畧屡頋盻谓主人曰是何年少融殊不平谓曰仆日出扶桑入于旸谷照耀天下谁云不知而卿此问何也昭畧曰不知许事且食蛤蜊
　　鲁公放蛤
　　东轩録曽鲁公好放生一日梦披甲者数百人前诉既寤而问其家乃有惠蛤蜊数者即遣人放之夜复梦披甲者来谢
　　闻雷则防【已下蚌】
　　埤雅鼈孚乳以夏蚌孚乳以秋杂俎蚌闻雷声则防其孕珠若怀妊然故谓之珠胎与月盈朒淮南子所谓日至而麋鹿角解月死而螺蚌膲者也蚌一名蜃防一作痢
　　吸月而胎
　　笔谈月亏而蚌蛤消露下而蛟喙解苏子美曰老蚌吸月月降胎水犀望星星入角
　　鹬啄
　　战国防赵且伐燕苏代为燕将説赵惠王曰昨臣过易水蚌方出曝而鹬啄其肉蚌合而拑其喙鹬曰今日不两明日不两即有死蚌蚌亦谓鹬曰今日不出明日不出即有死鹬两争不舍渔者并擒之按埤雅两谓辟□一本作雨非是
　　鸽化
　　埤雅物有非其类而化者若牡蛎蚌蛤无阴阳牝牡须雀鸽以化故蚌之久者能生珠专一于隂也
　　表有文彩【已下蚶】
　　尔雅释鱼魁陆注云魁状如海蛤员而厚外有理纵横即今之蚶也海物志蚶一名天脔本草一名魁蛤説文千嵗燕化为海蛤伏翼化为魁蛤一名伏老表有文彩亦能压丹石毒今海滨人取其苗养于涂泥中俟其大货于市
　　棱如瓦垅
　　岭表録异蚶蚌蛤类也瓦殻中有肉紫色卢尚书移镇岭南改为瓦垅子以其殻上有棱如瓦垅子故名螺【附蜗牛寄居牡蛎千人揑石决明马刀蚬蛏淡菜天牛金虫】
　　螺一作蠡一作蠃螺种最多有田螺海螺蚜螺甲香螺鹦鹉螺縁桑螺珠螺梭螺钻螺刺螺辣螺泥螺白螺劒螺或生田泽或生海涂或生岩石上埤雅螺之形鋭蚌之形剡皆外刚内柔而性又善丽故也入蛭
　　田螺形圆底鋭大者如梨橘小者如梅李其性太寒秋冬多有水蛭入黡中须去之方可食杂记公输般见蠡出头以足蹑之蠡闭其户终不可开因效之作门户东方朔曰以蠡测海即此螺是也
　　变防
　　海蛳螺生海涂中有人见其羣变为防飞去或云此螺能髙跳丈许盖迁其处也
　　张口而至
　　南康记南康有女采螺为业夜宿亭上有风雨声见众螺张口而至乱噉其肉唯有骨在焉因号其地为螺亭
　　出足而行
　　世説晋太康永熈中衞瓘家人炊饭堕地尽化为螺出足而行瓘终见诛
　　负螺【已下蜗牛】
　　尔雅蚹蠃螔蝓注云即蜗牛孙炎正义以为负螺而行因以名之盖蜗背负殻状如小螺惊则缩入殻中如螺闭户也头有小角故又名蜗牛崔豹古今注蜗牛陵螺也形如螔蝓殻如小螺热则自悬于叶下野人为圆舎如蜗牛之殻故曰蜗舎观崔説则螔蝓与蜗牛异矣先儒以为螔蝓无殻蜗牛似螔蝓而有殻
　　规蝎
　　埤雅旧説蜗涎规蝎毎为蜗牛所食先以涎画地规之蝎不复去或曰蝎子防所化者蜥蜴能食之故蜥蜴名蝎虎蝎虎又为蜗牛所食
　　循墙
　　闻见録隂湿之下虫多蚹蠃毎循墙上升掉首腰弓盘礡委曲搰搰矻矻必求前进未半途则沫既涎穷精溃力竭毕竟粘壁而死苏东坡诗腥涎不满腹聊足以自濡升髙不知休竟作粘壁枯
　　画壁
　　埤雅南方积雨蜗涎书画屋壁悉成银迹其卑湿如此一名蜒蝣杜牧诗蜗涎蠧画梁欧阳公诗断墙着雨蜗成字
　　蟹寄殻【寄居】
　　草木子寄居一名寄生殻如蜗而一头小蟹一头螺蛤小蟹寄在螺殻间常螺开出食螺欲合遽入殻中又有蛣一名海镜似蚌腹下有小蟹为蛣求食蟹或不至则蛣即死
　　虫充腹【牡蛎】
　　杂俎介虫惟牡蛎是醎水结成陶隠居曰牡蛎皆以口向上腹向南视之则口邪向东或曰蛎附物而生磈礧相连故名蛎房初生海边如拳石四面渐长崭岩如山每一房内有一肉肉之大小随房所生大者如马蹄小者如人指每潮来诸房皆开有小虫入则合之以充腹俗传蛎房左顾为牡右顾为牝
　　之不死【千人揑】
　　杂俎千人形如蟹大如钱殻甚固壮夫极力之不死故名
　　凿亦不脱【石决明】
　　草木子石决明海中大螺也生南海崖石上海人泅水取之乗其不知用力一捞则得茍知觉虽斧凿亦不脱矣按此物能治目故曰决明
　　行沙有迹【马刀】
　　尔雅蜌螷注云今江东呼蚌长而狭者为螷即马刀也本草一名马蛤寇宗奭曰马刀京师谓之撞岸按此物生泥渎沙溪中行沙有迹人騐取之周礼冬官鼈人掌取互物以时簎鱼鼈蜃凡貍物注云互物其物交互如今之鱼义簎以义刺泥藏伏于泥中谓之貍物
　　风能飞【蚬】
　　本草蚬冷无毒陈藏器云蚬小于蛤蜊生淡泊沙水中大风雨能以殻为翅飞
　　消渴【蛏】
　　蛏生海涂中穴居似马刀而殻薄长二三寸大如拇指外殻内肉其性甚寒能消渴
　　益阳【淡菜】
　　本草淡菜一名殻菜似马刀而厚生东海崖上肉如人牝故又名海牝肉大者生珠肉中有毛肉有红白二种性湿能补五脏理腰脚益阳事陈藏器曰淡菜一名东海夫人
　　须有斑节【天牛】
　　杂俎天牛甲虫也此虫一出天必雨埤雅蝎化天牛两角状如水牛长二三寸色黒而背有白防长须有斑节甲下有翅能飞飞不甚逺按蝎木蠧也梅李林禽枇杷树极多久则化为天牛天牛复生子为蠧
　　背负金防【金虫】
　　金虫似蜣蜋而小甲下有翅能飞背负金防其色灿然
　　贝【附海筐珂玳瑁】
　　説文贝海介虫也埤雅贝中肉如科牛而有首尾以背用故谓之贝尔雅贝居陆贆在水者蜬大者魧小者鰿书大传大贝如车渠车渠谓车辋即魧属鰿今细贝亦有紫色者
　　宜生献商
　　六韬周文王囚于羑里散冝生得大贝如车渠百朋以献纣乃得免
　　共人献周
　　周成王时共人献贝共人呉越之蛮也贝照贝也又相贝经朱仲学仙于琴髙而得其法献珠于汉武帝去不知所之严助为防稽太守又出遗助以径尺之贝并致文于助曰皇帝唐尧夏禹三代之正瑞灵奇之秘宝其有次此者贝盈尺状如赤电墨云谓之紫贝素质红文谓之珠贝青地緑文谓之绶贝黒文黄画谓之霞贝紫愈疾珠明目绶消气障霞服蛆虫虽不能延龄増夀其御害一也余详见埤雅
　　助梵乐
　　乐书南蛮国出梵贝吹以助乐音大可容数斗
　　饰军容
　　交州记大贝出日南如酒杯小贝贝齿也洁白如鱼齿故名贝齿画家用以砑纸又可以饰军容服物
　　废贝行钱
　　陆佃曰古者货贝而宝周有帛布之名至秦废贝行钱
　　以贝易物
　　本草图经儋耳黎蛮及云南人取以货易市物
　　背多瘰【海筐】
　　海筐石决明之类也但决明坚而此物殻甚脆易碎背多瘰如蟾皮苍黒色中有肉两头软出其肉两头穿小儿取其殻以为戯其形圆而稍扁如筐故名海筐
　　殻甚光明【珂】
　　珂贝类也大如鳆皮黄黒而骨白堪为马饰按鳆殻如决明开合于海潮中其殻光明可爱
　　带甲辟毒【已下玳瑁】
　　本草广南海岛夷人卢亭获活玳瑁一枚以献连帅嗣薛王王令生取甲小者二片带于左臂以辟毒或云玳瑁若生带之遇饮食并虫毒其甲即自摇动若死则无此騐矣
　　鞭殻凝血
　　本草图经玳瑁生岭南山水间今人取以作器皿或云取得此物者以鞭棰其殻使其血凝方有光彩陈士良曰玳瑁身似形嘴如鹦鹉草木子物之牝牡一生不再交者虎也鸳鸯也玳瑁也埤雅玳瑁乳卵大如弹丸望卵而孕一如鼈名曰防卵
　　蜣蜋
　　格物论蜣蜋蛣蜣也黒甲虫噉粪一种大者名胡蜣蜋身黒而光腹翼有小黄子附母而飞行昼不出而夜出至人家庭户中见灯光则飞来一种小者身黒而暗昼出而夜不出生长沙池泽中狐遇之必尽食之医家以鼻头扁者为良或又以鼻髙目深者为良即所谓胡蜣蜋也
　　转丸
　　庄子曰蛣蜣之智在于转丸盖蜣蜋能以土包粪转成丸也冲波蛣蜋无鼻而闻香黒甲翅在甲下五六月间经营秽场之下车走粪丸一前挽之一后推之若仆人转车久之辄羽化如尸解仙去也
　　出镞
　　本草夏侯郓初为浪州録事参军有人额上有箭痕问之云尝随马侍中征田悦中射侍中将微炒巴豆与蜣蜋并研均涂所伤曰斯须痛定必微痒且忍之待极痒不可忍便撼动箭镞拔之立出后以生肌膏药傅之遂愈





　　山堂肆考卷二百二十五
　　钦定四库全书
　　山堂肆考卷二百二十六　　明　彭大翼　撰昆虫
　　蜂
　　格物论蜜蜂三种皆一日两衙一种在林木上作房一种在人家作房其蜂甚小微黄皆浓美一种黒色似防作房岩崖髙峻之处其蜜名石蜜又名崖蜜其他有大黄蜂比蜜蜂差大在人屋及大木间作房大如巨钟以烟火逼散蜂母然后取之一房得蜂子或五六斗或至一石以盐酪炒之曝干味佳又土蜂子乃穴居者最大一名蟺土人亦啖其子皆虿尾能螫人又一种名蛒蜂巢在褰鼻蛇穴下故毒螫倍于诸蜂扬雄方言其大而有蜜谓之壶蜂即今黒蜂楚词所谓赤蚁若象蜂若壶者也
　　食苗
　　洪范五行秦昭王三十八年上郡大饥蜂食田苗
　　献兰
　　近峰闻畧蜂采百花俱置翅间及股间惟兰花则拱首入房以献于王物亦知兰之贵如此
　　退黄
　　鹤林玉露蜂交则黄退蝶交则粉退
　　酿蜜
　　埤雅采取百芳酿蜜其房如脾故谓之蜜脾旧説蜂之化蜜必取匽潴之水注之蜡房而后蜜成故谓之蜡者蜜之蹠也
　　旋绕如衞
　　埤雅蜂有两衙应潮其王之所在众蜂旋绕如衞诛罚惩令絶严有君臣之义应潮者言一日两衙皆应潮也故山谷诗黄蜂衙退早潮上
　　叠积如台
　　埤雅王之所居叠积如台语曰蜂台蚁楼
　　投牕
　　见僧
　　缀屋
　　埤雅黄蜂无蜜纎长其窠仰缀于屋衔漆以固其蔕隂阳在尾喜合末端有岐者牝鋭者牡也
　　蓄毒
　　诗周颂莫予荓蜂自求辛螫言蜂善辛螫藏精蓄毒虽小不可不慎注云荓使也
　　垂芒
　　化书蜂毒在尾垂頴如锋故谓之蜂孝经援神契蜂虿垂芒
　　化桑虫
　　诗小雅螟蛉有子蜾蠃负之注云螟蛉桑上小青虫也似步屈蜾蠃土蜂似蜂而小腰取桑虫负之于木空中七日而化为己子埤雅蜾蠃即今细腰蜂也一名蒲卢一名蠮螉好禁蜘蛛摙泥作房如并竹管事文类聚蜾蠃所负不但螟蛉或取蟢子磔而毙之因产一小卵于其上俟其卵化而成形渐食所负之虫久乃寖大生翼飞去其声似云类我类我
　　食蜘蛛
　　陈藏器曰诸飞虫着蜘蛛之网皆不能脱惟蜂不畏蜘蛛反擒而食之
　　尹母系衣
　　见继母
　　僧纲置笼
