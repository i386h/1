<!-- { "loadSidebar": true } -->
　　望江县地称三孝有孟宗泣竹台徐仲源孝感山其一则王祥卧冰池也
　　凌波
　　太真外传唐宗在东郡昼梦一女容貌艶异拜于牀前上问汝是何人对曰妾是陛下凌波池中龙女衞宫防驾妾实有功今陛下洞晓钧天之乐乞赐一曲以光族类上于梦中为鼓胡琴采新旧之曲为凌波曲龙女再拜而去及觉上尽记之会禁乐乃自御琵琶习而飜之与文武臣僚于凌波宫临池奏新曲池中波涛涌复有神女出池心乃所梦之女也上大悦语于宰相因于池上立庙岁祀焉
　　圣水
　　杭州慈圣院有吕公池宋乾道间髙僧能取池水呪之以施病者辄愈号圣水池
　　仙源
　　仙源池在四川叙州府南溪县北刘景鹤尝用此水以炼丹
　　醒酒
　　宋时洛阳有董氏东西园园中有大池中为堂榜曰含碧水四面喷泻池中而阴出之故朝夕如飞瀑而池不溢洛阳人盛醉走登其堂辄醒故俗号池曰醒酒池
　　浴丹
　　浴丹池在保宁府劒安普安废县唐杜光庭炼丹之所
　　产马
　　四川黎州安抚司蛮部有池内产马名渥洼池
　　弃
　　宋徽宗大观中都水使者赵霆得两首于黄河献以为瑞蔡京曰此齐小白所谓象防见之而霸者也郑居中言首岂有二人皆骇异而京独主之殆不可测帝命弃于金明池按金明池周世宗时所穿宋太祖尝幸此观习水战
　　太子
　　呉有太子池孙权子和所穿
　　相国
　　相国池在湖州府乌程县治内唐大厯中李晤官于乌程子绅甫一岁数堕此池若有物扶持而出后为相国后人因以名池
　　皓月
　　汝宁府确山县西北有朗山避宋庙讳改名乐山山顶有池名皓月中有四季莲花可供游赏
　　瑞星
　　广东雷州府南有瑞星池即防莱公旧居也宋天圣间有星陨于池翌日求之得一石
　　金龙
　　金龙池在平阳府平山之麓晋永嘉中有韩媪者于野中见巨卵育之得婴儿字曰撅儿方四岁刘渊筑平阳城不就募能城者撅儿应募因化为蛇令媪遗灰志其后谓媪曰凭灰筑城可立竟如所言渊怪异之命使追蛇遂投入山穴中露尾数寸使者斩之忽有泉自穴中出汇而为池因名金龙
　　金鷪
　　金鷪池在丹阳县治内宋夏竦为本县掾一日侍母燕坐见黄鹂双没于地发之得金鷪二其母取瘗之竦因亭其上后人发地求之不得遂为池因名金鷪
　　羲之涤墨
　　绍兴蕺山戒珠寺前有鵞池晋王羲之善笔札性复好鵞所在穿池涤墨其旁有牧鵞之所
　　蔡伦造纸
　　衡州府耒阳县西南有蔡子池汉蔡伦造纸处
　　洲
　　水中涨沙曰洲
　　鹦鹉
　　鹦鹉洲在武昌府通城县南跨城西大江中尾直黄鹄矶即黄祖杀祢衡处衡尝作鹦鹉赋死于此因以名洲
　　骐驎
　　骐驎洲在邵武府泰宁县西南昔越王戏马于此
　　白鹭
　　白鹭洲在应天府西南江中唐李白诗二水中分白鹭洲宋曹彬大破江南兵即此处也一在庐陵城东贑江中
　　黄龙
　　黄龙洲在延平府城东每春水后视此洲沙多寡占岁丰歉
　　白马
　　白马洲在岳州府澧州之东相传为唐林静先生乗白马飞升处
　　黄牛
　　黄牛洲在南昌府城西南相传许逊逐蛟精蛟化为黄牛于此因名
　　金沙
　　金沙洲在岳州府洞庭湖中一名龙堆延袤数里又名金沙堆
　　宝葢
　　宝葢洲在建宁府建阳县北相传闽王审知有一叛将败亡以其所窃宝葢弃此因名
　　乗龙
　　乗龙洲在凤阳旧府城北淮水中昔周世宗征濠夜遣兵持炬乗槖駞絶濠兵士惊以为鬼乗龙也因以名洲
　　系龙
　　梧州城东五里大江中有系龙洲首戴石阜尾蟠石鳞宛然龙形中有沙石或断或续直至城西隅若贯索锁系此龙故名每冬月水涸则桂江与大江之舟皆循流至洲尾乃泝流而上盖天造地设以镇梧州水口云
　　凤麟
　　凤麟洲在西海中央地方一千五百里洲四面有弱水绕之鸿毛不浮不可越也洲上有凤麟数万各自为羣
　　龙马
　　龙马洲在南昌府进贤县北军山湖畔举目有湖山之胜文士多乐游之
　　彭城
　　彭城洲在岳州府城东北刘宋元嘉中谢晦反到彦之进讨军次彭城洲即此
　　罗刹
　　罗刹洲在安庆府境宋端平初移治于罗刹洲又移于杨槎洲至景定初始移治宜城渡今府城是也
　　大哀小哀
　　大小哀洲在长沙府湘阴县南昔虞舜南巡二妃从之不及哭吊于此
　　南布东布
　　通州南四十里大江中沙涨为洲有南布洲东布洲相传有布机流至沙上因名
　　杜若
　　谢朓诗芳洲生杜若宋陆游咏叙州西楼诗画船冲雨入戎州缥缈山横杜若洲须信平时边堠静传风夜夜到西楼
　　荔枝
　　荔枝洲在广州府城东周围可五十里南汉刘氏尝创昌华苑于其上
　　金鱼
　　金鱼洲在长沙府醴陵治前其状如鱼一在泰和县东
　　铜鱼
　　铜鱼洲在四川顺庆府渠县南下有石碛黄色如鱼状旧传开科之岁水声异常必有中者谚云铜鱼滩声吼士子占科首
　　马渡洲
　　廉州府珠母海中有围洲周回一百里昔有野马渡此又名马渡洲
　　鸿宿洲
　　鸿宿洲在黄州府蕲州西大江中秋冬有鸿集于此
　　白苹
　　白苹洲在湖州府霅溪东南梁太守柳恽江南曲云汀洲采白苹日暮江南春后人因以名洲上有白苹亭
　　紫苑
　　紫苑洲在湖广寳庆府武冈州以洲产紫苑故名
　　訾家洲
　　訾家洲在桂林府城东南先是为訾家所居故名虽巨浸不能没自古以为浮洲栁宗元有记
　　吴家洲
　　呉家洲在南昌府西南相传吴防鸾至此故名上有圣母庙又有滕家郭家二洲南北相去十数里又丰城县有三洲谓杨林洲金鸡洲牛宿洲也
　　状元
　　状元洲在醴陵县治前相传洲过县前即出状元
　　大人
　　言行録宋时逆亮犯顺李显忠以池州都督移军舒城除御营先锋都统制堠骑报虏兵万人渡淮公领赵康年等与虏战于大人洲首挫其锋乗胜掩击过淮虏兵溺死者千余人
　　橘洲
　　橘洲在长沙府善化县西上多美橘故名又湘江中有四洲曰橘洲曰直洲曰誓洲曰白小洲夏月水泛惟橘洲不没谚云昭潭无底橘洲浮
　　芦洲
　　芦洲在武昌县西相传伍子胥逃楚至江上求渡渔父曰日月昭昭乎寖已驰与子期乎芦之漪子胥既渡解劒与之不受子胥令其勿露渔父遂覆舟而死即此处
　　烂船
　　烂船洲在衡州府桃源县南秦人洞后世传晋时渔郎放舟入洞即此及出其舟已烂故名其洲
　　覆釡
　　覆釡洲在沔阳景陵县治西以形似名即唐陆羽隐居之地
　　孙洲
　　孙洲在杭州府富阳县吴孙坚初为郡吏赴府乡人饯于洲上父老曰此洲狭而长君其为长沙太守乎后果应其言且坚从长沙起兵为呉始祖后人因名曰孙洲
　　蔡洲
　　蔡洲在襄阳府东北汉水中后汉蔡瑁居其上曹操甞造其家
　　琵琶
　　琵琶洲在饶州府余干县治南水中拥沙成洲状如琵琶宋汪洋诗塞外风烟能记否天涯沦落自心知眼前风物参差是只欠江州司马诗一在处州府好溪上
　　瑚
　　外国传大秦国西南涨海中可八百里到瑚洲洲底有盘石瑚生其上人以铁网取之
　　虎头
　　虎头洲在抚州府城北宋治平中郡人李懽夜梦有人张乐送至洲上未几登科授防州司理盖虎头之应也
　　蛇骨
　　蛇骨洲在南康府都昌县东南晋永嘉中有蛇长三十余丈断道以气吸人被吞噬者盖百数许逊有神术率弟子往杀之聚骨成洲
　　鸬鷀
　　鸬鷀洲在瑞州府上髙县罗汉石之东正当县之水口
　　老鸦
　　老鸦洲在雷州府抵琼州府界四里
　　杨叶
　　杨叶洲在九江府西半属彭泽县以东属池州界洲上多杨柳
　　莲花
　　莲花洲在南康府建昌县西江心谚云莲花到县前建昌出状元
　　迷子
　　迷子洲在应天府西南王安石诗洲荻藏迷子
　　仙姑
　　仙姑洲在瑞州府上高县西相传有仙女尝游此
　　门前洲
　　晋殷仲堪见流棺之旬日间门前之沟忽起为岸其夕有人自称徐伯感君之惠无以报也水有防为洲君将为州矣后果临荆州又宋张兴世初生门前水中忽起洲及为方伯洲生至十余处
　　馆前洲
　　馆前洲在邵武府建宁县东水中央状如游鱼出水
　　百里
　　百里洲在荆州府枝江县东北周回百余里梁史陆法和有异术隐百里洲即此又县有九十九洲未及满百宋文帝在藩忽生一洲未几嗣位
　　万石
　　万石洲在临江府南大江环其前袁江带其后其地夷旷肥饶岁收倍常因名
　　流桑
　　见水
　　种荻
　　汉阳府城南大江中有刘公洲宋元祐中沙洲涌出知军事刘谊种荻其上因名
　　周瑜犒士
　　黄梅县南大江之北有散花洲周瑜战胜犒士散花于此
　　张澄习军
　　南昌府东湖之北有百花洲宋绍兴中张澄建亭其上以习水军因扁曰讲武况志宁有诗又苏州姑苏山上及南阳邓州城南俱有此洲
　　溪
　　尔雅水注川曰溪注溪曰谷注谷曰沟注沟曰浍注浍曰渎
　　禹凿
　　绍兴府嵊县余粮山下有了溪越絶书禹凿了溪人方宅宋王十朋诗禹迹始壶口禹功终了溪余粮散幽谷归去锡圭
　　越来
　　苏州楞枷山东北有越来溪与石湖通郡志云越侵呉自此入故名溪上有越成桥
　　吕望得璜
　　尚书太傅吕望钓蟠溪于鱼腹中得玉璜溪在凤翔府寳鸡县东南谷中石壁深邃林木秀阻中有石室
　　欧冶铸劒
　　若耶溪在绍兴府城南与镜湖合昔西施采莲欧冶铸劒即此处
　　茹兰
　　茹兰溪在池州府建徳县南其源出迎春朝霞二洞之间西流会尧城
　　浣花
　　浣花溪在成都府城西南杜子美至成都劒南节度使裴冕为卜西郭浣花溪作草堂以居之一名百花潭按吴中复冀国夫人任氏碑记夫人微时有一僧坠汚渠中为濯其衣见百花满潭因名其潭曰浣花又唐妓薛涛家于潭旁以潭水造纸为十色笺
　　九曲
　　九曲溪在武夷山九曲缭绕贯于羣岫之间出石鼓渡合于建溪
　　四安
　　湖州府长兴县四安山有水防苕溪名四安溪
　　双月
　　桂林府阳朔县南有双月溪溪上有双月桥滁州琅琊山侧有明月溪宋王禹偁诗惜哉幽胜事尽落唐贤手惟余旧时月团团照山口
　　七星
　　建宁府政和县南有七星溪发源铜盘山入建溪
　　余甖
　　余甖溪在浙江长兴县南有余甖村故名梁武帝时童谣云王气在三余乃于余干余姚余杭为厌胜之法时长兴有余千山余甖水余鱼浦而陈武帝实当之鱼本作吾吴越之音讹耳
　　罨画
　　长兴县西有罨画溪古木夹岸丛条翳其下朱藤蔽其上如是者十里花时游人竞集溪上有罨画亭唐郑谷诗顾渚山边郡溪将罨画通按罨画笼色画也
　　成式去怪
　　处州东有恶溪多水怪唐宣宗时刺史段成式有善政怪潜去民谓之好溪
　　路旻平险
　　祁门县南有阊门滩滩有二巨石对峙如门其水下流入鄱阳界合于大江滩善覆舟唐县令路旻开斗门以平其险人呼路公溪
　　跃马
　　先主乗的卢马西走至檀溪一跃三丈而过以免刘表之追溪在襄阳府西
　　斩蛟
