<!-- { "loadSidebar": true } -->
　　马燧字洵美唐大厯建中间屡立大功进封北平郡王卒諡荘武子畅位至少傅孙继祖殿中少监
　　韦忠武
　　韦皋字城武唐贞元初代张延赏为劒南西川节度使招徕云南大破吐畨进封南康郡王帝制纪功碑褒赐之卒諡忠武
　　陆宣公
　　陆贽字敬舆唐徳宗召拜翰林学士居中防议可否时号内相每有諌诤或规其太过答曰吾上不负天子下不负所学贞元中拜相卒諡宣公
　　韩文公
　　韩愈字退之以六经之文为诸儒倡学者仰之如泰山北斗徳宗朝为监察御史以论宫市贬宪宗朝迁刑部侍郎以论佛骨贬潮州又移袁州召拜祭酒封昌黎伯卒諡文公子昶
　　裴文忠
　　裴度字中立唐宪宗元和中拜相号曲江公既平吴元济赐爵晋国公貌不逾中人而威望逺达以身系国家轻重如郭子仪者二十余年卒諡文忠子识大理卿谂为学士
　　萧文元
　　萧颖士字茂挺唐开元中举进士对防第一尹徽王恒卢异等执弟子礼受业门下号萧夫子与李华齐名及卒门人共諡曰文元先生
　　白文公
　　白居易字乐天其先大原人后徙华州官至刑部尚书工文章敏悟絶人素善李绅而不入李徳裕之党素善牛僧孺杨虞卿而不入李宗闵之党素善刘禹锡而不入伾文之党中立不倚峻节凛然于八木之中而自比于桂殆未为过也卒赠右仆射諡曰文子年小字阿崔
　　髙忠公
　　髙适字达夫一字仲武唐沧洲人工于诗官至散骑常侍封勃海公諡忠
　　宋敬公
　　唐宋庆礼卒太常以其奸巧自是諡曰专礼部贠外张九龄驳之曰庆礼在边陲二十年边亭晏然不当加以丑諡改曰敬
　　杜宣公
　　杜黄裳字遵素有经济大畧而不修小节元和初拜相封邠国公卒諡宣
　　崔成公
　　唐崔翘齐州人开元初为礼部尚书赠荆州大都督諡曰成父融为国子司业諡曰文
　　权文公
　　唐权徳舆字载之洛阳人未冠以文章称诸儒间徳宗召为左补阙元和中平章事卒諡文父皋字子由在禄山幕府度其必反逸去上召拜中书舎人不就名入卓行传子璩监察御史
　　杨文简
　　唐杨绾字公权尚清俭大厯中拜相制下之日朝野相贺諡文简
　　李忠懿
　　李憕并州人举明经髙第唐天宝初除清河守改东京留守禄山陷城被执遇害诏赠司徒諡忠懿
　　魏忠公
　　魏知古深州人性方直擢进士拜黄门侍郎先天二年为侍中従猎渭川献诗以讽封梁国公后与姚崇不协罢政事开元三年卒宋璟叹曰叔向古遗直子产古遗爱兼之者其魏公乎諡曰忠
　　李贞公
　　李乂字尚真赵州房子人少孤年十二工属文第进士累万年尉擢监察御史景龙中迁中舎修文馆学士仍知制诰改黄门侍郎封中山郡公开元初为侍中未防为刑部尚书卒諡贞赠黄门监
　　徐文公
　　徐坚字元固武后时举秀才及第圣厯中杨再思引为判官与张説同修三教珠英卒諡曰文
　　崔孝公
　　崔沔字善冲京兆人事亲孝武后时擢进士岑羲荐为左补性舒迟进止雍如当官正言自持俭约开元初与王丘等出为山东刺史卒諡曰孝丘字仲山十一嵗擢童子科后魏元忠荐之擢御史开元初迁考功贠外郎转吏部侍郎出为郡守复为礼部尚书致仕天寳初卒諡曰文
　　张成肃
　　张嘉贞蒲州人武后时拜监察御史歴梁秦二州都督宗召囘后为中书侍郎同平章事諡成肃
　　方英
　　方干字雄飞新定人以唇缺有司不与科名咸通中隐鉴湖时号处士尝谒廉倅误三拜人称方三拜将荐之而卒门人諡曰英先生
　　孟贞曜
　　孟郊字东野少隠嵩山贫居苦吟五十第进士调溧阳尉郑余庆镇兴元奏为防谋卒諡贞曜
　　敬肃愍
　　敬晖字仲晔唐圣厯初为衞州刺史后以诛二张功封平阳郡王諡肃愍






　　山堂肆考卷一百三十四
<子部,类书类,山堂肆考>
　　钦定四库全书
　　山堂肆考卷一百三十五　明　彭大翼　撰諡法
　　制諡【下】
　　赵忠献
　　赵普字则平幽州蓟人宋太祖受禅普有佐命功授谏议大夫干徳元年同平章事太宗雍熈中兼中书令封真定郡王后又封韩王諡忠献
　　张文定
　　张齐贤字师亮宋太宗雍熈三年知代州败走契丹以书生而闲军旅之事史臣比之虞诩不十年遂拜相諡文定
　　宋惠安
　　宋琪幽州人太祖时为左补太宗时同平章事諡惠安琪有文学尤通吏术
　　任恭惠
　　任布字应之宋河南人后唐宰相圜四世孙累官至枢宻副使以太子少保致仕始布归洛中作五知堂谓知恩知命知道知足知幸也諡恭惠子逊
　　曹武惠
　　曹彬字国华灵夀人佐宋太祖开国为枢宻使相真宗朝拜同平章事彬位兼将相不以等威自异不名下吏每白事必冠而后见居官俸入给宗族仁恕清慎能保功名赠济阳王諡武惠父芸成徳军兵马使三子玮琮璨继领旄钺故陶弼诗搜兵四把降王缚教子三登上将坛
　　潘武惠
　　见功臣
　　毕文简
　　毕士安字仁叟代州云中人宋景徳中与冦准并为相准好使气用公重徳镇之及卒上谓准曰毕士安君子人也饬躬慎行有古人风赐其家白金五千两諡文简子世长以耆年挂冠与睢阳五老会
　　李文靖
　　李沆字太初宋太宗雍熈中命中书召试除知制诰尝侍宴上目送之曰李沆风范端凝真贵人也真宗咸平初拜相卒赠太尉中书令諡文靖
　　吕正惠
　　吕端字易直宋太宗初欲相之或言端为人糊涂帝曰端小事糊涂大事不糊涂决意用之至道元年拜同平章事量宽恕知大体帝每见其入对肃然拱揖不以名呼又以端姿仪瓌大宫庭陛峻特令梓人为纳陛諡正惠父琦孙诲
　　张忠定
　　张咏字复之登太平兴国八年第尝曰吾榜得人最多谨重雅厚无如李公沆深沈有徳无如王公旦面折廷诤无如冦公准当方面之位咏不敢辞咏为人倜傥有大志尚气节自号乖厓公諡忠定
　　王文正旦
　　王旦字子明相宋真宗于景徳祥符间享福禄荣名者十有八年及卒遗令削发被缁以敛盖悔其不谏天书之失也诸子欲奉遗令杨亿以为不可乃止諡文正父祐三子雍冲素
　　王文正曽
　　王曽字孝先睂目如刻画弱冠三试皆首冠仁宗朝拜相时荘献太后临朝曽正色危言能使宦官不敢窥觎而仁宗君徳日就荘献亦全令名封沂国公諡文正
　　宼忠愍
　　寇准字平仲华州下邽人宋真宗朝与毕士安并大拜决防亲征成澶渊之功后颇自矜上用王钦若譛罢知陜州既而复相又用丁谓譛罢知相州复贬道州司马雷州司户防军虽有直言之风而乏包荒之量卒使坐窜南裔勲业不克令终而卒仁宗朝赠中书令封莱国公諡忠愍无子以従子随为后
　　吕文穆
　　吕正字圣功太平兴国二年进士第一淳化咸平中凡两入相封许国公祥符间卒諡文穆父图起居郎子居简龙图直学士
　　向文简
　　向敏中字常之开封人宋太平五年试春雨如膏赋苏易简榜及第真宗朝拜相端重沈毅识大体善处繁剧时以厚徳日之諡文简子传正传式传亮传范亮子泾泾女为神宗钦圣皇后
　　张文节
　　张知白宋仁宗朝拜相慎名器抑侥幸每以盛满为戒虽贵显清约如寒士諡文节
　　张文定
　　张方平字安道少颖异凡书一览终身不再读宋绶蔡齐以为天生竒才共以茂才异等荐之宋庆厯初上平戎十防熈宁中防大政諡文定与张齐贤同子恕
　　吕文靖
　　吕夷简字坦夫宋仁宗朝大拜时章献太后临朝十余年间天下晏然皆其力也上尝书方正忠良四字赐之独建募万胜军加契丹嵗币大为后日之患又成郭后之废逐孔道辅范仲淹于外时论少之封许国公諡文靖祖祥即图弟父亨即正弟子五人公弼公着公奭公孺公绰
　　李文定
　　李迪字复古濮州鄄城人尝従种放学宋景徳初试天道犹张弓赋举进士第一天禧中与王沂公继秉钧轴后与子柬之皆早年告老时以方汉二疎諡文定
　　鲁简肃
　　鲁宗道字贯之亳州人宋真宗朝与刘同为右正言后拜谏议大夫防大政人目为鱼头公又曰鱼头防政因其姓且言其骨鲠如鱼头也諡简肃
　　宋元宪
　　宋庠字公序初名郊宋仁宗命改今名开封雍丘人与弟祁齐名后并入翰苑以诗赋为学者所宗嘉祐中拜相封莒国公治平中封郑国公諡元宪
　　宋景文
　　宋祁字子京父玘为应山令梦人遗文选一部而生故小字选郎宋仁宗朝知成都带修唐书以翰林承防召还书成进工部尚书諡景文
　　杜正献
　　杜衍字世昌初知干州改知凤翔庆厯中大拜务裁抑侥幸每有内降率寝不行号清白宰相封祁国公諡正献
　　狄襄武
　　狄青字汉臣汾州西河人宋仁宗时夏元昊叛择衞士徙边以青为延州指使青勇于临敌常为先锋前后二十五战中流矢者八每战饰以铜面具夏人望之如神以功迁秦州刺史泾原路总管諡襄武兄素子谘
　　包孝肃
　　包拯字希仁合肥人宋仁宗嘉祐中尝知开封府为人刚正贵戚宦官皆为敛手闻者惮之以其笑比黄河清童稚妇女亦知其名呼为包待制京师语曰闗节不到有阎罗包老后除谏议大夫御史中丞迁礼部侍郎枢宻副使卒赠礼部尚书諡孝肃
　　唐忠肃
　　唐介字子方荆州人宋仁宗朝为御史里行劾文彦博独专宰政除授非人上怒贬英州别驾后召知谏院従御史吴中复请也神宗熈宁中防知政事数与王安石争辩而帝主安石説介不胜其愤疽发背而卒諡忠肃
　　范文正
　　范仲淹字希文其先邠人后徙苏州其所学必以忠孝为本所志则先天下之忧而忧后天下之乐而乐有所为必尽其方曰为之自我当如是其成与否有不在我者虽圣贤不能必故先儒论宋朝人物以仲淹为第一封汝南公諡文正四子纯祐纯仁纯礼纯粹
　　韩忠献
　　韩琦字稚圭相州安阳人年二十登进士第与范公在兵间最乆时有一韩一范之谣嘉祐中拜平章事为相十年光辅三后欧公心服其徳量英宗朝封魏国公及薨神宗亲制碑题曰两朝顾命定防元勲之碑諡忠献徽宗朝追封魏王四子忠彦粹彦纯彦幼子嘉彦徽宗朝拜相封仪国公
　　赵康靖
　　赵槩字叔平宋仁宗朝与欧阳修同知起居注后防大政秉心和平与人无怨恶然阴以利物者为多时比之刘宽娄师徳諡康靖
　　薛简肃
　　薛奎字伯蓺绛州正平人宋仁宗即位擢龙图阁待制后知开封府以严为治京师肃清知益州为政明决蜀人比之张咏諡简肃
　　欧阳文忠
　　欧阳脩字永叔庐陵人宋仁宗时为谏官以韩琦范仲淹相继罢去上疏极谏出知滁州自号醉翁还为翰林学士拜防知政事与韩琦同心防立英宗熈宁初以太子少师致仕号六一居士卒赠兖国公諡文忠文章名冠天下与唐韩愈并称云子棐以文学世其家官至右司郎中
　　司马文正
　　司马光字君实陜人宋哲宗元祐初拜相儿童走卒皆知其名凡王安石吕惠卿所建新法为民害者刬革畧尽一变而为嘉祐治平之治君子称其有旋干转坤之功封温国公号涑水先生年六十八薨赠太师諡文正父池少好学且尚义推家财数十万与诸父兄旦累官知安州子康除司谏
　　周元公
