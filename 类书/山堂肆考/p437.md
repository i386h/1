<!-- { "loadSidebar": true } -->
　　敢近太阳
　　杜诗幸因腐草出敢近太阳飞未足临书卷时能防客衣随风隔幔小带雨傍林微十月清霜重飘零何处归
　　不畏明月
　　陈去非诗却马已録仙人方映书曽登君子堂不畏明月见陋质但畏风雨难为光
　　雨中燃
　　梁元帝萤诗着人疑不热集草讶无烟到来灯下暗翻在雨中燃
　　星中乱
　　张芸叟诗江邉萤火故煇煇巧解穿帘又防衣但取见时増恶思难穷生处太卑微月明敢向星中乱云黒偏能雨里飞今日分明知我去何年漂泊照吾归
　　傅咸萤赋
　　晋傅咸赋不以资质之鄙薄兮欲增辉乎泰清虽无补于日月兮期自照于陋形
　　宾王萤赋
　　唐骆宾王赋类君子之有道入暗室而不欺同至人之无迹怀明义以应时
　　蝗【附螽斯】
　　埤雅蝗一名蟘蝗河图秘徴篇帝贪则政暴而吏酷酷则诛深必主蝗虫
　　鱼化
　　埤雅蝗即鱼卵所化俗云春鱼遗子如粟埋于泥中明年水及故岸则皆化而为鱼如遇干旱水缩不及故岸则其子久阁为日所暴乃生飞蝗或以为虾子
　　鸟食
　　梁宗室脩为秦州刺史郡有蝗脩诣田所深自咎责忽有飞鸟千羣食蝗殆尽
　　中牟不入
　　鲁恭为中牟令飞蝗不入境又宋均为九江守山阳楚沛多蝗至九江辄四散卓茂为宻令欧阳为芜湖令蝗皆不入境
　　陈留髙飞
　　王况为陈留太守蝗高飞去
　　捕蝗受钱
　　汉平帝时蝗起诏使者捕蝗人能捕蝗诣吏者以石斗受钱
　　捕蝗易粟
　　五代晋出帝天福间募民捕蝗易以粟
　　武陵入海
　　马援为武陵太守郡连有蝗援赈贫羸薄税敛蝗飞入海化为鱼虾
　　青州堕水
　　言行録赵抃守青州时山东旱有蝗自青齐将及境偶遇大风乃退飞堕水而死
　　腹有梵字
　　酉阳杂俎蝗虫腹有梵字
　　腹有王字
　　孔帖蝗虫腹有王字或言鱼子所化
　　唐主吞蝗
　　唐贞观中京畿旱蝗食稼如削民皆忧之太宗亲出郊祀蝗因检数蝗吞之祝曰寜食我心毋害百姓是夜大雷蝗虫不知所之民大喜
　　元帝祭蝗
　　大元成宗皇帝时蝗虫食苗稼惟扬州等处为甚成宗往祭之忽有鹙鸟羣至蝗在地者啄之飞者以翼格杀之蝗尽灭
　　姚崇奏除
　　开元间山东大蝗姚崇奏曰诗云秉畀炎天此除蝗之义也乃出御史为除蝗使分道杀蝗
　　王旦却贺
　　宋祥符中飞蝗过京城上诣玉清宫焚香祈祷禁音乐三日翼日执政有袖死蝗以进者请示于朝率百官贺王旦曰蝗出为灾弭灾幸也又何贺焉乃止
　　诗寄荆公
　　宋王荆公罢相出镇金陵飞蝗自北而南往江东诸郡百官饯荆公于城外刘贡父后至追之不及因书一絶以寄云青苗助役两妨农天下嗷嗷怨相公惟有蝗虫偏感德又随台斾过江东
　　文移雍令
　　宋米元章为雍丘令蝗大起百姓忧之邻县尉司禁瘗后仍旧滋蔓责令保正并力捕除或言尽縁雍丘驱逐过此尉司移文载保正之语牒雍丘县请各行打扑收埋本处勿以隣国为壑时元章方与客饮视牒大笑取笔书其后云蝗虫本是飞空物天遣来为百姓灾本县若能驱得去贵司何不打回来传者无不絶倒
　　夏奋【已下螽斯】
　　埤雅诗谓五月螽斯动股言螽斯股成而奋迅之也尔雅谓螽丑奋盖于是时股成而奋迅则方春时尚弱也故列子曰以臣力折春螽之股堪秋蝉之翼
　　冬终
　　埤雅此虫至冬而终故谓之螽一种名土螽又名土似蚱蜢而细长鋭头青翼能飞能跳飞不甚远亦能害稼人执其两股能摇动其身如女人织然故又名织绢娘又一种名阜螽一名防一名负螽一名负盘亦能飞跳张衡曰草虫鸣则负螽跃或云草虫蚯蚓也阜螽似螽斯好与蚓交异类同穴人取之以为媚药
　　股能作声
　　螽斯青色长角长股能以股相切作声乃虫之不妬忌者一生九十九子埤雅谓螽一母百子苏辙谓螽生八十一子
　　乳必埋卵
　　蔡邕月令其类乳于土中深埋其卵
　　山堂肆考卷二百二十六
<子部,类书类,山堂肆考>
　　钦定四库全书
　　山堂肆考卷二百二十七　明　彭大翼　撰昆虫
　　蝇
　　杂爼其类有苍者声雄壮负金者声清防其声在翼青者粪能败物巨者头如火赤头者号为景迹交足
　　埤雅蝇好交其前足有绞绳之象故绳之为字从蝇亦好交其后足揺翅自扇故尔雅谓蝇丑扇也
　　折躬
　　青阳记术士相郭代公若青蝇拜贺方能及第公疑之及登科讫家庭有青蝇作八行立约数万折躬者三良久乃去
　　止棘
　　诗小雅营营青蝇止于棘谗人防极交乱四国
　　集
　　见
　　托骥
　　张厰书苍蝇之飞不过十步托于骐骥之尾则致千里
　　怀蛆
　　蝇逐臭者怀蛆营利
　　粪防玉
　　杂爼青蝇粪尤能败物虽玉犹不免所谓蝇粪防玉是也
　　背负金
　　埤雅青蝇首赤如火背若负金又曰青蝇善乱色苍蝇善乱声
　　以氷致
　　传称以冰致蝇盖蝇常喜暖而恶寒故遇氷则侧翅而逺引所谓夏虫不可以语氷者也
　　以灰活
　　类从蝇生于灰蝇值水溺死以置灰中湏防即活
　　茅根化
　　大麻蝇或曰茅根所化其色正苍
　　榆叶生
　　苍蝇多生于榆叶间卷叶作房久则小虫蜕为蝇
　　青蝇作吊
　　东汉虞诩放弃南方曰自恨疏节骨体不媚犯上获罪当长没海隅生无可与语死以青蝇为吊客使天下无一人知巳者足以不恨
　　青蝇报赦
　　见赦
　　投笔逐蝇
　　见笔
　　涂扇扑蝇
　　金溪记卢记室多作脯每夏月则委人于十歩之内扇上涂以扑蝇时人呼为记室猎蝇
　　食中获
　　梁昭明太子食中频获蝇虫之类密置柈边恐厨人获罪不令人见
　　甲中生
　　山峡中有一种小黄蝇生毒蛇鳞甲中出啮人初不觉渐痒搔即为疮
　　杖门者
　　北史厍狄伏连居室患蝇杖门者曰何故放入
　　刺同僚
　　宋熈宁初外学置官师职简地亲多与宴席有学官喜谇语同僚苦之咏蝇以刺曰衣服有时遭防汚杯盘无处不追随
　　触睫
　　杂爼成式读百家五卷颇为蝇所扰触睫隠字敺不能去偶拂杀其一细视之翼甚似蜩冠甚似蜂
　　寻头
　　欧阳永叔憎苍蝇文曰寻头扑靣入袖穿裳或集眉端或沿眼眶目欲瞑而复警臂已挥而犹攘孔子何由见周公于仿佛荘生安得与蝴蝶而徜徉
　　鑚故纸
　　古灵见牕上蝇诗百年鑚故纸未见出头时
　　登芳筵
　　张咏骂青蝇文触类苒苒朋飞薨薨窃羶而蠧芳筵预登当是之际无人不憎我疑奸人之魂佞人之魄湮鬰不散托蝇寄迹所以恣其防汚所以遂其防慝使洁者不得自明者不得自黙连璧失珍兼金夺色义士之感心防拊髀而太息又杨廷秀秋蝇诗秋蝇知我正哦诗拂拂缘眉复入髭欲打羣飞还歇去风光乞与防多时
　　蜻蝏
　　色青而大曰蜻蜓一名诸乘一名防蛜一名蜻蛉又谓之螂蛉小而赤者一名赤卒一名绛绉一名赤弁丈人小而黄曰狐黎
　　饮露
　　埤雅蜻蝏饮露六足四翼其翅轻薄如蝉昼取蚊防食之遇将雨转多好集水上欵飞尾端亭午则亭名之曰蝏以此字或作蜓又蜻蝏飞无所食则自食其尾食愈甘则尾愈尽而死
　　舞风
　　古诗舞风愁过雨防水喜初晴
　　附物散卵
　　本草防编蜻蛉乃水虿所化水虿既化蜻蛉蜻蛉相交还于水上附物散卵出复化为水虿水虿复化焉或曰蜻蛉贴水飞时以尾醮水中人知其防水不知其防水者乃生子也既遗子于水中或为青鮹鱼食之腹胀孕虫噬母腹而出身似蝉而小名曰虾鼈虫及蜕始为蜻蜓或云稲田间青虫所化一种最大者呼为马大头
　　瘗首变珠
　　见端午
　　云母翅
　　韩偓诗碧玉眼睛云母翅轻于粉蝶痩于蜂坐来近拂波光舞又是慇懃为蓼丛
　　琉璃睛
　　元世祖时王振鹏诗露芳草晓风吹纱翼轻明水影欹莫便临平山下去眼睛双碧琉璃云间张氏和振鹏诗翠华销尽厉焱吹四翼低飞两眼欹秋水藕花揺落久也愁防碎碧琉璃
　　蜘蛛【附蜈蚣】
　　格物论蜘蛛大腹深灰色多于空中作圆网在地布网名土蜘蛛络幕草上者名草蜘蛛长踦者名蟏蛸小而长脚者名蟢子又有赤斑者有五色者有大身上有刺毛者有薄小者惟在屋四面布网方言自闗而西谓之鼄蝥自闗而东谓之鼅鼄北燕朝鲜洌水间谓之蝳蜍齐人呼为杜公陶隠居曰一种赤斑者生林落间名花蜘蛛一名络新妇蜈蚣一名蝍蛆性能制蛇卒见大蛇便缘而啖其脑荘子所谓蝍蛆甘带是也带小蛇也
　　捕蝇
　　广志蜘蛛有在器下者有以在篱落间缘壁捕蝇者
　　执豸
　　符子曰晋重耳奔齐与五臣逰大泽之中蜘蛛布网曵绳执豸而食之重耳顾咎犯曰此虫也智之薄者矣犹役其智布其网曳其绳执豸而食之况乎人之有智而不能廓垂天之网布络地之绳以供方寸之御是曾不如蜘蛛之智可谓之人乎按尔雅有足谓之虫无足谓之豸
　　着衣
　　诗防长踦蜘蛛河内人谓之嬉母着人衣当有亲家至
　　集冕
　　李徳裕喜征论凡人将有喜兆蜘蛛必垂于冠冕
　　设机害物
　　胜非録王守一自称终南山人卖药洛阳市尝携一拄杖见蛛网必以杖毁裂尽浄而后已或问之答曰天地间飞走之属捕逐击固非一物均为口腹以养性命独蜘蛛结网张罗设机巧以害物命吾是以恶之又埤雅蜘蛛布网如罾其右绕今磨旋蔓生皆循右而转亦自然之理也字説又云设一面之网物触而后食之蜘蛛义者也
　　啮芋磨疮
　　笔谈处士刘易隠王屋山尝于斋中见一大蜂于蛛网蛛之反为蜂所螫坠于地俄顷蛛腹欲裂徐行入草啮芋梗微破以疮就啮处磨之良久腹渐消轻躁如故自后人有为蜂螫者挼芋梗傅之即愈
　　占喜
　　西亰杂记樊哙问陆贾自古帝王人君皆云受命于天皆有瑞应岂然乎贾曰目瞤得酒食灯花得钱财干鹊噪而行人至蜘蛛集而百事喜小故犹征大亦宜然况天下大寳非天命何以得之
　　专孽
　　唐苏拯蜘蛛谕春蚕吐出丝济世功不絶蜘蛛吐出丝飞虫成聚血蚕丝何専利尔丝何専孽映日张网罗遮天亦何别倘居要地门害物何堪说
　　龚舎兴叹
　　见隠士
　　嗣宗寓讥
　　复斋谩録翟嗣宗尉临淮颇为监司所窘遂于临淮馆驿题蜘蛛诗纤丝来往疾如梭长爱腾空作网罗害物身心虽甚小漫天纲纪亦无多林间宿鸟应嫌汝帘下飞虫亦惧他莫学螳蜋捕蝉勇湏知黄雀奈君何
　　以气禁蛇【已下蜈蚣】
　　三教珠英蜈蚣见蛇能以气禁之葢土胜水故螂蛆抟蛇
　　以气吸兎
　　杂爼绥安县多蜈蚣大者能以气吸兎小者吸蜥蜴相去三四尺骨肉自消
　　蛙　【附虾蟆蟾蜍】
　　蛙一作鼃虾蟆之属也一名蛤鱼一名蝼蝈一名长股一名田鸡一名水鸡一名黾一名土鸭青者名青蛙似虾蟆而小背有黄路者名金线蛙又有苍色者有斑色者有黒色者名蛤子即南风蛤也寇宗奭曰蛙色青腹细觜尖后脚长故善跳大其声则曰蛙小其声则曰蛤月令所谓雀入大水为蛤是也蝌蚪虾蟆子也一名活即师一名活东形圆有尾雷震则尾脱而脚生又按本草图经及尔雅埤雅诸书多分虾蟆蟾蜍为二种或曰其实一物以其老幼殊质春夏异时遂分为二也
