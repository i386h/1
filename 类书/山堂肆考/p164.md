<!-- { "loadSidebar": true } -->
　　举其忠直
　　东汉桓谭字君山宋荐为议郎世祖令君山鼓琴好其繁声闻召谭责之谭后于帝前鼓琴见失其常度帝怪问之免冠谢曰臣本举谭望以忠直事主而令朝廷欣恱郑声臣之罪也帝改容谢
　　推毂
　　史记汉郑当时字庄为大司农令其推毂士及官属丞史诚有味乎其言之也与官属言若恐伤之闻人之善言进之上惟恐后山东士诸公以此翕然称郑庄
　　扶舆
　　赵穆别传汲郡脩武赵君年三十七宰相四荐不就元康二年太守羊伊以为四科之贡宜尽国美遂扶舆激谕以充嵗贡
　　一鹗
　　东汉厐参字仲达为左校令先零反御史中丞樊凖荐参曰鸷鸟累百不如一鹗又吴时庐陵贼起诸将不能下孙权曰鸷鸟累百不如一鹗令吕讨平之
　　二龙
　　刘繇字正礼兄岱字公山陶丘洪荐繇欲令举茂才刺史曰前年举公山奈何复举正礼丘洪曰明使君用公山于前擢正礼于后所谓御二龙于长骋骐骥于千里不亦可乎
　　赍函
　　益部耆旧传严羽字子翼仕郡功曹刺史辟为从事郡举孝廉羽曰上士贡名下士贡身赍函贡身非髙士也乃辞孝廉取吏部除无锡长
　　投板
　　汝南先贤传黄穆字子敬安城人为郡主簿忠上率下朝廷肃清太守荆寓举穆孝廉穆乃荐让殷仲才寓不听遂怀板入见寓曰若仲才者六选之首而穆先之适足以兴谤议便投板于内出则卧病寓知其不可移遂从之
　　荐举当才
　　东汉邓禹字仲华光武任使诸将多访于禹禹毎有荐举皆当其才
　　称述多过
　　蜀厐统字士元为郡功曹好奬人物每所称述多过其才人怪问之答曰当今雅道陵迟善人少恶人多拔十得五犹可以崇迈世教使有志者自励
　　增辉日月
　　司马彪续汉书陈蕃胡广上防荐徐穉等曰伏见处士豫章徐穉彭城姜肱汝南袁闳京兆韦着頴川李昙徳行纯偹着于民听若使擢登三事协亮天工必能翼宣盛美増辉日月桓帝乃以安车纁征之
　　垂光虹蜺
　　东汉孔融荐祢衡表曰伏见处士祢衡淑质贞亮英才卓荦若得龙跃天衢鳯奋云汉垂光虹蜺足以昭近署之多士
　　执宪详平
　　见求贤
　　托志忠雅
　　诸葛亮每言长史蒋琬托志忠雅当与吾共赞王业者也密表后主曰臣若不幸后事宜以付琬亮卒后主以琬为尚书令
　　惟举賔客
　　汉杨兴说车骑将军史髙曰以将军之幕府海内所仰望而所举不过私门賔客乳母子弟富贵在身而烈士不举是谓狐白之裘而反衣之也平原文学衡才智有余经学絶伦以无阶朝廷故随牒在逺方诚召置幕府贡之朝廷必为国器
　　不用姻亲
　　晋刘都督荆州表牙门将皮初为襄阳太守朝廷以初望浅更用女壻夏侯陟下教曰治一国者冝以一国为心必若姻亲然后可用则荆州十郡安得十女壻然后为政哉因表皮初之勲宜见酬答诏听之
　　珥笔丹墀
　　晋杜预字元凯举贤良方正表曰苏赞布行于草野着德于闾阎若得珥笔丹墀推访格言必有谔谔匪躬之节
　　垂缨玉陛
　　晋陆云字士龙荐张瞻文曰若得端委太学错综艺文垂缨玉陛论道紫宫诚帝宫之瑰玉清庙之伟器
　　笼中药石
　　唐元澹字行冲谓狄仁杰曰下之事上譬之富家贮积以自资也脯腊膎胰以供滋膳参术芝桂以防疾疢门下充为味者多矣愿以小人充备一药石仁杰笑曰君正吾药笼中物不可以一日无除太常卿
　　道侧奇寳
　　唐樊宗师字绍述韩愈荐宗师于袁滋相公曰宗师孝友聪明家故饶财身居长嫡悉推与诸弟诸弟皆优赡而宗师妻子常寒露肌宗师怡然处之无有难色穷究经史章通句解诚不忍以竒寳横弃道侧
　　举侄为将
　　晋武帝太元二年苻坚入冦诏求文武良将可以鎭御北方者谢安以兄子应诏郄超叹曰安之明乃能违众举亲之才足以不负所举
　　举子为郎
　　武则天命宰相各举尚书郎一人狄仁杰举其子光嗣拜地官贠外郎已而称职太后喜曰卿足继祁奚矣乂宋曹彬将薨车驾亲临视之问以后事对曰臣无事可言固问之对曰臣二子煜与炜材器可取臣若内举皆堪为将上问优劣对曰煜不如炜已而果然
　　荐与同列
　　唐裴垍字中宪宗时拜中书侍郎加集贤殿学士引李绛崔羣与之同列
　　荐与共功
　　唐房龄字乔为秦王府记室时府僚多补外官杜如晦亦出为陜州长史龄曰余人不足惜杜如晦王佐才也大王必欲经营天下舍如晦无共功者王惊曰微公言几失之即奏留使参谋帷幄
　　可备顾问
　　唐张说字道济开元中为中书令多引天下名士佐佑王化粉泽典章始知集贤院尝荐张九龄可备顾问说卒上思其言召九龄为秘书少监集贤院学士
　　可位岩廊
　　唐韦处厚字德载敬宗时为学士上尝惋叹宰辅非人使凶贼炽肆处厚上疏曰裴度元勲巨德文武兼备若位岩廊委参决必能使戎虏畏威幽鎭称臣陛下当馈而叹恨无萧曹今有一裴度而摈弃于外所以冯唐知汉文帝有颇牧而不能用也帝感悟于是复度兼平章事
　　记其姓名
　　唐韦纯字贯之或荐之京兆尹李实实举笏示所记曰此其姓名也予与同里素闻其贤愿识之而进于上或者喜以告贯之曰今日诣实而明日贺至矣贯之唯唯不往官亦不迁
　　称其才器
　　唐宣宗谓白敏中曰朕昔从宪宗之防道遇风雨百官皆散惟山陵使长而多须攀灵驾不去谁也对曰令狐楚上曰有子乎敏中以绹对且称其才器上即擢绹为考功郎知制诰
　　荐擢拾遗
　　唐萧嵩为左拾遗与布衣张镐为友馆而礼之因表荐曰如张镐者用之则为王者师不用则幽谷一叟耳宗擢镐拾遗不数年出将入相镐字从周
　　荐为御史
　　见监察御史
　　祐甫拟亲
　　崔祐甫字贻孙唐肃宗朝拜相在位未逾年除吏八百人皆亲故上谓祐甫曰人言卿拟官多亲故何也对曰陛下令臣拟庶官必须悉其材行如不闻知何由得实帝然之
　　贯之举弟
　　唐韦贯之为监察御史举弟纁自代议者不谓之私又宋程颢为御史神宗命推擢人才先生荐数十人而父表弟张载及弟頥居首
　　不容私谢
　　汉张安世字子孺以父任为郎尝有所荐举其人来谢安世大恨以为举贤达能岂有私谢絶弗为通
　　不市私恩
　　宋王曾为相士大夫有以差遣为请者公察其可用必正色却之既而擢用絶口未尝与言子弟曰独不使之知乎公曰用贤人主之事若使之知是我徇私请而市私恩也恩欲归已怨将何归
　　私第见客
　　见丞相
　　材馆延賔
　　宋虞允文字彬父及作相置翘材馆延四方贤士怀袖有小方册目曰材馆录录中如汪应辰赵雄胡铨张震洪遵梁克家留正一时得人之盛有庆厯元祐风
　　延誉元亮
　　宋李元亮抱才尚气崇宁中处太学时蔡嶷为学录元亮轻之后嶷守和州元亮犹布衣也过州不谒嶷命驾先至其馆元亮以启谢曰定馆而见长者古所不然轻身以先匹夫今无此事蔡嗟叹饷钱五十万且致书延誉于诸公遂登科
　　延誉老泉
　　宋雷简夫在雅州蘓洵往见之简夫谓曰子王佐才也荐之于张方平与韩琦欧阳修三人延誉如不及由是洵名振京师盖自简夫始云
　　莫如防凖
　　宋王旦字子明疾久不愈上命肩舆入禁中使其子雍与直省吏扶之见于延和殿因问曰卿万一不讳使朕以天下付之谁乎旦谢曰知臣莫若君惟明主自择再三问不对是时张咏马亮皆为尚书上曰张咏何如不对又曰马亮何如又不对上曰试以卿意言之旦强起举笏曰以臣之愚莫如防凖上怃然有间曰凖性刚褊更思其次旦曰他人臣不知也旦死嵗余卒用凖为相
　　无如尧佐
　　湘山野录吕申公公着累乞致仕仁宗问曰卿去谁可代者中公乃引陈文惠尧佐曰陛下必欲得英俊经纶之士臣所不知若图任老成鎭安百度周知天下良苦无如陈尧佐仁宗深然之尧佐遂大拜尧佐极怀申公引荐之德因作燕词携酒过之申公使之歌焉歌云一社良辰千家庭院翩翩又见新归燕鳯凰巢稳喜为邻潇湘烟瞑来何晏乱入红楼低飞绿岸画梁时拂歌尘散为谁归去为谁来主人恩重朱帘卷申公笑曰自恨卷帘人已老莫愁调鼎子无功
　　更荐仲淹
　　范仲淹字希文服中上宰相书言朝政得失王曾见而伟之时晏殊亦在京师尝荐一人为馆职曾谓殊曰公素知范仲淹舍此不荐而荐斯人已为公置不行宜更荐范仲淹也殊从之
　　力荐永叔
　　宋韩魏公屡荐欧阳永叔仁宗不用他日复荐之曰韩愈唐之名士天下望以为相而竟不用谈者至今以为谤欧阳修今之韩愈也陛下不用恐后人如唐谤必及国陛下何惜不一试之以晓天下后世也上从之
　　荐拜说书
　　宋吕正献公与司马温公同奏举河南处士程頥乞特加召命待以不次诏以为颍川推官国子监教授不就又以为秘省校书郎亦不就已而召对便殿拜崇政说书乃受之
　　荐拜叅政
　　宋王荆公荐进一二寒士位侍从初无意于大用也公去位后遂拜叅知政事公作小诗寄之意曰本种荼防架金沙只漫栽自矜顔色好飞度腊前开
　　因诗留荐
　　宋张咏知成都有録事叅军老病废事公责之曰何故不去明日叅军求去且以诗留别云秋光都似宦情薄山色不如归兴浓公惊叹曰吾过矣同僚能诗而吾乃不知于是留而慰荐之
　　上书求荐
　　程伊川与韩持国范夷叟泛舟颍川西湖须臾客将去有一官员上书谒见大资頥将谓有甚急切公事乃是求知巳頥曰大资在位却不求人乃使人倒来求已是甚道理夷叟曰只是正叔太执求荐章常事也頥曰不然只为曾有不求者不与来求者与之遂致人如此持国便服
　　焚香再拜
　　东轩笔録宋谢泌淳化中为右司谏居官不妄荐士或荐一人则焚香捧表望阙再拜而遣之
　　懐璧空归
　　终慎思家贫苦学董储以书荐于士人之富者不遇取书归董启云鲁箭髙飞谓聊城之必下秦都【阙】
　　璧以空归

　　山堂肆考卷八十二
　　钦定四库全书
　　山堂肆考卷八十三　　　明　彭大翼　撰科第
　　应举
　　汉世取士惟孝廉秀才之科为重隋唐至宋惟明经进士之科为重至熙宁后王安石以经义取士于是明经始废而进士之科独行天圣中增为六科曰博通文典曰贤良方正曰才识兼茂曰详明吏治曰洞识韬畧曰军谋宏逺其后又增以髙蹈丘园沉沦草泽茂才异等书判拔萃四科通谓天圣十科南渡后又有博学宏词科考诰诏表露布檄箴铭记賛颂序凡十二体之文故当时贤良方正则有苏轼才识兼茂则有吴育茂才异等则有富弼书判拔萃则有余靖博学宏词则有周必大吕东莱等
　　兴贤能
　　周礼地官乡大夫之职各掌其乡之政教禁令正月之受教法于司徒退而颁之于乡吏使各以其所治以攷其德行察其道艺三年大比攷其德行道艺而兴其贤者能者乡老及乡大夫帅其吏与其众寡以礼賔之厥明献贤能书于王王拜受之登于天府
　　补文学
　　汉始以明经射防取人以通经多寡补文学掌故故唐制明经之科开元中因崔元瓘上言问大义十道时务防三道至宋定业三经义十三道也
　　行礼歌诗
