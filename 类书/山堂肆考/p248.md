<!-- { "loadSidebar": true } -->
　　南史许懋字昭哲为国子博士号经史笥
　　翰墨林
　　文选云游思竹素园寄词翰墨林按竹素古人所以书者即典籍也翰笔也曰园曰林皆言其广而且多也人之博学者正如园林之无所不聚云
　　书防
　　齐陆澄字彦深好学博览无所不知时王俭自以为所学过于澄澄待俭语毕谈及所遗漏数十条皆俭所未覩乃叹服曰陆公书防也又五代朱遵度博学号幕府书防又谓之朱万卷时有朱昻少好学人目为小万卷
　　书簏
　　唐李邕字泰和父善淹贯今古不能属辞人号书簏
　　丰城劒气
　　晋书初呉之未灭斗牛之间常有紫气张华闻豫章雷焕妙达纬象乃要焕宿因登楼仰观焕曰寳劒之精上彻于天耳华曰吾少时相者言吾年出六十位登三事当得寳劒佩之斯言岂效欤因问曰何在焕曰在豫章丰城华即补为丰城令焕至掘狱屋基得一石函中有双寳劒并有刻题一曰龙泉一曰太阿其夕斗牛间气不复见焉焕以南昌西山北岩下土拭劒光芒艳发遣使送一劒并土与华留一自佩或谓焕曰得两送一张公岂可欺乎焕曰本朝将乱张公将受其祸此劒当系徐公墓上矣灵异之物终当化去不永为人服也华得劒受之曰干将也莫邪可复至否虽然天生神物终当合耳因以华阴土一觔胜西山者致焕焕更以拭劒劒益精明后华被诛失劒所在焕卒子华为州从事携劒行经延平津劒忽从腰间跃去堕水使人没水取之不见劒但见两龙各长数文蟠萦有文章没者惧而反须防光彩照水波惊沸于是失劒华叹曰先君化去之言张公终合之论此其验乎
　　临平鼔声
　　晋时呉郡临平湖崩出一石鼔捶之无声帝以问张华曰可取蜀中桐木刻为鱼形扣之则鸣矣于是如其言果声闻数里
　　龙鲊
　　晋陆机尝饷张华鲊时宾客满座华发器便曰此龙肉也众未之信华曰试以苦酒濯之必有异既而五色光起机还问鲊主果云园中茅积下得一白鱼质状殊常以作鲊过美故以相献
　　鳬毛
　　晋惠帝时有人得毛长三丈以示张华华惨然曰此谓海鳬毛也出则天下乱
　　对汉宫制度
　　晋武帝尝问张华汉代宫室制度及建章宫千门万户华应对如流听者忘倦画地成圗左右属目人比之子产
　　记宋都典故
　　袁伯长学士博闻洽识江左絶伦尝语张伯雨曰宋东都典故能以嵗记之度江以后事能以月记之
　　晋库雉鸣
　　晋武库封闭甚密其中忽闻雉雊张华曰此必蛇化为雉也开视雉侧果有蛇蜕
　　唐宫雉集
　　唐褚遂良字登善亮子也贞观中为起居郎博渉文史时雉数集宫中帝问何祥也遂良曰昔秦文公时有二侲子化为雉雌鸣陈仓雄鸣南阳文公得其雌遂雄诸侯始为寳鸡祠汉光武得其雄起南阳有四海陛下本封秦故雌雄并见以告明徳帝悦曰人之立身不可无学遂良所谓多识君子哉
　　燃石
　　此石出瑞州高安县色黄白而疎理水灌之则热置鼎其上可以熟物晋元康中雷焕入洛持以示张华华曰此燃石也
　　威斗
　　见坟墓
　　知劳薪炊
　　晋荀朂尝在武帝坐进饭谓在坐人曰此劳薪所炊帝遣问膳夫实用故车脚世服其明识
　　辨古塜器
　　见太常少卿
　　振铎得钟
　　唐李嗣真字承胄赵州人太常缺黄钟铸不成嗣真居崇业里疑土中有之不得其所偶于道上逢一车有铎声甚厉嗣真曰宫声也市以归振于空地若有应者掘之得钟众乐遂和
　　据圗按曲
　　唐王维客有按乐圗示之者无题识维徐曰此霓裳第三叠最初拍也引工按曲果然
　　辨中山铭
　　郑钦说通厯术号博物初梁大同四年七月任昉于中山得铭曰龟言土筮言水甸服黄钟启灵祉瘗在三上庚堕遇七中巳六千三百浃辰交二九重三四百圯当时莫能辨因戒诸子世世访人问之至五世孙升之隐居商洛冩以授郑钦说钦说出使得之于长乐驿行三十里忽悟曰甸服五百里黄钟十一也由大同四年却数至汉建武四年凡五百一十一年葬以三月十日庚寅三上庚也圯以七月十二日己巳七中己也浃辰十二也自建武四年至大同四年七月十六日凡六千三百一十二月月一交故曰六千三百浃辰交二九十八也重三六也建武四年距大同四年七月十二日为十八万六千四百日故曰二九重三四百圯升之大惊服其智
　　辨古鼎文
　　朱梁张同居洛阳浚甘泉得古鼎有篆文曰魏黄初元年春二月匠吉干造同以为竒其子防年十二启其父曰汉建安二十五年曹公薨改元建康是嵗十月文帝受汉禅始号黄初元年无二月明矣鼎文何谬耶同惊异亟取魏志展读果验宗族竒之
　　通氏族学
　　唐殷践猷字伯起通氏族厯数医方等学号五总谓一千年五聚问无不知也
　　知古今事
　　唐高仲舒博通典籍与崔琳同为中书舍人宋璟为相以古事问仲舒今事问琳姚崇亦尝欲知古事问仲舒今事问齐澣
　　取书千卷
　　南宋褚渊字彦回幼博学有清誉父卒悉推家财与弟惟自取书千卷而已
　　市书万卷
　　五代孙降衷睂州人博学慷慨有识量孟蜀时以事至洛阳见宋太祖于潜邸知其非常人倾心事之及太祖即位授睂州别驾赐田遣归于眉市书万卷而还
　　异防
　　孔帖卢若虚多才博物时辛怡谏为职方有获异防者豹首虎臆大如拳怡谏谓之鼮防若虚曰非也此许慎所谓鼨防豹文而形小一座惊服
　　残麞
　　孔帖江南李嗣主于殿庭忽见残麞一脚视之乃兽食之余询宿卫莫知所以使人询陈陶陶曰昨暮乃狼星直日故耳嗣主叹曰真鸿儒矣
　　多识朝廷故事
　　唐窦威字文蔚时礼典湮阙威多识朝廷故事裁定制度帝语裴寂曰威今之叔孙通也
　　能究异器本末
　　宋杜镐字文周无锡人真宗得古器异器必询于镐镐能究其本末令人检阅必曰某事在某书几纸几行未尝少忘镐虽春秋高四鼔起诵春秋迟明已数卷日以为常
　　知晋乐音
　　五代王仁裕性晓音律石晋初定雅乐奏于永福殿仁裕闻之曰黄钟音不纯肃而无和声当有争者起于禁中已而果有两军校鬭于升龙门
　　知蜀年号
　　见丞相
　　托为牋奏
　　唐栁璨迁左拾遗公卿朝野托为牋奏时誉日隆唐末为翰林学士拜相人以其博洽目为栁箧子云
　　委定礼仪
　　见太常卿
　　出洞防记
　　见月
　　出渤海记
　　宋王贻孙字象之溥之子太祖尝问赵普拜礼何以男子跪妇人不跪徧问礼官无有知者贻孙曰古诗云长跪问故夫即妇人亦跪也唐天后朝始拜而不跪普问其所出对曰出太和中幽州从事张建章渤海记盖王溥尝藏书万卷贻孙徧览之故博雅如此
　　事更出数条
　　南史王俭在尚书省出巾箱几案杂服餙令学士事多者与之人人各得一两物陆澄后来更出诸人所不知各数条并旧物夺去
　　赠缣奉还五疋
　　湘山野録宋夏英公镇襄阳遇赦赐致仕年高者束帛时太监胡旦瞽废在襄英公选缣十疋赠之胡得缣以手扪之曰寄语舍人何寡闻如此奉还五疋请检韩诗外传及服防贾谊诸公所解束帛自可见证英公检之果见三代束帛束脩之制十挺之脯其实一束也束帛则卷其帛为二端五疋遂见十端夏由是少沮
　　疏入阁事
　　宋刘敞字原父在词掖有立马挥九制之才欧阳文忠公尝折简问入阁之礼起于何年阁是何殿开延英起于何年五日一起居遂废正衙不坐起于何年三者孤陋所不详乞示本末公方与客对食曰明日当为答已而复追回令立俟报就坐中疏入阁事详尽无遗欧大惊曰原父博学不可及也后欧公脩五代史载入阁一段事即答简所云刘公尝私谓所亲曰好个欧九极有文章可惜不甚读书耳苏东坡后闻此言曰轼軰将若何按唐故事天子日御殿见羣臣曰常叅朔望荐享诸陵寝有思慕之心不能临前殿则于便殿见羣臣曰入阁宣政殿前殿也谓之衙衙有仗紫宸殿便殿也谓之阁天子不御前殿而御便殿乃唤正衙黄麾自东西阁门而入凡百官俟朝于正衙者皆随之而入故谓之阁此礼前古所未闻实自唐人始但衙正朝也其礼尊阁燕见也其礼杀或者不察而以入阁仪注为朝廷非常之礼则失唐人之本意矣
　　识受命符
　　宋李公麟字伯时博学好古多识竒字工草书善圗画绍圣五年朝廷得玉玺下礼官诸儒议言人人殊公麟以为秦玺用蓝田玉今玉色正青而书以龙蛇鱼鸟为文着受命之符真李斯所为也议由是定
　　长平赤虫
　　见狱系
　　灵台文防
　　东汉窦攸举孝亷为郎世祖大防灵台得防如豹文荧荧光泽世祖异之以问羣臣莫能知者攸对曰鼮防也帝问何以知之攸曰见尔雅按秘书果如攸言赐帛百匹
　　神雀之徴
　　东汉显宗时有神雀集宫殿官府冠羽有五色帝以问临邑侯刘复不能对荐贾逵召问之对曰昔武王终父之业鸑鷟在岐宣帝威怀戎狄神雀乃集此胡防之徴也帝兰台给笔札使作神雀颂拜为郎与班固同校秘书
　　痴龙所出
　　唐韩定辞为镇州王镕书记聘燕帅刘仁恭舍于賔馆命幕客马彧延接马有诗赠韩云遂林芳草绵绵思尽日相携陟丽谯别后巏嶅山上望羡君时复见王乔韩于座酬之曰崇霞台上神仙客学辨痴龙艺最多盛徳好将银管述丽辞堪与雪儿歌座賔颇疑银管之僻他日彧答聘常山亦命定辞接于公馆彧从容问韩以雪儿银管之事韩曰昔梁元帝为湘东王时好学著书常纪忠臣义士及文章之美者笔有三品忠孝全者用金管书之徳行清粹者用银管书之文章赡丽者以斑竹管书之故湘东之誉振于江表雪儿者李密爱姬能歌舞每见宾寮文章竒丽入意者即付雪儿叶音律歌之又问痴龙何出定辞曰洛下有洞穴曽有人误堕穴中行数里许渐明旷见有宫殿人物凡九处至最晚所至处乃告饥一长人指庭中栢树下一大羊令跪捋羊须三捋得三珠令食后所得者遂不饥复寻穴行出交州还洛问张华华云此地仙九馆也大羊者名痴龙定辞复问彧巏嶅山在何处彧曰此随郡之故事何谦光而下问由是两相悦服结交而去
　　恶夫印
　　宋时有人获玉印遗刘原父其文曰周恶夫印原父曰汉条侯印尚存于今耶或疑而问之曰古亚恶二字通用史记卢绾之孙他人封亚俗侯而汉书作恶谷是矣闻者大服按周亚夫封条侯
　　赫连刀
　　刘原父在长安有得古鐡刃以献制作极巧下有大环以纒龙为之而其首类鸟人莫能识原父曰此赫连勃勃所铸龙雀刀所谓大夏龙雀者也鸟首盖雀云问之乃种世衡筑青涧城掘地所得正夏疆故也
　　知象胆
　　宋太宗时后苑象毙上令取象胆剖腹不获上问徐铉奏曰请于前左足求之须防果得以进亟召问铉对曰象胆随四时在足今方二月故臣知在左足也按铉初为南唐人与韩熈载齐名
　　识兽音
　　宋刘敞博学素知辽山川道里时顺州有异兽如马而食虎豹辽人不知其名以问敞曰此所谓駮也并言其形状声音皆如所见辽人益叹其博物
　　共论猫事
　　徐锴铉之弟也尝奉命撰史与兄共论猫事共疏得二十事锴曰未也适已忆七十余事曰楚金大能记明旦锴云夜来复得数事抚掌称美
　　共疏驴事
