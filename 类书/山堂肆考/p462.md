<!-- { "loadSidebar": true } -->
　　小雅殖殖其庭有觉其楹哙哙其正哕哕其防君子攸宁殖殖平正也庭宫寝之前庭也哙哙犹快快正向明之处也哕哕深广貌
　　业业防防
　　文选反宇业业飞檐防防防防髙貌
　　凄凄肃肃
　　古诗凄凄含露台肃肃含风馆
　　淠淠
　　小雅其旂淠淠鸾声嘒嘒淠淠旂动貌嘒嘒鸾声也
　　骍骍
　　弓调和貌小雅骍骍角弓
　　镳镳
　　卫风朱幩镳镳幩镳饰也镳者马衔外铁人君以朱纒之也镳镳盛貌
　　濊濊
　　卫风施罛濊濊罛鱼罟也濊濊罟入水声
　　锵锵
　　小雅八鸾玱玱铃在镳曰鸾马两旁各一四马故八也玱玱声也与锵同
　　槛槛
　　车行声也王风大车槛槛
　　钦钦
　　钟声也小雅鼓钟钦钦
　　逸逸
　　小雅举醻逸逸举所奠之醻爵也逸逸往来有序也
　　粲粲
　　衣服鲜盛貌
　　戋戋
　　委积貌易束帛戋戋
　　衯衯
　　子虚赋衯衯裶裶衣整齐貌
　　披披
　　衣长貌楚辞灵衣兮披披
　　委委佗佗
　　鄘风委委佗佗如山如河委佗雍容自得之貌
　　苾苾芬芬
　　苾芬香也小雅苾苾芬芬
　　岳岳
　　众木之植也
　　田田
　　莲叶浮貌
　　揭揭
　　卫风葭菼揭揭揭揭长貌
　　芃芃
　　鄘风我行其野芃芃其麦芃芃麦盛长貌
　　莽莽
　　草木茂盛貌
　　蓑蓑
　　文选花蕊蓑蓑蓑蓑下垂貌
　　柅柅
　　叶盛貌
　　梢梢
　　树枝劲坚无叶之貌
　　肺肺
　　陈风东门之杨其叶牂牂又其叶肺肺牂牂盛貌肺肺犹牂牂也
　　翘翘
　　周南翘翘错薪翘翘木秀起貌
　　湑湑
　　唐风有枤之杜其叶湑湑枤特也湑湑叶盛貌
　　硙硙
　　汉书美芳兮硙硙谓崇积也
　　骄骄
　　齐风维莠骄骄骄骄张王之意
　　蓼蓼
　　小雅蓼蓼者莪蓼蓼长大貌莪美草也
　　煌煌扈扈
　　花叶鲜明貌
　　郁郁菲菲
　　花香美也
　　纂纂
　　枣花盛貌文选枣下纂纂朱实离离纂聚也与攒同离离垂也
　　冯冯
　　冯冯盛满也桂花冯冯
　　泄泄
　　邶风雄雉于飞泄泄其羽泄泄飞之缓也
　　哑哑
　　鸦声也
　　缥缥
　　楚辞凤缥缥其髙逝
　　翽翽
　　大雅凤凰于飞翽翽其羽翽翽羽声
　　轩轩
　　鸟飞貌
　　裔裔
　　楚辞觌翔鸾之裔裔裔裔飞貌
　　跦跦
　　左昭二十五年童謡曰鸜鹆跦跦公在干侯跦跦跳行貌
　　
　　文选如鸟斯企岐岐按初起也岐岐飞行貌又将行貌
　　唶唶
　　尔雅竹鳸唶唶宵鳸啧啧
　　嘤嘤
　　小雅鸟鸣嘤嘤嘤嘤鸟声和也
　　甄甄
　　小鸟飞貌
　　奔奔
　　鄘风鹑之奔奔鹊之彊彊奔奔彊彊言居有常匹飞则相随之貌
　　趯趯
　　周南喓喓草虫趯趯阜螽喓喓声也趯趯跳貌
　　栩栩
　　蝶飞貌
　　楚楚
　　曹风蜉蝣之羽衣裳楚楚楚楚鲜明貌
　　嘒嘒
　　蝉声也小雅鸣蜩嘒嘒
　　营营
　　小雅营营青蝇言往来飞声乱人听也
　　呦呦
　　小雅呦呦鹿鸣言声和也又麀鹿麌麌言众多也又儦儦俟俟言趣则儦儦行则俟俟也
　　甡甡
　　众多并行貌小雅甡甡其鹿
　　伎伎
　　舒也宜疾而舒留其羣也小雅鹿斯之奔维足
　　芟芟
　　唐张籍诗鹿角芟芟尾促促
　　萧萧
　　闲暇貌小雅萧萧马鸣又鲁颂駉駉牡马腹干肥张貌
　　皎皎
　　洁白也小雅皎皎白驹
　　騑騑
　　行马不止之貌小雅四牡騑騑
　　漇漇
　　兽毛肥润貌
　　爰爰
　　王风有爰爰雉离于罗爰爰缓意言以性缓而得脱雉以耿介而反离于罗
　　绥绥
　　独行求匹之貌卫风有狐绥绥
　　岳岳
　　狐相随貌楚辞狐狸兮岳岳又五鹿岳岳长角貌
　　狺狺
　　犬争吠之声楚辞猛兽狺狺而迎吠
　　濈濈
　　小雅尔羊来思其角濈濈濈濈和也羊以善触为患
　　湿湿
　　小雅尔牛来思其耳湿湿湿湿润泽貌牛病则耳燥
　　崄崄峨峨
　　言兽之头角髙也
　　脉脉狋狋
　　皆猛兽怒视貌

　　山堂肆考卷二百四十
