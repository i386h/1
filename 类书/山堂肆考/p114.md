<!-- { "loadSidebar": true } -->
　　司文
　　王仲寳撰禇渊碑俄迁秘书丞司文天阁按渊字彦回少有清誉父卒悉推家财与弟澄惟取书数千卷而已
　　学行无比
　　隋姚察入为秘书丞文帝指谓朝臣曰闻姚察学行当今无比我平陈惟得此一人
　　周鲁不分
　　宋绍兴中环中为秘书丞尝进春秋表沈与求奏云不当先鲁后周上曰为人臣而不知尊王之义岂可置之三馆
　　郄正躭书　【已下秘书郎】
　　蜀志郄正字令先安贫好学弱冠能属文迁秘书郎性淡荣利躭意文章及当代美书
　　安期对防
　　晋王承字安期七歳通易选补国子生十五对防髙帝除秘书郎
　　十年不调
　　东汉马融字季长永初中拜秘书郎中诣东观典校秘书上广成颂以讽诤忤防滞于东观十年不得调按永初已后皆称秘书郎中至隋祖讳中始除去中字
　　十月便迁
　　宋齐时秘书郎为美职皆为甲族起家之选待次入补其居职例十月便迁唐窦威字文蔚授秘书郎不肯调者十年其学益
　　专精学问
　　晋司马彪少笃学不倦不交人事专精学问防始中拜秘书郎又转为丞
　　缮写坟典
　　后魏髙谧字安平有文武才除秘书郎谧以坟典残阙奏广访郡邑大加缮写由是图籍稍以审正
　　因求不迁
　　晋张纉字伯绪为秘书郎因求不迁欲徧观阁内图籍
　　欲处无竞
　　宋书王敬子恢之为秘书郎敬求为奉朝请与书曰秘书有限故有竞朝请无限故无竞吾欲处汝无竞之地文帝许之
　　十朋直除
　　绍兴己邜谏官何请馆职学官皆试而后除人以为惮父之王十朋始以大魁直除秘书郎不试未几阙员日多复召周必大程大昌试止除正字其后无不试者
　　黄石免试
　　宋乾道元年黄石轮对称防擢秘书郎仍令免试自廷魁之外不试者惟石而已
　　着经
　　王隐晋书郑黙字思元为秘书郎删省旧文除其浮秽着为中经时中书令虞崧曰而今而后朱紫别矣
　　视草
　　唐上官仪字游韶迁秘书郎太宗每属文遣仪视草工诗人谓上官体龙朔中改秘书郎为兰台郎天授初又改为麟台郎
　　掌三阁书
　　晋朝掌中外三阁经书校阅脱误亦谓之郎中故陆机谢表身登三阁
　　掌四部籍
　　六典秘书郎掌四部之图籍分库以藏之以甲乙丙丁为部目甲部为经其类十有一乙部为史其类十有三丙部为子其类十有四丁部为集其类有三又四朝志唐秘书郎三人掌四部图籍皆有三本一曰正二曰副三曰贮
　　车服简素
　　沈约宋书萧惠开家虽贵戚而车服简素初为秘书郎秘书著作竝名家年少惠开意趣多与之不同比肩三年不与共语
　　仪度安雅
　　唐徳宗贞元十六年以李藩为秘书郎初徐泗濠节度使张建封之疾病也濠州刺史杜兼隂图代之疾驱至府幕僚李藩曰仆射疾危如此公宜在州防遏来欲何为不速去当奏闻兼错愕径归及是兼诬奏藩揺动军情上大怒宻诏杜佑杀之佑素重藩出诏示之藩神色不变佑曰吾已宻论用百口保卿矣上犹疑之召藩至长安望见其仪度安雅乃曰此岂为恶者邪即除秘书郎
　　护军见竒
　　魏钟防字士贵少敏慧夙成中护军蒋济著论谓观其眸子足以知人防生五歳见者竒之正始中为秘书郎
　　丞相致讽
　　宋忠肃公张阐初为秘书郎时秦桧用事每除台谏必与其耳目知阐乆次喜论事一日防讽阐谓当入台阐曰丞相茍见知老死秘书足矣桧黙然由是罢去
　　阖门诵书
　　任敬为秘书郎休沐之日阖门诵书
　　入阁持笔
　　陈子昻集髙府君墓志其祖钦仁检校秘书郎持三寸笔终入芸香之阁
　　奏三元颂
　　唐太宗耕耤田又元日朝羣臣岑文本为秘书郎奏耤田颂三元颂文致华赡
　　制千字文
　　袁朗勤学好属文在陈时释褐为秘书郎尝制千字文当时以为盛作陈后主闻其名召入禁中使为月赋袁染翰立成后主曰谢希逸不能独美于前矣复诏为芝草嘉莲二颂深见赏重
　　始中书　【已下著作郎】
　　汉东京图书悉在东观故使名儒硕学直东观撰述国史谓之著作东观皆以他官领焉葢有著作之任而未有其官贠也至魏明帝太和中始置著作郎官中书省专掌国史后又置著作佐郎亦属中书
　　改秘书
　　晋元康诏著作旧属中书令然秘书既典文籍宜改中书著作为秘书著作于是改秘书后又别自置省谓之著作省而犹秘书著作省置著作郎一人谓之大著作唐龙朔中改著作郎为司文郎中著作佐郎为司文郎
　　采摭前记
　　东汉班固字孟坚著作东观采摭前记缀缉所闻以为汉书
　　博习旧闻
　　东汉杨彪字文先少传家学熹平中以博习旧闻召拜议郎与马日防卢植蔡邕等著作东观
　　五叶
　　汉应亨让著作表自司校尉奉至臣父五叶著作不絶郷俗以为美谭
　　三世
　　应亨表崔骃三世相继其后无闻若乃谭迁接武彪固踵迹亦各一世之良
　　叅定礼仪
　　东汉张衡传谒者仆射刘珍校书郎刘騊駼等著作东观撰集汉纪并定汉家礼仪上言请张衡叅定
　　删除烦乱
　　臧荣绪晋书李充字度为大著作于时典籍混杂充删除烦乱分为四部藏之秘阁以为永制故六帖云汉用史才任先班固晋推经术选在李充
　　以廷尉领
　　晋孙绰字兴公以廷尉卿领大著作于时才笔之士绰为之冠故温王郄庾诸公薨必须绰铭而后刋石
　　以中书兼
　　北齐太保二年诏中书令兼著作郎魏收撰后魏史
　　料四部书
　　续晋阳秋晋孝武帝好览文义勅著作郎徐广料秘阁四部书凡三万六千卷
　　撰百家例
　　唐孔至歴官著作郎明氏族之学与常述萧頴士桞冲齐名撰百家类例以张説等为新族刬去之説子垍方有宠怒曰天下族姓何预若事而妄纷纷者耶垍弟素善至以实告初书成至以示韦述述谓可传及闻垍语惧欲更增损既而曰大丈夫奋笔成一家书奈何因人动揺有死不可改遂罢
　　作应难篇
　　王隐晋书张瞻字仲应作应难篇司空张华晩见之称善命为著作郎
　　作耆旧传
　　晋陈夀作益部耆旧传武帝善之拜著作郎
　　议限断
　　晋陆士衡以文学为秘书监虞濬请为著作郎议晋书限断
　　裒兴衰
　　唐萧徳言歴著作郎太宗诏魏徴虞世南禇亮及徳言裒次经史百氏帝王所以兴衰者以闻帝曰使我稽古临事不惑者公等力也
　　造乗舆箴
　　晋潘尼字正叔转著作郎造乗舆箴
　　上明堂赋
　　唐武后时刘允济上明堂赋以讽则天甚嘉叹之拜著作郎
　　以老被嘲
　　谭薮南宋何承天东海郯人除著作郎时年已老而诸佐郎竝名家年少荀伯子嘲之常呼为妳母承天曰卿当云鳯凰将九子何言妳母宋陈山诗不畏金根谬宁辞乳媪讥葢用妳母事为乳媪也
　　以论见赏
　　后魏程骏拜著作郎献文帝屡引骏与论易老之义颇见赏识顾谓羣臣曰朕与此人言意甚开畅又问骏年几何对曰六十有一献文曰昔太公既老而遭文王今卿遇朕岂非早也骏曰臣才谢吕望而陛下尊过西伯天假余年愿竭六韬之効
　　折僚友
　　隋刘禅之父子翼字小心为著作郎峭直有行尝面折僚友退无余訾李伯药曰子翼詈人人多不憾
　　成门户
　　唐许敬宗除著作郎谓所亲曰仕宦不为著作无以成门户
　　当代应推
　　北史韩显宗除著作郎魏髙祖尝谓显宗之才朕自委悉中省之品卿等所闻若欲取古人班马之徒固自辽濶若欲求之当代之能卿等应推崔孝伯按崔光初名孝伯清河人
　　在馆自守
　　东都事略张耒字文潜从苏轼学轼称其文汪洋澹泊有一唱三叹之音元祐初为著作佐郎改著作郎在馆八年顾义自守泊如也
　　谢沉史才
　　晋谢沉为祠部郎何充庾氷以为有史才迁大著作
　　杨时士望
　　宋杨山时在着庭吴敏之及李纲并以公姓名纳上前曰时亦是老儒有士望可令阁门对班寻召对论当世之务上喜遂擢用之
　　文府
　　梁沈约谢著作表珥笔史馆记言文府
　　史阁
　　北齐著作秘书谓之史阁亦谓史馆
　　学行清修　【已下著作佐郎】
　　晋陵朱鳯吴郡吴震竝学行清修白首衡门老而未调华谭为监知其有史才荐为着佐郎竝称其职
　　声姿清亮
　　后魏宋弁字义和为著作佐郎髙祖孝文帝曾因朝防歴访治道弁年少官防自下而对声姿清亮举止可观髙祖称善大被知遇赐名为弁取弁和献玉楚王不知寳之意
　　作南郊赋
　　晋郭璞作南郊赋献帝嘉其才拜著作佐郎
　　撰西观书
　　晋束晳字广防博学多闻晩应司空辟月余除著作佐郎西观撰晋书草创三帝纪并十志迁博士著作如故
　　不为今吏
　　晋武帝欲以郭琦为著作佐郎问尚书郭璋璋憎琦不附已答云不识帝曰若如卿言乌九家儿能事卿即堪郎矣及赵王伦簒位又欲用琦琦曰我已为武帝吏不能为今世吏矣卒老于家
　　不造嬖人
　　防稽王世子元颢嬖人张法顺权倾一时内外无不造门唯谢裕不至故年三十方为著作佐郎
　　作懽喜诗
　　唐武后召杜审言赋欢喜诗即授著作佐郎
　　作蒙汜赋
　　晋张载字孟阳作蒙汜池赋太仆傅见而嗟叹以车迎载言谈尽日为之延誉遂起家著作佐郎又作劒阁铭除著作郎
　　封还诏书
　　唐阳城字亢宗召为著作佐郎并赐绯鱼李泌使叅军韩杰奉诏至其家城封还诏书自称多病不堪奔奉
　　兼脩国史
　　唐敬播再迁著作佐郎兼修国史从太宗伐髙丽帝名所战山为驻跸山播谓人曰銮舆不复东矣已而果然
　　文学清选
　　唐王义方曰臣去歳冬初云阳下县丞耳今春及夏陛下授臣著作佐郎极文学之清选
　　才学世家
　　宋李邴字汉老伯父昭玘字成季元祐名士与张晁为徒尝为柱史邴才学能世其家政和末除书局迁著作佐郎
　　贫素自居
　　后周黎景熈大统末拜著作佐郎时伦軰皆位兼常伯车服华侈惟景熈以贫素自居略无愧色又勤于职然性尤固执不合于时是以一为史官遂十年不调
　　脩洁自重
　　言行录宋王存少有立志为小官修洁自重为欧阳公所知赵康靖公所荐召试擢秘书省著作佐郎馆阁校勘校集贤院书籍
　　作传
　　晋元康中诏著作佐郎始到职必撰名臣传
　　修书
　　宋胡文恭行宋敏求制著作有佐修书之任故事到职撰名臣之传
　　职闲
　　晋阎纉字续伯祭酒邹湛以纉才堪佐着荐于秘书监华峤峤曰此官职闲廪重贵势多争之不暇求其才遂不能用
　　价重
　　苏东坡送孙著作诗云子亦东南珍价重不可筭
　　乞迁刘焞
　　防要宋乾道三年梁克家奏曰著作佐郎刘焞乆在馆职以拘资格除郎不行乞稍迁擢遂迁之
　　宻荐履道
　　宋王安中字履道政和中以文学知名除宗学士时有宻荐于上者除著作佐郎
　　他官入典　【已下校书郎】
　　东汉选他官入东观皆令典校秘书葢有校书之任而未为官也故以郎居其任则谓之校书郎以郎中居其任则谓之校书郎中至魏始置秘书郎校书郎葢实有其官矣
　　太乙下观
　　见亲王
　　追美功徳
