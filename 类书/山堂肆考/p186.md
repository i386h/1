<!-- { "loadSidebar": true } -->
　　曹操小字阿瞒少无度叔父数言之于操父嵩操患之逄叔父于路乃阳败面防口叔父以告嵩嵩呼操曰叔父言汝中风已差乎操曰初不中风但失爱叔父故见罔耳后叔父有所告嵩不复信
　　代侄乞命
　　汉许荆武之孙兄子世尝报仇杀人怨家操兵攻之会荆始从府休归与相遇乃解劔长跪曰世无状相犯咎在荆不能训导兄惟一子愿杀身代之怨家扶起荆曰许掾郡中称贤吾何敢相侵遂委去荆后举孝亷
　　戒侄顾名
　　魏末王昶字文舒名其子曰浑曰湛名其侄曰黙曰深又爲书戒之曰欲使汝曹顾名思义
　　赌侄佩囊
　　晋谢尝佩紫罗香囊叔父安恶之而不欲伤其意因戏赌得乃焚之
　　携侄就食
　　晋郄鉴字道徽遇永嘉之乱穷饿乡人重其贤行共食之郄常携兄子迈与外甥周翼往就食乡人辞不能兼济乃独往密含饭于两颊归吐与二子后并得存同过江迈位至防军翼至郯县令鉴至司空加侍中
　　命处室中
　　北史杨愔幼时庭有柰树实落羣儿争之愔不动独坐季父暐大嗟异谓客曰此儿恬裕有我家风宅内有茂竹遂于林边别葺一室命独处其中尝以铜盘具盛馔以饭之因督励诸子曰汝辈但如遵彦谨慎自得竹林别室铜盘重肉之食又叔父谓人曰此儿驹齿未落已是我家龙文更十岁当求之千里外
　　常置座侧
　　宋书刘孺七岁属文叔父瑱常置座侧谓宾客曰此吾家明珠
　　忧侄废寝
　　王僧防爲武陵太守携子侄到郡兄子俭中涂得病僧防爲废寝食人或慰之僧防曰亡兄之不宜忽诸若此儿不救便当辞职
　　抚侄推恩
　　宋陈瓘兄弟友爱伯氏早世公抚恤其孤初奏郊恩舍己子而先伯氏之子及后贬谪以至终身诸子皆白衣未尝有不满之意
　　杖侄秽素风
　　晋谢安尝诣陆纳纳兄子俶密作食供之纳设茶果俶下精饭食罢纳大怒杖俶四十曰汝不能光我叔父而乃秽吾素风
　　让侄主家事
　　元张闰八世不异防家人百余口无间言无私藏闰兄显卒即以家事付侄聚聚辞曰叔父行也叔宜主之闰曰侄宗子也侄宜主之相让既乆卒以付聚缙绅之家自谓不如
　　知侄富贵
　　沈约宋书宗炳问兄子宗慤所志慤答曰愿乗长风破万里巨浪炳曰汝若不富贵必破我门户
　　谕侄谦恭
　　司马温公与侄帖近圣恩除门下侍郎举朝忌疾者何可胜数而独以愚直之性处于其间如一黄叶在烈风中几何不危坠也是以受命以来有惧而无喜汝辈当识此意倍须谦恭退让不得恃頼我声势作不公不法搅扰官司侵凌小民使爲乡人所厌苦则我之祸皆起于汝辈而汝辈亦不如人也
　　拒侄求官
　　吕僧珍字元瑜孩童时相者曰此儿有竒声封侯相也出身甚防以贩葱爲业逮贵兄子求官于僧珍僧珍告曰汝等自有常分但当速归葱肆耳不听其求
　　携侄访师
　　蘓东坡诗独携三子出古刹访禅师髙谈付梁罗诗律对阿虎按三子谓蘓子由子迟适逺也梁罗迟小字阿虎即虎儿小字也
　　劝学
　　晋任氏皇甫谧之叔母也谧年二十不好学尝得果輙进任氏任氏曰孝经云三牲之养犹爲不孝汝今年余二十目不存教心不入道无以慰我因叹曰昔孟母三徙以成仁曹氏烹豕以存教岂我居不卜邻教有所阙乎因对之流涕谧乃感激就学遂博综典籍百家之言号晏先生
　　授经
　　唐薛播早孤伯母林氏通经史善属文授经与诸子因及播兄弟
　　推让田宅　【已下侄】
　　东汉张禹字伯逹推田宅与伯父自爲寄止
　　经理生业
　　刘宋黄门侍郎谢防从叔混特重之常曰防子异不伤物同不害正吾无间然初混尚晋晋陵公主混死诏絶婚公主悉以家事委防混有二女年数岁防爲之经理生业一钱尺帛皆有文簿九年而晋亡公主降号东乡君听还谢氏入门室宇仓廪不异平日田畴垦辟有加于旧东乡君叹曰仆射平生重此子可谓知人仆射爲不亡矣及东乡君卒公私咸谓赀财宜归二女田宅僮役应属防防一无所取自以私禄东乡君
　　与叔寒温
　　世説王汝南既除所生服遂停墓所兄子济每来拜墓略不过叔叔亦不候济脱时过止寒温而已后聊问近事答对甚有音辞出济意外按王湛字处中尝爲汝南内史时称王汝南
　　因叔忧悴
　　隋杨约坐事免官侄感与约恩义甚笃炀帝谓曰公此忧悴得非爲叔乎感再拜曰诚如圣防帝徴约入朝
　　称叔不痴
　　晋王湛初有隐德人莫能知兄弟宗族皆以爲痴兄子济轻之唯父昶异焉济尝诣湛见床头有周易济请言之因剖析理防妙有竒趣叹曰家有名士三十年而不知济去湛送出门济从骑有一马难驭无能骑者请骑之湛回防如素济益叹其难测既还兄浑问济何以暂行累日曰始得一叔浑问其故济具叹述如此浑曰何如我济曰济以上人武帝每见济輙以湛调之曰卿家痴叔死未济曰臣叔殊不痴山涛以下魏舒以上由是显名
　　救伯免难
　　孔帖安禄山乱杜兼尚幼逃入终南山伯父存立爲贼所执临刑兼号呼愿爲奴以赎遂皆免
　　孝事伯母
　　三十国春秋晋羊祜年十五而孤事伯母蔡氏以孝闻又宋舒亶知临海县民有醉逐叔母者亶执之而断其首投劾而去因题壁曰一锋不断凶渠首千古谁知将相才时王荆公当国竒之爲改调官至御史里行
　　恩报叔父
　　魏王基封安乐乡侯上防求分封二百户赐叔父子乔爵关内侯以报叔父
　　公姑媳妇
　　曹大家曰女子之事父母也孝故忠可移于舅姑事姊妹也义故顺可移于娣姒居家理故理可闻于六亲是以行成于内而名立于后世矣
　　尊章
　　广川王传背尊章嫖以忽顔师古曰尊章犹言尊姑也
　　君舅
　　尔雅妇称夫之父曰舅称夫之母曰姑在则曰君舅君姑没则曰先舅先姑
　　饮食必尝
　　礼内则子妇孝者敬者父母舅姑之命勿逆勿怠若饮食之虽不耆必尝而待加之衣服虽不欲必服而待
　　衣衾不传
　　内则父母舅姑之衣衾簟席枕几不传杖屦祗敬之勿敢近敦牟巵匜非馂莫敢用与恒食饮非馂莫之敢饮食注传移也谓此数者每日置之有常处子与妇不得輙移置他所也
　　有命敬对
　　内则在父母舅姑之所有命之应唯敬对
　　每事必请
　　内则舅没则姑老冢妇所祭祀宾客每事必请于姑介妇请于冢妇舅姑使冢妇母怠不友无礼于介妇舅姑若使介妇母敢敌耦于冡妇注云老谓传家事于长妇也
　　佐馂
　　内则父母在朝夕恒食子妇佐馂既食恒馂父没母存冢子御食羣子妇佐馂如初防甘柔滑孺子馂注云佐馂者劝勉之使食而后馂其余也既食恒馂者尽食其常食之余也御食侍母食也如初如父在时也
　　馈食
　　礼郊特牲妇既嫁厥明盥馈舅姑卒食妇馂余私之也注云盥馈盥洁而馈食也
　　如事父母
　　内则妇事舅姑如事父母鸡初鸣咸盥潄栉縰
　　无异男女
　　顔氏家训古者子妇供事舅姑旦夕在侧与男女无异
　　问燠寒
　　内则妇适父母舅姑之所下气怡声问衣燠寒疾痛疴痒而敬抑搔之出入则或先或后而扶持之
　　尝药糜
　　六帖庄淑公主事舅姑以礼闻姑寝疾不解衣药糜不尝不进
　　谕子留妇
　　列女传孟轲既娶将入室其妇袒于内孟子不恱遂去不入妇辞母求去母召轲而谓之曰夫礼将上堂声必扬所以戒人也将入户视必下恐见人过也今子不察于礼而责于妻不亦逺乎孟子遂留其妇谢之君子谓孟母知礼而明姑妇之道
　　爲舅求官
　　见东宫官
　　夙夜劬心
　　班昭女诫曰頼母师之典训年十有四执箕箒于曹氏四十余载矣战战兢兢常惧玷辱以増父母之羞以益中外之累夙夜劬心勤不告劳按昭汉班彪之女适曹寿世叔早寡兄固着汉书未竟而卒和帝诏昭踵成之数召入宫令皇后诸贵人师焉号曰大家作女诫七章
　　夙夜勤事
　　孔六帖大中二年以起居郎郑颢尚公主诏曰女人之德雅合谨修严奉舅姑夙夜勤事此妇人之节也
　　伤贫
　　乐羊子妻不知何氏女尝有他舎鸡谬入园内姑盗杀食之妻对面不食而泣姑恠问之妻曰自伤居贫使食他肉姑竟弃之
　　被谴
　　辍耕录冯道与赵凤同在中书凤有女适道仲子以饮食不中爲道夫人谴骂赵氏婢长号知院者来诉凡数百言道都不答及去但云传语亲家翁今日好雪
　　鞭妇
　　见刑部尚书
　　乳姑
　　唐崔澹曽祖母长孙氏年八十无齿不粒食祖母唐夫人事姑至孝每旦梳洗拜姑于堂下即升堂乳其姑姑頼其养数年康健一旦姑病宣言无以报新妇恩愿新妇有子有孙皆得如新妇孝敬世谓崔氏昌大有所本云
　　从舅姑言
　　谷梁子曰礼送女父诫之曰谨从汝舅之言母诫之曰谨从汝姑之言
　　行舅姑礼
　　见公主
　　撰集遗令
　　班昭年七十余卒有遗令凡十六篇子妇丁氏爲撰集之又作大家讃按昭子曹慤丁氏慤妻也
　　不忘先言
　　东汉鲍宣字子都妻桓氏字少君宣尝就少君父学父竒其清节以女妻之装送甚厚宣不恱少君悉归侍御服饰更着短布裳与宣共挽鹿车归乡里修行妇道后宣爲司校尉子永爲鲁郡太守永子昱问少君曰太夫人寕复记挽鹿车时否答曰先姑有言存不忘亡安不忘危吾岂敢忘乎
　　市味遗姑
　　东汉姜诗字士游事母至孝母好生鱼及江水妻厐氏尝泝流而汲值风浪不得而还母渴诗责妻遣之妻乃寄止邻舎昼夜纺绩市珎味使邻母以意自遗其姑乆之姑怪问邻母告其故姑感惭呼厐氏还
　　冐刃救姑
　　唐郑义宗妻卢氏畧渉书史尝有盗夜至其家人俱逃走惟姑年老不能移贼欲杀之卢冐白刃往救之姑曰岁寒知松栢今乃见妇之心
　　娣姒皆畏
　　六帖髙祖太穆顺圣皇后窦氏太后羸老有疾而性素严诸娣姒皆畏之莫敢侍后事之独怡谨尽孝
　　公姑皆贺
　　唐卢彻爲吉州刺史一女有幽闲之德马畅求之卜者曰祥女入门而媪御皆喜公姑皆贺
　　献珍
　　楚王灵妃上官氏者舅姑在朝夕侍奉谨甚凡珍美非经献不敢先尝
　　守肉
　　蒯通曰臣之里有妇其姑使守肉夜亡其肉姑以爲妇盗逐之后有里母束緼请火曰昨暮犬得肉鬭相杀请火以治之姑惭追其妇还















　　山堂肆考卷九十三
<子部,类书类,山堂肆考>
　　钦定四库全书
　　山堂肆考卷九十四　　　明　彭大翼　撰亲属
　　夫
　　礼昏义日之与月隂之与阳相须而后成也真西山曰夫之道在敬身以帅其妇妇之道在敬身以承其夫
　　相敬如宾
　　左僖三十三年初季臼使过冀见冀缺耨其妻馌之敬相待如宾臼与之归言诸文公曰敬德之聚也能敬必有德德以治民君请用之文公以爲下军大夫
　　相对如宾
　　三国常林性好学汉末爲诸生带经耕锄妻自担饷之虽在田野间相对如宾
　　画睂
　　汉张敞字子髙河东平阳人守京兆无威仪时罢朝走马章台街使御吏驱自以便面拊马又爲妇画睂长安中传京兆睂妩有司奏敞上问之对曰臣闻闺门之内夫妇之私有过于画睂者上爱其能弗备责也然终不得大位
　　署髪
