<!-- { "loadSidebar": true } -->
　　宋毕士安初拜叅知政事入谢真宗曰行且相卿因问谁可与卿同进者对曰冦凖兼资忠义善防大事臣所不如帝曰闻其好刚使气对曰凖忘身狥国秉道嫉邪故不为流俗所喜今北戎跳梁为邉境患若凖者正宜用之帝曰然当籍卿宿徳至是同为相凖守正嫉恶小人日思所以倾之士安每为申辩帝始不疑
　　开懐不疑
　　宋嘉祐中欧阳文忠公与韩公同心辅政每议事心有所未可必力争韩公亦开懐不疑故嘉祐之政世多以为得体
　　称疾不出
　　元刘敏中尝与同侪各言其志曰自幼至老相见而无愧色乃吾志也至元中敏中拜监察御史权臣桑哥秉政敏中劾其奸邪不报遂辞职归及起为御史台都事同官王约以言去敏中杜门称疾曰使约无罪被劾吾固不当出诚有罪则我其僚友不能谏正亦不无过也
　　迁除
　　説文迁登也汉书凡言除者除故官就新官也超迁大夫
　　汉文帝时呉公荐洛阳人贾谊帝召为博士时年二十余一嵗中超迁至大中大夫
　　骤得中书
　　唐苏颋为工部侍郎帝问丞相有自工部骤得中书侍郎者乎对曰陛下任贤何资之计乃诏颋为中书侍郎
　　周流四公
　　见三公
　　周歴三台
　　见总尚书
　　三世不徙
　　见侍中
　　十年不调
　　汉马融有俊才受学挚恂博通经籍汉永初间拜校书郎以忤邓氏滞东观十年不得调
　　三年不迁
　　宋蔡肇字天啓长于诗歌为博士三年不迁其和人治字韵诗先生万古名何用博士三年冗不治
　　七年不迁
　　宋陈文惠公尧佐居官不妄进取为起居郎七年不迁
　　一嵗四迁
　　汉主父偃上书言事一嵗四迁又杜诗一嵗中三迁至侍御史
　　一嵗九迁
　　任彦升表曰田千秋一嵗九迁其官又后周苏亮与齐到沩皆一年三迁
　　一嵗五迁
　　宋卢宗迈如舟之侄也歴在馆职文雅练达修两朝日歴成一嵗五迁官至武翼大夫
　　半嵗四迁
　　宋孝宗时洪适以文学闻望遭时遇主自中书舍人半嵗四迁至右相
　　三载侍中
　　南梁张纉自起居秘书郎三载迁太子舍人又迁吏部尚书郎俄兼侍中时人以为早达
　　数月中丞
　　武后时薛季昶上书自布衣擢监察御史数月为御史中丞
　　特加金紫
　　唐李愬字元直歴汾晋二州刺史特加金紫光禄大夫
　　忽除银青
　　唐太宗欲相李泌元载忌之帝不得已出泌与之约曰后召当以银为信忽除银青泌知载败已且相矣未几果然
　　加二阶
　　见监察御史
　　加五品
　　唐韦斌拜银青光禄大夫加五品许列防
　　通阶
　　东汉虞诩曰台郎显职乃筮仕之通阶又唐兵部郎中知制诰冯宿等授朝散大夫制云凡品秩之制有九自五品以上谓之贵阶所以为贵者廕及子命及妻帯白金服赤芾从大夫之后而已
　　特制
　　唐元微之行王仲舒制国朝由散官而命为大夫凡十一等以银青朝散为名者非有特制则不克授盖门户有棨防之荣腰佩有鱼之异也
　　每迁有愧色
　　齐以陈显达为江州刺史显达自以门寒位重每迁官常有愧惧之色
　　每迁有光气
　　唐郭汾阳每迁官面长三寸额上有光气事已乃复
　　防啮袍
　　唐张鷟字文成授鸿胪丞防帯及禄袍并防啮有蜘蛛大如栗当寝门缘丝其上经数日大赦加阶授五品
　　乌集防
　　见节度使





　　山堂肆考卷八十
<子部,类书类,山堂肆考>
　　钦定四库全书
　　山堂肆考卷八十一　　　明　彭大翼　撰仕进
　　贬谪
　　凡人臣有罪而见贬谪谓之逐臣又谓之迁客行吟湘泽
　　楚屈原既放行吟湘泽畔为怀沙赋沉汨罗江而死
　　俟罪长沙
　　汉贾谊谪为长沙王太傅渡湘作吊屈原赋曰恭承嘉惠兮俟罪长沙侧闻屈原兮自沉汨罗
　　仲舒著书
　　见王府
　　虞翻讲学
　　吴孙权时都尉虞翻字仲翔性疎直权不能容坐徙交州虽处罪放而讲学不倦门徒与游者常数百人上书曰生无可与语死以青蝇为吊客云
　　书怪字
　　晋殷浩字深渊及被黜虽家人不见其有流放之感但终日书空作咄咄怪事四字而已浩甥韩康伯随至徙所经嵗还都浩送至渚侧咏曹顔逺诗富贵他人合贫贱亲戚离因而泣下
　　抄古方
　　芝田录唐德宗贞元十年裴延龄奏言陆防失势怨望贬防忠州别驾防至州土塞其门虽盐菜之类皆由狗窦而入端坐一室惟集古今药方五十卷儿侄亦罕与语会转运使至京上问尔从峡中过闻陆防何面孔运使具以状对上恻然拜太子賔客而防已卒
　　为风月主
　　见通判
　　与猿鸟伍
　　唐德宗贞元中栁宗元以王叔文党贬永州司马吴武陵尝与孟简书曰栁子厚摈斥十二年程刘二韩俱已抆拭独子厚与猿鸟为伍
　　神人呵防
　　见通判
　　市人戏迎
　　见翰林承防表荐刘瞻路岩素与瞻论议不合既贬犹不快阅十道圗以驩州去长安万里再贬为驩州司马初瞻之贬也人无贤愚莫不痛惜及还长安两市人率钱顾百戏以迎之瞻闻之改期由他道而入按驩州今属琼州府
　　长流夜郎
　　唐李白从永王璘之辟后璘作乱事败白当诛郭子仪请解官以赎诏长流夜郎按蔡寛夫诗话白从永王嶙世颇疑之唐书载其事亦不为明辨是非独其诗自序曰半夜水军来浔阳满旌防空名适自误廹胁上楼船从赐五百金弃之若浮烟辞官不受赏翻谪夜郎天观此白岂从人为乱者哉又按夜郎西南夷国名汉置夜郎县属牂牁唐复属珍州故址在今播州宣慰司之北又华阳国志西南夷君长惟夜郎最大初有女子浣于遯水有三节大竹流入足间闻其中有声剖之得一儿归养之及长有才武自立为夜郎侯以竹为姓名多同
　　生度鬼门
　　容州北流县南两石相对号鬼门关即交趾地也其南多瘴疠去者罕得生还谚曰鬼门关十去九不还唐李德裕贬崖州经此赋诗一去一万里千人千不还崖州在何处生度鬼门关宋黄鲁直戏答刘文学诗人鲊瓮中危万死鬼门关外更千岑问君底事向前去要试平生铁石心
　　抱寃不恨
　　唐李德裕初贬潮州着杂序数十篇号曰穷愁志其论冥数曰予自荆楚保厘东周道出方城有隐者谓方城长曰此官人居守后二年当南行万里则知憾予者必因天谴譛予者乃为鬼谋虽抱至寃固不为恨又言新繁县有东湖德裕为宰时所凿夜梦一老父谓曰某潜形于下幸公庇之明府富贵今鼎来七九之际当相见于万里外后于土中得蟇径数寸投之水中而德裕以六十三卒于朱崖果应七九之防公卒见梦于令狐绹曰公幸哀我使我归葬绹曰卫公精爽可畏不言将祸及乃白于帝得以防还
　　引咎不言
　　宋赵鼎字元鎭解州人绍兴中为名相为秦桧所忌出知泉州及召归复上书言事桧讽中丞王次翁劾之谪清逺军节度副使潮州安置在潮五年杜门谢客口不言时事人有问者但引咎而已鼎初谪潮哭其季子而行既行又防长子尝有帖云知旧多劝读佛书使释迦老子闻鼎此事亦当感动
　　不与善地
　　唐刘禹锡曲江序张九龄为相建言放臣不宜与善地悉徙五溪不毛之处然九龄自内职出始安有瘴疠之叹罢政守荆州有拘囚之悲身出遐陬一失意遂不能堪矧华人士族必致丑地然后快意哉议者以为开元良相而无嗣岂忌心失恕阴责最大虽他美莫赎耶
　　皆投逺方
　　龙川志丁谓字公言初字谓之谓既逐李文定于衡州因肆行贬窜如王钦若等皆投之逺方时王沂公曾不平曰责太重矣谓熟视久之曰居停主人恐亦不免也沂公惧因宻谋去之遂以擅移山陵劾谓谓之谪虽沂公以计倾之而公议不以为非也
　　鹊喜
　　唐孔温裕戣之兄子冀州人因直谏贬郴州有鹊喜迎于庭儿孙拜之飞去坠下方寸纸上有补阙二字未几征还果有此拜
　　蛇迎
　　宋绍圣初刘安世字器之为章惇蔡卞所忌逺谪岭外盛夏奉老母以行人皆怜之器之不屈也一日行山中扶其母篮舆憇树下有大蛇冉冉而至草木皆披靡担夫惊走器之不动也蛇若相迎向者久之乃去村民罗拜器之曰官异人也蛇吾山之神见官至喜相迎耳
　　贬潮
　　唐韩愈宪宗时谏迎佛骨贬潮州刺史至蓝关示侄孙湘子诗曰一封朝奏九重天夕贬潮阳路八千本为圣明除弊政敢将衰朽惜残年云横秦岭家何在雪拥蓝关马不前知汝逺来应有意好收吾骨江边
　　得栁
　　唐宪宗恶王叔文之党皆以为逺州刺史栁宗元得栁州刘禹锡得播州宗元曰播非人所居而梦得亲在堂万无母子俱往理欲请于朝以栁易播中丞裴度亦以禹锡母老为言禹锡得改连州
　　书字授嘉贞
　　唐中书令河东公张嘉贞开元中为相有张憬藏能言休咎一日忽诣公以一幅纸大书台字授公公曰余见居台司此何意也后数日贬台州刺史
　　作诗赠丁谓
　　宋丁谓与道士刘遁往来一时遁作诗赠谓曰他时驾鹤游沧海同看蓬莱顶上春谓莫晓其意及南迁遁见之于崖山谓方悟其诗意乃知遁异人也与之泛舟海上而饮且曰成子之诗意也
　　封衣质钱
　　宋曹翰太祖时名将也太宗朝贬汝州有中使至翰泣谓曰众口乏食贫不能活以袱封故衣一包愿质钱十千中使囬奏之太宗开视乃一画障题曰下江南图帝恻然怜之乃召还
　　结庐扫轨
　　宋张九成字子韶号无垢钱塘人为礼部侍郎秦桧恶其言事谪居邵州又讽言者论其谤讪朝政谪南安军既至结庐扫轨倚柱观书庭砖双趺之迹隐然緼袍粝食家人軰几无以自存亲知闻知争致馈遗公皆谢遣又号横浦居士
　　贪权被流
　　宋卢多逊与赵普不恊及普复相多逊不自安普屡讽令引退而多逊贪固权位不能决会普廉得多逊交通秦王廷美事帝大怒责授兵部尚书越二日下御史狱命翰林承旨李昉杂治之多逊具伏狱上诏削夺多逊官爵流崖州幷徙其家属期亲于逺裔
　　失容坐谪
　　宋眞宗朝张文定公齐贤元防上寿以微醺进止失容坐谪安州
　　挈子自随
　　宋绍圣初苏东坡以宁逺军节度副使安置惠州独挈少子过自随惠人爱敬之时宰犹以为未足复以琼州别驾安置昌化军昌化非人所居饮食不具药石无有僦官屋以庇风雨有司犹谓不可乃买地筑室昌化士人畚土运甓以助之为屋二间人不堪其忧而公食芋饮水著书以为乐时从父老逰亦无间也徽宗立移廉州又徙永州按昌化军即今儋州琼州府
　　与客对卧
　　宋范纯仁哲宗时知陈州因上疏忤章惇意贬武安军节度副使永州安置公在永客至必见之对设两榻多自称老病不能久坐径就枕亦授客一枕使与对卧数语之后徃徃鼻息如雷客待其觉然后去课儿孙读书常至夜分每对賔客惟论圣贤修身行已及医药方书他事一语不出口而气貎益康如在中州时
　　老妪俟过
　　宋卢多逊贬朱崖度大庾岭憇一小家其老妪颇能言因问之则曰我中州仕族有子官亦显为宰相卢多逊挟私贬窜以死多逊怀毒螫当犯法禁我且留此岭以俟其过妪固不识多逊而多逊之行甚窘即仓皇避去
　　小儿笑随
