<!-- { "loadSidebar": true } -->
　　陶秀实曰警忘录载罗虬譔花九锡然亦须兰蕙梅莲辈乃可披襟若夫容踯躅望仙山木野草直阿耳尚锡之云乎按九锡一重顶帷障风二金错刀剪折三甘泉浸四玉缸贮五雕文台座安置六画图七翻曲八美醑赏九新诗咏也
　　花九命
　　清异录张翊者世本长安因乱南来先主擢置上列翊好学多思致甞戏造花经以九品九命升降次第之一品九命兰牡丹腊梅醿紫风流也二品八命琼花蕙岩桂茉莉含笑也三品七命芍药莲薝卜丁香碧桃垂丝海棠千叶海棠也四品六命菊杏辛夷荳防后庭忘忧樱桃林禽梅也五品五命杨花月红梨花千叶李桃花石橊也六品四命聚八仙金沙寳相紫薇凌霄海棠也七品三命散水真珠粉团郁李蔷薇米囊木山茶迎春玫瑰金灯木笔金凤夜合踯躅金钱锦带石蝉也八品二命杜鹃大清滴露刺桐木兰鸡冠锦被堆也九品一命芙蓉牵牛木槿葵胡葵鼓子石竹金莲也
　　小南强大北胜
　　清异录南汉地狭力贫不自揣度有欺四方傲中国之志每见北人盛夸岭海之强世宗遣使入岭馆接者遗以茉莉其名曰小南强及本朝鋹主面缚伪臣到阙见洛阳牡丹大骇有缙绅谓之曰此名大北胜
　　长生白乆视黄
　　清异录懿宗赏花短歌云长生白乆视黄共拜金刚不壊王谓菊花也
　　三昧防
　　清异录孟防春余宴后苑飞红满空防曰弥陀经云雨天曼陀罗华此景近似今日观化工之雨天三昧宜召六宫设三昧防
　　五宜説
　　清异录对花焚香有风味相和妙不可言者木犀宜龙脑酴醿宜沈水兰宜四絶含笑宜麝薝卜宜檀韩熙载有五宜说
　　四照
　　山海经招揺之山有木焉其状如谷而黑理其花四照其名曰迷谷佩之不迷
　　百结
　　江南人谓丁香为百结花也
　　笑不言
　　文选春花笑不言
　　娇欲语
　　杜诗荷花娇欲语
　　公子延赏
　　玉堂别集刘公干居邺下一日桃李烂漫值诸公子延赏乆之方去公干问仆曰损花乎仆曰无但爱赏而已公干曰珍重轻薄子不损折使老夫酒兴不空也遂饮花下作放歌行
　　太守闲栽
　　宋文与可诗可笑陵阳太守家闲无一事只栽花已开渐落并才发长作庭中五色霞
　　花精
　　见风
　　花友
　　宋曽端伯取友于十花芳友者兰也清友者梅也竒友者腊梅也殊友者瑞香也浄友者莲也禅友者薝卜也佳友者菊也仙友者岩桂也名友者海棠也韵友者荼防也仍有玉友来奉佳賔谓酒也
　　琼花
　　扬州后土庙琼花或云自唐人所植树大花繁防白可爱天下独此一株故宋欧阳修为扬州作无双亭以赏之后土庙即蕃厘观一作蕃禧
　　郑兴裔花辩
　　宋郑恵肃公兴裔琼花辩曰琼花天下无双昨因征骑侵轶或谓所存非旧疑黄冠辈以聚八仙花种其处及覩郡圃中聚八仙与琼花不同者有三琼花大而瓣厚其色淡黄聚八仙花小而瓣薄其色微青不同者一也琼花叶柔平莹泽聚八仙花叶粗而有芒不同者二也琼花蕋与花平不结子而香聚八仙蕋低于花结子而不香不同者三也余尚未敢自信甞取二花襍示儿辈皆能识而别之乃始无疑又绍兴中金华杜斿记余自京口过扬州寻访旧事亟往谒蕃禧观故琼花犹在然余闻绍兴辛巳之变金人入扬州已揭其本而去何从复得此种也有老道士自言生于崇宁间今八十有六载矣能叙今花本末道士姓唐名大宁
　　张昌言花赋
　　见赋
　　芍药慙
　　韩稚圭诗酴醿不见香芍药慙多媚扶疎翠盖圆散乱真珠碎
　　杏花俗
　　徐孝节诗此花爱圆不爱缺一枝花开似眀月襄王夜半指为云谢女黄昏吟作雪杏花俗艳梨花麄栁花琐碎梅花疎桃花不正其容冶牡丹不谨其体舒
　　移下仙乡
　　王元之诗谁移琪树下仙乡二月轻氷八月霜若使夀阳公主在自当羞见落梅妆
　　传来仙苑
　　马古洲贺新郎词古来好物难为伴只琼花一种传来仙苑独许扬州作珍产便胜了千千万万　自昔闻名今见面数归期屈指家山远归去说也希罕
　　玉骨云腴
　　向子諲词无双亭下琼花树玉骨云腴倾国称姝除扬州是处无　天教红药来骖乗桃李先驱总作花奴翠拥红遮到五都
　　香葩素蕋
　　韩稚圭诗千防真珠擎素蕋一环明玉破香葩
　　玉蕋花
　　格物总论玉蕋花所传不一唐李卫公以为琼花宋曽端伯以为杨花黄山谷以为山矾有又以为米囊者皆非也宋平园老叟周必大题云予徃因亲旧自镇江招隠寺来逺致一本条蔓如荼防种之轩槛冬雕春茂柘叶紫茎嵗始着花乆当成条花苞初甚微经月渐大暮春方出须如氷丝上缀金粟花心复有碧筒状类胆瓶其别抽一英出众须上散为十余蕋犹刻玉然花名玉蕋乃在于此宋子京刘原父宋次道博洽无比不知何故疑为琼花刘梦得雪蕋琼丝之句最为中的何必拘李善赤玉为琼之注耶公主植
　　长安安业坊唐昌观旧有此花乃唐昌公主所植者公主眀皇女也
　　神女逰
　　康骈剧谈唐昌观玉蕋花每发若琼林瑶树元和中春物方姸车马寻玩者相继忽一日有女子年可十七八衣绣緑衣乗马峩髻双环无簪珥之饰容色婉娩迥出于众从以二女冠三小仆既下马以白角扇障面直造花所异香芬馥闻于数十步之外观者以为出于宫掖莫敢逼视竚立良乆令小仆取花数枝而出将乗马囘谓黄冠者曰曩有玉峯之约自此可以行矣时观者如堵咸觉烟霏鹤唳景物辉焕举辔百余步有轻风拥尘随之而去望之已在半天矣方悟神仙之逰余香不散者经月时严给事休复相国刘賔客白醉吟俱有闻玉蕋院真人降诗云
　　觉师培植
　　渔隠丛话招隠寺玉蕋花累经兵燬自普觉师来主法席顿还三百年旧观晋宋以来招隠名甲京口古松修竹清泉幽洞播在谈咏夸诩胜絶迩者采伐童赭实不副名觉师培植扫剔之志弗倦加以年序苍翠环合景物増防师与此寺此词同永其传
　　文饶品题
　　蔡寛夫诗话禁林有此花吴人不识自文饶品题始得名焉文饶李徳裕字
　　琪树
　　唐武元衡诗琪树年年玉蕋新洞宫长闭防霞春日暮落英铺地雪献花无复九天人
　　琼枝
　　白居易诗瀛女偷乗凤下迟洞中潜歇弄琼枝不縁啼鸟春饶舌青琐仙郎可得知又宋刘潜夫克庄昭君怨词后土祠中标韵天上人间一本道号玉真妃字琼姬我与花曽半面流落天涯相见莫把玉箫吹怕惊飞金粟氷丝
　　郑松牕诗维扬后土庙琼花安业唐昌宫玉蕋判然二物本不同唤作一般良未是琼花雪白轻压枝大率形模八仙尔比之玉蕋似实非金粟氷丝那有此花须中有碧胆瓶别出珑髙半指清馨静夜冲九天招引瑶台玉仙子乗风跃马汗漫逰偷折繁香分月姊紫茎柘叶荼防条少到寻常人眼底翰林内院集贤阁雨露承天近尺咫后人不识天上花又把山矾轻比拟
　　玉琖银花
　　杨东山诗才入平园便有声唐昌观里乆知名已堆玉琖分金粟更揷银花入翠罂萝蔓春风滕薛长山矾香气晋齐并世间百卉应无限不遇王公枉一生
　　牡丹花
　　花谱唐人谓之木芍药本草一名鹿韭一名鼠姑酉阳杂爼谢康乐集中言永嘉竹间水际多牡丹北齐杨子华有画牡丹极佳则知此花其来亦已乆矣但自隋以来文士集中无牡丹诗及检隋朝种植法七十卷初不説牡丹则知隋朝花药中所无也唐开元中已有献者元和初犹少至贞元中渐与戎葵同矣然其土产或出于丹州或出于延州东则出青州南则出越州惟出于洛阳者为天下第一
　　姚黄魏紫
　　西京杂记花之竒者有姚黄魏紫乃姚家黄牡丹魏家紫牡丹也又青琐髙议明皇时有献牡丹者谓之杨家红乃杨勉家花也盖贵妃匀面口脂在手印于花上诏于仙春馆栽之来年花开上有指印红迹帝名为一捻红
　　金蕋玉房
　　李白诗牡丹芳牡丹芳黄金蕋红玉房千片赤英霞烂烂百枝绛艳灯煌煌照地初开锦绣段当风不结兰麝囊仙人琪树白无色王母桃花红不香
　　百寳栏
　　开元遗事眀皇时沈香亭前木芍药一枝两头朝则深碧暮则深黄夜则粉白昼夜之内香艳各异帝曰此花木之妖不足讶也以赐杨国忠国忠以百寳妆饰栏楯虽帝宫之内亦不及也
　　四香阁
　　开元遗事杨国忠为四香阁每于春时木芍药盛开之际聚賔于此阁赏花
　　华清宫
　　天寳遗事眀皇与妃子幸华清宫因宿酒初醒凭妃子肩同看木芍药帝亲折一枝与妃子递嗅其艳帝曰不惟萱草忘忧此花香艳亦能醒酒
　　元果院
　　南部新书长安三月五日看牡丹奔走车马慈恩寺元果院白牡丹迟半月开故裴兵部璘题诗于佛殿头虚壁之上曰长安豪贵惜春残争赏先开紫牡丹别有玉杯承露冷无人肯向月中看太和中敬宗自夹城出芙蓉园因幸此寺见所题诗吟玩乆之因令宫嫔讽念及暮此诗满六宫矣
　　鹿衔
　　青琐髙议眀皇时民间贡牡丹花面一尺髙数寸帝未及赏为野鹿衔去有佞人奏云释氏有鹿衔花以献金仙帝私曰野鹿逰宫中非佳兆也殊不知应禄山之乱
　　马逸
　　闻见录富郑公畱守西京因府园牡丹盛开召文潞公司马端明楚建中刘几邵先生同防是时牡丹一栏凡数百本坐客曰此花有数乎且请先生筮之既毕曰凡若干朶使人数之如先生言又问曰此花防时开尽请筮之先生揲其蓍良乆曰此花尽来日午时坐客皆不答郑公因曰来日食后可防于此以验先生之言坐客曰诺次日食毕花尚无恙洎烹茶之际忽羣马廐中逸出与坐客马相踶啮奔入花丛中既定花尽毁折矣于是洛中愈服先生之言
　　平章宅里
　　唐张籍和令狐相公别牡丹诗平章宅里一栏花临到开时不在家莫道两京非逺别春眀门外即天涯
　　褒斜道中
　　宋欧阳公牡丹释名大抵延州已西及褒斜道中尤多与荆棘无异土人皆取以为薪自唐则天以后洛阳牡丹始盛
　　骊山万本
　　异人录宋单父有种艺术牡丹变易千种上皇召至骊山种花万本色様不同内人呼为花神又曰花师
　　古祥千堆
　　东坡诗古祥寺中锦千堆前年买花真盛哉沙河塘上戴花囘醉倒不觉吴儿胎岂知如今双鬓摧城西古寺没蒿莱有僧闭门手自栽千枝万叶巧剪裁就中一丛何所似玛瑙盘承金缕杯
　　国色天香
　　唐宗内殿赏牡丹问程修己曰京师有传唱牡丹诗者谁称首对曰李正封诗云国色朝酣酒天香夜染衣时贵妃方宠上因谓妃曰妆镜台前饮一紫金盏酒则正封之诗可见矣
　　蟾精雪魄
　　欧阳公白牡丹诗蟾精雪魄孕云荄春入香腴一夜开宿露枝头藏玉瑰暖风庭面倒银杯
　　韩包羞
　　艺苑雌黄唐元和中韩罢宣武节制始至长安私第有牡丹杂花命斸去之曰吾岂效儿女辈耶当时为牡丹包羞之不暇
　　康节寓讽
　　童训邵康节访商守赵郎中与章子厚同防子厚议论纵横不知敬康节语次中因及洛中牡丹之盛赵谓章曰邵先生洛人也知花为甚详康节因言洛人以见根拨而知花之髙下者上也见枝叶而知花之髙下者次也见蓓蕾而知髙下者下也如公所说乃知花之下也章黙然
　　生琉璃地
　　元微之诗花向琉璃地上生光风婉转紫云霙自从天女盘中见直至今朝更眼眀
　　开富贵家
　　古诗倾国姿容别多开富贵家临轩一赏后轻薄万千花
　　李昊分遗
