<!-- { "loadSidebar": true } -->
　　殷芝小说王武子左右人尝于阁中就婢取济衣服婢欲奸之其人云不敢婢云若不从我当大呼其人终不从婢乃呼曰甲欲奸已济令杀之其人具述前状武子不信其人曰枉不可受当讼府君于天由是武子经年疾困此人见形云府君当去矣遂卒
　　失身遭辱
　　青琐王郎中幼女名琼奴因父死失身于赵奉常家为婢妾遭主母凌辱备至奉常道出淮上书其事于驿壁见者哀之王平甫为作歌
　　焚券遣归
　　唐罗逊尝有以婢遗之者逊问所从来答曰女凡九人皆为官所卖畱者独老母耳逊惨然为焚券召母归之
　　质钱许赎
　　柳子厚为柳州其俗以男女质钱约不时赎如子本相侔则没为奴婢子厚为设方计悉令赎归其尤贫力不能者令书其佣足相当则使归其质观察使下其法于他州比一嵗免而归者且千人
　　着约令还
　　李德裕为蜀时蜀人多鬻女为人婢德裕为着科约凡年十三而上执三年劳下者五嵗及期则令还其父母
　　辍资遣嫁
　　东轩笔録江南有县令钟离君与隣县令许君结婚钟离君女将出适买一婢以从嫁一日其婢执箕箒至堂前熟视泣曰幼时我父于此地穴为毬窝导我戏剧也钟离君曰汝父何人曰我父前令也身死家破流落民间令询实以书抵许令曰吾买婢得前令之女怜而悲之义不可乆辱当辍吾女嫁资先为求婚更俟一年别为吾女营办奁篚以归君子可乎许君答书曰蘧伯玉耻独为君子愿以前令女配吾子君别求良媒以嫁君女于是前令之女卒归许氏
　　黄涉念亡婢
　　蜀普録阆州叅军黄涉有婢笑春红死涉念之洒泪烂损犀帘
　　乐天诮失婢诗
　　乐天诗宅院小墙庳坊门榜帖迟旧恩慙自薄前事悔难追笼鸟无常主风花不恋枝今宵在何处唯有月明知
　　私通王令
　　晋中书令王珉与嫂婢私通情好甚笃嫂鞭挞过苦婢素善歌而珉好持白团扇其婢制白团扇歌以赠珉云团扇复团扇许持自障面憔悴无复理羞与郎相见
　　复归崔生
　　从事崔郊唐末进士也初有婢端丽善音律郊尝私之旣贫鬻于连帅于頔家得钱四十一万宠盼弥深郊思慕不已其婢因寒食来从事家值郊立柳隂马上涟泣誓若山河崔生赠以诗曰公子王孙逐后尘緑珠埀泪湿罗巾侯门一入深如海从此萧郎是路人或有嫉郊者冩诗于于公座公覩诗令召崔生曰此诗是公作耶遂命婢与生同归
　　细过辄杀
　　张直方婢有细过辄杀之
　　诈疾送还
　　小说唐柳仆射仲贤镇西川日尝怒出一婢鬻于大校葢巨源宅一日葢临街呼卖缣者亲于束内手揣厚薄酬酢可否柳婢于牕隙偶见因作中风状失声仆地自是送还旣出外舍或问曰汝有此疾几何时也婢曰不然我曾服事柳家郎君岂忍更事卖绢牙郎耶一说作出婢于韩金吾家

　　山堂肆考卷一百十二
　　钦定四库全书
　　山堂肆考卷一百十三　　明　彭大翼　撰形貌
　　美男【附嬖幸】
　　家语息土之民美
　　悬珠编贝
　　东方朔曰臣年二十有二长九尺三寸目若悬珠齿若编贝勇若孟贲捷若庆忌廉若鲍叔信若尾生若此可以为天子大臣矣
　　凝脂防漆
　　语林王右军目杜治曰面如凝脂眼如防漆此神仙中人按治杜乂子也
　　美如冠玉
　　汉陈平阳武人挺身仗剑间行归汉因魏无知求见汉王王与语大悦即拜为防国中尉周勃等言于上曰陈平虽美如冠玉其中未必有也注云饰冠以玉光好外见中无所有也
　　炯若明珠
　　见舅甥
　　状如好女
　　太史公曰余以为留侯其人计魁梧竒伟至见其图状貌如妇人好女
　　貌如美妇
　　陈子高会稽山隂人世防贱织屦为业侯景之乱子高从父寓都下年方十六尚总角容貌艳丽纎姸洁白如美妇人见者靡不啧啧嗟异遭乱卒挥白刃纵挥间噤不忍下更引而出之数矣
　　眉目若画
　　东汉马援眉目若画又刘宋谢晦眉目分明鬓发如墨时与谢混同在武帝坐帝目之曰一时顿有两玉人
　　姿采如玉
　　唐郑畋字台文为人仁恕姿采如峙玉
　　状貌异人
　　东汉蔡邕谓从弟谷曰董卓性刚难济吾且逃遁山东以待如何谷曰君状貌异于常人每行观者盈集以此自匿不亦难乎
　　须目惊人
　　晋刘牢之字道坚须目惊人沈毅多计画
　　奏事目送
　　汉田鳯字秀宗仪容端正为郎入奏事灵帝目送之又题柱曰堂堂乎京兆田郎又新野功曹邓衍以外戚小侯预朝政容止趋步有出于众显宗目送之特赐舆服
　　相遇手萦
　　世说潘岳字安仁妙有姿容挟弹出洛阳道妇人遇者莫不连手萦之又岳每行于道羣妪以果掷之常盈车
　　张苍如瓠
　　汉张苍当临刑解衣伏锧长大肥白如瓠王陵见而怪其美乃言于沛公赦之
　　和峤如松
　　晋裴頠云和峤森森如千丈松虽磥砢多节然施之大厦有栋梁之用
　　相如闲雅
　　汉司马相如之临卭从车骑雍容闲雅甚都注云都犹狡也诗曰洵美且都
　　张绪风流
　　齐书刘俊之为益州刺史献蜀柳数株状若丝缕武帝植于太昌灵和殿前尝嗟玩曰此柳风流可爱似张绪少年时
　　色皎
　　世说何晏字平叔美姿仪面至白魏明帝疑其傅粉夏月与热汤防旣噉大汗出以朱衣自拭色转皎然
　　肤清
　　晋谢尚论中朝人物杜乂肤清叔寳神清
　　龙章鳯姿
　　晋嵇康字叔夜长七尺八寸虽土木形骸不加饬厉而龙章鳯姿天质自然正尔在羣形之中便自知非常之器又山涛曰嵇叔夜之为人岩岩若孤松之独立傀俄若玉山之将崩按傀俄即巍峩也
　　瑶林玉树
　　晋王衍字夷甫神姿髙彻如瑶林玉树自是风尘物表尝执白玉柄尘尾与手都无分别山涛见而叹曰何物老妪生此宁馨儿又王敦称夷甫处众中如珠玉之在瓦砾也
　　市妪遗帽
　　晋王蒙字仲祖美姿容尝帽破入市买之羣妪悦蒙遗以新帽
　　酒家益樽
　　王夷甫尝与交游诣酒家饮观者如市酒家益樽馈食以延留之
　　乘羊车
　　卫叔寳龆龀中乘羊车入洛阳市见之者以为谁家玉人
　　披鹤氅
　　见雪
　　蒹葭倚玉树
　　世说魏明帝使后弟毛曾与夏侯共坐时人谓蒹葭倚玉树按字太初为黄门侍郎以与曽并坐为耻明帝恨之左迁羽林监
　　野鹤在鸡群
　　晋嵇绍字延祖康之子有人语王戎曰嵇延祖卓卓如野鹤之在鸡羣答曰君未见其父耳
　　容仪髙迈
　　晋裴楷容仪髙迈时谓之玉人又曰裴叔则如玉山上行光照映人也
　　风神峻整
　　唐崔逺文才清丽风神峻整当时目为钉座梨言席上之珍也
　　仪止秀伟
　　武后召张嘉贞见内殿以帘自障嘉贞仪止秀伟奏对侃侃后异之嘉贞请曰臣草茅之人未覩朝廷威仪陛下过听引对禁廷天顔咫尺若隔云雾恐君臣之道有未尽也后曰然诏上帘引见拜监察御史
　　举止秀峙
　　唐崔澹举止秀峙若玉而冠者仕至吏部侍郎逺之父也
　　见者改容
　　裴瓉风神髙迈为中书侍郎出入禁门见者肃然改容
　　逺国延首
　　宋褚太宰渊美仪观善容止俯仰进退咸有风则每朝防百僚逺国莫不延首明帝尝叹曰褚渊能迟行缓步便持此得宰相时人以方何平叔
　　轩轩如朝霞
　　世说海西时诸公每朝朝堂犹暗唯防稽王来轩轩若朝霞举又宗召见李白于便殿神气髙朗轩轩然若霞举
　　濯濯如春柳
　　世说有人叹王恭形茂者云濯濯如春月柳
　　日月入怀
　　世说时人目夏侯太初朗朗如日月之入怀
　　琳琅触目
　　世说有人诣王太尉遇安丰大将军丞相在往别屋见季平子还语人曰今日之行触目见琳琅珠玉
　　德秀眉宇
　　唐元德秀字紫芝房琯每见叹曰见紫芝眉宇使人名利之心都尽
　　蒋凝风标
　　唐蒋凝美风标号玉笋班每到朝士家以为祥瑞
　　质等珪璧
　　宋明帝姿貌丰洁与珪璧等质
　　光映殿庭
　　元赵孟頫神观焕烂容仪轩举每一入朝则光映殿庭世祖常目送之语左右曰此神仙中人
　　闭门而泣【已下嬖幸】
　　左定十年宋公子地有白马四景公嬖向魋魋欲之公取而朱其尾鬛以与之地怒使其徒抶魋夺之魋惧将走公闭门而泣之目尽肿
　　共船而钓
　　魏王与龙阳君共船而钓龙阳涕下王曰何为泣对曰为臣之所得鱼也王曰何谓也曰臣之始得鱼也臣甚喜后得之又益大臣欲弃前得鱼矣今臣得拂枕席四海之内美人甚多闻臣得幸于王则褰裳趋者众矣而臣亦犹前所得之鱼亦将弃矣臣安能无泣乎王于是布令于四境之内曰敢言美人者族
　　乃遗之虞
　　战国防献公欲伐虞而惮宫之竒存荀息曰周书有言美男破老乃遗之美男敎之恶宫之竒宫之竒以谏而不听遂亡去因而伐虞取之按破老言破其老成人使之虽有言而不用也
　　有宠于衞
　　弥子名瑕卫之嬖大夫以色有宠于卫卫国法窃驾君车罪刖弥子之母病其人有夜告弥子弥子矫驾君车以出灵公闻而贤之曰孝哉为母之故犯刖罪异日与灵公逰果园食桃而甘以其余献灵公公曰爱我忘其口而啖寡人及弥子色衰而爱弛得罪于君君曰是尝矫驾吾车又尝食我以余桃故弥子之行未必变其初也前见贤后获罪者爱憎之心变也
　　赏赐拟邓通
　　韩嫣字王孙汉武帝为胶东王时嫣与上学书及上即位欲事伐胡而嫣先习兵以故益尊贵官至上大夫赏赐拟邓通与上共卧起
　　爱幸埒韩嫣
　　汉李延年中山人身及父母兄弟皆故娼也女弟得幸于上上号为李夫人延年善歌为变新声而李夫人产昌邑王由是延年贵为协律都尉佩二千石印绶与上同卧起其爱幸等韩嫣
　　美妇
　　服防通俗文南楚以美色为娃扬雄方言宋卫晋郑之间美色曰艳秦晋之间美貌为娥美妆为窕美心为窈
　　发不屑髢
　　诗风鬒发如云不屑髢也注云髢髲髢人少发则以髢益之发自美则不洁于髢而用之也
　　眉不施黛
　　东汉明帝马皇后发美为四起髻但以发成尚有余绕髻三匝眉不施黛独眉角小缺补之如粟
　　南威
　　战国策晋文公得南威三日不朝遂推南威而逺之曰后代必有以色亡其国者
　　西施
　　呉越春秋诸曁苎萝山若耶溪有东施家西施家西施姓施在溪之西故曰西施越王用范蠡计取献呉王后灭吴蠡复取西施乘扁舟逰五湖而不返庄子天运篇西施病心而矉其里其里之丑人见而美之归亦捧心而矉其里其里之富人见之坚闭门而不出贫人见挈妻子而去之走彼知美矉而不知矉之所以美
　　遗郭
　　战国策晋献公欲伐郭而惮舟之侨存荀息曰周书有言美女破舌乃遗之女乐以乱其政舟之侨谏而不听遂亡去因而伐郭破之按舌谓谏臣也
　　啖蜀
　　昔蜀与中国不通自秦以金牛美女啖蜀始通中国
　　目逆
　　左桓元年宋华父督见孔父嘉之妻于路目逆而送之曰美而艳
　　意移
　　司马喜见赵王曰臣周流无所不至未见人有中山隂姬者也不知者特以为神人其容貌顔色固絶人矣若其眉目凖頞乃帝王之后非诸侯之姬也赵王意移大悦曰吾愿请之如何喜曰臣窃见其佳丽口不能无道尔即欲请之是非臣所敢议愿王勿泄也
　　尤物移人
