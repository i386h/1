<!-- { "loadSidebar": true } -->
　　唐新语益州进柑皆以纸裹之他时长吏嫌纸不敬代以细布既而恐柑为布所损毎懐忧惧俄有御史甘子布至长吏以为推布裹柑子事惧曰果为所推及子布到驿长吏叙以布裹为敬子布初不之知久而方悟闻者莫不笑
　　黄罗包
　　见元宵
　　紫帕包
　　唐史荆州进黄柑帝以紫帕包赐萧嵩
　　归遗细君
　　见元宵
　　堪养老夫
　　柳子厚柳州城北种柑诗手植黄柑三百株春来新叶徧城隅方同楚客怜皇树不学荆州利木奴几嵗开花闻喷雪何人摘实见垂珠若教坐待成林后滋味还堪养老夫
　　子瞻黄甘
　　苏子瞻黄甘陆吉曰黄甘陆吉楚之二髙士也吉与甘齐名一旦吉位居上甘心衔之吉咈然谓曰请与子论事吉论二事甘皆曰不如也吉曰二者皆出吾下而位吾上何也甘徐应之曰毎嵗太守劝驾乗入金门上玉堂与虞荔申枨梅福枣嵩之徒列侍上前使数子者口呿舌缩不复上齿牙间当此之时属之于子乎属之于我乎吉黙然良久曰属之于子矣甘曰此吾所以居子之上也于是羣臣皆伏
　　彦直真柑録
　　韩彦直真甘録曰柑别种有八橘别种为十四橙属别种为五凡其类合二十有七而乳柑推第一故温人谓乳柑为真柑谓他种皆若假设者而独真柑为柑尔且温数邑俱种柑而出泥山者又杰然推第一予北人安得所谓泥山者防之又故事太守不得出城従逺游无因领客入泥山香林中泛酒其下而客乃遗予泥山柑者予因为之谱
　　借色【已下橙子】
　　黄山谷咏橙麴诗天将金阙真黄色借与洞庭霜后橙松滋解作逡巡麴压倒江南好事僧
　　助香
　　梅圣俞食橙寄谢舎人诗洞庭朱橘未防色防水锦橙多已黄玉臼捣虀怜鲙美金盘按酒助杯香虽生南土名犹重未信中州客厌尝欲寄百苞慿驿去只因佳味怯风霜
　　实累累
　　张右史诗清霜夜漠漠佳实晓累累鹄殻攅蜂干金花耀暖曦
　　树团团
　　欧阳永叔诗嘉树团俯可攀压枝秋实渐斓斑朱栏碧瓦清霜晓粲粲繁星緑叶间
　　抱遗才叹
　　刘屏山彦冲橙诗橙橘甘酸各効能南苞锡贡不同升果中亦抱遗才叹有客攀条气拂膺
　　有贵人色
　　屏山诗常懐细雨初移日着子已见清霜澘絶怜面有贵人色偶致吾侪樽俎间
　　当家僮【已下柚子】
　　柳子厚诗橘柚当家僮
　　赠游女
　　见橘
　　耀宻林
　　栁诗橘柚懐贞质受命此炎方宻林耀朱緑晚嵗有余芳
　　依茅屋
　　杜诗茅屋依橘柚又云荒庭垂橘柚
　　如柚【已下香橼】
　　广州记枸橼似橘如柚大而倍长味竒酢
　　似橙
　　岭表録枸橼形如皮似橙而金色故人重之且爱其香气南土女人竞取其肉雕镂花鸟浸之蜂蜜防以胭脂亦不譲于镂木冬也













　　山堂肆考卷二百六
<子部,类书类,山堂肆考>
　　钦定四库全书
　　山堂肆考卷二百七　　　明　彭大翼　撰果品
　　柿子
　　格物总论杮以核少者为佳皆八九月后方熟南劒尤溪杮处州松阳柿最为竒品余皆不及也
　　牛心
　　杮有数种有如牛心者有如鸡鸭卵者又有名鹿心者
　　虬卵
　　韩退之诗友生招我佛寺行正值万株红叶满光华闪壁见神鬼赫赫炎官张火伞燃云烧树火实骈金乌下啄赪虬卵防翻眼倒忘处所赤气冲融无间断有如流上古时九龙照耀乾坤旱二三道士席其间灵液屡进玻瓈盌
　　七絶
　　酉阳杂俎俗谓柿有七絶一夀二多隂三无鸟巢四无虫五霜叶可玩六嘉实七落叶肥大
　　八棱
　　地理志梁园有乌椑柿八棱
　　熟蔕甘香
　　刘屏山诗秋林黄叶晚霜严熟蔕甘香味得兼火伞虬珠浪褒拂风标郤似色中黔
　　金衣玉液
　　古诗色胜金衣美甘逾玉液清
　　仲山洗分
　　沩山禅师与仲山游行鸟衔一红杮坠前仲山以水洗浄与沩山分半
　　郑防书徧
　　小説郑防好书苦无纸慈恩寺贮杮叶数屋防日取书嵗久殆徧
　　冻蜜
　　杨诚斋诗红叶曽题字乌椑昔擅场冻干千颗蜜尚带一林霜核有都无底吾衰喜细尝慙无琼玖句报惠不相当
　　裹酥
　　张仲殊词味过华林芳蔕色兼阳井沈朱轻匀绛蜡裹酥不比人闲甘露　神鼎十分火枣龙盘二寸红珠清含冰蜜洗云腴只恐身轻飞去
　　石榴
　　格物论石榴中如蜂窠子如人齿带淡红色光皎若琥珀又有洁白如雪者汉张骞使西域得涂林安石榴种中国有石榴始此安石国名
　　献君
　　晋安帝时武陵临沅献安石榴一蔕六实
　　荐帝
　　北齐安徳王延宗纳赵郡李祖女为妃母宗氏荐二石榴于帝前莫知其意帝问魏收答曰石榴房多子王新婚妃母欲王子孙众多也帝大喜
　　盛送码碯
　　李汉碎胡码碯盛送王莒曰安石榴奉送莒见之不疑食之乃觉
　　嚼破水晶
　　皮日休石榴歌蝉噪秋枝槐叶黄石榴香老愁寒霜流霞包染紫莺粟黄蜡纸裹红瓠房玉刻冰壶含露湿斓斑似带湘娥泣萧娘初嫁嗜甘酸嚼破水晶千万粒
　　丹砂粒
　　梅圣俞诗安榴若拳石中蕴丹砂粒剖之珠满盘不待鲛人泣
　　锦香嚢
　　荘布石榴歌霜风击破锦香嚢鹦鹉啄残红豆颗
　　王母庭
　　王禹偁诗王母庭前亲见栽张骞偷得下天来
　　石氏园
　　石崇金谷园有石榴名石崇榴
　　丹晖缃菂
　　潘岳河阳庭前安石榴赋丹晖缀于朱房缃菂防乎红须若琉璃之栖邓林若珊瑚之映渌水
　　珠骨玉浆
　　杨廷秀石榴诗雾殻作房珠作骨水晶为醴玉为浆又张载赋剖之则珠散含之则冰释
　　樱桃
　　樱桃一名含桃以为莺鸟所含也一名朱樱一名牛桃一名麦英一名荆桃李直方第果品以樱桃为第三
　　夏羞
　　礼月令仲夏之月天子羞以含桃先荐寝庙又汉书惠帝出离宫叔孙通曰古者春尝果方今樱桃可献愿陛下出取以献宗庙上许之
　　春就
　　左思蜀都赋朱樱春就素柰夏成
　　赐羣臣
　　东汉明帝于月夜宴羣臣于园太官进樱桃以赤瑛盘盛赐羣臣月下视之盘与樱桃一色羣臣皆笑云是空盘也
　　奉太后
　　唐文宗即位内园进樱桃以奉三宫太后
　　宰相防
　　唐朝三月宰相有樱笋防时最为盛又秦中谓三月为樱笋时
　　进士宴
　　摭言唐新进士尤重樱桃宴
　　和杏酪
　　唐景龙文馆记帝命侍臣升殿食樱桃并盛以琉璃和以杏酪饮酴醿酒又上与侍臣于树下摘樱桃恣其食末后大陈宴席奏宫乐至暝人赐朱樱两笼
　　杂蜡丸
　　唐李希烈始入汴闻户曹参军窦良女美强娶之又尝称陈仙竒忠勇可用其妻亦窦姓愿为娣姒以固其夫希烈许诺及希烈死其子不发丧谋悉诛诸将自立未决时有献樱桃者希烈妻窦氏请分遗仙竒因以蜡丸杂果中出所谋仙竒大惊率兵入斩之
　　莺含
　　李商隠诗惜堪充凤食痛已被莺含王维诗才是寝园春荐后非闗御苑鸟衔残白居易诗鸟偷飞处衔将火人摘竒时踏破珠
　　凤食
　　韩偓诗合充凤食留三岛谁许莺偷过五湖
　　诗和裴杰
　　侯鲭録杜牧之和裴杰新樱桃诗忍用烹酥酪従将洗玉盘流年如可验何必九华丹
　　赋刺林甫
　　唐李林甫采萧颖士名欲用之时颖士居母丧即缞麻诣京师径谒林甫于政事省林甫初不识颖士遽见缞麻大恶之即令斥去颖士大忿乃为伐樱桃赋以刺林甫
　　野人相赠
　　杜甫诗西蜀樱桃也自红野人相赠满筠笼数囘细写愁仍破万颗匀圆讶许同忆昨赐霑门下省退朝擎出大明宫金盘玉筯无消息此日尝新任转蓬
　　舍人同食
　　白乐天与沈杨二舍人阁老同食勅赐樱桃翫物感恩成十四韵清晓趋丹禁红樱降紫宸驱禽养得熟和叶摘来新圆转盘倾玉鲜眀笼透银内园题两字西掖赐三臣荧惑晶华赤醍醐气味真如珠未穿孔似火不烧人琼液酸甜足金丸大小匀偷须防曼倩惜莫掷安仁已惧长尸禄仍惊数食珍最慙恩未报饱喂不才身
　　火齐珠
　　刘原父诗磊落火齐珠参差珊瑚丛
　　火色贝
　　杨文公诗团于火色贝灿极日光珠西海瑶池苑曽城寳树区
　　葡萄
　　按本草苗作藤蔓而极长开花极细叶宻多隂其实有紫青黒三色而形之圆鋭亦有二种其汁可以酿酒一名马乳一名黒水精李直方第果品以葡萄为第五
　　出大宛
　　酉阳杂俎葡萄出大宛张骞使西域得种以归又六帖李广利为贰师将军破大宛得种归汉
　　得髙昌
　　南部新书唐太宗破髙昌收马乳葡萄种于苑中并得酒法仍自损益造酒成緑色芳香酷烈味兼醍醐韩愈诗若欲满盘堆马乳莫辞挿竹引龙须
　　种离宫
　　异国志龟兹国人奢侈家有千斛葡萄汉使取实归种于离宫别馆之傍
　　植本寺
　　杂俎贝丘之南有葡萄谷天寳中沙门昙霄因逰诸岳至此谷见枯蔓堪为杖持还本寺植之遂活长髙数仞防地幅员十丈仰观若帷葢其房实磊落紫莹如坠时人号为草龙珠帐
　　示臣
　　魏文帝示羣臣诏葡萄解酒宿酲掩露而食甘而不防脆而不酸冷而不寒味长汁多除烦解悁又醸以为酒甘于麯糵善醉而易醒道逢固已流涎咽唾况亲食之耶
　　奉母
　　唐髙祖赐羣臣防食于御前有葡萄侍中陈叔达得而不食上问其故对曰臣母病渴求不能致愿归奉之
　　国多葡萄
　　孔六帖西域有笯赤建国多葡萄
　　土宜葡萄
　　西域焉耆国土宜葡萄
　　太冲赋
　　左太冲赋葡萄结防注云蔓延而叶宻故多防
　　禹锡歌
　　刘禹锡葡萄歌分岐浩繁缛修蔓盘结曲扬翘向庭柯意思如有属为之立长架布防当轩緑米液溉其根理疎看渗漉马乳带轻霜龙鳞耀初旭有客汾隂子临堂瞪双目自言我晋人种此如种玉酿之成美酒令人饮不足为君持一斗往取凉州牧
　　味敌云浆
　　刘禹锡诗鱼鳞含宿润马乳带残霜染指铅华腻满喉甘露香醖成千日酒味敌五云浆
　　名压酪奴
　　黄山谷诗欲收百斛供春醸放出声名压酪奴
　　不説荔枝
　　古诗万里西风过鴈时緑云玉影参差酒酣试取冰丸嚼不説天南有荔枝
　　何如橘柚
　　梁使徐君房魏使陈昭各言方物昭问君房葡萄何如橘柚答曰津液竒胜芬芳减之
　　杨梅
　　格物论杨梅有红白紫三种红者味胜于白紫者又胜于红
　　感于孝子
　　齐孝子王虚之庭中杨梅树隆冬三实人谓孝感所致
　　呼为圣僧
　　东坡诗注扬州人呼白杨梅为圣僧
　　君平示儿
　　见神童
　　廷秀谢帅
　　杨廷秀谢绍兴帅丘宗卿惠杨梅诗二首梅出稽山世少双情知风味胜他杨玉肌半醉生红粟墨晕微深染紫嚢火齐堆盘朱径寸醴泉绕齿柘为浆故人解寄吾家果未变蓬莱阁下香越絶诸杨盛一时与侬葛不曽知一夫自叹吾衰矣此客何従梦见之也解过江寻徳祖正縁作尹是丘迟渠伊不是南村未免先驱事荔枝
　　枇杷
　　树髙丈余枝肥叶大而有毛冬华夏实一名卢橘然观司马相如游猎赋卢橘与枇杷并列则卢橘似非枇杷未知孰是清异録建业野人种枇杷夸其色曰防兄
　　供庙
　　唐建中元年诏山南嵗贡枇杷取一次以供庙享
　　植庭
