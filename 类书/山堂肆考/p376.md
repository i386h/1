<!-- { "loadSidebar": true } -->
　　宋治平二年诏裁定衮冕制度礼院奏曰皇朝之制天子之服有衮冕前后十有二旒二纩并贯珠玑
　　冠
　　释名冠贯也所以贯韬髪也白虎通制冠以饰首别成人也舆服志上古衣毛而冐皮后世圣人易之以丝麻观翚翟之文始作五采以为服见鸟兽有冠角胡之制遂作冠冕缨緌夏之冠曰毋追商之冠曰章甫其制与周之委貌俱用缁布为之
　　文竹
　　周书成王将加元服周公使人来零陵取文竹为冠
　　枝木
　　庄子寓言盗跖责孔子曰尔作言造语妄称文武冠枝木之冠带死牛之脇多辞谬说不耕而食不织而衣摇唇鼓舌擅生是非以迷天下之主使天下学士不反其本妄作孝弟而徼幸于封侯富贵者也
　　问舜
　　家语鲁哀公问孔子曰昔舜何冠孔子不对公曰有问子子不对何也对曰舜之为君好生恶杀任能授贤君舎是不遵而冠是问是以缓对
　　招虞
　　左昭二十年齐侯田于沛招虞人以弓不进公使执之辞曰昔我先君之田也旃以招大夫弓以招士皮冠以招虞人臣不见皮冠故不敢进乃舎之仲尼曰守道不如守官君子韪之
　　鹊尾
　　汉髙祖初为亭长以竹皮为冠注曰以竹始生皮作冠今鹊尾冠是也
　　蝉趐
　　汉书张敞弟武为梁相敞遣吏送之问曰何以治梁武曰驭黠马者利其衘策当以柱后惠文冠弹治之耳吏还告敞曰必办治梁矣注云惠即蟪也又曰惠蝉也冠细如蝉趐今御史冠是也
　　却敌
　　三礼图却敌冠卫士服之
　　进贤
　　三礼图周之委貌一名冠今之进贤冠乃其遗象也进贤冠即古缁布冠儒者之服也前髙七寸长八寸后髙三寸一梁一命下大夫所服两梁再命大夫二千石所服三梁三命上大夫公侯所服
　　武
　　春秋繁露冠之在首武之象也武貌之最尊严者
　　惠文
　　三礼图法冠曰柱后惠文一曰獬豸冠獬豸乃神羊
　　陈灵简彛
　　国语定王使单襄公聘楚假道于陈陈灵公与孔宁仪行父南冠以如夏氏单襄公归告王曰陈我大姬之后也弃衮冕而南冠以出不亦简彛乎简彛者言其弃礼简畧常服也
　　宋康示勇
　　桓子新论宋康王为无头之冠以示勇
　　段颎防羌
　　东观汉记段颎防羌诏赐赤帻大冠一具
　　马援入蜀
　　东观汉记马援与蜀公孙述有旧援从冀入蜀述见之甚喜令冠交让之冠立旧交之位
　　大帛
　　左闵二年卫文公大帛之冠
　　轻金
　　杜阳编唐寳歴二年浙东贡舞女戴轻金冠以金丝结之为鸾鹤状仍饰以五彩细珠玲珑相续可髙一尺秤之无二三分
　　皆挿鹖尾
　　汉官仪虎贲冠皆插鹖尾鹖鸷鸟中之果劲者即勇雉也以其鬭不死不止故用其尾以饰武冠
　　好着獭衣
　　梁书陈伯之好着獭衣冠
　　怒髪冲冠
　　赵蔺相如对秦王怒髪上冲冠
　　敛髪袭冠
　　前燕録慕容廆曽祖父莫防跋见燕代少年多冠歩摇冠好之乃敛髪袭冠诸部因呼之为歩摇其后音讹而为慕容遂以慕容为氏
　　朱缨
　　礼玉藻始冠缁布冠自诸侯下逹冠而敝之可也冠朱组缨天子之冠也缁布冠缋緌诸侯之冠也冠丹组缨诸侯之齐冠也冠綦组缨士之齐冠也缟冠武子姓之冠也缟冠素纰既祥之冠也垂緌五寸惰游之士也冠缟武不齿之服也
　　紫緌
　　玉藻大帛不緌冠紫緌自鲁桓公始也注云大帛冠之白者凶服去饰故不緌也冠之緌不宜用紫色为其非正色也后世用之则自鲁桓公始
　　曹植至愿
　　魏陈思王植上书臣若得辞逺逰冠戴武弁解朱组佩青绶乃臣之至愿也
　　江淹休徴
　　见樵人
　　却非
　　三礼图却非冠宫殿仆射史服之
　　请罪
　　家语大夫请罪用白冠缨
　　从官服
　　汉舆服志巧士冠高七寸不常服唯郊天黄门从官四人服之在卤簿中次乗舆车前以备宦者四星
　　舞人戴
　　宋吴淑冠赋舞人八佾并戴乎方山三礼圗五采方山冠各以其采縠为之天子祠庙舞八佾舞人所服又髙山冠一曰侧注秦制也行人使者所服
　　芙蓉
　　神仙服食经汉武帝闲居未央殿有人乗白云车驾白鹿冠芙蓉冠曰我中山卫叔卿也
　　鵕防
　　史记汉惠帝时郎中皆冠鵕防贝带傅脂粉比髙帝时籍孺之属按鵕防鸟似山鸡以家鸡鬭之则可擒其羽有光汉以饰侍中冠
　　鹬羽
　　见衣
　　鹿皮
　　宋何尚之致仕在家常着鹿皮冠后复为开府仪同三司天子临轩百僚陪位沈庆之戏曰今日何不着鹿皮冠唐贞观二年南蛮酋长元深入朝冠乌熊皮冠
　　魏牟讽王
　　桓子新论魏牟见赵王王方使冠工制冠于前王问治国于牟对曰大王诚能重国若此二尺縰则国治且安王曰社稷至重而比之二尺縰何也牟曰大王制冠不使亲近而必求良工者非为其败縰而冠不成欤今治国不求良工而任其私爱此非轻国于二尺縰之效耶王无以应
　　徳棻对帝
　　唐书帝问丈夫冠妇人髻皆髙大何耶令狐徳棻对曰冠髻在首君之象也晋之将亡君弱臣彊故江左士女衣小而裳大宋武帝受命君徳尊严衣裳亦随以变此近事之验也
　　包楯入营
　　周迁舆服杂事楚汉防于鸿门项籍图危高祖樊哙闻急乃裂衣包楯戴以为冠排入羽营
　　拔貂置案
　　齐书宋文帝元嘉中王昙首殷景仁等并为侍中情甚亲密景仁与帝接膝共语貂拂帝帝手拔貂置案上语毕复手揷之
　　九星
　　汉武内传上元夫人戴九星灵芝夜光之冠一说九云
　　二仪
　　二仪冠道士服也六朝诗冠法二仪立佩带五星连
　　戏陆云公
　　齐书陆云公善奕棋尝夜侍武帝冠触烛火帝笑谓曰烛烧卿貂盖帝将用云公为侍中故以此戏之
　　戏问盘龙
　　齐书周盘龙为东平太守求解职许之还为散骑常侍武帝戏之曰着貂蝉何如兠鍪盘龙曰此貂蝉从兠鍪中生耳
　　萃乌
　　伏侯古今注曽参锄三足乌来萃其冠
　　拂鸠
　　三十国春秋晋永康九年正月大防有鸠入御座武帐中拂司空张华之冠又梁书朱异除中书郎时秋日始拜有飞蝉止异冠上时咸谓蝉珥之兆后果如言
　　赐于禁
　　魏文帝赐于禁逺游冠诏曰昔汉髙脱衣以衣韩信光武解绶以带李忠皆当时人主贵敬功劳之意今以逺逰冠与将军
　　赐李绘
　　北齐书文襄嗣业以前司徒侯景进贤冠赐李绘曰卿但直心事孤当用卿为三公勿学侯景叛也
　　玉叶
　　唐明皇杂记持盈公主玉叶冠希世之寳也
　　金顔
　　徐爰释问通天冠金博山蝉谓之金顔蔡邕独断通天冠天子所服秦礼无文汉制也祀天地明堂用平冕鄙人不识谓之平天冠

　　山堂肆考卷一百八十八
<子部,类书类,山堂肆考>
　　钦定四库全书
　　山堂肆考卷一百八十九　明　彭大翼　撰衣服
　　巾
　　释名巾谨也仪礼二十成人士冠庶人巾汉书巾卑贱者所服故曰庖人緑巾至士人戴巾乃起于汉末武侯麾军
　　汉诸葛武侯与司马宣王在渭滨将战宣王戎服涖事使人视武侯乃乘素舆葛巾羽扇指麾三军皆随其进止
　　张角聚众
　　东汉灵帝时张角聚众十六万皆着黄巾
　　林宗巾
　　东汉郭林宗尝与陈梁间行遇雨巾一角垫时人乃故折巾一角以为林宗巾其见慕如此
　　子夏巾
　　东坡诗半升仅漉渊明酒二寸才容子夏巾
　　幅巾渡河
　　袁绍战败幅巾渡河
　　角巾归里
　　晋羊祜曰既定边事当角巾东洛归故里
　　取巾漉酒
　　晋陶渊明爱酒其妻酿酒初熟与妻覔酒妻曰有糟渊明即取头上所戴葛巾漉糟毕复着之
　　脱巾求粮
　　唐德宗贞元元年关中仓廪竭禁军或自脱巾呼于道曰拘吾于军而不给粮吾罪人也上忧之甚防韩滉运米三万斛至陜上喜谓太子曰米已至陜吾父子得生矣
　　山简倒着
　　见狂肆
　　山谷醉欹
　　黄山谷诗烂醉从欹白鹭巾
　　乌角
　　杜诗锦里先生乌角巾园收芋栗未全贫又东坡诗二老白接防两郎乌巾角
　　白防
　　高昌国有草名白防缬其花可以为布为巾杜诗细软青丝履光明白防巾又谢万梁简文帝辟为从事中郎着白巾披鹤氅裘帝与谭论终日
　　仆射巾
　　唐裴冕字章甫拜左仆射自制巾子甚工人争效之号仆射巾
　　道士巾
　　李白诗呉江女道士头戴莲花巾
　　岸巾出门
　　唐宋璟帝怒岸巾出门侧注云着巾露额曰岸
　　脱巾挂壁
　　李白诗脱巾挂石壁露顶洒松风
　　戴方
　　李白诗首戴方头巾
　　裹尖
　　五代蜀王衍好裹尖巾其状如锥
　　弁
　　白虎通弁之为言攀持发也以爵韦为之谓之爵弁以鹿皮为之谓之皮弁以韎韦为之谓之韦弁启书
　　见风
　　执惠
　　周书成王崩伯相命士须材二人雀弁执惠立于毕门之内四人綦弁执戈上刃夹两阶戺注云惠三隅矛上刃刃外向也堂防曰戺
　　告朔
　　家语诸侯皮弁以告朔于太庙
　　视朝
　　礼玉藻皮弁以日视朝注云天子常日视朝之服也诸侯同此服
　　象邸
　　周礼冬官弁师掌王之皮弁防五采玉璂象邸玉笄注云防谓弁之缝中饰以五采之玉璂以玉为基象邸下抵也以象骨为之魏台访议五采玉谓一玉有五色者也邸以象骨周縁弁下根柢如魏武帝所作弁柢也
　　爵形
　　董巴舆服志爵弁一名冕广八寸长尺二寸如爵形前小后大其上似爵头三礼图爵弁士助君祭之服
　　君子防弁
　　诗衞风有匪君子充耳琇莹防弁如星
　　宫婢神弁
　　邺中记石季龙宫婢数十尽着皂褠头着神弁如今礼先冠也
　　帽
　　释名帽者冒也朱子语録薄太后以冒絮提文帝则帽已自此时有之
　　邓通黄帽
　　汉邓通初为刺船郎着黄防以土胜水也
　　管宁皂帽
　　魏管宁不应州郡之辟在家常着白帽亦曰皂帽杜诗皂帽应兼似管宁
　　王蒙入市
　　见美男
　　孟嘉登山
　　见重阳
　　彦道掷帽
　　见博塞
　　高湜抵帽
　　见试文
　　好着狐帽
　　刘宋沈庆之患头风好着狐皮帽羣蛮恶之号苍头公
　　拜赐貂帽
　　见将帅下
　　纱帽赐王
　　北齐之制惟天子纱帽臣下戎帽今特赐平秦王归彦纱帽
　　绣帽示贼
　　见将帅下
　　独孤侧帽
　　独孤信事魏帝为参佐有清望尝走马帽微侧京师人多慕之皆效其所为故侧其帽
　　张旭脱帽
　　杜甫诗脱帽露顶王公前
　　置槿
　　唐汝阳王璡戴砑硝帽打曲明皇自摘红槿置帽上帽极滑久而方安唤曰花奴
　　簪花
　　仇池笔记冦元弼尝言徐州通判李珣有子七岁素不善诗忽咏落花云流水难穷目斜阳易断肠谁同砑光帽一曲舞山香父惊问之答曰西王母宴羣仙有舞者戴砑光帽帽上簪花舞山香一曲未终花皆落去
　　令着帽
　　晋谢安为桓温司马温后诣安値其理发久而方罢使取帽温见畱之曰令司马着帽进其见重如此
　　忘易帽
　　吕氏家塾客有访胡文恭者具公服而忘易帽胡公与之尽礼而退
　　縠帽
　　唐实録唐初以縠为帽以隔风尘也
　　席帽
　　炙毂子曰席帽乃羌服以羊毛为之
　　帻
