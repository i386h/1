<!-- { "loadSidebar": true } -->
　　唐李元敬覧羣书髙宗在东宫马周启荐之召入崇文馆兼领侍读仍借御书读之风格髙峻有不可犯之色
　　辞气激切
　　唐吕元英迁同州刺史及中谢论奏辞气激切上谓宰相曰吕元英有谠言直气宜留给事左右仍兼太子侍读
　　公著作训
　　唐丁公着充太子侍读作宫训十卷穆宗即位迁工部侍郎以春宫之旧也
　　归登作箴
　　唐归登有文学为东宫侍读作龙楼箴以讽太子
　　造舆
　　唐褚无量为侍读年老为造腰舆令内给使扶上便殿
　　题笏
　　唐王起文宗时为太子侍读帝题诗于太子笏以赐起又诏画起像于便殿号当世仲尼
　　讲经
　　唐萧德言讲授经史尤精左氏春秋晩年笃志于学毎展阅五经必盥濯束带危坐对之髙宗为晋王时诏德言讲经授业及升春宫仍兼侍读
　　撰记
　　唐宗在春宫褚无量兼侍读尝撰翼善记以进之
　　进义纂
　　唐许叔牙少精毛诗礼记贞观初累授晋王文学兼侍读髙宗升东宫迁太子洗马仍兼侍读尝进毛诗纂义十卷皇太子赐帛二百叚令冩本付司经局
　　纳轨物
　　唐宪宗曰凡讲读者当以经义辅导太子纳之轨物
　　恩顾无比
　　唐徐岱字处仁充皇太子及舒王侍读承两宫恩顾时无与比
　　亲敬尤深
　　唐宗在春宫张说禇无量俱为侍读深见亲敬
　　诏入长生院
　　唐陈夷行充翰林学士兼皇太子侍读诏五日一入长生院侍太子读经
　　就聘嵩髙山
　　唐孔述睿孤隠于嵩髙山德宗以諌议大夫纁采帛就此山以礼聘述睿既至召见便殿以为皇太子侍读特赐廐马第宅
　　学问操履
　　宋孝宗谓辅臣曰古人以孝子为重其事见于文王世子须当多置僚属博选忠良使左右前后罔匪正人一薛居州无益也又问旧来官属几人虞允文等奏詹事二人庻子谕德兼讲读者二人上曰今宜增置二员谁可当此任者允文奏李彦頴刘焞二人上曰焞有学问頴有操履二人皆好遂以为侍读
　　忠义刚直
　　宋杨长儒奏状先臣杨万里以忠义刚正受知孝宗皇帝淳熈间御笔亲擢先臣为侍讲凡先臣有所陈奏嘉纳如流
　　太子洗马
　　洗马前驱也国语越勾践为吴王夫差洗马
　　秩如谒者
　　汉置洗马员十六人秩如谒者
　　局凖秘书
　　晋太子詹事属官有洗马八人掌皇太子图籍经书职如谒者局凖秘书品第七班同舍人下绛朝服进贤一梁冠黒介帻刘宋齐梁至北齐俱置隋门下坊置司经局唐龙朔二年改为太子司经大夫咸亨复旧神龙改司经局曰桂坊罢左春坊领崇文馆三年改司经大夫曰桂坊大夫纠正违失掌经史子集四库图籍刋缉之事立正本副本以备供进
　　朝推文士
　　白六帖朝推文士选在陆机盖机起家为太子洗马也
　　时号玉人
　　晋卫玠为太子洗马时号为玉人
　　才望充职
　　南史梁庾于陵天监中拜太子洗马旧制东宫官属通为清选近代用人皆取甲族及有才望者时于陵与周舍并充此职武帝曰官人以清岂限甲族时论美之
　　文雅登朝
　　荀字道拜太子洗马戴若思特见钦重作诗颂之序曰洗马荀道累叶重光才兼文雅所以弱冠登朝
　　章奏共推
　　晋江统字应元召补洗马每有疑滞大事章表奏议为同官所推常为之作草
　　坟籍博覧
　　南史裴松之博覧坟籍立身简素宋武帝克洛阳松之居州行事帝曰松之廊庙才不宜乆居边郡召为太子洗马
　　太子家令
　　家令秦官也属詹事东汉属少傅张晏曰太子穪家故令曰家令
　　职比廷尉
　　汉太子食汤沐邑十县家令主之东汉家令秩千石主仓库饮食职比廷尉晋家令品第五铜印墨绶进贤两梁冠绛朝服宋齐清流皆不为之隋炀帝改为司府令唐改为家令寺龙朔中又改宫府寺家令为宫府大夫
　　职似司农
　　汉百官志太子家令主仓谷饮食职似司农少府
　　家号智嚢
　　汉晁错上书文帝拜为太子家令以辩得幸太子太子家号曰智嚢
　　诏称忠心
　　晋武帝诏曰太子家令陆亮有忠心可补吏部郎
　　毎諌出逰
　　蜀志后主为太子谯周为家令后主颇出逰观増广声乐周每上疏极諌
　　特被亲遇
　　齐惠太子入居东宫沈约为步兵校尉管书记时宫中多士而约特被亲遇毎旦入见日影斜方出寻迁太子家令
　　春坊学文体
　　梁徐摛属文好新奇不拘旧体为太子家令兼管书记文体既别春坊尽学之宫体之号自此而起
　　婢师识官名
　　沈约尝侍宴梁武帝有婢妓师是齐惠文太子宫人帝问识座中客否对曰为沈家令约伏地流涕宫人亦悲为之罢酒

　　山堂肆考卷五十四
　　钦定四库全书
　　山堂肆考卷五十五　　　明　彭大翼　撰臣职
　　国子祭酒
　　歴代沿革周礼师氏以三德三行教国子保氏养国子以道教之以六艺六仪大司乐掌成均之法以治建国之学政而合国之子弟焉国子之名自此始汉置博士至东京凡十四人以聪明威重者一人为祭酒谓之博士祭酒国子祭酒之名自此始晋武帝咸宁四年立国子学置祭酒一人永嘉中又置儒林祭酒一人刘宋初不置学明帝置总明观祭酒一人齐永明中以尚书令王俭领祭酒省总明观齐梁号祭酒为国师北齐国子寺置祭酒一人隋开皇中改寺为学炀帝大业中改国子学为国子监唐龙朔中改为司成馆光宅中改成均监神龙中领六学曰国子学曰太学曰四门学曰律学曰书学曰筭学皆以儒学优重者为之宋元丰中复正官名置国子祭酒掌三学之教法政令建炎三年并国子归礼部绍兴三年诏驻驆所在因国子监量养生徒置博士二员余学犹未置也至十二年始复置祭酒
　　大司成
　　唐龙朔中改祭酒为大司成
　　大师氏
　　唐司业归崇敬字正礼上言司业义在礼记乐正司乐正长也言业官之长同主此业也今太学师不教乐于义无取请改国子监为辟雍祭酒为大师氏司业一为左师一为右师诏下尚书集百官定议以闻议者重于改作不行按蔡邕劝学篇周之师氏居虎门即今之祭酒也汉白虎观其义取此又宣室志王融以国子监为虎闱
　　一位元长
　　胡广曰凡官祭酒皆一位之元长古者賔得主人馔则老者一人举酒以祭地故以祭酒为名
　　三世国师
　　梁王承好儒学转国子祭酒承祖俭父防皆为此职三世为国师前代未有也
　　广求贤德
　　宋古灵陈先生管勾国子监时诏令两制台阁臣僚议学校贡举之制公曰先广求贤德使为师长则百度可不劳而成伏见常秩陈烈管师常程頥经行脩明宜召为太学官使学者有所师法
　　宜处老成
　　四朝国史元祐中郑穆以宝文阁待制兼祭酒每诸生请益无间寒暑六年请老范祖禹上言穆虽年七十精力尚强祭酒居师资之地正宜处以老成愿毋轻听其去不报于是公卿大夫各为诗赠其行空学出祖汴东门之外观者如堵
　　龚胜议学
　　汉王莾以安车驷马迎龚胜为祭酒议学
　　戴逵传经
　　晋戴逵字安道为儒林祭酒刻石传经
　　佩苍玉
　　晋志祭酒服进贤两梁冠佩水苍玉
　　服朱衣
　　南史齐何为祭酒时拟所用服陆澄博古亦不能定遂以服临试后羣议乃用朱服祭酒用朱服自此始也
　　皇子执经
　　见皇太子
　　太子齿胄
　　六帖太子出龙楼而奉诏入虎闱而齿胄
　　纵辨莫当
　　梁大通中国子祭酒徐孝克开讲恃贵纵辨众莫敢当陆德明始弱冠往叅焉便与抗对合朝叹赏
　　论难不屈
　　隋杨汪字元度为国子祭酒帝令百僚就学与汪讲论天下通儒硕学多萃焉论难蜂起皆不能屈帝令御史书其问答奏之大悦赐良马一疋
　　请明礼乐
　　晋袁字山甫除国子祭酒上疏请明礼乐以训后生国学之兴自始
　　请崇文学
　　唐萧昕代宗时擢国子祭酒请崇文学以立教本帝悟其言诏羣臣有籍于朝及神策六军业者听补生徒
　　敷教流化
　　魏温子升为安丰王延明譲国子祭酒表臣闻宝劒未砥犹乏切玉之功美箭阙材尚无冲石之势况才非会稽之竹质谢昆吾之金欲以敷教东序流化上庠旷官何禆
　　变情迁质
　　齐王融为王俭譲国子祭酒表窃以庠均义重振古所崇师贵道尊从来攸尚匪由兰芷畴变入室之情不自朱蓝何迁素丝之质
　　借宠环林
　　唐李峤譲成均祭酒表方辞荣于闼仍借宠于环林顾非席上之珍敢辱沟中之赏
　　示尊散地
　　唐元载秉政忌杨绾望髙建言太学当得天下名儒即拜绾国子祭酒外示尊重而实以散地处之又权德舆以刘秩为祭酒置之国庠实在散地
　　志尚清白
　　唐刘毅忠正亮直志尚清白为国子祭酒
　　词甚中正
　　唐孔戣元和中改国子祭酒时岭南节度使崔咏卒三军请帅宰相奏拟皆不称防因入对上谓裴度曰尝有疏论南海进蚶菜者词甚中正此人何在即求之度退访或曰祭酒孔戣尝论此事度徴疏进之即日授岭南节度使
　　请定帖试文
　　唐宗开元中国子祭酒杨玚奏流外出身毎嵗六十余人而明经进士不能居其什一是服勤道业之士反不如胥吏之得任也又奏主司帖试明经不求大指专取难知问以孤经絶句或年月日请自今并帖平文上甚然之按帖试谓以所习经掩其两端中间推开一行裁纸为帖凡帖三字随时増损可否不一或得四得五得六者为通孤经絶句谓章句断絶其疑似可以惑人帖平文谓试以平易之文也
　　奏输光学钱
　　刘允章为国子祭酒建言羣臣输光学钱脩治庠序宰相五万节度使四万刺史一万诏可之
　　取德望
　　唐元和勑今后国子祭酒司业及学官并取有德望学识人充
　　重名节
　　宋孙梦观慈谿人宝庆初进士歴官至国子祭酒重名节特立不阿始终一致其所居败屋数间布衣蔬食而已
　　讲孝经
　　隋元善赐爵江阳县公后迁国子祭酒帝亲临释奠命善讲孝经于是敷陈义理兼以讽諌上大悦曰闻江阳之説更启朕心又唐太宗贞观中幸国子监观释奠命祭酒孔頴达讲孝经赐诸生帛有差是时大徴天下名儒为学官数幸国子监使之讲论学生能一经以上皆得补官
　　讲礼记
　　宋理宗临太学御崇化堂命祭酒曹觱讲礼记大学篇就以绍定三年所制伏羲至孟子道统十三賛赐国子监宣示诸生复亲书朱熹白鹿洞学防赐焉又宋哲宗尝临国子释奠孔子听祭酒丰稷讲无逸终篇乃还
　　苏刘硕学
　　前秦录建元七年髙平苏通长乐刘祥并以硕学耆儒为祭酒通为礼记祭酒居于东庠祥为仪礼祭酒处于南序每月朔旦率百僚亲临讲论
　　冯孙宿儒
　　宋冯元字道宗仁宗朝判国子监故事国子监必宿儒典领元与孙奭并命舆论大服
　　生徒喜听
　　唐李翺撰韩昌黎行状公迁祭酒奏儒生为学官日使会讲诸生徒听闻喜曰韩公为祭酒国子监不寂寞矣
　　士林盛传
　　祭酒杨恭之为华山赋以示韩愈愈称之一时士林盛为传布
　　学行可师
　　会稽人贺德基与从弟德仁唐初俱为国子祭酒时人语曰学行可师贺德基文质彬彬贺德仁
　　教育有法
　　邵氏闻见录宋胡安定瑗判国子监教育诸生皆有法度
　　引用名儒
