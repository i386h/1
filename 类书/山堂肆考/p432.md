<!-- { "loadSidebar": true } -->
　　岭表録异潮州恶溪有鳄鱼其大如船其形如鼍喙长半身牙如锯齿尾有三钩极利秀水闲居録鳄鱼之状龙呴虎爪蟹目鼍鳞尾长数尺大如箕芒刺成钩仍有胶黏多于水中潜伏人畜相近以尾钩取盖犹象之任鼻也永州记一生百卵及成形则有为为蛇为蛟者韩愈贬潮州为文祭之鳄徙西海去六十里宋陈文惠公亦有戮鳄鱼文
　　足有钉
　　章举一名章鱼一名章拒一名章锯以其足似锯也形类乌贼而小又按物产志形如算袋八足无骨大者长二三尺足上戢戢有钉毎钉有窍毎仰卧途上见乌啄以八足黏卷之
　　肠成槊
　　杂俎东海渔人言近获鱼长五六尺肠胃成胡鹿刀槊之状号秦皇鱼
　　身圆如筋
　　尔雅银鱼身圎如筋洁白无鳞目两防黒寜波志形如面条而纯白色或云一名白小唐诗白小羣分命天然二寸鱼
　　腹坠如囊
　　寇宗奭曰鲵鱼形少类鮎有四足腹重坠如囊身微紫色尝剖之中有三小蟹又有四五小石块
　　体如金
　　金鱼体如金一名火鱼有通身赤者有半身赤者有乱赤文者有背赤文作卦形者有头赤尾白者有鳞红身白者色象各各不同碧鸡山下洞内有金线鱼中都有玳瑁鱼雪质而黒章的砾若漆俨然玳瑁文采尤可观也
　　额如印
　　杂俎印鱼长一尺二寸额上四方如印有字诸大鱼应死者先以印封之
　　目似牛
　　博物志牛鱼目似牛形如犊子剥皮悬之潮水至则毛起去则毛伏南越志牛鱼方圆三丈眼大如斗口在胁中露齿无唇
　　角如鹿
　　异物志鹿头鱼头上有两角如鹿梅圣俞有鹿角鱼诗海中鱼角矗矗不拟龙乃拟鹿
　　音如羊
　　山海经呉山愚水出焉中多蚌鱼状如而鱼尾二足其音如羊
　　声如狗
　　鱼有名狗鲨者狗头鱼身声如狗吠形类弹涂而大大者长丈余好伏泥涂中而吠见人则惊入水
　　尾如鞭鞘
　　鮹鱼似马交尾有两岐如鞭鞘故名
　　形似琵琶
　　寜波志华脐鱼一名老婆鱼一名绶鱼又有形如科斗而大者如盘一名琵琶鱼呉都赋注云鱼无鳞而形似琵琶冬初始出至春则味降矣
　　额旁有骨
　　图经鲍鱼形类鳙鱼生溪中极臭额旁有骨名乙长尺许
　　脐下有带
　　梧州有大荒山山上泥中有婢妾鱼两翼及脐下有三条如练带长四尺许摇动有光
　　鼻有角
　　拾遗记环州之旁有渊洞其广千里有鱼长千丈鳞色斓斑鼻有角时鼓舞羣游或有人逺望者见水中五色云起就之乃此鱼喷水成云也
　　身有涎
　　尔雅注鮎别名鳀江东呼为鮧有须无鳞身上有涎难握本草云鮎鱼大者名鳠能吞蛇
　　首有石
　　物产志石首鱼似鳘而小尾鬛皆黄色一名黄鱼鱼首有魫坚如石故名石首张勃呉录娄县有石首鱼至秋化为冠鳬或曰一名洋山鱼盖洋山鱼所出处也鱼能鸣网师以长竹筒挿水中以聼之闻其鸣则下网毎获至千余以盐腌之曝干名曰白鮝浙人呼为鲞鱼
　　皮有珠
　　埤雅鲛似鼈而无足背文粗错皮间有珠可以饰刀其子惊则入母腹山海经谓之文魮鱼形如覆铫乌首而鱼尾音如磬生珠玉或曰鲛鱼一名锦防尔雅鲛一名错鱼最健猛人呼为河伯健儿
　　环游
　　小説黄山谷诗屡用鱼千里事盖出闗尹子以盆为以石为隖鱼环游之不知其防千万里也山谷诗云寻师学道鱼千里盖世功名黍一炊又小池已筑鱼千里隙地仍栽芋一区又争名朝市鱼千里观道诗书豹一斑
　　片立
　　临海水土记板鱼片立合体俱行板鱼比目鱼也杂俎王者德及幽隠则比目鱼至埤雅比目鱼状若牛脾细鳞紫黒色两片相合乃得游行不合则止俗呼为鞋底鱼又江东呼为王余左思赋双则比目片则王余按呉王食脍有余弃水中化为鱼因名王余鱼一説越王勾践方斫鱼为脍闻呉兵至弃其余于江化而为鱼名脍残亦曰王余
　　好旅行
　　鲫鱼一名鲋熊氏谓之逆鳞陆氏曰此鱼好旅行吹沫如星以相即也故曰鲫以相附也故曰鲋孟説曰鲫是稷米所化鱼腹上犹有米色俗语曰冬鲫夏鰋盖鲫至冬而肥味甚美也本草鲫鱼小而耐寒朱彦脩曰诸鱼皆属火惟鲫鱼属土故能入阳明而有调胃实肠之功诸鱼无一息之停故动风生痰热又鱮鱼似鲂而长弱鳞白色北土呼为白鱮鱮者与也性亦好旅行相与之义也徐州人谓之鲢失水便死青鲢曰鳙白鲢曰鱮
　　好独行
　　孙炎正义鳟好独行制字从尊殆以此也埤雅鳟似鯶鱼而鳞细于鯶赤眼
　　首戴星
　　埤雅鳢今鳢是也诸鱼中惟此鱼胆甘可食有舌鳞细有花文一名文鱼与蛇通气其首戴星夜则北向盖北方之鱼也本草鳢是公蛎蛇所化至难死虽斩头身尚能动犹有蛇性故或谓之鲣此鱼胎生与诸鱼卵生者不同一产不下五百子皆随母而行母辄唼食之十不留五
　　目日
　　埤雅鲔鱼似鳣而青黒长鼻体无鳞甲肉色白味不如鳣大者长七八尺岫居至春始出而浮阳北入河西上龙门入漆沮见日而目
　　跳踯海涂
　　寜波志弹涂一名阑胡形似小鳅而短大者长三五寸潮退千百为羣扬鬐跳踯海涂中作穴而居以其弹跳于涂故云
　　飞越江湖
　　学林龙能显能隠不可制也故为在天之能变者鲤能神化飞越江湖故为在池之能变者养生杂纂鲤至隂之物也其脊鳞三十六埤雅大扺得九六之数者皆有变之理盖龙阳物也故九九八十一鳞鲤隂物也故六六三十六鳞笔谈鲤脊中鳞一道毎鳞上有小黒防文大小三十六鳞汪机云是脇正中一道鳞耳杂俎唐号鲤为赤鳞公以鲤与国同音故禁捕之
　　好穿田塍
　　鳝鱼似防而长无鳞有涎黄色俗呼黄鳝生沟渎浅水中好穿穴田塍因以泄水为农夫患又鳝头昂起寸许者名昂头鳝不可食鳝一作鱓一作防梁韦琳以防为粽獒将军又曰油蒸校尉又曰臛州刺史
　　不入网罟
　　物产志鲻鱼性慧不入网罟海人以长网围之俟潮退取之此鱼专游浅水中食泥头扁口小身圆肉厚味絶美凡海中鱼多以大噬小唯鲻鱼不食其类按鲻一作一作鰦
　　头大于身
　　异物志石首小者名防水即梅鱼也似石首而小黄金色味颇佳头大于身人呼为梅大头出四明梅山洋故曰梅鱼或云梅熟鱼来故名
　　尾长于身
　　防鱼一作魟鱼亦胎生其子出入母腹形如覆笠有肉翅能刺人一名□鱼形圆似扇无鳞色紫黒口在腹下尾长于身尾端有刺子皆胎生随母而行一遇惊涛开入子腹有虎防劒防狗防牛防鹿防锦防白睂防敌勃防燕尾防锯齿防种类不一
　　半面
　　俗越王食鱼未尽以半弃于江化为半面鱼
　　旁皮
　　汪机云旁皮鱼一名婢妾鲫似鲫而小黒色而肠赤其行以三为率一头在前两头在后若媵妾之状故以为名此鱼生溪河中长一二寸多肠少肉
　　身薄骨细
　　肋鱼似鲥鱼而小身薄骨细冬天出者名雪映鱼味佳至夏则味减矣以巨艘入海捕之率以夏至前后为期
　　鼻长骨輭
　　埤雅鳣鱼似鱏口在颔下无鳞长鼻輭骨俗谓玉版大者长二三丈江东呼为黄鱼以其肉色黄也罗氏曰鳣鱼大如五斗奁长一丈纯灰色无文
　　肤黒
　　马交鱼形似鳙其肤黒色无鳞有斑逢春社而生一名社交鱼生南海中鋭觜燕尾近尾处有一细坳鲜者味美经宿则腐矣
　　背青
　　图经青鱼生江湖间似鲩而背青南人多以作鲊青字古作鲭所谓五侯鲭是也头中有枕蒸令气通曝亁状如琥珀可以作器皿胆可防目
　　化鹏
　　见鹏
　　变虎
　　虎头鱼尾巨口长身能化虎入岛屿食人名曰鲨虎又名鱼虎本草鱼虎有毒背上刺着人如蛇咬皮如猬有刺头如虎生南海亦有变为虎者
　　鼻在额上
　　尔雅鱀是鱁注云鱀防属也体似鱏尾如防鱼大腹喙小鋭而长齿罗生上下相衘鼻在额上能作声少肉多膏胎生健啖细鱼大者长丈余埤雅鱀鱼亦有怀珠者
　　鳞在翼端
　　山海经鳛鱼状如鹊而有十翼鳞在翼端声亦如鹊尔雅鳛防今泥防也埤雅防似鱓而短无鳞以涎自染难握与鱼为牝牡一名鳛孙炎尔雅正义鳛寻也寻习其泥厌清水
　　巨口细鳞
　　郭氏尔雅注鳜小鱼也似鲋而黒俗呼鱼婢江东呼为妾鱼罗氏曰鳜鱼巨口细鳞鬐鬛皆圆黄质黒章皮厚而肉斑文鲜明者雄昧者雌盛热时好藏石隙中渔者贯一雄者置溪旁群雌来囓曳之因而可得又能食小鱼
　　长尾匾身
　　説文鮆鱼饮而不食刀鱼也形似小尖刀或云鮆一作鲚本草鲚鱼有鳞长尾匾身
　　昌侯
　　鲳鱼一名昌侯鱼缩项扁身似鲂而短鳞细色白生海中以其与诸鱼匹如娼然故名
　　杜父
　　杜父鱼一名吐哺鱼似吹沙而大黒皮细鳞如粟无鬛俗呼主簿鱼盖杜父讹为主簿也
　　漫鳢
　　埤雅鳗无鳞甲白腹似鳝而大青色焚其烟气辟蠧有雄无雌以影漫鳢而生子赵辟公杂説有鳗鲡者以影漫于鳢鱼则其子皆附鳢之鬐鬛而生故谓之鳗鲡也一曰鮎亦产鳗盖其乳子三分之二为鮎其一鳗也
　　交蛇
　　杂俎僧行儒言建州有石斑鱼好与蛇交遯斋闲览南方溪涧中有鱼生石上号石斑鱼作鲊甚美至春有毒不可食以其与蜥蜴交也
　　吹沙
　　尔雅释鱼云鯋鮀今吹沙小鱼常张口吹沙也鲨性善沈大如指狭圆而长有墨防文常行沙中亦于沙中乳子
　　贮水
　　防鱼大盈丈腹中有两洞贮水以养其子两洞容四子子朝出食暮入宿出从口入从脐
　　縁木
　　雅州荥经水及西山汉谷中出魶鱼似有足能縁木声如儿啼
　　脑上有孔
　　江豚俗呼拜江猪状似防鼻中有声脑上有孔喷水直上出入波浪中见则有风无鳞黒色多脂膏以其脑中有井故又名井鱼人取江豚子系着水中母自来就而取之其子如鳢鱼子数万为羣随母而行
　　腮边有刺
　　鱼有名黄颡者背皮及两腮间皆有刺
　　吞舟
　　庄子曰吞舟之鱼荡而失水则蝼蚁能制之
　　怒柱
　　苏东坡河豚説河之鱼有豚其名者游于桥间而触其柱不知违去怒其柱之栏巳也则张颊植鬛怒腹而浮于水久之莫动飞鸢过而攫之磔其腹而食之好游而不知止因游而触物不知罪已妄肆其忿至于磔腹而死可悲也夫按河豚如鲇鱼口尖一名脆鱼无颊无鳞与目口能开阖及作声者有毒其色黒有芒刺此物多怒触之则怒气满腹翻水上渔人以物撩之遂为所获此鱼须暮春栁花飞时始肥呉人珍之目其腹腴为西施乳又东坡尝与经筵官防食资善堂盛称河豚之美吕原明问其味曰直那一死又一种色淡黒有文防谓之斑子者不可食梅圣俞河豚诗忿腹若封豕怒目犹呉蛙曽子固诗食肉遗马肝未为不知味食鱼必河豚此理果何谓非鳞亦非介芒刺皮如猬见形固可憎况复论肠胃
　　触纶
　　左思赋文鳐夜飞而触纶陈藏器曰文鳐鱼出海中大者长尺余有翅与尾齐一名能飞一名飞鱼羣飞水上海人之当有大风
　　黄颊
　　埤雅鲿一名黄鲿性浮而善飞跃陆机曰一名黄颊鱼燕头鱼身颊短骨黄鱼之有力解飞者一名黄扬
　　黒头
　　嘉定州出黒头鱼形似鱓长者及尺惟郭璞台前有之又琼州府文昌县西有鱼爷井水极清洌相传泉与海通中有一大鱼头白俗名鱼爷人呼之即此
　　专诸寘劒
　　史记世家呉公子光享王僚専诸寘劒于鱼腹中以进遂抽劒刺王僚
　　陈胜置书
