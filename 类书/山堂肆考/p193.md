<!-- { "loadSidebar": true } -->
　　朱子尝言陈亨伯创经制钱时兄弟有名某者劝止之不从乃率其子侄哭于家庙以为作俑之罪祖先将不祀矣
　　防兄肆贪
　　世说晋王含作庐江郡贪浊狼籍王敦防其兄故于众坐称家兄作郡定佳庐江人士咸称之时何充为敦主簿在坐正色曰充即庐江人所闻异于此敦黙然充神气自若
　　感弟为善
　　宋王魏公有弟傲不可训一日遇冬至祠家庙列百壶于堂弟皆击破之家人惶骇魏公忽自外来入见酒流满路不可行公无一言但摄衣歩入其后弟忽感悟为善
　　继中科名
　　见科第
　　自相师友
　　宋陆九龄字子夀弟子美子静伯仲訚訚侃侃自相师友








　　山堂肆考卷九十六
<子部,类书类,山堂肆考>
　　钦定四库全书
　　山堂肆考卷九十七　　　明　彭大翼　撰亲属
　　子
　　礼曲礼凡为人子之礼冬温而夏凊昏定而晨省在丑夷不争岀必吿反必面所游必有常所习必有业恒言不称老李宻曰为人子者愿为人兄不愿为人弟兄事亲之日长弟事亲之日短
　　问安
　　礼文王世子文王之为世子朝于王季日三鸡初鸣而至寝门问内竖之御者曰今日安否何如竖曰安文王乃喜日中又至亦如之及暮又至亦如之
　　干蛊
　　易蛊卦干父之蛊有子考无咎厉终吉干母之蛊得中道也
　　肯堂肯构
　　周书若考作室既底法厥子乃弗肯堂矧肯构厥父菑厥子乃弗肯播矧肯获厥考翼其肯曰予有后弗弃基
　　学箕学裘
　　礼学记良冶之子必学为裘良弓之子必学为箕
　　称善
　　礼坊记善则称亲过则称已
　　贻名
　　礼内则父母虽没将为善思贻父母令名必果将为不善思贻父母羞辱必不果
　　不知骂怒
　　説文孔子家儿不知骂曾子家儿不知怒所以然者生而善教也
　　不敢欠伸
　　内则在父母舅姑之所有命之应唯敬对不敢哕噫咳欠伸跛倚
　　目瞿心瞿
　　礼杂记免丧之外行于道路见似目瞿闻名心瞿注云见人貌有类其亲者则目为之瞿然惊变闻人所称名与吾亲同则心为之瞿然惊变也
　　敬孝爱孝
　　庄子曰以敬孝易以爱孝难
　　受棰
　　説苑曾子尝有为不中曾晳怒援木击之曾子有顷乃苏退鼓瑟而歌孔子闻之告门人曰昔舜事瞽瞍索而使之未尝不在侧索而杀之未尝可得而小棰则受大棰则走今曾子委身待暴怒以陷父不义不孝孰大乎一説曾晳使曾子耘误伤其根故怒
　　泣杖
　　説苑韩伯俞事亲至孝有过笞之泣母曰他日笞汝未尝泣今泣何也对曰往日得罪笞之痛知母力健今笞之不痛知母力衰是以泣也
　　祭不为尸
　　曲礼为人子者居不主奥坐不中席行不中道立不中门食飨不为槩祭祀不为尸
　　仕不择禄
　　家语子路见孔子曰负重渉逺不择地而休家贫亲老不择禄而仕
　　五防娱亲
　　高士传老莱子养二亲年七十身着五色防衣为婴儿戏于亲前尝取浆上堂诈跌卧地为小儿啼或弄乌鸟于亲侧欲亲之喜
　　三釜养亲
　　曾子曰吾及亲仕三釜而心乐后仕三千钟而不洎吾心悲
　　负米
　　家语子路曰昔者由也事二亲之时尝食藜藿之食为亲负米百里之外亲没之后南游于楚从车百乘累茵而坐列鼎而食愿食藜藿为亲负米不可得也木欲静而风不停子欲养而亲不逮
　　遗羮
　　左隐元年郑庄公置姜氏于城颍而誓之曰不及黄泉无相见也既而悔之颍考叔为颍谷封人闻之有献于公公赐之食食舍肉公问之对曰小人有母皆尝小人之食未尝君之羮请以遗之公曰尔有母遗繄我独无颍考叔曰何谓也公语之故且吿之悔对曰若掘地及泉隧而相见谁曰不然公从之遂为母子如初
　　菽水尽欢
　　礼檀弓子路曰伤哉贫也生无以为养死无以为礼也子曰啜菽饮水尽其欢斯之谓孝
　　风木思养
　　韩诗外传孔子出行闻有哭声甚悲至则臯鱼也被褐拥劔哭于路左孔子下车而问其故对曰吾少学周流天下而吾亲死一失也高尚其志不仕庸君而晚无成二失也少失交游寡于亲友而老无所托三失也树欲静而风不止子欲养而亲不逮往而不可返者年也逝而不可追者亲也吾于是辞矣立哭而死于是孔子门人归养其亲者一十三人
　　不改父政
　　论语孟庄子之孝其他可能也其不改父之臣与父之政是难能也
　　不伤父名
　　田叔为鲁相卒鲁人以百金祠少子仁不受曰无以百金伤父名
　　为父受汚
　　东汉顺帝时胶东相吴祐字季英政崇仁简民不忍欺有啬夫孙性私赋民钱市衣进父父得衣而怒曰有君如是何忍欺之促归伏罪性惭惧自责具谈父言祐曰掾以亲故受汚辱之名所谓观过知仁矣使归谢其父还以衣遗之
　　为母被屈
　　见县尹上
　　扇枕温席
　　东汉黄香字文强家贫无奴仆躬执勤苦尽心供养躯无被袴而亲极滋味暑则扇牀枕寒则以身温席
　　尝吐脓
　　东汉蔡顺字君仲以至孝称母至姻家饮酒呕吐顺恐中毒乃尝其吐母生疮出脓以口之
　　自澣中裙
　　汉武帝建元中皇太后以万石君家不言而躬行乃以长子建为郎中令少子庆为内史建每五日洗沐归谒亲入子舍窃问侍者取亲中裙厠牏身自澣涤以为常注云中裙近身衣厠牏汗衫也
　　亲涤溺器
　　宋黄鲁直性至孝奉母安康君至为亲涤溺器未尝顷刻不供子职
　　仓粟养母
　　吕氏春秋齐有北郭骚者捆蒲苇织屦履以养其母犹不足踵门见晏子愿乞所以养母晏子使分仓粟府金而遗之辞金而受粟
　　焦饭遗母
　　世説吴郡陈遗母好食铛底焦饭遗作郡主簿制一囊每煮饭辄贮焦饭归以遗母后值孙恩贼出吴郡袁崧即日便征遗已敛得焦饭数斗未展归家遂带以从军战于沪渎败军人迯走山泽皆多饥死遗独以焦饭得活时人以为纯孝之报也
　　申喜心通
　　吕氏春秋有申喜者亡其母闻乞人歌于门下而悲之动于顔色谓门者内乞人之歌者自觉而问焉曰何故而乞与之语葢其母也故父母之于子也子之于父母也一体而两分同气而异息若草莽之有华实也若树木之有根心也虽异处而相通隐志相及痛疾相救忧思相感生则相欢死则相哀此之谓骨肉之亲神出于中而应乎心两精相得岂待言哉
　　荀顗色养
　　晋荀顗字景倩年逾耳顺而母年九十色养烝烝以孝闻当时
　　能盖前愆
　　汉昭帝以张安世自先帝时为尚书令志行纯笃用为右将军以杜延年有忠节擢为太仆按安世汤子延年周子书法云二子可谓能盖前人之愆矣
　　尽革故态
　　宋太宗兴国六年宰相薛居正卒帝亲临其丧为之流涕居正子惟吉素无行帝存问其家因曰不肖子安在颇改节否不克负荷先业奈何惟吉伏丧侧惧赧不敢起自是尽革故态读书亲贤修饰为善其后帝数委以大藩所至称善
　　论父功徳
　　世説陈元方子长文与季方子孝先各论父功徳争之不决谘于祖太丘太丘曰元方难为兄季方难为弟按元方纪字长文羣字季方谌字孝先忠字又晋阮孝绪十余嵗随父为相州从事不书官纸以成父清白
　　问母起居
　　北史崔暹平居侵晓则与兄弟跪问母之起居出理官政暮归尝食视寝毕然后至外斋对亲賔论事或与谈理
　　杀鸡供母
　　东汉茅容字季伟郭林宗见之请寓宿旦日容杀鸡为馔林宗以为为己设既而乃供其母自以草蔬与客同饭泰曰卿贤哉逺矣林宗犹减三牲之养以供賔客而卿如此乃我友也因劝令从学
　　投鱼进母
　　萧广济孝子传杜孝巴郡人少失父与母居以至孝称后在成都母喜食生鱼孝乃截大筒盛鱼二头塞之以草呪曰我母必得此鱼因投中流后妇出汲见筒横来触岸异而取视有二鱼含笑曰此吾夫所记也熟而进之闻者叹异
　　孟宗泣竹
　　楚国先贤传孟宗字恭武性至孝母好食竹笋冬月无笋宗入竹中哀号笋为之生
　　昙恭进
　　南史滕昙恭年五嵗母患热病思食寒土俗不产歴访而不得俄遇一桑门曰我有双分一相遗昙恭因以进母举室惊异
　　爱日
　　扬子曰事父母自知不足者其舜乎不可得而久者事亲之谓也孝子爱日
　　望云
　　见云
　　刻木为母形
　　汉丁兰河内人年十五嵗丧母不及养乃刻木为亲形事之如生
　　挝鼓乞父命
　　梁吉翂字彦霄父为奸吏所诬罪当死翂年十五挝登闻鼓乞代父命武帝乃释之丹阳令王志欲于嵗首举充纯孝翂曰异哉王尹何量翂之薄也父辱子死道固当然若翂当此举是因父求名何辱如之固拒而止
　　桑椹奉母
　　东汉蔡顺当王莽末嵗大荒顺拾桑椹以异器盛之赤眉贼见而问之顺曰黑者奉母白者自食贼知其孝遗以米肉放之
　　葡萄奉母
　　唐陈叔达为纳言尝赐食得葡萄不举高祖问之对曰臣母病渴尝求之不得愿归奉之帝曰卿有母欲遗乎因更赐之
　　谏父慎嫌
　　东汉吴祐随父恢为南海太守祐年十二恢欲杀青简写经书祐谏曰南方多珍怪上为国家所疑下为权威所望此书若成则载必兼两昔马援以薏苡兴谤王阳以囊衣徼名嫌疑之际先贤所慎恢抚祐首叹曰吴氏世不乏季子矣
　　伤父被刑
　　顔氏家训吴郡陆襄以父闲被刑终身布衣蔬食虽姜菜有切割者皆不忍食居家惟以掐摘供防江陵姚子笃母以烧死终身不忍噉炙豫章熊康父以醉而为奴所杀终身不尝酒然礼縁人情恩由义断假如亲以噎死遂可絶食耶
　　拜读父书
　　吴顾恺每得父书则洒扫几筵舒书于上拜跪读之读毕再拜若父有疾耗之问则临书垂涕语声哽咽
　　能为父赋
　　宋欧阳公为鸣蝉赋他儿皆一视而过少子棐守之不去公曰此儿必能为吾赋也因以与之按棐字叔弼
　　求增父秩
　　唐孙逖迁中书舍人父嘉之年且八十犹为令逖求降外官增父秩帝嘉纳拜嘉之宋州司马听致仕
　　乞拟母封
　　宋赵康靖公槩防郊祀当进阶封且任一子京官公乞以封母郡太君宰相谓公曰方为学士拟封不久矣公曰母年八十朝夕不可期愿及今以为荣许之遂以为例
　　伤指大啼
　　世説范宣字子宣年八嵗后园挑菜误伤指大啼人问痛耶答曰非为痛身体发肤不敢毁伤是以啼耳
　　指痛不寝
　　梁臧盾有至性尝随父宿直廷尉府母刘氏夜暴亡盾左手中指忽痛不得寝及旦凶问至又宋司马池光之父也尝奏名礼部将入试殿廷一日心动不能寐曰吾母素多疾能无恙否及至内门徘徊不能入盖母已亡为友人所匿也因诘其友而友止以疾告池遂号泣而归
　　为母炊爨
　　世説祖纳字士言少孤贫性至孝常自为母炊爨作食王平北闻其佳名以两婢饷之因取为中郎有人戏之者曰奴价倍婢祖云百里奚亦何必轻于五羖之皮耶
　　为母行佣
　　汉江革字次翁临海人少失父遭王莽乱负母迯难以母老不欲揺动自在辕中挽车不用牛马转客下邳行佣供母人称江巨孝
　　羞掩父徳
