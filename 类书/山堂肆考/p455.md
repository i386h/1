<!-- { "loadSidebar": true } -->
　　周王褒诗飞甍雕翡翠绣桷画屠苏则知屠苏本草名画于屋上因草名以名屋杜诗云愿随金腰褭走置锦屠苏此屠苏屋名也后人又借屋名以名酒元日屠苏酒是也又大帽形类屋亦名屠苏南史謡云屠苏障日覆两耳是也
　　旑旎
　　花娇盛貌又旌旗从风貎
　　葱茏
　　萰防茏皆草盛貌
　　蓓蕾
　　花蕋多貌一云花未开也
　　离披
　　树木纷散貌
　　靃靡
　　草弱随风貌楚辞苹草靃靡
　　铺棻
　　铺布棻盛言桑麻铺布而棻盛也
　　竹香
　　杜子美竹诗雨洗娟娟净风吹细细香
　　芡縠
　　芡叶初生时其绉如縠
　　狎猎
　　花叶参差貌
　　欐桅
　　木枝重累也
　　菸防
　　言草木之叶残瘁也文选叶菸防而无色兮
　　婵娟
　　竹夭美貌唐诗中婵娟有三用竹婵娟月婵娟人婵娟也
　　栁楸线
　　栁谓之楸谓之线见梦书
　　杉锦栜绫
　　埤雅檖谓之罗杉谓之锦栜谓之绫言诸木之文如罗如锦如绫也
　　桐乳
　　荘子曰空穴来风桐乳致巢桐有三种此青桐也华妍雅可爱其子似乳缀其櫜鄂多或五六少或二三故飞鸟喜巢其间胡宿冲虚观诗桐井晓寒千乳结茗园春嫩一旗开
　　菊羮
　　日华子菊有两种其花相似惟以甘苦别之甘菊名日精其叶可羮其花可酿其囊可枕其实可仙菊亦有实但难得耳
　　麦气
　　何逊诗麦气始清和王荆公诗晴日晚风生麦气
　　花光
　　唐诗雨去花光湿风归叶影疎
　　歌芣苢
　　芣苢臭恶草伤君子有恶疾而道不通也即冉伯牛事
　　咏蘼芜
　　古诗上山采蘼芜下山逢故夫凡失宠者相逢多咏此诗
　　葱蒨
　　山树色也文选山巘被葱蒨
　　芊绵
　　唐韦荘诗可怜芳草更芊绵
　　緑搅红争
　　王荆公诗緑搅寒芜出红争暖树归
　　緑垂红绽
　　杜工部诗緑垂风折竹红绽雨肥梅又赵彦昭剪防花诗花随红意发叶就緑情新
　　穜喜稑厄
　　东坡泗州塔诗耕田欲雨刈欲晴去得顺风来者怨葢用刘梦得同施于陆其时在泽伊穜之喜乃稑之厄同舟于江其时在风沿者之吉泝者之凶意按国风七月黍稷重穋重穋与穜稑同先种后熟曰重后种先熟曰穋
　　蘅带桂旗
　　古诗水緑牵蘅带山青列桂旗
　　碧麦
　　杜阳杂编唐元和八年大轸国贡碧麦形大于中华之麦粒表里皆碧香气如粳米食之体轻又可御风
　　紫米
　　杂编元和八年大轸国贡紫米类巨胜子炊之一升得饭一斗食之令人髭髪鬒黒顔色不老
　　灵豆
　　贵耳集大灵豆华山陈抟有之毎服一粒四十九日不饥筋力如故顔色如婴儿
　　真柑
　　真柑在品类中最贵可珍其柯枝花实与凡木皆异结实圆正园丁采献风味照座劈之香雾噀人
　　曲直
　　周书木曰曲直曲直作酸
　　本末
　　淮南子曰草木洪者为本而杀者为末禽兽大者为首而小者为尾
　　千嵗
　　宜都山川记佷山有异木人无见其朽者名曰千嵗叶似枣色似桑冬夏常青
　　万年
　　晋宫阙名华林有万年树十四株即冬青树也
　　甘柤
　　山海经盖犹之山其上有甘柤枝干皆赤黄叶白花黑实
　　香盖
　　安南出庵罗果俗名香盖乃果中极品或谓种出西域实似北梨四五月间熟
　　栢叶松身
　　尔雅桧栢叶松身枞松叶栢身埤雅云桧栢叶松身则叶与身皆曲枞松叶栢身则叶与身皆直
　　锦心绣腹
　　清异録懿宗时城北笔头谷李殊荘有老槐亦不下百年矣树腰刻小字一曰锦心氏一曰绣腹郎云殊之祖甚爱此树故刻记之
　　垂龙
　　洞防记元光元年起夀福灵坛濶百歩四周起铜梁银堤水上列种垂龙之木木似青梧上有朱露色如丹汁洒其叶落地皆成珠其树似龙体倒垂故名一曰倾虹树
　　服马
　　山海经东始之山有木名芑其汁如血可以服马注云以汁涂马则调良
　　返魂
　　十洲记聚窟洲有返魂树伐其根心于玉釡中煑取其汁煎之令可丸名曰惊精香或名震灵丸或名返生香或名却死香死尸在地闻气即活
　　灵夀
　　山海经都广之山有灵夀木详见祝夀
　　君迁
　　吴都赋注平仲实如银君迁子如瓠魏王花木志君迁树细似甘焦子如马乳广志俗呼为牛妳子平仲亦木名
　　帝休
　　山海经少室之山有木名帝休叶状如杨其枝五衢黄花黑实服者不怒五衢者树枝交错相重五出象衢路也又讲山有木名帝屋
　　无患
　　古今注程雅问栌木名无患何也答曰昔有神巫名曰寳防能以符劾百鬼得鬼则以此木为棒杖杀之世人竞取以厌却邪魅故号曰无患
　　不灰
　　玉田县徐无山出不灰木博物志员丘山有不死树食之乃夀又洛阳记明光殿前有长生树二株
　　灭影
　　建木在广都天帝所従上下处此木日中无影故曰灭影
　　释劳
　　山海经仑者之山有木焉其状如谷而赤理其汗如漆其味如饴食之者不饥可以释劳其名曰白防
　　君子树
　　宫阁记华林园有君子树三株
　　帝女桑
　　宣山上有大桑赤理黄华名曰帝女之桑又唐书波斯于西海中见一方石上有树干赤叶青树上生小儿长六七寸见人皆笑动其手脚头着树枝使摘取一枝小儿便死
　　交让
　　浔阳记黄金山有树一年东边荣一年西边枯后年西边荣东边枯年年如此张华曰交让树也
　　合欢
　　树名宫中多植之唐诗游丝空罥合欢枝落花自绕相思树相思树实如珊瑚
　　琅玕
　　尔雅西北之美者有昆仑之琅玕焉琅玕树子如珠
　　珊瑚
　　石崇与王恺鬪富有珊瑚树杜诗诗卷长留天地间钓竿欲拂珊瑚树
　　一木五香
　　杂爼祁连山有仙树一名四味树其实如枣以竹刀剖则甘铁刀剖则苦木刀剖则酸芦刀剖则辛一木五香根旃檀节沉花鸡舌叶藿胶薫陆
　　一树五彩
　　山海经开明北有文玉树一树有五彩
　　鸟巢
　　埤雅栱木高大似白杨多枝而曲飞鸟喜巢其上子依房生长数寸状如珊瑚噉之其甘如饴今俗谓之枅栱
　　鸡栖
　　中书省殿中有鸡栖树
　　树中有面
　　广志桄榔树大四五围长五六丈旁无枝条其颠生叶叶似防榈其木坚刚作鋘鎁利如铁皮有毛中有面赤黄色蜜制可食
　　皮中有米
　　吴地志交趾有欀木其皮中有如白米屑者可以为饼
　　白柽
　　杂爼赤白柽出凉州大者为炭灰汁可以煑铜为银
　　黄杨
　　杂爼黄杨木难长世重黄杨以其无火或曰以水试之沉则无火故取此木必以隂晦夜无一星则伐之为枕不裂
　　连理
　　唐书贞观中山南献木连理交错玲珑
　　成文
　　唐代宗大厯十二年成都人郭逺获瑞木有文曰天下太平四字宰相奏贺曰至德之化先贲草木太平之符遂成文字伏望藏于秘阁宣付史馆
　　金刀剖
　　神异经南荒中有如何树三百嵗作花九百嵗作实核形如枣五尺长金刀剖则饴不则辛食之得地仙
　　玉膏灌
　　山海经宻山之上多丹木圆叶赤茎黄花赤实其味如饴食之不饥丹水出焉是生玉膏以灌丹木
　　为鼓颡
　　荆州始兴郡阳山县有豫章木径可二丈名为圣木秦时伐此木为鼓颡颡成忽奔逸北至桂阳
　　中车辕
　　山海经成侯之山其上多櫄木似樗树材中车辕
　　玫瑰
　　西京杂记乐游苑中有自生玫瑰树树下多苜蓿
　　文章
　　清异録张曲江里第之间有古柘尝因狂风发其一根解为器其花纹甚奇人以公之手笔冠世因目此树为文章树
　　男青女青
　　男青见罗浮山女青见道藏皆木名又洞防记有女香树细枝叶妇人带之香终年不减
　　父道子道
　　説苑伯禽与康叔封朝于成王见周公三见而三笞康叔有骇色谓伯禽曰有商子者贤人也与子见之康叔与伯禽见商子而告之曰日吾二子者朝乎成王见周公三见而三笞其説何也商子曰二子盍相与观乎南山之阳有木焉名曰桥二子往观见桥竦焉实而仰反以告商子商子曰桥者父道也二子盍相与观乎南山之隂有木焉名曰梓二子徃观见梓勃焉实而俯反以告商子商子曰梓者子道也二子者明日见周公入门而趋登堂而跪周公拂其首劳而食之曰安见君子二子对曰见商子周公曰君子哉商子也
　　实如小栗
　　榛树高三四丈实如小栗外殻内实
　　子如小防
　　朹树状如梅子如指头赤色似小防可食
　　蔡伦作纸
　　楮一名谷枝条修耸叶刻缺而澁且有毛幽州谓之谷桑或曰楮桑荆扬交广谓之谷书后序太戊时亳有祥桑谷共生于朝又毛诗乐彼之园其下维谷又后汉蔡伦尝取楮肤以作纸即此木也
　　山谷维舟
　　南轩文集昔黄山谷南迁维舟榕树下后人为作榕溪阁树大十数围叶如樟而小树上悬枝着地即生根一株可以庇防数畆栁子厚有榕叶满庭莺乱啼之句即此然树拳曲臭恶不可以为材烧之亦无熖不可以为薪故能久而无伤泉福交广间多产此木
　　柘可为弓
　　周礼冬官弓人辨六材柘为上
　　桦堪为烛
　　桦木似山桃皮上有紫黑斑堪为烛取脂烧之能辟鬼
　　樗树
　　荘子内篇惠子谓荘子曰吾有大树人谓之樗其大本拥肿而不中绳墨其小枝卷曲而不中规矩立之涂匠者不顾今子之言大而无用众所同去也
　　栎树
　　荘子内篇匠石之齐至于曲辕见栎社树其大蔽牛絜之百围观者如市匠石不顾谓弟子曰散木也以为舟则沉以为棺椁则速腐以为器则速毁以为门户则液樠以为柱则蠧是不材之木也无所可用故若是之夀匠石归栎社见梦曰女将恶乎比予哉若将比予于文木耶夫柤梨橘柚果蓏之属实熟则剥则辱大枝折小枝泄此以其能苦其生者也故不终其天年而中道殀
　　覆屧生
　　鄠南有净土树三月开花如桃花八月结实如小栗殻中皆黄土相传鸠摩罗什覆屧于土中所生故名净土
　　破筒取
　　三佛齐国出阿魏树不甚高土人纳竹筒于树梢脂满其中冬月破筒取脂即阿魏也或曰其脂最毒人不敢近每采时系羊于树下自逺射之毒着于羊羊毙即为阿魏
　　斑如锦绣
　　西京杂记终南山有树百丈无枝上结丛条如车盖其叶一青一赤望之斑驳如锦绣故名丹青树
　　理如绫纹
　　杂俎台山有色绫木其理如绫纹人取以为枕呼色绫枕
　　生儿
　　文献通考大食国海中石上有树枝赤叶青上生小儿长六七寸见人则笑摘入手中即干而黑
　　杀鬼
　　韵府续编肇庆新兴县出多香木俗谓之蜜香能辟恶气杀鬼精
　　周公冢
　　草木谱模木生周公冢上其叶春青夏赤秋白冬黑
　　回纥川
　　辍耕録回纥野马川有木名鎻鎻烧之其火经年不灭且不作灰
　　木无皮
　　杜诗注雒常木无皮出肃慎氏之国圣人在上则木生皮可以为衣成王时尝一生之
　　实无核
　　山海经昆仑之丘有木如棠黄华赤实其味如李无核名曰沙棠可以御水食之使人不溺
　　麻沙三花
