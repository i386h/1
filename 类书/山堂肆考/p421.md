<!-- { "loadSidebar": true } -->
　　语周王欲杀太子宜臼立伯服释虎使执之宜臼叱之虎輙弭耳而服
　　蹈尾
　　周书心之忧危若蹈虎尾
　　编须
　　庄子盗跖篇孔子遇栁下季季曰今者阙然数日不见车马有行色得防徃见跖耶孔子仰天而叹曰然下季曰得无逆汝意若前乎孔子曰然丘所谓无病而自灸也疾走料虎头编虎须几不脱虎口防
　　奋冲破
　　埤雅虎奋冲破又能画地卜食盖蛇盘向壬鹊巢背岁燕伏戊巳虎奋冲破此鸟兽之所以灵也
　　观竒偶
　　类从虎行以爪坼地观竒偶而行今人画地观竒偶者曰虎卜云
　　恶触已讳
　　风俗通俗传虎本南郡李氏翁所化人呼为李耳则喜呼斑便怒又方言陈魏宋楚之间谓之李父江淮南楚之间谓之李耳注云虎食物值耳即止以触其讳故也
　　不食妇隂
　　东吴都卬曰宋乡先生范文穆公爱谈虎事尝搆一轩榜曰说虎轩予斋居无事客有谈及此者因举旧闻一二以资博识虎类能识人气未至百歩輙伏而声震山谷须防奋跃抟人人有勇者不为之动虎止而坐逡廵弭耳而去又虎骨甚异虽咫尺浅草能伏身不露及其虓然作声则嵬然大矣又虎不食小儿儿痴不知虎之可惧故不得而食兼不食醉人必坐守以俟其醒非俟其醒俟其惧也又人或罹虎口其神魂被虎所役徃徃为之前导凡今人死扵虎者衣服巾履皆别置于地非虎之威能使自解是鬼之为也俗谓之伥鬼又虎饥则果实兼啖不特兽也凡食男子必自势起妇人必自乳起惟不食妇人之隂或遇之者当作势与敌而屡退引至曲路即可避去盖虎不行曲路故也又虎食犬则醉犬虎之酒也
　　狐假其威
　　春秋后语楚王问羣臣曰北方之民畏昭奚恤何如江乙对曰虎求百兽食之得狐狐曰子无噉我天帝命我长百兽子以我不信我为子先子随我后观百兽见我能无走乎虎随狐而行百兽见皆走虎不知兽之畏已反以为畏狐也今王地方五千里带甲百万而任之于奚恤然北方非畏奚恤实畏王之甲兵
　　麂告所在
　　埤雅鸠食桑椹则醉猫食薄荷则醉虎食狗则醉今虎所在麂必鸣以告又淮南子曰猬使虎申蛇令豹止各有所制也
　　助祭
　　王子安城记后汉人都区寳者居父丧隣人格虎走趋其庐中即以簔衣覆藏之邻人寻迹问宝曰虎岂有可念而藏之乎后此虎送禽兽至若助祭然宝由是知名
　　卫丧
　　陈留耆旧传王业字子香为荆州刺史有徳政卒于支江有三白虎低头曵尾宿卫其防及防去逾州境忽然不见
　　石防防箭
　　世说桓石虔为儿时从父征西猎有虎被数箭伏在地诸将请虔曰恶郎能防虎箭否石虔至虎边拔一箭虎跳虔亦跳髙于虎虎还伏防复拔一箭
　　裴旻堕弓
　　唐裴旻守北平善射一日得虎三十一父老曰此彪也稍北有真虎遇之必败旻怒跃马趋之有虎小而猛据地大吼旻马辟易弓矢堕落自是不复射虎李翺有裴将射虎图讃
　　杨香救父
　　孝子杨香父为虎所噬香忿抟之父得免又杨丰为虎所噬有女年十四手无刀刃直搤虎头以免父难
　　钟傅戒儿
　　唐钟傅少时醉遇虎与鬬虎搏其肩傅亦持虎不置防人斩虎得免既贵悔之戒诸子曰士尚智与谋勿效吾暴虎也
　　魏文受禅
　　魏略文帝将受禅郡国奏白虎二十七见
　　范寻决讼
　　异苑扶南王范寻常畜生虎及鳄鱼若有讼未知曲直便投于鱼虎鱼虎不噬则有理秽貊之人祭虎为神良有以也
　　献鹿
　　白帖晋郭文至孝尝有虎张口向文文视其口有横骨乃以手探去之至明日乃衔一鹿献于堂前
　　争羊
　　商氏世说商亮字子华少学公羊年十四举孝亷到阳城遇两虎争一羊亮乃按劒瞑目斩断羊腹虎各以其半去
　　入观
　　异志天宝中河南缑氏县仙鹤观毎年九月二日夜有一道士得仙其夜皆不为扃户以求上升之应后张竭忠摄令疑之至时乃令二勇者持兵器潜觇之至三更后见一黒虎入仙鹤观衔一道士出二人射之不中弃而去竭忠申府请弓矢大猎于太子陵东石穴中格杀数虎其间金箓玉简及冠帔人髪甚多
　　蹲宫
　　吴越备史钱王镠以锦城有兵防命闾丘方建下元金箓斋于东府龙瑞宫有黒虎一蹲宫前醮罢遂不见
　　放市
　　管子曰桀之时女乐三万人放虎于市观其惊骇以为戏
　　负嵎
　　孟子曰虎负嵎莫之敢撄
　　蒙比败师
　　左庄十年齐宋师次于郎公子偃自雩门窃出臯比而先犯之大败宋师按臯比即虎皮也
　　烧皮愈疾
　　风俗通人卒得病烧虎皮饮之即愈或以皮系之衣服亦可避恶
　　以头作枕
　　西京襍记李广猎山之北见卧虎一矢毙之以头为枕示服猛也又铸铜象其形为溲器示厌辱之意
　　以鼻悬门
　　河图悬虎鼻于门上周一年取烧作屑与妇人饮之二月中便有孕生贵子勿令人知亦勿令妇见之
　　泰山妇哀
　　礼檀弓孔子过泰山侧有妇人哭于墓者而哀夫子感而听之使子贡问之曰子之哭也一似重有忧者对曰然昔者吾舅死于虎吾夫又死于虎今吾子又死焉夫子曰何为不去曰无苛政子曰小子识之苛政甚于猛虎也
　　东海公术
　　西京襍记东海人黄公少善为幻秦末有白虎见东海诏遣黄公以赤刀往厌之及衰老饮酒过度术既不行遂为虎所食
　　李禹下圏
　　汉书李禹有勇气上召使刺虎悬累下圏中未至地有诏引出之禹以劔斫絶累欲以刺虎上壮之
　　王戎观栏
　　见神童
　　欲逐逐
　　易頥卦虎视眈眈其欲逐逐
　　文般般
　　考异邮三九二十七日阳气成故虎七月而生阳立于七故虎首尾长七尺般文者隂阳杂也
　　角生
　　类从虎一千年角生
　　色变
　　抱朴子曰虎夀千岁五百岁毛色变白
　　化虎兄
　　淮南子曰牛哀病七日化为虎其兄启户而入虎而杀之方其为虎不知其甞为人也方其为人不知其且为虎也
　　化虎食民
　　述异记汉宣城太守封邵一日忽化为虎食郡民谚曰无作封使君生不能治民反食民又虎化为人好着紫葛衣足无踵侯鲭录虎化人惟尾不化须焚去之乃成人
　　入宰臣庙
　　唐五行志大厯四年虎入京师长夀坊宰臣元载家庙射杀之
　　到石人山
　　杂爼寻阳山上有石人髙丈余虎至此輙到石人前
　　猛虎行
　　唐李贺韩愈张籍俱有猛虎行
　　获虎颂
　　符载有畋获虎颂
　　豹【附獬豸】
　　埤雅豹花如钱黒而小于虎格物论豹毛赤黄其文黒如钱而中空比比相次诗防毛赤而文黒谓之赤豹毛白而文黒谓之白豹
　　君子豹变
　　易革卦君子豹变其文蔚也尔雅西方之美有文蔚之皮焉
　　大夫豹饰
　　管子曰上大夫豹饰列大夫豹襜此齐一时之数非古也
　　执皮作防
　　周礼春官以禽作六贽以等诸臣孤执皮币注云天子之孤以虎皮取其文炳也公之孤以豹皮取其文蔚也皮帛者谓束帛而加以皮云
　　为枕辟邪
　　五行志韦后妺尝为豹枕以辟邪
　　守窟
　　博物志豹死守窟
　　首山
　　广志狐死首丘豹死首山言不忘本也
　　毛成文
　　见雾
　　皮有罪
　　韩子曰狄人献豹于秦文公文公受皮而叹曰此以皮之美自以为罪者也
　　穽中揺尾
　　汉书虎豹在山百兽震恐及在穽槛之中揺尾而求食积威约之渐也
　　管中见斑
　　见博塞
　　食牛
　　见虎
　　生马
　　埤雅豹一名程列子曰程生马古诗谓饿狼食不足饥豹食有余言狼贪豹亷有所程度而食故名程
　　留皮
　　五代王彦章谓人曰豹死留皮人死留名
　　煑胎
　　杜牧诗归来煑豹胎按胎味极美盖腥唇豹胎天下之至味也
　　即谷多
　　孙氏瑞应图幽州即谷山多豹
　　屠州有黒
　　汲周书屠州有黒豹
　　竒兽【已下獬豸】
　　格物论獬豸神竒之兽状如羊而一角青色四足性忠直一名任法兽也
　　神羊
　　杂爼唐宗时富平县奏产一神羊肉角当顶有白毛议者以为獬豸
　　尧帐
　　田俅子曰尧时有獬豸缉其毛为帝帐
　　楚冠
　　见侍御史
　　处山泽食松栢
　　说文黄帝时有遗以獬豸者帝问何食何处曰豸夏防山泽冬食松栢
　　知曲直识邪佞
　　论衡獬豸一角羊也知曲直识邪佞神异经性忠而触邪东北方之兽也故今立狱皆东北向依所在也又云见人鬬触不直者闻人争咋不正者
　　狮【附貘】
　　格物论狮子一名扶防一名狻猊一名白泽一名虓形如虎正黄色铜头铁额钩爪锯牙目光如电声吼如雷食虎豹
　　能言
　　孙氏瑞应图黄帝廵于东海白泽出能言语
　　善走
　　穆天子廵行天下乗狻猊日走五百里
　　波斯国出
　　波斯国出白象狮子
　　条支国出
　　条支国出狮子犀牛
　　月氐似麟
　　东汉章帝章和中月氐国献狮子形似麟无角
　　安息似虎
　　章帝时安息国献狮子其形似虎正黄色有髯耏尾端有茸毛大如斗顺帝阳和中防勒国献牦牛狮子
　　敬则梦骑
　　齐书王敬则梦骑五色狮子位至太尉
　　姚璹谏养
　　唐中宗时大食国献狮子璹諌曰是兽非肉不食自碎叶至都所费甚广陛下鹰犬且不畜而厚资养猛兽防有诏停献
　　乘狮度人
　　太乙真人受玉清勅命乗青狮往狱中渡济人罪称曰救苦天尊今道家有其像
　　制狮溃敌
　　沈约宋书宗慤讨林邑入象浦林邑王范阳迈倾国来逆以具装被象前后无际慤以为外国有狮子能伏百兽乃令制其形与象相御象果惊奔敌因溃乱遂克林邑
　　吼龙
　　鸡跖集唐开元末西域献狮子至安西道中系于驿树近井哮吼若不自安俄顷风雨大至有龙自井中出飞去
　　齚豺
　　唐王同皎忿韦后与武三思乱国与二三所亲者论之每至切齿宋之问弟之愻窃听之遣侄昙上书告之以希韦防三思大怒奏诛同皎及其党兄弟竝受五品官之愻为光禄丞之问为鸿胪丞昙为尚乗奏御天下怨之皆相谓曰之问等绯衣王同皎血染也及诛逆韦之后遂流愻于岭南一日之愻白昼见同皎同皎击之七孔皆流血遂死时客有问于浮休子曰来俊臣之徒何如对曰昔有狮子王于深山获一豺将食之豺曰请为王送二鹿以自赎狮子王喜周年之后无可送王曰汝杀众生亦已多今次到汝汝其图之豺黙无对遂齚杀之俊臣之軰何异豺也未几亦遇祸浮休子张鷟号也
　　畏狸
　　博物志魏武帝伐冒顿经白狼山逢狮子使人格之畏势不敢近忽有一兽从林中出状如狸跳上帝车轭狮子至即跳上狮子头狮子伏不敢起遂杀之得狮子还自此四十里外鸡犬皆无鸣吠者
　　象
　　宋炳击象图序梁伯玉说沙门释僧吉云尝从天竺欲向大秦忽闻数十里外哮吼之声惊天怖地顷之见百兽率走跄地至絶既而四巨象虓焉而至以鼻卷泥数数喷鼻偶立俄有狮子三头崩石折木直抟四象以殪血若溢泉巨树草偃
　　太常坊乐
　　赵宗儒官太常卿太常有五坊狮子乐非大朝防不作
　　慈明壁画
　　南部新书西明慈恩寺多名畵其塔前壁上湿耳狮子时所重也
　　虞世南赋
