<!-- { "loadSidebar": true } -->
　　月驷
　　月精为马故云文选禀气灵渊受精皎月
　　霜鳞
　　唐皮日休钓侣诗一斗霜鳞换浊醪按呉中买鱼论斗买酒论斤
　　萤彩
　　萤火也古诗萤彩绕梁飞
　　雉膏
　　易曰雉膏不食雉膏食之美者九三不得禄位犹不食雉膏也
　　属貌属言
　　五行鸡畜之有冠翼者属貌犬畜之以口吠者属言羊畜之逺视者属视豕畜之居闲卫而听者属听牛畜之任重者属思
　　善肥善瘦
　　徐铉曰豕善肥羊善瘦
　　爱力爱毛
　　禽经鸿爱力遇风迅举孔雀爱毛遇雨髙止
　　好歩好踯
　　埤雅短脚者多伏长脚者多立脚近尾者好歩脚近臆者好踯多伏鵞之类是也多立鹳鹤之类是也又曰陆生之鸟咮多鋭而善啄水生之鸟咮多圆而善唼善唼亦鵞之类善啄亦鹳鹤之类
　　足蹼足防
　　鸭鴈丑指间有幕其足蹼鸡雉丑指间无幕其足防
　　性羣性丽
　　埤雅犬性独狐性孤羊性羣鹿性丽丽旅行也
　　独脚蜂
　　本草独脚蜂黒色一足连树根不得去出岭南
　　反鼻虫
　　山海经猨翼之山有蝮虫色如绶文鼻上有针名反鼻虫大者重百余斤
　　飞生鸟
　　续博物志江浙间有鸟名飞生狐首四足飞而生子即随母之后妇人有难产者以其爪置之胸腹间立效
　　飜明鸡
　　洞冥记祝鸡公得逺飞之卵伏之名飜明鸡状如鹤色紫八翼翼下有目亦曰明羽鸡
　　化水鱼
　　澄迈县潭中有异鱼如鲤人取而烹之则化为水祷雨即应
　　嗅石兽
　　拾遗记瀛洲有嗅石兽嗅地则鸣地中有金玉处上虽有石压之吹之则开
　　鸾蜂
　　杜阳杂编呉明国有鸾蜂声如鸾凤而身被五色大者重十余斤为窠于深岩峻岭间
　　鱼虎
　　竹坡诗话江淮间有水禽号鱼虎翠羽而红首顔色可爱崔徳符所谓翠裘锦帽初相识鱼虎弯环掠岸飞是也
　　藏珠鸟
　　三辅黄图有鸟如凤名藏珠鸣翔则吐珠
　　吐光蛇
　　夷坚续志惠州有老蛇长数丈宋朝科举年则夜吐异光若光一团则主一人登科
　　封龙
　　梦溪笔谈宋熙宁中王师南征军仗数十船有小蛇登船或曰此彭蠡龙也来防军仗耳船乘便风日数百里未尝有波涛之恐有司以闻诏封龙顺济王
　　舞鼠
　　汉昭帝时燕有黄防衔其尾舞于王宫端门中王使吏饲以酒脯舞一日一夜不休
　　莺娇
　　唐诗宫莺乍啭娇
　　蝶媚
　　南方草木状媚草上有虫老蜕为蝶赤黄色女子藏之谓之蝶媚能致其夫怜爱又鲎鱼雌常负雄于背即风涛不能解因号鲎媚
　　驴防
　　晋书宣城郡一物大如水牛灰色脚类象胸前尾上皆白爪有力而迟钝郭璞筮之曰此驴鼠也
　　鹤
　　象山志象山东摄潭产鹤其甲尺许嘴如鹦鹉尾长八九寸鳞甲炯然
　　海镜
　　越絶书海镜广人呼为膏药盘盘殻相合以成形外圆而甲甚莹洁肉如蚌胎中有红蠏子如豆螯足皆具海镜饥则蠏子出拾食蠏子饱则归腹
　　海扇
　　霏雪録海中有甲物如扇惟三月三日潮尽乃出名曰海扇
　　避株鸟
　　师旷禽经有鸟名避株颈有彩囊张华注云此鸟出华岳天晴则出彩色作囊遇树木则避之故名
　　食药鹿
　　后汉书冉駹夷有食药鹿鹿麑有胎者其腹中粪可以疗毒疾
　　畏日貍
　　齐东野语契丹国产大防曰毗貍形如犬而足短又名北令邦以其肉一脔置之食物之鼎则立见糜烂性畏日为隙光所射輙死体极肥契丹以为殊味穴地取之以供国王之膳
　　喜日鵞
　　洞防记每日出此鵞衔翅而舞故名又名舞日鵞
　　人手鮎
　　宋史乾道六年行都北关有鮎鱼色黒腹下出人手于两旁各具五指
　　人言
　　洞防记数过国献能人言一头长一尺二寸盛以青玉匣广一尺九寸匣上豁一孔以通气
　　鱼母
　　杂俎凡诸鱼欲产鱼輙防其腹而后能产世谓之众鱼之生母
　　蠏奴
　　松陵集注蛣似蜯有一小蠏在腹为出求食淮海人呼为蠏奴一説蛣一名海镜
　　丹毛鳬
　　洞防记有升蕖鸭赤色每止于芙蕖上不食五谷唯咂叶上垂露因名垂露鸭亦曰丹毛鳬
　　白鼻騧
　　骏马也唐诗银鞍白鼻騧
　　舒鸟
　　形似鳬也
　　跕鸢
　　唐诗天炎畏跕鸢用马援征蛮事
　　凤膏
　　汉武帝得丹豹之髓白凤之膏照于神坛大风不灭
　　鱼骨
　　北史罽賔国葱岭山顺天神祠前有鱼骨骨有孔其中可通车马出入观此则海门志中八景之一有鱼骨桥梁不我诬矣
　　虎威
　　草木子虎威如乙字长一寸在虎脇两旁尾端亦有之能役伥鬼解衣
　　龙卵
　　昔有一卵浮于河大如人首下鋭上圆体青白防具五色又多黧黑防渔者得之以手撼之中汨汨作水声又甚重且气暖而润泽人曰龙卵也
　　独足鹤
　　尚书故实汉武帝时有献独足鹤者东方朔曰此山海经所谓毕鸾也
　　九色龙
　　西王母驾九色斑龙
　　楚猿
　　唐诗愁深楚猿夜
　　汉燕
　　溽湿为巢声多稍小者为汉燕紫胸声轻小者为越燕胸斑黑声大者为胡燕
　　刚虫
　　文选百卉具零刚虫撃鹰隼之类也
　　寡鹤
　　古诗寡鹤羁雌飞且止
　　冷蛇
　　唐明皇诏南方取冷蛇长数尺白色而不伤人冷如氷雪暑月玩之不复有烦热
　　寒鶒
　　沈约郊居赋有天驹泽虞秋鹥寒鶒皆水鸟也
　　獭猨鸣
　　埤雅猨鸣而獭之故束晳发防记曰獭以猨为妇也
　　貉导貛出
　　埤雅貛貉同穴而异处貛之出穴以貉为导又曰貉似貍善睡其营窟皆为曲穴以避雨旸亦以防患考工记貉逾汶则死此言邦域殊气各有所宜也南方异物志貉不逾汶鸜鹆不逾济狐不渡江而南橘不越江而北区宇之内咫尺不同而况分之华夷限以山海魁诡俶怪可胜言哉
　　鸟情
　　唐诗山光见鸟情又鸟情来往似留人
　　雀乳
　　雀交也唐诗雀乳青苔井
　　鹏息
　　大鹏以六月息言鹏之往来必歇住半年方可动也
　　貍羞
　　襍爼南中有兽名风貍如狙眉长好羞见人则低头其溺能治风疾
　　铩翮
　　鸟飞残羽也文选铩翮周数仭又鸟整羽毛曰刷羽
　　惊身
　　文选惊身蓬集矫翅雪飞言鹤之飞腾转折如蓬之集雪之飞也
　　翻翰
　　鹤翔飞貌
　　哢吭
　　文选哢吭清渠言鴈举首哢其音声也
　　奔蜂
　　小蜂也庄子曰奔蜂不能化藿蠋藿蠋豆中大虫也
　　俊鹘
　　唐诗俊鹘无声过
　　齧桑
　　虫形似天牛长角喜齧桑树作孔入其中以藏身
　　挞木
　　江东谓蛱蝶为挞木
　　吮红翻碧
　　吮红藻翻碧莲刷雾露栖云烟此言水鸟游戯之乐也
　　求凉违寒
　　皆言鴈也春则向北以求凉冬则向南以违寒古诗求凉弱水湄违寒长沙渚弱水在北方长沙在南方
　　迎雨
　　古诗风随迎雨燕
　　逐风
　　马喜逆风见风则逐上风而去牛喜顺风见风则逐下风而来故曰风马牛一説牝牡相诱曰风
　　鲲鲕
　　国语鱼禁鲲鲕鲲鱼子鲕未成鱼也
　　蹄噭
　　汉书马蹄噭千注云噭口也言蹄与口共一千是马二百匹也
　　唼喋
　　相如赋唼喋青藻注云鳬鴈聚食貌
　　踉蹡
　　雉行貌
　　蹀躞
　　马蹄驰逐貌
　　腾骧
　　杜瘦马行此岂有意仍腾骧
　　欵段
　　欵犹缓也言马之形段迟缓也
　　虺隤
　　国风卷耳我马虺隤又我马黄
　　啁哳
　　鸟声繁细也楚辞鹍鸡啁哳而悲鸣
　　酸嘶
　　鴈声悲也君不见孤鴈关外发酸嘶
　　防褷
　　鳬雏毛羽初生貌
　　蚺防
　　兽吐舌貌文选熊蚺防以龂龂
　　蝹蜦
　　蛇行貌
　　翋防
　　鸟初飞貌
　　豣豵
　　兽子也一嵗曰豜三嵗曰豵
　　鹨
　　鹿子鹨雉子
　　郭椒
　　郭椒丁栎皆善牛名文选马称骅骝騄駬牛誉郭椒丁栎
　　商距
　　小虫也庄子商距驰河必不胜其任矣
　　飍矞
　　众马驰走貌又駓騃羣兽行走貌
　　蟉虬
　　文选蜿蟺蟉虬龙蟠屈貌
　　前逆前顺
　　埤雅羊性前逆牛性前顺故以为使尧牵一羊舜荷棰而随之不能前矣吕氏春秋今使乌获从后曳牛之尾尾絶而不从者逆也若指之桑条以贯其鼻则五尺童子牵而周四海矣
　　求雌求牡
　　埤雅诗曰济盈不濡轨雉鸣求其牡言雉宜交有时别有伦今反以雌求雄非特以雌求雄而又求牡焉以雌求雄淫也非特以雌求雄而又求牡焉者乱也按飞鸟曰雌雄走兽曰牝牡今雌雉以飞鸟而求及于走兽之牡者其淫乱当何如
　　
　　鸟飞动尾翘貌
　　蹲跠
　　兽蹲踞也
　　巽羽
　　易系辞为鸡羽虫也故云巽羽
　　震鳞
　　易系辞为龙鳞虫之长也故云震鳞
　　性识歌舞
　　天山之神鸟名帝江其性能谙歌舞之妙
　　尾变红黄
　　博物志孔雀尾多变色或红或黄如云霞人拍其尾则舞
　　钓鲤射鲋
　　鲤大鱼鲋小鱼也言临河而钓鲤者见射小鱼于井谷必小之文选虽复临河而钓鲤无异于射鲋于井谷
　　绊骥槛猿
　　呉季重曰一旅之众不足以扬名歩武之间不足以骋迹今处此而求大功犹绊良骥之足而责以千里之任槛猿猴之势而望其巧防之能者也
　　兰筋
　　相马经一筋从中出者谓之兰中者目上陷如井字是也兰筋竖者千里之足也
　　竹耳
　　杜诗竹批双耳峻
　　燕尾防
　　鱼有燕尾防之目
　　猫头鹰
　　此鸟八九月间自海外来身尾俱短毛羽褐色眼圆睛黄头酷似猫头两旁有毛竖起似两耳足爪似鹰故名猫头鹰

　　山堂肆考卷二百三十八
<子部,类书类,山堂肆考>
　　钦定四库全书
　　山堂肆考卷二百三十九　　明　彭大翼　撰补遗
　　字辨
　　敺殴
　　敺音呕击也殴音驱逐也又有韵音欧打也
　　库厍
　　上库藏下音舍姓也
　　夤寅
　　上下皆音夷上恭也又维也淮南子九州之外有八夤八夤之外有八纮下为东方之辰又恭也
　　瘣廆
　　上下皆音为上声上肿旁出又音垒下廦也又晋慕容廆
　　舄乌
　　殷氏书抄舄三冩而为乌虎三冩而成帝
　　亥豕
　　昔人因简牍磨灭以隂为陶以鱼为鲁以亥为豕
　　鳣氊
　　元隂幼达云初学讲明未到至有读鹳衔三鳣之鳣为氊萧何主进之进为赆挏马则谓桐马欵乃则谓袄蔼袭舛承讹鲜克辨正又如扑满须防褛裂孟青窭数刚卯桑鵞铁獭鱼丁虎乙防姑鸦舅一经三雅沆瀣赑屭金仆姑玉连等字不可殚述此皆前辈所常用而不知者辄诵以为怪
　　示示
　　示即祗字示音是以事告人曰示视眎等从
　　祼裸
　　祼音贯祭名裸音瘰赤体也又如祖宗之祖字礼仪之礼字祠祭之祠字合祭之祫字祃祭之禂字道上祭之裼字封禅受禅之禅字禋于六宗之禋字社稷之社字禔身之禔字及祈祷字福禄字祯祥等字皆从祼旁如袓县之袓字襜如之襜字夹衣之袷字衣端正之褆字单衣之襌字褫夺之褫字及襟裾字裀禋字袒裼等字皆从裸旁余可类推矣
　　友犮
　　上无防是朋友之友下加防拔犮跋等从
　　美羙
