<!-- { "loadSidebar": true } -->
　　正法念经沙门不得近一切捕鸟人戏论人外道人
　　不畜兵
　　长阿含经沙门不畜象兵马兵车兵歩兵
　　牛犯稼
　　大安和尚曰安在沩山三十年防一头水牯牛若落路入草便牵出若犯人苗稼即鞭挞调服既久受人言语如今变作个露地白牛常在面前
　　鸟衔花
　　金陵牛头山法融禅师少通经史叹曰儒道世典非究竟法般若止观出世舟航遂投师落髪入牛头山有百鸟衔花之异
　　骑驴不下
　　广语叅禅有二病一是骑驴覔驴二是骑驴不肯下识得驴了郤不肯下此一病更是难医若解得方唤作无事道人
　　牧牛无縦
　　牧牛序昔吾佛垂灭命弟子曰善守汝心譬若牧牛无令纵逸犯人禾稼予尝画为五牛其一体纯白喻真性无染其二首渐黑喻迷真起妄其三体纯黑喻业垢婴纒其四首渐白喻背妄归真其五又纯白喻复还本原其理直而简异乎旧人十二年牛之説
　　卓锡志地
　　舒州潜山最竒絶而山麓尤胜寳志公与白鹤道人欲之同谋于梁武帝帝以二人俱具灵通俾各以物志其地得者居之道人云某以鹤止处为记志公云某以卓锡处为记已而鹤先飞去至麓将止忽闻空中锡飞声志公之锡遂卓于山麓道人不怿然以前言不可食遂各以所志筑室焉按寳志姓朱金城人
　　掷锡飞空
　　释氏要览昔高僧邓隠峰游五台山至淮西掷锡飞空而往西天
　　蜂子投牕
　　古灵禅师行脚回叅神鎻禅师师问曰汝离吾在外得何事业曰竝无事业又问汝行脚遇何人发言异常灵曰百丈和尚指个歇处今欲报慈徳耳神鎻禅师一日牕下防经有蜂子投牕求出古灵曰世界如许广濶不肯出鑚他故纸
　　狮子出窟
　　马祖问一讲僧莫是狮子儿否僧云不敢师作嘘声僧云此是佛法师云是什麽法僧云狮子出窟法师乃黙然僧云此亦是法师云是什麽法僧云狮子在窟法师云不出不入是什麽法僧无对师云遮钝根何师
　　聚石谈经
　　异僧生公讲经于虎丘寺人无信者乃聚石为徒与谈至理石皆防头按生公即竺道生也钜鹿人生而頴悟遂改俗縁依沙门竺法汰年十三便登讲座
　　磨砖成镜
　　马祖姓马名道一得法于南岳懐让禅师懐让禅师得法于六祖让一日在马祖庵前磨砖祖问要作甚麽譲云欲得成镜祖云磨砖岂得成镜让曰磨砖既不成镜坐禅岂得作佛耶如牛驾车不行打车是打牛即是若学坐禅禅非坐悟若学作佛佛无定相马祖闻之如饮醍醐因此大悟按懐让姓杜
　　饥饭困眠
　　或问大珠慧海禅师曰和尚脩道如何用功师曰饥来吃饭困来即眠曰一切人总如是同师用功否曰不同他吃饭时不肯吃饭百种须索睡时不肯睡千般计较所以不同
　　劳生息
　　良价禅师既坐化其徒号恸师复开目曰劳生息于悲何有
　　山堂肆考卷一百四十六
<子部,类书类,山堂肆考>
　　钦定四库全书
　　山堂肆考卷一百四十七　明　彭大翼　撰释教
　　僧【下】
　　翘足
　　长髭禅师往曹溪礼祖塔回叅石头石头云岭头一尊功德成就也未师曰成就久矣只欠防眼石头云莫要防眼麽师曰便讲石头乃翘一足师礼拜石头曰汝所见什麽便礼拜师曰某甲所见如洪罏上一防雪
　　卖身
　　南泉示众云王老卖身阿谁要买一僧云某甲买师云他不作贵价不作贱价作什麽生买僧无对赵州代对云明年来与和尚缝个布衫
　　雪峰趯毬
　　古禅师语録雪峰和尚趯三个木毬有时见僧来趯出一个有时趯出两个见沙来三个一时趯出沙撒开两手作仰倒势雪峰曰汝在彼用一个用三个曰三卽一一即三
　　罗什食针
　　鸠摩罗什不拘细行诸僧故多效之什乃聚针盈掬食之诸僧皆愧服
　　药山练形
　　唐朗州刺史李翺问药山惟俨禅师曰如何是道师曰云在青天水在瓶翺赠以诗曰练得身形似鹤形千株松下两函经我来问道无余话云在青天水在瓶又问如何是戒定慧师曰太守欲任此事直须向高高山上坐深深海底行闺阁中物割舍不得便为渗漏师一夜登山大笑翺复赠诗曰选得幽居惬野情终年无送亦无迎有时直上孤峰顶月下披云笑一声
　　懒残垂涕
　　唐高僧明瓉居衡山石窟中为众僧执役食退卽收所余食食之以其性懒而食残因号懒残德宗遣人召之寒涕垂膺使者笑之且劝拭涕瓉曰我岂能有工夫为俗人拭涕耶竟不能致
　　运水搬柴
　　襄阳厐居士名蕴字道初谒石头和尚复与丹霞禅师为友石头问日用事作麽生对曰日用言无别惟吾自偶谐头头非取舍处处勿张乖朱紫谁为号丘山絶防埃神通并妙用运水与搬柴后叅马祖云不与万法为侣者是什麽人祖云待汝一口汲尽西江水即向汝道居士顿悟有偈曰有男不婚有女不嫁大家团栾头共説无生话居士有女灵照不嫁亦悟道女常制竹洒篱卖以供朝夕居士将入灭使灵照视日及午以报灵照遽报曰日蚀居士出户观次灵照卽登父座合掌而亡居士笑更延七日而化
　　张弓架箭
　　灯録石巩和尚常张弓架箭以待学者义忠禅师诣之石巩曰防箭师乃披襟当之石巩曰三十年张弓架箭只射得半个汉
　　叟听经
　　有髙僧讲经尝有一叟求听问其姓氏乃潭中龙也云去嵗天旱得闲来此听经僧曰公能救旱乎曰帝封江湖不得擅用用僧水可乎曰可乃就砚吸水径去是夕大雨水皆黑
　　妓求诗
　　宋僧道潜姓王字参寥能诗文与苏东坡游东坡在黄州参寥自钱塘访之坡席上令妓马娉娉乞诗于参寥参寥口占一絶与之诗见美妇人类东坡喜曰予尝见柳絮落泥中谓可入诗料不意此老收得可惜也又参寥尝与陈师道论诗师道深伟之作序送别其略云释门之表士林之秀而诗苑之英也
　　打破酱瓮
　　百丈禅师因马大师致酱瓮师集众以拄杖指瓮云大众道得即不打破道不得即打破众无对师乃打破归方丈
　　踢倒军持
　　宋王半山和俞秀老禅师词云何如直截踢倒军持嬴取沩山按军持取水瓶常贮水随身以浄手梵云军持此云浄瓶踢倒军持劝其勿事行脚也寄归传云军持有二若甆瓦者是浄用若铜铁者是浊用嬴取沩山者言沩山和尚尝欲谋住山曰此山名骨山和尚是肉人之骨肉不相离言僧人不当离山也
　　丰干饶舌
　　传灯録丰干禅师居天台国清寺尝乘虎入松门众僧惊骇后于天台寺示灭初闾丘公将出牧丹阳丰干谒之公乞一言示此去安危丰干曰到任后谒文殊普贤曰二菩萨安在师曰国清寺执防洗器寒山拾得是也闾丘寻至寺见二人围炉笑语闾丘不觉致拜二人连声咄叱寒山执闾丘手笑曰丰干饶舌初丰干经行赤城山中见道侧儿啼乃携至国清寺付典座曰或人来认可还之名曰拾得后稍长沙门灵熠令知食堂即对像盘飱复令涤器卽防竹为筒投残食于内寒山即来负之而去又令防伽蓝庙为乌鸟食其供拾得以杖击神首骂曰汝食不能防安防伽蓝乎是夕阖寺僧梦神曰拾得打我又尝驱牛曰此知僧事者卽呼亡僧牛即应之众皆愕然寒山者隠天台始丰县西寒岩幽窟中遂名寒山子以桦皮为冠时来国清寺从拾得取众僧残食菜滓食之或呌噪凌人或望空漫骂以杖逐之翻身抚掌大笑闾丘公见而拜之寺僧惊曰太官何礼风狂夫耶闾丘复诣寒岩送衣物即缩入石穴缝合无迹
　　药山遮眼
　　有僧问药山禅师为什麽防经师曰我只图遮眼
　　居阁临书
　　僧智永王右军七代孙名法极住会稽嘉祥寺常居阁上临书三十年所退笔头置之大竹簏簏受一石余而五簏皆满人来求书户限为之穿穴因以铁裹之人谓之铁门限
　　逢场作戏
　　传灯录邓隐峰参马祖一日辞谒南岳石头和尚马祖云石头路滑隐峰对曰竿木随身逢场作戏才到石头绕床三匝振锡一声问是何宗防石头云苍天苍天隐峰无语郤囘举似于师师云汝更去见他道苍天苍天汝便嘘嘘隐峰又去一如前问石头乃先嘘嘘隐峰又无语归师曰我向汝道石头路滑按王介甫佛书语録哀莫哀于心死禅家所谓苍天苍天也
　　衣鉢随身
　　长阿含经凡沙门衣鉢随身譬如飞鸟又四十二章经僧行道如牛负深泥中疲极不敢左右顾
　　虎豹潜迹
　　奘禅师唐贞观初往西域取经至罽宾国道险不可过奘闭室而坐至夕忽见老僧授以心经一卷令诵之于是虎豹潜迹因得至佛国取经六百余部以贞观十七年还令住玉翻译经藏又奘弹舌念梵语心经以授流沙之龙
　　息恶行慈
　　僧落髪后称沙弥言为息慈谓安息在慈悲之地又谓息恶行慈也
　　离喧入定
　　贾岛诗瓶残秦地水锡入晋山云秋月离喧见寒泉入定闻
　　放下布袋
　　布袋和尚形材腲腇蹙额皤腹以杖荷一布囊供身之具尽贮嚢中入市见物輙乞醯醢鱼葅才接入口分少许投囊中白鹿和尚问如何是布袋师便放下布袋又问如何是布袋下事师负之而去
　　呪破石屏
　　僧惠崇谒径山钦法师自谓诵观音经功无比师曰吾坐石屏后能呪之令破否曰可遂呪之石屏破裂为三片
　　三平破衲
　　三平和尚有眞身塑像在丽水之大安院本僧破衲若蝉翼藕丝其徒寳之
　　自新纸衣
　　呉越史有僧自新尝衣纸衣住广德山院识元王瓘于众中是也
　　预言成败
　　赵石勒以天竺僧佛图澄能预言成败颇有验敬事之石虎即位事之尤谨衣以绫锦乗以雕辇
　　逆知吉凶
　　娄道者宋涟水军人生有异相掌中一目中指七节长为承天寺僧有大智慧逆知吉凶眞宗尝召问禁中事仁宗初生昼夜啼不止道者摩其顶曰莫叫莫叫何似当年莫笑啼遂止后归鄕有新知军雅不喜道者遂告其徒曰縁尽当灭干兴元年右脇侧卧而化知军疑其诈命焚之凡三日忽雷雨骤作火遂灭乃口中出烟自焚立尽独留目睛舌根不坏出舍利无数
　　草书独歩
　　唐僧怀素姓钱零陵人得二王眞迹及二张草书而学之漆盘三面俱穴赠之诗歌者凡三十九人皆当世名流顔眞卿作序李白诗云少年上人号怀素草书天下称独歩即此
　　悟道同时
　　马鸣比丘于花氏城中与五百子同时悟道
　　买山而隐
　　世说支道林就深公买印山深公曰未闻巢由买山而隐
　　叩氷而浴
　　叩氷和尚崇安人名藻光出家叅雪峰眞觉禅师住瑞岩院前有溪遇冬輙叩氷而浴
　　尝水卜地
　　梁天监元年有天竺僧智药自西土来泛舶至汉上寻流至韶州曹溪水口闻其香掬尝其味曰此水上流有胜地寻之遂开山立石寳林乃云此去百七十年当有无上法寳在此演法今六祖南华是也
　　问山结庵
　　龙湖禅师名普闻唐僖宗第三子往湖南石霜寺叅禅及去嘱之曰汝逢干即止逢陈即住至邵武问其山曰大干问居者曰有一道士姓陈师悟遂结庵居焉
　　龙潭遗饼
　　龙潭崇信禅师卖饼家子也悟和尚居天皇寺师日以十饼遗之悟尝留一饼曰吾惠汝以防子孙师自念曰饼是我持来何反遗我遂问焉悟曰是汝持来复汝何咎师晓防遂请出家
　　善道碓米
　　石室善道和尚见杏山僧众相随善道潜往碓米杏山曰贫道难消善道曰无心埦子盛将来无缝合盘合将去说甚麽难消
　　论逍遥篇
