<!-- { "loadSidebar": true } -->
　　吴孙防将吕范言于防曰今将军事业日大士众日盛而纪纲犹有不整者范愿暂领都督佐将军部分之防曰子衡既为士大夫岂宜复屈小职知军中细事乎范曰不然范今舍本土而托将军者非为妻子也欲济世务也譬犹同舟渉海一事不牢即俱受其败此亦范计非但将军也防笑范出便释褠着袴褶执鞭诣阙下启事自称领都督自是军中肃睦威令大行
　　留鞭止行
　　见太守
　　着鞭度桥
　　三国孙权攻合肥曹操使张辽拒之辽夜募敢死之士明旦防阵冲垒入至麾下权大惊走撤军还至逍遥津北辽将歩骑奄至甘寜吕力战扞敌凌统率亲近扶权出围乘骏马上津桥桥南已撤丈余无版有亲近谷利使权持鞍缓控于后着鞭遂得超度
　　以鞭筭数
　　唐刘宴总粮储毎朝防马上以鞭筭数
　　宋兴拂睿
　　晋恵帝时成都王頴杀东安王繇琅琊王睿从帝在邺恐祸及将迯归頴先勅闗津毋得出贵人睿至河阳为津吏所止从者宋兴自后来以鞭拂睿而笑曰舍长官禁防人汝亦被拘耶吏乃聴过至洛阳迎大妃夏侯氏俱归国
　　李穆抶泰
　　魏宇文泰与东魏战马惊逸坠地东魏兵追及之左右皆散李穆以防抶泰之背曰笼东军士汝曹主何在而尚留此追者不疑穆因以马授泰与俱逸
　　鞭挥公主
　　见元宵
　　鞭授防妃
　　唐杨贵妃方有宠毎乘马则髙力士执辔授鞭
　　祖逖着鞭
　　晋刘琨与祖逖齐名及逖被用琨谓人曰吾枕戈待旦常恐祖生先我着鞭
　　克用射鞭
　　后唐李可举讨李克用大破之克用亡走达靼时与其豪帅游猎置马鞭或木叶或悬针射之无不中豪帅大服
　　建封赐鞭
　　见节使
　　桓指鞭
　　桓战败将出奔胡或谓之曰今羽林射手尚存八百舍此而去可复得乎直以马鞭指天而已
　　投鞭断流
　　秦王苻坚谋伐晋石越曰彼据长江之险民为之用殆未可伐也坚曰以吾之众投鞭于江可断其流何险之足恃乎
　　视鞭渉水
　　金主旻伐辽次混同江无舟以渡金主使一人导前乘赭白马径渉曰视吾鞭所指而行诸军随之水及马腹既济使舟人防其渡处不得其底



　　山堂肆考卷一百八十
<子部,类书类,山堂肆考>
　　钦定四库全书
　　山堂肆考卷一百八十一　明　彭大翼　撰器用
　　屏风
　　屏风所以障风亦所以隔形者也古者扆之遗象又有牀屏枕屏
　　云母
　　西京杂记赵飞燕为皇后其女弟合德上遗以云母屏风回风席七华扇又谢承后汉书郑为太尉时举第五伦为司空班次在下每正朔朝见曲躬自卑上问知其故遂听置云母屏风分隔其间由此遂为故事
　　火齐
　　拾遗记汉董偃尝卧延清之室上设火齐屏风列灵麻之烛
　　蛛丝
　　西京杂记昭阳殿木画屏风如蜘蛛丝缕
　　甲
　　洞冥记上起神明台上有金牀象席杂玉为甲屏风
　　画列女
　　东汉光武御座施屏风图画列女帝数顾视宋正容曰未见好德如好好色者也帝命撤之
　　画僊人
　　陆刿邺中记石季龙作金钿屈膝屏风衣以白缣画义士僊人禽兽于上
　　触头
　　见子
　　压背
　　吴均齐春秋宜都王铿年十歳与吉景曜商略前言徃行左右误排柟瘤屏风倒压背色貌不异言谭不辍
　　镂瑞图
　　崔豹古今注孙亮作琉璃屏风镂作瑞应图一百二十种
　　书家诫
　　唐房龄恐诸子骄侈席势凌人乃集古今家诫书屏风曰留意于此足以保躬矣
　　画雀
　　见婚姻
　　防蝇
　　见画
　　素屏赐毛玠
　　见赏赐
　　花屏赐禄山
　　孔氏帖安禄山恩宠莫比锡赍无数其所赐品目有八角花鸟屏风
　　刺史录名
　　唐太宗曰治人之本莫重于刺史故录刺史姓名于屏风卧起对之
　　美人印手
　　唐末遗史明皇所幸美人王氏数梦人召饮具言于上上曰此必术士所为若再徃以物志之其夕梦中又徃因就砚中濡手印于屏风上既寤即告帝索于外果于东明观中得其手纹而道士已遁去矣
　　十渐列屏
　　唐太宗览魏徴十渐防曰以所防列为屏庶朝夕见之太宗又尝命虞世南冩列女传于屏风
　　十事列屏
　　宋李伯时尝画髙阳长揖张释之谏文帝冯媛当熊霍光取玺武帝问日防明妃出塞王猛扪虱醉山简李宻迓太宗明皇揽镜妃子剪鬟十事列为一屏
　　屏女呈艺
　　杨太真传有一屏风名虹霓雕刻前代美人之形可长三寸许其间执玩之器与衣服皆用众宝杂厠而成乃隋文帝所造赐义成公主堕在北边贞观初灭敌与萧后同归中国上因而赐妃焉妃归卫公杨国忠家安于髙楼上国忠日午尝偃息其下才就枕而屏风诸女悉皆下床前各通所号云裂缯人也定陶人也穷庐人也当垆人也亡吴人也步莲人也桃源人也斑竹人也奉五官人也温肌人也曹氏投波人也吴宫无双返香人也拾翠人也窃香人也金屋人也解佩人也为云人也董双成也为烟人也画眉人也吹箫人也笑躄人也垓中人也许飞琼也赵飞燕也金谷人也小鬓人也光发人也薛夜来也结绮阁人也扶风女也国忠虽闭目歴观见之而身体不能动口不能发声诸女各以物列坐逓呈本艺讫一一复归屏上国忠方醒惶惧遽走下楼贵妃知之亦不欲见焉禄山乱后其物犹存在元载家后不知所在
　　屏女踏歌
　　酉阳杂俎唐元和初有士人因醉卧防中及醒见古屏上妇人等悉于牀前踏歌歌曰长安女儿踏春阳无处春阳不防肠舞防弓腰浑忘却蛾眉空带九秋霜中双鬟者问曰如何是弓腰歌者笑曰汝不见我作弓腰乎乃反首髻及地腰势如规焉士人惊惧因叱之忽然上屏
　　银涂
　　宋元嘉起居注十六年御史中丞刘正奏广川刺史韦朗作银涂漆屏风三十三牀又緑沉屏风一牀请追朗前所居官
　　金缕
　　唐诗金缕画屏开
　　书古文
　　王琰宗春秋明帝性多忌讳禁制回避者数十百品亦恶白字凡屏风书古来名文有白字辄加改易黄朱紫
　　书政要
　　唐宣宗书贞观政要于屏风每正色拱手而读之
　　琉璃
　　吴孙亮作琉璃屏
　　翡翠
　　东坡诗珠帘玉案翡翠屏
　　彦国座屏
　　见耆英
　　敬夫枕屏
　　见铭又邵康节过友人家昼卧见其枕屏画小儿题诗其上云遂令髙卧人欹枕看儿戏
　　几案
　　说文几案属也释名几屐也所以屐物者也屐阁也周礼春官司几筵掌五几案亦几属
　　武王有铭
　　太公金匮武王几铭曰安不忘危存不忘亡
　　武公有训
　　楚语左史倚相曰昔卫武公年九十有五矣犹箴儆于国在舆有旅贲之规位宁有官师之典倚几有训诵之谏居寝有御之箴临事有瞽史之道
　　隠几而坐
　　庄子曰南郭子綦隠几而坐仰天而嘘嗒焉似丧其耦顔成子防立侍乎前曰何居乎形固可使如槁木而心固可使如死灰乎今之隠几者非昔之隠几者也
　　操几以从
　　曲礼谋于长者必操几以从之
　　黄金
　　汉武帝内传武帝受太甲灵符十二于西王母盛以黄金几封以白玉函以瑚为牀
　　白玉
　　汉书仪祭天用白玉几
　　赐孔光
　　汉平帝诏太师孔光年耆有疾每朝十日一赐食赐灵寿杖省中置几入省用杖
　　赐卓茂
　　东观汉记光武拜故宻令卓茂为太傅封褒德侯赐之几杖
　　投几进师
　　见将帅
　　抵几斥吏
　　汉书朱博迁琅琊太守齐部舒缓养名博新视事右曹掾史皆移病卧博问其故对言惶恐故事二千石新到辄遣吏存问致意乃敢起就职博奋髯抵几曰观齐儿欲以此为俗耶乃召见诸曹吏书佐及县大史选视其可用者出教置之皆斥罢诸病吏白巾走出府门郡中大惊
　　称疾赐几
　　汉书吴王濞称疾不朝验问不实文帝责问吴使使者曰察见渊鱼不祥于是天子赐吴王几杖
　　逊位赐几
　　晋魏舒以年老称疾逊位诏赐几杖不朝
　　凭几读书
　　东汉孔融为北海太守为袁谭所攻流矢雨集矛防内接然融凭几安坐读书论义自若也
　　凭几学道
　　神仙传葛仙翁凭桐木几于女几山学道数十年白日登仙几化为白麂三足时出于山上
　　加锦
　　西京杂记汉制天子玉几冬则加绨锦其上谓之绨几公侯皆以木为几冬则以细旃为槖
　　画花
　　邺中记石虎所坐几悉画五色花
　　梯几戴胜
　　山海经西王母梯几而戴胜注云梯凭也
　　抚几惊亡
　　晋书司刘毅卒武帝抚几惊曰失吾名臣不得生作三公
　　阮籍书文
　　竹林七贤论魏封晋文王司空郑冲驰使从阮籍求文立待之籍时在袁孝尼家宿醉扶而起书几板为文无所治定乃冩付之
　　羲之书字
　　晋王羲之诣门生家不遇见棐几浄因书真草相半其父误刮去之门生惊懊累日
　　彰旧德
　　续汉书魏文帝赐彪几杖以彰旧德
　　表古风
　　见赏赐
　　遗灵产
　　吴均齐春秋孔灵产授光禄大夫览止足之分不肯拜太祖以白毛扇素几遗之曰以君有古人之风故赐卿以古人之物
　　赐甄权
　　孔氏六帖唐甄权许州扶沟人贞观中权已百歳太宗幸其舍赐几杖衣服
　　狐文
　　云仙散録房寿六月召客凭狐文几
　　乌皮
　　杜甫诗拂拭乌皮几
　　狐蹯鹤膝
　　语林任褒为光禄勲孙冯翊徃诣之见门吏冯几视之孙入语任曰吏冯几对客为不礼任便捶之吏答曰得罚体痛以横木扶持非凭几也孙曰植木横施植其两足便为凭几何必狐蹯鹤膝曲木抱腰
　　欹形诡状
　　唐栁宗元斩曲几文末代淫巧不师古式防兹揉木以限肘腋欹形诡状曲程诈力制类竒邪用絶防墨勾身陋狭危足僻侧支不得舒胁不遑息余胡斯蓄以乱人极
　　希元几铭
　　陈希元几铭亲仁可以自托友贤可以自扶求仁得仁必驰必驱若隠几以召凭几以呼则仁贤斯遯厮役来趋呜呼贤既遯身即孤
　　同叔几铭
　　晏同叔几铭小饭防噎跬行虞跌巾有角垫衣存衽缺惟忠与孝则罔摧折
　　对案不食【已下系案】
　　汉书万石君石奋子孙有过不诮譲之为之对案不食
　　屏案不食
　　见朋友
　　鸠入案
　　列士传魏公子无忌方食有鸠入案下公子怪之曰此有何忌来投无忌耶使人于殿下视之见一鹞从屋上飞去
　　雀行案
　　古诗双雀行书案
　　举案敬夫
　　见妻
　　据案接吏
　　刘佐既贵母尚在见县吏走廷中白事退戒佐曰长吏恐惧卑甚吾思而父吏于县亦当尔而据案何安乎佐感悟待下益加礼
　　天子玉案
　　唐李白鼓吹入朝曲天子凭玉案劒履若云行
　　舍人香案
　　唐起居舍人执笔随宰相入殿夹香案分立殿下
　　周瑜斫案
　　江表传曹公平荆州欲伐吴张昭等皆劝权迎操惟周瑜陈拒曹之计权乃拔刀斫案曰复有欲迎北军者与此案同
　　王融抚案
　　见志士
　　欹案
　　三国志曹操作欹案卧视书籍
　　圆案
　　杜阳编同昌公主琢百宝为圆案
　　杖
　　説文杖持也所以扶持而防倾跌者也礼王制五十杖于家六十杖于乡七十杖于国八十杖于朝荷杖而问
