<!-- { "loadSidebar": true } -->
　　唐王昌龄字少伯有梅花诗落落寞寞路不分梦中唤作梨花云苏东坡咏梅西江月词玉骨那愁瘴雾氷肌自有仙风海仙时遣探芳丛倒挂緑毛么鳯　素面翻嫌粉涴洗妆不褪唇红髙情已逐晓云空不与梨花同梦东坡诗乃用昌龄语
　　玉曽言志
　　见状元
　　认桃辨杏
　　宋范石湖梅花谱红梅粉红色标格犹是梅而繁宻则如杏香亦类杏故王荆公有北人初不识浑作杏花看之句石曼卿红梅诗认桃无緑叶辨杏有青枝当时以为着题东坡云曼卿此诗至陋浅村学堂中语也一説作梅圣俞诗又东坡红梅诗怕愁贪睡独开迟自恐氷容不入时故作小桃红杏色尚余孤痩雪霜枝寒心未肯随春态酒晕无端上玉肌诗老不知梅格在更看緑叶与青枝説者谓东坡此诗为红梅解嘲云
　　笑杏比桃
　　宋梅圣俞红梅诗笑杏少清香比桃多俗趣
　　廊下九英
　　常朝録唐元稹为翰林承旨退朝行至廊下初日映九英梅隙光射稹有气勃勃然百僚望之曰岂肠胃文章映日可见乎
　　都下二本
　　石湖谱承平时江梅独盛于姑苏晏元献公始移植西冈圃中一日贵游赂园吏得一枝分接由是都下有二本公尝与客饮花下赋诗若更开迟二三月北人应作杏花看客曰公诗固佳待北俗何浅耶晏笑曰伧父安得不然王琪君玉时守吴郡闻盗花种事以诗遗元献公曰馆娃宫北发精神粉瘦琼寒露叶新园吏无端偷折去鳯城从此有双身
　　衘霜映雪
　　何逊诗免园标物序惊时最是梅衘霜当路发映雪拟寒开枝横却月观花绕凌风台朝洒长门泣夕驱临卭杯应知早飘落故逐上春来
　　换骨凝脂
　　谱云世红梅诗甚多惟方子适一篇为絶唱有紫府与丹来换骨春风吹酒上凝脂之句又摭遗蜀州有红梅数本郡侯建阁扃钥游人莫得而见一日有两妇人髙髻大袖凭栏笑语郡侯啓钥阁不见人惟东壁有诗南枝向暖北枝寒一种春风有两般凭仗髙楼莫吹笛大家留取倚栏干
　　緑英
　　海墨徽言李白逰慈恩寺僧献緑英梅又石湖谱有緑蕚梅凡梅花跗蒂皆绛紫色惟此梅纯緑枝梗亦青好事者比之仙人蕚緑华京师艮岳有緑蕚华堂其下専植此本
　　紫蔕
　　西京杂记上林苑有朱梅同心梅紫蔕梅胭脂梅
　　桃花
　　礼月令仲春之月桃始华埤雅谚云白头种桃又曰桃三李四梅子十二言桃生三嵗便放华果早于梅李故首虽已白其花子之利可待也然皮束茎干颇急四年已上宜以刀其皮不然皮急则死故周南复取少桃以兴所谓桃之夭夭是也
　　成蹊
　　史记李将军广恂恂如鄙人不能出口死之日知与不知皆为流涕其忠诚信于士大夫也谚曰桃李不言下自成蹊此言虽小可以喻大
　　夹岸
　　见溪
　　曛醉眼
　　江总诗桃花曛醉眼杜甫诗桃花气暖眼似醉
　　颦愁眉
　　见赋
　　引雾映烟
　　江淹山桃颂惟园有桃惟山有丛丹葩擎露紫叶绕风引雾如电映烟成虹伊春之秀乃华之宗
　　剪绡裁锦
　　白乐天千叶桃诗剪绡裁锦一重重
　　间梅
　　罗隠诗暖触衣襟漠漠香间梅栁不胜芳数枝艳拂文君酒半里红欹宋玉墙
　　映竹
　　韩昌黎诗百叶双桃晩更红临窗映竹见玲珑应知侍史归天上故伴仙郎宿禁中
　　志勤悟道
　　志勤禅师在沩山因桃花悟道偈曰自从一见桃花后三十年来更不疑
　　公干放歌
　　见花
　　轻薄花
　　杜甫诗轻薄桃花逐水流
　　艳阳质
　　李白诗偶春风荣生此艳阳质
　　销恨
　　开元遗事明皇时禁苑中有千叶桃盛开帝与妃日夕宴花下帝曰不独萱草忘忧此花亦可销恨
　　助娇
　　天寳遗事明皇御苑有千叶桃帝折一枝挿于妃子寳冠此花亦能助娇态
　　蒸霞
　　韩文公桃源图行种桃处处惟开花川源逺近蒸红霞
　　含露
　　晁次膺水龙吟词岭梅香雪飘零尽繁杏枝头犹未小桃一种妖娆偏占春工用意微喷丹砂半朝露粉墙低倚是谁家丫女娇痴怨别空凝睇东风里　好是佳人半醉近横波一枝争媚都观里武陵溪上空随流水惆怅如红雨风不定五更天气念当年门里如今陌上洒离人泪
　　轻香
　　梁简文帝诗枝间留紫艳叶底发轻香
　　幽影
　　韩子苍诗桃花如昭君服御靓以丰徘徊顾幽影似为恱己容
　　磅磄山
　　拾遗记磅磄山去扶桑五万里其地寒有桃树千围万年一实
　　洛阳路
　　宋子侯赠董妖娆诗洛阳城东路桃李生路傍花花自相对叶叶自相当春风南北起花叶自低昂
　　临水
　　杜诗短短桃花临水岸髙适诗桃花防地红斑斑
　　映篱
　　王禹偁诗两株桃李映篱斜妆防商州副使家何事春风容不得和莺吹折数枝花按禹偁以救徐铉贬商州
　　都观
　　见道士
　　庆全庵
　　宋谢枋得庆全庵桃花诗寻得桃源好避秦桃红又见一年春花飞不遣随流水怕有渔郎来问津
　　留醉
　　王元之诗野桃无主满山隈迁客携樽独自来尽日馨香留我醉每春颜色为谁开
　　伴眠
　　种明逸诗习习香薫薄薄烟杏迟梅早不同妍山斋尽日无莺蝶只与幽人伴醉眠
　　晓态
　　种明逸诗緑蕚红葩晓态新风流如阵战愁人
　　春心
　　宋陶弼诗三月宫桃满山林一花千蕚费春心
　　鹤林神女
　　东坡诗上苑夭桃自作行刘郎去后防囘芳厌从年少追新赏闲对宫花识旧香欲赠佳人非泛洧好纫幽佩与沉湘鹤林神女无消息为问何由返帝乡
　　蕋宫姊妹
　　邵康节诗施朱施粉色俱好倾国倾城艳不同疑是蕋宫双姊妹一时俱肯嫁东风
　　李花【附来禽】
　　格物论桃李二花同时并开故善评花者言桃则必言李是此花之可爱不逊于桃也然桃之为花妖娆烂漫独可以昼观而李之淡泊纎秾香雅洁宻兼可以夜盻有非桃之所可得而埓者然品类中又有一种号曰来禽言其味甘能来众禽也俗呼林禽花不减于李故附见于此
　　萧陈相论
　　承平旧纂萧瑀陈士逹于龙昌寺看李花相与论李有九标谓香雅细淡洁宻宜月夜宜緑鬓宜泛酒无异色皆实事也
　　元白同咏
　　髙隠外书元防之白乐天两不相下一日同咏李花防之先成曰苇绡开万朶乐天乃服盖苇绡白而轻一时所尚
　　送酒
　　见风
　　酿醪
　　叙闻録唐宪宗以李花酿换骨醪赐裴度
　　发彩
　　梁王筠答元金紫饷朱李诗李花春发彩结实下成蹊
　　作团
　　枢要録沅陵伍贯卿家李花开一夜奴婢遥见花作数团如飞仙状上天去花上露倐作雨数千防花则亡矣
　　减粉分香
　　李商隠诗李径独来数愁情相与怜自明无月夜强笑欲风天减粉与园箨分香沾渚莲徐妃久已嫁犹自玉为钿
　　昼缟夜
　　杨诚斋诗序桃李嵗嵗同时并开而韩退之诗有花不见桃惟见李之句殊不可解因晚登碧落堂望隔江桃李桃皆暗而李独明乃悟其妙盖李花昼缟夜云
　　剪雪
　　韩昌黎诗当春天地争奢华洛阳园苑尤纷拏谁将平地万堆雪剪刻作此连天花又司马温公诗嘉李繁相倚园林淡泊春齐纨剪衣薄吴纻下机新色与晴光乱香和露气匀望中皆玉树环堵不为贫
　　倚风
　　古诗润沾晓露琼花洁困倚东风白雪香
　　蝶莺啼
　　唐太宗赋李诗玉衡流桂圃成蹊正可寻莺啼宻叶外蝶戱脆花心
　　风揉雨练
　　昌黎诗江陵城西二月尾花不见桃惟见李风揉雨练雪羞比波涛翻空香无涘金乌海防初飞来朱辉散射青霞开迷乱入眼看不得照耀万树繁如堆
　　镜调灯泛【已下来禽】
　　元稹诗镜调娇面粉灯泛髙笼缬
　　风舞云行
　　郑谷诗直疑风起舞飞去替云行
　　踈丛悴茎
　　梅圣俞诗积蠧全无叶踈丛有悴茎偶来庭树下重看露葩荣
　　夏实冬结
　　前人秋花冬更开夏实冬还结物理信难常人意自为孽
　　东坡自种
　　东坡诗东坡先生未归时自种来禽与青李五年不踏江头路梦逐东风泛苹芷
　　逸少同风
　　陈简斋诗粲粲来禽已着花芳根谁徙向天涯好寻青李相映风味应同逸少家
　　杏花
　　格物丛话杏花东方嵗星之精叶似梅而差大其色防红二三月始开有黄花杏有多叶杏
　　缁帷林
　　庄子曰孔子逰缁帷之林休坐乎杏坛之上弟子读书孔子歌鼓琴
　　碎锦坊
　　唐裴晋公午桥庄有文杏百株因名其处曰碎锦坊
　　明皇催
　　唐明皇遇春雨初晴见殿前百花未吐命髙力士取羯鼔临轩纵击囬视栁杏花皆发上笑曰此不唤我作天公可乎
　　文姬挿
　　河东备録阮文姬挿鬓用杏花淘浦呼为二花
　　宴士
　　唐宴进士于杏园谓之探花宴
　　劝农
　　东坡诗我是朱陈旧使君劝农曽入杏花村如今风物那堪话县吏催租夜打门按诗话徐州古丰县朱陈村有杏花一百二十里
　　烟须
　　李贺诗烟湿杏花须
　　霞艳
　　唐彦谦诗古艳桃花夺晩霞
　　活色生香
　　唐薛能诗活色生香第一流手中移得近青楼谁知艳性终相负乱向春风笑不休又韦庄诗大道青楼御苑东玉栏仙杏压枝红
　　分影写真
　　文与可诗月淡斜分影池清倒写真
　　倚娼
　　扬州事迹太平园中有杏数株每至烂开则大宴每一株则令一娼倚其傍立其馆曰争春开元中宴罢夜防或闻花有叹息之声
　　唤客
　　王介甫诗垂杨一径紫苔封人语潇潇院落中独有杏花如唤客倚墙斜日数枝红
　　春意相妬
　　吴融诗春意竟相妬杏花应防娇红轻欲愁杀粉薄似啼消愿作南华梦翩翩绕此条
　　暖律潜催
　　薛能诗暖律潜催次第春梅花已谢杏花新半开半落闲园里何异荣枯世上人
　　倚云
　　唐髙蟾诗天上碧桃和露种日邉红杏倚云栽
　　撼雪
　　宋杨诚斋诗曽见轻条撼雪飞一暄曝出万余枝从今日日湏来看看到红红白白时又云不信东皇也有私如何専宠杏花枝于中更出红千叶且道花工竒不竒
　　不施朱粉
　　宋王元之诗桃红李白莫争春素态妖姿两未匀日暮墙头试囘首不施朱粉是东隣
　　浅注胭脂
　　朱淑真诗浅注胭脂剪绛绡独将妖艶冠花曹春心自得东皇意逺胜都观里桃
　　飘霰叠霞
　　宋孙何诗殷红鄙桃艳淡白笑梨花落处飘防霰繁时叠碎霞苑宜开帝里坛称在儒家丽色明珠箔清香袭绛纱孙何字汉公蔡州汝阳人
　　等莺期蝶
　　林和靖诗蓓蕾枝梢血防干粉红腮頬露春寒不禁烟雨轻欺着只好亭台爱惜看偎栁傍桃斜欲堕等莺期蝶猛成团京城巷陌新晴后买得风流更一般
　　粘蜡
　　梅圣俞诗艳蕋粘红蜡仙葩总薄罗
　　防酥
　　文与可诗北园山杏皆髙株新枝放花如防酥
　　烧林
　　古诗烧林凝艳火过雨湿香须
　　出墙
　　叶靖逸诗春色满园闗不住一枝红杏出墙来

　　山堂肆考卷一百九十八
　　钦定四库全书
　　山堂肆考卷一百九十九　　明　彭大翼　撰花品
　　菊花
