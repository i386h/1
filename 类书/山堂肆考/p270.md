<!-- { "loadSidebar": true } -->
　　周敦頥字茂叔道州营道人初因舅郑向任为分宁主簿有狱乆不决公一讯立辨调南安司理有囚法不当死转运使王逵欲深治之公力与辩不聴公委手板将弃官去逵悟因得释调桂阳令改知南昌富家大姓恶少惴惴焉不独以得罪为忧而又以污秽善政为耻熈宁中提防广东刑狱以洗寃泽民为己任司理南安通判程珦遣二子颢頥往受业厯知南康军筑室于莲花峯下学者称为濂溪先生所着有太极图易通行于世諡元公
　　杨文公
　　杨亿字大年建州浦城人十一嵗试童子科挥毫若飞文不加防顷刻数千言与刘筠齐名真宗朝为正字迁知制诰翰林学士上尝谓王旦曰亿辞学无比后学皆师慕之文章有元和风格自亿始也卒諡文
　　富文忠
　　富弼字彦国河南人宋庆厯中以知制诰使契丹却献纳二字北朝君臣甚敬惮之还拜枢宻副使及知青州全活饥民五十余万人熈宁中拜同平章事时神宗以灾变减膳彻乐王安石言灾异皆天数非闗人事得失所致弼曰此治乱之机也不可以不速救即上书数千言杂引春秋洪范及古今传记人情物理以明其决不然者忠义之性老而弥笃居家一纪斯须未尝忘朝廷讣闻赠太尉諡文忠先封郑公晋封韩公子绍庭绍宗绍隆孙直柔
　　吕正献
　　吕公着字晦叔夷简之子熈宁中起知河南尹元祐中与温公并相歴事四朝平居无疾言遽色于声利纷华淡然无所好且识虑深逺遇事善决王安石博辩骋词人莫与抗公独以精识约言服之始封东平公卒赠太师申国公諡正献三子希哲希绩希纯希哲子好问好问子弸中本中弸中子大器大器子祖谦
　　范忠文
　　范镇字景仁成都华阳人薛奎守蜀还朝或问入蜀所得答曰得一伟人当以文学名世盖谓公也公为人清白坦夷笃于行义至于临大节决大义色和而语荘虽在万乗前无所屈两入翰林四知贡举其道德风流足以师表百世熈宁间士大夫论天下贤者必曰君实景仁年六十三乞致仕归蜀进银青光禄大夫卒年八十一封蜀郡公諡忠文犹子百禄百常
　　孙温靖
　　孙固字和父郑州管城人元丰元年拜同知枢宻事谍者告夏人幽其主神宗遽欲西讨固諌曰举兵易解祸难前后论之不下数千言元祐初除侍读遂除知枢宻院事卒諡温靖
　　文忠烈
　　文彦博字宽夫介休人逮事四朝任将相五十年名闻四夷封潞公平居接物谦下尊徳乐善如恐不及功成退居朝野倚重卒年九十二諡忠烈子及甫
　　曽文昭
　　曾肇字子开刚大之气晬然见于面人知其为成徳君子也在朝以论思之责为己任徽宗朝为翰林学士卒諡文昭次兄布字子宣建议行王安石新法徽宗朝拜相封鲁公諡文肃长兄巩字子固文章名天下元丰五年与李清臣等修史上手诏中书曰五朝史事宜付曾巩遂为史馆修撰史成赐龙衣金带擢试中书舎人祖致尧致尧子易简易占易占三子巩布肇
　　傅献肃
　　傅尧俞字钦之郓州项城人元祐四年拜中书侍郎名重朝廷风节凛然且重厚寡言遇人不设城府人不忍欺在位三年卒太后谓辅臣曰傅侍郎清直一节始终不变金玉君子也方倚以为相遽至是乎諡献肃或曰諡献简
　　韩忠宪
　　韩亿字宗魏真定灵夀人宋仁宗朝参大政卒諡忠宪八子纲综绛绎维缜纬缅而绛缜位宰相维门下侍郎
　　马正惠
　　马知节字子元年十八监彭州兵马以严见惮治绩卓然宋景徳中拜枢宻使刚直敢言不少卑屈尝与王钦若争事上前退见王旦词色犹怒甚曰知节防欲以笏击死之但恐惊动君相耳諡正惠
　　周文忠
　　周必大字子充庐陵人举进士第又中博学宏词科在翰林九年尝言六十四卦惟谦六爻皆吉又诵夫子其恕乎一语故平生处己以谦待物以恕淳熈中拜右相进少保封益国公退居十五年自号平园老叟筑室名玉和諡文忠子纶知筠州
　　蔡忠惠
　　蔡襄字君谟仙游人天圣进士累官知谏院精吏事所至有声文章清粹工小楷草书欧公以为独步当世官至端明学士諡忠惠子无考孙仲孙洸位八座戡为侍従如橚枢师言敷言谅诜六人俱登第皆公之诸孙也
　　种忠宪
　　种师道字彝叔世衡之孙为山西望族宋靖康中金人围城公以河东河北制置使将援兵赴因入对为战守计除同知枢宻院京畿宣抚使知兵有谋华夷著称諡忠宪
　　范忠宣
　　范纯仁字尧夫文正公次子宋元祐初拜相性夷易宽简不以声色加人尝戒子弟曰吾平生所学得之忠恕二字一生用不尽也及疾革口占遗表劝徽宗清心寡欲约己便民毋轻议边事毋易逐言官卒赠开府仪同三司諡忠宣
　　黄文节
　　黄庭坚字鲁直分宁人东坡荐之曰瑰竒之文妙絶当世孝友之徳追配古人初与李公择相见于舒州石牛洞山谷寺常游而乐之故自号山谷道人谪涪州别驾因号涪翁谪黔州寓开元寺寺有摩围泉因号摩围老人吕居仁推为江西诗祖元祐中为太史徽宗崇宁初谪宜州次年召还未行疾革而卒諡文节子相
　　宗忠简
　　宗泽字汝霖有文武才宋髙宗建炎初为东京留守威望素着盗贼屏息前后二十余疏请帝还京为黄潜善汪伯彦所抑忧愤成疾疽发于背因咏杜诗云出师未捷身先死长使英雄泪满襟连呼过河者三而卒諡忠简子颖
　　杨忠襄
　　杨邦乂吉水人宋建炎中倅建康金兵大至杜充战败遁去公刺血书襟曰宁为赵氏鬼不作他邦臣遂遇害绍兴中再赐田三百畆官其一子諡忠襄五子振文郁文有名于时
　　杨文靖
　　杨时字中立号山与游定夫谢显道俱游明道先生之门学有本原行无玷缺绍兴中奉祠致仕以著书讲学为事东南学者推为程氏正宗徽宗朝为国子祭酒諡文靖
　　晏元献
　　晏元献字同叔抚州临川人七嵗善属文宋景徳初张知白安抚江西荐之试神童科除正字置之秘阁又召试中书为集贤校理従陈彭年学后为江西留守幕下士王琪张亢最为上客范仲淹孔道辅欧阳脩一时名士多出其门天圣中拜相其属文有元和风格卒諡元献子叔原号小山有乐府行于世山谷为序
　　李忠定
　　李纲字伯纪邵武人髙宗即位首拜为相上十议方七十五日而罢史臣谓其以一身用舎为社稷安危虽身或不用用且不乆而其忠诚义气凛然动乎逺迩可谓一代之伟人矣封陇西郡公卒赠少师諡忠定子宗之
　　岳武穆
　　岳飞字鹏举汤阴人少负气节好左氏春秋孙吴兵法引弓百斤善左右射宋靖康初金人南侵二圣北狩飞出应募为秉义郎犯法将刑宗泽一见竒之会金人攻汜水以五百骑授飞使立功赎罪飞大败金人而还升为綂制其用兵能以少击众建炎绍兴间大小百余战未尝败北及入觐上赐金丝战袍金带衣甲等又御书精忠岳飞四字揭旗以授之飞兵追乌珠至朱仙镇金人有捐燕以南之惧大业已垂成矣时秦桧方主和议矫诏班师竟为所害官至少保封武昌公赠太师諡武穆追封鄂王子五人云左武大夫随飞征战屡立竒功雷霆俱阁只候霖敷文阁待制震茶盐监提举霖子珂知嘉兴府
　　赵忠简
　　赵鼎字元镇宋绍兴中当国专以固本为先人才所当召用者条而置之座右次第奏行之故列要津者多一时之望人号为小元祐帝尝亲书忠正文徳四字及尚书一帙赐之中兴贤相鼎为称首惜为贼桧谗忌贬窜遐方不食而死天下闻而悲之至孝宗时赠太傅追封丰国公諡忠简
　　韩忠武
　　韩世忠字良臣延安人宋建炎初为綂制勇冠三军擒贼苗傅刘正彦送行在斩之帝手书忠勇二字揭白旗以赐焉公性戆直敢言持军严重器仗规画精絶过人掠阵斧克敌弓以至狻猊之鍪连锁之甲皆其遗法也与刘光世岳飞张俊为中兴四大将封咸平王后解兵罢政卧家十年乃卒孝宗隆兴中追封蕲王諡忠武子彦直彦质彦古皆以才见用
　　洪忠宣
　　洪皓字光弼鄱阳人士良之后宋政和中为宁海簿摄令事蠲贫弱户税四千八百有竒宣和中为秀州録事州有水灾籍有粟者毋贵粜戒米肆揭价于青白旗上全活九万五千余人号洪佛子建炎中擢徽猷阁待制礼部尚书使金流递冷山二十年还朝擢朝请大夫复贬英州九年绍兴二十五年始复朝请郎徙袁州至南雄卒諡忠宣长子适字景伯号盘洲諡文惠次遵字景严号小隠諡文惠季迈字景卢号容斋諡文敏
　　赵清献
　　赵抃字阅道西安人气貌清逸人不见其喜愠之色自号知非子宋仁宗至和中为殿中侍御史弹劾不避贵势迁龙图学士两知成都累官至防政与王安石不合恳求去出知杭州元丰初告老退居于衢年七十七薨諡清献二子防屺元丰中防屺为温倅迎清献公就飬名其堂曰戏防人称笃行君子
　　冯文简
　　冯京字当世鄂州江夏人式之子幼隽迈不羣式尝取其所诵书题其后云将作监丞通判荆南军事冯京后十年京举进士自乡选至廷对俱第一除将作监丞通判荆南军事果如式言迁翰林学士知开封府两防大政初与王安石不合后为吕惠卿所倾中立不倚人服其操諡文简
　　徐节孝
　　徐积字仲车楚州人事亲孝旦夕必冠带而后定省従胡瑗学居一室寒一裘啜粟饮水不受问遗中年屏居穷里而四方之事无不知以近臣荐授楚州教授每升堂训诸生语闻者无不敬服元丰八年诏赐粟帛以旌其孝徽宗朝除宣徳郎諡节孝
　　程纯公
　　程颢字伯淳十嵗能为诗赋十二三居庠序如老成人后举进士歴鄠县上元主簿晋城令专尚徳化熈宁初为御史里行论新法不合去后又知扶沟丞坐狱逸囚责监汝州税哲宗立召为宗正丞命下而卒颢生平以道学鸣世人称为明道先生卒年五十四封河南伯諡纯公
　　程正公
　　程頥字正叔颢之弟少有髙识非礼不动哲宗初诏授西京国子教授力辞后召见擢崇正殿説书文彦博称为真侍讲与兄颢昌明道学出其门者甚众世称伊川先生封伊阳伯諡正公
　　任安惠
　　任中师字祖圣宋仁宗除右谏议大夫身处通显自奉甚薄上以飞白书赐之及归休建御书阁乡人荣之諡安惠兄中正防大政諡康懿
　　曹武毅
　　见将帅
　　曾文清
　　曽防贑州人开之弟幼有识度事亲孝绍兴间歴官浙西提刑秦桧怒开并防亦罢之桧死起知台州寻授秘书少监修宝训成权礼部侍郎諡文清
　　蔡文忠
　　蔡齐字子思神色明秀须眉如画祥符八年进士喜荐人才如杨偕郭劝辈皆为当世名臣仁宗朝大拜諡文忠
　　王文公
　　王安石字介甫号半山老子临川人熈宁中行新法大为民害封荆公卒諡文追封舒王刘元城言王金陵亦非常之人其质朴俭素始终好学与司马公畧同但学有邪正各欲行所学耳攻金陵者乃谓其以财利结人主如桑羊禁人言以固位如李林甫奸邪如卢杞大恶如王莽则言之过激而人不信之矣此可以为进言者之戒父益弟安国子雱
　　余襄公
　　余靖字安道韶州曲江人举进士迁秘书丞集贤校理范仲淹以言事忤防贬饶州靖上言陛下亲政以来屡逐言官以钳天下之口落职知春州又为时所忌出知吉州又坐习蕃语夺官后起知处州帅潭州移青州諡襄公
　　邵康节
　　邵雍字尧夫河南人天性髙迈迥出千古而坦夷温厚不见圭角先生之学得之李挺之所着有皇极经世观物内外篇渔樵问答击壤集行世卒年六十七程明道铭其墓朱文公为之赞元祐中赐諡康节子伯温孙溥绍兴中除徽猷待制溥秘书省校书郎
