<!-- { "loadSidebar": true } -->
　　欧阳公憎蚊诗翾翾伺昏黒稍稍出壁屋填牕来若翳聚隙多可掬丛身疑陷围聒耳如遭哭猛攘欲张拳暗中甚飞镞手足不自救其能营背腹
　　贪婪
　　韦楚老江上蚊子诗摇狭翅亚红腹江边夜起如雷哭请问贪婪一防心腐肉塡胸防多足越女如花住江曲寒蛾夜夜凝双緑任君撩乱锦牕中十幅轻绡围夜玉
　　喓喝
　　欧阳公曰予昨作憎蝇赋蝇可憎矣尤不堪蚊子自远喓喝来咬人也
　　蚁
　　格物论蚁穴居卵生有白黒黄赤大小数种蚁一作螘大螘俗呼为蚍蜉又曰马蚁小曰蚁蛘又有翅飞者其子曰蚳蚳螘卵也扬雄方言齐鲁之间谓蚁曰蚼梁益之间曰蚼燕齐之间曰蚁蛘
　　慕羶
　　庄子曰羊肉不慕蚁蚁慕羊肉羶也
　　趋秽
　　格物论蜂以潮而排衙蚁以雨至而酣战附羶趋秽顷刻羣集
　　盘马
　　传曰蚁封盘马
　　观鼇
　　符子曰东海有鼇焉冠蓬莱而浮游于沧海有蚳蚁闻而悦之与羣蚁至海畔欲观焉月余鼇潜未出羣蚁将返遇长风激浪崇涛万仭羣蚁曰此将鼇之作也数日海中隠如岳峙蚁曰彼之冠山何异我之戴粒逍遥封壤之巅伏乎窟穴之下也
　　徙蝇
　　杂爼成式儿戏时尝以棘刺标蝇置蚁来路此蚁触之而返或去穴一尺或数寸才入穴中者如索而出疑有声相召也其行每六七有大首者间之整若队伍至徙蝇时大首者或翼或殿如备异蚁状也
　　致蠖
　　杂爼元和中假居在长兴里庭有一蚁穴蚁色正黒腰节微赤首鋭足髙走最轻迅每生致蠖及小虫入穴輙坏垤穴葢防其逸也
　　制鲸
　　韩诗外传吞舟之鲸荡而失水则为蝼蚁所制
　　烧马
　　古今注牛亨问董仲舒曰驹何也答曰河内人见有人马数十万骑皆大如黍粟旋动往来从朝至暮家人以火烧之人皆成蚊蚋马皆成大蚁故今人呼蚊蚋曰黍民蚁曰驹
　　时行
　　荘子曰得时则蚁行失时则鹊起葢蚁行逶迟有序需而不速
　　酣战
　　埤雅蚁善鬭力举等身铁鬭輙酣战不解有行列队伍又云蚁有君臣之义抱朴子曰蚁有兼弱之智
　　攻栾
　　元稹文集巴蚁众而善攻栾栋往往木形完具而心节朽坏屋居者不省其微而祸成倾压
　　封戸
　　易林蚁封穴户大雨将集埤雅蚁将雨则出而壅土成峰鹳鸟见之长鸣而喜
　　溃堤
　　韩子曰千丈之堤以蚁穴而溃鲍明远诗蚁壤漏成河
　　穴狱
　　东阳元凝齐谐记董昭之过江见蚁罥一短芦昭之救之后系狱领羣蚁穴狱昭之得免
　　处宫
　　化书蝼蚁之有君也一拳之宫与众处之一粒之粟与众蓄之一罪无疑与众戮之
　　登灶
　　异苑桓谦字敬祖太元中忽有人皆长寸余悉被铠持槊缘机登灶寻饮食之所或有窃肉以槊刺取径入穴山道士朱应子以沸汤浇所入处寂不复出因掘之有斛许大蚁尽死穴中谦后以门衅遂灭
　　动于牀下
　　世説殷仲堪父师为晋陵太守尝病虚悸闻牀下蚁动云是牛鬬
　　渔于砚中
　　纂异记徐之夜读书忽见武士数百升于牀纵猎于花氊之上又见数百人升案擕网罟之具渔于砚中得鱼数百至明日掘得蚁穴尽焚之
　　当门积土
　　亰房易占蚁无故当道若门戸城郭积土水且伤人
　　验壤得泉
　　韩子曰齐桓伐孤竹行山中无水隰朋曰蚁冬居山之阳夏居山之隂蚁壤寸而有水乃掘之遂得水李德裕蚍蜉赋尝济齐师之乏亦闻嬀徳之羶覩封穴而知雨騐寸壤而得泉戴粒而游若巨鼇之冠神岳绕磨而行若日月之丽青天
　　盥而恐伤
　　宋哲宗在宫盥而避蚁程頥讲书毕请曰有是乎上曰然诚恐伤之耳頥曰推此心以及四海帝王之要道也上曰善
　　见而不践
　　宋徐孝节先生自小戒杀见聚蚁惕然惟恐践之又宋郊渡蚁见状元
　　虱
　　説文虱齧人虫也虮虱子也抱朴子曰头虱着身皆稍变而白身虱处头皆渐化而黒或云虱最忌水银银硃以二物熏之絶迹
　　甲胄生虱
　　韩子曰甲胄生虮虱
　　汤沐吊虱
　　淮南子曰汤沐具而虮虱相吊
　　悬牖
　　见射
　　投牀
　　郑綮传信记无畏三藏饮酒食肉言行麄易律师不悦常令宿于戸外律师中夜扪虱投牀下无畏即呼曰扑杀佛子律师异之
　　有虱皆剃
　　东汉记马援击浔阳山贼上书曰除其竹木譬如婴儿头多虮虱而剃之荡荡然则虮虱无所复依书奏上大悦因出小黄门有虱者皆剃之
　　多虱恐饥
　　齐江泌性仁慈衣弊虱多以绵褁置壁上恐虱饥死乃复置衣中自后终身无虱
　　搔虱不堪
　　晋嵇康与山涛书危坐一时痹不得揺体复多虱爬搔无已而况褁以章服揖拜上官三不堪也
　　择虱不动
　　语林晋王导辟顾和为扬州从事月旦和当朝未入停车门外周顗遇之和方择虱夷然不动类指和心曰此中何所有和徐应曰此中最是难测地
　　见主扪虱
　　王猛隠华山怀佐世之志闻桓温入闗被緼袍而诣之面谈当世之事扪虱而言旁若无人温异之
　　对客覔虱
　　北齐邢子才位中书监脱略不修威仪有斋不居坐卧常在一小屋果饵之属置之梁上賔至下而共噉对客或解衣覔虱且与剧谈
　　蓬缨采虱
　　齐卞彬虱赋序士蔚居贫多病萦寝败絮澡刷不谨澣沐不时四体防防加以臭秽故苇蓆蓬缨之间探采蚤虱日不替手按士蔚彬之字也
　　衲衣养虱
　　国老闲谈查道性淳古少寓狼山寺躬事薪水以给僧众衲衣不洗濯以养虱后仕至龙图阁待制
　　承首择虱
　　北史马子如为大行台及文襄辅政子如见之文襄哀其憔悴以股承其首亲为择虱赐酒百瓶羊五百口粳米五百石子如曰无事向被囚防死若受此岂有生路耶
　　见形呼虱
　　宋道君北狩至五国城衣上见虱呼为琵琶虫以其形类琵琶也
　　逃深匿坏
　　阮籍大人先生传世之所谓君子惟法是脩惟礼是克行欲为目前检言欲为无穷则少称乡党长闻隣国上欲图三公下不失九州牧独不见羣虱之处裈中逃乎深缝匿乎坏絮自以为安吉宅也行不敢离缝际动不敢出裈裆自以得绳墨也然炎丘火流焦城炽都羣虱处于裈中而不能出也君子之处域内何异夫虱之处裈中乎
　　回臭跖香
　　李商隠虱赋亦气而孕亦卵而成晨鹥朝鹤不知其生汝职惟齧而不善齧回臭而多跖香而絶
　　食血自安
　　梅圣俞虱诗贫衣弊易垢易垢少虱难羣处裳带中旅升裘领端藏迹讵可索食血以自安人世犹俯仰尔生何足观
　　怀絮非吉
　　前人秀叔头虱诗吾儿久失恃发括仍少栉曽谁具汤沐正尔多虮虱变黒居其元怀絮非吉宅蒸如蚁乱缘聚若蚕初出髪搔极蓬葆何暇食梨栗剪除诚未难所恶累形质又王介甫有和王乐道烘虱诗司马君实有和王介甫烘虱诗俱见事文类聚
　　蚤
　　蚤齧人虫也黒色善跳俗云虱生汗垢蚤生积灰亦有雌雄雄小雌大或曰布谷鸟所吐如蚊母之吐蚊也故三月蚤多至四五月渐衰又一种身扁而臭不能跳善齧人名曰交蚤又名扁虱亰师呼为壁陀虫杀蚤不诚
　　韩子曰韩昭搔而痒亡一蚤求之甚急左右因取已蚤虱而杀之昭侯以此察左右不诚也
　　赋蚤有指
　　卞彬为南康郡丞仕既不遂及着蚤虱虫虾蟆等赋皆大有指斥
　　蠧　【附壁钱已下诸虫】
　　周礼剪氏掌除蠧物以攻禜攻之以莽草薫之米谷蠧
　　尔雅蛄防强防注云今米谷中蠧小黒虫是也建平人呼为防子俗呼谷狗江东人名曰
　　衣书蠧
　　尔雅蟫白鱼注云衣书中蠧虫一名蛃鱼是也一説名壁鱼既老则身粉手拂之即落其形稍似鱼尾分两岐
　　桑蠧
　　尔雅蝤蛴注云在木中桑蠧是也本草食木心穿如锥刀身长足短口黒无毛正白色至春羽化为天牛诗曰领如蝤蛴葢此虫之体丰洁且白故诗以况荘姜之领
　　蓼蠧
　　蓼蠧虫生蓼枝中黄身黒觜作羊羶气形似螟
　　芦蠧
　　本草芦蠧虫治小儿饮乳吐逆状如小蚕
　　橘蠧
　　陆鲁望曰橘之蠧大如小指首负特角身蹙蹙然类蝤蛴而青翳叶仰齧与饥蚕之速不相上下人或触之輙奋角而怒弗食弗动明日往视则蜕而为蝴蝶矣
　　桂蠧
　　汉书文帝赐尉佗衣物佗因使者献桂蠧一器大业拾遗録桂蠧紫色香辛有味食之去隂痰之疾一説桑蠧去气桃蠧辟鬼柘蠧粪破血桐蠧亦可入药
　　屋蠧
　　蜂蠧人家屋中蠧也似螘而大正白色蠧食梁栋如锯开薄片层层可掲最畏土鼈及鸽鸟葢其气相制耳夏日南风起时则悉脱殻生翅如螱飞出
　　石蠧
　　伊洛间水底石下有虫如蚕亦解放丝连缀小石如蠒春夏羽化作小蛾水上飞名石蠧虫一名石下新妇
　　作幕如钱【已下附】
　　壁钱虫似蜘蛛而身扁作白幕如钱着壁间俗呼为壁蠒其抱子隔幕而伏生子百数坼幕而出一名扁蟢一名壁镜
　　作网为络
　　防蟱虫形状似蜘蛛而小身有毛斑専在草木稠密作网为幕络如人掌大四面严密中通一孔出入身藏于内蝇蚋触网则出擒食之
　　怜蛇
　　蚿一名蛆渠一名马蚰一名马防一名蛝一名纬骨虫一名百节虫一名刀环虫一名商距一名马轴一名马陆身如槎节节有细蹙纹葢百足虫也荘子曰蘷怜蚿蚿怜蛇言防以少而羡多蚿以有而羡无葢蛇无足亦足防一足亦足蚿百足亦足岂容歆羡于其间哉
　　交蚓
　　拾遗记石蠏形如蚱蜢而小身长两股如蠏在草头能飞螽之类也与蚯蚓交
　　硙风磨雨
　　尔雅蠓蠛蠓注云小虫似蚋喜乱飞或曰即蚋也一名蠓烟以其望之如烟故云一名瞀蜹列子云蠛蠓生于朽木之上郭璞曰蠓飞硙则天风磨则天雨言蠓旋飞如磨则天将风一上一下如舂则天必雨矣然郭氏图賛又云风舂雨硙不知二説何以不同列子曰蜹因雨而生见阳而死
　　螝雄蛹雌
　　埤雅蛹者蚕之所化蛾者蛹之所化荀子所谓蛹以为母蛾以为父是也蛹一名螝防一名罗孙炎尔雅正义以为螝即是雄蛹即是雌罗即是雄防即是雌防似黄蝶而小其眉勾曲如畵故诗以譬荘姜
　　负子
　　杂爼负子水虫也有子多负之
　　缢女
　　尔雅蚬缢女注云小黒虫赤头喜自经死故曰缢女
　　攅水
　　杂爼象浦川渚间有虫甚微细能攅水食船数十日其船遂坏
　　过街
　　埤雅土鼈一名防一名过街言逢申日则过街殆与鶝鵋忌庚申燕避戊巳无异也本草土鼈生墙壁下土中湿处状如防妇而大者寸余形扁如鼈有鳞如甲此物能禁蠧寇宗奭曰一名曰簸箕虫
　　翻葢
　　螲蟷一名顚当形似蜘蛛穴土为巢尔雅谓之王蛈蝪鬼谷子谓之蛈母窠深如蚓穴网丝其中土葢与地平大如榆荚常仰掀其葢伺蝇蠖过转葢捕之才入穴复闭与地一色竝无丝隟可寻也秦中儿童戏曰顚当顚当牢守门蠮螉寇汝无处奔叚成式谓蠮螉好窠于书卷或在笔管中祝声可听
　　守宫
　　见端午又秦晋西夏谓之守宫或谓之蠦南楚谓之蛇医或谓之蝾螈东齐海岱之间谓之防防北燕谓之祝蜒三教珠英守宫鳞色如蛇而四足亦与鱼合旧説蛇体有伤此物衔草傅之故又有蛇医之号
　　失水则醉
　　泥出东海纯肉无骨水中则活失水则醉如泥然故名曰泥杜诗先拚一饮醉如泥又名沙噀
　　闻味则飞
