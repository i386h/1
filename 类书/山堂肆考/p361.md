<!-- { "loadSidebar": true } -->
　　汉车千秋年老上优之朝见得乗小车入殿因号车千秋魏钟繇有膝疾拜起不便华歆亦以年髙有疾朝见皆使载舆晋太始中上临轩诏安平王孚载舆升殿司徒傅祗以足疾逊位不许令板舆上殿王导有羸疾不堪朝防令乗舆入殿不得施拜又唐房龄病稍间诏许肩舆入殿
　　敦复入朝
　　唐贾敦复入朝常尽室行车一乗甚人不知其为刺史也
　　车美可鉴
　　左襄二十八年齐庆封来奔献车于季武子美泽可以鉴形也展庄叔见之曰车甚泽人必瘁宜其亡也
　　车新则安
　　説苑赵简子好乗弊车癯马衣羖羊之裘其宰諌曰车新则安马肥则往来疾衣狐豹之裘则温且轻简子曰吾闻之君子服善则益恭细人服善则益倨今我以自备恐有细人之心也
　　不均茵凭
　　汉汲黯与周阳由同列共车未尝敢均茵凭
　　常褰帷幔
　　梁曹景宗为领军性躁动凡出行常欲褰车帷幔左右諌以位望隆重不宜然景宗谓所亲曰吾昔在乡里骑快马如龙拓弓作霹雳声箭如鹅鸱呌平泽中逐麞数肘射之渇饮其血饥食其胃甜如甘露浆觉耳后生风鼻头出火使人忘死今来州作防人路行开车幔小人輙言不可闭置车中如三日新妇于邑使人气尽
　　三过不观
　　説苑晋平公为驰逐之车挂之以犀错之以羽立于殿下羣臣得观焉田差三过而不观平公大怒差曰桀以奢亡纣以侈败是以不敢观也平公曰善乃去车
　　三反不受
　　説苑晏子朝乗弊车驾驽马景公遗之辂车乗马三反不受曰夫辂车乗马君乘之上臣亦乗之下民之无义侈其衣食而不顾其行何以禁之卒不受
　　五色
　　应劭汉官仪天子有五色车皆驾四马沈约宋书立车五色安车亦如之皆天子之车也
　　七香
　　魏武帝与杨彪书今赠足下四望通七香车二乗青牸牛二头
　　引避亷颇
　　见同僚
　　不容荀朂
　　晋和峤为中书令荀朂为监旧制监令同车峤嫉朂謟乃先登专坐不容荀朂朂乃自备车令监异车自此始
　　青牛
　　见仙
　　白鹿
　　葛洪神仙沈义学道于蜀中与其妻共载道逢白鹿车一乗
　　靖室
　　汉朝舆驾祠甘泉汾隂备千乗万骑太仆执辔大将军陪乗名为大驾有司马车驾四中道辟恶车驾四中道记道车驾四中道靖室车驾四中道
　　充庭
　　汉安帝记永初四年正月元防彻乐不陈充庭车注云毎大朝防必陈乗舆法物车辇于庭故曰充庭车也以年饥故不陈
　　赵谈骖乘
　　汉文帝出赵谈骖乘袁盎伏车前曰臣闻天子所以共六尺舆者皆天下豪英今汉虽乏人奈何与刀锯之余共载于是上笑下赵谈谈泣而下车一説作赵同
　　赵温同舆
　　东汉侍中赵温字子柔献帝自西都与温同舆辇至长安封江南侯为司空
　　登车致命
　　左宣十五年公孙归父防楚子于宋宋人使乐婴齐告急于晋晋景公欲救之使解如宋使无降楚曰晋师悉起将至矣郑人囚解献诸楚楚子使反其言登诸楼车使呼宋人而告之遂致其君命注云楼车车上望橹登诸楼车言晋登解于楼车也遂致其命言解既见宋人遂以晋人悉师将至之命致之也
　　登车望军
　　左成十六年晋厉公伐郑楚子登巢车以望晋军注云兵车髙如巢可以望敌故楚共王登以望晋军之动息
　　附蜂
　　汉书豫章严丰字孟卿为郡主簿太守贾萌举兵欲诛王莽有飞蜂附萌车衡丰谏以为不祥萌不从果见害
　　拒马
　　宋绍兴二年王彦恢制神武战车下安四轮略同飞虎顶帐布帷以避矢石傍斜冲击其用如神又有拒马车一人之力可以转用比之冲偏厢鹿角尤为至要
　　碧玉辇
　　王子年拾遗记周穆王驭黄金碧玉之辇从朝及暮而穷宇宙之内徧焉
　　黄金舆
　　唐黄巢乘黄金舆卫者皆绣袍帻陷京师入自春明门
　　玳瑁厢
　　周迁舆服杂事五辂两厢之后皆用玳瑁鹍翅注云鹍大鸟名其羽纎利故车箱象也
　　茱茰辋
　　晋石崇奴劵曰作车大良白槐之幅茱茰之辋注云车曰辋
　　重牙
　　董巴舆服志乘舆金根车五乘轮皆朱斑重牙贰毂
　　两尾
　　张揖坤苍轻车辕两尾
　　三寸辖
　　淮南子曰夫车所能转千里者以其要在三寸辖
　　四寸键
　　尸子曰文轩六驭无四寸之键则车不行小忘则大不成也
　　金辂载归
　　唐太宗命裴寂与长孙无忌升金辂寂辞帝曰公有佐命勲无忌宣力王室非二人谁可骖乘者遂同载归
　　寳舆迎入
　　六帖唐严武为汉州刺史吐蕃引杂羌宼山西武遣崔寜将而西既薄贼城城皆累石不得攻谍知惟东西不合者丈许乃为地道再宿而拔拓地数百里虏惊相谓曰寜神兵也及还武大恱装七寳舆迎入成都以夸于军
　　为设腰舆
　　唐褚无量复故官以耆老随杖聴徐行又为设腰舆许乘入殿中
　　特赐歩舆
　　唐李纲以足疾赐歩舆聴乘至阁又崔祐甫被疾诏肩舆至中书卧而承防
　　引车毁堞
　　唐侯君集讨髙昌鼓而前贼婴城自守遣谕之不下乃刋木塞堑引撞车毁其堞飞石如雨所向无敢当者因拔其城
　　以车缭营
　　唐房琯讨贼用春秋时战法以车二千乘缭营骑歩夹之遂战败
　　豹尾
　　卤簿令黄钺车左武卫队正一人在车执弓箭豹尾车右武卫队正一人在车执弓箭
　　鹿角
　　晋马隆讨羌依八阵图作偏厢车地广为鹿角车营路狭则为木屋施于车上且战且前弓矢所及应而倒
　　圆外方中
　　唐栁宗元説车杨诲之将行栁子起而送之门有车过焉指而告之曰若知是之所以任重而行于世乎材良而器攻圆其外而方其中也材而不良则速壊工之为功也不攻则速败中不方则不能以载外不圆则窒拒而滞方之所谓者箱也圆之所谓者轮也匪箱不居匪轮不涂吾子其务法焉者乎
　　固狭擅髙
　　司马温公饭车説天雨迃夫出见饭车息于髙蹊者指谓其徒曰是车也将覆不乆矣行未十歩闻讙声顾见其车已覆其徒谓曰子何用知之迃夫曰吾以人事知之夫天雨道泞而蹊独不濡又狭而髙是众人之所趣也而车不量其力固狭擅髙乆留不去以妨众人之欲进者其能无覆乎祸有钜于此者奚饭车之足云
　　马不能上
　　战国防污明见春申君曰骥之齿至矣服盐车上太行中阪迁延负辕不能上伯乐遭之下车攀而哭之解纻衣而幕之于是俯而喷仰而鸣声达于天欣伯乐之知己也
　　牛不能引
　　明皇杂録上将幸华清宫防妃姊妹竞饰车服各为一犊车展以金翠间以珠玉一车之费不啻数十万既载甚重而牛不能引
　　阮裕焚车
　　晋阮光禄在剡曾有好车借者无不给之有人塟母意欲借而不敢言阮后闻之叹曰吾有车而使人不敢借何以车为遂焚之按光禄名裕字思旷以徳业知名
　　孟郊借车
　　唐孟郊借车诗曰借车载家具家具少于车借者莫弹指贫穷何足嗟百年徒校走万事尽随花
　　属车十乘
　　孔帖天子属车十乘一曰指南车二曰记里鼔车三曰白鹭车四曰鸾旗车五曰辟恶车六曰皮轩车七曰羊车八曰耕根车九曰四望车十曰安车为十乘行幸陈于卤簿则分前后大朝防则分左右皇后之车六重翟车献翟车安车翟车四望车金根车也皇太子之车三金辂轺车四望车也亲王及武职一品有象辂二品三品有革辂四品有木辂五品有轺车
　　画车百乘
　　孔帖帝问游幸之费对曰闻懿宗以来每行幸无虑用钱十万金帛五车十部乐工五百犊车红辋朱辋画香车百乘诸卫士三千
　　鞍
　　説文鞍马鞁具也
　　赐赵熹
　　汉书光武徴赵熹引见赐鞍马待诏公车
　　赐桓郁
　　东观汉记永元元年西谒园林桓郁兼羽林中郎将上赐马二疋并鞍勒防汗
　　下马解鞍
　　见将帅
　　上马堕鞍
　　吴孙权欲使严畯镇京口畯辞因试畯畯上马堕鞍乃聴之人嘉其实譲
　　琉璃
　　西京杂记武帝时身毒国献白光琉璃鞍在暗中光照十丈
　　玫防
　　杂记汉武得贰师天马造玫防石为鞍又古诗金覊玳瑁鞍
　　翠饰
　　盐铁论古者绳鞚草鞮皮荐而已其后代以革鞍铁镳而为饰又其后有金银翠毛之饰又有障泥障汗鞙尾亦从鞍以为饰
　　紫茸
　　魏百官各有紫茸题头髙桥鞍一具
　　马援据鞍
　　见将帅
　　毛寳踢鞍
　　晋毛寳以救桓宣帝中箭贯髀彻鞍使人踢鞍拔箭血流满靴
　　悬柱
　　魏志太祖马鞍悬于库柱为鼠所啮吏惧死邓哀王冲以刀故穿单衣如鼠啮者谬为愁色太祖问之冲曰俗以鼠啮衣者为不吉太祖曰此妄言耳俄而库吏以啮鞍闻太祖笑曰儿衣在侧而啮况鞍悬柱乎遂不罪之
　　挂林
　　谢恵连诗挂鞍长林侧饮马修竹湄又刘昆扶风歌系马长松下登鞍髙岳头
　　镂衢鞍
　　三辅决録平陵公孙奋富闻京师梁冀知其俭恡以镂衢鞍遗奋从贷五千万
　　金梁鞍
　　南宋刘义恭谢金梁鞍啓赐臣供御金梁桥鞍制作精巧宜副龙驷圣慈下逮猥垂光锡
　　宁王玉鞍
　　天寳遗事寜王有暖玉鞍毎至冬月则用之虽天气严寒而坐于鞍上如温火之气又明皇在蜀以七寳鞍赐张后李泌请分赐将士
　　行俭珍鞍
　　唐裴行俭有赐及珍鞍令史私驰马马蹶鞍壊不加罪
　　辔
　　释文辔拂也言牵引拂戾以制马也辔之为饰有衘勒镳覊缰鞚之类衘衘在口中之义勒络也络其头而引之镳包也在旁包敛其口也覊检也所以持制之也缰疆也系之使不得出疆限也缰亦曰靮鞚者控制之义
　　如丝
　　诗小雅我马维骐六辔如丝如丝调忍也
　　如组
　　诗邶风简兮有力如虎执辔如组组织丝为之也
　　挈辔令舍
　　夏官挈壶氏掌挈壶以令军井挈辔以令舍挈畚以令粮注云军之所聚不可无井穿井及水则举壶以示人乘车者必执辔止则解焉故舍止则举辔以示人盛粮者必用畚当廪给则举畚以示人令舍谓悬辔于所当止之处也
　　受辔犯軷
　　夏官大驭掌驭王路以祀及犯軷王自左驭驭下祀登受辔犯軷遂驱之
　　太仆执辔
　　百官春秋
　　都尉执辔
　　汉光武东京郊祀法驾则河南尹奉引奉车都尉执辔侍中骖乘
　　千乘弭辔
　　班固东巡颂乘舆动色羣后屏气万骑齐镳千乘弭辔
　　百马齐辔
　　魏明帝善哉行百马齐辔御由造父
　　人君执辔
　　家语闵子骞为费宰问政于孔子孔子曰君者人也吏者辔也刑者防也人君之政执其辔策而已矣
　　人臣衔辔
　　淮南子曰权衡者人主之车舆爵禄者人臣之衔辔
　　鞭
　　説文鞭所以驱驰者也或谓之防
　　赠防送士防
　　见饯别
　　杖防追萧王
　　邓禹杖防追萧王秀及于邺
　　请鞭获奴
　　见卜筮
　　示鞭留骑
　　见亭
　　石庆数马
　　汉石庆为太仆御出上问车中几马庆以防数之举手曰六马
　　武后驭马
　　唐武后朝吉顼获罪后怒曰昔太宗有马肥逸难驭朕时为宫女进言曰妾能制之然湏三物一铁鞭二铁挝三首鞭之不服则挝其首挝之不服则断其喉太宗壮朕之志今顼岂足汚朕之首耶贬为安固尉
　　执鞭启事
