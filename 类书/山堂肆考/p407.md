<!-- { "loadSidebar": true } -->
　　周祗枇杷赋序枇杷寒暑无变负雪扬花余植之庭圃遂赋之云名同音器质异贞松四序一采素花冬馥
　　果产西蜀
　　宋景文诗有果产西蜀作花凌早寒树繁碧玉叶柯叠黄金丸
　　名著上林
　　梅圣俞诗五月枇杷黄似橘谁思荔枝同此时嘉名已着上林赋郤恨红梅未有诗
　　一梢满盘
　　杨廷秀诗大叶耸长耳一梢堪满盘荔枝多与核金橘郤无酸
　　万颗缀树
　　刘屏山诗万颗金丸缀树稠遗根汉苑识风流也知不作清朝瑞朽腐聊闗圣主忧
　　银杏
　　格物总论银杏树髙大叶薄有刻缺一枝动百十颗八九月熟去其皮与肉取核为果一名鸭脚因叶相似也
　　南方移植
　　欧公诗注京师无鸭脚树驸马王和父自南方移于其第
　　宣城充贡
　　晁无咎云宣城此物常充贡
　　类緑李
　　梅圣俞赠永叔内翰遗李大博家新生鸭脚诗鸭脚类緑李其名因叶髙吾乡宣城郡多以此为豪
　　伴金桃
　　杨廷秀诗深灰残火略相遭小苦微甘韵最髙未必鸡头如鸭脚不妨银杏伴金桃
　　胡桃
　　胡桃生北土今陜洛间多有之大株厚叶多隂实青瓤白味甘殻薄者为佳食之令人肥健本草此果本出羌胡汉张骞自西域还始得其种植之秦中后渐生东土
　　刘滔为贡
　　晋刘滔书胡桃生西域外刚朴内柔甘似古贤者敬以为贡
　　沈约谢赐
　　梁沈约有谢赐乐游园胡桃启
　　琼米
　　杨诚斋诗皱殻倾来紫麦新中藏琼米不胜珍
　　珠实
　　诚斋诗三韩万里半天松方丈蓬莱东复东珠玉鏁成千嵗实冰霜吹落九秋风酒邉腷防牙车响座上须臾漆櫑空新果新尝正新暑绣衣使者念山翁
　　莲子
　　説文莲荷实也一曰菂薂酉阳杂俎广知篇湖月莲子也
　　露房
　　杜诗露冷莲房坠粉红
　　冰茧
　　王琪诗蚕寒冰茧痩蜂老露房空
　　醉嚼百圆
　　东坡诗緑玉蜂房白玉蝉折来带露复含烟玻瓈盆面冰浆底醉嚼新莲一百圆
　　新收千菂
　　坡诗新收千百秋莲菂剥尽红衣捣玉霜不假参同成气味跳珠椀里緑荷香
　　蕋里作房
　　坡诗蜂不禁人采蜜忙荷花蕋里作蜂房不知玉蛹甜于蜜又被诗人嚼作霜按蚕化为蛹蛹化为蛾
　　窠里成蛹
　　坡诗蜂儿来自宛溪中两翅虽无已是虫不似荷花窠里蜜方成玉蛹未成蜂
　　拳如儿手
　　山谷诗莲实大如指分甘念母慈共房头更深兄弟思实中有么荷拳如小儿手念我忆诸雏迎门索梨藕
　　棱如马蹄
　　司马温公诗莲房前后熟供噉不须齐肉嫩山蜂子棱如大马蹄
　　藕
　　尔雅荷芙渠其茎茄其叶蕸其本蔤其华菡蓞其实莲其根藕其中菂菂中薏埤雅赵辟公杂记藕能移凡芙渠行藕如竹之行鞭节生一叶一华华叶相偶故谓之藕又华初着子首顾在下久之其房倒垂首更在上也
　　西王母进
　　拾遗记周穆王集方士于春宵宫西王母来进万嵗冰桃千年碧藕
　　碧衣女咏
　　树萱録有碧衣女子咏诗藕隠玲珑玉
　　采藕供食
　　晋羊敦为广平太守嵗饥家餽不至采藕而食朝廷闻之诏赐谷千斛
　　踏藕为业
　　酉阳杂俎大厯中髙邮百姓张存以踏藕为业尝于陂中见旱藕稍大如臂遂并力掘之深二丈大至合抱以其不可穷乃防之中得一劒长二尺色青无刃存不识为寳邑人有知者以十束薪易之其藕无丝
　　冷比霜
　　韩退之诗太华峰头玉井莲开花十丈藕如船冷比雪霜甘比蜜一片入口沈疴痊我欲求之不惮逺青壁无路难夤縁安得长梯上摘实下种七泽根株连
　　生应月
　　埤雅俗云藕生应月月生一节闰辄益一
　　玉节
　　宋陶弼诗万顷金沙里谁将玉节栽丝应鲛乞与津是蚌分来盘贮冰犹结刀侵雪易摧防风骨外折混沌窍中开月寺僧家鉢风亭酒客杯胸中秋气入牙角雨声回自愧尘泥贱得蒙樽俎陪与君消酷暑李莫相猜
　　冰姿
　　胡致隆坐上分题赋藕云平生冰雪姿七星罗心胸岂无有丝毫上禆天子聪而不自荐达胡为乎泥中沈疴且无赖安得君従容其子亦可怜风味如乃翁
　　耕泥
　　埤雅今江左穿池取汲不欲种藕以藕善耕泥壊池也
　　翻沼
　　苏子由诗春湖柳色黄宿藕冻犹僵翻沼龙蛇动撑船牙角长
　　伤叶
　　国史补苏州进藕最上者曰伤荷藕欲长其根故伤其叶
　　纒丝
　　陶弼诗緑房翠子暗相失红藕白丝空自纒













　　山堂肆考卷二百七
　　钦定四库全书
　　山堂肆考卷二百八　　　明　彭大翼　撰果品
　　菱
　　格物总论菱防也一名芰一名水栗茎上有刺花黄白色有数种或四角或三角或青苞或紫苞八九月间熟淮汉以南凶年以菱为蔬又都观翠水中菱如飞鸡故名翻鸡菱仇池笔记菱花开背日芡花开向日故菱寒而芡暖
　　屈到属祭
　　国语屈到有疾召宗老而属之曰祭我必以芰及祥宗老将荐芰屈建命去之曰夫子不以私欲干国之典也
　　灵均主盟
　　杨廷秀食菱诗鸡头吾弟藕吾兄头角崭然也不争白璧中藏烟水晦红裳左袒雪花明一生子木非知已千载灵均是主盟毎到炎官张火伞西山未当圣之清
　　劝民畜菱
　　汉书龚遂字少卿为勃海太守劝民秋冬益畜果实菱芡
　　募民种菱
　　苏子瞻知杭州募民种菱于西湖而收其利以备修堤
　　海上充食
　　吕氏春秋杜厉叔事莒公自以为不见知居海夏食菱冬食橡栗
　　道中作饭
　　梁书鱼为湘东王镇西司马述职西上道中乏食縁路采菱作饭给所部
　　引蔓争角
　　张俞诗青菱引蔓空争角
　　懐珠韫玉
　　杨诚斋食老菱有感幸自江湖可避人懐珠韫玉冷无尘何须抵死争头角荇叶荷花老此身
　　芡实
　　格物总论南楚谓之鸡头北燕谓之防淮徐泗之闲谓之芡叶似荷而大叶上蹙衂如沸贴水而平茎与苞皆有芒刺其苞恰如鸡头一名鸡壅内着子如指头大颗圆而色褐有殻其间肉白如米可以济饥鸿头
　　周礼注芡鸡头一名鴈头故韩退之聫句鸿头排刺芡山谷诗剖蚌煮鸿头
　　猬腹
　　姜梅山诗猬腹出波烹芡实马蹄和露滴莲房
　　剖膏液
　　苏子由食鸡头诗芡叶初生皱如縠南风吹开轮脱辐紫苞青刺攅猬毛水面放花波底熟森然赤手初莫近谁料明珠藏满腹剖开膏液尚模糊大盎磨声风雨速
　　饱珠玑
　　杨廷秀食鸡头诗龙宫失晓恼江妃也养鸣鸡报晓辉要啄稻梁无半粒只教满颔饱珠玑
　　昼合宵炕
　　埤雅荷花日舒夜敛芡花昼合宵炕此隂阳之异也
　　擘金倾琲
　　杨廷秀食鸡头诗江妃有诀煮真珠菰饭牛酥软不如手擘鸡头金五色盘倾骊颔琲千余夜光明月供朝嚼水府灵宫恐夕虚好与蓝田飡玉法编归辟谷赤松书
　　橄榄
　　草木状橄榄子大如枣两头尖青色二月华八九月熟味酸蜜藏乃甜矣
　　闽中尤重
　　岭表异録橄榄树身耸枝髙数丈闽中尤重其味咀之香口胜含鸡舌核有棱内三窍有仁生啖及煮熟食之悉解酒毒置茶中尤佳有野生者子繁树峻不可梯縁但刻其根下方寸纳盐于其中一夕子皆落
　　江南最珍
　　王元之诗江南多果实橄榄最珍竒北人将就酒食之先颦眉皮肉苦且澁沥口复弃遗良久有回味始觉甘如饴我今何所喻喻比忠臣辞直道逆君耳斥退投天涯世乱思其言噬脐焉能追寄语采诗官毋轻橄榄诗
　　久方和
　　欧阳永叔诗五行居四时惟火盛南讹炎焦凌木气橄榄得之多酸苦不相入初争久方和霜苞入中州万里来江波幸登君子席得与众果罗
　　甘莫敌
　　梅圣俞诗南国青青果涉冬如始摘初咀澁难任竟尝甘莫敌
　　翠颗
　　刘贡父诗青肤镂琼莹翠颗森菡蓞苦为幽人贞久见君子淡
　　青子
　　东坡诗纷纷青子落红盐正味森森苦且严待得微甘回齿颊已输崖蜜十分甜
　　余甘葛
　　山谷诗方懐味谏轩中果忽见金盘橄榄来想共余甘有葛苦中真味晩方回按余甘亦果名子如弹丸大理如定陶本草所谓庵摩勒即此云南记泸水南有余甘子树色微黄味酸苦核五棱又按山谷集戎州蔡次律家轩外植余甘余名其轩曰味谏轩
　　余甘苗裔
　　刘屏山诗炎方橄榄佳余甘岂苗裔风姿虽少殊气韵乃酷似
　　甘蔗
　　説文藷蔗也本草赤者名昆仑蔗白者名荻蔗格物丛话蔗有紫色者有青色者笮取其汁过樟木槽取而煎之即可成饴今砂糖冰糖是也
　　析酲
　　汉郊祀歌百味防酒布兰生泰尊柘浆析朝酲又元稹诗甘蔗消残醉
　　愈疾
　　野史卢绛中痁疾梦一白衣妇人颇有姿色谓之曰子之疾食蔗即愈既诘朝见鬻蔗者绛揣嚢中且乏一镪唯有唐韵一册遂请易之其人曰吾乃负贩者将此安用哀君欲之遂贻数挺绛喜而食之至旦疾愈
　　交趾数寸
　　呉録交趾所生者围数寸长丈余取其汁曝之数日可成饧入口即消彼人谓之石蜜
　　扶南三节
　　世説扶南蔗一丈三节见日即消见风即折
　　恺之倒啖
　　世説顾恺之为虎头将军毎啖蔗自尾至本或问之曰渐入佳境清异録丘鹏南出甘蔗啖朝友云黄金颡
　　宣都挿射
　　齐宣都王鉴取甘蔗挿百步射之十发十中
　　太武求蔗
　　魏史元嘉二十七年魏太武引兵攻彭城求甘蔗于武陵王骏骏命与之
　　代宗赐蔗
　　郭汾阳在汾上代宗赐甘蔗二十条
　　因糖为霜
　　王灼谱唐大歴间有僧号邹和尚跨白驴登繖山结茅以居须盐米薪菜之属即书寸纸系钱緍遣驴负至市区人知为邹也取平直挂物于鞍纵驴归一日驴犯山下黄氏蔗苗黄请偿于邹邹曰汝未知因蔗糖为霜利当十倍吾语汝塞责可乎试之果信自此流其法
　　杂作酒
　　容斋随笔唐赤土国用甘蔗作酒杂以紫根
　　丛生
　　格物论蔗丛生畦而种之身似竹而实初出地节颇宻自后一节踈一节清异録湖南马氏有鸡狗坊长能种子母蔗
　　庶出
　　野史宋神宗问吕惠卿曰何草不庶出独于蔗为庶出何也对曰凡草植之则正生此嫡出也甘蔗以斜生所谓庶出也
　　
　　格物论蓏也在地曰蓏有数种皆蔓生埤雅性恶香尤忌闻麝麝气触之乃至一蒂不收
　　祭上环
　　礼玉藻祭上环注云上环谓横切之圆如环也
　　覆用絺
　　见絺绤
　　曽子芸
　　家语曽子芸误伤其根曽晳怒大杖击其背曽子仆地有顷而苏
　　焦华梦
　　孝子焦华西秦时人父遗尝病甚冬仲思求之不得忽梦一人黄冠谓曰闻子父病思故送以助子华拜受之及寤在手馨香非常父食而病愈
　　舆父守
　　尔雅权舆父守注云今中黄甲小虫好食叶故名守形类萤而小又崔氏月令种用戊辰日
　　织女主
　　续汉书牵牛星主闗梁织女星主果
　　东陵五色
　　见隠士又阮籍诗昔闻东陵近在青门外连畛距阡陌子母相钩带
　　防稽五色
　　任昉述异记吴桓王时防稽生五色
　　视坑儒
