<!-- { "loadSidebar": true } -->
　　唐白居易作乐府百篇规讽时事流闻禁中上悦之命为翰林学士
　　规切时政
　　宋哲宗元祐元年以苏轼为翰林学士轼在翰林颇以言语文章规切时政卫尉丞毕仲逰忧其及祸贻书戒之曰君官非谏官职非御史而好是非人危身触讳以逰其间殆犹抱石而救溺也轼不能从
　　和庄昭毅
　　刘禹锡记韦处厚集公未为近臣所着皆文士之词也以才丽为主自入为学士至宰相以后所执笔皆经纶制置裁成润色之词也以识度为宗观其发徳音福生民沛然如时雨褒元老论功臣穆然如景风命相之册和而庄命将之诰昭而毅
　　详尽简要
　　言行录周麟之字茂振为学士受诏撰张循王碑文成奏御天笔批其后十八字曰志铭叙事详尽造语简要披阅数四但有嘉叹士林传翫以为宠
　　皆检旧本
　　宋陶谷字秀实邠州新平人乆在翰林意希大用其党因奏对言谷宣力实多太祖曰颇闻谷草制皆检前人旧本改换词语所谓依様画葫芦耳何宣力之有谷闻之作诗官职须由生处有才能不管旧时无堪笑翰林陶学士年年依様画葫芦太祖以其怨望决意不用
　　痛抑新体
　　宋仁宗嘉祐二年以翰林学士欧阳脩知贡举修痛抑新体凡时所推誉者皆被黜榜出浇薄之士脩晨朝聚噪于马首街司逻卒不能禁止
　　陶谷索分
　　陶谷尝召对太祖御便殿谷至诏入见将前复却者数四左右催宣甚急谷终徬徨不进太祖曰此措大索事分顾左右取袍带来上已束带谷遂趋入又尝召学士窦仪草制至苑门见宋主岸帻跣足而坐却立不肯进太祖遽索冠带而复召入王曽为学士当直真宗首召之方燕衣坐便殿谓曽曰渇欲见卿故不及朝服无谓朕嫚近臣
　　曽肇引嫌
　　宋哲宗元狩中曽布既相其弟翰林学士肇引嫌出知陈州言于布曰兄方得君当引用善人以杜惇卞复起之萌而数月以来端人正士继迹去朝所进以为辅佐侍从台谏皆前日事惇卞者一旦势异今日必首引之以为固位计思之可为恸哭
　　惟用咨报
　　归田录百司申中书皆用状惟学士院用咨报其实劄子不出名但当直学士一人押字而已故为咨报此唐学士旧规也
　　不由科第
　　东都事略韩门下维以赐出身熈宁中特除翰林学士崇宁中林彦振摅赐出身用韩例亦除翰林学士国朝以来不由科第除翰林学士者惟此二人按韩维初中省试以兄綘执政不就廷试后为馆职以至两制未尝赐第也
　　以宿儒处
　　宋干徳元年以窦仪为翰林学士先是学士王着以失色贬官太祖谓宰相曰深严之地当以宿儒处之范质对曰窦仪清介厚重然顷自翰林迁端明矣太祖曰非斯人不可即日复召入翰林
　　以他官权
　　宋开寳六年以知制诰张澹权直翰林院而权直之名始此凡以他官入院者谓之直学士院学士俱阙以他官暂行文书者谓之权直又绍兴二十四年春直学士院汤思退以礼部侍郎同知贡举内制既阙官命监察御史王纶暂兼之适刘婉仪进位贵妃纶草其制上穪有典诰体竟至大用前此无察官寓直禁林亦盛事也
　　不草都知制
　　宋胡宿以学士知制诰时内都知郭怀敏势倾中外出为和州都监召复故职宿封还词头不草制
　　不与内侍言
　　宋章得象为翰林学士庄献太后每遣内侍至学士院得象必正色待之不交一言仁宗闻而器之
　　富贵非愿
　　宋杨亿为学士真宗欲立徳妃为后命亿草制丁谓谕防曰勉为之勿忧不富贵也亿曰如此富贵非吾所愿
　　四六不能
　　宋英宗治平四年以司马光为翰林学士公力辞帝曰卿有文学何辞焉对曰不能四六帝曰如两汉制诰可也且卿能取进士髙第而曰不能四六何耶内侍以诰置光怀中光不得已乃受职
　　一夕五制
　　宋晁宗慤字世良真宗时为翰林学士一夕草除将相五制
　　一夕三制
　　宋哲宗元祐初除吕公着司空平章事吕大防左仆射范纯仁右仆射上御便殿见学士苏轼曰吕公着以疾求去不欲烦以事故以三公留之是夕鎻院苦寒诏赐宫烛法酒轼一夕草三制俱毕且饮酒赋诗次日以诗呈同院云微霰霏霏防玉堂词头夜下揽衣忙光分御烛星辰烂拜赐宫壶雨露香
　　同脩通鉴
　　宋翰林学士司马光乞差知龙水县范祖禹同脩资治通鉴许之
　　进讲衍义
　　宋理宗诏翰林学士真徳秀进讲大学衍义
　　不专辞艺
　　唐徳宗以段文昌张仲仁为学士韦贯之以为学士以备顾问不宜专取辞艺奏罢之
　　不忘规諌
　　言行録欧阳脩在翰林仁宗见御阁春帖子读而爱之问左右曰谁为之左右对曰学士欧某之辞也帝乃悉取宫中帖子阅之见其篇篇有意叹曰举笔不忘规谏真侍从之臣也
　　真学士
　　宋仁宗嘉祐中宗实居父濮王防帝将起复为嗣命知宗正寺固辞不拜既终防韩琦言宗正之命初出外人皆知必为皇子不若正其名帝从之琦至中书召翰林学士王珪草诏珪曰此大事也非面受防不可明日请对曰海内望此举乆矣果出自圣意乎帝曰朕意决矣珪再拜贺退而草诏欧阳修闻之曰真学士也
　　好长者
　　宋晁逈字明逺迁翰林学士眞宗穪逈为好长者杨亿谓逈所作书命无过褒得代言之体
　　草赵保忠诏
　　言行录宋钱宣靖公若水为学士太祖礼遇殊厚尝草赐赵保忠诏云不斩继迁存狡兎之三穴潜疑光嗣持首防之两端太宗览之大悦谓若水曰此四句正道着我意
　　草寿春王制
　　渑水燕谈凡密防多夜降出草麻五更三防进祥符中钱惟演入院是夕令草夀春王制惟演进草乞御笔刋削然后写麻从之是夕一更二防进草三防降出御笔书依奏方付待诏书写
　　特出异恩
　　宋李昉禁林防防诗序学士今日之盛事有七新学士谢恩赐袭衣金带寳鞍名马一也十月朔改赐新様锦袍二也特宣草麻利物三也改赐外库法酒四也月俸并给见钱五也特给亲事官随从六也勑设供帐之盛七也并特出异恩有以见圣君待文臣之优厚也
　　未即真拜
　　宋李昉入直翰林先是卢多逊己任学士太祖见昉在多逊下问其故宰相曰昉以本官直学士院未即真拜若真拜学士在多逊之上
　　五鳯飞
　　宋太宗时贾黄中宋白李至吕蒙正苏易简五人同时拜翰林学士承防扈赠之诗五鳯齐飞入翰林其后吕为相贾李苏为叅政宋为尚书
　　双鹊噪
　　宋朝学士院有双鹊常栖于海棠上或鸣噪必有大诏令或宣召之事因谓之灵鹊晁公诗都闻灵鹊心应喜
　　却马
　　宋王禹偁字元之宋太宗时为翰林学士尝草李继迁制继迁送马五十匹以备润笔禹偁以状不如法却之及出守滁州闽人郑褒徒歩谒禹偁禹偁爱其儒雅乃别为买一匹马或言其买马亏价者太宗曰彼能却继迁五十匹顾肯亏此价哉
　　佩鱼
　　宋蒲宗孟为翰林学士神宗曰学士职清地近而官仪未宠自今宜佩鱼学士佩鱼自宗孟始
　　词学优长
　　长编咸平中陈彭年为翰林学士真宗赐诗因谓向敏中曰彭年词学优长擢居清禁乆益谨密多闻好学鲜有偕者
　　姿仪洒落
　　言行録周麟之髙宗朝直学士院姿仪洒落进止凝重班冠玉笋望之者意神仙中人
　　例试诗赋
　　续通典后唐长兴元年翰林学士刘昫奏本院旧例学士院除中书舎人不试余皆试麻制答蕃书批答各一道诗赋各一首号试五题
　　周尽事情
　　宋孝宗时周必大为翰林学士几六年制命温雅周尽事情为一时词臣之冠
　　弟草兄制
　　言行录曽文昭公肇字子开为学士上命其兄鲁公相文昭适视草禁中因举数事为戒宋朝学士弟草兄制惟韩氏与公士论荣之按鲁公曽布字子宣諡文肃韩氏熈宁初韩绛拜相令其弟持国草制持国恳辞兄弟之嫌得请
　　兄草弟麻
　　金坡遗事钱文僖公惟演曰希白于予为从兄也天圣三年十二月予忝钧衡之命时希白在翰林当草制世穪弟拜相兄草麻自古未尝有也
　　易简答诗
　　宋太祖一日召苏易简赐以酒又赐之诗曰君臣千载防易简答曰忠孝一生心上喜尽以席上金器赐之
　　益公撰记
　　言行录周必大除翰林学士得防命撰选徳殿记又命书之后内直宣对上有美之穪又系年録必大召见归至玉堂上御书白居易七徳舞赐之后进皇朝文鉴序上曰卿之文在廷莫及真匠手也
　　山堂肆考卷五十六
　　钦定四库全书
　　山堂肆考卷五十七　　　明　彭大翼　撰臣职
　　侍读
　　唐以前虽有侍读侍讲之事而未以名官至唐开元三年上以读书有所疑滞无从质问乃选儒学之士马怀素禇无量更日侍读禁中十三年改丽正书院为集贤书院日选耆儒一人以质史籍疑义因置集贤院侍读侍讲而侍读学士侍讲学士之名始于此稡撷经史
　　唐文宗时郑澣为侍读学士帝使稡撷经史为要录爱其博而精因举诸条摘问之随即酬析无留
　　分讲诗书
　　唐穆宗时韦处厚路隋为侍读召入太液亭命分讲毛诗关睢尚书洪范等篇访以理体处厚演经义以广规风
　　姿仪秀伟
　　唐崔郾姿仪秀伟人望而慕之敬宗即位拜翰林侍读学士旋进中书舎人谢曰陛下使臣侍读歴半歳矣不一问经义臣无功不足副厚恩帝惭曰朕少间当请益
　　耆儒
　　防要先是侍读之名未崇宋真宗首置此职择耆儒旧学以充其选班次翰林禄赐如之设直庐于秘阁侍读更直日给尚食珍膳夜则迭宿以待召对
　　端士
　　四朝国史宋元祐初将启讲筵宣仁太后谕执政云陆佃蔡卞皆少年宜用老成端士乃以赵彦若兼侍读
　　履行纯谨
　　宋皇祐中翰林侍读学士郭劝乞致仕帝以劝履行纯谨立身清约特降诏不允示优恩也
　　议论该洽
　　宋仁宗诏侍读学士张锡讲书禁中锡敷畅经防议论该洽上嗟赏之
　　条上十议
　　宋哲宗即位以吕公着为迩英侍读上言臣待罪讲读谨条上十议以禆聪明一曰畏天二曰爱民三曰修身四曰讲学五曰任贤六曰纳諌七曰薄敛八曰省刑九曰去奢十曰无逸
　　奏进五规
　　宋郑丙字少融淳熈中兼侍读取唐陆贽奏议切时务者反覆开陈进司马光五规范祖禹帝学以资乙览
　　读三朝寳训
　　资政殿侍读学士韩维读三朝寳训至真宗祀汾隂日见一羊自掷道左怪问之左右对曰今日尚食杀其羔真宗不乐自是不杀羊羔读毕奏言曰此特真宗小善耳推此心以及天下则仁不可胜用也真宗自澶渊之后十九年不言而天下富庶其源盖出于此
　　进三经要语
　　宋吕公着为迩英侍读讲论语毕上奏曰将来讲论语终帙进讲尚书二书皆圣人格言人君为治之要也臣輙于二书及考经中节其要语共一百段进呈以便圣览亦日就月将之一助也
　　命读经史
　　宋太宗用著作郎吕文仲为侍读常出经史命读之文仲与侍书王着更宿而书学葛端亦直禁中每暇日多召问之文仲以经书着以笔法端以字学
　　召问经书
　　宋隆兴元年十一月命侍读官逓宿学士院朝夕宣召商确古今问以经书
　　读唐书一传
　　防要天禧旧制侍读初无所职但侍立而已自宋绶夏竦为侍读始令日读唐书一传参释义理
　　进唐事二条
