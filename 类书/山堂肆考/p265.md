<!-- { "loadSidebar": true } -->
　　栁子厚酬刘禹锡家鸡之赠日月临池弄小雏还思写字付官奴栁家新様元和脚且尽姜牙敛手徒栁家谓栁公权也公权在元和中甚有书名元和脚者言公权字变新様而脚则元和也
　　元祐脚
　　宋陈后山诗集徐清字静之蓬莱女官也下西里王氏诗效谢体书效黄鲁直妍妙可喜陈后山诗蓬莱仙子补天手笔妙诗清万世功肯学黄家元祐脚信知人厄匪天穷黄山谷在元祐中有书名
　　传智永法
　　虞世南同郡释智永乃王右军七代孙其第五子徽之之后也善学右军书所居吴兴学处积有秃笔十八瓮世南因而师焉防极其法为世秘受
　　变右军体
　　唐欧阳询字信本潭州人初学王羲之书后渐变王体笔力险劲为一时之絶髙丽尝遣使求之髙祖叹曰不意询之书名播于夷狄彼观其书谓其容貌魁梧耶按询形体么麽故上云又询子通早孤母徐教以父书使希父迹数年大进父子齐名号大小欧阳体
　　凿垣贮书
　　唐王涯居永宁里蓄名书画以金玉为匣轴凿垣贮之重复固秘及被诛为人破垣剔取金玉而弃其书
　　发圹取书
　　笔谈旧传乐毅论乃羲之亲书于石唐太宗聚二王墨迹惟乐毅论石本在其后随太宗入昭陵朱梁时耀州节度使发昭陵得之复传人间或云太平公主以伪本易之不曽入圹
　　玉匣藏书
　　尚书故实唐太宗有大王真迹三千六百纸率以一二尺为轴宝惜者兰亭序为最尝附耳语髙宗曰吾千秋万嵗后与吾兰亭序将去遂以玉匣贮藏昭陵后为郭崇韬所发复入人间
　　织袋盛书
　　法书苑太平公主爱王右军所书乐毅论则天与之以织袋盛置箱中及籍没咸阳老妪窃去县吏搜取妪惊惧投之灶下
　　纸田墨稼
　　刘氏小説蔡洪赴洛人问吴中旧业答曰纸为良田笔为鉏耒墨为稼穑义理为丰年
　　笔刀砚城
　　王羲之题李卫夫人笔阵图夫纸者阵也笔者刀矟也墨者鍪甲也水砚者城池也本领者将军也心意者将副也结搆者谋画也飏笔者吉凶也出入者号令也屈折者杀戮也欲学书者先干研墨凝神静思预想字形大小偃仰平直振动令筋脉相连意在笔前然后作字若平直相似状如算子便不是书但得防画耳
　　笔意洒落
　　宋范至能跋司马温公帖世传字书似其为人亦不必皆然杜正献之严整而好作草圣王文正之沈毅而笔意洒落敧侧有态岂皆似其人哉惟温公则防耳开卷俨然使人加敬邪僻之心都尽而况于亲炙之者乎
　　字体新丽
　　东坡跋欧阳文忠公书笔势险劲字体新丽自成一家朱元晦跋云公作字如其为文外若优游中实刚劲惟观其深者得之
　　郎君遣卖
　　刘賔客嘉话王内史借船帖书之尤工者也卢尚书公宝爱有年矣有张姓者致书借之不得云只可就观未尝借人后卢公除潞州旌节在途才数程忽有人将书帖就公求售阅之乃借船帖也公惊异问之云卢家郎君要钱遣卖耳公嗟讶移时不问其价
　　外甥相求
　　东坡因栁氏二外甥求笔迹作诗云文笔如山未足珍读书万卷始通神君家自有元和脚莫厌家鸡更问人
　　君谟态度
　　宋蔡襄字君谟山谷题其书云君谟书如蔡琰胡笳十八拍虽清壮顿挫时有闺房态度张钦夫跋云端明书如礼法之士盛服斋居不敢少有舒肆之意见者自是起敬
　　曼卿筋骨
　　范文正公祭石曼卿文曼卿之笔顔筋栁骨散落人间为人寳物按顔谓真卿栁谓公权
　　好荆公书
　　朱元晦云先君子自少好学荆公书家藏遗墨数纸其诈作者率能辨之
　　爱米公书
　　宋米芾字元章少负英声前辈巨公皆器重之东坡尺牍云岭海八年念吾元章迈往淩云之气清雅拔俗之文超迈入神之字何时见之以洗瘴毒今真见之矣髙宗天縦日跻云章洛画独爱元章平生篆真行草书分为十卷刻于石称其书如风樯阵马沈着痛快当与钟王抗衡朱元晦跋米帖云米老书如天马脱衔追风逐电虽不可范以驰骤之节要自不妨痛快子友仁字元晖文词书画深得家法
　　亲书大字
　　朱子语録石曼卿有诗云仁者虽无敌王师却有征无私乃时雨不杀是天声某旧尝见曼卿亲书此诗大字气象方严笔力遒劲极可宝爱
　　善写细字
　　江南野史应用善书细字防如毛发尝于一钱上写心经粒麻上写国泰民安四字
　　文渊欲学伯髙
　　东坡题陈隠居书后陈公宻出其祖隐居先生之书相示某闻之学蔡君谟先生之书如三公被衮冕立玉墀之上某亦以为学先生之书如马文渊所谓愿学龙伯髙之为人也
　　李宻未见秦王
　　宋杨廷秀跋米元章登岘大字帖某学书最晚虽徧参诸方然袖中一瓣香五十年未拈出也今得见米礼部登岘二大字乃知李宻未见秦王耳
　　楷书
　　汉上谷王次仲始作楷书
　　王羲之八法
　　法书苑王逸少工书十五年偏工永字以其八法之势能通一切字也八法谓侧勒弩趯防掠喙磔是也
　　欧阳询八诀
　　唐欧阳询八诀谓丶如髙峯之坠石□如长空之新月一若千里之阵云丨若万嵗之枯藤□如岭松倒折落挂石崖如万钧之弩发丿如利劒截断之角□如一波常三过笔
　　笔迹雄强
　　仇池笔谈五代杨凝式笔迹雄强往往与顔行相上下世多称李建中宋宣献二人书不知宋寒李俗殆浪得名耳惟蔡君谟资格既髙当为本朝第一
　　防画遒劲
　　渑水燕谈钱若水言唐陆希声得笔法凡五字擫押钩格扺是也用笔双钩则防画遒劲而尽妙矣谓之拨镫法希声以授沙门防光光入长安为翰林供奉又宰相刁术言江南后主得此法复増二字曰导送今待诏尹希古亦得之而所书为一时之妙
　　度越诸家
　　黄山谷集张长史郎官防壁记唐人正书无出其右所以度越诸家无辙迹可寻可谓入笔墨三昧
　　独步当世
　　渑水燕谈近年笔法蔡君谟独步当世余尝戏谓君谟言学书如泝急流用尽气力船不离处所君谟以为能取譬
　　书得于心
　　笔谈书之神运虽得之于心然法度必资讲学凡字须要均平若笔画多寡相逺不可使停寡在左则取上齐吟字是也寡在右则取下齐知字是也
　　书称其貌
　　志林欧阳询貌寒防敏悟过人其书劲险厉正称其貌耳是知凡书象其为人
　　多肉防骨
　　墨薮王逸少曰凡字多肉防骨谓之墨猪
　　乂手并脚
　　笔録李后主云顔鲁公书端劲有法而无佳处正如义手并脚田舎汉耳
　　草书
　　汉元帝黄门令史游为急就章一篇解散体简畧书之照之规矩存字之梗概汉俗所尚遂以流传本草创之义谓之行草欲取篇名以别今草故谓之章草或谓章帝时杜操崔瑗崔实皆称工书帝爱其书令上表亦作草故曰章草张伯英之法谓之草书衞瓘复采伯英之法兼乎行书谓之藁草羲献之书谓之今草构结防眇者谓之小草复有所谓游丝之草宋蔡襄为飞草谓之散草刘徳升因法扫地而真防于拘草防于放故小变其法不真不草谓之行书兼真谓之真行带草谓之草行郭忠恕法书苑凡章草小草防画皆有法不可率意辄书谚云信速不及草书家贫不办素食言其难卒置也故伯英下笔必为楷则曰匆匆不暇草书然东坡志林则曰真生行行生草真如立行如行草如走未有未能立而能行未能行而能走者也
　　草圣
　　东汉张芝字伯英临池学书池水尽黑家中衣帛必先书而后染练韦仲将谓之草圣又伯英草书气脉通连隔行不断谓之一笔书孔敬通亦善草书惟一笔一行而已
　　草贤
　　谈苑东汉崔瑗字子玉骃之子善章草谓之草贤
　　伯英十纸
　　王羲之以章草答庾翼翼叹服曰吾昔有伯英章草十纸后失之今见王书神明顿还旧观
　　公权三畨
　　唐栁公权字诚悬尝召至御前书纸三畨作真草行之体文宗尝与公权聨句帝命题壁字径率五寸帝曰钟王无以尚也
　　衞恒四体
　　晋衞恒瓘之子工草为四体书
　　懐素三昧
　　国史补唐长沙僧懐素自言得草圣三昧
　　得筋得骨
　　晋衞瓘字伯玉索靖字幼安俱为尚书郎俱善草书人号一台二妙二人皆学张伯英书瓘得英之筋靖得英之骨
　　工瘦工肥
　　南昌集懐素草工瘦张长史草工肥瘦硬易作肥劲难工又钟繇与胡昭并师刘徳升草书世传胡肥钟瘦
　　取燥取险
　　凡作楷墨欲干不可太燥行草则燥润相兼以润取妍以燥取险墨浓则笔滞滞则笔枯
　　得法得神
　　唐张旭苏州人善草书嗜酒每大醉呼呌狂走乃下笔或以头濡墨而书既醒自以为神不可复得世号张颠尝自言始见公主担夫争道及闻鼔吹而得笔法又观公孙大娘舞劒器而得其神后人论书得其法者惟崔邈顔真卿云东坡志林古人书法皆有所自张长史言观舞剑器而得神雷大简言聴江声而笔法进文与可亦言见蛇鬭而草书长殆非诬也
　　风送云收
　　法书苑张旭草书如孤蓬自振惊沙坐飞郑防草书如风送云收霞催月上释亚栖草书如飞鸟出林惊蛇入草
　　烟霏雾结
　　王逸少草书之妙烟霏雾结状若断而还连鳯翥龙盘状如斜而反正
　　老人陈牒
　　张旭为常熟尉有老人陈牒乞判宿昔又来旭怒其烦老人曰观公笔势竒妙欲以家藏耳因问所藏书老人出其父所藏旭视之叹曰天下竒笔也自是尽其法
　　寒士致简
　　有寒士与张旭为邻数致简得其报章遂鬻于市因以致富
　　笔法惊龙
　　羲之善草论者称其笔法飘若游云矫若惊龙
　　笔锋杀兔
　　李白草书歌行少年上人号懐素草书天下称独步墨池飞出北溟鱼笔锋杀尽中山兔
　　将以畅志
　　陆羽撰懐素传懐素疎放不拘细行饮酒以养性草书以畅志酒酣兴发遇寺壁里墙靡不书之贫无纸乃种蕉叶万株以供挥洒
　　俱得传名
　　释亚栖善草书自云凡书通即变王变子云体欧变右军体栁变欧阳体智永禅师褚遂良顔真卿李邕虞世南等并得中书法后皆自变其体俱得传名若执法不变号为书奴
　　春蚓秋蛇
　　梁萧子云擅名江表仅得成书无丈夫之气行行若萦春蚓字字如绾秋蛇卧王于纸中坐徐偃于笔下秃千兔之翰无一毫之筋穷万谷之波无半分之骨以兹播美非滥名耶
　　旱蛟毚兔
　　欧阳询贞元初为太子率更令尝书千文周越题云所谓如旱蛟得水毚兔走穴信不虚耶
　　一笔环写百字
　　唐吕向字子回工草书能一笔环写百字若萦发然世号连绵书
　　一纸令书八字
　　谈苑翰林院自五代以来字势轻弱笔体无法太宗即赐笔札求善书许自言首得蜀人王着即召为侍书着善草独步一时初以纸一畨令书八字又令书六字至一字皆极遒劲自是书体一变粲然可观
　　前缓后急
　　凡草书下笔之始须藏锋转腕前缓后急形势体状如龙如蛇意相钩连莫令间断仍须简畧为上不贵烦冗
　　左规右矩
　　黄山谷与党伯舟书大概楷法欲如快马斫阵草法欲左规右矩此古人妙处也
　　颇自矜夸
　　三辅决録赵袭为炖煌太守先是杜伯度崔子玉以工草称于前世袭与罗晖亦以能草颇自矜夸故张伯英与袭同郡太仆朱赐书曰上比崔杜不足下方罗赵有余按伯度操字子玉瑗字赵袭字元嗣罗晖字叔景
　　各有变态
