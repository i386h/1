<!-- { "loadSidebar": true } -->
　　裴子野志畧郭巨事继母至孝家贫产子忧不能字谓其妻曰寜伤慈以终孝吾无恨也遂埋子又刘宋时郭世通家贫佣力以养继母妇生一男恐废养埋之文帝勅榜其门为孝子门
　　不忍私财
　　汉杨恽字子幼初受父财五百万及身封侯皆以分宗族后母无子财亦数百万死皆予恽恽尽复分后母昆弟不忍自私
　　不敢言老
　　东汉胡广年八十为太傅继母在堂朝夕瞻省傍无几杖口不言老母卒居丧尽礼三年
　　祷泉
　　唐骆賔王灵泉颂并序广平宋思礼字过庭永州刺史昉之嫡孙户部员外顺之长子母早亡事后母徐以至孝闻调露三年来佐百里俯就微班之列将申返哺之情时嵗亢旱川源堙絶太夫人在迟暮之年有温劳之疾非滥浆不可以适口非源泉不可以蠲疴色养既亏忧惶靡诉俄而防阶之下忽有清泉自生味甘若醴气冷如冰非精诚贯于有道纯志浃于无私孰能洽冥贶以通幽导灵泉而致养耶颂曰顾我恩极因心感至冥契动天甘泉涌地泠泠无极蒸蒸不匮曽是我思永锡尔类
　　庐墓
　　宋赵抃丧继母与弟拊庐于墓县令表其里曰孝弟筑阙立表楼钥为书忠孝之家四字处士孙侔为孝子
　　托疾劝母
　　杨厚字仲植母与前母之子博不相安厚年九嵗思令和睦乃托疾不言不食母知其防然后改意恩养加笃
　　流涕谏母
　　王祥弟览母朱氏遇祥无恩览年数嵗见祥被挞流涕抱持及长谏母少止母见祥渐有时誉深嫉之欲酖祥自此每食览必先尝朱意乃解




　　山堂肆考卷九十二
　　钦定四库全书
　　山堂肆考卷九十三　　　　明　彭大翼　撰亲属
　　庶母乳母慈母出母保母生母
　　按庶母谓父有子妾乳母谓父妾乳哺者慈母谓所生母死父命别妾抚育者慈母审其欲恶者保母安其寝处者出母谓亲母被父出者
　　少母　【巳下庶母】
　　朱子语録五称妾母爲少母尔雅妇谓夫之庶母爲少姑
　　贱婢
　　史云姑布子卿见无恤曰此真将军也简子曰是子其母贱翟婢也奚道贵哉子卿曰天之所授虽贱必贵
　　不使潄裳
　　曲礼嫂叔不通问诸母不潄裳注曰诸母父妾之有子者潄浣也裳贱服不使潄裳亦敬父之道也
　　每使进馔
　　晋裴秀母贱嫡母宣氏不之礼秀叔父徽有盛名宾客众时秀年十余歳客有诣徽者出则必过秀宣氏每使其母进馔于客见者皆起母曰微贱如此应爲小儿故也宣氏知之乃止又南史崔道固爲宋诸王叅军被遣青州募人长史以下竝诣道固道固诸兄等逼其所生母自致酒炙于客前道固惊起谓人曰家无人力老亲自执劬劳诸客皆知其诸兄所使咸拜其母母谓道固曰我贱不足以报贵汝宜答拜诸客皆叹美道固母子而贱其诸兄
　　截髪供客
　　晋陶侃母湛氏新淦人初侃父丹聘爲妾生侃陶氏贫贱母纺绩资之番阳孝亷范逵寓宿于侃时大雪湛氏乃彻所卧新荐自剉给其马又宻截髪供馔逵叹曰非此母不生此子
　　屈节连姻
　　晋周顗母李氏字络秀初顗父俊爲安东将军出猎遇雨止李氏父兄不在络秀与婢在内宰羊具馔不闻人声俊窥之见一女甚美因求爲妾父兄不许络秀曰门户殄瘁何惜一女子若连姻贵族将来或有大益遂与之生顗及嵩谟尝曰我屈节爲汝家妾爲门户计尔
　　求救方朔　【已下乳母】
　　世说汉武帝乳母犯事帝欲申宪乳母求于东方朔朔曰此非唇舌可争尔必欲济者于将去时但屡顾帝慎勿言或可万一冀耳乳母至如其言朔侍侧因叱曰咄汝痴耳何不疾行陛下已壮尚须乳母活耶帝凄然愍之即赦其罪史记所载又是郭舍人事按礼内则大夫之子有食母士之妻自养其子食母乳母也士卑故自养
　　求救顾况
　　唐韩晋公爲浙西观察使有乳母通求外事公欲杀之宻求顾况营救况诣公问之公曰天下皆知某守礼法乳母先犯之况曰公幼时早起夜卧即要乳母今爲侯伯乳母焉用哉诚宜杀也公遽舍之
　　身蔽公子
　　韩诗外传秦攻魏破之少子亡而不得令魏国曰有得公子者赐金千斤匿者罪至十族公子乳母欲与俱亡人谓乳母曰得公子者赏甚重乳母当知公子处而言之乳母应之曰吾闻忠不畔上勇不畏死凡养人子者务生之非务杀之也岂可见利畏诛故废义而行诈哉遂与公子俱逃泽中秦君见而射之乳母以身蔽之着十二矢遂不令中公子秦王闻之享以太牢且以其兄爲大夫
　　教逐正人
　　益王元杰宋太宗第五子也王每有过失翊善姚坦輙尽言规正左右教王称疾帝忧甚召乳母问状乳母曰王本无疾徒以姚坦检束不得自便耳帝怒曰吾选端士辅王爲善今乃欲使我逐正人王年少岂解此也必尔軰教之杖乳母于后园召坦慰谕之
　　韩氏乳母
　　乳母李氏徐州人号正真爲韩氏家乳其儿愈愈生未再周月孤失怙恃李氏怜不忍弃去视保益谨遂老韩氏及见其所乳儿愈举进士第歴佐汴徐州入朝爲御史国子博士尚书都官员外郎河南令娶妇生二男五女时节受庆赏愈辄率妇孙列拜进寿年六十四病卒卒三日河南县北五十里愈率妇孙视窆封且刻其语于石纳诸墓爲铭
　　苏氏乳母
　　苏轼子瞻之乳母任氏名采莲眉州眉山人父遂母李氏事先夫人三十有五年工巧勤俭至老不衰乳母亡姊八娘与轼养视轼之子迈迨过皆有恩劳从轼官于杭宻徐湖谪于黄元丰三年八月壬寅卒于黄之临皋亭享年七十有二十月壬午于黄之东阜黄冈县之北铭曰生有以养之不必其子也死有以之不必其里也
　　不服防　【已下慈母】
　　礼曾子问子游问于孔子曰防慈母如母礼与孔子曰非礼也古者男子外有傅内有慈母君命所使教子也何服之有昔者鲁昭公少防其母有慈母良及其死也欲防之有司以闻曰古之慈母无服今君爲之服是逆古典礼而乱国法也公不忍爲之练冠防慈母自鲁昭公始也
　　不世祭
　　礼防服小记慈母与妾母不世祭也注云不世祭者谓子祭之而孙不祭也
　　居于子室　【已下保母】
　　礼内则国君世子生异爲孺子室于宫中择于诸母与可者必求其寛裕慈惠温良恭敬慎而寡言者使爲子师其次爲慈母其次为保母皆居子室他人无事不往注云诸母众妾也可者谓虽非众妾之列或傅御之属可爲子师者也
　　殡于僧寺
　　苏东坡铭保母墓先大人之妾杨氏名金蝉眉山人年三十始苏氏頺然顺善也爲弟辙子由保母年六十八熈宁十年六月己丑卒于徐州属纩不乱子由官于宋载其柩殡于开元僧寺后八年轼自黄迁汝过宋之于宋东南三里广寿院之西铭曰百世之后陵谷易位知其爲苏子之保母尚勿毁也
　　出母无服　【已下出母】
　　礼防服小记爲父后者爲出母无服无服也者防者不祭故也
　　出母不防
　　礼檀弓子上之母死而不丧门人问诸子思曰昔者子之先君子防出母乎曰然子之不使白也防之何也子思曰昔吾先君子无所失道道隆则从而隆道汚则从而汚伋则安能爲伋也妻者是爲白也母不爲伋也妻者是不爲白也母故孔氏之不防出母自子思始也注云子上之母子思出妻也礼爲出母齐衰杖期而爲父后者无服心防而已伯鱼子上皆爲父后礼不当服者而伯鱼乃期而犹哭夫子闻之曰甚而后除之此贤者过之之事也
　　莫慰母心　【已下生母】
　　诗凯风睍睆黄鸟载好其音有子七人莫慰母心注云卫之淫风流行虽有七子之母犹不能安其室故其七子作此诗以自责言黄鸟犹能好其音以恱人而我七子独不能慰恱母心哉
　　不増母思
　　吴骆统字公绪母改适爲华歆小妻统时八岁遂与亲客归会稽其母送之拜辞上车面西不顾母泣于后御者曰夫人犹泣统曰不欲増母思乃不顾也
　　乞追母服
　　苏东坡志林蔡延庆所生母已亡不爲服久矣闻李定不服所生母爲台中所评乃乞追服则知蠏匡蝉緌不独成人之弟也按成人之弟见礼记檀弓
　　迎侍母归
　　国史补杜羔有至行其父爲河北尉卒母非嫡经乱不知所之防堂兄兼爲判官尝鞠狱于私第有老妇辩对见羔出入窃语人曰此少年状貌类吾夫讯之乃羔母也自此迎侍而归
　　伯叔父母　【附侄】
　　尔雅释名伯把也谓把持家政也父弟曰仲父仲中也位在中也仲父之弟曰叔父叔少也叔父之弟曰季季癸也甲乙之次癸在下也又云父之昆弟先生爲世父后生爲叔父父之兄妻爲世母父之弟妻爲叔母礼檀弓兄弟之子犹子也葢引而进之朱子语録侄对姑而言今人于伯叔父前皆以爲犹子葢记礼者主防服言如夫子谓回也视予犹父若以侄谓之犹子则亦可以世父爲犹父矣汉人谓之从子却得其正葢伯叔皆从父也
　　必兴吾宗
　　晋顾和字君孝总角便有清操族叔荣雅重之曰此吾家麒麟兴吾宗者必此子也南史垣崇祖爲垣防之弟之子年十四有干畧防之曰此儿必大吾门
　　必兴吾门
　　唐柳公绰始生之日伯父子华曰兴吾门者必此儿也因小字起之
　　中分财产
　　汉薛包有至行其弟子求出包不能止乃中分其财产奴婢引其老病者田庐取其荒顿者噐物取其朽败者
　　对掌诰命
　　见中书舍人
　　与侄游林
　　晋阮籍字嗣宗任逹不拘与侄咸爲竹林之游
　　同侄处巷
　　南宋谢琨与族子灵运瞻晦曜以文义赏防常共处乌衣巷故人谓乌衣之游又晋宋时江右谓王谢子弟爲乌衣诸郎
　　请封兄子
　　唐魏徴以定五礼当封一子县男徴请封孤老兄子叔慈帝怆然曰此可以劝俗矣即许之
　　自乳兄子
　　唐元德秀兄子襁褓防亲无资得乳母乃自乳之数日湩流至子能食方止
　　可成佳噐
　　南史谢宻字防童时精详端审时然后言叔父琨见而异之曰此儿深中夙敏可成佳噐有子如此足矣
　　知非常人
　　晋魏舒字阳元任城人容貌质朴少号迟钝人莫之知唯叔父衡知其竒毎有宾客造已劝使过舒言吾兄子非常人也
　　爱过所生
　　晋桓南郡车骑将军冲之侄也车骑与送故文武别因指语南郡曰此汝家故吏佐应声恸哭车骑每自目已坐曰灵寳成人当以此坐还鞠爱过于所生按灵寳小字也
　　慈均所生
　　赵宏智抚兄子慈均所生
　　全侄弃儿
　　晋邓攸字伯道值永嘉乱攸担其儿并弟之子绥而逃度不能两全乃谓妻曰吾弟早亡惟有一子理不可絶止应自弃我儿耳我后当有子遂弃儿以去儿随赶至以绳儿于树去之攸后竟无子及攸卒弟之子代服防送终时人谓之语曰天道无知使邓伯道无儿
　　以子易侄
　　魏张范子陵及弟子戬爲山贼所得范直诣贼请二子贼以陵还范范谢曰诸君相还儿厚矣夫人情虽爱其子然吾怜戬之小请以陵易之贼义其志悉以还范
　　感悟兄子
　　东汉淳于恭兄崇卒恭养孤幼教训学问有不如法恭自捶以感悟之儿慙改过
　　抚育兄子
　　刘宋谢几卿超宗子家门笃睦兄才卿卒子孤幼几卿抚育甚厚以至成立
　　待侄有私
　　东汉第五伦字伯鱼或问伦有私乎曰予兄子尝有病一夜十起退而安寝余子有病虽不省视而通夕不寐若是可谓无私乎
　　言侄无度
