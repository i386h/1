<!-- { "loadSidebar": true } -->
　　太上八素眞经凡道士遵三景称三景弟子已度三人得称三景法师黄庭经有三景谓内景中景外景也
　　隠天台山
　　唐睿宗景云中召天台山道士司马承祯问以隂阳术数对曰道者损之又损以至于无为安肯劳心以学术数乎上曰理身无为则髙矣如理国乎对曰国犹身也顺物自然而心无所私则天下理矣上叹曰广成之言无以过也
　　主天庆观
　　安阳人李志方金宣宗时为户部令史中原多故弃官隐隆虑山坐錬乆之号重子尝主天庆观有万鹤绕坛之异平生不作诗惟羽化时留颂曰四大旣还本一灵方到家白云归洞府明月落栖霞投笔而逝
　　崖山见丁谓
　　见贬谪
　　吉阳逢赵鼎
　　金明县道士自称白云片鹤宋宣和初防汴见赵鼎大呼曰中兴名相人惊异之他日又遇鼎曰吉阳相逢后鼎绍兴五年为相有重名晚窜吉阳忽与白云相见白云曰忆畴昔之言乎公将归矣未几鼎果卒又宋张咏尝逰京师于封丘门逆旅遇一道士与饮至醉咏曰不知姓名异日何以相识道士曰我神和子也异日见子于成都后咏守成都始异其言尝以物色访之弗得后见天庆观院堂壁上画像一道人肖逆旅所见视其题曰神和子咏怅然自失按神和子姓屈突名无为五代人
　　赐号
　　元魏世祖赐冦谦之天师之号唐宗赐李含光曰静先生宋眞宗赐陈抟希夷先生神宗赐张噩为冲靖处士
　　赐諡
　　梁陶景卒赐諡正白先生道士有諡自景始
　　命官
　　唐髙宗时赐叶静能入直翰林为国子监祭酒中宗时墨勅郑思普为秘书监宗时授叶法喜银青光禄大夫鸿胪卿按法喜乃静能侄孙
　　封公
　　后周武帝时道士卫元嵩封蜀郡公唐宗时叶法喜封越国公
　　赐衣
　　唐中宗神龙初加道士叶静能金紫之阶而未颁紫衣至代宗时李泌立大功李辅国将不利之泌乞为道士上赐以紫衣其后道士赐紫自泌始也
　　给牌
　　宋天禧中诏内出圣祖神化金寳牌分给在京宫观及外州名山圣迹之处面文曰玉清昭应宫成天尊万寿皆文曰永鎭福地诸郡道正副掌之又道士召将用令牌按援神契周礼牙璋以起军旅汉置铜虎符上圆下方刻五牙文若垂露状背文作一坐虎铭其旁曰如古牙璋作虎符今令牌即其法也
　　符箓
　　黄帝出军决帝讨蚩尤梦西王母遣人以符授之帝寤立坛而请有啣符从水中出置之坛中道家符箓始此人君诣道坛受符箓始于南北朝魏宋赵清献有奏状乞勘寿星观道士王守和授符録及登坛作法希求金帛惑乱风俗等事
　　香灯
　　援神契古者祭祀有燔燎至汉武帝祀太乙始用香灯又道法划地为狱以米为界后世道家铺灯用米本此
　　置阶
　　宋哲宗时置道偕凡二十六级道者有阶始此
　　给俸
　　宋哲宗始给道士俸道士有俸始此
　　女道士
　　金僊
　　唐景云元年睿宗第八女西成公主出家为女冠二年改封为金僊
　　玉眞
　　睿宗第九女昌隆公主与西成并出家为女冠二年改封为玉真
　　飱花絶粒
　　唐顔眞卿麻姑坛记自麻姑发迹于兹岭南眞遗坛于原花姑表异于井山今女道士黎琼僊年八十而容色益少曾妙行梦琼仙而飱花絶粒
　　敲磬进筝
　　唐项斯送宫人入道诗愿随僊女董双成王母前头作伴行初戴玉冠多误拜欲辞金殿别称名将敲碧落新斋磬却进昭阳旧赐筝日暮焚香绕坛上步虚尤作按歌声
　　泛海求师
　　续僊蜀女眞谢自然果州南充人泛海将诣蓬莱求师为风飘至一处见道人指言天台司马子防名在丹防身居赤城真良师也蓬莱隔弱水三万里非舟楫可行非飞僊无以到自然乃回求子防受度后于唐贞元十年金泉山白日上升
　　陞座演诀
　　韩愈华山女诗华山女儿家奉道欲驱异教归僊灵洗妆拭面着冠帔白咽红颊长眉青遂来陞座演眞诀观门不许人开扃
　　特异阳防
　　李白送女道士禇三清逰南岳诗呉江女道士头戴莲花巾霓衣不湿雨特异阳防神足下逺逰履淩波生素尘倦寻向南岳应见魏夫人
　　不慙弄玉
　　苏东坡题唐玉眞公主修道处不慙弄玉骑丹鳯应逐嫦娥驾老蟾

　　山堂肆考卷一百四十八
　　钦定四库全书
　　山堂肆考卷一百四十九　明　彭大翼　撰神只
　　神
　　礼祭法山林川谷丘陵能出云为风雨见恠物皆曰神有天下者祭百神诸侯在其地则祭之亡其地则不祭
　　佐禹治水
　　夷陵州西黄牛峡有黄陵庙相神尝佐禹治水有功蜀汉诸葛亮建祠于此一名黄牛庙
　　为秦将兵
　　翁仲姓阮身长一丈二尺少为县吏为督邮所笞叹曰人当如是耶遂入学究书史秦始皇并天下使翁仲将兵守临洮声振匈奴秦人以为瑞翁仲遂铸铜像置咸阳司马门外
　　伐殷立周
　　太公隂谋武王伐纣都洛邑天大雨雪甲子朔五神车骑止王门之外欲谒武王王曰诸神各有名乎师尚父曰南海神名祝融北海神名防东海神名勾芒西海神名蓐收河伯名冯脩使谒者以名召之神皆警而见武王王曰何以敎之神曰天伐殷立周谨来受命各奉其使武王曰子嵗时无废礼焉
　　观政布福
　　说苑周惠王十五年有神降于莘王问于内使过曰是何故有之乎对曰国将兴民神无怨故神降焉观其政德而均布福焉国将亡民神痛怨无所依怀故神亦往焉观其苛慝而降之祸昔夏之兴也祝融降于崇山其亡也回禄信于亭隧商之兴也梼杌次于丕山其亡也夷羊在牧周之兴也鸑鷟鸣于岐山其衰也杜伯射宣王于镐是皆明神之纪者也
　　袭虢
　　说苑虢公梦在庙有神人面白毛虎爪立钺在西阿公惧而走神曰无走帝今日使晋袭于尔门公拜顿首觉召史嚚占之嚚曰如君之言则蓐収也天之罚神也公使囚之且使国人贺梦舟之侨告其诸侯曰虢不乆矣吾乃今知之君不度而嘉大国之袭于已也何瘳三年虢乃亡
　　兴宋
　　江南李后主时大宋将兴忽见州城上有神现头如车轮额上有珠光灿如日月军民皆看数日而没今天王楼是也
　　理广桑山
　　神僊感遇録唐韩滉亷问浙西尝有不轨之志有李顺夜漂船不知所止及明泊一山下上崖见一乌巾古服引至一宫有一人自中语曰欲寄金陵韩公一书愿以烦君顺受书出门因问赞者曰此为何处恐韩公问是何人致书答曰此东海广桑山也是鲁国仲尼得道为眞官理于此韩公即仲由之后身也性强夫子恐其缀刑网致书谕之顺还投书韩公发视之皆科斗之书不可晓诘问其由以为妖妄访能篆籕之人有一客厐睂古服自诣言识古文韩公以书示之捧书贺曰此孔宣父科斗文也曰告韩滉谨臣节勿妄动客出门不见韩了然自忆克保终始一云孔子为太极上眞公治九疑山
　　往灵芝宫
　　东轩笔録王平甫在朝一夕梦至水殿榜曰灵芝宫有人邀平甫欲与俱往又有一人隔水止之曰时未至俟他日迎之平甫恍然梦觉禁中已鸣钟矣平甫每自负为诗曰万顷波涛木叶飞笙箫宫殿号灵芝挥毫不似人间世长乐钟声梦觉时后四年平甫卒其家卜之曰君尝梦往灵芝宫果然乎卜曰然又三年曾阜梦与平甫防傍一人曰平甫已列僊官矣
　　北斗君
　　幽録许收梦乌衣吏奉六封书曰府君当为北斗君陈康伯为北斗簿既陈康伯来收语以梦康伯曰我尝作道师死不过作社公今得北斗主簿余为忝矣明年许与陈同日而卒
　　南明公
　　眞诰召公为南明公子云为北斗方鬼帝周公为北帝师季札为北明公陶侃为西河侯
　　脩文郎
　　王隐晋书苏韶而复苏弟节问地下事韶曰顔渊卜商为地下修文郎其余不能尽识也又蔡邕亦为修文郎
　　围编郎
　　陶隐居眞诰纪瞻为天北修门郎代田录为之侍帝宸有八人徐庶厐徳爰愉李广王嘉何晏解结殷浩如世之侍中庄周为围编郎一曰为太博士顾和为执盖郎
　　着灵
　　图经梓潼帝君姓张讳亚子其先越嶲人因报母雠徙居保宁府梓潼县之七曲山自秦伐蜀以后世着灵应宋建炎以来累封神文圣武孝徳忠仁王又梓潼帝君庙俗称文昌祠初祀于蜀唐宗幸蜀封神左丞宋元祐二年加封辅元开化文昌司禄帝君嘉熈间蜀破民多徙钱塘而蜀人牟子才等请立庙于呉山其旁立二童俗称天聋地哑是也方神在蜀呉曦将叛之前数月神思昏扰夜数跃起寝中叱咤四顾或终夕不得寝意颇悔欲但已其弟晲力怂慂之曰是谓骑虎可中道下耶曦家素事梓潼自璘玠以来有祷輙应乃斋而请是夕梦神坐堂上已被赭玉遂谒焉因告以逆且祈十年之修永神不答第曰蜀土已悉付安丙矣又曰安丙才足办此既寤大喜盖丙判隆庆府曦伪授为丞相长史托以腹心丙阳顺而隂图之结杨巨源李好义等勒兵诛曦其他灵騐不可缕数又文献通考英显王庙在劒州即梓潼神张亚子仕晋战没人为立庙唐宗西狩追命左丞僖宗入蜀封济顺王咸平中王均为乱官军进讨显灵立功诏改王号修饰祠宇
　　破盗
　　项羽为卞山王防呉兴太守正衙为祠太守避不敢居每莅任则杀牛祭之不然立唯临汝侯萧猷至每享神輙对饮尽欢比散神像亦色赭又尝为猷破大盗
　　海山院主
　　白居易为海山院主
　　芙蓉城主
　　欧公诗话石曼卿卒后有人见之者恍惚如梦言我今为僊所主芙蓉城欲其人与游不得忿然乘一青骡去如飞又张师古括异志庆厯中有朝士晚赴朝见美女三十余两两并马而行观文丁度按辔于后朝士惊问丁素俭约何姬之众耶有一人最后朝士问曰观文将宅眷何往耶曰非也诸御女迎芙蓉馆主耳俄闻丁卒
　　三天司直
　　一说顔回为明晨侍郎后为三天司直
　　九江眞人
　　宋元丰间于立礼舟至落星寺舟遂没立礼为人导至一官府见一牌曰三江都水使者九江真人真人云立礼算未终令速送出门立礼询吏曰九江真人为谁答曰大丞相刘沆也
　　治青城
　　鬼谷子姓王名誗为太师治青城山
　　治王屋
　　宋许吉过王屋山见丞相厐公籍道服从三四童而行吉询童曰此丞相厐公乎童曰然吉曰何故游此曰公作王屋山道君治此山也
　　破蚩尤
　　闗忠义云长初不闻为神至隋世于荆州玉泉寺见灵迹宋崇宁时蚩尤神主盐池帝勑天师张虚靖召云长胜之盐池始复故因封为崇宁真君今所传祠庙尚有破蚩尤画壁按黄帝经序黄帝杀蚩尤其血化为卤今之解池是也则蚩尤之主盐池其说久矣
　　溃蕃冦
　　唐天寳元年西蕃五国来冦安西奏至上诏不空三藏入内持念不空诵防国陀罗尼方二七遍帝忽见神人五百带甲荷戈在殿前帝问不空对曰北毗沙门天王副陛下心往救安西也其年安西奏城东北三十里云雾防晦中有神长丈余皆披金甲鼓角大鸣地动山揺经二日蕃冦大溃斯须城楼上有光如天王见形因勅诸道节镇所在于城西北隅各置天王形像
　　江湖散仙
　　杜少陵生为文星典吏及其殁也又与李青莲等俱优游江湖称散仙
　　蓬莱都监
　　陶隐居为蓬莱都水大监魏郑公为太阳都録大监
　　从征
