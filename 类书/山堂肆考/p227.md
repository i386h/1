<!-- { "loadSidebar": true } -->
　　勃屑
　　楚词西施媞媞而不得嫫姆勃屑而日侍按勃屑古丑女也嫫姆黄帝次妃貌丑而贤帝爱幸之又轩辕本记黄帝令次妃嫫姆竖防于道以时祭之因以嫫姆为方相氏
　　陇廉
　　楚词珪璋杂于甑窐兮陇廉与孟娵同宫举世以为恒俗兮固将愁苦而终穷按陇廉古之丑妇孟娵古之好女也
　　孤逐
　　刘向列女传齐孤逐女者孤无父母其状甚丑三逐于乡五逐于里过时无所容乃造襄王之门而求见王辍食而起敬之左右曰三逐于乡者不忠五逐于里者少礼何足为贵王曰子不识也夫牛鸣而马不应者异类故也此其人必有异者遂见之与语三日王喜以逐女妻齐相齐因大治
　　厚送
　　韩诗外传齐王厚送其女欲妻屠门肚肚辞以疾其友劝之曰汝欲子孙死腥臭之肆而已乎何以辞之肚应曰其女丑其友曰何谓也肚曰吾肉善如量而去苦少耳吾肉不善虽以他附益之尚犹不售今厚送子子丑故耳其友为问之女果丑肚一作吐
　　扬目衔齿
　　见皇后
　　偃肩皤腹
　　朝野佥载兵部郎中朱凝其妻有美色天后时洛中殖业坊酒家有婢蓬头垢面偃肩皤腹陋恶之状举世所无朱悦之殆忘寝食
　　惠妃
　　见太子妃
　　允妇
　　世説魏许允妇是阮卫尉女德如妹竒丑交礼竟允无复入内防允有客至妇令婢视之还答曰是桓郎桓郎者桓范也妇云无忧桓必劝入桓果语许云阮家以丑女与卿故当有意卿宜察之许便囘入内既见妇即欲出妇料此出无复入理便捉裾停之许因谓曰妇有四德卿有其几妇曰新妇所乏者容耳然士有百行君有其几许云皆备妇曰夫百行以德为首君好色不好德何谓皆备允有惭色遂相敬重按允字士宗髙阳人阮共字伯彦仕魏至卫尉卿其少子侃字德如
　　亮妻
　　见夫
　　诞女
　　世説魏王公渊娶诸葛诞女入室言语始交王谓妇曰新妇神色卑下殊不似公休妇曰大丈夫不能彷佛彦云而令妇人比踪英杰按公渊王广字王陵子也公休诞字
　　长人
　　周书丘陵之人専而长淮南子曰东方之人长礼斗仪君乗土而王其人长
　　眉间一尺
　　续博物志禹长九尺九寸汤长九尺孔子长十尺伍子胥长一丈眉间一尺韩王信八尺九寸金日防八尺二寸东方朔九尺三寸又孙子卿曰卫灵公有臣曰公孙吕身长七尺面长三尺广三寸名动天下
　　腰大十围
　　晋书尹纬字景亮少有大志不营产业身长八尺腰大十围魁梧有爽气
　　践
　　东方朔神异经西南大荒中有人焉长一丈其腹九尺践蛇戴朱鸟左手凭青龙右手凭白虎知河海斗斛识山石多少知鸟兽言语知百谷草木咸苦
　　钓鳌
　　列子曰大壑中有五山天帝使巨鳌戴五山龙伯国有大人钓两鳌合负而归因灼其骨天帝怒灭龙伯之国又河图玉板龙伯国人长三十丈生一万八千嵗而死
　　枕鼓
　　新莽时连帅韩傅上言蓬莱东南五城昭如海滨有竒士身长一丈六尺腰大十围自称巨无霸轺车不能载三马不能胜卧则枕鼓以铁箸食莽以为垒尉一作枕股
　　扛鼎
　　东汉虞延字子大初生身上有物如一匹练遂上升天占者以为吉及长长八尺六寸腰大十围力能扛鼎又三十国春秋苻坚时置左右郎及拂盖郎申香为拂盖郎长一丈九尺
　　铜头铁頞
　　河图龙文天之东南西北极各有铜头铁頞兵长三千万丈又有金刚敢死士长三千万丈
　　白发黄衣
　　魏志咸熙二年有大人见襄武县长三丈余脚迹三尺二寸白发着单黄衣黄巾又秦始皇时有大人见于临洮身长五丈脚迹六尺
　　眉见轼
　　谷梁传鲁文十一年叔孙得臣败狄于咸狄长狄侨如也兄弟三人大害中国瓦石不能害得臣射中其目身横九畆断其首而载之眉见于轼又按其父縁斯犯宋为皇父所杀弟焚如先犯齐为王子成父所杀简如走至卫复为卫所杀长狄之种遂絶
　　骨専车
　　国语吴伐越堕防稽获骨焉节専车吴使问仲尼曰此骨何为大仲尼曰昔禹致羣臣于防稽之山防风氏后至禹杀而戮之其骨节専车此为大矣按防风氏汪芒氏之君守封隅之山者也为漆姓在虞夏商为汪芒氏于周为长翟今为大人客曰人之长者极几何仲尼曰僬侥氏长三尺短之至也长者不过十之数之极也注云十之三丈则防风氏也
　　索魂
　　楚词东方长人千仞唯魂是索
　　食乳
　　汉张苍长八尺余免相后口中无齿食乳以女子为乳母妻妾以百数尝孕者不复幸年百余嵗乃卒
　　面鼻雄异
　　袁宏汉纪长乐尉马腾其长八尺身体洪大面鼻雄异而性贤厚人多敬之
　　体貌魁梧
　　东汉书赵台字元淑体貌魁梧身长九尺美须眉望之甚伟恃才傲物为乡人所摈
　　河流大屐
　　述异纪符健始皇四年有长人见长五丈语人张靖曰今当太平健以为妖妄召靖系之是月霖雨河渭泛滥河中流得大屐一只长七尺三寸足迹称屐指长尺余文深七寸
　　海浮长袖
　　山海经长臂国人捕鱼水中两手各操二鱼注云其人手下垂至地魏黄初中莵太守王颀讨髙丽过沃沮国其东界临大海近日出所问其耆老海东复有人否云尝在海中得一布褶身如中人衣两袖长二丈即此长臂人衣也
　　类长三丈
　　孔六帖东夷长人类长三丈锯牙鈆爪黒毛覆身不火食噬禽兽或食人又郭子横洞防记支提国人长三丈二尺有三手一手当胸手足各三指
　　暴长七尺
　　孔六帖泰和十三年民皇甫及年十四暴长七尺余长啜大嚼三倍如初
　　守亮如铁
　　杨守亮身长七尺余色如铁
　　延翰如玉
　　五代王延翰为人长大美晳如玉
　　短人
　　扬雄方言侏儒短人也
　　淳于使楚
　　谈苑齐遣淳于髠至楚髠为人短小楚王甚薄之谓曰齐无人而使子来何长也对曰臣无所长臣腰中七尺之剑欲斩无状王曰止吾但戏子耳即与髠饮酒
　　孟尝之赵
　　史记孟尝君之赵赵人闻孟尝君贤出观之皆笑曰始以薛公为魁然也今视之乃小丈夫耳
　　齐晏子
　　史记晏子长不满六尺身相齐国名显诸侯
　　楚叶公
　　孙卿子曰楚叶公子髙防小短瘠其行将若不胜衣
　　优旃幸休
　　史记优旃秦倡侏儒也始皇置酒而天雨陛楯者皆霑寒优旃见而哀之曰汝欲休乎皆曰幸甚优旃曰我即呼汝汝疾应曰诺有顷殿上称夀呼万嵗优旃临槛大呼陛楯郎郎曰诺优旃曰汝虽长何益幸雨立我虽短幸休居于是始皇使陛楯者得半相代
　　冯偃自耻
　　见丑男
　　案行
　　汉武故事东郡送一短人长七寸衣冠具足疑为山精常令在案上行召东方朔问朔至呼短人曰巨灵汝何忽叛来阿母还未短人不对因指朔谓上曰王母种桃三千年一结子此儿不良已三过偷之矣遂失王母意故被谪来此上大惊始知朔非世中人
　　穴居
　　山海经周饶国其为人短小皆冠带注云其人长三尺穴居能为机巧
　　行步俯偻
　　汉书蔡义为丞相时年八十余短小无须眉貌似老妪行步俛偻常使两吏夹持乃行
　　坐起端方
　　宋书王敬形状短小而坐起端方
　　僬侥三尺
　　国语仲尼曰僬侥氏长三尺短之至也按山海经僬侥国在三首之东诗含神雾云从中州以东西四万里得僬侥国人长一尺五寸韦昭曰僬侥西南蛮之别名
　　毕勒三寸
　　续博物志毕勒国人长三寸有翼善言语戏笑因名善语国常羣往日下自曝身热乃归饮丹露为浆拾遗记员峤山有陀移国人长三尺夀万嵗广延国人长二尺东方朔神异经西北荒中有小人国人长一寸朱衣冠
　　貌不副闻
　　汉宣帝即位以龚遂为渤海太守时遂年七十余召见形貌短小帝望见不副所闻心内轻焉
　　智过其躯
　　陆俟多智长子馥有父风魏文成帝见而悦之曰吾尝叹陆俟智过其躯是子复逾其父矣
　　延年精悍
　　汉书严延年为人短小精悍敏捷于事娄防为人短小精辩议论常依名节汉光武时颍川张仲师长二尺魏王粲乐进并为人短小
　　张松放荡
　　益都杂记张松为人短小而放荡不理节操
　　国人诵臧纥
　　左襄四年邾人莒人伐鄫臧纥救鄫败于狐骀国人诵之曰臧之狐裘败我于狐骀我君小子侏儒是使侏儒侏儒败我于邾注云纥时服狐裘故曰臧之狐裘狐骀邾地名襄公年方七嵗故曰小子纥短小故曰侏儒
　　幕客戏维翰
　　孔平仲续世説桑维翰身短面长后登第同榜四人秦王幕客陈保极戏谓人曰今嵗有三个半人及第以维翰短陋故曰半人
　　东方绐驺
　　汉书东方朔绐驺侏儒曰帝以若曹耕田力作固不及人临众处官不能治民从军系虏不任军事无益于国用徒索衣食今欲尽杀若曹侏儒大恐啼泣
　　西海畏鹄
　　神异经西海之外有鹤国男女皆长七寸日行千里如飞百物不能犯唯畏海鹄海鹄遇则吞之夀三百嵗在鹄腹中不死
　　同列相戏
　　迩英阁讲诵之所阁后有隆儒殿在丛竹中制度极小王遵叔乆在讲筵而人品短小同列戏之曰公宜为隆儒殿学士
　　令史致嘲
　　续世説五代崔善为为左丞以清察称令史恶之以其身短而伛嘲之曰崔子曲如钩随例得封侯防上全无顶胸前别有头









　　山堂肆考卷一百十四
　　钦定四库全书
　　山堂肆考卷一百十五　　明　彭大翼　撰性行
　　德量
　　书曰有容德乃大国语德者福之基也无德而福降犹无基而厚墉其壊也无日矣
　　醉汚车裀
　　汉丙吉字少卿为丞相有驭吏嗜酒尝从吉出醉呕吐丞相车裀中西曹主吏白欲斥之吉曰以醉饱之失去士人将复何所容西曹苐忍之此不过汚丞相车裀耳后因边塞事更得此吏之力
　　羮汚朝服
　　见婢妾
　　善遇田甲
　　史记韩安国坐法抵罪狱吏田甲辱安国安国曰死灰独不复然乎甲曰然即溺之居无何梁内史缺汉使使者拜安国为梁内史起徒中为二千石田甲亡走安国曰甲不就官我灭而宗甲因肉袒谢安国笑曰可溺矣公等足与治乎卒善遇之
　　能谅文然
　　蜀志蒋琬字公琰在大司马府东曹掾杨戏字文然素性简略公琰与语不时应答或搆戏于公琰曰公与戏语而不见应其慢上殊甚公琰曰人心不同各如其面面从后言古人所戒也文然欲賛吾是耶则非其本心欲反吾言则显吾之非是以黙然是文然之快也乃更以为慢
　　不留李邑
　　东汉班超章帝时使西域镇抚于阗卫侯李邑譛之帝知超忠乃切责邑令受超节度超即遣邑乌孙侍子还京师徐干谓曰邑前毁君今不縁诏书留之遣他吏送侍子乎超曰以邑毁超故今遣之内省不疚何恤人言快意留之非忠臣也
　　追访简虚
　　东汉房景伯除清河太守郡民刘简虗曾失礼于景伯闻其临郡阖家逃亡景伯督属县追访之而署其子为西曹掾时山贼为梗景伯命人谕之贼以景伯不念旧恶一时俱下
　　不辨盗嫂
　　汉直不疑为郎或毁其盗嫂不疑曰我无兄终不自明
　　不言失官
　　世説谢安南免吏部尚书还东谢太傅赴桓公司马出西相遇破冈既当逺别遂停三日共语太傅欲慰其失官安南辄引他端虽信宿中涂竟不言及此事太傅谓同舟曰谢奉固是竒士注云奉字宏道尝为安南军
　　追送余缣
