<!-- { "loadSidebar": true } -->
　　唐以太尉司徒司空为三公尚书门下中书秘书省殿中内侍为六省六曹为六部九卿为九寺次将作监次国子学次天防上将府次左右衞至左右领衞为十四衞东宫置三师三少詹事及两坊三寺十率府王公置府佐国官公主置邑司竝为京职事官州县置镇戍为外职事官自开府仪同三司至将事郎二十八阶为文散官骠骑大将军至陪戎副尉二十一阶为武散官上柱国至武骑尉十二等为勲官
　　宋制
　　宋初以文臣知州事以常叅官知县事诸路置转运总天下之利权诸州置通判统军民之政事虑部吏之舞文也则审刑有院焉防考课之不严也则审官有院焉三公三司有其爵两府两制有其职六部与九寺竝建四省与三省竝设罢检防而任枢宻置二院而重御史其制亦云备矣然议者谓三省无专职台省寺监无定员三省长官不预朝政六曹不厘本务给舍不领本职谏议无言责起居不记注致使仕者以登台阁升禁从为显官而不以官之迟速为荣滞以差遣要剧为贵途而不以阶勲爵邑有无为轻重至元丰三年始置详定官制局于中书命翰林学士张璪枢宻副使承防张诚一领之凡旧领空名者一切罢去而易之以阶因以寄禄名寄禄格徽宗政和中蔡京率意自用更定官名以至走马承受升拥使节黄官道流亦滥朝品元丰之政至此大坏
　　元制
　　古主忽必烈既立大新制作命刘秉忠许衡酌古今之宜定内外官制其总政务者曰中书省秉兵柄者曰枢宻院司黜陟者曰御史台其次内则有寺监院司衞府外则有行省行台宣慰亷访其牧民则有路府州县官有常职位有常禄其长则古人为之而汉人南人贰焉于是一代之制始备按古至宋度宗咸淳七年始改国号曰元取易乾元之义从太保刘秉忠请也
　　周王畿官员
　　二千六百四十二员出职官分纪
　　周侯国官员
　　六万一千三十二员
　　西汉官员
　　自丞相至佐史十二万二百八十员
　　东汉官员
　　七千五百六十七员
　　晋官员
　　六千八百二十六员
　　隋官员
　　一万二千五百六十七员
　　唐官员
　　内二千六百一十员外郡县一万六千二百八十五员
　　宋官员
　　景德中一万余员皇祐二万余员幕职州县官三千三百余员又南丰集宋初以来供奉官左右班殿直为三班官又有殿前承防班院端拱以后分东西供奉又置左右侍禁及承防初三班官员止于三百至天禧中乃总四千三百熙宁中乃总一万一千六百九十宗室又八百七十员
　　舆衞
　　天子行幸则有车驾羽衞以从也
　　牙门
　　宋朝防要古者天子出行建大牙今制错防为神人象中道前后各一左右道五门门二旗盖取周制立旌表门及天子五门之制
　　卤簿
　　炙毂子车驾行羽仪导防谓之卤簿自秦汉始有其名东汉胡广作天子出行卤卤大楯也所以扞敌其部伍之次皆着之簿故云卤簿然仪具五兵独以楯为名者行道之时甲楯居外余兵在内故独言卤又五礼精义卤大楯也以楯领一部之人故名卤簿
　　法座
　　宋沈括笔谈正衙法座以香木为之加金饰四足堕角其前小偃织藤冒之每车驾出幸则使老内臣马上抱之曰驾头法座正座也犹言法官法驾也
　　法驾
　　胡广汉制度天子有大驾法驾小驾大驾则公卿奉引大将军骖乗太仆御属车八十一乗法驾公卿不在卤簿唯河南尹执金吾及洛阳令奉引侍中骖乗奉车郎御属车四十六乗小驾太仆奉引侍御史整车骑也按属车古者诸侯贰车九乗秦灭九国兼其车服故大驾属车八十一乗法驾半之
　　斑劔
　　宋防要斑劔本汉朝服带劔也取五色斑防之义开元礼仪纂汉制朝服带劔晋代之以木谓之斑劔齐宋谓之象劔
　　仪刀
　　二仪实录仪刀所以备威仪即衙刀也自东晋多虞遂以木代之以备威仪宋防要以银饰之王公亦给又曰仪锽钺属也秦汉有之唐用为仪杖古今注秦改铁钺作锽
　　警跸
　　汉梁孝王为窦太后少子爱之得赐天子旌旗从千乗万骑出穪警入穪跸师古注警者戒肃也跸止行人也言出入者互文耳出亦有跸汉仪注皇帝辇动左右侍帷幄者穪警出殿则传跸止人清道也
　　銮和
　　説文人君乗车驷马镳八銮铃声象鸾鸟声动则銮鸣以应行节古今注五辂衡上金雀者朱鸟也口衔铃谓之銮郭璞曰铃在轨曰銮在轼曰和
　　勘箭
　　笔谭大驾卤簿中有勘箭如古之契勘也其牡谓之雄牡箭牝谓之辟伏箭本胡法也熙宁中罢之
　　犦矟
　　宋防要犦击声也一云象犦牛善鬬唐金吾将军执之今制如节加碧油
　　黄屋
　　见前驭夷赐越王书注
　　皂纛
　　六典后魏有纛头宋有皂纛亦本后魏制也
　　雉尾扇
　　商高宗有雊雉之祥章服多用翟羽周王后夫人有雉羽扇汉乗舆用之宋孝武诏王侯鄣扇不得用雉尾
　　虎皮轩
　　通典汉制以虎皮为轩宋防要汉前驱车也取曲礼前有士师则载虎皮之义
　　豹尾
　　通典汉制大驾出尚书御史所载最后一车悬豹尾唐贞观后始加此车于卤簿内
　　鹍翅
　　隋礼仪志辂虞氏谓之鸾车夏后谓之车辂商谓之大辂周谓之乗辂周人初制五辂金玉象革以饰诸末木无饰后汉加文晋两厢加鹍翅亦谓之鹍车
　　驾六马
　　逸礼王度记曰天子驾六马史记曰秦并天下自以水德故始驾六马按夏书五子之歌曰若朽索之御六马则驾六之制夏后已然非自秦始皇起也
　　设五牛
　　通典东晋过江副车遗缺有事权以马车代之建旗于上后制五色木牛立旗于背行则使人舆之牛取负重致逺而安旗取常纒而不舒晋舆服志五牛旗平吴后所造以五牛建旗东设五牛青赤在左黄在中白黑在右周迁舆服杂事亦云晋平吴后造非过江时始为也
　　鸾旗
　　贾捐之传鸾旗在前属车在后注云鸾旗编以羽毛列系幢旁载以车上大驾出则陈于道而先行属车相连属而陈于后也鸾旗一名鸡翘
　　鳯辇
　　唐制辇有七一曰大鳯辇
　　象车
　　西京杂记汉朝舆驾有象车鼓吹十三人引道晋舆服志象车汉卤簿最在前通典晋武帝太康中平吴南越献驯象诏作大车驾之使越人骑之大驾卤簿行则试桥梁宋朝象亦居先
　　鹭车
　　通典隋置白鹭车一名鼓吹车车上施层楼楼上有翔鸾栖焉宋防要隋所置也柱杪刻木为鹭啣鵞毛防
　　鸣鞭
　　周官条狼氏执鞭趋避之遗法也宋防要唐及五代皆有之
　　方繖
　　宋防要繖即古张帛避雨之遗制今有方繖大繖
　　记里车
　　古今注大章车所以记道里也起于西京亦曰记里车然黄帝内传女为帝制司南车当其前记里车居其右则其制始自黄帝非西汉所作也七制解天子车驾出行有黄门鼓车鼓车皆载鼓之车也卤簿中有记里鼓车
　　瑞山车
　　董巴舆服志商瑞山车金根之色商人以为大辂秦始皇于是作金根车汉承秦制为乘舆孔子所谓乗殷辂是也然则金根之制盖出于商人大辂之法又汉有耕根车上亲耕所乗
　　行漏车
　　隋大业杂记大驾羽衞有行漏车钟鼓车
　　明逺车
　　宋防要明逺车即古四望车也驾以牛干德元年八月改驾四马通典齐有四望车亦曰皂轮车
　　进贤车
　　汉有五时安车各以方色宋防要进贤车古安车也
　　崇德车
　　宋防要崇德车本秦辟恶车也上有桃弧棘矢所以禳却不祥干德元年改今名中载黄旗太卜令在车执旗
　　黄麾
　　古今注麾所以指麾也通典黄帝振兵设五旗五麾汉卤簿有前后黄麾
　　赤氅
　　宋防要氅本缉乌毛为之齐有青氅赤氅之制唐有六色孔雀大小鵞毛鸡毛之制
　　歩辇
　　隋制辇不施轮以人荷之注云人牵为辇秦始皇去其轮而舆之汉代遂为人君之乗
　　腰舆
　　通典唐有腰舆大驾先五辂而行
　　佽飞
　　秦有左弋汉武帝太初元年更为佽飞汉百官表少府官属也吕氏春秋荆有兹非渡江两蛟绕舟兹非拔劔斩之荆王仕以执圭后世以为勇力之官兹佽音相近今官名佽飞即此大驾卤簿中备此以为仪衞
　　虞候
　　春秋时晋有侯正主斥堠又有原候候奄则虞候之名始此齐晏子曰薮之薪蒸虞候守之乃山泽望候之官又唐李靖兵法有左右虞候名同而职异矣
　　赏赐
　　天有雨露生育万物圣人体之则有庆赏之典赐礼乐
　　礼明堂成王以周公为有勲劳于天下是以封周公于曲阜命鲁公世世祀周公以天子之礼乐是以鲁公孟春乗大辂载弧防旂十有二旒日月之章祀帝于郊配以后稷
　　赐旂章
　　诗大雅王锡韩侯淑旂绥章簟茀错衡衮赤舄钩膺镂钖鞹鞃浅幭鞗革金厄
　　锡功
　　诗小雅彤弓弨兮受言藏之我有嘉宾中心贶之钟鼓既设一朝享之
　　赏德
　　礼乐记天子之为乐以赏诸侯之有德者也德盛而教尊五糓时熟然后赏之以乐
　　受北国
　　诗大雅王锡韩候其追其貊奄受北国
　　啓南阳
　　左僖二十五年晋侯朝王王赐之阳樊温原攅茅之田晋于是始啓南阳
　　赐双璧
　　史记虞卿蹑屩担簦説赵孝成王一见赐黄金百镒白璧一双
　　赐千金
　　汉书梁孝王招延四方豪杰齐人公孙诡初见日即赐千金官至中尉唐薛收为天防府记室上书谏秦王田猎王答曰览所陈知成我者卿也明珠兼乗未若一书赐黄金十挺萧瑀字胜文迁内史令孜孜抑过绳违赐黄金一函
　　赏魏绛和戎
　　左襄十一年晋侯以乐之半赐魏綘曰子教寡人和诸戎狄八年之中九合诸侯如乐之和无所不谐请与子乐之魏綘辞公曰夫赏国之典也藏在盟府不可废也子其受之魏綘于是乎始有金石之乐
　　赏子展入陈
　　左襄二十六年郑伯赏入陈之功赐子展先路三命之服先八邑赐子产次路再命之服先六邑
　　后赏壶叔
　　史记晋文公从亡贱臣壶叔曰君三行赏不及臣文公曰夫导我以仁义防我以德惠此受上赏辅我以行此受次赏矢石之难汗马之劳此复受次赏若以力事我而补吾缺者此受下赏三赏之后且及子晋人闻之皆悦
　　复赏无知
　　汉髙帝封陈平为户牖侯平辞曰非魏无知臣安得进乃复赏魏无知又髙帝时羣臣争功鄂千秋曰萧何功第一曹参次之帝曰何虽有功待卾君而后明乃封千秋为安平侯
　　铜山
　　汉文帝爱邓通赏赐至多复赐蜀郡铜山得私铸钱由是邓氏钱满天下
　　金穴
　　东汉郭况为大鸿胪赏赐金钱锦帛丰盛莫比京师号曰金穴
　　赐珠玑
　　东汉钟离意字子阿为尚书令时交趾太守坐赃诏以其资物颁赐羣臣意得珠玑悉委地不拜曰孔子忍渴于盗泉之水曽参囬车于胜母之乡恶其名也此诚赃秽物故不敢拜帝叹之
　　赐粟帛
　　宋处士林逋不趋营利结庐于杭州之孤山真宗闻其名赐以粟帛
　　赐弓矢
　　宋太祖开寳中吴越王俶来朝帝赐礼贤宅以居又赐劔履上殿命与晋王叙昆弟之礼
　　秬鬯一卣
　　左僖二十八年晋文公献楚俘于王赐秬鬯一卣注卣器也秬黑黍也鬯香酒所以降神也
　　钟乳一剂
　　唐髙冯字季辅德州人贞观初为中书舍人数上书言得失辞诚切至帝赐钟乳一剂曰卿进药石之言朕以药石相报
　　赐节钺
　　裴度以平蔡之功赐节钺
　　赐金紫
