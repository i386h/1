<!-- { "loadSidebar": true } -->
　　唐肃宗时山人韩颖上言大衍厯或误帝以颖直司天台又损益其术更名至徳厯寳应元年六月日蚀三之一代宗以至徳厯不与天合诏复用麟徳厯
　　宣明厯
　　唐宪宗即位司天徐昻上新厯名曰观象至穆宗改撰名曰宣明厯
　　崇元厯
　　唐昭宗时宣明厯数渐差诏邉冈胡秀林等改作新厯赐名崇元
　　千嵗厯
　　唐王勃精于推歩厯算甞作千嵗厯
　　五纪厯
　　唐代宗广徳二年五月初行五纪厯
　　星辰
　　东汉太史下别有灵台丞掌日月星辰魏太史有灵台丞主望郎隋有天文博士唐初因之长安二年改为灵台郎乾道元年改五官之名
　　增甲子
　　宋至道二年司天冬官正杨文谧上言请于新厯六十甲子外更增六十年事下有司判司天台苖守信等议以为原无所依据不可行上曰支干旺相虽止于六十年倘两周甲子共成上夀之数使期頥之人得见所生之嵗不亦善乎因诏有司新厯以一百二十甲子为限
　　冠应五纬
　　唐志五官正冠加一珠星以应五纬衣从其方色元日冬至朔望朝防及大礼各奏方事而服以朝见按五官谓春夏中秋冬官也
　　职配五方
　　续通典唐乾元二年知司天台韩颖奏创置五官职配五方上稽五纬














　　山堂肆考卷六十五
　　钦定四库全书
　　山堂肆考卷六十六　　　明　彭大翼　撰臣职
　　宦官
　　歴代沿革周礼阍人寺人内竖皆其职也春秋时齐有竖刁晋有寺人披秦有寺人西汉有中常侍叅用士人皆银珰左貂给事殿省东汉有中常侍賛导内事顾问应对明帝已后改金珰右貂和熹太后称制乃以阍人为常侍小黄门通命两宫后魏有大长秋北齐有中侍中省隋有内侍省内侍二人内常侍二人内侍即旧大长秋内常侍即旧中常侍炀帝改长秋监唐复为内侍省龙朔中改省为监光宅中为司宫台宋有内侍省有入内内侍省有内内侍省都知有副都知有都都知有入内内侍省押班入内内侍省与内侍省号为前后省后省官阙则以前省官补押班次迁副都知次迁都都知遂为内臣之极品宦官谓之内竖者未冠者之名盖童子出入便防且使之徃来宫掖无嫌也
　　嫉恶
　　诗小雅取彼譛人投畀豺虎豺虎不食投畀有北有北不受投畀有昊此诗寺人孟子所作孟子即巷伯也巷是宫中道名秦汉所谓永巷伯长也主宫内道官之长盖寺人以谗譛被宫刑而为此官也故礼记缁衣篇好贤如缁衣恶恶如巷伯
　　殿师
　　左襄十八年晋师入平隂遂从齐师夙沙卫连大车以塞隧而殿殖绰郭最曰子殿国师齐之辱也子殆先乎乃代之殿按夙沙卫齐灵公阉人殖绰郭最皆灵公勇士
　　归诚取信
　　汉元帝时宦官石显威权日盛恐天子一旦纳左右言以间已乃时归诚取一信以为验甞使至诸宫有所徴发先自白恐后漏尽宫门闭请诏吏开门上许之显故投夜还称诏开门入后果有告显矫诏开宫门者上大笑以其书示显显因泣曰陛下过私小臣羣下无不嫉妬欲防害臣者愿归枢机受后宫扫除之役死无所恨上怜之数劳勉加厚赐
　　议政弄权
　　东汉和帝与中常侍郑众谋诛窦宪防勲颁赏众受少辞多帝贤之常与议政宦官弄权自此始
　　佞慧有宠
　　蜀汉宦官黄皓以便辟佞慧有宠然畏尚书令董允不敢为非终允之世位不过黄门丞
　　贪残无道
　　东汉小黄门张让弟朔贪残无道畏司校尉李膺威严逃还京师匿于兄家合柱中膺破柱取付雒阳狱受辞毕杀之
　　结纳贡禹
　　汉宦官石显闻众汹汹言已杀萧望之恐为天下学士讥讪以贡禹明经着节乃使人致意深自结纳因荐禹歴位九卿礼事之甚谨人始不疑显妬譛望之矣
　　踏蹴陈蕃
　　宦官王甫使劒士収陈蕃送黄门北寺狱黄门从官踏蹴蕃曰老死魅尚能损我曹员数夺我曹廪假否即日杀之
　　良贺退厚
　　东汉顺帝时宦官竞卖势自雄惟大长秋良贺清俭退厚及诏举武猛贺独无所荐帝问故对曰臣生草茅长于宫掖既无知人之明又未甞交知士类昔卫鞅因景监以见有识者知其不终今得臣举者匪荣伊辱是以不敢
　　吕强清忠
　　东汉中常侍吕强成臯人清忠奉公灵帝以众例封都乡侯固辞不受且备言封宦寺之非
　　飞章陷蔡邕
　　议郎蔡邕对言不宜听小吏雕琢大臣帝览奏叹息宦者曹节窃视之悉宣语左右中常侍程璜使人飞章言邕私事下雒阳狱劾邕大不敬当弃市吕强愍邕力为申请诏减死一等与家属髠钳徙朔方
　　求货陷甫规
　　东汉皇甫规撃降诸羌徴还拜议郎论功行赏宦官徐璜左悺从规求货规终不答璜等防以货赂群羌之事下吏官属欲赋敛请谢规誓不听遂论输左校
　　慇懃傅燮
　　东汉灵帝使宦者赵忠论讨黄巾之功执金吾甄举谓曰傅南容前在东军有功不侯天下失望今将军亲当重任宜进贤理屈以副众心忠遣弟延致慇懃于燮曰南容少答我万户侯不足得也燮正色拒之曰遇不遇命也有功不论时也傅燮岂求私赏哉
　　禁锢胡腾
　　宦官曹节王甫等杀太傅陈蕃大将军窦武蕃友朱震収塟蕃尸匿其子逸事觉系狱誓死不言逸由是得免武掾胡腾殡敛武尸行丧亦坐禁锢武孙辅年二嵗诈以为己子与令史张敞共匿之亦得免
　　为馆驿使
　　唐旧制御史二人知驿宪宗元和十二年以宦者为馆驿使左补阙裴璘諌曰内臣外事职分各殊宜塞侵官之源絶出位之渐事有不便当戒于初令或有妨不必在大上不听
　　为宫市使
　　唐徳宗以宦者为宫市使复置白望数百人抑买人物名为宫市其实夺之甞有农夫以驴负柴宦官称宫市取之农夫曰我有父母妻子待此后食今不取直而归我有死而已遂殴宦者街吏擒之以闻诏黜宦者赐农夫绢十疋
　　玉匣塟父
　　东汉桓帝时宦者赵忠丧父归塟僣为玉匣置棺中冀州刺史朱穆下郡案验剖棺出之帝大怒徴穆下廷尉输作左校
　　银挝数君
　　唐昭宗光化中崔与上谋诛宦官中尉刘季述等引兵突入宣化门扶上过少阳殿以银挝画地数上罪数十乃鎻门镕铁锢之穴墙通饮食矫诏立太子裕即皇帝位
　　辜财物
　　东汉灵帝时宦官王甫使门生于京兆界辜财物七千余万京兆尹杨彪发之
　　竞起第宅
　　东汉桓帝时四侯转横天下语曰左回天贝独坐徐卧虎唐两堕皆竞起第宅华侈相高兄弟亲戚幸州临郡辜校百姓与盗无异初封唐衡单超徐璜左悺贝瑗为五侯以诛梁冀功也至是单超卒故云四侯
　　决省章奏
　　唐自明皇使高力士决省章奏宦官始盛
　　公求赂遗
　　唐代宗优宠宦官奉使四方者还问其所得颇少则以为轻已命由是中使所至公求赂遗重载而归徳宗素知其弊遣中使邵光纶赐李希烈旌节希烈赠之仆马及缣七百匹上怒杖光纶而流之
　　窃持国柄
　　东汉太学刘陶上书言中官近习窃持国柄手握王爵口含天宪
　　擅取库物
　　唐明宗宦者孟汉琼为宣徽使与王淑妃居中用事人皆惮之直以宫中之命取府库物不复关白枢宻院及三司亦无文书所取不可胜纪
　　列防
　　初唐制内侍省不置三品官不任以事惟黄衣廪食守门传命而已开元天寳中始拜三品将军列防于门
　　领兵
　　唐宪宗遣中使谕王承宗使遣薛昌朝还镇承宗不奉诏制削其官爵以吐突承瓘为招讨处置等使白居易諌曰国家征伐当责成将帅近嵗以中使为监军已非令典自古及今未有徴天下之兵专令中使綂领者也陛下忍令后代相传云以中官为制将都统自陛下始乎
　　请阶防子
　　唐文宗时内谒者监仇士良请以开府防其子为千牛给事中李中敏判云开府阶诚宜防子谒者监何由有儿士良慙恚
　　教党蛊君
　　唐武宗外虽宠仇士良内实忌之士良颇觉遂以老病致仕其党送归私第士良教之曰天子不可令闲宜以奢靡娯其耳目然后吾軰可以得志慎勿使之读书亲近儒生彼见前代兴亡心知忧惧则吾軰踈斥矣其党拜谢而去
　　不与交言
　　唐开元中姚崇请避位荐广州都督宋璟自代上将幸东都以璟为刑部尚书西京留守遣内侍杨思朂迎之璟风度凝逺人莫测其际在途不与思朂交言
　　耻与识面
　　唐懿宗时士大夫深嫉宦官事有小相渉众共弃之建州进士叶京甞预宣武军宴识监军之面既而及第遇之于涂马上相揖因而谤议諠然遂沉废终身
　　陵辱元稹
　　唐宪宗元和中河南尹房式有不法事监察御史元稹奏摄之擅令停务朝廷以为不可罚俸召还至敷水驿有内侍后至破驿门入击伤稹靣上复引稹前过贬为江陵士曹白居易言中使陵辱朝士中使不问而稹先贬恐自今中使出外益暴横人无敢言者
　　諠诉崔
　　唐昭宗天复中悉以军国事委盐铁使崔宦官侧目欲尽除之宦官乃求美女知书者内之宫中隂令伺察其事尽得密谋日夜谋所以去者时领三司韩全诲等教禁军对上諠噪诉减损冬衣上不得已解盐铁使
　　诟詈寳臣
　　唐代宗时李寳臣讨田承嗣有功上遣宦官马承倩赍诏劳之寳臣遗以百缣承倩诟詈掷出道中王武俊説寳臣曰公新立功防子尚尔况冦平之后召归京师一匹夫力耳不如释承嗣以为巳资寳臣遂有玩冦之志
　　诬奏南仲
　　唐徳宗时义成监军宦者薛盈珍欲夺节度使姚南仲军政南仲不从由是有隙遣小吏程务盈诬奏南仲罪南仲牙将曹文治追及务盈于长乐驿杀之自作表雪南仲之寃遂自杀
　　权出人主右
　　唐自元和之末宦官益横建置天子在其掌握权出人主之右
　　班与宰相同
　　史云内侍自古无赐坐者宋徽宗时童贯加开府仪同三司领枢宻院事毎春秋大宴则坐执政之上日与宰相同班进呈毕即自屏后入内复易窄衫与羣阉为伍出则为大臣当体貎之礼入则为近侍执使令之役古所未有也
　　意在立后
　　晋王李存朂因魏州僧得传国玺献之欲即帝位宦官张承业亟诣魏州諌曰河北甫定朱氏尚存而王遽即大位殊非从来征伐之意王何不先防朱氏复列圣深仇然后求唐后而立之汛扫宇内合为一家虽使高祖太宗复生谁敢居王上者王曰此非余所愿奈羣下意何承业知其不可止乃恸哭归晋阳邑邑成疾而卒史氏断云承业意在复唐社稷立其后裔此曹孟徳所难而何望于存朂按存朂本胡人赐姓李后为唐庄宗
　　义不图全
　　唐僖宗时黄巢防长安忠武节度使周岌降之甞以夜宴急召忠武监杨复光左右曰周公臣贼将不利于内侍不可往复光曰事已至此义不图全即诣之复光泣谓曰公自匹夫为公侯奈何舍十八叶天子而臣贼乎岌亦流涕曰吾不能独拒战故貎奉而心图之今日召公正为此耳因沥酒为盟分军八千与复光将之以击朱温败之遂克邓州按朱温砀山人为黄巢将少孤贫与兄存昱依萧县刘崇家崇数笞辱之崇母独怜之戒家人曰朱三非常人汝曹善遇之黄巢寃句人善射骑喜任侠麄渉书传屡举进士不第遂与濮州王仙芝共贩私盐至是仙芝作乱防濮曹州巢聚众应之
　　存亮弭乱
