<!-- { "loadSidebar": true } -->
　　文选都庄云动野风驶荘皆道路名言都之荘野之也王仲宣从军诗馆宇充廛里士女满庄自非圣贤国谁能享兹休或作馗非也
　　枝峰蔓壑
　　唐陆鲁望集金华山枝峰蔓壑秀气旁魄
　　居圉
　　居国中圉边圉大雅昊天我居圉卒荒
　　道县
　　秦汉之制县管蛮夷曰道无蛮夷曰县
　　天藏
　　北魏元雍奏曰盐池天藏也故宋人私盐私茶四六句以天藏月团为对本此
　　云阶
　　月地云阶清净之处也
　　郊薮
　　郭外曰郊泽无水曰薮又郭外曰郊郊外曰隧
　　池籞
　　池中编竹篱以养鱼
　　鬼区
　　即鬼方蛮夷逺国也文选盛徳行乎鬼区
　　神窟
　　益州记黄葛峡有相思崖芳泉周灌人谓之神窟
　　斥卤
　　许愼曰东方谓之斥西方谓之卤斥卤醎地可煑为盐者也又史记货殖传地泻卤亦醎地也
　　幅陨
　　直方曰幅周围曰陨
　　子午道
　　王莽以皇后有子孙瑞通子午道从杜陵直絶南山径汉中注云女年十四始有妇人之道子水午火也水以天一为牡火以地二为牝故火为水妃今通子午道以协之又妇女有孕曰瑞
　　朝夕池
　　即潮汐池也言潮汐朝夕往来故云
　　悬圃
　　在昆仑山天帝所居
　　郁栖
　　即粪壤也荘子曰车前草生郁栖之中
　　丙穴
　　蜀地名嘉鱼所出
　　乙地
　　汉仪常以乙日祀先农耕乙地
　　菑畬
　　田一嵗曰菑二岁曰新三嵗曰畬
　　原隰
　　地之延曰衍水所灌曰沃广平曰原下湿曰隰
　　三垂
　　东南西曰三垂即三边也
　　万落
　　落居也人所聚居故曰万落
　　清壑
　　裴粲传饵芝清壑
　　嘉林
　　见
　　犬牙
　　汉髙帝王子弟地犬牙相制言地形如犬之牙交相入也
　　兽角
　　庾信哀江南赋地平鱼齿城危兽角按左传涉于鱼齿之下吕氏春秋猛兽以尾为旌以角为城则知庾赋本此
　　马齿
　　应璩诗九州错杂如马齿
　　鱼鳞
　　韩文公诗馆若鱼鳞
　　贾区
　　汉胡建为军正监军御史为奸穿北军垒垣以为贾区建斩之以奏注云区者小室之名贾区者言为卖物之区也
　　倡园
　　古诗杨栁动春情倡园妾屡惊倡园倡优之园也又杨栁花曰倡园花
　　周原
　　岐山之南有周原故国号曰周
　　唐基
　　言汉以尧为基也
　　土著
　　言有城郭常居不随畜牧而移徙故曰土著汉书理民之道地着为本
　　谷汲
　　汉书山居谷汲谓汲水于谷而饮也
　　百二闗
　　秦地险固二万人足当诸侯百万故杜诗休道秦关百二重又齐负海之险以二万人敌十万故文选齐得十二
　　十七阨
　　子胥谏呉王曰齐晋山居陆处岂能越十七阨以有吴哉
　　闾右闾左
　　凡所在闾里之间以富强为右贫弱为左故秦时富强者居闾之右贫弱者居闾之左凡发兵戍守多取居闾右之富强者后因力役繁兴并居闾左之贫弱者亦发之逺戍渔阳
　　道北道南
　　世説阮仲容阮步兵居道南诸阮居道北北阮皆富南阮贫按仲容咸字步兵籍也诸阮前世皆儒学善居室唯咸一家尚道弃事好酒而贫
　　紫路
　　帝京也艺文心驰紫路又紫陌在邺城西今鄣徳府
　　流
　　海曰流
　　四骆
　　犹言四夷也
　　六幽
　　上下四方幽逺之处也
　　荜域
　　帝乡也即神州又曰芝甸
　　蘅皋
　　香草之泽也
　　三涂
　　左传四岳三涂九州之险杜预释例三涂陆浑山名
　　六辅
　　汉书河东河南河内兼三辅为六辅
　　殊题
　　河图曰九州殊题水泉刚柔各异
　　含类
　　春秋説题辞州之为言殊也言殊含同类异其界也
　　桑邑
　　水经注山桑邑俗谓之北平城在亳州
　　谷林
　　吕氏春秋尧葬谷林在濮州
　　棘壁
　　汉书呉楚七国反先击破梁棘壁在宋州
　　桃城
　　续汉书桃城在燕县之南滑州是也
　　鹑首地
　　史记天赐秦穆公鹑首之地
　　龙尾溪
　　水经注龙尾溪神泉障在延州
　　茨野
　　安成记昔豫章太守贾萌与安成侯张普争境战于新茨之野即此地也
　　蒿垣
　　春秋后语张孟谈谓赵襄子曰臣闻董安于之在晋阳公宫之垣皆荻蒿在并州
　　鸠里
　　汉卫太子东走至湖藏金于鸠里在虢州
　　兔川
　　水经注兔川西南流注洛水在庆州
　　莲镬
　　鄱阳记弋阳岭上密岩宋元嘉中有人见岩内三铁镬各容百斛中生莲花
　　梅池
　　宋山川记广陵县东有梅池
　　龙鹤山
　　华阳国志丹阳县西北十五里有龙鹤山
　　鱼虵水
　　益州记鱼虵水自东北陵州界入青神县界
　　金堂水
　　华阳国志新都县有金堂水通于巴汉
　　铜宫山
　　益州记五城县西南六十里有铜宫山髙出众峰
　　紫栢坂
　　华阳国志梁泉县东八十里有紫栢坂
　　黄花川
　　水经注大散水西流入黄花川
　　石镜
　　蜀本纪武都人有女蜀王纳以为妃疾卒塟于成都作石镜一枚以表其墓
　　铜梁
　　左思蜀都赋外负铜梁于宕渠内函要害于膏腴又金堂火井俱在蜀中
　　鱼泽
　　十三州志効谷县故鱼泽障属炖煌郡
　　犀滩
　　益州记伏犀滩东南六十里有黄鱼岸今在僰道县界
　　鹊甫溪
　　水经注鹊甫溪水西北流经鹊甫亭南
　　马丘聚
　　续汉书当涂有马丘聚昔徐凤反于此
　　扈渎
　　呉都记松江东泻海口名曰扈渎舆地志扈业者滨海渔捕之名插竹列于海中以绳编之向岸张两翼潮上即没潮落即出鱼随潮入碍竹不得去名之曰扈
　　布矶
　　水经注江水东经积布山而南俗谓之积布矶
　　广陵
　　今扬州汉广陵郡更名江都呉王濞广陵厉王江都易王竝居之又舆地志广陵郡楚汉之际为东阳郡宋文帝元嘉八年始割江淮间为境居于广陵又谓之南兖州
　　丰浦
　　水经注江水北合乌江县之丰浦上通湖也
　　米砂
　　安成记钟山临水阻峡至春夏则湍洑沸涌濆上白砂如米两岸各十余斛呼曰米砂
　　盐田
　　呉都记海滨广斥盐田相望呉王煮海为盐即盐官县境也
　　逍遥岭
　　临川志城中有五峰三市五峰者青云岭逍遥岭盐岭萧家岭庆岭是也三市者宋曾子固赠抚州钱郎中诗翠幕管弦三市晩画堂烟雨五峰秋即此
　　惶恐滩
　　在吉安府万安县治西宋文文山诗惶恐滩头説惶恐即此
　　龙额县
　　汉平原郡领龙额县
　　马颊河
　　尔雅九河名有马颊上广下狭状如马颊
　　飞梁
　　华阳国志诸葛亮相蜀凿石架空为飞梁阁道即古剑阁道也
　　隐室
　　水经注夀州八公山有隐室石屏
　　赤壤
　　上党记髙平赤壤其地险阻百姓不居
　　素河
　　水经注素河水出今皮县蓝山南合新河
　　阪泉
　　史记轩辕及炎帝战于阪泉之野
　　舆浦
　　南兖州记舆浦朝夕恒淤浊一朝清澈太守表以为瑞
　　吕固
　　王莽末有吕母者其子为县宰所杀母散财以招少年共杀宰入海中其固在东海县北谓之吕母固
　　陶丘乡
　　晋书汝隂县有陶丘乡
　　韩原
　　古今地名韩武子食采于韩原
　　关濑
　　昔关公南征顿师于石子山下山西有小溪水石映澈因名关濑
　　蜜岩
　　临川记五章山岩谷崄峭有蜜蜂依之为房因名
　　饧盆
　　十道志饧盆水一名盆泉源出县西北三十里弯屈似盆其味似醴因名
　　尧墟
　　郑诗谱成王封母弟叔虞于尧之故墟史记成王伐管叔以殷余人封康叔于卫居故商墟也
　　禹迹
　　皇甫谧帝王世记禹自安邑都晋阳曾孙帝相迁帝丘子少康中兴还旧都复禹之迹也又防稽地名曰禹穴禹藏图书之所
　　八门
　　十六国春秋刘元海遣将攻西河城筑营自固有八门城髙九尺
　　六壁
　　后魏书太武帝讨胡贼于六壁城有六面因以为名
　　瑶波霞石
　　艺文瑶波逐穴开霞石触峰起
　　叶屿花潭
　　唐诗叶屿花潭极望平
　　白阁黄陂
　　关中山水也唐诗故山迷白阁秋水忆黄陂
　　繁林密苑
　　文选繁林收阳彩密苑解华丛
　　崩云屑雨
　　文选崩云屑雨言波浪飞惊如云之崩如雨之屑也屑分散也又荡云沃日言水畔生云故荡之日光浮于水中故沃之
　　复嶂攅谿
　　唐文复嶂烟回攅谿雾错烟回言其长雾错言其众
　　杜陵韦曲
　　皆长安地名唐诗杜陵韦曲未央前
　　汧水陇山
　　汧水陇山祁连皆在扶风
　　尚冠里
　　长安里名
　　盖节渊
　　掘鲤淀盖节渊皆在魏地一在河间一在平原
　　地镜池星
　　韩秋雨诗地镜时昏晓池星竞漂流地镜水也池星萍藻之属
　　天梯石栈
　　皆蜀山极髙者
　　龙汉狼望
　　艺文申威于龙漠之西快心于狼望之北皆匈奴地龙漠即龙沙也
　　马埒鸡塲
　　唐诗驰马埒鬭鸡塲皆唐时长安故事也
　　长薄
　　长林也唐诗桃花万骑喧长薄
　　扈岑
　　扈密也唐诗扈岑漏景
　　逸陌
　　艺文傍逸陌之脩平
　　渟澜
　　艺文渟澜发微波
　　胡封
　　谓胡地之封疆也艺文沈命对胡封
　　朔鄙
　　朔北方鄙边也文选朔鄙多侠气
　　迸水
　　急流之水也艺文晨征凌迸水
　　细漪
　　水面细文也艺文映日含风细细漪
　　緜野
　　緜逺也艺文遁緜野以宅心
　　灵河
　　即黄河也应徳琏有灵河赋
　　游沫
　　水上浮沫也艺文游沫聚飞梁
　　悬淙
　　即悬泉也艺文百丈注悬淙
　　紫燕岛
　　在朝鲜广州海中
　　白狼河
　　在胡地唐诗始经菟塞终绕白狼河白狼山在乌桓地中黄牛峡白马江皆蜀地名杜子美有诗
　　青枫江
　　江上多枫树故云唐诗青枫江上秋天逺
　　白草城
　　在塞外唐诗白草城中春不入黄花戍上鴈长飞
　　南交
　　安南古南交之地
　　西汜
　　即防汜日所入处
　　虎须滩
　　在防州府西杜诗瞿塘漫天虎须怒又府东岷江中有石长百丈若龙脊夏没冬见
　　鹊尾渚
　　舒城县西北旧有鹊亭又按左传楚伐呉呉人败诸鹊岸杜预注舒县鹊尾渚是也
　　鱼爷井
　　在琼州府文昌县西水极清洌相传泉与海通中有大鱼头白俗呼为鱼爷有人呼之即出
　　龙母峰
　　常熟县西北十八里山顶有龙母祠山因名龙母峰汉中府洋县西汉江之中其南有祠祠左有两石鵞又有石洞水流入焉人呼为鵞公潭
　　青甸
　　即春郊也初学记别业临青甸
　　绛河
　　绛河去日南十万里中多赤龙并赤色鱼上仙服之则后天而死
　　辛夷坞
　　唐王维辋川别墅有辛夷坞
　　桃花岩
　　徳安府城西三十里有白兆山上有桃花岩仙人洞并僧妙济写经台李白读书堂白赠汪伦诗李白乗舟将欲行忽闻岸上踏歌声桃花潭水深千尺不及汪伦送我情又山中问答诗问余何事栖碧山笑而不答心自闲桃花流水杳然去别有天地非人间
　　芙蓉国
