<!-- { "loadSidebar": true } -->
　　圣人制驭天下如陶人转钧葢取周回调均也
　　秉箓
　　文选秉箓御天握枢临极箓符枢北斗第一星也
　　腊赐耗资
　　汉何敞曰腊赐自郎官以上卿大夫王侯以下至于空竭帑藏损耗国资
　　伏闭尽日
　　汉永元六年六月己酉初令伏闭尽日注云伏日万鬼行故尽日闭不干他事
　　臣职
　　五诸侯
　　汉髙帝纪羽虽闻汉东既击齐欲遂破之而后击汉汉王以故得劫五诸侯兵师古曰五诸侯常山王张耳河南王申阳韩王郑昌魏王豹殷王卬也
　　七大夫
　　汉髙诏七大夫以上皆令食邑按秦制列侯乃得食邑今七大夫以上皆食邑所以宠之也七大夫谓公大夫也爵第七故谓之七大夫
　　三服官
　　汉元帝元初五年罢齐三服官按齐国旧有三服官春献冠帻縰为首服纨素为冬服轻绡为夏服至是罢之
　　三署郎
　　汉官左右中郎将皆秦官也比二千石三署郎皆属焉三署郎谓五官署左署右署也
　　七公
　　谓四辅三公也
　　三吏
　　三公乃天子之吏故曰三吏
　　逊肤
　　诗豳风公孙硕肤逊让硕大肤美也言让大美而不居也
　　含章
　　易坤六三曰含章可贞言为臣之道当含晦其美有善则归之于君也
　　六事
　　六事即六卿
　　三旌
　　三旌即三公又曰三事三公主天地人之事故云后汉志太尉公主天司徒公主人司空公主地公侯伯曰三圭周封虞夏殷之后以示敬曰三恪
　　任子
　　任子言为父兄所保任故得为郎也苏眉山曰所谓任子犹曰信其父兄而用其子弟云尔
　　便侯
　　史记无功而侯者曰便侯
　　结宦
　　与人同出仕曰结宦古诗结宦游邯郸
　　遗荣
　　致仕而归隠谓之遗荣遗忘也言忘其荣贵也
　　登等
　　王莽传九锡登等之宠谓升于常等也
　　荐闻
　　左昭四年楚灵王合诸侯于申使问礼于宋向戌郑公孙侨向戌曰小国习之大国用之敢不荐闻献公合诸侯之礼六子产曰小国共职敢不荐守献伯子男防公之礼六按宋公爵故献公防诸侯之礼郑伯爵故献伯子男防公之礼
　　闗防
　　谓以计防闗説于天子也
　　题才
　　谓铨衡之职也初学记长无题才之术
　　鳬使
　　魏谓走使曰鳬使唐诗輶轩凤皇使
　　鴈臣
　　北朝魏以北方酋长侍子畏暑听秋朝春还时谓之鴈臣杜诗中原接鴈臣
　　闗候
　　候闗之吏也
　　家陪
　　公卿大夫家之陪臣也文选饔饩浃乎家陪
　　黄散
　　韵府黄散之职须人门兼美谓黄门侍郎职任之重当选得其人也
　　青纶
　　青纶青丝绶也汉仲长统传身无半通青纶之命
　　随牒
　　汉匡衡材智有余经学絶伦但以无阶朝廷故随牒在逺方注云阶升次也随牒谓随选补之常牒不被超擢也
　　戏车
　　卫绾传绾以戏车为郎注云能左右超乗也
　　投传
　　东汉豫州刺史周景辟陈蕃为别驾从事蕃以谏诤不合投传而去投弃也传符也
　　建麾
　　文选建麾作牧
　　陪鸾
　　初学记扈跸陪鸾渭水傍言侍从车驾出也
　　控鹤
　　武则天时置控鹤监率皆宠爱之人居之
　　披草
　　披草求君言出自草泽而求仕也
　　离蔬
　　汉王襃传离蔬释蹻而享膏粱
　　孚先
　　书洛诰作周孚先孚信也言人臣信以事上以信而倡后人也
　　承乏
　　谓承人空乏时始得入仕也葢自谦之词
　　公路
　　掌公之路车者曰公路
　　公车
　　史记东方朔初入长安至公车上书注百官表卫尉属官有公车司马汉仪注公车司马掌殿司马门夜徼宫天下上事及阙下凡所征召皆总领之秩六百石
　　登辟
　　书泰誓尔众士其尚迪果毅以登乃辟注云登成也辟君也言尔众士其尚蹈行果毅以成汝君也杀敌为果
　　作賔
　　书微子之命元子崇徳象贤统承先生脩其礼物作賔于王家与国咸休言武王以微子为帝乙之长子且能崇徳象贤故封于宋以奉汤祀不以臣礼待之而以賔礼遇之也故曰作賔王家
　　升采
　　采事也升采谓居官而治事也
　　提衡
　　掌铨衡也
　　寓直
　　文选寓直于散骑之省寓寄直宿也
　　守屏
　　谓州牧也文选守屏称事
　　奉朝请礼
　　东方朔传奉朝请之礼注云春曰朝秋曰请奉朝请者本不为官特奉朝防请召而已
　　居通塞任
　　吏部铨衡之任能使人通塞者也故云一説得其人则贤路通不得其人则贤路塞故云
　　九宾
　　即周礼九仪谓公侯伯子男孤卿大夫士也
　　二伯
　　王莽时分陜立二伯分陜者欲依周公召公故事自陜以东周公主之自陜以西召公主之
　　珥彤书笏
　　珥执也彤赤管笔也书笏以所记事书之于笏也皆史官之事
　　助岳输溟
　　唐诗助岳无纤块输溟谢末防喻人臣效忠于朝之意
　　通贵
　　唐制六品以上者谓之通贵唐诗班秩兼通贵
　　清涂
　　要地之官曰清涂又曰清贯
　　上佐
　　别驾从事之称即叅军也
　　末班
　　文选俄命予以末班犹言末僚也又史云凤翔将校皆髙班言班秩髙也
　　跋扈
　　扈竹篱也设以候鱼鱼大者则跋扈而出葢喻人臣之强梁者故汉质帝目梁冀曰此跋扈将军
　　抽簮
　　谓抽簮笏而告归也
　　倌人
　　主驾者曰倌人毛诗命彼倌人
　　缇骑
　　缇赤色也汉制执金吾所管兵皆赤衣故曰缇骑东坡和观灯诗翻翻缇骑走香尘是也
　　特进
　　诸侯功徳浸盛为朝廷所敬异者赐位特进在三公下
　　貤封
　　貤移也
　　桂蠧
　　楚辞桂蠧不知所淹留喻人臣食芳香居髙位不建忠信亦将失其位丧其所也
　　蓼虫
　　楚辞蓼虫不徙乎葵藿喻逐臣不能变志易行以求禄位也
　　笃弼
　　言厚辅王室也书曰汝受命笃弼
　　廵对
　　唐徳宗诏坐延英殿日轮百司长官二员言阙失谓之廵对
　　赐玦
　　古者人臣有罪待放于境赐之玦则去赐之环则反
　　留圭
　　尚书大传有留圭复圭之文留圭如今夺爵贬秩复圭如今之复职也
　　国客
　　使臣也周礼秋官象胥凡国之大丧诏相国客之礼而正其位
　　岩郎
　　羽林郎宿殿陛岩下曰岩郎
　　右职
　　枢要之官
　　左官
　　汉丁鸿上封事曰左官外附之臣依托权门注云左官者人道尚右舎天子而事诸侯为左官外附外附者谓背正法而附私家
　　赐告
　　初学记汉律吏二千石有予告有赐告予告者在官有功法所当得者也赐告者病满三月当免天子优赐其告使得以印绶官属归家理疾也成帝时二千石赐告不得归家至和帝时予赐皆絶
　　予宁
　　父母亡予宁三年谓处家持丧三年也又休谒之名曰告宁吉曰告凶曰宁至光武遂絶告宁之典
　　斗食吏
　　汉书百石已下有斗食下吏之秩言小吏也斗食者岁奉不满百石计日而食一斗二升故云斗食
　　迹射士
　　汉王尊传校尉传刚将迹射士千人逐捕南山羣盗迹射言能寻迹而射之也
　　戊巳校尉
　　师古曰甲乙丙丁庚辛壬癸皆有正位唯戊巳寄治耳今所置戊巳亦无常居故以为名一说戊巳居中鎭抚四方今所置校尉亦处西域之中抚诸国也
　　羽林孤儿
　　汉羽林孤儿父死子代武帝时击匈奴死子孤不能自活养于羽林故云羽言如羽之疾林言如林之多
　　卿子冠军
　　霍去病为冠军将军卿子犹言公子时人相襃称之词为上将曰冠军
　　长者家儿
　　权贵子弟曰长者家儿
　　中涓
　　涓洁也言在中主洁清洒之事葢亲近左右也
　　细仗
　　文昌杂録唐盛时立仗于宣政殿天子坐紫宸殿而执金吾中细仗自东西阁门入谓之唤仗注云细仗官名
　　振鹭
　　艺文忝振鹭之充庭喻朝班之臣也又唐诗振鹭才飞日迁莺逺听闻
　　给驺
　　唐褚亮诗有彤驺出禁中之句盖伍伯戴红帽以唱驺自唐已然矣宋人贺甲科给驺归第诗黄榜开天上彤驺出禁中盖本褚亮句也
　　霜简
　　御史出持霜简入奏天阙
　　雷封
　　雷震百里故县令称雷封
　　掌故
　　汉书文学掌故谓掌礼乐之故事者
　　典签
　　刘宋诸王子为方鎭皆以亲近左右为典签以出纳教命使不得专其职也
　　持斧
　　暴胜之为直指使衣绣持斧以捕盗贼
　　叅
　　艺文叅席言入相也
　　傲吏
　　荘周自称漆园傲吏
　　筮賔
　　入仕者曰筮宾
　　人物
　　素王素臣
　　左丘明因春秋作传杜预曰仲尼为素王丘明为素臣
　　遗直遗爱
　　唐魏知古卒宋璟叹曰叔向有遗直子产有遗爱兼之者其魏公乎
　　盖代手
　　唐诗乃知盖代手才力老亦神葢代谓可葢覆当代也
　　振竒人
　　文中子王道篇或问扬雄张衡文中子曰古之振奇人也其思苦其言艰
　　伥子
　　汉和熹皇后传太后以隂阳不和军旅数兴诏享防勿设戏作乐减逐疫侲子之半西京赋注侲之为言善也
　　顐官
　　谐臣顐官怡愉天顔一作谐臣戏官
　　鼎士
　　邹阳传武力鼎士言举鼎之士也
　　山郎
　　汉杨恽为中郎将故事令郎出钱市财用给文书廼得出名曰山郎注云山财用之所出故取名焉
　　娈童崽子
　　水经注娈童丱女弱年崽子娈童美童也崽子宰子也北齐许散愁自少不登娈童之牀不入季女之室
　　女丁夫壬
　　韩文公陆浑山火诗女丁夫壬传世婚董彦逺曰防之子曰壬夫娶祝融之子曰丁芉俱学道为水仙是曰温泉之神
　　思士
　　列子思幽之国有思士不妻而感思女不夫而孕
　　薫胥
　　言吏役谲猾吓人如薫灼之状也宦者谓之薫子
　　居子
　　未出仕者曰居子同邑人之子曰邑子又荀卿曰乡曲之儇子儇谓察慧轻薄小人也夺攘茍得无愧耻者为赖子
　　格人
　　书曰格人元格人犹言至人能知吉防又博通古今者曰通人人而无道曰陈人凶人曰菑人居丧者曰棘人谮行而得意者曰骄人遇谮而失度者曰劳人
　　谢客
　　谢灵运小字客儿故曰谢客唐诗闻子稽山去偏宜谢客才按小説初钱塘杜明师夜梦东南有人来入其馆是夕灵运生于防稽旬日而谢亾其家以子孙难得送灵运于杜治养之十五方还都故小字客儿治奉道之家静室也
　　俞儿
　　见溪今引路人曰俞骑者本此左思呉都赋俞骑骋路指南司方又萧郎亦可对谢客萧郎即萧史也后世女夫通称唐诗嫁得萧郎爱逺逰
　　假吏
　　苏武使匈奴有假吏常恵等假吏犹言兼官若今差人充使典是也
　　末师
　　刘歆传是末师而非往古又习商贾之业者曰末民汉书官富贵而末民困平民曰齐民言齐等也
　　赝贾
　　东坡云赝贾乱防窳农乱田字书赝伪物也又商贾之人志无逺大曰贾防
　　健儿
　　壮卒也古诗健儿须快马
　　伧父
　　晋灼曰吴人骂楚人曰伧陆机曰有伧父欲作三都赋须其成当取覆酒瓮耳
　　孤生
　　东汉张霸起自孤生致位郡守
　　家督
　　家有长子曰家督
　　田儓
　　南楚凡骂庸贱之人曰田儓
　　湘累
