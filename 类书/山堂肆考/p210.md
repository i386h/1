<!-- { "loadSidebar": true } -->
　　晋元帝时应詹为建武将军家富于财时京兆韦丧乱之后又遭饥疫客游洛阳素闻詹名依托之詹与分甘共苦情若兄弟为之婚娶置宅与居又荐于帝以至显官詹卒制朋友之服追赵武婴杵之义祭詹终身
　　能保始终
　　唐魏同与裴炎缔交能保始终号耐乆朋
　　同门相友
　　汉郑崇弟立与傅善同门相友善乂卢植少事马融与郑同门相友吴周瑜字公瑾与孙防同年相友善尝因乱劝策徙家于舒推道南大宅舎策升堂拜母有无共之
　　异代相交
　　南史萧允字叔佐为防稽丞经行延陵季子庙设苹藻之荐托异代之交为诗叙意辞理清要
　　千里结言
　　范式少游太学与汝南张邵元伯为友二人各归乡里式谓元伯曰后二年当过拜尊亲至期元伯白母请为鸡黍待之母曰二年之别千里结言尔何相信之审耶对曰巨卿信士必不乖违至日巨卿果到升堂拜母尽欢而别
　　千里命驾
　　世说嵇康与吕安善每一相思千里命驾安后来值康不在兄喜出户延之不入题门上作鳯字而去
　　泥涂友妻
　　东汉赵熹避赤眉兵以泥涂友人韩伯仲妻面载以鹿车
　　身代友命
　　晋荀巨伯逺省友人疾值冦贼攻郡巨伯不忍去贼至谓巨伯曰大军至一郡皆空汝何男子敢独在此巨伯曰友人有疾不忍委之宁以身代友人之命贼知其贤乃旋军
　　愿交王丹
　　汉侯霸字君房欲交王丹霸子见丹下车拜丹答拜霸子曰大人方愿交欢奈何拜小子丹曰君房尝有是言丹未之许也
　　求交胡质
　　魏将军张辽与护军武周有隙就刺史温恢求交胡质质辞以疾辽出遇质问曰仆委心于君何以相孤如此质曰古人之交多取知其不贪奔北知其不怯闻流言不信方可善终武伯南身为雅士往者将军称不辍口今因睚眦遂来嫌隙如质才薄岂能终好故不愿也辽感其言复与周平按伯南武周字也
　　屡闻得失
　　诸葛亮曰初交州平屡闻得失后交元直勤见啓诲幼宰每言则尽伟度数有谏止虽资性鄙暗不能悉纳然与此四子终始好合亦足以明其不疑直言也按州平姓崔元直徐庶字幼宰董和字伟度胡济字
　　不变死生
　　白居易伤友诗昔年洛阳社贫贱相提携今日长安道对面隔云泥近日多如此非君独惨凄死生不变者惟闻任与黎
　　善交
　　子曰晏平仲善与人交
　　神交
　　袁宏山涛传陈畱阮籍谯国嵇康并高才逺识少有与契者涛初不识一与相遇便为神交一说契若金兰
　　淡交
　　庄子君子之交淡若水小人之交甘若醴
　　深交
　　隋杨感与李宻为深交
　　择交
　　东汉郭泰适陈留则友符伟明游太学则师仇季智之陈则亲厐德公入汝南则交黄叔度又魏邴原至陈则师韩子助颍川则宗陈仲弓汝南则交范孟博涿郡则亲卢士干
　　审交
　　唐孟郊审交诗种树须择地恶土变木根结交若失人中道生谤言君子芳桂性春浓寒更繁小人槿花心朝在夕不存惟当金石交可与贤达论
　　奔走交
　　汉书何颙与陈蕃李膺袁绍结为奔走之交
　　云霞交
　　南宋谢瞻不营当世与范泰为云霞交
　　桑麻交
　　杜诗虽为尚书郎不及村野人蔼蔼桑麻交公侯为等伦
　　道义交
　　宋胡宪与刘子翚刘致中为道义交相与讲学外无杂言
　　尔汝交
　　祢衡少与孔融作尔汝交时衡未满二十而融已五十每敬衡而忘其年也
　　贫贱交
　　宋曰贫贱之交不可忘
　　山水友
　　类说拾遗醉吟先生与僧如满为空门友平泉楚客为山水友刘梦得为诗友皇甫明之为酒友
　　风云契
　　唐诗千里风云契谓游宦相遇也又江淹曰袁炳与余有青云之交非直衔杯酒而已
　　折节不较
　　江表传吴有程普者颇以年长数凌侮周瑜瑜折节容下之终不与校普后自敬服而亲重之乃告人曰与公瑾交若饮醇醪不觉自醉
　　折位愿交
　　韩愈着王仲舒碑仲舒字中少奉母夫人家江南读书着文其誉蔼郁当时名公皆折官位行辈愿与交
　　引见妻子
　　云仙散録杜甫每朋友至则引见妻子章侍御退而使其妇送夜飞蝉以助妆饰
　　拜告祖考
　　宣武盛事唐戴洪正毎得宻友一人则书于简编焚香拜告祖考号金兰簿
　　共隐浔阳
　　南阳翟道渊与汝南周子南少相友共隐于浔阳后庾太尉说周以当世之务周遂仕翟秉志弥坚其后周诣翟翟不与语
　　共入太白
　　隋杜淹开皇中与其友韦福嗣谋曰上好用隐民苏威以此召得美官乃共入太白山充为不仕者文帝恶之乃谪戍江表
　　不交流俗
　　唐陆龟蒙不喜与流俗交虽造门不肯见
　　不交权利
　　唐崔从善不交权利
　　心期
　　文选中道遇心期按心期谓心约之友也
　　防契
　　刘义庆世说支道林自丧法防之后精神阻丧风味转坠常谓人曰契既逝发言莫赏中心蕴结余其亡矣去后数年支遁遂殒没
　　延于金谷
　　潘岳与石崇谄事贾谧每其出望尘而拜谧开延賔馆于金谷园号二十四友岳为之首次石崇左思陆机与弟云刘舆与弟琨欧阳建杜彬王粹邹防崔基刘瓌周恢陈聆刘讷缪征摰虞诸侯诠和郁牵秀许猛杜育竝附防于谧
　　引入华林
　　何防字子晳与梁武帝有旧诏以鹿皮巾召之引入华林园赐以诗酒恩礼如旧
　　流涕别子高
　　孔丛子曰子高游赵平原君客有邹文节者与子高相友善及子高将还鲁文节流涕交頥子高徒挥手而已
　　握手托蒋湋
　　宋黄庭坚崇宁初谪宜州与零陵蒋湋相友善时庭坚名在党籍中士夫畏祸不敢往还独湋日陪屦杖次年庭坚召还未行疾革湋往见庭坚大喜握手曰身后事委君矣及卒湋为棺敛具舟送还
　　讽友侍母
　　宋王稚川调官京师久留鼎州母老不归侍黄山谷和韵讽之曰三更归梦常苦短一寸客愁无奈多慈母每占乌鹊喜家人应赋扊扅歌可谓尽朋友责善之义矣
　　让友改官
　　刘锜与李常友善发运使杨佐欲荐常改官常愿先荐锜佐曰不见此风久矣竝荐之
　　更相寄诗
　　唐元微之为御史鞫狱梓潼时白乐天尚书在都下与名辈游慈恩寺花下小酌作诗寄防之曰花时同醉破春愁聊把花枝当酒筹忽忆故人天际去计程今日到梁州元至褒城亦寄逺游诗曰梦君兄弟曲江头又向慈恩寺里游驿吏唤人驱马去忽惊身在古梁州千里神交若合符契朋友之道不其至欤
　　更相为传
　　宋熈宁元丰间士大夫论天下贤者必曰君实景仁其道徳风流足以师表当世其议论可否足以荣辱天下二公相得欢甚曰吾与子生同志死当同传而天下之人亦无敢优劣之者二公既约更相为传而后死者则志其墓故君实为景仁传其略曰吕献可之先见景仁之勇决皆予所不及也仁宗时论立皇嗣英宗时论濮安懿王称号神宗时论新法其言若出一人先后如左右手故君实尝谓人曰吾与景仁兄弟也但姓不同耳君实司马光字景仁范镇字
　　坚如胶漆
　　东汉雷义字仲公陈重字景公相友善义举茂才让于重刺史不许义佯狂不应命后同举孝亷同为尚书郎语曰胶漆自谓坚不如雷与陈
　　情如金石
　　范文正作王元之画像序昔王文正公居宰府二十年未尝见爱恶之迹天下谓之大雅冦莱公左右天子却戎狄安社稷天下谓之大忠枢宻马公慷慨立朝有犯无隐天下谓之大直此三君子一代伟人王公与二三子深相交许情如金石则公之友道可知矣
　　访友循州
　　宋巢谷字元修四川眉州人传其父中学举进士谷素多力后弃其业学古兵法逰西边与河州将韩存宝善后存宝坐罪死谷逃避江淮间遇赦出二苏在朝未尝一见及谪岭海谷往循访辙握手相泣又欲往海南访轼至新州病死辙闻哭之失声曰谷于朋友之义无愧高恭惜不遇襄子而前遇存宝后遇予兄弟也按循即今惠州府归善县也
　　访友临川
　　元陈旅游京师翰林侍讲学士虞集见其所为文叹曰此所谓我老将休付子斯文者矣荐之除国子助教出为江浙儒学副提举入为应奉翰林文学迁国子监丞旅每感集为知巳其在江浙时集归田已数载欲为问不计千里访集于临川集感其来留旬日而别惓惓以斯文相勉集每与学者语必以旅为平生益友也
　　为友求医
　　宋侯可字无可华隂人倜傥有气节少与申顔为友后顔病重千里为求医未归而顔卒目不瞑人曰其待侯君乎且敛而可至抚之乃瞑顔无子不克葬可辛勤百营鬻衣相地卒葬之一日可自逺归家以窭告适友人郭行扣门曰吾父病医索钱百千卖吾庐而不可售可恻然计嚢中装略当其数尽与之闗中称贤
　　为友作仆
　　见主簿
　　八友
　　南齐竟陵王子良倾意賔客与范云萧琛任昉王融萧衍谢朓沈约陆陲并以文学见亲号曰八友
　　十友
　　唐陆余庆雅善赵贞固卢藏用陈子昻杜审言宋之问毕搆郭袭防司马承祯释怀一时号方外十友又杜审言与李峤崔融苏味道为文章四友白乐天以诗酒琴为三友自作北窓三友诗
　　著论矫时【已下面交】
　　东汉朱穆字公叔着絶交论言刘伯宗交道之薄亦矫时而作也
　　著论作计
　　梁任昉字彦升子四人东里西华南客北叟皆无术业兄弟流离不能自振冬日西华着葛帔练裙生平旧交莫与相防道逢刘孝标然惊曰我当为汝作计乃着广絶交论以讥其旧交一曰势交二曰贿交三曰谈交四曰穷交五曰量交到溉见其论抵几于地终身恨之
　　遂叛荆公
　　闻见録王荆公荐吕惠卿为参知政事既得位遂叛荆公
　　极诋元献
　　见翰林学士
　　飜云覆雨
　　杜甫贫交行飜手作云覆作雨纷纷轻薄何足数君不见管鲍贫时交此道今人弃如土
　　落穽下石
　　韩文公撰柳子厚墓志今夫平居相慕恱酒食游戏相征逐诩诩笑语以相取下握手出肺肝相视指天日涕泣誓生死不相背负真若可信一旦临小利害仅如毫发比反眼若不相识落陷穽不一引手救反挤之而又下石焉者皆是也此宜禽兽夷狄所不忍为其人自视以为得计闻子厚之风亦可以少愧矣
　　方寸山海
　　李白箜篌謡攀天莫登龙走山莫骑虎贵贱结交心不移惟有严陵与光武周公称大圣管蔡宁相容汉謡一斗粟不与淮南舂兄弟尚路人吾心安所从他人方寸间山海几千重轻言托朋友对面九疑峯多花必早落桃李不如松管鲍已乆死何人继其踪
　　肚里荆棘
　　唐孟郊择友诗古人形似兽皆有大圣德今人表似人兽心安可测虽笑未必和虽哭未必戚面结口头交肚里生荆棘

　　山堂肆考卷一百五
　　钦定四库全书
　　山堂肆考卷一百六　　　明　彭大翼　撰人品
　　故人
　　论语故旧不遗则民不偷朱敬则五等论商鞅欺故友李斯囚旧交
　　脱骖
　　礼檀弓孔子之卫遇旧馆人之防入而哭之哀出使子贡脱骖而赙之子贡曰于门人之防未有所脱骖脱骖于旧馆无乃已重乎夫子曰予乡者入而哭之遇于一哀而出涕予恶夫涕之无从也小子行之注云驾车者中两马为服马两旁各一马为骖马
　　遗马
