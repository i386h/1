<!-- { "loadSidebar": true } -->
　　梁沈众字仲兴约之孙好学能文武帝令作竹赋赋成奏之手勅答曰卿文体翩翩可谓无忝尔祖矣
　　能世其家
　　宋李柬之宰相迪长子明晓典故赐进士屡官龙图阁直学士以太子太保致仕出都门即幅巾白衣见客子孝基始登第唱名仁宗顾侍臣曰此李迪孙耶能世其家可尚也厯知数州皆有治绩累迁光禄卿年方五十与父同谢事时以比二疏
　　父
　　诗小雅靡瞻匪父又无父何怙释名父甫也始生已也
　　戒子受地
　　吕氏春秋楚孙叔敖疾将死戒其子曰王数封我矣吾不受也我死王必封汝必无受利地楚越之间有寝之丘者此其地不利而名甚恶荆人畏鬼而越人畏禨可长有者其惟此也叔敖死王果以美地封其子而子辞请寝之丘故至今不失孙叔敖之知知不以利为利矣知以人之所恶为已之所喜此有道者之所以异乎俗也
　　责子危家
　　汉晁错父从颍川来谓错曰上初即位子为政侵削诸侯何也错曰不如此宗庙不安父曰刘氏安矣而晁氏危遂饮药死未几而错果败
　　知子重财
　　史记越世家陶朱公中男杀人囚于楚朱公乃装黄金千镒置褐器中载以一牛车且遣其少子徃视之长男曰家有长子曰家督乃遣少弟是吾不肖欲自杀其母为言朱公不得已而遣长子为一封书遗故所善庄生曰至则进千金于庄生所听其所为长男至楚发书进金如其父言荘生曰可疾去慎勿留庄生间时入见楚王言某星宿此则害于楚王曰今为奈何庄生曰独以徳可以除之王乃使使者封三钱之府楚贵人惊告朱公长男曰每王且赦常封三钱之府昨暮王使使封之长男以为赦弟固当出也重千金虚弃荘生无所为也乃复见荘生荘生惊曰若未去耶长男曰初为事弟弟今议有赦故辞生去荘生知其意欲复得其金曰若入室取金长男即自入室取金持去荘生羞为儿子所卖乃入见楚王曰今臣出道路皆言陶之富人朱公之子杀人囚楚其家多持金钱赂王左右故王非能恤楚国而赦乃以朱公子故也王大怒令论杀朱公子明日遂下赦令朱公长男竟持其弟丧归其母及邑人尽哀之朱公独笑曰吾固知其必杀弟也彼非不爱其弟是少与我俱见苦为生难故重弃财至如少弟者生而见我富岂知财所从来故轻去之非所吝惜前日吾欲遣少子固为其能弃财故也而长者不能故卒以杀其弟事之理也无足悲者
　　知子必富
　　晋石崇司徒苞之子防生于青州故小名齐奴少敏慧有谋苞临终分财物与诸子独不及崇其母以为言苞曰此儿虽小后能自得及为荆州刺史刼逺使及商客致富不赀
　　爱子为计
　　周赧王四十九年秦攻赵赵王新立太后用事求救于齐齐人曰必以长安君为质太后不可齐师不出左师触龙请见曰贱息舒祺最少不肖而臣衰窃爱之愿得补黒衣之缺以卫王宫太后曰年几何矣对曰十五嵗矣虽少愿及臣未填沟壑而托之太后曰丈夫亦爱少子乎对曰甚于妇人太后笑曰妇人异甚左师曰父爱其子则为之计深逺今媪尊长安君之位封以膏腴之地多与之重器而不及今令有功于赵一旦山陵崩长安君何以自托于赵哉太后曰诺恣君之所使之于是为长安君约车百乘质于齐齐师乃出秦师退
　　誉子成癖
　　隋王通子福畤有五子勔勮勃助劝皆以文学显尝诧于韩思彦思彦戯之曰武子有马癖君有誉儿癖王家何多癖耶
　　各执一艺
　　东汉邓禹字仲华南阳新野人有子十三人各使执一艺
　　各授一经
　　晋刘殷字长盛有子七人其五人各授一经余一子授太史公史记一子授汉书一门之内七业俱成北方之学殷门为盛
　　杀子适君
　　管仲病桓公问曰羣臣谁可相者易牙何如对曰杀子以适君非人情不可公曰开方何如对曰倍亲以适君非人情难近公曰竖刁何如对曰自宫以适君非人情难亲管仲死而桓公不用仲言卒用三子三子専权
　　食子为将
　　韩非子曰乐羊子为魏将而攻中山中山之君烹其子而遗之羮乐羊子坐于幕下而啜之尽一杯文侯谓禇师赞曰乐羊以我故而食其子之肉答曰烹其子而食之且谁不食乐羊罢中山文侯赏其功而疑其心
　　怒子坐车
　　汉石奋赵人长子建次子甲次子乙次子庆一门父子五人皆以驯行孝谨官二千石故景帝号奋为万石君及帝末年万石君以上大夫禄归老于家子孙为小吏来归谒必朝服见之不名子孙有过不诮让为便坐对案不食诸子相责肉袒谢罪改之乃许少子庆为内史尝醉归入里门不下车万石君闻之不食庆恐肉袒请罪不许举宗及兄建肉袒万石君让曰内史贵人入闾里里中长老皆走匿而内史坐车中自如固当乃谢罢庆后庆及诸子入里门趋至家
　　使子持杖
　　见星
　　戒子牀下
　　汉书陈万年子咸数言事讥刺近臣万年病召咸戒牀下语至半夜咸睡头触屏万年大怒曰乃公教戒汝汝不听吾言何也咸曰具晓所言大意教咸谄也万年乃不复言
　　训子席隅
　　宋韩忠宪亿教子严肃知亳州第二子舍人自西京倅谒告省觐康公与右相及侄柱史宗彦皆中甲科归公喜置酒召僚属之亲厚者俾诸子坐于席隅惟持国多深思知必有义方之训托疾不赴坐中忽云二郎吾闻西京有疑狱奏谳者其详云何舍人思之未得已诃之再问未能对遂推案索杖大诟曰汝食朝廷禄倅贰一府事无巨细皆当究心大辟奏案尚不能记则细务不举可知吾在千里无所千豫犹能知之尔叨冒廪禄何顔报国必欲挞之众宾力解乃已诸子股栗家法之严如此所以多贤子孙也按忠宪公字宗魏灵夀人八子曰纲综绛绎纬缜维多为闻人绛缜皆宰相维门下侍郎人以比荀氏八龙
　　愿効伯髙
　　东汉马援在交趾遗书戒其子曰龙伯髙端厚周谨口无择言谦约节俭廉公有威吾爱之重之愿汝曹効之杜季良豪侠好义忧人之忧乐人之乐清浊无所失吾爱之重之不愿汝曹効也効伯髙不得犹不失为谨勅之士所谓刻鹄不成尚类鹜也効季良不得陷为天下轻薄子所谓画虎不成反类狗也
　　愿师伟长
　　三国魏王昶明帝时为扬威将军尝为书戒子及兄子曰郭伯益好尚通达敏而有智得其人重之如山不得其人忽之如草吾以是亲之眤之不愿儿子为之北海徐伟长不沽髙名不求茍得澹然自守惟道是务有所是非则托古人以见意当时无所褒贬吾钦之重之愿儿子师之
　　愧子无礼
　　东汉太原王霸字儒仲少立髙节其妻亦有志行初霸与同郡令狐子伯为友后子伯为楚相而其子为郡功曹子伯令子奉书于霸车马鲜丽仆从都雅而霸子方耕于野闻客至投耒而归见令狐子沮怍不能仰视霸目之有愧色客去乆卧不起妻问其故霸曰吾与子伯素不相若向见其子容服甚光举措有适而我儿蓬发厯齿未知礼则见客而有愧色父子恩深不觉自失耳妻曰子少修清节不顾荣禄今子伯之贵孰与君之髙奈何防初志而慙儿子乎霸起而笑曰有是哉遂共隠遯终身
　　训子读书
　　顔氏家训虽百世小人知读论语孝经尚为人师虽千载冠冕不晓书记者莫不耕田养马若能保数百卷书终不为小人也谚曰积财千万无过读书外史郑奕尝以文选教其子其兄曰何不教之孝经论语免学沈谢嘲风咏月汚人行止又宋蒲宗孟字传正戒子孙曰寒可无衣饥可无食读书不可一日失又韩昌黎亦有训子符读书城南诗
　　怒子不敬
　　汉丙吉子显少为诸曹尝从祀髙庙至夕牲乃使出取斋衣吉大怒谓其夫人曰宗庙至重而显不敬谨亡吾爵者必显也至甘露中果有罪削爵为闗内侯
　　责子不贤
　　晋王述显授王羲之耻为之下遣使诣朝廷求分防稽为越州行人失辞大为时贵所笑既而内懐愧叹谓诸子曰吾不怍懐祖而位遇悬邈当由汝等不及坦之故耶按懐祖述字坦之述子也
　　不教吏职
　　汉成帝阳朔初薛宣为郡所至有声迹宣子惠为彭城令宣尝过其县心知惠不能不问以吏事或问宣何不教戒惠以吏职宣笑曰吏道以法令为师可问而知及能与不能自有资材何可学也
　　不纵国贼
　　东汉灵帝时太尉桥防子游门次为人所刼登楼求货不与司隶河南尹围守家不敢迫瞑目呼曰奸人无状岂以一子纵国贼乎促令攻之子死因上言天下凡有刼质者皆并杀之不得赎以财寳开张奸路由是刼质遂絶
　　望子重器
　　蜀诸葛亮与兄瑾书曰瞻今已八嵗而聪慧可爱嫌其早成恐不为重器耳
　　遗子清名
　　齐世隆字彦绪襄阳人盛事坟典安贫守分张绪曰观君举措当以清名遗子孙耶答曰一身之外复何所须子孙不才将为争府如其才也不如一经又汉韦贤字长孺子成字少翁俱以明经位至丞相谚云遗子黄金满籝不如教子一经
　　任子戏适
　　齐武帝永明中以王僧防为特进光禄大夫初王与兄弟集防任子孙戏适僧达跳下作虎子僧绰正坐采蜡烛为鳯皇僧达夺取打壊亦复不惜僧防累十二棋既不坠落亦不重作叹曰僧达俊爽当不减人然恐终危吾家僧绰当以名义见美僧防必为长者位至公台后果如言按僧防之从子
　　恐子才能
　　隋同州刺史蔡王智积隋文帝之弟子也有五男止教读论语孝经不令通宾客或问其故智积曰卿非知我者其意恐诸子才能以取祸也
　　分金给食
　　史记汉陆贾为大中大夫吕太后欲王诸吕贾自度不能争之乃病免家居以好畤田地善可以家焉有五男乃出所使越得槖中装卖千金分其子子二百金令为生产贾生常乘安车驷马从歌舞鼓琴瑟侍者十人寳劒直百金谓其子曰与汝约过汝汝给吾人马酒食极欢十日而更所死家得寳劒车骑
　　分田絶争
　　唐姚崇豫分田园令诸子侄各守其分以絶后争又曰陆贾石苞皆古之贤达也吾静思之深所叹服
　　令子据州
　　东汉袁绍有三子谭熈尚绍后妻刘氏爱尚绍欲以为后乃以谭继兄后出为青州刺史沮授谏曰世称万人逐兔一人获之贪者悉止分定故也谭当为后而斥使居外祸始此矣绍曰吾欲令诸子各据一州以视其能于是以熈为幽州刺史后审配等矫绍遗命奉尚为嗣
　　欲子持役
　　唐卢仝生子名添丁欲为国持役也
　　戒子陵人
　　南北朝齐以陈显达为江州刺史显达自以门寒位重每迁官常有愧惧之色戒其子勿以富贵陵人而诸子多事豪侈显达曰麈尾蝇拂是王谢家物汝不须捉此取而烧之按麈似鹿而大尾可为拂驱蝇
　　戒子捐本
　　世説殷仲堪为荆州刺史值水俭食常五盘外无余肴饭粒脱落盘席间者拾以噉之每语子弟云勿以我任方州云我豁平昔时念今吾防之不易贫者士之常焉得登枝而捐其本尔曹其存之
　　教子保身
　　东汉樊宏教子曰富贵盈溢未有能善其终者吾非不喜荣势也保身全已岂不乐哉
　　戒子谩语
　　宋司马温公曰光五六嵗弄胡桃女兄欲为脱其皮不得女兄去一婢以汤脱之女兄复来问脱胡桃者光曰自脱也先公适见之呵曰小子何得谩语光自是不敢谩语
　　责子懒惰
　　晋陶潜责子诗白发被两鬓肌肤不复实虽有五男儿总不好纸笔阿舒已二八懒惰故无匹阿宣行志学而不爱文术雍端年十三不识六与七通子垂九龄但覔梨与栗天运茍如此且进杯中物按五男长曰舒次曰宣三曰雍四曰端五曰通
　　勉子保持
