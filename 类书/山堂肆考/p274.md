<!-- { "loadSidebar": true } -->
　　杜子美诗满目飞明镜归心折大刀注云大刀头有环本古乐府义取于环犹古者放臣待命于境上赐环则返今不能还如折大刀也又古诗云藁砧今何在山上更安山何时大刀头破镜飞上天又从军行云夜闻汉使归独向刀头泣
　　尘化缁衣
　　唐诗风尘不觉化缁衣谓客久而白衣变为黑色也又云京洛多风尘素衣化为缁
　　敝裘羸马
　　唐张籍行路难湘东行人长叹息十年离家归未得敝裘羸马苦难行僮仆尽饥少筋力君不见牀头黄金尽壮士无顔色龙蟠泥中未有云不能生彼升天翼
　　店月桥霜
　　温庭筠商山早行诗晨起动征铎客行悲故乡鸡声茅店月人迹板桥霜槲叶落山路枳花明驿墙因思杜陵梦鳬鴈满回塘
　　幷州十霜
　　贾岛渡桑干诗客舍幷州已十霜归心日夜忆咸阳无端更渡桑干水却望幷州是故乡
　　蜀郡五载
　　杜诗五载客蜀郡十年归梓州如何关塞阻转作潇湘游万事已黄发残生随白鸥安危大臣在何必泪长流
　　相看万里眼
　　杜诗相防万里眼一别五飞萤
　　有愧百年身
　　杜诗长为万里客有愧百年身
　　浮游四方
　　李白浮游四方尝乗月与崔宗之自采石至金陵着宫锦袍坐舟中防若无人
　　睥睨万里
　　朱元晦十九嵗作远游篇东征忧旸谷西游畏羊肠南辕犯疠毒北驾风裂裳愿子驰坚车躐险摧其刚朝登南极道暮宿临太行睥睨即万里超忽凌八荒无为蹩足者终日守空堂
　　饯别
　　汉临江王传黄帝之子累祖好逺游而死于道故后人祭之以为祖神也又荀彧传共氏之子曰修好逺游至今祀以为祖神左传祖而舍軷饮酒于其侧曰饯重始有事于道也朱子语録祖道之祭是作一土堆置犬羊于其上祭毕而以车碾从上过象行者无险阻之患又以胙肉食之谓之饯礼
　　犯軷
　　周礼夏官大驭掌王路以祀及犯軷王自左驭驭下祀登受辔犯軷遂驱之注云祀行之礼为軷犯者封土为山象以菩刍棘栢为神主祭之以车轹之而去示无险阻也
　　展軨
　　曲礼君车将驾则仆执防立于马前已驾仆展軨效驾
　　送言
　　史记孔子去周而老子送之曰吾闻富贵送人以财仁者送人以言吾虽不能富贵而窃仁者之号请送子以言凡当世之聦明深察而近于死者好议人者也博辩宏大而危其身者好发人之恶者也孔子曰敬奉教也家语曰子路将行辞于孔子孔子曰赠汝以帛乎赠汝以言乎对曰请以言孔子曰不强不达不劳无功不忠无亲不信无复不恭无礼谨此五者而已矣子路曰愿终身奉之
　　赠防
　　左文十三年赵宣子曰随防在秦贾季在狄难日至矣若之何中行桓子曰请复贾季郤成子曰不如随防其智足使也且无罪乃使魏寿余伪以魏叛者以诱士防执其帑于晋使夜逸请自归于秦秦伯许之秦伯师于河西魏人在东寿余曰请东人之能与夫二三有司言者吾与之先秦伯使士防士防辞曰晋人虎狼也若背其言臣死妻子为戮秦伯曰若背其言所不归尔帑者有如河士防乃行绕朝赠之以策曰子无谓秦无人吾谋适不用也士防既济魏人噪而还秦人归其帑注云绕朝秦大夫防马挝也随防即士防唐李白送陶将军诗曰莫谓词人无胆气临行将赠绕朝鞭
　　脂辖
　　左襄三十一年郑子产曰巾车脂辖人牧圉各瞻其事注云巾车主车之官以脂涂客之车辖辖车轴也以膏涂之使旋转快也
　　驰轮
　　晋王彪之方山别诸兄弟诗脂车总驰轮泣舟理飞棹丝染墨悲叹路岐杨感悼
　　送野
　　诗邶风燕燕于飞差池其羽之子于归逺送于野瞻望弗及涕泣如雨此卫庄姜送妾诗也
　　饯祢
　　邶风出宿于泲饮饯于祢女子有行逺父母兄弟此卫女思归宁而不得故作此诗
　　歌骊驹
　　大戴记骊驹逸诗客欲去歌之其词曰骊驹在门仆夫具存骊驹在路仆夫整驾注云骊深黑色驹二嵗马
　　别黄鹄
　　苏武赠李陵诗黄鹄一逺别千里顾徘徊胡马失其群思心常依依
　　班荆
　　见朋友
　　折栁
　　见桥梁
　　揖别陈遵
　　东观汉记陈遵字孟公为大司农护军使匈奴过辞于王丹临诀丹谓遵曰俱遭时反覆唯我二人为天地所遗今子当之絶域无以相赠赠子以不拜遂揖而别遵甚喜
　　心交国瑞
　　宋倪偁字文举南渡后人居呉兴锦山之下少有学行受业张横浦之门芮国瑞调桐川簿人皆以诗饯之公曰吾与子不交以靣而交以心芮曰珠玉之赠不如药石之赐
　　赠芍药
　　韩诗曰芍药离草也古今注牛亨问曰将离相赠以芍药何也董子答曰芍药一名可离故将别以赠之亦犹相招召赠之以文无文无亦名当归也欲忘人之忧则赠以丹棘一名忘忧草使人忘其忧也欲蠲人之忿则赠以青棠青棠名合欢合欢则忘忿也
　　折疏麻
　　楚词折疏麻之瑶华疏麻神麻也折之以赠行
　　厉声高揖
　　孔丛子曰子高游赵平原君客有邹文李节者与子高相友善及子高将还鲁诸故人诀既毕文节送行三宿临别流涕交頥子高徒挥手而已及分背就路其徒问先生与彼二子善彼二子有恋恋之心而先生厉声高揖无乃非亲亲之意乎高曰始吾谓此二子丈夫耳今乃知其妇人人生有四方之志岂鹿豕哉而常群聚乎
　　握手长叹
　　苏武别李陵诗征夫懐往路起视夜何其参辰皆已没去去従此辞行役在战场相见未有期握手一长叹泪为生别滋努力爱春华莫忘欢乐时生当复归来死当长相思
　　登山临水
　　楚辞悲莫悲兮生别离登山临水送将归
　　节酒散才
　　管辂别传诸葛乐与辂别戒以二言曰卿性乐酒虽温克然不可保宁当节之卿有水镜之才所见者妙祸如膏火须当慎持卿散才于云汉之间不忧不富贵也
　　数日作恶
　　世説谢太傅语王羲之曰中年伤于哀乐与亲友别辄作数日恶羲之曰年在桑榆自然至此正赖丝竹陶写恒恐儿辈觉损欢乐之趣
　　暂时分手
　　高适送李少府贬峡中王少府贬长沙诗嗟君此别意何如驻马衔杯问谪居巫峡啼猿数行泪衡阳归鴈防封书青枫江上秋天逺白帝城边古木疎圣代即今多雨露暂时分手莫踌躇
　　浮云
　　汉李陵赠苏武诗良时不再至离别在须防屏营衢路侧执手野踟踌仰视浮云驰奄忽互相逾风波一失路各在天一隅
　　零雨
　　晋孙子荆征西官属送于陟阳作诗曰晨风飘岐路零雨被秋草倾城逺追送饯我千里道
　　停骖辍棹
　　齐谢朓新亭渚别范云诗洞庭张乐地潇湘帝子游云去苍梧野水还江汉流停骖我怅望辍棹子夷犹心事俱已矣江上徒离忧
　　载俎崇觞
　　栁子厚送河东薛存义序薛存义将行栁子载肉于俎崇酒于觞追而送于江之浒饮食之且告之曰凡吏于土者若知其职乎盖民之役非以役民而已凡民之食于土者出其十一佣乎吏使司平于我也今受其直怠其事者天下皆然岂惟怠之又从而盗之如吾民何
　　过楚到秦
　　唐于武陵夜与故人别诗白日去难驻故人非旧容今宵一别后何处更相逢过楚水千里到秦山万重话来天未晓月落满城钟
　　流恨结愁
　　杜诗第五桥东流恨水皇陂岸北结愁亭按第五桥皇陂岸皆在长安城外乃防别之地也
　　上河梁
　　李陵为将失利降匈奴与苏武诗携手上河梁游子暮何之徘徊蹊路侧悢悢不能辞行人难久留各言长相思安知非日月望自有时努力崇明德白首以为期
　　出阳关
　　唐王维送人使安西诗渭城朝雨浥轻尘客舍青青栁色新劝君更尽一杯酒西出阳关无故人后人以为阳关曲三叠唱之阳关在长安西三叠者以后三句重叠唱之也一説每曲先七言中五言后三言故谓之三叠
　　参辰
　　苏武赠李陵诗四海皆兄弟难为行路人况我连枝树与子同一身昔为鸳与鸯今为参与辰又杜甫赠卫八处士云人生不相见动如参与商注云商星在东方卯位参星在西方申位各居东西永不相见也
　　括
　　陆士衡为顾彦先赠妇诗东南有思妇长叹充幽闼借问叹何为佳人眇天末游宦久不归山川脩且濶形影参商乖音息旷不达离合非有常譬彼与括愿保金石躯慰妾长饥渴注曰矢末曰括括防也与防
　　南浦
　　梁江淹别赋芍药之诗佳人之歌桑中卫女上宫秦娥春草碧色春水緑波送君南浦伤如之何
　　北梁
　　江淹别赋视乔木兮故里诀北梁兮永辞左右兮魂动亲賔兮泪滋可班荆兮増恨惟罇酒兮叙悲按北梁分别之地故唐王勃别王长史诗正悲西候日忽动北梁篇
　　加餐
　　古乐府胡马依北风越鸟巢南枝相去日已逺衣带日已缓浮云蔽白日游子不顾返思君令人老嵗月忽已晩弃捐勿复道努力加餐饭
　　劝酒
　　萧鳯使玉门关弟肃劝酒频频谓兄曰醉中庶分袂不悲杜子美送王判官诗黔阳信使应稀少莫怪频频劝酒杯
　　掩欢绪
　　宋孝武帝幸中兴堂饯江夏王诗隂云掩欢绪江山起别心
　　起离端
　　谢混送二王往领军府诗乐酒辍今辰离端起来日
　　珪璋交映
　　栁宗元送苑论登第后归序夏四月马邑苑言扬告归荆衡群公追饯于灞陵列筵而觞送逺之赋珪璋交映按论字言扬
　　亲昵竝集
　　曹子建送应氏诗亲昵竝集送置酒此河阳
　　六卿郊饯
　　左昭十六年晋韩起聘于郑郑六卿饯宣子于郊
　　百官班饯
　　唐李光顔复还忠武宰相百官班饯帝御通化门临送又张柬之授襄州刺史中宗为赋诗祖道又诏群臣饯送定鼎门外
　　送羊祜出界
　　世説郭奕字大业为野王令羊祜常过之奕叹曰羊叔子何必减郭大业少选复往又叹曰羊叔子去人逺矣遂追送祜出界数百里奕坐此免官
　　送栁淳入关
　　孟郊送栁淳入关诗青山辗为尘白日无闲人自古推高车争利入西秦王门与侯门待富不待贫空赍一束书独去谁相亲
　　送不出门
　　见内外兄弟
　　送不越阃
　　刘宋何尚之字彦德为吏部郎告休定省倾朝送别其父叔度曰此是送吏部郎耳非关何彦德也
　　愁顔痛骨
　　孟郊长安留别李观韩愈因献张徐州诗富别愁在顔贫别痛销骨古树春无花子规啼有血故人韩与李逸翰双皎洁哀我摧折归赠词纵横设
　　苦心酸肝
　　白居易生别离词食蘗不易食梅难蘗能苦兮梅能酸未如生别之为难苦在心兮酸在肝
　　一身去国
　　栁子厚别弟宗一诗零落残防倍黯然双垂别泪越江边一身去国六千里万死投荒十二年桂岭瘴来云似墨洞庭春尽水如天欲知此后相思梦长在荆门郢树烟
　　千里分岐
　　栁子厚别刘梦得诗去国十年同赴召湘江千里又分岐
　　何异登仙
　　唐宗开元四年班景倩自扬州采访使入为大理少卿过大梁倪若水时为汴州刺史饯之望其行尘久之谓官属曰班生此行何异登仙
　　何以赠我
　　王猛将行造慕容垂饮酒从容谓垂曰今当逺别何以赠我使我覩物思人
　　悬渴
　　艺文千里悬渴悬渴喻思人欲见之切也
　　缄愁
　　唐诗空留锦字表心素至今缄愁不忍窥凡人寄书而言相思之苦谓之缄愁
　　仗劒
　　唐陆别离诗丈夫非无泪不洒离别间仗劒对樽酒耻为游子顔蝮蛇一螫手壮士疾解腕所思在功名离别何足叹
　　着鞭
