<!-- { "loadSidebar": true } -->
　　摭言唐王勃字子安六岁能文十三侍父宦游江左舟次马当见大门当道榜曰中元水府之殿勃诣殿瞻仰稽首及归道遇老叟坐于矶上与勃长揖曰子非王勃乎勃心惊异叟曰来日重阳南昌都督命作滕王阁序子有清才盍往赋之勃曰此去南昌七百余里今日已九月八矣夫复何言叟曰子诚往吾助清风一席勃且谢且辞问叟仙耶神耶叟笑曰吾中元水府君也归防当以濡毫均共勃即登舟翌日昧爽已抵南昌会府帅阎公宴僚属于滕王阁时帅有婿吴子章善为文词公欲夸之宾友乃宿搆滕王阁序俟宾合而出为之若即席而就者既会公果授简诸客诸客辞次至勃勃辄受之公色甚不怡起归内阁宻嘱数吏伺勃下笔当以口报吏报至落霞与孤鹜齐飞秋水共长天一色公瞿然曰此天才也顷而文成公大悦子章闻之慙而退公谢勃以五百缣舟回故地而叟已先坐石矶矣勃拜谢曰当具菲礼以答神休叟笑曰但过长芦焚阴钱十万吾有未偿薄债也勃过长芦如数焚之而去
　　伯可撰词
　　荆楚岁时记重阳日常有疎风冷雨宋康伯可在翰院日尝重九遇雨奉勅撰词伯可口占望江南一阕进云重阳日阴雨四垂垂戏马台前泥拍肚龙山防上水平脐直浸到东篱茱茰膀菊蕋湿滋滋落帽孟嘉寻篛笠休官陶令覔蓑衣两个一身泥
　　王送酒
　　续晋阳秋陶潜于九月九日无酒宅边东篱下菊丛中摘菊盈把坐其侧怅望久之见白衣人至乃江州刺史王送酒也即便就酌醉而后归
　　陆羽煎茶
　　僧皎然九日与陆羽煎茶东坡诗明年桑苎煎茶处忆着衰翁首重回按皎然名清昼唐湖州人谢灵运之孙羽字鸿渐号桑苎翁
　　令狐闭防
　　北窓琐言李义山乃令狐楚故吏楚子绹继相殊不展分重阳日义山诣绹防事题云曾共山翁把酒巵霜天白菊正离披十年泉下无消息九日尊前有所思莫学汉臣栽苜蓿还同楚客咏江蓠郎君官重施行马东阁无由得再窥绹见诗乃闭此防终身不处
　　无逸题壁
　　谢无逸以书问潘大临近作新诗否答曰秋来景物件件是佳致昨日清卧闻搅林风雨声遂起题壁曰满城风雨近重阳忽催租人至败意止此一句奉寄
　　落帽
　　晋书孟嘉字万年为桓温叅军九日温游龙山僚属毕集风吹嘉帽落不觉温勅左右及宾客不言以观其举止良久嘉如厠温令取还之孙盛时在座温令作文嘲嘉置嘉座处嘉还见笑请纸作答了不容思按龙山在荆州府江陵县城西
　　佩符
　　金门岁节洛阳人家重九作迎凉脯羊肝饼佩瘿水符
　　歌示韦绶
　　唐韦绶为学士以心疾还第会九日德宗作黄菊歌顾左右曰安可不示韦绶即遣使持往绶遽奉和附进
　　书与公择
　　苏东坡与李公择书秋色佳哉想有以为乐人生惟寒食重九愼不可虚掷四时之景无如此节者
　　宋公登台
　　南齐书宋武帝为宋公时在彭城九日出游项羽戏马台至今相承以为故事
　　齐祖幸馆
　　南齐书齐髙祖以九月九日幸商飚馆馆在孙陵寺冈世呼为九日台
　　饮酒消厄
　　汝南桓景随费长房游学累年长房谓景曰九月九日汝家当有灾厄急宜去令家人各作绛囊盛茱萸以系臂登髙饮菊酒此祸可消景归如言举家登山夕还家见鸡狗牛羊一时暴死长房闻之曰代之矣今世人每至九日登山饮菊酒妇人带茱茰囊以此
　　食饵长寿
　　西京杂记汉武帝宫人贾佩兰九月九日佩茱茰食饵饮菊酒令人长寿按周官笾人职曰羞笾之实糗饵粉餈许慎注糗炒干米麦也捣之以为饵餈稻饼也炊米捣之粉餈以豆为粉糁其上也
　　不敢题糕
　　邵氏闻见后录刘夣得作九日诗欲用糕字以五经中无此字辄不复为宋子京以为不然故九日食糕诗飚馆轻霜拂曙袍糗餈花饮鬭分曹刘郎不敢题糕字空负诗家一代豪遂为古今絶唱
　　不敢食糕
　　嘉话录袁师德给事中髙之子九日客出糕谓坐客曰某不忍吃请诸公食俛首久之葢以父名髙故不忍食糕也
　　杜牧登山
　　唐杜牧九日登齐山诗江涵秋影鴈南飞与客携壶上翠防尘世难逢开口笑菊花须挿满头归但将酩酊酬佳节不用登临怨落晖古往今来只如此牛山何必泪沾衣按列子齐景公游于牛山北临其国城而流涕曰美哉国乎郁郁芊芊若何谪去此国而死乎史孔梁丘据从之泣晏子独笑于傍曰吾君方将被蓑笠而立乎畎畆之中惟事之恤何暇念死乎景公慙焉
　　周寳游寺
　　集异记润州鹤林寺有杜鹃花髙丈余相传贞元中有僧自天台移栽之以钵盂药养其根植于寺中时或见二女子红裳艳妆游于花下俗传花神也周寳鎭浙西一日谓道人殷七七曰鹤林之花天下竒絶常闻道者能作时花今重九将近能开此花乎七七乃往寺中夜二女谓殷曰妾为上帝司此花今与道者开之然此花不久归阆苑矣时方九月此花烂熳如春寳等游赏屡日花俄不见后兵火焚寺树失根株归苑之事信然
　　诗戏少卿
　　苏东坡在杭于九日望见有美堂上鲁少卿饮以诗戏之曰指防云间数防红笙歌正拥紫髯翁谁知爱酒龙山客却在渔舟一叶中
　　宴参明允
　　宋韩忠献尝遇重阳置酒私第惟欧阳文忠公与一二执政而苏明允乃以布衣参其间都人以为异礼席间赋诗明允有佳节屡从愁里过壮心还倚醉中来之句其志气不少衰如此按明允苏洵字
　　鳯岭宴
　　襄阳记宋武陵王骏为刺史改马鞍山为望楚山后遂有飞龙人号为鳯岭髙处有三隥即刘山简九日宴赏之所
　　龙沙会
　　唐权德舆龙山宴会诗龙沙重九防千骑驻旌旗
　　讲孝经
　　晋阳秋宁康三年九月九日上讲孝经时谢安侍坐陆纳卞躭执读谢石袁安执经车王温摘句
　　习武事
　　南齐书九月九日马射讲习武事象汉立秋之礼
　　曲江别会
　　唐韦绶为集贤院学士九月九日宴羣臣于曲江绶请集贤学士得别会帝一一顺从
　　文峯戏登
　　江南野史唐尹氏善歌因重阳与羣女戏登南山文峯而同軰命之歌乃颦眉缓颊怡然一曲声闻数里故俗耆旧云尹氏之歌闻于长安
　　立冬
　　孝经纬斗指西北维为立冬
　　迎北郊
　　礼月令先立冬三日太史谒之天子曰某日立冬盛德在水天子乃斋立冬之日亲帅三公九卿大夫以迎冬于北郊
　　礼北郊
　　周礼春官宗伯以璜礼北方注云立冬为黑精之帝故璜以象冬物之坯蛰
　　冬
　　月令天气上腾地气下降天地不通闭塞而成冬前汉律厯志冬终也言物终藏乃可称也纂要冬曰英亦曰安宁冬三冬九冬景曰寒景时曰寒辰节曰严节
　　日行北陆
　　易通统图日行北方曰北陆
　　斗指北方
　　鹖冠子曰斗柄指北而天下皆冬
　　德寒
　　吕氏春秋冬之德寒寒不信其地不成刚地不成刚则冻闭不固
　　气憯
　　陆士衡赋悲夫冬之为气亦何憯懔而萧索
　　颛顼执权
　　汉魏相上书北方之神颛顼乗坎执权司冬
　　防作辅
　　月令其帝颛顼其神防注云颛顼黑精之君防水官之臣少皥之子曰修曰熈相代为水官
　　龙吸
　　淮南子曰烛龙在雁门北蔽于委羽之山不见日其神人面龙身而无足注云不见日故龙以目照之开为书瞑为夜吸为冬呼为夏
　　鹤语
　　刘敬叔异苑太元二年冬大寒南州人见二白鹤于桥下语曰今兹寒不减尧年
　　阳潜
　　东汉鲁恭传十一月十二月阳气潜藏未得用事育嘘万物养其根荄
　　阴积
　　董仲舒策阴常居大冬而积于空虚无用之地
　　掾史送徒
　　东汉钟离意为大司徒侯霸掾诏意部送徒诣河内时冬寒徒病不能行路过农意辄移属县使作徒衣县不得已与之上书言状意亦具以闻光武得奏引见霸曰君所使掾何乃仁于用心诚良吏也
　　廷尉断囚
　　会稽典录盛吉为廷尉每至冬月罪囚当断其妻执烛吉持丹笔相向垂泣又汉虞诩祖父经为郡县狱吏按法平恕冬月上其状流涕随之尝曰东海于公髙为里门其子定国卒至丞相吾决囚六十年矣虽不及于于公其庶几乎子孙何必不为九卿耶故字诩曰升卿后诩仕至尚书令
　　犀角辟寒
　　开元遗事交趾进犀角一株色如金置于殿中暖气袭人上问其故使者对曰此辟寒犀也
　　鵞毛御腊
　　邕管溪峒不产丝纩民多以木绵茅花鵞毛为被土人家家养鵞三月至十月挈取软毛积以御寒故栁宗元栁州峒氓诗郡城南下接通津异服殊音不可亲青箬裹盐归洞客绿荷包饭趂墟人鵞毛御腊缝山罽鸡骨占年拜水神愁向公庭问重译欲投章甫作文身
　　伤竹
　　汉书窦武上表今冬大寒过节毒害鸟兽爰及池鱼城傍松竹皆为伤絶
　　折绵
　　见霜
　　药崧给帷
　　东汉药崧冬月尝直南宫家贫无被枕杫明帝闻而嘉之诏大官赐尚书郎以下食并给帷被杫爼几也
　　西华着练
　　梁书任昉素清贫卒后其子西华冬日着葛帔练裙道逢刘孝标孝标然矜之乃着广絶交论盖讥其旧交也
　　孝子叩冰
　　孝子传王祥字休征晋琅琊人少失母后母朱氏憎而谮之祥孝弥谨盛寒河冰母欲食生鱼祥解褐叩冰求之忽冰少开有双鲤出游垂纶获之时人谓至孝所感也
　　僊翁吐火
　　葛僊翁与客谈论时天大寒僊翁谓客曰居贫不能人人得炉火请作一大火共致暖者僊翁因吐气火赫然从口中出须防火满屋客皆热脱衣
　　设却寒帘
　　杜阳杂编唐同昌公主堂中设却寒帘类玳瑁斑有紫色云却寒鸟骨所为也
　　刻常春木
　　述异记李辅国遇严寒之时置鳯首木于髙堂大厦中其木髙一尺而雕刻如鸾鳯之形和煦之气如三二月又别名曰常春木
　　隠之无被
　　晋书吴隠之字处黙为牧守冬月无被尝澣衣乃披絮勤苦同于贫庶
　　黄香无袴
　　东汉黄香字文强事亲极孝身执勤苦冬月无袴而亲极滋味
　　越王抱冰
　　见夏
　　呉将战水
　　庄子曰宋人有善为不龟手之药者客买其方以説吴王越有难吴王使之将冬与越人水战大败越人
　　董遇勤学
　　魏畧董遇好学人来从学每曰当先读书百遍义自见从学者云苦难得暇日遇曰当以三余冬岁之余夜日之余阴雨月之余
　　邴原讲经
　　魏志邴原就师学每三冬讲孝经论语
　　颜斐致薪
　　魏畧顔斐字文林为京兆尹课民当输租时以车牛各致薪两束为冬月寒冰炙笔砚之用
　　长盛得堇
　　晋书刘长盛母王氏冬月思堇长盛时年九岁乃于泽中恸哭声不絶者半日忽若有人云止声长盛收泪视地即有堇生焉因得斛余而归以供母
　　罗威温席
　　孝子传罗威字德行少丧父事母至孝母年七十天大寒尝以身自温席而后授其处
　　国忠列障
　　开元遗事杨国忠冬月选婢肥大者行列于前令遮风谓之肉障
　　天寒凿池
　　吕氏春秋衞灵公天寒凿池宛春曰天寒恐伤民公曰不寒春曰公衣狐裘坐熊席陬隅有灶是以不寒民衣敝不补履缺不组君则不寒民则寒矣公曰善令罢役
　　岁寒起台
　　齐景公起大台岁寒役之冻馁者有焉公延晏子坐饮酒乐晏子歌曰庻民之冻我若之何奉上靡弊我若之何歌终喟然流涕公止之曰子殆为大台之役夫寡人将罢之
　　风切
　　谢惠连咏冬诗履霜氷弥坚积寒风愈切
