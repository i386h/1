<!-- { "loadSidebar": true } -->
　　夷坚续志建安麻沙镇唐刘翺手植樟木其后大十数围有异人曰此木之荣枯实闗刘之盛衰至宋绍定间得樟实三枚有梦先者三举两魁后一干微枯其年监事刘纯没后枯干复荣又生黄花三朶是年刘领举者三人凡有科擢必先见兆因呼瑞樟
　　潮州五子
　　潮州有五子树实如梨有五核可治金疮亦可治霍乱
　　鳯尾蕉
　　辍耕録成都江渎庙前有树六株自汉唐以来有之树高五六十丈围三四寻直如矢顶上才生枝叶若防榈状皮如龙鳞叶如鳯尾实如枣而大每冬祭而采之畨中名为古鲁麻枣葢鳯尾蕉也
　　背木
　　琼州海中有巨在沙坡间背生树木渡海者误以为洲燃薪作食热入海其人皆死

　　山堂肆考卷二百三十六
<子部,类书类,山堂肆考>
　　钦定四库全书
　　山堂肆考卷二百三十七　明　彭大翼　撰补遗
　　禽
　　禽经山禽之咮多短水禽之咮多长山禽之尾多修水禽之尾多促林鸟以朝嘲水鸟以夜防尔雅鸟之雌雄不可别者以翼右掩左雄左掩右雌埤雅凡鸟左顾则怒作右眄则喜生飞而起则仰右翼飞而下则仰左翼故今鸷下击则侧左翅张子曰凡禽并栖一正一倒戢其左翼以相依于内舒其右翼以防患于外
　　时乐鸟
　　酉阳杂俎宗时有五色鹦鹉能言上令左右试牵帝衣鸟辄瞠目叱咤岐府文学熊延京献鹦鹉篇以賛其事张燕公说有表贺称为时乐鸟其表云臣按南方异物志有时乐鸟鸣云天下有道则见今此鸟本南海贡来与鹦鹉状同而毛尾全异其心聪性辩防主报主尤非凡禽实瑞经所谓时乐鸟延京虽叙其事未正其名望编国史以彰圣瑞有诗云旧闻南海出灵禽时乐名不可寻形貌乍观鹦鹉类精神别禀鳯皇心千年待圣方轻举万里呈材无伴侣红茸糅绣好毛衣清泠讴鵶好言语内人试取帝衣牵啄呼嗔声不许前心愿阳乌常保日志嫌隂鹤欲凌天
　　寒号虫
　　辍耕録五台山有鸟名寒号虫四足有肉翅不能飞其粪即五灵脂也当盛暑时文彩绚烂乃自鸣曰鳯皇不如我至冬寒毛羽尽脱落乃自鸣曰得过且过
　　芦虎
　　尔雅鳭鹩剖苇注云好剖苇皮食其中虫江东呼为芦虎似雀青斑长尾
　　竹鸡
　　格物论竹鸡比鹧鸪差小毛羽褐色多斑赤文自呼泥滑滑梅圣俞诗泥滑滑苦竹冈雨潇潇马上郎马啼凌兢雨又急此鸟为君应断肠文与可诗春日正晴明满园花盛发劝尔竹下鸡莫啼泥滑滑杨廷秀诗山行三日厌泥行幸自今朝得一晴又听数声泥滑滑情知浪语也心惊
　　画眉
　　画眉鸟似莺而小黄黑色其眉如画巧于出声如百舌欧阳公诗百啭千声随意移山花红紫树高低始知鎻向金笼听不及园林自在啼
　　蜡嘴
　　蜡嘴生于象山似雀而大嘴如黄蜡色故名今吴人养此鸟能歌舞听人曲调则以嘴衔纸糊脸子搬演戯法移腔换套必按音节又一种名铁嘴
　　布谷
　　扬雄传注布谷一名买防葢闻其声则思买防锸以布谷也又布谷声曰家家撒谷或以为家家脱袴或以为家家斵磨此因其声之相似也尔雅鸤鸠鴶鵴即今之布谷也苏东坡诗南山昨夜雨西溪不可渡渡边布谷啼劝我脱布袴不辞脱袴溪水寒水中照见催租瘢
　　潄糠
　　黄鳭形似百舌灰黑色雀行性躁好鸣丛林间又名潄糠鸟天将雨则鸣或云此鸟下枝上而鸣则晴上枝下而鸣则雨
　　鸬鷀
　　埤雅鸬鷀似鶂而黑嘴曲如钩食鱼入喉则烂其热如汤其骨可治鲠及噎吐而生子杨孚异物志此鸟能没于深水取鱼而食不生卵而孕雏于池泽既胎而又吐生多者生七八少者生五六相连而出若丝绪焉水鸟而巢于高木之上防州图经称峡中人谓鸬鷀为乌鬼蜀人皆养此鸟绳系其颈使之捕鱼得鱼则倒提出之又隋书倭国水多陆少以小环挂鸬鷀项令入水捕鱼以充食
　　岢岚
　　杂爼岢岚鸟出河西赤坞镇状如鸟而大飞翔于阵上多主不利
　　自为牝牡
　　山海经翼望山有鸟如乌三首六尾自为牝牡善笑名曰鵸防佩之可以御兵
　　共为雌雄
　　见山
　　雪姑
　　相感志俗呼鹡鸰为雪姑鸣则天当大雪又好在雪中飞鸣性好食雪故名雪姑尔雅鹡鸰一名雝渠飞则鸣行则揺背青灰色尾长腹下白颈下黑如连钱故桂阳人又谓之连钱
　　风伯
　　张华注禽经风禽鸢类越人谓之风伯飞翔则天有大风
　　止不向明
　　杂俎越嶲有背明鸟形似鹤止不向明巢必对北其声百变
　　性惟畏寒
　　杂俎嗽金鸟出昆明国形如雀色黄常翺翔于海上魏明帝时其国来献此鸟饲以真珠及脑常吐金屑如粟宫人争以鸟所吐金为钗珥谓之辟寒金以鸟性畏寒也宫人相嘲曰不服辟寒金那得帝王心不服辟寒钿防得帝王怜此鸟已见金以此所载比前详备复録之
　　求旦
　　逸诗相彼盍旦尚犹患之盍旦夜鸣求旦之鸟也
　　报春
　　顾渚山中有鸟每正月二月鸣云春起也三月四月鸣云春去也采茶者呼为报春鸟
　　鸦舅
　　此鸟似鸦而小黑色能逐鸦鸦见避之故名鸦舅一名鸦兢一种似鹰而小苍色能逐鹰亦名鹰舅形颇类脊令
　　蚊母
　　尔雅鷏蟁母似乌而大黄白杂文鸣如鸽声今江东呼为蚊母俗説此鸟常吐蚊故名又按塞北有蚊母草岭南有蚊母木
　　催工
　　泰山上每兴工役有鸟似乌咮趾皆赤役夫稍息即飞鸣作声人目为催工鸟
　　信
　　孔帖隋处士元藏机有二鸟大类黄鹤每翔翥空中藏机呼之即至或令衔珠或令授人语皆能如意因名信鸟
　　守函
　　杂俎齐郡函山有鸟足青嘴赤黄素翼名王母使者汉武帝登此山得玉函长五寸帝下山玉函忽化为白鸟飞去世传山上有王母药函常令鸟守之
　　披带
　　禽经练鹊名带鸟似山鹊而小头上有披带雌者短尾雄者长尾
　　交睛
　　埤雅防防一名防鸬一名鳽似鳬脚高毛冠巢于高木生子穴中衔其母翅飞上下淮赋所谓鸬鷀吐雏于八九交睛衔翼而低昻者也氏云鵞警鬼防防厌火孔雀辟恶旧云此鸟长目其睛交故有防防之号相如所赋交睛旋目者是也禽经旋目其名防交目其名鳽方目其名鴋
　　反靣
　　山海经灌题山有鸟名竦斯如雌雉反靣见人则跃
　　寻邪逐害
　　埤雅鸂五色尾有毛如船柁小于鸭性食短狐在山泽无复毒气淮赋所谓寻邪而逐害是也在溪中若有勅令因名鸂又其浮游雄者左雌者右羣伍皆有式度
　　爱形顾影
　　芙蓉山有异鸟名爱形顾影不自藏每为罗者所获
　　倒挂
　　倒挂子毛緑色常倒挂于木上宣化县等处出
　　服留
　　赵王伦簒位时有异鸟人莫识有一小儿见之乃言曰服留鸟忽小儿并鸟俱不见葢谓伦留将服其罪也
　　天女
　　京房易占山见白燕则生贵女故俗以燕为天女
　　云客
　　谈苑宋李昉畜五禽以鹇为闲客鹭为云客鹤为仙客孔雀为南客鸂为西客
　　鴳不处木
　　埤雅鴳不木处安矣故谓之鴳然又不如燕之燕也鴳鴽属其品中膳羞内则所谓雉兎鹑鴳是也荘子逍遥篇斥鴳笑鹏即此
　　鹑必附草
　　埤雅鹑无常居而有常匹俗言此鸟性淳憃不越横草所遇小草横其前即旋行避之名之曰鹑以此鹑有二种有丹有白此则丹鹑也色赤黄而又鋭上秃下夏出秋藏飞必附草皆火类也河北人养之以为鬪戯一説鹑鸟其居易容其欲易给窜伏草间尾特秃若衣之短结者
　　提壶
　　提壶鸟以其声呼提壶故名生山林间大如雀身黄緑色
　　戴胜
　　尔雅鵖鴔戴鵀鵀即头上胜俗呼为戴胜葢头上花毛成胜也月令谓戴胜降于桑即此
　　洿泽
　　格物论淘河即鹈鹕一名洿泽水鸟也大如苍鵞喙长尺余颔下有肉两块大如数斗囊若小水有鱼能抒水满其颔含水竭尽鱼在地乃共食之故曰淘河荘子曰鱼不畏网而畏鹈鹕言鹈鹕能以智力取鱼故不畏网而畏之也国风有鹈在梁即此
　　沸河
　　埤雅大雕翺翔水上扇鱼令出沸波撄而食之一名沸河淮南子所谓鸟有沸波者即此是也又禽经淘河在岸则鱼没沸河在岸则鱼涌
　　空城空宅
　　本草钩鵅入城城空入宅宅空怪鸟也若闻其声如笑者宜速去之鸟似鸱有角夜飞昼伏
　　知雨知风
　　埤雅鹬一名述似燕绀色知天将雨之鸟也又义训鹬绀燕知风则啼然则鹬鸟不独知雨又知风也苏子所谓鹬蚌相持者即此
　　陨霜则飞
　　埤雅鹴好霜鹭恶露此鸟飞则陨霜其羽可为裘以辟寒杂爼鹔鹴状似燕而稍大足短趾似防未尝见其下地常止林中偶失势控地不能自振及举则上凌青霄此鸟出凉州
　　避风而止
　　见风
　　食烟
　　杂俎秦中山谷间有鸟如枭色青黄肉翅好食烟见人即惊落隠草穴中尝露身其声如婴儿啼名曰老
　　食火
　　四夷大食弼防罗国出食火鸟长六七尺能飞不甚高食杂物并火或烧赤热铜食之生卵如椰子
　　鸟身鹿头
　　郭璞曰飞廉龙雀也鸟身而鹿头风俗通飞廉神雀能致风雨
　　鹭形鸦色
　　鸡金顶红觜其形类鹭其色类鸦来以三月三日前去以九月九日前此鸟来则羣飞其声如雷去则不食诸物但淘沙食之欲其体轻可高举以避缯缴也
　　茅鸱
　　徐铉曰鸱鹞也一名鸢尔雅所谓茅鸱郭璞注云茅鸱今鸠鸱也似鹰而白陶隠居曰飞腾江湖间捕鱼食之
　　木兎
　　尔雅萑老鵵木兎也似鸱鸺而小兎头有角毛脚夜飞好食鸡
　　麦雉
　　暮春之月宿麦盈野野雊羣雉
　　花鸡
　　小鸟也八九月间来自海外投入树林骤如风雨声毛羽青黄色亦有黑色者腹下浅白色土人谓之花鸡
　　殊翁
　　殊翁即鸿鴈言文采之殊异也
　　嘉賔
　　古今注黄雀一名嘉賔言栖宿人家如賔客也九月入水为蛤不则多淫泆酒善使人淫泆故名其噐曰爵
　　候日
　　见贡献
　　咏时
　　文选耳悲咏时禽言禽声应时候而变故云
　　思妇
　　鸟名昔有人思妇登北山絶望愁忿而死故名
　　愁胡
　　鹰状似胡人之愁者故云
　　珥蛇
　　山海经东海中有神人面鸟身珥两黄蛇践两黄蛇名曰禺防
　　捕防
　　尔雅鸉白鷢鷢似鹰尾白善捕防造化权舆曰鹰鹗之子或为雕鷢
　　英鸡
　　本草英鸡如雉尾短腹下毛赤体常热飞翔不逺生于泽州常食碎石英故名
　　灰鹤
　　广志灰鹤出广州新防县似鹤而灰色
　　菘节
　　杂俎菘节鸟四脚尾似防形如雀终南山中有之
　　柴蒿
　　杂俎柴蒿鸟头有冠如戴胜大如野鸡
　　饮汁
　　成都有小鸟红翠碧色相间生于桐花中朝夕惟饮其汁不食他物花落遂死名桐花鳯
　　窃脂
　　山海经崌山有鸟状如鸮赤身白首名曰窃脂其觜曲可御火即桑扈也淮南子云马不食脂桑扈不啄粟非防也埤雅桑扈一名而二种桑扈窃脂鳭鹩剖苇此桑扈之一种也桑扈窃脂棘扈窃丹此桑扈之又一种也对剖苇者言之则窃脂者所谓素质曲觜好盗脂膏者是也对窃丹者言之则窃脂者所谓素质其翅与领皆莺然而有文章者是也又尔雅春鳸鳻鶞夏鳸窃秋鳸窃蓝冬鳸窃黄桑鳸窃脂棘鳸窃丹昼鳸唶唶宵鳸啧啧此诸鳸皆因其毛色音声以为名也
　　健鬭
