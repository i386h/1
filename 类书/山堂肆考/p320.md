<!-- { "loadSidebar": true } -->
　　乐史太真外霓裳羽衣曲者是宗登三乡驿望女几山所作也故刘禹锡诗开元天子万事足惟惜当时光景促三乡驿上望僊山归作霓裳羽衣曲僊心从此在瑶池三分八景相追随天子忽乗白云去世间空有秋风诗又白乐天诗注此曲乃开元中西凉节度使杨敬述所造郑愚津阳门诗注叶法善尝引上入月宫闻僊乐及归但记其半遂以宫中笛写之防杨敬述进婆罗门曲与其声调相符遂以月中所闻为散序用敬述所进为其腔而名霓裳羽衣曲一説上与罗公逺望夜游月宫聆天乐名紫云曲上黙记其声归而作此曲后安禄山以燕叛此曲遂亡唐人诗云渔阳鞞鼓动地来惊破霓裳羽衣曲
　　櫂女讴
　　舟人歌也宫中以女行舟
　　游女曲
　　乐府词当年少歌舞游女笑相迎
　　长相思
　　乐府名言行人久役而有所思也宋林君复惜别长相思词云吴山青越山青两岸青山相送迎谁知离别情君泪盈妾泪盈罗带同心结未成江头潮已平康伯
　　可西湖长相思南髙峰北髙峰一片湖光烟霭中春来愁杀侬　郎意浓妾意浓油壁车轻郎马骢相逢九里松冯延已春闺长相思红满枝緑满枝宿雨恹恹睡起迟闲庭花影移忆归期数归期梦见虽多相见稀相逢知防时
　　古别离
　　汉李陵诗良时不可再离别在须臾故后人拟之为古别离也后又有长别离逺别离新别离暗别离潜别离苦别离等曲
　　善哉行
　　乐府名言人生适意行乐之事也
　　悲哉行
　　乐府名乃客游感物忧思而作也
　　战城南
　　前汉志乐府有悲翁战城南曲
　　望江南
　　长短句小词也唐李卫公徳裕为亡妓谢秋娘制白居易因为二篇其一曰江南好风景旧曾谙日出江花红胜火春来江水緑如蓝能不忆江南按望江南即唐法曲献仙音也但法曲凡三叠望江南止两叠耳
　　黄鹄歌
　　汉元始元年黄鹄下太液池帝乃歌以为瑞
　　白马篇
　　曹植所作歌词也言边塞征战之事
　　猛虎行
　　乐府名言人逺役当以耿介自持不以艰险改节也
　　鸣雁行
　　乐府名雁随阳鸟似妇人从夫故婚礼用雁
　　桑条歌
　　唐太史迦叶志忠上桑条歌十二篇言后当受命曰昔高祖时天下歌桃李太宗时歌秦王破阵高宗时歌堂堂太后时歌武媚娘后今受命歌桑条盖后妃之徳専蚕桑供宗庙事也按后乃中宗后韦氏也则天废后为庻人今复立为皇后
　　竹枝词
　　唐刘禹锡贬朗州司马州接夜郎风俗陋甚家喜巫鬼每祀歌竹枝禹锡以为屈原居湘沅间作九歌使楚人以迎送神乃依其声作竹枝新词十余篇使里中小儿歌之本名巴渝歌也
　　谷
　　荆州记临贺马乗县有老姥善歌余音谷数日不絶
　　廻泉
　　纪义宣城记临城县南有盖山登百步许有舒姑泉俗舒氏女未适人与其父析薪于此女坐泉处牵挽不动父遽告家比还惟见清泉湛然母云女好音乐乃作弦歌泉涌廻流
　　善旧曲
　　晋志魏晋之世有孙氏善旧曲宋识善击节倡和陈左善清歌刘和善吹笛郝索善弹筝朱生善琵琶
　　能变新声
　　唐开元中内人许子和永新县乐伶女也入宫因名永新能变新声高秋月明喉啭一声响九陌一日大酺于勤政楼下万众諠哗莫得闻鱼龙百戏之音永新乃撩鬓举袂狂奏谩声广塲寂寂若无一人
　　薛逄叹老
　　唐薛逄作老去也歌曰老去也争奈何撃酒盏唱短歌短歌未竟日已没月映西南庭树柯
　　郭讷言佳
　　邓粲晋记太子洗马郭讷尝入洛观妓人歌言佳石崇问其曲讷曰不知崇笑曰卿不知曲那得言佳讷答曰譬如见西施何必识其姓名然后知美
　　弃妇词
　　顾况词忆昔未嫁君闻君甚周旋及与同结髪值君适幽燕孤魂托飞鸟两眼如流泉蹉跎防寒燠万里关山道及至见君归君归妾已老物情弃衰歇新宠方妍好拭泪出故房伤心剧秋草记得初嫁君小姑始扶牀今日君弃妾小姑如妾长回首语小姑莫嫁如兄夫
　　老将行
　　王维作少年十五二十时步行夺取胡马骑射杀山中白额虎肯数邺下黄须儿一身转战三千里一剑能当百万师自从弃置便衰朽世事蹉跎成白首路傍时卖故侯门前学种先生柳
　　塘上行
　　乐府名叹以谗见弃也又言妇人衰老失宠行于塘上而为此歌也魏明帝后甄氏中山无极人为郭嫔谮赐死临终作塘上行
　　塞上曲
　　宋黄庭坚作十月北风燕草黄燕人马饱弓力强虎皮裁鞍雕羽箭射杀隂山双白狼青氊帐高雪不湿撃鼓觞令行急单于半醉拥貂裘昭君犹抱琵琶泣
　　齐讴行
　　备言齐地之美亦欲使人推分不可妄有所营也梁元帝纂要齐歌曰讴吴歌曰歈楚歌曰艳淫歌曰哇又有清歌高歌安歌长歌浩歌雅歌酣歌振旅而歌曰凯歌堂上奏乐而歌曰登歌亦曰升歌又韩诗章句有章曲曰歌无章曲曰谣
　　燕歌行
　　言良人行役于燕而为此曲也
　　五噫歌
　　三辅决録梁鸿不遇东出关过京师作五噫之歌曰陟彼北邙兮噫顾瞻帝京兮噫宫阙崔嵬兮噫民之劬劳兮噫辽辽未央兮噫明帝闻而悲之求鸿不得
　　六忆词
　　沈约六忆词其一云忆来时灼灼上堦墀勤勤叙离别慊慊道相思相看常不足相见乃忘机其二忆坐时黯黯罗帷前或歌四五曲或弄两三弦笑时应莫比嗔时更可怜其三忆眠时人眠强未眠解罗不待劝就枕更须牵复恐旁人见娇羞在烛前余三首俱逸
　　倚楼曲
　　唐宗初自蜀回夜登勤政楼倚栏南望烟月满目歌曰庭前琪树已堪攀塞北征人尚未还盖卢思道诗也歌毕里中隠隠如有歌者上谓高力士曰得非梨园旧人乎为我访来翌日力士求于里中召至果是旧人其夜复乗月登楼左右惟力士及故妃子侍者红桃在焉遂命其人歌凉州凉州即贵妃所制上亲御玉笛为倚楼曲曲罢无不掩泣因广其曲于人间
　　倾杯曲
　　唐太宗贞观中宴长孙无忌造倾杯曲一説宣宗善吹芦管自制此曲
　　乐工争求
　　见诗
　　乐人罗拜
　　国史补李衮善歌名动京师崔昭入朝宻载而至乃广延宾客请第一部乐及京师名倡以为盛防昭言表弟欲登末座衮乃弊衣而出满座嗤笑少顷命酒衮喉啭一声乐人皆大惊曰是李八郎也罗拜之
　　凌波曲
　　见池
　　映水曲
　　梁范靖妻沈满愿作其词曰轻鬓学浮云双蛾拟初月水澄整落钗萍开理垂髪
　　行路难
　　李白诗有耳莫洗颍川水有口莫食首阳蕨含光混世贵无名何用孤高比云月吾观自古贤达人功成不退皆殒身子胥既弃吴江山屈原终投湘水濵陆机雄才岂自保李斯税驾苦不早华亭鹤唳讵可闻上蔡苍鹰何足道君不见吴中张翰称达生秋风忽忆江东行且乐生前一杯酒何须身后千载名
　　廻波乐
　　唐中宗尝内宴羣臣引流泛觞皆歌廻波乐曲
　　杜韦娘
　　杜韦娘曲名刘禹锡诗春风一曲杜韦娘
　　何满子
　　白乐天曰沧洲人姓何名满开元中犯罪系狱撰此曲鞫狱者愍之为奏明皇不许竟坐之故曲名何满子唐张祐宫词云故国三千里深宫二十年一声何满子双泪落君前
　　江南弄
　　梁武帝江南弄众花杂色满上林舒芳耀彩垂轻隂连手躞蹀舞春心舞春心临嵗腴中人望独踟蹰一説江南弄即采菱采莲歌也
　　陇西行
　　陇西行本言妇人有容色善主中馈承賔客也梁简文帝则言陇西战地征战辛苦佳人怨思而作
　　上郡歌
　　乐府词汉时冯野王为上郡太守其后弟冯立亦陟西河上郡其为郡公亷与野王相似民乃歌之曰上郡歌
　　名都篇
　　曹植作名都谓邯郸临淄之类以刺时人骑射之妙游骋之乐而无忧国之心也
　　小梁州
　　贾逵曰梁米出于蜀汉香美逾于诸梁号曰竹根黄梁州得名以此秦地之西炖煌之间亦产梁米土沃类蜀故号小梁州曲名小梁州为西音也
　　新凉州
　　凉州正宫调曲开元中西凉府都督郭知运所进中有大遍小遍前后各七言二絶中五言一絶宁王宪闻其音谓上曰音始于宫散于商成于角征羽斯曲也君卑逼下臣僭犯上恐有播迁之祸及安史乱世思宪审音先见云贞元初康昆仑翻入琵琶以合诸乐谓之新凉州
　　千秋乐
　　唐宗以诞日宴百僚于花萼楼下作千秋乐
　　万嵗乐
　　鸟歌万嵗乐武后所造也鹦鹉能言岭南秦吉了鸟亦能之后喜其能谐和以高平调奏之盖姑洗为夀星之次也明皇分为二部堂上立奏谓之立部伎其曲最多堂上坐奏谓之坐部伎则仅六曲耳而此曲居其四焉又有河西长命女曲亦用高平调宪宗元和八年十月刘去鸟歌改入黄钟正宫调号圣朝万嵗乐
　　苦热行
　　乐府词备言流金铄石火山炎海之艰难也若鲍昭则言南方瘴疠之地尽力征伐而赏之太薄也
　　苦寒行
　　杜甫词南纪巫庐瘴不絶太古以来无尽雪蛮夷长老怨苦寒昆仑天关冻应折猿口噤不能啸白鹄翅垂眼流血安得春泥补地裂
　　中矩中钩
　　礼乐记歌者上如抗下如坠曲如折止如藁木倨中矩句中钩累累乎端如贯珠
　　听风听水
　　诗话欧阳公归田録论王建霓裳词弟子部中留一曲听风听水作霓裳以不晓听风听水之义为恨予观唐人西域记兹国王与臣庶知乐者于泰山间听风水之声均节成音后翻入中国如伊州甘州凉州皆兹境也此説近之
　　悼念贵妃
　　唐明皇幸蜀初入斜谷霖雨弥旬栈道中闻铃声帝方悼念贵妃采其声为雨霖铃曲以寄恨焉时梨园子弟唯张野狐一人善觱篥因使吹之遂以世
　　感悟太后
　　见亲王
　　河激歌
　　见河
　　水调歌
　　明皇杂録上于兴庆官西南起花萼相辉楼与诸王游处禄山犯顺议欲迁幸置酒楼上命作乐有进水调歌曰山川满目泪沾衣富贵荣华能防时不见只今汾水上惟有年年秋雁飞上问谁为此对曰李峤上曰真才子也遂不终饮而去按水调歌者以羽调属水故名此调乃隋炀帝幸江都时所制声韵悲切乐工王令言谓其弟子曰慎毋从行此羽调有宫声宫君也宫声徃而不返大驾不复回矣果如其言
　　花上盈盈
　　刘敬叔异苑临川聂包死数年忽诣南丰相沈道袭作歌其歌笑甚有次第每歌辄作花上盈盈止闻行当归不闻死复生
　　枣下纂纂
　　乐府词枣下纂纂朱实离离宛其死矣化为枯枝人生不能行乐死亦何以諡为
　　刘生
　　乐府名刘生不知何代人齐梁已来皆称其任侠豪放周游五陵三秦之地或云抱剑専征为符节官唐杨烱刘生词云卿家本六郡年长入三秦白璧酬知己黄金谢主人剑锋生赤电马足起红尘日暮歌钟发喧喧动四邻
　　张女
　　弹曲名其声哀故潘安仁笙赋云辍张女之哀弹流广陵之名散咏桃园之夭夭歌枣下之纂纂按张女广陵桃园枣下皆古曲名
　　茱茰女
　　长安美女也乐府有茱茰女歌谓九日采茱茰女也
　　菩萨蛮
　　唐南蛮妇人学佛成者号菩萨危髻金冠璎珞被体宣宗大中时入贡帝见之遂好唱菩萨蛮小词李白词云平林漠漠烟如织寒山一带伤心碧暝色入高楼有人楼上愁　玉阶空伫立宿鸟归飞急何处是归程长亭更短亭
　　迎客送客曲
