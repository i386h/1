<!-- { "loadSidebar": true } -->
　　熹微
　　日欲暮也陶渊明词恨晨光之熹微
　　霡霂
　　霡霂浽溦涳蒙皆小雨貌
　　飕飗
　　风吹木也
　　骚屑
　　风声也
　　曈昽
　　曈昽日欲明貌朣胧月欲明貌
　　靉靅
　　云气堆聚貌
　　防松
　　齐地寒甚雾气凝木上可爱曰防松花
　　霮防
　　露垂貌一曰繁云貌
　　中黄
　　日行黄道也文选羲和正辔于中黄
　　空翠
　　晴色也唐诗丝管啁啾空翠来又隂亮山行曰空翠爽人肌肤泉流清人耳目
　　晵昼
　　雨而昼见日曰晵昼
　　零宵
　　初学记甘露宵零
　　跳丸
　　唐诗光景如跳丸言日月之流若跳丸也
　　曳练
　　初学记飞星若曳匹练
　　月有九行
　　月有青白赤黒各二道皆出入于黄道之中故曰九行道不中而过南则为阳道不中而过北则为隂道行阳道则旱行隂道则潦月借日为光月生时如仰瓦是行隂道矣如弓弦仄様是行阳道矣故知旱潦者以此
　　风有四面
　　拾遗记昆仑山有四面风东南西北一时俱作
　　交合
　　日行黄道月行月道月道交络黄道外十三日有竒而入经黄道谓之交朔凡月之行歴二十九日五十三分而与日相防谓之合朔
　　夕阳朝阳
　　尔雅山西曰夕阳暮乃见日也山东曰朝阳旦乃见日也
　　时令
　　昧爽
　　商书昧爽丕显言汤于天欲明未明之时即大明其徳也
　　迟明
　　汉书沛公乃夜引军从他道还偃旗帜迟明围宛城三匝注云言围城事毕然后天明明迟于是故曰迟明史记迟字作邌亦徐缓之义
　　申旦
　　楚词申旦以舒中情申重也今日已暮明复旦也又天欲旦而昧晦未辩之际曰昧旦天将明而又黒曰黎旦亦曰黎明
　　浃辰
　　浃周徧也自子至亥周匝十二辰谓之浃辰自甲至癸周徧十日谓之浃日十二日亦曰浃
　　献岁
　　宋玉招魂献嵗发春兮汨吾南征注献进也言嵗始来进也
　　升辰
　　春秋考异记升辰谓冬至也又秋风萧瑟之日曰萧辰
　　问夜
　　士相见礼夜侍坐问夜谓问时数也
　　班春
　　汉书崔骃传强起班春注云郡国尝以春行县劝农桑振乏絶班布春令也
　　端月
　　正月也避始皇讳改为端月
　　昭时
　　汉书昭时令日昭明也
　　积纪
　　十二年曰一纪二纪外曰积纪
　　代序
　　楚辞春与秋其代序言春往秋来以次序相代也
　　逐除
　　前嵗一日击鼓驱疫疠之鬼谓逐除
　　受谢
　　楚辞青春受谢注云东方春位其色青受谢者言冬谢去而青春受之也
　　再祺
　　祺亦作朞唐温彦博传不逮再祺矣
　　洊歳
　　文选下贫无兼辰之业中产阙洊嵗之赀兼辰两日也洊嵗再嵗也
　　花朝
　　二月十二日曰花朝一曰十五日又花开时曰花期
　　槐序
　　夏日曰槐序王晏和徐孝嗣诗槐序方调
　　兰时
　　春时也
　　麦
　　四月节也艺文麦始清和
　　莺时
　　暮春也唐诗莺时物色正徘徊
　　鸡晨
　　艺文戒鸡晨而星发
　　繁节
　　古诗清风流繁节谓繁华之节也又七月七日曰绮节
　　奢年
　　即少年也
　　标季
　　末季也汉书当阳数之标季
　　华滋
　　即芳年也唐诗坐叹华滋歇
　　急景
　　季冬短日刻也
　　促隂
　　短景曰促隂又夜色曰隂
　　隆期
　　谓隆盛时也
　　藻景
　　谓华丽之景也
　　龙歌
　　五月五日介子作龙蛇之歌以感重耳初学记龙歌令节
　　蛟食
　　五月五日屈原死汨罗初学记蛟食芳辰
　　胶葛
　　上清之气也
　　扶舆
　　佳气貌中州清淑之气也
　　伏腊
　　夏有三伏冬有腊故称伏腊盖举夏冬以该一嵗也
　　亭毒
　　亭以品其形毒以成其质俗作毒误矣
　　骀荡
　　文选春物方骀荡言春时光色施散也
　　淡沲
　　唐诗青光淡沲秦东亭淡沲即淡荡也
　　拂曙
　　犹言开晓也唐诗拂曙能先百鸟啼
　　通晨
　　文选伐鼓早通晨通晨言报天明也
　　五夜
　　漏刻之法甲乙丙丁戊谓之五夜即五更也又初更曰甲夜夜半曰午夜唐太宗甲夜观事乙夜观书
　　六时
　　见僧
　　祁寒
　　大寒也又曰隆寒曰竺寒
　　防暑
　　人因暑热而死故曰防暑又荀子书夏不宛暍宛读作蕴暑气也
　　纁夏
　　太注万物丰于纁夏耗于冬
　　廪秋
　　言秋气廪然而寒也楚辞窃独悲此廪秋
　　三七纪
　　汉路温舒从父受厯数天人以为汉厄在三七之间按三七二百一十嵗也又成帝时谷永曰陛下成八世之功业当阳数之标季渉三七之节纪直百六之灾厄注云汉初至平帝三七二百一十嵗之厄今已涉向其节纪也
　　百六防
　　董卓传賛百六有防过剥成灾前汉书音义四千六百嵗为一元一元之中有九度厄阳厄五隂厄四阳厄旱隂厄水初入元百六嵗有阳九厄故曰百六防
　　亭午
　　亭至也文选羲和亭午
　　泰晨
　　谓清平之时
　　严月
　　季冬之月
　　周星
　　天道周星谓一年也
　　四运
　　文选即四时也
　　一昔
　　一昔一夜也
　　地理
　　日畿
　　帝畿千里象日月经回故曰日畿
　　月峡
　　艺文对月峡而吟猿长杨赋西厌月东震日域月月所生处也日域日初出处也
　　鸟道
　　蜀有鸟道言径窄才可通鸟而已
　　鹤闗
　　边闗也唐诗鹤闗音信断
　　人国
　　天竺称中国曰人国
　　帝丘
　　见博学
　　桂海氷天
　　南方多桂故曰桂海北方多氷故曰氷天古诗文轨薄桂海武教烛氷天
　　丹防青徼
　　文选丹防投烽青徼释警丹防南方逺地青徼东方逺地投去烽火释舍戍言天下治平也
　　陆海
　　髙平曰陆关中地髙故称陆海者万物所出言关中山川物产之饶富也
　　沙嵚
　　拥沙成嵚也见海赋
　　浩穰
　　汉书长安中浩穰于三辅浩大也穰盛也言人众多之意
　　脩回
　　路长逺也
　　呉防
　　今苏州呉地乃东南一都防也故曰呉防一曰三呉与防稽合言之故云
　　秦稽
　　即防稽也始皇登之以望南海故曰秦稽
　　圭里
　　髙士传李字仲元蜀成都之圭里人里人化之斑白不负戴男女不错行
　　玉峦
　　昆仑山也
　　神嚣仙的
　　梁宣帝七山寺赋神嚣嵒嵒而独立仙的皎皎以孤临壑之凸凹者曰嚣峰之尖射者曰的
　　叶屿花潭
　　唐诗叶屿花潭极望平
　　绀园
　　秋园也唐诗绀园澄夕霁
　　练塘
　　白水塘也唐诗緑蒲红蓼练塘秋
　　青海
　　吐谷浑中有青海周回九百里中有一山至冬氷合游牝马其上上有波斯草马食之生骢驹又十三州志青海在临羌县西有卑禾海谓之青海
　　黒河
　　黑河在大同府西北四百里古丰州西北有紫河又仙经有紫碧绛青黄五色之河太原府保徳州有赤山山皆枫林冬月经霜其叶皆赤故名
　　琨瑶阜
　　产琨瑶之山也又有铜锴垠生铜锴之谷也锴金属一曰白铁
　　金银塘
　　姑苏台东有丹湖内有金银塘
　　呉泉
　　唐吕温颂狄梁公取日虞渊虞渊日所出处唐人避神尧讳改为呉泉
　　秦海
　　西域大秦国在西海西故曰秦海其国能合诸香煎汁以为苏合
　　露壑风湍
　　顾云嵩山隐居题曙景张屏挂清光于露壑飞流界练贯幽响于风湍
　　月牕星牖
　　凡山洞岩穴有窍通明大者曰月牕小者曰星牖
　　玉溆
　　唐诗玉溆花争发金塘水乱流溆浦也
　　铜陵
　　山名
　　银海
　　唐诗银海鴈深飞
　　金隄
　　言隄塘坚如金也自开封府荥阳县东至海口千余里歴代筑之以御河患
　　沃野
　　沃灌沃也言土壤广逺有灌溉之利
　　夷庚
　　陆士衡辩亡论旋皇舆于夷庚反帝座于紫闼繁钦辩惑呉人以船楫为舆马巨海为夷庚注云夷庚平路也一作藏车之所
　　裸壤
　　不衣之国
　　露田
　　不栽树之田
　　梓泽
　　即石崇金谷园
　　葱山
　　北塞外山也唐诗葱山隠隠金河北
　　井眉
　　井边之地曰眉若人目上有眉也
　　岸胁
　　岸旁也
　　鼎湖
　　晋灼曰鼎湖在湖县昔黄帝采首阳山铜铸鼎于湖因名鼎湖汉武于此建宫名鼎湖宫按湖县即湖城县属京兆湖水源出湖城南三十五里夸父山北流入湖即鼎河也
　　亭徼
　　徼谓以木石为界也又南北曰塞西南曰徼汉武出新秦中或千里无亭徼
　　碎叶
　　突厥城名其地大寒不冻
　　条枝
　　亦国名出条枝鸟
　　行国
　　外夷随处畜牧迁徙无常居故曰行国后梁谓北魏为影国影国犹言附庸也
　　顿丘
　　地名丘一成为顿丘谓一顿而成也
　　康荘
　　尔雅一达谓之道路二达谓之岐旁三达谓之剧旁四达谓之衢五达谓之康六达谓之庄七达谓之剧骖八达谓之崇期九达谓之逵
　　要害
　　顔师古曰在我为要在敌为害故曰要害之地左思蜀都赋外负铜梁于宕渠内函要害于膏腴
　　落漈
　　琉球国有彭湖岛在国西水行五日地近福州泉州兴化漳州四郡界天气晴明望之隠然若烟雾中水至彭湖渐低近琉球谓之落漈漈者水趋下不回也凡两岸渔舟至彭湖遇飓风作漂流落漈回者百无一二
　　归墟
　　列子曰渤海之东有大壑实惟无底名曰归墟九野之水天汉之流注之而无増减焉即尾闾也
　　培塿
　　小阜也左传部娄无松栢部娄与培塿同
　　盩厔
　　水曲曰盩山曲曰厔
　　瓜剖豆分
　　言割土地如瓜之剖豆之分也
　　烟回雾错
　　唐文复嶂烟回攅溪雾错烟廻言其长雾错言其众
　　蒸池
　　衡州有热水其气如蒸名曰蒸池
　　沉泽
　　周礼禁沉泽谓以毒药沉水令鱼尽死也
　　梅社
　　宋国有梅社大社惟松东社惟桐南社惟梓西社惟槐则梅社乃北社也又万花谷西社惟栗北社惟槐
　　花门
　　甘州有花门山东北一千里至回鹘又长安华丽之地曰兰街栁市唐诗兰街栁市芳尘断
　　上游
　　即上流也王者地方千里必居上游汉文据六合之上游
　　宏域
　　谓世界也艺文逺想出宏域
　　辕田
　　辕与爰同三年爰土易居古制也末世浸废商鞅复立辕田之制谓三年一易以同美恶也广州记交趾有骆田随潮水上下
　　舆地
　　地象车舆载物故曰舆地
　　疁大
　　烧田而种曰疁故野烧曰疁火
　　惊泷
　　唐张泌诗溪风送雨过秋寺涧石惊泷落夜潭
　　贲庸
　　天子之墙曰贲庸诸侯之墙曰疏杼贲大也庸墙也疏衰也杼亦墙也
　　墱道
　　西都赋弥明光而亘长乐陵墱道而超西墉注云墱道陛级也
　　椒涂蘅薄
　　涂路薄林也椒蘅言其香也文选践椒涂而郁烈步蘅薄而芬芳
　　栁甸梅郊
　　唐诗栁甸惊初叶梅郊落晩英
　　鸡鹿塞
　　唐郑嵎诗春逰鸡鹿塞家在鹧鸪天
　　鴈鹜陂
　　长安有此陂
　　都庄野
