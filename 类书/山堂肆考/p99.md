<!-- { "loadSidebar": true } -->
　　唐薛尚书能李员外频尝爲都官皆一时骚雅宗师都官之曹莫盛于此郑谷作诗自贺都官虽未是名郎践歴曽闻薛许昌复有李公陪雅躅岂宜郑子忝余光又诗话郑谷诗名盛于唐末号灵台编世但穪郑都官诗宋梅圣俞亦爲都官刘原父戏之曰昔有郑都官今有梅都官
　　比部郎中
　　歴代沿革魏晋有比部曹宋比部主法制齐掌诏书律令勾检等事后周曰计部中大夫隋爲比部侍郎帝除侍字唐加中字龙朔中改司计大夫宋朝判司事一人以无职事朝官充凡勾检内外赋敛经费出纳逋欠之政皆归三司本司无所掌自治平至熈宁钱帛刍粟亏损不可胜数遂置提举帐司领之元丰官制行厘其事归比部郎中员外郎始实行本司事建炎三年诏都官郎官并权比部郎官
　　以奏赋擢
　　魏志何损之奏许都赋明帝竒之擢爲比部郎
　　以知名授
　　唐徳宗知武元衡才名召授比部员外郎
　　号比盘
　　国史补比部得廐下食以饮从者号比盘
　　梦昆脚
　　尚书故实杜牧顷于宰执求小仪不遂请小秋又不遂尝梦人谓曰辞春不及秋昆脚与皆头后果得比部员外郎
　　覆左藏财
　　唐制天下财赋皆纳左藏库大府四时以数闻尚书比部郎覆其出入
　　勾京兆数
　　唐裴延龄奏京兆妄破用钱谷请令比部郎勾其数
　　工部尚书
　　歴代沿革周礼冬官大司空之职即其任也汉成帝初置尚书有民曹主凡吏民上书光武改民曹主缮脩工作盐池园苑晋宋有起部尚书而不常置后周有冬官大司空卿掌五材九范之法隋有工部尚书唐龙朔改爲司平大常伯武后改爲冬官尚书神龙中复旧总判工部屯田虞部水部事宋朝工部判部事一人以两制以上充本曹无所掌至元丰官制行始掌天下城池宫室舟车器械符印钱宝之事及百工山泽沟洫屯田之政令是时尚书尚未除人绍兴三年并少府监归工部
　　共工
　　虞书帝曰畴若予工佥曰垂哉帝曰俞咨垂汝共工
　　宏父
　　周书宏父定辟注云宏父司空也
　　宅百揆
　　虞书咨四岳有能奋庸熈帝之载使宅百揆亮采惠畴佥曰伯禹作司空帝曰俞咨禹汝平水土惟时懋哉
　　居四民
　　周书司空掌邦土居四民时地利
　　名爲穪职
　　隋长孙平为工部尚书名爲穪职
　　可谓能贫
　　唐韩愈送郑尚书序郑公尝以节镇襄阳入帅沧景徳歴河南尹华州刺史有功徳可穪道入朝爲金吾将军散骑常侍工部侍郎尚书家属百人无数亩之宅僦屋以居可谓贵而能贫仁者不富之效也
　　正身奉法
　　唐新语郑善果爲工部尚书正身奉法甚着劳绩
　　率属程工
　　唐白居易集常贯之制尚书汉公卿也言动可否属人耳目固不专于率四属程百工脩位于冬官而已按唐百官志工部尚书一人侍郎二人掌山泽屯田工匠之事其属有四一曰工部二曰屯田三曰虞部四曰水部
　　多创器械
　　陈书陈从易爲起部尚书巧思过人军国器械多所创立
　　不治产业
　　唐于休烈爲工部尚书不治产业乐贤下士推毂甚众
　　顔色不改
　　唐贾耽沧洲南皮人先是爲山南节度使使行军司马樊泽奏事行在泽既复命耽方大宴有急牒至以泽代耽耽纳牒懐中顔色不改宴罢召泽告之且命将吏谒泽牙将张献甫怒曰行军自图节钺事人不忠请杀之耽曰天子所命即爲节度矣即日离镇以献甫自随军府遂安徳宗兴元元年以贾耽爲工部尚书
　　忠谨不言
　　唐李大义爲工部尚书性忠谨外若不能言而内刚烈不可干以非义
　　使造傀儡
　　唐段纶爲工部尚书奏徴巧匠太宗令试之纶使造傀儡上曰本求巧工以供用今先爲戏具岂百工相戒毋作淫巧之意耶乃削纶阶
　　求赡姬妾
　　唐穆宗时工部尚书郑权家多姬妾禄薄不能赡因郑注通于王守澄以求节镇遂得岭南节度使
　　属以文思
　　宋绍兴三年并少府监归工部以文思院属焉按文思院太平兴国三年置葢造金银犀玉工巧之物金防绘素装钿之饰以供舆辇册宝法物之用旧属少府今以少府监并于工部故文思院监官乃令工部辟差
　　官当武
　　唐张鷟集位当武之官职在司空之任虞舜之代伯禹统其班成周之朝毛公处其位
　　赖知外事
　　宋周平园集张忠简公阐擢工部尚书兼侍读初上用真宗故事命经筵官二员递宿学士院朝夕宣召商确古今谘访政事公入对尤数知无不言屡引疾丐闲上曰朕所以知外事皆赖尚书相从已久忍言去耶
　　请斥佞人
　　宋元符三年曾布入相御史中丞丰稷欲率台属论之遂迁稷工部尚书稷力丐补外不允其谢表中有内侍已成于怨府佞人方列于奏章之语上问佞人爲谁曰曽布陛下斥布则天下事定矣
　　工部侍郎
　　歴代沿革周礼冬官小司空中大夫之职葢其任也隋帝改置工部侍郎唐龙朔改爲司平少常伯咸亨中复旧他时曹名或改而官不改宋朝建官本末见本部尚书类元丰正名初除熊本爲工部侍郎得中书资
　　唐书帝问苏颋有工部侍郎得中书侍郎资乎对曰陛下任贤惟所命何资之计
　　有宰相望
　　唐李栖筠字贞一爲工部侍郎魁然有宰相望
　　无声改迁
　　宋太祖重惜名器时钱昱自白州刺史求文资得秘书监迁工部侍郎太祖以其连典数郡无治声谓宰相曰此防家子不可以任丞郎改迁郢州团练使
　　因雠求退
　　宋端拱元年工部侍郎同知朝京考课雷徳骧求致政先是徳骧与赵普不协及普再入相制下之日徳骧方立朝不觉笏堕遂拜章求退以普之雠也
　　条上十事
　　宋张忠简公阐权工部侍郎上给札侍从台谏条具时务公上十事时应诏数十人惟公与国子司业王十朋指陈实事斥言权幸无所回隐明日上召两人对内殿大加穪赏赐酒者再面授御书各一轴
　　力陈六害
　　宋孝宗时金人复以书来求地帝以付张浚浚言金强则来弱则止不在和与不和汤思退桧党也急于求和工部侍郎张阐独曰彼欲和畏我耶爱我耶直欵我耳力陈六害不可许
　　工部郎中　【附员外郎】
　　歴代沿革周礼大司空之属有司水下大夫葢郎中之任也晋宋齐皆有起部郎中梁陈改置起部侍郎隋初爲工部侍郎帝改起部郎唐武徳中改工部郎中龙朔中改司水大夫咸亨复旧光宅神龙竝随曹改复宋建官本末见本部尚书类元丰正名初除范子竒高遵惠建炎五年诏御前军器所工部郎官及本所行移文字竝系工部官衔又员外郎即周礼冬官司水上士之任隋开皇六年置工部员外郎炀帝改起部承务郎唐改爲工部员外郎龙朔中改司平员外郎咸亨光宅神龙竝随曹改复宋仍唐旧元置二人
　　脩濬城池
　　六典工部郎中员外郎掌经营兴造之众务凡城池之脩濬土木之缮葺工匠之程式咸经度之
　　兴造舍宇
　　职员令工部郎中掌兴造工匠诸公廨舍宇五行纸笔之事
　　兼史职
　　唐蒋系迁工部员外郎又迁本司郎中皆兼史职宰相宋申锡爲北军罗织罪在不测系与谏官崔亮泣谏玉阶之下方得减死时论穪之
　　知制诰
　　宋范杲以工部郎中知制诰
　　剧曹
　　张元方制郎吏今之高选工官号爲剧曹
　　高选
　　南丰行范于竒制郎于起部其选甚高
　　司帐籍　【已下员外】
　　元稹授罗让工部员外郎制隋朝二十四司各置员外郎一人以司其曹之帐籍
　　辟幕府
　　杜甫有诗名宗朝以献朝享太清宫赋拜官禄山防京师宗幸蜀肃宗即位于灵武甫间关奔诣行在拜左拾遗因房琯罢相甫谏不纳请告省家后严武辟爲幕府拜工部员外郎劒南西川节度府叅谋官
　　屯田郎中　【附水部虞部郎中】
　　歴代沿革汉工部尚书郎四人其一主户口垦田葢屯田之始也晋始置屯田郎中东晋宋齐竝置左民郎中兼知屯田事陈隋竝爲侍郎帝改曰屯田郎唐龙朔中爲司田大夫后复旧掌天下屯田及在京文武职田诸司公廨以品给焉宋朝判司事一人以无职事朝官充凡屯田之政令于三司本司无所掌元丰改制郎中员外始实行本司事
　　都无乡音
　　北史齐裴让之年十七举秀才爲屯田郎中让之弟谳之讷之诹之竝清立杨愔每云河东士族京官不少裴让之兄弟都无乡音
　　兼掌仪式
　　隋初屯田郎兼掌仪式
　　有宣抚才
　　唐沈扶爲屯田郎中充山南东道宣抚使至邓州奏仓督邓琬等主掌湖南江西粮运其运到糙米俱裛烂成灰尘琬父子兄弟以至孙前后禁死者九人勅曰已上速速疎理以闻物议嘉扶有宣抚才
　　服畎亩事
　　南丰拟制率屯戍之兵服畎亩之事郎于中台统其政令
　　忤防迁官　【水部】
　　唐员半千五迁正谏大夫兼控鹤内供奉半千上言控鹤之职古无其事又授斯任者率多轻薄非朝廷进徳之选疏请罢之由是忤防左迁水部郎中李余庆诗省中官最美无似水曹郎
　　侍养改官　【虞部】
　　唐崔沔拜中书舍人时母有疾在东都沔不忍舍因请闲官以申侍养由是改虞部郎中

　　山堂肆考卷五十
　　钦定四库全书
　　山堂肆考卷五十一　　　明　彭大翼　撰臣职
　　总九卿
　　歴代沿革夏商九卿周六官是爲六卿又立少师少傅少保是爲三孤与六卿爲九汉正卿九太常光禄勲卫尉太仆廷尉鸿胪宗正大司农少府也亦谓之九寺大卿又置执金吾大长秋将作大匠共十二卿梁天监中象四时置十二卿春卿太常宗正司农夏卿太府少府太仆秋卿卫尉廷尉大匠冬卿光禄鸿胪太卿即都水也后魏置六卿各有少卿北齐谓之九寺隋唐因之唐九寺一太常二光禄三卫尉四宗正五太仆六大理七鸿胪八司农九太府又九寺皆曰棘卿龙朔中凡卿皆加正字以别少卿咸亨初复旧除正字宋虽设九卿皆以爲命官之品秩而无职事元丰正名始有职掌中兴以来裁冗职除太常大理寺不罢外宗正以太常兼而卫尉并兵部太仆并驾部太府司农并户部光禄鸿胪并礼部绍兴中复置宗正太府司农余遂废汉韦昭释名卿庆也言万物皆庆赖之又卿章也言贵盛章着也
　　倡九牧
　　周书六卿分职各率其属以倡九牧阜成万民
　　参三公
　　说苑九卿者所以参三公也
　　建旜
　　周礼冬官司常掌九旗之名物及国之大阅赞司马颁旗物王建太常诸侯建旗孤卿建旜
　　带绶
　　东汉马防位至九卿身带三绶宠贵至盛也
　　六命
　　周礼春官典命掌诸侯之五仪诸臣五等之命王之三公八命其卿六命其大夫四命
　　九列
　　汉韦成传恤我九列注云九列九卿也
　　辞髙位
　　左庄二十二年齐侯使敬仲爲卿辞曰覊旅之臣敢辱高位以速官谤
　　治大官
　　国语晋悼公使张老爲卿辞曰臣不如魏绛之智能治大官若在卿位内外必平
　　进珪
　　庄子曰楚昭王进屠羊说以三珪之位三珪谓三卿皆执珪也
　　佩玉
　　东汉左雄言九卿位亚三事班在六官行有佩玉之节
　　再登
　　史记濮阳叚宏始事盖侯信信任宏官亦再登九卿
　　四至
　　儒林传前汉许商善筭四至九卿又续汉书汲黯姊之子司马安巧宦四至九卿
　　钮
