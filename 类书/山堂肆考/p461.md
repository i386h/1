<!-- { "loadSidebar": true } -->
　　朦音朦胧也从月曚日未明也朦大也从肉关西凡大谓之朦蒙目有童子而无见者诗蒙瞍是也
　　旴盱旰盰
　　旴音吁日始出貌盱音虚举目也又盱眙县名旰音干日晚也春秋传日旰君劳盰音干目多白也
　　几凡□□
　　几音已凡音烦□音人□市朱切鸟羽也
　　汨汩泪洎
　　汨从日音宻湖广有汨罗江汩音聿从曰水流也泪涙也洎音计及也
　　毐毒
　　音每草盛也毐音蔼人名卽始皇假父嫪毐也毒音独害也音携姓名音育
　　月□□□□
　　第一字日月之月三画皆不连第二字骨肉之月肺肝等字从三画皆连第三字音舟胜朝前等字从第四字音丹凡靑字等从第五字音防象
　　缪缪缪缪
　　缪字有四音一音穆一音妙一音绸缪之缪一音纰缪之缪穆音则为諡如秦鲁皆諡缪公关云长諡缪侯是也妙音则为姓如东汉有缪肜晋有缪播是也绸缪则为事情纰缪则为背戻
　　鄼鄼鄼鄼
　　鄼字有四音一子旰切为赞一才何切为醝一祖管切为纂一徂丸切为钻今因萧何之封鄼侯读之者各执己见以争是非殊不知四音皆是惟醝字者县属沛国萧何初封之邑是也赞字者县属南阳萧何子孙所封之邑是也二音可加于萧何及萧何之子孙余恐非宜究而论之又惟读醝字为尤当
　　数数数数数
　　一音所上声计也又责也一音去声算数也一音朔频也屡也一音促宻也细也孟子所谓数罟不入洿池一音夙速也
　　差差差差差
　　一音钗差使也一音雌参差不齐也一音磋淅也一音瘥病瘳也一差错之差又霅水名一音劄一音匣一音撒一音浙一音杀一作震电貌一作雨声一作众言

　　山堂肆考卷二百三十九
　　钦定四库全书
　　山堂肆考卷二百四十
　　补遗
　　双字
　　调调刁刁
　　庄子独不见之调调之刁刁乎注云皆风声一曰树木为风摇动之形状
　　清清泠泠
　　宋玉赋清清泠泠愈病析酲注云清清泠泠风清凉之貌
　　潇潇
　　风雨声
　　嫋嫋
　　风摇木貌楚辞嫋嫋兮秋风过
　　耾耾
　　雷声
　　落落
　　王建诗今年思家客里愁雨声落落屋檐头
　　徊徊
　　唐于邺孤云诗徊徊不可住漠汉又东还
　　片片
　　郑准云诗片片飞来静可间
　　斜斜
　　山谷春雪诗夜听疎疎还密密晓看整整复斜斜
　　蓬蓬
　　庄子风谓蛇曰予蓬蓬然起于北海而入于南海也折大木蜚大屋者惟我能也
　　纎纎
　　东坡雪诗昨夜纎纎变玉英
　　藐藐
　　小雅藐藐昊天注云藐藐髙远貌
　　煌煌
　　煌煌星大明貌国风明星煌煌
　　苍苍
　　庄子苍苍者其正色耶
　　亭亭
　　月明貌
　　滃滃
　　滃滃澹澹白云行貌
　　绥绥
　　霜白貌又霜雪白皑皑
　　英英
　　云轻明之貌小雅英英白云又文选鳞鳞夕云起楚辞云霏霏其承宇
　　朏朏
　　日月始出光明未盛曰朏朏
　　防防
　　雨暗貌
　　颢颢
　　天白气貌楚辞天白颢颢
　　翳翳
　　日渐落而隂貌
　　钤钤
　　雷霆余声又雷声曰填填雷将出而未震之声曰虺虺
　　晼晼
　　日落貌古诗晼晼白日忽西頽
　　严严
　　雾惨烈貌文选严严苦雾
　　炘炘
　　热气貌文选垂炎光之炘炘
　　虫虫
　　虫虫热气也大雅蕴隆虫虫
　　
　　露光盈满也文选露盈条
　　棱棱
　　霜雪严寒之貌文选竞棱棱之霜雪
　　黮黮
　　云黑貌文选黮黮重云
　　湛湛
　　露盛貌
　　瀌瀌
　　雪盛貌小雅雨雪瀌瀌
　　碄碄
　　川深广貌
　　凿凿
　　石巉岩貌唐风白石凿凿又白石水清石见之貌
　　湓湓
　　水涌满貌
　　硠硠
　　口相击声
　　斥斥
　　广大貌
　　泱泱
　　水深广貌小雅维水泱泱
　　沣沣
　　波声也
　　磕磕
　　水石声楚辞涌湍声之磕磕
　　嶟嶟
　　言髙山竦峭嶟嶟然也
　　滈滈
　　水白光貌
　　谾谾
　　山深貌相如赋深山谾谾
　　矗矗
　　汉书崇山矗矗
　　滮滮涆涆
　　皆水流貌
　　汗汗沺沺
　　皆水广大无际之貌
　　漭漭
　　水广远貌
　　嶈嶈
　　水激山石之声
　　訏訏
　　大雅川泽訏訏注云大也
　　淈淈
　　水流貌
　　莅莅
　　水声下濑也
　　潏潏
　　水涌出也
　　浤浤汨汨
　　波腾涌急之貌
　　隑隑
　　山之貌
　　滛滛
　　水远去貌
　　活活
　　水流貌
　　汸汸
　　荀子曰汸汸如河海水多貌
　　畇畇
　　垦辟貌小雅畇畇原隰
　　铮铮佼佼
　　汉光武时徐宣樊崇肉袒来降上曰卿所谓铁中铮铮庸中佼佼者也説文铮铮金也铁中铮铮言微有刚利也佼好貌佼佼者比之凡庸之人稍为胜也
　　潝潝訿訿
　　小雅潝潝訿訿亦孔之哀潝潝相和也訿訿相诋也言小人同而不和也
　　仡仡
　　勇貌周书泰誓仡仡勇夫
　　栾栾
　　诗桧风棘人栾栾棘急也栾栾瘠貌
　　虩虩哑哑
　　易震卦震来虩虩笑言哑哑注云虩虩恐惧惊顾之貌哑哑言笑和适之意言人处震而不敢自宁则能致福而不失其所主之重
　　睢睢盱盱
　　老子曰而睢睢而盱盱而谁与居注云睢盱者矜持而不自在之貌谁与居者言其物我未忘尝若与人同居也
　　胫胫
　　汉杨恽传胫胫者未必全胫胫直貌
　　慺慺
　　恭谨貌犹勤勤也
　　詻詻
　　墨子书君必有弗弗之臣上必有詻詻之下
　　叿叿
　　市人声
　　察察
　　老子曰其政闷闷其民醇醇其政察察其民注云不足也
　　鞅鞅
　　韩信传居常鞅鞅不满足也
　　容容
　　随众上下也左雄传白璧不可为容容多厚福
　　汶汶
　　犹昏暗也
　　于于
　　庄子曰其卧徐徐其觉于于注云徐徐安也于于自得之貌
　　纳纳
　　广大包容貌杜诗纳纳乾坤大
　　鳃鳃
　　汉书鳃鳃常恐苏林曰读如慎而无礼则葸之葸惧貌也
　　龂龂
　　辩争貌又忿疾之意刘向传朝臣龂龂不可光禄勲光禄勲指周堪也
　　祗祗
　　书庸庸祗祗威威注云用其所当用敬其所当敬威其所当威也
　　弥弥
　　应劭曰弥弥犹稍稍也谓罪过滋甚
　　悐悐
　　忧惧貌楚辞悼来者之悐悐
　　諓諓
　　谗言貌楚辞谗言諓諓
　　种种
　　左昭三年齐景公田于莒卢蒲嫳见泣且请曰余髪如此种种余奚能为公曰吾告二子归而告之子尾欲复之子雅不可曰彼其髪短而心甚长其或寝处我矣按嫳庆封之党襄二十八年放之于境今因公田猎故来见求复也
　　俞俞
　　安乐之貌
　　卒卒
　　司马子长曰相见日浅卒卒无须臾之间卒卒促遽意间隙也
　　欵欵
　　子长曰仆窃不自料其卑贱见主上惨怆怛悼诚欲効其欵欵之愚欵欵忠实貌
　　沾沾
　　窦婴传魏婴沾沾自喜沾沾轻薄也
　　搰搰
　　子贡过汉隂见一丈人方将凿隧而入井抱瓮而出灌搰搰然用力甚多而见功甚寡搰搰用力貌
　　雕雕
　　章明貌荀子雕雕焉县贵爵重赏于其前
　　墨墨
　　田蚡传墨墨不得意
　　姁姁
　　韩信传言语姁姁姁姁和好貌
　　籍籍
　　諠聒之意师古曰犹纷纷也
　　言言
　　礼玉藻君子之饮酒也受一爵而色洒如也二爵而言言斯礼已三爵而油油以退言言与訚訚同意气和悦之貌已止也油油谨厚自得之貌
　　累累
　　玉藻丧容累累色容颠颠视容瞿瞿梅梅言容茧茧戎容曁曁言容詻詻色容厉肃视容清明按茧茧已上居丧之容清明已上军旅之容
　　佻佻
　　轻薄不柰劳苦之貌小雅佻佻公子
　　愬愬
　　易曰履虎尾愬愬终吉愬愬戒惧之意
　　负负
　　汉张步为齐王光武遣耿介攻之步大败苏茂来勅让步步曰负负无可言者寻斩茂降负负犹言负罪负罪也
　　骚骚
　　礼檀弓丧事欲其纵纵尔吉事欲其折折尔故丧事虽遽不陵节吉事虽止不怠故骚骚尔则野鼎鼎尔则小人君子盖犹犹尔纵纵急于趋事之貌折折从容中礼之貌丧事虽急遽不可陵猎其次第吉事虽有立而持事之时不可失于怠惰若骚骚而太疾则鄙野矣鼎鼎而太野则小人之为矣犹犹而得缓急之中君子行礼之道也
　　钳钳
　　家语哀公请问取人之法孔子对曰事任于官无取捷捷无取钳钳无取啍啍捷捷贪也钳钳乱也啍啍诞也故弓调而后求劲焉马服而后求良焉士必慤而后求智能焉不慤而多能譬之豺狼不可迩
　　刺刺
　　韩文公送殷侑使回鹘序今人适百里出门惘惘有离别可怜之色持被入直三省丁宁顾婢子语刺刺不能休
　　愦愦
　　自昏之貌庄子彼又恶能愦愦然为世俗礼以观众人之直哉观示也
　　斤斤
　　周颂自彼成康奄有四方斤斤其明斤斤言成康之德明着如此也
　　瞿瞿
　　惊惧貌
　　俋俋
　　伯成子谓禹曰夫子阖行耶无落吾事俋俋乎耕而不顾
　　脉脉
　　文选盈盈一水间脉脉不得语脉脉相视貌
　　隆隆
　　文选炎炎者灭隆隆者絶
　　啧啧
　　史云左右见之皆啧啧嗟赏啧啧齿作声也
　　恲恲
　　楚词思比干之恲恲兮忠直貌
　　裔裔
　　美女行貌
　　睮睮
　　目媚貌
　　廪廪
　　循吏传廪廪然庶几德让君子之遗风师古曰廪廪言有风采也
　　娥娥
　　美女貌文选娥娥红粉妆纎纎出素手
　　悢悢
　　陈蕃传天之于汉悢悢不已悢悢犹眷眷也
　　姗姗
　　行也汉书姗姗其来迟
　　恤恤
　　忧患无已之貌
　　蘧蘧
　　庄子俄然觉则蘧蘧然周也蘧蘧僵直之貌
　　咄咄
　　惊怪声一曰咨嗟语也
　　摇摇
　　心不定之貌
　　毣毣
　　谨厚之意
　　
　　文选楼上女不得志也
　　芸芸
　　老子曰夫物芸芸各复归其根芸芸犹纷纷也
　　数数
　　庄子曰彼其于世未数数然也言宋荣子彼旣以本心为重外物为轻则岂肯数数然以世俗为事数数犹汲汲也
　　窃窃
　　庄子庚桑楚篇庚桑子曰今以畏垒之细民而窃窃焉欲俎豆予于贤人之间我其杓之人耶窃窃小见之貌杓小器也
　　儃儃
　　庄子曰宋元君将画图有一史后至者儃儃然不趋受揖不立儃儃犹澶漫舒迟自得之貌
　　哨哨
　　扬子曰非伏非尧礼义哨哨圣人不取也哨哨多言貌
　　頟頟
　　虞书无若丹朱傲惟慢游是好傲虐是作罔昼夜頟頟注云頟頟不休息之貌
　　
　　汉书情思
　　岑岑
　　痹闷之意
　　悚悚
　　皆恐惧貌文选魂悚悚而惊形心而发悸
　　泄泄肜肜
　　皆和乐貌
　　忽忽
　　神思不安乐貌
　　匆匆
　　説文匆者州里所建之旗象其柄及三游之形所以趣民事也故匆遽者称匆匆
　　渠渠
　　诗秦风于我乎夏屋渠渠夏大也渠渠深广貌
　　殖殖
