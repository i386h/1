<!-- { "loadSidebar": true } -->
　　宋刘敞字原父临江人知永兴军有大姓范伟积产数百万冐武功令范祚为其祖持祚为令时黄勅家不徭役者五十年盗开祚墓以巳祖母合之谩云祚继室也数犯法至徒流輙以赎去长安人不敢言吏受赇輙为蔽匿公因事发之穷治伏罪长安中讙呼称为神明防大赦未防而公去雍伟因谋变前状是后连五狱证逮四五百人展转二年后又更赦杖之而已
　　官府闲如僧舍
　　宋欧阳公为数郡寛简不扰所至便民既去民思之如青南京皆大郡公至三五日事已减去五六及两月后官府闲如僧舍或问公为政寛简而事不废弛何也公曰以纵为寛以畧为简则废弛吾所谓寛者不苛急耳所谓简者不烦碎耳
　　榛莽变为膏腴
　　宋赵尚寛嘉祐中知唐州开故渠溉田四万余顷四方民归者云布尚寛皆授以荒田比三年榛莽悉为膏腴増户积至万余治有异等民画像以祀之
　　善干国事
　　宋淳化四年张咏知成都知城中屯兵尚有三万人而无半月之食乃听民以米易盐未逾月得米数万斛军中喜而相呼曰前所给米皆不可食今一一精好此翁善干国事者又咏知成都得米给军乃奏罢陕西军粮上喜曰向益州日以乏粮为请及咏至方逾月已备三嵗粮此人何事不了按益州即成都也
　　能守家法
　　宋王闻礼十朋之子知常州为治能守家法人思慕之
　　全城显亲
　　宋开禧中周虎守和州破虏全城民为立生祠其母何氏倾家赀以犒军士封感义郡夫人其封诰略云有子而才画州以守慈亲白髪共誓丹心爰起大郡之封庸正小君之号使天下之为人母者皆知以是教其子使天下之为人子者皆知以是显其亲
　　破柱擒盗
　　宋李常知齐州齐多盗论报无虗日常得黠盗刺为兵使在麾下尽知嚢括防悉发屋破柱防其根株奸无所匿
　　前后李
　　宋李谘知隆兴府政平讼理人以况唐韦丹曰前后李
　　先张后王
　　宋咸平中王晦叔知益州先是张咏守蜀季春粜米以济贫民后守改之贫无所济晦叔奏复之民为謡曰蜀守之良先张后王
　　发屋伐树
　　汉王畅为南阳太守大姓有犯或遣吏发屋伐树湮井夷灶功曹张敞谏曰发屋伐树将为严烈虽欲惩恶难以闻逺恳恳用刑不如行恩孳孳求奸不若礼贤舜举臯陶不仁者逺化人在徳不在用刑畅深纳其言
　　张灯炷香
　　宋张忠定公为郡守寝室中张灯炷香通夕宴坐郡楼更鼓翻漏水歴歴分明倘一刻差误必诘之守籖者指名伏辜皆谓公曰神明
　　悬钲达寃
　　宋嘉定中赵与懽知安吉州设铜钲悬于门欲诉寃者击之
　　输钱息闘
　　宋鞠真卿守润州民有闘殴者本罪之外别令先殴者出钱以与后应者小人靳利兼不愤输钱于敌人其后终日纷争相视无敢先下手者按真卿熈寕中人
　　易鐍沮盗
　　宋刘舜卿知代州辽遣谍夜盗西闗鎻去舜卿亦不问密易旧鐍而大之数日虏牒送盗者并鎻还舜卿曰吾未尝亡鎻也命加于门则大数寸并盗还之虏大惭沮因诛谍者
　　促筹遁贼
　　宋冯瓉知梓州贼夜攻城瓉密令促更筹未夜分击五鼓贼遂遁去因纵兵追擒其首境内获安
　　良太守
　　宋刘敞知扬州郡有雷塘旧属民耕种其中徃嵗官取蓄水以备漕运旧田主皆夺业公至田主持契书诣府诉公判还之发运使以漕事动朝廷祈留之公以种稻事明其无用朝廷乃听之杜衍居南都闻之喜曰真良太守也
　　好知府
　　宋张咏知益州斩一猾吏吏称无罪公封判令至市曹读示之吏既闻防词告市人曰尔辈得好知府矣盖反贼李顺尝有死罪系狱此吏故纵之也
　　岂敢念子
　　宋胡安国知通州见善必为抵任甫逾旬金人薄都城下时子寅为郎在城中客有为公忧者安国愀然曰主上在重围中卿大夫恨效死无路岂敢念子乎
　　最为亲民
　　宋太宗太平兴国九年选秘书杨延夀等十余人分知诸州帝谓宰相曰郡守之任最为亲民茍非其人则下受其害
　　治取雏者罪
　　宋张次山清名直节见知于司马光遂知太山守有鹳集戒石前若有所诉次山谕令先飞命人随徃鹳集一大木上盖隣有取其二雏者次山为治其罪鹳始退飞
　　正戏猴者刑
　　宋杨绘仁宗时知兴元府吏请摄穿窬盗库缣者绘就视之踪迹不类人所出入乃呼戏猴者诘于庭一讯具服遂正其刑人称为神明
　　比为子产
　　宋王待制质知荆南府民有讼婚者诉曰贫无赀故后期公问其用几何因以俸钱与之使婚获盗窃人衣者曰迫于饥寒而为之公哀怜取衣衣之遣去荆人比为子产
　　比为杜诗
　　宋谢綘庆元中知邓州行寛厚之政时人比为杜诗
　　务合人情
　　宋王素字仲仪嘉祐中知成都为政务合人情蜀人録其所行号曰王公异防素又尝三守渭州驭将卒有恩且善料敌情故塞下戍卒常少而积粟可支十年
　　推行父法
　　宋韩琦徙知定州以古法教士嵗饥赈七百万人隣郡取其政以为法其子忠彦两知定州民喜曰此老相公子也必使我曹安稳忠彦推行父法视民如伤
　　涖政务在平心
　　宋詹体仁知静江府居官涖政务尽心平心尝曰尽心则无愧平心则无偏世服其确论
　　防事必为判语
　　宋张咏守蜀毎防事必为判语以示之蜀人镂板名曰戒民集大抵以移风俗笃孝义为本也
　　外臣不敢效尤
　　宋范成大代魏王守明州奏曰魏王国之懿亲故得以时节奉海物于两宫臣外朝臣也不敢效尤孝宗命停贡而罢进奉局
　　从官非敢为傲
　　宋冯京知开封府数月不诣丞相府京富弼婿宰相韩琦语弼以京为傲京闻之曰京为宰相从官不妄造请乃所以重公非傲也按京本宜州龙水县人尝寓居藤县之坛津既长从其父逰宦寓籍江夏解省廷试皆第一宜州即今广西庆逺府藤即今梧州府属县
　　清直始终不渝
　　宋元祐中传尧俞知明州有惠政清直一节始终不渝
　　吏民毫髪不假
　　宋蔡君谟守福唐束吏治民毫髪不假陈烈防与君谟共砚席一日徃见之维舟亭下闻其严遂不徃留诗于亭曰溪山龙虎蟠溪水角声喧中宵乡梦破六月夜衾寒风雨生残树蛟螭喜怒澜殷勤祝舟子移棹过前滩君谟闻之为之少霁
　　两州知劝
　　宋张咏守益州郡人张及李畋张逵皆有学行咏延奨加礼敦勉就举后三人皆登第歴美官于是两州学者知劝文风日振
　　二郡交争
　　宋杜衍字世昌知干州安抚察其治行以公权知鳯翔府二郡之民交争于境上一曰我公也汝夺之一曰今我公也汝何有焉
　　寓意乐词
　　宋蔡挺字子正应天宋城人为人有智计多诡谲自以乆留邉郡鬰鬰不自聊寓意乐府词有应念玉闗人老之句中使至使唱优歌之达于禁掖神宗悯之遂有枢府之拜
　　留意职事
　　宋陈俊卿知福州乞宫观上曰前执政治郡徃徃不以职事为念若俊卿在福州刘珙在建寕于职事间极留意治状着闻未可换易
　　葺垒练兵
　　宋刘忠显守越州时方腊作乱越大震官吏悉遁公曰吾为郡守将与城存亡遂葺垒练兵为战守备明年贼至城下公麾众出战贼大溃横尸蔽路自是贼不敢近越民相与创生祠饮食必祝曰活我者刘公也
　　兴学劝士
　　宋淳化中忠定公张咏知益州曰前日李顺胁民为贼今日吾化贼为民禁止讹言兴学劝士恩威竝用蜀民畏而爱之后复知益州蜀人闻之皆鼓舞相庆如赤子乆失父母而复来鞠我也
　　清谨持身
　　宋吕大忠知河南陜州清谨持身为政慈爱发奸摘伏盗贼屏息
　　简便立法
　　宋富郑公知青州救民灾伤立法简便天下传以为式
　　不报私怨
　　宋司马池知河南虢州専以长厚为政不报私怨人甚称之
　　预知奸谋
　　宋卢鉴知陜西仪州州有制胜闗最号险要李继迁欲乗虗袭破之且放言将由此大入有诏徙老防刍粟于内地鉴曰此必奸谋也卒不徙而贼亦不至
　　官物视如巳物
　　宋陈贯知泾州督察盗贼簿书筦库赋租出入皆自检覈尝谓僚属曰视县官物如巳物容有奸乎
　　吏人闲似野人
　　宋汪待举知处州为政曲尽下情民有争讼呼之使前面定曲直不以属吏百姓以诗颂之曰官舍却如僧舍静吏人浑似野人闲
　　菽水自奉
　　宋蒋元振淳化中知亷州清苦励节家属颇多贫不能赡悉寄住潭州在任啜粥饮水自奉甚薄为政简易民甚爱之
　　琴鹤自随
　　宋赵抃字阅道衢州西安人守成都以一琴一鹤自随及还神宗谓曰闻君疋马入蜀以一琴一鹤自随为政简易亦称是耶或云一一鹤其再任也屏去鹤止一苍头执事张公裕学士送以诗云马谙旧路行来滑放长江不共来
　　上下惊咤
　　宋元祐初钱勰知开封府老吏畏其敏欲困以事导人诉牒至七百勰随即剖决简不中理者缄而识之戒无复来阅月一人又至勰呼诘之曰汝前诉云云启缄信然上下皆惊咤
　　老稚攀留
　　宋王十朋知防州宣上恩恤民隐民输租俾自槩量闻者相告宿逋亦愿偿之去之日老稚攀留涕泣越境以送思之如父母
　　奏免折税
　　宋李复圭知泾州时二税之入三司移折已重转运使又复折之复圭为奏免民立祠祀之
　　奏免上供
　　宋蘓轼知杭州值嵗饥疫请免本路上供米三之一及得赐度僧牒易米故米不翔贵明年春又减价粜常平米以济之仍遣吏督医分坊治病全活者甚众
　　防富人杀仆
　　宋李兑知邓州为政简严老益精明有富人榜仆死系颈投井中而以自缢为解兊曰既赴井复自缢有是理乎必吏受赇教之耳讯之果然
　　禁送使虐囚
　　宋朱景知汝州叶驿道逺囚为送使所虐多至死俗呼为叶家闗景知之重禁以絶其患
　　兼有四长
　　宋田况字元均以徳化人人不敢欺时谓之照天蜡烛又谓张乖崖之明王文康之平程文简之肃韩忠献之爱四公所长公皆兼而有之
　　能除二苦
　　宋祥符中邵晔知广州凿内河通舟免民风之害及陈世卿代之又奏免州人计口买盐之害广人歌之曰邵父陈母除我二苦
　　贼无敢薄城
　　宋宣和间宋昭年知秀州时盗发严州昭年谓吾州次当受敌于是大修城隍明年贼果至秀昭年与民乗城固守贼留三日无敢薄城者后五日贼大溃而去朝廷嘉其功进职以宠异之
　　盗不敢入境
　　宋孙道夫知资州宣抚郑刚中荐其治行第一移知蜀州盗不敢入境遇事明察人目为水精灯笼又宋张中庸真宗时知洋州时亦号水精灯笼
　　恩信结人心
　　宋薛奎知延州以恩信结人心以威令制诸寨由是夏人终奎之世不敢犯塞
　　经学饰吏事
　　宋孔平仲知延安府以经学饰吏事以威信待羗人治状甚着
　　禁俗饭僧
　　宋蔡襄再知福州州俗重凶礼凡亲亡秘不举丧至破产以饭僧襄下令禁止之
　　禁民溺子
　　宋陈粹元符中知汀州申严州民溺子之令奏课为天下第三赐书褒美
　　知忠知直
　　宋滕元发知安州不奉行新法累被谪元发曰天知吾直上知吾忠吾何忧也按安州今徳安府
　　守节守廉
　　徐师回宋元丰中知南康军性耿直设施有条公廨建堂植八杉号为直节曰吾欲守节如此杉之直又建亭于明月泉上曰吾欲守廉如此水之清
　　骇散剧贼
