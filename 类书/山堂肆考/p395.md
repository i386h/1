<!-- { "loadSidebar": true } -->
　　宋文帝元嘉三十一年天泉池乐逰苑圃池并二莲同干又宋起居注泰始二年嘉莲一双骈花并实合跗同茎生豫州鲤湖
　　金塘
　　刘公干诗菡蓞溢金塘
　　玉井
　　韩文公诗太华峰头玉井莲开花十丈藕如船
　　赠环
　　北梦琐言元和中蘓昌逺居吴中有女郎素衣红脸与相狎赠以玉环一日见槛前白莲花开花蕋中有物乃玉环也折之乃絶
　　戴伞
　　搜神记无锡湖陂雨初止陂吏见一妇人着青衣戴伞呼之不得自投陂中乃是一大苍獭衣伞皆是荷花
　　武昌铃下
　　搜神记王敦在武昌铃下仪仗皆生莲花五六日而落花
　　神龙寺前
　　栁子厚双莲表臣某言今日某时中使某奉宣圣防出西外神龙寺前水渠内合欢莲花图二轴示百寮者伏惟道叶重华庆传种徳陶隂阳之粹美孕造化之精英卜吉每见于天心发祥必自于禁掖是以双华擢秀连蔕垂芳香激大王之雄影耀天泉之水焕开宫沼旁映给园灵贶应期天龙防圣寳歴夐超于小刼神功允洽于大千
　　灵运词采
　　谢灵运以词采得名鲍昭曰谢五如初发芙蓉
　　昌宗风流
　　百氏集露华晞别渚烟雨涨横塘容态天然别风流似六郎
　　鱼戯
　　谢晖诗鱼戯动新荷
　　蝶飞
　　杜阳杂编沧州有金莲花光彩焕烂与真金无异但不能入火其花如蝶每遇微风则摇荡如飞妇人竞采之以为首饰语曰不戴金莲花不得到仙家
　　昆眀池
　　云南滇池一名昆眀池中产衣鉢莲花盘千叶蕋分三色
　　太液池
　　天寳遗事太液池有千叶白莲眀皇与妃子同赏帝指妃子谓左右曰何似我解语花耶
　　担湖两花
　　沈约宋书元嘉中莲生建康额担湖一茎两花
　　华山千叶
　　华山记华山顶有池池中生千叶莲服之通仙因名其山曰华山
　　姊妹羞
　　罗隠双头莲诗两枝相倚更风流照映幽池意未休桃叶桃根双姊妹斜将青盖各羞
　　姊妹争宠
　　欧阳公双头莲诗汉宫姊妹新争宠湘浦妃嫔望所思邵尧夫双头莲诗汉室婵姢双姊妹天台缥缈两神仙当时尽有风流格谪向人间作瑞莲又古诗浑疑妖艳双乔化又恐才华二陆魂
　　霞标
　　宋之问秋莲赋晓而望之若霓裳宛转朝玉京夕而察之若霞标灼烁散赤城
　　云锦
　　苏东坡横湖诗贪看翠盖拥红妆不觉湖边一夜霜卷却天机云锦段从教匹练写秋光
　　玉皇谪堕
　　李白白莲诗似説玉皇亲谪堕至今犹着水云袍
　　冯夷捧出
　　王元之白莲诗昨夜三更里嫦娥堕玉簮冯夷不敢受捧出碧波心或曰杨大年诗
　　笑脸愁容
　　唐李绅重台莲花诗双女汉臯争笑脸二妃湘浦并愁容自怜秋露柔姿结不染春风治态浓
　　小腰清骨
　　欧阳公莲花赋或两两以相扶或亭亭而独出匪江妃之小腰即广陵之清骨余详见赋
　　银槖
　　白乐天白莲诗泄香银槖破泻露玉杯倾我慙尘垢眼见此琼瑶英
　　玉冠
　　前人诗素房含露玉冠鲜绀叶摇风钿扇圆本是吴中谁进藕今为依水寄生莲
　　女歌
　　李白诗越女歌采莲
　　佛爱
　　郑谷诗佛爱我亦爱清香蝶不偷一般竒特处不上妇人头百氏集旱莲诗初对庭除似浦溪寳陀光彩射晴晖等闲逰女来攀折免使兰桡水溅衣
　　灵运翻经
　　庐山记谢灵运即东林寺翻盘经且凿池植白莲其中
　　于頔制曲
　　唐史于頔因瑞莲制曲号相府莲
　　低光
　　三辅黄图琳池有分枝荷一茎四叶状如骈盖日照则叶低防根茎若葵之卫足名曰低光荷实如珠可以饰佩
　　照影
　　晏叔原蝶恋花词妖艳秋莲生别浦红脸青腰旧识凌波女照影弄妆娇欲语西风岂是繁华主　可恨良辰天不与才过斜阳又值黄昏雨朝落暮开空自许竟无人解心中苦
　　夜舒昼卷
　　杂爼汉灵帝时有夜舒荷长一丈一茎四莲其叶夜舒昼卷南国所献也
　　香散蔕连
　　唐姚合南池嘉莲诗芙蓉池里叶田田一本双枝照碧泉浓丽共妍香各散东西分艳蔕相连
　　雨裛
　　杜诗雨裛红蕖冉冉香
　　风揺
　　沈约诗微风摇紫萼轻露拂朱房
　　半浓半淡
　　杨诚斋诗红白莲花开共塘两般顔色一般香宫人梳洗争先后半是浓妆半淡妆
　　不蔓不枝
　　周茂叔爱莲说水陆草木之花可爱者甚蕃晋陶渊眀爱菊李唐以来世人甚爱牡丹予独爱莲出污泥而不染濯清涟而不妖中通外直不蔓不枝香逺益清亭亭浄植可逺观而不可防玩焉予谓菊花之隠逸者也牡丹花之富贵者也莲花之君子者也噫菊之爱陶后鲜有闻莲之爱同予者何人牡丹之爱宜乎众矣
　　入水
　　酉阳杂爼南海有睡莲夜则花低入水屯田韦郎中从事南海亲见
　　凌波
　　张文潜诗半池碧玉秋波莹緑云拥扇青摇柄水宫仙子鬭红妆轻步凌波踏眀镜
　　浄色
　　苏颍濵诗莲花生淤泥浄色比天女空眀世无匹银缾送佛所蔫然落寳床应返梵天去
　　苦心
　　周知微观双头白莲图君不学叔隗季隗南归晋又不学大乔小乔东入呉一种桃根与桃叶若为化作双芙蕖临淮政成有余暇坐令举室生潇洒临溪一幅万里寛移得浙川入图畵天空水濶江茫茫想见女英与娥皇九疑云深苍梧逺氷姿泣露不成妆苦心抱恨何时了香骨应没秋草不如回首谢秋风分作尹邢来汉宫
　　梨花
　　格物丛话春二三月百花开尽始见梨花又有一种名棠梨结实大如指
　　折花簮帽
　　祥云志梁绪于梨花开时折花簮之压损帽檐
　　为花洗妆
　　唐余録洛阳梨花时人多携酒其下曰为梨花洗妆又张乐集杭州风俗其酿酒趂梨花开时熟则号梨花春故白公杭州春望诗红袖织绫夸柿蒂青蚨沽酒趂梨花
　　发荣季秋
　　唐史周武后甞于季秋出梨花一枝以示宰相宰相以为祥杜景全独曰隂阳不相夺伦凟则为灾今草木黄落而此更发荣隂阳不时咎在臣等太后曰真宰相也
　　烂漫正月
　　韩退之梨花下赠刘师命诗洛阳城外清眀节百花零落梨花发今日相逢瘴海头共惊烂漫开正月
　　一枝带雪
　　苏东坡诗剪剪轻风漠漠寒玉饥萧瑟粉香残一枝带雪墙头出不用行人着眼看
　　一枝带雨
　　白乐天长恨歌玉容寂寞泪琅玕梨花一枝春带雨
　　擅春林
　　耳目记李遵进查梨表紫花开处擅美春林緑蔕垂时囘光秋浦
　　成秋苑
　　李贺诗曲水飘香去不囘梨花落尽成秋苑
　　郭西千树
　　韩退之诗闻道郭西千树雪欲将君去醉如何东坡诗冷香销尽晚风吹脉脉无言对落晖旧日郭西千树雪今随蝴蝶作团飞
　　栏东一株
　　东坡清眀梨花诗梨花淡白栁深青桞絮飞时花满城惆怅东栏一株雪人生能得防清眀
　　艳浄香寒
　　钱起诗艳浄如笼月香寒未逐风桃花徒防地刚被笑顔红
　　妆靓光凝
　　见寒食
　　荀令薫香
　　阮南溪诗缤纷紫雪浮须细冷淡清姿夺玉光刚被何郎曽傅粉絶怜荀令爱薰香
　　潘妃却酒
　　周美成水龙吟词素饥应怯余寒艳阳占尽青芜地樊川照日灵闗遮路残红敛避传火楼台妬花风雨长门深闭亚帘栊半湿一枝在手偏勾引得黄昏泪　别有风前月底布繁英满园歌吹朱铅退尽潘妃却酒昭君乍起雪浪翻空粉裳缟夜不成春意恨玉容不见琼英谩好与何人比
　　凄凉意
　　前人蝶恋花词咏王道辅画梨花镂雪成花檀作蕋爱伴秋千揺曳春风里翠袖年年寒食泪为伊牵惹愁无际　幽艳偏宜春雨细红粉防干有个人相似钿合金钗谁与寄丹青传得凄凉意
　　寂寞妆
　　王忠献诗朝来经雨低含泪竞写真妃寂寞妆
　　茉莉花
　　格物丛话茉莉花叶面微皱无刻缺性喜地暖南人畦莳之开时在夏秋间六七月始盛今人多采以薰茶或蒸取其液以代蔷薇露东坡目为暗麝可谓善平章者矣
　　西国移
　　南方草木状那悉茗花与茉莉花皆胡人自西国移植于南海南人怜其芳香竞植之陆贾南越行纪南越之境五谷无味百花不香唯此二花特芳香不随水土而变与夫橘北为枳者异矣彼处女子以防丝穿花心以为首饰又郑松牕诗话广州城九里曰花田尽栽茉莉及素馨
　　禅房觅
　　王梅谿诗茉莉名佳花亦佳逺从佛国到中华老来耻逐蝇头利故向禅房觅此花
　　韵传天竺
　　郑松牕诗风韵传天竺随经入汉京香飘山麝馥露染雪衣轻
　　色照祗园
　　刘彦冲诗翠叶光如沃氷葩淡不妆一畨秋早秀彻日坐旁香色照祗园静清囘瘴海凉傥堪纫作佩老子欲浮湘
　　越裳灵种
　　江奎诗灵种传闻出越裳何人提挈上蛮航他年我若修花史列作人间第一香
　　炎州珍产
　　张于湖词炎州珍产呉人未识天与人间独步
　　僊娥醉掉
　　江奎诗虽无艳态惊羣目幸有清香压九秋应是仙娥燕归去醉来掉下玉搔头
　　黎女竞簮
　　东坡谪儋耳见黎女竞簮茉莉含防榔戏书几间曰暗麝着人簮茉莉红潮登颊醉防榔
　　削玉团酥
　　百氏集风流不逐春光削玉团酥素淡妆疑是化人天上至毗那一夜满城香
　　调氷弄雪
　　宋刘叔安念奴娇词调氷弄雪想花神清梦徘徊南土一夏天香收不起付与蕋仙无语秀入精神凉生肌骨销尽人间暑稼轩愁絶惜花还胜儿女　长记歌酒防开时向晚笑浥金茎露月浸防干天似水谁伴秋娘牕户困殢云鬟醉欹风帽总是牵情处返魂何在玉川风味如许
　　长伴荔枝来
　　韩南涧南柯子词五月炎州路千丛扑地开只疑标韵是江梅不道春风庭院雪成堆　寳髻琼瑶缀仙衣翡翠裁一枝长伴荔枝来付与玉人和笑挿鸾钗
　　较似酴醿瘦
　　宋卢祖臯洞僊歌词玉肌翠袖较似酴醿痩防畨熏醒夜牕酒问炎州何事得许清凉尘不到一段氷壶剪就
　　伴众芳
　　王右丞诗寻得天花伴众芳
　　浄尘虑
　　朱文公诗旷然尘虑浄为对夕阳眀宻叶低层幄氷乱玉英不因秋露湿讵识此香清预恐芳菲尽微吟绕砌行
　　幽佳
　　杨诚斋诗江梅去去木犀晚芝草石橊刺人眼茉莉独立幽更佳龙涎避香雪避花朝来无热夜凉甚急遣山童报花信一枝带雨折归时走送诗人觅好诗
　　孤洁
　　王梅谿诗西域名花最孤洁东山芳友更清幽
　　海棠花
　　唐李賛皇公集花本以海为名者悉从海外来海棠之类是也至南朝沈约始以诗咏之此花五出初则极红如胭脂防防然后则渐成缬晕比落则若宿妆淡粉惜有色无香盖亦未得造化之全耳惟蜀中嘉州海棠有香其木合抱又有所谓似木林禽二花者特棠梨花耳惟紫绵色者方谓之真海棠今江浙间一种柔枝长蒂顔色浅红垂英向下如日蔫乃谓之垂丝海棠
　　太真被酒
　　太真外传明皇登沈香亭召太真太真时被酒未醒命力士从侍儿扶掖而至醉顔残妆鬓乱钗横不能拜眀皇笑曰此真海棠花睡未足耳崔徳符诗浑是华清出浴初碧纱斜掩见红肤便教桃李能言语西子娇妍比得无又杨诚斋诗江水夜韶乐海棠花贵妃
　　子美无诗
　　王偊偁诗话杜子美避地蜀中未甞有一诗説着海棠以其所生母名海棠故也故郑谷诗浓淡芳春满蜀乡半随风雨断莺膓浣花溪上堪惆怅子美无心为发扬
　　花中神仙
