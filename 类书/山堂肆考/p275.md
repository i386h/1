<!-- { "loadSidebar": true } -->
　　事理发挥慷慨丈夫意气相期仗剑于樽酒之间着鞭于功名之防惟知以懐安败名为戒夫岂欷歔流涕恋恋作儿女子态耶
　　东门祖饯
　　见致仕
　　南京送别
　　苏东坡出知杭州道由南京陈后山时为徐州教授告徐守孙觉愿往一见而觉不之许乃托疾谒告来南京送别同舟东下至宿而后归为刘安世所弹
　　挥袂
　　文选分涂长林侧挥袂万始亭又唐诗岐路分襟易
　　牵衣
　　魏文帝见挽船者兄弟辞别作诗曰舍我故乡客将适万里道妻子牵衣袂落泪沾懐抱
　　行色
　　栁下季谓孔子曰今者阙然数日不见车马有行色得防见跖耶孔子仰天而叹曰然出庄子
　　羇心
　　唐诗羇心何处尽羇心谓羇客之心也
　　坠雨
　　文选坠雨离于云秋蔕去于树喻别离也
　　别云
　　唐诗离愁惨别云
　　岐言
　　六朝诗岐言未及申谓将别时临岐所言也
　　别引
　　唐诗别引绕繁弦别引谓离别之歌曲也
　　扶景栁烟
　　六朝诗君如东扶景妾似西栁烟此喻夫妇离别一在东一在西相隔之逺也一説东扶景日初出也喻人之芳年西栁烟暮景也喻人之年老
　　迷雀羁雉
　　六朝诗西飞迷雀东羁雉倡楼秦女年相随此喻夫妇离别不得相随也
　　旅鬓
　　唐诗清露下时伤旅鬓
　　离声
　　宋胡直孺字少汲别刘邦直诗我无健笔翻三峡君有长才肃五兵同是行人更分手不堪风树作离声又唐李白南阳送客诗坐惜故人去偏令游子伤离顔怨芳草春思结垂杨




　　山堂肆考卷一百三十七
<子部,类书类,山堂肆考>
　　钦定四库全书
　　山堂肆考卷一百三十八　明　彭大翼　撰人事
　　祝寿
　　家语哀公问政于孔子孔子对曰政之急者莫大乎使之富且寿也公曰为之柰何孔子曰省力役薄赋敛则民富矣敦礼教远罪疾则民寿矣
　　梦与九龄
　　见圣寿
　　行开八秩
　　礼王制九十日有秩注云秩常也谓人年九十日使人以常膳致之也又小説礼年八十日有秩故以八十为八秩道家者流用此语白乐天屡用之其诗云行开第八秩可谓尽天年又云已开第七秩屈指防多人
　　松栢
　　诗小雅如南山之寿如松栢之茂
　　冈陵
　　诗鲁颂三寿作朋如冈如陵
　　大椿
　　庄子曰楚之南有防灵者以五百嵗为春五百嵗为秋上古有大椿者以八千嵗为春八千嵗为秋注云防灵木名
　　蟠桃
　　汉武帝故事西王母降出桃七枚自取二枚以五枚与帝帝留核欲种之王母曰此桃三千年一花三千年一实非下土可种之物也
　　氷桃雪藕
　　周穆王集方士春霄宫王母乗辇而来玉帐高防进万嵗氷桃千年雪藕
　　仙椹灵
　　十洲记扶桑岛有木如桑其实如椹九千年一实
　　光芝
　　王母第二十女紫防夫人曰玉醴金浆交生神梨方丈火枣光灵芝我当与山中许道士不以与人间许长史按许长史谓许穆许道士谓穆少子玉斧也
　　金光草
　　广异记谢卿至东岳夫人所居有异草叶如芭蕉花正黄色其光可鉴曰金光草也故李白诗愿飱金光草寿与天齐倾
　　酌斗以祈
　　诗大雅曽孙维主酒醴维醹酌以大斗以祈黄耉黄耉台背以引以翼寿考维祺以介景福此祭毕而燕父兄耆老之作
　　举觞相属
　　宋史浩字直翁淳熈己巳挂冠归四明年登八十女兄年八十二四弟皆高年同气至亲举觞相属朱顔华发咸寿而康绘为六老图楼参政为之序
　　优昙华
　　法华经是人甚希有过于优昙华此华五百年一开有花无实又防云优昙华鉢名瑞应三千年一现现则金轮王出
　　风声木
　　洞冥记太初二年东方朔从西那国还得风声木十枝献帝长九尺大如指风吹之如玉声有武事则如金革之响有文事则如琴瑟之响上以枝徧赐群臣臣有疾者枝则汗死者枝则折昔老耼在周世七百年枝竟未汗偓佺生于尧时三千年枝竟未折上以枝问朔朔曰臣见此枝三过枯死而复生岂特不汗不折而已哉里语曰年未半枝不汗此木五千年一湿万年不枯
　　引年
　　礼王制有虞氏养国老于上庠养庶老于下庠夏后氏养国老于东序养庶老于西序殷人养国老于右学养庶老于左学周人养国老于东胶养庶老于虞庠凡三王养老皆引年注云四海之内老者众矣安得人人而养之待国老庶老之礼毕即行引户校年之令而恩赐其老者焉
　　展礼
　　宋王元之寿域碑记王者患民之无寿也举引年之典行养老之礼乞言于东序展礼于南庠
　　吐故纳新
　　庄子曰吹呴呼吸吐故纳新熊经鸟伸为寿而已矣此导引之士养形之人彭祖寿考者之所好也按道家以吐故纳新为内丹烹鼎金石为外丹
　　返骨洗髓
　　东方朔元封中游鸿蒙之泽忽遇老母采桑于白海之濵俄而有黄眉翁指母以语朔曰昔为吾妻托形于太白之精今汝亦此精也吾却食吞气已九千余嵗目中瞳子皆有青光能见幽隠之物三千年一返骨洗髓三千年一剥皮伐毛吾生已三洗髓三伐毛矣
　　广成长生
　　庄子曰广成子居崆峒之上黄帝往访之问至道广成子曰无劳尔形无摇尔精乃可长生故我修身千二百嵗形未尝衰按陆德明曰广成子即老子
　　籛铿乆寿
　　彭祖厯虞夏至商寿八百嵗以乆寿闻
　　海屋添筹
　　昔有三老相遇一曰吾忆少时与盘古有中外一曰海水变桑田吾辄下筹已满十屋矣一曰吾师食蟠桃投核于昆仑之下今与昆仑齐矣
　　仙籍书名
　　宋杨廷秀南极老人歌寿叔父云淡溪居士登九龄朱顔緑鬓如后生横拖仙人緑玉杖倒诵上帝黄庭经璇霄仙籍书姓名丹霞染诰金花绫近来更觉双眼明夜抄蝇头下灯登山临水两脚轻御风骑气不用行何人有笔笔无尘鹅溪一幅为写真乌纱白苎坐鼓琴上有千嵗长松青令威旁舞亥夫聴个是活的南极老人星按亥夫见耆英类不知纪年注天文志狼北地有大星曰南极老人星见则天下治平主寿昌
　　箕翼
　　荀子曰国安磐石寿如箕翼
　　龙
　　扬子曰或问龙鸿鹄寿乎曰寿曰人可寿乎曰寿物以其性人以其仁史记曰千年乃游于莲叶之上鹤千嵗栖于偃盖之松
　　献续寿衣
　　开宝中神泉县令姓张外施亷防内极贪黩一日榜县门云某月某日某人生日告示诸色人等不得馈送有曹吏曰县宰明言生日欲我辈知也众曰然至日各持缣献之曰续寿衣宰一无所拒后又告示曰某月某日县君生日仍前不受馈送吏复持缣以献复受之时王嵓赋鹭鸶诗以讽之曰飞来疑是鹤下处却寻鱼
　　赐灵寿杖
　　汉书赐孔光灵寿杖注云灵寿木似竹有枝节长不过八九尺围三四寸自然合杖制不湏削治也
　　弄雏
　　见子
　　放鸽
　　东轩笔録光禄卿巩申佞而好进老为省判趋附不已王荆公为相每生日朝士献诗颂僧道献功德申不闲诗什又不能诵经于是以大笼贮雀鸽诣客次搢笏开笼每放一鸽叩齿祝之曰愿相公一百二十嵗时有边塞之主妻病而虞候割股以献者天下骇笑或对曰虞候为县君割股大卿与丞相放生
　　摩铜狄
　　东汉蓟子训有神术与一老翁共摩娑铜狄人于长安东相谓曰适见铸此已近五百嵗矣故张天觉诗曰鹤发飘飘紫府仙摩挲铜狄不知年
　　授玉杖
　　汉礼仪志仲秋之月县道皆按户比民年始七十者授以玉杖餔之糜粥八十者礼有嘉赐注云玉杖端以鸠鸟为饰鸠不噎之鸟欲老人不噎也
　　长生箓
　　清异箓华隂士人之子有别庄在老鵶谷因收刈与宻友饮夜醉乗月出庄信步行十余里至一宫殿中皆仙妆妇人玉宇寳台上安玉匣大标金字曰长生録二人覩一金翠双鬟女发书读之曰九琳上魔伯校玉书先春法师长养三天花木竝増筭五千年二人失声忽然不见身在乱石乔木间耳
　　太飞丸
　　清异録临卭人呉毅以多疾祷于青城山紫极院置坛设醮毕假寐斋防梦天人称自剪刀馆来授一竹简题曰太飞丸链心法用盐解仙人一物注曰世间白蝙蝠是也其制合之法甚详仍戒以絶嗜欲方可服
　　日面天肠
　　清异録大清草木方服云母者成日面天肠饵钟乳者登福衢寿车
　　麟脂螭髓
　　续仙传谢卿遇仙见素麟脂斑螭髓洲白柰崆峒灵又有琼饴酒弹八琅之璈吹丛霄之笙击洞隂之磬作廻鸾转鳯之舞
　　种寿泉
　　清异録仙家以津液灌溉丹田为种寿泉
　　却老霜
　　清异録以九链松枝为之可辟谷长生
　　生甲子朔
　　见耆英
　　生丙子嵗
　　唐张果老有仙术常言我生于尧之丙子嵗尧时为侍中往来恒山中开元时湘州刺史韦济荐之上遣玺书迎入禁中以为银青光禄大夫号通先生厚赐遣归
　　啓期三乐
　　家语孔子游泰山见荣啓期行郕之野鹿裘带索抱琴而歌孔子曰先生所以为乐者何也对曰天生万物唯人为贵吾既为人一乐也男尊女卑吾既为男二乐也人生有不见日月不免襁褓吾行年九十五矣三乐也贫者士之常死者人之终处常得终吾何忧哉孔子曰善哉能自寛者也
　　山谷四印
　　黄山谷赠张叔和曰我提养生之四印君家所有更赠君百战百胜不如一忍万言万当不如一黙无可拣择眼界平不藏秋毫心地直
　　作庆老堂
　　韵语阳秋陈绎奉亲至孝尝作庆老堂以娯其母王介甫赠之诗曰种竹常疑出冬笋开池故合涌寒泉
　　建眉寿堂
　　宋张浚母秦国夫人高寿浚时知福州就州宅建眉寿堂
　　师出合
　　宋赵师附韩侂胄得知临安府侂胄生日百官争献珍异师最后至出一小合曰愿献果核侑觞啓之乃粟金蒲桃小架上缀大珠百余颗众慙阻
　　莱公造棚
　　宋寇莱公在藩镇尝因生日造山棚大宴又服用僣侈为人所奏上怒甚谓王旦曰寇凖每事欲效朕可乎旦曰凖诚贤能无如騃何上意解遂不问
　　驰送香炬
　　宋熊大经嘉定间为建阳簿视篆之始迎亲未至遣使驰送香炬庆亲庭八袠之寿自制西江月一曲以献
　　逺寄鐡杖
　　苏东坡以鐡柱杖为张安道生日诗二年相伴影随身踏破江湖草木春摘石旧痕犹带眼闭门高节欲生鳞畏途自卫真无敌捷径争先却累人逺寄知公不嫌重笔端犹自干千钧又东坡于子由生日送檀香观音像并香印篆盘
　　老子出关图
　　云斋録钱穆父尹京府生日杨次公画老子出关图作诗以献云秘藏函谷关中子来献蓬莱阁上仙愿得须眉如此老却教鹤羡长年
　　范蠡游湖图
　　倦游録宋陈恭公罢政判亳州年六十九遇生日亲戚多献老人星图侄世修独献范蠡游五湖图且賛曰贤哉陶朱霸越平呉名遂身退扁舟五湖公即日纳节明日乞致仕
　　壁上题诗
　　宋真徳秀少好学母呉氏躬织纴以敎后中宏词科帅湖南潭人为立生祠一夕有人题诗于壁曰举世知公不爱名湘人苦欲置丹青西方又出一活佛南极今添两寿星防百年方钟间气八千春愿祝修龄不须更作生祠记四海苍生口是铭
　　江上奏曲
　　宋元符三年十二月十九日苏东坡生日置酒赤壁下酒酣笛声起江上使人问之即进士李委作鹤南飞曲以献也曲嘹唳有穿云裂石之声
　　寿冦莱公
