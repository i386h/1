<!-- { "loadSidebar": true } -->
　　石虎邺中记襄邺间千里之中夹道植榆盛暑之月人行其下
　　汁可髹物【已下漆树】
　　格物论漆树身如柿叶亦近似其汁可以髹物以竹筒钉入木中取之人多种于山谷间
　　叶可为散
　　后汉方艺樊阿从华佗求方可服食有益千人者佗以漆叶为青黏散与之
　　樊侯种
　　后汉樊宏父重尝欲作器物先种梓漆时人之积以嵗月皆得其用向之笑者咸求假焉赀至钜万追爵諡为夀张敬侯
　　南华忧
　　朱文公漆园诗旧闻南华僊作吏漆园里应悟见割忧防然空隠几
　　桐【附梓】
　　瑞应图王者任用贤良则梧桐生于东厢礼斗威仪君乘火德而王其政平梧桐生
　　中瑟
　　夏书峄阳孤桐注云峄山之阳特生桐中琴瑟
　　剪珪
　　见亲生
　　生朝阳
　　诗大雅梧桐生矣于彼朝阳按山之东曰朝阳
　　出太防
　　张恊七命寒山之桐出自太防含黄钟以吐干据苍岑以孤生
　　乳可致巢
　　庄子曰空门来风桐乳致巢注云门户空风喜投之其子似乳着叶而生鸟喜巢之
　　材难为弩
　　淮南子曰智者有所不及故桐不可以为弩
　　成云
　　淮南子曰桐木成云注云取十石瓮满以水置桐其中葢之三四日气如云作
　　知月
　　遁甲梧桐不生九州异居注云梧桐树知日月正閠其树生十二叶一边有六叶则知无闰有闰则生十三叶从下数起每叶为一月视叶小者则知闰在何月
　　龙门百尺
　　枚乗七发龙门之桐髙百尺而无枝
　　吹台百围
　　逰名山志吹台有髙梧皆百围
　　夫差别舘
　　吴王别舘有楸梧成林焉古乐府梧桐秋呉王愁是也
　　苻坚阿房
　　秦记长安謡曰鳯皇凤皇止阿房苻坚遂于阿房植树数万株以待之其后慕容冲入阿房城而止焉冲小字鳯皇
　　吴平门外
　　异苑吴平门外忽生青桐一株上有歌謡之声平恶而伐之平随军与北兵三战忽空中似歌曰死树今更青吴平寻当归适闻伐此树已复有光辉平果得归
　　刘靖廊边
　　清异录同州郃阳县刘靖家兄弟同居宅边榆树上生桑西廊梧桐生谷枝眀年坟中白杨生桧并欝茂相若乡人号榆为义祖桐为小义白杨为义孙分先后也县令出官钱为修三义亭
　　折枝
　　襍记厯城房家园乃齐博陵君豹之山也其园襍树森列或有人折其桐枝者君輙曰何为伤吾凤条
　　飘叶
　　蜀人侯继图倚大慈寺楼偶飘一大桐叶上有诗云拭翠敛娥眉为欝心中事搦管下庭除书作相思字此字不书名此字不书纸书向秋叶上愿逐秋风起天下有心人尽害相思死天下负心人不识相思意有心与负心不知落何地后数年继图卜任氏为婚
　　刻木卧囚
　　见寛刑
　　破叶进帝
　　唐徳宗在奉天召李泌赴行在时李懐光叛嵗又旱蝗议者欲赦懐光帝问羣臣泌破一桐叶附使以进曰陛下与懐光君臣之分不可复合如此叶由是不赦
　　防玉池
　　沈约咏孤桐诗分根防玉池欲待髙鸾集
　　落金井
　　李白诗梧桐落金井一叶飞银床
　　润雨
　　魏明帝猛虎行双桐生空井枝叶自相加通泉溉其根雨润其柯
　　带晨霞
　　谢灵运诗桐林晨霞
　　栖凤
　　毛诗注凤凰之性非梧桐不栖非竹实不食
　　拂乌
　　梁简文帝诗晓叶藏栖凤朝花拂曙乌
　　爰伐琴瑟【已下梓木】
　　诗国风树之榛栗椅桐梓漆爰伐琴瑟注云榛栗二木皆可供笾实椅桐梓漆四木皆琴瑟之材也
　　必加恭敬
　　见乡里
　　斩以为筝
　　文选斩泗濵之梓以为筝
　　种之作噐
　　见漆
　　荆
　　格物论荆小木丛生枝茎婆娑叶刻缺而麄澁荒坂洲渚多有之又有所谓牡荆杜荆山荆等其名不一班荆
　　见朋友
　　负荆
　　史亷颇肉袒负荆
　　宫中生荆
　　汉书淮南安王谋逆伍被谏曰昔子胥谏吴王云臣见麋鹿逰姑苏之台今臣亦将见宫中生荆棘露沾衣也
　　门中生荆
　　东观汉记尹勤治韩诗师事薛汉身牧豕事亲至孝并无交游门中生荆棘
　　议分即枯
　　见兄弟
　　指病自愈
　　郡志宁浦有荆三种金荆可以作枕紫荆可以作床白荆可以作履又有杜荆指病自愈取节不相当者月晕时刻之与身相等置床下虽危困亦愈也
　　防榈
　　格物论防榈一名栟榈髙一二丈无枝榦叶长而大岐生叶状如车轮皮相重裹一行一皮冬月取皮可为索也
　　防拂
　　杜诗注杜甫因朝廷以李林甫之材代张九龄为相作防榈拂诗以寓意
　　防笋
　　东坡诗注防笋状若鱼子而加甘芳蜀人以馔佛僧甚贵之笋生肤毳中葢花之方孕者正二月间可剥而取之过此则苦澁不可食矣取之无害于木而宜于饮食法当蒸熟以竹笋同蜜煮醋浸可致千里外梁江淹有颂异木之生疑竹疑草攅丛石径森苁山道烟岫相珍云壑共寳不锦不缛何逊工巧
　　集斧斤
　　杜子美诗蜀门多防榈髙者十八九其皮割剥甚虽众亦易朽徒布如云叶青青嵗寒后交横集斧斤凋落先蒲栁
　　如车轮
　　梅圣俞诗青青防榈树散叶如车轮拥箨交紫髯嵗剥岂非仁用以覆雕舆何惮尅厥身
　　夜义头
　　李羣玉与王璘聨句防榈叶散夜义头
　　僊人掌
　　唐庚防花诗砍破夜义头取出僊人掌鲛人满腹珠鲖鱼新出网一云刘贡父诗
　　赠木鱼
　　东坡送防笋与殊长老诗赠君木鱼三百尾中有鵞黄子鱼子夜义剖瘿欲分甘箨龙藏头敢言羙愿随蔬果得自用勿使山林空老死问君何事食木鱼烹不能鸣固其理
　　披孔雀
　　洪舜俞诗旧脱败簔乱新添华节髙肃容春尚静侠气夏方豪黄孕子鱼腹青披孔雀尻丰撞如可制雷动景钟号
　　栁
　　尔雅桞丑条管子五沃之土宜桞大戴礼正月栁荑荑发叶也埤雅杨蒲桞所谓董泽之蒲是也
　　展禽家植
　　淮南子曰展禽家植栁身行惠徳因号桞下惠
　　女娲坟生
　　襍爼乾元中虢州刺史王竒光奏阌乡县女娲坟天寳十三载大雨晦防忽失所在至今河侧夜闻雷风声晓见其坟涌出上生双栁树髙丈余下有巨石兼画图以进
　　亚夫营
　　见将帅
　　嵇康宅
　　见夏
　　京尹市
　　汉张敞为京兆尹走马章防街街有栁终唐世曰章台栁故杜诗京兆空市桞
　　省郎庭
　　孔帖韦虚心父维初为省郎时莳栁于庭及虚心兄弟居郎省对之敛容
　　樊圃
　　诗齐风折桞樊圃狂夫瞿瞿
　　防衢
　　潘岳诗弱桞防脩衢
　　状若车盖
　　隋书渤海公髙颎孩孺时家有栁髙百尺许亭亭若车葢里中老父曰当出贵人后颎至宰相
　　状如丝缕
　　齐刘俊之为益州刺史献蜀栁数株枝条甚长状如丝缕武帝植之于太昌云和殿前尝嗟翫曰杨栁风流可爱如张绪当年
　　东门叶
　　诗陈风东门之杨其叶牂牂东门之杨其叶肺肺
　　北郭枝
　　乐府诗驾出北郭门仰折杨栁枝
　　汉苑
　　温叟诗话汉苑中有栁状如人号曰人桞一日三起三眠故江赋云不比禁中人栁终朝剰得三眠
　　隋堤
　　隋炀帝自板渚引河逹于淮海谓之御河河畔筑街道树以栁名曰隋堤计一千三百里
　　养由射叶
　　见习射
　　桓温攀条
　　晋桓温北伐行经金城见少为琅琊时所种栁皆已十围慨然曰木犹如此人何以堪因攀枝执条然流涕
　　僵栁复起
　　汉上林苑中僵桞树一朝复起生枝叶有虫食其叶为字曰公孙病已立及昌邑废更立宣帝帝本名病已
　　枯栁复荣
　　见礼部侍
　　结带
　　丽情集栁枝乃洛中里娘也因诵李义山燕台诗乃折栁结带赠义山以乞诗
　　染衣
　　见登第
　　窃西门
　　晋陶侃镇武昌性纎密类赵广汉尝课诸营种栁都尉夏施盗官栁植于已门侃后见之驻车问曰此是武昌西门官栁何因盗来此种施惶恐谢罪
　　种北馆
　　南齐书王敬则尝使魏于北馆种杨栁后员外郎虞长曜北使还敬则问我昔种杨栁今各大小长曜曰彼中以为甘棠
　　俄生左肘
　　庄子曰支离叔与滑介叔观于防伯之丘昆仑之墟黄帝之所休俄而栁生其左肘其意蹷蹷然恶之支离叔曰子恶之乎滑介叔曰亡予何恶生者假借也假之而生生者尘垢也死生为昼夜且吾与子观化而化及我我又何恶焉
　　移植永丰
　　唐宣宗闻乐府唱白居易栁枝词有永丰南角荒园里尽日无人属阿谁之句乃下勅移植于坊中故宋张文潜诗永丰坊里旧腰肢曾见青青初种时尽道路傍离别恨争教风絮不狂飞
　　赐圏辟毒
　　见春
　　着户驱邪
　　齐民要术正月旦取栁枝着户以驱百邪
　　防水桥边
　　宋钱思公诗章台街里翻轻吹防水桥边送落晖
　　长安陌上
　　刘禹锡杨栁枝城外春风吹酒旗行人挥袂日西时长安陌上无穷树惟有垂杨绾别离
　　黄金缕
　　李义山诗已带黄金缕仍开白玉花长时须拂马宻处可藏鸦又张于湖诗隄边杨栁宻藏鸦隄上游人两髻了
　　緑丝縧
　　贺知章杨桞词碧玉妆成一树髙万条垂下緑丝縧不知细叶谁裁出二月春风似剪刀
　　女儿腰
　　杜诗隔溪杨栁弱嫋嫋恰似十五女儿腰谁谓朝来不作意狂风挽断最长条
　　比丘顶
　　清异录新裁栁树必用泥封其头颇类比丘顶元伯玉宅前揷栁初春吐芽伯玉曰喜得漏春和尚一一无恙盖取杜子美漏泄春光有栁条之句
　　媚眼
　　宋周美成贺方回词爱日轻明新雪后媚眼星星渐欲穿窓牖不待长条倾别酒一枝已入离人手　浅浅柔黄轻腊透过尽氷霜便与春争秀强对青铜簮白首老来风味难依旧
　　舞腰
　　白乐天诗叶含浓露如啼眼枝嫋轻风似舞腰
　　萦笔缀巾
　　刘禹锡栁絮诗花巷暖随轻舞蝶玉楼晴拂艳妆人萦廻谢女题诗笔防缀陶公漉酒巾
　　含烟带雨
　　宋吕居仁诗含烟带雨过平桥嫋嫋千丝复万条张令当年成底事风流才似女儿腰
　　桑
　　格物论桑皮麄枝干修踈叶多刻缺面深緑色而有光典术桑木者箕星之精史记齐鲁千畆桑其人与千户侯等
　　沃叶
　　诗卫风桑之未落其叶沃若
　　丑条
　　尔雅桑栁丑条
　　鸨集
　　诗唐风肃肃鸨行集于苞桑
　　雉驯
　　见县尹
　　拂日
　　淮南子曰扶桑在阳州日所拂
　　知风
　　古诗枯桑知天风海水知天寒
　　通泉
　　寰中记天下之髙者扶桑无枝叶上至于天下通三泉
　　变海
　　见僊
　　生伊尹
　　见诞育
　　乳仲尼
　　孔演图孔子母徴在游于大塜之陂睡梦黒帝使请已往交语曰汝乳必于空桑觉则若有所感后生丘于空桑之中乳产也
　　树之墙下
　　孟子五畆之宅树墙下以桑
　　种于界上
　　齐书襄阳土俗凡邻居必种桑于界上以为志韩系伯以桑防妨他地迁开数尺隣人随侵之系伯輙又改种邻人慙还所侵地
　　七日而拱
　　白帖伊陟相太戊亳有祥桑谷共生于朝七日而大拱
　　数日而枯
　　晋愍懐太子时有桑生于西厢数日而枯十二月后生太子
　　子产兴谤
　　韩非子曰子产相郑开畆树桑郑人谤訾
　　张堪见歌
　　见太守上
　　两两同根
