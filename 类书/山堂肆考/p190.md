<!-- { "loadSidebar": true } -->
　　东汉袁绍死妻酷妬杀绍宠婢五人又谓死者有知恐见绍于地中乃髠头黒面以毁其形
　　劓鼻
　　宜城公主下嫁裴防防有嬖姝主怒刵耳劓鼻断防发帝怒斥为县主
　　刻眉
　　杂俎房孺复妻崔氏性忌左右婢不得浓妆高髻一婢新妆稍佳崔怒曰汝好妆耶我为汝妆乃刻其眉以青填之烧锁梁灼其两眼角以朱傅之及痂脱瘢如妆焉
　　烂发
　　朝野佥载兵部尚书任瓌上赐二艳姬妻栁氏烂其髪秃尽太宗闻之赐以金瓶酒云饮之立死不妬即不须饮栁氏拜勅曰妾与瓌皆出微贱更相辅翼遂致荣宦今多内嬖诚不如死乞饮尽无他帝闻之谓瓌曰人不畏死不可以死恐矣朕尚不能禁卿其奈何二女令别宅安置
　　处妾别馆
　　晋王导字茂妻曹氏性妬导惮之乃宻置众妾于别馆曹氏知而将徃导恐妾被辱遽命驾犹恐迟以所执麈尾柄驱牛而进司徒蔡谟闻之戏导曰朝廷欲加公九锡导弗悟但谦退而已谟曰不闻余物唯有短辕犊车长柄麈尾导大怒谓人曰吾徃与羣贤共游洛中何曾闻有蔡充儿也
　　置婢隔帏
　　晋谢安夫人刘氏性妬帏诸婢令在前作伎使太傅暂见便令下帏太索更开夫人曰恐伤盛德
　　坐幔出妓
　　梁栁惔性爱音乐而畏惮其妇女妓精丽者略不敢仰视仆射张稷与惔狎而为惔妻赏敬稷诣惔先相问夫人惔毎欲见妓常因稷请奏乐其妻隔幔坐妓然后敢出惔因得目
　　防刃袭妾
　　拾遗记桓温平蜀以李势女为妾尝着斋中妻南郡主始不知既闻与数十婢拔白刃袭之正值李梳头发委籍地肤色玉辉不为动容徐徐结发敛手曰国破家亡无心至此今日若能见杀乃是本怀辞甚凄惋主于是掷刀前抱之曰阿子我见汝亦怜何况老奴遂善待之宋梅圣俞有咏桓妬妻诗
　　怒斫桃花
　　武阳女嫁阮宣性絶妬忌家有桃树一株花叶灼燿宣叹美之即便大怒令奴取刀斫树摧折其花
　　命卖皂荚
　　齐书豫章内史刘休妻王氏妬帝闻之赐休勅与王氏二十杖令休于宅后开小店命王氏亲卖皂荚扫箒以辱之
　　见图愈疾
　　齐书刘瑱字士温少有行业文藻篆丹青竝为当世第一妹为鄱阳王妃伉俪甚笃王为明帝所诛妃追伤成疾医所不疗瑱忧之乃令陈郡殷倩画鄱阳王形像并图王平生宠姬共照镜状如欲偶寝宻使媪姆示妃妃见唾之骂曰故宜早死于是恩情即歇疾亦徐差
　　诵赋沉身
　　杂俎临济有妬妇津相传晋太始中刘伯玉妻段氏字明光性妬忌伯玉尝于妻前诵洛神赋语其妻曰娶妇得如此吾无憾焉段氏曰君何以水神美而轻我吾死何愁不为水神其夜乃自沉于津而死七日托梦伯玉曰君本愿神吾今为神矣伯玉寤而畏之遂终身不渡此水有妇人渡此水者皆坏衣素妆然后敢济不尔风波暴发若丑妇虽妆饰而渡神亦不妬也又并州夀阳县有妬女庙盖介之推妹也
　　谋杀宠姬
　　东汉司冯方女避乱扬州袁术见而悦之遂纳焉甚爱幸诸妇欲谋害其宠乃语冯氏曰将军贵人也有气节汝当时时涕泣忧愁必长见钦重冯氏从之后诸妇共绞杀冯氏系之厠术诚以为不得志而死不之究
　　疑杀乳母
　　晋贾充后妻广宣君郭槐性妬忌初充子黎民方三岁乳母抱之当阁黎民见充入喜笑充就而拊之槐望见谓充私乳母即便杀之黎民恋念而死充遂无嗣又充前妻乃李丰女丰被诛女离婚徙邉后赦还充先已娶郭配女武帝特听置左右夫人李氏别住外不肯还充舎
　　诈爱新人
　　见宫嫔
　　佯许女奴
　　语林李福妻裴氏性甚妬福镇滑台有以女奴献者福谓裴曰吾官至节使指使者不过奴夫人得无许我乎裴曰未知公所愿者福指所献女奴裴许诺福赂左右曰夫人沐必来告既告福乃佯为腹痛促召女奴女奴既徃左右亦以白裴裴遽出发盆中来问所苦福以病为言即若不可忍状裴乃以药投小便中进之明日监军自来问福具告之皆大笑
　　不选美妃
　　晋武帝太元中诏选良家女以充后宫使杨后选所取后性妬不取端正美好唯取长白卞藩女有美色帝举扇障面语后曰卞氏佳后曰藩三世后族不宜枉以卑位帝乃止
　　不畏狂鬼
　　宋延平吴氏姊妹六人皆妬悍时号六虎其中五虎尤甚平生手杀婢十余人凡三适人皆不终夜分尝闻堂庑间喧呼声同室皆惧五虎怒曰狂鬼敢尔耶辟户移榻中庭持刀独寝彻旦寂然人谓五虎之威鬼犹畏也
　　孝标三同
　　东汉冯衍字敬通妻任氏妬悍不畜媵妾儿女自操井臼刘孝标云予与敬通有三同不遇一同也刚直二同也冯有忌妻自操井臼子亦有忌妻家道坎轲三同也又艺文类聚冯敬通有一婢任氏击之无所不至敬通乃遣其妻因与妻弟任武达书曰不去此妇则家不宁不去此妇则家不清不去此妇则福不生不去此妇则家不荣不去此妇则事不成吾数竒命薄偶相遭逢
　　文穆四畏
　　宋赵槩闻见録王文穆公夫人悍妬贵为一品不置姬侍欲置左右人竟不可得宅后作堂名三畏杨文公戏之曰可改作四畏公问其说答曰兼畏夫人王深以为恨卒无嗣
　　推婢入墓
　　晋干寳字令升父莹有宠婢母甚妬忌及父亡母乃生推婢于墓中经十年及母亡开墓其婢伏棺上如生载还经曰乃苏言寳父常取饮食与之家中有吉凶事辄语之考校悉验地中亦不觉恶既而嫁之复生子寳尝作无鬼论至是始悟幽防之理作搜神记三十卷干寳或作于寳愚谓在墓中十年乃复苏苏而复嫁嫁而又生子恐世无此理
　　舆姬出宫
　　唐庄宗有爱姬生子后患之一日元行钦侍上侧上问曰尔新防妇复娶乎吾助尔聘后即指爱姬请曰帝怜行钦何不赐之上不得已阳诺之后趣行钦拜谢行钦再拜起顾姬肩舆出宫矣庄宗不乐称疾不自得者累日
　　称诗致讽
　　谢太傅刘夫人性妬不令公有别房公深好声色后颇欲置妾兄子外甥等微达此防共问讯刘夫人因方便称关雎螽斯有不忌之德夫人知以讽已乃问谁撰此诗答云周公夫人曰周公是男子相为尔若使周媪撰诗必无此也
　　因诗寓嘲
　　宋孙公素昔为程宣徽门客后娶程公女性极妬孙甚畏之尝求蘓东坡书扇坡题云披扇当年笑温峤握刀晚岁战刘郎不须戚戚如冯衍但与时时说李阳按世说王夷甫妇郭泰宁女才拙而性刚聚敛无厌夷甫患之而不能禁时乡人幽州刺史李阳京都大侠犹汉之楼防郭氏惮之夷甫骤谏其妻乃曰非但我言卿不可李阳亦谓卿不可郭氏之妬小为之损
　　怨夫娶妾
　　晋谢邈为吴兴太守妻郄氏性妬以邈娶妾怨怼与书告絶邈疑门下生仇达为妻所作乃斥去达达奔孙恩遂害邈
　　骂夫纳妾
　　辍耕録华亭枫泾戴君实家富妻王氏妬悍无比仅有一女赘谢季初为壻君实纳一妾于嘉兴外舎生一男王氏闻之早夜骂詈君实不得已遣其妾取儿以归而女恐其长大分我财产遂于襁褓中酷加凌虐致成惊疾而亡越三年自孕将产梦抱此儿及娩得男随自殒于蓐儿亦不育此妇女妬恶之报也
　　出妻
　　家语妇有七出三不去七出谓不顺父母者无子者淫僻者嫉妬者恶疾者多口舌者窃盗者三不去谓有所娶无所归与共更三年之防先贫贱后富贵也孔氏出妻
　　家语后序自叔梁纥始出妻及伯鱼亦出妻子思又出妻故称孔氏三世出妻
　　曽子出妻
　　家语曾参后母遇之无恩供养不衰其妻以蒸梨不熟因出之人曰非七出也参曰蒸梨小物耳吾欲使熟而不用吾命况大事乎参既出妻终身不娶其子元请焉曾子曰高宗以后妻杀孝己尹吉甫以后妻放伯竒吾上不及吉甫庸能免于非乎
　　王吉出妻
　　东汉王吉居长安东家有枣树垂吉庭中吉妇取啖之吉知怒妇乃出之东家闻之伐其树乡邻劝吉还妇
　　姜诗出妻
　　见公姑媳妇
　　鲍永出妻
　　见继母
　　黄允出妻
　　东汉司徒袁隗为从女求婚见黄允叹曰得壻如此足矣允闻乃遣其妻夏侯氏妇谓姑曰今当见弃与黄氏长辞乞一防亲属于是大集賔客三百余人妇攘袂数允隐匿秽恶十五事詈毕登车而去允以此废于时
　　教离出妻
　　东汉李充字大逊兄弟六人贫无担石之储易衣而出并日而食其妻窃谓充曰今贫如是我有私财可分异独居人多费极无为空自穷也充曰可防乡里共议及賔至充从座中跪白母曰此妇无状教充离异母与兄弟不可以承宗祀叱而遣之妇涕泣出门去
　　无嗣出妻
　　唐严灌夫娶毘陵慎氏名三史十年无嗣乃出之妻为诗以别曰当时心事已相关雨散云收一晌间便挂孤蓬从此去不堪回首望夫山灌夫有感遂为夫妇
　　溺婢出妻
　　李元素后娶石泉公王方庆之孙女前妻子皆不肖而元素溺姬侍王不见答元素久疾益昏惑遂出之王诉于朝免元素官且令畀王赀五百万
　　骂婢出妻
　　唐李逈秀妻骂媵婢母闻不乐逈秀即出其妻或问之答曰娶妇欲以事姑茍违顔色何可留耶
　　嫂叔
　　仪礼嫂者尊严之称汉书注西方谓亡嫂为丘嫂丘空也兄亡独有嫂也或云丘大也长嫂之称史记丘作巨
　　嫂不通问　【已下嫂】
　　礼曲礼嫂叔不通问注云无问遗之徃来也
　　嫂不为炊
　　蘓秦出游数岁顦顇而归妻不下机嫂不为炊
　　不抚叔尸
　　礼杂记嫂不抚叔叔不抚嫂注云抚死而抚其尸也嫂叔远嫌故皆不抚
　　为解叔围
　　晋王凝之弟献之尝与賔客谈论词理将屈凝之妻谢道韫遣婢白献之欲为小郎解围乃施青绫歩障自蔽申献之前议客不能屈
　　厌叔轑釡
　　史记汉高祖微时尝与賔客过丘嫂食嫂厌叔佯为羮尽轑釡客已去而视釡有羮由是怨嫂及即位伯子独不得侯太上皇为言高祖曰非敢忘也为其母不长者七年封其子为羮颉侯按太上皇高祖父名端也羮颉山名在妫州怀戎县盖怨昔者不与羮借山名以遂其怨也
　　嘲叔食糠
　　史记陈平少独与伯兄居伯常耕田纵平使游学人或谓平曰贫何食而肥若是其嫂嫉平不视家生产曰亦食糠覈耳有叔如此不如无有伯闻之逐其妇而弃之注云糠覈麦糠中不破者
　　哭嫂为位　【已下叔】
　　礼檀弓子思之哭嫂也为位妇人倡踊注云无服而为位者惟嫂叔盖无服者所以远男女近似之嫌而为位者所以笃兄弟内防之亲
　　见嫂必冠
　　东汉马援奉嫂不冠不入庐又唐魏征嫂叔服议古人事嫂见称载籍者非一若郑仲虞则恩礼甚笃顔都则竭诚致感马援则见之必冠子思则哭之为位
　　养嫂为佣
　　东汉第五访字子谋少孤寡佣耕以养嫂
　　医嫂求药
　　晋顔含字都嫂老失明含躬亲省视病须蚺蛇胆为药含求不得有童子持一青囊授含开视乃蚺蛇胆也出户化为青鸟嫂疾便愈
　　幼依于嫂
　　东方朔少失父母依于兄嫂
　　幼鞠于嫂
　　唐韩愈亲兄名介嫂郑氏视愈如子所谓鞠于嫂氏是也愈有祭嫂郑氏文
　　谏嫂贪鄙
　　世说王平子年十四五见兄王夷甫妻郭氏性贪鄙令婢路上担粪平子谏之以为不可郭大怒谓平子曰昔夫人临终以小郎嘱新妇不以新妇嘱小郎急捉衣裾将与杖平子饶力争得脱逾窓而走按平子名澄夷甫之弟也
　　誉嫂词情
