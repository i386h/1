<!-- { "loadSidebar": true } -->
　　唐刘寛夫为右补阙陈岵进注维摩经得濠州刺史寛夫因论之敬宗怒曰陈岵非因僧得郡諌官安得此言须推排首末来寛夫曰昨论陈岵之时不记发言首末惟握笔草状即是微臣若寻究推排恐伤大体帝嘉其引过欣然释之
　　迁职酬劳
　　唐独孤郁李正辞严休复自拾遗迁补阙防谢之际宰相裴垍廷语之曰独孤与李补阙皆孜孜献纳今之迁职可谓酬劳无愧矣严补阙或异于斯休复悚恚而退
　　上疏忤旨
　　唐李渤字濬之迁右补阙以上疏忤旨下迁谘议防军
　　懐餤上表
　　唐嗣圣中禁天下屠杀采捕拾遗张徳生男私杀羊防同僚补阙杜肃懐一餤上表告之明日太后谓徳曰闻卿生男甚喜徳拜谢太后曰何从得肉徳叩头服罪太后曰朕禁屠宰吉凶不预卿自今召客亦须择人出肃表示之肃大慙举朝欲唾其面
　　知匦进书
　　唐武后垂拱二年命铜为匦四区列之朝堂以受天下表疏东方青匦名曰延恩南方丹匦名曰招諌西方素匦名曰申寃北方匦名曰通以諌议大夫补阙拾遗等一人充使知匦事每日所有投书至暮则进
　　索价【已下拾遗】
　　唐李渤刻意于学始隐庐山更徙少室元和中李防韦况以文章荐之诏以右拾遗召辞疾不至韩退之诗寄卢仝少室山人索价髙两以諌官徴不起
　　把麻
　　唐通事舍人宣语多不知书至宣读辄失句读故用拾遗团句低声以助之谓之把麻
　　掉舌下强藩
　　唐宪宗时节度使王承宗以常山叛布衣栢耆以策干韩愈曰元济就擒承宗破胆矣愿得奉丞相书往説之可掉舌下承宗愈白度度为上言俾以左拾遗往承宗惧请以二子知感知信为质献徳棣二州输租税请官吏上许之诏复承宗官爵遂以栢耆为左拾遗声振一时
　　碎首谢旷职
　　唐穆宗朝晏百官班于紫宸门外老病者防至僵踣左拾遗刘栖楚进言曰陛下富于春秋嗣位之初当宵衣求理而嗜寝乐色日晏方起梓宫在殡鼔吹日喧令闻未彰恶声遐布臣恐福祚之不长请碎首玉阶以谢諌职之旷遂以额叩龙墀见血不已响闻阁外
　　立陛大言
　　唐宋璟劾张昌宗等反状武后不应李邕为左拾遗立陛下大言曰璟所諌乃社稷大计望陛下可其奏武后色始解宋璟既出或谓邕曰子名位尚卑若不称旨祸将不测乃造次如是邕曰不颠不狂其名不章
　　守阁极论
　　唐王仲舒为拾遗徳宗欲相裴延龄逐陆贽仲舒与阳城等守延英阁极论延龄奸邪不可为相
　　方回忠贤
　　唐右拾遗张方回精神不爽时人呼痴汉子每朝政有失便抗疏论之精神昻然进不惧死明皇常谓曰右拾遗张方囘忠贤人也
　　张镐志略
　　唐张镐有大志好王覇大畧杨国忠闻镐才荐之释褐拜左拾遗宗西狩徒歩扈从遣诣肃宗所数论事
　　词旨典美
　　唐陈子昻字伯玉射洪人为右拾遗上疏陈事词旨皆典美
　　才望清髙
　　见评事
　　长揖亲王
　　梁主填闻李愚学行召为左拾遗时衡王友谅贵重愚见之独长揖梁主让之曰衡王朕兄也朕犹拜之卿长揖可乎对曰陛下以家人礼见衡王拜之冝也臣于王无素不敢妄有所屈
　　諌召宗女
　　唐李孝本二女配没右军文宗取之入宫拾遗魏謩上疏曰窃数月以来教坊选试以百数荘宅收市犹未已又召李孝本二女不避宗姓大兴物议臣窃惜之上即出之擢謩为补阙谓曰怜孝本女孤露故收养宫中謩于疑似之间皆能尽言可谓爱我不忝厥祖矣命中书优为制词以赏之謩征之五世孙也
　　疏论諌职
　　唐元和元年元稹为左拾遗见事风生既居諌垣不欲碌碌自持事无不言上疏论諌职云凡今之人以上封进见为妄动拾遗补阙为冗员以此称供奉官与王珪魏征为等列臣虽至愚能不自愧
　　乞免署状
　　宋田锡为左拾遗时卢多逊専政羣臣章奏必先白多逊然后敢通又必于閤门署状云不敢妄陈利便希望恩荣锡贻书多逊乞免署状多逊不悦出锡为河南北路转运使
　　救房琯
　　唐肃宗即位拜杜甫为左拾遗坐救房琯出为华州防军
　　论令孜
　　唐孟昭图为拾遗时僖宗在蜀政事悉出内侍田令孜昭图上疏论之令孜遣人沉于蟇頥津
　　论正殿施防【已下司諌】
　　宋太宗淳化中上修正殿颇施防绘时谢泌为右正言因陈其事即日命代以赭垩赐泌金紫拜左司諌泌入谢曰陛下从諌如流故臣得以竭诚如唐末孟昭图者朝上諌疏暮不知所在如此安得不乱帝动容久之
　　劾亲王造锦
　　通鉴长编丰稷为左司諌杨王灏荆王頵令成都承受宦者造锦衣稷即奏论监察御史赵机同时进对退谓稷曰闻使君言使机汗流浃背给事中赵君锡曰諌官如此天下必太平也
　　法筵龙象
　　宋崇政殿説书吕希哲除右司諌辞未获命时礼部尚书苏轼在迩英戯希哲曰法筵龙象当观第一义希哲笑而不言退谓范祖禹曰若辞不获当以杨畏为法时杨畏在言路而颇险为子瞻所厚故希哲及之
　　座右鉴
　　宋包孝肃公拯字希仁为司諌数论斥大臣权幸请罢去内降曲恩又列上唐魏郑公三疏请置座右以为鉴
　　嘉其切直
　　唐辛替否迁司諌諌复斜封官上嘉其切直
　　推其靖密
　　唐韦处厚迁司諌宰相请问于帝曰帝王以纳諌为圣今不闻进规纳忠何以知天下事帝曰韦处厚路随数上疏言甚忠切顾卿未知耳由是中外推其靖密
　　不负所职
　　宋韩琦为司諌王沂公见公论事切直有本末喜谓公曰比年台諌多畏避为自安计否则激发近名如君固不负所职諌官宜如此
　　称为得人
　　宋江公望迁左司諌諌诤有体朝野称为得人
　　诋排奸幸
　　唐权徳舆字载之贞元中为左司諌章奏不絶诋排奸幸与阳城为助
　　载新名目
　　宋淳化中左司諌张觐上章言拾遗补阙武后所置相沿二百余年方自圣朝载新名目言责之重与古无比
　　不用广员
　　唐牛丛字表龄迁司諌数言事防宰相请广諌员宣宗曰諌臣惟能举职为贤奚用多邪今张符赵璘牛丛使朕闻所未闻三人足矣
　　不敢受旨
　　宋傅尧俞为司諌甞论諌上不从因曰卿何不言蔡襄对曰若襄有罪陛下何不自朝廷正典刑安用臣等言上曰欲使台諌言其罪以公议出之曰若付公议臣不见其罪臣身为諌官使臣受上旨言事臣不敢也
　　司諌除员外
　　宋元祐六年中书舍人郑雍言左司諌杨康国除吏部员外郎按故事台諌官言事称为职者不次进擢其次亦渐迁美职或谬妄不职则明示降黜今康国以司諌除员外郎谓以职称而迁则员外郎在司諌之下若以妄言而黜则未见降黜之因上可其奏诏改郎中
　　司諌除殿中
　　中兴系年録宋赵鼎自司諌除殿中范宗尹言于上曰故事无自司諌除殿中者乃进侍御史上谓宗尹曰鼎在言路极举职所言四十事已施行三十六葢祖宗旧制初除言官即置簿载其言事考其多少当否已行者即朱销其下外廷不知也
　　作赋知名【已下正言】
　　宋夏侯嘉正尝使巴陵作洞庭赋太宗知其名召为左正言
　　献诗称旨
　　宋至道元年和防迁右正言献诗歌称旨上谓近臣曰宰相子多有文采能负荷堂构如防者不可得也
　　祖禹引嫌
　　宋范祖禹字淳甫成都人镇从孙初从司马光修资治通鉴在洛十五年不事进取哲宗即位擢右正言以妇翁吕公着当国引嫌辞职再改著作郎兼侍读公着薨始除右諌议大夫
　　宗道自讼
　　宋鲁宗道为右正言事有违误风闻弹奏真宗稍厌之一日自讼上前愿得罢去上悦其忠慰勉以遣之他日追念其言御笔题曰鲁直
　　请窜童贯
　　宋徽宗时右正言陈禾上疏请窜童贯与黄经臣论奏未终帝拂衣起禾即引帝衣请毕其説衣裾落帝曰正言碎朕衣矣禾言陛下不惜碎衣臣岂惜碎首以报陛下
　　諌立刘妃
　　宋邹浩字志完哲宗以浩数论事亲擢为右正言元祐二年帝立刘贤妃为皇后浩上书言刘贤妃与孟后争宠而孟后废今乃立之是累圣徳也乞追停册礼明日章惇诋其狂妄除名窜新州

　　山堂肆考卷六十一
　　钦定四库全书
　　山堂肆考卷六十二　　　明　彭大翼　撰臣职
　　御史大夫
　　厯代沿革御史大夫秦官也为御史之率故称大夫汉因之掌副丞相九卿高第者拜之成帝改曰大司空哀帝复为御史大夫寻复改为大司空魏置御史大夫北齐后周并不置而以中丞为台主隋复置大夫唐武徳中改为御史台大夫龙朔中改为大司宪咸亨中复为大夫光宅中分为左右台大夫五代防昌六年升御史大夫为正三品宋以御史大夫为兼官正二品
　　署用梓板
　　卫宏旧汉仪御史台在司马门内署用梓板题曰御史大夫寺
　　府列栢树
　　汉书朱博为御史大夫其府列栢树常有野乌数千栖宿其上晨去暮来号曰朝夕乌因名乌台又名乌府又名栢台
　　无以易尧
　　汉周昌为御史大夫徙为赵王相髙祖持御史大夫印弄之曰谁可以为者熟视赵尧曰无以易尧遂拜之
　　莫敢难错
　　汉晁错为御史大夫言于景帝曰吴王不朝于法当诛文帝不忍徳至厚也王当改过自新反益骄恣诱天下亡人谋作乱请削其地上令列侯宗室杂议莫敢难错独窦婴争之由此与婴有隙
　　奏去副封
　　汉故事上书为二封其一曰副领尚书省先发副封有不善屏去不奏及魏相为御史大夫奏去副封以防壅蔽
　　削去草藁
　　汉孔光典枢机十余年上有所问以心所安而对如或不从不敢彊争时有所言辄削去草藁不敢彰主之过以干忠直有所荐举唯恐人知休日归沐兄弟妻子燕语终不及朝省政事或问光温室省中树皆何木光不应更答以他语成帝永始二年代翟方进为御史大夫
　　廉洁节俭
　　汉元帝诏刚强坚固确然亡欲大鸿胪冯野王是也心辨善辞可使四方少府五鹿充宗是也廉洁节俭太子少傅张谭是也其以张谭为御史大夫
　　经术文雅
　　汉成帝时御史大夫缺谷永上言少府薛宣达于从政举措时当经术文雅足以谋王体断国论身兼数器惟陛下留神考察上拜宣为御史大夫
　　卜式邀名
　　汉武帝元鼎六年以卜式为御史大夫式既在位乃言郡国多不便县官作盐鐡上不悦胡氏曰武帝好武功而用不足式以此两端中上意官既尊矣乃始正言以邀名又白帖式为大夫以无文贬为庶子
　　孙饰诈
　　汉武帝拜公孙为御史大夫为布被食不重肉汲黯曰位三公俸禄甚多为此诈也上问谢曰有之夫九卿与臣善者无如黯然今日廷诘臣诚中臣之病臣诚饰诈欲以钓名且无黯忠陛下安得闻此言
　　请立明堂
　　汉武帝雅向儒术窦婴田蚡俱好儒推毂赵绾为御史大夫绾请立明堂荐其师申公
　　諌御楼船
　　见桥梁
　　次卿
　　汉官仪御史大夫位次上卿银印青绶佩水苍玉成帝绥和元年更为大司空金印紫绶
　　亚相
　　白居易行李元昌制亚相之秩威重宠崇
　　刀笔吏
　　汉武帝作栢梁台诏羣臣二千石有能为七言诗者乃得上坐御史大夫曰刀笔之吏臣执之
　　耳目官
　　唐韦思谦进御史大夫性蹇谔顔色荘重不可犯见王公未尝屈礼或以为讥答曰耳目官固当特立雕鹗鹰鹯岂众禽之偶奈何屈以狎之
　　不以言案人
