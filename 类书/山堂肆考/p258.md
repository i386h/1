<!-- { "loadSidebar": true } -->
　　楚灵王游云梦之泽息于荆台之上骋观终日顾谓左右曰可以遗老而忘死也遂作章华之台穷土木之技设长夜之宴于是伍举知陈蔡之将生谋也故作此以讽之
　　记里鼓赋
　　栁宗元赋佐大礼于时行则行赞盛容而立之斯立观其象可以守威仪之三千节其音可以表吉行之五十配和鸾以入用并司南而为急
　　喜霁赋
　　陆士龙赋
　　愁霖赋
　　陈思王与陆士龙皆有此赋
　　琴赋
　　嵇叔夜作
　　笙赋
　　潘安仁作
　　箜篌赋
　　晋刘滔母孙氏赋考兹器之所越实侯氏之所营逺不假于琴瑟顾无取乎笙竽尔乃陟九峻之层岩晞承温之朝日剖峄阳之孤桐伐楚宫之椅漆徴班输之造器命伶伦而调律浮音穆以遐畅沈响幽而若絶乐操则寒条反荣哀曼则晨华朝灭邈渐离之清角超子野之白雪路险悲秦道难怨蜀遗逸悼行迈之离秋风哀年时之速陵危柱以颉颃凭哀弦以踯躅
　　鍼缕赋
　　曹大家作镕秋金之刚精形微妙而直端性通逺而渐进博庶物而一贯惟鍼缕之列迹信广博而无原退逶迤以补过似素丝之羔羊何斗筲之足算咸勒石以升堂
　　灔滪赋
　　东坡作
　　风俗赋
　　宋王十朋着防稽风俗赋其序曰余赋防稽虽文采不足以拟相如之万一然事皆实録故设为子真无妄先生有君答问之辞子真者诚言也无妄者不虚也有君者有是事也以反相如之说又有民事堂赋蓬莱阁赋号曰防稽三赋
　　清思赋
　　西京杂志长安有庆虬之善为赋尝作清思赋人不之贵也乃托以相如所作遂大见重于世
　　显志赋
　　汉冯衍野王孙幼有竒才大志不戚戚于贫贱尝作显志赋以自励
　　螟蛉赋
　　欧阳公赋爰有桑虫实曰螟蛉与夫蜾臝异类殊形负以为子祝之以声其子感之朝夕而成嗟夫人子父母所生父祝之言子莫之听父传之业子莫克承父没母死身覆位倾呜呼为人孰与虫灵人不如虫曷以人称
　　蚍蜉赋
　　李德裕赋惟江潭之下国况幽居于泽畔何蝼蚁之微物亦有徒而凌乱或泮散于经笥或夤縁于食案予乃戏而问之曰尔能居厚地而漏江河无乃处吾身而为大患蚁不能言辞以意宣其防曰我禀形于造化亦一气之所甄尝济齐师之乏亦闻妫德之羶覩封穴而知雨验寸壌而得泉出以时而不息故学者得而称焉戴粒而游若巨鼇之冠神岳绕磨而行若日月之丽青天若乃依垤縁壁淫淫奕奕其聚无声其行无迹值晏温而出游当祁寒而入隙迅雷作而不骇微雨洒而自适生虽琐细亦有行藏止若羣羊之聚进如旅鴈之翔乗其便也虽鳣鲸之可制无其势也虽蛭螾而不伤今愿悔过戢于垣墙岂同青绳之防白汚君子之衣裳
　　庾信思乡
　　庾信肩吾之子博极羣书尤善左传仕梁为抄撰学士与徐陵同僚词并绮艶元帝时以右卫将军使西魏被留长安后周时为洛州刺史信虽位望通显常有乡关之思乃作哀江南赋以致意云
　　士衡懐土
　　陆机去家渐久懐土弥笃故作懐土赋
　　大言赋
　　宋玉大言赋序楚防王与诸大夫唐勒景差宋玉等游于阳云之台王曰能为大言赋者上坐勒等遂赋大言而宋玉受赏
　　小言赋
　　宋玉又作小言赋王曰善赐云梦之田











　　山堂肆考卷一百二十九
<子部,类书类,山堂肆考>
　　钦定四库全书
　　山堂肆考卷一百三十　　明　彭大翼　撰文学
　　志
　　志记也或作识汉杜子夏临终作文刋石埋墓前厥后墓志恐因此而始有也
　　但记姓名
　　齐太子穆妃将塟议立石志王俭曰石志不出礼经起于顔延之为王弥作墓志以弥素族无铭诔故也遂相祖习以成故事至魏侍中缪袭埋文父母墓下但令记姓名与歴官及祖父姻娅而已
　　惟着官号
　　唐卢承庆临终戒其子曰碑志惟着官号及日月无用虚文
　　留琴请志
　　唐崔元亮字晦叔遗诫云吾玉磬琴留别白乐天请为墓志
　　送鞍谢志
　　白乐天修香山寺记予与元微之定交于死生之间微之将薨以墓志文见托既而元氏老壮具臧获舆马缣帛银鞍玉带之物以谢且为之当贽予念平生谊分贽不敢纳徃反再三讫不得已因施兹寺凡此功徳应归微之
　　志求公权
　　唐栁公权善书当时大臣家碑志非其笔人以为不孝凡外夷入贡皆别置货具曰此购栁书
　　志托君实
　　王安石变祖宗法天下骚然司马温公退居于洛叹曰吕献可之先见吾不如也献可病温公与邵康节日就卧内问疾献可所言皆国家事未尝一语及私一日手书托温公作墓志公亟往省已瞑目矣温公呼之曰更有以见嘱乎献可复张目曰天下事尚可为君实勉之
　　不忍辞志
　　却扫编富韩公之薨也神宗甚悼之曰富某平生强项志其墓者亦必强项人也卿等试揣之已而自言曰方今强项者莫如韩维必维为之矣时持国方知汝州而其弟汝玉丞相以同知枢宻院预奏事具闻此语汗浃背于是亟遣介走报持国于汝州曰虽其家以是相托谨勿许之不然且获罪先是书未到富果以墓志嘱持国既诺之矣乃复书于弟曰吾平生受富公厚恩尝恨未有以报今其家见托义不能辞且业已许之不可食言虽因此获罪所甘心也卒为之
　　预约为志
　　见朋友
　　诔
　　周制大夫以上有諡士则有诔礼檀弓鲁庄公及宋战县贲父死之公诔之士之有诔自此始礼曽子问贱不诔贵幼不诔长唯天子称天以诔之诸侯相诔非礼也注云诔之为言累也累举其平生实行为诔而定其諡以称之也又曰凡作諡者先列其平生之实行故谓之诔
　　诔尼父
　　家语鲁哀公诔尼父曰昊天不吊不憖遗一老俾屏余一人以在位防防余在疚于呼哀哉尼父无自律按憖且也谓不且遗留此一老也
　　诔下惠
　　栁下惠死门人将诔之妻曰将诔夫子之德耶则二三子不如妾知之也乃诔曰夫子之不伐兮夫子之不竭兮夫子之信诚而与人无害兮柔屈从俗不强察兮耻救民德弥大兮虽遇三黜终不弊兮岂弟君子永能厉兮嗟乎惜哉乃下世兮庶几遐年今遂逝兮呜呼哀哉魂神泄兮夫子之諡宜为惠兮唐陆曰栁下季之妻诔其夫门人不能窜一字按栁下惠鲁公族展氏也名获字季禽无骇之子盗跖之兄食邑栁下
　　诔王仲宣
　　魏侍中王粲字仲宣及卒曹子建诔云伊君显考奕叶佐时入管机密朝政以治出临朔岱庶绩咸熙君以淑懿继此洪基既有令德材技广宣强记洽闻幽赞微言文若春华思如涌泉发言可録下笔成篇皇家不造京室陨颠宰臣专制帝用西迁君乃羇旅离此阻艰翕然鳯举逺窜荆蛮身穷志达居鄙行鲜振冠南岳濯缨清川潜处蓬室不干势权按粲父谦为大将军何进长史
　　诔杨仲武
　　晋杨绥字仲武荥阳宛陵人中领军肃侯杨暨之曽孙荆州刺史戴侯杨肇之孙东武康侯杨潭之子春秋二十九元康九年卒潘安仁诔云伊子之先奕叶熙隆惟祖惟曽载扬休风显考康侯无禄早终名器虽光勲业未融笃生吾子诞茂淑姿克岐克嶷知彰知微钩深探赜味道研几匪直也人邦家之辉
　　诔阳给事
　　沈约宋书索虏攻滑台城东北崩坏王景度出奔司马阳瓒坚守不动众溃抗节不降为虏所害少帝追赠给事中尚书令顔延年为诔烈烈阳子在困弥达勉慰夷伤拊巡饥渴力虽可穷气不可夺义立边疆身终锋括贲父陨节鲁人是志汧督効贞晋策攸记皇上嘉悼思存宠异于以赠之言登给事或曰延年即延之
　　诔陶徴士
　　晋顔延之为始安郡道经浔阳尝饮陶渊明舍自晨达昏渊明卒延之为诔云长卿弃官稚宾自免子之悟之何悟之辩赋诗来归髙蹈独善亦既超旷无适非心汲流旧巘葺宇家林晨烟暮霭春煦秋隂陈书辍卷置酒弦琴居备勤俭躬兼贫病人否其忧子然其命隠约就闲迁延辞聘非直也明实惟道性
　　皇后诔
　　晋元帝皇后杨后崩左贵嫔衔恩为诔云赫赫元后出自有杨奕世朱轮燿彼华阳笃生英媛休有烈光和畅春日操厉秋霜疾彼攸遂执此义方率由四教容德匪荒行周六亲徽音显扬乃聘乃纳聿嫔圣皇鸣玉有节发言有章仰观列图俯览篇籍顾问女史咨询竹帛思媚皇姑防恭朝夕允厘中馈执事有恪
　　贵妃诔
　　宋孝帝殷淑仪薨追进为贵妃班亚皇后諡曰宣谢庄诔云诞发兰仪光启玉度望月方娥瞻星比婺毓德素里栖景宸轩处丽絺绤出懋苹蘩修诗贲道稀图照言翼训姒幄赞轨尧门
　　诔元鲁山
　　唐元德秀为鲁山令故人谓之元鲁山退居安陆县南独处一室去家数十里值大雨水涨七日不通饮食馁死空室中中书舍人卢载诔云谁为府君犬必防肉谁为府僚马必食粟使我元君馁死空谷
　　诔马汧督
　　臧荣绪晋书汧督马敦立功孤城为州司所枉死于囹圄潘安仁诔之畧云慨慨马生硠硠高致发愤囹圄没而犹眂呜呼哀哉安平出竒破齐克完张孟运筹危赵获安汧人赖子犹彼谭单如何吝嫉揺之笔端剔子双贯以五木功存汧城身死汧狱凡尔汧民心焉摧剥扶老携幼街号巷哭呜呼哀哉明明天子旌以殊恩光光宠赠乃牙其门司勲颁爵亦兆后昆死而有灵庶慰寃魂
　　赞
　　说文赞者称人之美也
　　高祖纪赞
　　班固赞皇矣汉祖纂尧之绪寔天生德聪明神武秦人不纲网漏于楚爰兹发迹断蛇奋旅神母告符朱旗乃举粤蹈秦郊婴来稽首革命创制三章是纪应天顺人五星同晷项氏畔换黜我巴汉西土宅心战士愤怨乗衅而运席卷三秦割据河山保此怀民股肱萧曹社稷是经爪牙信布腹心良平恭行天罚赫赫明明
　　光武纪赞
　　范晔赞炎政中微大盗移国九县飚回三精雾塞民厌淫诈神思反德世祖诞命灵贶自甄沈机先物深畧纬文寻邑百万貔虎为羣长毂雷野髙旗彗云天威既振新都自焚防刘庸代纷纭梁赵三河未澄四门重扰神旌乃顾逓行天讨金汤失险车书共道灵庆既启人谋咸赞明明庙谋纠纠雄断于赫有命系我皇汉
　　霍子孟赞
　　史赞霍氏以结发内侍起于阶闼之间确然秉节拥昭立宣虽周公阿衡何以加兹然不学无术闇于大理死才三年宗族诛夷哀哉
　　孔文举赞
　　苏东坡赞晋有羯奴盗贼之靡欺孤如操又羯所耻我书春秋与齐豹齿文举在天虽亡不死我宗若人尚友千祀视公如龙视操如鬼
　　晋蔡谟赞
　　王囘序晋元帝时在位诸君往往犹袭故态不以淫酗为贬蔡谟独好礼自勑尝诣丞相导导方作伎设床席谟不恱而去导亦不留客也谟曽孙廓廓子兴宗仍以好礼自勑达于朝虽时多淫暴不敢稍侵媟人称其家风因为之赞古者牀笫之言不逾阃而賔主燕享以观礼乐讲仁义也乌有男女亡辨昼夜荒蛊羣于禽兽而反以为乐与此屠余所以知中山之亡夫永嘉之乱又验矣而渡江君臣犹不知以此相儆呜呼迷哉而蔡氏生于其时独能世守礼法达而不汚君子哉
　　宋韩亿赞
　　史赞昔袁安未尝以赃罪鞫人史氏以其仁心足以覃乎后昆韩亿不恱攟人以小过而君子知其后必大皆盛德事也亿有子位公府而行各有适绛适于同维适于正缜适于严呜呼维其贤哉
　　名臣赞
　　袁彦伯三国名臣赞诜诜众贤千载一遇整辔高衢骧首天路仰挹流俯时务名节殊涂雅致同趣日月丽天瞻之不坠仁义在躬用之不匮尚想重晖载挹载味后生击节懦夫増气按三国名臣魏九人蜀四人呉七人
　　功臣赞
