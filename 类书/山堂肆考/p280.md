<!-- { "loadSidebar": true } -->
　　武后梦鹦鹉两翼皆折狄仁杰曰武者陛下之姓两翼二子也陛下起二子则两翼振矣
　　梦日绕城
　　晋明帝防行察王敦敦正昼寝梦日环其城惊起曰此必黄须鲜卑奴也
　　梦星入懐
　　宋余崇字景望在孕时母叶氏梦星入懐而生
　　十八为公
　　见二公
　　四十当贵
　　隋裴寂过华山祠祈神自卜夜梦老人谓曰君年逾四十当贵
　　梦断鞶嚢
　　邓殷为淮南太守梦行水边见一女子虎在后来荡断鞶囊占者以为水边有女汝字也断鞶者新虎头代旧虎头也公不作汝隂太守当作汝南果迁汝隂
　　梦升台铉
　　陈文帝夜梦章昭达升台铉旦以告之后授大将军开府帝曰卿忆梦否何以偿梦昭达曰当效犬马之力以尽臣节余无以奉偿
　　梦手捧天
　　见天
　　梦手捧日
　　宣室志唐杨炎梦登山视日光赫然以左手捧之后登相位
　　梦盗羊入狱
　　酉阳襍俎许超梦盗羊入狱元稹曰当得城阳令后封城阳侯
　　梦乗驴坠水
　　襍俎秘书郎韩泉善解梦卫中行为中书舍人时有故旧子弟以选事投卫论属卫欣然许之駮牓将出其人梦乗驴蹶坠水中登岸而靴不湿选人与韩有旧访之因告以梦时韩被酒戏曰公今选事不谐矣据梦卫生相负足下不沾及牓出果駮放又佥载唐张鷟初为岐王属夜梦着绯乗驴睡中自恠曰我衣緑乗马何为衣绯乗驴其年应举及第授鸿胪丞未经考而授五品此其验也
　　卞忌占梦
　　汉梁节王畅数有恶梦从官卞忌自言能使六丁善占梦注云六丁谓六甲中丁神也若甲子旬中则丁卯为神甲寅旬中则丁巳为神之类是也役使之法先斋戒然后其神至可使致逺方物及知吉凶也
　　东莱论梦
　　宋吕东莱博议形神相接而梦者世归之想形神不接而梦者世归之因因之説曰因羊而念马因马而念车因车而念盖因有牧羊而梦鼓吹曲盖者矣是虽非今日之想实因于前日之想故因与想一説也信如是説无想则无因无因则无梦举天下之梦不出于想而已然叔孙穆梦竖牛之貌于牛未至之前曹人梦公强之名于强未生之前是果出于想乎果出于因乎虽然起乐令于九原吾知其未必能判是议也
　　西堂梦
　　见兄弟
　　南柯梦
　　陈翰大槐宫记淳于棼家广陵宅南有古槐生豪饮其下因醉致疾二友扶生归卧梦二衣使者曰槐安国王奉邀生随二使上车指古槐入一穴中大城朱门题曰大槐安国有一骑传呼驸马逺降引生升殿令生拜王王以金枝公主配之交驩成礼情意日洽王曰吾南柯郡政事不理屈卿为守生至郡省风俗察疾苦郡中大理凢二十载百姓立生祠王赐爵锡邑位居台辅生五男二女公主遇疾而薨生请护丧赴国塟主于盘龙冈王因命生曰卿可暂归本里一见亲族诸孙无以为念复令二使送出一穴遂寤因与二客寻古槐下穴洞然明朗可容一榻上有土壤为城郭台殿之状二大蚁素翼朱首乃槐安国王又穷一穴直上南枝羣蚁亦处其中即南柯郡也是夕风雨暴发旦视其穴遂失羣蚁不知所之












　　山堂肆考卷一百三十九
<子部,类书类,山堂肆考>
　　钦定四库全书
　　山堂肆考卷一百四十　　明　彭大翼　撰人事
　　姓氏
　　史记注天子赐姓命氏诸侯命族族者氏之别名也姓者所以统系百世使不相别也氏者所以别子孙之所自出故世本之篇言姓则在上言氏则在下又通志三代之前姓氏分而爲二男子称氏妇人称姓氏所以别贵贱故贵者有氏贱者有名无氏姓所以别婚姻故有同姓异姓庶姓之别三代之后姓氏合而爲一于文女生爲姓故姓之赐多从女姬姜嬴姒姚嬀姞妘婤姶防嫪之类是也一说大抵姓可呼爲氏氏不可呼爲姓
　　同姓
　　舜纪五帝三王自黄帝至舜禹皆同姓而异其国号以章明德故黄帝爲有熊颛顼爲高阳帝喾爲高辛帝尧爲陶唐帝舜爲有虞禹爲夏后而姓姒氏契爲商而姓子氏稷爲周而姓姬氏又宋吕东莱曰孟仲季臧同出于鲁也淤国封印公父伯张同出于郑也向华荡乐鳞鱼仲老同出于宋也栾高崔国叔仲东郭同出于齐也
　　异姓
　　左隐十一年滕侯薛侯来朝争长公使羽父请于薛侯曰周之宗盟异姓爲后
　　以封爲氏
　　文王封子时叔于沈其后爲沈氏太公望本姓姜氏封于吕故曰吕尚武王封泰伯曾孙于阎其后爲阎氏晋穆侯封少子成师于韩其后爲韩氏晋献公封毕万于魏其后爲魏氏宋公子段食于禇其后爲禇氏宋太公食于萧其后爲萧氏楚贲皇食于苗其后爲苗氏晋叔向食于杨其后爲杨氏杞之后食于娄故爲娄氏越之后食于欧山之阳故爲欧阳氏
　　以官爲氏
　　春秋时祭仲初爲祭封人守封疆者后以爲氏汉孝文时居官者长子孙遂以官爲氏若仓氏库氏则仓库吏之后也
　　以字爲氏
　　左隐八年无骇卒羽父请諡与族公问族于众仲众仲对曰天子建德因生以赐姓胙之土而命之氏诸侯以字爲諡因以爲族官有世功则有官族邑亦如之公命以字爲展氏朱子语録以字爲諡窃恐諡本氏字如郑之国氏本子国之后驷氏本子驷之后如此之类所谓以字爲氏因以爲族也
　　以名爲氏
　　陈伯袁之后爲袁氏齐公子高之后爲高氏卫公子惠孙之后爲孙氏宋公子乐父之后爲乐氏宋司寇牛父之后爲牛氏鲁闵子骞之后爲骞氏
　　赐氏以国
　　潜夫论凡氏之兴九事赐氏以国齐鲁宋卫也赐氏以諡戴武宣穆也赐氏于号唐虞夏商也赐氏以官若司寇司马赐氏以爵若王孙公孙赐氏以字若孟孙叔孙赐氏以居若东门西门三乌五鹿以忠赐也巫氏匠陶以事赐也
　　赐氏以生
　　唐张说曰古未有姓如夷狄然自炎帝之姜黄帝之姬始因所生之地而赐之姓又朱子语録如舜生于嬀汭武王遂赐陈胡公满为妫姓此卽所谓因生以赐姓也
　　三大姓
　　战国时楚三大姓昭屈景齐二大姓怀与田也
　　三右姓
　　六帖唐贞观氏族志以第一等爲右姓路氏着姓略以盛门爲右姓栁冲姓族系録以四海望族爲右姓
　　四姓
　　唐栁芳论曰尚书领防而上爲甲姓九卿若方伯者爲乙姓散骑常侍大中大夫爲丙姓吏部正员外郎爲丁姓凡得入者谓之四姓国史补四姓者荥阳郑冈头卢泽底李土门崔皆爲鼎甲又太原王亦四姓之匹
　　五姓
　　六帖以崔卢李郑爲四姓加太原王氏号爲五姓
　　赐姓刘
　　汉娄敬劝汉高祖都长安赐姓刘又汉初项他项伯项襄皆项籍之族亦赐姓刘
　　赐姓金
　　汉金日防本匈奴休屠王之子武帝赐姓金
　　赐姓李
　　唐李世勣本姓徐武德二年从李宻归朝廷诏授勣黎州总管封英国公赐姓李附宗正属籍又李元纮本姓丙赐姓李爲雍州司户
　　赐姓宿
　　北史宿石朔方人祖若根魏明元时赐姓宿氏石尚公主
　　封松爲姓
　　古今姓纂秦始皇遇雨止松下封松爲五大夫后人因氏焉
　　指李爲姓
　　老子生于李树下遂指李爲姓
　　驭马爲姓
　　汉马援其先赵奢爲赵将能驭马号马服君其后子孙因以爲姓
　　埋羊爲姓
　　羊祜传昔有攘羊遗叔向母母埋之后事发检羊肉惟舌存焉因以羊舌爲氏
　　推律定姓
　　汉京房字君明本姓李氏因推律自定爲京氏
　　筮易得姓
　　唐陆羽不知所生或言有僧得之水濵畜之旣长不知其姓以易自筮得蹇之渐曰鸿渐于陆其羽可用爲仪遂以陆为氏羽为名而字以鸿渐
　　去邑为朱
　　周封高阳之后于邾后为楚所灭子孙乃去邑而氏朱
　　去邑为于
　　周武王封子邗叔子孙以国为氏去邑而氏于
　　改姓墨氏
　　孤竹君本姓墨台氏名初字子朝殷汤封为孤竹君孤竹者北方国名其后去台字改姓墨氏
　　改姓员氏
　　员半千状云本姓刘氏彭城舆里人宋宗室营陵侯刘遵考子起部郎凝之后齐受宋禅凝归北魏以忠谏比伍员改姓员氏赐名怀逺官至荆州刺史怀逺六代孙是为半千
　　改姓源
　　源乾曜本秃发傉檀之子贺入后魏太祖谓曰朕与卿同源可改源氏
　　改姓勃
　　梁武帝改豫章王综为勃氏
　　改姓尉
　　古有尉缭著书号曰尉缭子河南官氏志魏孝文改为尉元魏朝有尚书令尉元字茍仁者是其后也
　　改姓帅
　　晋尚书师昺避司马师讳改姓帅
　　改姓王孙
　　左哀公十一年吴将伐齐越子率其众以朝焉王及列士皆有馈赂吴人皆喜唯子胥惧曰是豢吴也夫谏弗听使于齐属其子于鲍氏为王孙氏
　　改姓独孤
　　独孤其先本姓刘至后魏在北有三十六部中有改为独孤氏者
　　改姓玉氏
　　黄帝时有公玉带造明堂后改为玉氏汉玉况字文伯者是其后也
　　改姓元氏
　　南中多危姓有恶其称者或改为元氏
　　田改为车
　　汉车千秋本齐田氏以年老得乘小车出入省中时人谓之车丞相子孙因以为氏
　　黄改为胡
　　东汉胡广本姓黄五月五日生父弃之胡公见而举之遂姓胡
　　庆改为贺
　　贺姓本齐公族庆封之后汉侍中庆纯避安帝讳改为贺氏
　　木改为太
　　端木本赐之后因避仇改姓太氏
　　氏改为是
　　吴志是仪字子羽本姓氏孔融嘲之曰氏字民无上可改为是因改焉
　　沈改为尤
　　闽人避王审知讳而沈氏去水而为尤
　　奚改为嵇
　　晋嵇康其先姓奚避怨徙浙家于嵇山之侧易而为嵇
　　仲改为种
　　东汉顺帝朝种暠其先仲山甫之后因避难改姓种
　　乔改为陈
　　晋陈元达字长宏本姓乔以生日妨父改姓陈
　　避难为束
　　晋束晳字广微本汉疎广之后曾孙孟达避王莽乱自东海徙涉鹿山西因去足为束氏
　　避仇为枣
　　颍川枣据字道彦本姓棘子成之后也因避仇改为枣仕晋为山阴令迁尚书左丞父叔伟仕魏为钜鹿太守子腆以文章显仕晋为襄城太守
　　郕改为成
　　成姓本周文王第五子郕叔武之后子孙以国为氏后郕为楚所灭子孙去邑改为成周卿士成桓公肃公楚大夫成得臣皆其后
　　郳改为儿
　　邾武子封次子于郳失国子孙避仇改为儿
　　改凡为汜
　　东汉有汜宫本姓凡因遭秦乱避地汜水故改姓焉
　　改许为干
　　干大本许旌阳后也得僊道改姓干夫妻偕隠西山
　　改共为洪
　　洪本古共工之后因避仇改姓洪
　　改姒为越
　　越本夏少康之后姓姒越王句践裔孙无疆为楚所灭子孙遂以国为氏又河南官氏志越疆氏改为越氏
　　籍改为席
　　唐席豫本出安定本晋大夫籍之后十三代孙瓌避项羽名改姓席氏
　　愼改为眞
　　宋眞德秀本姓愼避孝宗讳改姓眞
　　改王为蟒
　　唐武后杀废后王氏及良娣因改王后姓为蟒改良娣姓为枭
　　改暨为周
　　唐曁冕与弟昱上元中准制改为周
　　改敬为文
　　闻见后録文潞公本姓敬其曾大父避石晋高祖讳更姓文至汉复姓敬入宋朝其大父避翼祖讳又更姓文
　　改范为朱
　　宋范仲淹三岁而孤随母改适长山朱氏冒姓朱氏后举进士复改本姓故谢啓云志在投秦入境遂称于张禄名非霸越乘舟乃效于陶朱
　　冒姓灌
　　汉张孟为灌婴舍人得幸进之二千石姓灌氏
　　冒姓卫
