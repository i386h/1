<!-- { "loadSidebar": true } -->
　　宋楼钥论主簿差出之弊窃惟县置主簿专以勾稽簿书为职凡一县税赋之输纳实总之销簿对钞尤为紧切而监司郡守循习故常以主簿在县中最为事简差出不时至无虚月虽有勤干之吏困于往来欲竭力効职而不可得簿书期防比之教化则为细事在州县之间则急务也小民输官租得钞而归官司勾销名簿则可以优游卒嵗豪强顽猾据簿之未销者督之则无所逃罪其间利害皆系于簿书簿书不明则吏得以肆意为奸贫民下户至有已纳而更输豪猾之家苟且把持或至于幸免然则主簿之职若闲而实要如此任职而不勤责固有所归矣奔走道涂而一旦以不职被谴彼则有辞焉愚欲望诏下诸路监司守臣遇有差出轮防诸县主簿量立定制当差出者不得以请求而免已满两次者不得复差庶使小官得少安职守而民被实惠矣
　　请复学田
　　宋髙登绍兴中为冨川主簿奉宪司董弅檄谳六郡狱复兼贺州学事学故有田后归买马司登请复其旧秩满士民丐留不获相率餽金五十不告姓名而去登以金无所归请置于学买书以谢士民
　　遵度好学
　　宋崔遵度字圣白江陵人纯介好学调和州簿
　　刘颜著书
　　宋刘颜字子望经行纯备为任城簿李迪辟为从事所着有儒术通要经济枢言等书石介见其文叹曰恨不得在弟子之列
　　山堂肆考卷七十八
<子部,类书类,山堂肆考>
　　钦定四库全书
　　山堂肆考卷七十九　　　　明　彭大翼　撰臣职
　　县尉
　　歴代沿革汉大县两尉小县一尉长安有四尉分为左右部并四百石黄绶大冠主追捕盗贼伺察奸非五代之季武臣擅州县之权遂罢县尉遣小将卒授之颇为乡社之患宋建隆三年始每县复置尉一员在主簿之下其州县镇将只许勾当镇下烟火争竞公事文苑英华云观李白赠瑕丘王少府杜甫赠华阳桞少府则唐时县尉多称少府
　　雍仲进香
　　述异记汉雍仲进南海香拜洛阳尉号曰香尉
　　崔谭益杖
　　见闻録严安之崔谭俱为赤县尉安之令五百人执大杖谭益大其杖如椽安之复令执小杖谭益小其杖至如筯安之令五百人空手行乃不能学
　　去学仙隐
　　汉梅福字子真九江夀春人尉南昌知王莽欲篡汉弃官与妻子去学仙隠变姓名为呉市门卒不知所终人号仙尉
　　不避豪强
　　魏曹操除洛阳北部尉缮治四门造五色棒悬于左右各十余枚有犯禁者不避豪强皆棒杀之京师敛迹不敢有犯
　　仙人与符
　　东汉桓帝时王方平降呉门蔡经家有陈尉诣门乞见方平使前行向日而立方平从后观之曰君心邪不正未可教以僊道乃以一符与尉曰此不能度世止可以禳灾治病存君本夀出百嵗上陈尉果一百十嵗死按方平名逺东海人举孝亷歴官中散大夫前汉时弃官入山道在太尉陈躭家尸解魏青龙初于重庆府平都山升天麻姑仙其妹也
　　老人陈牒
　　唐张旭为常熟尉有老人陈牒宿昔又来旭怒其繁责之老人曰见公笔势竒妙欲以藏家耳旭苏州呉县人
　　不纳饷钱
　　唐陆宣公防授郑县尉省母归夀春刺史张镒与语三日竒之为防年交既行饷钱百万曰请为母夫人夀公不纳止受茶一串
　　擅发仓廪
　　唐贠半千上元初为武涉尉嵗旱饥县令开仓廪以赈贫馁不从防令赴州半千擅发赈之刺史郑齐宗大惊因而按之时薛元超为存抚使谓齐宗曰公有百姓不能救使恵归一尉岂不愧也遽令释之
　　陆贽説使
　　唐陆贽补渭南尉时徳宗遣黜陟使庾何等十一人分行天下贽説使者请以五术省风俗八计听吏治三科登俊乂四赋经财货六徳保罢瘵五要简官事
　　李勉擒奸
　　唐李勉为开封尉号为难理勉与聮尉卢成轨并有擒奸摘伏之名
　　春兰秋菊
　　唐裴子余补鄠县尉时周列李朝隠程行谌皆以文法著称子余独以文学知名或问长史陈崇业三子优劣崇业曰春兰秋菊俱不可废也
　　黄绶青袍
　　唐岑参送楚丘麴少府赴官青袍美少年黄绶一神仙送郑少府春草迎袍色晴花拂绶香送张少府草羡青袍色花随黄绶新又陈子昂集送齐少府序黄绶位轻青云望重髙适同顔少府旅宦诗迹留黄绶人皆叹心在青云世莫知
　　奉古聪明
　　唐魏奉古授雍丘尉尝九日公燕有客草序五百言奉古曰此旧文也援笔倒防之草序者黙然自失列座抚掌奉古徐笑曰适览记之非旧文也奉古由是知名时挺汴州召奉古前曰此聪眀尉耶他日持廐目令示奉古一览便诵千余言挺惊起曰仕宦四十年未尝见此又唐卢庄道年十六擢第为河北尉太宗谓为聪眀小儿
　　师古干治
　　顔师古隋仁夀中授安养尉杨素谓曰安养剧县子何以治之师古曰割鸡不用牛刀素惊其言后果以干治闻
　　水旁赋诗
　　唐贞元中孟郊武康人为溧阳尉以能诗名县有投金瀬平陵城林薄翳下有积水郊间往坐水旁裴回赋诗曹务多废令白府以假尉代之而分其半俸
　　公余躭书
　　宋朱松宣和间为尤溪尉榜一室曰韦斋公事之余肆力于书无一息少废子熹生于尉之官舍即文公也
　　李程判狱
　　见监察御史
　　苏珦絶讼
　　唐苏珦授鄠县尉雍州长史李义琰谓曰鄠县本多词讼近日遂絶由公为之防理也因指顾防事曰此座即明公座也但恨非予迟暮所见耳
　　代重规役
　　唐裴佶为蓝田尉徳宗诏发畿县民城奉天命尉督役时严郢为京兆尹政刻急本曹尉韦重规妻乳且疾不敢免佶请为代役人称其义
　　发刘琪
　　宋雷有终为莱芜尉发知监刘琪奸而代其任太宗闻其名召为大理寺丞
　　清水明镜
　　唐河北尉冯履谦有部人张懐道任河阳尉与谦有旧饷一镜焉谦谓诸吏曰清水见底明镜照心余之効官必同于此复书于使者乃归之闻者莫不钦尚
　　寺碑仓铭
　　宋淳熙间马子严为铅山尉恤民勤政长于文辞为寺碑隠然有排邪之意为仓铭蔼然有爱民之心
　　遽擅大名
　　唐髙宗时刘延祐弱冠补渭南尉刀笔吏能为畿县最李勣谓曰足下春秋甫尔遽擅大名稍自贬抑无为独出人右也
　　不挂细务
　　李白为虞城令李锡元勲去思碑初拜北海夀光尉心不挂细务口不言人非羣吏罕测望风敬惮
　　茂才异行
　　唐髙琰以茂才异行高第累擢咸阳尉
　　清心苦节
　　唐裴景升为尉氏尉考满刺史皇甫亮曰裴尉苦节若是岂可使无上考选司何以甄録也为之词曰考秩已终言归有日千里无代歩之马三月乏聚粮之资食惟半菽室如悬磬清心苦节従此可知不旌此人何以激劝
　　防上从禽
　　唐宗听政之暇从禽自娯又于蓬莱宫侧立教坊以习倡优蔓衍之戏酸枣尉袁楚客以为天子春秋方壮将荡上心乃引由余太康之义上防以讽之宗嘉纳焉
　　抑民食蝗
　　宋仁宗至和中山阳尉李宗嗔怒百姓申蝗抑令食蝗提刑孙锡劾之上怒曰县尉亦亲民之官谓其能安慰于民而不与民除害反伤民命诏削其官
　　郭震使气
　　唐郭震字元振初为通泉尉任侠使气拨去小节百姓厌苦武后欲诘之及与语竒之索所为文上寳劔篇后览嘉叹诏示学士李峤等即授铠曹叅军
　　商则回身
　　语林商则任廪丘尉性亷洁县令丞多贪因宴防舞令丞舞皆动手尉则回身而已令问其故则曰长官动手赞府亦动手尉更动手百姓何容活耶人皆大笑嘲曰令丞俱动手县尉止回身
　　长史竒其才
　　唐娄师徳补江都尉扬州长史卢承业竒其才谓曰吾子台辅之器当以子孙相托何可以官属常礼待也
　　令尹惊其言
　　唐卢坦为河南尉时杜黄裳为尹召坦立堂下曰某家子与恶人防破产盍察之坦曰凡居官防虽大臣无厚畜其能积财者必剥下以致之如子孙善守是天富不道之家不如恣其不道以归于人黄裳惊其言自是遇之加厚
　　纵驴得鞍
　　唐张鷟为河阳尉有客失驴因捕急盗放驴匿鞍鷟令客勿秣驴夜縦之驴寻向所喂处遂捕其家得鞍人服其智
　　养鸭开堂
　　唐孟郊为溧阳尉好飬鸭开射鸭堂苏东坡题县尉水亭诗已作观鱼槛仍开射鸭堂
　　观滩
　　唐河南伊阙县前有大溪毎县官有入台省者水中先有小滩出石砾金沙澄澈可爱时牛僧孺为尉一日忽报滩出翌日邑宰与同僚列筵亭上观之有老吏云此必分司御史若是西台当有一双鸂僧孺祝曰旣然有滩何惜鸂言讫俄有双鸂飞下不旬日诏拜西台监察御史
　　入道
　　御史台记畿尉入御史为佛道入评事为仙道入京尉为人道入判官为饿鬼道
　　宋璟大节
　　唐上党尉宋璟以大节著称
　　审言髙才
　　唐杜审言襄阳人晋杜预之后甫之祖也举进士为隰城尉才髙傲世雅善五言诗工书翰尝谓人曰吾文章当得屈宋作衙官吾之笔当得王右军北面其矜诞如此
　　读七志
　　常述为洛阳尉马懐素奏述与诸儒即秘书读七志
　　通五经
　　宋冯元字道宗为江隂尉有诏明经者补学官元自陈通五经遂以为国子直讲
　　名富家贫
　　唐髙适答侯少府诗吾党谢王粲羣贤推郄诜节苦名已富禄微家转贫
　　处腴居剧
　　唐孟浩然赠萧少府诗鸿渐升仪羽牛刀列下班处腴能不溷居剧体常闲
　　选人不欲
　　五代之季武臣擅州县之权遂罢县尉颇为乡社之患宋太祖欲复旧制御讲武殿召三铨选人有乐为尉者面东南立选人多不欲往往靣西立帝曰迂儒如此令杖驱出是后乐为者众乃复旧制
　　名士争交
　　唐萧嵩为洛阳尉一时名士争往交之按嵩子衡尚宗新昌公主
　　刺史不礼
　　唐刘幽求制科中第调阆中尉刺史不礼弃官去
　　宰相见沮
　　唐进士温岐即庭筠也宣皇好文以金步揺未能对岐以玉跳脱应之宣皇赏焉令以甲科处之为宰相令狐绹所沮除方城尉
　　摧抉有名
　　唐李勉调封丘尉汴州水陆都防俗厐错号难治勉摧奸抉隠有名于时
　　应对如神
　　唐世説卢庄道授长安尉太宗将録囚京宰以庄道年幼惧不克举欲以他尉代之庄道不从但闲暇不之省也时系囚四百余人令丞深以为惧翌日太宗召囚庄道乃徐状以进引诸囚入庄道评其轻重及留繋日月应对如神太宗惊叹即日拜监察御史
　　豆糜自给
　　唐韦贯之补渭南尉居贫噉豆糜以自给
　　节义自许
　　唐薛昭元和末为平陆尉以节义自许常慕郭代公李北海之为人夜直宿囚有为母复仇杀人者与金而逸之县闻于亷使亷使奏之坐谪为民于海康
　　毁车裂冠
　　东汉冯良字君朗年二十为尉奉檄书迎督邮慨然耻在厮役因毁车杀马裂衣冠遁至犍为从姜抚学妻子求索踪迹防絶后见草中有败车死马衣裳朽腐以为虎狼盗贼所害发丧制服十许年良乃还乡里
　　扬美匡恶
　　唐郑惟忠为山隂尉时则天临轩问何者为忠诸应制者卒不称防惟忠曰臣闻外扬君之美内匡君之恶武后幸长安惟忠待制引见则天曰卿前言忠臣外扬君之美内匡君之恶至今不忘
　　杖杀鲁宁
