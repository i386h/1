<!-- { "loadSidebar": true } -->
　　吕氏春秋孔子弟子从逺方来者孔子荷杖问之曰子之父不有恙乎抟杖问之曰子之母不有恙乎置杖问之曰子之兄弟不有恙乎曳杖问之曰子之妻子不有恙乎故孔子以六尺之杖论贵贱之等辨亲踈之义
　　防杖而去
　　鲁仲连却秦军平原君欲封之连遂防杖而去
　　原宪应门
　　庄子曰子贡乗大马中绀而表素轩车不容巷徃见原宪原宪华冠縰履杖藜而应门
　　长房悬舍
　　神僊传费长房欲求道而顾家忧壶公乃斫一青竹杖与长房身等使悬之舍后家人见以为缢死大小惊哭殡塟之长房立其旁人无见者后长房归家人不信是长房乃发徃日所塟惟竹杖存焉
　　张骞卭竹
　　史记张骞云臣前在大夏时见卭竹杖蜀布问安所得此大夏人曰贾人徃市于身毒国身毒在大夏之东南数千里
　　邢峦山桃
　　谭薮后魏邢峦字山宾尝有疾防山桃杖魏太武帝问此何杖答曰巨源杖按巨源晋山涛字今太武讳涛故峦不敢言山桃借言巨源云
　　少千拄金
　　搜神记鲁少千山阳人汉文帝防服怀金欲问其道少千拄金杖麾象牙扇出应门
　　瞿昙持锡
　　瞿昙持锡杖曰此是波若眼
　　伯俞忧母
　　见子
　　文饶赠僧
　　桂苑丛谭唐润州甘露寺有僧道行孤髙李德裕镇浙右以方竹杖一赠焉方竹杖出大宛国坚实而方正节眼须牙对面四出及再镇浙右其僧尚在问曰前所奉竹杖无恙否僧喜对曰已规圆而漆之矣公嗟惋弥日前辈诗曰削圆方竹杖漆却防纹琴
　　饰鸠
　　续汉书礼仪志仲秋按户比民年七十者授之玉杖杖端以鸠为饰鸠不噎之鸟欲老人不噎也
　　解虎
　　解虎见僧又黄鲁直卭竹杖賛厉亷隅而不刿故窃比于彭耼之寿屈曲而有直体能独立于雪霜之后伯夷食薇而清陈仲咽李而痩涪翁昼寝苍然挂壁涪翁履危心如铁石穷山独行解两虎争终使卞庄乗间而孺子成名
　　挂钱
　　晋阮修字宣子常步行以百钱挂杖头至酒店酣饮而归家无儋石之储晏如也
　　刻塔
　　塔寺记谢尚尝梦其父告之曰西南有气至冲人必死勿当其锋建塔寺可禳如未暇立寺可杖头刻作塔形见有气来即指之尚如其言置杖左右果有黒气冲尚家尚以杖指之气即廻散阖家获全气所经处数里无复孑遗
　　青藜吹火
　　见校书郎
　　青芦灭火
　　拾遗记糜竺用陶朱术日益富有宝库千间竺以赈生恤死为务其家马廐旁有古冢夜闻泣声寻之见一妇人诉云后汉之末为贼所害衣裳见剥乞弊衣自掩竺从其言复见妇云君应遭火厄今以青芦杖一枚长九尺报君之惠竺挟杖而归后隣人见竺家有一青气如龙蛇之形旬日火从库起烧其珠玉十分之一火盛之时见青衣童子十数人来扑火又见青气如云覆火上火即灭
　　介象青竹
　　神僊竹介象令人骑青竹自吴徃蜀
　　王烈苍藤
　　列僊传王烈曽授赤城老人九节苍藤杖拄杖行地上虽马奔不能及也杜诗曰安得僊人九节杖拄到玉女洗头盆又曰惟有红藤杖相随锦里来韩愈有赤藤杖歌曰赤藤为杖世未窥
　　投之葛陂
　　见僊
　　化为悬崖
　　宣室志曰杨隠之谒唐先生将归先生以杖画地视其庭戸忽化悬崖万仞岩谷重叠谓隠之曰陵谷既迁子将安归隠之泣告乃以箒扫之其庭户如故乃得归
　　延年
　　魏志文帝引汉太尉杨彪待以客礼赐之几杖诏曰先王几杖之赐所以宾礼黄耉褒崇元老也昔孔光卓茂并以淑德髙年受兹殊赐其赐公延年杖及凭几
　　扶老
　　陶渊明归去来辞防扶老以流憩扶老杖名
　　植蔓
　　僧昙霄游葡萄谷见枯蔓堪为杖持归植之遂活髙数仞
　　开花
　　陶家瓶余事徐鳯有一杖直如笔管其后每年生一节二十年后每年缩一节三月间杖之四面青赤白黒各开一花不知何异也
　　起弱
　　魏志周宣为郡吏太守杨沛梦人曰八月二日曹公当至必与君杖饮以药酒宣占之曰夫杖以起弱药治人病八月二日黄巾必灭至时果败贼
　　扶疲
　　唐罗衮杖铭身之疲杖以扶之国之危贤以图之又宋陈莹中杖铭用之则行舍之则藏惟我与尔颠而不持危而不扶将焉用彼
　　阇黎同来
　　夹山问佛印和尚阇黎与什麽人同来曰木上座又问在什麽处曰在堂中夹山便到堂中师拈拄杖掷于夹山前夹山曰莫是须弥山得耶师曰月宫亦不逢见
　　契丹皆避
　　五代髙祖纪契丹犯京师上遣牙将王峻奉表契丹耶律德光呼之为儿赐一木拐契丹贵之如中国几杖非优大臣不可得峻持归彼人望之皆避
　　帘
　　释名帘亷也自障蔽为亷耻也扬雄方言宋魏陈楚江淮之间谓之筁自闗而西谓之箔南楚谓之蓬箔又风俗通户帏为帘
　　神屋白珠
　　汉武故事上起神屋以白珠为帘箔玳瑁押之象牙为钩
　　灵阁翠羽
　　洞防记汉武帝二十年起招灵阁编翠羽麟毛为帘
　　秦宫
　　三秦记明光宫以金玉珠玑为帘箔
　　汉寝
　　西京杂记汉诸陵寝皆以竹为帘皆为水纹及龙鳯之象
　　待月
　　越王有美女二人一名夷光一名修明以贡于吴吴王处以椒华之房贯细珠为帘幌朝下以蔽景夕卷以待月
　　鸣风
　　西京杂记昭阳殿织珠帘幌风至则鸣如珩瑀之声
　　孙卿养形
　　孙卿子曰局室芦帘藁蓐可以养形
　　麟士伤手
　　宋书沈麟士家贫为人作帘误伤手便流涕而还人问故答曰遗体毁伤感而悲耳
　　五岳帘
　　初学记帘图五岳寜识崇朝之云
　　五色帘
　　谢绰拾遗録戴明宝为歴朝宠幸家累千金大儿骄淫为五色珠帘明宝不能禁
　　鸟骨
　　见冬
　　虾须
　　唐陆畅诗劳将素手卷虾须琼室流光更缀珠玉漏报来过夜半可怜潘岳立踟蹰又宋苏易简诗虾须半卷天香散
　　鸟窥
　　杜诗鸟窥新卷帘
　　燕入
　　谢朓诗风帘入双燕
　　席箕帘
　　席箕草可为帘见边塞王建诗
　　水晶帘
　　唐髙骈诗水晶帘动防风起一架蔷薇满院香
　　青布为縁
　　晋东宫旧事帘箔皆以青布为縁
　　银蒜为押
　　欧阳公玉台体诗银蒜钩帘宛地垂蒋捷白纻词早是东风作恶旋安排一双银蒜镇帷幙宋元亲王纳妃及公主下降皆有银蒜押防百双葢铸银为蒜以押帘也
　　帘进公主
　　唐张説用鸡林夜明帘进奉九公主得免祸
　　帘赐童子
　　宋李如圭吉水人七歳时孝宗问童子何业对曰能诵书即诵无逸篇帝大喜授迪功郎明日与父谢恩赐宴殿上以父子不可同坐命设珠隔之宴罢就以帘赐之归建凌云楼以彰君赐后官至福建安抚
　　卷雨
　　唐王勃滕王阁序珠帘暮卷西山雨
　　蔽日
　　隋炀帝时蒲泽国进蔽日以细莲根丝贯小珠编成虽晓日激射而光不能透
　　牀
　　释名牀装也所以自装载也方言齐鲁之间谓之箦陈楚之间谓之第
　　象牙
　　战国防孟尝君出行五国至楚献象牙牀
　　麡角
　　异物志麡狼形似虎而角触前向入林则挂角故恒在浅草中皮可作履袜南人以其角作踞牀
　　瑚
　　汉武帝内传武帝受西王母真形六甲灵飞十二事帝盛以黄金几封以白玉函以瑚为牀紫锦为帷安着栢梁台上
　　瑇瑁
　　西京杂记韩嫣以瑇瑁为牀
　　汉髙踞牀
　　郦食其求见汉髙祖髙祖方踞牀使两女子洗足
　　宋髙碎牀
　　宋书髙祖尝患体热有献石牀者乃碎之恶劳人也
　　华元夜登
　　左宣十四年楚子围宋宋人惧使华元夜入楚师登子反之牀起之曰寡君使元以病告曰敝邑易子而食析骸以防虽然城下之盟有以国毙不能从也子反惧与之盟而告王退三十里宋及楚平
　　林甫夕徙
　　唐李林甫为相多结怨于人虞刺客窃发出则步骑百余人金吾静街居则重门复壁如防大敌每一夕屡徙其牀虽家人莫知其处
　　幼安坐藜
　　魏管寜字幼安家贫好学坐藜牀五十年当膝处皆穿
　　孝先坏竹
　　至和二年成都费考先游青城诣老人村坏其竹牀孝先欲偿其直老人曰子不见牀下书云某年月日造某年月日为费孝先坏
　　太子纳妃
　　晋东宫旧事太子纳妃素栢局脚牀
　　门生求婿
　　见婚礼
　　贺革思义
　　南宋贺革家贫躬耕供养年二十始辍耕求就父受业有六尺方牀思义未达则横卧其上不尽其义终不肯食
　　宗武雠书
　　杜甫示子宗武雠书解满牀
　　杜甫醉登
　　见狂肆
　　浩然惧匿
　　见诗律
　　防食
　　唐李吉甫为相初政事堂防食有巨牀相传徙者宰相輙罢不敢迁吉甫笑曰世俗禁忌何足疑耶彻而新之
　　合欢
　　闗盼盼诗楼上残灯伴晓霜独眠人起合欢牀相思一夜情多少地角天涯未是长
　　积尘
　　齐虞愿字士恭除后军将军禇彦回诣愿不在见其眠牀上积尘埃有书数卷彦回叹曰虞君之清乃至此命人为之扫地拂牀而去
　　支石
　　杜诗支牀锦石圆
　　居易幽眠
　　白乐天诗最是幽眠处松隂六尺牀又应物诗予解郡符去尔为外事牵寜知风雨夜复作对牀眠
　　彭羕径外
　　见狂肆
　　沉香
　　梁鱼容性侈靡以象齿沉香造牀周匝用银镂金花宝钿
　　郁金
　　古诗羽帐鬰金牀
　　七宝
　　李白被召明皇以七宝牀置之金銮殿
　　五香
　　隋帝观文殿两厢为堂十二间厨前设五方香牀缀金玉珠翠每驾至则宫人擎香炉在辇前行
　　公孙寝土
　　燕书公孙鳯隠于昌黎九城寝土牀
　　冯道卧刍
　　五代冯道在军中不设牀席卧一束刍而已
　　华山白玉
　　神仙传衞叔卿入华山上有紫云郁郁白玉为牀
　　辰州朱砂
　　东坡诗注辰州峦洞小龛中生白石石状如玉牀牀上生朱砂大如箭镞小如芙蓉
　　榻
　　服防通俗文牀三尺五曰榻释名长狭而卑曰榻言其榻然近地也
　　特设一榻
　　见太守
　　独擅一榻
　　蜀简雍字宪和性简傲自诸葛亮以下则独擅一榻
　　连榻坐朝士
　　晋杜预为镇南将军朝士毕贺皆连榻坐时羊琇为防军乃曰杜元凯乃连榻坐客耶不坐而去
　　撤榻待中人
　　唐李岘同平章事故事政事堂不接客自元载为相中人传诏防者置榻待之岘至即敕吏撤榻
　　引守同坐
　　唐张嘉贞为益州都督性简傲接部刺史甚倨惟李勉父择言守汉州独引同榻坐
　　与王连坐
　　唐王毛仲与诸王侍禁中至连榻而坐
　　引升御榻
　　北齐赵彦深位司徒礼遇颇重每引见或升御榻
　　令换先榻
　　后魏任城王澄长子顺拜仆射上省见榻甚旧令史云此榻曽经先王顺涕泣交集令换之
　　引僧升榻
　　颜延之为秘书监时沙门释惠休以才学为文帝所赏朝廷政事多与之谋上每引见常升独榻延之甚嫉之因醉曰昔子同骖乗袁丝正色此三台之座岂可使刑余居之上为变色
　　与僧共榻
　　苏东坡黄鲁直一日在佛印禅师处饮至暮阻雪衾席不备东坡曰就与老僧共榻不亦可乎











　　山堂肆考卷一百八十一
　　钦定四库全书
　　山堂肆考卷一百八十二　明　彭大翼　撰器用
　　席
