<!-- { "loadSidebar": true } -->
　　庄周逰雕陵之樊见异鹊自南方来者翼广七尺目大运寸感周之颡而集扵栗林周曰此何鸟哉翼殷不逝目大不覩褰裳躩歩执弹而留之注云殷大也运寸可曲一寸也感触也谓飞从额前过也留之将以取之也
　　以玉抵
　　盐鐡论中国所鲜外国贱之昆山之傍以玉抵乌鹊
　　枝
　　埤雅鹊知人喜作巢取木杪枝不取堕地者皆传枝受卵故曰干鹊而庄子云鸟鹊孺鱼沫鹊以传枝少欲故曰孺
　　采粟
　　拾遗记员峤之山名环丘上有湖方千里多大鹊髙一丈羣飞于湖际采不周之粟于环丘之上
　　行跄跄
　　埤雅古之人居欲如燕行不欲如鹊相法有之鹊行跄跄性行不良
　　声唶唶
　　淮南子曰乌之哑哑鹊之唶唶岂为寒暑燥湿变其声防
　　衔木安梁
　　埤雅鹊巢中必有梁见鹊上梁者必贵盖二鹊共衔一木置巢中谓之上梁襍爼崔圆相公妻在家时与姊妺戏于后园见二鹊营巢共安一梁如笔管长尺余衔置巢中众皆不见
　　衔柴补隙
　　唐书大厯八年干陵山僊观天尊殿有双鹊衔柴及泥补葺隙壊凡一十五防宰臣上表贺
　　结玉
　　天主物簿鹊啄槐实结玉于脑谓之鹊玉此鹊终岁不复鸣噪虽巢无胎卵
　　化石
　　见石
　　占鹊言
　　魏志管辂至安徳令刘长仁许有鸣鹊飞来阁上其声甚急辂曰鹊言东北一妇昨杀其夫牵引西家不过日在虞渊之际有人来告到时果有东北同伍民来告隣妇手杀其夫诈言西家人与夫有嫌杀我壻也又北齐书奚永洛与河内人张子信对坐有鹊正鸣于庭树间鬭而堕焉子信曰鹊言不善当有口舌事今夜有唤必不可徃子信去后琅琊王使召永洛且云勅唤永洛欲赴其妻苦留诈称堕马腰折遂免于难
　　探雀鷇
　　见狂肆
　　巢寝殿
　　唐贞观中有白鹊营巢于寝殿前槐树上合欢如腰鼓左右拜舞称贺上曰我常笑隋炀帝好祥瑞祥瑞在得贤此何足贺乃命毁巢纵鹊于野
　　噪狱楼
　　见狱
　　成德趋时
　　埤雅鹊彊而不滛所以成徳成徳故有行知风之自而作其巢知岁之所在而开其户所以趋时趋时故有功
　　送悲喜
　　韩溉鹊诗人间树好纷纷占天上桥成草草回几度送悲临玉户一时喜到妆台按天宝遗事时人之家闻鹊声皆为喜兆曰灵鹊报喜
　　孙和帆樯
　　吴孙和为南阳王之长沙过芜湖有鹊巢于帆樯官僚皆忧惨以为倾危之象后和果败
　　柯侯防事
　　宋熈宁中柯侯仲常通守漳州以救饥得民心有二鹊栖其防事及侯去鹊亦送之漳人异焉苏东坡为赋诗柯侯古循吏悃愊真无华临漳所全活数等江干沙仁心格异族两鹊巢其衙但恨不能言相对空楂楂善恶以类应古语良非夸君看彼酷吏所至如鬼车
　　悬肉则集
　　淮南子曰赤肉悬则乌鹊集鹰隼至则众乌散物之聚散交感如此
　　攫雏而升
　　陈无已鸷鹊诗并序辛巳夏四月庚戌日将宴与客追凉露坐有雀引雏二三集垣下行且哺俄有鹊至自北俛啄雀间初若循循少焉得雀间遽攫一雏而升于垣雀出不意悲鸣啾啾奋身抵鹊再三欲夺鹊竟磔雏以食不顾如得计然坐客叹息余感之赋诗曰若奚不鹯吾知避而迁汝胡不貍吾知逺而驰宵通吾巢晨竝吾枝懐毒妊凶初不汝期莽恭拳拳甫笑嬉嬉情貌深厚孰从而追
　　巢辙中
　　唐天寳十三载叶县有鹊巢于车辙中不巢木而巢地失其所矣
　　巢碑上
　　苖晋卿尝自为父碑文有鹊巢于碑上
　　乌
　　格物论乌鸦之别名种类亦繁有小而多羣腹下白者为鸦乌有小嘴而白比他乌防小长而反哺其母者为慈乌又为孝乌大喙及白颈而不能反哺者南人谓之鬼雀又谓之割鹖鸣则有凶咎又广雅纯黒而反哺者谓之乌白颈而羣飞者谓之燕乌
　　火精生
　　抱朴子曰荧惑火精生朱鸟朱鸟赤乌也
　　瑶光散
　　运斗枢瑶光星散而为乌
　　集虞庭
　　抱朴子曰夫日中有乌何以三足阳数竒也是以有虞至孝三足乌集其庭曽子芸三足乌萃其冠瑞应图丈王时苍乌见言王者孝悌则至
　　流武屋
　　见火
　　楚幕
　　左庄二十八年楚子元伐郑诸侯救之楚师夜遁郑人将奔桐丘谍曰楚幕有乌乃止
　　齐城
　　左襄十八年晋伐齐齐师夜遁师旷告晋侯曰鸟乌之声乐齐师其遁叔向告曰城上有乌齐师其遁
　　衔珪降社
　　墨子曰赤乌衔珪降周之岐社命伐殷也
　　衔鼓集村
　　异苑东汉阳顔纯孝后有羣乌衔鼓集顔所居之村乌口皆伤一境皆以顔孝感所致即于鼓防立县名为乌伤王莽改为乌孝以彰其行苏东坡诗记取慈乌巷有顔
　　止屋
　　诗小雅瞻乌爰止于谁之屋六韬武王登夏防以临殷民周公旦曰臣闻之爱其人者及其屋上乌憎其人者憎其除胥杜诗丈人屋上乌乌好人亦好
　　巢门
　　道县孝子吴顺养母至孝赤乌巢其门
　　善避矰缴
　　禽经乌之巨嘴者善避矰缴弹射
　　可定吉凶
　　东方朔着鸦经先数其声第一声即是甲以十干数之辨其缓急以定吉凶
　　交必相咄
　　管子曰乌隼之交初虽相讙后必相咄
　　孕则传涎
　　俗云鸳交颈而感乌传涎而孕
　　性夀
　　埤雅乌性极夀三鹿死后能倒一松三松死后能倒一乌
　　气仁
　　运斗枢乌属阳阳气仁故反哺
　　噪异
　　埤雅雀见虎则鸣乌见异则噪今人闻鹊噪则喜闻乌噪则唾以乌见异则噪故唾其凶也
　　集虗
　　孙武子曰乌起者伏也乌集者虗也曰乌乐空旷鹊喜稠閙
　　蔽烟
　　拾遗记晋文公烧山求介子推子推抱树有一白乌从烟蔽之
　　占雨
　　襍爼乌飞翅重知天将雨乌阳物也感隂气而翅重故俗以此占其雨否淮南子曰螣蛇防雾而殆于蝍蛆乌力胜日而服于骓礼
　　为王母使
　　括地图昆仑山在弱水中非乘龙不得至有三足神乌为西王母取食白帖西王母以三足乌为使
　　入昭公梦
　　左哀二十六年宋景公无子取公孙周之子得与启畜诸公宫冬十月公逰扵空泽辛巳卒扵连中大尹立启得梦启北首而寝于庐门之外已为乌而立于其上咮加于南门尾加于桐门曰余梦美必立后得使国人施于大尹大尹奉启奔楚乃立得是为宋昭公
　　肇汉
　　帝王世纪沛公祖父丰公家扵丰其妻尝梦赤乌若龙戏已而生执嘉即太上皇也太上皇之妃曰媪是为昭灵后生子邦是为汉髙祖故宋吴淑乌赋梦丰邑而肇汉入武昌而瑞吴按吴志武昌赤乌见因改元为赤乌
　　瑞齐
　　齐书髙帝时有献白乌者帝问曰此何瑞也范云位卑遂前答曰臣闻王者敬宗庙则白乌至
　　射之遂中
　　汉武帝时御幕上有乌命虎贲中郎将王吉射之吉祝曰矢一发洞乌腋至尊夀万年臣为二千石遂中之赐钱二百万
　　指之而言
　　西魏裴侠年七岁不能言后于洛城见羣乌蔽天举手指之而言从此聪慧异于常童
　　接饭丸
　　张勃吴録彭泽有乌能接丸行者丸饭投之髙下无失
　　吞丹肉
　　抱朴子曰取乌之未生毛者以丹和牛肉使吞之至长毛羽皆赤杀乌隂干服可以延夀
　　认为旌旗
　　北史齐世辨性怯懦周师入邺辨以十余骑觇后登髙西望遥见羣乌飞起以为旌旗即驰还不敢反顾
　　唤于篙楫
　　余安道诗昔年曾泛马当湾饭唤鸦篙楫间今日江邉飞不下应知人世足机闗
　　生九雏
　　续汉书桓帝时童謡城上乌尾毕哺一年生九雏公为吏子为徒一徒死百乗车梁刘孝威乌生八九子词城上乌一年生九雏氄毛不自暖张翼强自呼羽成翮备各西东丁年赋命有穷通不见髙飞帝辇侧逺托日轮中尚逢王吉箭犹婴唐羿弓岂如变采救燕质入梦祚昭公流声表师遁集幕示营空灵防已铸象流苏时风
　　堕一足
　　唐书天授元年有进三足乌者天后以为周室嘉瑞时中宗为皇嗣言前三足为伪天后不恱须此乌一足堕地
　　集门楼
　　三国典略侯景簒位令饰朱雀门其日有白头乌万计集于门楼
　　巢帷幄
　　隋书炀帝起宫丹阳将逰江左有乌巢于帏幄驱不能去
　　生子三足
　　东观汉记章帝元和三年代郡髙栁乌生子三足大如鸡赤色头有角又献帝延康元年三足乌见
　　孕卵五色
　　北梦言崔希乔以仁孝称其在并州防前丛苇上有小乌如鹪鹩来巢孕卵五色如鸡子雏生月余五色成文大如鵞驯扰闲暇顷之飞翔时归旧所号兵巢乌
　　助萧仿哀
　　北齐萧仿字希然居防庐前有二慈乌各集一树自午以前循庭饮啄自午以后不下树毎到仿临哭时舒翼悲鸣有似助哀后周书宗懔遭母忧痛哭呕血毎有羣乌数千集于舍哭而来哭止乃去
　　啄马申口
　　陈书司马申短毛喜于后主使其废锢申尝昼寝于尚书省下有乌啄其口流血时以为譛贤所致
　　噪敬业营
　　唐苏孝祥率骑兵五千夜度击李敬业孝祥死有乌羣噪敬业营上
　　入田绪境
　　唐徳宗时郑汴二州羣乌皆入田绪李纳境衔木为城绪纳命焚之信宿如故乌口皆流血

　　山堂肆考卷二百十四
　　钦定四库全书
　　山堂肆考卷二百十五　　明　彭大翼　撰羽虫
　　燕
　　埤雅燕鸟也一名鷾鸸齐曰燕梁曰乙大如雀而长籋口布翅岐尾春社来秋社去故谓社燕有二种紫胸轻小者是越燕胸斑声大者是胡燕俗呼胡燕为夏其作巢喜长人言有容一足绢者令家富其巢有戸北向及尾倔而色白者是数百岁燕也京房易占山见白燕其君宜生贵女
　　遗卵
　　吕氏春狄有娀氏有二佚女为九成之台饮食必鼓帝令燕徃视之鸣若谥隘二女爱而争搏之覆以玉筐少选发而视之燕遗二卵北飞遂不反二女作歌曰燕徃北注云帝天也故诗曰天命鸟降而生商
　　留爪
　　白帖吴宫有燕宫人留其爪以记更来
　　知戊巳
　　说文燕作巢避戊巳博物志燕戊巳日不衔泥涂巢
　　防烟云
　　谭薮宋宣王景素镇朱方尝与刘璡同在小斋有燕集承尘飞鸣相追景素曰万物有灵性而独付于鳞羽若斯鸟也逰则防于烟云之上止则隠于林木之下饥则啄渇则饮形体无累于物得失不关于心一何乐防
　　遗丹书
　　田俅子曰少昊之时赤燕集户遗其丹书
　　带红缕
　　见妻
　　贺厦
　　淮南子曰大厦成而燕雀来贺
　　处堂
　　见火
　　入室
　　夏小正鸟至至者入人室屋也
　　巢檐
　　陶隐居曰越燕多在堂室中梁上作巢胡燕多在檐下作巢
　　避社
　　埤雅戊巳其日皆土故燕之徃来避社而嗛土不以戊巳
　　辇泥
　　续异记孙氏妻黄见一童子当前以钗掷之跃入云去夜闻户外歌曰昔填夏家塜辇泥头欲秃今寄黄氏居非意伤我目及寻覔巢中得一白燕其目果伤
　　蛰井
　　襍爼或言燕蛰井底旧说燕不入室是井虚也取桐木为男子各一投井中燕必来文昌襍録世言燕子至秋社乃去仲春复来昔年因京东开河岸崩见蛰燕无数晋郗鉴为荆州刺史镇邹山百姓饥饿或掘野鼠蛰燕食之乃知燕子亦蛰尔至惊蛰乃出非渡海而来也
　　培城
