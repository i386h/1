<!-- { "loadSidebar": true } -->
　　唐吴融废宅诗风飘碧瓦雨摧垣却有邻人为锁门防树好花空白昼满庭芳草易黄昏放鱼池涸蛙争聚栖燕梁空雀自喧不独凄凉眼前事咸阳一火便成原
　　园荒台古
　　唐太宗过旧宅诗新丰停翠辇谯邑驻鸣笳园荒一径断台古半阶斜前池消旧水昔树发今花一朝辞此地四海遂成家
　　楼
　　释名牗户诸射孔髙明觌逺慺慺然也故谓之楼仪凤
　　晋宫阙名曰总章观有仪凤楼又州府城东有骑鹤楼
　　归鸿
　　归鸿楼在长沙浏阳县宋杨时建取目送归鸿之义
　　仲宣
　　仲宣楼即荆州当阳县城楼汉王粲避董卓之乱依荆州刘表因懐归登楼作赋云登兹楼以四望兮聊暇日以消忧
　　焦度
　　武昌府治东南子城上有焦度楼南史宋明帝为武陵王时叅军沈攸之起兵至夏口度于城楼上辱骂攸之怒攻其城度与力战攸之与众防楯将登度投以秽器敌不能冒城赖以全后呼此楼为焦度楼
　　百尺
　　洛阳地记洛阳城西北角有楼髙百尺魏文帝造又南唐主宫中起百尺楼命羣臣视之萧俨曰恨下无井唐主问其故对曰所以不及景阳楼唐主怒贬俨舒州
　　五寻
　　晋孙楚吟楼赋有都城之百雉加层楼之五寻従明王以登游聊暇日以娱心
　　神
　　三辅黄图公孙卿言仙人好楼居黄帝为五城十二楼以神人武帝于是作飞廉观
　　迎仙
　　唐高骈造迎仙等楼度高八十尺饰以金玉侍女衣羽衣新声度曲以拟钧天祈与仙接
　　鸳鸯
　　后魏温子升捣衣诗蠮螉塞邉絶雁鸳鸯楼上望天狼按天狼星名又唐诗花红翡翠楼
　　鹳雀
　　鹳雀楼在蒲州城上李白诗云鹳雀楼前百尺墙烟汀云树两茫茫汉家箫鼓浮流水魏国山河半夕阳事去千年犹恨短愁来一日即知长风烟并在相思处满目非春即自伤又张乔诗云髙楼懐古动悲歌鹳雀今无野燕过树隔五陵秋色早水连三晋夕阳多渔人遗火成寒烧牧笛吹风起夜波十载重来值摇落天涯归计欲如何
　　胜赏
　　吴兴白苹洲北有白苹亭唐贞元中建盖一郡之胜赏也宋太守赵君既新此亭复建楼于侧名胜赏叶正则为之记
　　远景
　　楼在眉州北北塘上宋郡守黎錞建苏轼有记
　　井干
　　汉武帝建井干楼髙五十丈在建昌宫中积木而为楼若井干之形也
　　钟乳
　　楼在太原府忻州西北有阜屹然状若钟乳上建重楼甚宜游眺
　　烽火
　　梁有烽火楼简文帝豋此楼有诗
　　鼓吹
　　梁陈殿庭之间各有鼔吹楼
　　观稼
　　观稼楼梁武帝建在应天府东
　　散花
　　散花楼在成都摩诃池上蜀王秀所建李白有登锦城散花楼诗日照锦城头朝光散花楼金窗夹绣户珠箔悬琼钩
　　穿针
　　应天府东北有穿针楼齐武帝建令宫中七夕登楼穿针故名
　　击瓯
　　保宁府巴县东有击瓯楼唐张署有赋并序冯介诗座上击瓯清似玉
　　宾日
　　山东登州府治后有宾日楼豋州古嵎夷之地取书寅宾日出之义以为名也
　　齐云
　　五代唐韩建为镇国匡国节度使昭宗幸其镇登齐云楼西北顾望京师作菩萨蛮三章以思归其卒章曰野烟生碧树陌上行人去安得有英雄迎归大内中酒酣与从臣悲歌泣下按镇国匡国唐之军名镇国治华州匡国治同州昭宗干宁三年李茂贞举兵犯阙上従韩建议幸华州
　　真仙亦迷
　　隋炀帝开汴河泛舰为江都之游浙人项升进新宫图帝爱之即如图营建楼既成幸之曰使真仙游此亦当自迷可目为迷楼
　　樵儿亦指
　　济宁州南城上有李白酒楼白客任城时县令贺知章觞之于此唐咸通中呉兴沈光过任城尝为作记齐鲁结搆凌云者无限独斯楼也髙不逾数席瓦缺椽蠧虽樵儿牧竖过亦指之曰李白常醉于此矣元著作郎陈俨有重修李白楼记
　　昭明聚贤
　　文选楼在襄阳府治西梁昭明太子统所建聚贤士刘孝威庾肩吾徐昉江伯操孔敬通恵子悦徐陵王囿孔乐鲍至等十余人号髙斋学士注文选于此
　　建封居妾
　　见宠妾
　　夕阳
　　夕阳楼在开封府荥阳县唐时建李义山诗花明栁暗绕天愁上尽重城更上楼欲问归鸿何处去不知身世自悠悠
　　春风
　　春风楼在南昌府城西宋况志宁诗晴日游丝拂画栏酒帘轻飏碧云端春风蝴蝶知何处愁切江南曲已残
　　八咏
　　金华府治西旧有元阳楼南齐太守沈约建有八咏诗宋郡守冯伉因此诗更名八咏楼李易诗千古风流八咏楼江山留与后人愁水通南国三千里气压江城十四州
　　万卷
　　万卷楼在保定府治内元首帅贾辅建以经传子史百家众流法书名画别为九等置其上又邀致郝经筑堂于楼侧居之尽畀以书肆其观览尝为之记
　　白雪
　　白雪楼在安陆州石城西下临汉水取宋玉对楚襄王阳春白雪之义唐刘宾客诗江上楼髙十二梯梯梯豋遍与云齐人従别浦经年去天向平芜尽眼低寒色不堪长黯黯秋光无柰更凄凄防干曲尽愁无尽水正东流月正西
　　紫云
　　唐主尝咏杜甫曲江词宫殿千门之语意天寳时环江有观榭宫室即诏两神防军治曲江昆明作紫云楼采霞亭诏公卿得列舎堤上
　　庾亮夜谈
　　见水
　　米芾秋燕
　　无为州大安门上有稻孙楼宋米芾秋日豋楼燕集见田口禾青可爱问诸老农农曰稻孙也稻已获得雨复抽余穂芾喜而名楼
　　望英
　　唐髙宗命英国公李世勣伐髙丽既破上于苑中楼上望之号望英楼
　　景苏
　　景苏楼在绩溪县旧秋风堂宋绍兴间邑宰曹训慕前令苏辙之贤摹其遗像及所为诗镌于石建此楼贮之名曰景苏又山东长山县有懐范楼金时建谓思范仲淹也
　　绣楣雕栱
　　五凤楼在河南府城后梁太祖即位罗绍威取魏良材为之宋梁周翰尝作五凤楼赋曰五凤翘翼若鹏运风双龙蟠首若鳌载宫绣楣焜耀雕栱玲珑椒壁涂赭绮窗晕红双阙偶立突然如峯平见千里深映九重奔星坠而交振灵景互而相逢五代于阗有七凤楼
　　铜瓦琲楹
　　西域泥婆罗宫建七重楼覆以铜瓦楹栋皆大琲襍寳四隅置铜槽下有金龙口激水仰注槽中
　　祈祥
　　刘辟以太一舎于蜀乃造大楼以祈祥
　　避暑
　　唐庄宗患宫中暑湿不可居欲得髙楼以避暑乃遣宫苑使王允平营之郭崇韬曰愿陛下无忘创业之难常如河上时则可使溽暑坐变清凉庄宗黙然竟使允平建楼
　　宴劳将士
　　唐徳宗建中二年发京西防秋兵万二千戍闗东上御望春楼宴劳之神策将士独不饮上使诘之其将杨恵元对曰臣等发奉天军帅张巨济戒之曰此行大建功名凯旋之日相与为欢茍未捷勿饮酒故不敢奉诏及行有司縁道设酒食独恵元所部缾罍不发上深叹之赐书奨劳
　　饯别士夫
　　莲花楼在开封府城西廓门外宋时士大夫于此饯别
　　黄鹤
　　黄鹤楼在武昌府城西南隅黄鹤矶上世仙子安乗黄鹤过此唐崔颢有诗
　　白鹊
　　赣州八境台北有白鹊楼苏东坡诗白鹊楼前翠作堆萦云岭外若为开故人应在千山外不寄梅花远信来
　　横玉
　　成都府茂州治有横玉楼
　　涌金
　　杭州府城西有涌金楼宋郡守徐铸建
　　望湖
　　楼在杭州府城西北吴越钱忠懿王建苏轼有诗
　　望省
　　唐崔日知厯职中外恨不居八座于吏部防后起一楼与尚书省相望号望省楼又开封府西门有望京楼唐令狐绹有诗
　　韦蟾畱谑
　　唐李汤题名于昭庆县楼韦蟾畱谑曰渭水秦川拂眼明希仁何事寡诗情只因学得虞姬壻书字才能记姓名
　　正聚书
　　见蔵书
　　召王共登
　　唐宗赐宋王成器等宅环于宫侧又于宫西南置楼西曰花蕚相辉每召诸王共登楼赋诗南曰勤政务本每嵗千秋节酺饮于楼前
　　令奴更直
　　蜀周羣作小楼多令奴更直于上视天才有一气即白羣
　　野色天光
　　月波楼在嘉兴府西北城上宋元祐中知州令狐挺建政和中毛滂重修自为之记郑獬有诗野色更无山断絶天光真与水相通张伯玉诗风光似逐水仙去物色都从云汉归
　　风帆沙鸟
　　黄州府治西北城上有竹楼宋郡守王禹偁元之建自作记云子城西北隅雉堞圯毁蓁莽荒秽因作小楼二间与月波楼通远吞山光平挹江瀬夏宜急雨有瀑布声冬宜宻雪有碎玉声宜鼓琴琴调和畅宜咏诗诗韵清絶宜围棋子声丁丁然宜投壶矢声铮铮然皆竹楼之所助也公退之暇披鹤氅衣戴华阳巾手执周易一卷焚香黙坐消遣世虑江山之外第见风帆沙鸟烟云竹树而已待其酒力醒茶烟歇送夕阳迎素月亦谪居之胜槩也彼齐云落星髙则髙矣井干丽谯华则华矣止于贮妓女蔵歌舞非骚人之事吾所不取
　　心旷神怡
　　宋庆厯四年春滕宗谅子京谪守巴陵重修岳阳楼属范文正公为记畧云春和景明波澜不惊上下天光一碧万顷沙鸥翔集锦鳞防泳岸芷汀兰郁郁青青而或长烟一空皓月千里浮光耀金静影沉璧渔歌互荅此乐何极登斯楼也则有心旷神怡宠辱皆忘把酒临风其喜洋洋者矣
　　云奔浪卷
　　东坡聚远楼诗无限青山散不收云奔浪卷入帘钩直将眼力为疆界何啻人间万户侯
　　来青
　　楼在松江府青龙江上元都水监任仁发建杨维桢有诗
　　迎翠
　　楼在太原府繁峙县市中旧为真武阁元县尹李徳辉改今名















　　山堂肆考卷一百七十一
　　钦定四库全书
　　山堂肆考卷一百七十二　明　彭大翼　撰宫室
　　阁
　　説文楼重屋即阁也
　　巢凤
　　帝王世纪黄帝时白凤巢于阿阁
　　翔鸾
　　唐工部丹凤门外中正殿曰含元殿夹殿二阁左曰翔鸾右曰飞凤
　　图功臣
　　见传神
　　居贵嫔
　　见宫嫔
　　招灵
　　汉武帝起招灵阁有神女留玉钗与帝帝赐赵媫妤至昭帝元凤中宫人犹见此钗共谋欲碎之及视钗匣惟见白燕升天后宫人常作玉钗因名玉燕钗言其吉祥也又起招仙阁于甘泉宫西唐宋之问诗起草仪仙阁
　　升元
　　阁在应天府西南一名瓦棺梁时建髙二百四十丈狄仁杰诗云散便宜千里望日斜常占半城隂
　　萧何蔵籍
　　三辅黄图石渠阁萧何造下礲为渠以导水若今御沟因以名阁蔵入闗时所得秦图籍至成帝又于此蔵秘书
　　扬雄校书
　　刘棻尝従扬雄学作竒字王莽即位棻坐事诛辞连及雄时雄校书天禄阁上使者来欲收之雄恐不能自免乃従阁上自投防死京师语曰惟寂惟寞自投于阁
　　王勃作序
　　滕王阁在江西南昌府城西章江门城外西临大江唐髙祖子元婴都督洪州暇日自选芳渚因为此阁阁成封为滕王因以名阁其阁夹以二亭一曰压江二曰挹秀后都督阎伯屿重修事见重阳后又有王绪王仲舒为序袁刺史韩愈为记
　　陈瓘读书
　　潜山县北有擢秀阁宋陈瓘尝读书于此后擢第黄庭坚因以名其阁自书其扁
　　四香
　　天寳遗事唐杨国忠用沉香为阁檀香为栏槛以麝香乳香为泥饰于阁壁谓之四香阁
　　三瑞
　　嘉定州卭县西有三瑞阁宋寳元间建有莲禾芝三瑞故也嘉祐间又有竝蒂莲九穂禾双犊牛三瑞因名
　　四照
