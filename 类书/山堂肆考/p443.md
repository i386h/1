<!-- { "loadSidebar": true } -->
　　成都府名芙蓉国唐诗秋风万里芙蓉国
　　薜荔村
　　唐诗暮雨千家薜荔村
　　潄玉
　　文选山溜何泠泠飞泉漱鸣玉
　　叩钲
　　洞庭山石楼下有二石扣之声如钲号曰神钲
　　别鲜
　　小山别大山鲜谓不相连也
　　駊騀
　　丘陵髙大貌甘泉赋崇丘陵之駊騀兮
　　礨空
　　小穴也即蜂窠之类荘子曰计四海之在天地也不似礨空之在大泽乎
　　碕岸
　　曲岸也又髙岸曰襄岸
　　厜防
　　山峰头巉岩也
　　莽防
　　地广大貌文选相与腾跃乎莽防之野
　　嵣防
　　山石广大貌
　　嶚剌
　　山髙相戾也
　　巇
　　山相对而危险之貌
　　岝峉
　　山石齐貌
　　巃嵸
　　山髙峻貌
　　嶻薛
　　岸髙峻貌文选坂坻嶻薛又防嶙山相连貌
　　濔迆
　　地相连也文选濔迆平原
　　岭巆
　　山深无涯貌又嶙峋亦同
　　坱圠
　　地势坱圠犹言髙下又广大貌贾谊大钧播物坱圠无垠应劭曰其气坱圠非有限齐也
　　崥崹
　　岸险髙貌
　　纡轸
　　犹言盘曲也冯衍传路纡轸而多艰
　　防岏
　　峻险貌又曰尖锐之山
　　峛崺
　　山卑长貌杨子曰观东岳而知众山之峛崺也况介丘乎浮沧海而知江河之恶沱也况枯泽乎
　　防嶆
　　山深空貌又山险貌
　　瀑
　　小沸声又湁潗水沸貌
　　盘盓
　　波旋绕也文选盘盓激而成窟一説山势回转貌
　　隈淫
　　水盘涡处也
　　澜澳
　　澜水波澳水曲也
　　瀺灂
　　瀺灂涔灂漰灂泶灂皆水声
　　空明
　　秋水清见底月在水中谓之空明又初学记秋水正澄鲜
　　漭沆
　　水深大貌文选沧池漭沆太液池色苍故曰沧池
　　谽谺
　　谷空大也
　　訇礚
　　訇礚砰磅皆水声
　　浺瀜
　　浺瀜沆瀁湠漫皆波广逺之貌
　　泱瀼
　　涓流泱瀼皆小流水也
　　絶冥
　　深涧也文选临万丈之絶防
　　遥裔
　　逺地也文选遥裔起长津
　　飘瓦
　　荘子曰复雠者不折镆干虽有忮心者不怨飘瓦是以天下均平镆干伤人飘瓦中人而人不怒之者以其物之无心也
　　滥觞
　　泛滥小流貌觞酒杯谓初发源时水小而可浮酒觞也
　　灏溔
　　水无涯际貌又砐硪波髙大貌文选阳侯砐硪
　　
　　卒起大波也
　　地慝
　　慝恶也地慝如硗确之地不宜稼穑斥卤之地不宜瓜果之类周礼地官土训掌道地慝以辨地物
　　陵夷
　　陵丘陵夷平也汉成帝纪言帝王之道日以陵夷若陵之渐平也
　　三陇
　　广志流沙在玉门闗外东西数百里有三断名曰三陇
　　四溟
　　即四海也又有三源谓桃源玉源灵源中秋日三源夫人防于桃源
　　隂冈阳林
　　山北冈曰隂冈木生山南曰阳林
　　琼巘金岸
　　文选琼巘嶒崚金岸崥崹嶒崚崥崹皆髙险貌琼金皆言其美也
　　八寓
　　八方区寓也
　　五茸
　　地名呉王猎处
　　山带
　　庐山天将雨则有白云或冠峰岩或亘中岭俗谓之山带
　　峰文
　　唐诗惊涛乱水脉骤雨暗峰文
　　弄田
　　汉昭帝纪上耕于钩盾弄田注云谓宴游之田天子所戏弄耳非谓昭帝才创此名也
　　乗石
　　文选履乗石而周公不以为疑乗石天子上车之石也
　　遐阡迩陌
　　阡陌田间道南北曰阡东西曰陌
　　婴堞带涘
　　婴绕也堞城上女墙也涘水涯也言宫阙绕崇城之堞带深沟之涯也
　　稷下
　　齐有稷山立馆其下以待游士
　　黔中
　　黔中今辰州地阆中今蜀保宁府地湟中为西羌今蜀郡地秦中今闗中南中今岭南闽中今泉州建安也隆中今南邓县
　　宓汨
　　水去疾也
　　沄
　　水沸热也
　　兀娄
　　石岩崄峻貌
　　庨窌巧老
　　山洞深空貌
　　窏洝
　　地之卑下处
　　辚沦
　　水相次不絶貌
　　淫径
　　杂小路也
　　方仪
　　地也文选悠悠方仪一曰柔祗
　　黒坟
　　书禹贡济河惟兖州厥土黒坟海岱惟青州厥土白坟海岱及淮惟徐州厥土赤埴坟注云黒谓土色黒白赤同坟谓土脉坟起也土黏曰埴埴腻也
　　翠微
　　山气轻缥也凡山逺望之则翠近之则翠微故云
　　榛闗
　　墓也艺文榛闗向芜密
　　藓门
　　墓门也唐诗同心不共世空见藓门青又曰松门
　　处月
　　处月处密皆西域国名本西突厥之别部唐髙宗时梁建方等大破处月朱邪于牢山即此
　　连云
　　亦外夷国名
　　穷髪
　　外夷国名地以草木为发毛北方寒极草木不生故曰穷髪所谓不毛之地也
　　蹋须
　　西乌桓别种名
　　结胸
　　外夷有结胸国其民能从风逺行
　　交趾
　　南方夷人其足大指开广若并足而上两足相交故因以名郡云
　　厌光
　　外夷有厌光国其民光出口中形似猿猴黒色
　　长
　　外夷有长国其民长于身也
　　眞腊
　　本扶南属国亦名占腊其王姓刹利名质多斯那者始并扶南而有之
　　占城
　　占城国古越裳氏界秦为象郡林邑县汉改象林县属日南郡













　　山堂肆考卷二百二十九
<子部,类书类,山堂肆考>
　　钦定四库全书
　　山堂肆考卷二百三十　　　明　彭大翼　撰补遗
　　君道
　　王载
　　帝王之法则也
　　天仪
　　即天顔也威声曰天声威柄曰天衡仪仗曰天仗
　　县官
　　东平王宇曰今县官年少张晏曰不敢指斥成帝故谓之县官
　　天家
　　蔡邕独断天子以天下为家故曰天家一曰官家又李济翁资暇録至尊天下为宅四海为家曰宅家
　　丹跸
　　君之车驾也
　　黄图
　　天子图籍也纪宫殿名号与亰畿地里
　　皇刼
　　即帝年也唐诗欲知皇刼逺初拂六铢衣
　　宸襟
　　初学记宸襟伫栢梁即帝心也帝恩曰宸渥帝宠曰神眷行幸曰宸逰位曰宸极歴数曰神歴
　　移仗
　　天子出行曰移仗车驾所止曰驻跸
　　陟方
　　王者廵狩之名
　　侧席
　　汉明帝诏朕思迟直士侧席异闻迟犹希望也侧席谓不正坐以待贤良也
　　临轩
　　汉元帝好音乐或置鼙鼓殿下自临轩槛槛上隤铜丸以摘鼓天子临轩之名自此始
　　闰位
　　汉书余分闰位言王莽不得正王之命如嵗月余分为闰也又秦本西戎余分闰位不足继周
　　中营
　　中营天子也文选屯万骑于中营天子卤簿中有五营
　　昌箓
　　即泰运也唐诗天子开昌箓
　　末光
　　犹余光也史记萧相国何録録未有竒节及汉兴依日月之末光
　　云施
　　礼乐志云施称民言称物平施其泽如云也
　　霞洽
　　唐文皇慈霞洽圣渥天浮喻天子恩泽之盛也
　　五胜
　　帝王代兴以五行迭相胜也宋李石续博物志自古帝王五运之次有二説邹衍以五行相胜为义刘向则以相生为义汉魏共尊刘説
　　九干
　　九阳数之极故天子九重又曰九干
　　凤扆
　　帝座也唐诗凤扆临花暖
　　龙骖
　　帝驾也唐诗龙骖晓入望春宫
　　鼎
　　汉宦者论魏武因之遂迁鼎盖鼎国之守器以喻帝位也
　　象镳
　　尔雅注镳马勒旁铁也皆用象牙乗舆有之
　　静室
　　王者至尊警跸而行静室而止静室谓先使人清室也旧典天子行幸所至必遣静室令先案行清浄殿中以虞非常
　　鸣钟
　　天子将出则撞黄钟之钟左五钟皆应入则撞防賔之钟右五钟皆应故扬雄河东赋所谓鸣洪钟是也
　　降辇
　　唐宗待李白降辇而迎
　　辟闱
　　文选明明辟皇闱言人君开门以待贤也
　　恭先
　　周书洛诰作周恭先言人君恭以接下而倡率后王也
　　敬止
　　诗大雅穆穆文王于缉熙敬止
　　开荣洒泽
　　文选开荣洒泽舒虹烁电言人君徳恵开发万物之荣洒其优渥之泽如虹之舒如电之烁也
　　执契持衡
　　唐诗执契静三边持衡临万姓契信也言明君执信以任之也
　　天行地止
　　言王者法天地之行止也
　　凤彩鸾姿
　　艺文雕箱凤彩羽盖鸾姿皆言天子之仪卫也
　　宴镐
　　周文王宴羣臣于镐京
　　横汾
　　汉武帝行幸河东与羣臣燕饮欢甚乃作秋风辞曰泛楼船兮济汾河横中流兮扬素波唐诗汉武横汾日周王宴镐年
　　昭姓考瑞
　　古者建国必建同姓以明亲亲必树异姓以明贤贤昭姓谓昭显其姓氏也瑞玉也考瑞谓考核其瑞信即书所谓辑玉瑞也
　　长世字甿
　　字养甿民也
　　明一
　　管子曰明一者皇察道者帝通徳者王谋得兵胜者霸
　　通三
　　董子曰古之人造文字者三画而连其中谓之王三画者天地与人也连其中通其道也取其天地与人之才而三通之非王者其孰能若是乎
　　帝骤王驰
　　孝经钩命决三皇步五帝骤三王驰又曹褒传三五步骤
　　龙兴虎视
　　文选周以龙兴秦以虎视
　　祖德紏刑
　　鲁语天子大采朝日与三公九卿祖识地徳小采夕月与太史司载纠防天刑注云大采衮织也小采黼衣也朝日以春分夕月以秋分祖习也
　　登三乘六
　　凉谢艾献晋帝表登三纬地乘六御天宋人徳奉三无功安九有句法祖之
　　顺纪
　　大戴礼黄帝顺天地之纪者也
　　合元
　　何休注公羊传徳合于元者称王
　　在宥
　　荘子曰闻在宥天下不闻治天下也在之也者恐天下之淫其性也宥之也者恐天下之迁其徳也天下不淫其性不迁其德有治天下者哉在察也宥寛也
　　龢宁
　　国语周襄王将以翟伐郑富辰谏曰章怨外利不义弃亲即翟不祥以怨报德不仁古之明王不失此三徳故能光有天下而龢宁百姓令闻不忘
　　献诗献书
　　国语召公曰天子听政使公卿列士献诗瞽献典史献书师箴赋蒙诵百工谏庶人传语近臣尽规亲戚补察
　　荐鬯荐醴
　　国语周宣王不借千亩虢文公谏王乃即斋宫淳濯享醴及期郁人荐鬯牺人荐醴王祼鬯享醴乃行百吏庶民毕从及期谓耕日也
　　食租衣税
　　汉武帝用桑羊置平准于京师都受天下委输贵即卖之贱即买之欲使富商大贾无所牟大利而万物不得腾踊是时天小旱上令官求雨卜式言曰县官当食租衣税而已今羊令吏坐市列肆贩物求利烹羊天乃雨
　　遗大投艰
　　周书遗大投艰于朕身
　　含垢
　　左传川泽纳污山薮藏疾瑾瑜匿瑕国君含垢天之道也
　　回容
　　汉光武虽制御功臣而每能回容宥其小失回曲也谓曲法以容之也
　　汤沐邑
　　以邑之赋税供汤沐之具
　　茅土封
　　汉制皇太子封为王者焘以黄土苴以白茅故曰茅土
　　朝委裘
　　韵府植遗腹朝委裘言天子幼冲未能坐朝惟将先帝裘衣朝之
　　握灵镜
　　艺文把神珠握灵镜击天鼔撞地钟皆喻人君总揽干纲之意
　　传胪
　　上传语告下谓之传胪
　　顾命
　　谓顾念太子而命大臣辅相之也
　　转钧
