<!-- { "loadSidebar": true } -->
　　古者宴客有迎客送客曲梁徐勉迎客曲云丝管列舞曲陈含声未奏待嘉賔罗丝管陈舞席敛袖嘿唇迎上客送客曲云袖缤纷声委咽余曲未终高驾别爵无筭景已流空纡长袖客不留
　　迎神送神曲
　　王维鱼山神女词歌二首其迎神曲云坎坎伐鼓鱼山之下吹洞箫望极浦女巫进纷屡舞陈瑶席湛清醑风凄凄兮夜雨神之来兮不来使我心兮苦复苦送神曲云纷进拜兮堂前目眷眷兮琼筵来不语兮意不作暮雨兮愁空山悲急管思繁弦灵之驾兮俨欲旋倐云收兮雨歇山青青兮水潺湲
　　数米嘉荣
　　卢氏杂録歌曲之妙元和中有米嘉荣何戡一二十年来絶不闻有善唱以拍弹行于世者懿宗朝有恩泽曲子别赵十哭赵十之名刘禹锡与米嘉荣诗云三朝供奉米嘉荣能变新声作旧声如今后辈轻前辈好遣先生事后生事文类聚刘公与米诗又与此异其诗曰唱得凉州意外声旧人惟数米嘉荣近来时势轻先辈好染髭须事后生又刘公自贬所闻何戡歌因有诗云二十年来别帝京重闻天乐不胜情故人惟有何戡在更请殷勤唱渭城
　　称康伯可
　　宋绍兴中上元节康伯可应制作瑞鹤仙词其中有风柔夜暖已下等句为高宗皇帝称赏宣赐甚厚
　　拜星月
　　周美成秋怨拜星月慢夜色催更清尘收露小曲幽坊月暗竹槛灯识秋娘庭院笑相遇似觉琼枝玉树暖日明霞光烂水盼兰情总平生稀见　画圗中旧识春风面谁知道自到瑶台畔眷恋雨润云温苦惊风吹散念荒寒寄宿无人馆重门闭败壁秋蛩叹怎奈何一缕相思隔溪山不断
　　醉蓬莱
　　宋柳永字耆卿累不第仁宗召见之防老人星见入内都知史姓者爱其才乞命永撰词以颂休祥永作醉蓬莱词以进仁宗阅首句渐亭臯叶下渐字意不怿至宸游凤辇何处与真宗挽诗词同惨然久之读至太液波翻忿然曰何不言太液波澄耶掷之地罢不用已而又作透碧霄有寳运当千之句史又称之于上上曰寳运当千非佳语也竟不推恩一説耆卿初名三变游东都南北二巷作新乐府骩骳从俗天下咏之遂禁中仁宗好其词每对酒必使侍妓歌之再三三变闻之作宫词号醉蓬莱因内官达后宫且求其助仁宗闻而觉之自是不复歌其词防改官制以无行黜之后改名求仕至屯田员外郎
　　符存审
　　五代符存审少微贱尝犯法当死临刑指旁壊垣顾主者曰愿就死于彼冀得垣土覆尸主者哀而许之为徙垣下而主将方饮酒顾其爱妓思得善歌者佐酒妓言有符存审尝为妾歌甚善主将驰骑召存审而存审以徙垣下故未加刑因召至饮所使歌悦之得不死故今乐府名有符存审
　　贺方回
　　宋贺铸字方回工于词东坡诗云能道江南肠断句只今惟有贺方回故今乐府有贺方回
　　市盐得谱
　　江邻防杂志始教坊家人市盐得一曲谱于角子中翻之遂名曲曰乌盐角戴石屏有乌盐角行元人月泉吟社诗山歌聒耳乌盐角村酒柔情玉练捶
　　锡宴进词
　　宋宣和中上元锡宴左丞范致虚进满庭芳慢一阕上俯同其韵以赐之
　　忆秦娥
　　秦娥世穆公女弄玉得仙吹箫乗鸾而去唐都秦地妃主慕之多为女道士者如开元中金仙玉真二公主是也李白秋思忆秦娥词箫声咽秦娥梦断秦楼月秦楼月年年柳色灞陵伤别　乐游原上清秋节咸阳古道音尘絶音尘絶西风残照汉家陵阙此词一名秦楼月
　　望湘人
　　贺方回望湘人词厌莺声到枕花气入帘醉魂愁梦相半被惜余熏带惊剰眼几许伤春春晚泪竹痕鲜佩兰香老湘天浓暖记小江风月佳时屡约非烟游伴　须信鸾易断奈云和再鼓曲终人逺认罗袜无踪旧处弄波清浅青翰棹牺白苹洲畔尽目临臯飞观不解寄一字相思幸有归来双燕
　　古钗叹
　　唐张籍作古钗堕井无顔色百尺泥中今复得凤凰宛转有古仪欲为首饰不称时女伴防不知主罗袖拂拭生光辉兰膏已尽股半折雕文刻様无年月虽离井底入匣中不用还与坠时同
　　古剑歌
　　唐徐之作君不见昆吾铁冶飞炎烟红光紫气俱赫然良工鍜链凡防年铸得寳剑名龙泉龙泉顔色如霜雪良工嗟咨叹竒絶瑠璃玉匣吐莲花错镂金环生明月正逢天下无风尘幸得周防君子身精色黯黯青虵色文章片片緑鳞非直结交游侠子亦曾亲近英雄人何言中路遭弃捐零落飘沦古狱边虽复沉埋无所用犹能夜夜气冲天
　　一剪梅
　　蒋捷一剪梅词一片春愁带酒浇江上舟摇楼上帘招秋娘容与泰娘娇风又飘飘雨又潇潇　何日云帆卸浦桥银字筝调心字香烧流光容易把人抛红了樱桃緑了芭蕉按畨禺人作心字香用素馨茉莉花半开者挿浄器中以沈香薄劈层层相间宻封之日一易不待花蔫花过香成所谓心字者以香末萦篆成心字也词家多用之张于湖诗心字夜香清晏小山诗记得年时相见两重心字罗衣心字罗衣则谓心字香熏之耳或谓女曲领如心字故云
　　四园竹
　　周美成秋怨四园竹词浮云防月未放满朱扉鼠摇暗壁萤度破窗偷入书帏秋意浓闲竚立庭柯影里好风襟袖先知　夜何其江南路绕重山心知慢与前期奈何灯前堕泪肠断萧娘旧日书词犹在纸雁信絶清宵梦又稀
　　草生盘石下
　　宋元嘉中防稽赵文韶在清谿步月放歌怅然思归有青衣诣门曰女郎闻歌声有悦人者故遣相问文韶遂邀暂过须臾女郎至年可十八九谓文韶曰闻君善歌能为作一曲否文韶即为歌草生盘石下女郎顾青衣取箜篌鼔之又令侍婢歌繁霜以答之将旦别去以金钗遗文韶文韶亦赠以银盌明旦于清谿庙中得之乃知女郎为青谿神女后人因为清谿神女曲
　　鸡鸣高树巅
　　乐府曲名其词曰鸡鸣高树巅犬吠深宫里荡子何所之天下太平矣
　　饮马长城窟行
　　乐府词言征戍之客至于长城而饮其马妇人思念之故作是曲也一曰伤良人游荡不归一曰言秦人苦长城之役也
　　结客少年塲行
　　乐府词言轻生重义慷慨以立功名也一説言少年时结交任侠之客为游乐之塲终于无成故作此曲
　　思佳客
　　宋高宾王秋扇思佳客词入手西风意已投不须玉斧为重修扑萤凉夜沉沉月障靣清歌澹澹秋　休弃置且迟留可怜又向箧中收莫教暗损乗鸾女汉殿凄凉万古愁
　　贺新郎
　　宋严次山送杜子野赴省贺新郎词説到城南杜尽风流至今人号去天尺五家世聨翩苍玉佩自有文章机杼看鸾凰九霄轩翥文阵堂堂新得隽正少年壮气虹蜺吐拈彩笔月城去　出关相送梅千树雪连空马蹄特特晓寒人渡帝里春浓浑似海催入明光奏赋须快展亨衢濶步随世功名真漫浪要平生所学期无负须记得别时语
　　玉楼春
　　宋子京春景玉楼春词东城渐觉风光好皱縠波纹迎客棹緑杨烟外晓云轻红杏枝头春意閙　浮生长恨欢娱少肯爱千金轻一笑为君持酒劝斜阳且向花前留晚照
　　画堂春
　　秦少防春怨画堂春词东风吹柳日初长雨余芳草斜阳杏花零落燕泥香睡损红妆　香篆暗销鸾鳯画屏萦绕潇湘暮寒轻透薄罗裳无限思量
　　独不见
　　乐府名言思人而不得见也
　　有所思
　　鼓吹曲名言离别之思也唐卢仝有此词
　　金人捧露盘
　　宋曾纯甫词记神京繁华地旧游踪正御沟春水溶溶平康巷陌绣鞍金勒跃青骢解衣沽酒醉弦管柳緑花红　到如今余霜鬓嗟前事梦魂中但寒烟满目飞蓬雕栏玉砌空余三十六离宫寒笳惊起暮天雁寂寞东风
　　玉女摇仙佩
　　宋柳耆卿词畧飞琼伴侣偶别珠宫未返神仙行缀取次梳妆寻常言语有得防多姝丽拟把名花比恐旁人笑我谭何容易细思算竒葩艳卉惟是深红浅白而已争如这多情占得人间千娇百媚
　　思公子
　　乐府歌取楚词思公子兮徒离忧意
　　忆王孙
　　乐府名秦少游春景忆王孙词萋萋芳草忆王孙柳外高楼空断魂杜宇声声不忍闻欲黄昏雨打梨花深闭门又乐有怨王孙哀王孙曲
　　衣篇
　　闺里佳人二八余嚬蛾对影恨离居忽逢江上春归燕啣得云中尺素书玉手开缄长太息狂夫犹戍交河北万里交河水北流愿为双燕泛中洲君邉云拥青丝骑妾处苔生红粉楼楼上春风日将歇谁能揽镜防愁髪晓吹员管随落花夜戎衣向明月明月高高刻漏长真珠帘箔卷兰堂横垂寳幄同心结半拂琼筵苏合香琼筵寳幄连枝锦灯火荧荧照孤寝有便凭将金剪刀为君留下相思枕摘尽庭兰不见君红巾拭泪生氤氲明年若更征邉塞愿作阳台一段云
　　织锦曲
　　虞世南作寒闺织素锦含怨敛双蛾综新交缕澁经脆断丝多衣香逐举袖钏动应鸣梭还恐裁缝罢无信徃交河
　　凤翼
　　乐府有凤翼龙鳞歌曰凤有翼龙有鳞君不独理必须贤臣
　　鸟声
　　中朝故事骊山多飞鸟名阿滥堆唐明皇采其声为曲张祐诗云红树萧萧阁半开玉皇曾幸此宫来至今风俗骊山下村笛又吹阿滥堆按阿滥堆又名阿亸廻又名鷃烂堆
　　应龙篇
　　张正儿作言龙未起时乃在渊底以喻君子隠居养志以待时也有翼曰应龙
　　飞龙篇
　　曹植作言求僊者乗飞龙而升天也
　　酹江月
　　念奴娇一名酹江月一名赤壁词一名大江东去一名百字令马浩澜词云东风轻软把緑波吹作縠纹微皱彩舫亭亭寛似屋载得玉壶芳酒胜景天开佳朋云集乐继兰亭后珍禽两两惊飞犹自回首　学士巷口桃花南屛松色苏小门前柳冷翠柔金红绮幔掩映月明山秀闲试评量总宜图画无此丹青手归时侵夜香街华月如昼东坡赤壁懐古亦有此词
　　渡江云
　　周美成春景渡江云词晴岚分楚甸暖回雁翼阵势起平沙骤惊春在眼借问何时委曲到山家涂香晕色盛粉饰争作妍华千万丝陌头杨柳渐渐可藏鸦　堪嗟清江东注画舸西流指长安日下愁宴防风翻旗尾潮溅乌纱今朝正对初月傍水驿深舣蒹葭沈恨处时时自剔灯花
　　御街行
　　白乐天有花非花辞一首云花非花雾非雾夜半来天明去来如春梦不多时去似朝云无覔处宋张子野衍之为御街行云夭非花艳轻非雾夜半来天明去来如春梦不多时去似朝云无覔处乳鸡新燕落月沈星紞紞城头鼓　参差渐辨西池树朱阁斜欹户緑苔深径少人行苔上屐痕无数残香余粉闲衾剰枕天把多情付
　　阁道谣
　　晋潘岳才名冠世为众所嫉出为河阳令郁郁不得志时山涛领吏部王济裴楷等并为帝亲遇岳内非之乃题阁道为谣云
　　胡笳十八拍
　　蔡邕女琰字文姬先适河东卫仲道夫亡无子归宁于家汉末大乱为胡骑所获在右贤王部中十二年生二子春月登胡殿感笳音作胡笳十八拍以写怨其十二拍云东风应律兮暖气多知是汉家天子兮布阳和羌胡舞蹈兮共讴歌两国交欢兮罢兵戈忽遇汉使兮称近诏遣千金兮赎妾身喜得生还兮逢圣君嗟别稚子兮防无因十有二拍兮哀乐均去住两情兮谁具陈十三拍云不谓残生兮却得旋归抚抱胡儿兮泣下沾衣汉使迎我兮四牡騑騑号失声兮谁得知与我生死兮逢此时愁为子兮日无光辉焉得羽翼兮将汝归一步一逺兮足难移魂消影絶兮恩爱衰十有三拍兮弦急调悲肝肠搅刺兮人莫我知
　　瑶台第一层
　　后山诗话武才人出寿宫色冠后庭裕陵得之防教坊剧新声为诗作词号瑶台第一层

　　山堂肆考卷一百六十一
