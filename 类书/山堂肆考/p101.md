<!-- { "loadSidebar": true } -->
　　汉韦爲太常丞其父贤以当爲嗣太常丞职掌陵庙烦剧多过敕自免懐嫌不去官及贤疾笃果坐庙事系狱论不得嗣而立成按乃贤长子成其次子也
　　巡视坛壝
　　太常丞一人以礼乐久次官髙者充掌检校乐器巡视坛壝
　　賛郊礼
　　胡文恭行王珪制丞诸乐卿賛我郊礼
　　记夷曲
　　唐天后时李嗣真爲太常丞闻东夷三曲一遍授胡琴弹之无一声遗忘
　　数言得失
　　汉谷永爲太常丞数上疏言得失
　　不妄进取
　　宋陈文惠公尧佐居官不妄进取爲太常丞十三年不迁官
　　定庙议
　　陶氏家传陶覆之爲丞凡宗庙疑议多所决定时人爲之语曰定礼决疑问陶覆之
　　论圣学
　　宋李浩孝宗即位以太常丞召至阙首论圣学以爲人主务学则其余嗜好无间而入矣
　　推髙
　　职林温辅国居邺薛嵩荐于朝授太常丞辅国一谢嵩即去屏处郊野世推其髙
　　畏直
　　宋石待问眉山人少以诗赋名累官至太常丞时丁谓畏其直钱易竒其文杨亿李谔服其议论
　　请复庙享
　　宋范希纯爲太常丞旧制太庙荐享逐室设常食一牙盘元丰四年奏罢之希纯奏请复旧制易其名曰荐羞
　　诏阅工器
　　宋绍兴十一年时太乐废诏太常丞周执羔辑旧闻阅工器而乐始备
　　太常博士
　　博士秦官也汉叔孙通爲博士定礼制自此博士掌通古今员多至数十人后汉置十四人魏晋掌引导乗舆王公以下应追谥者则博士议之隋四人唐因之甚爲清选资位与补阙同掌撰五礼仪注及賛相祭祀定诔谥等事宋祥符中置二员后加至四员中兴初太常寺省丞簿而博士如故绍兴以后増减不一大元太常寺亦置博士
　　正隂阳书
　　唐吕才累迁太常博士太宗病隂阳家所传书多谬僞浅恶世益拘畏命才与宿学老师删落烦讹共加刋正掇可用者爲五十二篇合旧书四十七凡百篇诏颁于天下才又造方域图
　　议郊祀礼
　　唐裴守贞授太常博士髙宗将封嵩山诏礼官议射牲守贞曰据周礼郊祀天地自射其牲汉武帝封泰山令儒生射牲至于余祀无射牲之文
　　谏后不当亚献
　　唐绍爲太常博士中宗时始郊祭祝钦明知韦后能制天子欲迎謟之即奏以皇后亚献安乐公主终献绍以爲非引经固争诏礼官集议众皆曲意同狥钦明绍独抗言不可诸儒壮其节
　　论后不宜并安
　　唐陈正节迁太常博士宗奉昭成皇后祔睿宗室而欲以肃明皇后并安焉正节奏言庙必有配一帝一后礼之正也昭成皇后有太姒之徳升配睿宗肃明皇后既非子贵宜在别庙周人奏夷则小吕以享先妣姜嫄也以生后稷故特立庙曰閟宫晋简文帝郑宣皇后不配食筑宫于外以嵗时致享肃明凖同姜嫄与晋宣后纳主别庙时享如仪
　　爲曲台礼
　　唐王彦威淹识古今典礼求爲太常散吏采隋唐礼条次彚分号元和新礼以进上乃拜博士又识林云彦威爲曲台新礼二十卷又采元和已来王公士民昏祭防塟爲续曲台礼三十巻
　　撰明堂仪
　　唐韦叔夏爲太常博士撰立明堂仪注众咸推服
　　榜逐孟贞
　　陆亘爲太常博士寺有祀生孟贞久于其事凡吉凶六仪祀官不能决者率访于贞元和中册立太子贞倚其能参议偃蹇亘遂榜逐之胥吏失色
　　请移郑言
　　唐大中中郑朗拜相以左拾遗郑言昔居幕中请移爲太常博士至十一年崔慎由秉政复以左拾遗杜蔚爲博士盖蔚亦慎由旧寮也遂为故事
　　补容典
　　唐僖宗时商盈孙爲博士防乱之后制度凋紊追补容典皆盈孙折衷又昭宗将谒郊庙有司不知乐悬制度盈孙按周法以筭数
　　考功行
　　晏类要令狐楚曰叔孙通起帝典于桴鼓之中自此以还鸿生硕儒若贾谊董仲舒公孙防不以此进元帝诏丞相御史明于古今通达国体者徴爲博士今行能在臣【阙】者知其班末禄寡莫不以博士爲愧臣独以爲荣详曲台之仪法考庶僚之功行太常三卿始涖事博士无叅集之礼
　　赐金紫
　　南唐髙越爲博士淮上兵起召赐金紫俾专掌戎府檄书
　　赐书扇
　　九朝通略宋米友仁爲博士进楚山清晓图既退赐御书画扇各二遂除春官外郎人以爲荣
　　安民力学
　　东都事畧常安民字希古幼頴悟力学举进士爲成都教授代还上书论强国之本曰劝忠厚励名节元祐公卿荐其才召爲太常博士
　　倪涛能文
　　事略涛字巨济能文有操履举进士爲太常博士
　　撰进礼书
　　元祐五年太常博士陈祥道以所撰礼书进给事中范祖禹言其精密过于聂崇义诏两制详之
　　上言时事
　　宋刘庠迁博士英宗以灾异求直言庠上书论时事遂除监察御史里行
　　议论激切
　　张九成除博士陛对以正心术用人材收兵权爲说议论激切上深奬叹
　　进退闲雅
　　宋和岘字晦之凝子也授太常博士从祀南郊岘賛导乗舆进退闲雅太祖谓近侍曰谁氏之子何相礼之明辨乎左右即以岘阀阅对寻拜刑部员外郎兼判太常寺
　　作千字文
　　崇宁中米芾为博士奉诏以黄庭坚小楷书作千字文以献
　　定五礼式
　　元丰初除何直博士掌讲定五礼仪式有改革据经审议
　　宜諡文礼
　　宋王居正字刚中爲博士朝廷方惩王氏邪说之祸防故相韩忠彦请諡公曰熈宁初辟近臣坐讲之请有功名教宜諡曰文礼而韩氏子乃以故事未有以礼爲諡者谒宰相求改公卒不改
　　改封衍圣
　　宋祖无择爲博士至和二年诏封孔子孙宗愿为文宣公无择言唐开元中諡孔子为文宣王又以其孙爲文宣公是以祖之諡而复加于后嗣也遂改封宗愿爲衍圣公
　　光禄卿
　　歴代沿革光禄卿汉官也初秦置郎中令掌宫殿门户及主诸郎之在殿中侍卫者故曰郎中令汉武帝更名光禄勲献帝又为郎中令魏文帝又更爲光禄勲梁加卿字除勲字曰光禄卿北齐兼掌殽膳隋则全掌殽膳不复掌宫殿门唐龙朔二年改爲司宰卿咸亨初复旧光宅初改爲司膳卿神龙初复旧孟宗清纯
　　孟宗爲光禄勲大防宗少饮酒偶有强者饮一杯即吐传诏司察宗吐【阙】饭察者以闻上乃叹息曰至徳清纯如此
　　杜林周密
　　汉书杜林字伯山爲光禄勲内奉宿卫外总三署周密敬慎选举称平数荐名士按汉官仪郎中令属官五官中郎将右中郎将号曰三署
　　异政被徴
　　东汉刘昆初爲江陵令县有火灾昆向叩头多降雨止风后爲农太守虎皆负子渡河光武闻而异之徴爲光禄勲帝问昆曰前在江陵反风灭火后守农虎北渡河行何徳政而致是乎昆对曰偶然耳帝叹曰此长者之言也顾命书诸防
　　忠言见采
　　东汉桓帝时封赏逾制内宠猥盛光禄勲陈蕃上疏言之帝采其言出宫女五百余人封侯者降爲乡侯
　　安世隐过
　　汉张安世字孺子爲光禄勲郎有醉小便殿上者主事白行法安世曰何以知其非覆水浆耶如何以小过成人之罪郎有滛官婢者婢兄自言安世曰奴以恚怒诬我衣冠告署挞奴其隐人过皆此类也
　　王肃知变
　　魏王肃字子雍爲光禄勲时有一鱼长尺余集武库之屋有司以爲吉祥肃辨之曰鱼生于泉而见于屋鳞介之物失其所矣边将殆有弃甲之变乎其后果有东关之败
　　每见则拜
　　魏志常林徙光禄勲晋宣王以林爲乡邑耆老每见则爲之拜或谓林曰司马公贵重君宜且止之林曰司马公自欲敦长幼之节以爲后生之法非我所能制也言者慙而蹜踖
　　不见爲恨
　　魏郑裒爲光禄勲毌丘俭作乱景帝自征之百官祖送裒疾不在会上谓王肃曰唯不见郑光禄爲恨裒闻乃舆疾追上上笑曰固知卿必来也遂与同载问以计谋甚见礼重
　　轻财好义
　　汉杨恽爲光禄勲恽轻财好义殿中称其公平然伐其行能好发人隂伏由是多怨卒免爲庶人
　　修己守道
　　晋成帝顔含爲光禄勲郭璞尝欲爲之筮含曰年在天位在人修己而天不与者命也守道而人不知者性也自有性命无劳蓍
　　卫尉卿
　　歴代沿革卫尉秦官也掌宫门卫屯兵汉景帝更名中大夫令寻复爲卫尉自王莾及后汉初并省之至献帝复置梁曰卫尉卿唐武徳初省之贞观初复置龙朔二年改爲司卫卿咸亨初复旧光宅初又改爲司卫卿神龙初复旧
　　交防
　　汉武帝栢梁诗卫尉曰周卫交防禁不时
　　审印
　　胡广注解诂凡入宫中者皆施籍于掖门按其姓名当入者本官长吏爲之启传审其印信然后受之
　　身无所惜
　　东汉隂兴爲卫尉每将士逺征身行劳问无所爱惜
　　家常不充
　　呉严畯爲卫尉禄赐皆散之亲戚知故家常不充
　　八屯
　　东汉张衡西京赋徼道外周千庐内附卫尉八屯警夜巡昼又白帖官尊九寺职重八屯马光以忠直见亲赵嘉以周密获宠
　　千列
　　班固西都赋周庐千列徼道绮错
　　废职
　　汉扬雄卫尉箴齐桓怵惕宿卫不勅门非其人户废其职曹子摽劔遂成其诈轲挟匕首卫人不寤二世妄宿败于望夷阎乐矫诏防者不推尉臣司卫敢告执维
　　弃官
　　唐中宗神龙中以杨元琰爲卫尉卿先是元琰知武三思浸用请弃官爲僧上不许敬晖闻而笑之元琰曰功成名遂不退将危此由之请非徒然也及晖等得罪元琰独免
　　宗正卿
　　歴代沿革宗正卿周官也周受命封建宗盟始选其宗中之长而董正之谓之宗正成王时彤伯入爲宗正掌王亲属是也汉平帝更名宗伯王莾改爲秩宗东汉复爲宗正晋曰太宗正梁曰宗正卿北齐又加大字隋又除之唐龙朔二年改爲司宗卿光宅初改爲司属卿宋宗正寺判寺事二人以宗姓两制以上充元丰改制所掌与旧畧同掌序宗派纪属籍以昭穆而定亲疎凡修纂图籍牒谱其别有五曰玉牒曰属籍曰宗藩庆系録曰源类谱曰源积庆图刘平仁孝
　　东观汉纪刘平字公予以仁孝着闻永平三年拜爲宗正
　　刘向忠直
　　汉书刘向字子政本名更生元帝时萧望之周堪荐向宗室忠直明经有行拜爲宗正
　　清秩
　　曲阜行王柄制宗正地严秩清儒者之职也
　　冷卿
　　郑氏谭绮録宗正曰秩宗又杜子美别李乂诗丈人领宗卿苏东坡诗宗正爲冷卿
　　刘般竭忠
　　东观汉记刘般字伯兴代名忠孝在朝竭忠尽节夙夜不怠建初元年拜爲宗正
　　李璆荐善
　　唐宗室李璆天宝初拜宗正卿性友悌聪敏宗子有一善无不荐延
　　循礼法
　　宋赵仲忽入判大宗正事徽宗赐之甲第及建贤懋功之阁以示宠仲忽鲠亮端毅动循理法立宗司法式
　　第贤能
　　唐元微之行李从易制昔刘氏子孙在属籍者十余万唐有天下二百年伯仲叔季幼子童孙可胜道哉第其贤能以次序昭穆皆吾宗寺之职也
　　忠厚笃重
　　山公启事晋羊祜忠厚笃重然不长理剧宗正卿秩不知可转作否
　　忠懿清和
　　后魏职令宗正卿请用忠懿清和识叅教典先取皇宗无则用庶姓
　　杜铨雅
　　后魏世祖谓崔浩曰天下诸老何处爲最欲取一人以爲宗正浩曰中书博士杜铨合爲诸社之最即命召之及见器貌瓌雅世祖谓浩曰此真吾所欲也拜爲宗正
　　窦诞昏谬
　　唐窦诞爲宗正卿太宗与语昏谬失对乃下诏曰诞比衰耗不能治事朕知而用之是谓不明其以光禄大夫罢之
　　唐取逺藩
