<!-- { "loadSidebar": true } -->
　　见宠妾
　　袭为华风
　　孔帖吐蕃弄賛妻文成公主弄賛喜中国服饰之美禠氊罽袭纨绡为华风
　　胡绡买肉
　　唐丰年録开成中物价至贱村路卖鱼肉者俗人买以胡绡半尺士大夫买以乐天诗
　　红绡纒头
　　白乐天琵琶行五陵年少争纒头一曲红绡不知数
　　龙纱【已下纱】
　　述异记鲛人织绡亦名龙纱
　　蝉纱
　　海物异名记泉女织纱轻如蝉翼名蝉纱
　　锦
　　释名锦金也作用工重其价如金故制字从帛与金也
　　献西王母
　　穆天子传吉日甲子天子执白圭璧见西王母复献锦组百纯王母再拜受之
　　归许夫人
　　左闵二年狄灭衞立戴公以庐于曹许穆夫人赋载驰齐侯使公子无亏帅车三百乗甲士三千人以戍曹归公乗马归夫人鱼轩重锦三十两按重锦锦之熟细者以二丈双行故曰两三十两三十匹也
　　鸾章
　　拾遗记周灵王起昆昭之防以享羣臣张鸾章锦文如鸾翔又邺中记锦有大登髙小登髙大光明小光明大博山小博山大茱萸小茱茰大交龙小交龙等名
　　虎文
　　汉官仪虎贲中郎将衣纱縠单衣虎文锦袴
　　离珠
　　拾遗记周成王时因抵国贡女工能以五色丝纳口中手引而结之使成文锦有云昆锦文如云霞有楼堞锦有离珠锦文似佩珠有篆锦列明锦文如灯烛
　　兠罗
　　兠罗锦出榜葛刺国
　　锦衣还乡
　　后魏书甄琛为定州刺史及还乡衣锦昼逰
　　锦帐入直
　　汉官仪郎官入直供锦帐
　　维舟
　　见舟
　　挽车
　　江表陆逊攻刘于夷陵偹舍舟歩走烧皮铠以断道使兵以锦挽车走入白帝
　　緑地蔽泥
　　西京杂记汉武帝时得贰师天马以玫瑰石为鞍辔緑地五色锦为蔽泥
　　白地韬杠
　　尔雅素锦韬杠注云以白地锦韬旗之竿也
　　赐被固辞
　　东汉朱宠为太尉家贫食脱粟卧布被朝廷赐以锦被粱肉皆固辞不敢当
　　上被反卧
　　夏侯孝若集羊太常妻辛氏字宪英魏卫尉肃侯毘之女不好华丽从外孙胡母畅上夫人锦被乃反卧之
　　锦货子犹
　　左昭二十六年齐侯将纳鲁昭公命无受鲁货申丰从女贾以币锦二两货子犹子犹受之言于齐侯曰羣臣不尽力于鲁者非不能事君也然据有异焉宋元公为鲁如晋卒于曲棘叔孙昭子求纳其君无疾而死不知天之弃鲁耶抑鲁君有罪于鬼神故及此也
　　锦馈叔向
　　见馈遗
　　翻鸿
　　洞记汉武帝元鼎元年起招仙阁于甘泉宫西编翠羽麟毫为帘有走龙锦翻鸿锦
　　对凤
　　唐代宗曰所织大张锦软锦透背竭凿已上锦及盘龙对凤麒麟狮子天马辟邪孔雀仙鹤芝草之类并宜禁防其长行髙丽白锦杂色等锦并依旧制
　　赐方庆
　　孔帖王琳字方庆迁广州都督政治第一诏赐瑞锦以表善政
　　赐封敖
　　见翰林学士
　　赐千疋
　　蜀志先主入益州赐诸葛亮法正张飞云长锦各千疋
　　送五端
　　吴张温表刘禅送臣温熟锦五端
　　织锦为诗
　　见妻
　　织锦为颂
　　新罗遣子法敏入朝织锦为颂以献
　　氷蚕丝织
　　唐乐府康老子尝卖一锦褥有波斯见之者曰此氷蚕丝织暑月陈于座上满室清凉
　　池蚕丝织
　　见蚕家
　　女王贡
　　六帖女王国贡鱼油锦纹彩尤异入水不濡湿
　　女蛮献
　　杂俎唐宣宗大中初女蛮国献明霞锦练水香麻以为之也光耀芬馥五色相间中国所不及
　　市蜀
　　丹阳记歴代尚未有锦而成都独称妙故三国时魏则市于蜀
　　聘梁
　　五代阿保机遣使者以朝霞锦聘梁
　　濯水
　　宋郡志初李氷既凿离堆又开二渠一渠由永康过新繁入成都谓之外江一渠由永康过郫入成都谓之内江蜀人以此水濯锦鲜明故又名锦江又潜夫论攻玉以石治金以盐濯锦以鱼浣布以灰
　　铺池
　　见池
　　锦为帆防
　　隋炀帝幸江都所乗龙舟以锦为帆为防
　　锦覆山林
　　吴越王钱镠逰衣锦城宴故老山林皆覆以锦
　　绣
　　周官五采备谓之绣释名绣修也文修修然也绣裳
　　诗豳风我觏之子衮衣绣裳此周公居东之时东人喜得见之故作此诗
　　绣防
　　唐李晟每与贼战必锦裘绣防指顾军前
　　衣马
　　史记楚庄王有爱马衣以文绣置华屋之下席之以露牀防之以枣脯
　　衣牛
　　庄子杂编或聘于庄子庄子应其使曰子见夫牺牛乎衣以文绣食以刍菽及其牵而入于太庙虽欲为孤犊其可得乎
　　被墙
　　见墙
　　布地
　　白帖天子以文绣布地
　　汉使衣绣
　　汉武帝时暴胜之为直指使者衣绣衣持斧逐捕盗贼威震郡县
　　唐妃刺绣
　　见冬至
　　王忳绣被
　　见义士
　　杜亚绣颿
　　孔帖唐杜亚拜淮南节度使泛九曲池曵绣为颿
　　陈孺曝绣
　　孔帖陈孺每曝衣纨绣不可胜计
　　张率赋绣
　　梁张率作绣赋
　　绢
　　释文绢缣也然缣又并丝为之者
　　赐降胡
　　汉赐降胡缣误以十为千
　　遗阍者
　　见谒见
　　持缣助防
　　见助防
　　持缣乞铭
　　唐韦贯之有人携万缣来乞铭贯之不许
　　崔光取两
　　纲目魏累世强盛府库盈溢太后尝幸绢库命从行者各自负绢称力取之少者不减百余崔光止取两疋众皆愧之
　　思彦取一
　　唐韩思彦为孝子张僧彻作颂饷缣二百思彦止受一疋命其家曰此孝子缣不可轻用
　　陈实遗盗
　　见治盗
　　戴封与贼
　　东汉戴封字平仲遇贼被掠财物尚余缣七疋贼不知处封追与之贼曰此贤人也悉还所掠之物
　　赐子
　　见刺史
　　遗吏
　　唐太宗疾贪吏欲痛惩刈之乃间遣人遗诸曹吏一缣吏受缣帝怒诏杀之裴矩曰吏受赇死固宜然陛下以诈给之因即行法所谓罔人以罪者也非道之以徳之义帝恱而止
　　赠司空图
　　唐王重荣父子雅重司空图图尝为作碑赠绢数千圗置虞乡市人得取之一日殆尽
　　酬皇甫湜
　　见幕官
　　受绢二丈
　　世说范宣洁行亷约韩豫章遗绢百疋不受减半不受减至一疋终不受韩裂二丈与之云宁可使妇无裈衣耶范笑而受之
　　贷绢百疋
　　三国志魏文帝在东宫尝从曹洪贷绢百疋洪不与及洪犯法自分必死既而得原洪上书谢
　　散绢助亲
　　见宗族
　　散绢治葬
　　唐阳城为山东节度使府中遗缣五百不受使者委之而去城散与里人治
　　帛
　　财货源流帛缯也缯帛之总名
　　赠程子
　　家语孔子之郯遭程子于途倾盖而语终日甚相亲顾谓子路曰取束帛以赠先生
　　迎申公
　　汉武帝时御史大夫赵绾请立明堂荐其师申公上使使者奉安车蒲轮束帛加璧迎之
　　赐太守
　　汉宣帝时诏曰凤皇集于新蔡其赐汝南太守帛百疋
　　赐隐士
　　东汉光武时隠士周党三聘乃就车又见帝伏而不起愿守所志诏赐帛四十疋遣还
　　射覆赐帛
　　见射覆
　　上书赐帛
　　汉宣帝时茂陵徐福三上书言霍氏奢僣后赐福帛十疋迁为郎
　　丐笔书帛
　　唐狄仁杰送制狱丐笔书帛置褚衣中好谓吏曰方暑请付吾家彻絮
　　上表辞帛
　　唐李抱真卒膳部员外郎冯伉持节临吊归之帛不受又致之京师伉上表固拒
　　出自寒女
　　杜甫北征诗彤庭所分帛本自寒女出鞭挞其夫家聚敛贡城阙
　　均分族人
　　宋范仲淹每歳以所给之俸所赐之帛均分族人
　　絺绤
　　财货源流絺绤皆葛为之精曰絺粗曰绤
　　刈葛
　　诗周南葛之覃兮施于中谷维叶莫莫是刈是濩为絺为绤服之无斁
　　覆瓜
　　礼曲礼为天子削瓜者副之巾以絺为国君者华之巾以绤为大夫累之士防之庶人龁之注云削刋也副析也絺细葛也刋其皮而析为四解又横解而以细葛巾覆之而进也华半破也绤麄葛也诸侯礼降故破而不四析亦横断之用麄葛巾覆之而进也累倮也不巾覆也防之者去其防而已龁齧也龁之不横断也
　　青州贡
　　夏书青州厥贡盐絺
　　豫州贡
　　夏书豫州厥贡漆枲絺纻
　　以时徴
　　周礼冬官掌葛以时徴絺绤之
　　当暑袗
　　论语当暑袗絺绤
　　采絺不御
　　烈女徐氏卢惟清妻也惟清贬播州尉徐氏采絺不御
　　治絺不游
　　唐栁宗元饶娥庙碑文饶娥饶姓娥名家世渔于鄱水娥为室女未尝出游惟治絺葛供女事乡人敬式
　　布【附麻】
　　释文布亦帛也然世俗所谓布者乃用绵葛蔴苎等物为之又似不可以帛概论焉
　　孔子冠
　　白帖羲皇造布孔子作缁布冠
　　卫文衣
　　左闵二年卫文公大布之衣大帛之冠
　　公休燔机
　　史记鲁公仪休见织布好疾出家妇燔其机恐夺人之利也
　　孙卧被
　　汉公孙为三公卧布被
　　悬布试勇
　　左襄十年晋帅诸侯之师围偪阳弗克孟氏之臣秦堇父辇重如役主人悬布堇父登之及堞而絶之坠则又悬之蘓而复上者三主人辞焉乃退其断以狥于军三日注云主人偪阳人也悬布于城外以试外勇者堇父遂缘所悬布以登其城
　　赐布愧贪
　　燕书宋该字宣太祖以其性贪赐布百疋令负而归以愧之重不能胜乃至僵顿
　　蜀布
　　汉张骞在大夏见蜀布笻竹杖
　　越布
　　东汉陆续祖父闳建武中为尚书令美姿貌着越布单衣世祖见而好之自是常防稽献越布
　　火浣
　　魏志汉时梁冀以火浣布为单衣尝防宾客冀佯争酒失杯而汚衣伪怒烧之布得火燃如灰及布垢尽火灭灿然洁白魏文帝以为火性酷烈而无含蓄之气乃自着典论言其必无因刋石于庙门外与石经并至明帝立西域重译来献此布于是大臣乃试以示百僚遂防此论天下笑之又夷狄传火浣布出火山国绩木皮为之
　　露积
　　汉王澣字子良虽有爵禄若不在已其秩俸布帛皆露积腐烂
　　赐郅恽
　　汉光武建武中尝出猎车驾夜还上东门侯郅恽拒关不开上令从者见靣于门间恽曰火明辽逺遂不受诏上乃回从东中门入明日恽上书谏曰陛下逺猎山林夜以继昼如社稷宗庙何书奏赐布百疋
　　给王钊
　　唐王钊守洛州给王防布一端
　　赡布三千
　　东汉明帝永平中卫尉马廖以布三千疋城门校尉马防以钱三百万私赡三辅衣冠知与不知莫不毕给注云衣冠谓士大夫也
　　赐布九万
　　唐郭子仪屯绛州时帝已不豫引至卧内赐绢布九万疋
　　遗盗
　　见治盗
　　献师
　　唐开元初日本栗由复朝请从诸儒授经诏四门助教赵黙即鸿胪为师献黙大幅布
　　香荃
　　洞记波岐国产荃蘪草亦曰春芜草其皮如丝可为布曰春芜布亦曰香荃布
　　吉贝
　　孔帖吉贝草名缬其花可为布粗曰贝精曰防
　　白防
　　海录碎事髙昌国有草曰白防缬其花可为布
　　紫丝
　　孔帖唐明皇时有范尼善相顔真卿问尼曰吾得五品否尼指坐上紫丝布云顔卿彩色当如此
　　水羊毛
　　波斯国织水羊毛为布曰海西布
　　火鼠毛
　　见贡献
　　庆州土贡
