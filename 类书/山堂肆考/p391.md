<!-- { "loadSidebar": true } -->
　　复斋谩录孟蜀时礼部尚书李昊每将牡丹花数枝分遗朋友以兴平酥同赠且曰俟花凋谢即以酥煎食之无弃秾艳其风流贵重如此
　　君绰取献
　　蜀志宋景文公帅蜀彭州守朱君绰始取杨氏园花十品以献公公在蜀四年每花时按其名往取彭州送花遂为故事此十品花尤爱重锦被堆尝以之为赋
　　郭令宅
　　欧阳公洛阳风土记洛阳之俗花开时士庶竞为遨逰往往于古寺废宅有池台处为市井张幕帟笙歌之声相闻最盛于月陂堤张家园棠棣坊长夀东街与郭令宅至花落乃罢
　　益公园
　　宋杨廷秀赋周益公平园白花青縁牡丹诗东皇封作万花王更赐珍华出上方白玉杯将青緑縁碧罗领衬翠罗裳古来洛口元无种今去天心别作香涂改欧家记文看此花未出説姚黄
　　乗驿进御
　　洛阳风土记洛阳至东京六驿旧不进花自今徐州李相廸畱守时始进御嵗差衙校一员乗驿马一日一夕至京所进不过姚黄魏紫三数朶用菜叶实竹笼子籍覆之使马上不动摇以蜡封花蒂乃数日不落又渔隠丛话钱惟演为畱守始置驿贡洛花识者鄙之曰此宫妾爱君之意也故东坡诗洛阳相公忠孝家可怜亦进姚黄花
　　立屏书名
　　欧阳公牡丹谱余居府中时尝谒钱思公于双桂楼下见一小屏立坐后细书字满其上思公指之曰欲作花品此是牡丹名凡九十余种按钱惟演字师圣諡思公又改諡文僖
　　锦围绣被
　　李商隠牡丹诗锦围初卷卫夫人绣被犹堆越鄂君垂手乱飜雕玉佩细腰争舞郁金裙石家蜡烛何曽剪荀令香炉可待薰我是梦中传彩笔欲书花叶寄朝云注云细腰或作招腰
　　翠盖牙籖
　　辛稼轩鹧鸪天词翠盖牙籖防百株杨家姊妹夜逰初五花结队香如雾一朶倾城醉未苏　闲小立困相扶夜来风雨有情无愁红惨緑今宵看却似呉宫教阵图
　　花品第一
　　唐舒元舆牡丹赋淑色披开照耀酷烈美肤腻体万状皆絶赤者如日白者如月淡者如赫殷者如血向者如迎背者如诀折者如语含者如咽俯者如愁仰者如悦褭者如舞侧者如跌亚者如醉曲者如折宻者如织疎者如缺鲜者如濯惨者如别初胧胧而下上次鳞鳞而重叠锦衾相覆绣帐连接或灼灼腾秀或亭亭露竒或飐然如招或俨然如思或带风如吟或泣露如悲或迎日拥砌或照水临池或山鸡已驯或威凤将飞我按花品此花第一脱落羣类独占春日其大盈尺其香满室叶如翠羽蕊如金屑玫瑰羞死芍药自失踯躅宵溃木兰潜逸朱槿灰心紫薇屈膝皆让其先孰敢愤嫉
　　花艳无双
　　唐皮日休诗落尽残红始吐芳佳名号作百花王竞夸天下无双艳独占人间第一香按牡丹一名花后
　　芍药为侍
　　罗隠牡丹诗似共东风别有因綘罗髙卷不胜春若教解语应倾国任是无情也动人芍药与君为近侍芙蓉何处避芳尘可怜韩令功成后辜负秾华过此身
　　芙蓉少情
　　刘禹锡牡丹诗庭前芍药妖无格地上芙蓉争少情惟有牡丹真国色花开时节动京城
　　占断物华
　　徐凝之诗何人不爱牡丹花占断城中好物华
　　平分造化
　　徐仲雅双头牡丹诗平分造化双包出折破春风两面开
　　芘幕屋
　　白居易买花诗帝城春欲暮喧喧车马度共道牡丹时相随买花去贵贱无常价酬直看花数灼灼千朶红戋戋五采素上张幕屋芘旁织芭篱防水洒复泥封移来色如故家家习为俗人人迷不悟有一田舍翁偶来买花处低头独长叹此叹无人喻一丛深色花十户中人赋
　　赏歌钟
　　罗邺牡丹诗落尽春红始见花花时比屋事豪奢买栽池馆恐无地看到儿孙能防家门倚长衢攅绣轭幄笼轻日防香车歌钟只解贪欢赏肯信流年鬓有华
　　众香寺内
　　杂爼开元末裴士淹为郎官奉使幽冀过汾州众香寺得一株白牡丹移置长安私第天寳中为都城竒赏又兴唐寺昔有一株开花一千朶有正晕侧晕红紫黄白不同
　　临芳殿前
　　清异录洛阳大内临芳殿乃庄宗所建殿前有牡丹千余本如百药仙人月宫花小黄娇雪夫人粉奴香蓬莱相公卯心黄御衣红紫龙杯三云紫等名是也
　　鱼宅一藂
　　欧公牡丹谱后序曰自唐则天以后洛阳牡丹始盛然未有以名著者唯刘梦得有咏鱼朝恩宅牡丹诗但云一藂千万朶而已亦不云其美且丽也
　　牛家千叶
　　山谷诗大梁城里虽罕见心知不是牛家花注云大梁即汴梁欧公牡丹释名牛黄千叶出民间牛氏家比姚黄差小
　　接花法
　　洛阳风土记洛阳家家有花而少大树者盖花不接则不佳而接花尤工者谓之门园子豪家无不邀之姚黄一接头值五千洛人甚惜此花不欲传有权贵求其接头者或于汤中醮杀与之接时须用社后重阳前过此不佳也花之本去地五七寸许截之乃接以泥封裹用软土拥之以蒻叶作庵子罩之不令见风日惟南向畱一小户以达气至春乃去其覆此接花之法也种花必择善地去旧土以细土用白敛末一斤和之盖牡丹根甜多虫食白敛能杀虫此种花之法也浇花或用日西或日未出秋时旬日乃浇十月十一月三二日一浇此浇花之法也一本发数朶择其小者去之止畱一二朶谓之打剥惧分其脉也花才落便剪其枝勿令结子惧其易老也春初去其蒻庵使以棘数枝置花丛上棘气暖可以避霜不损花芽此养花之法也开渐小于旧者盖蠧虫损之必寻其穴以硫黄簮之其旁又有小穴如针孔乃虫所藏处花工谓之气窻以大针防硫黄末针之虫乃死花复盛此医花之法也
　　乞花名
　　宋范景仁曰去年入洛有献黄花乞名者潞公名之曰女真黄又有献浅红乞名者镇名之曰洗妆红二花者洛人盛传
　　芍药花
　　格物藂话芍药牡丹之亚也百花之中其名最古本草注一名将离一名可离君子谓此花独产于广陵者为得风土之正亦犹牡丹之品洛阳之外无传焉金带围
　　后山丛话花之名天下者洛阳牡丹广陵芍药尔红药而黄腰号金带围而无种有时而出则城中当有宰相韩魏公守广陵日一出四枝公尝选客具乐以赏之是时王岐公以髙科为倅王荆公以名士为属皆在选尚阙其一而莫有当者数日不决而花已盛公命戒客而私自念曰今日有过客不问何人召使当之及暮南水门报陈太傅来亟使召之乃秀公也眀日酒半折花挿之其后四公皆为相东轩笔録四枝正紫重跗累萼中有金叶绕之号腰金紫
　　玉盘盂
　　东坡诗序东武旧俗每嵗四月大防于南禅资福两寺以芍药供佛而今嵗最盛凡七十余朶皆重跗累萼繁丽丰硕中有白花正圆如覆盂其下十余叶承之如盘姿格独出于七十朶之上因易名曰玉盘盂其诗曰杂花狼籍占春余芍药开时扫地无两寺妆成寳璎珞一枝争看玉盘盂佳名防作新翻曲絶品难寻旧画图从此定知年谷熟姑仙亲见雪肌肤
　　繁卿作防
　　渔隠丛话东坡云扬州芍药为天下冠蔡繁卿为守始作万花防用花十万余枝既残诸园又吏因缘为奸民大病之余始至问民疾苦以此为首遂罢之
　　常父列名
　　孔常甫芍药序唐之诗人最以模写风物自喜如卢仝杜牧张祐之徒皆居扬之日乆亦未有一语及芍药者是知花品未有今日之盛也余官于扬学讲习之暇尝裁而定之盖可纪者三十有三种乃具列其名从而释之
　　翻阶
　　谢晖直中书省诗风动万年枝日华承露掌红药当阶翻青苔依砌上
　　傍砌
　　杜诗傍砌看红药
　　碧股黄丝
　　白乐天草词毕遇芍药初开因咏小谢红药当阶翻诗以为一句未尽其状偶成十六韵罢草紫泥诏起吟红药诗词头封送后花口折开时坐对钩帘乆行观步履迟两三丛烂漫十二叶参差背日房微敛当堦朶旋欹钗茎抽碧股粉蕊扑黄丝动荡情无限低斜力不支周囘看未足化谕语难为勾漏丹砂裹僬侥火熖旗彤云賸根蔕绛帻欠缨緌况有晴风动仍兼宿露垂疑香熏罨画似泪着胭脂
　　愁眉泪眼
　　宋洪驹父芍药诗蚕老桑柔戴胜鸣翻阶红药占春荣牵风孙夀愁眉破带雨骊姬泪眼横
　　为近侍
　　刘行简诗姚黄花中王芍药为近侍我甞品江梅真是花御史邵康节白芍药诗阿姨天上舞霓裳姊妹庭前剪雪霜要与牡丹为近侍铅华不御学梅妆又杨诚斋诗好为花王作花相不应只遣侍甘泉
　　如幻身
　　白乐天诗今日阶前红芍药防花欲老防花新开时不欲比色相落后始知如幻身
　　浩态狂香
　　韩昌黎芍药诗浩态狂香昔未逢红灯烁烁緑盘龙觉来独坐忽惊恐身在仙宫第防重
　　旋心弱体
　　韩忠献公诗广陵之花品絶髙得地不移归造化旋心弱体不胜枝寳髻欹斜犹堕马
　　仙姿美态
　　邵康节红芍药诗含露仙姿近玉堂翻阶美态醉红妆对花未免须酣舞到底昌黎是楚狂
　　絶艳竒芳
　　宋晁无咎望海潮词曰人间花老天涯春去扬州别是风光红药五株佳名千种天然浩态狂香尊贵御衣黄未便教西洛独占花王困倚东风汉宫谁敢鬭新妆年年髙防维扬看家夸絶艳人诧竒芳结蕊当屏聨葩就幄红遮绿绕华堂花面映交相更秉蕳观洧幽意难忘罢酒风亭梦魂惊恐在仙乡按毛诗郑风溱洧注云蕳兰也
　　贡父谱序
　　宋刘贡父芍药谱序天下名花洛阳牡丹广陵芍药为相侔埓然洛阳牡丹由人力接种故嵗嵗变更日新而芍药自以种传独得于天然非剪剔培壅灌溉以时亦不能全盛其间亦有开不能成或变为他品者此天地尤物不与凡品同必待地利人力天时参并具美然后一出意其造物亦自珍惜之耳因次序为谱凡三十一种使画工图写之以示未尝见者
　　王观谱序
　　宋王观芍药谱序维扬土壤肥腻于草木为宜禹贡厥草惟夭是也居人以治花相尚九月十月悉出其根涤以甘泉然后剥削老硬病腐之处揉调沙粪以培之易其故土凡花大约三年或二年一分不分则旧根老硬而侵蚀新芽故花不成就分之数则小而不舒不分与分之太数皆花之病也花既萎落亟剪去其子并屈盘枝条使不离散脉理而皆归于根眀年新花繁而色润亦有逾年即变而不成者此亦系土地之宜而人力之有至不至也
　　婪尾春
　　清异录胡嵪诗瓶里数枝婪尾春时人莫喻其意桑维翰曰唐末文人有谓芍药为婪尾春者婪尾酒乃醉后之杯芍药殿春亦得是名
　　叠香英
　　刘贡父芍药谱中有名叠香英一名紫楼子
　　山堂肆考卷一百九十七
<子部,类书类,山堂肆考>
　　钦定四库全书
　　山堂肆考卷一百九十八　明　彭大翼　撰花品
　　桂花
　　格物丛话桂梫木也一名木犀丛生岩岭间桂花数品或白或黄或红或紫或花四出或五出或重台四时青青不改柯易叶又有一种四季着花亦有每月一开者亦有当春着花者香皆不减于秋桂也臯涂成柱
　　山海经皐涂山有桂木八树在贲禺东八树成柱言其大也贲禺即番禺也
　　林岭尽香
　　桂阳郡有桂岭放花徧树林岭尽香
　　丛生
　　刘安招隠士赋序招隠士者淮南王小山之所作也小山之徒闵伤屈原身虽沉没名徳显闻与隠处山泽无异故作招隠士之赋以彰其志桂树丛生兮山之幽偃蹇连蜷兮枝相缭山气巃嵸兮石嵳峩谿谷崭岩兮水层波猨狖羣啸兮虎豹嘷攀援桂枝兮聊淹留按汉淮南王安好道八公感慕其徳各竭其智共着篇章共登山攀桂而赋或为小山或为大山犹诗有大雅小雅之义又因以小山大山自号
