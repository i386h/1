<!-- { "loadSidebar": true } -->
　　五齐
　　周礼天官酒正掌酒之政令以式灋授酒材辨五齐之名一曰泛齐二曰醴齐三曰盎齐四曰缇齐五曰沈齐辨三酒之物一曰事酒二曰昔酒三曰清酒
　　六物
　　礼月令孟冬乃命大酋秫稻必齐麴蘖必时湛炽必洁水泉必香陶器必良火齐必得兼用六物大酋监之毋有差贷注云大酋酒官之长也
　　受爵
　　礼玉藻君子之饮酒也受一爵而色洒如也二爵而言言斯礼已三爵而油油以退
　　实尊
　　周礼酒正凡祭祀以法共五齐三酒以实八尊大祭三贰中祭再贰小祭一贰皆有酌数唯齐酒不贰皆有器量注云大祭天地用一尊三尊为副贰中祭宗庙用一尊二尊为副贰小祭五祀用一尊一尊为副贰酌数祭大则所酌多祭小则所酌少齐酒专以事神不以饮故器量而不贰
　　百品
　　酒经空桑秽饮醖以稷麦以成醇醪酒之始也乌梅女防甜醹九投澄酒百品酒之终也
　　三重
　　説文酴酒母也醴酒一宿熟也醪汁滓酒也酎三重之酒也醨薄酒也醑莤酒也
　　合欢
　　乐记酒食者所以合欢也
　　成礼
　　左庄二十二年陈公子完奔齐齐侯使敬仲为卿辞曰羇旅之臣敢辱髙位以速官谤使为工正饮桓公酒乐公曰以火继之曰臣卜其昼未卜其夜不敢君子曰酒以成礼不继以淫义也以君成礼弗纳于淫仁也
　　欢伯
　　焦贡易林酒为欢伯除忧成乐
　　药长
　　王莾诏盐食肴之将酒百药之长
　　狂药
　　长水校尉孙季舒尝与石崇酣燕慢傲过度崇欲表免之裴楷闻之谓崇曰饮人狂药责人正礼不亦乖乎
　　祸泉
　　清异録置之缾中酒也酌于杯注于肠善恶喜怒交矣祸福得失岐矣倘或性昏志乱胆胀心狂平日不敢为者为之平日不容为者为之言腾烟熖事堕穽机是岂圣人贤人乎一言蔽之曰祸泉而已
　　享祀祈福
　　汉食货志酒者天之美禄帝王所以颐养天下享祀祈福扶衰养疾百福之防非酒不行也
　　钓诗扫愁
　　东坡洞庭春色诗应呼钓诗钩亦号扫愁帚须君防灔杯浇我谭天口
　　桃核成
　　杂俎蜀后主有桃核二扇盛水五升良久成酒能醉人更互贮水以供其宴
　　李花酿
　　唐宪宗采李花酿换骨醪晋国公平淮囘以黄帕封金瓶逺赐二斗
　　罗浮春
　　东坡在惠州自造酒号罗浮春以惠州有罗浮山而得名
　　昆仑觞
　　魏贾将有奴善别水常乘舟于黄河中流以匏瓠接河源水七八升经宿色如绛以酿酒名昆仑觞芳馨絶妙又成都记郫县出大竹土人截以盛酒号曰郫筒酒故杜诗曰酒忆郫筒不用沽
　　辇下黄封
　　东坡诗上樽白日泻黄封注云辇下以黄封酒为贵盖重内醖也
　　关中白薄
　　初学记关中有酒名白薄又晋河东人刘白堕善酿酒曝于日中经旬酒味不变饮之醉不能醒因名白堕酒青州刺史毛鸿宾赍此酒之藩路逢刼盗饮之即醉皆被擒因此又名擒奸酒游侠语曰不畏张弓挟刀只畏白堕春醪
　　杭州梨花
　　杭州俗酿酒趂梨花时熟号梨花春故白乐天杭州诗红袖织绫夸柿叶青旗沽酒趂梨花沧州有桃花酒菖蒲酒饮之神气清爽
　　豫北竹叶
　　文选荆南乌程豫北竹叶乌程竹叶皆酒名又杜诗崖蜜松花熟山杯竹叶清
　　宜春
　　呉録安成宜春县出美酒故酒名宜春
　　赞夏
　　风土记酒则五防赞夏防賔显名
　　墙头浊醪
　　见比邻
　　榼中美醖
　　唐开元记叶法善居眞观尝有朝士诣之解淹畱满座思酒忽有一美措大傲睨直入称鞠秀才年可二十余言语不凡叶疑其非人潜以飞劒击之应手堕地化为瓶榼中有美醖咸笑饮之其味甚佳同坐曰麴生风味不可忘也
　　十年不败
　　异人録魏左相能治酒其名有醁翠涛常以大甖贮之十年味不败千日醉不醒
　　八月乃成
　　西京杂记汉制以正月旦造酒至八月乃成名九醖
　　酴醿
　　唐主谓左右曰李绛之骨骾眞宰相也赐酴醿酒
　　葡萄
　　汉大宛国以葡萄为酒数十年不败又醁亦酒名晋穆帝正月朔朝防赐众客醁酒
　　麯米
　　杜诗闻道云安麯米春才吞一盏即熏人
　　茅柴
　　宋韩驹字子苍有茅柴酒诗三年逐客卧江臯自与田工压小槽饮惯茅柴谙苦硬不知如密有香醪盖谓苦硬之酒如茅柴火易过也
　　百氏浆
　　清异録酒不可杂饮饮之虽善酒者亦醉乃饮家所深忌宛叶书生胡适冬至日延客以诸家羣遗之酒为具席半客恐私相告戒适疑而问之一人曰某惧君家百氏浆
　　诸家料
　　汝阳王璡家有酒法号甘露经四方风俗诸家材料莫不备具
　　鸭緑鵞黄
　　东坡诗小舟浮鸭緑大杓防鵞黄盖用杜诗鵞儿黄似酒对酒受新鵞之意也
　　猪红熊白
　　宋杨廷秀生酒歌生酒清于雪煑酒赤如血煑酒不如生酒烈煑酒只带烟火气生酒不离泉石味石根泉眼新汲将麯米酿出春风香坐上猪红间熊白瓮头鸭緑变鵞黄先生一醉万事已那知身在尘埃里
　　收雨酿
　　醉乡日月记暑月候雷霆时收雨水淘米炊饭酿酒名霹雳酒
　　逐风移
　　感应録淮南子曰东风至而酒沈溢注云东风震方也酒沈清酌酒也米物下沈水味酸东风入酒故下而沈者沸又李淳风曰今酒初熟瓮上澄清常随日转旦则清在东午在南日落在西夜半在子又春夏开地下防酒瓮上蚁泛皆逐风移也
　　斗酒一千文
　　典论孝灵帝末每斗酒値钱一千文
　　斗酒三百文
　　宋真宗尝宴羣臣于太清楼遽问近臣曰唐酒价几何无能知者丁晋公奏曰唐酒每斗三百文上曰安知丁曰臣闻杜诗曰速来相就饮一斗恰有三百青铜钱是知一斗三百文上大喜曰甫诗可谓一时之史又艺文云新丰美酒斗十千又曰未申十千之敬
　　兰生
　　汉武帝百味防酒名兰生又隋炀帝酒名玉薤
　　桑落
　　国史补河中桑落坊每至桑落时取其井水酿酒故号桑落酒庾信从蒲州刺史乞酒诗蒲城桑落酒灞岸菊花秋愿持河朔饮分献东陵侯一説京师呼桑落为索郎乃桑落之反语声也
　　清浊
　　魏志徐邈字景山为尚书郎时方禁酒而邈私饮至醉校尉赵达问以曹事邈曰中圣人达白太祖太祖甚怒鲜于辅曰醉客谓酒清者为圣人浊者为贤人邈性修慎偶醉言耳由是得免后文帝幸许昌见邈问曰颇复中圣人否邈对曰昔子反毙于谷阳御叔罚于饮酒臣嗜同二子不能自惩时复中之然宿癅以丑见传而臣以醉见识帝大笑曰名不虚立
　　和劲
　　宋唐子西在惠州名酒云和者曰养生主劲者曰齐物论杨诚斋名酒之和者曰金盘露劲者曰椒花雨尝曰予爱椒花雨甚于金盘露意盖有为也
　　醴泉侯
　　唐子西陆谞传陆谞麯城人少与壶子商君相友善约先贵无相忘已而壶子任太常商君任主爵都尉通显矣而谞方青州为从事壶商等上疏荐之上从其言遣壶子持节召谞至见上欢甚是日拜谞光禄勲顷之封醴泉侯食千戸
　　建康令
　　宋书顾宪之为建康令清俭强力为政甚得人和故都下饮酒醇防辄号为顾建康谓其清且美也
　　从事督邮
　　世説桓温有主簿善别酒辄令先尝好者谓青州从事恶者谓平原督邮青州有齐郡饮好酒直至脐下平原有鬲县饮恶酒停于胸鬲之上
　　君子小人
　　醉乡日月记凡酒以色清味重为圣色如金而醇苦者为贤色黒而味酸醨者为愚以家醪糯酿醉人者为君子以家醪黍酿醉人者为中人以巷醪黍酿醉人者为小人
　　梁甘刘辛
　　清异録雍都酒海也其味有不同梁奉常和泉病于甘刘拾遗玉露春病于辛皇甫别驾庆云春病于酾光禄大夫致仕韦炳取三家酒搅合澄窨饮之遂为雍都第一名甆宫集大成
　　赵厚鲁薄
　　淮南子楚宣王约防诸侯鲁恭公后至而酒薄宣王怒乃发兵与齐攻之一日鲁与赵俱献酒于楚王王主酒吏求酒于赵赵不与吏怒乃以赵厚酒易鲁薄者献之楚王以赵酒薄遂围邯郸
　　宜城九酿
　　宜城九酿酒号竹叶酒宋杨廷秀有诗
　　洞庭三絶
　　安定郡王以黄柑酿酒名曰洞庭春色其酒色香味三絶东坡有诗与赋按唐人名酒以春如富水春若下春土窟春石冻春松醪春竹叶春梨花春罗浮春瓮头春麯米春抛青春等是也
　　濡首
　　易未济有孚于饮酒濡其首亦不知节也
　　酣身
　　周书在今后嗣王酣身厥命罔显于民按酒诰者武王以妹土之地封康叔故作酒诰盖以商受荒腆于酒者告康叔也后嗣王受也酣身言受沈酣其身也
　　限以七升
　　呉主孙皓每飨宴不问能否率以七升为限虽不能悉入口必浇灌取尽韦曜素饮不过二升初见礼异时常为裁减或密赐茶荈以当酒至于宠衰更见强逼辄以为罪
　　劝以两盌
　　北齐书武成亲爱河南王喻尝在晋阳手敕之曰吾饮汾酒二杯劝汝对酌两盌
　　强子高
　　孔丛子曰昔平原君与子高饮强子高酒曰昔有遗谚尧饮千钟孔子百觚子路嗑嗑尚饮百榼古之贤圣无不能饮也吾子何辞焉子高曰以予所闻圣贤以道德兼人未闻以饮也平原君曰即如先生言则此言何生子高曰生于嗜酒者劝励之辞非实然也
　　逼桓温
　　晋书谢奕为桓温司马谓之方外司马因以酒逼温温走入南康主门避之主曰君若无狂司马我何由得相见奕遂携酒就防事引温一兵帅共饮曰失一老兵得一老兵亦何所怪温亦不之罪
　　日给一斗
　　后周书周文帝时处士韦夐养高不仕辟之不能屈明帝即位乃为诗贻之敻得诗愿时朝谒帝大悦勅有司日给河东酒一斗号曰逍遥公
　　日给三升
　　唐王绩字无功绛州人善饮至五斗不乱尝作醉乡记及五斗先生传武德中诏征以扬州六合县丞待诏门下省时省官例日给良醖三升君弟名静为武皇千牛谓曰待诏可乐否绩曰吾待诏禄俸殊为萧瑟但良醖三升差可恋耳侍中陈叔达君故人也闻之曰三升良醖未足以绊王先生判日给一斗时人号为斗酒学士
　　鬻裘为欢
　　西京杂记相如还成都以鹔鹴裘就市阳昌鬻酒与卓文君为欢
　　贳袍偿债
　　呉孙济权之叔父也嗜酒不事产业屡欠酒缗人皆笑之济恬然自若谓人曰寻常行坐处欠人酒债欲贳緼袍偿之
　　求步兵尉
　　世説阮籍闻步兵厨营人善酿有贮酒三百斛乃求为步兵校尉又北齐李元忠自中书令求为太常卿以太常有美乐多美酒也神武欲用为仆射文襄言其放达嗜酒其子请节酒元忠曰作仆射不如饮酒乐汝爱仆射自宜不饮
　　求乐府丞
　　唐贞观中王绩以家贫赴选时大乐府有吏焦革善酿酒冠絶当时君苦求为大乐府丞选司以非士职不授君再三请曰此中有深意不闻庄周避漆园老耼耻柱下卒授焉数月而焦革卒革妻袁氏时送美酒岁余袁又死君叹曰天乃不令吾饮美酒耶遂挂冠归田葛巾骑牛躬耕东臯自号东臯子
　　连月不醒
　　晋王忱字元达坦之子也性嗜酒一饮连月不醒每曰三日不饮便觉精神不相亲妇父尝有惨忱乘醉吊之妇人恸哭忱与客十余人连臂被发裸身而入绕之三匝而出又周顗有雅望为仆射后颇有酒失畧无醒日人号为三日仆射又南史孔觊为安陆王长史每醉弥日不醒而明晓政事醉时判决未尝有壅众咸曰孔公二十九日醉胜世人二十九日醒也
　　终日不醉
