<!-- { "loadSidebar": true } -->
　　唐封舜卿武宗朝翰林学士敖之子也登进士第累迁中书舎人入后梁为礼部侍郎知贡举开平中与门生郑致雍同受命入翰林致雍有俊才舜卿思拙澁对草纶诰不胜困托致雍秉笔议者谓座主辱门生
　　继践台司
　　郭子仪家传尚父之帅河中也咸寕郡王浑瑊为门下士不十年接控数州继践台庭则曹参之代萧何太叔之嗣子产也
　　同知贡举
　　欧阳公归田録王禹玉乃余为校理时武成王庙所解进士也至此新入翰林与余同院又同知贡举故禹玉赠余诗曰十五年前出门下最荣今日预东堂余答诗曰昔时叨入武成宫曾防挥毫气吐虹梦寐闲思十年事笑谭今日一樽同
　　审权放处权
　　南部新书杜审权知贡举放卢处权有戏者曰座主审权门生处权
　　崔沆放崔瀣
　　崔沆知举放崔瀣谭者称座主门生沆瀣一家
　　竝坐两序
　　唐寳歴中杨嗣复知贡举下榜时父仆射于陵自东洛入觐嗣复率门生迎于潼闗宴新昌里第于陵与故人坐堂上嗣复与诸生坐两序始于陵在考功擢浙东观察李师稷及第时亦在焉人谓杨氏上下门生时以为荣
　　受拜中堂
　　宋李文正公尝言其座主王仁裕知贡举时年已髙有数子皆早亡诸孙竝幼每诸门生至门必延于中堂公与夫人偶坐受诸生拜一如儿孙礼备酒馔食诸生至于饼饵羮臛之物皆公与夫人亲手调品忽一日生徒毕集出一诗牋曰二百一十四门生春风初长羽毛成衰翁渐老儿孙小他日知谁略有情按王仁裕五代周时为翰林学士迁尚书知贡举王溥和凝范质皆其门生后皆至宰相
　　引谒裴皥
　　五代裴皥官至礼部尚书放三榜四人拜相桑维翰窦正固张砺马裔孙是也清泰二年裔孙知贡举才放榜谢恩即引诸生诣座主裴公宅谒拜裴公以诗示之曰宦途最重是文衡天与愚夫着盛名三主礼闱年八十门生门下见门生
　　送别元之
　　宋王元之字禹偁谪黄州蘓易简知贡举适放榜奏曰元之名儒今将行欲令榜下诸生送于郊上可其奏诸生郊别元之谓状元孙何曰为我多谢蘓公口占一絶曰缀行相送我何荣老鹤乗轩愧谷莺三入承明不知举防人门下放门生
　　称疾相避
　　汉胡广所辟举皆天下名士与故吏陈蕃李咸竝为三司蕃等毎朝防称疾避广时人荣之
　　曲躬自卑
　　东汉郑字巨君为太尉时举主第五伦为司空班次在下每正朔朝见曲躬自卑帝问知其故遂聼置云母屏风分隔其间由此以为故事
　　选献紫绶
　　唐李石元和三年及第后二年赐绯后二年赐紫自释褐四年之内遂服金紫至长庆二年座主庾公内艰服阕除尚书右丞始赐紫绶石为门生乃选紫绶金印以献议者荣之
　　为撰白麻
　　唐薛廷老为翰林学士座主庾公拜兖海节度使廷老为门生为撰白麻时人荣之
　　不送门生
　　五代宰相桑维翰裴皥门生也尝谒皥皥不迎不送或问之答曰皥见维翰于中书则庶僚也维翰见皥于私馆则门生也何送迎之有人服其耿介
　　不喜门生
　　宋欧阳公晏公殊门生也殊不喜欧阳公故欧公自分镇叙谢晏公曰出门馆不为不旧受恩知不为不深然足迹不及于賔阶书问不通于执事岂非飘流之迹愈逺而愈踈孤拙之心易危而多畏动常得咎举辄累人晏公得书对賔客占十数语授书吏作报客曰欧公有文声似太草草晏公曰答一知举时门生已为过矣
　　门生多秀
　　唐李宗闵知贡举门生唐伸薛庠袁郁軰多清秀俊茂时号玉笋后人玉笋班之名始此
　　门生孤芳
　　宋曽子固欧阳公门生也东坡送子固倅越诗曰醉翁门下士杂遝难为贤曽子独超孤芳陋羣妍昔从南方来与翁两聮翩翁今自憔悴子去亦宜然按嘉祐二年永叔知贡举曽子固兄弟四人同登科醉翁为参政时子固亦在馆中故云两聮翩
　　悉取噐玩
　　玉堂清话李翰为和凝门生后与凝同任学士及凝作相时翰为承防适当批诏次日徃玉堂辄开和相旧阁悉取图书噐玩留诗曰座主登庸居凤阁门生批诏主鳌头玉堂旧阁多珍玩可作西斋润笔不人笑其踈纵
　　来就师资
　　宋范文正公以晏元献荐入馆终身以门生礼事之后虽名位相亚亦不敢少变庆厯末晏公守宛丘文正赴南阳道宛丘特留欢数日其书题门状犹称门生将别投诗云曽入黄扉排国论却来绛帐就师资闻者叹服
　　不称门生
　　宋刘安世字噐之晚居南京马防巨济作少尹巨济廷试日噐之作详定官盖所取士也而巨济见噐之未尝修门生之敬噐之不平因以语客客以讽巨济巨济曰不然凡省闱解送则有主人故所取士得以称门生殿试盖天子自为座主岂复可称门生于他人幸以此谢刘公客以此告噐之叹服其说
　　不拜座主
　　宋王竒字汉谋赣州人幼有声塲屋间为李文定客文定薨于位章圣临奠见屏间有诗曰雁声不到歌楼上秋色偏欺客路中爱之问知为竒作因召见占对称防特许殿试既登科有谢诗曰不拜春官为座主亲逢天子作门生
　　同年
　　同榜人曰同年
　　连辔举镳
　　唐刘禹锡送张盥赴举诗序吾不幸向所谓同年友当其盛时连辔举镳亘絶九衢若屏风然今来落落如晨星之相望
　　挂防交衽
　　唐栁宗元送苑论登第后归觐序八年冬余与马邑苑言聮贡于京师自是而后车必挂防席必交衽量其志知其达于昭代究其文辨其胜于太常
　　防期集院
　　唐进士榜出谢恩后便往期集院状元与同年相见请一人为録事其余主宴主酒主乐探花主茶之类咸以其年辟之
　　防姑蘓台
　　宋范石湖撰姑蘓同年防诗序唐人曲江大防长安坊市为之半空天子至御楼以观当此之时通榜之士意气相予甚厚否则有青云紫陌之讥宋朝略去浮侈但存闻喜一宴而同年之制则加详焉士大夫寕有轻负此意忽然云散异日相视如涂之人乎绍兴改元建阳袁起岩张文善俱使浙西始嵗五日防同年之在吴下者于姑蘓之台赋诗相属州里传写一夕殆遍
　　才用季同
　　唐李绛为相元义方言其私同年许季同宪宗问曰人于同年有情乎绛曰同年乃四海九州之人偶同科第然后相识于情何有若其人果才虽兄弟子侄之中犹将用之况同年乎
　　礼待王祐
　　五代王祐父彻同光初与桑维翰同年登第拜左拾遗后维翰入相祐以维翰为父同年生裁书自陈维翰竒之礼待甚厚自是祐文价日重
　　沙堤避路
　　唐王铎杨收皆薛逢同年后收作相逢作诗曰须知金印朝天客同是沙堤避路人收闻之怒及王铎作相逢又诗曰昨日鸿毛万钩重今朝山岳一毫轻铎又怒之
　　词塲着鞭
　　宋邓洵美连山人干祐六年中进士第与司空李昉同年司空先在禁林出使武陵与洵美相遇赠诗曰忆昔词塲共着鞭当时莺谷喜同迁关河契濶三千里音信稀疎二十年
　　得接鸾凤翅
　　唐曹邺字业之杏园即席上同年诗岐路不在天十年行不至一旦公道开青云在平地枕上数声鼓衡门已如市白日探得珠不待骊龙睡忽忽出九衢僮仆顔色异故衣未及换尚有去年泪晴阳照花影落絮浮野翠对面时忽惊犹疑梦中事自怜孤飞雁得接鸾凤翅永怀共济心莫起吴越意
　　同攀次第枝
　　唐赵嘏送同年郑祥归汉南时恩门相公镇山南诗云年来惊喜两心知髙处同攀次第枝人倚绣屏闲赏夜马嘶花迳醉归时声名本自文章得藩溷曽劳笔砚随家去恩门四千里只应从此梦旌旗
　　向冦持权
　　宋向文简公敏中冦忠愍公凖同以太平兴国五年登第后文简秉钧忠愍以使相守长安作诗寄文简曰玉殿登科四十年当时僚友尽英贤嵗寒惟有公兼我白首犹持将相权文简调之曰九万鹏霄振翼时与君同折月中枝细思淳化持衡者得到于今更有谁
　　王聂成怨
　　挥麈録李处迈邯郸之孙以直秘阁知相州聂贲字逺山为郡博士王将明甫为决曹掾王聂同年生也始甚欢洽而聂于乐籍中有所属意王亦昵之毎戒不令前聂恨之因而遂成仇怨其后甫改名黼为宰相聂以蔡元长荐改名昌字贲逺擢为侍从及黼大用事贬聂散官安置衡州益衔黼矣靖康时事大变召登政府黼之诛死聂有力焉而聂以是嵗出知绛州被害绍兴中张殊自北归过绛驿见壁间血书诗一首时以聂之精魂所作诗见氏族大全聂姓下
　　同年远嫌
　　宋冦莱公在枢府上欲罢之莱公已知乃遣人告王文正公旦曰遭逢最久今出求一使相幸同年賛之公曰将相之任贵极人臣茍朝廷有所授亦当恳辞岂得私有所干于人也莱公不乐后上议凖令出与一甚官王公曰冦凖未二十年已登枢府甚有才望与一使相使当方靣其风采足为朝廷光上然之翌日降制莱公捧使相诰谢于上前感激流涕曰茍非陛下主张臣安得有此命上曰王旦知卿具道其言莱公出谓人曰王公噐识非凖所可测也王公在相府抑私逺嫌类如此
　　同年各党
　　宋欧文忠公与王懿恪公拱辰同年进士同为薛简肃公子壻然文忠心少之文忠为叅政时吏拟进懿恪仆射文忠曰仆射宰相官也王拱辰非曽任宰相者不可改东宫以至拜宣徽使终身不执政盖懿恪主李文靖文忠主范文正其党不同故耳
　　因縁契分
　　诗话李摰与李敏同姓同岁同门同年登第摰诗曰因縁三纪异契分四般同
　　谨重深沉
　　宋尚书张咏谓人曰吾榜中得人最多谨厚有雅望无如李文靖深沉有徳镇服天下无如王公面折廷诤素有风采无如冦公当方面寄则咏不敢辞
　　出处相若
　　宋元祐中舒州有一李亮工者以文鸣缙绅间与蘓黄游两集中有与其倡和诗又有李伯时以善丹青妙絶一世且好古博雅多收三代以来鼎彞之类又有李元中字画之工追踪钟王时号龙眠三李同年登进士第出处相若约以先贵无相忘其后位俱不显
　　穷逹不同
　　挥麈録宋晁武子云王文穆钦若以故相来守杭州时钱塘有一老尉苍顔华髪矣文穆初甚不乐之询其歴履乃同年生恻然哀之遂封章于朝诏特改京秩尉以诗谢之云当年同试大明宫文字虽同命不同我作尉曹君作相东风元没两般风
　　同年相访
　　范希文二同年滕子京魏介之相访于丹阳郡作诗云长江天下险渉者利名驱二公访贫交过之如坦途风波岂不恶忠信天所扶相见发大笑命歌倒金壶同年三百人大半空名呼殁者草自緑存者顔无朱功名若在天何必心区区莫竞富贵路休夸谗嫉夫孔子作旅人孟轲号迂儒吾辈不饮酒笑杀髙阳徒
　　同年惧挠
　　宋丁晋公谓初释褐为饶倅同年白稹为判官稹一日以片纸假缗五环于公公笑曰榜下新婚京国富室岂无半千质物耶惧我挠之故矫耳于简尾书一絶戱之曰欺天行诈吾何有立地机闗子太乖五百青蚨两家阙赤洪崖打白洪崖人谓晋公朱崖之行兆于此
　　下第
　　承平旧纂举进士不第者有供酒食之费谓之买春钱
　　打眊矂
　　国史补进士籍而入选谓之春闗不防而醉饱谓之打眊矂匿名造谤曰无名子退而肄业曰过夏
　　除虚耗
　　见元日
　　题柱
　　宋袁枢未第时题诗于建安县南乡桥柱曰玉龙倒影卧寒潭人在云霄天地寛借问何人题此柱茂陵词客到长安
　　纳苖
　　宋饶竦熈寕中举进士不第以诗投王荆公曰又还垂翅下青霄归指临川去路遥二畆荒田俱卖却要钱准备纳青苖
　　无栖燕
