<!-- { "loadSidebar": true } -->
　　埤雅鹖似雉而大黄黑色故其名曰褐而鹖赋所谓扬黄之劲羽是也有毛角专场健鬪鬪死不却盖鸷鸟之暴疏者每有所攫撮应爪摧碎亦爱其党郭璞鹖赞所谓畴类被侵虽死不避古者令武士冠之实取其猛先儒所云虎夫戴鹖是也禽经鹖毅鸟鸥信鸟
　　善鸣
　　蔡绦曰同州有一禽大如雀色正青善鸣名曰竹林鸟
　　肥遗
　　博物志华山有鸟名肥遗见则大旱
　　精卫
　　见海
　　山胡
　　山胡一名山呼一名珊瑚出岭南巧声之鸟
　　泽虞
　　尔雅鶭泽虞注云今涸泽鸟似水鸮苍黑色常在泽中见人辄鸣唤不去有象主守之官因名俗呼为防田鸟
　　水食木宿
　　红鹗鸟曲觜高脚丹顶如鹤毛白赤色头上有披带食于水而宿于木声如猫故又名江猫
　　鸟导鹊从
　　五台山有吉祥鸟形翅甚大其飞也有四黄鸟导之四鹊从之
　　水狗
　　尔雅鴗天狗注云小鸟也青似翠食鱼江东呼为水狗
　　潮鸡
　　潮鸡出岭南似鸡而小潮至则鸣唐李德裕诗三更津吏候潮鸡
　　独豹
　　郭璞曰鸨似鴈无后指毛有豹文一名独豹遇鸷鸟能激粪御之着其毛则尽脱陆佃曰鸨性淫而无定匹故今指老妓曰老鸨
　　秃鹙
　　埤雅秃鹙一名扶老状如鹤而大长颈赤目其毛可辟水毒善与人鬪好啗蛇
　　凝立水际
　　容斋随笔塘泺之上有禽类鹄色正苍而喙长肥大凝立水际鱼过其下则取之终日无鱼过亦不易其处故名信天縁
　　奔走水上
　　瀛水有鸟名谩画类鹜奔走水上不问水腐泥沙必唼唼然尽索之而后已无一息少休
　　信天翁
　　滇中有鸟名信天翁其鸟食鱼而不能捕候鱼鹰所得偶坠者拾食之因名
　　告天子
　　此鸟褐色似鹑而小生海上丛草中黎明时遇天晴霁则且飞且鸣直上云端其声连绵不已一云呌天子
　　冬见夏蛰
　　山海经羭次之山有鸟焉其状如枭人面一足曰槖冬见夏蛰服之不畏雷
　　宵飞昼伏
　　山海经北嚣之山有鸟焉其状如乌人面名曰宵飞而昼伏食之已暍
　　见则大旱
　　海篇颙鸟似枭人面四目有耳见则大旱
　　见则大疫
　　山海经防山有鸟状如鳬而防尾善登木其名曰絜钩见则大疫
　　见则有火
　　见火又淮南子曰毕方木之精青色赤脚一足不食五谷
　　见则有兵
　　山海经鹿台之山有鸟状如鸡人面名曰鳬傒其鸣自呼见则有兵
　　姑恶
　　姑恶水鸟名俗云妇以姑恶死故其声云东坡诗姑恶姑恶姑不恶妾命薄君不见东海孝妇死作三年干不如广汉厐姑去却还
　　佛现
　　峨眉志蜀大峨普光殿有佛现鸟状如鸲鹆飞鸣近人其声圆转山僧名为佛现鸟
　　思归
　　陶岳零陵记思归乐鸟状如鸠而惨色三月则鸣其音曰不如归去或曰即子规也白乐天诗山中不栖鸟夜半声嘤嘤似道思归乐行人掩袂听石舍人诗疋马驰驱事薄逰异乡触目动牵愁春禽劝我归休去争奈功名未放休
　　唤起
　　鸟名盖晨鸣之鸟也唐诗唤起搔头急
　　共命
　　佛书有共命鸟二首而一身
　　惊心
　　初学记林有惊心鸟
　　书空匠
　　清异録干祐中在冷金亭赏菊分赋秋鴈有族子秘书丞敞先就诗曰天扫闲云秋净时书空匠者最相宜
　　兀地奴
　　清异録世呼鵞为兀地奴谓其行歩盘跚耳
　　汉禽
　　格物论秦吉了似鹦鹉而白色脑有黄肉冠能人言一名了歌闻见録宋泸南人有畜秦吉了者夷酋欲以十万钱买之其主人告吉了云我以贫甚卖汝以济困吉了云我汉禽也不愿入蛮夷山因不食而死唐白居易有秦吉了词哀寃民也按吉了似鸲鹆绀黑色丹嘴黄距目下连顶有深黄文顶毛有缝如人分髪
　　越鸟
　　古乐府胡马嘶北风越鸟巢南枝又岭南有越王鸟似鸢而喙勾可受二升南人以为酒杯粪似薫陆香一名鵖雕鸟
　　音如豕
　　唐韵注如乌三目有音如豕
　　性啖蚊
　　説文千嵗燕化为海蛤伏翼化为魁蛤伏翼即尔雅所谓服翼乃蝙蝠也齐人呼为蟙防或谓之仙防性啖蚊宿人家檐楹下白昼不出夏秋间至昏时方出喜邪飞飞必彻夜头似防两足身有毛灰黑色两翅如薄纸俗防食盐所化
　　缀银鏁
　　杂俎济南郡张公城西北有鵞浦南燕之世有渔人居水侧常听有鵞声众鵞中又有铃声甚清亮候之见一鵞颈极长罗得之项上有铜铃缀以银鏁隠起有元鼎元年字
　　贯铜环
　　杂俎晋时营道县令何潜之于县界得一鸟大如白鹭膝上髀下有铜镮贯之
　　蛮蛮
　　山海经崇吾之山有鸟状如鳬而一翼一目相得乃飞名曰蛮蛮注云比翼鸟也色青赤不比不能飞尔雅作鹣鹣
　　獙獙
　　山海经姑逢之山有鸟名獙獙见则大旱
　　周周
　　有鸟名周周垂头屈尾饮于河则颠必以其头附他鸟然后得饮
　　灌灌
　　青丘之山有鸟名灌灌佩之使人不惑
　　罗罗
　　莱山之鸟名罗罗能食人
　　兠兠
　　杂俎兠兠鸟其声自号正月以后作声至五月节不知所在其形似鸲鹆
　　赤嘴
　　杂爼火山有鵴鸟其形类乌嘴赤如丹一名赤嘴鸟
　　白头
　　鸟有名白头翁者形似鹡鸰其飞如燕之颉顽头上有白毛身苍色宋魏野有白头翁诗有何辛苦有何愁个个山林尽白头细叶累巢花影暖防虫共食竹隂秋清音岂许黄莺伏素羽曾教白鹭羞唯尔鬓毛应似我相逢不用话因由
　　木客
　　异物志庐陵有木客鸟大如鹊千百为羣不与众鸟相狎俗云乃木客所化洛山中多木客乃是鬼类
　　轩郎
　　清异録韩中书俾舒雅作鹤赋有曰脊彼轩郎治兹松府
　　海东青
　　异名记登州海岸有鸟如鹘自高丽飞渡海岸名海东青击物最健善擒天鵞飞时旋风直上云际
　　漠北白
　　杂爼鹰之雌雄唯以大小为异有名荆窠白者短身而大一名沙里白生代北沙漠鴈门马邑有名代都赤者紫背黑须白睛白毛且便捉兎生代州有名漠北白者身长且大细斑短胫一名西道白生沙漠之北有名房山白者背有细斑生代东有名渔阳白者腹背俱白有名东道白者亦腹背俱白生卢龙以北有名黒皂骊生渔阳有名白皂骊生河阳漠北有名青斑生代州及代川
　　状类蝙蝠
　　杂俎唐大厯八年有大鸟羣鸟随噪之行营将张日芬射获之狐首四足爪广四寸状类蝙蝠
　　形似鹭鸶
　　杂爼南山下有鸟名虾蟆防多在田中头有冠色苍足赤形似鹭鸶
　　鹳鷒
　　尔雅鹳鷒鶝鶔如鹊短尾人射之反衔矢射人一名羿
　　鹪防
　　祝充曰鹪防似鳯神鸟也郁离子曰南方有鸟五彩而象鳯名曰昭明出则天下有兵
　　虎声
　　説文鸊鷉虎声似鳬而小水鸟也本草谓如鸠鸭脚连尾不能陆行常在水中人至则沉顷之便起
　　猫目
　　北土有训狐声自呼其名两目如猫大于鸲鹆作笑声当有人死杂爼训狐恶鸟也鸣则后窍应之韩愈有射训狐诗有鸟夜飞名训狐矜凶挟狡夸自呼乗时隂黑止我屋声势慷慨非常麤
　　鶂善高飞
　　埤雅苍鶂善高飞似鴈目相击而孕吐而生子其色苍白荘子所谓白鶂相视眸子不运而风化者也博物志鶂亦雄鸣上风雌鸣下风而孕
　　鸩能禹歩
　　稽圣赋蛇晓方药鸩善禁呪盖鸩能禁呪大石使起取蛇食之其禁石时举翅行前却如道士禹歩则石起也埤雅鸩鸟似鹰而紫黑喙长七八寸作铜声蛇入口即烂屎溺着石石亦为之烂或曰鸩毒鸟也雄名运日天晴无云则运日先鸣雌名隂谐天将隂则隂谐先鸣
　　雪山巢顶
　　如来在雪山修道刍尼巢于顶上刍尼野鹊名
　　蕲州问名
　　宋王元之自黄移蕲州闻啼鸟问其名对曰蕲州鬼王大恶之果卒于蕲州
　　山和尚
　　嘉定州鸟名
　　雨道士
　　此鸟亦出嘉定州
　　瓦雀
　　以其依人在檐溜间为巢故称瓦雀
　　屋乌
　　见乌
　　游鷮
　　文选游鷮高翚鷮翚皆鸟名高高飞也游亦同
　　愁鸱
　　文选茅栋啸愁鸱平冈走寒兎
　　兽
　　尔雅二足而羽谓之禽四足而毛谓之兽
　　比肩
　　尔雅西方有比肩兽焉与卭卭岠虚比为卭卭岠虚齧甘草若有难卭卭岠虚负而走其名曰蟨按埤雅蟨防前而兎后趋则顿走则颠契丹北境有跳兎前足才寸许后足凡一尺行则用后足跳一跃数尺止则蹶然仆地即蟨也本草防编卭卭青兽状如马岠虚似驴而小卭卭一作蛩蛩岠虚一作駏驉孔丛子曰蟨非爱卭卭岠虚也为其假足也二兽亦非爱蟨也为其得甘草而遗之也
　　挂角
　　麡狼似鹿而角向前入林则挂其角故此兽常在浅草中逐入林则可缚异物志皮可作履袜角正四据南人因以作牀呼麡角牀
　　附狼而行
　　神异经狈似狼无前足附狼而行无狼则不能行也故人进退不遂曰狼狈失据杂爼又谓狈前足絶短每行常驾两狼
　　视麈所往
　　埤雅麈兽似鹿而大其尾辟尘以置蒨帛中能令嵗久红色不黦又以拂氊令氊不蠧盖蝇防变白麈尾留红也祖庭事苑鹿之大者曰麈羣鹿随之皆视麈所往以麈尾所转为凖古之谈者挥焉良为是也
　　以手防腰
　　齐东野语南丹有兽名野婆黄髪椎髻跣足裸形俨然一媪也其羣皆雌无匹偶上下山谷如飞猱自腰以下有皮盖膝每遇男子必负去求合喜盗人子女复至其家窥伺之其家大骂则挟以还之尝为健夫所杀至死以手防腰间剖之得印方寸莹若苍玉字类符篆不可识盖自然之文也
　　以尾塞鼻
　　尔雅蜼卭鼻而长尾注云蜼似猴而大黄黑色尾长数尺似獭尾末有岐鼻露向上雨即自悬于树以尾塞鼻或用两指
　　见人则笑
　　山海经狱法山有兽如犬人面善掷见人则笑名曰山行疾如飞见即大风
　　见人则飞
　　山海经马成山兽如白犬黑头有肉翅见人则飞名曰天马
　　见人若惭
　　异物志猦状如猿逢人则叩头小打便死得风则活又交州记猦出九德县见人若惭
　　见人佯卧
　　山海经古山有兽善笑见人则佯卧名曰幽頞自呼其名又余峩山兽如兎乌喙防目蛇尾遇人则眠名曰犰狳见则螽蝗为灾
　　玃善顾盼
　　尔雅玃父善顾注云似猕猴而大色苍能攫持人好顾盼抱朴子曰猿五百嵗变为玃玃千嵗变为蟾蜍博物志蜀南沈黎山有玃路见妇人则负而入穴西畨部落最多
　　犹多疑虑
　　犹形如善登木性多疑虑常居山中忽闻人声即恐人来害之每豫先上树久之无人然后敢下须臾又上如此非一故人之不决断者比焉又梁黄门侍郎明少遐曰狐性多疑鼬性多豫今人狐疑犹豫之説因此而耳乃知犹即鼬也
　　悲子而鸣
　　见猎
　　食父而走
　　汉书獍似防而虎眼长即食其父而后走
　　与蛇同穴
　　广西桂平有糖牛与蛇同穴牛嗜盐里人以皮裹手涂盐入穴探取之角如玉可为器
　　与貉同居
　　埤雅貛貉同穴而居貛之出入以貉为导字説貛貉为曲穴以避雨旸亦以防患周礼考工记貉逾汶则死地气使然也墨客挥犀貉行数歩輙睡击竹警之乃起复行复睡貉一作貈似狐篲尾俗呼貉狗
　　音如振鼓
　　山海经中曲山有兽如马白身黒尾一角虎足锯牙音如振鼓能食虎豹名曰駮駮一作驳佩其皮骨可以御凶
　　鬛若丛竿
