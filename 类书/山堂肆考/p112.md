<!-- { "loadSidebar": true } -->
　　元祐间苏颂兼侍读奏言国朝典章大抵沿袭唐旧乞诏史官采录新唐书中君臣所行日进数事以备圣览遂诏经筵官遇非讲读日进唐故事二条公每有所进或可为规戒或有补时事者必述以己意反复言之
　　外戚不使预政
　　宋陈正献公俊卿兼侍读防钱端礼起戚里秉政骎骎入相馆阁之士相与上防斥之皆为所逐公进读寳训适及外戚事公极言本朝家法外戚不使预政最有深意上首肯乆之端礼卒不相
　　直臣宜令生还
　　宋枢宻直学士陈襄在经筵日尝论荐当世之士自司马温公而下三十三人最后言郑侠小臣愚直敢言如此是亦发于忠义非陛下矜怜其志而使得生还谁复为侠言者
　　反覆开导
　　苏轼为侍读学士至治乱盛衰邪正得失之际未尝不反覆开导上虽恭黙不言然闻轼所论辄首肯善之
　　委曲接引
　　宋卫国公史浩字直翁淳熈中除醴泉观使兼侍读进读三朝寳训及真宗正説事关治体及当法祖宗者必委曲接引开广上心因引陈襄故事荐石斗文等五人皆召赴阙再兼侍读又荐薛叔似等一十五人叔似召用余皆以次収擢
　　侍讲
　　侍讲之名见前侍读
　　赐衣
　　东汉刘寛灵帝初拜大中大夫侍讲光华殿赐衣一袭
　　赐锦
　　唐崔郾为侍讲学士与同列髙重抄撮六经嘉言要道区分事类凡十卷名曰诸经纂要冀人主易于省览上嘉之赐锦二百疋
　　疑事口宣
　　唐文宗时王起为侍讲或僻字疑字令中使口宣即以榜子写对故起着口宣十卷
　　疑义顾问
　　唐文宗时王起许康佐为侍讲学士柳公权为书学士每有疑义即入殿顾问讨论谓之三侍学士
　　经术该深
　　唐郑覃文宗时召为翰林侍讲学士覃于经术该深淳笃守正帝尤重之李宗闵知政事以覃与李徳裕厚忌其亲近迁工部尚书欲推逺之帝雅志向学颇思覃复召为侍讲
　　文思赡逸
　　唐韦处厚博览史籍而文思赡逸穆宗谓其学有师法召入翰林为侍讲学士
　　进呈法言
　　唐韦处厚为侍讲学士以穆宗幼冲不向学即与路隋合六经掇其粹要题为法言得十一篇进呈冀省览
　　讳言淫事
　　宋仁宗退朝常命侍臣讲读于迩英殿贾昌朝时为侍讲讲春秋左氏传每至诸侯淫乱之事则畧而不説上曰六经载此以为后王监戒何必讳耶
　　分赐唐诗
　　元祐元年赐宰执经筵官宴于东宫上亲书唐人诗分赐之以讲论语终篇也
　　各进汉事
　　宋元祐间苏颂为侍读请如庆厯故事诏讲读官遇不讲日各进汉故实二事颂于逐事之后畧论得失大防以寓规谏
　　反覆开陈
　　宋吕申公侍讲筵时仁宗春秋髙公于经传同异训诂得失皆陈其畧至于治乱安危之要闻之足以戒者乃为上反覆开陈之
　　周悉讲论
　　宋仁宗命侍臣讲毛诗谏官余靖防曰天子之学与臣下不同惟当撮全经之枢要复先王之轨范简而不烦为得其术上曰靖诚知治体因命侍臣讲读有关教化者周悉讲论
　　预正衣冠
　　宋范祖禹诘朝当侍讲先一夕正衣冠俨然如在上前及当讲时开列古义仍叅之时事及近代本朝典故以为戒劝
　　预为沐浴
　　宋尹焞为説书每当讲前夕必斋戒沐浴曰欲感悟人君安得不敬
　　防丞特召
　　宋庆厯二年召御史中丞贾昌朝侍讲迩英阁故事防丞无在经筵者仁宗以昌朝长于讲説特召之绍兴中万侯中丞卨罗谏议檝并兼侍讲又董殿院徳元王正言珉并兼侍讲非防丞谏长而称侍讲又自此始
　　宫观兼充
　　防要元丰以来多以宫观兼侍读乾道七年寳文阁待制胡铨除提举佑神观兼侍讲
　　言简理明
　　东坡尝谓李廌曰范淳夫讲説为经筵讲官第一言简而当无一冗字无一长语义理明白而成文灿然乃得讲师三昧也
　　色温气和
　　伊川曰昨在经筵曾説与温公云更得范淳夫在筵中尤好温公问何故頥曰自度少温润之气淳夫色温而气和尤可以开陈是非导人主之意遂除侍讲
　　师民上书
　　赵元昊反罢进讲侍讲赵师民上书陈十五事八曰延讲读因献劝讲箴至是复命讲读经史
　　纯仁陈説
　　宋元丰中范纯仁兼侍讲语人曰国之本在君君之本在心人君之学当正心诚意以仁为体使邪僻浮薄之説无自而入岂务章通句解以资口舌之辨哉及在经筵进讲必反覆开陈其説
　　成就君徳
　　宋程伊川为崇政殿説书上奏经筵三事三曰天下治乱系宰相君徳成就在经筵
　　感动上心
　　言行録伊川在经筵当进讲必宿斋豫戒潜思存诚以感动上心又云哲宗幼冲正叔以师道自居每侍上讲色甚庄继以讽谏上畏之正叔曰吾以布衣为上师傅其敢不自重一日讲读罢未退上忽起慿槛戏折桞枝伊川进曰方春发生不可无故摧折文潞公与吕范诸公人侍经筵闻先生讲説相与叹曰真侍讲也
　　孙奭拱立
　　宋王曽以仁宗初即位宜近师儒乃请御崇政殿西阁召侍讲直学士孙奭冯元讲论语初诏双日御经筵自是虽只日亦召侍臣讲读帝在经筵或左右瞻瞩及容体不正奭即拱立不讲帝为竦然改聴
　　安石请坐
　　旧制坐而论道列置书册于御前仁宗富于春秋令儒臣立就御案便于指示至神宗朝王安石侍讲以为道之所存礼亦加重请复坐讲之仪乃下礼官议韩维以下三人以为当坐刘攽以下七人以为不当坐乃不行元祐初程頥为侍讲复请坐不从
　　展迩英阁
　　哲宗时程頥侍讲奏迩英暑热乞就崇政延和殿或寛凉处讲读给事顾临以殿上讲读为不可有防修展迩英阁
　　开延英席
　　丁未録治平四年谕侍讲司马光诏曰今将开延英之席
　　宜观孟子
　　司马康为讲官言于英宗曰孟子为书最醇正言王道尤明白所宜观览也
　　専讲春秋
　　胡文定公绍兴初兼侍讲専讲春秋时讲官四人援例各専讲一经上曰他人通经岂胡某比不许
　　上五箴
　　宋冯元明道五年为翰林侍讲学士上金华五箴诏书宠之
　　推三徳
　　宋哲宗初司马康侍讲洪范至乂用三徳上曰只此三徳更有徳否公因上书曰陛下能审而问之必能体而行之三徳者人君之大本推而广之足以尽天下之要按三徳一曰正直二曰刚克三曰柔克
　　乞写二圗
　　宋范冲为侍讲上言乞依仁宗迩英阁故事写书无逸及孝经天子四章为图设扵讲殿之壁上亲御宸翰写成二圗因以语宰执于是赵鼎賛上从善汲汲之意
　　须积四字
　　系年录宋王岩叟字彦霖因侍讲筵奏曰陛下退朝何以消日上曰看文字对曰陛下以读书为乐天下幸甚大抵圣贤之学须在积累积累之要在专与勤四字愿留圣心
　　起居省　【附起居舎人起居郎起居注】
　　歴代沿革周官有左右史盖今起居之本汉武帝有禁中起居注后汉马皇后撰明帝起居注则汉起居似在宫中为女史之任其后起居皆近侍之臣录记也歴代有其职而无其官后魏始置起居令史每行幸宴防则在御左右记录帝言及宾客训答北齐有起居省至隋炀帝乃于内史省置起居舎人二员唐置起居郎二人天子御正殿则郎居左舎人居右有命俯陛以听季终以授史官贞观中以给事谏议兼知起居注或知起居事每仗下议政事起居郎一人执笔记録于前史官随之其后又有舎人分侍左右秉笔随宰相入殿若仗在紫宸内阁则夹香案分立殿下直第二螭首和墨濡笔皆即螭首之坳处时号螭头及许敬宗李义府为相奏请多畏人知乃命起居舎人对仗承防仗下与百官皆出不复关事务矣宋初沿唐制起居郎门下省起居舎人中书省号小两省官皆名不典本省事而典职者自号脩起居注凡二人天子御殿记注官不侍左右唯朝防对立于香案前行幸则从上出入元丰中兼修注王存乞复起居郎舎人之职使得尽闻天子徳音退而书之五年官制行罢修注而郎舎人始专其职书言动
　　礼玉藻天子端而居言则左史书之动则右史书之按起居郎曰左史起居舎人曰右史所书言动曰起居注
　　存善恶
　　东汉荀悦传古者天子诸矦有事必告于庙庙有二史左史记言右史记事事为春秋言为尚书君举必书善恶成败无不存焉
　　愿慎出言
　　唐杜正伦知脩起居注对太宗曰臣职当脩起居注不敢不尽其愚直若一言乖于道理则千载累于圣徳非直当今损于百姓也愿陛下慎之
　　请纳封事
　　唐宗时吴兢为起居郎上防请容纳封事
　　职在司言
　　宗亲制春防望一章起居舎人蔡孚奏臣职在司言请宣示百僚及编国史
　　职当载笔
　　唐太宗谓禇遂良曰卿知起居记录何事朕有不善卿亦书之耶遂良曰守道不如守官臣职当载笔君举必记黄门侍郎刘洎曰设令遂良不记天下之人亦皆记之
　　质证是非
　　唐张次宗有文学开成中为起居舎人每入阁左右史立于螭头之下宰相奏事得以备录宰臣既退上召左右史更质证所奏是非故开成政事详于史氏次宗尤称奉职
　　记録议论
　　唐郑朗字有容为起居郎文宗谓宰臣曰朕闻内库惟二锦袍饰以金鸟一袍宗幸温汤时御之一与贵妃当时贵重如此如今奢靡岂复贵之时朗执笔螭头下宰臣退上谓朗曰适所议论卿记录未吾试观之朗对曰臣执笔所记便名为史故事帝王不可取观上曰朕恐平常闲语不关理体垂诸将来窃以为耻异日临朝庶几稍改何妨一见朗遂进之
　　文史博渉
　　禇遂良为起居郎文史博渉工楷太宗召令侍书
　　文章俊拔
　　唐郑肃字仁表为起居郎文章俊拔自谓门地人物文章俱美恃才傲物尝曰天瑞有五色云人瑞有郑仁表
　　对仗承防
　　唐永徽之后左右史惟得对仗承防已后谋议皆不得预闻姚璹请撰时政记
　　珥彤记事
　　文选王元长诗序书笏珥彤记事于僊室
　　紫宸咨访
　　唐文宗时周墀兼起居舎人帝御紫宸殿或召左右史咨访所宜最为天子钦瞩
　　赤墀记注
　　唐职林郑覃曰记注操笔赤墀下其书为后世法不可用党人
　　谏罢封禅
　　唐贞观中有事泰山禇遂良为起居郎谏罢封禅之事
　　请随宰相
　　唐防要冯定请许左右史随宰相入延英殿记事宰臣不乐
　　分直崇政
　　东都事畧宋太祖召梁周翰兼史馆修撰迁起居舎人兼起居郎因言皇帝宣谕之言侍臣论列之事望修为时政记令郎与舎人分直崇政殿以记言动别为起居注每月先进御后降付史馆起居注进御自梁周翰始也
　　立侍迩英
　　宋仁宗朝讲读官侍迩英者皆立每问事则众人齐对颇为纷扰乃诏皆坐唯当讲读者以次立而记注官亦坐石昌言奏曰记注官当立侍宻迩徳音以详记録遂命立侍
　　特用唐询
　　宋唐询上言执政纯用科名人修起居注非故事也未几修注员阙仁宗遂特用询
　　无易彭乗
　　宋仁宗实录初修注员阙中书拟人而彭乗在选中上指乗曰此老儒也雅有恬退名无以易之及召见谕曰卿先朝旧人乆补外未尝自言对曰臣生孤逺自量其分不敢过望上颇嘉之
　　职聫两省
　　宋王初寮制左右置史笔载螭坳职聫两省
　　名髙三俊
　　宋陈后山寄张文潜舎人诗名髙三俊上官立右螭傍
　　退匿楹间
　　宋崔遵度字坚白大中祥符初同修起居注十余载常退匿楹间虑为上所见其恬于势利如此
