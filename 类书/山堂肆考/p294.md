<!-- { "loadSidebar": true } -->
　　唐世译经有笔受官以朝臣为之佛陀多罗译圆觉经也房融为笔受是矣宋太宗译经院成始命梵僧译经用梵学笔受二人译经缀文二人证义八人其后以惟净为笔受
　　僧綂兵
　　唐武后以僧怀义为新平道大总管讨突厥以僧统兵仅见于此
　　尼僧
　　事物纪原汉明帝旣听刘峻出家又听洛阳妇女阿潘出家此中国为尼之始也
　　邬婆斯迦
　　释氏要览梵语云邬婆斯迦又云优婆夷夷即女声字也又云优婆尼
　　式义摩那
　　梵语云式义摩那此云学法女似今之尼长髪也
　　何充舍宅
　　事物纪原东晋何充舍宅安尼此尼寺之始也
　　王缙造寺
　　南部新书王缙为相乃为妾起感应寺宏丽无比当时颇为识者所笑
　　爱姬为尼
　　郭代公爱姬薛氏防尝为尼白乐天尝赠以诗
　　乳母为尼
　　纪异録杨凝式性滑稽有精舍老尼即王令公家乳母也杨至精舍乳母不为礼杨乃书壁云暇日游老比丘院延待甚厚尼甚感之后悟老比丘之言立圬墁之
　　祠部给牒
　　唐会要天寳六年五月制令祠部给僧尼度牒
　　上帝赐宝
　　唐肃宗上元中楚州尼眞如恍惚登天见上帝赐以寳玉十三枚云中国有灾以此鎭之羣臣表贺
　　武后为尼
　　武后名瞾一名媚娘太原士彠之女为太宗才人太宗崩放宫女武氏出为尼
　　全后为尼
　　宋朝全太后子嬴国公避大元之乱母为尼子为僧及大元得天下宣政院大臣奏曰宋全太后母子皆为僧尼有地三百六十顷乞赐例免徴其租税诏曰可
　　命僧为状
　　柳文大明和尚卒弟子尼无染命僧灵屿为行状凡塟大浮图未尝有比丘尼立碑事今无染实涕泪以求
　　慿鬼言事
　　温公日録于尼者尝适人生子后为二鬼所慿言事或有验遂为尼名惠普士庶远近辐辏以佛事之
　　在寺讲说
　　东晋废帝太和三年洛阳东寺尼道馨通法华维摩研穷理味为一方宗师此尼讲说之始也
　　居室焚诵
　　宋吕伯可慈竺院记歙尼祖证防即茹蔬诵经潇然有物外意尝往师能仁寺尼如通旋返其家静居一室日以焚诵为事或问之曰出家儿当如是耶证曰此吾七敎中所谓优婆夷师道林所谓在家菩萨而金色女所谓名出家者不必在阿兰若处也
　　受戒
　　薛婆多师资宋元嘉十一年师子国尼铁索罗等于建康南林寺坛上为景福寺尼恵果净音等受戒法事此尼方受戒之始
　　立坛
　　僧史略初僧尼受戒本同坛自宋太祖不许尼往僧寺中开寳五年二月诏尼有合度者只许于本寺起坛受戒盖自此始别立尼受戒坛也




　　山堂肆考卷一百四十七
　　钦定四库全书
　　山堂肆考卷一百四十八　明　彭大翼　撰道敎
　　道士
　　大霄琅书经人行大道号曰道士又曰链师曰羽客又曰黄冠子宋太祖禁道士不得畜妻孥前此皆有妻室至是始与僧同禁
　　幽逸
　　楼观本记周穆王尚神僊因尹真人轨草制楼观遂召幽逸之人置为道士
　　髙
　　三洞道科道士有五一天真道士髙真人之流也二神僊道士杜冲尹轨之例也三山居道士许由巢父之比也四出家道士宋伦彭谌之匹也五在家道士黄琼籛铿之伦也
　　玉局
　　成都有玉局观东汉永夀元年李老君与张道陵至此有局脚玉床自地而出老君升坐为道陵说南北斗经既去而座隐洞中因成洞穴故以玉局名之
　　金门
　　南唐保大中宠泉州道士谭紫霄得以出入金门号金门羽客又宋永嘉人林灵素以方术得幸徽宗亦赐号金门羽客一日侍宴太清楼下见元祐党碑灵素稽首上恠问之对曰碑上姓名皆天上星宿臣敢不稽首为诗云苏黄不作文章客童蔡翻为社稷臣三十年来无定论不知奸党是何人
　　署位
　　太上丹简墨录经凡道士受法位至眞一太一素劵之号可署先生之位
　　练符
　　灵寳五练经昔赤明天中道士郑仁安功德未满于长桑北戎之阿和先生于此五练生尸之符郁然而起为上宫南帝老君
　　服气錬形
　　白氏六帖斋心受箓服气錬形暑不流汗冬不挟纩肤体顔色氷清玉温未识者望之疑为神僊中人也
　　杜祸兴福
　　陆法师曰凡道士以道德为父神明为母清浄为师太和为友大戒三百以杜未兆之祸威仪三千以兴自然之福
　　守庚申
　　洛中记道士程紫霄有朝士夜会终南太乙观拉师共守庚申师作诗云不守庚申亦不疑此心良与道相依玉皇已自知行止任汝三彭说是非酉阳襍俎凡庚申日三尸言人过于天帝七守庚申三尸防三守庚申三尸伏按三彭者三尸之姓谓彭质彭矫彭居也凡学僊者先絶三尸故柳子有骂三尸文
　　醮星宿
　　谭紫霄有道术能醮星宿踏歩魁罡禁沮鬼魅南唐主至建康赐之道号阶以金紫皆不受金陵既下紫霄无疾而卒人谓之尸解
　　赠鹅
　　僊拾遗道士管霄霞笼红鹅一双遗王羲之请书黄庭经曰此鹅乃僊鹅也后果飞升去按埤雅鹅善转旋其项古之学书者法以动腕故羲之好鵞
　　索象
　　续博物志唐李德裕好饵雄朱有道士李终南笑曰此是世间凡火服之反促夀因出一玉象状如拳曰此可求勾漏莹彻者为饵燃香致象鼻下勿令妇人鸡犬见之三五日象自服之卽复吐出乃可服此火玉太阳之精凝结已三万年以相公好道因以奉借又出金象云此是雌者贵其相伴不尔玉象飞去德裕服之顔面愈少乃于都下采聘名姝至百不止由是象砂不复吐后南迁再遇道士道士怒甚索二象是夕风雨涛瀬并作二象如团火自然飞出德裕于朱崖
　　种五果
　　眞诰秦孝王时道士周大宾住句曲山下种五果
　　种三花
　　脩眞说汉有道士自外国将贝多于于嵩山下种之一年三花白色香美李白诗相思为折三花树
　　东园公
　　祛感论山居道士王倪善卷东园公甪里先生之类是也东园公等姓名俱见隐士
　　西门惠
　　汉书道士西门君惠知王莽将终刘氏复为天子按西门姓君惠名
　　给戸
　　楼观本记平王东迁洛邑又置道士七人汉明帝永平五年置三十七人晋惠帝度四十九人给户三百后魏武帝为九州置坛又度三十五人文帝幸雍谒陈炽法师置道士五十人
　　赐湖
　　见湖
　　烧香
　　江表道士于吉琅琊人孙防平江东忌而欲杀之诸将皆劝勿杀防曰昔南阳张津为交州刺史舍前圣典训废汉家法律尝以绛帊防头鼓琴烧香读邪俗道书云以助化卒为南夷所杀此甚无益诸君伹未悟耳
　　吞奕
　　舒城人崔之道为眞源宫道士尝见二僊人对奕与一奕子令之道吞之后尸解
　　乞长生诀
　　六帖紫阳眞人周义山闻有药先生得道在防山能读龙峤经乃追寻之遇羡门子髙再拜乞长生诀羡门子髙曰汝名在丹防玉室何忧不僊
　　合大还丹
　　旧史唐髙宗令刘道士合大还丹成而上之及卒唯有空皮而背开拆如蝉蜕眞僊传有小还丹大还丹大还丹者言其九转循环也
　　诣谒光庭
　　蜀有道士诣紫极宫谒杜光庭朝夕饮醉惟唱感庭秋词一夕列筵二青衣童立侍及光庭欵户乃令二童収拾筵具折叠之随手而小又将二童合为一处可寸许悉纳冠中启户已不见矣按光庭唐缙云人咸通中进取不利入天台山学道应制为道门领袖僖宗时从幸兴元后隐青城山蜀王建封为广成先生
　　相识师服
　　转文公云衡山道士轩辕弥明自衡山来旧与刘师服进士衡湘中相识将过太白知师服在京夜扺其居有校书郎侯喜新有能诗声夜与刘作诗弥明在其侧白须黑面长颈而髙结喉喉中又作楚语视之若无人忽轩衣张睂指炉中石鼎谓喜曰子能与我赋此乎刘援笔题其首二句次于喜道士哑然笑曰吾不解世俗书子为我书吾句因髙吟曰龙头缩菌蠢豕腹涨彭亨有似讥二子又云时于蚯蚓窍防作苍蝇声皆脱頴含讥讽二子思竭起谢曰尊师非人也某伏矣愿为弟子
　　寓形人间
　　蒋防文云鹤骨松貌泉停谷虚寓形人间天地无累与扶桑公陶隐君遥为师友矣
　　寄迹法中
　　韩文公送张道士序张道士嵩髙之有道者通古今学有文武长才寄迹老子法中为道士以养其亲九年闻朝廷将治东方诸侯贡赋之不如法者三献书不报长揖而去
　　篆八字
　　北梦言后唐清防中道士厐式于嵩阳观聚课有薛学士者因上山樵采见道士五人曵轻罗羽帔身长大欲携同去薛辞之乃褫其襂背上朱一行八字道士乘虚而去薛归观话其事无有识其篆者
　　隔两尘
　　呉人丁约隐于卒伍韦子威师事之三日辞去约谓子威曰郎君得道尚隔两尘言子威尚有两世尘縁未满也儒谓之世释谓之刼道谓之尘
　　拥琴
　　列仙传稷丘公者防山下道士汉武帝东廵狩乃冠章甫衣黄衣拥琴来迎帝曰勿上上必伤指帝上左指折帝为丘公立祠
　　得劒
　　龙防崇信宫道士酆去奢刘宋初隐于处州之邜山一年天人谓曰石下有天师佩劒去奢修炼三年果得之乃得道仙去
　　歩虚声
　　异苑记陈思王防鱼山闻空里有诵经声清逺寥亮因使解音者写之为神仙之声道士效之作歩虚声王建诗曰道士写将行气法家童授与歩虚词
　　回风术
　　俞灵璝河间人入衡山九眞观修道十余年南岳赤君授以回风术行之二十年能坐见天下事如在掌中
　　养鸡
　　万州城南有道士年九十九自言交趾人因渡海船坏结庵于此养一鸡大如倒挂子日置枕中啼即梦觉又畜一胡孙小于虾蟆以线系几案间道士饭已即登几食其余又有状如钱置合中时使出戯衣褶间僧惠洪见之戏曰公小人国中引道人也
　　画牛
　　处州道士范子珉嗜酒落魄谭人意外事多竒中善画牛往访郡人钱竿曰负公画四轴故来相偿画成然就逝将敛得片纸于席间书曰庚申日天帝召范子珉盖其亡日也
　　讲还元篇
　　张无梦永嘉开元观羽士也宋眞宗召对无梦讲易谦卦上问独讲谦卦何也对曰方大有时宜守之以谦复命讲还元篇敷对详明眞宗大恱赐以诗宠其还山
　　诵度人经
　　道士章思亷居遂昌寿光宫诵度人经有悟遂黙不语逾四十年预言休咎多验
　　凿地得书
　　见后身
　　入殿闻鼓
　　五代张荐明为道士髙祖召见延入内殿闻宫中奏时鼓荐明曰陛下闻鼓乎其声一而已五声十二律鼓无一焉然和之者鼓也
　　法喜防易
　　叶法喜处州人唐明皇赠诗青溪道士人不识上天下天鹤一只洞门深鎻碧牕寒滴露研硃防周易
　　南公识数
　　徐广曰南公楚人善言隂阳虞喜志林南公道士也识兴废之数知亡秦者必楚也
　　仿三身
　　朱子语録道家之学出于老子其所谓三清盖仿释氏三身而为之尔释氏所谓三身法身者释迦之性也报身者释迦之德业也肉身者释迦之眞身而实有之也今之宗其教者遂分为三像而并列之则旣失其指矣而道家之徒欲仿其所为遂尊老子为三清曰玉清元始天尊上清太上道君太清太上老君而昊天上帝反坐其下悖戾莫甚且玉清元始天尊旣非老子之法身上清太上道君又非老子之报身设有三像又非与老子为一而老子又自为太清太上老君盖仿释氏之失而又失之者矣
　　遵三景
