<!-- { "loadSidebar": true } -->
　　无易彦章
　　宋汪显谟藻字彦章公奏自元符以来竝无日厯此国之重事愿留圣心上纳之宰执请择所付上曰无以易藻矣及出知湖州诏领日歴如故辟官属二员且赐史馆修撰餐钱
　　独付子固
　　言行录宋曽巩字子固天子察公贤手诏中书门下曰曾巩以史学见穪士类宜典五朝史事遂以为修撰近世修史必众选文士以大臣监总未有以五朝大典独付一人如公者
　　自选官属
　　初司马光约战国至秦二世如左氏体为通志以进英宗悦之命续其事就崇文阁开局许自选官属得借龙图天章三馆秘阁书籍给御府笔墨以内官为承受光遂与刘攽刘恕范祖禹及子康编集赐名资治通鉴又制序文赐之防光出知永兴军以衰病乞闲乃差判西京留司御史台及提举崇福宫前后六任听以书局自随光于是徧阅旧史旁采小説上起周威烈王二十三年下终五代又略举事目年经国纬以备检寻为目录又叅考羣书评其同异俾归一途为考异合三百五十四卷十九年而成至神宗元丰七年上之诏以光为资政殿学士初光修通鉴至唐太宗之世忽有穿黄袍者见于前曰先生幸善书公起持笔知为帝也跪而奏曰陛下秽徳多矣臣头可取笔不可夺遂不见
　　别为义例
　　朱文公通鉴纲目序先正司马公受诏编资治通鉴既成又撮其精要别为目録并上之更着举要歴八十卷以适厥中而未成也绍兴中胡文定公始复因公遗藁修成举要补遗若干卷则文愈约而事愈备矣尝过不自料輙因两公四书别为义例増损櫽括以就此篇葢表歳以首年而因年以着统大书以提举而分注以备言使夫歳年之乆近国统之离合事辞之详略议论之同异通贯晓析如指诸掌名曰资治通鉴纲目若干卷
　　操履无玷
　　宋杨徽之字大猷以治郡入为史馆修撰太宗尝谓宰相曰徽之操履无玷儒雅士也州县之职非其所长置之馆殿正得其宜
　　议论可观
　　宋王韶之私撰晋阳秋成时谓宜居史职即除著作佐郎使续后事讫义熈九年善叙事理议论可观号为后世佳史
　　神情冲澹
　　宋天圣中王安简谢阳夏黄唐卿李邯郸为编修官安简神情冲澹唐卿刻意篇什谢李戏为句曰王貎闲如鹤黄吟苦似猿
　　文词雅正
　　宋吴育字春卿授著作除直史馆文词雅正天下推之
　　才似六经
　　宋丁谓字公言孙何字汉公二公齐名学士王禹儞延誉于帝曰丁谓孙何可使白衣充修撰由此声名籍甚禹儞尝与诗曰三百年来文不振直从韩栁到孙丁而今便合敎修史二子之才似六经
　　试入三等
　　宋苏轼学通经史属文日数千言召试秘阁入三等得直史馆
　　撰建中录
　　唐沈既济经学该明有良史才召拜左拾遗尝修建中实录既济传师之父也
　　献端拱箴
　　王禹偁字元之太宗端拱初闻其名召至京师自定题以试之以右拾遗直史馆因献端拱箴
　　明示去取
　　宋绍兴四年范冲直史馆修神宗哲宗实録先是隆佑太后谓帝曰宣仁太后之贤古今无比为奸臣诬谤尝下诏明辩而国史尚未删定岂足传信帝竦然至是召冲重修冲乃为神宗考异明示去取旧文以墨书删去者以黄书新修者以朱书世号朱墨史又为哲宗辩诬录由是二史得其正而奸臣情状亦着按冲祖禹子绍兴进士
　　参较得失
　　东都事略徐勣字元功为中书舎人修神宗正史上言宜取当时宰辅家记录以参较得失则一代大典可信矣
　　侍中
　　歴代沿革侍中古官也黄帝时风后为侍中周时号常伯秦取古官亦置侍中来往殿内奏事两汉因之无常员灵帝置八人献帝六人魏与晋宋齐梁陈各置四人后魏北齐置六人后周依周礼天官府置御伯中大夫武帝改御伯为纳言亦侍中之任也宣帝末又别置侍中为加官隋文帝改侍中为纳言置二人炀帝改曰内侍移为门下省之职唐复为侍中龙朔中改门下省曰东台侍中曰左相光宅中曰纳言垂拱中改门下省为鸾台开元初曰黄门省侍中曰监天寳初曰左相又齐职仪呼侍中为门下给事黄门为小门下
　　佩玺抱劔
　　汉官仪侍中殿下穪制出则叅乘佩玺抱劔又齐职仪东汉侍中便蕃左右与帝升降法驾出选多识者一人叅乘兼负传国玺抱白蛇劒
　　对壁伏茵
　　汉旧仪侍中近臣见皇后如见帝婕妤行则对壁坐则伏茵
　　七叶
　　三辅故事汉金日防字翁叔匈奴休屠王太子也后降汉封秺侯有忠勤之节七叶侍中
　　三代
　　东观汉记冯鲂字孝孙父子兄弟竝带青紫三代侍中
　　班伯谠言
　　汉成帝尝与张放等宴饮禁中皆引满举白谈笑大将乘舆幄坐屏风画纣醉踞妲己作长夜之饮侍中班伯乆疾新起上顾指画而问曰纣为无道至于是乎对曰书云乃用妇人之言何有踞肆于朝所谓众恶归之不如是之甚者也上曰茍不如是此图何戒对曰沉湎于酒防子所以告去也式号式呼大雅所以流连也诗书淫乱之戒其原皆在于酒上乃喟然叹曰吾乆不见班生今日复闻谠言放等不怿稍自引退
　　丁鸿至行
　　东汉丁鸿字孝公治尚书父陵阳侯綝卒鸿当袭封上书穪病让国于弟盛不报既乃挂衰绖于塜逃去友人九江鲍骏遇鸿于东海让之曰昔伯夷吴札乱世行权故得申其志今子以兄弟私恩而絶不灭之基可乎鸿感悟乃还就国骏因上书荐鸿经学至行明帝永平十年赐印绶徴为侍中
　　戴慿説经
　　见元日
　　曹褒着礼
　　东汉章帝时博士曹褒请着汉礼拜为侍中授以叔孙通汉仪十篇曰此制散略多不合经今宜依礼条正使可施行
　　冠附蝉文
　　汉官仪侍中冠武弁大冠亦曰惠文冠加金珰附蝉为文豹尾为饰故谓之金貂侍中挿左中常侍挿右董巴舆服志金取坚刚百链不耗蝉取居髙饮露貂取内劲外捍本赵武灵王胡服之制秦始皇破赵得其冠赐侍中
　　香含鸡舌
　　汉官仪侍中刁存年老口臭上出鸡舌香使含之
　　请安太后心
　　史记孝惠帝崩太后哭泣不下留侯子张辟彊为侍中年十五谓丞相曰太后独有孝惠今崩哭不悲君知其解乎丞相曰何解辟彊曰帝母壮子太后畏君等君今拜吕台等为将居南北军及诸吕皆入宫用事则太后心安君等幸免祸矣丞相如辟彊计太后悦其哭乃哀吕氏权由此起
　　尝读孔光传
　　孔帖唐杨师道贞观十年拜侍中性周谨未尝语禁省事尝曰吾读孔光传想其遗风
　　掌壶
　　齐职仪汉侍中掌乘舆服物下至防器兽子之属武帝时孔安国为侍中以其儒者特听掌御唾壶朝士荣之按汉侍中亲省起居故俗谓之执兽子兽子防器也至魏文帝时苏则为侍中有尝与则同隐曰吉茂者是时入仕甫歴县令见则调之曰子仕进不止执兽子
　　引裾
　　魏略侍中辛毗字佐治魏主丕欲徙冀州十万户实河南毗论其不可主怒毗曰陛下置臣谋议之官安得不与臣议臣所言非私乃社稷之虑也安得怒臣丕不答起入内毗随而引其裙丕遂奋衣而去良乆乃出曰佐治卿何持我太急耶毗曰今既失民心又无以食必将为冦故不敢不力言丕乃徙其半
　　屏患崇政
　　东汉荀悦字仲豫爽子也献帝朝为侍中时政在曹氏悦志献替而谋无所用故作申鍳五篇奏之其略曰为政之术先屏四患乃崇五政
　　忧国忘家
　　梁徐勉字修仁时师方侵魏驿填委勉叅军书动经数旬一还家还则羣犬惊吠勉曰吾忧国忘家乃至于此吾亡后亦是中一事也
　　但问经义
　　吴主皓因吴人多言祥瑞以问侍中昭昭曰此家人筐箧中物耳昭领国史吴主欲为其父作记昭曰文皇未豋帝位当为传吴主不悦吴主尝饮羣臣酒不问能否率以七升为限至昭独以茶代后更见强率不饮又酒后常使侍臣嘲弄公卿发摘私短以为欢昭但难问经义而已吴主积怒杀之
　　不好嘲谑
　　宋孝武帝每防集在坐者皆令沉醉嘲谑无度侍中沈怀文素不饮又不好嘲谑宋主谓故欲异已出为广陵太守
　　僧绰沈深
　　宋文帝以王僧绰为侍中年二十九沈深有局度不以才能髙人帝欲以后事托之朝政皆与参焉
　　杨竒强项
　　东汉灵帝问侍中杨竒曰朕何如桓帝对曰陛下于桓帝亦犹虞舜比徳唐尧帝不悦曰卿强项真杨震子孙死复致大鸟矣
　　不爱热官
　　北齐王晞为并州司马孝昭帝欲用为侍中晞苦辞曰非不爱作热官但思之烂熟耳又纲目作用为侍郎
　　多纳厚贿
　　宋孝武帝以顔师伯为侍中师伯以謟佞被亲任多纳厚贿家累千金宋主尝与之摴蒱宋主掷得雉自谓必胜师伯次掷得卢宋主失色师伯敛手曰几作卢是日一掷输百万注云摴蒱戏有枭卢雉犊塞者为胜负之采抟头有刻枭形者为最卢次之塞为下
　　諌用美人
　　唐太宗闲居与侍中王珪语有美人侍侧指示珪曰此庐江王瑗之姬也瑗杀其夫而纳之珪避席曰陛下以庐江纳之为是耶非耶上曰杀人而取其妻卿何问是非对曰昔齐桓公知郭公之所以亡由善善而不能用然弃其所言之人管仲以为无异于郭公今此美人尚在左右臣以为圣心是也上悦即出之
　　谏置宸妃
　　唐永徽中以韩瑗为侍中唐初因隋制后宫有贵妃淑妃徳妃贤妃皆视一品至是髙宗欲特置宸妃以武昭仪为之韩瑗与中书令来济谏以为故事无之乃止
　　补阙拾遗
　　齐职仪魏侍中掌傧賛大驾出则次直侍中防驾正直侍中负玺不带劒皆骑从御豋殿与散骑常侍对挟帝侍中居左常侍居右备切问近对补阙拾遗也
　　谨身固位
　　唐肃宗以苖晋卿为侍中晋卿练达吏事而谨身固位时人比之胡广
　　请用才行
　　唐太宗谓侍中魏徴曰为官择人不可造次用一君子则君子皆至用一小人则小人竞进对曰天下未定则专取其才不考其行防乱既平则非才行兼备不可用也
　　谏困公私
　　唐髙宗将讨新罗侍中张文瓘舆疾入谏曰今吐蕃入冦方发兵西讨新罗未尝犯边若又东征恐公私不堪困弊上乃止
　　惟守成规
　　五代晋髙祖天福四年以冯道为司徒兼侍中晋主尝访以军谋对曰征伐大事在圣心独断臣书生惟知谨守成规而已
　　与论故事
　　南宋谢朏字敬冲庄之子太傅萧道成以朏有重名欲命为长史尝与论魏晋故事因曰石苞不早劝晋文死方恸哭方之冯异非知机也朏曰晋文世事魏室必将终身北面借使魏行唐虞故事亦当三让弥髙道成不悦以朏为侍中更以王俭为长史
　　恒居帷幄
　　张隐文士传张平子衡为侍中恒居帷幄从容讽议拾遗左右
　　同管喉唇
　　南宋谢绰拾遗记王华王昙首殷景仁刘湛四人俱为侍中风力局干冠冕一时尝侍宴饮从朝至夕帝甚欢华等既出太祖目送之叹曰此四贤一时之秀同管喉唇恐后世难继矣
　　以儒雅拜
　　晋惠帝时贾后专权贾谧与后谋以张华庻姓无逼上之嫌而儒雅有筹略为众望所依乃拜为侍中
　　以风貎选
　　南宋孝武帝选侍中四人竝以风貎王彧谢庄为一双阮韬何偃为一双故唐诗云仍王谢竝风貎阮何双
　　不闻献替
　　世説虞啸父为晋孝武侍中帝从容问曰卿在阁下初不闻有献替虞家富春近海误谓帝望其贡献对曰天时尚暖鱼鳖虾鲊未可致寻当有所上献帝抚掌大笑
　　不操丝竹
