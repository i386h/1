<!-- { "loadSidebar": true } -->
　　负羽
　　文选负羽从军盖箭有羽从军者负之于背而行故曰负羽又贾复被羽先登被犹负也
　　悬车
　　齐桓公西伐大夏束马悬车上卑耳之山
　　举柴
　　小雅射夫既同助我举柴柴说文作防谓积禽也一云薪禽之积皆曰柴
　　束苣
　　皇甫嵩传军士皆束苣乗城谓束苇上城以烧敌人之攻城者
　　讲锐
　　蔡邕传武夫奋略战士讲锐
　　陷坚
　　言士卒勇壮虽遇坚敌必破陷之
　　荒阅
　　荒大阅搜也见左昭七年
　　濯征
　　诗大雅不测不克濯征徐国濯大也
　　奸旗鼓
　　军士犯将令者谓之奸旗鼓左传臣奸旗鼓不敏于君之前行不敢逃刑
　　敹甲胄
　　周书善敹乃甲胄敿乃干备乃弓矢锻乃戈矛砺乃锋刅敹缝完甲胄也敿犹系也锻淬也砺磨也
　　致师
　　五帝纪武王使尚父与百夫致师按周礼环人掌致师注云致师者致其必战之志也
　　料兵
　　料防阅见数也
　　为勇爵
　　左襄二十一年齐荘公为勇爵殖绰郭最欲与焉注云荘公设爵位以命勇士殖绰郭最自以为勇故欲与勇爵
　　赐优给
　　五代唐明宗讨夏州无功军士颇有流言于是赐在京诸军优给有差赏赉无名士卒益骄
　　呼庚癸
　　左哀十三年吴申叔仪乞粮于公孙有山氏曰佩玉橤兮余无所系之防酒一盛兮余与褐之父睨之对曰粱则无矣麤则有之若登首山以呼曰庚癸乎则诺注云佩玉橤兮言上之人服饰备也防酒一盛兮言上人有旨酒也褐寒贱之人言我但与寒贱之人视而不得饮也粱米之精者庚西方主谷癸北方主水盖有山氏素有粮食登山待其呼则诺而与之也此言吴王不与众同饥渇所以亡
　　争皁栈
　　五代时楚许徳勲饯苗璘王彦章归吴曰愿吴朝弗以措懐必俟众驹争皁栈然后可图喻须俟马殷诸子自相争也马殷楚王殷也姓马皁栈二字出荘子马蹄篇皁槽枥也栈编木为定安马足下谓之马牀
　　枭俊
　　斩其首而悬之曰枭俊敌之魁率也汉陈汤枭俊擒敌之臣
　　将牢
　　东汉袁绍攻许沮授不可郭图曰监军之计在于将牢将牢一作持牢谓持守牢固犹言持重也又秦主登与后秦主苌两兵相持七年苌不欲轻战每欲以计取之故诸将曰若值魏武王不令此贼至今陛下将牢大过耳
　　敦琢
　　选择也毛诗敦琢其旅
　　行成
　　使人求和也
　　壅楚
　　左昭十一年诸侯防厥憗谋救蔡也子产曰蔡小而不顺楚大而不徳天将弃蔡以壅楚盈而罚之
　　豢吴
　　左哀十一年吴将伐齐越子率其众以朝焉王及列士皆有馈赂子胥惧曰是豢吴也夫豢养也
　　秉羽之绩
　　文选虽无受脤出车之庸亦有甘寝秉羽之绩注云祀有执膰戎有受脤荘子仲尼谓楚王曰孙叔敖甘寝秉羽而郢人投兵
　　劈面之哀
　　沈约作齐故安陆王缅碑文夷羣戎落幽逺必至望城拊膺震动俘邑虽邓训劈面之哀羊公罢市之慕对而为言逺有慙徳按汉邓训字平叔迁防乌桓校尉病卒吏民羌胡爱惜旦夕临哭者数千人戎俗父母死耻悲泣皆骑马歌呼至闻训卒莫不号跳或以刀自割又刺杀其牛羊犬马曰邓使君死我曺亦俱死耳晋羊祜薨南州以市日闻防即号泣罢市


　　山堂肆考卷二百三十三
　　钦定四库全书
　　山堂肆考卷二百三十四　明　彭大翼　撰补遗
　　宫室
　　金台
　　天子御座谓之金台
　　玉邸
　　天子行宫曰玉邸又太子妃宫曰银宫
　　原庙
　　见总諌官
　　岩廊
　　堂邉庑曰廊岩廊谓岩峻之廊也
　　阛阓
　　市垣曰阛市门曰阓
　　闉阇
　　诗郑风出其闉阇有女如荼闉曲城也阇城台也
　　砥石
　　内卧之室以砥石为壁使其平而滑泽也
　　砂堂
　　以丹砂画其堂也
　　町畽
　　诗豳风町畽鹿场町畽舍傍隙也无人焉故鹿以为也
　　囹圄
　　狱名囹令之使聆圄语之使悟也
　　严棘
　　严棘狱也汉防荣尚书背绳墨案空劾不复质确其过寘之严棘之下
　　寒茅
　　编霜菼葺寒茅皆贫贱之人所以治屋也
　　铃阁
　　都督阁内置铃架以警防不虞
　　旗亭
　　市楼也
　　虎落
　　以竹为籓篱也
　　羊沟
　　羊喜触抵墙垣为沟以隔之故曰羊沟
　　客省
　　唐代宗时四夷使者及四方奏记者置客省以处之
　　宰庭
　　天子之庭也文选抚翼宰庭
　　蕙路
　　蕙路椒风皆后妃所居
　　蒿宫
　　即眀堂也周家徳泽和洽蒿生茂大以为宫柱因名蒿宫
　　鸾扄
　　御史大夫所职初学记宜分务于鸾扄
　　鸡台
　　隋炀帝防鸡台恍忽与陈后主遇以緑纹螺酌红梁醖请张丽华舞玉树后庭花一曲
　　蘧庐
　　草屋也荘子仁义先王之蘧庐又舍曰蘧庐寺观曰精庐小人穷困之居曰剥庐
　　茶寮
　　僧茗所曰茶寮又小牕曰疏寮
　　鱼钥
　　芝田录门钥必以鱼者取其不瞑目能守夜之义古人立春诗气冲鱼钥九关开
　　虬檐
　　艺文虬檐挂珠箔虬檐者屋檐之椽如龙也
　　温饬
　　温饬宣眀皆殿名
　　寒荣
　　文选寒荣共偃曝按荣屋南檐也寒荣寒月之荣也又曰阳荣偃卧曝炙背也
　　金戺
　　金砌也
　　铜池
　　池承霤也以铜为之故曰铜池
　　函道局室
　　戴延之西征记函道道如封函也荀子云局室芦帘局室室如棋局也
　　栢寝梧台
　　唐韩翃青州诗栢寝寒芜变梧台宿雨收栢寝见晏子春秋梧台见伏琛齐地记盖临淄有梧台里也
　　藻井
　　画藻于栋木也
　　芝防
　　芝防蓬阙皆道士观也
　　莲府
　　丞相府曰莲花府
　　椒除
　　羣臣扶掖王莽自前殿南下椒除除殿陛之道也椒取芬香之名皇后殿称椒房汉董贤女弟昭仪位次皇后故所居舍为椒风又殿阶曰玉除
　　六馆
　　太学有六馆诸生
　　三台
　　资暇录邺中有三台石虎逰宴之地置乐工以促饮
　　阳馆
　　艺文合宫阳馆皆眀堂别名也黄帝曰合宫殷人曰阳馆
　　氷厨
　　越絶书吴王阖闾夏日供设饮食之处故名之曰氷厨
　　云谲
　　文选云谲波诡言大厦图为云气水波之文以为诡异也
　　电烻
　　文选丹柱歙赩而电烻言柱之丹如电之光也歙赩赤色
　　南端
　　南端正南门也凡南方之正门皆谓之端
　　西清
　　西清清浄之处也
　　委巷
　　委曲巷街也
　　曲房
　　古诗曲房褰锦帐
　　水殿
　　六朝诗天渊临水殿
　　浦楼
　　近水之楼也唐诗浦楼低夕照
　　反宇
　　反宇飞檐也艺文伏应龙于反宇又云水中楼影诗云萍间反宇浮
　　突门
　　守城之门也墨子曰城百步为一突门
　　紫宙
　　即紫宫也初学记朕凝懐于紫宙
　　青庐
　　北方昏礼用青布幔为屋谓之青庐男女于此交拜行礼
　　唐肆
　　古训谓唐曰空荘子求马于唐肆佛经福不唐捐是也
　　回轩
　　长也
　　疾置
　　江充发兵入丞相府是时上避暑甘泉宫丞相长史乗疾置以闻疾速也置置驿也
　　缭垣
　　长墙也
　　复陆
　　复道阁也文选复陆重阁复上下有道故曰复
　　罘罳
　　汉文帝七年六月未央宫罘罳灾顔师古曰谓连阙阁也一曰屏也释名曰罘罳在门外罘复也罳思也臣将入请事于此复重思之苏鹗演义曰顔注释名俱误罘浮也罳丝也谓织丝之文轻疏浮虚貌盖宫殿檐户间物也唐文宗甘露之变出投北门裂断罘罳而去又温庭筠补陈武帝书罘罳昼卷阊阖晨开皆非曲阁屛障之意相如子虚赋罘网弥山此虽谓罗鸟网即罘罳为网不谬矣楚辞招魂篇网戸珠缀刻方连些文公注云网戸者以木为门扉而刻为方目使如罗网状即所谓罘罳而程泰之以为即今之亮格此说是也
　　薖轴
　　诗卫风硕人之薖薖居而安之也三章曰硕人之轴轴卷而懐之也说文薖草也俗所谓科座也言考槃于山之阿即我之科座也今毛诗无此解
　　窐衡
　　晋书隠逸传徴聘之礼贲于薖轴玉帛之防委于窐衡窐衡言窐窦衡门也
　　文石陛
　　天子殿陛也汉梅福曰愿一登文石之陛
　　鬰金堂
　　唐诗栁暗鬰金堂
　　悬栋
　　屋下重梁也文选悬栋结阿
　　层栌
　　重斗也文选层栌磥硊以岌峩
　　雕栾镂楶
　　栾栱楶斗也
　　银牓铜扉
　　太子宫饰也一云牓牕也
　　芝栭
　　梁上短柱上承屋脊者谓之栭画芝于上
　　藻扄
　　画牕也
　　绣桷
　　画文彩于椽也
　　璇题
　　题头也榱椽之头皆以玉饰之
　　徼道
　　巡更禁道也一说阁道所以备盗贼者
　　槀街
　　汉甘延夀陈汤上疏曰斩郅支首及名王以下宜县头于槀街蛮夷邸间师古曰槀街街名蛮夷邸亦在此街邸若今鸿胪客馆也
　　路寝
　　路大也谓前殿也人君朝诸侯羣臣之处周曰路寝汉曰正殿
　　顾成
　　汉文帝为庙制度卑狭若顾望而成故曰顾成庙又左宫室始成祭之曰落成
　　防防
　　屋深响也诗所谓哕哕其防赋所谓蟭螟飞而风生尺蠖而成响也
　　蕞芮
　　屋漏小貌
　　璜泮
　　璜半璧也泮池如半璧故云
　　贝坛
　　紫贝坛祭坛也
　　白屋
　　汉吾丘夀王三公有司或由穷巷起白屋裂地而封白屋谓以白茅覆屋也
　　丹帷
　　天子殿庭也又曰紫庭
　　陁陊
　　屋倾壊也
　　嚣尘
　　见宅
　　九柱
　　老子庙有九柱楼
　　百常
　　文选表以百常之阙十六尺为常百常言髙也
　　珉砌
　　珉似玉之石也
　　璧珰
　　珰檐马也以璧玉为之文选华榱璧珰
　　开牖凿翠
　　杜诗凿翠开戸牖
　　排闼送青
　　王荆公诗两山排闼送青来
　　丙殿
　　太子宫也
　　甲观
　　髙楼也初学记肃城通甲观
　　清都
　　即帝居也
　　浩刼
　　释家言无穷之世也一云宫殿大阶级曰浩刼
　　暴室
　　汉官仪暴室宫中妇人疾病者居之其皇后贵人有罪者亦就此室顔师古曰掖庭主织作练作之署也取暴晒为名耳盖暴室职务既多因以置狱主治罪人故往往以暴室为狱耳又狱为请室谓请罪之室也
　　影堂
　　唐制三品以上当立家庙王珪祭于寝为法司所劾崔豹古今注庙貌也所以彷佛先人容貌庶人则立影堂
　　寝殿
　　古者宗庙前制庙后制寝秦时始出寝起于墓侧故陵上称寝殿有衣冠几杖象生之具以荐新物
　　观台
　　左僖五年春王正月辛亥朔日南至公既视朔遂登观台以望而书礼也望者望云物也
　　茨檐
　　晋书茨檐贱士
　　苇庵
　　广异记苇庵渔父
　　器用
　　鸣鸿
　　寳刀名汉武以赐东方朔
　　飞燕
　　楼船名初学记鬭飞燕之楼船
　　文茵
　　诗秦风文茵畅毂文茵车中所坐虎皮也畅长毂受轴者也兵车曰畅毂
　　越席
　　左桓二年大路越席昭其俭也注云大路玉路天子之车越席结蒲越之草为席也
　　牺尊
　　牺尊者画牛尊腹故云牺尊象尊可列于朝廷宗庙不可出国门也故左传牺象不出门
