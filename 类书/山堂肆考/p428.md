<!-- { "loadSidebar": true } -->
　　栁宗元牛赋牛之为物魁形巨首垂耳抱角毛角疎厚牟然而鸣黄钟满脰抵触隆曦日耕百亩
　　称曰格饵
　　清异录天成长兴中以牛者耕之本杀禁甚严有盗屠私贩不敢显其名宛称曰格饵亦犹李甘家号甘子为金轮藏杨虞卿号鱼为水花羊陆象僊家号象为钝公子李栖筠家号竹为独笋石虎时号虎为黄猛朱全忠时号钟为天圣铜俱以避讳故也
　　名为太牢
　　牛曰太牢羊曰少牢
　　尾绕角
　　洞防记元封三年大秦国献花蹄牛髙六尺尾环绕角有四耳角端有肉蹄如莲花
　　耳无窍
　　埤雅牛耳无窍以鼻听也盟者聴于人神故执牛耳而正以不听为戒
　　雠虎
　　郁林异物志周留者水牛也苍毛豕身角若担矛卫防其犊与虎为雠抱朴子曰鴈啣芦以捍网牛结阵以却虎
　　灌蛇
　　襍俎北人牛痩者多以蛇灌鼻口则为独肝水牛有独肝者杀人逆贼李希烈食之而死
　　牛角挂书
　　隋李宻闻包恺在缑山往从之以蒲荐乗牛挂汉书一帙于角上一手捉牛靷一手翻书读之
　　牛背画字
　　唐陆羽幼时其师使牧牛羽潜以竹画牛背为字
　　解裘赎牛
　　刘禹锡叹牛文刘子行其野有叟牵牛于蹊偶问焉何形之瑰欤何足之病欤今觳觫然将安之欤叟揽縻而对云我僦车以自给尝驱是牛引千钧虽渉淖跻髙毂如而辀不渍及今废矣顾其足虽伤而肤尚腯以畜豢之则无用以庖视之则有赢甫闻邦君享士卜刚日矣是往也将要售于宰夫余谓之曰以叟言之则利以余言之则悲余方窭且无长物愿解裘以赎将置诸丰草之乡可乎叟冁然而咍曰我之沽是屈指计其直可以持醪而啮肥饴子而衣妻若是之逸也奚事裘为
　　以香易牛
　　苏子瞻书栁宗元牛赋后云岭外地产沉水香必以牛易之黎人得牛皆以祭鬼无脱者中国人以沉水香供佛燎帝求福此皆烧牛肉也何福之能得
　　羊
　　説文羊祥也象四足角尾之形格物论羊褐白黒三色亦有青者牡一嵗曰防三嵗曰羝牝一嵗曰三嵗曰牂吴羊犗曰防羖羊犗曰羯羊子曰羔曰防鸣曰芈五月生羊曰羜六月生曰七月生曰易林羊肠九萦埤雅羊性善羣毎成羣则以一雄为主举羣听之今俗所谓压羣是也北人谓之羊头羊性前逆牛性前顺故羊宜驱而牛宜牵羊性畏露晩出而早归旧説羊春夏早放秋冬晩出要术羊有疾輙相污徐铉曰羊主给膳以痩为病故羸从羊又有羚羊似羊而大角夜则悬角木上以防患羱羊似吴牛角椭善鬬至死一云此羊状若骡而羣行暑天尘露在其角上生草戴行爱之独寝代都赋所谓羱羊养草以盘旋是也其角尤大
　　羸角
　　易大北羝羊触藩羸其角陆氏云角既触篱则羸而不动进退两难矣
　　柔毛
　　曲礼凡祭宗庙之礼羊曰柔毛按柔毛周礼内饔辨腥臊羶香之不可食者曰羊泠毛而毳羶泠毛长毳毛结
　　坟首
　　诗小雅牂羊坟首三星在罶人可以食鲜可以饱注云坟大也羊瘠则首大
　　长须
　　古今注羊一名长须主簿述异记一名胡须郎又陜西同州沙苑出蠒耳羊其羊耳小味美
　　欲去饩羊
　　论语子贡欲去告朔之饩羊
　　不食攘羊
　　列仙传昔有攘羊者以羊遗叔向向母埋之不食后攘羊事发追捕向家验羊骨肉都尽唯有舌存国人异之遂以羊舌为族
　　无睛能视
　　易注羊无睛而能视死不瞑目
　　有角不用
　　春秋繁露凡贽卿用羔有角而不用类仁者执之不鸣杀之不嘷类死义者饮其母必跪乳类知礼者故以为贽谯周法训羊有跪乳之礼鸡有识时之鴈有庠序之仪人取法焉
　　宜黍
　　周礼羊宜黍注云羊火畜黍火谷故羊宜黍也
　　悦草
　　临川吴氏羊外柔能悦草而内刚狠故兑为羊禽兽决录羊性淫而狠
　　土怪
　　见博学
　　岳精
　　易是类谋泰山失金鸡西岳亡玉羊郑注金鸡玉羊二山之精
　　逆楚
　　左宣十二年楚子围郑郑伯肉袒牵羊以逆曰孤不天不能事君使怀怒以及敝邑孤之罪也
　　干秦
　　见牛
　　华元食士
　　左宣二年宋华元杀羊食士其御羊斟不与及战曰畴昔之羊子为政今日之事我为政与入郑师故败君子谓羊斟非人也以其私憾败国殄民
　　沈犹诈人
　　孙卿子曰鲁贩羊者曰沈犹氏朝饮其羊以诈市人孔子为鲁司寇不敢饮羊
　　麾肱毕来
　　小雅尔羊来思矜矜兢兢不骞不崩麾之以肱毕来既升
　　烧尾则定
　　侯鲭录新羊入羣与诸羊相触火烧其尾则定
　　盟社
　　墨子曰齐荘公之臣王国卑与中里檄者讼三年而狱不防恐失有罪乃使二人共一羊盟齐之社二子相从以羊血洒社读王国卑之词已尽檄之词未半祭羊起而触中里檄齐人以为神
　　祀灶
　　见腊日
　　尾如马
　　山海经羬羊尾如马
　　背如驼
　　凉州异物志封羊其背如驼广志曰驴羊如驴
　　望为羣羊
　　李茂勲传王处存以轻兵三千蒙羊皮夜布之野李全忠军望为羣羊争趋之遂致败
　　当食万羊
　　见丧事
　　羊脂柔银
　　丹房镜源羊脂柔银软铜羖羊角缩贺贺锡也
　　羊腹生石
　　按牛有黄狗有宝羊有卵石俱在腹中附胆而生羊卵石白色如玉絶类狗宝可治翻胃及羊病
　　豕
　　説文豕彘也牡豕谓之猪小豕谓之豚牝猪谓之豝何承天纂文梁州以豕为猪河南谓之彘吴楚谓之豨渔阳以猪为齐徐以小猪为防方言北燕朝鲜之间谓之豭
　　俯首
　　易説卦坎为豕性趋下豕能俯其首又喜卑秽亦水畜也
　　交睫
　　天官内饔供后及世子之膳羞辨腥臊羶香之不可食者曰豕盲眡而交睫腥注云腥当作星肉成米似星
　　刚鬛
　　曲礼凡祭祀之礼豕曰刚鬛豚曰腯肥
　　攅毛
　　郭璞山海经圗豪彘讃刚鬛之族号曰豪豨毛如攅锥中有激矢
　　白蹢
　　小雅有豕白蹢烝涉波矣月离于毕俾沱矣蹢蹄也
　　黒面
　　承平旧纂桂林风俗日食蛙曰岂不胜于黒面郎哉黒面郎谓猪也一名鲁津伯一名大兰王一名乌将军一名长喙将军又唐拱州人畜猪致富号猪为乌金
　　喜雨
　　埤雅犬喜雪马喜风豕喜雨故天将大雨则豕进涉水波朝野佥载豕之性能水故牧豕之所在必水草之交此所以潴从猪盖潴猪所食息也
　　生风
　　宋袁淑大兰王九锡文俯歕沬则成雾仰奋鬛则生风猛毒必噬有敌必攻长驱其突阵无全锋
　　献于辽东
　　东汉朱浮责彭宠书伯通自伐功髙天下往时辽东有豕生子白头异而献之行至河东羣豕皆白怀慙而还若以子功论于朝廷则为辽东豕也
　　徙之沙苑
　　卢杞为虢州刺史奏言虢有官豕三千为民患徳宗曰徙之沙苑杞曰同州亦陛下百姓臣谓食之便帝曰守虢而忧他州宰相才也诏以赐平民遂有意柄用矣
　　养于兰桥
　　襄阳耆旧木兰桥者今之猪兰桥是也刘季以此桥近荻有蕺菜乃于桥东大养猪襄阳太守皮府君因更名猪兰桥
　　养于客舍
　　三辅决录马氏兄弟五人共作客舍养猪卖豚故民谓之曰苑中三公门下二卿五门嚄嚄但闻猪声
　　彭生啼
　　见鬼
　　禄山化
　　唐安禄山尝夜宴醉卧化为黒猪而龙首左右遽言之宗曰猪龙也无能为者
　　以猪还徽
　　司马徽尝有人妄认徽猪徽推与之后得亡猪以猪还徽叩头自责徽厚谢之
　　送豕谢萌
　　曺萌以仁厚称邻人有亡豕者与萌豕相类诣门认之萌不与争后所亡豕自还其主大慙送所认豕还萌萌笑而受之
　　持兵救妃
　　郅都为中郎将从景帝入上林贾妃在厠野彘入厠上目都都不行上欲持兵救妃都曰亡一妃复一妃进天下所少者寕姬等耶陛下纵自轻柰宗庙太后何上乃还彘亦不伤妃
　　击鼓诉奴
　　宋淳化中京畿民牟晖击登闻鼓院诉家奴失豭猪一诏令赐千钱偿其直因谓宰相曰似此细事亦诉于朕大可笑然推此心以临天下可以无寃民矣

　　山堂肆考卷二百二十一
　　钦定四库全书
　　山堂肆考卷二百二十二　　明　彭大翼　撰毛虫
　　狗
　　易系辞艮为狗狗善警吠止御又其性前趋尔雅狗善猜警非礼相陵则警吠屈子曰邑犬羣吠吠所恠也格物论狗家畜种类不一悬蹄者狵多毛者猃长喙者桥短喙者狎短脰者防黄色犬曰防黄身黒头犬曰防猛犬曰猘狂犬曰防宋良犬獹宋骏犬广雅殷虞晋獒楚犷宋防韩卢皆良犬名防一作鹊清异录狗曰守门使
　　金畜
　　风俗通杀犬磔禳者犬金畜禳却也抑金使不害也
　　斗精
　　春秋考异邮七九六十三阳气通故斗运狗三月而生宋均注狗斗精之所生也
　　贡于西旅
　　周书西旅底贡厥獒太保乃作旅獒
　　弄于西园
　　汉书灵帝于西园弄狗着进贤冠带绶又昌邑王有狗戴方山冠
　　呼周
　　公羊传晋灵公食赵盾公曰闻子劒利以示我盾将起进劒提弥明曰何故拔劒于公所盾知之踖而止公有周狗谓之獒呼而属之弥明逆而踆之絶领盾顾曰君之獒不若臣獒也注云周狗言可与比周所指如意之狗踆以足逆蹋之地
　　逐瘈
　　左襄十七年宋华阅卒华臣弱臯比之室使贼杀其宰华吴十一月国人逐瘈狗瘈狗入于华臣氏国人从之华臣惧遂奔陈注云瘈狗狂狗也
　　犬名槃瓠
　　搜神记槃瓠者本髙辛氏宫中老妇人有耳疾毉者挑治之有物如茧以瓠盛之以槃覆之有顷化为犬其文五色因名槃瓠后汉南蛮有帝以女妻盘瓠之説今不尽载
　　犬名鹄仓
　　偃王志徐国宫人妊娠而产卵以为不祥弃于水滨孤独老母有犬名鹄仓猎于水滨衔所弃卵以归孤独母以为异覆暖之遂蝍成小儿生时正偃故以为名徐君宫中闻之乃更収养长而仁智袭徐君国鹄仓临死更生角而九尾实黄龙也偃王葬之徐梁界内今名狗垅
　　叩气
　　説文狗叩也叩气吠以守也
　　悬蹄
　　説文犬狗之有悬蹄者也尔雅犬生三猣二狮一玂未成毫狗
　　牙如交防
　　魏贾岱宗狗赋爪类刀戈牙如交防
　　蹄如结铃
　　晋傅走狗赋舒节急筋豹耳龙形蹄如结铃五鱼体成
　　青骹
　　西京杂记杨万年有猎狗名青骹直百金又茂陵少年李亭好驰逐鹰犬皆有佳名狗则有脩毫牦睫白望青曺之号
　　白雀
　　风土记犬则青鹯白雀飞龙虎子驯良捷警难狎易使也
　　短喙
　　尔雅释畜长喙善猎短喙善吠荘子曰狗不以善吠为良凡犬长喙为上短喙次之
　　长耳
　　白泽图黒狗白头长耳卷尾龙也
　　白首
　　山海经阴山有兽状如貍白首其名天狗
　　素牙
　　傅赋足悬钩爪口含素牙首类骧螭尾如腾蛇
　　识家
　　白帖汉髙祖以太上皇思丰沛故作新丰与丰沛无异人家鸡犬放之皆识家
　　完褚
　　魏太祖云我有丁斐犹人家有盗狗善捕鼠虽小有所损而完我衣褚
　　飞食虎豹
　　周书渠搜犬者露犬也能飞食虎豹
　　志在麞麋
　　吕氏春秋齐有善相狗者隣人借之买鼠狗朞年而得曰良狗也其隣畜之数年不噉鼠以告相者曰此志在麞麋豕鹿不在鼠欲其鼠也则桎其后足遂取鼠
　　迎吠杨布
