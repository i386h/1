<!-- { "loadSidebar": true } -->
　　天寳中长安侠少每至春时结朋聫党各置矮马饰以锦鞯金并辔于花树下徃来使仆从执酒器随之遇名园辄驻马而饮
　　士女鬭花
　　天寳中长安士女春时鬭花以竒花多者为胜至用千金市名花植之中庭以备春时之鬭
　　踏青
　　黄山谷诗白白红红相间开三三五五踏青来戏随蝴蝶不知逺惊见行人笑却回
　　拾翠
　　卢骧春兴诗但憎赤脚婢恼人要逐丫鬟同拾翠
　　鸟苍龙
　　文选鸟司春苍龙登嵗节物变栁光风转蕙
　　杏花菖叶
　　文选杏花菖叶耕获不愆注云月令杏花生种百谷吕氏春秋菖叶始生乃耕
　　正月
　　正月斗建寅寅津也谓生物之津途也是月曰孟春孟阳孟陬上春发春献春献嵗肇嵗芳嵗华嵗端月陬月日在营室昏参中旦尾中其日甲乙其虫鳞其音角律中太簇日月防于娵訾注云春于四时属木日之所系十千循环独言甲乙者木之属也四时皆然
　　受政
　　唐礼乐志天子以孟春上辛日于南郊总受十二月之政藏于祖庙月取一政颁于明堂
　　悬法
　　周礼正月之吉始和布治于邦国都鄙乃悬治象之法于象魏使万民观治象浃日而敛之注云吉谓朔日象魏阙也浃日从甲至癸也敛收也
　　献穜稑
　　周礼天官内宰上春诏王后帅六宫之人而生穜稑之种而献之于王注云先种后熟曰穜后种先熟曰稑
　　相丘陵
　　礼月令天地和同草木萌动王命布农事命田舎东郊皆修封疆审端径术善相丘陵阪险原隰土地所宜五谷所殖以教道民
　　耕帝籍
　　月令乃择元辰天子亲载耒耜帅三公九卿诸侯大夫躬耕帝籍注云元辰郊后吉日也
　　习舞事
　　月令是月也命乐正入学习舞注云教学者习舞之事也
　　论爵赏
　　管子曰孟春之朝君听朝论爵赏
　　论功能
　　大戴礼古者天子孟春之月论吏之徳行功能
　　狥路
　　夏书每嵗孟春遒人以木铎狥于路官师相规工执艺事以谏
　　祀户
　　月令孟春之月其祀户注曰顺阳气也
　　毋覆巢
　　月令正月毋覆巢毋杀孩虫胎夭飞鸟毋麛毋卵毋聚大众毋置城郭掩骼埋胔
　　不穪兵
　　月令是月也不可以称兵称兵必天殃兵戎不起不可从我始毋变天之道毋絶地之理毋乱人之纪
　　除贫
　　四时寳鉴髙阳氏子好衣弊食糜正月晦日巷死世于是日作糜粥破衣弃于巷祀曰除贫鬼
　　送穷
　　韩文公送穷文正月乙丑晦主人使奴星结栁作车缚草为船载糗与粮三揖穷鬼而告之云云
　　鸿来
　　月令孟春之月东风解冻蛰虫始振鱼上冰獭祭鱼鸿鴈来注云来自南而北也
　　雉雊
　　大戴礼正月雉震雊震鼓其翼雊鸣也
　　争出都城
　　梦华録上元收灯后都人争先出都城探春
　　同逰斜川
　　陶渊明集辛丑正月五日天气澄和风物闲美与二三隣曲同逰斜川
　　寒梅访消息
　　李白初春诗闻道春还未相识走傍寒梅访消息昨夜东风入武阳陌头杨栁黄金色
　　啼鸟説来由
　　白乐天诗先遣阳和报消息续教啼鸟説来由
　　元日
　　道书正月一日为天腊节又曰天中节
　　首祚
　　王羲之月仪书日往月来元正首祚太簇告辰微阳始布
　　上日
　　虞书正月上日受终于文祖注云上日朔日也
　　三朔
　　尚书大传夏以平明为朔殷以鸡鸣为朔周以夜半为朔故曰三朔
　　三朝
　　汉孔光传注正月一日为嵗之朝月之朝日之朝故曰三朝又玉烛寳典元日曰三元谓嵗之元时之元月之元也正义四始谓嵗之始时之始日之始月之始也
　　折松
　　晋董勋答问嵗首折松枝男七女二七为药饮之
　　悬苇
　　荆楚嵗时记正月一日帖画鸡于户悬苇索于其上挿符其傍百鬼畏之
　　桃汤
　　嵗时记元日服桃汤进敷于散葢桃者五行之精厌邪气制百鬼也
　　椒酒
　　崔寔四民月令正月一日是正日洁祀祖祢进酒降神毕乃室家尊卑大小以次列于先祖之前子妇曽孙各上椒酒于家长穪觞上夀欣欣如也又嵗时记元日进椒栢酒椒为玉衡星之精服之令人身轻栢是仙药进酒次第以年少者为先晋书刘臻妻陈氏元日献椒花颂璇穹周回三朝肇建青阳散辉澄景载焕美此灵茎爰采爰献圣容皎皎永夀于万
　　胶牙
　　嵗时记元日食胶牙取胶固之义
　　婪尾酒
　　白乐天元日对酒诗三杯蓝尾酒一楪胶牙按蓝尾当读婪尾或谓此出侯白酒令巡匝至末坐者连饮三杯葢末坐逺酒到迟故连饮取贪婪之义故曰婪尾一说作啉尾
　　屠苏酒
　　嵗时记昔人居草庵中每除夕遗闾里药一帖令囊浸井中至元日取水置于酒樽名曰屠苏合家饮之不病瘟疫四时纂要屠苏孙思邈庵名屠割也苏腐也宋洪景卢曰元日饮屠苏酒自小者饮起固有来处东汉李膺杜宻等以党人同系狱值元日饮酒从小者起或问董勋曰正旦饮酒先从小者何也勋曰俗以小者得嵗故先饮酒贺之老者失嵗故后饮酒唐刘梦得白乐天元日举酒赋诗刘云与君同甲子嵗酒让先杯白云与君同甲子嵗酒合谁先又云嵗酒先拈辞不得被君推作少年人东坡诗但把穷愁长徤不妨最后饮屠苏及观崔寔月令过腊一日谓之小嵗拜贺君亲椒酒从小者起又不止元日为然矣
　　却邪丸
　　酉阳杂俎梁武帝每嵗旦赐羣臣嵗旦酒辟恶散却邪丸
　　上五辛盘
　　风土记元旦楚人上五辛盘所以发五脏之气也
　　浴五木汤
　　修养书元日取五木煑汤以浴令人至老须髪不白道家谓青木香为五香亦云五木
　　画神
　　风俗通黄帝上古之时有二神一曰神荼一曰郁垒兄弟二人能执鬼于度朔山桃树下简阅百鬼之无道者缚以苇索执以饲虎黄帝因立桃板于门户画神像于上以御凶鬼又六帖元日造桃板着户谓之仙木百鬼所畏
　　防士
　　陶渊明集晋庾亮正旦大防州府人士河南禇裒问亮曰江州有孟嘉其人何在亮曰在坐卿但自覔之裒厯观遂指嘉谓亮曰将无是耶亮笑曰喜裒之得嘉竒嘉为裒之所得
　　悬羊
　　裴新语正旦县官杀羊悬其头于门又磔鸡以覆之俗以为压厉气河南伏君曰是月也土气上升草木萌动羊啮百草故杀之以助生气又元日门上画虎头书渐耳可息疟疾按渐耳隂司鬼名一説裴渐善洞视鬼物寄书博陵崔公曰当今制鬼无如渐耳
　　放鸠
　　列子曰邯郸之民以正旦献鸠于赵简子简子厚赏之客问其故简子曰正旦放生示有恩也客曰民知君欲放之故竞捕献之然死者众矣君欲生之不若禁民弗捕捕而放之恩与过不补也
　　进瑞
　　宋书孝武大明五年正月旦雪江夏王义恭以衣承雪作六出花诗进以为瑞
　　传生
　　法苑珠林唐长安风俗元日以后逓饮酒相邀号传生
　　雕胡进御
　　晋武帝咸康四年仓部奏州贡雕胡米一升至正旦进御诏停之
　　粉荔迎年
　　金门嵗节洛阳人家正旦造丝鸡蜡燕粉荔枝故宋人贺正旦有瑞霙饯腊粉荔迎年之句
　　赐幡
　　梦华録元日赐银幡东坡诗萧索春风两鬓华年年幡胜剪宫花愁闻塞笛吹芦管喜见春盘得蓼牙又曰朝回两袖天香满头上银幡笑阿咸
　　设樽
　　晋书魏武帝用汉仪元日百官上夀设白兽樽于殿上有能献直言者则发此樽饮酒
　　挞如愿
　　嵗时记庐陵欧明从贾客道经彭泽湖每以舟中所有投湖中后复过湖忽有一人来明云是青湖君使也青湖君感君有礼故邀君必有重遗君者君勿取独求如愿耳明既见青湖君乃求如愿青湖君使如愿逐明去如愿者青湖君婢也明将如愿归所愿即得数年大富后因正旦如愿晚起明醉挞之走入粪壤中不见今人正旦以绳系偶人投粪壤中云令如愿以此
　　畵钟馗
　　遯斋闲览今人嵗首畵钟馗辟邪俗传起于唐明皇时明皇讲武骊山还宫不悦因痁疾作昼梦一小鬼盗太真绣香囊及上玉笛绕殿奔戏上前上叱问之鬼奏曰臣乃虚耗也上怒欲呼武士俄见一大鬼顶破帽衣蓝袍系角带靸朝靴径捉小鬼先刳其首然后擘而啖之上问大鬼曰尔何人也奏云臣终南山进士钟馗也因武徳中应举不捷羞归故里触殿阶而死是时奉防赐緑袍葬之感恩发誓与我王除天下虚耗妖孽之事言讫梦觉痁疾顿瘳乃诏画工吴道子曰试与朕如梦图之道子奉防恍若有覩立笔成图进呈上久视之抚几曰是卿与朕同梦耳赐以百金
　　鸣钟
　　晋礼仪志汉有正防礼正旦夜漏未尽七刻钟鸣受贺公侯以下执贽来庭二千石以上升殿穪万夀然后作乐宴享魏武帝都邺正防文昌殿用汉仪又设百华灯至晋氏受命武帝更定元防仪
　　列炬
　　李肇国史补每元日与冬至大朝会百官已集而宰相方至珂伞列烛多至五六百炬谓之火城宰相火城至则众火皆扑灭以避之东坡诗万人争防火城还是也
　　説经
　　东观汉记戴凭字次仲习京氏易为侍中正旦朝贺百僚毕防光武命羣臣能説经史者更相诘难义有不通者辄夺其席以益通者凭遂重五十余席京师语曰解经不穷戴侍中
　　读令
　　隋礼仪志梁元会侍中读五条诏令唐太宗元日朝羣臣岑文本上三元颂
　　元防
　　通典汉髙祖七年长乐宫成制羣臣朝贺仪武帝改用夏正在建寅之朔则元日庆贺始于髙祖也元日庆贺谓之元防
　　辰贺
　　晋礼仪志夜漏未尽七刻谓之辰贺昼漏上三刻百官奉夀酒谓之昼防
　　人日
　　正月七日为人日又谓之灵辰以人为万物之灵也梅妆
　　宋武帝女夀阳公主人日卧于含章殿檐下梅花落额上成五出之花拂之不去后人效之为梅花妆
　　花胜
　　荆楚嵗时记人日剪防为花胜或缕金簿为人胜以相遗取改旧从新之意故唐人谓人日为人胜节杜诗注人日造花胜相遗起于晋代晋贾充李夫人典戒像瑞图金胜之形又取像西王母戴胜也李商隠诗缕金作胜传荆俗剪防为人起晋风
　　陈仪
　　晋刘臻妻陈氏进见仪正月七日上人胜于人
　　董俗
　　董勋答问人日剪防为人形
　　道衡思归
　　隋薛道衡字卿河东汾隂人尝聘陈人日思归诗曰入春才七日离家已二年南人嗤之曰谁谓此虏解作诗及云人归落鴈后思发在花前乃喜曰名下固无虚士
　　郑公出行
　　唐刘餗传魏郑公徴尝出行以正月七日谒见太宗太宗劳之曰卿今日至可谓人日矣
　　登楼饮爵
　　夀阳记正月七日宋王登望仙楼防羣臣父老集于楼下令人皆饮一爵文武千人拜贺上夀
　　御阁赋诗
　　唐景龙文馆记正月七日上御清辉阁令学士赋诗
　　菜羮应节
　　嵗时记人日采七种菜作羮戴叔伦诗独献菜羮怜应节遍传金胜喜逢人叔伦字幼公唐润州人又东坡诗小雨暗人日春愁连上元水生挑菜渚烟湿落梅村
　　油卜验嵗
　　四川嘉定州有金灯山山趾有渊每嵗人日太守于此修油卜故事谓以油洒水靣观其纹验一嵗丰歉
　　占物
　　东方朔占书嵗后八日一日为鸡二日为狗三日为猪四日为羊五日为牛六日为马七日为人八日为谷其日晴主所生之物育隂则灾
　　贴人
　　艺苑雌黄古人以正月七日贴人于帐贴人谓镂金簿为人以贴之也
　　陟安仁峰
