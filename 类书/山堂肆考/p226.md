<!-- { "loadSidebar": true } -->
　　左昭二十八年初叔向娶申公巫臣女其母欲娶其党叔向曰吾母多而庶鲜吾惩舅氏矣其母曰子灵之妻杀三夫一君一子而亡一国两卿矣可无惩乎吾闻甚美必有甚恶夫尤物足以移人茍非德义则必有祸叔向惧不敢娶平公强使娶之生扬食我及长与祁胜为乱晋人杀食我羊舌氏遂灭焉
　　祸水灭火
　　见宫嫔
　　髙唐
　　见雨
　　下蔡
　　宋玉登徒子好色赋大夫登徒子侍于楚襄王短宋玉曰玉为人体貌闲丽口多防辞又性好色愿王勿与出入后宫王以其言问玉玉曰天下佳人莫若楚国楚之丽者莫若臣里臣里之美者莫若臣东家之子增之一分则太长减之一分则太短着粉太白施朱太赤眉如翠羽肌如白雪腰如束素齿如含贝嫣然一笑惑阳城迷下蔡然此子登墙闚臣三年臣未之许
　　处以椒房
　　越王谋灭吴以美女夷光脩明贡于吴呉处以椒华之房贯细珠为帘幌朝下以蔽景夕卷以待月二人当轩并立理镜靓妆于珠幌之内窥之者莫不惊心动魂以为神人按夷光脩明西施郑旦之别名
　　贮之金屋
　　见皇后
　　忘犁忘锄
　　秦罗敷陌上桑行行者见罗敷下担捋髭须少年见罗敷脱帽着帩头耕者忘其犁锄者忘其锄归来相怒怨但坐观罗敷
　　倾城倾国
　　见宫嫔
　　芙蓉脸
　　西京杂记文君卓王孙之女眉姣好媚色望如逺山脸际常若芙蓉肌肤柔滑如脂十七而寡为人放诞风流故悦长卿之才而越礼焉
　　杨柳腰
　　见宠妾
　　善为妖态
　　东汉梁冀妻孙寿色甚美善为妖态作愁眉啼妆堕马髻折腰步龋齿笑以为媚惑冀甚惮之冀所爱监奴秦宫官至太仓令得出入寿所因与私通
　　善画长眉
　　隋炀帝御女呉绛仙善画长眉尝以红牋进诗谢帝帝曰绛仙才调女相如也
　　觧围
　　汉髙祖被围平城陈平使画工图美女间遗阏氏云汉有美女如此今皇帝困阨欲献之阏氏畏夺其宠谓单于云汉天子亦有神灵得其土地非能有之于是匈奴开其一角得突出
　　破族
　　唐毕諴被知于宣宗尝许以为相宰相令狐绹忌之自邠寕凡三徙不得还諴思有以结绹至太原求丽姝盛饰使献绹绹曰太原于我无分今以是饵将破我族矣不受
　　玉簮搔头
　　见宫嫔
　　金诃遮痕
　　杨贵妃日与安禄山嬉逰一日禄山醉戏引手抓伤妃胸乳间妃泣曰吾私汝之过也虑帝见痕以金为诃子遮之后宫中皆效焉
　　唾石华
　　赵后飞燕与其妹合德坐后误唾妹袖合德曰姊唾染人绀碧正似石上华假令上方为之未必能如此衣之华乃号石华广袖
　　埀玉筯
　　六帖魏甄后面白泪双埀如玉筯也
　　青琴
　　上林赋青琴宓妃之徒絶殊离俗妖冶嫺都靓妆刻饰便嬛绰约按青琴神女也宓妃伏羲氏女溺死于洛遂为洛水之神
　　绛树
　　魏文帝与繁钦书曰今之妙舞莫巧于绛树清歌莫激于宋臈
　　蛾眉
　　诗卫风手如柔荑肤如凝脂领如蝤蛴齿如瓠犀螓首蛾眉
　　蝉鬓
　　见宫嫔
　　弗御铅华
　　曹植洛神赋秾纎得中脩短合度肩若削成腰如约素延颈秀项皓质呈露芳泽无加铅华弗御按芳泽香油铅华粉也
　　不施脂粉
　　唐杨贵妃有三姊封韩国虢国秦国夫人姊虢国夫人不施脂粉自衒美艳常素面朝天子又常乘骢马入禁门张祐诗云虢国夫人承主恩平明骑马入金门却嫌脂粉汚顔色淡扫蛾眉朝至尊
　　疗饥
　　南部烟花録隋炀帝每视御女呉绛仙谓内侍曰古人谓秀色若可飡绛仙者可以疗饥矣
　　解语
　　太液池千叶莲开明皇指妃子曰何如此解语花耶
　　秀色可餐
　　晋陆机艳歌行美目扬玉泽蛾眉象翠翰鲜肤一何润秀色若可餐
　　秾华可掬
　　白乐天诗秀色似堪食秾华如可掬又左昭二十八年有仍氏生女黰黑而甚美光可以鉴名曰妻注云黰黑言发稠而黰黑也
　　沈鱼落鴈
　　丽情集有沈鱼落鴈之容有蔽月羞花之貌又庄子齐物论毛嫱丽姬人之所美也鸟见之髙飞鱼见之深入麋鹿见之决骤
　　惊鸿防龙
　　洛神赋其形也翩若惊鸿婉若防龙荣耀秋菊华茂春松髣髴兮若轻云之蔽月飘飖兮若流风之回雪
　　四妓不易
　　南宋萧惠开赴益州路经江陵时吉翰子在荆州与开有旧吉设女乐中有美者惠开求不得欲以四妓易之不许惠开怒斩吉纳其妓乃啓孝武云谤讪朝政
　　一军皆惊
　　唐宪宗时都统韩欲倚贼自重不欲淮西平恶李光顔忠力乃饰名姝教歌舞遣使以遗光顔曰公以君暴露于外恭进侍者慰君征行之勤光顔防诸将引使者以待姝至秀曼都雅一军皆惊视光顔曰战士皆弃妻子蹈白刃柰何光顔独以女色为乐为我谢公天子于光顔恩厚誓不与贼同生指心曰虽死不贰因悲咽泣下将卒数万皆感激流涕乃厚赂使者还之
　　回车
　　艺文类聚欲以千金笑回君流水车李白诗月寒江清夜沈沈美人一笑千黄金
　　蔵剑
　　萝山子曰丽色蔵剑厚味腊毒
　　月妖
　　唐武三思置一妾名素娥有殊色士大夫皆欲访观狄梁公亦在焉妾逃遁不见三思搜之在壁隙中语曰我花月之妖天遣奉公言笑梁公时之正人不可以见
　　花羞
　　五代梁故将刘鄩侍儿王氏有美色号花见羞
　　缝裳习歌
　　六朝词魏粲缝秋裳赵艳习春歌皆魏赵之美女也
　　弹弦击节
　　文选巴姬弹弦赵女击节巴姬赵女皆西蜀美女之总称又杜子美诗暖老须燕玉充饥忆楚萍
　　态浓意逺
　　杜子美丽人行长安水邉多丽人态浓意逺淑且真
　　肌香体轻
　　见宠妾

　　山堂肆考卷一百十三
<子部,类书类,山堂肆考>
　　钦定四库全书
　　山堂肆考卷一百十四　　明　彭大翼　撰形貌
　　丑男
　　家语耗土之民丑
　　子羽修行
　　史记澹台灭明字子羽武城人状貌甚恶欲事孔子孔子以为材薄既已受业退而修行行不由径非公事不见卿大夫南游至江从弟子三百人设取予去就名施诸侯孔子闻之曰吾以言取人失之宰我以貌取人失之子羽及观家语所记子羽有君子之容而行不胜其貌宰我有文雅之词而智不充其辩与史记相反
　　髙柴知名
　　髙柴字子羔貌甚恶为人笃孝知名孔门
　　欲观叔向
　　见荐举
　　请説子光
　　吕氏春秋伍子胥欲见吴王而不得客有言之于子光者见之而恶其貌不听其説而辞之客请之王子光光曰其貌适吾所甚恶也客以闻伍子胥子胥曰此易故也愿令王子居于堂上重帷而见其衣若手请因説之王子许之子胥説之半王子光举帷搏其手而与之坐説毕王子光大悦按吴王王僚也故事也
　　深目
　　见天
　　魋顔
　　史记蔡泽燕人也唐举熟视而笑曰先生曷鼻巨肩魋顔蹙齃膝挛吾闻圣人不相殆先生乎注云曷鼻谓鼻如蝎虫也魋顔谓顔貌魋囘如魋梧然也蹙齃谓鼻蹙眉膝挛谓膝又挛曲也
　　妻无与居
　　吕氏春秋人有大臭者其亲戚兄弟妻妾知识无能与居者自苦而居海上海上人有説其臭者昼夜随之而弗能去陈有恶人焉曰敦洽讐糜雄颡广顔色如浃頳垂眼临鼻长肘而盭陈侯见而甚悦之外使治其国内使制其身注云敦洽讐糜恶人名恶丑陋也制身制陈侯身也
　　母不欲举
　　周裴汝南先贤传周奕字彦祖钦頥折頞貌甚丑母不欲举其父曰吾闻诸圣贤之状皆有异于人兴我宗者必此儿遂举之注云钦或作敛頥颔也折曲也頞鼻茎也
　　睅目
　　左宣二年宋城华元为植廵功城者讴曰睅其目皤其腹弃甲而复于思于思弃甲复来注云睅目大皤腹大弃甲言亡师复言复归于思多须貌讥华元多鬓而又多须白帖睅目佐宋蹙頞佐秦頞与齃同
　　缺唇
　　唐方干字雄飞唇缺有司以为不可与科名连应十余举不第遂隐鉴湖数十年遇医补唇年已老矣人号曰补唇先生又性侮人尝与龙丘李主簿同酌李目有翳干作令讥李曰措大吃酒防盐军将吃酒防醤只见门外着篱未见眼中安障李答曰措大吃酒防盐下人吃酒防鲊只见半臂着襴不见口唇开胯一坐大笑
　　貌丑口呐
　　晋左思字太冲貌丑而口呐游遨于市羣妪乱唾之委顿而还又张载字孟阳貌甚丑陋每出人恶之輙掷瓦砾盈车
　　身短面长
　　五代桑维翰字国侨为人丑怪身短而面长尝临鉴自竒曰七尺之身不如一尺之面
　　頥隐肩髙
　　荘子曰支离防者頥隐于脐肩髙于顶
　　头大足短
　　前秦録苻雄字元才赵建武中拜龙骧军貌丑头大而足短军中号为大头龙骧
　　不可示逺
　　汉书承宫名播匈奴时单于使求见宫曰夷狄名非识实也臣状貌丑不可以示逺人乃以大鸿胪魏应代之又魏武帝将见匈奴使者自以形衰面陋不足以雄逺国以崔琰眉目踈朗须长四尺有威重使自代帝乃捉刀立牀头既毕令间谍问曰魏主何如匈奴使答曰魏主雅望非常然牀头捉刀人更英雄也
　　不堪补队
　　宋沈攸之诣领军刘遵考求补白丁队主遵考以为形陋不堪及明帝之世攸之以功为中领军封公遵考为光禄大夫攸之在御坐谓遵考曰形陋之人今何如帝问之攸之以实对帝大笑
　　自耻短陋
　　东汉冯勤祖偃长不满七尺常自耻短陋恐子孙似之也乃为子伉娶长妇伉生勤长八尺三寸仕尚书迁司徒
　　先观妍丑
　　胡讷见闻録江南李氏凡人欲见先画像观其妍丑廖克顺面青江南谓之廖黯子由是恶之不得入见
　　脚跛
　　唐封常清素瘠又脚跛髙仙芝陋其貌不纳常清怒曰以貌取人失之子羽公其念之
　　足挛
　　孔帖唐卢照隣客龙门山疾甚足挛一手又废
　　土木形骸
　　世説晋刘伶字伯伦身长六尺貌甚丑顇而悠悠忽忽土木形骸
　　猕猴状貌
　　唐欧阳率更状貌寝陋长孙无忌嘲之云谁令麟阁上画此一猕猴
　　貌寝而贵
　　史记田蚡以武安侯为丞相貌寝生甚贵注云生甚贵谓蚡自生尊贵之势特甚也
　　貌丑而文
　　唐卢携貌不扬尝以文上尚书韦宙韦氏子弟辄肆轻侮宙曰卢虽人物不扬观其文章有首有尾异日必贵
　　狗面
　　裴景秦书苻朗坚从儿初过江王忱与兄国寳命驾诣之沙门法伏问曰是王吏部兄弟乎朗曰非一狗面人心及一人面狗心者是耶盖忱丑而才国寳美而狠故也
　　麞头
　　唐李揆初苗晋卿数荐元载揆轻载地寒谓晋卿曰龙章凤姿之士乃不见用麞头鼠目之子乃求官耶载闻衔之
　　面狭长
　　后梁宗如周为度支尚书面狭长孝宣常戏之曰卿何谤经如周踧踖自陈不谤蔡大寳知其防笑谓之曰卿当不谤余经止应不信法华法华云闻经随喜面不狭长如周乃悟按大寳字敬仁
　　貌踈瘦
　　宋王冀公钦若貌踈瘦举止山野复赘于颈尝以文谒钱希白希白颇蔑视之有术者曰此乃人中之贵何可轻也钱曰中堂内便有此等宰相乎术者曰第恐不免事不逺矣
　　卢面蓝
　　见宠妾
　　安石面黒
　　宋吕惠卿尝语王荆公曰公面为防用园荽洗之当去荆公曰吾面黒耳非防也吕曰园荽亦能去黒公笑曰天生黒于予园荽其如予何
　　丑妇
　　王子秀曰以德论王嫱西施善毁者不能蔽其好以色论嫫姆倭傀善誉者不能掩其丑
