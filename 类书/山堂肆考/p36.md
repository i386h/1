<!-- { "loadSidebar": true } -->
　　凤翔府寳鸡县东南有陈仓山山有石类山鸡赵髙烧山鸡飞去晨鸣山头声闻三十里又按寳鸡县本汉陈仓县因秦文公获石鸡之异改今名
　　商洛
　　商洛山在西安府商县东南亦名楚山即秦时四皓隐处
　　拜相
　　拜相山在广西平南县城东南一在庆逺府城北二峰如笋崒嵂参天宋冯京祖茔在其下
　　招贤
　　招贤山在武康县西北晋郭文招贤之处故名福建建宁府崇安县有起贤山刘子翚朱子尝集扵此
　　囚女
　　囚女山在湖州府徳清县北东汉青州刺史姚恢与海昏侯沈戎过江欲卜居柯田山恢女宻报戎戎先居之恢囚女扵此因名
　　望夫
　　望夫山在太平府当涂县西北昔人适楚不返妻登此山望之乃化为石
　　抱子
　　抱子山在广西灌阳县东山势重叠如襁负然
　　夹儿
　　兖州府峄县北有夹儿山
　　东龛
　　东龛山在保宁府巴县之东又有南龛山在县南西龛山在县西北龛山在县北俱去县五里
　　南屛
　　杭州府城西有南屛山峰峦耸秀怪石玲珑峻壁横坡宛若屛障凌空而中峙者为慧日峰
　　西倾
　　西倾山在临洮府城西南即禹贡西倾因桓是来是也
　　北固
　　北固山在镇江府江中晋谢安蔡谟镇郡皆扵山上作库以储军资梁武帝幸之改为北固有寺曰甘露南麓有石如羊曰狼石相传云诸葛亮孔明坐其上与孙仲谋破曹公也西北有天津泉
　　侧立
　　侧立山在登州府福山县西北西向侧立特出羣峰之外
　　端坐
　　端坐山在广西太平府全茗州南形如人端坐
　　荐福
　　荐福山在江西饶州府东上有荐福寺
　　迎
　　迎祥山在叙州府庆符县东宋置祥州以此山名
　　问政
　　问政山在歙县东唐有干方外者学养气之术其从弟徳晦刺歙州徃访之徳晦为筑防扵此号问政山房尝有人蹑险攀萝到絶壁上苔藓昏蚀见有诗刻扵石上千寻练带新安水万花屛问政山自少云霞居物外不多尘土到人间凢二十韵
　　祈泽
　　应天府东南有祈泽山相传昔有法师结庵扵此讲法华经有龙女来听法师因曰可为开一泉乎数日后有清泉涌扵座南后人以祈祷多应故名
　　不见日月
　　巫峡即巫山在四川防州府巫山县东连亘七百里畧无断处自非亭午夜分不见日月水经此峡乃杜宇所凿以通江水又郭璞巫山赋巫山者巫咸以鸿术为帝尧医师生为上公死为贵神封扵此山因以名之
　　多产禽兽
　　隂山在外夷靼鞑国东西千余里草木茂盛多产禽兽汉时冒顿单于依阻其中后武帝夺其地匈奴入冦无所隐蔽过此未尝不哭
　　若耶
　　若耶山在绍兴府城东南旧传葛仙学道扵此
　　不其
　　不其山在山东莱州府即墨县汉郑康成教授扵此山下有书草大如薤长尺余
　　琅琊
　　琅琊山在滁州南晋元帝为琅琊王避地扵此因名唐大厯中李幼卿为刺史凿石引泉赋诗而琅琊之胜始闻宋贤出守文载金石而溪山之秘益显一在山东青州诸城县东南东枕大海齐景公欲遵海而南放扵琅琊即此
　　嶓
　　嶓山在陜西巩昌府西南禹贡导漾东流为汉即此山有异草名花骨空若食之令人无子按通典嶓山有二一在天水郡之上邽一在汉中府之金牛在天水者汉水之所出在汉中者漾水之所出天水即巩昌府汉时为天水郡按花骨空若二草名
　　文登
　　文登山在登州府文登县秦始皇尝集文士登此山论功徳
　　武当
　　防阳府均州南有武当山山有七十二峰三十六岩二十四洞五防五井三泉三潭初名仙室山又名太岳山真武奉元君逰覧至此改名太和其中一峰最高旧名天柱峰因栖止修炼后人谓非武不足以当此山改名武当以其山髙垅悛若博山炉一名篸岭又成都府治北有武担山
　　武林
　　武林山在杭州府西南汉地理志注云武林山武林水所出亦曰灵隐曰灵苑曰仙居或谓本名虎林唐因避讳改虎为武
　　文塔
　　文塔山在衢州府开化县治东一名文笔峰元鲁贞诗天低云有影日午塔无隂
　　买属石首
　　荆州记石首县阳岐山本属南平界胡伯始以本县境无山买此山上计偕簿也按本县指石首伯始汉胡广字广乃石首人
　　谋达汉隂
　　列子曰太形王屋二山方七百里髙万里北山愚公年且九十面山而居惩山北之塞出入之迂也聚室而谋曰吾与汝毕力平险指通豫南逹扵汉隂可乎杂然相许其妻曰以君之力曽不能损魁父之丘如太行王屋何且焉置土石杂曰投诸渤海之尾隐土之北运扵北海之尾邻人京城氏孀妻有遗男始齓跳徃助之寒暑易节始一反焉河曲智叟笑而指之曰甚矣汝之不慧以残年余力曽不能毁山之一毛其如土石何北山愚公长息曰汝之心固固不可彻曽不若孀妻弱子虽我之死有子存焉子又生孙孙又生子子子孙孙无穷匮也而山不加増何苦而不平河曲智叟亡以应操蛇之神闻之惧其不已也告之扵帝帝感其诚命夸蛾氏二子负二山一厝朔东一厝雍南自北冀之南汉之隂无陇断焉按太形即太行

　　山堂肆考卷十八
　　钦定四库全书
　　山堂肆考卷十九　　　　明　彭大翼　撰地理
　　防山
　　防山五岳之东岳也为兖州镇在兖州奉符县名蓬太空洞天唐天文志防娄枵其神主扵岱宗嵗星位焉
　　云阙
　　汉光武封泰山云气成宫阙
　　天门
　　汉官仪及防山记盘道屈曲而上凡五十余盘经小天门大天门仰视天门如从穴中视天牕山顶西岩为僊人石闾东岩为介丘东南岩为日观又东南为秦观秦观者望见长安呉观者望见会稽周观者望见齐也
　　报功
　　博物志防山一名天孙言为天帝孙也五经通义一日岱宗言王者受命易姓报功告成必扵岱宗也东方万物始交代之处宗长也言为羣岳之长也
　　纪号
　　白虎通王者受命必封禅封者増髙也禅者广厚也皆刻石纪号着已之功绩以自效也天以髙为尊地以厚为徳故増防山之髙以报天禅梁父之阯以报地
　　鲁瞻
　　诗鲁颂防山岩岩鲁邦所瞻
　　郑祀
　　左隐八年郑伯请释防山之祀而祀周公以防山之祊易许田三月郑伯使宛来归祊不祀防山也
　　尧封
　　史记齐桓既覇防诸侯扵葵丘而欲封禅管仲曰古者封防山禅梁父七十二家而夷吾所记者十有二焉昔无懐氏伏羲氏神农炎帝封防山禅云云黄帝封防山禅亭亭颛顼帝喾尧舜封防山禅云云禹封防山禅防稽汤封防山禅云云周成王封防山禅社首
　　虞望
　　虞书嵗二月东廵狩至扵岱宗柴望秩扵山川注云柴燔柴以祭天也望望秩以祀山川也秩者具牲币祝号之次第如五岳视三公四凟视诸侯其余视伯子男也
　　秦松
　　防山记秦始皇上防山风雨暴至休扵松树下封松为五大夫按五大夫官名
　　汉栢
　　防山南有庙种栢树千株大者十五六围相传云汉武所种
　　探防
　　风俗通岱宗上有金箧玉防能知人夀修短汉武探防十八因倒读曰八十其后果夀长八十
　　作丸
　　刘向列僊传崔文子防山山人好黄老术潜居山下作黄丸卖药有疫气者饮药即愈
　　稷丘雍琴
　　列僊传稷丘君者防山下道士汉武东廵泰山乃拥琴而拜
　　张忠凿釡
　　崔鸿前秦录处士张忠隐扵防山岩栖谷修养之法凿石为釡
　　头生白光
　　葛洪神僊传防山下有老父者失其姓名汉武东逰见老父鉏扵道间头上生白光
　　手翳芝草
　　曹植飞龙篇晨逰防山云雾窈窕忽逢二童顔色鲜好乘彼白鹿手翳芝草
　　三宫
　　茅君内传仙家凡有三十六洞天岱宗之洞周围三千里名曰三宫空洞之天
　　五祠
　　汉书五岳皆嵗三祠独泰山嵗五祠
　　览八极
　　李白游防山诗平明登日观举手开云闗精神四飞如出天地间黄河从西来窈窕入逺山凴崖覧八极目尽长空闲偶然值青童緑髪盈云鬟笑我晩学僊蹉跎凋朱顔踌躇忽不见浩荡艰追攀
　　小众山
　　杜甫望岳诗岱宗夫如何齐鲁青未了造化钟神秀隂阳割昏晓荡胸生层云决眦入飞鸟会当凌絶顶一览众山小
　　华山
　　华山五岳之西岳也为豫州镇在华州华隂县名太极总僊洞天少华山在华州东南连太华山太华山髙五千仭有芙蓉明星玉女三峰苍龙岭黒龙潭白莲池日月崖及僊掌石月之胜少华山其木多荆杞其兽多野牛其阳多防琈鸟多赤鷩宋时此山尝自摧被害者甚众今摧处乱石犹存
　　少隂
　　白虎通西方少隂用事万物生华故曰华山华山记山顶有池生千叶莲花服之羽化因曰华山
　　太白
　　唐天文志鹑首实沉其神主扵华山太白位焉太白山即鬼谷子授苏秦佐国之术处其祠庙在长安
　　神博
　　韩子曰秦昭王令工施钩梯而上华山以松栢之心为博箭长八尺棋马八寸勒之曰昭王常与天神博扵此
　　神开
　　见山巨灵擘开
　　重岭
　　华山记华山高嵓四合重岭秀起
　　二岑
　　述征记华山有二岑髙五千仭广十里自小岑迄岭表如削成
　　猎师见女
　　列仙传毛女在华阴山中山客猎师世世见之体生毛自言秦始皇宫人
　　度世追父
　　神僊传衞叔卿常乗虚驾白鹿见汉武帝帝将臣之叔卿不言而去帝悔求得其子度世令追其父度世登华岳见其父与数人博于石上勅度世令还
　　归马
　　周书归马于华山之阳放牛于桃林之野
　　骑龙
　　列僊传呼子先者汉中关下卜师夀百余歳临去呼酒家妪令急装有僊人持二茅狗来一与子先一与酒妪因各骑之乃龙也上华阴山常于山上大呼言子先酒母在此
　　仲到顶
　　华山记王仲欲登莲花峯约寺僧云到峯顶当起烟为信翌日持火而登僧之果有烟起留二旬乃下僧问之云峯顶有池菡萏盛开其中又有破鐡舟存焉
　　文公逰巅
　　李肇国史补韩文公逰华岳之巅顾视其险絶恐栗度不可下乃发狂恸哭欲缒遗书以为诀沈顔谓文公假事讽时寓意扵此盖愤趋荣贪位者之若陟悬崖险不能止然后叹不知税驾之所焉可及矣
　　素卓白马
　　史记秦始皇三十六年秦人郑容为始皇使从关东来至华隂望见素车白马从山上下知其非人止道左而待之遂持璧与郑容曰为我遗滈池君今年祖龙死郑容问其故忽不见置其璧去注云滈池君水神也江神以璧遗滈池之神告始皇之将终也秦以水徳故其君将亡水神先自相告祖始也龙君象谓始皇也
　　朱鬒紫衣
　　六帖唐主车驾次华隂山见岳神数里迎谒上召诸巫问神安在独老巫阿马婆奏云在路左朱鬒紫衣迎陛下上顾笑之及上至庙见神櫜鞬俯伏庭东南大栢树下上加礼敬寻诏先诸岳封为金天王
　　受金丹
　　列僊传马明生从安期先生受金液神丹方乃入华隂山合金液不乐升天但服半剂为地僊
　　鸣石鼓
　　华山记山有灵泉二所一名蒲池泉一名太上泉池北有石鼓父老相传尝有闻其鸣者
　　通帝座
　　李白登华山落鴈峯曰此山最髙呼吸之气想通帝座矣恨不携谢脁惊人诗来搔首问青天耳
　　通天门
