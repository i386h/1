<!-- { "loadSidebar": true } -->
　　博物志澹台灭明之子溺死于江弟子欲收而塟之灭明止之曰蝼蚁何亲鱼鳖何仇弟子曰何夫子之不慈乎答曰生为吾子死非吾鬼遂不收塟
　　坎瘗于路
　　潘安仁西征赋殀赤子于新安坎路侧而瘗之亭有千秋之号子无七旬之期注云潘子以三月士寅生五月甲辰殀止六十余日也
　　子死不忧
　　列子云魏有东门吴年四十有一子丧之而不忧其相室曰公子爱子也天下无有今子死不忧何也东门吴曰吾尝无子之时不忧今子死乃与向日无子同吾何忧焉
　　子死不哭
　　檀弓文伯之丧敬姜据其牀而不哭曰昔者吾有斯子也吾将以为贤人也吾未尝以就公室今及其死也朋友诸臣未有出涕者而内人皆行哭失声斯子也必多旷于礼矣夫
　　悔无日防之明
　　东汉杨彪位至太尉见汉祚将终称脚挛不复行积十年子修为曹操所杀操见彪问曰公何瘦之甚答曰悔无日防先见之明犹懐老牛防犊之爱操为之改容按汉书日防子两人皆爱为帝弄儿常在帝侧弄儿或自后拥帝项日防在前见而目之其后弄儿壮大自殿下与宫人日防适见遂杀弄儿弄儿即日防长子也
　　叹无延陵之髙
　　豫章太守顾劭雍之子也在郡卒雍时盛集僚属围棋外啓信至乃无儿书虽神色不变而心了其故以爪搯掌流血沾襟客散方叹曰已无延陵之髙岂可使有丧明之责于是割情散哀顔色自若
　　感念亡儿
　　世説庾亮儿遭苏峻难遇害诸葛道明女为亮儿妇既寡将改适与亮书及之亮答曰贤女尚少故其宜也感念亡儿若在初没
　　大恨亡子
　　续晋阳秋郗超党戴桓氏为其谋主以父愔忠于王室不令知之将亡出一小书箱付门生云本欲焚此恐家君年尊必以伤感而毙我亡后若大损眠食则呈此箱愔后果恸悼成疾门生乃如超防则与桓温往反宻计愔见即大怒曰小子死恨晚后不复哭按愔字方回超字嘉賔
　　吾軰钟情
　　晋王衍丧防子山简吊之衍悲不自胜简曰孩抱中物何至于此衍曰圣人忘情最下不及情然则情之所钟正在吾軰简服其言更为之恸
　　天下痛心
　　晋陶侃子瞻为越骑与卞壸同死于苏峻之难王愆期谓侃曰贤子越骑酷没天下为公痛心况慈父乎
　　二子同亡
　　晋王祥二子烈芳同时而亡将死时烈欲还塟旧土芳欲畱塟京邑祥流涕曰不忘故乡仁也不恋本土达也二子俱有焉
　　三子尽失
　　唐孟东野连产三子不数日尽失之防老念无后以悲友人韩退之推天假其命以喻之
　　丧子混元
　　晋魏舒子混元先卒朝野咸谓阳元悲必过恸阳元退而叹曰吾不及庄生逺矣岂以无益自损乎遂不复哭
　　丧子崔儿
　　白乐天丧子崔儿诗云书报微之晦叔知欲题崔字泪先垂文章千秩官三品身后传谁庇廕谁刘禹锡吟白诗怆然寄题云吟君苦调我沾缨能使无情尽有情四望车中心未释千秋亭下赋初成庭梧已有雏栖处池鹤今无子和声从此期君比琼树一枝吹折一枝生后乐天无子以侄孙阿新为之后
　　丧师
　　檀弓事师无犯无隠左右就养无方服勤至死心丧三年
　　庐塜
　　史记孔子丧鲁城北泗上弟子三年心丧毕相诀而去唯子贡庐于塜凡六年
　　餙棺
　　檀弓孔子之丧公西赤为志焉餙棺墙置翣设披周也设崇殷也绸练设旐夏也注云孔子之丧赤以餙棺荣夫子故为盛礼备三王之制以章明志识焉
　　奔丧
　　东汉桓荣字春卿师事九江朱普普卒荣乃奔丧负土成坟
　　行服
　　魏王朗师事杨赐赐卒弃官行服
　　弟子服斩
　　郭禹师事郭荷荷卒禹服斩居庐
　　弟子服缞
　　江南野史江梦孙集门生讲释经义后梦孙卒年八十五塟之日自逺方至者防千人而服缞者百许
　　侯芭行丧
　　汉侯芭从扬雄受太法言雄卒芭负土成坟号曰墓行丧三年
　　半千行丧
　　唐王义方卒门人员半千何彦先行丧莳松栢于墓侧三年乃去
　　塟师士匄
　　燮助传吴人施士匄善左氏春秋由四门助教为博士卒于官弟子共塟之
　　塟师吴章
　　西京杂记云敞字幼孺在吴章门下章被王莽所杀无敢收塟者敞称章弟子收塟其尸于龙首山南岭下将军王舜髙其节比之栾布荐为谏议大夫
　　给假举哀
　　宋江休复字邻防尝言胡翼之凶讣至京师钱公辅学士与太学生徒百余人诣兴国戒坛院举哀又自陈师丧给二日假近时无复此事
　　出俸修供
　　苏东坡讣至京师王定国李豸皆有防文张耒时知颍州闻坡卒出俸于荐福寺修供以致师尊之哀乃遭论列谪房州司马按耒字文潜苏门四学士之一也
　　祭享惟谨
　　辍耕录俞长孺字观光越之新昌人为寜国路儒学教授檇李顾徳玉字润之尝从观光先生学先生无子尝语人曰吾昔寝疾于杭润之侍汤药情若父子医为之感动弗忍受金我行且老必托之以死后访医吴中疾革趋舟归润之次尹山而卒明日至檇李润之奉其尸敛于家衰绖就位士人为润之来吊者润之拜之明年塟于海盐近顾氏先茔嵗时祭享惟谨或问师敛于家礼与润之曰吾闻师死哭诸寝又曰生于我乎养死于我乎殡非家敛之将尸诸草莽生服其训死而委诸草莽仁者弗为也闻者叹服
　　丧塟致诚
　　见义士【●】
　　丧友
　　仪礼注朋友虽无亲有同道之恩相为服缌
　　无质之悲
　　庄子送塟过惠子之墓顾谓从者曰郢人垩墁其鼻端若蝇翼使匠石斵之匠石运斤成风听而斵之尽垩而鼻不伤郢人立不失容宋元君闻之召匠石曰尝试为寡人为之匠石曰臣则尝斵之虽然臣之质死乆矣自夫子之死也吾无以为质吾无与言之矣又淮南子曰惠施死而庄子寝说言世莫为语也
　　祝予之叹
　　世説羊孚年三十一卒桓与羊欣书曰贤从情所信寄暴疾而殒祝予之叹如何可言按公羊传子路亡子曰噫天祝予何休曰祝者断也按孚乃欣从祖故云贤从
　　为友奔丧
　　东汉范式字巨卿山阳金乡人为郡功曹其友张劭字元伯疾笃同郡郅君章殷子征省视之劭临尽叹曰恨不见吾死友子征曰吾与君章非死友耶劭曰若二子者吾生友耳山阳范巨卿所谓死友也寻卒式忽梦劭冕垂缨屣履而呼曰巨卿吾以某日死某日塟子未我忘岂能相及式觉寤悲叹泣下具告太守请往奔丧便具朋友之服驰赴之式未及到而丧已发引柩不肯前其母抚之曰元伯岂有望耶遂停棺移时见有素车白马号哭而来其母曰是必范巨卿也巨卿既至叩棺言曰行矣元伯死生异路永从此辞会塟千人皆为挥涕范执绋引柩丧乃得前
　　为友报讐
　　东汉郅恽字君章友人董子张父为乡人所害及子张病将终恽往之子张视恽歔欷不能言恽曰吾知子不怨天命而痛仇不复也子在吾忧而不手子亡吾手而不复恽即将客遮仇人取其头以示子张子张遂死
　　恸哭窦武
　　东汉陈蕃窦武为中官所害郭林宗哭之于野恸既而叹曰人之云亡邦国殄瘁
　　致酹黄琼
　　皇甫谧髙士传徐穉字孺子仁让闻于天下黄琼辟为公府不诣黄死穉负笈徒歩三千里到琼墓致酹
　　无与为善
　　郑子产归未至闻子皮卒哭且曰吾无与为善矣唯夫子知我也
　　谁能更容
　　魏崔浩诛眭夸为素服受乡人吊唁叹曰崔公既死谁能更容眭夸
　　过垆而叹
　　世说晋王濬冲为尚书令着公服乗轺车经黄公酒垆下过顾谓后车客曰吾昔与嵇叔夜阮嗣宗共酣饮于此垆竹林之防亦与其末自嵇生天阮公亡以来便为时所覊绁今日视此虽近邈若山河
　　闻笛而悲
　　见故人
　　向牀作驴鸣
　　世说孙子荆以有才少所推服唯雅知王武子武子丧时名士无不至者子荆后来临尸恸哭賔客无不垂涕哭毕向灵牀曰卿尝好我作驴鸣今我为作体似真声賔客皆笑孙举头曰使君軰存令此人死又王仲宣好驴鸣既塟文帝临其丧顾谓同逰曰王好驴鸣可作一声送之坐客皆作驴鸣
　　临殡着麈尾
　　世说王长史蒙病笃寝卧灯下转麈尾观之叹曰如此人曾不得四十刘尹惔临殡以犀柄麈尾着王柩因恸絶注云蒙以永和初卒年三十九也惔与至交及卒深悼之
　　幼舆哭卫玠
　　晋洗马卫玠以永嘉六年六月二十日亡塟南昌城许征墓东玠初薨谢防舆鲲发哀于武昌感恸不自胜人问子何恤而致哀如是答曰栋梁折矣何得不哀
　　杨素诔柳
　　北史柳字匡道博渉羣书辞采雅赡与杨素为莫逆交柳卒素诔之曰山阳王弼风流长逝颍川荀粲零落无时修竹夹池永絶梁园之赋长杨映沼无复洛川之文
　　絶弦终身
　　吕氏春秋伯牙鼓琴钟子期听之方鼓琴志在泰山子期曰善哉乎鼓琴巍巍乎若泰山俄顷志在流水子期曰善哉乎鼓琴汤汤乎若流水钟子期死伯牙破琴絶弦终身不复鼓之按伯牙姓余字伯牙
　　鼓琴数回
　　晋顾彦先荣平生好琴及丧家常以琴置灵牀上张季鹰往哭之不胜其恸径上牀鼓琴作数回竟抚琴曰彦先颇复赏此不因又大恸遂不执孝子手而出
　　灵前酌酒
　　北史夏侯夬字元廷魏骠骑将军道迁子也姓好酒与南人辛谌江文遥终日酣饮恒相谓曰人生局促何殊朝露脱有先亡者当于良辰美景灵前饮燕倘或有知庶共为乐及夬亡后三月上巳诸人相率至夬灵前酌酒尔日天隂室中微暗咸见夬在坐衣服形容不异平昔时执杯酒似若献酬但无语耳
　　墓旁赋诗
　　北史裴茂伯闻喜人魏冀州刺史徽之后也性嗜酒致殒殡于家园友人常景李浑王元景卢元明魏季景李骞等于墓防致酒设祭哀哭涕泣一饮一酬曰裴中书魂而有灵知吾曹也乃各赋诗一篇李骞以魏收亦与之友寄以示收收在晋阳亦作诗云临风想度对酒思公荣时人以伯茂性诞傲谓收诗颇得其事实
　　嫁遣孤女
　　唐刘晏与邓景山友善景山卒家寒晏屡经纪之嫁其孤女又李元为河阳节度使韩充为牙将未防元领宣武召充主亲兵元谓充曰我知君旧矣吾儿不才无足累君者二女方幼愿以为托遂辞去后元没充为嫁二女周防其家
　　教导孤儿
　　唐郑畋字台文父亚任桂管观察使畋生于桂州小字桂儿时西门思恭为监军有诏征赴阙亚送于郊自以衰年以畋托之曰他日愿以桂儿为念言讫然流涕思恭志之及为神策中尉亚已卒思恭使人召畋待如甥侄选师友教导之后畋官至将相
　　如见元賔
　　韩退之答李师锡书曰李元賔既没其文益可贵思元賔而不见见元賔之所与者则如见元賔焉
　　尚有贡父
　　苏子瞻云刘原父没尚有贡父在毎与语强人意今复死矣何时复见此俊杰人乎
　　缙绅流涕
　　东汉蔡中郎死缙绅诸儒莫不流涕郑康成闻而叹曰汉世之事谁与正之
　　宾客抆睫
　　元祐党籍皆一时名贤逮宣和中往往多在鬼録独刘器之范徳儒二公在未防器之讣至晁以道对宾客诵南岳新摧天柱峯之句至哽咽不得语客皆抆睫以道徐曰耆哲凋丧殆尽缓急将奈何
　　鬻衣治葬
　　宋侯可字无可华隂人少与申顔为友顔病重千里为求医未归而顔死目不瞑人曰其待侯君乎且敛而可至抚之乃瞑顔无子不克葬可辛勤百营鬻衣相地卒葬之
　　具礼改葬
