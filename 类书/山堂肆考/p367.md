<!-- { "loadSidebar": true } -->
　　洪刍香谱汉金日防入侍欲衣服香洁辟除秽气自合一香带之武帝果悦
　　返魂
　　香谱司天主簿徐肇遇苏氏子德竒者自言善为返魂香手持香炉懐中取一帖白檀香末撮于炉中烟气袅袅直上德竒防吟曰东海徐肇欲见先灵愿此香烟用为引导尽见其父母髙曽人死经八十年已上者则不可返矣
　　起疫
　　续博物志月氏国使者献神香曰香能起夭残之死疾后元元年长安疫死者大半帝分香烧之死未三日者皆活芳气三月不歇名返魂香
　　辟邪
　　汉唐公主皆乗七宝步辇四面缀香囊贮辟邪瑞麟香
　　涂身
　　金颜香出大食真腊国者乃松树脂也有淡黄色者有黒色者擘开雪白者为佳夹沙石者为下其气能聚众香畨人以之和香涂身又国语鲁庄公束缚管仲以予齐使齐使受之而退比至三衅三浴之注云以香涂身曰衅
　　拂手
　　庭珪香谱涂肌拂手香皆出占城国土人以脑麝诸香捣和而成或以涂肌或以拂手其香经数宿不散
　　九和
　　三洞珠囊天人玉女持罗天香案玉炉烧九和香又清异録袁象先判衢州时幕客谢平子癖于焚香至忘形废事同僚苏收戏刺一札伺其亡而投之云百和参军谢平子
　　三勺
　　清异録长安宋清以鬻药致富尝以香剂遗中朝搢绅题曰三勺煎焚之富贵清玅其法止于龙脑麝末精沉等耳述异记南海出千步香
　　知见
　　佛书有解脱知见香黄山谷报贾天锡惠宝薫诗当念真富贵自薫知见香又杨诚斋烧香诗平生饱识山林味不奈此香殊娬媚呼儿急取蒸木樨却作书生真富贵
　　闻思
　　黄山谷论香有闻思香取楞严经观音所言从闻思修入三摩地因以名香
　　辟寒
　　唐同昌公主有外国所贡辟寒香
　　亚湿
　　亚湿香出占城国乃土人以十种香捣和而成体湿而温气和而长
　　生熟速
　　廷珪香谱伐树去木而取香者谓之生速树仆于地木朽而香存者谓之熟速其树木之半存者谓之暂香黄而熟者为黄熟通黒者为夹栈
　　黄紫檀
　　后唐龙辉殿安假山水一铺沉香为山阜蔷薇水苏合油为江池苓藿丁香为林树薫陆为城郭黄紫檀为屋宇白檀为人物方围一丈三尺城门小牌曰灵芳国
　　醮星
　　本草降真香主天行时气烧之或引鹤降可醮星辰
　　伴月
　　五代徐或遇月夜露坐中庭但爇佳香一炷号伴月香
　　景公台上
　　洪刍香谱宋景公烧异香于台上有野人披草负笈叩门而进是为子韦世司天部
　　李主帐中
　　江南李主帐中香法以鵞梨蒸沉香用之
　　季和过炉
　　襄阳记刘季和性爱香常如厠还辄过香炉上主簿张坦曰人名公作俗人不虚也季和曰荀令君至人家坐席三日香比我何如坦曰丑妇效颦见者必走公欲人遁走耶季和大笑
　　楚客泥壁
　　唐宗楚客造新第屑沉香粉以泥壁门开则香气蓬勃
　　味类笃耨
　　廷珪香谱苏合香油亦出大食国气味大类笃耨按笃耨树如松桧香藏于皮老而脂自流溢者名为白笃耨其香冬凝而夏融因而取之者名曰黒笃耨夏融时土人盛之以瓠瓢其香多渗于瓢故防瓢而之名曰笃瓢
　　树类丝瓜
　　本草出三佛齐国树类丝瓜冬取其根晒干用之
　　卞山文石
　　卞山在湖州山下有无价香有老母拾得一文石光彩可翫偶坠火中异香闻于逺近收而宝之每投火异香如初
　　交州都梁
　　按广志都梁出交广形如藿香又荆州记都梁县有山山有水清浅其中生兰因名都梁
　　流胶
　　杂俎安息香树出波斯国国人呼为辟邪树树长三尺皮色黄黒叶有四角经寒不凋二月开花黄色心防碧不结实刻其树皮胶流出如饴至六七月坚凝乃取之烧可通神明辟众恶一説树如苦练大而直叶类羊桃而长
　　滴乳
　　乳香一名薫陆香出大食国之南数千里其树类松以斧斫之脂溢于外结而成块上品为拣香圆大如指头今俗所谓滴乳次曰瓶乳又次曰乳塌又次曰黒塌又次曰水塌杂品而碎者曰斫削簸为尘者曰纒末又广志今人通谓乳香为薫陆葢薫陆是总名乳香是薫陆中乳头也
　　比类朝士
　　刘宋范香序麝本多忌过分必害沉实易和盈斤无伤零藿惨虐詹唐粘湿甘松苏合安息郁金捺多和罗之属竝被于外国无取于中土又枣膏昏蒙甲馢浅俗非惟无助于馨烈乃当弥増于尤疾也按祝公云范序所言悉以比类朝士麝本多忌比庾憬之枣膏昏蒙比羊保甲馢浅俗比徐湛之甘松苏合比惠休道人沉实易和葢自比也
　　彩绘小儿
　　清异録以龙脑为佛像者有矣未见着色者也汴都龙兴寺惠乗宝一龙脑小儿雕制巧妙彩绘可人
　　香赐崔
　　唐昭宗以香赐崔御题曰刀圭第一香酷烈清妙其大如豆而焚之则终日旖旎
　　香赐紫霄
　　道士谭紫霄有异术闽王昶奉之为师月以山水香给之
　　阅道告天
　　宋赵阅道凡旦昼所为夜必焚香以告于帝又王缙为两京提刑官决死囚则焚香告天曰吾若有私天地共诛
　　志崇供佛
　　僧志崇供佛以紫茸香上品茶
　　香炉
　　香炉有雕木埏土为之者有以涂金为狻猊麒麟鳬鸭之状空其中以燃香使烟自口出以为玩好者也丁谖被下
　　西京杂记长安巧工丁谖作卧斋香炉又作被下香炉为机环运之四周
　　元宝帐前
　　开元遗事都下大豪王元宝好宾客务华侈尝于寝帐牀前雕矮童二人捧七宝博山炉自暝焚香彻晓其骄贵如此
　　象山海
　　吕大临考古图香炉象海中博山炉下盘贮汤使润气蒸香以象海之四环
　　镂禽兽
　　丁谖又作九层博山香炉镂以奇禽怪兽自然能动
　　崇先信佛
　　祥记费崇先少信佛法以鹊尾香炉安置于膝前
　　宗超行道
　　宗超尝露坛行道奁中香尽自然满溢炉中无火烟自出
　　睡鸭
　　唐李商隠诗睡鸭香炉团夕熏宋黄山谷诗瓦沟鸣急雪睡鸭照华灯
　　蟠龙
　　齐刘绘博山香炉诗蔽亏千种树出没万重山上镂秦王子驾鹤乗紫烟下刻蟠龙势矫首半衔莲
　　银涂
　　晋东宫旧事皇太子纳妃有银涂博山香炉
　　金镂
　　邺中记石季龙冬月为帐四角安纯金银凿镂为香炉
　　灯
　　吕静韵集无足曰灯有足曰锭汉赋金缸唐诗银缸及月缸星缸红缸等皆灯名
　　鳯脑
　　拾遗记周穆王有鳯脑之灯为水荷以葢其上又设常生灯
　　駞头
　　张敞东宫旧事太子有铜駞头灯铜倚灯纳妃有金涂四尺长灯银涂二尺连盘灯
　　螭衔
　　西京杂记汉髙祖入咸阳宫秦有青玉五枝灯髙七尺五寸下作蟠螭口衔灯燃则鳞甲皆动炳焕若列星盈盈焉
　　龙
　　洞记汉武帝燃芳苡灯于阁上光色紫有白鳯黒冠黒龙馵足来戏于阁
　　龙膏
　　拾遗记海人乗霞舟以雕囊盛数升龙膏献燕昭王王坐通云之堂燃龙膏为灯火色曜百里烟色如丹
　　豹髓
　　洞冥记汉武帝既躭于灵怪尝得丹豹之髓白鳯之膏磨青锡为屑以纯苏油和之照于神坛夜暴雨火光不灭有霜蛾如蜂赴火侍者举麟须拂拂之
　　九光
　　汉武帝内传西王母遣使谓帝曰七月七日我当暂来帝至日扫除宫内燃九光之灯又西京杂记汉时元夕燃九华灯于两山之上照见百里之外
　　百华
　　王朗秦故事百华灯树正月朔朝贺殿下设于三阶之间端门外设五尺三尺灯月照星明虽夜犹昼又开元遗事韩国夫人常造百枝灯髙八十丈每防之光照数十里
　　鴈足
　　汉宣帝上林中有鴈足灯制度极佳
　　蚖脂
　　淮南子万毕术取蚖脂为灯置水中即见诸物
　　琉璃形
　　歳时杂记陇西穷州卖药朱家灯号天下第一以琉璃为诸物之形
　　莲藕状
　　西京杂记长安巧工丁谖作恒满灯九龙五鳯杂以芙蓉莲藕之状
　　无尽
　　维摩经诸弟子有法门名无尽灯譬如一灯燃百千灯皆燃
　　长明
　　江寜县寺有晋时长明灯至隋平陈犹不灭髙迈有长明灯颂畧云见外灯常明见内灯常明万恶自光中灭万善自光中生又罗隠常明灯诗晓似红莲开沼面夜如寒月浸潭心孤光自有龙神防雀蛾飞不敢侵
　　含辉
　　梁纪少瑜残灯诗残灯犹未灭将尽更含辉惟余一两焰裁得解罗衣
　　生晕
　　石曼卿灯诗廻麟抱双蔕倒鳯吐丹荣水宇寒生晕风防动有声烬垂金藕细影透玉荷清斗帐依东壁谁人梦不成
　　朱烬红荧
　　周庾信灯赋辉辉朱烬焰焰红荧乍九光而连彩或双花而并明
　　双花孤焰
　　宋杨廷秀寒灯诗老穉都眠我独醒寒灯半防伴三更双花忽作蜻蜓眼孤焰仍悬玉胆瓶
　　怕风
　　古今诗话南唐烈祖在徐温家作灯诗一防分明直万金开时惟怕冷风侵主人若也勤挑拨敢向尊前不尽心
　　愁雨
　　韩喜诗分影由来恨不同緑牕孤馆两何穷荧煌短焰长疑暗零落残花旋委空几处隔帘愁夜雨谁家当户怯秋风莫言明灭无多事曽比人生一世中
　　烛
　　秋官司烜氏掌以夫遂取明火于日以鉴取明水于月以共祭祀之明齍明烛共明水凡邦之大事共坟烛庭燎按夫遂阳遂鉴镜属世谓之方诸坟大也树于门外曰坟烛于门内曰庭燎所以照众也
　　致神张烛
　　汉武故事武帝所幸李夫人死甚思悼之齐人少翁言能致其神乃夜张明烛上居他帐中遥见李夫人不得就视
　　纳妃挂烛
　　皇太子纳妃挂同心之烛
　　絶缨出烛
　　见报恩
　　破柱续烛
　　鲁顔叔子独居一室夜大雨比屋舍崩有一女投之叔子令女执烛烛尽乃破屋柱续之至明不贰
　　分光夜绩
　　齐女徐吾者东海上贫妇与其邻妇李吾合烛夜绩徐吾最贫而烛不属或谓李吾曰徐吾烛数不属请无与夜绩徐吾曰妾以贫故起常先卧常后扫室陈席以待来者坐常处下为贫故也今一室之中益一人烛不为益明去一人烛不为益闇何爱东壁余光莫之能应遂复与夜绩
　　引光夜读
　　见笃学
　　云长秉烛
　　闗云长秉烛达旦
　　义恭献烛
　　后魏书世祖南伐刘义恭献蜡烛
　　申王烛奴
　　天宝遗事申王以龙檀木刻童子缘衣束带每遇夜集列执画烛谓之烛奴
　　国忠烛奴
　　唐杨国忠每家宴使婢各执一烛四行立呼为烛奴
　　燃烛奕棋
　　见奴
　　燃烛击毬
　　续世说五代淮南杨渥居丧昼夜酣饮燃十围之烛以击毬一烛费钱数万
　　旌上烛影
　　唐淮西用兵刘沔夜行有人授以双烛曰君当大贵后果至大将尝有烛影在双旌上
　　溷间烛泪
　　归田録邓州花蜡烛云是冦莱公法公自少富贵不防油灯虽厠溷间烛泪成堆杜祁公在官未尝燃官烛惟油灯一炷与客相对二公皆名臣奢俭不同如此然祁公寿考终吉莱公有南迁之祸虽其不幸亦可为戒
　　夜分灭烛
　　东轩笔记京师火禁甚严将夜分即灭烛士庶家有醮祭者必先闗厢吏以焚楮币在中夜之后也又费衮云唐火禁严甚罪抵死故元防之连昌宫词须覔得又连催特敇街中许燃烛街中燃烛亦常事至特敕乃许则火禁之严可知吴元济拒命禁人偶语于涂夜不燃烛裴晋公平蔡遂弛其禁徃来者不限昼夜蔡人始知有生民之乐
　　日昃出烛
　　见应举
　　一寸心
