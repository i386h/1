<!-- { "loadSidebar": true } -->
　　东汉王良东海人为司空司直妻子不入官舍布被瓦器司徒史鲍恢到东海过良家妻布裙曳柴从田中归恢曰我司徒人也故来受书妻曰妾是也苦掾无书恢叹息而去
　　壻不开书
　　唐刘宴任权潘炎乃其壻虽书疏报答未尝辄开时称有古人之节
　　竟达空函
　　晋桓温将以殷浩为中书令遗书告之浩欣然许焉答书虑有谬误开闭者十数竟达空函大忤温意由是遂絶
　　始为叠纸
　　唐卢光啓受知于租庸使张濬每致书凡一事别为一纸朝士效之盖重叠别纸自光启始
　　拜读父书
　　见子
　　善效人书
　　魏钟防与邓艾平蜀艾先入成都防善效人书艾章表白事皆易其言令悖傲矜伐又毁文王报书手作以疑之
　　丁宁欵宻
　　见督府
　　慰谕绸缪
　　吴质答曹子建书信到奉所惠贶发函伸纸是何文采之巨丽而慰谕之绸缪乎
　　音词流畅
　　沈约宋书徐湛之善于尺牍音词流畅
　　文采委曲
　　曹植答吴季冲书得所来信文采委曲晔若春华浏若清风
　　辞义髙逺
　　韩退之答山人书足下犹复以为可教贬损道徳乃至手笔简之辞义髙逺足下于故旧之道得矣
　　精爽飞越
　　刘越石书承问震惶精爽飞越
　　家书抵万金
　　唐王筠久在沙塲一日偶得家书曰抵得万金耳杜诗烽火连三月家书抵万金
　　良讯代兼金
　　陆机诗愧无杂佩赠良讯代兼金
　　奉书咫尺
　　史记广武君谓韩信曰君若遣辩士奉咫尺之书暴其所长于燕燕必不敢不聴从燕已从使諠言者东告齐齐必从风而服虽有智者亦不知为齐计矣师古注云八寸曰咫咫尺者言其简牍或长咫或长尺喻轻率也
　　任书浮沈
　　见江投书
　　授书嫌少
　　东汉严光传注侯霸使西曹侯子道奉书于严光求报光曰我手不能书乃口授之使者嫌少可更足之光曰买菜乎求益乎
　　求书先容
　　摭言唐大顺中顾云同羊昭业等脩史时刘子长仆射有清名昭业求髙逢休谏议书为先容谒之云潜启书阅之凡一幅但云昭业等拟将一尺三寸汗脚踏龙尾道并无一语及云云叹息而已
　　纳鞾
　　唐王锷节度淮南尝得无名书纳鞾中俄取他书焚之异日因小罪并以所告穷验众以为神明
　　投箱
　　摭言唐郑光业有一巨皮箱凡投书有可嗤者即投其中号曰苦海
　　以文求序
　　杜牧之作李贺序太和五年十月中半夜时舍外有疾呼传缄者某曰必有异亟取火来及发之果集贤学士院沈公书一道曰吾亡友李贺且死以其文求序
　　以诗代书
　　李白以诗代书答元丹丘青鸟海上来今朝发何处口衔云锦书与我忽飞去鸟去凌紫烟书留绮前开缄方一笑乃是故人传故人深相朂忆我劳心曲离居在咸阳三见秦草緑置书双袂间引领不暂闲长望杳难见浮云横逺山
　　青泥封书
　　东汉记邓训故吏知训好青泥封书从黎阳步推鹿车载青泥至上谷遗训
　　采牋为书
　　见宠妾
　　喜见手迹
　　东汉马融与窦伯向书曰孟陵奴来赐书见手迹甚欢喜
　　皆如面谭
　　唐髙祖曰房龄为吾儿陈事虽隔千里皆如面谭
　　勿报小纸书
　　晋何曽性奢侈人以小纸为书勅记室勿报
　　每用小却字
　　晋人帖中往往用小却字其意犹言少退也南史宋武帝纪帝疾召太子诫之曰谢晦数从征伐颇识机变若有同异必此人也少却可以防稽汀州处之
　　答书百函
　　南史刘穆之与朱龄石于齐武帝坐并答书自旦至日中穆之得百函龄石得八十函而穆之应对不废
　　枉书一束
　　杜工部暮秋枉裴道州手札率尔遣兴久客多枉友朋书素书一月凡一束虚名但防寒暄问泛爱不救沟壑辱齿落未是无心人舌存耻作穷途哭道州手札适复至纸长要自三过读盈把那须沧海珠入懐夲倚昆山玉
　　书有意理
　　蜀王平为镇北大将军生长戎旅手不能书所识不过十字而口授作书皆有意理
　　书多情昵
　　唐段成式与温庭筠等唱和往来书目为汉上题衿大抵多是闺闼中情昵事
　　不数附书
　　唐李翺答独孤舍人书曰所不数附书者因性颇慵懒便一切画断只作报书
　　不即答书
　　容斋随笔士大夫得交朋书间有懒傲不肯即答者尝记白乐天老慵一絶句云岂是交亲向我踈老慵自爱闭门居近来渐喜知闻断絶恼嵇康索报书按嵇康与山涛絶交书云素不便书又不喜作书而人间多事堆案盈几不相酬答则犯教伤义欲自勉强则不能久乐天所云正此也乃知畏于答书其来久矣
　　不奏属书
　　见试文
　　悉焚请书
　　厚徳録方谏议谨言为侍御史时丁谓被贬遣谨言籍其家得士大夫干请闗通者悉焚之不以闻世称其长者
　　不展家书
　　宋侍讲胡安定公瑗布衣时与孙明复石守道同读书泰山吃苦食淡终夜不寝十年不归得家问见上有平安二字即投之涧中不复展读
　　遂出私书
　　王荆公荐吕惠卿为参知政事惠卿既得位遂叛荆公出荆公平日私书有曰无使齐年知齐年谓冯京盖荆公与京皆辛酉生也又曰无使上知神宗始不悦荆公矣
　　书无日月
　　宋张文潜每见亲友书无日月便掷于地更不复观
　　书避名讳
　　宋荥阳吕公希哲尝言凡与交逰书闻其祖父知名于世者须避其名讳凡作书须先思及书之于几然后作书文潞公与故旧欵接一坐未尝犯其父祖名讳
　　无书得荐
　　司马公荐刘安世充馆职谓安世曰光居闲足下闻讯不絶及光居政府足下独无书此光之所以相荐也
　　通书得移
　　谈圃丁崖州多智数在海外时有一贩夫辄与数百缗任其货易嵗久不问商人疑其意且欲报之曰相公或欲见使虽死不避丁乃预计南京春宴必有中使在坐因作表丐还封为书投府坐约商人曰汝必于是日到仍须宴次投之商人欣跃而去至则如其言府坐得书俱不敢发欲匿之中使已见遂因中使回附奏自是得移光州其表云虽迁陵之罪大念立王之功多
　　露布
　　文心雕龙露布者露板不封布诸视聴也
　　倚马作
　　世説桓宣武北征鲜卑袁宏时从被责免官防须露布文唤袁倚马前令作手不辍笔俄得七纸殊可观王东亭在侧极叹其才袁宏云当令齿舌间得利观此则露布在晋已有之矣
　　下马作
　　后魏髙祖曰上马能击贼下马作露板惟孔脩之耳
　　书帛
　　晋王擒刘守光命掌书记王缄草露布缄不知故事书之于帛
　　标竿
　　后魏每战克欲天下闻知乃出帛于漆竿之上名曰露布
　　破萧鸾
　　魏髙祖车驾南伐以韩显宗统大军破萧鸾军斩其将髙法援等显宗至新野髙祖曰卿破贼斩帅殊益军势朕方攻坚何为不作露布对曰臣顷闻王肃获二三疋驴马皆为露布臣在东观每私哂之近虽仰慿威灵得摧丑虏斩获不多脱复髙曳长缣虚张功捷尤而效之其罪弥甚所以敛毫卷帛解上而已
　　破朱泚
　　唐兵部尚书于公异破朱泚收复京邑作露布曰肃清宫禁只谒寝园钟簴不移庙貌如故徳宗览之感泣失声
　　檄
　　释文檄激也下官所以激迎其上之书也
　　为檄责狄
　　周末时穆公令祭公谋父为威令之辞以责狄人此为檄之始战国时称为檄
　　为檄告楚
　　见报雠
　　为檄谕蜀
　　唐蒙通夜郎征发巴蜀吏卒千余人郡又多为发转漕万余人用军兴法诛其渠率巴蜀人大惊恐上闻之令司马相如作檄责唐蒙因谕巴蜀百姓以发卒之事非上本意
　　为檄移梁
　　东魏髙澄命军司马杜弼作檄移梁朝曰彼梁主者用舍乖方废立戾所矫情动俗饰智惊愚毒螫满懐妄敦戒业躁竞盈胸谬治清静朋党路开兵权在外必将祸生骨肉衅起腹心彊弩冲城长戈指阙徒探雀鷇无救府蔵之虚空请熊蹯讵延晷刻之命外崩中溃今实其时其后梁室祸败皆如弼言
　　作檄平蛮
　　唐李夷简徙帅劒南巂州刺史王颗积奸赃致蛮叛去夷简逐颗作檄谕祸福蛮落复平
　　传檄释难
　　东汉韩馥见民情皆归袁绍忌其得众恐将圗已尝遣从事守绍门不聴发兵讨贼乔瑁乃诈为三公移书传檄州郡説董卓之恶企望义兵以释国难馥方聴绍举兵
　　檄告刘备
　　陈琳字孔璋初避难冀州袁夲初以琳典文章令作檄以告刘备言曹公失徳不堪依附盍归本初后绍败琳归曹公曹公曰卿为本初移书但可罪状孤而已何乃上及父祖耶琳谢罪曰矢在上不可不发曹公爱其才不责之
　　檄召毛义
　　见县尹
　　驰檄发兵
　　朱泚乱崔造辄驰檄比州发所部兵二千以待命徳宗嘉之
　　草檄骂国
　　祖君彦负才尝郁郁思乱及为李宻草檄乃深斥主阙后宻败王世充见之曰汝为贼骂国足未答曰跖客可使刺由按君彦尝在宻幕下移檄州县列隋炀帝十罪天下遂震动故曰为贼骂国
　　檄让髙丽
　　唐李勣使元万顷草檄让髙丽而万顷乃讥其不知守鸭緑江之险莫支离报曰谨闻命徙兵固守由是唐兵不得入髙宗闻之投万顷于岭外
　　檄斥武后
　　骆宾王初为徐敬业府属为檄传示天下斥武后罪后读至一抔之土未干六尺之孤安在矍然曰有才如此而使之流落不偶宰相之过也
　　薛收口占
　　薛收为书檄露布或马上口占辞若素搆初不窜定
　　龄立办
　　房龄为秦王世民记室出入十年军符表檄驻马立办文约理赡初无草藁
　　楯上檄
　　北史颍川荀济曰大丈夫楯鼻上磨墨作檄文
　　囊中檄
　　唐杨再思舍逆旅有盗窃其衣囊再思遇之盗窘谢再思曰尔苦贫至此但囊中有檄尔无所事幸留之
　　作檄豪健
　　裴度表舒元舆掌兴元书记文檄豪健一时推许
　　捧檄呜咽
　　见兵制
　　轻重得体
　　东汉祢衡为黄祖作书檄轻重疎宻各得体
　　逺近咸耸
　　唐郑畋与泾源程宗楚鄜延李孝恭等约盟传檄天下时王命不出劒门四方谓王室不能复兴及畋檄至逺近咸耸各治兵思立功奔问行在黄巢大惧不敢西向
　　檄如狼毒
　　唐王义再迁左台侍御史每移檄州县所至震慴义辄自诧曰我文檄如狼毒野葛
　　檄如雉走
　　唐杜牧平党项表雉走檄书逺近同至
　　移檄黄巢
　　唐郑綮补庐州刺史黄巢掠淮南綮移檄请无犯州境巢笑为敛兵本州独完
　　移檄克用
　　卢汝弼为梁移檄于李克用中有句云致赤子之流离自朱邪之板荡谓人曰天生朱邪赤子供我之笔
　　檄如飘风
　　李白送安西幕府綉衣貂裘明积雪飞书走檄如飘风
　　檄如流星
　　李白古风羽檄如流星虎符合専城











　　山堂肆考卷一百三十二
　　钦定四库全书
　　山堂肆考卷一百三十三　明　彭大翼　撰字学
　　书法
　　扬子曰书心画也心画形君子小人见矣説文依类象形之谓文形声相益之谓字着于竹帛之谓书取夬
　　周易上古结绳以治后代圣人易之以书契盖取诸夬
　　效奎
　　孝经援神契奎主文章苍颉效象宋均注奎星屈曲象钩有似文字之画
　　龙藏
　　史记苍颉黄帝下臣观鸟迹象之以作文字鬼夜哭龙潜藏注云谓有文字恐人书故鬼哭龙藏也
　　兔哭
