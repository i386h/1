<!-- { "loadSidebar": true } -->
　　东汉袁绍问陈元方曰卿家君在太丘逺近称之何所履行元方曰强者绥之以徳弱者抚之以仁
　　敦业崇利
　　唐制县有六等之差凡一千五百七十三县令各一人掌导扬风化抚字黎氓敦四民之业崇五土之利京都所治为赤县旁邑为畿县其余则以户口多少地之美恶为差四千户为望三千户以上为二千户以上为上千户以上为中不满千户为中下五百户以下为下又宋哲宗朝吏部上言县令罢任委知州通判考察课绩以徳义有闻清谨明着公平可称恪勤匪懈为上善以狱讼无寃催科不扰赋役均平为治事之最屏除奸盗赈恤困穷为抚养之最分三等及七事为上五事为中余为下
　　单车就路
　　东汉孔奋字君鱼扶风茂陵人为姑臧长力行清洁为众所笑以为身处脂膏不能自润被徴单车就路吏民羌胡赋敛牛马器物追送之一无所受
　　单歩之官
　　魏志崔林除傿令清贫单歩之官又冯元淑厯浚仪始平二县单骑赴职未尝以妻子之官所乘马至午后不与刍豆曰令作斋马
　　不谢公主
　　东汉董宣为洛阳令湖阳公主苍头杀人宣格杀之光武使谢主宣两手据地终不肯俯帝勅彊项令出宣卒家无余财以布被盖尸妻子守哭帝嗟叹赐以金帛按彊项言不低屈也出杨震注后唐王曰吕琦彊项肯视朕为人主耶亦是此意
　　不承贵人
　　梁沈防之吴兴人性疎直为丹徒令自以清介不事左右谮言日至遂鎻系尚方叹曰愿一见天子足矣上召问曰复欲何陈答曰臣坐清所以获罪上曰清何故获罪曰无以承奉要人上曰要人为谁防之以手版四面指曰此赤衣诸贤皆是上知其无罪重除丹徒令入县界吏人之谓曰我今重来当以人肝代米不然清名不立
　　劝人生业
　　东汉仇览一名香字季智年四十为蒲亭长劝人生业为制科令令子弟就学期年大化民有陈元独与母居母诣览告元不孝览惊曰吾近日过元舍庐落整顿耕耘以时此非恶人当是教化未至耳乃亲到元家为陈人伦譬以祸福元感悟卒为孝子
　　教民耕桑
　　唐韦维徙河内令教民耕桑民为刻石颂徳














　　山堂肆考卷七十六
<子部,类书类,山堂肆考>
　　钦定四库全书
　　山堂肆考卷七十七　　　明　彭大翼　撰臣职
　　县尹【下】
　　飞蝗不入界
　　东汉郑为驺令郡人得遗寳悬于道求主还之春大旱驺独致雨永平十五年蝗起泰山独驺界不入
　　猛兽皆渡江
　　庾黔娄为编令先时县多猛兽至此皆渡江去汉刘平为全椒长五日一听事先是邑多猛兽每为人害平视事三日兽皆南渡百姓怀惠或増赀就赋或减年从役刺史行部狱无系囚
　　两县皆理
　　汉薛宣字赣君为左冯翊颍阳县大其令薛恭未尝理粟邑县小其令尹长才有余宣乃奏与恭换县二人领县后两县皆理
　　两县兼治
　　宋郭奉世知永新县泰和民苦其令诉诸上司欲得奉世治其邑漕司檄以往而永新民不可奉世乃寓两县之佛舎兼治焉
　　茂宰
　　谢晖诗茂宰深遐眷按茂宰谓英茂之宰也或云汉卓茂为宻令有声故诗人用此以比宰邑者
　　神君
　　晋良吏乔智明字元达以徳行著称为隆虑令民爱之号曰神君北京张谭为和宁令百姓爱之如父母号曰慈君汉崔瑍为汲县令开渠溉稻民赖其利为政七年长老歌之曰天降神明君作我慈仁父临民布徳泽决渠作甘雨宋登为汝隂令号曰神父及卒人家配社祀之
　　喜为亲屈
　　东汉庐江毛义以行谊称于乡里南阳张奉慕义名往候之坐定而府檄适至以义守安阳令义捧檄而入喜动顔色奉心贱之辞去后义母死徴辟皆不至奉乃叹曰贤者固不可测往日之喜乃为亲屈也
　　鬓为民焦
　　五代南唐廖凝为都昌县宰以防自守秩满题诗修江寺五斗徒劳更折腰三年两鬓为民焦今朝解印言归去还挈来时旧酒瓢
　　投书
　　鲁国先贤传孔翊为洛阳令置水庭前得嘱托书皆投之水中一无所发
　　阁诏
　　唐何易于为益昌令盐铁官防取茶利诏下所在毋敢隠易于曰益昌人不征茶且不可活矧厚敛毒之乎命吏阁诏吏曰天子诏何敢拒吏坐罪公得免窜耶答曰吾敢爱一身移暴于民乎亦不使罪尔曹即日焚之观察使素贤易于不之劾
　　植花
　　晋潘岳为河阳令多植桃李花人号曰河阳一县花
　　种柿
　　宋沈瑀为建徳令教民一丁种桑十五株柿及梨枣各四株女丁半之
　　父疾弃官
　　南北朝庾黔娄易子也少好学性至孝仕南齐为孱陵令政有异绩父在家遘疾忽心惊流汗即弃官归每夕稽颡北辰求以身代
　　母疾去官
　　孔奕为全椒令以母疾去官百姓哭送之
　　为百城表
　　梁乐法才为建康令不受俸秩比去积至百金竟输台库武帝嘉其清白曰居职若此可为百城表矣
　　为三辅最
　　隋苏威荐房恭懿为新丰令政为三辅之最上呼至榻前问以理人之术谓诸朝集使曰房恭懿志存体国爱飬我民卿等宜师之因擢为海州刺史
　　凯之垂帘
　　刘宋顾凯之字伟仁为山隂令邑三万户凯之能御繁以约昼日垂帘门堦闲寂自宋氏为山隂者莫能尚也
　　贾郁批榜
　　五代贾郁补仙游令性峭直不容人吏文过及受代一吏酣酒郁怒曰当再典此县必惩之吏扬言公若再来犹铁船渡海后郁果再典旧邑时醉吏盗库钱数万下狱具状郁批榜尾曰窃铜镪以润家非因鼔铸造铁船而渡海不假鑪槌
　　防人争鸡
　　南宋傅琰字季珪为山隂令有二野父争鸡不决琰各问以食鸡一人云粟一人云豆乃破鸡得粟罪言豆者
　　许盗格虎
　　唐元徳秀为鲁山令捕获盗贼防有虎为暴盗请格虎自赎许之吏曰彼诡计且亡去毋乃为累乎徳秀曰已许之矣不可负约即有累吾当坐明日盗果尸虎还举县嗟叹
　　正身率职
　　梁何逺字义方郯人为武康令正身率职不徇人以非礼太守王彬行部诸郡皆盛供帐以待逺独设糗水而已彬去逺送至境进斗酒只鵞而别彬戏之曰卿礼有过陆纳将不为古人所笑乎武帝闻其能擢宣城太守
　　诚心爱民
　　宋李公彦大观中知上髙县诚心爱民凡嵗旱祷雨必应禾必大熟民刻其事于岩石
　　遗菓畏知
　　贾郁为仙游令有邑客遗果其辞曰此某家新果人皆不知郁曰君有兄弟否答曰昆弟三人豚犬数辈郁曰古人畏四知今君兄知弟知子知携来者知是知倍于古人也竟不受客慙而退
　　取芋偿直
　　宋何随郫县人初仕蜀为安汉令蜀亡去官时巴土饥送吏取民芋以自给随即以绵繋其处偿直后民视芋见绵相与语曰闻何安汉清防必此人也
　　南金荆玉
　　晋孙绰作孔松阳令像赞曰君徳器纯固基宇髙邃荆玉不足喻其温南金未能方其励洁齐冬氷恩湛春露行范乃祖徳冠缙绅
　　清水平衡
　　宋叶康直知光化县丰稷为谷城县民歌之曰叶光化丰谷城清如水平如衡
　　作令一防
　　齐刘明为山隂令政为天下第一傅刿为代明曰作县令惟日食一升饭莫饮酒此第一防
　　谕民七篇
　　唐郑至道知天台县専务教化民心悦服后秩满邑民攀留不忍其行因留家松闗至今有松闗留郑故事谕民书七篇尚存
　　倾赀赈阨
　　唐张巡为清河令人有负节义以困阨归之者倾赀赈防无少吝
　　献饵供军
　　唐李康为汉隂令黄巢乱僖宗出幸途无供顿康献糗饵数百骡军始得食
　　风抗云垂
　　晋江韦作襄邑令傅浑颂曰明明君侯临下有赫克隆有光惠我咫尺乃冰其清乃玉其洁风抗其髙云垂其泽君有遗爱民有遗思
　　树荣水澄
　　唐刘敬和令髙苑县适嵗饥即擅开仓赈民尝令淄川长山邹平等县皆有声民歌曰髙苑之树枯已荣淄川之水浑已澄又李锡之为芦城令变苦水为甘泉
　　减夀乞霖
　　宋髙南为奉新令祷旱未雨有愿减十年夀乞为三日霖之祝朱子守南康曰使吾属皆如髙令尹吾何忧乎
　　将身叩火
　　宋曽凖贑州人嘉祐间知公安县火燔民居凖以身叩之风反灭火
　　务简防平
　　梁武帝每选守令务简防平皆召见于前亲勉以为政之道又着令小县有能迁为大县令大县有能迁为二千石
　　但计资考
　　唐陈子昻言今吏部调县令如补一尉但计资考不求贤良故庸人皆任县令教化陵迟顾不甚哉又韦嗣建言云比年县令吏部不加简择惟年髙不善刀笔者乃拟县
　　易于引舟
　　唐何易于为益昌令刺史崔朴泛舟春游出益昌索百姓挽撁易于自为引舟朴惊问状易于曰方春百姓不耕即桑惟易于无事可以代劳刺史不安乃以骑去
　　彦博题鼔
　　宋文潞公为榆次令尝题县楼鼔曰置向樵楼一任挝挝多挝少不知他如今幸有黄防被拏出头来早放衙苏东坡诗注世传宋太祖谓一县令曰切勿于黄防被里放衙
　　敕军毋挠其清
　　唐蒋钦绪子沇乾元中厯陆浑盩厔咸阳髙陵四县令美政流行郭子仪军出其县敕麾下曰蒋令贤供亿当有素汝辈得蔬饭足矣毋挠其清
　　祈佛冀谐所愿
　　唐李君奭宣宗时为醴泉令有异政考满当罢去父老聚于佛祠祈佛冀谐所愿宣宗校猎渭上见之及怀州刺史阙上手笔除君奭
　　铜印墨绶
　　汉百官表县令长皆秦官掌治其县万户以上为令皆银印青绶秩比六百石以上为长皆铜印墨绶
　　绯衣银鱼
　　唐李颂学字徳新为武仙令浚渠溉田懿宗嘉之赐绯衣银鱼又王正雅为万年令穆宗命以绯衣银章就县赐之
　　鬼神破胆
　　唐李杲为洛阳令严毅公正吏民畏之有进士刘兼者过其境夜闻户外语声曰古今正人李令是也见其行事令人破胆我辈可于他县血食兼开户视之无物乃鬼神也
　　女子诉寃
　　东汉王忳为鳯翔府郿县令赴官至漦亭亭长曰亭有鬼数杀过客不可宿忳不听即止宿夜闻女子称寃声忳曰有诉状可前求理女子诉曰妾夫为涪令过宿此亭亭长枉杀妾家十余口埋在楼下忳问亭长姓名曰即今门下游徼者也明旦忳召游徼诘问悉伏辜亭内遂清安
　　殿柱帖名
　　唐宣宗猎于苑北遇樵夫问其县令为谁曰李行言为政如何曰性执有强盗数人匿军家索之竟不与尽杀之上归帖其名于寝殿之柱及除刺史入谢上赐之金紫取帖示之
　　庙堂赐宴
　　唐宗时县令数十辞赴职帝自制令长新诫以谕之仍于庙堂赐宴以遣
　　杖杀胡雏
　　唐隠甫为洛阳令梨园子弟胡雏者善吹笛尤承上恩宠尝负罪匿禁中宗托他事召隐甫入时胡雏在侧从容指曰就卿丐此人对曰陛下此言是轻臣而重乐工也臣请解官再拜而去帝遽曰朕与卿戏耳遂令将胡雏曳出门外隐甫立杖杀之赐隐甫百缣
　　擒曳中使
　　唐崔发为鄠令闻五坊人殴百姓命擒以入曳之于庭诘之乃中使也上怒收发系台狱是日诸囚立金鸡下忽有品官数十人执挺乱捶发气絶数刻复苏给事中李渤等上言皆不听李逢吉从容言曰崔发辄曳中人诚大不敬然其母年垂八十自发下狱积忧成疾所宜矜念上曰谏官但言发寃未尝言其不敬亦不言有老母如卿所言朕何为不赦之即命中使释其罪送归家仍慰劳其母母对中使杖发四十
　　僧绰治谱
