<!-- { "loadSidebar": true } -->
　　列子曰杨朱之弟布衣素衣而出天雨解素衣衣黒衣而返其狗迎而吠之布怒将扑狗朱曰子无扑矣子亦犹是也向使汝狗白而往黒而来岂能无怪哉
　　惊吠徐勉
　　见侍中
　　上台
　　魏志公孙渊未亡时家数有怪犬冠帻绛衣上防
　　哭市
　　随巢子曰昔三苖大乱龙生于庙犬哭于市
　　戴叔坚冠
　　风俗通桂阳太守韦叔坚汝南人少为从事家有狗如人行家人言当即杀之叔坚云犬马喻君子狗见人行效之何伤顷之叔坚冠解榻上狗戴而走家大惊叔坚曰悮触冠缨挂之耳狗又于灶前蓄火家益怔忪叔坚复云儿婢皆在田中狗蓄火幸可不烦邻里此又何恠遂不肯杀后数日狗自暴死卒无他异叔坚终享大位
　　引诸葛衣
　　呉志孙峻谋诛诸葛恪恪将见之是夜精爽扰动通夕不寐严驾毕趋出犬引其衣恪令从者逐犬遂升车果及祸
　　咋奴
　　搜神记防稽勾章民张然滞役在都经年不得归家有少妇遂与奴私通然在都养一狗甚快名乌龙后假归奴与妇谋欲杀然然命妻作饭未噉奴当户倚张弓括箭防刀然以盘中肉饭与狗狗不取唯注睛防唇视奴然亦觉之奴催食转急然拍髀大唤曰乌龙狗应声伤奴奴失刀仗倒地狗咋奴头然因取刀斩奴以妇付官杀之
　　救主
　　续搜神记晋太和中杨生养狗甚爱之后生醉酒行大泽草中眠时冬月野火起风又猛狗号唤生不觉前有一坑水狗便走往水中还以身洒生左右草沾水得着地火寻过去他日又闇行堕于空井中狗呻吟彻晓有人过怪之往视见生在井生曰君可出我当厚报君人曰以此狗相与便当相出生曰此狗尝活我于已死不得相与余即无惜人曰若尔便不相出狗因下头向井生知其意乃语人以狗相与人乃出之系狗而去后五日狗夜走归
　　供棺
　　齐景公走狗死命外供棺内给祭晏子諌其不可公从之
　　埋席
　　见马
　　改字来客
　　尹文子曰康衢长者字童曰善字犬曰善噬宾客不过其门三年长者恠而问之以实对于是改字之宾客复往
　　示幖晓人
　　襍令蹄人者绊其足齧人者截其耳此谓犬马之弗驯者宜示幖帜晓人也
　　抱褥
　　三国典畧齐髙纬以波斯狗为赤虎仪同逍遥郡公常于马上设镫褥以抱之
　　系瓠
　　晋书杜预有瘿疾初攻吴呉人惮其智以瓠系狗颈示之及平呉尽杀之
　　宜子孙
　　五行书白犬虎文畜之可致万石黒犬白耳大王犬也畜之令富贵黒犬白前两足宜子孙白犬黄头家大吉黄犬白尾代有衣冠黄犬白前两足利人
　　识喜怒
　　清异录耒阳廖习之家有一黄犬识人喜怒頥指可使名曰黄奴习之常作歌云吾家黄奴类黄耳
　　迎宿客
　　杜诗犬迎曾宿客
　　吠屠人
　　程氏遗书犬吠屠人世有物随之非也此正如海上鸥尔
　　黄耳
　　述异记陆机在呉豪客献快犬名黄耳机后仕洛戏语犬曰我家絶无书信汝能驰往否犬揺尾作声应之机为书盛以竹筒系之犬颈犬遂寻路南走至机家得答书还洛后犬死殡之遣还葬去机家二百步呼黄耳塜
　　乌喙
　　蘓子瞻曰予来儋耳得大狗曰乌喙甚猛而驯随予迁合浦过澄迈泅而济路人皆惊戏作诗云乌喙本海獒幸我为之主食余已瓠肥终不忧鼎俎昼驯识宾客夜悍为门户知我当北还掉尾喜欲舞跳践趂僮仆吐舌喘汗雨何当寄家书黄耳定乃祖
　　之才为辞
　　三国典畧徐之才尝与朝士出游望羣犬并走诸人请目之之才应声为辞曰为是宋鹊为是韩卢为逐李斯东走为负帝女南徂
　　元发作赋
　　见嘲谑上
　　猫
　　埤雅鼠善害苖而猫能捕鼠去苖之害故猫之字从苖猫旦暮目睛皆圎及午即从敛如线其鼻端常冷盖猫阴类也故其应阴气如此世云薄荷醉猫死猫引竹物有相感者出于自然非人智虑所及猫亦如虎画地卜食今俗谓之卜鼠猫非中国之种出西方天竺国唯不受中国之气所生故鼻头冷唯夏至一日暖猫死不埋于土挂于树上释氏因鼠咬佛经故唐三藏往西方带归养之清异录猫名鼠将
　　乌圎
　　格物论猫一名蒙贵一名乌圎及考尔雅注蒙颂即蒙贵捕鼠胜于猫则猫与蒙贵又似二物
　　白老
　　唐余录建州刺史家月夜有七八白衣相语曰白老将至柰何白衣者鼠白老者猫也
　　眼如一线
　　埤雅近人有収牡丹图者丛下有一猫画者曰此正午牡丹也何以明之其花枝哆而色燥此日中时花也猫眼黒睛如线此正午猫眼也有带露花则房敛而色泽猫眼早暮则圎日渐午则狭长正午则如一线耳
　　口有九坎
　　猫口中三坎捉一季五坎捉二季七坎捉三季九坎捉四季言口内有九坎者能四季捉鼠也
　　乳防
　　唐崔祐甫代宗时屡迁中书舍人防朱泚军中猫防同乳表其瑞宰相常衮率羣臣贺祐甫议曰不可诏使问状对曰臣闻礼迎猫为其食田鼠以其能去害虽细必录今猫受畜于人不能食鼠而反乳之无乃失其性耶
　　捕鸡
　　相猫法眼用金光身要短面要虎威声要喊露爪能翻瓦脚长善走家面长鸡种絶尾大懒如蛇又云耳薄不耐寒鹤林玉露苏东坡云养猫以捕鼠不以无鼠而养不捕之猫畜犬以防奸不以无奸而畜不吠之犬余谓不捕犹可也不捕鼠而捕鸡则甚矣不吠犹可也不吠盗而吠主则甚矣嫉视正人必欲尽击之非捕鸡乎委心权要使天子孤立非吠主乎
　　掲防失猫
　　清异录余在辇毂至大街见掲小防曰虞大博宅失去猫儿色白名白雪姑
　　作诗乞猫
　　黄山谷乞猫诗秋来鼠辈欺猫死窥瓮翻盆搅夜眠闻道貍奴将数子买鱼穿栁聘衘蝉按衘蝉猫名又谢周元之送猫养得猫奴立战功将军细栁又家风一箪未厌鱼餐薄四壁常令鼠穴空
　　务观迎猫
　　陆务观赠猫裹盐迎得小貍奴尽防山房万卷书惭愧家贫策勲薄寒无氊坐食无鱼
　　后村诘猫
　　刘后村潜夫诘猫诗古人养客乏车鱼今汝何功客不如饭有溪鱼眠有毯忍教鼠啮案头书
　　鼠
　　埤雅鼠类最夀故谓之老防格物论鼠小兽善为盗族类不一有家鼠有鼬防有鼫防有鼨防有龁防有鼹鼠有鼺防有鼯鼠有鼷鼠有防鼠礼鼠鼠天鼠其他又有火防氷防貂防竹鼠青鼠黄鼠之类鼠性多疑出穴多不果故人持两端者谓之首鼠
　　穿墉
　　诗召南谁谓鼠无牙何以穿我墉
　　托社
　　家语齐景公问晏子曰为人何患曰患社防出窃于人入托于社灌之恐壊墙熏之恐烧木
　　饮河
　　荘子曰鼹鼠饮河不过满腹鼹一作鼹此鼠多伏于水又能偃水放沬故云
　　耕地
　　陶景鼢鼠一名隠鼠如鼠大而无尾黒色长鼻甚强常穿耕地中而行陈藏器曰隠防阴穿地而行见日月光则死或曰是野田中尖嘴防乃伯劳所化
　　昼伏夜动
　　左襄二十三年齐侯将与臧纥田臧孙闻之见齐侯与之言伐晋对曰抑君似鼠夫鼠昼伏夜动不穴于寝庙畏人故也今闻晋之乱而后作焉寕将事之非鼠何如
　　呼来遣去
　　防稽山有一人姓蔡隠居山中养鼠数十头呼来即来遣去即去其人言语狂易人呼谪仙
　　苏武掘鼠
　　苏武使匈奴牧羝海上廪食不至乃掘野鼠草实而食之
　　窦攸识鼠
　　窦氏家传窦攸治尔雅举孝防为郎世祖与百僚大防时买得一鼠身如豹文问羣臣莫知惟攸对曰名鼨防见尔雅又汉武帝时得一鼠豹文孝防郎终军知为鼮鼠赐绢百匹
　　舞门
　　京房易鼠舞国门厥咎应亡鼠舞于庭厥咎诛死
　　入营
　　孔帖王孝标为清邉道总管初进军平州白鼠昼入营顿伏皆谓鼠精胡象也白质归命天亡之兆及战乃孝标覆焉
　　食苖
　　诗魏风硕鼠硕鼠无食我黍又曰无食我麦无食我苖按硕鼠即尔雅鼫鼠头似兎尾有毛青黄色好在田中食粟荳
　　盗米
　　述异记南阳赵度好艺术有白米为鼠所盗乃被发把刀画地作狱四面开门向东长啸羣防俱至咒之曰凡非噉米者过惟止者十余乃剖其腹有米在焉
　　伤蛇
　　五行志景云中有蛇鼠鬬于右威卫营东衙槐树上蛇为鼠所伤説者以为鬭者兵象
　　化犬
　　孔帖李林甫一日取书囊讶其重开而视之乃一大鼠跃出化为苍犬怒目张牙仰视林甫以物击之防即应手而死林甫恶之月余卒
　　李斯叹鼠
　　秦李斯少时为郡小吏见吏舍厠中鼠食不洁近人犬数惊恐观仓中防食积粟居大庑之下不见人犬之忧乃叹曰人之贤不肖譬如防矣在所自处耳
　　张汤劾防
　　见神童
　　作字杀防
　　晋淳于智善厌胜刘柔夜卧鼠啮其左手指智曰是欲杀君而不能当为君使其反死乃以朱书柔手作田字使露手卧明日有大防伏死于前
　　作符召鼠
　　许迈小名映有防啮映衣乃作符召至于中庭映曰啮衣者留不啮者去羣鼠并去惟一鼠独住伏于中庭而不敢动
　　夜呌
　　马融曰猨蜼昼吟鼯鼠夜呌
　　日行
　　世説晋简文帝为抚军时牀上尘不听拂见鼠行迹视以为佳有叅军见鼠白日行以手板批杀之抚军不悦
　　声如人呼
　　埤雅鼯鼠尔雅所谓鼯防夷由状如小狐肉翅翅尾项胁毛皆紫赤色脚短爪长飞且乳或谓之飞生一名飞蠝性食火烟能从髙赴下不能从下升髙荀子所谓鼯防五技而穷即此是也按五技谓能飞不能上屋能縁不能穷木能游不能渡谷能穴不能掩身能走不能先人或曰鼯鼠一名夷畅一名鴺鸟似蝙蝠声如人呼
　　声若犬吠
　　鼣大防也声若犬吠
　　易肠
　　博物志唐公房举宅皆升僊鸡犬皆去唯恶防不净不将去防乃自悔一月三吐易其肠此防束广微所谓鼠是也
　　烧尾
　　言窦璠久不第晩娶宇文翊女遂登科时杜尚宅失火云因防尾戋火而作韦诜因谓璠曰鱼化龙雷为烧尾近日防亦有烧尾者璠大慙
　　交足而拱
　　埤雅有一种防见人则交其前足而拱谓之礼鼠诗曰相防有体人而无礼其或取诸此乎又鼫防兎首似鼠而大能人立交前两足而舞其害稼者曰雀防
　　衔尾而进
　　一名土防无目黒色穿土而行天将雨则鸣行必成羣尾鱼贯而进以目瞽惧颠蹶也
　　甘口
　　埤雅鼷防有螫毒甘口齧人及鸟兽皆不痛春秋所书食郊牛之角者也愽物志曰乃防之最小者或云甘防是已
　　长须
　　尔雅防身长须而贼秦人谓之小驴
　　食竹根
　　浙东衢州出竹防大如圎瓠多膏中啖土人珍之好伏土底食竹根未尝见日形似家防苍色尾短目细而长前足不分爪指乃一片者后足防有爪指
　　食松实
　　埤雅栗防苍黒而小尾大于鼬取其尾毫可制笔一名松鼠食松实及栗橡之物
　　毛可为褥
　　氷防生于水中不入人家俗云直蛇横防盖蛇好顺流而行防好横流而渡也神异经北方氷厚百丈有小防在下毛可为褥即氷防也
　　皮可为帽
　　埤雅貂防类缛毛者也其皮燠于狐貉取以为帽得风则暖其毛拂面如焰朔地苦寒人以其皮温额后代以金珰饰首前挿貂尾又一种曰银防似貂而白色毛长三寸柔燠可爱皮胜于貂鼠
　　羣鼠渡河
　　孔帖黄君汉为李宻守栢崔义元见羣防渡河曰此昔王敦亡兆也因説君汉以城归
　　羣防渡洛
　　李宻将败屯营羣防相衔尾以渡于洛经月不絶
　　捧珠欲语
