<!-- { "loadSidebar": true } -->
　　鼇【附鼋鼍】
　　格物论鼇海中物其形赑屭其肉具十二生肖肉五色而白多肠属于头至难死剔其肉尽头犹咬物老者能化为魅卵大如鸡鸭子正圆一产一二百枚煮之其白不凝膏涂铁摩之即明鼋大鼈也鼈以为雄故鼋鸣而鼈应淮南子曰烧鼋致鼈草木疏鼍形似蜥蜴四足长丈余小者六七尺首尾皆有鳞甲皮坚厚冝冒鼓续博物志鼍长一丈一名土龙鳞甲黒色能横飞不能上腾其声如鼓
　　戴山
　　列子曰渤海之东有壑焉其中有五山无所连着常随波上下徃还不得暂峙焉仙圣毒之诉于上帝上帝恐流于西极失圣臣之居使巨鼇十五举首而戴之迭为三番六万嵗一交五山始峙而不动中记巨鼇以背负山周回千里
　　戯海
　　列僊传有巨灵之鼇背负蓬莱之山而抃舞戯沧海之中符子曰东海鼇冠蓬莱游沧溟腾跃而上沈没而下蛭蚁闻而恱之相要海畔观鼇羣蚁曰彼冠山何异我戴粒逍遥于封壤之颠伏乎窟穴也
　　女娲断足
　　女娲氏之世天地未定海中有鼇甚力能负蓬莱五岳等山在海中游戱不止女娲乃断其足以立四极于是地维始固
　　龙伯灼骨
　　列子曰龙伯之国有大人举足不盈数十歩而暨五山之所一钓而连六鼇负而归国灼其骨以数焉
　　为梁【已下鼋】
　　纪年周穆王十七年起师至九江叱鼋鼍为梁拾遗记曰禹济巨海鼋鼍为梁
　　攻岸
　　鼋极有力善攻岸人以钩索钩之鼋吞钩任其曳舟而走俟力尽乃得之
　　伏影
　　旧説鼋亦思化其脂得火可以燃铁一曰鼋亦卵生而伏影
　　癞头
　　鼋头有疙撘名曰癞头
　　投河来谒
　　吉凶响应録唐韦丹未第时于洛阳桥见渔者得一鼋甚大丹心异之赎投于河后有元长史名濬之谒丹即此鼋来致谢也
　　上山望
　　孔帖近有渔人泊舟马当山下月明风恬见一大鼋出水直上山顶四望顷之江中涌出一彩舟内有十余人饮酒张乐陈设甚盛献酬乆之上流有巨舰东下橹声振于坐中彩舟乃没前鼋亦下未及水忽死于岸侧意者水神使此鼋为望不知舰来致没彩舟故殛之
　　防雨【已下鼍】
　　埤雅防将风则踊鼍欲雨则鸣故里俗以防防风鼍防雨
　　应更
　　晋安海物记鼍宵鸣如桴鼔今江淮间谓鼍鸣谓鼍鼔亦或谓之鼍更则以其声逢逢然如鼓而又善夜鸣其数应更故也盖如初更辄一鸣而止二即再鸣故云应更
　　鳞甲能飞
　　续博物志鼍长一丈一名土龙鳞甲黒色能横飞不能上腾其声如鼔
　　目睛常闭
　　埤雅鼍性嗜睡目睛常闭能吐雾致雨力亦酋健善頽坎岸
　　龙形
　　埤雅鼍象龙形一名鱓
　　蛇肉
　　埤雅鼍具十二少肉蛇肉最后在尾其枕莹净鱼枕弗如皮中冒鼓
　　蟹
　　埤雅蟹八跪而二螯殻坚而脆团脐者牝尖者牡也外骨内肉旁行故曰旁蟹广雅雄曰蜋螘雌曰博带或云蟹月黒则肥月明则瘦文登吕亢多识草木鱼虫守官台州临海命工作蟹图十二种一曰蝤蛑二曰拨掉子三曰拥劒四曰蟛螖五曰竭扑六曰沙狗七曰望潮八曰倚望九曰石十曰蜂江十一曰芦虎十二曰蟛蜞归田録淮南人藏盐酒蟹凡一器以皂防半挺置其中则可藏之经嵗不沙
　　离象
　　易之离象为鼈为蟹为臝为蚌为注云以其刚在外也
　　干属
　　陆曰蟹水族之微者其为虫也有籍见于礼记载于国语扬雄太词晋春秋劝学等篇考于易象为介类与鼈刚在外者皆干之属也唯左氏纪其为灾子云讥其为躁
　　应月
　　罗氏曰蟹腹中虚实应月之盛衰其性甚寒白乐天诗亥日饶虾蟹
　　畏雷
　　俗云蟹无肠故畏雷杜牧诗未游沧海早知名有骨还从肉上生莫道无心畏雷电海龙王处也横行梅圣俞诗定知有口能嘘沫休信无心便畏雷幸与陆机还往熟毎分呉味不嫌猜
　　殻似匡
　　礼檀弓蚕则绩而蟹有匡注云蟹背殻似匡也
　　钳如钺
　　埤雅蟹首二钳如钺
　　心躁
　　荀子曰蟹六跪而二螯非蛇蟺之穴无所寄托者用心躁也
　　足多
　　扬雄太蟹之郭索后蚓黄泉范明叔注云虽有郭索多足之蟹不如无足蚓者以其用心之二也郭索者足多貌
　　无肠公子
　　抱朴子曰山中辰日称无肠公子者蟹也
　　横行介士
　　蟹谱呉俗有虾荒蟹乱之説取其披坚执鋭也故蟹或暴至则乡人以为兵证又云出师下砦之际忽见蟹称为横行介士以安众心湘山野録仆射严续初以位髙学寡为时所鄙江文蔚作蟹赋讥之曰外视多足中无寸肠口里雌黄毎失途而相煦胷中戈甲常聚众以横行
　　退殻即长
　　埤雅蝤蛑大者长尺余两螯至强能与虎鬬虎不如也随潮退殻一退一长黄山谷诗怒目横行与虎争寒沙奔火祸胎成按蝤蛑一名黄甲蟹之最巨者殻纯青色有两尖横出螯圆无毛两螯八足后二足扁而俯
　　折足更生
　　造化权舆龙易骨蛇易皮麋鹿易角蟹易螯折其螯足随后更生
　　附明
　　蟹谱今之采捕者夜则燃火以照咸附明而至焉或云腌蟹若以火照之则蟹膏成沙矣
　　通梦
　　蟛螖一名彭越旧传汉醢彭越赐九江王布布不知而食俄觉而哇出于江中化为蟹而去似蟛蜞而小无毛穴直易取搜神记言此物尝通人梦自称长卿
　　招潮
　　招潮一名望潮殻白色居则背穴向外潮欲来举螯如望不失常期
　　耕畆
　　傅嘉祐曰蟛蜞好耕穴田畆中往往因雨则濒海之家列阵而上填砌縁屋虽驱拂之不去也按蟛蜞色赤而小似彭越而有毛
　　致防
　　本草蟹性败漆烧之致防注云黄甲螯烧烟可集防于庭淮南子曰漆见蟹而不干
　　捕鱼
　　吕亢曰海商言海中鼊岛之东有一岛多蠏有虎头者有翅能飞者有能捕鱼者有殻大兼尺者
　　治气
　　孟诜本草蟹虽消食治胃气理经络然腹中有毒中之急取大黄冬紫蘓汁解之即瘥
　　辟疟
　　笔谈闗中无蟹秦人家收得一干蟹土人怖其形状以为怪物毎人家有病疟者则借去悬门户往往遂瘥不但人不识鬼亦不识也
　　引声噀沫
　　蟹谱骨眼蜩腹防脑鲎足其爪类拳丁其螯类执钺其跪又皆外刺性复多躁或编诸绳缕或投诸笭箵则引声噀沫必死方已
　　入笑解顔
　　黄山谷谢何十三日送蠏诗形模虽入妇人笑风味可解壮士顔寒蒲束缚十六辈已觉酒思生江山
　　蔡谟误食
　　晋蔡谟字道明初渡江见蟛蜞大喜曰蟹有八足加以二螯令烹之既食吐下委顿方知非蟹后诣谢尚而説之尚曰卿读尔雅不熟几为劝学死埤雅所载又云谟自叹曰读尔雅不熟防为劝学所误按劝学荀子篇名篇中所云已见上心躁注
　　何侈食
　　南史何侈于食味前必方丈后稍欲去甚者犹食白鱼防脯糟蟹陆酬皮日休见寄海蠏诗自是扬雄知郭索且非何敢餦餭
　　赵王恶蟹
　　晋解系与赵王伦同讨叛羌时伦信用佞人孙秀与系争军事更相表奏朝廷知系守正不挠乃召伦还系表杀秀以谢氐羌不从后伦以宿憾收系兄弟梁王彤救系等伦曰我于水中见蟹且恶之况此人兄弟轻我耶遂害之
　　杜相嗜蟹
　　杂志杜相苦痰性嗜蠏人或止之答云痰发犹有时螃蠏过却便没又东坡嗜蟹后有见饷者皆放之江中曰不以口腹苦生类也
　　输芒
　　杂俎蟹八月腹有芒乃真稻芒也长寸许向东输与海神未输芒不可食或曰蟹之种类甚多而形状逈异古今书记多混而无别如吕亢言蝤蛑有毛蔡谟言蟛蜞害命桀步拥劒一种也而又分之蝤蛑蟳蠘异类也而反合之如含芒输海止稻蟹为然随潮退殻止紫蠏为然今混称妄注实为格物者之病按稻蟹食稻之蟹也国语越王曰稻蟹不遗种即此紫蟹一名子蟹殻似蝤蛑足亦有拨掉子但殻上有胭脂斑防不比蝤蛑之纯青色耳所谓随潮退殻一退一长即此
　　执穗
　　陆蟹志蟹始窟穴于沮洳中秋冬交必大出江东人云稻之登也必执一穗以朝其魁然后从其所之
　　拥劒
　　拥劒蟹之小者一螯大而长赤斑色一螯短而白色以大螯鬬以小螯取食足俱无毛或云以大螯障目以小螯取食
　　数丸
　　杂俎有一种名数丸状似蟛螖海上竞取土作丸满三百而潮已至矣故名数丸舟人毎以为
　　夏统养亲
　　晋夏统养亲以孝闻或至海邉拾蟹以资养
　　陶谷奉使
　　圣宋掇遗陶谷奉使呉越忠懿王宴之因食蝤蛑询其族类忠懿命自蝤蛑至蟹凡十余种以进谷曰真所谓一蟹不如一蟹
　　善菀国出
　　杂俎善菀出百足蟹长九尺四螯可煎胶谓之螯胶大胜鳯喙胶也
　　平原郡贡
　　杂俎平原郡贡糖蟹采于河间界毎年生贡采时斵氷火照悬老犬肉于出蟹处蟹觉即浮因取之一枚直百金以氊蜜束于驿马驰至京师
　　鰕
　　鰕多须善游好跃其字从假盖以水母假之而动也岭表録异海镜蟹为腹水母鰕为目水母蛇也俗呼为鰕蛇腹下有物如絮谓之足无肠胃口眼无鳞骨常有数十鰕寄腹下食其涎遇舟则蛇沈盖鰕有所见耳郭璞曰蛇形如覆笠以鰕为目
　　拥楯
　　侯鲭录鰕状如蜈蚣而拥楯者名鰕公小而身无肉者名鰕狗一种名鰕姑闽中又有巴鰕梅鰕芦鰕之类
　　制杯
　　岭表録海鰕皮殻嫩红色脑殻与前两脚有钳者色如朱土人多制为杯谓之鰕杯亦有以其须为簪杖者或云鰕多嵗荒蟹多有寇又云鰕一名沙虹小者似鼠妇大者如蝼蛄
　　蝗化
　　东观汉记马援为武陵太守郡中连嵗有蝗后赈贫羸薄税敛蝗飞入海化为鱼鰕
　　防吞
　　王元之江防词江防江防尔何物吐浪喷波身突兀依凭风水恣豩豪吞防鱼鰕颇肥腯
　　封示鰕须
　　王隠晋书呉复置广州以南阳滕修为刺史或语修鰕长一丈修不信其人故至东海取鰕须长四五尺封以示修修乃服
　　寻献鰕鲊
　　见侍中
　　鲎【附车螯蛤蜊蛑蚶】
　　埤雅鲎状如便面骨眼眼在背上口在腹下其血碧雌常负雄而行雄者多肉失雌则不能独活渔者拾之必得其双车螯唇厚而白背伛而斑紫锦交错肉美中食疑即文蛤本草车螯一名蜃大蛤也其殻甚厚可制器所谓斑蛤是也亦能吐气成楼台又毛蛤曰防尖蛤曰齐蛤圆蛤曰蛤蜊大蛤曰蜃小蛤曰螷薄蛤曰蚌棱蛤曰蚶盖其形少殊故其名亦不一也
　　鲎帆
　　埤雅鲎海中羣行辄相积于背上髙尺余如帆乘风而游其藏伏沙上亦辄飞跃青黒色十二足似蟹其肠一直无曲腹中有子如粟而大殻上有物如角常偃髙七八寸毎遇风至即举扇风而行俗呼鲎帆旧云视鸱创柂观鲎制防仿鱼造橹效鲗施缆是也
　　鲎筏
　　番禺杂记鲎象如牌筏亦名鲎牌
　　性畏蚊
　　埤雅皮殻甚坚然性畏蚊蚊小螫之辄毙又暴之日中无恙隙光射之即死宁波志鲎形如覆斗其殻坚硬腰间横纹一线软可屈折毎一屈一行口足皆在覆斗之下又鲎肠甚腥醢时去之和以糟酱方可食段氏所谓鲎酱是也杨诚斋有诗
　　脂致防
　　岭表録异鲎雄小雌大置之水上雄浮雌沈烧其脂可致防
　　命臑酒炙【已下车螯】
　　刘宋庐陵王义真居武帝忧使左右买鱼肉珍羞于斋内别立厨帐防长史刘湛入因命臑酒炙车螯湛正色曰公当今不冝有此设义真曰旦甚寒长史事同一家望不为异酒至湛起曰公既不以礼自处又不以礼处人
