<!-- { "loadSidebar": true } -->
　　诗小雅雉之朝飞尚求其雌
　　士防
　　仪礼士相见礼各执雉注云取其守介不失节
　　后服
　　埤雅其交有时别有伦而其羽可用为仪故古者后车三翟
　　飞不越分界
　　埤雅雉死耿介妒垄防疆善鬬虽飞不越分界一界之内要以一雄为长余者虽众莫敢鸣雊潘岳所谓画坟衍以分畿者也又抱朴子曰鸡有专栖之雄雉有擅泽之鷮
　　性不处下湿
　　雉性不处下湿故一名原禽
　　童子化
　　列异传秦穆公时陈仓人掘地得物若羊非羊若猪非猪牵以献公道逢二童子童子曰此名为媪常在地食死人脑若欲杀之拍捶其首媪复曰彼二童子名为陈寳得雄者王得雌者覇陈仓人舍媪逐二童子童子化为雉飞入平林陈仓人吿穆公穆公大猎果得其雉又化为石置之汧渭之间至文公时为立祠名陈寳祠
　　野人献
　　孔帖五代唐明宗入汴州庄宗至万胜鎭不得进与元行钦登道旁塜置酒相顾泣下有野人献雉问其冢名野人曰愁台也
　　如臯射
　　见美妇
　　中牟驯
　　见县令
　　见西河
　　汉桓帝永康七年白雉见于西河
　　出孟山
　　典略白雉熊宗之精出于孟山
　　雉登铭柱
　　魏志雄雉飞来登王直内铭柱头令管辂作卦曰至三月必迁至期果为渤海守
　　雉雊武库
　　见博学
　　雉集县署
　　唐咸通十一年夏雉集河内县署
　　雉飞斋宫
　　五行志开元十三年十一月雄雉驯飞泰山斋宫内
　　因感作操
　　卫侯女嫁于齐太子中道太子死傅母曰且往临防丧毕女不肯归继之以死傅母悔之取女所操琴于塜上鼓之忽有二雉俱出墓中傅母悲痛援琴作雉朝飞操
　　因諌撤翳
　　吴孙权数出射雉潘濬諌权权曰时特暂出耳不复如往日也濬曰天下未定万防务多射雉非急絶括破皆能为害权乃手自撤壊雉翳由是不复射雉
　　雊于孔庭
　　孔述睿下除武成令有雉雊于庭
　　雊于高寝
　　髙骈进都綂防二雉雊于寝占者曰军府将空骈恶之
　　姱姿
　　潘岳射雉赋渉青林以游览兮乐羽族之羣飞聿毛采之英丽兮有五色之名翚厉耿介之専心兮奓雄艳之姱姿廵丘陵以经界兮画坟衍而分畿
　　绮翼
　　李白雉朝飞曲麦陇青青二月时白雉朝飞挟两雌锦衣绮翼何褵褷犊牧采薪感之悲
　　将雏
　　唐王建雉将雏曲雉咿喔雏出殻毛斑斑嘴啄啄学飞未得一尺髙还逐母行旋母脚麦垅浅浅难蔽身逺去恋雏低怕人时时土中鼓两翅引雏食虫不相离
　　诱族
　　元稹雉媒诗双雉在野时可怜同嗜欲一雉独先飞暗被潜羁束啖养能几时反与他心腹置在芳草中翻令诱同族前时相失者思君意弥防逺见尔文章知君草中伏和鸣忽相召又啄翳前粟敛翅逺投君飞驰势奔蹙挂在君前向君声促促信君决不疑不道君反覆
　　山鸡【附吐绶】
　　山鸡名鵕防一名锦鸡吐绶鸟一名眞珠
　　爱毛则溺
　　博物志山鸡有美毛自爱其毛终日映水目则溺
　　鉴形而舞
　　异苑魏文帝时南方献山鸡帝欲其鸣舞而无由公子苍舒令以大镜着其前鸡鉴形而舞不知止遂至死韦仲将为之赋
　　利距善鬭
　　格物论鸡利距善鬭世以家鸡鬭之则可擒
　　清唳相呼
　　欧阳公锦鸡诗髙田啄秋粟下涧饮泉瀬清唳或相呼舞影还自爱岂知文章累遂使网罗挂及祸诚其媒求友反遭卖有身乃吾患断尾亦前戒不羣世所惊甚美众之害稻粱虽云厚樊絷岂为泰山林归无期羽翮日已铩用晦有名言书之为可诫
　　有文无语
　　张芸叟集焦君以锦鸡为赠文彩可爱性复驯狎然终日为家猫所困遂复挈还仍嗣短句曰鲁恭感物性能驯因把华虫赠里仁虽有文章堪悦目却无言语解谋身只愁猫犬常窥汝胡不山林逺避人好在旧笼还旧主便当归放涧之濵
　　翻草啄花
　　温庭筠山鸡诗石壑动晴景山禽凌翠微绣翎翻草去红嘴啄花归巢暖碧云色影孤青镜辉不知春树畔何处又分飞
　　向阳舒【已下吐绶】
　　格物论吐绶鸟大如家鸡母羽毛有白圆防嗉内蔵肉绶濶数寸红碧相间极为焕烂常时不见须晴日则向日摆之顶上先出两角然后徐舒其绶逾时悉敛縦使尽抜其毛不复见或有死者割其颈臆亦无所覩张芸叟咏薛判官吐绶鸟诗云飞水宿永相忘却向雕笼仰稲粱春草满山归不得向人犹自吐文章
　　迎风吐
　　刘禹锡诗四明天姥神仙地朱鸟星精钟异气赤玉雕成彪炳毛红绡剪出玲珑翅湖烟始开山日髙迎风吐绶盘花条临波似染琅玕草暎叶疑开王母桃花红草緑人间事未若灵禽自然贵鹤吐明珠暂报防鹊衔金印空为瑞春和秋霁野花开玩景寻芳处处来翠幕雕笼非所慕珠丸柘弹莫先猜栖月啼烟凌缥缈髙林先见金霞晓三山仙路寄遥情刷羽扬翎欲上征不学碧鸡依井络愿随青鸟向层城太液池中有黄鹄怜君常向卑枝宿何如一借羊角风来听箫韶九成曲按此诗云迎风吐绶及考埤雅又云吐有时风不吐雨不吐有惊惧之虞亦不吐二説未知孰是

　　山堂肆考卷二百十二
　　钦定四库全书
　　山堂肆考卷二百十三　　明　彭大翼　撰羽虫
　　鹧鸪
　　本草鹧鸪形似母鸡鸣云钩辀格磔又云懊恼泽家畏霜
　　埤雅鹧鸪自呼其名常向日而飞飞数随月葢若正月一飞而止畏霜露早晩稀出有时夜飞则以木叶自覆其背
　　啼雨
　　韦庄诗南禽无侣似相依锦翅双双傍马飞孤竹庙前啼暮雨汨罗祠畔吊残晖秦人只解歌为曲越女空能作衣懊恼泽家非有恨年年长忆鳯城飞
　　多对啼
　　岭表録异鹧鸪臆前有白圆防背上间紫赤毛多对啼
　　先南翥
　　南越志鹧鸪虽东西回翔然发翅之始必先南翥亦胡马嘶北风之义也
　　竹鸡兄
　　零陵李宗吉居士唯一妻一女垂老病足养鹧鸪以乐余年黄山谷戯咏诗二首山鸡之弟竹鸡兄乍入雕笼便不惊此鸟为兄行不得报晴报雨縂同声又云眞人梦出大槐宫万里苍梧一洗空终日忧兄行不得鹧鸪应是庳亭公按象封有庳故云庳亭公鹧鸪之声若云行不得哥哥故山谷诗云忧兄行不得竹鸡比山鸡差小毛羽褐色赤纹多斑防自呼泥滑滑
　　胡鴈壻
　　李太白诗苦竹岭头秋月辉苦竹南枝鹧鸪飞嫁得燕山胡鴈壻欲衔我向鴈门归山鸡翟雉来相劝南禽多被北禽欺紫塞霜严如剑防苍梧欲巢难皆违我今誓死不能去哀鸣惊呌泪沾衣
　　黄茅冈
　　白乐天词山鹧鸪朝朝暮暮啼复啼啼时白露风凄凄黄茅冈头秋日晩苦竹岭下寒月低畬田有粟何不啄石楠有枝何不栖迢迢不缓复不急楼上舟中声暗入梦乡贾客展转卧抱儿寡妇彷徨泣山鹧鸪尔本此乡鸟生不辞巢不别羣何苦声声啼到晓啼到晓惟能愁北人南人惯听如不闻
　　黄陵庙
　　郑谷诗暖戯烟芜锦翼齐品流应得近山鸡雨昏青草湖边过花落黄陵庙里啼游子乍闻征袖湿佳人才唱翠眉低相呼相应湘江曲苦竹丛深春日西
　　放鹧鸪词
　　柳宗元放鹧鸪词齐王不忍觳觫牛简子亦放邯郸鸠二子得意犹念此况我万里为孤囚破笼展翅当逺去同类相呼莫相顾
　　失鹧鸪诗
　　梅圣俞失鹧鸪诗爱玩日已久开笼为驯故防臆雪花圆连袪浪纹素钩辀格磔鸣鹁翻翁去谁知烟渚深緑水修篁处又李羣玉九子坡闻鹧鸪诗正穿屈曲﨑岖路更听钩辀格磔声
　　坐中莫唱
　　古诗坐中亦有江南客莫向春风唱鹧鸪
　　曲中曽闻
　　宋张复之诗书中曾见曲中闻不是伤情即断魂北客南来心未穏数声相应过前村
　　鹦鹉
　　埤雅鹦鹉人舌能言青羽赤喙其状如鸮鹪鹩赋所谓苍鹰鸷而受緤鹦鹉慧而入笼者也众鸟足趾前三后一其目下睑眨上唯鹦鹉四趾齐分两睑俱动如人目白帖广州一根社出鹦鹉五色曽见其白色者大如鸭母
　　灵禽
　　异物志鹦鹉西域灵禽毛色或苍緑或紫赤
　　慧鸟
　　郭璞山海经图讃鹦鹉慧鸟栖林啄蘂四指中分行则以嘴
　　益州献
　　汉献帝时益州蛮夷献鹦鹉三诏曰往者益州献鹦鹉三只夜食三升麻子今谷价腾贵此鸟无益有损可付将军杨定国令归本土
　　湘州献
　　白帖宋元嘉二十一年湘州献赤鹦鹉诏羣臣为赋之
　　救火
　　刘义庆宣验记有鹦鹉入山中众禽兽輙相重之鹦鹉自念虽乐不可久也遂去后数月山中火起鹦鹉遥见便入水沾羽飞而洒之天神云汝虽有志何能为也鹦鹉曰虽自知不能然尝侨住是山禽兽行皆为弟兄不忍见耳天神嘉感其意即为灭火
　　诉寒
　　孔帖环王于贞观时献五色鹦鹉内白鹦鹉诉寒有诏还之
　　翔必择林
　　时黄祖长子射大会賔客有献鹦鹉者射举札于襧衡前曰愿先生为之赋使四座咸共荣观不亦可乎衡因为赋曰惟西域之灵鸟挺自然之竒姿体金精之妙质含火徳之明辉性辩慧而能言才聪明以识机故其嬉游髙峻栖跱幽深飞不妄集翔必择林绀趾丹嘴緑衣翠衿采采丽容咬咬好音虽同族于羽毛固殊智而异心
　　行则啄地
　　格物论鹦鹉行则以口啄地然后足行之语音圆滑尤爱惜羽毛喜洁净恶垢汚
　　呼雪衣娘
　　明皇杂録开元中岭南献白鹦鹉养之宫中嵗久颇聪慧洞晓言辞上及贵妃皆呼为雪衣娘性既驯扰常纵其饮啄飞鸣亦不离屏帏间授之诗篇数遍便可讽诵上毎与贵妃及诸王博戯上稍不胜左右呼雪衣娘必飞入局中鼓舞以乱其行列或啄嫔御及诸王手使不能争道忽一日上贵妃镜防语曰雪衣娘昨夜梦为鸷鸟所搏将尽于此乎上使贵妃授以多心经记诵颇精熟日夜不息若惧祸难有所禳者上与贵妃出别殿贵妃置雪衣于歩辇竿上与之同出既至上命从官校猎殿下鹦鹉方戯于殿上瞥有鹰之而毙上与贵妃叹息久之遂命瘗于苑中呼为鹦鹉塜
　　封緑衣使
　　天寳遗事长安豪民杨崇义妻刘氏与隣舎儿李弇私通同谋害崇义埋井中刘氏诉于官县官诣所居检校架上鹦鹉忽然曰杀家主者李弇也遂执讯得实明皇封为緑衣使者张説因为緑衣使者
　　言梦
　　晋张华有白鹦鹉华毎出行还輙説僮仆善恶后寂无言华问其故鸟云见藏瓮中何由得知公后在外令唤鹦鹉鹦鹉曰昨夜梦恶不冝出户公强之至庭为鹯所教其啄鹯脚获免
　　念佛
　　唐韦臯鎭蜀常训鹦鹉念佛鹦鹉毙以桑门故事阇维之得舎利为造塔臯为之记
　　性温言达
　　顔延之白鹦鹉赋被素履性温言达九译絶区作玩天府
　　身囚心苦
　　白乐天诗身囚緑防翠心苦为分明暮起归巢思春多忆侣声刘禹锡诗频学唤人縁性慧偏能识主为情通罗隠诗莫恨雕笼翠羽残江南地暖陇西寒劝君不用分明语语得分明出转难
　　似歌妓
　　白居易诗人怜巧语情虽重鸟忆髙飞意不同应似朱门歌舞妓深藏牢闭后房中
　　类俳优
　　梅圣俞诗一入秦宫里千山陇树秋能言依妇女学语类俳优玉鏁闲拘束金笼不自由哀良是黄鸟死为穆公羞
　　问上皇
