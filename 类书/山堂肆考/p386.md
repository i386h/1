<!-- { "loadSidebar": true } -->
　　公孙尼子曰殷纣为肉圃
　　餽贤
　　孟子缪公之于子思也亟问亟餽鼎肉
　　遗母
　　左宣二年初赵宣子畋于首山舎于翳桑见灵輙饿问其病曰不食三日矣食之舎其半问之曰宦三年矣未知母之存否今近焉请以遗之使尽之而为之箪食与肉寘诸槖以与之
　　熊蹯
　　左宣二年晋灵公不君宰夫胹熊蹯不熟杀之寘诸畚使妇人载以过朝注云熊蹯即熊掌最难熟
　　鸡跖
　　吕氏春秋善学者若齐王食鸡必食其跖数千而后足也又曰肉之美者猩猩之唇又张协七命封熊之蹯翰音之趾燕髀猩唇髦残象白注云髦兽名残谓所食之残也
　　遗细君
　　见社
　　遗亭长
　　纲目东汉卓茂为宻令民尝有言部亭长受其米肉遗者茂曰亭长従汝求乎为汝有事嘱而受之乎将平居自以恩意遗之乎民曰往遗之耳茂曰遗之而受何故言耶民曰窃闻贤明之君使民不畏吏吏不取民今我畏吏是以遗之茂曰汝为敝民矣凡人所以羣居不乱异于禽兽者以有仁爱礼义知相敬事也汝独不欲修之寜能髙飞逺举不在人间耶
　　家贫不能置
　　东观汉记闵仲叔容居安邑老病家贫不能置肉日买猪肝一斤
　　性约不喜食
　　窦建徳性约素不喜食肉饭脱粟加蔬具
　　为知茅容
　　东汉茅容字季伟迎徐孺子为沽酒市肉穉为饮食郭防曰孺子清廉髙洁而为季伟饮酒食肉此为知季伟贤故也
　　强诏李泌
　　唐李泌初不食肉肃宗乃强诏食肉
　　食惟一肉
　　汉公孙为丞相食惟一肉
　　食无兼肉
　　东汉刘虞为上公食无兼肉
　　不食羊
　　洛阳伽蓝记齐王肃归魏初不食羊肉及酪浆
　　不啖鹿
　　见神童
　　甄宇取痩
　　见名士
　　齐贤食肥
　　宋张齐贤每食肥猪肉数斤
　　自防不食
　　杨收字藏之以母奉浮图法自防不食肉母约曰尔得进士第可食
　　没身不食
　　北梦言唐归登性甚悭啬常烂一羊脾旋割旋啖封其残者一日登妻误于封处割食登大怒由是其妻没身不食肉
　　脯
　　説文脯干肉也礼曰祭庙之礼脯曰尹祭尹正也尧翣
　　帝王世纪尧时厨中自生肉脯薄如翣摇则风生使食物寒而不臭名翣脯
　　纣林
　　六韬纣以脯为林
　　腊人掌脯
　　周礼天官腊人掌干肉凡田兽之脯腊膴胖之事注云脯去骨腊带骨膴全体胖半体
　　浊氏卖脯
　　汉书浊氏以卖脯而连骑张里以马医而击钟
　　设脯一束
　　国语楚成王闻子文之朝不及夕也于是乎每朝设脯一束糗一筐以羞与之子文即令尹子文鬭伯比之子于菟也
　　与脯二胊
　　吕氏春秋赵宣子将之绛见翳桑之下有饿人宣子与脯二胊拜受而不敢食问其故曰臣有母持以遗之宣子更赐之脯二束而去按屈中曰朐
　　髙子遗公
　　公羊传鲁昭公出奔齐齐侯使髙子执箪食四脡脯遗公公稽首以衽受
　　沈后哺帝
　　白帖史思明防没河南遂失代宗睿真皇后沈氏所在徳宗即位令州县物色咨访髙力士女颇能言禁中事与女官李直一尝従后游言状差似后尝削脯哺帝伤左指髙女亦以剖伤指
　　赵髙蒲脯
　　臧荣绪晋书赵髙为丞相将作乱先设验以野蒲为脯献二世有言蒲者诛之
　　徐登桑脯
　　东汉徐登赵炳善巫术尚清俭每礼神以东流水为酌桑皮为脯
　　陈蕃待客
　　董谨续豫章记陈蕃待客拌饭以鹿脯芼羮以牛脯未尝别为异馔
　　左慈犒军
　　神仙传刘表出军左慈诣刘表请犒军有酒一器脯一盘百人接酒赐兵人人三杯酒一片脯万人皆周而酒器如故脯亦不减
　　擗麟脯
　　神仙传王方平与麻姑至蔡经家共设肴膳擗麟脯而食之
　　赠虬脯
　　杜阳编上赠同昌公主御馔有红虬脯
　　巨源结脯
　　韦巨源食帐有同心结脯葢先结后风干者
　　士良香脯
　　清异録赤明香世传仇士良家脯名也轻薄甘香殷红浮脆后世莫及
　　鲊
　　珍羞纪要鲊葅也以盐米酿鱼肉为之
　　润州贡
　　地理志润州土贡鲟鱼鲊
　　房州造
　　房州六月调羊酪造含风鲊
　　牡丹鲊
　　清异録吴越有一种玲珑牡丹鲊以鱼叶鬬成牡丹状既熟出盎中微红如初开牡丹
　　芦菔鲊
　　白乐天方斋刘禹锡馈芦菔鲊
　　陈陶酷嗜
　　江南野史陈陶所居不与俗接唯酷嗜鲊一防或至十脔
　　超宗诡言
　　王莹代谢超宗为义兴太守与谢交恶超宗到都莹父懋诣超宗超宗为设精白鮀美鲊懋问那得佳味超宗欲激其怒诡言莹始见饷且佯惊曰大人岂应不得耶懋大忿言于朝廷称莹供养不足坐废久之
　　野猪鲊
　　酉阳杂俎安禄山恩宠莫比其所赐品目有野猪鲊
　　池鱼鲊
　　韩全诲传唐昭宗至凤翔帝辍所御膳赐全诲等李茂贞食鲊美帝曰此后池鱼茂贞曰臣养鱼以天子闻者皆骇
　　沃酒
　　见博学
　　叠绵
　　清异録吴淑冬日招客诗晓羮沈玉杵寒鲊叠金绵杵谓小截山蓣绵乃黄雀脂膏
　　炙【附脍】
　　炙燔肉也牛与羊鱼之腥聂而切之为脍
　　马行
　　帝王纪纣宫九市车行酒马行炙
　　鱼荐
　　楚屈建曰祭典庶人有鱼炙之荐
　　吴女争鱼
　　风土记吴王阖闾女骄恣尝与王争食鱼炙怨恚而死
　　王母思雀
　　见继母
　　牛心炙
　　晋王羲之年十二周顗异之时重牛心炙座客皆未噉先割啖羲之乃知名
　　駞峯炙
　　杂俎将军曲良翰作驴騣駞峯炙甚美又清异録谢讽食经中有龙须炙
　　逍遥炙
　　唐睿宗闻金仙玉真二公主饮素日令以九龙食轝装逍遥炙赐之
　　升平炙
　　唐韦巨源为尚书令其食帐有升平炙又段成式驰猎饥甚叩村家主人老姥出彘臛五味不具成式食之有逾五鼎曰老姥初不加意而味殊美如此自后令庖人具此品因呼为无心炙
　　化鱼【附脍】
　　吴王行江中食脍有余弃于水化为鱼今名王余鱼是也
　　化蝶
　　杂俎进士段硕常识南孝廉者善斫脍縠薄丝缕轻可吹起操刀响防若合节奏因防客衒技先起鱼架之忽暴风雨雷震一声脍悉化为蝴蝶飞去南惊惧遂折刀不复作
　　郎官脍
　　海物异名记江南人喜作脍名郎官脍
　　天孙脍
　　谢讽食经有天孙脍
　　生羊脍
　　北齐武威王有生羊脍
　　飞鸾脍
　　食经有飞鸾脍又有咄嗟脍
　　张翰思
　　见致仕
　　宋龟造
　　广陵法曹宋龟造缕子脍其法用鲫鱼肉鲤鱼子以碧筒或菊苗为胎骨
　　银丝脍
　　杜诗鲜鲫银丝脍白居易脍抽锦缕
　　水晶脍
　　黄山谷自号水晶脍为醒酒冰
　　盘雪
　　杜子美观鱼歌饔子左右挥霜刀鲙飞金盘白雪髙
　　庖霜
　　韩退之诗庖霜脍鲫
　　盐【附醤】
　　礼曲礼盐曰咸鹾书润下作醎説文东方谓之斥西方谓之卤河内谓之醎然其类有二或引池而化周官所谓监盐也今谓之颗盐或煮海煮井及煮而成周官所谓散盐也今谓之末盐又防要青州盐出于东海幽蓟大同横野有盐池其盐出于北海岭南盐出南海劒南西川盐出于井永康军盐出于崖井并州盐出于池是为齿地胡中盐出于木又有出于石西夏盐有池其色青清异録醤为八珍主人煮海
　　黄帝时有诸侯宿沙氏始以海水煮乳煎成盐其色有青红白黒紫五様盐之作自此始
　　熬波
　　见海赋
　　和羮
　　商书髙宗命傅説若作和羮尔惟盐梅
　　供膳
　　周礼天官盐人掌盐之政令以共百事之盐祭祀共其苦盐散盐宾客共其形盐散盐王之膳羞共饴盐后及王子亦如之注云苦盐刮地之盐取其成于自然散盐熬波之盐形盐虎形盐也饴盐盐之甜者今戎盐有焉
　　享周公
　　见燕享
　　举胶鬲
　　胶鬲遭纣之乱隠居卖盐为业文王闻其贤举以为相孟子曰胶鬲举于鱼盐之中
　　管子为国
　　管子海王论齐威公问何以为国管子曰惟干山海可耳海王之国谨正盐防十口之家十人食盐百口之家百人食盐公乃使粜之得成金万斤干管也专主之也
　　黄霸治郡
　　见太守上
　　吴王煮水
　　汉吴王濞煮海为盐
　　姚彪覆江
　　沈珍従姚彪贷盐彪覆百斛于长江曰明吾不惜盐惜所与耳
　　梁商乞民
　　汉梁商令苍头以牛车致米盐菜钱于四城门外乞贫民不告以姓名
　　杜甫留客
　　见宅按罽宾国产水精盐明如水晶琢之为盐以水湿之可和肉食
　　汉与牢盆
　　汉食货志武帝财用匮竭孔仅东郭咸阳言山海天地之藏愿募民因官器作鬻盐官与牢盆按东郭覆姓咸阳其名也牢盆见诸盐使鬻古煮字
　　唐立榷法
　　唐榷盐之法起于第五琦及刘晏代其任法愈精宻官无遗利初嵗入钱六十万贯季年十倍而人无厌苦大歴末通计一嵗征赋所入而盐醝当天下大半之赋
　　陵州井
　　郡志陵州井乃东汉天师张道陵所开曰狼毒井有毒龙藏井中及盐神玉女为祟天师以道力驱出毒龙禁玉女于井中然后人获醎泉之利又卭州蒲江县盐井乃祥符中民王鸾所开
　　寳应池
　　见奸邪
　　君王盐
　　杂俎白盐厓有盐如水精名君王盐
　　学士盐
　　见诸盐使
　　丧父不食
　　齐崔慰祖丧父不食盐母曰汝既无兄弟又未有子毁不灭性故当不肴馐耳盐如何去吾今亦不食矣慰祖不得已従之
　　丧母不食
　　梁张防丁母忧三年不食盐
　　昫张伞
　　杂俎昫县盐井有盐方寸中央隆起如张伞名曰伞子盐
　　大寜飞瀑
　　朝野杂记大寜之井醎泉出于山窦有如飞瀑民间分而引之
　　林甫贩盐
　　李林甫少年贩盐为生后事唐
　　似道贩盐
　　贾似道贩盐百艘至临安卖之太学生有诗曰昨夜江头长碧波满船都载相公醝虽知要作调羮用未必调羮用许多
　　火州赤白
　　古车师国今名火州其产盐赤者如朱白者如玉
　　海南青紫
　　西域记海南有青紫盐其味甚美
　　如霜
　　杂俎昆吾陆盐周十余里无水自生末盐月满则如积雪味甘月亏则如薄霜味苦
　　胜雪
　　宋周邦彦字美成其少年游词并刀如水吴盐胜雪李白诗吴盐如花皎如雪
　　天子执【已下醤】
　　礼乐记食三老五更于太学天子袒而割牲执醤而馈报爵而酳注云馈进食也酳食毕而以酒虚口也
　　膳夫掌
　　周礼膳夫掌王之食醤用百有二十罋
　　蒟醤
　　汉武帝使番阳令唐蒙风晓南越南越食蒙以蒟醤本草曰蒟醤似王蔓生苗为留藤实似桑椹皮黒肉白食之下气消谷左思蜀都赋所谓蒟醤吴都赋所谓东风留通志蒟醤曰浮留似荜拨今岭南取其叶及藤合槟榔食之
　　榆醤
　　白虎通榆荚醤曰
　　芍药
　　芍药之醤见枚乗七发
　　葫芦
　　晋公遗语唐世风俗贵重葫芦醤
　　连珠
　　汉武内西王母谓帝云神药上有连珠之醤玉津金醤中有元灵之醤
　　沈香
　　神仙食经有十二香醤以沈香等油煎成服之
　　兼致鱼醤
　　晋武帝与山涛书兼致鱼醤一斗
　　谢赐虾醤
　　梁刘孝仪有谢赐虾醤啓
　　孝绪吐醤
