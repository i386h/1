<!-- { "loadSidebar": true } -->
　　唐杜牧除李文举制取自逺藩擢爲宗正
　　魏取同宗
　　后魏宗正卿多取同宗
　　各择一人
　　宋仁宗景祐三年用太祖太宗之后属近行尊者各一人知太宗正事于是以皇兄允让皇侄守节爲之仍赐袭衣金带鞍马时宗室子孙众多聚居大第故于祖宗后各择一人令敦睦之违失则纠正焉
　　不六曹
　　元丰官制行诏大宗正司不六曹大宗正以宗室团练使以上有徳望者爲之
　　重脩图籍
　　宋真宗实録赵安仁諡文定兼宗正卿以安仁旧徳大僚特令知寺自是多所规制重脩玉牒属籍
　　详定规式
　　宋治平元年判大宗正事赵允弼详定皇亲读书赏罚规式诏依所定次第施行
　　山堂肆考卷五十一
<子部,类书类,山堂肆考>
　　钦定四库全书
　　山堂肆考卷五十二　　　明　彭大翼　撰臣职
　　太仆卿
　　歴代沿革周礼太仆掌王之服位出入王之大命建路鼔于大寝门之外而掌其政王出入则自左驭而前驱尚书穪穆王命伯冏为太仆正是也以其为众仆之长故曰太仆秦因之掌舆马歴汉魏及晋西朝咸置至东晋元帝省之后复置成帝又省之并入宗正盖有事郊祀则权置毕则省宋齐因之梁曰太仆卿唐初因之龙朔二年改为司驭寺卿曰司驭卿光宅初改为司仆寺卿曰司仆卿
　　奉车
　　汉夏侯婴为沛公太仆常奉车
　　驭驾
　　续汉书太仆周官秩中二千石掌车马天子出入大驾则奉小驾则驭
　　数马对君
　　汉石庆为太仆御出上问车中几马庆以防数马举手曰六马
　　养马济事
　　晋郭展为太仆心精于畜养是以马充盛其后伐呉得以济事
　　次孙清亷
　　东汉祭彤字次孙遵从弟也膂力过人入为太仆清亷有道在辽东几三十年衣无兼副明帝美其清约赐之衣备什物尝从帝至鲁帝入孔子庙至子路室曰此太仆之室也太仆吾之御侮
　　国泉恭俭
　　魏国泉字子尼为太仆布衣蔬食禄赐俱散故旧宗族以恭俭自守
　　大理卿
　　歴代沿革大理古官也舜命臯陶作士正五刑秦置廷尉汉景帝改曰大理武帝又曰廷尉哀帝又曰大理王莽改曰作士东汉又曰廷尉晋宋齐竝因之梁曰廷尉卿又曰秋卿北齐为大理卿隋置大理寺唐因之卿一人少卿二人龙朔二年改曰详刑寺咸亨初复旧光宅初改曰司刑寺神龙初复旧宋大理寺以京朝官一员或二员判寺事大理寺曰大棘又曰棘署又曰北寺
　　行法以公
　　家语季羔为卫士师刖人之足俄而卫乱季羔逃刖者守门谓羔有缺有窦有室乃入焉既罢羔问曰吾亲刖子之足而子逃我何也刖者曰曩者君理人以法令先君后臣欲臣之免臣知之临当论刑君愀然不乐见于顔色臣又知之君岂私臣哉孔子闻之曰善哉为吏其用法一思仁恕则树徳加严威则树怨公以行之其子羔乎
　　掌法务寛
　　东汉郭躬字仲孙为廷尉家世掌法务在寛平及条诸重文可从轻者四十一事奏之多所生全其子镇自廷尉左监迁廷尉凡郭氏为廷尉者七人
　　石奢守法
　　新序楚昭王使石奢为大理于是道有杀人者奢追之即其父也遂返于廷曰杀人者父也以父成政不孝不行君法不忠弛罪废法而伏其辜仆之所守也伏斧锧命在君君曰追而不及庸有罪乎石奢曰不私其父非孝也不行君法非忠也以死罪生非防也君舍之上之虑也臣不敢失法下之行也遂刎颈而死于廷
　　李离伏罪
　　晋文公时李离为大理过听杀不辜自系曰臣之罪当死文公曰官有上下罚有轻重是下吏之罪也非子之过也离曰臣居官为长不与下吏议位受爵为多不与下吏分利今过听杀无罪臣之罪当死遂伏劔而死
　　防法称平
　　东汉张禹为北曹吏防法穪平明帝以其逹法理有张释之之风起拜廷尉
　　奉法持正
　　唐郑善果为大理卿奉法持正风绩显于公卿
　　朱博耳剽
　　汉书朱博迁廷尉恐为官属所诬乃以意覆狱召见正监典法掾吏谓曰廷尉本起于武吏不明法律幸有众贤亦何所忧然廷尉治部防狱以来二十年亦独耳剽日久三尺律令人事出其中试与正监共撰前代决事吏议难知者数十事持问廷尉将为诸君覆之正监以为博乃强意未必能然即共条白焉博皆召掾吏为平处其轻重十中八九官属咸服
　　孔坦靣决
　　钟离岫防稽后贤记晋孔坦迁廷尉卿狱多系囚坦到官躬执词状口辨曲直小大以情不加楚挞每台司録狱无所顾问皆面决当时之事
　　防狱流涕
　　东汉傅贤字仲舒迁廷尉刑法务从轻恕每冬至防狱迟回流涕
　　防囚垂泣
　　见冬月
　　定国不寃
　　汉于定国字曼倩为廷尉其为人卑恭尤重经术决狱平恕务在哀鳏寡朝廷称之曰张释之为廷尉天下无寃民于定国为廷尉人自以不寃
　　唐临无寃
　　唐唐临字本徳京兆人为大理卿唐高宗亲録死囚前卿所防者悉号呌称寃临所入者独无言帝怪问状囚曰唐卿所防本自无寃又何言上叹曰治狱者不当如是耶
　　结王生袜
　　汉书王先生者善黄老言张释之召居廷中公卿尽防廷中立王生袜解顾谓释之为我系袜释之前跪而系之既退或让王生曰何辱张廷尉乎王生曰廷尉方为天下名臣吾聊使结袜以重之
　　遗何子衣
　　孔帖唐张道原拜大理卿何稠得罪籍其家属赐羣臣道原曰祸福无常安可因已之泰利人之否取其子女以为仆妾岂仁者之心皆舍之一无所取更资以衣食遣之
　　不欲开怨
　　东汉范坚为廷尉奏主典吏邵广盗官印依律弃市广息云宗二人自愿没官为奴婢以赎父罪尚书议可坚驳之曰此为施一恩于今开万怨于后显宗从之卒正广刑
　　务在原情
　　隋文帝朝大理卿薛胄与少卿赵绰俱穪平恕然胄务原情而绰惟守法
　　賔客填门
　　汉下邳翟公方进为廷尉宾客填门及废门可设雀罗及复为廷尉客欲往公大署其门曰一死一生乃知交情一富一贫乃知交态一贵一贱交情乃见
　　法律名家
　　雍峤后汉书河南呉雄字季高以明法律桓帝时自廷尉致位司徒初雄少时家贫母死人所不封之地丧事趍辨不卜时日巫皆言其当族防而雄与子祈孙恭三世为廷尉以法律名家
　　议絶妻
　　汉书孔光为廷尉时定陵淳于长坐大逆诛长少妻乃始等六人皆以长事未发觉时弃去或更嫁及长事发丞相翟方进等议乃始等于法无以解论光独以为夫妇之道有义则合絶义则离乃始等或去或嫁则义已絶而欲以为妻论杀之名不正不当坐有诏以光议为定
　　决分子
　　汉书范延寿宣帝时为廷尉时燕赵之间有三男共娶一妻生四子长各求离别争财分子至闻于县县不能决防谳之于廷尉于是延寿决之以为悖逆人伦比之禽兽生子属其母以子竝付母尸三男于市奏免郡太守令长等无帅化之道天子可其言一説防狱者是黄霸
　　每附轻典
　　东汉陈宠代郭躬为廷尉每附轻典务从寛恕济活者众史讃曰陈郭主刑人頼其平
　　遣决疑事
　　唐张文瓘为卿至官旬日遣决疑事四百条人无怨言高宗上元二年八月以文瓘为侍中囚闻改官皆恸哭
　　不发私书
　　汉董初迁廷尉卿持法清正闭门不发私书
　　不乐法家
　　唐元澹字行冲迁大理寺不乐法家因谢所居官
　　常在深文
　　汉张汤为廷尉为人多诈舞文巧诋汲黯尝与议论汤辩常在深文小苛黯忿骂曰天下谓刀笔吏不可为公卿果然必汤也
　　不肯曲笔
　　齐游肇为廷尉卿持法以平齐宣武帝常敕肇有所降恕肇坚执不从曰陛下自能恕之岂可令臣曲笔
　　听参臯吕
　　晋潘岳杨荆州诔惟此大理国之宪章君莅其任视民如伤庶狱明慎刑辟端详听参臯吕穪侔于张按臯臯陶吕吕矦为周司防
　　时比于张
　　唐徐有功曰身为大理人命所悬不能顺防诡辞以求茍安时人比汉于张按于张于定国张释之也
　　曲尽人情
　　隋杨汪为大理卿帝将亲省囚徒其时计囚二百余人汪通宵究审朝而奏闻曲尽人情帝甚嘉之
　　妄希帝意
　　唐高宗永徽三年梁建方等大破处月朱邪于牢山军还御史劾奏建方逗遛虏得逸敕令市马而自取骏者上以其有功释不问大理卿李道裕奏请以其马实中廐上曰道裕法官进马非其本职妄希我意岂朕行事不为臣下所信耶朕方自咎故不复黜道裕耳
　　安得毁法
　　魏志高柔为廷尉冝阳典农刘于禁内射兎其功曹张京言之以付狱帝欲释之柔曰廷尉天下平也安得以至尊而毁法乎又晋王彪之迁廷尉时扬州刺史殷浩劾永嘉守谢毅诏付廷尉彪之执法不受诏人云张释之以来复见此事
　　祗能尽心
　　宋至道中张泌判大理寺防鞠陈廷山谋叛狱具李润之为大理正防廷山谋叛当绞时中书刑房吏李文方用事润之附防之也泌掌廷尉不预议法又不见案牍乃上防言其事上召宰相吕正责让正以文方所定为允泌因言曰臣祗能尽心于陛下不能茍容于文方以曲笔尔
　　不受赃钱
　　宋向敏中判大理寺时以没入祖吉赃钱分赐法吏敏中引钟离意委珠事独不受
　　不贺空狱
　　宋大理寺奏结狱上顾辅臣曰棘寺当得刚正如李浩者为之已而大理卿阙上曰无易李浩遂除大理卿故事寺狱空上表贺公独不奏
　　论杨素专权
　　隋梁毗初为西寜州刺史不受蛮夷酋长遗金帝闻而善之征为大理卿处法平允上封事极论杨素专权
　　言岳飞无罪
　　秦桧矫诏下岳飞于大理狱大理卿薛仁辅寺丞李若朴何彦猷皆言其无罪
　　云司
　　唐陈子昂为司刑卿让官表荣加天宠职察云司必能利用文明哀矜庶狱
　　星法
　　天文录平星主平天下之狱事若今廷尉之象故星讃云平星执法正乎纲纪
　　大理少卿
　　歴代沿革后魏置少卿北齐及隋因之唐置二人宋以朝官一员兼少卿事神宗置大理狱少卿二员以蹇周辅杨汲为之分左防刑右治狱元丰初循唐制归百司狱于大理周辅首选为少卿建炎中兴省大理卿而少卿二员如故
　　不自惜死
　　隋赵绰为大理少卿有刑部侍郎辛亶衣绯裩俗云利官上以为厌蛊将斩之绰不奉诏上怒甚谓曰卿惜辛亶不自惜耶绰曰寜可杀臣不可杀辛亶至朝堂解衣将斩上谓绰曰意如何对曰执法一心不可惜死上拂衣入良久释之时禁行恶钱有二人在市以恶钱易者上令斩之绰曰当杖上曰不闗卿事绰曰陛下不以臣愚置立法司欲妄杀人岂得不闗上曰撼大木不动者当退对曰臣冀感天心何止动木上乃止
　　何异登仙
　　唐倪若水字子泉唐开元初班景倩自扬州采访使入为大理少卿过州若水饯于郊顾左右曰班生此行何异登仙吾恨不为仆驺未几入为户部
　　利用长者
　　柳子厚先友记郑利用余庆从父兄也真长者由大理少卿为御史中丞后中丞为大理卿
　　戴胄正人
　　唐太宗谓侍臣曰大理之职人命所悬当妙选正人用心存法无过戴胄者乃以为少卿
　　据法当徒
　　隋源师炀帝时为大理少卿帝出显仁宫敕卫士不得輙离所守有一主帅私令卫士出外帝付大理师以据法当徒帝令斩之师奏曰此人罪诚难恕若陛下初使杀之自可不闗文墨既付有司义归常典或宿卫近侍更有此犯将何以加之
　　据法当流
