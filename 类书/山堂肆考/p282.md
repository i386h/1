<!-- { "loadSidebar": true } -->
　　陈章甫与孙员外书屠羊隠名楚王延三旌之位
　　牵狗
　　汉武帝东廵至海上羣臣言见一老父牵狗言我欲见钜公已而忽不见
　　山堂肆考卷一百四十
　　钦定四库全书
　　山堂肆考卷一百四十一　明　彭大翼　撰人事
　　命名【附双名妇人】
　　礼记曰子生三月而名旣冠而字名者所以正身体定心意字者所以崇仁义叙长幼又曰君子已孤不更名
　　不以山川
　　左桓六年九月丁邜子同生公问名于申繻对曰名有五有信有义有象有假有类以名生为信以德命为义以类命为象取于物为假取于父为类不以国不以官不以山川不以隠疾不以畜牲不以器币是以大物不可以命公曰是其生也与吾同物命之曰同注云以名生为信若唐叔虞生而有文在手曰虞遂命之为虞是也鲁成季生而有文在手曰友遂命之为友是也以德命为义若文王名昌武王名发是也以类命为象若孔子首象尼山遂以名尼是也取于物为假若伯鱼有人馈鱼因名曰鲤是也与吾同物言与我同类葢子同生与桓公同日也
　　不以子丑
　　白虎通殷家质直故以生日名子尚书言太甲帝乙武丁是也不以子丑名者何也曰甲乙者干也子丑者枝也干者本本实故以甲乙为名也
　　执手而名
　　礼内则子生三月妻以子见于父父执子之右手咳而名之注云咳小儿笑声谓父作咳声笑容以示慈爱而名之也
　　待事而名
　　唐李素立孙志逺始名鹏而素立方奉使谓家人曰古有待事名子者吾此役可命子孙矣遂改命志逺
　　名子侨如
　　晋师旷曰叔孙庄叔败狄于咸获长狄侨如及虺也豹也而皆以名其子注云得臣生子待事而名之故名宣伯曰侨如穆子曰豹独虺无闻
　　名子通国
　　见诞子
　　以兰取名
　　郑世家郑文公贱妾曰燕姞梦天使与己兰曰余为伯鯈而祖也以是为而子兰有国香人服媚之以梦告文公文与之兰而御之遂生子名曰兰
　　以药取名
　　李百药隋内史德林之子幼多疾祖母赵因取名百药
　　兆乱
　　左桓二年初晋穆公夫人姜氏以伐条之役生太子命之曰仇其弟以千畆之战生命之曰成师师服曰异哉君之名子也夫名以制义义以出礼礼以体政政以正民是以政成而民听易则生乱君命太子曰仇弟曰成师始兆乱矣兄其替乎
　　应謡
　　晋桓壑字郎子闻苻坚国中有謡云谁谓坚石打碎有子二十人皆以石为名以应之
　　梦碑列名
　　见丞相
　　因庆取名
　　贾充始生父逵曰后当有充闾之庆故名充字公闾
　　为子弟作名
　　晋栁文舒为其子弟作名皆依谦以见意故兄子黙字居静沈字处道子浑字仲深字道冲因作书戒之曰欲使汝曹顾名思义也
　　以诸生见帝
　　唐魏元忠始名真宰以诸生见高宗高宗慰遣之不谢卽出仪举自若帝目送谓薛元超曰是子未习朝仪然名不虚得谓眞宰相也
　　子厚二子名
　　栁子厚有二子长曰周六季曰周七子厚卒乃生
　　老泉二子名
　　苏老泉名二子说轮辐葢轸皆有职乎车而轼独若无所为者虽然去轼吾未见其为完车也轼乎吾惧汝之不外饰也天下之车莫不由辙而言车之功者辙不与焉虽然车仆马毙而患亦不及辙是辙者善处乎祸福之间也辙乎吾知免矣
　　慕相如改名【已下改名】
　　顔氏家训昔司马长卿慕蔺相如为人故改名相如东汉有朱张字孙卿许暹字顔回梁世有庾晏婴祖孙登连古人姓名为名字亦鄙才也按长卿初名犬子
　　慕张纲改名
　　唐李纲始名暖慕汉张纲之为人改名纲
　　改立为昱
　　魏程昱本名立少时梦上天两手捧日太祖曰卿当为朕腹心乃于立上加日而为昱
　　改武为乂
　　唐蒋乂初名武宪宗时因进见请曰陛下今日偃武修文羣臣当顺承上意请改名乂帝恱时讨王承宗兵方罢又恐天子锐意于武故因以讽唐栁浑初名载朱泚乱平载奏言臣名向为贼汚且载于文从戈非偃武所宜乃更名浑
　　改岩为防
　　南汉刘防初名岩九年白龙见南宫三清殿改元白龙因更名曰防以应龙见之祥又有胡僧言防书灭刘者防也乃采周易飞龙在天之义为防字以名焉
　　改郊为庠
　　宋郊在翰林有指公姓名防公者曰姓符国号名应郊天公不自安因请更名庠尝移书叶道卿清臣称为同年叶戏答云清臣乃宋郊榜第六人登第徧阅小録无宋庠者不知何许人公答诗曰纸尾勤勤问姓名禁林依旧玷华缨莫惊书录题臣向便是当年刘更生
　　疾防改名
　　东汉刘向本名更生恭石显等诬谮张堪周猛更生伤之乃着疾防摘要因更名向
　　避难改名
　　东汉赵岐字邠卿初名嘉其祖为御史岐生于御史台因字台卿后避难改名岐
　　赐名嗣恭【已下赐名】
　　唐路嗣恭始名劔客连徙神乌姑臧二县令考绩为天下最明皇以为可嗣汉鲁恭因赐名嗣恭
　　赐名佐
　　唐李希烈攻陈州刘佐救之希烈走遂进取汴州诏加佐汴宋节度使陈州行营都统佐本名洽至是欲尊宠之故赐今名
　　有功赐名
　　唐程日华始名华德宗以其有功改曰日华
　　象贤赐名
　　唐陆象先始名景物睿宗曰子能绍先是谓象贤乃赐今名
　　赐名抱玉
　　见宗族
　　赐名应辰
　　宋汪应辰字圣锡本名洋绍兴五年进士第一御赐今名
　　刚正赐名
　　唐陆坚初名悌宗嘉其刚正赐名坚
　　忠义赐名
　　宋李世辅绥德青涧人自唐以来世袭苏尾九族都巡使年十七随父永竒出入行阵高宗绍兴中金人犯鄜延经畧使王庶募间者世辅往应募因有功迁至副将后金人陷延安欲授永竒父子官永竒泣曰我宋臣也不欲事金宻戒世辅归朝毋以我故贰其志世辅乃诱执金萨里罕驰出城至洛河金人追及之推金酋于山崖之下世辅仅得以二十六人奔夏其父永竒卒被害世辅竟自夏归宋嘉其忠义赐名显忠
　　同帝王名【已下同名】
　　唐书苗晋卿子粲德宗时官至郎中陆贽欲进粲官帝不许使人谕陆贽曰苗粲父晋卿往年摄政有不臣之言诸子皆与古帝王同名今不欲明行斥逐其兄弟各宜降外官贽奏曰凡是谮愬之辈多非信实之言乞勿听
　　同圣贤名
　　江南野史汪台符贻书宋齐丘诈之曰足下齐先圣以立名超亚圣而称字齐丘慙而改为子嵩后齐丘使人诱台符与饮酒缚其口沈石城下按孟子序云孟子名轲字则未闻故云超亚圣而称字又古今姓纂【孟轲字子车】
　　蔡雍顾雍
　　东汉顾雍字元叹蔡伯喈异之谓曰卿必成名今以吾名与卿故雍与伯喈同名又顾尝学书于伯喈其书为伯喈所叹故字元叹
　　张谢
　　晋吴郡太守张与谢同年名亚于谢时称南北
　　防肇高肇
　　后魏防肇为廷尉时尚书高肇宣武之舅也以防名与己同欲令改之防以孝文所赐守正不许高甚衔之
　　盛度丁度
　　归田录往时学士入劄子不着姓但云学士臣某先朝盛度丁度并为学士遂着姓以别之
　　好好【已下双名妇人】
　　姓张唐人为沈著作所纳
　　端端
　　姓李唐善和坊妓
　　爱爱
　　姓杨唐钱塘人
　　英英
　　唐杨虞卿妾
　　赛赛
　　姓武唐钱塘人
　　眞眞
　　唐栁将军爱妓又与韩眞卿通者为谢眞眞与郑述古通者为沈眞眞
　　燕燕
　　唐张祐妾
　　莺莺
　　姓崔唐人与张生往来又与元稹私其与张浩然私者为李莺莺
　　惜惜
　　姓毛宋高邮妓又有罗仁卿女名惜惜见女
　　灼灼
　　唐善歌之妓
　　盼盼
　　姓关唐张建封妾又宋有姓费者亦同此名黄山谷尝赠以诗
　　盈盈
　　姓吴唐妓女又与天宝中贵人妾同名
　　紫紫
　　古淫妇名狐所化也出名山记
　　红红
　　姓张唐大厯中才人
　　瑟瑟
　　姓萧辽天祚元妃善文墨尝作咏史诗以讽谏契丹后被诛
　　琼琼
　　姓薛亦大厯中才人又宋南渡后有妓马琼琼者与上庠生朱端朝情好甚宻
　　娉娉
　　姓马卽东坡席上求诗于参寥者
　　东东
　　妓名窦巩悼亡妓诗惟有侧轮车上铎耳边长似叫东东
　　举举
　　姓郑唐妓女巧谭谑为诸士所眷状元孙龙光偓多惑之与同辈绛眞俱为都知又酒席上每为席纠按妓中之有头角者为都知所以分管诸妓婢追召匀齐者是也
　　莲莲
　　姓王字沼容亦唐妓微有风貌女弟小僊已下数辈皆不及但假母有郭氏之癖假父无王衍之嫌故诸妓皆攫金特甚诣其门者或酬酢不称意多被尽留车服而返
　　住住
　　姓张亦唐妓女少而敏慧能辨音律与隣人厐佛奴六七岁时私有结发之契
　　苏苏
　　姓王亦唐妓也颇善谐谑
　　心心
　　李心心于心心与杨柰儿袁当儿数妓者皆元初京师之小唱也
　　山山
　　元时妓本良家子因父丧而失身资性明慧技艺絶伦始嫁乐人李小大李没华亭县长哈喇布哈置于侧室凡十二年后复入乐籍
　　小小
　　姓苏南齐人钱塘名妓或曰唐人非也又春渚纪闻宋司马才仲初在洛下昼寝梦一美姝牵帷而歌曰妾本钱塘江上住花开花落不管流年度燕子衔将春色去纱牕防阵黄梅雨才仲询其曲名云是黄金缕且曰后日相见于钱塘江上及才仲以东坡荐应制举中等遂为钱塘幕官其廨舍后有苏小墓在焉
　　当当
　　姓李元教坊名妓后出家
　　命字【附同字】
　　礼曲礼男子二十冠而字女子许嫁笄而字郊特牲冠而字之敬其名也
　　字可为氏
　　左隠八年众仲曰诸侯以字为諡因以为族见前姓氏
　　字不若子
　　公羊传氏不若名名不若字字不若子太平御览公羊传谓名不如字者非谓其人之名不如其字尊乃谓为人所字则近乎见尊为人所名则近乎见卑也名成乎礼字依乎名名字之本字名之末也为本故尊为末故卑妇人无名故贱于丈夫野人无名故贱于学士
　　褒仪父
　　公羊传隠公元年仪父者何邾娄之君也何以名字也曷为称字褒之也
　　嘉仲孙
　　左闵元年齐仲孙湫来省难书曰仲孙嘉之也
　　字曰遥集
　　晋阮孚母祖姑家胡婢也其父咸通之生孚咸遗姑书曰不意今日遂生胡儿姑答曰灵光殿赋云胡人遥集于上楹便可以遥集为字咸从之
　　字曰方谷
　　唐李载义防吏民请立碑纪功诏李程为之辞未有字诏曰周书凡厥正人旣富方谷卿宜当之因以方谷为字
　　字曰礼闱
　　唐甄济为著作佐郎兼侍御史济生子因其官字曰礼闱又曰宪台
　　字曰庆门
　　见外祖孙
　　两孟公【已下同字】
　　汉陈遵字孟公时列侯有与遵同姓字者每至人门坐中莫不震动旣至而非遵因号其人曰陈惊坐云
　　两子夏
　　杜钦字子夏少好经书家富而目偏盲茂陵杜邺与钦同姓字俱以才能称京师故人谓钦为盲子夏以相别钦恶以疾见诋乃为小冠高广才二寸由是京师更谓钦为小冠杜子夏而邺为大冠杜子夏云
　　两安期
　　一王含子应字一王湛子产字
　　两处冲
　　一王邃字一王湛字




　　山堂肆考卷一百四十一
　　钦定四库全书
　　山堂肆考卷一百四十二　明　彭大翼　撰诞育
　　诞子【附诞女诞孙】
