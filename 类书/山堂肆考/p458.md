<!-- { "loadSidebar": true } -->
　　恶兽名李白大猎赋别有白飞驳穷奇防牙若错剑鬛若丛竿口吞殳鋋目极枪橹
　　啖香
　　杂爼勃樊川枫脂名薰陆香兽狤好啖之此兽大者重十斤状如獭其头身四肢了无毛唯従鼻上竟脊至尾有青毛广一寸长三四分猎得斫刺不伤积薪焚之不死以大杖击之至骨碎乃死
　　行水
　　説文委虒虎之有角者韵府羣玉有角之虎曰虎能行水中
　　作人语
　　辍耕録元太祖驻师西印度忽有大兽高数十丈一角如犀牛然能作人语云此非帝世界宜速还左右皆震慑独耶律文正王进曰此名甪端乃旄星之精也圣人在位则斯兽奉书而至且能日驰万八千里灵异如鬼神不可犯也帝即回驭至正庚寅江浙乡试八月二十二日夜二鼓院中彷佛见一物驰过甚疾状若猛兽军卒喧哄因出甪端为赋题按甪端鹿形马尾緑色一角角在鼻上好生恶杀之兽角中作弓印度国名
　　夺众声
　　山海经翼望山有兽如狸三尾名曰讙其音能夺众声可以疗疾説文谓即貉类
　　饷禽
　　万花谷穷竒恶兽也似牛而犬声逢忠信之人则啮而食之逢奸邪之人则捕禽兽以饷之
　　制虎
　　埤雅猬可治胃疾炙毂子曰刺端分两岐者曰猬如棘针者曰防猬状似防性极狞钝物少犯近则毛棘攅起如矢见鹊便仰腹受啄中其矢则輙烂故淮南子曰鹊矢中猬旧説豹食豺豺食猬又云猬皮能整纰纇染师用之刷纰物又谓猬能制虎鹊能制猬葢物之相制迭为君臣如此
　　贤能
　　説文能熊属足似鹿能兽坚中故称贤能而又强壮复称能杰也或云三足鼈亦曰能
　　灵麖
　　説文麖大鹿一角牛尾梧州火山上有兽名灵麖而三足见则郡中有火灾或使车将至则鸣故以灵名
　　举爪剔香
　　埤雅麝如小鹿有香在脐所遗粪常就一处不敢遗于他所虑为人所获也而人反因是得掩羣而取之麝絶爱其香为人所廹逐势且急即投高岩举爪剔出其香就絷且死犹拱足以保其脐吴筠所谓麝懐香以贾害狙伐巧而招射是也陶氏曰麝形似獐今俗谓之香獐常食柏叶养生论麝食柏而香又好防蛇今以蛇蜕裹麝弥香夏月食蛇多至寒则香满入春脐内亟痛以足剔出之置屎溺中覆之皆有常处
　　袒身捕食
　　神异经西方有兽如人长尺余袒身捕蠏以食名曰山
　　名曰懒妇
　　虞衡志有兽名懒妇如山猪而小喜食禾俗田夫以机轴织纴之器挂于田头则不复近
　　音如婴儿
　　兽有名饕餮者羊身人面目在腋虎齿人爪音如婴儿性贪婪食之未尽遂害其身又有兽名防防似羊九尾四耳其目在背
　　视则揺头
　　腾豻一名腾豺沐猴类也头方正貌类人髪长尺余常覆面欲有所视輙揺头以两手披之
　　行则含尾
　　山海经单张山兽如豹而尾长牛鼻直目名曰诸防善叱行则口含其尾居则蟠之
　　似鹿两头
　　博物志兽有蔡茂者形似鹿两头其胎中粪四时取之可治蛇虺之毒
　　如羊一目
　　山海经泰山有防状如羊一角一目目在耳后自呼其名
　　猓
　　埤雅猓青身黑颊有髯其手亦黑好理髯又爱其类生相序死相赴杀一致百夷坚志猓似猴而差大行则大者前小者后有为射所中则拔死者矢自刺而死盖兽之有仁义者或曰猓一名一作蜼
　　梼杌
　　梼杌虎爪人面口牙一丈六尺与兽鬪终不退却死而后已故以鲧之傲狠亡身者比之
　　独散猿
　　埤雅独猿类也似猿而大又食猿猿性羣独性特猿鸣三独鸣一是以谓之独又曰蛙鸣夜独鸣晓又类从独一鸣而猿散鼍一鸣而伏一説独状如虎白身豕鬛而黑出北嚣山
　　防祭兽
　　见立秋
　　长舌
　　长舌山兽名长舌状如禺而四耳见则多水旱
　　迅头
　　尔雅豦迅头郭氏曰建平山中有豦大如狗似猕猴黄色多须髯奋迅其头能投石掷人玃类也
　　音如犬
　　山海经浮玉山兽状如猴四耳彘毛而牛尾音如犬吠名曰长彘见则大水
　　音如猫
　　山海经隂山有兽如貍白首曰天狗食蛇音如猫
　　当康
　　钦山有兽如豚名当康其名自呼见则天下大穰
　　合窳
　　山海经剡山有兽名合窳如彘人面赤尾食蛇见则大水
　　山中丈人
　　抱朴子曰山中卯日称丈人者兎也
　　殿前録事
　　唐小説李知微宿文昌宫月防明见古槐下有小人数十或称殿前録事或曰驰道都尉或曰司城主簿或曰西阁舍人须防入一大穴中明日掘视之乃防也
　　辚輑
　　象鼻下垂貌
　　敦圉
　　虎怒貌文选白虎敦圉乎昆仑
　　晨鼯
　　艺文晨鼯晓吟则百岭齐应鼯飞防也
　　暝猿
　　唐诗相思一夜暝猿啼
　　皮可作舄
　　尔雅麂大麕旄毛狗足注云其肉坚韧不及麞其皮可作履屐胜于众皮或曰似鹿而小雄者有角似笋尖长寸许
　　角可制觥
　　埤雅兕善抵触故先王之制罚爵以兕角为之酒阳物也而善发人之刚其过在抵触故先王制此以为酒戒诗云兕觥其觩防酒思柔山海经祷过山多兕状如野牛青色一角长三尺余背似马鞍善触重千斤其皮坚厚可以制铠
　　音如雷
　　孟康曰防如龙有角人面赤舌山海经防如牛苍身无角一足出入则有风雨其音如雷黄帝以皮冒鼓以其骨击之声闻五百里
　　光如电
　　山海经金门山有赤犬曰天犬见则有兵乃天狗星光飞流注而生行如风声如雷光如电
　　能扞守
　　豻即豻也与霸下等九兽皆龙种豻平生好讼今狱门上所刻如狮子头者是或云能扞守故狱用之
　　误惊惶
　　百感録西北有兽类黄防而短喙无目性狡善听闻人足音輙逃匿有时误闻他声惊惶奔窜土人呼为瞎撞
　　狪狪
　　山海经泰山有兽其状如豚而有珠其名曰狪狪能自呼其名
　　防防
　　山海经泰戱之山有兽状如羊一角一目目在耳后其名曰防防
　　峳峳
　　山海经防山东望湖泽有兽如马而羊首四角牛尾其音如嘷狗名曰峳峳见则其国多狡猾
　　霄霄
　　韵府续编爪哇国山中多猴不畏人呼以霄霄之声投以果则其二大猴先至土人谓之猴王猴夫人俟其食毕羣猴始食其余
　　狌狌
　　山海经招揺之山有兽焉其状如禺而白耳伏行人走其名曰狌狌
　　猩猩
　　猩猩形若狗而人面头顔端正善与人言声音妙丽如妇人对语在山谷间常数百为羣里人知其性好酒又爱着屐乃以酒及织草为屐更相连结置于路侧猩猩见酒与屐知里人设张又能知张者祖先姓字遂呼骂云奴欲张我复戒其羣类莫饮酒舍之而去久之复来相谓曰试共尝之及饮甘乃大酌逮醉因取屐着之遂为人所擒置之槛中随其所欲而饮之将烹里人索其肥者乃自推肥泣而遣之西国胡人取其血染毛罽色鲜不黦刺血时问之曰尔与我几许猩猩曰二升果足其数若加鞭捶问之随所加而得可至一斗不如此未肯顿输裴炎有賛
　　狒狒
　　狒狒俗呼为野人赤发被地猴形人立长指濶唇好以指甲剖人心肝食之土人欲取之则以竹管套其手狒狒见人则必曳人之手仰面大笑笑则上唇掩其目人潜于竹管内出其手以鋭钉钉唇于额唇不得下目无所见狒狒所执竹管揑为粉碎任其奔走力疲就擒取其髪为兜鍪之缨血堪染绯而唇亦不减于猩唇也尔雅注狒狒枭羊也山海经状如人面长臂黑身有毛及踵见人则笑大者长丈许俗呼曰山都一作一作郭璞有賛
　　双双
　　山海经南海之外赤水之西流沙之东有兽左右有首名防踢有三青兽相并名曰双双
　　朏朏
　　山海经霍山有兽状如貍而白尾有鬛名曰朏朏养之可以已忧
　　从从
　　山海经栒状之山有兽焉其状如犬六足其名曰从从其名自詨
　　軨軨
　　山海经空桑之山有兽状如牛而虎文其音如钦其名曰軨軨见则天下大水钦或作吟
　　精精
　　山海经踇隅之山有兽状如牛而马尾名曰精精其鸣自呌
　　罗罗
　　山海经平丘北海内有素兽焉状如马名曰蛩蛩有青兽焉状如虎名曰罗罗
　　文文
　　山海经堵山有兽焉状如蜂枝尾而反舌善呼其名曰文文

　　山堂肆考卷二百三十七
　　钦定四库全书
　　山堂肆考卷二百三十八　明　彭大翼　撰补遗
　　总鸟兽鱼虫
　　燕狂莺喜
　　禽经鹤以怨望鸱以贪顾鸡以嗔睨鸭以怒瞠雀以猜瞿燕以狂防莺以喜啭乌以悲啼鸢以饥鸣鹤以洁唳鳬以凶叫鸱以愁啸
　　鹤隂鴈阳
　　鹤爱隂而恶阳鴈爱阳而恶隂易曰鹤鸣在隂曰鸿鴈随阳故汲冡书目鹤为隂羽禹贡名鴈为阳鸟
　　风胎雨鷇
　　言禽兽于风中孕胎雨中生雏也
　　风涌雨鸣
　　防将风则涌鼍将雨则鸣故以防防风以鼍防雨
　　惴耎肖翘
　　惴耎防息而动之物附于地者也乃蜗蜒之类肖小也翘轻也飞物乃蜂蝶之类庄子曰惴耎肖翘莫不失其性
　　孶尾希革
　　书尧典仲春鸟兽孶尾仲夏鸟兽希革仲秋鸟兽毛毨仲冬鸟兽氄毛注云乳化曰孶交接曰尾希革毛希而革易也毛毨毛落更生润泽鲜好也氄毛生耎毳细毛以自温也
　　兵曹鸟
　　唐崔希髙仁孝友悌丁母忧哀毁过礼尝为并州兵曹防前藂苇有小鸟如鹪鹩来巢孕卵五色形如鸡子数日鷇毁雏见已大于母月余五色成文其大如鵞驯扰闲暇顷之飞翔时归旧所人号为兵曹鸟
　　主簿虫
　　尚书故实浙中旧无蝎有人为金坛簿携数十于公宇始有焉人因呼为主簿虫
　　服翼
　　即蝙蝠也
　　题肩
　　即鹰也一作鶙鵳
　　桀歩
　　埤雅蠏横行故谓之桀步
　　跂行
　　凡有生之类行皆曰跂又跂行蠕动方以类分
　　齧厀
　　良马低头口至厀曰齧防汉王褒驾啮防
　　促鳞
　　小鱼也文选何异促鳞之游汀泞
　　雕虎
　　文选雕虎啸而清风起雕谓虎文如雕也
　　锦
　　驴子也一曰锦鞍帕也
　　将雏
　　文选似鸿鴈之将雏羣鸣号乎沙漠
　　鸣子
　　文选凄戾辛酸嘤嘤关关若离鸿之鸣子也含防啴谐雍雍喈喈若羣雏之从母也
　　童羖
　　小雅由醉之言俾出童羖注云童羖无角之羖羊必无之物也若醉而妄言则将罚汝使出童羖设言必无之物以恐之也
　　賔鸿
　　月令鸿鴈来賔
　　鳣岫
　　大鱼如山也六朝文视鳣岫之吐翕
　　鼋梁
　　大鼋如梁也
　　螗斧
　　古檄以螗螂之斧御隆车之隧
　　蠏兵
　　谓其披坚执锐也
　　鱼牀
　　唐诗鱼牀侵水岸言鱼宿处如牀也
　　蛙井
　　庄子井蛙不可语于海者拘于虚也
　　凤仁麟义
　　薛道衡文足足懐仁般般扰义足足凤也般般麟也説文凤鸣节节足足相如封禅书般般之兽乐我君囿
　　鴈信鸿智
　　禽经鹯鹯之信不如鴈周周之智不如鸿
　　瘈狗
　　左哀十二年卫子木曰长木之毙无不摽也国狗之瘈无不噬也况大国乎瘈狂也又狂犬曰猘子
　　游枭
　　恶鸟也又游骐天上兽也子虚赋射游骐
　　饰玉
　　马有名六玉虬者谓驾六马以玉饰其鞭勒也
　　吐金
　　舍利本鸟名文选又曰舍利兽也性吐金故名舍利
　　葱犗
　　青牛也帝耕籍田取用之文选葱犗服于缥轭
　　艾猳
　　牡豕也
