<!-- { "loadSidebar": true } -->
　　宋赵普一日见空中火一团又有一羔羊转运其上乃拜曰普之罪也须臾火灭遂得疾而卒
　　得薪保焰
　　晋书嵇康从孙登游三年将别登曰子识火乎火生而有光而不用其光果然在于用光人生而有才而不用其才果然在于用才故用光在乎得薪所以保其焰用才在乎识真所以全其年今子多才寡识难乎免于今之世康不能用果遭非命又戴逵曰火凭薪以传焰人资气以享年
　　起屋厌灾
　　沈约宋书凡殿屋之上为圆泉方井兼荷花者以厌火灾也
　　诣县请备
　　郑别传年十七在家见大风起诣县曰某时当有火灾宜广设禁备后火果起而不为害
　　入市言灾
　　广记天师翟干祐因入防州市谓人曰今夜有八人过此宜善待之是夕火烧百余家八人乃火字也
　　偿豕
　　后汉梁鸿字伯鸾扶风平陵人不为章句学牧豕林中误遗火延及他舍鸿乃悉以豕偿之隣家耆老见鸿非恒人责让主人悉还其豕鸿不受而去
　　驱鸡
　　见将帅
　　周嵩投烛
　　晋书周顗弟嵩尝因酒醉瞑目谓顗曰君才不及弟何乃横得盛名以所执蜡烛投之顗神色无忤徐曰阿奴火攻固出下防
　　彦回索舆
　　齐褚彦回宅失火烟焰逼甚左右惊扰彦回神色怡然索舆徐去
　　黔庐赭垣
　　唐栁子厚贺进士王参元失火书仆始闻而疑终乃大喜人多言足下家有积货士之好亷名者皆畏忌不敢道一出口则嗤嗤者以为得重赂今乃为天火之所涤荡黔其庐赭其垣以示其无有而足下之才乃可以显白而不汚其实出矣是祝融回禄之隂相吾子也
　　坏墙穴牖
　　栁子曰永州多火灾五年之间四为火所迫跣足出坏墙壁穴户牖仅免燔灼一遇火灾累日茫洋不能出言
　　怨家所爇
　　齐沈冲吴兴人与兄淡深并厯位中丞被案裁者多怨冲母在东隣其家失火疑为人所爇乃大呼曰我三儿皆御史中丞与人岂有善者方恐肌分骨散何但焚如故论者曰沈母致惧中丞其戒深矣
　　奸民所为
　　宋张咏在金陵金陵多火灾居者不安咏亷知皆奸民所为潜捕得之命先折其胫斩之以狥火患遂息

　　山堂肆考卷二十三
　　钦定四库全书
　　山堂肆考卷二十四　　　明　彭大翼　撰地理
　　池
　　説文池沼也穿地钟水也
　　饮马
　　庐州府含山县有饮马池卓刀泉在东闗之巅相传闗公卓刀于泉饮马于池
　　跃龙
　　成都府东南有跃龙池相传隋开皇中伐陈凿大池以习水战郡志蜀王秀取土筑城因为池有胡僧见之曰摩诃宫昆罗葢以摩诃池为大宫昆罗为龙言此池广大有龙也
　　畱犊
　　寿州西南有畱犊池魏时苗为寿春令始之官牸牛生一犊及去留之故池以此得名
　　静蛙
　　湖州府安吉县常乐寺有静蛙池昔肇法师厌蛙声聒耳驱而去至今池中不生科斗长沙府善化县岳麓书院前有池夏无蛙声相传宋张栻读书于此厌蛙声禁之乃息南阳府新野东北有弹子池世传汉光武弹蛙于此至今有蛙不鸣
　　玩鵞
　　宜兴县南有玩鵞池相传王羲之玩鵞处
　　鸣鹤
　　三秦记魏在洛有天泉池流杯池阴流池鸣鹤池在邺有琼华池渌水池武池
　　影娥
　　汉武帝登俯月台月影入池中如仙人乗舟笑弄月影因名影娥池
　　落妃
　　杨贵妃小字玉环农华阴人后徙居蒲州永乐之独头村髙祖令本金州刺史父琰蜀州司户妃生于蜀甞误落池中后人呼为落妃池池在导江县前
　　饮军
　　庆逺府宜山县城南有饮军池宋景徳四年军校陈进叛围县城时池水久涸偶尔涌出阁门使曹利平贼饮军于此池故名
　　浴仙
　　南昌府子城东有饮马池一名浴仙池相传有少年见美女七人脱五防衣于岸侧浴池中少年戏藏其一诸女浴竟着衣化白鹤去独失衣女不能去随至少年家为夫妇约以三年还其衣亦飞去
　　洗耳
　　和州之西有许由宅宅旁有洗耳池
　　如意
　　杭州北山胜迹有大悲泉如意池大悲泉在讲堂下流绕殿前经如意池池以青石为之在方丈西镂如意文曲折回旋可流觞焉
　　芙蓉
　　湖州府东白苹洲上有芙蓉池中多千叶莲唐开成中刺史杨汉公所凿
　　蓬莱
　　唐宪宗甞畋苑中至蓬莱池谓左右曰李綘甞以谏我今可返也其见礼惮如此
　　圣母
　　徽州府黟县东岳庙后山有圣母祠前有池曰圣母池泉白如玉民有相讼者各执楮钱祷之实则沈虗则浮
　　仙女
　　柳州府象州东雷山之巅有仙女池深丈余有仙女庙在焉
　　灵芝
　　晋宫阙记灵芝池有鸣鹤舟指南舟魏黄初元年有鹈鹕集焉
　　嘉莲
　　嘉莲池在无为州城北池中多植嘉莲贑州府雩都县西有瑞莲池其莲叶双卷而劒其花双头其实曰覆钟金铤移之他处辄类常种俗传雩山倒影所致
　　积翠
　　唐太宗宴羣臣积翠池酣乐赋诗魏征赋西汉其卒章曰终借叔孙礼方知天子尊帝曰徴言未尝不约我以礼
　　凝碧
　　凝碧池在西安府城东南唐禁苑中安禄山反给事中王维为其所得禄山大宴凝碧池维闻悲甚赋诗痛悼云万户伤心生野烟百官何日再朝天秋槐落叶空宫里凝碧池头咽管弦后盗平或以此诗闻故维得减论下迁太子中允
　　兴庆
　　唐景龙中中宗游兴庆池侍宴者递起歌舞并唱回波词喧杂失礼次谏议大夫李景伯亦起歌曰回波尔时酒巵微臣职在箴规侍宴既过三爵諠哗窃恐非宜于是罢坐
　　葆真
　　世説葆真池即梁惠王故沼宋陈去非有夏集葆真池诗
　　覆杯
　　覆杯池在金陵古台城太初宫中昔晋元帝颇以酒废政王导谏之帝因覆杯池中以为戒
　　洗鉢
　　地纪紫金山有猿惊鹤怨二谷道卿太子二岩定心石桃花茱茰道士三坞洗鉢池应潮井道光泉
　　牡丹
　　牡丹池在嘉定州大邑县牡丹亭侧片叶纎芥坠池中则鸳鸯野鹜之类即啣去之
　　菱花
　　菱花池在南阳府镇平县西南俗名天池广五里余中有菱藕蒲芡之类
　　凤凰
　　一在凤阳府城西北相传有凤宿于此后魏有鸿鴈池
　　鵞鸭
　　见雪夜袭蔡城
　　洗参
　　彰徳府林县西有洗参池相传为王母洗药之所
　　沤蔴
　　沤蔴池在开封府后赵王石勒微时与李阳隣居数争沤蔴池相殴及即位召阳与饮引阳臂曰孤往日厌卿老拳卿亦饱孤毒手池在山西辽州和顺县东北李阳村
　　太液
　　汉建章宫北有太液池中有蓬莱方丈瀛州壶梁以象海中神山又刻石为鲸鱼池边多雕菰紫萚及鸊鹈防防之类动辄成羣
　　善泉
　　金陵古台城东有善泉池梁昭明太子所凿中有亭榭洲岛太子泛舟池中尝曰何必丝与竹山水可忘情
　　承露
　　三秦记汉上林苑有承露池昆灵池中有倒披莲连钱荇
　　浣云
　　杭州旧报恩寺中有舞鳯轩浣云池今万松书院其故址也白乐天诗白云本无心舒卷长自洁影落一鉴空可浣不可鸢飞鱼跃间上下俱澄彻此意难与言览之自怡悦
　　花马
　　花马池在陜西庆阳府城北周围四十三里与马槽孛罗滥泥锅底等池相近
　　菌鹤
　　汉上林苑中有菌鹤池当路池太乙池牛首池积草池池中瑚树髙一丈二尺一本三柯四百六十条
　　报恩
　　丹阳县谢家塲北有报恩池相传王姓者好食鳖一市必数枚庖婢每窃一二放之事觉恐被挞自投于池鳖丛负得不死故池名报恩
　　放生
　　唐肃宗诏天下临城带郭置放生池始于洋州兴道迄于升州江宁凡八十一所顔真卿为碑铭古今诗话载唐末以邕州蔡大夫迁江西抚州刺史游汝水放生池禁人采捕忽有人乗小舟钓其上蔡使人捕之钓者为诗云投却长竿卷钓丝手携簔笠献新诗临川太守清如水不是渔人下钓时遂得免罪宋天禧四年王钦若请以西湖为放生池庆元初京兆尹赵师□亦请以西湖为放生池司业髙炳如作记
　　鳄鱼
　　广西梧州府城东有鳄鱼池搜神记扶南王范寻常养鳄鱼十头有犯罪者投之不噬则赦之广东潮州府城东有鳄溪溪有鳄鱼四足黄身脩尾形如鼍举止趫疾口森锯齿往往为人害鹿行崖山羣鳄鸣吼鹿必怖惧为鳄所得唐韩愈为刺史作文驱之鳄徙去六十里宋陈尧佐通判潮州以鳄食人命吏督渔者网而得之鸣鼔告其罪戮之于市
　　角鲤
　　角鲤池在长沙府醴泉县东宋天圣中丁少连侍母观网鱼得火鲤命脍之庖人惊报鱼顶有角鱼已死少连祝曰鱼若变化分当再活试之以水圉圉如初遂放于清石潭卢载为作送角鲤文
　　金斗
　　金斗池在庐州府治按天文一星在南斗曰合肥对九江星夹辅黄道今合肥县入斗度独多故号金斗城而池名金斗亦取此义
　　玉壶
　　元元綂间丞相莫华舍地与僧法藏建普光庵中有玉壶池
　　百子
　　百子池在陜西西安府汉宫中尝以七月七日临百子池江西丰城县有九子池
　　七女
　　七女池在汉中府洋县昔人无男生七女父没女各负土合为一塜遂成此池
　　日月
　　日月池在会稽县东北俗传钱武肃王有目疾故浚此池名以日月
　　风雨
　　风雨池在南昌府洪井之北西山之巅一名梅福种莲池唐张九龄为都督尝祷雨有应立风雨池庙以祀之
　　池有劫灰
　　曹玭志汉武帝凿昆明池极深中间悉是灰墨无复有土举朝不解以问东方朔朔曰臣愚不足以知之可试问西域胡法兰至明帝时外国道人来洛阳有忆方朔言者乃试以昆明池灰墨问之胡人云天地大劫将尽则劫烧此劫烧之余也谓之劫灰方知朔言有防按昆明本西南夷国名即滇国也滇池在云南府城南周广五百里合盘龙江及黄龙溪诸水汇为此池中产衣鉢莲花盘千叶蕋分三色下流为螳蜋川中有大小卧纳二山后为汉武帝平之以其地为益州郡其所凿昆明池在今西安府城内上林苑中帝欲伐昆明夷以其国有滇池乃穿池象之以习水战周回四十里其中有戈船楼船数百艘置二石人相对以象牵牛织女刻石为鲸鱼每雷动常吼鬐鬛皆动至昭帝幼冲不习攻战于中养鱼以给诸陵又闗中记所载尧治水讫停舟昆明池则此池尧时已有汉特因而深之耳史记滇水源广末狭有似倒流故曰滇
　　池砌文石
　　杜阳杂编唐元载芸晖堂前有池悉以文石砌岸中有苹阳花亦类白苹其花红而且大若牡丹又有碧芙蓉
　　米芾投蛙
　　无为州西北有墨池宋米芾为守时所穿初厌池中蛙声取瓦书字投之自是无蛙鸣
　　习郁养鱼
　　襄阳记荆阳岘山南有习家鱼池后汉习穿此池依范蠡养鱼法中有钓台晋山简永嘉三年镇襄阳每出游戏多在池上饮辄醉而归名曰髙阳池
　　采珠
　　亷州府城东南有珠母海海中有平江悬梅青婴三池池中出大蚌蚌中有珠每月明之夜其光烛天即古合浦珠也人采珠者乗舟入池以长绳系腰携竹篮入水拾蚌置篮内则振绳令舟人汲取之不幸遇恶鱼有一线之血浮水面则知人已鱼腹矣
　　淬铁
　　宋欧阳程永州府营道人少为郡吏郡后有池常淬铁为戎器名铁作池植亭其旁一日太守于吏牍间得副纸记池亭之胜有寒影倒吞凌汉树冷光髙浴半天星之句问知为程诗大惊异之与之金使归为学登进士第累官屯田员外郎
　　卧冰
