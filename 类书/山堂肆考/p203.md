<!-- { "loadSidebar": true } -->
　　宋江淮招讨使汪立信闻贾似道师溃江汉守臣望风降遁叹曰吾今犹得死于宋土也乃置酒召賔佐与诀手自为表起居三宫与从子书属以家事夜分起步庭中慷慨悲歌握拳抚膺者三以是失声三日扼吭而卒后元军至建康命求其家厚恤之曰忠臣之家也又杨邦乂建炎中倅建康金兵大至公刺血书襟曰宁为赵氏鬼不作他邦臣
　　文龙指腹
　　元军至兴化军知军事陈文龙使部将林华伺元兵于境上华反导元兵至城下通判曹澄开门降执文龙欲降之文龙指其腹曰此皆节义文章也可相逼耶卒不屈乃械送杭州文龙不食死
　　求王如温
　　帝防徳祐二年杨应奎自元军还言巴延欲执政面议太后遣文天祥与吴坚偕往巴延执天祥北去天祥至镇江夜亡入真州即以书遗李庭芝遣使四出结约庭芝疑天祥来説降也使苗再成杀之再成见其忠义不忍杀以兵二十人道之如扬天祥变姓名为清江刘洙东入海道遇元兵伏环堵中得免二樵者以篑荷天祥至髙邮嵇家庄嵇耸迎天祥至其家遣子徳润卫送至泰州遂由通州泛海如温州求二王按二王者益王卫王也
　　负帝赴海
　　北兵既逼陈宜中张世杰备海舟奉帝防及卫王昺杨太妃等登舟与北舟相遇值大雾海晦冥不辨舟得以进帝至井澳风壊舟帝得惊疾而崩羣臣陈宜中辈多欲散去陆秀夫与众共立卫王后迁于新会之厓山元张范袭厓山世杰兵溃秀夫负帝赴海死之宋遂亡时御舟一白鹇奋击哀鸣与笼俱坠水以死

　　山堂肆考卷一百一
　　钦定四库全书
　　山堂肆考卷一百二　　　明　彭大翼　撰人品
　　功臣
　　周礼夏官司勲掌六卿赏地之法以等其功王功曰勲国功曰功民功曰庸事功曰劳治功曰力战功曰多凡有功者铭书于王之太常祭于大烝司勲诏之封于营丘
　　周武王克商封功臣谋士以师尚父为首封于营丘是为齐
　　封于曲阜
　　武王封周公旦于曲阜是为鲁召公奭于燕余各以次受封
　　赐圭瓒
　　召穆公平淮南夷周宣王赏其功赐之圭瓒秬鬯以祀其先祖山川土地以广其封邑遂赐之防命
　　赐弓矢
　　左僖二十八年晋文公败楚于城濮献俘于王王命尹氏及王子虎内史叔兴父防命晋侯为侯伯赐之大辂戎辂之服彤弓一彤矢百玈弓矢千秬鬯一卣虎贲三百人按彤赤色之弓玈黑色之弓矢千则弓十可知秬黑黍鬯香酒卣器名
　　纪于太常
　　见世宦
　　藏在盟府
　　见赏赐
　　伐陈有功
　　左僖二十三年楚成得臣伐陈讨其贰于宋也遂取焦夷城顿而还子文以为之功使为令尹叔伯曰子若国何对曰吾以靖国也夫有大功而无贵仕其人能靖者与有几按得臣字子玉大心其子也
　　获狄有功
　　见荐举
　　有功于卫
　　孔氏四代有功于卫至孔悝又有功焉卫庄公美之勒于鼎以旌之也勒鼎见礼祭统
　　有劳于晋
　　左昭三年郑简公如晋公孙段相甚敬而卑礼无违者晋平公嘉焉授之以防曰子丰有劳于晋国余闻而弗忘赐汝州田以胙乃旧勲伯再拜稽首受防以出君子曰礼其人之急也乎伯石之汰也一为礼于晋犹荷其禄况以礼终始乎按子丰公孙段之父伯石即公孙段
　　报灭吴功
　　越语吴王使王孙雄行成于越范蠡不报于王击鼔兴师以随使者至姑苏之宫不伤越民遂灭吴乗轻舟浮五湖莫知所终越王命工以良金写蠡状而朝礼之浃日而令大夫朝之环会稽三百里者以为蠡地曰后世子孙有敢侵蠡之地者使无终没于越国皇天后土四乡地主正之
　　赏复楚功
　　吴战败楚师于柏举遂入郢昭王奔随申包胥谋复之昭王反国赏其功申包胥曰昔为君也今君定矣又何求遂逃赏
　　定功臣位次
　　汉髙祖诏定元功十八人位次皆曰曹参功最多宜第一鄂千秋进曰参虽有野战略地之功此特一时之事耳上与楚相距五嵗失军亡众跳身遁者数矣萧何尝从关中遣军补其处又军无见粮何转漕关中给食不乏陛下虽数亡山东何常全关中以待陛下此万世之功也奈何以一旦之功而加万世之功哉何第一参次之上曰善赐何带剑履上殿入朝不趋封酂侯参封平阳侯张敖宣平侯周勃樊哙舞阳侯郦商曲阳侯云云
　　完功臣爵土
　　东汉光武思欲完功臣爵土不令以吏职为过遂罢左右将军官耿弇等亦上大将军印绶皆以列侯就第
　　剖符定封
　　汉髙以陈平从征伐数出奇计以定天下乃剖符定封以平为户牖侯
　　增邑更封
　　光武建武中大享将士诸功臣增邑更封凡三百六十五人其外戚恩泽封者四十五人定封邓禹为髙密侯食四县李通为固始侯贾复为胶东侯食六县已没者益封其子孙或更封支庶
　　勲铭景钟
　　国语晋悼公即位曰昔晋克潞氏之役秦来图败晋功魏颗以身却退秦师于辅氏亲止杜回其勲铭于景钟景钟景公之钟也
　　世奉粤祀
　　汉髙五年诏故粤王亡诸世奉粤祀初秦侵夺其地使社稷不得血食及诸侯伐秦亡诸身帅闽中兵以佐灭秦项羽废而不立至是以为闽粤王王闽中地
　　图于麟阁
　　汉宣帝地节中以戎狄賔服思股肱之美乃图其人于麒麟阁署其官爵姓名惟霍光不名其次张安世韩增赵充国魏相丙吉杜延年刘徳梁丘贺萧望之苏武凡十一人
　　图于云台
　　东汉明帝永平中思中兴功臣乃图二十八将于南宫云台以邓禹为首次马成吴汉王梁贾复陈俊耿弇杜茂冦恂傅俊岑彭坚镡冯异王霸朱祐任光祭遵李忠景丹万修盖延邳肜铫期刘植耿纯臧宫马武刘隆又益以王常李通窦融卓茂合三十二人马援以椒房之亲不与
　　矜平蜀功
　　魏邓艾字士载平蜀功多深自矜伐有识者笑之
　　论平吴功
　　晋武帝咸宁元年加羊祜征南大将军初祜上疏请伐吴贾充荀朂冯防为不可祜叹曰天与不取岂非更事者恨于后时哉唯杜预与中书令张华赞成其计未几祜疾笃举杜预自代而卒及吴平羣臣皆贺上执爵流涕曰此羊太傅之功也封拜平吴功臣又防告祜庙封其夫人为万嵗乡君食邑五千户
　　图凌烟阁
　　唐贞观十七年诏图功臣于凌烟阁长孙无忌赵郡王孝恭杜如晦魏征房龄髙士防尉迟敬徳李靖萧瑀段志刘基屈突通殷开山柴绍长孙顺徳张亮侯君集张公谨程知节虞世南刘政会唐俭李世勣秦叔宝等二十四人
　　图显谟阁
　　宋徽宗崇宁三年图熙宁元丰功臣于显谟阁乃王安石吕恵卿章惇蔡确之辈
　　坐安社稷
　　唐太宗面定勲臣长孙无忌爵邑诸将争功不已淮安王神通曰臣举兵关西首应义旗房龄杜如晦等专防刀笔功居臣上臣窃不服上曰义旗初起叔父首倡举兵盖亦自营脱祸窦建徳吞噬山东叔父全军覆没刘黑闼再合余烬叔父望风奔北龄等运筹帷幄坐安社稷于功行赏固宜居叔父之先
　　收复京城
　　唐李晟收复京城朱泚亡走其将韩旻斩之以降徳宗车驾还长安以晟为凤阳陇右节度等使进爵西平王
　　魏征正违
　　唐太宗宴羣臣谓曰贞观以前从我定天下间关草昧房龄功也贞观以后进忠谏正朕违阙为国家长利魏征力也亲解佩刀以赐二人
　　徳裕扞难
　　唐李徳裕以身扞难功流社稷
　　安集于寘
　　东汉和帝永元五年以军司马班超击匈奴有功诏曰先帝使军司马安集于寘以西出入二十三年改立其王而绥其人不动中国不烦戎士得逺夷之和同异俗之心而致天诛蠲宿耻以报将士之讐其封超为定逺侯邑千户
　　击破突厥
　　唐太宗时突厥入冦王君廓击破之帝大悦征之入朝赐御马令殿廷乗之而去又尝谓侍臣曰君廓往击窦建徳发愤大呼目与鼻耳一时流血如此壮气何谢古人不可以常例赏之复赐锦袍金带还领幽州
　　受孙皓诣降
　　晋龙骧将军王濬以舟师入石头吴主皓出降武帝封拜平吴功臣王濬王浑争功不已帝乃进浑爵为公以濬为辅国大将军封县侯濬自以功大而为浑父子党与所抑不胜忿愤益州防军范通谓曰卿功则美矣而所以居功则未尽善也卿旋斾之日角巾私第口不言平吴之事若有问者辄曰圣主之徳羣帅之功老夫何力之有此蔺生所以屈防颇也
　　诱少诚归国
　　唐韩全义为淮西行营招讨使班师过阙下托疾不入谒令司马崔放见帝谢无功帝曰全义诱吴少诚归国其功大矣何必杀敌乃为功耶
　　功盖一世
　　徳宗即位以郭子仪御吐蕃有大功诏摄冢宰赐号尚父封汾阳王史臣裴垍称其权倾天下而众不忌功盖一世而主不疑
　　功被八州
　　见观察
　　平南唐功
　　宋太祖开宝中潘美以行营诸军都部征岭南既平拜山南东道节度使复从曹彬平南唐以功拜宣徽北院使及征太原讨范阳封代国公改忠武节度使进韩国公諡武恵
　　平北汉功
　　太平兴国中以平北汉功齐王廷美进封秦王薛居正加司空沈伦加左仆射卢多逊兼兵部尚书曹彬兼侍中白进超崔翰刘廷翰田重进米信等俱进秩有差
　　迎銮功
　　五代梁太祖自岐还将吏皆赐号迎銮协赞功臣
　　启运功
　　唐孔纬累迁尚书左仆射赐号持危启运功臣
　　义士
　　传曰仁者不以盛衰改节义士不以存亡易心婴匿赵孤
　　史记赵朔为屠岸贾攻灭朔有遗腹子朔夫人置儿袴中得脱朔客公孙杵臼谓程婴曰胡不死婴曰死易立孤难杵臼曰吾为其易子为其难乃谋取他人婴儿负之以文褓匿山中婴谬谓诸将曰吾知赵孤处诸将发兵随之公孙杵臼谬呼曰赵氏孤儿何罪请活之诸将杀杵臼与孤儿然赵氏真孤乃反在程婴为匿十五年因韩厥立之是为赵武程婴自杀曰我将下报宣孟与公孙杵臼武为服齐衰三年为之祭邑
　　成匿李孤
　　见姊妹
　　与禄助蒸尝
　　唐栁仲郢先为牛僧孺辟客后李徳裕知其无私奏为京尹仲郢谢曰不期太尉恩奨及此仰报盛徳敢不如奇章公门馆大中朝李氏有无禄仕者仲郢方领盐铁特取卫公兄子从质为推官知苏州院令以禄利赡南宅时令狐绹为相不悦仲郢与绹书曰任安不去尝自愧于昔人呉咏自裁亦何施于今日李太尉受责既久其家已空遂絶蒸尝诚可痛恻绹深叹美与从质正员官
　　分俸赡陵替
　　李后主北邙故吏张泌后官河南每清明亲拜其墓哭之甚哀李氏子孙陵替者佖尝分俸赡给之
　　赎归石父
　　史记越石父贤在缧絏中晏子出遭之途解左骖赎之载归弗谢入闺久之越石父请絶晏子戄然摄衣冠谢曰婴虽不仁免子于厄何子求絶之速也石父曰吾闻君子诎于不知己而信于知己者吾方在缧絏中彼不知我也夫子既以感悟而赎我是知己知己而无礼固不如在缧絏中晏子于是延为上客
　　营归仲翔
