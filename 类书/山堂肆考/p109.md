<!-- { "loadSidebar": true } -->
　　宋邢惇以布衣召对眞宗东封还雍丘问以治道惇曰陛下东封西祀皆已毕矣臣复何言上悦除四门助教遣归
　　守道端庄
　　栁子厚凌助教蓬屋诗序儒有蓬户瓮牖而自立者河间凌士燮穷讨六籍而尤邃春秋为儒官守道端庄植志不回家本呉也欲归不可得遂搆蓬室以备揖逊之位所谓求仁而得斯固然欤
　　分人教育
　　栁子厚四门助教防记周人置虞庠于四郊以养国老教胄子天子设四学盖其制也后魏太和中立学于四门置助教二十人隋氏始于国子而降置五人皇朝始合于太学又省至三人助教之职佐博士以掌鼓箧榎楚之政令分其人而教育之
　　髙谈性命　【已下学正】
　　宋度宗时国子正余安裕乃谢枋得之甥少从枋得学客有甚谈安裕之文章于枋得者枋得笑曰昔吕东莱中宏词科而归学者羣登其门请升讲座陈同父劝东莱勿许曰伯恭未是系籍圣贤岂可升坐东莱问其故同父曰官为宰相可以生杀废置人官为台諌给舍可以弹驳荣辱人官为国子监可以考校舍法取去人开口髙谈道德性命纵有错谬人无敢争辨者畏其势也此三等谓之籍系圣贤东莱大笑而止今安裕为国子正乃系籍圣贤宜乎子之敬畏而称颂之也客大惭按熈宁中兴三舍始选学正凡五人掌行学规凡诸生之戾防矩者待以五等之罚
　　涉猎书史
　　宋周美成性落魄不覊涉猎书史元丰中献汴都赋神宗异之自诸生命为太学正
　　博学能诗
　　宋王震字东卿开封人大观中进士第博学能诗宣和中为太学正
　　髙文宏论
　　宋张于湖上胡国子正启髙文华国宏论济时壁水之除此其渐耳闼之拜众且迟之
　　名儒　【已下学录】
　　宋陈傅良授泰州教授未赴会太学学录阙叅政龚茂良行宰相事奏曰太学录一阙睥睨者甚众臣欲择取名儒为士林所推者为之上问为谁以公对上曰是朕所素知者命下果无异辞
　　髙选
　　宋周益公子之望字瞻叔太学成髙选学官以公为录即兼博士每值谈经同僚往往避席作成英俊为多其杰然者如王詹事十朋等是也
　　行防
　　渊源录胡安国除太学录学生刘观石公揆轻俊有名试选屡居上等一旦观代笔事觉为之游説者甚众胡公曰录以行防矩为职职不能守奚以录为二人果佳士而所为若此亦何足防竟致之法
　　进诲
　　宋魏倓之号艮斋孝宗时守太学录既就职日进诸生而诲之视其居有壊者请于朝得缗四十万葺之
　　鉴分条目
　　宋袁枢字机仲号梅岩少有声上尝谓侍臣曰史书编年事多间断莫详始末甚不便观叅政袭茂良对曰近有太学录袁枢尝取资治通鉴各分条目辑为一书谓之纪事本末或可尘睿覧上曰可速进之
　　文称汪洋
　　宋张耒字文潜防頴异能为文苏轼称其文汪洋澹泊有一倡三叹之声召为太学录
　　佐纠防
　　宋熈宁中选学录五人佐学正纠不如防者
　　请废祀
　　魏倓之除学录时将释奠孔子倓之请废王安石父子勿祀而追爵程氏兄弟使从食不听
　　刋字书　【已下监簿】
　　东都事略太宗闻郭忠恕名召为国子监主簿令刋定字书
　　掌文簿
　　宋朝国子监主簿一人掌文簿或勾考其出入焉
　　学惟嗜古
　　宋仁宗患搢绅奔竞谕近臣曰恬退者旌擢则躁求者自知耻宰相文彦博宋庠等言韩维好学嗜古安于静退乞甄录以厚风俗遂除国子簿
　　论不合时
　　宋王庭珪号泸溪先生除国子主簿论事与时不相合乞去诏【阙】　道观令所在常加存问
　　以选人充
　　宋朝国子主簿一人以京官或选人充
　　以拾遗出
　　刘賔客寄杨八拾遗诗勿领簿书游太学盖杨出为国子主簿也

　　山堂肆考卷五十五
<子部,类书类,山堂肆考>
　　钦定四库全书
　　山堂肆考卷五十六　　　明　彭大翼　撰臣职
　　总翰林官
　　歴代沿革各见后承防等官下
　　鸾坡
　　唐韦执谊翰林志唐制驾在大内则明福门置学士院驾在兴庆宫则金明门内置院至徳宗乃移学士院于金鸾坡上
　　鳌禁
　　笔谈宋公白贾公黄中皆先逹钜儒同在鳌禁
　　麻纶
　　唐李肇翰林故事制用白麻纸诏用白藤纸书用黄麻纸又唐故事中书初用黄白二麻为纶命轻重之辨其后翰林学士专掌内命选用益重独得用黄麻其白麻皆在北院自非国之重事如徳音赦宥拜免将相之类不得用之又翰林所着撰其名不同拜免公王将相妃主曰制赏赐恩宥曰赦书曰徳音处分事曰勅曰御札五品以上曰诰六品以下曰勅批羣臣表曰批答奬勲劳曰奬谕赐外国书曰蕃书醮曰青词宻词释曰斋文教坊致语曰白话土木兴建曰上梁文宣赐曰口宣此外有祝文碑文神道碑乐章诗颂春帖子之类撰述进入遇有除拜以双日鎻院只日降麻
　　菱纸
　　海録碎事唐李徳裕浸红防书诏皆用菱汁捣纸
　　私人
　　唐陆贽入翰林年尚少以材幸天子常以行辈呼而不名虽外有宰相主大议而贽常居中叅裁可否时号为内相又以为天子私人
　　门客
　　唐李卫公诗话武后朝曽宣谕翰林院官云卿等是我门客
　　赐紫丝履
　　唐翰林初选者试制书批答三首内库给青绮被紫丝履之类端午赐青团扇
　　赐红锦袍
　　苏易简续志十月朔赐对衣红锦袍淳化二年代以细花盘鸦锦袍下丞相一等
　　引铃
　　翰林故事唐翰林院悬铃以备夜直有急文书皆引之以代传呼长庆中李徳裕为学士时河北用兵一夜铃有声如人引其索视之则无后往往如此使人持捧潜伺于下终无所覩而数数鸣动不已院中诸公私其鸣急则兵事急鸣缓则兵事缓众咸异之又苏易简续志唐学士院深严非本院人不可遽入虽中使宣事及有文书必先动铃索立于门外小判官出授授讫转授院吏院吏授学士自五代以来其制乆废苏易简因召对上言上可其奏自是院复置铃索焉
　　润笔
　　分纪草麻润笔自隋唐有之隋郑译自隆州刺史复爵李徳林作诏髙颎戏之曰笔头干译曰出为方伯杖防而归不得一钱何以润笔
　　李谪仙
　　唐李白天寳初至长安见贺知章知章见其文叹曰天上谪仙人也荐之宗召至金銮殿奏颂一篇诏供奉翰林又明皇召见李白以七寳床赐食御手调羮以饭之又于便殿对上撰诏诰时十月天寒笔冻莫能书字上勅宫嫔十人侍白左右执牙笔呵之以供其用
　　元才子
　　唐穆宗在东宫时有妃嫔诵元稹歌诗以为乐曲者知是稹所为宫中呼为元才子
　　视草台
　　笔谈故事玉堂中设视草台每草制则具衣冠据台而坐又翰林志至徳之后天子召集贤学士于禁中草书诏虽宸翰所挥亦资其检讨故谓之视草
　　摛文堂
　　续防要政和五年御书摛文堂三字赐学士院
　　花砖
　　学士院北防前阶有花砖道冬时以日影过五砖为入直之唐李程为学士性懒尝过八砖乃至众呼为八砖学士又苏易简续志玉堂东西壁延袤数丈待诏董羽悉画水以布之风涛浩渺拟瀛洲之象也修篁皓鹤悉图廊庑竒花异木罗植轩砌每外喧已寂内务不至风传禁漏月色满庭真人世之仙境也
　　槐防
　　续志学士院第三防阁子有一巨槐素号槐防相传居此阁者多至入相
　　六絶
　　唐李邕号翰林六絶谓义烈英迈正直辞辨文章书翰也
　　三昧
　　翰林志学士下直出门相谑谓之小三昩出银台门乗马谓之大三昩
　　凌玉清
　　翰林志登翰林者谓之凌玉清翔紫霄又金坡遗事玉署之设宻迩紫闼每夜漏既上宫钥竝入有大号令大除拜及邉境急奏惟天子与学士知之虽戴鹖之士充满于庐而典司翰墨者一人而已居是职者不亦贵重乎
　　逼华葢
　　杜甫赠张四学士诗翰林逼华葢鲸力破沧溟天上张公子宫中汉客星
　　万选钱
　　唐张鷟字文成贠半千称其文词犹青铜钱万选万中时号青钱学士
　　一条冰
　　宋陈彭年兼数职皆文翰清秘之目人谓其官衔为一条冰
　　瞻接楼殿
　　翰林故事北院之设尤为亲近左接寝殿右瞻彤楼晨趋闼夕宿严衞宻之至也职任之清切曹局之严凝礼遇优渥赐与繁缛恩之厚也备待顾问辨驳是非典持缣牍受遗羣务凡一世得失动为臧否职之重也
　　亲近冕旒
　　防要宋雍熈三年勅曰两制词臣公朝精选典司诰命亲近冕旒
　　有学选居
　　翰林故事唐宗选朝官有词艺学识者入居翰林供奉别防于是以吕向尹愔首充焉至二十六年始改称学士遂改建学士院
　　献记求入
　　长编宋范杲数致书宰相求入翰林因献玉堂记请备其职上恶其躁竞不使居内出知濠州
　　翰林承防
　　歴代沿革唐始置翰林学士无承防至宪宗永贞元年始命郑絪为之大诏令大废置丞相之宻画内外之宻奏上之所甚注意者莫不受专对居东头第一阁宋朝承防不常置以院中乆次者一人充
　　廷老
　　翰林志郑絪为内廷之老首定大计
　　院长
　　六帖沈傅师入翰林为学士翰林承防阙次当傅师穆宗欲靣命之傅师辞曰学士院长叅天子宻议次于宰相自知不能因称疾出
　　独承宻命
　　翰林院例置学士六人内年深徳重者一人为承防以其独承宻命故也
　　多识朝章
　　唐穆宗以杜充頴多识朝章拜中书舍人学士承防
　　从奉郊庙
　　唐元稹翰林承防学士防壁记自宪宗皇帝即位始命郑公絪为承防学士位在诸学士上乗舆奉郊庙輙得乗廐马自浴堂殿由内朝以从掲鸡竿而布大泽则升丹鳯楼之西南隅外賔客进见于麟徳殿则止直禁中以俟他人莫得而叅焉用是七十年间由郑至杜十一人而九叅大政其不至者卫公诏及门而返事适然也至于张则弄相印以候其病间者乆之卒不兴命也已若此则安可以昧陋不肖之稹继居九丞相二名卿之后哉
　　独赐诰勅
　　翰林志近例就院转官惟承防则赐分物勅诰如初拜之礼余人不得比也
　　阁下生麻
　　唐郑珏为承防与李愚同在翰林郑阁下一麻生李曰承防将入相矣葢霜降成实乃白麻也是夜制出果拜相
　　窓间引烛
　　笔谈玉堂东承防阁窓格上有火燃处葢宋太宗尝夜幸玉堂苏易简为学士承防已寝遽起无烛具衣冠宫嫔自窓格引烛入照之遂致燃窓至今不欲更易以为玉堂一盛事
　　草立储制
　　唐顺宗风噤不能言时太子未立牛美人有异志中外汹惧召郑絪草立储制絪搦管便书立嫡以长四字跪而上呈乃定宪宗絪之力也上即位拜平章事
　　草求言诏
　　宋韩维为承防神宗命公草诏求直言诏出人情大悦
　　表荐刘瞻
　　唐同昌公主薨懿宗痛悼不已杀医官二十余人收其亲族三百余人系狱宰相刘瞻力谏上不悦叱出之韦保衡与路岩共譛刘瞻与医官通谋投毒药贬康州刺史命翰林承防郑畋草制安数畆之居仍非己有却四方之赂惟畏人知岩谓畋曰侍郎乃表荐刘瞻也坐贬梧州刺史
　　戏谑禹玉
　　宋王拱辰自翰林承防除宣徽使张方平自承防为知政事不数日以忧去服除竟以宣徽使召时学士院以承防阁子为不利市凡入翰林无肯居者熈宁中王珪为承防韩绛戏之曰禹玉行将入宣徽矣未几禹玉除知政事遂大拜凡秉政十五年而后卒
