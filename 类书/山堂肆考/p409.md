<!-- { "loadSidebar": true } -->
　　汉武帝宴未央前殿雨新止东方朔执防在殿阶独语上呼问之答曰殿后栢树有鹊立枯枝上向东鸣上遣视如朔言上问何以知之朔曰以人事言之风従东方来鹊尾长背风则蹶必当向风而立是以知东向鸣新雨生枝滑枯枝澁是以知立枯枝上大笑
　　乌栖
　　见御史大夫
　　食叶朝真
　　杂説田鸾入华山见黄冠师师语曰栢叶长生药也因教以服食之法后得道朝上真
　　攀树哭父
　　见子
　　泰山千树
　　山南有泰山庙种栢千树
　　华林二株
　　晋华林园有栢树二株
　　栋梁器
　　齐书王俭字仲寳司徒袁粲见之曰宰相之材也栝栢豫章虽小已有栋梁之器
　　龙虎姿
　　杜子美病栢诗有栢生崇冈童童状车葢偃蹇龙虎姿主当风云防
　　忽变梧桐
　　齐书王宴为员外郎父普曜斋前栢树忽变成梧桐论者以为梧桐虽有栖凤之美而失后凋之节宴后果不能善终
　　至比甘棠
　　冦莱公知巴东县尝手植双栢于县庭至今民比之甘棠谓之莱公栢后巴东大火栢与公祠俱焚明年莆阳郑贑来巴东为令悼栢之焚惜公手植不忍剪伐种淩霄花于下使附榦而上以着公之遗徳且慰邦人之去思云
　　脩栢赋
　　齐书江夏王绛以明帝擅权忽忽不乐着修栢赋以见志云既殊羣而抗立亦含贞而挺正岂春日之自芳亦霜下而为盛冲风不能摧其枝积雪不能改其性虽坎于当年庶后凋之可咏
　　古栢行
　　杜子美古栢行孔明庙前有老栢柯如青铜根如石霜皮溜雨四十围黛色参天二千尺大厦如倾要梁栋万牛囘首丘山重不露文章世已惊未辞剪伐谁能送苦心岂免容蝼蚁香叶终经宿鸾凤志士幽人莫怨嗟古来才大难为用
　　新甫山
　　见松
　　平泉荘
　　李徳裕平泉荘有鴈翅桧珠子栢
　　桧
　　格物论桧皮光叶尖硬如芒刺四时不雕
　　太清左纽
　　太清记亳州太清宫有八桧老子手植根株枝榦皆左纽石曼卿集此桧不知年代李唐之盛一枝再生至圣朝复有此异
　　列帝独孤
　　常州列帝庙有独孤桧颍州灵台观有再生桧
　　翠为葢
　　郭公父咏蒋公桧诗淮南庭中有苍桧仰视翠为葢直榦每容鸾凤栖盘根深压鲸鳌背
　　根如轮
　　苏颍滨诗君家大桧长百尺根如车轮身直壮夫连臂不肯抱孤鹤髙飞直下立
　　备松栢体
　　东坡题亳州老君观左纽桧诗汝隂多老桧处处屯苍云地连丹砂井物化青牛君时有再生枝还作左组文王孙有古意书室延清芬应怜四孺子不堕凡木羣体备松栢姿气合芝术薫初扶鹤立骨未出龙纒筋巢根白蚁乱网叶青虫纷乃知蔽芾初甚要封植勤他年皮三寸狐鼠子不闻
　　散风雨声
　　陈后山次韵咏赵徳麟植桧缅懐万仭巅千丈蔚苍翠蟠根泉石底用意霜雪外宁须大厦材坐待斧斤至散为风雨声宻作马牛蔽又秦韬玉桧诗窣云交榦庾轮囷啸雨吟风已百春深葢屈盘青麈尾老皮张展黒龙鳞唯将寒色资琴兴不放秋声染俗尘嵗月如波事如梦竟留苍翠待何人
　　槐【附杉】
　　春秋説题槐者虚星之精
　　王门
　　金匮书武王问太公曰天下士人来甚众何以待之太公曰请树槐于王门内有益者入无益者拒
　　公位
　　周礼朝士面槐三公位焉
　　聴讼
　　春秋元命苞树槐聴讼其下注云槐之为言归也情见归实也
　　议经
　　见市
　　醉伤
　　晏子春秋齐景公有所爱槐令人守之曰犯槐者刑伤槐者死有醉而伤者且加刑焉犯者之女説晏子曰妾闻明君不以禽兽杀人今君以树木之故杀妾父妾恐害明君之政损明君之义晏子早朝而复其言于公公乃令吏罢守槐之役出犯槐之囚
　　触死
　　见义士
　　昼聂宵炕
　　尔雅守宫槐叶昼聂宵炕注云昼聂宵炕言昼日聂合而夜舒布也江东有槐与此相反名曰合昏槐
　　兔目鼠耳
　　淮南子曰槐之生也入季春五日而兔目十日而鼠耳更旬而始规
　　取火
　　周礼夏官司爟掌行火之政令冬取槐檀之火
　　招凉
　　清异録崔凤蹉跎失志洛阳有天亲观颇幽雅常陪友生夏月招凉于古槐之下戏曰予不登九品此槐不得为手版想亦为吾助不平也是后朋徒呼槐为不平生
　　服实
　　梁庾肩吾服槐实年七十余目看细字毛髪皆黒
　　为薪
　　唐贞元中度支欲取两京道中槐树为薪先下符牒于渭阳县张造造牒曰召伯所憩尚勿剪除先皇旧游岂容斩伐遂止
　　祖雄庐侧
　　南史祖士雄庐侧有槐先自荣茂及士雄居丧槐忽枯死服阕还茂髙祖嘉之名其里为累徳里
　　王祐庭前
　　见三公
　　街樾莳槐
　　见兵部尚书
　　堠处植槐
　　后周书韦孝寛为雍州刺史先是路侧每一里置一土堠经雨易败必用修葺孝寛勒部内当堠处植槐树既免修葺行人又得庇防
　　被宸
　　何晏景福殿赋槐枫被宸
　　防殿
　　梅圣俞宫槐诗汉家宫殿防长槐嫩色葱葱不染埃天仗龙旗穿影去钩陈豹尾拂枝来青虫挂后蜂衔子素月生时桂并栽我意方同杜工部冷淘惟喜叶新开按杜以槐叶作冷淘故云
　　槐颂
　　晋摰虞连理槐颂东宫正徳之内承华之外槐树二株连理而生二榦一心以蕃本根
　　槐赋
　　晋王济槐赋龙升南陆火集正阳鼔柯命风振叶致凉
　　云屯
　　韩诗夏槐作云屯
　　月挂
　　东坡御史台槐诗忆我初来时草木向衰歇髙槐虽惊秋晩蝉犹抱叶淹留未云几离离见疎防栖鸦寒不去哀呌饥啄雪破巢带空枝疎影挂残月岂无两翅羽伴我此愁絶
　　幽姿【已下杉】
　　韦应物诗擢榦方数尺幽姿已苍然
　　直理
　　格物论杉树大者数围髙十余丈纹理条直皮麤厚叶尖附枝生若针刺然青青不雕种莳宜在山窠深处南方人造屋为船多用之出于东海中倭国者尤佳名曰倭木
　　干云霄
　　白乐天诗劲叶森利劒孤根挺瑞标才髙四五尺势若干云霄
　　谙风雪
　　潘紫岩诗何代移来得许长想渠歴晋复经唐惯于岩畔谙风雪不与人闲作栋梁二室七僊同守防千松万桧自低昻向来诸葛祠前栢此物当为伯仲行
　　椿【附石楠】
　　格物论椿树枝叶与樗相似樗木踈而气臭椿木实而叶香无花不结子木身大而榦端直其有花而木身小榦多夭矫者樗也石楠叶如枇杷有小刺淩冬不凋春生白花秋结细红实
　　大椿
　　见祝夀
　　灵椿
　　东坡诗従今八千嵗合抱是灵椿
　　莪莪
　　宋晏元献诗莪莪楚南树杳杳含风韵何用八千秋腾淩诧朝菌
　　奕奕
　　宋刘原父诗野人独爱灵椿馆馆西灵椿耸危榦风揉雨炼三月余奕奕中庭防华
　　仙人手植【已下石楠】
　　成都国寜观有古楠四石刻云仙人蘧君手植
　　郡人力全
　　宋陆游石楠记予在成都尝以事至沈犀过国宁观有石楠四皆千嵗木也枝云汉声戞风雨根入地不知防百尺而隂之所芘车且百两予爱而不能去者弥月欲为作诗文防多事不果尝以语道人蘧昌老窃以为恨予既去蜀三年而昌老万里以书属予曰国寜之楠几伐以营缮郡人力全之仅乃得免惧卒不免也子为我终昔日之意乎予发书且叹且喜曰勿剪憩棠恭敬桑梓爱其人及其木自古已然姑以蜀事言之则唐节度取孔明祠栢一小枝为手板书于图志今见非诋蒋堂守成都有美政止以筑铜壶阁伐江渎庙木坐謡言罢且王建孟知祥父子専有四南穷土木之力沈犀近在国城数十里间而四楠不为当时取彼犹有畏而不敢者况今圣主以恭俭化天下岂其残灭千载遗迹侈大栋宇为王孟之所难哉意者情出于吏胥梓匠欺罔専恣以自为功而已使有以吾文告之者读未终篇禁令下矣然则其可不书
　　吐艳流珠
　　孟郊石楠诗笼笼抱灵秀簇簇抽芳肤寒月吐再艳頳子流细珠鸳鸯花数重翡翠叶四铺雨洗新妆色一枝如一株耸异敷庭院倾研来座隅散彩饰几案余辉盈盘盂
　　摩天盘地
　　杜子美枯楠诗上枝摩苍天下根盘厚地巨围雷霆折万孔虫蚁萃冻雨落流胶冲风奋佳气白鹤遂不来天鸡为愁思犹含栋梁具无复霄汉意
　　千灯熖
　　白乐天诗葢低垂金翡翠薫笼乱搭绣衣裳春芽细炷千灯熖夏蕋浓薫百和香
　　一葢青
　　杜子美诗柟树色防江边一盖青近根开药圃接叶制茅亭落景隂犹合微风韵可聼寻常絶醉困卧此片时醒












　　山堂肆考卷二百九
<子部,类书类,山堂肆考>
　　钦定四库全书
　　山堂肆考卷二百十　　　眀　彭大翼　撰树木
　　枫【附冬青】
　　枫树似白杨叶圆而岐分三角有脂而香每至秋杪其叶皆赤簇簇如锦烂然可观其子如鸭卵二月花发着实九月熟曝干可烧说文木厚叶弱枝善揺一名摄摄葢枫摄天风则鸣故云冬青树一名女贞木一名万年枝
　　桎梏化
　　山海经黄帝杀蚩尤弃桎梏化为枫又轩辕本纪黄帝杀蚩尤于涿鹿之野掷其噐械于东山之上一夕风雨大作器械尽化为枫树满山
　　宫殿植
　　汉宫殿中多植枫故曰枫宸至霜后叶丹可爱骚人多称之
　　化羽人
　　宋齐丘化书老枫化为羽人述异记老枫为人形曰灵枫
　　送逺客
　　魏简文帝诗萎緑映葭青踈红分浪白落叶洒行舟仍持送逺客
　　鳯集
　　后周武帝时梁州上书鳯集于枫上羣鸟列侍以万数
　　猿吟
　　元次山诗千里枫林烟树深无朝无暮有猿吟又杜诗赤叶枫林百舌呼
　　露凋
　　杜诗玉露凋伤枫树林
　　霜坠
　　名贤集一夕起霜风千林坠晓红无端逐流水更向武陵东又杜荀鹤诗逺上寒山石径斜白云深处有人家停车坐爱枫林晩霜叶红于二月花
　　庭阶多植【已下冬青】
　　苏彦颂序负霜葱翠振柯凌风故清士钦其质贞女慕其名多植之于阶庭云
　　霜霰不凋
　　许浑诗霜霰不凋色两株交石坛未秋红实浅经夏緑隂寒
　　榆【附漆】
　　尔雅榆白枌先生花后着防皮白色三月防生如小钱
　　鹊起
　　庄子曰鹊上髙城之危而巢于髙榆之巅城壊巢折凌风而起故君子之居世也得时则蚁行失时则鹊起
　　蝉鸣
　　韩诗外楚庄王将伐晋令曰敢谏者死孙叔敖谏曰臣园中有榆桞上有蝉方奋翼悲鸣饮清露不知螳蜋之在其后也
　　取火
　　周礼司爟掌行火之政令春取榆桞之火又古诗春榆初改火
　　食皮
　　天文志汉成帝时旱伤麦民食榆皮
　　为篱
　　魏志郑浑为魏郡太守乏材木课百姓植榆为篱
　　覆屋
　　东坡御史防榆诗我行汴堤上厌见榆隂緑千株不盈畆斩伐同一束及居幽囚中亦复见此木蠧皮溜秋雨病叶埋墙曲谁言霜雪苦生意殊未足坐待秋风至飞英覆空屋
　　干虹
　　张右史诗脩柯遇云日老枿干虹霓嗟尔拥肿材大匠何见遗
　　飞雪
　　韩退之诗杨花榆荚无才思也觧漫天作雪飞
　　抛钱
　　白乐天诗榆叶抛钱栁展眉又隔墙榆叶散青钱
　　悬屦
　　清异録金乡路上一老榆往来者就树下易草屦例以其旧屦悬而去行人指为鞾鞵树
　　短贯穿
　　白乐天诗钱穿短贯榆
　　夹道植
