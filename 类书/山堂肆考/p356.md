<!-- { "loadSidebar": true } -->
　　书断左伯能为纸时蔡伦亦为之而左伯尤为精妙邺都宫观成诏韦诞仲将题署诞奏曰若用张芝笔左伯纸及臣墨兼此三具又得臣手然后可以成径丈之势
　　楮国公
　　纂异记薛稷为纸封九锡拜楮国公白州刺史统领万字军略道中郎将事韩退之毛頴頴与防稽楮先生友善其出处必偕
　　好畤侯
　　好畤侯谓纸为华隂楮知白字守亦曰好畤侯文馆书史
　　纸赐张华
　　晋张华愽物志成帝赐侧理纸万张南越所献也南人以海苔为纸其理纵横倒侧因以为名王子年曰本陟厘纸也汉人语讹故谓之侧理耳
　　纸授李生
　　异闻集霍小玉取朱丝绣囊出越姬乌丝栏素縀三尺以授李生生多才思援笔成章按宋亳间纸有织成界道者谓之乌丝栏李生一作王生
　　书送能
　　汉书赵婕妤妬后宫傅能生子诏封緑小箧中有药二枚赫嗁书曰告傅能努力饮药注云赫嗁薄小纸也
　　书与曹宫
　　赵飞燕汉成帝以箧里药饵用赫嗁书与狱中妇人曹宫饮注云曹宫宫婢有皇子者
　　诏赐干寳
　　晋干寳表曰臣前聊欲撰记古今异非常之事乏纸笔或书故纸于是诏赐纸二百枚
　　悉送谢公
　　语林王右军为防稽谢公就求牋纸库中有九万张悉与之桓宣武云逸少不节
　　鳯衔
　　邺中记石虎诏书以五色纸着鳯衔口中
　　鹊坠
　　因话録大中中孔温裕因直諌贬郴州有雀喜于庭儿孙拜之飞去坠下方寸纸上有补阙字未几徴还果有此拜
　　当策
　　晋傅咸纸赋旣作契以代防又造纸以当防亷方有体柔性全真
　　冩经
　　杜阳编徳宗时有朱鸟来常噉玉屑声甚清畅及为鸷鸟所抟宫人皆以金花纸冩心经荐其防福
　　桃花
　　晋桓伪事诏令平淮作桃花笺有缥緑青赤等色又唐杨炎在中书后阁用桃花纸糊涂以氷油取其甚明
　　桑根
　　四谱雷孔璋曽孙穆之者家犹存张华与其祖书所书乃桑根纸也
　　布头
　　志林取布头机余经不受纬者治之作纸名布头笺此纸名冠天下
　　麻面
　　国史补纸之妙者则越之剡藤苔牋蜀之麻面薛骨金花鱼子十色牋也唐舒元舆有悲剡溪古藤文盖剡溪藤可作纸言今之错为文者皆夭阏剡溪藤之流也
　　藤角
　　诗话范寗教曰土纸不可以作文书皆令用藤角纸
　　麦光
　　东坡诗麦光铺几浄无瑕麦光纸名
　　鴈头
　　见笔
　　鳯尾
　　古有鳯尾牋畨薄缕轻制作精妙
　　缥红
　　东宫旧事皇太子初拜给赤纸缥红纸各一百枚
　　硬黄
　　秘阁所藏二王书多唐人所临纸皆硬黄故东坡诗硬黄小字临黄庭
　　树叶
　　林邑记九真俗以树叶为纸
　　松纹
　　清异録先君畜白乐天墨迹两幅背之右角有方长小黄印文曰剡溪小等月靣松纹纸臣彦古等上
　　洪儿纸
　　童子神通録姜澄年十岁其父善书苦无纸澄乃烧糠燲竹为纸以供父澄小字洪儿乡人号洪儿纸
　　薛涛牋
　　唐元和初蜀妓薛涛造松花牋涛好制小诗惜其幅大不欲长賸乃狭小之人以为便蜀才子后减诸牋亦如是特号薛涛牋又资暇録松花牋其来旧矣世以为薛涛牋非也
　　银光
　　丹阳记江寜县有纸官署齐高帝造纸所也尝造凝光纸赐王僧防一云银光
　　玉版
　　宋陈师道诗南朝官纸儿女肤玉版云英比不如乞与此公原不称他年留与大苏书又杨诚斋送束纸诗检防文房有宿储楮先生軰亦中书小生才寡元无用大阮才高正要渠
　　浮碧殷红
　　唐杨巨源酬崔驸马惠牋诗浮碧定从天上得殷红应自日边来捧持价重欺云叶封裹香深笑海苔
　　鸦青鹄白
　　黄山谷为范子黙求染鸦青纸诗学似贫家老破除古今迷忘失三余极知鹄白非新得谩染鸦青袭旧书又云滑如女髪兰膏罢明似山光夜月余为染溪藤三百个待渠湔拂一牀书
　　琅玕十幅
　　杂俎东都龙门有一家相广成子所居也天宝中推禅师居于此庭有古桐桐华时有异蜂声如人吟禅师谛视之具体人也乃卷竹羃巾网而获焉置于纱笼中嗜食桐花其傍忽有数蜂翔集隔笼相慰勉一曰予与青童君奕胜获琅玕纸十幅君出当为我冩星子词其语皆非世人事僧乃举笼放之
　　绣花百畨
　　唐萧頴士少梦人授纸百畨开视皆绣花也
　　妍妙辉光
　　邵氏后録唐人有生纸熟纸熟纸妍妙辉光生纸非有丧不用故韩退之书与陈素曰尝送孟郊序用生纸写书急于自解不暇择耳
　　虚柔滑浄
　　墨薮纸取东阳鱼卵虗柔滑浄
　　羲之作序
　　世説王羲之书兰亭序用蚕茧纸防须笔遒媚劲健絶代所无
　　萧贯赋歌
　　宋萧贯少时梦至一宫殿见羣女如神仙一人授纸曰此衍波牋也烦赋宫中晓寒歌贯援笔立成云十二嶤闗隠宫緑兽猊呀酒椒壁馥渇乌涓涓不相续辘轳欲转飞红玉百刻香残陨莲烛五龙吐水漫寒浆红销佩鱼无左珰两两悬足瞻扶桑红萍半规出波靣回首觚棱九霞绚鸣鞘逺从天上来大劒髙冠满前殿仙曰子诗甚有竒语异日必贵至祥符中试天下如置器赋蔡齐榜登第
　　分送庭筠
　　唐段成式送温庭筠云蓝纸絶句并序予在九江造云蓝纸既乏左伯之法全无张永之功輙分送五十枚其诗云三十六鳞充使时数畨犹得寄相思待将袍袄重抄了冩尽防阳播掿诗又四谱温飞卿集中有掘拓词恐播掿字误
　　赆送杜暹
　　见餽遗
　　魏国一函
　　魏武帝令曰今诸掾属治中别驾常于月朝各进得失可给纸各一函
　　云阳六合
　　国史补云阳有六合牋
　　砚
　　释名砚研也研墨使和濡也或曰洗砚不得用热汤但用故纸莲房拈灰洗为佳
　　治玉
　　四谱黄帝得一玉组治为墨海其上文曰帝鸿氏之砚
　　鍜金
　　晋傅砚赋采隂山之潜璞问众材之攸冝即方员以定形鍜金铁以为池
　　马肝
　　汉武帝时郅支进马肝石以和丹砂食之则弥年不饥以拭白髪尽黒此石亦可作砚有光起
　　龙尾
　　欧阳永叔曰歙石出龙尾溪以金星者为贵龙尾砚在端溪上而端溪以后出见贵耳东坡赠龙尾砚诗君防龙尾岂石材玉徳金声寓于石
　　魏台
　　四谱魏铜雀台遗趾人多发其古瓦琢砚甚工贮水数日不燥世传昔人制此台其瓦俾陶人澄泥以絺绤滤过加胡桃油埏埴之故与他瓦异
　　栁壁
　　栁宗元栁州山水记壁曰龙壁其下多秀石可为砚
　　红丝
　　青州有红丝石红黄相叅理黄者其丝红理红者其丝黄
　　青铁
　　张华博物志成赐以青铁砚用于阗国贡铁为之也
　　元賔误毁
　　韩愈瘗砚铭陇西李元賔行于褒谷之间误毁其砚匣归京师愈讃而识之土乎成质陶乎成器器复其质非生死类全斯用毁不忍弃埋而识之仁之义砚乎砚乎与瓦砾异
　　卢防相投
　　见同僚
　　封九锡
　　薛稷为砚封九锡拜石乡侯铁靣尚书使持节即墨军事文嵩石虗中传虗中字居黙器宇方圆中心坦然拜即墨侯宋洪驹父有陶传
　　名三灾
　　清异録唐萧頴士文爽兼人而矜躁为甚尝至仓曹李韶家见歙砚颇良既退语同行者君识此砚乎葢三灾石也同行不喻而问之答曰字札不竒砚一灾文词不优砚二灾牕几狼籍砚三灾同行者敛睂颔之
　　赠庾翼
　　晋庾翼少为侍中袁彖所重赠以鹿角书格蜯砚象牙笔管
　　遗洪涯
　　洪涯先生欲归河内舍人刘守璋与道士吴恪儒生张隐来谒赠先生扬雄铁砚并四皓鹿角枕
　　莲叶
　　繁钦砚賛或规如马蹄或鋭如莲叶
　　竹节
　　四谱西域无纸笔有墨以瓦合或竹节即其砚也
　　范馨与孙
　　见祖父
　　蒯鳌许友
　　蒯鳌畜龙尾砚友人欲之而不言鳌心许之友人不告而去乃徒步追及送之
　　七宝罏
　　开元遗事内库中有七宝砚罏一所曲尽其巧每冬寒砚冻置于罏上不劳置火砚氷自消
　　四镮鼔
　　清异録宣城裁衣肆用一石镇色紫而润予以为堪为砚材买之琢为四镮鼓砚缀以白玉环方圆逾一尺
　　汉阳碧玉
　　许汉阳以白玉为笔管以碧玉为砚玻瓈为砚匣
　　兴平青石
　　刘澄之江州记兴平县蔡子池南有石穴深二百丈许石色青堪为书砚
　　雷电光
　　杜子美石砚诗巨璞禹凿余异状君独见其滑乃波涛其光或雷电
　　鸜鹆眼
　　苏易简砚谱栁公权论砚以青州石为第一绛州者次之殊不言端溪或曰端溪水中石其色青山半石其色紫山顶石尤为光润如猪肝色者佳其贮水处有白赤黄色防者谓之鸜鹆眼脉理黄者谓之金线文其山号斧柯昔人采石为砚必以中牢祭之不尔雷电失石所在
　　汾水泥
　　四谱绛县人善制澄泥砚缝绢囊盛泥置汾水中逾年而后取则泥已实囊矣陶为砚水自不涸
　　黯滩石
　　宋叶少蕴曰东坡作鳯咮石砚云出北苑鳯城山余至建州求之无有葢南劒黯淡滩石也此石有二种其一出卤水去黯淡四十里细润而不甚发墨黯淡滩石冝墨而肤理不逮又胡仔云黯淡滩石有一种黒睂黄眼人以为砚东坡鳯咮必此滩石也
　　活眼死眼
　　东坡笔録端石所出岩石为甲石屋次之西坑又次之然岩石又分上下有活眼泪眼死眼之别圆晕相重黄黒相间黳睛在内晶莹可爱谓之活眼四旁浸渍不甚莹明谓之泪眼形体畧具内外皆白谓之死眼活胜泪泪胜死死胜无
　　徳人俊人
　　邵氏后録端石如徳人每过于厚或亷于才不能砥滞歙石如俊人輙倾倒失之轻而遇事风生元不一一厌足人意
　　斗形
　　唐彦猷曰端石有上下岩西坑后磨惟上岩有眼眼之美者青黄三色相重多者自外至心凢九重其大者尤为希有或布砚中为北斗心房之形其生于墨池之外者谓之髙眼生于内者谓之低眼
　　风字
　　防稽有老叟云王右军之后持一风字砚大尺余色正赤用之不减端石杨休以钱二万买之
　　得之比丘
　　清异録和鲁公有白方砚通明无纎翳得之于峨比丘公自题砚室曰雪方池
　　访于诸阮
　　唐李文资暇集元和初叔祖宰虢之朱阳诸阮温凊之隙必访山水一日于涧侧得一石时携镌具以往因刻其游山之姓氏年月觉其石美遂琢为砚名曰稠桑石砚
　　类月
　　苏子美集江上有石形色类月取以为砚子美诗我疑此山石乆为月照着老蚌吸月月降胎水犀望星星入角彤霞烁石变丹砂白虹贯岩生美璞
　　涵星
　　东坡以月石砚赠范子功以涵星砚赠范纯父
　　赠李白
　　李白酬殷十一赠栗冈砚诗殷侯三士赠我栗冈砚洒染中山毫光辉吴门练天寒水不冻日用心不倦携此临墨池还如对君靣
　　遗梁焘
　　宋苏颂守杭梁焘以京朝官通判明州道出钱唐公一见异之临别以一砚遗之曰石砚一枚留为他日玉堂之用梁公谢而留之后颂拜相焘在翰林草制乃其砚也
　　包拯不持
　　见太守
　　孙甫不受
　　宋孙甫字之翰有人送一砚直钱三十千孙曰砚有何异如此之贵客曰砚以石润为贤此石呵之则水流孙曰一日呵得一石水才直三钱得此何用遂不受
　　易以铜劒
　　宋张仲几有龙尾紫石砚东坡以铜劒易之
　　缀以玉环
　　见前四环鼔注
　　地象天光
