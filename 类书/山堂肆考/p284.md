<!-- { "loadSidebar": true } -->
　　杨大年父文逸为唐玉山令大年将生一道士袖刺来谒自称怀玉山人冠褐秀爽斯须遽失公遂生后三十七为学士昼寝于玉堂道士来谒称怀玉山人故出一牒阅之写三十七字大年惊曰得非数乎许添乎道士命笔一防为四十一字至其数果卒
　　妇人擎盘
　　夷坚志翟揖年五十无子绘观音像以祈子其妻梦白衣妇人以盘擎一儿授之遂生儿
　　道士授棋
　　李泰伯母初无子祈祷无所不至祥符二年梦道士奕棋户外往观之其一人取局之一子授焉遂孕生泰伯
　　祈魔母室
　　广记观察使皇甫政与妻陆氏住魔母室祈男请俸钱百万结搆堂宇后果生男
　　告张仙像
　　蜀苏洵天圣中至玉局观见一画像云是张仙神也无子者祷之輙应洵尚无子因解玉环易之每露香以告乃生轼辙皆成大儒洵自为像赞一说世传张仙像乃蜀王孟防挟弹图也因王花蕋夫人入宋宫念其故主偶携此图悬于壁且祀之谨一日太祖幸而见之致诘焉夫人诡对曰此蜀中张仙神也祀之能令人有子此夫人一时欺宋祖之言非实有所谓张仙也老泉时去孟蜀不逺乃不知有此事何耶
　　犀儿
　　苏东坡诗未得丰盈犀角儿先逢玉雪王郎子又云眼中犀角真吾子身后牛衣愧老妻又云我有长头儿角颊峙犀玉四岁不知行抱负烦背腹师来为摩顶起走趁奔鹿按郑语史伯言幽王弃高明昭显而好防慝暗昧恶犀角丰盈而近顽童穷固注云犀角谓头角有伏犀丰盈谓颊辅丰满皆贤明之相也童昏也固陋也谓皆暗昧穷陋不识德义也故东坡诗句中丰盈犀角之语葢出于此
　　骥子
　　黄鲁直贺夷仲叔父幼子晬日诗骨秀已知骐骥子性仁端是鳯凰雏不腾渥水称神俊应出岐山作瑞符渐诣家人知姓氏试看屏上识之无乃翁断狱多隂德径作高门待汝车
　　鸠宿户
　　唐王廷凑始生有鸠数十朝集庭树暮宿檐户及长骈脇歴居戎职值乱杀田正推为留后子孙相继藩镇一百年
　　鹤集庭
　　唐张九龄母梦九鹤自天而下集于庭遂生九龄
　　梦鳯集肩
　　南史徐摛之子陵母臧氏梦五色云化为鳯集左肩已而诞陵时有僧宝志上人者世称有道陵年数岁家人携以候之宝志摩其顶曰天上石麒麟也又南史王昙逸母昼寝梦灵鳯集其身因有娠又闻腹中啼声宝志曰生子当为神仙宗伯又唐王逺知母昼寝梦鳯集身因有娠宋段少连字希逸初生时其母梦鳯集于庭
　　梦燕投怀
　　定命录唐张说母梦玉燕投怀遂生说
　　白鹄耸云
　　拾遗记吴时张承之母孙氏怀承之时邻人相谓曰昨见张家有白鹄从室入云承之母使占之占者曰鹄延年之物从室入云自卑升高之象当使子孙位极人臣名擅江表若生子可名白鹄后承之位至丞相辅吴将军
　　异雀鸣树
　　唐崔信明以五月五日生日方中有异雀鸣集庭树占者曰生子当以文显位殆不高贞观中为秦川令卒
　　梦虏脱衣
　　索充梦虏脱上衣索紞曰虏字去其上乃一男字夷狄隂类也君妇当生男果然
　　梦神与羮
　　邵氏闻见録邵康节母李氏其姑张氏遇之甚严一夕欲自尽梦神人令以玉筯食羮一杯告曰无自尽当生佳儿后李夫人因山行于云霞间见一黑猿有感而娠临娩有慈乌满庭人以为瑞是生康节七岁戏于庭蚁穴中别见天日云气往来也
　　履巨石
　　隋文中子母铜川夫人经山梁履巨石而有娠遂生文中子
　　立蓐室
　　宋李显忠初生卽立于蓐室有火光及长勇力絶人
　　英骨
　　晋桓温未朞温峤见之曰此儿有英骨可试使啼及闻其声曰真英物也温父彞以儿为温所赏故名曰温
　　神光
　　安禄山母祷于轧荦山即所谓鬭战神者旣而有娠及生有光照穹庐野兽尽鸣望气者言其祥范阳节度使张仁愿遣搜捕欲杀之匿而免母以神所命遂字轧荦随母嫁虏将安延偃遂冒姓安后归唐更名禄山
　　貛入室
　　富献简公曰王荆公之生也有貛入室俄失所在后小名貛郎
　　象入门
　　传灯录第十祖脇尊长者生时父梦白象入其门背有宝座座上有明珠
　　东坡洗儿词
　　苏东坡贺洗儿词犀钱玉果利市平分霑四坐自愧无功此事何如到得侬按犀角黄钱色似之故曰犀钱果白于玉故曰玉果吴人自称曰侬
　　永叔洗儿歌
　　欧阳公洗儿歌虎儿可爱光陆离开眼已有百步威按许慎曰陆离美好貌
　　鸡飞【已下诞女】
　　翰府名谈西子母浣帛于溪有明珠射体感而孕又梦翠鸡五色自空飞下乆而化为鹗飞去遂生西施
　　雉雊
　　酉阳杂俎武则天初诞之月雌雉皆雊右手中指有黑毫左旋如黑子引之长尺余闻见録欧阳公在夷陵游姜嫄庙潜祷续嗣家人梦一鹤飞来自云雌鹤果得女甚端丽
　　作门楣
　　唐宗宠杨妃当时謡曰生女勿悲酸生男勿喜欢又曰男不封侯女作妃君看女却是门楣
　　倾邦国
　　杜甫锦树行生男堕地要膂力生女富贵倾邦国
　　长枝【已下诞孙】
　　白乐天诗芣苢春来盈女手梧桐老去长孙枝注云言旣老则有子孙亦如梧桐之老而有孙枝
　　立竹
　　苏东坡诗如今未问老与少儿孙森森如立竹
　　惊目
　　苏子瞻贺子由生第四孙诗今日散幽忧弹冠及新沐况闻万里孙已报三日浴朋来四男子大壮泰临复开书喜见面未饮春生腹无官一身轻有子万事足举家传吉梦殊相惊凡目烂烂开眼电硗硗峙头玉但令强筋骨可以耕衍沃不须富文章端解耗纸竹君归定何日我计乆已熟长留五车书要使九子读箪瓢有内乐轩冕无流瞩人言适似我穷达已可卜蚤谋二顷田莫待八州督
　　开顔
　　程伊川文集祖评事平生未尝见笑惟长孙始生一老妪报曰承旨新妇生男微开顔曰善视之

　　山堂肆考卷一百四十二
<子部,类书类,山堂肆考>
　　钦定四库全书
　　山堂肆考卷一百四十三　明　彭大翼　撰诞育
　　双生【附背生胷生脇生】
　　战国防孪子之相似唯其母知之孪双生也
　　圉妾
　　左僖十七年晋惠公之在梁也梁伯妻之梁嬴孕过期卜云将生一男一女男为人臣女为人妾故名男曰圉名女曰妾
　　嚣良
　　公羊传古人尚质双生者以后生者居上取以为兄西京杂记霍将军妻产二子疑所为兄弟或曰前生为兄后生为弟或曰居上者宜为兄居下者宜为弟时霍光闻之答书曰昔殷王祖甲一产二子曰嚣曰良以卯日生嚣巳日生良则以嚣为兄以良为弟许厘庄公一产二女曰姝曰茂楚大夫唐勒一产二子一男一女男曰贞夫女曰琼华近代郑昌时文长倩一生二男滕公一生二女李黎生一男一女并以前生为长今霍氏亦宜以前生为兄焉
　　一产六人
　　老彭姓籛名铿颛顼孙陆终氏之仲子陆终氏娶鬼方氏之女孕而不育十一年开左右脇而出者六人其老彭封于韩大彭之墟卽彭城也至殷末世年已七百余岁而不衰其后子孙遂以封国为氏
　　四乳八子
　　论语周有八士伯达伯适仲突仲忽叔夜叔夏季随季騧注云四乳而生八子
　　背坼生禹
　　鲧纳有莘氏修己背坼生禹
　　胷坼生契
　　商神女简狄胷坼生契
　　摩邪脇生
　　摩邪夫人脇生释伽佛
　　王氏脇生
　　魏黄初间汝南屈雍妇王氏从右脇生男
　　遗腹子
　　淮南子曰不思其父无貌于心也不梦见像无形于目也
　　赵朔生武
　　见义士
　　当户生陵
　　汉李广子当户早卒遗腹生子陵有广之风烈按当户广子名
　　内史不奏
　　汉泗水王戴前薨无嗣国除后宫有遗腹子暖相内史不奏言上闻而怜之至暖为泗水王相内史皆下狱
　　继父不容
　　东轩笔录宋杜祁公衍越州人父早卒遗腹生公前母有二子不孝其母改适河南钱氏公年十五六其二兄以为其母匿私财以适人就公索之不得引劔斫之伤脑走投其姑姑匿其重橑上出血数升仅而得免乃诣河南归其母继父不之容往来孟洛间贫甚佣书以自给
　　名曰小同
　　东汉郑之子益恩为孔融吏举孝亷融被围往赴难被贼害有遗腹子以丁卯日生以其手文似己名之曰小同一说孙以丁卯日生而以丁卯岁生故名小同
　　名曰百常
　　宋范文忠公镇兄镃卒于陇城无子闻其有遗腹子在外公时未仕徒步求之两蜀间二年乃得之曰吾兄异于人体有四乳是儿亦必然验之果然名之曰百常
　　前后身【附生辰】
　　前后身本出释氏轮回之说隋李士谦论前后身云客有不信佛家报应者士谦曰积善余庆积恶余殃岂非休咎耶佛经云转轮五道此贾谊所谓千变万化未始有极也若鲧为黄熊杜宇为鶗鵊褒君为龙牛哀为虎君子为鹄小人为猿黄母为鼋宣武为鼈邓艾为牛徐伯为鱼此非佛家变受异形之谓耶客曰邢子才云岂有松栢后身化为樗栎者士谦曰此不类之说也变化皆由心作木岂有心乎客亦不能难
　　探得弄环
　　晋羊祜年五岁令乳母取所弄金环乳母曰汝先无此物祜卽诣邻人李氏东垣桑木中探得之主人惊曰此吾亡儿所失物也云何持去乳母具言之知李氏子则羊祜前身也
　　识取弄刀
　　祥记向靖有女数岁而亡女始病时弄小刀子母夺取不与伤母手后又产一女年四岁曰前时刀子何在母曰无也女曰昔争刀子故伤母手何云无也靖覔数刀合置一处令女自识女子大喜卽取先所夺者
　　五岁落井
　　后蜀文澹生五岁谓母曰有五色香囊在杏林中往取得之乃澹前生五岁失足落井今再生也
　　九岁堕井
　　晋鲍静字太原年五岁语父母云儿本是李家儿九岁堕井而死父母访之皆验
　　弥勒后身
　　唐御史郭霸称武后乃弥勒佛后身又蔡寛夫曰白乐天晚极喜李义山诗尝谓我死得为尔子足矣后义山生子遂以白老字之旣长略无文性温庭筠尝戏之曰以尔为乐天后身不亦忝乎然义山诗有衮师我娇儿美秀乃无匹之誉何也
　　沙门前身
　　洞冥记中书令王珉有一胡沙门瞻珉风采曰使我后生得为此人子愿亦足矣后珉生一子始能言便解外国语及絶国珠贝素所未见卽识其名咸谓沙门乃前身也
　　灵运来谒
　　玉壶清话江南边镐初生父忽梦前永嘉守谢灵运来谒愿托君为父子镐生貌类梦中所见者小字康乐及冠颖秀嗣主累用之平建州克湘潭号为边罗汉
　　僧孺来谒
　　宋刘沆字冲之吉州人曾祖景洪居复隆山山有牛僧孺读书堂沆母梦牛相公来见而生沆沆仁宗时参知政事
　　非熊再生
　　唐姑苏顾况字逋翁有子非熊暴亡况追悼哀切乃吟曰老人丧爱子日暮泣成血老人年七十不作多时别非熊在防间闻之以情告防官防官皆悯之断令再生况家三岁能言防间及父苦吟之事弟妹小名悉遍呼之
　　邓禹复生
　　宋范祖禹母梦一丈夫被金甲至寝曰吾故汉将邓禹也祖禹以是日生因以祖禹为名初字梦得司马温公以传称邓禹笃行淳备改字淳甫
　　金粟如来
　　湖州伽叶司马问李白是何人白以诗答曰青莲居士谪仙人酒肆藏名三十春湖州司马如相问金粟如来是后身按青莲居士太白自号也
　　玉源道君
