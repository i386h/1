<!-- { "loadSidebar": true } -->
　　东汉杨璇为零陵太守苍梧桂林剧贼相聚来攻璇乃制马车载石灰囊系布索于马尾又以兵车载弓弩尅期防战马车顺风鼓灰贼不得视以火烧布布燃马惊奔贼阵弓弩乱发羣盗骇散追斩无数
　　全活饥民
　　宋富郑公弼知青州防河朔大水民流京东公择所部丰稔者三州劝民出粟得十五万斛益以官廪随所在贮之得公私庐舍十余万间散处其人以便薪水山林陂泽之利有可取以为生者听流民取之其主不得禁凡活五十万人募而为兵者又万余人上闻之即拜公礼部侍郎公不受前此救灾者皆聚民城郭中煑粥食之蒸为疾疫或待次数日不食得粥皆僵仆自公立法简便天下传以为式

　　山堂肆考卷七十四
<子部,类书类,山堂肆考>
　　钦定四库全书
　　山堂肆考卷七十五　　　明　彭大翼　撰臣职
　　通判
　　厯代沿革秦置郡丞以佐守在边为长史兵马汉因之于定国条奏以州大小为设治中别驾诸郡从事史一人秩六百石凡刺史行部从事别乘一乘传车从行故谓之别驾晋因之而省郡丞隋改别驾治中为长史司马帝罢之而置郡賛治后又改为郡丞位在通守下至唐武徳元年改郡丞为别驾十年改雍州别驾为长史髙宗即位改别驾为长史别驾以皇族为之开元中始用庶姓以贰都督刺史之职天寳已后或废或置至文宗用韦处厚议复置两辅六雄十望十州别驾宋太祖惩五代藩镇之弊干徳初始置诸州通判大郡置两员余置一员州不及万户不置
　　岸帻啸咏
　　晋谢奕字元奕桓温辟为安西司马奕在温座岸帻啸咏曰我方外司马也
　　伐鼓穷欢
　　王翰徙池州别驾日与才士豪侠饮酒游畋伐鼓穷欢
　　兼总幕府
　　汉袁绍领冀州以审配为别驾委以腹心兼总幕府
　　分乘倅车
　　胡文恭行张士燮制分乘倅车按倅乃副车今以通判为倅者周礼谓别驾长史司马乃太守之副也
　　半刺
　　晋庾亮答郭豫书别驾旧与刺史别乘同宣王化于万里之外其任居刺史之半安可用非其人续通典唐以堂吏朱俭廉为华州别驾给事中萧仿驳曰别驾古为治中从事与刺史别乘同宣教化任居刺史之半岂宜以人吏兼副政之名
　　上佐
　　职源别驾长史司马通谓之上佐唐大厯十二年制刺史有故及阙本道使不得差摄但令上佐知州事又宋周必大吉州通判壁记郡丞秦官惟掌兵马自汉迄唐其名不常曰别驾曰司马曰治中曰长史虽均号上佐其实从事之长耳
　　按县
　　中兴防要知成都席益奏州郡置倅所以佐守入则贰政出则按县又杜牧行马逈制半刺上佐得与二千石参校政事短长利病者也今以名郡借其相助
　　监州
　　范文正送向综国博通判桂州诗通籍二公后监州五岭深
　　处士
　　晋桓温之弟冲为刺史处士刘麟之为长史不肯屈冲亲徃迎
　　英儒
　　管寜辟文别驾者明使君之羽翼宜得英儒
　　题舆
　　东汉周璟辟陈蕃为别驾蕃不就璟题别驾舆曰陈仲举座不复更辟蕃起视职后投传而去唐陈子昻为郑资州让官表题舆佐岳无展骥之能
　　施榻
　　晋孔休源为晋安王长史休源累佐名藩王深相倚仗常于斋中别施一榻云此是孔长史坐人莫得豫焉
　　眉州十篇
　　吴昌裔嘉定中为眉州教授眉士故尚苏轼学昌裔取诸经为之讲説祠周程张朱揭白鹿洞学规仿潭州释奠仪簿正祭器士习丕变后通判眉州着苦言十篇虑蜀甚悉
　　并州三章
　　宋仁宗嘉祐中司马光入对首言臣昔通判并州所言三章愿陛下果防力行帝沉思乆之曰得非欲选宗室为继嗣者乎此忠臣之言也但人不敢言耳
　　争权
　　青箱杂记宋朝下湖南始置通判常与知州争权每云我是监郡朝廷使我来监汝举动为所制有钱昆少卿余杭人嗜蟹常求补郡人问欲何州曰但得有蟹无监州防可矣苏东坡诗欲问君王乞符竹但忧无蟹有监州
　　辨狱
　　宋胡宿字武平通判宣州有被诬以杀人者狱成将抵死公疑之呼囚以讯囚惮棰楚不敢言公正衣冠坐堂上思之俄而假寐梦有人来告曰呉姓也公遽引囚辟左右复讯之囚曰旦将之田县吏执以赴官不知其由也公取狱辞穷治乃被诬者之妇与吴姓者奸奸者杀其夫与妇谋执平人告官以掩巳罪也
　　持版
　　职林州别驾治中见刺史持版拜刺史答拜
　　授刀
　　见三公
　　雄飞
　　东汉赵温为京兆郡丞叹曰丈夫当雄飞安能雌伏遂弃官去后至三公
　　速步
　　晋顾球时为扬州别驾顾荣谓球曰卿速步君孝超卿矣按顾和字君孝和始为别驾迁尚书令
　　皂衣铜印
　　晋职官志郡丞视通直一梁冠皂衣铜印黄绶秩六百石
　　朱绂银章
　　李白送弟鄱阳司马诗朱绂白银章上官佐鄱阳
　　鹊栖扵防
　　宋柯述熈寜中通判漳州以救饥得民有双鹊栖其防事逮去鹊亦送之漳人异焉
　　鳄戮于市
　　见池
　　贤达著名
　　宋王旦通判濠州以贤达著名又通判郑州建言置常平仓以抑兼并
　　倡酬为乐
　　唐顔真卿为吉州别驾日与诗人文士倡酬为乐所着有庐陵集
　　政尚仁恕
　　唐陆象先为益州大都督府长史政尚仁恕司马韦抱真谏曰公将峻朴罚以示威不然民慢且无畏答曰政在治之而已必刑法以立威乎卒不从而蜀化
　　治号严明
　　唐魏元忠检校洛州长史治号严明张易之家奴暴横元忠笞杀之权豪惮伏
　　人表士则
　　隋卢昌衡开皇初为徐州总管长史甚有能名吏部尚书苏威考之曰徳为人表行为士则
　　民静吏闲
　　宋赵众为四川龙川签判作吏隐堂有诗云满耳江声满目山此身疑不在人寰民含古意村村静吏束刑书日日闲
　　遗金不纳
　　唐宗室荣厯岳州别驾人遗以金拒而不纳武后曰吾家千里驹也改名千里
　　分珠不买
　　宋潭州一巨贾私藏蚌胎为闗吏所搜太守而下皆轻其估悉自售焉唐介时以言事谪潭州倅分珠狱发奏方至仁宗谓近侍曰唐介必不肯买案具奏覆上览之果然
　　防带为炷
　　唐皇甫无逸万年人隋荆州司马诞之子也徙益州大都督府长史所至輙闭阁不通賔客尝按部宿民家灯炷尽主人将续进无逸抽佩刀防带为炷其廉介如此然过自谨慎毎上表防读数十过犹惧未审使者上道犹进省再三乃得遣
　　以书当田
　　宋叶虞仲玉山人通判江州持身甚廉其邦人有解官归者遽斥田数十顷以夸虞仲虞仲笑曰吾贫甚不能办此请以二十柜书当之
　　山水显著
　　唐柳宗元坐王叔文党贬永州司马自放山泽间其湮厄感鬰之气一寓诸文而永之山水从此显著
　　流品澄别
　　唐元和后朱紫混淆并韦防厚乃奏两辅六雄十望十等州悉补别驾由是流品澄别
　　荆州从事
　　世説习凿齿有史才桓温深器之年未三十用为荆州治中别驾其谢笺曰不遇明公荆州一从事焉耳
　　洛阳主人
　　周书赵肃字庆维洛阳人早有操行知名于时独孤信东讨肃率宗人为援授同州治中粮顿不遗太祖曰赵肃可谓洛阳主人也
　　飞章自劾
　　唐李臯字子简为温州长史无几摄行州事值嵗歉有官粟数十万斛臯欲行赈救椽吏乞候上防臯曰夫人日不再食当死安暇禀君命若杀我一身活人数千命利莫大焉于是开仓尽散之以擅贷之罪飞章自劾上嘉之
　　引咎自挞
　　唐苏世长厯陜州长史邑里犯法不能禁乃引咎自挞于市防五百人疾其诡鞭之流血世长不胜痛楚而走人笑其不情
　　承上率下
　　白居易制郡邑之间承上率下者州长史也
　　养志忘名
　　白居易江州司马防记若有人畜器贮用急于兼济者居之虽一日不乐若有人养志忘名安于独善者处之虽终身无闷官不官系乎时也适不适在乎人也江州左匡庐右江湖土髙气清富有佳境刺史守土臣不可逺观逰羣吏执事官不敢自暇逸惟司马绰绰可以从容于山水诗酒间由是郡南楼山北楼水湓盆百花亭风篁石岩瀑布庐宫源潭洞东西二林寺泉石松雪司马尽有之矣茍有志于吏隐者舍此官何求焉
　　舟中载石
　　宋苏易简通判升州太宗召为知制诰问曰卿舟中惟载怪石瘤木器可见清节
　　室中生芦
　　李全忠广明中为棣州司马有芦生室中一尺三节心恶之谓别驾张建曰吾室生芦毋乃为怪欤建曰芦芽頼徳泽而滋家有茅土之庆殆天意乎其生三节必传三人公勉树功名无忘斯言全忠秩满还乡事节度使李可举为牙将可举死推全忠为留后朝以节钺授之李氏父子三叶十年而已
　　黥僧
　　宋胡旦通判升州时江南初平汰李氏时所度僧十减六七旦曰彼无田庐可归将聚而为盗乃悉黥为兵
　　骂贼
　　宋董元亨通判贝州贼王则据城叛元亨坐防事贼党排闼而入左右皆奔贼胁元亨索军实库钥元亨据案叱之厉声张目骂贼遂被害事闻仁宗曰守法之臣也赠太常少卿
　　督励风俗
　　唐髙士廉进益州大都督府长史蜀人畏鬼而恶疾虽父母疾皆委去望舍投饵哺之昆弟不相假财士廉为设条教躬为督励风俗丕变又引诸生讲授经艺学校复兴
　　陶冩性情
　　唐刘禹锡为朗州司马政暇惟以文章吟咏陶冩性情作新词以教巫祝故武陵溪洞间多夷歌皆禹锡所为
　　留佩为别
　　宋通判郑涣代去郡人攀留涣留佩以为别
　　作庵以居
　　宋任伋字师中为齐安令其民爱之因买田以居通判黄州郡人徳之为作师中庵任公亭苏辙作记
　　数抗知州
　　宋王质字子野通判苏州与知州黄宗旦数争事宗旦曰少年敢与丈人抗耶质曰受命佐公事有当争职也尝以病在告一日宗旦省视因言狱有盗铸钱百余人吾以术隂钩得之质曰弋不射宿恶隂中于物也今杀数人而徒流者又数十百人公中之也宗旦大惊为贷其死罪而余悉轻出之
　　奏罢内侍
　　宋刘文安公沆通判舒州州有大狱厯嵗不决沆诣治数日而决是时章献太后诏修山谷寺资圣浮图内侍张懐信督役严急州将移疾不敢出沆独抗言于朝罢懐信归
　　不去屏星
　　孔恂字巨卿为别驾别驾车旧有屏星如刺史车刺史怒欲去之恂曰彻去屏星毁国旧仪别驾可去屏星不可去乃止按广韵屏星车轓也
　　不税农具
　　言行録宋吕许公通判濵州人称其材王文正旦谓王沂公曽曰此人异日与舍人对秉钧轴沂公曰何以得之曰以其奏请知之如不税农具数事后卒与沂公竝相按许公尝判濠通二州徃河北按行水灾还奏国家田器有非所以重本请除之因诏天下农器皆免筭
　　荆楚之才
　　晋罗含字君章耒阳人桓温临州转别驾温常集僚属问罗生何如人时有答者曰可谓荆楚之才温曰此乃江左之秀岂惟荆楚而已
　　台辅之量
　　宋李沆通判澶州赵昌言喜推奨后进谓沆有台辅之量表闻于朝又富文忠公弼从王曽辟通判郓州时赵元昊反公上防陈八事议者以为有宰相之器遂召还
　　易贡使书
　　言行録宋苏文忠通判杭州髙丽入贡使骄惰发币于官吏书称甲子公却之曰髙丽于本朝称臣而不禀正朔吾安敢受使者易书称熈寜然后受之
　　籍司吏贜
