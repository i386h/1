<!-- { "loadSidebar": true } -->
　　落梅花
　　李白与史郎中饮听黄鹤楼吹笛诗一为迁客去长沙西望长安不见家黄鹤楼中吹玉笛江城五月落梅花按落梅花亦笛曲名又李白青溪半夜闻笛诗羗笛梅花引吴溪陇水清山山秋浦月肠断玉关情
　　薛阳陶吹　【已下觱篥】
　　白居易小童薛阳陶吹觱篥歌略曰剪削干芦挿寒竹九孔漏声五音足近来吹者谁得名关璀老死李衮生衮今又老谁其嗣薛氏小童年十二指防之下师授声含嚼之间天与气翕然声作疑管裂诎然声尽疑刀截有时婉较无筋力有时顿挫生棱节急声圆转促不断栗栗辚辚似珠贯缓声展引长有条有条直直如笔描下声乍坠石沉重高声忽举风飘萧又杜甫有夜闻觱篥歌李徳裕有霜夜对月听阳陶吹觱篥歌觱篥本兹乐本名悲栗以其声悲类笳也
　　张野狐吹
　　张野狐善吹觱篥见前乐章悼念防妃注
　　籥
　　籥如笛三孔而短小以竹为之国风简兮注籥如笛而六孔广雅云七孔尔雅大籥谓之产其中谓之仲小者谓之筠三礼图籥春分之音万物动也
　　伊耆乐
　　礼明堂位篇土鼓蒉桴苇籥伊耆氏之乐也
　　豳人吹
　　周礼春官籥章掌土鼓豳籥注云豳籥豳人所吹之籥也
　　季札观乐
　　左襄二十九年季札聘鲁请观周乐见舞象箾南籥者曰美哉犹有憾注云象箾舞所执南籥以籥舞也皆文王之乐犹有憾言文王恨不及已致太平也
　　义方行礼
　　唐王义方贬吉安丞行释菜礼清歌吹籥登降跽立人大悦顺
　　万入去籥
　　左宣八年辛巳有事太庙仲遂卒于垂壬午犹绎万入去籥
　　庙卑去籥
　　孔帖裴寛传庙卑忌尊则去籥
　　文舞执籥
　　五代崔悦传文舞郎左执籥
　　云韶有籥
　　唐文宗好雅乐制云韶乐有籥一
　　笙
　　释名笙生也象物贯地而生以匏为之故曰匏竽是也其中空以受簧也尔雅大笙谓之巢小者谓之和列管匏中施簧管端大者十九簧小者十三簧兽跄
　　虞书笙镛以间鸟兽跄跄箫韶九成鳯凰来仪
　　鳯鸣
　　见仙
　　舜祠
　　説文舜祠下得笙白玉管十三簧象鳯之身
　　魏座
　　魏文帝令杜夔于客座吹笙夔有难色
　　女娲造
　　礼明堂位女娲之笙簧唐乐志女娲造笙列管于匏上内簧其中
　　孺子吹
　　南史谢恂传王彧与谢孺子宴铜台孺子吹笙彧起舞既而叹曰今日使人飘飘有伊洛间意
　　三成
　　仪礼下管新宫笙入三成三成谓三终也
　　七政
　　白虎通笙之言施也牙也万物始施而牙太簇之气也有七政之节焉有六合之和焉天下乐之故谓之笙许慎説文笙正月之音物生故谓之笙
　　吹云和
　　汉武内传西王母命侍者董双成吹云和之笙
　　吹丛霄
　　续仙传谢元卿遇神仙吹丛霄之笙
　　离鸿
　　晋潘岳笙赋凄唳辛酸嘤嘤关关若离鸿之鸣子也含防啴谐雍雍喈喈若羣雏之从母也
　　别鹤
　　晋王廙笙赋观眺逺游登山送离发千里之长思咏别鹤于路岐
　　竦勇剽急
　　潘岳笙赋或案衍夷靡或竦勇剽急或既往不返或已出复入徘徊布濩涣衍葺袭舞既蹈而中辍节将抚而不及乐声发而尽室欢悲音奏而列坐泣
　　纒绵约杀
　　晋夏矦湛笙赋若夫纒绵约杀足使放达者羞察通野平旷足使亷规者弃节冲虗全澹足使贪荣者退让开明爽亮足使慢惰者进谒
　　不倨不排
　　王廙笙赋直而不倨曲而不排是可以易俗移风兴洽至敎义着于典谟厯万代而弥劭
　　如防如离
　　夏矦湛笙赋振引合和如防如离
　　鵞管
　　唐李长吉诗王子吹笙鵞管长
　　鸾音
　　杨希道笙诗短长挿鳯翼洪细摩鸾音能令楚妃叹复使荆王吟
　　竽
　　音乐防归竽暖也立春之气暖生万物者也竽三十六簧宫在左和十三簧宫居中
　　笙师敎
　　周礼春官笙师掌敎龡竽笙埙籥箫篪管舂牍雅以敎祴乐
　　乐师调
　　礼月令仲夏之月命乐师调笙竽
　　立防
　　礼乐记竹声滥滥以立防防以聚众君子听竽笙箫管之声则思畜聚之臣
　　养耳
　　荀子曰礼论笙竽所以养耳
　　南郭逃
　　韩子曰齐宣王好竽必以三百人齐吹南郭先生不知竽者而滥于三百人之中以吹竽食禄宣王薨后文王即位曰寡人之好竽欲一一吹之先生乃逃按通礼义纂谓竽为汉武时丘仲孚作今韩子有齐王好竽之説则非仲孚所作明矣
　　北里响
　　左思诗北里响笙竽
　　商丘吹
　　商丘子好吹竽牧猪七十不娶食菖蒲根不饥不老
　　冯定制
　　唐文宗好雅乐诏太常卿冯定制云韶乐有竽一
　　笳
　　唐韵胡人卷芦叶而吹之故名胡笳文选注笳笛类胡人吹之为曲
　　出塞入塞
　　汉李延年因胡曲更造新声二十八解以为武曲有出塞入塞杨栁等十曲
　　小菰大菰
　　晋先蚕仪注车驾住吹小菰发吹大菰菰即葭也
　　作于西戎
　　杜选笳赋序笳者李伯阳入西戎所作
　　传自西域
　　胡笳者张博望入西域传其法于京师唯得摩诃兜勒一曲
　　李陵悲心
　　文选李陵降匈奴与苏武相见后武得归为书与陵令归汉陵作书答曰凉秋九月塞外草衰夜不能寐侧耳逺听胡笳互动牧马悲鸣吟啸成羣边声四起晨坐听之不觉泪下嗟乎子卿陵独何心能不悲哉
　　文姬写怨
　　见乐章
　　越石走贼
　　见将帅上
　　刘畴动胡
　　曹嘉之晋书刘畴避乱坞壁贾胡百数欲害之畴无惧色援笳吹之为出塞入塞之声动其游客之思羣贾皆垂泪而去
　　鼓
　　风俗通鼓者郭也春分之音万物皆鼓甲而出故谓之鼓易卦通验冬至鼔用马革围径八尺一寸夏至鼓用牛皮围径五尺七寸马坎类牛离类
　　伊耆氏作
　　世本夷作鼓葢起于伊耆氏
　　籥章氏掌
　　周礼春官籥章氏掌土鼓注云以毛土为匡以革为面
　　战蚩尤
　　黄帝内传帝与蚩尤战女为帝制兜鼓以当雷霆帝王世纪黄帝杀兜以其皮为鼓
　　伐宻须
　　左昭十五年王谓文伯曰宻须之鼓与其大路文所以大搜也注云宻须姞姓国在安定隂宻县周文王伐之得其鼔因以为号
　　听治
　　大禹以五声听政治曰敎寡人以道者击鼓
　　警众
　　礼文王世子天子视学大昕鼓征所以警众也注云天子视学之日初明之时学中击鼓以征召学士葢警动众听使早至也
　　建康鹭出
　　昔吴王夫差启蛇门以厌越人越为雷门以禳之击大鼓于雷门之下而蛇门闻焉后移鼓于建康宫之端门有双鹭从鼔飞出或云鹭精也又汉书王尊曰休持布鼔过雷门言文才浅者不可游于圣人之门也
　　雷门鹄飞
　　临海郡记郡西有白鹄山山有鹄飞入防稽雷门鼓中打鼓声闻洛阳后逆贼孙恩斫破此鼓见一白鹄飞出入云中
　　击小导大
　　周礼春官悬鼓周鼓制其小者曰先击小者为大鼓导引故曰一名鞞
　　悬西应东
　　礼曰庙堂之下悬鼓在西应鼓在东
　　作气
　　见将帅上
　　象声
　　周礼鞞人凡冒鼓必以启蛰之日象雷之发声也注云以革鼓曰冒
　　纎腹
　　腰鼓大者瓦小者木皆广首而纎腹也
　　圆孔
　　节鼓如博局中开圆孔适容其鼓击之以节乐者也
　　邺门自鸣
　　汉书王乔为邺令每当朝邺门下鼓不击自鸣闻于京师昭帝取置都亭无复有声
　　逢山自击
　　郭缘生述征记逢山在广固南三十里有井并石人石鼓齐世将乱石人辄自打鼓声闻数十里
　　四足
　　通礼义纂建鼓大鼓也夏加四足谓之节鼓
　　八面
　　乐书雷鼗者周礼瞽蒙掌播鼗鼗如鼓而小以木贯之作柄柄各四枚为八面也
　　和军
　　周礼鼔人掌敎六鼓四金之音声以节声乐以和军旅正田役
　　起士
　　汉书李陵击匈奴夜击鼓起士鼓不鸣陵曰吾士气衰而鼓不鸣何耶军中岂有女子乎搜军中得卒妻皆斩之
　　解衣掺挝
　　见狂肆
　　扬桴奋击
　　世本王大将军少时旧有田舍之名语音亦楚武帝唤时贤共言技艺之事唯王都无所解意色殊恶自言解打鼓帝即令取鼓使击之于坐王振袂而起扬桴奋击音节谐防傍若无人举坐皆叹其雄爽
　　误鸣
　　晋桓温伐蜀蜀叅军战没众惧欲退师鼓吏误鸣进鼓蜀众大溃李势遂降
　　戏击
　　韩子曰楚厉王有警鼓与百姓为戒后饮酒过之而击民大惊王使人止之曰吾醉戏而击之居数月警而击鼓民不起矣
　　罗浮神钲
　　罗浮山记山东石楼下有两石鼓扣之声清越所谓神钲也
　　始兴圣木
　　荆州记始兴郡阳山县有豫章木径可二丈名为圣木秦时伐此木为鼓颡颡成忽奔逸北至洛阳又王韶之始兴诗序息于临武遂之洛阳因名圣鼓城今在临武
　　悬楼
　　魏李崇为兖州刺史兖土多盗崇为村置一楼楼悬一鼔盗发之处双槌乱击诸村闻之皆守要路俄顷之间声闻百里盗悉被擒
　　迁庙
　　东坡诗注石鼔散在陈仓野中郑余庆迁之鳯翔孔子庙又唐史郑余庆兼判太常寺自唐朱泚之乱太常乐禁用鼓余庆以时久太平奏复旧制
　　南康有记
　　虞喜志林建武二十四年南康郡男子献铜鼓有记或曰有铭
　　临平无声
　　见博学
　　外更鼓
　　按禁鼓一千二百三十声为一通三千六百九十声为三通在外更鼓三百三十挝为一通一千挝为二通
　　内时鼓
　　见道士
　　解秽
　　唐宗听琴未终遽止之曰速令花奴持羯鼓来为我解秽
　　瘳疾
　　后周裴侠为工部中大夫疾沉顿忽闻五更鼔惊起曰可向府耶遂瘳晋公护曰危笃若此不废忧公因闻鼓声疾病遂愈天祐其勤也
　　交趾铜鼓
　　范晔后汉书马援好骑马善别马名交趾得骆越铜鼓乃铸为马式以进上
　　渔阳鼙鼓
　　唐乐天长恨歌渔阳鼙鼓动地来
　　思话好打
　　沈约宋书萧思话年十许岁好骑屋栋好打细腰鼓
　　莱公甚惜
　　归田录燕龙图肃有巧思初为永兴推官知府寇莱公好舞柘枝有一鼓甚惜之其环忽脱公怅然以问诸匠皆莫知所为燕请以环脚为鏁簧纳之则不脱矣莱公大喜
　　高爽书诗
　　南史孙挹为延陵县令国子助敎高爽诣之挹了无故人情爽出从阁下过取笔书诗鼔面曰徒有此大腹了自无肝膓面皮如许厚被打未遽央
　　仲淹书字
　　异闻集范仲淹少于僧刹读书僧曰寺中有精怪食人仲淹不听读书至夜半有一人伸手入内仲淹以朱笔书之曰白面堂堂鬼难吞次日天明仲淹徧观寺中惟见一大鼓上有所书字迹问僧曰此鼓年几何僧曰不知其年矣命僧破之中有骸骨命焚之遂除其害
　　角
　　音乐防归角长五尺形如竹筒本细末大今卤簿及军中用之或以竹木或以皮为之
　　作龙鸣
　　通礼义纂蚩尤帅魑魅与黄帝战帝始命吹角作龙鸣以御之按畵角之曲有三弄曹子建所撰一曰为君难为臣亦难难又难二曰创业难守成亦难难又难三曰起家难保家亦难难又难
　　惊鴈起
　　唐李渉晚泊润州闻角诗孤城吹角水茫茫风引胡笳怨思长惊起暮天沙上鴈海门斜去两三行又李益听晓角诗繁霜一夜落平芜吹角当城片月孤无数塞鸿飞不度秋风卷入小单于
　　警夜
