<!-- { "loadSidebar": true } -->
　　宋刘涣字凝之刚直不屈于上位即弃官归家于庐山之阳尝作骑牛歌曰我骑牛君莫笑万事从吾好李伯时为画骑牛图欧阳文忠与涣为同年进士髙其节作庐山髙以美之涣居庐山三十余年环堵萧然饘粥为食而防心尘垢之外超然无戚戚之意以寿终
　　作放鱼诗
　　宋王安石罢相归金陵作放鱼诗物我皆畏死舍之宁啖茹好事者作诗嘲之错认苍姬六典书中原从此变潇踈幅巾投老钟山日辛苦区区学放鱼荆公又悔变法之非于钟山书院自写福建子三字恨为吕惠卿所误也
　　栽花植竹
　　宋张齐贤字师亮以司空致仕归洛得唐裴晋公午桥庄凿渠通流栽花植竹日与故旧乘小车携觞逰钓牓于门曰老夫已裂冠冕或公绂垂访不敢迎见尝以诗戏故人曰午桥今得晋公庐水竹烟花兴有余师亮白头心已足四登两府九尚书
　　读书着文
　　宋赵参政槩字叔平仁宗朝叅大政熙宁初致仕居睢阳十五年惟以读书着文忧国爱君为事尝集古今谏诤为谏林一百二十卷奏之诏置座右以时观阅又范景仁既退居有园第在京师专以读书赋诗自娱客至无贵贱皆野服见之不复报谢
　　叔侄同归
　　宋张铸字希顔厯四郡守五任漕宪一帅南阳王介甫其门人也与侄盟竝以光禄卿致仕同归乡缙绅荣之杜祁公赠以诗
　　兄弟竝隐
　　宋公序与弟子京竝致仕归隐寄弟诗曰八年三郡驾朱轮更忝鸿枢对国钧老去师丹多忘事少来之武不如人车中顾马空能数海上逢鸥想见亲唯有弟兄归隐志共将耕凿报尧仁
　　五十致仕
　　唐李柬之字孝基与父同谢事才年五十士大夫美之以比二疏
　　四十致仕
　　宋钱若水字淡成登甲科官至枢副年四十致仕
　　门施行马
　　见三公
　　庵扁饭牛
　　宋蓬州人郑脩登元祐进士知梁州军未及引年翻然而归所居结茅扁曰饭牛庵
　　别墅聚书
　　宋李衡江都人知溧阳县专以诚意化民又厯知温婺台三州致仕后定居昆山结茅别墅聚书逾万卷自号乐庵
　　后房佐酒
　　宋岭南太守闾丘公显致仕居姑苏苏东坡毎诣之必留连尝云过姑苏不逰虎丘不谒闾丘乃二欠事一日公出后房佐酒有名懿卿者善吹笛坡作水龙吟赠之
　　筑坞
　　宋刁约字景纯与欧公同在馆阁修礼书后直史馆浩然有山林志挂冠而归筑园润州号藏春坞日防息其中苏东坡赠诗白首归来种万松待看千尺舞春风年抛造化甄陶外春在先生杖屦中
　　买田
　　宋李伯时画刘凝之骑牛图黄山谷拜其像赋诗云弃官清颍尾买田落星湾身在菰蒲中名满天地间谁能四十年保此清静退往来涧谷中神光射牛背
　　风月人
　　倦游録宋赵叔平退居睢阳欧阳永叔致仕居颍叔平来访永叔时吕晦叔知颍州开宴召二公永叔自为致语其诗曰欲知盛席继荀陈请看当筵主与賔金马玉堂三学士清风眀月两闲人红芳已过莺犹啭青杏初甞酒正醇好景难逢良防少乘欢举白莫辞频按永叔本庐陵人尝知颍州皇祐初自维扬来颍乐其风土慨然有终焉之意因致仕家焉
　　桑榆老
　　宋张士逊字顺之与陈文惠尧佐同时秉政张既以帝傅致政有诗寄陈曰赭案当年竝命时蒹葭衰飒倚琼枝皇恩乞与桑榆老鸿入髙溟鳯在池
　　归休林下
　　云溪友议诗人类以弃官求隐为髙而谓轩冕荣贵为外物然鲜有能践其言者故韦丹与僧灵彻为忘形之契寄彻诗曰王事纷纷无暇日浮生冉冉只如云已为平子归休计五老峯前必共论彻酬诗曰年老心闲无外事麻衣草坐只容身相逢尽道休官好林下何曾见一人盖讥之也
　　归闲水边
　　遯斋闲覧赵嘏尝云早晚粗酬心事了水边归去一闲人若待事了则仕进之心益炽矣王易简云青山得去且归去官职有来还自来观此岂能忘情于轩冕耶余尝于驿舎见人题壁云谋生待足何时足未老得闲方是闲余尝深味其言服其精当而未能行也此与一日看除目三年损道心者异矣
　　方士授丹经
　　宋罗之纪字国张号筠心瑞阳人孝宗朝摄邑云梦见雪压庭竹诗云吾道非邪真可耻此君岂是折腰人遂弃官归遇方士授丹经修养法葺一室扁以子午
　　儿曹付家事
　　宋辛防安名弃疾号稼轩居士宁宗朝奉身勇退悉以家事付儿曹作西江月一首万里云烟忽过一身蒲栁先衰而今何事最相宜宜醉宜逰宜睡　早起催科了纳更量出入收支乃翁依旧管些儿管竹管山管水
　　肆意泉石
　　宋李公麟字伯时元祐中登第工草书图画元符中归老肆意泉石作龙眠山庄图自号龙眠居士
　　寄怀简编
　　见庄

　　山堂肆考卷八十一
<子部,类书类,山堂肆考>
　　钦定四库全书
　　山堂肆考卷八十二　　　明　彭大翼　撰仕进
　　世宦
　　书禹谟赏延于世
　　世笃忠贞
　　周书穆王命君牙为司徒曰惟乃祖乃父世笃忠贞服劳王家厥有成绩纪于太常按日月为常言画日月于旌旗也
　　代显忠孝
　　汉刘长卿娶桓鸾女生一男方五嵗而长卿卒桓氏逺嫌不归宁男至十五而殀乃刵耳以自誓宗妇愍之曰若家无他意何重义轻身之甚哉答曰先君五更尊为帝师男以忠孝显女以贞顺闻是以豫自刵剪以明我情耳沛相王吉奏闻显其门闾号曰行义桓
　　相继司徒
　　郑桓公武公相继为司徒善于其职周人爱之故作缁衣三章按周宣王封其弟友于郑为采地后友为幽王司徒死于犬戎之难是为桓公其子武公掘突定平王于东都亦为司徒
　　相代太仆
　　汉公孙贺自太仆卿迁丞相其子敬声代父为太仆
　　七世大夫
　　史记汲黯字长孺濮阳人其先有宠于古之卫君至黯七世世为卿大夫黯以父任孝景时为太子洗马武帝时为谒者迁荥阳令黯耻为令病归田里乃召拜中大夫
　　四世公卿
　　汉太丘长陈寔子鸿胪纪纪子司空羣羣子仆射防四世仕于汉魏二朝并有重名而其德渐小减时人语曰太丘四世公慙卿卿慙长又唐杨汝士父子两世公卿门族昌盛所居靖恭里号曰靖恭杨家
　　三叶侍中
　　汉曹褒字叔通三叶侍中晋陆玩字士瑶与子纳次子始孙万载曾孙眞孙慧晓六世并为侍中
　　三世金吾
　　唐田仁防与子归道归道子赏延三世并为金吾大将军
　　三世司
　　汉鲍宣字子都哀帝时拜司校尉后子永孙昱俱为此官皆乘骢马京师歌曰鲍氏骢三入司再入公
　　四世司空
　　汉袁眀逺祖滂为司徒自滂至眀凡十二世其间为司徒司空者四世
　　四世太尉
　　东汉杨震字伯起自震至彪四世为太尉晋华峤书曰东京杨氏袁氏并累叶宰相为东京名族然袁氏车马衣服极为奢侈不及杨氏能守家风为世所贵也
　　二世京尹
　　唐栁仲郢与子玭父子更九鎭五为京兆再迁河东
　　四世五公
　　东汉汝南袁安字邵公为司徒子敞为司空孙汤为太尉汤子逢为司空逢弟隗为司徒四世五公
　　六代九公
　　荀氏家传惟我之先至于有晋人物盈朝衮衣暐晔六代九公不亦伟乎
　　三世典选
　　唐刘珍甫与子祥道祥道子齐贤三世典选职又韦挺与子待贾待贾子万石并同典选
　　三世掌诰
　　唐李德林字公辅子百药字重规百药子安期三世俱掌制诰又宋二世掌制诰者九家李昉与子宗谔王祐与子旦王忠献与子安简晁逈与子文庄钱希白与子修懿梁颢与子适昌吕夷简与子公绰宋绶与子敏求苏绅与子颂
　　八世博士
　　自欧阳生至歙八世皆为博士
　　三世将军
　　唐薛仁贵赠骁卫大将军子讷与讷子征并羽林将军畅金吾将军
　　三世仆射
　　晋谢安与子琰琰子琨三世仆射
　　四世吏部
　　刘宋谢庄与子朏朏子瀹瀹子覧覧孙温四世六人为吏部又何尚之与子偃偃子戢戢子昌防昌防子敬容五世为吏部尚书
　　一门三相
　　唐张嘉贞宗时以中书侍郎同平章事子延赏德宗朝平章事孙靖元和中平章事时称三相张家
　　一门二相
　　唐来恒防儿之子髙宗朝以文学拜相弟济永徽中拜中书令一门二宰相也时虞世南子无才术厯将作匠许敬宗曰防儿儿作相世南男作将文武岂有种耶
　　两世四学士
　　唐杨收字藏之与子钜弟严严子注两世四人为翰林学士又于志宁字仲谧太宗时十八学士中一人也曾孙休烈休烈二子益肃三代四学士又韦纪字贯之在宪宗朝其伯兄绶在德宗朝其子澳在宣宗朝澳子庠在僖宗朝弟郊在明宗朝三世五人皆为翰林学士
　　一门三舍人
　　唐王从易兄弟三人开元中俱为鳯阁舎人
　　三防张家
　　唐张俭字师约贞观中为营州都督兄文师太仆卿弟延师左将军并赐银青光禄大夫兄弟一门皆立防时号三防张家乂张文瓘字稚圭髙宗朝拜侍中四子潜沛洽渉潜官至魏州刺史沛同州刺史洽卫尉卿渉殿中监父子兄弟五人皆官至三品时号万石张家
　　三防崔家
　　唐崔琳开元中为中书舍人弟珪为太子詹事瑶为光禄卿毎宴集组印相辉华毂满门一榻置笏重叠其上俱列棨防世号三防崔家
　　八叶宰相
　　唐八萧賛梁氏兴江左实有功在民故余祉及其后裔自瑀至遘凡八叶宰相名徳相望与唐盛衰按瑀太宗朝嵩宗朝华肃宗朝复德宗朝俛穆宗朝寘宣宗朝仿懿宗朝遘僖宗朝
　　三叶宰相
　　宋孝宗朝史浩字直翁宁宗朝浩子弥逺理宗朝弥忠子嵩之三叶皆为相
　　四世郡守
　　毕安敬笃于姻族有国士风仕元魏为兖州刺史子元賔元賔子祖晖祖晖子人云四世为本郡太守
　　四世中丞
　　梁王淮之子元鲁自曾祖彪之而下四世并御史中丞
　　四世节度
　　宋四世节度者二家钱忱与髙祖俶曾祖惟演父景臻又郑藻与大父绅父成之子与裔也俱四世节度
　　三世节度
　　宋三世节度者一家吴璘与子挺孙曦也五世节度一家韩侂胄与曽祖忠献从子邈从孙同卿曾孙竢也
　　五世执政
　　宋五世执政一家吕文穆公正与从子文靖公夷简夷简子惠穆公公弼正献公公着及曾孙舜徒五世俱执政也
　　三世执政
　　宋三世执政者二家韩魏公琦与子仪公曾孙似夫又曾鲁公公亮与子孝寛孙钦道俱三世执政
　　父子中尉
　　见荐举祁奚举子注
　　父子御史
　　汉杜延年字防公与父周俱为御史大夫又唐韩思彦与子琬并拜监察御史
　　父子宰相
　　汉韦贤与子成平当与子晏唐刘祥道与子齐贤乐彦玮与子思晦蘓瓌与子颋陆元方与子象先窦德与子怀贞李道广与子元纮令狐楚与子绹崔与子沈杜审权与子让能戴胄与子至德徐商与子彦相崔慎由与子韦承庆与子嗣立郑珣瑜与子覃朗李甫与子德裕宋吕夷简与子公着韩琦与子忠彦俱父子为宰相
　　父子侍郎
　　唐崔挹为礼部侍郎子湜兵部侍郎父子同为南省副
　　父子列防
　　唐徳宗贞元四年诏以太尉中书令西平郡王李晟长子愿银青光禄大夫太子賔客赐勲上国柱与晟门并列防
　　父子拥旄
