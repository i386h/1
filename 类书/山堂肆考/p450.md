<!-- { "loadSidebar": true } -->
　　东汉广陵王荆性刻急隠害光武崩荆王哭不哀而作飞书封以方底嚢令苍头诈称东海王彊舅郭况书与彊彊得书惶怖即执其使封书上之又梁松怨望乃悬飞书诽谤下狱死注云飞书者无根而至若飞来也即今匿名书
　　判花诗草
　　刘克荘赠洪使君判花人竞诵诗草士深藏
　　藻笈琅圅
　　琼文藻笈琳篆琅圅皆指道书也
　　度曲
　　谓歌终更授其次也西京赋度曲未终云起雪飞
　　倚歌
　　汉慎夫人鼓瑟上自倚瑟而歌按倚瑟者声气依瑟也即今以歌合曲也又纲目元嘉二十二年始设登歌工歌堂上贵人声也故曰登歌或曰五帝三王之声故曰登歌
　　折简
　　犹言半简也梁王詧将尹徳毅说詧曰王僧辩之徒折简可致言其致之易也
　　条刺
　　条谓分条之也刺谓书之于刺版也
　　破的
　　言诗句中理如射之破的也唐诗破的由来事
　　潄芳
　　文选潄六艺之芳润言作文章者乃潄荡六艺之芳香润泽以成之也
　　咫闻
　　国语晋文公读书三日曰吾不能行咫闻则多矣咫闻近闻也
　　关览
　　汉张升好学多关览而任情不羁关涉也
　　庆削
　　称人书简曰庆削
　　良书
　　墨子献书于王王受而读之曰良书也世俗称人书简曰良书本此又曰芳讯曰寳札曰琼音曰瑶缄曰兰讯
　　秘文怪牒
　　艺文玉板秘文瑶氊怪牒
　　墨妙笔精
　　渊云之墨妙严乐之笔精
　　琼枝旃檀
　　佛经琼枝寸寸是玉旃檀片片皆香比之圣贤无徳不备喻之诗文无字不工也
　　鹭涛凤彩
　　唐诗鹭涛开碧海凤彩缀词林喻人文章有波澜光彩也
　　连珠
　　傅曰连珠兴于汉章帝班固贾逵傅毅皆受诏作之体欲使歴厯如贯珠易覩而可恱故曰连珠然沈约云连珠之作始自扬子云至欧阳询作艺文类聚中亦有扬雄连珠则知斯文之兴不自汉章明矣
　　哀玉
　　唐诗清文动哀玉言佳士文清如玉声之哀也
　　九龄升座
　　明皇于勤政殿设七寳装成一座髙七尺召诸学士讲论古今胜者乃得升张九龄论辩风生首登此座
　　子野扬镳
　　裴子野撰宋略二十卷兰陵萧琛谓其评论可与过秦王命论分路扬镳
　　五经鼓吹
　　晋孙绰重张衡左思赋每云三都二京五经之鼓吹也又唐薛放对上曰论语六经之菁华也
　　六籍奴婢
　　南部新书刘蕡精于儒术尝看文中子忿然而言曰才非上圣拟上圣述作不亦过乎客曰文中子于六籍何如蕡曰若以人望人文中子于六籍犹奴婢之于郎主耳后人遂以文中子为六籍奴婢
　　学盘盂书
　　汉田蚡封武安侯学盘盂诸书王太后贤之注云盘孟书黄帝史孔甲所作也凡二十六篇书盘盂中所为法戒诸书诸子文书也
　　注竒难字
　　隋曺宪譔桂苑珠丛后归唐太宗尝读书有竒难字輙遣使问宪宪具为音注援验详复帝咨尚之
　　被服儒术
　　白帖河间王被服儒术造次必于儒者被服言常居处其中也
　　觝排异端
　　韩退之进学解觝排异端攘斥佛老
　　黏黐鸟
　　韩文孜孜凭书案譬彼鸟黏黐
　　蠧书虫
　　韩愈杂诗古史散左右诗书置后前岂殊蠧书虫生死文字间
　　八行书
　　唐诗却喜家书寄八行
　　五色诏
　　唐诗朝罢须裁五色诏
　　读小品
　　释氏辩空经有详者焉有略者焉详者为大品略者为小品世说殷中军浩读小品下二百籖皆是精微世之幽滞尝欲与支道林辩之竟不得
　　送短书
　　唐诗念此送短书愿因双飞鸿
　　墨兵
　　羣玉集孙樵谓史书曰墨兵
　　史匠
　　王充论衡能雕琢文谓之史匠
　　瑶华音
　　称人所寄书也唐诗天涯有度鸟莫惜瑶华音
　　寳珠恵
　　言坟墓之路幽昏而得名贤之文为碑铭志即如寳珠之洞彻以照之也故云寳珠恵
　　扶质垂条
　　陆士衡文赋理扶质以立干文垂条以结繁言作文之体必须以理为本垂条盖以树喻也繁盛也
　　程材司契
　　文选辞程材以效伎意司契而为匠盖众辞俱凑若程材效伎取舍由意类司契为匠
　　军旅
　　敌忾
　　见制諡寗武子
　　折冲
　　折冲谓折其兵冲也战国防蘓秦曰百尺之冲折之衽席之上文中子曰折冲樽爼可矣何必临邉也
　　彍弩
　　彍谓引满也
　　控
　　南史王谟控百万控引也
　　肉薄
　　言兵士众多皮肉相迫近也
　　蹶张
　　史记材官蹶张言有材多力之士能脚踏强弩而张之
　　杖剑
　　史记韩信杖剑归楚言直带一剑更无余赀也
　　掲竿
　　谓以竿树之地非负掲也
　　负重
　　负重即负米唐郭子仪中负米科盖翘关负米乃唐武举取士科名
　　引彊
　　彊弩也
　　坐剑枕防
　　刮垢子乱世扰扰坐剑枕防又左传裹粮坐甲裹粮包裹糇粮也坐甲战则被甲于身未战则坐之于地
　　称戈比干
　　周书称尔戈比尔干立尔矛称举也戈防也干楯也矛亦防属戈短人执以举之故言称楯则竝以扞敌故言比矛长立之于地故言立
　　漂卤
　　漂浮也卤盾也其血可以浮盾言杀人多也
　　登锋
　　袁绍传登锋履刄死者过半
　　阙剪
　　左成十三年晋厉公使吕相絶秦曰康公我之自出又欲阙剪我公室倾覆我社稷荡摇我邉疆我是以有令狐之役阙与掘同剪截断也
　　防刘
　　同上及桓公之嗣位我君景公引领西望曰庶抚我乎乃利吾有狄难芟夷我农功防刘我邉陲我是以有辅氏之聚
　　祓社
　　左定四年君以军行祓社衅鼓谓师出先有事祓祷于社又杀牲以血涂鼓鼙为衅鼓
　　婴城
　　婴犹萦也谓环兵以固守也史云婴城不下
　　被练
　　左襄三年楚子重伐吴使邓廖帅组甲三百被练三千组甲漆甲成组文被练谓被练袍者练袍者有三千之多也
　　执羁
　　谓执羁勒以从军也文选执羁轻去乡
　　棊跱
　　言兵宜如棊之布立
　　栉比
　　文选屯营栉比言军卫相次如梳齿相比连也
　　受脤
　　出师则祭于社为将者受胙肉焉祭祀之肉盛以蜃器故谓之脤
　　案屯
　　谓勒兵而守也
　　牙帐
　　将军之旗曰牙取其为国爪牙也旗立于将军帐前故曰牙帐
　　辕门
　　军行以车为阵辕相向如门故曰辕门又军门曰星门唐诗星门列五戎
　　京观
　　积战死之尸封土其上以彰克敌之功曰京观京观言大观视也
　　严鐎
　　鐎军中刁斗也古诗严鐎息夜斗又铜鐎夜不鸣
　　侦谍
　　夷狄反间之言也文选侦谍不敢东窥
　　储胥
　　扬雄长杨赋木拥抢累以为储胥胥须也言有储畜以待所须也李商隠筹笔驿诗风云长为防储胥韦昭注曰储胥藩落之类
　　七萃
　　穆天子传天子赐七萃之士萃聚也以智力之士七等聚为爪牙
　　九章
　　管子曰举日章则昼行举月章则夜行举龙章则水行举虎章则林行举鸟章则行阪举蛇章则行泽举鹊章则行船举狼章则行山举韟章则载食而驾
　　卧鼓
　　邉境安故卧鼓
　　鬯弓
　　鬯与韔同弓嚢也谓弢弓而纳诸鬯中
　　中坚
　　凡军事中军将最尊居中以坚自辅故曰中坚光武纪衡其中坚
　　内讧
　　诗大雅天降罪罟蟊贼内讧讧溃也乱也
　　六郡
　　汉制六郡材力之士善骑射皆良家子也赵充国始为骑士亦以六郡良家子起
　　五营
　　五营五校也谓长水步兵射声胡骑车骑等五校尉
　　前茅
　　左宣十二年前茅虑无谓军行前有斥蹋伏皆持以绛及白为幡见骑贼举绛幡见步贼举白幡备虑有无也茅明也或曰时楚以茅为旌帜
　　交鼓
　　对击鼓也
　　饮至
　　古者治兵振旅而归则吿于宗庙因饮酒以数车徒器械及所获也故曰饮至
　　射生
　　唐至徳中择善骑射者千人为射生手号英武军
　　平安火
　　报捷之烽火曰平安火
　　钤决符
　　汉方术传序钤决之符盖兵法有王钤篇及女六韬要决太公对武王曰主将有隂符谓若大胜得敌之符长一尺破军擒敌之符长九寸之类
　　毒逐
　　国语挺铍搢铎以与楚王毒逐于中原挺防也搢振也言鸣金鼓而与楚王暴战也
　　晏开
　　汉耿国传使塞下无晏开之警言有警急则开门晚也
　　连弩
　　李陵连弩射单于注云三十絭共一臂也
　　灵旗
　　扬雄甘泉赋树灵旗李竒注欲伐南越吿祈太乙画旗树太乙坛上名灵旗以指所伐之国也
　　横草功
　　汉终军自请曰军无横草之功得列宿卫言行草中使草偃卧也
　　穿杨技
　　楚养由基也
　　麻起
　　汉书三辅盗贼麻起又曰江湖海泽麻沸盗贼未尽破殄麻起言盗起如乱麻也麻沸言如乱麻而沸涌也
　　幅裂
　　南匈奴传方夏幅裂言诸夏如布帛之裂也
　　浪骇
　　史云羣盗浪骇言如波浪之骇散也
　　水飞
　　文选海水羣飞喻天下之乱也
　　安制綦节
　　荀子论兵法皆干赏蹈利之兵未有安制綦节之理安制谓安于制度自不逾越綦节谓极于中义自不为非綦极也
　　批亢虚
　　谓敌人亢拒必批排之彼兵若空虚则冲之
　　中率
　　汉书诸将多中首虏率为侯伯者注云中充也率谓军功封赏之科着在法令者也
　　交绥
　　古名退军为绥秦晋志未能坚战短兵未致争而两退故曰交绥又司马法曰将军死绥绥者所执辔之总处也
　　伍符
　　汉冯唐言家人子起田中为军安知尺籍伍符尺籍者书斩捕之功于尺一之版伍符者命军伍伍相保以为符信不容奸诈也
　　什器
　　古者师行五人为伍二伍为什则食器之类必共之故曰什器
　　草薙禽狝
　　薙芟去草也狝杀也秋田名草薙禽狝欲剪除其根之义
　　箕张翼舒
　　战阵之形势也
　　献俘授馘
　　俘军所获囚也馘军战所截左耳也
　　虎旅
　　虎旅虎贲之旅也
　　鵶军
　　李克用军皆黒衣人咸惮之曰鵶军至矣
　　是类是祃
　　诗大雅是类是祃类将出师而祭上帝也祃至所征之地而祭始造军法者谓黄帝及蚩尤也
　　用隂用阳
　　越语范蠡曰古之善用兵者因天地之常与之俱行后则用隂先则用阳近则用柔逺则用刚注云后后动先先动也用隂谓沉重固密用阳谓轻疾猛厉敌近则用柔顺示之以弱敌逺则抗威厉辞以御之
　　老弱诣军
　　见戸口
　　膏沐犒师
　　鲁语齐孝公来伐展禽使乙喜以膏沐犒师以膏沐为礼欲以义服齐明不以赂免也膏所以泽髪者沐涤首去垢也
　　耆定
　　周颂胜殷遏刘耆定尔功注云遏止刘杀耆致也言武王无竞之功实文王开之而武王嗣而受之胜殷止杀以致定其功也
　　敉宁
　　周书今蠢今翼日民献有十夫予翼以于敉宁武图功注云于往敉抚武继也谓今武庚蠢动今之明日民之贤者十夫辅我以往抚定商邦而继嗣武王所图之功也
　　节下
　　大将持节以専杀故称节下犹言麾下也又曰戏下
　　行间
　　谓行伍之间也
　　庙算
　　出征者必祭庙算吉凶而后行故曰庙算
　　邉声
　　文选日暮风悲兮邉声四起邉声谓笳笛鼓吹马鸣之类
