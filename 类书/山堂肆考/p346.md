<!-- { "loadSidebar": true } -->
　　亭在肇庆府城南按搜神记汉九江何敞为交州刺史行部至高要宿于此亭夜有女子呼曰妾本广信苏氏女名娥嫁为同县施氏妻夫死遗有襍缯偕婢鬻之旁县日暮宿于此亭俱为亭长龚夀刺死合埋楼下敞乃掘尸捕夀夀具防罪初发尸时有双鹄奔其亭故名
　　燕喜
　　亭在连州城中韩愈记云太原王中于其居之后荒丘之间立屋以避风雨寒暑既成愈请名之其丘曰竢德之丘石谷曰谦受之谷瀑曰振鹭之瀑土谷曰黄金之谷瀑曰秩秩之瀑洞曰寒居之洞池曰君子之池泉之源曰天泽之泉合而名之以屋曰燕喜之亭取诗所谓鲁侯燕喜者颂也
　　濯缨
　　亭在武康县定光禅院小池上亭有唐人诗并碑刻
　　整冠
　　亭在韶州府帽子峰上取韩愈诗中上賔虞舜整冠裾之句故名宋守梁世安记左瞰浈水右俯武溪万山衮衮悉聚目前
　　弄水
　　唐俞秀老紫芝题弄水亭临江仙词弄水亭前千万景登临不忍空回水轻墨淡冩蓬莱莫教世眼容易洗尘埃　收去雨昏都不见展时不似云开先生高趣更多才人人尽道小杜郤重来
　　吸江
　　润州焦山内有海云堂賛善阁吸江亭
　　子云亭
　　见铭
　　浩然亭
　　亭在襄阳府治南唐王维过郢州立孟刺史亭曰浩然亭并画浩然像于其中后刺史郑诚至谓贤者名不可斥改曰孟亭
　　芜蒌
　　汉光武至蓟会王子接起兵蓟中以应王郎城内扰乱光武从驾而出不敢入城邑舎食道傍至芜蒌亭时天寒烈冯异上豆粥
　　芙蓉
　　亭在永州府龙兴寺中多水芙蓉故名栁宗元有诗
　　精思
　　见宰相
　　真赏
　　亭在湖州府安吉县西方山之麓宋乾道间县令安鼎梦游此山后因往上方寺循行而南经此与昔所梦无异遂建亭名真赏苏东坡诗云自昔懐清赏神游杳霭间如今不是梦真实是庐山
　　赤松
　　亭在岳州府华容县南相汉赤松子游此后人为作亭
　　白苹
　　见洲
　　香霏
　　重庆府大足县有地名曰海棠香国海棠无香惟此地产者有香故旧郡治前有香霏亭
　　墨妙
　　苏轼记宁四年高邮孙莘老守吴兴之眀年作墨妙亭于府第之北逍遥堂之东取境内自汉以来古文遗刻以实之是嵗十二月余以事至湖而莘老求文为记
　　梦草
　　亭在高邮州郡圃昔人有诗今日池塘见春草永嘉精魄独依然
　　饐
　　河南府城南下临伊水有饐亭宋吕正微时读书龙门见卖者意欲得之无钱其人偶遗一枚于地正取食之后作相建亭于此以饐名示不忘贫贱也
　　解佩
　　亭在安陆州城北汉江边即郑交甫遇仙女解佩处又漳州龙溪县东有留佩亭宋通判郑涣代去郡人攀留涣留佩为别后人即地建亭扁今名
　　玩珠
　　亭在高邮州樊良镇宋嘉祐中州天长泽陂中有一大珠天晦防时多现后转入甓社湖或在新开湖凡十余年镇当珠往来之处行人往往维舟以待其现因名亭焉
　　夕阳
　　亭在河南府城南晋以贾充出镇长安百僚饯送于此自旦及暮方毕因以名亭荀朂劝充结婚太子乃留充未行
　　秋风
　　亭在荆州巴东县大江之左宋冦准建苏辙有诗
　　思杜
　　亭在衡州城南华光寺唐杜甫塟耒阳宋郡守刘清之登华光山望之慨然有感遂筑亭扁曰思杜
　　梦谢
　　晏殊类要谢灵运会稽人其家世不宜子息乃寄飬于钱唐杜师明舎师明先夜梦有贤人相访及晓乃灵运至后因以名亭白乐天诗梦儿亭古名传谢歌妓楼新道姓苏梦儿亭即梦谢亭也在灵隠寺山上
　　征虏
　　丹阳记大安中征虏将军谢安立此亭因以征虏为名唐李白有夜下征虏亭诗船下广阳去月明征虏亭山花如绣颊红火似流萤
　　醉翁
　　亭在滁州琅琊山酿泉之上宋庆厯中僧知僊为郡守欧阳修建修自号醉翁因以名亭遂作醉翁亭记
　　粲粲
　　道州治后有粲粲亭宋时建取杜甫舂陵行粲粲元道州之意又有欣欣亭取白居易道州民歌老者防者何欣欣之意有肃肃亭取杜甫饯裴道州肃肃秩初筵之意有振振亭取栁子文庙碑振振薛公之意
　　劳劳
　　应天府治西南有劳劳亭吴时建李白诗天下伤心处劳劳送客亭春风知别苦不遣栁条青又有休休亭见致仕
　　叠翠
　　九江府城南有叠翠亭以对庐山九叠故名宋岳飞建
　　割青
　　亭在金陵青溪之上宋叚约宅内因王安石有割我钟山一半青之句故以名亭
　　绣谷
　　亭在盱眙县旧崇福寺寺有四亭曰托根曰竹庄曰香雪曰杏村因其有梅竹荼防红杏故防其亭曰绣谷
　　绮川
　　亭在南宁府横州治前宋杨志诗一緑静沧浪水千朶红酣菡萏花满眼纷缤何所似江天日落散流霞
　　望岳
　　衡州府治西有望岳亭唐采访使韦虚舟建以其东望清湘北瞻碧岳因以名亭又崖州城南有望阙亭唐李德裕贬崖州司户时建诗云独上江亭望帝京鸟飞犹用半年程青山只恐人归去百匝千回重绕城
　　想山
　　亭在曹县治北旧城宋郡守卢襄诗客来如见小牕扉便是山翁想山处
　　冷泉
　　亭在杭州飞来峰下唐刺史元藇建白居易记宋梅询诗古窦鸣幽泉苍崖结虚宇六月期客游披襟苦徂暑开牕弄清浅吹鬓疑风雨不见白乐天烟萝为谁语
　　清颍
　　颍州西湖上有清颍亭宋晏殊建苏轼尝与弟辙别于此有别泪滴清颍之句
　　过溪
　　杭州风篁岭有过溪亭宋僧辨才退居龙井不复出入东坡访之辨才送至岭上左右惊曰逺公复过虎溪矣亭名过溪
　　临臯
　　黄州城南有临臯亭宋元丰三年苏轼谪黄州寓居临臯亭诗云临臯亭中一危坐三越清明新改火后秦桧父官于黄生桧于亭中改名临臯馆
　　琼花无双
　　宋欧阳修于州城东蕃厘观建无双亭以琼花天下无双故也
　　荔枝连理
　　横州江南岸有连理亭梁世基旧宅有连理荔枝一株宋神宗御赐诗横浦江南岸梁家间世贤一株连理木五月荔枝天
　　富览
　　亭在池州府铜陵县治后宋县令张孝章建诗云碧瓦朱甍接翠崖周回无地着纎埃山从云脚断边出水向天根尽处来
　　泂酌
　　琼州府城北双泉之上有泂酌亭苏轼有诗轼尝于此凿井得二泉相去咫尺而异味故曰双泉后李光谪琼居双泉九年再移昌化有诗云曽是双泉会主人
　　深樾
　　亭在海盐县治内旁依乔木下瞰清池宋李直养取韩愈诗县宰坐深樾之句因以名亭
　　洼樽
　　洼樽亭在湖州岘山有石樽可贮斗酒唐别驾李适之尝饮于此后顔真卿及门生弟侄多携壶觞来游作石樽宴集联句元至元建亭其上
　　车盖
　　亭在德安府西北取魏文帝西北有浮云亭亭若车盖之句又宋蔡确游此亭诗纸屏石枕竹方牀手倦抛书午梦长睡起莞然成独笑数声渔笛在沧浪
　　琵琶
　　见琵琶
　　思栁
　　亭在栁州府城东宋陶弼诗罗池刺史寡尘缘画防墙头筑望仙黄鹤与谁同一去碧桃无主又千年
　　景疏
　　新喻县西十里有景疏亭宋欧阳国华致仕归景慕二疏而作此亭学士徐君平记
　　二水
　　亭在金陵城上与赏心亭相对宋史志正建取李白二水中分白鹭洲之句而名
　　半山
　　亭在金陵钟山半道即宋王安石故宅
　　罗池
　　亭在栁州城亭宋郡守朱干刻栁宗元像于中
　　岘山
　　襄阳府城南岘山上有岘山亭宋宁初史中辉重建欧阳修记岘山临汉上望之隠然盖诸山之小者而其名特着于荆州岂非以其人哉其人为谁羊叔子杜元凯是已
　　洗脚
　　李白洗脚亭送人诗白道向姑孰洪亭临道傍前有昔时井下有五丈牀樵女洗素足行人歇金装西望白鹭洲芦花似朝霜送君此时去回首泪成行
　　赏心
　　亭在金陵城上西南下临秦淮尽观览之胜宋丁谓建尝以真宗所赐袁安卧雪图张于亭柱上有苏轼题名曾拯诗云柱上题名客姓苏江山清絶冠吴都六花飞舞凭栏处一本天生卧雪图又滁州之西南泉水之涯欧阳公筑亭曰醒心曾子固为之记
　　翛然
　　濠州有翛然亭取简文帝游华林园谓左右曰翛然临水便有濠濮间想意
　　快哉
　　亭在黄州府城南宋郡人张梦得建可览江山之胜苏轼扁名快哉又作词末句云一防浩然气千里快哉风
　　五友
　　亭在四川南充县宋游炳题明月清风为道友古典今文为义友孤云野鹤为自在友怪石流水为娱乐友山果橡栗为相保友是五友者无须臾不在此间也
　　两耆
　　新喻县学西有两耆亭宋朱熹守长沙道经于此与谢谔会时人作亭表之
　　三会
　　亭在通州狼山上吴楚烟云一览周尽宋提刑薛球太守臧师顔通判吴天常皆故人会此因名
　　四见
　　亭在蕲州北塔后山颠宋范纯仁建并命名盖仿其父仲淹守鄱阳建四望亭之意
　　九思
　　宋文彦博留守大名建九思亭有诗纪之
　　十爱
　　亭在平乐府治西北宋郡守梅摰建因摰有十爱诗故以名亭其诗云我爱昭州月清宵入绮楼凉生荔枝浦泠浸桂江秋朱戸千家啓浮云万里収谁夸魏公子飞上邺城游又有爱寺爱角爱水爱土爱观爱路爱乐爱酒爱果共为十诗
　　陶侃得梭
　　化梭亭在临江府东北清江镇晋陶侃渔于雷泽得一织梭挂壁间一日雷电梭遂化龙去后人因作亭于陶母墓侧
　　天祥祝石
　　吉安府永丰县南有相石亭宋文天祥兵败空坑过此山时顾崖石祝曰天若祚宋愿以崖石堕塞路言讫石果堕元兵不得进后人因名亭曰相石
　　天绘
　　夷坚志昭州瘴毒地而山水颇清婉郡圃有亭曰天绘郡守李丕以与金年号同欲更之有范姓者为易名清晖后李视积壤中有片石载丘濬所作记其畧云予择胜得此亭名曰天绘取其景物自然也后某年某月日当有俗子易名清晖者可为一笑考其命名之月日果不差
　　风云
　　亭在长沙府岳麓书院南宋刘珙建以为闲人游息之所张栻记
　　万象
　　福州府旧治有万象亭宋叶梦得建富直柔诗云元戎小试经纶手万象都归指顾中
　　四香
　　亭在亳州治南宋安抚使赵雄题额永嘉何希琛曰荼防香春芙蕖香夏木犀香秋梅香冬因名
　　喜雨
　　苏轼判凤翔建喜雨亭凿池其南引流种树为休息之所自为文记之
　　梦日
　　亭在芜湖县故王敦城上宋僧蕴湘建按晋明帝闻王敦将举兵微行至湖隂察之敦昼梦日环其城惊起使五骑追帝帝驰去见逆旅卖食妪以七寳鞭与之曰后有骑来以此示之妪如其言五骑玩稽留帝仅免后人因以梦日名亭又有玩鞭亭在芜湖县北宋杨万里诗老贼平欺晋鼎轻一轮日色梦中惊寳鞭脱急非无策何似休将日绕营
　　六劝
　　亭在宁国府东南宋治平初县令周景贤建作文劝民其条有六行孝弟务农桑向儒学兴廉逊崇信行近医药
　　十咏
　　亭在太平府城东李白有姑孰十咏诗谓咏姑孰溪丹阳湖谢公宅凌歊台桓公井慈姥竹望夫山牛渚矶灵墟小大山门也后人因以名亭
　　放鹤
