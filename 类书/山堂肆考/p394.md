<!-- { "loadSidebar": true } -->
　　尔雅菊名治蘠凡数种瞿麦为大菊马阑为紫菊鸟啄苖为鸳鸯菊旋覆花为艾菊前贤谱之者或谓有二十七种或谓有三十五种或谓有三十六种今据耳目所接又不止此事文类聚谓菊有黄白二种而以黄为正故余谱先黄而后白
　　屈平飡
　　离骚朝饮木兰之坠露兮夕飡秋菊之落英
　　陶潜摘
　　见重阳
　　服花得僊
　　神僊康风子服甘菊花与桐实后遂得仙又名山记道士朱孺子吴末入玉笥山服菊花乗云升天
　　献酒称夀
　　孔帖唐李适秋登慈恩寺浮屠献菊花酒称夀
　　消灾
　　见重阳
　　瘳疾
　　荆州记南阳郡郦县北八里有菊水其涯悉芳菊被岸水甚甘馨胡广大患风羸常饮此水疾遂瘳年及百嵗
　　裁雪折金
　　唐罗隠诗篱落嵗云暮数枝聊自芳雪裁纎蕋宻金折小苞香千载白衣酒一生青女霜春丛莫轻薄彼此有行蔵
　　和霜伴月
　　唐张贲白菊诗雪彩氷姿号女华寄身多是地僊家有时南国和霜立防处东篱伴月斜又刘禹锡和令狐相公玩白菊诗莹浄真琪树分明对玉堂僊人披雪氅素女不红妆粉蝶来难见麻衣拂更香面风揺羽扇含露滴琼浆髙艳遮银井繁枝覆象牀桂丛慙并发梅蕚妒先芳一入瑶华咏从兹播乐章
　　烟披雨沐
　　陆杞菊赋惟杞惟菊偕寒互緑或頴或苕烟披雨沐我衣败绨我饭脱粟羞慙齿牙苟且粱肉蔓延骈罗其生实多尔杞未棘尔菊未莎其如子何其如予何
　　云布星罗
　　卢谌菊赋翠叶云布黄蕋星罗
　　金英紫蔕
　　陈叔逹诗霜间开紫蔕露下发金英
　　苦味寒香
　　杨诚斋诗味苦谁能爱香寒只自珍长将潭底水普供世间人
　　隠居二种
　　陶隠居谓菊有二种一种茎紫气香味甘叶嫩可食花防少者为真其青茎细叶作蒿艾气味苦花大名苦薏非真菊也
　　钟防五美
　　史正志菊谱序钟防赋以五美谓园华髙悬凖天极也纯黄不杂后土色也早植晚发君子徳也冐霜吐頴象劲直也杯中体轻神僊食也
　　丽草
　　傅统妻辛氏菊花颂英英丽草禀气灵和春茂翠叶秋曜金华布濩髙原蔓衍灵阿扬芳吐馥载芬载葩
　　节花
　　周子爱莲説菊花之隠逸者也一名节花一名女花一名隂威一名朱嬴
　　日精
　　本草菊一名日精一名周盈一名傅延年史正志菊谱序所宜贵者苖可以菜花可以药囊可以枕醸可以饮所以髙人隠士篱落畦圃之间不可一日无此花者也
　　霜杰
　　苏明允菊诗骚人足以思香草比君子况此霜下杰清芬絶兰茝气禀金行秀徳备黄中美古来鹤髪翁飡英饮其水但恐藋伤课仆加料理
　　似故人
　　古诗眼前景物年年别只有黄花似故人
　　比君子
　　范至能菊谱叙山林好事者或以菊比君子其説以为嵗华婉娩草木变衰乃独然秀发傲睨风露此幽人逸士之操虽寂寥荒寒而味道之腴不改其乐者也月令以动植志气如桃桐华直云始华至菊独曰鞠有黄华岂以正色独立不伍众草变词而言之欤
　　准节令
　　史正志菊谱序菊有黄花北方用以准节令大畧黄花开时节不差江南地暖百卉造作无时而菊独不然攷其理菊惟介烈髙洁不与百卉同其盛衰必待霜降草木黄落而花始开岭南冬至始有防霜故也
　　茂风霜
　　刘菊谱序凡花者以春盛实者以秋成其根柢枝叶无物不然而菊独以秋花悦茂于风霜揺落之时此其得时者异也有花叶者花未必可食而康风子乃以食菊僊又本草以九月取花久服轻身耐老此其花异也花可食者根叶未必可食而陆云春苗恣肥得以采撷供左右杯案又本草以正月取根此其根叶异也夫以一草之防自末至本无非可食有功于人者加以花色香态纎妙闲雅可为丘壑燕静之娱然则古人取香以比徳而配之以嵗寒之操夫岂偶然而已哉
　　欧王相笑
　　史正志菊谱后序花有落者有不落者盖花瓣结宻者不落盛开之后浅黄者转白而白色者渐转红枯于枝上花瓣扶踈者多落盛开之后渐觉离披遇风雨撼之则飘散满地矣王介甫残菊诗黄昏风雨打园林残菊飘零满地金欧阳永叔见之戯介甫曰秋花不比春花落为报诗人仔细看介甫闻之笑曰欧阳九不学之过也岂不见楚词云夕飡秋菊之落英东坡欧公之门人也其诗亦有欲伴诗人赋落英与夫却绕东篱赋落英亦楚词语耳余谓欧王二公文章擅一世而左右佩劒彼此相笑岂非于草木之名犹未尽识而不知有落不落者耶若夫可飡者乃菊之初开芳馨之可爱者耳若衰谢而后落英岂复有可飡之味楚词之过乃在于此或云诗之访落以落训始也意落英之落盖谓始开之花耳然则介甫之引证殆亦未之思欤
　　陶张各爱
　　刘甘菊论陶渊明张景阳谢希逸潘安仁等或爱其香或咏其色或采之于东篱或泛水于酒斚疑皆今之甘菊也
　　香晚节
　　宋韩魏公在北门九日燕诸僚佐诗不羞老圃秋容淡犹有寒花晚节香识者知其晩节之髙
　　制頺龄
　　宋张南轩先生为江陵之数月方春经行郡圃命采杞菊付之庖人或谓先生居方伯之位頥指如意乃乐从野人之餐得无近于矫激有同于脱粟布被者乎先生应之曰天壤间孰为正味厚或腊毒淡乃其至惟杞与菊中和所萃验南阳与河西又頽龄之可制于是作续杞菊赋又东坡守胶西日与通守刘君廷试循古城废圃求杞菊食之作后杞菊赋
　　紫薇花
　　格物总论紫薇花俗名怕痒花树身光滑俗因号为猴刺脱花瓣紫皱蜡跗茸蕚赤茎叶对生每一枝数颖一颖数花四五月始华开谢接续可至六七月省中亦多植此花者取其花耐久且烂漫可爱也虚白堂
　　虚白堂前有紫薇两株俗是白乐天所种苏子瞻次韵钱穆父诗二首其一虚白堂前合抱花秋风落日照横斜阅人此地知多少物化无涯生有涯其二折得芳两眼花题诗相报字横斜箧中尚有丝纶句坐觉天光照海涯
　　丝纶阁
　　见中书舍人
　　浅碧笼裙
　　乐天诗一丛暗淡将何比浅碧笼裙衬紫巾除却微之应见爱世间少有别花人
　　金缕攒颖
　　刘禹诗防年丹霄上出入金华省暂别万年枝看花桂阳岭南方足竒木公府成佳境紫茸垂组绶金缕攒锋颖露溽暗香风轻徐就影兴生红药后爱与甘棠并不学夭桃姿浮荣在俄顷
　　秾姿
　　李义山诗一树秾姿独看来秋庭暮雨洗尘埃天涯地角同荣谢岂必移根上苑栽
　　嫩干
　　梅圣俞诗薄肤痒不胜轻嫩干生宜近禁庐
　　丽霞
　　刘禹和令狐相公郡斋对紫薇花诗明丽碧天霞丰茸紫绶花香闻荀令宅艳入孝王家防嵗自荣辱髙情方叹嗟有人移上苑犹足占年华按丰茸花草盛貌
　　浸月
　　洪平斋诗禁门深鎻寂无哗浓墨淋漓两相麻唱彻五更天未晓一池月浸紫薇花又周益公入直诗緑槐夹道集昏鸦敇使宣坐赐茶归到玉堂清不寐月钩初上紫薇花
　　笑人
　　杜牧之诗晓凝露瑞一枝新不占园林防上春桃李无言又何在向风偏笑艳阳人
　　向我
　　欧阳公诗亭亭紫薇花向我如有意髙烟晩溟蒙清露晨防缀岂无阳春月所得时节异静女不争宠幽姿如自喜
　　草诏
　　欧阳公诗人言清禁紫薇郎草诏紫薇花影傍山木不知官别况也随红日上东廊
　　赐诗
　　东坡集哲宗朝迩英阁讲论语终篇赐执政与讲读史官宴遣中使赐御书诗各一首时东坡得乐天紫薇花絶句
　　蔷薇花
　　格物总论一名牛勒一名牛棘一名刺红藤身多刺花或白或紫或黄开时连春接夏不絶清馥可人又一种野蔷薇或号为野客清异録东平城南许司马后圃蔷薇太繁欲分于别地挿栽忽根下掘得一石如鸡状五色灿然人遂呼蔷薇为玉鸡苖
　　猩血
　　唐僧齐已诗莺声渐老栁飞时狂风吹落猩红血白乐天诗猩猩疑血防瑟瑟蹙金装
　　麝香
　　唐方干诗开花须着防衣新浓麝分香入四隣
　　季伦锦帐
　　杜牧之诗朶朶精神叶叶柔雨晴香拂醉人头石家锦帐依然在闲倚东风夜不收
　　陈濬锦袍
　　徐知诰防客令赋蔷薇诗先成者赐以锦袍陈濬先得之
　　红须緑刺
　　唐储光羲蔷薇篇袅袅长数寻青青不作林一茎独秀当庭心数枝分作满庭隂春日迟迟欲将半庭影玲玲正堪玩枝上莺娇不畏人叶底蛾飞自相乱秦家女儿爱芳菲画眉相唤采葳高处红须欲就手低邉緑刺已牵衣葡萄架上朝光满杨栁园中暝鸟飞连袂踏歌从此去风吹香气逐人归
　　艳色繁香
　　储光羲诗莺蔵宻叶宜新霁蝶绕低枝爱晩晖艶色当轩迷舞袖繁香满迳拂朝衣
　　似濯文君锦
　　唐李羣玉临水蔷薇诗浪揺千脸泪风舞一身香似濯文君锦如啼汉女妆
　　何须贾氏香
　　杨诚斋谢送黄蔷薇及酒诗海外蔷薇水中州未得方旋偷金掌露浅染玉罗裳已换桃花骨何须贾氏香更烦麯生辈同访墨池杨
　　攅紫霏红
　　谢脁诗发蕚初攅紫余采尚霏红新花对白日故蕋逐春风
　　飞葩散馥
　　孟郊诗僊机轧轧织鳯凰花开七十有二行天霞落地攅红光风枝娜嫋时一扬飞葩散馥绕空王忽惊锦浪洗春色又似宫娃逞妆饰终当一使移花根还比葡萄天上植
　　琉璃艶开
　　孟郊诗忽惊红琉璃千艳万艳开
　　胭脂浓抹
　　杨诚斋诗胭脂浓抹野蔷薇
　　当书开
　　唐张祐诗晓风抹尽燕支颗夜雨催成蜀锦机当昼开时正明媚故乡疑是买臣归又裴説诗一架长条万朶春嫩红深緑小匀只因根下千年土曽西川织锦人
　　逢春发
　　梁简文帝诗岂如兹木丽逢春始发花廽风舒紫蕚照日吐新芽
　　和将军题壁
　　权徳舆曰从叔将军宅蔷薇花开有题壁长句因以和之
　　和常侍题架
　　白居易曰裴常侍以题蔷薇架十八韵见示因广为二十韵和之
　　荷花
　　尔雅荷芙渠也其茎茄其叶蕸其本蔤其华菡蓞其实莲其根藕其中的的中薏蔤乃茎下白蒻在泥中者莲谓房也的莲中子也薏的中心苦者又别名曰水芝曰水华又杜诗注产于陆者曰木芙蓉产于水者曰草芙蓉然花有红白碧黄等色者有千叶重台双头者又有晓起朝日夜低入水者又有出于陆而不出于水者谓之旱莲
　　变碧
　　麻姑坛东南池中有红莲近忽变碧今又白矣坛乃麻姑得道处也
　　分红
　　梁朱超同心荷花诗灼灼荷花瑞亭亭出水中一茎孤引绿双影共分红色夺歌人脸香乱舞衣风名莲自可念况复两心同又曰日分双蔕影风合两花香
　　出氷壑
　　拾遗记周穆王时有氷荷出于氷壑火不能镕
　　发镜湖
　　李白呉歌镜湖三百里菡蓞发荷花五月西施采人看溢若耶
　　陆地生
　　闗令尹喜生时陆地生莲花
　　石匣出
　　湖州法华山樵夫得青莲一枚掘地有石匣藏一童子舌根不壊花自舌出是人诵法华经致此胜果因名其山曰法华
　　栁池
　　拾遗记汉昭帝逰栁池有紫色芙蓉大如斗花叶甘可食芬气闻十里其实如珠
　　松涧
　　王韵之记九疑山过半路皆行松下狭路路有清涧涧中有黄色莲芳气竟谷
　　兼香
　　三堂往事其宅有钓僊池池中莲花一嵗再结实每实子十双其花时香兼桃菊梅英故谓之分香莲郡人谚曰分香莲不论钱
　　同干
