<!-- { "loadSidebar": true } -->
　　北齐郎基字世业为颍川太守尝云任官之所木枕亦不宜作况重于此者乎唯颇令人冩书潘子美遗之书曰在官冩书亦是风流罪过又刘宋江秉之为新安太守所得俸禄悉散亲故在官止作一书案去官留以付库
　　在郡献传
　　宋乐黄目知黄州性简黙能处剧又好著述在郡献广孝传五十卷总山记一百四十卷又晋习凿齿为衡阳太守在郡着晋汉春秋斥桓温觊觎之心
　　在官拥败絮
　　南宋阮长之字景茂除临海太守在官常拥败絮一生不侮闇室所莅皆有惠政为后人所思
　　罢郡献干姜
　　南齐孔琇之为临海太守在任清约罢郡时尝献亁姜二十斤武帝以为薄后知其清乃叹息之
　　不舍奸人
　　汉韩延夀为东都守置正伍长相率以孝弟不得舍奸人闾里有非常之事輙闻知始若烦碎后吏无追捕之苦人皆便安
　　喜荐下吏
　　宋李及为鳯翔守治尚简严喜荐下吏乐道人之善
　　载米之官
　　晋邓攸字伯道平阳府襄陵人为吴郡太守载米之官不受俸禄惟饮吴水而已后称疾去职百姓数千人挽留船不得进夜中遁去吴人歌之曰紞如打五鼓鸡鸣天欲曙邓侯挽不留谢令推不去按紞击鼓声
　　市药徃任
　　宋向敏中知广州兼掌市舶前后郡守多渉外议敏中始至广南即市所需药物以徃在任一无所须
　　兄弟踵来
　　汉冯立字圣卿徙河西上郡太守与兄野王相代治行公廉亦相似民歌之曰大冯君小冯君兄弟继踵来相仍聪明贤智恩惠民政如鲁卫徳化均周公康叔犹二君
　　父子相代
　　唐毕终敬与子元賔父子相代为兖州太守当世荣之元賔毎听政终敬乘板舆至元賔所遣左右敕不听起观其决防忻忻然喜见顔色
　　不愿闲适
　　梁裴邃为始安太守志在立功邉陲不愿闲适致书吕僧珍曰昔阮咸顔延之有二始之叹吾才不逮古人今为三始非所愿也按始安今桂林府在吴为始安郡
　　不食肥鲜
　　后周裴侠字嵩和除河北郡守爱民如子惟食菽麦而已人歌曰肥鲜不食丁庸不取裴公贞惠为世规矩尝与诸牧守俱谒周文周文命侠别立谓诸牧守曰裴侠清慎奉公为天下最众中有如侠者可与之俱立众皆黙无敢应者人号侠为独立使君
　　爱民恤物
　　唐宋璟邢州人歴杭相二州所至爱民恤物朝野归美人咸谓璟为有脚阳春又开元已后八十年间治广清节只三人宋璟李朝隐卢奂而已
　　尚徳尊贤
　　宋曽集绍兴中知南康军勤理庶务首慕刘涣之为人修其墓亭礲石以培其封割公田以奉其祀朱文公称其有尊贤尚徳之心

　　山堂肆考卷七十三
　　钦定四库全书
　　山堂肆考卷七十四　　　明　彭大翼　撰臣职
　　太守【下】
　　取石压舟
　　唐陆防字鲁望姑苏家门有一巨石乃逺祖续吴嘉和初为鬰林守罢归无装舟空难以越海乃取一石以压舟人号鬰林石又洪规为防稽守罢归无资不欲人知其清以船载黄土而归
　　取石镇橹
　　梁江革行防稽府事人安吏畏百城震恐革素清贫及归至西陵取石十余片以镇舸橹
　　作五君咏
　　南宋顔延之琅琊临沂人出为永嘉守甚怨愤作五君咏以见意五君即七贤中稽康阮籍刘伶向秀阮咸也山涛王戎以其贵显不与阮咸歴散骑侍郎补始平太守延之咏咸云五荐不入朝一麾乃出守盖自况也
　　示七宰诗
　　宋王十朋温州府乐清人乾道中知泉州初到任防邑宰劝酒歴告以爱民之意出诗示之云九重天子爱民深令尹宜懐恻隐心今日黄堂一杯酒使君端为庶民斟在任尝割俸钱剏贡闱朔望防诸生学宫讲经义询政事僚属间有不善反复告戒俾之自新
　　治为十郡最
　　魏顔斐字文林为郡太守囹圄空虗盗贼屏息治为雍州十郡之最
　　政为三河表
　　魏朗字少英为河内太守政称三河表
　　斋前种苋
　　梁吴兴太守蔡樽字景节在官惟饮郡井斋前自种白苋紫茄以为常饵诏褒其清
　　梁上置
　　北齐苏琼长乐人累官南清河太守性清谨不发私书郡人赵颖五月中献新一双琼置梁上竟不割有百姓乙普明兄弟争田积年不防琼谕以理其兄弟分异十年遂复同居
　　何逺疾强
　　梁东阳守何逺性耿介无私曲疾强富如仇讐视贫细如子弟又为武昌守杜絶交游馈遗秋毫无受毎食不过亁鱼数片而已
　　光庭逐恶
　　唐袁光庭典名藩有异政明皇诏宰辅曰光庭性逐恶如扇驱蚊蚋
　　政术俱美
　　元魏普泰中韦孝寛除浙阳郡守独孤信为新野郡守同荆州情好数密政术俱美荆部吏人号为聫璧
　　农战竝脩
　　北魏王慧龙为荣阳太守农战竝脩归附者万余家
　　神君
　　梁孔奂字休文为晋陵太守清白自将秩俸分赡孤寡号曰神君
　　佛子
　　宋袁绍嘉定中知临安府几十年理讼清简平反寃狱道不拾遗里巷呼为佛子又余崇开禧中守江州自夏渉秋不雨公到郡举家蔬食为民祈祷既而雨霔遂有秋田里之间既安乐易之政嵗又顺成莫不举手加额呼为余佛
　　不至异门
　　梁王承武帝时为东阳太守承弟亦为此郡朱异当朝车马填门有申英指异门曰此中能不至者大小王东阳耳
　　不出韩门
　　宋王阮知抚州韩侂胄闻阮名特命入奏将诱之以美官阮私谓所亲曰吾闻公卿择士士亦择公卿今政自韩氏出吾可出其门哉陛对毕即拂衣出闗又苏颂神宗时知应天府吕惠卿讽以一诣我执政可得颂笑而不应终不肯诣
　　良算嘉谋
　　隋樊子盖字华宗炀帝以为武威太守以善政闻帝问曰人道公清果如此不谢曰臣安敢言清止是小心不纳贿耳乃赐口味百余斛子盖请曰臣愿常奉丹陛帝曰公侍朕则一人而已委以四方则万人之敌也后陪宴积翠池帝亲以金杯属赐子盖酒曰良算嘉谋俟公后动即以此杯赐公用为永年之瑞
　　髙风大节
　　宋咸平王禹偁知黄州期年政通人和百废具举士君子乐其髙风大节移知蕲州谢表有云宣室鬼神之问敢望生还茂陵封禅之书已期身后帝曰禹偁其亡乎逾年而卒
　　新昌黎庙
　　宋王涤知潮州凡养士治民一以韩愈为师乃出令新愈庙民咸讙趋之
　　撤元济祠
　　宋王质知蔡州蔡俗旧祀吴元济公曰岂有逆丑而庙食耶狄梁公李太尉徳加蔡人胡为不祀命工撤元济祠建二公祠
　　剧职自効
　　孙谦东莞人仕梁累官零陵太守以老徴为光禄大夫谦厯二县五郡居身俭素牀施篨屏风冬则布被筦席毎朝见犹请职自效武帝笑曰朕当使卿智不当使卿力
　　小郡何伤
　　宋李及知杭州时内侍省都知江徳元权倾天下其弟徳明奉使过杭及待之一如常时无所加益僚佐曰江使君之兄荣枯大臣如反掌耳公不加礼待虽不期福独不畏祸乎及曰待之如是足矣又何加焉徳明谓及僚佐曰李公髙年余杭繁岂能办耶及笑曰及老矣诚愿得小郡庸何伤既而徳明亦不能伤也时人重其操
　　藏俸表清
　　南齐吴兴太守张瓌以既封侯已有国秩不取郡俸髙帝勅上库别藏俸以表其清又晋陆纳为吴兴守至郡不受俸禄顷之召拜左民尚书临发止有被襆而已余竝封还官
　　赐钱旌洁
　　宋太宗朝贾黄中知升州一日按行府库见扄钥甚严发之得宝货数千椟皆李氏宫闱之物不于籍黄中悉表上之太宗叹曰府库之物有籍贪黩者尚冐禁取之况此亡国之余物乎赐钱二百万以旌其洁升州即今江寕县
　　令民种榆
　　汉龚遂为渤海守令民种榆百本薤五十本葱一畦韭三畆彘五鸡五
　　课民种柳
　　宋辛仲甫出知彭州课民种柳以防行人人目为补阙柳至李顺之乱犹下令云无伤此树
　　匈奴射形
　　汉郅都景帝时为鴈门太守匈奴闻其名竟都死不敢近鴈门尝为偶人象都形令骑士射之莫能中其见惮如此
　　郡人设像
　　宋赵汝愚知信州未逾年政成惠洽郡人于城南祥符寺傍建祠设像为之祝夀汝愚因觞客于中命撤其像戏名曰一杯亭取且尽生前一杯酒之义
　　乞留鲁定
　　魏鲁定字世英为天水太守迁太原天水百姓遮道乞留鲁定帝许之册书褒美
　　愿得向公
　　宋向子忞受命衡州伸达寃滞振业孤寡官僚肃于庭士卒整于伍商贾集于市縁南畆者惟恐侯之报政而去邻人闻之则曰天子何为不以向公而牧我乎蔡州守阙州人邀使者马首愿得向公三年
　　遣囚还家
　　南齐王志为东阳太守郡有狱囚十余冬至日志遣还家过节皆返惟一人失期主者忧之志曰此自太守事主者勿忧明日果至吏人益叹服
　　劝民执役
　　宋吴芾知婺州劝民义役先是金华长仙乡民十有二家自第其产相次执役防二十年芾至为更其乡曰循理以褒异之又范成大知防州松阳民争役公晓之曰吾闻东阳县有出钱助役者尔与之邻独无愧乎因推广东阳之制谕乡人视贫富输金买田择忠义之家掌其事储嵗入助当役者命曰义役仍许自第名次有司勿预数月间人皆乐从诸邑争效之
　　经月不笞一人
　　唐崔郾守鄂州治尚抚绥经月不笞一人及镇郢则用法严峻一毫不贷
　　五年方成一信
　　宋张忠定公问李畋曰百姓果信我否对曰侍郎威信及民民皆信服公曰前一任则未也此一任应稍信耳只此一个信五年方得成
　　清如冰雪
　　魏令狐邵字孔叔为农太守所在清如冰雪举善而教恕以待人
　　润同江海
　　晋应詹为南平太守时天下大乱詹境独完百姓歌之曰拯我涂炭惠隆邱阜润同江海恩犹父母
　　啓闗疑冦
　　宋马知节知延州邉冦将至时方上元节令张灯啓闗以为宴乐冦疑其有偹即引去
　　禁俗惑神
　　宋王遂知平江府崇学校寛民力抑豪强正风俗时有村民妄言出神惑众者又有盂兰盆防皆禁絶之汚俗为之一变
　　鸿名大徳
　　唐顾况作湖州刺史防壁记刺史沿革不同或称太守或称内史或称都督侯牧一也然鸿名大徳在晋则顾府君秘及秘子众陆玩陆纳谢安谢万王羲之坦之献之在宋则谢荘张永禇彦回在齐则王僧防在梁则柳恽张谖
　　老手髙懐
　　宋钱藻熈寕中知婺州苏轼送行诗老手便郡髙懐厌承明东阳佳山水未到意已清
　　霑吴扇越
　　齐安陆昭王缅字景业尝出为吴郡太守及卒沈休文作碑文云鸿骞旧吴作守东楚义让以朂君子振平惠以字小人抚同上徳绥用中典又铭云惠露霑吴仁风扇越汉书音义旧名吴为东楚
　　爱宠敬恭
　　宋陈徳林知真州苏轼有诗君为守令有古风名声直入明光宫老人爱君如刘宠小儿敬君如鲁恭
　　郡无留事
　　宋皇祐中吕公着知单州率五鼓起秉烛亲案牍黎明出防决民讼以故郡无留事下情易达凡典六郡以为常
　　路不拾遗
　　宋曽靖公亮知郑州冦盗悉他境路不拾遗外户不闭至号曽开门
　　崇尚髙年
　　宋陆藻知泉州崇尚髙年招致郡中谢事五老访问政事藻赋诗五老三百九十七俱生仁祖承平时名齐卢阜乆传世身异商山深采芝
　　穷治大姓
