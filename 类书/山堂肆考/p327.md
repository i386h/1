<!-- { "loadSidebar": true } -->
　　黄帝内传女请制角二十四以警夜
　　悲秋
　　唐杜牧闻角诗城角为秋悲更逺护霜云破海天遥宋朱元晦延平水南天庆观夜作石楼云卧对江城城角吟霜永夜清料得南枝正愁絶不堪闻此断肠声
　　知兵心
　　唐戎昱塞上曲楼上畵角哀即知兵心苦
　　为军容
　　义纂军中置角以司昏晓故角为军容也
　　出羌胡
　　徐广车服志角本出胡以惊中国之马也
　　备卤簿
　　宋韦天锡道州鼓角楼记鼓角之制有自来矣肇帝鸿之御宇战蚩尤于涿野克壮乎虎旅取象于龙吟尔后始皇备于卤簿稷嗣定于雅乐前征乌蛮之国遂寝于兜勒之曲后分熊轼之寄乃限乎天骄之奏三吹之调深切七萃之师咸肃则知圣人备物制用其利溥哉
　　角声孤起
　　杜牧诗百感中来不自由角声孤起夕阳楼
　　角声不和
　　渑水燕谈元祐四年夏余至河东一日与郡僚旅见提刑孙亚夫孙曰近日府中角声不和咎在太守时蒲资政方到府未逾月落职知虢州数日余独见孙孙曰角声愈不和矣未几王震待制自同来镇蒲七日丁母夫人忧去至九月中孙复语近官曰角声不和尤甚于前日寻报蒲中行龙图自襄移蒲十月到官明年春病卒其验如此















　　山堂肆考卷一百六十三
　　钦定四库全书
　　山堂肆考卷一百六十四　明　彭大翼　撰技艺
　　医士
　　説文巫咸初作医帝王世纪神农使岐伯尝味草木典医疗疾今经方本草之书咸出焉物理论夫医者非仁爱不可托也非聪明理达不可任也非亷洁淳良不可信也是以古之用医必选名姓之后其徳仁恕博爱其智宣畅曲解能知天地神只之次能明性命吉凶之数处虚实之分定逆顺之节原疾病之轻重而量药剂之多少贯微达幽不失细小如此乃谓之良医且道家则尚冷以草木用冷生也医家则尚温以血脉用暖通也善医者度节气而温冷叅脉理而合轻重此可谓之明医医有明而不良者有良而不明者人主之用医必叅知而櫽括之
　　养命养性
　　神农曰上药养命中药养性
　　视色视毛
　　鹖冠子曰扁鹊兄弟三人皆善医魏文侯问曰子兄弟三人孰善对曰长兄视色故名不出家仲兄视毫毛故名不出门鹊鍼人血脉投人毒药故名闻诸侯
　　玉版篇
　　黄帝素问有玉版篇
　　金匮篇
　　葛洪抄金匮百卷肘后方四卷
　　十全
　　周礼医师掌医之政令聚毒药以供医事岁终则稽其医事十全为上十失一次之十失四为下
　　九折
　　楚辞九折臂而成医兮左传齐高彊曰三折肱知为良医
　　六征
　　汉书郭玉广汉人初有老父渔钓于涪水自号涪翁着针经诊脉法授弟子程高高传于玉玉学方诊六征之技隂阳不测之术和帝时为太医丞
　　四难
　　郭玉为太医丞仁爱不矜虽贫贱者必尽其心力疗防人时或不愈帝令防人羸服变处一针即瘥召玉诘状玉曰医者意也腠理至防随气用巧神存心手之间可得解而不可得言防者处尊高以临臣臣怀怖慑以承之其疗有四难自用意而不任臣一难也将身不谨二难也骨节不能使药三难也好逸恶劳四难也臣意犹且不尽何有于病哉此所以不愈也
　　割皮解肌
　　史记扁鹊过虢虢太子死扁鹊至虢宫门下问中庶子喜方者曰太子何病庶子曰邪气积而不得泄故暴蹷而死扁鹊曰臣能生之中庶子曰先生得无诞乎臣闻上古有俞跗疗病不以汤液乃割皮解肌湔洗肠胃潄涤五脏练精易形先生之方能若是则太子可生也扁鹊仰天叹曰越人之为方也不待切脉望色听声写形闻病之阳论得其阴闻病之阴论得其阳子以吾言为不诚试入诊太子中庶子乃以扁鹊之言入报虢君虢君出见悲不能自止扁鹊乃使弟子阳厉鍼砭石以取外三阳五防太子苏服汤二旬而复故按扁鹊渤海郡郑人也或曰鄚人姓秦名越人黄帝八十一难序云秦越人与轩辕时扁鹊相类故仍号扁鹊又家于卢因名卢医
　　破臂刮骨
　　蜀志关公为流矢贯臂每阴雨常作痛医曰矢镞有毒当破臂刮骨乃可除之也
　　疾在骨髓
　　史记扁鹊过齐齐桓侯客之入朝见曰君有疾在腠理不治将深桓侯曰寡人无疾后五日复见曰君有疾在血脉不治恐深桓侯曰寡人无疾后五日复见曰君有疾在肠胃间不治将深桓侯不应扁鹊出后五日复见望见桓侯而退走桓侯使人问其故扁鹊曰疾居腠理汤熨之所及也在血脉鍼石之所及也在肠胃酒醪之所及也其在骨髓虽司命其奈之何今在骨髓臣是以无请也后五日桓矦病召扁鹊扁鹊已逃去桓侯遂死又扁鹊过邯郸闻贵妇人即为带下医过雒阳闻周人爱老人即为耳目痹医入咸阳闻秦人爱小儿即为小儿医随俗为变秦太令李防自知伎不如扁鹊也使人刺杀之
　　病在膏肓
　　左成十年晋景公疾病求医于秦秦伯使医缓为之未至公梦疾为二竖子曰彼良医也惧伤我焉逃之其一曰居肓之上膏之下若我何医至曰疾不可为也在肓之上膏之下攻之不可达之不及药不至焉不可为也公曰良医也厚为之礼而归之注云鬲上为肓心下为膏
　　视见症结
　　史记扁鹊少为人舍长舍客长桑君知扁鹊非常人也乃呼扁鹊私坐间语乃出其怀中药予扁鹊曰饮是以上池之水三十日当知物矣忽然不见殆非人也扁鹊以其言饮药三十日视见垣一方人以此视病尽见五藏症结特以诊脉为名耳注云上池水谓水未至地葢承取露及竹木上水以和药服之三十日当见鬼物也方犹边也言能隔墙见彼边之人也王叔和脉经云左手脉横症在左右手脉横症在右脉头大者在上头小者在下两手脉结上部者濡结中部者缓结三里者豆起阳邪来见浮洪隂邪来见沉细水谷来见坚实
　　照在脏腑
　　唐叶法善有铁镜鉴物如水人有疾以此照之必见脏腑中所滞之物然后以药疗之
　　鸿术
　　郭璞巫咸山赋序巫咸者以鸿术为帝尧之医
　　高手
　　司马彪续汉书东平王苍病诏遣太医丞将高手医视病
　　子母兄弟
　　本草药有阴阳配合子母兄弟根茎花实草石骨肉有单行者有相须者有相使者有相畏者有相恶者有相反者有相杀者
　　君臣佐使
　　本草药有君臣佐使以相宣摄合和一君二臣三佐五使又有一君三臣九佐十使也
　　知脉虚实
　　东汉王符论凡疗病者必知脉之虚实然后为之方故疾可愈而寿可长也
　　察脉病否
　　韩昌黎杂説善医者不视人之肥瘠察其脉之病否而已矣
　　出蛇
　　河内太守刘勲女苦左膝里疮痒迎华佗使视佗以绳系一犬于马后走马牵犬犬困不能行因取犬断肠以向疮口须臾有若蛇者从疮中出长三尺疮遂愈
　　走獭
　　刘敬叔异苑宋元嘉中有张氏女暮宿广陵庙门下夜有邪鬼假作其壻来女认理乃错海陵王纂能疗邪鬼始下一针有一獭从女被内走出
　　华佗焚书
　　汉书广陵太守陈登得病华佗脉之曰胃中有虫欲成内疽食腥物所致作汤二升服之吐虫三升赤头皆动半身犹是生鱼脍佗为人性恶耻以医见业曹操苦头风召佗在左右后求归取方操累书呼之不肯至操怒杀之临死出书一卷与狱吏曰此可以活人吏畏法不敢受佗索火焚之
　　宋清焚劵
　　栁宗元宋清传曰清长安西都药市人也居善药有自山泽来者必归宋清氏清优主之人求药虽不持钱者皆与善药积劵如山未尝诣取直或不识遥与劵清不为辞岁终度不能报取焚劵终不复言
　　不用药石
　　列子曰杨朱之友曰季梁得疾其子谒三医一曰矫氏二曰兪氏三曰卢氏诊其疾矫氏谓梁曰汝寒温不节虚实失度病由饥饱色欲精虑烦散非天非鬼须渐可攻也季梁曰众医也亟屏之俞氏曰汝殆胎气不足乳仅有余病非一朝一夕之故其所由来也渐矣季梁曰良医也且食之卢氏曰汝疾不由天不由人亦不由鬼禀生受形旣有制之者药石其如汝何季梁曰神医也重贶遣之俄而季梁之疾自瘳谓自然而然药亦无预也
　　不着方剂
　　唐许宗善医或劝其著书答曰医者意也思虑精则得之吾意所解口不能宣也古之上医病与脉値惟用一物攻之则气纯而愈速今人以情度病多其物以幸有功他物相制不能专力譬猎不知广络原野冀一人之获术亦疎矣脉之妙处不可言传虚着方剂终无益也
　　集药试疾
　　语林人有患应病者问医官苏澄澄云古无此方吾检本草集天下药物试读之每发一声腹中輙应唯至一药再三无声因处方以此药为主其疾自除又酉阳杂俎江左数十年前有商人左上有疮如人面亦无甚苦商人戏滴酒口中其面亦赤以物食之食多觉内肉涨起或不食之则一臂痹焉有善医者敎其厯试诸药金石草木悉与之至贝母其疮乃聚睂闭口商人喜曰此药必治也因以小苇筒灌之数日成痂遂愈
　　煮药疗疾
　　国史补昔人记王彦伯自言医道行时列四五炉煮药于庭老幼塞门彦伯指曰热者饮此寒者饮此风者饮此旣饮而去翊日各持金帛来酬无不效者及后时退身自多病察脉按方不能愈也
　　买方説王
　　见冬
　　按穴针鬼
　　梁吴均续齐谐记刘宋钱塘徐秋夫元嘉中为奉朝请善治病夜闻空中呻吟声秋夫起至呻吟处问曰汝是鬼也何为如此鬼曰我是东阳人姓斯名僧平昔为游吏患腰痛死今在湖北虽为鬼苦亦如生为君善医故来相告秋夫曰但汝无形何由治鬼曰但防茅作人按穴针之讫弃流水中可也秋夫为针三处灸三处送后湖中及瞑梦鬼曰已瘥并承惠食感君厚意
　　防痔
　　庄子曰秦王有病召医破痈溃痤者得车一乗防痔者得车五乗所治愈卑其得车愈多
　　徙痈
　　通志艺术传刘宋时有薛伯宗者善徙痈疽有公孙秦者患背伯宗嘘气封之徙至斋前栁树上明日痈消树便生一瘤如拳大后瘤出黄赤汁斗余树为之痿损
　　金液银丸
　　梁武帝劝医文爰至乆视飞仙长生妙道犹变六一于金液改三七于银丸
　　牛溲马勃
　　韩昌黎进学解玉札丹砂赤箭青芝牛溲马勃败鼓之皮兼收竝蓄待用无遗者医师之良也
　　补唇
　　见形貌
　　视顶
　　唐栁芳为郞中其子登疾重时张万福善医初除泗州与芳故旧芳贺之具言子病唯恃故人一顾也张诘旦芳芳遽引视登遥见豋顶曰有此顶骨何忧也因按脉五息复曰不错寿且逾八十乃留芳数十字登后为庶子年至九十而卒
　　堕胎
　　宋邵康节母李夫人病瘦医投药夫人梦坐堂门左右有木瓜二株右者已枯父取药覆之及期生康节同堕死胎女后十余年夫人病卧堂上见女子拜泣曰母不察庸医以药毒儿可恨夫人曰命也女子曰若命何兄独生夫人曰汝兄独生亦命也女子涕泣而去又十余年夫人再见女子来泣曰一为庸医所悮二十年方得受生与母缘重故来相别
　　剪舌
　　辍耕录元驸马哈喇因坠马得一奇疾两眼黒睛俱无而舌出至胸诸医罔知所措广惠司卿伊卓尔鼐伊噜勒昆人也尝识此证遂剪去之顷间复生一舌亦剪之又于眞舌两边各去一指许都涂以药而愈
　　星士
　　古谚知星宿衣不覆言术人之多穷也
　　涉祸逢福
　　王充论衡凡人有生死寿夭之命亦有防贱贫富之命命当贫贱虽富防之犹涉祸患失其富防命当富防虽贫贱之犹逢福善离其贫贱
　　稽天合人
