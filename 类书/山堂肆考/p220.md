<!-- { "loadSidebar": true } -->
　　六韬武王问太公曰夫贫富岂有命乎将治生不得其意也太公曰盗在其室计之不熟一盗收种不时二盗娶妇无能三盗养女太多四盗弃事就酒五盗衣服过度六盗封藏不谨七盗井灶不便八盗举息就利九盗无事烧火十盗安得富也
　　六极
　　晋束晳贫家赋余遭家之轗轲婴六极之困屯无原宪之厚德有斯人之下贫按尚书六极一曰凶短折二曰疾三曰忧四曰贫五曰恶六曰弱
　　箪食瓢饮
　　论语贤哉囘也一箪食一瓢饮
　　粝饭菜羮
　　韩子迂评孙叔敖相楚栈车牡马粝饭菜羮枯鱼之食冬羔裘夏葛衣面有饥色则良大夫也其俭偪下
　　筚门圭窬
　　礼儒行儒有一畆之宅环堵之室筚门圭窬蓬户瓮牖易衣而出倂日而食上答之不敢以疑上不答不敢以谄其仕有如此者注云筚门以荆竹织门也圭窬穿窬为之门旁小户也上鋭下方状如圭蓬户编蓬为户也瓮牖牕牖圆如瓮口也一説以败瓮口为牖
　　蓬户瓮牖
　　韩诗外传原宪居鲁环堵之室茨以蒿莱蓬户瓮牖桷桑而无枢上漏下湿匡坐而弦歌子贡乗肥马衣轻裘中绀而表素轩不容巷而往见之原宪楮冠藜杖而应门正冠则缨絶振襟则肘见纳履则踵决子贡曰嘻先生何病也原宪仰而应之曰宪闻无财之谓贫学而不能行之谓病宪贫也非病也子贡逡巡面有慙色不辞而去
　　緼袍无表
　　孔伋字子思伯鱼之子在卫緼袍无表二旬九食田子方使人遗之狐白裘子思曰伋闻妄与如弃物于沟壑伋虽贫恐以身为沟壑故不敢当
　　弊履无下
　　见雪
　　三日不火
　　荘子曰曾子居卫緼袍无表顔色肿哙手足胼胝三日不举火十年不制衣
　　经日无烟
　　汉王褒家贫土锉经日无烟注云蜀人呼釡为锉杜诗荆扉深蔓草土锉冷无烟又第五颉字子陵伦少子也洛阳无主人乡里无田宅寄止灵台中或十日不举烟
　　家徒四壁
　　孙卿子曰卜子夏家贫徒有四壁衣若悬鹑人曰子何不仕答曰诸侯骄我者吾不臣大夫骄我者吾不见按徒空也言但有四壁更无赀产也
　　屋止数间
　　韩文公寄卢仝诗玉川先生洛城里破屋数间而已矣一奴长须不褁头一婢赤脚老无齿
　　荘周贷粟
　　荘周家贫故往贷于监河侯监河侯曰诺我得邑金贷子三百金可乎周忿然作色曰周昨来有中道而呼者周顾视车辙中有鲋鱼焉曰予东海之波臣也君岂有斗升之水而活我哉周曰诺我且南游吴楚之王激西江之水而迎子可乎鲋鱼忿然作色曰吾得斗升之水即活耳君乃言此曾不如求我于枯鱼之肆
　　范丹絶粮
　　见县令上
　　棘宇
　　抱朴子葛洪字稚川家贫荆棘丛生于庭宇蓬蒿充塞乎阶霤
　　蒿牀
　　髙士汉田何年老家贫茅居蒿牀守道不仕
　　家穷巷
　　汉陈平家贫好读书不营生业家负郭穷巷以弊【阙】注云负郭背郭居也
　　宿白社
　　唐董威家贫常宿洛阳白社中时乞于市得残碎缯系结以为衣故白帖云业保青氊身安白社
　　寄食亭长
　　史记韩信始为布衣时贫无行不得推择为吏又不能治生商贾常从人寄食饮人多厌之者常从其下乡南昌亭长寄食数月亭长妻患之乃晨炊蓐食食时信往不为具食信亦知其意怒竟絶去
　　就食寺僧
　　唐王播字明敭贫而好学客居扬州木兰寺寺僧叩钟防食播毎闻钟声即赴防众僧厌之乃饭后叩钟播闻钟声而来则饭已完矣播题诗于壁曰上堂已了各西东慙愧阇黎饭后钟播去后二十年得官来守是邦复至木兰见前诗以碧纱罩之播续成后二句曰二十年前尘拂面于今始得碧纱笼又监戒録唐罗珦庐陵人不事产业以至贫困常投福泉寺随僧饭而力学不废二十年后持节归乡里及境至僧房题诗壁上曰二十年前此布衣鹿鸣西上虎符归故时宾吏追前事到处松杉长旧围野老共遮官路拜沙鸥遥认隼旟飞春风一宿琉璃殿唯有泉声惬素机又宋陈后山娶郭提刑槩女家贫寄食外家
　　牛衣
　　见妻
　　蜗舍
　　魏隠士焦先字孝然家极贫不变所守筑造圆舍形如蜗牛殻谓之蜗牛庐
　　地无立锥
　　见故人
　　家无担石
　　魏志华歆字子鱼初为御史大夫素清贫所得禄赐以赈施亲戚故人家无担石之储按扬雄方言海岱之间名罂为担石斗石也蘓林云齐人名小罂为担石
　　犹有一剑
　　史记初冯驩蹑屩见齐孟甞君孟甞君置舍十日君问舍长曰客何所为答曰冯先生甚贫犹有一剑耳且蒯缑弹其剑而歌注云蒯草名缑谓把剑之物无物为装但以蒯纒之也
　　但有一钱
　　晋阮孚字遥集持一皂囊游防稽客问囊中何物曰但有一钱看囊恐其羞澁故杜诗囊空恐羞澁留得一钱看
　　饭牛干君
　　春秋卫人甯戚家贫无资为人挽车至齐国于车下饭牛扣牛角而歌曰南山矸白石烂中有鲤鱼长尺半生不逢尧与舜禅短布单衣才至骭从昏饭牛至夜半长夜漫漫何时旦桓公闻而异之命管仲迎之拜为上卿后迁
　　卖犬嫁女
　　晋吴隠之字处黙嫁女谢石知其贫素遣女必当率薄乃令移厨帐助其经营使者至见老苍头牵一犬卖之此外萧然无辨按谢石字石奴安之弟
　　藜羮不糁
　　汉贡禹字少翁以明经洁行着闻妻子糠豆不赡藜羮不糁
　　薪米俱无
　　宋张文潜曰唐诗人多穷贾岛为甚孟郊诗云种稻耕白水负薪斫青山岛诗云市中有樵山客舍寒无烟井底有甘泉釜中常苦干盖孟氏薪米自足岛则薪米俱无也故曰郊寒岛瘦
　　盖幅自障
　　东汉郭泰字林宗家贫游学无资就姊夫贷五千钱乃逺至成皐从师受业倂日而食衣不蔽形常以盖幅自障出入入则护前出则掩后
　　束修自给
　　宋秦桧防时为童子师仰束修自给故有诗云若得水田三百畆这畨不做猴孙王后桧后以申王致仕申属猴也故牟隆山以为诗防
　　家产不过十金
　　汉扬雄家产不过十金无担石之储晏如也
　　家赀不满千钱
　　唐贠半千上书自陈臣家赀不满千钱
　　朱詹吞纸
　　义阳朱詹好学家贫日不炊爨时吞纸以实腹寒则抱犬而卧后以学显
　　段湛卖文
　　段湛家贫卖文为活子弟多歴显要
　　织屩供食
　　东汉江夏刘勤家贫作屫供食甞作一屩缕断勤置不卖勤出妻卖以籴米勤归责妻欺取其直弃米不食
　　织屩易米
　　朱桃椎成都人淡泊絶俗被裘曳索结庐山中常织芒屦置道上见者曰此居士屩也以米茗置其处易之至夕取去终不与人接唐初髙士亷深加礼敬至降阶与语桃椎不答直视而去
　　挚虞拾橡
　　晋挚虞流离入南山饥甚拾橡实而食
　　杜甫负薪
　　杜甫客秦州负薪采橡栗以自给又衣不盖体常寄食于人
　　鬻畚
　　晋王猛字景略家贫以鬻畚为事甞至洛阳有人买畚曰吾家在此可随取直猛随至深山中见一老翁引猛进曰大司马公可进猛拜翁曰王公何縁拜即十倍售畚送出山猛顾视乃嵩山也
　　典衣
　　宋秦观字少游为黄本校勘钱穆父为户书皆居东华门少游春日遗文穆诗云三年京国鬓如丝又见新春发故枝日典春衣非为酒家贫食粥已多时穆父以米二石送之
　　医药不具
　　唐韦表防始被病医药不能具所居堂寝隘陋既没吊客咨嗟
　　飦粥不给
　　唐顔泉明杲卿子为彭州长史家素贫而居官亷相从百口至飦粥不给无愠色按彭州即今成都府彭县又韦贯之家贫噉豆糜以自给
　　天矜
　　官人谢端于海上得大中有美女曰我天汉白水素女天矜卿贫令为君妻故唐李郢诗曰谢氏海边逢姹女
　　鬼笑
　　南北朝宋刘伯龙为武陵太守贫寠特甚慨然营什一之法忽见一鬼在傍抚掌大笑伯龙叹曰贫困固有命乃复为鬼所笑遂止
　　逐贫赋
　　防逐贫赋舍我逺窜昆仑之巅尔复我随翰飞戾天舍尔登山岩穴隠藏尔复我随陟彼髙冈舍尔入海泛彼柏舟尔复我随载沈载浮我行尔动我静尔休岂无他人从我何求今汝去矣勿复乆留
　　送穷文
　　韩退之送穷文子之朋俦非六非四在十去五满七除二各有主张私立名字戾手覆羮转喉触讳凡所以使吾面目可憎言语无味者皆子之志也其名曰智穷矫矫亢亢恶圆喜方羞为奸欺不忍害伤其名曰学穷仿数与名摘抉杳防髙挹羣言执神之机又其次曰文穷不専文能怪怪奇竒不可时施祗以自嬉又其次曰命穷影与形殊面丑心妍利居众后责在人先又其次曰交穷磨肌戛骨吐出心肝企足以待寘我雠寃凡此五鬼为吾五患饥我寒我兴讹造讪能使我迷人莫能间朝晦其行暮已复然蝇营狗茍驱去复还
　　妻子冻馁
　　鱼豢魏略杨沛前后宰歴城不以私计介意故身退之后家无余积筑舍谓蜗牛庐日夕居止其中妻子不免冻馁
　　妻子饥寒
　　唐卢懐慎为相清谨妻子不免饥寒
　　藿食草衣
　　后燕録魏郡王髙秦末饥乱父母兄弟死者十有五人饥食藜藿寒衣草衣
　　絮单席
　　谢朓常谒江革时大雪见革弊絮单席躭学不倦朓乃脱所着襦并手割半氊与革充卧具而去
　　赀无千日计
　　唐陆防赀无千日计
　　帑无十日蓄
　　宋曹彬字国华灵夀人两总枢宻五临藩翰所居仅庇风雨败檐踈牖人不堪其忧而彬处之自若宅帑无十日之蓄至升武帐止衣弋绨纻絮坐素木胡床而已
　　环堵萧然
　　陶潜环堵萧然不蔽风雨短褐穿结箪食屡空晏如也
　　一室裕如
　　宋吕本中字居仁平生因诗以穷耽禅而病清癯如不胜衣有孟浩然跨驴之相一室萧然凝尘满席裕如也每以前路资粮为念父好问兄弸中子大猷大同孙祖平祖仁
　　乞米
　　唐顔真卿字清臣家贫乞米于李文夫帖云拙于生事举家食粥已数月今又罄之实用忧煎
　　断虀
　　宋范仲淹家贫少与友人在长白山僧舍修学惟煮粟米二升作粥一器逮宿遂凝划为四块早晚取二块断虀十数茎酢汁半盂暖而啖之
　　还郡无资
　　南齐书裴昭明松之孙为长沙郡丞罢郡归刺史王蕴谓曰卿清贫必无还资湘中人士有须一礼之命者我不受也昭明曰下官忝为邦佐不能光益上府岂敢以鸿都之事仰累清风蕴字彦深景文兄子也一説裴始安在郡还甚贫罄世祖曰裴昭明罢郡归遂无宅我不谙书不知古人中谁比按裴在永明中为始安内史故云
　　过节无具
　　宋宋元宪与弟景文未第时贫甚因依外家就学安陆冬至召同学人饮元宪语曰至节无以为具独有先人剑鞘上裹银一两麤以办节冬至吃剑鞘年节当吃剑耳
　　抹月批风
　　韵府贫家无以娱客但知抹月批风
　　饭玉炊桂
　　艺文饭玉炊桂言贫者乏食与薪比之玉与桂也
　　贱士
　　戴礼坊记君子辞富不辞贫辞贵不辞贱
　　举版筑
　　孟子曰傅説举于版筑之间
　　举鱼盐
　　孟子曰胶鬲举于鱼盐之中
　　耕莘野
　　孟子曰伊尹耕于有莘之野
　　钓渭滨
　　艺文吕望年七十钓于渭滨谯周曰吕望屠牛于朝歌卖饭于孟津
　　媵臣
