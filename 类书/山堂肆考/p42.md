<!-- { "loadSidebar": true } -->
　　唐宗患洛水嵗暴耗徭力诏李适之以禁钱作三大防曰上阳曰积翠曰月陂自是水不能为患
　　昭徳缮桥
　　初洛有二桥司农卿韦机徙其一置长夏门人皆利之然洛水嵗淙齧之缮者告劳李昭徳始累石代柱锐其前使杀暴涛水不能怒自是无患
　　宜禾
　　淮南子曰洛水轻利宜禾
　　有石
　　述征记洛水底有礜石故上无氷
　　渭
　　春秋说题辞渭之为言布也渭渭流行貌杂兵志东海出气如鼈渭水出气如蜃
　　导同穴
　　夏书导渭自鸟鼠同穴东防于沣又东防于泾又东过漆沮入于河河图鸟鼠同穴山地之干也渭水出其中
　　浸雍州
　　周礼雍州其浸曰渭洛
　　迎太姒
　　诗大雅大邦有子伣天之妹文定厥祥亲迎于渭
　　遇太公
　　史记太公望者东海上人以渔钓奸周西伯西伯将猎卜曰所获非龙非彲非熊非罴霸王之辅于是西伯猎果遇太公于渭水之阳与语大恱载与俱归
　　水贯天汉
　　三辅记秦作离宫于渭南北渭水贯都以象天汉横桥南渡以法牵牛横桥即中渭桥也在西安府西北三辅旧事汉都渭南开北阙以临渭
　　祀比大川
　　沈约宋书秦汉都西京泾渭虽不在祀典以其近咸阳故皆得比大川之祀
　　出周鼎
　　史记汉文帝十五年赵人新垣平以望气见上说上立渭阳五帝庙曰周鼎亡在泗水中今河溢通泗臣望东北汾隂直有金寳气意周鼎其出乎兆见不迎则不至于是上使治庙汾隂祀以出鼎
　　得燕玺
　　王景晖南燕书姚秦皇初三年嵗在丁酉于长安渭滨得赤玺上有文字曰天命燕徳
　　投钱
　　三辅决录安陵清者项仲山饮马渭水每投三钱
　　出椀
　　酉阳杂俎景龙寺前街中旧有巨井俗呼为八角井元和初有公主夏中过之令从婢以银棱椀就井承水悮坠椀于井经月余此椀出于渭河
　　汉武造桥
　　东渭桥在西安府东北汉髙祖造以通栎阳之道西渭桥在西安府西北故长安城西汉武帝造跨渭水以通茂陵以其对便门故亦名便桥唐时名咸阳桥
　　符健设坛
　　裴景仁符书符健至长安贾等上尊号依旧仪立百官设坛城南渭水之阳
　　赵屯
　　汉赵充国屯田于渭滨
　　冯耕
　　冯衍赋序冯子耕于骊山之阿渭水之隂废吊问之礼絶游宦之路然有超物之心无偶俗之志
　　乗舆马惊
　　汉张释之为廷尉文帝出中渭桥有一人从桥下走出乗舆马惊使骑捕属廷尉释之奏此人犯跸当罚金
　　帝闲马化
　　栁宗元龙马赞明皇在位灵昌郡得异马于河其状龙鳞虺尾拳毛环目肉鬛居帝闲二十年遇禄山乱帝西幸至咸阳西入渭水化为龙游泳而去不知所终
　　渭桥女星
　　陈夀益部耆旧传汉武时张寛为侍中从祀甘泉至渭桥有女子浴于渭水乳长七尺上怪问之女曰后第七车侍中知我所来时寛在第七车对曰天星主祭祀者斋戒不洁则女人星见一统志所载女子浴于泾河
　　渭桥道术
　　葛洪神僊传驸马都尉北海巫炎字子都汉武帝出巡子都见于渭桥上上见炎头上郁郁有紫气髙丈余召东方朔使相此君有何道术对曰此君有隂道之术
　　龙饮
　　辛氏三秦记龙首山长六十里头入渭水尾达樊川髙二十丈昔有黑龙从南山出饮渭水其行道因成土山名龙首
　　鸡翔
　　裴景仁苻书苻健皇始四年冬山鸡来入人家栖宿养子而去又羣聚傍渭水游翔与家鸡无异
　　观蛙
　　唐志神龙中渭水有蛙大如鼎里人聚观数月而失
　　抱马
　　安禄山反王师败绩仆固怀恩至渭水无舟抱马鬛以逸
　　水赤
　　汉书昔三代居三河而河洛出图书秦居渭阳而渭水数赤瑞异应徳之效也
　　性清
　　后周宇文道至渭源诗曰合流应不杂方知性本清
　　泾
　　闗中记泾与渭洛为闗中三川与渭灞浐涝潏沣滈为闗中八水辛氏三秦记及山海经注泾水出安定郡泾阳县西开头山东南经新平扶风至京兆髙陵县而入渭与渭水合流三百里清浊不相杂诗国风泾以渭浊
　　引水为渠
　　汉武时赵中大夫白公奏穿渠引泾水首起谷口尾入栎阳注渭中二百里溉田四千五百顷名白渠人得其饶
　　卜水为祟
　　史记秦二世梦白虎囓其左骖马杀之心不乐怪问占梦卜曰泾水为祟二世乃斋于望夷宫祀之沈四白马于泾水
　　毒置上流
　　左襄十四年晋侯伐秦济泾而次秦人毒上流师人多死
　　祀比大川
　　见渭
　　富流
　　李庾西都赋其地势也带泾渭之富流
　　秽迹
　　栁子愚溪序秦有水掎汨泥淖挠混沙砾乃合清渭自彰秽迹故名曰浊泾
　　山崩水涸
　　淮南子曰山崩而薄洛之水涸髙诱注山在雍薄洛之水泾水也盖泾水出薄洛山故耳
　　岸穨流壅
　　汉武帝河平四年长陵临泾岸穨壅泾流
　　请开支渠
　　唐黎干戎州人大厯十三年泾水拥隔请开郑白支河复秦汉故道以溉田民废碾碓八十余所
　　命刮朽壤
　　唐王维作张公徳政碑惟泾失防比嵗多决近县疲于奔投他山苦于度材公命刮朽壤填巨石民受其利
　　胡卢河
　　胡卢河本名蔚茹河源出平凉府镇原县西南頽沙山下流入泾河
　　胭脂川
　　川在平凉府华县西北一百里东流入泾河

　　山堂肆考卷二十一
<子部,类书类,山堂肆考>
　　钦定四库全书
　　山堂肆考卷二十二　　　明　彭大翼　撰地理
　　湖
　　湖都也流渎四面所隈都也
　　具区
　　太湖在苏州府城南五十里禹贡谓之震泽周公尔雅谓之具区史记国语谓之五湖其地跨苏常嘉湖四府界一名笠泽一名洞庭张勃吴录五湖者太湖之别名以其周行五百余里故名五湖或又以太湖射阳湖上湖洮湖滆湖为五湖然按国语吴越战于五湖直在笠泽一湖中耳则知或说非也十道记太湖发源湖州长兴县界入常州晋陵界又入无锡界晋陵之东入苏州吴县界广三万六千顷下有地道潜通龙威丈人之所居
　　汇泽
　　荆州记宫亭湖即彭蠡泽谓之彭蠡湖一名汇泽一名鄱阳一名澜
　　扬浸
　　周礼州其浸曰五湖
　　荆薮
　　刘澄之荆州记华容县东南有云梦泽一名巴丘湖荆之薮也
　　分风
　　盛之荆州记宫亭湖庙神甚灵涂旅经过无不祈祷能使湖中分风而帆宋秦观宿湖邉惜竹轩梦神女赠诗云不知水宿分风浦何似秋眠惜竹轩闻道文章妙天下庐山对面可无言
　　起雨
　　南康仁空山下有平湖湖中艑底浮出每动摇便起风雨
　　轩辕凿
　　轩辕游蜀见水多决之下流江湖皆溢乃凿湖注水今洞庭其一也
　　始皇憩
　　钱塘记去邑十里有诏息湖父老相传始皇巡幸经此暂息因以名湖
　　郎官
　　唐李白郎官湖序故人尚书郎张谓出使夏口沔州牧杜公汉阳宰王公觞于江城之南湖方夜水月如练清光可掇张公殊有胜槩四望超然乃顾白曰此湖古来贤豪游者非一而枉践佳景寂寞无闻夫子可为我标之嘉名以传不朽白因举酒酹水号曰郎官湖亦犹郑圃之有仆射陂也
　　太傅
　　常熟县有太傅湖太傅即谢安也
　　龙目
　　刘植京口记秦始皇东观龙目湖亲见形势曰此有天子气使赭衣之徒凿湖中长冈使断因改名丹徒
　　马骨
　　荆州有大浐马骨等湖夏水来则漭若海及冬水涸则平林旷泽四眺烟日
　　鵞飞
　　州记新城县东有一山山上有湖湖中有一白鵞时或飞来不可常见
　　鱼下
　　郑缉之永嘉记懐化县有蒋公湖父老相传云先代有祭祀祈请者湖辄下大鱼与之
　　五渚
　　战国防秦与荆战大破之取洞庭五渚
　　三山
　　刘澄之豫州记城父县有巢湖周围五里湖中有三山湖南有四鼎
　　铜船
　　刘欣期交州记交州有一湖百姓樵捕者见铜船出水上又有水牛在湖中
　　石函
　　吴志孙皓时吴郡临平湖邉得石函中有小石青白色上刻作皇帝字因改元为天玺大赦
　　瀹鸡
　　酉阳杂俎句容县吴渎塘有半汤湖湖水半冷半热可以瀹鸡鱼误入辄死
　　饮马
　　五代史唐庄宗灭梁马殷遣子希范脩贡京师庄宗问洞庭湖广狭希范对曰车驾南临才堪饮马耳上嘉之
　　黄蓬
　　沔阳州南黄蓬山下有黄蓬湖纳茅埠口许家池诸水及连大舍白螺上洪等湖趋复车达新滩入江
　　青草
　　荆陵记巴陵有青草湖周围数百里日月出没其中以湖南有青草山故名一名巴丘湖北连洞庭南接潇湘东纳汨罗之水每夏秋水泛与洞庭为一水涸则此湖先干青草生焉杜甫诗洞庭犹在目青草续为名又云鲛室围青草龙堆拥白沙
　　范蠡开渎
　　长洲县北境有蠡湖一名漕湖范蠡伐吴开蠡渎以通此湖故名又句践灭吴范蠡乗扁舟游五湖终不返
　　张闿立塘
　　丹徒县东南有新丰湖晋大兴初晋陵内史张闿以所部四县并天旱失田乃立曲阿新丰塘灌田八百余顷因名新丰湖
　　乗鲤
　　八闽通志僊游县东兴防里有九鲤湖汉何氏兄弟九人尝止于南山而炼丹于湖侧及丹成各乗一鲤仙去故名湖曰九鲤山曰九仙其仙甚灵闽人祈梦无不神验
　　射蛟
　　徽州府西南有黄墩湖昔有陈灵洗者夜梦人告曰吾数为吕湖蛟所困明日幸见助灵洗曰何以为识曰白练者我也及旦往视之见二牛相触有白者困灵洗射黒牛死视之乃蛟也按灵洗休宁人侯景乱保歙黟以拒景梁武帝授以本郡吕湖即黄墩湖
　　山川如画
　　建业有武湖一名后湖一名北湖一名蒋陵湖宋元嘉中有黒龙见改今名立三神山于湖祀之南唐近事湖周围数十里幕府鸡笼二山环其西南蒋山诸峰列其左山川掩映如画六朝旧迹多出其间一日诸老坐朝堂语冯谧举唐赐贺知章镜湖事曰非敢望此若得后湖一畅平生也徐曰主上尊贤下士常若不及岂惜一湖所乏者知章耳冯大慙
　　燕雀助封
　　金陵城东有燕雀湖相传今走马桥东水平湖是也或曰白荡湖即其地穷神秘苑梁昭明太子有一琉璃盌紫玉杯既薨置梓宫后更葬为阉人携入大航有燕雀数万击之武帝闻而异焉以赐大孙封坟之际复有燕雀数万衔土助封坟侧有湖后人因名燕雀湖
　　百石
　　沔阳州西有百石湖中为长隄为驿道亘十余里旧植栁人马往来其上亦一景也
　　三城
　　三城湖在江宁县西南湖中旧有三少城故名沔阳州西有三阳湖东曰朝阳南曰南阳北曰水阳
　　长荡
　　金坛县东南有长荡湖一名洮湖
　　短汀
　　短汀湖在沔阳州东受张家灞港接鲁阳潭诸水经麻汀入白湖
　　芍陂
　　刘澄之豫州记陈县北有芍陂湖魏将王陵与吴张休交战处
　　蒿台
　　蒿台湖在沔阳州景陵县东达回河口入汉
　　塔影
　　塔影湖在泗州西北日照山寺塔影落于湖故名
　　仓基
　　仓基湖在桃源县治南东流达河入淮
　　千里
　　千里湖在溧阳东南陆机云千里莼羮末下盐防指此湖也
　　五部
　　五部湖在无锡县东北东西二十里南北十里源浊流清
　　二派分流
