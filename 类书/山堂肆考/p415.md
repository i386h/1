<!-- { "loadSidebar": true } -->
　　緑雪亭杂言宋髙宗宫中养鹦鹉数百皆能言髙宗一日问之曰思乡否曰思乡遂遣中贵送归陇山后数年有使臣过陇山鹦鹉问曰上皇安否使臣曰上皇崩矣鹦鹉悲鸣不已使臣赋诗云陇口山深草木荒行人到此断肝膓耳边不忍听鹦鹉犹在枝头説上皇
　　呼侍儿
　　见宠妾
　　鸜鹆
　　格物论鸜鹆似鵙而有帻色纯黒金眼穴居一名寒臯断舌可使言语又山海经谓之慧鸟李昉谓之陇客世又名武仙郎武游郎阿苏儿踏莲露鳯花台戴蝉儿多花子桂花娘子皆其别号也
　　剪舌而语
　　埤雅南方有鸜鹆里儿剔其舌端教以言语甚慧禽经鹦鹉摩其背而瘖鸜鹆剪其舌而语是也
　　足交而孕
　　埤雅鹤以声交而孕鹊以意交而孕防防以睛交而孕鸜鹆以足交而孕
　　鸜鹆巢
　　左昭二十五年有鸜鹆来巢书所无也胡传鸜鹆不逾济鲁在汶南其所无也
　　鸜鹆舞
　　晋谢尚字仁祖博综众艺王导比之王戎辟为掾导有胜防谓尚曰闻君能作鸜鹆舞尚便着衣帻而舞坐者抚掌击节尚俯仰其中傍若无人
　　学鼻生
　　见端午
　　念阿弥佛
　　宋元祐间长沙郡人养一鸜鹆俗呼八八儿偶见僧念阿弥陀佛即随口称念旦暮不絶因以与僧久之鸟亡僧具棺以葬之俄口中生莲花一枝人为颂曰有一灵禽八八儿解随僧口念阿弥死埋平地莲花发我軰为人岂不知
　　进于天子
　　韩愈感二鸟赋序贞元十一年五月戊辰愈东归自潼关出息于河阴时始去京师有不遇时之叹见有笼白乌白鸜鹆而西者号于道曰某土之守某官使使者进于天子东西行者避路莫敢正目焉
　　畜于禅师
　　宋天台黄岩正等寺禅师畜一鸜鹆常随人念阿弥陀佛一旦立死笼中乃穴土而塟之舌端生莲花大智禅师为之颂曰立亡笼里浑闲事化紫莲花也大竒
　　取火
　　酉阳杂俎鸜鹆可使取火效人言胜鹦鹉取其目睛和人乳研滴眼中能见烟霄外物
　　食蝗
　　孔帖五代干祐元年七月戊申鸜鹆食蝗虫诏禁捕之
　　忽衔钩玦
　　秘书少监崔行功未得大夫前忽有鸜鹆衔一物入室乃鱼袋钩玦不数日遂加大夫
　　不登鼎俎
　　杜甫冬狩行肉味不足登鼎俎胡为见覊虞罗中
　　翡翠
　　埤雅雄赤曰翡雌青曰翠其小者谓之翠碧一名鱼虎一名鱼师以性善捕鱼故也或云名前为翡名后为翠或云翡翠二鸟名翠形小深青色食鱼翡大如鸠青不深无光彩林栖不食鱼
　　浴澄澜
　　异物志翠鸟先髙作巢及生子爱之恐坠稍下作巢子生羽毛复益爱之又更下巢也亦自其毛羽日浴澄澜渊泗之间鲜缛可爱
　　巢小堂
　　杜诗江上小堂巢翡翠
　　据溪曲
　　俗説翡翠各据溪曲以自藏匿犹雉之分畿虽飞不越分域也
　　鸣衣桁
　　杜诗翡翠鸣衣桁蜻蜓立钓丝
　　杨妃爱玩
　　白帖唐宗时杨妃爱玩翡翠春月遣宦官诣江南捕防防翠鸟鸂等欲置苑中汴州刺史倪若水上言今农方田妇方蚕陛下捕竒禽怪羽为园籞之玩水陆传送所至烦扰道路观者岂不以陛下贱人而贵鸟乎即赐手诏褒答纵散其鸟
　　韦坚陈
　　白帖唐韦坚凿潭以通漕帝为登楼召羣臣临观坚豫取洛汴山东小斛舟三百皆贮之潭毎舟各置其郡以所产暴陈其上若始安则蕉葛蚺胆翠羽
　　饰被
　　埤雅荆王以其羽毛饰被左传所谓翠被豹舄是也今花工亦取以为妇人靣饰
　　作衾
　　陈子昻咏翠诗有时死结鸳鸯伴同作春衾绣帐中又诗旖旎光首饰葳防烂锦衾
　　鸳鸯
　　崔豹古今注鸳鸯水鸟鳬类雌防未尝相离人得其一则其一相思而死故谓之匹鸟埤雅鹊好外反鸳好内思格物论鸳鸯文禽也似鳬毛有五采孔帖鸳鸯养雏于土窟破塜之间能使狐卫其子
　　瓦化
　　魏文帝问周宣曰吾梦殿屋两瓦坠地化为鸳鸯何也宣对曰后宫当有死者帝曰吾诈卿耳宣曰夫梦者意耳茍以形言便占吉凶言未终黄门令奏宫人相杀
　　树栖
　　见妻
　　比翼
　　徐陵诗山鸡映水却相得孤鸾照影不成双天下眞成长防合无胜比翼两鸳鸯梁元帝赋胜林鸟之同心迈池鱼之比目防上相思之树文连新锦之机
　　同心
　　埤雅鹭目成而受胎鹳形接而懐卵鸳鸯交颈野鹊枝李徳裕鸳鸯篇君不见昔时同心人化为鸳鸯鸟和鸣一夕不暂离交颈千年尚为少陈子昻鸳鸯篇鳯凰起丹穴独向梧桐枝鸿鴈来紫塞空忆稻粱肥鸟啼倦依托鹤鸣伤别离岂若此双禽翻飞不异林刷羽清江浦交颈紫山岑文章负竒色和鸣多好音闻有鸳鸯绮复有鸳鸯衾特为美人赠朂此故交心吴融诗翠翘红颈覆金衣滩上防防去又归长短死生无两处可怜黄鹄爱分飞
　　日来湘渚
　　皮日休诗细镵雕镂费深功舞妓衣边绣莫穷无日不来湘渚上有时还在镜湖中烟浓共拂芭蕉雨浪细防逰菡蓞风应笑豪家鹦鹉畔年年徒被锁金笼又云翠浪万廻同过影玉沙千处共栖痕若非足恨佳人即是多情年少魂
　　防浴苔矶
　　卢弼诗防浮防浴傍苔矶蓼浦兰臯绣帐帏长羡鹭鸶能洁白不随鸂闘毛衣霜侵緑渚香衾暖楼倚青云殿瓦飞应笑随阳沙漠鴈洞庭波暖又思归
　　鹭鸶
　　鹭鸶水鸟毛白而洁喙长三寸许顶上有毛十数茎毵毵然长尺余欲取鱼则弭之青脚短尾林栖朝出捕鱼夜归宿其处一名舂锄一名属玉一名碧继翁俗説雌雄相眄则产禽经鹴好霜鹭恶露
　　值羽
　　诗陈风坎其击鼓宛丘之下无冬无夏值其鹭羽
　　中目
　　孔帖唐石雄始讨刘稹水次见白鹭谓众曰使吾射中其目当成功一发如言
　　吴王鼔
　　白帖吴王夫差时有防白鹭自鼓中飞出而入云
　　修静扇
　　南史张融年弱冠同郡道士陆修静以白鹭扇遗之曰此异物奉异人
　　啄则偃丝
　　禽经鹭啄则丝偃鹰捕则角弭藏杀机也
　　集必盘势
　　埤雅楚威王时有赤鹭合防飞翔而舞旧鼓吹朱鹭曲是也今鹭之集毎至水靣数尺则必低回少盘其势与飞之时径起特异葢其天性舞而后下故毛诗于鹭于下曰醉言舞鹭于飞曰醉言归也
　　戯渚
　　文选萧頴士江有枫篇有鸟有鸟粤鸥与鹭浮湍戯渚皓然洁素
　　宿沙
　　杜诗沙头宿鹭连拳静又云宿鹭起圆沙
　　转花灯
　　影灯记正月十五夜宗于长春殿张临光宴白鹭转花灯
　　入遥碧
　　刘禹锡白鹭儿诗白鹭儿最髙格毛衣新成雪不敌众禽喧呼独凝寂孤眠芊芊草久立潺潺石山前正无云飞去入遥碧
　　栖松下蓼
　　唐张祐诗深窥思不穷掲趾浅沙中一防山光净孤飞潭影空暗栖松叶露防下蓼花风好是沧波侣垂丝意亦同
　　立草傍莲
　　陶雍诗防鹭应怜水满池风飘不动顶垂丝立当青草人先见行傍白莲鱼未知一足独拳寒雨里数声相伴早秋时林塘得尔须増价况是诗家物色宜
　　心苦
　　黄山谷诗水逺山长防属玉身闲心苦一舂锄
　　性闲
　　欧阳永叔诗风格孤髙尘外物性情闲淡水边身
　　雪髪
　　杜牧诗霜衣雪髪青玉嘴羣捕鱼儿溪影中惊飞逺映碧山去一树梨花落晩风
　　粉毫
　　谢紫微以畵鹭二轴寄梅圣俞圣俞诗白鹭画防素粉毫幽趣多翘沙依折苇刷羽对衰荷
　　鸥【附鳬】
　　説文鸥一名水鸮埤雅鸥信鸟鳬大如鸭青色长尾背上有文卑脚短喙水鸟之谨愿者也鸥好浮鳬好没
　　海翁狎鸥
　　列子曰海上之人好鸥者毎旦之海上从鸥鸟游鸥鸟之至者百数不止其父曰吾闻鸥鸟皆从汝好取来吾玩之明日之海上鸥鸟舞而不下故李商隠太仓箴海翁忘机鸥故不飞海翁易虑鸥乃飞去
　　门客赋鸥
　　孔帖唐崔湜为相隂附太平公主时人危之门下客献海鸥赋以讽而不悛
　　杜甫舎
　　杜诗舎南舎北皆春水但见羣鸥日日来
　　韩公亭
　　见亭
　　知风云
　　説文数百为羣多在涨海中随潮上下常以三月风至乃还洲屿颇知风云若羣飞至岸必风
　　没波浪
　　王介甫诗江鸥好毛羽玉雪无尘垢灭没波浪间生涯亦何有雄雌屡惊矫机弋常纷紏顾我独无心相随如得友飘然纷华地此物乖隔久白髪望东南春江緑如酒
　　懒避船
　　杜诗春鸥懒避船
　　常拂筵
　　李白诗白鸥闲不去常拂酒筵飞
　　翺翔【已下鳬】
　　诗郑风将翺将翔弋鳬与鴈髙飞曰翺布翼不动曰翔
　　上下
　　楚词宁昻昻若千里之驹乎将汜汜若水中之鳬乎葢沉鳬善没而又容与与波上下故昔之散人慕焉
　　胫短
　　庄子曰鳬胫虽短续之则忧鹤颈虽长断之则悲
　　毛长
　　见愽学
　　晨飞
　　埤雅鳬鴈常以晨飞故左思蜀都赋晨鳬旦至鴈衔芦云飞水宿哢吭清渠
　　晴浴
　　杜诗天晴喜浴鳬
　　鳬舄
　　见县令
　　鳬灯
　　影灯记正月十五日唐宗于长春殿张临光宴金鳬灯
　　至如雨
　　格物论鳬野鸭头上有毛数百为羣泊江海间食沙石皆消化唯食海蛤不消随其粪出且其曹蔽天而下声如风雨所至田间稻粱必为之空史游急就章曰水鸟翁也
　　集成雷
　　唐李峤诗飒防睢阳涘浮游汉渚隈钱飞出井见鹤引入琴哀李陵赋诗罢王乔曵舄来何当归太液翔集动成雷
　　惊人语
　　张籍寒塘曲寒塘沉沉柳萧踈水暗人语惊栖鳬
　　傍母眠
　　杜诗沙上鳬雏傍母眠
　　飞渤澥
　　扬防解嘲江湖之涯渤澥之上乘鴈集不为之多双鳬飞不为之少
　　入桨牙
　　杜诗相趂鳬鸥入桨牙
　　鸢
　　格物论鸢鸱也极善飞腾江淮间捕鱼食之
　　戾天
　　诗大雅鸢飞戾天鱼跃于渊
　　摩风
　　埤雅鸢鸱也摩风回翔故其飞也翔曲礼前有尘埃则载鸣鸢鸢鸣则将风故也禽经暮鸠鸣即小雨朝鸢鸣即大风
　　吓鹓
　　惠子相梁庄子往见之或谓惠子曰庄子来欲代子相惠子恐捜于国中三日三夜庄子往见之曰南方有鸟名鹓雏发于南海而飞于北海非梧桐不止非栋实不食非醴泉不饮于是鸱得腐鼠鹓鶵过之仰而视之曰吓今子欲以子之梁国而吓我耶出庄子
　　堕鼠
　　见富人
　　跕水
　　见雾
　　下林
　　张文潜诗饥鸢跕跕下林隈猜意鹓鶵夺鼠来瞥映斜阳上茅栋块如眠草坐毰毸
　　禹锡飞鸢操
　　操云忽闻饥鸟噪相聚瞥下云中争腐鼠腾音厉吻相喧呼仰天大吓疑鹓鶵畏人避犬投髙处俛啄无声犹屡顾扑籁危巢向暮时陪鳃饱腹蹲枯枝游童挟弹一麾肘臆碎羽分人不悲天生众禽各有类威鳯文章在仁义鹰隼仪形蝼蚁心虽能戾天何足贵
　　杨誉纸鸢赋
　　赋云初指冲天之鹤逺言拂日之乌望有尘埃谓翻形而载斾徳无音响疑避影以衔芦始回翔于元气终出入于髙衢所以羽翮既成云霄自致期上腾以奋激何中路之顚坠力不倍风势将控地感鱼龙之失水义蚊防之附骥比畵虎之非眞与刍狗而同弃按埤雅昔墨子作木鸢飞三日不集今人乘风放纸鸢鸢輙引丝而上令小儿张口望视以泄内热葢放于此旧説观鱼尾而创橹视鸱尾而制柂言古人仰观俯察取材于物以成舟楫之利葢如此
　　鹳
