<!-- { "loadSidebar": true } -->
　　东汉逄萌字子庆给事县中为亭长时尉过萌迎候拜谒旣而掷板叹曰大丈夫安能为役遂之长安受学焉
　　破琴
　　晋中兴书戴逵字安道少有文艺善鼓琴太宰武陵王晞闻其能琴使人召焉逵对使者前破琴曰戴安道不能为王门伶人晞怒又引其兄述述闻命欣然操琴而徃
　　运甓
　　见刺史
　　抚案
　　齐王融自恃人地三十内望为公辅及为中书郎抚案叹息曰为尔寂寂邓禹笑人行逢朱雀桁开喧啾不得进槌车壁叹曰车前无八驺安得称丈夫按邓禹佐光武中兴封梁侯时年二十四今融自叹年将三十不能如邓禹故云
　　不窥轩冕
　　魏管寜字幼安朱虚人少与华歆同席读书有乗轩冕者过歆废书出防宁曰富贵当自致窥他人乎遂割席分半而坐曰子非吾友
　　不事笔砚
　　隋宇文庆受业东观颇涉经史旣而谓人曰书足记姓名而已安能久事笔砚为腐儒事耶
　　当扫天下
　　东汉陈蕃室有粪不除父执薛勤曰孺子何不洒扫答曰大丈夫当扫除天下安能事一室乎
　　愿宰天下
　　唐来济与髙智周郝处俊处约客宣城相与言志处俊曰愿宰天下济及智周亦然处约曰宰相或不可冀愿为通事舎人
　　不拜乞钱
　　东观汉记赵勤字益卿刘赐之姊子也童幼时即有志操赐国租适到时勤在傍赐指钱示勤曰拜乞汝三十万勤曰拜而得钱非义所取终不肯拜
　　不受致礼
　　东汉朱晖家世衣冠性矜严外戚隂就徃候之不见致礼亦不受就曰志士也勿夺其节
　　不作博士
　　魏志任城王彰谓左右曰大丈夫当为卫霍将十万骑驰沙漠驱戎狄立功建号尔何能作博士耶又后周宇文贵辍书叹曰男儿当提劔汗马以取公侯何能为博士也
　　不奉权臣
　　唐杨损与宰相路岩第相接岩欲易其廐以广第损曰尺寸土皆先人旧赀安可奉权臣乎
　　不事斗筲役
　　东汉郭泰字林宗世贫贱母令给事县庭林宗曰丈夫安从斗筲之役遂就屈宗彦学
　　不作章句儒
　　唐李靖常曰大丈夫遭遇要以功名取富贵何至作章句儒耶
　　横行天下
　　北齐高昻字敖曹幼时便有壮气胆力过人龙唇豹颈姿体雄异父为求严师令加捶挞昻不遵师训专事驰骋每言男子当横行天下自取富贵谁能端坐读书作老博士耶其父以其昻藏敖曹故以名字之
　　长驱中原
　　五代韩熈载北海将家子也初与李糓相善明宗时熈载南奔吴糓送至正阳酒酣临诀熈载谓糓曰江左用吾为相当长驱以定中原糓曰中国用吾为相取江南如探中物尔及周征淮南命糓为将以取淮南而熈载不能有所为也又南唐遗事韩熈载举进士投书李晟曰钓大鳌者不投取鱼之饵断长鲸者焉用割鸡之刀又云腰有劒而袖有槌口有舌而手有笔
　　赵来诵诗
　　隋赵来诵诗至击鼓其镗踊跃用兵舍书叹曰大丈夫安能区区事笔砚乎后为名将
　　维翰作赋
　　五代晋桑维翰字国侨初举进士主司恶其姓桑与丧同有劝其改业者维翰着日出扶桑赋以见志
　　不从嫁殇
　　邴原字根矩尝为曹操掾操幼子苍舒卒伤惜之甚因原有女早亡操欲求为苍舒合葬原辞曰嫁殇非礼也原之所以自容于明公与明公之所以待原者以其能守训典也若听公命是凡庸耳明公焉以为哉操乃止
　　不肯改姓
　　唐宪宗时京兆尹李銮欲以女妻戎昱令其改姓戎作诗曰山上青松陌上尘云泥岂合得相亲世路尽嫌良马痩君家亦讶卧龙贫千金未必能移姓一诺从来许杀身莫道书生无感激寸心还是报恩人
　　齧臂而盟
　　卫吴起出郭门与母诀齧臂而盟曰起不为卿相不复入卫门也后果如言
　　扪虱而谭
　　秦王猛倜傥有大志不屑细务闻桓温入关被褐诣谒扪虱而谭当世之务旁若无人
　　不须胡奴米
　　晋世说王修龄尝在东山甚贫乏陶胡奴为乌程令以一船米遗之却不肯取直答云王修龄若饥自当就谢仁祖索食不须陶胡奴米注云胡奴范小字侃第十子
　　不着赵家衣
　　宋陈师道字无巳号后山与赵挺之邢和叔皆郭大夫婿陈在馆职当侍祀郊丘时隆冬非重裘不能御寒气无已止有其一其内子从挺之家假以衣之无已诘所从来内子以实告无已曰汝岂不知我不着渠家衣耶却之旣而遂以冻病死按郭大夫名槩
　　仕必宰相
　　见王府官
　　仕必状元
　　吕正少与温仲舒读书于洛阳龙门誓不作状元不仕
　　不对策议
　　宋尹焞字彦明河南人绍圣初尝应举策有诛元祐诸臣议焞遂不对而出聚徒洛中非吊丧问疾不出至钦宗时赐号和靖先生
　　不冀推挽
　　宋李倕字舜工明道中知绛州还朝李康伯谒之因谓曰诸公欲用舜工知制诰但宰相未曽相识盍一徃见之倕曰我若谒丁崖州则干兴初巳为翰林学士矣今已老大焉能随羣逐队趋炎附热防人眉睫以冀推挽乎
　　业师
　　学记凡学之道严师为难师严然后道尊道尊然后民知敬学又曰善学者师逸而功倍又从而庸之不善学者师勤而功半又从而怨之
　　博古知今
　　家语孔子吾闻老耼博古知今通礼乐之原明道德之归则吾师也吾将徃矣
　　长善救失
　　学记学者有四失教者必知之人之学也或失则多或失则寡或失则易或失则止此四者心之莫同也知其心然后能救其失也教也者长善而救其失者也
　　记问师
　　学记记问之学不足以为人师必也其听语乎
　　章句师
　　栁宗元答严厚兴曰马融郑章句师耳
　　叩钟
　　学记善待问者如撞钟叩之以小者则小鸣叩之以大者则大鸣
　　鸣鼓
　　东汉董春字纪阳余姚人少好学师事侍中祭酒王君仲授古文尚书后诣京房授易究极圣防条列科义后迁师立精舎逺方门徒来学者常数百人诸生升讲堂鸣鼓三通堂下横经捧手请问者百人
　　苏张从学
　　鬼谷子姓王名誗晋平公时人苏秦张仪从之学授捭阖之术十二章转丸祛箧二章二子乃复徃见具言所受于师者行之少有口吻之验未有倾河填海移山之力先生曰吾为子陈言至道于是二子斋戒择日而徃先生乃正席而坐严顔而言告二子以全身之道
　　房杜受书
　　隋王通字仲淹諡文中讲道河汾着六经北面受学者皆当时伟人如窦威贾琼姚义受礼温彦博杜如晦陈叔达受乐杜淹房乔魏征受书李靖薛方裴晞王珪受诗叔恬受经董常仇璋薛收程元备闻六经之义文中子之子福畤杂録云先君门人布在廊庙即窦贾等
　　间三席
　　曲礼若非饮食之客则布席席间函丈注云非饮食之客则是讲说之客也函容也言左右席间容一丈之地也郑曰大司成论说在东序凡侍坐于大司成者远近间三席可以问也
　　立四科
　　汉许商从周堪受尚书着五行论号其门人林子髙为德行吴章为言语王吉为政事齐幼卿为文学如孔门四科
　　立乡
　　见乡里
　　成市
　　华岳记华岳西北谷有槐市杨震讲学授徒成市其处多槐故号焉
　　四术
　　孙卿子曰师术有四而博习不与焉尊严而惮可以为师耆艾而信可以为师诵说而不凌犯可以为师知微而论可以为师
　　三余
　　见冬
　　表仪
　　韩诗外传智如泉源可以为表仪者人师也智可以砥行可以为辅弼者人友也据法守职而不敢为非者人吏也当前快意一呼再喏者人也故上主以师为佐危亡之主以为佐
　　模范
　　扬子云务学不如求师师者人之模范也模不模范不范为不少矣
　　八岁为师
　　荘子逸篇蒲衣八岁为舜师史记项槖七岁为孔子师
　　十五为师
　　贾琼曰夫子十五岁为人师陈留王孝逸先达之傲者也然亦白首北面岂以年乎夫子指文中子也
　　大作讲舍
　　汉何休任城樊人质朴呐口而雅有心思精研六经世儒无及者尝作公羊墨守左氏膏肓谷梁废疾除北新城长大作讲舎聚生徒数百朝夕自徃劝讲儒化大行
　　广招学徒
　　晋虞溥字允源笃志坟典大修庠序广招学徒谓学之染人甚于丹青
　　飞鳣
　　东汉杨震尝客于湖有鹳雀衔三鳣鱼飞入讲堂前都讲取鱼进曰蛇鳣者卿大夫服之象也数三者法三台也先生自此升矣
　　庖蛙
　　黄山谷戯答史应之诗岁晚亦无鸡可割庖蛙煎鳝荐香醪以应之常授馆于人为童子师故云前辈有诗曰来朝为送先生饭一夜沿溪捉鳝鱼
　　下帷
　　史记汉董仲舒广川人治春秋孝景时为博士下帷讲诵弟子莫见其面三年不观于舎园
　　施帐
　　东汉马融字文长扶风人教授诸生常有千数坐髙堂施绛纱帐前授生徒后列女乐融才髙博学为世通儒涿郡卢植北海郑皆其徒也
　　进粥致诃
　　东汉郭林宗尝止于陈童子魏德公知其有异行求近其房供给洒扫林宗体不佳夜中命作粥林宗一啜怒而诃之曰髙明为长者作粥使沙不可食以杯掷地德公进粥三进三诃德公无变容林宗曰始见子之面今乃知子之心遂友善之一说童子魏照求入事郭泰供给洒扫泰曰当精义讲习何来相近照曰经师易获人师难遭欲以素丝之质附近朱蓝照与德公不知是一人否又后汉左原为郡学生犯法为诸生见斥郭林宗遇之于路乃设酒殽以慰之人讥林宗不絶恶人林宗曰人而不仁絶之已甚乱也原后结客欲报诸生值林宗在学愧负前贤遂罢去
　　担饭送役
　　晋王裒字伟元城阳人门生为安丘县所役求裒书嘱令裒曰卿学不足以庇身吾德薄不足以防卿且吾不执笔四十年矣乃步担干饭儿负盐豉草屩送所役生到县门徒从者千余人安丘令以为诣已出迎之裒乃下道至土牛旁磬折云门生为县所役故来送别因执手涕泣而去令即放之
　　吐授文石
　　西京杂记五鹿充宗授学于成子成子少时尝有人授以文石大如燕卵成子吞之遂为通儒后成子病吐出文石以授充宗又为名学
　　令筭浑天
　　世说郑在马融门下三年不得相见唯令弟子传授而已尝筭浑天不合诸弟莫能解或言能者融召令算一转便决众咸骇服及辞归融谓门人曰郑生今去吾道东矣
　　劝罚有科
　　魏常爽置馆于温水之右门徒七百余人立训甚严有劝罚之科弟子事之若严君魏之儒风始振
　　指授有法
　　唐栁宗元徙栁州刺史南方为进士者千数皆数千里从宗元逰凡经指授者为文辞皆有法
　　文公师说
　　栁宗元答韦中立书今之世不闻有师有輙哗笑之以为狂人独韩愈不顾流俗犯笑侮收召后学作师说因抗顔而为师世果羣怪聚骂指目牵引而増与为言辞愈以是得狂名居长安炊不暇熟又挈挈而东如是者数矣仆徃闻庸蜀之南恒雨少日出则犬吠予以为过言前六七年仆南来大雪逾岭被南越中数州数州之犬皆苍黄吠噬狂走者累日至无雪乃已然后信前所说者今韩愈旣自以为蜀之日而吾子又欲使吾为越之雪不以病乎
　　表微师谱
　　唐韦表微以学者薄师道不如声乐贱工能尊其师乃着九经师授谱以诋其违
　　山斗
　　宋景文賛唐兴韩愈以六经之文为诸儒倡学者仰之如泰山北斗云
　　栋梁
