<!-- { "loadSidebar": true } -->
　　湘山野録宋李侍读仲容善饮号李万囬真宗饮量无敌饮则召公一夕上命巨觥饮公公曰告官家免巨觥上问何故谓天子为官家仲容举蒋济万机论曰五帝官天下三王家天下兼三五之德故曰官家上大喜曰所谓君臣千载遇李对曰忠孝一生心
　　臣称君
　　臣称君在唐虞曰帝如尚书帝念哉之类是也在三代曰王如天乃锡王勇智之类是也
　　君称臣
　　君称臣在唐虞三代皆曰汝某如汝羲暨和格汝舜格汝禹之类是也秦汉以下皆曰卿如卿皆安在之类是也或曰某官如丞相不来丞相辄来之类是也
　　君臣通称
　　唐虞三代君臣皆通称曰朕如尧曰朕在位七十载舜曰朕宅帝位禹曰朕德罔克臯陶曰朕言惠汤曰罪在朕躬伊尹曰惟朕以怿武王曰惟朕文考成王曰惟朕小子之类是也又或称台或称予秦汉而下惟君独称朕臣称臣某其称诸人与人称之者唐虞亦曰帝三代亦曰王秦汉以下曰皇帝曰天子曰圣上曰主上
　　尊卑通用
　　唐赵璘之因话録古者三公称阁而郡守比古诸侯亦有阁故有阁下之称前辈与大官书多呼执事与足下刘子与宰相书曰足下韩退之与仆射书曰执事即其例也惟执事则指左右之人尊卑皆可通用又自卑达尊例云座前尤非也阁下降殿下一等座前降几前一等岂可例用哉
　　小童
　　论语邦君之妻君称之曰夫人夫人自称曰小童
　　老妇
　　礼曲礼公侯有夫人有世妇有妻有妾夫人自称于天子曰老妇世妇以下自称曰婢子
　　先生
　　呉韦昭辨名古者称师曰先生
　　小子
　　王爽尝与防稽王道子饮道子醉呼爽为小子爽曰亡祖长史与简文皇帝为布衣交亡姑亡姊伉俪二宫何小子之有又曲礼天子未除防曰予小子君大夫之子不敢自称曰余小子大夫士之子不敢自称曰嗣子某不敢与世子同名
　　陈人
　　庄子曰人而无道是谓之陈人注云陈谓腐烂无用之人也
　　贱子
　　东汉楼防传成都侯王商子邑为大司空贵重商故人皆敬事邑唯防自安如旧节邑父事之不敢有阙时请召宾客邑居樽下称贱子上夀坐者百数皆离席伏防独东向上坐字谓邑曰公子贵如何又杜甫赠韦左丞诗丈人试静听贱子请具陈
　　上书称走
　　汉司马迁上任少卿书自称太史公牛马走
　　答书称仆
　　六帖宋刘凝之隠居南郡临川王义庆镇江陵遣使存问凝之答书曰顿首称仆不为百姓礼人或讥之凝之曰未闻巢许称臣于尧舜时戴颙与衡阳王义季书亦称仆
　　孙称祖
　　汉侯霸子孙称其祖父曰家公潘尼称其祖曰家祖陈思王称其父曰家父母曰家母
　　妇称夫
　　晋王安丰妇卿安丰安丰曰妇人卿壻礼不为恭后勿如之妇曰亲卿爱卿故卿卿我不卿卿谁复卿卿
　　郑公
　　国相马融深敬郑令髙宻县为特立一乡曰郑君好学实懐明德昔太史司马公廷尉于公谒者仆射邓公又四皓中有东园公夏黄公潜光隠耀世嘉其髙皆悉称公然则公者仁德之正号不必三事大夫也今郑君乡宜曰郑公乡
　　顔公
　　宋顔延之传何偃路中遥呼延之曰顔公延之以其轻脱答曰身非三公又非田舍之公又非君家阿公何以见呼为公偃慙而退偃尚之子也
　　曲江公
　　唐张九龄开元以后天下称曰曲江公而不名
　　赞皇公
　　唐宰相李德裕天下士皆归重之不敢有所斥特称赞皇公
　　天子呼辈行
　　唐陆贽入翰林年尚少以才得幸天子以辈行呼为陆九
　　阍吏请官称
　　后山诗话吕某公归老于洛尝游龙门还阍者执笔请官称公题以诗曰思山乗兴看山回乌帽纶巾入帝台阍吏不须询姓字也曽三到鳯皇台
　　衍竒庾敳
　　庾敳字子嵩王衍不与敳交而敳卿之不置衍曰君不得为尔敳曰卿自君我我自卿卿我自用我家法卿自用卿家法衍甚竒之
　　湜轻嘉贞
　　隋唐嘉话崔湜为中书令张嘉贞为舍人湜轻之常称为张底后见嘉贞议事皆出人右湜惊曰张底乃我辈一般人此终是其坐处
　　张五
　　北齐张稷为豫章王嶷主簿与刘绘俱见礼接未尝呼名呼为刘四张五
　　郑五
　　唐郑綮好诙谐世号歇后郑五
　　刘二
　　北齐刘逖为开府叅军文宣崩文士并作挽歌使杨愔择之员外郎卢思道用八首刘逖用二首中书侍郎戏逖曰卢八问讯刘二逖衔之后李愔献赋逖摘其文奏曰诽谤先朝武成怒大加鞭朴逖喜复前憾曰何如呼刘二时
　　苏二
　　志林东城解防赴杭州黄山谷避暑城西李氏园题两诗于壁其一章云荷舞竹风宜永日氷壶凉簟不能囘题诗未有惊人句防唤谪僊苏二来秦少防言于东坡曰以先生为苏二太似相薄
　　黄九
　　志林山谷有茶诗押膓字韵和者以数四山谷最后诗云曲几团蒲听煮汤煎成车声绕羊膓东坡见之云黄九恁地怎得不穷故晁无咎复和云车声出鼎细九盘如此佳句谁能识
　　欧九
　　宋刘原父尝谓所亲曰好个欧九可惜不甚读书耳欧九谓永叔也
　　梦感
　　周礼春官占梦掌其嵗时观天地之防辨隂阳之气以日月星辰占六梦之吉凶一曰正梦二曰噩梦三曰思梦四曰寤梦五曰喜梦六曰惧梦季冬聘王梦献吉梦于王王拜而受之乃舍萌于四方以赠恶梦梦人执弩
　　世説黄帝梦大风吹天下之尘垢皆去又梦人执千钧之弩驱羊数万羣帝寤而叹曰风为号令执政者垢去土解清治者天下岂有姓风名后者哉夫千钧之弩是异力能逺者也驱羊万羣是能善牧者也天下岂有姓力名牧者哉于是依二梦之占而求之得风后于海隅登以为相得力牧于大泽进以为将
　　梦人负鼎
　　世説汤思贤梦有人负鼎执俎对己而笑寤而占曰鼎为和味俎为裁割天下岂有人为吾宰者哉
　　梦游华胥
　　列子曰黄帝忧天下之不治退而闲居大庭之馆斋心服形三月不亲政事昼寝而梦游于华胥氏之国其国无帅长其民无嗜欲不知乐生不知恶死故无天殇不知亲己不知疎物故无爱憎不知背逆不知向顺故无利害
　　梦游钧天
　　史赵简子疾五日不知人及寤语大夫曰我梦之帝所游于钧天广乐九奏万舞不类三代之乐其声动人也唐贺知章天寳初病梦游帝居数夕寤乃请为道士还乡
　　梦得傅説
　　见丞相
　　梦得元
　　唐宗开元二十九年梦元皇帝云吾像在京城西南百余里遣使求得之于盩厔迎置兴庆宫按元老子也宗惑方士之言以老子为祖故感而见梦
　　梦得竪牛
　　见天
　　梦立灵公
　　左昭七年衞襄公夫人姜氏无子嬖人婤姶生孟絷孔成子梦康叔谓己立元余使覊之孙圉与史茍相之史朝亦梦康叔谓己余将命而子茍与孔烝鉏曽孙圉相元史朝见孔成子告之梦梦协韩宣子为政聘于诸侯之嵗婤姶生子名之曰元孟絷之足不良弱行孔成子以周易筮之曰元尚享衞国主其社稷故立灵公注云婤姶生子谓襄公之嬖人婤姶又生子名之曰元也元乃孟絷之弟孔成子即烝鉏也
　　梦熊罴
　　诗小雅吉梦维何维熊维罴男子之祥维虺维蛇女子之祥
　　梦蝴蝶
　　庄子曰昔者庄周梦为蝴蝶栩栩然蝴蝶也自喻适志与不知周也俄然觉则蘧然周也不知周之梦为蝴蝶与蝴蝶之梦为周与则必有分矣此之谓物化
　　黄熊入寝
　　左昭七年郑子产聘于晋晋侯有疾韩宣子逆客私焉曰寡君寝疾于今三月矣并走群望有加而无瘳今梦黄熊入于寝门其何厉鬼也对曰以君之明子为大政其何厉鬼之有昔尧殛鲧于羽山其神化为黄熊以入于羽渊实为夏郊三代祀之晋为盟主其或者未之祀也乎韩子祀夏郊晋侯有间赐子产莒之二方鼎
　　白虎啮骖
　　史记秦二世梦白虎啮骖卜者曰泾水为祟乃沉马祭之
　　梦神
　　庄子曰宋元君夜半而梦人被发闚阿门曰予自宰路之渊予为清江使河伯之所渔者余且得予元君觉使人占之曰此神也君召余且问曰渔何得对曰得白其圆五尺君曰献若之至君再欲杀之再欲活之心疑卜之曰杀以卜吉乃刳七十二鑚而无遗防仲尼曰神能见梦于宋元君而不能避余且之网知能七十二鑚而无遗防不能避刳膓之患如是则知有所困神有所不及也
　　梦刍狗
　　魏文帝以周宣为中郎属太史尝问宣曰吾夜梦刍狗其占何也宣曰君得美食耳有顷出行果遇丰膳后又问曰昨夜复梦刍狗何也宣曰君堕车折脚宜戒之果如宣言后又问昨夜复梦刍狗何也宣曰君家失火当善护之俄遂火起文帝谓曰前后三时皆不梦也试君耳何以皆验宣曰此神灵动君使言与真梦无异又问宣曰三梦刍狗而其占不同何也宣曰刍狗者祭神之物故君始梦当得饮食祭祀既讫则刍狗为车所铄故中梦当堕车折脚车铄之后必载为樵故后梦忧失火也按刍狗结草为狗以解厌也祭时所用
　　梦得邓通
　　汉邓通蜀郡南安人也以櫂船为黄头郎文帝尝梦欲上天不能有一黄头郎推上天顾见其衣尻带后穿觉而之渐台以梦中隂自求推者郎见邓通其衣后穿即梦中所见也召问其姓名姓邓名通文帝甚悦尊幸之通亦愿谨不好外交虽赐洗沐不欲出于是帝赏赐通以千万数官至上大夫
　　梦别魏征
　　唐魏徴疾太宗梦与征别既寤流涕是夕征卒故白居易撰御制碑文云昔髙宗得良弼于梦中朕失贤臣于觉后
　　梦乗赤龙
　　东观汉记光武召冯异曰我昨夜梦乗赤龙上天及觉心中惊悸异因下席拜贺曰此天命发于精神也遂与诸将定议上尊号又江南李景者昪之长子也昪爱其第三子达故未定储贰昪尝昼寝梦有黄龙绕寝殿柱既寤使人视之乃见景抱楹而立意遂定
　　梦洗白马
　　酉阳杂俎威逺军小将梅伯成善占梦近有优人李伯伶游泾州乞米百斛及归令其弟往取之过期不至昼夜梦洗白马访伯成占之伯成停思曰凡人好反语洗白马防白米也君所忧或有风水之虞乎数日弟至果言渭河中覆舟一粒无余
　　木人被甲
　　汉武帝梦木人被甲而巫蛊起
　　道士授枕
　　唐沈既济枕中记开元七年道士吕翁者得神僊术行邯郸道中息邸舍隠囊而坐俄见少年卢生衣短褐乗青驹亦止邸中与翁言笑卢生顾其衣装弊防乃叹曰大丈夫生世不谐困如是也翁曰子谈谐方适而叹其困何也生曰吾尝志于学自惟青紫可拾今已过壮犹勤亩非困而何言讫而目昏思寐时主人方蒸黄粱翁乃探嚢中枕以授之曰子枕吾枕当令子荣适如志其枕青磁而窍其两端生乃举身而入遂至其家未防登第出将入相五十年夀逾八十以病薨卢生欠伸而寤见其身方偃于邸舍吕翁坐其傍主人蒸黄粱尚未热生蹶然而兴曰岂其梦寐也耶翁谓生曰人世之适亦如是矣生怃然良乆谢曰夫宠辱之道穷达之运得丧之理死生之情尽知之矣此先生所以窒吾欲也敢不受教
　　梦渉水火
　　列子曰隂气壮则梦渉大水而恐惧阳气壮则梦渉大火而燔灼隂阳俱壮则梦生杀
　　梦登柱础
　　北齐阳休之梦登大冢见一铜柱刻为莲花形休之登柱础以手捉柱曰柱转三匝吾当至三公柱遂转三匝后果验
　　当得三公
　　魏杨元稹能解梦广阳王元渊梦着衮衣倚槐树问元稹元稹言当得三公退谓人曰死后得三公耳槐字本傍鬼果为尔朱荣所杀赠司徒
　　当起二子
