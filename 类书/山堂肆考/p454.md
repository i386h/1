<!-- { "loadSidebar": true } -->
　　礼玉藻进机进羞工乃升歌注云沐而饮酒曰机羞则笾豆之实也工乃升堂以琴瑟而歌焉既充之以和平之味又感之以和平之音此皆为新沐气虚致其养也机或作禨祥也
　　枸醤
　　汉书音义枸似谷树叶如桑叶用叶作醤蜀人以为珍味一云枸縁木而生非树也实似王长二三寸味辛似姜用实作醤
　　柘浆
　　礼乐志泰尊柘浆析朝酲注云柘浆取其汁以为饮也酲病酒也析解也
　　楚酪
　　酪乳浆也楚人善为之
　　吴羮
　　吴人工于作羮也
　　石髓
　　唐诗御羮和石髓香饭进胡麻
　　溪毛
　　左隠三年茍有明信涧溪沼沚之毛苹蘩蕴藻之菜潢汚行潦之水可荐于鬼神可羞于王公注云毛华也潢汚停水也行潦流水也
　　授粲
　　诗郑风还予授子之粲子注云粲粟之精凿者
　　泼醅
　　李白诗恰似蒲桃初泼醅泼或作酦泼醅开酒也
　　鲑菜
　　晋人以鱼为鲑菜梁受家贫愧无鲑菜以待君子又杜诗虾菜忘归范蠡船是又以虾为菜也
　　鱼飱
　　韵府晋灵公使勇士杀赵盾窥其戸盾方食只鱼飱勇士曰重卿而食鱼飱俭也吾不忍杀
　　啄腐
　　文选啄腐共呑腥谓酒肉之人也
　　击鲜
　　鲜新杀之肉
　　馔玉
　　唐诗钟鼓馔玉不足贵
　　折琼
　　楚辞折琼枝以为羞羞脯也文选屑瑶蕋以为粮防白水以为浆瑶蕋美玉也白水出昆仑西
　　雕蚶镂蛤
　　内典言饮食之侈曰炰凤烹龙雕蚶镂蛤
　　胹鼈炰羔
　　楚辞招魂胹鼈炰羔有柘浆胹熟烂也炰烧也
　　四食
　　白虎通天子日四食平日食太阳之始昼食太隂之始晡食少阳之始暮食少隂之始又有四膳孟春食麦与羊孟夏食菽与鸡孟秋食麻与犬孟冬食黍与彘
　　三浆
　　唐宴进士有三勒浆谓诃梨勒庵摩勒乌榄勒也又御食有六膳三浆唐诗仙人六膳调神鼎玉女三浆捧帝壶
　　凝醳
　　初学记凝醳醇酎皆美酒也
　　芗萁
　　曲礼祭宗庙之礼黍曰芗合粱曰芗萁黍熟则黏聚不散其气又香故曰芗合粱谷之强者其茎叶亦香故曰芗萁
　　琬液琼蘓
　　王母荐周穆王以琬液清觞又南岳夫人饮王子乔以琼蘓緑酒
　　露鸡蠵
　　露栖之鸡最肥乃烹之羮无菜曰蠵大也以为羮也
　　饤饾
　　韩南山诗或如临食桉肴核纷饤饾
　　餴饎
　　大雅可以餴饎餴烝米一熟而以水沃之可以再烝也饎酒食也或曰熟食
　　洗腆
　　周书厥父母庆自洗腆致用酒注云洗以致其洁腆以致其厚也
　　饘
　　礼内则妇事舅姑饘酒醴芼羮菽麦蕡稻黍粱秫惟所欲饘厚粥酏薄粥芼羮以菜杂肉为羮也蕡大麻子
　　红粱醖
　　见宫室鸡台
　　氷丸
　　氷丸飞雪散皆郤暑之妙药也
　　飞缕
　　唐诗豉化莼丝熟刀鸣鲙缕飞
　　炊雕
　　古诗炊雕留上客贯酒逐神仙雕雕胡米也可作饭
　　黄羊饭
　　杜诗黄羊饭不羶
　　红虬脯
　　唐主赐同昌公主红虬脯贮盘中健如蛇
　　餪女
　　邵氏闻见録宋景文公纳子妇其父馈食物书云以食物暖女公曰暖字错用从食从而从大其子退检字书博雅中餪字注云女嫁三日饷食为餪女
　　浮君
　　见燕享
　　四簋
　　诗秦风于我乎每食四簋此诗言人君待贤礼食之盛也簠簋解见前器用
　　百觚
　　见酒上
　　辨鱻薧
　　周礼冬官人辨鱼物为鱻薧以共王膳羞生肉曰鱻干肉曰薧
　　行羔豚
　　周礼天官庖人凡用禽兽春行羔豚膳膏香夏行腒鱐膳膏臊秋行犊麛膳膏腥冬行鱻羽膳膏羶行用也膳治也羔豚羊豕之小者方春而肥故治以膏香乃牛脂也腒干雉鱐干鱼夏物易腐故治以膏臊乃犬脂也犊麛牛鹿之小者至秋而肥故治以膏腥乃鸡脂也鱻羽飞潜之物至冬而肥故治以膏羶乃羊脂也
　　珍寳
　　百朋
　　诗小雅既见君子锡我百朋古者货贝五贝为朋
　　双琥
　　左昭三十二年昭公疾赐子家子双琥一环一璧轻服受之不敢逆君命也按子家即懿伯也双琥玉器一双也
　　八材
　　周礼百工饬化八材谓珠象玉石木金革羽也
　　六器
　　周礼以苍璧礼天黄琮礼地青圭礼东方赤璋礼南方白琥礼西方璜礼北方
　　九华
　　汉髙祖斩蛇剑上有七彩珠九华玉
　　一防
　　双玉为一防
　　悬黎
　　周有砥砨宋有结緑梁有悬黎楚有和璞此四寳者天下之名器也
　　垂棘
　　晋璧名
　　夜光
　　夜光璧名
　　鼂采
　　美玉每旦有白虹之气光采上升故曰鼂采
　　瑊玏
　　琳瑉瑊玏碔砆皆石之似文玉者
　　砇防
　　砇防与玫珉同石之似玉者
　　碧髓
　　空青出峨眉之阻雌黄出嶓冡之隂丹石发王屋之岫碧髓挺青蛉之岑
　　蓝瑛
　　蓝田玉也
　　三珪
　　楚昭王延屠羊说以三珪之位三珪之位谓公侯伯也
　　五瑞
　　五等诸侯所执玉也
　　金牛
　　瑞器也王者土地辟则金牛至
　　玉马
　　亦瑞器也王者清明笃贤则玉马至
　　珠泉
　　舜投珠于五湖之泉
　　寳路
　　管子曰山海者财货之寳路又文选窥东山之府则瓌寳溢目言吴之东山多寳玉如府库也
　　琼蕋
　　玉英也文选屑琼蕊以朝飱
　　玉膏
　　玉膏玉之脂膏也
　　昭华
　　尧赐舜以昭华之玉
　　延喜
　　禹授啓以延喜之玉
　　青荧
　　玉石光明貌
　　白选
　　货贝名又平凖书作白撰
　　璘防
　　寳物之文采也文选璧马犀之璘防
　　滵溢
　　玉之脂膏流溢也
　　明珰
　　耳珠也刘熈释名穿耳施珠曰珰
　　浮磬
　　石可作磬者文选鸣石列于阳渚浮磬肆乎隂濵
　　玓瓅
　　珠之光明貌
　　铮鎗
　　玉声也
　　玫瑰
　　火齐珠也瑰与璝同
　　珠玑
　　玑谓珠之不圎者
　　江厯
　　珠名
　　沙镜
　　产水中似云母文选星离沙镜
　　文甲
　　即玳瑁也
　　神胎
　　珠也
　　珊瑚枝
　　韵府忽惊明月钓钩出珊瑚枝
　　火树
　　汉积翠楼有珊瑚夜有光号烽火树
　　玉瑱
　　瑱所以压祀神人之席也以玉为之
　　琼芳
　　草枝也可贵如玉巫所持以舞者楚辞云盍将把兮琼芳









　　山堂肆考卷二百三十五
　　钦定四库全书
　　山堂肆考卷二百三十六　　明　彭大翼　撰补遗
　　花木
　　茗柯
　　晋简文帝曰刘尹茗柯有实理注云如茗之枝柯虽小中有实理非外博而中虚也
　　蓬艳
　　宋时謡云臻蓬蓬外头花艳里头空又李白诗注蓬花如毬风起则转
　　苍官
　　樊宗师园记栢曰苍官
　　青士
　　樊园记竹曰青士
　　裛叶
　　文选总茎裛叶总丛裛叠也
　　夸条
　　木枝张布也
　　虎杖
　　蒤也似红草有细刺可以染赤
　　龙刍
　　周穆王东海养马处有草名龙刍
　　草带
　　言草长若带也唐诗草带消寒翠
　　薜帷
　　言薜荔之生若帷帐也唐诗云霞生薜帷
　　霜杰
　　霜下杰菊也一曰松
　　雨师
　　柽木也尔雅天将雨柽木起其气应之故名雨师
　　人栁
　　诗话汉苑中有栁状如人号人栁一日三眠三起
　　帝梧
　　唐诗薰风绕帝梧又云岩枝落帝桑韵府顿丘帝竹一节可为船
　　麻母
　　麻也
　　藈菇
　　瓠也一名王
　　北胜
　　见花
　　南荣
　　南方冬温草木常茂故南方草木谓之南荣又草名离南生江南高一丈许
　　人麦
　　六朝文既人麦之方登
　　女萝
　　女萝即松萝一名兎丝一名唐防又小桑曰女桑
　　稊米
　　稊米小米也荘子不似稊米之在太仓
　　稆米
　　禾不因播种而自生曰稆稆与旅同汉光武纪野谷旅生又草名稆葵唐诗几日相离别门前生稆葵
　　雀麦
　　即燕麦也刘禹锡游都诗序日惟兎葵燕麦动揺春风耳
　　鹿
　　今鹿豆也
　　防梓
　　楸类江东多有之
　　牛芸
　　草名一名黄华
　　胜友
　　晋僧法潜隠剡山或问胜友为谁乃指松曰此苍顔叟也
　　圣僧
　　扬州人呼杨梅为圣僧
　　陵舄
　　车前草也
　　石衣
　　水苔也一名石发
　　林樾
　　树隂也雨树交隂曰樾又树叶曰林衣唐诗林衣扫地轻
　　山茵
　　唐人词薜引山茵荷拍水盖
　　日及
　　槿花朝荣夕瘁一名日及又博物志君子国薰草朝生花
　　天苏
　　白术一名天苏
　　饮木
　　吴都赋穷陆饮木注云穷陆朱崖也无水泉有大木斩之饮其汁故云
　　栖苴
　　水中浮草栖于木上言枯槁也
　　奥草
　　周语民无县耜野无奥草言田皆垦辟而无深奥之草也
　　嘉蔬
　　曲礼祭宗庙之礼稻曰嘉蔬
　　地髓
　　本草地黄名地髓
　　堑花
　　初学记堑花仍吐叶
　　瘣木陈枚
　　木病尫伛瘿肿而无枝叶曰瘣木今人喻施恩于衰朽者曰流甘露于瘣木扇惠风于陈枚凡木枝曰条榦曰枚
　　曾枝剡棘
　　楚辞曾枝剡棘
　　蘮蒘
　　草似芹可食一名窃衣子大如麦有毛
　　薡蕫
　　草似蒲而细
　　来牟
　　来小麦牟大麦周颂思文贻我来牟
　　条枚
　　诗周南伐其条枚又伐其条肄斩而复生曰肄条枚解见上
　　槎蘖
　　斜斫木曰槎髠斩之曰蘖国语山不槎蘖泽不伐夭鱼禁鲲鲕兽长麑防鸟翼鷇卵虫舎蚳蝝
　　菉葹
　　楚辞薋菉葹以盈室注云三物皆恶草以比谗佞满室也满室谓满朝薋蒺防也有角能刺人菉菉蓐也葹卷葹草也拔心不死
　　田穉
　　防禾也小雅大田彼有不获穉
　　江蓠
　　香草名又药草名溪荪
　　五叶
　　五叶草生江东五叶共丛一茎
　　百茎
　　草名此草至百年一本生百茎又杜预云江淮之间一茅三脊此灵物也王者封禅必须三脊茅以为借艺文寳灵茅之三脊
　　西山草
　　古诗岂若西山草琅竹与丹禾
　　北里禾
　　初学记北里之禾天下以为盛也
　　聚藻
　　藻有二种一种如鸡苏一种如蓬蒿谓之聚藻
　　悬匏
　　匏蔓生实皆下垂故曰悬匏
　　含星漏月
　　松树有含星漏月之奇
　　委露辞风
　　古诗归花先委露别叶早辞风
　　绣壑绮峦
　　杨梅红紫之色妆防峦壑之间如绣绮也
　　虬蟠鳞接
　　文选轮菌虬蟠挿防鳞接注云轮菌屈曲貎言木形屈曲如虬之蟠也挿防重叠貎言花叶重叠如鳞之相次接也
　　官渡栁
　　曹操与袁绍战于官渡时乃植栁于此
　　倡园花
　　杨栁花也古诗不悟倡园花还同大岭雪
　　竹
　　竹声也
　　茶枪
　　茶有一枪两旗之号欧阳公茶诗枪旗几时緑
　　夭采
　　桃花也
　　香栾
　　橙子别名
　　簩
　　竹名
　　屠苏
