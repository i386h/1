<!-- { "loadSidebar": true } -->
　　辍耕録陈孚字刚中使交州有功授治中尝与吕徽之相遇于道治中时尚布衣防蹇驴行见徽之风神高逺问曰君得非吕徽之乎曰然徽之亦问君得非陈刚中乎遂握手若平生欢因共疏驴事徽之言一事治中答一事互至四十余事治中已竭徽之曰我尚忆得某出某书复三十余事治中深叹以为不能及
　　神防军本末
　　唐蒋乂字徳源博学彊记有史才唐贞元中为起居舍人帝尝登淩烟阁视左壁頽剥字多漫缺召乂问之对曰此圣厯中侍臣圗赞也口诵不失一字防诏问神防军建置本末又条防甚详宰相高郢郑珣瑜叹曰集贤有人哉明日诏兼判集贤院事
　　昆明池开创
　　见史官
　　器名服匿
　　齐竟陵王萧子良尝得古器小口方腹而底平可将七八升以问常侍陆澄陆曰此名服匿汉时单于以与苏武子良后详视器底有字彷佛可识如澄所言
　　物名腕钏
　　唐文宗一日问宰臣古诗云轻衫衬跳脱跳脱是何物宰臣未对上曰即今之腕钏也真诰言安妃有斵粟金跳脱是臂餙
　　渭桥浴女
　　见渭
　　卑耳俞儿
　　见溪
　　古冢世子
　　宋孝武时青州人尝发古冢有铭云青州世子东海女郎帝问学士鲍照徐爰苏寳生皆不能悉贾希镜对曰此是司马越女嫁茍晞儿检访果然按希镜平阳襄陵人祖弼之父匪之家传谱学齐高帝尝取希镜为骠骑叅军
　　两山傒嚢
　　见山
　　能言曲水
　　见上已
　　知为荣光
　　永明中天中忽有黄色照地众莫能解司徒法曹上金天颂王摛曰是非金天所谓荣光是也武帝大悦按摛东海剡人晋少傅雅之后尝为秣陵令
　　举坐击赏
　　王仆射俭尝使賔客事多者赏之探索多穷唯庐江何宪为胜乃赏以五色簟白团扇宪坐簟执扇意气甚得王摛后至仆射以所示摛语之曰卿能夺之不摛操笔便成事既奥僻辞亦华美举坐击赏仆射命左右抽宪簟摛手自掣取扇登车而去仆射笑曰所谓有大力者负之而趋
　　一座称服
　　南史崔慰祖字悦祖清河东武城人好学聚书至万卷与平原刘孝标皆以硕学被徴国子祭酒沈约吏部郎谢朓尝于吏部省中宾客俱集各问慰祖地理中所不悉十余事慰祖口吃无华辞而酬防精悉一座称朓叹曰假使班马复生何以过此
　　知为仙馆
　　见嵩山
　　知为帝丘
　　唐高宗麟徳二年冬十月车驾发东都至濮阳左相窦徳骑从上问濮阳为帝丘何也徳不能对许敬宗自后跃马而前曰昔颛顼居此故谓之帝丘上称善敬宗退谓人曰大臣不可以无学徳曰人各有能有不能吾不强对以所不知此吾所能也李勣曰敬宗多闻信美矣徳之言亦善也
　　出张骞记
　　江南徐知谔尝得画牛一轴昼则啮草栏外夜则归卧栏中知谔献后注煜煜持贡阙下太宗张后苑示羣臣俱无知者僧録賛宁曰南倭海水或减则滩碛微露倭人拾方诸蚌腊中有余泪数滴得之和色着物则昼隐而夜显沃焦山时或风挠飘击急有石落海岸得之滴水摩色染物则昼显而夜晦诸学士皆以为无稽宁曰见张骞海外异物记后杜镐检三馆书目果见于六朝旧本中载之
　　出元鳯撰
　　南史刘杳字士深平原人尝在任昉坐有人饷昉楉酒昉问刘曰酒有千日醉当是虚言刘曰桂阳程乡有千里酒饮之至家而醉亦其例也昉大惊曰吾自当遗忘实不忆此刘曰出杨元鳯所撰置郡事元鳯是魏代人此书仍载其赋云三重五品商溪摖里时即检杨记言皆不差
　　知故墉所在
　　梁太祖幸河北至内黄问李珽曰何谓外黄珽曰河南有外黄下黄故此名内黄太祖曰外黄下黄何在珽曰秦有都尉理外黄其故墉在今雍州下黄为高齐所废在今陈留太祖平生不爱儒者闻珽语大喜
　　知运道所经
　　宋金履祥以防樊之师日急进牵制捣虚之防因备叙海舶所经凡州郡聚落下至巨洋别﨩难易逺近歴歴可防宋不能用后朱瑄张清进海运之利其所经海道视履祥先所上书无异人始服其精确
　　背诵仪礼
　　宋张端公伯玉字公达范文正公客也名重当世有一士人颇强记自负饮酒少双求一朝士书牍为容持谒端公公命酒共酌三十许杯士人雄辩风生端公略不为动俄辞以醉端公笑曰量止此乎老夫当为君独引矣遂自数十举以手指其室中四柜书曰吾衰病不如昔所能记忆者独此耳君试自探一巻来吾为子诵之士人即柜中偶探得仪礼以白端公端公语士人君宜自举其首士人如其言端公琅然背诵士人始骇服再拜以为真竒人
　　连书道符
　　宋道士张伯雨号句曲外史初谒虞先生集先生不与言儒者事只问道家典故伯雨略相酬对或不能详复问伯雨能作防家符篆伯雨对不能先生曰集试书之以质是否连书七十二家伯雨叹服輙下拜曰真吾师也自是交欵甚密与先生书必称弟子
　　言列将行事
　　刘道原在洛阳与司马温公游万安山道旁有碑乃五代列将人所不称道者道原即能言其行事终始不遗温公归验之旧史信然
　　状皇后哀册
　　宋胡宿字武平奉勅撰温成皇后哀册当时受防以温成尝因禁卒窃发捍卫有功而秉笔者不能文其实公用西汉莽何罗触瑟冯媛当熊二事以状其意曰昔在禁闱谁何弛卫触瑟方惊当熊已厉覧者无不叹服
　　口授五防
　　唐王剧长寿中为鳯阁舍人寿春等五王出阁同日册有司具仪忘载册文百官在列方知阙礼勮召五吏在前执管口授一时都毕其辞灿然勮勃之兄也
　　立挥九制
　　宋刘敞字原父直舍人院一日追封皇子公主九人命原父草制原父方下直为之立马却坐一挥悉就各得一体
　　博通书传
　　东汉寒朗博通书传以尚书敎授子弟举孝亷科永平中为侍御史
　　博览书记
　　晋干寳博览书记以才器诏为著作郎
　　寡学
　　周原伯不説学闵子马曰学殖也不殖将落原氏其亡乎任末曰人不学者虽存乃行尸走肉耳韩文公曰人不通古今马牛而襟裾
　　不知樝梨
　　司马相如作赋不知卢橘之为枇杷郑注礼不知樝之非梨
　　不识杕杜
　　唐李林甫无学术时选人严逈判语有杕杜二字林甫不识谓侍郎韦陟曰此云杖杜何也陟俛首不敢言
　　名其先讳
　　国语范献子聘于鲁问具山敖山鲁人以乡对献子曰不其为具敖乎对曰先君献武之讳也献子归徧戒其所知曰人不可以不学吾适鲁而名其二讳为笑焉唯不学也人之有学也犹木之有枝叶也木有枝叶犹庇荫人而况君子之学乎注云献伯禽之曽孙微公之子献公具也武献公之庶子武公敖也
　　不知祖姓
　　宋孝宗时木应之为待问帝问之曰木姓起于何时罔知所对上曰端木本子贡之姓其后有木虚者岂去复姓之苗裔乎他日上谓洪迈曰木待问乃卿婿乎以明经擢高第而不知祖姓之所出卿宜劝之读书迈拜谢而出叹曰圣上万几广览如此为士者可不研博古今耶
　　误解蹲鸱
　　顔氏家训云蜀都赋注解蹲防芋也江南有一权贵误读本草乃以为羊字人有馈羊肉者答曰馈蹲鸱唐新语开元中冯先进入院校文选兼注释解蹲鸱云今之芋中即是着毛萝卜也院中学士向外说萧嵩闻之拊掌大笑
　　错冩弄麞
　　职林太常少卿姜度诞子李林甫手书庆之有曰闻有弄麞之喜客视之掩口
　　呼腊为猎
　　见户部侍郎
　　改根为银
　　唐韩昶退之子也性闇劣为集贤校理史传有金根车昶以为误悉改根字为银字
　　不识井星
　　见星
　　不识龙星
　　北齐源师摄祠部尝谓高阿那肱曰龙见当雩阿那肱惊曰何处龙见其色何如师曰龙星初见礼当雩祭非真龙也阿那肱怒曰汉儿多事强知星宿遂不祭
　　不识班固
　　唐张由古有吏才而无学术累歴台省尝于众中叹班固大才文章不入文选或曰两都赋燕山铭典引等并入文选何为言无由古曰此并班孟坚文章何关固事闻者揜口而笑又谓同官曰昨买得王僧孺集大有道理杜文范知其误应声曰文范亦买得张佛袍集胜于僧孺逺矣由古应之不觉
　　不知杜陵
　　宋乾道间林谦之为司业与正字彭仲举游天竺小饮论诗说到少陵妙处仲举微醉忽大呼曰杜少陵可杀有俗子在邻壁闻之遍告人曰林司业与彭正字在天竺寺谋杀人或问所谋杀者为谁曰杜少陵也不知是何处人闻者絶倒
　　终日不成一字
　　唐开元中李林甫领吏部尚书选事悉委侍郎宋遥苗晋卿时选人集者以万计宋苗以御史中丞张倚之子得幸于上擢其子奭为首安禄山言于上召入面试之奭手持纸终日不成一字时人谓之曳白于是三人皆坐贬
　　移时不道一字
　　玉壶清话党进不识一字朝廷遣防秋于高阳辞朝日进欲致词阁门曰太尉边臣不须如此进性强悍坚欲致词执笏前跪移时不能道一字忽仰瞻天表厉声曰朕闻上古其风朴略愿官家好将息仗卫掩口后左右问曰太尉何故念此两句进曰我常见措大爱掉书袋我亦掉两句要得官家知我读书
　　误解字义
　　唐李建勲罢相出镇豫章一日游西山田间茅舍有老叟敎村童公觞于其庐连食数梨宾僚有曰梨号五脏刀斧不可多食叟笑曰鹖冠子云五脏刀斧乃离别之离非梨也盖离别伤怀有若刀斧遂就架取小册振拂以呈丞相乃鹖冠子也
　　妄引书语
　　宋庆厯中河北大水仁宗忧形于色有走马承受使臣到阙上问河北水灾何如对曰怀山防陵又问百姓何如对曰如丧考妣上诏阁门令后武臣上殿并须直说不得文餙
　　假词庭筠
　　唐宣宗爱菩萨蛮词丞相令狐绹假手温庭筠密进之戒其勿泄而庭筠遽言于人且云中书堂上坐将军讥相国无学识也又李义山谓庭筠曰近得一联句云逺比赵公三十六年宰相未得偶句温曰何不云近同郭令二十四考中书庭筠才思艳发而士行玷缺缙绅薄之
　　错认曹霸
　　宋葛常之作韵语阳秋以三国呉人曹弗兴错认为曹霸
　　不通文字
　　五代安叔千状貌堂堂而不通文字谓之没字碑契丹犯京师叔千等迎之耶律徳光曰是安没字否当与汝一吃饭处又唐明宗时议置相孔循已荐郑珏又荐崔协而任圜欲用李琪他日议于唐主前圜曰协虽名家子识字甚少号没字碑臣既不学忝相位奈何更益以协为天下笑乎唐主欲用冯道圜拂衣出称疾不朝安重诲谓圜曰今方乏人协且备员可乎圜曰明公舍李琪而相崔协是弃苏合之丸取蛣蜣之转也
　　误引故事
　　宋张仲文撰白獭髓云宁庙朝高文虎知贡举以天子大采朝日为赋题而举人困厄于此皆怨叹后文虎作西湖放生池碑误引故事及上殿堕笏失仪两学斋舍裒金作防帐以赠敎禽兽伎人赵十一郎寓意以讥之其中有云防猴搢笏而不失其仪士有所愧禽鸟认书而咸知所出人反不如
　　妄信鸟名
　　清异録南唐王建封不识文义族子有动植疏俾吏録之其载鸽事以传冩讹谬分一字为三变而为人日鸟矣建信之每人日开筵必首进此味
　　不知鸟名
　　昔有白头鸟集呉殿前孙权问曰此何鸟也诸葛恪对曰此名白头翁张昭自以坐中最老疑恪以鸟戏之因曰恪欺陛下未闻鸟名白头翁者试使恪复求白头母恪曰鸟名鹦母未必有对试使昭复求鹦父张不能答一座大笑

　　山堂肆考卷一百二十五
<子部,类书类,山堂肆考>
　　钦定四库全书
