<!-- { "loadSidebar": true } -->
　　笔记蜀人黄筌画飞鴈头足皆展殊不知飞鸟缩头则展足缩足则展头无两展者然余尝见鹳飞头足皆展则前说又不足凭矣
　　渡水牛
　　渡水牛朱梁时道士厉归真所作青林浅草牛与牧人情味俱适笔简意尽气韵潇爽与戴嵩韩滉所画未知其孰贤也
　　出山虎
　　厉归真画虎毛色明润其视眈眈有威作百兽之意尝作棚于山中大木上观虎真态又或自衣虎皮跳踯于庭以思仿其势今观此图非心识意解未易得其自然
　　长文善鉴
　　梁元帝为荆州刺史时作番客入朝图画笔神妙纸缝有褚长文审定印章盖长文鉴画有名千古定然知此图不凡也
　　张茂请观
　　山语録经筵承受张茂尝招讲官啜茶观画程明道先生曰吾平生不啜茶亦不识画竟不往或云伊川
　　有花竹胜
　　唐闗同所作仙游图大石丛立矻然万仞四面斩絶不通人迹而深岩委涧有楼观洞府鸾鹤花竹之胜杖屦而遨游者皆羽毛飘然若仰风而上征者非仙灵所居而何
　　无尘埃气
　　楼居仙图宋郭恕先所作恕先尝仕于朝卒以放浪玩世流海岛中道仆地蜕形仙去其图写楼居潇散简远无尘埃气东坡先生尝为之赞曰长松防天苍壁插水缥缈云观凭栏谁子空蒙寂厯烟雨灭没恕先居焉呼之或出非神仙中人孰能知神仙之乐而审于画也恕先名忠恕洛阳人七嵗能属文举童子及第
　　通神佳手
　　炙毂子曰开元中李思训画大同殿壁明皇谕之曰卿所画夜闻水声真通神佳手也
　　絶代妙手
　　唐髙适画马篇君侯枥上騘貌在丹青中马毛连钱蹄铁色图画光辉骄玉勒马行不动势若来权竒蹴踏无尘埃感兹絶代称妙手遂令谈者不容口麒麟独步自可珍驽骀万匹知何有
　　楚公画鹰
　　杜甫题姜楚公画鹰楚公画鹰鹰戴角杀气森森到幽朔观者贪愁掣臂飞画工不是无心学此画写真在左绵却嗟真骨遂虚传梁间燕雀休惊怕亦未搏空上九天又齐广宁王好缀文有技艺尝于防事壁画一苍鹰见者皆以为真
　　钟隠作鹞
　　世俗画雕貍鹰鹞之类皆作擒奋搏击之状欲示其猛隠所作鹞子坐枯枝上貌甚闲暇注目草中之鹌其意欲取蹲蹜得兵家所谓鸷鸟之击必匿其形使人想其霜拳老足必无虚下也
　　龙背鸟头
　　白居易咏八骏图穆王八骏天马驹后人爱之写为图背如龙兮头如鸟骨耸筋髙脂肉少
　　风鬃雾鬛
　　东坡咏韦偃牧马图神工妙技帝所收江都曹韩迹莫留人间画马惟韦侯当年为谁扫骅骝至今霜蹄踏长楸圉人困卧沙垅头沙苑茫茫蒺藜秋风鬃雾鬛寒飕飕
　　骑驴图
　　宋黄叔达号知命君在黔中作数诗附山谷集中殊有家法尝与陈履常谒法云禅师夜归衣白衫骑驴縁道揺头而歌履常行于后一市惊以为异人明日李伯时画以为图邢敦夫作歌
　　骑牛图
　　见致仕
　　荔枝图
　　刘崇清俭凡姻旧干财者但作荔枝图以与之
　　菡萏图
　　赵昌善画花设色明润笔迹柔美国朝以来有名于蜀莲花生于污泥之中出于水而不着水昌作菡萏图标韵清远能识此意耳
　　老子出闗图
　　宋钱穆父尹京府生日杨次公画老子出闗图作诗以赠之诗曰秘藏函谷闗中子来献蓬莱阁上仙愿得须睂如此老却敎鹤羡长年又世传七贤过闗图或以为即竹林七贤或谓即论语作者七人或又云是唐开元间冬雪后张说张九龄李白李华王维郑防孟浩然出蓝田闗游龙门寺郑防图之宋虞伯生有题孟浩然像诗风雪空堂破帽温七人图里一人存又有槎溪张辂诗二李清狂狎二张吟鞭遥指孟襄阳郑防笔底春风满维诘图中诗兴长是必有所传云
　　范蠡游湖图
　　见祝夀
　　醉僧图
　　张僧繇始作醉僧图道士每以此嘲僧羣僧于是聚钱数十万与阎立本为作醉道士图
　　流民图
　　宋熙宁七年久旱百姓迁移逃窜郑侠绘流民图以献
　　三笑图
　　三笑事见溪类东坡书三笑图后云近于士人处见石恪画此图三人者皆大笑至于衣冠手足皆有笑意其后三小童罔测所谓亦大笑世言侏儒观优而笑或问其所见则曰长者岂欺我哉此画正类此写呈钦之兄想亦当捧腹絶倒抚掌卢胡冠缨索絶也
　　百戏图
　　蜀石恪性不羁滑稽玩世故画笔豪放出入绳检之外而不失其竒尝见所作鬼百戏图钟馗夫妇对案置酒供张果肴及执事左右皆各述其情态前有大小鬼数十合乐呈伎俩曲尽其妙
　　六老图
　　宋史浩淳熙乙巳挂冠归四明年登八十女兄年八十二四弟又皆髙年同气至亲举觞相属朱顔华发咸夀而康绘为六老图楼防政为之序
　　五客图
　　宋李昉家蓄五禽以客为名如鹇为闲客鹭为雪客鹤为仙客孔雀为南客鹦鹉为西客又张祠部有十客图
　　耕织图
　　虞伯生题耕织图大意谓元有中原置十道劝农使总于大司农皆慎择老成重厚之君子亲厯原野安辑而敎训之功成省归宪司宪司置四佥事其一曰劝农之官由是天下守令皆以劝农系衘宪司以耕桑之事上大司农至郡县大门两壁皆画耕织图
　　风雨图
　　宋夏珪字禹玉钱塘人宁宗时待诏画院诏赐金带尝画风雨图张靖之题诗云长风吹折巅崖树江色愁阴雨声暮苍茫野艇惊晚潮交楫横篙无住处何人倚岸泛虚舟风雨不动安如流酒酣袒侧蓬牕底忽忆瞿塘五月秋
　　对雉图
　　艺文志窦师纶画对雉图一卷
　　乳虎图
　　乳虎图宣城包鼎所作包氏以虎世其家而鼎之所画居最
　　袁安卧雪图
　　王维画袁安卧雪图详前雪里芭蕉注
　　钟馗行雪图
　　华阳真人孙知微画钟馗破巾短褐束缚一鬼荷以担端行雪林中想见其屡举不第胸中不平又怒鬼物扰人擒捕系搏戏用余勇也知微笔墨神妙度越众人乖厓公咏镇蜀雅闻其名欲一见之终不可致
　　鹁鸽图
　　黄筌尝画金盆鹁鸽世称絶笔
　　蛱蝶图
　　唐滕王湛然善画蝴蝶王建宫词传得滕王蛱蝶图是也
　　贤巳图
　　宋元祐间黄秦诸君子在馆暇日观画黄山谷出李龙眠所作贤己图博奕摴蒲之俦咸列焉博者六人方据一局骰迸盆中五皆玈而一犹旋转不已一人俯盆疾呼旁观皆变色起立纎秾态度曲尽其妙相与叹赏以为卓絶适东坡从外来睨之曰李龙眠天下士顾乃效闽人语耶众咸怪请其故东坡曰四海语音言六皆合口惟闽音则张口今盆中皆六一犹未定法当呼六而疾呼者乃张口何也龙眠闻之亦笑而服宋李公鳞字伯时号龙眠居士
　　无逸图
　　宋神宗朝孙奭尝上无逸图帝命施于讲读阁至是又召蔡襄写无逸篇于阁屏
　　三敎图
　　宋马远号钦山其先河中人后居钱塘光宁朝待诏画院尝画三敎图黄面老子则跏趺中坐犹龙翁俨立于傍吾夫子乃作礼于前此盖内珰故令作此以侮圣人也一日传防俾古心江子远作赞亦故以此戏之公即赞之曰释氏趺坐老聃傍睨惟吾夫子絶倒在地遂大称防又尝画山水图
　　二疏图
　　苏东坡尝作二疏图赞
　　庄周垂纶图
　　晋嵇含为郎中时农王粹以贵公子尚主馆宇甚盛图画庄周垂纶之象命含为赞含援笔即成云画真人于刻桷之室载退士于进趋之堂可谓托非其所可吊而不可贺也
　　贯道据琴图
　　车溪赟上人尝与其徒月夜登阁聴江贯道鼔琴信手忘言曲尽其妙于是据琴而弗弹坐客莫不自失超然得意于丝桐之表隆茂宗乃画为据琴图
　　挟弹图
　　世传张仙像乃蜀王孟昶挟弹图也初蜀王花蕋夫人入宋宫念其故主携此图悬于壁且祀之谨一日宋太祖幸而见之致诘焉夫人跪答曰此吾蜀中张仙神也祀之能令人有子此花蕋欺太祖之言非实有所谓张仙也
　　脱靴图
　　宋理宗时癸丑元夕上呼妓入禁中有唐安安者歌色絶伦帝爱幸之侍郎牟子才奏曰此皆董宋臣辈引诱壊陛下三十年自修之操子才又作髙力士脱靴图宋臣大怒持图入谓上曰牟子才在当涂骂官家上视其图笑曰乃骂汝非骂我也宋臣曰彼谓陛下为明皇阎妃为太真臣为力士而以李太白自居自此上不悦按董宋臣内侍中之善逢迎者
　　观潮图
　　李嵩钱塘人李从训养子工人物山水光宁理三朝待诏其徒有马永忠丰兴祖顾师顔皆传其法张靖之尝跋其观潮图云四海惟浙江潮最险虽如秦始皇犹畏从狭中渡宋自庆厯以来杭海屡溢论者皆以畿甸切近为忧当时每遇潮盛之候倾宫出观顾反以为太平乐事独不思建炎之初苗传刘正彦因观潮起衅几危社稷而复甘心于此嗟夫宴安酖毒虽利害切身亦不暇自为谋况有兴复远大之计哉
　　观井图
　　宋陈靖作彭祖观井图铭淳化中予将命之狄慕道由彭门有客得彭祖观井图以为贶中有台榭人物山水森然绘事之工予无所取所取者唯彭氏面井而覆之以轮背树而缆之以绳凭杖钦躬局蹐而迎视兢兢然若将坠也呜呼古人临事而惧有若是后之君子得无效与故作铭于座右
　　寰瀛图
　　陈季卿家于江南举进士不第游青龙寺访僧不值憇于阁有终南山翁亦俟僧久之见东壁有寰瀛图季卿指图曰安得自渭达河至家山翁笑曰此不难命折竹叶作舟置图上令季卿熟视久之觉波浪起叶舟渐巨恍然若登舟旬余抵家至一更复登舟再游青龙寺见山翁尚拥褐而坐季卿曰非梦乎山翁曰六十日当自知尔后妻子自江南来曰某日归题诗于西斋始知非梦
　　云汉图
　　博物志汉桓帝时刘褒画云汉图见者皆热及画北风图见者皆寒
　　黄初平牧羊图
　　顾恺之画图苏东坡赞先生养生如牧羊放之无何有之乡止者自止行者行先生超然坐其旁挟防读书羊不亡化而为石起复僵流涎磨牙笑虎狼先生上宾羊服箱号称雨工行四方莫随上林芒屩郎鼻门防地寻盐汤
　　裴将军射虎图
　　唐李翺序世称裴将军射虎而不及见驾部郎中兼侍御史荥阳郑公博物好古旌能尚艺于裴氏子得其先人射虎图传以示予壮哉古今之未有伦也遂为之赞慢彼山戎噬我封略有群者虎载肆腾搏边毗凛凛若崩厥角将军出塞屏黜车骑进马前当挺身以饵威有所服精有所聚气全以雄力果而取劲弓雷霹长矢电激中口穿心贯胸洞腋视如空皮划若破的据鞍遥叱挥棰逆击闭目沉防丧精辟易三军骇呼万灵动魄海波为腾塞草皆赤卞庄俟鬭方闻两获汉将如飞几为所扼将军如勇冠世超昔猿号未工饮羽非敌弧矢之设以威四方群虎既夷狄人来降收闼罢扄山川以宁至今北荒犹畏其灵按裴将军裴旻也宗开元中山戎冦边命守北平川












　　山堂肆考卷一百六十六
<子部,类书类,山堂肆考>
　　钦定四库全书
　　山堂肆考卷一百六十七　明　彭大翼　撰技艺
　　传神
　　审象
　　商书髙宗梦帝赉予良弼乃审厥象俾以形旁求于天下说筑傅岩之野惟肖
　　图形
