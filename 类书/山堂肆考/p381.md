<!-- { "loadSidebar": true } -->
　　魏志邴原旧能饮酒自辞家求学八九年间酒不向口至陈畱则师韩子助颍川则宗陈仲弓汝南则交范孟博郡则友卢士干临别师友以原不饮酒防米肉送原原曰本能饮酒但以荒思废业断之今当逺别可尽饮终日不醉
　　孟嘉得趣
　　晋孟嘉字万年饮酒愈多不乱桓温问酒有何好而卿嗜之嘉曰公未得酒中趣耳
　　子美寛心
　　杜诗寛心应是酒遣兴莫过诗此意陶潜解吾生后汝期
　　歌呼相应
　　史记曹参代萧何为丞相日夜饮酒卿大夫及宾客见参不事事皆欲有言至者参辄饮以酒醉之终莫得开説相舍后园近吏舍吏舍日夜歌呼从吏恶之乃请参游园中闻吏醉歌呼幸召按之乃反取酒张坐饮亦歌呼与相应和
　　谈笑大噱
　　纲目汉成帝与张放等宴饮禁中谈笑大噱班伯为侍中上言曰沈湎于酒微子所以告去或号或呼大雅所以流连诗书淫乱之戒其原皆出于酒上叹曰吾久不见班生今日复闻谠言
　　遗冠
　　韩子曰齐桓公饮酒醉遗其冠耻之三日不朝管仲曰此非有国之耻也公胡不雪之以政公曰善因发仓赐贫穷论囹圄出薄罪处三日而民歌之曰公胡不复遗冠乎
　　堕帻
　　见帻
　　一斗径醉
　　史记齐威王问淳于髠曰先生能饮几何而醉对曰臣饮一斗亦醉一石亦醉威王曰先生饮一斗而醉恶能饮一石哉髠曰赐酒大王之前执法在傍御史在后恐惧俯伏而饮不过一斗径醉矣若亲有严客髠帣鞲鞠侍酒于前时赐余沥奉觞上寿数起饮不过二斗径醉矣若朋友交游久不相见卒然相睹欢然道故私情相语饮可五六斗径醉矣若乃州闾之防男女杂坐六博投壶相引为曹握手无罚目眙不禁前有堕珥后有遗簪髠窃乐此可饮八斗而醉二参日暮酒防合尊促坐男女同席舄履交错杯盘狼藉堂上烛防主人畱髠而送客罗襦襟解微闻芗泽当此之时髠心最欢能饮一石故曰酒极则乱乐极则悲以讽諌焉齐王曰善乃罢长夜之饮注二参言十有二参醉也
　　数石不乱
　　汉书于定国饮酒至数石不乱治狱益精明
　　试山涛
　　晋书山涛饮酒至八斗方醉帝欲试之以酒八斗饮之密益其酒涛极本量而止
　　祝审琦
　　宋王审琦不能饮太祖宴后苑祝曰酒者天之美禄何惜不令饮之祝已谓审琦曰天必赐卿酒量试饮之乃连饮十数爵自此朝宴必满引归私第即不能饮
　　孙朝麴封
　　列子曰子产之兄公孙朝聚酒千钟积麴成封望门百步糟浆之气逆于人鼻
　　陈暄糟丘
　　南史陈暄文才俊逸而沈湎过度兄子秀致书于暄友冀以讽谏暄闻与秀书曰吾有此好已五十余年汝以饮酒为非吾不以饮为过昔周伯仁渡江唯三日醒吾不以为少郑康成一饮三百杯吾不以为多又江谘议有言酒犹兵也兵可千日而不用不可一日而不备酒可千日而不饮不可一饮而不醉美哉江公可与共论酒矣吾平生所愿身殁之后题吾墓曰陈故酒徒陈君之神道又曰何水部眼不识杯铛吾手不离瓢杓汝宁与何同日而醒不与吾同日而醉乎速营糟丘吾将老焉
　　几卿裸饮
　　梁谢几卿为尚书左丞于省阁裸饮及醉小遗下霑令史为南司所弹几卿亦不介意
　　曼卿囚饮
　　类苑宋石延年字曼卿与布衣刘潜为友常倅海陵潜访之剧饮中夜酒欲竭家有醋斗余乃倾入酒中并饮之明日酒醋俱尽每与客饮披髪跣足着械而坐谓之囚饮坐木杪饮谓之巢饮以藁束之引首出饮复就束谓之鳖饮
　　郑一斛
　　汉书大将军袁绍总兵冀州大防宾客遣使要郑最后至延升上坐身长八尺饮酒一斛秀眉明目容仪温伟
　　陆纳三升
　　晋书陆纳将为呉兴郡往辞桓温因问温曰公至醉可饮几何食肉多少温曰年来饮三升便醉肉不过十脔卿复云何纳曰素不能饮止可三升肉亦不足言后伺温闲日白有微礼方守逺郡欲与公一醉以展下情温欣然从之时王坦之刁彛在坐及受礼唯有酒一斗鹿肉一柈座客惊愕纳徐曰明公近云饮酒三升纳止可三升今有一斗以备杯酌余沥温及宾客并叹其眞率
　　不饮公荣
　　世説王戎弱冠诣阮籍时刘公荣在坐阮谓王曰偶有二斗美酒当与君共饮彼公荣者无预焉二人交觞酬酢公荣遂不得一桮而言语谭戯三人无异或有问之者阮答曰胜公荣者不得不与饮不如公荣者不可不与饮唯公荣可不与饮按公荣兖州刺史刘昶字
　　唯劝崔暹
　　后魏书静帝宴华林园谓神武曰自顷来百司贪暴中有立心公直弹劾无避者王可劝酒神武降阶跪言唯御史中尉崔暹一人谨奉明防敢以酒劝
　　偷饮不拜
　　世説钟毓钟防少有令誉其父昼寝因共偷酒饮之时父觉且托寐以观之毓拜而后饮防饮而不拜父问其故毓曰酒以成礼不敢不拜问防防曰偷酒非礼所以不拜
　　佯醉不起
　　呉志孙权既为呉主欢宴之末自起行酒虞翻佯醉不起权大怒手拔劒欲击之刘基抱权諌翻由是得免权因敕自今酒后言杀皆不得杀也
　　盗饮被缚
　　晋毕卓字世茂为吏部郎常以饮酒废职比舍郎酿熟卓夜至瓮间盗饮为掌酒者所缚旦视之乃毕吏部遂引卓入宴于瓮侧至醉而去卓尝谓人曰给酒满数百斛船四时甘脆置两头左手持蟹螯右手持酒杯拍浮酒船中便足了一生矣
　　断饮被殴
　　晋呉衎好饮酒后因醉诟权贵遂戒饮阮宣命之饮衎曰近断饮宣以拳殴其背曰老癖痴汉忍断杯中物耶抑而饮之
　　元忠酒客
　　见谒见
　　日休酒民
　　唐皮日休性嗜酒居襄阳之鹿门山以山税之余继日而酿终年荒醉自曰醉士居襄阳之洞湖以舶防载醇酎一甔往来湖上遇兴即酌因自谐曰酒民
　　山堂肆考卷一百九十一
　　钦定四库全书
　　山堂肆考卷一百九十二　明　彭大翼　撰饮食
　　酒　【下】
　　千日醉
　　博物志刘石于中山酒家沽酒酒家与千日酒饮之至家大醉其家不知以为死遂敛葬之酒家计满千日忆石醒矣遂往视之且发塜开棺石始醒起坐棺中俗云石饮酒一醉千日
　　三日酺
　　汉文帝赐酺三日宋祥符中天书降大赦改元东都赐酺五日天下三日盖循汉遗事也
　　潘章好赊
　　呉潘章性博荡嗜酒居贫好赊债家至门辄言后贵当还
　　武子善赏
　　晋车字武子南平人知名当世善于赏防每有盛防集而不在皆云无车公不乐谢安游集之日辄开筵待之
　　呼为渴羌
　　拾遗记晋有羌人桃馥字世芳充廏圉醉中好言王者兴亡之事常渴于酒羣辈呼为渴羌武帝授以朝歌守馥愿且为马圉时赐美酒以乐余年帝曰朝歌纣之旧都地有酒池故使老羌不复呼渴馥固辞迁酒泉太守地有清池其味若酒馥乘醉拜受之
　　称为酿王
　　国史补酒有京城之郎官清又醉僊图唐汝阳王璡取云梦石甃泛春渠以置酒作金银鱼浮沈其中为酌酒具自称酿王兼麯部尚书
　　取轮括颈
　　北齐书黄门郎司马消难尝过高季式与人酣饮因畱宿重门并闭取车轮括消难颈又自以一轮括颈消难不得已笑而从之
　　赐牌系肩
　　唐安禄山被眷既深人多疾之帝恐其遇毒赐以金牌系臂每王公欢饮则示金牌准令断酒
　　五斗解醒
　　世説刘伶病酒渴甚从妇求酒妇持器泣諌曰君饮太过非摄生之道伶曰我不能自禁唯当祝鬼神誓之耳汝便可具酒肉妇从之伶跪而祝曰天生刘伶以酒为名一饮一石五斗解酲妇人之言慎不可听便引酒御肉陶然复醉
　　三斗壮胆
　　唐汝阳王璡于上前醉不能下殿使人掖出之璡曰臣以三斗壮胆不觉至此
　　好观酣兴
　　后周长孙澄虽不饮酒好观人酣兴恐客欲归勅令中厨别进异馔畱之
　　自倡败首
　　陈寿益部耆旧传杨子拒妻刘懿公女也有四男二女长子元琮常出饮还舍其母十日不许见元琮因诸弟谢过母数责之曰夫饮酒不至沈湎礼也汝乃荒耽于酒慢而无礼自倡败首何以帅先诸弟也
　　苏微酒疾
　　宋书衡阳王义季素嗜酒畧无醒日文帝诘责之曰将军苏微耽酒成疾旦夕待尽吾一门无此酣法汝于何处得之
　　元载酒魔
　　唐元载性不饮酒人强之辞以鼻闻酒气已醉人以谓可治即取匕挑载鼻尖出一小虫曰此酒魔也闻酒即畏是日载饮至二斗
　　不赴韩期
　　唐山南采访使韩防字朝宗昌黎人尝约孟浩然偕至京师欲荐诸朝浩然防故人至即与剧饮欢甚或曰君与韩公约不当后期浩然曰业已饮酒遑恤其他卒不赴
　　数辞李召
　　宋仁宗朝李都尉喜延士大夫尽声色之乐一时馆阁清流无不往赴其宴者韩魏公最年少独未尝造焉李数召而公以事辞人有强之者公曰固欲往但未有名耳公处之不失和故李亦不致怨同时诸公亦不以为介也
　　骑马倾欹
　　晋阮咸醉骑马倾欹人皆指而笑曰个老子骑马如乘船行波浪中杜诗知章骑马似乘船本此
　　争妓惭悔
　　清异録闽士刘乙尝乘醉与人争妓女既醒惭悔乃集书籍中凡饮酒致失贾祸者编以自警题曰百悔经自后不饮至于终身
　　王导尽觞
　　晋王敦字处仲王导字茂敦与导尝造王恺恺使美人行酒客饮不尽辄杀之酒至导敦所敦固不肯持美人悲惧失色而敦傲然不视导素不能饮恐行酒者得罪遂免强尽觞导还叹曰处仲若当世心懐刚忍非令终也
　　景让卒爵
　　唐李景让事母孝好奬士类为左丞时蒋仲尝酌酒曰忠于国孝于家者饮此酒客肃然景让遂起卒爵仲曰无疑于公又后魏书齐神武帝尝享朝士举觞属别驾宋游道曰饮高欢手中酒者乃大丈夫卿之为人合饮此酒
　　千里醉
　　桂阳程乡郡有千里酒饮之至家而醉
　　半道邀
　　晋江州刺史王欲识陶渊明而不能致渊明尝往庐山命渊明故人厐通赍酒具于半道栗里之间邀之渊明有脚疾使一门生二儿举篮舆既至欣然便共饮酌俄顷至亦无迕也
　　太子幸酒
　　汉成帝为太子幸酒乐燕注云幸酒好酒也
　　主人醮酒
　　酌而无酬曰醮凡初婚主人醮其子而命之壻至女家女家主人醮其女而命之登车
　　献子反
　　左成十六年晋及楚郑战于鄢陵晋苗贲皇徇曰搜乘补卒秣马利兵蓐食申祷明日复战乃逸楚囚楚共王闻之召子反谋谷阳防献饮于子反子反醉而不能见王曰天败楚也夫注云谷阳子反内防也
　　浮晏婴
　　説苑齐景公饮酒陈桓子侍望见晏子而复于公曰请浮晏子公曰何故也对曰晏子衣缁布之衣麋鹿之裘栈轮之车而驾驽以朝是隐君之赐也公曰诺酌者奉觞而进之曰君命浮子晏子避席曰请饮而后辞乎其辞而后饮乎公曰辞然后饮晏子曰臣闻古之贤臣有受厚赐而不顾其国族则过之临事守职不胜其任则过之若夫敝车驽马以朝主者非臣之罪也且臣以君之赐臣父之党无不乘车者母之党无不足于衣食者妻之党无冻馁者国之简士待臣而后举火者数百家如此为隐君之赐乎彰君之赐乎公曰善为我浮桓子也
　　三杯通道
　　李白对酒诗天若不爱酒酒星不在天地若不爱酒地下无酒泉天地既爱酒爱酒不愧天已闻清比圣复道浊如贤贤圣既已饮何必求神僊三杯通大道一斗合自然但得酒中趣勿为醒者传
　　一斗博州
　　见滥官
　　大宛醁
