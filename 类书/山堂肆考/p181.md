<!-- { "loadSidebar": true } -->
　　唐懿宗时剧贼仇甫乱明越宰相荐王式为观察使徃讨之上问方畧对曰第假臣兵冦不足平也诏益许滑淮南兵式发自光福里第麾帜皆东靡猎猎有声喜曰是谓得天时矣闻贼用骑兵乃阅所部得吐蕃回鹘迁数百人发龙陂监牧马给之集土团诸儿为向导遂擒甫斩之仇甫或作裘甫
　　寛限得贼
　　唐天后时太平公主寳物尽为盗所刼太后限洛阳长吏责两县二日限两县责吏一日限不获者咸死计无所出途遇湖州别驾苏无名请至县言其故无名上天后曰愿无限日月且寛府县仍以吏卒尽属之臣天后许之至戒吏卒曰十人五人为侣可于东门伺之见有胡人与党十余辈皆衣缞绖相随去北邙者即踵而报我卒如命伺之果见胡人至一新塜设奠哭而不哀彻奠即循行塜旁相视而笑驰白无名无名曰得之矣因使尽执诸胡而发其塜视之皆寳物也天后问何防得之对曰初臣到都之日即此胡出葬之时一见得知是盗但不知其葬防今当拜扫计必有迹哭而不哀者明所瘗非人也相视而笑者喜墓无伤也陛下促府县捕盗盗计急必取而逃之天后曰善赐金帛迁秩二等
　　遗绢愧盗
　　东汉陈寔在乡闾平心率物为太丘长有盗夜入其室止于梁上寔命子孙训之曰不善之人未必本恶习与性成如梁上君子是也盗惊自投地寔徐譬之曰观君状貌不似恶人宜克己反善令遗绢二疋自是一县无复窃盗
　　赋诗退贼
　　唐李渉过九江浣口遇盗盗问何人从者曰李博士是也其豪首曰若是李渉愽士不可剽夺乆闻诗名愿题诗一首足矣渉赠一絶云风雨潇潇江上村緑林豪客夜知闻他时不用相回避世上如今半是君
　　令扫街路
　　齐王敬则为吴兴守録得一偷令长扫街路乆之令举旧偷自代诸偷恐皆走散境内以清
　　配执御伞
　　隋麦鐡杖骁勇有膂力日行五百里走及奔马陈建中间为羣盗广州刺史俘之以献没为官户配执御伞每罢朝后行百余里夜至南徐州逾城而入行刼还仍又执伞如此者十余度物主识之州以状奏帝惜其勇防诫而释之炀帝时与贼战死
　　飞书示夷獠
　　唐裴懐古长安三年为司封郎中时始安獠欧阳倩拥众数万攻陷州县朱敬则称懐古有文武全才武后以为桂州都督仍充招慰讨击使懐古至岭上即飞书示以祸福倩等迎降且言为吏所侵迫故举兵自救耳懐古轻骑赴之遂诣其营贼大喜皆来欵附岭外悉平
　　受诏降妖贼
　　唐刘潼为京兆少尹时山南西道节度使封敖奏巴南妖贼言辞悖慢宣宗怒甚乃遣潼诣果州招谕之潼至山中盗弯弓待之潼屏左右直前曰我面受诏赦汝罪使汝复为平民闻汝木弓射二百步汝真欲反者可射我贼皆投弓列拜请降
　　以舌击贼
　　晋朱伺字仲文为江夏骑督时西阳夷贼抄掠太守阳氓每请督府将议拒贼计伺独不言氓曰朱将军何以不言伺曰诸人以舌击贼伺惟以力击贼耳
　　呼声殒盗
　　晋蔡裔有勇气声若震雷尝有二偷儿入室裔拊牀一呼二盗俱殒
　　操刀斩贼
　　吴孙坚年十七与父共载至钱唐防海贼掠取贾人财物于岸上坚操刀上岸东西指挥若分部逻遮状贼见以为官兵捕之遂散走坚追斩一级父大惊
　　取劒逐盗
　　唐栁开字仲涂防警悟竒勇父显徳末为南县令有盗入至室众不敢动开年十二亟取劒逐之盗逾垣而走开挥防其足三指
　　仗戈穴
　　宋髙宗时方腊反命韩世忠讨之世忠潜行谿谷问野妇得径即挺身仗戈直前渡险数里其穴格杀数十人遂擒腊以出
　　设梯攻城
　　宋髙宗时建安范汝为反以韩世忠为福建江西荆湖宣抚使世忠曰建居闽岭上流贼沿江而下七郡皆血肉矣亟领歩卒三万水陆并进贼尽塞险路以拒王师世忠命诸将偃旗卧鼔径抵鳯皇山頫瞰城邑设云梯火楼日夜并攻其城五日城破汝为自焚死
　　认刀得贼
　　刘崇镇海南有富商子少年而白晳泊船于江岸上有门楼中见一姬年二十余妖艳非常亦不避人富商子乘便言曰黄昏当访宅矣姬微哂既昏黒启扉之富商子未及赴约有盗窃见一房无烛突入姬即欣然就之盗乃谓其见擒以庖刀刺之遗刀而逸及商子入户即践其血以手扪之流血之声未已径走登船一夜解维比明已行百里其家迹其血至江岸诘岸上云其夜某客船一夜径发即差人追及械于圜室拷掠备至具实吐之惟不招杀人其家庖刀纳于府主府主下令曰某日大设合境庖丁宜集于毬场以俟烹宰屠者皆集又下令曰今日已晚可翌日至乃各留刀府主命取入诸刀以杀人之刀杂其中换下一口来日诸人各认本刀惟一屠最后至不肯持刀去府主诘之对曰此非某刀又诘之此何人之刀对曰此乃某人之刀命擒之已窜矣乃以他囚合死者代商人之子系狱潜令人伺之窜者果归家即擒之遂寘于法商人之子夜入人家拟以奸罪杖背而已
　　摸钟辨盗
　　见主簿
　　化贼为良
　　宋张咏知益州四郊多垒城门昼闭王继恩尝送二十辈请咏治之咏悉令归农继恩怒咏曰前日胁民为贼今日咏与公化贼为民何不可哉
　　刺盗为兵
　　见太守下


　　山堂肆考卷九十
　　钦定四库全书
　　山堂肆考卷九十一　　　明　彭大翼　撰亲属
　　祖父祖母　【附孙】
　　子云方言鼻祖始祖也兽之初生谓之鼻人之初生谓之首梁益之间谓鼻为祖或谓之鼻祖尔雅子之子为孙孙之子为曽孙曽孙之子为孙孙之子为来孙来孙之子为晜孙晜孙之子为仍孙仍孙之子为云孙汉应劭孙之子为耳孙言其去髙曽益逺但耳闻之也
　　不留财产
　　列子曰卫端木叔子贡世子也籍先资累千金年六十弃家散库一年而尽不为子孙留财产及病无药石之储死无瘗埋之所受施者相与反子孙之财
　　不教学问
　　南史王敬嵗中见儿孙不过一再见见輙刻日未尝教子孙学问多随所欲或问之答曰丹朱未尝乏教甯越未闻被棰
　　必兴吾门
　　东汉陈羣为儿时祖寔谓宗人曰此儿必兴吾门
　　必兴吾宗
　　王晙少孤好学祖有方奇之曰是子必兴吾宗又梁陆琼防聪慧从祖襄叹曰此儿必荷门基所谓一不为少也
　　遗以清白
　　东汉杨震性廉洁子孙常蔬食步行或欲令开产业震曰使后世称为清白吏子孙以此遗之不亦厚乎
　　训以忠孝
　　宋四川普州人杜孟游太学因童贯蔡京用事幡然而归尝训子孙曰忠孝吾家之寳经史吾家之田时号为寳田杜氏
　　知孙为将
　　魏贾逵自为儿戏弄常设部伍祖父习异之曰汝大必为将
　　忧孙及乱
　　晋何曽字頴考侍武帝宴退告其子遵曰国家应天受命创业垂统吾每侍宴未尝闻经国逺圗惟説平生常事非贻厥孙谋之兆也后嗣其殆乎此吾子孙之忧汝等犹可没世指诸孙曰此辈必遭乱亡及遵之子绥死兄嵩哭之曰吾祖其殆圣乎
　　喜孙聪慧
　　晋卫玠在羣伍之中有异人之望方五嵗时祖太保见之喜曰此儿神爽聪慧与众大异恐吾年老不及见尔按太保名瓘字伯玉仕至太保为楚王玮所害
　　喜孙风骨
　　王鉴七嵗不能言其祖喜其风骨之美遇物诲之一日携至池上祖曰水马池中走即对曰游鱼波上浮后至台阁
　　分甘娱目
　　晋王羲之牵诸子抱弱孙一味之甘割而分之以娱目前
　　披簿审名
　　后周李迁哲字孝彦尝除真州刺史即本州也迁哲媵妾有百数男女六十九人縁汉千余里第宅相次姬妾之有子者分处其中迁哲鸣笳导从徃来其中纵酒欢防子孙防见或忘其年名披簿以审之
　　为文训子孙
　　唐栁玭字直清有父风尝作戒奢文以训子孙
　　为诗戒子孙
　　宋陈亚蓄书数千卷名画数十幅晚年退居有华亭唳鹤一只怪石一株异花数十本为诗以戒子孙曰满室图书杂坟典华亭仙客岱云根他年若不和花卖便是吾家好子孙
　　教先礼义
　　宇文周主徴魏将军冦儁入见儁少有学行敦睦宗族与同丰约教训子孙必先礼义
　　教先器识
　　宋刘挚字莘老教子孙先实行后文艺每曰士当以器识为先
　　幸见曽孙
　　周萧愿梁宰相颀之子曽祖儆唐僖宗朝入相接客之次愿为儿童戱效传呼之声儆语诸客曰余不敢以得位为喜所幸者夀考今又有曽孙在吾目前
　　不辨羣孙
　　唐郭子仪诸孙数十人每羣孙问安不尽辨颔之而已注云颔谓防头以应也
　　丁顗置书
　　丁度字公雅祖顗尽其家资以置书至八千卷且曰吾聚书多矣必有好学者为吾子孙度力学有守登服勤词学科
　　范馨留砚
　　晋陈留范乔年二嵗时祖馨临终抚乔首曰恨不见汝成人因留所用砚与之至五嵗祖母以告乔乔执砚涕泣
　　善骑射【已下孙】
　　汉李广之子当户早死有孙陵为侍中善骑射爱人下士帝以为有广之风按当户广子名
　　有词辩
　　唐开元中悉召能言佛老孔子者相答禁中有员俶者九嵗升座词辩如注射坐人皆屈帝异之曰半千孙固应尔
　　名家子孙
　　史记文信侯吕不韦言于始皇曰昔甘茂之孙甘罗一年少耳然名家之子孙诸侯皆闻之
　　卿相子孙
　　唐宣宗追感元和旧事但闻是宪宗朝卿相子孙必擢用之杜胜以刑部员外郎阁内次对上询其祖父胜以其先黄裳永贞之时排斥奸邪请宪宗监国上徳之授给事中
　　家藏赐诏
　　唐李靖五代孙彦芳太和中为鳯翔司録防军家藏髙祖太宗赐靖诏书数函因以献上
　　代登制科
　　见制科
　　上表陈情
　　蜀志李宻字令伯父早亡母何氏改醮宻抚养于祖母刘蜀平晋帝徴为太子洗马宻上表陈情曰臣无祖母无以至今日祖母无臣无以终余年又曰臣宻今年四十有四祖母刘九十有六是臣尽节于陛下之日长而报刘之日短也帝嘉其诚赐奴婢二人又使郡县供奉祖母后祖母卒服终迁汉中太守
　　下榻流涕
　　魏曹休祖父尝为吴郡太守休后至吴郡太守舎见壁上祖画像乃下榻流涕
　　寜限常格
　　见兵部侍郎
　　当嗣家声
　　唐狄仁杰孙兼谟有祖风迁御史中丞帝曰卿梁公后当嗣家声不可不谨
　　刘殷哭芹
　　晋刘殷曽祖母王盛冬思芹而不言殷知之时年九嵗乃于泽中恸哭忽有芹生于地得斛余归献又尝梦人谓西篱下有粟掘之得十五钟乡人异之
　　审礼煑药
　　唐刘审礼少丧母为祖母元所养隋末大乱道不通审礼尚少自乡里负祖母渡江避地及天下平西入长安元每有疾必亲煑药尝而后进元曰儿孝通幽显吾一顾念间疾輙间
　　代为大册
　　世説唐许敬宗孙彦伯昻子也彦伯颇有文学敬宗晚年不复下笔凡大典册悉彦伯为之尝戱昻曰吾儿不及若儿昻答曰渠父不及昻父
　　发明旧义
　　姚珽曽祖蔡尝着汉书训纂而后之着汉书者多窃取其义以为已説珽乃着绍训以发明旧义
　　魏謩献笏
　　唐文宗尝诏问魏徴五世孙謩卿家书诏颇有存否謩对曰惟有故笏在诏令献于上郑覃曰在人不在笏帝曰覃不识朕意此笏乃今之甘棠
　　原谷收舆
　　太平御覧谷有祖年老父母厌憎欲弃之谷年十五谏不从作舆舁祖弃之于野谷随收舆归父曰尔何收此凶具谷曰他日父母老不能更作此具是以收之父感动乃载祖归养
　　无忝尔祖
