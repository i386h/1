<!-- { "loadSidebar": true } -->
　　列子曰纪渻子为周宣王养鬭鸡十日而问之鸡可鬭乎渻子曰未也方虗骄而恃气十日又问之曰未也犹疾视而盛气十日又问之曰几矣鸡虽有鸣者已无变矣望之似木鸡矣其徳全矣异鸡无敢应者皆反走矣
　　警贤妃
　　诗齐风鸡既鸣矣朝既盈矣匪鸡则鸣苍蝇之声
　　食死士
　　越絶书鸡山越勾践畜鸡防将伐吴以鸡食死士
　　信度
　　埤雅风雨之诗风雨凄凄鸡鸣喈喈风雨萧萧鸡鸣胶胶风雨如晦鸡鸣不已言鸡之信度如此则乱世君子不改其度之譬也
　　呼羣
　　吴均曰鸡有呼羣之徳鹿有食苹之美
　　三岁为株
　　庄子谓恵子曰羊沟之鸡三岁为株相者视之则非良鸡也然数以胜人者以貍膏涂其头也按羊沟鬭鸡之处株魁帅也数胜人者以貍膏涂头鸡畏貍故也
　　三尺为鶤
　　尔雅鸡大者蜀蜀子雓未成鸡僆絶有力奋又曰鸡三尺为鶤注云今江东呼鸡少者曰僆
　　膳双
　　左襄二十八年齐公膳日双鸡饔人窃更之以鹜御者知之则去其肉而以洎馈子雅子尾怒按齐故例公家供卿大夫毎日膳食用双鸡厨者以鸭更其鸡御者去肉馈洎皆卢蒲癸王何二人之谋欲使诸大夫怨庆氏减膳共攻庆氏以报庄公之雠也后杀庆舍庆封出奔洎肉汁也雅尾二子恵公之孙以减膳故怒崔杼弑庄公事左襄二十五年庆氏杼之党也
　　攘一
　　孟子曰今有人日攘邻之鸡者或告之曰是非君子之道曰请损之月攘一鸡
　　専栖
　　枹朴子曰鸡有专栖之权
　　跑食
　　盐鐡论鸡亷狼吞鸡跑而食之毎有所择故曰小亷如鸡
　　长鸣
　　西京杂记汉武帝时交趾越嶲献长鸣鸡司晨鸡其司晨即下漏验之晷刻无差长鸣即一食时不絶声
　　邪视
　　王褒曰鱼瞰鸡睨李善以为鱼目不瞑鸡好邪视
　　承露
　　江表传南郡献承露鸡
　　属阳
　　物类相感志野鸡属隂先鸣而后鼓翼家鸡属阳先鼓翼而后鸣
　　秦关鸣
　　见关
　　宋牕语
　　幽録晋兖州刺史宋防宗尝买一长鸣鸡爱养甚至笼着之牎前遂作人语与处宗谈论极有致终日不辍处宗因此乃大进又舍涂国人善驯服鸟兽使鸡犬皆能言
　　双头
　　拾遗记太初二年月氏国贡双头鸡四足一展鸣则俱鸣
　　四翼
　　后魏书崔光字长仁正始中夏有典事史显献四足四翼鸡诏以问光曰翅足众多羣下相煽动之象脚差小其势尚防易制御也后数日茹皓等并以罪伏法于是礼光逾重
　　牝鸣
　　商书牝鸡无晨牝鸡之晨惟家之索
　　雌化
　　晋元兴中衡阳有雌鸡化为雄八十日而萎及桓建国于楚衡阳属焉自簒位至败日凡八旬
　　尾长
　　东海马韩国有长尾鸡尾长五尺
　　羽弱
　　鸡鹅以先生毛而后出殻其毛羽弱不能因风而起百鸟先出殻而后生毛毛羽劲故能飞
　　鸡栖半露
　　晋书苻朗善知味防稽王道子杀鸡以食之既进朗曰此鸡栖常半露问之果然
　　鸡鸣五更
　　宼宗奭曰巽为鸡为风鸡鸣于五更者时将至巽位感动其气而鸣也
　　常随法防
　　径山法师养一鸡常随法防后师之长安鸡长鸣三日不食而死
　　堪充上庖
　　杜诗注梁绘见羣鸡曰尔軰堪充吾席之上庖
　　鬭鸡封侯
　　汉宣帝防时数与许奉先鬭鸡后即位封为侯以其女为婕妤立为皇后
　　鬬鸡媚上
　　唐元和间贾昌年已九十余人问开元之治昌曰年少时以鬬鸡求媚于上安知朝廷之事也
　　谢刑徳
　　太史丞邓平言腊者所以迎刑送徳也大寒至常恐隂胜故以戍日腊戍者温气也用其气日杀鸡以谢刑徳雄着门雌着户以和隂阳调寒配水节风雨也
　　祠鬼神
　　山海经祠鬼神皆以雄鸡鲁郊祀常以丹鸡
　　鬬鸡赋
　　晋傅赋前看如倒傍视如倾头象规作觜似削成髙膺峭峙双翅齐平跃身竦体怒势横生瓜似炼铜目如奔星杜子美有防鸡行
　　鸣鸡赋
　　宋张文潜赋意气武毅被服鲜明峩峩朱冠丹颈膺苍距矫攫秀尾翘腾奉职有恪徐歩我庭啄粟饮水孔肃靡争山川苍苍风霰宵凝黙幽牕之紞紞恍予梦之初惊闻振衣之腷忽孤奏之泠泠委更筹之杂乱和城角之凝清应云外之鸣鸿吊山巅之落星歌三终而复寂夜五分而既更
　　鸭
　　格物论鸭家鹜也雄者緑头文翅红脚声痖雌黄色或纯白色或黒色喜鸣广雅鹑性醇鹜性木或曰鸡可系故谓之鸡鸭可押故谓之鸭
　　鸡伏鸭卵
　　风俗通鸡伏鸭卵雏成入水而不随母者异类故也
　　貍齚鸭头
　　孔帖宗室庶人祐养鬬鸭未几有貍齚鸭四十余絶其头去及祐败牵连诛死者四十余人
　　孚卵如期
　　徐锴曰鸟之孚卵皆如期不失信也今鸡鹜孚卵鸡二十日而化鹜三十日而化皆如其期也
　　乗匹不妬
　　礼曲礼庶人之贽匹埤雅匹鹜也鹜不散迁而又乗匹不妬故或谓之匹也
　　庶人为贽
　　尸子曰家鸭不能飞翔如庶人守耕稼而已故周官庶人执鹜説苑鹜无他心故庶人为贽
　　使者酬金
　　唐陆居震泽南巨积庒有鬬鸭一栏忽遇驿使过挟弹毙其尤者手执一表本云此鸭能作人语待附苏州上进使者毙之奈何使者恐酬以囊中金俟其稍恱徐问曰鸭何言答曰能自呼其名使人愤且笑拂袖上马复召之还其金曰吾戏耳有诗千首文章二顷田囊中未有一钱看却因养得緑头鸭惊破王孙金弹丸
　　孙侯鸭栏
　　吴志建昌侯孙虑于堂前作鬬鸭栏颇施小巧陆逊正色曰君侯宜勤覧经典用此何为虑即毁之
　　樊尹鸭池
　　见萍
　　忌砻磨
　　物类相感志鸡鹜伏卵忌磨若闻砻磨之声则不生矣
　　恼比邻
　　杜诗不教鹅鸭恼比邻又诗花鸭无泥滓阶前毎缓行羽毛知独立黒白不分明不觉羣心妬休牵众眼惊稻沾汝在作意莫先鸣
　　防褷出蒲
　　司马温公水鸭诗防褷出短蒲毰毸浴清水物忌太鲜明何妨染泥滓
　　唼喋啄食
　　唐李邕鬬鸭赋唼喋啄食防褷摕雏















　　山堂肆考卷二百十六
　　钦定四库全书
　　山堂肆考卷二百十七　　明　彭大翼　撰毛虫
　　麒麟
　　大戴礼毛虫三百六十而麒麟为之长说文牝曰麒牡曰麟牡鸣曰逰圣牝鸣曰归和春鸣曰扶防秋鸣曰养绥埤雅独谓牡麒牝麐隂主吝啬故牝曰麐也俟更详之春秋感精符王者不刳胎不破卵则麒麟出于郊孙卿子曰王者好生恶杀则麟游于野或云麟有角麒似麟而无角宋均曰麒麟色青黄
　　在囿
　　尚书中黄帝时麒麟在囿
　　在郊
　　汉武帝纪周成康时麒麟在郊薮
　　母系其角
　　拾遗记孔子生之先有麟吐玉书于阙里人家云水精之子系衰周而素王母徴在以绣绂系其角及夫子将终抱麟解绂而泣
　　儿伤其足
　　搜神记孔子夜梦刍儿捶麟伤前左足束薪而覆之孔子曰儿来汝为谁儿曰吾姓赤松字时侨名受纪孔子曰汝有所见乎曰吾见一兽如麕羊头上有角其末有肉方以是西走孔子发薪下麟视之麟向孔子其耳吐书三卷孔子精而读之
　　五行之精
　　蔡邕月令章句麟生扵火逰扵土故修其母而致其子五行之粹精也春秋保干图岁星散为麟鹖冠子曰麟者枵之精春秋孔演图麟木精也鬬则日无光
　　四灵之首
　　白帖麒麟四灵之首百兽之先
　　牛尾麕身
　　尔雅麐麕身牛尾一角盖麟似麕圆顶一角
　　狼头马足
　　晋中兴徴祥记麟麕身牛尾狼头马足
　　获大野
　　左哀十四年西狩于大野叔孙氏之车子鉏商获麟以为不祥赐虞人仲尼观之曰麟也然后取之
　　贡九真
　　汉宣帝时九真国贡麟
　　五蹄
　　汉武帝元朔九年幸雍祠五畤获白麟一角五蹄又得木枝旁出輙复合上异之终军对曰野兽并角明同根也众枝内附示无外也殆将有解编髪削左衽袭冠要衣裳而化者由是改元元狩后赵佗及匈奴王率众来降
　　一角
　　春秋感精符麟一角明海内共一主也
　　居不羣
　　广雅麟者含仁懐义行歩中规折旋中矩防必择土审而后防不履生虫不折生草不羣居不旅行不犯陷阱不罹网罗
　　武不用
　　埤雅角端有肉示有武而不用也
　　冒黎解
　　韩文公获麟解麟之为灵昭昭也咏于诗书于春秋杂出于传记百家之书虽妇人女子皆知其为祥也
　　山谷賛
　　黄山谷麟趾賛麟有趾而不踶仁防麟哉有四足而不抵仁哉麟哉今之人一朝之忿以触人灭身辱亲呜呼人中有兽兽中有人
　　驺虞
　　山海经驺虞五彩毕具尾长于身乗之日行千里应信
　　埤雅驺虞白虎黒文西方之兽也王者有至信之徳则应不践生草食自死之肉传谓白虎仁即此是也
　　好仁
　　郁离子曰西方有兽斑文而象虎名曰驺虞其性好仁故出则天下偃武
　　义兽
　　埤雅驺虞其色见于白其文见于黒又义兽也而名之曰虎则正宜以杀为事今反不履生草食自死之肉盖仁之至也
　　怪兽
　　尚书大传文王囚羑里散宜生取怪兽献纣以赎其身名曰驺虞又司马相如封禅书般般之兽乐君之囿
　　鹿随
　　白帖前蜀永平三年驺虞见壁山有二鹿随之
　　虎从
　　白帖宋元嘉二十六年琅琊有虎从驺虞
　　虎
　　格物论虎属阳状如猫而大如黄牛黒章钩爪锯牙舌大于掌生倒刺须硬尖而光夜视一目放光一目防物猎人而射之光坠于地成白石两胁间及尾端皆有骨如乙字长一二寸许者是其威也破肉取之可得能令人有威虎横行而妥尾其怒而吼也声如雷百兽为之震恐而风从之生矣虎一生止一乳一乳必双所谓虎不再交是也死必靠木及岩石未尝仆地一名大虫
　　啸则风生
　　淮南子曰虎啸而谷风生本草衍义风之从虎者盖风木也虎金也木受金制安得不从故啸则风生自然之理也
　　交则月晕
　　襍爼虎交而月晕
　　山君
　　说文虎山兽之君风俗通虎者阳物百兽之长
　　虞吏
　　金楼子曰寅日山中称虞吏者虎也
　　食牛
　　尸子曰虎豹之驹虽未成文已有食牛之气
　　伏狗
　　韩子曰虎之所以能伏狗者爪牙也使虎释其爪牙而使狗用之则虎反伏于狗矣
　　袒裼暴虎
　　见勇敢
　　瞠目视虎
　　烈士传秦召魏公子无忌不行使朱亥奉璧一双秦王大怒将亥着虎圏中亥瞠目视虎眦裂血出溅虎虎终不敢动
　　养虎之法
　　列子曰周宣王之牧正有梁鸯者能养野禽兽令毛丘园之鸯曰且一言我养虎之法顺之则喜逆之则怒此有血气者之性也然喜怒岂妄发哉皆逆之所犯也夫食虎者不敢以生物与之为其杀之之怒也不敢以全物与之为其碎之之怒也
　　刺虎之术
　　春秋后语秦恵王谓陈轸曰韩魏相攻朞年不解或谓寡人救之便或谓勿救便子为寡人计之轸曰昔卞庄子刺虎管竪子止之曰两虎方食牛牛甘必争争必鬬鬬则大者伤小者死从伤而刺之一举必有双虎之功庄子从之果获两虎
　　刻虎防睛
　　拾遗记始皇三年畵工名列裔刻两白玉虎其毛如生不防睛始皇使余工夜防之化成虎去明年南郡献白虎二视之乃玉虎也
　　叱虎弭耳
