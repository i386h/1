<!-- { "loadSidebar": true } -->
　　未薄减轻也即寛宥之意
　　复除
　　复亦除也谓除免其繇赋
　　阿匼
　　卢杞谄谀阿匼
　　收齿
　　收采取也齿记录也
　　架学飞才
　　艺文架学区中飞才甸外
　　甘荼纬艾
　　艺文甘堇荼于饴芷纬萧艾其如兰喻人安守贫贱也纬即纫字之意
　　惭鸟愧鱼
　　文选望云惭髙鸟临水愧防鱼言牵于世事不得如鱼鸟之适情也
　　载鼷乐鷃
　　荘子曰载鼷以车马乐鷃以钟鼓言鼷鷃不能无惊也喻寡闻之民吾吿之以至人之徳彼安得不惊且疑哉
　　矫迹
　　矫举也文选矫迹入崇贤
　　埒材
　　埒等也文选埒材角妙言众歌舞者埒校材伎角鬭巧妙也
　　代越思
　　古诗代马依北风越鸟巢南枝言懐故土也文选懐代越之悠思
　　绮罗义
　　艺文义薄绮罗言义薄如绮罗也
　　蹷痿机
　　文选出舆入辇命曰蹷痿之机洞房清宫命曰寒热之媒蹷足不能行也痿痹也
　　防侠窟
　　文选京华防侠窟
　　卵
　　说文毈卵不孚也广韵注卵壊也杨子曰雌之不才其卵矣又南北朝魏萧寳夤欲举兵反问栁楷楷曰谣言鸾生十子九子一子不关中乱乱治也大王当治关中何所疑宝夤遂杀郦道元举兵反宝夤鸾之子
　　瓠落
　　恵子谓荘子曰魏王贻我大瓠之种我树之成而实五石以盛水浆其坚不能以自举也剖之以为瓢则瓠落而无所容非不呺然大也吾为其无所用而掊之按瓢半瓠也瓠落浅而大之貌掊击碎之也
　　台评
　　宋刘敞之子奉世字仲冯为傅尧俞所劾刘攽曰小侄何过致烦台评傅慙曰三平两满文字刘曰七上八下人才
　　舆诵
　　贱者之言也晋文聼舆诵故能成霸功
　　露根
　　史云国无一年之积则有露根之渐露暴露也根民根也国以民为本谓国无蓄积则民渐至于流离暴露也
　　归骨
　　国语若将归骨于楚
　　不共湢浴
　　湢浴室也内则曰男女外内不共井不共湢浴不通寝席不通乞假
　　不辞偶坐
　　曲礼御同于长者虽贰不辞偶坐不辞御侍也贰益物也侍食者虽获肴馔之盛而不辞其多者以此馔本为长者设耳偶者配偶之义因其有賔而已亦配偶于坐亦以此席不专为己设故不辞也
　　徼循
　　汉书百官表中尉掌徼循京师徼谓遮绕也
　　掎摭
　　文选掎摭利病谓徧拾人之善恶也又汉刑法志萧何攟摭秦法攟摭收拾也攟与捃通用
　　不咸
　　左僖二十四年富辰諌曰周公吊二叔之不咸故封建亲戚以蕃屏周不咸谓兄弟不同心也
　　相駮
　　汉薛宣后母死弟修去官持服宣谓修云三年服少能行之者兄弟相駮不可修遂竟服由是兄弟不和
　　跅弛
　　跅者跅落无检局也弛者放废不遵礼度也
　　么麽
　　么麽微小之称班彪王命论么麽不及数子一说不长曰么细小曰麽
　　逮耉
　　逮及也言年已及于黄耉也
　　逢纷
　　谓遭逢纷浊之世也
　　坐茅倚栁
　　言逰钓以行乐也
　　抹月批风
　　韵府贫家无以娱客惟知抹月批风
　　选胜
　　唐制二月初旬令百官休日选胜行乐选胜言选择其胜概之所在也
　　留欢
　　唐诗南陌既留欢
　　胜引
　　文选逸爵纡胜引谓妙胜之人相引而饮酒也
　　幽期
　　幽隠之期也文选平生协幽期
　　寻壑经丘
　　归去来辞既窈窕以寻壑亦﨑岖而经丘
　　浮深驾阻
　　即航海梯山之意
　　遨歩
　　古词遨歩兰臯
　　披情
　　古词过岩石而披情
　　驻赏
　　延久而赏也唐诗驻赏金台阯又聚集而赏曰结赏抚景而赏曰抚赏赏识文章曰雅赏相维而赏曰缔赏游宴于寺观曰云外赏
　　芳逰
　　唐诗从此事芳逰
　　剪西烛
　　唐诗何当共剪西烛却话巴山夜雨时
　　倾北海樽
　　汉孔融居北海故宴客之樽曰北海樽唐诗未奏东山妓先倾北海樽
　　谐妙适
　　妙适即妙趣也谐野人之妙适
　　结遐心
　　唐诗方外结遐心
　　旷瞻回眺
　　谓逺望也文选旷瞻迢逓回眺防防
　　淫览浮观
　　淫浮谓过逰也
　　尘外轸
　　轸车轮也谓乗车而出逰风尘之外也文选肃此尘外轸亦曰尘外镳
　　醉后参
　　韵府天横醉后参言剧饮至晓而参星已横也
　　恣讙谑
　　唐诗十千恣讙谑
　　歇氛埃
　　古诗于兹静闻见自此歇氛埃
　　赤壁逰
　　苏东坡赤壁逰
　　青岩酌
　　唐诗一违青岩酌
　　拾瑶草
　　杜诗相期拾瑶草
　　借臯兰
　　文选借臯兰之猗靡借坐也言取臯泽之兰借而坐之也
　　逰目骋懐
　　见上巳
　　曳裾飞袖
　　邹阳曰曵长裾飞广袖奋长缨之士莞尔而即之
　　集蓼
　　周颂未堪家多难予又集于蓼注云蓼辛苦之物周成王言我方幼冲未堪家多难而又集于辛苦之地羣臣奈何舍我而弗助哉
　　焚谷
　　谷人所仰以为生者也而焚之是自弃也出国语
　　饵石蕊
　　昔庾衮值冦难食木食饵石蕊
　　食旅葆
　　葆菜也野生葆故曰旅饥民所食出天官书
　　狂花病叶
　　饮酒之流谓眶眺者为狂花睡者为病叶
　　舞席歌梁
　　唐诗舞席纷可就歌梁俨未倾
　　窃鈇
　　列子曰人有亡鈇者意其邻之子视其行步顔色言语皆窃鈇也俄而见其鈇他日复见其邻之子动作态度无似窃鈇者
　　攫金
　　列子曰齐人欲金者清旦衣冠而之市攫其金而去吏捕得之问曰人皆在焉子攫人之金何对曰取金之时不见人徒见金
　　割名
　　言损割其名也汉书东方朔割名于细君
　　抱衅
　　文选臣曹植言臣自抱衅归藩衅瑕隙也
　　折锐挫矜
　　楚辞折我精锐之志挫我矜严之心以与俗人更相浮沈也
　　窜端匿迹
　　楚辞窜端谓蔵其端绪不使少见也匿迹谓隠秘其迹也















　　山堂肆考卷二百三十二
<子部,类书类,山堂肆考>
　　钦定四库全书
　　山堂肆考卷二百三十三　明　彭大翼　撰补遗
　　文史
　　振绮
　　唐诗挥笔如振绮
　　含琼
　　称人抱贤才曰含琼含珉
　　银蝌
　　唐诗清晨聴银蝌薄暮辞金马银蝌疑是诏书字也
　　金防
　　朝廷锡祚所用也
　　义根
　　晋书刘敏元字道光北海人潜心易不好读史尝言读书当味义根何为费功于浮辞之文
　　理窟
　　世说张慿举孝防刘真长惔即与同载诣抚军至门刘前进谓抚军曰下官今日为公得一太常博士妙选既前抚军与之话言咨嗟称善曰张慿勃窣为理窟即用为太常博士
　　寄玉缄珠
　　白傅藏书于东都圣善寺号白氏集李丞相公垂有诗曰寄玉莲花藏缄珠贝叶扄院闲容客读讲倦许僧听部列雕金榜题存刻石名永添鸿寳集莫杂小乗经其为当时推重如此白乐天太和中为太子賔客故云白傅
　　视月窥日
　　世说禇季野语孙安国曰北人学问渊源广博孙答曰南人学问清通简要支道林闻之曰圣贤固所忘言自中人以还北人看书如显处视月南人学问如牖中窥日注云学广则难周难周则识闇故如显处视月学寡则易覈易覈则智明故如牖中窥日也
　　絶艺
　　玉海稽合众美裁成絶艺书国之逸品也
　　缛文
　　繁文也
　　帖括
　　其明经则诵帖括谓之机括而诵之以求侥幸也
　　幽经
　　文选散幽经以验物幽经仙书也
　　勦说
　　礼曲礼母勦说勦说者取他人之说以为己说也
　　秘思
　　梁王逰兔园雪下授简于相如曰抽子秘思骋子妍辞为寡人赋之
　　玉牒金册
　　竝国史也文选生必耀华名于玉牒没则勒洪伐于金册
　　防香缄
　　防鱼头香缄燕尾皆束书之具也唐诗防鱼头比目纵香缄燕尾同心转
　　舍采
　　古者士见于师以菜为防又云卿大夫之子弟衣服采饰皆减损之以下其师
　　猎精
　　谓猎取其精华也唐诗猎精草太
　　黄马剧谈
　　惠施有黄马骊牛之说文选骋黄马之剧谈又公孙龙持白马之论以度关
　　碧鸡雄辩
　　汉王褒作碧鸡颂文选纵碧鸡之雄辩
　　叩缶
　　陆士衡文赋惧防尘于叩缶顾取笑于鸣玉言缶瓦器而不鸣更防之以尘故取笑乎玉之鸣声也
　　挈瓶
　　陆赋患挈瓶之屡空病昌言之难属挈瓶小器也此喻作文才智之小易空竭也
　　辩囿
　　言辩者多词如苑囿中草木之繁芜也
　　词门
　　言文词之门阃也唐诗岂能逹词门
　　翰薮
　　文选纵词源于月径披翰薮于云扄
　　言泉
　　初学记重席吐言泉言词如泉之涌也
　　吐蘅吐蕙
　　称人善属文也
　　含珉含琼
　　称人抱文才也
　　凤尾诺
　　诸侯笺奏皆批曰诺其草书则若凤尾形故曰凤尾诺
　　鹤顶书
　　凡人君有所徴辟用鹤顶书又唐未人苌风尝赠罗隠雁头笺百幅
　　呻占毕
　　学记呻其占毕多其讯言及于数进而不顾其安注云今之教人者但吟讽其所视之简牍不能通其蕴奥乃多发问辞以讯问学者而所言又不止一端故曰言及于数也
　　出巵言
　　荘子曰巵言日出巵酒器也人皆可饮之而有味故后人以有味之言为巵言
　　操觚
　　觚木之方者古人用之书犹今之简也又史防急就章急就竒觚与众异注云觚者学书之牍或以记事削木为之或六面或八面面皆可书觚者棱也有棱角也
　　染翰
　　翰笔也谓染墨于笔而制为文字也
　　竿牍
　　竿牍竹简也东汉吴祐父恢欲杀青竹简写经书祐諌止之注云杀青者以火炙简令汗出去其青易书复不蠧故谓之杀青亦谓汗简又木简以书词赋其长一尺谓之尺牍用帛以书谓之尺素牍书版也
　　简书
　　诗小雅畏此简书注云简书防命临遣之词也
　　竹帛
　　古未有纸书或用竹简或用帛故曰竹帛
　　铅椠
　　西京杂记扬雄好事常懐铅提椠从计吏访四方异语即以铅摘刻之于椠作方言按铅青金锡类椠削版牍也断木为之
　　鼎书
　　唐诗汉武清斋读鼎书
　　馆劵
　　五代唐旧制馆劵出于户部安重诲请从内出与任圜争于上前卒从重诲议按劵契劵也馆谷所用饮食文书
　　黄卷
　　古人写书用黄卷以蘗染之所以辟蠧一说以雄黄涂之故曰黄卷
　　紫书
　　天帝诏书也用之以招仙
　　六纬
　　五经之纬及乐纬也
　　四科
　　奏议宜雅书论宜理铭诔宜实诗赋宜丽是谓四科
　　鸾惊鹰峙
　　梁元帝古迹啓鸾惊之竒既闻之于索靖鹰峙之巧又显之于蔡邕
　　鸿起鳞腾
　　抱朴子曰吴之善书者则有皇象刘纂岑伯然朱季平中州则有钟元常胡孔明索靖张芝竝用古体飘乎若起鸿之乗劲风腾鳞之蹑惊云
　　金石调
　　初学记调与金石谐
　　珊瑚钩
　　唐诗文采珊瑚钩喻人文采如珊瑚钩之明润也
　　散帙
　　唐诗今晨散帙眼忽开散帙谓展书卷也
　　刋章
　　东汉山阳张俭为中常侍侯览所怨为刋章下州郡以名捕俭刋削也谓削去吿人姓名
　　竒纪
　　文选名标于竒纪谓竒书所载也
　　飞书
