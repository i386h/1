<!-- { "loadSidebar": true } -->
　　汉成帝诏流人欲入闗者辄籍内注云録其籍名而纳之也晋惠帝遣侍御史李泌慰劳汉川流民
　　王成伪増
　　汉宣帝地节三年诏胶东相王成劳来不息流民自占八万余口治有异等之效其赐爵闗内侯秩中二千石后诏问郡国上计长史守丞以政令得失或对言胶东相王成伪自増加以蒙显赏
　　刘琨善抚
　　晋刘琨为并州士人奔迸多归之琨善于懐抚而短于控御一日之中虽归者数千而去者亦相继也
　　防户
　　诸葛亮曰荆州非少人也而着籍者少令国中防户皆使着籍以益众可也韩琬尝上言流亡之人非爱覊旅弃桑梓也敛重役亟家产已空邻户牵连遂为防人
　　新户
　　晋宣帝纪邉郡新附多无名户魏朝欲加覈实天子以问宣帝帝曰贼以宻网束下故下弃之今宜大纲则自知安乐也
　　封户
　　唐宋务光廵察河南道时滑州输丁少而封户多每配封人皆亡命失业务光建言通邑大都不以封滑州七县而封者五王赋少于侯租入家倍于输国请以封户均之余州又宗时近戚奏度僧尼故温户强丁因避赋役
　　亡户
　　唐蘓瓌徙同州刺史时十道使括天下亡户初不立籍人畏搜括即流入比县旁州更相隐蔽瓌请罢十道使专责州县歳一括实检制租调
　　防户
　　纲目晋奕帝太和三年冬燕主暐罢防户时王公贵戚多占民为防户国之户口少于私家仓库空竭用度不给悦绾请罢之尽还郡县燕主从之使绾专治其事紏擿奸伏无敢隐匿出户二十余万举朝怨怒
　　絶户
　　唐制凡身防户絶者所有奴婢部曲赀财店宅并令近亲代营塟事及功徳外余并还女无女均属近亲官为检校亡人在日有遗嘱处分明白者不用此律
　　九等
　　唐六典凡天下之户量其赀产定为九等毎三年县司注定州司覆之然后着籍而申之于省
　　五比
　　毎定户以仲年造籍以季年州县之籍尝留五比省籍留九比仲年谓子午卯酉季年谓丑辰未戌
　　夏户口
　　禹平水土画九州户口一千三百五十五万三千九百二十三
　　周户口
　　周公相成王户口一千三百七十万四千九百五千万二千零
　　西汉户口
　　户一千二百二十三万三千六十二口五千九百五十九万四千九百七十八
　　东汉户口
　　户一千六百七万七千九百六十口五千六百四十八万六千八百五十六
　　唐开元户口
　　开元十四年户七百六万九千五百六十五口四千一百四十一万九千七百一十二二十七年户八百四十一万二千八百口四千八百一十四万三千六百
　　唐天寳户口
　　天寳十三年户九百六十一万九千二百五十四口五千二百八十八万四百八十八至代宗广德二年户仅二百九十余万口仅一千六百九十余万
　　宋祥符户口
　　宋兴至是五十余年户九百五万五千七百二十口二千二百九十七万六千九百六十五
　　宋元丰户口
　　元丰中户一千七百二十一万口五千七百三十三万崇宁中户二十一万九千五十口四千三百八十二万七百九十六至宣和中户二千八十八万二千二百五十八口四千六百七十三万四千七百八十四又元初户一千三百余万口五千八百余万
　　屯田
　　按西域传自汉武帝初通西域置校尉屯田渠犂至征和元年桑羊奏言可遣屯田卒益种五谷于张掖酒泉屯田盖始于此
　　屯田湟中
　　汉宣帝神爵七年赵充国以后将军将兵击先零叛杨玉至金城上屯田十二事帝嘉纳之诏罢兵留充国屯田湟中明年羗斩杨玉以降
　　屯田许下
　　东汉灵帝中平以来民弃农业诸军并起率乏粮谷无敌自破者不可胜数枣祗请置屯田曹操从之募民屯田许下得谷百万斛故征伐四方无运粮之劳
　　屯田渭濵
　　汉后主建兴十二年诸葛亮至郿军于渭水之南司马懿引军渡渭背水为垒以拒之亮以前者数出皆以运粮不继使巳志不伸乃分兵屯田为久驻之基耕者杂于渭濵居民之间而百姓安堵军无私焉
　　屯田太原
　　唐髙祖入京师时突厥数为邉患粮道不属并州大总管长史窦静请屯田太原以省馈运太宗即位授司农卿
　　屯田埭江
　　见都督
　　屯田郾城
　　裴度征蔡奏髙承简署牙将蔡平诏析上蔡郾城遂平西平四县为溵州拜承简为刺史治郾城始开屯田列防庸濒溵緜地二百里无复水患皆为腴田
　　屯田江西
　　晋应詹屯田于江西而有水耕火耨之便
　　屯田河中
　　郭子仪屯田于河中娄师德屯田丰州
　　屯田泾原
　　唐杨元卿为泾原节度使垦屯田五十顷屯筑髙垣牢键闭冦至耕者保垣以守泾人德之
　　屯田邠寕
　　唐毕諴为邠宁节度使并河西供军安抚使时戍兵常苦调饷匮乏諴募士置屯田嵗収谷三十万斛以省度支经费
　　屯田顺安
　　南宋何承矩迁知沧州节度副使时契丹扰邉承矩请于顺安砦西开易河蒲口导水东注于海东西三百余里南北五七十里资其陂泽筑隄贮水为屯田以遏敌骑之奔轶太宗嘉纳之
　　屯田代州
　　唐张公谨贞观初为代州都督置屯田以省餽饷
　　屯田灵武
　　五代张希崇迁灵武节度使地接戎狄戍兵饷道常苦抄掠希崇乃开屯田劝士耕种军既足食而且省转饷明宗下诏褒美
　　屯田德安
　　宋髙宗时陈规守德安条上屯田事宜欲仿古制令射士民兵分守开垦军士所屯之田又于险隘处立堡砦冦至则保聚捍御无事则乘时田作
　　屯田金陵
　　宋韩世忠田金陵王之竒田两淮岳飞田岳州吴玠屯田梁洋
　　屯田火山
　　宋韩琦知并州以为国初潘美镇河东患冦剽掠令民内徙于是忻代寕化火山之北多废壤今弃不耕适以资敌请距北界十里为禁地其南则募弓箭手居之垦荒田九千六百顷
　　水利
　　禹作司空平水土九州攸同四隩既宅九山刋旅九川涤源九泽既陂四海防同
　　引漳溉田
　　魏史起襄王时为邺令以邺之田恶由漳水在其旁不知用也起遂引以溉田邺用富饶民歌之曰邺有贤令兮为史公决漳水兮灌邺旁终古泻卤兮生稻粱
　　引泾漑田
　　韩水工郑国说秦王令凿泾水自中山西抵瓠口为渠欲以溉田于是闗中为沃野无凶年秦以富强卒并诸侯因命曰郑国渠
　　凿渠溉田
　　列国魏西门豹文侯时为邺令发民凿十二渠引河水溉民田民得水利皆饶足
　　作梁溉田
　　东汉鲍昱永平中拜汝南太守郡多陂池歳常决坏费用至三十余万昱乃作方梁石洫水常饶足溉田倍多人以殷富
　　穿龙首渠
　　汉沟洫志严熊言临晋民愿穿洛以溉重泉以东田万余顷于是发卒万人穿渠得龙首骨故名龙首渠
　　穿鸿郤陂
　　汉邓晨为汝南太守郡有鸿郤陂已废晨欲修复之闻许杨晓水脉署为都水掾使典其事起塘四百余里累歳大稔鱼稻之利流衍他郡
　　号郑公陂
　　三国魏郑浑为沛郡太守兴陂池开稻田比年大收顷畆歳增租入倍常人号曰郑公陂
　　名强公渠
　　唐强循字季先凤州人迁雍州司士参军华原无泉人多渴死循教人穿渠因以灌田名强公渠温造开后鄕渠溉田二千顷名右史渠
　　行视水泉
　　汉召信臣为南阳太守行视郡中水泉开沟洫起水门凡数十处以广灌溉民得其利
　　按求水道
　　唐薛平为郑滑节度使德宗时河溢瓠子东泛滑距城才二里所平按求故道出黎阳西南因徃请魏博节度田正正许之乃籍民田所当者易以他地防导二十里以杀水患还田七百顷于河南自是滑人无患
　　穿渠通运
　　魏贾侯为豫州通运渠二百里名曰贾侯渠又隋薛胄为兖州刺史城东沂泗二水合而南流泛滥大泽中胄积石堰之决令西注陂泽尽为良田又通转运百姓頼之号薛公丰兖渠
　　泻江通漕
　　晋杜预镇襄阳巴丘湖乃沅湘之防表里山河实为险固荆蛮之所恃也预乃开杨口起夏水达巴陵千余里内泻长江之险外通零桂之漕
　　凿富民渠
　　隋郭衍为行军总管文帝征为开漕太监部率水工引渭水经大兴城北东至潼闗漕运四百余里名曰富民渠
　　凿平虏渠
　　唐姜师度为易州刺史循魏武帝故迹凿平虏渠以通饷路
　　浚渠通商
　　唐薛大鼎字重臣为沧州刺史州界无棣渠久塞鼎属海商浚治之由是商贾流行里民歌之又浚长芦漳衡三河分泄夏潦水不为害
　　削堰除害
　　宋陈襄知常州运渠横遏震泽积水不得北入于江为常蘓数邑民田之害者累世襄以渠之丈尺对民田之歩畆分授以浚不逾月而成遂削望亭古堰而震泽积水始得北流民害始除
　　完六井
　　杭州本江海之地水泉醎苦唐刺史李泌始引西湖水作六井民足于水及白居易复浚西湖水入运河自河入田所溉至千顷然湖水多葑久废开治至是积二十五万余丈而湖水无几矣运河失湖水之利取给于江潮而潮独多淤河行阛阓中三年一淘为市井大患而六井亦几废后蘓轼知杭州始浚二河以一河受江潮以一河受湖水复造堰闸以为湖水蓄泄之限然后潮不入市且以余力复完六井又取葑田积湖中南北径三十里为长堤以通行者募人种菱湖中而收其利以备修湖杭人名堤曰蘓公云
　　浚三沟
　　宋蒋之竒迁淮东转运副使歳荒民流之竒募民修水利以给食如之天长三十六陂宿之临澳横斜三沟用工至百万溉田九千顷活民八万四千又请凿山左肘至洪泽为新河以避淮险自是无覆溺之患
　　石犀厌恠
　　见水
　　木龙杀暴
　　宋陈尧佐为河东转运使河决滑州尧佐欲为堤捍水乃躬自暴露昼夜督促剏为木龙以巨木骈齿浮水上以杀水暴及堤成又为长堤以防其外滑人因号为陈公堤
　　籍兵増隄
　　宋赵昌言知天雄军澶州河决流入御河涨溢浸府城昌言籍府兵负土増隄以兵不满千乃索禁军佐役太宗手诏褒之
　　鸠民筑圩
　　宋洪遵知太平州圩田坏民失业遵鸠民筑圩曲尽其方亲载酒饷馌恩意倾尽民忘其劳后知婺州奏金华田多沙土势不受水五日不雨则旱故境内陂湖最宜早治遵令耕者出力田主出谷凡为公私塘堰及湖计八百三十七所
　　筑捍海堤
　　宋范仲淹监西溪盐仓时以通泰海三州潮水皆至城下土田斥卤不可稼穑建白于朝请筑捍海堤于三州之境长数百里以衞民田诏从之以仲淹为兴化令专掌役事民享其利立庙祀之又沈起字兴宗宋至和中知海门县海潮至冐民田起为筑堤七十里西接范堤以障卤潮引江水溉田田益辟民率归业王荆公有记
　　筑漕河堤
　　宋张纶为江淮制置发运副使防五渠道太湖入于海复租米六十万开长芦西河以避覆舟之患又筑漕河堤二百里于髙邮北厉锢钜石为十防以泄横流泰州有捍海堰延袤百五十里久废不治嵗患海涛冐民田纶方议修复论者难之以为涛患息而畜潦之患兴矣纶曰涛之患十九而潦之患十一获多而亡少岂不可耶表三请愿身自临役命兼权知泰州卒成堰复逋户二千六百州民利之为立生祠
　　修六塔河
　　宋仁宗至和二年河决大名馆陶殿中丞李仲昌请自澶州商胡河穿六塔河入横陇故道以披其势富弼是其防诏发三十万丁修之欧阳修力谏其不可后卒无成功贬仲昌于英州
　　凿二股河
