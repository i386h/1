<!-- { "loadSidebar": true } -->
　　按伯劳夏至来冬至去与燕之春来秋去者相反伯劳声恶燕语善伯劳单飞独栖与燕之匹栖双飞者又相反
　　枭
　　说文枭不孝鸟也故日至捕枭磔之旧说枭性食母始飞与破獍食父之兽同恶当盛午不见夜则飞入人家捕鼠一名鹠鷅一名鹠离吴人呼为魂或谓与鵩相似或谓其实一物埤雅谓周人设官覆妖鸟之巢以方书十日之号十有二辰之号二十有八星之号悬其巢上则去之
　　禳枭鸣
　　说苑齐景公为露寝之防成有枭鸣甚恶之桓常謇曰请为禳之明日问曰今旦闻枭鸣乎公曰一鸣而不复闻使人徃视之枭当陛布翅伏地而死
　　讳枭恶
　　桓谭新论男子毕康杀其母诏焚其尸暴其罪于天下余上章言宣帝时公卿朝防丞相语次曰闻枭生子长且食其母宁然有贤者应云但闻乌子反哺耳丞相大慙君子于禽兽尚为之讳况于人乎
　　除灾凶
　　埤雅古者天子以春解祠黄帝用一枭一破獍说者以为枭食母破獍食父黄帝欲絶其类使百司用之故后世嵗始祓除凶灾取以解祠黄帝
　　习符呪
　　听声考祥篇鹤声宜学僊雉声宜习武乌声宜习医鴈声宜习卜筮鹊声宜习工巧枭声宜习符呪
　　将军克敌
　　晋张重华为石季龙所攻重华使谢艾为中坚将军引师出振武夜有二枭鸣牙中克敌之兆也于是进战大破之
　　率更改官
　　唐书有枭鸣扵张率更庭树其妻以为不祥连唾之张闻之曰急洒扫吾当改官言未毕贺者已在门
　　山堂肆考卷二百十五
<子部,类书类,山堂肆考>
　　钦定四库全书
　　山堂肆考卷二百十六　　明　彭大翼　撰羽虫
　　鸮
　　埤雅鸮大如鸠緑色鸣则有祸俗所谓祸鸟也本草一名黄祸侯声如小儿吹竽草木疏谓恶声之鸟入人家凶贾谊所赋鵩鸟是也一说鵩似鸮又贾公彦曰鸮鵩二鸟夜为恶鸣者也则鸮又非鵩矣又有一名鸱鸮者先儒以为即今之巧妇尔雅谓鸱鸮鸋鴂注云鸱类广雅夏雀生鹑楚鸠生鸮楚鸠一名啁食黮
　　诗鲁颂翩彼飞鸮集于泮林食我桑黮懐我好音
　　止梅
　　诗陈风墓门有梅有鸮萃止
　　周公为诗
　　诗豳风鸱鸮鸱鸮既取我子无毁我室恩斯勤斯鬻子之闵斯盖成王未知周公之意公乃作此以贻王托为鸟之爱巢者呼防鸮而谓之云
　　陈女为歌
　　列女传陈辨女者陈国采桑之女也晋大夫解居甫使于宋道遇采桑女而戏之曰女为我歌吾将舍汝女乃歌曰墓门有棘斧以斯之夫也不良国人知之知而不已谁昔然矣又曰为我歌其二女曰墓门有梅有鸮萃止夫也不良歌以讯之讯予不顾顚倒思予大夫曰其梅则存其鸮安在女曰陈小国也摄乎大国之间因之以饥馑加之以师旅其人且亡而况鸮乎大夫乃服而释之
　　徳裕作赋
　　唐賛皇公李徳裕贬袁州作懐鸮赋
　　元之述志
　　宋王元之集滁楚地也郡城之上鸱鸮巢焉秋冬永夕鸣啸不已妻子惊咤终夜不寐因作以诗喻之且徴前贤放逐而闻是鸟者总而述之以见吾志
　　肉可羮
　　埤雅鸮肉甚美可为羮臛亦可为炙
　　目无毒
　　本草鸮目无毒吞之令人夜中见物
　　鸮胖不食
　　礼内则雏尾不盈握弗食舒鴈翠鹄鸮胖舒鳬翠鸡肝鴈肾鸨奥鹿胃注云此九物亦不可食翠尾肉也胖胁侧薄肉也奥脾肶也藏之深奥处也
　　鸮声可听
　　唐天宝中韦郇公谪守蕲时李邺侯亦以处士放逐因夜饮闻鸱鸮鸣韦公泣下邺侯曰此鸟人以为恶而其声可聼乃令坐客有不闻此声者罚以大白由是听之不厌
　　庄子思炙
　　庄子曰见卵而求时夜见弹而思鸮炙
　　羲之好炙
　　晋王羲之好鸮炙
　　鬼车
　　本草鸧鸹一名鬼车一名车载板一名九头鸟晦瞑则飞鸣能入人室收人魂气俗云十首一被犬噬今犹血血滴人家必凶闻其鸣必捩犬应之以其畏犬也
　　居东厌闻
　　宋梅尧臣古风昔时周公居东周厌闻此鸟憎若仇夜呼庭氏率其属弯弧俾逐出九州射之三发不能中天遣天狗从空投自从狗啮一头落断头至今清血流迩来相距三千秋昼藏夜出如鸺鹠毎逢隂黒天外过乍见火光惊輙堕有时余血下防汚所遭之家家必破
　　渡江尝见
　　白泽图昔孔子渡江尝见一鸟子夏问之孔子曰尝闻河上人歌云鸹兮鸧兮逆毛簔衣一身九首兮乃鸧鸹也
　　一身九头
　　唐韵注鸧鸹一身九头九尾逆毛一名鸹辰一名错落
　　一脰两翅
　　夷坚志李夀翁守长沙募人捕得鸧鸹身圆如箕十脰环簇其九有头其一独缺血滴如世所一脰各生两翅当飞时十八翼霍霍而动倘所向不同更相争抝用力竞进而翅翮有伤折者
　　鸺鹠
　　鸺鹠乃鬼车之属似训狐防小而黄一名鸱鸺能拾蚤虱
　　襍志鸺鹠一名忌欺白日不见人夜能拾蚤虱
　　能撮蚊防
　　广记鸺鹠昼日目无所见夜则能飞撮蚊防
　　拾人甲
　　广记鸺鹠夜飞昼藏好拾人甲知其吉凶凶者輙鸣于屋上故人除指甲埋之户内盖恐此鸟得之也
　　铄人防气
　　广记春夏之交稍遇隂晦则此鸟飞鸣而过岭外尤多又爱入人家铄人防气
　　昼瞑
　　庄子曰鸱鸺夜撮蚤察毫末昼出瞑目而不见丘山
　　夜逰
　　广记鸺鹠亦名夜逰女好与婴儿作祟故婴儿之衣不可置星露下畏其祟耳
　　鸣屋
　　神僊尹轨字公度人有鸺鹠恠鸟鸣其屋上者以语公度公度为一符着鸟鸣处其夕鸟伏符下
　　呼廊
　　南史侯景入台城在昭阳殿廊下居处常有鸺鹠呼鸣廊下景恶之使人穷山野捕焉
　　鵩
　　鵩不祥鸟也能为恶声
　　体有文彩
　　按鵩鸟小如雉体有文彩行不出域若有彊服故名服
　　貌甚闲暇
　　见四月
　　姑获
　　本草姑获能收人魂魄一名乳母鸟俗言产妇死所变化也能取人之子以为己子胸前有两乳中记一名天地少女一名隠飞
　　防血
　　中记姑获好取人小儿养之凡有小儿之家则血防其衣以为志
　　脱毛
　　荆楚岁时记姑获一名钩星衣毛为鸟脱毛为女或谓左传鸟鸣于亳社周官庭氏所射正此鸟也
　　鵞
　　格物论鵞有苍白二色緑眼黄喙红掌埤雅一名舒鴈江东人呼为长脰善鸣不食生虫禽经谓鹅见异类差翅鸣鸡见同类拊翅鸣
　　颡如瘤
　　埤雅鸽颈如瘿鹅颡如瘤
　　首似傲
　　卞子曰羊性滛而狠猪性卑而率鹅性顽而傲狗性俭而屈盖鹅峩首似傲
　　伏随日转
　　埤雅鹅伏随日鳱伏随月说者以为乳鹅伏卵随日光所转
　　项向天歌
　　骆宾王诗鹅鹅鹅曲项向天歌白毛浮緑水红掌拨清波
　　行有列
　　埤雅鹅之行也自然而有行列故聘礼云出如舒鴈
　　飞能俄
　　字说鹅飞能俄而已是以不保其身
　　脚短多伏
　　见鹳
　　咮匾善唼
　　禽经陆生之鸟咮多锐而善啄水生之鸟咮多匾而善唼善唼鹅之类也善啄鹳鹤之类也
　　法鹅动腕
　　埤雅鹅善旋转其项古之学书者法以动腕羲之好鵞以此
　　食鹅知色
　　裴景仁秦书苻朗字元逹坚从兄甞食鹅炙知黒白之防人不信既而试之果然
　　嫌兄受馈
　　孟子曰仲子处于于陵他日归则有馈其兄生鹅者已频蹙曰恶用是鶃鶃者为防
　　携友就观
　　晋王羲之性爱鹅防稽有姥养一鹅善鸣求市未能得羲之遂携亲友徃观姥闻羲之将至烹鹅以待羲之叹息弥日
　　写经笼鹅
　　见书法
　　草诏赐鹅
　　齐髙帝引江淹入中书省草文诏先赐酒食淹素善饮啖食鹅炙垂尽饮酒数升文诏亦办
　　系书
　　三国典畧庾信自建康遁归江陵湘东王因以妾徐氏赐之后妾与任掞私通掞欲求之无敢言者信庭前一苍鹅乃系书扵鹅颈信视之乃掞启遂题纸尾曰畜生乞汝
　　为阵
　　埤雅古者兵有鹅鹳之阵盖鹳善旋飞盘薄云汉与鹅之成列正异故古之阵法或愿为鹅或愿为鹳也
　　惊鬼
　　氏曰鹅惊鬼防防厌火孔雀辟恶
　　祭母
　　唐徳清县沈朝家母鹅已死其稚鹅仰天号呌衔刍草置母前如祭奠然长吁数声而死其家遂埋之号鹅塜
　　屠百
　　东坡仇池笔记杭人喜食鹅日屠百鹅予自湖上夜归屠者之门百鹅皆号若有所诉鹅能警盗亦能却蛇有二能而不能免死又有祈雨之厄悲夫
　　烹双
　　黄山谷曰吴执中有二鹅为余烹之戏赠以诗学书池上一双鹅宛胫相连笔意多皆为涪翁赴汤鼎主人言汝不能歌
　　蜮沉
　　埤雅鹅飞则蜮沉鵙鸣则蛇结
　　鹰化
　　孔帖中和四年临淮涟水民家鹰化为鹅而弗能逰夫鹰以鸷击武臣象也鹅虽毛羽清洁而飞不能逺无击之用充庖厨而已
　　选毛御寒
　　见冬又埤雅鹅毛柔暖而性冷宜覆婴儿
　　割项祈雨
　　东坡诗注赵宋祈雨雪之法择灵祠为坛取白鹅割项盛血并鹅致奠次日于坛前瘗之
　　赐炙不安
　　齐刘璡为武陵王参军武陵王自割鹅炙赐之璡曰应刀落爼此宰夫之事殿下亲执鸾刀下官不敢安席
　　求炙不答
　　南史庾恱刘毅家在京口酷贫尝与乡曲士大夫徃东堂共射时庾恱为司徒长史要府僚出东堂毅已先至遣人与恱相闻曰身竝贫踬营一逰甚难君如意人无防不可为适岂能以此堂见让恱不答众人竝避之毅独留射如故恱厨馔甚盛不以及毅毅又遣人相闻曰身今未得子鹅岂能以残炙见恵恱又不答及毅贵奏解恱都督将军官恱被挫辱疽发背卒
　　悬瓠城下
　　见雪
　　兴庆池中
　　唐僖宗好鬭鹅数幸六王宅兴庆池与诸王鬭鹅一鹅价至十万钱
　　眠沙
　　杜子美得房公池鹅诗房相西亭鹅一羣眠沙泛浦白于云凤皇池上应回首为报笼随王右军
　　遮水
　　唐李郢诗何时散乱随青草永日淹留在野田无事羣鸣遮水际争来引颈逼人前
　　鸡
　　春秋运斗枢玉衡星散为鸡春秋说题辞鸡为积阳火徳之精故阳出鸡鸣以类相感也郭璞曰鸡有蜀鲁荆越诸种越鸡小蜀鸡大鲁鸡又其大者或曰越鸡即荆鸡也礼曲礼祭宗庙之礼鸡曰翰音古今注鸡一名爥夜方言陈楚宋卫之间谓鸡为鸊鸱桂林之中谓之割鸡徐鲁之间谓之秋侯子一名戴冠郎惮为人用
　　左昭二十三年宾孟适郊见雄鸡自断其尾问之侍者曰惮其为牺也注云惮为人用之
　　犹为君瀹
　　韩诗外传田饶事鲁哀公而不见察告哀公曰臣将去君黄鹄举矣哀公曰何谓也饶曰君不见夫鸡乎夫鸡头戴冠文也足抟距武也敌在前敢鬭勇也见食相呼仁也守夜不失时信也鸡虽有五徳君犹为瀹而食之何也以其所从来近也夫鹄一举千里止君园池食君鱼鳖啄君黍粱无此五徳而君犹贵之以其所从来逺也
　　金铰
　　鸡有金铰反翘之种又范寻以鐡为鸡假距与诸将博钱
　　花冠
　　南越志鸡冠四开如莲花鸣声清彻
　　养鸡呼名
　　列僊传祝鸡翁雒阳人居尸郷北山下养鸡百余牢皆有名字暮栖于树昼放食呼名即别种而至博物志祝鸡翁善养鸡今世人呼鸡云祝祝起于此又风俗通俗鸡本朱氏翁所化故呼鸡曰朱朱
　　鬭鸡全徳
