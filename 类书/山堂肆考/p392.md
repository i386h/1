<!-- { "loadSidebar": true } -->
　　独秀
　　唐王绩问春桂桃李正芳华年光随处满何事独无花春桂答云春华讵能久风霜摇落时独秀君知否
　　仙人作舟
　　唐李峤桂诗根生无限月香满自然秋侠客条为马仙人叶作舟
　　樵夫为薪
　　唐于武陵山中桂诗日暖上山路鸟啼知已春忽逢幽隠树如见独醒人石冷开常晩风当落更频樵夫应不识嵗久伐为薪
　　芳意不可传
　　栁子厚移桂诗芳意不可传丹心徒自渥
　　清隂亦可托
　　李白诗世人种桃李多在金张门攀折争防径及此春风暄一朝天霜下荣耀难久存安知南山桂緑叶垂芳根清隂亦可托何惜植君园
　　珠英
　　李徳裕诗琼叶润不凋珠英粲如绮
　　金粟
　　刘屏山诗氤氲寒岭桂髙韵盖羣馥无人尽日芳守志何幽独士介耻求知女贞慙自鬻凄凉楚山秋樛枝吐金粟长吟小山词古意恐难复又杨诚斋诗忆曽风露飘寒粟自领儿童拾薄金
　　天竺寺
　　见僧寺
　　广寒宫
　　宋王梅溪诗丹霄休叹路难通学取燕山种桂丛异日天香满庭院吾庐当似广寒宫又曰学仙深愧似吴郎赖有吾庐两子苍疑是广寒宫里种一秋三度送天香
　　飘兰麝
　　僧仲殊金菊对芙蓉词花则一名种分三色嫩红妖白娇黄暎清秋佳景雨霁风凉郊墟十里飘兰麝潇洒处旖旎非常自然风韵开时不惹蝶乱蜂忙　携酒独浥蟾光问花神何属离兊中央引骚人乗兴广赋诗章防多才子争攀折嫦娥道三种清香状元红是黄为榜眼白探花郎
　　傲霜雪
　　宋张于湖诗英英园中葵一心倾太阳采采篱下菊令汝夀而康惟此木之犀更贮万斛香雄姿傲霜雪鳞甲森青苍三贤鼎足立正色凛相望岂比桃李徒红紫纷披昌聊息贪者心来上君子堂嵗晩从我防寘汝兄弟行
　　繁花
　　欧阳永叔谢人寄双桂诗有客赏芳丛移根自幽谷为懐山中趣爱此岩下緑晓露秋晖浮清隂药栏曲更待繁花白邀君弄芳馥
　　细蕋
　　苏子瞻八月十七日天竺送桂花分赠元素诗月缺霜浓细蕋干此花元属桂堂仙鹫峯子落惊前夜蟾窟枝空记昔年破裓山僧怜耿介练裙溪女鬭清妍愿公采掇纫幽佩莫遣孤芳老涧邉白氏集蟾宫分异种人世散清香宋之问诗桂子月中落天香云外飘韩子苍诗月中有女曽分种世上无花敢鬭香
　　兰花
　　説文兰香草也格物丛话紫茎赤节緑叶一干一花花两三瓣幽香清逺可挹然花有数品或白或紫或浅碧亦有一干而双头者花时常在春初至于蕙有似于兰而叶差大一干而五七花花时常在夏秋间香不及兰也彼有所谓幽兰猗兰又此花之别种闻见録蕙者今零陵香是也
　　孔子作操
　　琴操猗兰操者孔子所作也孔子聘诸侯莫能任自卫反鲁隠谷之中见香兰独茂喟然叹曰夫兰当为王者香今乃独茂与众草为伍乃止车援琴鼓之自伤不逢时托词于兰其操云兰之猗猗扬扬其香不采而佩于兰何伤今天之旋其曷为然我行四方以日以年雪霜贸贸荠麦之茂子如不伤我不尔觏荠麦之茂荠麦之有君子之伤君子之守
　　萧嵩赋诗
　　唐孙逖为集贤院修撰宰相萧嵩防百官赋兰诗继雅颂体使逖为序
　　郑俗招魂
　　见上巳
　　汉官对辟
　　止斋盗兰説汉官舍汝何以对乃辟楚人舍汝何以祛不祥郑君失汝何取乎七穆之瑞屈原去汝何夸乎九畹之芳
　　献诸舅姑
　　礼内则妇人或赐之茝兰则受而献诸舅姑
　　卖之士女
　　曲江春宴録霍定与友生逰曲江以千金求人贵侯亭榭中兰花揷防兼自持往罗绮丛中卖之士女争买抛掷金钱
　　楚畹
　　屈原离骚予既艺兰之九畹又树蕙之百畆
　　谢庭
　　见公子
　　入室
　　家语与善人居如入芝兰之室久而不知其芳
　　当门
　　蜀志先主杀张裕诸葛亮救之帝曰芳兰当门不得不除故袁淑诗种兰忌当门
　　生幽林
　　家语芝兰生于幽林不以无人而不芳君子修道立徳不以困穷而改节
　　被长坂
　　曺子建诗秋兰被长坂
　　防玉池
　　晋傅秋兰诗秋兰防玉池池水清且芳双鱼自踊跃两鸟时囘翔
　　养绮石
　　汗漫録王维贮蕙兰必黄磁斗养以绮石累年弥盛
　　灵徳
　　顔师古幽兰赋怪竒卉之灵徳禀国香于自然洒嘉言而擅美拟贞操以称贤咏秀质于楚赋腾芳声于汉篇
　　髙标
　　向子諲浣溪沙词緑玉丛中紫玉条幽花疎淡更香饶不将红粉汚髙标　空谷佳人宜作伴贵防公子不能招小窗相对诵离骚
　　燕姞梦兰
　　见诞子
　　罗畸友兰
　　宋罗畸元祐四年为滁州刺史明年治廨宇于堂前植兰数十本为之记曰予之于兰犹贤朋友朝袭其馨暮撷其英携书就观引酒对酌
　　紫艶
　　李白诗楚客重兰荪遗芳今未歇叶抽清浅水花防暄妍节紫艶暎渠鲜轻香含露洁离居若有赠暂与幽人折
　　红芽
　　杨诚斋诗雪径偷开浅碧花氷根乱吐小红芽生无桃李春风面名在山林处士家正坐国香到朝市不容霜节老云霞江蓠蕙圃非吾耦付与骚人定等差
　　如美人
　　东坡题杨次公春兰诗春兰如美人不采羞自献时闻风露香蓬艾深不见丹青写真色欲补离骚对之如灵均冠佩不敢燕
　　似君子
　　黄山谷修水记兰似君子蕙似士大夫兰蕙丛生莳以沙石则茂沃之以汤茗则芳是所同也至其一干一花而香有余者兰也一干五七花而香不足者蕙也余居保安僧舍开牖于东西西养蕙而东养兰观者必问其故故着其説焉
　　梅花
　　赵彦林注江邉曰江梅在岭曰岭梅在野曰野梅官中所种曰官梅
　　何逊徬徨
　　梁何逊为扬州法曺廨舍有梅花一株逊吟咏其下后居洛思梅花请再任从之抵扬州花方盛对花徬徨终日
　　师雄惆怅
　　栁子厚龙城録隋开皇中赵师雄迁罗浮一日天寒日暮于松林间酒肆傍舍见美人淡妆素服出迎时已昏黒残雪未消月色微明师雄与语言极清丽芳香袭人因与扣酒家门共饮少顷一緑衣童子笑歌舞师雄醉寐但觉风寒相袭久之东方已白起视大梅花树上有翠羽啾嘈相顾月落参横惆怅而已
　　唐苑
　　杂志南唐苑中有红梅亭四面专植红梅
　　庾岭
　　东坡注大庾岭上梅花南枝已落北枝方开寒暖之异也
　　寄赠范
　　陆觊与范相善自江南寄梅花一枝诣长安与因赠以诗折梅逢驿使寄与陇头人江南无所有聊赠一枝春
　　误识林逋
　　王菉猗诗不受尘埃半防侵竹篱茅舍自甘心只因误识林和靖惹得诗人説到今
　　广平作赋
　　见赋
　　晞顔和诗
　　杨诚斋和梅诗序吾友洮湖陈晞顔葢造次必于梅颠沛必于梅者也嘉爱之不已而吟咏之吟咏之不足则尽取古人赋梅之诗而赓和之寄一编以遗予予读之而惊曰一何丰耶丰而不竒则亦常耳一何竒耶予尝爱隂铿诗花舒雪尚飘照日不俱消苏子卿诗秖言花是雪不悟有香来唐人崔道融诗香中别有韵清极不知寒是三家者岂畏踈影横斜之句哉今晞顔之诗同梅而清清在梅前同梅而馨馨在梅外其于三家所谓未闻以千里畏人者也
　　踈影暗香
　　宋林君复山园小梅诗众芳揺落独暄妍占尽风情向小园踈影横斜水清浅暗香浮动月黄昏霜禽欲下先偷眼粉蝶如知合防魂幸有微吟可相狎不须檀板共金樽又云雪后园林唯半树水邉篱落忽横枝人言红艳多应俗天与清香似有私王晋卿云和靖踈影暗香之句杏与桃李皆可用也子瞻云可则可但恐桃李不敢承当耳
　　幽光冷艳
　　东坡诗岂惟幽光留夜色直恐冷艳排冬温
　　檀心玉颊
　　东坡次韵王公济梅花诗洗尽铅华见雪肌要将真色鬭生枝檀心已作龙涎吐玉颊何劳獭髓毉
　　雪骨氷魂
　　东坡松风亭下梅花盛开诗罗浮山下梅花村玉雪为骨氷为魂纷纷初疑月挂树耿耿独与参横昏
　　玉奴返魂
　　东坡诗月地云堦谩一尊玉奴终不负东昏临春结绮荒荆棘谁信幽香是返魂
　　少陵牵兴
　　宋王介甫诗结子非贪鼎鼐尝偶先红杏占年芳从教腊雪埋藏骨却恐春风漏泄香不御铅华知国色秖裁云缕想仙妆少陵为尔牵诗兴可是无心赋海棠又诗额黄映日明飞燕肌粉含风冷太真
　　横斜踈瘦
　　石湖梅谱后序梅以韵胜以格髙故以横斜踈痩与老枝竒怪者为贵其新接穉木一嵗抽嫩枝直上或三四尺如酴醿蔷薇之类者吴下谓之气条此直宜取实规利无所谓韵与格矣
　　形体性情
　　杨东山梅花説易曰干为天前辈论干与天异谓天者干之形体干者天之性情某因触类而思之不但干与天异而已事事物物莫不皆有其形体性情林和靖咏梅踈影横斜水清浅二句此为梅写真之句也梅之形体也雪后园林才半树二句此为梅神之句也梅之性情也写梅形体是谓写真梅性情是谓神
　　富贵不关
　　朱文公诗幽香淡淡影踈踈雪虐风威只自如正是花中巢许辈人间富贵不关渠
　　尘縁邈隔
　　朱文公满江红词临风一笑问羣芳谁是真香纯白独立无朋筭来有姑射山头仙客絶艳谁怜真心自保邈与尘縁隔天然殊胜不闗风露氷雪　应笑俗桃粗李无言翻引狂蜂乱蝶争似黄昏闲弄影清浅一溪霜月画角初残瑶台梦断直下成休歇緑隂青子莫教容易摧折
　　江头千树
　　东坡诗西湖处士骨应槁只有此诗君压倒东坡先生心已灰为爱君诗被花恼多情立马待黄昏残雪消迟月出早江头千树春欲暗竹外一枝斜更好孤山山下醉眠处防缀裙腰粉不扫万里春随逺客来十年花送佳人老不知风雨卷春归收拾余香还畀昊
　　墙角数枝
　　王荆公诗墙角数枝梅凌寒独自开遥知不是雪唯有暗香来
　　世外佳人
　　桂林记袁丰之宅后有梅六株开时曽为隣屋烟所烁乃团泥塞灶张幕蔽风久而又拆其屋曰氷姿玉骨世外佳人但恨无倾城之笑耳
　　天下尤物
　　石湖梅花谱梅天下尤物其间智愚贤不肖莫敢有异议学圃之士必先种梅且不厌多
　　天然香韵
　　王梅溪蜡梅词蜡换梅姿天然香韵初非俗蝶驰蜂逐蜜在花梢熟　岩壑深藏防载甘幽独因坡谷一标题目髙价掀兰菊又石湖梅谱蜡梅本非梅类以其与梅同时香又相近色酷似蜜脾故名蜡梅凡三种以子种出不经接花小香淡其品最下俗谓之狗蝇梅经接花疎虽盛开花常半含名磬口梅言似僧磬之口也又有最先开色深黄如紫檀花密香秾名檀香黄此品最佳
　　雪后精神
　　杨诚斋诗梅仙晓沐银浦水氷肤别放瑶林春诗人莫作雪前看雪后精神添一半又朱希真渡江云词琼枝小雪天分外精神好
　　堆红凝白
　　朱希真孤鸾词咏早梅天然标格小蕚堆红芳姿凝白淡竚新妆浅防夀阳宫额
　　似语如愁
　　朱希真念奴娇词咏梅花见梅惊笑问经年何处收香藏白似语如愁却问我何苦红尘久客观里栽桃坛头种杏到处成踈隔　且管领春囬孤标争肯接雄蜂雌蝶岂是无情知受了多少凄凉风月寄驿人遥和羮心在谩使芳尘歇东风寂寞可人为谁攀折
　　昌龄通梦
