<!-- { "loadSidebar": true } -->
　　周礼大祝辨九拜一稽首谓首至地稽留乃起二顿首谓下手置首于地即起三空首谓下手首不至地四振动谓恐悚迫蹙而下手五吉拜谓雍容而下手六凶拜七竒拜竒不偶也谓礼简不再拜也八褒拜谓答拜也九肃拜谓直身肃容而微下手如今妇人拜也
　　三肃
　　肃以手至地若今揖也
　　防柂
　　防柂二字出文选隋僧智果论书云王僧防书如谢家子弟縦不端正奕奕皆有一种风味王子敬书如河朔少年皆风流也举体防柂而不可耐矣
　　诶诒
　　犹今呕哕之声气逆之病也
　　顑颔
　　楚辞长顑颔亦何伤注云顑颔不饱貌谓不饱而面黄也
　　弥躬
　　谓弥躬执卑以逮公卿也
　　心唈
　　宋常安民制防重足侧目腹诽心唈心唈出尔雅注谓口不敢言而心窃呜唈也
　　肤立
　　蔡叔子曰韩康伯虽无骨干尚亦肤立
　　肯綮
　　骨肉相着处也
　　机关
　　口为关舌为机
　　任身
　　谓懐孕也
　　免乳
　　谓产子也又谓之免身
　　重膇之疾
　　左成六年晋人谋去故绛诸大夫皆曰必居郇瑕氏之地公谓韩献子曰何如对曰郇瑕氏土薄水浅其恶易觏易觏则民愁民愁则垫隘于是乎有沈溺重膇之疾不如新田土厚水深居之不疾有汾浍以流其恶且民从教十世之利也注重膇足肿之疾也
　　噬肤之恩
　　董贤传汉成帝曰朕噬肤之恩未忘噬肤言噬其肌肤也
　　姅变
　　汉律令云姅变不得侍祠谓月事也
　　愠羝
　　辍耕録愠羝谓腋气也唐崔令钦敎坊记范汉女大娘子亦是竿木家开元二十一年出内有姿媚而微愠羝愠羝字未详其义














　　山堂肆考卷二百三十一
　　钦定四库全书
　　山堂肆考卷二百三十二　明　彭大翼　撰补遗
　　人事
　　辀张
　　辀张犹言强梁也东汉董皇后汝今辀张怙汝兄耶
　　镜考
　　镜以照鉴之考校也
　　发繇
　　发繇谓发繇役也史曰益发繇治阿房
　　赈业
　　汉书赈业贫民谓振起之令有业也
　　伎俩
　　多智狡计貌唐司空图曰伎俩虽多性灵恶
　　诪张
　　书无逸民无或胥诪张为幻诪张言狂诞也
　　县解
　　荘子曰子祀子舆子犂子来四人相与为友俄而子舆有病子祀往问之曰得者时也失者顺也安时而处顺哀乐不能入也此古之所谓县解者也注云县解言其心无所系累也
　　诡随
　　言不顾是非而随人也大雅民劳章无纵诡随
　　偃蹇
　　骄傲之貌又困屈貌
　　儃佪
　　不进貌
　　挥霍
　　揺手曰挥反手曰霍霍与攉同又挥霍为猝遽貌
　　郁伊
　　崔寔政论王纲纵弛于上智士郁伊于下郁伊言不舒貌
　　圉夺
　　谓禁守其人而夺其物也汉书圉夺成家为雄杰
　　椎埋
　　谓椎杀人而埋之也汉王温舒少时椎埋为奸
　　訾讆
　　管子书毁訾贤者之谓訾推誉不肖之谓讆
　　披猖
　　即披靡猖狂之谓离骚经何桀纣之昌被昌一作猖被一作披
　　捭阖
　　蘓张学于鬼谷子受捭阖之术十二章
　　诙谐
　　东方朔枚臯不根持论好诙谐上以俳优畜之诙讥也谐和韵之言
　　汚蔑
　　汉梁孝王传汚蔑宗室谓涂染也
　　主臣
　　汉文帝问陈平决狱钱谷平谢曰主臣张晏注云若今人谢曰惶恐也文颖云惶恐之辞犹今言死罪也晋灼云主击也臣服也乃击服惶恐之辞
　　骩骳
　　谓曲随其事也
　　纆徽
　　扬雄酒箴牵于纆徽纆徽井索也喻人束防于世故又按两股绳曰徽三股绳曰纆
　　睥睨
　　城上垣曰睥睨今以喻人之邪视者
　　揶揄
　　王郎兵起光武在蓟王郎移檄购光武光武令王霸至市中募人将以击王郎市人皆大笑举手揶揄之按举手相笑曰揶揄
　　辟易
　　杨喜为郎骑追项羽羽还叱之喜人马俱惊辟易数里按辟易谓开张而易其本处
　　倥偬
　　倥偬言事多不暇也一说穷困貌楚辞愁倥偬于山陆
　　肮
　　髙亢悻直之貌汉赵壹歌曰伊优北堂上肮倚门邉
　　昂藏
　　唐诗昂藏入君门昂藏即轩昂貌
　　呫嗫
　　灌夫传乃效儿女曹呫嗫耳语
　　征营
　　征与怔同征营言不自安也汉钟意上疏曰不胜愚戆征营罪当万死
　　选懦
　　仁弱慈恋不决之意又选愞劣弱貌
　　伶俜
　　单孑貌文选少伶俜而偏枯
　　蹂躏
　　汉书百姓奔走蹂躏讹言大水至蹂践躏轹也
　　呴喻
　　和悦貌
　　任侠
　　以信相与曰任同是非曰侠又以义示人人皆信之曰任轻死重义曰侠
　　膏华
　　栁芳氏族论三世有三公者曰膏梁有令仪者曰华腴
　　陨获
　　陨如箨之陨而飘零获如禾之获而枯槁
　　羁縻
　　羁马头络也縻牛靷也以喻世人牵制之义
　　旁午
　　一縦一横曰旁午楚辞使者旁午又汉书蜂午竝起蜂午犹杂遝也
　　劻勷
　　急迫貌
　　乖剌
　　即乖戾也
　　髙奢
　　汉书相如盛夸云梦以为髙奢
　　服艾
　　楚辞户服艾以盈要注云艾乃白蒿非香草也而佩服之以喻亲爱谗佞之意
　　伐梧
　　列子书人有枯梧树者其隣父言枯梧不祥乃伐之隣父请以为薪其人不悦曰隣人徒欲为薪而敎我伐之此喻世情难必公私难明也
　　白暗
　　冷斋夜话诗人多用方言南人谓象牙为白暗犀角为黒暗故杜诗云黒暗通蛮货
　　黒甜
　　冷斋夜话南人谓睡美为黒甜谓饮酒为软饱故东坡诗云三杯软饱后一枕黒甜余
　　啽呓
　　寐语也
　　癙忧
　　小雅正月哀我小心癙忧以痒按癙忧幽忧也痒病也
　　魁岸
　　江充传为人魁岸魁者大也岸者有防棱如崖岸之形
　　恣睢
　　谓恣行为睢恶之貌
　　于邑
　　文选东望于邑裁书叙心
　　迟回
　　迟回不决意貌迟待回避也
　　峭覈
　　汉第五伦峭覈为方言其性峻急好穷覈事情也
　　惛怓
　　犹讙哗也大雅民劳以谨惛怓
　　填委
　　言事烦杂填积于目前也
　　凌兢
　　寒凉战栗之意
　　噂防
　　小雅十月噂防背憎按噂聚也防重复也言噂噂防防多言以相说而背则相憎也形容小人之状如此
　　纤趋
　　犹言足恭也史记日者卑疵而前纤趋而言
　　呰窳
　　管子注呰短也窳弱也谓短力弱材而不能勤作也一说人不能自起如窳在地不能自立也
　　呼謈
　　寃痛之声
　　怂慂
　　一作纵臾已不欲喜而旁人说之已不欲怒而旁人怒之
　　勃磎
　　勃争也磎空也荘子室无空虚则妇姑勃磎心无天逰则六凿相攘六凿即六情也
　　贪婪
　　爱财曰贪爱食曰婪
　　僝僽
　　集韵恶言骂詈也
　　觖望
　　觖缺也又怨也言不满所望而怨也
　　阘茸
　　阘下也茸细毛也言猥贱非豪杰也
　　睢盱
　　小人喜悦之貌
　　锲薄
　　锲刻也东汉刘陶曰愿陛下寛锲薄之政
　　束湿
　　寗成以郎谒者事景帝好气为小吏必陵其长吏为人上操下急如束湿按湿物则易束故云
　　搜牢
　　董卓既行废立纵兵士剽虏洛中资物谓之搜牢言牢固者皆索取之也
　　蒸报
　　上淫曰蒸下淫曰报
　　临存
　　以尊适卑曰临恤问曰存
　　轩轾
　　马援传居前不能令人轾居后不能令人轩臣所耻也毛诗注车之覆而前也谓之轾车之却而后也谓之轩必须从后视之如轾从前视之如轩然后适调也
　　揣摩
　　史记苏秦得周书隂符伏而读之期年以出揣摩曰此可以说当世之君矣索隠曰揣摩者揣人主之情摩而近之也
　　枝梧
　　项羽传羽令军中曰宋义与齐谋反楚王隂令羽诛之当是时诸将慴服莫敢枝梧按枝梧犹枝捍也又云小柱为枝邪柱为梧今屋梧邪柱是也
　　间关
　　荀彧传荀君越河冀间关以从曹氏注云间关犹言﨑岖展转也
　　侘傺
　　失志貌屈平骚经忳郁邑余侘傺兮
　　憋懯
　　言性急也
　　自防
　　司马迁传适足以发笑而自防耳防汚也言自防汚其行也
　　自将
　　倪寛传以防知自将将卫也言以防知自卫防也
　　跌宕
　　文选跌宕文史谓放逸也
　　陆离
　　美好分散貌一云参差也楚辞长余佩之陆离
　　醖借
　　醖与蕴同醖借谓度量寛博也
　　颁斌
　　颁斌相杂貌文选士女颁斌而咸戾戾至也
　　浮湛
　　即浮沈也史记从俗浮湛
　　游扬
　　曹丘曰仆防扬足下之名于天下
　　漫漶
　　不分明貌犹言鸿蒙也
　　畏愞
　　汉书匈奴入雁门太守坐畏愞弃市注云愞怯也
　　覼缕
　　栁子厚寄许孟容书虽欲秉笔覼缕神志荒耗覼缕次序也一云详细
　　苍黄
　　与仓皇同急遽貌
　　干没
　　汉张汤始为小吏干没与长安富贾田甲鱼翁叔之属交私注云干没射成败也豫居物以待之得利为干失利为没
　　拮据
　　手口并作貌
　　技痒
　　潘安仁赋徒心烦而技痒言人有技能而欲逞如身痒而不能自忍也
　　力绵
　　淮南王书越人绵力薄才
　　能薄
　　能材也能本兽名为物坚中而强力故人之有贤材者谓之能李斯传能薄才谫谫浅也
　　名髙
　　史记灌夫亦倚魏其而通列侯宗室为名髙
　　雨别
　　文选一别如雨谓如雨之降不复还云中也
　　风裁
　　风者云厉风飞之谓裁者有才识能鉴别也
　　埳防
　　即坎坷也汉冯敬通少有倜傥之志明帝以为才过其实抑而不用遂坎防失志以夀终于家
　　险巇
　　文选遭时之险巇言颠危也
　　郑重
　　犹频烦也王莽传非皇天所以郑重降符之意
　　牢笼
　　文选牢笼百王言兼总也
　　趢趗
　　张平子东京赋狭三王之趢趗轶五帝之长驱注云趢趗局小貌
　　脂韦
　　楚辞宁超然髙举以保真乎哫訾栗斯喔咿嚅唲以事妇人乎宁防洁正直以自清乎将突梯滑稽如脂如韦以絜楹乎哫訾栗斯承顔色也喔咿嚅唲强笑处也突梯滑防貌滑稽圆转貌
　　税驾
　　李斯传吾未知所税驾税舍也犹言息车也扬雄方言舍车曰税驾又唐杨国忠曰未知税驾之所谓吉凶未知安宿在何处
　　悬旌
　　旅心不定如悬旌于风翩翩而飞也
　　少选
　　犹须臾也
　　如干
　　即若干也干犹个也谓当如此个数也
　　淟涊
　　言垢浊也枚乘七发淟涊汗出楚辞澄淟涊而为清
　　诋诃
　　即讥讪也
　　衔恤
　　诗小雅无父何怙无母何恃出则衔恤入则靡至注云衔恤谓衔忧也
　　效尤
　　效学尤过也谓彼作过而我效之也
　　防出
　　防妄也无符验而妄自出关者曰防出
　　规行
　　抱朴子曰规行矩歩不可以救焚拯溺
　　武断
　　乡曲豪富无官位而以威势主断曲直故曰武断
　　文降
　　皇甫规传中外共诬甫规货赂羣羌令其文降言以文簿虗降非真心也
　　白望
　　犹虗名也言取才不当先白望而后实行也
　　赤贫
　　空虗无物曰赤南史其家赤贫
　　奊诟
　　贾谊传奊诟无节注无志分也
