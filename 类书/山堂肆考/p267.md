<!-- { "loadSidebar": true } -->
　　晋魏绛犨之子事晋悼公为正卿言和戎有五利公说郑人献女乐公以其乐之半赐之绛于是始有金石之乐諡庄子庄子子舒諡献
　　范文子
　　晋范文子名士燮武子士防之子諡文鄢陵之战晋伐郑荆救之栾武子欲战范文子不欲曰唯圣人能无外患又无内忧距非圣人不有外患必有内忧盍姑释荆与郑以为外患乎文子之子士匄諡宣宣子之子士鞅諡献世为晋上卿
　　吕武子
　　晋吕锜諡武锜之子相諡宣悼公即位使宣子佐下军曰邲之役吕锜佐知庄子于下军获楚公子谷臣与连尹襄老以免子羽鄢之役亲射楚王而败楚师以定晋国而无后其子孙不可不崇也此言吕武子有大功而其子孙无在显位者故以宣子佐下军赏其功云
　　韩宣子
　　晋韩起諡宣适鲁见易象与春秋曰周礼尽在鲁矣吾乃今知周公之徳与周之所以王也
　　栾武子
　　晋栾书諡武成公三年伐齐而归公劳之对曰士用命也书何力之有焉
　　卞荘子
　　荘子鲁卞邑大夫性好勇善事母母无恙时三战而三北及母死三年鲁兴师荘子请従见将军曰初与母处是以三北吾甚辱焉今母没矣请塞责遂赴敌获一甲首而献之曰此塞一北又入获一甲首而献之曰此塞二北又入获一甲首而献之曰此塞三北将军止之请为兄弟庄子曰三北以养母也子道也今士节小具而塞责矣吾闻节士不以辱生遂反敌数十人而死諡荘
　　智荘子
　　晋智季諡庄即荀首也荘子之子智防諡武武子之子智盈諡悼世为上卿悼子之子智跞諡文子为下军佐文子之子智瑶諡襄子是为智伯韩魏赵灭之三分其地
　　孔文子
　　左哀十一年衞大叔疾出奔宋初疾娶于宋子朝其娣嬖子朝出奔孔文子使疾出其妻而妻之疾使侍人诱其初妻之娣寘于犁而为之一宫如二妻文子怒欲攻之访于仲尼仲尼止之遂夺其妻或淫于外州外州人夺之轩以献耻是二者故出奔衞人立遗文子使室孔姞按遗疾之弟孔姞即文子之女疾之妻也文子諡文
　　孟穆伯
　　鲁桓公之子庆父生公孙敖敖諡穆穆伯生二子曰谷曰难敖闻周内史叔服能相人也见其二子焉叔服曰谷也食子难也收子谷也丰下必有后于鲁国按谷即文伯难即惠叔
　　陈文子
　　齐陈文子名须无敬仲之后也諡文子左襄二十三年齐荘公将伐晋陈文子见崔武子将若君何武子曰吾言于君君弗聴也以为盟主而利其难羣臣若急君于何有子姑止之文子退告其人曰崔子将死乎谓君甚而又过之不得其死过君以义犹自抑也况以恶乎齐侯遂伐晋
　　臧僖伯
　　鲁孝公子彄食采于臧是为僖伯子孙因以为氏焉僖彄諡也僖伯谏观鱼事见总諌官
　　臧哀伯
　　左桓二年夏四月取郜大鼎于宋纳于太庙鲁大夫臧哀伯谏公不聴周内史闻之曰臧孙达其有后于鲁乎君违不忘谏之以徳按哀伯名达僖伯之子諡哀哀伯子伯缾不显
　　孟献子
　　鲁大夫仲孙蔑也諡献献子聘于晋宣子觞之三徙钟石之悬不移而具献子曰富哉家宣子曰子之家与我孰富献子曰吾甚贫惟有二士顔回兹无灵者使吾邦家安平百姓和协献子出宣子曰彼君子也以养贤为富我鄙人也以钟石金石为富献子卒荘子年少嗣立与季孙宿同朝宿父文子忠于公室宿不能守而改之庄子独能不改父之臣与政仲尼所以为难也荘子名速
　　孟僖子
　　左昭七年三月公如楚孟僖子为介不能相仪及楚不能答郊劳九月公至自楚僖子病不能相礼乃讲学之及其将死召其大夫曰礼人之干也无礼无以立吾闻将有达者孔丘圣人之后也而灭于宋其祖弗父何以有宋而授厉公及正考父佐戴武宣三命兹益共臧孙纥有言曰圣人有明徳者若不当世其后必有达人今将在孔丘乎我若获没必属説与何忌于夫子使事之而学礼焉以定其位故孟懿子与南宫敬叔师事仲尼按孔子殷汤之后故曰圣人之后孔子六代祖孔父嘉为宋督所杀故曰灭于宋说即南宫敬叔何忌即孟懿子皆僖子之子也懿子之子名彘一名泄即孟武伯武伯之子名捷即孟敬子
　　臧文仲
　　文仲名辰伯缾之子諡文哀伯之孙也世为鲁大夫荘公十一年宋大水公使吊焉宋公对曰孤实不敬天降之灾又以为君忧拜命之辱文仲曰宋其兴乎禹汤罪已其兴也勃焉桀纣罪人其亡也忽焉二十八年冬饥文仲言于公曰国病矣君盍以名器请籴于齐公曰谁使对曰国有饥馑卿出告籴古之制也辰也备卿请如齐従者曰君不命而请之其为选士乎文仲曰贤者急病而让夷我不如齐非急病也在上不恤下居官而惰非事君也文仲以鬯圭与玉磬如齐齐人归其玉而与之籴按文仲子曰宣叔
　　臧武仲
　　家语顔回问于孔子曰臧文仲武仲孰贤孔子曰武仲贤哉顔回曰武仲世称圣人而身不免于罪是智不足称也好言兵讨而挫鋭于邾是智不足名也夫文仲其身虽没而言不朽恶有未贤孔子曰身没言立所以为文仲也然犹有不仁者三不智者三是则不及武仲也回曰可得闻乎孔子曰下展禽置六闗妾织蒲三不仁设虚器縦逆祀祠海鸟三不智武仲在齐齐将有祸不受其田以避其难是智之难也夫武仲之智而不容于鲁抑有由焉作不顺而施不恕也按武仲不容于鲁者谓其先斩鹿门之闗出奔邾后如防请后既立臧为复致防而奔齐是也不顺不恕者谓季孙宿无嫡子公弥长而爱悼子立之访于申丰不可而止又访于武仲乃为立之是废长立少岂顺事而恕施者乎此事详见左传鲁襄公二十三年武仲名纥諡武宣叔之子文仲之孙
　　叔孙穆子
　　鲁桓公子叔牙生兹号叔孙氏其后叔孙得臣叔孙侨如叔孙武叔叔孙辄皆其后也鲁卿有叔孙穆子名豹諡穆乃得臣之子虢之会诸侯之大夫寻盟未退季武子伐莒取郓楚人将以叔孙穆子为戮晋乐王鲋求货于穆子曰吾为子请于楚穆子不予曰承君命以会大事而国有难我以货私免是我会吾私也虽可以免吾其若诸侯之事何楚子乃赦之
　　公孙成子
　　公孙侨字子产諡成郑穆公之孙子国之子也晋范宣子为政诸侯之币重郑人患之公如晋子产寓书于子西以吿宣子曰侨闻君子长国家者非无贿之患而无令名之难诸侯之贿聚于公室则诸侯贰诸侯贰则晋国壊晋国壊则子之家壊何没没也将焉用贿宣子説乃轻币
　　季文子
　　季孙行父鲁桓公第四子季友之孙歴相三君无衣帛之妾无食粟之马諡文子文子子宿諡武子武子子纥諡悼子悼子子意如諡平子平子子斯諡桓子桓子子肥諡康子世为鲁正卿
　　甯武子
　　左文四年衞甯武子来聘公与之宴为赋湛露及彤弓不辞又不答赋使行人私焉对曰昔诸侯朝正于王王宴乐之于是赋湛露则天子当阳诸侯用命也诸侯敌王所忾而献其功王于是赐彤弓一彤矢百玈弓矢千以觉报宴今陪臣来继旧好其敢干大礼以自取戾武子名俞卒諡武
　　萧文终
　　萧何丰沛人以刀笔吏事汉髙为丞相封鄼侯镇国抚民为功臣首卒諡文终
　　张文成
　　张良字子房其先为韩人道遇沛公遂属焉运筹决防为帝者师封留侯卒諡文成长子不疑嗣为侯次子辟疆年十五为侍中
　　曹懿侯
　　曹参沛人初以中涓従汉祖起兵遂为相国治尚清静与民休息封平阳侯卒諡懿子窋为中大夫次子时时子襄皆尚公主
　　陈献侯
　　陈平阳武户牖乡人以魏无知荐事汉祖常出竒计以救纷纠之难振国家之患及吕太后崩又能与太尉合谋诛诸吕定社稷为左丞相封曲逆侯卒諡献子共侯买嗣立卒子简侯悝代侯又卒子何代侯坐略人妻弃市国除
　　周武侯
　　周勃其先卷人后徙沛以织薄曲为生従髙祖定天下诸吕欲作乱与陈平合谋卒安刘氏封绛侯食邑八千二百八十户文帝立拜丞相卒諡武子胜之代侯六嵗尚公主不相中坐杀人国除絶一嵗帝乃择勃子贤者河内守亚夫封条侯续绛侯后
　　樊武侯
　　樊哙沛人以屠狗为业従髙祖起丰攻下沛屡着战守功鸿门之宴又能拥盾直入脱主于危急存亡之秋封八百户赐爵列侯世世勿絶食舞阳又号舞阳侯后髙祖病甚或云哙党于吕氏待上晏驾欲以兵诛赵王如意帝怒遣陈平至军中斩之以周勃代将其军平勃二人以哙为帝故人又吕后弟嬃之夫斩之恐后悔因执哙诣长安至则帝已崩吕后释哙使复爵邑及卒諡武侯
　　灌懿侯
　　灌婴睢阳贩缯也初従汉髙立战功号昌文侯食杜平乡后与绛侯等共立代王为帝益封三千户拜太尉继绛侯为丞相嵗余卒諡懿侯
　　张文侯
　　张苍阳武人秦时为御史主柱下方书后归汉继灌婴为丞相任人为中候大为奸利文帝让苍苍遂以病免卒諡文侯初苍父长不满五尺及苍长八尺余苍子复长八尺孙类长六尺余坐法失侯
　　申节侯
　　申屠嘉梁人初以材官蹶张従髙祖击项籍迁为队率后有功代张苍为丞相为人廉直门不受私谒未防以晁错穿门南出之事未及先请而反为错所卖遂呕血而死諡节侯子共侯蔑代卒子侯去病代又卒子侯臾代坐罪国除
　　石恬侯
　　石庆万石君少子初为齐相举国皆慕其家行不言而国大治元狩元年自沛守为太子太傅七嵗迁御史大夫元鼎五年为丞相封牧丘侯后以不能任职乞归諡恬侯
　　霍景桓
　　霍去病大将军衞青姊子也年十八为天子侍中善骑射以斩首虏功封冠军侯又为骠骑将军益封万七千七百户卒諡景桓父仲孺异母弟光
　　霍宣成
　　霍光字子孟拥昭立宣功在社稷封博陆侯卒諡宣成子禹
　　衞烈侯
　　卫青平阳人其父郑季为吏给事平阳侯家与侯妾衞媪通而生青青凡七出击匈奴立大功封长平侯益封八千七百户三子伉不疑登皆封侯
　　金敬侯
　　见贱士
　　张敬侯
　　张安世杜陵人汤之子大将军霍光以安世自武帝时为尚书令志行纯笃乃白用为衞将军兼光禄勲以自副焉封富平侯卒諡敬子三人千秋延夀彭祖也
　　魏宪侯
　　魏相字弱翁济阴定陶人地节中拜相以严毅总职甚称上意与丙吉同心辅政封髙平侯卒諡宪
　　丙定侯
　　丙吉为人深厚不伐善自曾孙遭遇絶口不道前恩及为丞相知大体好礼让即掾吏有罪终无所案封博阳侯卒諡定子显以有罪削爵孙昌复袭祖爵
　　邓元侯
　　邓禹南阳人字仲华更始时光武持节河北禹杖防追及于邺因进延揽英雄之防辅成帝业遂为东京元功拜大司徒封髙宻侯卒諡元禹内行纯备有子十三人各使守一艺修整闺门教养子孙皆可以为后世法
　　赵壮侯
　　赵充国字翁孙上邽人沈勇有大畧汉武朝拜车骑将军元康初年七十余上屯田十二防平西羌封营平侯卒年八十六諡壮
　　冯节侯
　　冯异字公孙佐汉光武中兴拜征西将军赐玺书曰征西功若丘山犹自以为不足孟之反亦何异哉諡节侯
　　杨文父
　　处士杨厚新都人少传父綂业东汉顺帝时征至长安因陈汉三百五十年之厄宜蠲法改宪以消灾异累官侍中拜议郎后称病归教授门生三千余人卒年八十二乡人諡曰文父
　　杨文烈
　　东汉灵帝中平元年司空杨赐卒初赐既免帝阅故事得赐与刘陶上张角奏乃封赐临晋侯至是复以司空薨諡文烈祖震父秉
　　王忠侯
