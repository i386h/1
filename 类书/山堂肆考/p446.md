<!-- { "loadSidebar": true } -->
　　言缩足也文选狡兎跧伏
　　角睐
　　谓以眼角斜视也
　　腹诽
　　汉书张汤奏顔异九卿见令不便不入言而腹诽论死
　　股弁
　　严延年传吏皆股弁言皆股战若弁弁谓抚手也
　　心旌
　　史记楚王曰寡人卧不安席食不甘味心摇摇然如县旌而无所终薄
　　貌寝
　　王粲依刘表表以其貌寝不甚礼焉貌寝谓短小也
　　顔酡
　　楚辞美人既醉朱顔酡些
　　儿齿
　　诗鲁颂黄发儿齿
　　童心
　　鲁世家昭公年十九犹有童心言无成人之志也
　　骨蔅
　　论衡籍孺韩嫣形婯骨蔅皮色称
　　肌香
　　旋波移光越之美女与西施郑旦同进于吴王肌香体轻饰以珠幌若双鸾之在烟雾也
　　韵宇
　　犹器量也文选韵宇深喜怒莫见其际
　　眉轩
　　轩举也言举眉喜也出北山移文
　　镂骨
　　张安作贫儿镂骨文昔日已前家未贫苦将钱物结交亲如今失路寻知巳行尽关山无一人按镂骨谓之劄青狭邪游人与倡狎多为此态
　　放神
　　即游神也文选放神青云外
　　荒思
　　言迷乱之念虑也
　　湛忧
　　深忧也
　　籥口
　　谗夫具昌忠臣籥口
　　膏唇
　　唐武平一上书膏唇之伍茍输谗计
　　气岸
　　唐诗气岸遥凌豪士前
　　情澜
　　文选情澜不竭言情如波澜滔滔不竭也
　　回面
　　汉书回面汚行以事谄防之人回邪也又文选逺人回面注云内向也
　　噬脐
　　左荘六年楚文王伐申过邓邓侯曰吾甥也止而享之骓甥甥养甥请杀之邓侯弗许三甥曰亡邓国者必此人也若不早图后君噬脐其及图之乎弗听楚卒伐邓灭之
　　贸首
　　战国防甘茂与樗里疾为贸首之雠贸首者愿以己首易人之首也汉路温舒愿给厮役暴首方外以尽臣节
　　解頥
　　笑不能止也
　　抵掌
　　说文抵侧手击也战国防苏秦与李允抵掌而谈
　　析肝
　　邹阳传剖心析肝以相信析分也
　　防足
　　文选何不防髙足先据要路津汉书曽不得邪径而托足焉
　　申心
　　言逹其意于彼也古诗申心口上朱又文选未见孟尝之深心惟效文通之伪迹又顔延年曰深心托豪素
　　纡体
　　纡屈也言屈体于衡门之士
　　疚懐
　　言病懐也文选悄焉疚懐
　　承睫
　　古诗谁复三承睫睫目旁毛也承睫言视人眉目也
　　俛眉
　　俛低也汉书将相不俛眉
　　促膝
　　谓相聚也又云相近艺文何时更促膝唐诗风云促膝难
　　回眸
　　古文朝无一命之亲路无回眸之旧
　　防发
　　辍耕録妇人头髪有时为膏泽所黏必沐乃解者谓之防按考工记弓人注云防亦黏也则发防之防正当用此字又人年壮而发斑白者曰算发一曰蒜发又黒白相杂曰宣发易说卦巽为寡发陆徳明曰寡本作宣
　　侠思
　　侠豪也古诗春风淡荡侠思多
　　缓颊
　　谓徐言引譬喻也汉王谓郦食其曰缓颊往说魏王豹
　　欵顔
　　唐诗欵顔因侍从又愁苦之顔曰黯顔
　　温念
　　称人之美意也古诗温念终不渝
　　清矑
　　美女目瞳子
　　天口
　　文选辩析天口而似不能言又田骈好谈论故齐人号为天口骈天口者言不可穷尽也
　　日角
　　额有龙犀入发左角日右角月此帝王之相也
　　眉月
　　言美人之眉如新月又抃声如雷曰雷抃
　　靥星
　　美人面靥若星也古诗靥星临夜烛
　　借手
　　左昭十六年韩宣子私觐于子产曰子命起舍夫玉是赐我玉而免我死也敢不借手以拜
　　上头
　　辍耕録今世女子之笄曰上头而倡家处女初得荐寝于人亦曰上头花蕊夫人宫词年初十五最风流新赐云鬟使上头
　　冒耏
　　字书耏多须貌冒者言须多防冒其面也
　　哆噅
　　辩命论哆噅蹙頞哆噅口张不正也
　　尘容
　　北山移文抗尘容走俗状又愁容曰嚬容
　　铅黛
　　艺文临妆罢铅黛谓以铅画眉也
　　髫鬌
　　汉书周燮始在髫鬌而知亷譲注云髫发也礼记子生三月之末择日剪发为鬌男角女羁
　　皲瘃
　　言手足冻裂也汉宣帝书譲赵充国曰将军士寒手足皲瘃岂有利哉又瘃堕谓寒瘃而堕指也
　　剡手
　　贾谊传剡手以冲仇人之胸
　　禔身
　　纲目亷足以禔身禔安福也
　　疻痏
　　言皮肤殴伤以致青黒也
　　痿盲
　　痿人不能起盲人不能视也
　　骼胔
　　汉书掩骼埋胔枯骨曰骼有肉曰胔
　　齽齘
　　齽齿向里也齘齿怒也南蛮虽女子能齽齘薄贼况强夫壮士哉
　　云光雪态
　　唐诗云光身后落言美人之容若云也雪态掌中回言美人之舞态轻如雪也
　　渊角山庭
　　贤人相貌也
　　靡曼
　　列子曰郑卫之处子娥媌靡曼注云靡曼柔弱也楚辞娥眉曼睩靡顔腻理靡致也曼泽也言美女顔容脂致身体柔滑也
　　娉婷
　　婉容曰娉和色曰婷
　　姽婳
　　女闲静貌文选既姽婳于幽静兮又婆娑乎人间
　　婉娈
　　美女少好貌
　　訬婧
　　美女纎腰也文选舒訬婧之纎腰
　　连娟
　　美人眉曲细貌
　　蒿目
　　荘子曰今世之仁人蒿目而忧世之患不仁之人决性命之情而饕富贵蒿目谓半闭其目也一说瞻视之间忧思未定也
　　蓬心
　　荘子谓子曰今子有五石之瓠何不虑以为大樽而浮于江湖而忧其瓠落无所容则夫子犹有蓬之心也注云蓬心茅塞其心也谓其见小不能用大
　　咳唾
　　荘子渔父篇子贡以渔父之言还报孔子孔子推琴而起乃下求之至于泽畔方将杖挐而引其船顾见孔子还乡而立孔子曰曩者先生有绪言而去丘不肖未知所谓窃待于下风幸闻咳唾之音以卒相丘也
　　睢盱
　　睢仰目盱张目武勇貌六帖作小人喜悦之貌
　　腼貌
　　腼貌面慙也
　　宛舌
　　宛屈也又固闭也汉书说者宛舌
　　踸踔
　　荘子防谓蚿曰吾以一足踸踔而行尔无如矣
　　呕喻
　　王褒圣主得贤臣颂贤人君子圣王所以易海内也是呕喻受之
　　蹩躠
　　荘子圣人蹩躠为仁踶跂为义而天下始疑矣蹩躠勉彊而行之貌踶跂行立不安之貌
　　噢咻
　　左昭三年晏子曰民人痛疾而或噢咻之其爱之如父母而归之如流水将焉辟之言齐不恤民而国必归于陈氏也噢咻痛念之声谓陈氏爱民如父母爱子而噢咻之也
　　欵乃
　　欵乃渔歌声又棹船相应声栁子厚诗渔翁夜傍西岩宿晓汲清湘燃楚竹消日出不见人欵乃一声山水緑及考冷斋夜话所载栁诗以欵乃字作一字音袄又添一蔼字云蔼一声山水緑
　　胡卢
　　宋人得燕石以为寳视者胡卢而笑胡卢笑貌又大笑也
　　骈拇枝指
　　荘子曰骈拇枝指出乎性哉而侈于徳附赘县疣出乎形哉而侈于性注云拇足大指也骈合也指手指也枝旁生也与生俱生曰性人所同得曰徳侈剩也骈枝则生而有之故曰出乎性而侈于徳赘疣生于有形之后故曰出乎形而侈于性
　　魁头露紒
　　东夷传马韩人大率魁头露紒魁头犹科头也谓以发萦绕成科结也又夷人雕题镂身
　　蜩甲蛇蜕
　　荘子曰众罔两问于景曰若向也俯而今也仰向也括而今也披发向也坐而今也起向也行而今也止何也景曰搜搜也奚稍问也予有而不知其所以予蜩甲蛇蜕也似之而非也盖言蜩已化而甲在蛇已化而蜕在以形之动者比蜩蛇之生而以影比蜩蛇之甲蜕也
　　鼠肝虫臂
　　荘子曰俄而子来有病将死其妻子环而泣之子犂往问之曰叱避无怛化倚其户与之语曰伟哉造化又将奚以汝为将奚以汝适以汝为鼠肝乎以汝为虫臂乎鼠肝虫臂言至小之物也
　　躨跜
　　蹇行貌唐诗躨跜登髙峰
　　嫭姱
　　言女美好也
　　妸娜
　　美女柔弱貌
　　防猭
　　文选跇逾竹栢防猭楠言践跞于竹栢奔走于楠之间也
　　矐目
　　荆轲传人有识者曰髙渐离也秦王惜其善击筑重杀之乃矐其目矐目以马粪熏失其明也
　　防唇
　　古诗促柱防唇莺欲语调弦系爪雁相连又梁简文帝诗停时系爪息吹治唇朱按伎女以鹿角琢为爪以弹筝故曰系爪
　　嗢噱
　　笑声
　　瞠眙
　　惊惧直视也又宋广西钤辖陈曙以歩兵击侬智髙溃于昆仑关狄青驱出斩之孙沔余靖相顾愕眙诸将股栗不敢仰视
　　跮踱
　　跣足行也
　　媻
　　言匍匐上下也司马相如逰猎赋媻珊勃窣上乎金隄
　　五宫
　　黄庭经心为绛宫肺为玉堂宫肝为清冷宫胆为紫极宫脾为中黄宫又韵府五綦目綦于色耳綦于声口綦于味鼻綦于臭心綦于逸按綦极也
　　三池
　　黄庭经胆为中池口为华池腹为玉池
　　五色
　　郊祀志注身中有五色五色有五仓五色存则不死五仓存则不饥
　　五情
　　风角书五情者天干也甲乙为本情丙丁为合情戊巳为刑情庚辛为冲情壬癸为钩情六情者地支也申子为贪狠寅午为防贞亥夘为隂贼己酉为寛大戌丑为公正辰未为奸邪六情之中又分喜怒好恶哀乐喜行寛大怒行隂贼好行贪狠恶行公正哀行防贞乐行奸邪阳主生故天干有合甲巳为中正之合乙庚为仁义之合丙辛为威权之合丁壬为淫泆之合戊癸为无情之合隂主杀故地支有冲
　　眳藐
　　西京赋眳藐流眄一顾倾城眳眉睫之间也藐美视貌言美人眉目流眄使人冥迷是谓一顾倾城也
　　形开
　　荘子曰其寐也魂交其觉也形开言夜则神集于心昼则四体皆动用也
　　膜拜
　　胡人礼拜也谓长跪拜也
　　皮傅
　　谓不深得其情惟据其皮肤浅近强相附防也
　　鼽嚏
　　月令季秋行夏令则民鼽嚏注云未土之气所应也鼽者气窒于鼻嚏者声发于口皆肺疾以夏火克金故病此也
　　睒睗
　　睒暂视也睗疾视也
　　履影
　　言人孤独而处者自履其影自吊其心以伤悲也
　　离名
　　周语单防公曰视逺日絶其义足髙日弃其徳言爽日反其信聼淫日离其名反违也离失也
　　浮渲
　　旧本唐刘禹锡于杜司空席上赠妓诗浮渲梳头宫様妆春风一曲杜韦娘今本浮渲梳头作髙髻云鬟又以为韦应物诗误也画家以墨饰美人鬓发谓之渲染诗浮渲字本此
　　注丹
　　释名以丹注面曰勺勺灼也辍耕録天子诸侯羣妾以次进御其有月事者止而不御重以口说故注丹于面灼然为识女史见之则不书其名于第録也又注丹于面曰防的故繁钦赋防的之荧荧王粲神女赋华施的兮结羽仪黄帝内经女子二七而天癸至月事以时下又月事谓之入月王建宫词密奏君王知入月唤人相伴洗裙裾
　　靧面
　　礼内则父母面垢燂潘请靧足垢燂汤请洗注云燂温也潘淅米汁也靧洗面也
　　横肱
　　曲礼竝坐不横肱横肱则妨竝坐者
　　意匠
　　老杜丹青引诏谓将军拂绢素意匠惨淡经营中意匠二字乃用陆机文赋意司契而为匠
　　鬓师
　　陶谷清异録篦诚琐缕物也然丈夫整鬓妇人作眉舍此无以代之余名曰鬓师眉匠
　　九拜
