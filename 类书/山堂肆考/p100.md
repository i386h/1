<!-- { "loadSidebar": true } -->
　　汉官仪卿秩中二千石孝武皇帝元狩二年令通官印方寸大小官印五分王公侯金二千石银皆钮
　　犀印
　　司马彪汉书中二千石以下至四百石佩两印皆以黒犀
　　藻衣
　　汉官仪衣裳公侯华虫卿大夫藻火绶青地桃花三彩
　　缇扇
　　续汉书卿以下有騑者缇扇汗青翅尾又初学记缇扇朱轮参差交映藻衣花绶焜爚生光
　　法河
　　春秋汉含孶三公象五岳九卿法河海
　　括海
　　谢承后汉书李淑谏更始曰夫三公上应宿九卿下括河海
　　太常卿
　　歴代沿革舜命伯夷作秩宗防典乐即太常之任也秦改曰奉常掌宗庙礼仪汉祖改曰太常以列侯忠孝敬谨者居之秩中二千石惠帝更名奉常景帝又曰太常王莾改爲秩宗梁加卿字曰太常卿北齐太常寺置卿及少卿丞各一人唐龙朔二年改爲奉常光宅初曰司礼卿宋太常寺皆以禁林之长主判元丰正名始专其职按常典也常典三礼故曰太常或曰太常王者之旌有大事则建以行礼礼官奉持之故曰奉常又按史穪汉髙祖拜叔孙通爲奉常赐金五百斤则奉常之名在汉初已沿秦制不特至惠帝始更名也太常寺曰容台曰司礼寺又曰礼院叔孙朝仪
　　汉叔孙通始起朝仪防长乐宫成诸侯皆朝谒者引以次入殿门自侯王以下莫不震恐无敢失礼髙帝曰吾今乃知皇帝之贵拜通爲奉常
　　桓荣师礼
　　东汉桓荣以少傅迁太常明帝尊以师礼甚见亲重乗舆毎幸太常府令荣东面坐设几杖防百官
　　论议伉伉
　　东汉刘恺论议常引正大义诸儒爲之语曰难经伉伉刘太常
　　徳行堂堂
　　魏邢颙字子昻时人穪徳行堂堂邢子昻文帝以爲太常
　　彊御不夺
　　汉张奂字然明拜太常立节可否之间彊御不敢夺也
　　言行不玷
　　晋华表为太常卿歴位忠恪清贫履道内正外顺言行不玷
　　加赐谷帛
　　魏和洽爲太常清贫守分至卖田宅以自给明帝加赐谷帛
　　特赐牀席
　　晋贺循拜太常中宗践祚下令曰循氷清玉洁行爲俗表位处上卿居身服物盖身而已屋才庇风雨孤常造其庐特赐六尺牀席褥并钱二十万以表至徳
　　驱千乘车
　　魏王朗迁太常行陵赤车千乘又唐太常表西京置一十二列首冠金吾东汉有三十九人多迁玉铉戴冕之七旒驱赤车之千乘
　　设九部乐
　　唐封敖爲太常卿故事太常始视事庭设九部乐
　　怒妻干斋
　　应劭汉官仪北海周泽爲太常恒清斋遇疾妻怜其年老疲病窥内问之泽大怒以爲干犯斋禁掾吏叩头争之不听遂收送狱并自劾谚曰居世不谐爲太常妻一嵗三百六十日三百五十九日斋一日不斋醉如泥既作事复低迷
　　选童按乐
　　唐王涯字广津文宗时拜太常帝以乐府之音郑卫太甚欲闻古乐命涯询于旧工取开元雅乐选乐童按之命曰梨园乐上恱
　　还第摄事
　　晋太常王宝启府舎窄狭不足移家母钟年髙违离靡宁乞还第摄事诏从之
　　临轩作乐
　　晋蔡谟拜太常咸康四年上临轩谟奏临轩宜有金石上纳焉临轩作乐自此始
　　爲母导舆
　　唐崔邠字处仁爲太常卿故事太常始视事大阅四部乐都人纵观邠乃自第去防亲导母舆都人荣之
　　爲帝赋诗
　　唐杨师道字景猷太宗时爲太常卿赐宴帝曰闻公每酣捉笔赋诗如宿搆试爲朕赋之师道再拜少选輙成一坐嗟服
　　传父业
　　东汉桓荣子郁传父业亦为太常初荣授朱普学四十万言多浮辞郁省定爲十四万言由是有桓君大小章句
　　陈母训
　　北齐赵彦深拜太常卿不脱朝服先入见母跪陈幼小孤寒训至此
　　首九卿
　　汉官解语太常掌社稷郊畤事重职尊故号九卿之首
　　同六曹
　　唐崔日知迁太常卿以歴年久每朝士叅集常与尚书同列时人号爲尚书里行一说宋朝太常在六曹尚书之下与尚书丞郎同幕次故谓之尚书里行
　　闲职
　　唐张瓌拜太常自谓闲职帝怒
　　清选
　　唐白居易制立国之本礼乐爲先今之太常兼掌其事歴代迄今谓之清选又李昉谭录太常不是卿秘书不是监以其职品清重非他卿监比也
　　起望省楼
　　唐崔日知为太常卿恨不居八座乃起楼与尚书省相对人谓之崔公望省楼
　　对中华殿
　　唐令狐徳芬为太常卿髙宗坐中华殿问王覇孰先徳芬对以任徳不任刑爲政以清心简事爲本帝恱厚赐之
　　布被瓦器
　　耆旧传赵典爲太常虽身处上卿而布被瓦器不异寒素
　　银章青绶
　　魏晋太常卿皆银章青绶进贤两梁冠绛朝服佩水苍玉
　　以侍中出
　　魏城阳王徽与黄门侍郎徐纥毁侍中元顺出爲太常卿顺奉辞时纥侍侧顺指之曰此魏之宰嚭魏国不亡此终不死纥胁肩而出顺叱之曰尔刀笔小才止堪供几案之用岂应汚辱门下斁我彛伦因振衣而起太后黙然
　　以祭酒迁
　　唐元载秉政忌杨绾奏爲祭酒天下清议悉归于绾乃迁绾爲太常充礼仪使郊庙礼仪绾振起之
　　宗儒懦怯
　　唐赵宗儒爲太常卿太常有师子乐非防期不作幼君荒诞于教坊牒取宗儒不敢违以状白宰相宰相以爲事在有司执守不合关白以宗儒懦怯不任事改太常少卿
　　彭年该洽
　　宋陈彭年博学于书史礼文尤所详练尝摄太常卿导乗舆误行黄道上有司止之彭年正色回顾曰自有典故礼曹素畏其该洽不敢诘问
　　终无折
　　晋后畧成泰位至太常好生异议终无折
　　多所厘正
　　言行録曾文宣公肇同知太常礼院公在职多所厘正上亲祀皇地祗于北郊盖自公发之
　　更作类礼
　　唐魏郑公爲太常尝以小戴礼综彚不伦更作类礼一十篇帝美其书
　　进读史记
　　宋刘敞判太常寺兼礼仪事上初即位有疾皇太后临朝疾愈乃归政适有小人搆二宫不欢谏者或讦而过直公谓当以义理感讽两宫时进读史记至尧授舜以天下公因谏说舜至侧微尧禅以位非有他道惟其孝友之徳光于上下上知其以讽谏也慈寿闻之亦大喜
　　谏徴散乐
　　初齐髙纬之世有鱼龙山车等戏谓之散乐隋帝徴之太常卿髙谏不听退谓丞李懿曰周天元以好乐而亡殷鉴不逺
　　改定雅乐
　　宋太祖干徳二年以雅乐声髙近于哀思不合中和诏判太常寺和岘改定岘以王朴律凖较洛阳司天台影表石尺制律吕音始和畅
　　濮安典礼
　　宋英宗即位中书奏请尊濮安懿王礼诏令礼官检详典礼以闻范镇时判太常寺上言汉宣帝于昭帝爲孙光武于平帝为祖则其父容可称皇考而议者尤非之今陛下既考仁宗又考濮王则其失非特汉宣光武之比矣
　　温成庙制
　　言行録宋韩维知太常礼院先是温成皇后立庙用乐公上疏乞诏有司议庙制以明陛下不私后宫之意
　　议讲官礼
　　东都事略熈宁初知太常礼院刘攽防建言讲官愿得坐讲下太常议攽曰侍臣应对顾问日欲讨论不可安坐自若避席立语乃古今常礼时议者不一卒如攽言
　　献旋宫图
　　宋朝太常寺音律官田琮以上所御九琴五阮并协律以旋宫相生之法画爲图献上上善之
　　请专配上帝
　　宋赵君锡同知太常礼院时近臣有请英宗于明堂配昊天上帝及五帝君锡与礼官建言专配上帝以称严父之意
　　论轻假中官
　　司马光知礼院时中官凌允言死诏特给卤簿公论名器不可假人允言近习之臣非有元勲大劳而赠三公给卤簿其爲繁缨不亦大乎
　　太常少卿
　　歴代沿革周官小宗伯少卿之职即其任也秦汉无闻后魏太和初置少卿一人后周爲小宗伯景明初少卿爲第一清选以明礼乐兼天文隂阳者爲之隋初置一人炀帝置二人唐武德置一人贞观置二人龙朔改爲奉常大夫宋少卿无职事元丰正名始有职掌元祐元年吕纯礼爲少卿时御史论纯礼以门廕得官不可任奉常于是外补
　　奏括乐家子
　　隋帝以启民可汗将入朝欲以富乐夸之太常少卿裴蕴希防奏括天下前世乐家子弟皆爲乐户其六品以下至庶人有善音乐者皆置太常帝从之于是四方散乐大集京师
　　讽让中书令
　　唐薛稷迁太常少卿防钟绍爲中书令稷讽绍使让因入言于帝曰绍本胥史素无才望今特以勲进师长百僚恐非朝廷具瞻之美帝然之遂许让中书令
　　请辍游幸
　　宋吕公着嘉祐中同判太常寺数言濮王在殡及请防北使毋用乐上元辍逰幸废温成皇后庙多见听用
　　议定配享
　　宋秦观撰鲜于公行状鲜于侁爲太常少卿防议神宗配享功臣或欲用王荆公呉文惠公者公曰富文忠勲德天下具知宜配享其议遂定
　　増损杂乐
　　唐韦万石上元中迁少卿当时郊庙乐调及防防杂乐皆万石増损之时谓称职
　　叅定雅乐
　　唐张文收善音律太宗将创制礼乐召文收于太常令与少卿祖孝孙叅定雅乐
　　识錞于乐
　　北史魏斛斯徴字士亮爲少卿博览羣书尤精三礼兼解音律自魏雅乐久废徴博采遗逸其乐始备乐有錞于者近代絶无此器或自蜀得之皆莫识徴见之曰此錞于乐也遂依千宝周礼注爲芒筒振之其声极清众乃叹服
　　辨阮咸器
　　唐元澹字行冲景云中授少卿行冲以系出拓防恨史无编乃撰魏典二十篇学者尚之有人得铜器似琵琶人莫能辨行冲曰此阮咸所作也雅乐家遂谓之阮咸
　　闲廐稍备
　　唐姜时转太常少卿时国马缺乏请以诏书市马六胡州卒得马三千闲廐稍备
　　经学尤长
　　唐郑肃元和中转太常少卿肃能爲古文而尤长于经学博士以下必就肃决之据经条答
　　聿脩却防
　　职官分纪齐太常少卿袁聿脩与廵省河南兖州刺史邢劭爲故旧劭尝于省中呼聿脩爲清郎至是送防爲信聿脩不受与劭书曰田李下古人所谨劭报书曰昔爲清郎今爲清卿矣
　　介夫赐锦
　　唐冯定字介夫爲少卿文宗毎听乐诏奉常习开元霓裳羽衣舞以云韶乐和之舞曲成定总乐工阅于庭定立于其间文宗以其端严若植问知其姓氏因吟其送客西江诗赐以禁中瑞锦诏悉所着以上遂迁谏议大夫
　　专任礼乐
　　曲阜集温益除太常少卿制奉常正卿盖不常置则爲之贰者专任礼乐之事
　　特赐金紫
　　宋英宗赐少卿孔叔謩金紫叔謩以劳当迁上不欲以卿监当筦库之务故有赐后遂爲例
　　使教女乐
　　唐太宗使少卿祖孝孙以乐律授宫中音乐不进数被让王珪与温彦博同谏曰孝孙脩谨士陛下使教女乐又责诮之臣窃以爲不可
　　请复太祝
　　宋鲜于侁字子骏元祐初爲少卿防罢太祝侁上言神考厘定官制太常设奉礼太祝诚不可废请乞复置仍请自朝廷选有学行者授之职诏从之
　　太常寺丞
　　歴代沿革奉常秦官有丞汉多以博士议郎爲之后汉诸丞皆掌行礼及总署曹事歴代皆有之唐因隋太常丞从五品凡享太庙则脩七祀于西门之内分判寺事宋皇祐中诏差礼官一员兼丞事建炎三年省绍兴三年复置
　　铜印黄绶
　　东汉诸丞皆铜印墨绶宋太常视尚书则铜印黄绶齐梁墨绶
　　介帻皂衣
　　晋宋九卿置丞进贤一梁冠介帻皂衣
　　职掌陵庙
