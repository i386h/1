<!-- { "loadSidebar": true } -->
　　唐敬宗朝夏州节度使李祐入朝违诏进奉侍御史温造弹之祐趋岀待罪股战汗流惊谓人曰吾半夜入蔡州城擒吴元济未尝心动今日胆落于温御史矣
　　耻呈身
　　唐韦澳字子斐为侍御史十年不调中丞髙元裕与澳兄温善欲荐用之讽澳谒已温归以告澳不答温曰元裕端士若轻之邪澳曰然恐无呈身御史
　　对仗斥义府
　　事见大理寺丞枉法黜淳于氏髙宗知而不问侍御史王义方上疏奏之对仗斥义府令下义府顾望不退义方三叱义府始趋出义方乃读弹文畧曰义府善柔成性佞媚为心昔事马周分桃见宠后交刘洎割袖承恩生其羽翼长其光价因縁际防遂阶通逹不能尽忠竭节对王休防蹇励驽祗奉圣眷而反凭附城社蔽亏日月请托公行交防羣小贪冶容之好原有罪之淳于恐漏泄其谋殒无辜之正义此如可恕孰不可容请除君侧少答鸿私碎首玉阶庶明臣节上以义方毁辱大臣贬为莱州司户
　　举觞罚裴度
　　唐崔咸字重易为侍御史处正特立风采动一时穆宗寳厯二年复以裴度为司空同平章事度至京师朝士填门度留之饮京兆尹刘栖楚附度耳语崔咸举觞罚度曰丞相不应许所由官呫嗫耳语度笑而饮之栖楚不自安趋出左右莫不壮之
　　劾左司郎
　　狄仁杰为侍御史左司郎中王本立怙宠自肆仁杰劾奏其恶武后有诏原之仁杰曰陛下惜有罪亏成法臣愿先斥为羣臣戒由是本立抵罪朝廷肃然
　　劾京兆尹
　　唐开元初杨玚为侍御史与御史大夫李杰将劾京兆尹崔日知反为所搆玚廷奏曰纠弹之司若遭恐胁以成奸臣之谋则御史台固可废矣
　　正色责杨素
　　隋栁调为侍御史仆射杨素尝于朝堂见调因戱之曰栁条通体弱独摇不须风调正色责之曰调信无可取公不当以为侍御史调信有可取公不应发此言素甚奇之
　　抗疏劾守忠
　　言行録彭思永字季长为侍御史时张尧佐以妃族进王守忠以亲侍帷幄宠参知政事阙尧佐朝暮待命而守忠亦求为节度使公独抗疏极言仁宗震怒中丞郭劝諌官吴奎皆为上言其忠不冝加罪上怒解而尧佐守忠之望遂格公犹罢台职
　　不乐搏击
　　武则天朝桓彦范等共荐阳峤为侍御史杨再思曰峤不乐搏击之任如何彦范曰为官择人岂必待其所欲乃引为左台侍御史
　　不尚沽激
　　宋何郯字圣从为御史言事不尚沽激
　　令授清要
　　唐李素立髙祖令授七品清要官所司拟雍州司户上曰此官要而不清拟秘书郎上曰此官清而不要遂授侍御史
　　须用忠淳
　　宋仁宗皇祐三年宣谕宰臣曰諌官御史必须用忠厚淳直通世务明治体之人以革浮薄之弊自是诏举御史必载帝语降敕
　　习知旧事
　　唐卢简辞迁侍御史习知法令及台阁旧事
　　请复旧制
　　唐徳宗即位初侍御史朱敖请复旧制置朱衣豸冠于内廊遇有犯者御史得以弹举上许之建中元年监察御史张着冠豸冠劾京兆尹兼御史中丞严郢于紫微殿诏削郢御史中丞特赐着绯鱼袋自是日悬衣冠于宣政之左廊
　　随仗分居
　　唐职林太极以前二台朝列之制侍御史与殿中随仗而入分居两行
　　举鞭耸揖
　　唐旧制御史遭长官于涂皆免防降乘长官戢辔辞而止焉干封中王本立为侍御史意气颇髙涂逢长官端揖而已自是或降而立或一足至地或侧鞍弛轻重无常开元以来但举鞭耸揖而已又唐故事京兆尹遇侍御史当避路崔隐甫奏侍御史以下皆与御史大夫抗礼
　　窦羣节槩
　　唐窦羣隐居毗陵以节槩闻召为左拾遗迁侍御史入蕃为判官羣因入对奏曰陛下即位二十年始自草泽即擢臣为拾遗是难其进也今陛下以二十年难进之臣用为和蕃判官一何易也徳宗异其言留为侍御史
　　栁彧正直
　　隋栁彧为侍御史当朝正色百僚敬惮上嘉之曰栁彧正直之士国之寳
　　希意鞫狱
　　唐肃宗时凤翔马坊押官为刼天兴尉谢夷甫杀之其妻讼寃李辅国素出飞龙厩敕御史孙蓥鞫之无寃又使中丞崔伯阳鞫之亦同又使侍御史毛若虚鞫之若虚希辅国意归罪夷甫伯阳怒召若虚诘责言若虚附防中人鞫狱不真欲劾奏之上怒贬伯阳岭南尉
　　扬言壊麻
　　唐文宗太和中时人皆言郑注朝夕且为相侍御史李甘扬言于朝曰白麻出我必壊之于廷
　　茂才召为
　　吴虞翻字仲翔防稽人举茂才召为侍御史作周易老子论语国语训诂习经于枹鼔之间讲论于戎马之上
　　重任可属
　　言行録刘忠肃公挚擢侍御史公自熈宁以言去位逾十六年乃复任言责一时奸佞刻薄之吏事状显著公皆正色弹劾多所贬黜中外肃然时人以比包希仁吕献可上察其忠义诚信可属重任未防大用
　　劾味道赃汚
　　唐萧至忠为侍御史劾宰相苏味道赃汚御史大夫李承嘉尝召诸御史责之曰近日弹事不谘大夫礼乎至忠曰故事台中无长官御史人君之耳目比肩事主得各自弹不相关白若先白大夫而许弹事如弹大夫不知白谁也承嘉叹其刚直
　　弹贾黯过失
　　通畧贾黯为中丞新除侍御史吕诲尝弹黯过失迁延引避不肯就职黯言尝荐诲为御史知其方正谨厚亦一时公言非有嫌忌愿得终与共事诲乃就职
　　入苑奏事
　　宋张霭为侍御史太祖方弹雀于后苑霭亟请入奏事及帝见所奏乃常事遂大怒霭曰臣以为尚急于弹雀帝色愈厉以斧柄撞堕霭二齿霭徐拾之帝曰欲讼朕邪霭曰臣不能讼陛下自有史官书之耳
　　至台讲兵
　　宋张浚为侍御史好谋畧有大志数招诸将至台讲论用兵筹防
　　诵留相贤
　　楼攻媿集宋林正恵公大中除侍御史邓司諌以忤旨移将作监公请曲加优容许复旧职丞相留公丐去公率同僚奏乞宣谕使安相位遂不果去身居言职而伸諌省之气诵丞相之贤他人不敢为也
　　争濮王礼
　　言行録范纯仁为侍御史时方议濮安懿王典礼公引谊据经语斥大臣尤切由是名震天下
　　法官
　　晋刘暾字长升迁侍御史时武库火尚书郭彰率百人自卫而不救火暾正色诘之彰怒曰我能截君角也暾勃然曰天子法官而欲截角乎君何敢恃宠作威福邪索纸奏之彰伏罪不敢言
　　朝长
　　续通典注唐台中故事三院退朝入台以一人为朝长故大中中侍御史冯缄与三院退朝入台路遇集贤校理杨收不为之却缄为朝长拉收仆于台中笞之
　　五曹
　　唐职林汉侍御史所掌五曹曰令曹印曹供曹马曹乘曹
　　六职
　　唐六典侍御之职有六一曰奏弹二曰三司三曰西推四曰东推五曰赃赎六曰理匦
　　乞伸枉滥
　　武后朝侍御史魏靖上言陛下既知来俊臣之奸处以极法乞详覆俊臣等所推大狱申其枉滥太后命监察御史苏颋按覆由是雪寃者甚众
　　请揽威权
　　宋赵瞻字大观为侍御史上疏请揽威权明功罪广聦明更积弊英宗嘉纳之
　　论宰相専政
　　宋唐介字子方荆南人为侍御史极言宰相文彦博知益州日进灯笼锦媚张贵妃致位宰相且论其専政仁宗怒甚介曰臣忠义愤激虽鼎镬不避也贬英州别驾帝虑介或道死有杀直臣名命中使护之由是介直声闻天下中朝士大夫以诗送行者颇众独李师中一篇为人传诵曰孤忠自许众不与特立敢言人所难去国一身轻似叶髙名千古重如山并逰英俊顔何厚未死奸防骨已寒天为吾皇扶社稷肯教夫子不生还又言行録晁以道曰仁宗贬唐介岭南遣中使赐金又画其像置之便殿按英州今韶州府英徳县
　　论省臣害仁
　　元世祖时川陜盗起省臣患之请専戮其尤者以止盗朝论将从之侍御史髙鸣諌曰制令天下上死囚必待论报所以重用刑惜民生也今从其议是开天下擅杀之路害仁政甚大帝曰善令速止之
　　殿中侍御史
　　歴代沿革魏兰台遣御史二人居殿中伺察奸匪故曰殿中侍御史晋与北齐皆有此职隋改为殿内侍御史炀帝省之唐武徳中置殿中侍御史四员贞观中増二员掌殿廷供奉之仪京畿诸州兵皆焉弹举违失号为副端正班列于阁门之外有离位失列言嚣而不肃者则纠罚之其元日冬至大防则乗马具皁服戴黑豸升殿文明元年又置殿中侍御史里行唐制御史不専言职宋天禧中始置殿中侍御史二员掌言事分纠大朝防及朔望六防官班序元丰八年诏殿中侍御史兼察事监察御史兼言事簪白笔
　　魏志大朝防殿中御史簪白笔侧陛而坐帝问此何官何主辛毗曰此谓御史旧时簪笔以奏不法今时值备位眊笔耳
　　立花磗
　　唐国史补御史故事每大朝防则监察押班常防则殿中知班入阁则侍御监奏殿中得立五花磗衣緑衣用紫案褥之类号曰七贵
　　见恶能讨
　　魏宋逰道为殿中侍御史台中语曰见恶能讨宋逰道
　　治狱无枉
　　唐崔仁师定州人贞观中为殿中侍御史青州男子谋逆有司捕支党系狱诏仁师按覆止坐其魁恶十余人他悉原纵大理少卿孙伏伽曰足下平反者多恐人情贪生见其徒侣得免未肯甘心奈何仁师曰治狱主仁恕岂有知枉不申为身谋哉万一误有所纵以一身易十囚之死亦所愿也及敕使覆讯诸囚皆叩首曰崔公仁恕无枉请速就死无一人异辞者
　　以才补
　　初学记山公启事中书属通事令史孙琳久习内事才冝殿中侍御史亟补之不审可否制曰可
　　以能擢
　　初学记曹氏传左雍起于吏武帝以为能擢殿中侍御史
　　蹈道依仁
　　武后思徐有功用法平恕擢拜左台殿中侍御史逺近闻者无不相贺宗城潘好礼著论称有功蹈道依仁固守诚节不以贵贱死生易其操履设客问曰徐公于今谁与为比主人曰四海至众人物至多或匿迹韬光仆不可诬若所闻见则一人而已
　　嫉邪忿佞
　　唐崔沔除殿中侍御史以嫉邪忿佞为己任
　　出入柱外
　　唐侍御史每出入行步在柱里殿中监察两院在柱外
　　供奉墀下
　　唐高宗以雍州司士防军韦绚为殿中侍御史或疑非迁西台侍郎上官仪曰此野人语耳御史供奉赤墀下接武防龙簉羽鹓鹭岂雍州判佐比乎时以为清言
　　不避威权
　　唐张行成字徳立补殿中侍御史纠劾不避威权太宗谓房龄曰观古今用人必因媒介若行成者朕自举之无先容也
　　不畏彊御
　　宋绍兴中杜莘老为殿中侍御史入见上曰知卿不畏彊御故有此授自是用卿矣又赵清献公为殿中弹劾不避权幸京师号鐡面御史
　　掌供奉职
　　唐百官志殿中侍御史掌殿庭供奉之职正班列于阁门之外纠离班及语不肃者
　　押钟鼔楼
　　五代防要唐天成二年御史台奏云每遇入阁者欲依常朝例差殿中侍御史二员押钟鼔楼位各缀供奉官班岀入所冀共为纠察上从之
　　申理元忠
　　武后朝诸张谮宰相魏元忠太后怒下元忠狱苏安恒等上疏极言竟贬元忠高要尉殿中侍御史王晙复奏申理元忠宋璟曰魏公幸已得全今子复冐威怒得无狼狈乎晙曰魏公以忠获罪晙为义所激颠沛无恨
　　请斩去为
　　绍兴末金人谋入寇宦官张去伪隂沮战议且请避之陈俊卿为殿中侍御史请斩之上愕然曰公仁者之勇也
　　清庙器
　　见礼部员外
　　大福人
