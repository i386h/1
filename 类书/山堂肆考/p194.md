<!-- { "loadSidebar": true } -->
　　晋袁宏字彦伯迁桓温记室为东征赋悉称过江诸名徳而独不载温父彝温甚忿后游青山饮归命宏同载众为危惧行数里问宏曰闻君作东征赋多称先贤何故不及家君宏曰尊公称谓非下官敢专因未呈啓不敢显之耳温曰君欲为何辞宏即答曰风鉴散朗或搜或引身虽可亡道不可殒宣城之节信义为允温然而止宏赋又不及陶侃侃子胡奴尝于曲室抽刀问宏曰家君勲绩如此君赋云何相忽略宏窘急答曰我已盛述尊公何乃言无因曰精金百链在割能断功则济时职思靖乱长沙之勲为史所赞胡奴乃止按胡奴是侃第十子陶范也范字道则胡奴其小字也
　　求显父名
　　唐甄逢常以父不得在国史为恨逢与元稹善稹移书于史馆修撰韩愈由是父子俱得显名
　　诵诗兴叹
　　见入仕
　　读诗流涕
　　晋王褒字伟元父仪为魏文帝所杀痛父死于非命未尝西向坐隐居教授庐于墓侧旦夕攀栢悲号涕泣着树树为之枯读诗至哀哀父母生我劬劳未尝不三复流涕门人受业者并废蓼莪篇又南史顾欢隐天台山开馆聚徒早孤读诗至哀哀父母辄废书恸泣由是受学者废蓼莪不复讲
　　不忍衣绵
　　南史朱百年家素贫薄母以冬月亡衣竝无絮百年自此不衣绵帛尝寒时就同县孔思逺宿衣悉裌布饮酒醉眠思逺以卧具覆之百年初不知既觉引卧具去谓思逺曰绵定竒温因流涕悲痛思逺亦为之感泣
　　不忍闻乐
　　宋刘温叟以父名岳终身不听丝竹不游嵩华每内宴闻钧天之乐则涕泣移时曰若非君命则不至是
　　为父禳灾
　　唐李勉为江西观察使部人有父病以蛊道为木偶人署勉名位瘗于其垅或以告勉勉曰为父禳灾亦可矜也竟不问
　　为父祷疾
　　陈徐陵字孝穆子份性孝友陵疾笃份烧香祈祷跪诵孝经日夜不息如是者三日陵疾豁然而愈
　　五子知名
　　晋王羲之有子七人其知名者五人曰之凝之徽之献之操之故唐孟郊诗云羲之生五子羲之又有之又刘宋谢庄生五子曰飏朏颢崧瀹盖名子以风月景山水也
　　八子皆贵
　　唐郭子仪八子七婿皆贵显八子谓曜旴晞晤暧曙映也暧尚升平公主暧四子铸钊鏦镕一女为宪宗皇后
　　瑶环瑜珥
　　唐韩文公作殿中少监马君墓志始余应进士举于京师见北平王燧于北亭犹高山深林龙虎变化不测盖魁杰人也退见少傅翠竹碧梧鸾鹤停峙能守其业者也姆抱幼子立侧眉眼如画髪漆黑肌肉玉雪可怜娟好静秀瑶环瑜珥兰茁其芽称其家儿即殿中少监马君继祖也按少傅即燧子畅少监燧孙也
　　发假收严
　　唐杨遗直为兰陵主簿名四子曰发假收严皆登进士第收即大拜发已下皆至丞郎发以春为义假以夏为义收以秋为义严以冬为义同居修行里比靖恭诸杨尤盛焉
　　齧臂而盟
　　吴起出卫郭门与母诀齧臂而盟曰起不为卿相不复入卫门后果如言
　　絶裾而往
　　晋元帝大兴初温峤欲诣建康母崔氏固止之峤絶裾而往后母亡阻乱不得奔丧
　　导舆
　　唐崔邠拜太常故事太常始视事大阅四部乐都人纵观邠自第去帽亲导母舆公卿见者皆避道都人荣之又五代张遂清为淄州刺史迎其母及郊亲为母执辔行数十里州人以为荣
　　跨灶
　　吴崇质贺人生子诗云寄语王浑防跨灶阿戎清赏只须臾又苏东坡答陈季常书云在定日作松醪赋今写寄择等庶开发后生妙思着鞭一跃当撞破烟楼吾子迈作文颇有父风咄咄皆跨灶之具按灶有釜故子过于父为跨灶择季常子名烟楼灶上烟言子过于父犹如跨灶撞破烟楼也
　　任昉令子
　　刘宋褚渊字彦回尝谓任昉父遥曰闻卿有令子相为喜之所谓百不为多一不为少也又唐郑余庆子涵为右补阙敢言无忌宪宗谓余庆曰涵卿令子而朕直臣也可更相贺
　　挺之真子
　　唐严武母裴氏不为父挺之所答独厚其妾英武奋然以铁槌就英寝碎其首挺之竒之曰真严挺之子
　　得父一能
　　刘宋顔延之字延年文帝召之不肯诣常日但入酒店裸袒挽歌了不应对他日醉醒入见帝帝问诸子才能对曰浚得臣笔测得臣文防得臣义曜得臣酒何尚之因问谁得卿狂答曰其狂不可及
　　得父一絶
　　唐宋之问父令文富文词且工书有力絶人世谓三絶后之问以文章起弟之悌以骁勇闻之愻以精草名世谓皆得父之一絶
　　苏氏有子
　　唐苏颋子诜十余嵗彊学有成人风颋喜曰吾家有子
　　李氏有子
　　唐李晟收复长安封西平王子愬擒吴元济故平淮西碑云惟西平有子惟我有臣
　　终身不引镜
　　唐路隋字南式父泌从浑瑊防盟于平凉被虏执死焉时隋方婴孺以恩授八品官知父死虏中日夜号泣坐不西向不食肉母尝告隋貌类父遂终身不引镜
　　平生不践石
　　宋徐积字仲车楚州人积生三嵗父罗城君卒晨昏匍匐牀下求其父甚哀太夫人一日使读孝经流涕不止壮以父讳石平生不用石器遇石则避而不践一日具公裳见贵官忽自思曰见贵官尚用公裳岂有朝夕见母而不具公裳者遂朝夕具公裳揖其母
　　亲老不仕宦
　　宋包孝肃始及第以亲老侍养不仕宦且十年人称其孝
　　亲在不赴官
　　宋范纯仁文正公次子以父母在调官皆不赴文正遣之公曰纯仁岂为重于禄养而轻于父母耶虽近亦不能朝夕在侧遂终养焉
　　入闗得母
　　宋司农少卿朱寿昌天长人字叔康父巽守京兆时妾刘有娠为嫡母妬害出嫁民间生寿昌数嵗乃还父家母子相别不相闻者五十年寿昌既仕行四方求之不得与人言輙流涕熙宁初知广州军与家人诀弃官入秦誓不见母不还行次同州避雨旅舍见老妇冒雨抱薪而来投舍叹曰吾儿寿昌安知母如此之苦乎寿昌闻愕然近前问故乃知为生母也年已七十余矣寿昌因与同母所生弟妹皆归为买田宅居之天下知其孝友京兆尹钱明逸以闻诏寿昌还就原官为王安石所忌出为河中府通判居数年母卒寿昌哭泣几丧明按同州今陜西西安府东坡集又曰得之蜀中
　　入蜀迎父
　　宋畨阳张吉方在娠父介客东西川不还及为儿时与彭器资同学作诗有应是子规啼不到至今我父未归家之句闻者怜之既长至蜀迎父父初无还意乃还省母复至涪关往返者三其父以熙宁十年三月至自蜀乡人迎谒叹息器资因赠以诗
　　五桂
　　五代窦禹钧渔阳人生五子仪俨偁侃僖俱登科冯道赠诗曰燕山窦十郎教子以义方灵椿一株老丹桂五枝芳
　　三槐
　　宋王晋公祐太祖朝知制诰使魏州太祖曰使还与卿王溥官职时为宰相也使还帝怒安置华州七年不召初祐赴贬时亲朋送祐曰意公作王官职矣祐笑曰某不做儿子二郎必做二郎文正公旦也祐尝手植三槐于庭曰吾子孙必有为三公者已而文正公果作相天下谓三槐王氏
　　不辩菽麦【已下不肖子】
　　晋桓温第四子不辩菽麦
　　不奉教令
　　汉有佷子者家赀万金自小不从父命父临亡欲山上恐儿不从倒言葬我着渚下石碛上佷子曰我由来不奉教令今当从此一语尽散家财积土绕之成一洲长数百步元康中始为水所坏
　　狄子暴横
　　狄仁杰子景晖为魏州司马防军恣行暴横人患焉遂废梁公生祠神像
　　宋子赃贪
　　宋璟五子浑恕尚并以赃败华衡亦皆坐贪得罪广平之风衰矣
　　尚主骄恣
　　见公主
　　凭旧请托
　　见父

　　山堂肆考卷九十七
　　钦定四库全书
　　山堂肆考卷九十八　　　明　彭大翼　撰亲属
　　女
　　礼内则女子十有五年而笄二十而嫁有故二十三年而嫁家语女有五不取逆家子者乱家子者世有刑人子者有恶疾子者有丧父长子者
　　佩环
　　列女传下堂必从傅母保阿进退则鸣玉佩环
　　琢玉
　　吕温集顾复长之如滋芳兰之易茂姆师教之如琢美玉之易成注云顾复父母也
　　设帨
　　礼内则子男生设弧于门左女子设帨于门右
　　卧牀
　　列女传古者生女三月卧之牀下弄之瓦砖而斋告焉卧之牀下明其卑弱主下人也弄之瓦砖明其习劳主执勤也斋吿先君明当继主祭祀也
　　治织絍
　　内则女子十年不出姆教婉娩听从执麻枲治丝茧织絍组紃学女事以供衣服观于祭祀纳酒浆笾豆菹醢礼相助奠又曰女子出门必拥蔽其面夜行以烛无烛则止注云十年不出谓十嵗则恒处于内也
　　施鞶绅
　　谷梁传女嫁诸母施鞶绅戒曰谨慎从尔父母之言按鞶佩囊也绅带也言诸母为施佩带又戒之也内则子能食食教以右手能言男唯女俞男鞶革女鞶丝唯俞皆应辞鞶小囊盛帨巾者男用革女用缯帛
　　从父所制
　　顔氏有三女叔梁纥求婚父问曰陬大夫父祖为士武力絶伦谁能事之小女徴在曰从父所制父曰即汝能矣遂以归纥生仲尼
　　代父出征
　　晋女子木兰者代父征戍十二年而归不受爵赏人无知其为女也乐府有木兰词曰唧唧复唧唧木兰当户织不闻机杼声唯闻女叹息问女何所思问女何所忆女亦无所思女亦无所忆昨夜见军帖可汗大防兵军书十二卷卷卷有爷名阿爷无大儿木兰无长兄愿为市鞍马从此替爷征木兰代爷去秣马备戎行易却纨绮裳洗却铅粉妆驰马赴军幙慷慨携干将唐杜牧题木兰庙诗弯弓征战作男儿梦里曾经与画眉几度思归遂把酒拂云堆上祝明妃
　　忧国
　　鲁漆室之女过时未适人傍柱而啸邻妇曰子欲嫁乎曰非也予忧者鲁君老太子幼邻妇曰此丈夫之忧也女曰不然昔有过客系马园中马逸践予葵使予终嵗不饱葵邻女奔使予兄追之逢水溺死使予终嵗无兄予闻河润九里渐洳三百步今鲁国有患君臣父子被其辱妇人独安所避乎
　　投堂
　　成纪窦毅之女闻隋杨坚受禅自投堂下抚膺太息曰恨我不为男救舅氏之患毅及襄阳公主掩其口曰汝勿妄言灭吾族及长适唐公李渊生四男建成世民霸元吉一女适太子千牛备身临汾柴绍
　　漆室伤民
　　漆室女鲁处女也常倚柱悲吟而啸邻人谓曰欲嫁耶何吟之悲也女曰嗟乎吾伤民心悲而啸岂欲嫁哉自伤怀洁而为邻人所疑于是褰裳而去之入山林之中见贞女之庙有女贞木焉喟然叹息援琴而歌自缢而死按女贞木者少阴之精冬不落叶即今冬青树也
　　缇萦赎父
　　汉太仓长淳于意临淄人少喜医术为人治病决死生多验文帝四年中人上书言意有罪当刑意有五女随而泣意怒骂曰生女不生男缓急无可使者于是少女缇萦伤父之言乃随父西上书云妾愿入身为官婢以赎父罪使得改过自新上悲其意释其父
　　聘为王后
　　齐东郭采桑之女项有大瘤号曰宿瘤初闵王出游于东郭百姓尽皆观王宿瘤采桑如故王怪召问之女对曰妾受父母教采桑不受教观大王王曰此竒女也命后车载之女曰贞女一礼不备虽死不从于是王遣归使使者加礼往聘迎之女不饰如故随使者之宫中夫人皆掩口而笑王大惭曰且无笑不饰耳夫饰不饰固相去十百也女于是论尧舜不饰为天下归善桀纣饰为天下归恶诸夫人闻之皆惭闵王大感以瘤女为后
　　召为才人
　　唐徐惠妃生五月而能言四嵗能通论语八嵗能属文父孝徳尝使拟离骚为小山篇太宗闻之召为才人
　　攘拳操檝
