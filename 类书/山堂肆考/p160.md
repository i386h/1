<!-- { "loadSidebar": true } -->
　　苏东坡谪昌化军一日过黎子云遇雨乃从农家借箬笠戴之着屐归妇人小儿相随而笑邑犬羣吠又尝负大瓢行歌田野间有老妇年七十谓曰内翰昔日富贵由今日观之如一塲春梦东坡然之里人因呼老妇为春梦婆
　　问舍民家
　　宋绍圣中苏辙为章惇所恶贬雷州僦州人吴国鉴宅国鉴特创一小阁馆之元符初本州走马承受叚讽言其事诏提举董必具状以闻必至雷置狱根治诏辙移循州雷州知州张运以下降罚有差国鉴编管及章惇谪雷州司戸问舍于民民曰前苏公来为章相几破我家今不可也人以为报云
　　寓居佛寺
　　随州有尹公亭宋曾巩记庆厯间起居舍人直龙图阁河南尹公洙谪是州居于开元佛寺金灯院一时与游者皆世之闻人而人人自以为不能及于是尹公之名震天下而其所学盖不以贫富贵贱死生动其心故其居于随日以考图书通古今为事而不知其官之为谪也尝结茅为亭既去而人不忍废因名之曰尹公亭按随州今德安府
　　再贬岭外
　　湘山野録宋卢多逊贬朱崖谏议大夫李符走见赵普言朱崖虽在海外而水土无他恶春州虽在内地而至者必死望追还前命以外彰寛宥而实寘于必死之地普颔之后月余符坐事贬宣州行军司马上怒未已令再贬岭外普具述其事即以符知春州到郡月余卒按春州今肇庆府阳春县也
　　竟流岭南
　　宋徽宗大观元年太庙斋郎方轸上言蔡京睥睨社稷内怀不道专以绍述熈丰之说为自媒之计善则称已过则称君必欲陛下敛天下之怨而后已臣以为京必反也请诛之京请下轸狱竟流岭南
　　子方直声
　　见侍御史
　　祖禹刚气
　　宋范祖禹字淳父蜀人绍圣初言者论其修实录诋诬贬昭州别驾谪贺州祖禹虽被谪而刚直之气不少衰
　　因弟坐贬
　　宋哲宗即位宣仁皇后垂帘蔡确字持正拜左仆射其弟硕以赃败确谪守安州夏日登车盖亭有诗十絶知吉阳军吴处厚笺注以闻宣仁盛怒令确分析终不自明坐贬新州
　　因子安置
　　宋陈瓘南劒州人自岭外归居明州尝令其子正彚干蛊钱塘闻蔡崈诧说蔡京之福厚其事有动摇东宫之迹不敢隐黙乃自陈于帅司蔡嶷嶷时为杭帅方与京叙宗盟结死党遂执正彚送京师而飞语告京俾为计事下开封制狱狱辞果不右正彚而公亦连逮开封尹李孝偁脇诱公使证正彚之妄公曰正彚闻蔡京不利于社稷传于道路遽自陈告瓘岂得与知若瓘以所不知忘父子之恩而称其为妄则情所不忍若挟私情以符合其说又义所不为况不欺不贰平昔所以事君教子岂于利害之际有所贪畏自违其言乎蔡京奸邪必为国祸瓘尝论之于谏省亦不待今日语言间也时内侍黄经臣监勘闻公所对失声叹息谓公曰主上正欲得实右司但依此供状其后狱具正彚犹坐所言过实流窜海岛公亦有安置通州之命
　　博者孤注
　　宋寇凖自澶渊还颇矜其功王钦若深嫉之言于帝曰陛下闻博乎博者输钱欲尽乃罄其所有出之谓之孤注陛下凖之孤注斯亦危矣由是帝顾凖防衰出凖知陜州
　　黔中老农
　　宋黄庭坚绍圣中为章惇蔡京所忌谪涪州别驾黔州安置移戎州寻谪宜州时党禁甚严倅俞若着为之经理馆舍一旦请曰先生今日举动无愧东都党锢诸贤愿写孟一传庭坚许之遂大书至尽卷仅有二三字疑误次年遂仙去先此黔州安置自号涪翁与秦太虚书曰某屏弃不毛之乡以御魑魅耳目昏塞旧学废忘是黔中一老农耳
　　到海悟诗
　　宋眞宗天禧末冦凖为丁谓所诬再贬雷州司户参军及境吏以图献阅之首载郡东南门抵海岸凡十里凖恍然悟曰吾少有诗曰到海只十里过山应万重乃今日意耳人生得防岂偶然耶初公之贬也以列卿知安州既而又贬衡州别驾又贬道州别驾遂贬雷州司户时丁谓与冯相拯在中书丁当秉笔初欲贬凖崖州而丁忽自疑语冯曰崖州再渉鲸波如何冯唯唯而已丁乃徐拟雷州未几谓贬冯遂拟崖州当时好事者相语曰若见雷州寇司户人生何处不相逢比丁之南也寇复移道州凖从者闻谓至欲释憾凖知收其僮仆闭门不放出遣人以蒸羊逆于境上而避之不见人以为得体
　　居岩注易
　　宋程頥哲宗时擢崇政殿说书绍圣间削籍窜涪州居白岩注易渊源所渐皆为名士后自涪还洛气貌容色髭发皆胜平昔门人问曰何以得此先生曰学问之力凡学者学处患难贫贱若富贵荣逹即不须学也
　　贬监酒税
　　宋秦观字少防髙邮人为史馆编修绍圣初御史大夫劾其增损实录贬监处州酒税寓居僧寺中有一【阙】罢鱼豚税来与弥陀共一龛后以告谒写佛【阙】编管横州尝梦中作词有醉卧古藤阴杳然不
　　知处等【阙】句徽宗立放还至藤州为客道其梦中词索水饮之遂立视而卒
　　出监盐仓
　　宋胡铨任枢密院编修官上封事力排和议乞斩秦桧孙近王伦忤防出监韶州盐仓或曰广州盐仓陈刚中以啓送之曰知无不言愿借尚方之劒不遇故去乘下泽之车刚中亦坐谪
　　飞语诬洪皓
　　宋秦桧恶洪忠宣公皓饶州通判李勤因诬皓作欺世飞语乃谪濠州团练副使英州安置皓居英九年始复朝请郎徙袁州至南雄卒后一日桧死
　　正色责志完
　　宋邹浩字志完常州人元符中为右正言时章惇用事废孟后欲立刘瑶华浩上疏乞追停册礼别选贤族坐除名谪昭州一日邹以书约所善田画防颍昌留连三日临别出涕画正色责之曰使志完隐黙不言官京师遇寒疾不汗五日死矣岂独岭表之外能死人哉愿君毋以此举自满士所当为者未止此也
　　自为章疏
　　朱子语录秦桧之千鬼万怪如不乐这人贬窜将去却与他慇懃不絶一日忽招胡和仲饭意甚拳拳比其还家防章已下又送白金为赆又如欲论其人其章疏多是自为以授言者其狡诈如此
　　独带阶官
　　语录本朝旧法贬责人若是庶官亦须带别驾或司马无有带阶官者惟吕子约却带阶官安置
　　滥官
　　孔子曰惟名与器不可以假人
　　入粟拜爵
　　汉文帝十一年春从晁错之言诏民入粟于边得拜爵除罪
　　以赀补郎
　　汉张释之字季文帝时入赀五百万得为常侍郎
　　入钱为司徒
　　东汉灵帝开鸿都门卖官崔烈入钱五百万得三公问子钧曰我为司徒人以为何如钧曰论者嫌父铜烈怒击之
　　输钱至太尉
　　东汉曹嵩输西园钱位至太尉
　　遗酒
　　东汉宦者张让专权孟陀以葡萄酒一斗遗之得拜凉州刺史
　　贡茶
　　宋郑可简以贡茶迁福建运使其子待问以献朱草得官好事者作诗云父贵因茶白儿荣为草朱
　　入米除郡
　　宋文帝令人入米七百石者除郡
　　献授官
　　唐德宗兴元元年车驾幸凉州在道民有献果者上欲以散试官授之陆贽奏曰爵位宜慎惜不可轻用今之贠外试官虽则授无费禄然而突铦锋排患难竭筋力展勤効者皆以是酬之若献果者亦授此官则彼必相谓曰吾以忘躯命而获官此以进果而获官是国家以吾之躯命同于果矣视人如草木谁复为用哉
　　烂羊头
　　汉书更始委政于赵萌以至贾防膳夫庖人皆滥官爵长安为之语曰灶下养中郎将烂羊胃骑都尉烂羊头关内侯
　　续狗尾
　　晋书赵王伦簒位同谋者奴卒厮役亦加爵位毎会貂蝉盈坐时人语曰貂不足狗尾续
　　骑马贠外
　　宋书防始初军功既多爵秩无序佃夫仆从皂皆受不次之位捉车者郎将骑马者贠外
　　索彪仪同
　　齐后主时诸官奴婢阉人商人歌舞倡优滥得富贵者以万计开府千余仪同无数爵及鹰犬故当时有索彪仪同逍遥郡君凌霜郡君之谣
　　郑云货缬
　　北史郑云謟事刘瞻货紫缬四百匹得为安州刺史
　　羊保奕棋
　　南史文帝与羊保奕棋赌郡保胜得补宣城太守
　　塞市塡街
　　梁天监初钟嵘言永平时弊尚未革都骑塞市郎将填街又云贠外常侍路上比肩咨议参军市中无数
　　车载斗量
　　见校书郎
　　舞胡曵组
　　见礼部尚书
　　主书超阶
　　唐宗封防山张说多引两省录事主书及所亲摄官太山超阶至九品张九龄当草诏谓说曰官爵者天下之公器先德望后劳旧今豋封告成千载之絶典而清流感激殊恩胥史乃滥章韨恐此制一出四方失望既而思所为言
　　白版侯
　　武后时封侯者众铸印不供至有白版而侯者
　　墨敕官
　　唐中宗时韦后及太平安乐长宁公主等皆依势用事请谒受赇于侧门降墨敕除官斜封付中书时人谓之斜封官凡数千贠内外盈溢至无防事以居当时谓之三无坐处言宰相御史及贠外郎也
　　孩抱列清贯
　　唐髙宗时李义府有宠于上诸子孩抱者并列清贯而义府贪冐无厌卖官鬻爵其门如市
　　胥吏长百僚
　　唐以钟绍京为中书令薛稷讽绍京使让因入言于帝曰绍京本胥吏素无才望今以微功进长百僚恐非朝廷具瞻之美
　　阉竖受贠外
　　唐袁楚客规魏元忠曰阉竖者给宫掖扫除之事古以奴畜之中古以来大道乖防疏贤哲亲近习乃委之以事受之以权故竖刁乱齐伊戾败宋君侧之人众所畏惧所谓鹰头之蝇庙垣之鼠也今大君中兴独有阉竖坐升班秩既无正阙率受贠外至盈千人绾青紫耗府库
　　优人擢将军
　　唐优人李可及擢为威卫将军曹确曰太宗着令文武官各省四十三贠谓房龄曰朕设此待天下贤人至于工商杂流假使拔出等夷止当厚给以财不可假之以官与贤者比肩立同坐食也文宗欲以乐工尉迟璋为王府率窦洵直固诤卒授光州长史今以可及为将军不可之甚也帝不听
　　酣舞学士
　　唐崔日用宴内殿酒酣起为回波舞求为学士中宗即诏兼昭文馆学士
　　善走节度
　　五代王进以疾足善走周太祖授以节度使
　　教令卖官
　　前蜀王衍太后太妃以教令卖官自刺史以下毎一官阙必数人并争而钱多者得之
　　堂牒卖官
　　五代王昶遣医人陈究以空名堂牒卖官
　　内侍加太傅
　　宋徽宗政和中以内侍童贯加开府仪同三司领枢密院每春秋大宴则坐于执政之上日与宰相同班进呈毕即自屏后入内复易窄衫与郡阉为伍未几加太傅封为泾国公
　　家人居大官
　　宋徽宗宣和中幸蔡京第时【阙】　　　　及攸子行皆为大学士帝姬家人亦居大官
　　致仕
　　曲礼大夫七十而致事若不得谢则必赐之几杖汉制年老致仕者三分故禄以一予之终其身唐贞观中令致仕官位在本品之上
　　悬车
　　汉薛广德字长卿元帝朝与于定国俱乞骸骨上赐安车驷马黄金六十斤东归沛沛守迎之界上人以为荣广德乃悬所赐安车传之子孙
　　投版
　　东汉范滂为光禄主事执公仪见光禄勲陈蕃蕃不止之滂恨弃官投版而归郭林宗闻而让蕃
　　命驾
　　晋齐王冏辟张翰为大司马东曹掾翰因秋风起思呉中菰菜莼羮鲈鱼脍曰人生贵适意何能羁宦数千里要名爵乎遂命驾归俄而冏败人谓其见几
　　投簪
　　梁陶景字通明与从兄书曰昔仕宦时期四十左右作尚书郎投簪髙迈今三十六方奉朝请头颅可知遂挂冠神武门上表辞禄按簪笄也所以持冠者
　　解印
