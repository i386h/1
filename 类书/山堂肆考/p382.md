<!-- { "loadSidebar": true } -->
　　龙城録魏左相治酒名醽醁翠涛常以金甖盛之十年不变其味人世所未有也此犹得大宛国之法
　　高昌蒲桃
　　唐书蒲桃酒西域有之前代或有贡献及破高昌收马乳蒲桃实于苑中种之并得其酒法上自损益造酒凡有八色芳香酷烈味兼醍盎颁赐羣臣京师识其味
　　遗羊祜
　　见将帅
　　难张昭
　　呉志孙权尝命诸葛恪行酒至张昭前昭有酒色不肯饮曰此非养老之礼也权曰卿能令张公辞屈乃当饮之耳恪难张昭曰昔师尚父九十拥旄杖节犹未告老今军旅之事将军在后酒食之事将军在先何谓不养老也昭卒无辞遂为尽爵
　　戒管辂
　　见饯别
　　戒孔羣
　　世説鸿胪孔羣嗜酒王导戒之曰卿尝饮酒不见酒家覆瓿布乎不久糜烂羣曰公不见糟中肉乎乃更堪久
　　一杯杀人
　　梁书邵陵王纶镇郢州引呉兴呉规为宾客张缵为湘州路经郢州纶饯之缵见规在座忽举杯曰呉规此酒庆汝得陪今宴规寻起还其子翁孺见父不悦问而知之翁孺因气结是夜便卒规恨缵悲儿愤哭兼至信次之间又殒规妻深痛夫子翌日又亡时人谓张缵一杯酒杀呉氏三人
　　数斛遗弟
　　齐书谢朏为呉兴别弟瀹于征虏渚指瀹口曰此中唯宜饮酒朏既至郡致瀹数斛酒遗书曰力饮此物勿预人事
　　饮窟室
　　见钟
　　饮钓台
　　呉志孙权于武昌临钓台饮酒大醉令人以水洒臣曰今日酣饮醉堕台中乃当止耳张昭正色不言出外车中坐权遣人呼昭还谓曰为共作乐耳公亦何为怒乎昭对曰昔纣为糟丘酒池长夜之饮当时亦不以为恶也权黙然有慙色
　　贡酒知味
　　梁四公记高昌国遣使献蒲桃干冻酒帝命杰公迓之杰公谓其使者曰蒲桃七是洿林三是无半冻酒非八风谷所冻者又有高宁酒和之使者曰其年风灾蒲桃不熟故驳杂冻酒奉王急命故非时耳帝问杰公何以知之对曰蒲桃是洿林者皮薄味美无半者皮厚味苦酒是八风谷冻成者终年不壊今嗅其气酸高宁酒滑而色浅故云然
　　求酒与溲
　　宋臧质在盱眙魏太武自广陵还就质求酒质封溲便与之太武怒甚攻围三旬不下而去
　　行酒进醯
　　唐李景略尝宴僚佐行酒者误以醯进判官京兆任廸简以景略性严恐行酒者获罪强饮之
　　饷酒知水
　　晋孔严祖父奕为全椒令明察过人时有遗其酒者始入门奕遥呵曰人饷吾两甖酒其一何故非也检视之果是水或问何以知之曰酒重水轻提酒者手有轻重之异故耳
　　八伯
　　晋人任达好酒阮放为宏伯郗鉴为方伯胡母辅之为达伯卞壸为裁伯蔡谟为朗伯阮孚为延伯刘绥为委伯羊曼为濌伯号兖州八伯
　　八僊
　　八僊者贺知章汝阳王璡李适之崔宗之苏晋李白张旭焦遂也杜子美有饮中八僊歌
　　醉侯
　　小説李白为醉圣杜诗死赠刘伶作醉侯又唐诗若使刘伶为酒帝亦须封我醉乡侯
　　恶客
　　东坡诗注唐元结以不饮者为恶客后人以痛饮者为恶客
　　金貂换
　　晋阮孚字遥集为安东府参军蓬发饮酒不以王务婴心后拜散骑常侍尝以金貂换酒为有司所弹帝宥之
　　金龟换
　　贺知章一见李白呼为谪僊人以金龟换酒与之共饮
　　叔褒自杖
　　庾衮字叔褒父在时常戒其饮酒后每醉辄自责曰余废先生之戒何以训人乃于墓前自杖三十
　　傅奕自志
　　唐傅奕相州人善数学自言其学不可传及卒自志曰青山白云人也以醉死
　　不为后名
　　见狂肆
　　欲倾家酿
　　晋刘倓字眞长为丹阳尹常云见何次道饮使人欲倾家酿以次道饮酒温克故也
　　醉忤仆射
　　摭言卫元规酒后忤丁仆射以书谢曰自兹囚酒星于天狱焚醉日于秦坑
　　醉谒中丞
　　独孤用晦为中丞侍御史李道枢醉谒用晦用晦劾其不防除议郎
　　以酒杜人
　　石林诗话晋人多言饮酒有至沈醉者其意未必眞在于酒盖时方艰难人各惧祸惟托于醉可以疎逺世故陈平曹参以来俱用此策汉书记陈平于刘项未判之际日饮醇酒戏妇人是岂眞好饮耶曹参虽与此异然方欲解秦烦苛付之清净以酒杜人是亦一术
　　乘酒挑妾
　　晋纪瞻为尚书置酒请王导观妓瞻爱妾能歌新声左仆射防军周顗乘酒于众中挑之而不得有司劾顗荒酒失仪至元帝时诏宥焉
　　不敢逾限
　　晋陶侃母湛氏贤明有法侃在武昌与诸吏从容饮常有限或劝可少进侃曰余年少时常有酒失亡亲见约故饮不敢逾限
　　自称无对
　　晋周顗善饮至一石过江每称无对偶后有旧对自北来顗欣然出酒二石对饮而罢明日顗如故视客已腐胁而死
　　务观浇书
　　宋陆游字务观自号放翁作诗云浇书满饮浮蛆瓮摊饭横眠梦蝶床注云东坡以晨饮为浇书太白以午睡为摊饭
　　刘跋作传
　　百家诗序跋字斯立名酒为玉友仍为作传宋曽端亦名酒为玉友
　　觥筹狱
　　清异録荆南节判单天粹宜城人性耽酒日延亲朋强以巨觥多致狼狈时语曰单家酒筵乃觥筹狱也
　　丑未觞
　　清异録余运中赐丑未觞法用雍酥栈羊筒子髓置酿酒中暖消而后饮
　　浮蚁
　　文选浮蚁鼎沸言酒初开其浮蚁如鼎之沸也醉落魄词琥珀香浮蚁
　　聚蚊
　　韩愈诗长安众富儿盘馔罗饘荤不解文字饮唯能醉红裙虽得一饷乐有如聚飞蚊
　　饮如淋灰
　　东坡诗赵子饮酒如淋灰一年十万八千杯注云以李白诗计之如此
　　饮如吸川
　　八僊歌左相日兴费万钱饮如长鲸吸百川衔杯乐圣称避贤
　　五献
　　史记赵世家武灵王行赏大赦置酒酺五献
　　数行
　　宋范宣公纯仁判畱台一时耆旧多在洛公与司马公皆好客而家贫相约为眞率防脱粟一饭酒数行过从不闲一日洛中夸为盛事司马公眞率防诗随家所有自可乐为具更防谁笑贫不待珍羞方下筯每逢佳景便娯宾
　　饮酒生疾
　　宋杨文忠公喜酒饮量过人既登第通判济州日饮醇酎往往至醉是时太夫人年已高颇忧之一日山东贾存道先生过济文忠馆之数日先生爱文忠之贤虑其以酒废学生疾乃为诗示文忠曰圣君恩重龙头选慈母年高鹤发垂君宠母恩俱未报酒如成病悔时迟文忠矍然起谢自是非亲客不对酒终身未尝至醉
　　劝酒至颠
　　宋徽宗时蔡攸赐饮禁中上频以巨觥劝之攸恳辞不任杯酌将至颠踣上曰就令灌死亦不至失一司马光也
　　据鞍索取
　　宋书顔延之好骑马遨游里巷过旧知辄据鞍索酒得酒必倾尽意气自若尝以醉谒何尚之尚之望见便佯眠延之发熟视曰朽木不雕尚之谓左右曰此人醉甚可畏
　　闭关苛畱
　　见燕享
　　无暑无寒
　　清异録河阳释法常酷嗜酒无寒暑风雨常醉醉即熟寝觉即朗吟尝谓同志曰酒天虚无酒地绵邈酒国安恬无君臣贵贱之拘无财利之图无刑罚之避陶陶焉荡荡焉其乐不可得而量也
　　宜昼宜夜
　　皇甫嵩曰凡醉各有所宜醉花宜昼袭其光也醉雪宜夜思其清也醉得意宜唱宣其和也醉将离宜击鉢壮其神也醉文人宜谨节奏章程畏其侮也醉俊人宜益觥盂加旗帜助其烈也醉楼宜暑资其清也醉水宜秋泛其爽也反此则失饮之人矣
　　赵整作歌
　　晋孝武帝大元三年秦王坚与羣臣饮酒以极醉为限赵整作酒歌曰地列酒泉天垂酒星杜康妙识仪狄先知纣丧殷邦桀倾夏国由此言之前危后则坚大悦命书之以为酒戒自是宴羣臣礼饮而已
　　髙允为训
　　后魏书髙允被勅论集往世以酒败德者为酒训孝文览而悦之
　　王绩酒经
　　焦革善酿酒革死王绩追述其法以为经又有醉乡记
　　乐天酒赞
　　唐太子宾客白乐天亦嗜酒作酒功赞以继之
　　止酒诗
　　陶潜止酒诗平生不止酒止酒情无喜暮止不安寝晨止不能起日日欲止之荣卫止不理徒知止不乐未信止利已姑觉止为善今朝眞止矣从此一止去将止扶桑涘清顔止宿客奚止千万祀
　　断酒戒
　　庾阐断酒戒神明智慧人之所以灵也好恶情欲人之所以生也明智运于常涯好恶安于自然吾以知穷智之害性任欲之害眞于是推金罍碎玉椀破兕觥捐觚瓒
　　饮酒百盏
　　东坡饮酒説欧公盛年能饮百盏然常为张安道所困梅圣俞亦能饮百许盏然醉即髙叉手而语弥温谨此亦知所不足而勉之非善饮者也
　　送酒六壶
　　东坡云张质夫送酒六壶书至而酒不达吏跌而忘之作小诗问之白衣送酒舞渊明急扫风轩洗破觥岂意青州六从事化为乌有一先生空烦左手持新蠏漫绕东篱嗅落英南海使君今北海定分百榼饷春耕
　　立监　【已下酒令】
　　诗小雅凡此饮酒或醉或否既立之监或佐之史彼醉不臧不醉反耻
　　择材
　　万花谷凡饮以一人为明府主斟酌之宜酒冷为旷官酒热为苛政又曰凡饮以一人为録事以纠坐人须择有饮材者材有三谓善令知音大户也
　　行军法
　　汉吕太后时诸吕擅权用事朱虚侯刘章忿刘氏不得职尝入侍燕饮太后令为酒吏章自请曰臣将种也请得以军法行酒太后许之诸吕有一人醉亡酒章追斩之还报左右皆大惊业已许其行军法无以罪也
　　快人心
　　事始古者酒令名卷白波起于东汉擒白波贼如席卷故酒席言之以快人心也
　　浮君
　　説苑魏文侯与大夫饮酒使公乘不仁为觞政曰饮若不尽浮之大白文侯不尽公乘不仁举白浮君也按文选曰飞觞举白盖酒杯也故宋杨大年诗愁里举杯浮大白东坡诗当须举白便浮君浮罚也
　　罚臣
　　韩诗外传齐桓与管仲饮置酒令曰后者饮一经程仲后当饮一经程而弃其半公曰何也对曰臣闻酒入口者舌出舌出者弃身与其弃身不宁弃酒乎公曰善
　　辨令赐钟
　　后魏孝文防羣臣酒酣帝举巵曰三三横两两纵谁能辨之赐金钟彭城王曰此是习字
　　争令掷器
　　唐元相公在浙东宾幕有薛书记酒后争令以酒器掷伤公犹子遂出幕作十离诗以献
　　为令象形
　　芝田録髙骈镇成都命酒佐薛涛为一字令曰须得一字象形又须逐韵公曰口有似没梁斗涛曰川有似三条椽公曰奈何一条曲涛曰相公为西川节度尚使没梁斗佐酒有三条椽内惟一条曲又何足怪
　　为令属对
　　蔡寛夫诗话唐人饮酒必为令以佐欢乐天所谓闲征雅令穷经史今犹有其遗习也尝有人举令云马援以马革裹尸死而后已答者云李耳以李树为姓生而知之又鉏麑触槐死作木边之鬼答者云豫让吞炭终为山下之灰复有举经句字相属而文重者曰火炎昆冈乃有以土圭测影酬之此亦不可多得也
　　招手
　　类説皇甫嵩为招手令云亚其虎膺谓手掌曲其松根谓指节以蹲鸱间虎膺之下蹲鸱大指也以钩防差玉柱之旁钩防头指玉柱中指也潜虬濶玉柱三分潜虬无名指也竒兵濶潜虬一寸竒兵小指也死其三洛谓亸其腕也生其五峯通呼五指也
　　拳
　　东臯杂録孔常甫言唐人诗有云城头椎鼓传花板席上拳握松子乃知酒席藏为戏其来也久
　　卦名为令
　　昔东坡与客饮酒以易卦为令一曰孟尝门下三千客大有同人一曰光武师渡滹沱河既济未济一曰刘寛婢羮汚朝衣家人小过坡曰牛僧孺父子犯罪先斩小畜后斩大畜盖指王荆公也
