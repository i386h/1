<!-- { "loadSidebar": true } -->
　　荒屯
　　文选绍百王之荒屯言光武继百王屯难之后也
　　闿怿
　　皆乐也言四方幽遐皆懐和乐也
　　饕诐
　　性贪曰饕言险曰诐
　　习静
　　唐诗山中习静观朝槿
　　避喧
　　喧俗縁也艺文避世非避喧
　　不狎世
　　陶曰我性不狎世
　　不税人
　　礼檀弓未仕者不敢税人如税人则以父兄之命按税人以物遗人也未仕者身未尊显故内则不可专家财外则不可私恩如有情义所不得已而当遗者则称尊者之命行之
　　夸诩
　　诩大也
　　依阿
　　谓曲从于人也
　　闻问
　　闻问即善声也汉书数年不闻问
　　末规
　　马援传燕将据辽而不下岂其甘心末规哉末规犹下计也
　　不循常贯
　　晋王献之少而髙迈不循常贯常贯即常格也
　　思托后旍
　　谓愿附后车也
　　逸口
　　书曰其发有逸口逸口过言也
　　胪言
　　国语风听胪言于市胪也言采听商贾所善恶之言也
　　巧诋
　　汲黯传刀笔之吏深文巧诋诋毁辱也又诬也
　　胥靡
　　汉楚王戊淫暴申公白生諌不听胥靡之胥靡相随也师古曰聨系使相随而服役之故谓之胥靡犹今之役囚徒以鎻连缀耳
　　徙倚
　　徙倚往来不定之貌谓迁徙而倚立也欧阳公逰上林苑诗聊持一杯酒徙倚忆天涯
　　次且
　　次且即趦趄也易曰其行次且
　　荐枕
　　艺文巫山荐枕日洛浦献珠时皆指女人淫奔也
　　藏舟
　　荘子曰藏舟于壑藏山于泽谓之固矣然而夜半大力者负之而走昧者不知也此言人生于世自以为固而四时迁运不可留止
　　慰藉
　　隗嚣上书诣阙光武报以殊礼所以慰藉之者良厚慰安也借荐也良甚也
　　游间
　　货殖传宛孔氏有防间公子之名师古曰言其志寛大不在急促也
　　媒糵
　　媒酒酵糵麯也言酿成其祸也司马迁盛言李陵有国士之风今举事一不幸全躯保妻子之臣随而媒糵其短
　　歙张
　　歙与噏同老子将欲噏之必固张之
　　寻常丈尺
　　禽经鵻上无寻鹨上无常雉上有丈鷃上有赤上言飞而上也鵻之上不能寻鹨之上不能常鹨雉子也八尺曰寻倍寻曰常雉之上能丈故计丈曰雉左传都城百雉是也鷃之上能赤赤古与尺通荘子曰斥鷃斥亦尺也
　　卤莽灭裂
　　荘子谓耕之不善者曰卤莽芸之不善者曰灭裂卤刚卤之地莽草莽之地不治其刚卤不芟其草莽是曰卤莽芸以去草如鸟之俯而啄食乃善芸也吕览善芸者谓长其兄而去其弟兄嘉禾也弟荼蓼也不善芸者长其弟而去其兄是灭也裂者并其土而不芸
　　遮莫
　　艺苑雌黄遮莫盖里语犹言尽教也
　　登来
　　谷梁传隠公观鱼于棠登来之也注云当读为得来齐人名求得为得来
　　奊
　　山谷集谓多节目也其胸次不坦夷举事画计务出独见以乖忤人为贤者也
　　嚅哜
　　文艺传嚅哜道真
　　趣驾
　　光武纪趣驾南辕趣急也读作促
　　俶装
　　张衡思赋简元辰而俶装俶整也
　　刍狗
　　老子曰天地不仁以万物为刍狗圣人不仁以百姓为刍狗盖刍狗为物祭则用之已祭则弃之言天地与万物相忘圣人与百姓相忘也
　　醯鸡
　　荘子曰孔子出吿顔回曰丘之于道其犹醯鸡乎醯鸡醋中蠛蠓也其包覆于瓮中岂知瓮外之大盖喻言所见者小也
　　五耻
　　礼杂记君子有五耻居其位无其言君子耻之有其言无其行君子耻之既得之而又失之君子耻之地有余而民不足君子耻之众寡均而倍焉君子耻之
　　三全
　　亢仓子导筋骨则形全剪情欲则神全靖言语则福全
　　五盖
　　五盖者贪欲瞠恚睡眠调戏疑侮也文选发五盖于逰发啓也逰防天中清气也
　　三端
　　韩诗外传君子避三端文士笔端武士锋端辩士舌端也
　　鳬藻
　　东汉杜诗传将帅和睦士卒鳬藻言欢悦如鳬戏水于藻也
　　蜩榆
　　荘子蜩与鸴鸠笑鹏曰我决起而飞抢榆枋时则不至而控于地而已矣奚以之九万里而南为按抢突也蜩鸠奋起而飞欲突至于榆枋之上不过丈尺之间有时犹不能至又投诸地彼乃欲借九万里之风而南徙于天池奚以用也此喻见浅之人局量狭小不知世界之许大也
　　缮性
　　荘子曰缮性于俗思以求复其初滑欲于俗思以求致其明谓之蔽防之民
　　尊生
　　荘子曰太王亶父可谓能尊生矣尊生者虽富贵不以养伤身虽贫贱不以利累形
　　忍尤攘垢
　　楚辞忍尤攘垢言或见尤于人亦当隠忍而不与之校虽所遭有耻辱亦当以理解遣
　　嘘枯吹生
　　艺文嘘枯吹生谓能清谈髙论嘘枯吹生也急曰吹缓曰嘘吹气出于肺属隂故寒嘘气出丹田属阳故温
　　焚和
　　荘子曰众人焚和言众人不知外物之不可必而过用其心故致伤其胸中至和之气谓之曰焚和
　　茹叹
　　文选含酸茹叹茹食也
　　晬日
　　江南风俗儿生一期为制新衣盥浴装饰男则用弓矢纸笔女则刀尺针缕竝加饮食之物及珍寳服玩置之儿前观其发意所取以验贪防愚智名为试儿是日谓之晬日
　　待年
　　女子未嫁在室时谓之待年
　　齮龁
　　以齿啮害人之貌
　　鏖糟
　　世俗以尽死杀人曰鏖糟
　　枥马笼禽
　　唐诗枥马苦踡局笼禽念遐征喻人拘束于世如在枥之马在笼之禽也
　　泽鲵篱鷃
　　鷃小鸟鲵小鱼喻人才浅小而不可与言大且逺者也汉书藩篱之鷃岂能料天地之髙尺泽之鲵岂能量江海之大哉
　　坐率
　　年幼无罪坐于父兄所率率家长也
　　索耦
　　言选择贤臣可匹耦于古之贤人也
　　称娖
　　犹言整齐也
　　趫雄
　　六帖苑君璋以趫雄自奋
　　疭瘛
　　疭瘛小儿病也又湿病曰河鱼之疾按左传河鱼腹疾奈何
　　蹇连
　　文选屯邅蹇连皆言艰难也又孟轲虽连蹇犹为万乗师
　　恩纪
　　史云素无恩纪恩纪言恩意记念收录人即恩泽也古诗恩纪被微身
　　梦思
　　杜诗云雨荒台岂梦思谓梦寐思想也
　　蝎谮
　　国语谮从中起如蝎食木注蝎木蛊也
　　鸱张
　　言语妄大如鸱枭恶鸟之张大也
　　拙讷
　　文选拙讷谢浮名拙讷言疎拙謇讷也
　　颠隮
　　宋微子世家予颠隮如之何言恐颠隮于非义当如之何也隮犹坠也
　　学冠剑
　　古诗昔我学冠剑逢君在三川学冠剑谓逰行也
　　剽甲兵
　　汉贾复传邓禹竝剽甲兵崇儒学剽削也谓削除甲兵也
　　蓬累
　　老子曰不得其时则蓬累而行谓不遭时者如蓬转流移而行也累转行貌
　　荜栖
　　谓隠居也古诗栖遁事环荜
　　伐技
　　左襄十三年君子曰世之治也君子尚能而让其下小人农力以事其上是以上下有礼而谗慝黜逺由不争也及其乱也君子称其功以加小人小人伐其技以冯君子
　　采荣
　　文选四皓采荣于南山采荣谓取名也一说荣作英盖采草木之英以充食也
　　市义
　　孟尝遣冯驩收债于薛驩焚劵而还君问市何物答曰市义而还
　　晤言
　　诗陈风彼美淑姬可以晤言晤犹解也又晤言对言也
　　披写
　　豁懐也唐诗披写忽登台
　　咨诹
　　谋事曰咨咨事曰诹
　　降挹
　　谦下之义也以噐俯而取水曰挹
　　咄嗟
　　世说石崇为客作豆粥咄嗟便办王恺密货崇帐下都督问所以都督曰豆至难煮惟豫作熟米客至作白粥以投之
　　骄穉
　　荘子曰人有见宋王者锡车十乗以其十乗骄穉荘子骄穉者骄矜而有孩拊荘子之意也
　　伧荒
　　杜坦谓宋主曰臣本中华髙族世业相承直以南渡不早便以伧荒赐隔注晋阳秋曰呉人谓中州人曰伧萧望之曰荒者戎狄来服荒忽无常也
　　豪举
　　豪侠之人自相称举以矜夸也文选乡曲豪举
　　挢防
　　汉书挢防吏师古曰挢与矫同托也防固也谓妄托上命而坚固以为邪恶也又书吕刑夺攘矫防
　　缩朒
　　五行志王侯缩朒注云不任事之貌
　　张皇
　　谓言语濶大也又书康诰张皇六师此张皇字又言大戒戎备也
　　防世尘家
　　文选此风弗剪其源遂开防世尘家将被比屋注云防辱也
　　革心易行
　　贾子曰宋昭公革心易行
　　击辕
　　文选击辕之歌有应风雅崔骃曰窃作颂一篇以当击辕之歌
　　结轸
　　车马相从如结也文选结轸青郊路
　　牢落
　　文赋心牢落而无偶一作辽落又作寥落
　　喧卑
　　文选归人寰之喧卑喧卑谓喧嚣而卑陋也
　　宻坐
　　密坐谓相从而坐也文选郑卫之乐所以娱宻坐
　　浮观
　　文选淫览浮观淫浮者言览与观之过也
　　欵睇
　　欵曲睇视也犹言相与晤防也古诗欵睇在何晨
　　幽寻
　　初学记灵岳展幽寻
　　借卉
　　初学记借卉懐春景借卉谓借草而坐即席地也
　　撷芳
　　初学记撷芳兮即楚水
　　廓处
　　廓处静居也古诗廓处谢欢愉
　　薄逰
　　谓小用于世也东方朔薄防以取位
　　胶葛
　　此二字有二义甘泉赋云齐撙撙其相胶葛兮师古曰胶葛犹言交加也又解难云独不见夫翠虬绛螭之将登乎天不阶浮云翼疾风虚举而上升则不能撠胶葛腾九闳师古曰撠挶也胶葛上清之气也一曰轇轕
　　防扔
　　防扔即因仍
　　赘行
　　老子云余食赘行注云行之无当曰赘行
　　索言
　　汉成帝许后传俟自见索言之索尽也
　　怙势
　　唐薛元赏为京尹捕治禁屯军之怙势者民頼以安
　　席权
　　席犹因也若人之坐于席也
　　二斩
　　仪礼夫者妻之天也妇人不二斩者犹曰不二天也又礼云夫有再娶之义妇无二适之文
　　三互
　　蔡邕传初朝议以州郡相党人情比周乃制婚姻之家及两州人士不得对相监临至是复有三互法三互者谓婚姻之家两州人不得交互为官也
　　臲卼
　　不安之意
　　恫疑
　　史记蘓秦曰恫疑虚喝注云秦王自疑惧不敢进兵虚作恐愒之词以胁韩魏也
　　辜
　　东汉灵帝纪豪右辜榷辜障也榷专也谓禁阻余人买卖而自专其利也
　　撄宁
　　撄拂也寜定也虽撄扰汨乱之中而其定者常在故曰撄宁出荘子
　　操切
　　贡禹传取勇猛能操切百姓者操持也切刻也钳制束防之意
　　眦
　　荘子曰眦可以休老谓屏除物欲而全其天理也
　　好修
　　楚辞余独好修以为常好修谓好修方直之道也
　　灵承
　　周书惟我周王丕灵承帝事言周大善承天之所为也
　　箕毕殊好
　　喻人好恶之不同也萧仁祖慤秋夜赋诗曰芙蓉露下落杨栁月中疎邢子才甚爱之语人曰仁祖之文可谓雕章间出顔黄门亦云吾爱其萧散宛然在目而卢思道之徒雅所不惬箕毕殊好理固宜然书曰箕星好风毕星好雨
　　燕雀相随
　　鲍明逺文辞赡逸当世推美初入临川王义庆府欲贡诗言志人止之曰卿名位尚卑不可轻忤大王明逺勃然曰千载上有英才异士沈没不闻者安可数哉大丈夫岂可遂蕴智能使萧艾不辨终日碌碌与燕雀相随乎于是奏诗临川竒之赐帛二十疋
　　末减
