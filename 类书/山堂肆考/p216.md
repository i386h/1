<!-- { "loadSidebar": true } -->
　　杨行宻少孤与羣儿好为旗帜战阵状
　　好为营阵
　　赵犨儿弄时好为营阵行列自号令指顾羣儿无敢乱父叔文见之曰是儿当大吾门
　　夸麒麟
　　见伯叔
　　认獐鹿
　　宋王雱字元泽安石之子数歳时有客以一獐一鹿同笼以献者问元泽何者是獐何者是鹿元泽实未识良乆对曰獐边者是鹿鹿邉者是獐客大竒之
　　献泰山颂
　　唐刘晏字士安宗封泰山晏始八嵗献颂行在帝竒其年幼命宰相张说试之说曰国瑞也即授太子正字
　　吟华山诗
　　宋冦凖字平仲八嵗吟华山诗只有天在上更无山与齐举头红日近囘首白云低其师谓凖父曰贤郎怎不作宰相
　　戴逵作画
　　晋戴安道十余嵗在瓦官寺画王长史见之曰此童非徒能画亦终当致名恨吾老不见其盛时耳
　　岳柱观图
　　元史岳柱字止所一字兼山年八嵗观畵师何澄画陶母剪发图岳柱指陶母手中金钏诘之曰金钏可易酒何用剪发为也何大惊即易之
　　方对圣贤
　　唐狄仁杰太原人为儿时门下有被害者吏就诘众争与辨对仁杰诵书不置吏让之答曰黄卷中方与圣贤对何暇偶俗吏语耶
　　如见父母
　　宋杨亿七嵗时对客谈论有老成风十一嵗太宗间其名召对便殿授秘书省正字且谓曰卿乆离乡里得无念父母乎对曰臣见陛下一如臣父母上叹赏乆之
　　间闗江左
　　唐杨于陵字达夫父清客河朔死于禄山之乱于陵年方六嵗间闗江左寻访父尸
　　配流岭南
　　唐刘易从工部尚书审礼子也为彭城长史后为周兴所防系狱将就刑百姓痛其诬枉竞解衣掷地曰为长史祈福其子升年十嵗配流岭南后六道使诛流人惟升以素忠信为首领所保防获免
　　不拜尚宫
　　唐髙祖在大安宫太宗晨夕使尚宫问起居太宗弟舒王元名才十嵗保媪谓曰尚宫有品见之当拜元名曰此帝侍婢耳何以拜为太宗壮之曰真吾弟也
　　不应宰相
　　唐李卫公徳裕幼时父吉甫夸其敏速武相元衡召见问曰吾子在家所嗜何书徳裕不应翌日元衡以告吉甫吉甫责之徳裕曰武公身为宰相不问理国调隂阳而所问嗜书其言不当所以不应
　　九嵗升座
　　见祖父祖母
　　八嵗题屏
　　宋袁枢字几仲幼颖悟年八九嵗题诗于屏云泰山一毫轻沧海一滴水我观天地间何啻如一指乾道间兼史院编修
　　小友
　　李泌为张九龄所奬爱尝引至卧内九龄与严挺之萧诚善挺之恶诚佞劝九龄谢絶之九龄忽独念曰严太苦劲萧软美可喜方命左右召萧泌在傍率尔曰公起布衣以直道至宰相而喜软美者乎九龄惊改容谢之因呼为小友
　　佳儿
　　世说张苍梧是张凭之祖尝语凭父曰我不如汝凭父未解所以苍梧曰汝有佳儿凭方数嵗敛手曰阿翁讵宜以子戯父按苍梧讳镇字义逺泰安中为苍梧太守凭字长宗尝举孝防能清言刘长卿荐为太常博士
　　拟砚铭
　　南史陆从典字由仪八嵗时读沈休文集见廻文砚铭援笔拟之便有佳致
　　作磨诗
　　宋王禹偁字元之七嵗能文毕文简公为郡从事爱其才闻其家以磨麪为生因令作磨诗元之不思而对曰但存心里正何愁眼下迟得人轻借力便是转身时一日文简公在太守席上出诗句云鹦鹉能言争似鳯坐客皆未有对文简冩之屏间元之书其下曰蜘蛛虽巧不如蚕公叹息遂加以衣冠呼为小友
　　为小儿长
　　唐贾昌七嵗时为鸡坊五百小儿长
　　辨先人功
　　宋李师中字诚之为童子时论其父纬之功于朝乆不报自诣漏舎以状白韩魏公魏公曰君果读书自当取科名不用纷纷议论诚之曰先人功罪未明深恐先犬马填沟壑无以见于地下故忍痛自言若欲求官稍识字第二人及第不难盖魏公于王尧臣榜第二人登科故也公闻其语矍然或云魏公徳量服一世独于诚之终身不能平按李纬尝为泾原路都监屯镇戎军夏人犯镇戎纬帅兵出战而帅司所遣别将逗遛不进纬遂谪降故师中上书辩之
　　以石击瓮
　　冷斋夜话司马温公童稚时与羣儿戏于庭庭有大瓮一儿失足跌坠瓮中羣儿皆弃去公则以石击瓮水迸出儿得不死葢其活人手段已见龆龀中至今京济间多为小儿击瓮图
　　以沙列卦
　　宋朱文公八嵗通孝经大义书八字于孝经上曰若不如此即不成人间从羣儿嬉游独以沙列八卦端坐黙视
　　属文不起草
　　宋张方平字安道十三入应天府学家贫无书尝就人借三史旬日輙还之曰已得其详矣凡书皆一阅不再读属文不起草
　　聮句不淹思
　　宋苏州童子刘少逸年十一有老成体其师潘阆携见长洲宰王元之吴县宰罗思纯因以所作贽二公二公名重当时疑所贽假手未之信因与聨句略不淹思思纯曰无风烟焰直少逸曰有月竹隂寒思纯又曰日移竹影侵棋局少逸曰风递花香入酒樽元之曰风雨江城暮少逸曰波涛海树秋元之曰一回酒渇思吞海少逸曰防度诗狂欲上天二公惊异闻于朝赐进士及第
　　观门生摴蒱
　　晋王献之字子敬年数嵗观门生摴蒱曰南风不竞门生辈轻其小儿乃曰此郎于管中窥豹时见一斑献之怒曰逺慙荀奉倩近愧刘真长遂拂衣去
　　效羣儿嗫嚅
　　唐陆羽字鸿渐幼时得张衡南都赋不能读危坐效羣儿嗫嚅若诵状其师拘之令薙草因叹曰嵗月往矣奈何不知书因亡去
　　口授为诗
　　梁到镜字圆照溉子也五嵗口授为诗婉有词致位太子舎人镜子荩小字聪慧尝从髙祖幸京口登北顾楼赋诗荩受诏便就上覧以示其祖溉曰荩定是才子翻恐卿将来文章假手于荩
　　言出为论
　　魏曹植字子建十嵗善属文太祖尝视其文喜曰汝倩人耶植跪曰言出为论下笔成章顾当面试奈何倩人
　　经目輙识
　　夏侯荣字幼权七嵗能属文诵书日千言经目輙识之
　　过目不忘
　　元许衡年七八嵗受学乡师过目輙不忘一日问其师曰读书欲何如师曰应举科第耳曰如斯而已乎师大竒之谓衡父曰此儿颖悟非常他日必有大过人者吾不能为之师矣固辞而去
　　赋牧童诗
　　宋黄庭坚七八嵗赋牧童诗骑牛逺逺过前村短笛风吹隔陇闻多少长安名利客机关弄尽不如君
　　作明妃引
　　宋邢居实字惇夫年十四作明妃引
　　能活罗汉
　　宋狄青年十六时其兄素与里人号鐡罗汉者鬭于水濵至溺杀之保伍方缚素青适饷田见之曰杀罗汉者我也人皆释素而缚青青曰我不逃死然待我救罗汉庶几复活若决死缚我未晩也众从之青黙祝曰我若贵罗汉当苏乃举其尸出水数斗而活人咸异之
　　愿为范滂
　　见母
　　童子弄文史
　　李白送王屋山人魏万诗十三弄文史挥笔如振绮辩折田巴生心齐鲁连子
　　童子撰春秋
　　唐韦述以童子应进士举考功郎宋之问谓曰童子何业述曰性嗜书所撰唐春秋三十篇恨未毕他唯命之问惊曰本求茂才乃得迁固遂擢上第又韦绶子温年十一举两经及第
　　名士与游
　　唐韦陟字安卿与弟斌俱秀敏异于常童十嵗授温王府东阁祭酒风格方整善属文词书有楷法一时名士皆乐与游
　　伯父见许
　　唐桞公绰字子寛始生三日伯父子华曰兴吾门者必此儿也
　　出毬
　　宋文彦博字寛夫幼与羣儿击毬毬入柱穴中不能取公以水灌之毬浮出
　　执帽
　　宋杜衍父早卒遗腹生公其祖爱之幼时祖父脱帽使公执之防山水暴至家人散走其姑投一竿与公使挟以自泛公一手执帽漂流乆之得免而帽不濡
　　数嵗知孝逊
　　东汉张霸年数嵗而知孝逊出入饮食自然合礼人号张曽子
　　七嵗志显扬
　　见孝亷科
　　必为重器
　　唐杨元琰字温卿生数嵗未能言相者曰语迟者神定必重器也中宗即位以诛二张功封农郡公
　　凛若成人
　　司马光在儿时凛若成人七嵗闻讲左氏春秋大爱之退为家人讲即了大义
　　摄相事
　　家语荆公子年十五摄荆相事孔子使人往观政焉使者反曰视其朝清净而少事其堂上有五老焉堂下有二十壮士焉合二十五人之智以治天下其过免矣况荆乎
　　卫社稷
　　家语齐师侵鲁公叔务人与其邻嬖童汪锜乘往奔敌死焉皆殡鲁人欲勿殇童汪锜问于孔子孔子曰能执干戈以卫社稷可无殇乎童汪锜言童子姓汪名锜也鲁人欲勿殇言锜有成人之行欲以成人之礼葬之也锜礼檀弓作踦

　　山堂肆考卷一百八
<子部,类书类,山堂肆考>
　　钦定四库全书
　　山堂肆考卷一百九　　　明　彭大翼　撰人品
　　隠士
　　易蛊上九不事王侯髙尚其事班嗣曰渔钓于一壑则万物不奸其志栖迟于一丘则天下不易其乐西山采薇
　　史记伯夷叔齐不食周粟隠于首阳山采薇而食之及饿且死作歌曰登彼西山兮采其薇矣以暴易暴兮不知其非矣神农虞夏忽焉没兮我将安归矣吁嗟徂矣命之衰矣遂饿死于首阳山
　　东陵种
　　召平广陵人秦东陵侯也秦破为布衣种长安东门世谓东陵
　　洗耳颍濵
　　见水许由居箕山以手掬水饮之人怜其贫以瓢与之饮水饮讫挂瓢树上风吹歴歴有声由以为烦乃弃其瓢而饮
　　拥膝岩侧
　　世说阮歩兵啸闻百歩苏门山中忽有真人樵伐者籍往观见其人拥膝岩侧因登岭就之箕踞相对籍上陈黄农寂之道下考三代盛徳之羙以问之复叙栖神运气之术以观之凝瞩不转籍因对之长啸良乆乃笑曰可更作籍复啸意尽退还半岭许闻上然有声如数郡鼓吹林谷传响顾看乃向人啸也按此人即魏末居北山中好读易弹琴姓孙名登字公和者
　　筑岩
　　见丞相
　　开径
　　见朋友
　　披裘采薪
　　见夏
　　披裘拾穗
　　列子曰魏人林类年且百嵗方春披裘拾遗穂于后畦并歌并进孔子适卫望之谓弟子曰彼叟可与言试往讯之子贡请行送之陇端面之而嗟叹曰先生少不勤行长不竞时老无妻子死期将至亦有何乐而拾穗行歌乎林类笑曰吾少不勤行长不竞时故能夀若此老无妻子死期将至故能乐若此子贡曰寿者人之欲死者人之恶子以死为乐何也林类曰死之与生一往一反故死于是者安知其不生于彼又安知吾今之死不愈于昔之生乎子贡不喻其意还以告夫子夫子曰吾知其可与言果然
　　指辞使
　　庄周字子休生宋国睢阳县号南华僊人少学老子梁恵王时为县漆园吏以卑贱不肯仕楚威王使大夫以百金聘周周方钓于濮水之上持竿不顾曰吾闻楚有死三千嵗矣巾笥而藏之庙堂之上此宁为留骨而贵乎宁生而掉尾于涂中乎大夫曰宁掉尾涂中耳庄子曰子往矣吾方掉尾于涂中
　　画牛献帝
　　梁陶景字通明秣陵人永明中脱朝服挂神武门止于句容之句曲山自号陶隠居梁武帝与之游及即位屡聘不至唯画两牛一牛散放水草间一牛着金笼头有人执鞭驱之献于帝帝笑曰此人欲效曳尾之岂可致之
　　逾垣而避
　　魏段干木有清节游西河守道不仕文侯造其门逾垣而避之
　　凿垣而亡
　　汉应劭曰鲁君闻顔阖贤欲以为相使使者往聘因凿后垣而亡也一説作凿坏而遁坏即垣也
　　耕于石岩
　　汉郑朴字子真居褒邪谷中修身自保耕于石岩之中成帝朝王鳯以礼聘之不出
