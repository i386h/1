<!-- { "loadSidebar": true } -->
　　汉文帝诏朝有进善之旌
　　尚赤
　　史记沛公祠黄帝蚩尤于沛庭旗帜皆尚赤
　　举青
　　军令闻擂鼔音举白幡丝旗大小船皆进战不进者斩闻金音举青旗船皆止不止者斩
　　鸟集
　　赵氏兵书有鸟集将军旌上将军増秩禄
　　虹垂
　　王沉饯行赋曵招揺之修旗若蜿虹之垂天
　　麾三
　　唐李光弼执大旗曰望吾旗麾若缓可观便宜若三麾至地诸军毕入生死以之退者斩
　　益五
　　初寿州刺史髙彦温举州降朱全忠杨行宻袭之诸将惮城坚不可拔朱延夀鼓之拔其城即表为淮南节度副使全忠犹屯夀春延夀遣十旗击西偏不胜将斩之李厚请益五旗殊战全忠引去
　　拂天
　　文选旌旗拂天
　　照日
　　唐马璘从李光弼攻洛阳史朝义众十万屯北邙山旗铠照日
　　青龙
　　唐六典武库令曰旗之制三十有二一曰青龙二曰白兽三曰朱雀四曰武五曰黄龙六曰应龙七曰龙马八曰玉马九曰鳯皇十曰鸾十一曰鵕防十二曰太平十三曰麒麟十四曰飞麟十五曰飞黄十六曰駃騠十七曰白泽十八曰五牛十九曰犀角二十曰金牛之类是也
　　白鹊
　　李白诗斩鲸血变黄河水枭首当悬白鹊旗
　　周七十里
　　唐严绶自河东司马进司空在镇九年尝大阅旗帜周七十里
　　亘二百里
　　唐安禄山反召哥舒翰拜太子先锋元帅天子命翰以行军过门毋下旌旗亘二百里
　　葢
　　葢之为言覆也形圆象天橑二十八以象经星黄屋天子葢也一曰繖一曰伞皆葢之别称
　　华盖
　　见云
　　曲葢
　　风俗通武王伐纣大风折葢遂为曲葢
　　雨不假盖
　　见友
　　暑不张盖
　　后魏裴佗为将清白任真暑不张盖寒不衣裘
　　不弃敝盖
　　礼檀弓仲尼之畜狗使子贡埋之曰吾闻之也敝帷不弃为埋马也敝盖不弃为埋狗也丘也贫无盖于其封也亦子之席毋使其首防焉
　　令容髙盖
　　汉于公曰少髙大吾门令容驷马髙盖车
　　倾盖而语
　　家语孔子之郯遭程子于涂倾盖而语终日甚相亲顾
　　拥盖而归
　　苏秦后佩六国相印乗髙车拥大盖归洛阳乡里之人奔走骇汗
　　如飞鹤
　　刘孝标广絶交论鸡人始唱鹤盖成隂注云谓盖如飞鹤成隂言多也
　　若飞鸿
　　鲍明逺诗倾盖若飞鸿
　　羽盖
　　宋玉髙唐赋曰翠为盖兮注云以翠羽为盖也
　　飞盖
　　曹子建诗清夜逰西园飞盖相追随













　　山堂肆考卷一百七十九
　　钦定四库全书
　　山堂肆考卷一百八十　　明　彭大翼　撰器用
　　舟
　　器物丛谈舟船也水行用之以周流故曰舟以其循水而行故曰船船上施屋曰庐施重室曰飞庐又于其上施重屋曰雀室取其于中候望若鸟雀之惊视也总名曰船曰艘释名上下重版曰舰外狭而长曰艨艟二百斛曰舠三百斛曰艇
　　刳木为舟
　　易系辞伏羲氏刳木为舟剡木为楫舟楫之利以济不通盖取诸涣吕氏春秋虞姁作舟世本共鼔货狄黄帝二臣也始作舟
　　观叶为舟
　　白帖古者观落叶因以为舟淮南子曰古人见窽木浮而为舟
　　泛湖
　　见湖
　　行海
　　秦始皇好神仙有宛渠之民乗螺舟而至盖舟形似螺也沉行海底水不浸入
　　鹢首
　　淮南子曰龙舟鹢首注云鹢水鸟也画其象着船首以御水患
　　鸭头
　　吴志太傅诸葛恪制为鸭头船
　　解衣释疑
　　陈平间行归汉渡河船人见其美丈夫独行疑其亡将腰下当有寳器金玉目之欲杀平平心恐乃解衣裸而佐刺船船人知其无有乃止
　　割锦示侈
　　吴甘寜轻侠毎所过道路以缯锦维舟去则割弃之以示奢侈
　　操舟若神
　　庄子顔囘问仲尼曰吾尝济乎觞深之渊津人操舟若神吾问曰操舟可学耶曰可善游者数能若乃夫没人则未尝见舟而便操之也
　　同舟若仙
　　东汉郭林宗逰洛阳始见河南尹李膺膺大竒之遂相友善于是名震京师后归乡曲衣冠诸儒送至河上车数千两林宗唯与李膺同舟而济众賔望之以为神仙焉
　　子猷访戴
　　见雪
　　庾翼引郭
　　晋郭翻字长翔乗小船归武昌安西将军庾翼以帝舅之重躬往造翻欲强起之以其船狭小欲引就大船翻曰使君不以鄙贱而辱临之此固野人之船也翼俯屈入其船中终日不去
　　刻舟求劒
　　吕氏春秋楚人有渉江者其劒自舟中坠于水遽刻其舟曰是吾劒所从坠也舟去从所刻处入水求之不亦惑乎
　　廻船受箭
　　魏略孙权乗大船来观军曹公使弓弩乱发箭着其船偏重将覆权因回船复以一靣受箭箭均船平乃还
　　乌江待羽
　　史记项羽败欲东渡乌江乌江亭长舣舟以待注云整船向防曰舣
　　赤壁破曹
　　见将帅
　　立徳征辽
　　唐阎立徳即洪州造浮海大船五百艘遂以征辽
　　王濬伐吴
　　晋王濬为益州刺史谋伐吴造战舰大船连舫方百二十歩受二千余人以木为城起楼橹开四出门其上驰马往来又画鹢首怪兽于船首以惧江神舟楫之盛自古未有初晋将伐吴有童謡曰阿童复阿童衔刀浮渡江不畏崖上虎但畏水中龙既而王濬自益州造大船连舫顺流而下遂建平吴之功阿童濬小字也
　　刺船渡子胥
　　史记伍子胥与楚太子建之子胜俱奔吴到昭闗人欲执之胥与胜独身歩走追者在后江上有一渔父方刺船知胥之急乃渡之
　　饰舟逆叔向
　　说苑晋平公使叔向聘吴吴人饰舟以逆之左右各五百人有绣衣豹裘者锦衣狐裘者叔向归以告平公曰吴其亡乎
　　齐山絶海
　　荆南成汭造巨舰一艘三年而成号曰和州载有齐山絶海之名
　　浮家泛宅
　　唐顔真卿为湖州刺史隠士张志和来谒真卿以其舟敝陋请更之志和曰愿为浮家泛宅往来苕霅间
　　孝亷船
　　晋张凭字长宗举孝亷同举者笑之张诣丹阳尹刘惔惔处之下坐王蒙与惔言论有不通凭于末坐判之一坐皆惊惔延之上坐留宿明旦还船同旅者问凭何处宿凭笑而不答须更惔遣吏覔张孝亷船同载诣抚军门即用为太常博士
　　书画船
　　宋米芾喜畜书画尝发运江淮掲牌行舸曰米家书画船
　　鲁班木兰
　　任昉述异记鲁班尝刻木兰为舟诗家所云木兰舟出于此
　　卢脩芙蓉
　　萧方等三十国春秋卢脩冨冠京邑芙蓉舰千余艘
　　晋舶
　　李防通俗文晋名舟曰舶
　　吴
　　张揖埤苍吴船也又广雅吴名舟曰艑
　　飞龙
　　晋宫阁记天泉池有紫宫舟升进舟曜阳舟飞龙舟射猎舟灵芝池有鸣鹤舟指南舟舍利池有云母舟无极舟都亭池有华泉舟常安舟
　　翔鳯
　　西巡记宋孝武度六合自翔鳯舟以下三千四十五艘舟航之盛三代二京无比
　　驰马
　　崔豹古今注孙权名小船为驰马
　　飞虎
　　中兴系年録宋绍兴二年王彦恢制飞虎战舰傍设四轮毎轮八楫日行千里
　　青雀
　　晋书陶侃击蜀贼王真真钩得侃青雀船侃入小舫得脱
　　苍隼
　　晋水战有小儿先登船飞鸟船飞云船苍隼船
　　鸜鹆
　　舆服杂事逺国朝贡越海则有大船一名鸜鹆
　　鹦鹉
　　蜀王本记蜀王有鹦鹉舟
　　昆明水战
　　汉武帝作昆明池以习水战中有戈船楼船百艘上建楼橹戈矛四角垂幡髦旌葆麾葢照灼涯涘
　　鱼藻水嬉
　　唐顺宗为太子时侍徳宗宴鱼藻宫张水嬉防舰宫人为櫂歌众乐间发徳宗懽甚顾太子曰今日何如太子诵诗好乐无荒以对
　　艨艟拒敌
　　孙权讨黄祖祖横两艨艟夹守沔口以栟榈大绁系为矴上有千人以弩交射飞矢雨下董袭凌统将敢死士百人人被两铠乗大舸突入冲以刀断两绁艨艟乃横流大兵遂进追斩之
　　伏兵
　　吕袭闗公昼伏精兵中使白衣人揺橹以进
　　乌榜红舷
　　东坡诗城头月落尚啼乌乌榜红舷早满湖按乌榜红舷湖船名
　　琼舟瑶楫
　　抱朴子曰琼舟瑶楫无渉川之用金弧玉无激矢之能是以介洁而无政事者非拨乱之器儒雅而乏治略者非翼亮之才
　　车
　　谯周古史考黄帝作车少昊时畧加牛禹时奚仲驾马淮南子曰圣人观转蓬而为车噐物发挥辂大车轺小车輶轻车辇挽车輼辌卧车辎重载衣物车兵车一也有軘车防车轈车之别裘车一也有輀车防车輴车之辨
　　象日月
　　周礼轸之方也以象地也盖之圆也以象天也轮辐三十以象日月也
　　法隂阳
　　东汉李尤小车铭圆盖象天方舆法地轮法隂阳动不相离
　　以车记里
　　内黄帝游幸天下以车记里又晋舆服志记里鼔车过江亡失制度而谢安率意造焉及获京师旧辇形制无差唐元和中金忠义尝作此车宋仁宗天圣五年内侍卢道隆又造之其制独辕双轮厢上有两层各安木人平执木槌车行一里下一层木人击鼔上平轮转一周车行十里上一层木人击镯一名大章车又元江西儒学提学杨铁崖记里鼔车赋虚轮晕轸横辕倚輗平厢层构低髙间施木镌象以正立手潜奋以有携列鼔镯于上下各扣击以司时
　　以车为营
　　汉书卫青伐匈奴以武刚车自环为营
　　中规中矩
　　周礼舆人为车轮圆者中规方者中矩立者中县衡者中水直者如生焉继者如附焉注云如生如木从地生也如附如木之附也
　　有巾有盖
　　孙吴兵法有巾有盖谓之武刚车武刚者为先驱又为属车后为殿焉
　　倚龙伏虎
　　董巴舆服志诸车之文乗舆倚龙伏虎灵文画辀皇太子皇子诸侯倚虎伏鹿灵文画轓公侯倚虎伏熊黒轓朱班轮又宋书汉制乗舆金根安车立车皆文兽伏轼龙首衘轭鸾雀立衡
　　防辎贱轺
　　舆服志轺车古将军车也一马曰轺车二马曰轺车汉防辎軿而贱轺车晋重轺车而贱辎軿
　　挟辀以走
　　左隠十一年公孙阏与颍考叔争车颍考叔挟辀以走子都拔棘以逐之注云辀车辕也
　　凭轼而观
　　左僖二十八年楚子玉使鬪勃请战于晋曰请与君之士戯君凭轼而观之得臣与寓目焉注云得臣子玉名轼车前横木也
　　遗孔子
　　孔丛子曰孔子使宰予于楚昭王以安车象饰遗孔子宰子曰夫子无以为也夫子言不离道动不违仁妻不服彩妾不衣帛车器不雕马不食粟故臣知夫子之不用此车也
　　迎申公
　　见求贤
　　叔敖化俗
　　史记楚民俗好庳车王以为车不便马欲下令使髙之叔敖曰令数下民不知所从不可王必欲髙车臣请教闾里使髙其梱乗车者皆君子君子不能数下车王许之居半嵗民悉自髙其车注云庳下也梱门限也又齐人好击毂相犯以为乐禁之不止晏子为新车良马出与其人相犯曰撃毂者不祥下车去之然后国人不为
　　子产济人
　　孟子曰子产听郑国之政以其乗舆济人于溱洧
　　伯玉过阙
　　卫灵公尝与夫人南子夜坐闻车声辚辚至阙而止过阙复有声夫人曰此必蘧伯玉也公曰何以知之夫人曰君子不为昭昭伸节不为冥防堕行吾闻蘧伯玉君子也以是知之公问之果伯玉也
　　袁忠到官
　　东汉袁忠为沛相乗苇车到官以清节闻
　　千秋入殿
