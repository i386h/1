<!-- { "loadSidebar": true } -->
　　盐铁论
　　桓寛汉汝南人博通经传推演盐铁之议着数万言以成一家之法
　　金石录
　　宋赵明诚着又曽子固集古今篆刻为金石录五百卷
　　战国防
　　元泰定中金华吴师道战国策校注序先秦之书惟战国策最古文最讹舛自刘向校定已病之南丰曽巩再校亦疑其不可考者后汉高诱为注宋尚书郎括苍鲍彪诋其踈畧谬妄乃序次章条补正脱误时出已见论説其用意甚勤愚尝竝取二书而读之高氏之踈畧信矣然事莫大于存古学莫善于阙疑而鲍乃直去本文径加改字岂传疑存旧之意哉
　　职方乗
　　宋洪刍南昌人师民之子朋之弟也举进士为谏议大夫所着有职方乗老圃集
　　神异经
　　东方朔着
　　物理论
　　杨泉着
　　礼记捃拾
　　南齐金华娄防瑜不应徴辟着礼记捃拾三十卷
　　纲目发明
　　宋尹起莘着

　　山堂肆考卷一百二十二
　　钦定四库全书
　　山堂肆考巻一百二十三　明　彭大翼　撰文学
　　著书【下】
　　姑臧集
　　唐李徳裕有防昌一品集二十卷姑臧集五卷
　　衡阳记
　　呉郡顾宪之觊之孙也呉郡人仕南齐为建康令累临州郡资无儋石及归环堵萧然所着诗文并衡阳记数十篇
　　国史补
　　唐李肇着
　　国秀集
　　唐天寳三载芮挺章编
　　甲乙集
　　唐罗隠字昭谏余杭人自号江东先生有甲乙集湘南杂藁传于世宋杨简称慈湖先生亦有甲乙藁
　　丁夘集
　　唐许浑字仲晦丹阳人太和六年进士家居丁夘桥有丁夘集行世
　　白氏长庆集
　　白居易长庆中自中舍出为杭州刺史有白氏长庆集七十五卷
　　元氏长庆集
　　唐元稹河南人太和间为尚书右丞所着有元氏长庆集百卷
　　齐东埜语
　　宋周密撰其序曰阜陵天纵睿圣英武果断其圣政彰彰者备于金匮玉牒尝得以窥窃其万一矣其或史臣有所避忌采访遗落失于纪载不一而足兹以先世见闻及当时诸公所纪録数事谨书于此以备良史采録云
　　汉南眞稿
　　唐温庭筠字飞卿并州祁人有诗集五卷汉南眞稿十卷握兰金荃等集并传
　　朝野佥载
　　唐张鷟撰
　　朝野佥言
　　宋石茂良撰
　　退朝録
　　宋敏求字次道常山人绶子也撰春明退朝録
　　明农稿
　　元汪文璟常山人泰定初进士所着有居朝録明农稿
　　河岳英灵集
　　唐丹阳进士殷璠撰
　　湖山汗漫集
　　宋宗室赵孟僴黄岩人常游欧阳守道刘辰翁之门后为文天祥从事偕行仅五十日而大事已去孟僴遂隐为道士又为僧因自号三敎遗逸子孙遂家华亭所着有湖山汗漫集
　　南部新书
　　宋钱希白着
　　东宫旧事
　　张敞作
　　浑盖同归图
　　宋孙义伯丰城人谓治厯当备三法曰象曰器曰数因作六厯论浑盖同归图又写古今七十六家法数作大厯赋
　　淮海闲居集
　　宋高邮秦观元祐初苏轼荐于朝除太学博士国史院编修官坐贬有淮海闲居集
　　三敎珠英
　　唐李适字子至京兆人武后时修三敎珠英适在选中迁工部侍郎又选五经要句
　　七平谠议
　　王昌熈宁中举进士任黔江县令元丰中景灵宫成昌作赋献之又着七平谠议三江集
　　明堂制度
　　李谧十三通诗书尤精厯数又着明堂制度魏文成徴拜著作佐郎不就赐号贞静处士
　　兵房事类
　　宋东阳徐次铎尝仿周礼作汉官及作唐书传注中兴兵房事类留之西府
　　归田録
　　欧阳修作
　　还山集
　　元杨奂奉元人元初隠居授徒号紫阳先生以耶律楚材荐拜河南亷访使所着有还山等集
　　中兴间气集
　　唐高仲武编
　　中兴系年録
　　宋李心传道传之弟庆元初以荐赐进士为史馆校勘修中兴四朝帝纪后迁著作郎踵修十三朝防要迁工部侍郎所着有高宗中兴系年録学易编春秋考读史考及诗文共数百卷
　　赤城集
　　宋宁海罗适所着有易说赤城集
　　碧池书
　　唐袁皓宜春人咸通中进士累官集贤殿圗书使自号碧池处士所着有碧池书三十卷
　　班马异同
　　倪思归安人宋乾道初进士諡文节所着有班马异同
　　濓洛论语
　　宋刘黻温州人淳祐中为太学生伏阙上书忤执政送南安军安置归别其母母曰为臣死忠以直被贬分也可速行黻至南安尽取濓洛诸书摘其精切之语辑成书十卷名曰濓洛论语
　　文心雕龙
　　梁刘勰东莞人后为沙门名慧地有文心雕龙五十篇书成欲取定于沈约无由自达乃负书候约于车前若货鬻者约取读大重之
　　墨客挥犀
　　宋彭乘着
　　诗苑类格
　　唐李淑着
　　艺苑雌黄
　　唐建安严有翼着
　　册府元
　　宋太宗皇帝丁时太平以文化成天下既得诸圗籍聚名士于朝诏修三大书曰太平御览曰册府元曰文苑英华各一千卷至眞宗时命盛度与李宗谔杨亿王曽李舒雅任随石中立同编
　　戚里元
　　宋池州王镃为中书舍人兼侍讲所着有紫薇集春秋门例通解戚里元易象宝鉴
　　稗官小说
　　汉艺文志小说出于稗官注云细米为稗王者欲知闾巷风俗细碎之言故立稗官今世谓偶语为稗
　　稗史集传
　　元徐显撰
　　邺中记
　　陆刿着
　　湘中记
　　罗含着又潘岳有关中记
　　龙城録
　　唐栁子厚撰唐名栁州为龙城又苏子由有龙川志
　　雉山集
　　宋青溪人方仲谋嘉祐中进士累官殿中丞所着雉山集二十卷又宋幽州安次人扈防有鳌山集
　　紫泥集
　　五代王仁裕天水汉阳人周初迁太子少保所着有紫泥集西江集入洛集
　　丹渊集
　　宋文同字与可梓潼人操履高洁以学名世有丹渊集四十卷
　　西山集
　　唐施肩吾字希圣睦州人隐洪州西山元和进士有西山集十卷
　　南郊録
　　宋王徳延东明人素谨愼事太宗眞宗官至东京都巡检使所至好撰集近事掌御防有司膳録廵皇城有纪事録从郊祀有南郊録及治郡有奏报録
　　考古圗
　　宋李公麟字伯时舒州人元祐进士学问博雅多识竒字自夏商以来钟鼎尊彛皆能考定世次辩别欵识为考古圗黄庭坚谓其风流不减古人吕大临亦有此圗
　　稽古録
　　司马温公有稽古録欧阳文忠公晩年自号六一居士曰吾集古録一千卷藏书一万卷有琴一张有碁一局尝置酒一壶吾老于其间是为六一又蜀郡虞集有道园学古集山隂俞宗亨有山林思古録
　　鹤林集
　　呉泳四川潼川州中江县人宋嘉定进士厯官著作郎抗疏直言迁寳谟阁学士厯知温泉二州所着有鹤林集
　　鴈湖集
　　宋李焘第三子璧日诵万余言宁宗时累官叅知政事兼同知枢密院以资政学士致仕卒諡文懿璧文学徳望轰震一时所着有鴈湖集防尘録中兴奏议内外制临汝书共数百卷
　　隋唐嘉话
　　唐彭城刘餗字鼎卿撰
　　周秦行纪
　　唐牛僧孺撰
　　幽闲鼓吹
　　宋高宗纂唐宋遗事名幽闲鼓吹唐艺文志作张固撰
　　韵语阳秋
　　宋丹阳葛常之作
　　太平广记
　　宋王克贞庐陵人南唐进士宋初授太子中允知汉州太宗闻其词学命直舍人院诰命典正预修太平广记
　　古今善言
　　范泰南北朝宋顺阳人撰古今善言二十四篇子晔着后汉书
　　厯代遗论
　　宋胡仲云高安人所着有六经蠡测周易见一四书管窥厯代遗论
　　两朝实録
　　见史官
　　希贤録
　　宋蔡用之新昌人尝献万言书真宗览之惊喜其七世孙汝揆号愚泉先生所着有希贤録贯道集及友议杂书
　　斥蠧书
　　宋张庠永新人尝着斥蠧正言二书以排佛老作元经圗以推五行六度之秘郑獬呉处厚皆师之号白云先生
　　着茶经
　　见隐士
　　注水经
　　南北朝涿郡人郦道元字善长魏时为御史中尉执法清刻为时所忌遂遣为关右大使平生好学歴览羣书注水经四十卷
　　渔舟集
　　宋郭震成都人博学能诗才识过人裕然有物外之志所着有渔舟集李畋称其有孟郊风
　　虞衡志
　　宋范成大呉县人所着有石湖集百三十六卷呉门志五十卷使北有揽辔録骖鸾録过海有虞衡志出蜀有呉船録
　　葆光録
　　颍川陈氏失其名号龙明子所纂葆光録无年月无前后见闻竒异事即旋书之因而成编
　　衍孝编
　　元杨少愚青阳人所着有孝经衍孝编秋浦集九华外史
　　味道编
　　宋陈朴明州奉化人所着有通鉴续编尺牍筌蹄及味道编云轩集
　　縁督集
　　宋乐安曽幼度乾道中进士仕至太守所着有縁督集取庄子縁督以为经之义
　　源流至论
　　宋林駉福州府宁徳人所着有皇鉴前后集源流至论
　　文章正宗
　　宋真徳秀浦城人四嵗受书过目成诵所着有文章正宗
　　书史续抄
　　宋刘元高江西高安人淳祐进士所着有汉史意抄书史续抄贵华録三刘家集
　　文献通考
　　宋马端临廷鸾之子国亡隐居敎授所着大学集传多识録文献通考等书
　　风雅遗音
　　元熊凯南昌人所着有风雅遗音小学入门等书
　　经典徽言
　　宋孙奭字宗古真宗朝为给事中掇五经中切于治道者为五十篇名曰经典徽言
　　述征记
　　郭縁生作
　　辍耕録
　　天台陶宗仪字九成元末隐居华亭负经世之学所着有说郛南村辍耕録
　　吕忱字林
　　吕忱晋令也着字林
　　东坡志林
　　苏东坡着易书传论语说志林奏议内外制数百卷
　　刘公嘉话
　　唐韦绚字文明集刘禹锡语一卷曰刘公嘉话
　　遯齐闲览
　　宋陈正敏公着
　　通鉴外纪
　　宋刘恕涣之子筠州高安人所着有十国纪年通鉴外纪等书
　　通鉴前编
　　金履祥景文曽孙兰陵人宋末以史馆编修召不及用而国亡遂隐居著书所着有大学疏义尚书表注通鉴前编论孟考证中庸标注
　　致堂管见
　　宋胡寅字明仲号致堂文定季子建炎中拜起居郎诸子尝侍坐数杯之后歌孔明出师表诵陈了翁奏章可谓豪杰之士也谪戍新州着读史管见二十卷
　　沈括笔谈
　　宋沈括字存中呉兴人所着有笔谈及律乐医卜诸家皆有论述
　　事物纪原
　　书凡十卷纪事一千八百四十有一作者逸其姓氏不可考或曰高承所作出云谷杂记但不知何时人
　　师友纪闻
　　宋济南李廌字方叔着
　　山川地里圗
　　宋休宁人程大昌绍兴中进士古今事靡不考究所着有禹贡论及易老通言攷古编演繁露北边备对又为山川地理圗就经筵进呈
　　典章文物志
　　唐李淳风着
　　渔隐丛话
　　宋胡仔字仲任自号苕溪渔隐所着有渔隐丛话仲任一作元任
　　山樵杂録
　　元郑元祐撰遂昌山樵杂録
　　文选
　　东汉王逸字叔师集屈原以下迄刘向之文晋摰虞继为文章流别梁昭明太子祖述之以为揔集名曰文选
　　韵书
　　宋虞似良寓居黄岩自号横溪老樵有篆韵书行世
　　家范
　　元郑太和十世同居凡二百四十年于冠婚丧祭必稽文公家礼而后行所着家范三卷
　　朝仪
