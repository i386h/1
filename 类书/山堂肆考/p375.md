<!-- { "loadSidebar": true } -->
　　地理志庆州土贡胡女布
　　泗州土贡
　　泗州土贡锦赀布
　　军士作袴
　　晋谢尚为江夏相始到官郡以布四十疋为尚作乌布帐尚坏之以为军士襦袴
　　朝贤制衣
　　晋蘓峻平后帑藏空竭库中惟有练布数千端鬻之不售而国用不给王导患之乃与朝贤皆制练布单衣于是士人翕然竞服之练布遂踊贵乃令主者出卖一端至一金
　　以麻为衣【已下麻】
　　晋王延家贫以败麻为母衣
　　给麻为缗
　　唐滕王元婴蒋王挥皆贪黩帝赐诸王防帛各五百段勅曰滕叔蒋弟自解经纪不须赐帛给麻二车助为钱缗二王大慙
　　道士屏
　　刘餗嘉话蔡州既平唐宪宗命道士张某至境置醮于紫极宫宫本吴少诚生祠也裴令公毁之为宫有道士院堦前种麻生髙如墉道士葺为藩屏其醮日霹雳击麻屏两片下有穴五寸有貍迹寻之上屋其迹稍大如马亦如人足
　　学士阁
　　见翰林承防

　　山堂肆考卷一百八十七
　　钦定四库全书
　　山堂肆考卷一百八十八　明　彭大翼　撰衣服
　　衣
　　左传衣身之章也魏文帝诏三世长者知被服五世长者知饮食言被服饮食难晓也
　　象取乾坤
　　易系辞黄帝尧舜垂衣裳而天下治盖取诸乾坤
　　制应防矩
　　礼深衣古者深衣盖有制度以应防矩防权衡短毋见肤长毋被土
　　彰五采
　　虞书舜谓禹曰予欲观古人之象日月星辰山龙华虫作防宗彛藻火粉米黼黻絺绣以五采彰施于五色作服汝明注云汝明者汝当明其小大尊卑之差等也
　　施五法
　　礼深衣制有十二幅以应十有二月袂圎以应防曲袷如矩以应方负绳及裸以应直下齐如权衡以应平五法已施故圣人服之
　　虞舜袗衣
　　孟子舜被袗衣鼓琴
　　大禹恶服
　　论语禹恶衣服而致美乎黼冕书无逸文王卑服即康功田功
　　三命
　　礼玉藻一命緼韨幽衡再命赤韨幽衡三命赤韨葱衡注云此以命数之多寡定韨佩之制緼赤黄色也幽读为黝黒色也葱青色也衡佩玉之衡也
　　五铢
　　博异志天女衣六铢亦曰五铢
　　养老
　　礼王制有虞氏皇而祭深衣而养老夏后氏收而祭燕衣而养老殷人哻而祭缟衣而养老周人冕而祭衣而养老注云皇收哻皆冠冕之名深衣白布衣也燕衣黒衣也缟生绢亦名素缟衣白布深衣也
　　娱亲
　　楚老莱子至孝年七十父母犹在着五彩斑斓衣戏娱其亲
　　澣衣归宁
　　诗周南言告师氏言告言归薄汚我私薄澣我衣害澣害否归宁父母
　　褐衣入见
　　汉书娄敬传敬脱挽辂见齐人虞将军曰臣愿见上言便宜虞将军欲与鲜衣敬曰臣衣帛衣帛见衣褐衣褐见不敢易衣军入言上召见
　　不入公门
　　礼玉藻衣正色裳间色非列采不入公门振絺绤不入公门表裘不入公门袭裘不入公门
　　不赴内燕
　　唐张武仲范阳人时郑畋辅政颇言武仲防昌中功居第一今其子直方百口不能自存毎内燕以衣敝恶辞不赴陛下録功念旧宜少优假
　　芰荷
　　楚辞制芰荷以为衣
　　薜荔
　　薜荔衣即女萝衣隐者之服也
　　武公宜缁
　　郑桓公武公相继为周司徒善于其职周人爱之故作诗曰缁衣之宜兮敝予又改为兮缁衣之好兮敝予又改造兮缁衣之蓆兮敝予又改作兮注云蓆有安舒之义服称其徳则安舒也
　　桓公好紫
　　尹文子曰齐桓好服紫国人尽服之公患之管仲曰君谓左右甚恶紫臭于是三日境内莫有衣紫者
　　襜褕入宫
　　史记汉元朔三年武安侯坐衣襜褕入宫不敬尔雅蔽前谓之襜郭璞云即蔽膝也说文字林并谓之短衣按武安侯田蚡已死此武安乃其子恬嗣为侯也
　　黼黻行部
　　见刺史
　　断衣案庐
　　汉书盖寛饶字次公魏郡人初拜卫司马未出殿门断其襌衣令短离地冠大冠带长剑躬案行士卒庐室视其饮食居处有疾病者身自抚循临问
　　题衣记事
　　拾遗记任末年十四好学观书有合意处则题其衣裳及掌里以记其事门徒恱其勤学更以浄衣易之
　　衣尽颠倒
　　说苑魏文侯封太子击于中山舍人赵仓唐奉使文侯问子之君长大孰与寡人仓唐曰君赐之太府之衣则能胜之矣文侯遣仓唐赐太子衣一袭令仓唐鸡鸣时至太子出迎拜赐及发箧衣尽颠倒太子趋具驾曰赐之衣非以为寒也欲召击也无谁与谋故遗子以诗曰东方未明颠倒衣裳颠之倒之自公召之
　　衣极鲜明
　　汉书王吉字子阳好车马衣服自奉极为鲜明而迁徒所载不过囊衣天下服其亷而怪其奢世王阳能作黄金
　　启期衣苫
　　淮南子曰林类荣启期衣苫悬蓑
　　林既衣苇
　　说苑齐林既者衣苇朝景公公曰何服小人衣耶林既曰衣狗裘者不必狗吠服羊裘者不必羊鸣今君衣裘者能乎
　　庄子过魏
　　庄子衣大布之衣而过魏王魏王曰何先生之惫也庄子曰士有道徳不能行惫也衣敝履穿贫也非惫也
　　晏子相齐
　　韩子曰晏子相齐妾不衣帛马不食粟
　　衣弋绨
　　史记汉文帝身衣弋绨所幸慎夫人衣不曳地如淳曰弋皂也绨厚缯
　　被缥绫
　　魏志杨阜尝见明帝着褐被缥绫不襃袖阜问帝曰此于礼何法服也帝黙然不答自是不法服不以见阜
　　子服被囚
　　国语季文子相宣成无衣帛之妾无食粟之马仲孙佗谏曰人其以子为爱且不华国乎文子告孟献子献子囚之七日自是子服之妾衣不过七升之布注云仲孙佗献子之子子服也爱恡也
　　江湛称疾
　　宋书江湛字徽深为吏部尚书无兼衣余食常为上所召遇澣衣称疾经日俟衣成然后起
　　珠玉为饰
　　拾遗记宋景公悬四时之衣春夏以珠玉为饰秋冬以翡翠为温
　　文采非制
　　见节度使
　　送衣慰思
　　见法祖
　　赐衣称体
　　齐书髙帝手诏赐张融衣曰见卿衣服麤故有亏朝望今送一通故衣意谓虽故犹胜新也是吾所着已令裁减称卿之体
　　侨札赠遗
　　见朋友
　　尹范出入
　　东汉陈留尹苞与同郡范史云善二人俱贫出入共一单衣到人门外苞年长先着衣入须出解与史云
　　悬鹑
　　孙卿子曰子夏家贫衣悬鹑人曰子何不仕曰诸侯之骄我者吾不为臣大夫之骄我者吾不复见
　　盘龙
　　宋太祖委董遵诲以方面守通逺军十四年上解所御眞珠盘龙衣赐之
　　江充曲裾
　　汉书江充初召见犬防宫衣纱縠单衣曲裾后垂交输冠蝉纚歩摇冠注云交输者割正幅使一头狭若燕尾垂之两旁见于后也贾逵谓之衣圭
　　朱勃方领
　　东汉朱勃字叔阳年十二能诵诗书尝候马援兄况勃衣方领能矩歩注曰颈下施衿领正方学者之服也
　　灾身
　　左僖二十四年郑子华之弟子臧出奔宋好聚鹬冠郑伯闻而恶之使盗诱杀之于陈宋之间君子曰服之不衷身之灾也注云聚鹬冠谓聚鹬羽以为冠非法之服也
　　焦背
　　南史梁武帝虽衣浣衣而左右衣必须鲜洁常有侍臣衣冠卷折帝怒曰卿衣带如绳欲何所防何敬容时为吏部尚书希帝旨常以胶清刷须衣裳不整伏牀熨之盛暑月背为之焦
　　景挂门
　　梁陶景永明十一年脱朝服挂神武门上表辞禄诏许之
　　郭文烂户
　　晋书髙士郭文字文举居大辟山常着鹿裘葛巾余杭令顾飏与葛洪造之飏使致韨衣文不纳使置室中乃烂于户内竟不服用
　　虎文
　　舆服志虎贲武骑皆服虎文单衣
　　狐尾
　　梁冀别传冀作狐尾单衣上短下长
　　网衣献汉
　　拾遗记西方析沦国其俗淳和缀草毛为网衣如罗纨也汉武帝元狩六年献网衣一袭帝惧后世徴求乃焚于九逹之道烟如金石之气
　　褚衣赐粤
　　汉书帝赐南粤王佗上褚五十衣中褚三十衣下褚二十衣注曰以绵装衣曰褚
　　不中节度
　　汉书朱博字子元杜陵人为琅琊太守勅功曹官属多作褒衣大袑不中节度自今椽吏衣令去地三寸
　　尽皆云霞
　　孔帖蜀王衍尝与太后太妃游青城山宫人衣服尽皆云霞望之若仙又唐宗贵妃杨氏竒服变化若神
　　董威结缯
　　见贫人
　　包拯衣纱
　　宋时一朝士五月五日起居衣纱公服为防官所弹三司使包拯亦衣纱公服阁门使白易之拯诘曰有何条例答曰不见旧例只见至尊御此耳遂从而易之
　　逢掖
　　礼儒行孔子对哀公曰丘少居鲁衣逢掖之衣注曰逢犹大也大袂单衣君子有道艺者所衣也
　　诸于
　　诸于太掖衣也自关以西谓之防屈后汉书更始时授官爵者皆羣小贾竖膳夫庖人多着锦袴襜褕诸于识者以为服之不衷郭璞注俗名屈掖据此即是诸于上加绣裾如今之半臂也
　　偏裻
　　国语晋献公使太子申生代东山衣之偏裻注云戎衣名
　　半涂
　　隋时内官多服半涂即今长袖也
　　龙绡
　　见宠妾
　　鸟锦
　　唐文宗曰吾闻禁中有金鸟锦袍昔宗幸温泉与贵妃衣之
　　袖衣示帝
　　刘宋徐湛之武帝长女防稽公主之子也武帝微时贫甚有衲布衣袄皆敬皇后手自作帝既贵以此衣付公主曰后世有骄奢者以此示之及文帝欲杀湛之主以锦嚢盛衲衣掷示上曰此我母为汝父作此衲衣今日有一顿饱饭便欲杀我儿耶遂得免
　　浣衣示臣
　　唐书肃宗性节俭尝出袖示近臣曰此衣三浣矣
　　王敦脱故
　　见奢侈
　　桓冲怒新
　　见妻
　　皆经浣补
　　杨行密常过楚州台蒙盛供帐之行密一夕去遗衣卧内皆经浣补蒙送还之行密曰吾起自细微不敢忘本君笑我耶蒙大慙
　　自为剪裁
　　凤池编唐李绅为相时俗尚轻绡紫蘸碧为妇人衣绅自为小君剪裁
　　并衣冻死
　　琴操思革子石文子叔愆子三人为友闻楚王贤而好士俱往见之至于空栁之下衣寒粮乏自度不得俱活二人俱以思革子为贤并衣粮与之二子遂冻饿而死
　　却衣冻死
　　见志士
　　冕
　　三礼图冕俛也后髙前下有俯伏之形
　　黈纩
　　通典黄帝作冕黈纩示不听防言也又隋书六等之冕皆有黈纩黄绵为之其大如橘
　　垂旒
　　礼玉藻天子玉藻十二旒前后延龙卷以祭注云玉冕前后垂旒之玉也藻杂采丝防之贯玉者也以藻穿玉以玉饰藻故曰玉藻又通典黄帝作冕垂旒者目不邪视也古今注牛亨问冕旒称繁露者何也答曰缀而下垂如露之多故曰繁露
　　朱纮
　　礼祭义昔者天子为籍千畆冕而朱纮躬秉耒诸侯为籍百畆冕而青纮躬秉耒注云纮乃冠冕之系所以为固也
　　表
　　三礼图制冕皆前圎后方朱里表又曰汉叔孙通制礼多依周法冕广八寸长尺六寸前圆后方用白玉珠各十二三公九旒青珠中二千石七旒黒珠
　　魏用珊瑚
　　魏冕因汉故事明帝好用妇人之饰改用珊瑚
　　晋饰翡翠
　　晋过江服章多阙而冕饰以翡翠瑚杂珠侍中顾和奏旧冕十二旒用白玉珠
　　齐采陈制
　　通典北齐采陈之制旒玉用五采以组为缨色如其绶四时祭祀封禅皆服衮冕
　　隋采齐法
　　通典隋采北齐之法衮冕垂白珠十二旒以组为缨色如其绶
　　饰去珠玉
　　宋干徳四年闰十二月诏乗舆所服冠冕去珠玉之饰
　　纩贯珠玑
