<!-- { "loadSidebar": true } -->
　　北涧僧诗小似钗头缕粟金不将红浅笑红深虗名冗对闲花草寂寞朝阳采羽瘖
　　髙下几畨开
　　欧阳公诗忆绕朱栏手自栽繁丛髙下几畨开中庭雨过无人迹狼籍深红防緑苔一説晏元献诗
　　深浅数般红
　　杨诚斋诗细防金鳯出花丛费尽司花染作功雪色白邉袍色紫更饶深浅数般红
　　金钱花
　　格物丛话花以金钱名言其形之似也惟欠棱郭耳风土记日开而夜落花时常在于秋
　　双陆相赌
　　酉阳襍俎梁豫州掾属以双陆赌金钱金钱尽以金钱花补足鱼洪谓得花胜得钱也
　　九府难输
　　百氏集能买三秋景难供九府输
　　价先五株
　　石懋诗名贵已居三品上价髙仍在五铢先春来买防深红色烧得人心似火燃
　　圆殊半両
　　百氏集厚重圆殊秦半両轻飘薄似汉三分
　　不臭不贫
　　百氏集繁多终不臭风流不自贫
　　无棱无郭
　　唐来鹄诗也无棱郭也无神露洗还同铸出新青帝若教花里用牡丹应是得钱人按来鹄一名鹏洪州人
　　好形模
　　章艺斋诗巧冶都由造化炉风磨雨洗好形模花神果有神通力买防春光用得无
　　逞颜色
　　皮日休诗隂阳为炭地为炉铸出金钱不用模谩向人前逞颜色不知还解济贫无
　　山堂肆考卷二百
　　钦定四库全书
　　山堂肆考卷二百一　　　明　彭大翼　撰花品
　　瑞香花
　　格物总论瑞香花树髙者三四尺许枝榦婆娑叶厚深緑色有杨梅叶者有枇杷叶者有柯叶者有毬子者有栾枝者花紫色性喜温润他有黄白二色者特野瑞香耳宋曽端伯取友于十花以瑞香为殊友出庐山
　　庐山记其种始出于庐山中清异録庐山瑞香始縁一比丘昼寝盘石上梦中闻花香酷烈及旣觉寻求得之因名睡香四方竒之谓为花中祥瑞遂以瑞易睡
　　见成都
　　吕大防瑞香图序瑞香芳草也花如丁香而有黄紫二种冬春之交其花始发植之庭槛则芳馥出于户外野人不以为贵宋景文亦阙而不载予令春城后二十年守成都公庭僧圃靡不有也予恐其没于草载而图之因为之序
　　意深
　　苏子由诗幽香结浅紫来自孤云岑骨香不自知色浅意殊深移栽青莲宇遂冠薝卜林结为楚臣佩散落天女襟
　　色浅
　　杨廷秀诗侵雪开花雪不侵开时色浅未开深碧团栾里笋成束紫蓓蕾中香满襟别近传庐阜顶孤芳原自洞庭心诗人自有薫笼锦不用衣篝注水沉
　　茉莉通家
　　杨廷秀诗短短薫笼小团团锦帊围浮阳烘酒思沉水着人衣茉莉通家逺椒花具体防春愁浑痩尽别有痩中肥
　　梅兰为友
　　杨廷秀呈益国公诗同花异叶株株异一种栾时节节栾雪里寒香得三友溪邉梅与雪邉兰
　　团青葢
　　韩子苍诗着叶团青葢开花炷寳熏
　　蹙紫裳
　　朱淑真诗玲珑巧蹙紫罗裳合得东君着意妆露欲开宜晓日临风防困怯春霜发挥名字来庐阜弹压芳菲入醉乡最是午窗初睡醒重重赢得梦魂香
　　裁纱
　　杨廷秀诗外着明霞绮中裁淡玉纱森森千万笋旋旋两三花小霁迎风喜轻寒索幙遮香中真上瑞兰麝敢名家
　　簇粉
　　百氏集白瑞香诗繁花簇粉烘晴日蔼蔼浓香透暖风六曲防干凝睇处锦龙争似玉为龙
　　薝卜花
　　格物总论一名栀子花叶厚深緑如兎耳凡草木花多五出此花六出色白心黄又一种花叶差大谢灵运目为林兰
　　闻香
　　佛书如入薝卜林中闻薝卜香不闻他香
　　占气
　　地镜图占人家黄气者栀子树也
　　华林园
　　晋书晋有华林园多种栀子
　　楼石山
　　名山志楼石山多栀子又汉有栀茜园
　　置吏
　　晋令诸宫有秋栀子守防者置吏一员
　　取友
　　曽端伯取友于十花以薝卜为禅友
　　七道
　　陶隐居其花剪刀六出刻房七道
　　重台
　　北涧诗一花分六出十叶是重台玉洁浑无玷金黄谩夺胎
　　雪封枝
　　梁简文帝诗素花偏可喜的的半临池疑为霜裹叶复类雪封枝
　　琼倚树
　　刘梦得诗色疑琼倚树
　　知祥赏
　　蜀有红栀子花其形六出孟知祥召百官于芳林园赏之
　　杜老箴
　　朱元晦诗何处飞来薝卜林老枝樛屈更萧槮凄凉杜老江头坐坐对行吟得自箴
　　风霜实
　　杜诗栀子比众木人间诚未多于身色有用与道气俱和红取风霜实青看雨露柯无情移得汝贵在映江波
　　清浄身
　　曽文昭诗林兰擅孤芳性与凡木异不受雪霜侵自足中和气欲知清浄身即此林兰是
　　山矾花
　　格物总论俗名椗花枝肥叶宻凌冬不凋花色白未开时与木犀相似及开差大香气秾郁号七里香野人染色
　　黄山谷戱咏髙节亭邉山矾花并序江南野中有一种小白花髙数尺春开极香野人号为椗花王荆公尝欲求栽又欲作诗而陋其名予请名曰山矾盖野人采椗花叶以染紫必借矾而成色故名山矾海岸孤絶处有补陀落伽山译者以为小白花山予疑即此山矾花尔不然何以观音老人坚坐不去耶诗曰北岭山矾取意开轻风正用此时来生平习气难料理爱着幽香未拟囬
　　名士开顔
　　山谷诗髙节亭邉竹已空山矾独自倚春风二三名士开顔笑把断花光水不通
　　淡薄妆
　　章艺斋南柯子词细叶黄金嫩繁花白雪香共谁连璧向河阳自是不须汤饼试何郎　婀娜璁珑髻轻盈淡薄妆莫令韩夀在伊便逐逰蜂惊蝶过东墙
　　婆娑出
　　王元之诗春氷薄压枝柯倒分与清香是月娥忽似雪天深涧底老松擎出白婆娑
　　丽春花
　　格物总论丽春花莺粟花别种也丛生柔榦多叶有刺有红紫白三色而三色之中红色者又多变态惟金陵产者独胜他处耳
　　殊相
　　防黙斋花谱淳熈甲辰客金陵得异草曰丽春莺粟别种也莺粟其子可食故无佳花丽春太华实遂无取狥外则耗内信乎物皆然榦柔叶冗又不逮莺粟出众草下唯花有殊相姿状葱秀色泽鲜明迥出葩蘤精华之上遇风和晴昼标吐倍妍昔人命名亦善矣根苗止一类而具数种之色
　　妖姿
　　徐月溪诗照眼装新就扶头酒半醒妖姿随变化薄命易飘零
　　具体牡丹
　　徐月溪诗娇困扶头怜半醉淡浓宜面鬪新妆并肩莺粟独多怨具体牡丹惟欠香
　　比丽素柰
　　晏元献诗素柰发时俱比丽白榆开处欲争妍
　　夜合花【附百合佛桑】
　　格物论夜合花亦名合欢亦名合昏其叶至暮而合故云百合苗髙数尺榦粗如箭四面有叶如鸡距又似栁叶青色近茎防紫茎端碧白四五月开红白花根如胡蒜重叠生二三十瓣佛桑花树生枝柯柔弱叶深緑防澁如桑花赤如蜀葵五六出朝生暮陨有白花者有千叶者篱落间多有之
　　蠲忿
　　本草晋康种之舎前尝曰合欢蠲忿萱草忘忧崔豹古今注欲蠲人之忧则赠以丹棘欲蠲人之忿则赠以青棠合欢也
　　利心
　　图经夜合花能安和五脏利心志令人欢乐无忧叶似皂防槐树细而且宻互相交结遇风来一似相解不相牵缀其叶至暮而合名夜合五月花发红白色瓣上若丝茸至秋而实作防子极薄细惟益州及近洛等处所产为得其土性之正也又诗话心胸填错取夜合一枝水煮服之即愈故陈后山诗操嚢一试合昏汤
　　红开翠合
　　白乐天诗红开杪秋日翠合欲昏天白露滴不死凉风吹更鲜又云倦倚绣床愁绪动缓垂緑带髻鬟低辽阳春尽无消息夜合花开日又西好事者画为倦绣图
　　叶宻枝低
　　元防之诗绮树满朝阳融融有露光雨多疑濯锦风散似分妆叶宻烟火枝低绣拂墙更怜当曙见留咏日偏长
　　緑叶蔽朱华
　　晋杨方诗丰翘被长条緑叶蔽朱华因风吐防音芳气入紫霞我心羡此木愿徙着吾家夕得逰其下朝得弄其葩
　　青枝散红茸
　　东坡诗可怜夜合花青枝散红茸
　　燎庭槛
　　韩忠献诗俗人云爱花重色不重香吾今得真想似娇时之常所爱夜合花清馥逾众芳叶叶自相对开敛随隂阳得此合欢名忧忿诚可忘茸茸红白姿百和从风飏沉水燎庭槛薫陆芬缨裳仲尼失灭明史迁疑子房以貌不以行举世成悲伤予欲先馨徳群艳孰可方直饶妖牡丹须逊花中王
　　拂檐牙
　　韩忠献诗合昏枝老拂檐牙红白开成蘸晕花最是清香合蠲忿时时风送入牕纱
　　低垂偃仰　【已下百合】
　　梁宣帝诗含露忽低垂从风时偃仰
　　软温莹浄
　　王右丞诗少陵晚﨑岖托命在黄独天随自寂寞疗饥惟菊古来隐沦人余业被草木我客汉东城邻田见禾熟不知恼鵞鸭更忍累口腹过从首三张伯仲肩二陆頳肤分子姜云茁餽南竹冥摉到百合真使当重肉软温甚鸱蹲莹浄岂鸿鹄食之倘有助盖昔先所服诗旸贮防甘茗碗争余馥果堪止泪无欲纵望乡目
　　见于篱落　【已下佛桑】
　　格物藂话佛桑花朝生暮陨有红白花者有千叶者等闲篱落间有之
　　盛于驿庭
　　蔡君谟诗序明道中予为漳州军事判官晚秋至州西耕园驿庭有佛桑数十株开花繁盛念其寒月穷山方自媚好乃作耕园驿佛桑花诗一首旣而乗桴东下又作溪行一首庆厯七年予使本路明年夏四月自汀来漳复至是驿花尚仍旧追感昔逰因纪前事并载旧篇龛于西壁云
　　柔柯澁叶
　　佛桑枝柯柔弱叶深緑防澁如桑花赤大如蜀葵五六出
　　清艶幽香
　　蔡君谟溪行佛桑花诗溪馆初寒似早春寒花相倚最宜人可怜万木雕零尽独见繁枝烂漫新清艳夜沾云表露幽香时过辙中尘名园不肯争顔色灼灼夭桃野水濵
　　萱草花
　　格物丛话萱草花一名宜男一名忘忧跗六出叶四垂春末夏初着花有红黄紫三种又一名鳯头或曰一名鹿葱误矣
　　忘忧
　　神农经中药养性谓合欢蠲忿萱草忘忧也束晳发蒙説甘令人不惑萱草可以忘忧孟郊诗萱草儿女花不解壮士忧
　　疗愁
　　述异记呉中谓萱草疗愁
　　树背
　　诗卫风焉得谖草言树之背注云背北堂也
　　种舎
　　崔豹古今注嵇康种之舎前
　　翠叶朱花
　　夏侯湛宜男花赋淑大邦之竒草兮应则百之休祥禀至真之灵气兮显嘉名以自彰冠众卉而挺生兮承木徳于少阳体柔性刚蕙洁兰芳逺而望之焕若丹霞照晴天近而观之炜若芙蓉鍳緑泉萋萋翠叶灼灼朱华充后妃之盛饰兮登紫防之内庭回日月之辉光兮随天运以虚盈
　　修茎繁萼
　　宋景文诗修茎无附叶繁蕚攅莛首每欲问诗人定得忘忧否
　　穿土
　　元稹诗萱近北堂穿土早栁偏东面受风多
　　成窝
　　王和甫潇湘遇故人慢薫风防动方榴花弄色萱草成窝
　　不似樱桃子
　　温廷筠诗宜男谩作后庭草不似樱桃结子红
　　絶似杜兰香
　　徐竹隐诗莫讶萱枝小能施宫様妆只縁沾染足絶似杜兰香
　　孤秀自拔
　　东坡诗萱草虽防花孤秀能自防亭亭乱草中一一芳心挿又颍濵诗萱草朝欲开谺然黄鹄嘴
　　荣衰两忘
　　山谷诗从来古北堂雨露借恩光与菊乱佳色共葵倾太阳人生真苦相物理忌孤芳不及空庭草荣衰可两忘
　　朱槿花
　　格物总论茎叶皆如桑自二月开花至仲冬乃歇朝开暮落挿枝即活一名赤槿一名日及即诗所谓蕣华是也又有黄白色者
　　小人心
　　文粹小人槿花心朝在夕不存
