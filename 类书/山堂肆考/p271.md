<!-- { "loadSidebar": true } -->
　　王敏懿
　　王素字仲仪旦第三子仁宗朝为御史时目为独击鹘出入侍従及为将帅三十余年以工部尚书致仕諡敏懿子巩
　　吴正肃
　　吴育字春卿举制科直史馆修太常礼四十卷庆厯中防大政諡正肃
　　邵安简
　　邵亢字兴宗宋英宗召对羣玉殿曰学士真国士也后知制诰迁吏部侍郎諡安简
　　陈忠肃
　　陈瓘字莹中号了翁南劒州人哲宗时章蔡主绍述谤及宣仁太后瓘因论帝王之孝与士大夫不同哲宗遂大感悟至神宗即位除瓘右正言又论绍圣中史官蔡卞专据王安石日録改修神宗史变乱是非不可传信撰成一书名尊尧録上之先是瓘以忤蔡京窜郴州今何执中谨事蔡京代为首相复徙瓘台州又起迁人石械知台州欲置瓘以必死窘辱百端终不能害在台五年乃得自便卒赠左諌议大夫绍兴中特諡忠肃
　　胡文定
　　胡安国字康侯崇安人绍圣中对防哲宗亲擢第三除太学録宣和中去位髙宗即位召拜给事中为黄潜善所忌遂罢复召为中书舎人兼侍读安国因上时政论二十一篇论入改给事入对帝遂以左传付安国防句正音安国言春秋经世大典非空言比左氏烦碎不宜虚费光阴莫若潜心圣经帝遂命兼侍读专讲春秋绍兴八年复以所着春秋传上之诏加宝文阁学士命未下而卒諡文定长子寅字明仲号致堂次子宁字和仲号茅堂季子宏字仁仲号五峯侄宪字原仲号籍溪
　　胡修简
　　胡宗愈字完夫哲宗朝党人方盛公进无党论及知成都録杜诗刻石于草堂自作碑序官至吏部尚书崇宁中与李清臣等俱入元祐党籍卒諡修简
　　刘武穆
　　刘锜慷慨沈毅有儒将风忠义之心老而弥笃绍兴十年金乌珠等分道南侵锜为东京副留守大败之于顺昌兀术走汴十一年败乌珠于石皋复庐州三十一年金人陷扬州锜遣兵拒于皁角林大败之又侵瓜洲时锜病剧叶义问以李横权锜军遂督兵渡江众以为不可义问强之綂制刘汜请出战锜不従汜遂拜家庙而行竟败绩横汜仅以身免义问遵陆走建康锜闻汜败发怒呕血数升寻卒諡武穆
　　张忠献
　　张浚字徳逺号紫岩先生绍兴五年与赵鼎并同平章事寻命视师潭州及还上中兴备览四十一篇帝嘉叹置之座隅七年兼枢宻使及郦琼败吕祉死浚引咎力求去上以赵鼎代之浚既去位言者论之不已复安置永州时胡澹庵谪于衡二公手书往来无一语不相勉以天下之学无一念不相忧以国家之事虽小儿妇女亦知天下有张都督也孝宗即位进封魏国公諡忠献子栻字敬夫号南轩
　　虞忠肃
　　虞允文字彬父十嵗赋诗有惊人语诸老知其逺器宋绍兴中督师江淮大败金人于采石孝宗乾道中拜相置翘材馆延四方贤士懐袖有方册曰材馆録闻人一善必书之首荐胡铨张震等二十一人一时得人之盛有庆厯元祐风封雍国公卒赠太傅諡忠肃
　　吴武安
　　呉玠字晋卿少沈毅尚气节日讲武经七书用兵本孙膑吴起宋髙宗朝宣抚四川保有全蜀虽卒伍最下者亦得以情自达故士乐为之死上尝以所御战袍赐之曰大丈夫当自结主知何必附人而进后进位开府仪同三司諡武安
　　吴武顺
　　呉璘字唐卿玠之弟负气节善骑射着兵法二篇代兄玠守蜀二十年隠然方面之重民安之如一日也乾道初加太傅封新安郡王諡武顺
　　李忠襄
　　李显忠字君锡绥徳青涧人自北而来忠于朝廷破家徇国志复中原竟为权奸见忌弗克遂愿孝宗朝除太尉卒赠陇西郡开国公諡忠襄
　　胡忠简
　　胡铨字邦衡号澹庵庐陵人绍兴中为枢宻院极言和议误国乞斩王伦孙近秦桧三人头悬之藁街然后羁留金使责以无礼徐兴问罪之师则三军之士不战而气自倍书上诏贬广州都盐仓金人以千金购得其书大惊遂退师陈刚中送公诗身为岭海之行名若泰山之重张魏公曰秦桧专柄二十年只成就得一个胡邦衡耳卒諡忠简
　　赵忠定
　　赵汝愚同姓之卿也光宗绍熈五年为右丞相韩侂胄忌之宁宗庆元元年罢汝愚右相以观文殿学士出知福州未防用何湛疏又窜于永州汝愚怡然就道行至衡州病作衡守承侂胄宻防窘辱百端暴卒天下寃之汝愚学务有用常以司马光富弼韩琦范仲淹自期凡平昔所闻于师友如张栻朱熹等之言欲次第行之未果而罢政不遂厥志嘉定元年赠太师沂国公諡忠定追封福王
　　丁文简
　　丁度字公雅登服勤词学科宋仁宗朝为翰林学士十年着迩英要览十卷上呼学士而不名迁端明殿学士上尝谓曰度为侍従十五年议论天下事未尝及私后拜防知政事諡文简
　　吕成公
　　吕祖谦字伯恭号东莱先生夷简五世孙也自其祖好问随髙宗南渡卜居婺州隆兴初中宏词科除秘书兼编修奉诏编次宋朝文鉴书成除直秘阁其学本之家庭得中原文献之传年四十五卒諡曰成封开封伯弟祖俭号大愚卒諡忠祖俭弟祖泰
　　朱文公
　　朱熹字元晦居紫阳山下従学于屏山籍溪初居崇安匾读书堂曰紫阳书堂后筑室建阳号云谷老人其草堂曰晦庵自号晦翁晚居考亭精舎号沧洲病叟最后号遯翁宁宗庆元中攻伪学日急熹与诸生讲学不休或劝其谢絶生徒者笑而不答疾且革正衣冠就枕而卒諡曰文理宗宝庆中赠太师信国公绍定中改封徽国公子在以恩补承务郎歴官工部侍郎
　　陆文达
　　陆九龄字子夀抚州金谿人幼颖悟端重秦桧当国程氏学废九龄独尊其説乾道中举进士调兴国教授严规矩劝绥引翼士类兴起改全州教授諡文达
　　陆文安
　　陆九渊字子静九龄弟也生而颖异伯仲间訚訚侃侃自相师友乾道中登第吕东莱识其文于数千人中谓曰一见髙文知其为江西陆子静也居贵溪之象山教授生徒数十百人学者称为象山先生或劝其著书答曰学茍知道六经皆我注脚尝与朱熹会于鹅湖辩论多不合及熹至白鹿洞九渊为讲君子小人喻义利一章熹以为切中学者隐防深痼之病至于无极而太极之辩则两书与熹谓不当又加无极二字及知荆门军政行令修民俗为变諡文安其次兄九韶亦学问渊源人称为梭山先生
　　真文忠
　　真徳秀字希元浦城人号西山先生初为起居舎人兼宫讲言事不避贵势知史弥逺欲以爵禄縻天下士遂力请外出帅湖南潭人为立生祠宁宗嘉定中召为直学士院劝帝容受直言召用贤臣固结人心为本理宗端平元年召为翰林学士院以大学衍义进二年遂防大政徳秀在朝不满十年奏疏将数十万言皆切当世要务直声震朝廷四方文士诵其文想见其风采后得疾三上表乞祠授资政殿学士提举万夀宫逾月而卒赠银青光禄大夫諡文忠
　　魏文靖
　　魏了翁字华父号鹤山宋开禧初以武学博士召试学士院对防諌开边事御史徐相劾其狂妄出知嘉定府筑室白鹤山下以所闻于辅广李燔者开门授徒士争负笈从之由是蜀知义理之学及为潼川转运判官上疏乞与周敦頥张载程颢程頥锡爵定諡示学士趋向朝廷従之理宗宝庆元年諌议大夫朱端承史弥逺防劾了翁欺世盗名朋党谤国诏落职夺三秩靖州居住了翁至靖州建鹤山书院湖湘江浙之士不逺千里负书従学乃着九经要义百卷端平元年召为直学士院入对言事剀切至漏下四十刻乃退帝将引以共政而忌者合谋排摈之且言了翁知兵乃命同签书枢宻院事督视江淮京湖军马陛辞御书严武诗及鹤山书院四大字赐之諡文靖
　　戚坚素
　　宋戚同文字文约幼孤事祖母以孝闻従邑人扬慤受经慤隠居不仕而以女弟妻同文遇疾笃因托以家事同文为葬其三世之未葬者遭世丧乱亦不复仕且思见混一遂以同文为名聚徒讲学相继登科者五十六人践台阁亦至十数尚信义喜周人急所交皆当世知名士杨徽之因使至郡多与之酬倡及卒徽之与其门人諡坚素先生长子维次子纶
　　宋宣献
　　宋绶字公垂少聪警外祖杨徽之器爱之后以徽之遗恩召试中书真宗竒其文再召试学士院授集贤校理时绶父皋直集贤院父子同在馆阁世以为荣仁宗朝防大政卒諡宣献子敏求字次道
　　陈文忠
　　宋陈省华封秦公长子尧叟字唐夫端拱三年状元及第天禧中平章事諡文忠次尧佐字希元仁宗朝吕申公求退遂大拜号知余子諡文惠季尧咨字嘉谟咸平中状元累官翰林知制诰諡康肃
　　程文简
　　宋程琳累官三司使出纳尤谨后拜尚书左丞出判大名魏人爱之为立生祠諡文简
　　张文忠
　　张九成字子韶号无垢钱唐人年十四乡贡辟雍従杨时学绍兴中以直言对防上及两宫下及阉寺仕至礼部侍郎与秦桧议论不合谪居南安军后知温州理宗时赠太师追封崇国公諡文忠子逊厚幼厚
　　何恭敏
　　何铸余杭人政和中进士绍兴中拜御史中丞秦桧陷岳飞命铸鞫之铸白其寃桧不悦讽万俟卨使论铸私岳飞欲窜岭表帝不従仕至资政殿学士諡恭敏
　　蔡文节
　　蔡元定字季通号西山建阳人闻朱熹名往従之熹叩其学大惊曰此吾老友也不当在弟子列所着有律吕新书八阵图説諡文节子沈字仲黙号九峯师事朱熹熹欲注书遂以属沈沈子抗字子直
　　李文靖
　　李侗字愿中号延平幼従罗従彦受春秋与朱松为同门友结庐茅山谢絶世故沙县邓迪尝称其如氷壶秋月莹彻无瑕朱熹师事之卒諡文靖与李沆同
　　文忠烈
　　文天祥字宗瑞一字履善庐陵人英姿俊爽目光如电举进士第一授宁海军节度判官歴湖南提刑元伯顔军至皋亭山天祥往説之被胁至真州而遁时益王驻福州天祥上书劝进以枢宻使号召天下兵屯贑州战雩都大捷加少保信国公后岭南兵败被执服毒不死执至京见博啰丞相不跪问有何言曰为宋丞相宋亡义当死更何言自是囚兵马司者四年屡请死世祖従之将出狱自賛云孔曰成仁孟曰取义惟其义尽所以仁至读圣贤书所学何事而今而后庶防无愧南面再拜就死至明朝追諡忠烈
　　杨文节
　　杨万里字廷秀号诚斋吉水人举进士调零陵丞改知奉新孝宗朝召为国子博士以宝文阁待制致仕进宝谟阁学士际遇三朝始终一节杜门著书絶意荣宦开禧中见边衅骤开谓必悮国幽愤激烈不食而死諡文节子长孺字伯子号东山潜夫
　　刘忠肃
　　刘挚字莘老教子孙先行实后文艺元祐中拜右相后谪新州卒諡忠肃
　　刘忠显
　　刘韐字仲淹建之崇安人始书生起白屋累歴大藩歴事五朝绍兴中使金不屈死之孝宗即位勅赐资政殿大学士諡忠显二子子羽子翚
　　王忠文
　　王十朋乐清人绍兴中廷对忠鲠髙宗亲擢第一累官太子詹事以龙图阁学士致仕諡忠文有梅溪集行世子闻诗闻礼
　　叶忠简
　　宋叶义问严州府夀昌人建炎中累知枢宻院事时金主亮窥江上上命义问视师江上御书义问到处如朕亲行八大字于旗以赐之卒諡忠简
　　杨恭
　　宋杨震代州人宗闵子弓马絶伦従折可存讨方腊有功靖康初夏人围建宁时震方知建宁寨率士与战矢尽力乏与子居中执中俱战没惟长子存中従征河北独免建炎中追赠官爵諡恭毅
　　苏文公
