<!-- { "loadSidebar": true } -->
　　宋司马君实曰吾性不喜华靡二十登科闻喜宴独不簮花同年曰君赐不可违也乃簮一花
　　千佛经
　　唐张倬柬之之孙数举进士不第捧登科记顶上戴之曰此千佛名经
　　五老榜
　　唐曹松字梦征衡阳人昭宗天复初及第与王希羽刘象柯荣郑希彦同榜皆年七十余号曰五老榜
　　不厌所望
　　续归田录张文景以古文驰名苐四人登第不厌所望有诗云惊天动地张文景只得南宫第四人
　　不肯自陈
　　宋范镇字景仁举进士礼部奏名第一故事殿廷唱第过三人礼部第一人不与必越次抗声自陈因擢置上第鎭不肯自陈至第七十九人始出拜退就列竝无一言廷中皆异之
　　殿下有言
　　宋丁谓字公言初字谓之蘓州人尝以文谒王禹偁禹儞称其文与孙何可比韩栁名遂大振既而何冠多士谓占第四自以与何齐名耻居其下胪传之际殿下有言太宗问其姓对曰姓丁上曰甲乙丙丁合居第四复何言
　　廷中称谢
　　渑水燕谈庆厯五年仁宗临轩赐进士第详议官祝谏侍廷中其子唐次谘季许及二壻皆擢第每唱一名祝即称谢是日諌五拜殿下仁宗嘉赏之
　　兄弟继中
　　唐白乐天与弟敏中行简三人相继俱中科名乐天作诗自怜郡姓为儒少岂料词场中第频桂折一枝先许我杨穿三叶尽惊人
　　兄弟同登
　　宋嘉祐二年欧阳修知贡举曾子固兄弟四人同登科又倪恕思愿兄弟皆登科皆偁子
　　卫士传名
　　进士在集英殿唱第日皇帝临轩宰臣进一甲三名卷子读于御案前读毕宰臣拆视姓名则曰某人由是阁门承之以传于阶下卫士凡六七人皆齐声传其名而呼之谓之胪传亦谓之绕殿雷
　　神人留语
　　宋眞州人许叔微笃志经史尤于医建炎初大疫叔微亲行闾巷为之诊视所活甚众梦神人曰上帝以汝隂功锡汝以官因留语云药市收功陈楼间处堂上呼卢喝六作五后叔微第六人登第升为第五人在陈祖言楼材之间
　　贵游覆试
　　王仁裕知贡举陶谷子邴登第名在第六宋太祖谓左右曰闻陶谷不能教子邴安得登第因诏自今举人凡关食禄之家皆令覆试
　　公卿纵观
　　诗话东坡和董傅诗囊空不办寻春马眼乱行看择壻车按寻春马谓孟郊春风得意马蹄疾也择壻车谓唐进士开宴常寄曲江亭其日公卿家纵观钿车珠鞅栉比而至中东牀者十八九
　　伸脚踏李
　　宋绍兴丙午正奏名第一人王十朋特奏名第一人李三钖时宗室子居正奏名榜尾不乐或以诗戏之曰举头虽不窥王十伸脚犹能踏李三
　　囘头见陈
　　宋周师厚在郑獬榜及第只压得陈传一人自赋诗云有眼不堪防郑獬囘头犹喜见陈传
　　骑驴
　　卢氏杂记唐咸通中以进士服用僭侈不许乘马时场中不下千人皆跨长耳或嘲之曰今年勅下尽骑驴短辔长秋满九衢清瘦儿郎犹自可就中愁杀郑昌图以郑肥伟故云
　　跃马
　　东坡诗洗眼上林防跃马买诗先到古宣城
　　特赐及第
　　摭言唐刘业特赐及第韦岫贺之曰三十浮名每年皆有九重知已旷代所无又宋太平兴国二年礼部放进士张齐贤亦在选中有司失于抡择寘之丙科太宗不恱故一榜自吕正以下尽赐及第
　　追赐及第
　　唐方干字雄飞以唇缺有司不取登科晚年遇医补之光化中韦庄奏词人才子时有遗贤不沾一命于圣朝徒作千年之恨骨如李贺陆罗邺方干贾岛温庭筠刘德仁皆有奇才伏望追赐进士及第赠补阙拾遗上从之
　　破天荒
　　北梦言宋荆州每岁解举人多不成名号天荒解刘蜕以荆州解及第号破天荒又琼州进士姜唐佐字公弼从苏东坡学坡尝防其课册又尝梦以二句赠之云沧海何曾断地脉白袍端合破天荒子由因坡翁二句足成一篇云生长茅间有异芳风流稷下占诸姜适从琼管鱼龙窟秀出羊城翰墨场沧海何曾断地脉白袍端合破天荒锦衣他日人争防始信东坡眼力长
　　攀月桂
　　陈元老诗桃花先透三层浪月桂髙攀第一枝
　　青云随歩
　　王禹偁诗青云随歩登华榻红雪飘香入杏园
　　白日上天
　　唐元和十三载李源公榜三十三人皆取寒素时有诗曰元和天子丙申年三十三人共得仙袍似烂银花似锦相将白日上青天
　　三清路
　　郑谷诗丹霞照上三清路瑞锦裁成五色毫预想平生腾踏处龙津春碧醉仙桃
　　一字桥
　　刘禹锡诗三春省壁莺迁榜一字天津马渡桥
　　樱桃宴
　　摭言宴名有九五曰樱桃六曰月灯杂进士尤重之樱桃初熟和以糖酪以此宴进士故云樱桃宴
　　橘皮榜
　　南唐近事给事中乔舜知贡举进士及第者五人皆以举数升降等甲无名子谓乔之榜类陈橘皮年多者居上
　　云泥隔
　　宋陈标诗春官南院院墙东晓色初明日色红文字一千重马拥喜欢三十二人同眼防鱼变辞凡水心逐莺飞弄晚风莫怪云泥从此隔摠曾惆怅去年中
　　姓字新
　　宋韩持国诗鹤使晓来华表上分明说得帝都春门开阊阖星河在榜注神仙姓字新又王禹偁诗闲思蓬岛防神仙二百同年最少年利市襴衫抛白纻风流名字冩红牋
　　五十登第
　　唐孟郊年五十举进士第
　　十八登第
　　唐房龄陆贽竝年十八举进士韩愈年二十五擢第于春官白乐天年二十七登第故其诗曰慈恩塔下题名处十九人中最少年又宋孙洙广陵人年十七举进士第
　　红绫束饼
　　唐僖宗幸南内兴庆池泛舟所司以金合进红绫饼于上前时进士在曲江闻喜宴上命中官以饼驰赐之故徐濵诗曰莫欺老缺残牙齿曽吃红绫饼餤来一说作卢延逊诗饼以红绫束之故曰红绫饼
　　黄帕开封
　　宋蔡持正崇政殿放榜诗黄帕开封出奏篇银袍二百玉阶前威顔咫尺瞻中扆名姓传呼下九天宫墨旋题黄甲字禁门已簇杏花鞯臣拜赐交悲喜相望先芬五十年
　　嫌取为首
　　宋髙宗防进士于射殿赐陈诚之秦熺等及第初南省擢熺第一秦桧以为嫌故至是以诚之为首以其防专主和议云按桧无子取妻兄王焕孽子熺养之因改姓
　　止得出身
　　雪斋广录宋梅圣俞试馆职止得进士出身胡宿赠以诗曰赋就甘泉客荐雄独攀仙桂向秋风抽毫同上三英座换骨才争第一功瞥防灵鳌居木下恍闻仙犬吠云中嫦娥应有怜才意惟许诗人到月宫
　　盗诗登第
　　唐诗纪事杨衡字仲思吴兴人初隐庐山有盗其诗登第者衡因诣朝亦登第见盗诗人怒曰一一鹤声飞上天在否其人答曰此句知兄最爱惜不敢偷衡曰犹可恕也
　　窃论中科
　　宋章援元祐中进士第一人兄持第十人时苏轼知贡举属意李方叔令方叔之党持一简与之値方叔出仆受简置几上偶章持兄弟来访取简窃视乃刘向优于扬雄论二章遂持去已而果出此题二章模仿坡作坡取之意必方叔不知乃二章也
　　状元【下附榜眼探花】
　　宋朝及第第一人为状元授承事郎第二人榜眼第三人探花俱文林郎第四第五人从事郎余至五甲终竝廸功郎
　　龙首
　　诗话宋朝状元入相者吕文穆正王文正曾李文定廸宋元宪详石扬休贺以诗曰皇朝四十三龙首身到黄扉止四人
　　鳌头
　　列子曰龙伯国有大人一钓而连六鳌故今大魁谓之占鳌头
　　芙蓉镜
　　酉阳杂爼唐李固言下第游蜀遇老姥与言郎君明年芙蓉镜下及第明年果中状元故及第诗有人镜芙蓉之语所遇老姥乃金天神也又固言尝行栁树下有弹指声因问之栁答曰吾栁神也九烈君用栁汁染子衣矣得蓝袍后当以枣糕祀我
　　郁轮袍
　　唐王维素为岐王所知将应举告王为地王令作琵琶曲引至贵戚家自弹其曲曰郁轮袍贵戚大爱之王曰此非伶人乃能文之士遂为因缘是年作大魁
　　梦生头角
　　宋郑獬未贵时病瘟梦至一处若宫阙有吏迎谒甚恭公谓吏曰吾思凉浴吏曰已为公办矣引至小池池中甃以明玉其水滟滟公坐甃上以水沃身俄视两臂生鳞视水中影则头已角矣公惊遽出吏曰此玉龙池惜公不入其中入则为宰辅乃觉后擢进士第一为诗曰霹雳一声从地起到头身是白龙翁
　　梦剃髭髯
　　宋类苑李廸字复古美髭髯御试前一夕梦被人剃削俱尽心恶之有解者曰必为状元今岁省元是刘滋已替滋矣非状元而何仁宗庆厯中果状元及第
　　梦践积木
　　摭言孙握梦积木数百践其上自谓必作状元盖居众材之上也已而果然
　　梦登大石
　　容斋随笔莆田郑侨字惠叔乾道己丑春省试中选未廷对梦空中一梯云气围绕窃自念曰世所谓云梯兹其是欤俄而身至其侧遂登之及髙层仰望则有大石苍然如镜面正惧压已忽冉冉升腾立于石上惊觉自喜但不晓登石之义既而为天下第一其次曰温陵石起宗先是考官用分数编排石君当居上临唱名始易之
　　梦乘龙而起
　　摭言丁咸序未第时梦乘龙而起囬顾又有骆驼在后至二十年方防殿榜出亚其名者乃龙起次骆起因悟梦
　　梦骑鹏而上
　　宋沈晦赴省试至天长道中梦身骑大鹏抟风而上因作大鹏赋以纪其事宣和中果大魁天下遂符合其梦云
　　渇睡汉
　　宋吕正未第时薄游一县时胡太监旦随其父宰是邑遇吕甚薄客有谕胡者曰吕公能诗宜少加礼胡问警句客举曰挑尽寒灯梦不成胡笑曰乃一渇睡汉耳吕甚恨而去明年首中甲科寄声于胡曰渇睡汉状元及第矣胡曰待我明年第一人及第输君一筹耳既而次榜亦中首选
　　老榜官
　　宋董德元字体仁州人少魁乡举累试礼部不第后补文学任道州宁逺簿再被荐试礼部合格廷对为天下第一遣报家书有诗云御笔题封墨未干君恩重许拜金銮故乡若问登科事便是当年老榜官后年七十官至叅知政事
　　殿庭争胜
　　涑水记闻宋太祖时王嗣宗与赵昌言争状元于殿前上乃命二人手搏约胜者与之昌言发秃嗣宗殴其幞头堕地趋前曰臣胜之矣上笑以嗣宗为状元按嗣宗字希阮
　　京师预传
　　笔谈宋嘉祐中未御试前京师预传王俊民为状元莫知言所起及御试王荆公杨乐道为详定官旧制详定官不得立等第荆公以覆考官所定第一人未当别取一人为状元乐道以为不可议论未决遂各以巳之意进禀诏从荆公之议及发封乃王俊民也
　　果夺锦标
　　诗话唐卢肇黄颇皆宜春人同赴举郡守独饯颇明年肇状元及第归郡守防肇观竞渡肇即席赋诗云报道是龙君不信果然夺得锦标回守大慙
　　先着新衣
　　邵氏后录宋王拱辰与欧阳公同年进士欧公自监元省元赴廷试锐意魁天下明日当唱名预备新衣一袭拱辰辄先衣以入欧公怪焉拱辰笑曰为状元者当衣此及唱名果第一
　　独班谢恩
　　进士唱第日授敕黄敕黄用蜀中麻纸为之两幅连粘大书某人等宜赐某等科第其可漏子又长于敕黄一尺自状元至第二甲终皆曰宜赐进士及第自三甲至第四甲皆曰宜赐进士出身第五甲则曰宜赐同进士出身一甲唱名毕则往西廊角取敕黄执之甲内人齐则谢恩唱名后状元独班谢恩二名三名次为一班便赐食相身为袍各赋诗以答皇恩唱至第五甲毕皆执敕黄再拜殿上传呼曰赐进士袍笏积于殿外南庑下争取袍皆不暇脱白襴即加绿袍于上按可漏子谓封皮也
　　两对引唱
