<!-- { "loadSidebar": true } -->
　　名臣遗事谏议大夫张师德谒向文简敏中曰师德两诣王相公门皆不得见恐为人轻毁望从容明之一日方议知制诰王文正公曰可惜张师德向公曰何谓王公曰吾累于上前説张师德名家子有士行不意两及吾门状元及第荣进素定但当静以待之耳若务奔竞使无阶向进者当何如也
　　索游上谒
　　范文正公在睢阳掌学有孙秀才者索游上谒文正赠钱一千明年复谒文正又赠一千因问何为汲汲于道路孙生戚然动色曰母老无以养若日得百钱则甘防足矣文正曰吾观子辞色非凡客也吾今补子为学职月可得三千以供养子能安于学乎孙生大喜于是授以春秋文正去睢阳孙亦辞归后十年闻泰山有孙明复先生以春秋教授学者道高德迈朝廷召至太学乃昔日索游孙秀才也文正叹曰贫之为累大矣倘索游至老则虽人才如孙明复犹将汨没也按孙复字明复平阳人举进士不第居泰山之阳学春秋着尊王发防鲁多学者自石介而下皆以弟子事之年四十家贫不娶丞相李迪以弟之女妻之
　　还刺勿通
　　北齐李元忠初神武东出元忠乘露车载素筝浊酒奉迎神武闻其酒客未即见之元忠下车独酌擘脯食之谓门者曰本谓公招延贤隽今国士到门不能吐哺辍洗其人可知还吾刺勿复通门者以告神武遽见之
　　愿见将军
　　王适闻李将军喜士乃踵门曰天下善士王适愿见将军白事
　　请见祭酒
　　唐高士亷在蜀备礼请见朱桃椎与之语桃椎不答瞪目而去士亷再拜曰祭酒其使我以无事治蜀耶乃简条目州遂大治
　　光逺厚顔
　　唐进士杨光逺惟多矫饰不识忌讳游谒王公之门干索权要之族未尝自足稍有不从便多诽谤常遭有势者挞辱略无改悔人多鄙之皆云杨光逺顔厚如千重铁甲
　　卢仝掩耳
　　韩文公寄卢仝诗先生结发憎俗徒杜门不出动一纪劝叅留守谒大尹言语才及輙掩耳
　　自比乐天
　　金楼子有举子能为诗每通名刺称乡贡进士黄居难字乐地欲自比白居易字乐天也
　　人方楼护
　　梁天监间敕徐勉举学士入华林撰通略勉举何思澄顾协等五人应选思澄重交结乃分书与诸賔朋校定而终日造谒每宿昔作名刺一束侵晓便命驾朝贤无不悉与狎处人方之楼护欣然当之投晩还家所赍名刺必尽
　　留诗闭防
　　见重阳
　　醉酒溺庐
　　五代唐赵鳯与于峤俱在翰林相善鳯后为相峤以才名出鳯上而不用数非斥时政尤訿鳯鳯衔之因事左迁峤秘书少监峤因醉酒往见鳯鳯辞以沐发峤诟直吏又溺于从者直庐而去吏白溺于客次且诟鳯鳯以闻明宗夺峤官长流
　　投谒吉甫
　　监戒録唐李吉甫之父防时以诗一絶投维扬都护宋甄云十处投人九处违家乡万里又空归严霜昨夜侵人骨谁念高堂未授衣宋殊无接引之意李后生吉甫吉甫节判青州有学子呉武陵诣府投谒竝不礼之武陵遂书前诗以献吉甫厚赂之请为寝黙
　　往谒蔡齐
　　宋蔡文忠齐祥符间登进士第为状元山东人贾同亦名士也与公同州累往谒公值公饮酣不得见贾乃留诗一絶云圣君宠厚龙头选慈母恩深鹤发垂君宠母恩俱未报酒如为患悔何追公因此戒酒
　　餽遗
　　以食物与人曰餽以财物与人曰遗
　　受餐反璧
　　见妻
　　受羮反锦
　　左昭十三年羊舌鲋摄司马遂合诸侯于平丘次于卫地叔鲋欲求货于卫淫刍荛者卫人使屠伯馈叔向羮与一箧锦曰诸侯事晋未敢携贰况卫在君之宇下而敢有异志蒭荛者异于他日敢请之叔向受羮反锦曰晋有羊舌鲋者凟货无厌亦将及矣
　　投瓜
　　诗卫风投我以木瓜报之以琼琚投我以木桃报之以琼瑶投我以木李报之以琼玖
　　折麻
　　楚辞折疏麻兮瑶华将以遗兮离居
　　与带
　　见朋友
　　遗丝
　　竹林七贤传鬲令袁毅贿遗朝臣以营虚誉尝遗山涛丝百斤涛不欲为异受之命纳于阁之梁上后毅事发吏验至山涛所涛于梁上取丝付吏丝已数年尘埃黄黑封印如初
　　赠束帛
　　见朋友
　　送袭衣
　　宋张九成号横浦初年处学正当苦寒衣衾不备乡里富人有以袭衣为送者亦却不受曰士处贫苦正是做工夫时节若不痛自节抑则贪欲心生亷耻丧矣工夫何在
　　遗以狐裘
　　见贫人
　　赆以貂褥
　　宋秘书丞刘道原家极贫然一文不妄取于人冬寒归自洛阳时无衣具司马温公以一二衣袜及一貂褥赆之固辞强之乃受及至颍川悉封以反温公曰于光犹不受于他人肯受乎
　　遗鱼
　　史记公仪休相鲁客有遗鱼者休不受客曰闻君嗜鱼何故不受休曰以嗜鱼故不受也今为相能自给鱼若受鱼而免谁复给我鱼者
　　送冯
　　见朋友
　　致邑
　　説苑曽子衣敝衣以耕于野鲁君使人往致邑焉曰请以此修衣曽子不受使者曰先生非有求于人人则献之奚为不受曽子曰参闻之受人者畏人予人者骄人縦予不我骄也我能勿畏乎终不受
　　遗田
　　宋张正议与种世衡善及正议持父丧世衡遗以汝州田十顷固辞不受使者在途而世衡已卒其子以父命不复受以致芜废者五十年元丰中郡守刘斐请以田给州学朝廷不许遂命还种氏
　　遗米肉
　　东汉卓茂为宻令人有言部亭长受其米肉者茂问亭长従汝求乎曰往遗之耳茂曰遗之而受何故言耶
　　餽粱肉
　　晋陶潜躬耕自资遂抱羸疾江州刺史檀道济往候之偃卧瘠馁有日矣道济餽以粱肉麾而去之
　　饷鹿
　　唐韦诜休日登楼见人有所瘗藏者访诸吏曰参军裴寛居也吏与偕来诜问状答曰寛居义不以苞苴汚其家适有人以鹿为饷致而去不敢自欺故瘗之诜嗟异乃引为判官
　　遗羊
　　崔従领鄜坊节度使党项市羊马类先遗帅守从独不取而厚慰待之自是羌人不敢犯境
　　纸受百畨
　　见名士
　　书纳一卷
　　唐孔若思传有以书遗褚遂良者遂良止纳一卷其人曰是书贵千金何取之亷答曰审尔此为多矣更还其半
　　受茶一串
　　见刺史
　　受酒一杯
　　唐李素立为瀚海都护夷人感其惠率马牛以馈素立素立惟受其酒一杯余悉还之
　　故吏归缣
　　唐郝处俊甫十嵗而孤故吏归千缣赗之处俊不受
　　门生送布
　　见吏部尚书
　　海物致赵普
　　宋赵韩王普为相车驾忽幸其第时两浙王俶遣使致书及海物十瓶于韩王置庑下防车驾至仓卒出迎未屏也上顾见问何物韩王以实对上曰此海物必佳即令啓之皆满贮子金韩王皇恐顿首谢曰臣未发书实不知若知之当奏闻而却之上笑云但取之无虑彼谓国家事皆由汝书生耳因命谢而受之
　　土物寄少游
　　苏东坡在扬州以土物寄秦少游有诗云鲜鲫经年秘醁团脐紫蠏脂满腹后春莼茁滑如酥先社姜芽肥胜肉鳬子累累何足道防缀盘餐亦时欲淮南风俗事瓶罂方法相传竟留畜且闻千里寄鹅毛何用孜孜饫麋鹿
　　进灯笼锦
　　宋文彦博入相因张贵妃也贵妃父尧封尝为彦博父洎门客贵妃认彦博为伯父又欲士大夫为助于是诱进彦博彦博知成都贵妃以近上元令织异色锦彦博遂令工人织金线灯笼载莲花中为锦纹贵妃始衣之上惊曰何处有此锦妃正色曰昨令成都文彦博织来以尝与妾父有旧然妾安能使之以奉陛下耳上色怡自是属意彦博彦博自成都归不久叅知政事遂至平章事后因唐介上疏彦博出知许州明年上元中官有诗曰无人更进灯笼锦红粉宫中忆佞臣上闻此句亦笑
　　遗香蜡炬
　　野语秦桧当国四方餽遗日至方滋德帅广东为蜡炬以众香实其中遣驶卒持诣相府厚遗主藏吏期必达一日宴客吏曰烛尽适广东方经略送烛未敢啓乃取而用之俄而异香满座察之则自烛中出也亟命藏其余枚数之适得四十九呼驶卒问故则曰经略专造此烛供献仅五十条既成恐不嘉试其一不敢以他烛充数秦大喜以为奉己之专也待方益厚又郑仲为蜀宣抚相府造格天阁毕工郑书适至遗铺地衣一张秦命铺阁上广狭无尺寸差秦黙然不乐郑竟失志至于得罪二公为计同一以见疑一以见厚固有幸不幸要不若守正之无悔吝也


　　山堂肆考卷一百三十六
　　钦定四库全书
　　山堂肆考卷一百三十七　明　彭大翼　撰人事
　　行旅
　　易旅卦旅即次懐其资得僮仆贞事理发挥在途曰旅
　　墙屋必葺
　　左昭十五年叔孙舍所馆者虽一日必葺墙屋去之如始至
　　洒扫辄躬
　　东汉郭林宗宿逆旅辄躬洒扫及明去后人见之曰此必郭有道昨夜宿处也
　　迷途莫问
　　庄子曰黄帝将见大隗乎具茨之山方明为御昌寓骖乘张若习明前马昆阍滑稽后车至于襄城之野七圣皆迷无所问途注云大隗至人也七圣即黄帝与方明等也
　　思归不忘
　　汉书韩王信报柴将军曰仆之思归如痿人不忘起盲者不忘视势不可耳
　　食玉炊桂
　　见谒见
　　蹑屩担簦
　　虞卿蹑屩担簦以説赵王按簦笠之有柄者
　　郑庄治行
　　史记汉武帝使郑庄视决河自请治行五日上曰吾闻郑庄行千里不赍粮请治行者何也按郑当时字庄陈人也其先郑君尝为项籍将
　　匡衡随牒
　　汉匡衡曰但以无阶朝廷故随牒在逺方注云谓随补选之常牒不被超擢也
　　留滞
　　史记太史公自序是嵗天子建汉家之封而太史公留滞周南不得与从事故发愤且卒
　　支离
　　杜诗支离东北风尘际飘泊西南天地间
　　张衡顾燕
　　东汉张衡字平子南阳西岳人旅寓洛阳生计无聊有命驾之意因顾梁燕曰秋风已至客兴难久留也
　　颖士赋鹇
　　唐萧颖士旅寓东阳思归不得作白鹇赋意谓己之不得归犹鹇之困于笼不得出也故雍陶和孙明府懐旧山诗秋来见説多归思自起开笼放白鹇
　　萍浮
　　东汉郑康成萍浮南北后因黄巾为害复归乡邦
　　梗泛
　　唐诗恓惶劳梗泛凄断倦蓬飘
　　陆云宿冢
　　晋陆云尝出行欲投宿故人家夜暗迷路莫知所从忽见草中有火光于是趣之至一家便寄宿见一少年美丰姿共谈老子辞致深逺向晓辞去行十余里至故人家见数里中无人居却寻昨所宿处乃王弼冢云本无学自此日进
　　荀鹤思家
　　唐杜荀鹤秋旅中诗少年心壮轻为客一日病来思在家
　　崔涂旅懐
　　唐崔涂旅懐诗水流花谢两无情送尽东风过楚城蝴蝶梦中家万里杜防枝上月三更故园书动经年絶华髪春惟两鬓生自是不归归便得五湖烟景有谁争
　　戎昱乡泪
　　唐戎昱诗隔云影灭复流北风防雨虚堂秋虫声竟夜引乡泪蟋蟀何知人自愁
　　栉风沐雨
　　文选栉风沐雨多在道路
　　飞云滞月
　　李白诗心飞秦塞云影滞楚关月
　　匹马孤舟
　　郑谷倦客诗十年五年岐路中千里万里西复东匹马愁冲晩村雪孤舟闷阻春江风
　　残茶冷酒
　　李白诗朝游九城陌肥马香车欺杀客暮宿五侯门残茶冷酒愁杀人
　　马周呼酒
　　见狂肆
　　杜甫寄食
　　杜甫少贫不自振尝客呉越齐赵间寄食于人又尝卧病长安旅次多雨生鱼青苔及榻寻常车马之客旧雨来今雨不来
　　心折大刀
