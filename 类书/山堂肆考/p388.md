<!-- { "loadSidebar": true } -->
　　拾遗记东极之东有琼脂粟质白如玉柔滑如膏食之益夀又员峤之山名环丘上有方湖千里多大鹊髙一丈羣飞于湖际衔采不周之粟于环丘之上粟生穟髙五丈其粒皎如玉也
　　醴湖嘉粟
　　宋书文帝时醴湖生嘉粟一茎九穗
　　福建瑞粟
　　唐宣宗大中二年福建进瑞粟十五茎茎有五六穗
　　刘殷梦粟
　　晋刘殷梦人曰西篱下有粟寤而掘之果得粟五十钟铭曰七年粟以赐孝子刘殷
　　萧仿出粟
　　唐萧仿出太仓粟贱估以济民
　　麦
　　本草麦有四种曰大麦小麦穬麦荞麦惟大麦久食令人肥白滑肌肤为面胜小麦而无躁热
　　季春祈麦
　　礼月令季春之月天子乃祈麦实
　　孟夏登麦
　　月令孟夏之月农乃登麦天子乃以彘尝麦先荐寝庙
　　芃芃
　　诗风我行其野芃芃其麦
　　纎纎
　　杜诗舎西柔桑叶可拈江邉细麦复纎纎人生几何春已夏不放酒醪如蜜甜
　　帅师取麦
　　见禾
　　禁民刈麦
　　见县尹上
　　渔阳两岐
　　见太守上
　　姑臧九穗
　　崔鸿前凉録永嘉元年嘉麦一茎九穗生于姑臧
　　箕子作歌
　　见乐章
　　费祎作赋
　　吴志孙权尝享蜀使费祎祎停食饼索笔作麦赋权亦请笔作磨赋咸称善
　　不食新矣
　　左成十年晋景公梦大厉披髪及地搏膺而踊曰杀余孙不义余得请于帝矣公觉召桑田巫公曰何如曰不食新矣六月丙午晋侯欲麦使甸人献麦馈人为之召桑田巫示而杀之将食张如厠防而卒注云不食新言公必死不得及食新麦也张言景公忽腹满张急
　　有中毒者
　　小説人有中麦毒者梦红裳娘子悲歌有一丸芦菔火吾宫之句故朱文公次秀野刈麦韵贻牟夙昔但声歌今见郊园乐事多且喜瓯娄符善祷未须芦菔颦妖娥霞觞正自夸真一香鉢何须问毕罗我欲卖刀求学稼不知还许受防麽
　　蝗不食麦
　　东汉髙式至孝永初中蝗螟为害独不食式麦
　　马腾入麦
　　见将帅下
　　崆峒熟
　　杜诗崆峒小麦熟且愿休王师
　　南阳青
　　韩诗南阳郭门外桑下麦青青
　　金生火死
　　説文麦金也金旺而生火旺而死
　　三种八熟
　　广志麦似大麦出凉州旋麦三月种八月熟出西方
　　大轸贡碧
　　杜阳编元和八年大轸国贡碧麦形大于中华之麦粒表里皆碧香气如粳米食之体轻又可以御风
　　回鹘宜青
　　五代回鹘地宜白麦与青麦
　　进饭
　　见饭
　　赐麨
　　东坡诗注今大内当麦熟时以黄罗帕封赐百官其外题曰麨或云以蜜渍食尤佳
　　摇风
　　刘禹锡复游都观唯兔葵燕麦动摇春风耳
　　铺雪
　　陆放翁诗但见古河东荞麦如铺雪
　　黄云
　　王荆公诗缫成白雪桑重緑割尽黄云稻正青范石湖诗曰梅花开时我种麦桃李花飞麦丛碧多病经时不出门东坡已作黄云色
　　緑浪
　　东坡诗登城望麰麦緑浪风掀舞又栁宗元诗麦芒际天揺青波
　　豆【附菽】
　　广雅大豆菽也小豆荅也豆角谓之防其叶谓之藿其根谓之箕物理论菽者众豆之总名
　　淮南作腐
　　世传豆腐本汉淮南王术朱文公诗种豆豆苗稀力竭心已腐早知淮南术安坐获泉布
　　公孙上粥
　　见粥
　　食豆报雠
　　见报雠
　　摭豆谢恩
　　孝子传汉刘平为饿贼所刼叩头曰老母饥少气力恃平为命愿得还进食于母驰来就死涕泣发于肝胆贼即遣去平乃摭三斗豆以谢贼恩
　　南山一顷
　　汉杨恽诗田彼南山芜秽不治种一顷豆落而为萁人生行乐耳须富贵何时
　　东极数亩
　　拾遗记东极之东有倾离之豆见日即倾叶食之歴嵗不饥豆茎皆大若指而緑色烂漫数亩
　　陶濳种豆
　　陶濳辞官归田诗种豆南山下草盛豆苗稀
　　懐慎蒸豆
　　见俭约
　　泣釡
　　见亲王
　　煮瓶
　　东坡豆粥行地碓舂秔光似玉沙瓶煮豆软如酥
　　七月烹【已下菽】
　　诗豳风七月烹葵及菽
　　十月纳
　　豳风十月纳禾稼黍稷重穋禾麻菽麦
　　养亲啜菽
　　见子
　　伐戎布菽
　　管子曰齐威公伐山戎以戎菽遍布天下
　　不能辨菽
　　左成十八年周子有兄而无慧不能辨菽麦按周子即孙周晋悼公也悼公有兄而无慧性此世所谓痴也菽与麦殊形易别亦不能辨故以为痴
　　每见唅菽
　　东观汉纪闵贡字仲叔与周党为友每过仲叔见其唅菽饮水亦无菜茹
　　黍【附稷】
　　黍谷名苗似芦髙丈余穗黒色实圆重稷亦谷也一名穄似黍而小或曰粟也曲礼黍曰芗合稷曰明粢内则牛宜稌羊宜黍豕宜稷犬宜鴈宜麦鱼宜苽东门置赤
　　韩子曰吴起欲攻秦小亭置一石赤黍于东门外令人能徙于西门外者赐之上田宅人争徙之乃下令曰明日攻秦能先登者与之大夫赐之上田宅于是攻之一朝而拔
　　南夷献黒
　　黄帝时南夷乗白鹿来献秬鬯尔雅秬黒黍也古今注汉和帝元兴元年任城生黒黍
　　夏登
　　礼月令仲夏之月农乃登黍天子乃以雏尝黍羞以含桃先荐寝庙説文以大暑而种故谓之黍
　　秋荐
　　礼王制庶人春荐韭夏荐麦秋荐黍冬荐稻韭以卵麦以鱼黍以豚稻以鴈注云祭有常礼有常时荐非正祭但遇时物即荐又曰祭以首时荐以仲月首时者四时之孟月也
　　孔子侍君
　　家语孔子侍坐于鲁哀公设桃具黍公曰以黍雪桃也孔子对曰夫黍者五谷之长也祭先王以为上盛果有六而桃为下祭先王不得入于庙丘闻之也君子以贱雪贵不闻以贵雪贱今以五谷之长雪果蓏之下是侵上忽下也
　　张邵待友
　　见朋友
　　享防
　　左昭四年大雨雹季武子问于申丰曰雹可御乎对曰圣人在上无雹虽有不为灾古者日在北陆而藏冰西陆朝觌而出之其藏之也黒牡秬黍以享司寒其出之也桃弧棘矢以除其灾注云陆道也北陆藏冰谓夏十二月日在虚危冰坚而藏之也西陆出之谓奎娄昴毕乃西方之星春分之中奎娄朝见东方夏三月周五月日在昴毕蛰虫出而用冰也司寒防北方之神故物皆用黒有事于氷故祭享司寒之神也桃弧棘矢者以桃为弧以棘为矢也葢将御至尊故以桃棘禳除其凶邪也
　　集宗党
　　隋李士谦尝集宗党先为设黍曰孔子称黍为五谷之长古人所尚寜可违乎
　　燕颔
　　郭义恭广志黍有燕颔之名
　　驴皮
　　黍又有驴皮黍牛黍南尾秀成赤黍马革大黒黍
　　离离
　　诗王风彼黍离离彼稷之苗行迈靡靡中心揺揺
　　与与
　　诗小雅我黍与与我稷翼翼







　　山堂肆考卷一百九十五
　　钦定四库全书
　　山堂肆考卷一百九十六　　眀　彭大翼　撰蔬菜
　　蔬
　　尔雅菜谓之蔬亦曰防
　　范宣挑菜
　　见神童
　　鲍焦弃蔬
　　周末鲍焦隠居不仕或有荐之者趋而避之终日采蔬而食子贡曰今子恶其君处其土食其蔬何志行之相违也焦遂弃其蔬而饿死
　　常食菜羮
　　东汉崔瑗好賔客盛修肴馔殚极滋味居常唯食菜羮而已
　　惟下菜果
　　晋桓温性俭每宴防惟下七奠柈菜果而已
　　家僮灌蔬
　　汉杨伯起甞令家僮引阿对泉以灌蔬
　　僚友送蔬
　　宋陈説道约日送菜把黄山谷诗云南山畴昔从诸父雨甲烟苗手自锄三径就荒归计拙溷烦僚友送园蔬
　　昼开夜合
　　卢氏杂记番禺有菜四叶相对昼开夜合名合欢菜
　　赤叶紫须
　　唐书贞观中徤达王献佛王菜一茎五叶赤叶紫须又末多国有掌中芥
　　紫苣白苣
　　格物总论莴苣菜有数种有苦苣有白苣又有紫苣皆可食叶有白毛为白苣紫色为紫苣苦味为苦苣即野苣也又名褊苣今人家常食者白苣江外岭南吴人无白苣甞植野苣以供厨馔又清异録莴苣名千金菜
　　大巢小巢
　　东坡元修菜诗序菜之美有吾乡之巢故人元修嗜之元修云使孔北海见当复云吾家菜耶因谓之元修菜吾去乡十五年思而不可得见元修适自蜀来见予于黄乃作诗使得致其子种之东坡之下云又放翁诗序巢菜乃蜀蔬有两巢大巢豌豆之不实者小巢生稻畦中东坡所谓元修菜是也吴中名漂摇草一名野蚕豆予小舟过梅市得之始以作羮风味宛然如在醴泉蟇颐时也
　　芍药芽
　　松漠纪闻女真国多白芍药花皆野生者采其芽为菜以麺煎食之其味脆美
　　茨苽叶
　　南方草木状绰菜夏月生池沼间叶类茨苽根如藕条
　　设菜两俎
　　见俭约
　　食蔬一盘
　　韩退之送石洪处士序先生居嵩邙瀍谷之间冬一裘夏一葛朝夕饭一盂蔬一盘
　　惟食菜叶
　　齐江泌字士深性仁厚食菜不食心以其有生意惟食老叶而已按泌考城人有孝行同族有一人与之同名故世谓泌为孝泌以别之
　　常咬菜根
　　闻见録宋汪信民甞言人常咬得菜根断则百事可做胡康侯闻之击节叹赏
　　媚盘飱
　　杜诗畦蔬绕茅屋自足媚盘飱
　　助鼎爼
　　豫章记宋宇种蔬三十品时雨之后按行园圃曰天茁此徒助予鼎爼
　　不夺菜利
　　栁元景为尚书令守园人卖菜得钱三万送宅元景曰种菜以供啖耳复夺百姓利耶乃以钱别乞守园者
　　当知菜味
　　黄山谷题画菜不可使士大夫不知此味不可使天下之民有此色
　　佐荤
　　黄山谷和孙奉议送菜诗春蔬照映庾郎贫遣骑持笼佐茹荤却得斋厨厌滋味白鵞存掌鼈畱裙
　　当肉
　　朱文公蔬园诗未觉闲来嵗月频荷锄方喜土膏匀连畦已放瑶簮露覆地行看玉本新小摘登盘先饷客晚飱当肉更宜人却怜寂寞公仪子防尽园葵不叹贫
　　莼【附芹】
　　格物总论莼生水中叶似鳬葵春夏生茎而未生叶名雉尾莼细长肥滑至八月叶舒长名丝莼九月至十一月名猪莼又曰莼又有石莼丝最繁诸菜之中莼为第一芹楚葵也生水中有二种荻芹取其根赤芹取其茎叶堪作葅
　　张翰思味
　　见隠士
　　蔡朗避名
　　顔氏家训有蔡朗者父讳纯遂呼莼菜为露葵面墙之徒递相仿效有士人聘齐主客郎李恕问曰江南有露葵否答曰露葵是莼菜水乡所出今所食者緑葵耳
　　敌羊酪
　　见羮
　　割龙髯
　　杨诚斋诗鲛人直下白龙潭割得龙公滑碧髯晓起相传蕋珠阙夜来失却水精帘一杯淡煑宜醒酒千里何须下豉盐可是士衡杀风景误将羶腻比清纎
　　乡豪取甞【已下芹】
　　见日
　　野人欲献
　　嵇叔夜与山巨源絶交书野人有快曝背而美芹子者野人欲献之至尊虽有区区之意亦已疎矣
　　碧涧
　　杜诗香芹碧涧羮
　　琼田
　　朱文公诗晚食宁论肉知君薄世荣琼田何日种玉本一时生白鹤今休误青泥旧得名收箪还炙背北阙傥闗情
　　韮【附葱】
　　格物论韮丛生一名丰本其味辛最是养性者所忌本草韮是菜钟乳葱有四种入药用山葱胡葱食用东葱汉葱能消谷清异録葱能和调众味若药剂必用甘草也所以文言谓之和事草
　　春荐
　　见麦
　　秋祭
　　诗豳风七月献羔祭韭
　　龚遂劝民
