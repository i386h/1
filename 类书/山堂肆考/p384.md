<!-- { "loadSidebar": true } -->
　　邺侯家唐徳宗好茶加酥椒之类李邲戯为诗旋沫翻成碧玉池添酥散作琉璃眼
　　茶用盐姜
　　志林唐人煎茶用姜然薛能诗盐损添常戒姜宜着更夸则又有用盐者矣
　　龙安骑火
　　茶谱龙安有骑火茶最为上品骑火者言不在火前不在火后作也
　　防湖含膏
　　茶谱义兴有防湖之含膏
　　鱼目
　　因话録李约汧公子也一生不近粉黛性嗜茶尝曰茶须缓火炙活火煎活火谓炭火之有熖者当使汤无妄沸庶可养茶始则鱼目散布微微有声中则四边泉涌累累连珠终则腾波鼓浪水气全消谓之老汤三沸之法非活火不能成也
　　蟹眼
　　东坡煎茶歌蟹眼已过鱼眼生飕飕欲作松风鸣茸出磨细珠落转绕瓯飞雪轻又谢宗论茶蟾背之芳香观虾目之沸涌
　　鹤岭
　　茶谱洪州鹤岭茶极妙
　　龙陂
　　清异録开寳中窦仪以新茶饮予味极美奁面标云龙陂山子茶龙陂是顾渚山之别境
　　换茶醒酒
　　蛮瓯志白乐天方斋刘禹锡正病酒乃馈菊苗虀芦菔鲊换取乐天六班茶二嚢以醒酒
　　锡茶当酒
　　见酒
　　结庵
　　清异録傅大士自往蒙顶结庵种茶凡三年得絶佳者号圣杨花吉祥蕋共五斤持归供献
　　为社
　　清异録和凝在朝率同列逓日以茶相饮味劣者罚号汤社
　　泛緑含黄
　　郑谷诗簇簇新穿摘露光小红园里火煎尝吴僧谩説鸦山好蜀叟休夸乌嘴香合座满瓯轻泛緑开缄数片浅含黄鹿门病客不归去酒渴更知春味长
　　研膏焙乳
　　宋范文正公和章岷従事鬭茶歌溪邉竒茗冠天下武夷仙人従古栽新雷昨夜发何处家家嬉笑穿云去露芽错落一畨荣缀玉含珠散嘉树终朝采掇未盈檐唯求精碎不敢贪研膏焙乳有雅致方中圭兮圆中蟾北苑将期献天子林下雄豪先鬭美鼎磨云外首山铜瓶携江上中水黄金碾畔緑尘飞碧玉瓯中翠涛起鬭茶味兮轻醍醐鬭茶香兮薄兰芷胜若登仙不可攀输同降将无穷耻
　　截玉
　　东坡诗贵人髙宴罢醉眼乱红緑赤泥开方印紫饼截圆玉倾瓯共叹赏窃语笑童仆
　　缀金
　　归田録茶之品莫贵于龙凤团凡八饼重一斤小龙团凡二十余饼重一斤其价直金二两仁宗尤所珍惜虽辅相之臣未尝辄赐惟南郊大礼致斋之夕中书枢宻院各四人共赐一饼宫人剪金为龙凤花草缀其上两府八家分割以归不敢碾试宰相家藏以为寳嘉祐七年亲享明堂始人赐一饼余亦恭与至今藏之因君谟着録輙附于后庶知小龙团自君谟始其可贵如此
　　蜕骨
　　山谷诗建溪有灵草能蜕诗人骨
　　唤梦
　　山谷以双井茶送子瞻诗人间风日不到处天上玉堂森寳书想见东坡旧居士挥毫百斛防明珠我家江南摘云腴落硙霏霏雪不如为君唤起黄州梦独载扁舟向五湖
　　苦口
　　清异録皮光业最躭茗饮一日中表请尝新柑筵具甚丰簪绂丛集才至未顾尊罍而呼茶甚急径进一巨觥题诗曰未见甘心氏先迎苦口师众噱曰此师固清髙而难以疗饥也
　　沾牙
　　清异録胡峤饮茶诗沾牙旧姓余甘氏破睡当封不夜侯峤宿学雄才未至显达为耶律徳光所虏北去后间道复归
　　轻身换骨
　　陶景杂録芳茶轻身换骨昔丹丘子黄山君服之
　　瘠气侵精
　　唐右补阙母景休博学有著述性不饮茶着茶饮序释滞消壅一日之利暂佳瘠气侵精终身之害斯大获益则功归茶力贻患则不谓茶灾岂非福近易知祸逺难见者乎又东坡茶诗除烦去腻世固不可以无茶然暗中损人殆为不少
　　茗瘕
　　续搜神记桓宣武有一督将因病后虚热便能饮复茗饮必以一斛二斗乃饱后有客造之更进五升乃吐出一物如升大有口形质缩绉状如牛防客乃令置盆中以斛二斗复茗浇之此物噏之都尽而腹中觉小胀又增进五升便悉混然从口中涌出既吐此物病遂瘥或问之此何病答曰此病名复茗瘕
　　草癖
　　清异録宣城何子华邀客于剖金堂酒半出嘉阳严峻画陆鸿渐像子华因言前世惑骏逸者为马癖泥贯索者为钱癖躭于子息者为誉儿癖躭于褒贬者为左传癖若此叟者溺于茗事将何以名其癖杨粹仲曰茶至珍葢未离乎草也草中之甘无出茶上者宜追目陆氏为甘草癖坐客曰允矣哉
　　橄榄仙
　　清异録犹子彞年十二有茶诗云生凉好唤鸡苏佛回味宜称橄榄仙
　　涧龛品
　　清异録孙樵送茶与焦刑部书晩甘侯十五人遣侍斋阁此徒皆乗雷而摘拜水而和葢建阳丹山碧水之乡月涧云龛之品慎勿贱用之
　　清人树
　　清异録伪闽甘露堂前两株茶郁茂婆娑宫人呼为清人树每春初嫔嫱戏摘新芽堂中设倾筐防
　　泠面草
　　清异録符昭逺不喜茶尝为御史同列防茶叹曰此物面目严冷了无和美之态可谓冷面草也
　　汤幻
　　清异録馔茶而幻出物象于汤面者茶匠通神之艺也沙门福全生于金乡长于茶海能注汤幻茶成将诗一句并防四瓯共一絶句泛乎汤表檀越日造门求观汤戯全自咏诗曰生成盏里水丹青巧画功夫学不成却笑当年陆鸿渐煎茶赢得好名声
　　汤魔
　　清异録调茶在汤之淑慝而汤最恶烟然柴一枝浓煎蔽室又安有汤耶茍用此汤又安有茶耶所以为大魔按苏廙尝作仙芽第九卷载作汤十六法以谓汤者茶之司命若佳茶而滥汤则与凢味同调矣煎以老嫩言者凡三品注以缓急言者凡三品以器标者共五品以薪论者共五品以老嫩言者三品谓第一名得一汤第二名婴汤第三名百夀汤又名白发汤以缓急者三品谓第四名中汤第五名防脉汤第六名大壮汤以器标五品谓第七名富贵汤第八名秀碧汤第九名压一汤第十名纒口汤第十一名减价汤以薪论五品谓第十二名法律汤第十三名一面汤第十四名宵人汤第十五名贼汤又名贱汤第十六名魔汤
　　饭
　　周书黄帝始蒸谷为饭烹谷为粥
　　一饭再饭
　　见太子
　　抟饭放饭
　　礼曲礼侍食于长者共食不饱共饭不泽手毋抟饭毋放饭毋扬饭注云共食求饱非譲道也不泽手者古之饭者以手与人共饭摩手而有汗泽人将恶之而难言毋抟者若取饭作抟则易得多是欲争饱也放谓食之放肆扬谓以手散其气嫌于欲食之急也
　　炊于壊屋
　　家语孔子厄于陈蔡从者七日不食子贡以所赍货窃犯围而出告籴于野人得米一石顔回仲由炊于壊屋之下有埃堕甑中顔回取而食之子贡自井望见之问曰仁人防士穷改节乎回曰改节即何称于仁廉哉子贡以所饭告孔子子曰吾将问之召顔渊曰畴昔予梦见先人岂或启佑我哉子炊而进饭吾将祭焉对曰有埃墨堕饭中欲置之则不洁欲弃之则可惜回即食之不可祭也孔子曰然乎吾亦食之
　　与以小盘
　　见游侠
　　脱粟
　　晏子春秋晏子相齐食脱粟饭又汉书公孙为丞相封侯食一肉脱粟之饭
　　折秔
　　前嘲防上
　　山之禾
　　吕氏春秋饭之美者山之禾不周之粟阳山之穄南海之秬
　　大梁之黍
　　张协七命大梁之黍琼山之米唐稷播其根农帝尝其华
　　褁饭食友
　　见朋友
　　含饭哺儿
　　世説郗鉴字道徽值永嘉丧乱在乡里甚穷馁乡人以公名徳共饴之公常携兄子迈及外甥周翼二小儿往食乡人曰各自饥困以君之贤欲共济君耳恐不能兼有所存公于是独往食輙含饭着两颊邉还吐与二儿后并得存同过江郗公亡翼为剡县解职归席苫于公灵牀头心丧三年
　　孟尝待客
　　孟尝君待客夜食有人蔽火光客怒以为饭不等辍食辞去孟尝君起自持其饭比之客慙自刎
　　陈遗寄母
　　见子
　　令尹粝饭
　　楚孙叔敖为令尹食粝饭菜羮
　　太尉麦饭
　　东汉李固为太尉食麦饭又左雄为冀州刺史尝食亁饭
　　落釡成糜
　　世説宾客诣陈太丘谈锋甚敏太丘乃令元方季方炊客与太丘论议二人进火俱委而窃听炊忘着箄饭落釡中太丘问何不馏元方季方长跪曰大人与客语乃俱窃聴炊忘着箄饭今成糜太丘曰尔颇有所识否对曰彷佛志之二子俱説更相易夺言无遗失太丘曰如此成糜自可何必饭耶
　　落席噉粒
　　见父
　　老尚善饭
　　见将帅上
　　饥须索饭
　　东轩笔録宋章惇少善养生尝云遇饥虽不相识处亦须索饭若食饱时见爷亦不拜
　　胡麻
　　东汉明帝永平中剡县有刘晨阮肇入天台山采药迷道路见二女絶色唤刘阮姓名因邀过家下胡麻饭及山羊脯食之
　　玉屑
　　唐太和中有二人游嵩山迷路见一人洁白枕一襆而眠二人且问所自因开襆两里皆玉屑饭授与二人曰分食此虽不足长生一生无疾乃起与二人指路
　　不妄过饭
　　汉第五伦字伯鱼修行清白上谓曰闻卿为吏不过从兄饭寜有之耶对曰臣生遭饥馑米石万钱实不敢妄过人饭
　　唯堪噉饭
　　隋文帝谓贺若弼曰我以杨素髙颎为宰相汝倡言比二人唯堪噉饭是何意也弼对曰诚有是言上怒甚然思其功特令除名
　　滹沱进饭
　　汉更始时王郎兵起光武至南宫遇大风雨入道傍空舎冯异抱薪邓禹爇火帝对灶燎衣冯异复进麦饭兔肩
　　惠州饱饭
　　黄山谷诗东坡谪岭南时宰欲杀之饱吃恵州饭细和渊明诗
　　与令对饭
　　汉书薛宣字赣君东海剡人入守左冯翊始髙陵令杨湛栎阳令谢游皆贪猾不逊持郡短长前二千石数案不能竟及宣视事诣府谒宣设酒饭与相对接待甚备已而隂求其罪賍具得所受取乃宻以手书晓之湛即时解印绶付吏为记谢宣终无怨言而栎阳令游自以大儒有名轻宣宣独移书显责之游得檄亦解印绶去
　　与壻同饭
　　宋张文定公安道平生未尝不衣冠而食尝暑月与其壻王巩同饭命巩褫带而已衫帽自如巩不敢公曰吾自布衣诸生遭遇至此一饭皆君赐也享君之赐敢不敬乎子自食某之食虽衣可也
　　黄
　　见梦感按本草黄粱穗大毛长其谷米俱麤于白粱而收子少白粱穗亦大而长殻粗扁长不如粟圆也青粱殻穗有毛粒青米亦微青而细于黄白粱
　　青精
　　见寒食又石髓谓之青泥饭出太行山清异録寳歴元年内出清风饭制度赐御庖令造进又録内载谢讽食经有越国公碎金饭
　　每食一石
　　崔鸿前秦録苻坚以乞活夏黙为左镇郎胡人防磨那为右镇郎奄人申香为拂葢郎黙等身长一丈八尺并多力善射三人每食饭一石肉三十斤
　　日食一升
　　见县令
　　凝脂
　　王烈之安成记安成郡毛亭田畴膏腴厥稻馨香饭若凝脂
　　埋脯
　　仇池笔记江南人好作盘游饭鲊脯脍炙无有不埋在饭下故里谚曰掘得窖子又罗浮颍老取诸饮食杂烹之名骨董羮时陆道士出一聫曰投醪骨董羮锅内掘窖盘游饭椀中
　　化螺
　　晋石崇家稻米饭在地经宿皆化为螺时人以为族灭之应
　　化蛛
　　襍俎道士许象之言以盆覆寒食饭于暗室地上入夏悉化为蜘蛛
　　滑忆雕胡
　　杜诗滑忆雕胡饭
　　香舂菰米
　　柳诗香舂菰米饭按本草菰又谓之茭白嵗久中心生白台谓之菰米其台中有黒者谓之茭郁至后结实乃雕胡黒米也
　　广文不足
　　杜诗甲第纷纷厌肉广文先生饭不足
　　措大不足
