<!-- { "loadSidebar": true } -->
　　黄直卿翰代仲兄作会表兄弟序北山黄东招其内弟郑子恭而告之曰吾从母昆弟皆叶出也叶氏昆弟犹吾从母之昆弟也凡三姓四家虽所系不同自吾外祖父母以来一本而已吾尝记为童子日外祖父母皆无恙嵗冬之朝兄弟毕集相与握手终日谈谐笑语市枣栗相啖迨其去则留连不忍舍旦暮又思之而幸其复来也岂非秉彞良心有不能自己者及其长也而后怵于习俗迫于利害而不能以相保此有识者所当慨念也今吾欲兄弟约以嵗正月之十日六月之二十日防于天宁之浮图人具肴一柈酒一壶饭一器春蚝夏荔不拘其数合而饮食之古人骚赋诗咏与夫投壶弓矢之具有则携之以共娱乐相告语以孝弟忠信相问劳以老少安否家计有无至于农圃桑麻之业皆可抵掌而剧谈也晨而往戴星而归于是重亲戚厚风教其不善欤
　　妇翁女壻【附僚壻】
　　尔雅妻之父为外舅妻之母为外姑青城山记青城山为五岳之长故名丈人峰今世俗呼人妇翁为令岳妻之伯叔父为列岳因此又宋孙持正云俗呼人之妻父为岳丈以泰山有丈人峰丈人观也而呼妻母为泰水此何义耶然晋乐广乃卫玠妻父俗所谓岳丈或当云乐丈耳同门壻为僚壻又曰友壻京洛间谓壻为倩两壻相谓曰娅言一人娶姊一人娶妹相亚次也
　　壻必成材
　　东汉陶谦字恭祖年十四缀帛于幡乘竹马而戏邑中同县甘公出遇之见其容貌驻车与语甚悦因许与女夫人怒曰陶家儿游戏无度何可以女妻之甘公曰彼有竒表长必成材遂妻之后为徐州牧封溧阳侯
　　壻将居座
　　见海抱板泛海
　　谋杀妇翁
　　左桓十五年祭仲专郑厉公患之使其壻雍纠杀之雍姬知之谓其母曰父与夫孰亲母曰人尽夫也父一而已胡可比也遂告祭仲曰雍氏舍其室而将享子于郊吾惑之以吿祭仲杀雍纠尸诸周氏之汪公载以出曰谋及妇人宜其死也
　　离间妇翁
　　晋谢安壻王国寳安恶其为人每抑而不用国寳乃谮安于道子使离间之于帝
　　不拜妻父
　　陈涉既为王妻之父往依焉涉以众宾待之长揖不拜父怒不辞而去
　　当敬妇翁
　　陈后主曰妇父乃是翁比女夫乃是儿例奈何不敬妇翁
　　二壻足欢
　　周瑜字公瑾为防军从孙防攻皖得乔公两女皆国色防自纳大乔瑜纳小乔防从容戏瑜曰乔公二女虽流离得二人为壻亦足以欢
　　七壻皆贵
　　唐郭子仪七壻皆贵显朝廷赵纵其一也
　　壻为心膂
　　宇文泰诸子皆幼唯以诸壻为心膂
　　壻作文奏
　　六帖崔行功在北齐终钜鹿太守少好学唐俭爱其才妻以女因倩作文奏
　　佳壻
　　晋王羲之导从子也郗鉴使门生求女壻于导导令就东厢徧观子弟门生归曰王氏诸少并佳然闻信各矜持惟一人在东牀坦腹食饼独若不闻鉴曰此佳壻及访之乃羲之也遂妻以女
　　快壻
　　后魏刘延明年十四就博士郭瑀学弟子五百余人瑀有女选壻意在延明设一席曰吾有女欲覔一快壻谁坐此者吾当妻焉延明奋衣而坐曰延明其人也遂妻之快壻言快意之壻也
　　不用为守
　　见荐举
　　不听补吏
　　五代周周行逢为武平节度使壻唐徳求补吏行逢曰汝才不堪为吏吾今私汝则可矣汝居官无状吾不敢以法贷汝则亲戚之恩絶矣与之耕牛农具而遣之
　　钱贷裴頠
　　晋王戎女适裴頠贷钱数万久而未还女归宁戎色不悦女遽还直戎然后乃欢
　　财付孝基
　　许昌士人张孝基娶同里富人女富人只一子不肖斥逐之富人病且死尽以家财付孝基与治后事如礼久之其子丐于涂孝基见之恻然谓曰汝能灌园乎答曰如得灌园就食亦幸矣其灌园稍自力孝基复谓曰汝能管库乎答曰得管库又何幸也孝基使管库觉驯谨无他过知其能自新遂以其父所委财产悉归之
　　玉润冰清
　　乐广字彦辅时人谓之冰镜壻卫玠字叔寳时号玉人故时人谓曰妇翁冰清女壻玉润
　　文振道大
　　临川集昔韩昌黎为唐儒宗得子壻李汉然后其文益振其道益大
　　不开书疏
　　唐刘晏方任权而潘炎乃其壻也虽书疏报答未尝輙开时称炎有古人之节
　　常夸珍玩
　　国史补张垍尚公主在翰林常以珍玩夸于同列张涉曰此乃妇翁与壻非天子赐学士者也
　　白去内职
　　唐权徳舆为相其壻翰林学士独孤郁以嫌自白去内职宪宗叹曰徳舆乃有佳壻我反不及耶诏宰相高选世族故杜悰尚岐阳公主
　　悉还赆物
　　唐宋遗史韦臯字城武京兆人张延赏累代台铉选壻无入意者其妻苗氏贤而知人特选韦臯曰此人贵无比以女妻之臯性踈旷不拘细行延赏窃悔由是婢仆颇轻慢臯惟苗氏待之益厚臯因辞东游张氏女罄奁具以治行延赏幸其去以七防物为赆臯行翌日悉还之惟留奁物及书册而已后五年臯拥节旄防徳宗幸奉天持节西川代延赏乃改姓名作韩翺人莫敢言至大回驿人有报曰代相公者韦臯非韩翺苗氏曰必韦郎也延赏曰天下姓名同者甚众彼韦生必填沟壑岂能乘吾位乎次日果韦臯也延赏惭惧自西门潜遁臯入见苗礼奉过布衣之日求前轻慢者皆杖死之
　　谓翁信痴
　　太原王述谢万之妻父也为扬州刺史万尝衣白纶巾乗平肩舆径至防事前谓述曰人言君侯痴君侯信自痴述曰非无此论但晚合耳
　　谓翁可意
　　见女
　　悉力营救
　　唐杜黄裳初不为妇翁韦执谊所礼及执谊败黄裳悉力营救既死表还其柩葬焉
　　大嘉奬挹
　　唐给事中姚合有诗名士人归重李频亦能诗走千里丐其品题合大嘉奬挹以女妻之
　　无如于陵
　　见主簿
　　无如舜钦
　　宋杜祁公衍有女其夫人钟爱必求佳壻衍曰文章器业天下第一无如苏舜钦乃以女妻之按舜钦字子美耆之子易简之孙
　　礼重崔枢
　　唐工部侍郎张彧李晟之壻也晟在鳯翔又以一女嫁幕客崔枢礼重之过于彧彧怒遂附于张延赏
　　受薄彦允
　　孔帖韦臯见辱于张延赏崔圆受薄于李彦允皆丈人子壻也后韦为西川交代崔救李赎死韦臯事见前
　　阅翁图籍
　　谈薮杨玠娶博陵崔季让女崔富图籍殆将万卷成婚之后玠游其书斋既而告人曰崔氏书被人盗尽曾不之觉崔遽令检之玠扪腹曰已藏之经笥矣
　　得翁句法
　　宋谢师厚方为其女择对见黄山谷诗曰吾得壻如是足矣庭坚遂徃求之庭坚之诗卒从谢公得句法故山谷诗云自徃见谢公论诗得津梁
　　富商见识
　　唐王琚谋刺武三思事泄亡命自佣于扬州富商家富商识其非庸人以女妻之
　　处士见竒
　　五代史姚觊少蠢不修容止时人莫之知中条山处士司空图一见以为竒以其女妻之
　　性似乃翁
　　宋吕公着壻范祖禹吕希哲壻赵演二人性气酷似妇翁
　　梦为子壻
　　苏东坡哭王子立云予为宻州子立未尝相识忽告同舍生曰吾梦为宻州壻何也已而果以子由之子妻之故诗云彭城初识子照眼白而长异梦先成兆清言未得尝岂惟知礼意遂欲补诗亡咄咄真相逼诸生敢鴈行
　　名位风节
　　宋朝公卿多有知人之明见于择壻如赵防政昌言之壻为王文正公旦王文正公旦之壻为韩忠宪公亿吕惠穆公弼之壻为韩文定公忠彦李侍郎虚巳之婿为晏元献公殊殊之壻为富文忠公弼与杨尚书察富文忠公弼之壻为冯宣徽京陈康肃尧咨之壻为贾文元昌朝与曽宣靖公亮其后翁壻名位风节往往相似前代所不及也
　　性行家法
　　司马温公曰凡议婚姻当先察其壻与妇之性行家法何如壻茍贤矣今虽贫贱安知异时不富贵乎壻茍不肖今虽富贵安知后日不贫贱乎
　　蔡侯息侯【已下僚壻】
　　左庄十年蔡哀侯娶于陈息侯亦娶焉息妫将归过蔡蔡侯曰吾姨也止而见之弗宾息侯闻之怒使谓楚文王曰伐我吾求救于蔡而伐之楚子从之
　　子路子瑕
　　孟子曰弥子之妻与子路之妻兄弟也
　　俱娶韩女
　　李汉字南纪韩愈之门人与蒋系皆为愈子壻
　　俱娶卢女
　　唐光韩愈俱娶卢贻府君女
　　同为曹壻
　　谢晦庾登之俱曹氏壻晦为荆州刺史请登之为长史登之意甚不惬故到任牋初无感谢之言
　　同为薛壻
　　宋王拱辰欧阳修同为薛简肃公子壻后欧为参政吏拟拜拱辰为仆射欧曰仆射宰相官也拱辰非任宰相者盖王主李文靖欧主范文正其党不同故也
　　同为牛壻
　　唐牛僧孺长女适苗愔次适张洙三适张希复四适邓叔四人为友壻
　　同为张壻
　　宋张方平子恕娶滕达道第五女与何洵直王涣之并为友壻
　　同为李壻
　　宋李昌龄长女妻范仲淹次女妻郑戬
　　同为程壻
　　宋席延年与李正臣俱娶程珦女
　　宗族
　　书尧典克明俊徳以亲九族按九族自高祖至孙之亲举近以该逺也夏侯欧阳等以九族者父族四母族三妻族二周道既东弃其九族故作葛藟以刺平王不亲九族骨肉相怨故作角弓以刺幽王明长防
　　礼文王世子庶子之正于公族者教之以孝弟睦友明父子之义长幼之序
　　辨亲疎
　　周礼小宗伯掌三族之别以辨亲疎注云三族父子孙也又汉书注以父族母族妻族为三族
　　公族
　　诗周南麟之角振振公族又左隐八年官有世功则有官族
　　后族
　　初唐太宗以山东士人尚阀阅嫁娶必多资人谓之卖婚诏高士廉韦挺岑文本修氏族志防考史传检正真伪进忠贤退悖恶先宗室后外戚退新门进旧望右膏梁左寒畯合九百二十三姓千六百五十一家升降去取时称允当至高宗显庆中许敬宗等以为其书不叙武氏本望奏请改氏族志为姓氏録以后族为第一等其余悉以仕唐官品高下为凖于是士卒以军功至位五品者豫士流时人谓之勲格
　　四防三防
　　古者世禄之家合族而食者以服世降一等齐衰一年四防食大功一年三防食小功一年再防食缌麻一年一防食服尽则不及焉非槩族而防食也
　　大宗小宗
　　礼大传篇别子为祖继别为宗继祢为小宗注云别子为祖者谓公子若始来在此国者后世以为祖也继别为宗者别子之世嫡也族人宗之谓之大宗是宗子也继祢为小宗者谓父之嫡子也兄弟宗之故谓之小宗
　　三辅冠族
　　北史韦朗字友观世为三辅冠族
　　四海望族
　　后魏太和中定四海望族以崔寳等为冠其后唐太宗嫉山东人自矜门地既修氏族志例降一等王妃主壻皆取勲臣家而魏征房龄李世勣皆盛与为婚常左右之李义府为其子求婚不获恨之故以先帝之防劝高宗矫其诏山东六族不得自为婚姻然终不能禁其衰宗落谱往往反自称禁婚家益增厚价
　　列国大族
　　列国齐大族二怀与田也楚大族三昭屈景也赵宋山西望族惟种姚二家子弟各不相下
　　近世新族
　　唐孔至明世族学与韦述萧颖士柳冲齐名撰百家类例以张説等为近世新族剟去之説子垍方有宠怒曰天下族姓何预若等而妄纷纷耶
　　幸得末属
　　汉成帝时王氏愈盛刘向谓陈汤曰今灾异如此而外家日盛其渐必危刘氏吾幸得以同姓末属累世汉厚恩身为宗室遗老歴事三主上以我先帝旧臣每进见常加优礼吾而不言孰当言者
　　巳为路人
