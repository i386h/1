<!-- { "loadSidebar": true } -->
　　唐杜中立迁司农卿初度支将六宫飱钱移于司农每季一出付吏大吏尽举所给于人权其子钱以给之既不以时以致黄门来督责谩骂中立取钱纳帑舍率五百一出吏不得为奸遂以为法
　　称为名卿
　　东观汉记牟融字子优为大司农性明逹称为名卿
　　号为走卿
　　宋张维司农寺壁记今仿周制为六部以户部掌国计而司农犹为列卿赘矣况仓储出纳自昔太仓令主之盖大司农之属犹今之仓部也以列卿而行太仓令日惟仓部之约束是聴位虽高势出仓部下至于军饷给发疲于奔命世号为走卿辱矣维下走也不敢谓辱而惟赘是羞
　　司农少卿
　　歴代沿革后魏北齐司农寺置少卿隋唐因之宋元丰正名置少卿为卿之贰建炎三年省之绍圣四年复置司农卿少卿各一员
　　赐绢
　　唐韦机拜司农少卿受诏检校东都营田苑囿之事有宦者于苑中犯法机杖之然后奏之高宗嗟赏以为能赐绢数十匹曰更有犯者卿即杖之不必奏也
　　贮钱
　　唐高宗谓韦机曰宫馆隋代所造渐将摧毁频欲修葺又费财力如之何机奏曰臣任司农向已十年前后省费今见贮钱三十万贯可以供葺理上大悦
　　士人除授
　　宋莫济自礼部员外郎除司农少卿魏奏曰济尝中词科且掌南宫牋奏恐议者以为蹊径未退上曰中都官不分清浊如司农责任亦甚重以士人除授亦无害也济寻奏久任责实诏曰所论甚当
　　主上亲擢
　　宋高防字仲一上亲自擢为司农少卿时仓地卑下防始用板米以是不腐
　　擢贰农正
　　曲阜行韩正彦制擢贰农正
　　议亏军实
　　言行録李浩除司农少卿时朝廷和籴八百万石而董事者皆有慿恃贱籴湿恶以欺没官钱户部不敢诘公视事即奏请下有司治大理附防户部以支为盘公力争曰是非徒惠奸且亏军食上是其议
　　司农寺丞
　　歴代沿革秦治粟内史有两丞汉司农丞亦二人或谓之中丞东汉司农丞一人魏晋因之铜印黄绶进贤一梁冠宋齐以墨绶唐有丞六人宋行新法始置司农丞一员熈寜五年增置丞四员元丰四年止留丞一员次年改制以司农旧职悉付户部右曹而始循唐典正其秩职
　　省转运
　　通典汉耿寿昌为大司农中丞奏设常平仓给北边省转运又桑羊为大司农中丞管诸防计事
　　劝农桑
　　汉平帝置大司农部丞十三人人部一州劝农桑
　　供国用
　　唐置丞六人掌判寺事凡天下租税及折造转运于京师皆阅而纳之以供国用以禄百官
　　参寺事
　　四朝志少卿为卿贰而丞则参领寺事
　　檄奏详明
　　东都事略宋熊本判司农寺丞神宗曰熊本不伤财不害民一旦去百年之患檄奏详明可嘉也
　　徳性严恕
　　宋杨诚斋集叶颙字子昂諡正简迁司农寺丞在朝三年非公事未尝至相府枢宻王纶知公恬退而未知其徳性欲试以事一日官诰院失锦一端命公治之公请寛其谩藏之罪于是纶大喜谓其客曰叶寺丞介而通严而恕真重器也
　　太府卿
　　歴代沿革周礼天官之属有太府下大夫掌贡赋受其货贿之入即其任也秦汉以下不置其职务所司分在司农少府至梁始置太府卿陈及后魏北齐隋皆因之唐龙朔二年改为外府卿咸亨初复旧武后光宅初改为司府卿神龙初复旧宋朝太府寺判寺事一人以两制或带职朝官充凡财货廪藏贸易四方贡赋百官俸秩皆三司本司但掌供祠祭香币帨巾神位及造斗秤升尺而已元丰官制行始正职掌
　　受货贿
　　周礼天官太府掌九贡九赋九功之贰以受其货贿之入颁其货于受藏之府颁其贿于受用之府
　　居监临
　　白六帖居监临之官典出入之务
　　知出纳
　　唐杨崇礼开元时为太府少卿虽钱帛充牣丈尺皆躬自省阅前后为少卿者无与为比擢拜太府卿时太平日久御府财物山积时论以为凡经杨卿者无不精好后崇礼罢太府宗访其诸子可代父任者宰相以谨余谨矜谨名皆得父清白帝擢谨矜为监察御史知太府出纳又南丰集财赋总于地官而太府司其出纳
　　领贡献
　　六帖领贡献于四方掌财用于五库
　　按度程
　　白集裴武除制聚九州之赋办百货之名按其度程谨其出纳孰为主者外府上卿
　　赐金紫
　　唐杨国忠判度支宗观左藏库喜其货币山积靣赐国忠金紫权太府卿国忠专钱糓之任出入禁中日加亲幸
　　袭誉威肃
　　唐李袭誉召为太府卿为人严慤在位以威肃闻
　　蔡议公勤
　　六帖汉用公勤任先蔡议魏惟清白选在常林
　　太府少卿
　　歴代沿革后魏孝文帝改少府为太府置少卿一人北齐因之隋炀帝加至二人唐减一人贞观中复旧龙朔咸亨光宅神龙竝随曹改复宋太府寺置同判寺一人以京朝官充元丰正名置少卿一人以为卿贰元祐三年诏太府长贰竝置余则否
　　孙诏节
　　北史后魏孙诏为司府少卿帝问卿何年老对曰臣年虽老臣节尚少
　　思盾笔
　　唐书尹思盾为司府少卿时侯知一亦厉威严吏人为之语曰不畏侯卿杖惟畏尹卿笔

　　山堂肆考卷五十二
　　钦定四库全书
　　山堂肆考卷五十三　　　明　彭大翼　撰臣职
　　总东宫官
　　朱子语録唐六典载东宫官制甚详如一小朝廷置詹事以统众务犹朝廷之尚书也置左右二春坊以领众局犹朝廷之中书门下省也左右二春坊皆设官属又各帅其属之意也崇文舘犹朝廷之馆阁賛善大夫犹朝廷之谏议大夫其官职一视朝廷而为隆杀也今之东宫官极茍简左右春坊旧制选贤徳者为之今遂用武弁之小有才者其次惟有讲读数员而已如賛善大夫又但为阶官非实有职业神宗以唐六典改官制当时亦有不曾讨论者如东宫官属之不备是也又防要太师太傅太保少师少傅少保賔客詹事左右庶子中允中舍谕徳賛善洗马家令率更令皆缘旧制除授而无职司惟建储闱即置三少賔客詹事庶子谕徳中舍二人并以他官兼充其左右春坊并镌印置吏员
　　审道观徳
　　礼文王世子凡三王教世子必以礼乐立太傅少傅以养之欲知父子君臣之道太傅审父子君臣之道以示之少傅奉世子以观太傅之徳行太傅在前少傅在后入则有保出则有师是以教喻而徳成也
　　立草书真
　　傅畅晋公卿礼秩太傅立草少傅书真以为储训
　　太公为傅
　　文王使太公傅太子发发嗜鲍鱼望曰鲍鱼不登于爼安有以非礼之物养太子哉
　　召公为保
　　贾谊上防曰昔者成王防在襁抱召公为太保周公为太傅太公为太师保保其身体傅傅其徳义师导之教训此三公之职也
　　皆选端士
　　贾谊上书王者于太子皆选天下端士有道术者使与居处故太子生而见正事闻正言行正道左右前后皆正人也
　　不亲外家
　　汉地节中许伯使其弟中郎将舜监防太子家防广曰太子国之储副其师友必天下英俊不宜独亲外家许史
　　正言
　　宋楼机字彦发諡忠简为资善堂小学教授时皇太子为惠国公机日陈正道正言及累朝事亲脩身治国爱民四事手书以献置之左右朝夕省览
　　秀望
　　记室新书陆机陆云以南土秀望迁太子舍人
　　号为夫子
　　斛斯正字士亮精三礼周武帝为皇太子服青襟受学于正号为夫子儒者荣之
　　谓之儒宗
　　唐王元感为四门博士诏曰元感性质温敏博闻彊记荷前逹之识究先圣之防是谓儒宗可授太子司议郎兼崇文馆学士
　　承庆作箴
　　唐韦承庆为太子贤司议郎仪凤中诏太子监国太子颇近声色承庆上书谏又为善谕箴以献太子善之
　　徐浩为诰
　　唐徐浩宗时为太子司议郎肃宗即位诏令多出其手及宗传位诰册皆浩为之
　　三卿
　　家令率更令及太子仆正为太子三卿
　　三师
　　唐三师三少官不必备唯其人无其人则阙之太师太傅太保为三师少师少傅少保为三少
　　徐陵宫体
　　东海徐陵父摛为太子左卫率陵及子俭并为抄撰学士父子东宫恩宠莫比陵俭文并绮艶故时号宫体为后进模范
　　高允国书
　　北魏高允字伯防事魏为太子师魏主太平真君朝使与崔浩同脩国史浩刋石立于郊坛东方所书魏先世事列于衢路北人无不忿恚共譛浩暴国恶魏主大怒使有司按浩等罪状太子召允谓曰吾自导卿至尊有问但依吾语太子入言高允小心慎宻且制由崔浩请赦其罪魏主问允曰国书皆浩所为乎对曰浩所领事多总裁而已至于著述臣多于浩帝怒曰允罪甚于浩何以得生太子曰天威严重允小臣迷乱失次耳帝问信如东宫所言乎对曰臣罪当族防不敢虚妄殿下哀臣欲匄其生耳帝顾谓太子曰直哉此人情所难遂赦之诏诛浩夷其族他日太子让允曰吾欲为卿脱死而卿终不从每念之使人心悸允曰吾与浩实同其事死生荣辱义无独殊诚荷殿下再造之恩违心茍免非臣所愿也太子动容穪叹允退谓人曰我不奉东宫指导者恐负翟黒子故也按辽东翟黒子奉使并州受布千匹事觉谋于高允允曰公帷幄宠臣有罪首实庶或见原崔鉴曰首实罪不可恻不如讳之黒子怨允曰君柰何诱人就死地遂不以实对魏主杀之
　　以宰相兼
　　唐贞观以还太子师傅皆宰相兼领其余宫僚亦甚重焉
　　以宗臣选
　　唐李大亮拜左卫大将军后晋王为皇太子东宫僚属皆盛选宗臣又以大亮兼太子右卫率俄兼工部尚书身居三职宿卫两宫甚为亲信大亮每当直必通宵假寐太宗劳之曰当公宿直我便安卧
　　諌用舞靴
　　宋神宗就邸英宗命韩魏公择宫僚公荐用王陶韩维等皆厚徳之士也一日内侍以宫様靴进维曰王安用舞靴神宗亟令毁之维尝引疾请郡将去王府采汉东平乐善之语为賛以献慈圣垂帘谕宰相曰诸王仁孝日闻皆卿等择宫臣所致召至中书褒谕
　　諌习鞠戯
　　宋陈俊卿在普安郡王邸一日王习毬鞠之戏公取韩愈諌封建书以讽王王即为诵全文不遗一字公退而喜曰王聪明而乐諌社稷之福也
　　讲论语
　　北史沈重字子厚授露门博士仍于露台为皇太子讲论语
　　进浑仪
　　楼攻媿集黄裳为嘉王府翊善因王诞日乃作浑天仪以献更为歌诗以勉王进学如天而不息也
　　君实重名
　　宋仁宗谕执政曰延安郡王岀阁当议宫僚执政对曰司马光有重名宜为郡王羽翼如吕公着孙觉皆可任之
　　范冲极选
　　宋赵鼎请以行宫新作书院为资善堂命建国公瑗聴读且荐徽猷阁待制范冲兼太子翊善起居郎朱震兼賛读朝论二人极天下之选帝命瑗见之皆设拜按瑗孝宗御讳也
　　贤徳宜访
　　唐太宗谓羣臣曰公等宜搜访贤徳以辅储宫
　　谨厚可为
　　宋晏元献公殊为馆职时天下无事许臣僚择胜饮宴公贫甚不能出独家居与昆弟讲习一日选东宫官忽中批除晏殊执政莫谕所因次日进呈上谕曰近闻馆阁臣僚无不嬉逰戏赏惟殊杜门与兄弟读书如此谨厚真可为东宫官公既受命上面谕除授之意公曰臣非不乐燕逰者直以贫无可为之具上益嘉其诚实知事君体由是眷注日深
　　太子太师
　　银章青绶
　　汉舆服志太子太师太傅太保古官也银章青绶佩水苍玉
　　金墀银棨
　　唐许敬除太子太师制晨谒金墀事切于忠蹇夜随银棨义先于调防
