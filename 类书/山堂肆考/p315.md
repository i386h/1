<!-- { "loadSidebar": true } -->
　　蔡邕月令论明堂者所以明天地统万物
　　告朔迎气
　　六帖王方庆言旧制天子嵗入明堂者十入享一告朔十二四时迎气四廵狩嵗一
　　布政祭天
　　六帖魏徴请为五室重屋上圆下方下室有布政之宫上堂为祭天之所
　　教民
　　宋神宗元丰三年御札具严昭事用伸报本之诚明示有尊兼广教民之道
　　宁亲
　　宋徽宗政和元年御札相方视址于国之阳面势饬材循周之旧具申报本斯昭万寳之成诞示宁亲以教诸侯之孝
　　依熙宁位
　　宋髙宗绍兴元年有司言合祭昊天上帝地只于明堂奉太祖太宗配依熙宁设从祀
　　稽绍兴制
　　宋孝宗稽皇祐绍兴制有事明堂
　　祭宗庙
　　释名宗尊也庙貌也先祖形貌所在也又沿革云唐虞五庙夏因之至商而七谓三昭三穆与太祖庙也周文武二庙不祧故有九庙
　　清庙
　　诗周颂于穆清庙肃雍显相济济多士秉文之徳对越在天骏奔走在庙不显不承无射于人斯注云此周公既成洛邑而朝诸侯因率之以祀文王之乐歌也
　　閟宫
　　诗鲁颂閟宫有恤实实枚枚赫赫姜嫄其徳不囘上帝是依无灾无害弥月不迟是生后稷降之百福又曰皇皇后帝皇祖后稷享以骍牺是享是宜降福既多周公皇祖亦其福女注云此僖公脩閟宫故诗人歌咏其事以为颂祷之词而推本后稷之生而下及于僖公耳
　　昭穆
　　王制天子七庙三昭三穆与太祖之庙而七诸侯五庙二昭二穆与太祖之庙而五大夫三庙一昭一穆与太祖之庙而三士一庙庶人祭于寝注云诸侯太祖始封之君也大夫太祖始爵者也士一谓诸侯之中士下士也庶人无庙故祭先于寝也
　　禘祫
　　周礼五嵗一禘三嵗一祫续汉书禘谛也序昭穆谛父子也祫合也已毁未毁之主皆合食于太祖之庙禘以四月祫以十月然祫祭之礼有二有大祫有时祫大祫即上三嵗一祫是也时祫则羣主皆升而毁主不与禘则天子独行而祫则诸侯亦有也
　　祠禴尝烝
　　周礼春官大宗伯以肆献祼飨先王以馈食享先王以祠春享先王以禴夏享先王以尝秋享先王以烝冬享先王又王制天子诸侯之祭春曰礿夏曰禘秋曰尝冬曰烝注云此夏殷之祭名
　　祭享类祀
　　张方贤鲁国先贤古者先王日祭月享时类嵗祀诸侯舍日卿大夫舍月庶人舍时又春秋古有日祭月祀时享祖祢则日祭髙曽则月祀三祧则时享今除日祭之法止从时月之祭
　　祼玉
　　周礼春官郁人掌祼器凡祭祀賔客之祼事和郁鬯以实彛而陈之凡祼玉濯之陈之以賛祼事注云玉谓圭瓉璋瓉
　　酎金
　　汉武帝元鼎五年防九月尝酎祭宗庙列侯以令献金助祭少府省金金有轻及色恶者上皆令刻以不敬夺爵者六百人丞相赵周坐知列侯酎金轻下狱自杀注云酎三重酿酒也秦月令孟春酿之孟夏始成西京杂记汉制正旦作酒八月乃熟名曰酎以献宗庙少府官名省金谓省视诸侯王所献金也
　　用玉瓉
　　明堂位季夏六月以禘礼祀周公于太庙牲用白牡尊用牺象山罍郁尊用黄目灌用玉瓉大圭荐用玉豆雕篹爵用玉琖仍雕加以璧散璧角爼用梡嶡注云黄目黄彛也以黄金镂其外为目因名也以玉饰瓉故曰玉瓉以大珪为瓉柄故曰玉瓉大圭玉豆以玉饰豆也篹边也雕饰其柄故曰雕篹虞爼名梡夏爼名嶡梡形四足如按嶡则加横木于足中央为横距之形也
　　设牙盘
　　宋太祖建隆元年有司请立宗庙开寳元年上入太庙见笾豆簠簋问曰此何等物左右以礼器对上曰祖宗宁识之亟去之诏自今亲享太庙别设牙盘禘祫时享同之
　　祖宗配享
　　礼经考索祖宗配享之説有三有以郊祀而配享者有以明堂而配享者有以禘祫而配享者周人郊祀后稷以配天是郊祀之配享也周公宗祀文王于明堂以配上帝是明堂之配享也虞夏禘黄帝祖颛帝而宗尧禹殷周禘喾祖契而宗汤祖文王而宗武王是禘祫之配享也
　　尊祖配
　　诗大雅周公尊后稷以配天故作此诗盖后稷生于姜嫄文武之功起于后稷故以之配天
　　严父配
　　孝经孝莫大于严父严父莫大于配天则周公其人也盖配天侑食肇于有虞而严父配天之礼则自周公始
　　汉髙祖配
　　郊祀志汉文帝祀泰一用髙祖配
　　汉光武配
　　章帝元和二年宗祀五帝于孝武所作汶上明堂以光武配
　　魏武皇帝配
　　魏明帝用髙堂隆议营洛阳南委粟山为圜丘诏曰汉承秦乱废无禘礼曹氏世系出自有虞今祀皇皇帝天于圜丘以虞舜配祭皇皇后地于方丘以舜妃伊氏配祀天神于南郊以武帝配祭地只于北郊以武宣皇后配
　　晋文皇帝配
　　晋武帝祀文皇帝于明堂以配上帝
　　唐元皇帝配
　　唐制以孟春辛日祈谷祀感生帝于南郊以元皇帝配贞观中奉髙祖配圜丘以元皇帝配感生帝
　　唐景皇帝配
　　唐武徳初定令每嵗冬至祀昊天上帝于圜丘以景皇帝配五方上帝
　　萧嵩定配
　　六帖郊丘诸祠常以髙祖太宗竝配至开元十二年萧嵩始定礼而祖宗之配定矣
　　鸿渐请配
　　孔帖永泰二年杜鸿渐奏冬至祀昊天上帝夏至祀皇地只请以太祖景皇帝配享
　　以宣祖配
　　宋干徳元年正月甲子合祭天地于南郊初有司议以僖祖升配至是张昭献议曰宣祖积累勲伐肇基王业请奉以配享从之
　　以太祖配
　　宋真宗咸平二年十二月合祭天地于圜丘以太祖太宗配又神宗熙宁元年十一月祭昊天上帝于圜丘以太祖配罢合享也
　　享圜台配
　　宋真宗大中祥符二年冬十月享昊天上帝于圜台陈天书于左以太祖太宗配命羣臣享五方帝及诸神于泰山下封祀坛
　　享明堂配
　　宋仁宗皇祐二年秋九月大享天地于明堂奉太祖太宗真宗配仪如圜丘
　　用元丰礼
　　自元丰分南北郊至政和中乃克行之建炎二年上祀圜丘独祭上帝而配以太祖用元丰礼也
　　用元祐礼
　　绍兴十三年郊祀始设大神大及太祖太宗配位自天地至从祀诸神凡七百七十有一盖用元祐礼云又朝野杂记今嵗时常祀则以太祖配冬至圜丘太宗配祈谷大雩髙宗配明堂宗祀盖尤延之为礼官时所请云
　　功臣配享
　　商书盘庚告臣曰兹予大享于先王尔祖其従与享之则功臣配享之礼自商人始也
　　太昊祠
　　勾芒配
　　炎帝祠
　　祝融配
　　黄帝祠
　　风后力牧配
　　高阳祠
　　防配
　　髙辛祠
　　后稷配
　　唐尧祠
　　司徒卨配
　　虞舜祠
　　咎繇配
　　夏禹祠
　　伯益配
　　成汤祠
　　伊尹配
　　太戊祠
　　伊陟臣扈配
　　武丁祠
　　甘盘傅説配
　　文王祠
　　师鬻熊配
　　武王祠
　　召公配
　　成王祠
　　周公旦唐叔虞叔配康王祠太公毕公配
　　秦始皇祠
　　李斯蒙恬王翦配
　　汉髙祖祠
　　萧何配
　　汉文帝祠
　　周勃陈平刘章宋昌配
　　汉景帝祠
　　周亚夫灌婴申屠嘉错配
　　汉武帝祠
　　公孙衞青霍去病金日防配
　　汉宣帝祠
　　丙吉魏相霍光张安世配
　　汉光武祠
　　邓禹吴汉耿弇贾复配
　　汉明帝祠
　　东平王苍何荣配
　　汉章帝祠
　　牟融赵意宋安配
　　魏武帝祠
　　钟繇荀攸程昱配
　　魏文帝祠
　　贾翊王朗曹真辛毗配
　　晋武帝祠
　　羊祜张华王濬杜预配
　　后魏文帝祠
　　王祥王肃长孙晟配
　　后周文帝祠
　　宇文宪绰燕公于谨卢辩配
　　隋髙祖祠
　　牛髙预贺若弼配
　　唐髙祖祠
　　王孝恭殷开山刘政防河南王神通配
　　唐太宗祠
　　长孙无忌房龄杜如晦魏徴配
　　唐髙宗祠
　　李勣马周配
　　唐睿宗祠
　　刘幽求蘓瓌配
　　唐宗祠
　　张説郭元振王琚配
　　唐代宗祠
　　郭子仪配
　　唐肃宗祠
　　苖晋卿裴勉配
　　唐徳宗祠
　　李晟配
　　唐宪宗祠
　　裴度李愬杜佑配又宣宗祠夏侯攷白敏中马植配
　　后梁太祖祠
　　刘鄩郭敬翔葛从周袁象先配
　　后唐荘宗祠
　　郭崇韬李嗣昭符存审配
　　后唐明宗祠
　　霍彦威安重进配
　　后晋髙祖祠
　　桑维翰赵莹配
　　宋太祖祠
　　赵普曹彬配但宋太宗无庙配不知何故
　　宋真宗祠
　　李沆王旦曹玮配
　　宋仁宗祠
　　吕夷简配韩尝言仁庙配享清议皆与王沂公不与吕申公
　　宋英宗祠
　　曽公亮韩琦配
　　宋神宗祠
　　富弼配又见太常少卿
　　宋哲宗祠
　　司马光配
　　宋髙宗祠
　　吕颐浩赵鼎韩世忠张俊配从翰林学士洪迈之议也杨万里以为张浚不与配食非宜争之不能得因外补
　　宋孝宗祠
　　陈康伯配
　　儒先配享
　　孔子配
　　唐武徳二年诏国子学立周公孔子庙七年髙祖释奠以周公为先圣以孔子配享
　　顔子配
　　唐贞观二年以房龄奏罢周公祀升孔子为先圣以顔子为先师配享宗太极元年壬子赠顔子太子太师配享孔子庙宋真宗大中祥符二年封兖国公
　　曽子配
　　唐宗太极元年壬子赠曽子太子太保配享孔庙宋理宗淳祐三年封郕国公配食大成殿
　　子思配
　　宋度宗咸淳三年封子思沂国公配食大成殿又纲目咸淳三年帝释菜于孔子以顔囘曽参孔伋孟轲配列邵雍司马光于从祀
　　孟子配
　　宋神宗元丰七年五月追封孟子邹国公配享先圣位次兖国公下
　　丘明配
　　贞观四年诏州县学皆建孔子庙二十一年诏左丘明卜子夏公羊髙谷梁赤伏胜髙堂生戴胜毛苌孔安国刘向郑众贾逵杜子春马融何植郑康成服防何休王肃王弼杜预范寗共二十二人皆配享开元二十八年诏以春秋二仲上丁祭之
　　张良配
　　开元十九年始置太公尚父庙以张留侯配二仲上戊祭之牲乐如文宣出师命发日引辞于庙仍以古名十人为十哲
　　安石配
　　宋太学博士陆鹏举云国朝初制顔孟配享左顔而右孟熙丰新经盛行以王安石为圣人没而跻之配享位顔子下故左则顔子及安石右则孟子未防安石女壻蔡卞当国谓安石不当在孟子下迁安石于右与顔子对而移孟子位第三次顔子之下遂左列顔孟右列安石南渡后安石罢配享宜迁孟子以对顔子如旧制议者失于讨论故安石既去其右遂虚而顔孟并列于左近嵗増曽子子思又并列于左亦未有讨论者
　　释奠
　　古者士相见礼以菜为防故始立学者必释菜以礼其先圣先师其学宫时祭乃用释奠释奠主于行礼而释菜主于示敬释奠有乐无尸而释菜无乐释奠用币而释菜则无币祀礼行于汉世而释奠则未讲释奠讲于魏唐而仪文则未备至于宋其制始大备焉释置也言置牲币之奠于先圣先师之庙也立四代学
　　古昔之时诸侯始封必为之学而立先圣先师以释礼礼之周有天下立四代学其所谓先圣者虞庠则以舜夏学则以禹殷学则以汤东胶则以文王复各取当时左右四圣以成其徳业者为之先师以配享焉
　　为三献礼
