<!-- { "loadSidebar": true } -->
　　梁周正字思行幼孤与弟让直俱为伯父舍所养正丑而不陋吃而能谈诙谐似优刚肠似直善理为当世所宗自称有才无貎直方雅气调高于次昆或谓三周孰贤人曰若蜂腰矣又沈冲仕齐为御史中丞与兄淡深名誉有优劣世号为腰鼓
　　封胡羯末
　　见妻
　　驹玉鸿
　　宋洪师民四子长朋字父有诗百篇句句可传为郡举首次刍字驹父第进士放浪江湖不求闻逹有诗千余篇及前后老圃集靖康中为谏议大夫坐事贬海上次炎字玉父登第于元祐末试吏于绍圣初官至著作郎秘书少监次羽字鸿父元符末入党籍遂终其身绍兴间朝廷官其一子按师民娶黄山谷女弟四洪皆山谷甥也潘邠老作洪氏倦殻轩诗云封胡羯末谢驹玉鸿洪千载望四谢四洪天壤同
　　龙驹凤雏
　　晋陆云昆山人六岁能属文与兄机齐名虽文章不及机而持论过之号二陆幼时吴尚书闵鸿见而竒之曰此儿若非龙驹便是凤雏
　　玉昆金友
　　梁王琳二子铨锡铨虽学不及锡而孝行齐焉时人以铨锡为玉昆金友按铨字公衡锡字公嘏
　　双璧
　　魏陆暐与弟恭之并有时誉洛阳令见之曰仆已年老更覩双璧按暐字道晖恭之字季顺
　　双珠
　　南史孟防与弟觊并美风姿时谓之双珠王勃与兄剧勔皆着才名杜易简称为三珠树按三珠树生赤水之上
　　两杜
　　汉杜周二子夹河为郡守故梁简文帝饯临海太守刘孝仪蜀郡太守刘季胜诗曰两杜昔夹河二龙今出守
　　三张
　　白帖二陆入洛三张减价三张谓晋张载字孟阳与弟协字景阳亢字季阳皆洛阳人并博学有俊才二陆即机云也
　　道徳相亲
　　魏孝武宏假彭城王勰中军大将军以伐齐王辞曰昔陈思求而不得臣愚不请而得何否泰之相远也魏王大笑曰二曹以才名相忌吾与汝以道德相亲按二曹谓魏世祖文帝丕与弟陈思王植也
　　升沉搆怨
　　唐刘仁轨既宦逹其弟仁相在乡曲升沉不同遂搆嫌恨与兄别籍毎于县祗奉户课或谓之曰何不与给事同籍五品家当免差科仁相曰谁能向狗尾底避隂凉耶
　　赵
　　唐韦述与弟逌迪学业相亚述与逌对为学士与迪并为礼官缙绅荣之时赵冬曦兄弟亦有美名张燕公说尝谓人曰赵兄弟人之梓
　　温顔
　　温大雅在隋与顔思鲁俱在东宫其弟彦博与思鲁弟愍楚同直内史省彦博弟彦将与愍楚弟游秦同典校秘阁二家兄弟各为一时人物之选少时学业顔氏为优其后职位温氏为盛
　　因弟受挞
　　唐李景庄老于塲屋毎被黜母必挞其兄景让宰相谓主司曰李景庄今歳不可不收可怜彼兄每歳受挞由是始得及第
　　代兄受笞
　　唐嗣立与兄承庆异母少友爱母王氏遇承庆严每鞭笞之嗣立解衣求代母不听即遣奴自笞母感悟遂均爱焉议者比王祥王览
　　束答兄
　　南齐刘璡兄瓛夜隔壁呼璡共语璡不答及下牀束立然后应瓛怪其迟璡曰向束未竟
　　取箭授弟
　　宋文帝元嘉中吐谷浑王阿柴有子二十人疾病召诸子令各取一箭授弟慕利延使折之慕利延折之又取十九箭使折之不能折阿柴乃谕之曰汝曹知之乎孤则易折众则难摧汝曹当戮力一心然后可以保国宁家
　　五辛才识
　　前凉録辛攀字怀远与二兄鉴旷弟寳迅皆以才识知名秦雍语曰五龙一门金友玉昆
　　二刘文词
　　唐刘知防字子与兄知柔俱以文词知名
　　五陈
　　世说正始中人士比论以五荀方五陈荀淑方陈寔荀靖方陈谌荀爽方陈纪荀彧方陈羣荀顗方陈泰又以八裴方八王裴徽方王祥裴楷方王夷甫裴康方王绥裴绰方王澄裴瓉方王敦裴遐方王导裴頠方王戎裴邈方王
　　七薛
　　孔帖薛播河中人开元天寳中兄弟七人皆擢进士第为衣冠光炜
　　恭顺处兄
　　后村云曹植以葢代之才他人犹爱之况于父乎使其稍加智巧夺嫡犹反掌耳植素无此念深自敛退虽丁仪等坐诛辞不连植黄初之世数有贬削方其责躬上表求以自试兄不见察而不敢废恭顺之义卒以此自全可谓仁且智矣文中子曰至哉思王以天下让真笃论也
　　慈爱抚弟
　　南宋太子劭弑文帝义隆自立后检文帝巾箱得王僧绰所啓享士并前代故事收杀之僧绰弟僧防为司徒所亲咸劝之逃僧防泣曰吾兄奉国以忠贞抚我以慈爱今日之事苦不见及耳若得同归九泉犹羽化也
　　惟取图书
　　王昙首太保之弟幼有素尚兄弟分财昙首惟取图书而已
　　不私钱帛
　　唐崔孝暐奉兄孝芬尽恭顺之礼坐食进退兄不命则不敢也一钱寸帛不入私房吉凶所须坐对分给诸妇亦相亲爱有无共之
　　相代舎人
　　见中书舎人
　　交换节度
　　唐李愬自凤翔陇右节度代其兄愿为武宁军节度使兄弟交换徐岐两镇
　　双举进士
　　唐张楚金年十七与兄越石同举进士所司以兄弟不可两收将罢越石楚金进曰以顺则越石为长以才则楚金不如请俱退时李勣在中书曰国家贡举本求才行何妨双举遂俱擢进士第
　　同为幕官
　　唐西川杜暻辟杨收为节度判官收弟严为观察判官兄弟同幕时人荣之未防同为御史
　　一宅同居
　　唐贞元以来言家法者以博陵崔倕为首倕生六子一登辅相五任大寮太常卿邠太府卿酆外台尚书郎郾廷尉卿郇执金吾鄯左仆射平章事郸而邠及郾五知贡举得士七百四十人兄弟六人自始仕至贵达同居光德里一宅宣宗尝叹曰崔鄯家一门孝友可为士族法矣鄯搆小斋于别寝御笔题德星堂字赐之京兆民因崔氏旧里立德星社
　　八院相对
　　唐裴寛兄弟八人皆擢明经任台省及州刺史于东都置八院相对常击鼓防食
　　慈孝廉让
　　交州记李祖仁兄弟十人并慈孝廉让因名其江曰廉让江
　　酪酥醍乳
　　唐穆秘监宁怀州人尝撰家令训其子子四人賛御史中丞质右补阙员侍御史赏监察御史皆以守道行谊显兄弟和粹世以珍味目之賛少俗然有格为酪质美而多文为酥员为醍醐赏为乳腐贞元间言家法者称韩穆二门云韩谓韩休
　　下马授兄
　　崔鸿后秦録姚襄与李歴战马中流矢死弟苌下马以授襄襄曰汝何以自免苌曰天下可无我不可无兄防救至俱得免死
　　射牛任弟
　　隋牛字显仁鹑觚人弟弼酗酒醉射杀兄驾车牛自外还妻迎谓曰叔射杀牛矣无所怪直云作脯坐定妻又言曰已知之矣顔色自若读书不辍
　　义取五星
　　唐窦羣与兄常牟弟庠巩五人皆为郎工词章义取五星为联珠集行于世
　　时号三宿
　　唐韦叔谐贞观中为库部郎中与弟吏部郎中叔谦主爵郎中季武同省号为三宿
　　代为八座
　　唐阎立本代兄立德为工部尚书兄弟相代为八座时人荣之
　　竝居两省
　　刘伟之为左史懿之为给事中兄弟竝居两省
　　乞弟内徙
　　唐张嘉贞奏事京师宗数慰劳嘉贞自陈少孤与弟嘉祐相恃以长今为鄯州别驾愿内徙使少相近尽力报国死无所憾帝为徙嘉祐忻州刺史
　　忧弟外迁
　　唐岑文本弟文昭任校书郎多交轻薄帝不悦谓文本曰卿弟多过朕将出之文本曰臣少孤母所钟念者弟也不欲离左右今若出外母必忧无此弟是无母也泣下呜咽帝愍其意召文昭让责得免出
　　形貎酷类
　　陈国张伯偕与弟仲偕形貎酷类仲偕妻新妆忽见伯偕误以为夫问曰今日新妆好否伯偕不顾仲偕妻惭悮后伯偕复过仲偕妻复呼之曰向悮认伯是卿伯偕又不顾仲偕妻始惭俱悮
　　骨肉交欢
　　宋陈卓咸宁人有田五千兄田止一千愿合户而同之且曰人生饱暖之外骨肉交欢而已其后兄子康民登皇祐初进士官至大中大夫
　　越俗超尘
　　梁刘歊字子元博学能文族弟訏字彦度幼称纯孝兄弟二人卜筑钟山有终焉之志刘孝标称之曰訏超超越俗如半天朱霞歊矫矫出尘如云中白鹤皆歉歳之梁稷寒年之纎纩也
　　连璧分鼎
　　蘓东坡与弟子由及孔文仲经甫与弟武仲常甫平仲毅甫俱以才名播天下黄山谷赠诗曰二蘓上连璧三孔分立鼎天不坠斯文俱来集台省
　　仕吴仕蜀
　　三国诸葛瑾仕吴弟亮仕蜀诞仕魏竝有盛名各在一国时以为蜀得其龙吴得其虎魏得其狗又瑾尝使蜀与亮公朝相见退无私面按瑾字子瑜诞字公休
　　仕宋仕元
　　宋文文山公死宋而其弟璧号文溪者附元当时有诗云江南见说好溪山兄也难时弟也难可惜梅花有心事南枝向暖北枝寒文文公二子道生佛生皆以流离中死亡治命以弟璧之子陞为后至元皇庆中陞复仕元为集贤学士奉使贑州道卒时有挽之者云地下修文同父子人间读史各君臣又张范张世杰本兄弟也而一为元伐宋期于削平一奉宋抗元志存社稷
　　侍兄辞召
　　宋范纯仁伯兄纯祐久病公侍汤药如孝子之事严父贾文元守北都辟掌机宻后朝廷又召编校秘阁书籍皆以兄病辞不赴富文忠公责之曰台省清贵人所难得小官出常调何必苦辞公曰富贵有命
　　戒兄择交
　　蘓东坡泛爱天下无贤不肖欢如也尝有言曰吾上可以陪玉皇上帝下可以陪卑田院乞儿弟子由少许可尝戒东坡择交东坡曰吾眼前见天下无一个不好人此是一病
　　呼弟为君
　　蘓子由己卯生东坡呼为卯君
　　事兄如父
　　司马温公与其兄伯康友爱甚笃伯康年将八十公奉之如严君保之如婴儿毎食少顷则问曰得无饥乎天少冷则拊其背问曰衣得无薄乎
　　相约早休
　　蘓子由曰辙幼从子瞻兄读书未尝一日相舎既壮宦游四方读蘓州诗那知风雨夜复此对牀眠恻然感之乃相约早休为闲居之乐其后熈宁十年二月始防于澶濮之间留百余日宿于逍遥台追感前约作小诗云逍遥堂后千寻木长送中宵风雨声误喜对牀寻旧约不知漂泊在彭城又云秋来东阁凉如水客去山公醉似泥困睡北窓呼不醒风吹松竹雨凄凄
　　同时请老
　　宋韩献肃公绛兄弟天性友爱自忠宪公为两府大臣至公兄弟同时为宰相近辅者三人公将归许而两弟时亦皆七十同时请老朝廷虽未之许其为荣盛前古未有也按忠宪乃献肃公之父亿也
　　诗酒相娱
　　宋周益公名必大字子充庐陵人以太傅退休其兄乘成先生以将作监丞退休年皆八十诗酒相娱者终其身又章泉赵昌甫兄弟亦俱隐玉山之下苍顔华髪相从于泉石之间皆年近九十真人间至乐之事亦人间希有之事也
　　清白相励
　　宋李纶提举广东常平适伯兄维守恩平酌别江濵兄弟相励以清白纶临江矢言曰傥负君民有如此水遂投杯于江杯停不没者久之观者惊叹民歌曰石门之水清且清晋吏一防千古荣争如李公投杯罂江流汹汹杯停停
　　许劭排兄
　　蜀许靖字文休少与从弟劭俱知名而私情不协劭为郡功曹排摈靖不得齿叙马磨自给按劭字子将
　　元明送弟
　　黄山谷谪黔州尝书萍乡县壁曰兄元明自陈留渡汉沔上防峡过一百八盘渉四十八渡送余至摩围山掩泪握手临别有诗急雪鹡鸰相竝影惊风鸿鴈不成行按元明字大临
　　哭于影堂
　　宋王安国尝陈于兄安石曰天下汹汹不乐新法恐为家祸安石不听安国哭于影堂曰家门灭矣
　　哭于家庙
