<!-- { "loadSidebar": true } -->
　　潼闗在西安府华隂县东厯代皆为要地杜佑通典潼闗原名冲闗言河自龙门南流冲激华山而东也后因闗之西有潼水故名潼闗左传所谓桃林塞即此
　　庾岭闗
　　广东南雄府大庾岭上有梅闗两岸壁立最髙且险宋章頴诗两州南北防梅闗尽日人行石壁间
　　臧纥出奔
　　左襄二十三年季孙攻臧氏臧纥斩鹿门之闗以出奔邾
　　阳虎入叛
　　阳闗在兖州府城北左传阳虎入于讙阳闗以叛即此
　　天津
　　天津闗在顺天府良乡县北西至大龙门凡十五闗口其差大者曰天津闗
　　天井
　　天井闗在潞州城南大行山顶
　　鸿山
　　鸿山闗在保定府唐县西北一名洪城昔项羽于此见羣鴈曰我当南靣射中其一及射不中人知羽终不能济
　　龙泉
　　龙泉闗在真定府曲阳县西自是而东北凡二十一闗口至金龙口自是而西南凡十五闗口至白羊口金陵仪凤门外有龙江闗
　　坟墓　【此与葬类可通用】
　　檀弓注墓茔域也封土为垅曰坟酉阳杂爼周礼方相氏敺防象防象好食亡者肝而畏虎与栢故墓上树栢路口置石虎为此
　　不生荆棘
　　孔子世家孔子葬鲁城北泗上塜茔百畆皆种异树传言弟子各持方树种之至今茔中不生荆棘及刺人草王充论衡孔子当泗水而葬水为之却流墓有古桧衡然如虬龙形相传为孔子手植也
　　惟树杨栁
　　白虎通天子坟髙三仞树以松诸侯半之树以栢大夫八尺树以栾士四尺树以槐庻人无坟树以杨栁
　　马鬛封
　　礼檀弓孔子之防有自燕来观者舎于子夏子夏曰昔夫子言之曰吾见封之若堂者矣见若坊者矣见若覆夏屋者矣见若斧者矣从若斧者焉马鬛封之谓也今一日而三斩板而已封尚行夫子之志乎哉此言封有四者之形若斧者上狭如刃较之上三者俭而易就故俗谓之马鬛封马鬃鬛之上其肉薄封形似之也
　　牛眠冈
　　晋陶侃母将未得葬地忽失一牛未知所在遇一老父谓曰前冈见一牛眠处其地若葬位极人臣言讫不见侃寻牛得之因葬其母后侃果为三公
　　过墓则式
　　白帖顔渊过墓则式
　　过墓则哭
　　东汉鲍永尝事更始后经更始墓拜哭尽哀而去
　　反国展墓
　　子路去鲁谓顔渊曰何以赠我曰吾闻之也去国则哭墓而后行反其国不哭展而后入
　　馆寺访墓
　　国史补杜羔性至孝其父为河北尉卒邑人故老已尽不知父墓所在羔徃访之馆于佛寺日夜悲泣忽视屋柱煤烟之下有字数行拂而视之乃父遗迹云我子孙若求吾墓当于某村家问之羔哭而徃果有老父八十余指示其处因得归
　　挂劒
　　吴季札聘鲁过徐徐君见札所佩劒口不言而色欲之季子以有上国之事未献而心许之及还徐君已死遂解劒挂墓栢树而去从者曰徐君已死尚谁予乎札曰始吾心已许之岂以死背其心哉
　　取钏
　　宋书王谟从弟象为下邳令好发人塜或告垣内有一小塜上见一女象便命发之见棺上有金蚕铜人百数一女子年可二十姿质若生卧而言曰我东海王家女资财愿相奉幸勿见害象见女臂有玉钏斩臂取之女复死
　　老请墓地
　　汉成帝时安昌侯张禹年老请平陵肥牛亭地以治塜王根争以为此地当平陵寝庙衣冠所出逰之道又徙壊旧亭非其所宜宜更赐禹以他地上不从卒以所请赐之按肥牛亭地在扶风平陵县西亭驿亭也
　　贵买墓田
　　宋郭原平父母坟前有田数十畆不属原平毎农月耕者裸袒原平不欲使人慢其坟墓乃货家赀贵买此田三农之月輙束带垂泣躬自开垦
　　风生
　　越王句践都琅琊欲移允常塜塜中风生飞沙射人人不得近遂止
　　雷吼
　　侯白旌异记盗发白茅塜棺内大吼如雷野雉悉雊穴内火起飞熖赫然盗被烧死
　　作墓夹宫
　　刘向说苑秦樗里子且死曰葬我必于渭南章防东后百年当有天子宫夹我墓及汉兴长乐宫在其东未央宫在其西武库正直其上按樗里子秦惠王异母弟也秦人谚曰力则任鄙智则樗里
　　为墓择地
　　汉韩信母死择髙燥地为墓令旁可置万家
　　占育王寺
　　宋丞相史弥逺欲占育王寺作坟众憎俯首莫敢谁何有一小僧曰我有一策阻之作偈曰寺前一块地常有天子气丞相要作坟不知主何意因题于通衢史意遂寝
　　象祁连山
　　汉霍去病于祁连山获首虏甚多及薨上悼之令为塜象祁连山
　　羊墓王气
　　晋羊祜字叔子有善相墓者言祜祖墓有帝王气若凿断其冈则无后祜遂凿之相者再至曰犹出折臂三公祜后坠马折臂位至三公而无子
　　卞墓忠魂
　　晋卞壸字望之墓在金陵冶城今朝天宫西义熈间盗发壸墓靣如生两手悉拳爪甲透于手背宋曾极诗握节顔公拳透瓜归元先轸靣如生晋陵发掘今无主犹有忠魂在冶城
　　墓侧立庙
　　汉官仪古不墓祭秦始皇起寝庙于墓侧汉因不改四时上饭唐明皇诏寒食上墓礼经无文近代相承寝以成俗士庶有不合庙祭者何以用展孝思宜许上墓同拜扫礼五代会要奉先之礼无寒食野祭之仪近代荘宗毎年寒食出祭谓之破散
　　墓处立策
　　唐智兴防时为徐州门子有道士居门侧智兴毎旦扫道必扫道士门智兴母死道士善审墓地引智立一竹防以表其处曰若定此地两世方伯智兴他日再徃视竹防丛生遂焉果为方伯
　　墓在白社
　　豫章记徐穉字孺子墓在郡南白社吴太守徐熈于墓隧种松太守谢景于墓侧立碑晋太守夏侯嵩于碑旁立思贤亭至拓防魏时谓之聘君亭
　　墓立白碑
　　晋谢安墓在金陵城南之梅冈墓前惟立白碑无文当时谓其功德难述也
　　墓中续诗
　　集异记郑郊河北人举进士第逰陈蔡间路逄一塜有竹二竿青翠可爱郑为诗塜上两竿竹风吹常袅袅乆不能续忽闻塜中人曰何不云下有百年人长眠不知晓郊惊不复更言矣
　　墓侧作传
　　贾黄中谭録白傅龙门山河南尹卢贞刻醉吟先生传立于墓侧今洛阳士庶及四方逰人过其墓者必奠巵酒塜前方丈地常成泥滓
　　自为寿藏
　　东汉赵岐字邠卿先自为寿藏图季札子产晏婴叔向四像居宾位自画其像居主位皆为賛颂宋范至能诗家庭遗训焄蒿在不学邠卿画古图唐姚崇孙朂自为寿藏于万安山麓祖茔之傍兆曰寂居穴坟曰复真堂中剟土为台曰化防司空图预为塜椁遇胜日引客坐圹中赋诗酌酒或难之图曰君何不广耶生死一致吾宁暂逰此中哉
　　不为封域
　　晋桓温字子元卒姑孰山土坟不为封域唐司勲李建勲且死戒家人曰时事如此吾得良死幸矣勿封土立碑聴人耕种其上免为他日发掘之标及乱诸贵人塜皆被发惟建勲墓不知其处
　　禁近栁垅
　　战国策昔秦王攻齐令曰有敢近栁下季垅五十歩樵采者罪死不赦
　　来寻董坟
　　汉胶西王相董仲舒坟在长安武帝幸芙蓉园常至此下马名下马陵苏东坡诗下马来寻董相坟
　　马鸣
　　物志汉夏侯婴封滕公一日驾出东都门外马悲鸣踣地不进命左右掘马蹄下得一石椁有科斗书云佳城欝欝三千年见白石吁嗟滕公居此室公叹曰天乎吾死其安此乎后遂其地谓之马塜
　　鸟泣
　　东汉杨震将先十余日有大鸟髙丈余集防前悲鸣泪下毕飞去遂立鸟象于墓前
　　兎绕房
　　东汉蔡邕母卒庐于墓侧有兎循绕其房室木生连理
　　燕啣土
　　汉景帝废太子临江王墓在蓝田县时有数万燕啣土置其塜上
　　鹤吊
　　晋陶侃丁母忧在墓下忽有二客来吊仪服鲜异礼毕遣人寻之见双鹤冲天而去
　　燕寻
　　刘宋末有女姚玉京室有双燕一为鸷鸟所获其一孤飞不离庭户凡六七年玉京死燕来周回寻覔姚氏族泣语坟在南郭燕至坟所亦死
　　得铜斗
　　东汉甄邯墓在金陵武湖之侧刘宋张永开湖遇古塜得铜斗一有柄众皆不识文帝询之著作郎何承天曰此新莽威斗三公亡者皆赐之一在塜外一在塜内斗为天之喉舌故取象焉三公居江左者惟甄邯为大司徒此必是其墓也启塜又得一斗有石铭云大司徒甄邯之墓按纲目新莾天凤三年秋铸威斗以石铜为之若北斗欲厌胜众兵司命负之出则在前入则在旁李竒注以五色药石及铜为之长二尺五寸
　　获铜牌
　　江南野史沈彬年将八十居阜上有一大树可数拱尝示家人曰吾死可此既穴其处乃古塜见其间俨然一古灯防上有漆一盏圹头获一铜牌上有镌篆曰佳城今已开虽开不埋漆灯犹未热留待沈彬来又杂爼近有盗发蜀先主墓见两人张灯对棋盗惊惧拜谢一人顾曰尔饮乎各饮以一杯与玉带数条命速出盗至外口已漆矣带乃巨虵也视其穴如旧
　　五家世守
　　汉髙祖防时数闻魏公子信陵君无忌贤及即位毎过大梁常祀公子及撃黥布还为公子置五家世守其塜歳以四时奉祀之
　　五户洒扫
　　唐太宗贞观十九年诏谥殷太师比干曰忠烈命有司封其墓春秋祀以少牢给五户洒扫
　　安城表孝
　　安城县有孝子孝闻天下太守王君树双土阙以表孝墓
　　亭湾示羞
　　汉朱买臣字翁子其妻耻夫贫窘遂自嫁于青杉吏人及买臣为防稽太守舟过青杉闸下其妻审知其为前夫也即脱簮珥拜伏舟次冀得断弦再续买臣数其罪辟易莫敢对良乆遂自投于河溺死买臣即以其尸于亭湾名曰羞墓
　　塜
　　扬雄死弟子负土成坟名曰塜
　　青塜
　　王昭君墓在古丰州西六十里地多白草此塜独青故名青塜
　　漳河疑塜
　　辍耕録曹操疑塜七十二在漳河上宋俞应符题诗生前欺天絶汉统死后欺人设疑塜人生用智死即休何有余机到丘垄人言疑塜我不疑我有一法君未知直湏发尽疑塜七十二必有一塜藏君尸京镗诗疑塜多留七十余谋身自谓永无虞不知五马同槽夣曽为儿孙逺虑无
　　建康秽塜
　　秦桧墓在建康墓上丰碑矻立不镌一字盖当时士夫鄙其为人兼畏物议故不敢立神道碑及孟珙灭金囘屯军于桧墓所令军士粪溺坟上人谓之秽塜
　　作窖得铭
　　续博物志东都殖业坊十字街有王戎墓隋时酿酒家穿其傍作窖得铭曰晋司徒尚书令安丰侯王君墓
　　观崖得铭
　　唐左卫将军王果谪雅州刺史于江中泊船仰见岩腹中有一棺临空半出乃縁崖观之得铭云欲堕不堕逄王果五百年后重收我果叹曰吾谪雅州固命也遂收而去
　　求禁樵采
　　唐武后幸阳至阌乡县车骑不进召巫问之曰晋龙骧将军王濬之墓在道南毎为樵采所苦闻大驾至特哀求禁止后诏墓百歩外不得樵采杜甫送李尚书榇云坐待龙骧诏盖用此也
　　为立门墙
　　宋朱文公守南康访屯田刘公凝之之墓为立门墙以限樵采
　　文子乐丘
　　檀弓公叔文子升于瑕丘蘧伯玉从文子曰乐哉斯丘也死则我欲焉
　　脩期永宅
　　传永字脩期尝登北邙山于平坵处奋矛跃马囘旋瞻望欲附于祖墓遂买左右地数畆勅子叔伟曰此吾之永宅也

　　山堂肆考卷三十
　　钦定四库全书
　　山堂肆考卷三十一　　　明　彭大翼　撰地理
　　碑
