<!-- { "loadSidebar": true } -->
　　北凉録昔鲁人有浮海而失津者至于亶州见孔子及七十子逰于海中与鲁人一木杖令闭目乗之使归告鲁侯以备冦鲁人出海投杖水中乃龙也具以状告鲁侯鲁侯不信俄而羣燕数万衔土培城鲁民信之大城曲阜讫而齐防至攻鲁不克而还
　　背飞向宿
　　禽经乌向啼背栖燕背飞向宿背飞颉颃是也
　　春至秋归
　　汲冡周书时训解春分之日鸟至不至妇人不勤白露鸟归不归室家离散
　　生髯
　　述异记燕经千年生胡髯
　　共乳
　　孔帖崔暐居父防庐有燕更巢共乳
　　足有小封
　　天宝遗事长安富商任宗为贾湘中数年不归其妻绍兰覩堂燕长吁语燕曰我闻尔从海东来徃复必经湘中我壻离家数年蔑有音耗欲凭尔附诗任郎可乎燕即飞下止绍兰膝绍兰作诗一絶云我壻去重湖临牕泣血书慇懃凭燕翼寄与薄情夫将诗系燕足燕遂飞鸣而去时宗在荆州忽有燕绕身而飞止于肩足有小封乃妻所书也宗感而泣下次年归
　　尾有小东
　　摭遗唐王榭居金陵以航海为业遇风舟破附板抵一洲名乌衣国国王以女妻之后召宴于宝墨殿命作诗榭因思归卒章有恨不此身生羽翼之句女曰君诗尾句何相讥也王不恱遣人取飞云轩既至令榭入其中闭目少息即至其家见梁上双燕呢喃下视榭乃悟所止燕子国也至秋二燕将去悲鸣庭户榭书一絶系燕尾曰误到华胥梦里来玉人终日苦怜才云轩飘去无消息泪洒春风几百回燕寄诗去来春复至尾有小柬乃女所寄诗曰昔日相逢数合如今暌逺是生离来春纵有相思字三月天南鴈不来
　　上几案
　　陈书髙士马枢目常黄能视暗中物有白燕一双巢其庭树驯狎栏庑时上几案春来秋去几三十年
　　吞蒺藜
　　验记沛国周氏有三子瘖痖不能言有一人就门乞饮闻其儿声问之具以实对其人曰君有罪可还内思之出曰记为小儿时当窓有燕巢中有三子母出取食因即三蒺藜各与之吞即死母还不见子悲鸣而去常自悔责其人曰此即是也君既自知悔罪今除矣儿即皆能言
　　颉颃
　　诗邶风燕燕于飞差池其羽燕燕于飞颉之颃之燕燕于飞下上其音注云差池不齐之貌飞而上曰颉飞而下曰顽鸣而上曰上音鸣而下曰下音
　　啁噍
　　礼三年问凡生天地之间有血气之属必有知有知之属莫不知爱其类今是大鸟兽则失防其羣匹越月逾时焉则必反廵过其故乡翔回焉鸣号焉蹢防焉踟蹰焉然后乃能去之小者至燕雀犹有啁噍之顷焉然后乃能去之
　　声窭窭
　　韦应物诗衔泥燕声窭窭尾涎涎秋去何所归春还复相见
　　语双双
　　杜牧村燕诗汉宫一百四十五多下珠闭鎻窓何处营巢夏将半茅檐烟里语双防
　　矜舞
　　李商隠越燕诗上国社方见此乡秋不归为矜皇后舞犹着羽人衣拂水斜文乱衔花片影防卢家文杏好试近莫愁飞
　　识机
　　杜子美归燕诗不独避霜雪其如俦侣稀四时无失序八月自知归春色岂相访众雏还识机故巢傥未毁防傍主人飞
　　不嫌贫屋
　　梅圣俞诗前村春社毕今日燕来飞将补旧巢阙不嫌贫屋归衔泥和草梗倒翅过柴扉岂比惊丸鸟迎人欲拂衣又唐武瓘感事诗花开蝶满枝花谢蝶还稀惟有旧巢燕主人贫亦归瓘初投卷知举萧仿见瓘诗赏其有存故之意遂及第
　　贪寻旧巢
　　王荆公诗马上逢归燕知从何防来贪寻旧巢去不带锦书囬
　　低飞乱入
　　郑谷诗年去年来来去忙春寒烟暝渡潇湘低飞緑岸和梅雨乱入红楼拣杏梁闲几砚中窥水浅落花径里得泥香千言万语无人防又逐流莺过短墙
　　嫌棘怯灰
　　古诗何许乗春燕多知辩夏防三时欲并尽双影未甞来食蕋嫌丛棘衔泥怯死灰不如黄雀语能雪冶长猜按白帖公冶长解雀语得免罪
　　雀
　　格物总论雀小鸟也常依人觜颔皆黒通身毛羽褐色尾长二寸许趾黄白色四时有子其种类不一有神雀蒿雀突厥雀瓦雀瓦雀出浙东其雌雄相感必一俯一仰旧说雀目夕昏人有至夕昬不见物者谓之雀瞀
　　衔书
　　白帖周武王时有赤雀衔书之瑞
　　衔箓
　　尚书中维天降纪太伯出狩至扵咸阳天震大雷有火下化为白雀衔箓集于公车
　　穿屋
　　诗召南谁谓雀无角何以穿我屋
　　入帷
　　见继母又吴淑雀赋为王祥而入帷
　　生鸟
　　家语孔子曰昔者殷王帝辛之世有雀生大鸟于城隅占之曰以小生大则国家必王而名必昌于是帝辛介雀之徳不修国政殷国以亡注云介助也以雀之徳为助也
　　集鸡
　　郭璞洞林丞相府有将雏鸡一雀飞集其背上驱之复来如此再三令璞卜之曰此晋王即阼之渐也
　　景公反鷇
　　晏子春秋齐景公探雀鷇鷇弱反之晏子再拜曰吾君有圣人之道矣君探鷇鷇弱反之是长防也扵禽兽若此而况人乎
　　主父食鷇
　　史记赵武灵王自号主父废长子章而国于吴娃所生子何主父逰沙丘公子章作乱与何战败徃走主父主父开之何遂围主父宫公子章死公子成李兊谋曰以章故围主父即解兵吾属夷矣乃遂围主父令宫中人悉出主父欲出不得又不得食探雀鷇而食之三月余而饿死沙丘宫注云开谓开门而纳之一作闭之谓闭藏也
　　集棘
　　陈留耆旧传圉人魏尚髙帝时为太史有罪系狱夺爵有万雀集棘树交鸣尚曰雀爵命之祥我其复故官乎有顷诏复故官
　　鸣桑
　　益部耆旧杨宣为河内太守行县有羣雀鸣桑树上宣谓吏曰必前有覆车粟此雀相随欲徃食之行数里果有覆车粟
　　舍人懐丸
　　见露
　　王孙挟弹
　　战国防庄辛谓楚王曰夫雀俯啄白粒仰栖茂树鼓翅奋翼自以为无患不知公子王孙右挟弹左摄丸以加其颈也
　　献贝多国
　　述异记周成王元年贝多国人献舞雀周公命反之又东观汉记永元中安息王献条枝国大雀此雀卵大如瓮
　　降含章门
　　隋书开皇中有神雀降含章门髙祖召百官赐宴许善心于座请纸笔制颂奏之上赐帛二百段
　　亷范库楼
　　汉书杨由蜀郡人为文学掾有大雀夜集库楼上太守亷范问由由对曰此占郡内当有兵后二十余日广柔县蛮夷反杀伤长吏
　　董仲防事
　　后汉书琅琊董仲为不其令有赤雀乳防事前桑上民为作歌颂
　　性利隂阳
　　陶隐居曰雀性利隂阳雀屎名白丁香
　　角譬彊暴
　　埤雅雀头如颗蒜目如擘椒雀物之滛者鼠物之贪者故诗言雀角鼠牙以譬彊暴
　　大警小贪
　　家语孔子见罗雀者所得皆黄口小雀问曰大雀独不得何也罗者曰大雀善惊而难得黄口贪食而易得黄口从大雀则不得大雀从黄口亦不得孔子顾谓弟子曰善惊以逺害利食而忘患自其心矣而以所从为祸福故君子慎其所从
　　旱见潦反
　　晋灼曰神雀大如鷃黄喉白颈黒背腹有斑文或五彩者有之东坡序海南有五色雀常以两绛者为长进退必随焉俗谓之凤皇云久旱则见雨潦则反吾居儋耳见之
　　浴沙受卵
　　埤雅西方之书雀浴沙受卵师旷禽经雀交不一雉交不再又曰雀以猜瞿今雀俛而啄仰而四顾所谓瞿也
　　取脂涂毛
　　埤雅鸟雀尾翠上有肉髙有宂者名脂鉼鸟雀毎引觜取脂以涂翅毛衣则恱泽雨露不能濡
　　贵人至则集
　　惠州罗浮山有五色雀有贵人至则先翔集
　　奚奴啸则来
　　异苑上虞县人家奚奴多方术向空长啸则羣雀来萃夜哭蚊防悉死于侧
　　执雀而放
　　见奸邪
　　罗雀以食
　　唐张廵守睢阳城中食尽至罗雀掘鼠以食
　　止肩
　　北史潘乐字相贵初生有一雀止其母左肩占者言富贵之徴
　　入懐
　　唐书髙祖斩王威于太原有白雀入于懐
　　知更
　　开元遗事裴耀卿勤于政事常养一雀毎夕至更初有声至漏尽则急鸣裴呼为知更雀
　　郤火
　　杜阳襍编唐顺宗即位拘弭国贡郤火雀色纯黒大似燕其声清置火中火自散去遂盛以水精笼悬于寝殿夜则宫人持蜡炬烧之终不能损其羽毛又释氏书言雀郤火灾
　　巨公持
　　汉武帝拜公孙卿为郎持节神自大室至东莱见一人长五丈自称巨公牵黄犬持黄雀云欲谒天子因忽不见
　　班超贡
　　曹大家兄班超自西域都护献大雀诏大家作颂
　　被困蝼蚁
　　见隂报
　　尽食蚄
　　唐开元中幽州长史张守珪界内蚄虫食田稼曼延入平州俄顷有羣雀来食此虫一日殆尽
　　与鼠同穴
　　沙州记寒岭去太阳三十里有雀与鼠同穴雀亦如家雀色小白鼠亦如家鼠色黄而无尾
　　与燕争巢
　　埤雅雀争燕巢衔艾至巢中燕不复顾也又白居易诗注燕恶艾雀欲夺其巢先衔一艾置其巢燕輙避去因而夺之
　　啄木
　　尔雅防啄木口如锥长数寸常啄木食虫因名古今异雷公采药吏化为防鸟
　　种有褐斑
　　异物志防鸟舌长五寸有大有小有褐有斑褐者是雌斑者是雄又有青黒者头有红毛生山中土人呼为山啄木大如鹊
　　飞有髙下
　　五姓秘要相山之法欲如生蛇之渡水又欲如啄木之飞翔生蛇渡水取其诘屈啄木飞翔取其一髙一下
　　以嘴书符
　　闻见后録啄木巢树穴中人或塞之能以嘴书符其塞自出
　　以爪画印
　　陆佃曰防鸟善为禁法能曲爪画地为印则穴之塞自开飞则以翼墁之今鼠窃用其印以发扃钥
　　愈龋
　　淮南子曰貍头愈鼠鸡头已瘘防散积血啄木愈龋此类之推者也膏之杀鼈鹊矢中猬烂灰生蝇漆见蠏而不干此类之不推者也说文龋齿蠧也以类相摄故啄木愈之
　　餂蠧
　　旧说啄木鸟取木蠧于深处以舌餂之舌长于咮杪有针刺
　　受命凤皇
　　宋王元之诗淮南啄木如大鸦顶似僊鹤堆丹砂嘴长数寸劲如鐡丁丁乱凿干枯楂黄柑红桃多有蠧受命凤皇须破柱何当更与绣衣裳羽族横飞作持斧
　　岂同燕雀
　　宋魏野诗利嘴还刚残阳啄更忙千林蠧如尽一腹餧何妨形小过槐陌声髙近草堂岂能同燕雀惟解占髙梁
　　伯劳
　　伯劳即鵙鸟也已见时令五月襍爼谓取伯劳所踏枝鞭小儿能令速语南人继母有娠乳儿儿病如疟以鵙毛治之即愈
　　集李
　　东方朔与弟子偕行渴令弟子叩道邉家取饮不知姓名主人闭门不与须防见伯劳飞集主人门中李树上朔谓弟子曰此主人姓李尔但呼李伯劳果有李伯劳应即开门因入取饮
　　鸣桑
　　陈思王恶鸟论国人有以伯劳生献者王召见之侍臣问世间恶闻伯劳之声敢问何谓也王曰昔尹吉甫用后妻之谗杀孝子伯竒吉甫后悟追伤伯竒出逰于田见鸟鸣扵桑其声嗷然吉甫动心曰伯竒乎鸟乃抚翼其声悲切吉甫乃顾曰是吾子栖吾舆非吾子飞勿居鸟因而栖其葢归入门集于井干之上向室而号吉甫命后妻载弩射之遂射杀后妻以谢之故俗恶伯劳言所鸣之家必有凶也
　　飞翪
　　尔雅释鸟鹊鵙丑其飞也翪言其飞不能翺翔竦翅上下而已许愼说文以为翪敛足也今鹊鵙丑飞亦皆敛足腹下毛诗七月鸣鵙八月载绩盖仓庚知分鸣鵙知至故阳气分而仓庚鸣可蚕之也隂气至而鵙鸣可绩之也或云金得伯劳之血则昏鐡得鸊鸡之膏则莹石得鹊髓则化银得雉粪则枯
　　栖独
