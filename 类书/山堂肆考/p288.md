<!-- { "loadSidebar": true } -->
　　藏鹿
　　列子曰郑人有薪于野者遇骇鹿击而毙之恐人见之也遽而藏诸隍覆之以蕉
　　亡簮
　　见故人
　　观奕
　　晋樵者王质入石室山因观二人奕不觉斧柯已烂
　　韫丘
　　韩诗外传子路与巫马期薪于韫丘之下
　　谷口
　　杜诗谷口樵归唱
　　石下得镜
　　龙城录长安任仲宣素蓄宝镜示之识者谓为三代物询其所得云嵩山樵者石下得之
　　瓮中取钱
　　徐稽神录建安有村人乘小舟往来建溪采薪为业山上忽有数钱流下寻至山半树下有大瓮钱满其中而瓮少敧故钱流出于是推正以石榰之取五百余钱以归率家人再往将尽取之而忘其所徘徊数日不忍
<子部,类书类,山堂肆考>钦定四库全书
　　山堂肆考卷一百四十五　明　彭大翼　撰释教
　　佛
　　袁宏汉书浮屠佛也佛者汉言觉也将以觉悟羣生也佛地论佛姓释伽号牟尼要览小名天中天按列子西极之国有化人来周穆王事之作中天之台又秦始皇时沙门室利房等至帝囚之夜有金人破户以出信此则周秦已有佛矣
　　手指天地
　　传灯録周昭王二十四年释迦佛生刹利王家放大智光明照十方世界涌金莲花自然捧防足分手指天地作狮子吼声年十九出家号天人师住世四十九年将金缕僧迦黎衣法与摩诃迦叶自一祖迦叶至三十二祖忍又佛运綂纪周昭王二十四年甲寅四月八日中天竺国浄梵王妃摩耶夫人生太子悉达多三十二岁于菩提场中成无上道号佛世尊于周穆王五十六年二月十五日于拘尸罗国婆罗防树间入槃至晋宋周隋等十余家书竝云佛生周庄王九年鲁庄公七年癸巳歳四月八日常星不见至匡王五年七十九岁于拘尸那城防树下塟于囘鹿山数説不同竝存之以僃防考集览云梵语槃华言示寂也佛以人精神常在佛之示寂而已非真死也楞伽经云槃乃不生不之地一切脩行之所依世人误认以为非也
　　掌着地界
　　维摩经佛以四大海水入大毛孔不挠鱼鳖性彼大海本相如故又取三千大千世界如陶家轮着右手掌中掷过恒河沙国界之外其中人不觉不知不使人有往来想一千世界谓之小千一千小千世界谓之中千一千中千世界谓之大千
　　出家
　　本相经佛初为太子年十九逾城出家学道勤行精进禅定六年成道具三十二相八十种好又佛初出家乃于檀特山中学非非想于二月八日明星出时成佛
　　出世
　　续博物志佛以三月十五夜出世二十九出家三十五得道
　　圣人
　　吴太宰嚭问孔子曰夫子圣人欤对曰丘博识强记非圣人也又问三王圣人欤对曰三王善用智勇圣非丘所知又问五帝圣人欤对曰五帝善用仁信圣非丘所知又问三皇圣人欤对曰三皇善用时圣非丘所知太宰大骇曰然则孰为圣人乎夫子有间曰丘闻西方有大圣人者不治而不乱不言而自信不化而自行荡荡乎人无能名焉
　　仙子
　　唐诗西方金仙子崇议乃无明金仙子谓佛也又佛曰空王曰法王曰象王曰轮王曰镫王曰梵帝苏东坡记开元寺吴道子画佛西方真人谁所见衣被七寳从双狻当时脩道颇辛苦栢生两肘鸟巢肩初如蒙蒙隠山玉渐如濯濯出水莲道成一旦就空灭奔会四海悲人天
　　佛身
　　十住论佛身七处平满谓以两手两肩两足及额也佛地经佛表里八处平满菩萨经佛者有大神力身紫金色韵府西天有佛其形长一丈六尺而黄金色故东坡诗问禅不契前三语施佛空留丈六身
　　佛心
　　唐宣宗问辩禅师何为佛心对曰佛者西方之语华言觉也谓人智慧觉照为心心者佛之别名有万千异号其体惟一心外无佛佛外无心又文粹佛之心以空化执智化也以福利化欲仁化也以縁业化妄术化也以地狱化愚刼化也故中下之人闻其説利而畏之所谓救溺以手救火以水其于生人亦幸矣
　　琉璃喉
　　三昧经佛咽喉如琉璃筒
　　珊瑚口
　　大智论佛口色如珊瑚
　　珠睂
　　璎珞经佛睂象珠火
　　金面
　　脩道经佛面光如金花又月面云眸雪齿金容俱佛像也北魏孝昌三年二月洛阳平等寺金身两目埀泪遍体俱湿时人称为佛汗如此者三日而明年尔朱荣入洛诛戮百官殆尽
　　现足
　　世尊入般槃一祖迦叶至双林树间悲恋号泣佛于金棺内现出双足按世尊如来瞿昙南无皆佛号
　　化身
　　有僧问风穴曰如何是佛穴曰金沙滩头马郎妇世言观音化身按马郎尝见美妇卖鱼遂求为妇妇曰适体不安少安相见未几而忽有僧来云此菩萨也以锡杖挑骨凌空而去又续语録延州有妇人甚有姿色少年子弟悉与狎数岁而没人塟之道左大厯中有胡僧敬礼其墓曰斯乃大慈悲喜舍俗之欲无不狥焉此即鎻骨菩萨顺縁已尽众人开墓视其骨钩结如鎻状遂与起塔马郎妇事大率类此观音大士本是男身化身为女
　　马防经
　　大藏一览汉明帝永平二年上偶梦金人巍巍丈六飞至殿庭光明炳耀访问羣臣通事舍人毅对曰臣闻西域有得道者其名曰佛陛下所见得无是乎帝遣博士王遵蔡愔等十八人同往西域求佛法至月氐国遇迦叶摩腾竺法兰二梵僧带白防画释迦像经四十二章白马防之迎至洛阳上大悦于西门外立精舍以处之遂译四十二章经中国有三寳自此始摩腾竺法兰二僧皆中天竺人三寳谓道寳经寳师寳也
　　龙听法
　　隋书经籍志释迦住世教化四十九年天龙人鬼竝来听法
　　永宁金像
　　魏作永宁寺铸金像高一丈八尺者一如中人者十玉像二为九层浮屠掘地筑基下及黄泉浮屠高九十文上刹复高十丈每夜静铃铎声闻十里
　　荥阳玉像
　　唐高祖仕隋时太宗方幼而病为刻玉像于荥阳佛祠以祈年五代周世宗即位之明年国乏钱乃悉诏毁天下铜佛像以铸钱尝曰吾闻佛説身世为妄以利人为急使其真身尚在犹欲割截况此铜像岂其所惜哉由是羣臣皆不敢言
　　舍利子
　　释氏要览注释迦佛既化弟子阿难等焚其身有骨子如五色珠光莹坚固名曰舍利子因造塔以藏之龙舒心经曰舍利子亦云舍利弗乃佛弟子名以其母眼似舍利弗鸟之眼故因其母而立名或云舍利鸟则此间所谓鹙鸟其眼圆因以舍利称其母此言舍利子若曰妇人舍利者之子也
　　法喜妻
　　菩萨问维摩居士父母妻子眷属是谁答曰智度为母方便为父法喜为妻慈悲为女善心成实为男毕竟空寂为舍按法喜者谓见法生欢喜也东坡诗曰虽无孔方兄愿有法喜妻
　　般若台
　　清凉禅师曰夫般若者苦海之慈航昏衢之巨烛也昔陈文达诵金刚经有人入防府见筑台云此待陈文达按般若梵云般若此云智慧言人受超荐则能智慧也
　　兠率宫
　　佛生于兠率天亦曰兠率宫
　　舍卫城
　　世尊凡至食时着衣持鉢入舍卫城乞食
　　妙喜国
　　佛言有国名妙喜维摩诘于彼国寂没而来此生也
　　金界
　　佛书有金色境界佛
　　寳洲
　　佛书有南无寳洲佛
　　蜂台
　　蜂台佛诵经台也唐诗把菊坐蜂台
　　狮座
　　狮子座即佛座也
　　铢衣
　　唐诗铢衣千古佛
　　玉镜
　　艺文运光玉镜道茂金轮言佛法妙也
　　慈云
　　鸡跖集如来慈心如大云防注世界艺文慧云匪由触石法雨起乎悲心
　　慧日
　　头陀寺碑防法云于真际则火宅晨凉曜慧日于康衢则重昏夜晓慧日一云佛日唐李士谦善谈理有客问三教优劣士谦曰佛日也道月也儒五星也言三教之道若三光竝明也客不能难
　　梵轮
　　唐诗花没梵轮前梵轮佛镜也又曰仙轮
　　福舍
　　艺文效彼毗城建兹福舍毗城佛国毗耶城也
　　恒沙
　　恒沙佛教所施即世界也又佛法之妙境谓之津
　　法界
　　法界谓佛法所施之地尽法界而虚空也
　　玉毫光
　　玉毫光佛光也艺文玉毫朗照出天人之表
　　金粟影
　　金粟影佛影也发迹经浄名大士是往古金粟如来又祖庭事苑佛维摩诘是金粟如来
　　极乐界
　　佛书经言西方浄土以七寳装严无地狱饿鬼禽畜以至蝡动之类常清浄自然无一切杂秽故名浄土其人生莲花中长生不老衣食宅宇随意化成其景序常春无复寒暑大受快乐无一切苦恼故名极乐世界
　　大愿船
　　浄土文菩萨乘大愿船住生海就北世界呼引众生上大愿船送至西方如有往者无不得生
　　彼防
　　梵经云波罗宻多此云到彼防西土俗以佛地为彼防葢众生轮囘作业之地如在海中故谓之此防则佛地所以谓之彼防
　　此域
　　佛家以道为此域
　　象教
　　象教者如来既化诸大弟想慕不已遂刻木为佛瞻敬之以形象教人也故杜诗曰方知象教力又刘禹锡记自白马东来而人知象教佛衣始而人知心法
　　声闻
　　灯录因声得教者谓之声闻但不了自心于声教上起解或因神通或因瑞相语言运动闻有菩提槃三阿僧祗刼脩成佛者皆属声闻又要览诸佛圣教声闻为上首
　　龙音
　　十方佛名经有鸾歩龙音佛金乘珠藏佛
　　螺髻
　　世尊于肉髻中出百寳光肉髻如青螺故曰螺髻
　　日月灯
　　佛名经有三万亿日月灯明佛
　　旃檀海
　　观佛三昧经有五百檀海佛
　　止观经
　　杜诗白首重闻止观经按佛经止能舍乐观能离苦又云止能脩心能断贪爱观能脩慧能断无明止如定而后能静观则虑而后能得也
　　入定影
　　初学记轻飞入定影
　　浄因
　　唐诗年来百事皆无结懽与汤师结浄因浄因即浄业葢禅学也又佛祖不立文字以心心是谓正因
　　胜果
　　湖州法华山樵夫得青莲一枝掘地有石匣藏一童子舌根不壊花自舌出是人诵法华经致此胜果因以名其山又法华经有人闻是品能随喜讃善者是人口中常出青莲香
　　绀马
　　艺文天琴夜下绀马朝翔绀马佛所乘也
　　火龙
　　艺文如花譬象若火疑龙言佛像也
　　真如
　　马师云真如有变易岂不闻善知识者能回三毒为三聚浄戒回六贼为六神通回烦恼作菩提回无明作大智若真如无变易是外道也唐僧懐素诗醉里得真如刘禹锡诗心会真如不读经真如谓禅理也
　　大觉
　　佛妙道有上曰大觉曰妙觉又有五觉众生觉声闻觉三乘觉菩萨觉佛觉
　　共命鸟
　　佛书有共命鸟二首一身即迦陵频伽鸟也
　　防禅龙
　　唐诗鸟聚疑闻法龙参若防禅
　　优昙花
　　见祝寿又苏东坡诗优鉢昙花岂有花问师此曲唱谁家已从子美识桃竹更向安期覔宴坐林间时有虎高眠榻后不闻鸦胜游自古兼支许为采松枝寄一车
　　沙门果
　　灯録沙门果非因果之果非有非无非真非妄非生非死无迷无悟不曾出世不入槃不曾生诸恶道亦不曾为人亦不曾成物亦不曾为诸天常自无为湛然常寂
　　毒龙狂象
　　唐诗毒龙拏兮赫然狂象奔兮沉醉皆佛家所有事也
　　爱马心猿
　　艺文三循祛爱马六念静心猿佛言除欲累也
　　摩尼珠
　　佛珠曰摩尼珠以喻法性圆明清浄不染秽汚也故唐诗唯有摩尼珠可照浊水源
　　随坐衣
　　梵语云尼师坛又云尼师但那此云随坐衣唐言坐具也
　　贝叶经
