<!-- { "loadSidebar": true } -->
　　不欲治第
　　汉武帝为霍去病治第使视之对曰匈奴未灭何以家为上由是益爱重之
　　岂敢言家
　　唐徳宗加李晟诸道大元帅晟家百口及神防军士家属俱在长安朱泚皆善遇之军中有言及家者晟泣曰天子何在敢言家乎又宋髙宗欲为岳飞营第飞辞曰敌军未灭何以家为
　　济河焚舟
　　左文三年秦伯伐晋济河焚舟取王官及郊晋人不出遂自茅津济封殽尸而还遂霸西戎用孟明也
　　渡江击楫
　　晋元帝定江南以祖逖为奋威将军逖渡江中流击楫而誓曰祖逖不能誓清中原而济者有如此江
　　吴起杀妻
　　卫人吴起仕于鲁齐人伐鲁鲁欲以为将起娶齐女鲁人疑之起遂杀妻以求将大破齐师
　　乐羊食子
　　乐羊子为魏将攻中山其子时在中山中山之君烹之作羹致于乐羊乐羊食之
　　减灶败魏
　　魏厐涓伐韩齐使田忌为将孙膑为师以救韩膑乃使齐军入魏地为十万灶明日为五万灶又明日为二万灶厐防大喜曰我固知齐军怯入吾地三日士卒亡者过半矣弃其步军率轻鋭倍日并行追之膑度其暮当至马陵乃斫大树白而书之曰厐防死此树下令万弩夹道而伏期日暮见火举而俱发防果夜至见白书以火烛之读未毕万弩俱发魏师大乱防乃自刎曰遂成竖子之名乃乗胜大败魏师虏太子申
　　增灶破羌
　　东汉虞诩为武威太守羌人数万遮诩于陈仓崤谷诩即停车不进宣言上书请兵羌闻之乃令分抄旁县诩因其兵散日夜进道令吏士各作两灶日倍增之卒破羌或问孙膑减灶而君增之何也曰孙膑见弱吾今示强势不同也
　　囊沙
　　韩信已定临淄遂东追齐王项羽使龙且将兵救齐与信夹潍水而阵信夜令人囊沙壅水上流旦渡击且佯败还走且遂追之信使决囊水大至且军大半不得渡信急击杀且虏齐王广
　　累石
　　晋马隆讨西羌夹道累磁石贼负鐡铠行不得前隆士卒悉负犀甲无碍贼以为神
　　变帜杂秦军
　　战国防秦假道韩魏以攻齐齐威王使匡章将而应之与秦交和而舍使者数相往来章为变其徽帜以杂秦军者言章子以齐入秦王不应复言章子以齐兵降秦王复不应如此者三有司请发将击之王曰此不叛寡人明矣曷为击之项间言齐兵大胜秦兵大败秦王称西藩之臣而谢于齐左右问王曰何以知章子之不叛王也王曰章子之母啓得罪其父杀之而埋于马栈之下吾使章子将也勉之曰夫子全兵而还必更将军之母对曰臣非不能更臣母也臣之母得罪臣之父臣之父未命而死夫不得父命而更母是欺死父也故不敢夫人为子而不欺死父岂为人臣欺生君哉又齐宣王因燕人之乱令章子将五都之兵伐燕又大胜之
　　持帜立赵壁
　　韩信张耳击赵赵聚兵井陉口信间视知陈余不用李左车防乃敢遂下未至井陉口止舍夜半传发选轻骑一千人人持一赤帜从间道望赵军戒曰赵空壁逐我若疾入赵壁拔其帜而易之又使万人先行出背水军平旦信鼓行出井陉口赵开壁击之信耳佯走水上军赵果空壁逐之信所遣骑驰入赵壁拔赵帜立汉帜水上军皆殊死战赵军已失信等还归壁见帜大惊汉夹击大破之斩陈余擒赵王歇
　　亚夫坚壁
　　汉景帝拜周亚夫为太尉将兵击吴楚亚夫言于上曰楚兵剽轻难与争锋愿以梁地委之絶其粮道乃可制也上许之于是防兵荥阳吴攻梁急梁请救亚夫引兵走昌邑坚壁以守不往救梁而使骑兵弓髙侯等絶其粮道吴兵乏食数挑战终不出乃引而去亚夫出精兵追击大破之月余越人斩吴王首以献相守三月而吴楚皆平
　　度尚焚营
　　东汉荆州刺史度尚击桂阳贼卜阳等破其三屯多获珍寳士卒骄富莫有鬭志尚乃宣言兵少须诸郡所发悉至乃并力攻之申令军中恣听射猎兵喜皆出尚乃宻使人焚其营猎者还莫不涕泣尚慰劳之曰阳等财寳足富数世诸军但不并力耳今所亡少何足介意众感愤遂破平之
　　徒读父书
　　秦王龁伐韩攻上党上党民走赵龁因伐赵赵军数不胜亷颇坚壁不出应侯使人反问曰秦之所畏独马服君之子赵括为将耳赵王遂以括代颇蔺相如曰王以名使括括徒能读父书传不知合变也王不听括至军出兵击秦秦人射杀之卒四十万皆降于秦武安君白起尽坑杀之
　　常效父法
　　南齐斛律光弟羡为幽州刺史善治兵突厥畏之谓之南可汗性节俭不好声色不贪权势行兵常效其父金之法营舍未定终不入幕或竟日不坐身不脱甲胄常为士卒先士卒有罪唯大杖挝背未尝妄杀众皆争为之死结发从军未尝败北
　　不击刁斗
　　汉李广程不识武帝元光元年遣将兵屯北邉广行无部伍行阵就善水草舍止人人自便不击刁斗自卫省约文书然亦逺斥堠未尝遇害不识正部曲行伍营阵击刁斗治军簿至明军不得休息亦未尝遇害然匈奴畏李广之略士卒亦多乐从广而苦程不识孟康注云古者军行以铜为鐎器受一斗昼炊饮食夜击持行名曰刁斗荀恱曰刁斗小铃如宫中传夜铃也斥堠许慎曰斥度堠望也所以望烽燧
　　诈为粮车
　　唐裴行俭字守约突厥反萧嗣业讨之不克诏行俭为定襄行军大总管先是馈粮数为虏所掠我军至馁死行俭曰吾以谋制敌可也因诈为粮车三百乗每车伏壮士五辈各持陌刀劲弩使羸兵挽之以进且伏精兵于险要以待之虏果至羸兵散走虏驱车就水草解鞍牧马欲取粮壮士自车中跃出击之虏惊走复为伏兵所邀杀获殆尽自是粮运之车虏莫敢近
　　解鞍诱虏
　　汉景帝时匈奴冦鴈门上郡李广为上郡守尝从百骑出卒遇匈奴数千骑广骑欲驰还广曰吾去大军数十里今走匈奴追射我立尽今我留匈奴必以我为大军诱之不敢击令诸骑曰前未到匈奴阵二里所止令皆下马解鞍以示不走匈奴有白马将出护其兵广上马与十余骑奔射杀之而还解鞍令士皆纵马卧防暮胡兵终怪之不敢击夜引而去
　　驻节劳民
　　东汉光武拜邓禹为前军持节中分麾下精兵二万人遣之西入关大破更始将王匡成丹刘均等遂定河东时赤眉所过残掠三辅百姓闻禹师行有纪皆望风相携负迎降者日以千数禹所止辄停驻节以劳来之父老童稚满其车下莫不感悦于是名震关西
　　击牛飨士
　　赵李牧居代鴈门备匈奴市租皆入幕府为士卒费日击数牛享士习骑射谨烽火边士日得赏赐而不用皆愿得一战于是大破杀匈奴十余歳不敢近赵边注云市租谓军有市市有税税即租也
　　市马益军
　　唐宣宗时康承训为防御使军中马乏与虏战数不胜承训罢冗费市马益军军乃奋张
　　据鞍顾盻
　　东汉马援字文渊年六十二请击武陵五溪蛮光武愍其老未许援曰臣尚能披甲上马帝令试之据鞍顾盻以示可用帝笑曰矍铄哉是翁也
　　坐帷讲诵
　　东汉桓帝永夀中张奂为北中郎将匈奴乌桓烧军门屯赤坑烟火相望兵众大恐奂安坐帷中与弟子讲诵自若军士稍安且潜诱乌桓使斩匈奴屠各渠帅袭破其众诸胡悉降注云屠各匈奴别种名非人名也即汉武时金日防父休屠王之裔又本传作休屠名
　　不如竖儒
　　蒯通説韩信曰郦生一士掉三寸之舌下齐七十余城将军以数万众歳余乃下赵五十城为将数歳反不如一竖儒之功乎
　　无逾老臣
　　汉宣帝神爵元年先零羌杨玉叛帝欲命将击之赵充国年七十余上老之使丙吉问充国谁可将者对曰无逾老臣上问当用几人充国曰百闻不如一见兵难遥度臣愿驰至金城图上方略羌戎小夷逆天背畔灭亡不久愿陛下以属老臣勿以为忧按充国字翁孙
　　不肯探简
　　东汉邓禹表张宗为偏将军赤眉兵大至禹欲就坚城众人惮后拒禹乃书诸将名于竹简乱投笥中令各探之宗不肯曰死生有命岂可辞难就逸遂为后拒战却赤眉
　　何能卧牀
　　东汉马援建武中拜伏波将军击交趾还故人孟冀迎劳之援曰方今匈奴乌桓扰边男儿要当死于边野以马革裹尸还耳何能卧牀上在儿女子手中耶冀曰谅为烈士当如此矣援三兄况余贠从弟少游四子廖防光客卿族孙棱
　　三战三胜
　　战国齐田忌为将伐魏三战三胜汉韩信絶甬道大破秦军九战九胜吴汉与公孙述战八战八克
　　七纵七擒
　　诸葛亮率众讨雍闿斩之孟获收余众以拒亮亮募生致获既得使观营阵间获曰向者不知虚实故败今只如此即易胜耳亮笑使更战七纵七擒而亮犹遣获获止不去曰公天威也南人不复反矣又唐武后募猛士讨吐蕃娄师徳戴红抺额来应召后与虏战八遇八克
　　雅歌投壶
　　东汉祭遵为征虏将军克己奉公取士皆用儒术对酒设乐必雅歌投壶虽在军旅不忘俎豆也
　　轻裘缓带
　　晋武帝有灭吴之志以羊祜都督荆州镇襄阳祜绥懐逺近甚得江汉之心与吴人开布大信降者欲去皆听之祜在军轻裘缓带身不披甲铃阁之下侍卫不过十数人
　　提鼓挥桴
　　吴起将战左右进剑起曰将者提鼓挥桴临敌决疑一剑之任非将事也
　　曳柴燃草
　　五代时契丹围幽州城中危困李存审自山中潜行至幽州契丹列阵待之存审命步兵阵于后戒勿动先以羸兵曵柴燃草而进烟尘蔽天鼓噪合战乃趣后阵起乗之契丹大败
　　斩乡人
　　吴志吕防入南郡令军士不得往歴人家防麾下士取民之笠以覆官铠防曰不可以乡里故废法垂涕斩之葢士与防俱汝南人也
　　髠职吏
　　吴志射声校尉孙松于公子中最亲麾下兵不整陆逊对之髠其职吏
　　五月渡泸
　　诸葛亮率兵北伐上疏曰受命以来夙夜忧惧恐付托不效以伤先帝之明故五月渡泸深入不毛
　　半夜入蔡
　　见雪
　　五虎
　　蜀汉昭烈帝时封闗张黄忠赵云马超为五虎将
　　二龙
　　唐乌承玭字徳润开元中与族兄承恩皆为平卢先锋号辕门二龙
　　不读兵法
　　霍去病为骠骑将军武帝敎之读孙吴兵法去病曰为将顾方略何如不至学古兵法唐张廵行兵不依古法教战阵令本将各以其意教之
　　晓畅军情
　　孔明率军屯汉中以圗中原临发上疏曰将军向宠性行淑均晓畅军情试用于昔愚以为军中之事悉以委之必能使行阵和睦优劣得所
　　一身胆
　　魏兵追至汉赵云营下云大开营门魏兵疑云有伏引去云以劲弩于后射之魏兵自相蹂践堕汉水死者甚众刘备明日至云营视战处曰子龙一身都是胆也子龙云字又北史周文帝曰王雅一身悉是胆
　　千里威
　　东汉贾复字君文少好学习尚书事舞隂李生李生竒之曰贾君容貌志气如此将相之器有折冲千里之威
　　祷子产祠
　　汉刘畅攻荥阳太守李矩未及为备乃遣使诈降畅不复设备矩欲夜袭之士卒皆疑惧乃遣其将郭诵祷于子产祠使巫者扬言曰子产有教当遣神兵相助众皆踊跃争进掩击畅营畅仅以身免
　　哭元庙
　　唐安禄山逼真源令张廵为长史西迎贼廵至真源率吏民哭于元皇帝庙起兵讨贼吏民乐从者数千人按唐初封老子为元皇帝庙
　　立柱而还
　　光武时交趾女子徴侧徴贰反诏伏波将军马援与扶乐侯刘隆等水陆并进讨之至浪泊与二徴战大破追斩之交趾平援立铜柱为汉界而还
　　仆碑而进
