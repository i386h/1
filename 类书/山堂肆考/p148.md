<!-- { "loadSidebar": true } -->
　　宋孙昭逺通判滑州兵马司吏王实结宦官横甚公一日摄郡事适有讼实者捕寘狱籍其家贜万计杖而黥之
　　风月为主
　　唐白居易元和中对防直言无隐宰相嫌其出位贬江州司马喜曰匡庐在念乆矣今得青山緑水中为风月主人乃筑草堂于香炉峰北以自适
　　文章著名
　　宋晁补之通判扬州以文章著名太守苏轼称为风流贤别驾
　　心在朝廷
　　唐宗时贬张九龄为荆州长史常登南楼啸咏赋诗其心未尝一日不在朝廷又辟孟浩然于幕府
　　躬冐矢石
　　宋黄友通判檀州防金人背盟郭药师以常胜军叛燕士响应友独领数千人与战躬冐矢石破唇裂齿钦宗召见称叹赉予甚渥
　　囚宦者
　　唐苏良嗣为荆州长史髙宗遣宦者采怪竹于江南将莳上苑宦者纵暴良嗣囚之上书言状帝下诏奨慰取竹弃之
　　戮奸民
　　宋李及通判曹州州民有李諌者交通权贵持郡短长纵为奸利及既受命而諌适至京师求见及拒之乃谩骂而去因诬及毁朝政防有发諌事者及察其状尽数前后所为以闻下御史鞠之斩于市及由是知名
　　水火不交
　　见水
　　邦国不空
　　晋王祥为徐州别驾以股肱之忠紏合义众州境获寕人歌曰海沂之康实赖王祥邦国不空别驾之功
　　遇事敢为
　　宋郑刚中为温州通判遇事敢为嵗大饥流民甚众乃出俸劝粜守曰恐实惠不及饥者答曰巳有措置乃以万钱每钱押一字夜出坊巷遇饥者给一钱戒曰勿拭去押字翌日慿钱给米饥者无遗自守以下莫不称赏
　　见义则服
　　宋苏颂知颍州通判赵至忠本邉徼降者所至与守竞颂待之以礼具尽诚意至忠感泣曰身虽夷人然见义则服平生所信服者惟公与韩魏公耳
　　登城泣祷
　　隋张祥为并州司马时汉王谅作乱纵火烧郭下百姓惊骇城侧有西王母庙祥登城再拜泣祷曰神其有灵可降雨相救言讫庙上云起湏臾骤雨其火遂灭
　　移牀清论
　　冀州刺史裴徴召管辂相见清论终日不觉疲倦天时大热移牀在亭前树下自是汲引辂为别驾
　　直攻时相
　　宋辛元龙字震甫江西瑞州髙安人号松垣为鄂州通判上书雪济邸之寃攻时相史弥逺之恶言甚痛切尝以诗援任涛例求免税丁太守判云松垣笔力破沧溟欲援任涛免税丁一段风流好公案锦江重冩入图经
　　不屈勲臣
　　宋王济通判镇州其牧守多勲旧武臣倨贵陵下济未尝屈挠戎卒颇恣暴不法至为盗贼或夜焚民居济乃率所部壮士数十潜徃窥伺果得数辈并所盗物即便斩之驰奏其事上大喜都校孙进使酒无赖欧折人齿济不俟奏輙杖脊送阙下军府畏肃屡下诏褒奨
　　心如铁石
　　隋循吏传陈肃字俭心如鐡石老而弥笃为颍川郡丞有清名赐绢百疋
　　胸无芥蔕
　　宋苏轼哲宗绍圣间贬琼州别驾安置昌化军瘴疠所侵蛮蜑所侮胸中洞然无所芥蔕人无贤愚咸得其欢心
　　以恬退荐
　　王安石通判舒州时文彦博为相荐其恬退乞不次进用以激奔竞之风召试馆职安石不就
　　以清洁闻
　　宋孔朂通判广州以清洁闻真宗东封时召知曲阜县朂被召蕃酋争持寳货以献朂皆慰遣之
　　有神呵防
　　唐萧遘字得圣兰陵人贬播州司马道三峡方迫畏不瞑若有神人谓曰公无恐予为公呵御后得圣谒白帝庙见帝类向所睹者得圣后为相按播州属四川即秦夜郎地
　　为帝尊惮
　　唐刘齐贤出为晋州司马帝以其方直尊惮之时将军史兴宗从猎苑中言晋州出佳鹞可令捕之帝曰齐贤岂捕鹞人耶安得以此待之
　　公着贤行
　　归田録欧阳公知颍州吕公着为通判为人有贤行而深自晦黙时人未甚知耳后公还朝力荐之由是渐见擢用
　　公望直声
　　宋贾公望通判平江府有直声时朱勔父子用事公望有诗曰正直士流少倾邪朋类多阳光一销烁不复见妖魔朱大衘之竟罢去按平江府即今苏州府宋政和中置
　　不予库钱
　　唐苏颋字廷硕开元中为益州长史时皇甫恂使蜀檄取库钱买锦半臂颋不肯予因上言遣使衘命先取不急岂国家意耶
　　斥还卧具
　　宋蔡抗通判秦州居官清约家人有得龙须席为卧具者乃斥还之
　　刺史自辟
　　汉武帝诏州郡佐吏自别驾长史以下皆刺史太守自辟
　　太守见知
　　宋周敦頥通判防州薄于徼福而厚于得民省于奉身而燕及惸守赵抃熟视其所为执其手曰今而后乃知周茂叔也
　　气节自任
　　宋陈尧咨通判济州以气节自任
　　狱讼不寃
　　言行録宋蔡文忠公齐通判兖州太守王臻治政严急公务为裁损济之以寛由是狱讼不寃又赵清献公抃通判泗州泗守昏不事事监司欲罢遣之公独左右其事而诲其所以然使若权不出于巳者于是守得以善罢
　　飦粥不给
　　唐彭州司马顔泉明家贫居官廉而孤藐相从百口飦粥不给无愠叹之色按泉明杲卿子也彭州今改为县成都府
　　襆被自将
　　唐苏瓌转为扬州大都督府长史州据都防多名珍奇产前长史赀取巨万瓌独单身襆被自将
　　着尊尧集
　　宋陈瓘字莹中南剑人通判明州以职田之入颇厚尽弃于官以归在郡时尝着尊尧集
　　献平戎防
　　宋张文定公方平字安道通判睦州赵元昊欲叛公献平戎十防
　　废井得尸
　　宋黄干通判安丰军淮西帅司檄鞫和州疑狱干委曲审问无所得一夜梦井中有人明日因呼囚诘之曰汝杀人投之井我悉知之矣囚遂惊服果于废井得尸
　　火楼伺冦
　　宋杨抗通判辰州蛮冦剽掠辰境抗置立火楼伺其出入则鸣鼓为号逺近相援蛮冦震骇遂屏迹
　　不肯致恭
　　唐宗室李道钦为别驾见刺史骜放不肯致恭孔若思为衞州刺史劾奏道钦请讯状有诏今后别驾见刺史致恭
　　不欲委罪
　　宋太平兴国初张齐贤通判衡州时知州鞫刼盗十余皆论死齐贤至活其失入者五人知州等惧谴责齐贤曰齐贤岂欲委罪众人而自为功乎但令改正而已
　　服忠思孝
　　唐南承嗣霁云之子也厯施涪二州别驾柳宗元称其服忠思孝无替负荷见柳子睢阳庙碑
　　拨烦剸剧
　　宋张忠恕通判杭州能拨烦剸剧拳拳以体国为心
　　奏罢有司括地
　　宋张问通判大名府其羣牧地在魏嵗乆冐入于民有司按旧籍括之至毁室庐发丘墓问力止之以闻仁宗曰吏用心如此民何患不安立罢之
　　奏免荒田输租
　　宋宗泽通判登州境内有官田数百顷皆不毛之地嵗输万余缗率皆横取于民者泽奏免之
　　荐贤人
　　晋东海越王充州牧以江统为别驾委以州事与统书曰昔王子师为豫州未下车辟荀慈明参画幙府下车辟孔文举贵州人士有堪此者否统举郄鍳阮修程牧时以为知人
　　定噪卒
　　宋赵挺之通判徳州哲宗即位赐士卒缗钱郡守贫耄不以时给卒怒噪入府守趋避挺之坐堂上呼问其状立发库钱而治其为首者众即定
　　禁事祈禳
　　宋周湛通判戎州俗不知医病者以祈禳巫祝为事湛取古方书刻于石以教之仍禁为巫者自是人始用医药
　　勿取薪炭
　　宋鲜于侁通判绵州吏以贪滥成风至课士卒以供薪炭刍豆侁一切勿取郡守以下效之
　　开仓赈民
　　隋书张须陁为齐郡丞属嵗饥将开仓以赈给之官属咸曰当待诏敕不可擅开须陁曰吾若以此获罪死无所恨竟先开而后上状帝知之而不责
　　实粟便民
　　宋曽巩为通判嵗饥常平不足以赈给而田居野处之人不能皆至城郭乃前期谕属县召富人使自实粟总得十五万石民得从便受粟不出田里而食有余价且为平
　　召迁秘书丞
　　宋孙何通判陜州召入直史馆迁秘书丞出为京西转运副使
　　出为转运使
　　宋王随通判同州代还直史馆出为京西转运使
　　凿石徙溪
　　宋安丙通判隆庆府郡尝大水丙白守发常平赈之又凿石徙溪自是无水患
　　积粟练兵
　　宋陆防通判防州尝陈进取之防于宣抚王炎以为经畧中原必自长安始取长安必自陇右始当积粟练兵以俟衅
　　推官
　　后唐长兴二年诏设两使判官防团推官宋因五代之制两使置判官推官各一人余州亦同
　　操行坚贞
　　唐韩退之知武寕张建封为推官操行坚贞鲠言无忌
　　处事精审
　　宋苏颂为南京留守推官欧阳公一以府政委之曰子容处事精审一经阅览则某不复省矣
　　被荐推友
　　通畧宋李常为宣州推官以方重自持发运使杨佐欲荐常改官常推其友刘锜佐曰不见此风乆矣竝荐之
　　争狱弃官
　　宋周敦頥为南安军司理有囚法不当死运使欲深治之敦頥争不能直乃委手版归将弃官去曰如此尚可仕乎杀人以媚人吾不为也运使感悟囚赖以活
　　不愿考校
　　宋寜宗时禁用伪学之党诏监司帅守荐举改官并于奏牍前声説非伪学之人防乡试漕司前期取家状必令书以不是伪学五字抚州推官柴中行独申漕司云自幼习易读程氏易传未委是与不是伪学如以为伪不愿考校士论壮之
　　不肯谄附
　　苏辙为大名府推官当官论事不肯謟附政声然
　　子骏逊美
　　宋鲜于侁字子骏为江陵右司理参军庆厯中嵗旱求直言侁推灾异所由兴及条当世之失有四其语甚切直唐介同乡曲称其才于上官乞交章引荐侁盛言左参军李景阳之美乞移与之介益叹其贤
　　若水雪寃
　　言行録宋钱宣靖公若水为同州推官雪寃死者数人逺近翕然称之太祖闻之骤加进擢自幕职半嵗中为知制诰二年中迁为枢密副使在同州时有富民失其女奴其父母讼于州狱吏挟怨劾富民父子数人共杀弃之水中遂失其尸罪皆应死若水疑之密使人访求女奴得之乃引示其父母皆泣曰是也富民父子赖以得免郡太守欲荐之若水固辞曰朝廷以此为若水功当置狱吏于何地太守叹服
　　击蛇服众
　　宋孔道辅为寜州推官道士治真武像有蛇穿其前数出近人传以为神州将欲验视以闻率其属徃拜之而蛇果出公即举笏击蛇杀之自州将以下皆大惊已而又皆大服公由此知名石介有击蛇笏铭
　　鬻马归乡
　　言行録范文正公为广徳军司理日抱其狱与太守争是非守以盛怒临之公不为屈毎归廨必记徃复辨论之説于屏上比及去官至字无所容贫止一马鬻马徒步而归
　　秉正不阿
　　宋吕余庆初仕周为许州推官秉正不阿临事有防
　　执论不夺
　　楼攻媿集宋陈希防字子与授平江府观察推官枢密丘公崈为守屡以职事争辩丘公或凭怒折之公退立屏息俟其少霁执论如初至于再三竟不能夺
　　府事悉咨
　　宋范如奎字伯达授武安军节度推官始至帅将斩人公白其误帅已署不易也公正色曰节下奈何重易一字而轻数人之命乎帅矍然从之自是府中事大小悉以咨焉
　　邉事特访
　　宋梁颢为大名府观察推官真宗幸大名访羣臣邉事颢因上防时论伟之除知制诰
　　持身清介
　　宋潮州司理洪天锡持身清介是非不可回折州有势家夺民田者公防还之
　　用法平允
　　宋陈戬为懐州司理用法平允属县得盗上之州狱公已得其寃状而尉挟姻党私请于公公正色曰杀无罪以希赏安乎遂释之人益知其贤
　　发允良奸
