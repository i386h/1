<!-- { "loadSidebar": true } -->
　　汉哀帝托傅太后遗诏益封董贤二千户丞相新甫侯王嘉封还诏书极论贤为佞幸之臣不当倾爵位以贵之损至尊以宠之流闻四方皆同怨疾上怒诏嘉诣狱遂不食呕血而死元始中追諡忠
　　黄忠侯
　　黄琼东汉江夏安陆人字世英永建中被征拜议郎稍迁尚书仆射数上疏言事与周举同时辅政名重朝廷封邟乡侯卒諡忠
　　諡文范
　　陈实字仲弓东汉桓帝时为太丘长修徳清静民赖以安卒諡文范先生
　　諡忠武
　　诸葛亮字孔明琅琊人寓居南阳隆中汉建安中徐庶称为卧龙先主三顾草庐而后起佐备跨有益州防为丞相抚百姓示仪轨约官职従权制开诚心布公道集众思广忠益诚识治之良才也封武乡侯諡忠武子瞻以战死
　　闗忠义
　　蜀闗公字云长斩顔良降于禁威震华夏拜前将军封夀亭侯假节钺称万人敌为世虎臣卒諡忠义
　　张桓侯
　　蜀张飞字翼徳雄壮威猛义释严顔有国士风拜右将军封西乡侯卒諡桓
　　羊成侯
　　羊袩字叔子泰山平阳人续之孙蔡邕之外孙晋武帝时镇襄阳绥懐逺近甚得江汉之心在军中轻裘缓带身不被甲铃阁之下侍衞不过十数人加征南大将军钜平侯卒諡曰成
　　傅刚侯
　　傅字休奕晋武帝时为司校尉每有奏劾或值日暮捧白简整簮带竦踊不寐坐而待旦贵游震慑台阁生风封清泉侯卒諡刚
　　何孝公
　　何曾字颖考防之子阳夏人厚自奉养过于人主及卒博士秦秀谨按諡法宜諡缪丑晋主防諡曰孝按曾好学博闻性至孝自少至老夫妇相见如賔无声色嬖幸之好入晋累官太宰侍中然性豪奢帷帐车服穷极绮丽厨膳滋味过于王者每燕见不食太官所设帝命取其食视之蒸饼上不坼作十字不食
　　贾武公
　　贾充字公闾老病自忧諡传従子模曰是非乆自见不可掩也晋泰康中卒博士秦秀以其奸回弑逆请諡以荒帝更曰武
　　卞忠贞
　　卞壸济隂寃句人字望之父粹字仁兄弟六人并登宰辅世称卞氏六龙壸弱冠有名官至尚书令与庾亮同心辅政及苏峻犯顺壸背痈新愈力疾苦战而死二子眕盱相随赴贼同时遇害其母抚尸哭曰父为忠臣子为孝子夫何恨乎峻平追赠侍中諡忠贞
　　何忠肃
　　何无忌晋东海郯人为太学博士后为广武将军桓簒位与刘裕等起义兵战走桓以功封安成郡开国公后与卢循战失利握节而死諡忠肃
　　刘元公
　　晋刘字和季有干畧为荆州都督封新城公卒諡元
　　陶桓公
　　陶侃字士行三国吴武威将军丹之子晋明帝太宁中都督荆襄等州军事成帝咸和中拜太尉封长沙公晚年深以盈满自惧不预朝权至是疾笃上表逊位归长沙薨諡曰桓侃在军四十一年明毅善断识察纎宻人不能欺自南陵至白帝数千里中路不拾遗次子瞻瞻子宏宏子绰绰子延夀嗣为长沙公
　　王文献
　　王导字茂览之孙少有鉴识佐晋元帝中兴号为仲父永宁初进位太保封始兴郡公卒諡文献六子恱怡洽协卲荟
　　谢文靖
　　谢安字安石少有重名寓居会稽以山水文籍自娱晋穆帝升平中桓温请为征西司马孝武宁康中总中书防符坚入冦举侄为将卒成淮淝之捷太元中録尚书事加太保封建昌公諡文靖兄奕弟万子琰
　　王宣简
　　王肃字子雍北魏临沂人涉猎经史颇有大志初仕南齐奔魏除辅国大将军屡立战功迁扬州刺史清身好施家无余财封安国侯諡宣简
　　蔡宣穆
　　蔡兴宗刘宋考城人廓子为仆射初子业之世表顗求出为雍州刺史兴宗顗舅也时以为荆州长史辞不行顗曰朝廷形势人所共见在内大臣朝不谋夕兴宗曰汝欲在外求全我欲居中免祸及子业被弑子勋举兵浔阳明帝平之其惧祸逺出者流离外难百不一存众乃服兴宗之先见諡宣穆
　　髙文公
　　北魏髙允虽处贵重情同寒素执书吟览昼夜不去手卒年九十八封咸阳公赠司空諡曰文
　　韦严公
　　时梁主方崇释氏士民无不従风而靡独车骑将军韦叡自以位居大臣不欲与俗俯仰所行畧如平日封永昌侯卒諡严
　　王文宪
　　王俭字仲宝袁灿曰此儿虽小已有栋梁之器仕齐领吏部封南昌公及卒礼官欲諡文献王晏与俭不平启上曰此諡自宋以来不加异姓因改諡宪
　　王文中
　　王通龙门人字仲淹西游长安见隋文帝于太极殿奏太平十二防不报退居河汾教授生徒大业末卒于家门人諡曰文中子弟凝字叔恬子二福郊福畤孙三勔勮勃
　　虞文懿
　　虞世南字伯施越州人外谨懦而中抗烈与兄世基同受学于吴兴顾野王唐太宗朝为文馆学士后以银青光禄致仕封永兴公諡文懿
　　赵昭夷
　　唐赵元亮字贞固少负志畧如隐者之操及卒其友魏元忠宋之问崔璩等諡曰昭夷先生
　　魏文贞
　　魏征字成唐贞观初拜諌议大夫上或引至卧内访以天下事征乃展尽底蕴凡二百余奏无不剀切当帝心栁芳以为三代遗直进守秘书监防预朝政封郑公諡文贞四子叔玉叔琬叔璘叔瑜
　　髙文献
　　髙俭字士廉以字显少敏慧隋薛道衡等皆与为忘年交贞观中拜右仆射封申公卒諡文献六子惟履行审行真行为有名
　　李贞公
　　唐初李纲以尚书领太子詹事屡諌建成昵近小人不聴乃乞骸骨唐主曰知公直士勉留辅吾儿以为太子少保贞观中进位太子少师封新昌公卒諡贞
　　杜襄公
　　杜如晦字克明少英迈负大节髙孝基谓其当为栋梁用房龄谓为王佐才太宗即位进右仆射与龄共管朝政房善谋杜善断故唐世称贤相者必曰房杜如晦封莱国公卒諡襄子觏荷俱贬死弟楚客位工部尚书
　　王懿公
　　王珪字叔玠唐太宗朝为諌议大夫尝令品藻人物当时以为确论封永宁公卒諡懿
　　李懿公
　　李大亮恭俭忠谨每宿直必坐寐达旦房龄称其有王陵周勃之节封武阳公后副龄守京师卒遗表请罢髙丽之师家止遗米五斛布三十匹而已諡懿公
　　房文昭
　　房龄字乔幼警敏年十八举进士髙孝基见之谓为国器贞观初与杜如晦同为仆射明达吏事辅以文学引拔士类常如不及加太子少师封梁公諡文昭子遗直遗爱皆不才
　　尉忠武
　　尉迟恭字敬徳以字显唐武徳初秦王引为右府防军论功为第一封吴国公改封鄂国公晚年闲居学延年术不交通賔客凡十六年諡忠武
　　裴宪公
　　裴行俭字守约唐髙宗时为吏部侍郎与李敬马载同典选时称裴马有知人之鉴封闻喜公諡宪子光庭开元中拜相
　　娄贞公
　　娄师徳周武后时同平章事沈厚宽恕犯而不校又能知人宻荐仁杰虽谓盛德长者可也及其出将河陇前后凡四十余年恭勤不怠民夷安之况当罗织纷纭之时而师徳乆为将相独能以功名令终其过人也逺矣卒諡贞
　　李景武
　　李靖字药师京兆人姿貌魁竒尝谓所亲曰大丈夫当以功名取富贵何至作章句儒耶其舅韩擒虎谓其可与语孙吴牛谓其有王佐才唐贞观中出将入相封衞国公諡景武
　　狄文惠
　　狄仁杰字懐英唐髙宗嗣圣中以冬官侍郎同平章事所荐张柬之五人皆为名臣又能耻奋忠每以母子天性之説感悟武氏纾徐不迫竟成反周为唐之功卒諡文惠睿宗即位追封梁国公子光逺光嗣又一子景晖不肖
　　姚文献
　　姚崇字元之少倜傥尚气节唐宗开元初拜相兼兵部尚书缘边屯戍斥堠士马储械无不黙记上励精为治每事访之应答如响卒諡文献三子彝奕异皆至卿位
　　宋文贞
　　宋璟耿介有大节唐开元中姚崇因主书赵诲受赂事觉请逊位荐广州都督宋璟自代由是璟与张説源乾曜同日拜相崇善应变成务璟善守法持正二人志操不同然协心辅理使赋役宽平刑罚清省百姓富庶唐世贤相前称房杜后称姚宋他人莫得比焉璟封广平公卒諡文贞五子见子类
　　李贞武
　　李世勣字懋功贞观中拜并州都督在州十六年边陲晏然帝曰我用勣守并州贤于长城逺矣封英国公諡贞武
　　萧贞褊
　　萧瑀本后梁明帝之子好经术归唐封宋国公太宗以其武徳之季有谠言赐以疾风劲草之诗拜太子太保同三品及卒太常议諡曰徳尚书议曰肃太宗改諡贞褊以其性忌也
　　敬宗諡缪
　　许敬宗在唐奸囘取容忍心害理尝奏流其子于岭南以女嫁蛮酋多纳其货又诬奏长孙无忌谋反逼令自缢及卒太常博士袁思古按諡法名与实爽曰缪请以諡之敬宗孙彦伯讼请改諡博士王福畤曰何曽既忠且孝徒以日食万钱得諡为缪敬宗忠孝不逮于曽而饮食男女之累过之諡之曰缪无负许公矣诏五品以上更议礼部尚书杨思敬曰过而能改曰恭请諡曰恭诏従之
　　光庭諡克
　　裴光庭字连城唐开元中为吏部尚书用人多循资格失劝奬之道及卒博士孙琬请諡曰克其子讼之赐諡忠献
　　张文献
　　张九龄字子夀唐开元贤相也封始兴公千秋节王公皆献宝镜九龄独进事鉴十章号千秋金鉴録后为李林甫中伤且忤上防罢为荆州长史然帝素爱重其人每宰相荐士必问曰风度得如九龄不乎卒諡文献弟九皋九章子极孙仲方
　　顔忠节
　　顔杲卿真卿従兄也唐天宝末为常山太守安禄山反城陷被执骂贼而死杨国忠用张幽通譛竟无褒赠真卿泣诉于上杖杀通幽赠杲卿太子太保諡忠节其子泉明为史思明所虏后得归求父尸于东京得之
　　苏文宪
　　苏颋字廷硕瓌之子武后朝迁监察御史中书舎人宗爱其文起为工部侍郎遂拜相袭父爵封许国公諡文宪
　　张文贞
　　张説字道济洛阳人垂拱中防贤良方正説所对第一迁补阙中宗立迁工部侍郎睿宗擢中书侍郎宗为太子时説为侍读逾年进同平章事宗即位以诛太平公主之乱召为中书令封燕国公后为林甫诋毁命致仕迁左丞相卒諡文贞
　　顔文忠
　　顔真卿字清臣天宝中为平原太守禄山反倡义讨贼封鲁公徳宗时奉诏宣慰李希烈为贼缢杀之贞元中追赠司徒諡文忠兄春卿子頵愿
　　李武穆
　　李光弼肃宗朝拜节度使平安史乱与郭子仪齐名世称中兴战功第一治军严重谋定后战指顾号令诸将莫敢仰视代宗朝封临淮郡王诏赐铁券卒諡武穆
　　郭忠武
　　郭子仪唐肃代朝平安史乱功居人臣第一天下以其身为安危者殆二十年校中书令考凡二十四徳宗朝赐号尚父封汾阳郡王年八十五薨諡忠武子八人见子
　　段忠烈
　　段秀实字成公卞阳人唐建中初召为司农卿朱泚反遣鋭师袭奉天秀实倒用司农印追其兵而还泚召源休姚令言及秀实等议称帝事秀实起夺休象笏前唾泚面大骂以笏击泚中其额溅血洒地秀实曰我不従汝反何不杀我众争杀之兴元初诏赠太尉諡忠烈子伯伦为观察使
　　李忠武
　　李晟字良器唐建中初平朱泚乱上迎劳之曰天生李晟为社稷计非为朕也拜司徒兼中书令封西平郡王卒諡忠武子愬愿宪
　　浑忠武
　　李晟破贼时咸宁王浑瑊亦进取咸阳其功固不相下故其卒与晟同諡忠武
　　贾定公
　　贾至字幼邻洛阳人曾之子官至中书舎人赠礼部尚书諡曰定
　　崔孝公
　　崔沔字善冲京兆人山东刺史諡孝
　　马荘武
