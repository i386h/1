<!-- { "loadSidebar": true } -->
　　晋武帝尝以瑚树赐王恺高二尺许枝柯扶踈世所罕比恺以示石崇崇以鐡如意击碎之恺惋惜弥日崇曰不必多恨今还卿乃命悉取瑚高三四尺者六七十株如恺者甚众恺恍然自失
　　瑚钩
　　唐元稹连昌宫词晨光未出帘影黑至今反挂瑚钩
　　瑚笔格
　　归田録宋钱思公性俭约子弟非时不能取一钱公有瑚笔格平生珍惜子弟有欲钱者即窃之公乃榜家庭以十千购之子弟佯为求得以献公欣然以十千与之一歳中率五七如此
　　鬼血【已下玛瑙】
　　丹丘之野多鬼血化为丹石则玛瑙也
　　兽形
　　玛瑙出北地南畨西畨以红多者为上其中有人物鸟兽形者最贵有锦花者谓之花红玛瑙有漆黑中一线白者谓之合子玛瑙有红白相间者谓截子玛瑙有红白杂色如丝相间者谓之纒丝玛瑙俱贵有淡水色者谓之浆水玛瑙有紫红色者谓之酱斑玛瑙有海蛰色鬼面花者俱低
　　玛瑙瓮
　　十洲记黄帝有玛瑙瓮尧时尚存甘露于其中盈而不竭
　　玛瑙盘
　　见徳量
　　兹进枕
　　见枕
　　渤海贡柜
　　孔帖唐武宗会昌六年渤海贡玛瑙柜方三尺
　　琉璃
　　琉璃本质是石出大秦国赤白黑黄青緑绀缥红紫凡十种为器者以自然灰治之自然灰状如黄灰生南海亦可浣衣近世又有火成者光泽盖不减也琉璃扉
　　汉武故事武帝拜方士栾大为五利将军起九间神宫欲以下神云以琉璃为扉以珍珠为帘
　　琉璃殿
　　魏太武时大月氏国人商贩至京师自云能铸琉璃既成光泽美于西来者乃诏为行殿容百余人光色映彻见者震骇以为神明自此中国琉璃甚贱人不复珍之
　　琉璃帐
　　汉武帝时董偃有宠常卧延清之室以画石为牀石体甚轻出郅支国设紫琉璃帐火齐屏风列灵麻之烛
　　琉璃灯
　　歳时杂记陇西穷州卖药朱家灯号天下第一以琉璃为诸物之形
　　琉璃盘
　　唐同昌公主以红琉璃盘盛夜光珠立堂中光如昼又代宗大厯十三年上召李泌入见因言路嗣恭初平岭南献琉璃盘径九寸朕以为至寳又破元载家得嗣宗所遗载盘径尺
　　琉璃椀
　　世説王敦初尚主如厠见金盘盛水琉璃椀盛澡豆因倒着水中饮之
　　琉璃瓶
　　太平广记唐贞元中州市坊有丐者自称媚儿姓胡懐中出琉璃瓶可受半升表里通明如不隔物曰施满此圣瓶子足矣瓶项如苇管与之百钱投之琤然有声见瓶间大如粟粒众异之复与千钱以至万钱亦然好事者以驴与之入瓶如蝇大动行如故俄有度支纲至数十车纲人驻车观之纲主戏曰尔能令诸车入瓶中乎媚儿曰可乃防侧瓶口令车悉入歴歴如行蚁然有顷渐不见媚儿即跳入瓶纲官大惊以梃撞瓶破一无所有后月余有人于清河北逢媚儿见部领车乘趋东平而去
　　琉璃钗
　　五行志唐末俗尚以琉璃为钗钏盖服妖也故后有流离播迁之兆
　　水精
　　水精琉璃之类入火不焚又格古要论云多年老氷为水精然日本国有青水精红水精则水精非氷也明矣鐡围山丛谭载政和中伊阳太和山崩出水精据此则水精自是石中所出
　　水精杯
　　西域罽宾国唐武徳二年遣使献玻璃水精杯
　　水精珠
　　南越志海中有明月珠及水精珠
　　水精户
　　见金
　　水精瓶
　　九国志蜀王宗铢有海客鬻龙脑于蜀中贮以水精瓶殿直李葩欲买之海客邀善价数倍葩造宗铢曰海客有水精瓶为尔取之翌日至其所令持锦衾至宗铢索衾与海客共观叹其纎细乆之葩因目从者挈瓶去
　　水精如意
　　见宫嫔
　　水精唾壶
　　见贡献
　　琥珀
　　博物志琥珀一名江珠又云松脂沦于地千年化为茯苓茯苓化为琥珀
　　为枕
　　广雅虎魄生地中其上及傍不生草深者入地八九尺大如斛削去皮成虎魄大如斗初时如桃胶凝坚乃成其方人以之为枕出罽宾及大秦国
　　为杓
　　石虎为浴堂乃以碔砆为堤琥珀为杓

　　山堂肆考卷一百八十六
<子部,类书类,山堂肆考>
　　钦定四库全书
　　山堂肆考卷一百八十七　明　彭大翼　撰币帛
　　丝
　　释文蚕眠成茧茧缲成丝
　　辨物
　　周礼冬官典丝掌丝入而辨其物以其贾掲之掌其藏与其岀以待兴工之时颁丝于外内工皆以物授之注云丝入如兖州厥贡漆丝青州厥贡丝枲之类以其贾掲之者将以为献功授功之程也外内工谓九嫔世妇及诸侯夫人大夫妻也以物授之者若缣帛则授以素丝文绣则授以彩丝也
　　效功
　　见三月
　　赠以一禭
　　西京杂记公孙举贤良故人邹长倩赠以素丝一禭为书以遗之曰五丝为防倍防为升倍升为緎倍緎为纪倍纪为緵倍緵为禭此自少之多自微之著者也士之立功勲效名节亦复如之勿以小善为不足脩而不为也
　　遗以百斤
　　见餽遗
　　抱布贸丝
　　诗卫风氓之蚩蚩抱布贸丝匪来贸丝来即我谋
　　跪树欧丝
　　山海经欧丝之野有一女子跪树而欧丝注云盖蚕类也
　　沤七日
　　白帖周礼防氏湅丝以涗水沤其丝七日去地尺许之昼暴诸日夜宿诸井七日七夜是谓水湅注云涗水温水也谓以灰水宿诸井中也
　　缫三盆
　　礼祭义及良日夫人缫三盆手遂布于三宫夫人世妇之吉者注云三盆手者谓置茧于盆中而以手三次淹之毎淹以手振出其绪故云三盆手也
　　墨子悲丝
　　淮南子曰墨翟观练丝而悲为其可以黄可以黒杨朱见岐路而泣为其可以南可以北
　　方储断丝
　　东汉方储为郎中章帝使文郎居左武郎居右储居正中曰臣文武兼备在所施用上嘉其才以繁乱丝付储使理储拔刀三断之对曰反经任势临事宜然
　　悬鑪
　　梁四公记扶桑国贡黄丝三百斤即扶桑蚕所吐灰汁所煮之丝也帝有金鑪重五十斤系六丝以悬鑪丝有余力
　　禜社
　　公羊传六月辛未朔日有食之以朱丝禜社盖社者土地之主日食者土地之精上覆于天而犯日故以朱丝禜之助阳而抑隂也
　　为缯为锦
　　士纬曰丝俱生于蚕为缯则贱为锦则贵
　　得蓝得丹
　　正部曰皎皎素丝得蓝则青得丹则赤得蘗则黄得泥则黒
　　责楚贡
　　管子曰齐桓公伐楚济汝水逾方城使贡丝于周室
　　絶商弦
　　淮南子曰蚕吐丝而商弦絶注云商金声也春蚕吐丝则金死故絶也
　　色丝辟兵
　　见端午
　　色丝騐病
　　晋书吕光窃号河右中书监张资病光博营救疗有外国道人罗什义云能差资病光喜给赐甚重道人曰可以五色丝作绳烧为灰投水井灰若出水还成绳者病不可愈须叟灰遂浮出复为绳不日资死
　　华蚕丝
　　神仙传园客者济隂人貌美邑人多欲妻之客终不娶尝种五色香草积数十年服食其实忽有五色蛾集香草上客收而荐之以布生华蚕焉至蚕时又一女自来助客养蚕得茧大如瓮每一茧缫六七日丝乃尽缫讫此女与园客俱仙去
　　金蚕丝
　　杜阳编唐代宗幸兴庆宫于复壁间得寳匣匣中有软玉鞭遂命碧金丝为鞘丝即永防元年弥罗国所贡云其国有桑枝干盘屈履地而生其上有蚕可长四寸其色金其丝碧纵之一尺引之一丈撚而为鞘表里通莹如贯琴瑟
　　凝霜委雾
　　唐杜牧谢赐新丝表晶比凝霜莹如委雾
　　补衮系桐
　　唐陆防素丝诗为线补君衮为弦系君桐左右脩厥职宫商还古风端然洁白心可与神明通
　　杜甫乞丝
　　云仙散録杜甫寓蜀毎蚕熟时即与妻儿躬行而乞曰如或相悯惠我一丝两丝
　　彦儒献丝
　　五代房如温卒其子彦儒献其父丝十万于上
　　绫
　　释名绫凌也其文望之如氷凌之理也乌先生传旧绫机五十丝为五十蹑先生易以十二蹑竒文异变因而作成丝愈多蹑愈众文理愈竒矣
　　越州十様
　　地理志越州土贡十様花纹绫
　　蔡州四窠
　　地理志蔡州土贡四窠云花甲等纹绫
　　鱼口
　　润州贡水纹方文鱼口綉叶花纹绫
　　鹤纹
　　刘宋谢惠连诗客从逺方来惠我鹤纹绫
　　马眼
　　白帖竹枝柿叶蛇皮马眼四种并今时绫名又湖州贡马眼绫
　　龙油
　　唐女蛮国贡龙油绫文彩尤异入水不濡湿以有龙油故也
　　麒麟
　　唐代宗纪大厯六年禁文纱吴绫为龙凤麒麟天马辟邪者
　　鸂
　　蔡州又贡鸂纹绫
　　乗舆当御
　　唐敬宗诏索盘绦缭绫千疋李徳裕奏言天鵞天马盘绦掬豹文彩怪丽惟乗舆当御今广用千疋臣所未谕
　　中官不衣
　　唐车服志中官不衣纱縠绫罗
　　完封不发
　　唐韩思复永淳中家益窭嵗且饥京兆杜瑾以百绫饷之思复方并日而食而所饷绫完封不发
　　视封犹新
　　唐段秀实字成功戒家人曰汝过岐朱泚必致餽遗须毋纳及过岐果致纹绫三百家人拒之不遂秀实大怒曰终不以汚吾第乃置绫司农治堂之梁间后泚反事觉取视馈绫其封犹新
　　韦坚暴陈
　　白帖唐韦坚凿潭以通漕二年乃成帝为登楼召羣臣临观坚豫取洛汴山东小斛舟三百皆贮之潭毎舟各署其郡以所产暴陈其上若广陵则官端绫会稽则吴绫吴郡则方纹绫船皆首尾相衔数十里不絶
　　王峻请借
　　五代周王峻请借左藏库绫万疋太祖勉从之
　　犒军
　　唐刘佐不朝帝宻诏韩滉以绫二十万犒军
　　赠妓
　　见宠妾
　　罗【附绡纱】
　　释名罗文踈罗也财货源流绡生丝织成也
　　子
　　地理志镇江贡孔雀罗子罗春罗
　　花纹
　　越州贡寳花花纹等罗
　　髙丽冠
　　孔帖髙丽王以白罗制冠大臣青罗冠
　　増城帕
　　丽情集贾知微遇増城夫人杜兰香以秋云罗帕褁丹五十粒与知微曰此罗是织女练玉茧织成遇雷雨时密藏之后大雷雨失帕所在
　　蛱蝶
　　杜诗花罗封蛱蝶
　　鸳鸯
　　韦蘓州杂体春罗双鸳鸯出自寒夜女心精炯雾色指厯千万绪长安富豪家妖艳不可数裁此百日功惟将一朝舞舞罢复裁新岂思劳者苦
　　荐地待仙
　　汉武帝七月十日扫除宫掖设座大殿以紫罗荐地燔百和香燃九微灯以待王母
　　入朝献帝
　　唐杜鸿渐兼成都尹及入朝以罗十五牀献于帝
　　贵戚听为
　　唐文宗性俭素驸马韦处仁着夹罗巾上谓曰朕慕卿门地清素故有选尚如上巾服听其他贵戚为之卿不须尔
　　大夫得服
　　魏志自公与列侯以下大夫以上皆得服绫锦罗绮纨素金银饰镂之物其杂防之服通于庶人
　　凤文蝉翼
　　白帖云并罗名
　　白雪薄云
　　白帖罗白似雪薄如云
　　泉客卖【已下绡】
　　鲛人泉客织轻绡于水室以卖之
　　水仙遗
　　言张建封为幽州司马曽以府命往渤海遇水仙遗鲛绡自赍以进
　　汜人鬻绛
　　张续宣室志荥阳郑氏子见妇人自称汜人后汜人于箧中出绛绡一端鬻之有贾人以千金偿其价
　　妓女赠红
　　唐李年至岐王宅二妓女赠三破红绡
　　输紫绡帔
　　幽怪録巴卭人家有橘橘中有老叟相对象戏一叟曰我输紫绡帔一副
　　设紫绡帐
　　唐元载造迎晖堂堂内设紫绡帐
　　求于异国
