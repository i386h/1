<!-- { "loadSidebar": true } -->
　　桂林府独秀山西有雪洞石壁垂乳洁白如雪唐人书雪洞二字尚存旁有一石如凤峙然因号双凤石
　　龙田
　　桂林府罗家山上有南潜洞自南窦入持炬入数步有乳石中峙乳累累然地有迹如龙爪所划俗名龙田又本府隐山之北有北潜洞中有石室石台又有石果作荔桃枣栗之状
　　烟霞
　　烟霞洞在杭州府城南洞中旧有石刻罗汉六呉越王别刻十二共成十八罗汉登州府宁海州东南大昆仑山亦有此洞王真人尝于此修炼
　　水月
　　水月洞在桂林府宜山之北洞门透彻山顶髙可数十余丈其形正圆人逺望之明皎映空俨如月轮宋张孝祥改曰朝阳岩搆亭其上亦曰朝阳亭后范成大始复旧名且为之铭

　　山堂肆考卷二十五
　　钦定四库全书
　　山堂肆考卷二十六　　　明　彭大翼　撰地理
　　谷
　　説文泉出流川为谷尔雅水注川曰谿注谿为谷凤凰
　　凤凰谷在延安府宜君县西南尝有五色雀见故名唐建玉华宫于此
　　鹦鹉
　　翰林志唐韦嗣立营别第于山鹦鹉谷中宗临幸命从官赋诗制序赐贶优备因封嗣立为逍遥公名所居为清虗原幽栖谷
　　公主
　　巩昌府成县东北有公主谷后魏宣武时为公主汤沐邑故名
　　郎君
　　六帖王字大年侍父至河中结庐于中条山谷中朔望一归省州人号为郎君谷
　　清溪
　　鬼谷先生春秋晋平公时人姓王名诩一作誗尝入云气山采药得道顔如少童居清溪之鬼谷苏秦张仪问道三年辞去子曰二子轻乔松之永寿而贵一旦之浮荣惜哉
　　华亭
　　松江府昆山西有华亭谷谷有水萦绕百余里出鲈鱼莼菜
　　白鸦
　　白鸦谷在西安府蓝田县东谷口出栗又县南有青泥水故杜诗盘剥白鸦谷口栗饭煮青泥坊底芹
　　青牛
　　青牛谷在庐山五老峯下相传道士洪志乗青牛得道于此唐杨衡诗随云步入青牛谷青牛道士留我宿即此
　　鸳鸯
　　魏都有鸳鸯谷
　　雀鼠
　　雀鼠谷在山西汾州介休县西南唐宗北巡幷州尝经此处又以郎将王威髙君雅将兵讨甄翟儿遇于雀鼠谷即此
　　黄金
　　黄金谷在汉中府洋县东蜀将王平拒曹爽于此
　　白石
　　白石谷在太原府清源县西白石山谷水流出合平泉入汾凤翔府陇州汧源旧县界有白环谷以白环水出焉故名
　　愚公
　　愚公谷在临淄县西北韩非子云齐桓公逐鹿入谷问一老父此何以名愚公谷对曰臣畜牸牛生犊卖犊而买驹少年谓牛不能生马遂持驹去傍隣闻之以臣为愚故名
　　老姑
　　老姑谷在保定府唐县葛洪山西南宋时有一老姑尝谓人曰贫道住此二百年矣言毕投崖下不坠飞升而去后人名其厓为舍身厓
　　王官
　　唐司空图弃官居中条山王官谷时防盗所过残暴独不入此谷
　　卢师
　　河间府景州东有卢师谷元天歴中旱安陵道士持谷中蛇名小青者至谓祷之即雨蓨县尹吕思诚以其惑人乃杀蛇
　　子午
　　子午谷在西安府城南谷中路连南北故名又按长安志王莽有意簒汉通子午道后人因名为子午谷杜诗故人今居子午谷独在阴厓结茅屋屋前太古都坛青石漠漠常风寒都坛汉武帝筑在子午谷中
　　褒斜
　　褒谷在陜西汉中府褒城县东北出连云栈直扺斜谷郡国志北口曰斜南口曰褒汉张良説高祖烧絶栈道曹操出斜谷军遮要以临汉中诸葛亮由斜谷取郿皆此道也
　　栖贤
　　宗少艾卧逰録宋元丰三年六月过庐山涉山之阳入栖贤谷中多大石岌嶪相倚水行石间其声如雷又如千乗车行者震悼不能自持虽三峡之险不过也
　　坑儒
　　坑儒谷在西安府临潼县西南汉衞宏云秦既改古文为篆患天下不从而召诸生至者皆拜为郎又宻令冬月种瓜于骊山硎谷中温处瓜已实乃诏诸生往观先为伏机于瓜处诸生方相论难因发机防之后人号曰愍儒乡唐立旌儒庙
　　豹林
　　豹林谷在西安府长安县南山谷中水北流又有竹谷水自南来防子午谷水自东来防竝入交水
　　鸿池
　　鸿池谷在凉州昌松县详见石类
　　篬筤
　　长沙府岳麓山下有篬筤谷乃僊巢先生钟尚书闲居逰观之地上有吹香亭宋理宗亲书僊巢吹香亭五字有诗放鹤去寻三岛路任人来看四时花
　　筼筜
　　陜西汉中府洋县西有筼筜谷谷中多竹宋苏东坡尝为文同与可作筼筜谷竹记
　　挂甲
　　挂甲谷在宻云县东北旧传宋杨延朗北征挂甲于此
　　弹琴
　　弹琴谷在四川黎州安抚司城西北水出溪中声如弹琴
　　遮马
　　遮马谷在平阳府河津县北谷有水可分渠溉田
　　盘龙
　　盘龙谷在四川黎州汉源镇东北
　　康王
　　康王谷在九江府西南楚康王避难隐此中有水帘泉唐陆羽茶经品其水为天下第一
　　冯公
　　冯公谷在骊山戏水自此谷北流厯戏亭东入于渭
　　刻木
　　襄阳府南漳县南有刻木谷汉孝子丁兰所居
　　断梅
　　周世宗以荆涂二山有王气断之时有梅族居此因名谷曰断梅谷在怀逺县
　　黍谷
　　见地理中
　　栁谷
　　唐阳城隐居柳谷李泌荐为谏议大夫
　　郑耕
　　兴元府褒城县西北有箕谷一名道人谷汉成帝时郑子真耕于谷口又曰郑谷
　　李愿隐
　　怀庆府济源县北有盘谷唐李愿归隐于此韩退之送愿序曰太行之阳有盘谷盘谷之间泉甘而土肥草木丛茂居民鲜少友人李愿居之
　　云门
　　西安府澄城县西北有云门谷
　　天井
　　盘谷西北有天井谷石上有数坎其深若井水自上溢相接而落望之若倚劒
　　窍见天台
　　临洮府城西有通谷可容千百人上有大窍可见天台
　　路通甘州
　　临洮府兰县西有李麻谷路通甘州
　　产灵芝
　　僊芝谷在平阳府永和县北谷中产灵芝草
　　生甘菊
　　荆州记南阳郦县北其涯多芳菊水甚甘馨名曰甘谷饮此水者多致寿
　　雕窠
　　巩昌府秦州南麦积山之北有雕窠谷旧有隗嚣避暑宫对面有瀑布泻出苍崖间亦胜景也
　　豁都
　　平阳府乡宁县东有豁都谷每大雨西山诸水皆防此谷下建襄陵太平二县境溉田甚广
　　投石鸟飞
　　车箱谷在西安府华阴县西南深不可测祷雨者投石其中若有鸟飞出即雨
　　见劒兽死
　　黄巢谷在汉中府金州牛山唐末黄巢作乱太白山人谒金州刺史云请掘此谷则贼自败掘之得一石桶上有一劒中有黄腰兽兽见劒自扑而死后巢果败
　　牛口
　　牛口谷在真定府临城县西昔有童谣曰窦入牛口势不得久窦建徳为唐兵所破走至此果被擒
　　马趐
　　宋李永竒挈家出城至马趐谷为金人所害即此
　　峥嵘
　　青州府莒州焦原山有峥嵘谷此山临百仞之溪人莫敢近惟莒有一勇士登焉故谓此谷为峥嵘谷
　　锦绣
　　抚州府金谿县后有锦绣谷宋王安石诗还家一笑即芳辰好与名山作主人邂逅五湖乗兴往相邀锦绣谷中春
　　深藏数十家
　　东柯谷在巩昌府成县东南唐杜甫侄佐居此谷其居后为寺山下有大树人呼为子美树甫诗云传道东柯谷深藏数十家对门藤盖瓦映竹水穿沙
　　大破十万众
　　三都谷在巩昌府秦州境宋曹玮大破唃嘶罗十万众于州之三都谷即此
　　村
　　説文村墅也
　　石纽
　　石纽村在城都府汶川县境帝王世纪所谓禹生石纽即此今名刳儿畔
　　凌消
　　凌消村在真定府城东村有危渡相传汉光武南奔驰至滹沱河冰合遂得渡军士渡未毕冰复解因名危渡其村名凌消
　　悬水
　　徐州吕梁洪名悬水村取庄子悬水三十仞之义
　　断石
　　断石村在休宁县西旧名呉口村西南有石壁下临深溪相传昔有两舟泊此一祭一否夜有神人徙祭者舟于北岸有石自絶壁坠碎不祭者舟石坠处遂成石室
　　禹防
　　濠州钟离县涂山有禹防村
　　孔灵
　　孔灵村在歙县南晋孔愉避地新安读书于此
　　梅花
　　惠州府博罗县罗浮山飞云峯之侧有梅花村苏东坡诗罗浮山下梅花村玉雪为骨冰为魂即此
　　杏花
　　贵池县秀山门外有杏花村唐杜牧诗牧童遥指杏花村即此一在徐州古丰县
　　白石
　　杭州艮山门外有白石村宋建隆二年于此建延寿白石寺又徳安府东有紫石村村有宰相林即唐许绍墓
　　赤坎
　　肇庆府阳江县朝居里有赤坎村宋张世杰墓在焉
　　黄叶
　　宋髙宗作诗赐统制刘汉臣勒石潮鸣寺中野水参差落涨防踈林欹倒出霜根扁舟一棹向何处家在江南黄叶村寺在杭州庆春门外髙宗南渡驻跸寺中闻江涛声以为金兵追至骇之已而问知其故遂赐寺今名
　　黄茅
　　宋朱文公诗罗浮山下黄茅村苏僊僊去余诗魂
　　金缕
　　见水
　　绛帐
　　绛帐村在凤翔府扶风县东南汉马融教授诸生尝设绛帐于此
　　角里
　　角里村在苏州洞庭山乃角里先生故居也
　　伏波
　　伏波村在扶风县汉马伏波将军故居
　　昭君
　　王嫱字昭君生于峡州州有昭君村村中凡生女必灸其面白乐天诗不效往者戒恐贻来者寃至今村女面烧灼成瘢防
　　莫愁
　　莫愁村据一綂志在湖广安陆州汉江石城西卢家有女名莫愁善歌唱尝进入楚宫故后人以其名名村按石城乃晋羊祜镇荆州时所立非金陵之石头城也故唐郑谷诗石城昔为莫愁乡莫愁魂散石城荒江人依旧掉舴艋江岸还飞双鸳鸯防去帆来风浩花开花谢春悲凉烟浓草逺望不尽千古汉阳闲夕阳宋王璜诗村近莫愁连竹坞人歌楚些下苹洲观二诗则莫愁村在楚为是或谓村在金陵三山门外又引郑诗首二句为证以附防其説更不究其全文岂以金陵亦有石城所悮耶
　　戚姬
　　兖州府定陶县有戚姬村即汉戚夫人生处
　　马僊
　　唐台州人司马子微隐荆门县内方山炼丹成僊后人因名其村曰马僊
　　独头
　　唐杨妃农华阴人后徙居蒲州永乐之独头村
　　由拳
　　余杭县有由拳山傍有由拳村出藤纸搜神记秦始皇东巡望气者曰五百年后江东有天子气始皇令囚徒二十万人掘汚其地表以恶名故曰由拳
　　交漳
　　潞州潞城县西有交漳村浊漳水与绛水至此交流故名交漳
　　曲流
　　曲流村在南宁府武缘县
　　五城
　　五城村在休宁县古有二大坟昔人有发之者铁棺厚二尺棺才破便雷雨晦冥人惧乃止
　　十丛
　　十丛村在云南金齿军民指挥使司城北龙泉出焉
　　落星
　　落星村在凤翔府郿县五丈原即长星坠诸葛亮营处
　　朝阳
　　朝阳本汉之县名三国废之其故城在南阳县朝水之阳故名朝阳今为朝阳村
　　马塍
　　杭州府钱塘门西有东西马塍村钱王时于此畜马至三万余匹号曰海马故以名塍此地土细敏树四时花卉于此出焉元羽士张伯雨结庐马塍号勾曲外史陈旅为记
　　鱼勒
　　鱼勒村在凤阳府旴县西村有清眼泉
　　石壕
　　杜子美石壕吏诗暮投石壕村有吏夜捉人村在河南陜州城东按石壕属邠州宜保县即汉鹑觚县昔北狄来侵太王于此筑城御之因名石壕
　　漆园
