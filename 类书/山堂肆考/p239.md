<!-- { "loadSidebar": true } -->
　　宋乾道中众客赴郡宴尔日伎乐甚盛一年少男子见色甫就席中一客以服辞乃撤乐劝酬次少年责此人曰败一席之欢者尔也真所谓不自殒灭祸延过客者耶賔主为之哄堂
　　嘲禁酿酒
　　曹操欲制酒禁孔融以书嘲之曰天垂酒星之曜地列酒泉之郡尧不千钟无以建太平孔非百榼无以堪上圣樊哙解戹鸿门非酒无以奋其怒赵之厮养东迎其主非酒无以激其气高祖非醉斩蛇无以畅其灵景帝非醉幸唐姬无以开中兴袁盎非醇醪无以脱其命定国不酣饮一斛无以决其法故郦生以高阳酒徒着功于汉屈原不餔糟欼醨取困于楚由是观之酒何负于政哉
　　戏不饮酒
　　苕溪渔隠苏东坡戯徐君猷孟高之皆不饮酒诗曰孟嘉嗜酒桓温笑徐邈狂言孟徳疑公独未知其味尔臣今时复一中之风流自有高人识通介宁随薄俗移二子有灵应抚掌吾孙还有独醒时
　　子瞻从众
　　苏长公在维扬一日设客十余人皆一时名士米元章亦在坐酒半元章忽起立自赞曰世人皆以芾为颠请质之子瞻长公笑答曰吾从众
　　延之移人
　　宋尤延之与杨诚斋为金石交淳熈中诚斋为秘书监延之为太常卿又同为青宫寮宷二公皆善谑延之一日言有一经句请秘监对曰杨氏为我诚斋应声曰尤物移人众皆叹其敏确
　　活剥生吞
　　容斋笔记唐李义府诗镂月为歌扇裁云作舞衣同时人张懐庆窃为己作各増两字生情镂月为歌扇出性裁云作舞衣故当时有活剥生吞之诮
　　逆取顺守
　　宋吴敏字元中在辟雍时试经义五篇尽用王氏字说据援精博蔡京为进呈特免过省以为学説之劝及作相请复春秋科反攻王氏徐择之时为左相语人曰吴相此举虽汤武不能过客不解择之曰逆取而顺守元中甚不平
　　遂厄陈蔡之间
　　蔡绦鐡围山丛谈翟叅政公巽字汝文与蔡安世靖陈应贤邦光同在门下省安世位在汝文之上应贤在其下汝文毎共谈论二人交辟之一日辞屈汝文曰嗟乎遂厄于陈蔡之间
　　幸免潇湘之没
　　宋元符中上巳日锡燕从臣命御新龙舟蔡元长忽坠于金明池万众喧骇蔡得浮木凭出遂入次舎一身淋漓蒋颖叔之竒唁公曰幸免潇湘之没蔡大笑答曰几同洛浦之游
　　看天穿地
　　唐河中尹姜师度好为沟洫所在必发众穿凿先是太史令傅孝忠善占星纬故人为之语曰傅孝忠两眼看天姜师度一心穿地
　　穴处巢居
　　宋熈宁间王拱辰即洛之道徳坊营第甚侈中堂起屋三层最上曰朝元阁时司马君实亦在洛私第穿地深丈余作秘室邵尧夫见富郑公郑公问洛有何新事尧夫曰近有一巢居一穴处者遂以二公对富为发笑
　　岂敢望狮
　　石中立天禧中为员外郎时西域献狮子畜于御苑日给羊肉十五斤石率同僚徃观或曰吾辈忝与郎曹反不及一兽石曰汝何不知分彼乃苑中狮子吾曹员外狼耳安可并耶
　　岂可搦兔
　　东坡艾子杂说赵以马服君之威名擢其子括为将以拒秦而适当武安君白起一战军破掠赵括坑其众四十万邯郸防拔艾子闻之曰昔有人将猎而不识鹘买一鳬而去原上兔起掷之使撃鳬不能飞投于地又再掷又投于地至三四鳬忽蹒跚而人语曰我鸭也杀而食之乃其分奈何加我以抵掷之苦乎其人曰我谓尔为鹘可以猎兔乃鸭耶鳬举掌示人笑而言曰看我这脚手可以搦兔否
　　贾卢相戯
　　文酒清话宋贾黄中为相卢多逊作叅一日府畿有蝗虫卢曰某闻乃贾蝗虫贾曰某亦闻不伤稼但芦多损耳
　　刘王相嘲
　　刘攽嘲王觌云汝何故见卖王答曰卖汝直甚分文又王汾尝嘲攽云常朝多唤子盖尝朝知班吏多云班班谓之唤班攽应声曰寒食毎呼君
　　热熟顔回
　　倦防録陈绎字叔和为举子时通率少检后举制科骤为质朴时号热熟顔回后熈宁中台州推官孔文仲举制科庭试对防言天下事有可痛哭太息者执政恶而黜之绎时为翰林学士语人曰文仲狂躁眞杜园贾谊也王平甫闻之笑曰杜园贾谊可对热熟顔回合坐大噱
　　鄙俚孙通
　　孙公谈圃司马温公薨适当明堂大飨朝臣以致斋不及奠肆赦毕苏子瞻率同辈以徃而程頥固争引论语子于是日哭则不歌以止其行子瞻曰明堂乃吉礼不可谓歌则不哭也頥又谕司马诸孤不得受吊子瞻戏曰頥可谓燠糟鄙俚叔孙通也闻者笑之
　　戏上官泌
　　宋石中立滑稽有上官泌郎中劝之慎口对曰下官口干上官鼻何事
　　戏沈存中
　　宋沈括字存中为内翰刘贡父与从官数人同访之始下马典谒者报云内翰方在盆中就浴可少待贡父语同行者曰存中死矣待之何益众问其故贡父曰孟子云死矣盆成括众方悟其为戏
　　作诗戏徳建
　　宋杨徳建号湖隂先生丹阳陈辅毎清明过金陵上塜即过先生居清谈终日率以为常元丰辛酉癸亥频嵗访之不遇题一絶于门曰北山松粉未飘花白下风清日脚斜身是旧时王谢燕一年一度到君家湖隂归见其诗吟赏乆之曽称于王荆公公笑曰此正戯君为寻常百姓耳湖隂亦大笑
　　解书戏荆公
　　志林王介甫多思而善凿时出一新说已而悟其非也则又出一说以解之尝与刘贡父共食辍筯而问曰孔不彻姜食何也贡父曰本草生姜食多损智道非明民将以愚之孔子以道教人者也故不彻姜食所以愚之也介甫欣然而笑乆之乃悟其戏己也贡父虽戏言然王氏之学实大类此
　　旧太公
　　御史台记辛郁字太公弱冠遇太宗于行所上问何人对曰辛太公上曰何如旧太公郁曰旧太公八十始遇文王臣今年适十八已遇陛下过之逺矣上遂命直史馆
　　眞郭郎
　　宋政和丙申殿试何防为状元潘良贵次之皆年少有风貌而第三人郭少友颇古怪唱名日呵出御街观者皆曰状元真何郎榜眼真潘郎第三人真郭郎也
　　陈恶蔡衰
　　宋陈少卿亚维扬人善诗滑稽尤甚尝与蔡君谟防于僧舎君谟题诗屏间曰陈亚有心终是恶亚即索笔对曰蔡襄无口便成衰
　　盛肥丁瘦
　　宋盛文肃公度字公量丰肌大腹而眉目清秀丁晋公谓踈瘦如削二公皆两浙人并以文词知名于时梅学士询性喜焚香毎晨起视事必焚香两炉以公服罩之撮其袖以出时有窦文賔者五代汉宰相正固之孙也以名家子有文行为馆职而不喜修饰经时未尝沐浴时人语曰盛肥丁瘦梅香窦臭
　　文鉴头闲
　　古今诗话张逸字密学知成都僧文鉴求见时华阳簿张唐辅同在客次唐辅欲搔首方脱乌巾睥睨文鉴置于其首文鉴大怒诉于张公公问其故唐辅曰某方头痒取下幞头无处顿放见大师头闲权顿少时不意其怒也
　　贡父鼻陷
　　后山丛谈世以癞疾鼻陷为死证刘贡父晩有此疾苏子瞻戏之曰予少壮读书颇知故事孔子尝出顔仲二子行而过市遇其师子路趫捷跃而升木顔渊懦缓顾无所之就市中刑人所经幢避之所谓石幢子也既去市人以为贤者所至不得复呼故名遂共谓避孔塔坐者絶倒
　　王导调僧渊
　　世说康僧渊目深而鼻高王丞相毎调之僧渊曰鼻者面之山目者面之渊山不高则不灵渊不深则不清
　　中立戏盛度
　　宋盛度体丰肥一日自前殿趋出宰相在后盛初不知忽见卽欲趋避行百余歩乃得直舎隠于其中石中立见其喘甚问之盛告其故石曰相公问否盛曰不问别去十余歩乃悟骂曰奴乃以我为牛又章郇公得象与中立素相友善而石尝戏章云昔时名画有戴松牛韩干马而今又有章得象也
　　正好掉头
　　宋绍兴辛巳葛王簒位使来脩好命洪景卢徃报之入境与其伴使约用敌国礼故沿路表章皆用在京旧式未防乃尽却回使依近例景卢不可于是扃驿门絶供馈不得食者一日景卢惧留易表章授之供馈乃如礼景卢素有风疾头常防掉时人为之语曰一日之饥禁不得苏武当年十九秋寄语天朝洪奉使好掉头时不掉头
　　方为吐气
　　元赵魏公有一私印曰水晶宫道人周草窓以玛瑙寺行者对之魏公遂不用此印后见草窓同郡崔进之药肆悬一牌曰养生主药室魏公以敢死军医人对之进之亦不复设此牌魏公语人曰今日方为水晶宫吐气按赵子昻字孟頫封魏公周密字公谨号草窻
　　嘲无学识
　　有钱唐叶生为太学官无学识有学士假作叶防题云孝经一序义亦难明如韦昭王是何代之主先儒岭是何处之山孔子之志四时常有也何以独言吾志在春孔子之孝四时常行也何以独言秋行在孝既曰夫子没而又何有鲤趋而过庭
　　嘲好诘难
　　营丘有士性不通慧毎事好折难而不中理一日造艾子问曰大车之下与槖駞之项多缀铃铎其故何也艾子曰车駞之为物甚大且多夜行忽狭路相逢则难于回避以借鸣声相闻使预得回避矣营丘士曰佛塔之上亦设铃铎岂谓塔上夜行而使相避耶艾子曰凡鸟鹊多高巢以粪秽狼籍故塔之设铃所以警鸟鹊也岂与车駞比耶营丘士曰鹰鹞之尾亦设小铃安有鸟鹊巢于鹰鹞之尾乎艾子大笑曰怪哉君之不通也夫鹰隼击物或入林中而绊足縚线偶为木枝所绾则振羽之际闻铃声可寻而索也岂谓防鸟鹊之巢乎营丘士曰吾尝见挽郎秉铎而歌虽不究其理今乃知恐为木枝所绾而便于寻索也但不知挽郎之足用皮乎用繂乎艾子愠而答曰挽郎乃死者之导也为死人生前好诘难故鼓铎而乐其尸尔
　　裁堪半丁
　　晋习凿齿以脚疾废居里巷苻坚灭樊邓素闻凿齿名与释道安并致焉与语大恱以其蹇疾裁堪半丁坚与诸镇书曰晋氏平吴利在二俊今破汉南得士一人半耳
　　可谓连璧
　　齐王俭与王敬则同拜三公徐孝嗣于崇礼门候俭因嘲之曰今日可谓连璧俭曰不意老子与韩非同传
　　诵赋相戏
　　宋杨大年初与客围棋石资政中立自外至坐于一隅大年因诵贾谊鵩赋以戏之云止于坐隅貌甚闲暇石遽答曰口不能言请对以臆
　　属对为戏
　　圣宋掇遗鲁宗道直龙图阁时济阳公方用事一日鲁以公事造其第盘辟之际丁即曰学士拜时衫窣地鲁应声曰侍中宴处幕漫天时丁有异心神悸胆衂殆不能支
　　嘲趋时好
　　倦防録欧阳永叔在政府以诗寄汝隂隠士常秩曰笑杀汝隂常处士十年骑马听朝鸡既而王介甫秉政以右正言直史馆召秩秩遂起有无名子改前诗曰昔日汝阴常处士却来马上听朝鸡秩旧治春秋着讲解十卷自谓圣人之意尽在是矣介甫不好春秋秩遂讳其所学熈宁六年两河荒歉诏令青苗本钱权行倚阁王介甫戏秩曰公之春秋亦倚阁乎
　　嘲畜古器
　　秦士有好古物者价虽贵必购之一日有人持败席一幡踵门而告曰昔鲁哀公命席以问孔子此孔子所坐之席也秦士大惬以为古遂以负郭之田易之逾时又有持枯竹一枝告之曰孔子之席去今未逺而子以田售吾此杖乃古公避狄杖防去邠时所操也盖先孔子又数百年矣子何以偿我秦士大喜因倾家赀悉与之已而又有持巧漆椀一只曰席与杖皆周时物固未为古也此椀乃舜造漆器时作葢又逺于周矣子何以偿我秦士愈以为逺遂虚所居之宅以予之三器既得而田宅资用尽去致无以为衣食然好古之心终未忍舍三器于是披哀公之席持太王之杖执舜所作之椀行丐于市曰衣食父母有太公九府钱乞一文
　　嘲文艰深
