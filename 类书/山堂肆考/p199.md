<!-- { "loadSidebar": true } -->
　　诸葛亮诫外孙曰丈夫之志当存高逺慕先贤絶情欲弃凝滞广咨问除嫌吝虽有淹留何损于美趣何患于不济若志不强毅意不慷慨徒碌碌滞于俗黙黙束于情永窜伏于凡庸不免于下流矣
　　扶牀坐膝
　　韩集累累外孙有携有婴扶牀坐膝嬉戏欢争元集云扶牀小女君先识应有些些似外翁
　　庆钟羊祜
　　白集中郎余庆钟羊祜子幼能文似马迁按羊祜中郎蔡邕之外孙琰之子续之孙
　　韵似袁公
　　梁王筠清洁好学沈约见之以为似外祖袁粲谓仆射张稷曰王郎非惟额类袁公风韵都亦相似稷曰袁公见人輙矜严王郎见人必娱笑惟此一条不能酷似
　　氏出甥
　　晋魏舒字阳元少孤为外家氏所养氏起宅相宅者云当出贵甥外祖母以魏氏甥小而慧意谓应之舒曰当为外氏成此宅相后舒位至三公
　　赵氏出甥
　　宋赵璘之姑适卢纶生四子竝及第时称赵氏出甥
　　孝寛严训
　　隋皇甫缋三嵗而孤为外祖韦孝寛所鞠养尝与诸外兄博奕孝寛笃以严训缋命左右自杖孝寛闻而对之流涕由是博涉经史
　　纯仁推恩
　　司马朴丞相光之兄里之孙也少丧母育于外祖范纯仁绍圣初党议起父宏至中书论辨得罪纯仁亦坐救党人谪永州目疾失明客至必令朴导以见时朴方七嵗进揖应对如成人客皆惊叹后以纯仁遗恩补官
　　孟嘉外孙
　　陶潜作晋征西大将军长史孟府君传君讳嘉字万年渊明先亲君之第四女也凯风寒泉之思实钟厥心谨采行事撰为此传
　　谢安外孙
　　晋袁湛少有雅操为外祖谢安所知以侄女妻之
　　外祖称赏
　　晋荀朂少依舅氏十余嵗能属文从外祖魏太傅曰此儿当及其曾祖
　　外祖见期
　　唐杨于陵生子嗣复外祖韩滉抚其背曰名与位皆逾其父此杨氏之庆也因字曰庆门
　　程公遗事
　　苏子瞻记外祖程公遗事绍圣二年三月九日某在惠州读渊明所作外祖孟嘉传云凯风寒泉之思实钟厥心意凄然悲之乃记公之遗事以遗程氏亦庶几渊明之心也
　　祝公遗事
　　朱晦庵记外大父祝公遗事外家新安祝氏世以赀力好善闻于州郡生业几有郡之半时称祝半州有讳景先者字二翁尤长者元祐黄太史尝赞其画像外大父其第二子也讳确字永叔特淳厚孝谨窃感陶公作孟府君传及近世眉山苏公亦述程公遗事不胜凯风寒泉之思书此以遗康国使藏于家时出而训习之以励其子孙
　　李勣外孙
　　唐温造字简舆上爱其才问家世及年造对曰臣五世祖大雅外五世祖李勣臣犬马之齿三十有六帝竒之
　　介甫外孙
　　王介甫赠外孙诗南山新长鳯凰雏眉目分明画不如年少从他爱梨枣长成须读五车书
　　刘晏外孙
　　唐潘孟阳之母刘晏之女也
　　张岱外孙
　　梁陆陲少为外祖张岱所异谓诸子曰此汝家阳元也山堂肆考卷九十九
　　钦定四库全书
　　山堂肆考卷一百　　　　明　彭大翼　撰亲属
　　舅甥
　　尔雅母之晜弟为舅母之从父晜弟为从舅又男子谓姊妹之子为出谓我舅者吾谓之甥释名姊妹之子曰甥出配他男而生也左氏注姊妹之孙谓从孙甥
　　出封谢邑
　　诗大雅亹亹申伯王缵之事于邑于谢南国是式王命召伯定申伯之宅登是南邦世执其功此周宣王之舅申伯出封于谢而尹吉甫作诗以送之
　　逺送渭阳
　　诗秦风我送舅氏曰至渭阳何以赠之路车乘黄我送舅氏悠悠我思何以赠之琼瑰玉佩注云舅氏秦康公之舅晋公子重耳也康公之母穆姬已卒故康公送其舅而念母之不见也
　　与舅同心
　　见河
　　与甥共事
　　晋何无忌少有大志舅镇北将军刘牢之时镇京口每有大事皆防议之桓闻义军起大惧曰刘裕一世之雄勇冠三军刘毅一掷百万何无忌刘牢之之外甥酷似其舅共举大事何谓无成
　　得备弥甥
　　左哀二十三年春宋景曹卒季康子使冉有吊且送葬曰敝邑有社稷之事使肥与有职竞焉是以不得助执绋使求从舆人曰以肥之得备弥甥也有不腆先人之产马使求荐诸夫人之宰其可以穪旌繁乎注云景曹宋元公夫人小邾女曹氏也季桓子之外祖母肥季康子名弥逺也康子父之舅氏故穪弥甥
　　自穪皇舅
　　隋吕道贵文帝之从舅也凡与人言自穪皇舅
　　同为洗马
　　史记汉汲黯字长孺司马安是其姊子与黯同为太子洗马
　　奏试主簿
　　宋周濂溪少孤养外家景祐中用舅氏龙图学士郑公向奏试将作监主簿
　　别墅乞甥
　　晋谢安与侄赌别墅顾谓甥羊昙曰以墅乞尔
　　鄠庄赐舅
　　见庄
　　萧励爱甥
　　陈江总七嵗而孤依于外氏性聪敏为舅平光侯萧励所钟爱谓曰尔神采英拔后来知名当出吾右
　　季元托女
　　韩充依舅季元元为河阳节度使署充为牙将曰我知君旧矣吾儿不才不足累卿二女方幼以为托后元殁充为嫁之
　　与甥同游
　　卫玠字叔寳风神秀异其舅王武子尝与同游语人曰昨与吾外甥并坐炯若明珠之在我侧朗然映人尝从豫章至都下都人久闻其名观者如堵墙玠先有羸疾体不堪劳遂成病而死时人谓防杀卫玠按玠瓘之孙恒之子璪之弟
　　与甥俱达
　　六帖唐郝处俊事诸舅甚谨与舅许圉师同里俱宦达
　　穪甥风流
　　六帖王悦字元达造其舅范曰卿风流俊望后来之秀悦曰不有此舅焉有此甥按字武子
　　许甥器识
　　晋镇南大将军刘乃应詹之祖舅詹为长史谓之曰君器识深当代老子于荆南矣
　　不忍致法
　　汉书丞相翟方进劾红阳侯立怀奸邪乱国政请下狱上曰红阳侯朕之舅不忍致法遣就国
　　不敢乱法
　　王师范舅杀人其家诉之师范曰法非我敢乱乃抵舅罪母恚之师范立堂下日三四至不得见三年拜省户外不敢进
　　为立家产
　　唐姚崇外甥任异少孤养于崇家乃与之立家产谓之曰尔吾无间然矣惜殊宗而代疎命与其子同名冀无以别也又崇每与儿孙防集曰外甥非疎但别姓耳遣与儿侄连名
　　悉给廪禄
　　六帖裴守真因关中旱悉以廪禄奉姊及诸甥
　　等于子侄
　　南史丹阳徐湛之素为彭城王义康所爱虽为甥舅恩过子弟又六帖王佖乃李晟之甥武敢闲骑射晟在师佖无不从晟视佖与子侄等其给与过之
　　倚为腹心
　　六帖窦轨以甥为腹心尝夜出呼甥不时至斩之
　　名著当时
　　晋刘璵字庆孙弟琨字越石并为尚书郎郭奕之甥也名著当时京师为之语曰洛中奕奕庆孙越石
　　贤归盛族
　　杜甫送舅録事摄郴州诗贤良归盛族吾舅尽知名徐庶高交友刘牢出外甥
　　怨舅设谤
　　摭言皇甫松牛竒章公之甥也怨公不荐作谤诗曰夜入真珠室朝游玳瑁筵按真珠公侍妾名
　　选甥坐贬
　　唐王涯居翰林其甥皇甫湜中选考覈之际以不先上言坐贬
　　戏舅无礼
　　南史陈郡谢重王相之外甥也重于诸舅敬礼多阙重子绚袁湛之甥也尝于公坐戏调其舅湛不堪曰汝父轻舅汝今复加我无礼可谓两世无渭阳之情矣绚有愧色
　　诬舅着绯
　　唐书李子慎诬吿其舅获五品官其母见其着绯衫泣曰此是汝舅血染者耶
　　助舅争豪
　　世説石崇与王恺争豪武帝恺之甥也每助恺尝以一瑚树高二尺许赐恺枝柯扶疎世罕其比
　　斩甥非罪
　　六帖刘昌宁陵之围令守陴内顾者斩昌孤甥张俊守西北未尝内顾命下斩之士有怨志史臣曰勒兵乘城方与贼抗所赖者惟赏罚明耳今无罪而斩其甥志必离离则不祥莫大焉
　　以甥为嗣
　　唐司空图无子以甥为嗣尝为御史所劾昭宗不责也
　　推甥为官
　　张克勤为左环卫大将军有诏赐一子五品官克勤以息幼推与其甥裴夷直劾曰克勤骩有司法引被他族开后日卖爵之端不可许诏听之遂着于令
　　甚修甥礼
　　世説晋王子敬兄弟见郄愔蹑屐问讯甚修外甥礼及嘉宾死皆着高屐仪容轻慢命坐皆云有事不暇坐既去郄愔慨然曰使嘉宾不死鼠辈敢尔按郄超字嘉宾愔子也有盛名且宠于桓温故子敬因超敬愔
　　有似舅形
　　世説桓豹奴是王丹阳外甥形似其舅桓甚讳之宣武云不恒相似时似耳恒似是形时似是神桓逾不悦注云豹奴桓嗣小字嗣字恭祖冲之子也
　　助讨横江
　　孙坚旧将丹阳朱治见袁术政徳不立劝防归取江东防因説术曰家有旧恩在东愿助舅讨横江横江拔因投本土召募可得三万兵以佐明使君定天下注云愿助舅防之舅吴景也
　　谮出豫章
　　晋孝武太元中侍中王国寳以谗佞有宠于道子讽八座启道子加殊礼中书侍郎范等为帝亲信数进忠言补正阙失国寳之甥也尤疾其阿谀劝帝黜之国寳遂与道子谮出为豫章太守
　　女妻沈甥
　　沈鸾字廷元少有高名举茂才其舅陆稠以女妻之公府辟为别驾从事
　　女妻程甥
　　宋彭思永程明道之母舅明道年十二三思永见而竒之许妻以女
　　类舅风韵
　　陆果舅张融有高名果风韵举止颇类时穪曰无对日下惟舅与甥
　　得舅图书
　　朱梁时温韬盗发昭陵石函铁匣中所得前代图书及二王真迹甚富后韬殛死其甥郑元素尽得其图书真迹避祸南徙隐居庐山青牛谷中四十余年
　　内外兄弟
　　两姨之子为外兄弟姑舅之子为内兄弟一説舅子穪姑子为外兄弟姑子穪舅子为内兄弟
　　父母党
　　礼坊记子云睦于父母之党可谓孝矣
　　内外属
　　刘禹锡答薛郎中论书仪我与子当内外属当为伯仲其抵我书执礼太卑又隋文中子有内弟之丧不饮酒食肉郡人非之
　　乞封蔡袭
　　羊祜进爵乞封舅子蔡袭
　　叹异绍安
　　孔绍安闭门读书数十万言外兄弟虞世南叹异之
　　知晏必败
　　王晏外弟尉氏阮孝绪知晏必败晏屡至其门迯匿不见尝食酱美问知得于晏家吐而覆之
　　举摛充选
　　梁方为晋安王选侍读太学博士周舍举外弟徐摛曰形质陋小若不胜衣而堪充此选
　　不饯梁柳
　　六帖皇甫谧从姑之子梁栁为城阳太守之官有劝谧饯之谧曰栁为布衣送迎不出门食不过盐菜贫不以酒肉为礼今作郡而送之是贵城阳太守而贱栁岂合古之人情非吾心所安也
　　引入王鉷
　　唐宗朝户部侍郎杨慎矜与王鉷父中表兄弟也故引鉷入台及鉷迁中丞慎矜犹名之鉷意不平后谮杀慎矜
　　奏荐李泌
　　唐开元中员俶九嵗升座词辩如注射帝异之曰员半千孙固应尔因问童子岂有类若者俶跪奏臣舅子李泌帝驰召之泌既至帝方与张説观奕因使説试其能説请赋方圆动静泌曰愿闻其略説曰方若棋局圆若棋子动若棋生静若棋死泌即答曰方若行义圆若用智动若骋才静若得意説因贺帝得竒童帝大悦赐束帛勅其家善养之
　　侮嫚彦昭
　　唐崔彦昭与王凝外昆弟也凝大中初先显而彦昭未仕尝见凝凝嫚言曰不若从明经举彦昭憾之至是凝为兵部侍郎彦昭为相彦昭母敕婢多制履韈曰王氏妹必与子偕逐吾将共行彦昭闻之泣且拜曰不敢怨而凝遂得免
　　合谋报仇
　　杨阜与外兄姜叙合谋攻马超大败之以报杀本州刺史之讐
　　约防谈业
