<!-- { "loadSidebar": true } -->
　　老子以长生术授令尹喜曰千日之外寻我于蜀中青羊之肆至期果见于大官李氏之家授喜以玉册金文赐以文始先生之号
　　政本书
　　宋林勲贺州人政和间为广州教授建炎中献政本书十三篇书奏以勲为桂林节度使掌书记
　　卤簿圗
　　宋绶宋赵州平棘人敏求之父真宗时赐进士累官资政殿学士所撰有卤簿圗十卷
　　族姓昭穆
　　晋摰虞长安人武帝时厯秘书监卫尉卿撰文帝志四卷族姓昭穆十卷
　　师友渊源
　　宋吕本中性清约工诗词所着有师友渊源録春秋解
　　贾山至言
　　贾山渉猎书记汉文帝时上书言治乱之道借秦为喻名曰至言又贾谊所著名曰新书
　　桓谭新论
　　汉桓谭字君山沛国相人成帝时为大乐令光武时拜议郎上防陈时政帝方欲以防决疑谭极言非经出为六安郡丞著书言当世行事号新论
　　长统昌言
　　汉仲长綂毎论説古今及时俗行事辄发愤叹息因著论名昌言凡三十四篇
　　艾子杂説
　　苏东坡居士着
　　示儿编
　　孙奕字季昭有示儿编
　　平蛮记
　　宋狄青西河人仁宗朝西夏叛青为延州指挥使敌望之如神后又讨平侬智髙拜枢宻使所着有平蛮记战阵图
　　玉海集
　　南北朝吴县人张融字思光玩渉百家弱冠有名宋时起为参军厯封溪令入为御史中丞性至孝所着有玉海集褚司徒问其义张答曰玉以比徳海崇上善
　　香山集
　　宋义乌人喻良能官至太常寺丞尝进忠义传二十卷孝宗深加叹赏即命颁行以开国县男致仕所着又有诸经讲义及香山等集
　　西州清话
　　三国陆瑁逊弟也仕吴为议郎选曹尚书其子喜仕吴累官吏部尚书少好学尝作言道等书及西州清话
　　东冈小藁
　　元许熈载汤隂人开义学以教乡人所着有东冈小藁
　　荆台集
　　宋陵州贵平人孙光宪少好学游荆渚高从诲署为从事累官秘书监太祖时授黄州刺史聚书数千卷自号葆光子所着有荆台集等书
　　庐江集
　　宋何渉南充人自六经百家及山经地志医卜之术无所不学为人长厚未尝谭人过失所着有春秋本防庐江集七十卷
　　皇王大纪
　　宋胡安国子宏尝师杨中立侯师圣优游南山下者二十余年所着有皇王大纪诸书
　　将帅要略
　　宋胡旦滨州渤海人喜读书既丧明犹使人诵经史隐几听之着汉春秋五代史略将帅要略演圣通论唐二家传三百余卷
　　竹溪诗集
　　裘万顷宋新建人有孝行节操学问粹然一出于正登淳熈进士为乐平簿累迁大理司直力求外补差江西抚干所着有竹溪诗集
　　梅溪文集
　　宋王十朋乐清人号梅溪幼颖悟曰颂数千言所着有梅溪文集朱文公为序
　　杜阳杂编
　　唐武功苏鹗撰
　　酉阳杂俎
　　唐段成式字柯古文昌之子防昌时人博学强记多竒篇秘籍尝宦游至辰着酉阳杂俎书数十篇
　　北堂书抄
　　唐虞世南为秘书于省后堂集羣书中事可为文用者号北堂书抄
　　东都事略
　　宋戴栩有学行所着有东都事略等书朱子语録云东都事略如陈无已不见章子厚不着赵挺之绵袄此等好处俱不曽载
　　杜佑通典
　　唐刘秩字祚卿详摭百家仿周书六官为政典三十五篇房琯称其才过刘向杜君卿佑以为未尽又叅益新礼为二百篇自号通典奏之优诏嘉美
　　齐丘化书
　　宋齐丘万载人仕南唐拜相乞归九华山赐号九华先生着化书理训各十卷
　　初学记
　　唐徐坚字元固开元初为集贤学士讨集故事兼前文词撰初学记
　　近思録
　　宋朱晦庵葬母祝氏于建阳县西太湖之阳即建寒泉精舍于此淳熈中吕祖谦来访即与之共编次近思録
　　礼经防元
　　宋仁和叶时与朱文公友善所着有礼经防元竹埜诗集
　　大学衍义
　　宋真德秀着
　　搜神记
　　晋干寳着晋纪二十卷直而能婉时称良史又作搜神记三十卷人谓鬼之董狐干一作于
　　述异记
　　梁任昉著述异记唐李翺着卓异记薛用弱着集异记五代陶谷着清异录
　　五经正义
　　唐祭酒孔颖逹撰
　　四书阙疑
　　金真定人瞻思着四书阙疑五经思问等书
　　法象书
　　唐李淳风岐州雍人贞观初直太史局制浑天仪着法象书七篇上之累迁太史令以劳封昌乐县男
　　幽怪録
　　唐牛僧儒着
　　尘缶集
　　宋叙州宣化人程公许嘉定中进士后以寳章阁学士知隆兴府所着有尘缶集按缶瓦器更之以尘则叩之而不鸣矣喻文不工也
　　香奁集
　　唐韩偓字致光万年人有香奁集一卷李端叔酷喜之诵其序云咀五色之灵芝香生九窍咽三危之瑞露美动七情
　　昆山编
　　唐昆山尉刘绮庄研穷古今博考传记作类书一百卷号昆山编
　　阆苑记
　　宋何求阆中人以宋渉隆苑记踈畧乃裒次三十卷号阆苑记
　　三体诗
　　汶阳周伯弼选
　　百家选
　　宋王荆公编
　　贵耳集
　　宋张端义撰
　　指掌圗
　　元胡炳文婺源人所着有春秋集解礼书纂述大学指掌圗五经防义尔雅韵语云峰笔记世称云峯先生
　　传信记
　　唐郑棨作开天传信记以国朝故事莫盛于开元天寳之际因搜求遗逸传于必信故名云
　　贻谋录
　　宋晋阳王捄撰
　　容斋随笔
　　宋洪迈字景卢号容斋皓季子也所着有容斋随笔合四十七卷及夷坚志按夷坚人名列子论鲲鹏夷坚闻而志之容斋因作夷坚志
　　云海弊帚
　　宋之才宋永嘉人政和中从杨时学性怡静操履洁白自号云海居士有云海弊帚五十卷
　　资暇集
　　陇西李济翁编
　　卧游录
　　见山
　　精金训鉴
　　宋贵池人叶楠为鄱阳尉所着有知非集精金训鉴童蒙记凡八十卷
　　合璧事类
　　宋胶庠进士建安谢维新去咎编
　　北山移文
　　见隐士
　　东园丛説
　　宋嘉兴崇德人李如篪为桐乡县丞博闻强识靡不通贯所着有东园丛説及乐书
　　唐史赘旒
　　宋陈宓官至直秘阁着春秋三传抄唐史赘旒等稿
　　唐诗鼔吹
　　元遗山编代人郝天挺注
　　传灯录
　　苏州僧道元纉佛祖及近世名人禅语为传灯录三十卷以进诏刻板传布
　　挥麈录
　　宋杨万里编
　　古今注
　　晋崔豹字正熊所着有古今注一舆服二都邑三音乐四鸟兽五鱼虫六草木七杂注八问答释义汉服防亦着此书
　　闻见录
　　宋邵伯温字子文有邵氏闻见录及河南集皇极观物诸解
　　玉照新志
　　宋王明清汝隂人庆元间寓居嘉兴官至朝郎有史才所着有挥麈录及玉照新志
　　铁围丛谈
　　宋蔡绦撰铁围山丛谭
　　江南别录
　　宋陈彭年撰
　　滹南遗藁
　　金王若虗真定府藁城人承安初进士所着有滹南遗藁
　　事文类聚
　　宋祝穆新安人以朱熹母党随寓建寜府建安县博渉经史所着有事文类聚方舆胜览
　　艺文类聚
　　唐欧阳率更询着
　　山堂考索
　　宋金华人章如愚自号山堂庆元间登第仕至国子博士所着有山堂考索
　　淮海语録
　　宋淳熈间有僧元肇号淮海能诗文有淮海语录及诗集传世
　　晏殊类要
　　晏殊宋临川人所着有类要及二府集临川集
　　晦庵语録
　　朱文公着
　　石林燕语
　　宋叶梦得松阳人徙居湖州号石林先生所着有石林避暑录及燕语行世
　　渑水燕谭
　　宋王圣涂字辟之着渑水燕谭
　　中朝故事
　　唐尉迟偓纂
　　栾城遗言
　　苏子由封栾城伯所着有栾城遗言又有栾城集
　　笠泽丛书
　　唐陆蒙寓居松江甫里与皮日休罗隐吴融为益友着吴兴实录四十卷松陵集十卷笠泽丛书三卷
　　贤关漫录
　　宋东阳何淡嘉定中以上舍释褐厯官国子丞秘书郎所着有通鉴手抄贤闗漫录
　　次庄乐府
　　唐刘次庄作
　　张率文衡
　　南北朝吴县人张率性简重寛雅善属文梁天监中尝为待诏赋武帝勅曰相如工而不敏枚臯速而不工卿兼之矣官至黄门侍郎所着有文衡十五卷
　　批麟集
　　宋清江人朱景文乾道中进士再调分宜簿所着有批鳞集五十篇
　　窥豹篇
　　宋杨文公从子纮为文公后赐进士聚书数万卷所着有窥豹篇
　　邺侯外传
　　唐李泌字长源德宗时拜相封邺侯有集二十一卷行世号邺侯外传
　　武侯通传
　　戴羽元德安人隐居积学徴辟不就着武侯通传三卷史评一卷
　　诗苑类格
　　唐李淑着
　　乐府解题
　　唐吴竞着
　　谏苑
　　乐运字承业尝录夏商以来谏诤事集而部之曰谏苑奏上隋文帝嘉之
　　谭苑
　　宋杨亿大年着
　　髙士传
　　南北朝平原刘杳晋嵇康唐皇甫谧各着高士传
　　列女传
　　汉刘向作列女传八篇
　　颜氏家训
　　南北朝顔协之子之推所着有顔氏家训
　　吕氏乡约
　　宋吕大钧大忠弟初从学张横渠后卒业于二程所着有四书注及乡约
　　瑶山徃鉴
　　金藁城杨伯雄举进士为右补阙初显宗在东宫伯雄为少詹事尝集古太子贤不肖为书号瑶山徃鉴上进之独见嘉纳
　　瀛海残篇
　　宋河间人权邦彦崇寜中上舍登第累官签书枢宻院尝献十议以图中兴寻兼权叅知政事有余藁十卷号瀛海残编
　　端礼日程
　　宋程端礼斳县人宋季皆尊尚陆氏学端礼独从史卿游以传朱子明体适用之指所着有读书日程
　　冷斋夜话
　　僧惠洪新昌人字觉范俗姓彭氏注金刚楞严经旁通书史与陈了翁黄山谷为友所着有甘露集林间録冷斋夜话天厨禁脔
　　翰墨全书
　　宋建阳熊禾为寜州司戸叅军入元不仕好学至老不倦有标题四书及辑翰墨全书行世
　　兵机要略
　　宋洪州人何防着兵机要略十卷
　　斜川集
　　宋苏过轼子也所着有孔门弟子别传斜川集
　　庆湖集
　　宋卫州人贺铸字方囬元祐中累官泗州通判又倅太平州工诗词晚号庆湖遗老所着有庆湖集
　　舆地志
　　南北朝顾野王吴郡人精记博识仕陈领著作掌史事后为黄门郎光禄卿所着有玉篇及舆地志国史记传
　　海岱志
　　南北朝崔慰祖东武城人仕宋为始安王记室尝作海岱志起太公迄西晋人物为四十卷未成而卒
　　养性书
　　汉王充晚年着养性论十六篇裁节嗜欲
　　陈情表
　　见祖父祖母
　　桂苑丛珠
　　隋曹宪学公卿多从之游炀帝令与诸儒撰桂苑丛珠及文正广雅学者称之
　　韵府羣玉
　　元隂幼遇奉新人五世同居家数百口读书讲学八歳中九经科着韵府羣玉行世
　　聨珠集
　　唐窦羣唐德宗时以处士征为右拾遗二兄常牟二弟庠巩俱擢进士为郎工词章号聨珠集义取若五星然也巩与人言如不出口号嗫嚅翁
　　潄玉集
　　宋赵明诚妻李易安夫亡再适张汝舟能诗词有潄玉集三卷
　　花萼集
　　唐李乂字尚贞兄尚一俱以文章名世其所作同为一集号李氏花萼集
　　刍荛防
　　宋史通青神人与兄珣以文学知名厯官通州尉磐石令尝着易书乾坤别解又进世要机务刍荛防各十卷
