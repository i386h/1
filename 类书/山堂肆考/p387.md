<!-- { "loadSidebar": true } -->
　　王晏外弟阮孝绪知晏必败尝食醤美问得于晏家遂吐而覆之及晏败孝绪得免
　　禄山进醤
　　安禄山进鹿尾醤于明皇
　　醯【附油】
　　食品须知醯酸味亦曰醋醸米糟为之也清异録谓醋为食总管
　　和牲
　　礼内则脍春用葱秋用芥豚春用韭秋用蓼脂用葱膏用薤三牲用藙和用醯兽用梅注藙茱萸也三牲牛羊豚也
　　柔肉
　　内则肉腥细者为脍大者为轩或曰麋鹿鱼为菹麕为辟鸡野豕为轩兔为宛脾切葱若薤实诸醯以柔之注云细切者为脍大片切者为轩实诸醯以柔之言肉与葱薤皆实诸醯浸渍而熟则柔软矣
　　乞隣
　　论语孰谓微生髙直或乞醯焉乞诸其隣而与之
　　贮寺
　　唐旧説圣善寺阁常贮醋数十瓮恐为蛟龙所伏以致雷震也
　　仙药
　　汉武内传西王母谓帝曰仙药有风林鸣酸
　　苦酒
　　魏名臣传中书监刘放曰官贩苦酒与百姓争锥刀之末请停苦酒注云苦酒醋也
　　吴氏所为
　　晋刘伶之妻吴氏因夫嗜酒败事欲其节饮每醸酒则以盐梅辛辣之物投之酒内致其味酸葢不欲其饮也后人效其所为因以作醋一説醋自周人所造
　　唐俗所贵
　　晋公遗语唐世风俗贵重桃花酸
　　景略宴客
　　见酒下
　　俊臣鞫囚
　　唐来俊臣鞫囚不问轻重皆注醋于鼻
　　黄帝制【已下油】
　　黄帝得河图书昼夜观之乃令力牧采木实制造为油以绵为心夜则燃之读书油自此始
　　许游添
　　许游为郡守防前有一古墓命徙移他处开冢见一大缸中有灯火其油将尽缸上有字曰许游许游与汝何仇五百年后为我添油许即买油注满仍以土覆之
　　武库积油
　　见火
　　占城贡油
　　五代周占城国贡猛火油
　　执画汚油
　　见饼东坡咏二王书后曰怪君何处得此本上有桓寒具油
　　覆钱酌油
　　见射

　　山堂肆考卷一百九十四
<子部,类书类,山堂肆考>
　　钦定四库全书
　　山堂肆考卷一百九十五　明　彭大翼　撰百谷
　　稻
　　杨泉物理论稻者既种之总名粱者黍稷之总名菽者众豆之总名前载有言三谷者粱稻菽是也有言五谷者麻黍稷麦豆是也有言六谷者稻黍稷粱麦苽是也有言九谷者稷秫黍稻麻大小豆大小麦是也有言百谷者又包举三谷各二十种为六十蔬果之实助谷各二十是也礼记祭宗庙之礼稻曰嘉蔬十月获
　　诗豳风十月获稻
　　六月新
　　杜诗东屯大江北百顷平若按六月多新稻千畦碧泉乱
　　半夏熟
　　蔡邕月令十月获稻人君尝其先熟故在季秋九月熟者谓之半夏稻
　　一旬生
　　拾遗记东有融臯五谷多良有旬日之稻言一旬而生也
　　五里闻香
　　魏志文帝与羣臣书江表惟长沙有好禾是时新粳稻出风吹之五里闻香
　　一嵗再种
　　异物志交趾稻一嵗再种白帖天竺稻嵗四熟
　　荒田种稻
　　吴钟离牧客居永兴自垦荒田稻熟民有识认者牧即以稻与之县长欲治民以法牧为请得释民惭惧舂稻得米六十斛还牧牧不受民输置道傍无敢取者又晋郭翻者客居临川欲垦荒田先立表题经年无主乃作稻将熟有认之者悉推与之县令闻而诘之以稻还翻不受
　　公田种稻
　　晋陶濳为彭泽令公田悉令种秫稻妻子固请种粳乃使二百五十亩种秫五十亩种粳古今注稻之粘者为秫
　　避人刈稻
　　晋孙晷见有人窃刈其稻者従而避之顷去复自刈送与
　　鞭人持稻
　　见刺史
　　琅琊刈稻
　　见神童
　　扬州生稻
　　唐宗开元十九年扬州奏稆生稻二百一十五顷再熟稻一千八百顷其粒与常稻无异稆自生稻也
　　龙睛
　　续仙传唐谢卿遇神仙设龙睛稻
　　虎掌
　　郭义恭广志有虎掌稻紫芒稻赤穬稻蝉鸣稻俱七月熟有青竿稻六月熟
　　鹦啄
　　杜诗香稻啄残鹦鹉粒
　　鸡输
　　杜诗官鸡输稻又陈周正咏鴈诗南思洞庭水北想鴈门闗稻粱俱可恋飞去复飞还
　　禾
　　广雅稻穂谓之禾稻已割而复抽曰稻孙説文禾之秀实者为稼在野曰穯洪范土爰稼穯种曰稼敛曰穯
　　徳精
　　瑞应图嘉禾五谷之长盛徳之精也文者异本而同秀质者同本而异秀此夏殷时嘉禾也
　　仁卉
　　晋徴祥説王者盛徳则嘉禾生嘉禾者仁卉也其大盈箱一稃二米
　　禾偃
　　见风
　　禾盛
　　史记管仲説威公曰古之封禅鄗上之黍北里之禾所以为盛
　　十月纳
　　诗豳风九月筑圃十月纳禾稼黍稷重穋禾麻菽麦注云禾先种后熟曰重后种先熟曰穋再言禾者稻秫苽粱之属皆禾也麻与菽麦则无禾称
　　二月生
　　説文禾嘉谷也二月始生八月而熟得时之中故谓之禾
　　祭足取禾
　　左隠三年郑祭足帅师取温之麦秋又取成周之禾周郑交恶
　　子臯犯禾
　　见丧妻
　　卤莽而报
　　荘子曰长梧封人问子牢曰君为政焉勿卤莽治民焉勿灭裂昔予为禾耕而卤莽之则其实亦卤莽而报予芸而灭裂之其实亦灭裂而报予
　　滋液以生
　　春秋説题禾者衔滋液以生
　　异茎同穗
　　尚书大传成王时有苗异茎而生同为一穗人有上之者王召周公而问之公曰三苗为一穗抑天下其和为一乎
　　异亩同颖
　　唐叔得嘉禾异亩同颖献之天子荐之太庙周公作嘉禾序以名之于书又后魏许谦字元逊其子洛阳为鴈门太守家田三生嘉禾皆异亩合颖
　　中牟庭
　　汉鲁恭拜中牟令嘉禾生恭庭中
　　济阳界
　　见圣诞又古今注和帝元年嘉禾生于济隂城阳一茎九穗安帝时九真嘉禾生五百六十本七百六十八穗
　　防稽生
　　吴志赤乌年防稽嘉禾生因改元为嘉禾
　　豫州献
　　唐代宗纪太子初生之嵗豫州献嘉禾乃更名豫
　　生华林园
　　宋书元嘉二十五年嘉禾生华林园十株七百穗
　　生清暑殿
　　宋书孝武帝大明元年嘉禾生清暑殿鸱尾中一株六穗
　　禾生固始
　　齐书孝武时固始县嘉禾一茎六穗新蔡县又获一茎九穗一茎七穗
　　禾生寜朔
　　唐郭子仪言寜朔县界荒地十五里有黒禾偶出徧地扫尽经宿复生其禾圆实味甘美
　　米
　　説文米谷实也
　　为亲负米
　　见子
　　为人舂米
　　见朋友
　　聚米为山
　　东汉马援征隗嚣于帝前聚米为山谷指画形势昭然可晓帝曰虏在吾目中矣
　　掷米成砂
　　见珠
　　赈给士夫
　　吴全琮字子璜父柔为桂阳守使琮赍米数千斛至吴交易琮皆赈给士大夫之贫者空船而返柔怒对曰愚以所市非急而士大夫方有倒悬故因便赈给不及启也柔竒之
　　干求宗党
　　梁沈约少贫干求宗党得米数百斛为宗人所侮遂覆米而去及贵不以为憾
　　不受饷米
　　世説齐刘懐惠为齐郡太守有饷新米一斛者刘出麦饭示之曰食有余幸不烦此
　　不辨寄米
　　梁庾诜尝乘舟従山舎还载米百五十石有人寄载三十石至宅寄载者曰君三十石我百五十石诜黙然不辨恣其取足
　　奴求
　　见奴
　　僮载
　　梁张率为新安太守遣家僮载米三千石还宅及至遂耗其半率问其故答曰鼠雀耗率笑曰壮哉防雀竟不研问
　　不为五斗
　　见致仕
　　相送一船
　　见志士
　　作传索米
　　见史官
　　作诗贷米
　　宋梅尧臣贷米于吕晦诗举家鸣鵞鴈突冷无晨炊大贫乞小贫安能不相嗤幸存顔氏帖况有陶公诗乞米与乞食皆是前人为
　　贷米邻人
　　陈人娄鹄妻事亲至孝家贫有故人至鹄使妻贷米于邻不与其妻解衣易米归奉客后鹄举孝廉为京兆刑曹邻人犯事送鹄鹄欲重案之妻谏而轻其罪京师皆称其贤
　　送米邻僧
　　王安石送米于法云二老诗卢仝不出僧流俗我卜郊居避俗僧今有邻僧来乞米我今送米乞邻僧
　　粟
　　説文粟禾子也嘉谷之实也江东人呼粟为粢发钜桥
　　周书武王散鹿台之财发钜桥之粟大赉于四海而万姓悦服
　　据敖仓
　　郦食其説汉髙祖敖仓天下转输久矣急据敖仓之粟
　　汉仓
　　汉武帝元狩中太仓之粟陈陈相因充溢露积红腐而不可食
　　任窖
　　见富人
　　粟颁门人
　　家语季桓子以粟十钟饩夫子受而颁诸门人之无者子贡曰季孙以夫子之贫也而致粟今而施矣乃厥意乎子曰吾受而不辞为季孙恵受而恵非一人不亦宜乎
　　粟饩国人
　　左襄二十九年郑子展卒子皮即位于是郑饥而未及麦民病子皮以子展之命饩国人粟户一钟按饩犹餽也六斛四斗曰钟
　　受粟二车
　　家语子思居贫其友馈之粟者受二车焉或献以樽酒束脩子思曰为费而不当也或曰子取人粟而辞酒是辞少而受多于义无名子思曰然不幸而贫至于困乏将絶先人之祀夫所以受粟焉周之也酒脯则所饮燕也方为食而乃饮燕非义也度义而行之可也
　　与粟五秉
　　论语子华使于齐冉子为其母请粟子曰与之釡请益曰与之庾冉子与之粟五秉
　　为宰辞粟
　　论语原思为之宰与之粟九百辞
　　养母受粟
　　见子
　　拜辞郑粟
　　庄子曰子列子穷容貎有饥色客有言于郑子阳者曰列御寇有道之士也居君之国而穷君无乃不好士乎郑子阳令官遗之粟子列子见使者再拜而辞使者去列子妻拊心曰妾闻有道者之妻子皆得佚乐今有饥色君过而遗先生食先生不受岂不命耶列子笑谓之曰君非自知我也以人之言而遗我粟至其罪我也又且以人之言此吾所以不受也
　　往贷魏粟
　　説苑髙平王遣使者従魏文侯贷粟文侯曰须吾租粟至乃可也使者曰如鱼张口待水止呼吸间若待决淮河之水必求吾于枯鱼之肆矣
　　无食粟马
　　见玉
　　无食粟鴈
　　韩非子曰邹穆公有令食鳬鴈者必以秕无敢以粟鳬鴈无食而以一石粟易一石秕其费甚矣请以粟食之公曰非尔所知也夫百姓饷牛而耕曝背而耘勤而不敢惰者岂为鸟兽食哉粟米人之上食也奈何其以养鸟汝知小计而不知大害矣
　　秦穆输粟
　　见救荒
　　梁惠移粟
　　孟子曰梁惠王河内凶则移其民于河东移其粟于河内河东凶亦然
　　制书雨粟
　　见书法
　　来学献粟
　　见门第
　　田常贷民
　　田厘子乞为齐大夫收赋税于民以小斗受之其以粟予民以大斗出由此得齐众心田乞卒子常立复修厘子之政以大斗出贷以小斗收齐人歌之
　　士谦放盗
　　隋李士谦望见盗割其粟者黙而避之家僮执盗粟者士谦曰贫困所致耳可放之
　　一斗可舂
　　汉淮南王死民歌曰一斗粟尚可舂兄弟二人相不容
　　一囊欲死
　　汉东方朔曰侏儒长三尺余俸一囊粟钱三百四十臣朔长九尺余亦一囊粟钱三百四十侏儒饱欲死臣朔饥欲死也
　　似龙似凤
　　拾遗记东极之东有龙枝之粟言其枝屈曲似游龙食之善走又有凤冠之粟似凤之冠食之令人多力
　　如玉如膏
