<!-- { "loadSidebar": true } -->
　　汲冡周书雨水之日獭祭鱼獭不祭鱼国多盗贼记曰獭祭鱼然后渔入津梁埤雅獭取鲤于水裔四方陈之进而弗食世谓之祭鱼盖自祭其先如防豺然或曰獭一岁二祭豺祭方獭祭圆言豺獭之祭皆四面陈之而獭圆布豺方布也又按俗獭祭鱼将鱼罗列于前取黄颡鱼一枚以爪按其头作声如人有巫祝也故俗呼黄颡鱼为师祭毕獭食诸鱼而纵鱼师于水字説豺亦兽也乃能获兽能胜其类又知以时祭可谓才矣獭非能胜其类也然亦知报本反始非无赖者
　　捕鸟
　　獭又能捕鸟见鳬鹥羣在则仰卧于水离水面尺许乃吐沫以引之鸟见沫浮羣飞啄之獭乃以四足抱住淮南子曰鹊巢知风之自獭穴知水髙下言岁多风则鹊作巢卑水之所及则防獭移穴
　　胆分杯
　　埤雅旧説蟾肪合玉獭胆分杯又曰熊食盐而死獭饮酒而毙叙例曰獭胆分杯尝试之不验惟涂扵盏口但使酒稍髙于盏面
　　皮饰毳
　　本草西戎以獭皮饰毳服领袖则汚垢不染如风霾翳目即以袖口拭目中即出
　　猴
　　吕氏曰狗似玃玃似母猴母猴似人白虎通曰猴侯也楚人谓之木猴广雅猴一名狙一名胡孙一名王孙一名猕猴或曰此兽无脾以行消食颔下有袋食则急速聚于袋中后则缓咽出重嚼抱朴子曰猕猴八百岁变为猿又五百岁变为玃又一千岁变为蟾蜍清异録郭休隠居太山畜一胡孙谨恪不逾规矩呼为尾君子
　　擘鸢
　　昔有人畜一子母胡孙一日鸢飞下搏其子对母啄其脑食其髓胡孙哀鸣三日不食径于厨中取肉一片戴顶上徃中庭似有所伺逡廵鸢果来肉胡孙两手撦擘其翅啮脑食髓众见之甚为快意
　　伏防
　　论衡鹿之角足以触犬猴之臂足以搏防然而鹿制于犬猴伏于防爪不利也
　　守翁
　　咸熈中有翁妪弄猴于瑞昌门外一日妪死翁葬之未几翁死无人葬猴守之日久人怜而葬之咸称为义猴
　　击贼
　　幕府燕闻録唐昭宗播迁伎艺人止有弄猴者猴颇驯能随班起居昭宗赐以绯袍号孙供奉罗隠下第诗云何如学取孙供奉一笑君王便着绯朱梁簒位取此猴令殿下起居猴望殿陛见全忠径趋其所跳跃奋击遂令杀之唐臣愧此猴多矣
　　侵黍
　　神仙传有人种黍山中患猕猴食之闻介象有道术乞辟猴之法象曰明日徃黍所望见羣猴便大唤语之曰已白介君教莫侵食黍此人明日徃视黍遇羣猴适欲下树因承象语遂各自还山
　　践蔬
　　栁宗元憎王孙文猴之徳勃诤号呶唶唶彊彊虽羣不相善也食相噬齧行无列饮无序有难则推其柔弱者以免好践稼蔬所过狼藉披攘禾实未熟輙龁齩投注窃取人食皆以自实其嗛山之小草木必凌挫折挠之使之瘁然后已故猴之山居恒槁然
　　燔屋
　　两山墨谈唐大厯中有猴数百集古田杉林中里人欲伐木杀之中有一老猴忽跃去邻近一家纵火燔屋里人惧亟走救火于是羣猴遂脱去其狡智若此
　　迎车
　　宋时山僧云晏元献公来猕猴满山程伯淳作诗云闻说猕猴性颇灵相车来使满山迎鞭羸到此何曾见始觉毛虫亦世情
　　兎蹲狗踞
　　王延夀王孙赋储粮食于两颊稍委输扵胃脾踡兎蹲而狗踞声歴而喔咿或嗝嗝而吓吓又嘀嗅其若啼性猜而防疾态峰出而横施縁百仞之髙木攀窈袅之长枝或羣跳而电透或成悬而瓠垂
　　婢喜奴颠
　　黄山谷诗真宜少陵覔未解栁州憎婢喜常储菓奴顚屡掣绳少陵覔谓杜甫有从人覔小胡孙诗栁州憎谓栁宗元有憎王孙文也
　　猿【附狙】
　　格物论猿似猴而大或黄或黒惟通臂轻身故善縁能引气故得夀埤雅猿臂通肩刻之可以为笛声圆于竹不践土好上茂木渇则接臂而饮家语五九四十五五为音音主猿故猿五月而生四九三十六六为律律主鹿故鹿六月而生抱朴子曰猿五百岁变为玃狈狖亦似猿与猴皆之属也
　　性静缓
　　或云猴性躁急猿性静缓
　　徳孝慈
　　栁子厚憎王孙文猿之徳静以恒类仁让孝慈居相爱食相先行有列饮有序不幸乖离则其鸣哀有难则内其柔弱者不践稼蔬禾实未熟相与视之谨既熟啸呼羣萃然后食衎衎焉山之小草木必环而行遂其植故猿之居山常欝然
　　君子化
　　见鹤
　　防女击
　　见劔
　　鸣峡
　　荆州记三峡猿长鸣至三更闻者皆下泪
　　投林
　　晋书穷猿投林岂暇择木
　　号弓
　　见射
　　拔箭
　　蜀志邓艾见猿抱子在树上引弩射之中猿母其子为拔箭卷树叶塞疮艾叹曰吾违物性其将死矣乃投弩于水中
　　执防
　　广异志唐魏元忠性素强正其防时家贫止有一婢厨中方防出外汲水还乃见老猿为其守火婢惊白元忠元忠曰猿恐我乏使为我执防不亦善乎
　　报时
　　见隠士
　　王绩出镜
　　唐异闻録王绩逰嵩少选一散嵓石堂栖止焉月夜见一人胡须睂白而痩自称山公与绩谈论徃徃有异绩疑其怪取镜光出而胡者走失化为猿而殒
　　道殷营巢
　　清异録华山道士李道殷山栖谷饮有竒术能摄伏鬼神畜一黒猿呼为臂童道殷于庵侧古松上以茅草枝营一巢为臂童寝息之所名峻青宅
　　献环
　　见环
　　掷瓦
　　宣室志张长史赁凶宅以居覩黒衣郎树上掷瓦见击其弟射杀之乃猿也又孔氏帖颍川陈岩景龙初举孝亷于京师至渭南县见一妇人貌甚殊絶衣白衣立于路隅掩袂而泣岩叩之妇人乃曰妾楚人也侯氏子家弋阳先人以髙尚闻于湘楚间由是隠迹山林妾虽一女子亦有箕山之志
　　啸月啼霜
　　许浑诗谢守携猿东路长藤穿竹似潇湘碧山初暝啸秋月红树正寒啼晓霜
　　栖林饮涧
　　蔡君谟诗朝栖乔林之苍莽夕饮幽涧之潺湲
　　咀英食实
　　吴筠猿赋嘉其雨昏则无声景霁则长啸不践土石超遥于万木之间春咀其英秋食其实不犯稼穑深栖逺处独有君子之性异乎狙狖之伦
　　凌壑挂萝
　　李徳裕白猿赋动不为暴止皆择所柽松鬰而不残楂梨熟而后取凌峻壑而电曜挂长萝而匏垂施于射则李控而盈贯用于道则华养形而不衰
　　逃蓁【已下狙】
　　庄子曰吴王浮于江登乎狙之山众狙见之恂然弃而走逃于深蓁有一狙焉委蛇攫抓见巧于王王射之敏给搏防矢王命相者趋射之狙立死王顾谓其友顔不疑曰之狙也伐其巧持其便以傲予以至此殛也戒之防
　　与芧
　　见栗
　　兎
　　格物论兎防形尾匾弯短大如猫色褐耳大而锐口有缺吐而生子其子曰□一曰而防其狡者一种前足长寸余后足几一尺行则用后足跳一种数尺许止则蹶然仆地生于东北西北极边之地谓之蟨兎又一种似兎而大青色形与兎同足与鹿同是谓之防亦兎类也又论衡兎防雄毫而孕及生子从口中出
　　爰爰
　　诗王风有兎爰爰雉离于罗注云兎性隂狡爰爰缓意也
　　跃跃
　　诗小雅跃跃毚兎遇犬获之注云跃跃跳疾貌
　　斯首
　　小雅有兎斯首炮之燔之注云有兎斯首一兎也犹数鱼以尾也
　　明视
　　曲礼祭宗庙之礼兎曰明视
　　月气
　　论衡儒者言月中兎夫月水也兎在水中无不死者夫所谓兎者月气耳
　　星精
　　典略兎者明月之精视月而孕白帖禀星精握斗枢又曰衡星发于兎一说兎目不瞬视雄毫而孕
　　腾山
　　春秋后语淳于髠说齐威王曰韩卢者天下之俊犬也东郭防者海内之狡兎也韩卢逐东郭防腾山者五环山者三兎极于前犬疲于后犬兎俱疲各死其处田父见而获之无劳苦而擅其功今齐魏相持顿兵弊众恐强秦大楚乗其后而有田父之功也
　　营窟
　　俗云兎营窟必背丘相通所谓狡兎三窟
　　感气
　　楚词顾兎在腹言顾兎居月之腹而天下之兎望焉于是感气
　　隠形
　　天主物簿孕环之兎懐于左腋毛有文彩间色至百五十年当转环于脑能隠形人不能见矣
　　舞镐
　　周宣王时有兎舞镐
　　逰坟
　　东汉方储遭母防负土成坟种松千株鸾鸟栖其上白兎逰其下
　　生角
　　述异记商纣之时大生毛兎生角兵甲将兴之兆也
　　无唇
　　草木子曰术家以十二肖配十二辰各有不足防无牙牛无齿虎无脾兎无唇龙无耳蛇无足马无胆羊无神猴无臀鸡无肾犬无肠猪无筋人则无不足也
　　触株
　　韩子宋人有耕者田中有株兎走触株折颈而死因释耕守株冀复得兎为宋国所笑
　　药
　　杜诗药兎长生
　　绕房
　　见坟墓
　　入宫
　　后魏书有兎入后宫检问门官无从得入者太祖令崔浩推其咎徴浩以为当有隣国贡嫔嫱者明年姚兴果来献女
　　产牀
　　东汉孺叔林为东郡太守赤乌巢于屋梁兎产于牀下
　　宿庐
　　隋书华秋汲郡人防母负土成坟庐于墓侧有猎者逐白兎入秋庐中匿秋膝下猎者异而免之自后此兎尝宿庐中
　　目朱
　　古今注汉哀帝建平元年山阳得白兎赤目如朱
　　毛白
　　抱朴子兎夀千岁五百岁毛色变白寇氏曰兎毛白全得金之气也
　　八窍
　　埤雅咀嚼者九窍而胎生独兎雌雄八窍
　　九孔
　　古今注兎口有缺尻有九孔内则兎去尻狐去首
　　集众捕兎
　　见御史
　　与賔猎兎
　　孔帖王武俊尝与宾客一日射兎九十五观者骇异


　　山堂肆考卷二百十九
<子部,类书类,山堂肆考>
　　钦定四库全书
　　山堂肆考卷二百二十　　明　彭大翼　撰毛虫
　　马
　　埤雅马一嵗曰防又曰二嵗曰驹三嵗曰駣八嵗曰马八嵗一变故从八也相马之法肝欲其小耳小则肝小肺欲其大鼻大则肺大脾欲其小膁小则脾小心欲其大目大则心大眼欲其有紫艳口欲其有红光上唇欲其缓下唇欲其急上齿欲钩钩则夀下齿欲锯锯则怒脊欲大而抗额欲方而平喉欲曲而深胸欲直而出兎腋虎口皆欲其开升肉辅肉皆欲其大而明耳欲如擘竹睛欲如悬铃头欲髙如剥兎项欲起如飞龙望之大就之小筋马也望之小就之大肉马也前视见目防视见腹后视见足骏马也毛束皮皮束筋筋束肉肉束骨五者兼僃天下骏马也杂俎马四嵗两齿至二十嵗齿尽平
　　明坤
　　易坤卦坤元亨利牝马之贞王弼文言注以龙叙干以马明坤随事义而取象也造化权舆马乾象故蹄圎
　　行地
　　易坤卦牝马地类行地无疆注云马干之象而以为地类者牝阴物而马又行地之物也
　　应徳
　　飞菟神马之名日行三万里禹治水勤劳救民之害此马应徳而至
　　从戎
　　尔雅马八尺以上为駥絶有力可从戎事
　　火气
　　周礼马生于午禀火气而生火不能生木故马有肝无胆胆木之精气也木脏不足故食其肝者死
　　月精
　　春秋考异记地生月精为马月数十二故马十二月而生春秋説题辞地精为马十二月而生应阴纪阳以合功故人驾马任重致逺以利天下月度疾故马善走又鱼豢典畧神马者河之精代马者阴之精
　　归华山
　　周书武王归马于华山之阳
　　牧坰野
　　诗鲁颂駉駉牡马在坰之野此诗言僖公牧马之盛由其立心之逺故美之
　　穆王八骏
