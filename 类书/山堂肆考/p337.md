<!-- { "loadSidebar": true } -->
　　射义古者天子以射选诸侯卿大夫士射者男子之事因而饰之以礼乐也
　　观射矍相
　　射义孔子射于矍相之圃盖观者如堵墙
　　射都亭
　　见使臣
　　中雀
　　唐尧时有名羿者善射河伯溺杀人则射其左目风伯壊人屋室则射中其膝又诛九婴防貐之属有功于天下死为宗布人皆祀之夷羿慕其为人因名曰羿羿尝从吴贺北游见雀焉贺命之射羿曰生之乎其杀之乎贺请左目羿中厥右耻之由是每射妙中髙出天下
　　下防
　　魏宗室干以三箭下双鸱军中号曰射防都尉
　　由基穿栁
　　史记楚有养由基者善射去栁叶百步百发而百中之左右观者数千人皆曰善射有一夫立其旁曰善可教矣养由基怒曰客安能教吾射乎客曰非吾能教子支左诎右也夫去栁叶百步而射之百发而百中不以善息少焉气衰力倦弓拨矢钩一发不中者百发尽息今公之功多矣又将兵出塞过两周倍韩攻梁一举不得前功尽弃公不如称病而无出
　　栁浑贴梅
　　唐栁浑与琅琊王射嫌其布濶乃摘梅贴乌珠之上发必命中
　　射获十禽
　　见孟子
　　射贯二雕
　　唐髙骈事朱叔明为司马有二雕并飞骈曰我且贵当中一发贯二雕众大惊号落雕侍御齐斛律光神武授以都督尝从文襄猎见云表一大鸟射之中颈旋转而下乃雕也丞相叹曰此射雕手也号落雕都督
　　射虎饮羽
　　见石
　　射没镞
　　北史李远出猎见丛薄中以为伏射之镞入寸余细视之乃石也
　　孺襄射鴳
　　国语晋平公射鴳不死使竖襄搏之失公怒拘将杀之叔向闻之夕君告之叔向曰君必杀之昔吾先君唐叔射兕于徒林殪以为大甲以封于晋今君嗣吾唐叔射鴳不死搏之不得是吾君之耻也君其必速之勿令远闻君忸怩顔乃趣赦之注云鴳扈小鸟也闻之夕言夕至于朝也一发而死曰殪甲铠也封于晋言有才艺得受封也
　　裴旻射彪
　　唐裴旻守北平多虎旻善射一日得虎三十一休山下有父老曰此彪也稍北有真虎使将军遇之且败旻不信怒马趋见虎出丛薄中小而猛据地大吼旻马辟易弓矢皆堕自是不复射
　　王济赌牛
　　晋世说王君夫有牛名八百里駮常莹其蹄角王武子语君夫我射不如卿今指赌卿牛以千万对之君夫既恃手快且谓駮物无杀理便相然可令武子先射武子一起便破的却据胡牀叱左右速探牛心来须臾炙至一脔便去
　　破胡走马
　　琅琊郡公贺拔胜字破胡尤工武艺走马射飞十中其五六
　　弯弓兽伏
　　列子曰甘蝇古之善射者弯弓而兽伏鸟下弟子飞衞学射于甘蝇而巧过其师纪昌者又学射于飞衞飞衞曰尔先学不瞬而后可言射矣纪昌归偃卧其妻之机下以目承牵挺二年之后虽锥未倒眦而目不瞬也以告飞衞曰未也亚学视而后可视小如大视微如着而后告我昌以厘悬虱于牗南面而望之旬月之间浸大也三年之后如车轮焉以覩余物皆丘山也乃以燕角之弧朔蓬之簳射之贯虱之心而悬不絶以告飞衞飞衞髙蹈拊膺曰汝得之矣昌既尽衞之术计天下之敌已者一人而已乃谋杀衞一日相会于野二人交射中路矢锋相触坠于地而尘不衞之矢先穷昌遗一矢既发衞以荆棘之端扞之而无差于是二人泣而投弓相拜于请为父子尅臂以誓不得告术于人注云亚次也使其次更学视也
　　调弓猿号
　　楚共王猎见白猿自射之猿绕树避箭王命养由基射始调弓矢未发猿抱树以泣
　　随手而中
　　汉书李陵自请曰臣所将屯兵者皆荆楚勇士奇材剑客也力扼虎射命中愿得自当一队注云命中随手所指而中也
　　闭目而射
　　朝野佥载督君谟善射闭目而射应口而中有王灵智者学其法久之曲尽其妙欲射君谟杀之君谟时无弓矢执一短刀矢来辄折末后一矢以口承之遂齧其镝谓灵智曰学射三年但未敎汝齧镝耳
　　射中鹭目
　　孔帖石雄徐州人初讨刘稹水次见白鹭谓众曰使吾射中其目当成功一发遂中之帝下诏褒美
　　射中鵞毛
　　天宝遗事羽林将刘供善骑射尝对御使人于风中掷鵞毛供连箭射之无有不中者帝赏叹厚赐焉
　　引弓射妻
　　列子曰中山公子牟者魏之贤公子也好与贤人游不恤国事而悦赵人公孙龙乐正子舆之徒笑之公子牟曰子何笑牟之悦龙也子舆曰公孙龙之为人也行无师学无友佞给而不中漫衍而无家好怪而妄言公子牟变容曰子何状龙之过欤请闻其实子舆曰吾笑龙之绐孔穿言善射者能令后镞中前括发发相及矢矢相属前矢造凖而无絶落后矢之括犹衔视之若一焉孔穿骇之龙曰此未其甚妙者逢蒙之弟子曰鸿超怒其妻而怖之引乌号之弓綦衞之箭射其目矢来注眸子而眶不睫矢坠地而尘不是岂智者之言欤公子牟曰智者之言固非愚者之所晓后镞中前括钧后于前矢注眸子而眶不睫尽矢之势也子何疑焉注云括箭之末受处也
　　激矢杀子
　　见奴
　　以射为戏
　　史记李广为人长猨臂其善射亦天性也讷而少言与人居则画地为军阵射濶狭以饮专以射为戏竟死注云竟死谓终广身至死以为恒也
　　以射自矜
　　金坡遗事陈康肃公尧咨善射公亦以此自矜常射于家圃有卖油翁释担而睨之久而不去见其发矢十中八九但微颔之康肃问曰汝亦知射乎吾射不亦精乎翁曰但手熟耳康肃忿然曰尔安敢轻吾射翁曰以我酌油知之乃取一葫芦置于地以一钱覆其口徐以杓酌油沥沥自钱孔入而钱不湿因曰我亦无他唯手熟耳康肃笑而遣之
　　射中防支
　　汉袁术遣将纪零等攻刘备吕布谓零曰徳布弟也为诸君所围故来救之布性不喜合鬭但喜解围乃令军候植防于营布弯弓而顾曰请君观布射防小支中者各解兵不中者可留决鬭布即一发正中防支零等皆言将军天威也罢去
　　射中瓶窦
　　吴越史天成中有蕃使假道来聘仍以弧矢大夸于吴人武肃王宴之于龙山撃场酒酣因以金瓶置射棚之上命蕃使射之蕃使一发中瓶之窦武肃王使崔询曰汝能赛之乎询曰询虽不能愿假王之威徳请兼嘴窦以胜王遂授以亲箭二一发中瓶之窦再发中瓶之嘴蕃使慙服久之王大悦因赐金瓶并器帛以奬之
　　一矢殪吐蕃
　　唐李晟字良器洮州人年十八事河西王忠嗣从击吐蕃悍酋乗城杀伤士卒甚众忠嗣怒募射者晟挟一矢殪之三军讙奋忠嗣拊晟背曰万人敌也
　　七矢退洞獠
　　罗窦诸洞獠叛诏冯盎率二万人为诸军先锋贼据险不可攻盎持弓语左右曰吾矢尽胜负可知矣发七矢毙七人贼乃退去
　　常为画筹
　　晋魏舒惟好骑射为后将军钟毓长史毓每与参佐射舒常为画筹而已后遇朋人不足以舒满数毓初不知其善射舒容范闲雅发无不中毓叹曰吾之不足知卿如此射矣岂一事哉
　　俱不着垜
　　啓顔録唐宋国公萧瑀不能射太宗赐射俱不着垜欧阳询作诗嘲之曰急风吹缓箭弱臂驭强弓欲髙翻复下应西还更东十囘俱着地两手并擎空借问谁为此多应是宋公后帝见此诗谓瑀曰此乃四十字章疏也由是瑀与询有隙
　　三发连中
　　薛公逹佐鳯翔尝集射设的髙数十尺令曰中者酬锦与金众军莫能中公达投弓矢揖曰当为公讙三发连中众大呼笑
　　一发辄中
　　五代史晋髙祖起太原使张颖阴招安重荣重荣母兄皆以为不可重荣业已许颖阴母兄共谋颖阴以止之重荣曰未可吾当为母兄卜乃立一箭百步而射之曰石公为天子则中一发辄中又立一箭而射之曰吾为节度使则中一发又中其母兄乃与重荣叛入太原髙祖即位拜重荣成徳军节度使
　　投壶
　　礼记疏投壶有三处日中则于室日晩则于堂大晩则于庭中各随光明故也矢有长短随地广狭室中狭矢长五扶堂上稍广矢长七扶中庭太广矢长九扶四指曰扶扶广四寸五扶者二尺也七扶者二尺八寸也九扶者三尺六寸也矢虽有长短而司射度壶则皆使去宾主之席各二矢半也是室中去席五尺堂上去席七尺庭中则去席九尺也
　　请以乐宾
　　礼投壶主人奉矢司射奉中使人执壶主人请曰某有枉矢哨壶请以乐宾宾曰子有防酒嘉殽某既赐矣又重以乐敢辞主人曰枉矢哨壶不足辞也敢固以请宾曰敢不敬从注云中者盛算之器算即马也谓算为马者马是威武之用投壶习射亦是习武故云马也
　　可以观人
　　司马君实曰古者君子射以观徳其心平体正端一审度然后能中盖投壶亦犹是矣夫审度于此而取中于彼仁道存焉疑畏则疎惰慢则失义方象焉左右前后过分则差中庸着焉得一失二成功尽弃诫慎明焉是故投壶可以治心可以修身可以为国可以观人
　　司射释算
　　礼投壶司射请宾曰顺投为入比投不释胜饮不胜者正爵既行请为胜者立马一马从二马三马既立请庆多马请主人亦如之注云司射执八算起而告于宾曰投矢于壶以矢本入者乃名为入则为之释算若以末入则不名为入亦不为之释算比频也宾主要更递而投不得以前既入而喜不待后人投之而已频投频投虽入亦不为之释算也为胜者立马谓取算以为马表其胜之数也一马从三马者每一胜辄立一马若专三马则为一成但胜偶未必频得三若胜偶得二劣偶得一则撤取劣偶之一以足胜偶之二为三故云一马从二马若频得三成或取彼足为三马是其胜已成又酌酒以庆贺多马之人也释算者谓矢入壶则司射坐而释算于地也
　　舍人激矢
　　西京杂记汉武帝时郭舍人善投壶以竹为矢能激矢还一矢百反谓之骁
　　讲才艺
　　礼投壶注云投壶者主人与宾燕饮讲论才艺之礼也
　　奏诗章
　　礼命者曰请奏貍首间若一太师曰诺注云司射命乐工奏诗章以为投壶之节貍首诗篇名间若一者诗乐作止所间疏数之节均平如一也太师乐官之长
　　告贤
　　礼司射执算曰左右卒投请数二算为纯一纯以取一算为竒遂以竒算告曰某贤于某若干纯竒则曰竒钧则曰左右钧注云纯全也二算合为一全地上取算之时一纯则别而取之一算谓不满纯者竒只也故云一算为竒以竒算告者竒余也左右数钧等之余算手执而告曰某贤于某若干纯贤谓胜也胜者若有双数则云若干纯假令十算则云五纯也竒则曰竒者假令九算则曰九竒也钧则曰左右钧者钧犹等也等则左右各执一算以告
　　中隽
　　左昭十三年晋侯以齐侯宴中行穆子相投壶晋侯先穆子曰有酒如淮有肉如坁寡君中此为诸侯师中之齐侯举矢曰有酒如渑有肉如陵寡人中此与君代兴亦中之伯瑕谓穆子曰子失辞吾固诸侯师矣壶何为焉以其中隽也齐君弱吾君归弗来矣
　　对酒投壶
　　见将帅上
　　隔障投壶
　　顔氏家训投壶之礼古者实以小豆为其矢之跃而出也今则唯欲其骁益多益善乃有倚竿带剑狼壶豹尾龙首之名其尤妙者有莲花骁汝南周璝正之子会稽贺徽贺革之子并能一箭四十余骁贺又尝为小障置壶于外隔障投之无所失也至邺以来又见广宁兰陵诸王有此校具举国遂无投得一骁者又闻见録邵康节赴河南尹李君锡会投壶君锡末箭中耳君锡曰偶尔中耳康节应声曰几乎败壶坐客以为的对
　　奕棋
