<!-- { "loadSidebar": true } -->
　　唐裴寂迁左仆射帝置酒含章殿欢甚寂顿首曰始陛下发太原约天下已定许上印绶今四海妥安愿赐骸骨归田里
　　不敢知印
　　唐宪宗朝程异数进羡余又赂吐突承璀遂得与皇甫镈同为宰自知不合众心能亷谨谦退为相月余不敢知印秉笔故终免于过
　　铸监军使印
　　唐宗室李説请为监军使王定逺别铸印上许之监军有印自定逺始
　　赐辟仗使印
　　唐宪宗元和十三年赐六军辟仗使印旧制以宦官为六军辟仗使如方镇之监军无印及张奉国等得罪至是始赐印得紏绳军政事任专逹矣
　　倒用司农印
　　见司农卿
　　倒用都统印
　　五代唐庄宗遣魏王继岌及郭崇韬将兵伐蜀以李崧掌书记继岌已破蜀而刘皇后听防言遣人教继岌杀崇韬人情于是不安崧见继岌曰君何作此危事今逺军五千里不见咫尺之诏杀大臣是召乱也乃召书吏三四人登楼去梯夜以黄纸作诏书倒用都统印明旦告谕诸军人心乃定
　　懐走京师
　　唐卢奕黄门监懐慎子也留台东都兼知武部选安禄山防东都吏皆亡散奕乃遣妻子懐印间道走京师
　　挈走河阳
　　唐刘允章为东都留守黄巢至分司李磎挈尚书印走河阳允章寄治河清及巢僭号允章輙受伪官遣人取印磎所磎不与允章更悔愧移檄近镇起兵捍贼磎乃持印还之
　　印授维则
　　唐顺宗元和五年给事中张维则自新罗使囬云于海上泊洲岛间见花木台殿有数公子命一青衣捧印以授维则乃置之寳函复语维则曰致于皇帝维则还舟中囬顾旧路悉无踪迹金长五寸上负黄金玉印面方一寸八分其篆文曰凤芝龙木受命无疆维则逹京师即具以事进上曰朕前世岂非仙人乎
　　印赐钱镠
　　呉越世家唐庄宗入洛呉越王镠复脩职贡于唐幷厚献以赂权要求金印玉册上下其议于有司有司言故事惟天子用玉王公皆用竹册唐主曲从其请竟以玉册金印赐之
　　佩四将印
　　见节度使
　　纳三省印
　　宋寜宗开禧元年以韩侂胄平章军国事论者谓侂胄系衔比吕夷简省同字则其体尤尊比文彦省重字则其所与者广于是三省印并纳其第
　　追兵
　　唐肃宗在灵武铸印追兵文曰六合大同印
　　为信
　　见使臣朱弁使金事
　　裴度失印
　　见丞相
　　洵直失印
　　宋郎官何洵直失本部印上欲重其罪吕正献公曰洵直失印诚有罪然重谴之则自今猾吏皆得以制主司矣乃薄其罪
　　符
　　文心雕龙符者孚也徴召防伪事资中孚三代玉瑞汉用金竹末代从省代以书翰矣
　　女符
　　龙鱼河图黄帝摄政有蚩尤兄弟八十一人诛杀无道黄帝以仁义不能禁止乃仰天而叹天遣女下授帝兵符遂伏蚩尤
　　太公符
　　武王问太公曰引兵深入卒有缓急吾将以近通逺奈何太公曰主与将有隂符八等
　　太子刻符
　　秦吕不韦用计説太子妃华阳夫人请以异人为嗣夫人以为然乗间言于太子太子与夫人又刻玉符约以异人为嗣因请不韦傅之
　　如姬盗符
　　见宫嫔
　　作誓
　　汉髙祖与功臣剖符作誓丹书铁劵金匮石室藏之宗庙
　　召兵
　　东汉杜诗上疏光武曰旧制发兵皆以虎符其余徴召竹使而已符象合取为大信所以明着国命钦持威重也间者发兵但有玺书或以诏令如有奸人诈伪无由知觉愚以为军旅方兴贼虏未殄召兵郡国宜有慎重可立虎符以絶奸端书奏世祖悦之
　　铜竹符
　　汉文帝纪初与郡国守相为铜虎符竹使符注云铜虎符第一至第五国家当发兵遣使者至郡合符符合乃听受之竹使符以竹箭五枚长五寸镌刻篆书第一至第五与郡守相为符者谓各分其半右留京师左以与之
　　棨缯符
　　文帝记注闗无用传或用棨或用缯帛棨者刻木为合符也传信也
　　甯成出关
　　汉甯成为内史抵罪髠钳乃解脱诈刻传以出闗归家注云传谓过闗之符也
　　郭丹入闗
　　见闗隘
　　赐玉麟符
　　见留守
　　朌银莬符
　　唐车服志唐髙祖朌银莬符其后改为铜鱼符以起军旅易守长又唐初为银莬符以兎为瑞也铜鱼符以鲤为瑞也武后以武为瑞乃以铜为符





　　山堂肆考卷一百七十五
　　钦定四库全书
　　山堂肆考卷一百七十六　明　彭大翼　撰器用
　　节
　　节以毛为之上下相重取象竹节因以为名凡将命者持以为信
　　辅王命
　　周礼地官掌节掌守邦节而辩其用以辅王命守邦者用玉节守都鄙者用角节山国用虎节土国用人节泽国用龙节门闗用符节货贿用玺节道路用旌节皆有期以反节
　　建军威
　　东汉冯衍与田邑书今以一节之任建三军之威岂特宠以八节之竹牛之尾哉
　　尚黑色
　　秦始皇推始终五徳之运以为水徳之始衣服旌节皆尚黑色数以六为纪
　　加黄旄
　　汉武帝纪太子以节发兵与刘屈牦战于是长安初置城门屯兵更加节黄旄注云时太子亦发节以战故加其上旄以别之
　　明信
　　礼玉藻凡君召以三节二节以走一节以趋注云节以玉为之所以明信辅于君命者也君使使召臣有二节时有一节时故合云三节也随事缓急急则二节故走缓则一节故趋
　　发兵
　　汉武帝天汉中东方盗贼滋起攻城邑取库兵释死罪杀二千石道路不通上乃使光禄大夫范昆等衣绣衣持节虎符发兵以击之
　　矫节纳勃
　　汉吕太后崩诸吕欲为乱平阳侯窋驰告陈平周勃勃欲入北军不得乃令襄平侯纪通持节矫纳勃北军复令郦寄语吕禄解印以兵授勃勃入军门令曰为吕氏右袒为刘氏左袒军中皆左袒
　　举节收章
　　东汉诸葛丰为司举节以收侍中许章于是上收丰节不复与司去节自丰始
　　持节不失
　　见使臣
　　持节不拜
　　东汉明帝遣郑众持节使匈奴虏欲众拜众不为屈
　　卧起常持
　　见使臣
　　前后三持
　　杜子美赠诸将诗主恩前后三持节
　　驻节劳来
　　见将帅
　　仗节抚绥
　　晋武帝伐呉杜预进攻江陵克之于是沅湘以南接于交广州郡皆望风送上印绶预仗节称诏而抚绥之遂指授羣帅径造建业呉主皓防
　　建节东出闗
　　见闗隘
　　持节北渡河
　　光武行大司马事持节北渡河
　　仗节制军
　　蜀汉诸葛亮伐魏数挑战司马懿不出乃遗以巾帼妇人之服懿怒上表请战魏主叡使卫尉辛毗仗节为军师以制之姜维谓亮曰贼不复出矣亮曰彼本无战情所以固请者以示武于众耳后亮挑战毗仗节立于军门懿不得出军
　　仗节斩弟
　　晋茍晞为兖州刺史从弟为将军犯法当死晞仗节斩之从母叩头流血请之不能得已乃素服哭之曰斩弟者兖州刺史哭弟者茍仲将也
　　夺节不还
　　东汉献帝使太傅马日防太仆赵岐和解闗东至寿春岐守志不挠袁术惮之日防颇有求于术借节观之因夺不还求去不遣日防呕血而死
　　授节非饰
　　梁韦叡攻魏小岘城未拔城中忽出数百人阵于门外叡欲击之诸将迟疑叡指其节曰朝廷授此非以为饰韦叡之法不可犯也乃进兵败魏兵急攻其城中宿而拔
　　命取故节
　　晋苏峻反诸军攻石头斩之司徒王导令取故节陶侃笑曰苏武节似不如是导有惭色
　　亡所持节
　　唐荆南节度使张伯仪与李希烈战于安州大败亡其所持节
　　执节督战
　　晋江州都督何无忌讨徐道覆遇于豫章贼令彊弩数百登山邀射乗风暴急以大舰逼之众遂奔溃无忌厉声曰取我苏武节来节至执以督战贼众云集遂握节而死諡忠肃
　　取节投火
　　唐李晟收复京城朱泚亡走至泾州其党田希鉴闭城拒之泚谓之曰汝节吾所授也奈何临危相负使焚其门希鉴輙取投火中曰还汝节泚众大哭北走其将韩旻斩泚以防
　　笏
　　释名笏者忽也君有教命及所啓白则书其上备忽忘也礼玉藻笏天子以球玉诸侯以象大夫以鱼须文竹士竹本象可也注云大夫以近尊而屈故饰竹以鱼须士以逺尊而伸故饰竹以象象象骨也受命则书
　　礼玉藻见于天子与射无説笏入太庙説笏非礼也小功不説笏当事免则説之凡有指画于君前用笏造受命于君前则书于笏笏毕用也因饰焉笏度二尺有六寸其中三寸其杀六分而去一
　　有事则搢
　　晋舆服志古者贵贱皆执笏其有事则搢之于腰带所谓搢绅之士者搢笏而垂绅带也
　　置笏殿阶
　　唐禇遂良谏立武昭仪为后曰臣今忤陛下意罪当死因置笏于殿阶叩头流血愿还陛下笏放归田里
　　置笏陛下
　　见谏议
　　举笏荐贯之
　　孔帖唐韦贯之为长安丞或荐之京兆尹李实实举笏示所记曰此其姓名也素闻其贤愿荐之而进于上
　　举笏荐平仲
　　见荐举
　　书思对
　　玉藻将适公所宿斋戒居外寝沐浴史进笏书思对命注云大夫之有史盖掌文书之事耳思谓意所思念欲告君之事对谓君若有问则对答之词命谓君所命令当奉行者此三者皆书于笏谓敬谨之至恐或遗忘也
　　賛功徳
　　呉孙权称皇帝大赦改元百官毕贺权归功于周瑜将军张昭举笏欲褒賛功徳未及言权曰如张公计今已乞食矣昭大慙汗按昭初欲迎防曹操故云
　　署谨宻字
　　唐崔澄性滑稽善辩帝恐其漏禁中语以谨宻二字亲署笏端
　　书安危字
　　唐裴晋公以文皇敇起居郎书居安思危四字书于笏以为至戒
　　笏谓楚客
　　唐王无竞三迁监察御史又改殿中会朝见宰相宗楚客杨再思离位偶语无竞笏谓曰朝礼不敬
　　拥笏见直言
　　唐刘从谏悟子也见贾直言輙衣紫拥笏以兵自卫直言谏悟曰郎少年毋使袭山东态朝服可擅著者耶
　　搢笏乗马
　　唐故事公卿皆搢笏于带而后乗马张九龄体弱独使人持之因设为笏囊笏有囊自此始又常朝録会昌以来宰相则有笏架入禁中逐门送至殿前朝罢则置于架上百僚各有笏囊使吏持之
　　举笏击蛇
　　见推官
　　以榻置笏
　　唐崔琳每嵗时宴于家以一榻置笏重积其上
　　以帛褁笏
　　杂俎陈希烈不便执笏骑马以帛裹笏令左右执之
　　相笏多验
　　南部新书李叅军善相笏休咎多验呼为李相笏又有龙复本者无目凡有象简竹笏以手捻之必知官禄年寿
　　坠笏放还
　　初唐昭宗屡徴司空图不起栁璨以诏书徴之图惧入见阳为衰野坠笏失仪璨复下诏曰养髙钓名匪夷匪惠难居公正之朝可放还山按栁璨希贼臣意诛天下才望故图无意于世
　　笏书遗藁
　　唐魏徴薨帝临朝叹曰朕比使人至徴家得书一纸乃半藁其可识者曰公卿之内情有爱憎憎者惟见其恶爱者止见其善爱憎之间所宜详谨其大略如此朕自思不免斯过公卿侍臣宜书于笏庶知过必谏也
　　笏书奏事
　　宋余靖奉使入辞书所奏事于笏各用一字为目上顾见之问其所书者何靖以实对上指其字一一问之尽而后已
　　出笏击延龄
　　唐裴延龄方横无敢忤者尝与顾少连防田镐第酒酣少连捉笏曰段秀实以笏击贼臣今吾以笏击奸臣奋且前时元友直在坐劝解之
　　出笏归魏謩
