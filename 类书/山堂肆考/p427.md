<!-- { "loadSidebar": true } -->
　　孔丛子曰公孙龙以白马为非马或曰此辩而毁大道子髙适赵谓龙曰愿受业久矣所不取先生者以白为非马耳能去之则为弟子龙曰若使去之无以教矣
　　恵施谈黄
　　恵施有黄马骊牛之説文选曰骋黄马之剧谭
　　缘马出水
　　东观汉纪呉汉守成都公孙述将岑延遣竒兵出汉兵后袭击之汉堕水縁马毛得出
　　攀马登岸
　　异苑苻坚为慕容冲所袭驰马堕涧追兵几及计无由出马即踟蹰临涧垂鞚与坚坚不能及马又跪伏坚攀之得以登岸西走又东汉孙坚讨董卓失利被创坚坠马卧草中军众分散马还营鸣呼军人随马至草中乃得坚扶还营
　　揷筒
　　刘琬马赋吾有骏马名曰骐雄龙头乌目麟腹虎胸尾如云彗耳如挿筒
　　批竹
　　杜诗头上鋭耳如批竹脚下髙蹄削寒玉
　　取贰师城
　　大宛国有善马匿贰师城不肯与汉上拜李广利为贰师将军发数万人至贰师城取善马
　　得赤岸泽
　　纲目初隋马皆为戎狄所掠唐初才得牝牡三千匹于赤岸泽徙之陇右命太仆张万嵗掌之万嵗善于其职自贞观至麟徳马蕃息至七十万匹垂拱以后潜耗大半宗即位牧马二十四万匹以王毛仲为闲廐使张景顺副之至是有马四十三万上之东封以数万匹从色别为羣望之如云锦加毛仲开府仪同三司
　　生渥洼水
　　汉书元狩二年马出余吾水中元鼎四年马生渥洼水中上作天马之歌
　　出颇黎崖
　　唐书吐火罗国有颇黎山山南崖穴中有神马国人毎牧牝马于其侧时产名驹皆汗血焉
　　不知牝牡
　　邹子曰董仲舒三年不窥园门乗马不知牝牡又诸葛亮教曰昔叔敖乗马三年不知牝牡人称其贤
　　讵知祸福
　　淮南子曰塞上之人其马亡入胡中人皆吊之其父曰讵知不为福居数月马将胡骏马而归人皆贺之其父曰讵知不为祸家富马良其子好骑堕而折髀人皆吊之其父曰讵知不为福居一年胡夷大出其壮者皆控而战塞上之人死者十九此子独以跛故子父相保
　　投濉水
　　吕氏春秋宋人有取道者其马不进刭而投之濉水又复取道其马不进又刭而投之濉水又复取道其马不进又刭而投之如此者三虽造父所以威马不过此矣不得造父之道而徒得其威无益于御人主之不肖者不得其道而徒多其威威愈不行
　　跃檀溪
　　世説刘僃初奔刘表屯于樊城左右欲因防宴取僃僃觉如厠潜遁所乗马名的颅堕襄阳城西檀溪水中溺不得出僃急谓马曰今日急不可不努力马达僃意一跃三丈遂得过
　　恶衣香
　　朱建平善相马魏文帝将出取马入建平曰此马今日死矣及帝将乗马马恶衣香啮帝膝帝怒遣使杀之
　　惜障泥
　　世説王武子善解马性尝乘一马着连锦障泥前有水终不肯渡济云此是惜锦障泥使人解去便渡
　　堕堑而死
　　左昭二十九年卫侯来献其乗马曰啓服堑而死公将为之椟子家子曰从者病矣请以食之注云啓服马名堑而死堕堑而死也
　　盘封而踬
　　晋纪王湛有徳兄子济性好马所乗骏快意甚爱之湛曰近见督邮马当胜此济不然之取督邮马与湛试之湛曰直行平地何以别马于是就蚁封盘马济马果踬
　　追电
　　秦始皇有名马七曰追风曰白兎曰蹑景曰追电曰飞翮曰铜雀曰晨鳬
　　覆云
　　唐书天宝中陇右节度皇甫唯明奏龙支县人库狄孝义有马生龙驹经九旬有九日身有鳞而不生毛臣就检视时有庆云五色遥覆马上久而不散请付史馆又古诗天马籋浮云籋古蹑字
　　喜前喜后
　　埤雅马之族不一而駻马则喜前驽马则喜后故古之御者驽马以鞭为主駻马以辔为主
　　随前随后
　　玉堂闲话驴马驹随母行有在前者有与母并者有随后者此由生时在月初生者在前月半生者处中月末生者居后始知含灵之类皆禀四时五行之气也今科斗月大尽先生前两足小尽先生后两足
　　辕下驹
　　汉书何乃局促如辕下驹
　　果下骝
　　欧公诗呼童覊我果下骝按魏志秽国出果下马髙三尺乗之可以果树下行
　　八骏图序
　　秦少防作
　　九马图賛
　　苏子瞻作
　　驴
　　説文驴似马而小耳长善行或曰驴性能旋磨及防负五更初而鸣厐褐低小不甚骏异故称蹇驴其子名一名驴父马母生者谓之骡马父驴母生者谓之騠格物论驴父马母曰駃騠马父驴母曰馲杂俎骡不滋乳蟫史骡不生育性刚善走视马则小视驴则大北方人多取以驾车力耐逺行而不困清异录驴名长耳公
　　竒畜
　　史记匈奴竒畜即驴骡也
　　名驹
　　宋臧道吊驴文聪敏寛详髙音逺畅真驴氏之名驹也
　　子瑜面如
　　呉志诸葛子瑜面如驴
　　子厚意似
　　源流至论张子厚闻驴鸣而知己意之相似伊川见鸟集而知机心之不生
　　李固从师
　　东汉李固为三公之子杖策驱驴负笈从师
　　胡威省父
　　晋阳秋胡威父质为荆州太守威自京都省父家贫无车马僮仆骑驴单行见父十余日辞归毎至客舍自放驴取樵防食
　　叔鸾悦母
　　戴叔鸾母好驴鸣叔鸾毎为驴鸣以悦其母
　　贾岛冲尹
　　见诗
　　游华隂县
　　见狂肆
　　过防陵桥
　　孟浩然曰诗思在防陵驴子背上
　　果老噀成
　　见僊
　　陈笑坠
　　陈搏乗驴入汴中途闻宋太祖登极大笑坠驴曰天下于是定矣
　　形厐声宏
　　栁宗元黔之驴文黔无驴有好事者船载以入至则无可用放之山下虎见之厐然大物也以为神蔽林间窥之稍出近之憖憖然莫相知他日驴一鸣虎大骇以为且噬已也甚恐然往来视之觉无异能者益习其声又近出前后终不敢搏稍近益狎荡倚冲冐驴不胜怒蹄之虎因喜计之曰技止此耳因跳踉大噉防其喉尽其肉乃去噫形之厐也类有徳声之宏也类有能向不出其技虎虽猛疑畏卒不敢取今若是焉悲夫
　　颊长额广
　　宋袁淑庐山公九锡排谐文青脊绛身长颊广额修尾后垂耳目双磔

　　山堂肆考卷二百二十
　　钦定四库全书
　　山堂肆考卷二百二十一　明　彭大翼　撰毛虫
　　牛
　　祭宗庙之礼牛曰一元大武禘郊之牛角茧栗宗庙之牛角握社稷之牛角尺牛土畜也马火畜也土缓而和火健而燥故易干为马坤为牛牛之相壁堂欲润膺廷欲广豪筋欲就隽骨欲垂挿颈欲髙排肋欲宻尾不用至地头不用多肉角欲得细身欲得圎眼欲得大口方易饲鼻广易牵倚欲如绊马行欲如羊形欲如卷悬蹄欲如八字乱睫好触龙颈突目好跳毛拳角冷有病毛少骨多有力岐胡有夀又周礼内饔掌共后及世子之膳羞辨腥臊羶香之不可食者曰牛夜鸣则庮庮臭也牛夜鸣则反常其肉必臭放野
　　周书武王放牛于桃林之野
　　降阿
　　诗小雅谁谓尔无羊三百维羣谁谓尔无牛九十其犉尔羊来思其角濈濈尔牛来思其耳湿湿或降于阿或饮于池此诗言宣王牧事有成而牛羊众多也
　　度闗
　　见闗隘
　　蹊田
　　左宣十一年楚子为陈夏氏乱故伐陈杀征舒因县陈申叔时使于齐复命不贺而退王使让之对曰抑人亦有言曰牵牛以蹊人之田而夺之牛牵牛以蹊者信有罪矣而夺之牛罚已重矣又杂俎太原县北有银牛山汉建武二十一年有人骑白牛蹊人田田父诃诘之乃曰吾北海使将看天子登封遂乗牛上山田父寻至山上唯见牛迹遗粪皆为银也明年世祖果封禅
　　庖丁解牛
　　荘子曰庖丁为文恵解牛臣之刀十九年解数千牛而刀刃若新发于硎彼节者有间而刀刃无厚以无厚入有间恢恢乎其有余地矣
　　猗顿畜牛
　　孔丛子曰猗顿鲁之穷士闻朱公富问术焉朱公告之曰子欲速富当畜五牸乃适西河大畜牛羊于猗氏之南十年之间子息万计赀拟王公
　　宜土谷
　　周礼牛宜稌注云牛土畜稌土谷故牛宜稌也
　　含宫声
　　管子曰凡聴宫如牛鸣窌中牛含宫声栁子以为黄钟在脰也盖牛之鸣曰牟驼之鸣曰
　　饭牛干秦
　　吕氏春秋百里奚未遇时饭牛干秦鬻以五羊之皮公孙枝得而献诸缪公缪公用之谋无不当举必有功
　　火牛击燕
　　见火
　　髙犒师
　　左僖三十三年秦师及滑郑商人髙将市于周遇之以乗韦先牛十二犒师
　　刘训邀客
　　唐末京师人春游以牡丹花为胜赏训邀客赏花乃系水牛数十头于前曰此刘氏黒牡丹也
　　有黄则鸣
　　寗戚相牛经牛常有似鸣者有黄也本草牛有黄者皮毛光润眼如血色时复鸣吼又好照水人以盆水承之伺其将吐出乃喝廹即堕落黄如鸡子大重叠可坼轻虚而芬香佳若杀死在角中得者名角黄心中得者名心黄肝胆中得者名肝黄
　　有疾则立
　　造化权舆夫干为马坤为牛干阳物也马故蹄圎坤阴物也牛故蹄坼阳病则阴胜故马疾则卧阴病则阳胜故牛疾则立马阳物也故起先前足卧先后足牛阴物也故起先后足卧先前足又小雅其耳湿湿注云牛病则耳燥
　　取血衅钟
　　齐宣王坐于堂上有牵牛而过堂下者王问之曰牛何之曰将以衅钟
　　剥皮为鼓
　　淮南子曰剥牛皮鞟以为鼓正三军之众为牛计者不若服軶也
　　寗戚叩角
　　见歌又杂俎寗公所饭牛阴虹属颈阴虹者双筋自尾属颈也
　　王济探心
　　见习射
　　蹋石如花
　　汉武元封中大秦国献牛善走多力使辇铜铁起望仙宫迹蹋在石上皆如花形故阳闗之外有花牛津
　　触墙成字
　　白居易集郑家牛触墙成八字
　　葛卢辨音
　　左僖二十九年介葛卢来闻牛鸣曰是生三牺皆用之矣其音云问之而信
　　夫余占事
　　晋书夫余国若有军事杀牛祭天以其蹄占吉防蹄解者防合者吉
　　詹何门外
　　韩子曰詹何坐弟子侍有牛鸣于门外弟子曰黒牛也而白在其蹄詹何曰然视之而信
　　彦囘井中
　　宋书禇彦囘湛之子也湛之有一牛至所爱惜无故堕防事前井中湛之率左右躬加营救郡中喧扰彦囘下帘不视
　　顺风而走
　　埤雅牛走顺风马走逆风
　　见月而喘
　　风俗通吴牛见月而喘言使之苦于日是以见月而喘盖伤禽惊于虚疲牛望月而喘物之恒性毎见似而惊也
　　苖令不留
　　见县尹
　　田老恶杀
　　清异录予阳翟荘舍左右有田老者不为欺心事出言鲠直诨名撞倒墙尤不喜杀牛见村舍悬列死牛头脚告妻子曰天下人所吃用皆从此黄毛菩萨身上发生临了杀倒却有天在
　　道士乗青
　　封君达少好道入鸟鼠山百余年还乡里常乗青牛人号青牛道士
　　中尉驾赤
　　后魏书元仲景性严峭孝荘时兼御史中尉京师肃然毎往台驾赤牛号赤牛中尉
　　岐蹄
　　淮南子曰牛岐蹄而戴角马被毛而全足者天也络马之口穿牛之鼻者人也
　　文角
　　臧彦驶牛赋乃有超羣独出骍毛文角
　　日行千里
　　志恠荀晞为兖州镇去京师五百里有贡晞珍异食者晞欲贻都邑亲贵虑信宿不复鲜美募得牛能日行千里者晞旦发书疏至一更始竟而答书已还晞以其神速疑筋骨有异杀而观之唯有双筋如小竹大自头挟脊着肉里故外不觉
　　日耕百亩
