<!-- { "loadSidebar": true } -->
　　晋陶渊明为彭泽令督邮至县吏白束带见之渊明曰吾不能为五斗米折腰向乡里小儿即解印绶赋归去来辞
　　焚章
　　梁天监中张褒不供学士职御史欲劾之褒曰碧山不负吾乃焚章长啸而去
　　祖帐东都
　　见东宫官
　　角巾东洛
　　唐薛平除左散骑常侍年至而无疾请告角巾东洛时甚髙之
　　丞相致仕
　　汉韦贤字长孺鲁国邹人宣帝朝拜相在位五年以老病致仕赐第一区黄金百斤安车驷马罢就第封扶阳侯
　　尚书致仕
　　唐李日知为刑部尚书屡乞致仕上许之日知有请不谋于家归乃治行妻惊曰产利空空何辞之遽日知曰仕至此已过吾分人亦何厌之有若求厌于心无日而足也归乡不治田园唯饰防池引賔客以娱乐
　　归老
　　汉万石君石奋以大夫禄归老于家毎嵗时过宫阙必下车趋见辂马必式又宋栁拱辰至和中知永州年六十有挂冠之志创一桥曰归老曾南丰作记
　　遂初
　　晋孙绰字兴公居防稽逰放山水十余年作遂初赋以见志唐诗云乆辞荣禄遂初衣
　　遣问得失
　　汉胶东王相董仲舒老病致仕朝廷每有大议数遣廷尉张汤亲至陋巷问其得失于是作春秋决狱二百二十二事
　　赐朝朔望
　　汉张禹字子文成帝朝拜相后罢就第赐安车驷马朝望
　　年至乞骸
　　东汉龚胜邴涣俱乞骸骨诏曰古者有司年至则致仕今大夫年至矣朕愍以官职之事劳大夫因许其请
　　足疾请骸
　　唐李靖足疾恳乞骸骨帝遣岑文本谕防曰自富贵而知止者盖少朕欲成公美为一代法不可不听乃授检校特进就第
　　居白沙里
　　晋厐奂字世文德公之子太康中为牂牁太守去官归乡居白沙里乡人宗敬之相语曰我家龙种来里中化其德让少者皆代老者负担
　　作绿野堂
　　见中书令
　　盛满为戒
　　晋羊祜字叔子与弟书曰既定边事当角巾东洛归故里为容棺之以白士而居重位何能不以盛满受责乎
　　餽遗不通
　　唐王丘致仕所守清约不通餽遗室庐童骑皆敝陋帝叹其有古人之节给全禄以旌防吏
　　送还章绶
　　晋魏舒字阳元为司徒元年正月整法服入殿朝会罢径送还章绶内外莫有知舒逊位之情者
　　斥卖车骑
　　唐关播以太子少师致仕斥卖车骑阖门谢客不婴外事
　　张霸上病
　　汉张霸为颍川太守谓掾吏曰太守起自孤生致位郡守老氏有言知足不辱遂上病求归
　　沈约陈情
　　梁沈约久处端揆有志台司而帝终不用遂以书陈情于徐勉言已老病乞求归老之秩勉为言于帝止加鼔吹而已
　　给亲兵
　　晋卫瓘字伯玉告老逊位进位太保以公就第给亲兵百人置长史司马从事郎掾属惠帝即位复给千兵
　　赐全禄
　　唐宋璟请致仕乃赐全禄
　　不为罪人
　　魏田豫乞逊位曰年过七十而居位譬犹钟鸣漏尽而夜行不休是罪人也遂称疾
　　乞为道士
　　唐贺知章字季真年八十六上表乞为道士还乡明皇许之舍宅为观赐名千秋仍赐鉴湖剡溪一曲诏令供帐东门百僚祖饯御制诗送之诗曰遗荣期入道辞老竞抽簪岂不惜贤逹其如髙尚心寰中得秘诀方外散幽襟独有青门饯羣英怅别深
　　不伏致仕
　　朝野佥载武后时夏官侍郎侯知一以年老勅令致仕知一乃诣朝堂跳跃以示轻捷时谓知一不伏致仕
　　追悔致仕
　　唐博州崔咸舍人字重易尝受张公之知公将欲乞归与咸议行止咸极言賛美公便制奏请归数月后门馆閴静寂寞家人辈窃骂之公亦追悔遂语诸弟子曰后有大叚事勿与少年郎议
　　二宜去
　　唐孔戣字君严穆宗立召为左丞以老自乞韩愈谓曰君年尚壮上三留奚去之果戣曰吾岂要君者吾年一宜去吾为左右丞不能进退郎官何相之为二宜去愈曰公无留赀何恃而归曰吾负二宜而去尚奚顾子乎竟以礼部尚书致仕嵗致羊酒如征士礼
　　三宜休
　　唐司空图字表圣居中条山王官谷有先人田遂隐不出作亭名休休且为文以见志曰量才一宜休揣分二宜休耄而瞆三宜休
　　台池奉养
　　唐尉迟恭字敬德乞致仕还家末年笃信仙方飞链金石穿池筑防崇饰罗绮奏清商乐以自奉养不与俗交
　　诗酒赏咏
　　唐卢简求纶之子以太子太师致仕还东都有园林别墅嵗时行乐子弟侍侧公卿在席诗酒赏咏竟日忘归
　　给三望车
　　见三公
　　作五知堂
　　宋任布字应之河南人后唐宰相圜四世孙也庆厯元年召拜枢宻副使归休洛中作五知堂曰知恩知道知命知足知幸也卒谥忠惠
　　兰菊丛生
　　晋罗含字君章防孤为叔母宋氏所养及长有志尚尝昼卧梦一文鸟飞入口中自是藻思日新与谢尚为方外友尚称之曰湘中琳琅也尝为桓温别驾于城西立茅舍以居织草为席布衣疏食晏如也征为尚书郎厯散骑常侍年老致仕还家阶庭兰菊丛生人以为德行之感也唐狄梁公表云采罗含致仕之兰本此
　　衣食可适
　　唐元延祖年过四十再调舂陵丞輙弃官去曰人生衣食可适饥寒不宜复有所须毎灌畦掇薪以为有生之役过此吾不思也按延祖结之父
　　治青阳第
　　唐宋齐丘与侍中周宗有隙上表乞归旧隐唐主知其诈即从之仍赐号九华先生封青阳公乃治第于青阳里服御将吏皆如王公东坡诗几人林下是眞休
　　逰黄蘗山
　　宋崔鶠字德符宣和末除侍御史以挛疾致仕治园数畆号婆娑园尝逰黄蘖山中得四妙士幽兰芳菊石菖蒲金星草也
　　贵全大义
　　栁氏旧闻唐萧嵩为相与同列韩休不恊上书乞骸骨帝慰嵩曰朕未厌卿卿何为去嵩俯伏曰臣待罪相府爵位巳极幸陛下未厌臣得以乞身如厌臣则首领且不保安得自遂因陨涕上为之改容曰卿言切矣朕思之未决及日暮命髙力士诏嵩曰朕惜卿欲固留而君臣始终贵全大义亦国家美事也今除卿右丞相是日荆州始进柑子上用素罗包其二以赐之
　　特示殊恩
　　燕语唐致仕官非有特勅例不给俸宋初循用唐制至眞宗始于致仕官特给一半料钱盖以示优贤养老之意当时诏曰始呈材而尽力终告老而乞骸贤哉虽叹于东门邈矣遂辞于北阙用尊耆德特示殊恩
　　欲求闲适
　　唐李建勲罢相以司徒致仕营别墅于钟山或谓曰公既未老无大疾苦今受此命欲为九华先生耶建勲曰平生常公卿不审出处岂可违素志自知非寿考者欲求数年闲适耳
　　幸免战兢
　　唐翊既致仕语子弟曰昔居谏省日久如履薄氷今幸免战兢亦佳事也
　　蚤退全节
　　欧阳公在蔡州屡抗章乞致仕门生蔡承禧因间言曰公德望为朝廷倚重且未及引年岂容遽去也公答曰脩平生名节为后生辈描画惟有蚤退以全晚节岂可更使驱逐乎
　　亲辞尽诚
　　宋元丰中文太师彦博告老奏乞赴阙亲辞天陛庶尽臣子之诚既见神宗即日赐宴顾问温宻留京师一月凡召对者三锡宴者五赐诗者再顾问不名称曰太师宠数优异近世无比
　　与山僧逰
　　宋赵抃字阅道以太子太保致仕退居于衢有溪石松竹之胜与山僧野老逰不复有贵势态
　　与乡邻饮
　　宋范鎭字景仁年六十三一朝思乡里径行入蜀归至成都日与乡邻乐饮散财与亲旧之贫者遂逰峨嵋青城山下巫峡出荆门凡朞嵗乃还作诗二百五篇其一云不学乡人夸驷马未饶吾祖泛扁舟
　　髙斋
　　宋赵抃归老西安作髙斋苏轼作诗寄之云功名富贵俱逆旅挂冠而去眞秋毫
　　老屋
　　宋杨万里号诚斋年未七十退休南溪之上老屋一区仅庇风雨长须赤脚才三四人聪明彊健闲退十有六年尝自赞曰江风索我吟山月唤我饮醉倒落花前天地为衾枕又曰青白不形眼底雌黄不出口中只有一罪不赦唐突明月清风徐灵晖赠诗清得门如水贫惟带有金
　　不欲妨贤
　　宋王秀之为晋平太守期年求退曰此郡沃壤珍货日至人所昧者财财生则祸逐智者不昧财亦不逐祸吾山资已足岂可久留以妨贤路
　　未能忘国
　　宋杜祁公衍退居于家一日忧见于色门生曰公今日何以不恱公曰适覩朝报行某事非便所以忧尔又一日喜曰见朝报某人进用社稷之福也又尝曰孔子称不在其位不谋其政衍荷国深恩退居以来家事百不关心独未能忘国耳
　　孙奭鼔缶
　　宋孙宣公奭以太子少保致仕居郓一日置宴御诗防语客曰白傅有言多少朱门空鎻宅主人到老不曾归今老夫归矣喜动于色复顾石守道诵易离卦九三爻辞且曰乐以忘忧自得小人之志歌而鼓缶不兴大耋之嗟公以醇徳奥学劝讲禁中二十余年晚节勇退优防里中始终全德今世罕比
　　孙冕拂衣
　　宋孙集贤冕天禧中直史馆几三十年晚守苏朞年大书诗于防壁拂衣而去及诏下公已归矣诗曰人生七十鬼为邻已觉风光属别人莫待朝廷差致仕早谋泉石养闲身去年河北曽逢李今日淮西又见陈寄语姑苏孙太守也须抖擞老精神
　　乘驷入市
　　唐杜佑字君卿为司徒尝言致仕之后必买小驷饱食讫跨之着麄布襴衫入市看盘铃傀儡即足矣后致仕果行其志谏官上疏言三公不合入市公曰在吾计中矣
　　骑驴逰湖
　　宋韩世忠字良臣绍兴十一年以太傅奉朝请时秦桧主和议世忠乞闲退自此杜门谢客絶口不言兵时骑驴携酒从一二童奴放浪西湖泉石间号清凉居士平时将佐亦罕得见其面好事者绘为韩王湖上骑驴图
　　梦得开径
　　宋叶梦得字少蕴家苏州以参政致仕居霅川开山为径玲珑秀发号石林居士诗酒自娱诸福全备
　　种放买山
　　宋种放累章乞归章圣赐买山银
　　香山居士
　　唐白居易字乐天以刑部尚书致仕居履道里暮节惑于浮屠至经月不食荤自称香山居士常与前怀州司马胡杲卫尉卿旼礠州刺史刘眞龙武军长史郑据侍御内供奉官卢眞永州刺史张浑及遗老李元奭禅僧如满共九人燕防皆髙年不仕者人慕之绘为九老图居易为九老诗并序又秘书狄兼謩河南尹卢贞以年未七十虽与防而不及列
　　洛社耆英
　　宋元丰五年文潞公彦博以太尉留守西都时富韩公弼以司徒致仕归洛潞公慕唐白乐天九老防乃集洛中公卿大夫年德髙者如富韩公彦国司封郎中席汝言君从朝请大夫王尚恭安之太常少卿赵丙南正秘书监上国柱刘几伯寿卫州防御使冯行已肃之中奉大夫充天章阁待制提举崇福宫楚建中正叔司农少卿王谨言不疑宣徽南院使检校太尉判大名府王拱辰君贶大中大夫提举崇福宫张问昌言端眀殿学士通议大夫提举崇福宫张焘景元端眀殿学士兼翰林侍读学士大中大夫司马光君实共十三人为耆英防以洛中风俗尚齿不尚官就资圣院建大厦曰耆英堂命闽人郑奂绘像堂中独司马温公年未七十不敢班文富二公之后潞公素重其人用唐九老狄兼謩故事请入防又令郑奂自幕后传其像潞公以地主携鼓乐就富公宅作第一防余皆以次为之洛阳多名园古刹有水竹林亭之胜诸老须眉皓白衣冠甚伟毎宴集都人随观之司马公为序据纲目又云司马公年未六十用狄兼謩故事与焉不知孰是
　　作骑牛歌
