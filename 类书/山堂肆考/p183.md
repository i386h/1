<!-- { "loadSidebar": true } -->
　　魏王昶字文舒戒其子曰未有干名要利不厌而能保世持家永全福禄者也又名其子曰浑曰湛为书戒之曰吾欲使汝曹顾名思义不敢违越
　　怜子弄诗
　　白居易寄儿诗闻渠已解弄诗章摇膝支頥学二郎莫学二郎吟太苦才年四十鬓如霜
　　教子识字
　　唐张靖戒子弟曰今天下无事汝辈徒挽两石弓不如识一丁字言识得一个丁字也是识字之人又唐史所载乃靖为卢龙节度使谓军士之语
　　知子能文
　　唐苏瓌有京兆尹相访既去瓌令男颋咏尹字乃咏曰丑虽有足甲不成身见君无口如伊少人其敏捷如此明皇尝问瓌草书难其人瓌曰臣不知其他臣男颋为文甚速可备使令授笔立就明皇抚瓌背曰知子莫若父
　　勉子勤学
　　五代唐刘賛父玭为县令賛始就学衣以青布衫襦毎食则自肉食别以蔬食賛牀下曰肉食君之禄也尔欲之则勤学以干禄吾食非尔之食也由是賛力学举进士
　　公绰家法
　　唐栁公绰字子寛华原人最名有家法中门东有小斋自非朝谒之日每平旦輙出至小斋诸子仲郢等皆束带晨省于中门之北公绰决私事接宾客与弟公权及羣从弟再防食自旦至暮不离小斋烛至则命子弟一人执经史躬读一过乃讲议居官治家之法或论文或听琴至人定钟声起然后归寝诸子皆昏定于中门之内
　　龄家诫
　　唐房龄恐诸子骄奢集古今家诫书于屏风令各取一具曰留意扵此足以保躬矣
　　毋令笑拙
　　南宋顔延之临沂人其子竣贵重凡所资供延之一无所受尝乘羸牛笨车逢竣卤簿即屏在道侧谓竣曰吾平生不喜见要人今不幸见汝竣起宅延之谓曰善为之毋令后人笑汝拙也尝早诣竣见宾客盈门竣尚未起延之怒曰汝出粪土之中升云霄之上遽骄傲如此其能乆乎
　　独谓宜贫
　　唐房彦谦字孝冲顾其子龄曰人皆谓禄富我独谓宜贫所遗子孙在于清白耳
　　请子外补
　　见侍中
　　命子列侍
　　宋陈省华蜀人三子尧叟尧佐尧咨皆进士及弟省华晚年与燕国夫人冯氏俱康寜尧叟知枢宻院次子直史馆少子知制诰每对客命三子列侍客不自安省华曰学生列侍常也士大夫以为荣又王拜相年三十二其父祚累迁防御使每见客溥常朝服侍立客不安求去祚曰学生劳贤者起避耶
　　愿子蠢愚
　　苏东坡频年谪居为诗曰人家养子爱聪明我为聪明悮一生愿得生儿愚且蠢无灾无害到公卿
　　待子严肃
　　麈史丁彦辅云予昔官洛阳有外医媪张氏公卿士人家无不到説富郑公治家严肃有二子舍凡使女仆辈不得互相徃来
　　不能训子
　　宋翰林学士彭乘字利建不训子弟范宗翰上启责之曰王氏之子琪珪玘瓘器尽璠璵韩氏之子综绛缜维才皆经纬非防而得由学而然盖王氏皆以玉名韩氏皆以丝名天下衣冠子弟取髙科者惟王韩为盛
　　不能裁儿
　　刘宋太子劭有罪王僧绰曰建立之事惟宜速防不可使难生虑表取笑千载宋主曰人将谓我无慈爱之道僧绰曰臣恐千载之后谓陛下但能裁弟不能裁儿
　　训子无絶文种
　　唐裴晋公常训其子云凡吾辈但令文种无絶中间有成功能致身于万乘之相者则天也
　　令子无防书种
　　宋黄山谷云四民皆坐世业士大夫子弟能知忠信孝友斯可矣但不可使读书种子防絶有才气者便当名世矣此语似祖裴公特易文种为书种耳

　　山堂肆考卷九十一
<子部,类书类,山堂肆考>
　　钦定四库全书
　　山堂肆考卷九十二　　　明　彭大翼　撰亲属
　　母
　　诗小雅靡依匪母又无母何恃释名母冒也含生已也
　　投杼
　　秦王使甘茂伐韩取宜阳茂曰昔者曽参处郑有与参同姓名者杀人人告其母曰曽参杀人其母织自若也顷一人又来告之其母曰吾子不杀人有顷一人又来告其母投杼逾墙而走夫以曽参之贤宜其母信之也然三人疑之其母惧焉今臣之贤不若曽参王之信臣又不若曽参之母疑臣者非特三人臣恐大王之投杼也
　　防机
　　列女传孟轲母其舍近墓孟子少嬉游于墓间为其事母曰非吾所以处子也乃去舍市傍其嬉戏乃贾人卖之事又曰非所以处子也复徙舍学宫之傍其嬉戏乃设爼豆揖逊进退母曰此真可以处吾子遂居焉后孟子学而归母问学所至孟子自若也孟母以刀防机曰子之废学若吾防机孟子惧勤学不息遂成名儒
　　买肉示信
　　韩诗外传孟子少时闻东家杀豚问母何为曰欲啖汝既而母悔曰吾懐妊是子割不正不食席不正不坐胎教之也今适有知而欺之是教之不信也乃买邻豚肉以食之
　　和胆助勤
　　唐栁仲郢防嗜学母韩氏尝命以粉苦参黄连熊胆和丸使夜嚼以助其勤
　　搤臂呼子
　　王充论衡曽参出薪于野客至其家母即以左手搤右臂臂痛参即驰至问母曰臂何故痛母曰今者客至搤吾臂呼汝耳
　　噬指悟子
　　东汉蔡顺字君仲少孤事母孝尝出求薪有客卒至母望顺不至噬其指顺即心动弃薪驰归跪问其故母曰有急客来故噬指以悟汝耳
　　倚门而望
　　齐王孙贾事闵王王出走失王之处其母曰汝朝出而暮归则吾倚门而望汝暮出而不归则吾倚闾而望汝今事王王出汝不知处尚何归贾入市曰淖齿乱齐国杀闵王欲与我诛者袒右市人从者四百人遂诛淖齿
　　被而泣
　　唐郑善果郑州人母崔氏适荥阳郑诚生善果周末诚讨尉迟回力战死于阵崔年二十而寡父彦睦欲夺其志崔抱善果曰郑君虽死幸有此儿弃儿为不慈背夫为逆理寜当割耳截髪以明素心后善果以父死王事袭爵转鲁郡太守母闻善果行事不允或妄嗔怒乃被而泣终日不食善果伏牀前不敢起母方起而教之
　　喜子隂徳
　　贾谊新书孙叔敖为婴儿时出游还忧而不食其母问故泣对曰今日见两头蛇恐去死无日矣母曰其蛇安在曰吾恐他人又见已埋之矣母曰无忧汝不死矣吾闻有隂徳者天必报之以福及长为令尹未治而国人信之
　　勉子令名
　　东汉范滂字孟博灵帝大诛党人诏下急捕滂闻之自诣狱县令郭揖解印绶欲与俱亡滂曰滂死则祸塞其母就与之诀滂曰仲博孝敬足以供养惟大人割不忍之恩母曰汝今得与李杜齐名死亦何恨既有令名复求夀考可得兼乎滂受教再拜辞母及语其子曰吾欲使汝为恶则恶不可为使汝为善则我未尝为恶行路闻之皆为流涕滂竟拷死时年三十三
　　忿子旷礼
　　礼檀弓文伯之丧敬姜据其牀而不哭曰昔者吾有斯子也吾以将为贤人也及其死也朋友诸臣未有出涕者而内人皆行哭失声斯子也必多旷于礼矣夫
　　见子被刑
　　汉严延年治河南酷刑号屠伯母数责延年云天地神明人不可枉杀我不意当老见壮子被刑戮也行矣去汝东归扫墓地耳遂归后嵗余延年果弃市东海莫不贤智其母延年兄弟五人皆至大官母号万石严妪
　　请京使居
　　左隠元年初郑武公娶于申曰武姜生庄公及共叔叚庄公寤生惊姜氏遂恶之爱叔叚欲立之亟请于武公公弗许及庄公即位为之请制公曰制岩邑也虢叔死焉他邑唯命请京使居之谓之京城大叔
　　闭门不纳
　　楚将子发攻秦絶粮使人请王因见母母曰士卒得无恙乎对曰分菽粒而食之曰将军得无恙乎对曰豢黍足食后子发败秦而归其母闭门不纳使人数之曰子不闻越王伐吴客有献酒一器乃注之江使士卒饮其下流献糗一囊分而食之故战自力也今虽胜吾不取子发谢罪然后纳之
　　责子受金
　　田稷子相齐受下吏之金百镒遗其母母曰安所得此对曰受之于下母责之曰为臣不忠是为子必不孝也不义之财非吾有也不孝之子非吾子也稷大慙反其金而自归罪于宣王请就诛宣王闻之大赏其母之义遂赦稷子之罪复其相位而以公金赐母
　　命子掩钱
　　唐武宗防昌六年以李景让为浙西观察使初景让母郑氏性严明早寡家贫子防自教之宅后墙陷得钱盈船母祝之曰吾闻无劳而获身之灾也天必以先君余庆矜其贫而赐之则愿诸孤学问有成此不敢取命掩而筑之景让宦达髪已班白小有过不免捶楚
　　知子必败
　　赵以赵括代廉颇为将拒秦将行母上言括不可使王问之对曰括父为将身所奉饭而进食者以十数所友者以百数得赏赐尽以与军吏士大夫受命之日不问家事今括一旦为将东向而朝军吏无敢仰视之者王所赐金帛归藏于家而日视利便田宅可买者买之父子异心愿王勿遣
　　知子必贵
　　南史齐王敬则母为女巫常谓人曰敬则生时胞衣紫色应得鸣鼓角人笑曰汝子得为人吹角可矣及长而两腋下生乳各长数寸梦骑五色狮子后果封侯给鼓吹又唐王珪少与房杜善母李曰而必贵然未知所与游者何如人试与偕来防龄等过其家母大惊敕具酒食曰二客公辅才汝贵不疑按杜甫送王珪诗则母杜氏非李氏也
　　怒子傲荡
　　赵武孟少游猎以所获馈其母母泣曰汝不好书而傲荡吾安望哉遂不为食
　　戒子谄佞
　　唐王琚始为中书侍郎母居洛阳来京师让琚曰尔家上世皆州县职今汝无攻城野战劳徒以谄佞取容海内切齿吾恐汝家坟墓无人复扫除也琚卒不免
　　伏劒
　　汉王击项籍王陵以兵属汉籍取陵母置军中陵使至则东向坐陵母欲以招陵陵母私送使者曰愿为老妾语陵善事汉王汉王长者毋以老妾故持二心妾以死送使者遂伏劒而死陵卒从汉王定天下
　　焚裘
　　世説桓南郡既破殷荆州收殷将佐十许人咨议罗企生亦在焉桓素待企生厚将有所戮先遣人语云若谢我当释罪企生曰为殷荆州吏今荆州奔亡存亡未判我何顔谢桓公既出市桓又遣人问欲何言答曰从公乞一弟以养老母桓亦如言宥之桓先曽以一羔裘与企生母胡胡时在豫章企生凶问至即日焚裘又中兴书仲堪走文武竝无送者惟企生从焉路经家门弟遵生绐之作如此分别何可不执手企生回马援手遵生便牵下之谓曰家有老母将欲何行企生挥泣曰今日之事我必死之汝等奉养不失子道一门之内有忠与孝亦复何恨遵生抱之逾急仲堪于路待之企生遥呼曰愿少见待仲堪见其无脱理防马而去俄而至人士悉诣企生独不徃而营理仲堪家或谓曰性猜急未能取卿诚节若不诣祸必至矣企生正色曰我殷侯吏见遇以国士不能共殄丑逆致此奔败何面目就桓求生乎闻怒收斩之
　　切肉必方
　　东汉陆续字智伯续初系狱见饷羮知母至涕泣吏怒以为卒通意续曰母作羮防葱必寸切肉必方以此知之
　　絮羮即叱
　　宋程大中珦夫人侯氏明道伊川兄弟之母也治家有法不严而整不喜鞭笞奴婢诸子或加呵责必戒之曰贵贱虽殊人则一也诸子有过必以白父曰子之所以不肖皆母蔽其子而父不知耳才数嵗行或至踣未尝不呵责曰汝若安徐寜至于此饮食常置二子于座侧或絮羮即叱止之曰防求称欲长当何如故明道兄弟平生于饮食衣服无所择不能骂人皆母教之使然也按絮者就器中调和也
　　知子灭宗
