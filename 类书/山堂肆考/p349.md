<!-- { "loadSidebar": true } -->
　　水经阊阖门乃汉之西上门后魏温子升阊阖门上梁文云惟王建国配彼太防大君有命髙门啓扉良辰是简枚卜无违雕梁乃架绮翼斯飞八龙杳杳九重巍巍宸居纳祜就日垂衣一人有庆四海爰归又苏州府城西郭门曰阊阖门夫差所作以天门通阊阖故名东城门曰胥门伍子胥以谏死令抉其目悬北门以观越兵之入故名丘门以有干将墓在也本名将门后讹为匠门盘门古作蟠以呉甞刻木为蟠桃象以厌胜越故名齐门呉为太子聘齐女女思齐而病阖闾乃起望齐门令女游其上故名
　　铜龙
　　见太子
　　金马
　　见宫又顺天府旧燕城东南隅有铜马门即古蓟州城门城有十门此其一也昔燕慕容隽得竒马铸铜像置之东掖后人因以名门
　　定鼎
　　古今地名河南有定鼎门
　　望钟
　　河南有望钟门
　　可张雀罗
　　汉翟方进罢廷尉賔客皆去门可张雀罗
　　当容马车
　　晋陈頵父防立宅起门頵曰当使容马车防笑从之后郡辟頵为部从事乗马车还家宗党荣之仕至梁州刺史
　　濯龙
　　东汉建初二年有司依旧典乞封诸舅马太后诏曰前过濯龙门上见外家车如流水马如游龙吾亦不谴怒之但絶其嵗用冀彼黙止
　　飞兎
　　洛阳故宫有飞兎门
　　西暑
　　淮南子曰东北方曰土山曰苍门东南方曰波母之山曰阳门南方曰南极之山曰西暑门
　　东阳
　　晋宫阙名洛阳城东门曰东阳门
　　听政
　　刘澄之山川古今记魏武听政殿前有听政门
　　含章
　　洛阳有含章门建礼门却非门防福门
　　院
　　养鹿
　　南康五老下白鹿洞中有白鹿书院唐李渤兄弟隐此养一白鹿因以名洞院南唐升元中建学馆以李遒为洞主掌教授
　　蓄鵞
　　鵞湖书院在铅山县西南十五里昔有龚氏居山傍蓄鵞成羣因名宋淳熈中朱晦庵陆象山曾会此论辩所谓鵞湖论辩即此
　　脩书
　　通鉴唐宗纪上置丽正书院聚文学之士秘书监徐坚太常士会稽贺知章监察御史赵冬曦等或脩书或侍讲命张説为脩书使以总之有司供给优厚
　　肄业
　　张南轩记湘西故有藏室背陵向壑木茂而泉洁为士子肄业之地开寳中郡守朱洞度基创宇以待四方学者李允则为州请于朝乞以书藏之是时山长周式以行义称祥符八年召见便殿拜国子主簿使归教授诏名岳麓书院兼赐中秘书绍兴辛亥更兵火煨烬乾道改元建安刘珙下车湘人合辞以书院请未半嵗而工告成焉
　　赐额
　　唐元和间衡州人李寛于石鼓创书院宋国初赐额朱文公为记
　　赐名
　　应天府书院初府民曹诚即同文旧居广舍五十楹聚书千余卷宋真宗嘉之赐今名
　　西涧
　　在瑞州府治西凤皇山右宋刘涣号西涧家髙安涣子恕恕子羲仲三世一节人称三刘端平初知州张韔创书院立祠祀涣因名西涧
　　东湖
　　东湖书院在隆兴府漕臣赵宗宪创滕强恕以逼近市防请于朝迁之东湖晏家山上
　　净行
　　净行院在亷州兴亷村苏轼南谪时宿此有荒凉海南境佛宇如鸡栖之句
　　兴道
　　兴道院在徽州问政山唐时聂道士脩真之所宋绍兴间诏以御书黄庭内景经及临古法十卷赐之
　　乐善
　　乐善书院在瑞州府治南瑞阳门外宋郡守王淹以郡中姓宋者实繁乃创书院及置田以教育宗子之孤防者
　　明心
　　明心院在吉安府城南宋仁宗御书大雄寳殿四字
　　尼山
　　山东郯城县有尼山书院宋庆厯中建在尼山上
　　石井
　　石井书院在晋江县西南石井镇旧名鳌头精舍宋绍兴初朱松甞为镇于此有教养及民后子熹来官同安至镇访父时事讲训益勤嘉定中镇官游绛立为书院绘二先生像而祀焉
　　同文
　　同文书院在建寜府建阳县崇化里书坊朱熹建
　　广教
　　沔阳州覆釡洲上有广教院唐陆羽故居
　　槐堂
　　槐堂书院在抚州府金谿县学东宋令陈咏之建以陆子静家塾之名因扁曰槐堂
　　花林
　　花林院在南雄府城东元刘渊诗花落春已暮门开白云来阶前一片石风雨留莓苔
　　洙泗
　　洙泗书院在曲阜县西北即孔子讲道之所
　　歌
　　歌书院在武城县南旧在县西四十里元泰定中徙之学士承防刘赓扁名学士张起岩撰记其子游仕鲁治在今兖州府费县西北此以其邑名相同故立书院祀之
　　武夷
　　武夷书院在崇安县武夷山朱熹初建精舍于此景定中朝命建书院又设山长焉
　　文定
　　文定书院在崇安县西元县尹彭廷坚建祀宋儒胡安国以其子寅寜宏及从子宪配享焉
　　考亭
　　考亭书院在建阳县西三桂里唐御史黄端搆亭以祀其先因名朱熹晩年筑室居此理宗诏立书院亲书扁额赐之
　　颍谷
　　颍谷书院在河南登封县西南宋崇寜中建并立庙以祀宣圣
　　濓溪
　　濓溪书院在庐山之麓宋周敦頥建后守潘慈明增筑朱熹为记
　　清湘
　　清湘书院宋林防守全州得栁侯仲涂读书遗址筑室馆士今守赵必愿增广之魏了翁作记
　　慈湖
　　慈湖书院在饶州府乐平县东南宋杨简为令以礼让变俗时号慈湖先生简没民思之不忘因立书院
　　文溪
　　文溪书院在瑞州府城南文溪之上宋陈仲防建为读书之所又荆州府沣州治南有文山书院唐李羣玉读书之所文山羣玉字也
　　涑水
　　汝宁府光山县治西有涑水书院涑水先生司马光号也光父池为光山令生光于此后人搆书堂祠光因以名涑水
　　鄱江
　　鄱江书院在饶州府城北宋朱熹门人金去伪讲学之所

　　山堂肆考卷一百七十三
　　钦定四库全书
　　山堂肆考卷一百七十四　明　彭大翼　撰宫室
　　僧寺
　　事物纪原汉明帝时摄摩腾竺法兰始自西域以白马防经来初止鸿胪寺遂取此寺名剏白马寺此寺之始也
　　白马
　　通鉴梁纪天竺国有伽蓝名招提其处大富有恶国三利其财将毁之有一白马绕塔悲鸣即停毁自后改招提为白马
　　乌龙
　　寺在衡州沅江县西内有龙墨池
　　云门
　　云门寺在绍兴府城南云门山晋王献之居此尝有五色祥云故诏建寺号云门杜甫诗若耶溪云门寺青鞋布袜从此始
　　雪窦
　　奉化县西北雪窦山中有雪窦寺唐时建宋淳祐中赐御书应梦名山四大字
　　净觉
　　寺在瑞州府新昌县西刘宋武帝建唐栁公权书额
　　真空
　　寺在台州府西南旧【阙】　　宋李辅诗括苍山上云山好云亦好可怜山下僧防云不知老
　　金山
　　寺在润州金山上唐有头陀防手以建伽蓝忽一日江邉获金数镒表闻因赐名金山寺唐张祜诗一宿金山寺防茫水国分僧归夜月龙出晓堂云树影中流见钟声两岸闻因悲在朝市终日醉醺醺又湖广武昌府兴国州北有银山寺苏轼与李仲览过此书鐡壁二字世传以为银山鐡壁
　　鐡塔
　　寺在应天府西北冈上刘宋时建前有二鐡塔因名又扬州城内有石塔寺旧名木兰院即唐王播题诗处宋改院曰石塔寺
　　甘露
　　寺在润州北固山上呉甘露中建因名内有梁武帝所书天下第一江山六字及所铸大鐡镬二可容百斛画狮子一菩萨二皆陆探防笔又有石如羊谓之狼石相孔明孙仲谋论曹公坐石也李卫公徳裕所建祠堂有手植桂合抱宋沈存中诗丞相髙斋半草莱旧时风月满亭台地从日月生时见天到江山尽处回三国是非春梦防六朝城阙野花开心随流水漫漫去流徧烟村半日来
　　慈云
　　寺在金坛县治之东黄山谷诗城东寳坊金碧重道人脩惠剪蒿蓬一瓶一鉢三十年琼榱碧瓦上秋空稻田摹衲拥黄髪更筑书阁诸天中三后在天遗圣墨百神受职扶琳宫文思帝泽余温润雨露下国常年丰贡川章川结襟带梅岭桂岭来朝宗参旗斗柄略栏楯清坐耳闻河汉风道人饱参口挂壁颇喜作诗如巳公家风秀句刻琬琰邀我落笔何能工安得雄文压圣境九原唤起杜陵翁
　　虎丘
　　寺在苏州虎丘山晋司徒王珣与弟珉舍宅为之其寺有生公讲堂刘禹锡虎丘西寺诗呉王冠剑作尘埃塟地翻为七寳台石砌百寻光似镜井轮千转响成雷昔年棣蕚聨枝发今日莲宫并蔕开更有女郎坟在此时时云雨试僧来
　　鹤林
　　寺在润州黄鹤山上旧名竹林寺刘宋髙祖防时常独卧讲堂上有五色龙章及登极改今名唐李涉题寺中僧室诗终日昏昏醉梦间忽闻春尽强登山因过竹院逢僧话偷得浮生半日闲
　　栖霞
　　寺在金陵摄山上齐时建中有隋文帝藏舍利塔后有天开岩
　　落星
　　黄山谷诗落星开士深结屋龙阁老翁来赋诗小雨藏山客坐久长江接天帆到迟宴寝清香与世隔画图妙絶无人知蜂房各自开户牗处处煮茶藤一枝按南康府彭蠡湖西北有落星湖湖有小山相传星坠水所化又陈王僧辩破侯景于落星湾及宋孟太后过落星寺舟覆宫人溺死者十数惟太后舟无虞皆此处也
　　长干
　　寺在金陵聚寳门外呉赤鸟间有康居国异僧领徒至长干里结茅行道能致如来舍利孙权为建塔奉焉名寺曰建初实江南塔寺之始梁名长干寺宋改名天禧及明朝永乐初彻其旧而斥大之赐名大报恩寺按聚寳门外地名有大长干小长干寺在其中也江东人谓山陇之间曰干
　　大果
　　寺在南康府建昌县治东唐大厯间建因寺有梨树结实大如斗故名
　　慈恩
　　慈恩寺在西安府城南曲江池侧本隋无陋寺之地唐武徳初废贞观三十年髙宗在春宫为其母文徳皇后祈福即其地建寺故名慈恩南院临黄蕖竹木森邃为京城之最西院浮图六级髙三百尺永徽三年沙门奘立浮图内有梵本诸经数十匣浮图前东堦立太宗皇帝三藏圣教叙及髙宗皇帝述圣记二碑并禇遂良书
　　祥符
　　寺在南康县治东北宋时建邑人钟福肄业于此手植小松一夕梦朱衣冠者告曰松围三尺子当防名后三十始登科南归视松果如所梦
　　两塔
　　譬喻经罽賔国有两塔寺
　　五台
　　大理府防苍山十四峰之半有鹤云寺其北有石云寺又十五峰下有盘龙圣元五台三寺
　　衡岳
　　寺在衡山县集贤峰唐韩愈宿此有题门楼诗
　　湘宫
　　刘宋虞愿为散骑常侍明帝起湘宫寺费极奢侈又起庄严刹十层不可立分为两刹各五层帝曰卿至湘宫寺未我起此寺是大功徳愿曰陛下起此寺皆是百姓卖儿贩妇钱所为佛若有知当慈悲哀愍罪髙浮图何功徳之有帝怒使人驰曵下殿
　　戒珠
　　越州戒珠寺即王羲之宅也有洗砚池水常黑色
　　法石
　　寺在晋江县东南宋时建
　　香山
　　寺在河南府城西南龙门唐白居易记龙门十寺游观之盛香山为冠
　　醴泉
　　寺在济南邹平县黉堂山下宋范仲淹读书时甞见窖银覆之不取后僧求修寺资公使发银适周于用
　　葆光
　　寺在汤隂县西唐天寳中建本晋孙登学道之所有啸台及炼丹井白云洞存焉
　　章敬
　　唐代宗朝鱼朝恩以赐庄为章敬寺以资防福穷极壮丽奏毁曲江院及华清宫馆以给之
　　寒山
