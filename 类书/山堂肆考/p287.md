<!-- { "loadSidebar": true } -->
　　归田录都料预浩工于造塔每卧则交手于胸为结搆之状如此逾年撰成木经三卷行于世
　　分事而劝
　　荀子曰农分田而耕贾分货而贩百工分事而劝士大夫分职而听
　　斵木而成
　　荀子曰陶人埏埴而为器工人斵木而成器注埏击也埴括土也
　　惊犹鬼神
　　庄子曰梓庆削木为鐻鐻成见者惊犹鬼神鲁侯问曰子何术以为焉对曰臣将为鐻未尝敢以耗气也必斋以静心斋三日而不敢怀庆赏爵禄斋五日不敢怀非誉巧拙斋七日輙然忘吾有四肢形体也当是时无公朝其巧专而外滑诮然从入山林观天性形躯至矣然后成见鐻然后加手焉不然则已则以天合天气之所以凝神者其是欤注云鐻乐器也似夹钟笋簴之形为鸟为兽刻木为之也加手取也
　　使造傀儡
　　见工部尚书
　　棘猴
　　燕王好征巧人曰臣能棘刺之端造沐猴王请其制而观之术人卽逃也
　　木鸢
　　淮南子曰鲁般以木为鸢而飞
　　三年而成
　　列子曰宋人有为其君以玉为楮叶者三年而成遂以巧食宋国
　　一物不失
　　唐宗纪虢国夫人中堂旣成召工圬墁约钱二百万复求赏拔虢国以绛罗五百段赏之嗤而不顾曰请以蝼蚁蜥蜴记其数置堂中茍失一物不敢受直复以金盆贮瑟瑟三斗以赏匠者
　　墁衣食
　　唐韩文公圬者王承福传承福世为京兆长安农夫天宝之乱丧其土田手墁衣食余三十年舍于市之主人而归其屋食之当焉视时屋食之贵贱而上下其圬之佣以偿之有余则以与道路之废疾饥饿者
　　赡器用
　　韩文公原道篇为之工以赡器用
　　造作希宠
　　唐庄元颖为劒南节度使敬宗骄僻不君元颖每欲希帝意以固宠幸百工造作无有程度
　　工艺进身
　　阎立德父毗隋殿中少监本以工艺进故立德与弟立本皆机巧有思
　　渔人
　　尸子曰燧人之世天下多水故教人以渔文子曰尧使水处者渔山处者木
　　雷泽
　　本纪舜渔雷泽雷泽人皆逊居
　　渭濵
　　吕望年七十钓于渭渚三日三夜鱼无食者与农人言农人者古之先贤人也谓望曰子将复钓必细其纶芳其饵徐徐而投之无令鱼骇望如其言初下得鲋次得鲤刳腹得书书文曰吕望封于齐望自此知其当贵又六韬文王田于渭阳见吕望坐茅以渔
　　珠泽
　　穆天子北征舍于珠泽以钓于流水
　　旋溪
　　阳陵子明钓于旋溪得白龙子明拜谢放之后得白鱼腹中有书教子明服食三年白龙来迎之
　　鼓枻
　　屈原渔父辞渔父鼓枻而去歌曰沧浪之水清兮可以濯吾缨沧浪之水浊兮可以濯吾足
　　得梭
　　陶侃少时渔于雷泽尝撤网得一织梭挂于壁有顷雷雨梭化为龙而去
　　饵鲖
　　孔丛子曰子思居卫卫人钓于河得鲋鱼焉其大盈车子思问之曰鲖鱼难得者子如何得之对曰吾一钓垂一鲂之饵鲖过而弗饵更以豚之半体则吞之子思曰鲖虽难得贪以死饵士虽怀道贪以死禄
　　钓鳌
　　列子曰归墟中有五山帝使巨鳌十五戴之五山始峙而不动龙伯国之大人一钓连六鳌于是二山流于北极
　　芒针为钩
　　列子曰詹何楚人也以独茧丝为纶芒针为钩荆篠为竿剖粒为饵引盈车之鱼于百仞之川汨流之中纶不絶钓不伸竿不挠
　　巨缁为饵
　　庄子曰任公子为大钩巨缁五十犗以为饵蹲乎防稽投竿东海旦旦而钓期年不得鱼已而大鱼食之牵巨钩錎没而下惊扬而奋鬐白波若山海水震荡声侔鬼神惮赫千里任公子得若鱼离而腊之自淛河以东苍梧以北莫不厌若鱼者
　　持竿
　　见隠士
　　挟罶
　　宋玉钓赋左挟鱼罶右执乔竿立于潢污之涯倚于杨栁之间
　　发笱
　　诗邶风毋逝我梁毋发我笱注云梁堰石障水而空其中以通鱼之往来者笱以竹为器而承梁之空以取鱼者
　　忘筌
　　庄子曰筌所以取鱼得鱼而忘筌也筌以竹为之
　　得圆五尺
　　史记宋元君夜半而梦人被发闚阿门曰予自宰路之渊为清江使河伯之所渔者余且得予元君觉使人占之曰此神也君曰渔者有余且乎左右曰有君曰令余且防朝明日余且朝君曰渔何得对曰且之网得白焉其圆五尺君曰献若之至君再欲杀之再欲活之心疑卜之曰杀以卜吉乃刳七十二钻而无遗防仲尼曰神能见梦于宋元君而不能避余且之网知能七十二钻而无遗防不能避刳肠之患如是则知有所困神有所不入也
　　得蛟长三丈
　　拾遗记帝常以季秋之月泛冲澜灵鹍之舟穷晷继夜钓于台下以香金为钩霜丝为纶丹鲤为饵得白蛟长三丈若大虵无鳞甲帝曰非珍祥也命大官为鲊肉紫骨青味色香美
　　不避蛟龙
　　庄子曰水行不避蛟龙者渔父之勇也陆行不避兕虎者猎夫之勇也
　　不言姓氏
　　唐时楚江有渔者换酒饮醉輙自歌舞不言姓氏江陵守崔铉见而问之曰君之渔隐者之渔耶渔者之渔耶渔者曰昔姜子牙严子陵皆以为隐者之渔也殊不知不钓其渔钓其名耳
　　青篛緑蓑
　　唐张志和自称烟波钓徒垂钓不设饵志不在鱼也有渔歌云西塞山前白鹭飞桃花流水鳜鱼肥青篛笠緑蓑衣斜风细雨不须归又曰云溪湾里钓鱼翁舴艋为家西复东江上雨浦边风更着荷衣不叹穷
　　束书壶酒
　　宋陆游诗船头一束书船尾一壶酒新钓鳜鱼肥旋洗白莲藕
　　篷底独斟
　　杜荀鹤溪兴云山雨溪风卷钓丝瓦瓯篷底独斟时醉来睡着无人唤流下前溪也不知
　　月下高吟
　　夷坚志卓彦恭尝过洞庭月下有小渔舟过其傍卓呼问有鱼否应曰无鱼有诗卓喜曰愿闻一篇可乎其人鼓枻高吟曰八十沧洲一老翁芦花江上水连空世间多少乘除事良夜月明収钓筒
　　出没风涛
　　范希文赠钓者诗江上往来人尽爱鲈鱼美君看一叶舟出没风涛里
　　来往烟波
　　郑谷钓翁诗来徃烟波非定居生涯蓑笠外无余闲垂两鬓任如鹤只把一竿时钓鱼月浦扣船歌皎洁雨篷偎岸卧萧疎行人误话金张贵笑指北邙丘与墟
　　猎人
　　尔雅春猎为搜夏猎为苗秋猎为狝冬猎为狩注云搜为搜索取不任者苗为苗稼除害狝为顺杀气狩为得兽取之无所择
　　用三驱
　　周易王用三驱失前禽
　　习五戎
　　礼月令季秋之月天子乃教于田猎以习五戎
　　东都搏兽
　　诗小雅宣王防诸侯于东都因田猎而选车徒焉诗曰之子于苗选徒嚣嚣建旐设旄搏兽于敖
　　西狩获麟
　　左哀十四年西狩于大野叔孙氏之车子鉏商获麟以为不祥以赐虞人仲尼观之曰麟也然后取之
　　发豝殪兕
　　诗小雅悉率左右以燕天子旣张我弓旣挟我矢发彼小豝殪此大兕此美宣王田也
　　射麋格麟
　　子虚赋驾车千乘选徒万骑畋于海滨列卒满泽罘网弥山掩兔辚鹿射麋格麟
　　诧楚
　　司马相如子虚赋楚使子虚于齐齐王悉发车骑与使者出畋畋罢子虚过诧乌有先生而亡是公存焉坐定乌有先生问曰今日之畋乐乎子虚曰乐获多乎曰少然则何乐曰仆乐王之欲夸仆以车骑之众而仆对以云梦之事也乌有先生曰足下不逺千里来贶齐国王悉发境内之士备车骑之众与使者出畋乃欲戮力致获以娱左右何名为夸哉今足下不称楚王之德厚而盛推云梦以为高窃为足下不取也
　　夸胡
　　扬雄长杨赋序明年上将大夸胡人以多禽兽秋命右扶风发民入南山西自襃斜东至农南敺汉中张罗网罝罘捕熊罴豪猪虎豹狖玃狐兔麋鹿载以槛车输长杨射熊馆以网为周阹纵禽兽其中令胡人手搏之自取其获上亲临观焉注云阹遮禽兽围阵也
　　襢裼暴虎
　　诗郑风襢裼暴虎献于公所
　　诡遇获禽
　　王良曰吾为之范我驰驱终日不获一为之诡遇一朝而获十
　　十旬弗反
　　夏书太康尸位以逸豫灭厥德黎民咸贰乃盘游无度畋于有洛之表十旬弗反
　　三月不返
　　说苑荆文王得茹黄之狗箘簬之矰以畋于云梦三月不返保申谏曰王之罪当笞王曰愿请变更而无笞保申曰臣承先生之命不敢废王曰敬诺王伏保申束细箭五十跪而加之王背如此者再保申趋出欲自沈王曰此不谷之过也保将何罪王乃变行从保申杀茹黄之狗折箘簬之矰
　　漆泽
　　穆天子传天子猎于漆泽得白狐狢以祭于河宗
　　金郊
　　张协七命白商素节月旣授衣天凝地闭风厉霜飞将因气而致杀临金郊而讲师
　　焚莱
　　周礼夏官牧师凡田事赞焚莱又冬官山虞若大田猎则莱山田之野注云莱谓除其草莱也
　　践稼
　　唐庄宗尝畋中牟践民稼中牟令当马前谏曰陛下为民父母奈何毁其所食使转死沟壑乎按庄宗卽李存勗也
　　弋昭华
　　韩诗外传齐景公弋昭华之地顔邓聚主鸟而亡之景公怒欲杀之晏子曰邓聚有死罪四请数而诛之为吾君主鸟而亡之一罪也使吾君以鸟之故而杀人罪二也使四国诸侯闻之以吾君重鸟而轻士罪三也天子闻之必将贬绌吾君危其社稷罪四也此四罪者故当杀无赦景公曰止此亦吾过矣愿夫子为寡人敬谢焉
　　猎伊阙
　　唐庄宗猎于伊阙命从官拜梁太祖墓涉歴山险连日不止或夜合围士卒坠崖谷死伤甚众
　　献子遗冠
　　琐语范献子卜猎占之繇曰君子得鼋小人遗冠献子猎而无得遗其豹冠
　　石防拔箭
　　见勇敢
　　西巴放麑
　　韩子曰孟孙猎得麑使秦西巴持之其母随而呼之西巴不忍而与其母孟孙适至求麑对曰余不忍而与其母孟孙大怒逐之居三月复召为其子傅曰夫子不忍麑又且忍吾子乎
　　唐俭搏豕
　　见纳谏
　　飞鸟翔噪
　　唐张武仲子直方好弋猎洛阳飞鸟皆识之见必翔噪
　　老麋哀请
　　见风
　　将儿从猎
　　晋孙盛为庾公记室参军从猎将其第三儿齐庄俱行庾公不知忽于猎场见齐庄时七八岁庾公谓曰小儿亦复来乎齐庄应声答曰所谓无小无大从公于迈
　　将儿出射
　　验记吴唐庐陵人少好驱媒猎射家以致富后春月将儿出射正値麀鹿将麑母鹿觉人气呼麑麑不知径前就媒唐射麑死鹿母悲鸣不已唐乃藏草中出麑置浄地鹿母直来前俯仰顿伏絶而复起唐又射鹿母应而倒至前邑复射一鹿箭反激还中唐子唐掷弩拥子而哭闻空中呼曰吴唐鹿之爱子与汝何异
　　常带绵绳
　　世说桓南郡好猎每田狩车骑甚盛五六十里中旌旗蔽隰骋良马驰击若飞双甄所指不避陵壑或行阵不整麏兔腾逸参佐无不被系束桓道恭之族也时为贼曹参军颇敢直言常自带绛绵绳着腰中问此何为答曰公猎好缚人士防当被缚手不能堪芒也自此小差
　　常载罝网
　　唐单王元吉喜鹰狗出常载罝网三十车曰我宁三日不食不可一日不猎
　　上疏谏猎
　　见总谏官
　　献诗讽猎
　　唐魏知古景云末为侍中宗初卽位猎于渭川知古从驾因献诗以讽其略曰尝闻夏太康五弟训禽荒我后来冬狩三驱盛礼张顺时鹰隼击讲武事功扬此欲诚难纵兹游不可常子云陈羽猎僖伯谏鱼棠得失鉴齐楚仁恩念禹汤上悦手诏褒美赐帛五十段
　　樵人
　　荆公诗老妻稻下収遗穗稚子松间拾堕樵
　　伤麟
　　孔子夜梦三槐之间丰沛之邦有赤气驱车见刍儿伤麟之左足求薪覆之
