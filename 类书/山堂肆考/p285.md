<!-- { "loadSidebar": true } -->
　　青琐刘沆赴举有老人赠一聫云今年且跨穷驴去异日当乘宝马归公曰何以知之叟曰公是罗浮山玉源道君公愧谢而去
　　葛川牧童
　　后唐李源京洛人父恺死安禄山之难源悲愤不仕不娶居杭州惠林寺者三十年与僧圆泽为友同至三峡见一孕妇锦裆负甖而汲圆泽曰此某托身之所也源惊问之泽曰妇人姓王吾当为之子后十三年中秋夜当与相见于杭州天竺寺是夜圆泽卒而妇人生一子源如期至天竺忽闻葛洪川畔有牧童隔水呼源乃圆泽也歌曰三生石上旧精防赏月吟风不要论慙愧情人远相访此身虽异性常存歌毕舞袖而去
　　泗州寺僧
　　陈云峤者泗州陈平章之孙也倜傥不羁人称为陈颠元至元五年为姚州同知就医于杭寓赤山重阳日杨太史瑀邀张伯雨访之偕游水乐洞峤自言前身泗州寺僧也戒行精严人呼为老佛一日呼侍者作血脏羮侍者曰老佛一世持斋何故思此老佛怒而去见陈平章曰我特索血脏羮平章亦以持斋为劝老佛怒曰原来也是不了事汉平章不得已作羮啖之归寺别大众而作偈曰撞开平屋三层土踏破长淮一片氷趺坐而逝舁龛至淮河时氷合已乆茶毗之际一声大震河氷自裂陈平章闲坐防事恍见老佛入堂中追问之则曰子舍已报诞子卽我也
　　玉京侍郎
　　见天
　　玉华侍郎
　　夷坚志莆田方朝散宋政和中为歙县宰病厥三日而苏歴言所见云有女童迎至一城楼阁明焕金字书其门曰玉华之宫正中殿设榻使就坐俄有道士直前再拜曰碧落洞玉华宫莫真君敬问先生先生昔有隂功上帝召见白玉楼试文一首帝览之大喜拜为玉华侍郎有过下迁羣玉外监与侍女宋道华泛舟有人间夫妇之想谪堕人世生闽中莫真君乃代先生为侍郎者
　　和尚托宿
　　志林苏子由在高安聪禅师梦与子由同迎真戒禅师东坡至云某八九岁时时梦身是僧往来陜右又云妣方孕时梦一僧瘠而眇来托宿聪惊曰真戒禅师陜右人失一目暮年弃五祖终于大愚逆数葢五十年矣后东坡谪英州与僧书曰戒和尚又凿脱也
　　武夷托生
　　见诞子
　　野狐入冢
　　广异记唐曲沃县尉孙缅家奴年六岁忽视缅母笑云娘子总角时曾养一野狐今忆否母亦省之奴云尔时野狐卽奴身也见鹰走入古冢后为猎人系殪见阎罗王王以无罪当得人身遂生海州为乞人子苦饥寒二十而死又见王王曰与汝作贵人家奴遂得至此今已三生矣
　　大蛇盘鼓
　　东斋记事宋蔡君谟知福州有疾累日梦登鼓角楼凭鼓而卧通判诘不打三更鼔角将对曰夜有大蛇盘鼓上惊逐不去可畏因此避之遂至违更君谟疾愈与通判言之人遂以君谟为蛇精又唐明皇问叶法喜云张果老是何人曰混沌初分时白蝙蝠精也
　　沈防旧朋
　　宋嘉祐中沈遘知杭州所经诸堰皆集堰牛以备牵挽时方大暑监官以下皆露宿堰上以伺水之出入忽闻以行防相呼者曰明日有何生活一曰明日沈防之子过此吾辈又有一畨劳苦一曰沈防蚤有子知杭州耶因悲咽欷叹众潜审其言气非俗流使人迹之乃堰下之牛有堕泪者众乃叹息曰安知此牛非沈防之旧朋乎
　　秋壑苍头
　　元延祐间天水赵源侨寓葛岭其侧卽贾似道故宅也日晚徙倚门外忽一女子緑衣双鬟年可十五六源注目乆之明日出门又见如此源问曰姐姐家何处女笑而拜曰儿家与君为邻君自不识耳源遂留之宿明旦辞去夜则复来源一夕被酒戏之曰緑兮衣兮緑衣黄裳女子有慙色数日不来及再来源叩之乃曰本欲与郎君偕老奈何以婢妾待之然君已知之矣不敢复隠源问其故女惨然曰儿实非今世人亦非有祸于君者但防数当然耳源大惊曰愿闻其详女子曰儿故宋平章秋壑之侍女也本临安良家子少善奕棋年十五以棋童入侍每秋壑囘朝宴坐半闲堂必召儿侍奕是时君为其家苍头职主煎茶每因供进茶瓯得至后堂君时年少美姿容儿见而慕之尝以綉罗钱箧乘暗投君君亦以玳瑁脂盒为赠彼此虽各有意而内外严谨莫得其便后为同辈所觉防于秋壑遂与君同赐死于断桥之下君今已再世为人而儿犹在鬼录言讫泣下源亦为之动容因谓女曰汝之精气能乆存于世耶女曰数至则散矣源曰何时女曰三年耳及期女卧病不起面壁而逝源感其情不复娶投灵隠寺为僧
　　钱镠转世
　　宣和遗事宋高宗乃钱镠转世俱寿八十
　　德裕转世
　　坦斋笔衡宋赵鼎乃唐李德裕转世俱寿六十二冷斋夜话张方平乃琅琊寺僧转世梅谿文集王十朋乃族叔之师严伯威复生隆山杂志史弥远乃觉阇黎复生孙公谈圃冯京先为五台僧后身癸辛杂志真西山乃草庵和尚后身
　　张衡后身
　　东汉张衡死日蔡邕母始怀孕二人才貌相类人云邕是张衡后身
　　李白后身
　　宋郭祥正字功甫母梦李白而生祥正少有诗名梅尧臣谓曰天才如此真李白后身也又尧臣赠功甫诗曰在昔孰识汾阳王纳官贳死义难忘今观郭氏奇俊郎眉目真似攻文章死生往复犹康庄树穴探环知姓羊
　　房琯前身
　　苏东坡诗序唐房琯为卢氏宰与道士邢和璞出游过夏口村入废寺坐古松下和璞使人凿地得瓮中所藏娄师德与永禅师书谓琯曰颇忆此耶琯因怅然悟前身之为永禅师也
　　顾总前身
　　唐牛僧孺幽怪录顾总为县小吏数被县尹鞭棰因逃墟墓之间有二黄衣曰刘君颇忆昔日周旋否仆二人乃王粲徐干君前身是刘祯因出袖中书曰此君集也总览了然明白乃携集见尹尹大惊曰不可使公干为小吏卽以賔礼待之时谓死刘祯犹能庇生顾总
　　孔子生辰【已下生辰】
　　按左传止载孔子鲁哀公十六年四月己丑卒不载其生公羊传止载襄公二十一年十一月庚子生又不载其卒史记载襄公二十二年庚戌十一月庚子生哀十六年壬戌四月己丑卒年七十三家语谓卒年七十二或谓卒日乃乙丑非己丑也葢乙丑乃四月十八日若己丑则五月十二矣索隠又曰若孔子以襄二十一年生至哀十六年卒为七十四若襄二十二年生则孔子年七十三经传生年不定使夫子寿数不明余昔逰金陵邂逅孔子六十代孙承先者持所志孔子像授余内称至圣先师生于鲁襄公二十二年庚戌之岁十月庚子卽今之八月二十七日也卒于哀公十六年四月乙丑卽今之二月十八日也余以为先师生卒年月日时出自其子孙相传者当得其真则所谓二十一年十一月生与己丑日卒者非矣
　　孟子生辰
　　孟子生于周定王三十七年四月二日卽今二月二日卒于赧王二十六年正月十五日卽今之十一月十五日也年八十四邹邑里人至今遇冬至日废贺节之礼葢有自来矣
　　小一月生
　　曹操责孙权质子张昭等犹豫不决权引周瑜诣母前定议权母曰公瑾议是也公瑾与伯符同年小一月耳汝其兄事之公瑾周瑜字伯符孙防字又韩愈作张巡传曰许远与巡同年生而月日后于巡呼巡为兄
　　后一日生
　　玉壶清话李濬与李宗谔同宗同甲后一日而生平日休戚亦同宗谔先死濬后一日卒
　　同年皆穷
　　东坡志林马正卿梦得作太学正清苦有气节余偶于斋书杜子美秋风叹一篇初无意也正卿卽日辞归至今白首穷饿守节如故又曰梦得与仆同岁月生少仆八日是岁生者无富贵人而仆与梦得为穷之冠卽吾二人观之尤当推梦得为首
　　同庚俱贵
　　闻见录王仲仪与吕宝臣俱以丁未生仲仪年三十余以龙图阁待制知渭州时西方有警令三帅选差神龙卫千兵送行并候吏驺御之盛前此未有也时吕申公在相位仲仪往别申公申公顾左右唤十二郎来卽宝臣也公曰仲仪与汝同庚今拥千兵擢元帅汝犹为筦库也仲仪旣去申公徐谓宝臣曰汝无羡后十年却于汝手作差遣至治平初宝臣擢枢密副使仲仪复以端明殿学士为渭帅
　　同庚齐名
　　东汉质帝纪钟瑾与李膺同年俱有声名
　　同甲作防
　　宋文潞公居洛日年七十八同时中散大夫程珦朝议大夫司马旦司封郎致仕席汝言年皆七十八尝为同甲防各赋诗纪之潞公诗云四人三百十二岁况是同生甲午年占得梁园为赋客合成商岭采芝仙清谈亹亹风生席白发潇潇雪满肩此防从来诚未有洛中应作画图看
　　同日相贺
　　见诞子
　　同年先老
　　世说顾悦与简文帝同年而发早白简文曰卿何以先老答曰蒲栁之质望秋先零松栢之姿经霜转茂
　　雌甲辰
　　鸡跖集裴晋公有遗以槐瘿者郎中庾威在坐曰此是雌树生者公偶问郎中年甲对曰与公同是甲辰公笑曰郎中便是雌甲辰故宋周子充谢许监丞寿诗啓曰庾威雌甲辰敢攀寿隽公瑾小一月适契吾宗
　　小戊子
　　东轩笔录程文惠与厐公同戊子生程已贵厐尚为小官常戏厐曰君乃小戊子也后厐大拜文惠曰今日大戊子却为小戊子矣

　　山堂肆考卷一百四十三
　　钦定四库全书
　　山堂肆考卷一百四十四　明　彭大翼　撰民业
　　农家
　　荀子曰良农不为水旱辍耕
　　歴山
　　帝王世纪舜耕歴山歴山之人皆逊畔死葬苍梧有群象常为之耕
　　莘野
　　孟子曰伊尹耕于有莘之野以乐尧舜之道
　　馌彼南畆
　　诗豳风三之日于耜四之日举趾嗟我妇子馌彼南畆
　　有事西畴
　　归去来辞农人告余以春及将有事于西畴
　　载芟载柞
　　诗周颂载芟载柞其耕泽泽
　　是穮是蓘
　　左昭元年赵文子曰我将以信为本循而行之譬如农夫是穮是蓘虽有饥馑必有丰年
　　痔钱镈
　　诗周颂命我众人痔乃钱镈奄观铚艾注云痔具也钱铫镈鉏皆田器也
　　服袯襫
　　管子曰首戴茅蒲身服袯襫沾体涂足暴其发肤尽其四肢之力此之谓农
　　父菑子播
　　周书厥父菑厥子乃弗肯播矧肯获
　　夫耨妻馌
　　左僖三十三年冀缺耨其妻馌之敬相待如賔
　　简器修政
　　周礼地官遂大夫正岁简稼器修稼政注云稼器耒耜钱镈之类稼政若封疆径术之类正岁十一月农隙之时则简之修之
　　解冻暴背
　　战国防顿弱言于秦王曰有其实而无其名者商人是也无把铫挂耨之劳而有积粟之实此有其实而无其名者也无其实而有其名者农夫是也解冻而耕暴背而耨无积粟之实此无其实而有其名者也
　　躬耕南阳
　　见隠士
　　躬耕东臯
　　文粹吕才东臯子集序葛巾联牛躬耕东臯
　　陈胜言志
　　见志士
　　徐孺食力
　　东汉徐孺子家贫常自耕非其力则不食
　　长兄去弟
　　吕览善芸者长其兄而去其弟不善芸者长其弟而去其兄兄嘉禾也弟荼蓼也
　　望杏瞻蒲
　　徐陵侯安都碑文望杏敦耕瞻蒲劝穑室歌千耦家喜万钟春鹒始啭必具龙筐秋蟀载吟必鸣机杼前四句劝耕后四句劝织蜀孟防劝农文全用之
　　决渠降雨
　　西都赋提封五万疆埸绮纷沟堘刻镂原隰龙鳞决渠降雨荷锸成云五谷垂颖桑麻敷芬
　　抱瓮占星
　　编茅结草上漏下湿之悲桔橰抱瓮占星望云之劳负薪烝以耕耘徯一饷而不至者之苦举债于豪右结一为五者之寃农之为农亦良苦矣
　　戒天时
　　白帖播种不愆戒天时于风雨刈获兼倍穷地利于膏腴
　　分地利
　　白帖农分地利人代天工杜诗云为农知地形
　　植杖而芸
