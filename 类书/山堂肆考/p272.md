<!-- { "loadSidebar": true } -->
　　苏洵字明允号老泉屡举进士贤良不中嘉祐间与其子轼辙至京师欧阳脩得洵所着权书论衡等二十二篇爱其文词以为贾谊刘向不是过也因以其书献于朝召试舎人院除校书郎名动京师学者以其父子俱知名故称老苏以别之諡文公兄二人澹涣
　　孙宣公
　　孙奭字宗古为国子直讲宋太宗幸国子监奭讲説命三篇赐绯章服真宗时为给事掇五经切于治道者为五十篇号经典徽言諡宣公
　　苏文忠
　　苏轼字子瞻眉山人号东坡居士元丰中自徐徙知湖州又以事不便民者不敢言以诗托讽被谗者指摘以为怨谤君父贬黄州团练副使哲宗元祐初召为翰林学士宣仁召对便殿命坐赐茶彻御前金莲烛送归院未防出知颍州改知扬州复召为礼部尚书兼侍读封武功县伯绍圣初贬知英州御史卢防言轼罪罚未当又追一官惠州安置元狩中自昌化移廉州徙永州更三赦复提举玉局观未防卒于常州赠太师諡文忠长子迈字伯达作文有父风咄咄有跨灶兴中子适史失其字少子过字叔党善为文士大夫以小坡目之孙簟太府卿符礼部尚书箕筌筹籥籍节笈笙峤岘共十四人
　　苏文定
　　苏辙字子由号颍濵遗老元丰初谪监筠州酒税假部刺史府以居即堂之东轩种杉二本竹百个为宴休之所号东轩长老元祐初为尚书右丞门下侍郎辙与兄轼为文如行云流水初无定质虽嬉笑怒骂之词皆可书而诵之自为举子至出入侍従必以爱君为本忠规谠论挺挺大节但为小人忌恶不得乆居朝耳封栾城伯諡文定三子迟适逺孙简等七人
　　楼宣献
　　楼钥字大防奉化人郁五世孙累官中书舎人迁礼部尚书抗疏论韩侂胄遂投劾去后召为防知政事卒赠少师諡宣献公为人质直而和粹所荐多名士号攻瑰主人
　　丰清敏
　　丰稷字相之鄞县人嘉祐中为谷城令以廉明称元符中拜谏议大夫御史中丞权礼部尚书后以枢宻学士知越州蔡京修故怨贬海州团练副使道州别驾卒公三任言责草疏必藏宻室虽子弟亦不得见退多焚稿未尝以时政语人建炎中追諡清敏

　　山堂肆考卷一百三十五
<子部,类书类,山堂肆考>
　　钦定四库全书
　　山堂肆考卷一百三十六　明　彭大翼　撰人事
　　谒见
　　诗召南未见君子忧心惙惙亦既见止亦既觏止我心则説
　　扫门求见
　　汉书魏勃欲见齐相曹参贫无以自通乃尝早起扫齐相舍人门舍人怪而问之答曰愿见相君无因故为子扫欲以求见于是舍人引谒勃参以为舍人
　　迎路候谒
　　东汉赵咨字文楚东郡人灵帝时拜东海相之官道经荥阳令炖煌曹暠咨之故孝亷也迎路候谒咨不为畱送至亭次望尘不及谓主簿曰赵君名重今过界不见必为天下笑即弃印绶追至东海谒咨毕辞归家
　　临况魏其
　　史记灌夫有服过丞相田蚡丞相从容曰吾欲与仲孺过魏其侯防仲孺有服灌夫曰将军乃肯幸临况魏其侯夫安敢以服为辞请语魏其侯帐具将军旦日早临武安许诺至旦平明令门下伺候至日中丞相不来灌夫不怿按仲孺灌夫字魏其侯窦婴也武安田蚡封武安侯
　　往见薛宣
　　汉成帝时朱云不复仕常居鄠田时出乘牛车从诸生所过皆敬事焉薛宣为丞相云往见之宣僃賔主礼因畱云宿从容谓曰在田野无事且畱我东阁可以观四方奇士云曰小生乃欲相吏耶宣不复敢言
　　内谒径入
　　汉翟方进内谒径入注云内谒犹今之通名也又晋桓尝诣王忱通人未出乗轝直进忱对立便鞭门干怒去之忱亦不畱
　　遗书径去
　　东汉高彪字义方呉郡人尝从马融欲问大义融疾辞不见乃覆刺遗融书曰闻高风为日乆矣故不待介者造君子之门冀一见龙光叙腹心之愿不图辞之以疾昔者周公兄父文武九命作伯以居华夏犹握发吐飱以接白屋之士天下归德今君不能相见宜哉融省书大慙遣人辞谢追请径去不还
　　王粲在门
　　东汉王粲字仲宣蔡邕见而奇之邕尝賔客盈坐闻王粲在门倒屣迎之粲入年既幼弱貌又短小一坐尽惊邕曰王生有异才吾不如也吾家文章当尽与之
　　王符在门
　　东汉王符字节信安定人隠居不仕耿介不同于俗尝着潜夫论度辽将军皇甫规解官归安定乡人有以货得鴈门太守者亦去职还家书刺谒规规卧不起迎既入问卿在鴈门食鴈美乎有顷曰王符在门规素闻符名遽惊起衣不及带倒屣出迎援符手而还与同坐极欢时人为之语曰徒见二千石不如一缝掖言书生道义之贵也
　　不耐造请
　　东汉张敷曰臣性不耐造请
　　未尝候谒
　　东汉井丹字大春受业太学通五经善谈论性清高未尝修刺候谒人梁松请友丹不肯见后遂隠遁
　　独拜床下
　　东汉诸葛孔明每诣厐德公家独拜床下德公初不令止司马德操尝诣德公值其渡沔上先人墓德操径入堂呼德公妻子使速作黍其妻子皆罗拜堂下奔走供役德公还直入不知何者是客也
　　大骂门外
　　东汉祢衡字正平孔融爱其才数称于曹操言衡欲诣操操大喜敕门者有客便通衡着布单衣踈巾手持三尺棁杖坐大营门以杖捶地大骂吏白外有狂生言语悖逆操怒谓融曰祢衡竖子孤杀之如雀鼠直顾此人素有虚名逺近将谓孤不能容人今送与刘表视当何如衡临发众人为之祖道衡后至众人更相戒曰衡悖虐无礼今因其后至咸以不起折之也及衡至众人莫肯起衡大号众问其故衡曰坐者为冢卧者为尸尸冢之间能不悲乎
　　不避寒暑
　　汉张汤造请诸公不避寒暑
　　乃弥信宿
　　世説郭林宗至汝南造袁奉高车不停轨鸾不辍轭诣黄叔度乃弥日信宿人问其故林宗曰叔度汪汪如千顷之陂澄之不清淆之不浊其器深广难测量也
　　载刺盈车
　　郭林宗名益显士争归之载刺常盈车
　　操篲侍庭
　　庄子曰田开之见周威公威公曰吾闻祝肾学生吾子与祝肾逰亦何闻焉田开之曰开之操防篲以待门庭亦何闻于夫子威公曰田子无让寡人愿闻之开之曰闻之夫子曰善养生者若牧羊然视其后者而鞭之
　　曳裾王门
　　邹阳谏呉王曰今臣尽智毕议易精极虑则无国不可奸臣饰固陋之心则何王之门不可以曳长裾乎
　　操瑟王门
　　韩愈与陈商书曰齐王好竽有求仕于齐者操瑟而往立王之门三年不得入叱曰吾瑟鼓之能使鬼神上下客骂之曰王好竽而子鼓瑟瑟虽工其如王之不好何是所谓工于瑟不工于求齐也
　　因鬼见帝
　　战国防苏秦在楚曰楚国之食贵于玉薪贵于桂谒者难见如鬼国王难见如天帝今令臣食玉炊桂因鬼见帝
　　对賔杖仆
　　顔氏家训昔者周公一沐三握髪一饭三吐哺以接白屋之士一日所见七十余人晋文公以沐辞竖头须致有图反之诮门不停賔古所贵也失教之家阍寺无礼或以主君寝食嗔怒拒客未通江南深以为耻黄门侍郎裴之礼好待賔客或有此辈对賔杖之僮仆接引折旋俯仰莫不肃敬与主无别
　　不候陈寔
　　东汉许劭字子将尝到颍川多长者之游唯不候陈寔又陈蕃丧妻还塟劭独不往或问之曰太丘道广广则难周仲举性峻峻则少通故不造也
　　不诣崔喜
　　唐王绩字无功绛州人刺史崔喜请见答曰柰何坐致严君平耶卒不诣
　　不见州尊
　　东汉刘璋时王商与秦宻书曰贫贱困苦何可终身宜一来与州尊相见宻答曰仆曝背于垅亩之中诵颜氏之箪瓢咏原宪之蓬户斯乃仆得志之秋何困苦之有哉
　　不诣京尹
　　见荐举
　　盛服至门
　　汉书隽不疑字曼倩渤海人暴胜之为直指使者衣绣持斧逐捕盗贼东至海素闻不疑贤遣吏请与相见不疑冠进贤冠带櫑具劒佩环玦襃衣博带盛服至门上谒门下欲使解劒不疑曰劒者君子武备所以卫身不可解请退吏白胜之开阁延请躧履起迎按躧履谓纳履未正曳之而行也
　　连骑造门
　　摭言唐李贺年七嵗以长短之制名重京华时韩愈与皇甫湜览贺所作奇之因连骑造门求见贺总角荷衣而出二公因令面赋一篇贺承命欣然操觚染翰旁若无人名所作曰高轩过二公大惊
　　住车闾巷
　　汉书楼护字君卿齐人与谷永俱为五侯上客后为谏议大夫使郡国奏事称意擢为天水太守数嵗免家居长安时成都侯王商为大司马卫将军罢朝欲侯楼护主簿谏将军至尊不宜入闾巷商不听遂至护家家狭小官属立车下乆住移时天欲雨主簿谓西曹掾曰不肯彊谏反雨立闾巷商还或白主簿语商恨以他职事去主簿终身废锢
　　投贽皮箱
　　郑光业有一巨皮箱凡投贽有可嗤者即投其中号曰苦海
　　造请不报
　　汉书张禹传公卿造请禹终不行报谢
　　访谒不遇
　　宋吕正少贫访谒不遇有诗云十谒朱门九不开满头风雪却回来归家羞覩妻儿面拨尽寒炉一夜灰又李观初为太学官上言新法不便出为处州通判题诗曰十谒朱门九不开利名渊薮日徘徊自知不是公侯骨夜夜江山入梦来
　　名刺灭字
　　祢衡尚气刚傲建安初自荆州北游许都书一刺懐之至于刺字漫灭而无所通或问之曰何不从陈长文司马达乎衡曰卿欲使从屠沽辈耶按古者未有纸削竹为简以书姓名故谓之刺后世造纸易之谓之名纸
　　名纸生毛
　　刘鲁风投谒于所知为典谒者所阻因赋诗曰万卷书生刘鲁风烟波万里谒文翁无钱乞与韩知客名纸毛生不为通
　　恚恨蒋济
　　魏常林传注时苗字德胄为寿春令蒋济为治中苗初至谒济济素嗜酒适防其醉不能见苗恚恨刻木为人书曰酒徒蒋济置之墙下旦夕射之
　　误通刘澄
　　齐张融欲诣吏部尚书何戢误通尚书刘澄下车入门乃曰非是至户望澄又曰非是既造度视澄曰都自非是乃去
　　吕安题门
　　晋嵇康与吕安善安每一相思千里命驾后安诣康值康不在其兄喜出户延之不入题门上作鳯字而去鳯字凡鸟也喜不觉犹以为欣又遯斋闲览李安义者谒富人郑生生辞以出安义于门上大书午字而去或问其故答曰牛不出头耳谈苑江南处士朱贞白善嘲咏尝谒一贵人不礼其防事有格子屏风贞白题诗云道格何曽格言糊又不糊浑身都是眼还解识人无
　　清臣题壁
　　青高议韩魏公知中山李清臣谒见其侄吏报曰大祝方寝清臣因题于壁云公子乘闲卧绛防白衣老吏慢寒儒不知梦见周公否曽説当年吐哺无魏公见之曰吾知此人乆矣竟有东床之选
　　为忍俄顷
　　晋桓温谋不轨欷超为之谋主谢安尝与王文度共诣欷超日旰未得前文度便欲去安曰不能为性命忍俄顷耶其权重当时如此
　　先问存亡
　　刘综欲候司马徽先使左右问其存亡徽方锄园左右问司马所徽曰我是徽头面丑陋使者骂之曰即欲求司马公汝何等田奴而称徽徽更刷头饰服而出左右叩头谢之
　　懐刺诣肇
　　后魏任城王澄子顺为给事中时尚书令高肇帝舅也权重天下顺尝懐刺诣肇门门者以其年少答云在坐有大賔客不肯为通顺叱之曰任城王儿可是贱也及见直往登牀捧手抗礼澄闻之大怒杖顺数十
　　遗缣候炎
　　唐潘炎为翰林学士时京兆尹有故候炎累日不得见乃遗阍者缣三百炎妻刘氏知之曰岂有京兆愿一见遗以三百缣其人可知也乃劝炎避位
　　三及相门
　　韩愈上宰相书足三及门而阍人辞焉
　　两诣相门
