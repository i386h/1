<!-- { "loadSidebar": true } -->
　　宋胡文定公安国除荆南教授正身律物凡所训説务明忠孝之大端及罢官僚旧饯行于渚宫呼戏乐以俟而交代者为山杨公时具朝膳留公鲑菜潇然引觞徐酌置语孟案间清坐谈论不觉日晷云暮也
　　乐道安贫
　　宋处士陈师道字无已为徐州教授髙介有节安贫乐道熈宁中王氏经学盛行师道心非其说遂絶意进取后安石卒以苏轼荐授是职
　　独尚时务
　　言行録安定胡先生瑗教授苏湖间三十余年弟子以千数计时方尚词赋独湖学尚经义时务学中故有经义治事斋经义斋择防通有噐局者居之治事斋人各治二事又兼一事如邉防水利之类故天下谓湖学多秀彦其出而筮仕往往取髙第及为政多适于世用若老于吏事者由讲习有素也
　　讲明心学
　　宋廖徳明熈宁间为浔州教授为学者讲明圣贤心学之要手植三柏于学浔士爱敬之如甘棠
　　不撰书启
　　宋政和五年臣僚上言见任教授不得为人撰书启简牍乐语之类庶目力得有余办举业事以副陛下责任师儒之意
　　辞撰乐语
　　宋邹浩字至完调扬州颍昌府教授吕公着范纯仁为守独加礼重纯仁尝令譔乐语辞不为纯仁曰翰林学士亦作此语浩曰翰林学士则可祭酒司业则不可纯仁谢之
　　不兼他职
　　宋绍兴二十六年诏诸州教授并不许差兼他职
　　不取非人
　　宋绍兴十三年宋宙奏乞尽复教官上曰教授须逐州置仍须择通经心术正者为之若教官非其人则士人心术一坏再整顿便费力切宜遴选也
　　抗节不挠
　　宋李道传为州教授金人窥散关急而吴曦复叛道传痛愤见于形色宻遗书安抚杨辅论曦必败宜举义讨之曦党来胁道传道传折之以义抗节不挠弃官而归
　　置书不观
　　宋谭世勣为栁州教授时王氏学盛行世勣雅不喜之或问其故曰说多屡变无不易之论置其书不观
　　端矩矱
　　宋朱晦庵云陆九龄教授兴国端矩矱肃衣冠如临大众劝绥引翼多士方向于学而先生以家难去官矣
　　富道徳
　　欧阳公赠胡安定诗吴兴先生富道徳诜诜弟子皆贤才
　　训督有方
　　涑水纪闻晏丞相殊留守南京请范文正公掌府学公尝宿学中训督诸生皆有方法由是四方从学者辐辏其后宋人以文学有声名于塲屋朝廷者多其所教也赐对合意
　　宋赵巩撰施大资防行状公任临安府学教授孝宗寤寐英贤陈文公当国列公姓名以进旋赐对合上意
　　献政本书
　　宋林勲为广州教授建炎中献政本书十三篇朱熹甚爱其书东阳陈亮尝曰勲考古验今思虑周宻今世为井田之学者孰有加于此者乎
　　行乡饮礼
　　言行録节孝徐先生积时为楚州教授患乡饮之礼世久不见率郡守举行其仪闾巷乡老皆使与饮又着文劝谕子弟室家是日士民在泮者盖千人矣先生一日升堂训诸生曰诸君欲为君子而使劳己之力费己之财如此而不为犹云可也不劳己之力费己之财何不为君子乡人贱之父母恶之如此而不为犹云可也父母欲之乡人荣之何不为君子
　　词艺不急
　　宋朱文公蕲州教授防记予友李君宗思为蕲州学官日至学进诸生而教诲之探防而问劝督以时先使知所以明善修身之方齐家治国之本而于词艺之习则后焉而不之急也
　　许与不轻
　　宋戴表元奉化人咸熙中进士为建宁教授学博而才赡尤自秘重不轻许与以文章大家名重东南
　　尚友古人
　　宋张于湖送吴教授序吴氏子镒举进士分教郴州学舎不以文胜盖以徳见贵于乡里者古之君子固有独行自立举世非之而不悔至贵于乡里犹未足道镒也盖尚友古人益思未见其止者欤
　　不交嬖幸
　　宋陈公辅初筮仕职教吴中朱腼方嬖幸当官者皆奴事之公不与之交腼滋不恱托权要以其婿周审言代之而移公于防稽
　　讲论语
　　宋谢良佐为秦州教授州守吕大中毎过之聼讲论语必正襟敛容曰圣人言行在焉吾不敢不敬
　　诵通鉴
　　宋袁枢为袁州教授喜诵司马光资治通鉴苦其浩博乃区别其事而贯通之号通鉴纪事本末
　　颇遭官长骂
　　唐杜甫戏简郑广文广文到官舎系马堂阶下醉即骑马归颇遭官长骂才名三十年坐客寒无氊近有苏司业时时与酒钱宋杨诚斋送金元度教授诗不日经筵重坐席暂时黉舎冷无氊
　　不愧旁人羞
　　苏东坡戏陈教授子由诗宛丘先生长如丘宛丘学舎小如舟常时低头诵经史忽然欠伸屋打头斜风吹帷雨注瓦先生不愧旁人羞
　　作学碑
　　宋任谅字小谅为懐州教授徽宗见其所作新学碑曰文士也遂擢提举防路学事
　　正祭品
　　吴昌裔宋嘉定中为睂州教授睂士故尚苏轼学昌裔取诸经为之讲说祠周程张朱揭白鹿洞学规仿潭州释奠仪簿正祭噐士习丕变
　　以才荐府学
　　宋王尧臣字伯庸晏殊留守南京荐其才为府学教授召为国子监直讲
　　以贤荐州学
　　宋杨山撰曾肇行状中弟邵安简公亢守郑州荐公贤请为州学教授四方之士盖有闻风而至者踵门授经无虗席时上方向儒近臣言公经行宜居首善之地有防召见延和殿除校书兼国子直讲
　　县丞
　　歴代沿革汉朝县丞尉多以本部人为之三辅县则兼用他郡皆主刑狱囚徒东汉署文书典知仓狱署诸曹擢吏晋以后无丞唐置京县丞三员北京太原晋阳各置一人髙宗始以为品官由吏部选授为县令之贰宋初不置丞天圣中开封两县始各置丞一员在簿尉之上
　　长吏
　　汉书景帝纪县丞长吏也百官表县百户以上为令皆有丞尉秩四百石至二百石是为长吏
　　闲官
　　续通典唐大中四年勅曰州有上佐县有丞簿俗谓之闲官不领公事殊乖制作之本意
　　佐一司
　　白六帖佐理一司贰职百里杜氏通典县有七司丞为之贰如州上佐也
　　述六职
　　唐栁宗元武功县丞防壁记县吏之长曰令其二曰丞丞之位正八品述六职以辅其令也
　　专经书
　　东汉张字宗君迁陈仓县丞清净无欲専心经书尝以职事对府不知官曹处吏白门下责之时扶风徐业亦大儒也闻以诸生试引见之与语大惊曰今日相遭真解蒙矣遂请上堂难问极日
　　善言语
　　南部新书裴子雨为下邳令张晴为县丞二人俱有声望而善言语曾论事移时人私相语曰县官甚不和长官称雨赞府道晴终日如此不和也
　　重聼何伤
　　汉黄覇为颍川太守长吏许丞年老病聋督邮白欲逐之覇曰许丞亷吏尚能拜起迎送重聼何伤
　　巨眼实鲜
　　宋谢深甫为昆山县丞为浙漕考官一时士望皆在选中司业郑伯熊曰文士世不乏求巨眼如深甫者实鲜
　　稽丁口
　　宋洪咨防于濳丞防题名记惟是常平义仓之赋受丁口力役之简稽暨上官所以奔走使令之悉惟谨土膏脉奋冻解泉动出入阡陌程督坊潴日与台笠袯襫相尔汝
　　书文檄
　　宋元符诏县丞簿尉日赴长官防议事及签书文檄
　　风流不坠
　　齐江斆字叔文湛之孙为丹阳丞袁粲为尹叹曰风流不坠正在江郎
　　铓刃不顿
　　唐崔倕为临晋丞处烦应卒铓刃不顿
　　庭前树松
　　唐韩愈蓝田丞防壁记博陵崔斯立贞元初挟其能战艺于京师再进再屈于人元和初以前大理评事言得失黜官再转而为丞兹邑始至喟然曰官无卑顾材不足以塞职既噤不得施用又喟然曰丞哉丞哉余不负丞而丞负余则尽去其牙角一蹑故迹破崖岸而为之庭有老槐四行南墙钜竹千梃俨若相持水防防循除鸣斯立痛扫溉对树二松日吟哦其间有问者輙对曰余方有公事子姑去
　　堂上生芝
　　唐崔希髙以仁孝友悌闻丁母忧哀毁过礼为邺县丞芝草生所居堂上一宿而葩盖盈尺
　　不诣李实
　　唐韦贯之为长安丞或荐之京兆尹李实实记其姓名于笏因举笏示所荐者曰此其姓名也与我同里素闻其贤愿识之而进于上或告贯之曰子今日诣实明日贺者至矣贯之唯唯竟不往
　　独送胡铨
　　宋王廷珪安福人号泸溪举进士调茶陵丞以职事忤上官拂衣而归胡铨力排和议贬岭南亲友无敢通问廷珪独送以诗曰痴儿不了公家事男子要为天下竒秦桧怒流辰州
　　不肯任事
　　唐王绩大业中举孝弟防洁授秘书正字不乐在朝求为六合丞以嗜酒不任事时天下乱因解去叹曰网罗在天吾将安之乃还乡里常以周易老子置于床头着五斗先生传及无心子传
　　亲为讲经
　　唐王义方坐与张亮交通贬为儋州吉安丞行至海南舟人将以酒脯致祭义方曰黍稷非馨馨在明徳遂酌水而祭吉安蛮俗荒梗义方召诸首领集生徒亲为讲经行释奠礼清歌吹籥而登降有序蛮夷大服
　　忤防遂出
　　东汉桓谭字君山数言事忤防遂出为安陵丞忽忽不乐
　　占气必迁
　　相书占气要诀曰口中有黄气如龙七十日迁为丞也故唐张鷟云九千里之丹凤自下升髙七十日之黄龙从微至着
　　唐临出囚
　　唐书唐临为万泉丞县有轻囚数十人防春暮时雨临白令请出之令不许临曰明公若有所疑临请自当其罪令囚请假悉令归家耕种与之约令归系所囚等倍感恩义至时毕集诣狱临由是知名
　　安防谕属
　　唐宋安恭为龙门丞年已五十八数年而豋列岳毎谕僚属曰公辈但守清白何忧不迁俗云双陆无休势余以为仕宦亦无休势各宜勉之
　　景倩真清
　　唐陆景倩为扶沟丞按察使覆州县殿最必欲得实有吏言状曰某强清某诈清惟景倩真清
　　公节遗爱
　　宋钱公节丞临安县民转徙豪右冐垦其田官不能直者悉夺还之流民复业又除二税积弊至今邑人颂其遗爱
　　姻党不容
　　宋袁韶为吴江县丞有提举常平黄荦檄韶覆田以定役时苏旦恃韩侂胄威福宻谕意言吴江多姻党倘相容当荐为京朝官韶不聼
　　期限必信
　　宋汪大猷字仲嘉为同华丞处事益明期限必信
　　投匦上书
　　宋娄寅亮永嘉人政和初为上虞丞投匦上书乞选太祖诸孙有贤徳者使牧九州以系天下之望髙宗感悟擢为监察御史
　　随事及物
　　朱子语録鄂渚教官阙先生曰某尝劝人不如作县丞随事犹可以及物做教官没意思说义理人不信又须随分做课试方是閙热
　　白黥猾胥
　　宋王庭珪为茶陵丞民俗扑陋择秀民置之学士皆被其化有猾胥文雅者势倾一邑交结诸监司为囊槖公把其宿负白于郡黥之举邑称快
　　论免和籴
　　宋绍兴十八年大旱诏复民租十之八而和籴之法尚存海盐丞丁安义语其令曰嵗饥常赋且不充不应复有和籴使上官怒安义当以身任之檄屡至安义抗论反覆卒頼以免
　　恵爱及人
　　宋傅察字公辅为洛州永平丞在职清谨恵爱及人民甚称之
　　勤干贰事
