<!-- { "loadSidebar": true } -->
　　唐薛逢灵台家兄古镜歌一尺圆潭深墨色篆文如丝人不识耕夫云住赫连城赫连城下亲耕得镜上磨莹一月余日中渐见菱花舒金膏洗拭鉎澁尽黒云吐出新蟾蜍人言此是千年物百鬼闻之形暗栗玉匣曽经龙照来岂宜更鉴农夫质
　　执镜诫
　　唐姚元崇执镜诫秦楼明镜鉴有余辉色自凝晓光能洞防饰以盘组匣以珠玑龙绕池卧乌临月飞
　　对镜吟
　　长孙辅对镜吟卷帘揽镜悲难语对面相看孟门阻掩匣翻慙双鳯来悬台莫笑孤鸾舞
　　钗
　　洞冥记汉武帝元鼎年有神女防玉钗与帝故宫人效作玉钗
　　二龙钗
　　唐杜阳杂编日林国贡龙角钗二帝赐独孤妃与上同逰龙池有紫云自钗上起遂化二龙腾空而去
　　九鸾钗
　　唐同昌公主有九玉钗刻九鸾皆九色有字曰玉儿其巧妙非人工所制公主一日昼寝梦绛衣奴云潘淑妃取九鸾钗钗遂亡或云玉奴潘妃小字也
　　金钗
　　唐牛僧孺金钗十二行
　　玉钗
　　朱山诗蔚公苍石底有此紫玉钗
　　思永还钗
　　见义士
　　明道指钗
　　程明道未能言时叔母抱之逰戏不觉堕钗后数日乃觉寻不获明道以手指示之叔母抱随所指而徃至原逰戏处寻之乃获
　　雀钗
　　晋起居注九日拜郑夫人为婕妤按仪注当服雀钗
　　燕钗
　　见阁
　　簪
　　説文簪首笄也释名簪兟也以兟连冠于发也姜后脱簪
　　见皇后
　　侃妾衔簪
　　梁羊侃妾孙荆玉能反腰贴地衔席上玉簪
　　掷簪
　　宋王元之笋诗田文死后宾朋散抛掷三千玳瑁簪
　　投簪
　　北山移文昔闻投簪逸海岸
　　盗簪
　　魏司马芝为河南尹时门下循行疑门干盗簪芝曰物有相似而难分者循行何惜一簪轻伤同类乎
　　亡簪
　　见故人
　　翡翠
　　古诗风揺翡翠簪
　　鳯凰
　　古诗发乱鳯凰簪
　　以簪画酒
　　左慈有道术以簪画杯酒即中防分为两
　　以簪置药
　　列僊传药禅师以簪置药中七日能分杯一边饮尽一边尚满
　　镮
　　镮字与环字俗作通用
　　龙雀镮
　　晋记赫连勃勃造百链刚刀为龙雀大镮
　　金银镮
　　见宫嫔叙事
　　羊祜弄镮
　　见前后身
　　力士服镮
　　唐髙力士幼失母及贵得之岭南母谓曰胷有七黒子在否力士袒示之母出金镮曰此儿所服者乃相持恸哭
　　压辔
　　李贺作髙轩过诗金镮压辔揺玲珑
　　挂枝
　　见宫嫔
　　针
　　庄子曰挫鍼治繲足以糊口注云挫鍼缝衣也治繲浣衣也
　　设于杖端
　　典论刘表字景升设大针于杖端客有被酒者以针刺之验其醉醒
　　置于氊中
　　晋太子舍人杜锡每尽忠諌劝太子修业保名言词恳切太子遹患之置针着锡常所坐氊中刺之流血
　　九孔
　　见七夕
　　双眼
　　提要录梁汴京七夕乞巧有双眼针
　　詹何芒针
　　见渔人
　　恺之棘针
　　晋顾恺之善丹青挑一邻女不从乃画女像于壁以棘针钉其心女心痛恺之因致其情女从之去针而愈
　　慧龙下针
　　梁武帝弟恢有目疾请道人慧龙疗之慧龙下针其目豁然开朗
　　克用射针
　　五代李克用悬针于木上或立马鞭越百步射之百发百中
　　妙于针工
　　见宫嫔
　　妙于针术
　　唐狄梁公妙针术有富儿鼻端生赘如拳根蒂如筯痛楚危亟公为脑后下针赘应手而落其父母谢以千金不受
　　罗什食针
　　见僧
　　老妇磨针
　　唐李白幼时从师读书未成而归中途见一老妇磨铁杵白问之妇答曰将欲作针白曰怎得成针妇曰铁杵磨成针只要工夫深葢以此感发白之心也白乃回读书遂成业

　　山堂肆考卷一百八十二
<子部,类书类,山堂肆考>
　　钦定四库全书
　　山堂肆考卷一百八十三　明　彭大翼　撰器用
　　酒器
　　礼器礼有以小为贵者宗庙之祭贵者献以爵贱者献以防尊者举觯卑者举角五献之尊门外缶门内壶君尊瓦甒此以小为贵也注云爵一升觚二升觯三升角四升散五升壶大一右瓦甒五斗缶又大于壶缶尊名盛酒在门外壶亦尊也盛酒在门内君尊子男之尊也子男用瓦甒为尊不云内外则陈之在堂也
　　大斗
　　诗大雅曽孙维主酒醴维醹酌以大斗以祈黄耉此成王祭毕而燕父兄耆老之诗
　　巨觥
　　晋王逸少兰亭之防诗不成者各罸巨觥又宋侍读李仲容善饮真宗饮无敌饮则召公仲容曰告官家免巨觥
　　鸬鷀杓
　　李白诗落日欲没岘山西倒着接防花下迷襄阳小儿齐拍手拦街争唱白铜鞮傍人借问笑何事笑杀山翁醉似泥鸬鷀杓鹦鹉杯一杯复一杯玉山自倒非人推百年三万六千日一日须倾三百杯又曰舒州杓力士铛李白与尔同死生
　　鹦鹉杯
　　梁宴魏使魏肇师劝鹦鹉杯徐君房饮不尽肇师曰海蠡蜿蜒尾翅皆张非以为玩亦以为罚今日不得辞也杜甫鹦鹉杯诗曰雕琢形仪似陇禽緑杨影里可分斟坐间恨不能言语説我平生酒量深
　　金叵罗
　　闻见录齐著作郎祖珽有文章而踈率无行尝因宴失金叵罗后于珽发上得之
　　银凿落
　　白乐天诗金屑琵琶槽银含错落盏又韩文公聮句泽发解兠鍪酡顔倾凿落
　　常满杯
　　周穆王时西胡献昆吾劒玉刀及夜光常满杯此杯乃白玉之精光明夜照出杯庭中以向天比明而水汁已满于杯中矣又唐刺史李文栋横调民黄金造常满樽以献官属无敢谏者李元素固诤之文栋为少损
　　自暖杯
　　唐开元时内库有一酒杯青色而有纹如乱丝其薄如叶杯足上有缕金字曰自暖杯上令取酒注之温温然有气相吹如沸汤
　　蕉叶杯
　　志林苏东坡曰吾兄子明饮酒三蕉叶吾少时望见酒杯而醉至今亦能饮三蕉叶矣
　　梨花盏
　　黄鲁直谢杨景仁惠酒器曰杨君惠我梨花盏却念初无注酒魁矲矮金壶肯持送挼莎残菊更传杯
　　匏子巵
　　逢原记唐李适之有蓬莱盏海山螺舞僊螺匏子巵慢卷落金蕉叶玉蟾儿等酒器
　　椰子榼
　　宋张安国椰子酒榼诗矮胡生南方托家碧山崖采择供贡箧扶持上天街傀此愿懿姿欲售久未谐道傍麯先生风味固自佳逢渠即倾葢输冩能开懐刮削出光乗规绳去欹窊金玉岂足贵胶漆真吾侪客来有嘉招二生徃必偕婆娑止坐隅供馈烦金钗
　　酒船
　　见狂肆
　　酒海
　　干馔子曰叶钧大宴有裴泰后至罸以坐上小爵至觥船饮皆竭遂都置器于懐又有银海受一斗一饮而尽踏其海卷抱之索马径去
　　兽樽
　　晋礼志正旦元防设白兽樽于阙庭葢上设白兽若有能献直言者则发此樽饮酒按兽樽乃杜举遗式示无忌惮也杜举出檀弓下
　　兕觥
　　诗小雅兕觥其觩防酒思柔
　　驼囊
　　塞上以驼囊盛酒
　　虾杯
　　广州人以大虾头为酒杯
　　三雅
　　曲论刘表有酒爵三大曰伯雅容七升次曰仲雅容六升小曰季雅容五升刘孝绰诗共摛云气藻同举雅文杯于志寜诗俱裁七步咏共倾三雅杯
　　五经
　　五经酒爵名侯鲭録陶人为酒器有酒经韩诗外传齐桓公置酒令曰后者罸一经程管仲后当饮一经程饮而弃其半曰与其弃身不若弃酒又潘安仁送人以酒书云酒一经或二经至五经
　　金罍
　　诗周南我姑酌彼金罍维以不永懐又酒杯名金船唐诗醉把金船倒
　　玉樽
　　神异经西北荒中酒泉美如肉清如镜其上有玉樽取一樽复一樽与天地同休饮此酒不死
　　玻璃杯
　　乐史李太白后序太真妃持玻璃七宝杯酌葡萄酒
　　琥珀钟
　　杜诗掌中琥珀钟行酒双迤李贺诗琉璃钟琥珀浓小槽酒滴真珠红
　　荷杯
　　语林唐李宗闵暑月临池以荷为杯
　　莲杯
　　东轩笔録窦卞知深州王永年为监押遂至通家既而卞在京师永年求监金耀门书库卞为干提举监司杨绘绘遂荐之既相亲昵永年置酒延窦卞杨绘于私室出其妻间坐妻以左右手掬酒以饮卞绘谓之白玉莲花杯后永年盗库书下狱引卞绘受馈俱落职
　　鸳鸯杯
　　鸡跖集唐张易之与李迥常以鸳鸯杯一双共饮取其常相逐也
　　鸂巵
　　五代唐昭宗有鸂巵
　　蓝尾杯
　　见元日
　　紫皮鸱
　　顔师古曰紫皮鸱即今盛酒鸱谓鸱夷也黄山谷诗时送一鸱开锁眉
　　暖玉杯
　　唐寜王有暖玉鞍又有暖玉杯
　　老瓦盆
　　杜诗莫笑田家老瓦盆自从盛酒长儿孙倾银注玉惊人眼共醉还同卧竹根
　　香
　　説文凡香逺闻曰馨美者曰气曰馦述异记南方有香市南海郡有采香户
　　丁子香
　　按鸡舌香一名丁子香其形似丁子也即丁香之大者今谓丁香母是也日华子鸡舌香治口气所以三省郎含香奏事
　　心字香
　　见乐章一翦梅
　　龙涎
　　叶廷珪香谱龙涎出大食国其龙多蟠于洋中大石卧而吐涎众鱼聚而噆之土人见则没而取焉然龙涎无香其气近于臊白者如百药而腻理黒者亚之如五灵芝而光泽能发众香故人常用之以和香又有龙脑香唐宗夜宴以琉璃器盛之赐羣臣冯谧曰臣请效陈平为宰自丞相以下皆跪受尚余其半乃捧拜曰勅赐録事冯谧帝笑而许之又酉阳杂俎婆律国有婆律树髙八九丈可六七尺围痩者出龙脑香香在木心肥者出婆律膏膏在木端
　　鹰嘴
　　清异録番禺牙侩徐审与舶主何吉罗洽蜜不忍分判临岐出如鸟嘴尖者三枚赠审曰此鹰嘴香也价不可言当时疫于中夜焚一颗则举家无恙后八年番禺大疫审焚香阖门独免又呼为吉罗香
　　犀角燕口
　　香谱沉香出真腊者为上占城次之渤泥为下而香之大槩生结者为上熟脱者次之坚黒者为上黄者次之状如犀角者谓犀角沉如燕口者为燕口沉如附子者谓附子沉如梭者谓梭沉文横而坚致者谓之隔沉又竒蓝香出占城等国志书皆书奇南星槎胜览又作棋楠至海语又作伽南近世士夫以制带銙率多凑合颇若天成又云伽南木乃沉香之生结者
　　鸡骨马蹄
　　本草沉香青桂香马蹄香鸡骨香栈香同是一本其木类椿榉多节取之先防其根积年皮干俱朽心与节不坏者乃香也细枝实者为青桂黒而沉水者为沉香半浮沉者为鸡骨最麄者为栈香又曰沉者为沉浮者为檀似鸡骨为鸡骨香似马蹄为马蹄香似牛头为牛头香大倦防録髙窦等州产生结香山民见香木曲干斜枝以刀斫损经年得雨水渍复锯取之刮去白木其香结为斑防亦名鹧鸪斑
　　螺甲
　　本草螺甲出云南者大如掌青黄色取靥烧灰合香者多用之谓能发香也
　　鹿脐
　　续博物志麝之真香有三説鹿羣行山中自然有麝气不见其形为真香入春以脚踢入水泥中藏之不使人见为真香杀之取其脐一鹿一脐为真香
　　蔷薇水
　　香谱蔷薇水大食国花露也今则采茉莉取其液以代焉然其水多伪杂欲试之当用琉璃瓶盛之翻摇数四其泡周上下者为真周显德五年昆明国献蔷薇水十五瓶云得西域以香洒衣衣敝而香不灭
　　旖旎山
　　清异録髙丽船主王大世选沉水近千斤叠为旖旎山象衡岳七十二峯钱俶许黄金五百两竟不售
　　变气
