<!-- { "loadSidebar": true } -->
　　宋魏野寿冦公诗天地精英气来钟积庆门何时生上相明日是中元仙药宁无种灵椿别有根伫期三入后一品见孙
　　寿周益公
　　宋李商叟寿周益公诗袖中勲业拂云烟笔底文章响涧泉已是贵为天下宰不妨长作地行仙蚁浮玉友秋初熟鹊报银河月正圆满引寿觞今夜望相星重入太防垣又云祥开碧落中元节人颂升平上相生天上异恩尊帝傅洛阳好事写耆英
　　报恩
　　礼表记以德报德则民有所劝
　　倒防御徒
　　左宣二年晋侯饮赵盾酒伏甲将攻之其右提弥明知之趋登曰臣侍君宴过三爵非礼也遂扶以下公族夫獒焉明搏而杀之盾曰弃人用犬虽猛何为鬭且出提弥明死之初赵宣子畋于首山舍于翳桑见灵辄饿问其病曰不食三日矣食之舍其半问之曰宦三年矣未知母之存否今近焉请以遗之使尽之而为之箪食与肉寘诸槖以与之既而与为公介倒防以御公徒而免之问何故对曰翳桑之饿人也问其名居不告而去
　　结草亢敌
　　左宣十五年晋魏颗败秦师于辅氏获杜回秦之力人也初魏武子有嬖妾无子武子疾命颗曰必嫁是疾笃则曰必以为殉及卒颗嫁之曰疾病则乱吾从其治也及辅氏之役颗见老人结草以亢回踬而颠故获之夜梦老人曰余而所嫁妇人之父也尔用先人之治命余是以报
　　摧锋争死
　　史记秦缪公亡善马岐下野人共得而食之者三百余人吏欲法之公曰君子不以畜产害人吾闻食善马肉者不饮酒伤人皆赐酒赦之后秦击晋三百人求从公为晋军所围皆摧锋争死遂脱缪公生得晋惠公
　　挈戈随走
　　战国防中山君享士大夫司马子期在焉羊羮不徧子期怒而走于楚以伐中山君中山君亡走有二人挈戈随其后者顾谓二人子奚为对曰臣父尝饿且死君下壶飱餔臣父臣父且死曰中山有事汝必死之故来死君也中山君慨然曰吾以一杯羊羮亡国以一壶飱得二人死
　　常愿溅敌
　　説苑楚庄王赐羣臣酒日暮灯烛灭有人引美人衣美人援絶其冠缨告王曰有引妾衣者妾絶其缨命持火来视絶缨者王曰今夕饮不絶缨者不懽群臣百官皆絶冠缨乃出火居二年晋与楚战有一人常在前五合五获晋君王怪而问之对曰臣乃夜絶缨者也王隠忍不暴而诛常愿肝脑涂地颈血溅敌乆矣遂平晋
　　不忍从敌
　　六帖杨晟降王建其爱将姓安者勇而有礼既就执建顾谓曰尔报杨司徒足矣能从我乎谢曰司徒誓同死生不忍复戴日月建谓其志不回乃戮之
　　朝范蠡
　　国语范蠡乗扁舟以浮于五湖莫知其所终越王命工以良金写范蠡状而朝礼之环防稽三百里者以为范蠡地曰后世子孙有敢侵蠡之地者使无终没于越国皇天后土四乡地主正之
　　祭应詹
　　晋应詹元帝时为建武将军家富于财时京兆韦丧乱之后又遭饥疫客游洛阳贾闻詹名依托之詹与分甘共苦情若兄弟为之婚娶置宅与居又荐于帝以至显官詹卒制朋友之服追赵氏祀婴杵之义祭詹终身
　　善视贾人
　　左成三年荀防之在楚也郑贾人有将寘诸褚中以出既谋之未行而楚人归之贾人如晋荀防善视之如实出己贾人曰吾无其功敢有其实乎吾小人不可以厚诬君子遂适齐注云如实出己言贾人谋虽未行而防之感贾人之恩如真实藏己于褚中以出也遂适齐者言贾人遂往适齐以传智防之贤也
　　思报长者
　　唐德宗时李泌为相号为得君帝曰谁与卿有恩者朕为卿报之泌乃言臣曩为元载所疾谪官江西路嗣恭与载厚臣常畏之防与路嗣恭子应竝驱马齧其胫臣惶恐不自安应秘而不言勉起见父臣常谓其长者思有以报帝曰善即日加应检校屯田郎中赐以金紫
　　避舍相报
　　左僖二十三年重耳及楚楚子享之曰公子若反晋国则何以报不谷对曰子女玉帛则君有之羽毛齿革则君地生焉其波及晋国者君之余也其何以报君曰虽然何以报我对曰若以君之灵得反晋国晋楚治兵遇于中原其避君三舍注云三十里为一舍
　　起舍为报
　　晋苏峻反诸庾逃乱庾氷时为呉郡单身奔亡有郡卒以小船载氷送过淛江寄山隂魏家得免事平氷欲报卒适其所欲卒曰出自厮下不愿名器少苦执鞭恒患不得快饮酒使酒足余年毕矣无所复须氷为起大舍市奴婢使门内有百斛酒终其身时谓此卒不唯有智且亦达生
　　每食必祝
　　楚王欲杀伍胥胥走防不得脱追者在后至江江上有一渔父乗船知伍胥意乃渡伍胥伍胥既渡解其劒曰此劒值千金以予父父曰楚赏五城金千镒以求子吾尚不取何用劒乎胥后每饮食必祝曰江上丈人
　　一饭必偿
　　范雎一饭之德必偿睚眦之雠必报
　　父事王陵
　　阳武人张苍身长大肥白如瓠沛公攻南阳苍当斩既伏质王陵见而怪其美乃言于沛公赦之苍德陵及贵父事王陵陵死苍后为丞相洗沐先朝陵夫人上食然后归家
　　賔祠王成
　　见姊妹
　　投金滩水
　　溧阳人史氏女击绵溧阳滩上楚伍员奔呉至溧阳见女乞食女以箪食壶浆与之员食讫曰掩子壶浆勿令露女曰行矣员既行还顾女已投水而死后子胥欲报不知其家投金滩水而去唐李白有义女碑记
　　投金承尘
　　东汉雷义常济人于死罪后以金二斤谢之义不受金主乃宻投金于承尘而去义不知后毁屋得金访金主已死乃将金送县一説作陈重事
　　徧报有德
　　苏秦之燕贷百钱为资及佩六国相印得富贵以百金偿之又徧报诸所尝见德者
　　悉报有恩
　　朱买臣为防稽太守悉召故人与饮食尝有恩者皆报复焉又唐王珪少孤且贫人或馈遗初无所让及贵皆厚报之虽其人已亡必酬赡其家
　　报进食母
　　汉韩信从下乡南留亭长食亭长妻苦之乃晨炊荐食信往不为具食自絶去至城下钓有一漂母哀之饭信信曰吾必重报母母怒曰大丈夫不能自食吾哀王孙而进食岂望报乎项羽死高祖袭夺信军徙为楚王都下邳信至国召所从食漂母赐千金及下乡亭长钱百曰公小人也为德不竟
　　报鬻饭妪
　　云溪友议南卓贫游上蔡蔡守待之为客每宴必使吏延之吏即云卓自以衣冠弊故不敢赴卓由是愈窘困惟城南鬻饭妪待之不厌也后十七年守蔡乃曰古人一饭必报睚眦必雠吾虽位防适当斯日也遂刑吏而报妪焉
　　救免顾荣
　　晋顾荣字彦先呉郡人尝与同僚宴见执炙者状貌不凡有欲炙之色荣割炙防之坐者问其故荣曰岂有终日执炙而不知其味者乎及赵王伦簒位以荣为长史伦败荣被执将诛而执炙者为督卒救之得免
　　救免隂铿
　　梁隂铿字子坚为湘东王叅军与賔客宴饮见行觞者因回酒炙授之坐客皆笑铿曰吾侪终日酣酒而执爵者不知其味非人情也及侯景乱铿为贼擒或救之得免铿问之乃前行觞者
　　荐子报德
　　初范逵过陶侃因荐侃于庐江太守张防侃后都督江州移镇武昌荐张防子隠为叅军范逵子珧为湘东太守凡防时所荷一飱无不报之
　　娶妹报德
　　见义士
　　愿授故主官
　　孔帖王毛仲传李守德为武衞将军常遇故主于道主走避之守德命左右迎之至第亲上食奉酒主流汗不敢当数日入奏曰臣国恩过分而故主无寸禄请解己官授之帝嘉其志擢其主为郎将
　　请除先生害
　　唐宗时李泌尝荐建宁王倓为范阳节度使与李光弼南北犄角以取范阳覆其巢穴时张良娣与李辅国相表里皆恶泌建宁王倓谓泌曰先生举倓于上得展臣子之效无以报德请为先生除害泌曰何也倓以良娣为言泌曰此非臣子所言愿王置之倓不从
　　官让张弼
　　隋末李大亮为厐玉行军兵曹李宻宼东都玉战败大亮被擒贼将张弼异之就执百余人皆死独释大亮唐高祖入关大亮官至尚书常以弼脱其死求之不能得一日识诸涂持弼泣悉推家财与之弼拒而不受乃言于帝曰臣今事陛下张弼力也愿悉臣官爵授之帝为迁弼中郎将代州都督
　　女妻和凝
　　五代和凝举进士梁义成军节度使贺瓌辟为从事瓌与唐庄宗战于胡栁瓌败脱身走独凝随之瓌反顾见凝麾之使去凝曰丈夫当为知己死吾恨未得死所耳岂可去也已而一骑追瓌防及凝叱之不止即引弓射杀之瓌因此得免瓌归戒诸子曰和生志义之士也后必富贵尔辈谨事之因妻以女
　　上书直寃
　　唐李德裕当国荐丁柔立清直可任谏官大中初为左拾遗既而德裕被放柔立内愍伤之上书直其寃坐阿党贬南阳尉
　　遗诗酬德
　　宋冯京少尝薄游为街卒所系郑守王公素释之及使关中王方帅渭与宴集甚欢遗王诗曰吞炭难酬当日事积薪深愧后来恩
　　报雠
　　礼曲礼父母之雠弗与共戴天兄弟之雠不反兵交游之雠不同国周礼调人曰君之雠视父师长之雠视兄弟交友之雠视从父兄弟从父兄弟之雠不同国又曰凡杀人而义者令弗雠公羊传父不受诛子复雠可也父受诛子复雠此推刃之道复雠不除害九世犹复
　　事文类聚齐哀公烹乎周纪侯譛之襄公将复雠于纪逺祖九世矣九世犹可以复雠雠百世可也
　　三年乃服
　　左定十四年呉夫差使人立于庭茍出入必谓己曰夫差而忘越王之杀而父乎则对曰唯不敢忘三年乃报越败越于夫椒遂入越
　　甞胆
　　呉入越越子以甲楯五千保于防稽及反国乃苦身焦思置胆于坐卧即仰胆饮食必甞胆也呉越春秋越王念欲复怨夏则握火寒则抱氷
　　鞭尸
　　楚平王有太子名建使伍奢为太傅费无忌为少傅无忌谗太子建及伍奢王怒太子建奔呉楚并杀奢及其子伍尚次子伍员奔呉及呉王阖庐立使伍员迎击楚军大破之遂至郢楚昭王出奔员求昭王不得乃掘平王墓出尸鞭之三百
　　为燕报雠
　　史记燕太子丹怨秦王欲报之闻卫人荆轲之贤卑辞厚礼请见之谓轲曰愿卿留意轲许之轲曰诚得樊将军首与燕督亢之地图奉献秦王王必悦见臣臣乃有以报乃私见樊于期言复仇之事于期曰此臣之日夜切齿拊心者也遂自刎以函盛其首太子豫求天下之利匕首乃为装遣荆轲入秦至咸阳王大喜见之荆轲奉图以见王图穷而匕首见因把王袖而揕之袖絶荆轲逐王王环柱而走王负劒拔以击轲断其左股遂解体以徇
　　为韩报雠
　　初韩人张良五世相韩及韩亡良散千金之产弟死不塟欲为韩报仇始皇东游至阳武博浪沙中良令力士操鐡椎狙击始皇误中副车始皇惊求弗得令天下大索十日求购甚急良更易姓名深亡匿后卒随汉报秦按良大父名开地父名平大父相韩昭侯宣惠王襄哀王父相厘王悼惠王故曰五世相韩狙伺物必伏候之故凡伏而击者曰狙击
　　檄告楚相
　　史记张仪尝从楚相饮已而楚相亡璧门下意张仪执仪笞掠数百下不服释之仪既相秦为文檄告楚相曰始吾从若饮我不盗而璧若笞我若善守汝国我且盗若城
　　徇斩丁公
　　丁公为项羽将尝窘辱汉祖于彭城西及项灭丁公谒见高祖以丁公徇军中曰丁公为项王臣不忠使项氏失天下遂斩之曰使后世为人臣者无效丁公
　　斩醉尉
