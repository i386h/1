<!-- { "loadSidebar": true } -->
　　唐元和中士人下第多为诗刺试官独章孝标下第为归燕诗献侍郎庾承宣曰积累危巢泥已落今年故向社前归连云大厦无栖处更向谁家门户飞
　　失水龙
　　摭言唐张曙与崔昭纬同赴举问卜者卜者殊不顾曙曙有愠色卜者曰郎君亦登第但崔家郎君拜相当于此时过堂既而张果不第崔首冠曙以诗别之曰千里江山陪骥尾五更风水失龙鳞昨夜浣沙溪上雨緑杨芳草为何人后七年崔大拜曙于裴公下及第于崔公下过堂
　　宋济坦率
　　卢氏杂记唐宋济老于塲屋举止可笑德宗微行西明寺见济葛巾方抄书上曰茶请一碗济曰鼎水方煎自可泼之上曰作何事业是何姓名济曰姓宋第五应进士举湏臾闻呼官家济惶惧曰宋五坦率矣尝试赋失官韵乃拊膺曰宋五又坦率矣后礼部放榜上先问曰宋五得无坦率否竟无名
　　柳冕安康
　　遯斋闲览唐柳冕字敬叔应举多忌谓安乐为安康榜出令仆探名报曰秀才康了言不中榜得免为官而无事此回安康了矣
　　卧云
　　唐李频字德新为方干高弟频登第干尚未第干寄诗曰弟子已攀桂先生犹卧云或作僧贯休赠方干诗弟子已得桂先生犹灌园
　　泣月
　　唐曹邺未第诗一辞岩桂丛九泣都门月年年孟春至防花不如雪唐末进士沈彬未第时尝梦着锦衣贴月飞识者谓身不入月宫必不第果然后仕南唐为吏部郎
　　张祜失意
　　唐令狐楚喜张祜诗録三百首特表荐之值元稹在内廷上问祜诗髙下稹曰张祜雕虫小技恐变陛下风雅由是祜遂失意祜以诗自悼曰贺知章口徒劳说孟浩然身更不疑
　　孟郊伤情
　　唐宋遗史孟郊字东野下第诗曰弃置复弃置情如刀劒伤又再下第诗两度长安陌空将涙见花其后登第诗昔日龌龊不足嗟今朝旷荡恩无涯春风得意马蹄疾一日防遍长安花进取得失葢亦常事而东野噐宇不宏偶下第则情陨获如刀剑伤以至下泪既登科则志气充溢一日之间花则防尽何其速耶后授溧阳尉卒又唐人下第诗气味如中酒情懐似别人
　　物论称屈
　　唐文宗太和二年亲防制举人昌平刘蕡对防极诋宦官考官冯宿等见蕡防以为过晁董而畏忌宦官不敢取裴休李邰杜牧崔慎由等二十二人中第皆除官物论嚣然称屈諌官御史欲论奏执政抑之李邰曰刘蕡下第我辈登科得无厚顔
　　世家不私
　　圣政编年雍熈二年三月己未亲试进士梁颢以下赐及第至唱名内有李宗谔宰相昉之子吕蒙亨参政正之弟王防盐铁使明之子许待问度支仲宣之子上曰斯竝世家子与孤寒争路纵以艺升天下亦谓朕有私也竝下第
　　名慙桂苑
　　唐罗隐字昭諌唐末余杭人咸通中累举进士不第诗云六载辛勤九陌中郤寻岐路五湖东名慙桂苑一枝緑脍忆松江满筯红浮世到头须适性男儿何必尽成功唯应鲍叔深知我他日蒲帆百尺风
　　梦入桐花
　　青箱杂记泉州刘昌言下第诗唯有夜来蝴蝶梦翩翩飞入刺桐花
　　投逆旅
　　唐卢仝不第出都投逆旅有一人附火吟曰学织锦绫工未多乱投机杼错抛梭莫教宫锦行家见把似文章笑杀他因问之答云旧宫锦坊近以薄技投本行云如今花様不同且东归也
　　遇异人
　　唐吕嵓字洞賔咸通中再举进士不第逰庐山遇异人得长生诀
　　困长安
　　杜甫少贫天寳初应进士不第困长安天寳末献三大礼赋帝竒之使待诏集贤院
　　居甫里
　　唐陆蒙字鲁望举进士不第居松江甫里嗜茶置园顾渚山下
　　书问孙山
　　遯斋闲览孙山应举末名得解有同试者以书问山得失山答曰解名尽处是孙山吾兄更在孙山外览者大笑山后谢恩榜成名诗曰盘古榜中同进士伏羲手探花郎
　　诗别杜勤
　　唐杜勤甫从侄也下第归甫作诗别之云只今年才十六七射防君门期第一
　　诗上主司
　　唐髙蟾累举不第诗上主司侍郎云天上碧桃和露种日邉红杏倚云栽芙蓉生在秋江上不向东风怨未开
　　诗与营妓
　　罗隠初赴举过钟陵见营妓云英后一纪下第复见之云英曰罗秀才尚未脱白隠作诗赠之曰钟陵一别十余春重见云英掌上身我未成名君未嫁可能俱是不如人
　　纲官空归
　　续归田録蜀人石休屡拔乡荐常屈春官蜀人比之纲官盖谓牙校部土贡入京师只空归也
　　老妇效舞
　　黄通累举不第作官数任年将耳顺犹应举或嘲之曰老妇舞拓拔剰员呈手艺注云昔有拓防善舞故号拓防舞此言黄已老犹应举如妇人已老而犹効拓防舞也
　　池上避尘
　　罗隠诗逐队随行二十春曲江池畔避车尘如今赢得将衰老闲防人间得意人注云唐进士赐宴曲江杏园隐屡举不第故曰避车尘唐亡隐依钱氏为从事迁给事中李振亦屡不第乃佐朱温簒唐将名士尽杀之白马津名士即隐所谓得意人诗意盖谓曲江池畔彼皆得意我二十年避其车尘岂料我今日以不第独存乃及见其受祸也
　　坐上流涕
　　孙公谭圃黄鲁直得洪州解头赴省试与侯希圣数人待榜相传鲁直为省元同舎置酒有仆自门被髪大呼而入举三指问之乃同舎三人鲁直不与坐上数人皆散去至有流涕者鲁直饮酒自若酒罢与公同防榜不少见于顔色
　　赚得英雄
　　国史补唐制进士科甚重其老死文塲亦无恨故有诗曰太宗皇帝真长策赚得英雄尽白头
　　倒绷孩儿
　　笔谭宋苖振召试馆职晏殊语之曰君久从任必疎笔砚宜稍温习振曰岂有三十年为老娘而倒绷孩儿者乎既而试泽宫选士赋押韵有王字振曰率土之滨莫非王由是不中选殊闻之曰苖君竟倒绷孩儿矣
　　九举不第
　　朝野佥载张鷟号青钱学士谓其文万选万中也时有董元九举不第号白腊明经与鷟为对
　　五举不第
　　郡国雅谭孟賔于五举不第至天福九年六举方第毎年下第俱有诗第一年云蟾宫空手下泽国有谁来第二年云水国二亲应探榜龙门三月又伤春三年云仙岛郤回空说梦清朝未达自嫌身四年云云僧不见城中事问是今年第几人五年云因逢日者教重应忽被云僧劝郤归又宋曹组字元龙六举不第着铁砚篇以自见
　　悔读南华
　　唐宣宗好文尝赋诗有金歩揺未能对令温庭筠续之庭筠以玉跳脱应之宣帝命处以甲科为令狐绹所阻盖绹尝问其事于庭筠庭筠对曰事出南华非僻书也冀相公爕理之暇姑宜览古绹怒奏曰庭筠有才无行卒不登第除方城尉庭筠有诗曰早知此恨人多积悔读南华第二篇按庭筠本名岐字飞卿并州人彦博之后
　　不喜孟子
　　宋李觏字泰伯旴江人素不喜孟子以为孔子尊王孟子教诸侯为王尝试制科六论不得其一曰吾于书未尝不读此必孟子注防也掷笔而出人为检视之果然终不中第
　　杜门不出
　　宋林敏功字子仁蕲春人年十六应乡荐下第归叹曰轩冕富贵非吾愿也杜门不出三十年元符末蔡元度荐之不就
　　上天无因
　　西清诗话宋石曼卿下第集句曰一生不得文章力欲上青天未有因圣主不劳千里召嫦娥何惜一枝春凤皇诏下须沾命豺虎丛中也立身啼得血流无着处朱衣骑马是何人又云年去年来来去忙为他人作嫁衣裳仰天大笑出门去独对东风舞一场

　　山堂肆考卷八十五
　　钦定四库全书
　　山堂肆考卷八十六　　　明　彭大翼　撰学校
　　国学
　　周辟雍在长安西北四十里汉辟雍在长安西北七里古者天子学曰辟雍言壅水环绕如璧也故前世曰璧池璧沼亦曰学省隋更名国子监后请为辟雍省四代学
　　礼王制有虞氏养国老于上庠飬庶老于下庠夏后氏养国老于东序飬庶老于西序殷人养国老于右学养庶老于左学周人养国老于东胶养庶老于虞庠按上庠东序右学东胶为太学下庠西序左学虞庠为小学
　　三代学
　　孟子夏曰校殷曰序周曰庠学则三代共之
　　汉起太学
　　光武建武五年初起太学车驾临视仍赐博士弟子各有差
　　晋立太学
　　晋元帝朝征南将军戴邈上防防乱以来庠序隳废今王业肇建万物权舆宜笃道崇儒以励风化帝然之始立太学
　　拜老
　　东汉明帝永平二年十月上幸辟雍行养老礼以李躬为五更桓荣为三老乗舆坐东厢遣使者安车迎三老五更于太学讲堂天子迎于门屏交拜礼毕引桓荣及弟子升堂上自为下说诸儒执经问难于前冠缙绅之人圜桥门而观聼者盖亿万计注云上自为下说言天子亲自为其下说书
　　补员
　　东汉顺帝阳嘉元年以太学新成试明经下第者补弟子増甲乙科员一千人
　　行大射礼
　　东汉明帝永平二年二月临辟雍行大射礼
　　观释奠礼
　　唐太宗幸太学观释奠礼命孔頴达讲经毕上释奠颂
　　増舎
　　唐太宗大征天下名儒为学官増筑学舎一千三百区増广生员自屯营飞骑亦置博士使授以经能通经者听得贡举由是四方学者云集京师以至髙丽百济髙昌吐蕃酋长亦遣子弟请入国学升讲筵者至八千余人
　　置斋
　　宋神宗元丰三年令太学置八十斋斋容三十人外舎生二千内舎生三百上舎生一百总二千四百月一私试嵗一公试补内舎生间嵗一防试补上舎生上舎之试其上等命以官中等免礼部试下等免解试
　　绘私像
　　宋太祖建隆二年冬十一月临国子监诏増葺祠宇塑绘先圣先师之像自为賛书于孔颜之座端
　　葺讲殿
　　宋庆厯四年国子监王拱辰等言首善当自京师始今取才养士之法盛矣而国子监才二百楹制度狭小不足以容四方学者请以锡庆院为太学葺讲殿以备临幸
　　郡学
　　白虎通泮宫者半于天子之宫半者象璜也独南面礼仪之方有水耳陆德明释文泮半水也半有水半无水也
　　鲁侯饮
　　诗鲁颂思乐泮水薄采其芹鲁侯戾止言观其旂注云此鲁僖公饮于泮宫而颂祷之辞
　　郑人游
　　左襄二十三年郑人游于鄕校以论执政然明谓子产曰毁乡校何如子产曰何为夫人朝夕退而游焉以论执政之善否是吾师也若之何毁之
　　造立校宫
　　汉任延字长孙拜武威太守造立校宫自掾吏子孙皆令诣学受业复其徭役章句既通悉显防荣进之郡遂有儒雅之士
　　修起横舍
　　东汉鲍徳有志节昱之子宣之孙章帝朝迁南阳太守时郡学久废乃修起横舎备俎豆黼冕行礼奏乐诸儒百姓叹服
　　化蜀
　　见太守上
　　变闽
　　见观察使
　　教生徒
　　东汉冦恂拜汝南太守修乡校教生徒聘能为左氏春秋者
　　修庠序
　　东汉衞飒迁桂阳太守下车即修庠序之教设婚姻之礼期年中民从其化
　　修孔子庙
　　唐倪若水字子泉为汴州刺史増修孔子庙兴州县学广招生徒亲为教诲风化大行
　　祀孔子祠
　　唐曹华为兖州节度使下令曰邹鲁礼义之乡不可忘本乃春秋祀孔子祠立学宫讲诵人始知教
　　讲授经艺
　　唐髙士亷进益州长史引诸生讲授经艺学校复兴
　　印给经籍
　　宋田锡知睦州下车即建孔子祠教民兴学校表请入纸国子监印经籍给诸生诏赐之还其纸
　　书孝友传
　　见刺史
　　益弟子员
