<!-- { "loadSidebar": true } -->
　　声谱博陆采名也曹魏陈思王制双陆局置骰子二至唐末有叶子之戏未知谁制遂加骰子至六骰合作投盖投掷之义也今作骰非又洪遵序双陆博局戏名以异木为方槃槃中彼此内外各有六梁故名双陆其打马拽子视明琼为标的非图则无以得髣髴双陆最近古号为雅戏始于西竺流于曹魏盛于梁陈魏齐隋唐间宋太祖播之声诗纪于奎文阁时既久中州泯泯罕见而殊方偏泽类能为之三佛齐国曰阇婆占城曰质犂真腊曰莎
　　喝子成卢
　　南史宋刘毅字希乐于东府聚摴蒱大掷一判应至数百万余人竝黑犊以还惟刘裕及毅在后毅次掷得雉大喜褰衣绕牀呌谓同列曰非不能卢不事此耳裕恶之因挼五木久之曰老兄试为卿荅既而四子俱黑其一子转跃未定裕厉声喝之即成卢毅意殊不快也按一判言双陆一帖也挼以手合而摩婆也
　　反子作塞
　　纲目梁曹景宗与韦叡设钱二十万官赌之景宗掷得雉叡徐掷得卢遽取一子反之曰异事遂作塞
　　争道
　　汉孝文时吴王濞太子入见得侍皇太子饮博吴太子争道不恭皇太子引博局提杀吴太子
　　防筹
　　唐中宗使韦后与武三思双陆而自居傍为之防筹
　　袁耽掷帽
　　晋袁耽字彦道有才气倜傥不羁桓温少时防于博徒资产俱尽求济于耽耽时在艰温以诚告焉耽畧无难色变服怀布帽随温与债主戏耽素有艺名债主闻之而不相识谓曰卿当不辩作袁彦道邪遂就局十万一掷直上百万耽投马絶呌以布帽掷地曰竟识袁彦道否
　　仁杰赌袍
　　集异记则天时南海贡集翠裘后以赐张昌宗狄仁杰奏事上命与昌宗双陆则天曰赌何物梁公曰以臣紫絁袍为对赌昌宗集翠裘则天曰此裘价逾千金公曰臣袍乃大臣朝见之衣翠裘乃嬖幸宠遇之服对臣之袍臣犹怏怏昌宗神沮气索累局连北公对御褫裘谢恩而出及光范门遂与家奴衣之縦马而去
　　赐四绯
　　事始饰四以朱者唐明皇与贵妃采戏将北唯重四可转败为胜上掷连呼叱之骰子宛转而成重四上大悦命髙力士赐四绯也
　　呼五白
　　见除夕又五只骰子曰五白即五采也
　　掷卢拜赐
　　慕容寳与韩黄李根等宴因举摴蒱危坐整冠誓曰摴蒱有神岂虚语哉若富贵可期频得三卢于是三掷俱得卢寳拜而受赐
　　赌酒防吟
　　唐张祜杜牧之同燕有属意者索骰子赌酒牧之防吟曰骰子逡巡裹手拈无因得见玉纎纎祜应声曰但应报道金钗坠髣髴还应露指尖
　　取应日月
　　刘禹锡观博论其制用骨觚棱四均錗以朱墨耦而合数取应日月视其转止依以争道
　　畏落坑堑
　　麈史郑都官诗能销永日是摴蒱坑堑由来似宦途盖摴蒱所难者在于过闗以前后为坑堑畏坠落耳按摴蒱经凡近闗及后一子谓之堑近闗及前一子谓之坑落坑堑非贵采不出凡一马打一马如遇退六踏马则一马可踏三马故世指不循理者谓之踏坑堑云
　　洞中老翁
　　异苑有人山行见洞中二老翁摴蒱以马策拄地观之俄鞭烂鞍朽与樵人烂柯之事相类
　　浦下进士
　　唐房千里骰子选格序开成三年春予自海上北徙舟行次洞庭之阳有风甚急系船野浦下三日遇二三子号进士者以穴骰双陆为戏更投局上以数多少为进身职官之差卒局座客有为尉掾而止者有贵为相臣将臣者有连美名而后不振者有始甚防而歘升于上位者大凡得失酷似前所谓不系贤不肖但卜其偶不偶耳达人以生死为劳息万物为一马果如是吾今之贵者安知其不果贱哉
　　伶人
　　説文伶人弄臣也诗注伶伦古乐师因号乐官为伶官
　　皆直太常
　　隋炀帝以啓民可汗将入朝欲以富乐夸之太常少卿裴蕴希防奏括天下前世乐家子弟皆为乐户其六品以下至庻人有善音乐者皆直太常于是四方散乐大集东京课京兆河南制其衣锦防为空帝置艳篇令乐工白明达造新声播之音极哀怨
　　不厠仕伍
　　见礼尚书
　　罗程絶艺
　　唐宣宗乐工罗程善琵琶有宠后因杀人系狱众工为请曰程负陛下万死然臣等惜其絶艺不复得奉宴逰矣上曰汝曹所惜者罗程艺朕所惜者髙祖太宗法竟杖杀之
　　严旭善歌
　　唐庄宗时魏王献故蜀乐工严旭唐主问旭曰汝何以得刺史对曰以歌使之歌而善之许旭复为蓬州刺史
　　干豫政事
　　唐庄宗时诸伶出入宫掖侮弄缙绅羣臣愤嫉莫敢出气其尤蠧政害人者景进为之道进好采闾阎鄙细事以闻唐主亦欲知外间事遂委进以耳目进每奏事尝屏左右问之由是进得施其谗慝干豫政事将相大臣皆惮之
　　采择民女
　　唐庄宗时宦者欲增广嫔御诈言宫中夜见鬼物唐主乃命宦者王允平伶人景进采择民女三千余人以充后庭
　　譛杀县令
　　唐庄宗时河南令罗贯性强直为政不避权豪伶宦请托一切不报由是伶宦切齿共毁之唐主含怒未发会往视坤陵道泞桥壊怒下贯狱明日诏杀之郭崇韬谏奏不已唐主拂衣起入宫自阖殿门崇韬不得入贯竟死远近寃之
　　用为刺史
　　唐庄宗同光二年以伶人陈俊储徳源为刺史初胡栁之役伶人周匝为梁所得唐主每思之入汴之日匝谒见泣言臣所以得生皆梁敎坊使陈俊内园使储徳源之力也愿乞二州以报之唐主封之郭崇韬曰今大功始就封赏未及一人而先以伶人为刺史恐失天下心唐主曰吾已许周匝矣公言虽正当为我屈意行之故有是命时亲军有百战未得刺史者莫不愤叹
　　裹红巾
　　野语近者己亥嵗史嵩之为京尹其弟以防政督兵于淮一日内宴伶人衣金紫而幞头忽脱乃红巾也或惊问曰贼裹红巾何为官亦如此一人荅曰如今做官的都是如此于是褫其衣冠则有万面佛自懐中坠地其者曰他虽做贼且看他哥哥面
　　作緑衣
　　南唐遗事王知训帅宣州入觐赐宴伶者戏作緑衣人大面如鬼状或问何为者荅曰吾宣州土地神问何故到此曰王知训入觐和地皮卷来因得至此
　　满头髻
　　宋宣和中童贯用兵燕蓟战败而窜一日内宴教坊进伎为三四婢首饰皆不同其一当额为髻曰蔡太师家人也其二髻偏坠曰郑太宰家人也又一人满头为髻如小儿曰童大王家人也问其故蔡氏者曰太师觐清光此名朝天髻郑氏者曰吾太宰奉祠就第此懒梳髻至童氏者曰太王方用兵此三十六髻意谓三十六计走为上计耳盖讥童贯战败而窜也
　　二圣环
　　宋绍兴十五年赐秦桧第于望仙桥桧初就第时诏百官往送酒中伶人致诵语有防军者褒衣诵桧功徳一伶以荷叶交椅従之诙语杂至賔欢既洽防军将就椅忽坠其幞头乃总髪环为双叠胜伶问曰此何环曰二胜环伶遽曰尔但坐太师椅请取恩泽二圣环且掉脑后可也一坐失色桧怒下伶狱杖杀之
　　优人
　　汉贾谊策倡优下贱方朔不根持论上颇俳优畜之
　　临槛大呼
　　史记滑稽优旃秦倡侏儒也善为笑言然不合于大道秦始皇时置酒而天雨陛楯者皆沾寒优旃见而哀之曰汝欲休乎皆曰甚幸优旃曰我即呼汝汝疾应曰诺居有顷殿上上夀呼万嵗优旃临槛大呼曰陛楯郎郎曰诺汝虽长何益幸雨立我虽短也幸休居于是始皇使陛楯者得半相代
　　入门大哭
　　史记楚庄王有爱马病肥死欲以棺椁大夫礼塟之左右争之以为不可王下令有敢谏者罪至死优孟闻之入殿门仰天大哭王惊问其故优孟曰马王之所爱也以楚国之大何求不得而以大夫礼塟之薄请以人君礼塟之王曰何如对曰臣请以雕玉为棺文梓为椁梗枫豫章为题凑庙食太牢奉以万户之邑诸侯闻之皆知大王贱人而贵马也王曰寡人之过一至此乎乃使以马属太官无令天下久闻也按注苏林曰以木累棺外木头皆内向故曰题凑
　　舞幕
　　谷梁传鲁定公十一年夹谷之会齐人使优人舞于鲁君之幕下孔子曰笑君者罪当死使司马行法焉
　　戏庭
　　唐庄宗幼善音律或时自傅粉墨与优人共戏于庭以悦刘夫人庄宗尝畋中牟践民稼中牟令当马前谏曰陛下为民父母柰何毁其所食使转死沟壑乎唐主怒叱去将杀之优人敬新磨追擒至马前责之曰汝为县令独不知吾天子好猎耶柰何縦民耕种以妨吾天子之驰骋乎汝罪当死因请行刑唐王笑而释之
　　辍大苑
　　史记秦始皇欲大苑囿东至函谷闗西至雍陈仓优旃曰善多縦禽兽于其中冦従东方来令麋鹿触之足矣始皇以故辍止
　　止漆城
　　史记秦二世又欲漆城优旃曰善漆城虽于百姓愁费然佳哉漆城荡荡冦来不能上即欲就之易为漆耳顾难为防室于是二世笑而止
　　抵掌谈语
　　见故人
　　抵掌诙谐
　　唐宣宗时教坊使祝汉贞滑稽敏给宠冠诸优一日抵掌诙谐颇及外事上正色谓曰我畜养尔曹止供戏笑岂得辄与朝政耶会其子坐赃流之注曰滑稽言辩捷之人言非若是言是若非能乱同异也又晦庵离骚集注滑稽圆转貌纲目集览诙讥戏也谐和合也
　　谣嘲京尹
　　唐徳宗贞元中京兆尹李实务征求以给进奉言于上曰今嵗虽旱而禾苗甚美由是租税皆不免人穷至坏屋卖瓦木麦苗以输官优人成辅端为谣嘲之实奏辅诽谤朝政杖杀之
　　财享诸校
　　唐庄宗优人郭従谦优名郭门髙以徳胜之役挑战有功遂有宠积功指挥使郭崇韬方用事従谦以叔父事之又为睦王存乂假子及二人得罪従谦数以私财享诸校对之流涕言崇韬之寃至是军士王温等作乱唐主戏谓従谦曰汝既负我附崇韬存又又敎王温反欲何为也従谦益惧后李嗣源叛入大梁庄宗至万胜不得进欲复东扼汜水従谦帅所部兵攻兴教门庄宗方食闻变帅卫兵击之近臣宿将皆释甲潜遁门髙従楼上射中庄宗须防遂殂左右皆散鹰坊人善友敛乐器覆尸而焚之按李嗣源即唐明宗也
　　以儒为戏
　　韩魏公别录武襄公狄青作定副帅一日宴韩公惟刘易先生与焉易性素踈迂时优人以儒为戏易勃然谓曰黔卒敢如此诟骂武襄不絶口至掷樽爼以起武襄意气殊自若不少动笑语益温次日造易谢韩公于是时巳知武襄有量
　　以圣为戏
　　杨公谈苑宋至道二年重阳皇太子与诸王宴琼林苑敎坊以夫子为戏太子賔客李至言于东朝曰唐太和中乐府以此为戏文宗遽令止之笞优人以惩其无礼鲁定公以儒为戏尚不可况敢及先圣乎东朝白于上而禁止之
　　各言姓名
　　野语蜀优能涉猎古今援引经史以佐口吻资笑谈当史相弥远用事选人改官多出其门一日制阃大宴有优为衣冠者数辈皆称为孔门弟子相与言吾侪皆选人遂各言其姓名曰吾为常従事吾为于従政吾为吾将仕吾为路文学别有二人出曰吾宰予也夫子曰于予与改可为侥幸其一曰吾顔囘也夫子曰囘也不改囘谓予曰吾为四科之首而不改何为独改予曰吾鑚遂改汝何不鑚囘曰吾非不鑚而鑚弥坚耳曰汝之不改宜也何不鑚弥远乎
　　各夸好尚
　　野语优人袁三其名尤着有従官姓袁者治蜀颇乏亷声羣优四五人以酒色财气各夸其好尚之乐而余者互讥诮之至袁优则曰吾所好者财也因极言财之利众亦讥诮之不已袁优徐以手自指曰任汝讥笑其如袁丈如此何
　　覆射
　　蜥蜴
