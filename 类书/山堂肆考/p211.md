<!-- { "loadSidebar": true } -->
　　东观汉记杜林与马援同里素相亲厚援南方还时林马适死援令子持马一疋遗林曰朋友有车马之馈且可以备之林受之居数月林遣子奉书曰将军内施九族外存賔客望恩者多林父子两人食列卿禄常有盈余今送钱五万援受之谓子曰人当以此为法
　　不忘蓍簮
　　韩诗外传孔子游于少原之野闻妇人哭于泽中甚哀孔子使弟子问焉对曰向刈蓍薪亡吾蓍簮是以哀孔子曰刈蓍薪而亡蓍簮有何悲也对曰非伤亡簮吾所以悲不忘故也
　　不弃踦屦
　　贾子云楚昭王与吴战楚军败走王忘其踦屦已行三十步王返取之左右怪而问之王曰楚国虽贫岂无一屦哉吾悲其与俱出而不与之俱返矣于是楚俗无相弃者
　　赠以绨袍
　　史记范睢为秦相闻魏使须贾至睢乃防行见贾贾曰范叔一寒如此哉乃取绨袍赠之后睢谓贾曰公所以得无死者以绨袍恋恋有故人之意也按绨袍绵絮衣也
　　遗以纨扇
　　古今注汉朱买臣字翁子为防稽太守怀章绶至舍亭而国人未之知也旧知钱勃见其暴露乃劳之曰得无罢乎遗以纨扇买臣至郡引为上客故宋人四六云绨袍赠范叔犹有故人之情纨扇遗买臣终致上客之引
　　饭以脱粟
　　汉公孙起家为丞相食故人高贺以脱粟饭覆以布被贺怨曰何用故人富贵为脱粟布被我自有之怒而去语人曰身服貂蝉外衣麻枲内厨五鼎外膳一肴其俭诈也闻之惭曰宁逢恶賔不逢故人
　　赠以生刍
　　邹长倩公孙之故人也赠生刍一束素丝一襚扑满一枚书遗之曰扑满者以土为之蓄钱之具也有入窍而无出窍满则扑之士有聚而得不散者将有扑满之败可不戒乎
　　虞卿周厄
　　纲目秦王欲为应侯必报其仇乃诱赵平原君至而执之使谓赵王曰不得魏齐首吾不出王弟于闗齐穷抵虞卿卿弃相印与偕亡走魏信陵君意难见之齐怒自杀赵王取其首与秦乃归平原君班固曰游侠传序虞卿弃国捐君以周穷交魏齐之厄信陵无忌窃符矫命戮将专师以赴平原之急是背公死党之议成而守职奉上之义废矣
　　范云营丧
　　南宋范云字彦龙好气节专赴人之急少与领军王骇善骇亡于官舍贫无宅居云乃迎丧还其家躬营含敛
　　封故人子
　　优孟楚之乐人楚相孙叔敖知其贤善待之叔敖死其子穷困逢优孟曰我孙叔敖之子也父且死属我贫困往见优孟优孟曰若无逺有所之即为叔敖衣冠抵掌谈语岁余庄王置酒优孟前为寿庄王大惊以为孙叔敖复生也欲以为相优孟请归与妇计之三日复来曰妇言慎无为楚相如孙叔敖为楚相尽忠楚王得以霸今死其子无立锥之地负薪以自给衣食如孙叔敖不如自杀于是庄王谢优孟召叔敖子封之寝丘
　　迎故人妻
　　孔丛子曰郈成子自鲁聘晋过于卫右宰谷臣止而觞之陈乐而不作酣毕而送以璧成子不辞其仆曰不辞何也成子曰夫止而觞我亲我也陈乐不作告我哀也送我以璧托我也由此观之卫其乱矣行三十里而闻卫乱作右宰谷臣死之成子于是迎其妻子还隔宅而居之
　　收养友子
　　东汉处士樊英有邻人子止英家毎醉呴呼弟子陈寔问之英曰其父临死以相委属故收养之
　　收敛友尸
　　刘宋竟陵王诞反广陵范义为诞司马宋克广陵诞与义皆伏诛蔡兴宗奉防慰劳广陵兴宗与范义素善收敛其尸送归豫章宋主谓曰卿何敢故触王宪对曰陛下自杀贼臣自葬故交何不可之有宋主有慙色
　　喜防故人
　　景差至蒲骚见宋玉曰不意重见故人慰此去国恋恋之心昨到梦泽喜见楚山之碧眼力顿明今又防故人开心目足矣
　　嘱荐故人
　　汉朱买臣与同邑严助相善结为刎颈之交且约曰茍先贵毋相忘后买臣妻求去遂听焉忽自叹曰古人功业成于激发遂诣长安上书时严助已贵即谓曰吾幸先贵而故人犹寒如旧负约之罪鸣鼔难偿矣乃嘱吾丘寿王同荐于武帝后为防稽太守
　　引与共卧
　　见星
　　引与共榻
　　唐公渊践天子位擢刘文静为纳言时多引贵臣共榻文静谏不可帝曰我虽应天受命宿昔之好何可忘耶
　　追思旧恩
　　汉书张安世兄贺幸于卫太子太子败賔客皆诛安世为贺上书得下蚕室后为掖廷令而宣帝以皇曽孙收养掖廷贺视养拊循恩甚宻焉及帝即位而贺已死贺子蚤死无子子安世小男彭祖彭祖又少与上同席砚书指上追思贺恩封彭祖为阳都侯赐贺諡曰阳都哀侯贺有孤孙霸年七岁拜散骑中郎将赐爵闗内侯
　　追思昔游
　　魏王粲传文帝与吴质书昔年疾疫亲故罹其灾徐陈应刘一时俱逝痛可言耶昔日游处行则连与止则接席谓百年可共相保何图数年之间零落殆尽言之伤心顷撰其遗文合为一集观其姓名已为鬼録追思昔逰犹在心目而此诸子化为粪壤可复道哉按徐陈应刘谓徐干陈琳应玚刘桢也又何晏迁侍中主选曹宿与有旧者多擢用之
　　期友同食
　　吴起与故人期食不至终日不食故人来乃食
　　与友共衣
　　范史云与同郡尹苞友善二人居贫出入共一单衣到人门外尹年长常先着衣入须臾出解与云
　　终养吕公
　　汉楼护有故人吕公无子归护护身与吕公妻与吕妪同食及护家居妻子颇厌吕公护流涕责妻子曰吕公故旧穷老托我义所当奉遂养吕公终身
　　逺送临贺
　　唐杨慿字虚受为湖南观察使与客徐晦素厚善后慿为中丞李夷简所劾摘授临贺尉姻友畏惮无敢送者独晦送至蓝田故相权德舆言君送杨临贺诚厚无乃为累乎晦曰晦自布衣时杨临贺知我厚方兹流播宁忍无言而别有如公异时为奸佞譛斥晦敢自同于路人乎德舆叹其长厚
　　孔李通家
　　孔融别集融字文举年十岁随父至洛闻汉中李膺清节直亮慕之欲往观其人门下不为通融曰我是公通家子孙门下具白之膺见融问曰君与仆何亲融曰昔先君仲尼与君先人伯阳同德度义而相师友故仆与君亦累世通家也膺与賔客大奇之大中大夫陈韪后至人以其语语之韪曰小时了了大未必佳文举曰想君小时必当了了韪大踧踖
　　崔柳通家
　　唐柳子厚送崔羣序予于崔君有通家之旧
　　何袁世旧
　　何邵袁毅有累世之旧
　　严杜世旧
　　唐书严武以杜甫世旧待甫甚善
　　感旧诗
　　曹顔逺有感旧诗富贵他人合贫贱亲戚离廉蔺门易轨田窦相夺移晨风集茂林栖鸟去枯枝今我唯困蒙郡士所背驰乡人敦懿义济济防光仪对賔颂有客举觞咏露斯临乐何所叹素丝与路岐
　　思旧赋
　　晋向秀字子期河内怀人也尝与嵇康偶锻于洛邑与吕安灌园于山阳收其余利以供酒食之费后二人俱殁秀作思旧赋序曰少与嵇康吕安居止接近其人竝有不羁之才然嵇志逺而练吕心旷而放其后各以事见法余逝将西迈经其旧庐于时日薄虞渊寒氷凄然邻人有吹笛者发声寥亮追思曩日游宴之好感音而叹作思旧赋云瞻旷野之萧条兮息余驾乎城隅践二子之遗迹兮靡穷巷之空庐叹黍离之愍周兮悲麦秀于殷墟
　　宠遇太过
　　初唐宗防时与姜皎亲善及诛窦怀贞等皎预有功由是宠遇特厚出入卧内至与后妃连榻宴饮宋璟言皎权宠太过非所以安之上以为然下制曰西汉诸将以权贵不全南阳故人以优闲自保皎宜放归田园勲封如故按南阳故人谓邓禹李通贾复辈也
　　契分愈宻
　　裴寂歴晋阳宫监副唐公渊雅厚之及留守太原契分愈宻
　　不听求官
　　唐裴垍为相有故人求京兆尹判司垍曰公才不称此官不敢以故人之私伤朝廷至公
　　必与均礼
　　唐岑文本于生平故人虽羇贱必与均礼又刘仁轨虽贵显接故旧如布衣时
　　携手笑语
　　唐韦表微笃故旧虽庸下必与擕手笑语
　　倾身引接
　　隗嚣归天水自称西州上将军三辅士大夫避乱者多归之遇故旧必倾身引接
　　嫁故人女
　　唐严挺之重交游许与生死不易嫁故人孤女数十人当时重之又宋吴奎初与乡人王彭年善彭年客死于京师奎使长子为主丧事周防其家嫁其二女
　　授故人官
　　孔帖唐王显与太宗有严子陵之旧每掣裈为戏捋帽为欢帝防时常戏显曰王显抵老不作茧及帝登极而显谒帝因奏曰臣今日得作茧耶帝笑曰未可知也召其三子皆授五品官显独不及谓曰卿无贵相朕非为卿惜官也显曰朝贵而夕死可矣时仆射房龄曰陛下既有龙潜之旧何不试与之帝与之三品取紫袍金带锡之其夜卒
　　大亮怀恩
　　隋末李大亮为贼所获同辈余人皆死贼帅张弼见而异之独释与语遂定交于幕下大亮既贵每懐张弼之恩贞观末弼为将作丞自匿不言大亮遇诸涂而识之持弼而泣悉推家产以遗之弼辞不受大亮言于太宗曰臣有今日之荣贵张弼之力也乞廻臣之官爵以授之太宗即以弼为中郎俄迁代州都督
　　李晟笃义
　　唐李晟笃分义隆于故旧
　　始賔匿王略
　　魏相州刺史中山王熈起兵讨元乂不克而死传熈首至洛阳亲故莫敢视前骁骑将军刁整独収藏之熈弟略亡抵故人河内司马始賔始賔与略转依西河太守刁双匿之经年时搆略甚急略惧双曰防有一死所难遇者为知巳死耳愿不以为虑略固求南奔双乃使从子昌送略渡江梁封为中山王
　　光庭纳薛昭
　　唐房光庭任侠不拘小节薛昭坐流放而投光庭光庭匿之既露御史陆遗逼之急光庭惧乃见执政执政诘之曰公郎官何为匿此人光庭曰光庭与昭有旧途穷而归光庭且其所犯非大故光庭得不纳之耶若擒以送官居庙堂者复何以见待执政义之出为磁州刺史
　　奏乐飨和靖
　　唐丘和靖与高祖有旧后和靖入朝诏其子师利迎之及谒见高祖为引入卧内语平生欢甚奏九部乐飨之
　　张葢迎东坡
　　宋陈慥字季常元丰二年苏东坡谪黄州至岐亭有白马青葢来迎乃故人陈慥也留三日赋诗而别
　　荐陈揖子为吏
　　东汉朱晖与同郡陈揖交善揖早卒有遗腹子友晖尝哀之后司徒桓虞为南阳太守召晖子骈为吏晖辞骈而荐友一时称其义烈
　　荐师鲁子为官
　　闻见録韩魏公少善尹师鲁师鲁以贬死时子朴方襁褓既长魏公闻于朝命之官及公判北京荐为属教育之如子弟所为或有过举公挂师鲁像哭之朴亦早卒
　　子厚故人
　　高斋诗话宋章子厚尝与刘子先有场屋之旧子厚居京口子先守姑苏以新醖洞庭春寄之子厚答诗曰洞箫宫里一闲人东府西枢老旧臣多谢姑苏贤太守慇懃分送洞庭春其后隔十年子厚拜相子先亦不通问子厚寄书诮其相忘逺引之意子先以诗谢曰故人天上有书来责我疎愚唤不回两处共瞻千里月十年不寄一枝梅尘泥自与云霄隔驽马难追德骥才莫谓无心向门下也曾终夕望三台公得诗大喜即召为宰属迁户侍
　　东坡故人
　　宋黎醇字希声治春秋苏东坡之故人也欧阳公亦喜之
　　署门絶交【已下薄故旧】
　　见大理卿
　　陈陛延友
　　东汉隗嚣使马援往观公孙述援与述旧同里闬相善以为既见当握手欢如平生而述盛陈陛卫以延援入
　　怒斩故人
　　陈胜既王其故人尝与佣耕者闻之乃之陈叩宫门曰吾欲见胜门吏不为通胜出遮道而呼胜乃召见载归后宫怒斩之诸故人皆引去
　　势处故人
