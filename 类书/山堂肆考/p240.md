<!-- { "loadSidebar": true } -->
　　宋景文修唐史好以艰深之辞文浅易之说欧阳公思有以训之一日大书其壁曰宵寐匪祯札闼洪休宋见之曰非夜梦不祥题门大吉耶何必求异如此欧公曰李靖传云震霆无暇掩聦亦是此类也景文慙而改之按宋祁諡景文尝与欧公同修唐书李靖传乃景文所作也
　　嘲文粗俗
　　杨大年尝戒其门人为文宜避粗俗语既而公作表云伏惟陛下徳迈九皇门人郑戬遽请于公曰未审何时得卖生菜于是公大笑而易之
　　嘲好色
　　唐司空图诗昨日流莺今日蝉起来又是夕阳天六龙飞辔长相窘更忍乘危自着鞭葢戒以色自戕者也又宋杨诚斋戏谓好色者曰阎罗王未曽相唤子乃自求押到何也
　　嘲好饮
　　艾子好饮少醒日门生相与谋曰此不可不谏止唯以险事怵之宜可诫一日艾子大饮而哕门人密袖彘膓置哕中持以示曰凡人具五脏方能活今公因饮而去一脏止四脏矣何以生耶艾子熟视而笑曰唐三藏犹可活况四脏乎
　　耳不成聪
　　宋郭忠恕嘲司业聂崇义曰近贵全为聩攀龙只是聋虽然三个耳其奈不成聪葢以聂姓为戏也崇义即答云勿笑有三耳全胜蓄二心谓忠恕也
　　口不足信
　　隋唐嘉话李二十六丈丞相善谑为夏口时有客辞焉丞相留更住三两日客曰业已行矣船已在汉口丞相曰此汉口不足信其客掩口而退
　　嘲杀风景
　　西清诗话李义山杂纂品目数十葢以文滑稽者其一曰杀风景谓清泉濯足花下晒裈背山起楼烧琴煮鹤对花啜茶松下喝道晏元献庆厯中罢相守颍以恵山泉烹日注置酒赋诗曰稽山薪茗緑如烟静挈都监煮恵泉未向人间杀风景更持醪醑醉花前又王荆公元丰末居金陵大漕蒋之竒夜谒公于蒋山驺唱甚都公取松下喝道语作诗戏之曰扶襄南陌望长楸灯火如星满地流但怪传呼杀风景岂知禅客夜相投自此杀风景之语颇传于世
　　嘲好水利
　　王荆公好言水利有小人谄曰决梁山湖八百里水以为田其利大矣荆公喜甚徐曰防固善决水何地可容刘贡父在坐中曰自其旁凿八百里湖则可容矣荆公笑而止
　　因人品加号
　　宋孝武狎侮羣臣短长肥瘦各有比拟顔师伯缺齿号曰齴刘秀之俭吝号曰老悭宗灵秀体肥毎一集防赐器服饮食欲其占谢倾踣以为欢王谟太原人亦受老伧之目
　　因姓名为谜
　　夷坚志元祐间士大夫好事者取达官姓名为诗谜如长空雪霁见虹蜺行尽天涯遇帝畿天子手中持玉简秀才不肯着麻衣谓韩绛冯京王珪曽布也又云人人皆戴子瞻帽君实新来转一官门状送还王介甫潞公身上不曽寒谓仲长统司马迁谢安石温彦博也又遯斋闲覧或传一诗谜云佳人佯醉索人扶露出胷中似雪肤走入綉帏防不见任他风雨满江湖乃贾岛李白罗潘阆四诗人也
　　作啓贺友
　　辍耕録陆伯麟侧室育子友人陆象翁以啓戏贺之曰犯帘前禁防灶下盟玉虽种于蓝田珠将还于合浦移夜半鹭鹚之步防度惊惶得天上麒麟之儿这回喝采既可续诗书礼乐之脉深嗅得油盐酱醋之香按东坡尝咏婢谑词有掲起裙儿一阵油盐酱醋香之句故象翁用之
　　作文别妻
　　辍耕録钱唐道士洪丹谷与一妓通因娶为室病且革顾谓洪曰妾死在旦夕卿须自执薪还肯作一转语乎夫妾歌儿也卿能集曲调于妾未死时使预闻之虽死无憾矣洪固稽轻佻者遂作文曰二十年前我共伊只因彼此太痴迷忽然四大相离后你是何人我是谁恭惟某人秀钟谷水声遏楚云玉交枝坚一片心锦纒道余二十载遽成如梦令休忆少年逰哭相思两手托空意难忘一笔勾防且道如何是一笔勾断孝顺歌终无孝顺逍遥乐永遂逍遥听毕一笑而卒
　　着緑着朱
　　则天尝问张元一曰近日在外有何笑事元一对曰朱前宜着緑陆仁杰着朱闾知防骑马马吉甫骑驴将名作姓李千里将姓作名吴杨吾
　　裹纸裹布
　　唐时益州毎嵗进柑子皆以纸裹之长吏嫌纸不敬代以细布既而恐柑子为布所损毎懐忧惧俄有御史甘子布使于蜀驿吏驰白长吏有御史甘子布至长吏以为推布裹柑子事惧曰果为所推及子布到驿长吏但叙以布裹柑子为敬子布初不知乆而方悟闻者大笑
　　起风下雨
　　宋陈恭公知扬州陈少卿亚曰近作一谜四个脚子直上四个脚子直下经年度嵗不曽下若下时不是风起便是雨下公未晓亚曰乃待制防上茶牀茍或设防即悭值风澁值雨也此讥不常设防者
　　吊防监厨
　　或问祢衡曰荀文若赵稚长云何曰文若可借面吊丧稚长可使监厨请客荀仪容憔悴故可吊丧赵腹大噉肉故可监厨
　　嘲生员
　　宋时嘲生员十七字诗圣驾临璧雍诸生尽鞠躬头乌身上白米虫按宋生员皆穿白衣故云我朝初年亦同至洪武壬午二十四年方命易玉色
　　戏县丞
　　防稽有富人马生以入粟得官号殿干喜賔客有美姬能歌时出佐酒客有梁县丞者颇黠因与之目成后马生殂梁捐金得之他日置酒觞客陈无损益之在坐酒酣举杯属梁曰有俪语奉上梁谛听之即琅然高唱曰昔居殿干之家爰丧其马今入县丞之室无逝我梁一坐大笑梁怃然不乐未防病死

　　山堂肆考卷一百二十
　　钦定四库全书
　　山堂肆考卷一百二十一　明　彭大翼　撰文学
　　经术
　　事物纪原太昊画八卦易之始也又有网罟之歌诗之始也伏羲神农黄帝尧舜之书谓之三坟书之始也易始八卦而文王益为六十四故曰周易济南伏生以书为上古之书故曰尚书二毛公传诗名家而郑康成笺之故曰毛诗礼之为经有三周礼一书固礼之纲领至其仪法度数则仪礼乃其本经而礼记其义防也五经之内分周礼仪礼礼记为七经而七经之外又益以孝经论语为九经以春秋分三传为三合孝经论语为一于是有十经焉以六经加六纬于是有十二经焉以诗易书三礼春秋三传加孝经语孟尔雅谓之十三经焉秦焚六籍书亡其半诗亡六篇春秋偶完易以卜筮得全而礼乐之书无复遗文矣
　　连山归藏【已下易经】
　　自伏羲画卦之后而易道着夏有连山商有归藏周文王为彖辞周公为爻辞孔子为十翼十翼谓上下彖上下象上下系文言说卦序卦杂卦也
　　彖卦象爻
　　易之彖象二字皆假兽以名之也盖彖为大豕行则俯首一望而全体皆见故统论一卦之体象有六牙故取以喻六爻之象
　　易传田何
　　史记自鲁商瞿受易孔子孔子卒瞿传易六世至齐人田何字子庄而汉兴田何传东武人王同子仲子仲传菑川人杨何何以易徴官至中大夫齐人即墨成以易至城阳相广川人孟但以易为太子门大夫鲁人周覇莒人衡胡临菑主父偃皆以易至二千石
　　易出丁寛
　　汉景帝时丁寛为梁孝王将军拒吴楚号丁将军作易说三万言今小章句是也初寛从田何授易寛授田王孙王孙授施雠孟喜梁丘贺由是易有施孟梁丘之学又高相治易专说隂阳灾异自言出于丁将军相又传授子康以明易为郎
　　受京房易
　　汉梁丘贺从京房受易年老传于子临为黄门郎甘露中奉使问诸儒于石渠琅琊王吉通五经闻临说善之时宣帝选高才郎十人从临讲经吉乃使其子郎中骏上防从临受易
　　传孟喜易
　　洼丹字子玉世传孟氏易汉建武初为大鸿胪作易通论七篇世号洼君易家宗之称为大儒按孟氏即孟喜也従田王孙受易好自称誉故易有施孟梁丘之学
　　子行铿铿
　　汉杨政字子行从代郡范升受梁丘易善说经京师语曰説经铿铿杨子行
　　五鹿岳岳
　　五鹿充宗为梁丘易元帝令与诸易家论易诸儒莫能抗有荐鲁人朱云者召入论难连日充宗遂屈诸儒语曰五鹿岳岳朱云折其角
　　九师传
　　汉淮南王聘九人明易传道训二十篇号九师易文中子曰九师兴而易道防三传作而春秋散三传谓公谷左三传也
　　六丁取
　　见雷
　　仲翔注易
　　吴志虞翻字仲翔与孔北海书示以易注孔答曰闻延陵之理乐覩虞子之治易乃知东南之美非徒防稽之竹箭也
　　要理讲易
　　梁书马枢字要理梁邵陵王纶为南徐州引为学士时邵陵自讲大品令要理讲维摩老子周易同日发题俗道听者二千人
　　袁滋问易
　　宋程頥父珦尝守广汉頥与兄颢皆随侍尝逰成都见治篾篐筩者挟防就视之则易也篾者问曰君尝学此乎因论未济男之穷曰三阳失位也頥兄弟涣然有悟后袁滋问易于頥頥曰易学在蜀滋后见卖酱薛翁于眉邛间与语大有所得盖篾叟酱翁皆蜀之隠君子也
　　伊川着易
　　绍圣间程伊川削籍窜涪居白岩注易渊源所渐皆为名士胡宪刘勉之求得其书皆潜抄黙诵夜以继日又闻涪陵谯定受易学于頥即徃従受业焉
　　毛亨诂训【已下诗经】
　　昔孔子删诗上取商下取鲁凡三百一十一篇至秦灭学诗亡六篇存者三百五篇初孔子以诗授卜商商为之序以授鲁人曽申曽申授魏人李克李克授鲁人孟仲子孟仲子授鲁人根牟子根牟子授赵人荀卿荀卿授汉人鲁国毛亨作诂训传以授赵国毛苌时人谓亨为大毛公苌为小毛公
　　郑注解
　　东汉郑字康成取毛氏诂训所不及异同者续之为注解谓之曰笺笺荐也言荐成毛意
　　言诗于鲁
　　史记言诗于鲁则申培公申公鲁人也高祖过鲁申公入见于鲁南宫吕后时防学长安与刘郢同师已而郢为楚王令申公傅其太子戊戊不好学疾申公及郢卒戊立为王胥靡申公公耻之归鲁退居家教终身不出门注云胥靡腐刑也
　　言诗于齐
　　史记言诗于齐则辕固生于燕则韩太傅固齐人也孝景时为博士与黄生争论帝前帝以为廉直拜清河王太傅乆之病免武帝卽位复以贤良征自是诸齐人以诗显贵皆固弟子也又燕人韩婴言诗见国子博士
　　诗授元帝
　　鲁诗有张唐许氏之学张生兄子游卿为谏议大夫以诗授元帝其门人琅琊王扶为泗水中尉陈留许晏为博士
　　诗谏昌邑
　　见王府官
　　韦氏学
　　汉韦贤治诗事博士大江公及许生官至丞相传于子成以诗为淮阳中尉讲论石渠亦至相及兄子赏以诗授哀帝由是鲁诗有韦氏学
　　翟氏学
　　翟酺字子超四世以诗学相传汉安帝朝诏六百石试对政事酺对第一拜尚书
　　匡衡解頥
　　匡衡字稚圭家贫好学善説诗诸儒语曰无説诗匡鼎来匡説诗解人頥鼎衡小名也衡射防中甲科补平原文学
　　曼卿得防
　　初九江谢曼卿善毛诗卫宏从之受学因作毛诗序得风雅之防
　　治齐诗
　　萧望之字长倩治齐诗射防甲科为郎伏黯字稚父明齐诗其子恭字叔齐少传父学为剧令故北州有伏氏学肃宗以为三老又景鸾字汉伯能理齐诗施氏易作易及诗解
　　习韩诗
　　夏恭字敬公习韩诗孟氏易门徒千余人汉光武时迁泰山都尉
　　古文尚书【已下书经】
　　鲁恭王壊孔子故宅于壁中得古文尚书论语悉以书还孔氏武帝乃诏孔安国定其书作传义五十八篇书成后遭巫蛊事不行至魏晋之际荥阳郑冲私于人间得而传之东晋汝南梅頥奏上始列于学宫此古文尚书也
　　今文尚书
