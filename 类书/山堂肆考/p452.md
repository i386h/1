<!-- { "loadSidebar": true } -->
　　虎韔
　　诗秦风虎韔镂膺注云虎韔以虎皮为弓室也镂膺镂金以饰马当胸带也
　　武车徳车
　　曲礼武车绥旌徳车结旌旌车上旌旛也武车尚威武故舒散其旌若垂緌然不用兵曰徳车不尚赫奕故纒结其旌于竿也
　　鲁鼓薛鼓
　　投壶礼用之以为节出礼记投壶篇
　　资斧
　　易旅九四旅于处得其资斧我心不快资斧谓货财之资器械之利也
　　邮籖
　　见刻漏
　　杼柚
　　杼机之持纬者柚机之受经者小雅杼柚其空空尽也
　　临冲
　　诗大雅临冲闲闲临临车在上临下者也冲冲车从旁冲突者也
　　炙輠
　　史记淳于髠博闻强记学无所主其諌说慕晏婴之为人然以承意观色为务故齐人颂曰炙毂輠髠輠者车之盛膏器也炙之虽尽犹有余流言髠智不尽如炙輠也
　　留犂
　　饭也
　　康爵
　　诗小雅酌彼康爵酒所以安体故曰康爵又瓦盆曰康瓠
　　特舟
　　周礼天子造舟谓比船为桥也诸侯维舟谓维连四船也大夫方舟谓倂两船也士特舟谓单船也庶人乗桴谓并木以渡也
　　辎重
　　辎衣车也重载重物之车也总曰辎重又君母出入则乗辎軿亦衣车也軿与屏同取其自隠蔽
　　舳舻
　　舳船后持舵处舻船头刺櫂处汉武纪舳舻千里
　　金鹊镜
　　古有夫妇相别分镜各持一半以为信其妻与人通镜化为鹊飞至夫前夫乃知之后人因铸镜以鹊安背上曰眀眀金鹊镜
　　玉麟符
　　京师留守给玉麟符
　　欹案
　　三国志曺公作欹案卧而观书
　　隠嚢
　　王维诗隠嚢纱防坐弹棋六朝人作柔软可倚又便于欹案
　　嚆矢
　　嚆矢矢之鸣者即今之响箭也荘子在宥篇焉知曽史之不为桀跖嚆矢也黄山谷云安能为人作嚆矢
　　藤轮
　　即蒲团也古诗小睡凭蒲团僧坐禅蒲墩即此
　　歌扇
　　歌者以扇掩口曰歌扇唐诗缕月为歌扇裁云作舞衣又云敛态调歌扇回身正舞衣又有歌牀歌屛歌舫歌钟之目歌钟节歌之铙也
　　流徽
　　即琴也初学记堂上抚流徽
　　奉帚
　　初学记奉帚长信宫言宫人事扫除也
　　转氊
　　白乐天春深娶妇家诗青衣转氊褥锦绣一条斜转氊褥即今之转席也新妇转席在唐人已尔
　　蓬辖
　　出行沙塞之车也古诗蓬辖供行役
　　蒿牀
　　田何年老家贫茅居蒿牀孟东野诗绳牀独坐翁言以绳穿为坐器即俗谓之交椅或改为藤牀误矣
　　芝盖
　　文选芝盖九葩仙人以芝为盖有九葩之采也
　　荪桡
　　楚辞荪桡兰旌以荪为楫以兰为旌盖动以芳洁自修饰也
　　剞劂
　　剞曲刀劂曲凿也皆镂刻之器劂与同
　　鞿羁
　　缰在口曰鞿络在头曰羁又荘子连之以羁绁马之足者
　　撤瑟
　　君子有疾则撤琴瑟文选非君撤瑟晨
　　弹棋
　　梁冀传冀能挽满弹棋格五六博蹴踘意钱之戏艺经云弹棋两人对局黒白棋子各六枚先列棋相当更先弹也又晋傅弹棋赋序汉成帝好蹴踘刘向以为劳人体竭人力非至尊所宜御乃因其体作弹棋今观棋道即蹴踘道也
　　齿杖
　　周礼伊耆氏共王之齿杖盖王赐老臣之杖也
　　牙筹
　　王戎自执牙筹计算彻夜常若不足
　　青油幕
　　青油幕军中所居防谋议也
　　紫绡帷
　　孙权居昭阳殿避暑乃展紫绡之帷夫人曰此不足贵妾欲穷思虑能使下绡帷而清风自入
　　铔鍜
　　颈铠也
　　防鍪
　　首铠也又兜鍪
　　蜃珧
　　弓名弓有縁者谓之弭似蜃者谓之珧
　　鸾刀
　　刀镮有铃也以割牲之用小雅执其鸾刀以啓其毛
　　关石
　　秤也文选关石之所和均
　　幔城
　　幔围似城故曰幔城
　　金匼匝
　　马络头也又驼背以锦帕防之谓之锦模糊
　　金盘陁
　　初学记星纒寳校金盘陁皆马饰也唐诗南宫吾故人白马金盘陁
　　笠毂
　　兵车无盖者邉人于尊者在车则一人执笠依毂而立以御寒暑故曰笠毂初学记居笠毂而掌兵
　　巾车
　　以衣饰车曰巾车又周礼掌王车之官名巾车又汉时有巾车乡宋顔延之尝乗笨车笨车竹车也车之不装者曰柴车马车曰轺车兵车曰軘车坐乗曰安车
　　日扇
　　古诗回身隠日扇遮日之扇也
　　雷辕
　　兵车之众如雷声也又曰雷辎
　　月帐
　　罗隠诗月帐星河次第开
　　星轩
　　天文轩辕星女主之象故嫁女之车谓之星轩左传闵公二年归夫人鱼轩妇人车以鱼皮为饰也
　　舲
　　船有牕牖者曰舲楚辞乗舲余上沅兮
　　艆防
　　海船也
　　簨簴
　　簨簴悬钟格也乐器所悬横曰簨植曰簴夏后氏龙簨簴殷崇牙周璧翣皆以悬钟鼓三代异名也
　　鞸鞛
　　佩刀之削也上饰曰鞸下饰曰鞛
　　筚路
　　柴车也左传筚路篮缕以啓山林
　　绳桥
　　以竹索为桥驾虚而渡名曰绳桥又曰笮桥
　　皇邸
　　屏风也周礼王大旅上帝设皇邸
　　仙镳
　　谓仙驾也初学记帝命扈仙镳
　　麈尾拂
　　麈似鹿而大尾可为拂以挥蝇晋王导谢安尝捉玉柄麈尾而谈又费崇先少信佛法尝以鹊尾鑪置膝前鑪有柄
　　鹤膝矛
　　左思吴都赋家有鹤膝户有犀渠鹤膝矛也矛骹如鹤颈上大下小谓之鹤膝犀渠楯也以犀皮为之
　　紫轪
　　天子车曰紫盇故曰紫轪轪车辖也以玉饰之又谓之玉轪
　　翠华
　　天子旗盖也
　　栎辐
　　谓栎其轮声以急车也
　　杖拏
　　拏船篙也荘子方将杖拏而引其船
　　梁丽
　　丽小船也荘子梁丽可以冲城而不可以窒穴
　　孟劳
　　鲁寳刀名
　　植铩
　　文选植铩悬用戒不虞铩兵仗也打更木也皆巡警之具
　　展軨
　　曲礼君车将驾则仆执防立于马前已驾仆展軨效驾按軨车之辖头车行由辖仆者展视軨徧即入而效白于君言车驾竟
　　比翼扇
　　初学记伉俪诗夏摇比翼扇冬坐蛩蛩氊蛩蛩合体兽也
　　屈膝屏
　　石季龙制金钿屈膝屏
　　兰叶
　　剑名
　　菱花
　　镜名菱花墨名松花纸名桃花
　　
　　见舟
　　輼辌
　　安车也有牖闭之则温开之则凉故以名又匈奴车名轒輼
　　朗鼓
　　军中乐也古诗朗鼔节鸣笳
　　露桡
　　汉岑彭传露桡数千艘桡檝也露桡者言露檝在外人在船中盖战船也
　　区盖
　　荀子言之信者在乎区盖之间按区藏物处盖覆物器也凡言之可信者如物在区盖中不流溢也易曰有孚盈缶亦区盖之义荘子所谓巵言日出正与区盖相反韩子谓人主漏言如玉巵无当无当无底也
　　鑪锤
　　荘子内篇意而子见许由由曰尧何以资汝意而子曰尧谓我汝必躬服仁义眀言是非由曰尧既已黥汝以仁义而劓汝以是非矣汝将何以逰夫遥荡恣睢转徙之涂乎意而子曰夫无荘之失其美据梁之失其力黄帝之亡其知皆在鑪锤之间耳庸讵知造物者之不息我黥而补我劓使我乗成以随先生耶
　　三属甲
　　甲相连属也又有七属甲
　　九仭旗
　　天子之旗九仭髙也
　　螭驾
　　初学记仙台隠螭驾又三公车幡画以鹿形故曰鹿幡
　　羊鞭
　　东坡诗归心亡犊佩生业寄羊鞭按荘子逹生篇善养生者若牧羊视其后者而鞭之
　　繁弱
　　夏后氏弓名
　　洪縻
　　牛辔也天子耕借田所执
　　吹剑
　　荘子则阳篇恵子曰夫吹管犹有嗃也吹剑首者吷而已矣尧舜人之所誉也道尧舜于戴晋人之前譬犹一吷也此意谓戴晋人有道者也在有道之前虽欲说仁义说道理皆无所容其声矣
　　建瓴
　　汉田肯贺髙祖曰陛下得韩信又治秦中地势便利以其兵下于诸侯譬犹居髙屋之上建瓴水也瓴盛水瓶居髙屋之上而幡瓴水言其向下之势易也
　　萎防锁
　　录异记萎防锁金镂相连屈曲在人顾况诗春楼不闭萎防锁緑水回通宛转桥
　　瓟防筐
　　刘向九叹莞芎弃于泽洲兮瓟防蠹于筐簏瓟防匏瓢也言爱小人而憎君子也
　　楼橹
　　东汉公孙瓉造战车可驾数牛上作楼橹置于塞上以拒匈奴注橹露也楼无屋为橹
　　轴帘
　　摩勒传红绡轴帘延客入轴帘言帘卷之如轴也
　　蓝笋
　　竹簟之蓝色者
　　青蒲
　　汉成帝欲易太子驸马都尉史丹候上独寝时直入卧内顿首伏青蒲涕泣而言太子遂定应劭曰以青规地曰青蒲非皇后不得至此服防曰以青縁蒲席也
　　笭箵
　　小笼也唐元结带笭箵
　　辘轳
　　井上转以取水者
　　刀尺
　　杜诗寒衣处处催刀尺
　　鈲摫
　　谢灵运山居赋铜陵之奥卓氏充鈲摫之端金谷之华石子致音徽之观注引扬雄方言梁益之间裁木为器曰鈲裂帛为衣曰摫
　　簠簋
　　簠内圎而外方盛稻簋外圎而内方盛黍稷
　　陶匏
　　陶埙也匏笙也
　　枘凿
　　凿圆而枘方史记持方枘内圎凿其能入乎注云方枘是笋也圎凿是孔也谓工人斲木以方笋而内之圎孔不可入也
　　参差
　　即洞箫也楚辞吹参差兮谁思汉元帝能吹洞箫箫通洞无底故曰洞箫
　　露板
　　子弟有犯已解所司父兄露板引咎露板者以木简为书不封故云
　　借藁
　　东汉车骑将军王音借藁请罪注云自坐藁上请就刑戮也
　　蹴踘
　　踘以韦为之实以物蹴踏之以为戏也踘与鞠同即毬也
　　抽琴
　　即弹琴也古诗抽琴试抒思
　　鱼栫
　　说文栫以柴木拥水乃取鱼之具故蜀中有鱼栫之名
　　驼嚢
　　塞上以驼嚢盛酒
　　浮箭
　　刻漏也文选浮箭未移晷
　　眀琼
　　即今骰子列子所谓射眀琼是也
　　烛跋
　　曲礼烛不见跋跋本也古者未有蜡烛以火炬照夜将尽则藏其所余之残本恐客见之以夜久欲辞退也
　　棘矜
　　矜与同矛柄也
　　白羽
　　羽箭曰白羽又旌旗有白羽赤羽之名子路曰愿得白羽若月赤羽若日
　　黄膓
　　汉大将梁商薨帝赐以东园朱夀之器银镂黄膓玉匣什物二十八种按夀器棺也以朱饰之以银镂之以栢木黄心为椁故曰黄膓
　　衔橜
　　衔马勒也橜车钩心也马衔或断钩心或出则倾败以伤人故曰衔橜之变
　　权舆
　　造秤以权始造车以舆始
　　桃茢
　　周礼賛牛耳桃茢桃鬼所畏也茢苕帚也所以埽不祥诸侯盟则用之
　　钱镈
　　周颂命我众人痔乃钱镈注云痔具钱铫镈鉏皆田器也
　　三经席
　　说苑孔子困于陈蔡之间居环堵之内坐三经之席
　　七尺筵
　　诸侯祭祀席也唐诗蒲筵长七尺又周人眀堂列九尺之筵
　　闛鞈
　　鼓声也又紞如更鼓声紞或作髧晋书紞如打五鼓
　　铿鍧
　　钟声也
　　铣鋧
　　铣鋧短兵也形如小凿萧摩诃与北齐战有西域胡妙于弓矢无虚发摩诃遥掷铣鋧正中其额应手而毙唐秦琼尤善用之
　　罠蹏
　　罠麋网蹏兔蹄也蹄系兽之足者即筌蹄之蹄
　　兰锜
　　兵戈架也
　　芸帱
　　香帐也
　　斋舰
