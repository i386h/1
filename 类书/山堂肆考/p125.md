<!-- { "loadSidebar": true } -->
　　言行録河东阙漕使章郇公言文彦博有名称吕许公曰可召来面询之召至堂上许公不交一言但睥眤不已及退许公叹曰此大有福人何所任用不可遂自殿中侍御史差委不十年岀将入相
　　出从天降
　　唐防要监察御史职知朝堂正门无籍非因奏事不得入至殿庭在栖凤阙南望殿中侍御史以上从观象门出若从天降
　　名自内命
　　宋治平二年以范纯仁为殿中侍御史吕大防为监察御史里行近制御史有阙则命翰林学士御史中丞迭举二人而上自择取一人为之至是阙两员举者未上内出纯臣大防姓名而命之又庞荘敏公籍为殿中侍御史中丞孔道辅谓人曰今之御史多承望要人风旨阴为之用独庞公天子御史耳
　　乞用旧臣
　　宋陈正献公俊卿任殿中侍御史时金虏谋入冦旧臣惟张忠献公在时谪居湖湘中外翕然归心上益疑之正献公上疏乞除一近郡以系人心上大悟明日即除正献公为兵部侍郎后数月竟用张公守建康
　　请留正人
　　宋赵清献公抃字阅道除殿中侍御史先是吕溱出守徐州蔡襄守泉吴奎守寿韩绛守河阳欧阳修乞蔡贾黯乞荆南公即上言近日正人如修辈无防今皆欲请郡者以不能谄事权要伤之者众矣修等由此不去一时名臣赖之以安
　　陈夏竦奸状
　　宋何郯为殿中侍御史尝极陈夏竦奸状仁宗谕曰古有碎首諌者卿能之乎对曰君不从諌则臣碎首今陛下从諌如流臣何敢掠美
　　疏守忠惎语
　　言行録英宗即位有疾皇太后同聴政上疾平傅献简公尧俞为殿中侍御史上疏请还政未聴颇闻内侍任守忠有惎语公又上疏极言之太后遂还政而逐守忠等
　　兼諌诤职
　　宋天禧中置言事御史即殿中侍御史也今御史台中丞防之南有諌官御史防葢御史得兼諌诤职也
　　称骨鲠臣
　　系年録杜莘老为殿中侍御史极言无隐取众所指如王继先张去伪等悉击去之及公罢去朝士祖道都门以诗文称述者百余人都人至今以为美谈虽宿卫武夫府寺贱诵説前朝骨鲠敢言之臣必曰杜殿院云
　　监察御史
　　歴代沿革东晋置检校御史知行马外事宋齐梁陈及后魏北齐并置隋改检校御史为监察御史唐武徳初置监察御史八人贞观中加二人后又置监察御史里行武后时又置殿中里行宋初御史多出外任其风宪之职以他官领之嘉祐四年从韩绛请置里行熈宁七年以六察官为监察御史八年诏监察御史兼言事乾道二年诏自今非曽经两任县令者不得除监察御史着为条令八年宰执进呈以御史台事分六察虞允文奏言祖宗时监察御史却许言事上曰今既分六察可许随事弹奏自是台纲肃清
　　兰台
　　通典晋孝武帝太元中置检校御史掌行马外事亦兰台之职也
　　松防
　　因话録唐防昌中监察御史郑路所葺礼察防谓之松防葢防南有古松也
　　三院
　　唐志御史台其属有三院一曰台院侍御史焉二曰殿院殿中侍御史焉三曰察院监察御史焉
　　八印
　　御史故事有八印曰台印随从印左廵印右巡印监仓印监库印监察印出使印
　　号六察
　　唐置监察御史十五人其一察官人善恶其二察户口流散其三察农桑不勤其四察妖猾盗贼其五察徳行孝弟其六察黠吏豪宗大厯中以御史分察尚书省六司第一人察吏部礼部第二人察兵部工部第三人察户部刑部嵗终议殿最亦号六察又宋朝在禁中惟三官得告谓之三告官宰相告于中书翰林学士告于本院御史告于朝堂皆用朱衣吏
　　加二阶
　　唐韩思彦为监察御史昌言当世得失高宗夜召加二阶待诏文舘
　　明目张胆
　　唐韦思谦字仁约鄂州人初擢监察御史常曰御史出使不能摇动山岳震慴州县为不称职禇遂良尝抑买人地思谦劾之左迁同州刺史及遂良再相人或吊之思谦曰吾性狷直触机辄发何暇恤身大丈夫当敢言地要须明目张胆以报天子焉能碌碌保妻子邪
　　食肉引血
　　武后召见郭宏霸宏霸自陈忠鲠云往年讨徐敬业臣誓抽其筋食其肉饮其血絶其髓武后大悦授监察御史时号四其御史
　　整肃朝仪
　　唐六典监察御史掌分察百寮巡按郡县纠视刑狱整肃朝仪
　　疏论宫市
　　唐韩愈操履坚正鲠言无忌迁监察御史上疏极论宫市徳宗怒贬山阳令
　　先风教
　　唐姚崇用齐澣为监察御史弹劾违犯常先风敎当时以为称职
　　判滞狱
　　唐李程为蓝田尉有滞狱十年不决程单言辄判京兆以状闻拜监察御史
　　咏竹
　　唐吕太一拜监察御史里行自负才华而不即真因咏院中丛竹以寄意曰濯濯堂轩竹靑青耐歳寒心贞徒见赏箨小未成竿
　　裂麻
　　宋鞠咏为监察御史言钱惟演交结丁谓不赴亳州意图入相谓人曰若相惟演当取麻制壊之
　　涉海息风
　　唐陆元方字希仲为监察御史则天使安辑岭外将涉海风涛甚狂舟人不敢举帆元方曰我受命无私神岂害我遽命济而风息
　　歴囿按火
　　唐赵防永泰初为监察御史时禁中失火与东宫稍近代宗深疑东宫防乃周歴壖囿按据迹状乃上直中官遗火也徳宗时在东宫常心感防及防刺衢州年考既深与韩滉不相得奏免防官徳宗见其名谓宰臣曰岂永泰初御史赵防乎对曰然即拜尚书左丞
　　咏栖乌诗
　　唐太宗召见李义府试令咏栖乌立成诗曰日里飏朝彩琴中伴夜啼上林多少树不借一枝栖上深赏之曰我将全树借汝岂惟一枝拜监察御史
　　掌行马事
　　沈约宋书古司校尉知行马外事晋江左罢司校尉置检校御史専掌行马外事故宋周益公必大辞免察官奏分直栖凤阁之南察事在行马之外
　　素立守法
　　分纪唐李素立武徳初为监察御史时有犯法不至死者髙祖特令杀之素立諌曰陛下三尺法与天下共之法一动摇则无所措手足时方大业经始奈何辇毂之下先弃刑书乎臣忝法司不敢奉防帝嘉纳之
　　尚隐雪寃
　　唐李尚隐擢监察御史睦州刺史马昭泰性鸷刻人惮其强尝诬系桐庐令李师旦二百余家为妖蛊有诏御史覆验皆称病不肯往尚隐曰善良方防枉不为申理可乎因请行果雪其寃
　　举弟自代
　　唐韦贯之始为监察御史举其弟纁自代及为右补阙纁代为侍御史
　　与兄并居
　　唐杨收与兄假并遗直之子假自浙西观察判官入为监察御史收亦自西川入为监察御史当世荣之
　　可使推捕
　　唐李义琛歴监察御史贞观中文成公主贡金遇盗于岐州主名不立太宗召羣御史至目义琛曰此人神情爽拔可使推捕义琛往数日获盗帝喜为加七阶
　　不乐检局
　　唐栁浑召拜监察御史台僚以仪矩相绳而浑放旷不乐检局乃求补外宰相惜其才
　　常何荐马周
　　唐马周客郎将常何家为何条二十余事皆当世切务太宗怪问何曰此非臣所能家客马周敎臣言之客忠孝人也帝即召之未至遣使四辈趣之及见与语帝大悦拜监察御史上言比来乐工圉人超授官爵鸣玉曳履与士君子比肩臣窃耻之
　　李勉尊朝廷
　　唐李勉拜监察御史属朝廷右武勲臣恃宠多不知礼大将军管崇嗣于行在朝堂背阙而坐勉劾之肃宗叹曰吾有李勉始知朝廷尊矣
　　争论新法
　　渊源録张戬字天祺除监察御史争论新法章数十上最后言大恶未去横敛未除不正之司尚存无名之使方扰又诣中书争之王安石以扇掩面而笑戬曰戬之狂直宜为防政所笑天下之人笑防政者亦不少矣
　　极陈时弊
　　东都事略王岩叟召为监察御史上疏极陈时事之弊以为不絶害源百姓无由乐生不屏羣邪太平终是难致
　　平仲气节
　　唐段平仲擢监察御史磊落有气节遇事敢言
　　桑慥志行
　　宋天圣中以太常丞桑慥为监察御史慥有志行朝廷闻其名而面命之
　　不沽直名
　　宋程明道权监察御史里行神宗召问所以为御史对曰使臣拾遗补阙裨賛朝廷则可使臣掇拾臣下短长以沽直名则不能神宗叹赏以为得御史体
　　乞治内降
　　言行録傅尧俞为监察御史里行朱晦子頴士以内降监汳口镇而都水监复荐之公言密院既不治頴士求内降罪而都水又安知其可用而举之上下相结迭为阿狥其盗名器将不但一汳口而已乃罢頴士权幸惮焉
　　疏忤安石
　　刘顗无锡人熙寜初为监察御史里行上疏忤王安石贬衢州监税顗将出台于坐上大骂同时御史孙昌龄谓其奴事安石求为美官遂拂衣上马赴贬所苏轼送以诗有乌府先生鐡作肝风霜卷地不知寒之句世因号鐡肝御史
　　奏劾李珣
　　宋刘庠字希道除监察御史里行时禁销金李珣先犯令庠言法行自贵近始遂劾之英宗曰朕岂私一李珣邪珣乃仁宗外家若行之天下谓朕何













　　山堂肆考卷六十三
　　钦定四库全书
　　山堂肆考卷六十四　　　明　彭大翼　撰臣职
　　京兆尹
　　歴代沿革秦分天下为三十六郡京师为内史汉景帝分左右内史武帝置京兆尹右扶风左冯翊为三辅京兆尹服银章青绶佩水苍玉东汉都洛为河南尹魏晋歴代所都皆曰尹江左为丹阳尹北齐为清都尹后周及隋复为京兆尹唐武徳元年雍州置尹一人以亲王为之永徽中改尹为长史开元元年改京兆府长史后复为尹五代都汴为开封尹宋朝牧尹不常置后置权知府一人崇宁中蔡京乞罢权知府置牧尹各一员中兴驻跸杭州建炎三年改为临安府其守臣多以卿监从臣兼之
　　搏击豪强
　　汉翟方进为京兆尹搏击豪强京师畏之时胡常为青州刺史与方进书曰窃闻政令甚明为京兆最恐有所不冝方进心知所谓少弛威严
　　爱恤民庶
　　东汉延笃字叔坚为京兆尹政用寛仁爱恤民庶正身率下人不忍欺先是陈留边凤为京尹亦有能名郡人语曰前有赵张三王后有边延二君赵张谓赵广汉张敞也三王王尊王章王骏也
　　引经断狱
　　汉隽不疑字曼倩渤海人为京兆尹昭帝元始中有男子乗黄犊诣北阙自谓卫太子公车以闻诏公卿等襍识视至者莫敢发言隽不疑后至叱从吏收曰昔蒯聩违命出奔辄拒而不纳春秋是之卫太子得罪先帝亾不即死今来自诣此罪人也遂送诏狱上与霍光闻而嘉之曰公卿大臣当用有经术明于大谊者由是不疑名重朝廷在位者皆自以为不及
　　顺气行诛
　　见秋
　　发奸摘伏
　　汉赵广汉字子都为京兆尹喜为钩距以得事情闾里铢两之奸皆知之吏民称之不容口长安少年数人防穷里空舍谋共刼人坐语未讫广汉遣吏捕治具服其发奸摘伏如神自汉兴以来治京兆者莫能及
　　疾恶抚穷
　　唐严郢大厯末为京兆尹严明持法疾恶抚穷敢于诛杀盗贼遂衰号称职尹
　　接士
　　赵广汉迁京尹和顔接士推功于吏曰此某掾所为非二千石所及吏皆自写心腹无所隐匿
　　任人
　　唐代宗实録魏少防四为京尹虽无赫赫之名然善于任人縁饰规矩有足称者
　　以治行入
　　东汉黄霸字次公淮阳人为颍川太守以治行第一入守京兆尹视事数月不称职罢归颍川故晋袁甫曰人各有能有不能黄霸驰名于州郡而息誉于京邑
　　以徳化迁
　　唐崔纵为蓝田令徳化大行县人立碑颂徳迁京兆尹
　　三老上书
