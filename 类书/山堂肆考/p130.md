<!-- { "loadSidebar": true } -->
　　唐穆宗长庆中卜者苏明与染坊供人张韶善谓曰我为子卜当升殿坐与我共食今上昼夜毬猎多不在宫大事可图也韶乃与明谋结染工无頼者百余人匿兵于柴草车载以入有疑其重而诘之者韶急杀之斩关而入上狼狈幸右军左军中尉马存亮遣大将康艺全将骑卒入宫讨贼韶升清思殿坐御榻与明同食曰果如子言明惊曰事止此耶韶惧而走艺全兵至与明皆击杀之存亮不自矜委权求出监淮南军
　　遵美避权
　　唐昭宗宦者严遵美歴观军容使叹曰吾昔袴衫给事今执笏过矣遂隠青城山司马公断曰巷伯之嫉恶寺披之事君郑众之辞赏吕彊之直諌曹日升之救患马存亮之弭乱杨复光之讨贼严遵美之避权张承业之竭忠其间岂无贤才乎顾人主不当与之谋议政事使有威福足以动人耳
　　定防国老
　　唐昭宗时宦者杨复恭谋反上遣兵讨之与侄杨守亮等举兵拒命韩建获之献于阙下斩于独柳节度使李茂贞献复恭甞与守亮书承天门乃隋家旧业大侄但当积粟训兵勿贡献吾于荆棘中立夀王才得尊位即废定防国老有如此负心门生天子按夀王名杰为皇太弟僖宗崩复恭请立为帝即昭宗也
　　恩府先生
　　宋徽宗内侍梁师成黠慧习文法初领睿思殿文字外库出入传上防政和间渐得幸因窜名于进士籍中累迁至河东节度使多蓄书画邀客纵观得其题识合意者宻为汲引执政侍从可阶而升王黻以父事之称为恩府先生蔡京父子亦謟附焉都人目为隠相
　　称为媪相
　　宋徽宗内侍童贯性巧媚善防人主微防以故得幸为太傅封泾国公蔡京与贯内外相倚人称京为公相贯为媪相
　　目为阎罗
　　宋理宗时宦者董宋臣逢迎上意起梅堂芙蓉阁香兰亭豪夺民田引优倡入宫招权纳贿无所不至人以董阎罗目之
　　交搆两宫
　　见丞相
　　谋闲三宫
　　宋光宗欲诛宦者近习皆惧谋离闲三宫防帝得心疾夀皇购良药一丸欲授帝宦者诉于李皇后曰太上合药一丸欲俟宫车过即投药万一有不虞奈宗社何后心衔之顷之内宴后请立嘉王扩为太子夀皇不许后退持嘉王泣诉于帝谓夀皇有废立意帝惑之遂不朝夀皇扩光宗第三子李氏所生后为宁宗
　　阁长
　　四朝志龙图天章寳文阁主管四人以入内内侍充掌藏祖宗文章及符瑞寳玩之物谓之阁长
　　门司
　　四朝志内东门司主管四人以入内内侍充掌宫禁人物出入周知其数而讥察之谓之门司
　　亡汉亡唐
　　胡传宋平公信阍寺杀世嫡痤而父子之恩絶逐华合比而君臣之义暌刑人之能败国亡家亦可畏矣犹有任赵高以亡秦信恭显十常侍以亡汉宠王守澄田令孜以亡唐而不知鉴覆车之祸者
　　闻齐闻宋
　　宋张子韶对防至晡时未毕貂珰促之子韶曰未也方谈及公等其防曰阍寺闻名国之不祥尧舜阍寺不闻于典谟三王阍寺不闻于誓诰防刁闻于齐而齐乱伊戻闻于宋而宋危
　　祖宗成法
　　宋朝祖宗成法内侍为承宣观察者帯横行虽有一二正任皆老疾及歴年既多丐祠禄者然后与之高孝两朝其为正任承宣使者不过数人余皆奉祠
　　祖宗深意
　　宋元丰中议改官制宦者张诚一欲易都知押班之名及置殿中监以易内侍省既而宰相进呈神宗曰祖宗为此名良有深意岂可轻议至政和二年始遂改焉
　　王府官
　　歴代沿革唐王府置傅一人从三品掌辅正王过失友一人从五品掌侍逰处规讽道义记室叅军二人掌表啓书防
　　贾谊作赋
　　汉文帝议以贾谊任公卿之位大臣多短之曰少年初学专欲擅权纷乱诸事上于是踈之不用其议以为长沙王太傅谊居长沙为鵩鸟赋以自广
　　王式授诗
　　汉王式字翁思为昌邑王贺师昌邑以无道废式坐不辅导繋狱使者责曰师何以无諌书式对曰臣以诗三百五篇朝夕授王至于忠臣孝子之篇未甞不为王反复诵之也危亡失道之君未甞不流涕为王深陈之也臣以三百五篇諌是以无諌书得减死
　　戒子
　　汉中尉王吉字子阳以甞諌昌邑得减死髠为城旦吉戒其子孙曰毋为王国吏
　　弃官
　　汉王骏吉子也迁赵王内史不愿为王府属即弃官去
　　正身率下
　　汉武帝善广川董仲舒对防以为江都王相仲舒以礼匡正王敬重焉后又相胶西王素闻其贤亦善待之仲舒两事骄王皆正身率下所居称治及去位家居不问产业专以讲学著书为事
　　躬俭安贫
　　东汉呉良东平王苍辟为西曹又荐其公方亷恪躬俭安贫白首一节明帝拜为议郎
　　邵方严
　　汉邵字徳裕初景帝为琅邪王请为中尉素性方严仪甚宏伟虽私门接对罔敢不钦王甞遣使者潜至邵舎令使者进曰王有令邵徐理髪与冠履俯伏尽礼然后读之王与使者羣立瞻听叹曰古人称不愧屋漏其邵中尉乎
　　辕固廉直
　　汉辕固齐人也治诗景帝时以廉直拜清河王傅
　　以尚书领
　　晋阮孚以吏部尚书领东郡王师
　　以祭酒迁
　　晋刘实以祭酒迁为广陵王师
　　不治产业
　　呉志是仪字子羽为鲁王霸傅事上勤与人恭不治产业不受施惠为屋舍才足自容邻家有起大宅者权出望见问大室者谁左右对曰似呉仪家权曰仪俭必非也问之果他家
　　惟务披阅
　　梁陶景为诸王侍读虽在朱门闭影不交外务惟以披阅为务
　　南方秀望
　　晋顾荣字彦先时在洛阳以南方秀望补呉王中令
　　西邸文学
　　齐竟陵王子良开西邸招文学沈约萧琛王融谢朓陆倕范云任昉等与游号为得人
　　不取贵逰
　　齐衡阳王好学善属文武帝谓王俭曰衡阳王虽有文学当使华实相称今选师傅不得止取贵游子弟而已乃以太子舍人萧敷为文学
　　无问容貎
　　梁徐摛字士秀高祖谓周舍曰我欲求一文学俱长兼有行者令与晋安王纬逰处舍曰臣外弟徐摛形质陋小若不胜衣而才堪此选高祖曰必有仲宣之才无问其容貎乃以摛为侍读
　　淮南八公
　　汉淮南王安好书招致賔客方术之士数千人八公之徒感慕其徳而归其仁各竭才智著述篇章分选词赋以类相从或称小山或称大山其义犹诗有小雅大雅也
　　霍府二贤
　　唐郎余令郑州人擢进士第授霍王府叅军从父知年亦王友元范曰郎家二贤皆入府不意培塿而松栢为林也
　　孤之穆生
　　隋杨注字元度甞为周冀王侍讲王甚重之毎曰杨侍讲徳业优深孤之穆生也
　　吾之相如
　　唐卢照邻字杲之调邓王府典籖王曰此吾之相如也
　　岂逰外府
　　王励美风仪博书史仕梁为河东王功曹王出镇励将随之藩张纉时典选见之乃曰王生才地岂可逰外府乎奏为太子洗马
　　不观假山
　　宋姚坦为益王府翊善王甞作假山召僚属置酒观之众皆褒美坦独俛首不观諌曰但见血山安得假山王惊问对曰臣在田舍时见州县督税上下相急父子兄弟鞭笞苦楚流血满身此假山皆民租税所出非血山而何有以坦言告太宗者上曰伤民如此何以山为亟命毁之按益王太宗第五子元杰也
　　不可亲踈
　　唐薛元敬少与从父収族兄徳音齐名武徳中为天防府记室与十八学士之选性素谨畏未甞申欵于房龄杜如晦如晦叹曰小记室不可得而亲不可得而踈
　　甚见尊惮
　　唐苏良嗣高宗时为周王府司马王年少不法良嗣数规諌之甚见尊惮
　　超宗怨望
　　南宋谢超宗鳯子也为黄门郎以失仪出为南郡王中军司马人问曰承有朝命定是何府超宗怨望答曰不知是司马为是司驴既是驴府正应为司驴有司奏以怨望免禁锢十年
　　王晞遨游
　　后魏王晞为常山王司马在并州虽戎马填委未甞以世务为累良辰美景啸咏遨逰以谈防为事士人谓之方外司马
　　味道荐张廌
　　唐张廌调露初登第为考功员外郎苏味道称为天下无双授岐王府叅军
　　公义引思谦
　　唐沛王府长史皇甫公义引韦思谦为仓曹叅军谓曰公非池中物屈公以重吾府耳
　　収采人物
　　唐房龄字乔临畨人为秦王府记室出入十年军符府檄驻马即挥文约理尽初不着藁秦王毎克城诸将争取寳货龄独収采人物致之幕府
　　叅谋帷幄
　　唐杜如晦字克明为秦王府兵曹叅军时府僚多补外官如晦亦出陜州长史房龄曰余人不足惜独如晦王佐才也大王欲经营四方非如晦不可世民惊即留之使叅谋帷幄军中多事如晦剖决如流
　　为滕王友
　　唐郝处俊再转滕王友耻为王府属弃官去甞与高智周等各言所志曰大丈夫惟无仕仕必至宰相乃可
　　为魏王师
　　唐太宗以王珪为魏王防师谓防曰汝事珪当如事我防见珪輙先拜珪亦以师道自居
　　休源仪表
　　孔休源为梁晋安王长史帝谓今以十嵗儿委卿善匡翼之乃勅王曰孔休源人伦仪表汝当毎事师之
　　祎之师矩
　　唐刘祎之拜相王府司马帝谓曰卿家世忠孝吾子頼卿师矩冀蓬在蔴中不扶而直也
　　韦凑识逺
　　唐韦凑字彦宗入为相王府属时姚崇兼府长史曰韦子识逺文优吾恨晚得之
　　士安行优
　　宋毕士安字仁叟兼冀王府记室叅军端拱中诏王府官各上所为文上问近臣曰文吾既知之其行孰优众皆以公对帝喜以本官兼知制诰
　　讲説有法
　　宋郑穆字闳中时嘉定二王府阙侍讲御史陈襄请择人神宗曰如郑穆徳行乃宜左右王也穆居馆下三十年在王邸一纪非公事不至执政之门讲説有法至可为劝戒者必反复摘诵二王敬礼焉
　　行谊无阙
　　宋熙宁中言者谓诸王宫教授向来率用朴学醇儒近以员多所用之人或异于前者乞下两制及国子监举有学行不通政事者充仍限年五十以上庶专于讲授有益宗室于是诏曰今后员缺令舍人院及国子监举朴学醇儒行谊无阙年五十以上者充
　　对掌机近
　　唐温大有字彦将摄大将军府记室与兄大雅对掌机近
　　諌止畋猎
　　唐薛収字伯褒为天防府记室上书諌止王畋猎王答曰览卿所諌知成我者卿也明珠兼乗未若一言
　　陈拜起节
　　宋神宗封淮阳王以韩维为记室叅军王毎事咨访维悉心以对至起拜进退趋揖之容皆陈其节上甞与论天下事语及功名维曰圣人功名因事始见人不可有功名心上称善维字持国
　　作富贵箴
　　宋孙觉迁昌王府记室叅军王问终身之戒觉为陈诸侯之孝作富贵箴
　　面叱贾琰
　　宋窦偁为晋府判官贾琰为推官时诸王宗室宴集琰怡声下气褒讃防给偁面叱之曰贾氏子何巧言令色之甚独不愧于心耶众皆失色太宗因重偁之直拜叅知政事曰赏卿之叱贾琰也
　　説宗朱熹
　　宋黄裳字冕仲为嘉王府翊善光宗谕之曰嘉王进学皆卿之功裳谢曰若欲追踪古先哲王当寻天下第一等人乃可帝问为谁裳以朱熹对及彭年为嘉王府直讲因讲鲁庄公不能制其母曰母不能制当制其侍御之人王问此谁之説对曰朱熹也自后毎讲必问熹説何如
　　召对羣玉殿
　　东都事略邵亢字兴宗兼頴王府翊善召对羣玉殿英宗访以世务称之曰学士真国器也
　　侍宴太清楼
　　宋治平中宗室四千余人亲王置翊善侍讲记室余则宫院都讲教授嵗时有喜庆事则侍宴崇政殿或太清楼
　　庄重诚信
