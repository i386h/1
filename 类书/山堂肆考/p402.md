<!-- { "loadSidebar": true } -->
　　缪袭神芝賛魏文帝青龙元年芝产于长平之习阳许昌农家中郎将表以闻其色丹紫其质光耀上别为三干分为九枝散为三十六茎委绥连属有似瑚之状
　　博宁宅中
　　论衡汉建初三年零陵县女子博宁宅中生芝草五本叶紫色
　　九龄座侧
　　唐张九龄以母丧解任居忧毁不胜哀有紫芝产于座侧白鸠白雀巢庭树
　　延英御座
　　唐肃宗上元中延英殿御座上生玉芝一茎三花御制玉芝诗
　　安礼御榻
　　唐太宗贞观中安礼门御榻产灵芝五茎
　　一年三秀
　　晋嵇康诗煌煌灵芝一年三秀
　　一年三花
　　论衡芝草一年三花食之令人眉夀
　　龙兴凤翥
　　唐太宗贞观十七年太子寝室中产紫芝十四茎并为龙兴凤翥之形又滁州言所部州原徧生芝草
　　蟠错蝉聫
　　唐李绅诗灵根蟠错呈天瑞寳叶蝉聫表地祥
　　朱柯
　　张平子赋濯灵芝于朱柯按朱柯芝草茎也
　　翠羽
　　山谷瑞芝亭记神农草木经所传五芝曰赤者如瑚白者如截肪黒者如泽漆青者如翠羽黄者如紫金
　　含气
　　孙绰天台山赋五芝含气而晨敷
　　延年
　　瑞应记食芝则延年不终与真人同
　　紫藤赤箭
　　东坡诗序夜梦游何人家开堂西门有小园古井井上有苍石石上生紫藤如龙蛇枝叶如赤箭主人言此石芝也余率尔折食之众皆惊笑其味如鸡苏而甘明日作诗曰空堂明月清且新幽人睡息来初匀了然非梦亦非觉有人夜扣祈孔宾披衣相从到何许朱栏碧井开琼户忽惊石上堆龙蛇玉茎紫笋生无数铿然散折青瑚味如蜜藕和鸡苏按鸡苏水苏名也
　　云母月精
　　昔羊愔梦入洞府有一物飞去神人曰此青云芝也按青云芝上有青盖三重又有云气白云芝生于名山之隂白石上有白云覆之又有七明芝九光芝云母芝月精芝龙仙芝万年芝金兰芝
　　芭蕉
　　格物总论芭蕉一名苞苴根出地面两三茎成一簇重皮相裹叶如扇中心抽干作花初生蕚如倒垂菡蓞红者如火炬谓之红蕉白者如蜡色谓之水蕉闽人以灰埋其皮令滑绩以为布又一种花如酒杯色如芙蓉甜美可蜜藏是为甘蕉又有子大如拇指长而鋭有类羊角者名羊角蕉最甘美子如鸡卵大有类牛乳者为牛乳蕉一种大如藕子长六七寸其茎皆散散如丝可纺绩为絺纻交广闽人俱能为之着服
　　白乐天诗蕉叶题诗咏蕉丝着服轻
　　脱衣
　　苏颍濵诗芭蕉移种未多时濯濯芳茎已数围毕竟空心何所有欹倾大叶不胜肥萧骚暮雨鸣山乐狼籍秋霜脱敝衣堂上幽人观翫乆逢人指示此身非
　　开扇
　　李义山诗芭蕉开緑扇杨诚斋诗骨相玲珑透八窻花头倒挿紫荷香绕身无数青罗扇风不来时也不凉
　　缄书
　　钱珝诗冷烛无烟緑蜡干芳心犹卷怯春寒一缄书札藏何事先被东风暗折看
　　障夏日
　　朱文公诗芭蕉植秋槛勿云憔悴姿与君障夏日羽扇宁复持
　　怯秋风
　　钱起诗幸有青丝用宁将众草同心虚含夕露叶大怯秋风
　　供挥洒
　　唐僧懐素贫无纸可书尝于故里种芭蕉万余以供挥洒
　　免摧折
　　宋景文诗不枝惟叶茂无干信中空所以免摧折为伊君子风
　　灵苗
　　路徳延诗一种灵苗异天然体性虚叶如斜界纸心似倒抽书诗成一日传于都下
　　新叶
　　张横渠诗芭蕉心尽展新枝新卷新心暗已随愿学新心养新徳旋随新叶起新知
　　猎猎
　　古诗翻旗猎猎秋风恶鸣玉潇潇夜雨踈
　　亭亭
　　杨诚斋诗潇潇洒洒复亭亭一半风流一半清不为暑窻添午防却来愁枕作秋声
　　听雨
　　张横渠诗世情易变如云叶官事无穷类海潮退食北窻凉意满卧听急雨到芭蕉
　　披风
　　古诗战雨惊春梦披风动晚秋
　　菖蒲
　　格物总论菖蒲一名昌歜种池沼间其根盘屈有节状如马鞭一根旁引三四根其节尤宻一寸而九节者佳亦有一寸十二节者一种根苗纎细人家以瓦器种之须旦夕易水则茂水浊则萎又一种大根生下湿之地者乃昌阳也切不可食
　　感百隂
　　典术尧时天降精于庭为薤感百隂为菖蒲吕氏春秋曰菖蒲名尧薤能乌髪
　　通九窍
　　本草菖蒲味辛温无毒开心补五脏通九窍明耳目轻身延年
　　飨周公
　　见燕享
　　喻武帝
　　神仙传汉武帝上嵩髙忽见有仙人长二丈耳出头下垂肩帝礼而问之仙人曰吾九疑山中人也闻中岳石上有菖蒲一寸九节食之可以长生故来采之忽然不见帝谓侍臣曰彼非欲服食以此喻朕耳李白有诗
　　拜竹
　　髙士春秋王徽之以菖蒲拜竹曰菖蒲止以九节为贵而此君面目耸然菖蒲正当再拜此君而此君亦安得不受之耶
　　吞花
　　梁太祖后张氏尝于室内忽见庭前菖蒲花光彩照灼非世间所有后惊视谓侍者曰汝见否对曰不见后曰尝闻凢见菖蒲花者当富贵因取吞之是月产子是为梁武帝
　　紫茸
　　谢灵运诗新蒲含紫茸
　　碧节
　　杜诗碧节吐寒蒲百氏集萧然一寸碧不改四时青又灵根九节痩不改四时青
　　韩藂不寒
　　本草韩藂服菖蒲十三年身上生毛日视书万言冬袒不寒按藂一作终
　　王兴长生
　　神仙传王兴采菖蒲食之得长生
　　根盘
　　姚思岩诗根盘龙骨痩叶耸虎须长
　　叶痩
　　东坡石菖蒲賛序凢草木之生石上者必须微土以附其根惟石菖蒲并石取之濯去泥土渍以清水置盆中可数十年不枯虽不甚茂而节叶坚痩根须连络苍然于几案间乆而益可喜也其轻身延年之功既非昌阳之所能及至于忍寒苦安澹泊与清泉白石为伍不待泥土而生者亦岂昌阳之所能髣髴哉余逰慈湖山中得数本以石盆养之置舟中顾恐陆行不能致也乃以遗九江道士胡洞防使善视之余复过此将问其安否因为之賛
　　涧中九节
　　草木状番禺东有涧涧中生菖蒲皆一寸九节安期生服之仙去但留玉舄
　　盆中九花
　　苏子由盆中菖蒲忽生九花
　　成凤
　　海墨徽言僧普寂大好菖蒲房中种之成狮子鸾凤仙人之状
　　蟠蚪
　　东坡诗山中亦何有草木媚深幽菖蒲人不识生此乱石沟山髙霜雪苦黄叶不得抽下有千嵗根蹙缩如蟠蚪长有鬼神守徳薄安敢偷
　　萍【附苔】
　　格物总论萍浮草也一名芣莱一名水帘有二种一青色一紫色叶细对生梗长二寸许浮于水上尔雅大者曰苹江东人谓之藻又与白苹不同苔隂湿气所生也空室无人行则生或紫或青或圆又藓名緑苔一名緑钱
　　鹤食
　　周穆王时涂循国献仙鹤上命取太湖萍喂之
　　鸭茵
　　云林异景志浮光多美鸭太原少尹樊千里买百只置后池载数车浮萍入池使为鸭作茵褥
　　渡江得实
　　见江
　　荡水无根
　　司马彪诗泛泛江汉萍飘荡水无根
　　贮壁
　　见洞
　　寄池
　　何晏诗愿为浮萍草托身寄清池且以乐今日其后非所知又刘商醉后口号青草秋风老此身一瓢长许任家贫醒来最爱浮萍草飘寄官河不属人
　　风约
　　杜诗雨翻千防紫风约半池青又陆诗晓来风约半池明重叠侵沙緑罽成不用临池重相最无根底是浮萍
　　波流
　　李白诗紫叶带波流刘禹锡诗风水悲流萍
　　石髪【巳下苔】
　　尔雅藫水苔也一名石髪説文苔水衣也
　　垣衣
　　广雅在瓦曰苔邪在垣曰垣衣
　　泽葵
　　尔雅莓苔曰泽葵杜诗随意坐莓苔
　　海藻
　　南粤志海藻一名海苔
　　生阁
　　陈思王初丧应刘端忧多暇緑苔生阁芳尘凝榭悄焉疚懐弗怡中夜
　　没阶
　　南宋王微字景太保之弟子也吏部尚书江湛爱其才举为吏部郎微陈病笃不受因与湛告絶云足不逾阃十余年栖迟环堵之室苔草没阶
　　悉给军士
　　侯景围台城既急时甘露厨中所有干苔悉分给军士
　　难悦妻孥
　　魏野苔钱诗贪多宁损志嫌少不为愚良冶何由铸常流岂敢图野人惟自爱难把恱妻孥
　　流钱
　　古诗诗人只道穷难送也有青流地上钱
　　为纸
　　王子年曰陟厘纸以水苔为之
　　车碾
　　白乐天诗路旁苔草荣遭遇曽得七香车碾来
　　屐印
　　叶靖逸爱苔诗应嫌屐齿印苍苔十扣柴扉九不开又韩持国诗屐齿印苔深
　　依砌
　　谢晖诗苍苔依砌上
　　绕台
　　郑谷苔钱诗春红秋紫绕池台个个圆如济世财雨后无端满穷巷买花不得买愁来或曰张祐诗
　　如鸡卵
　　杂爼晋时外国献蔓金苔萦聚之如鸡卵投水中蔓延波上光铄日如火亦曰夜明苔
　　染马蹄
　　王建诗青青染马蹄
　　笋破花妆
　　张太和诗緑嫌新笋破红爱落花妆
　　仙发客髯
　　梅圣俞诗绕绕水仙发茸茸蛟客髯
　　藤
　　格物总论藤有大小数种皆依附大木蟠曲而上草木状紫藤细叶长茎如竹根极坚实重重有皮花白子黑置酒中二三十年不腐败榼藤依树蔓生如通草藤也其子黒色一名象豆三年方熟其殻贮药不壊又解诸药毒异物志钟藤软弱须缘树作根藤既纒裹树即死且有恶汁能令树速朽也
　　乐天戒藤
　　白居易咏藤诗藤花紫茸藤叶青扶苏谁谓好顔色而为害有余下如蛇盘屈上若绳萦纡可怜中间木束缚成枯株柔蔓不自胜嫋嫋挂空虚岂知纒本身千夫力不如先柔后为害有似防佞徒附着君权势君迷不肯诛又如妖妇人绸缪蛊其夫毫末不早辨滋蔓宜难图愿以藤为戒铭之于坐隅
　　元舆悲藤
　　见纸
　　托松
　　乐天诗君为女萝草妾作兎丝花百丈托逺松纒绵成一家
　　寄木
　　梁简文帝咏藤诗纎条寄乔木弱影掣风斜
　　刺檐
　　杜诗庭中藤刺檐又藤枝刺眼新
　　盖瓦
　　杜诗对门藤盖瓦
　　蛇藏
　　杜诗藤蔓曲藏蛇
　　鼠咬
　　昔有人逃死入井遇四蛇伤足欲上树遇二鼠咬藤
　　照潭
　　李卫公诗幽溪人未去芳草行应碍遥忆紫藤垂繁英照潭黛
　　蔓壑
　　杜诗丘壑蔓寒藤
　　叔谦求藤
　　齐解叔谦母病夜祈祷闻空中人语曰得丁公藤为酒便差即访医至宜都山一老人曰此丁公藤也疗风尤验老人忽不见取归医母即愈
　　少游卧藤
　　秦少游词有醉卧古藤隂下杳不知南北之句后至藤州而卒













　　山堂肆考卷二百三
<子部,类书类,山堂肆考>
　　钦定四库全书
　　山堂肆考卷二百四　　　明　彭大翼　撰果品
　　荔枝【附龙眼】
　　格物总论荔枝树髙五六丈一树下子数斛有人日噉千颗未尝作疾即少热可以蜜浆解之南人多以核之细者为珍谓之焦核此树最忌麝香或遇之则花实尽落也龙眼一名龙目一名比目树如荔枝而枝叶差小一穗至有五六十颗如葡萄然荔枝已过龙眼即熟故号曰荔枝奴又名绣水团川弹子单于受赐
　　东观汉记单于来朝赐橙橘龙眼荔枝
　　尉佗通贡
　　蔡君谟谱荔枝惟闽粤南粤巴蜀有之汉初南粤王尉佗以之备方物始通中国东京交趾七郡贡生荔枝十里一置五里一堠昼夜奔腾有毒虫猛兽之害临武长唐羌上书言状始诏大官省之
　　涪州取进
