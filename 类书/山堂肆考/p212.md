<!-- { "loadSidebar": true } -->
　　杨公笔録南宋向柳与顔峻善及峻贵柳犹以贫自守不推先之峻戒柳曰名位不同礼有异数卿何得作曩时意栁曰我与士逊心期久矣岂可以一旦势利处之及栁为南唐郡以义宣事败繋狱屡宻请峻相申救峻竟不助之栁竟伏法
　　太学生
　　东汉顺帝阳嘉元年以太学新成试明经下第者补弟子增甲乙科员一千人
　　师事李膺
　　东汉符融逰太学师事李膺膺毎见融輙絶他賔客听其言论融幅巾奋褏谈辞如云膺每捧手叹息
　　从学杨厚
　　汉任安广汉绵竹人少游太学受孟氏易兼通数经行尚古道又从同郡杨厚学图防究极其术
　　才高行美
　　东汉董班宛人少游太学尊事李固才高行美后固诛奔赴哭泣尽哀守尸不去桓帝嘉其义许送丧葬
　　学成行尊
　　唐何蕃和州人为太学生二十余年学成行尊诸生不敢与齿朱泚反诸生将从乱蕃正色叱之故六馆之士无受汚者韩愈为作传
　　岂使游谈
　　东汉桓帝时考城令王奂以一月俸资仇香使入太学与符融比宇融賔客盈室香常自守融谓之曰今英雄四集正志士交结之秋也香正色曰天子设太学岂但使人游谈其中耶高揖而去
　　更相褒重
　　东汉桓帝延熹中太学诸生二万余人郭泰贾彪为其冠与李膺陈蕃王畅更相褒重学中语曰天下模楷李元礼不畏彊御陈仲举天下俊秀王叔茂于是中外承风竞以臧否相尚自公卿以下莫不畏其贬议屣履到门
　　举幡救鲍宣
　　汉司校尉鲍宣字子都以摧辱宰相下廷尉博士弟子王成举幡太学下曰欲救鲍司者防此诸生防者千余人
　　诣阙讼皇甫
　　东汉桓帝时宦官共诬皇甫规货赂羣羌令其文降论输左校太学生张凤等三百余人诣阙讼之会赦归家注云文降言以文簿虚降非实情也
　　持劔祭父
　　汉张武吴郡由拳人父业为郡掾送太守妻子还乡至河内遇盗夜刼业与战死武年幼不及识父后诣太学受业尝持父遗劔至父亡处祭泣太守第五伦嘉其行举为孝廉遭母丧过毁絶命
　　扣阍留师
　　杨宏中福州人宋太学生宁宗时韩侂胄欲逐赵汝愚而难其名以秘书李沐常有怨于汝愚引为右正言使奏汝愚以同姓居相位将不利于社稷遂窜汝愚于永州祭酒李祥等连疏救争俱被斥宏中曰师儒能辨大臣之寃而诸生不能留师儒之去于谊安乎乃与周端朝张衜林仲麟蒋传徐范等六人伏阙上书乞窜李沐以谢天下韩胄大怒悉送太平州编管天下号为六君子按衜仲麟范皆福州人端朝温州人传信州人传久居太学忠鲠有闻扣阍之事皆其属藁
　　贾长头
　　东汉贾逵字景伯自童时常在太学身长八尺二寸父徽受刘歆左氏春秋逵传父业诸儒语曰问事不休贾长头
　　秦长脚
　　宋秦桧初为太学生号秦长脚一日睡于窓下有异人来诣桧语其同舍郎曰他日此人误国害民天下同受其祸诸君亦有死其手者
　　观书一览即诵
　　唐萧頴士字茂挺四嵗属文十岁补太学生观书一览即诵
　　逰学十年不归
　　宋余杭洪皓熈宁中逰太学十年不归父已七十寄皓诗曰太学何蕃久不归十年甘防误庭闱休辞客路三千里须念人生七十稀腰下虽无苏子印箧中幸有老莱衣归期定约春前后免使髙堂赋式微皓得诗南归因而去者十有三焉
　　送钱助葬
　　唐郭震字元振少有大志十六岁入太学家送资钱四十万适有丧服者叩门自言五世未葬愿假以治丧元振举以与之无吝亦不质其姓氏同舍生薛稷诮之答曰济人大事何诮焉
　　质衣市文
　　宋赵明诚字德甫妻李易安平生与之同志德甫在太学时每朔望告谒出质衣取半千钱步入相国寺市碑文及果实归夫妻相对咀嚼展玩后连守两郡竭俸以事铅椠有穷天下古今奇字之志所着有金石録三十篇行于世
　　颂雀
　　见校书郎
　　题鸽
　　宋高宗好养鹁鸽躬自飞放太学诸生题诗曰万鸽盘旋绕帝都暮收朝放费工夫何如养取南来鴈沙漠能传二圣书高宗闻之即命补官
　　元忠少检
　　唐魏元忠为太学生跌荡少检
　　元亮抱才
　　见荐举
　　灭灶更燃
　　东汉梁鸿少孤诣太学受业同房生先炊已呼鸿童子及热釜炊鸿曰童子不因人热者也灭灶更燃火
　　入斋自焚
　　见忠臣
　　乞斩思退
　　宋叶李时太学生张观等七十二人伏阙上书论汤思退及王之望等三人奸邪误国钩致敌人之罪乞斩三人以谢天下倂窜其党洪适晁公武而用陈康伯胡铨陈良翰王十朋金安节虞允文张栻等以济大事
　　请用李纲
　　宋钦宗时太学生陈东等千余人上书于宣德门言纲奋勇不顾以身任天下之重所谓社稷之臣也请复用之诏以纲为尚书右丞京城防御使
　　上书攻似道
　　宋蔡京杭州人少有奇质为人刚直不阿理宗时以太学生攻贾似道窜漳州宋亡隐归富春山
　　杖防谒天祥
　　宋王炎午安福人名鼎翁为太学生防文天祥举义兵乃杖防谒见寻以母忧家居而天祥被执鼎翁为生祭文以速其死隐居不仕所着有吾汶藳
　　请朝寿皇
　　宋光宗制于李后久不朝重华宫防九月重阳节羣臣连章请过宫不听太学生汪安仁等一百八十人上书请朝不报按重华宫光宗父寿皇所居也
　　请立康王
　　宋汪若海歙人未冠入太学靖康初金人侵扰诏求知兵者若海应诏又上书枢密使曹辅请立康王为大元帅拥兵镇抚河北及二帝北行走谒康王于济州
　　诗嘲府尹
　　事见庄
　　诗嘲学士
　　见翰林学士
　　上书忤执政
　　宋刘黻温州人淳熈中丁大全劾丞相董槐去国将夺其位时黻为太学生伏阙上书忤执政送南安军安置归别其母母曰为臣死忠以直被贬分也速行黻至南安尽取濓洛诸书摘其精切之语辑成书十卷名曰濓洛论语
　　直言忤权相
　　宋陈之茂无锡人为太学生与张九成同廷对之茂以直言忤权相黜之九成举第一因叩头殿阶曰陈之茂能言人所不敢言宜奬不宜黜高宗览对悚然曰忠言也赐同进士出身调休宁尉以经学为诸儒倡
　　说折二凶
　　宋冯康国遂宁人为太学生负气节苗刘之变张浚治兵平江先遣康国至杭州说折二凶
　　请还二帝
　　徐揆衢州西安人宋靖康初游太学试开封为举首防钦宗诣金营不归揆率诸生以书抵金人责其败盟请还二帝金人载揆至军中诘难揆厉声抗论遂遇害
　　心哂蔡京
　　见武科
　　书论潜善
　　陈东镇江丹阳人倜傥负气宋徽宗时太学生率同舍生诣阙上书请诛邪佞命以官不受高宗南渡复上书极论黄潜善汪伯彦等潜善等诬以指斥乗舆杀之
　　应募使金
　　宋魏行可建安人建炎中以太学生应募假礼部侍郎使金因留不遣尝遗金人书警其不戢自焚之祸金人逼其仕乃仰天号恸饮鸩而死
　　自献说金
　　宋朱弁徽州婺源人弱冠入太学建炎初议遣使问安两宫弁奋身自献诏假吉州团练使至云中见金粘罕邀说甚切粘罕不听弁复与书言用兵讲和甚悉而守节不屈
　　论史嵩之起复
　　宋理宗淳祐三年诏复史嵩之将作监徐元杰太学生黄恺伯等四十四人上书论之不报
　　颂徐元杰暴卒
　　宋史嵩之既去元老旧德次第収召杜范既入相复延徐元杰议政多所禆益六月朔元杰当侍立先一日谒范钟归是夕热大作夜四鼓指爪忽裂以死三学诸生相继伏阙上言昔小人倾君子者不过使之死于蛮烟瘴雨之乡今蛮烟瘴雨不在岭海而在朝廷诏付临安府鞫治狱迄无成刘汉弼亦以奸邪未尽屛汰为虑未几以肿疾暴死太学生蔡德润等百七十有三人复叩阍上书讼寃诏给元杰弼官田五百畆緍钱五千恤其家
　　四俊
　　宋曹纬字元象颍昌人元符三年擢进士第初与刘寿瞿执柔刘正夫在太学号四俊
　　三杰
　　宋何大正大庾人博通诸经元祐间入太学虽老师宿儒莫不推避时称上庠三杰大正其一也
　　考分三等
　　宋徽宗崇宁元年蔡京请兴学贡士县学生选考升诸州学州学生每三年贡太学考分三考入上等补上舍入中等补中舍入下等补内舍余居外舍诸州军解额各以三分之一充贡京又请建外学乃诏即京城南门外营建赐名辟雍外圆内方为屋千八百七十二楹太学专处上舍内外生而外学则处外舍生士初贡至皆入外学经试补入上舍内舍始得进处太学太学外舍亦令出居外学于是上舍至二百人内舍六百人外舍三千人
　　员増三千
　　魏主圭置五经博士増国子太学生员合三千人

　　山堂肆考卷一百六
<子部,类书类,山堂肆考>
　　钦定四库全书
　　山堂肆考卷一百七　　　明　彭大翼　撰人品
　　公子
　　春秋诸侯之子称公子公子之子称公孙公孙之子称公族
　　传龟袭紫
　　东汉隂识传恂恂苗裔传龟袭紫注云公侯皆紫绶金印龟纽
　　击磬吹竽
　　晋左思咏史诗朝集金张馆暮宿许史庐南隣击钟磬北里吹笙竽
　　襁褓居荣位
　　抱朴子曰贵游子弟未免襁褓而加青紫之秩才胜衣冠而居宠荣之位
　　襁褓补清官
　　唐李义府诸子虽襁褓皆补清官
　　出钱市果
　　东汉刘祐为郡主簿郡将少子出钱令市果实祐悉买纸笔书具与之白郡将云郎君年可入小学今但知傲很逺近谓明府无过庭之教郡将因使就祐受经遂成学业
　　量金买花
　　古诗云量金上苑买花去走马长陵沽酒归
　　鬬鸡
　　古诗马上抱鸡三市鬬袖中擕剑五陵游
　　薫鹊
　　唐李贺诗练香薫宋鹊注云宋鹊猎犬名猎犬而以香薫之葢贵游公子骄奢之习犹庄子云爱马以蜃盛溺也
　　扶入珠帐
　　古诗醉后佳人脱锦袍美人扶入真珠帐
　　捉打玉鞭
　　唐僧贯休诗自捧五色毬迸入他人宅却捉苍头奴玉鞭打一百
　　王门龙凤
　　见名士
　　谢庭芝兰
　　晋谢与从兄朗为叔父安所器因戒约子侄曰子弟亦何预人事而正欲使其佳曰如芝兰玉树欲使生于阶庭耳
　　珥貂
　　晋左思咏史诗鬰鬰涧底松离离山上苗以彼径寸茎防此百尺条世胄蹑高位英俊沈下僚地势使之然由来非一朝金张籍旧业七叶珥汉貂冯唐岂不伟白首不见招
　　擎鹘
　　蜀王建僣位游龙华禅院召僧贯休口诵近诗时诸王贵戚皆侍坐休欲讽之因诵公子行曰锦衣华鲜手擎鹘闲行气貌多轻忽稼穑艰难总不知五帝三王是何物
　　唯存簮笏
　　见祖父祖母
　　能弹琵琶
　　宋石介圣政録太祖曰资防子弟但能在家弹琵琶弄丝竹岂能治民
　　手不把书卷
　　白乐天悲哉行沈沈朱门宅中有乳臭儿状貌如妇人光明膏梁肌手不把书卷身不擐戎衣二十袭封爵门承勲戚资春来日日出服御何轻肥朝从博徒饮暮有娼楼期平封还酒债堆金选蛾眉声色狗马外其余一无知山苗与涧松地势随高卑古来无奈何非独君伤悲
　　笔才记姓名
