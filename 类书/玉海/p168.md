<!-- { "loadSidebar": true } -->
　　志周易正义十六卷【国子祭酒孔頴达颜师古司马才章王恭马嘉运赵干叶王谈于志宁等奉诏撰四门博士苏徳融赵智覆审】尚书正义二十巻【孔頴达王徳韶李子云撰朱长才等五人覆审无忌勣志宁行成等二十三人刋定】毛诗正义四十卷【頴达徳韶齐威撰干叶等三人覆正】礼记正义七十卷【頴达朱子奢李善信贾公彦栁士宣范义頵张权等撰周逵等四人覆审】贾公彦礼记正义八十卷仪礼疏五十卷周礼疏五十卷春秋正义三十六卷【頴达杨士勋朱长才撰马嘉运等四人覆审】杨士勋谷梁疏十二卷　孔頴达传初頴达与颜师古司马才章王恭王琰受诏撰五经义训凡百余篇号义賛诏改为正义虽包贯异家为详博其中不能无冗缪【孔陆正义释文自多背驰】博士马嘉运駮正其失至相诋讥【嘉运贞观十一年拜太学博士以正义繁酿故犄摭其疵当世诸儒服其精】有诏更令裁定功未就永徽二年三月诏中书门下与国子三馆博士文馆学士攷正之于是尚书左仆射于志宁右仆射张行成侍中髙季辅就加増损四年三月书始下【三月一日】防要贞观十二年国子祭酒孔頴达撰五经义疏一百七十巻【政要云一百八十巻】名曰义賛有诏改为五经正义【一本云初太宗以师説多门章句繁杂命孔頴达与诸儒撰五经疏名五经正义】太学博士马嘉运每掎摭之有诏更令详定未讫而卒永徽三年三月十四日诏太尉赵公无忌等刋正四年三月一日进之【正义表永徽四年二月二十四日上】颁于天下以为定式凡书二十巻诗四十卷易十六卷春秋三十六卷二礼共百二十巻　旧史贞观七年十一月丁丑颁新定五经于天下永徽四年三月壬子朔颁孔頴达五经正义于天下每年明经依此攷试　儒学传贞观中广学舍千二百区吐蕃髙丽等羣酋并遣子弟入学鼓笥踵堂凡八千余人帝又讐正五经谬缺颁天下示学者与诸儒防稡章句为义疏俾乆其传【律疏序云近代已来兼经注而明之谓为义疏疏者识也】　宋朝端拱元年三月司业孔维等校五经正义百八十巻五月四日镂板朌行【孔维表云贞观中祭酒孔頴达考前代之文采众家之説随经析理去短从长用功二十余年书成一百八十卷】　欧阳修以为晋宋而下师道渐亡各为笺传附着经文唐太宗始诏名儒撰定正义着为定论凡不本正义者谓之异端则学者之宗师百世之取信也然所载既博所择不精多引防纬之书异乎正义之名欲诏名儒取九经之疏删去防纬之文然后经义纯一无杂　人自为説两汉之俗也举天下宗一説唐传疏之学也
　　唐经典释文
　　志陆徳明经典释文三十巻【第一巻序録】　旧史徳明撰经典释文三十卷老子疏十五卷易疏二十卷太宗后阅徳明经典释文甚嘉之赐家帛二百叚【一本云贞观十六年四月甲辰太宗阅徳明经典音义美其益学者赐其家布帛百匹】　易古文书毛诗周礼仪礼礼记三传孝经论语老庄子尔雅等音合为三十卷三帙【内老子释文一卷庄子二巻】　序曰楚夏声异南北语殊捜访异同撰集为六经三传释文先儒旧音多不音注然读注不晓则经义难明徳明乃并注音之古人音
　　书止为譬况孙炎始为反切【志又有刘镕经典集音三十巻】
　　校定释文【见雠正五经类】　集贤注记有敇依文字音
　　义改撰春秋毛诗庄子音张九龄奏校理官吕
　　证撰春秋音义郑钦説撰毛诗音义甘晖卫包
　　撰庄子音义【见小学类】　晁説之曰古人训诂缓而
　　简故其意全虽数十字而同一训虽一字而兼数用
　　唐五经博士
　　官志五经博士各二人正五品上以其经之学教国子易书诗左氏春秋礼记为五经论语孝经尔雅不立官附中经而已　防要太和七年八月九日【庚寅】置五经博士一人【册皇子毕下诏】国子监请秩比国子博士开成元年宰相领祭酒郑覃奏请给禄四年二月定为五品　旧纪开成元年五月庚申判祭酒宰臣覃奏太学新置五经博士各一人请依王府官赐禄粟【覃传云请太学五经经置博士禄廪比王府官　一云八月己酉覃兼祭酒】
　　唐开元详定传注四书【又见孝经】
　　防要开元七年三月一日敇孝经尚书有古文本孔郑注防趣颇多蹖驳令诸儒质定奏闻六日诏曰孝经独宗郑氏孔氏遗防今则无文又子夏易传近无习者辅嗣注老子亦甚甄明诸家所传互有得失其令儒官详定所长令明经者习读四月七日左庶子刘子上孝经注议曰孝经非所注其验十有二条行孔废郑于义为允今俗所行老子河上公注序云汉文帝时人以所注老子授文帝因冲空上天乃不经之鄙言案汉艺文志注老子者三家河上所释无闻焉岂如王弼注义防为优又案汉志易有十三家而无子夏作传者至梁阮氏七録有子夏易六卷或云韩婴作或云丁寛作岂非后来假凭先哲臣窃以郑氏孝经河上老子二书讹舛不足流行孔王两家实堪师授伏见去月十日敇令所司详定四书得失云云臣议请行王孔二书国子祭酒司马贞议曰孝经注纵非郑氏所作而义防敷畅近儒妄作孔传伪作闺门一章近俗之语请郑注孔传依旧俱行河上凭虚立号汉史实无其人然其注以养神为宗无为为体辞近理王辅嗣理畅防微请王河二注俱行又案刘向七畧有子夏易传但此书不行已乆今所存多失真本荀朂中经簿云子夏传四卷或云丁寛作是先达疑非子夏矣隋志子夏传残缺梁时六卷今二卷其书错谬无益后学不可帖正经五月五日诏曰间者诸儒所传颇乖通议崇孔学者冀郑门之息灭尚今文者指左传为诬伪河郑二家可令仍旧行用王孔所注传习者稀亦存继絶之典子夏传逸篇令帖易者停　刘子传尝议孝经郑氏学非康成注举十二条左证其谬当以古文为正易无子夏传老子书无河上公注请存王弼学宰相宋璟等不然其论奏与诸儒质辩司马贞等阿意共黜其言请二家兼行惟子夏易传请罢诏可
　　唐五经文字　九经字様
　　见雠正五经
　　唐五经微防
　　防要建中元年十月濠州刺史张镒撰五经微防十四卷孟子音义三卷上之　志经解类张镒五经微防十四卷【镒又撰三礼图九巻】
　　唐详校九经
　　防要贞元二年七月秘书监刘大真上言请择儒者详校九经于秘书省令所司陈设及供食物宰臣録其课效从之【寻阻众议寝不行】
　　唐六经法言　五经法言
　　韦处厚传穆宗立处厚为翰林侍讲学士以帝冲怠不向学与路隋合诗书易春秋礼孝经论语掇其粹要题为六经法言二十篇上之冀助省览帝称善并赐金币【集序云赐金紫】　旧史韦处厚传穆宗荒怠乃铨择经义雅言以类相从为二十卷谓之六经法言献之赐缯帛银器仍赐金紫　路隋传与韦处厚同入翰林为侍讲学士采三代皇王兴衰着六经法言奏之【册府元云赐锦防银器锡服迁官】防要长庆二年四月癸未翰林侍讲学士韦处厚路
　　隋撰五经法言二十卷上之【表曰魏称皇览梁着遍畧邺中有修文之作江左有寿光之书但夸衒于见闻非垂谟于理本】　志儒家类六经法言二十卷韦处厚路隋撰李袭誉五经妙言四十卷郑澣经史要録二十巻
　　唐六经要言　诸经纂要
　　崔郾传敬宗嗣位郾自侍讲学士进中书舍人谢曰陛下使臣侍讲歴半嵗不一问经义臣无功不足以副厚恩帝曰朕少间当请益髙釴适在旁因言陛下乐善而无所谘询天下之人不知有向儒意帝重咎谢赐锦币与髙重类六经要言为十篇上之以便观省【敬宗置侍讲学士甚艰其选髙重以简厚淳正崔郾皆预郾寳厯元年为学士由学士迁中书舍人】　志儒家类诸经纂要十卷【崔郾】　防要寳厯元年三月髙重崔郾进纂要一卷　旧史郾与髙重抄撮六经嘉言要道区分事类凡十卷名曰诸经纂要冀人主易省览赐锦防银器
　　唐白氏经史事类
　　志类书白氏经史事类三十卷白居易撰一名六帖【居易着事类集要三十部合一千一百三十门时人目为六帖】盛均十三家帖以白氏六帖未备而广之【巻亡】元稹类集三百卷【集古今刑政之书】　中兴书目居易采经传百家之语摘其英华以类分门悉注所出卷帙名氏于其下【孔传亦有六帖合为一书】　皇朝陈绍重广六帖学林三十巻　绍兴中陈天麟类班史为前汉六帖十二卷
　　唐九经师授谱
　　韦表微传【见春秋类】　志一卷　宋朝李焘着五经传授尚书百篇图各一卷　崇文总目有授经图三卷
　　唐经史要録
　　郑澣传文宗时入翰林为侍讲学士帝使稡撷经史为要録爱其博而精试举诸条擿问之随即酬析无留答因赐金紫服【旧史云以十九书语类亲自发问】　艺文志郑澣经史要録二十卷【儒家】
　　唐经史释题
　　志目録类李肇二卷【崇文目同　书目释文题三巻】　序云经以学令为定以艺文志为编史以史通为准各列其题从而释之
　　唐微言注集
　　志经解类裴侨卿二卷开元中郑县尉上之
　　唐六説　六经外传
　　志刘迅六説五巻刘贶六经外传三十七巻【经解类】　迅续诗书春秋礼乐五説书成不以示人　书目迅作六书以继六经标作书之谊而着其目惟易阙而不叙【一本云刘迅著书以拟六经此乃其叙篇唯易阙而不言故止五巻】
　　唐五经类语
　　志经解类慕容宗本十卷【大中时】　李适传譔九经要句
　　唐五经妙言
　　志儒家李袭誉四十卷
　　唐诸经义枢
　　尹思贞撰诸经义枢续史记皆未就
　　端拱校五经正义
　　见雠正五经
　　咸平校定七经疏义
　　见雠正五经　书目刘敞七经小传五卷杂释诗书春秋周礼仪礼礼记论语七经刘七经义一百七十卷【有易无仪礼】　景徳二年龙图阁经典门总三千三百四十一卷目録三十巻正经三百一十四巻经解千三十五卷训诂四百九十五卷六月庚寅国子监上新刻公谷传周礼仪礼正义印板先是后唐长兴中雕九经板本而正义传写蹖駮太宗命刋校雕印而四经未毕上遣直讲王焕就杭州刋板至是皆备十月甲申赐辅臣亲王周礼仪礼公谷传疏
　　祥符九经余义
　　实録祥符五年正月癸未以懐安军鹿鸣山人黄敏【书目云黄敏求】为本军助教敏明经术尝着九经余义四百九十三篇【防要无三字】转运使滕陟【一作涉】以其书上进帝命学士晁逈等看详逈等言所着撰可采故特有是命【防要同】书目一百卷【崇文目同】注疏之外言其余义凡四百九十有四篇【总九经兼孝经论语】　胡旦演圣通论七十二卷论六经传注得失易十六书七诗十礼记十六春秋论别行【晁氏志四十九卷博辩精详学者宗焉】
　　皇祐五经精义　天圣经典徽言
