<!-- { "loadSidebar": true } -->
　　续志古者君臣佩玉尊卑有度上有韨贵贱有殊佩所以彰徳服之衷也韨所以执事礼之共也威仪之制三代同之五伯迭兴战兵不息佩非战器韨非兵旗于是解去韨佩留其系璲以为章表故诗曰鞙鞙佩璲秦乃以采组连结于璲【徐广曰今名璲为縌】光明章表转相结受故谓之绶汉承秦制用而弗改加以双印佩刀之饰至孝明皇帝乃为大佩冲牙双瑀璜【初学记引董巴志云渠璜】皆以白玉乘舆络以白珠公卿诸侯以采丝其视冕旒为祭服云【注月令章句曰佩上有双衡下有双璜琚瑀以杂之冲牙蠙珠以纳其间】　纪永平二年春正月辛未宗祀明堂玉佩絇屦以行事【徐广曰明帝复制韨天子赤皮蔽膝魏晋用绛纱】　杨赐传光和四年拜太常赐玉壶革带金错钩佩　后五行志注陈宣谏曰车则和鸾歩则佩玉动静应天　隽不疑佩环玦　左雄言九卿大臣行有佩玉之节　玉藻正义凡佩玉必上系于衡下垂三道穿以蠙珠下端前后以悬于璜中央下端悬以冲牙动则冲牙前后触璜而为声所触之玉其形似牙故曰冲牙【唐人有冲牙赋】晋志三夫人金章紫绶佩干寘玉九嫔银印青绶佩采瓄玉潘岳西征赋飞翠緌拖鸣玉
　　汉革带　晋紫囊
　　杨赐传光和四年赐玉壶革带金错钩佩晋志革带古之鞶带也谓之鞶革其有囊绶则缀于革带其戎服则以皮络带代之八坐尚书荷紫以生紫为袷囊缀之服外加于左肩昔周公负成王制此服至今以为朝服一曰汉世用盛奏事负之以行隋志东观书诏赐邓遵兽头鞶囊一枚班固与弟书遗仲升兽头旁囊金错钩【兽一作虎】礼图曰珰缀于革带阮谌以为有印章则佩之
　　汉簮笔　魏白笔　晋白笔
　　汉书张安世持橐簮笔事武帝数十年注张晏曰橐契囊也近臣负囊簮笔从备顾问或有所纪也师古曰囊所以盛书无底曰橐簮笔者挿笔于首　魏志明帝见殿中侍御史簮白笔侧阶而立问曰此何官也辛毗曰御史簮笔书过　晋志古者贵贱皆执笏笏者有事则书之故常簮笔今之白笔是其遗象三台五省二品文官簮之王公侯伯子男卿尹及武官不簮加内侍者乃簮之尚书令仆手板头复有白笔以紫皮褁之　宋志绅垂三尺笏者有事则书之云云【同晋志】朝服肩上有紫生袷囊缀之朝服外俗呼曰紫荷或云汉代以盛奏事负荷以行未详也
　　魏玉佩
　　王粲传注摰虞决疑要注曰汉末丧乱絶无玉佩魏侍中王粲识旧佩始复作之今之玉佩受法于粲　隋志按礼天子佩白玉今参用杜防之法天子白玉太子瑜玉王山玉自公以下皆水苍玉　魏太子闻钟繇有玉玦欲得之繇即送之　晋赐王祥山玉佩卫氏玉玦绶笥采贲蓬楹响闻绳户【禇渊谢赐佩】
　　隋九环金带
　　李徳林传开皇元年敕令徳林与于翼髙颎等同修律令事讫奏闻别赐九环金带一腰骏马一匹　后周武帝赐熊安生九环金带
　　隋万钉寳带
　　杨素传开皇十八年突厥达头可汗犯塞以素为灵州行军摠管出塞讨之赐物二千段黄金百斤素奋击大破之达头被重创而走杀伤不可胜计优诏褒扬赐缣三万匹及万钉寳带　唐志隋文帝云云唯天子之带有十三环【李穆上隋文帝十三环金带盖天子服】　元魏帝解所服金镂玉梁带赐侯莫陈顺
　　唐万钉寳钿金带　紫袍龟带【见赐时服】
　　夷狄传西突厥献万钉寳钿金带　罽賔武徳二年贡寳带　环王贞观时献五色带　房龄传太宗赐龄黄银带　李光顔传元和十三年春御麟徳殿召对赐金带锦防　齐田单黄金横带　吴陆逊破曹休脱御金带以赐
　　唐佩防韘　佩鱼【详见章服类】　玉梁寳钿带
　　车服志初职事官三品以上赐金装刀砺石一品以下有手巾算袋佩刀砺石【防要上元元年八月二十一日戊戌敕】睿宗时【景云二年四月二十四日敕】罢佩刀砺石而五品以上佩防韘七事【佩刀刀子砺石契苾真哕厥针筒火石是也　泉男生率众内附髙宗赐袍带金钿七事】带之制三品以上玉梁寳钿五品以上金梁寳钿六品以下金饰隠起而已【腰带一品二品銙以金六品以上以犀九品以上以银】元和十二年太子少师郑余庆言百官服朝服者多误自今唯职事官五品兼六品已上官者则有佩剑绶其余皆省文宗诏勲官诸司佩刀砺纷帨　百官志中尚令制鱼袋给百官　防要永徽二年四月二十九日开府仪同三司及京官文武职事四品五品并给随身鱼袋【旧志五月新志三品四品有饰金与银之别且出内必合以防召命之诈】五年八月十四日【己未】敕带鱼之法用为褒饰咸亨三年五月三日始令京官四品职事五品佩银鱼是日内出鱼袋徧赐之【三品已上赐金装刀子砺石】武后垂拱二年正月二十日都督刺史凖京官带鱼天授元年九月二十六日改内外官佩鱼为龟至神龙元年二月四日复佩鱼【朝野佥载唐上元中令九品已上佩刀砺算袋帉帨为鱼形结帛作之取鱼之众鲤彊之兆也　程大昌演繁露载武后以武为龟故改龟佩】乆视元年十月十三日龟袋三品用金饰四品银五品铜神龙元年九月十七日嗣王郡王阶卑者许佩金鱼至开元元年八月二十日亲王长子带郡王者聴佩鱼神龙二年八月京文官五品已上依旧式佩银鱼三年八月令特进佩鱼散职佩鱼自兹始苏氏记曰自永徽已来正贠官始佩鱼至开元八年九月十四日中书令张嘉贞奏致仕及内外官五品已上检校试判及内供奉官凖正贠例佩鱼自后恩制赏绯紫例兼鱼袋谓之章服景云二年四月二十四日鱼袋着紫者金装绯者银装【金银铜之饰虽肇于乆视而用以饰鱼配于绯紫不限品秩者至景云而后定】开元二年闰二月【一云三月癸卯】勅灵武等军赐金鱼袋一二十银鱼袋五十枚临时行赏　白居易集赐金紫诗鱼佩葺鳞光照地鹘衔瑞带势冲天绯鱼诗鱼缀白金随步跃鹘衔红绶绕身飞炙毂子鱼袋古之算袋取合鱼符之义　宋朝雍熙元年十一月丁卯郊祀毕内出鱼袋赐近臣由是文武官皆佩鱼紫以金绯以银【伎术官不佩】元丰二年五月癸巳翰林学士蒲宗孟加佩鱼大观元年十一月诏太中大夫以上至中书舍人犀带垂鱼自霍端友始借服得佩鱼始于政和元年十一月十七日兵部侍郎王诏之奏请　马永卿曰今鱼袋乃古鱼符必以鱼者分左右可以合符唐用袋盛鱼今以鱼饰袋
　　唐红玉带　白玉带
　　通监开元七年九月甲寅徙宋王宪为宁王上从复道中见卫士弃余食宪从容谏释之是日上宴饮极欢自解红玉带并所乘马赐宪　杨元卿传为金吾长庆初赐白玉带　李载义传太和三年平李同防文宗赐白玉带就幽州赐之
　　唐金钿带
　　突厥传天寳初赐拔悉密紫文袍金钿带　西域传开元初赐天竺锦袍金革带鱼袋　官志中尚令蕃客赐寳钿带鱼袋则授鸿胪
　　唐赐良笏
　　宪宗元和五年二月李绛以直谏进中书舍人【谏立圣徳碑故有是拜】翌日赐金紫宪宗亲择良笏与之且曰异时膺顾托南面当如此【防要五年二月面谕吐突承璀兵无功　本传论宦官横肆帝曰疾风知劲草卿当之矣云云绛顿首】　册府龟元和二年绛为司勲郎中充翰林学士因浴堂北廊奏对指切时病及论中官纵恣方镇进献上曰真忠正之臣也改中书舍人依前翰林学士翌日面赐金紫帝亲为绛择良笏赐之【旧史同】
　　唐赐通天御带赐玉带
　　裴度传拜淮西宣慰招讨处置使【旧纪元和十二年七月丙辰】入对延英曰主忧臣辱义在必死贼未授首臣无还期帝壮之为流涕及行帝御通化门临遣【八月三日庚申】赐通天御带【旧纪云犀带】发神防骑三百为卫　平淮西碑度赐汝节斧通天御带卫卒三百【因话録云赐玉带】　防要元和七年二月癸卯诞节李吉甫进马二匹赐通天犀带以答之【又宣宗赐中尉马元贽通天犀带以遗马植】列传白敏中以司空平章事兼邠宁节度使【大中五年三月】时党项数冦邉宜得大臣抚镇及行宣宗御安福楼以饯玺书慰谕赐通天带卫以神防兵开府辟士礼如裴度讨淮西时郑注节度鳯翔文宗赐通天犀带　封敖李徳裕进太尉敖草其制解所赐玉带赠之　王播自淮南还献玉带十有三　张允伸咸通十年赐玉带寳器　李徳裕有通犀带赋　李勣赠属僚二人佩刀玉带　李愬遗牛元翼寳剑玉带
　　唐甘棠笏　笏囊　诗笏【又见御诗类】
　　魏謩传魏征五世孙也文宗开成三年为起居舍人帝问卿家书诏颇存乎对曰唯故笏在诏令上送郑覃曰在人不在笏帝曰此笏乃今甘棠　孙樵文贞公笏铭序曰大中六年诏出文贞公笏归其孙丞相謩铭曰灵豸荐角比干献骨合以愤烈在公为笏怒虎可唾笏不可挫泰华可裂笏不可折柱天不仄指日不蚀标仪条直起梗开直【李卫公故物亦有象笏一差狭不类今笏】　张九龄传故事公卿皆搢笏于带而后乗马九龄使人持之因设笏囊自九龄始　王起传加皇太子侍读文宗题诗太子笏以赐　防要武徳四年七月十六日诏五品以上执象笏六品已下执竹木笏其月敇凡笏周制也晋宋谓之手板近代唯尚书执笏公卿但以手板后周保定四年【三月庚辰】百官始执笏云云开元八年九月敕诸笏三品已上前绌后直五品以上前绌后挫并用象九品以上上挫下方用竹木　车服志象笏上圆下方六品以竹木上挫下方　礼志皇太子加元服陈衮冕金饰象笏　囘鹘传贞观中黠戛斯来朝太宗劳享之奏愿得持笏　　　列传魏征太宗得征书一纸始半藁曰去邪勿疑任贤勿猜曰公卿侍臣可书于笏知而必谏　褚遂良致笏殿阶崔澄【一云崔涤】宗以慎密字亲书笏端　崔琳每歳时
　　宴于家以一榻置笏犹重积其上　崔亮拜右常侍率谏官叩延英苦诤置笏在陛　段秀实夺源休象笏击朱泚　顾少连欲击裴延龄以笏　元稹云文皇敕起居郎书居安思危四字于笏为至戒　后唐天成元年出象笏三十二面赐百官无笏者
　　唐赐珍器玉带
　　李光顔传还镇忠武【长庆元年十二月辛巳】穆宗御通化门临送宰相百官班饯赐珍器良马玉带【时将伐镇州　光顔以十二月戊寅为忠武节度辛巳赴镇】　常衮谢玉带牙笏表云鱼须在手虹玉横腰李贺诗腰围白玉冷
　　唐佩笔　于阗玉带　大觿
　　李靖传五代孙彦芳太和中为凤翔司録参军家故藏髙祖太宗赐靖诏书数函上之一曰兵事节度皆付公吾不从中治也一曰有昼夜视公疾大老妪遣来吾欲熟知公起居状皆太宗手墨他大畧如此文宗爱之不废手其旧物有佩笔以木为管弢刻金其上别为环以限其间笔尚可用也靖破萧铣时所赐于阗玉带十三胯【记云于阗献三带其一也】髙祖所赐七方六刓胯各附环以金固之所以佩者又有火鉴大觿算囊椰杯等物常佩于带者【记又有素锦袍紫文绫袄靴袴象笏记云十三物亡其五存者八】天子悉留禁中又敕摹诏本还赐彦方并束带衣服权徳舆常读太宗手诏至流涕曰君臣之际乃尔邪　文粹韦端符卫公故物记曰大帝为儿时与公子某戏赐以皇子服物黄绫袍为龙鸾文素锦袄綷五采素锦半袖小笏皆致巧又曰文皇赐书二十通多言征讨事厚待劳苦信必威赏而已诗童子佩觿注觿所以解结成人之佩疏如锥以象骨为之
　　建隆赐玉带
