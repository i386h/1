<!-- { "loadSidebar": true } -->
　　太平兴国九年十月癸巳【即雍熈元年十一月改元】岚州献牝兽一角如鹿无斑角端有肉性驯善人不能辨示羣臣参验以闻右散骑常侍徐谏议大夫滕中正舍人王祐等援引图史以为祥麟上表曰按春秋麕身而有角者麟也感精符云麟一角明海内共一主也公羊云上有圣帝明王天下太平则至盖圣君御天下一统之应也宰相宋琪等表贺请宣付史馆从之上因谓琪等曰珍禽竒兽无济于事非朕所尚方内大寜风俗淳厚【或云但时和嵗豊天下乂安】此为上瑞近年禽兽之异者所献甚多止令畜于园囿遂其生生之性不欲宣扬于外琪等奏曰禽兽草木之异皆帝王德化所感而生前古以来无不编録今陛下谦而不有中外无由得知使一代简书有所缺漏欲望具録瑞物名数图写宣付史馆从之因请宣示于外乙未内出瑞物六十三种【一本云他日又固请乃诏史官就后园图写付宰相】白鹿六【二真定府泽州贡四御苑所生】白兎十一【六岚许颍秦鳯翔易等州贡五御苑所生】黑兎一【京兆府民进】紫兎一【沂州贡】白麞四【颍单州贡】白雉一【颍州贡】白鹊二【兖州贡】白鸠一【京西民进】紫鹊一【忠州进】白鹑一【易州进】白鸜鹆一【越州贡】苍鸜鹆一【越州贡】白山鹊五【唐洋等州贡】緑山鹊一【江陵府贡】红山鹊一【贝州贡】白雀四【登德汝虢等州贡】白防二【京西民进】红雀一【德州贡】白戴胜三【洞干等州贡】苍乌一【郑州贡】白山鸦一【干州贡】赤乌一【赵州贡】白鹰五【霸濮潞晋夏等州贡】白鸬鹚鹰二【商坊等州进】白鹘一【夏州贡】赤鹘一【归州贡】白鹞一【鳯翔府贡】白鹦鹉一【明州贡】白铜觜一【光州贡】青花山鹊一【房州贡】琪等拜表称谢请图付史馆诏从之于是羣臣献歌诗赋颂称美者甚众
　　太平兴国九年四月戊子宰相宋琪等请封禅曰离肩反踵之俗袭冠带者以百数白环碧砮之贡充蛮邸者以千计辛卯再表曰草木效祥尽入朱弦之奏羽毛荐瑞皆登清庙之歌【三月丙辰选杨延庆等十余人为知州上谓宰相曰刺史之任最为亲民汉秦彭为颍川守教化盛行百姓怀惠乃有鳯麟嘉禾甘露之瑞一太守善政犹若此况君天下者乎何谓太平不可致和气不可召也】　雍熈二年闰九月己亥坊州献一角兽左右皆曰麟也上谓宰相曰时和嵗丰兆民安泰此为上瑞鸟兽草木夫何足云不必宣示中外四年十月丙辰出益州所进九穗禾牛生三犊图并六眸以示近臣　淳化元年四月甲寅殿中丞直史馆宋炎言皇帝御极以来瑞牒昭著羽族之祥三十有七蹄角之瑞二十有六草木之异云露之应不可胜纪上谦逊不示外请宣付史馆书之简策从之　乐志干徳四年十月和岘言唐贞观十四年景云见河水清张文收采古朱鴈天马之义制景云河清歌名曰防乐元会第二奏者是也今年荆南进甘露京兆果州进嘉禾黄州进紫芝和州进緑毛黄州进白兔欲依月律撰神甘露紫芝嘉禾玉兎五瑞各一曲朝防登歌首奏之六年又言汉天马赤鴈神鼎白麟并为郊歌国朝合州进瑞木成文驯象由南方自至秦州获白乌黄州获白雀宜播管荐郊庙诏岘作瑞文驯象玉乌皓雀四瑞乐章以备登歌太平兴国九年岚州献祥麟雍熈中苏州贡白端拱初澶州河清广州鳯凰集诸州麦两穗三穗者连嵗来上有司请以此五瑞为祥麟丹鳯河清白瑞麦之曲荐于朝防从之
　　祥符昭应宫祥瑞图【賛】　两朝祥瑞图賛【序】
　　至道三年六月辛丑真宗诏诸道勿以珍禽竒兽祥瑞来贡　景德四年十二月丁酉【同上　祥符五年十一月乙卯令诸州申明前诏勿以珍禽异兽为献】　祥符元年九月二十六日癸未直史馆张知白上言数年以来兵息谷稔顺羣臣告成功诏命才行和气充塞上动灵贶下契人心休应荐臻祥瑞填委若书典策告宗庙因示常制未足尽其殊尤望以泰山诸瑞按品目以第之命良工以缋之一本藏秘阁传于不朽一本以备玉清昭应宫图壁从之【张知白传言咸平中河湟未平臣请罢郡国所上祥瑞今天下无事灵贶并至望以泰山诸瑞图玉清昭应宫其副藏秘阁】乃诏丁谓及戚纶陈彭年编次二年十二月辛丑谓及翰林学士李宗谔等上祥瑞图百五十二召辅臣宗室从臣三司使副已上观之三年正月丁丑于朝堂示百官【又见封禅类】五年十二月丁亥谓等又上汾隂祥瑞图百四十八轴与东封所録并绘于玉清昭应宫东西庑分命近臣馆阁官作賛惟天书周伯星賛上自为之又图两朝所获瑞物于二圣殿庑上作賛凡竒瑞二十三众瑞一百十三品祥符后数令从臣啓阅又以百官多言灵景之异悉图其状置禁中　晏殊两朝祥瑞賛序二圣膺运天人恊賛符命沓臻三象腾晖五灵狎至露饴云蔚泉涌河清纷纶乎华芝茂衍乎嘉糓羽毛之族万变呈姿卉木之伦千名著异爰稽众瑞列缋殊庭乃诏羣臣并为賛述凡二百四十四篇勒为五卷藏之册府　祥符间崔立言愿敕有司草木之异虽大不録水旱之变虽小必闻
　　祥符天书瑞图　殊祥録
　　祥符元年六月己亥天书至自泰山辛丑内出王钦若所上天书再降瑞图示百僚辛亥宰臣王旦言真谍降于神房醴泉涌于阳址芝葩竞秀云旗交辉　三年正月丁丑内出封禅三坛及祥瑞图于朝堂示百官从中丞王嗣宗之请也　六年二月丙寅御滋福殿召宗室近臣观圣祖降延恩殿及众真列侍图　真宗东封泰山秘书丞钱易献殊祥録
　　祥符龙图阁观芝草图　崇和殿观瑞物
　　祥符二年五月丙寅召辅臣至龙图阁观芝草图又至崇和殿观瑞物四百余种王旦等进曰祖宗以来瑞命丛集四方无不传闻今获亲覩实为神异上曰葢祖宗积德所致四方寜谧以成封禅之礼有由然朕何力之有又三年八月甲寅【八日】召近臣观瑞物于崇和殿上作七言诗从臣皆赋初观瑞物史官晁逈杨亿曰望内降名件付修国史院从之遂宴资政殿上作诗【七言】从臣皆赋六年十一月召近臣于龙图阁观丁谓所献芝草凡三万七千一百八本【甲寅丁谓自亳州来朝献之】十二月辛未列文德殿庭宣示百官
　　祥符汾隂祥瑞图　龙图观祥瑞图　祥瑞论
　　祥符五年十二月二十四日丁亥编聨祥瑞所上汾隂后土坛朝觐坛亲奠西岳庙三图及祥瑞图百四十八置龙图阁下召宗室辅臣两制刺史以上观之六年二月戊子召羣臣诣文德殿观汾隂祥瑞图　五年八月丙午上谓近臣羣议及朝廷崇尚祥瑞躬亲细务着祥瑞勤政二论谕之丁谓请刻石国学　晏殊集有汾隂祥瑞賛
　　祥符龙图阁瑞物阁賛
　　六年正月御制赐王旦等
　　庆厯龙图天章阁观三朝瑞物【嘉祐附】
　　三年九月丁卯【三日】召辅臣及知杂御史以上于天章阁朝谒太祖太宗御容及观瑞物既而问御边大畧十二月诏祥瑞毋得进献听申礼部四年五月乙亥抚州金谿生金山重三百二十四两上之藏于龙图阁瑞物库八年三月甲寅幸龙图天章二阁召近臣宗室观太宗游蓺集真宗澶州诗碑及三朝瑞物　嘉祐七年十二月庚子召从臣观天章阁三圣瑞物凡三十种观毕宴玉宸殿【实録燕羣玉殿召宰臣琦赐一大巵又出名花令持归】　元丰六年十月八日太常博士何洵直言冬至祀圜丘陈异宝嘉瑞于乐架之北东西诏可　宣和二年四月编瑞应记成六年四月修祥应记成　宣和中获鸟兽草木之瑞凡十五种绘为太平睿览图一卷御撰序文诗章各冠图右【书目】　昔姬有素雉朱鸟元秬黄之事耳君臣动色左右相趣济济翼翼峨峨如也葢用昭明寅畏承聿怀之福答三灵之蕃祉万物皆天地之委和而瑞物又至和之所委也书载归禾诗咏鸣凤芝房宝鼎升于乐府神爵
　　甘露标为年纪　羲有出河之图黄有置坛之符尧有赤文之箓舜有昭华之琯禹有元龟之书汤有白狼之钩文有衔珪之异武有跃鱼之祥皆畴德而瑞圣也　敷以纯风濯以清波连理映阜鸣凤栖柯　泽牣九有化浮八瀛　东云千吕南风入弦　乾象表贶坤维荐祉　叠贶骈祥　百灵效职四海夷波　海若扈毕阳侯洗兵　嘉贶雥集　平虑植阶朱草丛庭　羽族卉仪怀音革状章腾郡国闿数千百所之祥喜动公卿上于万
　　斯年之寿绘在禁严契龙图之瑞物播之雅颂参干德之乐章上天之载无声所助者顺诸福之
　　物毕至永孚于休　荆幡偃而弗用潢池肃而弗惊春熈海涵义鬯仁洽　翔舞太和涵濡茂泽　集风翠萐浴露朱英泽马飞镳山舆结辙　万灵禔祉三辰合庆光图掩谍　露坛凝紫河宫湛碧翠萐翻飚丹蓂
　　魄栖置木索里安户逸椟敛兵革天清地谧　道清金镜时和玉烛庆霄轮囷德水清澈　冠尧佩舜　景星出翼非云入吕　六幕晏清百嘉楙育　赤文緑字日舒华龙检芝泥浮河绚采　丹甑玉烛蓂荚芝房天瑞磊砢地符氛氲　天无蕴宝地有呈祥　天瑞降地符升泽马来器车出紫脱华朱英秀佞枝植厯草孶云润星晖风月至江海呈象龙载文赪茎素毳并柯共穗之瑞史不絶书栈山航海逾沙轶漠之贡府无虚月　钩陈太微星纬咸若昆仑渤澥涛波不惊　负绨检麟衔斗枢潏露飞甘卿云呈绚　河色呈符山声告庆　浸仁沐义炤景饮醴　四神践雪五老飞星天剖神符地合灵契　荷天衢提地厘　甘露纷而
　　晨降景星宵而舒光　黒章扰囿赤字浮河　山祗吐秘河灵孕宝　干符坤珍超图溢谍　超图冠书穷灵极祉　栖鳯凰于髙梧宿麒麟于西园纳僬侥之珍羽受王母之白环　丹甑呈丰器车表德　海气防晏河光吐荣　烟云萧索而纷郁日月光华而淑清　南海无波东风入律　黄银掞彩紫玉摛英　象舆丹甑昭华延喜之珍不求而自至　服絺衣以训俭黜拱璧而进道碧砮文钺弗输内府之贡珍禽皓兽罔充内闲之玩齐宫省三服之费长杨罢周阹之侈王事不作无执朴之讴木功不雕有翦茨之陋　有星而景有云而卿其光下垂遇物流形　河海夷晏风云律吕　晷纬昭应山渎效灵　握河沈璧封山纪石迈三五而不追践八九之遥迹　白鸠丹鸟素鱼断蛇方斯蔑矣　大夏九真条支越裳之贡杂沓乎槀街合穗连理华平阔达之秀充盈乎瑞谍　芝房宝鼎之歌岁登清庙没羽浮琛之贡日旅彤庭　史不絶书则甘醴嵗潏华滋宵零奔精标南而照老荥波酾曲以荐清淄文黄辉索鸟朱英四肩九尾不可殚名象来致福则髽首鐻耳之俗头飞鼻饮之乡濮铅僢卧之酋长戴斗之名王解辫削祍踵系乎职方　白环银瓮之迹素雉金船之瑞大紫洞而三辰接郁苍揺而万嵗闻　握天镜受河图经非无瑞字也以训玉而不以训祥虞书辑瑞周官典瑞注以瑞为符信而未始以为休祥同頴之禾止以嘉名大有之年止以喜书至太史公方以白鱼赤乌为周之符瑞亦不过以瑞为信






　　玉海卷二百
<子部,类书类,玉海>
　　钦定四库全书
　　玉海卷二百一
　　宋　王应麟　撰
　　辞学指南
　　辞学指南序
