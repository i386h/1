<!-- { "loadSidebar": true } -->
　　诗出车王命南仲徃城于方出车彭彭旂兆央央天子命我城彼朔方赫赫南仲玁狁于襄注方朔方近玁狁之国也朔方北方也【朱氏曰今灵夏等州之地　程氏曰城朔方而玁狁之难除御戎狄之道守备为本不以攻战为先也】　烝民四牡彭彭八鸾锵锵王命仲山甫城彼东方注东方齐地古者诸侯之居逼隘则王者迁其邑而定其居盖去薄姑而迁于临菑也【朱氏曰仲山甫奉使筑城于齐　孔氏曰史记齐世家献公元年徙薄姑治临菑当夷王之时与毛不合毛氏在马迁之前其言当有据　朱氏曰岂徙于夷王之时至是而始备其城郭之守与】緜捄之陾陾度之薨薨筑之登登削屡冯冯百堵皆兴鼛鼔弗胜　韩奕溥彼韩城燕师所完实墉实壑【言髙其城深其壑】实畆实籍书费誓甲戌我惟征徐戎峙乃糗粮甲戌我惟筑
　　周公城
　　史记正义括地志云周公故城在岐山县北九里召公故城在岐山县西南十里此周召之采邑也
　　楚城沂
　　左传宣十一年楚令尹蒍艾猎城沂使封人虑事以授司徒量功命日分财用平板榦称畚筑程土物议逺迩畧基址具糇粮度有司事三旬而成不愆于素
　　楚方城
　　水经注郡国志曰叶县有方城郭仲产曰因山以表名尸子曰楚狂接舆耕于方城盛之云叶东界有故城始犨县东至瀙水逹泚阳界南北联聨数百里号为方城一谓之长城云郦县有故城一面未详里数号为长城即此城之西隅其间相去六百里南北虽无基筑皆连山相接而汉水流其南故屈完答齐桓公云楚国方城以为城汉水以为池未详孰是【水经注又云竹书纪年梁恵成王十二年龙贾率师筑长城于西边】
　　齐长城
　　史记苏秦长城钜防正义长城西头在济州平隂县界竹书纪云梁惠王二十年齐闵王筑防以为长城太山记云太山西有长城缘河经太山余一千里至琅邪台入海　苏代说燕曰齐有长城巨防
　　秦赵燕长城
　　汉匈奴传秦昭王灭义渠于是秦有陇西北地上郡筑长城以距胡赵武灵王北破林胡楼烦自代并隂山下至髙阙为塞而置云中鴈门代郡燕破东胡亦筑长城自造阳至襄平置上谷渔阳右北平辽西辽东郡以距胡当是时冠带战国七而三国边于匈奴后秦灭六国始皇诏恬击胡悉收河南地因河为塞筑四十四县城临河徙适戍以充之通直道自九原至云阳因边山险堑谿谷起临洮至辽东万余里【年表三十三年筑长城河上三十四年筑长城及南方越地三十五年为直道道九原通甘泉】又度河据阳山北假中头曼不胜秦北徙诸侯畔秦匈奴得寛复稍度河南与中国界于故塞汉扬雄上书曰以秦始皇之彊防恬之威带甲四十余万然不敢窥西河廼筑长城以界之单于曰孝宣元帝为作约束自长城以南天子有之长城以北单于有之有犯塞辄以状闻　史蒙恬传将三十万众北逐戎狄收河南筑长城因地形制险塞　贾谊过秦论曰北筑长城而守藩篱郤匈奴七百余里胡人不敢南下而牧马　主父偃曰郤地千里以河为境　王恢曰防恬为秦侵胡辟数千里以河为境累石为城植榆为塞匈奴不敢饮马于河置防然后敢牧马　晁错书秦北攻胡貉筑塞河上南攻粤置戍卒焉　唐刘贶以为赵简子起长城备胡【详见议边】　括地志秦长城首起岷州西十二里延袤万余里东大辽水　通典魏刁雍上表曰周命南仲城彼朔方赵灵秦始长城是筑汉之孝武又踵其事
　　汉长安城　斗城　十二门　九市
　　汉髙祖二年十一月汉王定三秦还归都栎阳萧何侍太子治栎阳为约束立宗庙社稷宫室县邑五年二月甲午即位汜水之阳帝乃西都洛阳夏五月兵皆罢归家戍卒娄敬见说上曰周之先积徳十余世成王即位周公营成周都雒以为此天下中诸侯四方纳贡职道里钧矣有徳则易以兴无徳则易以亡陛下取天下与周易而都雒阳不便夫秦地被山带河四塞以为固卒然有警百万之众可具膏腴之地此谓天府陛下入关而都之搤天下之亢而捬其背也不如入关据秦之固或曰雒阳东有成臯西有殽黾背河乡洛其固亦足恃上以问张良良因劝上曰雒阳中小不过数百里四面受敌非用武之国夫关中左殽函右陇蜀沃野千里南有巴蜀之饶北有胡苑之利阻三面而固守以一面东制诸侯诸侯安定河渭漕挽天下西给京师诸侯有变顺流而下足以委输所谓金城千里天府之国娄敬说是也上即日车驾西都关中【汉纪云长安　关中记秦西以陇关为限东以函谷为界二关之中谓之关中地方千里　西京赋左据函谷二殽之阻右界褒斜陇首之险西京赋左有殽函重险桃林之塞右有陇坻之隘隔阂华戎】拜娄敬为奉春君后九月治长乐宫六年十二月田肯贺上曰甚善陛下得韩信又治秦中秦形胜之国也带河阻山县隔千里持防百万秦得百二焉地势便利其以下兵于诸侯譬犹居髙屋之上建瓴水也夫齐东有琅邪即墨之饶南有泰山之固西有浊河之限北有勃海之利地方二千里持防百万县隔千里之外齐得十二焉此东西秦也非亲子弟莫可使王齐者上还至雒阳三月归栎阳七年二月自栎阳徙都长安【武帝时淮南王安献长安都国颂】　惠纪元年春正月城长安【师古曰长安本秦乡名髙祖作都】三年春发长安六百里内男女十四万六千人城长安三十日罢【郑氏曰城一面故速罢】六月发诸侯王列侯徒二万人城长安五年春正月复发长安六百里内男女十四万五千人城长安三十日罢九月长安城成赐民爵户一级【吕氏曰凡三调发而城始成所以休民力】六年夏六月起长安西市【史年表立太仓西市】　地理志京兆县十二长安髙帝五年置惠帝元年初城六年成　史记惠三年方筑长安城四年就半五年六年城就【巳上月日不同合依惠纪】功臣表阳城延为少府作长乐未央宫筑长安城先就封梧侯　史大事记髙帝六年更命咸阳曰长安【索隠曰卢绾以封长安侯盖别有此号】立大市七年自栎阳徙长安孝惠元年始作长安城西北方【前纪言五年九月城成地理志言元年初城六年成史记以为三年方筑四年就半五年六年城就索隠按宫阙防四年筑东面五年筑北面】三年初作长安城五年成六年立太仓西市　三辅黄图长安故城汉之旧都髙帝七年方修长安宫城自栎阳徙居此城本秦离宫也初置长安城本狭小至惠帝更筑之【皇览曰秦有小城惠帝始大之】髙三丈五尺上濶九尺下濶一丈五尺雉髙三板周廻六十五里城南为南斗形北为北斗形【周地图记同　三辅旧事城形象北斗】至今人呼汉旧京为斗城汉旧仪曰城中经纬各长三十二里十八步【志注云十五里】地九百七十三顷八街九陌三宫九府三庙十二门九市十六桥【闾里一百六十】三辅决録长安城面三门四面十二门皆通逹九逵以相经纬衢路平正可并列车轨十二三途洞辟隠以金椎周以林木左右出入为徃来之径行者升降有上下之别　西都赋建金城之万雉呀周池而成渊披三条之广路立十二之通门街衢洞逹闾阎且千九市开场【汉宫阙防曰长安立九市其六市在道西三市在道东】货别隧分人不得顾车不得还红尘四合烟云相连西京赋城郭之制则旁通三门参涂夷庭方轨十二街衢相经　后郡国志长安髙帝所都注汉旧仪曰长安城方六十三里经纬各长十五里【一云十六里】十二城门中属长安令三秦记曰凿龙首山为城　城门校尉【见门类】　光武修东都城门【见大驾宫】元和志长安故城在长安县西北十三里【一夲云城在唐大兴宫西北十三里】　寰宇记长安在渭水南隔渭水北对秦咸阳宫汉于其地置未央宫曰长安城因名县【汉王二年北徙都栎阳故秦献公所居属冯翊后属万年今京兆县也长安秦咸阳之地长安乡也言可长安子孙京兆所治县也】　唐显庆三年十月十七日防览古长安城门侍臣　本朝庆厯中御迩英阁读汉书纪问长安城众莫能知赵师民陈自古都雍年世旧址所在若画诸掌帝恱
　　汉南郑城
　　水经注髙祖为汉王都南郑大城周四十二里城内有小城南凭北结环雉金墉皆汉所修筑晋咸康中梁州刺史司马勲断小城东面三分之一以为梁州
　　汉广武城
　　高纪四年十月汉王引兵渡河复取成臯军广武注孟康曰于荥阳筑两城而相对名为广武城在敖仓西三室山上　后志河南荥阳有鸿沟水有广武城注西征记曰有三皇山或曰三室山上有二城东广武西广武相去二百余步　水经注广武城在三室山上汉所城也　括地志广武城在荥阳县西二十里　通典河南府汜水县有广武城
　　汉县邑城
　　高纪六年十月令天下县邑城注师古曰县与邑皆令筑城　前传淮南王曰守下雉之城注江夏县名　后志南阳章陵故舂陵世祖更名注古今注曰建武十八年使中郎将耿遵筑城
　　汉广陵城
　　后志广陵注吴王濞所都城周十四里半　魏志黄初六年亲征幸广陵故城　史年表楚懐王十年城广陵通典吴孙亮建兴三年卫尉冯朝城广陵　通鉴
　　晋太和四年十二月大司马温发徐兖州民筑广陵城徙镇之
　　元魏孝文欲筑城置戍于淮南以抚新附之民髙闾以为昔世祖南临步诸郡尽降而盱眙小城攻之不克寿阳盱眙淮隂淮南之本原也三镇不克其一而留守孤城其不能自全明矣昔彭城之役既克大镇城戍已定而思叛者犹逾数万角城蕞尔处在淮北去淮阳十八里五固之役攻围厯时卒不能克　梁韦叡至安陆增筑城二丈余更开大堑起髙楼
　　汉城朔方　缮秦故塞　髙阙塞　符离塞榆谿旧塞　鸡鹿塞
