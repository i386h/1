<!-- { "loadSidebar": true } -->
　　礼志仲冬之月讲武于都外前期十一日所司奏请讲武兵部承诏遂命将帅简军士除地为场方一千二百步四出为和门又为步骑六军营域左右厢各三军立五表表间五十步为三军进止之节前一日讲武将帅及士卒集于墠所建旗为和门如方色都墠之中及四角建五采牙旗大将被甲乘马教习士众讲武之日步军为直阵以俟大将立旗皷之下鼔三严诸衞各督其队与钑防入陈于殿庭皇帝乘革辂至墠所兵部尚书介胄乘马奉引入大次谒者引诸州使人鸿胪引蕃客立大次东西及北观者立于都墠骑士仗外四周然后讲武吹大角三通中将军各以鼙令鼓三鼓有司偃旗步士皆跪长史振铎分循诸果毅各以大将誓词告于其部遂声鼓有司举旗士众皆起行及表击钲乃止为东西军乃举青白赤黒黄旗为方圆曲直锐阵凡阵先举者为客后举者为主每变阵各选五十人挑战迭为勇怯之状敌均之势胜败之形骑驰徒走左右军俱至中表相拟击而还二军骑军皆如步军之法每阵各八骑挑战五阵毕大击鼓而前盘马相拟击而罢遂振旅侍中跪奏礼毕乃还
　　唐狩田礼
　　礼志狩田之礼亦以仲冬前期十日兵部集众庶修田法虞部表所田之野建旗于其后前一日诸将帅士集于旗下质明弊旗后至者罚兵部申田令遂围田其两翼之将皆建旗至田所皇帝鼓行入围鼓吹令以鼔六十陈于皇帝东南西向六十陈于西南东向皆乘马各备箫角乃设驱逆之骑皇帝乘马南向有司敛大绥以从诸王公以下皆乘马带弓矢陈于前后所司之属又敛小绥以从乃驱兽出三驱过皇帝乃从禽左而射之皇帝发抗大绥然后公王发抗小绥驱逆之骑止然后百姓猎田将止虞部建旗于田内乃雷击驾鼓及诸将之鼓士从噪呼诸得禽兽旗下致其左耳乃命有司馌兽于四郊告至于庙
　　唐讲武同官　武徳大阅
　　高祖纪武徳元年十月辛丑大阅八年十一月十日庚子讲武于同官　防要元年十月四日诏杀气方严宜顺天时耀威武可大集诸军朕将临校阅八年十月二十日校猎周氏陂褚亮上疏谏十一月十日讲武于同官县　陈校猎莫府山虞世基讲武赋曰上林从幸相如颂徳长杨校猎子云为赋选羽林于七郡诏蹶张于五营命司马以示法帅掌固而清甸导旬始以前驱伏钩陈而后殿抗鸟旌于骁雄【步军为雄武并侍衞亲军】　通典武徳五年十二月九日丙辰幸泾阳之华池校猎谓羣臣曰今日畋乐乎苏世长进曰不满十旬未为乐也
　　唐高祖猎渭滨
　　高祖纪武徳二年十二月丙申猎于华山【通鉴十二月庚申】三年正月己巳猎于渭滨四年闰月壬戌猎于好畤乙丑九嵏丁夘仲山戊辰清水五年十一月癸夘猎于富平北原十二月丙辰猎于万寿原六年二月壬子猎于骊山十月庚申猎于白鹿原十二月辛夘猎于沙苑丁酉猎于伏龙原七年十月辛未猎于鄠南【校猎于鄠之南山】庚寅猎于围川戊辰猎于高陵八年四月甲申如鄠猎于甘谷十月辛巳如周氏陂猎于北原十一月辛夘如宜州猎于西原癸丑猎于华池北原十二月庚辰猎于鸣犊泉【辛巳还宫】　旧纪武徳五年十一月丙申幸宜州简阅将士十二月丙辰校猎于华池【白鹿见帝射获之】六年二月辛亥【一作戊午】校猎于骊山【获白鹿】十一月校猎于沙苑丁亥校猎于华隂七年十一月【一云十二月】戊辰校猎于高陵八年十月辛巳幸周氏陂校猎实录武徳元年十二月乙酉幸周氏陂过故庄丙戌校猎置酒高防二年十二月狩于华山三年正月校猎渭汭十二月甲辰校猎渭北四年闰十月壬戌校猎好畤乙丑校猎九嵏丁夘校猎仲山戊辰校猎清水谷十二月丙辰校猎杜陵原五年十二月癸夘校猎富平北原六年十月己未幸华隂庚申校猎白鹿原八年十一月辛夘幸宜州校猎西原癸未校猎华池之北原
　　唐狩鸣犊野　冬狩诗
　　防要武徳八年十二月诏侍臣曰猎以告宗庙朕当躬其事以申孝享之诚于是狩于鸣犊之野【辛巳】宴从官贞观十六年十二月二十三日【甲辰】狩骊山时阴寒晦防围兵断絶上欲舍其罚恐亏军令回辔入谷以避之龙朔元年十月五日狩于陆浑高宗亲御矢获鹿上制冬狩诗咸亨二年十二月幸许州癸酉陈冬狩之礼因校猎昆水之阳
　　唐太宗猎鱼龙川　猎伊阙　献获大安宫大搜广成泽　猎岐阳
　　太宗纪贞观四年十月辛丑猎于贵泉谷甲辰猎于鱼龙川献获于大安宫十二月甲辰猎于鹿苑五年正月癸酉猎于昆明池丙子献获于大安宫十二月癸夘猎于骊山七年十二月甲寅幸芙蓉园丙辰猎于少陵原【一云校猎八年十二月丁夘从太上皇阅武于城西】十一年二月壬午猎于鹿台岭三月辛亥猎于广成泽【旧纪云大搜于广成泽】十一月乙未猎狩济源麦山十二年二月乙亥猎于河滨【一云搜】十月己夘猎于始平【一云畋】十三年十二月壬辰猎于咸阳【一云狩】十四年闰十月乙未如同州甲辰猎于尧山十二月己夘猎于樊川【一云校猎】十五年十月辛夘猎于伊阙【一本云大阅一云校猎】壬辰如洛阳宫十六年十一月丙辰猎于武功壬戌猎于岐山之阳十二月甲辰猎于骊山十八年十月己巳猎于天池【渑池县】十九年二月癸丑射虎于武徳北山二十二年二月己夘猎于华原　实录十一年十一月乙未狩于济源之陵山亲御弓矢以所获鹿荐庙十月猎于洛阳苑唐俭谏罢猎十六年十二月壬辰畋于咸阳　太宗出猎诗三驱陈鋭卒七萃列材雄雕戈夏服箭羽骑緑沈弓冬狩诗心非洛汭逸意在渭滨游
　　唐显徳殿习射
　　见射类
　　唐大搜昆明池　校猎武功岐阳
　　防要贞观五年正月十三日癸酉大搜于昆明池夷落君长从【甲戌宴羣臣】　政要秘书监虞世南谏猎曰摧斑碎掌亲御皮轩举旗効获式遵前古然马卿直谏于前张昭变色于后天星罼所殪者多颁兽赐获皇恩亦溥愿息猎车韬长防袒裼徒搏任之羣下　贞观十四年幸同州沙苑亲格猛兽晨出夜还魏徴谏十月将幸栎阳游猎县丞刘仁轨上表切谏乃罢猎　通鉴贞观十六年十一月丙辰上校猎武功壬戌校猎岐阳因幸庆善宫召武功故老宴赐庚午还京师
　　唐阅武城西
　　纪贞观八年十二月丁夘从太上皇阅武于城西　防要贞观八年十二月二十九日乙夘皇帝从太上皇阅武于城西高祖亲视劳将士而还置酒未央宫　通鉴七年十二月戊午帝幸芙蓉园校猎少陵原从上皇置酒故汉未央宫命颉利起舞又遣南蛮酋长冯智戴赋诗既而叹曰胡越一家自古未有帝奉觞上寿
　　唐高宗猎滍南　滍水讲武　尚书台观讲武讲武台　讲武新郑　讲武城西并州
　　高宗纪显庆二年十一月戊戌如许州乙巳猎于滍南壬子讲武于新郑赦郑州免一嵗租赋五年正月甲子如并州三月己酉讲武于城西十一月甲寅如许州十二月辛未猎于安乐川【一云校猎】龙朔元年十月丁夘猎于陆浑【一云狩】戊辰猎于非山【一云校猎一云辛未狩于南山】总章二年九月壬寅如岐州【实录云大搜于岐山】咸亨二年十二月癸酉猎于昆阳三年四月壬申校猎于洛水之阴上元元年十一月丙午【一作朔】如东都己酉猎于华山曲武原【一作畋】　防要显庆二年十一月二十一日讲武滍水之南行三驱礼设次于尚书台以观之【志在许州临颍县】许州长史封道奏台本汉南郡太守马融讲尚书于此因以为名今陛下亲降此台以观教习请改为讲武台从之五年三月二十八日己酉讲武并州城北【纪云城西】上御飞阁左衞将军张延师为左军领左右骁武六衞左羽林骑士属焉右武候将军梁建方为右军领左右威衞六衞右羽林骑士属焉一鼔而誓众再鼔而整列三鼓而交前左为曲直圆锐之阵右为方锐直圆之阵三挑而五变步退而骑进五合而各复其位许敬宗奏曰延师整而坚建方敢而锐皆良将也　志太原府晋阳县西北五十里有讲武台飞阁显庆五年筑
　　唐讲武邙山　翔鸾阁观大阅　含元殿大阅
　　纪【又实录】高宗麟徳二年四月丙寅【二十五日】讲武邙山之阳【御北城楼观之】　肃宗至徳二载八月癸巳大阅【御凤翔府门】三载正月庚寅【乾元元年时未改元】大阅诸军于含元殿上御翔鸾阁观之【防要云御翔鸾阁习武】　代宗宝应元年九月壬寅大阅明凤门街　武宗防昌二年七月幸左神防军阅武大中五年五月敕诸道择明兵法能弓马鎗弩筒射军将二人为教练使分畨阅试
　　唐讲武骊山
　　纪太宗贞观五年十二月癸夘校猎骊山十六年十二月甲辰狩骊山睿宗先天元年十月辛夘猎于骊山宗开元元年十月己亥幸温泉【一云汤】癸夘讲武于骊山免新丰来嵗税赐从官帛　防要先天二年十月十三日【元云癸亥】讲武于骊山之下发兵二十万旌旗亘五十余里戈鋋金甲照耀天地列大阵于长川坐作进退以金鼓之声节之三军出入号令如一亲擐戎服持沈香大鎗立于阵前流兵部尚书郭元振斩礼仪使唐绍亏失军容故也众以帅及礼官得罪诸部颇失叙唯薛讷及解琬军不动上令轻骑召之至军门不得入礼毕特加慰劳　【阙】　　开元元年十月癸夘讲武于骊山既三令帝亲鼓之朔方大总管代国公郭元振遽奏礼毕帝怒军令不整将斩之刘幽求张说跪于前谏曰元振有大功于社稷不可杀乃流新州斩典仪唐绍于纛下甲辰猎于渭川【一本云二年十月甲辰畋渭川三年十月制曰周有岐阳之搜汉有扶风之命间者因孟冬临右辅戒五校备三驱其散围兵各赐绵布】其礼除地为坛千二百步四出为和门为步骑六军营域立五表皇帝革路入大次然后讲武步骑各出阵遂振旅又建五采牙旗长者执弓矢短者执矛防力者执旌勇者执金鼓刀楯为前行持矟次之弓箭为后旗卧则跪旗举则起未明十刻而严五刻而甲步军为直阵以俟大将立旗鼓之下二刻三严诸衞各督其队与钑防以次入陈于殿庭旗具五方之色陈有方员曲直锐其挑战或迭为勇怯之状或为均敌之势或为胜负之形骑军盘马相拟击而罢遂振旅侍中跪奏毕而罢【已见礼乐志】　防要开元八年八月诏曰五材并用谁能去兵四方虽安不可忘战故周礼以军禁纠邦国以搜狩习戎旅不教人战是谓弃之宜遣使于两京诸州教练辨其旗物简其车徒习攻取进退之方陈威仪贵贱之等俾少长有礼疾徐有节姚崇传徙同州刺史先天二年宗讲武新丰故事
　　天子行幸郡守在三百里者得诣行在时帝亦密召崇崇至帝方猎渭滨即召见帝曰公知猎乎对曰居广成泽以呼鹰逐兽为乐少为猎师老而知能帝悦与俱驰逐缓急如旨
　　唐猎渭川
　　魏知古传先天元年为侍中从猎渭川献诗以讽【吕向传天子数校猎渭川向献诗规讽】　防要先天元年十月七日【纪辛夘】幸新丰猎于骊山之下十一月三日侍中魏知古上诗谏【十韵】子云陈羽猎僖伯谏渔棠得失监齐楚仁恩念禹汤手制曰时因暇景掩渭而畋开一面之罗展三驱之礼赐物五十段开元十七年十二月乙丑校猎渭滨
　　唐校猎太原
