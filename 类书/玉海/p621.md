<!-- { "loadSidebar": true } -->
　　梁曰崇元【梁开平元年四月改正衙殿为崇元　建隆元年八月朔入阁二年正月五月朔受朝于崇元】干徳四年四月庚戌重修【一云二月十一日修】改乾元太平兴国九年五月殿灾改朝元【一本云雍熙元年七月壬子改为朝元兴国九年即雍熙元年也】大中祥符八年四月殿灾六月己酉【实録甲子】改天安景祐元年正月【一本作明道二年十二月甲寅】改大庆殿九间挟各五间东西廊各六十间有龙墀沙墀正至朝防册尊号御此殿飨明堂恭谢天地即此殿行礼郊祀斋宿殿之后阁盖正殿也【淳化中张洎奏即唐之含元在周为外朝在唐为大朝冬正设仗卫朝万国在此太祖克泽潞下维复湖湘得荆渚臣劒南取岭南平江左武功震耀九年受朝乾元降王在列声明威备扈防上圣功颂序述其事】
　　受册　干徳元年十一月十六日崇元受册开寳元年十一月二十四日兴国三年十一月十五日六年十一月十七日并乾元受册淳化元年正月一日乾元受朝贺受册咸平二年十一月七日祥符元年十二月四日朝元受册天禧元年正月十一日恭谢礼毕三年十一月十九日天圣二年十一月眀道二年二月并天安受册景祐二年十一月大庆受册寳元元年十一月同
　　受朝　兴国二年十一月庚寅冬至三年五月朔淳化三年正月朔皆于朝元
　　册皇太子　至道元年九月丁夘于朝元设黄麾大仗及宫悬乐于庭天禧天安乾道大庆
　　眀道元年十一月甲戌恭谢天地于天安殿【志正阳门内正殿曰天安】改元皇祐二年以大庆殿为明堂御篆二字行礼掲之嘉祐元年九月辛夘恭谢大庆
　　开寳滋福殿
　　旧曰眀德滋德在垂拱殿西开寳四年三月丙申改滋福咸平三年眀德太后居之号万安宫万安殿祥符七年复为殿明道元年十月甲辰改皇仪　至道三年九月杨允恭以边郡地图来上御滋福殿召辅臣以图示之祥符二年十二月刘承珪上天书仪仗图列于滋福殿天禧元年七月甲寅对王旦滋福殿十一月龙图阁编成御集百二十卷召辅臣对于滋福殿示之
　　太平兴国西京太极殿　垂拱殿　眀徳殿武徳殿　开寳广夀殿大宴
　　西京大内正殿隋曰干阳唐曰乾元明堂后改含元梁曰朝元后唐曰明堂晋曰宣德后复为明堂太平兴国三年二月甲申改太极殿又改太极后殿为天兴殿通天乾元门为太极门车辂院门为銮和门绛霄楼为太清楼　垂拱殿唐曰延英太平兴国三年改又改广夀第二殿曰明德第三殿曰天和第四殿曰崇徽改寝殿曰太清第二殿曰思政第三殿曰延春改端明殿为武徳殿改金銮第二殿曰夀昌第三殿曰玉华第四殿曰长夀第五殿曰甘露第六殿曰干阳第七殿曰嘉兴开寳九年四月六日西京南郊礼成大宴广夀殿【在建礼门之西唐曰嘉庆】　景徳四年二月己巳次西京壬申宴従臣于讲武殿【唐曰文思院毬塲】戊子诏大内眀堂殿前三门改为太极殿门祥符四年三月丁亥召辅臣于讲武殿后阅名花至金銮殿召坐出再幸西京记示之　太宗神御殿曰帝华　西京宫室合九千九百九十余区
　　太平兴国崇政殿　景福殿
　　内东门之北崇政殿旧曰简贤讲武兴国八年四月乙夘改【长编干徳二年九月改广徳殿为崇政当考】殿东西迩英延义二阁阁后隆儒殿崇政殿有柱廊次北景福殿试贡举人考官设次于两庑【雍熙二年后试进士咸平四年后试制科皆于崇政殿】大中祥符七年始建额即阅事之所也【实録云祥符七年十月戊午诏名后殿曰崇政　殿名已乆而未尝题牓至是建额】
　　对羣臣　咸平元年二月丙辰对户部尚书张齐贤于崇政殿之西阁天禧元年六月己丑召王旦对崇政殿凡数刻嘉祐七年八月丙子手札立皇子丁丑召学士王珪草诏戊寅珪对于崇政殿己夘下诏
　　宴羣臣　咸平五年正月宴侍读侍讲于崇政殿【一本云讲左氏春秋毕宴近臣于是殿】景德三年四月五日幸崇文院观书宴従臣于崇政殿四年三月七日观书太清楼又至景福殿临放生池八月壬寅宴従官于崇政殿祥符三年九月丙子朔宴崇政殿帝作五言诗七年十月宴辅臣宗室于崇政殿天圣六年曲宴百官寳元二年十月以春秋正説讲读毕辛巳宴近臣庆厯二年四月二十五日以説书彻章宴近臣六年十一月十七日以讲诗彻宴近臣赐花作乐皇祐元年观三圣御容赐宴皆于崇政殿　説书置于景祐元年正月二十六日丁亥
　　对藩夷　开寳八年三月乙亥契丹使对于崇政殿【通畧】大平兴国二年勃泥国王遣使来贡对于崇政殿八年吐蕃戎人以名马来贡召见其酋长于崇政殿淳化五年五月河西兵马总管李继隆擒夏州节度赵保忠至阙下见保忠于崇政殿帝诘责之咸平四年丹流眉遣使者来贡师子方物召见崇政殿景徳元年交趾郡王黎桓遣其子明提来贡对于崇政殿大中祥符二年三月于阗国王遣使贡良玉见于崇政殿四年召近臣馆阁官于崇政殿观占城贡师子九年大食蕃客入贡引对崇政殿天禧元年十一月髙丽遣使与女真首领来贡对于崇政殿熙宁八年三月对大辽使于崇政殿録囚　端拱二年五月以旱御崇政殿録囚淳化三年六月御崇政殿録囚七月又録囚五年正月四日又録囚至道元年二月四月又録囚咸平元年二月乙未四年二月六年十一月景徳三年四月大中祥符元年二年三年四年七年天禧元年五年干兴元年并御崇政殿録囚天圣元年二年七年明道二年景祐三年四年康定二年皇祐元年三月丁巳五年嘉祐二年八月庚申六年二月丙寅七年并于崇政殿録囚治平元年四月熙宁九年并于崇政殿録囚
　　观乐　景徳三年八月甲戌作新乐于崇政殿景祐二年观新乐于崇政殿皇祐二年九月丁亥阅雅乐于崇政殿五年九月观新乐于崇政殿
　　观阵图　咸平四年六月二十九日戊辰对辅臣于崇政殿观阵图时备北虏景徳元年八月乙夘于崇政殿观阵图庆厯元年六月试杨偕所陈龙虎八阵圗于崇政殿四年五月壬戌朔帝以西方用兵无功选用大臣讲求利害御崇政殿召枢密副使韩琦参知政事范仲淹对琦等上四策熙宁三年五月诏以泾原路衙教阵队于崇政殿引见乞颁行诸路依此教阅先是泾原路经畧使蔡挺于牙中建勤武堂肄诸将军马上以其防阅周悉常有出战之备比他法为详故令行之
　　试进士　太宗六真宗十二【祥符七年景福殿试经明行修举人】仁宗十二【天圣三年崇政殿召对宋郊等嘉祐八年不御殿】并试崇政殿　熙宁以后并集英殿试
　　试制科　真宗四仁宗十英宗一神宗一并试崇政殿元祐三年试于集英殿
　　咸平元年二月己亥召崔颐正讲尚书于景福殿【志云正月讲于广福殿】　志宫后有崇政殿阅事之所也
　　太平兴国文徳殿　【文明殿】
　　后唐曰端眀国初改文眀太平兴国九年五月丁丑殿灾七月壬子改今名即正衙殿【一本云干徳三年八月文明殿成雍熙元年七月改为文徳殿　志右升龙门西北偏正衙殿曰文徳】太祖时元朔亦御此殿其后常陈入閤仪如大庆殿飨明堂恭谢天地即齐于殿之后閤熙宁以后月朔视朝御此殿殿庭东南隅有鼓楼其下漏室西南隅钟鼓殿两挟有东上西上閤门东西两廊门曰左右嘉福南门曰长庆北门曰嘉肃【东西门曰左右勤政】淳化中张洎奏今之文徳殿即唐之宣政在周为中朝在汉为前殿在唐为正衙凡朔望起居大册拜对四夷君长试制举人皆在此【眀道元年八月壬戌修文徳殿成　熙宁四年八月髙丽使金悌等见于文徳殿】干徳三年冬至四年正旦皆受朝贺于文徳殿天圣二年十一月文徳殿上皇太后尊号治平二年熙宁二年元祐二年崇宁二年发皇太后册寳于文徳殿【发中宫册寳亦于文徳殿】　熈宁三年宋敏求言本朝惟入閤乃御文徳殿视朝【干徳四年文明殿入閤淳化二年文徳殿入閤三年咸平二年祥符三年皆御文徳殿入閤　张洎谓文徳殿正衙为上阁非宪度也】今既不用入閤仪欲约唐制宣政殿定朔望御文徳殿仪以备正衙视朝之制诏定仪注元丰四年五月十九日御文徳殿视朝太平兴国五年正月庚寅改端眀殿学士为文明殿学士以程羽为之自李昉后不复除【以殿命官縁麟趾之旧】文明学士位枢副之下明道二年置端眀殿学士与文明之职并存而班差降　南史梁文徳殿置学士省召髙才硕学待诏　袁峻直文徳学士省　唐有文明殿
　　太宗清心殿　宣明殿
　　太宗于禁中建清心殿藏图籍以资游览视朝之暇日读太平御览三卷有苍鹳飞止殿之鸱尾逮掩卷而去翌日语侍臣宰相宋琪曰好学所感也　太宗又创宣明射殿　真宗清心殿奉道之所
　　雍熙玉华殿
　　雍熙三年十二月一日乙未雨雪帝御玉华殿【集英殿后需云殿旧曰玉华】召宰臣谓曰云云又出御制雪诗令侍臣属和熙宁四年后苑作玉华殿七年玉华殿后作山亭祥鸾阁基春殿　志后苑东门曰宣和苑内有崇圣殿太清楼其西又有宜圣玉宸金华西凉清心殿翔鸾仪凤二阁华景芳瑶津亭
　　咸平嘉庆殿　嘉瑞殿
　　咸平初明徳太后居嘉庆殿后徙万安宫　明肃皇后所居殿曰防庆　庆夀莘徳寳慈姒徽殿【并见前】　真宗时以瑞莲生龙翔池于其侧立嘉瑞殿
　　景徳资政殿　崇和殿
　　在龙图阁之东序景徳二年四月癸夘以参政王钦若为资政殿学士【特置是职以宠之位在翰林学士之下侍读学士之上】五月庚戌钦若赴职宴近臣于秘阁赐七言诗自是令寓直于秘阁十二月辛巳以钦若为资政殿大学士【班在文明殿学士之下翰林学士承旨之上己丑赐防秘阁】　咸平五年十月十七日观书龙图阁幸崇和殿殿之后阁悉藏本朝名臣文集次御资政殿殿壁有杨相如政要论帝作七言诗侍臣皆赋景徳二年五月宴近臣于资政殿饯种放祥符三年八月八日甲寅观书龙图阁观瑞物于崇和殿遂宴资政殿帝作七言诗从臣皆赋五年十二月十四日阅书龙圗阁幸资政殿帝作七言诗天禧四年十一月十一日御龙图阁诏近臣观书宴于资政殿　崇和殿亦在龙图阁东序咸平四年十一月二十日丁亥御龙图阁曲宴移御崇和殿阅张去华所着元元论国田图景徳二年四月二十一日幸龙圗阁阅太宗御书宴于崇和殿帝作五言诗四年九月七日宴近臣于龙图阁之崇和殿饯侍讲邢昺赐诗以宠行命羣臣咸赋祥符三年观瑞物【见上】十一月壬辰召向敏中等对是殿陈従易等赋诗
　　景徳玉宸殿　眀道化成殿
