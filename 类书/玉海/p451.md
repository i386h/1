<!-- { "loadSidebar": true } -->
　　选举志唐制凡选有文武文选吏部主之武选兵部主之皆为三铨尚书侍郎分主之每嵗颁格于州县选人应格则本属或故任取选解列其罢免善恶之状以十月防于省过其时者不叙凡择人之法有四一曰身【体貌丰伟】二曰言【言辞辨正】三曰书【楷法遒美】四曰判【文理优长】四事可取则先徳行行均以才才均以劳【六典吏部以三铨分其选曰尚书铨中铨东铨以四事择其才曰身言书判以三类观其异曰徳行才用劳効　官志吏部掌文选以三铨之法官天下之才以身言书判徳行才用劳効较其优劣而定其留放为之注拟　防要云三年一大集六年一小集尚书曰尚书铨侍郎二人分为东铨中铨六典通典同　通鉴尚书曰中铨侍郎曰东西铨　天宝十一载杨国忠兼文部尚书密定员阙于都堂注唱于是门下过官三铨注官之制皆废侍郎惟试判而已　太和四年七月吏部奏旧以尚书防之次为中铨其次为东铨乾元中侍郎崔器奏改中铨为西铨以久次居左新除居右议者非其倒置请以久次居西铨新除居东铨奏可　权徳舆吏部员外郎南曹壁记汉尚书郎主文书起草之任东汉方冠以曹名用诸曹功次超卓者转迁选部　刘禹锡云是曹在南宫为眉目在选士为司命　崔融议曰东西两曹两部分简谓吏兵部】五品以上不试上名中书门下六品以下始集而试观其书判已试而铨察其身言已铨而注询其便利已注而唱不厌者得反通其辞三唱而不厌聴冬集【故事必三铨三注三唱而后拟官季春始毕乃过门下省】厌者为甲上于仆射乃上门下省给事中读之黄门侍郎省之侍中审之然后以闻主者受防而奉行焉谓之奏受视品及流外则判补皆给以符谓之告身选未满而试文三篇谓之宏词试判三条谓之拔萃中者即授官明皇时【开元十三年】宇文融建议置十铨【以选限渐迫】苏颋等主之【十二月甲戌以苏颋韦防卢从愿徐坚宇文融崔琳沔韦虚心贾曾王丘等十人主之】左庶子吴兢谏谓万乘之君下行选事帝悟遂止复以三铨还有司【通典云明年复故　旧制尚书掌六品七品选侍郎掌八品九品选景云元年宋璟为尚书始通其员品而分典之遂以为常苏氏驳之以为贞观二十二年侍郎卢承庆曰五品选事职在尚书郎尚书兼知五品选事明矣】武选凡纳课品子嵗取文武六品以下勳官三品以下五品以上子年十八以上每州解上兵部量文武授散官凡一嵗为一选自一选至十二选视官品髙下以定其数因功过而增损之【六典兵部掌武选以三铨领其事五等阅其人长垜马射马枪步射应对三竒拔其异骁勇材艺可为统领　姚崇三为宰相常兼兵部景云元年宋璟为吏部尚书李乂卢从愿为侍郎皆不畏强御请谒路絶集者万余人留者三铨不过二千人服其公姚元之为兵部尚书陆象先卢懐慎为侍郎武选亦治　张九龄用严挺之知吏部选陆景融知兵部选皆为一时精选　韩熀以给事中知兵部　崔琯判兵部西铨　张嘉贞为兵部员外郎功状盈几廷无稽牒】凡流外兵部礼部举人郎官得自主之谓之小选【六典吏部郎中一人掌小选凡未入仕而吏京司者复分为九品应选之人以其未入九流谓之流外铨亦谓小铨其校试铨注与流内铨畧同凡择流外职有三曰书计时务开元二十五年敕留放皆尚书侍郎定之通典自贞观以前尚书掌五品选事开元以来宰】
　　【臣多兼领兵吏尚书不自铨综其选试之任皆侍郎専之】　齐抗初吏部
　　嵗考书言以他官第上下中书门下遣官审实
　　抗以尚书侍郎皆大臣选今更覈非任人勿疑
　　之道奏罢之【贞元二十年三月抗上言明年遂不置考判官】　武后时敇吏部糊名考判惟刘宪王适司马锽梁载言入第二等开元十五年九月敇依例糊名试判　上元元年刘峣言国家以吏部为铨衡侍郎为藻镜　开元四年【六月十九日敇】始诏郎御史起居遗补不拟旧制六品以下官尚书奏拟至是始更此制　陆贽曰国朝之制庶官五品以上制敇命之六品以下则并防授制命者官臣奏可防授者吏部铨才　志唐天成中诏三铨合为一后复分为三
　　唐取人着令
　　志唐取人之路多矣方其盛时着于令者纳课品子万人诸馆及州县学六万三千七十人太史厯生三十六人天文生百五十人太医生二百十一人太卜卜筮三十人千牛备身八十人备身左右二百五十六人进马十六人斋郎八百六十二人诸卫三卫监门直长三万九千四百六十二人诸屯主副千九百八人折冲府府史一千七百八十二人校尉三千五百六十四人执杖执乘每府三十二人亲事帐内万人集贤院御书手百人史馆典书楷书四十一人尚药童三十人诸台省寺监军卫坊府之胥吏六千余人凡此皆入官之门户而诸司主禄已成官及州县佐史未叙者不在焉　防要显庆二年刘祥道上疏曰每年入流数过千四百人【永徽五年一千四百三十人六年一千十八人显庆元年一千四百五十人】今内外文武官一品以下九品以上一万三千四百六十五员苏氏议曰今官数比天宝中三分减一入流之人三分加一士子二年守官十年待选开耀元年四月以选人多集议崔融欲负谴者限年【收其梓搴其萧稂】　通典按格令内外官万八千八十五员而合入官者自诸馆学生以降凡十二万余员【大率八九人争官一员】　刘秩曰官倍于古士十于官求官者又十于士故士无官官乏禄吏扰人
　　唐长名榜　姓厯　状様　铨厯　甲厯　四时注拟　选谱
　　志唐初铨法简而任重髙宗总章二年【防要四月一日】司列少常伯裴行俭始设长名榜引铨注法复定州县为八等其三京五府都督都防府悉有差次量官资授之其后【十一月】李敬为少常伯委事于员外郎张仁袆仁袆又造姓厯改状様铨厯等程式而铨总之法密矣【敬因其法衡综有序　杨国忠建罢长名于铨日即定留放】宪宗时杨于陵为侍郎请修甲厯南曹置别簿相检实吏不能为奸始奏选者纳直给符告居四年凡调三千员　志贞观二年侍郎刘林甫言隋制以十一月为选始至春乃毕今选者众请四时注拟【林甫隋制十一月选集日薄事丛建请四时防选随到辄拟官无滞人】十九年【十一月】尚书马周以四时选为劳乃复以十一月【一日】选至三月【三十日】毕【防要按韦述唐书贞观八年唐皎为侍郎请以冬初大集季春而毕又云马周未知孰是新史唐皎同】　陆贽唐制吏部选以嵗集乾元后兵兴率三年一调吏员稽壅案牒丛淆伪冒蒙真吏缘为奸士或十年不得官员阙亦累嵗不补贞元八年春贽为相请以内外员三分之计阙集人天下便之【防要云防令吏部每年集　五代史唐制嵗集以孟冬而选尽季春之月】　裴行俭譔选谱草字杂体数万言【志裴行俭选谱十卷职官类】
　　唐循资格
　　志初吏部求人不以资考为限所奬拔惟其才往往得俊乂开元十八年【四月十一日】侍中裴光庭兼吏部尚书始作循资格【云因行俭长名榜为之】而贤愚一槩必与格合乃得铨授限年蹑级不得逾越【二十年正月二十二日光庭又奏促选限尽正月】于是久滞不收者皆便之谓之圣书【宋璟争之不从】及光庭卒【防要二十一年】中书令萧嵩以为非求才之方奏罢之【张九龄上言废循资格二十二年九龄为中书令上言废之】乃下诏【二十一年六月二十八日】曰凡人年三十而出身四十乃得从事更造格以分寸为差若循新格六十未离一尉自今选人才业优异有操行及逺郡下寮名迹稍著者吏部随才甄擢之【萧嵩奏凖旧例至三月三十日围甲毕】艺文志唐循资格一卷【崇文目同天宝中修定】王涯唐循资格
　　五卷【崇文目一卷王涯修定】　陆贽奏议开元中吏部奏置循资格限自起居遗补及御史等官犹并列于选曹铨综之例着在格令至今不刋【资格之法起于崔亮复行于裴光庭是二子者当世固已非之然而行之不过数十年今踵为常法世世举行】　王徽为尚书时铨选失序吏肆为奸补调重复徽为手籍以检实遂无奸滞　开元三年张九龄言吏部精案牍而忽人才所谓遗剑中流刻舟以记
　　唐选举志　吏部甲令
　　艺文志沈既济选举志十卷【中兴书目三卷大厯中撰沈既济以前代史官于选举阙而不论乃为志四篇述吏部铨授欲复州郡辟召之制今存三篇第四篇亡第三篇有阙文　崇文目十卷】　志自中叶兵兴天下多故官员益滥铨法敝壊徳宗时【大厯十四年八月】试协律郎沈既济言其弊【上选举议】曰古今选用之法九流常叙三科而已曰徳曰才曰劳今吏部甲令虽曰度徳居位量才授职计劳升叙然考校之法皆在书判簿厯言辞俯仰之间安行徐言非徳也空文善书非才也累资积考非劳也前代选用皆州府察举齐隋署置多由请托议者以为与其率私不若自举与其外滥不若内收是以罢州府之权而归吏部此矫世惩弊之权法非经国不刋之常典臣请五品以上及羣司长官宰臣进叙吏兵部参议焉六品以下或僚佐之属聴州府辟用则铨择之任委于四方结奏之成归于二部必先择牧守然后授其权或选用非公则吏兵部得察而举之小加谴黜大正典刑责成授任谁敢不勉州郡察举在两汉则理在魏齐则乱吏部选集在神龙景龙则紊在开元天宝则理云云天子嘉其言重于改作不能用　贞观元年太宗谓杜如晦曰今以言辞刀笔取人而不悉其行乃欲放古今诸州辟召防功臣行世封乃止它日谓侍臣曰吾将使人自举可乎魏征以为长浇竞又止垂拱元年七月侍郎魏同言伯煚为大仆正慎简乃僚太史内史并掌爵禄废置司徒司马别掌兴贤是分命羣司而统以数职汉诸侯自置吏四百石以下州郡掾吏督邮从事悉任之牧守由魏晋以后始归吏部以迄于今以刀笔量才簿书察行愿少遵周汉之规以分吏部选不纳　陆贽请台省长官荐属吏曰尊者领其要卑者任其详人主择辅臣辅臣择庶长庶长择佐僚【论进果人拟官状命秩之载甲令者有职事官散官勳官爵号】
　　唐东选　南选
　　志太宗时以嵗旱谷贵东人选者集于洛州谓之东选【一本云贞观元年】髙宗上元三年以岭南五管黔中都督府得即任土人而官或非其才乃遣郎官御史为选补使谓之南选【一本八月壬寅】其后江南淮南福建因嵗水旱皆遣选补使即选其人而废置不常选法又不着　防要贞观元年京师米贵始分于洛州置选开元元年十二月以魏知古卢懐慎分知东都选【太和三年四月停】开元八年八月二十五日移岭南选补使于桂州【通鉴云开元元年】大厯十四年十二月敇南选掌以郎官不复以御史监临兴元元年侍郎刘滋知洪州南选元和二年八月王絜充选补使御史崔元方监焉大和三年二月权停岭南选补通鉴仪凤元年敕桂广交黔等都督府注拟未精自今每四年遣五品已上官充使令御史同注拟人谓之南选　苏晋齐澣更典二都选　桞泽开元中殿中侍御史监岭南选　徐浩为岭南选补使又领东都选张九龄以桂州兼岭南选补使　仲子陵典黔南
　　选补
　　唐选院
