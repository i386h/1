<!-- { "loadSidebar": true } -->
　　禹贡锡土姓注天子建德因生以赐姓谓有德之人生此地以此地名赐之姓以显之【郑注谓胙之土赐之姓】　舜典别生分类注生姓也别其姓族分其类使相从　国语帝胙禹以天下赐姓曰姒氏曰有夏胙四岳国命为侯伯赐姓曰姜氏曰有吕　史记纪舜封契于商赐姓子氏弃别姓姬氏秦之先柏翳舜赐姓嬴氏舜赐董父姓曰董氏曰豢龙胡公周赐之姓　论衡古者因生赐姓若夏吞薏苡而生则姓苡氏商吞燕子而生则姓子氏周履大人綦则姬氏古者有本姓有氏姓陶氏田氏事之氏姓也上官氏司马氏吏之氏姓也孟氏仲氏王父字之氏姓也
　　夏商姓氏
　　史记太史公曰禹为姒姓其后分封用国为姓故有夏后氏有扈氏有男氏斟寻氏彤城氏襃氏费氏杞氏缯氏辛氏冥氏斟氏戈氏契为子姓其后分封以国为姓有殷氏来氏宋氏空桐氏稚氏北殷氏目夷氏
　　商民六族　七族
　　见分器
　　周谱　春秋厯谱牒
　　汉沟洫志大司空掾王横引周谱云定王五年河徙注如淳曰世统谱牒也　艺文志厯谱帝王诸侯世谱二十卷古来帝王年谱五卷汉元殷周牒厯十七卷　史记三代世表云云【见五帝系牒】十二诸侯年表太史公读春秋厯谱牒至周厉王废书而叹索隠自古为春秋学者有年厯谱牒之说　南史刘杳云桓谭新论云太史公三代世表旁行邪上并效周谱　汉张衡传一介之策各有攸建子长牒之烂然有第【注功臣等传】　唐栁芳曰司马迁因周谱明世家　张苍厯谱五徳　杜元凯作春秋长厯及公子谱
　　周系世　世本
　　礼瞽蒙讽诵诗世奠系注杜子春云小史主次序先王之世昭穆之系述其德行瞽蒙主诵诗并诵世系以戒劝人君故国语曰教之世以怵惧其动谓世之而定其系谓书于世本也　小史掌邦国之志定系世辨昭穆注帝系世本之属疏天子谓之帝系诸侯谓之世本鲁语宗有司曰工史书世【工瞽师官史大史世世次先后】宗祝书昭
　　穆【宗伯掌其礼大祝掌其位】宗庙之有昭穆以次世之长幼等胄之亲疏【传曰文曰昭武曰穆大王之昭王季之穆】　楚语申叔时曰教之世而为之昭明德废幽昏【先王之世系也】　大传系之以姓而弗别周道然也【始祖为正姓髙祖为庶姓系之弗别若今宗室属籍】　汉志春秋家世本十五篇古史官记黄帝以来讫春秋时诸侯大夫隋志世本王侯大夫谱二卷世本一卷刘向撰世本四卷宋衷撰【司马迁已采世本恐非向撰】汉初得世本叙黄帝以来祖世所出【言姓氏皆本世本公子谱上书皆本左】　唐志宋衷世本四卷世本别録一卷宋均注帝谱世本七卷王氏注世本谱二卷【顔之推云世本左丘明所书此说出帝王世纪】　汉司马迁赞世本録黄帝以来至春秋时帝王公侯卿大夫祖世所出迁采世本梅福传绥和元年以世本相明封孔子世　班彪传
　　世本一十五篇司马迁删世本　史记注郑康成驳异义曰天子赐姓命氏诸侯命族族者氏之别名也姓者所以统系百世使不别也氏者别子孙之所出故世本之篇言姓则在上言氏则在下也刘向曰世本古史官明于古事者所记録黄颛以来至春秋时王侯诸国世卿大夫名字号与左氏合【索隠云録黄帝以来帝王诸侯及卿大夫系諡名号凡十五篇】　春秋正义今之世本与司马迁言不同世本多误不足依凭又引世本氏姓篇言十国皆任姓　书正义案今世本帝系【二礼注引世本作疏世本有作篇记诸作事云　孟子注引世本録诸侯之世诗正义引宋仲子注】　史通能言吾祖郯子见师不识其
　　先籍谈见笑周撰世本式辨诸宗楚置三闾实掌王族　通鉴外纪世本经秦歴汉儒者改易【大戴礼出于世本】　国史志崔表世本图一卷　周语仲山父曰司商协名姓注司商掌赐族受姓之官商金声清谓人始生吹律合之定其姓名　白虎通古者圣人吹律定姓以记其族人含五常而生声有五音是类谋黄帝吹律以定姓【孔子京房亦然】　礼秋官司约治
　　民之约注若懐宗九姓在晋殷民六族七族在鲁衞易正义按世谱等羣书神农一曰连山氏云云　诗生民疏大戴礼帝系篇云帝喾卜其四妃之子皆有天下云云家语世本其文亦然毛司马迁为五帝本纪皆依用焉　唐张说曰古未有姓自炎帝之姜黄帝之姬始因所生地而为姓其后天子建德因生赐姓【小司马三皇纪神农其后有州甫甘许戏露齐纪怡向申吕皆姜姓之后并为诸侯】　古三坟有姓纪一篇【太古河图代姓纪】
　　五宗
　　礼记大别子为祖继别为宗继祢者为小宗有百世不迁之宗有五世则迁之宗【疏百世不迁谓大宗也五世则迁谓小宗也】百世不迁者别子之后也宗其继别子之所自出者百世不迁者也五世则迁者继髙祖者也宗其继髙祖者五世则迁者也注别子诸侯之庶子别为后世为始祖也别子之世适族人尊之谓之大宗是宗子也别子庶子之长子为其昆弟为宗谓之小宗以其将迁也小宗有四或继髙祖或继曾祖或继祖或继祢疏小宗虽四初皆继祢为始　书大传宗室有事族人皆侍终日大宗已侍于宾奠然后燕私注礼志云别子为祖继别为大宗继祢为小宗　白虎通宗族篇大宗能率小宗小宗能率羣弟宗其为始祖后者为大宗此百世之所宗也宗其为髙祖后者五世而迁者也髙祖迁于上宗则易于下宗其为曾祖后者为曾祖宗宗其为祖后者为祖宗宗其为父后者为父宗以上至髙祖宗皆为小宗以其转迁别于大宗也别子者自为其子孙为祖继别也各自为宗小宗有四大宗有一凡有五宗　仪礼大宗者尊之统也收族者也　诗公刘君之宗之注为之君为之大宗也【吕氏曰古者建国立宗其事相须】　左传大夫有贰宗【注宗子之副贰者】保姓受氏以守宗祊　周书允文篇选同氏姓位之宗子　隋志礼类梁有五宗图一卷
　　晋九宗
　　见官制
　　三代世表　谱牒
　　史记自序三代尚矣年纪不可考盖取之谱牒旧闻作三代世表第一周室衰微诸侯専政春秋有所不纪而谱牒经畧作十二诸侯年表第二　吕氏曰史记十表意义深三代世表以世系为主以观百世之本支黄帝之初先列谱系以祖宗为经子孙为纬则五帝三代皆出黄帝可知矣【世系未必可尽信然叙载本支则古法也】周成王之后详列诸侯以世为经以国为纬则亲疏之相辅可知颛顼以下周武以上有经无纬止列世系而大治乱附焉则正嫡旁支之继统可知今本自颛顼至帝芒犹有经有纬盖子长借谱系上方书帝王之世耳
　　春秋公子谱
　　书目春秋公子血脉谱其本曰荀卿撰秦谱下及项灭子婴之际非荀卿作明矣然枝分派别如指诸掌非殚见洽闻不能为其间不无讹谬　中兴书目一卷唐杨蕴撰　崇文目春秋类演左諡族图五卷春秋世谱七卷帝王厯纪谱二卷春秋宗族名諡谱五卷　春秋正义杜预采太史公书世本旁引记以为世族谱【预作春秋公子谱】　隋志春秋左氏诸大夫世谱十三卷屈原为楚三闾大夫掌王族三姓曰昭屈景序其谱属率其贤良以厉国士
　　汉帝本系
　　汉髙纪赞春秋晋史蔡墨有言陶唐氏既衰其后有刘累学扰龙事孔甲范氏其后也而大夫范宣子亦曰祖自虞以上为陶唐氏在夏为御龙氏在商为豕韦氏在周为唐杜氏晋主夏盟为范氏范氏为士师鲁文公世奔秦后归于晋其处者为刘氏刘向云战国时刘氏自秦获于魏秦灭魏迁大梁都于丰是以颂髙祖曰汉帝本系出自唐帝降及于周在秦作刘涉魏而东遂为丰公丰公盖太上皇父及髙祖即位置祠祀官则有秦晋梁荆之巫世祠天地缀之以祀岂不信哉　王命论刘氏承尧之祚氏族之世着乎春秋唐据火德而汉绍之
　　汉帝王谱　世谱　年谱
　　志厯谱十八家帝王诸侯世谱二十卷古来帝王年谱五卷【又见上】　隋志汉氏帝王谱三卷【唐志二卷】汉初得世本叙黄帝已来祖世所出而汉又有帝王年谱　卢植传献书窦武曰今同宗相后披图案牒以次建之
　　汉属籍
　　见宗戚类
　　汉诸王世谱　宗正着録
　　并见后
　　汉官谱　谱学【见下】　旧德名氏
　　唐栁冲传后汉有邓氏官谱【隋志云晋乱已亡】应劭有氏族一篇王符潜夫论亦有姓氏一篇何承天有姓苑二篇谱学大抵具此【又有颍川太守聊氏万姓谱】　文选注七畧曰子云家牒言以甘露元年生　西都赋士食旧德之名氏
　　汉居官姓号
　　考工记注其曰某氏者官有世功若族有世业以氏名官者也【若筑冶鳬防桃韦裘之类】　食货志武帝之初国家亡事为吏者长子孙居官者以为姓号　王嘉传孝文时吏居官者或长子孙以官为氏仓氏库氏则仓库吏之后也广韵王符潜夫论姓氏志曰东门西郭南宫北郭皆
　　是因居也风俗通曰凡氏之兴九事一氏于号唐虞夏殷是也【姓氏篇序】四氏于国齐鲁宋衞是也
　　汉外属图
　　窦融传在河西闻光武即位决策东向五年夏遣长史刘钧奉书献马隗嚣反融与五郡太守共砥砺兵马上疏请师期帝深美之赐以外属图及太史公五宗外戚世家魏其侯列诏报曰每追念外属孝景皇帝出自窦氏定王景帝之子朕之所祖昔魏其一言继统以正长君少君尊奉师傅修成淑德施及子孙此皇太后神灵上天祐汉也
　　薛综五宗图
　　吴志薛综定五宗图　通典薛综述郑氏礼五宗图曰天子之子称王子王子封诸侯若鲁衞是也诸侯之子称公子公子还自仕食采于其国为卿大夫若鲁公子季友是也则子孙自立此公子之庙谓之别子为祖则嫡嫡相承作大宗百代不絶大宗之庶子则皆为小宗小宗有四五代而迁已身庶也宗祢宗已父庶也宗祖宗已祖庶也宗曾祖宗已曾祖庶也宗髙祖宗已髙祖庶也则迁而唯宗大宗　晋杜元凯宗谱云云　贺循宗义曰太祖之代则为大宗宗之本统故也支子旁亲非太祖之统谓之小宗　傅纯问贺云云殷浩问范宣云云　曹述初集解明宗义曰其士大夫之嫡者此为诸侯别子之后也　庾亮问贺循曰祖宗之正不易则本枝昭穆厯百代而不乱此立宗之大防也答曰礼宗子之义所以明本祖之正统纪百代而不紊　汉石渠礼议曰闻人通汉戴圣云云　贺循宗义曰奉宗加于常礼平居即每事谘告　文中子曰宗祖废而氏姓离矣张勃吴録吴八族【陈桓吕窦公孙司马徐】四姓【朱张顾陆】　魏管宁传注子曰宁以世多妄变氏族者着氏姓论以原本世系
　　晋族姓昭穆记
　　隋志晋挚虞作族姓昭穆记十卷【晋乱已亡】　挚虞传以汉末丧乱谱多亡失虽其子孙不能言其先祖撰族姓昭穆十卷上疏进之以为足以备物致用广多闻之益　史通晋有挚虞族姓记【郭须撰魏晋世谱十卷】祭统有事于太庙羣昭羣穆咸在而不失其伦注谓同宗父子皆来　孝经疏昭明也穆敬也故昭南向穆北向　后汉志注决疑要注曰凡昭穆父南面故曰昭昭明也子北面故曰穆穆顺也始祖特于北其后以次夹始祖而南昭在西穆在东相对蔡邕明堂论引礼记昭穆篇曰祀先贤于西学所以教诸侯之德　朱子曰昭之言明也其读为韶者晋避讳而改之礼书作佋字者假借而通用耳祫于庙室羣昭南向取其向明羣穆北向取其深逺
　　晋姓氏簿状　宋百家谱　齐百家谱　梁百家谱　宋姓苑　姓氏英贤谱　国亲　姓氏要状　百氏谱记　谱学
