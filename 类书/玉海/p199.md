<!-- { "loadSidebar": true } -->
　　南齐贾渊传字希镜祖弼之父匪之世谱学先是谱学未有名家弼之广集百氏谱记専心治业晋太元中朝廷给弼之令史书吏撰定缮写藏秘阁乃迁左民曹及渊三世学凡十八州士族谱合百袠七百余卷该究精悉当世莫比永明中衞军王俭抄次百家谱与渊参懐撰定撰氏族要状及人名书并行于世　梁王僧孺传入直西省知撰谱事武帝留意谱籍因诏僧孺改定百家谱始晋太元中贾弼笃好簿状广集众家大捜羣族撰十八州一百十六郡合七百十二卷凡诸大品畧无遗阙刘湛为选曹始撰百家以助铨序伤于寡畧【隋志梁有宋谱四卷刘湛百家谱一卷　顾协撰异姓苑五卷】齐王俭复加去取得繁省之衷僧孺通范阳张等九族以代鴈门解等九姓其东南诸族别为一部不在百家之数集十八州谱七百一十卷百家谱集抄十五卷【隋志同】东南谱集抄十卷【徐勉该薛综百氏皆避其讳】　隋志案梁有王司空新集诸州谱十二卷又别有诸姓谱一百十六卷益州谱四十卷关东关北谱三十三卷梁武帝总责境内十八州谱六百九十卷仪注有国亲皇太子序亲簿一卷　唐栁冲传晋太元中散骑常侍河东贾弼撰姓氏簿状十八州百十六郡合七百一十二篇藏在秘阁副在左戸甄析士庶无所遗宋王刘湛好其书日对千客可不犯一人讳湛为选曹譔百家谱二卷以助铨序文伤寡省王俭又广之【隋志云俭十卷王逡之续四卷】王僧孺演益为十八篇【隋志三十卷】东南诸族自为一篇不入百家数【隋志南族谱二卷拾遗一卷】弼子匪之匪之子希镜希镜撰姓氏要状十五篇尤所谙究希镜子执执更作姓氏英贤一百篇【文选注引姓氏英贤録】又着百家谱【隋志二十卷】广两王所记执其孙冠冠撰梁国亲皇太子序亲簿四篇王氏之学本于贾氏唐兴言谱者以路敬淳为宗栁冲韦述次之李守素亦明姓氏时谓肉谱者后有李公淹萧頴士殷寅孔至为世所称初汉有邓氏官谱应劭有氏族一篇王符潜夫论亦有姓氏一篇宋何承天有姓苑二篇【隋志何氏二卷复姓苑一卷】谱学大抵具此魏大和时诏诸郡中正各列本土姓族次第为举选格名曰方司格人到于今称之　艺文志贾冠国亲皇太子亲四卷王俭百家集谱十卷王僧孺百家谱三十卷又十八州谱七百一十二卷贾执百家谱五卷【隋志又有傅昭百家谱十五卷百家谱世统十卷钞五卷】又姓氏英贤谱一百卷【隋志同】何承天姓苑十卷贾希镜氏族要状十五卷【孙愐唐韵引姓氏英贤传姓苑王僧孺百家谱】　沈约谓周汉之道以智役愚魏晋以来以贵役贱　裴子野谓三公之子傲九棘之家黄散之孙蔑令长之室　元魏孝文大和二十年正月定诸州士族【后魏书有官氏志】李彪谓若取门地鲁三卿孰若四科　隋志魏迁洛有八氏十姓三十六族九十二姓其中国人士有四海大姓郡姓州姓县姓　史通谱牒之作盛于中古汉有赵岐三辅决録晋有挚虞姓族记江左有两王百家谱中原有方思殿格【唐志有方司格一卷】　柳芳论善言谱者系之地望而不惑质之姓氏而无疑缀之昏姻而有别山东之人质故尚婚娅江左之人文故尚人物关中之人雄故尚冠冕代北之人武故尚贵戚　郑樵曰魏立九品置中正州大中正主簿郡中正功曹各有簿状以备选举晋宋齐梁因之晋贾弼宋王齐王俭梁王僧孺各有百家谱徐勉有百官谱宋何承天撰姓苑与后魏河南官氏志二书尤以为姓氏家所宗
　　晋籍
　　南史王僧孺梁武帝时知撰谱事先是尚书令沈约以为晋咸和初苏峻作乱文籍无遗后起咸和二年以至于宋所书皆详实并在下省左户曹前厢谓之晋籍有东西二库宋元嘉二十七年以七条召发伪状巧籍滋广齐患其不实于是东堂校籍置郎令史掌之竞行货以新换故诏书甲子不与长厯相应校籍诸郎亦所不觉宋齐士庶不分职由于此窃以晋籍所余宜加宝爱武帝以是留意谱籍因诏僧孺改定百家谱【见上】　齐书建元三年诏曰黄籍人之大纲乃别置校籍官置令史　晋阳秋初陈羣为吏部尚书制九格登用皆由中正考之簿世然后授任【王戎门调户选】
　　唐谱牒十七家
　　艺文志乙部史録十二曰谱牒类十七家三十九部一千六百十七卷宋衷世本四卷世本别録一卷宋均注帝谱世本七卷王氏注世本谱二卷汉氏帝王谱二卷齐永元年中表簿六卷梁大同四年表簿三卷齐梁宗簿三卷梁亲表谱五卷后魏皇帝宗族谱四卷元晖业后魏辨宗録二卷后魏谱二卷后魏方司格一卷齐髙氏谱六卷周宇文氏谱一卷贾冠国亲皇太子亲四卷王俭百家集谱十卷王僧孺百家谱三十卷又十八州谱七百一十六卷徐勉百官谱二十卷贾执百家谱五卷又姓氏英贤谱一百卷何承天姓苑十卷贾希镜氏族要状十五卷官族十五卷冀州姓族谱七卷洪州诸姓谱九卷袁州诸姓谱七卷司马氏世家二卷杨氏谱一卷杨氏苏氏谱一卷孙氏谱记十五卷韦氏谱十卷【韦鼎】裴氏家谱二十卷【裴守真】大唐氏族志一百卷【髙士廉撰】姓氏谱二百卷【许敬宗撰】柳冲大唐姓族系録二百卷路敬淳衣冠谱六十卷着姓畧记二十卷不着録二十二家三百三十三卷王元感姓氏实论至讳行録纪百氏之谱牒者有姓苑畧氏族録开元谱新定谱牒元和姓纂姓林唐官姓氏记及家谱之属纪皇室之谱牒者有永泰新谱续谱皇唐玉牒行楼维城録天潢源派谱皇室新谱皇孙郡县主谱之类他如宰相甲族孔子系叶不可胜纪【唐世谱牒备士大夫以世家相髙喜自植立】　六典谱系类世本等四十一部三百六十卷【隋志同】通亡书合五十三部一千二百八十卷　旧志杂谱牒五十五部一千六百九十一卷　崇文目氏族四十一部一百一十二卷中兴书目谱牒五十五家一百十一卷　续目四家四十六卷　景德龙图阁史阁谱牒九十九卷　隋志书称别生分类曰天子建徳因生赐姓周家小史定系世辨昭穆亦史之职也
　　唐氏族志　姓氏録
　　髙士廉传太宗尝以山东士人尚阀阅后虽衰子孙犹负世望嫁娶必多取资故人谓之卖昏由是诏士廉韦挺岑文本令狐德棻责天下谱牒参攷史检正真伪进忠贤退悖恶先宗室后外姓退新门进旧望左膏粱右寒畯合二百九十三姓千六百五十一家为九等号曰氏族志而崔干仍居第一帝曰我于崔卢李郑无嫌顾其世衰不复冠冕犹恃旧地以取赀不肖子偃然自髙贩鬻松槚不解人间何为贵之髙齐据河北梁陈在江南虽有人物偏方下国无可贵者故以崔卢王谢为重今谋士劳臣以忠孝学蓺从我定天下者何容纳赀旧门向声背实买昏为荣耶【贞观十六年六月己酉诏禁鬻昏】太上有立德其次有立功其次有立言其爵为公侯卿大夫世世不絶此之谓门戸今皆反是岂不惑耶朕以今日冠冕为等级髙下遂以崔干为第三姓班其书天下赞古者受氏以旌有功是时人皆土著故名宗望姓举郡国自表而谱系兴焉遭晋播迁胡丑乱华百宗荡析士去坟墓子孙犹挟系録以示所承而阀阅显者至卖昏求财汩丧防耻唐初流弊仍甚天子屡抑犹不为衰至中叶风教又薄谱録都废公靡常产之拘士无旧徳之传言李者悉出陇西言刘者悉出彭城悠悠世祚讫无考按冠冕皁混为一区可太息哉　艺文志大唐氏族志一百卷士廉挺文本德棻等撰　防要贞观十二年正月十五日修氏族志一百卷崔干为第三【余同士廉】旧纪十二年正月乙未吏部尚书髙士廉等上一百三十卷显庆四年九月五日改为姓氏録上亲制序仍自裁其类例　邓名世曰唐宰相表九十三族至钟陈韩髙之氏亦有讹舛
　　唐姓氏録　勲格
　　髙士廉传髙宗时许敬宗以氏族志不叙武后世李义府耻其家无名更以孔志约杨仁卿史道吕才等十二人刋定之裁广类例合二百三十五姓二千二百八十七家帝自叙所以然以四后姓酅公介公及三公太子三师开府仪同三司尚书仆射为第一姓文武二品及知政事三品为二姓各以品位髙下叙之凡九等取身及昆弟子孙余属不入改为姓氏録【显庆四年六月丁卯】当时军功入五品者升谱限缙绅耻言焉目为勲格义府奏悉索氏族志烧之又诏后魏陇西李宝太原王琼荥阳郑温范阳卢子仪卢潭卢辅清河崔宗伯崔元孙前燕博陵崔懿晋赵郡李楷凡七姓十家不得自为昏姻【十月壬戌防要显庆四年十月十九日诏】三品以上纳币不得过三百匹四品五品二百六品七品百悉为归装夫氏禁受陪门财先是后魏大和中定四海望族以宝等为冠其后尚门地故氏族志一切降之王妃主壻皆取当时勲贵名臣家未尝尚山东旧族房龄魏征李勣复与昏故望不减然每姓第其房望虽一姓中髙下县隔李义府为子求昏不得始奏禁焉其后天下衰宗落谱昭穆所不齿者皆称禁昏家益自贵凡男女潜相聘娶天子不能禁世以为敝云　张说传武后尝问氏族皆本炎黄之裔则上古乃无百姓乎若为朕言之说曰古未有姓若夷狄然自炎帝之姜黄帝之姬始因所生地而为之姓其后天子建德因生赐姓黄帝二十五子而得姓者十有四徳同者姓同徳异者姓殊其后或以官或以国或以王父之字始为赐族久而为姓降唐虞抵战国姓族渐广周衰列国既灭其民各以旧国为之氏下及两汉人皆有姓故姓之以国者韩陈许郑鲁衞赵魏为多后曰善艺文志姓氏谱二百卷许敬宗李义府孔志约杨仁
　　卿史道吕才撰　防要显庆四年九月五日【通鉴六月丁卯】诏改氏族志为姓氏録上亲制序仍自裁其类例凡二百四十五姓二百八十七家吕才等十二人商量编録赵莹曰古者衣冠之家书于图籍中正清议以定品
　　流故有家史家族谱族图江左百家轩裳缀轨山东四姓簪组盈朝
　　唐姓族系录　族谱总说
　　栁冲传景龙中迁左散骑常侍修国史初太宗命诸儒撰氏族志甄差羣姓其后门胄兴替不常冲请改修其书帝诏魏元忠张锡萧至忠岑羲崔湜徐坚刘宪吴兢八人及冲共取功徳时望国籍之家等而次之夷蕃酋长袭冠带者析着别品防元忠等相继物故至先天时复诏冲及坚兢与魏知古陆象先刘子等讨缀书乃成号姓系録【冲表曰姓氏之初世本着其义昭穆之叙周谱列其风汉晋之年应挚明宗系之说齐梁之际王贾述衣冠之源】开元初诏冲与薛南金复加刋窜乃定后柳芳著论甚详芳之言曰氏族者古史官所记也昔周小史定系世辨昭穆故古者有世本録黄帝以来至春秋时诸侯卿大夫名号继统左丘明春秋亦言天子建德因生以赐姓胙之土而命之氏诸侯以字为氏以諡为族昔尧赐伯禹姓曰姒氏曰有夏伯夷姓曰姜氏曰有吕下及三代官有世功则有官族邑亦如之后世或氏于国则齐鲁秦吴氏于諡则文武成宣氏于官则司马司徒氏于爵则王孙公孙氏于字则孟孙叔孙氏于居则东门北郭氏于志则三乌五鹿氏于事则巫乙匠陶于是受姓命氏粲然举矣【礼记疏天子赐姓赐氏诸侯但赐氏以伯仲为氏鲁之仲孙李孙是也以字为氏展氏臧氏是也异姓以官为氏司马司城是也以邑为氏韩赵魏是也风俗通氏于事巫卜陶匠是也　广韵注风俗通氏姓篇序云云　王符潜夫论志氏姓云东门西门东郭】
