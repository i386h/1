<!-- { "loadSidebar": true } -->
　　艺文志丙部子録其类十七一曰儒家类【自晏子春秋至君臣政理论六十九家九十二部七百九十一卷】二曰道家【自鬻子至荘子文句义一百三十七家七十四部一千二百四十卷并神仙三十五家释氏二十五家总一百三十七家一百七十四部】三曰法家【自管子至五经析疑十五家十五部一百六十六卷】四曰名家【自邓析子至注公孙龙子十二家十二部五十五卷】五曰墨家【墨随巢胡非三家三部十七卷】六曰纵横家【自谷子至补阙子四家四部十五卷】七曰杂家【自尉缭至子林六十四家七十五部一千一百三卷】八曰农家【自范子计然至兆人本业十九家二十六部二百三十五卷】九曰小説家【自燕丹子至防报记三十九家四十一部三百八卷】十曰天文【自周髀至乙巳占二十家三十部三百六卷】十一曰厯筭【自九章重差至刻漏经三十六家七十五部二百三十七卷】十二曰兵书【自黄帝问女法至悬镜二十三家六十部三百十九卷】十三曰五行【自沈思经至地理经六十家一百六十部六百四十七卷】十四曰杂艺术【自投壶经至五星图十一家二十部一百四十二卷】十五曰类书【自皇览至玉藻琼林十七家二十四部七千二百八十八卷】十六曰明堂经脉【黄帝鍼经至内经太素十六家三十五部二百三十一卷】十七曰医术类【本草至崔知悌方六十四家百二十部四千四十六卷】凡着録六百九家九百六十七部一万七千一百五十二卷不着録五百七家五千六百一十五卷　六典丙部为子其类十有四儒道法名墨纵横杂农小説兵法天文厯数五行医方梁刘勰云七畧流诸子鳞萃纯粹者入矩踳驳者出规　后汉论云贵清静者以席上为腐议束名实者以柱下为诞辞　北史云淹中稷下八儒三墨之异漆园黍谷名法兵农之别
　　唐子书要畧　意林
　　志杂家孟仪子林二十卷沈约子钞三十卷【隋志十五卷】庾仲容子钞三十卷【书目梁庾仲容钞诸子凡百有五家辑为一书一云一百七家】薛克建子林三十卷卢藏用子书要畧一卷马总意林一卷【晁氏志三卷抄诸子百余总以庾仲容繁畧失中增损成三轴前有戴叔伦杨伯存序】
　　晏子
　　汉志儒家八篇名婴諡平仲相齐景公　隋志【唐志同】晏子春秋七卷　史记晏平仲者名婴莱之夷维人也事齐灵公荘公景公节俭力行既相齐食不重肉妾不衣帛其在朝君语及之即危言语不及之即危行国有道则顺命无道则衡命以此三世显名于诸侯太史公曰吾读管氏牧民山髙乘马轻重九府及晏子春秋详哉其言之也
　　子思子
　　汉志儒家子思二十三篇名伋孔子孙　隋志【唐志同】七卷孔伋　晁氏志一卷四库书目无之载孟轲问牧民之道何先子思曰先利之孟轲曰云云【温公采之着于通鉴】文选注引子思子曰民以君为心君以民为体其言明且清　沈约曰礼记中庸表记坊记缁衣皆取子思子初学记引之
　　曾子
　　汉志儒家十八篇名参　隋志二卷【目一卷】　唐志二卷书目参与弟子公明仪乐正子春单居离曽元曽华
　　之徒论述立身孝行之要天地万物之理今十篇自修身至天圆皆见于大戴礼【于篇第为四十九至五十八】盖后人摭出为二卷【上卷修身至事父母下卷制言至天圆】　刘清之集録七篇内篇一外篇杂篇各三
　　漆雕子
　　汉志儒家十三篇孔子弟子漆雕啓后　韩非子儒分为八有漆雕氏之儒
　　宓子
　　汉志儒家宓子十六篇名不齐字子贱　景子三篇説宓子语似其弟子
　　世子
　　汉志儒家二十一篇名硕陈人也七十子之弟子　论衡本性篇周人世硕以人性有善有恶举人之善性飬而致之则善长恶性飬而致之则恶长如此则性情各有隂阳善恶在所飬焉故世子作飬性书一篇宓子贱漆雕开公孙尼子之徒亦论情性与世子相出入皆言有善有恶
　　公孙尼子
　　汉志儒家二十八篇七十子之弟子　隋志一卷似孔子弟子【唐志一卷儒家】　礼记缁衣公孙尼子所作　沈约曰乐记取公尼子　文选注引之
　　孟子
　　见前【论语孝经后】
　　荀子
　　汉志儒家孙卿子三十二篇名况赵人为齐稷下祭酒注师古曰本曰荀卿避宣帝讳故曰孙【志又有孙卿赋一篇】　刘向序臣向校中孙卿书三百二十二篇除复重二百九十篇定着三十二篇　隋志十二卷【唐志同】荀况集一卷【唐志二卷】　今书自劝学至尧问三十三篇杨倞注并序【元和十三年十一月】分为二十卷篇第颇有移易使以类相从改孙卿新书为荀卿子　史记荀卿推儒墨道徳之行事着数万言　书目陈之方削荀子疵一卷凡四十篇
　　董子
　　汉志儒家一篇名无心难墨子　唐志一卷　宋朝吴秘注【一卷　战国时著书辟墨子】　书目一卷与学墨者纒子辨上同兼爱上贤明之非纒子屈焉　论衡引董子难纒子
　　鲁仲连子
　　汉志儒家十四篇　隋志五卷【唐志同】　书目五卷退隠海上论著此书　春秋正义引鲁连书　荀子注引鲁连子谓田巴　文选注引之
　　王孙子
　　汉志儒家一篇【一曰巧心】
　　孔丛子【一名盘盂子】
　　隋志论语类孔丛七卷孔鲋撰孔志十卷梁刘被撰孔子家语二十一卷王肃解　书目孔丛子七卷合为二十三篇　晁氏志鲋字子鱼论集仲尼子思子上子髙子顺之言及己之事凡二十一篇【为六卷　嘉言至荅问】孔臧以所为赋与书谓之连丛上下篇为一卷附于末按汉志无孔丛子而儒家有孔臧十篇杂家有孔甲盘盂书二十六篇意者孔丛子即汉志孔甲盘盂书而亡六篇连丛即汉志孔臧书而其子孙或续之也　嘉祐三年二月宋咸序四年二月丁亥咸为广西转运上所注杨子孔丛子赐三品服【并撰释文以三年十二月表上】
　　牟子
　　隋志儒家【唐志道家】二卷后汉太尉牟融撰　文选注引之
　　魏子
　　隋志儒家三卷后汉魏朗撰
　　文中子　中説
　　唐志儒家王通中説五卷　崇文目十卷王道天地事君周公问易礼乐述史魏相立命关子明　王福畤家书杂録中説编为十篇成十卷阮逸注　王续兄通隋末聚徒河汾仿古作六经为中説拟论语不为诸儒称道惟中説独存　唐李翺以比太公家教及司空图皮日休始重之【日休作碑】宋兴栁开孙何振而张之遂行于世　阮逸序中説者门人对问之书薛收姚义集而名之贞观二年御史大夫杜淹始序中説及世家　龚鼎臣得唐本于齐州李冠家以甲乙冠篇而分篇始末皆不同又本文多与逸异【阮龚各以所得本为训义】　宋咸撰过文中子十卷义驳中説二十二事　程子称其书胜荀扬陈亮参取阮龚本类次为十六篇其无条目可入与凡可畧者不録　司马光补传
　　元子
　　唐志儒家元子十卷又【浪説七篇漫説七篇】元结别集元结文编十卷　天寳九载庚寅至十二年癸巳成书五篇一万六千五百九十五言分为十卷卷首有元氏家録纪其世次中书舎人李纾序其中恶圆恶曲至于世化凡十四篇文编亦有之
　　伸子
　　唐志儒家林慎思三卷【咸通中人】　书目三卷假答问之辞叙三才君臣文武之事凡万言
　　周生烈子
　　唐志儒家五卷　隋志周生子要论一卷録一卷魏侍中周生烈撰
　　冀子
　　唐志儒家五卷冀重字子泉【定州容城人】
　　元和子
　　唐志儒家杜信二卷
　　鮿子
　　国史志儒家赵隣几一卷
　　素履子
　　国史志儒家张弧一卷
　　聱隅子
　　书目儒家一卷　黄晞着聱隅子杨庭论嘉祐元年十一月十五日以为太学助教　唐沈顔聱书十卷
　　子华子
　　书目儒家十卷载刘向校録序曰向所校雠中外书子华子凡二十四篇以相校除复重十四篇定着十篇又曰子华子程氏名本字子华晋人也善持论不肯茍容于诸侯聚徒著书自号程子按汉志及隋唐二志崇文总目国史艺文志悉无此书吴兢李淑二家书目亦不载必近世依托也【晁氏志云元丰以后举子所为杂家】　荘子称子华子见韩昭侯陆徳明以为魏人　吕氏春秋引子华子曰注子华子体道人也
　　鬻子
　　汉志道家二十二篇名熊为周师自文王以下问焉小説家鬻子説十九篇后世所加　唐志道家一百三十七家始于鬻子一卷永徽中逢行珪注【行珪序云十四篇】　书目杂家十四篇鬻熊楚之先也为周文王师著书二十二篇今本十四篇【始于大道文王问】　列子天瑞篇鬻熊曰运转无已天地宻移力命篇鬻熊语文王曰自长非所増自短非所损　文心雕龙鬻熊知道而文王咨谋诸子肇始莫先于斯　贾谊新书引文王武王成王问鬻子
　　老子【见御制】　老子经传
　　汉志道家老子邻氏经传四篇【李耳】傅氏经説三十七篇徐氏经説六篇刘向説四篇　史记老子着上下二篇五千余言老莱子亦楚人著书十五篇言道家之用【汉志道家老成子十八篇老莱子十六篇】　葛序老子西逰天下关令尹喜曰大道将隐乎愿为我著书于是作道徳二篇五千文上下经　河上公汉文帝时授素书道徳经章句二卷道经体道至为政第三十七徳经论徳至显质第八十一　晁氏志李耳以周平王四十二年授关令尹喜凡五千七百四十有八言八十一章言道徳之防其末云使民复结绳而用之盖三皇之道也　集贤注记开元二十年九月左常侍崔沔入院修撰与道士王虚正赵仙甫并诸学士参议修老子疏　旧唐史司马承祯善书宗令以三体写老子经因刋正文句定着五千三百八十言为真本奏上之【一本云司马子防开元中帝命以三体写老子刋正文句】　梁元帝着讲疏四卷【贺玚着老荘讲疏】　陈张讥撰老子义十一卷　晋羊祜为老子传　魏王弼老子畧论王禹玉曰今资善堂所写御本独无章名章名疑非老氏之意　书目三家老子音义一卷徐铉补正唐徳明傅奕二家音义故名三家道徳经三十家注六卷唐张君相集解【集河上公严遵王弼何晏郭象钟防孙登羊祜罗升卢刘仁防顾欢陶隠居松灵仙人裴处恩杜弼节解张凴张嗣臧静大孟小孟窦畧宋文明禇糅刘进喜蔡子晃成英车惠弼等注】唐志严遵指归十四卷【隋志老子指归十二卷　书目十三卷汉严遵撰谷神子注唐志冯广注　列子释文汉严遵字君平作指归十四篇演解五千文】　国史志道徳经节解二卷严君平指归十三卷诸家道徳经疏二卷【河上公葛仙公郑思逺睿宗宗并自疏不知姓名】　秦宓李权曰仲尼严平防聚众书以成春秋指归之文古朴曰严君平见黄老作指归　程大昌易老通言十卷　司马光述要吕大临苏辙刘泾王安石注各二卷
　　文子
　　汉志道家九篇老子弟子与孔子并时而称周平王问似依托者也　隋志十二卷【唐志同　梁七録十卷栁宗元曰十二篇盖驳书也凡管孟数家皆见剽窃黙希子注　道原至上礼】　文选注范子曰文子姓辛葵丘濮上人称曰计然南游于越范蠡师事之【本受业于老子文子録其遗言为十二篇黙希子谓姓辛名研文子其字也师老子】　今本十二卷元魏李暹注　唐徐灵府注【即黙希子】　朱注
　　关尹子
