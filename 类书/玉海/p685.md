<!-- { "loadSidebar": true } -->
　　淳化四年三月二十四日壬子以六宅使何承矩为制置河北沿边屯田使大理寺丞黄懋充判官懋尝言河北州郡陂塘甚多引水溉田省功易就乞兴水田三五年内必获其利太宗嘉之以承矩初至沧州建屯田之议因遣按视复奏咸如懋言即令承矩领防以懋为佐发诸州戍兵万八千人给其役凡雄莫霸州平戎破虏顺安军兴堰六百置斗门引淀水灌溉是年八月稻熟民赖其利承矩载稻穗数车送阙下先是四年三月六日甲午承矩言欲因水利大兴屯田以便民从之令河北诸郡发卒垦田懋以临津令上书请兴作水田志河北屯田治平三年有田三百六十七顷得谷三万五千四百六十八石【河北岁入无防利在蓄水以限戎马而已】
　　咸平营田务
　　周广徳三年正月乙丑罢戸部营田务以民州县【是岁戸部増三万余戸】襄州荒田四百八顷余八十畆【淳河水入官渠溉民田三千顷】唐州一百七十顷咸平二年四月转运使景望奏置营田务二十四日望及朱台符兼本路制置营田五月乙酉从其请每岁于属州县借人牛夏又差耨田夫六百人刈稻夫千五百人岁入甚广【是岁种稻三百余顷汝州旧有南务雍熙中废今复置垦六百顷】后转运张选【实录作防】改其法召人戸四十一万【五年三月三日选奏罢之】未防人戸请免之务遂废景徳二年转运许逊复奏兴之天圣四年转运使言非便诏遣屯田员外郎刘汉杰同定利害汉杰言得不补失九月辛未诏废之以田赋贫民每顷输税五分　防要景望知襄州与通判何临规度言襄阳县有淳河溉田三千顷宜城有蛮河溉七百顷又有屯田三百余顷请以农隙调夫五百筑隄堰于荆湖市牛七百头真宗曰屯田久废此足为劝农之始诏望躬按视望请大理丞武程总其事程言不便
　　咸平屯田论
　　咸平四年九月癸酉【五日】太子中舍张宗诲【齐贤之子】献屯田论三篇召试赐第
　　咸平屯田务　屯田使　景徳屯田图
　　咸平四年十二月壬戌陜西漕臣刘综言镇戎军古原州地衍沃岁输刍粮四十五万为钱五十余万请置屯田务开田五百顷置军二千人牛八百头立屯耕殖于城北至水峡口及城前复置堡寨【四寨每寨五百人】命知军李继和为屯田制置使今安国镇有古制置城壕戍镇记谨录上进从之五年六月丁亥以知雄州何承矩兼制置屯田使【先是承矩兼屯田事知顺安军马济亦兼营田事故承矩特加使额】五年正月甲寅马济建议自静戎军鲍河开渠入顺安威虏军置水陆营田以隔胡骑诏石普防其役六年九月十三日庚子普言浚营田河毕功十月知保州赵彬奏决鸡距泉又分徐河水南注运渠置水陆屯田以闻庚辰诏保州都监王昭逊与彬同领景徳元年四月辛未诏保州置屯田兵籍十月诏相州草地未宜牧马者官置牛具选习耕兵士置屯田庄【癸未羣牧判官王晓请诸州依职田例募民种莳以沃瘠分三等输课】二年正月丙辰诏定保雄莫霸州顺安平戎信安军长吏兼制置屯田事旧兼使者如故三月诏保州塘水以溉屯田令官吏按视勿废前功九月戊辰夔漕薛顔言施黔等州屯田岁获粟万余石三年十二月己夘赵彬请于保州城东北广屯田以图来献上曰边封彻警当劝课农民咸使乐业不必侵畎畆妨垦殖祥符二年六月辛夘彬请増屯田务兵五百人五年正月令保安军稻田务旬具垦殖功状以闻七月六日河北安抚副使贾宗言缘边塘泊隄道图下屯田司遵守九年三月改定保州顺安军营田务为屯田务保州岁垦八十顷天禧四年四月卢鉴增至百余顷景徳元年四月六日遣郭盛乘诣静戎顺安视河渠【先是进营田河道图】嘉祐四年盐铁判官杨佐等往保州视屯田塘泊隄道以图上之命河北提刑薛向都水丞孙琳同张茂则相度兴修六年三月一日河南屯田使曹偕请罢每岁进屯田司地图从之熙宁四年二月十三日兴治保州水田二十三日诏河北缘边屯田务田悉以赋民官兵皆罢九年二月二十三日薛向奏安肃军之东旧屯田务稻田南有二淀诏令相视元丰二年十二月知定州韩绛以封桩钱市地为屯田四年六月二十九日定州路安抚兼都大制置屯田使雄保州兼屯田使通判兼判官【先是寳元二年九月壬寅河北都转运兼都大制置屯田使】
　　庆厯缘边屯田
　　庆厯元年十月十八日甲午命陜西漕司度隟地置营田务辛丑诏陜西都总管司经置营田以助边计二年正月乙丑假同州沙苑牧地为营田【未防罢】五年七月通沿边吴淀塘泊下河北屯田司为定制十二月诏陜西四路总管及转运并兼营田使六年五月丁亥命户部副使夏安期使陜西与提刑曹颍叔相度兴置缘边屯田卒不果成熙宁五年四月十日延州守赵卨请括闲田置弓箭手初卨上营田议曰昔赵充国兴屯田以破先零唐娄师徳为检校营田使而河西陇右三百六十屯岁入六十余万石今陜西旷土未耕愿募民垦辟至是复有是奏七年十一月七日秦凤提刑郑民宪以熙河营田图籍入对诏兼提举熙河营田弓箭手【令辟官属以集事其法给田募民】
　　绍兴屯田集议　营田官
　　绍兴元年九月二十九日庚申措置河南诸镇屯田侍御史沈与求言承诏条画屯田利害退而考阅汉昭帝始元二年屯田张掖始有屯田之令赵充国留屯以困羌曹操屯许下诸葛亮屯渭滨邓艾屯于淮南羊祜杜预屯于荆襄应詹屯于江西荀羡屯于石鼈皆有遗迹可攷隋唐以来颇采旧闻行之至今沿江诸郡尚有屯田税租之名则江淛亦尝屯田矣淳化以来始用何承矩措置北边屯田开塘泺之利以限北虏西北二边相继益广屯田淮南京西夔路率常行之天圣二年封事请鬻福建屯田朱谏奏罢估卖则屯田尝行之福建矣今以古今屯田利便可施于江淛者纂其大畧号曰屯田集议【上下二卷】诏付户部【先是五月辛酉荆南镇抚使解潜辟宗纲为屯田使诏以纲为营田官其秋命河南淮南措置屯田十月十五日河南翟兴兼营田使】二年二月七日减淮南营田租入四月二十四日诏刘光世措置七月二十四日司谏吴表臣言安复汉阳镇抚使陈规措置屯田有条理诏奬谕曰得鲁侯之重谷同汉将之留田十一月十八日命孟庾韩世忠措置建康江南北岸荒田将兵马屯田仿陜西弓箭手法以省国用十二月二十八日甲寅言者谓陈规屯田深得寓兵于农之意令淮南仿行之诏条画以闻三年二月七日左司张纲等言陈规所陈屯田营田分为二事未合古制欲命安抚镇抚使各兼营田使从之癸巳下其法于诸镇使行之兵屯以使臣主之民屯以县令主之以岁课多寡为殿最四年八月五日侍御史魏矼论淮东屯田利害上曰招集流离使各安田畮今日急务也胡松年对屯田唯荆南解潜畧措置余皆虚文无实效五年十二月诏谕诸帅曰朕考观古昔斟酌时宜欲丰军食之储必讲屯田之制充国经画于金城而兼得十二便之利曹操始用于许下而遂收百万斛之饶先积粟以为资乃厉兵而必战八日诏吴玠于梁洋成凤岷州措置官庄屯田已就绪敇奬之【书充国留屯之事申建隆岁课之法】二十六日遣屯田郎樊宾随都督往江淮等路措置屯田【王弗同措置】六年二月庚子诸路宣抚使制置大使兼营田大使壬寅安抚兼营田使六月二十一日丁巳营田官王弗对上谓辅臣曰一二年就绪庶寛民力昨在防稽尝书赵充国传赐诸将但上下不能奉承七月六日壬申诏提领江淮营田公事置司建康樊宾为之王弗副之【是岁收七十四万石】七年六月乙丑诏帅臣兼提领营田【其提领司限一月结局】九月吴玠于兴元洋州营田收二十万石诏奬之八年三月以玠营田法颁示诸军十五年正月四川宣抚副使郑刚中于阶成二州开营田抵秦州界凡三千余顷岁收十八万石减成都籴三之一丁夘从其请十六年三月工部奏立营田赏罚法三十二年三月十六日庚子兵部侍郎陈俊卿措置淮东堡寨屯田五月甲辰俊卿请募民耕荒蠲其繇役复租七岁【工侍许尹措置淮西】十一月二十九日汪澈奏开襄阳二渠募兵民杂耕以措置京西营田司为名命姚岳兼领　隆兴初陈之茂建掘围田之议
　　绍兴江淮屯田
　　绍兴六年二月壬寅都督行府奏改江淮营田为屯田先是言屯田者甚众行之未见其效张浚出行边因出戸帖钱二十万缗为本于是官田逃田并拘籍每五顷为一庄每庄官给牛五具种子农器副之【五家共佃每家别给菜田十畆又贷本钱】命樊宾王弗同推行焉七月壬申又置营田司
　　隆兴营【田十説】
　　隆兴元年五月十七日丁未臣僚言营田十说一曰择官必审魏武用任峻司马懿用邓艾是也二曰募人必广赵充国留万二百八十一人李彪请取戸十分之一是也三曰穿渠必深充国浚漕渠邓艾开河渠是也四曰乡亭必修充国缮乡亭是也五曰器用必备充国上器用簿是也六曰田处必利汉屯张掖魏屯许昌是也七曰食用必充充国屯田用谷月二万七千余斛是也八曰耕具必足李彪请以杂物市牛唐开元二十五年一顷五十畆配一牛是也九曰定税必轻晋应詹上表一年与百姓二年分税李彪上表一夫之田岁责六十斛蠲其杂役是也十曰赏罚必行晋元帝督课长吏以谷多少为殿最齐武成河清中诏营屯田岁终课所入以论褒贬是也凡此十者营田之制尽矣　二年正月刘寳具到见管营田官庄四十二所田四百七十五顷八十五畆官兵五百五人客戸二百六十五戸【先是诏令寳条具两淮屯田】
　　乾道屯田
　　乾道元年二月二十四日诏郭振于六合措置屯田已就绪淮南东路屯田令郭振王弗周淙条具措置王弗等言绍兴六年十二月二十九日指挥以五十顷为一屯作一庄三月十一日诏淮西湖北荆襄令沈介张松王炎杨倓王彦赵撙等措置【三月三日戸部言浙西营田官庄共一百五十九万余畆二年六月十三日淮西言营田二百七顷六十五畆】五年正月徐子寅为大理正措置两淮屯田官　求遂氏治野之灋修稻人稼泽之政芟以殄草剔以除木风以布种土以附根颁其法也冬耕春种夏耘秋获朝巡夕课日考旬会趋其时也勤者劳之惰者勉之合耦助之移田救之宣其力也下稽功事达之于上上制禄食复之于下叙其劳也　渠犂之屯昉于孝武张掖之屯俶于孝昭　充国留田于汉鄙坐制先零重华给耒于唐军卒全振武羊祜耕屯得十年之储郭元振开置有数十年之积　汉武帝屯田车师渠犂于是始有屯田之名赵充国留田金城于是始有屯田之利　田事出赋人三十亩至四月草生发骑就草为田者游兵则有赵充国之策令诸典农不复以商事杂乱专以农桑为务则有司马芝之议相土处民计民置吏明功课之法有如国渊大治诸陂穿渠溉田又通运漕之道有如邓艾每屯百三十人就高为堡凡六百余里列栅二十有如韩重华　三代之隆寓兵于农因厥井田以奠军赋出则兵居则农如左右手莫覩厥害自秦人开阡陌趋利急战而良法扫地矣繇汉以来弗克复古因世制宜有足称者上郡河西分建屯官渠犂张掖
　　调遣将吏临羌之屯充国力厥议许下之耕枣
　　只荐厥功或资歩士或募诸民唐诸道为屯九
　　百二十有二如张俭治朔州韩重华田振武王
　　起开邠宁毕諴营河西皆杰出间见迨于今称
　　之
　　职田
　　殷圭田　周圭田士田
