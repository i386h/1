<!-- { "loadSidebar": true } -->
　　古今注章帝建初二年北海得一角兽大如麕元和二年麒麟见陈　章纪章和元年七月壬戌诏曰乃者鳯凰仍集麒麟并臻【东观记麒麟五十二】　安纪延光三年七月颍川麟见　宋志元和二年至章和元年凡三年麒麟五十一见郡国一角兽天下平则至三角兽法度修则至典引肉角驯毛宗于外囿
　　晋白麟　驺虞
　　晋纪武帝泰始元年十二月二年十二月麟见郡国【宋志云元年十二月见南郡】咸寜五年二月甲午白麟见平原九月甲午麟见河南太康元年四月白麟见顿丘成帝咸和八年五月己巳麒麟驺虞见辽东简文咸安二年三月驺虞见豫章安帝隆安二年十月驺虞见新野　宋志元帝大兴元年正月戊子麟见豫章　郭璞麟賛【薛综有颂】
　　晋白麞
　　宋志白麞王者刑罚理则至晋咸寜二年七月壬辰见魏郡天鹿者纯灵之兽也五色光耀洞明王者道备则至角端者日行万八千里又晓四夷之语明圣在位明达方外幽逺之事则奉书而至　咸康八年七月燕国言白狢见永和十二年九月甲申白见鄱阳太守王耆之以献并上颂一篇　殷仲堪上白鹿表白者正色鹿者景福　宋元嘉二十年十二月白熊见新安
　　唐麟趾
　　髙祖武德三年七月鄯州言麟见髙宗龙朔三年十月十六日绛州介山麟见二十六日含元殿前麟趾见【十二月庚子诏】明年正月改元麟德【银台閤内并覩麟趾】宪宗元和元年麟见东川【段文昌平淮碑云见巴賔之间　见嘉禾】　草木疏麟麕身牛尾马足黄色圆蹄一角角有肉音中钟吕行中规矩王者至仁则出【公羊曰仁兽有王者则至　毛公曰信而应礼以足至者也】　贞观二十年二月郓州言一角兽见显庆元年二月岐州获一角兽开元七年闰七月扬州奏一角兽见　李峤贺麟迹表祥开紫掖瑞感枵【春秋纬嵗星散为麟机星得则麟生】　隋义宁二年仁寿宫获白麟更郡曰麟游
　　唐驺虞　图
　　武德二年六月泽州言驺虞见五年正月丰州言驺虞见七年仁州见九年十月沂州言驺虞见【太宗】贞观二年十月安州言驺虞见六年四月楚州见九年闰四月衡州十年三月襄州十五年四月庆州十九年二月徐州二十一年十月南代州见太和元年十一月河中薛平奏虞乡驺虞见画图进上【百官称贺】　孙氏瑞应图王者德至鸟兽泽洞幽冥则见　白居易有驺虞画赞
　　唐麟见
　　武德九年九月西麟州言麟见贞观三年五月乙丑州言麟见九年十二月获麟于德州十一年五月麟见京师之后苑开元元年十二月麟见于峡州
　　唐白鹿
　　武德二年正月壬子麟州献白鹿九年六月益州献白鹿贞观八年四月沂州言白鹿见十年二月见于九成宫之冷泉谷十三年正月济州献白鹿十七年闰六月丹州献白鹿十八年八月赵州献白鹿二十年九月泽州见开元十三年五月甲午潞州白鹿见二十三年二月丁未緜州白鹿见天寳四载八月戊子有斑鹿产白鹿于苑中献之上曰缟质霜毛变林虞之兽族殊姿驯性实云驾之龙媒贞元十四年九月丁夘中书贺苑中获白鹿元和十年五月寿昌殿南获白鹿麑　权德舆贺醴泉获白鹿表汉得之于槐里齐获之于敏丘　虞世南赋素毳呈采霜毫应图　李防上林白鹿赋画轓为饰缘缋称珍炯如玉立皎若霜萃劲角昭勇缟色呈鲜质皜耀以霜洁角林离而玉秀　令狐楚表周因征
　　伐而获汉自郊祀而録
　　魏文帝初郡国奏白鹿十月见晋泰始八年十月见扶风太康元年三月见零陵泉陵五月甲辰见天水元帝建武元年五月见髙山县大兴三年正月白鹿二见豫章四月见晋陵延陵成帝咸和四年五月甲子见零陵洮阳七月长沙献之九年八月见长沙咸康二年七月见豫章大元十六年三月癸酉豫章守范甯献白鹿一十八年五月辛酉见江乗二十年九月丁丑见巴陵
　　唐白
　　开元十一年二月赤兔见后土坛【宋志赤王者德盛则至】十五年四月彭州言白见永泰二年干陵得赤大厯六年
　　获白于太极殿内廊贞元十五年五月丁巳延州进十八年八月徐州献嘉白兔　桞宗元贺表金风发祥白来扰告有秋之嘉应着成嵗于神功　韩愈贺徐州白状瑞毛质皦白天驯其心其始实得之符离安阜屯隂类也又窟居狡而伏逆象也今白其色絶其羣也驯其心化我德也人立而拱革而从人且服罪也符离实戎国名在军田武德行也不战而来之之道也　贞元十二年太原李说进岚州白状白为正色实仁兽皓质玉立素毛霜垂清明不逊于殷狼皎洁可齐于周鹿标中瑞之科皓然养素恬尔守柔方三靣之仁果应千龄之瑞　权德舆贺河阳白兔云惟此瑞兽是称月精来应昌期皓然雪采纯孝之感　蒋防赋乗金气而来因月轮而下饮玉池食瑶草氷光雪影　贺表岂比鲁传赵郡独歌如练之词实同晋获寿春又继凝铅之咏　来从月窟叠霜毳以防茸献自梁园粲氷毫而皎洁増辉瑞谍归美皇猷　恊太隂之瑞应千岁之祥　灵防效珍　晋张浚颂被白含文　梁简文白表四灵可迈既騐玉衡之精千嵗变采有符明月之状岂殊丹岫之羽下止帝梧庶比素质之禽得游君囿　庾信颂光鲜越雉色丽秦狐月徳符祥金精表瑞
　　唐獬豸
　　开元十九年九月神羊产京兆兴平二十年三月有一角兽肉角当顶白毛上捧识者以为獬豸　宋志獬豸知曲直狱讼平则至　汉书注张揖曰獬豸似鹿而一角人君刑罚得中则生于朝廷主触不直者　獬豸赋歩墀以龙扰向彤庭而鹗视尔羊来思其仪孔嘉望表知里揆瑜识瑕腾防眸而举枉耸特角而触邪神直簪笔风清衣绣分两造之疑冠百祥之特守法者仰之以司南疾恶者投之于有北扶直指之角象绳愆之性
　　唐舞象　白象
　　德宗大厯十四年閠五月丁亥放舞象三十有二于荆山之阳【防要泽州奏庆云诏曰时和为嘉祥邕州奏金坑诏曰以不贪为宝】　真腊传大厯中婆弥来朝献驯象十一时德宗即位珍禽竒兽悉纵之蛮夷所献象蓄苑中元防充庭者凡三十二悉放荆山之阳　常衮贺文丹国献白象十一头表随万国而来庭与百兽而率舞如知礼乐之节益盛羽仪之容独孤授放驯象赋弭雄姿而屈猛志返诸林邑之野
　　归尔梁山之隅时在偃兵岂婴乎燧尾上惟贱贿寜恤乎焚躯食丰草以垂鼻出平林而瞪目感以和乐亦参乎百兽率舞奚必充帝庭之实驾鼔吹之车周驱犀象汉郤骏马
　　尔雅南方之美者有梁山之犀象　孟子周公驱犀象而逺之　春秋运斗枢瑶光之星散之为象　郭璞赞象实魁梧体巨貌诡　呉贺齐为新都太守孙权出祖道作乐舞象权谓齐曰今定天下使殊俗贡珍狡兽率舞非君而谁　晋咸康六年林邑献象一知跪拜　晋诸公赞曰南越献象养之臯泽之中　宋元嘉元年十二月丙辰见零陵六年三月丁亥见安成【人君自养有节则至】建隆白兔颂　至道赤乌白　黒兔
　　建隆二年三月壬戌郓州献白兔王著作颂干德六年作玉兔旗　颂曰仁施动物各得其宜兔扰中林不浴而白无思不服觌德则纯不角不牙秀出中山之族自形自色皎同空谷之驹　至道元年四月二十九日乙巳知通利军钱昭序表献部内所产赤乌白兔各一表云乌禀阳精兔昭隂瑞报火德繁昌之兆示金方柔服之符念兹希世之珍罕有同时而见望宣付史馆从之上谓侍臣曰乌色正如渥丹信火德之应也五月戊辰开封尹寿王上言太康县招庆乡华阳村民获黒兔一以献帝谓宰臣曰黑兔之来国家之庆也吕端对曰黒者北方之色即隂类将有逺方望风稽首于北阙之下乎　雍熙四年七月辛巳银州献白兔咸平四年五月戊子亳州贡白兔诏还之祥符四年八月丁未又献之【元年十月乙未光宻州贡白兔】六年八月甲子兴元献白兔九年九月辽州献白兔天圣九年五月宿州熙寜四年九月庐州并获白兔
　　周显德元年汜水献紫芝三年颍州献白兔四年五月癸夘学士陶谷进颂　玉兔曲毓质雪园沦精月殿表记周宣舞镐之年外攘复古按韩愈辨徐之说不战来戎
　　干德驯象
　　见后　太平兴国七年闰十二月庚寅占城国遣使乗象入贡方物诏留象南海豢养之八年九月丙子占城献驯象能拜伏诏养于寜陵县
　　开宝　祥符白鹿
　　开宝七年琼州献白鹿加仙鹿旗祥符四年正月庚子緜上得之陈尧叟取以献七年二月幸亳州以真源所进灵芝白鹿列天书前天禧三年十月十八日后苑观滑州所献鹿　瞻彼中林震于珍物甡甡于野标一角以为竒濯濯其仪阅千龄而成白　宛如雍畤之符来伏文王之囿　皓质玉映　周穆王伐犬戎得四白鹿以归
　　太平兴国祥麟　雍熈一角兽
　　兴国九年十月癸巳岚州献牝兽一角角端有肉诏羣臣参验徐铉等以为祥麟有司作祥麟曲【仁兽效祥星枵耀芒在郊毓质防畤呈祥】　雍熈二年閠九月己亥坊州进一角兽御崇政殿召近臣等观之【昔岚贡者麟今坊贡者麒命豢于苑中】　嘉祐三年六月丁夘交趾贡异兽二八月二十五日癸亥御崇政殿召辅臣等观之司马光作交趾献竒兽赋其状熊颈而鸟噣豨首而牛身与夫雕题卉服之士南金象齿之珍欵紫闼而坌入充彤庭而并陈翔舞太和涵濡茂泽殊俗向臻灵兽来格虽汉室之初黒鷼贡于絶徼周家之隆白雉通于重译不足方也　宗室叔裒进异兽歌
　　太平兴国白鹿
　　见总瑞
　　淳化元年四月殿中丞宋炎言皇帝御极以来瑞牒昭著羽族之祥三十有七蹄角之瑞二十有六草木之异云露之应不可具载愿以付史馆从之　淳化秘阁图画有李賛华千角鹿黄昌白兔皆一时之絶
　　庆元瑞象
　　庆元六年十月嘉泰二年九月开禧元年八月真里富国贡瑞象
　　干德五年八月有象自岭南来至都城外获之其后呉越广南交州继献驯象四十五头于南薫门外玉津园东北置养象所作驯象旗　熈寜六年七月颁南郊教象仪制
　　瑞马
　　伏牺龙马出河
　　书注伏牺氏王天下龙马出河遂则其文以画八卦谓之河图　宋志龙马者仁马也河水之精
　　黄帝泽马　飞黄服皁
　　淮南子黄帝治天下飞黄服皁髙诱曰飞黄如狐背上有角乗之寿三千岁　又有泽马曰吉良　瑞应图腾黄神马一名吉光　选赭白马赋黄帝陟位飞黄服皁郊祀歌日出入章訾黄何不徕下应劭曰一名乗黄
　　龙翼马身黄帝乗而仙　封禅书招翠黄乗龙于沼
　　尧龙马图
　　见坛类
　　舜乗黄
　　宋志舜时景星出房地出乗黄之马
　　禹飞莵
　　呉志飞莵者神马之名日行三万里禹治水勤劳厯年救民之害天应其德而至騕褭神马也亦各随其方而至以明君德　随巢子夏后之兴方泽出马
　　周吉皇乗
　　说文马赤鬛缟身目若黄金名曰吉皇之乗周文王时犬戎献之　公羊疏礼说云文王得白马朱鬛大贝元　礼纬白马朱鬛瑞于文王　山海经大封国有文马缟身朱鬛名曰吉良乗之寿千嵗
　　汉余吾马　渥洼马
　　见马政
　　汉滇池神马
　　见白乌
　　汉泽马　魏泽马　晋滇池神马　梁宝马颂
