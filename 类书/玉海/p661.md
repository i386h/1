<!-- { "loadSidebar": true } -->
　　淳化三年九月二十四日甲寅幸潜龙园驻辇池东岸临水谓近臣曰朕不至此已十年昔尹京曰每尝痛饮倒载者无数今池边之木已成乔林矣嗟叹久之登水心亭习射上中的者四【太祖干徳四年闰八月二十九日幸皇弟开封尹北园开宝八年八月十六年十月十七年又幸】　祥符元年三月甲子上已宴近臣于潜龙园宗室于琼林苑帅臣于宜春苑三司副使判官馆阁官于玉津园诸司使副于含芳园六年二月八年正月宴宗室于潜龙园
　　建炎金果园
　　建炎元年六月己未朔右相李纲至行在上闻纲且至命侍读董耘徃劳又命执政燕纲于金果园纲力辞上趣召入见于内殿
　　绍兴玉津园
　　绍兴十七年建玉津园【在龙山之北】明年正月己巳初幸是园虏使贺天申节始燕射于是园【二十六年九月二十七日宴交趾使乾道七年三月四日宴饯魏王】乾道淳熙间频复燕射饮饯亲王皆以为讲礼之所后又有德寿宫东园集芳园太上皇后下西笠御园　乾道二年二月四日射于玉津园四年正月二十一日八年正月二十八日九年闰正月二十八日淳熙元年三月二十一日二年四月十八日六年七年之二月八年十年之三月十二年四月十三年三月十四年三月皆幸玉津园元年九月十八日四年三月十日再幸宴射十年十一月十三日阅武毕又幸
　　淳熙聚景园
　　淳熙元年四月十二日诣德寿宫请太上同幸聚景园【在清波门外】二年二月二十日又幸三年三月十八日幸聚景园四年三月二十六日幸六年三月九日恭请太上皇太上皇后同幸
　　乾道八年正月二十八日幸天竺寺次幸冷泉亭庆元六年三月十六日诣寿慈宫请寿成皇太后同幸开禧二年三月十八日同
　　歴代园名
　　后汉
　　芳林　濯龙　华林
　　前魏
　　西园
　　后魏
　　华林　逍遥　芳林
　　后周
　　芳林　武游
　　隋
　　平乐
　　唐
　　芙蓉　流杯　明水　陶光
　　五代
　　金凤　玉津
　　六朝
　　桃花　华林　冶城
　　三十六国
　　逍遥　纳贤　白雀
　　北齐
　　芳林　华林　游豫
　　丹台新録所载
　　阆　瑶　玉圃
　　歴代苑名
　　前汉
　　上林　思贤　广成　宜春　博望　乐游
　　呼池　濯龙　甘泉　池阳　黄山　长杨
　　后汉
　　上林　广成　长利　髙望　始昌　万嵗
　　汉平　鸿德　显阳　罼圭　灵昆　濯龙
　　魏
　　武
　　后魏
　　鹿野代
　　后周
　　道防　亲防
　　隋
　　芳华　防通　河西
　　唐
　　芳华　神都　万嵗
　　五代
　　迎春
　　三十六国
　　文武　龙胜　赤龙　騄骥　华林　桑梓
　　六朝
　　乐游　桂林　建兴　青林　上林　娄湖
　　博望　灵丘　江潭　芳林　方山　长洲
　　同泰　白水
　　北齐
　　双堂　元洲　仙都
　　池沼
　　圆曰池曲曰沼
　　尧沔池
　　初学记潘岳关中记曰昆明汉武习水战中有灵沼神池云尧时理水停船此池盖尧时已有沔池汉代因而深广耳
　　周灵沼　辟池
　　诗灵台王在灵沼于牣鱼跃注沼池也言灵道行于沼也疏郑驳异义云于台下为囿沼三灵辟雍在郊　孟子文王以民力为沼而民欢乐之谓其沼曰灵沼与民偕乐故能乐也　黄图周文王灵沼在长安三十里校猎赋昆明灵沼之东注三秦记曰昆明池中有灵沼神池　史封禅书丰镐有天子辟池索隐曰即周天子辟雍之地　穆天子传天子休于元池之上乃奏广乐三日是曰乐池觞西王母于瑶池之上
　　齐昭华池
　　韩诗外传齐景公出弋昭华之池
　　汉上林十池
　　百官表少府有上林中十池监注师古曰三辅黄图云上林中池上籞五所而此云十池监未详其数　霍光安池监赏　黄图十池上林苑有初池麋池牛首池【在上林苑中西头】蒯池【生蒯草以织席】积草池【中有珊瑚树髙一丈二尺一本三柯上有四百六十二条南越王佗所献】东陂池西陂池当路池大台池郎池【西陂郎池皆在古城南上林苑中陂郎二水名因为池】　上林赋西驰宣曲濯鹢牛首注张揖曰牛首池在上林苑西头【括地志牛首池在雍州长安县西北三十八里　西京赋注黄图曰甘泉宫中有牛首山霍光传辇道牛首臣瓒注池名在上林苑中】　初学记汉上林有池十五所承露昆灵天泉龙鱼蒯菌鹤西陂当路东陂太一牛首积草麋含利百子　后纪章帝建初元年七月辛亥以上林池籞田赋与贫人
　　汉镐池
　　黄图镐池在昆明池之北即周之故都也庙记曰长安城西周匝二十一里漑地三十三顷史记秦始皇三十六年有人持璧遮使者曰为吾遗镐池君　初学记秦有兰池镐池　三秦记始皇作长池
　　汉昆明池　灵波殿　豫章台　灵沼　神池
　　武纪元狩三年秋发讁吏穿昆明池注如淳曰食货志以旧吏弄法故讁使穿池更发有赀者为吏也臣瓒曰西南夷传有越巂昆明国有滇池方三百里汉使求身毒国而为昆明所闭今欲伐之故作昆明池象之以习水战元狩四年作在长安西周回四十里【括地志云在雍州长安县西十八里元和志同】　食货志武帝时法益严吏多废免兵革数动民多买复及五大夫千夫征发之士益鲜于是除千夫五大夫为吏不欲者出焉故吏皆讁令伐棘上林作昆明池是时粤欲与汉用船战遂乃大修昆明池列馆环之治楼船髙十余丈旗帜加其上甚壮天子感之廼作栢梁台髙数十丈宫室之修由此日丽　五行志元狩三年发天下故吏伐棘上林穿昆明池　西域赞广开上林穿昆明池　西京杂记武帝作昆明池欲伐昆明夷教习水战因于其上游戏养鱼给诸陵庙祭祀又曰昆明池刻石为鲸鱼每至雷雨鱼常鸣吼鬐尾皆动汉世祭之以祈雨　黄图昆明池武帝元狩四年穿在长安西南三辅旧事曰池地三百三十二顷【一作盖地三百二十顷】有百艘楼船上建楼橹戈船各数十上建戈矛四角悉垂幡葆麾盖照烛涯涘池中有豫章台及石鲸【曹毗志经曰楼船上建楼橹戈船上建戈矛又作二石人东西相对象牵牛织女以象天河　汉宫殿疏曰有二石人牛女象】图曰上林苑有昆明池周匝四十里庙记曰池中后作豫章大船可载万人上起宫室一説甘泉宫南有昆明池池中有灵波殿皆以桂为柱风来自香池中有龙首船常令宫女泛舟池中张凤盖建华旗作櫂歌杂以鼓吹帝御豫章观临观焉张衡西京赋曰昆明灵沼黑水址武帝初穿池得黑土帝问东方朔云云三秦记曰昆明池中有灵沼名神池云尧时治水尝停船于此池通白鹿原原人钓鱼纶絶而去梦于武帝求去其钩三日见大鱼衔索乃取钩放之间三日复游池滨得明珠一双帝曰岂昔鱼之报耶　西都赋神池灵沼徃徃而在【注三秦记曰昆明池中有神池通白鹿原】集豫章之宇临昆明之池左牵牛而右织女似云汉之无涯后宫登龙舟张凤盖建华旗　西京赋乃有昆明灵沼黑水阯周以金隄植以柳杞豫章珍馆掲焉中峙牵牛立左织女处右日月于是出入象扶桑与蒙汜旋憇乎昆明之池命舟牧为水嬉浮鹢首翳华芝垂翟葆建羽旗齐栧女纵櫂歌发引和校鸣葭奏淮南度阳阿感河冯怀湘娥　校猎赋序曰武帝穿昆明池象滇河游观侈靡穷妙极丽赋曰昆明灵沼之东集靖冥之馆以临珍池灌以岐梁溢以江河　西征赋乃有昆明之池日月丽天出入乎东西朝似旸谷夕类虞渊豫章名宇披流特起仪景星于天汉列牛女以双峙【又关中记曰尧时已有沔池汉武因而深广之】　水经注交水西至石堨武帝开昆明池所造有石闼堰在县西南三十二里【交水上承樊川御宿诸水】　后邓禹传伐赤眉南至长安军昆明池大飨士卒　唐许敬宗传髙宗【显庆三年十月】问昆明池是汉何年开对曰因镐之旧泽穿池元狩三年事也　周苏绰传文帝与公卿徃昆明池观渔【又隋开皇十三年七月丁巳幸昆明池】　括地志丰镐二水皆已堰入昆明池无复流派　长安志昆明池在长安县西二十里今为民田
　　汉太液池　清渊【详见建章宫】
　　昭纪始元元年春二月黄鹄下建章宫太液池中公卿上寿赐诸侯王列侯宗室金钱各有差注如淳曰谓之液者言天地和液之气所为也臣瓒曰太液池承隂阳津液以作池也师古曰如瓒之説皆非也黄鹄大鸟一举千里太液池者言其津润所及广　西京杂记大液池边皆雕胡紫箨节丛满生蒲之类菰菰有米长安人谓为雕葫葭芦之米解者谓之紫萚胡之有首者谓緑节其间鳬雏鴈子布满充积又多紫龟緑鳖池边多平沙沙上鹈鹕鸊鹈交防鸿鶂动辄成羣大液池中有鸣鹤容与清旷采菱越女等舟始元元年春黄鹄下太液池帝为歌曰黄鹄飞兮下建章羽肃肃兮行跄跄金为衣兮菊为裳唼喋荷荇出入蒹葭自愧菲薄愧尔嘉祥三辅黄图太液池在长安故城西建章宫北未央宫
　　西南太液者言其津润所及广也关辅记曰【长安志作关中记】建章宫北有池以象北海刻石为鲸鱼长三丈汉书曰【郊祀志】建章宫【武帝作】北治大池【渐台髙二十余丈】名曰太液池中起三山以象蓬莱方丈瀛州刻石象鱼龙竒兽异禽之属庙记云建章宫北池名太液周回十顷有采莲女鸣鹤之舟三辅旧事曰日出旸谷浴于咸池至虞渊即暮此池象之成帝常以秋日与赵飞燕戏于太液池以沙棠木为舟【沙棠木造舟不沉】以云母饰于鹢首一名云舟又刻大桐木为虬龙雕饰如真夹云舟而行紫桂为柁枻今太液池尚有避风台即结裾之处　长安志三辅旧事曰建章宫北作清渊又曰清渊北有鲸鱼刻石为之西都赋前唐中而后太液　校猎赋序渐台泰液象海水周流方丈瀛洲蓬莱　西京赋前开唐中弥望广潒顾临太液沧池漭沆渐台立于中央赫昈昈以敞清渊洋洋【注三辅旧事曰建章宫北作清渊海】神山峩峩列瀛洲与方丈夹蓬莱而骈罗长风激于别岛起洪涛而波浸石菌于重涯濯灵芝于朱柯海若游于元渚鲸鱼失流而蹉【三辅故事池北岸有石鱼长三丈广五尺西岸有石龟二枚并长六尺】　东都赋太液昆明鸟兽之囿
　　汉百子池
　　黄图在宫内髙祖七月七日临百子池作于阗乐正月上辰出池边盥濯食蓬饵以袚妖邪三月上已张乐池上
　　汉唐中池
　　黄图唐中池周回十二里在建章宫太液池南　西都赋前唐中而后太液览沧海之汤汤波涛于碣石【海畔山也】激神岳之将将滥瀛洲与方壶蓬莱起乎中央【建章宫其西唐中数十里唐庭也】
　　汉西陂池
　　上林赋日出东沼入乎西陂李善注汉宫殿簿曰长安有西陂池东陂池
　　汉沧池
　　黄图沧池在长安城中旧图云未央宫有沧池言池水苍色影蛾池武帝凿以翫月其旁起望鹄台以眺月影入池中亦曰眺蟾台鹤池在长安城西盘池在西北并废氷池在长安西旧图云西有彪池亦名圣女泉　初学记长安记曰建章宫有太液沧池中筑渐台
　　汉琳池　桂台
　　黄图昭帝始元元年穿琳池广千步池南起桂台以望逺东引太液之水池中植分枝荷一茎四叶状如骈盖日照则叶低防根茎名曰低光荷以文材为船木兰为柂刻飞鸾翔鹢饰船首起商台于池上　古文苑昭帝淋池歌曰秋素景兮泛洪波【见拾遗记】　扬雄羽猎赋集于靖防之馆以临珍池
　　汉少府佽飞外池　池籞
