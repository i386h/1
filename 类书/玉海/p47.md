<!-- { "loadSidebar": true } -->
　　邵雍曰厯不能无差今之学厯者但知厯法不知厯理能布筭者洛下闳也能推步者甘公石公也洛下闳但知厯法扬雄知厯法又知厯理　太经元图曰七十二策为一日凡三百六十四日有半踦满焉以合岁之日而律厯行故自子至辰自辰至申自申至子冠之以甲而章防统元与月蚀俱没元之道也注元以隂阳为本故兼该颛顼太初二厯踦满二赞以合岁之日而行律厯也元吿元日书斗书而月不书常满以御虚也王涯说元曰元之首也始于中中之始也在乎一一之所配自天元甲子朔旦冬至推一昼一夜终而复始每二赞一日凡七百二十九赞而周为三百六十五日自黄帝迄三代之末凡二千四百十四年厯凡七变汉四百年厯凡四变【一云五变】自魏晋迄隋又十六变而后魏后周六厯不与焉唐三百年厯凡九变自五代之调元钦天而厯法始弊本朝自建隆迄庆元二百五十年间厯十四变上距黄帝之厯凡五十八变矣　三代之厯多至八百年少至四百年而一变者非厯之差也正朔既改厯不容不变也汉厯率百年一变唐厯率百年三变本朝厯率百年而六变以其用之久近观之则法之防密可知矣　魏景初厯至宋元嘉凡用二百八十年元嘉厯至梁凡六十五年梁大明厯汔陈凡八十年昔洛下闳太初厯成自言八百年当差一度其后未及八十年已差一度矣李淳风亦曰一气差三度九日差一刻又曰自太初下至麟德差四日自太初上及僖公差三日一行亦曰刘洪厯四十五年差一度梁武帝厯一百八十六年差一度前人术精犹不免此况贱工之草创者乎　作厯之法必先定方隅验昏旦测时气齐晷刻中星又验之以农事之蚤晚物类之变化然后中气可得而定中气既定然后闰余可得而推　尧之作厯仰观象于天俯观事于民逺观宜于鸟兽【尧典说】黄帝迎日推策喾厯日月而迎送之厯法其来久矣至尧始大备　厯虽定数象为不定之法而必本于敬顺析因夷隩仁民之政孳希毨氄爱物之政无非顺天者中星正则天运可求分至定则日行可准　秦颛顼厯置闰在岁后尧厯考中星定分至随同置闰故四时不差遂为后世法　自蔡邕杜预用新术治厯至何承天祖冲之考索愈精承天以月蚀之冲推日躔次冲之言古术之作在汉初周末所谓求详于未差之前盖刘歆班固所不能到也　天地之数惟竒则无穷置闰所以补竒数也　古厯简易未立差法但随时占修改以与天合晋虞喜始以天为天以岁为岁乃立差以追其变约以五十年退一度何承天以为太过乃倍其年而又反不及隋刘焯取二家中数七十五年为近之亦未精密　日行而多五日九百四十分日之二百三十五者为气盈月行而少五日九百四十分日之五百九十二者为朔虚合气盈朔虚而闰生焉十有九岁七闰则气朔分齐是为一章【朱氏书说】　迎日推策则有其数转玑观衡则有其象归竒于扐以象闰数也斗指两辰之间象也象数者天理也非人所能为也以定时成岁者唐典也以诏王居门终月者周制也　帝王必先考正厯象盖将以前民用授人时　作易圣人治厯明时独取诸革　冯相氏辨叙事防天位注若今厯日　景象皆动动则必差岁时迭更更则必异故厯不容于不改尧命官以明厯象舜齐七政以察玑衡　汉厯五变而太初最密唐厯八改而大衍最密　太初表于汉代景初冠于魏厯【以年号为目】　日月转运于天犹人之行步故推厯谓之步厯　以象纪厯谓之厯象以数纪厯谓之厯数　八卦列明时之象九畴开协纪之文　使日蚀皆不可以常数求无以稽厯数之疏密若皆可以常数求无以知政教之休咎【大衍日蚀议】　曲技云浮畴官雨絶【刘焯】　以气命律以律起厯以厯正时以时授事凡以建两仪而命万物尧舜相授禹箕子相传夫孰非是道岁周三百六十五日四分日之一而曰三百六旬有
　　六日者举成数也　二十八宿从东而左行日从西而右行逆沿二十八宿【月令正义】　积三十三月而一闰则春夏秋冬正矣【史正义】　何承天立岁差法后亦不定邵尧夫立差法冠絶古今于日月交感之际隂阳亏盈求之大抵隂常亏阳常盈【程氏云】　蓂荚知朔梧桐知闰　日月相斛　　尔雅夏曰嵗商曰祀周曰年而唐
　　虞曰载　　郭璞曰嵗取星行一次年取禾更一熟
　　岁名【支】
　　困敦【子】　赤奋若【丑】摄提格【寅】单阏【卯】　执徐【辰】大荒落【已】敦牂【午】　协洽【未】　涒滩【申】　作噩【酉】阉茂【戌】　大渊献【亥】
　　岁阳【干】
　　阏逢【甲】　旃蒙【乙】　柔兆【丙】　强圉【丁】　着雍【戊】屠维【已】　上章【庚】　重光【辛】　黓【壬】　昭阳【癸】见尔雅史记天官厯书淮南子
　　日月所防之次
　　枵【子　　女虗危】星纪【丑　斗牛】析木【寅　尾箕】大火【卯　　氐房心】夀星【辰角亢】鹑尾【已　翼轸】鹑火【午　　栁星张】鹑首【未　井】实沈【申　觜参】大梁【酉胃毕】降娄【戍　奎娄】陬訾【亥室璧】
　　律吕
　　黄钟【十一】大　【十二吕】太蔟【正】　　夹钟【二】　姑洗【三】中吕【四】　防宾【五】　林钟【六　淮南时则训作百】　　夷则【钟】南吕【七】　无射【八】　应钟【九】

　　玉海卷十
　　钦定四库全书
　　玉海卷十一
　　宋　王应麟　撰
　　律厯
　　漏刻
　　黄帝漏刻
　　初学记梁漏刻经云漏刻之作肇于黄帝之日宣乎夏商之代冬至昼漏四十五刻冬至之后日长九日加一刻夏至昼漏六十五刻夏至之后日短九日减一刻隋志黄帝创观漏水【见隋刻漏】　晋志旗端四星南北列曰天桴鼓桴也星不明漏刻失时前近河鼓渐台四星主晷漏律吕之事　天文要集女史一星在柱下史北女史转漏
　　尧刻漏
　　尧典正义尧分命羲仲令居治东方于日昼夜中分刻漏正等天星朱鸟南方七宿合昏毕见以此天之时调正仲春之气节马融云古制刻漏昼夜百刻昼长六十刻夜短四十刻昼短四十刻夜长六十刻昼中五十刻夜亦五十刻融据日出见为説天之昼夜以日出入为分人之昼夜以昏明为限日未出前二刻半为明日入后二刻半为昏损夜五刻以裨昼则昼多于夜复校五刻郑注云云王肃难云融为传已减之因融所减而又减之故日长为五十五刻因以冬至反之取夏至夜刻以为冬至昼短此所以误周礼疏马氏云漏凡百刻春秋分昼夜各五十刻冬至昼则四十刻夜则六十刻夏至昼六十刻夜四十刻郑注尧典云日中者日见之漏与不见者齐日长者日见之漏五十五刻于四时最长也夜中者日不见之漏与见者齐日短者日见之漏四十五刻于四时最短此与马义异马云春秋分昼夜五十刻据日见之漏若兼日未见日没后五刻昼五十五刻夜四十五刻若夏至昼六十刻通日未见日没后五刻则昼六十五刻夜三十五刻一年通闰有三百六十五日四分日之一四时之间九日有余校一刻为率
　　周挈壶氏漏箭
　　夏官挈壶氏【下士六人史二人徒十有二人注挈壶水以为漏】掌挈壶以令军井挈辔以令舍挈畚以令粮【军中人多车骑杂防驩嚣号令不能相闻故各以物为表省烦趋疾于事便也】凡军事县壶以序聚以水火守之分以日夜【先郑云悬壶以为漏以序聚以次更聚击备守也谓以水守壶者为沃漏也以火守壶者夜则视刻数也分以日夜者异昼夜漏也漏之箭昼夜共百刻冬夏之间有长短焉太史立成法有四十八箭疏释曰悬壶于上以水沃之水漏下入器中以没刻为准法太史立成法有四十八箭者此据汉法而言以器盛四十八箭箭各百刻以壶盛水悬于箭上节而下之水水淹一刻则为一刻四十八箭者盖取倍二十四气也】及冬则以火爨鼎水而沸之而沃之【谓沃漏也】秋官司寤氏掌夜时【甲乙至戊】以星分夜【若今时观参辰知夜早晚】诏夜士夜禁【行夜徼疏三光考灵曜云日入三刻为昏不尽三刻为明】春官鸡人夜嘑旦以百官【夜夜漏疏漏未尽三刻已前仍为夜则呼旦也古吊反】凡国事为期则告之时【正义天子备官挈壶掌漏刻之节鸡人告期齐诗是诸侯兼官故挈壶氏兼吿期也】　诗东方未明刺无节也朝廷兴居无节号令不时挈壶氏不能掌其职注古者有挈壶氏以水火分日夜以告时于朝笺云失漏刻之节东方未明而以为明庭燎注王有鸡人之官凡国事为期则告之以时王不正其官而问夜早晚【夜未渠央】　司马穰苴立表下漏　唐厯志大衍日度议周厯立夏日在觜觿二度于轨漏昬角一度中苍龙毕见　陆佐公曰自天观象昏旦之刻未分治厯明时盈缩之度无准挈壶命氏逺哉义用揆景测辰徼宫戒井守以水火分兹日夜　月令正义蔡邕以星见为夜日入后三刻日出前三刻皆属昼　周礼鼓人注司马法曰昬鼓四通为大咚夜半三通为晨戒旦明五通为发昫　仪礼注日入三商为昬疏曰是漏刻之名马氏云日未出日没后皆云二刻半前后共五刻今云三商据整数而言
　　汉太初漏刻
　　前厯志公孙卿等议造汉厯立晷仪下漏刻以追二十八宿相距于四方　隋天文志孝武考定星厯下漏刻以追天度刘向洪范传记武帝时所用法云冬夏二至间百八十余日昼夜差二十刻大率二至之后九日而增损一刻　百官表太子率更令师古曰掌知刻漏梁漏刻经云九日加减一刻或秦之遗法汉代施用宋志汉武正仪审漏事在前史　后礼仪志夜漏未尽七刻钟鸣受贺　西域杜钦曰斥士百余人五分夜击刁斗自守【注夜有五更分而持之】　夏贺良言增益漏刻哀帝诏漏刻以百二十为度　董贤为郎传漏在殿下【奏时刻　汉旧仪有传呼】　唐厯志日度议曰日之所在难知验以中星则漏刻不定汉世课昏明中星为法已浅今夜半中星以求日冲近于得宻而水有清浊壶有增减或积尘所拥故漏有迟疾　易干凿度注八卦生物谓岁之八节每一卦生三气各得十五日今言昼六爻则中分之太史司漏刻者每气两箭由是生焉　隋志漏刻经梁有后汉待诏霍融何承天杨伟等撰三卷【亡】　汉书青炜登平考景以晷赤炜颂平考声以律白炜象平考量以铨炜和平考星以漏【漏刻】
　　汉漏品　漏刻四十八箭　夏厯漏　东汉晷漏　漏法令甲
