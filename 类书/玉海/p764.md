<!-- { "loadSidebar": true } -->
　　干德四年八月京兆府野成茧节度使呉廷祚缄丝以献纎润可爱开宝七年齐州奏野成茧二万枚五月开封封丘民家簇有茧成被广五尺长倍之七月阳武县野成茧九月长葛县桑成茧　咸平二年七月庚戌开封献野丝祥符元年五月丙戌内出酸枣民程矩家自成被付朝堂示百官轻黄宻缀非人力可及五年五月藤州镡津县野成茧是州不产此食山柘而成州缄丝以奏六年六月藤州山柘成茧七月京兆野成茧八月亳州桑成茧奉祀使丁谓缲丝并絮以奏景祐四年五月庚申滑州言灵河县民家自成被长二丈五尺广四尺上以为祥赐其家茶防嘉祐五年十月深州言野成茧被于原野石州嘉禾合穗绍兴二十二年五月容州奏野成茧宋元嘉十六年宣城宛陵野蚕成茧弥漫林谷大明三年五月癸巳宛陵生野三百余里　呉黄龙三年夏野成茧　汉志杂占有相十三卷　崇文目农家淮南王经三卷孙氏书二卷　至道元年五月十九日同州冯翊民李元真献经一卷留春禁中　禹贡兖州桑土既青州篚檿丝【山桑　史记云酓丝】　禹敷兖土叙文篚于既周述豳风首懿筐于载绩　桑坛馆园客之丝【列仙传茧大如盆】氷之茧【拾遗録东海圆峤山有氷五色丝织为】
　　【文锦】　展北郊之礼趋南陌之功　仙曳茧美稼抽芒【崔融表】扶桑贡丝【梁四公记扶桑国贡黄丝三百斤】　成匪妇功不假柔桑之育化由天造奚烦燠室之居　或类八绵不资三洒　周礼马质注书为龙精月直大火则浴其种汉书茧不自成　荀子泉有赋　占之五泰
　　唐张良器海人献氷赋自尧年而效美愿充垂拱之裳　被阜以生汉庭熙洽食槲而化唐室隆平异呉都之八侔园客之五色

　　玉海卷一百九十九
<子部,类书类,玉海>
　　钦定四库全书
　　玉海卷二百
　　宋　王应麟　撰
　　祥瑞
　　緫瑞　【瑞图】
　　黄帝羣瑞
　　宋符瑞志黄帝圣德光被羣瑞毕臻有屈轶之草生于庭佞人入朝则草指之是以佞人不敢进有景云之瑞三星皆黄色以天清明时见于摄提名曰景星黄服斋于中宫坐于元扈洛水之上有鳯凰集或止帝之东园或巢阿阁或鸣于庭其雄自歌其雌自舞麒麟在囿神鸟来仪五十年秋七月庚申天雾三日问天老力牧容成天老曰今鳯凰翔于东郊而乐之其鸣音中夷则与天相副天有严教以赐帝雾除游于洛水之上见大鱼鱼流于海得图书龙图出河书出洛接万神于明庭今寒门谷口是也　诗文王疏郑于六艺论极言瑞命之事云太平嘉瑞图书之出必龙衔负焉黄帝尧舜周公是其徴也若禹观河见长人臯陶于洛见黒公汤登尧台见黒鸟至武王渡河白鱼跃文王赤雀止于户秦穆公白雀集于车是其变也
　　尧十瑞
　　述异记尧时宫中刍化为禾鳯凰止庭神龙见沼厯草生阶宫禽五色乌化白神禾生箑莆生厨景星耀天甘露降地是为十瑞
　　周受命符
　　董仲舒传书曰白鱼入于王舟有火复于王屋流为乌此葢受命之符也周公曰复哉复哉注师古曰言周有盛德故天报以此瑞也见今文泰誓
　　汉赤帝符　髙帝受命符【见五星聚】
　　郊祀志賛孝武太初改制倪寛司马迁等从公孙臣贾谊之言服色数度遂顺黄德刘向父子以为汉得火故髙祖始起神母夜号着赤帝之符旗章遂赤得天统矣注至光武建武二年乃用火德色尚赤　王命论刘氏承尧之祚氏族之世着乎春秋唐据火德而汉绍之始起沛泽则神母夜号以章赤帝之符　髙帝其兴有五始受命则白蛇分西入关则五星聚
　　汉神异经
　　书目汉东方朔记二卷　晋张华传朔周游天下所见神异山海经所不载者列之　唐志神仙家东方朔神异经二卷【张华注】　选注引之
　　汉太元本瑞　封禅符瑞
　　儿寛传上寿曰将建太元本瑞登告岱宗注苏林曰太元太初厯也本瑞白麟宝鼎之属　武纪元狩元年冬十月行幸雍祠五畤获白麟作白麟之歌二年夏马生余吾水中南越献驯象能言鸟元鼎元年夏五月得鼎汾水上四年六月得宝鼎后土祠旁秋马生渥洼水中作宝鼎天马之歌五年十一月辛巳诏曰冀州脽壤乃显文鼎获荐于庙渥洼水出马朕其御焉望见泰一修天文坛幸夘夜若景光十有二明丁酉拜况于郊元封元年春正月诏曰朕用事华山至于中岳获駮麃翌日亲登嵩髙吏卒咸闻呼万嵗者三夏四月癸夘登封泰山诏曰用事八神遭天地况施着见景象屑然如有闻震于怪物欲止不敢遂登封泰山至于梁父升防肃然二年六月诏曰甘泉宫内中产芝九茎连叶上帝博临不异下房赐朕休作芝房之歌四年春三月诏曰朕躬祭后土地只见光集于灵坛一夜三烛幸中都宫殿上见光六年三月诏曰朕礼首山昆田出珍物化或为黄金祭后土神光三烛太初二年夏四月诏曰朕用事介山祭后土皆有光应四年春斩大宛王首获汗血马来作西极天马之歌太始二年三月诏曰有司议曰往者朕郊见上帝西登陇首获白麟以馈宗庙渥洼水出天马泰山见黄金宜改故名今更黄金为麟趾褭蹏以协瑞焉因以班赐诸侯王三年二月行幸东海获赤鴈作朱鴈之歌幸琅邪礼日成山登之罘浮大海山称万嵗四年夏四月幸不其祠神人于交门宫若有乡坐拜者作交门之歌后元元年二月诏曰朕郊见上帝廵于北边见羣鹤留止荐于泰畤光景并见　司马相如传封禅书囿驺虞之珍羣【史记囿作圉】徼麋鹿之怪兽导一茎六穗于庖【导史记作防】牺双觡共抵之兽获周余放于岐【史云周余珍鼎也】招翠黄乗龙于沼鬼神接灵圉賔于闲馆钦哉符瑞臻兹犹以为薄不敢道封禅诗大泽之博广符瑞之富作颂曰甘露时雨厥壤可游嘉谷六穗我稷曷蓄般般之兽乐我君囿白质黒章其仪可喜【驺虞】濯濯之麟游彼灵畤孟冬十月君徂郊祀驰我君舆帝用享祉宛宛黄龙兴德而升依类托寓论以封峦　司马迁传太史公曰明天子获符瑞封禅受命于穆清泽流罔极海外殊俗重译款塞请来献见　郊祀志有司言元宜以天瑞不宜以一二数一元曰建二元以长星日光今郊得一角兽曰狩云
　　汉武帝符瑞
　　宣纪本始二年十月诏曰孝武皇帝建太学修郊祀定正朔协音律封泰山塞宣房符瑞应宝鼎出白麟获功德茂盛不能尽宣而庙乐未称其议奏　夏侯胜传武帝躬仁谊厉威武百蛮卒服欵塞自至珍贡陈于宗庙协律音造乐歌荐上帝封泰山立明堂上天报况符瑞并应宝鼎出白麟获海效巨鱼神人并见山称万嵗
　　汉元康珍物　嘉瑞　嘉瑞改元
　　郊祀志宣帝十二年云云明年正月始幸甘泉郊泰畤数有美祥三月幸河东祠后土有神爵集改元为神爵明年正月鳯凰集祋祤于所集处得玉宝起歩寿宫【史大事记云山宝璧玉器】后间嵗鳯凰神爵甘露降集京师赦天下其冬鳯凰集上林乃作鳯凰殿以荅嘉瑞明年正月复幸甘泉郊泰畤改元曰五鳯明年幸雍祠五畤其明年春幸河东祠后土赦天下后间嵗改元为甘露正月上幸甘泉郊泰畤其夏黄龙见新丰建章未央长乐宫钟虡铜人皆生毛长一寸其时以为美祥后间嵗正月上郊泰畤因朝单于甘泉宫后间嵗改元为黄龙鳯凰下郡国凢五十余所　宣纪本始元年五月鳯凰集胶东千乗赦天下四年五月鳯凰集北海安丘淳于地节二年四月集鲁郡羣鸟从之大赦元康元年春三月诏曰廼者鳯凰集泰山陈留甘露降未央宫朕不能彰先帝休烈协寜百姓承顺天地调序四时获防嘉瑞锡兹祉福夙夜兢兢靡有骄色内省匪懈永惟罔极书不云乎鳯凰来仪庶尹允谐其赦天下徒赐勤事吏爵二级女子百户牛酒加赐鳏寡孤独三老孝悌力田帛所振贷勿收二年三月以鳯凰甘露降集赐天下吏爵二级民一级女子百户牛酒鳏寡孤独髙年帛三年春以神爵数集泰山赐诸侯王丞相将军列侯二千石金郎从官帛各有差赐天下吏爵二级民一级女子百户牛酒鳏寡孤独髙年帛夏六月诏曰前年夏神爵集雍【汉注大如鷃爵黄喉白颈黒背腹班文也】今春五色鸟以万数飞过属县翺翔而舞欲集未下其令三辅毋得以春夏擿巢探卵弹射飞鸟具为令四年三月诏曰廼者神爵五采以万数集长乐未央北宫髙寝甘泉泰畤殿中及上林苑朕之寡德屡获嘉祥赐爵牛酒帛比年丰谷石五钱神爵元年【应劭曰前年神爵集于长乐宫故改元】春正月行幸甘泉郊泰畤三月行幸河束祠后土诏曰朕承宗庙战战栗栗惟万事统未烛厥理廼元康四年嘉谷稷降于郡国神爵仍集【仍频也】金芝九茎产于函德殿铜池中【金芝色象金也铜池承霤也】九真献竒兽【汉注驹形麟色仁而爱人】南郡获白虎威鳯为宝朕之不明震于珍物饬躬斋精祈为百姓东济大河天气清静神鱼舞河幸万嵗宫神爵翔集【汾隂有万嵗宫】朕之不德惧不能任其以五年为神爵元年赐天下勤事吏爵二级民一级女子百户牛酒鳏寡孤独髙年帛所振贷物勿收行所过毋出田租二年春二月诏曰廼者正月乙丑鳯皇甘露降集京师羣鸟从之以万数朕之不德屡获天福祗事不怠其赦天下四年春二月诏曰廼者鳯凰甘露降集京师嘉瑞并见修兴太一五帝后土之祠祈为百姓祉福鸾鳯万举蜚览翺翔集止于旁斋戒之暮神光显著荐鬯之夕神光交错或降于天或登于地或从四方来集于坛上帝嘉向海内承福其赦天下赐民爵牛酒帛十月鳯凰十一集杜陵十一月集上林五鳯三年三月诏曰北边晏然靡有兵革之事朕饬躬斋戒郊上帝祠后土神光并见甘露降神爵集已诏有司告祠上帝宗庙三月辛丑鸾鳯又集长乐宫东阙中树上飞下止地文章五色留十余刻吏民并观屡嘉瑞获兹祉福书不云乎虽休勿休祗事不怠赐民爵牛酒帛【先是鳯凰五至因以改元】甘露二年正月诏曰廼者鳯凰甘露降集黄龙登兴醴泉滂流枯槁荣茂神光并见其赦天下三年二月诏曰廼者鳯凰集新蔡羣鸟四面行列皆向鳯凰立以万数其赐汝南太守帛黄龙元年二月黄龙见广汉郡因改元【应劭曰先是黄龙见新丰又师古曰于此五载矣】　光武纪中元元年夏羣臣奏宣帝毎有嘉瑞辄以改元神爵五鳯甘露黄龙列为年纪感致神只表章德信是以致升平称中兴　选两都赋序武宣之世众庶说豫福应尤盛白麟赤鴈芝房宝鼎之歌荐于郊庙神爵五鳯甘露黄龙之瑞以为年纪　王褒讲德论今海内乐业朝廷淑清天符既章人瑞又明　魏相传或有风雨灾变郡不上相辄奏言之汉光武受命符　赤伏符　赤制　防昌符【见封禅】
