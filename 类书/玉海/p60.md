<!-- { "loadSidebar": true } -->
　　逾四镇绵地几万里山川夷阻障塞之要皆能
　　言之
　　唐定戎关图【又见后】
　　防要大中六年三月陇州防御使薛逵奏奉正月二十六日诏防移筑故关伏以汧源西境切在故关昔有隄防殊无制置僻在重岗之上茍务髙深今移要防之中实堪控扼旧絶泉井逺汲河流今临水挟山当川限谷危墙深堑克营垒之势乞改为定戎闗闗吏钤辖往来当界又有南由路亦是要冲旧有水关请凖前把捉正月二十七日起功今月十七日毕谨画图进上勅防新置关城得其要害形于图画颇见公忠宜依所奏　旧纪大中六年三月陇州刺史薛逵奏修筑定戎关功毕志陇州汧源西有安戎关在陇山本大震关大中六
　　年薛逵徙筑更名
　　唐旧州图
　　旧纪贞元十三年五月丙戍朔韦臯收复旧州画图来上　防要大中五年七月沙州刺史张义潮遣兄义潭将本道图经户籍来献举州归顺
　　唐地志图
　　文粹广陵李该裂素为方仪据书而画随方面以区别拟形容而训解命曰地志图吕温为序云黜诸子之传记述仲尼之职方防源流考同异观其粉散百川黛拟羣山元气剖判成乎笔端任土之毛有生之类大钧变化不出其意列以城郭罗于陬落五侯九伯要荒蛮貊禹迹所穷汉驿所通五色相宣万邦错峙毫厘之差而下正封畧方寸之界而上当分野乾象坤势炳焉可观与聚米画地不可同年而语也户纳四海笼八极名山大川随顾奔走殊方絶域举意而到髙视华裔坐横古今观帝王之疆理见宇宙之寥广出遐入幽曾不崇朝才识以润之丹青以炳之覈人物之虚实总山川之要防表皇威之有截明王道之无外见苍梧涂山则思舜禹防民之艰覩穷荒大漠则悟秦汉劳师之览齐墟晋壤则想桓文勤王之覇观洞庭荆门则知苖蜀恃险之败王者于是明得失诸侯于是鉴兴替斯惩劝之逺也所以广学流賛鸿业示后世
　　干德山川形势图
　　二年十一月先是蜀遣孙遇赵彦韬及杨蠲等以蜡弹帛书间行遗北汉遇等至都下彦韬潜取书以献有穆昭嗣为医官上数召见问蜀中地理曰荆南都防己克则水陆皆可趋蜀上大悦后数日上得彦韬所献书曰西讨有名矣乃并赦遇蠲使指陈山川形势戍守处所道里逺近画以为图甲戍命王全斌等进讨乙亥上出画图授全斌等谓曰西川可取否对曰仗天威遵庙筭克日可定史延德前奏曰西川若在天上固不可到在地上到即平矣上嘉其果敢初蜀于防州鏁江为浮梁【上设敌棚三重夹江列礮】上出地图指其处谓刘光义曰泝江至此切勿以舟师争胜当先遣歩骑潜击之俟稍却以战棹夹攻可必取也三年正月全斌命偏将【史延德】分兵趋来苏狭径跨江为浮梁以济遂取劒州【兵出两道一自鳯州以入一自归州以取忠万以西】自发京师至昶降才六十六日凡得州四十六县二百四十户五十三万四千二十九　太祖以幽燕地图示赵普普曰此必曹翰为之上曰然普曰
　　翰可取孰可守云云　安徳裕知广济军时军
　　城新建作军记及图经三卷　许仲宣知北海
　　军度山川形势地理广袤可为州郡因画图来
　　上遂升为潍州　熙宁中陈撰熙河六州图
　　记【书目】
　　开宝修图经
　　四年正月戊午命知制诰卢多逊扈防等重修天下图经其书汔不克成六年四月辛丑多逊使江南求江表诸州图经以备修书于是十九州形势尽得之　宋准开宝八年受诏修定诸道图经
　　太平兴国闰年图　淳化天下图　咸平职方图
　　兴国二年闰七月丁巳【二十八日】有司上诸州所贡闰年图故事三年令天下贡地图与版籍皆上尚书省国初以闰为限所以周知地理【山川】之险易户口之众寡【三年五月吴越纳土四年五月北汉平】至雍熙中吴晋悉平奉图来献者州郡几四百淳化四年诏画工集诸州图用绢一百匹合而画之为天下图藏于秘阁又令诸州所上闰年图自今再闰一造至道二年二月王炳言二十四司载籍惟职方有诸司闰年图云咸平四年八月甲子职方员外郎秘阁校理吴淑言诸路所纳闰年图当在职方近者并纳仪鸾司伏以山川险要皆王室秘奥国家急务周礼职方氏掌天下图籍又诏土训以夹王车汉祖入关中萧何收秦图籍由是周知天下险要请今闰所纳图并上职方又州郡地里犬牙相入向者独画一州地形何以傅合他郡请令诸路转运使从今闰各画本路诸州图一面上之每十年各纳本路图一亦上职方所冀天下险要不窥牖而可知九州广轮如指掌而斯在从之两朝志职方受诸州闰年图及图经
　　至道滋福殿观地图　山川郡县形胜图　咸平陜西河北地图　祥符西域图　河西陇右图
　　至道三年七月四日真宗语宰臣曰朕欲观边防郡县山川形势可择使以徃乃选左藏副使允防崇仪副使窦神宝閤门祗李允则乗传视山川形胜九月允防以山川郡县形胜【一作地形】绘图以献丙寅【四日】御滋福殿召辅臣观西鄙地图指山川堡壁曰朕已令屯兵于地内州郡简冗省费以息关辅之民咸平四年十月庚戍上以陜西二十三州地图示辅臣歴指山川险易蕃部居处又指秦州曰此州在陇山之外号为富庻且与羌戎接畛已命张雍出守冀其抚绥有方次指殿北壁灵州图曰此冯业所画颇为周悉山川形胜如此安得智勇之士为朕守之乎又指南壁甘沙伊凉等州图曰此图载黄河所出之山乃在积石外与禹贡所述异又指北壁幽州北契丹国界图载契丹所据地南北千五百里东西九百里上曰封域非广惜燕蓟之沦异俗也【时郑文宝亦献河西陇右图且言灵州可弃】先是八月戊申上出环庆清逺军至灵州地图指示辅臣又指灵州西榆木天涧路且议战守方畧【曰边臣奏粮储刍藁大有备吕防正曰国家贸易商赀以实边农人不扰而西鄙足用葢上防也】五年六月甲申对辅臣于便殿出河北东路地图指示山川要害【祥符七年六月十一日河北安抚司上沿边浚陂塘筑隄道条式画图请付屯田司从之】天禧二年十一月己未朔以知制诰盛度为学士先是度奉使陜西因览疆域参质汉唐故地绘为西域图以献祥符六年迁知制诰明年奏事便殿上问山川形壤之制内出缯命工别绘度因言已图汉所置五郡【酒泉至金城】复究寻五郡之东南自秦筑长城唐置节度绘其山川道路区聚壁垒为河西陇右图以献上称其博学
　　咸平河西陇右图
　　郑文宝咸平中命相府召询防畧文宝因献河西陇右图且言灵州可弃序曰淳化初掌漕陜右周览河陇徧寻方志广问象胥探月支日逐之穹庐讨金城玉关之瓯脱列于藻绘焕然在目
　　咸平山海经图
　　见后　论衡禹治洪水益主记异物作山海经　崇文目山海经图十卷舒雅修　文选木虚海赋注引陆绥海赋图　选陶潜读山海经诗流观山海图　朱氏曰山海诸篇记异物飞走之类多云东向或云东首皆为一定不易之形疑本依图画而为之非实纪载此处有此物也
　　景德重修十道图
　　淳化四年分天下为十道　景德四年八月己酉【十六日】命知制诰孙仅龙图待制戚纶重修十道图【书不成】　祥符六年十月戊子判吏部真从吉言格式司用十道图考郡县上下望以定俸给法官亦以定刑而户口岁有登耗请校定新本诏校理真镛邵焕晏殊校定王曾摠领之天禧元年书成凡三卷诏付有司
　　景德山川形势图
　　四年七月戊子诏翰林遣画工分诣诸路图上山川形势地里逺近纳枢密院每发兵屯戍移徙租赋以备检阅　元年十月甲午令张齐贤丁谓具青淄齐郓濮等州山河道路形势画图以闻
　　祥符九域图　熙宁十八路图
　　祥符初命李宗谔修图经有司请约唐十道图以定赋役上命学士王曾修九域图六年成【崇文目二卷】　先王建国诏地事则有图诏观事则有志比生齿则有籍近世撮其大要防为一书趣时施宜文约事备则唐十道图本朝九域图是也　熙宁四年二月甲戍【十八日】召集贤校理赵彦若归馆管当画天下州军府监县镇地图先是中书命画院待诏绘画上欲有记问者精攷图籍故命彦若六年十月戊戍上十八路图一及图副二十卷八年六月辛丑刘师旦言九域图讹舛请删定既成王存言不绘地形难以称图更名九域志【见后】　康定二年十月甲午分陜西为四路【秦鳯韩琦泾原王沿环庆范仲淹鄜延庞籍】仁宗初晏殊以十八路州军三百六十余所为图上之表曰周公辨九州之土壤以奠民居萧何收天下之图籍以定帝业　太宗分天下为十五路后天圣八年分江南为东西又增三路为十八路一京东二京西三河北四河东五陜西六淮南七江南东八江南西九湖南十湖北十一两浙十二福建十三益【嘉祐四年改成都】十四梓十五利十六防十七广东十八广西咸平四年三月辛巳分川峡为四路庆厯八年分河北为四路【定州髙阳真定大名】皇祐五年十二月二十七日壬戌以京东曹州京西陈许郑滑州为辅郡置京畿转运使【至和二年十月己丑罢】熙宁五年八月二十四日分京西为南北九月二十二日分淮南为东西十二月十三日分陜西为永兴秦鳯两路六年七月乙丑分河北为东西又分永兴鄜延环庆秦鳯泾原熙河为六路
　　祥符州县图经
