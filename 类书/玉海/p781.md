<!-- { "loadSidebar": true } -->
　　宋受命于穆清五纬集奎观人文化天下维三叶重光真宗章圣皇帝濬喆钦明体尧蹈舜防意蓺圃积思书林睿藻天葩轇轕元化庆霄在上万物五色宜刻玉板藏金鐀垂训姚逺以三二典七六经天禧之元月旅黄钟日躔庚子臣虚已裒次御集百二十卷爰即禁庭俯示丞防明年孟春严储于继文殿四年季夏甲午列局崇文分命注释仲冬庚申出圣制七百二十二卷畀辅臣五年季春庚子钦奉御集尊阁天章定着为三百卷仲秋庚午藏之名山以副墨朌焉赫乎盛哉集有序篇实出御制五年正月癸卯偕圣政记序召迩列观之臣竢辠翰墨衣被昭回之光稽首书下方曰帝王之文即天地自然之文仰而观则桼政三辰之炳燿俯而察则山川卉木之彪列帝尧焕有文章文王经纬天地防此其选道心渊粹发为英华圣学精微冩为谟训岂有意于文哉若昔黄帝丹书及铭传至周汉圣文裒集其昉此乎高文有传着在七略武帝有集始折二卷贞观开元成集并垂理愧于辞驳亡以议惟我艺祖绍天觉民賛述孔顔道统复续太宗继序缉熈光明皇文掞天箫勺宇臣文仲编为三十卷臣彭年编为二百十四卷燕谋诒翼用旉遗于章圣厥既北詟荤允西縻灵夏幅员清谧威械戢藏升中岱宗展采汾隂礼叶乐华葳防葱蒨帝益思持盈制治啓迪化原乃增讲员乃御延阁左右图籍镕经铸辞緑字琼章璧明奎粲歌有念农阅兵奉先为政丰年观麦喜雨瑞雪之属斯元首薰风之雅咏也论有勤政崇儒祥瑞解疑思政欹器为君难寛财利之属斯画卦重爻之防学也龙阁有賛圣文有颂元有序泰山有铭庇民有述修河有碑三记五箴之作清景百篇之制经史徧咏明良载赓肆笔而成戞切韶濩帝心谦巩未议彚辑祥符四禩九月丙子臣敏中请録宸章袭藏渠观而文颂歌诗十五卷上于五年四月癸卯号登天禧遂金声玉振而集大成臣窃从太史氏钦觌集目凡颂碑铭賛之卷二十六诗歌辞章乐府之卷一百十四论述序箴条记文书其卷四十正説承华要略静居玉宸法音集其卷四十有五春秋要言五卷曥分试题表词卷别七十芸籖钿轴数盈三百视滋福殿所观为益备云汉之章风行水上之文作者不可及已鸿生钜学属辞摛藻有三代风非金玉追琢之功鸢飞鱼跃之化与抑臣管闚国史祥符丙辰之春开资善训元良箴记歌吟日赉月天禧四禩仲冬甲戌臣殊编摩赐东宫御制成五十卷育泉之徳培丰水之仁帝范金镜训戒等书方斯蔑矣文子文孙监先宪酌祖道至于万年永保民罔不自斯文始臣谨表而出之干兴初元八月辛亥以是集锡该辅并识于篇以铺我宋重规叠矩之盛美臣谨序
　　汉华平颂
　　皇汉中兴三叶缉熈康乂燕及皇天恵露徳风坯冶泰龢畅垓泝埏炤景饮醴瑞命緫集嘉祥备致仁及于木効异吐竒而华平生焉平之义大矣哉在天为泰阶在地为嘉木世道夷陂气感类从维木之祥品彚匪一賔连阔达紫脱平露白虎礼纬彪列其名而华平独着于孝经援神契谓徳至地则是物盛张衡作赋厉东京之媺春圃是植爰纪神异薛综注释指为瑞本谓天下平则其华平册府元载元和二年至章和元年华平见郡国艺文类聚述东观记以为芝英华平史官不可胜纪沈约宋志亦曰其枝正平王者有徳则生汉元和中生郡国其当章帝之世与帝也左右艺文斟酌律礼道无偏陂如砥如衡根于正心发于平治有泰之吉无否之倾煌虖休哉植物之欹器也昔在孝武竒木兆祥胡粤冠带亦越永平木枝内附朝堂奉觞矧时珍物见象知治应图合谍儆戒黙寓兰台诸彦献歌踵闻景况洪禠铺藻犹敢稽选注以颂以规颂曰
　　颢穹槃物　木神则仁　汉以仁兴　木瑞爰轃赤符膺统　丕阐坤珍　徳丰泽鬯　万象一春允文肃宗　岂弟宜民　仁及于木　匹休周成支附叶着　函夏谧清　言观于朝　贤庸隽登言观于边　靖燧沈　美发英华　治浃升平泰龢融液　嘉卉挺生　植之春圃　吐葩飏荣祥参平露　光掩芝英　五衢四照　末数山经含章自天　绚耀槐宸　啓篇稽谍　咨尔儒臣徳至于地　纬书昭敶　干行谦施　帝徳之纯其华　元气储精　维平不猗　式如玉衡太平有象　品物流形　其象维何　万国咸宁醴泉下滋　潏露上凝　匪棣之偏　匪葵斯倾随方表应　欹器在庭　考祥视履　毖于末萌用人必公　淑别慝明　敷政必龢　直错枉言天寿平格　葆命日新　右我灾祚　本支蕃蓁竒木旁出　对述终军　解编削祍　殊俗来賔木枝内附　永平昌辰　寿觞敬举　驩溢簮绅于赫神物　夐轶前闻　辩章化洽　肴覈仁林咸曰我后　能莳尧蓂　俯陋后弃　并柯成文瑞图逌纪　政令之均　维徳弱刚　低卬以分木匪于祥　戒在持盈　无平不陂　保泰兢兢顾名思义　有媺有箴　文之雅诗　以继逵骃
　　博学宏辞所业
　　制
　　特进观文殿大学士提举临安府洞霄宫授少保寜武军节度使荆湖广南宣抚使判潭州军州荆湖南路安抚大使加食邑食实封制
　　门下位左棘以建旄兼緫宣威之任殿南邦而分阃益隆綂牧之名畴咨秘殿之英越在羣公之表倚重臣而彊本释真馆以图庸参锡徽章载飏显册特进观文殿大学士提举临安府洞霄官某忱恂而寛裕刚毅而沈潜纬武经文可大则贤人之业集思广益至公以天下为心亮采日严訏谟辰告久赞襄于衮职遄燕佚于琳庭冠元丰寓禄之阶羽仪赐位峻皇祐崇儒之秩领褏延恩养恬虽适于雅懐应变未殚于远略睠武安之钜镇屹方面之要冲地控重湖内欲腹心之先备疆连五岭外如唇齿之相依销患未形维人无竞廸思高庙有若臣纲繇旧防而命旬宣即中权而领藩翰徒得君重载纉武功是用篆车升亚保之班茸纛授益昌之节兵事不由中御合楚粤以抚师戎乗以先啓行指衡湘而植屏数路聴和门之令十连尊元帅之称申衍圭畬陪输干食以新采薇治外之画以谨彻桑未雨之防于戯陶侃啓长沙之封尝督军于交广方叔振中郷之旅伫执讯于蛮荆精神折冲则国势张指授当任则人心靖钦承猷训懋建肤公可授少保宁武军节度使荆湖广南宣抚使判潭州军州荆湖南路安抚大使加食邑食实封主者施行
　　宁江军承宣使左骁卫上将军金州驻劄御前诸军都綂制授武康军节度使右金吾卫上将军兴元府驻劄御前诸军都綂制加食邑食实封制
　　门下锡斋旄而啓镇载聮中尉之华緫禁旅以脩戎益重西陲之寄乃睠蕃宣之防夙殚守卫之厪防陟典以褒勲更要冲而綂戍明飏涣号敷告师虞宁江军承宣使左骁卫上将军金州驻劄御前诸军都綂制某果毅而朴忠沈雄而肃括营平节深料敌之威谋票骑抗旌懔冠军之猋勇列武威而拱极临淯水以乗边王旅啴啴克壮金汤之埶戎容暨暨聿张箕翼之形廸简予茂嘉乃绩念汉中之保鄣控益部之衿喉复险要于旧图于疆于理峙屯营于东道维屏维藩师徒甫集而未龢陴垒方更而未固将饬不虞之备亡逾已试之良是用新骆谷之建牙易防江之留务鹖冠鱼服陞峻秩于执金犀甲熊旗侈多仪于授钺如乾道显忠之并命若绍兴杨政之进屯以严细栁坚壁之威以恢采薇治外之略申加井赋増贲坤维于戯登拜将之坛决防盖繇于南郑上出师之表驻军欲定于中原惟山川未改于昔时则事业盍参于前哲典聴朕毖式固尔犹可授武康军节度使右金吾卫上将军兴元府驻劄御前诸军都綂制加食邑食实封主者施行
　　诰
　　翰林学士知制诰兼侍读除同知枢宻院事诰
　　勑股肱一体相成祗遹时几之戒文武万邦为宪仪图翰墨之英朕廸前人光毖成功所在咸平有若臣旦在嘉祐有若臣脩擢防禁林登贰枢极帷幄收颇牧之绩樽俎折荤允之谋无竞维人式序在位翰林学士知制诰兼侍读某养刚大之气好深湛之思学道乎中庸緫五经之眇论文泽乎仁义信三代之余风灼见俊心赞为名命代言温雅发号施令罔不臧劝诵从容陈善闭邪谓之敬娄访河西之边事咸耸山东之诏书嘉其知军戎之情进而与甲兵之问尔猷则告我武惟噫夙夜基宥单厥心勿替协防之助国家间暇明其政具严思患之防以乂受民俾绍先烈可授同知枢宻院事起居舍人兼侍讲除中书舎人兼礼部侍郎诰
　　勑周史之掌赞书列于礼典舜官之出帝命先以秩宗朕登崇誉髦薻餙治具廸简敷经之彦久仪簮笔之聮我茂恩对时妙选起居舎人兼侍讲某简亷载采博謇好脩砥行立名济济扶阳之礼弸中彪外褏褏乐安之文仁义其言蔼如直谅多闻益矣钦起居而在右君举必书考仁圣以陈前古训有获丕从朕志曰求厥章昔元祐擢轼于螭涂晋司帝制绍兴寘遵于鳯阁复贰春卿惟文学咸精能俾播告不匿指咨尔兼组贲于演纶为诰有古风罔俾仲舒之媺同日加两命允谓知章之荣予欲善辞令以华国汝为予欲观防通以秩典汝翼庶几终誉式克钦承可授中书舎人兼礼部侍郎
　　诏
　　举亷吏诏
　　勑门下周聴治以六计亷善居先汉辟士以四科清白为首朕灼知有俊诞保受民惟前代迪厥官不肩好货凡正人羞其行庶几成风尝赐劄以律贪复作铭而申训曽是在位犹从匪彛鞭鞾不已而宠赂章簠簋不餙而节行缺退食鲜羔羊之操虐民多硕防之讥念激浊在于清而瘅恶莫如彰善神爵奬朱邑之防治盛循良开元旌王丘之亷风移苛娆一贤防擢百辟郷方肆公道之天开闵頽波之澜倒克正罔敢弗正既昭德以塞违进良以率不良与厉精而更始咨尔承休之彦体予美俗之懐亷欲得其眞公选防脩之士举皆贤于己博询操履之原内则如光禄之荐王嘉外则如河东之察黄霸人之有猷有守具以实言予其懋赏懋官亦克用劝故兹诏示想宜知悉
　　举将帅诏
　　勑门下朕鉴彻桑未雨之戒轸采薇治外之忧熊罴乂王家昔何多于英杰蛇豕食上国今未敉于畺垂风寒仅数处以防呉道敝欲多方而误楚荆益虑深于唇齿湘广备缺于腹心虽斧钺而啓元戎犹聴鼓鼙而思猛士食靡忘于钜鹿志孰奋于伊吾内无举奉世之臣外乏代崇文之将朕为拊髀戎将生心昔高庙嵗举六科智勇是选孝祖荐格五等谋略为先率由旧章深诏执事诗书如郤縠豫思元帅之储防虑若陈汤勿求循行之备摉异能于薮泽防竒节于偏禆爪牙官备不虞汔成固圉之绩履屐间得其任无愧知人之明惟尔之能求朕攸济故兹诏示想宜知悉
　　表
　　代侍讲说书官为经筵进讲孟子终篇谢赐金带牙简同侍读脩注官谢赐秘书省御筵及鞍马香茶进诗表
