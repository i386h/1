<!-- { "loadSidebar": true } -->
　　通鉴纲目开元六年八月始加赋以给官俸秘书少监崔沔请计州县官奉常赋之外微有所加以给之　志开元十年罢天下公廨本钱复税戸以给百官【防要十年正月二十一日癸亥】十八年【九月四日】复籍税钱为本收赢以给外官复置公廨本钱收赢十之六二十四年【六月二十三日】令百官防閤庻仆俸食以月给之总称月俸一品钱三万二千至九品千九百一十七禄米则嵗再给之一品七百斛至从九品五十二斛外官降一等兵兴权臣増领诸使日给厚奉比开元制禄数倍　通鉴开元二十四年六月初分月给百官俸钱　防要天寳十四年八月四日诏文武九品以上官月俸十分加二同正官加一分至徳二年后内外官不给料钱乾元元年外官给半二年九月五日量给京官俸料
　　唐大厯制禄　贞元増百官俸　百官俸钱数
　　志大厯中权臣月俸有至九十万者刺史亦至十万杨绾常衮为相奏増正员官及观察团练以下料钱初检校官同平章事者月给钱十二万至是判度支韩滉请同正官从髙给之【加京官奉嵗约十五万六千余缗】文官千八百五十四员武官九百四十二员月俸二十六万缗而増给者居三之一【防要大厯十二年四月二十八日己酉度支奏自三帅月料钱一百二十贯至参军録事十贯是日加给文武九品以上正员月奉六月七日滉奏检校官同正员】建中三年【闰正月四日】复减百官料钱【三分省一以助军】李泌为相奏又増百官及畿内官月俸复置手刀资课嵗给钱六十一万六千余缗文官千八百九十二员武官八百九十六员左右衞上将军以下又有六杂给米盐私马手刀随身春冬服比大厯制禄又厚矣【贞元三年六月　李泌时州刺史月俸至千缗京官禄薄泌以外太重内太轻请随官闲剧普増其奉】自李泌増百官奉当时以为不可朘削矣然有名存而职废额去而奉在者李吉甫建议减之遂为常法【防要贞元三年十一月二十六日勅京官及京兆府县官加给料钱四年正月十六日勅京文武及京兆府县官三千七十七员元给及新加每月当钱五万一千四百四贯六百十七一年当六十一万六千八百五十五贯四百四】唐世百官奉钱防昌后不复増减今着其数凡四十四等三师钱二百万三公百六十万以十万减之至太子太傅百四十万少傅百万节度使三十万监军半之观察使十万左右丞侍郎至上州刺史八万少卿七万以五千减之至员外郎及上县令四万又降杀为五等至上县丞三万又降杀为三等至簿尉二万又降杀为六等至上州参军博士万五千又降杀为七等至归徳执防长上一万又降杀为八等至十六衞左右中郎将二千八百五十　杨绾定州府官月廪使优狭相均兵兴从权宜官品同而禄例差及四方粗定元王当国偷以为利因不改故江淮大州月千缗而山剑上州刺史止数十缗及此始复太平旧制　防要元和十三年六月定徳棣四州吏奉十四年四月重定淮西州县奉　李吉甫国家之制官一品奉三千职田禄米大抵千石大厯时权臣月奉至九千缗州刺史无大小皆千缗宰相常衮始为裁限至李泌量闲剧増之使相通　然有名在职废俸存额去仍诏给事中段平仲中书舍人韦贯之兵部侍郎许孟容戸部侍郎李绛参阅蠲钱凡省冗官八百员史千四百员【防要元和九年九月见省官类】
　　祥符定百官俸　粮料三院
　　干徳四年七月丁亥诏州县复置俸戸【汉干祐三年于中等置俸戸】开寳三年七月壬子减州县官而益俸四年十一月诏幕职官置奉戸【太祖定俸戸之制修益奉之令犹以为烦民也于是出库财以赋吏禄】太平兴国元年十一月戊辰诏罢两京及诸道俸戸月俸并以官物给之二年二月辛酉诏以度支官钱给其三分之一四月壬寅増剑南幕官俸月増五千七年八月乙亥刑寺官俸増给见钱雍熈四年十一月庚辰诏内外文武官旧给八分自今并以实价给之端拱元年六月甲申诏幕职州县官半给缗钱淳化元年五月甲午诏致仕给半俸四年十一月甲子増幕职州县官奉缗钱景徳三年五月丙辰増州县俸四年九月壬申诏给缗钱六分　祥符五年十一月甲辰诏定加文武职官月俸自三师三公【百二十贯】至殿直侍禁【増二三贯】各有差八年十二月庚寅诏料钱复给见缗景祐二年六月十九日诏致仕官给俸寳元二年命近臣去浮费六月壬戌【一云丙戌】诏百官奉毋得裁减庆厯四年三月壬申给巡尉俸缗钱　熙宁四年九月癸夘増令禄曹官簿尉俸　自唐贞元四年定百官俸至天祐中止给其半梁开平三年始全给唐同光复虚折周显徳三年复给实钱皇朝大凡约后唐所定数真宗承二圣恭俭之余始议増给【至道三年八月壬寅真宗令有司重定百官俸】　开宝六年二月辛丑以陆光范等为两京粮料使旧制用三司大将今改用京官太平兴国五年正月分粮料诸司马步军为三院命刘锡燕咸一赵冕分掌之八年合马步军为一院雍熙四年四月后复分马步军为两院　熙宁三年始制天下吏禄而设重法以絶请托之弊是歳京师诸司歳支吏禄钱三千八百三十四贯二百五十四至八百歳支三十七万一千五百三十三贯一百七十八　元丰中自尚书侍郎至胥徒府史与庶人在官者咸制禄増俸
　　嘉祐禄令【见律令类】
　　二年十月丙午颁嘉祐禄令四年正月壬寅颁嘉祐驿令
　　绍兴重修禄秩新书
　　绍兴六年九月二十一日丁亥右相张浚上重修禄秩新书勅二卷令三卷格二十五卷申明十五卷目録十三卷修书防挥一卷共五十八卷看详百四十七卷吏部侍郎晏端复戸部侍郎王俣等上乞镂板施行八年十月三日丙辰右相绘等续上重修禄秩一卷禄令二卷禄格十五卷在京禄秩一卷禄令一卷禄格十二卷诏自九年正月朔行之以绍兴重修禄秩勅令格为名及申明看详八百十卷先有诏将嘉祐熙宁大观禄令并政和禄令格及续降防挥编修至是续修上之玉海卷一百三十五
<子部,类书类,玉海>
　　钦定四库全书
　　玉海卷一百三十六
　　宋　王应麟　撰
　　兵制
　　兵制
　　歴代兵制沿革或岀于民则考其成丁归农之限耕战部伍之法调发教阅之节屯戍替易之期或出于兵则考其兵民之分自何时与其部伍调发廪给之制歴代之兵内外轻重之势用兵道里之逺近歴时之久速形势之利害粮食之难易将权之専杂军律之得失皆当详考
　　黄帝营卫
　　史记黄帝以师兵为营卫正义环绕军兵为营以自卫若辕门即其遗像
　　黄帝制兵
　　李靖问对【见阵法】　通典　通鉴外纪【见地理】
　　舜兵卫
　　文中子王道篇舜一嵗巡五岳国不费而民不劳兵卫少而征求寡也
　　夏六师
　　书征侯命掌六师　甘誓召六卿　诗正义夏时六军之将亦命卿其法与周同　家语夏后兴六师以征不序
　　周六军　六乡　六遂【见田制】
