<!-- { "loadSidebar": true } -->
　　玉堂殿铸黄钟四及天禄虾蟆注天禄兽也天禄虾蟆吐水于平门外今邓州南阳县北有宗资碑旁有两石兽镌其膊【州辅墓石兽膊字亦同】一曰天禄一曰辟邪据此则并兽名也汉有天禄阁亦因兽立名　隋经籍志哀帝命向子歆嗣父之业乃徙温室中书于天禄阁上歆遂緫羣篇撮指要着七畧大凡三万三千九十卷
　　汉麒麟阁
　　苏武传宣帝甘露三年二月单于始入朝上思股肱之美图画其人于麒麟阁【萧何造　汉宫殿疏天禄麒麟阁萧何造以藏秘书画贤臣】法其形貌书其官爵姓名唯霍光不名曰大司马大将军博陆侯姓霍氏次曰卫将军富平侯张安世次曰车骑将军龙雒侯韩增次曰后将军营平侯赵充国次曰丞相高平侯魏相次曰丞相博阳侯丙吉次曰御史大夫建平侯杜延年次曰宗正阳城侯刘徳次曰少府梁丘贺次曰太子太傅萧望之次曰典属国苏武皆有功徳知名当世是以表而之明着中兴辅佐列于方叔召虎仲山甫焉凡十一人皆自有自丞相黄霸廷尉于定国大司农朱邑京兆尹张敞右扶风尹翁归及儒者夏侯胜等皆以善终著名宣帝之世然不得列于名臣之图以此知其选矣注张晏曰武帝时获麒麟时作阁图画其像于阁以为名师古曰汉宫阁疏名萧何造【见天禄阁　黄图庙记亦云萧何造　按翼奉文帝时未有麒麟阁非萧何造　张晏曰武帝获麟作此阁师古引汉疏曰萧何造然麒麟必先有殿而后以阁附之翼奉曰孝文时未有麒麟武台等殿安得谓为萧何所造也　赵充国以功徳与霍光等列画未央宫成帝时西羌尝有警上思将帅之臣追美充国乃召黄门侍郎扬雄即充国画颂之】　六典注麒麟阁亦藏书
　　汉白虎阁　尧阁
　　三辅黄图未央宫有白虎阁属车阁　三秦记曰未央宫有尧阁
　　汉延阁
　　蓺文志孝武建藏书之防置写书之官注如淳曰刘歆七畧曰外则有太常太史博士之职内则有延阁【延长也】广内秘室之府【隋志同】
　　汉飞阁
　　西都赋辇路经营修涂飞阁自未央而连桂宫北弥明光而亘长乐　东京赋飞阁神行　上林赋高廊四注重坐曲阁【阁之屈曲相连者】
　　汉西阁
　　杨恽观西阁上画人指桀纣画谓乐昌侯王武曰天子过此一二问其过可以得师矣【画人有尧舜禹汤不称而举桀纣】
　　汉云阁
　　甘泉赋乗云阁而上下注高连云也　西京赋长廊广庑途阁云蔓注阁道如云气连蔓　东京赋秦结云阁冠南山注三辅故事秦二世起云阁欲与山齐　汉宫阁疏凌云阁秦二世造　黄图云阁【高如云故言云】　梁有重云阁　马援马严显宗时拜将军长史将北军五校士羽林禁兵三千人屯西河美稷【县名】卫防南单于听置司马从事牧守谒敬同之将军敕严过武库祭蚩尤帝亲御阿阁观其士众时人荣之
　　文选注周书曰明堂咸有四阿然则阁有四阿谓之阿阁　周礼注四阿若今四注屋古诗阿阁三重阶
　　汉仁夀阁
　　在南宫　马严永平十五年居洛阳显宗召见进对闲雅有诏留仁夀闼【一作阁】与校书郎杜抚班固杂定建武注记　隋志明章重儒术四方钜儒鸿生负袠自逺而至者不可胜筭石室兰台弥以充积于东观及仁夀阁集新书校书班固傅毅等典掌焉并依七畧为书部固又编为汉蓺文志
　　汉东观藏书阁
　　班昭　班固着汉书其八表及天文志未竟和帝诏昭就东观书阁踵而成之
　　晋三阁　魏三阁　晋秘书阁
　　隋经籍志魏氏采掇遗亡藏在秘书中外三阁【隋写正副二本藏于宫中其余以实秘书外阁】　魏畧薛夏云秘书为内阁　郑黙传拜秘书郎中掌中外三阁删省繁文除其浮秽始制中经　文选陆机表云身登三阁注谓秘书郎掌内外三阁经书也晋令曰秘书郎掌三阁经书　荀崧武帝崇儒西阁东序河图秘书　夏侯湛充三台之寺盈中书之阁南齐百官志晋秘书阁有令史掌众书见晋令魏王基君为秘书郎王朗曰留秘阁之吏　唐六典秘书省中外三阁掌典图书古今文字皆在禁中两汉或徙金马门外歴代不常其处注晋惠帝永平元年诏别置秘书寺掌中外三朝图书　穆天子以二尺黄纸写上请付秘书藏之中经副在三阁
　　晋秘阁
　　南史徐广晋孝武帝以广博学除为秘书郎校书秘阁李克为大著作郎分四部甚有条贯秘阁以为永制【陆机补著作游乎秘阁　臧荣绪为晋书百一十卷齐建元中褚渊述其美置秘阁】　文选陆士衡诗升降秘阁注即尚书省也陆士衡诗又曰絜身跻秘阁注秘书省亦为秘阁　续晋阳秋孝武帝好览文蓺敕著作郎徐广料秘阁四部见书凡三万六千卷宋谢灵运为秘书监整秘阁遗阙　梁秘书丞殷钧
　　校定秘阁四部书更为目録　元魏高谧除秘书郎専典秘阁缮写图籍　梁江子一求观书秘阁刘孝标典校秘阁　隋志后魏缀述国史诸国记注尽集秘阁
　　梁石渠阁
　　文选注刘峻自序曰梁天监中诏峻东掌石渠阁
　　东魏麟趾阁
　　北史封隆之参议麟趾阁新制【见律令　在邺都】　兴和三年诏羣臣于麟趾阁议定法制谓之麟趾格冬十月甲寅颁行
　　唐凌烟阁　【功臣　图功　圣厯侍故事　臣　　臣图賛】
　　在西内太极宫三清殿侧阁有中隔内外画为翔凤相对　通鉴贞观四年正月李靖骁骑三千进屯恶阳岭夜袭定襄破突厥颉利可汗不意靖猝至大惊又为破于阴山先是上遣鸿胪卿唐俭等慰抚之李靖与李世勣谋选精骑一万赍二十日粮徃袭以其谋告张公谨公谨曰诏书已许其降使者在彼奈何靖曰韩信所以破齐也唐俭辈何足惜遂勒兵夜发虏众遂溃唐俭脱身得归靖斩首万余级俘男女十余万斥地自阴山北至大漠露布以闻颉利至长安夏四月戊戌上御顺天楼引见上皇闻擒颉利曰汉高祖困白登而不能报今我子能灭突厥付托得人何忧上皇召上与贵臣十余人及诸王妃主置酒凌烟阁酒酣上自弹琵琶起舞公卿迭起为夀逮夜而罢　太宗纪贞观十七年二月戊申【防要二十八日】图功臣于凌烟阁　韦述两京记太极宫中有凌烟阁在凝阴殿内功臣阁在凌烟阁南颉利既平置酒于此　秦琼十七年诏司徒赵国公长孙无忌司空河间王孝恭司空莱国公杜如晦司徒太子太傅郑国公魏征【本传征亡帝思不已登阁观画像赋诗痛悼】司空梁国公房龄开府仪同三司鄂国公尉迟敬徳特进卫国公李靖【会要不载李靖】特进宋国公萧瑀辅国大将军褒国公段志辅国大将军燕【传作防恐误字】国公刘基尚书左仆射蒋国公屈突通陜东道行台右仆射郧国公殷开山荆州都督谯国公许绍【防要曰襄公绍此乃柴绍会要误也】荆州都督邳国公长孙顺徳洛州都督郧国公张亮吏部尚书陈国公侯君集左骁骑将军郯国公张公谨左领军大将军卢国公程知节礼部尚书永兴郡公虞世南户部侍郎尚书渝国公刘政会户部尚书莒国公唐俭兵部尚书英国公李勣【本大宗时勣已画像凌烟阁永徽元年高宗复命图其形自序之】并徐州都督胡国公秦琼二十三人【无高士亷】图形凌烟阁【吕温颂之】高宗永徽六年遣使致祭名臣图形凌烟阁者凡七人征士亷瑀志基世南叔寳皆终始著名者也【无高士亷只有二十三人吕温賛并高申公士亷二十四人会要于传内无李靖只有二十一人名与史同而云等二十四人象二十四气之佐天】　防要十七年二月二十八日诏曰自古皇王褒崇勲徳既勒名于钟鼎又图形于丹青是以甘露良佐麟阁着其美建武功臣云台纪其迹无忌等二十四人宜酌故实并图画凌烟阁庶念功之懐无谢于前载旌贤之义永贻于后昆　代宗纪广徳元年七月壬子给功臣铁劵藏名于太庙图形于凌烟阁【代宗平河北时徳宗为兵马元帅与功臣郭子仪李光弼等皆赐铁劵图形于凌烟阁　广徳初又图大宁郡王仆固懐恩】李晟贞元三年拜太尉明年与马燧见延英帝嘉其勲下诏曰昔我烈祖乗乾坤涤荡扫隋季荒茀体元御极作人父母则有熊罴之士不二心之臣左右经纶参翊缔构昭文徳恢武功威不若康不乂用端命于上帝付畀四方王业既成太阶既平乃图厥容于凌烟阁懋昭绩效表式仪形以弗忘朝夕永垂乎来裔君臣之义厚莫重焉岁在己巳秋九月我行西宫瞻望崇构见老臣遗像颙然肃然和敬在色想云龙之协期感致业之艰难覩往思今取类非逺且功与时并才与世生茍蕴其才遇其时尊主庇人何代蔑有在中宗时则有如桓彦范等着辅戴之绩在宗时则有如刘幽求等申弼翼之勲在肃宗时有如郭子仪扫除氛祲今顾晟等保宁朕躬咸宣力肆勤光复宗祏订之前烈夫岂多谢阙而不録孰旌厥贤况念功纪徳文祖所为也在予其曷敢忘有司宜叙先后图其像于旧臣之次命皇太子书其文【一云书于壁】以赐晟晟刻石于门左【会要徳宗贞元五年九月李晟马燧见延英上嘉其勲诏史官攷其功绩第其前后以褚遂良苏定方郝处俊等二十七人充之】　忠义宣宗大中二年七月己巳诏求李岘王珪戴胄马周褚遂良韩瑗郝处俊娄师徳王及善朱敬则魏知古陆象先张九龄裴寂刘文静张柬之袁恕己崔元晖桓彦范刘幽求郭元振房琯袁履谦李嗣业张廵许逺卢奕南霁云萧华张镐李勉张镒萧复柳浑贾耽马燧李憕三十七人畵像续图凌烟阁云【防要只有三十六人而曰三十七人有岑文本而无禇遂良袁恕己】　李绛传大中初诏史官差第元和将相续图凌烟阁绛在焉【独留中】　蒋乂传徳宗尝登阁视左壁頺剥题文漫缺行才数字録以问宰相无能知者遽召蒋乂至荅曰此圣厯中侍臣图賛帝前口以诵补不失一字　蓺文志大宗凌烟阁功臣讃一卷令狐徳棻凌烟阁功臣故事四卷【曹元广画凌烟图】　吕温有賛二十二首五代会要阁在西内三清殿侧画像皆北向阁有隔
　　隔内北面冩功高宰辅南面冩功高诸侯王隔外次第图画功臣题賛【后唐应顺元年闰正月甲寅集贤院奏修凌烟阁】　南部新书画功臣皆北面设三隔内一层画功高宰辅外一层写功高侯王又外一层次第功臣阁在凝阴殿西大宗賛阎立本画褚遂良题比天二十四气　金石録载河间元王段志碑并云图形戢武阁意凌烟先名戢武后改之尔【实録有戢武殿】　无忌龄如晦征瑀辅其政靖勣琼亮君集孝恭通敬徳制其兵公谨士亷世南俭陪其议基政会开山志参佐命之勲绍知节顺徳擅冠军之勇【吕温賛削君集亮以孝恭为首】　李庾西都赋房魏作弼英鄂执律戎衣既税瑞气洋溢立阁图形荣号凌烟指河带以山砺书天子之搢绅　杜甫丹青引赠曹霸云开元之中常引见承恩数上南薰殿凌烟功臣少顔色将军下笔开生面良相头上进贤冠猛将腰间大羽箭褒公鄂公毛发动英姿飒爽来酣战
　　唐秘书阁
　　百官志龙朔二年改太史局曰秘书阁局令曰秘书阁郎中乾元曰司天台置通元院
　　唐翔鸾阁　栖凤阁
