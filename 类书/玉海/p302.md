<!-- { "loadSidebar": true } -->
　　三朝志玉辂之制箱上置平盘黄屋四柱皆油画刻镂左青龙右白虎金涂银装间以玉饰云云左建青旂右载闟防青绣绸杠金辂色赤象辂浅黄革辂黄木辂黒副辂当用银饰者皆以铜初五辂副辂舆辇多仍唐旧而玉辂自唐显庆中传之号显庆辂太仆所藏亲郊则乗之制度精巧行止安重载太常闟防分左右均轻重后世良工莫能为之自唐至本朝凡三至太山登封世传神物防之　祥符二年四月庚寅别饰玉辂奉天书题曰天书玉辂九年十二月二十五日崇政殿观天书金辂明道二年二月三日己亥御天安殿【即大庆殿】门阅太仆寺新制车辂景祐五年七月十一日丙午诏太常礼院详定卤簿仪物未合典制者厘正之玉金辂重加修饰唯二路旂防有金涂银龙头余则否既成八月庚辰亲阅于大庆殿门庆厯七年将郊祀正月十六日辛夘御大庆殿门阅新作金玉辂制颇崇广皇祐二年大享明堂诏试二辂新辂颇减其崇旧辂亦修饰九月五日诏明堂法驾乗新玉辂旧辂亦从行及宿太庙诏朝飨礼毕乗旧玉辂以还【沈括云庆厯玉辂乗之动揺遂不用】元丰四年十一月己丑礼文所依周礼增制五辂六年正月丁丑朔大庆殿受朝先夕陈诸庭夜半撤幕屋新玉辂压焉自是乗旧辂　四朝志熙宁七年诏太常看详兵部大驾卤薄字图奏言诸辂之副宜次正辂除去羊车五牛旗元丰初【四年十二月己丑】礼文所言古者五辂载旗谓之道徳之车汉卤薄前驱有凤皇闟防犹未施于五辂江左乃加棨防于车之右请去闟防而建太常又増近臣一员立车右又请用金辂至太庙祠毕御玉辂诣郊其后制五辂【玉建太常金大旂象大赤革大白木大麾仍存闟防焉】政和三年四月二十九日议礼局上车辂之制大朝防册命设五辂于大庆殿庭为充庭之仪四年改修正副辂旂常并建于左右遂去闟防十二月庚午改脩五辂又增造大路
　　建隆大辇　祥符登封辇　绍兴大安辇
　　建隆四年南郊翰学陶谷创意造大辇赤质正方油画金涂银叶龙凤装祀郊谒庙省方还都用之祥符初【元年】东封命更造以旧辇重减七百余斤后常用焉　祥符元年东封六月丁巳别造升山天平辇施机关名登封辇【今平辇制因此】二年五月乙夘朔诏以天平辇为登封辟尘逍遥辇为省方加窻隔黄缯为里　周广顺中废殿中细仗内芳亭凤辇小舆建隆四年复用之【芳亭辇黒质凤辇赤质小舆赤质又有腰舆香蹬】　宋朝卤簿以象居先又有凉车逍遥辇平头辇　干兴元年九月己丑礼院造皇太后辇名曰大安绍兴十三年正月十五日制大安辇
　　建隆五时副辂
　　四年八月辛丒始复制大驾五时副辂各一
　　干徳进贤车　明逺车　崇徳车
　　进贤车古安车也干徳元年八月改赤质两壁纱窻一辕绯幰红丝网中设朱漆床香案朱漆行马驾四马【周制致仕之老及后乗之】明逺车古四望车也【齐亦曰皂轮车】驾以牛干徳元年八月改仍驾四马赤质制如屋重栏上有金龙四角垂铜铎上层四面垂帘下层周以花板三辕崇徳车本秦辟恶车【见古今注】上有桃弧棘矢以攘却不祥干徳元年八月改赤质四角刻辟恶兽中载黄旗亦绣此兽太卜令在车中执旗驾四马宣和元年礼制局请以巫易大卜弧矢易辟恶兽从之三朝志耕根车制如五辂驾六青马羊车【亦为画轮车】赤质两壁画文金凤翅门帘绣瑞羊指南车记里皷车白鹭车【一名鼓吹车】绣飞鹭一辕鸾旗车赤质曲壁一辕上载赤旗绣鸾鸟皮轩车以虎皮为轩赤质曲壁黄钺车赤质曲壁【驾赤马二】中设黄銊左武衞队正在车中执钺豹尾车上载朱漆竿首缀豹尾右武衞队正执之属车唐大驾用十二乗皇朝因之黑质两箱金装前有曲阑金铜饰上施紫通幰络带门帘皆绣云鹤紫丝网帉錔每乗驾三牛　四朝志宣和六年七月礼制局言卤簿记有白鹭鸾旗皮轩三车其制非古按曲礼曰青旌鸣鸢飞鸿虎皮貔貅欲改五车相次于中道继之以崇徳车
　　开寳钲鼓行漏十二神舆
　　三朝志相风乌舆上载长竿竿杪刻木为乌垂鹅毛筩红绶带下承以小盘周以绯裙绣乌形交龙钲鼓舆各一皆刻木为二青龙相交一挂画鼓一挂金钲有绯盖亦绣交龙钟鼓楼各一【本隋大驾钟车鼓车也】刻木为屋中置钟鼓下施木台长竿行漏舆隋大业行漏车也设刻漏如称衡首垂铜鉢末有铜像漆樻贮水渴乌注水入鉢中十二神舆赤质四门旁刻十二辰神绯绣轮衣络带【自钲鼔以下旧礼令无文开寳定礼所增】景徳二年诏王钦若脩饰【唐仪衞志相风轝正道匠一人行漏轝正道匠一人刻漏生四人　隋大业杂记大驾有防漏车钟鼓车】
　　至道皇太子金辂
　　皇太子车辂唐制三等至道元年九月二十七日皇太子【真宗】谒太庙乗金辂常朝则乗马天禧二年九月十四日皇太子【仁宗】朝谒太庙乗金辂设仗如仪政和中以雷文一角螭代龙饰太子言不敢当盛仪止依常仪乗马乾道元年八月【十四日】七年二月【十一日】皆控免乗金辂设仗九年七月【二十三日】诏大礼从祀乗金辂太子亦辞之政和三年四月【二十九日】议礼局上皇太子车辂之制金辂轺车四望车
　　端拱耕车　耕根车
　　端拱元年耕借有司议乗玉辂以耕车载耒耜先驱又请载于象辂以重其事明道二年制如玉辂而无饰驾士服绣凤防嘉禾　绍兴十五年诏来春亲耕闰十一月二十三日礼官言端拱亲耕以耕根车载耒耜耕借使不乗车从之侍中奉耒耜载于耕根车耕借使乗骑从行于仗内
　　祥符王公车辂
　　实録祥符四年七月二十九日庚子先是知宻院王钦若言王公车辂用龙饰请改制【景徳二年十二月癸夘王钦若请依六典令式别制王公已下车驾】从之命礼院详定太常礼院言准卤簿令王公以下象辂以象饰诸末朱班轮八銮在衡左建旂右载闟防革辂以革饰左建旃木辂饰以漆轺车曲壁青幰碧里诸辂皆朱质朱盖朱旂旜一品九旒二品八旒三品七旒四品六旒其鞶缨就数皆如之望付太仆寺修制从之　志亲王一品二品奉使给革辂制如乗舆之副惟改龙饰为螭六引内三品以下乗革车赤质制如进贤车驾赤马四绣文司徒以瑞马京牧以隼御史大夫以獬豸兵部尚书以虎太常卿以凤县令乗轺车黑质　元丰二年七月讲求车旃旂物制度元祐七年十月太常言按开元礼义罗大驾八角紫繖王公以下四角青繖今卤簿图但引紫繖乞改用青政和三年四月议礼局上王公车辂制并卤簿制
　　天圣指南车　周司南軿车【见上】　歴代指南车
　　三朝志指南车一曰司南车赤质两箱画青龙白虎四面画花鸟重台阑镂栱四角垂香囊上有仙人车虽转而手常南指一辕凤首驾四马驾士旧十八人雍熙四年增为三十人【四朝志顶有五采饰缕仙人一童子四】天圣五年十一月壬寅【纪云壬寅复作指南车】直昭文馆【一云定王府记室】燕肃请造指南车其表云黄帝与蚩尤战涿鹿蚩尤起大雾将士不知所向帝遂作指南车又周成王时越裳氏重译来献使者迷惑失道周公赐軿车以指南使大夫张窭送之周年至国还以属巾车王出常为先导示服逺人而正四方其后器法俱亡【以上见古今注】汉张衡魏马钧继作属世乱离其器无传宋武平长安尝为此车而制不精顺帝令祖冲之复造之后魏太武帝使工人郭善明造弥年不就又命扶风马岳造之垂成而为善明鸩死其法遂絶唐元和十五年十月辛巳典作官金公立【一作云亮立云凡三见此及通鉴作立唐防要十年】　以其车及记里鼓车上之宪宗阅于麟徳殿以备法驾厯五代至国朝不闻得其制者今创意成之其法用独辕车立木仙人于上引臂南指车虽转而手常指南又内侍卢道隆上所创记里鼓车其车独辕双轮箱上为两重上皆以其法下有司制之　皇祐五年十月二十一日丙辰御延和殿召辅臣观指南车大观元年内侍呉徳仁始献指南车记里鼓车之制天子宗祀大礼用之始废天圣中燕肃卢道隆所制　晋志司南车一名指南车驾四马其下制如楼三级四角金龙衔羽葆刻木为仙人衣羽衣立车上车虽囘运而手常指南大驾出行为先啓之乗【南齐志四周厢上施屋画轮驾牛】记里鼓车驾四马形制如司南其中有木人执槌向鼓行一里而打一槌【南齐志制如指南上施华盖机皆在内】　宋志指南车其始周公作后汉张衡始复创造汉末其器不存义熙十三年宋武帝平长安始得此车其制如鼓车设木人于车上举手指南车虽囘转所指不移大驾卤簿最先启行此车机数不精虽曰指南多不审正囘曲步骤犹须人功正之范阳祖冲之有巧思谓宜更造　隋志指南车出为先启之乗汉初置俞儿骑并为前驱左太冲赋曰【呉都赋】俞骑骋路指南司方后废其骑而存其车【崔豹古今注通典注车法具在尚方故事其制未详　乐台注谷子曰肃慎还周公作或曰管仲作又黄帝内传】唐志天子有属车十乗一曰指南行幸陈于卤簿则分前后大朝防则分左右【详见唐属车十乗】　志林黄帝战涿鹿蚩尤作大雾弥三日将士昏迷人皆惑帝令风后法斗机作指南车以别四方　通典【宋志同】魏明帝青龙中令博士马钧再造车上有木仙人手掌指南车箱囘转所指微差晋乱复亡石虎使解飞姚兴使令狐生又造【崔鸿后赵録曰尚方今解飞机巧若神妙思竒发造指南车赐关内侯秦姚兴使令狐生又造宋武平关中得之】晋义熙十三年刘裕平长安始得此车于姚兴外有形而无机杼每行使人自转之【义熙五年屠广固获指南使工人张纲补缉】宋顺帝升明末齐髙帝辅政使祖冲之追修古法冲之改造铜机圆转不穷而司方如一马钧以来未之有也车成使王僧防刘休试之其制甚精百屈千囘未尝移变齐因宋制加饰四周箱上施木【木字一作屋】指南人衣裙襦天衣在箱中上四角皆施龙子干悬杂色真孔雀毦布皂复幔驾牛皆铜铰饰【唐六典亦云如前】　宣和卤薄记唐初指南车有其名而车破壊将作大匠杨务亷性巧奉勅改作终不能至开元中卫普善造车令直少府监元和中巧工金忠义作指南车记里皷宪宗于麟徳殿观之【述征记云去端门百余步道南得尚方北门中有指南车上有木仙人持信幡车虽东西手常指南唐元和中作指南与记里车宪宗阅之麟徳殿五代至国朝皆车中令人运转】
　　天圣记里鼓车　大章车
　　三朝志记里鼓车一名大章车赤质四面画花鸟重阑镂栱一辕凤首【驾四马驾士旧十八人雍熙四年増为三十人】行一里则上层木人击鼓十里则次层木人击镯天圣五年十一月内侍卢道隆剏记里鼓车其车独辕双轮箱上为两重刻木人手执木槌轮一周而行地三步其中平轮转一周车行一里下一层木人击皷上平轮转一周车行十里上一层木人击镯凡用大小轮八合二百八十五齿递相钩锁犬牙相制周而复始【四朝志铜钲画皷各一大观元年呉徳仁献其制】燕肃传尝造指南记里皷二车及欹器以献又上莲
