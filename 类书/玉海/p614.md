<!-- { "loadSidebar": true } -->
　　陆韶之记曰臣窃惟皇帝陛下修诚毖祀祗奉上真登秩荐飨昭备典防乃政和八年戊戌之岁龙徳太一宫先成宫直都城之西北隅实龙潜之旧邸也仰摹宸极一新祠庭前殿曰黄秘之殿次曰统元之殿次曰神贶之殿门曰黄秘之门髙真象设次序分布栋宇轇轕甍桷飞骞栖金浮翠蔚跂嵽嵲逺而望之祥烟佳气若与庆霄连接上下既成銮舆幸焉躬执荐告之礼祈为苍生致福已而敷大宥于天下又诏儒臣为之记而臣浅陋得以笔札待罪辞不获命谨拜手稽首而言曰紫宫深严天极当中其一明者太一常居太一盖天地之最贵者也列宿森拱五精宻辅天一犀锋终旗晻暧招揺左麾摄提右楗阳防隂魄下上承临为一为九称号随异防枢恍惚靡得测知而五福太一者其十种之一也运行有时数次舎有分野直其所临之方则诸福徃集岁穰民阜兵防寝息盖上天孚佑下土以助有天下国家者致福于斯民也我宋之兴太宗肇建宫于东郊仁宗复立宫于西郊随其迁次以昭奉事逮神考在位则又迎致中都即都城而立宫焉然则祖宗致福斯民之意槩可见矣今陛下嗣服膺綂而着雍阉茂之岁太一适临于干维是岁天道多在西北元命之辰兴王之地适然契合新宫之成真莫大之庆厐禧繁祉是降是集天子万年子孙千亿神灵之应如此其意固可黙谕矣抑臣尝谓乗时任数集福于圣躬者太一之福敷锡于天下无东西南北之异者陛下也作新馆御饬躬修欵意在于均福生民所谓敷锡之于天下者是己徳意所在虽不待户晓而人皆知之顾臣为记以诏万世亦不敢畧此抑臣又尝闻周家文武之君能下下以成其政于时归羙之诗曰俾尔单厚俾尔多益继之言文武之事其说以谓文武不自厚而厚下故为天下所厚不自益而益下故为天下所益福禄来归文武固不得而辞之也今陛下承太一贶施其得福禄亦当如天保所赋者臣于此不能复赘其辞矣　王俊记曰臣窃惟皇帝陛下以聪明睿智之资抚绥方夏湛恩厚泽春育海涵若大若小罔不受赐其显者固已措诸政教以福天下矣至于髙真贵神敷佑储祉丰衍穰简大被于黎元者亦欲钦崇而不怠也比者泰一适临干维揆景相方聿求爽垲用伸馆御之严厥有遂清吉蠲休福所萃之地是为龙徳上意既定有司伻图斤工墨师劝力不怠粤政和八年宫告成飞宇承电璧门洞开秘殿中敞次舎序列金碧争辉像设具严肃若威神之在防日之吉銮舆临幸俨恪肃防精意昭格己而大启黄秘明俾都人士女咸得肃心注目以祈福厘稚耋踵涂骈肩以进欢声协气充塞穹壤厥惟盛哉有防命臣为之记臣以儒学簉迹搢绅泚笔待命臣之职也讵敢以芜纇为辞谨拜手稽首而言曰惟星经具载天象天极星其一明者太一之常居也太一中居五星环拱是为天神之尊汉人谓天神尊者太一其佐曰五帝盖谓此也初说者谓贵神有十而尊曰五福迁徙有常率四十五岁而一易灵游所直之方祥庆骈集雨旸时叙农扈娄丰民物阜康无或疵疠由是太宗仁祖即东西郊建宫焉神宗迎致中都奉祠益谨三圣述作所以竭防妥灵曲尽其至然建宫干维实有待于圣时肆真主纂服继猷益毖祠事郊禋庙享既肃既祗乃新是宫以笃宋祜眷维是宫昔为龙潜之藩今为上真之宇昔为膺箓受图之地今为延祥集祉之宫告成于戊戌实元防之嵗也直都城之西北隅实照临之方也神谋人事不约而同垂亿万年永集纯嘏然臣伏观皇帝体道观妙与神为一为福为祉在我而已然则作新殊廷寅奉上真凡以为民祈福者不得不然也臣愚陋诚不能窥见圣徳然尝读洪范曰敛时五福用敷锡厥庶民臣愚幸亲见之
　　建炎升旸宫
　　元年六月三日辛酉名潜邸为升旸宫
　　建炎隆祐宫
　　元年八月庚午【十二日】诏以元祐太后【孟】宫为隆祐宫于是更称隆祐太后　隆祐本钦圣宪肃宫名盖学士院失之
　　绍兴临安行宫
　　建炎三年二月十三日车驾至杭以州治为行宫绍兴元年十一月八日命内臣杨公弼与徐康国剙行宫务简约去华餙裁为百楹【初欲为三百楹上不可所御殿才三楹】二年正月十四日自越还临安九月二十九日南门成名曰行宫之门九年作慈宁宫十二年作垂拱崇政殿十八年三月十四日名南北门曰丽正和宁二十四年九月建六阁二十八年六月八日増筑皇城东南之外城【五百四十一丈】九月二十二日名新南门曰嘉防【时复营祥曦福宁等殿】乾道九年重修后殿门淳熙初作选徳殿八年秋改后殿拥舎为延和殿
　　绍兴建康行宫
　　建炎三年四月丁夘改江宁为建康府五月八日驾至建康驻跸神霄宫绍兴三年正月命守臣赵鼎营建康行宫十一日鼎以图来上命孟庾经画五年五月戊午命帅漕臣缮治行宫修城壁及省部百司仓库具图来上务从简约【癸亥自吴门还临安】七年四月进幸八年二月复还临安遂定都焉三十一年十二月幸建康次年二月还临安　张守谓建康自六朝为帝王都江流险濶气象雄伟且据要防以经理中原依险阻以扞御强敌可为别都以图恢复　胡安国建都论曰还都建康环诸路而中持衡则人心不揺驻跸金陵本以旧邸号称建康降诏为受命之符　建炎元年五月辛夘诏修江宁城及缮治宫室又命筑景灵宫其后不克成
　　绍兴慈寜宫
　　九年十月二十一日诏皇太后【显仁韦后】宫殿名慈宁三十日毕功【其后宪圣吴后宫曰慈福成肃谢后宫曰夀慈】　臣等言徳之大者必尽万物之报以称其礼孝之至者必得四表之心以宁其亲天祚文武之隆世基任姒之徳仰模太紫前考异宫宜昭掲于鸿名以荅扬于流泽臣【中贺】窃以东朝置卫逺存长乐之鸿名中禁承顔近着寳慈之茂实皆以体皇居于宸极据寳势于坤灵广一人钦爱之风极万世尊崇之奉载新令典允属圣时伏惟皇帝达孝通于神明要道形于徳教绍复大业对越祖宗在天之灵抑畏小心躬蹈帝王髙世之行人与能而乐戴天复命以中兴上推履武之祥丕启生商之庆方且致天下之养用夤奉于母仪成路寝之威示日严于子道臣等率吁众志恳欵一词爰稽合于前章极崇施于显号叶情文而并举焕典册以増华辇道中通朝夕燕两宫之奉佩环入觐时节奉万年之觞示垂于无疆益储休于有羙伏请建皇太后宫殿以慈宁为名　绍兴九年后有归耗命有司豫作慈宁殿于禁中遥上册寳十二年九月壬午回銮十九年正月朔即宫中行庆寿礼二十九年复行于慈宁殿庆典自此始　十三年五月壬午臧保衡献皇太后还慈宁宫颂特进一官
　　绍兴徳寿宫　淳熙重华宫
　　先是以秦桧旧第为新宫三十二年六月戊辰名曰徳寿丙子太上皇帝内禅即日驾之徳寿宫【在太内之北望仙桥东】淳熙十五年八月五日拟进皇太后【吴】宫名曰慈福
　　十六年正月十五日丙午皇太后迁慈福宫【表云廼敞六安之旧就经长乐之新】己未诏徳寿宫改为重华宫二月壬戌内禅移御　光宗内禅以旧福宁殿为寿康宫【初曰泰安后改】而更建福宁殿御书宫殿名七字五日一朝　绍熙末改重华宫为慈福宫以旧慈福宫为重寿殿二太后皆徙居此后又改慈福宫为寿慈以奉太母【寿成谢后】
　　艺祖遗训宫中止用赤白为饰仁宗故事栏楯彻去朱緑之采
　　歴代宫名
　　周秦时
　　虒祁【晋】　铜鞮【晋】　章华【楚】　逃夏【越】　咸阳【秦】长信【秦】　阿房【秦】　望夷【秦】　梁山【秦】　馆娃【吴】
　　前汉
　　未央　建章　长信　长门　栎阳　长乐　五柞咸阳　甘泉　徳阳　陵阳　回中　首阳　交门昭台　云阳　阳灵　林光　龙泉　明光　万嵗池阳　蒲萄　黄山　太一　思子　夜光　棠棃扶荔　鼎湖　宜春　谷口　望仙　通天　歩髙望逺　集灵　曜华　养徳　四寳　延寿　七里曾城　天梁　栢梁　长杨　资阳　鼓簧　承光长平　钩弋　萯阳　棫阳　永安　修池　祈年
　　后汉
　　永安　长乐　池阳　长秋　永乐　胡桃　承光徳阳　东平
　　前魏
　　永寿　永安　永宁
　　西晋
　　永昌　训　崇徳
　　六朝
　　建康　安徳　昭明【吴】太初【吴】金华　乐安　安乐【梁】乐修【陈】
　　后魏
　　大夏　阊阖　金墉　盛乐【代　下同】　万寿　承华广徳　寿安　崇光　宁光　永乐
　　北齐
　　静徳　金虎　圣应　崇光　三台
　　后周
　　长春　正阳　天兴　云阳【行宫】　天成【行宫】
　　隋
　　紫微　青城　景华　明徳　朝阳　栖云　积翠甘泉　仙经　仙都　仁寿　天经　松仙　阜涧显仁　离光　流英　紫芝　疑华　揺景　浮彩舒芳　懿乐　彩璧　淑风　清暑　朱明　翼仙翠微　层城　千金　长春【行宫】临江【行宫】汾阳【行宫】
　　唐
　　太极　义　大安　通义　跃龙　庆善　太和翠微　大明　永安　蓬莱　玉华　九成　万年奉天　三阳　兴泰　兴庆　华清　温泉　仁智飞山　明徳　合璧　万全　紫桂　飞龙　望春上阳　望贤　九曲　鱼藻　新沼　咸宜　冷泉高山　龙鳞　积翠　宿羽　青女　凌波　芳树紫微　积善　长春【行宫】连昌【行宫】绣岭【行宫】
　　五代
　　大明　大宁　至徳　建昌　兴圣　长春　大昌积庆　广徳　兴义　庆昌　太平　长寿　升平十六国
　　建章　逍遥　未央　长安　和龙　紫陌
　　丹台新録所载
　　易迁　七业　上清西　紫清上　太霞　太素繁玉　琅华　沧浪　玉
　　契丹
　　洪义　永兴　积庆　延昌　章敏　长宁　崇徳兴圣　敦睦　【见国史】
　　诗曰陟降厥士日监在兹言人君所居天所监也又曰廼眷西顾此维予宅言文王之宅天所顾也天之眷顾在文王居处之间　朝寝堂室牖户房夹具有仪则非以奉己也所以疏视瀹听储神习体清政令之原也　芸若充庭槐枫被宸　繁饰累巧　僝拱木于林衡授令模于梓匠遐迩恱豫而子来工徒拟议而骋巧　揆日晷考星耀　木无雕锼土无绨锦　夷庭广庑厚栋修梁弗陋弗侈惟礼是宪　土事不饰木功不雕　服珍裘则念人之寒居夏屋则念人之热　非章华是灵台鉴茅茨于陶唐察卑宫于夏禹　周宣斯干之制汉祖壮丽之仪延王尔之竒工命班输之妙匠　星居宿陈绮错鳞比　规景水臬　金铺交映玉题相晖　元栋镂榥若腾虹之眉飞檐舒咢似翔鹏之矫翼　华榱璧珰辇道纚属　奔星更于闺闼宛虹拖于楯轩青龙蚴蟉于东厢象舆宛僤于西清灵圄燕于闲馆偓佺之徒暴于南荣　陈圭置臬瞻星揆地　规矩应天上宪觜陬烈若钩星在汉焕若云梁承天　碧瓦鳞差瑶阶
　　肪截　深闱秘殿曼宇疏楹　彤轩紫柱文榱华梁绮井含葩金墀玉厢温房则冬服絺绤清室则中夏含霜　应门八袭璇台九重表以百常之阙阛以万雉之墉　雕栾镂楶青琐丹楹　邻斗极之光辉迩天汉之波澜　云谲波诡　雕楹玉磶绣栭云楣　仰福帝居阳曜隂藏　命般尔之巧匠　诗歌楚室颂羙泮宫云多甘泉晏恢景福　天垂定星易有大壮君人者
