<!-- { "loadSidebar": true } -->
　　唐开元中始置诸使后増诸司使以内侍或将军兼天祐后用外廷臣卿监将军及刺史以上领之国朝定内客省使至閤门使曰横班皇城使以下凡二十曰东班宫苑使以下凡二十曰西班初犹有正官后但以检校官为之嘉祐三年八月诏立定横行员数客省引进四方馆使各一员东西上閤门使共二员閤门引进客省副使共六员閤门副使通事舍人共八员【又诏并増二员】神宗建文阶而武选未易政和二年九月二十九日易横行新官通侍大夫至右武郎十二阶皇城使已下为武功至武翼大夫八阶副使以下为武功至武翼郎八阶六年十一月己未増为十三阶亲卫至正侍大夫【郎亦如之不置正侍　宣和官滥横行至百十有八人】　宋朝文武无轻重之偏有武臣以文学授文资者若兴国三年王操淳化二年和咸平三年钱惟演有文臣以智畧易右职当邉寄者若雍熙四年栁开祥符九年髙志宁天圣元年刘平四年刘牧庆厯七年杨畋皇祐四年苏缄治平二年种诊谔三年种古及张亢刘几李丕谅之属熙宁五年三月戊戌立文武换官法
　　治平班簿
　　见上
　　省官
　　王彪之曰职事之修在于省官朝风之澄在于并职官省则选清而徳久职并则吏简而俗静
　　汉中兴省官
　　百官志世祖中兴务从节约并官省职费减亿计建武二十七年改大司马为大尉去司徒司空大字太常博士本仆射中兴转为祭酒有祠祀令一人后转属少府有大卜令后省并太史省前凡十官【按前书十官太宰太卜均官都水雍太祝五畤各一尉也】光禄谒者本员七十人中兴但三十人旧有左右曹主受尚书奏事世祖省车驾出给黄门郎兼有请室令中兴但以郎兼事讫罢又省车户骑三将及羽林令卫尉省旅贲令卫士一人丞大仆旧有六廏令中兴省但置一廏又有牧师苑令主养马分在河西六郡界中中兴皆省唯汉阳有流马苑但以羽林郎监领廷尉武帝置中都官狱二十六所中兴皆省唯廷尉及雒阳有诏狱又省右监右平大鸿胪省驿官别火令丞及郡邸长丞但令郎治郡邸宗正省都司空令丞大司农郡国盐官铁官本属司农中兴皆属郡县又有廪牺令雒阳市长荥阳敖仓官中兴皆属河南尹余均输等皆省少府侍中本有仆射一人中兴转为祭酒或置或否汉山泽陂池之税属少府世祖改属司农考工转属太仆都水转属郡国武帝初置水衡都尉世祖省并其职于少府少府本六丞省五又省汤官织室令置丞又省上林十池监胞人长丞宦者昆台佽飞三令二十一丞又省水衡属官令长丞尉二十余人执金吾本有式道左右中候三人中兴但一人不常置每驾出以郎兼又省中垒寺互都船令丞尉及左右京辅都尉中宫仆一人千石太仆秩二千石中兴省太减千石将作大匠一人【光武中元二年省谒者领之】北军中候一人旧有中垒校尉有胡骑虎贲校尉皆武帝置中兴省中垒但置中以监五营胡骑并长水虎贲并射声司隶校尉建武中复置并领一州建武六年【八月】省诸郡都尉并职太守【每有剧职临时置都尉事讫罢之】省闗都尉唯边郡往往置都尉及属国都尉稍有分县治民比郡旧列侯奉朝请在长安者位次三公中兴以来唯以功德赐位特进者次车骑将军其余位在博士议郎下侯之家臣置家丞庶子各一人有行人洗马门大夫凡五官中兴食邑千户以上置家丞庶子各一人不满千户不置家丞又省行人洗马门大夫光武纪建武六年六月辛夘诏曰张官置吏所以为民也今百姓遭难户口减少而县官吏职所置尚繁其令司隶州牧各实所部省减吏员县国不足置长吏可并合者上大司徒大司空二府于是条奏并省四百余县吏职减损十置其一是嵗初罢郡国都尉官七年二月辛巳罢防漕都尉三月丁酉罢轻车骑士材官楼船士及军假吏省长水射声二校尉九年省闗都尉十一年四月丁夘省大司徒司直官省朔方牧并并州十三年四月罢左右将军官文书调役务从简寡至乃十存一十八年罢州牧置刺史　通典后汉内外文武官七千五百六十七人【一千五十五人内六千五百一十二人外】内外职掌一十四万五千四百一十九人都计十五万二千九百八十六人　昭帝元平元年二月诏曰日者省用罢不急官
　　魏减吏员
　　晋荀朂传时议省州县半吏以赴农功朂议以为省吏不如省官光武并合吏员县官国邑裁置十一此省官也魏太和中遣王人四出减天下吏员正始中亦并合郡县此省吏也
　　晋议省吏员　晋内外官
　　通鉴咸宁五年司徒长史傅咸上书以为当今之急在并官省事息役务农遂议省州郡县半吏以赴农功中书监荀朂以为省吏不如省官省官不如省事省事不如清心萧曹清静清心也抑浮说简文案省事也九寺并尚书兰台付三府省官也若省吏半恐有旷阙皆须更复或激而滋繁亦不可不重　孝武纪太元四年三月壬戌诏减众官半俸六年六月己巳改制度减烦费捐吏士员七百人　通典晋内外文武官六千八百三十六人【内八百九十四人外五千九百四十二人】内外职掌一十一万一千八百三十六人都计一十一万八千六百七十二人隋大业三年牛问刘曰周礼士多而府史少今令史百倍于前何也曰古者委任责成今大小之官悉由吏部纎芥之迹皆属考功官事不省欲从容得乎
　　唐定内外官【详见前】　贞观省官
　　志初太宗省内外官定制为七百三十员曰吾以此待天下贤材足矣【辛替否言太宗省官清吏职无虚授】然是时已有员外置其后又有特置同正员至于检校兼守判知之类皆非本制又有置使之名或因事而置事己则罢或遂置而不废其名类繁多莫能徧举自中世以后盗起兵兴又有军功之官遂不胜其滥矣　通鉴唐初士大夫以乱离之后不乐仕进官员不充省符下诸州差人赴选州府及诏使多以赤牒补官至是尽罢勒赴省选集者七千余人吏部侍郎刘林甫随材铨叙各得其所上谓房龄曰官在得人不在员多命龄并省留文武总六百四十员【显庆三年刘祥道上言今内外文武官一品以下九品以上万三千四百六十五员】通典贞观六年大省内官凡文武定员六百四十有
　　三建中中杜佑上议曰贞观初省内官六百余员
　　唐罢斜封官　员外官
　　选举志中宗时【景龙二年】韦后及太平安乐公主等用事于侧门降墨敇斜封授官凡数千员内外盈溢当时谓之三无坐处宰相御史及员外郎也又以郑愔为侍郎大纳货贿选人留者甚众至逆用三年员阙而纲纪大坏睿宗初始以宋璟为吏部尚书卢从愿李乂为侍郎姚元之为兵部尚书陆象先卢怀慎为侍郎悉奏罢斜封官凡数千人【景云元年八月癸巳】量阙留人虽资髙考深非实才者不取璟元之等罢【二年二月】殿中侍御史崔涖太子中允薛昭希太平公主意上言罢斜封官人失其所而怨积于下必有非常之变乃下诏尽复斜封官【丙戌　唐开元二十一年官自三师以下万七千六百八十六员吏自佐史以上五万七千四百一十六员而入仕之涂甚多】　纪神龙二年三月置员外官二千余人【李峤为吏部置员外官二千余员神龙二年停员外官厘务】　防要永徽五年【一作六年】八月蒋孝章【一作璋】除尚药奉御员外特置同正员员外官自此始又显庆五年五月廖绍文校书郎员外置同正员
　　唐杜佑请省官
　　杜佑传建中初河朔兵拏战民困赋无所出佑以为救弊莫若省用省用莫若省官乃上疏曰汉光武建武中废县四百吏率十署一魏太和时分遣使者省吏员魏正始【齐王年号】时并郡县晋太元六年省官七百隋开皇三年废郡五百贞观初省内官六百员设官之本以治众庶故古人计人置吏不肯虚设自汉至唐因征战艰难以省吏员诚救弊之功也昔咎繇作士今刑部尚书大理卿则二咎繇也垂作共工今工部尚书将作监则二垂也契作司徒今司徒户部尚书则二契也伯夷为秩宗今礼部尚书礼仪使则二伯夷也伯益为虞今虞部郎中水衡使者则二伯益也伯冏为太仆今太仆卿驾部郎中尚辇奉御闲使则四伯冏也古天子有六军汉前后左右将军四人今十二卫神防八军凡将军六十员旧名不废新员日加且汉置别驾随刺史巡察犹今观察使之有副也参军者参其府军事犹今节度判官也官名职务迁易不同耳宜斟酌减省　刘知几曰罕闻翘楚之歌唯见伐檀之刺
　　唐陆防五要
　　陆贽传德宗遣黜陟使贽说使者以五要简官事曰废兵之冗食蠲法之挠人省官之不急去物之无用罢事之非要
　　唐贞元省官
　　传张延赏为相建言今官烦费广州县残困宜并省其员悉収廪料粮课输京师赏战士【贞元三年五月】帝许之即诏减省州县官【闰五月八日庚申】诏下内外始恐是年除吏千五百员当省者千余员道路訾谤浸淫闻于上延赏惧请诏州县或考先满或摄掌遇停限而官见乏者听所在择省员有干誉者权补以才不以资防大臣马燧等奏言省官太甚不可行而延赏疾困不能至宰相李泌一切奏复【旧纪七月乙夘诏并仍旧　防要七月四日】　防要贞元中宰相齐抗奏减冗员罢诸州别驾大和元年正月韦处厚奏复置六雄十望十紧三十四州别
　　驾
　　唐元和省官
　　传李吉甫为相疾吏员繇汉至隋未有多于今日者乃奏方今置吏不精流品厐杂存无事之官食至重之税故生人日困冗食日滋又国家自天寳以来宿兵常八十万余其为商贩佛老杂入科役者率十五以上天下常以劳苦之人三奉坐待衣食之人七而内外官仰奉廪者无虑万员有职局重出名异事离者甚众故财日寡而受禄多官有限而调无数九流安得不杂万务安得不繁汉初置郡不过六十而文景化几三王则郡少不必政紊郡多不必事治今列州三百县千四百以邑设州以乡分县费广制轻非致化之本愿诏有司议吏员有可省者省之以县可并者并之入仕之涂可减者减之则吏寡易求官少易治国家之制官一品俸三千缗职田禄米不过千斛艰难以来増置使额厚给俸钱大厯中权臣月俸至九千缗州刺史无小大皆千缗宰相衮始为裁限李泌量闲剧増之使相通济然有名在职废俸存额去闲剧之间厚薄颇异亦请一切商定于是诏给事中段平仲中书舍人韦贯之兵部侍郎许孟容户部侍郎李绛参阅蠲减【防要云同详定减省州县等事】凡省冗官八百员吏千四百员　防要元和六年六月宰臣李吉甫奏请减职员量定中外俸料【云云同上　八月兵部侍郎许孟容奏京官外官共三千三百二十九员京官七百六员难议停省外官二千六百二十三员料钱多缺请且存旧】其年九月吏部奏省内外职员诸州府共八百八员　通鉴元和六年六月丁夘【旧纪同】李吉甫奏云云二百敕减省云云九月甲寅吏部奏准敕并省内外官八百八员流外一千七百六十九人
　　唐防昌省官
　　李德传相武宗以省事不如省官省官不如省吏能简冗官诚治本也乃请罢郡县吏凡二千余员衣冠去者皆怨　栁仲郢传防昌中累转吏部郎中时诏减官冗长者仲郢条简浃日损千二百五十员议者厌伏通鉴防昌四年李德以州县佐官太冗奏令吏部郎中栁仲郢裁减一千二百一十四员【六月】　防要防昌四年五月中书奏云云六月吏部奏减一千二百一十四员【六月十九日敕】大中元年十二月吏部奏所减州县官复増置三百八十二员
　　开寳省官
