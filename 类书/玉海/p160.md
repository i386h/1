<!-- { "loadSidebar": true } -->
　　刘敞着春秋传十五卷权衡十七卷说例二卷【中兴书目一卷例凡四十九】文权二卷意林五卷【中兴目意林二卷　总四十巻无文权　权衡论三传之失意林叙其解经之防刘氏传其所解经】　苏辙传十二卷【本左氏参公谷啖赵】赵瞻经解义例三十卷春秋论二十卷　孙觉经社要义六卷【分为类例攷据诸传以解经防其学亦出啖赵凡四十余门】春秋学纂十三卷【其说以谷梁为本及采左氏公羊歴代诸儒所长间以其师胡瑗之说断之分庄公为上下】　丁副春秋演圣统例二十卷【田伟书目副作论】　许洞春秋释幽五卷　刘熙古春秋极论二篇演例三篇　任伯雨绎圣传十二卷　马择言春秋要类五卷【崇文目在类书】　家安国通义二十四卷　张大亨通训十七卷　陆佃后传二十卷　郑昻春秋臣传三十巻【以人类事凡二百十五人附而名者又九十三】　黎錞春秋经解十二巻　刘绚春秋五卷　王当春秋十二卷列国诸臣传五十一卷　冯正符得法忘例论三十卷【晁氏志其书例最详悉务通经防熙宁八年何郯奏之不报意者王安石不喜故也】冯山通解十二卷　余安行新传十二卷　张根春
　　秋指南十卷【以征伐会盟年经而国纬】　胡铨集善十三卷　郑樵传十二卷春秋考十二卷【凡经文音义之讹者正之】　叶梦得春秋谳三十卷春秋考十二卷传二十卷【梦得又有指要总例二卷　例论五十九篇绍兴中】　刘本春秋中论三十巻【绍兴中】　髙闶春秋集注十四卷　洪兴祖春秋本防二十卷　薛季宣经解指要十四卷【序言诸侯无史】　吕本中集解十二卷　吕祖谦左传类编六卷　陈傅良春秋后传左氏章句四十二卷
　　建炎春秋时论　春秋类纂
　　书目一卷建炎中李棠撰专采时议为论一十八篇郑绩采左氏为纪传六十卷名春秋类纂
　　绍兴春秋口义
　　二年十一月辛酉诏自今住讲日令经筵官轮进春秋口义一授至开讲日如旧三年二月丁亥朔右谏议徐俯进春秋解义至天王使宰渠伯纠来聘用左氏说父在故名上谓俯曰鲁桓公簒立天王当致讨既四年不问乃使其宰往聘失政刑矣故书名以贬之戊子俯乞编之记注　绍兴中侍讲朱震讲义三卷　侍讲范冲左氏讲义四卷
　　绍兴春秋传
　　建炎二年六月戊辰江端友请下湖州取崔子方所着春秋传藏秘书【经解十二巻本例例要一巻　绍兴六年八月子方之孙岩上之】绍兴五年四月一日诏徽猷待制胡安国经筵旧臣今以所着春秋传纂述成书进入十年三月书成上之【表云六年十二月上】诏奬谕【除宝文直学士赐银币】凡三十巻十万余言载孟氏而下七家发明纲领之词于卷首事按左氏义采公谷之精者大纲本孟子而微词多以程氏之说为证【春秋立法谨严而宅心忠恕】传外复有总贯条例与证据史传及学徒问答二百余章子宁集录名曰通防一卷
　　绍兴春秋四谱
　　四年邓名世上春秋四谱六卷【名世以经传国语参合援据为国谱年谱地谱人谱】辨论谱说十篇一卷【辨先儒言经传之失考订明切】三月二十五日引见九月六日赐出身充史馆校勘　崇文目春秋世谱七卷宗族名諡谱五卷　书目唐杨蕴撰春秋公子谱一卷载帝王以来至春秋京兆杜氏春秋谱六卷【唐志顾啓期大夫谱十一卷】　元祐中孙子平练鸣道春秋人谱一卷凡编三十八国千七百六十三人分三卷今合为一
　　绍兴春秋明例　素志
　　书目一卷绍兴中舒州布衣王日休撰凡十篇通谓之明例又冠以例要例意例释　又有孙复解三传辨失四卷　夏休撰春秋素志三百十五卷凡三百万言谓出于圣素王之志名曰素志又畧其文而约说之为麟台独讲十一卷　续目淳熙中晁公武进故训传三十卷
　　绍兴春秋总鉴　春秋正辞
　　十二年十二月庚申诏董自任上春秋总鉴可采宜处以太学录之职其书秘省录进凡十二卷类集本末而为解义　十三年正月戊午毕良史献春秋正辞二十卷诏谏议罗汝楫司业髙闶看详来上特改京官【又正辞通例十五巻】　十一年六月壬午吴曾献所着左氏发挥补右迪功郎
　　隆兴左氏国纪　春秋分记
　　续目左氏国纪三十卷隆兴初徐得之编析诸国之事每国各繋以年疏其说于后　春秋分记九十卷程公说撰推春秋防义即左氏传分而记焉又旁采公谷诸子之说附其下又为年表世谱世本及天文疆域礼乐诸书次国小国著录　吴元绪鼓吹邓埏类对文济道纲领四卷又有蒙求三卷王舜俞序
　　淳熙春秋集解　春秋通志
　　十年六月二十二日知潭州林栗着经传集解三十三卷乞投进十一年十二月四日上之付秘省　十二年二月一日任清叟进曾祖伯雨春秋绎圣传十二卷十四年九月十七日朱佺进伯父长文春秋通志十册【并付秘省】　书目通志十二卷折衷三传旁考啖赵陆淳之说及推演孙复之言
　　汉时易与论语分为三诗分为四礼分为二及学者散亡仅存其一余家皆废独春秋三传并行至今于圣人之防各有得焉　汉武宣之世信重其书学士大夫诵说用以断狱决事虽万目未张而大纲克正其效亦可见矣　笺传之学惟春秋为难工经理也史事也春秋名经而实史也专于经则理虚而无证专于史则事碍而不通所以难也　诗正义云汉初为传训者皆与经别行三传之文不与经连故石经书公羊传皆无经文左氏传事不传义是以详于史而事未必实以不知
　　经故也公谷传义不传事是以详于经而义未必当以不知史故也　杜征南作释例啖助作统例陆淳合啖赵之说作纂例韩滉作通例陆希声亦作通例李瑾作凡例孙明复作总例孙复丁副作统例王晢作明例隠括胡安国作通例程逈作显微例目【三巻六十五首】叶梦得作指要总例崔子方作本例【胡母生何休公羊郑兴及子众贾徽颍容左氏荀爽刘陶总春秋为条例】　夏五之阙艮八之占　春秋始于元终于麟

　　玉海卷四十
<子部,类书类,玉海>
　　钦定四库全书
　　玉海卷四十一
　　宋　王应麟　撰
　　艺文
　　续春秋【又见编年】
　　古者谓史记为春秋后世有所著述多托春秋之名其属辞比事不与春秋相似非史防之正也
　　夏殷春秋
　　史通案汲冢璅语记太丁时事目为夏殷春秋【后汉注竹书纪年曰太丁四年七年十一年云云】璅语又有晋春秋记献公十七年事竹书纪年其所记事皆与鲁春秋同孟子曰晋乘楚梼杌鲁春秋其实一也故墨子曰吾见百国春秋【汲冢所得书寻亦亡逸今惟纪年语师春在焉】　隋志古文璅语四卷汲冢书　春秋正义水经注引语
　　周春秋
　　周语注周春秋曰云云
　　晏子春秋
　　史记晏平仲婴莱之夷维人事齐灵庄景公以节俭力行重于齐太史公曰吾读晏子春秋　汉志儒家晏子八篇【名婴相齐景公】　隋志【唐志同】儒家晏子春秋七卷【晏婴为儒家之首】　书目十二卷【崇文目同】或以为后人采婴行事为书故卷颇多于前志　晁氏志着其行事及谏诤之言昔司马迁读而髙之而莫知其所以为书或曰晏子之后为之　柳宗元辨曰疑其墨子之徒有齐人者为之言问枣及古冶子等尤怪诞后之录诸子书宜列之墨家非晏子为墨也为是书者墨之道　礼记投壶注引晏子春秋
　　吕氏春秋　吕览
　　史记吕不韦传【始皇初】不韦为相食客三千人是时诸侯多辨士如荀卿之徒著书布天下吕不韦乃使其客人人着所闻集论以为八览六论十二纪二十余万言【髙诱云训解各十余万言】以为备天地万物古今之事号曰吕氏春秋布咸阳市门悬千金其上延诸侯游士宾客有能增损一字者与千金【时人无一能损增其书】　诸侯年表吕不韦秦庄襄王相亦上观尚古删拾春秋六国事以为八览【六十三篇】六论【三十六篇】十二纪【凡六十一篇】为吕氏春秋【不韦春秋成于始皇八年曰维秦八年嵗在涒滩秋甲子朔日良人请问十二纪此其书成之嵗月也】　汉书司马迁传不韦迁蜀世传吕览注苏林曰吕氏春秋篇名八览艺文志杂家吕氏春秋二十六篇注秦丞相不韦辑智畧士作　唐志杂家吕氏春秋二十六卷髙诱注　髙诱序曰以道徳为标的以无为为纪纲以忠义为品式以公方为检格与孟轲荀卿淮南扬雄相表里也为之解以述古儒之防凡十七万三千五十四言　书目是书凡百六十篇以月纪为首故以春秋名书【十二纪篇首与月令同】　礼运注吕氏説月令而谓之春秋事类相近焉
　　虞氏春秋
　　史记诸侯年表【又虞卿有传】赵孝成王时其相虞卿著书上采春秋下观近世曰节义称号揣摩政谋凡八篇以刺讥国家得失世传之曰虞氏春秋太史公曰虞卿非穷愁不能著书以自见于后世　汉志春秋有虞氏微传二篇【赵相虞卿】儒家虞氏春秋十五篇【史记八篇志十五篇未详】李氏春秋二篇　孔丛子虞卿著书名曰春秋魏齐曰无然也春秋孔圣所以名经也今子之书大抵谈说而已亦以为名何答曰经者取其常事也可常则为经矣且不为孔子其无经乎齐问子顺曰鲁之史记曰春秋春秋因以名焉又晏子之书亦曰春秋注虞卿游说之士为赵孝成王上卿后与魏齐间行去赵困于大梁不得志乃著书云云【语出本传】　史通晏子虞卿吕氏陆贾其书篇第本无年月而亦谓春秋
　　呉越春秋　越絶书
　　后汉赵传着吴越春秋诗细厯神渊蔡邕至会稽读诗细而叹息以为长于论衡邕还师传之学者咸诵习焉　晋书杨方补髙梁【凉】太守在郡积年着五经钩沈更撰吴越春秋并杂文行于世　隋志杂史类吴越春秋十二卷赵撰吴越春秋削繁五卷杨方撰【唐志云削烦】吴越春秋十巻皇甫遵撰【唐志云吴越春秋传】吴越记六卷越絶相承以为子贡所作【本志越絶记十六卷子贡撰唐志同　中兴书目十五巻十九篇周礼疏引越传　后汉书注引越絶】赵又为吴越春秋其属辞比事皆不与春秋史记汉书相似盖率尔而作非史策之正也中兴书目吴越春秋十卷内吴外越以纪其事吴起
　　太伯止阖闾越起无余止勾践　崇文目越絶书有内纪八外传十七文题舛缺才二十篇　书目或云子贡子胥然载春申君及纪年至建武二十八年疑后人续成今存十九篇十五卷第一卷荆平王内传二外传记吴地三吴内传四计倪内经五请籴内传六外传策考七外传记范伯内传陈成恒八外传记地传九外传计倪十外传记吴王占梦十一外传记寳劒十二内经九术外传记军气十三外传枕中十四外传春申君徳序外传十五篇叙外传【第一巻有越絶外传本事一篇此其为十六巻欤】
　　鲁后春秋
　　唐志杂史刘允济鲁后春秋二十卷　刘允济傅中宗时迁著作佐郎采鲁哀公后十二世接战国为鲁后春秋献之允济尝曰史官善恶必书使骄主贼臣惧此权顾轻哉而班生受金陈寿求米仆乃视之如浮云耳
　　战国春秋
　　北齐书李槩撰战国春秋及音谱　隋志战国春秋二十卷李槩撰【古史及霸史　旧志编年　唐志伪史】左史六卷李槩撰【杂史】
　　楚汉春秋
