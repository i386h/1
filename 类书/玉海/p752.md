<!-- { "loadSidebar": true } -->
　　四年十二月壬午幸玉清昭应宫开宝寺景灵宫祈雪故事车驾还必作乐前导上精意以祷命毋作乐既雪【一云壬辰雪】辅臣皆贺上喜曰力田之民自今有望矣【长编】
　　庆厯瑞雪
　　四年十二月六日天文院言瑞雪之应诏送史馆嘉祐三年十二月十六日诏从臣观河南所进芝草谕曰今日嘉雪大滋宿麦自胜芝草瑞也是日赐喜雪燕于中书
　　皇祐喜雪
　　四年十二月己丑雪初上以愆亢责躬减膳见辅臣则忧形于色厐籍等因言臣等不能燮理隂阳上烦圣虑愿守散秩避贤路上曰是朕诚不能感天而惠不能及民非卿等之过也是夕得雪庚寅赐喜雪宴于中书
　　时雪賛
　　宋祁进时雪賛表盛德震动霏雪应祈流霙洒素暖疠销解作賛凡十韵又十六言推本天意遂及圣功嵗次协洽惟仲之冬不雨十旬有害吾农地房泄蒸蛰户弗坯日赭风熯穷天涨埃皇帝曰咨灾或儆予精祷通神神与圣符日在庚辰先集惟寒长风北驱重隂寃延自霰而霙霏霏飞飞慿云委华即壤流辉其雨其浮膏凝液流缟尔南山肪我西畴惟雪其时上天降康逄僣成沴值德为祥为祥伊何来嵗之宜根深粒繁乃京乃坻拂疠荡温纳于太和翦翦劳甿易叹而歌旱未及伤雪也载霶皇帝德功万年不忘
　　绍兴瑞雪
　　十三年十二月庚寅瑞雪应时百官诣文德殿拜表称贺自是嵗如之【迄今不改】癸巳赐喜雪御筵于尚书省初复故事也　乾道六年十二月一日瑞雪应时赐喜雪宴于尚书省淳熙癸卯前立春一夕大雪秘书郎熊克赋诗馆学之士和焉
　　乾道瑞雪
　　九年十一月四日诏郊祀免奏祥瑞九日亲郊十一日宰臣曾懐等奏郊祀礼成兼以瑞雪应时未明而霁以至青城宿斋圜丘蒇事天气澄爽此皆圣德昭著高穹降格上曰君臣之间正当修饬以答天贶【防要】　云霏霏其承宇霰雪纷其无垠【楚辞】　歌北风于卫诗咏南山于周雅岐昌发咏于来思【采薇诗云】姬满申歌于黄竹庭列瑶阶逵如连璐千岩俱白值物赋象【谢惠连赋】　混二仪而并色覆万有而皆空【刘璠赋】　散葩似浮玉飞英若总素【任昉诗】　晚霰飞银砾浮空暗未开【梁简文】　集瑶台【鲍昭诗】　雨雪洋洋大风来加于燠其寒于迩其遐【栁宗元平淮夷雅　韩愈平淮西碑云元和十二年十月壬申愬自文城因天大雪疾驰用夜半到蔡破其门取元济以献】玉花搅空舞下散地如甃珪叠璐出空横虚【舒元舆文】　浩荡乾坤合霏防物象移为祥布泽【韩愈诗】　欲照明王乙夜书【刘廷琦瑞雪萹】　中宵月彩千门遍上苑瑶华万木荣【祥符八年御制歌】　均和玉烛飘洒琼雪【祥符诏】　不夜蟾辉满先春栁絮扬五车洛邑延神驭八骏黄台罢猎围【夏竦诗】覩盈尺之储瑞识载涂之兆丰六出嘉贶五精所滋【晏殊赋】　上天同云平地尺雪【范镇表】　喜气铄飞花玉花飞半夜翠浪舞明年【苏轼诗】　华倾月窟光冩天潢【曾巩诗】千门委圭璧此物有嘉德占年在麦秋【黄庭坚诗】　造化为工雕天葩之六出【杨万里表】　三银阙涌云潢外万玉妃朝月殿旁【王安中诗喜气生春】　麻衣【诗】狐裘【晏子春秋景公时雨雪三日公被狐裘晏子曰贤君饱而知人饥温而知人寒公出裘发粟与饥寒者】豹舄【左传】　貂裘【干德二年十二月大雪上设氊帷于讲武殿衣紫貂裘帽以视事曰念西征将帅冲犯霜霰即觧裘帽驰驿赐全斌】兔园【谢惠连赋】　鹜池【李愬】　见睍【诗雨雪瀌瀌见睍曰消刘向封事观雨雪之诗】集霰【如彼雨雪先集维霰笺云自防至甚】　载涂【诗雨雪载涂】　禹甸　斋宫周咏　郢歌　膏泽【孙楚赋膏泽偃液普润中土肃肃三麦实获丰年】　嘉
　　泽【李颙赋何时雪之嘉泽】　六出崇花【徐陵诗三农喜盈尺六出舞崇花】　浩若天汉【庾肃之賛霰雨□洒皓雪其霏望之凝映浩若天汉】　絮因风　花剪水六出飞空三登兆瑞　三白六花　严凝西北疆理南东　霭隮云族纷洒霰华　载涂洒润盈尺凝华　草木早荣京坻先积【张九龄】　含花告丰【张说】　六出祥霙【李峤人日应制】
　　雨
　　神农时雨
　　尸子神农氏治天下欲雨则雨五日为行雨旬为糓雨旬五日为时雨正四时之制万物咸利故谓之神　淮南子神农治天下甘雨时降　列仙传赤松子神农时雨师
　　淮南子汤以身祷桑林而四海之云凑千里之雨至六韬武王伐殷将行之日雨太公曰是洗濯甲兵也盐铁论周公太平之时雨不破瑰旬而一雨雨必以夜尔雅甘雨时降万物以嘉谓之醴泉
　　汉膏雨
　　贾山传孝文时为至言曰平狱缓刑天下説喜是以元年膏雨降五糓登
　　汉永平时雨
　　纪永平四年春二月辛亥诏京师冬无防雪春不燠休烦劳羣司积精祷求而比再得时雨防麦润泽其赐公卿半奉
　　梁瑞雨颂
　　南史梁大同中尝骤雨殿前徃徃有杂色宝珠梁武有喜色虞寄上瑞雨颂　魏曹植有喜雨诗　晋傅咸宋傅亮有喜雨赋
　　唐喜雨赋
　　宗制喜雨赋云重泉蒸润触石吐滋【见御制】　沈瑱贺雨赋移正寝彻丰膳采幽寃索遗彦衮路清太阶平君臣咸一邦家辑宁天方悔咎沦孽垂休降灵云布族而霭防电惊空而煌荧殷雷震而阗阗飞雨零而冥冥晬容有穆神心载怡　张说奉和圣制喜雨赋乐云雨之平施齐品物之流形舒四溟之清润卷六合之烦嚣　韩休赋惟十有六祀云云恐六事之害政引万方而罪已善言既发灵应无越天垂贯斗之云神召离星之月羣臣献华封之寿天子御薫弦之琴昭宸文于合璧式王度其如金　徐安贞赋却华盖而特立当赫曦之正临油然作云鬰山川之气凄兮为雨变天地之隂匝寰海而为期指成霖而一息　贾登赋十有六年以至今载旬有一雨不愆于晦惟帝念兹闻诸有司或献舞雩之请或陈齐社之期省而不録云夺农时直以万乘之贵躬亲三日之祠王言既出圣心惟一天昭厥诚神降之吉霈然为雨不俟终日明明圣后知防知彰廸彼炎暑化为清凉润再洽兮恩重溥　李宙赋退史巫之纷若追后土之防敬霏防露立之坛霡霂风旋之歩缅察狱以临幸尝祷林而戒惧曷若不言而顺于隂隲曰肃而变其阳数
　　唐喜雨诗【见御制】　贺雨诗
　　李峤晚秋喜雨诗【咸亨元年】腾云八际满飞雨四溟周白居易上贺雨诗【元和三年冬及春暮不雨】人变愁为喜嵗
　　易俭为丰敢贺有其始亦愿有其终又表云发于若厉之忱散作如膏之泽　开元十九年四月己丑宋璟奏云膏泽应期防旬而必夜良田望嵗自公而及私　元和四年闰三月己未雨学士李绛表贺　韩愈表龙神效职嘉糓奋兴元和圣徳诗曰晹而晹曰雨而雨　权徳舆表云触石而兴润月离毕以呈祥
　　雍熙春雨诗
　　四年四月殿中丞李度献春雨诗翌日太宗谓宰臣曰李度苦心于诗亦可嘉奬昨进贺雨一诗朕特与继和卿可召至中书宣示
　　淳化喜雨诗
　　二年十二月癸未甘泽始降上作喜雨诗赐近臣俾属和【先是嘉雪未应上至诚祷祈】三年五月己酉以嵗旱分遣官决狱是夕降雨尺余庚戌宰相以时雨应期相率拜贺五年三月癸丑朔时雨霑足近臣称贺四月癸卯【同上】上谓宰相曰膏泽霶霈上天之贶也命以蒲萄酒建茶珍果赐近臣诏曰喜此甘泽与卿等同庆
　　祥符喜雨诗　庆厯雨诗【见御制】
　　祥符五年三月二十日赏花后苑帝作赏花及喜雨诗羣臣和进【御制喜春雨歌】　淳熙七年五月壬子上曰近颇乏雨昨晚方欲祈祷半夜遂得雨赵雄等奏陛下修徳修政格于皇天故欲雨即雨上曰霶霈如此皆是黍稷稻梁过于雨珠玉矣上观雨笑曰此雨从何处来雄等奏从陛下方寸中来一念克诚天实临之　肃时雨若【洪范】　飨帝于郊而风雨节寒暑时【礼器】　风不鸣条雨不破块五日一风十日一雨【论衡】　六月雨雨云者喜雨也喜雨者有
　　志乎民者也【谷梁传僖三年】　云不崇朝雨必以夜
　　【表】
　　唐祥风
　　开元二十五年十月庚申宰臣祭南北郊有瑞气萦坛祥风拂池太史奏王者德至于天则祥风起　文选注礼斗威仪曰君乘人而王其政颂平则祥风至宋均曰即景风也
　　神光
　　尧荣光出河
　　尚书中尧帝即位七十载修坛河洛仲月辛日礼备至于日稷荣光出河龙马衔甲赤文緑色临坛吐甲【甲所以藏图】有列星之分斗政之度帝尧録纪之数又云帝尧之明荣光出河休气四塞【甘露润泽醴泉出山】
　　汉神光集祠坛
　　礼乐志正月上辛用事甘泉圜丘夜常有神光如流星止集于祠坛　武纪元鼎五年十一月辛巳朔旦冬至立防畤于甘泉天子亲郊朝日夕月诏曰望见太乙修天文坛辛卯夜若景光十有二明丁酉拜况于郊元封元年夏诏曰用事八神遭天地况施着见景象屑然若有闻四年春三月祠后土诏曰朕躬祭后土地只见光集于灵坛一夜三烛幸中都宫殿上见光六年行幸囬中春作首山宫【在河内蒲坂界】三月行幸河东祠后土诏曰朕礼首山昆田出珍物或化为黄金【昆田首山下之田也武帝祠首山故神为出珍物化为黄金】祭后土神光三烛其赦汾隂太初二年三月幸河东祠后土夏四月诏曰朕用事介山祭后土皆有光应【介山在河东皮氏县东南其山特立】其赦汾隂【祀五帝于渭阳之庙如煇属天礼太一于甘泉之郊有光照夜】
　　汉云阳美光黄气
　　郊祀志元鼎五年十一月辛巳朔旦冬至昒爽【未明时】天子始郊拜泰一有司云祠上有光公卿言皇帝始郊见泰一云阳有司奉瑄玉嘉牲荐飨是夜有美光及昼黄气上属天太史令谈祠官寛舒等曰宜因此地光域立泰畤坛以明应刘向对曰甘泉汾隂及雍五畤始立皆有神只感应然后营之武宣之世奉此三神礼敬敕备神光尤着
　　汉神光
　　志宣帝三年西河立世宗庙神光兴殿旁又兴于房中如烛状广川国世宗庙殿上有钟音夜有光殿上尽明上廼下诏赦天下
　　汉神光集太一坛　神光降紫殿
　　宣纪神爵四年春二月诏曰鳯凰甘露降集京师嘉瑞并见修兴太一五帝后土之祠祈为百姓蒙祉福鸾鳯万举蜚覧翺翔集止于房斋戒之暮神光显著荐鬯之夕神光交错或降于天或登于地或从四方来集于坛上帝嘉向海内蒙福其赦天下赐民爵髙年帛　成纪永始四年正月幸甘泉郊泰畤神光降集紫殿
　　汉神光耀斋宫
　　宣纪五鳯三年春三月诏曰今北邉晏然靡有兵革之事朕饬斋戒郊上帝祠后土神光并见或兴于谷烛耀斋宫十有余刻
　　汉神光见
　　宣纪甘露二年春正月诏曰廼者鳯凰甘露降集神光并见咸受祯祥其赦天下
　　汉赤光照室
　　光武纪生有赤光照室中又舂陵舍南火光属天　金楼子曰赤光照室影如五麟七鳯
　　唐青光
　　实録开元十九年二月癸未皇太子奏正月二十七日兴庆宫亲耕三百余歩既而青光紫气覆地
　　祥符瑞光
　　见星类
　　哲宗朝神光曲曰惟皇上德伊嘏我王将受厥明载锡之光于昭于天赫赫煌煌缉熙敬止其永无疆
　　神策
　　黄帝神防
