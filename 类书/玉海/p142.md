<!-- { "loadSidebar": true } -->
　　后儒林洼丹字子玉世孟氏易建武初为博士【十一年为大鸿胪】作易通论七篇世号洼君通丹学义研深易家宗之称为大儒　荀爽着易　荀悦汉纪马融着易解颇生异説爽着易据文象承应阴阳变化之义以十篇之文解説经意由是兖豫之言易者咸荀氏学而马氏亦颇行于世【爽又着诗传皆附正义无他説】　隋志汉司空荀爽注十一卷九家注十卷【梁有马融注一卷】郑注九卷【何休见其注谓道出繋表　坊记疏引郑易注既济九五爻诗疏引郑注中孚　周礼疏引郑注鼎九四　礼记疏引郑注易讼卦　仪礼疏引困九二　郎顗注引郑注乾卦】梁陈郑王弼二注列于国学齐代唯郑义至隋王注盛行郑学浸微今殆絶矣　正义郑作易賛及易论　朱震曰康成始以彖象连经文王弼又以文言附乾坤二卦自康成而后其本加彖曰象曰自弼而后加文言曰至于文辞连属不可附卦爻则仍其旧篇魏淳于俊曰康成合彖象于经欲使学者寻省易了孔子恐其与文王相乱是以不合【费氏之后易经上下离为六卷繋辞而下五篇合为三卷是以郑注九卷】　王弼虽宗庄老其书固郑氏书也
　　易纬
　　书目易纬案隋志八卷郑注【梁九卷】旧唐志九卷宋均注【唐志宋注崇文目九卷】康成或引以解经今篇次具存宋注不李淑书目九卷凡干凿度稽览图通卦验各二辨终备是类谋坤灵图各一今三馆所藏干凿度通卦验皆别出为一书而易纬止有郑氏注七卷稽览图第一辨终备第四是类谋第五乾元序制记第六坤灵图第七二卷三卷无标目易干凿度二卷【崇文目同】易通卦验二卷稽览图一卷流演通卦验一卷【不知作者】　正义引易纬干凿度云易一名而含三义所谓易也变易也不易也易者其徳变易者其气不易者其位也郑依此义作易賛及易论云易简一也变易二也不易三也又云有太易太初太始太素垂皇策者牺卦道演徳者文成命者孔通卦验云苍牙通灵昌之成孔演命明道经稽览图云卦气起中孚　郎顗易天人应曰云云　五行志注引易防易纬　晋五行志引易萌气枢　晁氏志干凿度二卷坤凿度二卷题曰包牺氏先文轩辕氏演古籕文苍颉修为上下二篇隋唐志崇文目皆无之当是国朝人依托为之
　　周易参同契
　　唐志五行类魏伯阳周易参同契二卷【后汉人】　书目明金丹之诀篇题盖仿纬书之目词韵皆古奥雅难通首言乾坤坎离四卦橐籥之外其次即言屯防六十卦以见一日用功之早晚又次即言纳甲六卦以见一月用功之进退又次即言十二辟卦以分纳甲六卦而两之盖内以详理月节外以兼统嵗功此书大要在坎离二字　崇文目道书有参同契太易志图丹书各一卷易释文虞翻注参同契云字从日下月　三洞珠囊魏伯阳撰参同契其説以周易爻象论作丹之意而世不知神丹之事多作隂阳注之殊失其防　朱子曰参同之説见一息之间有晦朔望上者气之方息自上而下也下者气之方消自下而上也望者气之盈日沈于下而月圆于上也晦朔之间者日月之合乎上所谓举水以灭火金来归性初之类是也【朱文公推策数之法月以十二卦分之卦得二日有半各以本卦之爻行本爻之策】又曰参同本不为明易借纳甲之法以寓行持进退之候云甲乙丙丁庚辛者乃以月之昏旦出没言之非以分六卦之方也　上察河图文下序地形流中稽于人心参合考三才　金碧古文龙虎上经取法参同　彭晓分章通真义三卷分为九十章
　　纳甲
　　干纳甲壬　坤纳乙癸　震纳庚　巽纳辛　坎纳戊离纳己　艮纳丙　兊纳丁　蛊先甲后甲巽先庚
　　后庚革已日乃孚





　　玉海卷三十五
<子部,类书类,玉海>
　　钦定四库全书
　　玉海卷三十六
　　宋　王应麟　撰
　　艺文
　　易【下　拟易附】
　　魏王弼注易　大衍论　易畧例
　　魏志钟防论易无互体山阳王弼好论儒道辞才逸辩注易及老子【荀融难弼大衍义　王济云见弼易注所误者多　孙盛曰虽有可观恐泥大道】隋志周易十卷魏尚书郎王弼注六十四卦六卷晋
　　太常韩康伯注系辞以下三卷弼又撰易畧例一卷梁有周易难王辅嗣义一卷晋顾夷等撰【宋书顾悦之难王弼易义四十余条关康之申王难顾】尽神论一卷魏钟防撰梁有周易无互体论三卷亡　唐志王弼注七卷又大衍论三卷　国史志王弼易论一卷大类畧例而不及　中兴书目弼有易辩一卷或言晋得之王羲之承诏録藏秘府　系辞注王弼曰演天地之数所頼者五十也正义曰韩氏亲受业于王弼　唐邢璹注畧例叙曰大则揔一部之指归小则明六爻之得失承乘逆顺之理应变情伪之端用有行藏辞有险易明彖明爻通变明象辨位【上】卦畧【凡十一卦下二篇以辨诸家之惑】　陆澄曰王弼注易学所宗今若儒郑注不可废自商瞿之后虽有异家之学同以象数为宗数年后乃有王弼之説【辅嗣之易出于马郑马郑又出于费氏古文易　康成注本无干传泰传字辅嗣加之以巻首之卦题曰传离为六篇】　伏曼容曰何晏疑易中九事　孔頴逹曰辅嗣之意象本释经宜相附近分爻之象辞各附当爻则费氏时犹若今乾卦彖象系卦之末欤【古文始变于费氏大乱于王弼】
　　魏易传
　　魏志正始六年十二月辛亥诏司徒王朗所作易传令学者得以课试子肃撰定【阚骃注易传】　释文序録王肃注十卷【释文引王肃本】　西都有丁孟京田东郡有荀刘马郑
　　吴虞翻易注
　　隋志虞翻注九卷【释文序録十卷】陆绩注十卷【序录十三卷】梁有周易日月变例六卷虞翻陆绩撰　吴志虞翻注易奏曰梦道士布易六爻挠其三以饮臣言易道在天三爻足矣
　　晋周易统畧
　　隋志邹湛统畧五卷杨乂卦序论一卷【唐志云统畧论三卷】　御览引杨乂易卦序论云俭而止山也俭而动泉也
　　晋周易训注
　　儒林刘兆字延世撰周易训注以正动二体互通其文　文苑李充注尚书及周易防六篇　隋志晋李颙周易卦象数防六卷
　　晋易象论
　　刘惔时孙盛作易象妙于见形论【论曰圣人知观器不足以逹变故表圆应于蓍圆应不可为典要故寄妙迹于六爻】简文帝使殷浩难之不能屈惔与抗答辞甚简至盛理遂屈　嵇康作言不尽意论殷融作象不尽意论何襄城为六象之论曰实象曰假象曰偏象曰圆象曰义象曰用象萧氏又难之不取偏象圆象而立四象之论
　　晋干寳易传
　　隋志干寳易注十卷【唐志同】周易爻义一卷　书目寳之易学以卦爻配月或配日时傅诸人事以前世已然之迹证之训义颇有据
　　晋张璠集解
　　经典序録张璠集解十二卷东晋秘书郎防著作集二十二家解序云依向秀本　钟会【为易无互体论】向秀庾运【为易义】应贞【为明易论】荀煇张煇王宏阮咸阮浑【为易义】杨乂【为易卦序论】王济卫瓘【为易义】栾肇【为易论】邹湛【为易统畧】杜育杨瓉张轨【为易义】宣舒【为通知来藏徃论】邢融裴藻许适杨藻【并为易义】　七录云集二十八家七志云十卷【释文引张璠本】
　　晋周易论
　　隋志晋阮浑二卷晋宋岱一卷齐周颙十卷【梁有三卷】范氏四卷晋栾肇周易象论三卷【唐志一卷】杨乂卦序论一卷　唐志钟会周易论四巻应吉甫明易论一卷阮长成仲容难答论二卷宋处宗通易论一卷宣聘通易象论一卷　范仲淹上李泰伯易论十三篇【礼论七篇明堂定制图序一篇平土书三篇共二十四篇为十巻】
　　晋周易畧谱
　　旧唐志一卷袁宏撰周易谱一卷沈熊撰
　　周易四家集解
　　隋志马郑二王四家集解十卷杨氏集二王注五卷【梁朱异集注一百巻又三十卷　南史孔子袪续朱异集注周易一百卷】　朱震曰郑氏传马融之学多论互体陆绩之学始论动爻王弼
　　破互体
　　荀爽九家集注
　　序录荀爽九家集注十卷不知何人所集称荀爽者以为主故也其序有荀爽京房马融郑宋虞翻陆绩姚信翟子为易义注内又有张氏朱氏并不详何人【释文引九家　説卦释文引荀爽九家集解】　隋志荀爽九家注十卷　唐志荀氏九家集解十卷　荀爽曰干起坎而终于离坤起离而终于坎离坎者乾坤之象而隂阳之府　谢万韩伯袁恱之桓卞伯玉荀柔之徐爰顾懽明僧绍刘瓛以下十人并注系辞为易音者三人王肃李轨徐邈　蜀才人多不知顔之推云范长生也
　　后魏关子明易传
　　书目关子明易传一卷唐赵蕤注魏孝文使并州刺史王虬与子明着成筮论数十篇蕤云亡篇过半今无能诠次但随文解义庻学者触类而长阮逸诠次刋正洞极经传五卷关子明以生资育为传以释其蕴为经论十一篇又为图以序其象文中子録子明事太和末穆公与谈易言于孝文帝帝曰且与卿就成筮论子明曰乾坤之防隂阳之数推而行之不过三百六十六演而伸之不过三百八十四天之道也象生有定数吉凶有前期变而能通故治乱有可易之理【王氏易道宗于子明】　晁氏志关朗字子明太和末王虬言于孝文召见着成筮论数十篇唐赵防云恨书亡半随文铨解才十一篇李邯郸始着之目云王通赞易盖宗此也　子明易传卜百年义第一次以统言易义大衍乾坤防盈虚阖辟理性时变动静神义终于杂义第十一
　　梁周易讲防
　　见后　梁武帝撰周易讲疏及六十四卦二系文言序卦等义元帝周易讲疏十卷
　　周易义例　隋文中子讃易
　　北史李字宝鼎撰定孝经论语毛诗三礼义疏及三传异同周易义例合三十余卷　文中子中説王通字仲淹讃易七十篇讃易道以申先师之防
　　唐七十六家易
　　艺文志经録一曰易类七十六家八十八部六百六十五卷始于连山次以归藏若周易则有卜商之传二卷孟喜京房费直马融荀爽之章句四十四卷郑刘表董遇宋忠王肃王弼虞翻陆绩姚信荀煇蜀才王廙干宝黄頴崔浩崔觐何卢氏傅氏王又王凯冲韩康伯谢万桓荀谚荀柔之宋褰任希古之注荀氏九家马郑二王张璠之集解着义疏者有宋明帝梁武帝张该萧伟萧子政张讥何妥褚仲都梁蕃刘瓛孔頴逹陆徳明隂道著论者有王弼宗之大衍张璠钟防范氏应吉甫邹湛阮长成阮仲容宋处宗宣聘栾肇袁宏杨乂爻义则干宝音谱则沈熊新注本义则薛仁贵发挥则王勃终于宗大衍论不着録十一家三百二十九卷始于李鼎祚集注有东乡助物象释疑一行论大衍图义决崔良佐忘象元载集注李吉甫注一行易卫元嵩元包髙定外传终于裴通之书卢行超之义陆希声之传　隋志六十九部五百五十一卷【始于归藏】　崇文目一十八部一百七十八卷【始于归藏终于言象外传】　中兴书目一百一十二家七百
　　六十卷续目二十七家三十四部三百五卷　释文序録后汉费氏兴而髙氏遂微永嘉之乱施氏梁丘之易亡孟京费之易人无传者惟郑康成王辅嗣所注行于世而王氏为世所重系辞已下相承以韩康伯注续之
　　唐周易正义【文句义疏】
