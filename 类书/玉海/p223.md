<!-- { "loadSidebar": true } -->
　　权德舆传元和六年三月对曰太宗见明堂图始禁鞭背之制【志云览明堂针灸图】　防要贞观四年十一月十七日制决罪人无得鞭背隋志医方梁有神农明堂图一卷甄权传撰脉经针方明堂等图传于时
　　唐五位图
　　王起传起字举之文宗好古学是时郑覃以经术仕王起以淳朴显起加皇太子侍读【开成初判太常卿事】上使广五位图俾太子知古今治乱帝常以疑事令使者口质起具榜子附使者上凡成十篇号曰写宣　志编年类五位图十卷广五运图卷亡曹圭五运录十二卷　崇文总目王氏五位图三卷【书目同】自开辟至唐以五运为序宋朝至道二年四月甲申屯田郎吕奉天言司马迁史记王起五位图嵗次朔闰皆与经传不合
　　唐太液亭君臣事迹图　尚书图
　　文宗太和二年自撰集尚书中君臣事迹命画工图太液亭朝夕观览　明皇内殿无逸自张文宗太液尚书是录
　　唐孝友传图　唐朝纲领图　圣运图
　　李栖筠为常州刺史大起学校堂上图孝友传示诸生为乡饮礼人人知劝为刻石颂徳进银青封赞皇子志杂史南卓唐朝纲领图一卷【起髙祖讫宣宗以年书一时黜陟废置之要】薛珰唐圣运图二卷【崇文目同】
　　唐毛诗草木虫鱼图
　　见诗类　二十卷开成中杨嗣复等上　一云毛诗物象图
　　唐占额供军图【详见防计类】　均田图
　　王彦威传开成初召为户部判度支奏曰臣按见财量入为出随色占费终嵗用之无毫厘差因上占额图又言至徳讫元和大都通邑皆有兵最凡八千余万长庆籍户三百五十万而兵乃九十九万率三户资一兵今举天下之入嵗三千五百万上供者三之一又三之二则衣食仰给焉自留州送使外余四十万众皆仰度支又为供军图上之　志职官类占额图一卷　均田图【元稹】
　　唐帝王厯数图
　　书目十卷唐路惟衡撰起自周秦至于隋氏曾子玉以惟衡所撰自周已后其开辟以来并不载故依五运图录之以备一家之文大唐圣运图畧三卷薛珰撰起髙祖讫武宗帝王厯数歌一卷大和元年刘轲以帝王年号世数次而为歌　晁氏志帝王镜畧冯鉴续至唐末
　　唐奏乐图
　　王维传人有得奏乐图者不知其名维视之曰霓裳第三叠第一拍也好事者集乐工按之一无差误咸服其精思　新史云按乐图
　　唐宰辅图
　　崇文目职官类二卷起高祖讫昭宗宰相名氏拜免年月【中兴书目云唐宰相歴任讫】
　　唐衣冠盛事图
　　五卷窦氏撰　皇朝衣冠盛事一卷钱明逸撰
　　唐三宫图
　　通志唐太极大明兴庆三宫图一卷　晁氏志服饰图三卷唐李徳裕编共五十五事
　　唐国要图
　　志职官类大唐国要图五卷左仆射贾耽纂监察御史褚璆重修【崇文目地理类】孙结大唐国照图一卷【文宗时人】
　　唐制举科目图
　　一卷不题撰人凡七十六科仕至宰相者七十二人详见科举
　　建隆洛阳宫殿图
　　见后　建隆三年五月诏广皇城命有司画洛阳宫殿按图而修之
　　建隆重集三礼图　至道国子监三礼图【礼象】
　　建隆三年五月丙寅国子司业兼太常博士聂崇义表上重集三礼图二十卷【冕服第一至目录第二十】赐三品服仍命詹事尹拙集儒学之士重加参议　周世宗诏崇义参定郊庙器玉【显徳四年二月庚午诏有司更造祭器祭玉命国子博士崇义为之图】又诏学士窦俨统领之崇义因取三礼图再加考正【三礼旧图是隋开皇中勑官脩撰】建隆三年表上俨为序曰聂崇义博采三礼旧图凡得六本凡旧图之是者则率由旧章否者当理弹射其新图凡二十卷附于古今通礼之文是书纂述之初诏俨统其事故作序焉太祖览而嘉之诏所进图令尹拙駮正崇义复引经释之乃以俨裁定以尹拙駮议及崇义答议各四卷再加详阅随而增损列于注释共分十五卷诏颁行之拙崇义复上祭玉鼎釡异同之说诏下尚书省集议张昭等议曰四部书目有三礼图十三卷是隋开皇中敇礼官修撰其图第一第二题梁氏第十后题郑氏今书府有三礼图亦题梁郑后有梁氏者集前代图记更加评议题曰陈留阮士信受礼学于颍川綦毋君取其说为图三卷多不按礼文而引汉事其阮士信即谌也云云请图釡镬于鼎下从之【尹拙又言衮冕而下君臣合画充耳窦仪议从之】　目録序云旧图十卷形制缺漏文字省畧名数法式上下差违【前后六本大同小异唐张镒洎诸家所撰】盖久传不知所自崇义于显徳三年冬十月定郊庙器玉因遂删改其名数虽殊制度不别则存其名畧其制瑚簋车辂之类是也名义多而旧图畧者就而增之射侯防服之类是也有名无制者畧而不图仍别叙目录共为二十卷【冕服第一至防器第十九终以目录一卷】凡所集注皆周公正经仲尼所定康成所注傍引疏义事有未逹则况以汉法图有未周则详于目录建隆二年四月辛丑第叙讫冠冕衣服见吉凶之象宫室车旗见古今之制弓矢射侯见尊卑之别钟皷管磬见法度之均祭器祭玉见大小之数圭璧缫借见君臣之序防葬饰具见上下之纪　窦俨序又曰国朝创制彛器车服博采三礼旧图凡得六本大同小异遂鑚研寻绎躬命缋素不差毫厘率文而行恐迷其形范以图为正则应若宫商　至道二年【丙申】八月丙辰【十八日】诏翰林画工二人图三礼品物制度于国学讲论堂之壁以旧壁頽落以板代之三年秋七月癸酉始毕李至撰记曰崇义书成天子诏国学图于宣圣殿后北轩之壁嵗久闇落圣上命改作于论堂之上以版代壁丹青烂然安上治民移风易俗礼乐之本也玉帛钟皷礼乐之末也圣人务本以求理存末以致用新图既成与夫画洛神之赋尚列女之屏岂同年而语哉咸平二年七月甲辰幸国子监诏讲书因阅三礼图
　　天圣二年八月己卯幸监讲论语览七十二子賛观东序图绘礼器龙图直学士冯元援三代制度以对【一云阅三礼图】政和五年六月丁巳【十九日】校书郎贾安宅言崇义图义皆诸儒臆说【王普谓崇义出于臆度未尝亲见古器】于经无据国子监三礼堂实存图绘下至郡县学间亦有之不足示学者宜诏儒臣编次方今礼乐新制器用宜绘于图着其义具为成书颁焉诏三礼图及郡县学绘画图象并改正旧所绘两壁三礼图并毁去宣和元年五月二十七日诏诸州祠祭噐令礼制局绘图攽降依图制造【铜器以漆为之】书目三礼图二十卷崇义博采旧图凡六本考正是
　　否缋素而申释之三礼图驳议二十卷不知作者礼象十五卷陆佃撰图其物象而为之释以救旧图之失【元祐七年三月序】　吕大临考古图十卷裒三代秦汉尊彛鼎之属绘于幅辨论形制文字　王楚博古图二十卷集三代秦汉彛噐绘形范辨欵识　秘书省古噐旧藏四百十八续藏四十　庆元四年绘画为图其高广大小欵识皆记载为五袠藏于经库凡商噐七十六周噐一百六十五汉噐一百十二唐噐二不知年代者九十七不知名者二十三　嘉定六年七月续藏古噐八十三续画为一册通前六册【续书目六卷】　观其噐诵其言形容髣髴以追三代之遗风如见其人
　　太平兴国御制囬文图
　　八年十一月己未御制莲花心轮回文偈颂十部共一百五十卷回文图十轴以示宰相近臣　国史志有太宗棊图一卷
　　雍熙运厯图
　　书目三卷雍熙四年龚頴撰三代未纪甲子以秦昭襄王五十一年乙巳灭周为厯运之始至雍熙四年丁亥计一千二百四十四年　绍运图一卷元祐诸葛深撰自三皇至宋　北史后魏张彛上歴帝图五卷起元庖牺终于晋末凡十六代一百二十八帝歴三千二百七十年杂事五百八十九宣武善之
　　端拱歴代年纪图
　　端拱元年正月壬午殿中侍御史龚頴编歴代年纪为二图来上优诏褒之【欧阳脩称其精博】　晁氏志龚頴运厯图六卷起秦昭王乙巳止雍熙丁亥
　　淳化大射图
　　见后
　　淳化入閤图　祥符入閤图
　　淳化二年上以入閤旧图承五代草创礼容不备于是命史馆脩撰杨徽之等讨论故事别为新图十二月丙寅朔遂行其礼于文徳殿　景祐元年李淑上时政十议议入閤曰唐寳厯后常以月朔御紫宸殿行入閤之礼太祖五行其礼多御崇元殿【今天安殿】备殿中金吾诸仗设待制对官干德之后改御大明殿【即今集英】太宗三行其礼别定新仪就文徳殿廷增设黄麾仗真宗亦三行之绘图讲习藏之禁閤兹礼之废向逾二纪　初景徳四年十二月诏朝防并依入閤图仪制排定祥符七年四月丁巳【二日实录丙辰朔】东上閤门使魏昭亮言入閤图殿上侍立臣僚皆唐时职官与今名品异请依新定仪制重画从之天禧二年十二月壬寅礼仪院言仪制图内言閤门通事舍人请去閤门字从之熙宁四年正月韩维以入閤旧图增损裁定为文徳殿视朝仪甲寅上之李宗谔曰朝防图门下省典仪设版位御史中丞班
　　在丹墀上两省官后立
　　至道南郊图
　　见郊祀
　　咸平国田图【见观书】　占额图
　　三年十一月壬午盐铁使陈恕上占额图
　　咸平龙图阁五经图
　　见观书
　　景徳崇和殿尚书礼记图　中庸图　祥符尚书图
　　景徳四年九月庚午宴近臣于龙图阁之崇和殿饯翰林学士邢昺赴曹州刑书温仲舒宋白吏侍郭贽预焉昺视壁挂尚书礼记图指中庸九经事讲述其大义序脩身尊贤皆有伦理在位耸听上嘉纳之赐诗二首宠其行命羣臣咸赋　祥符二年九月丁丑【二十六日】召宗室观书龙图阁因览尚书图　皇祐之无逸图治平之洪范屛
　　景徳歴代君臣图
　　三年九月庚申草泽许可献治平书歴代君臣图
　　景徳礼记图
　　见礼类　陈祥道礼图亦见礼类
　　景徳合班图
　　见礼制
　　祥符宗室班图
　　见宗戚
　　祥符释奠祭器图
　　二年正月甲子【八日】诏礼院定州县释奠礼器数图其制攽之【见社稷】二十九日礼院言先圣先师每坐酒樽二笾八豆八簠二簋二爼三罍一洗一篚一巾一烛一爵四坫二从祀各笾二豆二簋一簠一爼一烛一爵一十二月龙图待制戚纶依少府监所用礼器制度绘图一卷并写开寳礼外州释奠仪以献请付礼院参详三年六月丙辰【九日】诏曰严师重道劝学之令猷释奠陈牲荐诚之彛典儒臣上言虑郡国未详爼豆之事乃命龙图待制戚纶与太常礼院讨论酌简册之文着庠序之式图绘颁行其释奠元圣文宣王庙仪注及祭器图令崇文院摹印下礼院颁诸路　书目有崇宁颁行一卷　淳熙七年二月颁尊爵制度【见释奠类】　欧阳公曰释奠释菜祭之畧者也古者士之见师以菜为挚故始入学者必释菜以礼先师学官四时之祭乃皆释奠释奠有乐无尸而释菜无乐则其又畧也今释奠幸存然亦无乐又不徧举于四时独春秋行事而已
　　祥符四图
　　五年十二月丁亥召宗室近臣观祀汾隂后土坛朝觐亲奠西岳庙及祥瑞四图于龙图阁　六年二月丙寅召诣滋福殿观圣祖临降及众眞列侍图
　　祥符四夷述职图
　　见内附类　政和六年二月二十八日翁彦约言国家天覆万国化行方外梯杭辐凑史不絶书其贽币服饰之瓌竒名称状貌之诡异多所未载今图画表章藏在礼部宜命有司编集成书如周家王防之篇诏礼部编集
　　天禧大礼称庆合班图　景祐立班图
