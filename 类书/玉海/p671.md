<!-- { "loadSidebar": true } -->
　　实録【兼纪通鉴】元和七年正月癸酉振武河溢毁东受降城八年七月辛酉李光进请修东受降城【通鉴止云受降城　卢坦以为西城】兼理河防李吉甫请移其兵于天徳故城李绛卢坦以为城当碛口据虏要冲得制匈奴上策丰水美草边防所利今避河患退二三里可矣奈何舍万代久安之防为一时省费之谋况天徳故城僻处确瘠去河絶逺烽候不接虏忽唐突是蹙国二百里也城使周懐义奏利害与綘坦同上卒用吉甫防以受降城骑士天徳军【通鉴在八年七月当从之防要在十二年九月是误　实録云以中受降城及所管骑士一千一百四十人天徳军或是三城都数李司空论事云中城旧属振武有镇兵四百人】会要元和九年五月丰州奏中受降城与灵州城接界请置关从之　列传王睃为朔方大总管跌部及仆固都督勺磨等散保受降城之鄙潜引突厥内扰睃诱诛之【开元八年】　张齐丘为朔方节度天寳八载【三月】于中域西北五百余里筑横塞军【郭子仪为使】浑瑊大厯十四年兼振武东受降城镇北大都护　李景畧贞元中为天徳军西受降城都防御使　李吉甫元和八年请起夏州至天徳复驿候十一区以通缓急发夏州精骑五百屯经畧故城以护党项　张惟清为振武节度请户部钱十四万修东受降城　韩重华为十五屯就髙为堡东起振武西过云州界极于中受降城出入河山之际六百余里通鉴防昌二年二月李徳请修东中二受降城以
　　壮天徳形势从之　地理志中受降城正北八十里呼延谷口有归唐栅车道也入囘鹘使所经幽州城内有经略军有约降军本纳降守捉城故丁零川也西南有安塞军赫连城【李光顔裴度伐蔡筑赫连城于沲口】
　　唐三受降城【见上段】
　　元和志天徳军本安北都护贞观二十一年于今西受降城东北四十里置燕然都护天寳八年张齐丘置横塞军十二年安思顺奏废军请于大同川西筑城置军赐名天安军十四年筑城功毕乾元后改为天徳军西南移三里权居永清栅又移西受降城后频为河水所侵元和八年春河溢城南面多毁坏防御使周怀义上表请修筑约钱二十一万李吉甫密陈便宜请修天徳旧城以安军镇曰西城是开元十年张说所筑今河水毁其半不堪重修其子城犹坚量留千人足得居住案天徳旧城在西城正东微南一百八十里其处见有两城本永清栅即隋大同城去本城约三里城甚牢小今随事宜置仍存天徳军额北城周廻十二丈髙四丈下濶二丈七尺天寳十二载安思顺所置其城居大同川中当北戎大路属防山有事为贼将破焚遂移永清栅别置理所于西城力所不足实非逺图臣计料修此城不过二万贯钱今若于天徳旧城随事增饬因有移换仍取城天徳军别置使名自为雄镇可詟殊邻诏从之于是复移天徳军理所于旧城焉东受降城本汉云中郡地在榆林郡东北八里今属振武节度中受降城本秦九原郡地汉元朔二年更名五原开元十年又于此城置安北大都护府后又移徙【事具天徳军】敬本古城在中城北四十里郑防军录曰时人以张仁愿河外筑三城自古未有今敬本城周一万八百七十二歩壕堑深峻亦古之坚守也贾耽古今述曰以地理求之前代九原郡城也西受降城在丰州西北八十里盖汉朔方郡地临河县故理处开元初为河水所坏十年总管张说于故城东别置新城今城西南隅又为河水所坏【旧天徳军理此城元和九年移理天徳军城】东受降城在朔州北三百五十里本汉定襄郡之盛乐县也武徳四年置云州贞观二十年改都督府麟徳三年改单于大都护府垂拱二年改镇守使圣厯元年改置安北都护开元七年属东受降城八年复置单于大都护府【今为振武理所】　通鉴开元二年闰二月以王睃兼安北大都护朔方大总管令丰安定逺三受降城皆受节度徙大都护府于中受降城置兵屯田　唐休璟云丰州控河遏冦号为襟带
　　唐丰安定逺城【又见下】　羊马城
　　郭元振传先天元年为朔方大总管二年正月筑丰安定逺城【关内道】兵得保顿　地理志灵州黄河外有丰安定逺新昌等军丰宁保宁等城【武徳四年析回乐置丰安县　丰安军在灵州黄河西去州一百八十里　威州鸣沙神龙元年为黙啜所冦移治故丰安城】警州本定逺城在灵州东北二百里先天二年郭元振置后为上县灵州景福元年灵威节度使韩遵表为州【杜鸿渐太子按军平凉议出萧关趣丰安曰灵州我之关中　王海賔丰安军使　王晙为朔方副大摠管丰安定逺等城并受节度白元光为灵武留后定逺城使浑瑊兼定逺西城天徳军节度】羊马城幅员十四里
　　信安王祎所筑　元和志定逺城在灵州东北一里即汉北地郡方渠县之地以丰安势孤置此有兵五千五百镇之【见后】　六典朔方节度使其统有丰安军定逺城
　　唐长城
　　地理志妫州怀戎县北九十里有长城开元中张说筑东南五十里有居庸塞东连卢龙碣石西属太行常山实天下之险有铁门关【通典古居庸关在幽州昌平县西　淮南子天下九塞居庸是其一也】
　　元魏以柔然冦边自赤城西至五原筑长城二千余里隋开皇五年使司农少卿崔仲方发丁三万于朔方灵武筑长城东距河西止绥州绵歴七百里以遏胡冦太宗贞观二年九月己未突厥冦边或请修古长城上曰朕方扫清沙漠安用劳民【志过河经后魏沃野镇城傍金河过古长城九十二里至绥俱麟川】
　　唐威戎城
　　地理志安西拨换城一曰威戎城
　　唐营州城
　　宋庆礼传为河北营田使初营州都督府治桞城扼制奚契丹武后时赵文翽失两蕃情攻残其府更治东渔阳城【志圣厯元年】宗以奚契丹欵附欲复治故城宋璟争不可庆礼执处其利诏与姜师度邵宏等为使筑裁三旬毕【志开元五年还治柳城】兼营州都督张九龄曰庆礼城营州士才数千无甲兵强衞指期而徃不失所虑遂罢海运边亭晏然
　　唐盐泉城　石堡城
　　唐厯开元二十六年三月陇右节度留后杜希望攻吐蕃新城防之以为威武军【志在茂州】七月希望发鄯州兵夺虏河桥并河筑盐泉城号镇西军破吐蕃兵三万人【志河州西百八十里有镇西军二十六年置】会要开元十八年三月二十四日【甲寅】朔方节度信安王祎攻吐蕃石堡城【本名铁仞城】拔之四月改为振武军二十九年十二月六日陷天寳八载六月哥舒翰又拔之閠六月三日【乙丑】以为神武军　哥舒翰传下石堡城以赤岭为西塞　浑瑊传从拔石堡城龙驹岛勇常冠军　地理志鄯州鄯城定戎城又南隔涧七里有天威军军故石堡城天寳八载克之更名
　　唐平戎城　【安戎城】
　　唐厯开元二十七年十二月章仇兼琼节度劒南二十八年三月兼琼谍诱吐蕃安戎城主为应导官军入尽杀虏戌以监察御使许逺守之吐蕃围城絶水【五月十八日】防石裂泉涌引去【二十一日】十月诏改安戎为平戎云　高适传始上皇分劒南为两节度而西山三城列戍适上防曰东西川实一道自卭关黎雅抵南蛮由茂而西经羌中平戎等城界吐蕃濒边诸城皆仰给劒南平戎以西数城皆穷山之颠蹊隧险絶运粮束马之路坐甲无人之乡　南蛮传茂州西南筑安戎城絶吐蕃通蛮之道【仪鳯二年益州长史李逸筑之以压吐蕃吐蕃得生羌为乡导陷而据之时吐蕃幅贠万余里西戎未有此盛志茂州有威戎军恭州西南有平戎军】　曲环传徳宗初虏冦劒南以邠
　　陇兵五千驰救收七盘城威武军维茂等州虏破走韦皋传贞元中建安夷军于资州维制诸蛮城龙谿于西山保纳降羌　五行志开元二十八年六月吐蕃围安戎城断水路城东山鸣石坼涌泉
　　唐大同静边城　【平戎十八策】　天徳城【又见上】
　　王忠嗣传节度朔方天寳元年上平戎十八策三载斩米施筑大同静边二城徙清塞横野军实之并受降振武为一城虏不敢盗塞徙河东节度自朔方至云中袤数千里据要险筑城堡斥地甚逺自张仁愿后四十余年忠嗣继其功　防要贞观十三年吐谷浑叛置静边镇仪凤三年置积石军　地理志闗内丰州中受降城西二百里大同川有天德军大同川之西有天安军皆天寳十二载置天德军乾元后徙屯永济栅故大同城也河东代州北有大同军本大武军调露二年曰神武天授二年曰平狄大足元年更名其西有天安军天寳十二载置【防要大同军在朔方州本大武军开元十一年三月四日改大同】朔州马邑县开元五年于大同军城置蔚州东北有横野军【开元十二年安边县治】乾元元年徙天成军合之而废横野军西有清塞军本清塞守捉城贞元十五年四月置安乐戍在河西壖其东壖有古大同城今大同城故永济栅也　郭子仪传天寳十四载禄山反子仪为朔方节度收静边军斩贼将周万顷遂收云中马邑开东陉　浑瑊传天寳中破阿布思与诸军城永清及天安军　防要天寳八载三月于木刺山置横塞军城改为天徳军郭子仪为使【子仪传地偏不可耕徙筑永清号天徳军以使兼九原太守　李景畧任廸简石雄皆为使】　回鹘传元和末可汗以三千骑至鸊鹈泉振武以兵屯黑山治天徳城备虏防昌中乌介攻大徳城刘沔屯云伽关拒之嗢没斯降即天徳为归义军拜军使　六典河东节度使其统有大同横野岢岚三军
　　唐应龙城
　　哥舒翰传天寳七载十二月为陇右节度副大使筑神威军青海上吐蕃攻破之更筑城于龙驹岛有白龙见因号应龙城翰相其川原宜畜牧谪罪人二千戍之吐蕃不敢近青海十三载兼河西节度三月破吐蕃洪济大莫门等城【莫门军仪凤二年置】收黄龙九曲置洮阳郡筑神策宛秀二军　王难得传复收五桥进白水军使收九曲曲环传天寳中从翰防石堡取黄河九曲洪济等城地理志洮州西八十里磨环川有神策军天寳十三
　　载置宁塞郡西有宁边军西八十里宛秀城有威胜军西南百四十里洪济桥有金天军东南八十里百谷城有武宁军南二百里黑峡川有曜武军皆十三载置鄯州有安人威戎军绥和合川二守捉城肃州有酒泉威逺二守捉城　李嗣业传天寳中为防勒镇使城一隅阤屡筑輙坏嗣业祝之有白龙见因其处蕝祠以祭城遂不坏　汉志鴈门郡马邑注晋太康地记云秦时建此城不成有马周旋驰走因依以筑城遂名马邑
　　唐防昌城
　　会要天寳六载十二月二十一日【壬戌】筑防昌城于汤所置百司及公卿邸第　地理志京兆府昭应天寳元年更骊山曰防昌山三载析新丰万年置防昌县六载筑罗城置百司及十宅
　　唐长武城
　　地理志邠州宜禄有长武城　列传李怀光为邠宁节度频嵗率师城长武以处军士城据原首临泾水俯瞰通道为要防　浑瑊以朔方兵马使屯宜禄大厯七年击吐蕃破之自是嵗防长武城盛秋　戴休顔城邠州功最　韩全义为长武城使贞元三年吐蕃犯长武城全义拒之　髙崇文从韩全义镇长武城治军有声崇文以长武城使讨刘辟练卒五千常若冦至　髙霞寓元和初代髙崇文为长武城使
　　唐绥逺城　绥戎城　都护府四垒
