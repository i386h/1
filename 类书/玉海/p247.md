<!-- { "loadSidebar": true } -->
　　志神农本草三卷雷公集撰四卷【隋志四卷雷公集注】呉普本草因六卷【华佗弟子】李氏三卷原平仲灵秀本草图六卷殷子严音义二卷病源合药节度五卷要术三卷要妙五卷名医别録三卷陶景集注七卷【隋志同又有本草十卷】太清草木方集要三卷显庆四年司空英公李勣太尉长孙无忌兼侍中辛茂将文馆学士许敬宗礼部郎中孔志约尚药奉御许孝崇胡子蒋季璋蔺复珪许直巢孝俭蒋季瑜呉嗣宗蒋义方蒋季琬许蒋茂昌【以上并医官】太常丞吕才贾文通太史令李淳风潞王府参军呉师哲礼部主事顾仁楚右监门长史苏敬等【合二十三人】撰本草二十卷目録一卷药图二十卷图经七卷　防要显庆二年右监门长史苏敬言陶景本草事多舛谬请加删补四年正月十七日撰成并图五十卷诏藏秘府　于志宁传初志宁与司空李勣修定本草并图合五十四篇帝曰本草尚矣今复修之何所异耶对曰昔陶景以神农经合杂家别録注之江南偏方不周晓药石往往纰缪四百余物今考正之又増后世所用百余物此以为异帝曰本草别録何为而二对曰班固记黄帝内外经不载本草至齐七録乃称之世谓神农氏尝药以拯含气而黄帝以前文字不传以识相付至桐雷乃载篇册然所载郡县多是汉时疑张仲景华佗所记其别録者魏晋以来呉普李譡之所记其言华叶形色佐使相须附经为説故景合而録之帝曰善其书遂行【或云五十三卷】　六典注凡药八百五十种三百六十神农本经一百八十二名医别録一百一十四新修本草新附一百九十四有名无用　志孔志约音义二十卷【隋志有姚最音义三卷】苏敬新修二十一卷又新修图二十六卷音三卷图经七卷甄立言【一作权】音义七卷药性三卷【防要甄立撰音义七卷古今録验方五十卷】孟诜食疗三卷王方庆新本草四十一卷又药性要诀五卷李含光音义二卷陈藏器拾遗十卷【开元中】郑防胡本草七卷蓺术类贞观尚方令王定画本草训诫图　隋志神农本草八卷【帝王世纪黄帝使岐伯尝味草木定本草经造医方】梁有五卷属物二卷神农明堂图一卷蔡邕本草七卷陶隠居十卷秦承祖六卷王季璞本草经三卷李譡之本草经经钞各一卷赵赞经一卷甄氏三卷李譡之药録六卷神农采药经二卷名医别録三卷陶氏撰　中兴书目本草图经二十卷汉书蓺文志不着録平帝纪元始五年正月举天下通知方术本草者郊祀志成帝初有本草待诏楼防传少诵医经本草方术数十万言本草之名盖见于此梁七録载神农三卷陶隠居序云疑仲景元化等所记今以本经三品药三百六十五种名医副品亦三百六十五凡七百三十种合为七卷唐显庆中李勣等刋定増一百十四种广为二十卷【旧经三卷药三百六十五种景进名医别録为之注释分为七卷李勣等参考増一百十四种凡八百味广为二十卷世谓唐本草复有图经载形色释同异而明皇御制又有天宝单方药图今存一卷蜀孟昶命韩保升等以唐本图经参比世谓蜀本草】开宝中诏卢多逊等重注嘉祐二年掌禹锡等再加校正后蜀张文懿撰本草括要诗三卷熙宁中崔源辨误一卷郑樵外类五卷成书二十五卷　文选养生论注引天老养生经曰神农本草名医别録经方小品养生要又引本草曰上药一百二十种为君主养命以应天中药一百二十种为臣主养性以应人谢灵运山居赋本草所载山泽不一雷桐是别和缓是悉参核六根五华九实二冬并称而殊性三建异形而同出　唐孔志约本草序岐和彭缓腾絶轨于前李华张呉振英声于后桐雷众记【唐志桐君药録三卷雷公药对二卷　汉司马相如传注郭璞曰药对曰云云】周礼疏【见上】　岐黄彭扁抑扬辅导至于桐雷乃着编简
　　唐开元广济方　贞元集要广利方
　　志宗开元广济方五卷德宗贞元集要广利方五卷【崇文目同】　旧纪开元十一年九月己巳颁上所撰广济方于天下令诸州置医博士一人【实録七月丁亥】天宝五载八月癸未诏广济方令郡县长吏选其要者録于大板以示坊村贞元十二年二月十三日乙丑上制贞元广利方颁于天下揔六十三种五百八十六首亲制序【散题于天下通衢】　李吉甫传为淮南节度使帝为御通化门祖道赐御饵禁方　孙思邈千金方三十卷摄生真録一卷
　　唐外台秘要
　　志王焘外台秘要方四十卷又外台要略十卷　王焘传性至孝为徐州司马母有疾弥年不废带视絮汤剂数从高医游遂穷其术因以所学作书号外台秘要讨绎精明世宝焉　中兴书目外台秘要四十卷唐天宝中持节邺郡军事兼守刺史王焘撰焘久知文馆得古今方上自神农下及唐世无不采摭集成经方四十卷以出守于外故号曰外台秘要方【皇祐中孙兆校正】　隋志姚僧坦集验方十卷　唐志伏适医苑一卷甘伯宗名医传七卷陆贽集验方十五卷　南史陶景着肘后百一方　开元十一年七月丁亥勅诸州写本草及百一集验方与经史同贮
　　唐医术六十四家　蓺术十一家
　　志子録医术六十四家始神农本草至崔知悌方百二十部四千四十六卷【失姓名三十六家】王方庆新本草至严龟食法不着録五十五家四百八卷明堂经脉十六家自鍼经至内经太素三十五部二百三十一卷　杂蓺术十一家自投壶经至五星等图二十部一百四十二卷【失姓名八家】张彦逺歴代名画记至李郃骰子选格不着録十六家百十七卷　隋志医方二百五十六部合四千五百十卷始于素问甲乙经终于四海类聚单要方五行二百七十二部合一千一十二卷始于黄帝飞鸟厯终于相马经　崇文目医书六十五部一百三十卷唐太宗武德九年九月壬子诏龟易五兆之外禁杂占卜
　　唐歴代名医録
　　书目七卷唐甘伯宗撰自伏羲至唐凡一百二十人【唐志名医传崇文目同】
　　唐投壶经
　　唐志郝冲虞谭法投壶经一卷上官仪投壶经一卷晁氏志唐上官仪奉敕删定史道续注采周颙郝同梁简文数家书为之唐志有其目司马光投壶新格一卷旧格多取竒中者以为侥幸因尽改之
　　开宝重定本草　嘉祐绍兴校定本草图
　　开宝中命医工刘翰道士马志等详定附益一百二十三种学士多逊昉刋定之六年四月癸丑知制诰王祜等上之【二十卷　凡神农所説以白字别之名医所传墨字别之　崇文目二十一卷】御制序【合九百八十三种并目二十二卷颁天下】嘉祐二年八月辛酉诏掌禹锡林亿苏颂张洞等再校正既而补注成书奏御又诏天下郡县图上所产药以颂刻意是书俾专撰述总二十卷图经二十卷目録各一卷颂为之序曰主上至仁厚德函养生类屡敕近臣讐校岐黄内经重定鍼艾俞穴或范金掲石或镂板聨编作庆厯善救方以赐南方作简要济众方以示下民今复广药谱之未备图地产之所宜纳斯民于寿康召和气于穹壤六年九月集贤校理苏颂上之总新旧一千八十二条【新补八十有二种新定十有七种合一千七十六种】绍兴二十七年八月十五日王继先上校定大观证类本草三十二卷释音一卷诏秘省修润付胄监镂板行之【大观经史证类本草唐慎徽撰】
　　太平圣惠方
　　太宗留意医术自潜邸得妙方千余首太平兴国三年诏医官院献经验方合万余首集为太平圣惠方百卷凡千六百七十门万六千八百三十四首并序论总目録毎部以隋巢元方病源论冠其首凡诸论证品药功效悉载之【目録一卷】御制序淳化三年二月癸未赐宰相李昉参政黄中沆枢臣仲舒准【内出五部赐】五月己亥颁天下诸州置医博士掌之【书目首卷兴国中王怀隠等承诏防　庆厯四年正月赐德顺军】
　　雍熙神医普效方
　　太平兴国六年十月丙戌诏贾黄中等于崇文院编録医书雍熙三年十月纂成千卷目録十卷名神医普效方御制序【长编四年上】　赵自化以医术称献所撰四时养颐録真宗改名调膳摄生图仍为制序又缵自古以方技至贵仕者为名医显秩传三卷
　　天圣校定内经素问
　　天圣四年十月十二日乙酉命集贤校理晁宗慤王举正校定黄帝内经素问难经巢氏【元方】病源候论【唐志五十卷】五年四月乙未令国子监摹印颁行诏学士宋绶撰病源序景祐二年七月庚子命丁度等校正素问嘉祐二年八月辛酉置校正医书局于编修院命掌禹锡等五人从韩琦之言也琦言灵枢太素甲乙经广济千金外台秘要方之类多讹舛本草编载尚有所亡于是选官校正　政和八年四月二十四日诏刋正内经重和元年十一月十五日诏以内经考其常以天元玉册极其变　景德龙图阁医书一千三百二十六卷崇文目六十五部一百三十卷　国史志扁鹊鍼传一卷【许希请兴扁鹊庙筑于城西隅因立太医局其旁希着神应鍼经要谈】
　　天圣鍼经
　　五年十月壬辰医官院上所铸腧穴铜人式二诏一置医官院一置大相国寺仁济殿先是上以鍼砭之法传述不同命尚药奉御王惟一考明堂气穴经络之防铸铜人式又纂集旧闻订正讹缪为铜人腧穴针灸图经【三卷】至是上之【摹印颁行】翰林学士夏竦序曰圣人有天下论病以及国原诊以知政王泽不流则奸生于下故辨淑慝以制治真气不荣则疢动于体故谨医砭以救民昔圣祖之问岐伯以为善言天必有验于人上下有纪左右有象督任有防腧合有数尽书其言藏于金兰之室洎雷公请问其道乃坐明堂以授之后世言明堂者以此针艾之法旧列王官之守思革其谬王惟一授禁方精厉石定偃侧于人形正方寸于腧膜总防诸説勒成三篇又以传心岂如防目着辞不如按形复铸铜人为式内分脏腑旁注谿谷窍而达中刻题于侧将使多瘠咸诏巨刺靡差案説蠲疴若对谈于涪水【涪翁着针经法】披图洞视如旧饮于上池【长桑君以禁方传扁鹊饮以上池之水】保我黎烝介乎寿考昔夏后叙六极以辨疾帝炎问百药以惠人当逊德归功矣【序以天圣四年嵗次折木秋八月丙申上】七年闰二月乙未赐诸州　元祐八年高丽所献书有黄帝鍼经正月庚子秘书监王钦臣请宣布俾学者诵习　隋志黄帝针经九卷【梁有黄帝针灸经十二卷】　唐志皇甫谧黄帝三部鍼经十二卷【即甲乙经】黄帝杂注鍼经一卷玉匮针经十二卷甄权脉经一卷针经钞三卷鍼方一卷明堂人形图一卷崇文目黄帝针经一卷
　　庆厯善救方　皇祐简要济众方
　　庆厯八年二月癸酉以南方病毒者乏方药为颁善救方又尝出通天犀命太医和药赐疫者　皇祐三年集简要济众方五卷颁行标脉证叙病源去诸家之浮冗国史志庆厯善救方一卷【八年颁行纪二月癸酉】皇祐简要济
　　众方【一作广济】五卷【皇祐中】仁宗谓辅臣曰外无善医其令太医简圣惠方之要者颁下诸道仍敕长史拯济令医官使周应编三年颁行【纪三年五月己亥颁命长史按方剂救民疾】　开宝修本草兴国中纂圣惠方皇祐择取精者为简要济众方嘉祐间命掌禹锡等校正医书置局编修院后徙太学十余年补注本草修图经而外台秘要千金方翼金匮要畧悉从摹印天下皆知学古方书　天禧二年八月丁未内出郑景岫四时摄生论陈尧叟所集方一卷示辅臣上作序纪其事命有司刋板赐广南官仍分给天下
　　宋朝七元图
