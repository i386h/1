<!-- { "loadSidebar": true } -->
　　于别録中属明堂隂阳记　隋牛传今明堂月令者郑云吕不韦着春秋十二纪之首章【正义云十二月纪正与此同不过三五字别】蔡邕王肃云周公所作周书内有月令第五十三即此也东晢以为夏时之书【明堂议又引明堂隂阳録曰明堂之制周圜行水左旋以象天】　魏相传数表采易隂阳及明堂月令奏之【荀恱纪元康二年上明堂月令奏上从之】云隂阳未和咎在臣等隂阳之分以日为纪日冬夏至则八风之序立万物之性成各有常职不得相干【文中子曰魏相真汉相达时令逺乎哉注相作明堂月令议】　魏相上言春兴兑治则饥秋兴震治则华冬兴离治则泄夏兴坎治则雹髙帝诏议天子所服萧何等请以中谒者赵尧举春李舜举夏儿汤举秋贡禹举冬四人各职一时愿选明经通知隂阳者四人各主一时时至明言所职以和隂阳或有风雨灾变相辄奏言之　李寻对王者敬四时严月令今忽于时月之令诸侍中尚书近臣宜皆令通知月令之意　艺文志礼家明堂隂阳二十三篇　通典注云月令本出于管子吕不韦编为春秋戴圣集成礼记并周制　太史公六家论隂阳四时八位十二度二十四节各有教令注谓月令　成纪阳朔二年春诏曰公卿大夫不信隂阳所奏请多违时政而望隂阳调和岂不谬哉其务顺四时月令【汉有四时令五时令】儒林传景鸾作月令章句　隋志蔡邕月令章句十二卷【十二篇　中兴书目今存一卷】　唐志戴颙月令章句十二卷　晋天文志十二次度数蔡邕月令章句所言颇有先后记月令正义引蔡邕云法象莫大乎天地变通莫大乎四时悬象着明莫大乎日月故先建春以奉天奉天然后立帝立帝然后言佐言佐然后列昆虫之别物有形可见然后音声可闻故陈音有音然后清浊可听故言钟律均声可以章故陈酸羶之属也羣品以着五行为用于人然后宗而祀之故陈五祀此以上者圣人记事之次也东风以下效初气之序也二者旣立然后人君承天时行庶政故言帝者居处之宜衣服之制布政之节明钦若昊天然后奉天时也　后律厯志注引月令章句钟律度数冬夏至为极有三意焉又载十二次十二分【五行志注选注引之　南齐礼志引月令章句解元辰云】　隋志刘焯论浑天云月令章句同张衡法　春秋正义颍子严以龙见即是五月释例曰月令之书其意欲为秦制非古典也周礼疏周礼凡言正岁者则夏之建寅正月直言正月者周之建子正月也　诗生民疏引蔡邕月令章句云髙禖祀名　后汉永平二年正月辛未诏百僚师尹勉修厥职顺行时令敬若昊天元和二年七月庚子诏曰月令冬至之后有顺阳助生之文无鞫狱断刑之政十一月壬辰日南至初闭闗梁章和元年七月壬戌诏曰秋令是月养衰老授几杖行糜粥饮食【注月令仲秋之令】永元六年六月己酉初令伏闭尽日十五年初令郡国以日北至案薄刑十六年七月戊午诏疑者勿决以奉秋令元初四年七月辛丑诏连雨未霁人怨所致月令仲秋养衰老云云六年二月乙夘诏月令仲春养幼存孤季春赐贫赈乏以顺阳气崇生长也永建四年正月丙寅诏敬顺时令遵典去苛　蔡邕传熹平六年七月条七事曰明堂月令天子以四立及季夏之节迎五帝于郊所以导致神气祈福丰年【注天子居明堂各依其月布政故云明堂月令】书奏帝乃迎气北郊　说文广韵注明堂月令曰腐草为蠲后厯志揆时施教颁诸明堂以为民极者莫大乎月令唐志日度议梁大同厯夏后氏之初冬至日在牵牛
　　初以为明堂月令乃夏时之记据中气推之不合更以中节之间为正廼稍相符不知进在节初自然契合明堂位疏案异义明堂月令说　礼记月令疏吕不韦集诸儒着十二月纪篇首皆有月令与此文同不合周法有四证然周书先有月令郑必谓不韦作者以吕氏春秋十二月纪正与此同　郑目録云名曰月令以其记十二月政之所行也本吕氏春秋十二月纪之首章礼家好事抄合之后人因言周公所作然其官名时事多不合周法此于别録属明堂隂阳记今申郑防释之吕氏春秋篇首有月令与此文同一证也周无太尉惟秦官有之而月令云乃命太尉此官名不合周法二证也秦以十月建亥为岁首而月令云为来岁受朔日即是九月为歳终十月为受朔此时不合周法三证也周有六冕郊天迎气用大裘乘玉辂建大常日月之章而月令服饰车旗并依时色此事不合周法四证也【不周秦正而用夏时以夏数得天正周礼祭祀田猎亦用夏正】　崇文目周书月令一卷月令小疏二卷　侯霸建武四年为尚书令每春日下寛大之诏奉四时之令皆霸所建【注奉四时谓依月令】　元帝初元三年六月诏有司毋犯四时之令丞相御史举天下明隂阳灾异者各三人后志司有月令师主时节祠祀隋志【唐志同】崔寔四民月令一卷【选借田赋注引之宋书厯志引之】　説文明堂月令曰舫人习水鸟至之日祠于髙禖　隋志梁有月令图一卷　陈宠元和二年奏曰冬至之节阳气始萌十一月有兰射干芸荔之应时令曰【注月令也】诸生荡安形体天以为正周以为春十二月阳气上通雉鸣鸡乳地以为正殷以为春十三月阳气已至天地已交万物皆出蛰虫始振人以为正夏以为春三防成著以通三统【注三礼义宗曰三防三正也】周以天元殷以地元夏以人元殷周断狱不以三防陛下稽春秋之文当月令之意　祭祀志注蔡邕明堂论月令记曰明堂者所以明天气统万物　文选注蔡邕明堂月令论曰周官有闱门之学　韦彪建初七年盛夏多寒上疏以为刑罚刻急郡国不奉时令之所致　鲁防永初元年上疏月令孟夏断薄刑仲夏挺重囚今孟夏之制可从此令其决狱案考皆以立秋为断以顺时节王者质文不同四时之政行之若一【樊鯈永平元年议刑辟宜须秋月以顺时气从之　郎颛对宜宣告诸郡使敬授人时】　明堂位疏蔡邕明堂月令章句明堂者天子太庙所以祭祀　诗疏袁凖正论云古有王居明堂之礼月令则其事也　魏郑公諌录月令起于上古书云敬授人时吕不韦止是修古月令未必始起秦代也
　　汉永平班时令
　　纪永平二年正月辛未祀明堂诏骠骑将军三公曰其班时令勑群后【注谓月令也四时各有令乖舛必致妖灾】升灵台望元气吹时律观物变三年正月癸巳诏水旱不节有司勉顺时气劝督农桑四年二月辛亥诏再得时雨有司勉遵时政平刑罚
　　汉岁
　　志杂占十八家三百一十三卷有泰壹杂子岁二十二卷子赣杂子岁二十六卷　天文志凡岁美恶谨岁始冬至旦腊明日正月旦立春四者之日汉魏鲜集腊明正月旦决八风察太岁所在金穰水毁木饥火旱
　　唐四时纂要
　　志农家韩鄂五卷　中兴书目【崇文目岁时类】鄂采诸家农书纪风云之録种殖之法下及方书蓄产之事皆载天禧中颁其书于诸道鄂自序曰徧阅羣书尔雅则言其土产月令则序彼时宜采泛胜种蓺之书【二卷】崔寔试谷之法【四民月令一卷】韦氏月録伤于简缺齐民要术在迂踈【韦行规保生月録一卷贾思勰要术十卷】　志又有岁华纪丽二卷书目四卷鄂采经史岁时杂事述以骈俪之语
　　皇朝岁时杂咏
　　二十卷皇朝宋绶掇诗人岁时杂咏分类编次岁时广纪一百二十卷南唐徐锴掇古今传记前贤诗文凡时政风俗耕农养生之事悉载【崇文目类书有岁时广记一百二十卷】时镜新书五卷皇朝刘安靖以四时分十二月各系其事【书目】崇文目有四序总要十二卷四时録四卷十二月纂
　　要一卷齐人月令一卷时鉴新书五卷兵家有行军月令一卷
　　总论时令
　　三礼义宗岁者依中气一周以为一岁年者依日月十二防以为一年中朔大小不齐故有岁年之异　宋志魏髙堂隆曰黄帝髙辛夏后氏汉皆以十三月为正少昊有唐有殷皆以十二月为正髙阳有虞有周皆以十一月为正　五徳更王有二家之说邹衍以相胜立体刘向以相生为义张苍以汉水胜周火废秦不班五徳贾谊以汉土胜秦水以秦为一代论秦汉虽殊而周为火一也相胜之义为长土生乎火水生乎金汉以土为赤帝子秦以水为白帝子也相胜者以土胜水相生者土自火子义岂相闗　后汉鲁恭恭议曰月令周世所造而所据皆夏之时也【注谓气及星辰昬旦皆夏时也】其变者唯正朔服色牺牲徽号器械而已　后魏正光厯有推七十二术因冬至后五日一　李焘着七十二图三卷　月令正义十二月之时体例不一而正月七月记时凡有五句自余皆四句二至二分之月皆再记于时以二至隂阳之始终二分隂阳之交防　方氏曰积六而成月故一岁则有七十二三为一气积六气而成时故一岁则有二十四气　春秋后传夫子修春秋每孟月书时以见鲁史每正月书王以存周正　月令之书虽起秦世然先王之制存焉汉兴颇用其略如春行寛大之令夏布封赏之恩以至秋冬理狱十月而后不复论囚皆本之月令自髙帝有分举四时之制魏相为宣帝言之李寻告哀帝谓朝廷忽于时月之令诸侍中尚书近臣宜令通知月令之意陈宠鲁恭亦皆言之　三代虽不改时与月而春秋纪春无氷为异则固以周正纪事也左传记祭足取麦谷邓来朝三事经传所记有例差两月者是经用周正传取国史有自用夏正者失于更改也诗多用夏正书金縢秋大熟亦是夏时此不改时月之验但孟子谓七八月乃五六月谓十一十二月乃九十月此当阙之　天人之道虽殊象类之理则一圣人将有为有行也仰观日月星辰霜露之变俯察虫鱼草木鸟兽之化不先时而起不后时而缩以之授民事而无不顺以之因物性而无不适此尧典若昊天以授时周官正岁年而序事　后汉五行志注尚书大传云云郑曰自正月尽四月为岁之朝自五月尽八月为岁之中自九月尽十二月为岁之夕　胡氏春秋传曰周人以建子为岁首而以夏时冠周月何哉圣人语顔回以为邦则曰行夏之时作春秋以经世则曰春王正月此见诸行事之验也以夏时冠月垂法后世以周正纪事示无其位不敢自专也　月令正义案吕不韦集诸儒士着为十二月纪合十余万言名为吕氏春秋篇首皆有月令与此文同
　　迎气
　　周迎气四郊
　　礼大宗伯祭五祀注谓五官之神在四郊四时迎五行之气于四郊而祭五徳之帝亦食此神焉疏月令四时四立之日迎气在四郊并季夏迎土气是五迎气四时皆陈五徳之帝并五人神于上为十二月听朔及四时迎气【青圭赤璋之下注云迎气时并祭五人帝五人神也】　掌次祀五帝疏谓四时迎气月令四立之祭　小司冦禋祀五帝疏谓四时迎气　诗我将疏杂问志云四时迎气于四郊祭一帝还于明堂亦如之　月令疏案贾马蔡邕皆为迎春祭大皥及勾芒郑独以为苍帝灵威仰　郊特牲疏五时迎气东方用青圭南用赤璋西用白琥北用璜中央亦用黄琮五时迎气以五方人帝配之　月令疏周法五时迎气皆前期十日而斋秦法简省故三日汉四时迎气　迎气五郊　五郊祭祀【又见郊祀类】
