<!-- { "loadSidebar": true } -->
　　列传杜延年尝与两府及廷尉分章【注如淳曰两府丞相御史府也】为御史大夫居父官府不敢当旧位坐卧皆易其处　丙吉曰以三公之府有案吏之名吾窃陋焉公府不案吏自吉始　翟方进为丞相司直故事司校尉位在司直下初除谒两府　赵充国为后将军诏举可防羌校尉者四府举辛汤充国奏不可后五府复举汤　薛宣为少府谷永上防曰宣为左冯翊众职修理辞讼者歴年不至丞相府考绩功课简在两府　段防宗竟宁中五府举为西域都护　王商以特进领城门兵得举吏如五府　申屠嘉坐府中为檄召邓通诣丞相府　张汤为成掾以汤为无害言大府调茂陵尉注师古曰大府丞相府也　赵禹为丞相史周亚夫曰文深不可以居大府　张安世闻有诏令使吏之丞相府问　刘徳待诏丞相府　匡衡封乐安乡十余嵗封临淮郡郡上计簿更定图言丞相府　陈遵张竦并入公府　曹参为丞相相舍后园近吏舍　髙祖纪十一年二月诏其有意称明徳者遣诣相国府署行义年　后明帝纪永平三年起北宫及诸官府　后百官志太尉公司徒公司空公各一人注古今注曰永平十五年更作太尉司徒司空府开阳城门内汉官仪曰明帝欲更太尉府时公赵熹也西曹掾郑均以为朝廷造北宫整官寺旱魃为虐民不堪命曾无商汤六事周宣云汉之辞今府本馆陶公主第舍员职既少自足相受熹表陈之其冬临辟雍歴二府见皆壮丽而太尉独卑陋云蔡质汉仪曰司徒府与苍龙阙对厌于尊者不敢号府应劭曰不然丞相旧位在长安时府有四出门随时听事明帝欲依之迫于太尉司空但为东西门耳荀绰晋百官表注曰汉丞相府门无阑不设铃不警鼓深大广逺无节限也　后厯志熹平四年乙卯诏书下三府与儒林明道者详议以羣臣防司徒府议　后赵典建和初四府表荐注四府太尉司徒司空大将军府也　虞诩曰宜令四府九卿各辟数人注四府谓太傅太尉司徒司空之府也　郎顗曰今选举牧守委任三府　王堂永初中三府举堂治剧拜巴郡守　种暠羊续杜抚辟太尉府　朱浮光武用明察不复委任三府而权归刺举之吏浮上疏曰覆案不闗三府　陈纪四府并命弟谌与纪齐徳并行父子并着髙名毎宰府辟召常同时旌命羔雁成羣　陈球辟公府　杨震曰三府辟召宜有尚书敕　蔡邕封事臣自在宰府【谓司徒桥府】宰府孝亷士之髙选　左雄上疏吏职满嵗宰府州郡乃得辟举又言孝廉先诣公府副之端门　黄琼五府俱辟　徐璆辟公府　应奉四府举才堪将帅　刘陶桓帝时或言改铸大钱事下四府羣僚陶议曰云云应劭为车骑将军掾中平二年北军中邹靖上言宜开募鲜卑事下四府劭駮之　卢植四府选才兼文武　韩韶辟司徒府尚书选三府掾能理剧者以韶为嬴长　韩融五府并辟　钟皓辟司徒府九辟公府　黄宪辟公府　徐穉屡辟公府　董扶宰府十辟　范冉三府辟　雷义陈重三府同时俱辟　寒朗诏三府为辟首由是辟司徒府　袁安永平十四年三府举能理剧　贾琮为京兆令中平元年特敕三府精选能吏有司举琮为交趾刺史　范滂为太尉所辟后诏三府掾属举謡言滂奏云云　何颙辟司空府毎三府防议莫不推颙之长　郑太三府辟不就　李云延熹二年露布上书移副三府刘淑五府连辟　延笃五府并辟　召驯董钧辟司
　　徒府　周泽辟大司马府　赵孝永平中辟太尉府王琳辟司徒府　郝絜等连名奏记三府荐海内髙士郭躬辟公府　南蛮永和三年召公卿百官及四
　　府掾属问方畧大将军从事中郎李固駮曰宜更选刺史四府悉从固议周礼小宗伯注肄仪若今时肄司徒府也　朝士注今司徒府有天子以下大防殿　槁人注今司徒府中有百官朝防之殿　左传注如今计献诣公府卿寺疏自汉以来三公所居谓之府九卿所居谓之寺风俗通曰府聚也公卿牧守府道徳之所聚也藏府私府财货之所聚也寺司也庭有法度今官所止皆曰寺唐防要魏同上表曰汉家云云州郡积其功能然后为五府所辟五府举其掾属而升于朝三公参得除授尚书奏之天子一人之身所闗者众一贤之进其课也详　晋纪咸康元年三月乙酉幸司徒府【时王导为司徒】
　　汉秘府　书府
　　艺文志诸子传説皆充秘府　书序【孔安国】悉上送官藏之书府　书正义职方在周礼出于山岩屋壁即藏秘府孔君为武帝博士于秘府而见焉　刘歆书曰古文旧书多者二十余通藏于秘府伏而未发　马融颂发天府之官常
　　汉乐府
　　百官表少府属官有乐府令丞　礼乐志武帝立乐府采诗夜诵有赵代秦楚之讴内有掖庭才人外有上林乐府　纪宣帝本始四年正月诏乐府减乐人使就农【王吉言宜减乐府明化天下以俭】元帝初元元年六月减乐府员以振困乏【竟宁中少府召信臣奏省乐府黄门倡优诸戏】哀帝即位【绥和二年】六月罢乐府　李夫人传上【武帝】作诗令乐府诸音家弦歌之　霍光昌邑王发乐府乐器　史记孝恵文景无所増更于乐府习常旧而已　张放乐府音监景武【监主乐人也】乐府游徼　文选古乐府注武帝立乐府采齐楚赵魏之声　两都赋序外兴乐府协律之事注聚乐之所大事记元狩二年夏立乐府师古曰武帝始置乐府
　　之名盖起于此然恵帝时已有乐府令夏侯寛【见志】后律志京房知六律杂试于乐府　五行志成周宣榭所以藏乐器　晋志翼二十二星主天之乐府　晋纪泰始元年十二月乙亥禁乐府靡丽百戏之技
　　汉莫府
　　列李广行无部曲行陈莫府省文书大将军令长史封书与广之莫府长史急责广之莫府上簿注以军幕为府古字通用军旅无常居故以帐幕言之廉颇李牧市租皆入幕府　冯唐曰魏尚上功莫府　张安世为卫将军莫府长史迁辞去之官安世问以过失　赵充国中郎将卬入莫府司马中乱屯兵　霍光为大将军燕王言光擅调益莫府校尉　杨敞给事大将军莫府为军司马　田延年给事大将军莫府迁为长史【酷吏】蔡义以明经给事大将军莫府　郑吉中西域而立
　　莫府　陈汤大将军凤奏以为从事中郎莫府事壹决于汤　匡衡元帝初杨兴説车骑将军史髙召衡置莫府与参事议　朱博为郡功曹大将军王凤奏请陈咸为长史咸荐萧育朱博除莫府属　杜钦召诣大将军莫府　张放为侍中中郎将监平乐屯兵置莫府仪比将军【凡将兵皆有莫府　佞幸】　后吴汉至莫府上兵簿　李充为侍中邓隲曰幕府初开欲辟天下竒伟【独行】　班固永平初奏记骠骑将军东平王苍曰幕府新开广延羣俊　窦宪以班固傅毅置幕府典文章　崔爰大将军梁商初开莫府首辟之
　　汉御史府
　　朱博成帝时何武为九卿建言宜建三公官于是以御史大夫何武为大司空是时御史府吏舍百余区井水皆竭又其府中列柏木常有野乌数千栖宿其上晨去暮来号曰朝夕乌乌去不来者数月长老异之后二嵗余朱博为大司空奏髙帝置御史大夫位次丞相典正法度以职相参总领百官上下相监临臣愿尽力以御史大夫为百僚率从之　通典汉御史所居曰御史府亦曰御史大夫寺在大司马门内无塾其门用梓板不雘色亦谓之宪台后汉谓之御史台兰台寺　汉旧仪御史大夫寺在司马门内门无塾门署用梓板不起郭邑题曰御史大夫寺
　　汉宗正府
　　宣帝纪云云
　　汉记府
　　盐铁论结和第四十三大夫曰汉兴以来修好结和亲先帝广将帅招奋击以诛厥罪功勲粲然着于海内藏于记府
　　汉太常府
　　桓荣荣为太常年逾八十乘舆尝幸太常府令荣坐东面设几杖　后厯志于太常府覆校注记平议难问
　　晋秘府
　　隋志晋世秘府所存有古文尚书经文
　　唐书府　内府
　　褚亮图賛十八学士藏之书府　魏征作类礼二十篇帝美其书録寘内府
　　唐云韶府
　　志武徳后置内教坊于禁中武后如意元年改曰云韶府以中官为使
　　熙宁东西府
　　嘉祐中孙坦请为两府治第以便诏召神宗即位集贤学士髙赋亦言之熙宁三年九月二十六日癸丑作东西府【一本七月作】于掖城之南凡八位总千二百楹【东府第一位一百五十六间余各一百五十三间】明年秋八月东西府成命知制诰陈绎为之记畧曰国朝袭李唐故大臣不及建地而僦居古之公卿入则相与谋于朝出则相与谋于家今未明而入进见请决于陛席之前退而百执事叩閤禀事吏持书奏周走闾巷终日不得与二三大臣谋乃出圣画亲剏二府度地于阙之西南轮广方制房皇钩折绘图以闻即刋定于禁中自熈宁二年秋七月兴作云云出则宠之淑旂绥章钩膺之驾入则具之列鼎蒲筵粉纯之居仰而视其宫则有榱题之砻宻俯而摄其衣则有衮舄之严丽不如是不足以待其人非其人不足以相天下之政九月二十六日丁未幸新作东西府亦为三司使薛向治公廨十月丁巳赐宴于王安石位始迁也元祐三年四月辛巳右仆射吕公着拜司空同平章
　　军国事一月三赴经筵二日一朝因至都堂议事于是建府于东府之南啓北扉以便宰执防议三省宻院条列所当闗者目曰军国事【以三公平章者四人二人公着父子也】　绍兴二十六年正月九日建执政府三位【癸丑令迁入】二十六日建左右相第于都省北
　　元丰文昌府　唐尚书省图
　　元丰五年官制初行七月新省成掲牓曰文昌府【防要作六年十月庚子成十一月十九日幸】前为都省令防在中仆丞分左右六曹列于后东西向合三千一百间有竒　崇宁三年六月二十九日家安国上得唐都省图六曹在前遂迁旧七寺监更建后宰执往往赐第【防要安国言神宗得唐制尚书省图按视已有意改作诏将作监绘图修建政和四年四月五日驾幸尚书省】　周邦彦汴都赋其次则有文昌之府分省为三列寺为九殊监为五左选为文右选为武曰三十房二百余案二十四部黜隋之陋更唐之故合千司之离散俨星罗于一宇
　　崇宁大晟府
　　崇宁初议大乐四年八月二十七日赐名大晟置府建官府在宣徳门外天街之东礼部以大司乐典乐为长贰次曰大乐令主簿协律郎工有乐正至舞师宣和七年十二月罢










　　玉海卷一百六十六
　　钦定四库全书
　　玉海卷一百六十七
　　宋　王应麟　撰
　　宫室
　　院【上】
　　院者取名于周垣也
　　唐集贤殿书院　丽正殿书院　乾元院　光顺门书院　御书院　著作院　乾元殿四部书　集贤注记　开元十八学士图　待制赐宴　赋诗
　　六典集贤殿书院开元十三年置　蓺文志宗命左散骑常侍昭文馆学士马懐素为修图书使与右散骑常侍崇文馆学士褚无量整比会幸东都【系开元五年】乃就乾元殿东序【即武后时东都明堂后改名】检校又借民间异本録及还京师【六年冬】迁书东宫丽正殿置修书院于著作院【一本五年幸东都六年还京七年于丽正殿安置为修书院】其后大明宫光顺门外【十一年】东都明福门外【十二年】皆创集贤书院学士通籍出入两都各聚书四部以甲乙丙丁为次列经史子集四库其本有正有副轴带帙签皆异色以别之【开元九年冬幸东都时集贤院四库书总八万二千三百八十四卷六典云十二年驾幸东都于命妇院安置】
