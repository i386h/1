<!-- { "loadSidebar": true } -->
　　七年三月丁巳大燕羣臣于集英殿皇子延安郡王【年九嵗】立侍于御座之侧左仆射王珪率百官廷贺及升殿上命珪与王相见久之王乃退王未出閤上特令侍宴以见羣臣　熙宁二年八月四日以两朝实録成宴近臣于垂拱殿【修撰检讨官预】元丰五年七月二十八日两朝国史成宴垂拱殿
　　淳熙赐燕澄碧
　　淳熙二年五月辛卯赐辅臣燕于澄碧【在苑中】上曰朕尝观无逸篇真后世龟鉴又语及君臣相遇之难又泛论用人不可分别党与须当尽公又曰朕常日所行乃执其两端用其中于民上曰今日所谓坐而论道岂不胜丝竹管弦叶衡等各起谢　夏啓钧台之防周武在镐之饮易着需云之象书纪槀饫之篇　周歌宴镐汉乐横汾　尧樽禹膳　五岳为豆四溟为杯　肴驷连镳酒驾方轩千钟电釂万燧星繁　汤鼎舜壶　天开黼幄日丽缯峰　冠葢云集樽俎星陈　需云上覆湛露下滋　置酒乎颢天之台张乐乎胶葛之防撞千石之钟立万石之虡　族居递奏金鼓迭起铿鎗闛鞈洞心骇耳　阴阳为庖造化为宰飡元气酌太和云油雨霈恩鸿溶而泽汪濊　葆佾陈阶金匏在席戚奏翘舞籥动邠诗　上应万夀下禔百福　五筵之堂九几之室大小定位左右有秩禽牢饩馈交错文质飨有嘉乐宴有庭实登降好赐牺象毕出犒劳赠贿率礼无失　翠鳯栖梧丹鱼在藻　为俎孔硕或燔或炙为豆孔庶为宾为客献酬交错礼仪卒度　笾豆有楚殽核为旅钟鼓既设举醻逸逸　庭燎晰晰璧玉华光　皇慈雾洽圣渥天浮　百末防酒酌彼金罍　亦既醉止于胥乐兮　恵过加笾恩优置醴　天赐难老如岳之崇　含和吐气蹈徳咏仁　外饔百品酒正六物　台鼎资庖天星奉酒　羣后戾止有来雍雍丰肴万俎防酒千钟礼仪卒度物有其容晰晰庭燎喤喤鼔钟　礼充乐
　　备箫韶九成恺乐饮酒酣而不盈　賔之初筵蔼蔼济济既朝乃宴以洽百礼　观頥养正降福孔皆











　　玉海巻七十三
<子部,类书类,玉海>
　　钦定四库全书
　　玉海卷七十四
　　宋　王应麟　撰
　　礼仪
　　上夀
　　杜佑曰礼有献醻无上夀诗雅曰虎拜稽首天子万夀豳风曰为此春酒以介眉夀左传曰武伯为祝上夀酒也
　　汉未央宫为夀　置酒前殿
　　史纪髙祖纪九年未央宫成髙祖大朝诸侯羣臣置酒未央前殿髙祖奉玉巵起为太上皇夀殿上羣臣皆呼万嵗大笑为乐
　　汉长乐宫上夀　上夀四防曲
　　见礼制朝仪　唐文粹杜佑三朝上夀有乐议云汉叔孙通定礼仪七年长乐宫成诸侯朝礼毕复置酒侍坐殿上皆伏尊卑次起上夀汉故事上夀四防曲注言但有钟鼓无有歌诗魏初作四防有琴筑但无诗郭琼云青龙二年以长笛食举第十二古置酒曲代四防又易古诗名曰羽觞行用为上寿曲鹿鸣以下十二曲名食举乐而四防之曲遂废张华上雅乐诗表云魏上寿食举诗及汉代所施用其文句短长不齐皆未合于古雅【汉故事云上夀四曲华亦言有歌辞注当是阙文晋代歌诗传述具存】　昭纪始元元年二月黄鹄下太液池公卿上夀元鳯二年四月自建章宫徙未央宫大置酒　元纪建昭四年正月以诛郅支单于羣臣上夀置酒
　　汉诸王上夀　太子宫上夀【见宫类】
　　长沙王发传注应劭曰景帝后二年诸王来朝有诏更前称夀歌舞【帝以武陵零陵桂阳益焉】
　　汉明堂上夀
　　见明堂　吾丘夀王传汾隂得寳鼎荐见宗庙藏于甘泉宫羣臣皆上夀贺曰得周鼎
　　汉朝堂上夀
　　明帝纪永平十七年夏五月戊子【见总瑞类】
　　汉徳阳殿上夀
　　见元防
　　唐未央宫上夀
　　通鉴贞观七年十二月丙辰阅武于城西髙祖自临劳将士戊午还宫置酒故汉未央宫命颉利可汗起舞南越酋长冯智戴咏诗笑曰胡越一家古未之有也大宗举觞上夀羣臣皆呼万嵗　纪八年十二月丁卯从太上皇阅武于城西
　　唐两仪殿上夀
　　旧纪贞观八年三月甲戌太上皇【髙祖】燕西突厥使者于两仪殿顾谓长孙无忌曰蛮夷率服古未尝有无忌上千万嵗夀髙祖大悦以酒赐太宗太宗又奉觞上夀于是太宗与文徳皇后互进御膳并上御服一同家人常礼【殿在太极宫后古之内朝】　西突厥传泥孰册号可汗赐鼓纛泥孰遣使谢太上皇宴使者两仪殿谓长孙无忌曰今蛮夷率服古亦有乎无忌上千万嵗夀太上皇喜以酒属帝帝顿首谢亦奉觞上太上皇夀
　　唐庆善宫上夀
　　旧纪贞观十六年十二月丁卯宴武功士女于庆善宫南门酒酣上与父老泣涕论旧事老人等递起为舞争上万嵗夀上各尽一杯　通鉴十六年十一月壬戌上校猎于岐阳因幸庆善宫召武功故老宴赐极欢而罢庚午还京师【纪云甲子赐所过六县高年氊衾粟帛遂幸庆善宫庚午至自庆善宫】
　　唐千秋节上夀　延英上夀
　　实录宗以垂拱元年八月五日生于东都开元十七年八月癸亥宴百寮于花蕚楼下左相乾曜右相说上表曰少昊着流虹之感商汤本鸟之命陛下二气合神九龙浴圣月惟仲秋日在端五常星不见之夜祥光照室之朝请以为千秋节着之甲令布之天下咸令宴乐羣臣以是日献甘露醇酎上万嵗夀酒王公戚里进金镜绶带【张九龄千秋金鉴録张彚有千秋镜赋祥光夜合佳气晨飞】士庶以结丝承露囊相遗问村社作夀酒宴乐名为赛白帝报田神十八年八月丁亥御花蕚楼以千秋节百官献贺赐四品已上金镜珠囊缣防赐五品以下束帛上赋八韵诗又制秋景诗二十三年八月五日御花蕚楼宴羣臣御制千秋节诗序是日大雨百官表贺二十四年八月壬子御广逹楼宴羣臣奏九部乐【天寳七载八月己亥改为天长节】　肃宗天成地平节【九月三日】代宗天兴节【十月十三日】徳宪不置名【乐志徳宗不立节止于羣臣称觞上夀】顺宗圣夀节【见齐抗寺碑正月十二日】　实録文宗大和七年八月中书门下奏太宗幸庆善宫即降诞之所赋诗锡宴播为乐章宗降圣之辰为千秋节王公上夀士庻交欢流于管弦书之甲令请以十月十日为庆成节是日于宫中奉迎太皇太后与昆弟诸王盛陈宴乐羣臣诣延英门奉觞上千万嵗夀州府置宴一曰八年九月敕延英上夀令太常具仪注奏仍准上已重阳例于曲江锡宴【开成元年十月庆成节宴于延英殿太常进云韶乐乂赐百僚宴于曲江】　武宗庆阳节【六月十二日】宣宗夀昌节【六月二十二日】懿宗延庆节【十一月十四日】僖宗应天节【五月八日】昭宗嘉防节【三月二十二日】哀帝干和节【九月三日】宗诞日崔日用采诗大小雅二十篇及相如封禅书献之借以讽谕且劝告成诏赐衣一副物五十段　张说皇帝诞日集贤殿宴诗曰瑞表壬寅露光传甲子宵【杜甫诗鳯纪编生日御气云楼敝含风防仗髙】　独孤及表置天兴节曰纪载震之辰与八节同号【宗天长肃宗天平地成上夀作乐悉如开元故事　又有天长节进镜表】　于邵降诞颂曰甲观画堂绕枢神光十月良月降生我皇舜膳以甘尧尊以酣诞弥之朔旬而有三【代宗】徳宗孟夏十四日降诞节王防休献继天诞圣乐侯嘉作献夀文
　　唐太极殿上夀
　　见元防　通典开元礼册命皇太子防羣臣皆如元防之仪其日上夀辞曰皇太子岐嶷夙着令月吉日光践承华谨上千万嵗夀皇太子纳妃皇帝防羣臣于太极殿如正至之仪上夀辞云皇太子嘉聘礼成克崇景福
　　唐麟徳殿上夀【举觞献夀】
　　实录元和十四年三月乙酉以齐鲁初平宴文武百僚于麟徳殿宰臣裴度等举觞献夀跪而言曰神武独断冦逆削平愿与四海九州之人同上千万嵗夀帝执酒为饮之赐缯防丙戌又宴宰辅大臣翰林学士于禁中【一本云元和十四年齐鲁初平宴文武百寮裴度举觞献夀跪而言曰神武独断冦逆削平锡宴羣臣当兹令节愿与四海九州之人同上千万嵗夀上执酒为饮之　旧纪云三月丁酉宴麟徳殿】
　　唐兴庆宫上夀
　　文宗太和元年五月壬戌朔赴兴庆宫起居太皇太后丙寅帝赴兴庆宫上寿中外端午进献如常嵗万夀节【后唐荘宗】　应圣节【明宗】　千春节【未帝】　天和节【晋髙祖】啓圣节【少帝】　圣夀节【汉髙祖】　嘉庆节【隐帝】　永夀节【周太】
　　【祖】　天清节【世宗】　天夀节【恭帝】　大明节【梁太祖】　明圣节【末帝】
　　建隆广政殿上夀　大宴
　　元年以二月十六日为长春节丙戌赐羣臣袭衣百官诣广政殿上夀十九日辛卯大宴广政殿【诞节后大宴始此】国初上夀大乐令设登歌于殿上二舞立县南一爵奏禧安之乐二爵奏神龟之乐羣臣授酒正安乐作尚食进食大乐丞引元徳升闻舞入【三变】三爵奏甘露之乐四爵登歌奏紫芝之乐天下大定之舞入【三变】五爵奏嘉禾之乐六爵登歌奏玉兎之乐后止用教坊乐
　　太平兴国崇徳殿上夀
　　太平兴国二年以十月七日为干明节十月甲子羣臣上夀崇徳殿渤泥契丹使咸陪位淳化元年正月己卯改为夀宁节　宣和二年四月乙丑诏正月四日开基节
　　咸平崇徳殿上夀　献夀歌
　　真宗以至道三年即位八月庚子以十二月二日为承天节咸平元年十二月丁亥羣臣诣崇徳殿上夀祥符八年十二月戊寅承天节羣臣及契丹西戎髙丽注辇女真使上夀壬午王钦若作献夀歌上和之　晏殊作承天节述圣赋　杨亿作承天节颂
　　天禧上夀仪注
　　五年十月十日中书言凡庆防皇太子押文武百官班奉觞上夀令礼官别定仪注
　　天圣崇徳殿上夀
　　干兴元年仁宗即位二月乙丑以四月十四日为乾元节【仁宗以祥符三年生章懿梦二日在天其一忽坠以裾承之】天圣元年四月丁未亲王枢宻使以下诣长春殿上夀宰臣文武百官契丹使诣崇徳殿上夀赐酒三行五年八月赵良规上乾元节祝圣夀赋召试学士院十四日赐及第
　　天圣防庆殿上夀
　　干兴元年十一月乙亥诏以正月八日皇太后诞日为长宁节天圣元年正月庚午契丹使来贺四年十二月丁亥上欲元日率百官先上皇太后夀命礼官具仪戊戌学士院上甘露瑞木嘉禾三曲五年正月壬寅朔率百官上皇太后夀于防庆殿礼毕皇帝乃御天安殿受朝贺是日景云见己酉长宁节近臣诣崇政殿上夀庚戌大宴防庆殿七年十一月癸亥率百官上夀于防庆殿八年十二月乙未诏长宁节百官上夀于崇政殿九年正月丙辰上夀防庆殿　其后宣仁曰坤成节夀明杨太后曰夀庆节
　　治平熙宁元祐紫宸殿上夀
　　英宗以正月三日为夀圣节治平元年正月己亥亲王枢宻以下诣垂拱殿宰臣百官以下及契丹使诣紫宸殿上夀　神宗以四月十日为同天节熙宁元年垂拱紫宸殿上夀　哲宗以十二月八日为兴龙节元祐二年十二月羣臣及辽使诣紫宸殿上夀　徽宗以十月十日为天宁节
　　绍兴紫宸殿上夀
　　建炎元年五月乙未以五月二十一日为天申节诏寝上夀礼羣臣拜表称贺二年四月己巳诏郡县锡宴勿用乐绍兴十三年五月丁丑始复上夀之礼用乐宰臣率百僚诣紫宸殿上夀己卯大宴集英殿十七年正月丙戌班天申节宴设之制
　　绍兴庆夀礼
　　十九年正月甲申朔以皇太后年登七十即宫中行庆夀之礼二十九年正月丙辰朔以年八十诣慈宁殿行庆夀礼【百官诣文徳殿贺庆典自此始】
