<!-- { "loadSidebar": true } -->
　　乾道二年丙戌十一月二十四日甲子幸白石大阅时大隂曀迨出郊风日开霁诸军欢腾观者山峙皇帝登台举黄旗诸军皆拜举白旗三司马军首尾相接举红旗向台合围举黄旗射生兵献获上以衣装整肃褒陈敏师律整严褒王琪有数将独手运大刀数十觔锡赉将士有差四年戊子十月十六日甲辰幸茅滩大阅前一日于教塲东列幕宿营皇帝登台举黄旗诸军呼拜者三举白旗变方阵为备敌之形举黄旗变圆阵为自环内固之形举赤旗变锐阵诸军鱼贯斜列为冲敌之形举青旗变直阵上亲御甲胄指授方畧六师欢呼犒赏有加焉上谓王逵曰军律整肃卿之力也六年庚寅十二月三日戊申幸白石如四年之仪　淳熈四年丁酉十一月二日戊申幸茅滩大阅殿帅王友直举旗五阵毕【举白旗变小方阵又变四头八尾阵次变大方阵次举黄旗变圆阵次举皂旗变曲阵举青旗变直阵绯旗变锐阵】宣太子执政使相管军宴饮侍从于御台下赐帛上皇于都亭驿设帘帷以观邀上入幄中谢毕导驾还内十二年乙巳【防要作十年十一月甲辰】复大阅于龙山管军举青旗变三直阵鼓音作分六行举白旗聚为四阵举绯旗为二阵举皂旗为一阵继又散为六行复击鼔变品字作三阵【自乾道至淳熈凡五大阅各射响箭三】庆元丙辰嘉泰壬戌两幸龙山大阅如故事先是乾道四年十月四日令三司袛备教塲殿前司相视龙王堂北江岸东茅滩可作教场修筑将坛马歩军先赴教场俟驾升台升台听金鼔毕变阵教阅前一日于赭山打围射獐兎俟教阵毕至御台下进献从之　淳熈十年幸龙山教塲东西二百十二歩南北一百九十二歩用马军二千四百人骑歩军四万五千五百三十六人十六年幸候潮门外大教场东西三百五歩南北二百九十五歩用马军一万二千四百人　孝宗大阅于白石者二于茅滩者二于龙山者一凡大阅者五
　　淳熈选徳殿观击毬
　　兴国五年三月有司定仪戊子防鞠于大明殿上获多筭己丑制击毬五七言诗诏近臣属和【见上】淳化五年十二月九日改打毬务为击鞠院嘉祐三年三月五日乙亥延和殿七年二月十一日己丑崇政殿观教防军士击毬　淳熈四年九月九日命閤门稽太宗朝击毬典故参以今事具仪以进仍先习仪既而选定上之诏并戎服十三日诏击毬朋打御北门是日三少使相执政已下各分朋侍立二十二日召羣臣入东华门选徳殿观击毬上击过毬门回马御殿皇太子以下称贺使相执政升殿进酒羣臣皆赐酒馔
　　汉霍去病传穿域蹋鞠史记正义徐广云穿地为营域按蹵鞠书有域说篇即今之打毬也黄帝所作战国时程武士知其材力若讲武　汉志兵技巧家蹵二十五篇【以韦为之实以物蹵蹋之以为戯陈力之事附于兵法】
　　孝宗当时平无事不忘武备搜卒于白石阅艺于选徳以进士习射以武举从军又命士卒射铁帘劝以官赏人人奋励
　　庆元嘉泰阅武
　　庆元二年【丙辰】七月十七日上欲幸茅滩殿帅郭果等言茅滩潮汐不时徒费脩治于是改幸大教塲【候潮门外龙山】十月二十九日阅兵【按阅马军一千六百人骑歩军一万八百人】嘉泰二年【壬戌】十二月二十日又幸教塲按阅诸军
　　先王寓军政于四时之田而戒众庶脩战法独详于仲冬之大阅以鼓则王执路鼔以旗则王建太常以杀则王下大绥凡简徒选士王必亲莅其间故阅以大言以见军礼之盛戎容之详也春秋书大阅仅一见汉用五膢之制唐行三驱之典仅见太初显庆间　古者以言不相闻故为金鼔视不相见故为旌旗所以一人之耳目耳目既一则勇者不得独进怯者不得独退勇怯并用出生入死谁与我敌哉　龙翔鸟飞上下其势行阵整也霆激电歘忽若神车徒奋也万镞俱发角射艺也六军罢拜効嵩呼也　车攻简徒载记于雅讲武类祃诗人颂之　士闲而鋭求欲鞭七贯三示以薄惩而不可得　一旦与舜羽干周旄钺比视上林之射昆明之试骊山之讲侈于名而实不副者殆不可几席同语　天威肃临踞虎指兕　万目一弣万马齐耳　俞骑骋路指南司方出车槛槛被练锵锵巾玉辂轺骕骦旂鱼须常重光摄乌号佩干将　拟比落而植表睎垒壁以结营　旂旄茷茷鸾轭楚楚贝胄朱英犀甲粲组　祈羽饰鱼文旍被练革轩按辔五虬齐鞅屯左矩以启行击右钟而传响御太一之玉堂授军令于紫房蕴龙韬之妙算誓虎旅于戎场鋭金顔于庸蜀躏铁骑于渔阳曳红旗之正正振防鼓之镗镗投石扛鼎超乘挟辀冲冠耸劔铁盾铜矛九攻既决三略已周鸣镯振响风卷电收　登燕山而戮封豕临翰海而斩长鲸　贝胄雍弧之用犀渠阙巩之殷　陛防百重彤庭如砥扛鼎翘闗之雄落雕穿杨之技彯缨鸣劒之鋭并効其能赏春罚秋风动营垒犀兕其威防豻其勇家轮超乘缦胡突鬓旄头前驱黄屋徐动从以横吹列响穿云　斩牲祃野补卒搜器风挥电旋万旅一指　劒跃长虹弓翻满月　蛇阵翼张虎贲环帀僄佼课才劲勇程气　应变蛇击蹈厉鹰聊七纵
　　于孟获乃两禽于卞庄　飒沓吴钩参差夏箭　劒起沉犀弓开伏石　总秦人之锐士兼荆尸之广卒　雕弓偃月行马流星　国朝讲武有殿教战有池或幸玉津园阅兵或御崇政殿观射幸飞山营以习陈幸北礟塲以校军　圣人为弧矢取诸睽重门击柝取诸豫萃之象曰戒不虞坎之象曰习教事先王寓兵于农习武以田其兼得诸此乎习之四时无不教弃民之患寓之庐井无久蓄不用之忧言私其豵献豜于公致禽之礼也悉率左右以燕天子奉上之诚也彼茁者葭一发五豝爱物之仁也国人毕作而老者优壮者获禽而长者厚而弟逹乎搜狩矣振旅先长治兵先壮自王至庶人礼有等差自牧伯至诸时有疏数而上下之分明矣田车既好则狩于甫草选徒嚣嚣则苖于敖而险易之利尽矣鸟兽孳尾则搜五谷既殖则苖狝于既烝狩于毕时合围掩羣在所不忍而对时育物之道得矣大有宜造小有伯祷前有表貉后有馌兽社礿祊烝各顺其时而成民致力之义彰矣厥后快心从禽如诗人卢令之刺安意僭礼如春秋搜阅之书则周公之典壊矣　列八阵之形申三令之语肃将帅严部伍颇牧受之以方畧韩彭进之以旗鼓彼上林之驰射骊山之讲武岂可同日而语哉　车攻美宣羽猎箴汉　魏绛称虞箴以讽晋相如谏猛兽以戒汉　解围三面杀不殄羣逐奔不过百歩纵绥不过三舍不合围不掩羣不射宿不涸泽　列卒满泽罘罔弥山　掩兎辚鹿射麋脚麟乗遗风射游骐　徒车所轥轹歩骑所蹂若穷极倦　散毛族梏羽羣飞鋋电激流矢雨坠　华葢承辰天毕前驱千乗雷动万骑龙趍陈虎旅于飞廉正垒壁于上兰列卒清武士赫怒缇衣靺鞈睢盱防扈　中黄之士育获之俦　风毛雨血洒野蔽天　驾云龙之飞驷饰玉辂之繁缨垂宛虹之长绥抗招揺之华旍防忘归之矢秉繁弱之弓　缘山置罝弥野张罘批熊碎掌拉虎摧斑　临金郊而讲师　列轻武整戎刚建云麾启雄芒驾红阳之飞燕骖唐公之骕骦　薮为毛林隰为丹薄　卷斾收鸢　虞人数兽林衡计鲜论最犒勤息马韬肴驷连鏕酒驾方轩千钟电釂万骑星繁靡鱼湏之挠旃曵明月之珠旗建干将之雄防左乌号之雕弓右夏服之劲箭　羽旄防雄防曜铓贝胄象弭织文鸟章六军圴服四骐龙骧鹰瞵鹗视　防车飞武骑聿皇搀枪为闉明月为
　　候荧惑司命天弧发射　由基发射范氏施御不睼禽辔不诡遇　江河为陆泰山为橹车骑雷起殷天动地　防鹖绔虎鹿防莵　缇衣金介武士
　　虞人莱野有植斯表羣吏弊旗有令斯鼔　迾卒结徒示之以三驱之法开之以一面之网　风伯扶道雷公挟辀　旛动　金光镜野　武旗罥蜺　五营月合八阵云连　备法驾理秋御　燕犀冀马之雄斩蛟絜鼋之勇　白羽日野朱旗霞山　网罟有制罻罗有时田猎有候弋射有规不枉杀以戕其生不过用以存其类地只衞跸山灵捧靶　狩不夺于三时网惟留于一
　　面　里革断罟西巴放麝　清风先戒屏翳收尘　戎车方毂风回云转掉倚天之劒弯落月之弓羽旄兮九天綘猎火烻兮千山红　建防鼓励武卒集赤羽兮照日张乌号兮满月　膏锋染锷　养由发箭竒肱飞车　顿天网以掩之猎贤俊以御极　虞官献秋狝之仪司马奏梁驺之典　逢列阶蚩尤并毂中石之箭驻日之戈　商颷猎草电火驱霜　援戈挥日杖劒决云　一举刳鲸空拳抟虎　云罗四掩霜锋交集　相如壮上林之观雄骋羽猎之辞系以隤墙填堑乱以收罝解罘　駴钟鸣鼓收旌弛斾　俯倚金较仰抚翠葢　丹旗燿野　机不虚发中必饮羽　叩钲数校举麾旌获　飞黄奋锐贲石逞技　用民以训军旅示武而威天下取物以祭宗庙示孝而顺天下　蚩尤跸路风弭雨停　乗舆启行鸾鸣幽轧虎贲采骑飞象珥鹖钟鼓铿锵箫管嘈喝　平林涤薮张罗万里尽其飞走魏氏发机养基抚庆忌孟贲蹈谷超峦顿熊扼虎
　　蹴豹抟防气有余势负众而趍　获车所载虞旗所厯网惟一面禽止三驱　下列缺于腾鞭起丰隆于骤
　　毂　林兵护野万神启路　元甲映野金钲叠山凤角响而风生龙牙指而星集　掩月兎射天狼　箭丽六麋弓惊九虎迹人所罕究猛氏所不触　解围顿网日宴天清　万表星陈　乗骥子服鱼文　钲鼔叠山火烈熛林　阅宣塲之仪观莘墟之礼　挂斾天山封泥函谷　神旂电舒威弧雨发

　　玉海卷一百四十五
<子部,类书类,玉海>
　　钦定四库全书
　　玉海卷一百四十六
　　宋　王应麟　撰
　　兵制
　　车战
　　六韬车者军之羽翼也所以陷坚阵要强敌遮北走也　陈祥道曰古之用兵也险野人为主易野车为主则险野非不用车而主于人易野非不用人而主于车车之于战动则足以冲突止则足以营衞将卒有所芘兵械衣装有所赍昔周伐郑为鱼丽之阵先偏后伍伍承弥缝邲之战楚君之戎分为二广广有一卒卒偏之两楚巫臣使于吴以两之一卒适吴舍偏两之一焉考之周礼五伍为两四两为卒司马法二十五人为两百人为卒卒两则人也偏则车也杜预十五乗为大偏九乗为小偏其尤大者又有二十五乗之偏则郑鱼丽之偏二十五乗之偏也楚二广之偏十五乗之偏也巫臣所舍之偏九乗之偏也先偏后伍伍从其偏也卒偏之两两从其偏也先其车足以当敌后其人足以待变则古者车战之法畧可知也
　　黄帝兵车
　　栁文贞符于是有圣人焉曰黄帝游其兵车交贯乎其内
　　古今注黄帝与蚩尤战鹿之野蚩尤作大雾兵士皆迷于是作指南车　志林黄帝令风后法斗机作指南车以别四方
　　夏钩车　殷寅车　周元戎
　　诗六月元戎十乗注夏后氏曰钩车先正也殷曰寅车先疾也周曰元戎先良也笺钩钩鞶行曲直有正也寅进也二者及元戎皆可以先前启突敌陈之前行其制之同异未闻正义周礼革路无钩此特设钩故以名车明堂位钩车夏后氏之路也注钩有曲舆正义舆则
