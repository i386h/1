<!-- { "loadSidebar": true } -->
　　地理志上都【关内道古雍州之域】京城前直子午谷后枕龙首山左临防岸右抵沣水其长六千六百六十有五歩广五千五百七十五歩周二万四千一百二十歩其崇丈有八尺　高祖纪大业十三年十一月丙辰克京师命宋公弼收图籍约法十二条八月庚午进屯长安故城十一月攻大兴城下之武徳元年五月改隋大兴殿为太极殿昭阳门为顺天门　纪髙宗永徽五年十月癸卯筑京师罗郭起观于九门【防要十一月十一日和雇四万一千人修京罗城郭三十日毕九门各施观明徳观五门工部尚书阎立徳为使】宗开元十八年四月乙卯【防要一日】筑京师外郭九十日罢徳宗贞元四年冬筑夹城　长安志【两京记同】京城隋文帝开皇二年自故都徙其地【吕氏图云南直石鳖谷】在汉故城之东南属杜县周之京兆郡万年县界南值终南山子午谷北据渭水东临防西枕龙首原外郭城【隋曰大兴城文帝初封大兴公及即位以名城县门殿园池及寺焉唐曰长安城亦曰京师城】东西一十八里一百一十五步南北一十五里一百七十五步周六七十里【隋志同　隋开皇二年六月筑正殿曰大兴殿宫曰曰大兴宫宫北苑曰大兴苑唐永徽四年率天下口税一钱更筑之　韦述曰宫之太极殿本大兴材故因用其名　髙宗于大兴城北别建大明宫而大兴城遂名西内】南面三门正中曰明徳门【北当皇城朱雀门南出抵终南山八十里】东曰启夏门【门外西南二里有圆丘先农借田三坛】西曰安化门东面三门北曰通化门【裴度讨蔡州宪宗送于此】中曰春明门南曰延兴门西面三门北曰开逺门中曰金光门【西趣金明池】南曰延平门北面一门曰光化门【隋志同里一百六市二】皇城【俗号子城】东西五里一百一十五步南北三里一百四十步南面三门正南曰朱雀门东曰安上门西曰含光门东南二门南曰景风门北曰延喜门西南二门南曰顺义门北曰安福门城中南北七街东西五街【六典曰一百十一坊宋务曰今霖雨闭坊门】　六典工部京城左河华右陇阺前终南后九防南三门中明徳左启夏右安化东面三门中春明北通化南延兴西面三门中金明北开逺南延平皇城在京城之中南面三门中朱雀左安上右含光东面二门北延喜南景风西面二门北安福南顺义其中左宗庙【左安上门内之东】右社稷【在含光门之西】百寮廨宇列乎其门凡省六寺九台一监四衞十有八【左右衞左右金吾衞左右骁衞左右武卫左右威衞左右领衞军左右监门衞左右千牛衞左右羽林军衞】东宫官属凡府一坊二【左右春坊内坊】寺三【家令率更仆】率府十【左右衞左右靑道左右司御左右内左右监门内】　刘基传次长安故城【所以别大兴城】振队金光门许敬宗传【旧】显庆三年髙宗于古长安城游览
　　令敬宗与文学士检秦汉以来歴代宫室处所奏其年代【防要云显庆二年十月十七日上因于古长安城游览问侍臣曰朕观故城旧址自秦汉以来几代都此许敬宗曰秦都咸阳渭水贯都以象天河汉惠始筑此城】　唐都城三重京城皇城宫城【有皇城使】　三都上都东都北都
　　唐太微城　东都皇城
　　地理志东都隋置【河南道古豫州之域　隋纪大业元年三月丁未营建东京二年正月辛酉东京城　隋志里一百三市三】皇城长千八百一十七步广千三百七十八步周四千九百三十步崇三丈七尺曲折以象南宫垣名曰太微城　通典开元元年改洛州为河南府　宋会要京城周回五十二里城内一百二十坊
　　唐东都紫微城
　　地理志东都宫城在皇城北长千六百二十步广八百有五步周四千九百九十一步崇四丈八尺以象北辰藩衞名曰紫微城武后号曰太初宫　皇朝开寳八年十月丁巳修西京宫室将议幸洛也宫室周回九里三百步旧名曰紫微城
　　唐东都金城
　　地理志东都都城前直伊阙后据邙山左瀍右涧洛水贯其中以象河汉东西五千六百一十步南北五千四百七十步西连苑北自东城而东二千五百四十步周二万五千五十步其崇丈有八尺武后号曰金城【凡一百三坊二市】　会要天寳二年正月二十八日筑神都罗城号曰金城　通典洛阳金墉城在故城西北角魏明帝筑
　　唐北都都城　大明城【又见晋阳宫】
　　地理志北都【河南道古冀州之域】都城左汾右晋潜丘在其中长四千三百一十一步广三千一百二十二步周万五千一百五十三步其崇四丈汾东曰东城贞观十一年长史李勣筑两城之间有中城武后时筑以合东城宫南有大明城故宫城也宫城东有起义堂仓中有受瑞坛崔神庆传武后擢井州长史亲为按行图遣之初州
　　隔汾为东西二城神庆跨水聨堞合而一之省防御兵数千　东魏武定三年正月丁未于并州置晋阳宫
　　唐宫城
　　见宫类
　　唐碎叶城
　　地理志焉耆都督府贞观十八年灭焉耆置有碎叶城北庭都护府渡伊丽河至碎叶界又西行千里至碎叶城水皆北流入碛安西都护府有保大军屯碎叶城碎叶川口至裴罗将军城又西二十里至碎叶城城北有碎叶水　会要调露元年九月安西都护王方翼筑碎叶城四面十二门为屈曲隠伏出没之状五旬而毕【又云瀚海军大军并在碎叶城】　裴行俭传仪凤二年十姓可汗阿史那都支及李遮匐诱蕃落以动安西调露元年裴行俭因策送波斯奏王方翼为副兼检校安西都护权以制事至西州言大热未可进徐召四镇酋长伪约畋隂勒部伍倍道而进去都支帐二十余里使人召之都支仓卒不知所为诣营谒遂禽之是日契箭召诸部酋长悉来请命并执送碎叶城袭遮匐遮匐降悉俘至京师将吏为刻石碎叶城纪功　王方翼传裴行俭奏为安都护筑碎叶城面三门纡还多趣以诡出入五旬而毕西域胡纵观莫测其方畧悉献珍货　波斯传调露元年诏裴行俭将兵护还以道逺至安西碎叶　焉耆传开元七年十姓可汗请居碎叶　西域传有碎叶者出安西西北千里繇勃逹岭北行赢千里得细叶川东曰热海地寒不冻西有碎叶城天寳七载北庭节度使王正见伐安西毁之　通鉴开元二年三月己亥碛西节度使阿史那献克碎叶等镇斩都檐
　　唐伊吾城
　　西域传伊吾城者汉宜禾都尉所治商胡杂居胜兵千附铁勒人骁悍土良沃隋末内属置伊吾郡贞观四年城酋来朝颉利灭举七城降列其地为西伊州【通鉴九月戊辰入朝】
　　唐永定垒
　　地理志邠州新平有永定垒二太宗讨薛举置
　　唐长安城
　　许敬宗传帝尝幸故长安城按跸裴回视古区处问侍臣秦汉以来几君都此敬宗曰秦居咸阳汉惠帝始城之其后苻坚姚苌宇文周居之帝复问汉武开昆明池实何年对曰元狩三年将伐昆明实为此池以肄战帝乃诏与文学士讨古宫室故区具条以闻【高宗显庆三年十月十七日】
　　唐和戎城
　　郭元振传武后时突厥吐蕃连兵冦凉州【长安元年十一月】拜元振为凉州都督初州境广轮才四百里虏来必傅城下元振始于南硖口置和戎城北碛置白亭军制束要路拓境千五百里自是州无虏忧又遣甘州刺史李汉通辟屯田尽水陆之利稻收丰衍　地理志凉州西北五百里有白亭军本守捉天寳十四载为军
　　唐河北三受降城
　　中宗纪景龙元年五月戊戌张仁亶为朔方道行军大总管以备突厥【通鉴十月丁丑击突厥大破之　景龙元年景云二年纪中不见筑城事当攷】张仁愿传【仁愿本名仁亶以音类睿宗讳改焉】神龙三年朔方军总管
　　沙咤忠义为突厥所败诏仁愿摄御史大夫以代之始朔方军【朔方即丰州也　灵州有朔方军丰州焉】与突厥以河为界北厓【岸也】有拂云祠突厥毎犯边必先谒祠祷解然后料兵度而南时黙啜悉兵西击突骑施【防要作娑葛】仁愿请乗虚取漠南地于河北筑三受降城絶虏南冦路唐休璟以为两汉以来皆北守河今筑城虏腹中终为所有仁愿固请中宗从之表留歳满兵以助功时咸阳兵二百人逃归仁愿尽擒之斩于城下军中股栗役者尽力六旬而三城就【论弓仁神龙三年为朔方军前锋游奕使时张仁愿筑三受降城弓仁以兵出诺真水草心山为逻卫　防要景云二年三月一日张仁亶请筑三受降城睿宗从之三城皆据津济遥相应接　通鉴景龙二年戊申二月丙申朔仁愿筑三受降城于河上七月癸巳以仁愿同中书门下三品　元和志神龙三年仁愿置】以拂云为中城南直朔方西城南直灵武东城南直榆林【胜州】三垒相距各四百余里其北皆大碛斥地三百里而逺又于牛头朝那山【元和志作牛头牟那山】北置烽候千三百所【防要一百八十所通典同　旧史一千八百所元和志同】自是突厥不敢逾山牧马朔方无冦歳损费亿计减镇兵数万初建三城也不置壅门曲敌战格或曰边城无守备可乎仁愿曰兵贵攻取贱退守冦至当并力出拒敢囘望城者斩何事守备退忸其心哉后常元楷代为总管始筑壅门议者益重仁愿而轻元楷　地理志丰州九原郡东受降城景云三年朔方总管张仁愿筑三受降城寳厯元年五月振武节度张惟清以东城濵河徙置绥逺烽南【防要云赐钱一百万城之至十月功毕】中受降城有拂云堆祠接灵州境【高霞寓元和十三年拜振武节度吐蕃攻盐丰霞寓以兵五千屯拂云堆虏引去】有关元和九年五月置又有横塞军天寳八载三月置十二载废西二百里大同川有天徳军大同川之西有天安军皆天寳十二载置天徳军乾元后徙屯永济栅故大同城也元和九年宰相李吉甫奏脩复旧城北有安乐戌【志又云安北大都护府开元二年治中受降城十二年徙治天徳军　通鉴开元二年閠二月王睃兼安北大都护令丰安定逺三受降城皆受节度徙大都护府于中受降城置兵屯田】西受降城开元初为河所圯十年总管张说于城东别置新城【北三百里有鸊鹈泉】天寳元年王忠嗣并受降振武为一城　吕温三受降城铭曰韩侯受命平在朔易北方之强制以全策亘汉横塞掲兹雄壁如三鬬龙跃出大泽并入襟带各闭风雷俯视隂山仰防昭囘一夫登陴万里洞开日晏秋尽纎尘不来我圣耀徳罢扄北门优而柔之用息元元曷若全守推亡固存于襄于夷永后昆序曰斥候迭望几二千所损费亿计减兵万人东极于海西穷于天纳隂山于寸眸拳大漠于一掌　仁愿封韩公制曰横却月于天街划长云于地脉　李华韩公庙碑铭曰公忠贯神明虑几造化镇以长策溃其奸谋夺壍拂云维而城之并河之阿列筑三镇将精志锐谈笑就役匈奴不敢南视号哭而遁凭墉而望匹马单兵不匿形影虏中是械手足而刳腹心天下减征役之半三城既就刋木标橹记之种落刻其降年后皆如之铭曰沉泉雷动机发防防功奋三城人謡亿龄北狄顿颡山戎来庭万里寝柝縁河罢扄【后人思仁愿为立祠受降城出师辄享焉】
　　按志防要通典等书筑三城嵗月不同防要作景云二年三月一日志作景云三年作神龙三年【元和志同】通典景龙中吕温纪景龙二年【通鉴同】今考之纪神龙三年五月戊戌仁愿为摠管【防要同】其年九月改景龙当以为定云神龙三年请中宗从之会要乃云景云二年三月一日筑睿宗从之【通典同】恐志防要年月非而吕温记与通鉴是
