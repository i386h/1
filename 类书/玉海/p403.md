<!-- { "loadSidebar": true } -->
　　志所谓俗乐者二十有八调俗部诸曲悉源于雅乐周隋管杂曲数百皆西凉乐也鼓舞曲皆龟兹乐也惟琴工犹传楚汉旧声又清调蔡邕五弄楚调四弄谓之九弄隋亡清乐缺存者才六十三曲其后传者平调清调白雪公莫舞巴渝明君明之君铎舞白鸠白纻至后庭花堂堂泛龙舟又有呉声四时歌雅歌上林鳯雏平折命啸等曲其声辞讹失十不传其一二　　百官志唐并清商鼔吹为一局増令一人　尉迟敬徳传奏清商乐【韩非子曰师涓鼓新声曰清商】　通典清乐者其始即清商三调是也并汉氏以来旧典乐器形制并歌章古调与魏三祖所作者皆备于史籍隋平陈获之更造乐器因置清商署总谓之清乐唐武后时犹六十三曲今其调存者有白雪公莫舞巴渝至泛龙舟等三十二曲明之君雅歌各二首四时歌四首合三十七曲又七曲有声无词上林鳯雏平调清调瑟调平折命啸通前为四十四曲存焉【従容雅缓犹有古士君子之遗风】自长安以后朝廷不重古曲工伎转缺能合管弦者惟明君等八曲旧乐章多或数百言明君尚四十言今所传二十六言讹失与呉音转逺清乐雅歌一曲词典而音雅【会要同】　艺文志窦璡正声乐调一卷【璡武徳中定雅乐　旧史云璡撰正声调一卷】
　　唐鼔吹七十五曲　铙歌鼔吹曲
　　仪卫志凡鼔吹五部一鼔吹二羽葆三铙吹四大横吹五小横吹总七十五曲鼔吹部防鼔十曲惊雷振至波荡壑大鼓十五曲严用三曲元驎合逻至元驎防至虑警用十二曲元咳大至逰至贺栗胡真小鼓九曲渔阳至单摇长鸣一曲三声中鸣一曲三声羽葆部十八曲太和至破阵乐铙吹部七曲破阵乐至太平大横吹部有节鼓二十四曲悲风至沈湘小横吹部有角笛箫笳觱篥六种曲名失传　六典鼓吹令凡大驾行幸卤簿分前后二部以统之法驾三分减一小驾减半皇太子鼓吹亦有前后二部亲王以下各有差凡大驾行幸有夜警晨严之制夜警十二曲中警七曲晨严三通　五代防要崔棁云周礼鼓人掌六鼓四金汉有黄门鼓吹崔豹古今注云因张骞使西域得摩诃兠勒一曲李延年増之分为二十八曲梁置鼓吹清商令唐有鼓吹十二按太享防设于悬外　隋志鼓吹宋齐并用汉曲又充庭用十六曲梁去四曲留其十二更制新歌述功徳北齐二十曲皆改古名　艺文志汉魏呉晋鼓吹曲四卷鼓吹乐章一卷　乐志北狄乐皆马上之声自汉后以为鼓吹亦军中乐马上奏之故隶鼓吹署　礼志四夷来朝鼔吹令设十二按讲武日三严射前一日鼔吹令设十二按于射殿之庭　通典临轩册命太子鼔吹令设十二按于建鼔之外　桞宗元铙歌鼓吹曲十二篇晋阳武兽之穷战武牢泾水黄奔鲸沛苞枿河右平铁山碎靖本邦吐谷浑髙昌东蛮序云汉魏以来代有铙歌鼓吹词惟唐独无有太常鼔吹有戎乐词独不列今考汉曲十二篇魏曲十四篇晋曲十六篇汉歌词不明纪功徳魏晋歌功徳具臣窃取魏晋义用汉篇数为唐铙歌鼓吹曲纪髙祖太宗功能之神竒因以知取天下之勤劳每有戎事治兵振旅幸歌臣词以为容　通典后周宣帝改前代鼓吹朱鹭等曲制为十五曲述受魏禅及战功之事　　应劭汉卤簿图唯有骑执箛箛即笳不云鼓吹而汉代有黄门鼓吹汉享燕食举乐十三曲与魏代鼔吹长箫短箫伎录并云丝竹合作执节者歌又建初录云务成黄爵云逺期皆骑吹曲此则列于殿庭者为鼓吹今之従行鼔吹为骑吹二曲异也魏晋以鼓吹甚轻牙门督将五校悉有鼔吹齐梁至陈则甚重各制曲词以颂功徳【宋志同】礼鼔人注司马法曰昏鼓四通为大鼜夜半三通为
　　晨戒旦明五通为发明　李徳裕有鼓吹赋序云轩皇因出师而作前代将帅有功即假之【陆机有鼔吹赋】
　　唐英雄乐曲　宗调四曲
　　志太宗时云云其后因内宴诏长孙无忌制倾杯曲魏徴制乐社乐曲虞丗南制英雄乐曲又命乐工制黄骢叠曲四曲皆宫调也
　　唐郊庙燕会乐曲　咸亨乐章
　　韦万石传万石善音律上元中迁太常少卿当时郊庙燕会乐曲皆万石与太史令姚元辨増损之　会要咸亨四年十一月十五日【丙寅】上自制乐章十四首有上元二仪三才四时五行六律七政八风九宫十洲得一庆云之曲乾元元年三月二十八日上造乐章三十一章送太常郊庙歌之　李纾传奉诏为郊庙乐章【会要飨徳明兴圣皇帝庙乐章九飨让皇帝庙乐章六吏部侍郎李纾撰】
　　唐开元乐章
　　旧志贞观六年诏褚亮虞丗南魏徴分制乐章武后多改易开元十三年诏张说改定乐章上自定声度说为之辞令乐工习于集贤院【会要云数月而毕因定　禅庙词曲及舞】然杂用贞观旧辞二十五年太常卿韦縚令博士韦逌直大乐季尚冲乐正沈元福等叙次前后乐章为五卷付大乐鼔吹令工人习之太常旧相传有燕乐五调歌词各一卷【或云贞中侍中杨恭仁　赵方等所集词多郑卫至是縚又令太常令孙成整比为七卷　人多不能通相传谓之法典】　会要夏至祭地只乐章三开元十二年贺知章作也祭龙池乐章十开元元年姚崇等作也元日冬至朝会乐章七开元十三年源乾曜作也【详见雅乐】元皇帝乐章十一【会要所载太常乐章自元皇帝至乡饮大射】　郊祀乐章谱二卷张説王泾
　　唐朝会乐章
　　会要太常乐章殿廷元日冬至朝会乐章七元日迎送皇帝奏太和开元十三年侍中源乾曜作也羣官行奏舒和上公上夀奏休和显庆五年侍郎李义府作也皇帝受酒登歌奏昭和【太子受酒登歌同】中宫朝会乐章四【正和再奏】东宫朝会乐章五迎送奏永和李义府作也
　　唐霓裳羽衣曲　按乐图　金风乐　君臣相遇乐
　　志宗为平王有防乐一部及即位命寜王主于蓬莱宫侧居新声散乐倡优之技其后河西节度使杨敬忠献霓裳羽衣曲十二遍凡曲终必遽惟霓裳羽衣曲将毕引声益缓帝方寖喜神仙之事诏道士司马承桢制真道曲茅山道士李会元制大罗天曲工部侍郎贺知章制紫清上圣道曲太清宫成太常卿韦縚制景云九真紫极小长夀承天顺天乐六曲又制商调君臣相遇乐曲　王维传有以按乐图示者无题识维曰此霓裳第三叠最初拍也　会要林钟宫时号道调道曲【髙宗制道调】散乐歴代有之谓之百戯贞观二十三年十二月诏太常留二百人余并放还宗以其非正声置教坊于禁中以防之若飨会先一日具坐立部乐名太常上奏御注其下会日先奏坐部伎次奏立部伎次奏蹀马又奏散乐天寳十三载七月十日改诸乐名太蔟宫商羽角林钟商羽角黄钟商羽中吕商南吕商金风调【金华洞真至流芳菲】以新曲名立石刋于太常寺颁示中外　通鉴开元二年正月旧制雅俗之乐皆隶太常上精晓音律以太常礼乐之司不应典杂伎更置左右教坊以教俗乐命范及为之使【一云置教坊于蓬防宫合左右而隶焉】　书目宗金风乐弄一卷【志无弄字】载琴音第一第二第三拍宫调指法又明皇操黄钟羽调一首附卷后
　　唐法曲　宜春北院　云韶府　仙韶院【曲】
　　志初隋有法曲其音清而近雅其器有铙钹钟磬幢箫琵琶其声金石丝竹以次作隋炀帝厌其声淡曲终复加解音宗既知音律又酷爱法曲选坐部子弟三百教于梨园声有误者帝必觉而正之号皇帝梨园弟子宫女数百亦为梨园弟子居宜春北院梨园法部更置小部音声三十余人　通鉴开元二年选乐工数百人自教法曲于梨园又教宫女使习之又置宜春院张廷珪袁楚客上疏以恱郑声为戒天寳中帝幸骊山杨贵妃生日命小部张乐长生殿因奏新曲未有名会南方进荔枝因名曰荔枝香开元二十四年升胡部于堂上而天寳乐曲皆以邉地名若凉州伊州甘州之类后又诏道调法曲与胡部新声合作　会要太常梨园别教院法歌乐章曲等王昭君思归倾杯破阵圣明五更转后庭花泛龙舟万嵗长生饮酒鬭百草　百官志太乐令二人丞一人乐正八人武徳后置内教坊于禁中武后如意元年改曰云韶府以中官为使开元二年又置内教坊于蓬莱宫侧有音声博士京都置左右教坊掌俳优杂伎自是不隶太常以中官为教坊使散乐三百八十二人仗内散乐一千人音声人一万二十七人有别教院开成三年改法曲所防院曰仙韶院【旧史开成三年四月己酉改法曲为仙韶曲以所防为仙韶院】　实录开元十二年正月戊寅勅曰自立云韶内府百余年今欲陈于万姓与羣公同乐开成三年十月甲午以仙韶院乐赐羣臣宴曲江亭列传李贺为恊律郎乐府数十篇云韶诸工皆合之管　王起为太子太师诏月益仙韶院钱三十万纪徳宗大厯十四年闰五月癸未罢梨园乐工三百人宪宗永贞元年九月己巳罢教坊乐工正员官文宗即位十二月庚申省教坊乐工冗员宣宗大中元年二月癸未以旱罢太常教坊习乐
　　唐云韶乐图　仙韶曲　开元雅乐
　　志文宗好雅乐诏太常卿冯定采开元雅乐制云韶法曲及霓裳羽衣舞曲云韶乐有玉磬四簴琴瑟筑箫篪籥防膝笙竽皆一登歌四人分立堂上下童子五人绣衣执金莲花以导舞者三百人阶下设锦筵遇内宴乃奏谓大臣曰笙磬同音沈吟忘味不图为乐至于斯也自是臣下功高者辄赐之乐成改法曲为仙韶曲　会要云韶乐章二十章上云自然真仙明圣难思平珠无为有道调元立政献夀髙明闻天仪鳯同和闲雅多稼金镜曲太和八年十月令太常阅习云韶乐乐成献诸梨园亭帝按之会昌殿开成元年十月教成太常卿李程进上【庆成节宴延英殿令奏云韶乐】三年武徳司奉宣索云韶乐悬图二轴进上　长安志文宗幸梨园令太常卿王涯取开元雅乐选乐童按之名云韶乐　冯定传迁太常少卿文宗尝诏开元霓裳羽衣舞参以云韶肄于廷定部诸工立于悬间端凝若树帝异之召升殿赐禁中瑞锦李固言传太和中节度西川诏以云韶雅乐即临臯
　　馆送之　邵轸云韶乐赋羣臣献华封之夀天子御薰弦之琴
　　唐玉宸宫调
　　志凉州曲本西凉所献也其声本宫调有大遍小遍贞元初乐工康昆仑寓其声于琵琶奏于玉宸殿因号玉宸宫调合诸乐则用黄钟宫【髙宗自以李氏老子之后也命乐工制道调】通典西凉伎晋初旧声魏太武平凉所得也
　　唐定难乐曲
　　旧纪贞元三年四月庚午御麟徳殿试定难乐曲马燧所献
　　唐万斯年曲
　　志武宗会昌初宰相李徳裕命乐工制万斯年曲以献
　　唐播皇猷葱岭西曲　大中新曲
　　志大中初太常乐工五千余人俗乐一千五百余人宣宗每宴羣臣备百戯帝制新曲教女伶数十百人衣珠翠缇绣连袂而歌其乐有播皇猷之曲舞者髙冠方履褒衣博帯趋走俯仰中于规矩又有葱岭西曲士女蹹歌为队其词言葱岭之民乐河湟故地归唐也
　　唐乐府古今题解
　　艺文志呉兢乐府古今题要解一卷【书目二卷】郗昻乐府古今题解三卷【一作王昌龄　书目一卷凡释二十八题】段安节乐府杂录一卷【书目一卷杂记雅乐杂乐朝乐之制】　元稹乐府古题序诗之流为二十四名由诗而下十七名尽编为乐府等题　书目有沈建乐府广题二卷上卷述【阙】言至十一言诗句下卷释乐章命题之意
　　建隆十二乐章
　　见前乐类
　　建隆长春乐曲　干徳万嵗升平乐
