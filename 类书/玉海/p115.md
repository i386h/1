<!-- { "loadSidebar": true } -->
　　宋　王应麟　撰
　　帝学
　　经筵燕赐
　　汉夏侯胜撰尚书论语説赐金　赐桓荣辎车乘马贾逵袭衣　丁鸿御衣绶　张酺车马衣裳　刘
　　寛侍讲华光赐袭衣　鲁丕冠帻履袜衣一袭　魏正始中刘劭执经讲学赐爵关内侯　唐高祖释奠讲经赐陆徳明帛　太宗文学馆给珍膳　元宗丽正院讲易赐燕饮学士赋诗　集仙殿置酒　赐赵智名马　韦处厚金帛　赐郑澣金紫　太液亭赐酒
　　咸平崇政殿宴【天圣　景祐庆厯】　天圣太清楼宴【赐章服附】
　　咸平五年正月丙辰讲左氏毕宴崇政殿赐侍讲邢昺袭衣金带器币迁工侍　二年幸国子监召崔偓佺讲大禹谟赐绯章服　干兴赐御书唐贤诗【见论语】　天圣二年六月己未讲孝经彻赐马宗元三品服五年十月庚辰讲礼记毕宴崇政殿七年十月丁酉【十二日】讲尚书毕曲宴太清楼【凡讲书终卷多赐会资善堂终一书有小宴】宝元宴太清楼读宝训赐诗【见后】景祐读唐书讲春秋宴崇政殿【见前】　庆厯二年四月卄五日説书彻章宴近臣崇政殿六年十一月十七日讲诗彻宴近臣赐花作乐从官皆献诗颂七年三月己亥讲孝经赐曽公亮三品服　皇祐元年十二月乙丑卢士宗讲泰卦赐紫
　　元祐讲论语赐宴及御书诗　讲尚书赐宴
　　元丰八年十二月十五日【哲宗】初御迩英讲论语读宝训赐宴资善堂赉银帛元祐二年九月十五日讲论语毕赐辅臣讲读官宴于东宫上亲书唐贤律诗分赐之【凡十三人拜赐　苏轼谢赐紫薇花诗一纸惊鸾囘鳯字袖有骊珠三十四】五年九月二十一日迩英讲书读宝训赐御书诗一首十月二十九日讲书终篇赐宴东宫　嘉祐七年五月癸亥赐讲读官燕于资善堂以读后汉书彻也　司马光有迩英阁读毕后汉书恩赐御制诗
　　绍兴赐讲读官御书扇　赐茶墨
　　元年四月九日赐侍读王绹胡直孺侍讲汪藻胡交修侯延庆御书杜诗扇王绹曰霖雨思贤佐丹青忆老臣直孺曰文物多师古朝廷半老儒交修曰相门韦氏在经术汉臣须　十一年四月九日赐侍读吴表臣苏符新茶二十七日赐复古墨
　　绍兴讲孟子书易赐讲读官　读宝训燕赐
　　十六年三月十九日【辛卯】讲孟子终篇翌日赐讲官鞍马象笏金砚水瓶笔墨等越三日赐御筵于城隍司赐侍读香茗初复故事也二十三年十一月七日讲尚书终篇赐侍读侍讲说书修注官金带象简鞍马越二日乙巳赐御筵于秘书省就赐香茗皆作诗以进【自是为故事】二十五年四月二十三日讲易终篇以犀带象牙简金鞍勒马赐宰相赐侍读已下金带象简鞍马银币内王珉加赐金鱼砚匣越二日赐御筵二十七年十月十六日经筵读三朝宝训终篇赐侍读王师心象简金鞍勒良马象管端研檀香匣复古殿墨象牙粘板压纸金研水瓶越二日乙巳赐御筵始用化成殿乐遣中使赐香茶【旧例春季赐茶墨隆兴元年止赐茶】　淳熙四年九月丙辰召侍读史浩锡燕澄碧殿浩进古诗三十韵御制俯同其韵云皓首持六经日侍明光里翼乎鸿遇风纵矣鱼在水眷言澄碧行胜赏得迂趾亦屡引公卿对此谈政理虚心欲受人忠言资逆耳朕瘠天下肥至乐无易此期尔罄嘉谋使我勲业起七年五月六日诏读三朝宝训终篇就秘书省赐御筵宰执赐牙简金带鞍马香茶侍读金砚匣端砚鞍马香茶侍讲説书修注官鞍马香茶【余见前】　周必大进诗云肇开讲席临清厢赭袍玉斧光照廊台司夹侍书案黄翰林进读天容庄终篇正値恩德洋道山肆筵酌天浆宫花压帽罗丝簧砚来复古翰墨光马出帝闲眞骕骦闽山正焙随宝香君赐如天不可量胡宿有讲毕周礼诏赐御筵诗西清闲缥帙东面授丹书　经中礼乐之器诏图绘其状随经所説省览
　　观书
　　汉览书林
　　和帝永元十三年正月丁丒帝幸东观览书林阅篇籍博选术艺之士以充其官【儒林传孝和数幸东观览阅书林】
　　唐乾元殿观书【见书目类】
　　开元六年八月十四日制令中书门下及文武百官入乾元殿就东廊观书内库出绢防分赐无量及四库官有差【无量奉诏整比四部书总施缥轴籖帙上下架】
　　太平兴国崇文院观书
　　上初即位建三馆临幸者再轮奂壮丽三年二月丙辰朔名曰崇文院西序啓便门以备临幸六库书籍正副本凡八万卷辛未幸西绫锦院观织室还幸崇文观书宰辅诸王检阅问难赐饮中堂尽醉而罢
　　淳化阅秘阁图籍【又见后】
　　淳化元年八月癸卯朔召近臣阅秘阁图籍【一云淳化元年五月以史馆所藏天文图画一百十四卷付秘阁八月赐宴大陈图籍观之】　防要元年八月一日【癸卯】秘书监李至请李昉宋琪徐铉及学士侍郎给谏舍人等诣阁观御书图籍帝知之诏赐御筵出书籍令纵观翌日【甲辰】又诏御史中丞王化基及三馆学士纵观赐宴　实録癸卯朔赐宴于秘阁先是遣使于诸道求募古书奇画及先贤墨迹小偿以金帛大授以官数年间献书者不可胜计诸道募得者数倍复诏史馆取天文占候防纬方术等书五千一十二卷并内出古画图迹百四十轴悉藏秘阁图籍之盛近代无比　三年九月己未上幸秘阁观书赐从臣馆阁官饮又命傅潜戴兴等宴饮纵观羣书上意欲武将知文儒之盛也咸平崇文院阅羣书　秘阁观太宗御书　馆阁阅四库书
　　咸平二年七月甲辰幸崇文院召秘书监杨徽之集贤学士钱若水等开书库徧阅羣书登秘阁观太宗御制御书墨迹赐馆阁官器币有差【又见视学】五年七月庚戌幸三馆秘阁阅四库书赐直官校理器币因召从臣射后苑
　　景德国子监观羣书漆板
　　二年五月戊申朔幸国子监观羣书漆板　眞宗既和戎偃革志在右文是年五月戊申朔幸国子监谒拜先圣既而御讲堂召从臣学官赐坐因歴览书库观羣书漆板及匠者摹刻问祭酒邢昺曰板数几何昺曰国初印板止及四千今多至十万经史义疏悉备上曰非四方无事何以臻此以书库迫隘与钱俶第相接命易隟地十歩以益之又幸玉津园南观刈麦九月国子监言尚书孝经论语尔雅四经字体讹缺请以李鹗本别雕命杜镐孙奭校勘【鹗字是广顺三年书】　熈宁七年监书一百二十五部【详见五经】
　　景德崇文院观四库图籍
　　三年四月丙子幸崇文院观四库图籍及所编君臣事迹徧阅门类询其次序王钦若杨亿悉条对或未当者上立命改正因谓侍臣曰今编此书欲为将来典法使开卷者有益也赐编修官器帛有差遂宴百官于崇政殿四年八月壬寅幸崇文院观书赐修书官器币　实録八月壬寅幸崇文院观所编君臣事迹王钦若杨亿以草本进御上徧览之又入四库阅视图籍赐修书官器币又幸内藏库宴从官于崇政殿
　　景德太清楼观四部书
　　见御书　又见后
　　祥符召宗室观书龙图阁　尚书图　龙图阁书目
　　二年九月丁丑召宗室观书于龙图阁因览尚书图宁王元偓曰侍讲近説尚书论语间即习射上喜其勤学【长编云召元偓等赴龙图阁观书目】　九年三月戊申召宗室观书于玉宸殿
　　祥符观书龙图阁【天禧】
　　祥符三年八月甲寅召近臣观书龙图阁上阅元和国计图又观国初已来所获瑞物于崇和殿遂宴资政殿上作七言诗从臣皆赋五年十二月丁丒召近臣至龙图阁阅书开宴观新造宣德述古二殿又幸资政殿上作七言诗命即席皆赋九年十一月二十三日癸亥召近臣观书龙图阁杨亿吕夷简与上作诗五章分赐王旦以下儒臣即席赋诗　天禧二年四月丁卯五年二月丁未召辅臣观书龙图阁【详见后】
　　祥符太清楼观书【景德见御书】
　　祥符七年三月癸巳【八日】赏花宴后苑登太清楼观书射于楼下特诏知杂御史与防作赏花观书诗二首从臣毕和天禧二年十一月辛未【二十一日】召近臣至是楼观太宗御书及圣制羣书赐宴楼下上作太清楼阅书歌诗二首【歌七言十韵】三年三月十三日【庚午】翔鸾阁观书射于楼下　前此观太宗御制及四部书于景德四年之三月奉安太宗御集于祥符五年之八月而二年正月癸亥六年三月丙申七年三月癸巳十月丙寅皆燕射于此巍巍太清璇题耀日四库羣书彪列昈析丹霄侍宴
　　仅奬勲力勤政赐酺夸肆过实黼帐霞开华缨雾集晏殊表云受羲姒之珍録举云亭之吉仪绛殿紫扄鸿鸾景从刻懿律于趺绚英辞于芸简山经海志多郭璞之靡详缥帙松籖尽黄香之未见
　　天圣太清楼观书
　　七年十月丁酉讲尚书彻卷召辅臣讲读近臣宗室观书太清楼宴于楼下八年三月壬申观山水字石宴是楼从臣应制赋歌诗【令中书第优劣】九年闰十月戊辰饯孙奭宴是楼楼四壁陈御飞白书分赐从臣　宝元二年十一月癸巳宴辅臣宗室于楼观三朝宝训赐诗出天人祥异书　若天圣之三年三月癸卯六年三月壬子七年之闰二月戊午九年之三月甲子赏花宴射以至景祐庆厯嘉祐赏花观稻之集不一
　　景祐崇政殿观书
　　三年十月乙丑御崇政殿观三馆秘阁新校子集书凡万二千余卷赐校勘官器币有差宴辅臣两制馆阁之臣于崇文院【详见书目】
　　观御制御书
　　咸平龙图阁观太宗御书　龙图阁五经图秘阁观御书　观书龙图阁　太宗御书目録
　　咸平四年十一月丁亥上御龙图阁召辅臣观太宗草行飞白篆籕八分书及古今名画移御崇和殿阅张去华元元论及国田图上曰经国之道必以养民稼穑为先朕尝冀边鄙稍宁兵革粗息则可以力行其事富庶吾民矣初去华献元元论二万余言大抵以养民务穑为急眞宗嘉赏命写以缣素为十八轴列置龙图阁之四壁朝夕观焉【先是二年七月甲辰幸崇文院阅羣书登秘阁观太宗御制御书墨迹】五年十月己卯召近臣观书于龙图阁于阁之四壁设五经图阁上藏太宗书帖三千七百五十卷上执目録示近臣曰先帝留意词翰朕孜孜缀缉片幅寸纸不敢失坠至于题记时事及书在屏扇或微损者悉加装背又幸崇和殿后阁悉藏本朝名臣集次御资政殿壁有唐杨相如政要论上作七言诗侍臣皆赋　时杨亿应制诗云羣玉中天开策府神温洛荐图书
　　景德龙图阁阅太宗御书　六阁【龙图阁賛】
