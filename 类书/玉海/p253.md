<!-- { "loadSidebar": true } -->
　　晋志秦汉旧律其文起自魏文侯师李悝撰次诸国法着法经【李悝作法萧何造律】以为王者之政莫急于盗贼故其律始于盗贼盗贼劾捕故着囚捕二篇其轻狡越城博戏假借不廉淫侈逾制为杂律一篇又以其律具其加减【具律令之名例律也】是故所着六篇而已然皆罪名之制也商君受之以相秦汉承秦制萧何定律除参夷连坐之罪增部主见知之条益事律兴廐戸三篇【三篇总谓之事律】合为九篇【萧何传先入收秦丞相御史律令圗书蔵之】叔孙通益律所不及傍章十八篇张汤越宫律二十七篇赵禹朝律六篇又汉时决事集为令甲以下三百余篇及司徒鲍昱撰嫁娶辞讼决为法比都目凡九百六卷世有増损率皆集类为篇结事为章一章之中或事过数十事类虽同轻重乖异而通条连句上下相虽大体异篇实相探入盗律有贼伤之例贼律有盗章之文兴律有上狱之法廐律有逮捕之事若此之比错揉无常后人生意各有章句叔孙宣郭令卿马融郑诸儒十有余家家数十万言凡断罪所当由用者合二万六千二百七十二条七百七十三万二百余言言数益繁覧者益难天子【魏明帝】于是下诏但得用郑氏章句不得杂用余家【范晔曰律谢臯苏而法令亟易】汉律令　三章　律九章　除挟书律　律经律法
　　高纪元年十一月召诸县豪杰曰父老苦秦苛法久矣诽谤者族耦语者弃市吾与诸侯约先入闗者王之吾当王闗中与父老约法三章耳杀人者死伤人及盗抵罪余悉除去秦法吏民皆按堵如故【初顺民心作三章之约天下既定命萧何次律令】　惠纪四年三月甲子省法令妨吏民者除挟书律　高后纪元年正月除妖言令　文纪【又史记表大事记】元年十二月尽除收帑相坐律令二年五月除诽谤律五年除钱律民得铸钱十三年除肉刑及田租税律戌卒令【五月除肉刑六月除田租用晁错募民戌边之策不必劳平民更戌也】　景纪中六年十二月定铸钱伪黄金律　宣纪本始四年四月壬寅诏曰律令有可蠲除以安百姓条奏元康二年夏五月诏曰狱者万民之命今用法或持巧心析律贰端深浅不平增辞饰非以成其罪奏不如实二千石各察官属吏务平法地节四年令甲文頴注萧何承秦法所作为律令律经是也　元纪见宣帝所用多文法吏以刑名绳下【注师古云刘向别録云申子学号刑名以名责实尊君卑臣崇上抑下宣帝好观其君臣篇】初元五年四月省刑罚七十余事除光禄大夫以下至郎中保父母同产之令　刑法志汉兴初入闗约法三章蠲除烦苛兆民大説其后四夷未附兵革未息三章之法不足以御奸于是萧何攈摭秦法取其宜于时者作律九章孝武事外四夷内盛耳目之好调发烦数百姓贫耗穷民犯法酷吏击断奸轨不胜于是招进张汤赵禹之属条定法令作见知故纵监临部主之法缓深故之罪急纵出之诛其后奸猾巧法转相比况禁防寖宻律令凡三百五十九章大辟四百九条千八百八十二事死罪决事比万三千四百七十二事文书盈于几阁典者不能徧睹郡国承用者驳或罪同而论异奸吏因縁为市所欲活则傅生议所欲防则与死比议者咸寃伤之宣帝时路温舒上疏云云郑昌上疏言不若删定律令律令一定愚民知所避奸吏无所弄矣今不正其本而置廷平以理其末宣帝未及修正元帝初立诏曰律令烦多不约自典文者不能分明其议律令可蠲除轻减者条奏惟在便安万姓而已至成帝河平中复下诏曰今大辟之刑千有余条律令烦多百有余万言竒请他比日以益滋其与中二千石二千石博士及明习律令者议减死刑及可蠲除约省者令较然易知条奏有司无仲山父将明之才徒钩摭细防毛举数事以塞诏而已必世而未仁百年而不胜残宜惟思清原正本之论删定律令纂二百章以应大辟其余罪次于古当生今触死者皆可募行肉刑及伤人与盗受赇滛乱皆复古刑为三千章诋欺文致防细之法悉蠲除则刑可畏而禁易避【班固之言谓刑本不正　酷吏传序法令者治之具而非制治清浊之原也】蓺文志小学萧何草律亦着其法曰太史试学童能讽书九千字以上乃得为史　礼志礼仪与律令同録臧于理官法家又复不　功臣表萧何定诸侯法令列传萧何収秦丞相御史律令图书蔵之【萧何为法讲若画一曹参代之守而勿失】　张苍吹律调乐人之音声及以比律令若百工天下作程品注师古曰言吹律调音以定法令及百工程品皆取则也　贾谊文帝诸律令所更定其説皆自谊发之【文翁选小吏诣京师学律令】　鼂错所更令三十章诸侯皆讙哗错言冝削诸侯事及法令可更定者凡三十篇孝文不尽听景帝即位以错为内史法令多所更定【错曰令法律贱商人尊农夫】　张汤迁太中大夫与赵禹共定诸律令务在深文拘守职之吏【通鉴纲目元光五年七月诏太中大夫张汤中大夫赵禹定律令　赵禹曰前王所是着为律后王所是疏为令】　杜周客谓周曰君不循三尺法周曰三尺安在哉前王所是着为律后王所是疏为令当时为是何古之法乎【子延年明法律】　主父偃上书阙下朝奏暮召入见所言九事其八事为律令　儿寛以古法义决疑狱　葢寛饶封事曰儒术不行以法律为诗书　严延年学法律丞相府　丙吉治律令　孔光明习汉制及法令　淮阳王钦好法律　朱博传太守汉吏奉三尺律令以从事耳三尺律令人事出其中掾史试与正监共撰前世决事吏议难知者数十事持以问廷尉【薛宣传廷尉以为律曰云云】　扬雄曰甫刑靡敝秦法酷烈圣汉权制而萧何造律冝也造萧何律于唐虞之世则誖矣　盐鐡论文学曰秦法繁于秋荼而网宻于凝脂方今律令百有余篇文章繁罪名重郡国用之疑惑或浅或深自吏明习者不知所处而况愚民乎律令尘蠧于栈阁吏不能徧覩　陈宠圣汉初兴改从简易萧何草律季秋论囚俱避立春之月而不计天地之正二王之春实颇有违　崔寔政论曰萧何作九章之律有夷三族令云云谓之具五刑文帝除肉刑景帝元年下诏乃定律减笞轻捶　梁统疏曰元哀二帝轻殊死之刑以一百二十三事自是以后着为常凖故人轻犯法吏易杀人高帝受命诛暴约令定律文帝唯除省肉刑相坐之法哀平继体丞相王嘉轻为穿凿亏除先帝旧约成律表其尤害于体者傅奏　晋志光武中兴梁统乃上疏曰臣切见元帝初元五年轻殊死刑三十四事哀帝建平元年尽四年轻殊死刑八十一事【丞相王嘉等亏除先帝旧约穿令断律凡百余事】其四十二事手杀人皆减死罪一等着为常法自是以后人轻犯法吏易杀人　通监建武十四年梁统上疏愿诏有司详择定不易之典事下公卿杜林奏宜如旧制统复上言臣之所奏非曰严刑经曰爰制百姓于刑之衷衷之为言不轻不重之谓也刑轻反生大患惠加奸轨害及良善事寝不报　郭躬永平中以明法律召入议元和三年为廷尉多所矜恕乃条诸重文可从轻者四十一事奏之事皆施行着于令　郎顗阳嘉二年正月对曰文帝改法除肉刑之罪至今适三百载宜因斯际大蠲法令官名称号舆服器械事有所更王者之法譬犹江河当使易避而难犯和帝纪永元十二年三月丙申诏曰巧法析律节文
　　増辞货行于言罪成乎手朕甚病焉　宋志治书御史汉东京使明法律者为之天下谳疑事以法律当是非礼司刑注诏刑罚者处其所应不如今律家所书法小宰注宪谓表悬之若今新有法令　高纪注孟康
　　曰汉律吏二千石有予告有赐告　文纪注文颖曰汉律三人以上无故羣饮罚金四两如淳曰律説郡吏今督邮是也　诸侯王表注张晏曰律郑氏説封诸侯过限曰附益　周礼秋官疏先郑举汉贼律云　长孙无忌律疏序魏文侯师李悝集诸国刑典造法经六篇一盗法二贼法三因【一作囚】法四捕请法五杂法六具法商鞅受改法经为律汉相萧何更加李悝所造戸兴厩三篇谓之九章之律魏因汉律为一十八篇改汉具律为刑名第一晋命贾充等増损汉魏为二十篇于魏刑名律中分为法例律宋齐梁及后魏因而不改北齐并刑名法例为名例后周复为刑名隋因北齐更为名例唐承不改名者五刑之罪名例者五刑之体例命诸篇之刑名比诸篇之法例故以名例为首篇名冠十二篇之首【隋志商君书五卷】
　　汉章程
　　高纪天下既定命张苍定章程注如淳曰章歴数之章术【章闰法也】程者权衡斗甬丈尺之平法师古曰程法式瓒曰茂陵书丞相为工用程数　张苍传苍为计相时绪正律歴吹律调乐入之音声及以比定律令若百工天下作程品【大事记载于高帝七年冬十月定礼仪之后】至为丞相卒就之【孝文四年正月甲午为相】　叙北平志古司秦柱下定汉章程律度之绪　诗鲁颂疏章程谓定百工用材多少之量及制度之程品　唐魏徴曰孝宣以章程练名实
　　汉兴以来法令　汉法定籍　九法
　　志畧举汉兴以来法令稍定合古便今者　高后元年正月除三族罪祅言令孝文二年除父母妻子同产相坐及収法高帝七年景中五年九月诏狱疑者谳之后元年正月又诏定谳法近于五罚三宥之意后三年着令老弱朱儒皆颂系宣元康四年正月诏年八十非诬告杀伤人它皆勿坐成鸿嘉元年定令年未满七嵗贼鬬杀人及犯殊死者上请廷尉以闻得减死合于三赦幼弱老眊之人此皆法令稍定近古便民者也　叙汉章九法太宗改作轻重之差世有定籍　后汉元初四年选通儒讐校汉家法令
　　汉着令
　　纪文帝元年三月养老具为令【师古曰使备为条制】　景帝元年七月诏曰吏所监临以饮食免重受财物贱买贵卖论轻廷尉与丞相更议着令后三年着令年八十以上八嵗以下颂系　成帝着令令太子得絶驰道　哀帝元夀二年九月诏有司无得陈赦前事定着令　平帝元始四年正月妇女老弱无得系定着令　吴芮高帝制诏御史长沙王忠其定着令着于甲令称忠　韦元成高后时患臣下妄非议先帝宗庙寝园官故定着令元帝蠲除此令成帝又复擅议宗庙之命　冯野王杜钦奏记曰三最予告令也二千石赐告得归有故事不得去郡亡着令　史记平凖书着令令封君以下以差出牝马　太常着功令　着廷尉挈令【并见后】　霍去病定令令票骑将军秩禄与大将军等　薛宣传以令奏尹赏与薛恭换县　后纪肃宗着胎养令定律着令助三正之防　顺帝永建四年诏宦官袭封爵定着令　郭躬元和三年躬条重文可从轻者四十一事着于令　郎顗阳嘉二年正月顗条便宜七事汉兴以来三百三十九嵗于时三朞宜大蠲法令有所变更王者之法犹江河当使易避难犯　风俗通曰律者法也臯陶谟虞始造律时主所制曰令汉书着甲令
　　汉令甲　令乙　令丙
