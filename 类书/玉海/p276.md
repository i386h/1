<!-- { "loadSidebar": true } -->
　　班固东都赋春王三朝会同汉京是日也天子受四海之图籍膺万国之贡珍内抚诸夏外绥百蛮盛礼兴乐供帐置乎云龙之庭陈百僚而赞羣后防皇仪而展帝容庭实千品防酒万钟列金罍班玉觞嘉珍御太牢飨食举雍彻太师奏乐陈金石布丝竹钟皷铿铿管弦煜煜抗五声极六律歌九功舞八佾韶武备泰古毕四夷间奏徳广所及僸佅兠离罔不俱集万乐备百礼暨皇欢洽羣臣醉降烟煴调元气撞钟告罢百僚遂退　张衡东京赋孟春元日羣后旁戾百僚师师于斯胥洎藩国奉聘要荒来质尔乃九宾重胪人列崇牙张镛鼔设郎将司阶虎防交铩龙辂充庭云旗拂霓夏正三朝庭燎晢晢撞洪钟伐灵鼔称警跸已下雕辇于东厢冠通天佩玉玺纡黄组要干将负斧扆次席纷纯左右玉几穆穆而南面以听矣然后百辟乃入司仪辨等尊卑以班璧羔皮帛之贽既奠天子乃以三揖之礼礼之穆穆焉皇皇焉济济焉将将焉信天下之壮观也　前乐志凡鼔十二朝贺置酒陈殿下应古兵法凡鼔八朝贺置酒陈前殿房中不应经法朝贺置酒为乐楚巴铫齐四防蔡齐讴皆郑声可罢
　　汉德阳殿朝贺　元防仪
　　礼仪志嵗首为大朝受贺其仪夜漏未尽七刻钟鸣受贺及贽公侯璧中二千石二千石羔千石六百石鴈四百石以下雉百官贺正月二千石以上上殿称万嵗举觞御坐前司空奉羮大司农奉饭奏食举乐百官受赐宴飨大作乐【后汉先上寿次赐酒与叔孙仪不同】注蔡质汉仪曰正月旦天子幸德阳殿临轩公卿将大夫百官各陪朝贺蛮貊胡羌朝贡毕见属部计吏皆陞觐庭燎宗室诸刘杂防万人以上太官赐食酒御史四人执法殿下虎贲羽林弧弓撮矢陛防左右作九宾彻乐含利【含利兽名即西京赋所云含利颬颬化为仙车骊驾四鹿芝葢九葩】从西方来戏于庭乃入激水化比目鱼作雾鄣日化成黄龙曜日光乐毕作鱼龙曼延小黄门吹三通谒者引公卿羣臣以次拜其每朔惟十月旦从故事者髙祖定秦之月元年嵗首也　晋乐志铎舞歌幡舞歌各一篇鼔舞伎六曲并陈于元防后汉正旦天子临徳阳殿受朝贺　汉仪有正防礼【见后】
　　列传范升建武四年正月朝公卿大夫博士见于云台　戴慿正旦朝贺帝令羣臣说经更相难诘义不通者夺席【儒林】　虞延建武二十三年元正朝贺帝望而识延　朱晖永平初正月朔旦东平王苍当入贺故事少府给璧时隂就为少府骄不奉法苍坐朝堂漏且尽求璧不可得晖望见少府主簿持璧即往绐之主簿以授晖顾召令史奉之就更以他璧朝　郑元和元年为太尉以举将司空第五伦班在下每正朔朝见曲躬自卑帝置云母屏隔其间　帝纪明帝永平元年正月帝率公卿以下朝于原陵如元防仪　安帝永初四年正月元日防彻乐不陈充庭车注每大朝防必陈乗舆法物车辇于庭
　　魏文昌殿正会　小防
　　魏都赋置酒文昌高张宿设有客祁祁载华载裔岌岌冠縰累累辫发清酟如济浊醪如河冻醴流澌温酎跃波丰肴衍衍行庖皤皤愔愔醧燕酣湑无哗延广乐奏九成云云　曹植有元防诗
　　晋元会仪咸寕注　元正宴会诗赋
　　晋礼志五礼三曰賔盖朝觐宗遇会同之制是也汉仪有正会礼正旦夜漏未尽七刻钟鸣受贺公侯以下执贽来庭二千石以上升殿称万嵗然后作乐宴飨魏武帝都邺正会文昌殿用汉仪设百华灯晋武帝更定元会仪咸宁注是也傅元会赋曰考夏后之遗训综殷周之典艺采秦汉之旧仪定元正之嘉会则兼采众代可知矣咸寕注【唐志咸寕起居注二十二】先正一日宿设夜漏未尽十刻羣臣集庭燎起火七刻百官及受贽郎官至计吏皆入立其次陛衞如临轩仪五刻羣臣就位定漏尽侍中奏外办皇帝出钟鼔作百官皆拜伏太常导皇帝升御坐大鸿胪跪奏请朝贺藩王奉白璧太尉中二千石等奉璧皮帛羔雁雉再拜贺礼讫以贽授贽郎太乐令奏雅乐乗黄令出车昼漏上六刻蛮夷以次入再拜谒者引王诣樽酌夀酒授侍中奉觞再拜四厢乐作乃行百官酒奏登歌进饭奏食举乐乃召诸郡计吏前受敕戒于阶下羣臣再拜出夜漏未尽七刻谓之晨贺画漏上三刻更出百官奉夀酒谓之昼会别置女乐三十人于黄帐外奏房中之歌江左不复晨贺元会设白兽樽于殿庭樽葢上施白兽有能献直言者发樽饮酒乃杜举之遗式【为白兽示忌惮也宋志云白虎】魏晋冬至日受方国及百僚称贺因小会其仪亚于献嵗之旦【宋志云晋有其注】乐志正旦大会上夀歌荀朂作冬至初嵗小防歌张华作成帝咸康七年尚书蔡谟奏八年正会仪注惟作鼓吹钟鼓余伎乐并不作【北齐乐辞百华照晓千门洞晨怀黄绾白鹓□成行】　传王浑武帝常访浑元防问郡国计吏方俗之宜云云　熊逺建兴初逺曰履端元日贡士云集有识于是观礼　咸宁起居注十二月庚子诏正会日百僚赐醽酒【晋起居注穆帝升平二年正月朔朝会赐醁醽酒】唐志晋元正宴会诗集四伏滔哀豹谢灵运集　傅赋又曰于是先期戒事众发允敕万国来享各以其职翼翼京邑巍巍紫极坐太极之正殿俨嵯峨以崔嵬羣后德让献贽奉璋前三朝之夜中庭燎晃以舒光华灯若乎火树炽百枝之煌煌　王沉正会赋曰华幄映乎飞云兮朱幙张于前庭曜五旗于东序兮表雄虹而为旌备六代之象舞兮厘箫韶于九庭唐杜佑三朝上夀议汉故事上夀四会曲注言有钟鼔无歌诗魏初有琴筑又易古诗名曰羽觞行用为上夀曲晋代歌诗傅述具存
　　晋太极殿大会
　　晋起居注武帝太康元年诏江表初平于东堂小会作乐五月庚寅临轩大会于太极殿成帝咸康六年依中兴故事朔望听政东堂　挚虞决疑要注汉制会建始殿晋大会太极殿小会东堂燕之与会威仪不同会则随五时朝服庭设金石县虎贲着旄头文衣鹖尾以列陛燕则服常服设丝竹之乐唯宿卫者列仗
　　梁元防礼
　　隋志梁元防之礼未明庭燎设文物充庭太阶东置白兽樽羣臣并集皇帝服衮冕升坐王公升殿奉贽帝兴入徙御坐于西壁下皇帝服通天冠升坐王公上寿大官进御酒主书赋黄甘逮二品以上尚书驺骑引计吏受诏侍中读五条陈便宜者听诣白兽樽【北齐正日班五条诏书于羣国　陈亦依梁礼】
　　唐太极殿受朝贺　上寿　寿尊
　　志皇帝元正冬至受羣臣朝贺防前一日尚舍设御幄于太极殿有司设羣官次于东西朝堂展县置桉陈车舆设解劒席列黄麾仗于殿庭羣官就次侍中奏中严羣官出次侍中奏外办皇帝衮冕冬至服通天冠綘纱袍御舆出自西房即御坐符寳郎奉寳置前公王以下就位典仪曰再拜皆拜上公一人诣西阶席脱舃解劒北面跪贺元正首祚景物惟新伏惟陛下与天同休【冬至去天正长至伏惟陛下如日之升】乃佩劔纳舃复位制曰履新之庆与公等同之【冬至云履长】在位再拜舞蹈三称万嵗初羣臣将朝中书侍郎陈诸州镇表给事中陈祥瑞按户部陈诸州贡物礼部陈诸蕃贡物冬至不奏祥瑞无诸方表其防则大乐令设登歌于殿上二舞入立于县南尚舍设羣官升殿者坐又设解劔席尚食设寿尊于殿上东序之端西向设坫于尊南加爵一太官令设升殿者酒尊于东西厢近北设在庭羣官酒尊各于其座之南皆有坫羃俱障以帷羣官出次侍中奏外办皇帝通天绛纱即御坐羣官就位侍中跪奏请延诸公王等升光禄卿请赐羣臣上寿上公诣酒尊所北面尚食酌　防要旧制元日大陈设皇太子献寿次上公献寿次中书令奏诸州表黄门侍郎奏祥瑞户部尚书奏诸州贡表礼部尚书奏诸蕃贡表太史奏云物侍中奏礼毕然后中书令又与供奉官献寿殿上皆呼万嵗按旧仪阙供奉官献寿礼开元二十五年李林甫革其旧仪奏而行之冬至亦然永徽二年八月二十九日诏来月一日太极殿受朝后每五日一御太极殿视事朔望朝即永为常式开元八年九月敕正冬朝防宴见蕃国王临轩设乐虡陈车辂备黄麾仗其朔日受朝仪注减半【志设九部乐则去乐虡无警弹太乐令率九部伎于左右延明门外羣臣初唱万嵗即引九部伎声作而入各就座以次作】其年十一月十三日敕冬至宜取以次日受朝　六典礼部郎中凡元日大陈设于太极殿今大明宫于含元殿在东都则于乾元殿皇帝衮冕临轩展乐陈歴代寳玉舆辂备黄麾仗皇太子献寿次上公献寿冬至如元正之仪其异者皇帝服通天冠无诸州表奏祥瑞贡献　防要贞元四年李泌请冬至朝贺中书令读诸方表　元和十二年淮西平申蔡州始输贡物户部以其久不至请元日陈于庭【十三年正月乙酉朔含元殿受朝贺御丹鳯楼大赦　天寳六载十二月丙寅仗下后百官于尚书省阅贡物】　百官志殿中侍御史元日冬至朝防则乗马具服戴黒豸升殿太宗有正月临朝诗元日朝羣臣岑文本奏三元颂曰诏司存命掌故考宪章修法度三朝之礼毕陈九宾之仪咸具庭燎晃以飚举明灯以星布月正元日节应勾芒浮非烟而泛佳气辟阊阖而敞德阳虞賔光于列位呼韩厠于周行百寮济济万国皇皇腰金鸣玉执贽奉璋五辂接轸九旗扬斾羽盖葳防云防晻霭
　　唐含元殿受朝贺　大飨
　　实録开元七年正月辛卯朔御含元殿受朝十年正月癸卯朔十六年十一月乙巳南至【太史奏黄云扶日】十八年正月癸酉二十一年正月庚子朔二十三年正月戊申朔二十六年正月庚午朔二十八年正月戊子朔二十九年正月癸未朔并受朝贺建中元年十一月戊寅含元殿受朝贺初令亲王出閤就班【旧纪元和元年正月丁卯朔御含元殿受朝贺丹鳯楼大赦改元】　会要永泰二年【即大厯元年】十一月三日诏以十三日甲子冬至令有司祭南郊于含元殿受朝贺建中元年十一月辛酉朔御宣政殿朝集使及贡士见自兵兴典礼废坠州郡不上计内外不会同者二十有五年至是始复旧典州府计吏至者一百七十有三【丁丒南至戊寅含元受朝贺】二年正月朔【庚申】御含元殿四方贡献列为庭实复旧制也会昌三年四月中书门下奏元日御含元殿百官就列唯宰相两省官扇开侍立御前不拜而退令请对班于香案前侯扇开再拜升殿从之　卢钧传宣宗元日大飨含元殿【太中十一年】　裴度传由太原朝京师及陛见谒者欲宣旨帝遽曰朕当延英待卿旧仪閤中羣臣未退宰相不奏事称贺则谒者荅帝以度勲德故待以殊礼
　　唐含元殿元日受朝贺以实録攷之宗十八南至一肃宗三南至二代宗十一南至八德宗十六南至一宪宗八敬宗一文宗一【太和七年正月己丑朔】　李华含元殿赋时殷仲冬日正南至上公奉斚羣后在位一人寿昌万国承赐献嵗元辰东风发春县法象魏与人惟新威仪之严山岳振振皇帝御衮龙之法服佩苍璧之纯精执镇圭导朱纮降辇登阶防闻玉声甸侯采卫要荒蛮貊输其方賮罔不来格司仪叙进象胥重译肃肃委皮干干奠璧设以庭燎天烘地赫雷鼓殷殷朱干玉戚金根玉辂大常少伯火烈门旂霜交陛防太史来告卿云勃兴洒丰泽荅休征司冦缓刑冢卿降德华戎竭欢喜气阗塞掲金鸡于太清庆抃之声不逾辰而靁四域
　　唐崇明门贺皇太子
　　实録乾元三年正月癸亥朔御含元殿受朝中书令代国公子仪摄太尉上夀称贺朝退百僚于宣政殿起居圣皇乙丒常服于崇明门通贺皇太子丙寅外命妇朝皇后于光顺门内殿广德二年十一月甲寅长至含元殿受朝贺毕百官诣崇明门进名谒皇太子
　　唐紫宸殿受朝贺
