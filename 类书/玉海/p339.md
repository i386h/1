<!-- { "loadSidebar": true } -->
　　收为天策府记室上书諌王止田猎王荅曰明珠兼乘未若一言赐黄金李绛元和中为相帝曰言骨鲠真宰相也遣使者赐酴醿酒　李晟城盐州复故池以新盐赐宰相　后魏崔浩论事赐御缥醪十觚水精戎盐一两曰朕味卿言如此盐酒
　　唐赐胡缾　金壶瓶
　　李大亮传贞观中【通监三年十一月癸卯】为凉州都督常有台使见名鹰讽大亮献之大亮密表曰陛下絶田猎久矣而使者求鹰信陛下意耶乃乖昔防如其擅求是使非其才太宗报书曰有臣如此朕复何忧古人以一言之重订千金今赐胡缾一虽无千镒乃朕所自御又赐荀悦汉纪曰悦议论深博极为政之体公其绎味之【政要云今赐卿金壶瓶金椀各一枚】　实録贞观三年十一月癸卯谓侍臣曰大亮表云云赐金壶以彰忠谠
　　唐赐佩刀
　　政要贞观三年魏征上书赐金瓮一口十三年上疏渐不克终十条太宗谓曰列为屏障朝夕瞻仰赐黄金十斤廐马二匹　　通鉴贞观十二年三月丙子以皇孙生宴于东宫赐房龄魏征佩刀【详见兵器类】
　　唐金背镜　赐钟乳
　　髙冯字季辅贞观初授太子右庶子【防要云中书舍人】数上书言得失【贞观九年　政要云十七年上疏】赐钟乳一剂曰卿进药石之言朕以药石相报后为吏部侍郎善铨叙人物太宗赐金背镜一况其清鉴【通典十七年季辅知选十八年独知选事赐金背镜　政要谏议谷那律赐帛加以金带】
　　唐飞白扇
　　见御书类【贞观中】
　　唐赐银钟
　　杜淹为天防府兵曹文学馆学士常侍宴赋诗尤工赐银钟　太宗赐酆王元亨金醆　宋赐萧思话银钟酒
　　唐赐金镜珠囊
　　旧纪开元十七年八月癸亥以诞日燕花蕚楼百寮表请以每年八月五日为千秋节王公已下献镜及承露囊　十八年八月丁亥上御花萼楼以千秋节百官献贺赐四品以上金镜珠囊缣防五品以下束帛上赋八韵诗
　　唐赐鞭
　　张建封传拜徐泗濠节度使贞元十三年来朝见延英赋朝天行以献眷遇异防赐名马珍具上已赐宴曲江还镇帝赋诗以饯又使左右以所持鞭赐之曰卿节义嵗寒弗渝故用此为况　后周赐杨素以竹防曰欲大相驱防故赐此物　楚辞天问伯昌号衰秉鞭作牧王逸云文王为雍州牧
　　唐赐羣臣袭衣
　　李元纮开元初户部侍郎条政得失帝才之谓可丞辅赐衣一称绢二百匹明年【十四年四月丁巳】拜中书侍郎平章事五月五日【丁丑　十五年】宴武成殿赐羣臣袭衣特以紫服金鱼锡元纮及萧嵩羣臣无与比　李朝隠开元中为同州刺史宗东幸召见慰劳赐衣帛　陆贽在翰林帝亲倚至解衣衣之　旧纪贞元七年三月壬申诏赐衣文防不常非制也朕今思之宜有定制节度使宜以鹘衔绶带观察使宜以鴈衔威仪威仪瑞草也　刘禹锡谢春衣表在身不称恐招鹈翼之讥居任无功叨受鹤纹之赐谢冬衣表三军挟纩九月授衣　权徳舆谢端午赐衣表佩长命之缕俾夀而臧捧在笥之衣既安且吉　宋朝十月旦赐锦袄学士观察使簇四金雕尚书执政八搭晕锦宰臣使相天下乐
　　唐白羽扇
　　张九龄集开元二十四年盛夏赐宰相白羽扇九龄作赋曰肃肃白羽穆如防风縦秋气之移夺终感恩于箧中【同】　孙逖为宰相表云赐竹扇及圣賛　世本武王始作箑　庾肩吾扇铭曰武王造扇　班固有白绮扇赋　汉尚方竹扇名曰九华【曹植作赋】以赐常侍　诸葛孔明持白羽扇指麾三军　晋顾荣以白羽扇麾之陈敏军溃　陆机有羽扇赋　宋谢恵连有白羽扇賛对越休命奉风
　　唐佩笔
　　见上类　武后赐陈子昻笔札中书省令条上　徳宗赐浑瑊御笔一管
　　唐宫锦　瑞锦
　　封敖传为翰林学士属辞瞻敏不为竒澁文切理胜武宗使作诏书慰边将伤夷者曰伤居尔体痛在朕躬帝善其如意出赐以宫锦其后复草赐李徳制曰谋皆予同言不他惑徳裕以能明专任已以成功谓敖曰陆生恨文不迨意如君此等岂易得邪解所赐玉带与之王方庆治广州号第一诏赐瑞锦杂防以着善政
　　【武后时】　李白衣宫锦袍　张万福为和州刺史代宗下诏褒美赐具衣官锦十双　韦绶徳宗以蜀缬袍覆之冯定为太常少卿文宗诵其送客西江诗召升殿赐
　　禁中瑞锦
　　唐金莲华炬
　　令狐绹传大中四年为翰林学士承防夜对禁中烛尽帝以乘舆金莲华炬【金莲花蜀柄也】送还院吏望见谓天子来及绹至皆惊俄同平章事【十月辛未】　东观奏记上将命绹为相夜半含春亭召对赐金莲花炬送归学士院　栁公权浴堂召对继烛见跋　宋朝元祐三年四月蘓轼草三制对小殿撤金莲烛送归院
　　唐赐成象殿茶
　　韩偓金銮宻记翰林当直学士春晚则日赐成象殿茶吴主礼贤方闻置茗晋臣爱客才有分茶
　　建隆长春节赐衣【赐百官时服】
　　建隆元年二月丙戌长春节赐羣臣衣各一袭宰相率百官上夀赐宴相国寺辛卯大宴广徳殿凡诞节后择日大宴自此始三年冬十月乙酉朔始赐文武常参官冬服有司言故事所赐止将相学士及诸军大校上曰不及百官甚亡谓也乃徧赐之【端午十月一日皆赐】　兴国二年十月戊午朔赐百官诸军冬服九年五月赐臣僚时服自是嵗以为常
　　开寳赐真珠盘龙衣
　　开寳元年七月董遵诲为通逺军使上以西戎近邉命守焉遵诲常遣外弟刘综来贡马及还上解所服真珠龙衣使赍赐之综曰遵诲人臣岂敢当此赐上曰吾委遵诲方面不以此为嫌也
　　太平兴国赐新茶
　　兴国八年六月辛亥赐宰相文明翰林枢密直学士中书舍人节度观察使建州所贡新茶
　　雍熙赐玉砚
　　雍熙三年正月钱俶进草书绢图二翌日墨诏奬谕赐玉砚一金匣副之龙鳯墨百挺红緑笔百管盈丈纸百轴　　梁李琪谢赐大砚云记室濡毫于楯鼻史臣染翰于螭头自叨金玉之近班常愧玉蟾之旧物
　　雍熙草书扇　淳化红绫扇　天圣飞白扇
　　见御书类　晏殊御飞白书扇赋【重午前一日以飞白缣扇赐近臣】洒廻春之藻翰成变楷之竒文命迩列以垂赐耸欢声于荐绅婉结无方轻浓有制该笔苑之遒润集书林之妍媚穷小篆以取法究八分而探异神仙缥缈之状鸾鷟飞翔之埶标玉字于日中湛金波于月际隋珠照乘之采昆玉吐如虹之气在昔贞观之隆文皇念功时则有无忌师道沐鸾蚪之班诏咸亨以降髙宗礼贤时则有至德处俊荷檝翼之垂训咸简册以传载为古今之芳润岂如亲逢盛时载荷荣锡一言鲁衮之厚八体着羲图之则五明在手见虞帝达聪之勤四座生风彰武王救暍之德欣待濯而蠲暑誓悉心而陈力顺凉燠以舒卷永衔恩而无极　　皎皎齐素冉冉纹篠合二美以为箑
　　景德赐氷
　　景德四年六月丙辰赐编修君臣事迹官氷十匣以暑甚特赐之乾道五年六月十日诏自初伏日赐学士氷一月周凌人夏颁氷　古者日在北陆而藏氷西陆朝觌而
　　岀之
　　祥符镂文红管笔
　　祥符二年十一月丁巳内出太宗镂文红管笔分赐王旦等人一双因谓旦等曰先帝聴政之暇常以笔法为意诸家字体无不学者学之必成旦等曰先帝笔法英异非人臣所及【又见御书类】　　司马光通鉴表曰先帝赐御府笔墨　　光有黄囊贮红管笔一枝实治平中赐物张栻铭笔囊曰厚陵之
　　赐文正之泽传之方来见者改色笔端吐辞谷粟万世岂惟改色公心是继在昔魏公世保其笏谨哉斯藏惟徳其物　英宗赐王广渊笔　蘓颂有谢赐笔墨纸表　象管寳跗之副　染松烟洒鹅素
　　天圣赐绣鞯
　　天圣七年二月十一日诏资政学士晏殊中谢日赐绣鞯以甞预机宻故也政和三年二月赐诸王金花鞍鞯诗鞗革注辔首也　左传繁缨以朝
　　治平赐盘龙金盆
　　治平三年九月丙辰夜召学士王珪至蘂珠殿特诏中书除端明殿学士翌日又赐盘龙金盆一曰知卿忠纯有守故有此赐
　　建炎赐硏铭
　　建炎中赐綦崈礼研盖上所常用者研刻御书曰操觚濡墨兮中有杀生造次必思兮令世可行【恤刑手诏记】　建炎四年六月崈礼草范宗尹右相制上以所用笔研金水滴牙尺赐之研隂刻御制铭云云　绍兴六年十一月赐张浚古端石砚笔墨　　太公金匮砚之书曰邪心谗言无得污白　　李尤王粲有砚铭繁钦有讃傅有赋　　墨海　潜璞　铜瓦　端石庾肩吾有谢铜砚笔格启云烟磨青石管挿铜龙曽巩谢纸笔表氷苔之质秋兔之毫　漆管緑沉
　　之妙文犀象齿之殊【笔】晋侧理汉赫蹏【纸】邺殿鳯衔汉朝鱼网【纸】　沈家令之谢牋思生松黛杨师道之佳句才掞烟华名殊九子状异二螺【墨】纱帷昼暖墨花春【紫石砚歌】
　　绍兴赐春幡胜
　　绍兴十三年正月辛丑立春节学士院始进贴子词百官赐春幡胜自建炎以来久废至是始复
　　绍兴赐宸翰扇
　　绍兴十四年七月以宸翰扇赐秘书少监防操车驾幸省故也【详见经筵类】
　　欹器
　　天下之理至于中而止故列圣相传以中为大法而制器亦象焉过与不及均为非中惟中则正矣斯器日陈于前亦几杖有铭之意
　　五帝侑巵　鲁宥坐器　欹器图
　　文子守弱篇三皇五帝有观戒之器命曰侑巵注欹器也【见荀子注】　荀子宥坐篇第二十八孔子观于鲁桓公之庙有欹器焉【倾欹易覆之器】孔子问于守庙者曰此为何器对曰此盖宥坐之器【言人君可置坐右以为戒宥右同或曰侑同劝也】孔子曰吾闻宥坐之器虗则欹中则正满则覆顾谓弟子曰注水焉挹水而注之中则正满而覆虗而欹孔子喟然叹曰乌有满而不覆者哉子路曰敢问持满有道乎孔子曰聪明睿智守之以愚功被天下守之以让勇力振世守之以怯富有四海守之以谦此所谓挹而损之之道也【家语同】　淮南子道训篇孔子观桓公之庙有欹器焉谓之宥巵顾谓弟子曰取水注之中则正满则覆　扬子重黎篇或问持满曰防欹注欹器也　刘子诫盈篇仲尼观欹器而革容监损益而叹息　唐文粹李徳裕作欹器赋云周公始作兹器告于神明难守者成难持者盈丞相潞国公见遗欹器赋云赫赫姬旦配徳阿衡始作兹器告于神明挹彼注兹受之若冲非神鼎之自盈异衢樽之不竭　许敬宗韦肇亦有赋　隋志小説部鲁史欹器图一卷刘徽注【唐艺文志儒家】器凖图三卷后魏信都芳撰【聚浑天欹器防　后魏志信都芳撰安丰王延明所集乐説并诸器物凖图二十余事而注之】
　　周庙欹器
　　説苑敬慎篇孔子观于周庙而有欹器焉孔子问守庙者曰此为何器对曰盖为右坐之器孔子曰吾闻右坐之器满则覆虚则欹中则正有之乎对曰然孔子使子路取水而试之满则覆中则正虗则欹孔子喟然叹曰呜呼恶有满而不覆者哉子路曰敢问持满有道乎孔子曰持满之道挹而损之　晋杜预传周庙欹器云云【见下】
　　汉御坐欹器
　　见下段　文选注曹大家欹器颂曰侍帝王之密坐
　　晋欹器　南齐欹器
　　杜预传周庙欹器至汉东京犹在御坐汉末防乱不复存形制遂絶预创意造成奏上武帝嘉叹焉　　南史杜预有巧思造欹器三改而成南齐永明中竟陵王子良好古祖冲之造欹器献之与周庙不异
　　后魏欹器
　　传安丰王延明使祖暅之作欹器漏刻铭
　　后周清徽殿欹器【颂】
