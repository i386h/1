<!-- { "loadSidebar": true } -->
　　陈抟以传种放放传穆修修传李挺之挺之传邵雍雍有方圆二圗图虽无文吾终日言而未尝离乎是盖天地万物之理尽在其中矣先天学心法也故图皆自中起万化万事生乎心也先天图中环中也先天学生乎诚先天之数自一而二自二而四自四而八干兑离震在左防坎艮坤居右干南坤北以定上下离东坎西以列左右朱震朱熹蔡元定张行成申其説【本义载伏羲四图其説皆出邵氏　圎外为阳方中为隂】　李挺之变卦反对圗八篇六十四卦相生图一篇　伏羲之卦先天也文王之卦后天也
　　开寳王昭素易论　演圣通论
　　书目三十三卷【崇文目同】昭素以王韩注易及孔马疏义或未尽乃着此论【徐徽删其畧为易论要纂十卷】　开宝三年知制诰李穆荐王昭素召见便殿昭素着易论三十三篇时年七十余太祖赐坐令讲乾卦召宰臣薛居正等观之至九五飞龙在天昭素对曰此爻正当陛下今日之事此书非圣人出不能合其象三月辛亥拜国子博士赐茶药及钱二十万留月余遣之　晁氏志以注疏异同互相诘难蔽以己意【崇文目云取诸家之善参以其言折之】　胡旦有易演圣通论十六卷多引注疏及王昭素论为之商防
　　天禧易枢　易筌　证坠简
　　天禧二年七月戊寅富顺监言李见撰易枢十卷诏附驿以闻　书目阮逸易筌六卷凡三百八十四卷【晁説之易规十一篇】　晁氏志天禧中范谔昌撰证坠简一卷其书类郭京举正如震卦彖辞内云脱不防匕鬯四字程正叔取之渐卦上六疑陆字误胡翼之取之自谓其学出于李处约许坚
　　皇祐周易折蕴　防要
　　皇祐三年九月二十二日评事孙坦上折蕴十卷帝嘉其勤博四年五月知益州田况上太常丞代渊所着周易防要二十巻丙午以为祠部外郎　至和元年十二月十八日宋咸上注周易十卷诏褒谕　治平三年四月己丑工部侍郎皇甫泌上所着周易精义赐帛国史志任奉古周易发题一卷周易正经明疑録一卷【不知撰人】
　　周易言象外
　　书目十卷【崇文目同】侍讲王洙撰凡十二篇序云论次旧义傅以新説以王弼为内擿其异者表而正之故云外也　绍兴中沈该小六巻每卦别为一论
　　治平周易圗义
　　书目二卷治平中叶昌龄撰以刘牧钩隐圗之失遂着此书凡四十五门牧撰易数钩隐圗一卷采摭天地竒耦之数自太极生两仪而下至于河圗凡六十四位防之成圗于圗之下各释其义凡四十八圗黄黎献受于牧摭为畧例一卷隐诀一卷吴秘受于黎献作通神一卷以释钩隐奏之凡三十四篇常豫撰易源一卷
　　熈宁周易圗
　　熈宁九年五月二十二日宗子克頠进周易开奥圗克孝进孝经传诏褒之
　　周易
　　胡瑗【翼之】易十卷门人倪天隐所纂非其自着故序首称先生　郑夬【扬庭】周易十二卷姚嗣宗谓刘牧之学授之吴秘秘授之夬夬又作明数明象明道明次例明范五篇邵雍言夬窃其学于王豫沈括亦言夬之学似雍云　陆秉【端夫】易学十卷宝元二年奏御　邵古【天叟】周易解五卷古雍之父　刘牧【长民】易十卷【书目刘牧新注十一卷】庆厯初吴秘献其书诏奨之田况为序言数者宗之又钩隐圗三卷【书目一卷又卦徳通论一卷】　徐庸易蕴一卷以春秋凡例易亦有之著书九篇号意缊凡例总论其学祖刘牧陆秉　代渊易论二十卷　皇甫泌周易述闻隐诀补解各一卷精微一卷　石介【守道】周易五卷　王逢易十卷　鲜于侁【子骏】周易圣断七卷本王弼刘牧而时辨其非　宋咸易训三卷自序谓既以补注奏御而男亿请余义百余篇因名易训　吕大防周易古经二卷凡十二篇无解释　苏轼东坡易十一卷父洵作易未完述以成书　张载横渠易説十卷　程氏【頥】易十卷序曰易变易也随时变易以从道也推辞考卦可以知变象与占在其中矣【朱文公曰交易为体徃此来彼变易为用时静而动　邵传羲画程演周经】　王安石易义二十卷龚原注二十卷耿南仲注二十卷　张弼易十卷颇宗郑氏　房审权周易义海一百卷集郑至王安石凡六家摘取专明人事者【熈宁中】　晁説之【以道】古易十二卷又太极传外传因説朱震【子发】易集十一卷易圗三卷丛説一卷自谓学
　　以程頥为宗防邵雍张载之论合郑王弼之学　牛师徳先天易钤太极宝局二卷　石汝砺干生归一图二卷　王湜易学一卷潜心邵学　郭忠孝【兼山】易解二卷颇明象数　张汝明易索十三卷　凌唐佐易集解十卷　沈该周易小六卷　晁公武易故训传十八卷采古今诸家附以己闻　胡铨易拾遗十卷宗主程説时出新意　吕祖谦系辞精义二卷　杨万里诚斋易二十卷　林黄中周易经集解三十六卷淳熈中表进　项安世周易玩辞十六卷　程迥易章十卷外编占法古易考各一巻世称沙随易　蔡渊周易训解大易説易象意言　魏了翁周易集义六十四卷　麻衣道者正心易法一卷李潜序朱文公以为戴师愈所作　周敦頥作太极图説及通书四十章　郭雍着易中庸之书十余万言有易説蓍卦辨疑【中兴书目雍易觧十一卷卦辞防要六卷】
　　绍兴御书周易泰否卦
　　绍兴五年十月十一日庚戌右相张浚入见上亲书周易否泰卦赐之浚奏自古小人倾陷君子莫不以朋党为言臣尝考泰之初九防茅茹以其彚征象以为志在外盖言其志在天下国家非为身故也否之初九防茅茹以其彚贞象以为志在君则君子连类而退盖将以行善道而未始忘忧国爱君之心焉观二爻之义而考其用心则朋党之论不攻而自破矣臣又观否泰之理起于人君一心之微一念之正其画为阳泰自是而起矣一念之不正其画为隂否自是而起矣泰之上六三隂已尽复变为阳则小人在外而泰所由以生焉二十五年八月以所着否泰卦解义进之奏曰其事本诸一心　髙宗书乾卦赐侍讲秦梓
　　绍兴易説
　　六年林儵乞上所着易书诏给事中朱震详问震言用功至勤仍令明州给札録其所着易説及天道大备书变卦纂集等合二十六卷上之二月甲辰儵循资与堂除　八年六年五日李授之上易解除直秘阁　十五年十月二十七日刘翔进易解　十六年吴沆进易璇玑三卷二十七篇四月十七日郭伸上易觧　二十七年九月彭与上周易义解十册神授易圗四册大极歌一册易证诗一册义文圗二轴馆学防详谓潜心象数训释淹贯诏补上州文学　三十年三月七日宋大明上周易解　绍兴初朱震撰易十一卷卦图三卷丛説一卷表云九卷上采汉魏吴晋元魏下逮有唐及今　绍兴中晁説之周易太极六卷外一卷因説一卷説之从杨贤宝得康节先生自为易图二作易四种名曰商瞿　李衡撮要十二卷
　　绍兴易变体
　　续书目易变体十六卷绍兴中吏部郎中都絜进谓筮有某卦之某卦为变体如蔡墨言潜龙勿用不曰干初九而曰干之姤言龙战于野不曰坤上六而曰坤之剥此谓变体自干之姤至未济之解以意演之爻为一篇凡三百八十四篇
　　绍兴大衍图
　　十七年四月左廸功郎吴适进大衍图庚戌令秘省详之
　　绍兴揲蓍古法
　　绍兴中郑克武子撰一卷以今之言揲蓍法者或不取四营成易不待三变成爻而谓之小衍或不揲右手所分不数小指所挂而谓之新谱故列旧法使有可据程迥有揲蓍详説
　　淳熈易书
　　淳熈八年八月五日知阆州吕凝之上易书四十卷上问辅臣周必大奏曰此本邵雍之学蜀人张行成推衍之凝之必讲学于行成上曰行成所着颇略必大曰凝之配年以卦爻所以加宻　乾道二年六月四日以行成进易可采除直徽猷阁行成有述衍十八卷通变四十卷以易数生于衍因先释系辞之説而复析衍法穷原防流命曰述衍邵雍之学祖于象数二图其用皆起于交交则变今演解之命曰通变
　　淳熈周易集解　图
　　十二年四月二十六日知潭州林栗进经集解三十二卷系辞上下二卷文言説卦序杂本文共为一卷河图洛书八卦九畴大衍总会图六十四卦立成图大衍揲蓍解共为一卷总三十六册诏付秘省敕书奨谕　二年曽穜裒程颢頥张载游酢杨时郭忠孝邵雍七先生之説为大易粹言十卷　李椿云易以九居五六居二为当位而词多艰以六居五九居二为不当位而词多吉盖君以刚健为体而虚中为用臣以柔顺为体而刚中为用君以虚中行其刚健臣以刚中守其柔顺则上下交而其志同矣　程迥云以六居五以九居二为卦十有六虽为时不同其十有五皆吉谓人君柔中虚己而任刚徳之臣其臣亦以刚中应之惟恒卦则不然恒从所应汉元帝似之　张抡为易卦补遗其言曰易以初上二爻为定体以中四爻为变系辞谓之中爻先儒谓之互体所谓杂物撰徳辨是与非八卦互成刚柔相易之道非此无见焉坤与坎曰师而长子帅师之象盖出乎震艮与坤曰谦而用涉大川之象盖出乎坎雷在天上大壮而曰羝羊有兊存焉明入地中明夷而曰难有坎存焉　张浚易解并杂记共十卷论易数曰太极一也两仪三之也分为二而七八九六之数五十有五此天地之中数也论刚柔之义曰君道主刚而其义也用柔故干动则为坤矣臣道主柔而其动也用刚故坤动则为干矣　朱震曰变动之别其有五曰动爻卦变互体五行纳甲而卦变之中又有变焉【程頥主理震主数】
　　淳熈易学啓　本义
　　朱文公熹淳熈四年易本义成十二卷又为诸图冠首为五赞【原象　述防　明筮稽类　警学】及筮仪附于末音义二卷十三年三月易学啓成四篇以本图书原卦画明蓍防考变占为次又有蓍卦考误揲蓍之法见于大郭雍为蓍卦辨疑三卷熹谓疏家小失其指而辨之者又大失焉説愈多而法愈乱因为考误毕氏中和揲法视疏义为详论三揲皆挂一正合四营之义惟以三揲之挂扐分措于三指间为小误然大数亦不差易本为卜筮而作其言皆依象数以断吉凶今其法不传诸儒言象数者皆穿凿言义理者大汗漫故其书难读此本义启蒙所以作也　先天之学魏伯阳闚见其意陈抟始发其秘再传为邵雍方圆图皇极经世诸书朱震张行成朱文公蔡元定申其说【郭忠孝得李挺之卦变论有得焉】　李舜臣易本传三十三篇迹坎离之从中起校震巽之偏而不中谓舎本卦而论他卦为不然谓某卦从某卦来为妄复刚长而以日云者幸其至之速临阳消而以月云者幸其消之迟　説卦天地定位山泽通气雷风相簿水火不相射八卦相错邵子曰此伏羲八卦之位干南坤北离东坎西兑居东南震居东北巽居西南艮居西北于是八卦相交而成六十四卦所谓先天之学也帝出乎震齐乎巽相见乎离致役乎坤説言乎兑战乎干劳乎坎成言乎艮邵子曰此卦位乃文王所定所谓后天之学也
　　古易五家
