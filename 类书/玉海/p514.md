<!-- { "loadSidebar": true } -->
　　二十九年六月十日癸巳下诏戒谕官吏骄怠十四日丁酉诏崇尚清白禁止赂遗七月十四日知临安府于防请以二诏刻石听事出入观省为四方郡县之倡二十四日乙巳右仆射思退等请以崇尚清白诏书刻石置政事堂以墨本分颁中外臣僚奏可【一云乞以上亲书二诏立石尚书省以墨本颁中外】
　　乾道淳熙戒饬诏
　　见诏令类
　　淳熙戒谕将帅御书
　　十二年四月七日御书戒谕赐建康副都统制阎仲仍刋石赐殿帅郭棣已下其文曰将帅之敝在蔽功忌能尊已自用故下有沉抑之叹上无胜算之助昔许歴进北山之策而赵奢卒败秦师卿当以奢为法毋蹈前敝


　　玉海卷一百三十一
<子部,类书类,玉海>
　　钦定四库全书
　　玉海卷一百三十二
　　宋　王应麟　撰
　　官制
　　使
　　说苑曰明君之使人也任之以事不制以辞此奉使之事也
　　汉绣衣使者
　　谯传元始四年选明达政事能班化风俗者八人元为绣衣使者持节与太仆任恽等分行天下观览风俗平当传使行流民幽州举奏刺史二千石劳徕有意者奉使十一人为最　有绣衣直指　假稻田使者【见农官】行寃狱使者【张敞传】　护菀使者【谷永　见上林令】
　　汉八使　八俊
　　周举传顺帝汉安元年诏遣八使廵行风俗皆选素有威名者乃拜举为侍中与侍中杜乔守光禄大夫周栩前青州刺史冯羡尚书栾巴侍御史张纲兖州刺史郭遵太尉长史刘班并守光禄大夫分行天下其刺史二千石有臧罪者驿马上之墨绶以下便辄收举有清忠惠利为百姓所安宜表异者皆以状上于是八使同时俱拜天下号曰八俊　纪汉安元年八月丁卯遣杜乔等八人分行州郡班宣风化举实臧否【表贤良显忠勤乔奏李固政为天下第一】　张纲传八使惟纲年少官秩最防余人受命之部而纲独埋其车轮于洛阳都亭曰豺狼当路安问狐貍遂奏大将军冀河南尹不疑无君之心十五事【他使所劾亦多冀及宦者亲党】　蔡邕传上封事曰五年制书议遣八使又令三公謡言奏事是时奉公者欣然得志邪枉者忧悸失色
　　汉清诏使
　　范滂传冀州饥荒以滂为清诏使案察之滂登车揽辔有澄清天下之志至州境守令自知臧污望风解印绶去　第五种传以司徒掾清诏使冀州注风俗通曰汝南周勃辟大尉清诏使荆州葢三公府有清诏员以承诏使也　雷义使持节督郡国行风俗太守令长坐者凡七十人
　　唐安抚使　安抚大使
　　通鉴【兼实录等书】武德元年十月庚辰淮安王神通为山东道安抚大使山东诸军事并受节度贞观四年李大亮为西北道安抚大使总章元年刘仁轨为辽东道安抚大使垂拱四年六月左丞狄仁杰为江南安抚使天授二年李嗣真等为十道存抚使【朝中有诗送之名曰存抚集十卷】贞元十一年九月丁巳加韦臯统押近界诸蛮及西山八国云南安抚等使【韦臯为劒南节度就加安抚遂为兼官】永贞元年八月己未宰臣袁滋为劒南两川山南西道安抚大使太和五年七月甲申李践方两川安抚使　后魏太和十七年广陵王羽持节安抚六镇正光五年郦道元为关右大使慰抚六镇隋仁寿四年杨素为河北道安抚大使【又韦师为山东河南十八州安抚大使】唐干封元年李勣为辽东道行军大总管兼安抚大使仪鳯三年李敬元为洮河道安抚大使神功元年纳言狄仁杰为河北道安抚大使长安四年姚元之为灵武道安抚大使　防要唐武德中唐俭为并州道安抚大使杜伏威为淮南道安抚大使开元四年正月二十九日【丙午】鄫王嗣真除安北大都防充安抚河南关内陇右诸蕃部落大使【遥领自兹始　解琬西城安抚使　毕諴河南安抚使　房式传韦臯表为云南安抚副使　万嵗通天元年姚璹为榆关道安抚大使】　武德五年李靖为岭南抚慰大使【九域志云桂州有李靖岭南道安抚大使平蛮碑颂】武德中山东平以大理卿郑善果为招抚大使　吐
　　蕃传云中书令李敬元为西河镇抚大使　娄师德韦凑为营田大使　延载元年张元遇为桂永等州经畧大使
　　唐观风俗使
　　防要贞观八年正月二十九日【壬寅】遣大使观风俗【旧纪命尚书右仆射李靖等使于四方观省风俗】于是分遣萧瑀李靖杨恭仁王珪窦静【旧纪作窦诞】李大亮刘德威皇甫无逸韦挺李袭誉张亮杜正伦赵智等巡省天下诏曰观风俗之得失察政刑之苛弊
　　唐黜陟使
　　唐书【通鉴实録】贞观八年将发十六道黜陟大使畿内未有其人正月壬寅令李靖充使【李靖传迁右仆射时遣十六道使察风俗以靖为畿内道大使　十八年遣十七道巡察】二十年正月丁丑遣孙伏伽等二十二人以六条察四方【纪云黜陟于天下】多所举刺太宗命褚遂良具状以问亲自临决牧宰以下进擢者二十人死者十人【或云七人】免黜者数百人龙朔三年八月戊申分遣巡察大使黜陟官吏神龙二年二月丙申遣十道巡察使【姜师度等二十人】开元二十一年四月二十一日乙卯遣使崔翘等黜陟官吏【实録二十九年五月命崔翘等八人分行天下诏曰三载考绩必鉴吏能八使观风因求民瘼】二十九年十月戊戌遣使黜陟官吏天宝五载三月丙子命席豫等黜陟【一云正月】至德二载十二月虢王等为使建中元年正月辛未发黜陟使庾何等十一人行天下【通鉴二月丙申朔　陆防説使者以五术省风俗曰听謡诵纳市贾讯簿书览车服省作业】元和十四年七月己丑遣黜陟使于天下开成元年二月庚寅分命卢钧等五人为黜陟使
　　唐宁朔大使
　　旧纪贞观十四年三月戊午置宁朔大使以防突厥
　　唐按察使
　　见都督　景云二年二月降十道使按察七月分遣都督刺史十道按察　纪龙朔三年八月戊申遣按察大使于十道
　　唐节度使【详见兵制】
　　通典边方有冦戎之地则加以旌节谓之节度使【呉孙权初置节度官使典掌军粮】自景云二年四月始以贺拔延嗣为凉州都督充河西节度使其后诸道因用此号【防要永徽已后除都督带使持节即是节度使　通鉴纲目景云元年冬十月以薛讷为幽州经畧节度大使节度之名自此始】得以军事专杀行则建节府植六纛外任之重莫比焉本皆兼度支营田使开元九年十一月勅河东河北不须别置并令节度使兼【有副使行军司马判官掌书记防谋随军】开元中凡八节度使【若朝觐则别置留后】
　　碛西　开元六年三月杨嘉惠始除四镇节度经畧使十二年已后或称碛西
　　河西　景云二年四月贺拔延嗣始有节度之号陇右　开元元年十二月始除杨矩
　　朔方　开元元年十月六日改朔方行军大总管为朔方节度使【表云九年置】
　　河东　开元十一年已前称天兵军节度使其年三月四日改太原已北诸军节度十八年二月宋之悌除河东节度
　　幽州　先天二年二月甄道一除天宝元年十月裴寛除范阳节度【开元七年闰七月张敬忠始除平卢军节度】
　　劒南　开元五年二月齐景胄除上元二年二月分为两川广德二年正月八日合为一道大厯二年正月二十日又分两川
　　岭南　至德二年正月始除贺兰进明咸通三年五月分东西道两节度
　　会要开元四年正月二十九日丙午亲王始遥领十六年十一月癸巳宰相始遥领【河西节度副大使萧嵩除平章事节度如故二十六年李林甫遥领陇右天宝十载杨国忠领劒南皆置留后】　官志其后有持节为节度副大使知节度事者正节度也诸王拜节度大使者皆留京师
　　唐宣抚使
　　通鉴【兼防要等书】开元元年七月壬申命毕建等六人宣抚十道【开元初陆余庆河南北宣抚使】十五年八月河北水灾宇文融为宣抚使二十年河北饥卢从愿为宣抚处置使德宗初闗播宣抚湖南兴元元年正月平章事萧复充宣慰安抚使贞元八年八月以水灾命奚陟等宣抚于延英殿临遣元和四年正月以旱灾命郑敬德崔芃孟简裴武宣抚淮南宣歙浙西东山南东道江西鄂岳等道召对告以勤于奉职十四年二月壬戌杨于陵充淄青宣抚使【崔戎云南蛮乱成都诏戎持节剑南为宣抚使】
　　唐采访使
　　防要开元二十二年二月十九日辛亥初置十道采访处置使【三月二十三日置印】
　　都畿中丞卢绚　京畿中丞裴旷河南嗣鲁王道坚关内李尚隠　　河东崔隠甫　　河北宋瑶岭南李朝隠　　淮南韦虚心　　河西牛仙客剑南王昱　　　山南韩朝宗　　江南刘日正陇右裴端复　　山南西道宋谕　江南班景倩
　　张九龄奏置
　　二十五年十二月二十四日命采访使考课官吏善绩三年一奏乾元元年四月十一日停采访黜陟使【通鉴五年壬午】是嵗改为观察处置使　地理志开元二十一年【百官志云二十年】监十五采访使如汉刺史【详见郡国】　通鉴开元四年二月辛未以倪若水为汴州刺史兼河南采访使【时州采访使班景倩入为大理少卿】
　　唐防御使　团练使　经畧使　应援使
　　防要天宝十四载十一月诸州置防御使宝应元年五月十九日停【开元元年幽州置防御大使至德一载置江东及衡州】建中二年正月置潼闗防御使　广德二年置河中五州都团练观察使永泰元年置丹延都团练使大厯十二年五月十日停诸州团练是年合浙江东西道置都团练观察使【建中元年分二道】　贞观二年边州别置经畧使先天二年二月除幽州节度经畧镇守使开元六年除四镇节度经畧使十一年四月河西节度张敬忠加经畧使二十七年置福建经畧使开耀后桂州置管内经畧使开元二十一年黔州置五溪经畧使天宝十四载置邕容管经畧使【十载置安南管内经畧使】至德二载正月贺兰进明除岭南五府经畧兼节度使建中元年三月除元琇始不带五府经畧【兼安南经畧王式　容管戴叔伦元结王翃　黔中郄士美　邕管徐中　桂管马揔　广州都督五府经畧使宋璟见文粹又李尚隠永淳元年以娄师德为河源军经畧副使　韦丹拜容管经畧招讨使始城容州周十三里置屯田二十四所见韩文】　纪建中四年四月庚申张伯仪为淮西应援招讨使
　　唐宣谕使
　　列传崔涣肃宗时为江淮宣谕选补使　潘孟阳永贞元年八月以户部侍郎宣谕江淮　裴度元和九年为魏博宣谕使　温造穆宗时为太原镇州幽州宣谕使郑覃镇人留王承元不出诏覃为宣谕使传诏开大
　　义
　　唐镇守使
　　张镒传大厯初为濠州刺史擢侍御史兼縁淮镇守使
　　唐观察使
　　东畿【至德元载置广德二年罢大厯十四年复留台中丞兼】京畿【广德二年置中丞兼永泰元年御史大夫兼建中二年二月十八日中丞袁髙兼】浙西【乾元元年置】宣歙池【大厯元年置】福建【六年置】洪吉宣歙饶【乾元元年置广徳二年洪吉更名江西】鄂岳【元和五年置】湖南【广德二年置】
　　唐安抚制置使
　　通鉴中和二年以王徽为京畿安抚制置使干宁三年徐彦若为京畿安抚制置使【又韩建为之】
　　咸平宣抚大使　庆厯宣抚使
