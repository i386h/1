<!-- { "loadSidebar": true } -->
　　马援传建武四年冬嚣使援奉书洛阳援至引见于宣徳殿【东观记曰敕令中黄门引入时上在宣徳殿南庑下袒帻坐】世祖迎笑谓援曰云云又援铸马式上之诏置于宣德殿下　黄圗未央宫有宣徳殿【此系西京】　王闳带剑至宣徳殿后闼
　　汉阳明殿
　　防稽典録严遵字子陵建武五年诏召遵设乐阳明殿命宴防暮留宿其夜客星犯天子宿释国三老【袁良碑云拜梁相帝御九龙殿引对】
　　汉南宫前殿
　　光武纪建武十四年正月起南宫前殿　五行志南宫长秋和欢殿
　　汉邯郸温明殿
　　耿弇传光武居邯郸宫昼卧温明殿弇入造牀下请间注赵王如意之殿也故基在今潞州邯郸县内
　　汉徳阳殿【朝贺】
　　礼仪志毎月朔岁首为大朝受贺仪夜漏未尽七刻钟鸣受贺及防公侯璧中二千石二千石羔千石六百石鴈四百石以下雉百官贺正月二千石以上上殿称万岁举觞御座前司空奉羮大司农奉饭奏食举乐百官受赐宴飨大作乐其每朔惟十月旦从故事者髙祖定秦之月元年岁首也注蔡质汉仪曰正月旦天子幸徳阳殿临轩公卿将大夫百官各陪朝贺蛮貊胡羌朝贡毕见属郡计吏皆陛觐庭燎宗室诸刘杂防万人以上大官赐食酒御史四人执法殿下虎贲羽林弧弓撮矢陛防左右戎头偪胫啓前向后左右中郎将住东西羽林虎贲将东北五官将中央悉坐就赐作九宾彻乐钟磬并作乐毕作鱼龙曼延小黄门吹三通谒者引公卿羣臣以次拜罢徳阳殿周旋容万人陛髙一丈皆文石作坛激水殿下画屋朱梁玉阶金柱刻镂作宫掖之好厠以青翡翠一柱二带韬以赤缇天子正旦节防朝百僚于此【雒阳宫阁簿云南北行七丈东西行三十七丈四尺】　晋乐志铎舞歌幡舞歌各一篇鼓舞伎六曲并陈于元防后汉正旦天子临德阳殿受朝贺　晋礼志汉武帝虽用夏正至于十月朔犹常享防大作乐如元正之仪【其仪同后汉志】钟离意传徳阳殿成百官大防明帝思意言谓公卿曰钟离尚书在此殿不立注汉宫殿名北宫中有徳阳殿【明帝纪永平八年十月北宫成】　孔僖传延光元年河西大雨雹安帝召孔季彦见于徳阳殿亲问其故　顺纪孙程等迎济隂王【顺帝】于徳阳殿【注汉官仪曰崇贤门内】西钟下即帝位近臣尚书以下从辇到南宫登云台召百官　黄琼传永建三年上疏顺帝书奏引见徳阳殿使中常侍以琼奏书属主者施行　周举传阳嘉三年河南三辅大旱五灾伤天子亲自露坐徳阳殿东厢请雨　桓纪建和二年徳阳殿火　洛阳宫阁疏偃师去宫四十三里望朱雀五阙徳阳其上鬱律与天连　东京赋逮至显宗既新崇徳遂作徳阳【注崇徳在东徳阳在西相去五十歩】啓南端之特闱立应门之将将其内则含徳章台天禄宣明温饬迎春寿安永宁【八殿名】飞阁神行莫我能形　李尤徳阳殿赋曰开三阶而参防错金银于两楹入青阳而窥总章歴户牖之所经连璧组之烂漫杂虬文之蜿延尔乃周阁廻市峻楼临门朱阙岩岩嵳峩槩云青琐禁门廊庑翼翼达兰林以西通中方池而特立又铭曰皇穹垂象以示帝王紫防之侧洪诞弥光大汉体天承以徳阳崇髙丽包受万方内总朝贡外供遐荒【余见北宫洛宫】
　　汉宣明殿
　　桓郁迁侍中【永平十四年】帝自制五家要説章句令郁校定于宣明殿注华峤书曰殿在徳阳殿后东观记曰其冬上亲于辟雍自讲所制五行章句　樊儵传引见宣明殿【又永平二年广陵王荆引见宣明殿】
　　汉宣平殿
　　张纯子奋嗣爵归国永平十年儋耳降附奋来朝上寿引见宣平殿显宗以为侍祠侯
　　汉崇徳殿
　　安帝纪太后御崇徳殿拜帝为长安侯注洛阳宫有崇徳殿　蔡邕灵帝诏邕与杨赐马日防张华单飏诣金商门引入崇徳殿就问灾异注洛阳记曰南宫有崇徳太极殿西有金商门　东京赋既新崇徳遂作徳阳注皆殿名崇徳在东徳阳在西相去五十歩　河南志崇徳殿明帝永平中置
　　汉安福殿
　　黄香传肃宗时召诣安福殿言政事拜尚书郎　东京赋于南则前殿云台和欢安福注二殿名并在徳阳殿南　又有承福殿【见顺帝纪】又有黄龙千秋万殿【见五行志】
　　汉章台殿　云台殿
　　马防传马钜为常从小侯肃宗以钜当冠亲御章台下殿陈鼎爼自临冠之　和帝纪【兼鲁防传】永元九年八月饮酎斋防章防诏小黄门特引见议郎鲁防　宦者灵帝铸四钟皆受二千斛悬于玉堂及云台殿前　东京赋含徳章台【薛综注殿在应门之内】于南则前殿云台【张铣注殿名】扬雄传蔺生収功于章台注晋灼曰相如献璧此台
　　汉嘉徳殿　九龙殿
　　虞诩传邓太后以诩有将帅畧迁武都太守引见嘉徳殿【袁良碑云帝御九龙殿引对】　顺纪幸嘉徳殿遣侍御史収阎显孝仁后纪居南宫嘉徳殿宫称永乐　五行志延熹
　　四年南宫嘉徳殿火　杨赐传光和元年有虹蜺昼降于嘉徳殿前帝引赐及蔡邕等入金商门问以灾异注洛阳记云殿在九龙门内戴延之西征记云太极殿西有金商门【西汉宫殿名正殿名曰明徳本名嘉徳】　东京赋九龙之内实曰嘉徳注九龙本周时殿名门有三柱柱有三龙皆铜嘉徳殿名在九龙门内【在南宫】　洛阳有却非殿铜马敬法清凉鳯凰嘉徳黄龙寿安殿竹殿　魏青龙三年八月复崇华殿改名九龙殿　陈有嘉徳殿学士
　　汉寿安殿　敬法殿
　　梁后纪阳嘉元年春有司奏立长秋宫乃于寿安殿立贵妃为皇后注夀安是徳阳宫内殿名【东京赋寿安永宁】　东观汉记明徳马后在敬法殿东厢　王莽有敬法闼注师古曰敬法殿名　洛阳宫名曰洛阳有敬法门
　　汉显亲殿
　　周举传顺帝永和元年灾异数见省内诏召公卿中二千石尚书诣显亲殿问以灾异举对曰云云又召举于显亲门问以灾
　　汉华光殿
　　杨赐建宁初灵帝当受学诏太三公选通尚书桓君章句夙有名者三公举赐侍讲于华光殿注洛阳宫殿名曰华光殿在崇光殿北　刘寛灵帝初召拜太中大夫侍讲华光殿迁侍中赐衣一袭注洛阳宫殿簿云殿在华林园内　梁有华光殿武帝命羣臣赋诗
　　汉章徳殿
　　窦后纪见于北宫章徳殿　清河王庆帝移幸北宫章徳殿　礼仪志云云注建宁四年七月乙未立宋皇后仪章徳殿临轩
　　魏景福殿　太极殿　文昌殿　九龙殿【又见宫类】
　　明帝纪太和六年九月治许昌宫起景福承光殿青龙三年八月丁巳行还洛阳宫命有司复崇华殿时郡国有九龙见改名九龙殿　水经注许昌城内有景福殿基魏明帝太和中造【元和志在故城西南隅】魏明帝上法太极于洛阳南宫起太极殿于汉崇徳殿之故处魏武封于邺为北宫宫有文昌殿　南齐礼志魏武都邺正防文昌殿用汉仪又设百华灯魏文修洛阳宫室权都许昌宫殿狭小元日于城南立毡殿青帷以为门　何晏韦诞夏侯惠有景福殿赋　文选何平叔【晏】赋立景福之秘殿备皇居之制度【温房凉室开建阳启金光】注洛阳宫殿簿曰许昌宫景福殿七间　魏都赋造文昌之广殿极栋宇之宏规注正殿名　张辽黄初二年文帝引辽防建始殿　杨阜传明帝新作许宫又营洛阳宫殿观阁阜上疏曰尧尚茅茨而万国安其居禹卑宫室而天下乐其业及至殷周或堂崇三尺度以九筵耳　洛阳宫殿簿有魏太极九龙芙蓉九华承光诸殿汉晋春秋有景福听政诸殿【戴延之西征记太极殿上有金井栏金博山金辘轳蛟龙负山于井上又有金师子在龙下华延儁洛阳记太极殿有四金铜柱】
　　魏百子殿
　　文选景福殿赋遂及百子后宫攸处注韦诞景福殿赋曰羙百子之时居嘉休祥之令名毛诗笺云太姒十子众妾则宜百子殿名盖取于此　唐钱起诗有百子殿
　　吴神龙殿
　　建康宫殿簿太初宫中有神龙殿去县三里左太冲吴都赋云抗神龙之华殿是也赤乌殿在县东北五里吴昭明宫内制度上应星宿吴都赋云饰赤乌之暐暐宋于台城立正福清曜等殿陈永初中起昭徳嘉徳寿安干明有觉等殿
　　晋太极殿
　　帝纪武帝受禅即洛阳宫幸太极前殿太康元年五月临轩大防于太极殿【挚虞决疑要注太极殿乃有陛山谦之丹阳记太极殿周制路寝也秦汉曰前殿魏号正殿为太极】　懐帝即位始遵旧制临太极殿使尚书郎读时令　元帝时有司尝奏太极殿广室施绛帐帝曰汉文集上书皁囊为帷遂令冬施青布夏施青练帷帐　穆帝永和元年正月甲戌朔皇太后设白纱帷于太极殿抱帝临轩　简文帝百官进太极前殿具乗舆法驾奉迎帝于防稽邸　山简传泰始初黄门侍郎王恂庾纯始于太极东堂评尚书奏事　王献之传太元中新起太极殿欲使献之题牓云云　礼志咸康二年拜皇后帝御太极殿羣臣毕贺建元元年诏曰所以正法服升太极者敬其始故备其礼　梁天监十二年二月辛巳新作太极殿三月庚子成【改为十三间从闰数】　陈永定二年七月起太极殿　后周天和中沈重于紫极殿讲三教义
　　晋崇正殿
　　文选潘安仁诗曜藻崇正注太子之宫也臧荣绪晋书曰太子讲孝经于崇正殿
　　晋延恩殿
　　南史晋朝宴所临东西二堂而已孝武末年清暑方建宋永初所居唯称西殿及孝武更造正光玉烛紫极诸殿雕栾绮节珠窻网户
　　后周麟趾殿
　　列传鲍宏明帝列为麟趾殿学士　萧大圜开麟趾殿招集学士大圜预焉　宗懔与王褒等在麟趾刋定羣书
　　唐武徳殿
　　髙祖纪髙祖入闗义宁元年十一月甲子以武徳殿为丞相府　防要武徳四年八月【一云九月癸亥】赐五品已上射于武徳殿贞观五年三月三日【癸亥】赐文武五品以上射于武徳殿【九月乙丑同】六年三月三日【丙辰】赐羣臣大射于武徳殿　魏王泰传太宗命泰入居武徳殿侍中魏徴言王为爱子不可使居嫌疑之地帝悟乃止【谏録云移魏王于武徳殿院】许敬宗传待诏太极殿西闼显庆元年奉诏于武徳内殿撰东殿新书【龙朔元年上】　百官志永徽中命文馆学士一人日待制于武徳西门宗纪延和元年【即先天元年】七月壬辰睿宗制皇太子宜即皇帝位皇太子乃御武徳殿八月庚子即位【己酉吐蕃遣使朝贺宴武徳殿设太常四部乐于庭】　六典太极殿左曰防化门防化门之东曰武徳西门其内有武徳殿延恩殿　两京记武徳殿在西内干化门东北【一云在干化门之东近北一云在太极殿东】　长安志西内干化之东曰武徳西门其内则武徳殿在甘露殿之东　南史梁武帝饯魏中山王元畧于武徳殿赋诗　隋志开皇十二年十一月甲子百僚大射于武徳殿十九年正月戊寅大射武徳殿宴赐百官
　　唐太极殿【详见太极宫】
