<!-- { "loadSidebar": true } -->
　　十八年陈梦协进十七史求给事中韦寿成看详二月十七日加赐束帛　刘羲叟着十三代史志刘氏辑厯春秋灾异诸书　胡衞通史縁起二十卷推盘古以来众説之异同　两朝志国初承唐旧以史记两汉书为三史列于科举而患写多误雍熙中始诏三馆校定摹印自是刋改非一然犹未精咸平中校三国志晋唐书后又校隋书南北史独唐书以讹畧不用改修十七年乃成又以宋齐梁陈后魏北齐周七史各有正书或残缺令天下悉上异本崇文院校定与唐书镂板颁之唯五代史未得立
　　淳熙汉规
　　十三年二月五日宰执进呈郑建德所着汉规上曰议论可采可付秘省　钱文子补汉兵志一卷又汉唐事要二十卷　王逸西汉决疑五篇曰失实引古异言杂证注释　唐仲友两汉精义唐书精义　钱时两汉笔记　陈季雅两汉博议二十卷　何俌西汉补遗一卷　刘防晋书指掌十二卷以事实类分六十五门
　　通鉴约说
　　陈瓘撰　瓘为别试主文林自谓蔡卞曰闻瓘欲尽取史学而黜通经之士意欲沮壊国是而动摇荆公之学卞谋因此害瓘遂禁絶史学瓘预料其如此乃于前五名悉取谈经五名以下皆博洽稽古之士瓘曰当时若无矫揉则势必相激史学遂废矣瓘为大学博士蔡卞方议毁资治通鉴板公闻之因策士题特引序文以明神考有训林自以告卞密令置板髙阁不复议毁矣【瓘谓通鉴如药山随取随得又谓读通鉴然后知文正之有相业也又谓天下之变故无常唯稽往事则有以知其故而应变王氏之学乃欲废絶史学其事正与晋无异将必荒唐乱天下矣】
　　读史管见
　　胡寅既退居着读史管见论周秦至五代得失其论甚正盖于蔡京秦桧之事数寄意焉
　　通鉴纲目发明
　　尹起莘撰通鉴纲目发明五十九卷　司马公推本荀悦汉纪以为通鉴若册书之法着于稽古录而不引之于此以相附近至于帝曹魏而防蜀汉帝朱梁
　　而防河东系武后之年黜中宗之号与夫屈原
　　四皓之见削扬雄荀彧之见取诸若此类其于春秋惩劝之法若有未尽用者此纲目之书所为作也　荀悦曰立典有五志焉一曰达道义二曰章法式三曰通古今四曰着功勲五曰表贤能干宝之释五志也体国经治之言则书之用兵征伐之权则书之忠臣烈士孝子贞妇之节则书之文告専对之辞则书之才力伎艺殊异则书之　袁山松曰书之为难有五烦而不整一难也俗而不典二难也书不实録三难也赏罚不中四难也文不胜质五难也　程子曰读史须见圣贤所存治乱之机贤人君子出处进退便是格物又曰读史不徒要记事迹须要识治乱安危兴废存亡之理　朱子曰为学之序为已而后可以及人达理然后可以制事故程夫子教人先读论孟次及诸经然后看史　吕氏曰读史不可随成败为是非又不可轻立意见易出议论须揆之以理体之以身平心熟看又曰论一时之事纪不如编年论一人之终始编年不如纪　真氏曰评世变者指经术为迂谈性命者诋史学为陋盍亦观诸圣门乎有五经以明其理有春秋以着其用论语所纪微而性与天道显而忠信笃敬至于泰伯文王之为德三仁之为仁子产之惠卞庄子之勇莫不具论其所以然者子思孟子之学言天命之性者理也言王季文王之述作武王之达孝者用也言仁义者理也言井田学校之政三王五霸之功辠者用也善学者本之以经参之以史所以明理而达诸用也




　　玉海卷四十九
　　钦定四库全书
　　玉海卷五十
　　宋　王应麟　撰
　　艺文
　　谱牒
　　郑樵氏族畧曰三代之前姓氏分而为二男子称氏妇人称姓氏以别贵贱贵者有氏贱者有名无氏姓所以别婚姻故有同姓异姓庶姓之别三代之后姓氏合而为一皆所以别婚姻而以地望明贵贱于文女生为姓故姓之字多从女如姬姜嬴姒姚妫姞妘婤姶防嫪之类是也　大正义云始祖为正姓者若炎帝姓姜黄帝姓姬周姓姬本于黄齐姓姜本于炎宋姓子本于契云髙祖为庶姓者若鲁之三桓庆父叔牙季友之后郑之七穆子游子国之后为游氏国氏云若今宗室属籍者以汉之同宗有属籍则周家系之以姓是也　古者圣人吹律定姓以记其族后之命氏其义有九盖号諡爵国官字居事职之谓也自世本起于汉氏昭穆着于晋家锡土之制着于夏书司商所掌表于周典
　　黄帝二十五宗
　　国语晋司空季子曰黄帝之子二十五人其同姓者二人而已唯青阳与夷鼔【皇甫谧云夷鼔一名苍林】皆为己姓青阳方雷氏之甥也夷鼔彤鱼氏之甥也其同生而异姓四母之子别为十二姓凡黄帝之子二十五宗【史记纪云二十五子】其得姓者十四人为十二姓【得姓以徳居官而赐之姓也二人为姬二人为已故十二姓】姬酉祁巳滕箴任荀僖姞儇依是也唯青阳与仓林氏同于黄帝故皆为姬姓同徳之难也如是【史记索隠曰姬姓青阳当为嚣】　史记嫘祖为黄帝正妃生二子其后皆有天下曰嚣昌意　汉王莽传黄帝二十五子分赐厥姓十有二氏　命厯序黄帝传十世二千五百二十年【或云十八代】唐吕才曰堪舆经黄帝对天老有五姓之言　后汉书苏竟曰三十五姓注春秋运斗枢曰五七三十五人皆兆一徳　古之典礼者皆以宗名伯夷作秩宗周官有宗伯下及都家有宗人
　　五帝系牒
　　史记三代世表太史公曰五帝三代之记尚矣【索隠曰此表依帝系世本】自殷以前诸侯不可得而谱周以来乃颇可着孔子因史文次春秋纪元年正月日时盖其详哉至于序尚书则畧无年月或颇有然多阙不可録故疑则疑盖其慎也余读牒记【注牒者记系諡之书】黄帝以来皆有年数稽其厯谱牒终始五德之【褚先生引黄帝终始传】古文咸不同乖异夫子之弗论次其年月岂虚哉于是以五帝系牒尚书集世纪黄帝以来讫共和为世表【索隠曰大戴礼有五帝德帝系篇太史公取此二篇之牒及尚书集而纪黄帝以来为系表也】起黄帝至颛顼三世帝喾四世帝尧五世至桀二十世至汤十七世至纣四十六世至武王立十九世自黄帝至尧舜禹皆同姓而异其国号以章明德
　　五帝考德
　　前汉厯志帝考德曰少昊曰清黄帝之子青阳也注师古曰考德者考五帝德之书也又有尧舜禹帝系之书史记太史公曰予观春秋国语其发明五帝德帝系
　　姓章矣【见下】　欧阳修帝王世次图序云司马迁作本纪出于大戴礼世本诸书今依其说图而考之尧舜夏商周同出黄帝云云
　　唐帝系　虞帝系　禹帝系
　　前律厯志唐帝帝系曰帝喾四妃陈丰生帝尧封于唐盖髙辛氏衰天下归之木生火故为火徳天下号为陶唐氏即位七十载虞帝帝系曰颛顼生穷蝉六世生舜处虞之妫汭尧嬗以天下火生土故为土德天下号曰有虞氏即位五十载伯禹帝系曰颛顼六世而生禹虞帝嬗以天下土生金故为金德天下号曰夏后氏继世十七王四百三十二歳　大戴礼帝系篇第六十三【始于少典终于涂山】　史记太史公曰孔子所宰予问五帝德及帝系姓儒者或不予观春秋国语其发明五帝德帝系姓章矣正义大戴礼及孔子家语篇名【索隠同】　春秋正义司马迁采帝系世本以为史记　蜀志秦宓见帝系之文五帝皆同一族辨其不然之本　太平御览引帝系谱女娲充乐
　　尧百官族姓
　　尧典九族既睦平章百姓注百官也正义此下既言黎民故知百姓即百官族姓也　左传隠八年无骇卒羽父请諡与族公问族于众仲对曰天子建德因生以赐姓【立有德为诸侯因其所由生以赐姓若舜由妫汭故陈为妫姓】胙之土而命之氏诸侯以字【位卑不得赐姓故其臣因氏其王父字】为諡因以为族【或即先人之諡称以为族】官有世功则有官族邑亦如之公命以字为展氏【诸侯之子称公子公子之子称公孙公孙之子以王父字为氏】正义氏族一也释例曰别而称之谓之氏合而言之则曰族例言别合者若宋华向出戴桓公独举其人则云华氏向氏并指其宗则云戴族桓族记谓之庶姓者以始祖为正姓髙祖为庶姓庶姓亦氏族之别名也姓则受之于天子族则禀之于时君其不赐者各从父之姓族黄帝之子兄弟异姓周之子孙皆姓姬者古今不同赐姓者亦少唯外姓妫满之徒赐族者有大功德宜世享祀者方赐之王朝大夫不封为国君者王赐之族春秋尹氏武氏之徒鲁挟郑宛皆未赐族故单称名华督生立华氏鲁之翚挟柔溺名见于经其后无闻是或不得族也其士防之帑处秦者为刘氏伍员之子在齐为王孙氏知果自别其族为辅氏皆身自为之非复君赐释例曰子孙繁衍枝布叶分始承其本末取其别故其流至于百姓万姓服防云公之母弟则以长幼为氏贵适统伯仲叔季是也庶公子则以配字为氏尊公族展氏臧氏是也【春秋未赐族而身为大夫则称名无骇挟之类是也已赐族而使之世为大夫则称族如仲叔季孙之类是也古者置卿必求贤徳不以世官伊陟象贤复相大戊丁公世美入掌兵权不以世故疑之也】襄公十年伯舆之大夫曰平王东迁吾七姓从王赐之骍旄之盟　襄十一年同盟于亳载书曰七姓十三国之祖【晋鲁衞郑曹滕姬姓邾小邾曹姓宋子姓齐姜姓莒巳姓杞姒姓薛任姓实十三国】三十一年郑公孙挥辨于大夫之族姓班位　楚语观射父曰民之彻官百王公之子弟质能言能听彻其官者物赐之姓以监其官谓之百姓【物事也以功事赐之姓若司马太史之属】姓有彻品十于王谓之千品【单襄公曰有分族于周】　后魏礼志许叔重五经异义云今春秋公羊谷梁说卿大夫世位则权并一姓谓周尹氏齐崔氏也古春秋左氏说卿大夫皆得世禄曰官族易曰食旧德书曰世选尔劳诗云不显亦世
　　尧赐姓号
　　商颂正义中候握河纪云尧曰嗟朕无德钦奉丕图赐尔二三子斯封稷契臯陶赐姓号注契为子稷为姬臯陶未闻　礼记正义郑驳异义云炎帝姓姜太皥所赐黄帝姓姬炎帝所赐故尧赐伯夷姓曰姜禹姓曰姒契姓曰子稷姓曰姬着在书是天子赐姓也诸侯赐卿大夫以氏若同姓公之子曰公子公子之子曰公孙公孙之子其亲已逺以王父字为氏若适子以五十字伯仲为氏若鲁之仲孙季孙是也庶子以二十字为氏则展氏臧氏是也异姓则以父祖官及所食邑为氏则司马司城是也以邑为氏若韩赵魏是也凡赐氏族者为卿乃赐大功德生赐以族若叔孙得臣是也以公子之字赐为族若仲遂是也无功德死后乃赐族若无骇是也若子孙不为卿其君不赐族自以王父字为族也
　　高阳高辛十六族
　　左传高阳氏有才子八人【苍舒隤敳梼戭大临厖降庭坚仲容叔达】谓之八恺高辛氏有才子八人【伯奋仲堪叔献季仲伯虎仲熊叔豹季貍】谓之八元此十六族也世济其美不陨其名
　　祝融八姓
　　郑语史伯曰黎为高辛氏火正【吴回也】故命之曰祝融能昭显天地之光明以生柔嘉材其后八姓【祝融之后已董彭秃妘曹斟芉】于周未有侯伯巳姓昆吾苏顾温董【莒其后】董姓鬷夷豢龙【巳姓之别】彭姓彭祖豕韦诸稽【大彭也豕韦诸稽其后别封】秃姓舟人【彭祖之别】妘姓邬郐路偪阳曹姓邹莒斟姓无后融之兴者其芉姓乎芉姓防越不足命也惟荆实有昭德【春秋疏世本氏姓篇云任姓谢章薛舒吕祝终泉毕过】
　　禹锡土姓
