<!-- { "loadSidebar": true } -->
　　礼司防注版户籍也疏汉之户籍皆以版书之　宫伯注郑司农云今时乡户籍谓之户版　汉高纪注名数谓户籍也　石庆注名数若今户籍　仲长统明版籍以相数阅审什伍以相连持　秦献公十年初为户籍相伍始皇十六年初令男子书年
　　晋户口
　　晋志刘备章武元年户二十万口九十万孙权赤乌五年户五十二万二千口二百四十万【通典魏平蜀得户二十八万口九十四万时魏氏惟有户六十六万三千四百二十三口有四百四十三万二千八百八十一】晋武太康元年平吴【收其图籍户五十三万吏三万五千兵二十三万口二百三十万】大凡户二百四十五万九千八百四十口一千六百一十六万二千八百六十三【此晋之极盛也】　傅咸上书曰禹分九州今之刺史几向一倍户口比汉十分之一而置郡县更多【咸寜五年】　哀帝纪兴宁二年正月庚戌朔大阅户人严法禁称为庚戌制　宋书州郡志以太康元康定户互考隋志晋太康之后文轨方同编户二百六十余万　魏志注案晋太康三年地纪晋户有三百七十万吴蜀户不能居半　太平御览晋令曰郡国诸户口黄籍籍皆用一尺二寸札已在官役者载名　隋经籍志地理类元康六年户口簿记三卷　通典宋孝武大明八年户九十万六千八百七十口四百六十八万五千五百一陈氏威力所加不出荆扬之域州有四十二郡唯一百九县四百三十八户六十万后齐户三百三万隋大业二年【志云五年】户八百九十万七千五百三【一作四】十六口四千六百一万九千九百五十六隋氏之盛极于此【隋志同】南史荆扬二州户口居江南之半江左以来扬州为根
　　本委荆州以阃外　隋书大业五年诸郡计帐进丁二十四万三千新附口六十四万一千五百　南齐书太祖命黄门郎虞玩之等检定黄籍【建元二年诏朝臣曰黄籍民之大纪国之治端虞玩之上表曰元嘉中光禄大夫傅隆年出七十犹手自书籍躬加隐校】　后魏书太和十年二月甲戌初立党里邻三长定民户籍　苏绰绰始制文案程式朱出墨入及计帐户籍之法
　　唐开元户部帐　户籍科品　州县籍
　　通鉴开元十四年五月癸卯户部奏今岁户七百六万九千五百六十五口四千一百四十一万九千七百一十二十六年十二月是岁制户籍三岁一定分为九等【防要十八年十一月敕户籍三年一造郷别为卷总冩三通定为九等二十九年二月敕造籍令州县长官录事参军勘覆为两本送户部　武德令三万户已上为上州五千户以上为上县量户口定州县等第永徽显庆开元更易不一】　地理志开元二十八年户部帐户八百四十一万二千八百七十一口四千八百一十四万三千六百九【详见采访使】　防要武德六年三月令天下户量资产定为三等九年三月二十四日诏为九等永徽五年二月八日敕二年一定户贞元四年正月诏两税审定等第三年一定为常式【定户等第】武德六年三月令毎岁一造帐三年一造籍仪凤二年二月二十四日敕装潢省籍及州县籍天寳三载二月二十五日制天下籍造四本京师东京尚书省户部各贮一本十二载正月十二日敕东京停【籍帐】大中九年闰四月以州县差役不均每县作差科簿送刺史书讫锁于令防【阙】证圣元年李峤上表曰天下流散非一宜令御史督察设禁令以防之垂恩德以抚之施权衡以御之为制限以一之【逃户】建中元年十二月定天下两税户凡三百八十万五千七十六【户口数】贞元三年五月诏诸州户口减耗三分去二亦合省官元和二年十二月李吉甫等撰元和国计簿十卷见定户二百四十四万二百五十四十五道七十一州不申户口数【率以两户资一兵　杂录】　六典天下之户定为九等定户以仲年造籍以季年州县籍留五比省籍留九比【通鉴武德四年九月己卯诏括天下户口】　列传杨玚为户部侍郎宗尝召宰相大臣议天下户版延英殿玚言利病尤详　崔瓘为澧州刺史增户数万诏进五阶以宠异政　杨炎为相初定令有租赋庸调法自开元承平久不为版籍而户部岁以空文上之天寳中王鉷为户口使以籍存而丁不在乃按旧籍除当免者积三十年责其租庸炎疾其敝请为两税法户无主客以见居为簿人无丁中以贫富为差岁终以户赋増失进退长吏天下利之版籍不造而得其虚实　李方为池州刺史钩检户籍差量徭赋皆有科品条章吏不得私常曰沈约年八十手冩簿书盖为此云
　　唐歴代户口数
　　防要贞观二十年太宗问民部侍郎卢承庆歴代户口多少之数承庆叙夏殷迄周隋皆有依据【贞观初户不满二百万】永徽三年七月二十二日丁丑【通典云元年】上问户部尚书髙履行去年进户多少奏进户一十五万因问隋有几户奏隋开皇中户八百七十万今户三百八十万【永徽去大业末三十六年　武德初二百余万户】显庆二年十月上幸许汝州问中书令杜正伦曰隋有几户奏如前开元九年正月二十八日御史宇文融请检察逃户二月乙酉诏作招携法丁亥融充使奏置劝农判官长安尉裴寛等二十九人并摄御史分往天下检责田畴招携户口皇甫景杨相如上疏以为烦扰不便寛等使还得客户八十余万田亦称是十二年八月融除中丞充安辑户口使二十年户七百八十六万一千二百三十六口四千五百四十三万一千二百六十五天寳元年户八百三十四万八千三百九十五口四千五百三十一万一千二百七十二十四载户八百九十一万四千七百九口五千二百九十一万九千三百九此唐之极盛也　通典自武德初至天寳末凡百三十八年可以比崇汉室而人户才比于隋氏【天寳中编户九百余万肃宗乾元三年见到帐百六十九州户百九十三万三千一百三十四至大厯中唯有百三十万户建中初命黜陟使往诸道按比户口得主户百八十余万客户百三十余万共三百二十万　六典凡天下之户八百一万八千七百一十口四千六百二十八万五千二百六十一开元二十二年数】
　　建隆版籍　至道版籍式　天禧计帐
　　元年十月有司请据诸道版籍数升降天下县望以四千户以上为望三千户以上为二千户以上为上千户以上为中不满千户为中下仍三年一责户口之籍别定升降从之凡县望五十户二十八万一千六百七十六十七户二十二万八千六百九十三上县八十九户二十万八千二百八十中县一百一十五户一十七万九千三十中下县一百十户五万九千七百七十总九十六万七千五百五十三户此国初版籍之数也【曾巩曰太祖元年有州一百十一县六百三十户九十六万七千三百五十三末年州二百九十七县一千八百六户二百五十万八千九百六十五】　干德元年【即建隆四年】十月庚辰诏天下造版籍及户帖户钞【诏曰萧何入关先取图籍沈约为吏手冩簿书】十二月初置形势税簿至道元年六月己卯诏重造天下郡县二税户口版籍攽其式于天下景德二年五月度支判官黄世长请令三司岁较耗登以闻　兴国二年闰七月丁巳有司上诸州所贡闰年图故事天下贡地图版籍以闰为限咸平五年四月壬午诏三司以天下户口数置籍较定以闻景德四年七月【实录丙子】三司使丁谓言景德三年新收户三十三万二千九百九十八流移者四千一百五十总七百四十一万七千五百七户一千六百二十八万二百五十四口比咸平六年增五十五万三千四百十户三百万二千二百十四口赋入总千三百七十三万一千二百二十九贯石匹斤比咸平六年増三百四十六万五千二百九十请以咸平六年户口赋入为额岁校其数上史馆从之祥符二年六月乙酉攽招携户口旌赏条制天禧二年六月丙辰三司言毎岁帐籍省九万余道三十四万五千二百余纸诏三司诸路计帐毋得增益以滋烦扰天圣元年十一月诏闰年所供实行版簿空文烦扰宜停之止以空行版簿催科明道二年十月庚子诏天下闰年造五等版簿先录示之不实者听民自言　皇祐元年四月丁亥右司谏钱彦逺上劝农疏曰唐开元户八百九十余万而定垦田一千四百三十余万顷今国家户七百三十余万而定垦田二百一十五万余顷逃废之田不下三十万顷是田畴不辟防手多也宜置劝农司以垦田顷畆户口陂塘山泽沟洫桑柘着籍岁终转运考较赏罚之上嘉纳
　　开寳形势版簿
　　四年正月诏诸州置形势版簿熈宁四年四月曾孝寛奏罢之【七月九日】寻以产税钱均定免役钱并罢五等户簿【五年六月一日】今州县版簿皆保甲簿也自以保甲催科而民始大困
　　寳元歴代户数
　　寳元二年正月壬寅编修院与三司上歴代天下户数前汉千二百二十三万三千六十二后汉千六百七万七千九百六十魏九十四万三千四百二十二晋二百四十五万九千八百宋九十六万六千八百七十后魏二百三十七万五千三百六十八北齐三百三万二千五百二十八后周三百五十万隋八百九十万七千五百三十六唐九百六万九千一百五十四太祖朝二百五十万八千九百六十五太宗朝三百五十七万四千二百五十七真宗朝八百六十五万九千七百九十九寳元元年一千一十一万四千二百九十先是上御迩英阁读正说养民篇见歴代户口登耗之数顾谓侍臣曰今天下民籍几何梅询对曰先帝所作盖谓恭俭有节则户口充羡赋敛无度则版籍衰减自五代之季生齿雕耗太祖受命而太宗真宗继圣承祧休养百姓今天下户口倍于前矣因诏三司及编修院检阅以闻至是上之是岁天下主户六百四十七万九百九十五口千四百三十九万九千九百五客户三百七十万八千九百九十四口六百十九万五千四百二　英宗治平三年天下户一千二百九十一万七千二百二十一口二千九百九万二千一百八十五　神宗元丰六年户一千七百二十一万一千七百十三口二千四百九十六万九千三百　哲宗元祐六年户一千八百六十五万五千九十三口四千一百四十九万二千三百一十一徽宗大观二年户増十二万四千一百七十三口十九万二千四十六　髙宗绍兴三十二年户一千一百十三万九千八百五十四口三千三百十一万二千三百二十七　孝宗乾道元年户一千一百七十万五千六百六十二口二千五百十七万九千一百七十七光宗绍熙元年户一千二百三十五万五千八百口二千八百五十万二百五十八
　　嘉祐户口
