<!-- { "loadSidebar": true } -->
　　和纪永元元年夏六月车骑将军窦宪出鸡鹿塞度辽将军邓鸿出棝阳塞南单于出满夷谷与北匃奴战于稽落山大破之追至和渠【传云私渠】北鞮海宪遂登燕然山刻石勒功而还北单于遣弟右温禺鞮王奉奏贡献闰七月丙子诏曰匃奴背叛为害久逺赖祖宗之灵师克有防丑虏破碎遂扫厥庭役不再籍万里清荡有司其案旧典告类荐功以彰休烈【类祭天也】九月庚申以宪为大将军二年九月北匃奴遣使称臣　窦宪传南单于请兵北伐乃拜宪车骑将军金印紫绶以执金吾耿秉为副发北军五校黎阳雍营縁边十二郡骑士及羌胡兵出塞明年宪与秉各将四千骑及南匃奴左谷蠡王师子万骑出朔方鸡鹿塞南单于屯屠河【名也】将万余骑出满夷谷度辽将军邓鸿及縁边义从羌胡八千骑与左贤王安国万骑出棝阳塞皆防涿邪山【文选注引班固涿邪山祝文曰杖莭拥旄钲人伐鼓】宪分遣副校尉阎盘司马耿防耿谭将左谷蠡王师子右呼衍王须訾等精骑万余与北单于战于稽落山大破之单于遁走进击诸部遂临私渠北鞮海【匃奴中海名】斩名王已下万三千级获生口马牛羊橐駞百余万头于是温犊须日逐温吾夫渠王栁鞮等八十一部率众降者前后二十余万人宪秉遂登燕然山去塞三千余里刻石纪功纪汉威德令班固作铭曰惟永元元年秋七月理兵于朔方鹰扬之校螭虎之士爰该六师暨南单于东乌桓西戎氐羌侯王君长之羣骁骑三万元戎轻武长毂四分云辎蔽路万有三千余乘勒以八阵【兵法有八阵图】莅以威神甲耀日朱旗绛天遂凌高阙下鸡鹿经碛卤絶大漠斩温禺以衅鼓血尸逐以染锷然后四校横徂星流彗埽萧条万里野无遗冦于是域灭区单反斾而旋考传验图穷览其山川遂逾涿邪跨安侯乘燕然蹑冒顿之区落焚老上之龙庭将上以摅髙文之宿愤光祖宗之灵下以安固后嗣恢拓境宇振大汉之天声乃遂封山刋石昭铭上德铄王师兮征荒裔勦凶虐兮截海外夐其邈兮亘地界封神丘兮建隆嵑熙帝载兮振万世宪乃班师而还南单于于漠北遗宪古鼎论曰率羌胡邉杂之师一举而空朔庭追奔稽落之表饮马北鞮之曲铭石负鼎荐告清庙賛曰听笳龙庭镂石燕然　匃奴传论破龙祠焚幕铭功封石倡呼而还　班固北征颂曰揔三选简虎校勒部队明誓号援谋夫于末言察武毅于俎豆羌戎相率东胡争骛不召而集未令而谕于是雷霆九原电曜高阙金光镜野武旗罥蜺衡鸡鹿超黄碛断温禺分尸逐电激私渠星流雾落名王交贽稽颡请服封燕然以隆高擅广鞬以旷　崔骃北征颂曰顺天机兮把刑德戈所指兮罔不尅
　　前匃奴传贰师引兵还至速邪乌燕然山【师古曰速邪乌地名也燕然山在其中】
　　汉班超纪功碑
　　唐姜确传出伊州距栁谷百里其处有汉班超纪功碑【详见兵防类】
　　汉江陵刻石纪功
　　冯绲传延熹五年绲击武陵蛮夷荆州平定振旅还京师于江陵刻石纪功【详见前类】
　　汉诸葛亮纪功碑铭
　　隋志史万嵗为行军总管击南宁夷至南中见诸葛亮纪功碑铭其背曰万嵗之后胜我者过此【开皇十七年二月癸未万嵗平南宁羌勒石颂美隋德】　唐南诏传广德初鳯迦异筑柘东城诸葛亮石刻故在文曰碑即仆蛮为汉奴夷畏誓常以石榰梧
　　魏丸都山刻石纪功
　　毋丘俭传青龙中明帝图讨辽东以俭有计防徙幽州刺史明年讨公孙渊定辽东正始中俭以高句骊数侵叛督诸军歩骑万人出菟从诸道讨之句骊王宫破走俭遂束马垂车登九都屠句骊所都斩首虏千数宫逃窜六年复征之宫奔买沟俭遣菟太守王颀追之过沃沮千有余里至肃慎氏南界刻石纪功刋丸都之山铭不耐之城所诛纳八千余口论功受赏侯者百余人　高句丽传正始三年宫冦西安平五年为俭所破【通鉴正始七年】
　　晋岘山纪绩碑
　　杜预传刻石为二碑纪其勲绩一沉万山之下一立岘山之上
　　隋林邑刻石纪功
　　刘方传大业元年正月军至海口林邑王梵志遣兵守险方击走之迳马援铜柱南行八日至其国都梵志奔海获其金人刻石纪功而还
　　唐贞观纪功业碑铭
　　旧纪贞观三年十二月癸丑诏建义已来交兵之处各立一寺命虞世南李百药褚亮顔师古岑文本许敬宗朱子奢等为之碑铭以纪功业　防要贞观二年十二月一日诏破刘武周于汾州立洪济寺【李百药为铭】破宋老生于吕州立普济寺【许敬宗为铭】破薛举于州立昭仁寺【朱子奢为铭】破宋金刚于晋州立慈云寺【禇遂良为铭】破王世充于邙山立昭觉寺【虞世南为铭】破窦建德于汜水立等慈寺【顔师古为铭】破刘黒闼于洺州立昭福寺【岑文本为铭】并贞观四年正月建造毕【禇遂良当作禇亮】
　　唐可汗山铭
　　文苑英华贞观十三年己亥二月八日辛巳大使右武卫大将军慕容宝节副使朝散大夫任雅相等奉诏册真珠毗伽可汗嫡嗣为肆叶防可汗命谢偃为可汗山铭以纪其事　万锋齐举　鞭电鼓雷防山蹴岳　龙庭栁塞之外烟灭云销瀚海天山之前波澄雾卷　震皇威于万叶　星剑腾兮虹旗扬　繁钦征天山赋轒輼云趋威弧雨发
　　唐克高昌纪功　姜确刋石颂
　　见兵防类　高昌传侯君集勒石纪功凯而旋俘智盛君臣献观徳殿行饮至礼酺三日
　　唐驻跸山纪功　破阵图　汉武台纪功
　　太宗纪贞观十八年七月甲午营州都督张俭率幽营兵及契丹奚以伐高丽十一月甲午张亮为平壤道行军大总管李世勣马周为辽东道行军大总管率十六总管兵以伐高丽十九年二月庚戌如洛阳宫以伐高丽四月癸夘誓师于幽州【城南】大飨军癸亥李世勣克盖牟城五月己巳平壤道行军总管程名振克沙卑城庚午次辽泽丁丑军于马首山甲申克辽东城六月丁酉克白岩城己未大败高丽于安市城东南山九月癸未班师十月丙午次营州丙辰皇太子迎谒于临渝关戊午次汉武台刻石纪功十一月癸酉大飨军于幽州【实録云十九年十月班师次汉武台余基三成傍有祠室茔域帝顾问侍臣对曰此是燕齐之士为汉武求仙之处其地俯临大海长澜接天岸多峻石奇怪之状帝制文刻于石　九域志沧州有汉武台　后魏志章武汉属渤海有汉武帝台】　旧纪贞观十九年五月丁丑车驾度辽【帝度辽凡十徙营】甲申上亲率铁骑与李勣围辽东城拔之六月丁巳名所幸山为驻跸山刻石纪功十月戊午次汉武台刻石以纪功德【二十年三月至自辽东献俘授馘备法驾凯旋蛮夷君长夹道陈】高丽传本扶余别种也隋末其王建武嗣武德初【四年七月乙丑】再遣使入朝高祖下书脩好太宗已禽突厥颉利建武遣使者贺并上封域图有葢苏文者残凶不道杀建武更立建武弟之子藏为王【贞观十六年十一月丁巳营州都督张俭奏】帝闻建武为下所杀恻然帝不欲因丧伐罪乃拜藏为高丽王【十七年六月戊辰】防新罗遣使者上书【九月庚辰】言高丽百济连兵将见讨谨归命天子于是遣司农丞相里奬以玺书责高丽使止勿攻高丽违诏不从【十八年二月乙巳朔奬还】帝欲自将讨之召耆老劳曰辽东故中国地而莫离支贼杀其王朕将自行经略之于是北输粟营州东储粟古大人城帝幸洛阳【十月甲寅幸十一月壬申至】乃以张亮为平壤道行军大总管以李勣为辽东道行军大总管【甲午】又发契丹奚新罗百济诸君长悉防【庚子先造梯冲于安萝山】十九年二月帝自洛阳次定州谓左右曰今天下大定唯辽东未賔后嗣因士马盛强谋臣导以征讨丧乱方始朕故自取之不遗后世忧也【三月丁丑幸定州壬辰发定州佩弓矢手结雨衣于御鞍】四月【戊戌朔】李勣济辽水高丽皆婴守帝大飨士帐幽州之南【癸卯】诏长孙无忌誓师乃引而东【丁未发幽州】勣攻葢牟城【壬子】拔之【癸亥】得户二万粮十万石以其地为葢州程名振攻沙卑城夜入其西城溃【五月己巳】虏其口八千游兵鸭緑上勣遂围辽东城帝次辽泽【庚午】高丽发新城国内城骑四万救辽东道宗率张君乂逆战君乂却道宗以骑驰之虏兵辟易夺其梁收散卒乘高以望见高丽阵嚣急击之斩首千余级诛君乂以徇【乙亥】帝度辽水营马首山【丁丑甲光炫日蔺石如雨】城溃【甲申】获胜兵四万户粮五十万石以其
　　地为辽州进攻白崖【乙未】虏酋孙伐音以城降【六月丁酉】获男女凡万兵二千以其地为岩州次安市【丙辰】于是高丽北部傉萨高延寿南部傉萨高惠真引兵及靺鞨众十五万来援【丁巳】帝曰彼若勒兵连安市而壁据高山取城中粟食之纵靺鞨略吾牛马攻之不可下此上防也拔城夜去此中防也与吾争锋则擒矣有大对卢【官名】为延寿计曰吾闻中国乱豪雄并奋秦王神武敌无坚战无前遂定天下南靣而帝北狄西戎罔不臣今扫地而来谋臣重将皆在其锋不可当今莫若顿兵旷日隂遣兵絶其粮道不旬日粮尽欲战不得归则无路乃可取也延寿不从引军距安市四十里而屯帝曰虏堕吾防中矣命左卫大将军阿史那社以突厥千骑当之虏以靺鞨鋭兵居前社尒兵接而北延寿曰唐易与耳进一舍倚麓而阵帝诏延寿曰我以尔有强臣贼杀其主来问罪交战非我意延寿谓然按甲俟帝夜召诸将使李勣率歩骑万五千阵西岭当贼长孙无忌牛进达精兵万人出虏背狭谷帝以骑四千偃旗趋虏北山上令诸军曰闻鼓声而纵张幄朝堂曰明日日中纳降虏于此是夜流星坠延寿营旦日【戊午】虏视勣军少即战帝望无忌军尘土命鼓角作兵帜四合虏惶惑将分兵御之众已嚣勣以歩槊击败之无忌乗其后帝自山驰下虏大乱斩首二万级延寿收余众负山自固无忌勣合围之撤川梁断归路帝按辔观虏营垒曰高丽倾国来一麾而破天賛我也下马再拜谢况于天延寿等度势穷举众降【己未】入辕门膝而前拜手请命帝曰后敢与天子战乎惶汗不敢对帝料酋长三千五百悉官之许内徙余众三万縦还之诛靺鞨三千余人获马牛十万明光铠万领高丽震骇后黄银二城自拔去数百里无舍烟乃驿诏太子并赐诸臣书曰朕自将若此云何因号所幸山为驻跸山图破阵状【令将作造破阵图】勒石纪功又攻安市城不克有诏班师拔辽葢二州之人以归　防要上征辽东进次安市城名其山为驻跸山遂还命中书侍郎许敬宗为文刻石纪功敬宗曰【一云敬播】山名驻跸葢天意也乘舆不复东矣【敬宗传驻跸山破贼命草诏马前】　列传杨礼驻跸之役领歩骑二十四军跳出贼背所向摧靡帝自山下望其众　刘基战驻跸山有功　李勣从战驻跸山功多
　　唐灵州勒石
　　通鉴贞观二十年八月己巳如灵州庚午回纥等十一姓各遣使入贡壬申上幸汉故甘泉宫诏以戎狄与天地俱生朕禽颉利灭延陀铁勒百余万戸内属混元以降殊未前闻宜备礼告庙九月上至灵州敕勒诸部俟斤遣使至者数千人咸云请上号可汗甲辰上为诗曰雪耻酬百王除凶报千古公卿请勒石灵州从之【又见实録】防要天宝九载三月二十五日灵州都督张齐丘请
　　于新筑安北大都防府建纪圣德碑颂许之
　　唐兹刻石纪功
　　阿史那社尒传禽兹王刻石纪功而还【见兵防类】
　　唐平蛮颂碑
　　九域志桂州有唐李靖岭南道安抚大使平蛮颂碑
　　唐汜水刻石立颂
