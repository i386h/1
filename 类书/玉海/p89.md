<!-- { "loadSidebar": true } -->
　　国史志天禧末天下户六百三万九千三百三十一而客户不预焉嘉祐八年合主客户一千二百四十六万二千三百十一口二千六百四十二万一千六百五十一治平三年戸增四十五万四千九百一十口增二百六十七万五百三十四【开寳末天下户三百九万五百四至道末户四百十三万二千五百七十六天禧末戸六百三万九千三百三十一客户不预】　役出民干兴初始立限田法自是数下诏督州县长吏与转运使议蠲冗役以寛民力景祐中稍欲寛里正牙前之法命三司议庆厯中下令京东西河北陜西河东裁损役人皇祐中韩绛蔡襄论江南福建之弊绛请行乡户五则之法襄请以产钱多少定役重轻至和中命与三司置司参定因行五则法时益欲去民疾苦置寛防民力司遣使四出自是州县力役多所裁损凡省二万三千六百二十二人乡五家为比五比为闾四闾为族五族为党五党为州五州为乡遂五家为邻五邻为里四里为鄼五鄼为鄙五鄙为县五县为遂军五人为伍五伍为两四两为卒五卒为旅五旅为师五师为军井牧九夫为井四井为邑四邑为丘四丘为甸四甸为县四县为都【古不料民而知其多少所谓易以知险简以知阻也】掌二十五家【闾胥里宰】掌百家【族师鄼长】掌五百家【党正鄙师】掌二千五百家【州长县师】掌万二千五百家【乡师乡大夫乡士　遂人遂大夫遂师遂士】　尚书大古者处师八家而为邻三邻而为朋三朋而为里五里而为邑十邑而为都十都而为师州十有二师焉家不盈三口者不朋由命士以上不朋【洛诰　或云黄帝法】　鹖冠子五家为伍十伍为里四里为扁扁为之长十扁为乡其上为县为郡　周书大聚云五户为伍以首为长十夫为什以年为长王若欲来天下之民先设其利而民自至譬若冬日之阳夏日之隂不召而民自来　中论民数篇先王制六乡六遂之法所以维持其民也　陆贽曰古之王者设井田之法以安其业立五宗之制以缀其恩犹惧其未也又教之族坟墓敬桑梓因人之志定人之居又督以出乡游惰之禁纠以版圗比阅之方　通典曰古之为理在周知人数乃均其事役周官有比闾族党乡遂之制维持其政纲纪其人孟冬献民数于王王拜受之其敬之守之如此其重也及理道乖方版圗脱漏人如鸟兽飞走莫制家以之乏国以之贫
　　县
　　县万戸以上为令子国也千户为长男国也【黄恭云】
　　周百县
　　説文周制天子地方千里分为百县县有四郡故春秋曰上大夫受县下大夫受郡是也至秦初置三十六郡以监其县　史记正义引风俗通云【同上】　陈氏曰周官有在乡之县有在遂之县有闲田之县故王畿谓之县
　　汉闻喜县
　　志河东郡闻喜故曲沃秦改为左邑武帝元鼎六年行过更名
　　汉获嘉县
　　志河内郡获嘉故汲之新中乡武帝行过更名【见前】　本朝天圣四年以怀州获嘉卫州
　　汉新丰县
　　志京兆新丰秦曰骊邑高祖七年置应劭曰大上皇思东归高祖改筑城寺街里以象丰徙丰民以实之故号新丰　潘岳西征赋摹写旧丰制造新邑故社易置枌榆迁立街衢如一庭宇相袭【注引三辅旧事西京杂记】
　　汉破羌县
　　志金城郡破羌县神爵二年置
　　晋怀徳县
　　元帝纪太兴三年七月丁亥诏先公武王先考恭王临君琅邪四十余年惠泽加百姓遗爱结人情朕创基江表兆庶宅心繦负子来琅邪国人近有千户在此今立为怀徳县统丹阳郡优复之科一依汉氏沛及南顿故事【成帝咸康元年立南琅邪郡】
　　唐平陆县
　　见铭类
　　唐明堂县【见明堂】
　　防要京兆府万年县总章元年析置明堂县以邓恽为令长安二年六月二日废泾州鹑觚县天寳元年八月二十四日改为灵台县河南府河南县垂拱二年改为合宫县神龙元年正月复　旧纪总章元年二月己夘分长安万年置干封明堂二县分理于京城之中
　　太平兴国平晋县
　　九域志建隆二年以太原府晋阳县建平晋军兴国四年废为平晋县【太原府初降为州嘉祐四年复为府】
　　大中祥符奉符县
　　元年十月丁未法驾入干封县奉髙宫辛亥享天于圜台太祖太宗并配壬子祭地只禅社首癸丑御朝觐坛受朝贺大赦改干封县为奉符县【兖州】
　　庆厯中范仲淹执政谓天下县多故役蕃而民瘠首废河南府诸县欲以次及他州当时以为非是未几悉复风俗通周礼百里曰同所以奬王室协风俗　尚书大传五里为邑　春秋正义周礼四甸为县县方二十里周书作雒篇千里百县方千里者为方百里者百县方百里则出车百乗晋有四十县遗守四千乗是县别有百乗与作雒之言合

　　玉海卷二十
<子部,类书类,玉海>
　　钦定四库全书
　　玉海卷二十一
　　宋　王应麟　撰
　　地理
　　河渠
　　古者治水或以佐耕或以通漕白公引泾严安导洛农民获其利而转漕之功弗闻宇公厮流韦坚堰渭漕运仅得其便而灌溉之绩弗着兼斯二者厥惟美哉
　　禹九河
