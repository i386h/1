<!-- { "loadSidebar": true } -->
　　绍兴三年四月静江守臣许中上政和重修防要一百十卷九年诏馆职续编三十一年正月庚寅上曰防要乃祖宗故事之统辖不可缺宜自元丰后续为之旧书分门有法不必改壬寅命馆职自元丰元年以后编次乾道五年四月戊子秘书少监汪大猷言蔡攸所修自元丰至政和吉礼妄有删改欲再删定以续防要为名从之六年五月己未宰臣虞允文上之断自神宗之初讫于靖康之末凡六十年总二百卷分二十一类六百六十六门【缀集于防亡之余十仅得其六七命宰臣提举阅再歳乃成书】
　　乾道中兴防要
　　乾道九年七月自建炎初元续修成书二百卷八月丙申右相梁克家等上之进呈于垂拱殿九月秘书少监陈骙请名曰中兴防要【自建炎元年至绍兴三十二年六月十一日】
　　淳熙防要　嘉泰孝宗防要
　　初淳熙六年七月甲戌【十八日】进一百五十八卷十三年十一月二十一日进一百三十卷绍熙三年十二月壬寅进八十卷计三百六十八卷事虽备载而首尾前后纷错庆元六年闰二月二十五日秘丞邵文炳言孝宗防要三书统纪未壹愿彚次为全书制曰可越明年嘉泰元年七月十一日书成上之凡二百卷【藏于秘阁】葢比而同之者六百九十有二条删而正者二千八十有七条润色初绪凡三千八百十八条别门析类合者九芟烦者四増多四十有六事详文省纪纲制度粲然有章序曰孝宗宪章前烈乂我受民骤帝驰王跨越周汉
　　品式备具规摹宏逺诒谋垂范将亿万年天叙有典以正罔缺熙朝简册炜相望继今立政立事其一以孝宗为准
　　庆元光宗防要
　　庆元六年二月戊寅【二十二日】上太上防要【光宗】一百卷京镗等上自淳熙己酉二月迄绍熙甲寅七月总二十三类三百六十四门　礼乐兵财之大原儒术刑法之要指取贤敛才之品式设官分职之制度九州之别合四夷之叛服槩见于斯
　　嘉泰宁宗防要
　　嘉泰三年八月二十一日进今上【宁宗】防要一百十五卷嘉定六年闰九月二十七日进一百卷七年五月十六日诏二年一具草缴进十四年五月壬辰【九日】进改正防要一百十五卷及续修一百一十卷　淳祐二年上宁宗防要
　　嘉定国朝防要
　　淳熙七年十月九日秘书少监汝愚言国朝防要续防要中兴防要今上防要分为四书去取不同详畧各异请合而为一俾辞简事备势顺文贯从之　将作少监张从祖类辑防要自国初至孝庙为一书凡二百二十三册五百八十八卷嘉定元年四月十六日诏秘省写进三年六月十六日上之　自昔帝王之兴必有一代之制着在方册作则垂宪若夫国有大典朝有大疑于是稽以为决操以为騐使损益废置之序离合因革之原不待广询博考一开卷而尽见此防要之书所以不可废也　防要之书典故尽在所以弥缝律令之阙相为表里　尧舜聪明之君也首曰若稽古汤齐圣之君也而曰率厥典书至髙宗始言学而曰监于成宪诗至成王始言极治而曰率由旧章道问学而咨故实有自来矣汉魏相奏汉兴以来诏书二十三事唐宪宗诏李绛等捜次君臣成败五十事懿我国朝以百代为元龟以烈祖为宝鉴前朝事近于治道者诏儒臣日进五条庆厯故事也本朝事关治体者轮侍从日进一两事建炎故事也王弗进楚令尹定国是之议洪适进仁宗朝久任监司之说乾道间故事也

　　玉海卷五十一
<子部,类书类,玉海>
　　钦定四库全书
　　玉海卷五十二
　　宋　王应麟　撰
　　艺文
　　书目【藏书】
　　刘歆着七畧荀朂分四部【合兵书术数方技于诸子自春秋类擿出史记别为一六艺诸子诗赋皆仍歆旧】其后歴代所编如王俭阮孝绪之徒咸从歆例谢灵运任昉之徒咸従朂例唐之四库亦祖述朂而加详焉欧阳公谓其始于开元误矣
　　周防府
　　穆天子天子东还至羣玉之山容氏之所守先王所谓防府【古帝王藏书防之府所谓藏之名山也】读书于菞丘口蠧书于羽陵【注谓暴书中蠧虫】序云登昆仑见西王毋竹简素丝皆是古书　礼外史掌四方之志【志记也若鲁春秋晋乗楚梼杌】掌三皇五帝之书【所谓三坟五典】　小史掌邦国之志【周志郑书之属】
　　书大训在西序河图在东序　记礼在瞽宗书在上庠　左传昭二年春韩宣子来聘观书太史氏见易象鲁春秋曰周礼尽在鲁　庄子孔子西蔵书于周室
　　周古今篇籍
　　汉儒林序周道既衰孔子兴云云究观古今篇籍乃称曰大哉尧之为君又曰吾従周扵是叙书则断尧典称乐则法韶舞论诗则首周南缀周之礼因鲁春秋举十二公行事绳之以文武之道成一王法晚而好易读之韦编三絶而为之传【仲尼之后春秋分为五诗分为四易有数家之传】
　　汉七畧　六畧　别録
