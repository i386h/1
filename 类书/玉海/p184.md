<!-- { "loadSidebar": true } -->
　　志乙部史録十三类一曰正史类七十家九十部四千八十五卷失姓名二家始于司马迁史记终于隋书志【又有集史总七十三家六十九部见后】司马氏史记有裴骃徐广邹诞生许子儒刘伯庄之音解班氏汉书有服防应劭诸葛亮孟康晋灼韦昭崔浩孔文祥刘嗣夏侯泳包恺萧该隂景伦项岱刘寳陆澄韦棱姚察顔游秦僧务静李善顾顔师古之音注论駮及高宗之铨定失姓名正名氏义英华二家东汉则有刘珍谢承薛莹司马彪刘义庆华峤谢沈袁山松范晔张莹之书刘昭刘熈萧该刘芳臧兢太子贤韦机之补注音义三国有王沈陈寿韦昭晋有王隠虞预朱凤谢灵运臧荣绪干寳萧子云何法盛及房龄等所修宋有徐爰孙严沈约王智深齐梁陈有萧子显刘陟谢昊姚察顾野王傅縡姚思亷元魏北齐周隋有魏收魏澹李徳林王劭张大素李百药令狐徳棻顔师古等不着録者王元感至裴安时二十三家一千七百九十卷史记之学则有王元感徐坚李镇陈伯宣韩琬司马贞刘伯荘张守节窦羣裴安时汉书之学则刘伯庄敬播元懐景姚珽沈遵李善晋书音注则徐坚高希峤何超及齐梁陈周隋之史武徳贞观两朝史呉兢等唐书国史至裴安时元魏书终焉　隋志正史六十七部三千八十三卷通亡书合八十部四千三十卷【杂史类阮孝绪撰正史削繁九十四卷】古者天子诸侯有国史以纪言行春秋引周志郑书汉始置太史公自是世有著述皆拟班马以为正史作者尤广一代之史至数十家唯史汉师法相传并有解释三国后汉亦有音注　中兴书目三十二家二千一百二十九卷　续目三家七十一卷　崇文目三十部一千一百六十二卷　景徳二年龙图阁书正史一千四百四十九卷　唐承天命世以文理典籍之盛莫若开元竹简漆书咸萃书秘府鸿生钜学纂续志録书分四类其二曰史史分十三类其一曰正史□汉迄隋篇目彪列艺文有志具详登载为部九十为卷四千八十五总为七十家失名氏者二家遗文古事靡不毕集观书于太史氏上下数千载之述作粲然可考庸撮其要指序于篇端曰史与经同出而异名若昔四史昉于黄序五史建于苍箓右言左动官宿其业言为尚书纪谟训而举其纲事为春秋系日月而详其目纪犹未分也邦国之志掌于小史百十二国寳书藏于周室私史犹未作也自郑书晋乗鲁史秦记而国各有史如南董左氏之流史犹出于一家也逮汉六叶有臣曰迁防罗旧闻终篇麟止而编年之体始变班刘而下波沿防附犹未有正史之名也贵耳贱目见闻异辞而史始杂余分閠位记注并作而史始伪防玉错陈朱紫易混繇是条分科别粹然一出于正者编为正史隋志所録六十七部三千八十三卷一代史籍至数十家而纪载益详史汉训诂师法相而义例益明或书事记言于当时而勒成删定于后代大防小牍支蕃叶滋温故知新耸善抑恶皆足以昭法式垂劝戒岂夸多而爱竒哉有唐肇基袭经补艺五代史成于贞观之十禩两朝史成于显庆之初元然乙部着録尚仍隋书籖幐纷纠寖失绪次号登开元名儒建议乾元丽正博彚羣书臣述臣钦分部治史越九年仲冬丙辰臣行冲奏上四録卷析二百臣照删为四十卷凡史録五百七十一家八百五十七部一万六千八百七十四卷曰编年曰伪史杂史曰起居注故事曰职官记仪注曰刑法目録谱牒地理而正史居其首即篇目考之史记本于司马氏而裴徐邹许刘之音解列焉汉书本于班氏而服应孟晋崔孔诸葛夏侯包萧隂项陆姚李顾二韦二刘二顔务静之音注论驳及高宗铨定名氏英华附焉东汉始于刘珍之记二谢薛司马刘华袁范张譔其书三刘萧臧及太子贤韦机释其义以至王沈陈寿韦昭纂三国之事隠预凤灵运荣绪寳子云法盛龄辑二晋之史宋齐梁陈则徐孙沈王萧刘谢顾傅二姚续汗青之绪元魏北齐周隋则二魏王张二李令狐顔氏擅载笔之美缥嚢碧轴渊聚林崪治乱兴替之鍳是非褒贬之论衮斧于既往蓍蔡于将来天球河图金匮玉版成一王法为万世则纬经缀道括古今兹七十家之醇驳虽殊而广记备言不可以阙遗也或者犹曰史之失自迁固始夫叙一时之事编年为善叙一人之事纪传为优防哉皇甫湜之言曰合圣人之经以心不以迹得良史之体在适不在同吾有取焉缅稽唐朝简册尤备仿四系之法则有唐厯春秋总二史之载则有起居注实録书政事议论之详则有日厯时政记防要肇于贞元玉牒创于开成惟纪表志为一代钜典冠冕史録其以是与按六典卷部与隋志同艺文志正史之末附以通史南北史之属五家六部一千二百二十二卷谓之集史诸儒立言日新月益不着録之书若王元感之下徐李陈韩司马刘张窦裴皆史记之学也刘伯庄之下敬元姚沈李徐高何皆汉晋书之学也继以武徳贞观两朝史齐梁陈周隋史唐书国史终于裴安时元魏书凡二十三家为卷一千七百九十皇朝崇文总目三十部二千一百六十二卷云【拟序】
　　唐武徳贞观两朝史
　　志八十卷长孙无忌令狐徳棻顾等撰　防要显庆元年七月三日无忌于志宁崔敦礼令狐徳棻李义府刘之杨仁卿李延寿张文恭修国史成起义宁尽贞观末凡八十一卷藏于内府　通鉴咸亨四年三月丙申诏刘仁轨等改修国史以许敬宗等所记多不实故也　防要长安三年正月一日敕李峤等修唐史采四方之志成一家之言
　　唐武徳以来国史　唐史　唐国史　唐书备阙记
　　韦述传初令狐徳棻呉兢等撰武徳以来国史皆不能成述因二家参以后事遂分纪又为例一篇【开元十九年三月】萧嵩欲蚤就复奏起居舎人贾登著作佐郎李鋭助述防绩逮成文约事详萧頴士以为谯周陈寿之流改国子司业充集贤学士述典图书逾四十年任史官二十年史才博识所著书二百余篇行于时　桞芳肃宗诏芳与述缀辑呉兢所次国史述亡芳绪成之兴高祖讫乾元凡百三十篇叙天寳后事弃取不伦史官病之【旧史云芳勒成国史一百三十卷】　呉兢传景龙间任史事私撰唐书唐春秋未就至开元中丐官笔札兾得成书诏就集贤院论次时张説在家修史大臣奏国史不容在外诏兢赴馆撰録乆之贬荆州司马以史草自随萧嵩领国史奏遣使者就兢取书得六十余篇【旧史云奏取兢所撰国史得六十五卷　呉兢撰国史为则天本纪次高宗沈既济请合中宗纪　防要呉兢云帝载王言所书至重】　志唐书一百卷又百三十卷呉兢韦述桞芳于休烈等撰国史百六卷又百十三卷杂史呉兢唐书备阙记十卷【书目卷同集高宗武后中睿宗五朝政事以备史官之阙】按蓺文志唐书百卷又百三十卷国史百六卷又百十三卷呉兢传撰唐书唐春秋未就诏就集贤院论次桞芳传亦曰芳绪成国史兴高祖讫乾元凡百三十篇旧传韦述补遗续阙勒成百十三卷盖兢书百卷而芳所着百三十卷述书百十三卷云　旧史徳棻兢累有修撰未成一家言韦述始定类例补遗续阙勒成国史一百十三卷并史例一卷事简记详有良史之才　集贤注记史馆旧有令狐徳棻所撰国史及唐书皆为纪传之体令狐防至贞观牛凤及迄于永淳及呉长垣在史职又别撰唐书一百一十卷下至开元之初韦述缀辑二部益以垂拱后事别欲勒成纪传之书萧令【嵩】欲早就奏贾登李鋭太常博士褚思光助之又奏陆善经梁令瓉入院嵗余不就张始兴为相荐起居舎人李融专司其事谏议尹愔入馆为史官未施功而罢【详见续春秋　又见史馆】　史通长寿中春官侍郎牛凤及防自武徳终于道撰为唐书百有十卷发言怪诞叙事参差既而悉焚姚思亷许敬宗诸本欲使其书独行由是皇家旧事残缺尽矣　旧史于休烈奏国史一百六卷开元实録四十七卷起居注并余书三千六百八十二卷并在兴庆宫史馆以家藏国史一百十三卷送于官　志目録类唐书叙例目録一卷孙玉汝列圣实録目二十五卷　张説曰髙宗朝修史学士有十九人　李翺曰唐有天下圣明继于周汉而史官叙事曽不如范晔陈寿所为
　　唐在外修史
　　防要开元八年十二月二十日诏张説修国史仍赍史本就并州随军修撰【虽致仕一嵗亦修史于家】十四年七月六日敕呉兢就集贤院修唐书二十五年六月二十六日诏左丞相张説在家修史李元纮奏就史馆从之长庆三年六月监修国史杜元頴奏班固居乡里而继成汉书陈寿处私家而专精国志宗国史张説在本镇兼修代宗编年令狐峘自外郡奏上其沈传师分修宪宗实録就湖南修毕先送史馆制可【史通曰班固成书出自家庭陈寿为志创于私室】宋朝宋祁就亳州修唐书【皇祐三年三月乙夘】汪藻即湖州领日厯【绍兴初】
　　唐书　嘉祐新唐书
　　中兴书目五代晋宰相刘昫史官张昭远等撰唐三百年间国史野録参错不一至昫删集为纪二十志五十列传一百五十凡二百卷【开运二年六月上计二十帙】　国史志庆厯五年【五月四日己未】诏王尧臣张方平宋祁等刋修【庆厯四年贾昌朝建议修唐书】久而未就至和初【至和元年八月戊申】乃命欧阳修撰纪表志宋祁撰列传范镇王畴宋敏求吕夏卿刘羲叟同编修【嘉祐三年十月庚子命参政曽公亮提编修唐书】凡十有七年至嘉祐五年而成提举曽公亮上之【七月戊戌一本云六月二十四日进呈】纪十志五十表十五列传百五十凡废旧传六十一増新传三百三十一又増三志四表凡二百二十五卷録一卷【旧史凡一百九十万字新史凡一百七十五万九百三十字　制词谓闳富精覈度越诸子】修等进秩【庚子】宣和中进士李绘以旧书参新书而为之注崇宁五年董衡为释音二十五卷呉缜纠缪二十卷　宋祁传修唐书十余年【皇祐元年刋修】自出亳州皆以藁自随撰列传一百五十卷　进唐书表唐有天下防三百年其君臣行事之始终所以治乱兴衰之迹与其典章制度之英宜其粲然着在简册而纪次无法详畧失中文采不明事实零落盖百有五十年然后得以发挥幽昧补缉阙亡黜正伪谬克备一家之史其事则増于前其文则省于旧至于名篇着目有革有因立传纪实或増或损义类凡例具载别録　晁氏志刘昫因韦述旧史増损以成繁畧不均多所漏阙又是非失实嘉祐中欧阳修宋祁撰新书议者颇谓永叔学春秋每务褒贬子京通小学唯刻意文章采杂説既多有失实之叹【樊先生注新书纪十卷】吕夏卿唐书直笔新例一卷
　　五代史　五代史记
　　中兴书目一百五十卷薛居正等撰　开寳六年四月二十五日戊申诏梁后唐晋汉周五代史宜令参政薛居正监修卢多逊扈防张澹李穆李昉等同修七年閠十月甲子书成凡百五十卷目録二卷赐器帛有差其事凡记十四帝五十三年为纪六十一志十二传七十七【其书取建康实録为凖胡旦以为褒贬失实】　书目又七十四卷欧阳修撰徐无党注纪十二传四十五考三世家及年谱十四夷附録三总七十四卷修没后【熙寕五年八月十一日】诏其家上之【十年五月庚申诏藏秘阁】呉缜纂误三卷　天圣五年二月丙申杨及上重修五代史上谓辅臣曰五代事不足法王曽曰安危之迹亦可监也
　　淳化太祖纪
