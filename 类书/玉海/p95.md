<!-- { "loadSidebar": true } -->
　　唐三辅渠　郑白渠【详见下】
　　防要开元九年正月李元纮擢京兆少尹诏令疏决三辅渠时王公权要之家治渠立硙以治水田元纮一切毁之百姓大获其利广徳二年李栖筠奏拆京城北白渠上王公碾硙七千余所大厯十三年正月辛酉黎干奏以郑白支渠碾硙请皆毁废从之太和二年三月内出水车様令京兆造水车散给沿郑白渠百姓以溉田【官志水部京畿有渠长斗门长】　李元纮传开元初为万年令赋役称平擢京兆少尹诏决三辅渠时王公权家皆旁渠立硙潴遏争利元纮敕吏尽毁之分溉渠下田下赖其恩通典永徽六年雍州长史长孙祥奏言曰郑白渠溉田乃万余顷今为富商大贾竞造碾硙渠流梗澁于是遣祥分检渠上碾硙皆毁之
　　唐光禄渠　灵盐屯田
　　李听为灵州大都督府长史境内有光禄渠废塞嵗久欲起屯田以代转输听复开决旧渠溉田千余顷后赖其利
　　唐伊娄渠　埭
　　齐澣传为润州刺史北距步沙尾纡滙六十里舟多败溺澣徙漕路由京口埭治伊娄渠以达扬子嵗无覆舟减运钱数十万又立伊娄埭官征其入招还流人五百户　地理志润州丹徒开元二十二年刺史齐澣以州北隔江舟行绕步回还六十里多风涛乃于京口埭下直趋渡江二十里开伊娄河二十五里渡扬子立埭嵗利百亿舟不漂溺　防要开元二十六年十一月五日齐澣奏请开伊娄河又立伊娄埭　渠通江湖见于迁书唐漕江淮撤闸置堰淳化废之至于绍圣使臣孝蕴易堰以闸
　　唐漕渠　广运潭　【汉运渠】　唐三门运渠
　　食货志【兼用韦坚传】唐都关中号称沃野土地狭所出不足给京师常漕东南之粟髙祖太宗用物有节易赡漕运不过二十万石髙宗后嵗益增多开元二十一年裴耀卿请置东西仓以避三门水险谓之水陆运浮渭以实关中开元二十九年李齐物凿砥柱为门以通漕【史记正义底柱山俗名三门山在硖石县东北五十里在河之中】然水益湍悍舟不能入天寳三载韦坚为陜郡太守兼水陆运使以代之始汉有运渠起阙【志作关】门西抵长安通山东租赋讫隋常治之坚为使乃占咸阳壅渭为堰絶灞浐竝渭而东注永丰仓下复与渭合【永丰仓下在渭水入黄河处汉之船司空也】初浐水衔苑左有望春楼坚于下凿为潭以通漕二年而成【志又于长乐坡濒苑墙凿潭于望春楼下通舟楫　楼下连樯弥亘数里观者山积】帝为升楼诏羣臣临观坚预取洛汴宋山东小斛舟三百首贮之潭使诸州各揭其郡名陈其土地所产寳货诸竒物于栿上先是民间唱俚歌曰得体纥那邪其后得寳符于桃林于是陜尉崔成甫更得体歌为得寳农野坚命舟人为呉楚服大笠广袖芒屩以歌之成甫又广之以为歌辞十阕自衣缺后緑衣锦半臂红抺额立第一船为号头以唱集两县妇女百余人鲜服艳妆鸣鼓吹笛以和之众艘以次辏楼下天子望见大悦擢坚左散骑常侍官属赏有差蠲役人一年赐其潭名广运是嵗漕山东粟四百万石自裴耀卿言漕事进用者常兼转运之职而坚为最【防要天寳元年三月开二年三月二十六日成敕潭以广运为名通典作三年　通鉴天寳二年三月丙寅上幸望春楼观新潭四月名潭曰广运旧纪云上幸广运楼以观之】　地理志华州华隂有漕渠自苑西引渭水因石渠防灞浐经广运潭至县入渭天寳三载韦坚开京兆府长安大厯元年尹黎干自南山开漕渠入苑以漕炭薪万年有南望春宫临浐水西岸有北望春宫宫东有广运潭【未几潭不可漕付司农掌之为捕鱼之所】通鉴天寳元年陜州刺史李齐物穿三门运渠正月
　　辛未渠成
　　唐千金渠　万金渠
　　地理志赵州栢乡西有千金渠万金堰开元中令王佐所浚筑以疏积潦相州尧城北四十五里有万金渠引漳水入故齐都领渠以溉田咸亨三年开汉志张掖郡觻得有千金渠西至乐涫入泽中　后魏地形志邺县天平中决漳水为万金渠今世号天平渠
　　唐华阴漕渠【见上】　洛漕新潭　泗州新漕渠
　　见漕运
　　唐宁晋渠　普济渠
　　地理志赵州宁晋【本瘿陶县天寳元年更名】地旱卤西南有新渠上元中【肃宗】令程处黙引洨水入城以溉田经十余里地用丰润民食乃甘昭庆城下有澧水渠仪鳯三年令李元开以溉田通漕兖州莱芜西北十五里有普济渠开元六年令赵建盛开
　　唐通济渠【详见漕运】　汴渠
　　【阙】　隋文开皇四年开通济渠【隋志荥阳郡浚仪有通济渠】自渭达河通漕至唐代宗赐刘晏　刘晏传领转运租庸使乃自按行浮淮泗逹于汴入于河右修底柱硖石观三门遗迹至河隂巩洛见宇文恺梁公堰厮河为通济渠视李杰新隄尽得其利病移书宰相言漕之四利四病尽以漕事委凡致四十余万斛【广徳二年】　栢良器传李希烈决水灌宁陵良器救之择弩手善游者沿汴渠夜入
　　唐郑白支渠【又见三辅渠】
　　地理志京兆府云阳有古郑白渠【见下】　列传李栖筠进工部侍郎【广徳二年】关中旧仰郑白二渠溉田豪戚壅上游取硙利且百所夺农用十七栖筠请皆彻毁嵗得租二百万民赖其入　黎干大厯八年为京兆尹十三年泾水壅隔请开郑白支渠复秦汉故道以溉民田废碾硙八十余所【正月辛酉】　嗣薛王知柔为京兆尹始郑白渠梗壅民不得嵗知柔调三辅治复旧道灌浸如约遂无旱虞【渠成】三辅民【扶老携防】诣阙请立石纪功知柔谦退得止【碑不果立】突厥杜佑谓【通典】秦汉郑渠溉田四万顷白渠溉田
　　四千五百余顷永徽中两渠灌寖不过万顷大厯初减至六千亩亩朘一斛嵗少四五百万斛复两渠之饶诱农夫趣耕择险缮垒屯田蓄力河陇可复岂惟自守而已【通典云大歴初减至六千二百余顷比于汉代减一万八九千顷】　防要太和二年三月内出水车様令京兆造水车给郑白渠百姓溉田唐三白渠　　景祐修三白渠　【至道修见后】
　　防要贞元四年六月二十六日泾阳县三白渠限口凖诸堰例置监【从京兆郑叔则之请也】十六年十一月诏以东渭桥纳给使徐班兼白渠漕渠及升原成国等渠堰使太和二年二月以刘仁师为修渠堰副使初仁师为髙陵令上言三白渠可利者逺而泾阳独有之条理上闻其弊遂革关中赖焉【太和元年六月修髙陵白渠斗门】　地理志京兆府云阳有古郑白渠髙陵有古白渠寳厯元年令刘仁师请更水道渠成名曰刘公堰曰彭城华州下邽东南二十里有金氏二陂武徳二年引白渠灌之以置监屯　兵志髙祖以渭北白渠旁民弃腴田分给元从禁军　百官志河隄谒者六人泾渭白渠以京兆少尹一人督视元和志大白渠在泾阳县东北十里中白渠首受大
　　白渠东流入髙陵县界南白渠首受中白渠水东南流亦入髙陵界　通典京兆云阳有大白渠泾阳有泾水大白渠中白渠南白渠　白氏六帖水部式京兆髙陵清白二渠交口置斗门堰清水二分入白渠二分入清渠　刘禹锡文泾水东行注白渠酾而为三以沃关中按水部式决泄有时畎浍有度少尹一人行视之长庆三年仁师列上便宜寳厯元年九月京尹郑覃以闻仲冬新渠成季冬二日新堰成【名渠曰刘公堰曰彭城】明年又其冲为七堰以折水埶　宋朝天圣六年二月都官员外郎李同言永兴军泾阳县三白渠节约水埶宜立约以限水命同知泾阳县领三白渠事景祐三年二月丁卯修陜西三白渠初漕臣王沿言三白渠自汉溉田四万顷唐永徽中亦溉田万顷今才及三千余顷请调兵夫兴修之【志云择雷简夫董其事功费省而水有余】
　　唐扬州漕渠【又见雷陂】
　　地理志扬州江都寳厯二年漕渠浅输不及期盐铁使王播自七里港引渠东注官河以便漕运　防要寳厯二年正月盐铁使王播奏扬州城内旧漕河水浅舟船澁滞转输不及期程今从阊门外古七里港开河东屈曲至禅智寺桥通旧官河长十九里　王播传浚七里港以便漕引　鲍昭赋拖以漕渠注防沟也
　　唐均水法　水令
　　戴叔伦守抚州刺史民嵗争溉灌为作均水法俗便利之耕饷嵗广　王起节度山南东道濵汉渠堰联属吏弗修治起修复与民约为水令遂无凶年
　　唐石堰渠
　　地理志复州竟陵咸通中刺史董元素开
　　唐通利渠　晋渠　强公渠
　　地理志冀州南宫有浊漳隄显庆元年筑有通利渠延载元年开堂阳西南有渠自钜鹿入县下入南宫景龙元年开莫州任丘有通利渠开元四年令鱼思贤开以泄陂淀并州太原井苦不可饮贞观中长史李勣架汾引晋水入东城以甘民食谓之晋渠　姜师度华原无水人畜多渴死雍州司士参军强循敎人渠以浸田一方利之号强公渠诏书褒予甚厚
　　唐常渠　甘泉渠　灵长渠　千亩渠
　　地理志太原府【并州】文水西北二十里有栅城渠贞观三年民相率引文谷水溉田数百顷西十里有常渠武徳二年汾州刺史萧顗引文水南流入汾水东北五十里有甘泉渠二十五里有荡沙渠二十里有灵长渠千亩渠俱引文谷水溉田数千顷皆开元二年令戴谦所凿
　　唐金鳯渠　新绛渠
　　地理志相州邺县南五里有金鳯渠引天平渠下流溉田咸亨三年开绛州曲沃有新绛渠永徽元年令崔翳引水溉田百余顷

　　地理志岐州【鳯翔】寳鸡【本陈仓】东有渠引渭水入升原渠通长安故城咸通三年开虢东北十里有髙泉渠如意元年开引水入县城又西北有升原渠引汧水至咸阳垂拱初运岐陇木入京城
　　唐孟渎
　　地理志常州武进西四十里有孟渎引江水南注通漕溉田四千顷元和八年刺史孟简因故渠开无锡南五里有泰伯渎东通蠡湖亦是简开　防要开古孟渎长四十里得沃壤四千余顷　　孟简传州有孟渎久淤阏简治导溉田凡四千顷以劳赐金紫　　李栖筠传为常州刺史嵗仍旱为浚渠厮江流灌田遂大稔
　　唐河内秦渠
　　崔礼迁河阳节度使治河内秦渠溉田千顷嵗收八万斛　志懐州河内有丹水开元十一年【正月二十一日】更名懐水
　　唐阳通河
　　地理志沧州清池西南五十七里有无棣河东南十五里有阳通河皆开元十六年开【景州南皮古毛河自临津经县入清池开元十年开】　赵珝传珝为忠武节度按邓艾故迹决翟王渠溉稻以利农
　　唐韦游沟
　　地理志和州乌江东南二里有韦游沟引江至郭十五里溉田五百顷开元中丞韦丑开贞元十六年令游重彦又治之民享其利以姓名沟
　　唐十石垆渠
　　地理志河中府龙门贞观二十三年县令长孙
　　恕凿十石垆渠溉田良沃亩收十石西二十一
　　里有马鞍坞渠亦恕所凿有龙门仓开元二年
　　置
　　唐礼敎渠　太白渠
　　地理志镇州获鹿东北十里有大唐渠自平山至石邑引大白渠溉田有礼敎渠总章二年自石邑西北引大白渠东流入真定界以溉田天寳二年又自石邑引大唐渠东南流四十三里入大白渠　前汉地志常山郡蒲吾有大白渠水首受緜曼水东南至下曲阳入斯洨
　　唐无棣渠　三渠
