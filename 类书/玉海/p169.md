<!-- { "loadSidebar": true } -->
　　皇祐三年十月丙申诏杨安国等以五经正义节解为书令先撰序及名丁酉安国等请名曰五经义宗精义枢要诏以五经精义为名十二月己亥御延和殿安国等上五经精义序进读毕赐茶而退辛丑降付迩英阁四年六月壬寅延和殿侍讲学士上五经精义周易节解二十巻十一月甲寅御迩英阁侍读上尚书节解三十卷五年四月癸卯上礼记解九十巻十月【一本十一月】甲寅上春秋节解八十卷仁宗又命侍读丁度等修纂五经精义周易节解度等言诗书凶服及春秋贼乱皆旧所不讲今去留系上防上曰先王吉凶之制百代所遵不可以俗忌而简去春秋丧乱之事皆有善恶鉴戒人主所宜知也亦当存之又曰先儒于经籍有一字之误者朕未尝有所改易以正经之义而删去邪又神宗实録卢士宗在经筵撰五经精义上之诏藏史馆
　　天圣初孙奭掇五经切治道者为五十篇号经典徽言上之【实録五十巻又撰五经节解】　皇祐之前写尚书无逸于屏则景祐二年正月也李淑劝讲春秋则寳元二年也曽公亮讲诗于庆厯之五年王洙讲易于至和元年
　　绍兴三经义辨　辩学
　　绍兴五年六月三日己巳起居郎朱震言故龙图阁学士杨时所着三经义辨请令本家抄録投进　书目三经义辨十卷辨王安石书诗周礼三经义之失是嵗三月庚子王居正进辨学七卷四十二篇诏送秘省【时居正为兵部侍郎】
　　绍兴六经图
　　书目六卷绍兴中布衣杨甲撰乾道中毛邦翰复増补之易七十书五十有五诗四十有七周礼六十有五礼记四十有三春秋二十有九合为图三百有九
　　乾道四经解
　　九年闰正月二十三日敷文直学士胡铨言圣训令臣进所解诸经今先缮写周易周礼礼记春秋四经解诏令投进　绍兴十六年九月吴沆进羣经正论四巻康成注礼与其书易相偕元凯解传无系毛郑诗文心诵腹藏壁扃岩鐍济秦之险以通于汉者万无一二训故之病党枯防朽守缺保残有不非郑服之陋无
　　是正左班之忠　诗熄辕韩礼兴后戴易有无咎悔亡之脱经存郭公夏五之疑齐论多于鲁论舜典合于尧典　邪释缪解正漫真渝　以禹贡行河以春秋断狱以三百五篇谏六经之用果止于是欤是自夫子既成六经之后尚为未试之书也郑康成注二礼引易説书説乐説春秋説礼家説孝经説皆纬也河洛七纬合为八十一篇河图九篇洛书六篇又别有三十篇七经纬三十六篇易纬稽览图干凿度坤灵图通卦验是类谋辨终备书纬璇玑钤考灵曜刑徳放帝命验运期授诗纬推度灾汜歴枢含神务礼纬含文嘉稽命征斗威仪乐纬动声仪稽耀嘉汁图征孝经纬援神契钩命决春秋纬演孔图元命包文耀钩运斗枢感精符合诚图考异邮保干图汉含孳佑助期握诚图潜潭巴説题辞又有尚书中论语防在七纬之外按李寻有五经六纬之言葢起于哀平至光武笃信之诸儒习为内学隋焚其书今唯易纬存焉正义多引防纬欧阳公欲取九经之疏删去防纬之文使学者不为怪异之言惑乱然后经义纯一其言不果行【又见困学纪闻】

　　玉海卷四十二
　　钦定四库全书
　　玉海卷四十三
　　宋　王应麟　撰
　　艺文
　　雠正五经　石经
　　荀悦申鉴仲尼作经本一而已古今文不同而皆自谓真本经古今先师义一而已异家别説不同皆自谓真古今秦之灭学也书藏于屋壁义絶于朝野汉兴收摭散滞固已无全学矣文有磨灭言有楚夏出有先后或学者先意有所借定后进相放弥以滋蔓故一原十流
　　汉校中五经秘书
　　成纪河平二年光禄大夫刘向校中秘书【师古曰言中以别外】刘向领校中五经秘书【志注臣向与长社尉参校中秘书　向校书天禄阁感青藜之异】　志向以中古文易校施孟梁丘经或脱去无咎悔亡唯费氏与古文同书以中古文校三家经文酒诰脱简一召诰脱简二文字异七百余脱字数十向校书得乐记二十三篇与王禹不同向云古孝经庶人章分为二曽子敢问章为三又多一章儒林刘向校书考易说以为诸家皆祖田何
　　杨丁大谊畧同唯京氏为异张霸以能为百两征以中书校之非是乃黜其书　论语序向言鲁二十篇齐二十二篇古二十一篇篇次不与齐鲁论同
　　刘歆河平中受诏与父向领校秘书向死哀帝初复领五经卒父前业乃集六蓺羣书种别为七畧【隋志向卒子歆乃徙温室中书于天禄阁上遂总括羣篇撮其指要着为七畧】尹咸与歆共校经传歆曰古文逸礼书春秋左氏皆古文旧书多者二十余通臧秘府成帝陈发秘藏校理旧文得此三事考学官所传经或脱简传或间编【又移书扬雄曰三代之书蕴藏于家直不计耳】　叙传班斿与刘向校秘书受诏进读羣书赐以秘书之副　后汉苏竟与刘龚【歆兄子】书昔以摩研编削之才与国师公【歆】校定秘书　张衡曰刘向父子领校秘书阅定九流亦无防録　北史向受诏校书每一书竟表上辄言臣向书长水校尉臣参书太常博士书中外书合若干本以相比校然后杀青　隋志汉初河间献王又得仲尼弟子及后学者所记一百三十一篇献之时亦无传之者至刘向考校经籍检得一百三十篇因第而叙之左氏云云刘歆典校经籍考而正之欲立于学孝经至刘向典校经籍以颜本比古文除其繁惑以十八章为定战国策书録云中书余卷错乱相糅云云本字多误
　　脱为半字以赵为肖以齐为立皆定以杀青书可缮写荀卿书所校雠中书凡三百三十二篇定着三十二
　　篇以杀青书　列子所校中书五篇谨与长社尉臣参校雠太常书三篇太史书四篇臣向书六篇臣参书二篇内外书凡二十篇定着八篇或字误以尽为进以贤为形及在新书有栈校雠从中书已定以杀青书【永始二年八月壬寅上】　管子新书目録云臣参书四十一篇　仪礼疏刘向别録大射以上七篇与小戴同其下乃以聘食觐礼至有司为次皆尊卑吉凶次第伦叙　后吴祐传父恢欲杀青简写经书注亦谓汗简义见刘向别録风俗通刘向典校书籍皆先书竹为易刋定可缮写者以上素也今东观书竹素【见文选注】　唐司马贞曰按刘向七畧有子夏易传　説文秘书説日月为易　扬雄校书天禄阁　孔丛子孔子元以郎校书　校秘书郎杨闳
　　汉曲台校书
　　儒林传后仓説礼数万言号曰后氏曲台记注服防曰在曲台校书着记因以为名师古曰曲台殿在未央宫
　　汉校定中书五经　正五经文字
　　列传伏无忌顺帝时为侍中屯骑校尉永和元年诏无忌与议郎黄景校定中书五经诸子百家蓺术元嘉中成【中书内中之书】　卢植熹平间时始立太学石经以正五经文字植上书云云【见礼类】拜议郎与谏议大夫马日防议郎蔡邕杨彪韩説等并在东观校中书五经记传补续汉记【言中书以别于外也】帝以非急务转为侍中　刘珍【文苑】永初中【安帝纪永初四年二月乙亥】为谒者仆射邓太后诏使与校书刘騊駼马融及五经博士校定东观五经诸子传记百家蓺术整齐脱误是正文字　蔡伦【宦者】元初四年帝以经传之文多不正定乃选通儒谒者刘珍及博士良史诣东观各雠校汉家法令伦监典其事　崔寔与诸儒博士杂定五经　樊鯈永平元年为长水校尉以防记正五经异説　班固永平中为郎典校秘书　马融诣东观典校秘书　张驯【儒林】拜议郎与蔡邕共奏定六经文字擢侍中典领秘书　傅毅【文苑】建初中拜郎中与班固贾逵共典校书
　　汉石经
　　蔡邕传建宁中校书东观迁议郎邕以经籍去圣乆逺文字多谬俗儒穿凿疑误后学熹平四年与五官中郎将堂谿典光禄大夫杨赐谏议大夫马日防议郎张子儁驯韩説太史令单飏等奏求正定六经文字许之邕乃自书丹于碑使工镌刻石立于太学门外后儒晚学咸取正焉碑始立观视摹写者车乘日千余两填塞街陌注洛阳记曰太学在洛阳南开阳门外讲堂长十丈广三丈堂前石经四部本碑凡四十六枚西行尚书周易公羊传十六碑存十二碑毁南行礼记十五碑悉壊东行论语三碑二碑毁礼记碑上有谏议大夫马日防议郎蔡邕名　儒林传叙熹平四年诏诸儒正定五经刋于石碑为古文篆三体书法以相参检植之学门使天下取则注谢承书碑立太学门外瓦屋覆之四面栏障开门于南河南郡设吏卒视之洛阳记云碑髙一丈许广四尺骈罗相接　灵纪熹平四年春三月诏诸儒正五经文字刻石立于太学门外【卢植传上书愿合尚书章句考礼记失得刋正碑文】　宦者李巡以为诸博士试甲乙科争第髙下更相告言至有行赂定兰台漆书经字以合私文者乃白帝与诸儒共刻五经文于石诏蔡邕正其文字五经一定争者用息　隋志镌刻七经着于石碑皆蔡邕所书三字石经尚书九卷【梁有十三卷】又五卷春秋三卷【梁有十二巻】唐志小学类三字石经尚书古篆三卷　左传古篆书十二卷【又蔡邕今字石经论语二卷】金石录石经遗字为三卷云蔡邕所书乃八分而三体石经乃魏时所建也遗字有尚书公羊传论语又有诗仪礼则所立不止六经矣论语公羊后有堂谿典马日防等姓名世所传经书校此不同者数百言篇第亦时有小异　水经注汉光和六年刻石镂碑载五经立于太学讲堂前悉在东侧　北史江式曰蔡邕采李斯曹喜之法为古今杂形诏于太学立石碑刋载五经题书楷法多是邕书后开鸿都诸方献篆无出邕者　魏陈留邯郸淳特善仓雅许氏字指八体六书精究闲理以书教诸皇子又建三字石经于汉碑西其文蔚焕三体复宣校之説文篆大同而古字少异　左正义石经古文虞作□鲁作
　　魏石经　晋石经
　　隋志魏正始中立一字石经相承以为七经正字后东魏末【武定四年八月】自洛阳徙于邺都至河阳没于水得至邺者不盈大半【髙澄迁洛阳汉魏石经五十二碑于邺齐皇建元年八月列学馆后周大象元年徙洛阳】隋开皇六年又自邺京载入长安置于秘书内省议欲补缉立于国学隋乱事寝营造之司用为柱础贞观初袐书监魏徴始收聚之十不存一其相承传拓之本犹在秘府【合五十一卷有一字三字之分】并秦帝【防稽】刻石【一卷】以备小学一字石经周易一卷【梁有三卷】尚书六卷【梁有今字石经郑氏尚书八卷】鲁诗六卷【梁有毛诗三卷】仪礼九卷春秋一卷公羊传九卷论语一卷【梁有二卷】典论一卷【魏志注明帝诏先帝典论刋石于庙堂之外及太学与石经并以永示来世　魏都赋菲言厚行陶化染学讐校篆籕篇章毕觌】晋传卫恒曰正始中立三字石经【江式云魏建三字石经于汉碑西邯郸淳所书】　裴頠转祭酒奏脩国学刻石写经【唐六典注傅畅晋诸公赞裴頠为国子祭酒奏立国子太学起讲堂筑门阙刻石写五经】　荀崧上疏曰太学有石经古文　后魏书孝文太和十七年九月壬申幸太学观石经神龟元年五月祭酒崔光请命博士李郁等补汉所立三字石经之残缺　刘芳传汉世造三字石经于太学学者文字不正多往质焉芳音义明辨时号刘石经　隋刘焯传运洛阳石经至京师文字磨灭莫能知者敕与刘炫等防定唐志小学类今字石经易篆三卷书五卷郑书八
　　卷毛诗三卷仪礼四卷左传经十卷公羊传九卷蔡邕今字论语三卷三字石经尚书古篆三卷左传古篆十二卷合五十九卷【开元著录】
　　隋秘书省攷定羣言
