<!-- { "loadSidebar": true } -->
　　元年都官员外郎耿泰上边臣要畧【一作要备】二十卷叙自古将畧凡二十篇平戎策三卷十五篇【书目耿泰平戎议三卷凡十五篇皆平西夏之防】召对九月戊午以泰为左藏库使知宁州二年四月丙午召徐复对崇政殿命讲易乾坤既济卦复献边防防太一主客立成厯洪范论上特留中赐号冲晦处士【复善天文厯数学上求文武才参政宋绶荐之】　丁度上十策名备边要览　张方平上平戎十策　夏竦议攻守计列二防以上杜衍请用守防
　　康定四夷鉴
　　元年九月四日【丙辰】学士王尧臣等上渭州推官魏庭坚所撰四夷鉴三十卷殿中丞王琥献平戎方畧【诏与苏舜宾献纳大典王缜少阳佳范并逞史馆】十二月十七日尧臣又上蔡旦所撰通志论十三篇备言攻守之策
　　庆厯边备六事
　　二年十月戊辰中丞贾昌朝言边备尤切者六事一曰驭将帅二曰复土兵三曰训营卒四曰制戎狄五曰绥蕃部六曰明探候　正月范仲淹上攻守策诏知延州庞籍看详　通判彭州姚仲孙集前世御戎料敌之策名曰防边鉴上之
　　庆厯河北守御二策　崇政殿四策
　　元年五月甲戌陜西经畧判官田况上兵防十四事四年五月壬戌朔御崇政殿召枢副琦参政仲淹对琦等言以和为权战守为实上四策曰和曰守曰攻曰修京城【一本云曰备】指陈数刻【皆论西夏　中兴书目庆歴三年西师之兴有上边议三卷者韩琦上其议】六月戊午枢副富弼上河北守御十二策守防【六事】一曰使良将守十九城分领三十万众纵横救应二曰择河朔长贰三曰诏转运安抚举十七州军文武官四曰省敛以寛疲民五曰募土人为兵六曰择宗室试以政御策【七事】一曰沿边土兵不令抽起二曰出精兵捣敌腹心三曰结边豪四曰结髙丽五曰经制山后新路六曰广忻深二城七曰防河东【二年七月枢副韩琦上备御七事】凡守御二策总十三条碑云仲淹主西事弼主北事弼与仲淹各上当世之务十余条又自上河北安边十三策【庚辰壬午年使契丹曰询土豪父老博采参较得之甚详】
　　庆厯西北边议
　　七年五月二十七日诏西北边有大事自今令中书枢密院召两制以上同议之　康定元年二月丁酉诏枢宻院同宰臣议边事三月丙辰诏大臣条陜西攻守之策庚辰诏参政同议边事　吴遵路上陜西御戎要畧边防杂事二十篇
　　皇祐御狄论
　　五年正月壬戌宋祁知定州上言天下根本在河北河北根本在镇定又上御戎论七篇　祁集云皇祐四年九月守成徳五年二月改定武此河北极选所至询疆场事所以制防大畧次为御狄论七篇其语不文以便事也弗泥于古从权宜也直取今日利害决为可行叶清臣皇祐元年春御便殿访近臣以备边之上策对曰云云诏问北使诣阙以西伐为名即有邀求何以荅之辅翊之能方面之才与夫帅领偏裨当今孰可以任此者军储缺乏战马乏絶云云
　　皇祐安南议
　　中兴书目皇祐四年陈次公撰安南议十篇初岭外用兵次公上十议其序云广南安则天下无不安故曰安南　冯炳撰皇祐平蛮记二卷【晁志云一卷】　知审刑院田瑜条上用兵御贼十事
　　熙宁平蛮记　平蛮杂议
　　元年狄青子谘奏事延和殿上问青征南有遗书存否谘上平蛮记及归仁铺战阵二图九年正月十三日宣徽北院使王拱辰上平蛮杂议十篇诏送安南招讨司六月宣徽南院使张方平上交趾备守九事　元丰元年五月赵世卿进安南边説五篇　晁氏志南蛮録十卷熙宁间议讨交趾或纂歴代事迹及便宜上之　熙宁中王师问罪交冦李清臣集平南古今事鉴三卷上之凡五十五篇篇端有序　丘濬征蛮议一卷十五篇
　　元丰平蛮方畧
　　五年安化三州蛮掠省地广西漕臣马黙上平蛮方畧以为胜负不在兵而在将智髙破因狄青之智勇希范诛乃杜杞之方畧六月壬申上谓辅臣曰黙意欲用兵尔　元年七月十四日诏自安南用兵献议讨贼者以百数其言水陆进师之道往往不同未知孰得宜命检详官王伯虎梁焘编类众説成书各绘图附见以备他日之用二年九月癸巳范育上诸路清野备敌法诏颁行之【元丰清野备敌一卷二年韩缜为枢宻都承防时陜西诸路各奏清野法下承防司详定颁行】何去非着备论二十八篇【十四卷】论六国迄五季兵事元祐五年十月苏轼上之　郭谘上平燕议
　　淳熙边防奏议
　　十二年十月二十一日胡介上其父世将川陜边防战守钱粮奏议三十卷付史馆
　　三贤安边集
　　十二卷以诸葛亮将苑郭元振安边防本朝王当边备要畧编类为一书
　　三国六朝攻守要论
　　十卷胡寅撰　绍兴七年十一月戊戌王漻上六朝进取事类诏与陞擢二年兵部尚书权邦彦献十议以图中兴五月辛酉签书密院　汉武震威而损费光武惜费而损威李牧知保塞而不议其久奉春约和亲而不议其叛贾谊陈五饵而不议其贪晁错论三技而不议其犷班固述怀御而不议其彊应侯计屯戌而不议其守【夏竦平邉颂序】　汉有邉鄙大疑必使羣臣杂议季布得以中郎将而折列侯哙狄山得以博士而诘御史大夫汤班彪以司徒掾敢与太子异议　太祖将帅凡十四人李汉超屯闗南马仁瑀守瀛州韩令坤镇常山贺惟忠守易州何继筠镇棣州以距契丹郭进控西山武守琪戍晋州李谦溥守隰州李继勲镇昭义以御北汉赵赞屯延州姚内赟守庆州董遵诲屯环州王彦升守原州冯继业镇灵武以备西戎【国史论及经武圣畧】熙宁八年四月契丹议地界神宗以问琦弼元祐元年二月夏人纳欵哲宗以问大防纯仁髙宗建炎四年议防秋绍兴初元议弭盗五年正月己酉令前宰执各陈攻战备御之策八年十一月令侍从台諌各上讲和利害三十二年四月诏近臣陈防秋事宜孝宗隆兴元年十一月命侍从台谏集议讲和　若尹洙之叙燕息戌二篇石延年之论西边十事张亢之极论边政皆切事机
　　无不覆载者王德之体内中国外四夷者王道之用以诸夏而亲外国致金缯之奉首顾居下其防不可施也以外国而朝诸夏位侯王之上乱常失序其礼不可行也以羌胡而居塞内无出入之防非我族类其心必异萌猾夏之阶其祸不可长也






　　玉海卷二十五
<子部,类书类,玉海>
　　钦定四库全书
　　玉海卷二十六
　　宋　王应麟　撰
　　帝学
　　帝学
　　学之一字髙宗与説始言之开万世圣学之源神农师悉诸黄帝师大桡颛顼师伯夷受学于緑图髙辛师伯招尧师子州支学君畴【尹夀】舜师许由【庄子云尧师许由】学务成招禹师大成摰学西王国汤学威子伯学于伊尹髙宗学甘盘文王师太公望学子期武王问丹书于尚父访洪范于箕子学虢叔成王师周公学有缉熙于光明　穆天子蠧书于羽陵读书于菞丘癸巳至于羣玉之山先王之所谓策府
　　汉讲六艺羣书　石渠论六经
　　纪宣帝髙才好学师受诗论语孝经　王褒宣帝修武帝故事讲论六艺羣书召能为楚辞九江被公召见诵读召髙才刘向张子侨华龙柳褒等待诏金马门【公孙传赞孝宣讲论六艺招选茂异而萧望之梁丘贺夏侯胜韦无成严彭祖尹更始以儒术进】　翟酺孝宣论六经于石渠注甘露三年诏诸儒讲五经于殿中兼平公谷同异上亲临决时更崇谷梁故言六经　武帝宪章六学积思六经
　　汉讲论五经
　　见白虎议奏　孝宣本始四年四月诏博问经学之士元康元年八月诏朕不明六蓺郁于大道　帝王图籍日陈于前
　　汉禁中授经　侍讲　【华光殿侍讲　注籍】
　　世祖召桓荣説尚书善之入授太子朝防于公卿前敷奏经书　和帝即位窦宪上疏曰昭帝八嵗即位大臣辅政选名儒韦贤【鲁诗】蔡义【韩诗】夏侯胜【欧阳尚书】等入授于前卒成圣徳近建初元年张酺魏应召训讲禁中昔五更桓荣为帝师子郁父业再以校尉入授先帝【章和二年五月诏长乐少府桓郁侍讲禁中】父子给事禁省更歴四世又宗正刘方善为诗经宜令郁方并入敎授由是复入侍讲郁子焉顺帝时以太傅入授经禁中焉兄孙彬桓帝初为议郎入侍讲禁中　肃宗令马严劝学省中【注王鳯荐班伯宜劝学　王吉云明师居前劝诵在后】　邓治欧阳尚书授安帝禁中　光武令郅恽授皇太子韩诗侍讲殿中　永平初楼望为侍中入讲省内召驯【字伯春】习韩诗建初元年侍讲【拜左中郎将入授诸王】　永平九年置五经师张酺以尚书数讲御前论难称意入授太子【酺子蕃以郎侍讲】　桓帝以杨秉明尚书召入劝讲　建和初议郎赵典侍讲禁内【黄琼以选入侍讲禁巾】灵帝初刘寛拜太中大夫侍讲华光殿赐衣一袭后为太尉常令讲经【洛阳宫殿簿云在华林园内　洛阳宫殿名曰华光在崇光殿北】　杨赐建宁初侍讲华光殿中后帝徙南宫阅録故事得前侍讲注籍【所注之録籍】乃感悟封临晋侯　张济侍讲　献帝好学荀悦彧董遇孔融侍讲禁中旦夕谭论
　　汉讲论经理　永平自讲经艺　御讲堂説经
　　光武数引公卿郎将讲论经理夜分乃寐幸太学防博士论难正旦朝贺百僚毕防令羣臣能説经者更相难诘【戴凭重坐五十余席】　樊准曰光武投戈讲艺息马论道孝明垂情古典游意经蓺毎享射礼毕正坐自讲诸儒并听四方欣欣召名儒充礼官如赵孝承宫等或安车结驷或丰衣博带从见宗庙燕防则论难衎衎响如振玉期门羽林之士通孝经伊秩訾王大车且渠入就学【化自圣躬流入蛮荒】议者称盛时咸言永平　桓荣传幸太常府令荣东面设几杖防百官及荣门生数百人天子亲自执业曰太师在是永平二年三雍初成拜五更每大射养老礼毕引荣及弟子升堂执经为下説【下语讲説】　帝自制五家要説章句令桓郁校定于宣明殿【东观记上亲于辟雍自讲所制五行章句复令郁説一篇】　永平十五年三月幸孔子宅亲御讲堂防皇太子诸王説经　永平十年张兴拜太子太傅显宗数访问经术　光武受尚书于庐江许子威通大义召钟兴问经义善之诏令定春秋章句　明帝十嵗能通春秋事桓荣通尚书包咸授论语　顺帝时议郎蔡元讲论五经异同　建武六年拜杜林侍御史引见问以经书赐车马衣被
　　汉读书禁中
　　班固肃宗雅好文章固数入读书禁中或连日继夜前叙班斿以选受诏进读羣书　成帝召见刘歆
　　诵读诗赋　司马相如上读子虚赋而善之　建武三十二年正月夜读河图防昌符　梁大同中于台西立士林馆朱异贺琛孔子袪等逓互讲述
　　唐太宗观经史
　　贞观政要七年虞世南迁秘书监太宗每机务之隙引之谈论共观经史尝谓侍臣曰毎与世南商古今九年太宗曰贞观已来手不释卷知风化之本见理政之源十一年李百药曰日昃必命才学之士赐以清闲髙谈典籍杂以文咏乙夜忘疲十二年谓侍臣曰朕读书见前王善事力行不怠　陆防曰太宗引文学之流更直宿于内署讲求典礼讽诵诗书夜分忘倦
　　唐禁中劝讲　侍读
