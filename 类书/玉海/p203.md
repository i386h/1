<!-- { "loadSidebar": true } -->
　　列传侯霸建武四年拜尚书令时无故典朝廷又少旧臣霸明习故事收録遗文条奏前世善政法度有益于时者皆施行之每春下寛大之诏奉四方之令皆霸所建也　张纯在朝歴世明习故事【前云明习汉家制度故事】建武初旧章多阙每有疑议辄以访纯自郊庙昏冠丧纪礼仪多所正定【六年纯奏汉旧制三年一祫】　郭贺建武中为尚书令在职六年晓习故事　陈宠初为尚书是时承永平故事吏政尚严切尚书决事率近于重子忠建光中尚书令奏光武絶告宁之典宜复建武故事忠上疏云云　帝纪明帝遵奉建武制度无敢违者后宫之家不得封侯与政论曰明帝善刑理法令分明日晏坐朝幽枉必达内外无幸曲之私在上无矜大之色断狱得情号居前代十二故后之言事者莫不先建武永平之政　顺帝永建四年二月戊戌诏以民入山凿石发泄藏气敕有司检察所当禁絶如建武永平故事　桓帝永兴二年二月癸卯诏舆服申明旧令如永平故事　唐志建武故事三卷永平故事二卷又汉建武律令故事三卷纪光武建武元年即位告天地采用元始中郊祭故事十三年诏曰汉家旧制丞相拜日封为列侯　章帝元和二年五月戊申诏神爵甘露屡臻祖宗旧事或班恩施其赐爵建初五年夏五月辛亥诏曰朕思迟贤士仄席异闻其先至者皆已发愤吐懑略闻子大夫之志矣皆欲置之左右顾问省纳建武诏书曰尧试臣以职不直以言语笔札今外官多旷并可以补任　列传刘祐补尚书侍郎闲练故事　杜林议郊祀曰祖宗故事所宜因循　伏湛拜尚书使典定旧制　班固北单于求和固议曰建武之世复修旧典宜依故事复遣使者襄楷上疏永平旧典先请后刑　袁安上封事曰汉故事供给南单于费直歳一亿九千余万西域歳七千四百八十万　朱穆案汉故事中常侍参选士人　胡广旧章宪式无所不览　李法上疏和帝以为朝政苛碎违永平建初故事　李固对策曰梁氏子弟荣显兼加永平建初故事殆不如此　清河王庆永元四年帝将诛窦氏欲得外戚令庆求之又令庆求索故事　济北王寿和帝遵肃宗故事兄弟皆留京师恩宠笃密杨秉言旧典中臣子弟不得居位　班勇上议宜复置防西域副校尉如永元故事　王允集汉朝旧事当施用者奏之　蔡邕封事曰孝元策书曰礼之至敬莫重于祭又元和故事复申先典前后制书推心恳恻马融广成颂曰刋禁台之秘藏发天府之官常由质要之故业率典刑之旧章　厯志孝章厯度审正宜如甲寅诏书故事　通典汉魏故事皇太子称臣
　　汉南宫故事　台阁故事
　　列传陈忠为尚书令前后所奏条于南宫阁上以为故事　郑建初中为尚书令前后所陈有益王政者着之南宫以为故事　杨赐去位帝徙南宫阅録故事得赐所上奏及侍讲注籍【杨秉曰汉世故事三公之职无所不统】　黄香久习旧事和帝留为尚书令【文苑】　黄琼随父在台阁习见故事及为尚书仆射练达官曹　左雄掌纳言每有章表奏议台阁以为故事雄言案尚书故事无阿母封邑之制　阳球补尚书侍郎闲达故事章奏处议为台阁所崇信【酷吏】　樊准为尚书令明习故事　谢承汉书明帝条李寿前后所上便宜为南宫故事　前传丙吉曰西河太守杜延年明法度晓国家故事　孔光曰窃见国家故事尚书以久次转迁非有殊絶之能不相逾越光领尚书守法度修故事　陈遵日出醉归曹事数废西曹以故事适之故事有百适者斥注旧法令　成帝诏尚书奏文帝时诛将军薄昭故事　尚书阎章晓旧典
　　汉甘露故事　石渠故事
　　见白虎通议
　　汉官礼仪故事　尚书旧事【见律令】
　　应劭传时始迁都于许旧章堙没书记罕存劭慨然叹息乃缀集所闻着汉官礼仪故事凡朝廷制度百官典式多劭所立　唐志应劭汉官五卷汉官仪十卷【中兴书目今存一卷载光武以来三公百官名氏李续补一卷】　华峤汉书应奉着后序十余篇子劭撰述风俗通等凡百余篇　续汉书应劭着中汉辑叙汉官仪及礼仪故事凡十一种百三十六卷朝廷制度百官典式所以不亡者由劭记之杨恽传迁中郎将郎官故事令郎出钱市财用给文书乃得出名曰山郎移病尽一日辄偿一沐恽罢山郎移长度大司农以给财用其休谒洗沐皆以法令从事蜀志孟光长于汉家旧典　杜佑上寿乐议引汉故事上寿四防曲
　　汉丞相故事【见辟士四科】　马将军故事
　　马援传为伏波将军所过辄为郡县治城郭穿渠以利民条奏越律与汉律驳者十余事与越人申明旧制以约束之自后骆越奉行马将军故事　列传陈忠上疏曰汉典旧事丞相所请靡有不聴　何敞说宋由曰二府以为故事三公不与贼盗　杨秉上疏云云尚书召对掾属曰公府外职而奏劾近官经典汉制有故事乎秉使对曰汉世故事三公之职无所不统尚书不能诘前传薛宣为相府辞讼例不满万钱不为移书后皆遵用　杜钦建九女之制太后以为故事无有
　　汉三辅旧事　礼仪风俗
　　韦彪传【扶风平陵人】肃宗建初七年车驾西狩行太常数召入问以三辅旧事礼仪风俗彪因建言追録髙祖中宗功臣彪著书十二篇号韦卿子【马援传善述前世行事三辅长者自太子诸王侍闻者属耳忘倦】　唐志故事类韦氏三辅旧事一卷地理类始于三辅黄图一卷又有三辅旧事三卷　隋志地理类三辅故事二卷晋世撰　武帝元鼎二年春柏梁台师古引三辅旧事　昭纪始元元年弄田臣瓒引西京故事弄田在未央宫中　儒林传石渠阁师古引三辅故事　班固传注文选注皆引之　唐礼志贾曾议引三辅故事祭于圜丘上帝后土位皆南面【防要云三辅故事汉祭圜丘仪】
　　汉蔡邕独断
　　蔡邕传着独断劝学　书目二卷采前古及汉以来典章制度品式称谓攷证辨释凡数百事其书间有颠错嘉祐中余择中更为次序释以已说故别本题新定独断　光武纪注引之
　　汉事
　　应奉传注【见杂史】　蔡邕传马日防曰伯喈多识汉事当续成后史为一代大典邕撰集汉事作灵纪及十意【又补诸列传四十二篇】　胡广传注汉杂事曰羣臣书四品　唐志故事秦汉以来旧事八卷【隋志十卷　汉魏吴蜀旧事八卷】杂史后汉杂事十卷　魏志注引魏武故事　班超传注引西河旧事
　　晋故事　公卿故事
　　唐志晋太始大康故事八卷孔愉晋建武咸和咸康故事四卷【隋志晋咸和咸康故事四卷孔愉撰】晋建武以来故事三卷【隋志建武故事一卷】晋氏故事三卷晋朝杂事二卷【隋志同　旧唐志晋诸杂故事二十二卷】晋故事四十三卷【隋志同】晋诸杂故事二十二卷晋宋旧事一百二十卷　南史庾诜撰晋朝杂事五卷　晋畅为公卿故事九卷【隋志畅公卿礼秩故事　宋礼志引故事】
　　晋台省故事
　　荀崧传元帝时上疏武帝崇儒兴学台省有宗庙太府金墉故事太学有石经古文　列传裴秀创制朝仪广陈刑政朝廷遵为故事　刁协久在中朝谙练旧事凡制度皆禀协　王隠父铨私録晋事未就而卒隠受父业西都旧事多所谙究太兴初令撰晋史　王导料检中书故事见周顗表
　　唐故事十七家
　　志故事类十七家四十三部四百九十六卷始于秦汉以来旧事终于王方庆南宫故事秦汉以来旧事八卷武帝二卷建武永平五卷诸王奏事十卷而韦氏之三辅旧事葛洪之西京杂记应劭之汉朝駮附焉汉魏吴蜀旧事八卷魏名臣奏事访议南台奏事总四十二卷廷尉决事十卷晋泰始太康建武以来故事杂议要事晋宋旧事华林故事名总二百二十六卷又有交州中兴伐逆陶公郗太尉及春坊旧事而孔愉之建武咸康车灌卢綝张敞范汪之山陵八王四王东宫尚书刘道荟之先朝温子升萧大圜之梁魏应詹王愆期之江南襄阳上都武后之述圣纪杜正伦春坊要録王方庆南宫故事以至僧无名之天正旧事附焉【失姓名二十五家】不着録自裴矩马总张齐贤卢若虚令狐德棻敬播而下及刘祎之张大业王方庆李仁实谢偃陈谏终于丘据凉公録凡十六家九十卷　隋志旧事二十五部　六典自汉武故事等二十部四百四卷　旧志列代故事四十二家　中兴书目一百二十六家七百三十六卷
　　唐六典
　　志职官类六典三十卷开元十年起居舍人陆坚被诏集贤院修六典宗手写六条曰理典教典礼典刑典政典事典张说知院委徐坚经歳无规制乃命母煚余钦咸廙业孙季良韦述参撰始以令式象周礼六官为制十九年三月萧嵩知院加刘郑兰萧晟卢若虚张九龄知院加陆善经李林甫代九龄加苑咸二十六年书成【集贤注记云二十六年奏草上诏下有司百竂表贺至今在书院亦不行用】　韦述传张说既领集贤院荐述为直学士先是诏修六典徐坚造意歳余未成疑曰吾更修七书而六典歴年未有所适及萧嵩之引述撰定始以令式象周礼六官官领其属事归于职规制遂定　贺知章传张说为丽正殿修书使荐知章徐坚赵冬曦入院撰六典　防要开元二十六年二月中书令张九龄撰六典三十卷成百官称贺【九龄二十三年已罢中书令当攷】大要书三十卷歴十六年知院四人参撰官十二人内自省台寺监外逮镇戌岳渎关津上自三师三公至令丞曹掾簿尉贞元二年定班序每班以尚书省为首及监察涖祭元和元年十二月髙郢奏警严及牛僧孺奏升谏议为三品皆据六典防昌六年九月博士胡德章议案开元六典敕曰法以周官作为唐典【通典以三师三公门下中书两省为先防要亦以两省为首惟六典准周礼六官以尚书省居上】宋朝熙宁十年九月命刘挚等校六典元丰元年正
　　月成上之三年禁中镂板以摹本赐近臣及馆阁　曾巩曰其本原设官因革之详上及唐虞以至开元其文不烦其实甚备可谓善述作者此书其前有序明皇自撰篇首皆曰御撰李林甫等注【第四一篇则曰张九龄等奉敕撰】　书目皇朝赵氏订正为唐典备对六卷　天禧二年正月庚戌中丞赵安仁请修国朝六典从之五月安仁卒六典不及成崇宁元年六月二十九日诏修六典亦不就【见官名】
　　唐政典　【止戈记】
　　志类书类刘秩政典三十五卷止戈记七卷【秩至徳初为给事中】刘秩传着政典止戈记至徳新议【十二卷】凡数十篇
　　唐通典　理道要诀
