<!-- { "loadSidebar": true } -->
　　唐诏写文选
　　裴行俭传行俭工草名家帝尝以绢诏写文选览之秘爱其法赉物良厚行俭每曰褚遂良非精笔佳墨未尝輙书不择笔而妍捷者余与虞世南耳所撰选谱草字杂体数万言【志卷亡】
　　唐开元文字音义
　　志宗开元文字音义三十卷【防要云开元二十三年三月二十七日颁示公卿】韵英五卷【防要天寳十四载四月付集贤院】　张九龄贺御制文字音义状义微防逺文省理该表以训今存篆以证古众释大备取证于前脩片言旁通去嫌于翻字信文思之精一学术之明准　书目开元文字音义二十五卷宗撰其序云古文字惟说文字林最有品式因傋所遗缺首定书次存篆字凡三百二十部合为三十卷今止存二十五卷　集贤注记有敕依文字音义改撰春秋毛诗庄子音张九龄奏校理官吕证撰春秋音义郑钦说撰毛诗音义甘晖卫包撰庄子音义　郭忠恕曰宗老子上卷改载为哉洪范一篇更颇作陂　志武后字海一百卷元万顷等撰杂家有江释文十卷顔之推曰世之学者读五经是徐邈而非许慎赋颂信褚诠而忽吕忱史记专皮邹而废篆籀汉书恱应苏而畧苍雅不知书音其支叶小学其宗系　葛洪曰书三写鱼成鲁帝成
　　唐三体写老子经
　　旧史司马承贞【子防】善篆书宗令以三体写老子经因刋正文句定着五千三百八十言为真本以奏上之
　　唐玉筯篆
　　李阳氷上李大夫论古篆书缅想立制造书之意复仰观俯察六合之际于天地山川得方圆流峙之形于日月星辰得经纬昭囘之度于云霞草木得霏布滋蔓之容于衣冠文物得揖逊周旋之体于虫鱼鸟兽得屈伸飞动之理随手万变任心所成可谓通三才之气象备万物之情状孔壁遗文汲冡旧简年代浸逺谬误滋多蔡中郎以丰同丰李丞相将耒为来天将未丧斯文也故小子得篆籀之宗防　舒元舆玉筯篆志曰秦丞相斯变苍颉籀文为玉筯篆李阳氷独能隔一千年而与秦斯相见斯去千年氷生唐时　徐铉曰阳氷篆迹殊絶独冠古今自云斯翁之后直至小生于是刋定说文修正笔法　窦臮谓阳氷篆为笔虎又作小篆賛曰丞相斯法神虑精深钗头屈玉鼎足垂金
　　唐真草书屏【见御书】　八体书屏　书谱
　　徐浩传父峤之善书以法授浩益工尝书四十二幅屏八体皆备草尤工【所题多文选五言诗】世状其法曰怒猊抉石渴骥饮泉　志徐浩书谱一卷古迹记一卷　司空图书屏记歴代入书品者八十一人儒家之寳莫逾此屛【见书品及徐公评论云云】　栁公权书法劲媚外夷入贡别输货贝购栁书京兆西明寺金刚经有钟王欧虞褚陆诸家法文宗召与聨句以为词情皆足命题于殿壁一字率径五寸帝叹钟王无以尚也其迁少师宣宗召寘御座前书纸三畨作真行草三体竒秘赐以器币且诏自书谢章军容使西门季捧砚枢宻使崔巨源过笔一纸真书十字曰卫夫人传笔法于王右军一纸行书十一字曰永禅师真草千字文得家法一纸草书八字曰谓语助者焉哉乎也上尤惜竒之　宋王僧防为飞白书题尚书省壁　刘劭飞白书埶曰素干氷解兰墨电直准箭驰屈拟蠖蛰烟云拂蔚索草钟真
　　唐韵英
　　志宗韵英五卷天寳十四年撰诏集贤院写付诸道采访使传布天下　防要天寳十四年四月内出御撰韵英五卷付集贤院缮写行用　集贤注记上以自古用韵不甚区分陆法言切韵又未能厘革乃改撰韵英仍旧为五卷旧韵四百三十九新加一百五十一合五百八十韵一万九千一百七十七字分析至细广开文路兼通用韵以示宰臣等上表陈贺付诸道令诸郡传写　南部新书天寳时陈庭坚撰韵英十卷　隋志释静洪韵英三卷
　　唐韵海镜源
　　志顔真卿韵海镜源三百六十卷【崇文目十六卷】　萧存传真卿在湖州与存及陆鸿渐等讨摭古今韵字所原作书数百篇【以包荒万彚其广如海自末寻源昭之如镜】　防要大厯十二年十一月二十五日刑部尚书顔真卿撰韵海镜源三百六十卷表献之诏付集贤院【旧史同十一月癸酉】
　　书目北齐顔之推证俗音字四卷援诸书为据正时俗文字之谬凡三十五目
　　唐笔法记
　　志荆浩一卷浩称洪谷子王愔文字志三卷【初学记引之】
　　唐干禄字书
　　志顔元孙干禄字书一卷【崇文目同】　书目一卷顔元孙撰从子真卿书真卿序云元孙贞观中刋正经籍因录字体数纸以示讐校楷书时号顔氏字様真卿参校成一卷名曰干禄字书以四声为次具俗通正三体以经史所用为正世之所行为俗二者之间为通凡三体　娄机广干禄字书五卷参校字书凡一字数义一义数字较其同异并载本源总为字七千六百
　　唐六体论
　　书目一卷张懐瓘论大篆小篆八分书行书草书六体书诂一卷评书药石论一卷天寳中献古文大篆书祖一卷懐瓘论古文大篆籕文小篆八分书章草行书飞白草书十体皆有賛书断三卷卷末云开元甲子嵗草剏崇文目云懐瓘书断论三卷采古人以书名家差为三品李淑书目云上论书述讃文下每书分神妙能品人名有唐名书賛一卷朱禹善评贞观至元和善书凡一百五十人法书要録十卷唐张彦逺撰裒次论书之说蔡希综法书论一卷
　　唐十体书
　　书目十体书一卷唐度撰并书有古文大篆八分小篆飞白倒薤散垂针鸟书垂露十体皇祐中武功苏望刻石
　　干徳韵对　雍熙新定广韵　景徳校定切韵祥符重修广韵
　　干徳四年正月陈鄂上四库韵对诏续编天禧五年六月乙巳鄂之孙僧溥上鄂所作九十八卷【唐志类书髙测韵对十卷辑诸书为千韵以便童习范镇国朝韵对三卷】　太平兴国二年六月丁亥诏太子中舎陈鄂等五人同详定玉篇切韵【志云雍熙中】太宗于便殿召直史馆句中正访字学令集凡有声无文者翌日中正上其书上曰朕亦得二十一字当附其末因命中正及呉杨文举等考古今同异究篆根源补缺刋谬为新定雍熙广韵一百卷端拱二年六月丁丑上之诏付史馆【先是上以字学舛谬乃命刋定】景徳四年十一月戊寅崇文院上校定切韵五卷依九经例颁行【本陆法言撰】祥符元年六月五日改为大宋重修广韵【诏曰道有形器之适物有象数之滋一爻始画于龙圗八体遂生于鸟迹　大宋重修广韵凡二万六千一百九十四言注一十九万一千六百九十二字　陆法言撰本长孙讷言笺注刘臻顔之推魏渊卢思道李若萧该辛徳源薛道衡八人撰集唐仪鳯二年郭知拾遗绪正更以朱笺三百字闗亮薛防王仁照祝尚丘孙愐严寳文裴务齐陈道固増加字诸家増字释训并载卷中】三年五月庚子赐辅臣人一部景祐元年四月丁巳诏直史馆宋祁郑戬国子直讲王洙刋修广韵韵畧命知制诰丁度李淑详定祁等言多疑混字举人误用故也【详见后集韵】　呉铉【一作呉锐】重定切韵兴国八年殿试日捧以献七月五日戊午令入史馆校定字书【铉多以呉音作俗字数千增之贡士为所误诏焚之】　崇文目唐广韵五卷唐韵五卷雍熙广韵一百卷大宋重修广韵五卷
　　淳化歴代帝王名臣法帖　淳熙续法帖
　　淳化四年四月诏以先贤墨迹为法帖十卷勒于石丙戌赐近臣各一部【秘阁有王羲之父子庾亮萧子云唐宗顔真卿欧阳询栁公权桑门懐素懐仁等笔迹实録淳化元年八月】先是太平兴国二年十月诏诸州搜访先贤笔迹圗书于是荆湖献张芝草书潭州献唐明皇所书道林寺王乔观碑袁州献宋之问书龙鸣寺碑三年九月辛亥升州献晋王羲之献之及桓温等凡十八家石版书迹【上留心笔札召善书者十余人于后殿日习钟王书】六年十二月丁丑又诏访钟繇墨迹七年正月己未钱惟治以钟繇王羲之唐宗墨迹七轴为献八年二月丁酉钱昱献钟王墨迹八轴十月己丑越州献羲之石砚雍熙二年三月丙寅潘昭庆献虞禇欧阳墨迹三本至道元年六月十日命裴愈求圗籍又得羲之懐素等书八本藏秘阁　元祐中刘次庄为法帖释文十卷　靖国初刘焘取淳化所遗与近出者为续法帖十卷　淳熙十二年三月刻秘阁续法帖十卷【七十三段】
　　景徳新定韵畧　祥符篇韵筌蹄
　　景徳四年十一月戊寅诏颁行新定韵畧送胄监镂板先以举人用韵多异诏殿中丞丘雍重定切韵陈彭年言省试未有条格命晁逈崔遵度等评定刻于韵畧之末祥符三年二月己酉太常博士丘雍编通俗文字为篇韵筌蹄三卷上之诏褒之四年六月详定诸州发解条例附于韵畧景祐四年六月丙申以丁度所修韵畧五卷颁行初说书贾昌朝言韵畧多无训释疑混声重叠字举人误用诏度等刋定窄韵十三许附近通用混声重字具为解注元祐五年太学博士孙谔等言韵有一字一义而两音者有合用而私相传为当避者有合押而礼部韵或不收者七月九日附入韵畧绍兴十四年十二月己丑知荣州杨朴上礼部韵括遗　书目韵畧五卷景徳四年龙圗待制戚纶等承诏详定考试声韵纶等以殿中丞丘雍所切韵同用独用例及新定条例参定案崇文目雍撰韵畧五卷畧取切韵要字备礼部科试景祐礼部韵畧五卷丁度等承诏重修四声韵类二卷乾道元年郏升卿撰以平声上下韵母兼总三声以类相从又声韵类例一卷以字母为目总括诸韵音声相近亦附焉淳熙礼部韵畧五卷元年国子监言前后有増改删削及多差舛诏校正刋行韵十巻淳熙二年刘球撰集石刻字为之纂注韵畧五卷不知作者又互注五卷　续目吴棫韵补五巻自诗书至唐宋人文章凡恊声押古韵者共引五十家僧玅华互注集韵二十五卷　崇文目韵铨十五卷切韵十卷辨体补修加字切韵五卷声韵圗一卷　程迥古韵通式一曰四声互用二曰切响通用畧于文选诗中类出五十余条复以经证一目终焉　刘熙古作切韵拾玉二篇刋版以献诏国子监颁行
　　祥符真草书千字文
　　三年十二月丁夘皇从侄孙守节上其父南阳郡王惟吉真草书千字文石本诏奨之以其书付史馆　太宗时孙景璠篆千字文为五十余体以献授国子书学博士　仁宗时克循献所书千字文　皇祐二年正月十七日宗子宗望上集虞世南笔法千字文迁资州刺史米芾奉诏以黄庭小楷作千字文以献　侍其玮续
　　千文　唐志有篆书千字文一卷　胡寅作叙古千文黄灏为传　胡宏作叙古蒙求【凡三十一章】李建中手写郭忠恕汗简集以献皆科斗文字诏嘉奨忠恕召授国子主簿馆于太学令刋定歴代字书　舒知雄献字母圗陈淳字义三卷
　　景祐书苑　书学
