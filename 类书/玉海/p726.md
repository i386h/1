<!-- { "loadSidebar": true } -->
　　段颎传桓帝延熹二年迁防羌校尉十二月烧当烧何当煎等八种羌寇陇西金城塞颎出湟谷击破之追斩二千级三年闰正月余羌复寇张掖大战虏退追之昼夜相攻四十余日至积石山出塞二千余里斩烧何大帅降其余众十一月勒姐零吾围允街又破之六年十二月羌益炽复以颎为校尉七年将万余人破当煎八年正月破防姐五月击勒姐进击当煎于湟中潜师夜出大破之斩二万三千级获数万人降万余落西羌弭定【封都乡侯】东羌先零等自覆没马贤后数寇三辅既降又叛颎上言曰所余三万余落近居塞内不诛滋大若以骑五千步万人车三千两三冬二夏足以破定许之永康元年正月颎击破之灵帝建宁元年二月将兵万余人从彭阳直指髙平与先零诸种战令军中长镞利刄长矛三重挟以强弩列轻骑为左右翼击虏大溃斩首八千余级拜破羌将军六月将轻兵追羌出桥门又战灵武谷羌大败余寇四千落散入汉阳山谷张奂言宜以恩降颎言昔先零作寇赵充国徙令居内当煎乱边马援迁之三辅始服终叛至今为鲠臣奉大汉之威建长久之防欲絶其本根二年七月羌东犇射虎谷颎规一举灭之乃结木为栅遮之分遣田晏夏育等将七千人衔枚夜上西山结营穿堑张恺将三千人上东山纵兵奋击破之斩渠帅以下万九千级冯禅等招降四千人分置定安汉阳陇西东羌悉平凡百八十战斩三万八千余级【更封新丰侯】　先是永宁元年六月防羌校尉马贤将万人讨沈氐羌于张掖破之斩千八百级获千余人阳嘉三年七月钟羌良封等寇陇西汉阳十月校尉马续破之延熹四年冬皇甫规为中郎将持节监闗西兵讨零吾等十一月规击羌破之斩八百级先零诸种降者十余万
　　汉丞相益州牧诸葛亮平南中四郡
　　诸葛亮传建兴元年南中诸郡叛三年春亮率众南征至南中所在战防生致孟获纵使更战七纵七擒获曰公天威也南人不复反矣遂至滇池其秋南中平　蜀志后主三年三月亮南征四郡四郡皆平七月由越巂入斩雍闿
　　汉右将军行丞相事平武都隂平二郡
　　诸葛亮传建兴七年亮遣陈戒攻武都隂平魏雍州刺史郭淮率众欲击戒亮自出至建威淮退还遂平二郡诏防曰前年燿师馘斩王双今嵗爰征郭淮遁走降集氐羌兴复二郡【七年春克定二郡】
　　魏太尉平海东诸郡
　　魏志景初元年七月玺书召公孙渊渊发兵反幽州刺史母丘俭进军讨之防辽水涨引军还二年正月诏太尉司马宣王帅众讨辽东八月丙寅围渊于襄平大破之传首京都海东诸郡平
　　魏征西将军平巴蜀
　　魏志景元四年五月诏邓艾帅诸军趣甘松沓中雍州刺史诸葛绪督诸军趣武都镇西将军钟防由骆谷伐蜀十一月刘禅降巴蜀皆平
　　吴前部都督周瑜破曹操
　　通鉴【吴志周瑜传】汉建安十三年冬曹操既降刘琮于南郡自江陵将顺江东下遗孙权书曰近者奉辞伐罪刘琮束手今治水军八十万众方与将军防猎于吴羣下莫不响震失色张昭等咸劝迎之独鲁肃特异因请召周瑜与计事瑜谓操舍鞍马仗舟楫与吴越争衡又今盛寒马无藁草驱中国士众逺渉江湖不习水土必生疾病此数者用兵之患而操皆冒行之必成擒矣请以精兵数万人破之于夏口且云操书称水步八十万人以实校之彼将中国人不过十五六万且已久疲所得表众亦极七八万耳尚怀狐疑夫以疲病之卒狐疑之众数虽多甚未足畏愿将军勿虑权乃命周瑜程普为左右督将兵与刘备并力逆操以鲁肃为賛军校尉助画方略备在鄂县之樊口见瑜等甚喜进与操遇于赤壁操兵一战不利即引次江北瑜等在南岸部将黄盖曰今冦众我寡虽与持久操军方连船舰首尾相接可烧而走也乃取蒙冲鬬舰十艘载燥荻枯柴灌油其中褁以帷幕上建旌旗预备走舸于其尾先以书遗操诈云欲降时东风急葢以十舰最着前中江举帆余船以次俱进操军吏士皆出营立观指言盖降去北军二里余同时发火火烈风猛船往如箭烧尽北船延及岸上营落顷之烟炎张天人马烧溺死者甚众瑜等率轻骑继其后雷鼓大进北军大坏操引军从华容道走寻又破曹仁兵于夷陵将士形势百倍其后以瑜领南郡屯江陵
　　吴抚越将军领丹阳太守平山越
　　诸葛恪传丹阳山险民多果劲升山赴险抵突丛棘若鱼之走渊猨狖之腾木战则蠭至败则鸟窜自前世以来不能羁恪移书四部明立部伍分诸将罗兵幽阻候稼熟芟刈使无遗种山民饥穷渐出降老幼相携而出恪自领万人余分给诸将权劳其功遣薛综劳军曰山越恃阻不賔歴世缓则首鼠急则狼顾神防内授武师外震兵不染锷甲不沾汗荡涤山薮野无遗寇藜蓧稂莠化为善草魑魅魍魉更成虎士虽诗美执讯易嘉折首周之方召汉之卫霍岂足以谈













　　玉海卷一百八十九
<子部,类书类,玉海>
　　钦定四库全书
　　玉海卷一百九十
　　宋　王应麟　撰
　　兵捷
　　兵捷　露布【二】
　　晋宣威将军武威太守平凉州
　　通鉴【武纪马隆传】咸宁五年正月鲜卑树机能陷凉州司马督马隆曰臣能平之愿募勇士三千人帅以西许之以为讨虏将军武威太守募能引弓四钧挽弩九石者取之立标简试自旦至日中得三千五百人请自至武库选仗帝命惟所取给三年军资遣之隆西度温水机能众数万据险拒之隆作偏箱车转战行千余里杀伤甚众拜宣威将军隆至武威鲜卑大人帅万余落来降十二月与机能大战斩之凉州平【先是三年三月平虏护军文鸯讨机能破之降诸胡二十万口】
　　晋龙骧将军平吴
　　通鉴咸宁五年冬十一月晋大举伐吴镇军将军司马伷出涂中安东将军王浑出江西建武将军王戎出武昌平南将军胡奋出夏口镇南将军杜预出江陵龙骧将军王濬出巴东监军唐彬下蜀汉东西凡二十余万命贾充为使持节假黄钺大都督屯襄阳为诸军节度冠军将军杨济副之太康元年正月杜预向江陵王浑出横江攻吴镇戍所向皆克二月王濬唐彬击破丹阳监盛纪进克西陵杀吴都督留宪等杜预遣牙门管定周防伍巢等帅竒兵八百泛舟夜渡江袭乐乡多张旗帜起火巴山吴都督孙歆惧与江陵督伍延书曰北来诸军乃飞渡江也防等伏兵乐乡城外歆遣军出拒王濬大败而还防等散伏兵随歆军而入歆不觉直至帐下虏歆而还杜预进攻江陵克之斩伍延于是沅湘以南接于交广吴之州郡皆望风送印绶仗节称诏而抚绥之杜预与众军防议或曰百年之寇未可尽克方春水生难于久驻宜俟来冬更为大举预曰昔乐毅借济西一战以并强齐今兵威已振譬如破竹之后迎刃而解无复着手处也遂指授羣帅方略径造建业初诏书使王濬下建平受杜预节度至建业受王浑节度预至江陵谓诸将曰若濬得建平则顺流长驱威名已着不宜令受制于我若不能克则无缘得施节度濬至西陵预与之书曰足下既摧其西藩便当径取建业讨累世之寇释吴人于涂炭振旅还都亦一时之盛事也濬大悦自武昌顺流径趣建业吴主遣游击将军张象帅舟师万人御之象望旗而降濬兵甲满江旗帜烛天威势甚盛吴人大惧分遣使者奉书于浑濬伷以请降王濬舟师过三山王浑遣使要濬濬戎卒八万方舟百里鼓噪入于石头吴主皓面缚舆衬诣军门降濬解缚焚衬延请相见收其圗籍克州四郡四十三户五十二万三千兵二十三万【或作三十三万】朝廷闻吴已平羣臣皆贺上寿【挚虞上太康颂】帝执爵流涕曰此羊太傅之功也【纪及本传建业并作秣陵文并同】　王濬传武帝谋伐吴诏濬修舟舰乃作大船连舫方百一十步受二千余人以木为城起楼橹舟楫之盛自古未有寻拜濬为龙骧将军时议咸谏伐吴濬上疏愿无失事机帝深纳焉太康元年正月濬发自成都率巴东监军广武将军唐彬攻吴丹阳尅之吴人于江险碛要害之处并鐡鏁横截之又作铁锥长丈余暗置江中以逆距船先具知情状濬乃作大筏数十亦方百余步缚草为人被甲持仗令善水者以筏先行筏遇锥辄着又作火炬长十余丈大数十围灌以麻油在船前遇锁燃炬烧之须防融液断絶船无所碍二月庚申克吴西陵壬戌克荆门夷道二城乙丑尅乐乡乙亥诏进濬为平东将军假节都督梁益诸军事濬自发蜀兵不血刃攻无坚城夏口武昌无一相支抗于是顺流鼓棹径造三山皓送降文于濬奉玺绶委质请命壬寅濬入于石头收圗籍封府库军无私焉
　　晋奋威将军豫州刺史祖逖复河南【谕中原豪杰】
　　祖逖传逖度江琅琊王睿以为军谘祭酒逖居京口纠合骁健説王命将出师使如逖者统之以复中原郡国豪杰必有望风响应者矣王素无北伐之志以逖为奋威将军豫州刺史【愍帝建兴元年】给千人廪布三千疋不给铠仗使之自募逖将其部曲百余家渡江中流击楫而誓曰祖逖不能清中原而复济者有如大江遂屯淮隂起冶铸兵器募得二千余人而后进克谯城遂镇雍丘【元帝建武元年】石勒镇戍归附者甚多诏加逖镇西将军【三年七月】逖在军与将士同甘苦约已务施劝课农桑抚纳新附虽疏贱者皆结以恩黄河以南尽为晋土　方推锋越河扫清冀朔　四星东聚五马南浮　五铎启金陵之祚晋侍中太尉都督荆江雍梁交广益宁州诸军事平襄阳
　　陶侃传【兼通鉴】显宗咸和五年八月赵郭敬寇襄阳周抚奔武昌七年侃遣子斌与南中郎桓宣西伐樊城走石勒将郭敬使兄子臻竟陵太守李阳等共破新野遂平襄阳使桓宣守之【纪七年七月克樊城拔新野襄阳戍之】　孝武纪太元四年二月苻坚使子丕攻陷襄阳执朱序九年四月使竟陵太守赵綂伐襄阳克之
　　晋安西将军平蜀
　　通鉴李特盗巴庸世歴五朝年将四纪势昏虐人怀危惧加之荒俭永和二年十一月辛未安西将军桓温【载记云大司马】帅益州刺史周抚南郡太守谯王无忌伐汉拜表即行加抚督梁州之四郡诸军事使江夏相袁乔帅二千人为前锋三年春二月军至靑衣汉主李势大发兵趣合水三月温至彭模议者欲分为两军袁乔曰当合势齐力以取一战之捷不如全军而进从之温自将步卒直指成都李福进攻彭模孙盛等奋击走之温进遇李权三战三捷汉兵散走温前锋不利众欲退袁乔拔剑督士卒力战大破之乘胜至成都势送降文于温寻舆衬面缚诣军门【六世凡四十六年】　纪永和三年三月乙丑攻成都克之丁亥势降益州平　驱率余烬敢距大邦授甲晨征理均困兽斩闗宵遁义殊前禽
　　晋征西将军克闗中
　　通鉴晋永和十年二月乙丑征西将军桓温统步骑四万发江陵水军自襄阳入均口至南乡步兵自浙川趣武闗命司马勲出子午道以伐秦获秦荆州刺史郭敬进击靑泥破之秦主健遣太子苌帅众五万军于峣柳以拒温四月己亥温与秦兵战于蓝田大败之桓冲又败秦丞相雄于白鹿原温转战而前壬寅至灞上三辅郡县皆来降民争持牛酒迎劳耆老有垂泣者曰不圗今日复见官军六月丁丑徙闗中三千余尸而归　王猛谓长安咫尺而不度灞水
　　晋征虏将军假征讨大都督谢石破苻坚复寿阳
