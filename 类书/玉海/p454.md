<!-- { "loadSidebar": true } -->
　　元魏朝堂黜陟　考格　勳书
　　后魏书太和十八年九月壬申朔诏三载一考考优劣为三等六品以下尚书重问五品以上朕将亲与公卿论善恶上上者迁下下者黜中中者守本任壬午帝临朝堂亲加黜陟【太和十九年十月壬戌诏州牧考属官为三等之科】　郭祚奏景明初考格五年者得一阶半正始中考格满三周为限二制不同景明考法东西省文武官为三等尚书卢昶奏上等三年转半阶今考格复分为九等　卢同为左丞明帝世军功罔冒同阅吏部勳书检覈窃阶者三百余人表言吏部勳簿多改易校中兵奏案亦舛请集二局勳簿若名级相应于黄素大书之尚书以朱印印之叙阶之后名簿具注加补日月尚书印记然后付曹郎别为抄目又请立格酬叙以三年为断州无中正者不在此限　崔鸿延昌二年将大考百寮鸿议曰景明以来考格三年成一考一考转一阶　宋元嘉守宰以六朞为断齐永明一以小满为限　魏世外官代还六年方叙内官四年为限
　　唐考功四善二十七最　考簿　考课令【御制考辞】
　　百官志【防典同】考功郎中员外郎掌文武百官功过善恶之考法及其行状其考法凡百司之长嵗校其属功过差以九等大合众而读之流内之官叙以四善曰徳义有闻清慎明着公平可称恪勤匪懈善状之外有二十七最近侍【献可替否拾遗补阙】选司【铨衡人物擢尽才良】考校【清激浊褒贬必当】礼官【礼制仪式动合经典】乐官【音律克谐不失节奏】判事【决断不滞与夺合理】宿卫【部统有方警守无失】督领【兵事调习戎装充备】法官【推鞫得情处断平允】校正【讐校精审明于刋定】宣纳【承防敷奏吐纳明敏】学官【训导有方生徒充业】军将【赏罚严明攻战必克】政教【礼义兴行肃清所部】文史【详録典正词理兼举】纠正【访察精当弹举必当】勾检【明于勘覆稽失无隠】监掌【职事修理供承强济】役使【功课皆充丁匠无怨】屯官【耕耨以时收获成课】仓库【谨于盖藏明于出纳】厯官【推步盈虚究理精密】方术【占医卜效验居多】闗津【检察有方行旅无壅】市司【市防弗扰奸滥不行】牧官【牧养肥硕蕃息孳多】镇防【边境清肃城隍修理】一最四善为上上一最三善为上中一最二善为上下无最有二善为中上无最有一善为中中职事粗理善最不闻为中下爱憎任情处断乖理为下上背公向私职务废缺为下中居官谄诈贪浊有状为下下凡定考皆集尚书省唱第然后奏流外官以行能功过为四等清谨勤公为上执事无私为中不勤其职为下贪浊有状为下下凡考中上以上每进一等加禄一季中中守本禄中下以下每退一等夺禄一季中品以下四考皆中中者进一阶一中上考复进一阶一上下考进二阶凡制敕不便有执奏者进其考贞观初嵗定京官望髙者二人分校京官外官考给事中中书舍人各一人涖之号监中外官考使考功郎中判京官考员外郎判外官考其后屡置监考校考知考使故事考簿朱书吏缘为奸咸通十四年始以墨【王徽建议】　艺文志职官类王方庆尚书考功簿五卷又考功状绩簿十卷　通鉴武徳二年闰二月甲辰上考第羣臣以李纲孙伏伽为第
　　一【防要云上阅羣臣考绩李纲孙伏伽以直谏为上第】　防要贞观三年右仆射房龄侍中王珪掌内外官考【以下杂引列等书】　髙宗书滕王元婴下下考以愧之　卢承庆典选校百官考有坐漕舟失所载者考中下更曰非力所及考中中又曰宠辱不惊考中上能着人善类此　刘仁轨擢狄仁杰上下考　唐临为大理卿髙宗自述其考　苏瓌治州考课常最　睿宗赐李朝隠韩朝宗中上考　源乾曜开元十二年帝自较其考与张説偕赐【赐上考亲制词】十七年説授左丞相校京官考注子中书舍人均考上下时不以为私二十四年赐刺史县令中下考　卢从愿开元四年刺豫州奏课为天下第一　宇文融以检户口功校上下考卢从愿抑不与之【从愿数充校考使升退详确】　山南黜陟使韦贞荐严震理行第一特赐上下考封郧国公崔隠甫帝诏校外官嵗考异时必委曲参审竟春未
　　定隠甫一日防朝集使询实其暮皆讫议者服其敏何易于以益昌令中上考迁罗江令　班宏削刘乃上下考　阳城自书下下考　乾元二年二月【丁未】御制郭子仪李光弼等考辞　自至徳后考绩失实内外悉考中上殿最混淆贞元六年赵宗儒领考功事黜陟详当无所回惮右司郎中独孤良器以过黜考左丞裴郁御史中丞卢绍隆考中中凡入中上者才五十人　长庆元年正月考功员外郎李渤嵗终校考自宰相以下升黜之上奏曰宰相俛文昌植不陈徳义振旧典邪正无章陛下幸骊山宰相学士不先事以谏陷君于过俛与学士杜元颖等请考中下御史大夫李绛左散骑常侍张惟素右常侍李益谏幸骊山郑覃等陈畋游得事君之礼请考上下奏入不报防渤请急冯宿领考功以考课令取嵗中善恶为上下郎中校京官四品以下黜陟之由三品上为清望官嵗进名聴内考非有司所得専渤举旧事为褒贬违朝廷制请如故事渤议遂废【五月贬】志节度使嵗以八月考其治否销兵为上考足食为
　　中考边功为下考观察使以丰稔为上考省刑为中办税为下团练使以安民为上考惩奸为中得情为下防御使以无虞为上考清苦为中政成为下经畧使以计度为上考集事为中修造为下　栁冕上表元日陈贡棐于考堂唱其考第　通典开元二十五年十二月【二十四日】命诸道采访使考课善绩三年一奏　考功嵗终请如至徳故事课殿最左丞赵憬自言荐韦证以贪败请降考校考使刘滋谓知过更以考升　干陵令薛珏课第一　奉天令韦夏课第一
　　唐六条黜陟
　　纪贞观二十年正月丁丑遣使二十二人以六条黜陟于天下【遣大理卿孙伏伽等先是八年正月壬寅遣大臣为诸道黜陟大使畿内以李靖为之凡十三人分行天下】龙朔三年八月戊申神龙二年二月丙申开元二十一年四月乙夘二十九年十月戊戌天宝五年三月丙子至徳二载十二月并遣使黜陟建中元年正月辛未遣黜陟使庾何等十一人【神龙中李杰为河东黜陟使课最诸道源乾曜河东奏课最卢从愿山南李尚隠闗内倪若水劒南课第一路敬潜表言青州尹思贞善政】　防要贞观二十年正月孙伏伽等二十一人以六条察四方多所举刺太宗命褚遂良等具状以闻乃亲自临决牧宰以下进擢者二十人罪死者七人黜免数百人宗诏京官有善政者补刺史嵗十月按察使校殿最自第一至第五校考使及户部长官总覈为升降
　　唐御史黄卷
　　防要天宝四载十一月十六日敕御史依旧置黄卷书阙失每嵗委知杂御史长官比类能否送中书门下改转不日褒贬
　　唐吏能四科
　　食货志陆贽奏曰防使防吏之能者有四科曰户口増加田野垦辟税钱长数率办先期国家设考课之法非欲崇聚敛也宜命有司详考课绩州税有定徭役有等覆实然后报户部　元稹对防曰吏部罢书判身言之选设四式以任人一曰校能之式二曰记功之式三曰任贤之式四曰叙常之式四式行则庶官当
　　唐考迁格
　　志凡居官必四考四考中中进年劳一阶叙每一考中上进一阶上下二阶上中以上及计考应至五品以上奏而别叙六品以下迁改不更选及守五品以上官年劳嵗一叙给记阶牒考多者凖考累加【卢怀慎上疏比州牧上佐两畿令或一二嵗或三五月即迁不论课最请未四考不迁通典唐虞九载魏晋以后六周国家因隋为四又减为三考】宪宗时宰相李吉甫定考迁之格诸州刺史次赤府少尹次赤令诸陵令五府司马上州上佐东宫官詹事谕徳以下五品官四品以上皆五考侍御史十三月殿中侍御史十八月监察二十五月三省官及台省官皆三考余官四考文武官四品以上五考　显庆中刘祥道知选事上疏陈六事请四考进阶入考聴选以息迎新送故之弊　陆贽论改转伦序曰汉制刺史髙第即郡守郡守髙第入为九卿九卿迁亚相相国从六百石吏至台辅歴三四转耳久在其位亦未失宜近代建官多列级密县邑有七等之异州府有九等之差省郎有前中后行郎中员外郎五等之殊谏官有谏议大夫补阙拾遗三等之别台寺率类于斯若依唐虞以九载为期宜髙位乏人下僚白首夫覈才有三术焉拔擢以旌异能黜罢以纠失职序进以谨守常
　　陆贽八计
　　本徳宗遣黜陟使庾何等十一人行天下贽説使者请以五术省风俗八计聴吏治三科登俊乂四赋经财实六徳保罢瘵五要简官事八计曰视户口丰耗以稽抚字视垦田赢缩以稽本末视赋役厚薄以稽防冒视案籍烦简以稽聴断视囚系盈虚以稽决滞视奸盗有无以稽禁卫视选举众寡以稽风化视学校兴废以稽教导时韪其言
　　建隆考课令
　　建隆三年十一月十日有司言考课令州县户口増者刺史县令进考一等今请损户口一分以上者降考【二年正月戊申初严缪举之法】二十一日诏令尉任内无盗者署上考州于考帐定功过等第申省干徳四年八月十日诏宪府天官秋曹以三年为满开宝九年十一月庚午太宗诏诸道漕臣防访官吏能否第为三等临事简慢为下职务粗治为中治状尤异为上【景徳元年九月丙戌同】元祐二年五月十八日三省言文彦博奏请吏部长贰考守令通判才徳功过为上中下三品送中书门下覆其可否给舍看详请依元丰考课令通取善最分三等监司审覆长贰以功过显著者奏闻升黜之嵗无得过五人从之四年八月五日吏部言县令委守倅考察课绩以徳义清谨公平恪勤为四善狱讼无寃催科不扰为治事之最农桑垦殖水利兴修为劝课之最屏除奸盗振恤贫困为抚养之最通取善最为三等及七事为上二为中余为下从之【元祐着令知州考课委监司考察吏郆析等第优者中书取防】绍兴三年八月十五日诏吏部申明守令四善四最法十月六日舒清国请以户口增否立守令考课法【二月朔吏部尚书席益请稽干徳四年诏书凡当调才行取课绩优著者以名闻】六年四月三日周秘言国家以十五事考校监司以四善四最法校守令比嵗诸路不奏课绩诏吏铨申严行之二十六年十二月九日正言凌哲言祖宗考课监司法给御前印纸宜久任以行殿最　四朝志考功以七事考监司以四善三最考守令旧置考课院其定殿最有考辞元丰悉罢【崇宁二年九月壬寅尚书省立考课三十条诏行之】
　　淳化考课院【见院类】　咸平临轩黜陟　庆厯磨勘法
