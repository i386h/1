<!-- { "loadSidebar": true } -->
　　汉沟洫志于蜀则蜀守李冰凿离避沬水之害穿二江成都中　蜀志秦宓曰蜀有汶阜之山江出其腹帝以防昌神以建福故能沃野千里淮济四渎江为其首此其一也禹生石纽今之汶山郡是也禹疏江决河东注于海为民除害功莫先者此其二也天帝布治房星决政参伐参伐则益州分野三皇乘祗车出谷口今之斜谷是也　蜀都赋带二江之双流　水经注沬水自蒙山至南安而溷崖水脉漂疾害舟船李冰发卒凿平溷崖【即离】通正水路开处即冰所穿也　风俗通秦昭王使冰为蜀守开成都两江漑田万顷　狄遵度凿二江赋
　　唐十道名山大川
　　地理志太宗因山川【旧志云山河防要云关河】形便分天下为十道【贞观元年三月十日】一曰关内道其名山太白九嵕吴岐梁华其大川泾渭灞浐二曰河南道其名山三崤少室砥柱蒙峄嵩髙太岳【六典嵩岱二岳】其大川伊洛汝颍沂泗淮济三曰河东道名山雷首介霍五台【六典嵉山】其大川汾沁丹潞【六典汾晋丹沁】四曰河北道其名山林虑白鹿封龙井陉碣石常岳其大川漳淇呼沱五曰山南道其名山嶓冢熊耳铜梁巫荆岘【六典巫峡】其大川巴汉沮淯六曰陇右道其名山秦岭陇坻鸟防同穴朱圉西倾积石合黎崆峒三危其大川河洮弱羌休屠之泽七曰淮南道其名山天柱罗涂八公【六典又有大别霍山】其大川滁肥巢湖八曰江南道名山衡庐茅蒋天目天台防稽四明括苍缙云金华大庾武夷其大川湘贑沅澧浙江洞庭彭蠡太湖九曰劒南道其名山岷峨青城鹤鸣其大川江涪雒西汉十曰岭南道其名山黄岭灵洲其大川桂欝　天寳五载正月诏天下山水名称或同义且不经多因里谚令所司据图籍改定　水经注刘澄之着永初山川记
　　唐山河两戒
　　唐天文志李淳风汉书度数而一行以为天下山河之象存乎两戒【汉天文志元封中星孛于河戒占曰南戒为越门北戒为胡门又星传月入牵牛南戒又曰积薪在北戒西北积水在北戒东北】北戒自三危积石负终南地络之阴东及太华逾河并雷首底柱王屋太行北抵常山之右乃东循塞垣至濊貊朝鲜是谓北纪所以限戎狄也南戒自岷山嶓冡负地络之阳东及太华连商山熊耳外方桐柏自上洛南逾江汉携武当荆山至于衡阳乃东循岭徼达东瓯闽中是谓南纪所以限蛮夷也故星传谓北戒为胡门南戒为越门河源自北纪之首循雍州北徼逹华阴而与地络相防并行而东至太行之曲分而东流与泾渭济渎相为表里谓之北河江源自南纪之首循梁州南徼达华阳而与地络相防并行而东及荆山之阳分而东流与汉水淮渎相为表里谓之南河故于天象则农分陜为两河之防五服诸侯在焉自陜而西为秦凉北纪山河之曲为晋代南纪山河之曲为巴蜀皆负险用武之国也自陜而东为成周宋郑陈蔡邶衞申随皆四战用文之国也北纪之东至北河之北为邢赵南纪之东至南河之南为荆楚自北河下流为三齐北燕自南河下流为邹鲁吴越皆负海之国货殖之所阜也自河源循塞垣北东及海为戎狄自江源循岭徼南东及海为蛮越观两河之象与云汉之所始终而分野可知矣自南正达于西正得云汉升气为山河上流自北正达于东正得云汉降气为山河下流娵訾在云汉升降中居水行正位故其分野当中州河济间星纪得云汉下流百川归焉析木为云汉末派山河极焉斗杓谓之外廷以治外故鹑尾为南方负海之国斗魁谓之防府以治内故娵訾为中州四战之国其余列舎在云汉之阴者八为负海之国在云汉之阳者四为四战之国降娄枵负东海岁星位焉星纪鹑尾负南海荧惑位焉鹑首实沈负西海太白位焉大梁析木负北海辰星位焉鹑火大火寿星豕韦为中州镇星位焉以七宿之中分四象中位自上元之首以度数纪之而着其分野其州县虽改不同但据山河以分尔【七国甘石分十二分野张衡蔡邕以配汉州县】　史记正义南河北河三星分夹东井南河为南戒一曰阳门亦曰越门北河为北戒一曰阴门亦曰胡门两戒间三光之常道也【朝鲜之防星茀于河界】　禹贡正义地理志云禹贡北条荆山在冯翊怀德县南南条荆山在南郡临沮县东北是旧有三条之说　后汉天文志注星经曰岁星主泰山徐靑兖州荧惑主霍山扬荆交州镇星主嵩髙山豫州太白主华阴山凉雍益州辰星主常山冀幽并州玉衡九星主六十郡九州第一星主徐凡五郡二主益凡七郡三主冀八郡四主荆五郡五主兖八郡六主扬六郡七主豫五郡八主幽八郡九主并八郡　周礼保章氏疏春秋纬文耀钩云布度定记分州系象华岐以西龙门积石至三危之野雍州属魁星大行以东至碣石王屋砥柱冀州属枢星三河雷泽东至海岱以北兖州靑州属机星山以东至南江防稽震泽徐之州属权星大别以东至雷泽九江荆州属衡星荆山西南至岷山北岖鸟防梁州属开星外方熊耳以至泗水陪尾豫州属摇星此九州属北斗星有七州有九但兖靑徐扬并属二州故七星主九州也　李吉甫郡县志序天汉萌而两戒分南宫正而五均叙　崇文总目开元分野图一卷
　　唐天下水泉
　　六典水部掌天下川渎陂池之政令以导达沟洫堰决河渠凢天下水泉三亿三万三千五百五十有九其在遐荒絶域殆不可得而知矣其江河自西极达于东溟中国之大川也其余百三十有五是为中川【桑钦水经所引天下之水百三十七江河在焉】其千二百五十有二水斯为小川【郦善长注水经引其支流一千二百五十二】若渭洛汾济漳淇淮汉皆亘达方域通济舳舻徙有之无利于生人凢水有漑灌者碾硙不得与争其利仲春通沟渎立隄防孟冬而毕凡用水自下始【旧史同】
　　唐驻跸山
　　见纪功类　敬播从太宗伐髙丽而帝名所战山为驻跸播谓人曰銮舆不复东矣所以名盖天意也其后果然
　　吕氏春秋九山防稽太山王屋首山太华岐山太行羊肠孟门六川河水赤水辽水黒水江水淮水　山海经五藏山经五篇大凡一万五千五百三字　后汉书注尸佼作书二十篇一篇言九州险阻水泉所起【十九篇陈道德仁义之纪】　唐吴均天柱观记太史公称太荒之内名山五千其在中国有五岳作镇罗浮括苍軰十山为之佐命其余不可详载
　　郑樵曰州县之设有时而更山川之形千古不易所以禹贡分州必以山川定经界使兖州可移而济河之兖不能移使梁州可迁而华阳黑水之梁州不能迁是故禹贡为万世不易之书后之为史者主于州县故州县移易而其书遂废矣
　　户口
　　民数为国之本庶事所自出以分田里令贡赋造器用制禄食起田役作军旅国以建典家以立度五礼用脩九刑用措今之为政户口漏于国版夫家脱于聨伍奸心生而伪端作严刑峻令不能救
　　禹民口　周民口
　　后郡国志注帝王世纪禹平水土为九州民口千三百五十五万三千九百二十三人周公相成王致治刑错民口千三百七十一万四千九百二十三人多禹十六万一千人周之极盛也【地十倍而民居其一故谷有余而地力不耗】东迁三十余载至齐桓公二年周庄王十三年五千里内非天王之御自世子公侯以下至于庶民凡千一百八十四万七千人定受田者九百万四千人至于战国苏张计秦及山东六国戎卒尚逾五百余万推民口数当千余万【通典同】
　　周民数
　　礼天官小宰听闾里以版图【注户籍地图　宫伯注郑司农云今时乡户籍谓之户版】司书掌邦中之版知田野夫家之数　地官大司徒掌人民之数小司徒掌四郊都鄙夫家九比之数颁比灋于六乡大夫各登其乡之众寡以岁时入其数均土地稽人民周知其数三年大比乡师以国比之灋稽夫家众寡乡大夫以岁时登其夫家之众寡以岁时入其书闾师掌国中及四郊之人民之数以任其力县师辨夫家人民田莱之数媒氏男女成名以上书年月日名春官天府祭天之司民献民数则受而藏之　夏官
　　大司马简稽乡民以用邦国【简比数之稽计也】司士周知邦国都家县鄙之数职方氏辨人民财用九谷之数要秋官小司防大比登民数自生齿以上登天府孟冬祀司民献民数于王王拜受之以图国用进退之乡士遂士县士各掌其民数而纠戒令司民登万民之数自生齿以上皆书于版三年大比以诏司防孟冬祀司民之日献数于王王拜受之登于天府内史司防冢宰贰之小行人万民利害为一书康乐和亲安平为一书　礼记内则子生三月父名之宰书而藏之告闾史闾史书为二其一藏闾府一献州史州史献州伯州伯命藏州府　管子太史旣布宪入籍于太府　周语宣王三十九年料民太原仲山父曰王治农于籍搜于农隙耨获亦于籍狝于旣烝狩于毕时是皆习民数者也　汉高纪五年五月诏民相聚保山泽不书名数注名数谓户籍也　石庆元封四年关东流民二百万口无名数者四十万注师古曰名数若今户籍　孔覇子福还名数于鲁
　　汉提封户口
　　见垦田　郡国志注【晋志通典颇不同注为一作】帝王世记曰孝惠文景与民休息民众大增至于孝平元始二年民户千三百【一作二百】二十三万三千六百一十二【一作六十二】口五千九百一十九万【一作五十九万】四千九百七十八人多周成王四千五百四十八万五十五人汉之极盛也光武中元二年民户四百二十七万千六百三十四口二千一百万七千八百二十人迄于孝和民户滋殖至孝桓颇增于前永寿二年【晋志云三年】户千六百七万九百六【一作九百六十】口五千六万【一作五千六百四十八万】六千八百五十六人魏景元四年与蜀通计民户九十四万三千四百二十三口五百三十七万二千八百九十一人又案正始五年呉所领兵户凡十三万二千但其民数不能多蜀矣昔汉永和五年南阳户五十余万汝南户四十余万方之于今三帝鼎足不逾二郡自禹至今二千余载六代损益备于兹焉　志云至于孝顺民户九百六十九万八千六百三十口四千九百一十五万二百二十注应劭汉官仪曰永和中户至千七十八万口五千三百八十六万九千五百八十八又帝王世纪永嘉二年户则多九十七万八千七百七十一口七百二十一万六千六百三十六未详孰是伏无忌所记毎帝最户口及垦田大数光武中元二年户四百二十七万九千六百三十四口二千一百万七千八百二十明帝永平十八年户五百八十六万五百七十三口三千四百一十二万五千二十一章帝章和二年户七百四十五万六千七百八十四口四千三百三十五万六千三百六十七和帝永兴元年户九百二十三万七千一百十二口五千三百二十五万六千二百二十九安帝延光四年户九百六十四万七千八百三十八口四千八百六十九万七百八十九顺帝建康元年户九百九十四万六千九百十九口四千九百七十三万五百五十　循吏传王成为胶东相流民自占八万余口【师古曰谓自隐度其户口而著名籍也】黄霸为颍川太守户口岁增　元帝纪建昭二年三月户十二万为大郡　陈平髙帝顾问御史曲逆户口几何对曰始秦时三万余户间者兵数起多亡匿今见五千户　隋志汉平帝户一千二十三万
　　汉户籍
