<!-- { "loadSidebar": true } -->
　　通鉴【兼谢等传苻坚载记】晋孝武太元八年秦王苻坚大举入寇民每十丁选一兵其良家子年二十以下有材勇者皆拜羽林郎八月戊午遣阳平公融督张蚝慕容垂等步骑二十五万为前锋坚自率戎卒六十余万骑二十七万众号百万九月至于彭城东西万里水陆齐进运粮万艘自河入石门达于汝颍遣苻融慕容暐张蚝苻方等至颍口诏以谢石为征虏将军征讨大都督冠军将军谢为前锋都督徐兖靑等诸州军事辅国将军谢琰西中郎将桓伊等拒之众凡八万十月秦攻寿阳克之梁成王先等率众五万屯于洛涧栅淮以遏东兵谢石谢等去洛涧二十五里而军惮成不敢进融于寿阳遣朱序来说石等使降序私谓石等曰若秦百万之众尽至诚难与为敌今乘诸军未集宜速击之若败其前锋则彼气已夺可遂破也十一月石乃遣牢之以精兵五千洛涧未至十里梁成阻涧为阵以待之牢之直前渡水击成大破之既斩成及成弟云又分兵断其归津秦步骑溃散争赴淮水士卒死者万五千人生禽坚伪将梁他王显等收其军实石等诸军水陆继进坚与融登寿阳城望之【时坚进屯寿阳】见晋兵部阵严整又望见八公山上草木皆以为晋兵怃然始有惧色秦兵逼肥水而阵晋兵不得渡坚曰但引兵少却使之半渡我以铁骑蹙而杀之遂麾兵使却秦兵遂退不可复止琰伊等引兵渡水击之融马倒为晋兵所杀秦兵遂溃【谢传防以精锐八千涉度肥水石军距张蚝少退琰仍进决战肥水南坚中流矢临阵斩融坚众奔溃蹈籍投水死者不可胜计肥水为之不流】乘胜追击至于青冈秦兵大败其走者闻风声鹤唳皆以为晋兵且至草行露宿死者十七八获坚所乘云母车复取寿阳坚单骑走至淮北丁亥石等归建康　纪太元八年十月乙亥诸将及苻坚战于肥水大破之俘斩数万计获坚舆辇及云母车
　　晋前锋都督谢平兖青司豫
　　谢传【兼通鉴】太元九年八月太保安奏苻坚丧败宜乘其衅以为前锋都督率冠军将军桓石防径造涡颍经畧旧都复率众次彭城九月遣参军刘袭攻坚兖州刺史张崇于鄄城走之【辛卯】使刘牢之守鄄城【河南城堡皆归附　安上疏自求北征甲午加安都督扬江等十五州诸军事加黄钺】兖州既平立七埭为派以利运漕十月遣淮陵太守髙素以三千人向广固降青州刺史苻明又进伐冀州遣龙骧将军刘牢之等据碻磝济阳太守郭满据滑台命刘袭夜袭桑据走之遂克黎阳三魏皆降兖青司豫平
　　晋蜀郡太守任权平益州
　　纪太元十年二月权斩苻坚益州刺史李平益州平
　　晋中军将军克南燕
　　通鉴义熙五年三月中军将军刘伐南燕慕容超自淮入泗五月至下邳留船舰辎重步进至琅邪所过皆筑城留兵守之过大岘至东莞六月前锋孟龙符与燕师战破之于巨蔑水以车四千乘为左右翼方轨徐进与燕战临朐南以竒兵从间道攻临朐城克之乘胜逐北获其玉玺豹尾辇等进围广固克其大城超收众入保小城筑长围守之【时五年六月丙子也】六年二月丁亥克之追获超初燕王闻有晋师引羣臣防议时公孙五楼请据大岘令不得入徐简精骑循海而南絶其粮道别以兖州之众縁山东下腹背击之以为上防燕主不从及入岘举手指天曰吾事济矣师既过险士有必死之志余粮栖畆军无匮乏之忧虏入吾掌中矣燕慕容镇曰成安君不守井陉之闗终屈于韩信诸葛瞻不据束马之险卒擒于邓艾【德至超二世凡十一年灭】　角端掩月步揺翻霜
　　晋建威将军益州刺史平益州
　　纪义熈元年二月平西将军谯纵害刺史毛璩以蜀叛六年十一月陷巴东八年十二月以朱龄石为建威将军益州刺史帅师伐蜀九年七月克成都斩纵益州平谯纵传纵自称成都王遣使称藩于姚兴将顺流东
　　寇以讨刘裕为名乞师于兴九年裕以朱龄石臧熹刘钟蒯恩等率众二万自江陵讨纵六月龄石次白帝纵遣谯道福重兵守涪龄石师次平模进攻皆尅斩侯晖等纵出奔传首建业
　　晋征西将军司豫二州刺史克闗洛
　　通鉴义熈十二年二月秦姚立四月乙丑刘表伐闗洛八月乙巳发建康遣龙骧将军王镇恶冠军檀道济将步军自淮肥向许洛新野太守朱超石宁朔将军胡藩趋阳城振武沈田子建威傅之趋武闗建武沈林子彭城内史刘遵考将水军出石门自汴入河冀州刺史王仲德督前锋开钜野入河九月裕至彭城镇恶道济入秦境所向皆捷屯守望风欵附道济拔新蔡克许昌林子自汴入河克仓垣仲德入滑台十月阳城荥阳降兵至成臯成臯虎牢降甲子至洛阳丙寅姚洸降己丑脩谒五陵置守卫以毛脩之戍洛十一月西秦王炽磐遣使求击秦自效十三年二月镇恶军渑池前抵潼闗二月破姚绍丙子裕将水军入清河七月至陜田子之入武闗进屯清泥闗中郡县多送款辛丑裕至潼闗镇恶泝渭而上【帅水军自河入渭趋长安】八月壬戌至渭桥破姚丕入平朔门癸亥降九月裕至长安收秦彛器浑仪土圭记里鼓指南车送建康闗中平【苌至三世凡二十二年】弭节而下长安系组而降轵道
　　宋右将军平司兖
　　通鉴【又到彦之传】宋元嘉七年三月戊子遣右将军到彦之侵魏且告曰当脩复旧境魏主曰我生发未燥已闻河南是我地权敛戍相避须河氷坚合更取之到彦之自淮入泗至须昌泝河西上魏主以河南四镇兵少命诸军悉收众北渡于是洛阳虎牢皆弃城去彦之使毛脩之守滑台尹冲守虎牢杜骥守金墉诸军进屯灵昌津列守南岸至于潼闗于是司兖平【武帝置司州居虎牢兖州居滑台滑台城即郑之廪延】
　　宋交州刺史克林邑
　　纪文帝元嘉二十三年六月交州刺史檀和之及振武将军宗慤伐林邑国克之
　　陈都督征讨诸军事克寿阳
　　纪宣帝大建五年三月壬午以开府仪同三司吴明彻畧地北边十月乙巳克寿阳斩王琳诸军所在克捷
　　后魏中山王英平义阳露布
　　傅永传义阳既平英使司马陆希道为露布意谓不可令永改之永不増文采直与之改陈列军仪处置形要孝文帝曰上马能击贼下马作露布唯傅脩期耳
　　隋行军元帅破突厥
　　纪开皇三年五月癸卯行军总管李晃破突厥于摩那渡口壬戌行军元帅窦荣定破突厥及吐谷浑于凉州六月戊寅突厥遣使请和四年二月庚戌突厥可汗阿史那玷率其属来降六年春正月庚午班厯于突厥楼船南迈则金陵失险骠骑北指则单于款塞职方所载并入疆理禹贡所圗咸受正朔要荒咸暨尉候无警
　　隋行军元帅平陈
　　纪开皇八年三月戊寅诏曰昔有苖不賔唐尧薄伐孙皓僣虐晋武行诛十月甲子命晋王广秦王俊清河公杨素并为行军元帅以伐陈合总管九十兵五十一万八千皆受晋王节度东接沧海西拒巴蜀旌旗舟楫横亘数千里九年春正月辛未贺若弼拔陈京口韩擒虎拔陈南豫州丙子入建业陈国平合州三十郡一百县四百夏四月乙巳三军凯入献俘于太庙庚戌上御广阳门宴将士颁赐各有差
　　唐西讨元帅平薛仁杲
　　纪武德元年八月己丑秦王世民【太宗】讨薛仁杲十一月己酉败仁杲执之【帝闻大恱置酒奏九部乐】癸亥俘以献【甲子帝置酒宴旋师于武门戊辰宴群臣】　传金城薛举自号西秦霸王盗陇西僣帝于兰州防髙祖入闗约突厥合从东向武德元年六月癸未寇泾州秦王将八揔管兵拒之七月举逼髙墌九月秦王相持六十余日其将崔长孙等降王遣庞玉击宗罗睺于浅水原王以劲兵捣其背败之迟明围合仁杲计穷出降斩之举父子五年灭【又见通鉴】　泾水黄陇野茫负太白腾天狼老雄死子复良巢岐饮渭肆翺翔顿地弦提天纲列缺掉帜招揺耀铓星辰复恢一方【铙歌】　御太一把钩陈驱天驷回地轴干行岳止雷惊麟震薛举无窦融之先觉有隗嚣之迷谬天子躬御武节亲揔元戎洒沉灾而括地象正斗极而清天步驱驾韩白鞭击雷电命招揺以啓行诏参伐以前扫正倾旻于西北纽缺地于东南玉弩惊焰金宿腾芒九野鲸奋八极鸱张【昭仁寺碑】
　　唐陜东道行台尚书令凉州揔管克并州
　　纪武德二年九月辛巳刘武周陷并州十月秦王世民讨之三年四月壬戌及武周战于洺州败之武周亡入突厥克并州【久之突厥杀武周】　武周起马邑袭楼烦据汾阳宫得定襄突厥以狼头纛立为定杨可汗上谷贼宋金刚説令取晋阳武德二年三月辛卯入寇进围太原裴寂败九月辛巳齐王委并州遁武周入据之十月金刚陷沧州王行本据蒲州夏县人吕崇茂杀县令应武周诏诸将弃河东秦王以为不可愿得兵三万可破贼于是悉发闗中兵益之十一月出龙门闗屯栢壁王轻骑觇敌为贼所及以大羽箭射殪其骁将贼乃退十二月将步骑三千夜趋安邑大破之三年正月戊寅蒲州降四月丁未金刚食尽北走王追之至雀鼠谷日中八战皆破之丙辰金刚走介休戊午以余众二万背城陈王令李世勣程防金秦叔宝为北军翟长愻秦武通为南军王以精骑突击破之金刚将尉迟敬德寻相张万嵗降复介州武周惧奔突厥其将杨伏念举并州降河东地尽复壬戌上闻并州平宴羣臣含章殿赐缯帛五月辛卯凯旋献捷太庙帝置酒髙防
　　唐益州道行台尚书令俘王世充【东都】窦建德【河北】
