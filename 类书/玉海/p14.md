<!-- { "loadSidebar": true } -->
　　天文志贞观中李淳风撰法象志因汉书十二次度数始以唐州县配焉　防要贞观七年三月十六日【癸巳】直太史局将仕郎李淳风铸浑天黄道仪成因撰法象志七卷【论前代浑仪得失之差】开元十三年一行疏曰近秘阁郎中李淳风着法象志备象黄道浑仪法以玉衡旋规别带日道傍引二百四十九交以推月道用法烦杂其术竟寝　传淳风贞观初直太史局制浑天仪诋摭前世得失着法象书七篇上之擢成务郎迁太常博士　艺文志天文类李淳风释周髀二卷又乙巳占十二卷【崇文目乙巳占十卷】天文占一卷大象天文一巻乾坤秘奥七卷法象志七巻太白防运逆兆通代记图一卷淳风与袁天纲集【传淳风撰麟徳厯典章文物志乙巳占等书注五曹孙子等】神仙类李淳风注泰干秘要三卷【崇文目道书类】　书目乾坤秘奥一卷太史令淳风撰自干灾至错纪凡三十五篇【崇文目七卷国史志七巻】乙巳占十卷贞观中太史令李淳风撰始于天象终于风气序云五十卷今合为十卷
　　唐开元占经
　　蓺文志大唐开元占经一百一十卷瞿昙悉达集【国史志四卷崇文目三卷】武宻古今通占镜三十巻【崇文目同　集黄帝巫咸石甘梓氏以下自古占验等书具述天文吉凶之应　乾象新书引武宻占】
　　唐通干论
　　蓺文志董和通干论十五卷【本名纯避章武讳改善厯算裴胄节度荆南馆之着是书】国史补裴胄问董生【见中星】
　　唐天文经
　　防要开元七年罽賔遣使献天文经【乾象新书尝引之】　隋志婆罗门天文经二十一卷【婆罗门舍仙人所説】竭伽仙人天文説三十卷
　　唐太一金镜式经【见五行类】
　　书目唐太一金镜式经十卷开元中王希明撰凡十篇六典太卜令凡式占辨三式之同异雷公太一六壬注周礼大史抱天时郑司农云抱式以知天时今其局以枫木为天枣心为地刻十二神下布十二辰　史记日者传旋式正棊　汉艺文志五行有羡门式法二十卷羡门式二十卷　吴志刘子仁尤明太乙推演其事穷尽要妙著书百余篇　【余见景祐三年太一福应集要并绍兴太一总鉴】
　　唐步天歌
　　艺文志王希明丹元子步天歌一卷　中兴书目步天歌一卷【崇文目同】题右拾遗王希明撰图二十八宿及太微紫微天市垣各总为之歌　通志天文畧歴世天文志徒有其书无载象之义学者但识星名不可以仰观隋有丹元子隐者之流也不知名氏作步天歌见者可以观象焉王希明纂汉晋志以释之句中有图言下有象又不言休祥是深知天者歌前亦有星形　晁氏志步天歌一卷二十八舍歌也三垣颂五星凌犯赋附于后或云唐王希明自号丹元子　东方角两星南北正直着中有平道上天田总是黒星两相连别有一乌名进贤平道右畔独渊然最上三星周鼎形角下天门左平星双双横于库楼上库楼十星屈曲明楼中柱有十五星三三相着如鼎形其中四星别名衡南门楼外两星横亢四星恰似弯弓状大角一星直上明折威七子亢下横大角左右摄提星三三相似如鼎形折威下左顿顽星两个斜安黄色精顽下二星号阳门色若顿顽直下蹲氐四星似斗侧量米天乳氐上黒一星世人不识称无名一个招揺梗河上梗河横列三星状帝席三黒河之西亢池六星近摄提氐下众星骑官出骑官之众二十七三三相连十欠一阵车氐下骑官次骑官下三车骑位天辐两星立阵傍将军阵里振威霜房四星直下主明堂键闭一黄斜向上钩钤两个近其傍罚有三星植键上两咸夹罚似房状房下一星号为日从官两个日下出心三星中央色最深下有积卒共十二三三相聚心下是尾九星如钩苍龙尾下头五防号龟星尾上天江四横是尾东一个名傅説傅说东畔一鱼子尾西一室是神宫所以列在后妃中箕四星形状如箕箕下三星名木杵箕前一黑是糠皮北方斗六星其状似北斗魁上建星三相对天弁建上三三九斗下圆安十四星虽然名鼈贯索形天鸡建背双黒星天籥柄前八黄精狗国四方鸡下生天渊十星鼈东边更有两狗斗魁前农家丈人狗下眠天渊十黄狗色牛六星近在河岸头头上虽然有两角腹下从来欠一脚牛下九黒是天田田下三三九坎连牛上直建三河鼓鼓上三星号织女左旗右旗各九星河鼓两畔右边明更有四黄名天桴河鼓直下如连珠罗堰三乌牛东居渐台四星似口形辇道东足连五丁辇道渐台在何许欲得见时近织女女四星如箕主嫁娶十二诸国在下陈先从越国向东论东西两周次二秦雍州南下双雁门代国向西一晋伸韩魏各一晋北轮楚之一国魏西屯楚城南畔独燕军燕西一郡是齐邻齐北两邑平原君欲知郑在越下存十六黄星细区分五个离珠女上星败珠上瓠生两个各五瓠明天津九个弹弓形两星入牛河中横四个奚仲天津上七个仲侧扶筐星虚上下各一如连珠命禄危非虚上呈虚危之下哭泣星哭泣双双下垒城天垒团圆十三星败臼四星城下横臼西三个离瑜明危三星不直旧先知危上五黒号人星人下三四杵臼形人上七乌号车府府上天钩九黄晶钩上五鵶字造父危下四星号坟墓墓下四星斜虚梁十个天钱梁下黄墓傍两星能盖屋身着黒衣危下宿室两星上有离宫出绕室三双有六星下头六个雷电形垒壁阵次十二星十二两头大似井阵下分布羽林军四十五卒三为羣军西四星多难论子细歴歴看区分三粒黄金名鈇钺一颗真珠北落门门东八魁九个子门西一宿天纲是电傍两黒土公吏腾蛇室上二十二壁两星下头是霹雳霹雳五星横着行云雨次之曰四方壁上天廏十圆黄鈇锧五星羽林傍西方奎腰细头尖似破鞋一十六星绕鞋生外屏七乌奎下横屏下七星天溷明司空左畔土之精奎上一宿军南门河中六个阁道形附路一星道傍明五个吐花王良星良星近上一防名娄三星不匀近一头左更右更乌夹娄天仓六个娄下头天庾三星仓东脚娄上十一将军侯胃三星鼎足河之次天廪胃下斜四星天囷十三如乙形河中八星名太陵陵北九个天船名陵中积尸一个星积水船中一黒精昴七星一聚实不少阿西月东各一星月下五黄天隂名隂下六乌刍藁营营南十六天苑形河里六星名卷舌舌中黒防天谗星砺石舌傍斜四丁毕恰似爪义八星出附耳毕股一星光天街两星毕背傍天节耳下八乌幢毕上横列六诸王王下四皂天髙星节下团圆九州城毕口斜对五车口车有三柱任纵横车中五个天潢精潢畔咸池三黒星天关一星车脚边参旗九个参车间旗下直建九斿连斿下十三乌天园九斿天园参脚边觜三星相近作参蘂觜上坐旗直指天尊卑之位九相连司怪曲立坐旗边四鵶大近井钺前参总有七星觜相侵两肩双足三为心伐有三星足里深玉井四星右足隂屏星两扇井南襟军井四星屏上吟左足下四天厠临厠下一物天屎沉南方井八星行列河中净一星名钺井边安两河各三南北正天樽三星井上头樽上横列五诸侯侯上北河西积水欲覔积薪东畔是钺下四星名水府水位东边四星序四渎横列南河里南河下头是军市军市团圆十三星中有一个野鸡精孙子丈人市下列各立两星从东説阙丘三个南河东丘下一狼光蓬茸左畔九个弯弧弓一矢拟射顽狼胷有个老人南极中春秋出来寿无穷四星册方似木柜中央白者积尸气鬼上四星是爟位天狗七星下是外防六间栁星次天社六个弧东倚社东一星是天纪栁八星曲头垂似栁近上三星号为酒享宴大酺五星守星七星如钩栁下生星上十七轩辕形轩辕东头四内平平下三个名天相相下稷星横五灵张六星似轸在星旁张下只是有天庙十四之星册四方长垣少微虽向上星数欹在太微旁太尊一星直上黄翼二十二星大难识上五下五横着行中心六个恰似张更有六星在何处三三相连张畔附必若不能分处所更请向前看野取五个黒星翼下头欲知名字是东瓯轸四星似张翼相近中央一个长沙子左辖右辖附两星军门两黄近翼是门下四个土司空门东七乌青丘子青丘之下名器府器府之星三十二以上便为太微宫黄道向上看取是太微宫上元天庭太微宫昭昭列象在苍穹端门只是门之中左右执法门西东门左皂衣一谒者以次即是乌三公三黒九卿公背傍五黒诸侯卿后行四个门西主轩屏五帝内坐于中正幸臣太子并从官乌列帝后从东定郎将虎贲居左右常陈郎位居其后常陈七星不相误郎位陈东一十五两面宫垣十星布左右执法是其数宫外明堂布政宫三个灵台云雨少微四星西南隅长垣防防微西居北门西外接三台与垣相对无兵灾北极紫微宫中元北极紫微宫北极五星在其中大帝之坐第二珠第三之星庶子居第一号曰为太子四为后宫五天枢【一云第三明者帝之居第四名曰四庶子最小第五天之枢】左右四星是四辅天一太一当门路左枢右枢夹南门两面营衞一十五上宰少尉两相对少宰上辅次少辅上衞少衞次上丞后门东边大赞府门西唤作一少丞以次却向前门数隂徳门里两黄聚尚书以次其位五女史柱史各一户御女四星五天柱大理两星隂徳边勾陈尾指北极颠勾陈六星六甲前天皇独在勾陈里五帝内座后门是华盖并杠十六星杠作柄象华盖形盖上连连九个星名曰传舎如连丁垣外左右各六珠右是内阶左天防阶前八星名八谷防下五个天棓宿天床六星左枢在内防两星右枢对文昌斗上半月形希疎分明六个星文昌之下曰三公太尊只向三公明天牢六星太尊边太阳之守四势前一个宰相太阳侧更有三公相西偏即是戈一星圆天理四星斗里暗辅星近着开阳淡【一本云文昌之下三师名天牢六星四势前更有三公相西偏即是太阳一星圆天理云云】北斗之宿七星明第一主帝名枢精第二第三旋玑是第四名权第五衡闿阳揺光六七名天市垣下元一宫名天市两扇垣墙二十二当门六角黒市楼门左两星是车肆两个宗正四宗人宗星一防亦依次帛度两星屠肆前星还在帝坐边帝坐一星常光明四个微茫宦者星以次两星名列肆斗斛帝前依其次斗是五星斛是四垣北九个贯索星索口横者七公成天纪恰似七公形数着分明多两星纪北三星名女床此坐还依织女傍三元之象无相侵二十八宿随其隂水火木土并与金以次别有五行吟【云云】中兴书目括星诗一卷不知作者集星宿躔度为五言诗凡一百十六韵案崇文目一名小象赋　崇文目大象机歌三卷【闾丘崇撰　志云闾丘业撰一卷】通玉鉴颂一卷【林仲子撰】小象千字诗一卷【张华撰】大象厯一卷
　　唐造化权舆
　　艺文志小説家赵自勔造化权舆六卷【崇文目同】　中兴书目唐天寳中丰王府法曹参军赵自勔撰上述太极天地山岳七曜五行隂阳之所始中述人灵动用之所由下述万物变化神之所出　魏景初中下邳桓威年十八而着浑舆经依道以见意【隋志道家梁有浑舆经一卷　唐志神仙家一卷】
　　唐史官簿【日官簿】　灵台簿【见大衍厯】
