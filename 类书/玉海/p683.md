<!-- { "loadSidebar": true } -->
　　通鉴【魏志同】建安五年冬庐江太守李述攻杀州刺史严象庐江梅干雷绪陈兰等各聚众数万在江淮间曹操表沛国刘馥为州刺史时州独有九江馥单马造合肥空城建立州治招懐干绪等皆贡献相继数年中恩化大行流民归者以万数于是广屯田兴治芍陂及茹陂七门吴塘诸堨以溉稻田官民有蓄乃聚诸生立学校又髙为城垒多积木石以修战守之备　魏武纪建安十四年七月军合肥开芍陂屯田【咸熙元年罢屯田官以均政役】　晋志建安中魏武以刘馥为州刺史镇合肥广屯田修芍陂茹陂七门吴塘诸堨以溉稻田公私有积歴代为利　魏仓慈传建安中太祖开募屯田于淮南以慈为绥集都尉
　　汉诸葛亮屯田渭滨
　　蜀志建兴二年春务农殖谷闭关息民三年三月丞相亮南征四郡皆平九年二月围祁山始以木牛运十年休士勤农于黄沙作流马木牛毕教兵讲武十一年冬使诸军运米集于斜谷口治斜谷邸阁十二年二月由斜谷出始以流马运　诸葛亮传十二年春【通鉴纲目十二年四月】亮悉大众由斜谷出以流马运据武功五丈原与司马宣王对于渭南亮每患粮不继使己志不申是以分兵屯田为乆驻之基耕者杂于渭滨居民之间而百姓安堵军无私焉【袁子曰亮之治蜀田畴辟仓廪实器械利蓄积饶】　水经渭水东迳武功县北注诸葛亮与步骘书曰前军在五丈原原在武功西十里亮表云臣遣虎步监孟琰据武功水东司马懿因水长政琰营臣作竹桥越水射之桥成驰去【其水北流注于渭】汉水又东黄沙水左注之注溪曰五丈溪水侧有黄沙屯亮所开也　吕乂传为汉中太守兼领督农供继军粮
　　吴志黄武五年春陆逊以所在少谷表令诸将増广农畆报曰令孤父子亲自受田车中八牛以为四耦欲与众均等其劳【陆逊为海昌屯田都尉】赐吕防寻阳屯田六百户曹公遣朱光为庐江太守屯皖大开稻田吕防破之
　　魏淮南北屯田
　　通鉴正始二年【晋志作四年】司马宣王督诸军伐吴时欲广置蓄谷于豫之间使尚书郎汝南邓艾行陈项以东至寿春艾以为昔太祖破黄巾因为屯田积谷许都以制四方今三隅已定事在淮南每大军出征运兵过半功费巨亿陈蔡之间土下田良可省许昌左右诸稻田并水东下令淮北屯二万人淮南三万人什二分休常有四万人且田且守益开河渠以増溉灌通漕运计除众费岁全五百万斛以为军资六七年间可积三千万斛于淮上此则十万之众五年食也以此乘吴无不克矣宣王善之【邓艾积谷强兵值岁防旱又为区种身被乌衣手执耒耜以率将士】是岁【晋纪三年三月】始开广漕渠引河入汴溉东南诸陂每东西有事大兴军众泛舟而下达于江淮资食有储而无水害晋志【载邓艾事云云】宣王善之皆如艾计施行遂北临淮水
　　自钟离以南横石以西尽泚水四百余里五里置营营六十人且田且守【晋纪四年九月击诸葛恪以灭贼之要在积谷乃大兴屯守】兼修广淮阳百尺二渠上引河流下通淮颍大治诸陂于颍南颍北穿渠三百里溉田二万顷淮南淮北皆相连接【淮北仓庾相望】自夀春至京师农官屯兵鸡犬之声阡陌相属每东南有事大兵出征泛舟而下达于江淮资食有储而无水害艾所建也
　　魏志文帝以谯旧乡大徙民充之以为屯田　黄初中车驾徙许昌大兴屯田欲举军东征【王朗传】　徐邈为凉州刺史广开水田募贫民佃之　郑浑于萧相二县界兴陂堨开稻田　梁习表置屯田都尉二人　王昶为洛阳典农勤劝百姓垦田特多　胡质都督青徐广农积谷有兼年之储置东征台且佃且守又通渠诸郡利舟楫严设备以待敌海边无事　王基曰江陵有沮漳二水溉灌膏腴之田以千数安陆左右陂池沃衍若水陆并农以实军资然后引兵诣江陵夷陵分据夏口顺沮漳资水浮谷而下　袁涣新募民开屯田民不乐多逃亡涣白太祖乐者乃取不欲者勿彊从之百姓大恱【并本传】
　　晋襄阳屯田
　　列羊祜为都督荆州诸军事【泰始五年三月壬寅】祜率营兵出镇南夏绥懐逺近得江汉之心吴石城守去襄阳七百余里祜以诡计令吴罢守于是戍逻减半分以垦田八百余顷大获其利始至军无百日粮及至季年有十年之积祜在军常轻裘缓带出军行吴境刈谷为粮皆计所侵送绢偿之賛江衢如砥襁袂同归　杜预都督荆州吴平还镇【太康元年】修召信臣遗迹激用滍淯诸水以浸原田万余顷分疆刋石使有定分通零桂之漕　周访在襄阳务农训卒　刘都督荆州劝课农桑寛刑省赋岁用有年　陶侃为荆州百姓勤于农殖　桓宣镇襄阳劝课农桑或载鉏耒于轺轩或亲芸获于陇畆范汪上疏曰桓宣剪豺狼之林招携贰之众田畴垦辟生产始立襄阳顿益数万口奉师之费皆当出于江南运漕之难船人之力不可不熟计　桓冲诏以荆州饥荒岁运米二十万斛以供军资须年丰乃止　扶风王骏镇阕中劝督农桑与士卒分役已及寮佐并将帅兵士等人限田十亩
　　晋屯田
　　食货志咸宁元年十二月诏以邺奚官奴婢着新城代田兵种稻五十人为一屯屯置司马如屯田法元帝为晋王课督农功诏二千石长吏以入谷多少为殿最非宿卫要任皆令赴农军各田作即以为廪大兴二年三吴大饥百官上封事后军将军应詹表曰军兴以来征战运漕用度殷广而游食者以十万计间者流民奔东吴今已还江西良田旷废未久火耕水耨为功差易宜简流人兴复农官功劳报赏如魏氏故事一年中与百姓二年分税三年计赋税公私兼济仓盈庾亿可计日而待也赵充国农于金城平先零诸葛亮耕于渭滨抗上国魏武用枣只韩浩之议广建屯田于征伐之中分带甲之士随宜开垦大功克举又曰髙祖使萧何镇关中光武令冦恂守河内魏武委钟繇以西事今中州萧条寿春一方之防宜选都督有文武经畧者逺以振河洛之形势近以为徐豫之藩镇绥集流散专委农功诸军不对敌皆宜齐课　列传温峤明帝时奏军国要务曰司徒置田曹掾州一人劝课农桑察吏能否今宜依旧置之籍田廪牺之官宜如旧制立此二官　殷浩上疏北征许洛开江西疁田千余顷以为军储　蔡谟议曰昔祖士稚在谯佃于城北虑贼来攻因以为资故豫安军屯以御其外谷将熟贼果至丁夫战于外老弱获于内多持炬火急则烧谷而走如此数年竟不得其利
　　晋石鼈屯田
　　食货志穆帝升平初荀羡为北府都督镇下邳起田于东阳之石鼈公私利之【本云北镇淮隂屯田于东阳之石鼈　通典在临淮郡界】隋志北齐干明中苏珍芝议修石鼈等屯岁收数十
　　万石淮南粮足皇建中嵇晔开督亢陂置屯田又河内置懐义等屯
　　齐芍陂屯田
　　齐史髙祖勑桓崇祖修理芍陂田曰卿但弩力营田自然平殄虏冦昔魏置典农中郎将募民屯田而中都足食晋开汝颍而河汴委储卿宜勉之【陂在夀州安丰县东径百里灌田万顷　东汉庐江太守王景修起孙叔敖芍陂稻田】　南齐祖冲之作安边论欲开屯田广农殖　元魏发河北数州田兵通縁淮戍兵合五万余人广开屯田范绍为西道六州营田大使勤于劝课频歳大获
　　隋屯田　营田
　　北史元魏大统十二年大旱秘书丞李彪请立农官取州郡戸十分之一为屯田人一夫之田岁贡六十斛【通鉴大统七年置屯田　十一年苏绰置屯田以资军国】　隋志北齐河清二年定令縁边城守之地皆营屯田置都使子使以统之一子使当田五十顷岁终考其所入隋开皇三年令朔州总管赵仲卿于长城以北大兴屯田以实塞下又于河西立堡营田积谷京师置常平监
　　唐太原屯田　代州屯田
　　通鉴武徳六年十月并州大总管府长史窦静请屯田太原岁收数千斛十一月辛巳秦王请増置屯田于并州之境从之　列窦静为并州府长史髙祖时突厥数为边患粮道不属静请屯田太原以省餽运议者以流亡未复不宜重困于是召入与裴寂萧瑀封伦延议寂等不能屈帝从之岁收粟十万斛　张公谨贞观初为代州都督置屯田以省餽运　窦轨度羌必为患始屯田松州　李素立领瀚海都防开屯田虏益畏威【循吏】
　　唐朔方营田　营州屯田
　　列张俭髙祖时迁朔州刺史时颉利可汗方彊俭教民营田岁收谷数十万斛李靖平突厥俭检校代州都督劝垦田力耕岁数稔私蓄富乃建平籴法入之官宋庆礼为河北支度营田使【开元五年三月庚戌复置营州都督于栁城】元宗时兼营州都督开屯田八十余所不数年仓廥充姜师度神龙初为河北支度营田使始厮沟于蓟门以限奚契丹宗徙营州治栁城拜营田支度修筑使徙同州刺史洛灌朝邑河西二县阏河以灌通灵陂收弃地二千顷为上田置十余屯帝幸长春宫嘉其功诏褒美【开元八年十月十七日师度开置朝邑屯田】
　　唐军府营田　屯田顷畆　东都营田
