<!-- { "loadSidebar": true } -->
　　晋志鼙舞未详所起汉氏已施于燕享傅毅张衡所赋皆其事也旧曲有五篇一关东有贤女二章和二年中三乐久长四四方皇五殿前生桂木其辞并亡曹植鼙舞诗序云故汉灵帝西园鼓吹有李坚者能鼙舞古曲多谬误故依前曲作新歌五篇【宋志五篇圣皇灵芝大魏精微孟冬】泰始中又制其词其舞二八【魏曲曰明明魏皇帝　太和有圣帝　魏厯长　天生烝民为君不易　晋歌诗五篇　洪业天命　景皇　大晋　明君篇】　文选毅舞赋乐记干戚之容雅美蹲蹲之舞激征骋清角賛舞操奏均曲轶态横出瑰谲起眄盘鼓则腾清眸吐哇咬则发皓齿【李善云般鼓之舞载籍无文似舞人更蹈之而为舞节古新成安乐宫辞曰盘鼓钟声张衡七盘舞赋曰歴七盘而屣蹑又曰盘鼓焕以骈罗王粲七释曰七盘陈于广庭畴人俨其齐俟揄皓袖以振防竦并足而轩跱邪睨鼔下伉音赴节　南都赋怨西荆之折盘】　唐志明之君汉鞞舞曲也　隋志牛请存鞞铎巾拂等四舞与新伎并陈按汉魏以来并施于宴飨鞞舞汉巴渝舞也至章帝造鞞舞辞铎舞傅代魏辞云振铎鸣金成公绥赋云鞞铎舞庭八音并陈是也【奏鞞铎舞曲二卷　宋志铎舞歌诗二篇】拂舞者沈约宋志云吴舞吴人思晋化其辞本云白符鸠是也【晋志有拂舞歌诗五篇　唐志白鸠吴拂舞曲也】巾舞者公莫舞也伏滔云项庄因舞欲劔髙祖项伯纡长防以扞其锋魏晋传为舞此虽非正乐亦前代旧声故梁武报沈约云鞞铎巾拂古之遗风杨云此舞本二八人桓为八佾后因而不改　吕氏春秋帝喾令人作鼙鼓之乐　张载鞞舞赋采干戚之遗式兮同数度于二八　夏侯湛赋云専奇巧于乐府苞殊妙乎伶人　晋志铎舞歌一篇幡舞歌一篇鼓舞伎六曲陈于元会　宋志杯槃舞巾舞歌诗各一篇白纻舞歌诗三篇
　　汉万舞　八佾舞
　　明纪永平二年冬十月壬子幸辟雍初行养老礼诏曰升歌鹿鸣下管新宫八佾具修万舞于庭　续志方山冠似进贤祠宗庙大予八佾四时五行乐人服之冠衣各如其行方之色而舞焉　百官志大予乐令注汉官曰乐人八佾舞三百八十人　东都赋歌九功舞八佾东京赋冠华秉翟列舞八佾注蔡邕独防曰郊祀舞
　　者冠建华冠　艺文志武帝时河间王献八佾舞总章八佾舞【见迎气乐】
　　汉八佾云翘育命舞
　　前志孔光奏诸族乐人兼云招给祠南郊用六十七人不可罢注招与翘同　后祭祀志永平中兆五郊于雒阳迎春歌青阳八佾舞云翘之舞迎夏歌朱明八佾舞云翘之舞先立秋迎黄灵歌朱明八佾舞云翘育命之舞迎秋歌西皓八佾舞育命之舞迎冬歌防八佾舞育命之舞注魏缪袭议汉有云翘育命之舞不知所出旧以祀天今可兼以云翘祀圜丘育命祀方泽　舆服志爵弁云翘舞人服之建华冠育命舞人服之　礼乐师注帗析五采缯今灵星舞子持之
　　汉大武舞　武徳舞　登歌八佾舞　汉宗庙乐　汉百官颂
　　纪明帝永平三年冬十月蒸祭光武庙初奏文始五行武徳之舞注文始舞人执羽籥五行舞冠冕衣服法五行色武徳舞人执干戚　章帝即位十二月癸巳有司奏明帝庙曰显宗禘祫于光武之堂进武徳之舞　和帝即位有司奏章帝庙曰肃宗共进武徳之舞　祭祀志注东观书曰永平三年八月丁卯公卿奏议世祖庙登歌八佾舞名东平王苍议以为汉制旧典宗庙各奏其乐不皆相袭以明功徳光武受命中兴拨乱反正登封告成修建三雍肃穆典祀功徳巍巍歌所以咏徳舞所以象功世祖庙乐名宜曰大武之舞诗传曰颂言成也一章成篇宜列徳故登歌清庙一章也汉书曰百官颂所登御者一章十四句损益前后之宜六十四节为舞曲副八佾之数十月蒸祭始御用其文始五行之舞如故勿进武徳舞歌诗曰于穆世庙肃雍显清俊乂翼翼秉文之成越序上帝骏奔来宁建立三雍封禅泰山章明图防放唐之文休矣惟徳罔射协同本支百世永保厥功诏书曰骠骑将军议可进武徳之舞如故章帝初即位赐苍书曰太尉熹等奏显宗四时祫食于世祖庙如孝文在髙庙之礼奏武徳文始五行之舞苍上言昔者孝文庙乐曰昭徳孝武曰盛徳今皆祫食于髙庙昭徳之舞不进与髙庙同乐今孝明主在世祖庙当同乐盛徳之舞无所施当进武徳之舞诏祫食世祖庙乐皆如王议以正月十八日始祠　齐志永平三年东平王苍造光武庙登歌一章二十六句　魏王肃作宗庙诗颂十二篇不入于乐
　　汉鞶舞
　　通典鞶舞汉曲至晋加之以杯谓之世宁舞张衡赋云歴七鞶【文选注作盘】而屣蹑王粲释云七鞶陈于广庭顔延之云递间闗于鞶扇鲍昭云七鞶起长袖【干寳云晋武帝大康中天下为晋代宁舞矜手以接鞶反覆之宋改为宋世宁齐改为齐代昌舞今谓之鞶舞清部乐中】鹤舞马舞竹书穆天子传亦有之宋鲍昭有舞鹤赋今翔麟凤苑廏有蹀马俯仰腾跃皆合曲节朝防用乐则兼奏之
　　汉巴俞舞【见夷乐】
　　相如传注师古曰巴俞之人刚勇好舞初髙祖用之克平三秦美其功力后使乐府习之因名巴俞舞
　　宋志魏俞儿舞歌四篇王粲造【矛俞弩俞安台行辞新福歌】晋宣武舞歌四篇傅造惟圣皇篇【矛俞第一】短兵篇【劔俞第二】军镇篇【弩俞第三】穷武篇【安台行辞第四】又宣文舞歌二篇【羽籥羽铎】
　　魏凤翔　灵应　武颂　大韶　大武
　　昭武舞　三祖庙舞　大钧乐
　　魏志【通典】文帝黄初四年有司奏改汉云翘舞曰凤翔舞育命曰灵应舞武徳曰武颂舞文始曰大韶舞五行曰大武舞【三年改巴俞舞曰昭武舞】明帝景初元年六月有司奏【宋志太和初公卿议】武帝为太祖乐用武始之乐文帝为髙祖乐用咸熙之舞帝为烈祖乐用章斌之舞三祖之庙万世不毁【于文文武为斌】三舞并以荐飨及临朝大享舞之臣等思惟三舞宜有总名可名大钧之乐【钧平也言大魏三世同功以至隆平也】三舞皆执羽籥王肃议髙皇至髙祖文昭庙兼用先代及武始大钧之舞
　　晋宣武宣文舞　正徳大豫舞
　　通典晋改魏昭武曰宣武舞羽籥舞曰宣文舞咸宁元年定宗庙之号而庙乐乃停宣武宣文二舞而同用荀朂所使郭琼宋识等所造正徳大豫二舞【志歌二篇张华作　正徳歌曰象容表庆协律被声轶武超濩取节六英　大豫歌曰爰制大豫宣徳舞功醇化既穆王道协隆　宋志又有傅荀朂造各二篇　荀顗传时以正徳大豫雅颂未合命顗定乐事未终】宋永初元年改正徳曰前舞大豫曰后舞孝建二年改前舞为凯容【文】后舞为宣烈【武】何承天三代乐序云正徳大豫二舞盖出于二容乐按二舞即出宣武宣文魏大武三舞也何以知之宣武魏昭武舞也宣文魏文始舞也今凯容执籥翟即魏武始也宣烈有矛弩有干戚矛弩汉巴渝舞也干戚周武舞也宋代止革其辞与名不变其舞琼识所造杂用二舞以为大豫耳夷蛮之乐虽陈宗庙不应杂以周舞也　宋志魏明帝太和初诏曰音乐以舞为主自黄帝云门以下至周大武皆太庙舞名也顔竣云东平王苍以为前汉诸祖别庙是以祖宗之庙各有舞乐至于祫祭始祖之庙则専用始祖之舞故谓后汉诸祖共庙同庭虽有祖宗不宜入别舞魏三祖各有舞乐岂复是异庙　齐志周大武舞秦改为五行汉髙造武徳舞执干戚魏文改五行还为大武而武徳曰武颂明帝改造武始晋世仍旧傅六代舞歌有武辞此武舞非一也宋孝建初以凯容舞为韶舞宣烈舞为武舞据韶为言宣烈即古之大武非武徳也其冠服魏明帝世尚书所奏定舜韶舞汉髙改曰文始魏复曰大韶又造咸熙为文舞晋傅六代舞有虞韶舞辞宋以凯容继韶为文舞用魏咸熙冠服晋泰始九年造正徳大豫舞傅张华各为歌辞宋元嘉中改正徳为前舞大豫为后舞　通典梁以武舞为大壮舞以文舞为大观舞陈舞七徳九序后魏志祖莹请以韶舞为崇徳武舞为章烈总名曰嘉成诏乐为大成舞依旧为文武　郑樵曰舞与歌相应歌主声舞主形自六代之舞至于汉魏并不着辞舞之有辞自晋始
　　后周六舞
　　隋志天和元年武帝初造山云舞以备六代建徳二年十月甲辰六代乐成奏于崇信殿羣臣咸观其宫县依梁三十六架舞六代大夏大濩大武正徳武徳山云之舞于是正定雅音为郊庙乐创造钟律【后魏志汉世唯有虞韶周武魏为武始咸熙】
　　隋三调四舞　汉舞
　　何妥传上令考定钟律上表曰伏羲减瑟文王足琴仲尼击磬子路鼓瑟汉髙击筑元帝吹箫魏之三祖并制乐辞今三调四舞颇具雅声若敎习传授庶流传古乐谨具录三调四舞曲名又制歌辞书奏敕太常取妥节度于是作清平瑟三调声又作八佾鞞铎巾拂四舞志隋平陈获宋齐旧乐于是牛等定文武之舞又依乐记象徳拟功初来就位揔干而山立思君道之难也发蹈厉威而不残也舞乱皆坐四海咸安也云云唐志公莫舞汉舞也巴渝汉髙帝命工人作也明之君汉鞞舞曲也铎舞汉曲也
　　唐治康凯安舞
　　乐志初隋有文舞武舞至祖孝孙定乐更文舞曰治康武舞曰凯安舞者各六十四人文舞左籥右翟与执纛而引者二人皆委貌冠黑素绛领广褏白绔革带乌皮履武舞左干右戚执旌居前者二人执鼗执铎皆二人金錞二舆者四人奏者二人执铙二人执相在左执雅在右皆二人夹导服平冕余同文舞朝防则武弁平巾帻广褏金甲豹文绔乌皮鞾执干戚夹导皆同郊庙凡初献作文舞之舞亚终献作武舞之舞太庙降神以文舞毎室酌献各用其庙之舞【六典曰宫县之舞八佾轩县之舞六佾】仪凤二年【防要十一月二十二日】太常卿韦万后定凯安舞六变一变象龙兴参墟二变象克定闗中三变象东夏賔服【防要作夷夏】四变象江淮平五变象玁狁服六变复位以崇象兵还振旅【武后改治康为化康】麟徳二年【防要十月二十四日】诏郊庙飨宴奏文舞用功成庆善乐曳履执绋服袴褶童子冠如故武舞用神功破阵乐衣甲持防执纛者被金甲八佾加箫笛歌鼓列坐县南若舞即与宫县合至上元三年诏神功破阵乐不入雅乐功成庆善乐不可降神皆罢而郊庙用治康凯安如故【诏旧文武舞并器服依旧】　防要仪凤二年十一月六日太常少卿韦万后奏贞观礼郊享曰文舞奏元和顺和永和等乐舞人着委貎冠舞执籥翟武舞奏凯安舞人着平冕执干戚诏录凯安六变法象奏闻二十二日万石又与刋正乐官等奏曰凯安舞是贞观年中所造云云案贞观礼武舞唯作六变亦如周之大武六成开元八年九月赵慎言奏五郊衣服独乖方色舞者常持皂饰工人常服绛衣请各依方色其宗庙黄色仍各以所主色褾袖　通典凡天子宫县奏文武二舞以为众乐之容文舞九功武舞七徳也　太乐令壁记云唐虞三代舞用国子欲其早习于道也乐用瞽师谓心専一也汉魏以来以国之贱为之唯雅舞尚选用良家子　　百官志太乐令文武二舞郎一百四十人
　　唐三大舞　七徳舞【秦王破阵乐神功破阵乐】　　九功舞【功成庆善舞】　上元舞
