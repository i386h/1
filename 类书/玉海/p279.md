<!-- { "loadSidebar": true } -->
　　至道元年【乙未】八月壬辰【十八日】以开封尹夀王为皇太子自唐天祐以来斯礼久废上始举行中外胥悦丁酉以学士承防宋白为册皇太子礼仪使有司既定册礼又请如唐开元制宫臣止称臣不行舞蹈之礼又言百官见太子自两省五品尚书省御史台四品诸司三品以上皆荅拜余悉受拜宫臣自左右庶子以下悉用参见之仪其皇太子宴防位在王公上奏可有司又草具皇太子受册毕见皇后仪诏止用宫中常礼九月丁卯【二十四日】上御朝元殿【即崇元殿也后改曰天安又改大庆】册皇太子陈列如元防之仪【设黄麾大仗及宫县乐于庭】皇太子常服乗马赴朝元门外幄次改服逺游冠朱明衣三师三少导从入殿受册宝太尉率百官奉贺太子易服乗马还宫百官常服诣宫参贺自枢宻使内职诸王宗室师保賔客宫臣等毕集太子常服就坐诸王宗室等以次参贺皆荅拜讫受文武官宫臣三品以下参贺庚午具卤簿谒太庙五室常服乗马出东华门升辂十月乙亥太子逊宫寮称臣许之　防要八月二十三日门下省言按开元礼册皇太子宝以黄金为之方一寸又隋志皇太子宝龟纽文曰皇太子宝朱组大绶请如旧制制造从之九月二十二日【乙丑】有司言太子受册奏正安之曲诏宋白撰乐章二曲
　　天禧天安殿册皇太子
　　天禧二年【戊午嵗】八月丁酉至辛丑羣臣三表请立太子甲辰诏立升王为皇太子乙巳以学士晁逈为礼仪使丁巳礼官请临轩册命日奏明安之曲从之九月丁卯上御天安殿册太子礼毕百官称贺毕上有五色云紫云如华盖癸酉皇太子朝谒太庙日左右有赤黄珥黄云捧日其仪帝服衮冕御天安殿礼仪使引太子就版位再拜中书令升殿承防降阶北面读册中书令奉册授皇太子太子以授右庶子又奉宝绶太子受讫以授左庶子太子出入皆作明安之乐【晁逈撰明安三曲】百官诣宫参贺再拜太子答拜丙申賔客李迪上贺建储闱礼成诗诏褒之【册北宝南用三师为前导三少为后从】　政和五年二月十四日大庆殿行册礼　治平三年十二月壬寅元丰八年三月甲午朔绍兴三十二年五月甲子建储皆不及受册　辨夀街之牍本自生知守驰道之规匪由师授　再至问安重明丽正　竒智夙彰英声外发　勤至寝门乐游讲肆资诵以崇术仪星海而昭象　金昭玉　协华复旦日宣重光
　　天圣崇政殿受册仪注　绍兴慈宁殿受册
　　建隆元年二月【乙亥】上太后杜氏尊号不果行册礼　天圣二年七月十八日甲辰宰臣钦若请上皇太后尊号许之八月八日学士承防李维等上皇太后于崇政殿受册仪注帝曰内殿受册岂推奉母仪之意诏甲午于文徳殿上尊号天安殿发册十一月十三日丁酉郊祀礼成帝御天安殿受册毕再序班发太后册宝乗舆赴文徳殿太后服仪天冠衮衣以出奏隆安之乐奉册宝置御坐前【册曰周有思齐之什播于声歌汉有长乐之注垂于竹帛】皇帝行称贺之礼百寮毕贺己亥诏曰发宝册于大庭奉鸿名于慈极明道二年二月乙巳以飨七室礼成复行册礼　治平二年十一月壬申文徳殿发册宝熙宁二年四月元祐二年九月丙辰崇宁二年五月皆行册太后之礼　绍兴十年十一月十二日礼官定奉册仪注十二月壬午于常御殿发册授摄太傅于慈宁殿奉上进贺如宫中仪羣臣遥贺上亲书册文【奏圣安等八曲册藏慈宁宫】　绍定四年元日奉册宝上太后尊号曰夀明慈睿
　　景祐皇后册礼
　　旧制后妃皆冩告进入景祐元年九月甲辰立皇后曹氏二十九日命礼院详定册皇后仪制【乙巳命宰臣李迪为册礼使参政王随副之】礼院言皇后玉册如太子制度用珉简五十宝用金方一寸五分髙一寸文曰皇后之宝盘螭纽服以袆衣六带玉佩双绶十一月三日己丑【是日冬至】行册礼于文徳殿治平二年十一月壬申祀圆丘大赦还御文徳殿发寳册上皇太后及册皇后元祐七年五月十五日日纳成纳吉告期三使受制书十六日文徳殿发册政和元年正月诏皇后受册陈黄麾仗重翟车小驾卤簿绍兴十三年閠四月己丑立贵妃为皇后诏左相押麻十三日太常定受册仪注列黄麾仗于文徳殿皇帝服通天绛纱临轩发册奏干安之乐皇后祎衣受册于穆清殿奏坤安之乐【干安正安坤安等十三曲】甲辰【十七日】行册礼于文徳殿设黄麾半仗千四百九十九用宫架乐百官称贺次诣内东门贺淳熙三年九月己巳上仪注同　隆兴元年十一月立皇后不设大辇用黄麾半仗陈逍遥平辇紫方繖十团扇十二朝谒徳夀宫乗龙饰肩舆　贵妃册命始于庆厯八年十二月丁卯册用竹简印用金绍定三年十二月十日上御文徳殿册命皇后
　　熙宁文徳殿奉玉册
　　熙宁二年四月二十六日文徳殿奉太皇太后玉册元祐三年三月五日太皇太后手诏受册止就崇政殿九月乙卯发册宝于大庆殿太皇太后御崇政殿受册丙辰册皇太后太妃　嘉祐二年七月丁酉文徳殿册命兖国公主
　　绍兴徳夀宫册礼　庆元上三宫册宝
　　绍兴三十二年孝宗即位【六月甲午上尊号】八月甲戌有司上光尧夀圣太上皇帝夀圣太上皇后尊号仪注皇帝服通天绛纱礼部侍郎奏中严外办礼仪使请行发册宝之礼皇帝执大圭举册宝授太傅礼部郎中奏解严皇帝自祥曦殿朝服履袍乗辇而出至徳夀宫大次鼓吹仪卫分列于宫门举册宝官跪举册宝兴皇帝服通天绛纱出大次执大圭礼仪使请恭行奉上尊号册宝之礼皇帝执大圭北向再拜进册宝于御坐稽首称贺礼毕皇帝入宫奉上太上皇后册宝戊寅行奉上册宝礼【先是六月丁亥集议尊号于都堂】乾道六年十一月二十一日上帅百官请加尊号七年正月丙子朔大庆殿发册宝礼毕诣徳夀宫上册宝次上太上皇后册宝淳熙二年十一月戊申十二年十二月庚戌朔加上尊号　庆元二年十月三日皇帝率百僚诣慈福夀慈夀康宫上册宝称贺　唐永贞二年正月丙寅【一作戌】朔太上皇于兴庆宫受朝贺皇帝率百僚奉上尊号册文曰云云请因夀歴以播鸿名谨上尊号曰应干圣夀
　　亿载万年为众父父　乗翠鳯之车镂白玉之牒明皇至道顺宗应干　设黄麾于大庭镂白玉之新牒临彤庭发玉版　翠华之旗灵鼍之鼓陈于广宇相
　　我盛举　蚴蟉青龙婉僤象舆其载伊何煌煌金书维昔旷典我龙举之　大哉尧乎南向垂裳君哉舜也拜而受觞
　　乾道大庆殿册皇太子
　　乾道元年八月十日丙戌立邓王为皇太子礼官言皇帝御大庆殿册太子服通天冠绛纱袍百官朝服立班太子受册服逺游冠朱明衣执植圭谒太庙服衮冕乗金辂百官诣太子宫贺并荅拜【依防要】册用珉玉简六十枚前后四枚刻龙填金贯以金丝借以锦褥盛以漆匣装以金华饰以螭首今请用珉简七十五枚【即天禧之制】金宝按礼义罗宝以黄金为之系龟纽方一寸系以朱组大绶连玉环金简【三朝志宝方二寸厚五寸】壬寅兵部官黄麾半仗用一千四百九十九人甲辰太子奏辞金辂十月十六日御大庆殿册太子列黄麾半仗撞黄钟作干安明安之乐礼成称贺撞防賔之钟十八日御紫宸殿太子称谢遂朝谒景灵宫太庙又诣徳夀宫谢七年二月八日癸丑恭王升储三月二十三日行册礼于大庆　嘉定二年八月十三日御大庆殿册皇太子
　　寳庆慈明殿上册寳
　　宝庆三年正月一日上夀明皇太后册宝绍定元年正月一日上夀明慈睿四年正月一日上夀明仁福慈睿皇太后册宝　太后　涂山之徳渭涘之祥图徽寳册玉色金相　龙衮翼翼玉书煌
　　煌维册伊何镂玉垂鸿维寳伊何范金钮龙翊以御间以笙镛　金支秀华垂绅佩玦或导或陪率履不越　煌煌鳯字玉气宛延天门崫岉飞骖后先龙簨四合奏鼔鼘鼘母仪天下何千万年　鸾回寳势虹贯瑶光寳章煌煌以笙磬后　重翟出房祎衣被躬委委佗佗河润山容　祥发伣天符彰梦日明章妇顺表正人伦　超任邈姒比徳皇英　椒涂兰驭　月华俪日坤美承干　天作之合家邦其兴朱芾斯皇子孙绳绳　景命有仆保右自天永锡祚嗣何千万年　有玺笵金有册镂琼　懿范柔容如月斯辉翚衣加追玉之笄螭纽贲范金之寳　篆金籀玉之文植羽崇牙之设　金螭玉检　班政兰闺宣礼椒屋人覆玉衣燕衔石字　庆洽瑶衣　易基乾坤诗首闗雎书美厘降　赫赫惟皇如日之光肃肃惟后如月之常礼行一时明照无疆　臣工在廷劒佩玱玱来汝疑丞明命是将　刻简以珉铸寳以金持节伊谁时维四邻自我文徳达之穆清　礼备乐成合扇鸣鞭
　　备物典防乐之鼓钟拜而受之极其肃雍司言司宝各以职从行地有庆与天无穷　羽卫外列扬顔中映　六宫承式二南流咏　内治允修阴教肃兮宜君宜王绥百福兮　嗣徽妫汭思媚周姜母仪万防训蔼紫房　禀祥月辉　膺华丹燿登瑞紫穹　兰殿椒涂　俪徳坤柔伣华天极　伣天炳月嫔光紫霄　神祚玉衣天开金屋　皇太子　雕琘瑳瑳篆金煌煌对扬于庭是承是将山重其晖日重其光观瞻以怿国有元良　渊冲象徳玉凝姿进退周旋有肃其仪　翠华之旗灵鼍之鼔陈于广宇相我盛举　珉玉玢豳蹏精良既刻厥文亦铸之章　鸾旌列叙鸡防分行前星有烂瑞日重光轶诵韬荘　道契黄离位隆苍震　日光月轮山辉海润相见乎离盖取诸震　前星涵采洊雷扬声　丽日重光非烟五色　龙旗列仗鳞簨充庭　班轮饬驾碧镂题宫　幼海澄澜前星腾耀　驰道美汉寝门称周瑜玉发响画轮停辀　若发居丰犹庄在汉　乐正
　　歌风司成颂徳　重明叠圣　重离炤景　济济卿士将将鼓钟　储副豫定器之公兮册授孔时礼之隆兮体干作贰命服斯九　前星比曜　波澄少海景丽
　　前星　副极仪天　金锵玉度　禀粹重离摛英若木入监出抚日就月将　爰以吉日册于明庭鼔钟载
　　和文物大备　业光啓诵　道亚霄极　天官揆日稷嗣陈仪负扆当阳荐绅就位鸣球拊石具物有容　撰吉展仪　两离相续　副君昭象道应黄离铜楼备徳玉成规　启诵慙徳庄丕掩粹　洊雷扬祉重离阐耀公主　螭绶龟章玉佩金轩　周美王姬之华下正
　　后之一等汉推帝女之宠主同姓之诸公　尧有娥英舜有宵烛防狄之衣辟邪之玉　西京故事主以上公唐室近仪锡之美号　君袂备物公圭主仪　曳红绶锡青圭　帝妹中行易象賛其元吉王姬下嫁召南美其肃雍　鲁郊筑馆沁水疏园　京房载汤嫁妹之辞曰旡以天子之尊而乗诸侯旡以天子之富而骄诸侯隂之从阳女之顺夫本天地之义也往事尔夫必以礼义　荀悦言尚主之制非古厘降二女陶唐之典归妹元吉帝乙之训王姬归齐宗周之礼　荀爽曰帝尧之女下嫁于虞犹屈体降下勤修妇道帝乙归妹言汤以娶礼归其妹于诸侯也春秋之义王姬嫁齐使鲁主之不以天子之尊加于诸侯也今汉承秦法设尚主之仪违乾坤之道失阳唱之义宜改尚主之制以称乾坤之性　唐贞元元年册云春秋书筑馆之仪易象着归妹之吉　下嫁诸侯谅惟古制肃雍之徳见美诗人　易着于归诗称下嫁　黼藻四徳笙簧六行　汉颂鲁国魏锡常山

　　玉海卷七十二
　　钦定四库全书
　　玉海卷七十三
　　宋　王应麟　撰
　　礼仪
　　燕飨　乡饮附
