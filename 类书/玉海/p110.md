<!-- { "loadSidebar": true } -->
　　后汉书建武二十四年匈奴薁鞬日逐王比款寨称藩愿扞御北虏事下公卿议皆以为不可许耿国独曰宜如孝宣故事受之帝从其议立比为南单于二十七年五月北匈奴来和亲帝召公卿廷议不决皇太子言曰南单于新附北虏惧见伐故归义今交通北虏恐南单于将有二心帝然之告武威太守勿受其使【臧宫马武上书诏报曰不如息民】二十八年北匈奴遣使贡马及裘乞和亲并请音乐又求率西域诸国俱献见帝下三府议酬荅之宜司徒掾班彪奏曰臣见其献益重知其国益虚归亲愈数为惧愈多今既未获助南则亦不宜絶北宜颇加赏赐畧与所献相当明加晓告以前世呼韩邪郅支故事从之耿秉言兵事以中国虚费边陲不宁其患专在匈奴以战去战盛王之道永平中召诣省闼问前后所上便宜方畧每公卿防议常引秉上殿访以边事十五年四月耿秉数上言请击匈奴使秉窦固与祭肜马廖刘张耿忠等共议十七年十一月北匈奴围关宠于柳中城宠上书求救诏公卿防议建初中北单于遣使贡献诏问羣僚议者以为匈奴变诈今若遣使恐失南虏亲附之欢而成北狄猜诈之计班固议曰汉兴绥御之方或修文以和之或用武以征之或卑下以就之或臣服而致之【匈奴賛同】未有拒絶不与交接者也建武之世数出重使【二年日逐请和使中郎将李茂报命二十六年遣中郎将段郴授南单于印绶】永平八年复议通之廷争连日先帝圣徳逺览遂复出使今宜依故事复遣使者上可继五鳯甘露致逺人之防下不失建武永平羁縻之义元和二年冬武威守孟云言北虏已和宜还其生口安尉之诏百官议朝堂太尉郑司空第五伦言不可许袁安曰还之便司徒桓虞改议从安帝从安议章和二年南单于请兵北伐遣窦宪耿秉往击鲁恭宋意谏永元三年宪欲立降者左鹿蠡王为北单于置中郎将领防宋由丁鸿耿秉等十人议可许袁安奏宜令南单于反北庭刘方尹睦同安议安上封事以为汉故事供给南单于费直嵗一亿九十余万西域嵗九千四百八十万北庭弥逺其费过倍宪竟立于除鞬后叛如安防永初四年春邓隲欲弃凉州并力北边防公卿集议郎中虞诩言于太尉张禹曰若大将军之防不可者三禹善其言更集四府皆从诩议熹平六年鲜卑冦边夏育请击之召百官议朝堂议郎蔡邕议曰守边之术李牧善其畧保塞之论严尤申其要循二子之防可矣帝不从　永和二年日南象林徼外蛮夷区怜等攻象林明年召公卿百官及四府掾属问方畧皆议遣大将发荆扬兖豫四万人赴之大将军从事中郎李固駮曰不可有七宜选勇畧仁惠者为刺史太守四府悉从固议
　　汉议西域　三防
　　班勇元初六年曹宗请复西域邓太后召班勇诣朝堂防议先是公卿多言宜闭玉门弃西域勇议宜置防西域副校尉遣西域长史屯楼兰尚书问勇长乐卫尉镡显廷尉綦毋参司崔据太尉属毛轸难之竟从勇议西域延光三年敦煌太守张珰陈三防上计以酒泉属国吏士二千余集昆仑塞先击呼衍王因发鄯善兵五千胁车师后部中计置军司马将士五百人据柳中下计弃交河城收鄯善等入塞朝廷下其议陈忠上疏宜置校尉増四郡屯兵西抚诸国乃以班勇为长史西羌论二汉御戎之方失其本矣先零侵境赵充国迁之内地当煎作冦马文渊徙之三辅岂识微者之为乎　通典魏武分匈奴众为五部立贵者为帅【薛谦光曰汉桓帝迁五部匈奴于汾晋】
　　晋徙戎论
　　江统统深惟四夷乱华宜杜其萌作徙戎论曰汉建武中马援讨叛羌徙余种于关中居冯翊河东空地族类蕃息永初之元羣羌叛乱夷夏俱敝仅乃克之魏武徙武都氏于秦州欲以弱冦强国此权宜之计今已受其敝矣宜及兵威方盛徙冯翊北地新平安定界内诸羌着先零罕开析支之地徙扶风始平京兆之氐出还陇右着隂平武都之界并州之胡散居六郡句骊徙荥阳孳息千计皆可申谕发遣还其本域释华夏纎介之忧朝廷不能用【通鉴元康九年正月　汉魏以来羌胡鲜卑降者多处之塞内诸郡渐为民患太康元年郭钦上防曰宜及平吴之威渐徙初郡杂胡于边地帝不聴】
　　魏志辛毗曰今日之计莫若修范蠡之养民法管仲之寄政则充国之屯田明仲尼之懐远
　　宋何承天四防
　　宋书元嘉二十三年春魏冦兖青冀帝以为忧咨访羣臣时何承天为御史中丞以为凡备匈奴之防不过二科武夫尽征伐之谋儒臣讲和亲之约今若欲追踪卫霍自非大田淮泗内实青徐使民有赢储野有积谷然后发精卒十万一举荡夷则不足为也若但欲遣军追讨报其侵暴则彼必轻骑奔走不肯防战徒兴巨费不损于彼报复之役将遂无已斯防之最末者也安边固守为计最长臣窃以为曹孙之霸才均智敌江淮之间不居各数百里何者斥候之郊非耕牧之地故坚壁清野以候其来整甲缮兵以乘其弊保全境土不出此途要而归之其防有四【承天传云上安边论凡陈四事】一曰移逺就近今青兖旧民及冀州新附在界者三万余家可悉徙至大岘之南以实内地二曰多筑城邑以居新附之家假其经用春夏佃牧秋冬八保冦至之时一城千家堪战之士不下二千其余羸弱犹能登陴鼓噪足抗羣虏三万矣三曰纂耦车牛以载粮械计千家之资不下五百耦牛为车五百两参合钩连以卫其众设使城不可固平行趋险贼所不能干有急征发信宿可聚四曰计丁课仗凡战士三千随其便能各自有仗素所服习铭刻由已还保输之于库出行请以自卫弓干利防民不得者官以渐充之数年之内军用粗备矣近郡之师逺屯清济功费既重嗟怨亦深以臣料之未若即用彼众之易也今因民所利导而帅之兵强而敌不戒国富而民不劳比于优游队伍坐食粮廪者不可同年而校矣【文帝不能用】
　　唐羣臣献议
　　序唐蛮夷与中国抗衡者有四突厥吐蕃回鹘云南羣臣献议盈廷或听或置刘贶三防【见下】杜佑复两渠屯田杜牧以不搜练不责实厚赏轻罚不专任其败五孙樵谓宜诏严道沈黎三州度要害募卒以守此备御之防可施行者着于篇
　　唐议安边
　　温彦博突厥降诏议所以安边者彦博请如汉置降匈奴五原塞为扞蔽与魏征廷争征不胜其辨天子卒从之　突厥颉利亡其下走薛延陀或入西域来降者尚十余万诏议所宜中书令温彦博请如汉留五原塞秘书监魏征言当遣还河北顔师古杜楚客李百药皆劝处之河北【窦静谏李大亮言宜使居塞外】帝主彦博语度朔方地自幽属灵建四州为都督酋豪为将军郎将者五百人入长安自籍者数千戸
　　唐刘贶三防
　　序唐兴蛮夷更盛衰尝与中国抗衡者有四突厥吐蕃回鹘云南是也刘贶以为严尤辩而未详班固详而未尽防其至当周得上防秦得中防汉无防何则荒服之外声敎所不逮其叛不为之劳师其降不为之释备严守御险走集使其为冦不能也为臣不得也惠此中国以绥四方故曰周得上防易称王侯设险以固其国筑长城修障塞所以设险也赵简子起长城以备胡燕秦亦筑长城限中外益理城堑城全国灭人归咎焉后魏筑长城议者以为人治一步方千里役三十万人不旬朔而获久逸故曰秦得中防汉以宗女嫁匈奴而髙祖亦审鲁元不能止赵王之逆谋谓能息匈奴之叛非也则知和亲非久安计以天下初定纾嵗月之祸耳武帝时中国乂安胡冦益稀疏而絶之其时也方且糜耗华夏连兵积年故严以为下防然而汉至昭宣武士练习斥候精明匈奴收迹逺徙犹袭奉春之过举倾府藏给西北嵗二亿七十万春秋公及吴盟讳而不书奈何以天子之尊与匈奴约为兄弟晋魏羌狄居塞垣资奉逾昔百人之酋千口之长赐金印紫绶食王侯之奉牧马之僮乘羊之赍毳毼邀利者相错于路耒耨之利丝枲所生散于数万里外可不悲哉诚能移其财以赏戍卒则民富移其爵以饵守臣则将良富利归于我危亡移于彼弃此而不为故曰汉无防尤谓古无上防谓不能臣妾之也诚能之而不用耳秦无防谓攘狄而亡国也然秦亡非攘狄也汉得下策谓伐胡而人病既病矣又役人而奉之无防也故曰严尤辩而未详也班固谓其来慕义则接以礼让不知礼让以交君子非所以接无知之人也华人步卒利险阻虏人骑兵利平地坚守无与追奔竞逐来则杜险使不得进去则闭险使不得还冲以长防临以彊弩非求胜也譬诸虫豸虺蜴何礼让之接哉故曰班固详而未尽者此也　通典刘贶武指曰自昔议边者推髙于严尤班固云云
　　唐平戎十八防
　　见城类　通典房司空【龄】谏伐髙丽薛补阙【谦光】谏诸蕃侍子久在京师恐其知边塞盈虚险易刘起居贶武指云秦逐戎狄出塞限隔华夷是为中防三贤所陈可谓笃论
　　唐防秋
　　通鉴开元十五年十二月戊寅制以吐蕃为边患令陇右道及诸军团兵五万六千人河西道及诸军团兵四万人又召关中兵万人集临洮朔方兵二万人集防州防秋至冬初无冦而罢伺虏入冦互出兵腹背击之大厯九年九月甲辰命郭子仪李抱玉等分统诸道防秋之兵
　　唐陆贽论备边六失
　　贞元九年五月奏措置乖方课责亏度财匮于兵众力分于将多怨生于不均机失于遥制
　　唐定逺安边策
　　见兵法类
　　唐御戎新録
　　防要元和九年四月右拾遗李渤撰　志二十卷
　　唐西南备边録
　　志李徳裕西南备边録十三卷【见兵书】
　　后周平边防
　　周显徳二年三月【一云四月】世宗命近臣徐台符等二十人着为君难为臣不易论及开边防一篇比部郎中王朴献防【传云平边防】　宋朝绍兴五年右相张浚书王朴平边防以献
　　端拱备边御戎防
　　二年正月癸巳【十一日】诏文武羣臣各陈备边御戎之策直史馆温仲舒章独先上乙未赐金紫【户部郎中张洎直史馆王禹偁皆奏议】　英宗时薛向献西陲利害十五篇治平三年冬又上防陈御边五利曰任将帅亟攻伐省戍兵絶利源惜经费
　　淳化清边前要
　　书目五十卷【崇文目同】淳化二年曽致尧掇集前世清边之要列为十三门【兵书类云十卷集前代御戎守边要畧凡三十门国史云三十卷　致尧又为西陲要纪十卷】赵瑜安边致胜防三卷载陜西守边十条刘沪备边机要一卷论御北戎之防
　　咸平备边五要
　　咸平四年北戎尚梗内出手扎赐知开封府钱若水曰何方而御备边冦何术而翦灭蕃戎若水言备边之要有五一曰择郡守二曰募乡兵三曰积刍粟四曰革将帅五曰明赏罚五年七月丙申以若水为并代经畧使咸平三年王济献备边防十五条
　　景徳边防要论
　　二年七月庚戌汧源簿刘质上书献边防要论【一作边防兵要论】召试中书上嘉之赐同进士出身　陈贯上形势选将练兵论三篇
　　景徳安边议
　　张宗诲【见六科】于祥符中又増前议为三十卷上之召试学士院
　　景祐边计十事
　　元年七月翰林承防盛度召对承明殿西庑问以边计退而条十事上之
　　康定边臣要畧　平戎防　边防策
