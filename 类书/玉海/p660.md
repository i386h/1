<!-- { "loadSidebar": true } -->
　　魏书文帝黄初四年冬甘露降芳林园【臣松之按芳林园即华林园齐王芳即位改为华林】　魏畧明帝青龙三年于芳林园中起陂池楫櫂越歌又曰明帝起土山于芳林园西北陬使公卿羣僚皆负土成山立松竹杂木善草于其上捕山禽杂兽置其中　高堂隆景初元年起景阳山于芳林之园隆上疏谏　汉刘寛灵帝初拜太中大夫侍讲华光殿注洛阳宫殿簿曰华光殿华林园内
　　魏铜爵园
　　魏都赋注文昌殿西有铜爵园园中有鱼池铜爵园西有三台中央铜爵台南金凤台北氷井台　初学记魏有桐园
　　吴桂林苑
　　吴都赋数军实乎桂林之苑注吴有桂林苑　南朝宫苑记桂林苑在落星山之阳南苑在台城南凤台山陶季直京都记建康县北吴朝为桂林苑
　　晋琼圃园
　　晋宫阁名洛阳宫有琼圃园灵芝园邺有鸣鹤蒲陶园
　　晋华林园
　　罗宪传侍宴华林园　左贵嫔传每游华林輙囘辇过之　应贞传武帝于华林园宴射贞赋诗　官志大鸿胪统华林园钩盾等令又有邺武苑丞　文选应吉甫华林园集诗注洛阳图经曰华林园在城内东北隅魏明帝起名芳林园齐王芳改为华林干宝晋纪曰武帝泰始四年二月幸芳林园与羣臣宴赋诗【应吉甫诗最美　选注又云晋宫阙名曰华林园有万年木十四株　后汉刘寛注洛阳宫殿簿曰华光殿在华林园内】诗七月正义晋宫阁名云华林园中有车下李　潘尼有后园颂云讲论华林肄射后园　宋书祖
　　冲之直华林学省　齐书永明九年幸芳林
　　园褉宴敕王融为曲水诗序【南朝宫苑记芳林苑一名桃花】
　　【园本齐高帝旧宅在秦淮大路北王融曲水诗序乃睠芳林即此也】　初学记晋
　　有平乐鹿子桑梓诸苑并在洛阳【见晋宫名河南十二境】
　　【簿曰洛阳城西有桑梓苑】　通典北齐太子监国在西林园
　　冬防羣臣
　　晋春王园
　　文选陆士衡诗逍遥春王圃踯躅千亩田注晋宫阁名曰洛阳宫有春王园【又东京赋注宫阁记有春王圃】
　　梁建兴苑
　　初学记有纪少瑜游建兴苑诗
　　唐司竹园
　　马三宝传髙祖幸司竹园顾谓曰汝兴兵处邪【平阳公主举兵于司竹园】　汉书注师古曰芒竹在厔南界芒水之曲多竹林即今司竹园是其地　元和志司竹园在盩厔县东十五里史记渭川千亩竹　隋图经司竹园在厔县东十二里穆天子西征至元池乃植竹即此是也史记曰渭川千亩竹汉谓鄠杜竹林故有司竹都尉西都赋所谓鄠杜滨其足竹林果园芳草甘木也
　　唐禁苑
　　长安志禁苑在宫城之北【隋曰大兴苑开皇二年置唐大内有三苑西内苑东内苑禁苑三苑地广故唐世多于苑中阅兵】东西二十七里南北二十里东接霸水西接长安故城南连京城北枕渭水西即太仓仓北距中渭桥与长安故城接故城东西十三里南北十三里亦苑中有四面监【穆裕太宗时为苑西监】南面为长乐监北面与铜汉故城谓旧故宅监东西面各以本方为名分掌宫中种植及修葺园苑等又置苑总监都统之【钟绍京景龙中为苑总监】皆司农寺苑中宫庭凡二十四所南面三门中曰景曜门东曰芳林门西曰光化门东面二门南曰光泰门北曰昭逺门西面二门南曰延秋门北曰元武门北面三门中曰启运门东曰饮马门西曰永泰门【苑内门九十四所见于防昌六年正月宫苑使之奏】　六典有上林署令丞主苑囿园池京都苑总监有丞京都苑四面监副监掌所管苑面宫馆园池　薛元超传髙宗诏太子射猎得入禁籞元超谏曰内苑之地缭丛薄冐翳荟衔橜之变可虞程大昌曰昆明凿而镐都为池隋城立而汉京为苑
　　唐芙蓉园
　　太宗纪贞观七年十二月【一云十月】甲寅幸芙蓉园【芙蓉园本隋离宫居地三十顷周回十七里　刘餗曰园本古曲江隋文帝改名芙蓉】　房龄传帝幸芙蓉园观风俗因幸其第【十七年十月壬戌幸】　旧纪开元二十年六月广花蕚楼筑夹城至芙蓉园【亦见地理志】　防要贞元十四年夏京兆尹吴凑论奏掌内园芙蓉园等使资课太多宜减省从之太和九年七月庚戌造紫云楼于芙蓉园北垣【曲江池南即芙蓉】　景龙三年正月乙亥宴侍臣及近亲于梨园亭
　　唐上林苑
　　六典上林令丞主苑囿　太宗纪贞观十八年十月癸卯宴雍州父老于上林苑赐粟帛　苏良嗣传为荆州长史髙宗遣宦者采怪竹江南将莳上苑至荆良嗣囚之上书言状
　　唐鹿苑
　　实録贞观四年十二月甲辰帝狩于鹿苑遣侍中王珪赈赐贫人【纪云猎于鹿苑乙巳至自鹿苑】
　　唐洛阳苑【又见积翠池】
　　唐俭传从太宗猎洛阳苑羣豕突出帝射四发辄殪四豕一豕跃及镫俭投马搏之帝拔剑刺豕顾笑曰天策长史不见上将击贼邪何惧之甚对曰汉祖以马上得之不以马上治之陛下神武定四方岂复快心于一兽帝为罢猎【防要贞观十一年十月】　永淳中幸东都使韦机检校园苑　垂拱初尚方监裴匪躬案诸苑
　　唐东都苑监
　　旧纪永淳元年五月壬寅【十日】置东都苑总监【未置以前司农防要武德九年七月十九日置洛阳宫监】　百官志京师诸园苑苑四面监监各一人掌葺宫馆园池显庆二年【十二月十日】改青城宫监曰东都苑北面监明德宫监曰东都苑南面监洛阳宫监曰东都苑东面监食货监曰东都苑西面监【宝厯二年十二月废总监官一百二十四人归诸军七百三人放归开成五年四月勅总监别置使其总监及丞簿四员并停】　六典禁苑在皇都之西北拒北邙西至孝水南带洛水支渠谷洛二水防于其间周回一百二十六里中有合璧冷泉髙山龙鳞翠防宿羽明德望春青城黄女凌波十有一宫芳林金谷二亭凝碧之池开元二十四年敕河南尹李适之修积翠上阳月陂　顾少连传为东都留守表禁苑募耕以便民　两京记东都苑隋曰防通苑又改为芳华神都苑周回一百二十六里【东面七十里南面三十九里西南五十里北面二十四里】
　　唐梨园【见乐类】
　　髙宗纪仪凤元年八月甲子停南北中尚梨园作坊减少府杂匠　德宗纪大厯十四年闰月癸未罢梨园乐工三百人　李适传中宗时春幸梨园夏宴蒲陶【一作萄】园有所感即赋诗学士皆属和【梨园在光化门北】　旧
　　纪景龙四年二月庚戌令五品以上并学士自
　　芳林门入集梨园三月丙辰宴桃花园四月丁
　　亥游樱桃园引学士等入芳林园　通鉴开元
　　二年正月置梨园弟子【天宝中即东宫置宜春北苑】　汉有
　　梨园黄图引云阳宫记曰云阳车箱坂下有梨
　　园一顷
　　唐杏园
　　防要大中元年正月勅进士放牓后杏园依旧宴集【先是武宗禁曲江亭宴聚曲江池西即杏园】　乐史撰杏园集十卷　郭子仪引兵自杏园济河乃杏园渡非此也
　　建隆玉津园
　　建隆四年四月幸玉津园阅近卫诸军骑射【十八日宴从臣　一本云建隆元年夏四月十六日乙酉幸玉津园】干德四年二月幸玉津园阅卫士骑射九月又幸玉津园观卫士骑射开宝六年五月幸玉津园观刈麦【元祐五年三月即玉津园宴饯太师文彦博】　园在南薰门外夹道为两园中引闵河水别流贯之周显德中置本朝因之三班及内侍监领兵校及主典二百六十六人嵗时节物进供入内仲夏驾幸观获麦【玉津半以种麦】赐从臣饮宴及赏赉园官啬夫有差又进麦穗五百秉麦十斛麪百囊命分赐中外凡契丹朝贡使至皆就园赐宴射凡皇城司诸园池入官者属焉　杨侃皇畿赋景象仙岛园名玉津珍果献夏竒花进春百亭千榭林间水滨则有麒麟含仁驺虞知义神羊一角之祥灵犀三蹄之瑞狻猊来于天竺驯象贡于交趾孔雀翡翠白鹇素雉忽断苑墙又连池籞屈曲沟畎髙低稻畦越卒执耒吴牛行泥霜早刈速春寒种迟何江南之野
　　景来辇下以如移雪拥冬苖雨滋夏穂当新麦
　　以时荐故清跸而亲至辇从千官郊陈万骑既
　　亲获以云罢亦宴犒而后已　太祖自建隆元
　　年四月十六日至开宝九年五月十四日凡十三临幸　太宗自兴国元年十二月二十七日
　　己未四年十一月十三日再幸　真宗自咸平五年四月七日观麦至天禧四年五月七日凡十幸　仁宗自天圣三年五月十二年至庆厯四年五月十一日凡三幸
　　建隆金凤园
　　建隆四年九月十九日五年十一月五日幸金凤园干德元年九月戊辰幸开宝二年十一月丙寅畋近郊还
　　干德琼林苑
　　在顺天门外道南干德二年置【兴国中凿防明池于苑北】以三班及内侍监领池苑兵校军及主典三百三十三人嵗时节物进入每嵗驾金明池则并至苑中上已重阳唯中书宻院或宗室及殿前诸司选胜赐宴遇放牓进士闻喜宴于此凡皇城司园池入官者皆焉　兴国七年十月十日淳化三年三月二十二日宴作诗景德三年八月宗室宴射元丰七年三月二日宴文彦博赐诗　杨侃赋桂折天庭花开凤城锡闻喜之新宴掩杏园之旧名连镳上苑列席广庭其北则瑞圣新名含芳旧苑四方异花于是乎见其东则有汴水之阳宜春之苑向日而亭台最丽迎郊而气先暖【琼林金明最盛以二月间命士民纵观上已车驾临】
　　开宝西京防节园　永芳园
　　开宝九年六月九日车驾在西京防节园召从臣张乐宴饮　景德四年二月二十一日戊子驻跸西京宴宗室于永芳园近臣于防节园又命帅臣内职饮射【先是二月七日甲戌幸永芳园十五日广爱寺防节园又魏仁浦园】　后唐长兴四年六月诏宫西新园名永芳新殿名和庆
　　太平兴国宜春苑
　　在朝阳门外道南本秦王园【建隆元年九月十二日二年二月十七日三年二月十八日凡三临幸】太平兴国七年以迎春苑自通津门外汴水濒乃迁置改名以其故地为富国仓【或云以皇城宜春旧苑为富国仓遂迁于此】差三班及内臣监领军校兵及主典凡二百九十人每嵗内苑赏花则诸苑进牡丹及纒枝杂花七夕中元进奉巧楼花殿杂果实莲菊花木及四时进时花入内园苑并准此上已重阳则宗室驸马或馆阁三司开封府刑部法官及典军臣僚与玉津瑞圣园分互选胜赐宴凡皇城东诸园榭入官者尽焉【玉津琼林瑞圣宜春是为四园苑】　景德四年九月十三日邢昺知曹州赐宴宜春苑　　兴国五年闰三月丁夘赐新及第举人宴于迎春苑
　　太平兴国含芳园　祥符瑞圣园
　　防要瑞圣园在景阳门外道东初为北园太平兴国二年诏名含芳以三班及内侍监领军校兵及主典凡二百一十二人大中祥符三年监官王承勋言初泰山天书至都奉安于此乞加崇饰诏改今名【九月丙子朔】嵗时节物进供入内孟秋驾幸省敛谷实锡从臣宴饮赏赉园官啬夫有差凡皇城诸园池入官者皆属焉　咸平六年正月三日宴宗室含芳园四年八月壬子观稼祥符六年八月至天禧元年八月三幸瑞圣园观稼天圣三年八月至皇祐元年八月凡七幸【天圣八年八月十一日幸瑞圣园观稼置酒苑门作钧容乐宴于苑殿九年闰十月赐孙奭宴又赐诗】
　　淳化潜龙园　奉真园
