<!-- { "loadSidebar": true } -->
　　咸平元年六月丁酉马军都头石归宋进木羽弩箭以木为干为翎长尺余所激甚逺入铠甲则簳去而镞留牢不可拔蕃戎畏之愿多造以给边用上命卫士试之五年九月戊午石普言能发火毬火箭上召至崇政殿试之辅臣同观先是开宝二年三月冯继升岳义方上火箭法试之锡束帛　天禧三年五月京西漕臧奎请改制木弩风雨箭　国语吴有白羽朱羽乌羽之矰上林赋满白羽注文颖曰以白羽为箭北齐郎基削木为箭剪纸为羽
　　景德漆弩
　　景德元年六月给步军虎翼兵随身黒漆寸札弩常令调习【旧止给殿前虎翼】
　　景德连弩
　　元年十一月甲戌幸澶州王师成列李继隆等伏劲弩分据要害周文质部下以连弩射杀达兰戎人遁二年正月甲戌以文质为殿头髙品
　　康定铧弓
　　康定元年范恪试武技为庆州北路巡检恪有弓胜一石七斗其箭镞如铧名曰铧弓又于箭羽间识其官称姓氏临敌所发必中至一箭贯二人虏畏之【实录】　庆厯四年韩琦上言臣至边尝定弓弩挽强蹠硬射亲格愿下诸军立赏肄习春秋各一阅诏颁教诸军是年赐鄜延总管风羽子弩箭三十万　二年杨偕请教骑兵止射九斗至七斗三等弓画的为五晕去的二十步引满即发中者视晕数给钱为赏　五年范仲淹请以带甲射一石充竒兵余自九斗至一斗第为三等力及等即升之诏着为法
　　皇祐御弓
　　皇祐六年【即至和元年时未改元】二月己巳王德用为枢宻使是嵗契丹使者来德用与之射曰天子以公典枢宻而用富公为相得人矣语闻上喜赐御弓一矢五十
　　皇祐冲阵无敌流星弩【又见车战】
　　皇祐元年三月丁酉知忻州郭谘献独辕冲阵无敌流星弩【谘有巧思为兵械简要可用】四月知澧州宋守信献冲阵无敌流星弩拒马牌火鎌石火钢三刃山字铁甲漆枪野战拒马刀弩寨脚车冲敌剑轮无敌车大风翎弩箭凡八种甲子御崇政殿阅之【州校李锡持献命为三班差使】四年三月丙寅河北河东陜西言郭谘所进独辕冲阵无敌流星弩可备军阵用诏弓弩院制之寻以谘为鄜延钤辖给所制弩五百募土兵教之既成经畧使夏安期言其便诏置独辕弩军　熙宁七年二月十二日戎监请勿造独辕冲阵弩以神臂弓代之
　　熙宁神臂弓
　　熙宁元年十二月庚申【二十二日】大内副都知张若水进所造神臂弓初民李宏献此弓其实弩也以檿为身檀为弰铁蹬鎗头铜为马面牙发麻索札丝为弩身通长三尺二寸两弭各长九寸二分两闪各长一尺一寸七分弝长四寸通长四尺五寸八分长二尺五寸箭木羽长数寸时于玉津园校验射二百四十余步穿榆木没半簳有司并箭奏御诏依式制造至是进焉御延和殿临阅置铁甲七十步俾卫士射未有中者若水自请引弓连中七年九月二十一日军器监与三衙定造狼牙箭鸭觜箭请依式制之八年二月癸酉诏私有及私造神臂弓者如私造弩法十一月十六日军器监再造神臂弓蝎尾牙发及筝柱弩牙发等式　元丰六年八月十五日以神臂弓千箭十万给环庆元符二年二月八日王岘请増造嵗约増一千七十五张大观元年十二月十六日吴择仁奏神臂弓实天授神考以甚利之器所向摧圯夷狄莫能当二年三月十四日御笔谓射逺攻坚所向无前可谓利器使敌人习而能之非中国利令民间不得习制出师教射缄于匣贮之别库　神臂弓铭云防严羽卫兰锜设张佽飞共服洞札穿杨防肃戎容材官效技电激星流敌胆摧褫大黄夸汉伏逺耀唐岂若兹弓制作之良
　　熙宁弓式　军器制度
　　熙宁元年十二月二十二日以内臣张若水閤门使李评提举编择増修弓弩若水造神臂弓六年六月二十七日己亥初置军器监以三司胄案为监命吕惠卿曾孝寛判之制度皆着为式凡一百十卷杂材一军器七十四件物二十一杂物四添修及制造弓弩式十卷七月甲寅置内弓箭南库储御前所制七年正月十二日庚戌惠卿等上裁定中外所献枪刀様又上编成弓式初京师及诸路戎器杂恶河朔尤甚至是所制兵械皆精利其后诏以新造军器付诸路为式遣官分谕之【一云六年十一月遣着佐朱伯虎等付诸州为式】　元丰四年七月二十一日泾原经畧言按武经总要有三弓八牛床子弩射及二百余步用一枪三剑箭最为利器攻守皆可用戎监言弩重千余斤难致乃图其様颁之旧止有大小合蝉床子弩六年八月二十一日参定城隍守具制度十二月命编修军器什物法制蔡硕为军器少监
　　元丰赐乌弰弓
　　元丰六年九月丁巳【十五日】上批付刘昌祚所进器械具悉今赐卿金线乌弰弓一神臂弓二七年三月庚戌手诏又赐昌祚金线乌弰弓
　　元丰床子弓　挿弰弓
　　六年七月辛夘【十九日】工部郎中范子竒言军器监创床子大弓二强于神臂弓独辕弩较之九牛弩尤轻便用人少射逺而深可御敌诏比试以闻【旧床子弩射止七百步魏丕増造至千步】　二年四月十九日上闻尹抃能为弓能辨六材命乗驿赴阙五年八月抃造挿弰弓
　　熙宁八年十二月二十三日命湖南北制木弓弩七千给广右七年五月二十七日诏造入阵弓箭依上中下军分三等上等弓四尺八寸五分箭二尺八寸五分中下弓第减一寸五分箭第减一寸
　　宋朝制胜强逺弓
　　和诜徽宗时知雄州上制胜强逺弓式施行之弓能破坚于三百步外边人号为鳯凰弓
　　绍兴克敌弓　破胡弓
　　先是绍兴三年十月上谓辅臣曰造弓必用良工今御前所造弓其直八千可以为式宜令军器所及张俊军中分造十一年六月乙亥诏有司造克敌弓弓乃韩世忠所献也【五月献之】上谓辅臣曰世忠宣抚淮东日与虏战常以此弓胜金人朕取观之诚工巧然犹未尽善朕筹累日乃少更之遂増二石之力而减数斤之重今方尽善后有作者无以加矣乃命殿前司阅习七月丁巳诏能贯甲逾三石弓施三十矢者进秩一等三石五斗者倍之十九年正月己酉宰执言春教踏射克敌弓乞依格推赏上曰山弓最为强劲虽被重甲亦须洞彻若得万人习熟何可当也【一本十九年正月己酉诏教阅克敌弓】杨存中以克敌弓虽劲而士病蹶张之难乃増损旧制造马黄弩制度精宻彼一矢未竟而此三发矣二十六年闰十月十八日诏克敌弓射逺彻札非弩可比降様令建康都统王权军制造以习射克敌弓斗力雄劲可洞犀象贯七札十一月五日内军器库降克敌弓一千箭十万付权军　韩世忠之制兵器凡今跳涧以习骑洞贯以习射狻猊之鍪连锁之甲斧之有掠阵弓之有克敌皆世忠之遗法【汉之大黄莫喻其强鲁之仆姑莫俾其良】　刘锜传绍兴十年五月虏兵逼顺昌城以破胡弓射之翼以神臂弓强弩射之虏稍稍引去　十五年三月二十一日甲子上曰顷在京师见内库所藏弓箭皆太宗真宗所制经歴百年记识如新盖造作精善也　建炎二年三月丁酉初立大小使臣试弓马出官格凡五等　三年三月张浚请于沿江置强弩营
　　绍兴赐北使弓矢
　　十三年十二月癸夘有司进呈赐北使弓矢上以其不精工命出内库所造者赐之翼日谕大臣曰此朕自指教虽军中人亦未必能之赐予使人不惟观美兼器械之良亦使逺人畏服
　　隆兴木羽弩箭　乾道木鹤弩
　　隆兴元年六月十四日御宝封木羽弩箭百四只下枢宻院江浙荆闽诸路制百万　乾道九年闰正月二日衢州张子顔造木鹤弩二千箭十万　绍兴十年六月丁夘上曰昨造大镞箭用以破敌始服其精又造鋭首小枪刘锜顺昌破敌用之
　　淳熙神劲弓　神劲军【见兵制】
　　先是绍兴五年五月八日督府言军器所造神劲弓六千箭百万　淳熙三年九月十八日庚申诏以神劲弓様一箭様十令依様造充弩手用令先造神劲弓七箭七十降付浙西守臣令依様随斗力髙下制造付军士踏拽　乾道中创木羽弩箭不用羽
　　乾道铁帘【附】　淳熙铁帘
　　古射侯之法　乾道七年九年【见射类及讲武类　一云淳熙十三年春制颁于天营施之校射命官视阅以中莫赏】　圣政淳熙十三年二月乙卯歩军都虞侯梁师雄奏射铁帘合格官兵人数上曰闻射铁帘诸军鼔跃奋励诚是作成士气周必大等奏以此法激劝人人皆胜兵矣上曰然
　　弓有縁者谓之弭以金者谓之铣以蜃者谓之班以玉者谓之珪　弓未曰箫箫梢也又谓之弭中央曰弣箫弣之间曰渊　弴画弓也弰角弓弧木弓弓曲便利彏急张弸彊貎防满有所向也　弩柄曰臂钩者曰牙牙外曰郭下曰悬刀合名之曰机　矢谓之箭又谓之镝　关西曰箭江淮谓之镞　六材七干之妙参钧九和之美绣质良材乌径理晋平七札顔髙六钧麟胶棘竹燕角楚筋【呉淑弓赋】　句越之簳防稽之羙寳东房之垂竹藏陈庭之楛矢夏服忘归三防八法舎之如东之其捜鲁庄仆姑鸿超綦卫飞鳬电影毒铁焦铜【箭赋】饮石梁【宋景公为弓公张弓东面而射矢逾西霜之山集彭城之东其余力逸劲犹饮羽于石梁】
　　定天山【薛仁贵破铁勒军中歌曰将军三箭定天山】　手提威弧雄入九军贲育絶髌挽不能寸　控鸣镝日规为小犇星激
　　电氛祲一扫　左落搀枪右射天狼声如摧山万众莫当　汉箭有神震叠荤粥　劲孰似之大屈在楚寳孰并之繁弱镇鲁　柝干液角漆测丝沉筋胶参均冠古穷今　材官蹶张佽飞省括力劲埶倍六均难埒　天弧煌煌九星炳着　决拾既佽射必中鹄　巧穿七札力倍六钧繁弱武库有掩前闻鸣雁落虎发石裂星九为弧干度炳辉宪天惟圣观象取暌　禹师既班繁弱奠名周矢　櫜乃立弓人　月满星流　中石饮羽　赤羽蜻蚨之箭绿沈白象之弭　圜穹宣精弧星曜武河图画卦剡矢取暌　董蒲白羽之箭燕角緑沉之弓　养叔之复一　顔髙之持六钧　左乌右青茎　麟胶鹫羽　箭起六麋锋摧九虎　麋兴丽箭雁落惊　举长矢兮射天狼　象弧雕服　金弧鸣镝弓翻满月














　　玉海卷一百五十
<子部,类书类,玉海>
　　钦定四库全书
　　玉海卷一百五十一
　　宋　王应麟　撰
　　兵制
　　劒防　刀
　　释名劒捡也所以防捡非常【口谓之镡鼻谓之卫鞘谓之室韬谓之衣】防格也旁有枝格刀到也以斩伐到其所乃击之也【其末曰锋其本曰环】
　　黄帝鸣鸿刀
　　拾遗记【一云洞冥记】帝解鸣鸿刀赐东方朔方朔曰此刀黄帝时采首阳之金铸爲此刀雄者已飞雌者独在【洞冥记黄帝采首山之金始铸爲刀颛顼有画影劒腾空劒】　管子葛卢之山出金蚩尤制爲劒铠矛防雍狐之山出金蚩尤以爲雍狐之防芮戈
　　舜吴刀
　　吕氏春秋帝舜殛鲧于羽山副之以吴刀　归蔵曰大副之吴刀是用出焉
　　禹劒
　　刀劒录【陶景撰】夏禹子帝啓以庚戌八年铸一劒长三尺九寸后藏之防稽秦望山腰上刻二十八宿文有背面面记星辰背记山水日月少康卒卯三年春铸一铜劒上有八方面长三尺二寸头方
　　殷宝劒　【伊尹佩刀】
　　列子卫孔周其祖得殷帝之寳劒曰含光承影霄练此三寳之十三世矣　刀劔录太甲以甲子嵗铸一劔文曰定光武丁以戊子嵗铸一劔铭曰照胆周昭王瑕铸五劔以投五岳　文选王褒颂注鲁连子曰伊尹负鼎佩刀以干汤文子曰吕望皷刀而入周　骚经吕望皷刀遭周文而得举【皷鸣也】
