<!-- { "loadSidebar": true } -->
　　刘昭曰司马续书八卷车服即依董蔡　唐志仪注类董巴大汉舆服志一卷【隋志云魏博士】徐广车服杂注一卷【南史晋义熈初宋武帝使广撰车服仪注】周迁古今舆服杂事十卷【隋志梁周迁二十卷】萧子云古今舆服杂事二十卷【此数家皆旁记别録】　后魏礼志太学博士王延业议案周礼王后有五辂又汉舆服志云太皇太后皇太后皆御金根车阮谌礼图并载奏汉以来舆服亦云金根辂皇后法驾乗之以礼婚见庙乗辂后法驾乗之以亲桑安车后小驾乗之以助祭山軿车后行则乗之绀罽軿车后小行则乗之入閤舆后出入閤宫中小游则乗之晋先蚕仪注皇后乗云母安车驾六騩案周秦汉晋车舆仪式互见图书名号小异畧相依拟　南齐志蔡邕创立此志马彪勒成汉典【蔡邕首着车服志司马彪绪成之史官颇续此作】　宋礼志引徐广车服注　选东京赋注引汉杂事徐广车服志　春秋正义引徐广车服仪制曰汉明帝复制韨又引董巴志司马彪志　隋礼仪志蔡邕独断论汉制度又引董巴志谓为瑞山车董巴所述全明汉制又引徐氏舆服注曰通天冠高九寸黑介帻金博山案徐氏杂注曰古者贵贱皆执笏有事则书之故常簪笔　前五行志行歩有佩玉之度登车有和鸾之节田狩有三驱之制饮食有享献之礼
　　唐车舆衣服令　车服法度
　　志武德四年始着车舆衣服令上得兼下下不得儗上凡天子之车五路属车十乗皇后之车六皇太子之车三亲王及武职一品有象路二品三品有革路四品有木路五品有轺车凡天子之服十四皇后之服三皇太子之服六妃服三羣臣之服二十有一命妇之服六文宗以四方车服僭奢下诏准仪令品秩勲劳为等级职事官服緑青碧云云至常参官施瓦兽栿梁　防要武德四年七月十六日定制凡衣服之令天子之服十有二等大裘衮鷩毳襔冕通天冠武弁黑介帻白纱帽平巾帻白帢也【又曰武德初着令天子銮辂五等属车十乗】显庆元年九月十九日修礼官无忌等言准武德初撰衣服令乗舆祀天地服大裘冕无旒虽慿周礼今请停大裘服衮冕仍改礼令案令文补冕冕四品五品之服请并服衮冕白帢虽着令文不可行请改素服从之贞观十四年八月十四日诏曰冠冕制度已备令文开元二十六年左相耀卿等奏谨案衣服令皇太子具服有远逰冠绛纱衮上手勅改为朱明服太和元年五月勅衣服器用车乘第室侈俭之制近日颇差宜准仪制令六年六月【戊寅】制度勅条自亲王二王后服色至仗卫杂饰节镇军装衣服【右仆射王涯奏】七年八月九日勅起今年十月其衣服舆马宜准太和六年十月七日勅如有故违重加黜责【册太子诏比年所颁制度皆约国家令式去其甚者稍谓得中而士大夫安于习俗因循未革】　王涯传文宗恶俗侈靡诏涯惩革涯条上其制凡衣服室宇使畧如古贵戚皆不便议遂格　德宗纪大厯十四年即位六月己亥大赦减乗舆服御士庶田宅车服逾制者有司为立法度　肃宗上元元年闰四月己卯诏定王公已下车服详古制闻奏
　　太平兴国车服制度　衣服令
　　兴国七年正月九日壬寅翰林承防李昉准诏详定车服制度【以士庶之家车服逾僭故令详定】昉等言商贾车马漆素鞍者勿禁工商庶人听乗车兠子不得过二人荔支带非恩赐者官至三品乃得服品官緑袍举子白襴下皆服紫请禁之其私苐便服通许服皂从之端拱二年十一月九日诏曰国家先定车服制度闻士庶尚有奢僭于是鞍辔服带幞头巾子并为条制复禁泥金真珠服饰景祐三年直昭文馆扈称上言京师士庶务为华靡第舎服玩僭拟无法宜革僭奢之二月壬戌下两制与礼院详定制度八月己酉诏臣庶之家自居室服器车舆鞍勒之制悉裁为令以颁天下【先是诏云辇毂士民服御纎华室居宏丽因命攸司参为定式　纪云颁冠服居室器用车马之式】　嘉祐四年四月辛夘复诏御史监司察举　治平二年八月诏减定衮冕制度初同知礼院李育奏开寳通礼及衣服令冕服皆有定法悉无防要所载寳锦之饰　元祐八年四月戊午李之纯请严立制度杜奢僭之原诏礼部以条式肹示　清庙茅屋大路越席太羹不致粢食不凿昭其俭也衮冕黻珽带裳幅舄衡紞纮綖昭其度也藻率鞸鞛鞶厉斿缨昭其数也火龙黼黻昭其文也五色比象昭其物也鸾和铃昭其声也三辰旂旗昭其明也【左传桓二年臧哀伯云】　参旗分景帝车含曜所以荣卫南宫増华北极圣人见鸟兽容貌草木英华始创衣冠而黄殊采见秋蓬孤转杓防旁建乃作舆轮而方圆异则【晋志】　殷辂周冕规模不一秦冠汉佩用舎无常方轸圆盖以观法象镂辰旂以昭声明寝兕持虎以养其威升龙左纛以副其徳　鸣佩纡组锵锵奕奕　车服以庸有虞盛典威仪以等周礼旧章
　　车舆
　　陈祥道曰古者服牛乘马引重致逺以利天下则车之作尚矣或曰黄帝作轩冕不可考也【通典人皇氏乘云驾六羽或云秪车古史考云黄帝作车至少昊始驾牛】车之制象天以为盖象地以为舆象斗以为杠毂象二十八星以为盖象日月以为轮辐前轼而后户前軓而后轸旁輢而首以较下轴而衔以轐对人者谓之对车如舟者谓之辀揉而相迎者谓之牙辀之曲中谓之前疾轭之上平谓之衡衡之材与舆之下木皆曰任以其力任于此也毂之端与輢之下木皆曰轵以其旁止于此也轸可以名舆可以名车达常可以名部轸前横木可以名辂此又因一材而通名也其为车者有长毂有短毂有杼轮有侔轮有反揉有仄揉有两轮有四轮有有辐有无辐有曲辕有直辕【辇曲辕】有一辕有两辕有直舆有曲舆【钩车曲舆】有广箱有方箱有重较有单较者或驾马或驾牛或挽以人或饰以物或漆或素皆因宜为制称事为文然论其任重则同称为车论其等威则礼有屈伸名有抑扬也
　　三皇祗车
　　蜀志秦宓曰三皇乗祗车出谷口今之斜谷是也注蜀记曰云云未详宓所由知为斜谷也
　　黄帝指南车　周司南车
　　黄帝内传女为帝制司南车当其前记里皷车居其右　崔豹古今注舆服第一大驾指南车起黄帝与蚩尤战涿鹿之野蚩尤作大雾兵士皆迷于是作指南车以示四方遂禽蚩尤后代常建焉【志林外纪同又见通典　一云帝令风后法斗机作车】　旧説周公所作也周公治致太平越裳氏重译来贡白雉一黑雉二使者迷其归路周公锡以文锦二匹軿车五乗皆为司南之制使越裳氏载之以南朞年至其国使大夫送至而还亦乗司南而背其所指亦朞年还始制车辖轊皆以鐡还亦销尽以属巾车氏藏之常为先导示服远人而正四方车法具在尚方故事宋书【沈约】司南车周公所作以送荒外远使地域平漫
　　迷于东西造此车使常知南北　谷子郑人取玉载司南之车为其不惑也【文选注】　韩非子先王立司南以端朝夕注即指南车　释名黄帝造车　汉地理志黄帝作舟车以济不通
　　黄帝象车　人皇氏祗车
　　韩子师旷对晋平公曰黄帝合神于泰山之上驾象车六交龙毕方并辖蚩尤并毂风伯进扫雨师洒道作为清角【出后汉刘昆传注　上林赋注郭璞引韩子云云又张楫曰德流则山出象车山之瑞也】通典昔人皇氏乗云驾六羽出谷口或云祗车也及
　　五龙氏乗龙上下以理古史考云黄帝作车引重致远至少昊始驾牛及陶唐氏制彤车乗白马有虞氏因彤车而制鸾车夏后氏因鸾车而制钩车言不揉自曲时有奚仲为夏车正建其斿旐【驾马】尊卑上下各有等级商因钩车而制大路注昔成汤用而郊祀有山车之瑞山车亦谓之桑根车【详见后商大路】周因殷路约木而加饰为玉家语山出器车注出银瓮丹甑之器及象车　后汉
　　志注崔骃颂曰登天灵之威辂驾太一之象车
　　尧彤车
　　史记本纪尧富而不骄贵而不舒黄收纯衣彤车【尧火德故车尚赤】乗白马能用训德以亲九族　晋舆服志史臣曰放勲彤车白马叶三防之序【又见黄帝象车】　大戴礼五帝德尧黄黼黻衣丹车白马
　　尧大路
　　淮南子主术篇尧之有天下也茅不翦采椽不斵大路不画【大路上路四马车也天子驾六马不画不文饰也】越席不缘大羹不和粢食不毇岂其奉养不足乐哉举天下而以为社稷非有利焉
　　虞鸾车　鸾路
　　明堂位鸾车有虞氏之路也【有鸾和也】钩车夏后氏之路也【有曲舆】大路殷路也【大路木路也汉祭天乗殷之路今谓之桑根车也春秋传曰大路素疏祭天尚质】乗路周路也【玉路】疏明鲁有四代之车　月令孟春天子居青阳乗鸾路驾仓龙郑注鸾路有虞氏车有鸾和之节而饰之以青取其名耳　古史考有虞氏因彤车制鸾车【详见黄帝象车】　后汉志注贺循曰车必有鸾而春鸾路者鸾鳯类色青故以名春路　毅车铭曰虞氏作车取象玑衡　吕氏春秋注鸾鸟在衡和在轼鸣相应和后世不能复致铸铜为之饰以黄金因谓之鸾辂方氏曰鸾车车之有铃者必曰鸾取其声之美也钩
　　车取其形之曲
　　舜金车
　　瑞应图舜时金车见帝庭　宋符瑞志金车王者至孝则出象车山之精也德泽流洽则出根车者德及山陵则出山车山藏之精也不藏金玉山泽通给天下则山成其车
　　舜山车
　　孝经援神契虞舜德盛故山车出有垂绥【山车者自然之物也与象车相似】　宋志山车山藏之精也
　　禹四载
　　书予乗四载孔注谓水乗舟陆乗车泥乗輴山乗樏【尸子山行乗樏泥行乗蕝淮南子注泽行乗蕝　説文山行乗樏泽行乗辀】　淮南修务训禹沐雨栉风决江疏河乗四载随山栞木平治水土　史记陆行载车水行载舟泥行蹈橇【音蕝】山行即桥【徐广曰桥一作輂】　汉沟洫志陆行载车水行乗舟泥行乗橇山行则梮【正义輴与毳为一樏与梮輂为一古篆变形】叙夏乗四载百川是导
　　夏钩车
　　明堂位钩车夏后氏之路也注钩有曲舆者也【通典钩之言不揉自曲】正义舆则车床曲舆谓曲前防也虞质未有钩矣古史考夏后氏因鸾车而制钩车【详见黄帝象车】　诗六月
　　注夏后氏曰钩车先正也【见司马法　或以钩车为兵车】
　　夏余车　周辇
　　周礼小司徒登其乡之众寡六畜车辇　乡师大军旅防同正治其徒役与其辇輂注輂驾马辇人挽行所以载任器止以为蕃营司马法曰夏后氏谓辇曰余车殷曰胡奴车周曰辎辇辇一斧一斤一凿一梩一锄周辇加二版二筑又曰夏后氏二十人而辇殷十八人周十五人而辇【説者以为夏出师不逾时殷逾时周歴时故前世辇少后世辇多】　巾车王后五路辇车【见后】　县师辨人民之数车辇之稽　稍人作其輂辇　均人均车辇之力政　遂人以岁时登夫家众寡及其车辇　通典夏氏末代制辇秦为人君之乗汉以雕玉为之　傅子夏曰余车云云不知何代去其轮又后汉志注引傅子曰周曰辎车即辇也【宋志引傅子云云】　宋志辇夏后氏末代所造　诗黍苖我任我辇疏辇车人挽以行　左传公叔文子老矣辇而如公　晋语攀辇即利而舎　后汉井丹传阴就左右进辇丹笑曰吾闻桀驾人车岂此邪　后魏志入閤舆与辇其用又同案图今之黑漆画扇辇与周之辇车其形相似荀子天子召诸侯诸侯辇舆就马注辇谓人挽车
　　夏车正
