<!-- { "loadSidebar": true } -->
　　孝宗命著作郎吕祖谦发三馆四库之所藏裒搢绅故家之所録【所得文集凡八百家】断自中兴以前彚次古赋诗骚典册诏诰表章奏疏箴铭賛颂碑记论序书啓杂著以至律赋经义定为一百五十卷【凡六十一门】承诏于淳熈四年之仲冬【庚戌】奏御于六年之正月【癸未】赐名曰皇朝文鉴而命周必大为之序畧曰建隆雍熈之间其文伟咸平景徳之际其文博天圣明道之辞古熈寕元祐之辞逹【祖谦云国初文人尚少故所取稍寛仁宗以后文士辈出故所取稍严】大雅之诗棫朴官人也旱麓受祖也俱以作人为言盖鱼跃于渊气使之也追琢其章理贯之也云汉昭于上岂弟施于下济济多士其有不观感而化者乎先是临安书坊有江钿新编文海淳熙四年【丁酉】十一月命校正刻板壬寅学士周必大召对清华閤奏委馆阁官铨择甲辰以命祖谦因请増损铨次庚戌许之六年正月癸未上对大臣问之祖谦乃以书进二月壬戌除祖谦直秘阁丙午命必大撰序四月辛卯赐名文鉴后别命他官修定而锓版之议寝　孝宗谓采取精详有益治道　朱文公谓此书编次篇篇有意真文忠公徳秀集文章正宗以明义理切世用为主【又有续文章正宗】
　　陆机曰诗縁情而绮靡赋体物而浏亮碑披文以相质诔纒緜而凄怆铭博约而温润箴顿挫而清壮颂优防以彬蔚论精微而朗畅奏平彻以闲雅説炜煜而谲诳虽区分之在兹亦禁邪而制放要辞逹而理举故无取乎冗长　韩愈曰将蕲至于古之立言者则无望其速成无诱于势利飬其根而俟其实加其膏而希其光根之茂者其实遂膏之沃者其光晔仁义之人其言蔼如也进学觧曰沉浸醲郁含英咀华作为文章其书满家上规姚姒浑浑无涯周诰殷盘佶屈聱牙春秋谨严左氏浮夸易竒而法诗正而葩下逮庄骚太史所録子云相如同工异曲先生之于文可谓闳其中而肆其外矣栁宗元曰吾每为文章未尝敢以轻心掉之惧其剽
　　而不留也未尝敢以怠心易之惧其防而不严也未尝敢以昏气出之惧其昧没而杂也未尝敢以矜气作之惧其偃蹇而骄也抑之欲其奥扬之欲其明疎之欲其通亷之欲其节激而发之欲其清固而存之欲其重此吾之所以羽翼夫道也本之书以求其质本之诗以求其恒本之礼以求其宜本之春秋以求其断本之易以求其动此吾所以取道之原也叅之谷梁氏以厉其气叅之荀孟以畅其支叅之庄老以肆其端参之国语以慱其趣参之离骚以致其幽参之太史公以着其洁此吾所以旁推交通而以为之文也又曰文有二道辞令褒贬本乎著述导扬讽谕本乎比兴著述者流盖出于书之谟训易之象系春秋之笔削比兴者流盖出于虞夏之咏歌殷周之风雅秉笔之士罕有兼者唐兴以来称是选而不怍者陈拾遗【子昂】其后燕文贞【张説】以著述之余攻比兴而莫能极张曲江【九龄】以比兴之隟穷著述而不克备　汪藻曰古之作者无意于文也理至而文随之六经之书皆是物也逮左氏屈原始以文章自为一家而稍与经分汉公孙董仲舒萧望之匡衡以经术显司马迁相如枚乘王褒以文章着当是时已不能合而为一至后世流别而为六七靡靡然入于流连光景之文其去经逺矣　朱熹曰自圣学不传世之为士者不知学之有本而惟书之读则所以求于书不越乎记诵训诂文词之间以钓声名干禄利而已是以天下之书愈多而理愈昧学者之事愈勤而心愈放词章愈丽论议愈髙而其徳业事功之实愈无以逮乎古人然非书之罪也读者不知学之有本而无以为之地也　学者稍厌折扬黄荂而窥咸韶之音　用三代文章律度当世辞严义宻追古作者如弹有虞氏之琴鼓清庙之瑟一唱而三叹也大音希声震越浑锽如钧天之奏撞千石之钟振万石之虡也　大吕劲鸣洪钟横撞　戞切韶防　尧醲舜薰　入神出天　气平理夷　日星垂而江汉流　钜手魁笔磊落相望续典绍谟还雅归颂凌跞百代直趋三王　魁竒伟丽九鼎十鼓震越浑锽歌周颂鲁
　　承诏撰述　类书
　　学古贵乎博患其不精记事贵乎要患其不备古昔所専必慿简防综贯羣典约为成书
　　汉新语
　　见著书类
　　魏皇览
　　魏志文帝好学黄初中散骑侍郎刘劭等受诏集五经羣书以类相从凡千余篇号曰皇览【见劭　文帝纪使诸儒撰集经传随类相从】　魏畧常侍王象受诏撰皇览使象领秘书监象从延康元年始撰集数嵗成藏于秘府合四十余部部有数十篇通合八百余万字【史记注引之索隠曰是王象缪袭等撰】　隋志杂家皇览一百二十卷缪卜等撰【梁六百八十卷】何承天合一百二十三卷徐爰合五十卷目四巻梁萧琛抄二十卷　唐志何承天并合皇览一百二十二卷徐爰并合皇览八十四卷　类事之书始于皇览【韦诞诸人撰】　建云台者非一枝成珍裘者非一掖言集之者众也
　　晋陆机要览
　　唐志杂家陆士衡要览三卷　书目一卷机自序云直省之暇乃集要术三篇上曰连璧集其嘉名取其连类中曰述闻寔述予之所闻下曰析名乃捜同辨异也【陆机集十卷以文赋为首云集十卷以逸民赋为首】
　　梁华林遍畧
　　梁书天监十五年敕太子詹事徐勉举学士入华林撰遍畧勉举何思澄顾协刘杳王子云钟屿等五人应选八年乃成合七百卷【刘峻类苑成凡一百二十卷武帝即命诸学士撰华林遍畧以髙之】　唐志徐勉华林要畧六百巻
　　隋志六百二十卷徐僧权等撰　隋志【唐志同】梁刘孝标类苑一百二十卷【梁七録八十二卷】刘杳寿光书苑二　百卷　陶景着学苑百卷张纉着鸿宝一百卷
　　梁諡法【歴代諡法】
　　书目沈约諡法十卷案约序大戴礼及世本旧并有諡法而二书至约时已亡其篇唯取周书及刘熈諡法广諡旧文仍采乘奥帝王世纪諡法篇之异者以为此书首列周书二篇【阙】　以熈为本叙次旧文广諡及乗奥諡法各于其下注本文所出自周迄宋帝王名臣凡有諡者并列其人名号于左方今本卷数存文多舛梁贺琛諡法三卷采旧諡法及广諡又益以已所撰新諡分君臣妇人三卷卷各分美平恶三等【梁书琛精三礼髙祖诏撰新諡法至今施用】其条比沈约諡例颇多亦有约载而琛不取者续古今諡法十四卷唐王彦威撰续沈约諡例博采记掎摭众流起自南齐迄于唐代错综名諡以类相从又分单复其唐帝后諡别为尊諡凡一卷编定六家諡法二十卷判太常寺范镇同判寺周沆掌禹锡张瓌吕公着王猎同知礼院王瓘吕夏卿李育雍子方礼院编纂姚辟苏洵等撰取周公春秋广諡沈约贺琛及扈六家别其同异去其重复刋谬补缺集为一书諡法三卷苏洵撰嘉祐中采今文尚书汲冢师春蔡邕独断加以新意得一百六十八諡三百十一条又为总论一篇辨论三篇以尽去取之意而表上之论四篇今不入此书【又见后】皇朝諡録二十卷苏洵撰洵为歴代諡録自周至显徳为皇朝諡録上自祖宗下逮卿相其有议者皆列之于左凡三十五卷今缺歴代諡録十五卷政和修定諡法八十卷蔡攸等修定为六家沿革统论一卷参照六家二十六卷看详六家三十五卷增立諡法十卷又合是三者着为定諡为修定諡法六卷总目二卷合八十卷上之内参照二十六卷缺【蔡攸畧去治平中周沆所上者盖时禁元祐学术以出于苏洵故也】諡法三卷绍兴中郑樵撰
　　梁金海
　　南史武帝撰金海三十卷
　　北齐修文殿御览
　　唐志祖孝徴等修文殿御覧三百六十卷【崇文目同书目有之采摭羣书分二百四十部以集之】　修文殿御覧放天地之数为五十部象乾坤之防成三百六十卷【书目】
　　北齐圣夀堂御覧
　　阳休之武平三年与朝士撰圣夀堂御覧　隋志杂家三百六十卷　阳休之取芳林遍畧加十六国春秋六经拾遗録魏史为洲苑御览后改为圣夀堂祖孝徴等又改为修文殿御览三百六十卷上之
　　唐十七家类书
　　志丙部子録十五曰类书十七家二十四部七千二百八十八卷始于何承天并合皇覧次以徐爰并合皇覧刘孝标类苑刘杳夀光书苑徐勉华林遍畧祖孝徴等修文殿御覧虞绰等长洲玉镜诸葛頴门寳海【一百二十巻】张氏书图泉海【七十巻隋志张式】髙士亷等文思博要许敬宗揺山玉彩累璧东殿新书欧阳询艺文类聚虞世南北堂书钞【一百七十三卷】张太素防府【五百八十二卷】武后覧【一百卷】张昌宗等三教珠英孟利贞碧玉芳林【四百五十卷】玉藻琼林【一百卷】失姓名三家要録六十卷检事书二百六十卷帝王要覧二十卷不着録者自王义方笔海【十卷】宗事类【一百三十卷】初学记【三十巻】及政典通典防要终于刘扬名戚苑纂要袁説戚苑英华凡三十二家一千三百三十八卷　崇文目类书四十六部四千六百五十卷始于太平御覧又五十一部八百六十五卷终于搢绅集
　　唐羣书治要
　　志杂家魏徴羣书治要五十卷刘伯庄音五卷　防要贞观五年九月二十七日【癸未】秘书监魏徴撰羣书理要上之太宗欲覧前王得失爰自六经讫于诸子上始五帝下尽晋年徴与虞世南褚亮萧徳言等成五十卷上之诸王各赐一本【实録作政要　书之赐始于储贰】　萧徳言太宗欲知前代得失诏魏徴虞世南褚亮及徳言裒次经史百氏帝王所以兴衰者上之帝爱其书博而要曰使我稽古临事不惑者公等力也赉赐尤渥【李泌事见王政记】羣书政要序例俯恊尧舜式遵稽古以为六籍纷纶百家踳驳穷理尽性则劳而少功周覧泛观则博而寡要爰命臣等采摭羣书自六经讫诸子始五帝尽晋年凡为五帙合五十巻本求政要故以政要为名并弃春华采秋实庶兹九徳简而易从观彼百王不疾而速太宗覧之称善敕太子诸王各传一本赐徴帛二百匹集贤注记天寳十三载十月敇院内别写羣书政要刋出所引道徳经文先是院中进魏文正所撰羣书政要上覧之称善令写十数本分赐太子以下　邺侯家上曰朕欲知有古政理之要而史籍广博卒难寻究读何书而可对曰昔魏徴为太子畧羣书之言理道者撰成五十卷谓之羣书理要今集贤合有本又肃宗朝宰相裴遵庆撰自上古已来至贞观帝王成败之政谓之王政纪凡六十卷比冩本送臣欲令进献于先朝竟未果其书见在臣请进之以广圣聪上曰此尤善也宜即进来于是表献　中兴书目十卷秘阁所録唐人墨迹乾道七年写副本藏之起第十一止二十卷余不存隋志崔安帝王集要三十卷　唐志元氏类集三百卷【稹集古今刑政之书】
　　唐艺文类聚
　　志欧阳询艺文类聚一百卷令狐徳棻袁朗赵智等同修　欧阳询武徳七年诏与裴矩陈叔逹撰艺文类聚一百巻奏之赐帛二百叚　防要武徳七年九月十七日给事中欧阳询奉敕撰艺文类聚成上之中兴书目一百卷分门类事附见前世诗赋賛颂牋启之作　序曰流别文选専取其文皇覧遍畧直书其事
　　唐文思博要【文枢秘要】
