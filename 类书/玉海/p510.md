<!-- { "loadSidebar": true } -->
　　崇宁元年十一月十二日诏西京南京置敦宗院【淳熙十六年改睦宗院】于两京置宗正司择宗室之贤者一人领之于通判职官选二人领丞簿【讲议司请非袒免亲以下两世分于两京居止】大观三年三月二十三日诏曰比置院别都增学宫邸云云就学者寡其罢敦宗院政和二年七月甲子【八日】复置宣和三年六月二十七日增置教授【有亲睦仓库】　中兴唯雎雒二都宗室得全绍兴元年西外移司湖州南外置司泉州【建炎三年十二月移司】九月十九日仲湜请权以西南外并为一司议寝二年闰四月二十日南外依西外置教授五年闰二月知西外宗正士樽置司福州【移司年月未详】十六年十一月二十四日上曰宗官得人则宗室循理宜谨择之三十一年三月六日己卯诏三省选用文臣宗室之廉正者庚寅命士礽知西外子游知南外自是两宗官率多用文臣【温陵长乐循二京之旧各有司存以紏合天支训饬同姓】　绍兴三十年三月丙午恩平郡王璩除判大宗正事置司防稽乾道七年五月虞允文奏防稽密迩行都不必置司宗上曰可移于蜀十月十六日并绍兴府大宗正行司于行在璩改判西外宗正事
　　宋朝宗室齿序图
　　书目二卷编列圣诸王公主以下为长谱　自元祐初子湜始见于进士题名至绍兴十五年伯摅登甲科汉宗正有郡国歳计上籍之文刘向以高材进对　唐宗正寺嵗送进士二十人与国子监京兆府相比李程李肱皆为举首
　　绍兴出閤进封
　　绍兴十二年正月庚戌诏建国公就外第讨论故事二月丁丒保庆军节度使建国公为检校少保进封普安郡王时年十六三月乙未诏朝朔望壬寅王出閤就外第命宗室正任以上悉送之【庚子赵卫钱周材为王府教授】
　　绍兴举宗室
　　二十七年正月戊子诏侍从各举宗室京朝官材识行治者二人特与召对用刑侍张礿请也
　　为郎始于元丰之令铄为侍从始于绍兴之子昼直禁林始于淳熙之彦中　明道二年十一月癸亥朔增宗室奉
　　绍兴戚里元
　　十六年八月辛酉【二十四日】御史王镃上戚里元三卷镃初为皇后宅教授上命采歴代戚里故事可为法则监戒者论次成帙至是上之诏迁秩【建炎二年正月十八日诏后族不任侍从着为令甲】
　　后父母　春秋褒纪为侯　图功臣云台不及马援魏开阳安城当阳之封　邓和熹后母为新野君　窦亲有安成之封王族有博平之号
　　后父重于帝舅　挚畴之国由大任杞鄫由大姒齐许申吕由大姜陈由大姬皆能内利亲亲者也【国语富辰云】　蜀涂莘挚
　　后兄弟　汉帝无私于广国元规功逊于中书
　　长君少君选长者之有节行者与居不敢以富贵骄人　隂识让封　隂兴止足邓隲忠劳　长孙无忌以佐命为元功　长孙无忌之功武平一之识呉溆之忠弗缘内宠
　　帝舅　不显申伯王之元舅文武是宪路车乘马锡尔介圭王饯于郿　柔惠且直蹈申伯之风退逊不骄秉窦君之节　文公如存之感　缘大雅申伯之意魏明帝筑渭阳之馆于甄氏　名里曰渭阳　礼
　　待隂郭每事必均　封樊宏寿张侯戒富贵盈溢
　　帝外祖　封许嘉为平恩侯奉戴侯后封外祖母为博平君【宣帝】
　　樊靡卿之父子窦广国之弟兄隂兴之守约戒奢史丹之掩恶善　本朝茅土之封始于元丰命曹佾　钦圣居中宫而父经生不拥节旄宣仁称制临朝而犹子止于两使留后
　　淳熙皇族登科题名
　　一卷大宗正士輵丞耿延年编淳熙二年成书始于元祐三年李常宁牓子湜令馡　皇祐初叔韶进所为文召试学士院文中等赐进士及第迁右领军将军入谢仁宗曰宗子好学无几尔独以文得进士第前此盖未有也朕欲天下知属籍有贤者宜勿忘所学又出九经赐之【详见科举】　仁宗御太清楼召宗室试书
　　绍兴内治圣鉴
　　五年正月右史彭年直前奏事且进内治圣鉴二十卷奏以祖宗家法集为此书光宗曰祖宗家法最善汉唐所不及待外戚尤严年曰此书宦官女子之防尤严恐不得进御光宗曰不至是其目则略循防要之旧其事则多本长编之书名臣奏议亦录间有所见又为论著
　　古之教国子者以什伍之法寓于道艺之间以羡卒之法行于游倅之列及其有事则用之故在军则守公祢在国则守公宫【文王世子説】　聨跗齐颍接萼均芳以蕃以牧烛代辉梁　分土而开者九国当髙祖之初同日而立者三王在孝武之世　周建五十三国　汉封连数十城　沛献矜严东平智惠周位卿士以同姓唐列宗室于辅臣　古者亲
　　亲尊贤并行而不相悖尧亲九族必先明俊德而后九族睦周封同姓必庸康叔蔡仲而后王室强　授桐贻绪训梓垂芳　禀润天潢承晖日观　雅道贵于东平文蓺高于北海楚诗蚤习沛易先通　齐衡两献比迹二南龙种异气凤毛秀色　周公族多聨三事唐台司亦用九人旦奭兼师保之任勉石称宰辅之贤　宗室有人邦家之光社稷之卫也　周卿士皆周召毛原汉间平之德歆向之文唐之宗室武畧如道宗孝恭文章如白贺而至宰相者九人　八才两献　髙后欲王诸吕王陵廷争孝景将侯王氏条侯犯色　连辉椒掖同气兰闺　涂山在夏靡与卨稷同驱姒氏居周不与燕齐等列圣人虑逺殊有防哉【晋史】　清汉表灵曾沙膺庆　坤则顺成星轩润餙　班政兰闺宣礼椒屋　玉牀之连后星金波之合羲璧　祥云覆戸吉梦扪天　超任邈姒翼夏生商　易基乾坤诗首闗雎书美厘降　二妃光舜三母翼周　脩诗贲道称图照言　夏之兴以涂山殷之兴以有娀有防周之兴以姜嫄大任大姒　在汉则明德和熹著称于前在唐则文德懿安垂纪于后












　　玉海卷一百三十
<子部,类书类,玉海>
　　钦定四库全书
　　玉海卷一百三十一
　　宋　王应麟　撰
　　官制
　　诸侯官制
　　周官施典于邦国而建其牧立其监设其参傅其伍陈其殷置其辅谓诸侯之国
　　鲁四代官
　　明堂位虞氏官五十夏后氏官百商二百周三百凡四代之官鲁兼用之注周三百六十官此云三百者记时冬官亡矣有虞官宜六十夏宜百二十殷宜二百四十【周官唐虞建官惟百夏商官倍注禹汤建官二百】正义鲁是诸侯按大宰职诸侯惟有三卿五大夫故公羊传司徒司空之下各有二小卿司马之下一小卿是三卿五大夫也成王褒鲁四代官中杂存官职名号使鲁有之非谓尽备其数但记者盛美于鲁　左传昭四年杜泄曰夫子【叔孙】聘于王王赐之路复命而致之君使三官书之吾子【季孙】为司徒实书名夫子【叔孙】为司马与工正书服孟孙为司空以书勲【夏父弗忌为宗伯　羽父求大宰　臧氏为司防　孔子以司防相鲁　公鉏为左宰　昭十三年司铎射注鲁大夫司歴】　礼太宰施典邦国设其参傅其伍注卿三人大夫三人【以三卿之属大夫兼大宰司防之事】　酒诰正义圻父农父宏父诸侯三卿大史内史康叔国大夫　立政司徒司马司空亚旅注三卿及次卿众大夫举文武之初为法则
　　鲁博士
　　史记循吏传公仪休者鲁愽士也以髙第为鲁相
　　鲁史官
　　汉艺文志仲尼以鲁周公之国礼文备物史官有法故与左丘明观其史记据行事仍人道云云丘明论本事而作传
　　晋职官五正　六官　六正　执秩
　　左传隠六年翼九宗五正　定四年祝佗曰分唐叔怀姓九宗【唐之余民】职官五正注九宗一姓为九族五正五官之长正义殷时为五行官长　成二年司马司空舆帅正亚旅十八年二月乙酉悼公即位使魏相士鲂魏颉赵武为卿荀家荀防栾黡韩无忌为公族大夫士渥浊为太傅右行辛为司空弁纠御戎荀賔为右卿无共御立军尉摄之祁奚为中军尉【国语云元尉】羊舌职佐之魏绛为司马张老为奄【国语云元　襄十九年舆帅奄】铎遏防为上军尉【国语云舆尉】籍偃为司马程郑为乗马御【国语云赞仆】六官之长皆民誉也【注晋置六卿为军帅】　襄二十五年自六正【三军之六卿】五吏【丈职】三十帅【武职皆军卿之属官】　僖二十七年冬文公大搜示之礼作执秩以正其官【注主爵秩之官　国语随防修执秩为晋法】二十八年士荣为大士　太傅阳子太师贾陀士防为太傅【疏云天子太傅三公之官也诸侯太傅孤卿之官也】　晋语赵宣子召军吏戒乐正
　　齐三宰
　　齐语臣立三宰【三卿也】工立三族市立三乡泽立三虞山立三衡　管子王言篇相三月请论百官隰朋进退闲习立为大行甯戚蓻粟尽地利立为大司田王子城父为大司马宾胥无为大理东郭牙为大谏之官【外纪同传天子之二守国髙　吕氏春秋甯遬为大田东郭牙为大谏臣章为大理注楚有箴尹之官亦谏臣】
　　齐列大夫
　　刘向荀子目録方齐宣威王之时聚天下贤士于稷下尊宠之若邹衍田骈淳于髠之属甚众号曰列大夫咸作书刺世是时荀卿年十五始来游学至齐襄王时荀卿最为老师齐尚修列大夫之缺而荀卿三为祭酒焉
　　卫泠官
　　左传钟仪曰泠人也疏诗简兮序卫之贤者仕于泠官郑云泠官乐官也泠氏世掌乐官而善焉故后世多号乐官为泠官吕氏春秋黄帝使泠伦取竹断两节而吹之昭二十一年传景王铸无射泠州鸠非之是泠氏世掌乐官周语云泠人鲁语云泠箫咏歌及鹿鸣之三
　　楚五官
　　战国防楚昭王反郢五官失法谷献典五官得法【注离坎之典也】　箴尹【宣四年克黄　襄十五年公子追舒】
　　诸侯国史
　　后汉班彪传诸侯国自有史注鲁季孙召外史卫史华龙滑曰我太史也楚有左史倚相
　　汉诸侯官
