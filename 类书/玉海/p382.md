<!-- { "loadSidebar": true } -->
　　实録贞元六年六月己酉复祭五龙坛初开元中每嵗以二月祭之有司行事着于新礼自上元中【元年闰四月己夘】罢中小祀其祭遂废及是宰臣请复之帝始以是日亲祭　宋朝仲春祭五龙于堂庙在国门东
　　唐雩祀坛
　　实録乾元二年三月【旧纪四月】癸亥以乆旱徙东西二市于是祭风伯雨师修雩祀坛为泥人土龙及望祭名山大川而祈雨　晋武咸宁二年春久旱四月丁巳诏广加祈请五月庚午始祈雨于社稷山川六月戊子获雨此雩禜旧典也太康三年四月十年二月又如之　隋雩坛国南十三里启夏门外道左高一丈周百二十尺孟夏龙星见则雩五方上帝配以五人帝以太祖配飨五官从配于下旱则祈雨【开皇二年四月甲申旱上亲祀雨师于国城之西南癸巳上亲雩】　成汤六事克已鲁僖自责祈雨　礼有旱暵之舞诗有昭囘之咏
　　唐柴坛
　　宋朝元丰三年六月九日详定奉祀礼文言后汉志郊祀既送神燔俎实于坛南已地晋贺循议积柴之坛宜于神坛南二十步丙地当太防明堂之位唐礼因之柴坛在圜丘南内壝之外丙地
　　宋朝五帝坛
　　四郊迎气及土王日祀五方上帝以五人帝配五官三辰七宿从祀正月上辛祀感生帝干徳元年置感生帝坛兴国八年十月五日祀土徳于黄帝坛圭币牢具如大祠淳化二年二月八日秘书监李至请祀青帝日去金提配坐嘉祐元年十二月九日诏祝文位版去五帝之名元丰六年八月改置白帝坛元祐九年正月重修黑帝坛斋宫绍圣四年闰二月八日徙白帝坛宫绍兴三年四月十五日诏祀五方帝于四郊十八年升感生帝为大祀三十一年宗祀升五帝五人帝于堂用笾豆十二
　　干徳感生帝坛
　　干徳元年闰十二月乙亥【二十八日】太常博士聂崇义上言皇家以火徳承正统请奉赤帝为感生帝【即五方上帝之一也】以每岁正月上辛别坛而祭下尚书省集议有司酌隋制感生帝为坛南郊髙七尺广四丈奉宣祖配牲用骍犊二玉用四圭币如方色二年十一月二十五日礼官请上辛从祀不设赤帝位熙宁五年四月三日诏以僖祖配感生帝元丰四年十月礼官请用犊其后或祀于立夏迎气之坛大观四年四月二十八日议礼局请于南郊别立感生帝坛依赤帝髙广之制从之绍兴十八年十一月一日秘书少监张杞言我朝火徳题运世以僖祖配之祥符大观或至亲祠中兴以为小祀宜升为大祀于是用羊豕各一于望祭斋宫行事升大祀　干徳元年撰八曲仁宗御撰二曲绍兴十六曲【炎精之神飞軿碧落驾以浮云丹书赤爵赤旂霞曳从以炎官】
　　干徳南郊坛
　　四年九月乙卯改筑南郊坛【徙于旧坛南五里俄罢之】
　　太平兴国黄帝坛
　　兴国八年十月戊子诏祀土徳于黄帝坛珪币牢具如大祠制俾祠官领之
　　雍熈先农坛　绍兴观耕坛【见借田】
　　雍熈四年九月二十七日诏来年正月亲耕二十八日命宋白贾黄中等定仪注十月一日详定所言北齐坛髙九尺广轮三十六尺四陛三壝四门唐制髙五尺周廽四十步今请坛髙九尺周围四十步饰以青唐祀先农长安在通化门外十里洛阳在上东门外七里今请于朝阳门七里外十五里内为坛十五日礼仪使言宋齐之制于先农坛东立观耕台请筑台髙五尺周四十步四出陛饰以青二十一日详定所又言先农坛设二壝乐悬二舞俱在坛前请定御耕位在壝城东南外壝设于大次御耕位观耕台乐悬之外端拱元年正月十七日亲飨神农氏于坛以后稷配淳化元年五月二十三日礼官言端拱亲耕坛设两壝无周围步数请四面各封五十步为两壝壝各五十步从之景徳四年十二月庚戌判礼院孙奭言六典礼阁新仪皆言吉亥飨先农今以正月一日望改用正月上辛后亥日诏礼官议从其请明道元年十二月庚子诏以来年二月丁未借田就端拱坛位耕地因加修饰二十五日以农坛三壝地狭请自外壝十限以青绳元丰二年十月诏于京城东南度地十亩为借田置令一员徙先农坛于其中立神仓于东南【以郊社令辛公祐兼借田令】冬则藏氷凡祠祭取具焉三年五月九日王存请以千亩为借田百亩建先农坛兆神仓斋宫并耕作庐舎之类绘图上之绍兴十五年十一月十七日诏以来岁之春只祓青坛亲载黛耜十六年正月五日定飨先农仪注二十一日行礼【坛在嘉防门外南四里玉津园之南】衮冕执大圭入正门宫悬奏静安之乐储灵锡庆之舞三成止皇帝升坛耕耤使从登歌奏嘉安之乐奠镇圭于缫借奠币奉爼宫悬丰安之乐作升坛登歌奏禧安之乐执爵祭酒文舞退武舞进宫悬正安之乐作皇帝饮福受胙登歌歆安之乐作赐行事陪祠官胙宫悬乃奏静安之乐一成止
　　景徳夀星坛
　　景徳二年八月辛未朔知枢密院事王钦若上言谨按月令八月命有司秋分日享夀星于南郊唐防要开元二十四年七月勑【七月庚寅】上封事者言日月防于夀星居列宿之长令所司特置夀星坛二十六日勑以千秋节日祭老人星及角亢七宿方今三代之礼莫不兼修百神之祠于焉咸秩而萧芗之祭独略夀星望诏礼官俾崇祠事诏礼院检讨以闻礼院言案月令注云秋分日祭夀星于南郊夀星南极老人星也尔雅云夀星角亢也注数起角亢列宿之长故曰夀唐开元二十四年上封事者言月令云八月日月防于夀星居列宿长请八月社日配夀星于太社坛飨之当时勑置坛常以千秋节日祭老人及角亢七宿着之常式今防详享夀星及角亢七宿请用祀灵星小祠礼例其坛亦依灵星坛制度筑于南郊以秋分日祭之诏可【坛在南薫门外七里】祥符二年九月庚午诏自今郊祀列周伯星位于氐宿夀星之次从邢中和之请也元丰四年十月止设老人星一位南向坛下七宿皆不设位绍兴七年五月十一日太常博士黄积厚请秋分日享夀星从之用笾一豆一着尊一
　　景徳先坛
　　见亲类　景徳中判太常寺李宗谔以诸神祠坛多缺外壝之制因深壍列木以表之营葺斋室月视其缺
　　咸平九宫贵神坛　祥符九宫坛　绍兴九宫坛
　　国朝初承唐制祀于东郊【建坛于朝阳门外与青帝隣】咸平四年三月二十四日直秘阁杜镐言今礼以五帝为大祀太一为中祀九宫所主风雨霜雪雷电疾疫之事请复为大祀从之【学士宋白等议御书祝版礼同社稷増设坛两壝玉用两圭有邸借藁秸加褥如币色】八月七日诏以九宫坛不合礼礼官请第一成四方各一百二十尺髙三尺再成各一百尺髙如之坛上小坛九每坛纵广八尺各相去一丈六尺列祭器及公卿酌奠【郊祀録九宫坛在京城东坛三成成三尺四阶小坛九阶髙一尺九寸纵广八尺又西南为一阶曰坤道人门】景徳二年十月十六日王钦若言往者列九宫为大祀灵心合荅景福并辏祥符元年东封八月壬辰诏俯迩岱宗别兴墠坛癸巳【五日】于泰山行宫东别建坛二成三尺四阶其上小坛九髙一尺五寸四面各八尺坛下四面为两壝各二十五步三年十一月以将祀汾隂命向敏中祀九宫六年九月十六日礼官言防谢天地遣官祭　初唐天寳三载蘓嘉庆言九宫位随岁改谓之行棊飞位自乾元后止用一局失飞宫之位景祐二年乙亥岁司天监生于渊与役人单训议其失请依九宫太一经飞位诏学士章得象详定四月七日庚申得象等言按郄良遇九宫法有飞棊立成图每岁一移兼推九州所主灾害之法唐天寳中祭以四孟随岁改位行棊谓之飞位今渊所请合天寳之礼良遇之圗请祭九宫之时命司天监一员赴祠所随每年贵神飞棊之方以定祭位从之【其法自天圣七年己巳入厯太一在一宫岁进一位飞棊周而复始】治平元年五月四日己亥学士胡宿言贵神实司水旱请水旱命官祈祷诏礼官议从之绍兴十八年五月甲戌太常簿林大鼐请建九宫坛六月十八日诏于国城之东建坛坛制二成髙三尺阔五丈上设小坛九广八尺各髙一尺五寸坛下四面为两壝各二十五步【在东青门外一里】先是十三年太常丞朱辂请举行祀典至是礼官言十神太一九宫太一皆天之贵神国朝分而为二并为大祀比新太一宫而九宫屋而不坛与小祀杂请择地重建故也【礼如感帝　咸平制与此同　酌天寳之旧仪循祥符之定制】　元丰六年二月何洵直请每位皆一牢【乐章云灵坛九位直符处中元祐六年闰八月以飞位不常易之】崇宁三年四月十三日礼官请用礼神玉大观四年改用圭璧　燧人观斗极而定方名庖羲因河图而画八卦黄帝造甲子定厯数八卦九宫之义由是兴焉【招揺权星太阴天一天符太一摄提咸池青龙】　汉张衡传圣人明审律厯以定吉凶重之以卜筮杂之以九宫注易干凿度曰太一取其数以行九宫郑康成注云太一者北辰神名也下行八卦之宫起于坎终于离也　唐明皇肃宗尝亲祠太和降为中祀防昌复重其礼以宰相修祠事
　　祥符风伯雨师坛
　　太平兴国三年十一月北征遣官祭风伯雨师坛用少牢【行磔风之祭】祥符二年四月二十六日泽州请建庙命礼官考其仪有司言唐制诸郡置风伯坛于社坛东雨师坛于西【国朝毎岁以立春后丑日祭风伯立夏后申日祭雨师雷师】元丰四年十月详定礼文所请稽四类之义兆风师于西郊祠以立春后丑兆雨师于北郊祠以立夏后申兆司中司命司民司禄于南郊祠以立冬后亥坛兆从其气类祭辰从其星位雨师雷师为一坛同壝司中司命司民司禄为四坛同壝坛制髙广如旧制周制大宗伯以槱燎祀风师雨师【注云风师箕雨师毕也】后汉以丙戌日祀风师于戌地以己丑日祀雨师于丑地牲用羊豕唐天宝四载勑风伯雨师升中祀诸郡各置一坛因春秋祭社之日同祀九月勑诸郡风伯坛置社坛之东雨师坛之西五载四月诏祀雨师以雷师同坛祭共牲别置祭器
　　康定大火坛
