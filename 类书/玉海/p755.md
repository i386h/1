<!-- { "loadSidebar": true } -->
　　成帝咸康八年九月庐江春谷县得玉鼎一枚外围四寸【见器用类】　宋志玉瓮不汲而满王者清廉则出
　　唐珪
　　贞观十五年七月洪州献珪　后唐明宗时临河县得玉杯有文曰传国宝万歳杯
　　唐定国寳玉
　　宝应元年建巳月壬子楚州献定国宝玉十有三【详见器用】
　　祥符寳珠
　　七年三月漳州龙溪得珠围濶三寸七分中有小珠七颗如七曜次如七曜者不可胜数守臣王冕表进曰皇猷允塞天乃效祥圣徳升闻地不藏宝有感必通无胫而至荧煌外散于月华皎洁内含于星彩遐稽信史逈殊照乘之光洞究祥经弗类媚川之色　珠至寳也王者徳至渊泉则出【文鉴】　宋志明月珠王者不尽介鳞之物则出汉章帝元和中郡国献明珠　礼斗威仪其政平徳至渊泉则江海出明珠
　　天禧玉印
　　元年七月辛丑澶州卒王贵获玉印一
　　治平玉检　元符　嘉定玉玺
　　治平元年闰五月二日耀州获受命宝玉检藏龙图阁元符元年五月戊申朔受玉玺　嘉定十四年表海
　　旧封请更印绶先朝宝玺来上阙庭明年正月御大庆殿受宝　得玉印于咸阳哲庙成太平之治献元玺于兴化髙皇开再造之符

　　玉海卷一百九十六
　　钦定四库全书
　　玉海卷一百九十七
　　宋　王应麟　
　　祥瑞
　　植物
　　瑞谷
　　神农嘉谷　朱禾九穗　黄帝嘉禾　尧嘉禾夏殷嘉禾
　　礼含文嘉神农就田作耨天应以嘉谷　拾遗记炎帝敎民耒耜百谷滋阜神芝发其色灵苖擢嘉颖朱章蔓于阶卿云蔼于岩【周书云神农时天雨粟】　瑞应图神农时雀衔九穗朱禾坠地夏时嘉禾二本同秀殷时嘉禾同本异秀其大盈车　徐整正厯曰黄帝时嘉禾为种　帝王世纪尧时嘉禾孽于【诗含神雾曰尧时嘉禾茎三十五穗】　晋中兴休祥説曰嘉禾者仁草也夏时异本同颖殷时同本异秀周时三颖同秀　山海经帝之下都昆仑之墟有木禾郭璞曰谷类也　后魏地形志羊头山下神农泉北有谷关即神农得嘉谷处　宋志王者徳盛则二苖同秀扵周徳三苖共穗于商徳同本异穟于夏徳异本同秀管仲曰古之封禅鄗上黍北里禾以为盛　伊尹曰
　　元山之禾南海之秬不周之粟　孙氏瑞应图嘉禾五谷之长王者徳茂则生
　　尧嘉种
　　诗生民诞后稷之穑有相之道诞降嘉种维秬维秠维穈维芑传秬黑黍秠一稃二米穈赤苖芑白苖笺云天应尧之显后稷故为之下嘉种　选张协七命曰大梁之黍琼山之禾唐稷播其根农帝尝其华
　　周嘉禾　嘉谷
　　书序唐叔得禾异同颖献诸天子王命唐叔归周公于东作归禾周公既得命禾旅天子之命作嘉禾【汉书引书逸嘉禾篇曰周公奉鬯立于阼阶　韩诗外传三苖同一秀】　史记唐叔得嘉谷献之成王　白虎通成王时有二苖异而生同为一穟大几盈车长几充箱民有得而上之者成王访周公而问之公曰三苖为一穟天下当和为一乎果有越裳氏重译而来献白雉　古文尚书一陇合为一穗　尚书大传三苖贯叶【一作贯桑】而生子为一穗周公曰和气所生以献于文王之庙　瑞应图三本同穗　孔丛子魏王问子顺曰上天神异后稷为之下嘉谷周遂以兴　诗屡丰年
　　周黄　厘麰
　　班固典引姬有素雉朱乌元秬黄之事君臣动色左右相趣亦有宠灵文武贻燕后昆注韩诗外传贻我嘉　诗臣工于皇来牟将受厥明笺云赤乌以牟麦俱来　思文贻我来牟帝命率育笺火流为乌五至以谷俱来【出泰誓】　生民麻麦幪幪　刘向传诸侯和于下天应报于上故周颂曰降福穰穰又曰饴我厘麰厘麰麦也始自天降此皆以和致和获天助也　广韵防麰之牟一麦二稃周受此瑞麦出埤苍
　　周华黍
　　诗序华黍时和歳丰宜黍稷也　甫田曾孙之稼如茨如梁曾孙之庾如坻如京乃求千斯仓乃求万斯箱黍稷稻梁农夫之庆　大田多稼　丰年多黍多稌　良耜黍稷茂止获之挃挃积之栗栗其崇如墉其比如栉汉嘉谷六穗　嘉谷元稷　嘉禾　秬秠
　　史记相如封禅书防一茎六穗于庖【防瑞禾也】颂曰嘉谷六穗我穑曷蓄匪惟雨之又润泽之汉纪宣帝神爵元年三月诏曰乃者元康四年嘉谷稷【黑粟也】降于郡国古今注武帝建元四年天雨粟宣帝地节三年长安雨黑粟元康四年雨黑黍　王褒讲徳论甘露滋液嘉禾栉比　后汉纪光武生于建平元年十二月是歳济阳县界有嘉禾生一茎九穗因名曰秀明帝永平十一年时麒麟白雉醴泉嘉禾所在出焉　鲁恭为中牟令建初七年嘉禾生恭便坐廷中尹以檄劳曰物产之化流行天降休瑞　古今注和帝元年嘉禾生济隂城阳一茎九穗安帝延光二年六月九真言嘉禾生百十六本七百六十八穗　秦彭为颍川大守有嘉禾之瑞　尔雅秠一稃二米郭璞注汉和帝时任城生黑黍或三四实实二米得黍三斛八斗　宋志汉元和中秬秠生郡国【秬鬯王者宗庙修则出】
　　汉野谷旅生
　　纪建武二年初王莽末天下旱蝗黄金一斤易粟一斛至于野谷旅生麻菽尤甚【旅寄也不因播种而生故曰旅今字书作稆音吕古字通】建武五年野谷渐少田畆亦广焉　论衡建武三十一年陈留雨谷谷形若苡而黑宋庆厯六年十二月渠州言野谷稆生民饥之侯也
　　汉嘉麦　嘉谷
　　建武中张堪为渔阳太守开稻田百姓歌曰桑无附枝麦穗两岐张君为政乐不可支　南史齐东郡太守孟业得麦一茎五穗　宋志章帝元和中嘉麦嘉禾生郡国　章纪章和元年诏曰嘉谷滋生改元【云云元和四年　见总瑞类】典引嘉谷灵草应图合谍
　　汉大有年【又见食货】
　　纪永平九年大有年十年二月诏昔歳五谷登衍今兹蚕麦善收其大赦十二年歳比登稔百姓殷富粟斛三十牛羊被野　东京赋度秋豫以收成观丰年之多稌嘉田畯之匪懈行致赉于九扈所贵惟贤所寳惟谷唐麟徳二年大有年
　　春秋桓三年冬有年宣十六年冬大有年谷梁传五谷皆熟为大有年　公羊传大有年何以书以喜书也有年仅有年也大有年大丰年也
　　魏嘉禾
　　黄初元年郡国三言嘉禾生　曹植魏徳论讴曰猗猗嘉禾惟谷之精其洪盈箱协穗殊茎昔生周朝今植魏庭献之庙堂以昭祖灵　魏都赋雍丘之梁清流之稻吴黄龙三年夏由拳野稻自生改禾兴县冬十月会
　　稽南始平言嘉禾生十二月改元嘉禾
　　晋嘉禾　嘉麦　宋嘉禾
　　宋志晋武太康四年十二月嘉禾生扶风雍五年七月生豫章南昌太康八年闰三月生东夷校尉国九月生东莱液十年六月嘉麦生扶风一茎四穗【又晋起居注武帝元帝世嘉禾三生其茎七穗　义熙十三年嘉禾九穗　泰始八年十月泸水胡玉献嘉禾】　晋志正旦大会歌醴泉涌流中唐嘉禾生穗盈箱　应贞传宴射赋诗曰嘉禾重颖蓂荚载芬　宋元嘉二十二年六月嘉禾生借田一茎九穗二十四年七月乙夘嘉禾旅生华林园及景阳山太尉江夏王义恭上嘉禾甘露颂昔在放勲厯荚数朝降及重华倚扇清庖　沈演之上嘉禾颂　梁中大通三年萧暎作嘉谷颂　元嘉二十三年醴湖屯生嘉粟一茎九穗二十五年六月壬寅嘉禾旅生华林园十株七百穗壬子嘉黍生借田　大明元年嘉禾生清暑殿鸱尾中一株六茎有赞
　　唐嘉麦
　　武徳元年五月陇州献嘉麦六月虞州献嘉麦一茎六穗八月永州献嘉禾异畆同颖二年七月益州献嘉禾一茎六穗四年二月肃州献嘉禾一茎五颖贞观二年六月长安献嘉禾三年十二月潞州献嘉禾景云二年六月洛州言两岐麦宗先天二年八月怀州言嘉禾四穗开元八年五月平原麦一茎两岐分秀九年五月绛州奏瑞麦七茎两穗一茎四穗十二年六月乙巳河南告成县瑞麦生穗分岐一茎三秀十三年五月甲申瑞麦生河南之夀安　旧纪贞观五年五月戊辰宋州麦一茎九岐者百余本三年闰五月戊午陜虢李泌献瑞麦一茎五穗　任爰瑞麦赋陇麦登芳芃芃于野渐渐其秀将嗣谷以登年岂凌霜而不茂　髙敭庭赋芒纎纎而擢陇叶青青而耸翠凌玉霜而表劲挺金茎而孤直实颖实栗是崇是奉　含实珠浄耀芒锋起　诗称沬北歌述渔阳　崔融贺嘉麦表纎芒濯露香稼揺风降之自天何必来牟之咏尝之于庙先符孟夏之时一穗两岐徒説张君之咏十畆千石方轻汜氏之书郭子仪奏瑞禾云天唘兴王瑞先百谷故汉称雨粟周颂来牟【至徳二年七月朔方】　许敬宗麦秋赋应制对银縚而偶穟并金缕而分芒
　　唐稆稻　再熟稻
　　纪开元十九年是歳扬州稆稻生【九月乙未任丘嘉禾生庚申永康一茎五穗】　会要开元十九年四月一日【己夘】扬州奏稆生稻二百一十五顷再熟稻一千八百顷其粒并与常稻无异代宗永泰元年夏盩厔穗麦生　沧州鲁城干符元年生野稻水谷二千余顷　林邑国稻歳再熟
　　唐潞州嘉禾合穗
　　见十九瑞
　　唐豫州嘉禾　嘉禾图
　　乾元元年五月十九日代宗立为皇太子生之歳【开元十四年十月十三日生】豫州献嘉禾于是以为祥更名豫【十月五日更名】会要元和七年十一月梓州言【东川潘孟阳奏】龙州界【武安县】嘉禾生有麟食之每来一鹿引之羣鹿随之使画工就图之并嘉禾一函以献　栁宗元贺幽州华州嘉禾图表六穗称于汉臣异畆书于周典贞元二十一年七月又贺劔南成都进嘉禾图陜州紫芝草表献于王庭唐叔慙同颖之异荐诸郊庙班史谢连叶之竒既呈薿薿之祥更覩煌煌之秀　潘炎嘉禾合穗赋双米一桴孤茎六穗　韩愈奏汴州嘉禾云两根并植一穗连房　独孤及贺潞州芝草嘉禾表庶政方乂二瑞荐臻唐叔之献齐房之歌古今同契
　　唐瑞粟
　　会要太和二年福建进瑞粟一十茎中书门下奏伏以陛下勤求理本澄清化源不以灵芝白乌为瑞应方将时安人和为嘉祥宸翰照宣睿情斯属请自今祥瑞但申有司更不令进献【依奏】大中二年七月十六日福建观察使殷俨进瑞粟十二茎茎有五六穗
　　干徳禾九穗图
　　干徳二年十二月乙夘睂州进禾生九穗图
　　干徳嘉禾
　　干徳四年京兆果州进嘉禾十月十九日和岘请作嘉禾等曲【见乐章】
　　干徳两岐麦
　　干徳四年五月五日己巳耀州贡两岐麦乙亥开封府贡庚辰单州贡壬午澶州贡麦两岐至六歧者凡一百七十五本【制瑞麦旗】　雍熙二年五月壬戌亳州献两歧秀麦
　　太平兴国嘉禾　瑞麦　雍熙嘉禾诗　淳化嘉禾合穗图
　　兴国三年八月壬戌眉州言嘉禾生滑州言黄河清十月甲子荆南言江陵县稻再熟五年正月癸未歙州言稻再熟八年九月庚辰梓州奏禾一茎五十七穗画图以献雍熙三年十月辛丑益州贡禾一茎九穗　兴国九年诸州瑞麦两穗三穗者连歳来上有司请为瑞麦曲荐于庙七年九月己亥滑州奏嘉禾一茎四穗　雍熙三年九月简州奏禾一根二茎其穗或八或九四年九月辛酉朔潍州进嘉禾御制嘉禾合穗五七言诗二首赐宰相李昉等淳化三年九月乙夘潞州言嘉禾异陇合穗图以献诏示近臣至道元年七月癸酉眉州言嘉禾一茎二十四穗
　　淳化瑞麦图
　　五年五月壬子亳州献瑞麦图有分四歧三歧两歧者九月庚戌朔礠州言嘉禾合穗画图来献以示近臣【淳化元年十月丙寅阆州言麦秀两歧】至道二年七月己亥朔绵州言麦秀两歧十二月丙午处州言稻再熟
