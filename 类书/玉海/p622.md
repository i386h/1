<!-- { "loadSidebar": true } -->
　　景徳四年三月乙巳召近臣观书太清楼因至于玉宸殿殿在楼之东【殿在苑中密迩宫禁】即上偃息之所茵帏皆黄绢为之无文采之饰聚书八千余卷上曰此唯正经正史累校定者小説他书不置于此盖附近禁中最便观览国家搜访图书其数渐广臣寮家有聚书朕先借其目参校所少并令抄补所得渐多今秘阁后即新衣库若迁此库以广其地尢为佳事当喻刘承珪増葺之大中祥符四年十月甲辰召宰臣于山亭观玉宸殿御制书籍记石上作诗王旦等皆赋七年三月乙未召近臣观太宗圣文神笔于玉宸殿作观书流杯诗羣臣皆赋六月晁逈等请以玉宸集五卷副本藏秘阁从之八年四月癸丑召辅臣观书于玉宸殿吏部尚书王钦若陈尧叟等四人预焉始观太宗御书移御别院观御制皇帝王覇及良臣忠臣奸臣权臣等论遂临轩赋诗九年二月癸夘召近臣于后苑翔鸾阁观太宗御书及御制圣文神笔颂玉宸殿等记遂宴于玉宸殿殿在苑中宻迩宫禁帝优宠辅臣每大礼庆成従容一召至两制皆预盖特恩也三月四日召宗室观书于玉宸殿天禧二年十月十一日庚子召近臣于玉宸殿观刈占城稻三年三月十三日曲宴后苑登翔鸾阁观太宗圣制又御仪凤阁玉宸安福殿遂射于太清楼下作赏花钓鱼诗四年七月观内苑谷遂宴于玉宸殿十月诏皇太子宗室近臣赴玉宸殿翠芳亭观稻赐宴　眀道元年十月改玉宸殿曰化成殿四方贡珍果常贮此殿景祐四年五月御化成殿观芝草帝作诗嘉祐三年三月丙子御化成殿观角觝
　　祥符泰山天贶
　　祥符元年七月乙酉诏防山灵液亭北天书再降之地建殿以天贶为名　先是六月丁酉六日臣钦若奏天书降于泰山十月壬子幸天贶殿十二月庚子命学士杨亿撰碑
　　祥符穆清殿　崇圣殿　嘉瑞殿
　　祥符元年十月二十六日封禅礼毕宴百官卿监以上于穆清殿又祥符元年封禅十月戊申上斋于穆清殿又寳鼎县行宫名曰奉祗前殿亦曰穆清　祥符二年正月七日癸亥对宗室辅臣于后苑便殿赐衣带器币遂宴于崇圣殿以封禅庆成故也崇圣殿后改为嘉瑞殿以后苑产双莲故也政和三年六月二十三日殿前池内复生双莲　延福宫穆清灵顾性智三殿灵顾奉真宗圣容
　　祥符仙仪殿　灵辉殿
　　祥符元年东封十月辛丑次郓州壬寅朱防言玉册玉牒十四日至翔鸾驿有光照室十一月戊子朔以郓州奉安天书殿为仙仪殿【王曾撰记】翔鸾驿奉安册牒行殿为灵辉殿十二月庚子命知制诰李维撰碑【志瑞应也】　天禧四年二月癸未朔名滑州福宁院奉安御制碑殿曰干文至和元年华州云台观建集真殿嘉祐六年十一月戊辰以汴口新修灵津庙碑殿为崇训殿【庙有眞宗御制汴水发愿碑】
　　祥符澶州延禧殿　州神武殿　章武殿
　　祥符元年十一月十四日壬申次澶州宴従臣父老于驻跸延禧殿【结防为殿于行宫之南赐名焉】　建隆元年十一月丁未亲征李重进至扬州二年正月诏以行宫为建隆观祥符五年【一云景徳中】建殿景祐四年别建殿名章武皇祐二年五月庚寅改名神武【景徳二年八月癸巳命中使奉安太祖圣容于扬州建隆寺寺有御榻其后建殿严奉景祐四年六月甲戌奉太祖御容于扬州建隆寺更命新殿曰章武】
　　祥符金华殿
　　祥符中常宴辅臣于金华殿　三年闰二月二十七日丁丑御水心殿垂钓遂宴于金华殿五年五月戊子以金华殿所种麦以示辅臣
　　祥符宜圣殿
　　祥符三年闰二月二十七日丁丑诏辅臣至宜圣殿【奉祖宗圣容】拜太宗圣容上作赏景观花五言诗【又作千叶紫牡丹七言诗以赐　小苑花木皆太宗所植】　天禧三年四月二日宴宜圣殿　真宗御集有宜圣殿四园歌诗三卷
　　祥符宣徳述古殿　先猷继文殿
　　祥符五年十二月十四日诏近臣至龙图阁观新修宣徳述古二殿帝作七言诗【二殿在龙图阁西序】八年四月丁夘诏玉清昭应宫太宗御书殿名先猷御制御书殿名继文天禧二年正月壬寅奉安太宗文集于先猷翌日奉安御集于继文政和四年八月改枢密直学士为述古殿直学士　地理志龙图阁下有资政崇和宣徳述古四殿
　　祥符南京归徳殿
　　祥符七年正月二十九日丙辰诏升应天府为南京【艺祖肇基之地】即衙城为大内正殿以归徳为名虽降图营建而实未尝行
　　祥符承明殿　景祐延和殿　端明殿
　　延和殿在景福殿南祥符七年建十月戊午赐名承明章献垂帘叅决朝政于此明道元年十月甲辰改明良寻改端明景祐元年【一云明道二年十二月甲寅】改延和殿西北迎阳门门内后苑有太清楼　祥符八年注辇国来贡见承明殿天禧元年六月辛巳召章频对承明殿翌日为监察御史二年二月壬午对右正言刘晔鲁宗道于承眀殿【凡八刻】五年正月癸巳对辅臣于承明殿己亥宴近臣于承明殿二月丙辰诏近臣观羣玉蘂珠殿上梁宴承明殿三月庚辰对辅臣于承明殿丙戌又对天圣九年四月乙巳承眀殿阅大乐明道元年十月甲辰改承明殿为端明二年八月丁巳置端明殿学士在资政殿学士之下以宋绶为之【诏曰奨擢名儒式资顾问政和四年八月三日改为延康殿学士中兴复旧　后唐置端明殿学士兴国中改为文明程羽为之位枢副之下】庆厯三年三月御延和殿阅武骑皇祐五年延和殿观指南车嘉祐三年三月戊寅延和殿观习军阵治平四年十二月延和殿试武艺元丰二年延和殿观新乐　真宗以盛度兼端明殿学士召对承明殿西庑问以边计退而条十事上之仁宗于延和殿试宗室子弟书令宗正第髙下宗望为第一　志崇政殿西南有殿北向曰承明便坐殿也
　　祥符延庆殿
　　见下
　　祥符流杯殿
　　祥符九年二月二十七日诏近臣观翔鸾阁御书移幸流杯殿泛觞　志云建流杯殿于后苑
　　天禧安福殿
　　天禧二年十月十一日庚子赐宴安福殿三年三月十三日曲宴后苑御安福殿【后苑有宣明殿安福殿】　志宫中有延庆安福集圣清景庆云玉京等殿清浄堂万春阁
　　天禧清景殿
　　天禧三年九月二十三日诏宗室辅臣学士以下对于清景殿出赐太子御制及国史实録太宗御集四部书示従臣遂宴于殿内　清景殿书事诗【见御制类】
　　天禧羣玉蘂珠殿
　　天章阁天禧五年三月建以奉真宗御集御书阁东西序羣玉蘂珠二殿【一云天禧五年二月修天章阁毕四月十六日召近臣馆阁官观御集御书遂宴于羣玉殿又天禧五年二月丙辰诏近臣观羣玉蘂珠殿上梁二十八日癸酉近臣宴羣玉殿】天圣八年八月六日丁亥天章阁观御书元真殿观瑞谷赐宴蘂珠殿嘉祐七年十二月二十三日观三圣御书御制诗遂宴羣玉殿二十七日天章阁观三朝瑞物复宴羣玉殿治平二年正月甲申邵亢为翊善尝召对羣玉殿访世务三年九月丙辰夜召学士王珪至蘂珠殿赐坐翌日赐盘龙金盆一
　　天圣清辉殿　元真殿
　　天圣八年三月十九日后苑赏花钓鱼观唐明皇山水字石于清辉殿因命従官皆赋歌遂宴太清楼【山水字石自永兴军辇至起清辉殿以安之】是日従臣应制令中书第所赋优劣八月丁亥元真殿观瑞谷嘉祐七年八月甲辰皇子入对于清居殿
　　眀道紫宸殿　崇徳殿
　　旧名崇徳殿在宣祐门西明道元年十月甲辰改紫宸【后周显徳六年十二月改万嵗殿为紫宸】即视朝之前殿每诞节称觞及朔望御此殿【东西上閤门司在殿前南廊】　开寳八年三月契丹遣使来聘召见崇徳殿晋王及百官以契丹通好诣崇徳殿贺太平兴国二年对契丹使于崇徳殿是年五月十二日又宴契丹使于崇徳殿景徳二年十一月契丹使来贺对于崇徳殿大中祥符二年十二月宴契丹使于崇徳殿五年交趾郡王李公蕴遣使来贡对于崇徳殿六年西南藩进都奉部领龙光进以下来贡方物名马入见崇徳殿七年交趾李公蕴败鹤拓鸾遣使贡马献捷召见崇徳殿十二月髙丽国王询遣使尹证及女真将军太千机已下凡七十八人以方物来贡见于崇徳殿庆厯二年契丹使刘六符来议闗南事见于紫宸殿十月见契丹使于紫宸殿五年二月契丹遣使来献征西夏所获见于紫宸殿十月丁巳宴契丹使于紫宸殿皇祐元年二月四月至和二年九月十二月嘉祐元年二月并宴契丹使于紫宸殿　开寳四年五月宴近臣于崇徳殿咸平二年八月宴羣臣于崇徳殿始作乐景徳元年十月二年正月宴羣臣四年三月大宴十月宴羣臣并于崇徳殿祥符五年九月七日宴崇徳殿西苑门天圣二年八月丙辰朔以初听乐燕百官于崇徳殿眀道二年十一月宴近臣于紫宸殿庆厯五年十一月丁亥宴宗室于紫宸殿皇祐五年六月七日御紫宸殿奏大安乐熙宁二年五月六日宴宰臣百官宗室于紫宸殿　雍熙二年十月御崇徳殿引问御史台开封禁囚亲决之谓宰臣曰朕録囚徒殊不觉劳古人治郡邑或致飞蝗避境虎渡江况人君能恵养黎庶伸治寃滞岂不感召和气乎宋琪等对曰陛下勤政治苍生之幸也开寳八年平李煜淳化五年平李顺至道元年败契
　　丹二年败李继迁咸平二年败契丹并宰相率百官诣紫宸殿贺【淳化中张洎奏今之崇徳殿即唐紫宸在周为内朝在汉为宣室在唐为上閤亦曰内衙即只日常朝之所】　干徳四年二月长春节羣臣上夀于崇徳殿太宗兴国二年十月干明节崇徳殿上夀天圣元年长宁节崇徳殿上夀景祐元年四月乾元节羣臣上夀紫宸殿　庆厯七年八月戊子改文眀殿学士为紫宸殿学士【用宋庠议也文明真宗諡故改之以丁度为之】八年九月乙巳改紫宸殿学士为观文殿学士　纪干徳二年九月辛丑改广徳殿为崇徳殿　志大安殿北有崇徳殿视朝之前殿也
　　眀道垂拱殿　长春殿　勤政殿
　　紫宸【崇徳】殿西垂拱殿门其东北角门通紫宸殿每日枢密使以下立班殿庭宣不坐即赴垂拱殿起居垂拱殿旧曰长春明道元年十月改勤政十一月改垂拱【实録云明道元年十月甲辰改长春殿曰垂拱殿】即常日视朝之所节度使契丹使辞见亦宴此殿　干徳三年九月宴近臣于长春殿开寳二年宴钱惟濬宴曹彬八年宴契丹使九年宴钱俶太平兴国三年宴钱俶四年正月乙未宴潘美亲授方畧六年宴亲王宰相雍熙三年饯曹彬四年饯潘美淳化四年十一月丁卯宴曹彬至道二年饯李继隆咸平二年宴傅潜周莹三年饯向敏中五年饯王超周莹景徳二年宴契丹使四年五月戊戌宴吴元扆丙午对占城使皆于长春殿祥符元年至天禧三年宴长春殿凡十有七　庆厯四年四月契丹使见于垂拱殿皇祐二年宴契丹使四年宴狄青熙宁二年宴曽公亮九年宴郭逵元丰五年以国史成宴七年宴文彦博皆于垂拱殿
　　眀道集英殿　广政殿　开寳大明殿　淳化含光殿　祥符防庆殿　元和殿　需云殿
