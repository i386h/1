<!-- { "loadSidebar": true } -->
　　续志郡有盐官铁官工官都水官者随事广狭置令长及丞本注郡县出盐多者置盐官主盐税出铁多者置铁官主鼓铸有工多者置工官主工税物有水池及鱼利多者置水官主平水收鱼　前地理志河内之怀县河南郡颍川郡南阳之宛济南之东平陵泰山并奉髙广汉并雒县蜀郡之成都凡八郡有十工官　贡禹传今蜀广汉主金银器嵗各用五百万三工官费五千万注如淳曰河内怀蜀郡成都广汉皆有工官师古曰谓少府属官考工室右工室东园匠也【右工未详】　食货志羊请置大农部丞召工官治车诸器皆卬给大农　平准书边兵不足发武库工官兵器以赡之【武帝时】　周亚夫亚夫子为父买工官尚方甲楯　谷永传元延元年永对曰愿减大官导官中御府均官廪牺用度止尚方织室京师郡国工服官发输造作以助大司农流恩广施振赡困乏　功臣表阳城延以军匠　漆器始造谏者不止露台之费明君惜之　工用髙曾之规矩
　　汉请室令　静室令
　　续志光禄勲有请室令车驾出在前请所幸徼车迎白示重谨中兴但以郎兼事讫罢　贾谊传造请室注苏林曰胡公汉官车驾出有请室令在前先驱此官有别狱也【史记作清室】　爰盎传绛侯系请室　后张禹传永初四年上表曰王者动设先置止则交防清道而后行清室而后御离官不宿所以重宿卫也注前书曰旧典天子行幸所至必遣静室令先案行清静殿中以虞非常【见文纪注应劭云】　杨秉传警跸而行静室而止注静室谓先使清宫也前书音义曰汉有静室令　谷永对愿陛下保至尊之重乘帝王之威朝觐法出而后驾陈兵清道而后行　魏王朗曰帝王之居外则饰周卫内则重禁门将行则设兵而后出幄称警而后践墀张弧而后登舆清道而后奉引遮列而后转毂静室而后息驾所以显至尊务戒慎垂法戒也
　　汉特进
　　续志旧列侯奉朝请在长安者位次三公中兴以来唯以功德赐位特进者次车骑将军赐位朝侯次五校尉赐位侍祠侯次大夫【刘般传皆为侍祠侯还为朝侯　张奋为侍祠侯】其余以肺附及公主子孙奉坟墓于京都者亦随时见防位在博士议郎下列土特进朝侯贺正月执璧云注胡广汉制度曰功德优盛朝廷所敬异者赐特进位在三公下不在车骑下　通典汉成都侯王商以特进领城门兵置幕府得举吏如将军【谷永曰如五府　薛宣以特进视尚书事傅喜位特进奉朝请张禹位特进见礼如丞相置从事史五人又许广汉嘉】后汉皇后父兄率为特进侯朝防位次三公【隋志曰特进旧位从公光武以邓禹列侯就第特进奉朝请是特进引见之称】窦笃进位特进得举吏见礼依三公【又李通邓康马光防贾复　建武二十一年窦融永平十五年窦固邓隲奉朝请位三公下时进侯上】自二汉及魏晋以为加官　和纪永平三年正月甲子赐诸侯王公将军特进黄金注汉官仪曰诸侯功德优盛朝廷所敬异者赐位特进在三公下【亡秩】　六典汉诸将军公卿年髙德重者得以列侯就第特进奉朝请
　　汉外史闾师
　　平纪元始元年二月置外史闾师秩六百石注应劭曰周礼闾师掌四郊征赋
　　汉北军中候　军候
　　续志北军中候一人六百石掌监五营【汉官曰员吏七人自得辟召】旧有中垒校尉中兴省中垒但置中以监五营【前书张苍传尝任人为中注官名】　列传朱宠永初五年为北军中　史弼辟公府迁北军中候　刘表以大将军掾为北军中杨秉传为太尉延熹六年请下北军中实覈所部　应劭传中平二年北军中邹靖上言开募鲜卑汉官仪步兵校尉比二千石掌宿卫兵属北军中崔子玉箴赫赫将师典总虎臣鹰旅武阚然奋振
　　云云宪臣司武　晋陶囬为北军中
　　军【李陵传管敢陈汤传军假丞杜勲】　后军【西域传赵徳】　中军【孔融】志大将军曲有军比六百石又有军假余将军
　　亦有军　晋张老为元　奄正
　　汉虞人
　　班固传西都赋水衡虞人理其营表注掌山泽之官
　　汉将兵长史
　　光武纪建武二十一年四月将兵长史陈防平安定属国胡　传邓训马严为将兵长史【兵一作军】　马防传建初三年令将兵长史李调将四千人击羌　和纪永元十四年五月丁未初置象林将兵长史官【阚骃十三州志将兵长史居日南郡又有将兵司马去雒阳九千六百三十里】　律都军官长史一人　表有军屯仆射　大军长史【丙吉田延年】　车骑将军长史【赵充国】
　　汉蚕官
　　见亲蚕
　　汉讲郎【见春秋】
　　隋经籍志建武中尚书令韩歆请立左氏而未行时陈元上书讼之乃以李封为左氏博士永平中能为左氏者擢髙第为讲郎其后贾逵服防并为训解　后儒林传序建初中大防诸儒于白虎观肃宗亲临称制又诏髙才生受古文尚书毛诗谷梁左氏春秋虽不立学官然皆擢髙第为讲郎给事近舍所以网罗遗逸博存众家　传桓郁上疏曰孝昭选名儒韦贤蔡义夏侯胜等入授于前近建初元年张酺魏应召训亦讲禁中张酺子蕃以郎侍讲赵典拜议郎侍讲禁内　旦麟为议郎入侍讲禁中　王吉曰广厦之下细旃之上明师居前劝诵在后上论唐虞之际下及殷周之盛考仁圣之风习治国之道防防焉发愤忘食日新厥徳
　　汉符玺郎
　　春官注典瑞若今符玺郎疏似汉时符玺郎【故举汉法而况之】惠纪注如淳曰主天下物曰尚有尚符玺郎　晋礼
　　志汉魏故事遣将出征符节郎授节钺于朝堂
　　汉次金叙
　　秋官野庐氏比修除道路者注比校治道者名若今次金叙大功疏谓汉时主役之官官名次金叙主以丈尺赋功
　　汉秘书监　校书郎　著作　东观郎
　　纪成帝延熹二年八月初置秘书监官注汉官仪秘书监一人秩六百石掌典圗书古今文字考同合异属太常【掌圗书秘记故曰秘书　建安十三年诏秘书监荀恱撰汉纪】　宋志汉延熹二年置秘书监【皇甫规与张奂书曰从兄秘书】周外史其任也应劭汉官曰六百石后省魏武帝为魏王置秘书令典尚书奏事文帝黄初初置中书令而秘书改令为监　通典汉刘向领校秘书【又任宏尹咸等】后以雄典校王莽以刘歆苏竟共典校书【见前书】后汉东观有校书之职选他官入东观令典校秘书撰述传记有校书之任而未为官也以郎居其任则谓之校书郎【终显宗时召诣兰台拜校书郎班固刘珍騊駼马融杜抚窦章贾逵王逸】以郎中居其任则谓之校书郎中【马融为校书郎中诣东观典校秘书蔡邕拜郎中校书东观】后魏始置校书郎汉东京使名儒硕学入直东观撰述国史谓之著作东观皆以他官领【班固傅毅陈宗尹敏崔寔孟冀边韶延笃杨彪等邓嗣与伏无忌延笃著书东观张子儶拜侍中典领秘书髙彪孔僖拜郎中校书东观永元中贾逵为侍中兼领秘书近署】　文苑传李胜有文才为东观郎　晋官志著作郎周左史之任也汉东京圗籍在东观故使名儒著作东观有其名尚未有官　崔子玉有东观箴　蜀汉郤正秘书令吴华覈东观令魏以王象王肃领秘书监晋挚虞潘尼荀菘华谭孙盛
　　汉胪人
　　文选张平子东京赋九宾重胪人列注胪人鸿胪也主宾客之官
　　汉日官
　　张衡传再转复为太史令曰曩滞日官今又原之　太史公掌天官上世于虞夏典天官事
　　汉侍史
　　晋天文志柱史北一星曰女史妇人之微者主传漏故汉有侍史
　　汉甄官
　　唐六典注后汉将作大匠属官有前后中甄官令丞【又见吴志孙坚传注及齐职仪志】　晋少府领甄官宋齐有陶官后周陶工中士一人唐将作有甄官令掌琢石陶工　吕氏春秋昆吾作陶　周陶正陶瓬凝土为器搏埴之工

　　玉海卷一百二十六
　　钦定四库全书
　　玉海卷一百二十七
　　宋　王应麟　撰
　　官制
　　官数
　　国语民之彻官百注彻达也自以名达于上者有百官也
　　歴代官数
　　通典官数唐六十员虞六十员【尚书云建官惟百郑云虞官六十唐官未闻尧舜同道或皆六十并属官而言则皆有百　明堂位云虞官五十】夏百二十员【尚书云夏商官倍则当二百郑云百二十　明堂位夏官百】殷二百四十员【明堂位二百郑曰二百四十】周内外官六万三千六百七十五员【内二千六百四十三人外诸侯国官六万一千三十二人按礼记王制计之殷制同　内职掌一万五千九百五十人都计内外官及内职掌七万九千六百二十五人　殷诸侯国千七百七十三大凡列国卿大夫士有六万一千三十二人周与殷不异】汉自丞相至佐史凡十三万二百八十五员【哀帝时数兼诸府州郡胥史】后汉七千五百六十七员【并内外职掌共十五万二千九百八十六人】晋六千八百三十六员【内外职掌十一万一千八百三十六人都计十一万八千六百七十二人】宋六千一百七十二员齐二千一百三员【一云二千六十三　梁陈官数未详】后魏七千七百六十四员北齐二千三百二十二员【并内官　州郡官数未详】后周三千九百八十九员【并内官诸色官万八千八十四人】隋一万二千五百七十六员【内官二千五百八十一员郡县官九千九百九十五　又内外职掌等十八万三千三百六十一人都计内外文武官及胥总十九万五千九百三十七人】大唐一万八千八百五员【内官二千六百二十外郡县官一万六千二百八十五　文官万四千七百七十四武官四千三十一　内外职掌等总三十四万九千八百六十三都计三十六万八千六百六十八人】　文选永明策秀才文周官三百汉位兼倍注礼记明堂位曰有虞氏之官五十夏后氏官百殷官二百周官三百汉书曰秦立百官汉因循不革自佐史至丞相十三万三百八十五人今云兼倍略言之耳　汉百官表载卿相任政中二千石大略不盈二十人朝士千石秩以上者二百人其数絶少然议郎中郎属光禄勲者乃至千人相都尉刺史守县令外官也亦二千人佐史以上十三万余人盖其多如此
　　唐虞百官
　　书周官唐虞建官惟百夏商官倍正义夏商三百【明堂位是后世之言】　周礼疏明堂位注有虞氏官盖六十【唐则未闻尧舜道同或皆六十并属官则皆有百故周官云唐虞建官惟百唐虞之官惟四岳百揆与六卿又有典乐纳言之职余官未闻其号】夏百二十【昏义云三公九卿二十七大夫八十一元士郑云葢夏制】殷二百四十【曲礼六大五官六府六工等郑皆云殷法】周三百六十【三公各兼一卿之职】　书尧典疏百官谓之百姓者天子建德因生以赐姓谓建立有德以为公卿因其所生之地而赐之以为姓明王者任贤不任亲周官云唐虞稽古建官惟百大禹谟云率百官若帝之初是唐虞之世经文皆称百官而明堂位云有虞氏之官五十后世所记不合经也
　　周羣臣版
