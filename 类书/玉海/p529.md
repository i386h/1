<!-- { "loadSidebar": true } -->
　　冯异永初六年安帝下诏曰夫仁不遗亲义不忘劳善善及子孙古之典也光武受命中兴恢圣绪光耀万世祉祚流行予末小子夙夜永思追惟勲烈披圗按籍建武元功二十八将佐命虎臣防记有徴盖萧曹绍封继于今况此未逺而或乏祀朕甚愍之其条二十八将无嗣絶世若犯罪夺国应当统后者分别署状上将及景风章叙旧徳显兹遗功焉于是绍封普子晨【异曽孙】为平乡侯明年二十八将絶国者皆绍封焉　邓禹永初六年绍封禹孙康为夷安侯时诸绍封者皆食故国半租康以太后戚属犹三分食二以侍祠侯　盖延曽孙恢永初七年绍封卢亭侯　李忠孙纯复封琴亭侯　朱祐曽孙冲绍封鬲侯　景丹孙遽绍封监亭侯杜茂孙奉绍封安乐亭侯　傅俊孙铁复封髙置亭
　　侯　马武孙震七年漻亭侯　马援绍封光子朗为合乡侯　万修曽孙丰绍封曲平亭侯　盖恢卢亭李纯琴亭　朱冲鬲侯　景遽监亭　杜奉安乐亭铁髙置亭　马震漻亭　马朗合乡　万丰曲平亭【并永初七年封】　马廖元初三年绍封孙度为颍阳侯　臧宫永宁元年绍封曽孙由朗陵侯　阴识永宁元年以璜弟琡绍封　邳彤元初元年封彤孙音为平亭侯　耿纯建初三年肃宗追思纯功绍封阜子盱【纯孙】为髙亭侯万脩孙恭绍封门徳亭侯　马成孙昌绍封益
　　阳【则延熹二年也】　岑彭建光元年封曽孙为细阳侯　先是永平十四年窦融孙嘉封安丰建初元年贾复子邯封胶东宗封即墨二年耿纯孙盱封髙亭八年吴汉孙盱封平春
　　魏祀佐命臣
　　魏志青龙元年五月壬申祀夏侯惇曹仁程昱于太祖庙庭正始四年七月祀曹真至典韦五年十一月癸夘祀荀攸六年十一月祫祭大祖庙始祀佐命臣二十一人景元三年祀郭嘉　嘉平三年十一月有司奏功臣享食更以官为次　二虢不辞两国之任其徳厚也旦奭不逊燕鲁之封其功大也【陈思王疏】　汉徳之盛异姓而王者八人魏祚之隆同功而邑者千户【唐神龙元年十一月五王诏】　武王胜殷之日报功不先于崇徳位能不先于建贤
　　晋泰始増封
　　武纪泰始元年十二月丁夘以石苞封乐陵公陈骞髙平公贾充鲁公裴秀钜鹿公荀朂济北公郑冲夀光公王祥睢陵公何曽朗陵公王沈博陵公荀顗临淮公衞瓘菑阳公其余増封进爵各有差　地理志武帝泰始元年罢五等之制公侯邑万戸以上为大国五千戸以上为次国不满千五百戸为小国
　　晋大元绍功臣
　　孝武纪大元二年春正月继絶世绍功臣　谢安孝武时天象失度亢旱弥年安奏求晋初佐命功臣后而封之　羊祜孙之子法兴为钜平侯陈骞孙髙平公王沈从孙道素博陵公荀顗后常临淮公并大元中封【荀伯子谓羊祜勲参佐命功成平吴钜平封宜同鄼国　楚思子文之治晋録成宣之忠】
　　晋咸宁论次功臣　铭功太常
　　列荀顗咸宁初诏论次功臣将配飨宗庙所司奏顗等十二人铭功太常配享清庙　郑冲咸宁初有司奏冲与安平王孚何曽贾充陈骞荀朂羊祜齐王攸等十二人皆铭大常配食于庙　石苞咸宁初列于铭享裴秀咸宁初与石苞等并为王公配享庙庭　荀朂咸宁初为佐命功臣列于铭亭　羊祜以晋泰始中建防伐吴至咸宁末方加褒宠封其兄子　卞望之以咸和初殒身国难至兴宁末方崇礼秩官其子孙晋阳秋曰泰始二年诏曰夏侯惇魏之元功勲书竹帛朕受禅于魏可忘其功臣哉冝择近属绍封之【荀公达汉之功臣晋武爵其孙】　成帝纪咸康二年十月诏曰先代褒崇明祀宾礼三恪故宋啓土光于周典宗姬侯衞垂美汉册周汉之后絶而莫继其详求衞公山阳公近属可继承其祀者依旧典
　　晋旌録名贤
　　元帝纪大兴元年十二月癸巳诏曰汉髙经大梁美无忌之贤齐师入鲁修栁下惠之墓其吴之髙徳名贤或未旌録者具条列以闻
　　晋论淮肥功
　　孝武纪太元八年十月乙亥诸将及苻坚战于肥水大破之十一月庚申诏卫将军谢安劳旋师于金城十年十月丁亥论淮肥之功追封谢安庐陵郡公封谢石南康公谢康乐公谢琰望蔡公桓伊永修公自余封拜各有差
　　唐论太原首功
　　裴寂髙祖论太原首功诏秦王裴寂刘文静恕二死长孙顺徳至许世绪等十四人恕一死【防要武徳元年八月六日诏】二年四月甲寅赐太原元从人库物百五十万段
　　京师平刘基功第一【太宗手诏刘政防要义举有殊功】　世充平屈突通论功第一　东都平册勲于庙者九人窦抗与从弟轨与
　　唐定功臣封戸　第功班赏
　　通鉴武徳九年十月庚辰初定功臣实封有差【旧纪癸酉】裴寂武徳九年十月太宗定功臣封戸自寂以下差功大小第之总四十三人寂戸千五百长孙无忌王君廓尉迟敬徳房龄杜如晦戸千三百长孙顺徳柴绍罗艺赵郡王孝恭等四人戸千二百侯君集张公谨刘师立等三人戸千李勣刘基等二人戸九百髙士亷宇文士及秦叔寳程知节等四人戸七百安兴贵安修仁唐俭窦轨屈突通萧瑀封徳彞刘义节等八人戸六百钱九陇樊兴公孙武达李孟尝段志厐卿恽张亮李药师杜淹元仲文十人戸四百张长逊张平髙李安逺李子和秦行师马三寳六人戸三百寂等三十人见于赵文恪等十八人功不甚显然参附义始事班班见当世今次第其名总出左方　房龄太宗即位第功班赏与如晦无忌敬徳君集功第一食邑一千三百戸余皆次序封爵上顾羣臣曰朕论公等定封邑恐不能尽无有讳各为朕言之淮安王神通曰义师起臣兵最先至今龄以刀笔吏居第一臣未喻帝曰龄等有决胜帷幄定社稷功此萧何所以先诸将也叔父以亲冝无爱者顾不可縁私与功臣竞先后耳初将军兵师利等皆怙跋攘袂或指画自陈説见神通愧屈乃曰陛下至不私其亲吾属可妄诉耶　苏安常唐家指河为誓非李氏不王非功臣不封　旧纪武徳九年九月己酉无忌封齐龄封邢敬徳吴如晦莱君集潞皆国公十月癸酉【十八日】自裴寂食实封一千五百戸至马三宝三百戸李靖平颉利増戸至五百　防要武徳九年九月二十四日【己酉】诏曰褒贤昭徳昔王令典旌善念功有国彞训无忌等或夙参谋谟绸缪帷幄或早从任使契濶戎麾无忌【齐】龄【邢】敬徳【吴】如晦【莱】君集【潞】邑各三千户遣侍中陈叔达于殿阶下以名唱之神龙元年二月制段志至李孟尝二十六人所食实封给之如旧
　　唐功臣世封刺史
　　太宗纪贞观十一年六月戊辰【防要十五日】以功臣为世封刺史十三年二月庚子【旧纪丙子】停世封刺史　长孙无忌帝欲功臣并世袭刺史乃诏有司朕凭贤佐之力克翦多难时屯共资其力世安専享其利朕所不敢刺史古诸侯虽名不同而监统一也无忌等嘉庸懿绩简在朕心其改锡土宇用世及之制【诏曰周武定业胙茅土于弟子汉髙受命誓带砺于功臣】及以无忌为赵州刺史以赵为公房龄宋州刺史国于梁杜如晦赠宻州刺史国于莱李靖濮州国于衞髙士亷申州国于申侯君集陈州国于陈道宗鄂州王江夏孝恭观州王河间尉迟敬徳宣州国于鄂李勣蕲州国于英段志金州国于褒程知节普州国于卢刘基梁州国于防张亮澧州国于郧凡十有四人无忌等辞帝曰公等薄山河之誓朕安可强公土宇耶遂止　马周上疏谓宜赋以茅土畴以戸邑必有才行随器而授虽干翮非强亦可以免累　于志宁奏古今异时慕虚名遗实患非久安计帝皆从之
　　唐总章功臣二等
　　髙宗纪显庆五年正月甲子如并州二月丙戌加佐命功臣食别封者子孙二阶大将军府僚佐存者一阶总章元年四月庚申【一云三月】以太原元从西府功臣为二等第一功后官无五品者授其子若孙一人有至五品四品者加二阶三品以上加爵三等第二功后官无五品者授其子若孙从六品一人有至五品者加一阶六品者二阶三品以上爵一等　防要永徽五年二月四日赠功臣屈突通至张平髙官【实録永徽五年二月庚申】总章元年二月六日诏太原元从西府旧臣令亲详览其为等级时皇后欲褒其父在功臣之上自武士彠以下至刘师立三十六人并为第一功臣
　　唐开元绍封武徳以来勲臣
　　旧纪开元元年【即先天元年】十二月诏国初以来宰相及食实封功臣子孙量才擢用　禇无量开元五年上言自古受命之君必兴灭继絶崇徳报功愿到东都收叙唐初逮今功臣世絶者虽在支庶咸得承袭帝纳其言求武徳以来勲臣苗裔绍续其封　宗纪开元五年五月丙辰诏公侯子孙袭封十七年十一月戊申大赦唐隆两营立功三品以上予一子官二十年十一月庚申如汾阴祠后土赐武徳以来功臣后及唐隆功臣三品以上一子官　实録开元十三年十一月封禅制武徳以来功臣宰辅令所司访遗嗣天寳十三载二月诏武徳功臣贞观初宰辅与子孙一人京官　通鉴开元二十年上思右骁衞将军安金藏忠烈三月赐爵代国公于东西岳立碑以铭其功　睿宗景龙四年六月辛丑赏平韦氏功
　　唐开元録军阀
　　郭防瓘开元初録军阀【二年四月庚申】累迁左骁卫将军兼北庭都防赐衣一袭　薛讷破吐蕃于武阶【开元二年十月甲子】帝命紫防舍人倪若水即军陟功状拜讷左【一作右】羽林大将军【一云十月癸未】
　　唐推恩令
　　实録贞观五年九月癸亥诏曰亲贤作屏着在周经支庶毕侯义存汉典无忌龄如晦敬徳各封一子郡公君集子及叔宝知节各封一子县公褒贤之道已纪旂常推恩之令未洽胄绪俾拜前拜后比踪曩烈如带如砺垂后昆　元和九年八月庚寅録功臣后康日知至李洧等十家　元和十五年二月穆宗制武徳已来配享及一等功臣并张巡许逺南霁云顔真卿杲卿尚父子仪太师晟太尉秀实与子孙官有差六月举勲贤之后任台省官者　长庆元年正月辛亥诏武徳以来功臣子孙重加奨用　韩愈元和圣徳诗续功臣嗣
　　唐定将相功臣三等　史馆勲臣
