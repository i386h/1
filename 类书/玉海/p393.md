<!-- { "loadSidebar": true } -->
　　志又有房中祠乐髙祖唐山夫人所作也周有房中乐至秦名曰夀人凡乐乐其所生礼不忘本髙祖乐楚声故房中乐楚声也孝惠二年使乐府令夏侯寛备其箫管更名曰安世乐安世房中歌十七章其诗曰大孝备矣七始华始我定厯数王侯秉徳海内有奸大海荡荡安其所丰草葽雷震震桂华美芳硙硙即即嘉荐芳矣皇皇鸿明浚则师徳孔容之常承帝明徳【古诗皆有篇名独桂英美芳两章名存刘原父疑本十二章】首章曰大孝备矣休徳昭清髙张四县乐充宫廷芬树羽林【师古曰羽葆其盛若林】云景杳防金支秀华庶旄翠旌【张晏曰金支百二十支旄钟之旄也文頴曰析羽为旌翠羽为之臣瓉曰乐上众饰有流遡羽葆以黄金为支其首敷散若草木之秀华也师古曰瓉说是也庶旄翠旌谓析五采羽注翠旄之首而为旌】七始华始肃倡和声神来宴娭庶防见听末章云承帝明徳师象山则云施称民永受厥福承容之常承帝之明下民安乐受福无疆孔光何武奏安丗乐鼓员二十人十九人可罢凡鼓八朝贺置酒陈前殿房中不应经法　晋志元会别置女乐三十人于黄帐外奏房中之歌　宋志魏使王粲改作安丗诗大和初侍中缪袭奏安世歌本汉时歌名按周礼注云安丗乐犹周房中之乐也往昔议者以房中歌后妃之徳以风天下正夫妇宜改安世之名曰正始之乐魏初侍中王粲所作登歌安世诗专以思咏神灵及鉴享之意袭又省读汉安世歌咏亦说髙张四县神来燕享嘉荐令仪永受厥福无有二南后妃风化天下之言谓房中为后妃之歌恐失其意宜改安世曰享神歌奏可【文帝已改安世为正始袭至是又改安世为享神未详其义王粲所造安世诗今亡】　隋志内宫所奏天髙地厚二曲于房中奏之栁顾言増房内乐益其钟磬【歌钟歌磬各设二虡土革丝竹副之并升歌下管】奏议曰为王后歌讽诵而事君子故以房室为名燕礼乡饮酒礼亦取而用磬师职云燕乐之钟磬郑曰房内乐也所谓阴声金石备矣内宰诏其礼乐之仪郑云荐撤之礼当与乐相应　通典周有房中之乐以歌后妃之徳【按通典汉志秦时古乐惟舜大韶周大武房中乐存文选注汉书曰房中乐有飞龙章　飞龙秋防上天】　书大传古者后夫人入
　　御于君鸡初鸣大师奏鸡鸣于陛下夫人鸣佩玉于房中告去也应门撃柝告辟也　汉志都荔遂芳窅窊桂华注臣瓉曰茂陵中书歌都孋桂英羙芳鼓行
　　汉修六代乐
　　刘子文武篇汉祖海内大定以文止戈召邹鲁儒生而制礼仪修六代之乐朝诸侯于咸阳　淮南子齐俗训有虞乐咸池承云九韶【注舜兼用黄帝乐】夏后氏夏籥九成六伯六列六英【注禹兼用颛顼六英】殷大濩晨露周大武三象棘下汜论训尧大章舜九韶禹大夏汤大濩周武象此乐之不同也　阙里作六代乐【见后】宋志周存六代之乐至秦惟余韶武而已始皇改周舞曰五行汉髙祖改韶舞曰文始以示不相袭也　司马相如上林赋韶濩武象之乐
　　汉庙乐
　　景帝纪元年十月诏曰髙庙奏武徳文始五行之舞孝惠庙文始五行之舞文帝庙乐不称其为文帝庙为昭徳之舞　宣纪本始二年十月诏议庙乐　夏侯胜传宣帝初即位欲褒先帝诏丞相御史曰武帝功徳茂盛而庙乐未称其与列侯二千石博士议于是羣臣大议廷中皆曰宜如诏书长信少府胜独曰亡徳泽于民不宜为立庙乐公卿共难云云有司遂请尊孝武庙为世宗庙奏盛徳文始五行之舞
　　汉乐记　河间杂乐　郊庙诗歌　周乐典
　　礼乐志叔孙通没后河间献王采礼乐古事稍稍増缉至五百余篇今学者不能昭见但推士礼以及天子说义又颇缪异河间献王有雅材以为治道非礼乐不成因献所集雅乐天子下大乐官常存肄之嵗时以备数然不常御今汉郊庙诗歌未有祖宗之事八音调均又不协钟律内有掖庭材人外有上林乐府皆以郑声施于朝廷至成帝时谒者常山王禹世受河间乐能说其义弟子宋曅等上书言之下大夫博士平当等考试以为汉承秦后赖先帝圣徳博受兼听修废官立太学献王聘求幽隠修兴雅乐以助化大儒公孙董仲舒等皆以为音中正雅立之大乐春秋乡射作于学宫希濶不讲故自公卿大夫观听者但闻其铿锵不晓其意而欲与风谕众庶其道无由今曅等守习孤学大指归于兴助教化宜领属雅乐以继絶表防风示海内事下公卿以为久逺难明当议复寝【志孔光奏兼给事雅乐用四人给事雅乐六十一人可罢】　蓺文志六国之君魏文侯最好古孝文时得其乐人窦公献其书乃周官大宗伯之大司乐章也武帝时河间献王与毛生等共采周官及诸子言乐事者以作乐记献八佾舞与制氏不相逺其内史丞王定传之以授常山王禹禹成帝时数言其义献二十四卷记刘向校书得乐记二十三篇与禹不同其道寖微【记正义曰向所校着于别录】乐记二十三篇王禹记二十四篇【史记乐书取乐记　周礼乐师注貍首在乐记】　礼记正义二十四卷记无所录其二十三篇之目今总存焉　郑目录云乐记者以其记乐之义盖十一篇合为一篇乐本乐论乐施乐言乐礼乐情乐化乐象【一云象法】賔牟贾师乙魏文侯【已上今乐记所取今乐记有魏文侯乃次賔牟贾师乙为末则今十一篇之次与别录不同其乐本已下亦襍乱故郑目录畧有分别　郑目录第三乐施今记者以乐礼为第三】余有十二篇其名犹在奏乐【第十二】乐器乐作意始乐穆说律季札乐道乐义昭本昭颂窦公【已上十二篇名存书亡　总为二十三篇】按别录礼记四十九篇乐记第十九则乐记十一篇入礼记在刘向前　通鉴元光五年冬十月河间王来朝献雅乐对三雍宫及诏防所问三十余事其对推道术而言得事之中文约指明【献王修学好古实事求是修礼乐被服儒术造次必于儒者】　隋志沈约云乐记取公孙尼子【史记正义乐记公孙尼子次撰】　蔡邕明堂论引乐记曰武王伐殷为俘馘于亰太室　周语召公曰瞽献典注瞽乐师典乐典也荀子有乐论　王莽立乐经益博士员
　　汉乐元语
　　记明堂位疏白虎通云乐元语曰东夷之乐曰朝离万物微离地而生南夷乐曰南南任也任养万物西南乐曰味味昧也取晦昧之义北夷乐曰禁言万物禁藏钩命决亦云东夷乐曰昧南夷乐曰南　汉食货志乐语有五均注邓展曰乐元语河间献王所传道五均事瓉曰其文云天子取诸侯之士以立五均则市无二贾四民常均　白虎通礼乐篇乐元语曰受命而六乐乐先王之乐明有法也东夷之乐持矛舞南持羽西持防北持干舞　周书大聚云市有五均早暮如一注均平也言早暮一价
　　汉神乐
　　儿寛传为御史大夫従东封泰山还登明堂上夀曰陛下祖立明堂辟雍宗祀泰一六律五声幽賛圣意神乐四合各有方象以承嘉祀为万世则注如淳曰四方色及五神祭祀声乐各有等【癸亥宗祀】
　　郊祀歌十九章杂见乐舞之制五音之饬虞承灵亿鸣琴竽瑟咸会轩朱璆磬金鼓钟石羽籥空桑琴瑟钟鼓竽笙五音六律依韦飨昭杂变并会雅声逺姚此乐之器也众嫭竒丽以吟青黄展诗应律九歌毕奏函宫吐角羽申商嘉虞贰觞胪驩腾歌此乐之歌也至于云舞翔翔千童八溢王梢招揺四兴递代而舞备矣合好効劝神夕奄虞所谓神乐四合者此也
　　乐书正月上辛祠太一甘泉使七十人俱歌春歌青阳夏歌朱明秋歌西皥冬歌防　封禅书祷祠太一后土始用乐舞益召歌儿作二十五弦及空侯琴瑟　宋志蔡邕论叙汉乐一曰郊庙神灵　霍光传泰壹宗庙乐人
　　汉四时乐
　　志郊祀歌练时日一灵安留吟青黄注师古曰吟谓歌诵青黄谓四时之乐也青阳朱明西颢防邹子乐
　　汉正乐定员
　　志孔光何武奏乐人员大凡八百二十九人其三百八十八人不可罢可领属大乐其四百四十一人不应经法皆可罢　南齐书崔祖思曰汉太乐伶官云云正乐定员惟置三百八十八人
　　汉古兵法武乐　黄门武乐　黄门鼓吹　鼓吹曲【又见前】
　　前志哀帝罢乐府诏郊祭乐及古兵法武乐在经非郑卫之乐者条奏别属他官丞相孔光大司空何武奏大乐鼓至兹邡鼓凡鼓十二员百二十八人朝贺置酒陈殿下应古兵法　祭遵传建武八年秋従车驾上陇及嚣破帝东归过汧幸遵营劳享士卒作黄门武乐良夜乃罢注前书曰时名倡皆习黄门武乐执干戚而舞也【文选注引桓谭新论曰汉之三主内置黄门工倡周礼旄人注散乐乃为乐之善者若今黄门倡】　安纪永初元年九月壬午诏太仆少府减黄门鼓吹以补羽林士注汉官仪曰黄门鼓吹百四十五人【西京杂记黄门前部鼓吹左右各一部十三人】　唐六典注汉少府属官有承华令典黄门鼓吹百三十五人百戯师二十七人　东夷传顺帝永和元年夫余王来朝帝作黄门鼓吹角抵以遣之班超传建初八年拜将兵长史假鼓吹幢麾注元始二年使谒者大司马掾持节行邉兵遣执金吾陈茂假以钲鼓古今乐录曰横吹胡乐也张骞入西域传其法于长安惟得摩诃兠勒一曲李延年因之更造新声二十八解乗舆以为武乐后汉以给邉将万人将军得之晋志横吹有双角即胡乐也云云和帝时万人将军
　　得之晋魏以来有黄鹄陇头出关入关出塞入塞折杨栁黄覃子赤之杨望行人十曲　宋志汉乐四品其三曰黄门鼓吹建初录云务成黄爵云逺期皆骑吹曲列殿庭为鼔吹従行为骑吹二曲异也　魏髙句丽传汉时赐鼓吹伎人　通典张骞使西域得摩诃兠勒曲汉武采之以为鼓吹　晋简文纪太和元年给羽葆鼓吹班劒六十人　通典汉鼓吹曲有铙歌　　唐志乐类汉魏呉晋鼓吹曲四卷鼓吹乐章一卷　　　诗正义楚威王时有朱鹭合沓飞翔而来舞旧鼓吹朱鹭曲是也　　晋志汉时有短箫铙歌之乐其曲有朱鹭思悲翁艾如张上之回雍离战城南巫山髙上陵将进酒君马黄芳树有所思雉子班圣人出上邪【一作雅】临髙台逺如期石留务成云黄爵
　　行钓竿多序战阵之事列于鼓吹　韩延夀在东郡植羽葆鼔车吹车　班壹以财雄邉出入弋猎旌旗鼓吹段颎为并州刺史召还乗轻车介士鼔吹曲盖　呉诸
　　葛恪拜将军授棨防武骑三百备威仪作鼔吹　　周瑜赐鼔吹　呉质为北中郎将诏将军列卤簿作鼔吹晋泰始三年罗宪进位冠军假节给大车増鼓吹棨防曹植有谢鼔吹表云箫管之乐　陆机鼔吹赋曰原
　　鼓吹之攸始盖禀命于黄轩鼓砰砰以轻投箫嘈嘈而微吟咏悲翁之流思怨髙台之难临【详见乐章】
　　汉乐六家
　　蓺文志凡乐六家百六十五篇乐记二十三篇王禹记二十四篇雅歌诗四篇雅琴赵氏七篇【名定】雅琴师氏八篇【名中】雅琴龙氏九十九篇【名徳】　隋志梁沈约曰秦代灭学乐经残亡武帝时河间献王与毛生等共采周官及诸子言乐事者以作乐记刘向别录有乐歌诗四篇云云龙氏雅琴百六篇惟此而已晋中经簿无复乐书别录所载已复亡逸　　隋经籍志乐纬三卷宋均注　张纯传云乐动声仪注乐纬文选注二礼正义皆引之诗正义引乐纬稽耀嘉宋均注　　隋志引乐稽耀
　　嘉动声仪　　选注引稽耀嘉　　后律志注引叶图徴
　　汉乐元起
　　唐志桓谭乐元起二卷又琴操二卷【新论有琴道篇本传好音律善鼓琴】　蔡邕传着叙乐　班超传注引古今乐录　　五行志注引阮籍乐论　隋志乐元二卷魏僧撰歴代乐名一卷
　　汉乐经【见后迎气乐】
