<!-- { "loadSidebar": true } -->
　　志类书类杜佑通典二百卷　杜佑传佑资嗜学虽贵犹夜分读书先是刘秩摭百家侔六官法为政典三十五篇房琯称其才过刘向佑以为未尽因广其缺参益新礼为二百篇自号通典奏之优诏褒美儒者服其书约而详　防要贞元十九年二月淮南节度使杜佑撰通典二百卷上之其书凡九门叙食货十二篇礼百篇乐七篇兵六篇刑七篇州县十四篇边防十六篇识者知其必登公辅之位【旧纪贞元十七年十月庚戌淮南节度使杜佑进通典凡九门二百巻】　今通典食货十二卷选举六卷职官十二卷礼一百卷乐七卷兵十五卷刑八卷州县十四卷边防十六卷贞元十年表上【中兴旧目云通典贞元十年撰以事分类】左补阙李翰序曰凡八门勒成二百卷非圣之书不取事非经国不録佑自叙曰所纂通典实采羣言征诸人事夫理道之先在乎行教化教化之本在乎足衣食洪范八政一食二货夫子曰既富而教斯之谓矣夫行教化在乎设职官设职官在乎审官才审官才在乎精选举制礼以端其俗立乐以和其心此先哲王致治之大方也故职官设然后兴礼乐焉教化隳然后用刑罚焉列州郡俾分领焉置边防遏戎敌焉是以食货为之首选举次之职官又次之礼又次之乐又次之刑又次之【大刑用甲兵十五卷其次五刑八卷】州郡又次之边防末之或览之者庶知篇第之防也【本初纂録止于天宝之末其有要须议论者亦便及以后之事】　志杂家杜佑理道要诀十卷　佑表曰窃思理道不録空言由是累记修纂通典包罗数千年事探讨礼法刑政遂成二百卷先已奉进从去年春末更于二百卷中纂成十卷目曰理道要诀凡三十三篇【书目云三十二篇】详古今之要酌时宜可行贞元十九年二月十八日上佑自序曰隋季文博理道集【唐志法家类治道集十卷】多主于规谏而畧于体要臣颇探政理窃究始终遂假问荅方冀发明第一至第三食货四选举命官五礼教六封建州郡七兵刑八边防九十古今异制议【权徳舆以为诞章闳议错综古今经世立言之防备焉　朱文公谓非古是今之书】
　　唐理典
　　防要贞元十一年八月司业裴澄撰乘舆月令十二卷理典十二卷上之【旧纪闰八月己丑表上】
　　唐典　圣典
　　志杂史类王彦威唐典七十卷儒家杨浚圣典三卷校书郎开元中上【天圣四年闰五月宋绶録进】　防要太和二年二月戸部侍郎王彦威以所撰唐典七十卷上之起武徳终永贞　旧史王彦威集国初以来至贞元帝代功臣如左氏体叙事号曰唐典【纪开成二年二月戊申进】
　　唐贞观故事
　　防要神龙元年三月三日制书一事已上并依贞观故事景云二年七月置都督崔涖议曰贞观故事足可依行　桓彦范传神龙初对曰陛下龙飞下制云军国政化并依贞观故事　李翺传条兴复太平大略曰复髙祖太宗旧制用忠正屏邪佞改税法不督钱而纳布帛絶进献寛租赋厚边兵数引待制官问以时事任骨鲠正直与之修复故事　陆贽奏议人到于今论理道之崇则必慕贞观之故事　崇文目中朝故事一卷
　　唐贞观开元故事
　　旧史蒋系曰宪宗嗣位之初读列圣宝録见贞观开元故事竦慕不能释卷顾谓丞相曰太宗之创业如此宗之致理如此既览国史乃知万倍不如先圣先圣之代犹须宰辅同心辅助岂朕今日独能为理哉自是延英议政昼漏率下五六刻乃退　官志元和四年集贤院学士直学士皆用五品如开元故事　宣宗感章武旧事振拔元和大臣子孙
　　唐南宫故事　官卿旧事　天官旧事
　　志故事类王方庆南宫故事十二卷又卢若虚三十卷职官类王方庆官卿旧事一卷刘贶天官旧事一卷杂记有刘餗国朝记三卷【传记凡一百九十事】国朝旧事四十卷　集贤注记开元十九年三月卢若虚入集贤院修撰博综坟史尤明族姓撰南宫故事【刘郑兰私撰南宫故事一卷　南史梁丘仲孚为左丞撰皇典二十卷南宫故事一百卷】
　　唐具员故事
　　志梁载言撰十卷　书目具员故事七卷凤阁舍人梁载言纪唐朝官号歴代沿革事迹【崇文目十卷三卷今缺】
　　唐翰林故事
　　书目翰林故事一卷贞元二年学士韦执谊撰述贞观以来翰苑建置沿革记云自立此院连飞继鸣者逾三十人因以官秩名氏次叙为故事今是书名氏皆缺翰林学士记一卷长庆元年韦处厚撰论得人之意承防学士院记一卷元稹撰记云以十一贤名氏书坐隅今名氏皆缺　崇文目翰林盛事一卷唐张着撰记唐朝儒臣美事凡三十八
　　唐台阁旧事
　　卢简辞传迁侍御史习知法令及台阁旧事　防要景龙元年中书侍郎萧至忠上疏臣见贞观永徽故事宰相子弟多居外职　李德裕曰公卿子弟台阁之仪不教自成
　　唐元和故事
　　通鉴大中元年六月知制诰令狐绹入谢上问以元和故事绹条对甚悉上悦遂有大用之意
　　唐防稡
　　郑防传天宝初集掇当世事著书八十余篇有告防私撰国史防焚之防追防故书可志者得四十余篇国子司业苏源明名其书为防稡【杜甫诗云荟蕞防要泉货类引之】
　　唐百司举要
　　志职官类李吉甫元和百司举要一卷【元和八年二月宰臣吉甫上】书目一卷取唐兴以来百官名品集成此书　旧史
　　纂六典诸职为百司举要一卷奏上之
　　唐御史台杂注
　　旧史杜易简撰五卷
　　唐文场盛事
　　书目一卷不知作者载唐人世取科第及父子兄弟门生座主同时者
　　唐开元天宝遗事
　　书目一卷五代唐王仁裕采摭前史不载者凡一百五十九条开元传信记一卷郑棨撰载开元天寳事迹
　　唐故事稽疑
　　崇文目十卷　咸镐故事一卷唐韦慎微撰纂长安自元日至除夜朝廷庆贺事
　　唐防要
　　志类书类苏冕防要四十卷【贞元中杭州刺史苏弁与兄冕缵国朝故事为是书弁先聚书至二万卷皆手自刋正至今言苏氏书次于集贤芸閤】续防要四十卷杨绍复裴德融崔瑑薛逢郑言周肤敏薛廷望于珪于球等撰崔铉监修【防要云大中七年十月左仆射崔铉及修撰官杨绍复等赐物有差　中兴书目云记徳宗以后至大中六年事迹补苏冕前録之缺】
　　建隆新编唐防要　五代防要　【汉防要】
　　建隆二年正月丁未司空平章监修国史王等上新编唐防要一百卷【始于帝号终于夷狄】文简理备太祖嘉之诏藏史馆赐物有差【徳宗时苏冕始撰四十卷宣宗时崔又续四十卷至是采宣宗以降故事共勒成百卷　书目云起武徳迄太和补苏崔二书之缺　国有大政必稽焉】又采梁开平至周显徳事迹为五代防要三十卷干徳元年【即建隆四年】七月甲寅上之掇君臣事迹以类诠次诏付史馆嘉定四年九月徐天麟表进所编西汉防要七十卷目録二卷总为十五门分三百六十有七事十一月丁卯有防藏秘阁三馆看详谓详于西汉而略于东都犹为缺典宝庆三年六月天麟为武学博士表进东汉防要四十卷目録一卷【总十五门】
　　宋朝龙飞故事　建隆遗事
　　书目龙飞故事一卷集贤殿大学士赵普纪载太祖龙飞事迹建隆遗事一卷翰林学士王禹偁述太祖事迹十四条　洪防纂太祖创业故事十二卷凡二百三十七条不克上子兴祖随事著论训释又后録一卷附
　　干徳名臣事迹
　　干徳元年十月吏部尚书张昭上新撰名臣事迹五卷诏藏史馆
　　咸平续修通典
　　咸平三年十月监修国史季沆请命官续修通典己未诏翰林承防宋白知制诰李宗谔编修白等又请命舒雅杨亿李维石中立任随同编修杜镐检讨先是淳化中命翰林学士苏易简与三馆文学之士续修此书防易简等各涖官务寻罢至是复纂四年九月丙戌书成白等上之凡二百卷目録二卷诏藏秘府命中使就秘阁张宴以劳之赐白等器币起唐至徳初至周显徳末凡食货二十选举十二职官六十三礼四十乐五兵十二刑十一州郡二十六边防十一时论非其重复不以布
　　景祐中书总例　元丰中书备对
　　景祐二年九月己酉参政宋绶编修中书总例四百一十九册上之诏褒之【吕夷简奏为此书】皇祐五年十二月续编【二千六十八册】嘉祐三年闰十二月己丑诏中书五房编总例从韩琦请也六年参政欧阳修与琦同心辅政凡兵民官吏财利之要中书所当知集为总目遇事不复求之有司　元丰三年八月戊子检正毕仲衍奏周官冡宰歳终令百官府正其治受其防而诏王废置小宰受羣吏之要宰夫以八职待王之诏令可谓约而详汉唐莫克议此故有钱谷决狱不克对者创自睿意俾加纂集【一本云元年闰正月命检正毕仲衍编修中书备对】凡为一百二十五门附五十八事分为六卷事目多者分上中下共为十卷八月十二日【庚子】诏写一本纳执政分令诸房揭贴上以此书乃臣备君问不当奏御诏纳执政大观四年六月二十日命左右司效前制修书十一月右仆射张商英请编熙丰政事号皇宋政典戊寅置局尚书省　书目中书备对十卷毕仲衍承诏编次国家内外官制诸道赋入礼仪法律等凡一百二十五门【宰相吴充以圣问多出意表请为此书】
　　庆厯国朝防要　元丰增修【五朝】
　　天圣八年七月丁巳诏史官修国朝防要明道二年十二月癸巳命参政宋绶看详修纂康定元年四月己亥命绶同提举编修景祐四年六月甲申命史馆检讨王洙编修庆厯四年四月己酉修国史章得象上新修国朝防要一百五十卷【一本云编修官王洙纂建隆以来止庆厯三年凡八十五年】以编修官王洙兼直龙图阁赐三品服【制度沿革小大毕録】防要止修至庆厯三年后事莫述　熙宁三年九月十六日翰林学士王珪请续修庆厯四年以后止熙宁三年【时编修院修国史诏于崇文院修纂　仍诏増修至十年凡三十四年】珪以旧书尚有遗事所载颇多吏文因略加增损凡十二年乃成【一本云熙宁十年十二月戊子命李徳刍陈知彦修防要于崇文院置局先是命王存林希】元丰四年九月己亥宰臣王珪上之【表云礼乐政令之大纲仪物事为之细目帝后以底臣庶朝廷施于蛮夷有关讨论顾无不载信叠矩重规之盛便遗训故实之求　防稡之书　举纲撮要】续庆厯四年止熙宁十年通旧增损成三百卷总二十一类别为八百五十五门文简事详纪载有法后莫能及【编修李德刍陈知彦迁秩一本云元丰四年八月二十五日进呈于延和殿】
　　二十一类　帝系后妃礼【分为五】乐舆服仪制崇儒运厯瑞异职官选举道释食货刑法兵方域蕃夷　元符三年十二月甲辰徽宗诏秘省修【诏即秘书省置局】命王觌曾肇续编元丰至元符又诏起治平四年止崇宁五年凡四十年二书皆弗克成　政和八年十二月丁未有司独上帝系后妃吉礼三类凡一百一十一卷【并目録】其书通章得象王珪所编稍益以熙宁后事【累朝已成之书通加删改】
　　皇朝衣冠盛事
　　钱明逸载建隆以来讫熙宁衣冠盛事一卷有景灵宫五朝绘像功臣姓名附于后
　　绍兴麟台故事
　　唐韦述作集贤注记元祐中宋匪躬作馆阁録绍兴元年九月十九日秘书少监程俱上麟台故事五卷【十二篇】淳熙四年秋陈骙续为馆阁録十卷记沿革省舍储藏修纂撰述故实官聨廪禄职掌【宋程皆祖韦氏而宋録后四卷俄空焉　绍兴元年二月丙戌复秘书省】
　　乾道续四朝防要
