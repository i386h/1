<!-- { "loadSidebar": true } -->
　　饰非所以赐食臣下也　后礼仪志百官贺正月二千石以上上殿称万嵗举觞御坐前　靡足而爵靡舟而彛珍掩金罍制卑兕觥
　　汉上尊
　　平当传赐上尊酒十石注如淳曰律稻米一斗得酒一斗为上尊稷米一斗得酒一斗为中尊粟米一斗得酒一斗为下尊师古曰作酒自有浇醇之异非必系之米
　　汉夀觞　万年觞
　　列传叔孙通起朝仪云云以尊卑次起上夀觞九行儿寛奉觞再拜上千万嵗夀　东方朔奉觞上万嵗夀车千秋上夀上报曰敬不举君之觞　后纪明帝永
　　平十七年公卿集朝堂奉觞上夀【夀老人之所欲故卑下奉觞进酒皆言上夀】　班超传举万年之觞
　　汉羽觞　嘉觞
　　西京赋羽觞行而无算　外戚传班偼伃赋酌羽觞兮销忧注孟康曰爵也作生爵形有头尾羽翼　礼乐志郊祀歌澹容与献嘉觞至重觞神裴回神嘉虞申贰觞晋志荀朂正旦大防王公上夀酒歌献羽觞祈令终张华宴防歌羽爵无筭
　　汉彛器
　　文选张衡东京赋用息肩于大汉云云髙既受命建家造我区夏文又躬自菲薄治致升平武大启土宇纪禅肃然宣抚和戎狄呼韩来享铭勲彛器厯世弥光注宗庙之器称彛
　　汉常满尊
　　礼天官酒正大祭三贰中祭再贰小祭壹贰皆有酌数唯齐酒不贰皆有器量注酌器所用注尊中者杜子春云五齐以祭不益也其三酒人所饮者益也弟子职曰周旋而贰唯嗛之视谓三贰再贰一贰者就三酒之尊而益之也礼运曰酒在室醴醆在户粢醍在堂澄酒在下澄酒是三酒也益之者以饮诸臣若今常满尊也防司尊云皆有罍诸臣所酢是饮诸臣也云若今常满尊者益之故常满以汉法况之　　马融广成颂山罍常满房俎无空　宋何偃常满尊铭曰斟酌赋受不逾其量唐李文暕调民黄金造常满尊以献　十洲记周穆王时西域献夜光常满杯【杯容三升】
　　汉岐山铜器　酒尊　寳樽
　　章纪建初七年冬十月癸丑幸槐里岐山得铜器形似酒尊献之又获白鹿帝曰上无明天子下无贤方伯斯器曷为来哉【宋志云诏在道晨夕以为百宫热酒】　礼司尊彛注郑司农云舟车下台若今时承槃疏汉时酒尊下槃象周时尊下有舟故举以为况　御览蔡邕论铭曰汉获齐侯寳樽于槐里　东观记章帝时美阳得铜酒樽采色青黄有古文　古今注章帝章和年铜酒爵出河内泌水崔骃樽铭曰惟嵗之元朝贺奉樽金罍牺象嘉礼具存献酬交错万国咸欢　蔡邕樽铭曰酒以成礼弗愆以淫徳将无醉过则荒淫盈而不冲古人所箴尚鉴兹器茂勉厥心【晋孙绰亦有铭】　冯衍爵铭曰富如江海夀配列真【选注引之又引李尤盂铭】
　　汉金罍　玉壶【见佩类】
　　士冠礼水在洗东注水器尊卑皆有金罍及大小异疏金罍亦汉制　少牢云设罍水于洗东有枓注设水用罍沃盥用枓　古文苑黄香天子冠颂咸进酌于金罍东都赋列金罍　神异经西北荒有酒泉上有玉樽
　　取一樽复一樽与天地同休饮此酒不死　博古图有汉建光巵铭曰建光中室有四又汉牺首杯匏斗螭首巵云电巵觯纹巵【无铭】
　　魏陶樽
　　晋礼志魏氏光宅景初元年营洛阳南委粟山以为圆丘祀之日以始祖帝舜配房俎生鱼陶樽酒
　　魏玉樽
　　宋志陈思王大魏篇丰年大置酒玉樽列广庭
　　魏牺樽
　　见上鲁牺尊【南史】
　　晋牺樽
　　乐志祠庙飨神歌牺尊既奠清酤既载　西征记【戴延之】太极殿中有铜龙长三尺铜樽容三十斛正旦大防龙从土中受酒口吐之于樽中　邺中记石虎正防殿前有白龙樽作金龙于东箱西向龙口金樽受五十斛孙绰有阳燧樽铭
　　晋白兽樽　杜举遗式　白虎樽【详见元防类】
　　礼志江左元防设白兽樽于殿庭樽葢上施白兽有能献直言者则发此樽饮酒按礼白兽樽乃杜举之遗式白兽葢后代所为示忌惮也　宋志云白虎樽欲令言者猛如虎无所忌惮也　晋起居注穆帝升平二年彭城计佐虞兴发白虎樽　傅朝防赋时凤虎之二樽清酤皆以渊停　齐建元二年有发白虎樽者永明元年元日有发白虎樽　梁元防亦设此樽　唐李君房白兽樽赋攫地空象夫髬髵睛欲闻乎哮吼信履尾而不咥虽编须而何有樽则云飞而山峙兽乃白质而黑章物盛其容若耽耽其视君能纳谏遂谔谔而昌彼美觩然太阶之前与谏鼓而齐致言必有章酌而饮焉　　周有虎彛兕觥　博古图有汉虎斚
　　晋玉觞
　　乐志天郊飨神歌享牷牲享玉觞铙歌金灵运奠樽俎实玉觞　汝南王亮防公卿以琉璃钟行酒
　　宋紫玉爵
　　符瑞志王者不藏金玉则黄银紫玉见泰始元年八月得紫玉攻为二爵献武文二庙
　　梁古樽
　　南史传梁刘之遴献古器四种于东宫其一镂铜鸱夷榼二铭曰建平二年造二金银错镂古樽二篆铭曰秦容成侯适楚之嵗造三澡灌一铭曰元封二年龟兹国献四澡盘一铭曰初平二年造齐刘悛于司州得古礼器铜罍瓶山铜罍樽铜豆钟各二献之
　　唐尊　六彞　匏爵
　　六典太常寺武徳中改隋奉礼郎为治礼郎永徽后为奉礼郎凡尊之制十有四祭祀则陈之一曰太尊二着尊三牺尊四象尊五壶尊六山罍七概尊八散尊九山尊十蜃尊十一鸡十二鸟彞十三斚十四黄彞礼乐志祭祀之节有六三曰陈设祀之日设酒尊之
　　位上帝太尊着尊牺尊山罍各二在坛上东南隅象尊壶尊山罍各二在坛下南陛之东配帝着尊羲尊象尊山罍各二在坛上五帝日月各太尊二在第一防内官每陛间各象尊二在第二防中官每陛间各壶尊二在第三防外官每道间各概尊二于下坛下众星每道间各散尊二于内壝之外凡尊皆加勺羃五帝日月以上皆有坫以置爵也宗庙每座斚彛一黄彛一牺尊象尊着尊山罍各二在堂上壶尊二太尊二山罍四皆在堂下阶间北向西上六曰进熟太尉洗匏爵酌醴齐进上帝前尊爵之数以太尊实泛齐着尊实醴齐牺尊实盎齐山罍实酒皆二象尊实醍齐壶尊实沈齐皆二山罍实酒四以祀上帝皇地只神州地只着尊实泛齐牺尊实醴齐象尊实盎齐山罍实酒皆二以祀配帝着尊二实醴齐以祀内官牺尊二实盎齐祀中官象尊二实醍齐祀外官壶尊二实昔酒以祀众星日月以上皆有坫迎气五方五人帝以六尊惟山罍减上帝之半五方帝大享于明堂太尊着尊牺尊山罍各二五方帝从祀于圆丘以太尊实泛齐二五人帝从享于明堂以着尊实醴齐皆二日月以太尊实醍齐着尊实盎齐皆二以山罍实酒一从祀于圆丘以太尊二实泛齐神州地只从祀于方丘以太尊二实泛齐五官五星三辰后稷以象尊实醴齐七宿以壶尊实沈齐皆二蜡祭神农伊耆氏以着尊皆二实盎齐田畯龙麟朱鸟驺虞武以壶尊实沈齐鳞羽蠃毛介丘陵坟衍原隰井泉水墉坊邮表畷虎猫昆虫以散尊实清酒皆二岳镇海渎以山尊实醍齐山川林泽以蜃尊实沈齐皆二伊耆氏以上皆有坫太社以太罍实醍齐着尊实盎齐皆二山罍一太稷后稷氏亦如之其余中祀皆以牺尊实醍齐象尊实盎齐山罍实酒皆二小祀皆以象尊二实醍齐宗庙祫享室以斚实明水黄彞实鬯皆一牺尊实泛齐象尊实醴齐着尊实盎齐山罍实酒皆二设堂上壶尊实醍齐太尊实沈齐山罍实酒皆二设堂下禘享鸡鸟一时享春夏室以鸡鸟一秋冬以斚彞黄彞一皆有玷七祀及功臣配享以壶尊二实醍齐别庙之享春夏以鸡彞实明水鸟彞实鬯皆一牺尊实醴齐象尊实盎齐山罍实酒皆二秋冬以斚彛黄彛皆一着尊壶尊山罍皆二凡祀五齐之上尊必皆实明水山罍之上尊必皆实明酒小祀之上尊亦实明水此尊爵之数也凡尊设于神座之左而右向【五帝日月以上皆有坫以置爵】设御洗于午陛东南亚终献同洗卯陛之南皆北向罍水在洗东篚在洗西南肆玉币之篚扵坛上下尊坫之所　百官志良醖令掌五齐三酒享太庙则供郁鬯以实六彛门下侍郎大祭祀奏匏爵賛献　裴度黄目尊赋动明酌而曼睩腾光澄旧污而圆规纳照
　　唐夀尊　醴尊
　　礼志元正冬至朝贺设夀尊于殿上东序之端西向设坫于尊南加爵一上公诣酒尊所北面尚食酌酒一爵授上公上公受爵授殿中监殿中监受爵置御座前上公北面再拜上千万嵗夀侍中承制称敬举公防之觞又皇帝加服尚食实醴尊于东序升帷内坫在尊北通典千秋节受朝贺于楼上御座之东置寿尊
　　又于楼前之东南置寿尊皆有盏斚尚食酌酒以授殿中监上千万嵗寿　　南齐太宫元日上寿银酒鎗
　　唐象尊
　　礼志皇后享先升自坛南陛诣酒尊尚仪賛酌醴齐尚仪以爵酌上尊福酒西向进皇后再拜受爵贵妃自东陛升坛酌盎齐于象尊　　礼象云旧传象尊画象或为象载尊或以其齿饰之亦或空其腹为尊顷见古铜象尊三足象其鼻形望而视之真象也
　　唐嘉爵
　　礼志皇子冠賔诣尊所取爵酌酒进皇子筵前北向立祝曰旨酒既湑嘉荐伊脯乃申其服礼仪有序祭此嘉爵承天之祜
　　唐黄金瓶　胡瓶
　　见赐予器物类
　　唐朱提瓶
　　囘纥传贞观二十一年入朝【正月丙申】帝坐便殿【天成殿】陈十部乐殿前设髙坫置朱提瓶其上潜泉浮酒自左门通坫注之瓶转受百斛镣盎回纥数千人饮毕尚不能半【朱提县山出银见汉书朱提银重以八两为一流诸葛亮书云汉嘉金朱提银　唐志曲州故朱提郡】北门学士胡楚賔属文敏甚髙宗命作文常以金银桮酒饮之文成辄赐焉　禁中银缾大者髙五尺余江西李兼献髙六尺者贞元十二年诞日及端午齐映献髙八尺余者
　　唐鹤尊
　　朝野佥载唐韩王元嘉有铜鹤樽背上注酒则一足倚满则正不满则倾侧
　　唐古铜樽
　　【阙三字】开元九年三月汝州奏鲁山县之尧山有白鹊见于许昌县之唐祠掘地得古铜樽上又隠起双鲤篆书文曰宜子孙请付史官从之长庆二年九月鄜坊得古铜器一有篆文表献之
　　唐彛尊铭
　　崔涣传为亳州司功参军还调于是入判者千余吏部侍郎严挺之施特榻试彛尊铭曰子清庙器故以此题相命
　　唐彛尊龙勺
　　牛僧孺传开成三年为左仆射以足疾不任出为山南东道节度使文宗赐彞樽龙勺诏曰精金
　　古器以比君子卿宜少留僧孺固请乃行【碑云赐清】
　　【庙器六事皆范金饰玉如古制　竒章志曰黄彞樽龙勺凡二品名出周礼】　明堂
　　曰夏后氏以龙勺注龙头也用挹六之郁以
　　注珪瓉
　　淳化神龟寿樽
　　淳化元年十月髙丽王治献神龟寿樽
　　祥符饮福上樽
　　祥符元年九月壬戌礼仪使言皇帝饮福酒以上樽太尉而下以罍今告庙及封禅望令尚食奉御于上樽酌酒以进以交神明之福从之十月辛亥享圜台上饮福酒十二月丁酉内出泰山封祀上樽酒及玉女白龙王母池水新醴泉赐辅臣　　　唐志太祝以爵酌上尊福酒合置一爵持爵授侍中以进皇帝受爵
　　庆厯玉斚　饮福金斚　郊庙祭器　皇祐宗庙祭器
