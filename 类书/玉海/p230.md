<!-- { "loadSidebar": true } -->
　　昭纪始元五年六月诏曰通保傅传注文頴曰贾谊作在礼大戴记　大戴礼【第三卷】保傅第四十八殷周有道之长秦无道之暴其故可知也太子生举以礼自为赤子时教固以行矣周成王幼在襁褓之中召公为太保周公为太傅太公为太师此三公之职也为置三少皆上大夫也曰少保少傅少师故孩提三公三少固明孝仁礼义以导习之逐去邪人不使见恶行于是比选天下端士孝悌闲博有道术者以辅翼之使之与太子居处出入及太子少长则入于小学【见贾谊传学礼曰云云】太子既冠成人免于保傅之严则有司过之史有亏膳之宰有进善之旍有诽谤之木有敢谏之鼓瞽史诵诗工诵正谏大夫进谏士传民语习与智长化与心成是殷周所以长有道也三代之礼云云食以礼彻以乐失度则史书之工诵之三公进而读之宰夫减其膳是天子不得为非也明堂之位曰道者导天子以道常立于前是周公也充者充天子之志常立于左是太公也弼者拂天子之过常立于右是召公也承者承天子之遗忘常立于后是史佚也【注道或谓之疑充或谓之辅】故成王中立而听朝则四圣维之是以虑无失计举无过事及秦不然云云夫存亡之反治乱之机其要在是矣天下之命系于天子天子之善在于早谕教与选左右云云此时务也【新书保傅篇】天子不论先圣王之徳云云太师之任也云云至太史之任也【新书傅职篇】春秋之元诗之闗雎礼之冠昏易之乾坤皆慎始敬终云尔素成繁成谨为娶妻嫁女必择孝悌世世有行义如是则子孙慈孝党无不善三族辅之故曰素成胎教之道书之玉版藏之金匮置之宗庙以为后世戒青史氏之记曰【注青史子】古者胎教王后腹之七月而就宴室太史持铜而御户左太宰持升【一作斗】而御戸右【新书云太卜持龟蓍而御堂下诸官皆以其职御于门内】比及三月王后所求声音非礼乐则太师緼瑟而称不习所求滋味者非正味则太宰倚升【新书云荷斗】而言曰不敢以待王太子太子生而泣太师吹铜曰声中某律太宰曰滋味上某【新书云太卜曰命云某】然后卜名上无取于天下无取于墬中无取于名山通谷无拂于乡俗是故君子名难知而易避也成王生仁者养之孝者繦之四圣傍之有知而选太公为师周公为傅王左右不可不谏也故曰繁成【注贾子胎教与此同】古者年八歳而出就外舍学小艺焉履小节焉【小学谓庠门一作虎闱保之学也】束髪而就大学学大艺焉履大节焉【大学王宫之东此太子之礼】居则习礼文行则鸣佩玉升车则闻和鸾之声是以非僻之心无自入也在衡为鸾在轼为和马动而鸾鸣鸾鸣而和应声曰和和则敬此御之节也上车以和鸾为节下车以佩玉为度上有双衡下有双璜衡牙蚍珠以纳其间琚瑀以杂之行以采茨趋以肆夏步还中矩进则揖之退则扬之然后玉锵鸣也古之为路车也盖员以象天二十八橑以象列星轸方以象地三十辐以象月故仰则观天文俯则察地理前视则睹鸾和之声侧听则观四时之运此巾车教之道也【自青史氏以下太子之事也　新书容经篇】国不务大务得民心佐不务多务得贤臣【引鲍叔史防事】得贤者安存失贤者危亡明镜所以察形往古所以知今凡二章三千五百五十四字【保傅言其常傅职戒其变胎教原其本而所以飬于外者犹不敢忽此佩以明有度车以明有则而容经又次之】　白虎通谏诤篇引礼保傅大夫进谏士传民语王失度则史书之工诵之后汉祭祀志注蔡邕引保傅五学之文　诗正义引大戴保傅篇鸾和之说　栁宗元四门壁记保傅篇曰帝入东学以贵仁南学以贵徳西学以贵义北学以尊爵贾生述之以明太子之教　礼记文王世子篇世子之记曰云云注世子之礼亡此存其记
　　汉离骚传
　　淮南王安传入朝献所作内篇新出上爱秘之使为离骚传旦受诏日食时上【师古曰传谓解说之若毛诗传】又献颂徳及长安都国颂【隋志淮南王章句其书今亡】　朱买臣传召见说春秋言楚辞帝甚说之　王褒传宣帝修武帝故事讲论六艺羣书召能为楚辞九江被公召见诵读　志淮南王赋八十二篇羣臣赋四十四篇　班固曰孝武诏淮南王安叙离骚传以为国风好色而不淫云云斯论似过其实王逸云武帝使淮南王安作章句【其书今亡】　晁氏楚辞
　　自宋玉九辩以下皆谓之传【详见楚辞类】
　　汉六经异传
　　史记自序厥协六经异传索隐云如子夏易传毛公诗传韩婴诗外传伏生尚书大传之流也【正义云如左丘明春秋外传国语】　樊儵传永平元年以防记正五经异说
　　汉天下忠臣传
　　志阴阳家于长天下忠臣九篇【平阴人近世】注刘向别録云传天下忠臣　唐志武谊自古忠臣传二十卷【咸通中作】南史梁元帝撰忠臣传三十卷　旧唐志杂传孝友十家忠节三家
　　汉列女传
　　志刘向所序列女传颂图　刘向传向睹俗奢淫而赵卫之属起微贱逾礼制向以为王教由内及外自近者始采诗书所载贤妃贞妇兴国显家可法则及孽嬖乱亡者次为列女传凡八篇以戒天子　隋志列女传十五卷【唐志同】刘句撰曹大家注又七卷赵母注【唐志云赵母传七卷】又八卷高氏撰颂一卷刘歆又一卷曹植赞一卷缪袭【以颂为刘歆作与向列传不合志有颂图非歆也】　曽巩目録序隋书崇文总目皆称十五篇曹大家注以颂义考之盖大家所注离为十四与颂义凡十五篇益陈婴母及东汉以来梁鸿妻十六事非向书本然也嘉祐中集贤校理苏颂以颂义篇次复定其书为八篇家人之义归于反身二南之业本于文王向博极羣书而此传称诗芣苢柏舟大车之类与今序诗者异式微一篇又谓二人之作　马融传注列女传　班昭傅女诫七篇【唐志一卷】引女宪　晋王接传撰列女后传七十二人长子愆期縁父本意又集后传　南史庾仲容列女传三卷　隋志项原列女后传十卷【唐志项宗】皇甫谧传六卷綦母邃传七卷杜预要録三卷女记十卷【唐志云列女记】　唐志女训十七家二十四部三百八十三卷始于刘向终于鳯楼新诫二十卷失姓名一家有刘熙传八卷孙夫人序讃一卷虞通之后妃记四卷长孙皇后女则要录十卷魏征列女传畧七卷武后列女传一百卷【唐旧志杂传列女十六家】王方庆女记至杨氏女诫不著录五家八十三卷【尚官宋氏女论语十篇韦氏续曹大家女训十二章】荀爽女诫程晓女典见艺文类聚　曹植列女颂文
　　选注引之
　　汉列仙列士传
　　隋志汉时阮仓作列仙图刘向典校经籍始作列仙列士列女之传杂传类列女传十五卷列士传二巻【唐志同】列仙传讃二卷【旧唐志二巻】又二巻孙绰【郭元祖讃】葛洪神仙传十卷【唐志王方庆后传十卷沈汾续神仙传三卷】　史记正义七畧云列仙传二卷刘向撰【唐志神仙类卷同　崇文目同凡七十二人】　书目列仙传三卷刘向撰凡六十三人杜光庭仙传拾遗四十卷凡四百二十九事沈汾续仙传三卷凡飞升十六人隐化二十人乐史总仙袐录一百三十卷自天皇氏以来类聚登仙名氏各纪事实为五十四门上之【史尝为上清文苑】王松年仙苑编珠一卷自唐以来一百二十八人见素子洞仙传十卷凡二百九十二人　南史梁顔协撰晋仙传五篇　江禄撰列仙传十卷　后汉注水经注文选注引列士传【又引列仙传讃】
　　汉武帝传
　　唐志神仙三十五家汉武帝传二卷郭宪汉武帝别国洞记四卷【字子横】隋志汉武内传三卷【庄子释文引之】　书目汉武帝内传二卷载西王母事后有淮南王公孙卿稷丘君八事乃唐终南都道士游岩所附洞防记四卷后汉光禄大夫郭宪载武帝神怪事
　　汉中兴名臣列士传　建武以来名臣传　皇徳传
　　列传班固作世祖本纪又撰功臣平林新市公孙述等列传载纪二十八篇　临邑侯复好学永平中与班固贾逵共述汉史复子騊駼及从兄平望侯毅并有才学永宁中邓太后召毅及騊駼入东观与谒者仆射刘珍着中兴以下名臣列士传【东观记一百二十六卷起光武注记至灵帝题云长水校尉刘珍撰　唐志騊駼集二卷珍集二卷】　刘珍【字秋孙】南阳人少好学永宁元年诏珍与騊駼作建武以来名臣传　侯瑾按汉记撰中兴以后行事为皇徳传三十篇【文苑　唐志瑾集二卷】　唐志正史类皇徳纪三十卷【隋志同起光武至冲帝后汉五行志注引皇徳传】宋太祖时沮渠茂防献汉皇徳传二十五卷　寇邓髙勲耿贾鸿烈经术如桓荣丁鸿范升贾逵纯吏如任延杜诗文章如班彪父子刑法如郭躬将帅如班超谏诤如钟离意申屠刚寛厚如侯霸
　　汉陈留耆旧传
　　见地理　唐许南容防京兆耆旧光武创其篇陈留神仙阮苍述其事梁鸿作逸人之记刘向修孝子之图
　　孔子弟子先儒传
　　隋志十卷　唐志孔子弟子传五卷姚澹四科传讃四卷【宋元嘉十四年河西献四科传四卷】　书目皇朝李畋为孔子弟子賛传六十卷十万余言【国史志李畧】
　　魏海内先贤
　　隋志魏海内先贤传四卷魏明帝时撰【唐志魏明帝五卷】李氏海内先贤行状三卷　旧唐志杂传先贤耆旧三十九家
　　晋高士传
　　皇甫谧传字士安以著述为务自号晏先生撰髙士逸士列女等传并重于世　高士传序曰梁鸿颂逸民苏顺叙髙士或录屈节杂而不纪又近秦汉不及逺古谧采古今八代之士自尧至魏凡九十余人虽执节若夷齐去就若两龚皆不录也　隋志皇甫谧高士传六卷逸士传一卷【选注引之】张显逸民传七卷嵇康圣贤高士传賛三卷【唐志传八卷周续之传賛三卷】孙绰至人髙士传賛二卷周让续高士传七卷　唐志钟离儒逸人传七卷　书目皇甫谧髙士传十卷起尧世至魏咸熙中　魏志注嵇康撰录上古以来圣贤隐逸遁心遗名者集为传賛自混沌至于管宁凡百一十有九人【嵇康所賛缺一自拟】　宋周续之传以嵇康髙士传得出处之美因为之注　南齐书宗测续皇甫谧髙士传三卷　后汉注引刘昭幼童传【唐志十卷】
　　晋正始名士传　竹林名士传
　　袁宏传宏字彦伯着竹林名士传三卷【唐志袁宏名士传三卷】世说袁宏以夏侯太初等三人为正始名士阮嗣宗等七人为竹林名士裴叔则等八人为中朝名士　隋志正始名士传三卷袁敬仲撰江左名士传一卷刘义庆撰竹林七贤论三巻戴逵撰　中兴书目【崇文目同】正始名士传三巻其中卷竹林名士三逸上卷增荀粲下卷増阮脩　文选五君咏引竹林名士传【顔延年作五君咏以述竹林七贤黜山王】
　　晋江表传
　　虞溥传字允源注春秋经传撰江表传子勃过江上江表传于元帝诏藏秘书【吴志注引之】　唐志虞溥江表传三卷杂史类
　　晋益部耆旧传
　　陈寿传字承祚撰古国志五十篇益部耆旧传十篇【文选注蜀志注引之】　隋志十四卷【唐志同】续传二卷【蜀志云汉中陈术博学多闻着释问七篇益部耆旧传及志】汉议郎圏称陈留耆旧传二卷魏苏林广旧传一卷陈英宗陈留先贤像賛一卷　论衡杨终子山为郡上计吏见三府掾史为哀牢传不能成归郡作上孝明竒之召在兰台【后南蛮传注引哀牢传】
　　晋名臣传
　　宋百官志晋制著作佐郎始到职必撰名臣传一人【魏志注引文士传先贤行状】
　　孝子传
