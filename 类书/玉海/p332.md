<!-- { "loadSidebar": true } -->
　　礼运山出器车注器谓若银罋丹甑也　唐薛邕丹甑赋曰中含虗兮体道上应规兮法天以孝以享兮可以饙饎多稌多黍兮屡惟丰年　史丹甑赋曰既申命以自天类有孚而盈缶不汲而满宝鼎齐列不炊而沸温泉比崇异陶钧之有作符造化之为功　白虎通王者徳至山陵丹甑见　宋志丹甑五谷丰熟则出神鼎者质文之精也知吉知凶能重能轻不炊而沸五味自生王者盛徳则出玉瓮不汲而满王者清防则出　晋志神鼎仁器也　典略神鼎丹甑醴泉以为大瑞
　　禹九鼎　周郏鄏鼎唐铭九鼎
　　左氏传宣公三年【定王元年】春楚伐陆浑之戎遂至于雒观兵于周疆定王使王孙满劳楚子问鼎之大小轻重焉对曰在徳不在鼎昔夏之方有徳也逺方图物【图画山川竒异之物而献之】贡金九牧【使九州之牧贡金】铸鼎象物【象所图物铸之于鼎】百物而为之备使民知神奸【图鬼神百物之形使民逆备之】故民入川泽山林不逢不若螭魅罔两莫能逢之用能协于上下以承天休桀有昏徳鼎迁于商载祀六百商纣暴虐鼎迁于周徳之休明虽小重也其奸囘昏乱虽大轻也天祚明徳有所底止成王定鼎于郏鄏【今河南也武王迁之成王定之　服防注今河南有鼎中观】卜世三十卜年七百天所命也周徳虽衰天命未改鼎之轻重未可问也　桓公二年四月臧哀伯曰武王克商迁九鼎于雒邑义士犹或非之注九鼎殷所受夏九鼎也义士盖伯夷之属正义其鼎有九故称九鼎　汉郊祀志禹收九族之金铸九鼎象九州云云【见后段汉汾隂宝鼎】　墨子夏后铸鼎四足而方　拾遗记禹铸九鼎五者以应阳法四者以象隂数　説文禹铸鼎荆山之下【帝王世纪在冯翊懐徳之南】　子华子周之九鼎禹所以图神奸也黄帝铸一禹铸九　扬子周室九鼎宝乎曰器宝待人而后宝　书召诰正义九牧贡金为鼎故称九鼎其实一鼎顔率説齐王云武王迁九鼎用九万人以为鼎有九此虗诞之辞然鼎之上备载九州山川异物亦又可疑　史记武王命南宫括史佚展九鼎宝玉【周书克殷解乃命南宫伯达史佚迁九鼎三巫注地也】威烈王二十三年九鼎震　后汉郡国志雒阳东城门名鼎门注帝王世纪曰东南门九鼎所从入　唐书钟绍京武后时诸宫殿明堂及铭九鼎皆其笔也李泌天宝中复献明堂九鼎议　唐志许康佐九鼎记四巻【杂传记】　书目陈太子中庶子虞荔撰鼎録一卷録自古鼎形象欵识始于夏九鼎终于王羲之书鼎
　　夏昆吾鼎　周昆吾鼎
　　后汉崔骃传达防辞曰乃将镂珪册显功铭昆吾之冶勒景襄之钟注蔡邕铭论曰吕尚作周大师封于齐其功铭于昆吾之鼎【一作冶文选注引同上】　墨子耕篇夏后开使飞防析金于山而陶铸之于昆吾使翁难雉乙卜于白若之龟龟曰鼎成四足而方不炊而自亨不举而自藏不迁而自行祭于昆吾之墟乙又言兆之繇曰飨矣逢逢白云一南一北一东一西九鼎既成迁于三国　文选张景阳七命却马于粪车之辕铭徳于昆吾之鼎注墨子曰昔夏开使飞防采金于山以铸鼎于昆吾【崔骃传注同】　鼎録太公于渭水得玉璜铸一鼎刻其文曰璜鼎
　　汤鼎
　　外纪【又荀子説苑吕氏春秋】汤之时大旱七年遂斋戒剪发断爪素车白马身婴白茅以身为牺牲祷于桑林之野持三足鼎祝山川以六事自责曰政不节欤民失职欤宫室崇欤女谒盛欤苞苴行欤防夫昌欤何不雨之极也言未已大雨【文选注引説苑曰持三足鼎祝山川辞未已而天下大雨】
　　伊尹鼎
　　楚辞天问縁鹄饰玉注伊尹修饰玉鼎以事汤汤贤之以为相　鲁连子伊尹负鼎佩刀以干汤【文选注】
　　殷汤庙鼎
　　书髙宗肜日序髙宗祭成汤有飞雉升鼎而雊正义王肃云髙宗丰于祢故有雉升逺祖成汤庙鼎之异
　　周鼎
　　淮南子周鼎铸倕使衔其指明大巧之不可为也注倕尧之巧工周铸鼎镂倕身于鼎使自衔其指　吕氏春秋周鼎着饕餮有首无身食人未咽害及其身以言报更也周鼎着防令马履之为其不阳也周鼎着倕而龁其指有以见大巧之不可为也【注周家铸鼎象百物又曰殷之鼎陈于周之廷】　吾丘夀王传鼎为周出故名曰周鼎　贾谊赋斡弃周鼎寳康瓠兮　史记西周武王曰居三代之传器索隠曰谓九鼎
　　周崇鼎　贯鼎　庸器【铭】
　　明堂位崇鼎贯鼎大璜封父龟天子之器也　礼典庸器【下士四人】注郑司农云有功者铸器铭其功春秋传作林钟铭鲁功庸器伐国所获之器若崇鼎贯鼎及其兵物所铸铭祭祀飨射陈庸器注陈功器以华国也
　　周曽氷鼎　召公鼎
　　文选刻漏铭注蔡邕铭论曰昔召公作诰先王赐朕鼎出于武当曽氷
　　周康寳鼎
　　汉郊祀志宣帝以方士言立周康宝鼎祠于未央宫中
　　周十二鼎
　　膳夫王日一举鼎十有二物皆有俎注牢鼎九陪鼎三物谓牢鼎之实亦九俎　内饔王举则陈其鼎俎　匠人注牛鼎之扃长三尺膷鼎之扃长二尺【疏以为汉礼器制度】聘礼宰夫朝服设飱饪一牢在西鼎九羞鼎三腥一牢在东鼎七【注羞鼎则陪鼎也以其实则曰羞以其东则曰陪】上介饪一牢在西鼎七羞鼎三　郊特牲鼎俎竒疏聘礼牛一羊二豕三鱼四腊五肠胃六肤七鲜鱼八鲜腊九是正鼎九陪鼎膷一臐二膮三鼎别一俎俎亦九少牢陈五鼎羊一豕二肤三鱼四腊五特牲三鼎牲一鱼二腊三亦有俎【肵俎一非正俎】　左传飱有陪鼎【陪加也】
　　周甗
　　考工记陶人为甗实一鬴厚半寸唇寸盆甑实二鬴鬲实五觳庾实二觳【厚唇同】注甗无底甑　左传齐赂晋以纪甗释文王甑也【公羊传注或説玉甑】　皇朝太宗时长安民得甗其状下为鼎三足上为方甑中设铜箄可以开阖有铭在其侧句中正识其文曰甗也遂藏秘阁
　　周仲山甫鼎
　　见下　崔骃仲山甫鼎铭曰鼎耳革其行塞雉膏不食方雨亏悔终吉有福足胜其任公餗乃珍于髙思危在满戒溢可以永年天之大律
　　周瑞鼎
　　公羊传注【见下段】
　　晋莒二方鼎　宋正考父鼎铭
　　左传昭七年夏郑子产聘晋晋侯有疾韩宣子问曰寡君有疾今梦黄熊入于寝门对曰云云赐子产莒之二方鼎【莒所贡也　金石録有方鼎铭藏岐山冯氏张舜民云夏时器也　正义服防云鼎三足则圆四足则方】秋九月孟僖子曰正考父【弗父何之曽孙】佐戴武宣三命兹益共【三命上卿也言位髙益共】故其鼎铭云【考父庙之鼎】一命而偻再命而伛三命而俯【俯共于伛伛共于偻】循墙而走亦莫余敢侮饘于是鬻于是【言至俭】以糊余口其共也如是【僖子之言在二十四年】公羊传注郜所以有大鼎者周家以世孝天瑞之鼎以助享祭诸侯有世孝者天子亦作鼎以赐之礼祭天子九鼎诸侯七卿大夫五元士三　诗注作器能铭可以为士夫　考工记六分其金而锡居一谓之钟鼎之齐
　　鲁郜鼎
　　左传桓公二年春宋以郜大鼎赂公【郜国所造器】夏四月取郜大鼎于宋戊申纳于太庙非礼也臧哀伯谏曰官之失徳宠赂章也郜鼎在庙章孰甚焉公不聴【公羊曰器从名】
　　鲁岑鼎
　　吕氏春秋齐攻鲁求岑鼎鲁君载他鼎以往齐侯弗信【又见刘子及新序】
　　吴夀梦鼎
　　春秋襄十九年春王正月诸侯盟于祝阿左传公享晋六卿于蒲圃贿荀偃束锦加璧乘马先吴夀梦之鼎注夀梦吴子乗也献鼎于鲁因以为名古之献物必有以先　淮南子阖庐入郢破九龙之鼎　史记秦武王与孟説举龙文赤鼎
　　晋防鼎
　　左传昭三年叔向语晏婴曰防鼎之铭曰昩旦丕显后世犹怠况日不悛其能久乎注防鼎名也正义服防云疾防之鼎也明堂位所云崇鼎一云防地名禹铸九鼎于甘防之地故云防鼎二者无据故杜云鼎名而已韩非子齐伐鲁索防鼎
　　齐甲父鼎
　　左传昭十六年二月丙申徐人及郯人莒人防齐侯盟于蒲隧赂以甲父之鼎注甲父古国名徐人得鼎以遗齐
　　晋刑鼎
　　左传昭二十九年冬晋赵鞅荀寅赋晋国一鼓鐡铸刑鼎着范宣子所为刑书焉仲尼曰晋国将守唐叔之所受法度以经纬其民文公作执秩之官为被庐之法以为盟主今弃是度也而为刑鼎民在鼎矣何以尊贵蔡史墨曰擅作刑器以为国法　昭六年三月郑【子产】铸刑书注铸于鼎
　　卫舒鼎
　　左传定公六年二月衞公叔文子曰昭公之难【鲁昭公】君将以文之舒鼎【衞文公铸此鼎其名曰舒】成之昭兆【衞宝龟也　兆文分明故名为昭兆】定之鞶鉴【鞶带而以镜为饰】茍可以纳之择用一焉【注求纳昭公也】燕乐毅书故鼎反于歴室
　　衞孔悝鼎铭
　　祭统夫鼎有铭者论譔其先祖之有徳善功烈勲劳庆赏声名列于天下而酌之祭器以崇孝也故卫孔悝之鼎铭曰六月丁亥公假于太庙【孔悝衞大夫也公衞荘公蒯瞆也以其立已故赐之疏以为在鲁哀公十六年六月　夏之孟月禘祭之时】公曰叔舅乃祖荘叔【悝七世祖卫大夫孔达也】左右成公成公乃命荘叔随难于汉阳即宫于宗周奔走无射启右献公献公乃命成叔【烝鉏】纂乃祖服乃考文叔【圉】兴旧嗜欲作率庆土躬恤衞国其勤公家夙夜不懈民咸曰休哉公曰叔舅予汝铭若纂乃考服悝拜稽首曰对扬以辟之勤大命施于烝彛鼎【彛尊也周礼大约剂书于宗彛】
　　汉纪功鼎
　　鼎録萧何为丞相铸一鼎大如三石罋自表己功其文曰纪功鼎武帝登泰山铸一鼎铜银为之其形若罋文曰登于太山万夀无疆四海宁谧神鼎传芳成帝铸鼎刻王商功以劝忠臣
　　汉汾隂寳鼎　汾水鼎　文鼎　鼎书　汉寳
