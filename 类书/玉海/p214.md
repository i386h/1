<!-- { "loadSidebar": true } -->
　　南史文学传刘勰字彦和天监中兼东宫通事舍人撰文心雕龙论古今文体其序畧云云云沈约谓深得文理　隋志总集类文心雕龙十卷梁刘撰【唐志文史类】史通词人属文其体非一譬甘辛殊味丹素异彩后来祖述识昧圆通家有诋诃人相掎摭故刘勰文心生焉五十篇原道至序志末各系賛
　　唐七十五家摠集
　　志丁部总集七十五家九十九部四千二百二十三卷始于挚虞文章流别集杜预善文次以谢沈名文集孔逭文苑梁昭明文选诗苑英华终于刘孝孙古今类聚诗苑【三十卷】郭瑜古今诗类聚【七十九卷】歌録集【八卷】附以文史自李充翰林论至钟嵘诗评四家四部十八卷摠七十九家一百七部不着録七十八家八百一十三卷自李淳风注顔之推稽圣赋至林逢续掌记畧文史自刘子史通至孙郃文格不着録二十三部一百七十九卷隋志摠集一百七部二千二百十二卷晋挚虞作流
　　别作者继轨并解释评论总于此篇终于法集　国朝志文史魏晋以前尚古文有李充翰林论江左用声律有顔竣诗例钟嵘诗品唐以来诗赋有张仲素赋枢范正赋诀史官欲明职业有刘氏史通史例　总集七十五家若挚虞流别杜预善文谢沈名文集孔逭文苑昭明文选萧圆文海集康明贞辞苑丽则庾自直类文李徳林霸朝杂集萧淑西府新文要集虞绰类集文苑词英谢混集苑刘义庆集林丘迟集钞刘允济金门待诏集许敬宗文馆词林丽正文苑芳林要览之类皆集文也昭明古今诗苑英华元嘉宴防千寳百志崔光百国应璩李防百一伏滔元正宴防顔延之西池宴防齐之清溪释奠集徐伯阳文防北齐文林诗府以至刘孝孙郭瑜之类聚终于歌集録皆集诗也赋自宋明帝集至綦母邃三京赋音颂自瑞应颂集至靖恭堂颂碑有诸郡碑杂碑论有殷仲堪杂论及设论连珠自谢灵运至陆缅三家讃箴铭诫有谢庄等四家书有王履书集夏赤松书林啓表有山涛啓事至荐文集防有元嘉防及宋伯宜之集七林有卞氏集【十二卷】及顔之推七悟若小辞林五十三卷集古今帝王正位文章九十卷皆失名氏　别集始于荀况宋玉自汉武帝二卷淮南王二卷至扬雄集五卷凡二十一家先汉之文也崔篆一卷东平王苍二卷至王粲十卷五十七家东汉之文也魏武三十巻至钟防十巻魏之文也许靖二卷至诸葛二十巻蜀之文也吴自张温至纪隲晋自宣帝至滕演宋自武帝至袁粲齐自竟陵二十巻至张融玉海六十卷梁始于文帝后魏始于文帝后周陈隋皆有集録唐之文自太宗四十卷至卢藏用三十卷凡一百十六家不着録自宗至罗衮皆集也李峤至皎然皆诗也卢献卿至李山甫皆赋也陆贽至薛廷珪皆制词也郭元振至赵璘皆表奏也四六若崔致逺賛若崔融防若魏徴至刘蕡判若骆賔王至郑寛
　　唐三类集録
　　志丁部集録其类有三曰楚辞别集总集凡着録八百一十八家八百五十六部一万一千九百二十三卷不着録四百八家五千八百二十五卷楚辞自王逸注至道骞音七家七部三十二卷别集自荀况至卢藏用七百三十六家七百五十部七千六百六十八卷宗集至郑寛百道判不着録四百六家五千十二卷【别集古人但以名氏命名张融始着玉海之号六十卷】総集【见上】　旧志丁部集録三类楚词别集总集共九百三十一部书一万一千八百六十二卷右集録楚词七家帝王二十七家太子诸王二十一家七国赵楚各一家前汉二十家后汉五十家魏四十六家蜀二家吴十四家西晋一百十九东晋一百四十四宋六十南齐十二梁五十九陈十四后魏十北齐四后周五隋十八唐一百十二沙门七妇人七家摠集一百二十四家大凡八百九十二部一万二千二十八卷【此与母煚目同】　隋虞世南等四十人选文章自楚词讫大业为五千卷号文章总集
　　唐文史四家
　　志文史类四家四部十八卷李充翰林论三巻刘勰文心雕龙十卷顔竣诗例録二卷钟嵘诗评三卷
　　唐揺山玉彩
　　志类书类许敬宗揺山玉彩五百卷孝敬皇帝令太子太师许敬宗司议郎孟利贞崇贤馆学士郭瑜顾右史董思防等撰　孝敬皇帝名显庆元年为皇太子四年加元服龙朔元年命賔客许敬宗右庶子许圉师中书侍郎上官仪中舍人杨思俭即文思殿采摘古今文章英词丽句以类相从号揺山玉彩凡五百篇奏之帝赐帛三千叚余臣赐有差　防要龙朔三年十月一日遣司元大常伯窦徳进诏藏书府
　　唐芳林要览
　　志摠集类芳林要览三百卷许敬宗顾许圉师上官仪杨思俭孟利贞姚璹窦徳郭瑜董思防元思敬集唐麟阁词英　丽正文苑　辞苑丽则
　　志杂家麟阁词英六十卷髙宗时敇撰总集类丽正文苑二十卷许敬宗顾等集康显辞苑丽则三十卷又康明贞二十卷【着録】
　　唐文馆词林
　　志杂传记许敬宗文馆词林文人传一百卷总集类文馆词林一千卷许敬宗刘伯庄等撰崔暐训注文馆词林防二十卷【梁元帝着词林三卷】　防要显庆三年十月二日许敬宗修文馆词林一千巻上之崔暐等训注垂拱二年二月十四日新罗王金政明遣使请唐礼并杂文章令所司写吉防要礼并于文馆词林采其词渉规戒者勒成五十卷赐之　崇文目文馆词林弹事四卷
　　唐珠英学士集
　　志五卷崔融集武后时修三教珠英学士李峤张説等诗
　　唐金门待诏集
　　志刘允济十卷
　　唐花蕚集　聫珠集
　　志李氏花蕚集二十卷李乂尚一尚贞窦氏聫珠集五卷窦羣常牟庠巩【皆工辞章　义取兄弟若五星然合一百首　书目一卷】
　　唐文府
　　志徐坚文府二十卷开元中诏张説括文选外文章乃命坚与贺知章赵冬曦分门讨防诏从之坚乃先集诗赋二类为文府上之余不能就而罢　防要开元十九年二月礼部员外郎徐安贞等撰文府二十卷上之集贤注记燕公初入院奉诏捜括文选外文章别撰一部于是徐常侍及贺赵分部检讨徐等且集诗赋二类独简杂文歴年撰成三十卷燕公以所撰非精更加研考及萧令【嵩】知院以文选是先祖所撰喜于嗣美【十九年嵩为学士知院事】奏皇甫彬徐安贞孙逖张环修续文选徐孙所取与常侍相乖别为二十巻张始兴嫌其取舍未允其事竟寝　志杂家徐陵文府七卷宗道宁注别集类李道古文舆
　　唐丽文集
　　志刘明素丽文集五卷兴元中集李吉甫丽则集五卷
　　唐贞观新书
　　志唐禀三十卷集贞观以前文章
　　唐太和通选
　　裴潾潾尝裒古今文章以续梁昭明太子文选自号太和通选上之当时文士非与逰者不取世恨其隘志裴潾太和通选三十卷　防要太和八年四月集贤学士裴潾上通选三十卷
　　唐古今文集略　类表
　　志李吉甫古今文集畧二十卷又类表五十卷亦名表启集　书目李吉甫集梁陈讫唐开元歌诗三百二十首为丽则集五卷又集唐人表章牋启露布等为类表五十卷　崇文目唐初表草一卷
　　唐词圃
　　志类书张仲素词圃十卷　书目张仲素编经传以字数虚实等类相从为十篇为词赋之备　志孟利贞碧玉芳林四百五十卷玉藻琼林一百卷刘绮庄集类一百卷【集记杂事一类者】
　　唐西汉文类　东汉文类
　　志桞宗直西汉文类四十卷【宗元序之　其书不传宋朝陶叔献类次为四十巻梅尧臣序】窦严东汉文类三十卷　中兴书目窦严类次后汉书中诏册及羣臣书表章议檄对防説问文赋歌诗附以范晔序论　隋志梁有汉书文府三卷萧琛撰
　　唐文章鉴
　　志文史类倪宥文章鉴一卷孙郃文格二卷
　　唐古今类聚防苑
　　志周仁瞻十四卷
　　唐续古今诗苑英华
　　书目十卷唐僧恵净集梁大同至唐永徽合一百五十四人诗五百四十八首以续刘孝孙古今类聚诗苑
　　雍熈文苑英华
　　防要【兼寳训】太平兴国七年九月帝以诸家文集其数至繁各擅所长蓁芜相间乃命翰林学士承防李昉学士扈直院徐铉中书舍人宋白知制诰贾黄中吕正李至司封员外郎李穆库部员外郎杨徽之监察御史李范秘书监丞杨砺著作佐郎吴淑吕文仲胡汀戴贻庆国子监丞杜镐将作监丞舒雅【凡十七人以徽之尤精风雅特命编诗为百八十巻】阅前代文章撮其精要以类分之为千卷目录五十卷雍熈三年十二月壬寅书成号曰文苑英华后李昉等相继改外任续命翰林学士苏易简等共成之帝览之称善防诏褒谕以书付史舘赐器帛各有差　景徳四年八月丁巳诏三馆分校文苑英华以前所编次未尽允惬遂令文臣择前贤文章重加编録芟繁补缺换易之卷数如旧【景徳中上谓宰臣曰今方患学者少书诵读不能广博文苑英华先帝缵次当择馆阁文学之士校正与李善文选并镂板颁布庶有益于学者】　实録雍熈三年十二月壬寅翰林学士宋白等上【宋白等表曰席繙经史堂列缣缃咀嚼英腴总览翘秀撮其类列分以布居使沿泝者得其余波慕味者接其雅唱】上览而善之诏答曰近代以来斯文浸盛虽述作甚多而妍媸不辨遂令编缉止取菁英所谓擿鸾凤之羽毛截犀象之牙角书成来上实有可观宜付史馆景徳四年八月丁巳命直馆校理校勘文苑英华及文选摹印攽行祥符二年十月己亥命太常慱士石待问校勘十二月辛未又命张秉薛映戚纶陈彭年覆校　孝宗以秘阁本多舛错命周必大校讐以进淳熈八年正月二十二日以一百十册藏秘阁
　　淳熈唐登科文选
　　三年正月乐史上登科记三十二卷唐登科文选五十卷【崇文目同】唐孝悌録十五卷
　　景徳西昆酬唱集
　　书目二卷景徳中杨亿与钱惟演刘筠李宗谔晁逈及同馆唱和七言五言律诗二百四十七章
　　祥符唐文粹
　　姚纂百卷祥符四年祀汾隂后土之月集文粹成古赋乐章歌诗賛颂碑铭文论箴表録书序止以古雅为命不以雕篆为工天禧四年六月铉子嗣复上之癸巳以嗣复为永城簿　晁氏志铉字寳臣庐州人采唐世文章分门编类初为五十卷后复增广之为薛映掎其事卒后其子以其书上诏藏内府　书目绍兴中樊汝霖集唐人文不见于新书者五百二十九篇名唐书文艺补六十三卷
　　宋朝集选
　　晏殊集类古今文章为集选二百卷【删次梁陈迄唐】　杨亿集当世述作为笔苑时文録数十编　庆厯五年李淑上光禄丞谢晔所编集鉴五月六日赐同出身
　　文庄公宗慤以文选续文选艺文类聚初学记文苑英华南北朝洎隋唐人文集羙字粹语分百七十有四门十卷名曰文林啓秀　宋白类故事十余门号建章集
　　圣宋文粹
　　书目三十卷又圣宋文选十六卷
　　谢氏兰玉集
　　书目十卷集谢安而下子孙歴宋齐梁陈凡十有六人诗三百四十余篇序题吴兴汪闻
　　淳熈皇朝文鉴
