<!-- { "loadSidebar": true } -->
　　防要开元三年十月二十四日大搜于凤泉汤【纪甲子如凤泉汤】二十年冬校猎太原【纪十一月辛丑如北都】　宗纪开元八年十月辛巳如长春宫壬午猎于下邽【华州】十年十月甲寅如兴泰宫猎于上宜州十四年十月己巳如东都十二月丁巳猎于方秀川【幸寿安】十五年十一月丁夘猎于城南　校猎义成逢大雪题九咏示羣臣　李白大猎赋序孟冬十月大猎于秦
　　唐畋禁苑
　　实录代宗大厯七年十月壬子畋于禁苑一发连二示宰臣仍赐之癸丑上言汉武有获蛟之歌魏祖有南皮之事开元中搜岐阳有百中之捷请付史官【纪大厯四年十一月辛未禁畿内弋猎】　徳宗贞元八年十二月甲辰畋城东【畋纪作猎下同】十一年十二月戊辰畋苑中幸左神防劳军　宪宗元和九年十一月戊子【一云丙子】罢京兆府猎献狐穆宗元和十五年十二月庚辰畋城南长庆二年十月己夘狩咸阳十一月癸酉幸华清宫狩于骊山【狩纪作猎】武宗开成五年十一月癸酉朔幸云阳校猎防昌元年十月幸咸阳校猎二年十月校猎太白原十一月猎白鹿原四年十二月猎云阳【纪十月猎于鄠县】六年十二月幸泾阳校猎白鹿原　宣宗大中八年九月猎于苑北问樵夫以泾阳令李行言之政　袖中之鹞耻魏徴之见苑中之游畏韩休之闻








　　玉海卷一百四十四
　　钦定四库全书
　　玉海卷一百四十五
　　宋　王应麟　撰
　　兵制
　　讲武　田猎【下】
　　建隆便殿讲武　大阅西郊
　　五代承唐衞兵虽众未尝训练太祖首议教阅或召近臣观阵伍幸殿前班马射所过池苑多令衞士射雕截栁其后常加训习弓力有至一石三斗以引强平射为上等难于引满及选懦者差为下等量才迁肄【会要至道元年】有挽强一石五斗连二十发而有余力者常语左右今宇内阜安材武间出矢之妙亦近罕有也又令骑歩兵各数百东西列阵挽强弩视其进退发矢如一容止中节上曰此殿庭间数百人尔犹兵威可观况堂堂之阵数万成列乎【会要并实録】　建隆三年帝御便殿讲习战士是年十一月七日辛酉又以殿前侍衞诸军及京都兵从驾出元化门大阅西郊【实録十一月辛酉讲武于近郊】十日甲子讲武于近郊【纪作辛酉大阅西郊实録甲子又大阅于西郊】先是晋汉以来衞兵浸广至数十万罕加训练至太祖临御尝按籍阅兵亲校击刺骑射之艺有选懦者咸黜去之至是始大讲武事谓近臣曰顷禁兵虽多未尝训练朕昨搜去冗弱遂为精兵故因顺时令而教习　开寳八年三月二十九日诏契丹使于讲武殿观骑士习射九年正月幸左飞龙院观衞士射遂幸北苑令衞士与契丹使骑射八月幸控鹤营观骑射十月出武门幸西教塲观飞山兵按炮　开寳通礼有四时讲武仪国初四方未宁多亲临阅兵亦无常所按炮角射军仪精锐近世无有也　太祖一驾而下潞再矢而定三揖而纳荆潭四指而收蜀虏五征而平江南七临幸教船池两大阅西郊
　　建隆岳台习骑射
　　建隆三年十月己亥幸岳台命侍衞诸军习骑射遂幸玉津园二年二月丙寅幸飞山军营阅炮车
　　建隆玉津园阅骑射　城西观骑射
　　建隆四年四月乙巳幸玉津园阅近衞诸军骑射干徳四年二月十六日癸未幸阅士卒骑射张乐赐从官饮九月十四日乙巳幸观衞兵骑射五年二月一日幸城西观衞兵骑射
　　建隆校猎近郊　干徳校猎
　　建隆二年十二月十九日己卯始猎于近郊赐宰臣至诸军都校锦袍帝亲御矢中兎三从官称贺毕近臣赐饮十二月十日出元化门校猎三年十月二十七日辛亥十一月二十六日己卯四年十月二十一日己亥三十日戊申干徳元年十一月二十六日乙亥并校猎于近郊二年十一月二十日校猎西郊十二月八日校猎于阳武十九日校猎北郊四年正月命关南雄霸瀛莫州领所部兵大猎于幽州以耀北鄙【一本云诏关南监军及雄霸瀛莫州刺史勒所部兵校猎于幽州之境以耀威武】五年九月二十一日十一月五日六年十月十一日十五日开寳二年正月五日十一月十一日十三日十二月朔三年十月二十四日十二月十日四年十二月十一日五年十二月四日八年九月三日并校猎近郊【八年九月畋上因逐兎马蹶而坠因刺马杀之悔曰吾为天下主而轻事畋游非马之罪自是不复猎】
　　干徳讲武殿阅兵
　　干徳三年九月己巳御讲武殿阅诸道兵得万余人以骑军为骁雄歩军为雄武并属侍衞司【真宗时亦再驾讲阅抑承平不忘武备者也】
　　太平兴国讲武台大阅　观射　连弩
　　纪太平兴国二年九月辛亥【二十日】幸讲武台大阅实录先是太宗绍服之初一意事戎思有邉警备振天威每朝罢即于便殿或在后苑亲阅禁卒取其伉健者亲军罢软老弱分配外州自是蕃衞之卒益精诏筑台于千秋【城西】门外之杨村因名曰讲武台是日大阅上与大臣从官登台观焉千乗万骑雷动云合甲兵之盛近代无比　一云南北绵亘二十余里建五色旗并金钲鼔架于中央天武左厢都校崔翰亲执旗鼓每援旗指纵六师如一军容甚整鼓以麾兵兵乃大合周旋数四击金退军上甚恱【一云先以殿前杨信董其事帝以信病瘖不能言命崔翰分布士伍南北绵亘云云同上千乗万骑周旋如一甲兵之盛近代无比因谓左右晋朝之将必无如崔翰者言晋将不得人而军政堕紊也丙辰上始狩于近郊作诗赐羣臣令和】兴国二年十二月二十四日乙丑幸讲武台观飞山卒发机石射连弩上将有事于晋阳【一云将有事于太原】习武事也【明年遂平河东】六年十二月己卯畋近郊还幸讲武台赐从臣饮七年闰月丙申幸台赐饮九年四月甲午幸金明池习水战上御水心殿召近臣观之因幸讲武台阅诸军都试军中之絶技者逓加赐赉登琼林苑楼楼前百戏皆作雍熈元年四月甲子幸观卫士驰射淳化二年正月改二舞名一变象登台讲武
　　太平兴国校猎西郊　畋近郊【阅武近郊御制猎诗】
　　兴国三年十月庚午车驾校猎于西郊　二年十二月庚午车驾畋于近郊【一云上观狩于西郊】亲王宰相翰学节察防团刺史及刘鋹李煜渤海泥国使皆从上亲驰射中走二回幸金鳯园张乐赐从臣饮　四年十一月己丑校猎近郊十二月丁卯畋近郊五年九月壬戌校猎近郊十二月甲戌畋因以阅武赐军校衞士袴六月十二月己卯校猎近郊亲射中走兎四顾调从臣曰腊日出狩以顺时令缓辔从禽且非荒也回幸讲武台张乐赐从臣饮七年闰十二月丙申校猎近郊中兎二回幸讲武台　二年十月己巳幸京城西北隅观亲衞士与契丹使驰射又宴射内园　会要太平兴国二年九月二十八日丙辰校猎于近郊帝御弧矢射走兎四丁巳御制猎诗二章羣臣属和丑年三月先是令有司定打毬仪戊子用其仪召羣臣防鞠于大明殿上获多筭端拱元年十月癸未诏曰洛汭之歌上林之讽明鍳不逺朕惟好生之徳解网之仁今后顺时行礼非时更不于近甸游猎五坊鹰犬放之诸州不得来献
　　太宗教诸军舞劒
　　太平兴国四年四月壬申上幸太原城南躬擐甲胄督诸将麾兵发机石攻城先是上有取太原之意乃选诸军勇士数百人教以舞劒皆能掷劒于空中跃其身左右承之妙絶无比防北戎遣使修贡上宴其使于后殿因出劒舞士数百人袒裼鼓噪挥刃而入跳掷承接霜锋雪锷飞舞满空戎使见之恐形于色及亲征太原必令为前导贼众防胆　九月己亥幸新城西南隅观铁林军射强弩八年三月庚申幸御龙直班院阅武
　　太平兴国阅将校名籍
　　九年二月壬午朔上御崇政殿亲阅将校自都指挥使已下至百夫长皆按名籍参验劳绩而升降凡数日而毕既而谓近臣曰朕选补将校先取循谨能驭下者武勇次之
　　雍熈荐获太庙
　　雍熈二年十一月壬午诏曰顺时搜狩礼有旧章非取乐于畋游将荐诚于宗庙今暂狩近郊爰遵时令其以所获禽兽付所司荐飨太庙永以为式初上猎于西郊射中走兎五谓宰相曰搜狩之事着于典礼古者以所获之禽荐享宗庙其礼久废今可复之遂下是诏四年十二月庚戌狩于西郊行次近甸命近臣饮谓谕学宋白等曰可各赋腊辰从猎诗至行宫以诗上亲获雉兎五付有司以备宗庙荐享
　　至道亲阅武士　崇政殿试射
　　太平兴国九年二月壬申朔上御崇政殿阅诸军校而升黜之凡数日毕自是率循其制至道元年四月御崇政殿殿前指挥使并布阵骑射于庭人马皆被甲立射栅于西序【习射在二月】皆引满急驰矢凡三发次命弩射亦如之俄遣执盾者数十人伏于射栅之前弓弩齐发飞矢如雨次引诸班弓弩手入复布队歩射凡数千人鳞差而立且行且射皆击鼓鸣钲节其进退次命诸班鬬枪御龙官翘木关盘铁枪于前有重百三十斤者　实录至道元年三月己巳上御崇政殿殿前指挥使御龙官数百辈试射诏银州牙校张浦观之弓皆力及一石六斗以上问浦戎人敢敌否浦奏蕃部弓弱矢短岂敢拒敌
　　至道阅武便殿
　　至道元年十一月己未【十七日】上阅武便殿衞士挽弓有及一石五斗者矢二十发而绰有余力因谓近臣曰事有竒异惊听者此是也方今寰海无事美才间出悉在我彀中矣朕向于行伍中选气质端谨勇而知礼进退有度者授以挽强之法俾相讲教所以弧矢之妙夐古无比又令骑歩兵各数百东西列阵发矢如一容止中节上曰数百人犹兵威可观况堂堂之阵数万成列者乎
　　至道崇政殿阅骑射
　　真宗至道三年十一月己卯【已即位未改元】上御崇政殿阅殿前指挥使内殿直骑射鬬槊擢精锐者十余人迁职当时弯弓二百斤长箭者谓之大弓箭止能歩射有王贵言能挽而马射驰鞚引满绰有余勇赐以缗钱十二月命殿前指挥使王超引金枪直骑士至殿庭分左右鸣鼓节进退数合而罢又观东西班殿侍骑射有数骑挟两旗见雕盘于上引满仰射皆中又试强弓劲弩咸平三年正月甲申并代钤辖李允正引广锐骑士数百人对行宫前殿上与辅臣同观命允正屯邢州【时驻跸天雄】
　　咸平东武村大阅【赋】
