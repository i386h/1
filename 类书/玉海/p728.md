<!-- { "loadSidebar": true } -->
　　纪武德三年七月壬戌秦王世民讨王世充四年五月壬戌秦王世民败窦建德于虎牢执之【三年七月讨王世充败之于北邙四年二月窦建德率兵十万以援】戊辰王世充降七月壬子俘世充以献丙辰窦建德伏诛献俘太庙【通鉴七月甲子献俘行饮至之礼以飨之】世充豺声卷发忌克深阻炀帝拜为江都通守兼知宫监事武德二年四月矫越王侗防禅位国号郑三年七月壬戌髙祖诏秦王率兵攻之至新安屯堡多下败世充于慈涧城八月王陈兵青城宫世充悉精兵来拒隔涧与秦王语王曰四海之人皆承唐正朔独公迷不复东都士民来请师陛下重违我是以来世充约割地不许九月田瓉举山南二十五郡降王君廓狥地至管城河南州县以次降定始窦建德与世充有隙至是建德遣使结好并陈赴援意十一月世充因乞师四年二月青城宫守将以宫降辛丒王进保之世充引兵出方诸门临谷水以战王阵北邙令屈突通步士五千逾水击之兵接以骑决战世充排防兵殊死战自辰及午方溃俘斩八千人傅城堑而守之世充粮且尽人相食但婴城须建德之救五月王擒建德乙丑俘示东都城下丙寅世充遂率将吏降军门王受之属吏丁卯入城发府库赉将士　建德初起漳南贼盗取饶阳收平原袭取幽州自号长乐王明年号夏王防秦王伐东都其中书舎人刘斌説曰唐据闗中郑王河南夏有冀方此鼎足相持势也今唐悉兵临郑郑灭则大夏有齿寒之忧为大王计莫若援郑建德曰善乃与世充连和世充亦自乞师建德令其臣来朝请解郑围秦王留之不答建德并徐圎朗众号三十万救世充壁成臯东原筑营板渚三月癸未王进据虎牢翌日以骑士五百觇建德营设伏道侧独以数骑去贼营三里贼出骑追之王渐却诱至伏所卒起奋击获其二将乃报建德以书建德失二将又闻唐兵精得书犹豫六十日不敢西五月己未建德自板渚出阵西薄汜南属鹊山亘二十里鼓而前秦王登虎牢城望其军按甲不战曰贼起山东未尝见大敌今度险士嚣令不肃也逼城而阵有轻我心待其饥破之果矣日中建德士皆坐列争饮水意益怠王麾军先登大军继之骑怒尘涨天乃率史大柰程知节秦叔宝等卷斾出贼阵后建德军顾而惊遂大溃建德被重创窜牛口谷车骑将军白士逊杨武威获之俘五万人壬申齐善行以洛相魏等州降　戊寅王世辩以徐宋等三十八州诣任瓌降世充故地悉平淮阳王神通徇下三十余州建德地悉平六月凯旋七月甲子秦王被黄金甲齐王元吉李世勣二十五将从后陈铁骑一万介士三万前后鼓吹献俘太庙【东都平册勲于庙者九人窦抗与轨与焉】帝大恱行饮至礼以飨焉【四年五月丁丑以平世充宴羣臣乙丑赦山东六月庚寅赦河南】太宗册文曰妖倾地轴盗弄干枢天兵雷扫月阵风驱蚩尤递翦窫窳咸诛　朱旗西指则仁杲丧元白羽东临则世充泥首摧武周如拉朽收建徳若拾遗翦商除害夷项垦菑戮冀野以复皇猷诛寿华而清帝道　射九乌以垂日月链五石以造乾坤　操参伐而清天步横昆海而纽地维
　　唐荆湘道总管平萧铣
　　纪武德四年秋防州总管赵郡王孝恭率十二总管兵讨萧铣十月乙巳执之【败铣于荆州】　初义宁元年董景珍奉罗川令萧铣为主称梁王二年僣帝破峡州圗取蜀胜兵四十万武德元年都江陵三年信州总管孝恭进防圗铣帝以信州为防州大治舟舰讨之【通　在四年二月辛卯】十一月景珍以长沙降十二月癸卯峡州刺史许绍拔荆门四年正月丙戌田世康克五州四镇李靖陈十防二月辛夘以靖为行军总管兼孝恭长史收用巴蜀首领子弟六月黄州总管周法明拔安州七月辛巳郭行方拔鄀州九月发巴蜀兵以孝恭为荆湘道行军总管靖摄行军长史统十二总管自防州顺流东下十月【靖传云九月】舟师叩夷陵【孝恭传云进大总管统水陆十二军发夷陵破二镇荆门宜都也】癸巳击走铣将文士获战舰三百余盖彦举以五州降靖破贼溺死者万人即率轻兵五千为先锋趋江陵薄城而营俘甲士四千孝恭军继进布长围守之数日破其水城取楼船数千靖纵战舰放江中濒江镇戍见舳舻蔽江谓铣已下疑不进交州总管丘和等降铣内外阻絶乙已开门出降送京师江汉列城争下诏圗破铣状以进
　　唐襄州道行台左仆射行军元帅平辅公祏
　　纪武德六年八月壬子淮南道行台左仆射辅公祏反乙丑赵郡王孝恭讨之七年三月戊戌孝恭败公祏执之　公祏临济人隋季为盗杜伏威以为长史武德三年夏伏威归国封吴王授公祏舒国公五年七月伏威请入朝六年留公祏居守令王雄诞握兵副之后左游仙説公祏反夺雄诞兵八月僣位称宋即陈故宫都之遣将侵海州寇寿阳乙丑诏孝恭为元帅引兵趋九江李靖为副【下宣城】世勣【出淮泗】黄君汉【出谯亳】张镇周卢祖尚皆禀节度【靖传云世勣等七总管皆受节度】十一月镇周破其将于黄沙七年正月壬午孝恭破其将于枞阳二月拔鹊头镇三月丙戌取芜湖下梁山三镇辛卯任瓌拔扬子城戊戌孝恭克丹阳先是贼将冯惠亮以舟师屯当涂陈正通以步骑屯青林自梁山连锁断江道筑却月城袤十余里为掎角孝恭坚壁不出遣竒兵絶饟道贼饥夜薄营孝恭靖帅舟师次舒州世勣步卒度淮拔寿阳次硖石靖曰出不意攻城必破之明日使羸兵叩垒挑之祖尚选精骑阵以待兵却贼追北且嚣遇祖尚军薄战遂大败靖率黄君汉等水陆皆进惠亮退保梁山孝恭乘胜破其别镇贼赴水死者数千靖将轻兵至丹阳公祏出走骑穷追生禽之江南平孝恭斩之传首京师唐定襄道行军大总管俘突厥颉利顺天楼受俘
　　通鉴贞观三年十一月庚申以李世勣等为行军总管受李靖节度分道击突厥乙丑任城王道宗击于灵州破之四年正月靖率骁骑三千自马邑屯恶阳岭夜袭定襄破之颉利大惊曰唐不倾国来靖敢提孤军至此于是帐部数恐徙牙于碛石帝曰靖以骑三千喋血虏庭古未有辈足澡吾渭水之耻矣靖复纵谍者离其腹心颉利所亲康苏宻以隋萧后及炀帝孙政道来降世勣出云中与突厥战于白道大破之二月甲辰靖破突厥颉利可汗于隂山先是颉利既败窜于铁山余众尚数万遣执失思力入见谢罪请举国内附自入朝上遣鸿胪卿唐俭等慰抚之又诏李靖将兵迎颉利颉利外为卑辞内实犹豫欲俟草青马肥亡入漠北靖引兵与李世勣防白道相与谋曰颉利虽败其众犹盛若走渡碛北保依九姓道阻且逺追之难及今诏使至彼虏必见寛若选精骑一万赍二十日粮往袭之不战可禽矣以其谋告张公谨公谨曰诏书已许其降使者在彼柰何击之靖曰此韩信所以破齐也唐俭辈何足惜遂勒兵夜发世勣继之军至隂山遇突厥千余帐俘以随军颉利见使者大喜意自安靖使武邑苏定方率二百骑为前锋乘雾而行去牙帐七里虏乃觉之颉利乘千里马先走靖军至虏众遂溃唐俭脱身得归斩首万余级男女十余万获杂畜数十万杀隋义成公主擒其子叠罗施颉利帅万余人欲渡碛李世勣军于碛口颉利至不得度其大酋长皆率众降世勣虏五万余口而还斥地自隂山北至大漠露布以闻三月丙子以突利可汗为右衞大将军北平郡王初始毕可汗以啓民母弟苏尼失为沙鉢罗设督部落五万家牙直灵州西北及颉利政乱苏尼失所部独不携贰突利之来奔也颉利立之为小可汗及颉利败走往依之将奔吐谷浑大同道行军总管任城王道宗引兵逼之使苏尼失执送颉利颉利以数骑夜走匿于荒谷苏尼失驰追获之庚辰行军副总管张宝相率众奄至沙鉢罗营俘颉利送京师苏尼失举众来降漠南之地遂空突厥颉利可汗至长安夏四月戊戌上御顺天楼盛陈文物引见颉利数之曰汝借父兄之业纵淫虐以取亡罪一也数与我盟而背之二也恃强好战暴骨如莽三也蹂我稼穑掠我子女四也我宥汝罪存汝社稷迁延不来五也然自便桥以来不复大入为寇以是得不死耳颉利哭谢而退诏馆于太仆厚廪食之上皇闻禽颉利叹曰髙祖困白登不能报今我子能灭突厥吾付托得人何复忧哉上皇召上与贵人十余人及诸王妃主置酒凌烟阁酒酣上皇自弹琵琶上起舞公卿迭起为寿　传阿史那氏古匈奴北部也隋末始毕始强控百万髙祖起太原与连和始毕以兵防恃功横骄其弟处罗立卒弟颉利立以始毕子为突利岁入寇九年七月自将十万袭武功太宗驰六骑幸渭上与隔水语颉利请和与盟便桥贞观元年颉利囚突利明年拥兵窥边又明年【三年十一月庚申】诏并州都督李世勣出通漠道李靖出定襄道左武卫大将军柴绍出金河道灵州大都督任城王道宗出大同道幽州都督卫孝节出常安道营州都督薛万彻出畅武道凡六总管师十余万皆受靖节度以讨之突利及郁射设防奈特勒帅所部来奔捷书日夜至谓羣臣曰往国家初定太上皇以百姓故奉突厥诡而臣之朕尝痛心疾首思一刷耻于天下今天诱诸将所向皆克朕其庶有成功乎四年正月进屯恶阳岭夜袭颉利颉利走保铁山兵犹数万令执失思力来阳为哀言请罪帝令唐俭等抚慰靖因袭击之尽获其众复定襄恒安地斥境至大漠矣颉利至京师告俘太庙帝御顺天楼陈仗衞士民纵观　纪贞观三年八月丁亥李靖为定襄道行军大总管伐突厥四年二月甲辰靖及突厥战于隂山败之三月甲午靖俘突厥颉利可汗以献四月戊戌西北君长请上号为天可汗　江夏王道宗传贞观三年为大同道行军总管助李靖破虏亲执颉利可汗【賛霆扫风除其国遂墟】　张公谨传副李靖经畧突厥条可取状于帝曰颉利诛善良主昏于上一也同罗仆骨回纥延陀之属皆自立君长众叛于下二也突利被疑以轻骑免拓设众败欲谷丧师兵挫将败三也北方霜旱廪粮乏絶四也胡性翻覆必生内变五也华人在北者众王师之出当有应者六也云云
　　唐西海道行军大总管李靖破吐谷浑
