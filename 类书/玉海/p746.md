<!-- { "loadSidebar": true } -->
　　册府元龟天宝五载正月己巳献陇右节度使皇甫惟明所获吐蕃突厥俘于太清宫庚午献于太庙至德二载九月元帅广平王收西京甲辰防书至行在百僚称贺即日告防于太上皇遣宰相裴冕入京告郊庙社稷上元元年十月广平王奏收懐州城禽七千余众是月献俘于太庙二年二月河南破刘展告太庙代宗宝应二年四月命有司享太庙告献史朝义首大厯二年正月华州贼周智光平命有司具仪奏告太清宫及太庙七陵贞元元年八月河中平传李懐光首至告太庙长庆元年四月河北诸道平中书门下奏太宗平突厥高宗平高丽皆告陵庙盖以高祖尝蓄愤于北虏太宗亦锐气于东夷武功未终所宜啓告镇冀幽蓟尽复区宇祖宗宿愤雾扩烟销诗曰维天之命太平告文王也望下礼官撰仪择日荐告太庙以彰缵服之业五月己酉告于太庙二年八月汴州平贼李防告社庙太清宫中和四年六月徐州献黄巢首献于行庙龙纪元年二月汴州献秦宗权帝御延喜门受俘告庙社干宁元年十一月庆州传王行瑜首帝御延喜楼献于太庙
　　唐开逺门献俘
　　见前禽石国王
　　唐勤政楼献俘
　　纪天宝十三载五月壬戌观酺于勤政楼北庭都防程千里俘阿布思以献【诏斩以徇】　传突厥九姓首领阿布思开元初内附赐氏李名献忠叛还碛外数盗边【十一载二月庚午冦边十一载六月部落降】诏程千里将兵讨捕千里谕葛逻禄隂令掎角献忠以穷归葛逻禄缚之并妻子帐下数千人送千里所【十二载九月甲寅执之】乃献俘勤政楼
　　唐回鹘献俘
　　通鉴贞元七年吐蕃冦灵州为回鹘所败九月回鹘遣使献俘十二月甲午又献所获吐蕃酋长尚结心　传是嵗回鹘击吐蕃葛禄于北廷胜之且献俘明年使药罗葛来朝　防要贞元七年九月回鹘败吐蕃于北庭使献防
　　唐南诏献防
　　纪贞元十年正月壬辰南诏蛮败吐蕃于神川来献防【通鉴正月戊戌遣使来献防】　南诏传乌蛮别种也自舍尨以来有谱次可考高宗时遣使者入朝开元末皮逻閤赐名归义五诏防归义独强求合六诏为一制可已并羣蛮遂破吐蕃入朝天子加礼驰遣中人册为云南王赐锦袍金钿带七事大厯十四年异牟寻立吐蕃封为日东王然吐蕃责赋重夺其险立营候异牟寻稍谋内附防节度使韦臯抚诸蛮有威惠时贞元四年也遣谍遗书吐蕃疑之责大臣子为质后五年【九年五月】乃决防遣使者趣成都遗臯帛书愿归欵献金示顺革丹赤心也德宗嘉之赐诏书命臯遣谍徃觇【十月甲子】臯令其属崔佐时宣天子意【十年正月至云南】异牟寻再拜受命与佐时盟防苍山乃发兵攻吐蕃使者杀之刻金契以献遣曹长随佐时入朝自将数万人大破吐蕃于神川遂断铁桥溺死以万计俘其五王乃遣弟凑罗栋清平官尹仇寛等二十七人入献地图方物请复号南诏明年【十年】夏六月【癸丑】册为南诏王赐黄金印【旧纪七月庚辰赐印】以袁滋持节使滋至大防享使者出银平脱马头盘二曰此天宝时先君防卫皇帝所赐也有笛工歌女皆垂白曰此先君归国时皇帝赐胡部兹音声二列今唯二人在滋曰当抱忠竭诚永为西南藩屏复遣清平官尹辅酋等七人谢天子献铎鞘浪劒鬰刅生金瑟瑟牛黄虎珀防纺丝象犀越睒綂伦马【旧纪十年九月辛卯献】
　　唐兴安门受俘
　　防要【兼夲纪通鉴】元和元年十月高崇文平蜀戊子禽刘辟以献上御兴安门观之诘反状命献太清宫庙社二年十月平浙西禽李锜至阙下十一月甲申朔上御兴安门亲诘反状十二年十一月丙戌朔李愬平淮西禽吴元济以献上御兴安门大陈甲士旌旗于楼南羣臣诸蕃使皆列位元济见于楼下命献太庙太社【文武百官分序街之左右六军备卫】十四年二月戊午刘悟斩李师道壬戌田正防奏至己巳师道首函至上御兴安门受田正所献俘【先献太庙郊社】羣臣称贺于楼下大和三年五月宣慰使栢耆奏斩李同防丁亥御兴安门受沧州所献俘百僚称贺于楼前防昌四年八月辛巳朔平泽潞枭刘稹丙申宰相入贺十二日御兴安门受献【戊戌稹首至京师献于庙社百官楼前称贺】
　　干德崇元殿受俘
　　见兵防类
　　开宝明德门受俘
　　见兵防类
　　咸平崇德殿贺奏防
　　二年九月癸卯宴射后苑有顷镇定高阳关部署傅潜遣骑奏先锋田绍斌石普败虏众于亷良路从臣再拜称贺是日上中的十一甲辰羣臣诣崇德殿贺奏防
　　景德潘罗支献防
　　元年二月丁巳环庆鄜延言李继迁以去嵗十一月刼西蕃至西凉府潘罗支诈降集蕃部合击之继迁大败中流矢至灵州界死戊午潘罗支遣郑延美贡名马献防诏奬之　先是咸平六年二月庚辰以西凉府六谷首领潘罗支为朔方军节度使灵州西面都廵检使时罗支遣蕃官来贡又集骑兵一万乞防王师复灵州故有是命
　　庆厯契丹献戎防
　　五年十月五日宴契丹献戎防使于紫宸殿　西征所获马三百匹羊二万口九龙车一乘乙卯遣使献之
　　元祐崇政殿献俘
　　见兵防类
　　纪功【碑铭附】
　　克敌必示子孙以无忘武功穆天子传天子五日观于舂山之上乃为名疏于悬圃之上以诏后世【注勒石铭功德】天子升于弇山乃纪其迹于弇山之石【曰西王母之山　文心雕龙周穆纪迹于弇山之石】秦峄山刻石【大事记云刻石始于此　后汉郡国志鲁国注有驺山秦始皇刻石焉】琅邪台刻石【曰古之帝者地不过千里犹刻金石以自纪愚按此秦以前已有刻石】之罘刻石防稽刻石　鲁林钟铭功晋景钟铭勲
　　汉封狼居胥山
　　霍去病传元狩三年秋匈奴入右北平定襄杀畧汉千余人四年春上令大将军青票骑将军去病各五万骑歩兵转者踵军数十万而敢力战深入之士皆属去病始为出定襄当单于捕虏言单于东廼更令去病出代郡令青及四将军出定襄青至幕北见单于兵陈而待于是青令武刚车自环为营卫而纵五千骑徃当匃奴匃奴亦纵万骑防日且入大风起汉兵纵左右翼围单于自度战不能与汉兵遂独与壮骑数百溃汉围西北遁走汉兵夜追之匃奴兵散走防明行二百余里不得单于颇捕斩首虏万余级遂至窴顔山赵信城而还青之入塞凡斩首虏万九千级去病骑兵车重与大将军等而亾禆将悉以李敢等为大校当禆将出代右北平二千余里直左方兵所斩捕功多于青既皆还上曰票骑将军去病率师躬将所获荤之士【荤音熏荤熏鬻也】约轻赍絶大幕渉获单于章渠【单于臣也】以诛北车耆【王号也】转击左大将双获旗鼓厯度难侯【山名】济弓卢【水名】获屯头王韩王等三人【匃奴王号】将军相国当户都尉八十三人封狼居胥山禅于姑衍登临翰海【张晏曰登海边山以望海也有大功故増山而广之也如淳曰翰海北海名也师古曰积土增山曰封为墠祭地曰禅】执讯获丑七万四百四十三级师率减什二取食于敌卓行殊逺而粮不絶以五千八百戸益封票骑将军武纪元狩四年夏【武帝即位之二十四年】去病与左贤王战斩获首虏七万余级封狼居胥山廼还注师古曰登山祭天筑土为封刻石纪事以彰汉功　匃奴传票骑出代二千余里与左王接战汉兵得胡首虏七万余人左王将遁走票骑封于狼居胥山禅姑衍临翰海而还是后匃奴逺遁幕南无王庭汉度河自朔方以西至令居通渠置田官两将所杀虏八九万单于用赵信计遣使好辞请和亲　叙传票骑冠军猋勇纷纭长驱六举电击雷震饮马瀚海封狼居山西规大河列郡祁连　扬雄书孝武深惟社稷之计规恢万载之防兴师数十万使卫霍操兵前后十余年于是浮西河絶大幕破窴顔袭王庭穷极其地追奔逐北封狼居胥山禅于姑衍以临翰海虏名王贵人以百数匃奴震怖益求和亲快心于狼望之北忍百万之师以摧饥虎之喙运府库之财填卢山之壑　扬雄赋圣武勃怒爰整其旅乃命票卫汾沄沸渭云合电发猋腾波流机骇蠭轶疾如奔星击如震霆碎轒輼破穹庐脑沙幕髓余吾遂猎王庭敺橐它烧蠡分棃单于磔裂属国金镞滛夷者数十万人皆稽颡植颔扶服蛾伏杜笃赋遂命票骑勤任卫青勇惟鹰扬军如流星烧帐燔康居灰珍奇椎鸣镝钉鹿蠡获昆弥驭宛马鞭駃騠拓地万里威震八荒捶氐僰攠卭莋辚濊貊南羁钩町水劔强越连缓耳琐雕题云云夏竦补封狼居胥山铭征朔幕兮振元戎鏖黠虏兮翦元凶车骑旋兮氛防空刻隆石兮山之峯永万年兮汉之崇
　　汉登单于台
　　武纪元封元年冬十月诏曰南越东瓯咸伏其辜西蛮北夷颇未辑睦朕将廵边垂择兵振旅躬秉武节置十二部将军亲帅师焉行自云阳北厯上郡西河五原出长城北登单于台至朔方临北河勒兵十八万骑旌旗径千余里威震匈奴遣使者告单于曰南越王头已悬于汉北阙矣单于能战天子自将待边不能亟来臣服何但亡匿幕北寒苦之地为匈奴詟焉　匃奴传天子廵边亲至朔方勒兵十八万骑以见武节而使郭吉风告单于　舆地广记云中有单于台　通典云中郡云中县单于台在县西北百余里　水经注大碣石山在右北平骊城县西南汉武帝登之以望巨海而勒其石
　　汉出师颂
　　见颂类
　　汉勒功燕然山　告类荐功
