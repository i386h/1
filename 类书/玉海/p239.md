<!-- { "loadSidebar": true } -->
　　梁鸿传仰慕前世高士而为四皓以来四十四人作颂因东出闗过京师作五噫之歌【唐志鸿集二卷】　文选注引梁鸿安丘严平颂曰无营无欲澹尔渊清　崔琦有四皓颂
　　汉胡广黄琼图画颂
　　见图绘名臣类
　　汉出师颂
　　文选史孝山出师颂西零不顺东夷遘逆乃命上将授以雄防威威上将是天所啓允文允武明诗悦礼鼓无停响旗不蹔褰泽霑遐荒功铭鼎注凉部叛羌摇荡西州诏邓骘将兵击之车驾幸平乐观饯送骘西屯汉阳征西校尉任尚与羌战大败之遣中郎将迎拜骘为大将军旣至大会羣臣赐以束帛乘马流别集及集林载史岑和熹邓后颂并序
　　魏皇子生颂
　　初学记陈王曹植皇子生颂嘉月令辰笃生圣嗣庆由一人方国作喜
　　魏宗庙诗颂
　　宋乐志魏王肃私造宗庙诗颂十二篇不被歌
　　晋太康颂
　　摰虞传除闻喜令时武帝留心政道又吴冦新平天下乂安虞上太康颂以美晋德其辞曰云云邈矣圣皇参干两离陶化以正取乱以奇洋洋四海率礼和乐穆穆宫庙歌雍咏铄光天之下莫匪帝略穷髪反景承正受朔乔山惟岳望帝之封猗欤圣帝胡不封哉【唐志虞集十卷隋志九卷】　张载元康颂【见文选注】　左贵嫔名芬帝重芬词藻每有方物异宝必诏为赋颂
　　晋释奠颂
　　潘尼传元康三年闰月丙申太子入学释奠太子舍人潘尼上释奠颂其辞曰元康元年冬十二月上以皇太子富于春秋而人道之始莫先于孝悌初命讲孝经于崇正殿至三年春闰月将有事于上庠释奠于先师礼也越二十四日丙申侍祠者旣齐舆驾次于太学太傅在前少傅在后云云【隋唐志尼集十卷】
　　晋袁宏三国名臣颂
　　袁宏传为三国名臣颂荀文若诸葛孔明等二十余人【见文选云序賛　魏九人蜀四人吴七人】又作北征赋皆其文之高者【隋志宏集十五卷】
　　梁储德颂
　　梁书上黄侯萧兼宗正卿简文居监抚献储德颂
　　唐借田三元颂【又见借田元会类】
　　岑文本贞观三年太宗既借田又元日朝羣臣文本为秘书郎奏借田三元颂二篇文致华赡【志文本集六十卷】颂见初学记　晋刘臻妻陈氏正旦献椒花颂
　　唐释奠颂
　　孔颖达传太宗幸太学观释菜【贞观十四年二月】命孔頴达讲经上释奠颂诏襃美【颖达集五卷】
　　唐文皇帝颂
　　张文琮传永徽初献文皇帝颂【太宗】优制襃美赐绢百匹【时为亳州刺史】　顔师古有圣徳颂　李百药有皇徳颂【见初学记】
　　唐孝德颂　狄仁杰颂
　　临川公主上孝德颂高宗诏襃之　吕温狄仁杰颂曰取日虞渊洗光咸池潜授五龙夹之以飞世以为名言【又作凌烟勲臣颂】
　　唐洛出宝图颂
　　崔融传融为文华婉其洛出宝图颂尤工【融集六十卷】　志别集崔融宝图賛一卷王起注【旧史富嘉谟作双龙泉颂千烛谷颂】
　　唐龙池颂
　　宗子璆传【襃信王】初帝赐第隆庆坊坊南之地变为池中宗尝泛舟厌其祥帝即位作龙池乐张九龄撰龙池颂刋石兴庆宫西天宝元年五月宗子以为不称盛德更命璆为颂建花萼楼北　会要五王子宅景龙末有龙池涌出日浸广望气者言有天子气中宗泛舟厌之明皇以为兴庆宫开元二年诏右拾遗蔡孚献龙池篇公卿已下百三十篇付太常考其辞合音律者为乐章録姚元崇沈佺期等十首十六年置坛十八年十二月二十九日有龙见于池敕太常韦縚草祭仪縚奏祭用二月牲用少牢乐用鼓钟奏姑洗歌南吕二十三年五月一日宗子请于兴庆宫龙池建圣德颂以纪符命望令皇太子书张九龄为文宁王宪题额从之【旧纪开元二十三年五月戊寅宗子请率月俸于兴庆宫建龙池圣德颂】天宝二年五月五日重建襃信王璆撰太子书题额　五行志开元二十三年十二月乙巳龙池圣德颂石自鸣　集贤注记开元二十七年四月光禄卿襃信郡王璆进龙池颂【建立讫梁上有黄芝之瑞】唐封禅坛颂　朝觐坛颂【并见封禅类】　唐鹡鸰颂【见麟德殿】
　　诗注【常棣】脊令雝渠也飞则鸣行则摇不能自舍【尔雅作防鸰左传同】
　　唐金銮殿奏颂
　　李白传天宝初召见金銮殿论事奏颂一篇【文苑英华云上宣唐鸿猷篇上重之】
　　唐庆鸿名颂
　　独孤及撰唐兴百三十有八载春正月请増明号二月乙酉朝太清宫丙戌享太庙丁亥朝羣臣于蓬莱前殿展礼奉防防受大号穆穆閟宫敷时绎思天有成命孝孙受之铺衍下土报功神只我瑞如山我福孔夷诞受鸿名载扬缉熈风动云行雨飞露垂恭已南面无为之师永锡多祜万寿无期
　　唐中兴颂
　　文粹元结作大唐中兴颂曰天宝四年安禄山陷洛阳明年陷长安天子幸蜀太子即位于灵武明年皇帝移军凤翔其年复两京于戱前代帝王有盛德大业者必见于歌颂今若歌颂大业刻之金石非老于文学者其谁宜为颂曰噫嘻前朝孽臣奸骄为昏为妖边将骋兵毒乱国经羣生失宁大驾南巡百寮窜身奉贼称臣天将昌唐繄睨我皇匹马北方独立一呼千麾万旟戎卒前驱我师其东储皇抚戎荡攘羣防复服指期曾不逾时有国无之事有至难宗庙再安二圣重驩地辟天开蠲除妖灾瑞庆大来盛德之兴山高日升万福是膺能令大君声容沄沄不在斯文湘江东西中直浯溪石崖天齐可磨可镌刋此颂焉何千万年【金石录顔真卿正书大厯六年六月】杨炎作凤翔出师纪功颂
　　唐太阶颂
　　文粹梁肃邺侯李泌文集序至德初宣皇以元良受禅公则献太阶颂昭纂尧之道
　　唐无疆颂
　　李华述列圣为无疆颂高祖【元】太宗【烈】高宗【康】中宗【兴】睿宗【德】宗【文】肃宗【孝】今上【昭】
　　唐亲政颂
　　吕温皇帝亲庶政颂天道福谦我则奉天人生在勤我则率先求人之瘼思国之经年亦丰止御膳不馨夜如何其皇寝未宁偃武修文大和氤氲海不扬波天无纎氛鸟章之长椎髻之君会朝明庭其从如云
　　唐新罗织锦颂
　　见内附类
　　唐骠国献乐颂
　　开州刺史唐次
　　开宝圣功颂
　　太祖克泽潞下维扬湖湘得荆渚收劒南取岭表及平江左武功震耀开宝九年【丙子嵗】正月【戊辰朔】受朝乾元殿降王在列声明大备知制诰扈蒙上圣功颂以述其事赫矣昌运巍乎成功大荒夷夏高格旻穹始肃禋祀苍璧黄琮爰命将帅玈矢彤弓乃定湘楚乃服巴卭乃平岭表乃殄江东四隩旣宅八表攸同皇明所被如日之融帝业之盛如岳之崇六合之内其乐邕邕万方之外其来憧憧慕我庆泽熙我薫风阙里诸彦康衢游童咸歌大化悉愿东封耀德如是储休永隆臣作颂播告寰中诏襃之【本传】
　　开宝武功仁德颂
　　二年十一月壬戌太常博士董淳进
　　太平兴国南郊颂
　　三年王操献南郊颂称防十一月己酉以为太子中允
　　太平兴国平晋颂
　　四年五月甲申太原平直史馆宋白从征因献平晋颂太平兴国初刁衎撰圣德颂
　　端拱圣德颂
　　梁鼎端拱初献圣德徽号颂万余言
　　端拱秘阁颂
　　端拱初新建秘阁命中书试崔遵度作颂一首擢著作佐郎　太宗议封禅赵孚上封禅颂
　　咸平幸太学颂
　　刘锴咸平二年擢进士第尝献幸太学颂真宗中夜观书得锴颂颇嘉赏之出以示辅臣召试直史馆
　　景德五颂
　　夏竦进平边广文朝陵广农周伯星五颂【并大中祥符颂】　明镐上真宗颂四十六篇诏奬之
　　祥符颂
　　元年正月甲申以钱惟演知制诰献祥符颂故擢之三年一月壬辰直史馆陈靖上祥符超古颂　又夏竦进太中祥符颂
　　祥符河清颂
　　三年十一月庚子陜州灵宝县言黄河清十二月庚戌宝鼎县黄河再清上作七言诗赐近臣毕和集贤校理晏殊上河清颂　宋元嘉中河济清鲍照作河清颂
　　祥符汾阴朝觐坛颂
　　五年三月初命王旦撰祀汾阴坛颂王钦若撰朝觐坛颂陈尧叟撰亲谒后土庙颂庚戌旦等以颂成进邑封
　　天禧惟德动天颂
　　元年十月丁夘集贤校理晏殊以嵗经蝗旱上轸圣虑灾沴已息稼穑大稔献惟德动天颂诏襃之序曰云汉兴咏周宣厉兢业之怀雩场改祈汉明述哀戚之诏雨螽坠地祲孽坐销原菽稆生良苗自熟
　　天禧圣德颂
　　五年五月太常博士郑向上
　　天圣文明颂
　　四年九月一日程戡进文明颂　二年胡宿作烈文即政颂
　　明道借田颂　皇祐明堂颂
　　见借田及明堂类
　　庆厯圣德颂
　　三年四月直讲石介作庆厯圣德颂凡九百六十字言进贤退奸之不易曰明与断
　　宋颂
　　仁宗时石介甫取太祖太宗真宗仁宗功德之尤着见者为宋颂九篇一曰皇祖太祖初用师伐潞州杀李筠伐扬州灭李重进也二曰圣神太祖出师援长沙且假道径遂取荆潭也三曰汤汤太祖收蜀取孟昶也四曰莫丑太祖用周渭之防命潘美取广州也五曰金陵太祖命师取李煜也六曰圣文钱俶以吴越归也七曰六合雷声太宗亲征太原取刘继元也八曰圣武戎犯我疆至于澶渊真宗亲临六师射杀戎首军不得归乞盟请和也九曰明道今皇帝独临轩墀听决万几睿谟圣政赫然日新也惟帝之道与时语黙静则坤阖动则干开十年深宫不有其权今日南面退奸进贤德与辞表里功与文相埒然后奋为宏休摛为英声昭为烈光暐暐晔晔如日之华铿铿訇訇如雷之行畅于无前扬于无上江浸海流天高地厚不有穷尽　张方平为宋颂十五章上下二什天假之什八篇系之先帝日之初升之什七篇系之今上【作于再临轩录士之春】天假先帝封岱荐諡告祖宗也大定祀烈祖也曰嗟祀太宗也报成告上帝上岱宗封也有北北鄙始宾也有谌上帝天锡宝书也祈汾阴祀后土也龙登于天升陪京营祖庙也日之初升上始即政也天监有事南郊也民怀母后佑临御也皇造祀真宗也有浚者泉大袷祖宗也载耜修千亩也成重民政也　宋祁有皇帝神武颂
　　皇祐圣政惟公颂
　　皇祐手诏禁贵戚近习私谒王畴献圣政惟公颂诏奬之遂召试直秘阁
　　嘉祐袷享受厘颂
　　四年十二月十五日磁州防御使承亮上袷享受厘颂诏奬之　梅尧臣袷礼颂圣德诗曰溥哉孝享将事于宁文武卿士冠劒在庭帝入灵宫左撞黄钟升阶置玉日气曈鸿鸿鸿杲杲气驳除扫宿于太宫月星皓皓世滋进恭谢礼成颂　世准进鼎颂【皇祐中】
　　绍兴圣德颂　淳熙中兴圣德颂
　　绍兴十三年十一月一日王仲嶷上绍兴圣德颂诏复职　淳熙七年二月二十七日陈岩肖上中兴圣德颂宣付史馆十年五月文林郎李揆上颂尧赋　孝宗初崔端诗作绍隆圣德诗二百七韵具载二圣传授之盛
　　淳熙明堂颂
　　见明堂
