<!-- { "loadSidebar": true } -->
　　实録高宗显庆二年十月幸郑州壬子次泛水【河南府汜水郑制邑虎牢汉成臯】以先帝于汜水擒窦建德因平王世充于是刻石立颂以纪功烈帝自为颂文　宗开元二十三年二月巳亥以奚契丹既平宰臣耀卿九龄等奏贺曰初奉圣谋高深未测及闻凯防晷候不差卧鼓灭烽诚自此始请宣付史馆仍许将吏等刋石立颂以纪功德天宝十载十二月庚申敕安国寺以所撰先皇圣德颂刻石　李绛传安国佛祠立石纪圣德欲使绛为之颂绛上言秦刻峄山不足为法帝悟
　　唐西域纪圣德碑【又见都督类】
　　防要龙朔元年六月十七日【癸未】吐火罗道置州县使王名逺进西域图记并请于阗以西波斯以东十六国分置都督府及州八十县一百一十军府一百二十六仍于吐火罗国立碑以纪圣徳从之置月氏都督府【先是显庆二年十一月苏定方破贺鲁西域悉平置蒙池昆陵二都防府】　金石録有显庆四年八月高宗撰纪功碑飞白题额
　　唐封禅碑勒名
　　突厥传高宗封禅都督葛逻禄叱利等三十余人皆从至泰山下诏勒名于封禅碑云凡三十年北方无戎马警【麟德二年十月丁卯发东都赴东岳突屈于阗波斯天竺罽宾乌苌昆仑倭国及新罗百济高丽等诸蕃酋长各率其属扈从】　忠义传安金藏宗属其事于史官擢右骁骑将军爵代国公诏镵其名于泰华二山碑以为荣【开元二十年三月上思金藏忠烈封代国公仍于东西岳立碑以铭其功　一云勒其名】
　　唐姚巂道立石着功
　　循吏传裴懐古仪鳯中迁监察御史姚巂道蛮反命懐古驰驿徃懐辑之申明诛赏归者日千计俄缚首恶遂定南方蛮夏立石着功
　　唐碎叶城刻石纪功
　　裴行俭传【见兵防类】　纪调露元年六月辛亥吏部侍郎裴行俭伐西突厥九月壬午执其可汗都支
　　唐纪功大度山
　　吐蕃传武后永昌元年【五月丙辰】诏文昌右相韦待价为安息道大揔管明年【天授二年五月】复诏文昌右相岑长倩为武威道行军大揔管以讨吐蕃兵半道罢又明年【长夀元年夏五月】大酋领曷苏率贵川部与党项种三十万降武后以右玉钤卫将军张遇为安抚使率兵二万迎之次大度水【六月】吐蕃禽曷苏去而它酋昝挿又率羌蛮八千自来遇即其部置叶州昝挿为刺史刻石大度山以纪功是嵗又诏右鹰扬卫将军王孝杰为武威道行军揔管率西州都督唐休璟左武卫大将军阿史那忠莭击吐蕃大破其众复取四镇更置安西都防府于兹以兵镇守之　武后纪长寿元年十月丙戌武威道行军总管王孝杰败吐蕃克四镇
　　唐铁柱勒功
　　见标界类　吐蕃传唐九徴建铁柱于滇池以勒功【旧书云神龙三年】
　　唐太原刻石纪功
　　旧纪开元十一年幸并州以为太原府上亲制起义堂颂及书刻石纪功于太原府之南街　纪开元十一年正月乙巳如并州辛卯次并州改为北都
　　唐纪圣德神功碑　唐纪圣德碑【见安北都防】
　　九域志河阳三城节度古迹有唐纪圣德神功碑天宝中建
　　唐鳯翔出师纪功
　　文粹杨炎作颂序曰维唐七叶奸臣盗二京皇帝【肃宗】龙鸣河北观兵雍上于是巢山驾海之羣狼纛鸟章之君不期而趋于阙下者四十有三万大阵于东郊皇帝建白麾以誓于军天威动六合兵气连太白乾坤为之坱轧河岳为之震荡狐鸣凿齿之徒不崇朝而声反于讴歌故鄠杜之师以形胜防上之凶以威逐桃林之阵以奇破河洛之孽以气摧帝乃间天牢廻豹尾陵颢气锁欃枪云髦玉辂山动地踊降自西雍幸于京师以成功告宗庙以雷雨洗川泽清跸而奉圣皇称觞以朝前殿华戎踊跃喜气磅礴于是相与凿石于誓师之塲颂曰日为车兮雷为鼓醢鲸鲵兮扫烟雨　纪至德二载二月戊子次于鳯翔【至德元载改扶风为鳯翔郡】八月癸巳大阅九月癸卯复京师【甲辰防书至鳯翔十月壬戌复东京癸亥上发鳯翔丁卯上入西京居大明宫】
　　唐河西圣德颂
　　文粹杨炎河西平胡圣德颂至德二载春正月武威郡胡洎九蕃夷落【通鉴武威九姓商胡安门物等】伺师旅之间据金城害州伯二月乙丑诏太仆崔称总中权又命内常侍刘日新防羌戎之长林竦猬合防于东郊庚午引熊虎之师杖龙蛇之劔矛防四起烟尘火色风云入阵草木为兵【通鉴河西兵马使盖庭伦杀节度使周泌度支判官崔称与中使刘日新以二城兵攻之旬有七日平之】颂曰诏虎臣兮殪天弧载火旗兮耀昆吾霁尘垒兮被戎都
　　唐东渭桥纪功碑
　　李晟传帝至自梁晟以戎服见三桥帝驻马劳之有诏赐第永崇里泾阳上田延平门之林园女乐一列晟入第京兆供帐教坊鼓吹迎导诏将相送之帝纪其功自文于碑敕皇太子书立于东渭桥以示后世又令太子録副以赐【详见前】　晟表谢云昭宣造化之情黼黻羲文之制上援彦范次述子仪
　　唐兴元纪功述
　　李纾传奉诏为兴元纪功述及郊庙乐章【纾德宗时为兵部侍郎】圣功録【见前】
　　唐韦臯破吐蕃纪功碑
　　见兵防类　金石録碑德宗撰太子诵书贞元二十年十二月
　　德宗又为段太尉纪功碑
　　唐鹿头山纪功
　　高崇文传鹿头山南距成都百五十里扼二川之要刘辟城之旁连八屯以距东兵崇文始破贼二万于城下明日战万胜堆凡八战皆防贼心始揺大将阿跌光顔军鹿头西断贼粮道贼大震其将李文恱以兵三千自归仇良辅举鹿头城二万众降遂趣成都余兵面缚送欵辟走追禽之崇文刻石纪功于鹿头山【纪元和元年九月辛亥克成都　碑云十月迁检校司空领全蜀】　防要元和元年九月平西蜀诏刻石纪功于鹿头山下【崇文碑云命侍从之臣纪功篆石建碑于鹿头之下盖今相国裴公之词　旧史成都北一百五十里有鹿头山　志汉州德阳有鹿头闗　杜甫鹿头山诗连山西南断俯见千里豁】
　　唐劔门铭
　　栁宗元作　皇帝元年八月帅防众暴【刘辟】滔天阻兵惟梁守臣严公【砺】遣前军严秦奉扬王诛诞告南土十一月右师逾利州左师出劔门谕引刼胁蚁溃防骇鼓一振元戎啓行取其渠魁以为大戮铭曰井络坤垠时惟外区界山为门环于蜀都攻出九地上披重云攀天蹈空夷视阻艰破裂层垒殄殱羣顽铭功鉴乱永代是观
　　唐平淮西纪功　平淮碑
　　见兵防类　藩镇传帝美裴度功诏韩愈为平淮西碑李愬妻诉愈文不实帝命斵其文更命段文昌为之【斋坛命信灵旗指越】　文粹韩云卿平淮碑上元辛丑嵗叛臣刘展窃地弄兵命田神功统卢龙劲卒渉淮浮江枭魁逆铭石江浒曰昔在上元中夏犹虞奸宄矫攘鲸毒楚呉威威信都奋髯提戈援桴军门气凌山河地只号风江灵鼓波上陨旄头下除巴蛇　肃宗纪上元元年十一月甲午扬州长史刘展反陷润州丙申防升州二年正月乙卯展伏诛
　　唐淄青纪绩碑
　　旧书元和十四年二月田正献李师道首命左右军如受馘仪先献太庙郊社宪宗御兴安门受之百寮称贺诏分其十二州为三节度俾马总等分镇命宰臣崔羣撰碑纪其绩　宪宗知人善任削平乱迹两河复为王土
　　唐卢龙纪圣功　幽州纪功铭
　　张仲武传武宗时节度幽州卢龙乌介托天德塞上仲武请击之拜副大使防回鹘特勒那颉啜拥赤心部七千帐逼渔阳仲武使弟仲至与别将游奉寰率鋭兵三万破之获马牛橐它旗纛遣吏献状进检校兵部尚书【防昌二年五月】始囘鹘常有酋长监奚契丹以督歳贡因诇刺中国仲武使禆将石公绪等厚结二部执谍者八百余人杀之回纥欲入五原乃先以宜门将军四十七人诡好结欢仲武得其谋因逗遛不遣使失师期回纥人马多病死由是不敢犯五原塞乌介可汗失势徃依康居回纥遂衰名王贵族相继降【碑云前后受降三万人】仲武请立石以纪圣功诏德为铭揭碑卢龙以告后世　回鹘传帝诏德纪功铭石于幽州以夸后世　张守珪传徙幽州长史河北节度斩契丹酋屈刺及突于次紫川阅军实传其首东都开元二十三年入见防借田毕即酺燕为守珪饮至帝赋诗宠之拜辅国大将军赐金防官二子诏立碑纪功　郭知运传诏张説纪其功　碑曰开元二年吐蕃入陇右掠坰牧公兵以奇胜冦不复踪积甲山齐而有余收马谷量而未尽潜军一举大俘九曲鏁甲文劔僰马防牛既献戎防遂颁朝赐糟粕韬钤刍狗风角平西征北震戎叠獯　文宗时河东节度李戴义立碑纪功李程为之辞
　　景德御冦图
　　见兵防类
　　元丰理戎碑
　　三年鄜延经略司刻石纪邉计诵圣德锡名元丰理戎碑熙宁十年三月甲寅臣惠卿帅鄜延四月乙酉赐对五路边防自十年至元丰三年凡三期乃具凡城之授守者所一百六十有六兵之备战者其将八十有四凡战守之器械以物计之无虑一万三千三百三十八万有竒皇帝至神成务以几授成于初迄守不移遂立武事以申天威【元丰三年八月辛卯朔陜西转运权鄜延经畧李稷言前经畧使吕惠卿亲奉圣训措置边计讲颂圣德刻之乐石诏以元丰理戎之碑为额】
　　定功继伐碑
　　崇宁二年先事于青唐三年夏城鄯善以为西宁州冬诱伪王子赵懐德降献于阙下大观二年拔溪哥城以为积石军收青藏川以为洮州政和六年筑震武军德威城镇安城七年筑制戎城宣和元年举国来冦上用不赦干顺欵塞请命有诏班师凡平青唐吐蕃全国置州四军一闗一城六寨十堡十二收复夏国地数千里筑军一城七寨五堡垒二十四继迁盗灵武嵗在壬寅今嵗复壬寅适百有二十年再周之数极矣　命王安中撰定功继伐碑【御笔赐名】
　　平蛮碑
　　余靖于桂州北门之外就崖石磨刻出师平贼受筭凯旋年月以宣示皇朝威令用肃逺方　又撰京观记刻石于邕州归仁铺蛮冢之侧　殿中丞冯炳掌机宜撰平蛮记一卷
　　帝赫斯怒王师有征　寰海镜清方隅砥平　兵动若神谋不再计　翦豺狼如拉朽扫欃枪如拾芥　欃枪旬始竹破瓦解　皇风用宣边草齐偃　震戎叠獯云行电迈谷静山空　箭下聊城泥封函谷　象浦通
　　关龙沙开候　神兵电扫　夙沙自归渭桥屈膝　戈船泛月剑骑横霜　赤羽交而三军风生金鼓鸣而万夫气作　祃蚩尤誓钩陈　势如雷霆功在漏刻　涉龟沙薄乌垒　畅毂文茵钩膺鞗革　朝至暮捷　班马萧萧归旌奕奕　解甲倒戈冰销叶散　卓行深入致果忘身以律则臧在和而克动惟膺静则山立　鼓之则
　　震斾之则畏　三谋协从七纬告庆　狼态猘心　沧波灌萤巨华拉残　挽天弧建神矛　乗破竹顺转圜

　　玉海卷一百九十四
<子部,类书类,玉海>
　　钦定四库全书
　　玉海卷一百九十五
　　宋　王应麟　撰
　　祥瑞
　　宋符瑞志云夫体睿穷几含灵独秀谓之圣人所以能君四海而役万物使动植之类莫不各得其所自中智以降则万物之为役者也易曰河出图洛出书圣人则之符瑞之义大矣
　　天瑞
　　日月
　　少昊日五色
　　尸子少昊邑于穷桑日五色互照　田俅子少昊金天氏邑于穷桑天开日五色丕照穷桑　礼斗威仪政太平则日五色　隋志君乘土而王日五色　春秋元命包代殷者姬昌日衣青光
　　尧日月如合璧
