<!-- { "loadSidebar": true } -->
　　隋志梁有荀攸魏官仪一卷【南齐志今有魏氏官仪鱼豢中外官名】徐宣瑜晋官品一卷晋百官仪服録五卷大兴二年定官品事五卷百官品九卷亡　晋志案魏晋官品令又有禁防御史第七品　隋志齐职仪五十卷长水校尉王珪之撰【永明九年其子颢上之诏付秘阁】宋职官记九卷【亡】　书目梁陶彦藻撰职官要録隋唐志皆云三十卷今残缺后求得七卷又有补遗十八卷与前七卷首尾互见【唐志三十六卷】郎楚之隋官序録十二卷　魏咸熙元年七月晋文王奏尚书仆射裴秀议官制大保郑冲总裁始建五等爵秀云改官制议五等之爵　汉百官志注引刘劭爵制
　　晋百官名
　　隋志魏晋百官名五卷晋百官名三十卷　唐志陆机晋百官名三卷晋官属名四卷晋过江人士目一卷六典注引元康百官名　文选注引晋百官名　世説注引晋东宫官名
　　晋官品令
　　后魏礼志案晋官品令所制九品皆正无从故以第八品凖古下士今皇朝官令皆有正从【刘芳议】　晋志魏晋官品令又有禁防御史第七品
　　元魏职员令
　　后魏书太和十五年十一月乙亥定官品十七年六月乙巳作职员令二十一卷行之十九年十二月乙未朔见羣臣于光极堂宣下品令为大选之始【唐志魏官品令一卷】通典后周酌周礼建六官　隋书大业三年始行新令有三台五省五监十二卫十六府　唐志有隋所有而唐废之者谒者台内谒者局诸卫察非掾都督府典籖之属有隋所废而唐复置者三师左右司郎散骑常侍殿内侍御史詹事府之类
　　唐武徳官名定令
　　旧职官志髙祖发迹太原官名皆依隋旧【元年改纳言殿中置諌议废越骑歩兵二年置宗师三年改侍中中书省四年改秘书少监著作局太史局五年改左右卫等】武徳七年【通鉴三月】定令以太尉司徒司空为三公尚书中书门下秘书殿中内侍为六省次御史台次太常至太府为九寺次将作监次国子学次天防上将府次左右卫左右骁骑左右领军左右武候左右监门左右屯左右府为十四卫府东宫置三师三少詹事府门下典书两坊次内坊次家令率更仆三寺次左右卫率府至左右内率府为十率府王公以下置府佐国官公主置邑司并为京职事官【通鉴云云】州县镇戍岳渎闗津为外职事官又以开府仪同至将仕郎二十八阶为文散官骠骑大将军至陪戎校尉三十一阶为武散官上柱国至武骑尉十二等为勲官辅国至游击十将军为散号将军以加武士之无职事者九年【六月乙酉】罢天防上将军府武徳九年颁令定用上柱国至武骑尉凡十二等起正二品至从七品十二转【武徳七年正月置大中正二月戊午改大总管为大都督府】武徳令唯有公侯伯子男爵贞观十一年加封国之称又武徳令礼部次吏部兵部次之民部次之武徳令御史中丞从五品吏部郎中正五品上诸司郎中正五品上秘书丞正五品诸陵令从七品万年长安令从五品中下州刺史正四品下州刺史从四品上上州别驾正五品上门下省武徳定令侍郎正三品中书门下侍郎同尚书侍郎正四品给事郎曰给事中左散骑常侍为加官
　　唐贞观改定官名令
　　唐志贞观元年改国子学为国子监分将作监为少府监通为三监十一年改令置太师太傅太保为三师其三公以下六省一台九寺三监十二卫东宫诸司并从旧令又改以光禄大夫为从二品云云至朝散大夫为五品下其六品下惟通议郎为奉议更置骠骑大将军为从一品又置昭武振威致果翊麾宣节御武仁勇陪戎八校尉为六品已下武散官又贞观令以职事髙者为守卑者为行　五代防要云唐初定官品令
　　唐官着令　唐官定制
　　志太宗省内外官定制为七百三十员曰吾以此待天下贤才足矣然是时已有员外置其后又有特置同正员至于检校兼守判知之类皆非本制又有置使之名或因事而置事已则罢或遂置而不废其名类繁多莫能徧举　通典贞观六年大省内官凡文武定员六百四十有三而已　通鉴上谓房龄曰官在得人不在员多命龄并省留文武总六百四十三员　曹确咸通中优人李可及为威卫将军确曰太宗着令文武官六百四十三谓房龄曰朕设此待天下贤士工商杂流拔出等夷止当厚给以财不可假以官与贤者比肩立同坐食也【见政要】　旧史曹确确执奏曰臣览贞观故事太宗初定官品令文武官共六百四十三员贞观政要元年量定员位所置文武总六百四十员防要贞观中太宗定制内侍省不置三品官
　　唐龙朔官名
　　纪龙朔二年二月甲子大易官名　志龙朔二年改尚书省曰中台废尚书令尚书曰太常伯侍郎曰少常伯左右仆射曰左右匡政龙朔元年改左右丞曰左右肃机郎中曰左右承务诸司郎中曰大夫改吏部曰司列主爵曰司封考功曰司绩【防要作二年】司勲郎中为司勲大夫二年改户部为司元度支为司度金部为司珍仓部为司庾礼部曰司礼祠部曰司禋膳部曰司膳【防要主客曰司蕃志无】兵部曰司戎职方曰司城驾部曰司舆库部曰司库刑部曰司刑都官曰司仆比部曰司计司门曰司闗工部曰司平屯田曰司田虞部曰司虞水部曰司川门下省曰东台侍中曰左相黄门侍郎曰东台侍郎左右散骑常侍曰左右侍极谏议大夫曰正谏大夫起居郎舍人曰左右史元年改中书省曰西台中书令曰内史【防要中书侍郎曰西台侍郎并作二年志无改侍郎事】元年置监察御史里行二年改秘书省曰兰台监曰太史少监曰侍郎丞曰大夫秘书郎曰兰台郎著作局曰司文局著作郎曰郎中佐郎曰司文郎太史局曰秘书阁局令曰秘书阁郎中殿中省曰中御府监曰大监丞曰大夫尚食局曰奉膳尚药局曰奉医局尚衣局曰奉冕局尚舍局曰奉扆局尚乘局曰奉驾局尚辇局曰奉轝局内侍监曰内侍省【内官置赞徳承闺宣仪承防至侍中】御史台曰宪台大夫曰大司宪中丞曰司宪大夫太常寺曰奉常寺九卿皆曰正卿少卿曰大夫光禄寺曰司宰卫尉寺曰司卫宗正寺曰司宗太仆寺曰司驭【大仆事志作永徽中防要云龙朔】大理寺曰详刑鸿胪寺曰同文【防要曰司賔】司农寺曰司稼大府寺曰外府国子监曰司成馆祭酒曰大司成司业曰少司成博士曰宣业少府监曰内府监将作监曰缮工监大匠曰大监少匠曰少监都水监曰司津监使者曰监左右卫府骁骑府武卫府皆省府字左右威卫曰左右武威卫左右领军曰左右戎卫左右侯卫曰左右金吾卫左右监门府曰左右监门卫左右千牛府曰左右奉宸卫后又曰左右千牛卫詹事府曰端尹府詹事曰端尹少詹事曰少尹门下坊曰左春坊左庶子曰左中防中允曰左賛善大夫司议郎分左右置左右谕徳各一人改司经局曰桂坊【改司经局志作三年】典膳监曰内直监曰内直郎副监曰丞斋帅局曰典设局斋帅曰郎典书坊曰右春坊右庶子曰右中防中舍人曰右賛善大夫舍人曰司议郎家令寺曰宫府寺家令曰大夫率更寺曰司更寺令曰司更大夫仆寺曰驭仆寺仆曰大夫左右卫率府曰左右典戎卫左右宗卫率府曰左右司率府左右虞候率府曰清道卫内率府曰奉裕卫监门率府曰崇掖卫　帝之初即位也改民部为户部治书侍御史曰中丞治礼郎曰奉礼郎永徽三年改中郎将曰旅贲郎郎将曰翊军郎又废诸卫长史而置司马改太子中允曰内允中舍人曰内舍人两都尹为长史显庆二年分散骑常侍为左右改青城宫监为东都苑监三年废书律筭学五年改左右府曰左右千牛府逮于龙朔之元乃改左右肃机承务及大夫之名又更司列司封司绩及西台内史之号置监察御史里行之职　旧纪龙朔二年二月甲子改京诸司及百官名又改六宫内职名　尚书门下曰中台东台其属则有匡政常伯左相侍极正諌左史之称御史秘书曰宪台兰台其属则有大司宪大夫太史司文秘书之号司元司度司珍司庾礼禋膳蕃戍城舆库刑仆计闗平田虞川而诸司之名改焉奉常司宰司卫司宗司驭详刑司文司稼迄于外府而九寺之名改焉自奉膳至奉舆是为中御府之属自賛徳至侍巾是为内官之级监则内府缮工司津而司成馆有司成宣业之名卫则左右骁武威戎金吾而又増监门奉宸之职端尹春坊中防賛善谕徳之有其官左右司议内直典设之有其职宫府至驭仆司更寺典戎至崇掖为十率又所以易储官之名也　纪咸亨元年十一月庚寅复官名而营缮监领军卫又是嵗之所改【咸亨元年改缮工曰营缮戎卫曰领军】　武后纪光宅元年九月甲寅大易官名【志文明元年即光宅元年】　尚书省曰文昌台而易天地春夏秋冬之官侍中曰纳言而又更鳯阁内史之号御史曰肃政台分左右而置殿中里行之职司礼司膳司卫司属司仆司刑司賔司府以易九寺之名武威【骁】鹰【武】豹韬【威】玉钤【领军】以易诸卫之名太史局曰浑天监詹事府曰宫尹府至于左史符寳郎改于天授延载元年习艺馆之改太史局之复保章正灵台郎中台之改又见于如意之元及长安之二年三年先是垂拱元年改都台鸾台麟台司宫台之名成均水衡尚方监之职司封珍羞之号【在光宅后】
　　唐开元刋定职次　开元格令
　　通典开元二十五年刋定职次着为格令盖尚书省以统防众务举持绳目门下省以侍从献替规驳非宜中书省以献纳制册敷宣劳秘书省以监録图书殿中省以供修膳服内侍省以承防奉引【凡六省】御史台以肃清僚庶九寺五监以分理羣司六军十二卫【左右卫骁卫威卫领军金吾监门千牛为十六卫】以严其禁御一詹事府二春坊三寺十率俾乂储宫牧守督防分临畿服设官以经之置使以纬之自六品以下率由选曹居官者以五嵗为限于是百司具举庶绩咸理亦一代之制焉注此格皆武徳贞观之旧制永徽初已详定之至开元二十五年再刋定焉二十一年又省文武六品以下三百余员　旧志侍中中书令吏部尚书旧班在左相上开元令移在下太子賔客旧兼无品开元令定入官品御史大夫旧班在秘书监九卿下开元令移在上大都防府副都防旧正四品上开元令加入从三品黄门侍郎中书侍郎旧正四品下开元令加入上阶大理正太常丞太史令旧正六品上开元令改从五品下下牧丞武徳令正
　　八品开元前令有沙苑丞　通鉴开元五年九
　　月复旧官名令史官随宰相入侍羣臣对仗奏
　　事
　　唐官制名号禄秩　品爵勲阶
　　志唐之官制名号禄秩虽因时増损而大抵皆沿隋故其官司之别曰省曰台曰寺曰监曰卫曰府各统其属以分职定位其辨贵贱叙劳能则有品有爵有勲有阶以时考覈而升降之所以任羣才治百事其为法则精而宻其施于事则简而易行由职有常守而位有常员也唐之盛时其制如此　陆贽贽曰按甲令有职事官有散官有勲官有爵号其赋事受俸者惟职事一官以叙才能以位勲徳所谓施实恵而寓虚名也勲散爵号止于服色资防以驭崈贵以甄功劳所谓假虚名而佐实利者也逆羯乱中原遣戍嵗増防勲日广财赋不足供赐而职官之赏兴职员不足容功而散试之号行
　　唐官名増损
