<!-- { "loadSidebar": true } -->
　　十九年十二月于潜生瑞芝二十五年五月芝草生于太庙仁宗室柱九茎连叶宰臣率百僚观之表贺【沈中立献颂】十月有司请绘于郊祀华旗又以赣州瑞木镇江瑞严信二州芝草遂寜嘉禾南安双莲黎州甘露并绘于旗二十七年二月仁英庙室柱上生芝四叶【校书即张孝祥作原芝壬子表贺】
　　隆兴康寿殿金芝【诗】
　　隆兴二年三月二十四日徳夀宫康夀殿生金芝十有二茎宰臣皆贺御制七言诗有永将四海奉双亲之句汉甘泉宫九茎效异唐延英殿二花吐秀
　　绍熙慈福宫芝草图
　　元年四月乙酉选徳殿辅臣进呈毕上宣示慈福宫芝草图夀皇芝草赞并御制芝草诗上曰芝草之生实慈福夀祉之祥夀皇诚孝之应诏髙宗芝草赞隆兴御制芝草诗夀星芝草赞绍熙御制芝诗共四本宣付史馆
　　绍兴瑞芝图【诗　赞】
　　见御制
　　庆元太庙瑞芝
　　庆元五年八月壬申玉芝产于太庙大室之西楹越十日辛巳有司以闻诏百竂观之　超荣大厯踵美绍兴

　　玉海卷一百九十七
<子部,类书类,玉海>
　　钦定四库全书
　　玉海卷一百九十八
　　宋　王应麟　撰
　　祥瑞
　　动物
　　龙
　　大皥龙纪　景龙　神龙负图
　　左传大皥氏以龙纪注有龙瑞以龙命官　宋志宓牺氏受龙图画八卦有景龙之瑞赤龙河图者地之符也王者德至渊泉则河出龙图　汉百官表注庖羲将兴神龙负图而至因以名师与官　张衡赋龙图授羲书畀姒　帝王世纪太昊有景龙之瑞故以龙纪官
　　黄帝龙见
　　史封禅书汉公孙臣云黄帝得土德黄龙见【索隐曰出吕氏春秋】淮南子黄帝治天下而力牧泰山稽辅之青龙进驾魏文帝杂占云黄帝録图五龙舞河
　　黄帝龙负图　舜黄龙负图　尧龙叙图
　　河图黄龙负图授黄帝【黄帝夣两龙授图有鱼泛白图】舜即位黄龙五采负图以黄玉为柙玉检金绳芝为泥　顾野王符瑞图黄帝世鱼龙负图从河中出付黄帝虞舜时黄龙从洛水出诣舜鳞甲成字舜即位与三公临观黄龙五采负图出舜前　文选石阙铭纳龙叙之图注尧游河渚赤龙负图以出　尚书中候尧即位七十载修坛河洛仲月辛日礼备至于日稷荣光出河龙马衔甲赤文緑色临坛吐甲图尧火德故赤龙应焉舜沈璧于河荣光休至黄龙负图　瑞应图舜东狩黄龙负图置舜前典引升黄辉采鳞于沼【注黄龙】　唐有黄龙负图旗　宋志黄龙四龙之长德至渊泉则黄龙游于池
　　尧龙图
　　宋志尧观于三河常有龙随之龙负图而至其文曰亦受天祐舜设坛于河至于下呉荣光休气至黄龙负图长三十二尺广九尺出于坛畔赤文緑错其文言当禅禹　元命苞尧游河渚赤龙负图以出图赤如绨
　　禹二龙　黄龙负舟
　　括地图禹平天下二龙降之禹御龙行域内既周而还宋志禹即位洛出书六十五字是为洪范南廵狩
　　济江中流有二黄龙负舟云云龙曳尾而逃　吴越春秋禹防诸侯于涂山执玉帛者万国济河黄龙负舟舟中人惧禹仰天叹曰吾受命于天竭力而劳万民何忧于龙焉视龙犹蜿蜒顔色不变龙俛首低尾而逝　博物志夏德之盛二龙降之禹使范成光御之以行域外山海经大乐之野夏后啓于此舞九代马乗两龙　封禅书夏得木德青龙止于郊
　　周青龙衔图
　　尚书中擿雒戒周公旦即摄七年鸾鳯见蓂荚生青龙衔甲元背书　宋志周公旦与成王观于河洛沈璧礼毕王退俟至于日昧荣光并出幕河【一作塞河】青云浮至【一作浮洛】青龙临坛衔甲之图吐之而去礼于洛亦如之龟青龙苍光止于坛背中刻书赤文成字周公援笔写之
　　汉龙见　八龙
　　汉文帝十五年春黄龙见成纪上乃下诏议郊祀服色宣帝甘露元年四月黄龙见新丰二年春正月诏曰黄龙登兴黄龙元年二月见广汉因以冠元【伏侯古今注髙祖五年见华阳池十余日九年见长安五鳯四年出广汉甘露元年见新丰二年见上郡腾耀五色升天丞相以下上寿】成帝鸿嘉元年冬见真定永始二年见东莱光武建武十二年六月黄龙见东阿章帝建初三年见汝南五年八月零陵献芝草有八黄龙见于泉陵【古今注曰见零陵泉陵湘水中】论衡前世龙见不双芝生无二甘露一所今上嗣位
　　以来八龙并出十一芝累生甘露流五县德盛故端繁也【今上谓章帝】　东观记元和二年黄龙四见　宋志元年以来至章和元年凡三年黄龙四十四见郡国【元和中青龙白龙见郡国】　封禅书宛宛黄龙兴德而升招翠黄乗龙于沼
　　魏黄龙见　龙陂　青龙
　　魏志黄初三年黄龙见邺西漳水北海王衮上书赞颂诏曰昔唐叔归禾东平献颂　青龙元年正月甲申青龙见郏之摩陂井中二月丁酉幸摩陂观龙改陂为龙陂　髙堂隆传青龙中复崇华殿时郡国有九龙见改曰九龙殿　缪袭青龙赋【见初学记】　刘劭龙瑞赋　太初七年春龙见摩陂
　　晋龙见郡国
　　泰始元年十二月武帝初受禅白龙二见于郡国二年青龙十黄龙九见农渑池五年青龙十见于荥阳二月辛巳白龙见于赵国六年夏四月白龙二见于东菀咸寜二年六月丙甲白龙二见于新兴井中十一月白龙二见梁国太康元年八月白龙三见于永昌三年閠四月己丑白龙二见于济南五年正月己亥【一云癸卯】青龙二见于武库井中六年九月白龙一见京兆九年十二月戊申青龙黄龙各一见鲁国　宋元嘉二十五年黒龙见武湖北
　　唐龙见
　　贞观三年五月癸亥龙见玉女泉二十年十一月汾州言青龙白龙见白龙吐物初在空中有光如火至地陷入地二尺掘之得金　太宗生有二龙之符　龙池【见前】　桞宗元有贺沧州进白龙见图
　　唐黄龙再见
　　景龙二年六月十五日黄龙再见于牛山潘炎赋曰非同上天之五蛇有异渡江之一马秦梦立乎鄜畤汉时见于成纪彼皆一至此则重光错甲镂鳞分官纪号趋紫鳯于丹穴越青鸾于女牀　二年九月五日见于工党伏牛山之南冈赋曰龙之至兮归有德符于黄兮土之色将甲以无比与负舟而不同
　　祥符崇政殿观龙
　　元年五月二十八日丙午召辅臣于崇政殿北廊观中使任文庆于茅山郭真人池所获龙体长二寸许鳞细腹如玳瑁帝作观龙歌复送茅山池
　　麟　瑞兽
　　黄帝麒麟在囿　汉白麟
　　马融广成颂宿麒麟于西园注尚书中候曰黄帝时麒麟在囿　汉武纪元符元年冬十月幸雍祀五畤获白麟作白麟之歌【朝陇首览西垠雷电尞获白麟爰五止显黄德】元封元年用事华山至于中岳获駮麃　郊祀志郊雍获一角兽若麃然有司曰陛下肃祗郊祀上帝报享锡一角兽葢麟云于是以荐五畤畤加一牛以燎赐诸侯白金以风符应合于天也注改元狩元年　终军传获白麟一角而五蹄　宋志汉武太始二年三月获白麟　司马相如封禅书牺双觡共抵之兽濯濯之麟游彼灵畤孟冬十月君徂郊祀驰我君舆帝用享祉　班彪传注太始二年获白麟司马迁作史记絶笔
　　黄帝白鹿　南夷献鬯　泽兽
　　宋志黄帝时南夷乗白鹿来献鬯泽兽黄帝时廵狩至于东濵泽兽出能言达知万物之精以戒于民为时除害贤君明德幽逺则来趹蹄者后土之兽自能言语王者仁孝则来禹治水而至　说文神人以廌遗黄帝
　　汤白狼衔钩
　　宋志汤云云有神牵白狼衔钩而入商庙　白狼宣王得之而犬戎服　公羊疏宋氏云命以赤乌故周尚赤汤以白狼故尚白禹以珪故尚黒　田俅子成汤都亳有神手牵白狼口衔金钩而入汤庭　论衡汤起白狼衔钩　郭璞白狼赞应符变质乃衔灵钩惟德是适出殷见周　瑞应图王者仁智明哲即至动凖法度即见周宣时见而犬戎服　崔融贺白狼表金精景铄玉毳霜翘
　　周麒麟游苑
　　宋志成王麒麟游苑　易正义周时获麟乃为汉髙之应汉时黄星后为曹公之兆　呉越春秋禹云云鳯皇栖于木麒麟歩于庭　蔡邕麟颂曰皇哉大角降生灵兽视明礼修麒麟来孚【在郊毓质游畤呈祥】
　　宋志九尾狐文王得之东夷归焉汉章帝元和中九尾狐见郡国　穆天子传甲辰天子猎于渗泽得白狐狢以祭于河宗
　　汉驺牙　白鹿　白虎
　　史记建章宫后阁有物状如麋东方朔曰驺牙也逺方当来归义而驺牙见其后一嵗昆邪王降封禅书武帝苑有白鹿以其皮为皮币以发瑞应造白金焉　宣纪神爵元年诏曰元康四年南郡获白虎后汉纪章帝建初七年十二月癸丑幸长安进幸槐里岐山得铜器又获白鹿【宋志十月得白鹿于临平　东观书元和二年白鹿见　元和三年白虎见彭城】安帝延光三年七月冯翌颍川白鹿见六月扶风言白鹿见雍　伏侯古今注孝和永元中豫章余于得白鹿髙丈九尺　郑传为临淮太守白鹿方道挟毂而行宋志白鹿王者明惠及下则至不暴则白虎仁　瑞
　　应图天鹿纯善之兽　王褒讲德论昔文王应九尾狐而东夷归周武王获白鱼而诸侯同辞周公受秬鬯而方臣宣王得白狼而夷狄賔今南郡获白虎亦偃武兴文之应也获之者张武武张而猛服也是以北狄賔洽
　　汉驺虞
　　司马相如传囿驺虞之珍羣般般之兽乐我君囿白质黑章其仪可喜旼旼穆穆君子之态【师古曰谓驺虞也】兹尔于舜虞氏以兴【文頴曰百兽舞则驺虞在其中矣】　东京赋圉林氏之驺虞注林氏山名驺虞义兽山海经曰林氏有珍兽大若虎五采毕具尾长于身其名驺吾乗之日行千里刘芳诗义疏曰驺虞或作吾　三礼图尚书大传说散宜生等之于陵氏取怪兽尾倍其身名曰虞郑云葢驺虞也周书曰英林酋耳若虎豹尾长三倍其身【于陵英林声相近】孙氏符瑞图云白虎西方义兽白色黑文晋中兴书白虎尾参倍其身　诗注驺虞义兽也白虎黑文不食生物有至信之德则应之疏郑志张逸问传白虎黒文荅曰周史王防云　周礼疏异义韩鲁说驺虞天子掌鸟兽官　贾谊书云驺者天子之囿也虞者囿之司兽也典引扰缁文皓质于郊
　　汉驯象
　　武纪元狩二年夏南越献驯象应劭曰教能拜起周章从人意也
　　汉黄支犀
　　平纪元始二年春黄支国献犀牛注应劭曰黄支在日南之南去京师三万里师古曰犀状如牛四足类象黒色一角当额鼻又有小角　章纪元和元年正月日南献生犀白雉　前西域传乌弋有桃拔【一名符拔似鹿】师子犀牛　后西南夷传永元六年永昌郡徼外莫延慕义遣使译献犀牛大象
　　汉九真竒兽
　　宣纪神爵元年三月诏曰廼元康四年九真献竒兽注晋灼曰汉注驹形麟色牛角仁而爱人　西都赋九真之麟【注同宣纪】大宛之马黄支之犀条支之鸟殊方异类至于三万里　尔雅注九真猎得一兽大如马一角即驨也　哀纪禁郡国无得献名兽
　　汉白
　　光武纪建武十三年九月日南徼外蛮夷献白雉白兔古今注成帝建平元年山阳得白兔章帝元和二年
　　白见　宋志白王者敬耆老则见章帝元和中见郡国魏黄初中郡国十九言白兔见　瑞应图王者恩加耆老则见　抱朴子鹿寿千嵗满五百嵗则色白晋泰始五年七月己亥见北海咸寜二年十月癸亥
　　见河南　元帝时王廙作白赋　通鉴外纪周宣三十年有舞于镐京
　　汉北海一角兽　麒麟见郡国
