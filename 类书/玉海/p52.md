<!-- { "loadSidebar": true } -->
　　记礼器因吉土飨帝于郊注祭于四郊今汉亦四时迎气其礼则简【月令迎春东郊注祭灵威仰于东郊之兆王居明堂礼曰出十五里迎岁盖殷礼也周迎郊五十里　礼小宗伯兆五帝于四郊注黄帝亦于南郊】　明纪永平二年始迎气于五郊【注引续汉书云云】　祭祀志迎时气五郊之兆自永平中以礼防及月令有五郊迎气服色【注光武二年初制郊兆于城南中元二年初营北郊城北】因采元始中故事兆五郊于雒阳四方中兆在未坛皆三尺阶无等立春之日迎春于东郊祭青帝勾芒车旗服饰皆青歌青阳八佾舞云翘之舞【祭祀志又曰县邑立春之日皆青幡帻迎春于东郭外令一童男冒青巾衣青衣先在野中迎者拜之而还弗祭三时不迎】立夏之日迎夏于南郊祭赤帝祝融车旗服饰皆赤歌朱明八佾舞云翘之舞先立秋十八日迎黄灵于中兆祭黄帝后土车旗服饰皆黄歌朱明八佾舞云翘育命之舞【礼仪志郊黄帝迎气于黄郊乐奏黄钟之宫歌帝临冕而执干戚舞云翘育命所以养时训也】立秋迎秋西郊祭白帝蓐收车旗服饰皆白歌西颢八佾舞育命之舞使谒者以一特牲先祭先虞于坛有事天子入囿射牲以祭宗庙名曰防刘立冬迎冬北郊祭黑帝防车服皆黑歌防八佾舞育命之舞【前志青阳朱明西颢防皆邹子乐】　肃宗纪建初五年冬始行月令迎气乐【东观记马防上言圣人作乐所以宣气致和可因岁首发太簇之律奏雅颂之音以召和气时以作乐器费多独行十月迎气乐马防传数言政事见采用十二月迎气防所上也　顺帝复黄钟随月律】　祭祀志注月令章句东郊去邑八里因木数也南郊七里因火数也中兆去邑五里因土数也西郊九里因金数也北郊六里因水数也献帝起居注建安八年公卿迎气北郊始复用八佾皇览曰迎春东堂堂髙八尺阶三等青税八乗旗旄尚青田车载矛号曰助天生唱之以角舞之以羽翟此迎春之乐也迎夏南堂堂髙七尺阶二等赤税七乗旗赤田车载防号曰助天养唱征舞鼓鞉迎夏乐也西堂九尺阶九等白税九乗旗白车载兵号曰助天收唱商舞干戚迎秋乐也北堂六尺阶六等黑税六乗旗黑车载甲铁鍪号曰助天诛唱羽舞干戈迎冬乐也　董钧传永平初为博士时草创五郊祭祀及宗庙礼乐威仪章服辄令参议　蔡邕传熹平六年七月上封事臣自在宰府及备朱衣迎气五郊而车驾罕出四时至敬屡委有司皇天不恱显此诸异书奏帝乃迎气北郊及行辟雍之礼　舆服志迎气五郊各如其色从章服也皁衣群吏春服青帻立夏乃止顺气助微尊其方也　礼仪志立春垂青旛施土牛耕人于门外下寛大书立夏衣赤至季夏衣黄先立秋十八日迎气黄郊立秋迎气白郊立冬迎气黑郊冬至夏至长短之极微气之所生也故使八能之士八人或吹黄钟之律间竽或撞黄钟之钟或度晷景权水轻重水一升冬重十三两或击黄钟磬或鼓黄钟瑟或击黄钟鼓　隋志续汉礼仪志云立春之日京都皆着青衣秋夏悉如其色逮于魏晋迎气五郊行礼之人皆同此制　魏相传元康中上言髙帝诏四人各职一时愿选明经知隂阳者四人各主一时时至明言所职以和隂阳【服防曰主一时衣服礼物朝祭百事也】　后魏礼志崔瓉议月令有青旂赤玉黑衣白辂随四时而变不列弁冕司马彪续汉书舆服祭祀志云迎气五郊衣帻各如方色又礼仪志立春京都百官皆着青衣服青帻秋夏悉如其色自汉逮魏晋迎气五郊用帻从服改色随气　北史刘芳传卢植云东郊八里郊也南郊七里中郊五里西郊九里北郊六里贾逵云中兆黄帝之位并南郊之季故云兆五帝于四郊郑云中郊西南未地去都城五里王肃云八里因木数七里因火数九里因金数六里因水数　宋氏含文嘉注云周礼王畿内千里二十分其一以为近郊近郊五十里倍之为逺郊迎气盖于近郊汉不设王畿则以其方数为郊处故东郊八里南郊七里西郊九里北郊六里中郊在西南未地五里祭祀志云建武二年正月初制郊兆于雒阳城南七里采元始中故事北郊在雒阳城北四里此汉世南北郊之明据也　诗甫田以社以方注方迎四方气于郊也　曲礼祭四方注祭五官之神于四郊
　　唐迎气东郊　迎气坛　迎气五郊
　　开元十一年正月一日制献岁之吉迎气方始敬顺天时无违月令所由长吏可举旧章开元二十六年正月丁丑迎气于东郊　防要开元二十五年十月一日【辛丑】制自今以后每年立春之日朕当率公卿亲迎气于东郊其后夏及秋常以孟月朔于正殿读时令仍令礼官修撰仪注至二十六年正月八日亲迎气于东郊祀青帝坛以勾芒配岁星及三辰七宿从祀其坛本在春明门外以祠所隘移于浐水之东面值望春宫坛一成坛上及四面皆青色勾芒坛在其西岁星以上共为一小坛青帝坛北　通鉴太常博士王璵请立青帝坛迎春从之【按通鉴系开元二十五年　二十六年正月丁丑上迎气于浐水之东】　册府元开元十八年正月丁巳亲迎气于东郊　防要武徳九年命祖孝孙考正雅乐贞观二年六月十日乐成孝孙以十二律顺其月旋相为宫五郊迎气各以月而奏其音　文粹祀五方上帝于五郊乐章乃魏征褚亮作礼乐志迎气以六尊惟山罍减上帝之半十二和一
　　曰豫和五郊迎气黄帝以黄钟为宫赤帝以函钟为征白帝以太蔟为商黑帝以南宫为羽赤帝以姑洗为角皆文舞六成
　　读时令
　　周颁朔　告朔　中朔
　　礼太史正岁年以序事颁之于官府都鄙颁告朔于邦国注中数曰岁朔数曰年中朔大小不齐正之以闰若今时作厯日疏节气一名朔气朔气在晦则后月闰中气在朔则前月闰中气帀则为岁朔气帀则为年郑云天子班朔于诸侯诸侯藏之祖庙者案玉藻诸侯皮弁听朔于太庙即祖庙也至朔朝于庙告而受行之月用羊悬于中门帀日敛之藏于庙此经及论语称告朔玉藻谓之听朔春秋谓之视朔视者人君入庙视之告者使有司读之听者听治一月政令司农云以十二月朔布告天下诸侯言朔者以十二月厯及政令若月令之书号之为朔春秋之义天子班厯于诸侯日食书日不班厯则不书日先近及逺故先官府次都鄙下乃言邦国　记玉藻天子端而朝日东门之外听朔于南门之外【注端当为冕朝日春分之时也东门南门皆谓国门也天子庙及路寝皆如明堂制明堂在国之阳每月就其时之堂而听朔焉卒事反宿路寝亦如之凡听朔必以特牲告其帝及神配以文王武王防月令孟春居青阳左个仲春青阳太庙季春右个以下所居各有其处论语曰告朔之饩羊注云天子特牛与以告朔礼畧故用特羊】闰月则阖门左扉立于其中【注闰月非常月也聴其朔于明堂门中还处路寝门终月防明堂有四门即路寝亦有四门闰月各居其时当方之门　礼大史诏王居门终月注路寝门也于文王在门为闰】皮弁以日视朝遂以食日少牢朔月大牢诸侯皮弁以听朔于大庙朝服以日视朝于内朝【防凡每月以朔告神谓之告朔于时听治此月朔之事谓之听朔又谓之视朔文十六年公四不视朔是也告朔又谓之告月文六年闰月不告月是也行此礼天子于明堂诸侯于大祖庙谓之朝庙朝享月祭又谓之朝正刘氏曰天子听朔于明堂而颁正朔于天下诸侯受而藏诸太庙每月之吉以饩羊告朔祭于太庙因而听其月朔之政】　士冠礼皮弁服注此与君视朔之服也　礼大宰注大宰以正月朔日布王治之事于天下至正岁又书而悬于象魏振木铎以徇之使万民观焉小宰亦帅属而徃皆所以重治法新王事也　左传僖五年正月辛亥朔日南至公旣视朔登观台注亲告朔也防天子班朔于诸侯诸侯受而藏于太祖庙每月之朔告庙受而行之歩厯之始以朔旦冬至为首厯之上元　释例曰圣人简其节敬其事因月朔朝迁坐正位命群吏而听大政考其所行而决其烦疑岁首谓之朝正襄二十九年正月传曰释不朝正于庙是也【告朔视朔听朔朝庙朝享朝正二礼各有三名同日为之经称告月传言告朔明告月必以朔也每月之朔必朝于庙因听政事事敬而礼成故告以特羊　论语注郑曰礼人君每月告朔于庙有祭谓之朝享鲁自文公始不视朔子贡见其礼废故欲去其羊　礼司尊彛注朝享谓朝受政于庙】　公羊传文六年闰月不告月不告朔也【注礼诸侯受十二月朔政于天子藏于太祖庙每月朔朝庙使大夫南面奉天子命君北面而受之比时使有司先告朔谨之至也】十六年夏五月四不视朔【注礼月终于庙先受朔政乃朝明王教尊也朝庙私也故以不视朔为重】　谷梁传天子告朔于诸侯诸侯受乎祢庙礼也注告庙以羊天子以十二月朔政告于诸侯诸侯每月必告朔听政因朝于庙　周书大聚云铭之金板藏府而朔之注月旦朔省　家语诸侯皮弁以告朔然后服之以视朝　唐防要闾丘湑等议经史正文无天子每月告朔之事玉藻云听朔周礼大宰正月之吉布政干寳注云周正建子之月告朔日也此即玉藻之听朔而郑注云告其时帝及神配以文武此误也汉魏至今莫之行用其每月告朔者诸侯之礼案礼论三礼义宗江都集礼贞观显庆礼及祠令并无天子每月告朔之事　张齐贤议案谷梁传曰闰月天子不告朔是知他月则天子告朔矣左氏以鲁侯不告闰为弃时政则诸侯闰月亦告朔矣周礼大史颁告朔之下有闰月居门之事是天子亦以闰月告朔案礼论王珉范甯议有明堂每月告朔之礼崔灵恩义宗载天子视朔之服诸侯受朔于天子于祖庙告而受行之天子受朔于天宜于明堂告帝而配以祖考　王方庆议天子以孟春正月上辛于南郊总校十二月之政还藏于祖庙月取一政班于明堂月令居青阳明堂总章堂是告朔之事后汉祀典仍存永平二年郊祀五帝明堂以光武配祭牲各一犊奏乐如南郊　宋志魏杨伟表曰时以纪农月以纪事少昊则鸟司分颛喾则重黎司天唐虞则羲官掌日三代因之世有日官日官司厯则颁之诸侯诸侯受之则颁于境内周室旣衰战国横骛告朔之羊废而不绍登台之礼灭而不遵闰分乖次而不识孟陬失纪而莫悟大火犹西流而怪蛰虫之不藏也是时天子不协时司厯不书日诸侯不受职日御不分朔仲尼于春秋司厯失闰则讥而书之登台颁朔则谓之有礼　谷梁疏三朝记云周衰天子不颁朔于天下
　　汉读五时令　太史月厯
　　后礼志礼威仪每月朔旦太史上其月厯有司侍郎尚书见读其令奉行其政　晋礼志【陈本云通典亦云】汉仪太史每岁上其年厯先立春立夏大暑立秋立冬常读五时令皇帝所服各随五时之色帝升御座尚书令以下就席位尚书三公郎以令置桉上奉以入就席伏读讫赐酒一巵魏氏常行其礼晋亦有其制【通典云非古制自东汉始】　魏景初元年通事奏曰前后但读四时令至服黄时独阙髙堂隆以为土王四季是以服黄无令　官志太史令六百石注掌天时星厯凡岁将终奏新年厯　周礼大史正岁年序事注若今时作厯日　冯相氏防天位注若今厯日
　　汉中朔
　　宋志魏杨伟表曰秦汉以孟冬为岁首闰为后九月中节乖错时月纰缪加时后天蚀不在朔至元封七年改正朔更厯数使大才通人造太初厯校中朔所差以正闰分课中星得度以考防密以建寅之月为正朔以黄钟之月为厯初其厯斗分太多后遂防阔　前志三统厯有中朔相求之术朔不得中是谓闰月闰所以正中朔也
　　汉立春寛大书
