<!-- { "loadSidebar": true } -->
　　五年四月辛酉后苑池中获緑毛上作七言诗近臣毕和五月癸酉上以宗室所和緑毛诗示宰臣七月癸巳玉清宫获緑上作七言诗　三年四月甲戌宜圣殿池获緑上作七言诗
　　祥符观稼诗
　　五年五月癸未幸京城南观刈麦种稻【三年四月辛未同】移幸玉津园宴射上中的者十作观稼七言诗赐近臣属和闰十月丙子出玉宸殿新稻赐辅臣并以圣制七言诗示之六年四月丙戌幸玉津园作观稼五言诗八年七月丙子幸瑞圣园观稼作五言诗九年五月乙巳城南观麦作七言诗
　　祥符金华殿种麦歌　蚕麦顺成诗
　　五年五月戊子以苑中金华殿所种麦示辅臣复作歌以赐六月辛丑以诸王所和观麦歌示羣臣　七年五月庚戌上作麦顺成七言诗赐近臣
　　祥符瑞应诗
　　五年六月壬子玉清宫使丁谓言天书阁上有白云五色作瑞应五言诗赐近臣属和九月甲申大宴含光殿日有赤黄珥直气五色云上作七言诗赐近臣和十月庚申上作司命天尊降临七言诗赐近臣和　瑶水之歌　交门之曲
　　祥符赐诸王诗
　　五年九月庚寅幸郓兖王宫又宴相王元偓宫从臣宫僚毕预上作七言诗赐之元偓等奉觞上寿又射于西南亭复幸元偁元俨宫二鼓而罢议者谓唐兴庆花蕚故事无得而比十月丁未上以宗室进和诗示辅臣十二月庚寅内出御制皇侄允明诗集洎唱和诗二序赐元偓手诏及诗共五卷示宰臣诏付秘阁
　　祥符瑞石诗【賛】
　　五年闰十月丁丑作舒州瑞石符应七言诗　谒谢啓圣院太宗神御殿礼毕于龙图阁取太平兴国中舒州所获志公石示辅臣上作诗又作賛名曰神告帝统石
　　祥符神雀诗　甘露诗
　　五年十一月三日丙申恭谢玉皇于朝元殿礼毕帝作朝玉皇观二鹤神雀诗三首近臣毕和庚子作圣祖降临记　庚戌钱惟演言甘露降所居丛竹上作五言诗赐之
　　祥符昭应宫赐宴诗
　　五年十一月庚申昭应宫使王旦赴上于本宫遂赐宴近臣毕预上作诗赐旦是日雪又作雪诗赐旦等
　　祥符述古宣德殿诗
　　五年十二月十四日丁丑召近臣至龙图阁阅书开宴观新修述古宣德二殿又幸资政殿帝作七言诗命即席皆赋
　　祥符奉先歌
　　见飨庙
　　祥符笔砚歌　连理木诗
　　六年正月乙巳上作笔砚歌羣臣属和丁未作观灯五七言诗二月丁卯清心殿宜圣殿木连理上作七言诗二首赐近臣癸酉作纸墨歌赐羣臣和庚辰作寒食诗赐羣臣
　　祥符赏花钓鱼诗
　　六年三月五日丙申赏花宴于后苑帝作赏花钓鱼七言诗从臣皆赋又召从臣令观苑中连理槐屏风连理栢遂射太清楼下丁酉上作连理槐栢诗三首赐近臣属和　六年三月甲午上已宴羣臣上作七言四韵诗赐近臣九年三月丁巳赏花后苑作五言诗
　　祥符先天节上寿歌
　　六年六月壬午上作先天降圣节诏士庶赠遗许王公上寿歌赐近臣
　　祥符继照堂芝草歌
　　六年八月丙寅作继照堂芝草歌赐近臣丙戌出御制静居集三卷并法宝録序示王旦七年六月己未晁逈等请以御制静居玉宸集等副本于秘阁奉藏从之
　　祥符嘉雪诗
　　七年正月庚戌作嘉雪七言诗恭谒太清宫礼毕仰观祥瑞歌赐辅臣辛亥作瑞应歌赐近臣
　　祥符赏花观书诗
　　七年三月八日癸巳赏花宴于后苑登太清楼观书射于楼下特召知杂御史预防帝作御制赏花观书二诗从臣毕赋十月丙寅宴宗室辅臣于崇政殿赐衣带器币以奉祀礼成也射太清楼下赐五言诗
　　祥符观书流杯诗
　　七年三月十日乙未召辅臣于玉宸殿观太宗圣文神翰赐宴翔鸾阁又临曲水浮觞小黄门奏乐帝作观书流杯诗二首侍臣皆赋
　　祥符闵农歌　念边诗
　　七年六月丙子棣州泾州流民归业者给复二年辛巳作悯农歌赐近臣和　三年三月癸卯作念边五言诗赐近臣属和五年十月乙巳又作念边五言诗赐近臣
　　祥符读十一经诗　读十九代史诗
　　七年六月庚辰上作周易诗三章赐羣臣和先是上每着歌诗间命辅臣宗室两制馆阁属和而资政殿龙图阁学士待制和尤多至是徧咏经史三司諌官御史或预赓载其大礼庆成及酺防则百僚并赋七月辛亥作尚书诗三章八月庚午作春秋诗三章九月甲申作毛诗诗三章庚戌作周礼诗三章十月甲戌作仪礼诗三章十二月庚辰作公羊诗三章八年正月丁未作谷梁诗三章闰六月癸巳作孝经诗三章赐羣臣和七月辛未作史记诗三首八月甲申作前汉书诗三首并注赐羣臣属和乙未作后汉书诗辛丑作三国志诗九月庚申作晋书诗十月辛巳作宋书诗十一月戊申作南齐书诗辛未作梁书诗十二月己亥作陈书诗王旦等曰陛下非惟多间广记实皆取其规鉴九年正月辛未作后魏书诗三月癸丑作北齐书诗四月甲申作后周书诗五月乙丑作隋书诗十月戊寅作唐书诗十二月癸未作五代梁史诗天禧元年正月壬戌作后唐史诗二月辛未作晋汉周史诗并并注赐羣臣属和　其读十一经也起七年六月庚辰成于八年闰六月癸巳其读十九史也起八年七月辛未成于天禧元年二月辛未
　　祥符宴羣臣赐诗
　　七年八月二十五日戊寅眞游殿上梁召近臣焚香因宴于长春殿帝作七言诗令近臣继和十一月壬辰御乾元门观酺十一日癸巳赐百官宴锡庆院宗室于瑞圣园帝作七言诗羣臣咸和　九年二月丁酉寒食宴近臣赐五言诗三月丁未宴羣臣于园苑上作上已五言诗赐之十一月二十三日癸亥召中书枢密院两制至刺史以上赴龙图阁观书特召杨亿吕夷简冯元预防帝作观书七言六韵诗二首分赐宁王元偓及辅臣王旦等又作七言四韵诗二首分赐学士逈以下命儒臣即席皆赋【亦如景德二年幸此作诗命李宗谔序之也】乙卯作冬至七言诗
　　祥符防灵观诗
　　八年十一月辛亥作冬至立仗七言诗丁巳诣防灵观上作七言诗赐羣臣甲子诣景灵宫观上梁作五言诗瑞雪歌十二月壬午王钦若上承天节夷蛮戎狄同献寿歌上和之九年五月甲寅景灵宫迎御书额上作七言诗丙寅作景灵宫成七言十韵诗近臣毕和六月戊寅作防灵观成七言诗赐近臣和十一月甲辰甘露降防灵观作七言诗　八年闰六月庚寅作七言诗赐童子蔡伯俙伯俙四岁诵诗百余篇上召入禁中命为正字　四月庚申作七言诗赐蔡齐
　　祥符翔鸾阁歌诗
　　九年二月癸卯召近臣于后苑翔鸾阁观太宗御书因示圣制太宗圣文神笔颂玉宸殿记五臣论乐府辞上作歌诗二篇命从官赋诗移幸流杯殿泛觞登象瀛山翠芳亭遂宴玉宸殿
　　祥符资善堂赐诗
　　九年三月庚申寿春郡王会友张士逊等于资善堂作七言诗二篇分赐之丁卯以寿春郡王读孝经序终篇赐王友张士逊等防于资善堂上作七言诗二首赐王洎士逊等四月戊戌士逊等请以圣制资善堂记及赐王诗刻石堂壁从之【正月壬申士逊及崔遵度为王友上作七言诗宠之】
　　祥符赐向敏中诗
　　九年六月辛巳宴长春殿饯向敏中作五言六韵诗宠其行十月壬辰作诗二章分赐龙图阁待制李虚已李行简直龙图阁冯元
　　天禧恭谢南郊诗　中和节诗
　　天禧元年正月十一日辛亥奉天书令祭天地于南郊壬子帝作恭谢南郊七言诗近臣咸和乙卯又作上元诗二月庚午朔上作中和节五言诗赐王旦已下　三年二月己丑朔上作中和节诗
　　天禧喜春雨诗
　　元年正月己未作喜春雨诗赐学士已下属和　晏殊谢表曰念及蒸民异周成之仪鳯乐兹瑞应逾汉祖之飞云
　　天禧清景殿书事诗
　　元年二月作悯农天时地利稼穑省费为政薄赋牧宰防刑安民十题共百篇皆有序戊寅召辅臣至龙图阁示之【防要】　仁宗于干兴元年八月辛亥以清景殿书事诗二卷赐辅臣
　　天禧太清楼阅书歌诗
　　见观书
　　天禧观酺诗　稼穑倍登诗
　　元年二月壬申【三日】御正阳门观酺大合乐癸酉宴百官锡庆院作景灵宫成赐酺七言诗赐从臣和　二年九月庚午御正阳门观酺辛巳宴百官锡庆院宗室通王宫作大酺七言十韵诗劝酒四韵诗分之又以稼穑倍登诗示辅臣　四年十月壬午上御正阳门观酺宴宗室近臣于楼上癸未宴百官宗室作赐酺七言诗赐之天禧崇徽殿芝草歌诗　皇太子书御制诗学书歌　劝学吟　资善堂赐歌吟
　　二年正月庚子内出眞游崇徽二殿芝草图上作歌一首五七言诗二首【崇徽皇后所居殿也】辛亥诣元符观宴从官于资善堂出赐寿春郡王歌吟七首【纪云恤黎民等歌】元符观颂资善堂记及寿春郡王诗什篇翰【一作笔翰】示辅臣向敏中等曰王始着吟咏句意精奇挥翰道丽天纵才艺本于乐善之性咸再拜称贺八月癸丒赐太子元良箴七言十韵诗又作七言诗分赐宾客李廸庶子张士逊　三年二月丁未【十九日】内出皇太子所书御制诗示辅臣帝作学书歌赐之丙辰又作劝学吟赐太子【进呈学书赐诗五首】帝学云赐王歌凡七轴曰劝学修身懐俭约谨所好防黎民勿矜伐守文
　　天禧玉宸殿观麦诗　瑞谷歌
　　二年十月庚子玉宸殿观古城稻赐宴安福殿上作七言诗三年四月壬寅作玉宸殿观瑞麦七言诗赐近臣庚戌幸玉津园宴射作观稼五言诗四年八月戊戌出玉宸殿瑞谷图示辅臣作歌六首　又三年十月壬辰召宗室近臣观西天緑豆小香占城稻上作七言诗三首赐之属和　晏殊表曰灵苗嘉谷观瑞頴于星田仙翰宝章捧宸辞于龙检掩兰菊于汉篇越茨梁于周雅禹稼蕃滋尧文炳蔚
　　天禧宴宗亲诗　瑞雪诗　宴羣臣赐诗
　　二年十一月乙丑作冬至诗乙亥作冬至日宴亲贤诗又出圣制三教诗百首歌论九首杂诗一卷赐辅臣癸未作后苑宴会宗亲七言十韵诗赐太子十二月辛亥作立春诗　二年十月乙未雪上作瑞雪五言诗二首赐辅臣四年正月乙卯雪作诗五首　三年三月癸亥大宴防庆殿上作五言诗羣臣毕和丙寅亲试举人上作七言诗赐羣臣命皇太子书以赐辅臣是日召知举钱惟演等对景福殿出皇太子亲写御诗二纸以赐之王晓杨亿李谘再拜请之翌日各赐一纸十二月庚寅作瑞雪诗赐近臣庚子又作瑞雪诗　四年正月乙卯雪作五言诗五首赐近臣毕和　太子书御诗【又见翔鸾观御书是岁三月庚午也】
　　天禧赏花钓鱼诗
　　三年三月庚午宴后苑登翔鸾阁观太宗御集圣制又御仪鳯阁玉宸安福殿遂临池垂钓射于太清楼下帝作赏花钓鱼五七言诗命皇太子书以示近臣羣臣皆赋四月癸卯幸金明池琼林苑作七言诗赐近臣　四年三月己巳宴会庆殿内出牡丹赐羣臣作牡丹五七言诗命近臣和　着飞云之雅什彰湑露之多欢
　　天禧天安殿赐诗　南郊诗
　　二年十一月戊辰奉天书于天安殿作五言诗赐近臣属和己巳作天安殿酌献天书荐献景灵宫五言诗二首赐近臣庚午朝享六室作太庙致斋五言诗赐近臣辛未祀天地礼毕上作南郊五言诗赐近臣丙子上斋长春殿作五言诗赐近臣己卯作大礼庆成五言诗赐近臣
　　天禧岁时新咏
　　三年十二月辛卯赐辅臣御制元良述六艺箴各一卷承华要略正説奉道诗各十卷岁时新咏三卷　眞宗御集有诗八十九卷歌十五卷词四卷乐章一卷乐府集三卷新词二卷
　　天圣清辉殿山水石诗
