<!-- { "loadSidebar": true } -->
　　太宰祀五帝賛玉币爵之事注玉与币所以礼神爵所以献齐酒不用玉尚质疏礼神币与玉亦各如其方色祭天无祼无彛尊享先王用玉爵尚文祭天不用玉爵尚质三者执以从王至而授之王亲自执玉币奠于神坐亲酌以献尸賛玉几玉爵注玉几所以依神天子左右玉几【疏祭宗庙用玉几】宗庙献用玉爵【明堂位献用玉琖谓王朝践馈献时若祼则用圭瓉】　大朝觐防同賛玉币玉献玉几玉爵注玉币诸侯享币也其合亦如小行人所合六币玉献献国珍异亦执玉以致之玉几王所依也玉爵王礼诸侯之酢爵疏行享之时亦璧琮加束帛以致之三享之外别有献国珍异以玉致献诸侯酢王用玉爵则冡宰賛王受之内宰大祭祀后祼献则賛瑶爵亦如之凡宾客祼献瑶爵皆賛注祭宗庙王既祼而出迎牲后乃从后祼献谓王荐腥荐孰后亦从后献瑶爵谓尸卒食后亚献之其爵以瑶为饰宾客谓王同姓及二王之后祼之礼亚王而礼宾献谓王飨燕亚王献宾疏王以玉爵酌朝践醴齐谓之朝献后于后以瑶爵酌馈献时盎齐谓之再献王用玉琖后用璧角瑶爵谓王飨燕酬宾时后亦助王酬宾飨礼在庙献依命数爵盈而不饮燕礼一献四举旅降脱屦升坐其爵以醉为度　小宰凡祭祀賛王执爵之事疏小宰执以授大宰大宰执以授王　司尊彜疏眀堂位璧角璧散即内宰所云瑶爵一也以瑶玉为璧形以饰角散爵是通名注王用玉爵再献者用璧角璧散　祭统疏爵为雀形以尾为柄　礼象曰以荐鬯则谓之同以荐酒则谓之修【书上宗奉同盥以异同荀卿曰修爵无数周官曰凡酒修酌】
　　周玉鬯
　　大宗伯宿眡涤濯涖玉鬯注玉礼神之玉也疏曲礼云玉曰嘉玉郊特牲云用玉气　小宰祼将之事注賛王酌郁鬯疏宗庙有祼天地无祼王以圭瓉酌郁鬯献尸后以璋瓉酌祭天地既言无灌案宗伯涖玉鬯表记云亲耕粢盛秬鬯以事上帝春官鬯人掌供秬鬯社稷山川等外神皆用秬鬯不用郁【用鬯唯有宗庙及祼宾客】　王制赐圭瓉然后为鬯未赐圭瓉则资鬯于天子　郊特牲周人尚臭灌用鬯郁合鬯灌以圭璋用玉气也【注灌谓以圭瓉酌鬯】洛诰伻来毖殷乃命宁予以秬鬯二卣曰明禋拜手稽首休享【李氏曰卣鬯之樽也】　赐则实之于卣祭则陈之于彛宋书黄帝时南夷乘白鹿来献秬鬯　孔丛子子思曰闻诸子夏曰殷王帝乙之时王季以九命作伯于西受圭瓉秬鬯之赐　宣王锡召虎平王锡晋文侯襄王赐晋文公秬鬯　玉府王齐共食玉注玉是阳精之纯食之以御水气
　　周封圭
　　谷梁传定八年冬云云宝玉者封圭也【注始封之圭】大弓者武王之戎弓也周公受赐藏之鲁【注受赐于周】　亢仓子郑有相之封圭戎弓　史记成王削桐叶为珪予唐叔曰以此封若【又吕氏春秋韩诗外传】　春秋成八年秋七月天子使召伯来赐公命杜预注诸侯即位天子赐以命圭与之合瑞
　　周简圭
　　淮南子説山训第十六明月之珠出于蛖蜄周之简圭出于垢石注【许慎】大圭也美玉出于石中　左传昭二十四年王子朝用成周之宝珪于河　　郊特牲大圭不瑑美其质也　帝王世纪武王命归璇台之珠玉
　　周介圭
　　后汉张衡传作应间云申伯樊仲实干周邦服衮而朝介圭作瑞注诗注圭长尺二寸谓之介
　　周灵珪
　　墨子周之灵珪出于土石
　　周纫璐
　　亢仓子灵王使祭公致篚帛与纫璐　子华子井里之璞
　　鲁璵璠　白璋
　　文选魏文帝书曰晋之垂棘鲁之璵璠宋之结緑楚之和璞【璵璠又见左传】　公羊传定八年冬宝者何璋判白弓绣质龟青纯注半圭曰璋白藏天子青藏诸侯鲁得郊天故锡以白璋所以郊事天诗云奉璋峩峩　初学记逸论语璵璠鲁之宝玉也孔子曰美哉璵璠逺而望之奂若也近而眎之瑟若也一则理胜一则孚胜【又见説文】　战国防应侯曰宋有结緑梁有垂黎
　　楚氏璧　晋垂棘璧
　　蔡邕琴操楚明光者楚王大夫也昭王得氏璧【古和字】欲贡于赵王于是遣明光奉璧之赵【文选注】　史记赵恵王得和氏之璧秦昭王遗赵王书愿以十三城易璧赵王使蔺相如奉璧至秦秦王无意偿赵城相如持璧倚柱曰臣头与璧俱碎于柱矣　韩子楚人和氏得玉璞于楚山之中　荀子和之璧井里之厥也玉人琢之为天子宝左传晋以垂棘之璧假道于虞以伐虢虞公许之宫之竒曰虞不腊矣　文选魏文帝与钟繇书垂棘出晋虞虢双禽和璧入秦相如抗节
　　孔子圭
　　礼记玉藻圏豚行不举足齐如流注圏转也豚之言若有所循不举足曵踵则衣之齐如水之流矣孔子执圭则然此徐趋也　仪礼聘礼注孔子之执圭鞠躬如也如不胜上如揖下如授勃如战色足缩缩如有循
　　汉瑄玉
　　郊祀志元鼎五年公卿言皇帝始郊见泰一云阳有司奉瑄玉嘉牲荐飨是夜有美光及昼有黄气上属天注孟康曰璧大六寸曰瑄　秦诅楚文敢用吉玉宣璧告于不显大神巫咸
　　汉玉梢　紫幄
　　礼乐志郊祀歌十九章天门十一饰玉梢以舞歌体招揺若永望星留俞塞陨光照紫幄珠熉黄注梢竿也舞者所持玉梢以玉饰之也紫幄飨神之幄也
　　汉璧玉
　　礼乐志郊祀歌五神章十六扢嘉坛椒兰芳璧玉精垂华光注言礼神之璧乃玉之精英　天地章展诗应律鋗玉鸣注鋗鸣玉声
　　汉介珪
　　文选王延夀鲁灵光殿赋粤若稽古帝汉祖宗濬哲钦明乃命孝孙俾侯于鲁锡介圭以作瑞宅附庸而开宇注介大也圭长尺二寸谓之介诸侯锡大圭为瑞信又以为宝申伯之封锡介圭以作宝　史岑出师颂有汉云云介珪既削列壤酬勲
　　汉仓璧
　　食货志王侯宗室朝觐聘享必以皮币荐璧然后得行顔异曰今王侯朝觐以仓璧直数千而其皮荐反四十万本末不相称　史记褚先生曰诸侯王正月朔旦奉皮荐璧玉贺正月　后礼仪志贽公侯璧【注决疑要注曰汉魏正旦大防诸侯执玉璧荐以鹿皮公卿以下所执如古礼】中二千石二千石羔千石六百石鴈四百石以下雉【旧典市长执鴈建安八年始令执雉】　百官志王国大夫奉璧贺正月　朱晖传故事少府给璧　北海敬王睦传嵗终遣中大夫奉璧朝贺　蔡邕独断三公奉璧上殿　周礼大宗伯以禽作六挚以等诸臣孤执皮帛卿执羔大夫执鴈士执雉庶人执鹜工商执鸡注皮帛者束帛而表皮以为之饰皮虎豹皮帛即今璧色缯也曲礼饰羔鴈者以缋自雉以下执之无饰凡挚无庭实
　　汉玉宝　宝璧玉器
　　郊祀志上自幸河东之明年正月鳯皇集祋祤于所集处得玉宝起步夀宫　史记将相名臣年表【禇先生续大事记】孝宣神爵二年上郊雍五畤祋祤出宝器玉器【志在神爵二年正月与此同但宣纪五凤二年郊雍而神爵二年不书大事记亦不书五凤郊雍然禇氏补表耳目不逺固无舛误】　祀天之诚地不爱宝
　　汉玉宝璧　劒宝
　　郊祀志神爵元年又以方士言为随侯劒宝玉宝璧周康宝鼎立四祠于未央宫中【刘敞曰随侯珠一也劎宝即斩蛇劒二也玉宝璧即受命宝和氏璧三也周康鼎似汾上所获鼎也】　晋舆服志传国玺斩蛇劒俱为乘舆所宝【传国玺即受命宝】
　　汉蓝田璧
　　外戚传昭阳舎璧带往往为黄金釭函蓝田璧明珠翠羽饰之　西都赋蓝田美玉注范子计然曰玉英出蓝田　甲乙之帐落以和璧　武帝束帛加璧迎申公【礼器束帛加璧尊徳也】
　　汉五玉
　　祭祀志建武三十二年封禅刻石文同律度量衡修五礼五玉三帛吏各修职复于旧典注范寗曰五等诸侯之瑞珪璧也
　　汉珪璧
　　明帝纪永平二年春正月辛未宗祀明堂诏曰亲执珪璧恭祀天地　王尊传为东郡太守河水溢尊亲执圭璧　文纪十四年春诏曰朕获执珪币以事上帝宗庙云云其广增珪币【郊祀志云圭币以差加之】　沟洫志孝武临决河湛玉璧
　　汉嘉玉
　　纪永平十三年四月乙酉诏荐嘉玉洁牲以礼河神注礼记曰凡祭玉曰嘉玉
　　汉玉牒【详见封禅类】
　　祭祀志封禅用玉牒书藏方石牒厚五寸长尺三寸广五寸有玉检时以印工不能刻玉牒欲用丹漆书之防求得刻玉者遂书秘刻方石中命容玉牒尚书令奉玉牒检皇帝以寸二分玺亲封之【尚书令以五寸印封石检封禅仪曰以金为绳】
　　汉玉珪
　　古今注章帝建初七年玉珪出农华隂
　　晋玉佩【又见上类】　玉璧
　　罗宪传泰始初入朝诏给鼓吹又赐山玉佩劒　王祥传赐山玉佩　　礼志江左以来太子婚纳徴礼用玉璧一兽皮二兽取其威猛有班彩玉以象徳而有润
　　宋玉璧
　　符瑞志大明元年五月戊寅江乗县得玉璧径五寸八分以献四年二月乙巳徐州于汴水得白玉防以献南齐永明七年钱塘获苍玉璧一
　　唐宁真玉像　二十七宿图赞　玉册
　　地理志宁州宁真县本罗川天宝元年获玉真人像二十七因更名【一本云天寳六年宁州罗川县金华洞获玉像皆列宿之真惟少氐宿改县为宁真】洋州真符县本华阳天宝八载因凿山得玉册更名艺文志道家类宁州通其观二十七宿真形图讃一卷
　　唐大圭　镇圭
　　礼志凡祭祀之节质明皇帝服大裘而冕至中壝门外搢大圭执镇圭皇帝执大珪迎三老　六典殿中监凡大祭祀进大圭执镇圭　官志殿中省尚衣奉御祭祀奉镇圭于监而进于天子　蒋防镇圭赋云虹发色氷雪成姿　元稹镇圭赋鋭上象天方下法地备采章以尽饰瑑崇髙而定位　李华含元殿赋执镇圭导朱纮杜甫诗勃律天西采玉河坚昆碧盌最来多
　　唐谷珪
　　礼志纳皇后执事者奉谷圭以匵　晋礼志有司奏礼皇后聘以谷珪
　　唐礼神六器　礼神九玉　圭币　郊庙圭玉郊祀圭璧
　　防要天寳九载十一月三日诏礼神六器宗庙奠玉并用真玉诸祀用珉【一本云天寳十载十一月壬午诏曰礼神以玉取其精洁温润自冯绍正奏后有司并用珉人力普存备物以享安可以珉代玉自今礼神六器宗庙奠玉并用真玉诸祀用珉如玉难得大者宁小其制度以取其真　楚语玉足以庇廕嘉谷韦昭注云玉礼神之玉也】太和九年十一月判太常卿礼仪详定使王起请造礼神九玉奏议曰周礼以苍璧礼天黄琮礼地青圭赤璋白琥璜礼四方又云两圭有邸以祀天四圭有邸以祀地圭璧以祀日月星辰凡此九器礼神之玉也周礼有焚玉有藏玉郑释禋祀禋烟也为玉币祭讫焚之而作烟以报阳也此焚玉之证也天府掌国之玉镇大宝器若大祭祀既事而藏之此收玉之证也三礼义宗云凡祭天神有二玉礼神者讫事却收祀神者与牲俱燎今国家郊祀天地祀神之玉常用礼神之玉则无请下有司求良玉造苍璧黄琮等九器祭讫则藏之其燎玉依常制从之　礼志冬至祀昊天上帝以苍璧上辛明堂以四圭有邸币皆以苍地只黄琮币以黄青帝青圭赤帝赤璋黄帝黄琮白帝白琥黒帝黒璜币如其玉日圭璧币青月圭璧币白神州社稷两圭有邸币以黒岳镇海渎两圭有邸币如其方色神农赤伊耆黒五星以方色先农青先蚕黒其长丈八尺此玉币之制也　官志少府监供郊庙圭玉百官仪物太府卿祭祀币帛皆供焉　六典中尚令供郊祀之圭璧【志同】
　　唐定国宝玉
