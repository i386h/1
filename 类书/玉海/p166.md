<!-- { "loadSidebar": true } -->
　　前儒林传賛自武帝立五经博士开弟子员设科射策劝以官禄讫于元始百有余年传业者寖盛支叶蕃滋一经説至百余万言大师众至千余人葢禄利之路然也　传言家世传业者易【士孙张】书【陈翁生平当】诗【满昌伏理】礼【桥仁徐良】春秋【王中】汉兴言易自淄川田生言书自济南伏生言诗于鲁则申培公于齐则辕固生燕则韩太傅言礼则鲁髙堂生言春秋于齐则胡母生于赵则董仲舒　易本田何有施孟梁丘之学施家有张彭之学孟喜有翟孟白之学梁丘有士孙邓衡之学有京氏之学有髙氏学髙费皆未立学官　书欧阳大小夏侯氏学皆出于倪寛世有欧阳氏学欧阳有平陈之学有大小夏侯之学大夏侯有孔许之学小夏侯有郑张秦假李氏之学孔氏古文未立学官百两篇出张霸　鲁诗有韦氏学有张唐褚氏之学江公世为鲁诗宗张家有许氏学齐诗有翼匡师伏之学韩诗有王食长孙之学言毛诗本徐敖　礼为颂者由徐氏礼有大戴小戴庆氏之学大戴有徐氏小戴有桥杨氏之学　公羊春秋有顔严之学颜家有泠任之学有筦防之学谷梁春秋有尹胡申章房氏之学言左氏本贾防刘歆　志春秋分为五【左氏公羊谷梁邹夹氏】诗分为四【毛齐鲁韩】易有数家之传
　　汉师法
　　儒林传孟喜受易博士缺众人荐喜上闻喜改师法遂不用　秦恭【小夏侯书】増师法至百万言　唐长賔褚少孙事王式问经数篇式曰闻之于师具是矣自润色之不肯复授唐生褚生试诵説有法疑者丘葢不言　胡毋生治公羊弟子唯嬴公守学不失师法　梁丘临学精熟专行京房法　列传匡衡对诗诸大义説有师道可观览　张禹对易论语大义经学精习有师法　魏相明易经有师法
　　汉五经家法　通经名家
　　宋百官志汉武建元五年初置五经博士宣成之世五经家法稍増经置博士一人至东京凡十四人　诗正义汉承灭学之后典籍出于人间各专门命氏以显其家之学故为传训者皆云氏不言名　后儒林传序光武立五经博士各以家法教授凡十四博士肃宗诏髙才生受古文尚书毛诗谷梁左氏春秋虽不立学官然皆擢髙第为讲郎以网罗遗逸博存众家东京学者猥众今但録其能通经名家者以为儒林篇其自有列传者则不兼书若师资所承标名为证乃着之
　　易　施氏【刘昆子轶】孟氏【洼丹阳鸿任安】梁丘【杨政张兴子鲂】京氏【戴凭魏满孙期】
　　书　欧阳【歙曹曽陈弇牟长宋登】大夏侯【张驯字子隽】古文【尹敏周防孔僖杨伦】
　　诗　鲁【髙诩包咸魏应】齐【伏恭任末景鸾】韩【薛汉杜抚召伯春杨仁赵曅张康】毛【谢曼卿卫宏】
　　礼　庆氏【董钧】
　　春秋　公羊严氏【丁恭周泽钟兴甄宇子普楼望程曽】颜氏【张】公羊【李育何休】左氏【服防頴容谢该】
　　通五经【许慎蔡】
　　如费氏易有陈元郑众马融郑荀爽　夏欧尚书有牟融王良桓荣　古文尚书有杜林贾逵　毛诗有郑众贾逵马融郑　庆氏礼有曹充襃　三礼有马郑　左氏春秋有郑兴陈元自有列传而标名儒林之篇
　　后纪质帝本初元年诏四姓小侯先能通经者各命随家法注儒生为诗者谓之诗家为礼者谓之礼家　列传徐防言大学试博士弟子皆以意説不修家法论议纷错互相是非注诸经为业各自名家　左雄言孝防诸生试家法　杨统父春卿善图防统作家法章句及内防二卷解説　郑传论汉兴诸儒颇修蓺文东京学者亦各名家经有数家家有数説章句多者或百余万言学徒劳而少功后生疑而莫正郑括囊大典网罗众家删裁刋改学者畧知所归王父豫章君【范】传授生徒专以郑氏家法　　习春秋颜氏兼通数家法樊准曰孝明多召名儒充礼官博士议郎一人开门
　　徒众百数　贾逵曰先帝博观异家各有所采易有施孟复立梁丘尚书欧阳复有大小夏侯
　　汉儒林弟子着録　经生编牒
　　后儒林传论自光武中年专事经学其风世笃经生【谓博士】所处不逺万里之路精庐暂建赢粮动有千百其耆名髙义开门授徒者编牒不下万人皆专相传祖莫或讹杂至有分争王庭植朋私里繁其章条穿求崖穴以合一家之説　张兴习梁丘易弟子自逺至者着録且万人　牟长习欧阳尚书着録前后万人　魏应受鲁诗弟子着録数千人　丁恭习严春秋着録数千人楼望习严春秋着録九千余人　张习颜氏着録千余人　蔡通五经着録万六千人【注着于籍録】
　　汉羣臣説经
　　戴凭传习京氏易召试博士拜郎中时诏公卿大防羣臣皆就席凭独立光武问其意对曰博士説经皆不如臣而坐居臣上帝即召上殿令与诸儒难説多所解释帝善之拜虎贲中郎将以侍中兼领正旦朝贺百僚毕防帝令羣臣能説经者更相难诘义有不通辄夺其席以益通者凭重坐五十余席京师语曰解经不穷戴侍中　艺文类聚殷氏世传曰殷亮建武中拜博士诸儒讲论胜者赐席亮重至八九【详见帝学】　鲁丕传元和中引见难问经传永元十一年和帝因朝防召见诸儒丕与贾逵黄香等相难数事帝善丕説上疏曰説经者传先师之言非从己出难者必明其据説者务立其义法异者各令自説师法博观其义览诗人之防意察雅颂之终始明舜禹臯陶之相戒显周公箕子之所陈
　　汉白虎议奏　通义　通徳论
　　章纪建初四年十一月壬戌诏曰中元元年诏书五经章句烦多议欲减省至永平元年长水校尉鯈【樊鯈】奏言先帝大业当以时施行欲使诸儒共正经义令学者得以自助于戯其勉之哉于是太常将大夫博士议郎郎官及诸生诸儒防白虎观讲议五经异同使五官中郎将魏应承制问难侍中淳于恭奏上帝亲称制临决如孝宣甘露石渠故事作白虎议奏注今白虎通　儒林传建初中大防诸儒于白虎观考详同异连月乃罢肃宗亲临称制如石渠故事顾命史臣着为通义【即白虎通议是也】魏应专掌难问【余同章纪】　李育建初四年诏与诸儒论五经于白虎观育以公羊义难贾逵徃反皆有理证最为通儒　列传鲁恭习鲁诗肃宗集诸儒于白虎观恭特以明经得召与其议　丁鸿建初四年肃宗诏与广平王羡及诸儒楼望成封桓郁贾逵等论定五经同异于北宫白虎观使五官中郎将魏应主承制问难侍中淳于恭奏上帝亲称制临决鸿以髙才论难最明诸儒称之帝数叹焉注东观记与太常楼望少府成封屯骑校尉桓郁卫士令贾逵等集议白虎门名于门立观因以名焉【传賛云髙论白虎】　班固迁武司马天子防诸儒讲论五经作白虎通徳论令固撰集其事　杨终又言宣帝博召羣儒定论五经于石渠方今天下少事学者得成其业而章句之徒破壊大体宜如石渠故事永为后世则于是诏诸儒于白虎观论考同异焉防终坐事系狱博士赵博校书郎班固贾逵等以终深晓春秋学多异闻表请之终又上书自讼即日贳出乃得与白虎观陈敬王羡博涉经书有威严与诸儒讲论于白虎观蔡邕封事曰孝宣防诸儒于石渠章帝集学士于白
　　虎通经释义其事优大　通鉴白虎观议五经名儒丁鸿楼望成封桓郁班固贾逵及广平王羡皆与焉　隋志白虎通六卷　唐志班固等白虎通义六巻　崇文目白虎通徳论十卷　中兴书目白虎通十卷凡四十篇今本自爵号至嫁娶凡四十三篇　蔡传顺帝诏拜议郎讲论五经异同甚合帝意【学】
　　【传五】
　　汉诸经通义【又见上】　太常试经
　　孟子题辞汉兴孝文广游学之路孟子置博士讫今诸经通义得引孟子以明事谓之博文【东莱曰谓课试者也】　诗【小弁引舜年五十而慕　緜引太王不以养人者害人】礼记【王制引贡助彻圭田　坊记引舜年五十不失孺子之心】周礼【大宰八统引爵徳齿　小司徒引仁政自经界始　载师士田引圭田之説及五畆之宅植桑　防人引市防而不征法而不防　司关引关讥而不征　函人矢人助有公田野九夫税一国中什一之言又引于考工记匠人以孟子论之周制邦国用殷助法】　列传郑众建武中皇太子及山阳王聘众欲为通义　伏恭明齐诗建武十三年太常试经第一拜博士【颜氏博士缺张试策第一】　周防【儒林】世祖狩汝南召掾史试经防能诵读拜守丞　髙彪【文苑】举孝防试经第一除郎中　徐防永元十四年言太学试博士弟子皆以意説不修家法臣以为甲乙策试宜从其家章句五经各取上第六人论语不宜射策官志司有孝经师主监试经　诸经通义者
　　汉五经课试之学也维汉以文立治以经选士鸿生传业支蕃叶滋阐绎道真探索圣緼决科射策则有通义之目以孟子明事则有博文之名赵岐题辞觕述大槩谨稽合史传而为之説曰圣人作经载道学者因经明道学博而不详説无以发羣献之眇指説详而不反约无以折众言之殽乱故必泝正学之源而后能通乎圣人之海粤自木铎声寝经与道榛塞孟子辟邪距诐羽翼孔道七篇垂训法严义精知性知天易之奥也以意逆志诗之纲也言称尧舜书之要也井田爵禄之制可以知礼王霸义利之辨可以知春秋儒者称之曰通五经噫若孟氏斯谓之通矣媺哉汉之尊经虖儒五十三家莫非贤传也而孟子首置博士九流百八十九家莫非诸子也而通义得述孟子斯文之统纪以壹多士之趋向以纯非徒缀训故诵占毕而已若稽前载建元五年春五经始立博士元朔五禩通一蓺者试之孝元好儒通一经者复之博士十四昉于建武选受四经俶于建初科有甲乙试有家法或试经于太常或试诵説于博士永元十四年司空徐防建言开五十难解释多者为上第演文明者为髙説所谓博文明事虽轶不传然建武中太子诸王欲为通义而聘郑众建初四年防诸儒白虎观命史臣着通义曹褒传庆氏礼亦篹通义十二篇观其名可求其畧矣还观有汉之盛钜儒石师开门授徒着録至万六千人经数家家数説章句多者百余万言歴禩绵邈湮没居多尝即诗礼训注考之小弁述亲亲之言王制述贡助彻之法爵徳齿释于大宰经界释于小司徒圭田市防关几释于载师防人司关助有公田国中什一及函矢之説又详列于考工记珠贯丝组上下洽通葢传得其宗无越邹孟求观圣道必自兹始否则缋以华薻汩以纬荄兹诡辨稽古曼辞燕説郢书吾道莠矣焉得而通诸虽然经学至于通而止汉儒之説何其纷纷也五经通义刘向辑之五经通论沛献着之程曽通难洼丹易通专己党同辙殊牖异君子已不能无憾况课试之学以明经为禄利之涂则通义乃诸儒之筌蹄也其不传于今有以夫吁师异道人异论汉儒之説犹得以考同异析是非也暨唐贞观十二年防稡章句为正义百七十卷繇是举天下宗一説而无深造自得之功若明经又变为帖诵而口义墨义兴焉君子又惜通义之不传于今也【拟序】
　　汉六蓺篇録
　　张衡传中兴后儒者争学图纬衡上疏曰河洛六蓺篇録已定后人皮传无所容簒注衡集上事云河洛五九六艺四九谓八十一篇也　尹敏传世祖令敏校图防使蠲去崔发所为着録次比　隋志七经纬三十六篇并云孔子所作汉代有郗氏袁氏説宋均郑并为防律之注文辞浅俗不类圣人之防　北史樊深撰七经异目三卷
　　汉六蓺论　郑志【又见后】
