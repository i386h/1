<!-- { "loadSidebar": true } -->
　　水经注刘靖碑云魏使持节都督河北道诸军事刘靖登梁山以观源流相以度形势嘉武安之通渠羡秦民之殷富乃使帐下督丁鸿军士千人以嘉平二年立遏于水道髙梁河造戾陵遏开车箱渠其遏表云髙梁河水者出自并州黄河之别源时长岸峻固直截中流积石笼以为主遏髙一丈东西长三十丈南北广七十余歩依北岸立水门门广四丈立水十丈灌田嵗二千顷凡所封地百余万亩至景元二年辛酉诏书遣谒者樊晨更制水门限田千顷刻地四千三百一十六顷出给郡县改定田五千九百三十顷水流乘车箱渠自蓟西北迳昌平东尽渔阳潞县凡所润含四五百里所灌田万有余顷髙下孔济原隰底平疏之斯溉决之斯散导渠口以为涛门洒彪池以为甘泽施加于当时敷被于后世晋元康四年子持节幽州起长岸立石渠修立遏治水门门广四丈立水五尺诗载经始勿亟易称民忘其劳感秦国思郑渠之绩魏人置豹祀之义追述成功元康五年十月十一日刋石立表以纪勲烈并记遏制度永为后式
　　晋河隄谒者　汴渠
　　傅传泰始四年为御史中丞上疏言便宜五事其三曰魏初未留意于水事先帝统百揆分河隄为四部并本凡五谒者以水功至大与农事并兴非一人所周知故也今谒者一人之力行天下诸水无时得徧伏见河隄谒者车谊不知水势转为他职更选知水者代之可分为五部使各精其方宜其四曰河隄谒者石恢甚精练水事及田事知其利害乞中书召问得失　通鉴义熙十二年刘裕伐秦八月丁巳发建康沈林子刘遵考将水军出石门自汴入河王仲徳督前锋诸军开钜野入河九月林子自汴入河仲徳水军入河入滑台十三年十二月庚子裕发长安自洛入河开汴渠以归　舆地广记汴渠在河阴县南二百五十步即古莨荡渠今名通济渠首受黄河　通典水经云河水又东过荥阳北莨荡渠出焉郦元注云大禹塞荥泽开渠以通淮泗
　　晋三渠　寿春旧渠
　　晋食货志武帝泰始十年光禄勲夏侯和上修新渠富寿游陂三渠凡溉田千五百顷咸宁三年杜预言自顷户口日増而陂堨嵗决良田变生蒲苇前见尚书胡威启宜坏陂又宋侯相应遵求坏泗陂徙运道案运道东诣寿春有旧渠可不由泗陂宜敕刺史二千石其汉氏旧陂旧堨及山谷私家小陂皆当修缮以积水【荀美自光水引汶通渠以征慕容兰】　　元魏薛虎子上表云徐州良田十万余顷水陆肥沃清汴通流足以溉
　　灌
　　后魏流化渠
　　见塘类
　　后魏督亢渠　陂
　　卢文伟説刺史裴儁案旧迹修督亢陂溉田万余顷人赖其利　裴延儁迁幽州刺史范阳郡有旧督亢渠径五十里渔阳燕郡有故戾陵诸堨广袤三十里表求修复营造溉田百万余亩为利十倍百姓赖之【后魏明帝时】　北齐平州刺史嵇晔开督亢陂置屯田【干明元年】　括地志陂在幽州范阳县东南十里　刘向别録督亢膏腴之地　史记正义亢泽无水斥卤之谓
　　隋广通渠　漕渠　富人渠
　　隋食货志文帝以渭水多沙深浅不常漕者常苦之开皇四年六月壬子诏左庶子宇文恺帅水工凿引渭水自大兴城东至潼关三百里名广通渠漕运通利关内赖之【三年华州置广通仓】　纪开皇四年六月壬子开渠自渭运门以通运九月乙丑幸霸水观漕渠七年四月庚戌于扬州开山阳渎以通运漕十五年六月戊子诏凿砥柱苏孝慈上于陜州置常平仓转输京下以渭水多
　　沙流乍深乍浅漕运者苦之于是决渭水为渠以属河令孝慈督役　　郭衍开皇元年为开漕渠大监率水工凿渠引渭水经大兴城北东至潼关漕运四百余里关中赖之名富人渠　　地理志京兆郡武功有永丰渠普济渠泾阳有茂农渠华隂有白渠
　　隋利人渠　丰兖渠
　　卢贲为懐州刺史开皇中决沁水东注名曰利人渠又入温县名曰温润渠以溉舄卤　薛胄开皇中为兖州刺史先是城东沂泗水合而南流泛滥大泽中胄遂积石堰之决令西注陂泽尽为良田又通漕运利尽淮海百姓赖之号为薛公丰兖渠　元和志陜县北利人渠开皇六年苏成引橐水西北入城百姓赖其利故名南利人渠东南自硖石界流入与北渠同时疏导
　　隋通济渠　永济渠
　　炀帝纪大业元年三月辛亥开通济渠自西苑引谷洛水达于河自板渚引河通于淮　通鉴大业元年三月发淮南民十余万开防沟自山阳至扬子入江渠广四十步筑御道植以柳四年正月乙巳开永济渠引沁水达于河北涿郡　地理志荥阳郡浚仪有通济渠蔡水通典通济渠西道河洛南达江淮【又云魏州魏县白沟水炀帝引通济】
　　【渠亦名御河】　九域志汴水古通济渠也　元和志通津渠在河南县南三里隋大业元年分洛水西北名千步碛渠东北流入洛水通济渠自洛阳西苑引谷洛水逹于河自板渚引河入汴口又从大梁之东引汴水入于泗逹于淮自江都宫入于海亦谓御河筑御道植以柳国史志大名府永济县有永济渠

　　玉海卷二十一
<子部,类书类,玉海>
　　钦定四库全书
　　玉海卷二十二
　　宋　王应麟　撰
　　地理
　　河渠
　　唐龙门渠　广济渠　利人渠　涑水渠　延化渠
　　地理志同州韩城有龙门山武徳七年治中云得臣自龙门引河溉田六千余顷【防要武徳七年四月九日同州治中云得臣开渠自龙门引黄河溉田六千余顷】陜州陜县有南北利人渠南渠贞观十一年太宗东幸使武候将军丘行恭开有广济渠武徳元年陜东道行台金部郎中长孙操开引水入城以代井汲【传陜州城中无井人勤于汲操酾河入城百姓利安】宿州虹县有广济新渠开元二十七年采访使齐干开自虹至淮阴北十八里入淮以便漕既成湍急不可行遂废【传以淮至徐城险凿渠十八里入青水人便其漕】河中虞乡北十五里有涑水渠正观十七年刺史薛万彻开自闻喜引洓水下临晋赵州昭庆城下有澧水渠仪鳯三年令李开以溉田通漕夏州朔方贞观七年开延化渠引乌水入库狄泽溉田二百顷【旧纪贞元七年八月庚戌夏州奏开延化渠云云】剑州阴平西北二里有利人渠引马阁水入县溉田龙朔三年令刘鳯仪开寳应中废后复开景福二年又废
　　唐黎阳新河　懐州新河
　　地理志卫州黎阳有新河元和八年观察使田正及郑滑节度薛平开长十四里濶六十步深丈有七尺决河注故道滑州遂无水患懐州修武西北二十里有新河自六真山下合黄母泉水南流入呉泽陂大中年令杜某开【徳州平昌有马颊河久视元年开号新河】　防要元和八年十二月魏博观察使田正奏准诏开卫州黎阳县故黄河道从薛平之请也先是滑州多水灾平询诸将吏得古河道于卫州黎阳县界遣从事裴泰以水患告于正请开古河用分水力正上闻诏许之乃于郑滑召徒万人凿古河决旧河以注新河诏并褒美　薛平始河溢瓠子东泛滑距城才二里所平按求故道出黎阳西南遣从事裴泰请正正许之乃籍民田所当者易以他地疏道二十里以酾水悍还壖田七百顷于河南自是滑人无患汉志黎阳注晋灼曰黎山在其南河水经其东其山上碑云县取山之名
　　唐直河
　　地理志泗州盱眙有直河太极元年勑使魏景倩引淮水至黄土冈以通扬州
　　唐张甲河
　　地理志贝州经城西南四十里有张甲河神龙三年姜师度因故渎开【汉志在清河郡信成首受屯氏别河东北至蓨入漳水】
　　唐疏嘉陵江通漕　汶江溉道
　　地理志兴州长举元和中节度使严砺自县而西疏嘉陵江二百里焚巨石沃醯以碎之通漕馈成州戍兵【泉州晋江县北一里有晋江开元二十九年别驾赵顺政凿通舟檝彭州九陇武后时长史刘易从决唐昌沲江凿川派流合堋口埌岐水溉九陇唐昌田民为立祠】　柳宗元兴州江运记自长举而西导江而下二百里而至随山之曲直以休人力顺地之髙下以杀湍悍决去壅土防导江涛万夫呼抃莫不如志雷腾云奔百里一瞬既防既逺澹为安流烝徒讴歌枕卧而至戍人无虞专力待寇　髙俭进益州长史秦时李冰导汶江水灌田濒水者顷千金民相侵冐士廉附故渠厮引旁出以广溉道人以富饶　宋朝兴国三年七月遣麴绍浚嘉州江置斗门节水
　　唐长安漕渠　运木渠
　　地理志京兆府长安大厯元年尹黎干自南山开漕渠抵景风延喜门入苑以漕薪炭　防要永泰二年【即大厯元年】七月十日凿运木渠自京兆府直东至荐福寺东街北至国子监东至子城东街正北逾景风门延喜门入于苑濶八尺深丈余京兆尹黎干奏　黎干传迁京兆尹以治称京师苦樵薪乏干度开漕渠兴南山谷口尾入于苑以便运载帝为御安福门观之干宻具船作倡优水嬉冀以媚帝久之渠不就
　　唐长安西市潭
　　地理志京兆长安天寳二年尹韩朝宗引渭水入金光门置潭于西市以贮材木　防要置潭于西市之街【余同志】　韩朝宗分渭水入金光门滙为潭以通西市材木
　　唐陵阳渠
　　食货志建中初宰相杨炎请置屯田于丰州发关辅民凿陵阳渠以増溉京兆尹严郢尝从事朔方知其利害以为不便疏奏不报郢又奏五城旧屯其数至广以开渠之粮贷诸城约以冬输又以开渠工直市给田者据估转谷如此则关辅免调发五城田辟比立浚渠利十倍也时杨炎方用事郢议不用而渠亦不成　防要建中三年四月宰相杨炎请于丰州置屯田发关辅人开陵阳渠云云　杨炎请开丰州陵阳渠发畿县民役作渠卒不就　严郢炎请凿陵阳渠郢奏发二京关辅民浚丰渠营田扰而无利　地理志丰州九原有陵阳渠建中三年浚之以溉田置屯寻弃之
　　唐灵渠
　　地理志桂州理定【今兴安】西十里有灵渠引离水故秦史禄所凿后废寳厯初观察使李渤设斗门十八以通漕俄又废咸通九年刺史鱼孟威以石为铧隄亘四十里植大木为斗门至十八重乃通巨舟【邕州郁水自蛮境七源州流出民常苦之景云中司马吕仁引渠分流以杀水势自是无没溺之害】　李渤传桂有漓水出海阳山世言秦命史録伐粤【见严安传】凿为漕【通道峤南】马援讨徴侧复治以通餽后江水溃毁渠遂廞浅每转饷役数十户济一艘渤酾浚旧道障泄有宜舟楫利焉【国初漕臣边诩嘉祐宪臣李师中乾道帅臣李浩皆修是渠绍熙甲寅十二月庚申帅臣朱晞顔等重修　绍兴二十九年十二月臣僚言广西灵渠接全州大江其渠仅百余里诏漕臣修复以通漕运】　汉严安书曰秦使尉屠睢攻越使监禄凿渠运粮深入越地淮南王安书曰秦使尉屠睢击越监禄凿渠通道　汉武戈船之师出零陵下漓水马伏波饷南征之戍开凿导顺而渠之利益辟
　　唐紫溪渠　永乐渠
　　地理志杭州于潜南三十里有紫溪渠溉田贞元十八年令杜泳开又凿渠三十里以通舟檝寿州安丰东北十里有永乐渠溉髙原田广徳二年宰相元载置大厯十三年废
　　唐敷水渠
　　地理志华州华隂西二十四里有敷水渠开元二年姜师度凿以泄水害五年刺史樊忱复凿之使通渭漕
　　唐利俗渠　罗文渠
　　地理志华州郑县西南二十三里有利俗渠引乔谷水东南十五里有罗文渠引小敷谷水支分溉田皆开元四年诏陜州刺史姜师度疏故渠又立隄以捍水害【虢州农南七里有渠贞观元年令元伯武引水北流入城】
