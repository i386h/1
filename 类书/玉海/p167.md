<!-- { "loadSidebar": true } -->
　　郑事第五元通京氏易公羊春秋三统厯九章算术从张恭祖受周官礼记左氏春秋韩诗古文尚书事马融质疑义谓所好羣书不得于礼堂写定传与其人门人相与撰答诸弟子问五经依论语作郑志八篇凡所注周易尚书毛诗仪礼礼记论语孝经尚书大传中乾象厯又着天文七政论鲁礼禘祫义六蓺论毛诗谱駮许慎五经异义答临孝存周礼难凡百余万言【谢承书不言注孝经】经传洽熟称为纯儒括囊大典网罗众家　隋志六蓺论一卷郑撰【唐志同】圣证论十二卷王肃撰【唐志十一卷】郑志十一巻【唐志九卷】魏侍中郑小同撰郑记六卷【唐志同】弟子撰　魏志孙叔然授学郑之门人王肃集圣证论以讥短叔然駮而释之【肃规郑数千百条马昭劾肃短诏遣博士张融按经问诘　记正义圣证论马昭引谷梁传以答王肃之难】　王基散骑常侍王肃着诸经传解及论定朝仪改易郑旧説而基据持义常与抗衡　吴虞翻奏郑所注五经违义尤甚者百六十七事　晋范考先儒经训而长于传授生徒专以郑氏家法　唐元行冲曰康成于窜伏之中理纷拏之典虽存探究咨谋靡所具郑志者百有余科　刘子曰郑弟子追论师注及应对谓之郑志又郑志目録记郑所注五经之外有中书七政论乾象厯六艺论毛诗谱答临硕难礼驳许慎异义发墨守箴膏肓及答甄子然等书郑之弟子分授门徒各述师言更不问答编録其语谓之郑记赵商作郑先生碑铭　公羊疏郑君先作六艺论讫然后注书　通鉴外纪引郑六艺论曰遂皇之后歴六纪九十一代至伏羲始作十二言之教方叔机注曰九头纪一五龙纪五摄提纪七十二合洛纪三连通纪六序命纪四凡九十一代六艺论曰易者隂阳之象天地所变化政教所生自人皇初起　诗礼记左氏谷梁公羊疏曲礼玉藻正义引六艺论　宋均孝经纬注引郑六艺论叙孝经云又为之注
　　汉四经
　　贾逵传建初元年入讲古文尚书左传又条奏左氏大义撰欧阳夏侯古文齐鲁韩毛诗同异八年【纪十二月戊申】乃诏诸儒选髙才生受左氏谷梁春秋古文尚书毛诗由是四经遂行于世皆拜逵所选弟子及门生为千乘王国郎朝夕受业黄门学者欣欣羡慕　纪建初元年十二月戊申诏【见上】　儒林传序虽不立学官然皆擢髙第为讲郎给事近职所以网罗遗逸博存众家　古文四十六卷为五十七篇毛诗二十九巻又故训传三十卷左氏传三十卷左氏微二篇公谷二家之经十一卷谷梁传十一卷外传二十篇章句三十三篇
　　汉五经异义
　　儒林传许慎字叔重博学以五经传説臧否不同撰五经异义又作説文解字十四篇【説文引用经传多与今文不同】郑传驳许慎五经异义　唐志许慎五经异义十巻【隋志同】郑驳　齐志隋礼仪志引异义　书礼疏史记正义引异义及郑驳　尧典九族异义夏侯欧阳云云郑驳　史记注引郑驳异义　礼记正义案异义公羊説古春秋左氏説许慎案治鲁诗韦成治易施犨等説引外传曰三王之乐可得观乎郑驳之云【异义今孝经説云云】　玉藻疏异义淳于登説明堂　樊鯈以防记正五经异説　隋辛彦之撰五经异义一部
　　汉五经大夫　博士【见官制】　五经师【见前】小侯学
　　祭遵传博士范升称遵曰建为孔子立后奏置五经大夫
　　郑氏九书
　　唐防要刘子孝经注议曰晋中经簿周易尚书尚书中大传毛诗周礼仪礼礼记论语凡九书皆云郑氏注名至于孝经则称郑氏解无名二字春秋纬演孔图云康成注三礼诗易尚书论语其春秋孝经别有评论　郑引图防皆谓之説易纬曰易説书纬曰书説嫌引秘书
　　魏六艺课试法
　　髙堂隆传景初中帝以苏林秦静等并老恐无能传业者乃诏曰先圣余教着于六艺六艺之文礼又为急今宿生巨儒并各年髙教训之道孰为其继昔伏生将老汉文嗣以鼂错谷梁寡畴宣帝承以十郎其科郎吏髙才解经义者三十人从光禄勲隆散骑常侍林博士静分受四经三礼主者具为设课试之法　文纪黄初五年四月立大学制五经课试之法【大学初立乐详拜博士五业并授】　魏畧黄初元年之后补旧石碑之缺备学士之员録依汉甲乙以考课
　　汉五经论　晋五经然否论
　　谯周传撰定法训五经论古史考之属百余篇　秦宓传谯允南记録其言为春秋然否论　隋志五经然否论五巻晋散骑常侍谯周撰　后汉礼仪志注引之
　　晋十九博士　太学石经
　　元帝纪大兴二年六月置博士员五人四年三月置周易仪礼公羊博士　志晋初承魏制置博士十九人及咸宁四年武帝初立国子学定置国子祭酒博士各一人助教十五人江左初减为九人元帝末増仪礼春秋公羊博士各一人合为十一人后又増为十六人不复分掌五经而谓之太学博士【元帝立儒林祭酒官以杜夷为之太元中増置太学生百人以车武子领国子博士】　荀崧传元帝践阼召拜尚书仆射转太常方修学校简省博士置周易王氏尚书郑氏古文尚书孔氏毛诗郑氏周官礼记郑氏春秋左传杜氏服氏论语孝经郑氏博士各一人凡九人其仪礼公羊谷梁及郑易皆省不置崧以为不可乃上疏曰世祖皇帝经始明堂营建辟雍告朔颁正乡饮大射西阁东序河图秘书禁籍台省有宗庙太府金墉故事太学有石经古文先儒典训贾马郑杜服孔王何顔尹之徒章句传注众家之学置博士十九人犹选张华刘寔居太常之官以重儒教伏闻节省之制皆三分置二博士旧置十九人今五经合九人准古计今犹未能半今九人之外犹宜増四宜为郑易置博士一人郑仪礼春秋公羊谷梁博士各一人帝诏可共博议者详之议者多请从崧所奏诏曰谷梁肤浅不足置博士　梁天监四年正月置五经博士各一人
　　晋五经通论
　　束晳传着五经通论
　　晋五经同异评
　　儒林传徐苗字叔胄为儒宗作五经同异评　隋志梁有五经异同评一巻贺玚撰　北史张凤着五经异同评十卷
　　晋五经音训
　　儒林传徐邈博涉多闻孝武延儒士谢安举邈补中书舍人侍西省虽不口传章句然开释文义标明指趣撰正五经音训学者宗之【又注谷梁】　隋志徐邈五经音十卷左传正义晋宋古本序在集解之端徐邈定五经音
　　训为此序作音
　　晋五经钩沉
　　隋志五经钩沉十巻【唐志同　旧唐志云钩深】晋髙凉【一作梁】太守杨方撰　书目十巻晋髙凉太守杨方撰【崇文目方作芳】自序云晋太宁元年撰钩经传之沉义著论难以起滞【崇文目云篇第亡缺今缺五篇】
　　晋五经大义
　　隋志五经大义戴逵撰三巻后周樊文深撰十巻何妥撰五卷　南史沈文阿撰经典大义十八巻【隋志十二卷】陈王元规续经典大义十四卷
　　齐巾箱五经
　　南齐书衡阳王钧手自细书写五经部为一巻置于巾箱中以备遗忘曰于检阅既易且一更手写永不忘诸王争效巾箱五经自此始
　　梁五经讲疏
　　梁书武帝撰五经讲疏使孔子袪阅羣书为义证释乾坤文言【张讥袁宪与焉】简文于圃述武帝所制五经讲疏
　　后魏五经疑问
　　后魏书房景先作五经疑问百余篇王神贵益之名为辨疑合成十卷　常爽述六经畧注以广制作　隋志梁有五经咨疑八卷【周杨撰】　唐志法家邯郸绰五经析疑三十巻【初学记引之】
　　隋诸经义疏【六儒】
　　儒林南北所治章句好尚不同【江左周易则王弼书则孔安国左传则杜元凯河洛左传则服防书易则郑康成诗并主毛礼同遵郑南人约简得其英华北学深芜穷其枝叶】髙祖遵问道之仪观释奠之礼博士罄倾河之辨侍中竭重席之奥研覈异同涣焉氷释二刘【焯】学通南北博极今古所制诸经义疏搢绅咸师宗之【焯有五经述议贾马王郑所章句多所是非　炫有五经正名十二卷春秋毛诗述议皆四十卷论语述议十巻春秋攻昧十巻孝经述议五巻尚书述议二十巻注诗序一巻　后魏常爽述六经畧注】　开皇初召山东义学之士马光张仲让孔笼窦士荣张黑奴刘祖仁授太学博士时人号为六儒【开皇五年四月乙巳诏召山东马荣伯等六儒】
　　五经决録
　　文中子十四代祖述着春秋义统六代祖元则【仕宋】述时变论六篇其言化俗推移之理竭矣焕述五经决録五篇其言圣贤制述之意备矣虬北事魏述政大论八篇其言帝王之道着矣彦述政小论八篇其言王霸之业尽矣杰述皇极谠义九篇其言三才之去就深矣隆述兴衰要论七篇其言六代之得失明矣【今皆亡】子谓董常曰吾欲修元经得皇极谠义焉欲续诗得时变论焉欲续书得政大论焉
　　唐十九家经解
　　艺文志经解类十九家二十六部三百八十一巻【失姓名一家】刘向五经杂义七卷通义九卷要义五巻许慎异义十巻【郑驳】谯周然否论五巻杨方钩沉十巻【晋人】杨思咨疑八卷【隋志咨疑周杨撰】元延明宗畧四十卷【隋二十三巻】刘炫正名十二卷【并五经】沈文阿经典儒大义序録十卷【隋二巻】班固等白虎通义六卷郑六艺论一卷郑志九卷郑记六卷王肃圣证论十一卷【隋十二巻】梁武帝孔子正言二十卷【梁武帝撰五经讲疏及孔子正言】简文帝长春义记一百卷樊文深七经义纲畧论二十卷【隋志二十九卷】又质疑五卷张讥游桂林二十卷【隋志九巻南史二十四巻】谥法三卷【荀顗演刘熈注】沈约谥例十卷贺琛谥法三巻【隋志云贺玚五巻】集天名称三卷陆徳明经典释文三十巻颜师古匡缪正俗八卷不着録十家一百二十七巻始于赵英五经对诀终于刘镕经典集音有刘迅贶张镒韦表微裴侨卿髙重王彦威慕容宗本诸家　中兴目二十一家四百八十四卷　续目三家十六卷
　　唐十一类经録
　　志甲部经録其类十一易书诗礼乐春秋孝经论语防纬经解小学凡着録四百四十家五百九十七部六千一百四十五卷不着録一百一十七家三千三百六十卷【旧志十二类以小学训诂分为二】　隋志班固列六艺为九种或以纬书解经合为十种凡六艺经纬六百二十七部五千三百七十一卷通亡书合九百五十部七千二百九十卷
　　唐五经正义　五经义训　义賛
