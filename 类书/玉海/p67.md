<!-- { "loadSidebar": true } -->
　　三年正月丁未知广州李符献海外诸域图岭表花木图各一八年八月丁酉辰州言溪锦溆富等四州蛮求内附输租税诏令州长吏察其謡俗情伪并按视山川地形具图来上　天禧二年六月壬寅富州刺史向通汉以五溪地理图来上乞留京师不允以为防御使咸平六年五月乙卯知广州凌防上海外诸蕃地理图国史志崔峻华夷列国入贡图二十卷　吴育录上
　　真宗时通西域诸蕃事迹【真宗命潘罗支攻杀李继迁其子徳明遂归顺】　曽致尧西陲要纪十卷范旻邕管记三卷
　　景德交州图
　　景德三年七月壬戌沿海安抚使邵晔上邕州至交州水陆路及控制宜州山川四图上曰祖宗开疆若此广大谨守而已安用劳民以贪无用之土如有叛乱不得不除尔未几黎龙廷请入贡四年七月乙亥遣弟明昶入贡辛巳授以官爵　邵晔上邕州至交州水陆路及宜州山川等四图颇详控制之要【晔景德中充交趾安抚国信使改命为缘海安抚使许以便宜设方畧自诒书安南谕朝廷威德】　康定二年刘涣抵青唐得誓书与西州地图以献四月庚辰涣为秦陇招安蕃落使　陈承韫撰南越记一卷　乾道九年安南入贡客省承诏具风俗及贡物名数为安南土贡风俗一卷
　　天禧云南录
　　见录类
　　康定四夷鉴
　　元年九月四日丙辰学士王尧臣等上渭州推官魏庭坚所撰四夷鉴三十卷殿中丞王琥献平戎方略并送史馆
　　嘉祐契丹地图
　　祥符中知制诰王曽奉使撰契丹志一卷载经歴山川城郭嘉祐二年四月辛未通判黄州赵至忠上契丹地图及北庭杂记十卷言北中事尤详
　　熙宁北道刋误志
　　熙宁中集贤校理王瓘承诏撰十五卷载辽使所歴州郡风土人物故实刋其谬误【北敌通好久嵗遣使賔饯以郡邑图经脱误不足以对敌人之问诏王瓘考正为一书及成凡十五卷赐名北道刋误志】　契丹疆宇图二卷地理图一卷不知作者　武珪自契丹还上广平淀受礼图　嘉祐元年萧扈来贺正言阳武寨天池庙侵北界诏馆伴使王洙持图道本末　晁迥使契丹还奏北庭记　陈尧叟着请盟录三卷　刘敞使契丹能知古北口松亭柳河道里之迂直以诘辽人敌惊顾羞恧吐实以告多识博极至此岂不足以外折四夷之奸心表中国之有人哉
　　元丰五路对境图
　　五年六月己未上批先有西界对境图西讨以来奏报文字指画山川道里多异同无以考证令逐路选委出界熟知贼境次第者差画工同指说山川堡寨西贼聚兵处地名画对境地图以色别之上枢宻院候到取旧对境图及军兴奏报比对考校绘为五路都对境图
　　崇宁鸡林志
　　书目鸡林志二十卷崇宁中吴拭使髙丽撰载往囘事迹及一时诏诰　又三十卷王云撰其类有八自髙丽事类至海东僃检【云从拭使髙丽】　鸡林类事三卷崇宁初孙穆撰叙土风朝制方言附口宣刻石等文　唐艺文志奉使髙丽记一卷
　　淳熙三国史记
　　元年五月二十九日明州进士沈忞上海东三国史记五十卷赐银币百付秘阁
　　淳熙北边僃对
　　淳熙【阙】年程大昌在讲筵孝宗问北方地里后因追记古来中华北狄枢纽相闗者条列推言之首以四海为之总统次载秦汉以来縁边州郡凡北狄名号境土山川牙庭城障沙漠闗塞所在加以辨説为六卷　李焘着南北攻守录三十卷
　　三国史记
　　书目五十卷髙丽金富轼撰首载新罗次髙句丽次百济有纪表　海东三国通厯十二卷髙丽髙得相撰系以中朝歴代正朔　唐志裴矩髙丽风俗一卷
　　京辅
　　古帝王建都
　　包牺氏都陈神农氏都陈而别营于曲阜黄帝都于涿鹿少皥始自穷桑而迁都曲阜颛顼始自穷桑而徙邑商丘髙辛建都于亳【以上见晋志】尧都平阳舜都蒲坂禹都阳城自契至汤八迁汤始居亳周文王都丰武王都镐书陶唐有此冀方孔安国曰冀州尧所都　春秋疏
　　尧治平阳舜治蒲坂禹治安邑三都相去各二百余里俱在冀州　后郡国志注汲书禹都阳城【世本同前汉志阳翟夏禹国师古日本禹所受封】　括地志涿鹿故城在妫州【上谷郡】东南五十里本黄帝所都太康地里志城东一里有阪泉史记正义尧都平阳诗唐国徐才宗国都城记曰【隋志三卷】其北夏禹都　谷梁疏冀州者天下之中州自唐虞及夏殷皆都焉是天子之常居邹衍著书云九州之内名曰赤县赤县之畿从冀州而起　明王奉若天道建邦设都
　　尧都
　　禹贡冀州既载注尧所都也先施赋役载于书　地理志河东郡平阳应劭曰尧都也在平河之阳
　　夏县内　殷邦畿　三亳　周畿内　封畿
　　王制凡四海之内九州州方千里州建百里之国三十七十里之国六十五十里之国百有二十凡二百一十国名山大泽不以封余为附庸闲田八州州二百一十国注此大界方三千里三三而九方千里者九一为县内余八各立一州此殷制也周公制礼大界方七千里方千里者四十有九一为畿内余四十八八州各有方千里者六一州封地五百里者四【大国】四百里者六三百里者十一【次国】方二百里者二十五及方百里者【小国】正义夏时万国地余三千里　天子之县内方百里之国九七十里之国二十一五十里之国六十三凡九十三国余以禄士为闲田注县内夏时天子所居州界名也殷曰畿殷颂【鸟】邦畿千里维民所止周亦曰畿畿内大国九者三公之田三致仕者副之为六余三待封王之子弟次国卿之田六致仕者副之又三为三孤田余六待封王之子弟小国大夫田二十七致仕副之为五十四余九亦待封王子弟正义殷周称畿唐虞称服故云夏时畿内称县【禹之初有四百国汤承夏制为九十三国】　谷梁寰内诸侯尹更始曰天子以千里为寰　周书度邑因有夏之居即河南是也徐广云在阳城后居阳翟皇甫谧云都平阳括地志云自禹至太康与唐虞皆不易都城　诗殷武设都于禹之绩商邑翼翼四方之极注京师也笺商邑之礼俗可则效　书立政三亳阪尹正义郑以为三亳盖汤旧都之民服文王者分为三邑东成臯南轘辕西降谷皇甫谧以为为北亳谷熟为南亳偃师为西亳括地志宋州谷熟西南三十五里南亳故城即汤都
　　北五十里城为景亳汤所盟也因景山为名河南偃师为西亳帝喾及汤所都盘庚所迁【汉志偃师有尸乡汤所都臣瓉曰汤居亳今济隂薄县】亳邑故城在偃师县西四十里【帝喾都亳故曰从先王居】汤自南亳迁西亳仲丁迁敖【荥阳故城】河亶甲居相【内黄东南十三里名殷城】祖乙居耿【龙门东南十二里】盘庚渡河南居西亳是五迁也礼职方氏方千里曰王畿【注同王制注】　大司马方千里
　　曰国畿【详见上】　县士注距王城三百里至四百里曰县大行人邦畿方千里　大司徒日至之景尺有五寸
　　谓之地中天地所合四时所交风雨所防隂阳所和乃建王国制其畿方千里而封之　汉志雒邑与宗周通封畿为千里　宋书沈懐文曰周制封畿汉置司
　　商五邦
　　盘庚【上】不常厥邑于今五邦注汤迁亳仲丁迁嚣河亶甲居相祖乙居耿我往居亳凡五徙国都释文马氏云五邦谓商丘亳嚻相耿也
　　周镐京　京师
　　诗公刘京师之野于时处处【后志美阳岐有周城太王所徙】　文王有声作邑于丰【笺徙都于丰】宅是镐京维正之武王成之【丰丰邑在丰水西镐京在丰水东　鱼藻王在在镐　括地志周丰宫在雍州鄠县东三十五里镐在雍州西南二十五里　徐广曰丰镐相去二十五里皆在长安南帝王世纪文王受命徙都丰　毕命宗周注镐京也汉志注师古曰今昆明池北镐陂是周官注成王虽作洛邑犹还西周】　汉志周公营雒邑以为在于土中诸侯蕃屏四方故曰京师
　　周东都　防诸侯　洛师　卜洛图　匠人营国
