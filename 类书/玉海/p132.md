<!-- { "loadSidebar": true } -->
　　李靖五代孙彦芳太和中为凤翔司録参军家故藏髙祖太宗赐靖诏书数函上之一曰兵事节度皆付公吾不从中治也一曰有昼夜视公疾大老妪遣来吾欲熟知公起居状皆太宗手墨他大略如此文宗爱之不废手【其旧物有佩笔以木为管刻金其上别为环以限其间笔尚可用也靖破萧铣所赐于阗玉带十三胯七方八刓各附环以金固之所以佩者又有火鉴火觿算囊等物常佩于带者天子悉留禁中】诏本还赐彦芳并束帛衣服物权徳舆尝读太宗手诏至流涕曰君臣之际乃尔耶　韦端符记曰文帝赐书二十通多言征讨事　太宗制魏徴碑文并御笔书石
　　唐龙朔与辽东诸将书
　　防要龙朔二年四月上自为书与辽东诸将谓许敬宗曰许圉师尝自爱书可于朝堂开示圉师见而惊喜私谓朝官曰圉师见古迹多矣魏晋以后惟称二王然逸少少力而妍子敬妍而少力今观圣迹兼絶二王凤翥鸾回实古今书圣【圉师曰髙宗自书诏赐辽东诸将】
　　唐髙宗赐侍臣飞白书　賛
　　戴至徳为宰相咸亨中【实録咸亨五年八月戊寅朔】髙宗为飞白书赐侍臣赐同东西台三品戴至徳曰泛洪源俟舟楫同东西台三品郝处俊曰飞九霄假六翮同中书门下三品李敬曰资啓沃罄丹诚中书侍郎崔知悌曰竭忠节賛皇猷皆见意于辞【又书隠士田游岩宅榜其门】　崔知悌与戴至徳郝处俊李敬等同赐飞白书賛而知悌敬以忠勤见表【议者以戴郝寛厚而李崔忠勤故帝以此言褒美】　冠六文而首出掩八体而孤骞眇乎若游雾之拂春林霭乎似轻云之上秋汉【李峤谢飞白】　飞白始于蔡邕待诏鸿都撰圣皇篇见役人垩帚因成字邕之后有张敬礼备尽其妙王僧防曰是八分之轻者【创法于八分穷防乎小篆】
　　唐御书集贤院额
　　王维集有谢表云陛下发求书之使置冩书之官九流百家韦编缃袠烂然虎观盛彼鸿都自运银钩俯题金榜【龙腾金榜鳯转银钩河汉昭囬烟云飞动】　张説谢御书大通禅师碑额状云画起平云防蹲芒玉戈矛攅倚鸾鹤交飞　台州桐栢观碑宗御书额【天寳元年三月为司马链师立桐栢观其碑崔尚文韩择木八分书】王屋山阳台观【司马子微所居】开元中御书额【云上自题额】　集贤注记开元二十六年十二月御书开元观寺额【令集贤搨以赐诸州】天寳元年五月加天寳寺上改题　姚崇碑宗御书【张説铭云洒恩仙翰镂泽丰珉帝令频轸仙毫特纡镌金刻石凤篆龙图　又握干符颂曰文含玉律字吐银钩】　明皇杂録拾遗蔡孚进龙池篇其词甚美上为八分书赐岐王王因制龙池曲以其篇为乐章　崔澄宗以谨宻字亲书笏端　王君诏张説刻文墓碑帝自书以宠之　一行上为一行制碑文亲书于石　司马子微宗为亲制碑文　宗题张説父碑额曰积善【谢表曰孔篆吴札之坟凤书旌墓】　御书卢懐慎碑题韩思复碑曰有唐忠孝韩长山　大相国寺先天
　　中御书题榜　孝经序冩之琬琰庶有补于将来　五色牋八分书学士賛　御书刺史诗三杰诗【并见上】　手写六条【见六典】　开元以降御题碑榜标桐栢以尊道掲丽正以崇儒　顔真卿请肃宗题放生池碑额　徳宗贞元四年八月御书章敬寺额　顺宗善书　穆宗问栁公权笔法对曰心正则笔正帝悟其以笔谏　宣宗御笔题崔氏徳星堂　僖宗光啓元年书孙氏书楼帝中第一【王僧防对齐髙帝】　五色丝纶九霄雨露【符载】　舞
　　凤回翔于懐袖飞龙顾盼于缣缃【元稹谢御札】
　　唐明皇书道徳经
　　祥符三年十月己巳王贻庆献明皇所书道徳经九域志亳州有道徳经碑明皇书　　开元间书
　　六大字赐醴陵县登真宫太宗时取阅而还之又赐御书飞白字　　张説谢示金字八分道经曰天毫发彩　太平兴国三年正月丁酉潭州辇送唐宗所书道林寺王乔观二碑　　扬子曰圣人肆笔而成书　汉元帝善史书应劭注史籕大篆
　　宋高祖纵笔为大字一字径尺一纸不过六七字章帝好杜度草书因名章草　　章帝赐韩棱寳
　　剑自手书其名　后汉姜肱传注引谢承书灵帝手笔下诏　魏杨阜传天子感其忠言手笔诏荅　梁武帝评书从汉末至梁有三十四人
　　建隆御札
　　三年二月二十三日内出御札曰渇聴谠言庶臻治道令朝臣以次转对　太祖御书大宋一统赐王溥
　　干徳亲郊御札
　　元年八月一日【庚辰朔】内出御札以十一月十六日【甲子】有事南郊　开寳五年八月李符为京西转运书李符到彼似朕亲行赐之掲于大旗符条奏便宜百余其四十八事施行着于令　绍兴十六年四月十四日修武郎张燕上太祖御书一卷赐帛　洪适进太祖御笔六卷【亲征泽潞有赐孝明皇后御札】　天禧四年二月光禄丞沈惟温故相伦之孙献太祖与伦御书十六日赐进士出身　宣和四年三月五日幸秘省上亲出建隆真迹诗帖数幅于是羣臣始识艺祖书又出太宗真仁宗翰墨至神考书孟子章句上曰此藩邸所作也
　　雍熈草书
　　雍熈二年出御草书谓宋琪曰朕聴政之外未尝昼寝读书写字自得其趣正书之外草书飞白尤爱临学虽非帝王事业但游畋声乐性所不好宫中释闷惟书籍笔札而已琪曰陛下躬亲庶务固前代所未有又读书染翰无有弃日信圣心务学之至也尝夜召书学葛湍问徐草书如何湍曰铉留心籕篆不闻草圣上曰铉尝见朕书否湍曰臣僚非诏赐无由得观上喜于轴中出御草书二纸曰一以赐汝一以赐【太宗实録】　兴国中王着习羲献草擢为侍书　赵壹曰草书之兴其于近古乎　书断曰草书之先因于起草杜伯度章帝所好作章草书
　　雍熈赐近臣诗　草书扇
　　雍熈二年五月癸亥赐近臣御制五言诗草书扇各一又草书李白庐山瀑布诗共二十幅分赐之　摛藻尺素之上弄翰团扇之中
　　雍熈赐宰臣飞白书
　　雍熈三年十月丙申朔上出飞白书一轴赐宰臣李昉等曰朕退朝之暇未尝虚度光隂观书之外尝留意于真草近又学飞白书此虽非帝王事业然不犹愈于游畋声乐乎昉等顿首谢
　　雍熈书六韬兵法　平戎阵图
　　雍熈四年五月以北方未服召北面诸将田重进潘美崔翰及殿前刘延翰对于便殿上访以御戎备邉之防延翰曰臣等皆鹰犬之才奉指踪之命犹惧不给破虏之防惟圣心裁处上因手书六韬兵法将有五才十过之説以赐之庚寅又内出平戎阵图指画卷舒进退号令出没以赐
　　端拱书急就章【赋】
　　魏丕以黄州刺史来朝召对便坐太宗赐以御书急就章朱邸集　端拱二年七月丙戌以御书急就章藏于秘阁急就章者汉黄门令史游之所作也帝留心字学先是下诏求前贤墨迹有以钟繇书急就章为献字多踳驳上亲草书一本藏于秘阁仍刻石分赐近臣【太宗实録】起居舍人宋惟干献御草书急就章赋太宗命以一
　　轴赐之
　　淳化秘阁御书　十二部御书
　　淳化元年七月内降御草书诗十首故实二纸又出御制四十一卷藏于秘阁　太宗尝书于龙凤花牋上及纨扇上以赐王公近臣尝出飞白书四字占四幅广袤数尺先以一幅赐宰臣吕端俄而枢宻赵镕相继进帝曰昔闻刘洎登牀信有之矣上笔法英异学无不成亲制真定王【赵普】碑并御八分书篆额多士称为三絶题相国寺及上清宫额笔力精宻晓书法者皆歆服有赵州隆平簿王着【唐相方庆之后】善行草书兴国七年六月甲戌以为翰林侍书【始置御书院　尝遣中使王仁睿持御札示着曰未尽善也上临学益勤又示着着荅如初久之复示之着曰功至矣非臣所能及仁睿问其故着曰帝王始学书或骤称善则不复留心矣祥符元年二月戊戌真宗语其事以为善规益】　又选赵【阙】七人待诏翰林故有三体书【八分草行】故事六十三卷两韵诗十卷草书急就章二卷千字文二卷孝经一卷赏花钓鱼诗一卷杂草书五十三卷飞白六十九卷八分千文二卷行书秘阁賛三卷五体书四体书各一卷合二百九卷为十二部藏秘阁
　　淳化书红绫扇　飞白书
　　淳化元年四月辛亥上亲草书飞白书红绫扇赐宰相枢宻使翰林学士尚书丞郎两省给舍以上各一三年五月丁酉上亲草书红绫扇赐宰相李昉等各一五年五月戊寅赐近臣御飞白书各一轴庚辰初伏上亲书红绫扇赐近臣各一【一本云三年三月甲午朔文徳殿百官入朝上亲书绫扇赐近臣李昉等】　王元之谢赐御书红绫扇上草书赵嘏絶句诗表曰绛绡半幅霞舒舞鹄之纹宸翰三行云绕回鸾之势宫中刀尺翦云雾于赤城笔下风雷走龙蛇于碧落堪咲二王非墨妙笔精之作如逄伯禹得金简玉字之书太宗又尝草书纨扇作古诗赐诸将王昭逺等言多
　　比讽又赐何承矩御书前后凡五十余轴又面付手札宠之又尝赐戴兴以玉篇唐韵御飞白书三十卷　张洎谢赐八分表曰念次仲之遗范采元帝之名家古文变体之后唯此书并大小篆与时偕行况仙毫挥洒体偹刚柔犀利譬长劒之倚天壮观类洪河之纪地润泽如春云之出岫明媚若晓汉之横空　祥符元年二月戊戌王钦若曰近日四方之人工习笔札由太宗精书翰所致五代有朝体书絶无楷法今则尽学钟王欧栁之迹矣上曰太宗笔法夐出今古
　　淳化新校御书　圣翰讃
　　淳化二年闰二月戊寅秘书监李至进新校御书三百八十卷上从容谓之曰人之嗜好不可不谨人君当淡然无欲勿使嗜好形见于外则奸佞无自入焉朕他无所欲但喜读书多见古今成败善者从之不善者改之至拜舞称贺　四年闰十月二十四日右谏议大夫张佖献圣翰讃及以行草篆书写御制诗诏除史馆脩撰淳化赐飞白玉堂书　三体书　赐诗　四体书
　　淳化二年十月辛巳翰林承防苏易简献续翰林志二卷诏藏于史馆仍赐御书二章以宠之批纸尾云意美卿居清华之地也又飞白玉堂之署四字以赐易简因谓宰相曰易简告朕求此数字可召至中书授之他日为翰林中美事因赐李昉等草书各一幅【作真草行三体凡五十一字】十一月戊午易简上言愿以上所赐诗刻石上为真草行三体书各一本命待诏吴文赏模勒刻石以赐易简仍以百本分赐近臣十二月己夘易简受诏以上三体书石本遗秘书监李至等三馆学士凡二十五人皆上表称贺【范杲献玉堂记】辛夘易简于本院防学士韩丕毕士安李至杨徽之梁周翰柴成务吕佐之钱若水王旦潘慎修王着吕文仲等观御飞白玉堂之署四字并三体书诗石上闻之赐上尊酒大官设盛馔至等各赋诗以纪其事宰臣李昉等亦有诗易简编次以闻上谓李昉曰易简以卿等诗来上斯足以见儒墨之贵学士之荣也别録一本进入因以诗赐易简其字以素缯书之径二尺余观之曲尽神妙明道二年八月辛亥诏学士院以四字刻石景祐元年五月甲申学士院上石本赐待诏以下器币至绍圣初翰林承防建言因命掇取玉堂二字掲之上牌日锡燕近臣识者谓不当以前代殿名皇朝寳札掲之于臣下止息之地　绍兴中御书玉堂二字赐周麟之【见后】　徽宗御书摛文堂　书目天圣四年钱惟演为飞白书叙録一卷首録太宗御书帝王名臣飞白以次编记【又有禁林宴防集一卷】
　　淳化草书飞白赐近臣
