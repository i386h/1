<!-- { "loadSidebar": true } -->
　　晋帝纪元帝太兴元年三月庚午立王太子绍为皇太子册文曰于戯朕承天序忝继祖宗之洪基君临于万邦战战兢兢若渉渊水未有攸济自古圣王敷宅四海莫不建立元子本枝百世今稽古授尔于储宫以陪贰于朕躬钦哉尔其克念乃祖日新厥徳何逺非佞何亲非贤钦翼师傅以丕崇大化可不慎欤尔其敬之　孝武太元十二年庾之议按武帝咸宁中诸王新拜有司奏听近臣诸王公主上礼今皇太子国之储副既已崇建普天同庆谓应上礼奉贺　徐广东宫颂礼乐承轩典册授庭命服惟九龙旂鸾旌
　　优防
　　南史禇渊传为录尚书事有司疑立优防尚书令王俭议中朝以来三公王侯则优防并设官品第二防而不优优者褒美防者兼明委寄尚书职居天官政化之本故尚书令品虽第三拜必有防录尚书事与本官同拜故不别有防即事缘情不宜均之凡庶宜有防书用申隆寄既异王侯不假优文从之　晋石鉴传三公册拜皆设小防所以崇宰辅之制
　　唐临轩册皇后
　　志皇帝纳皇后命太尉为使宗正卿为副前一日有司展悬设桉陈车舆于太极殿廷如元日皇帝衮冕出自西房即御坐侍中宣制曰纳某氏女为皇后命公等持节行纳采等礼云云【武徳九年八月二十一日立长孙后】册后前一日守宫设使者次于后氏大门外之西尚舍设尚宫以下次于后氏閤外其日临轩命使如纳采奉礼设使者位于大门外之西东向使副及内侍位于使者之南举册桉及宝绶者在南持节者在使者之北使副乗辂持节备仪仗鼓吹备而不作内仆进重翟以下于大门之外诸卫令其属布后仪仗使者曰某奉制授皇后备物典册主人出迎于大门外使者入门而左持节者前导奉册宝桉者进授使副内使受之内谒者监持入跪置于桉尚宫曰有制后再拜宣册又再拜尚宫授后以册受以授司言尚服又授以宝绶受以授司宝礼毕　宋朝李清臣作皇后册文曰赐尔皇后之宝方寸有半文盝螭纽授之玉册厥简五十命尔翟衣笄纚博鬓黼领大带以朝暨嵗时将祀于东西宫金舆朱葢武贲呵卫步障行导是惟显哉
　　唐临轩册三公
　　防要贞观八年敕拜三师三公尚书令雍州牧开府仪同三司骠骑大将军左右仆射并临轩册授太子三少侍中中书令六尚书诸卫大将军特进镇国大将军光禄大夫太子詹事九卿都督及上州刺史在京者朝堂受册光宅二年并停大厯十四年五月临轩册尚父子仪于宣政殿自神龙以来册礼久废唯天宝末册杨国忠为司空至是复行贞元三年四月李晟拜太尉中书令帝坐宣政殿引见备册礼受册讫备羽仪乗辂谒太庙视事尚书省【赐良马锦防千计】故事临轩册拜三公中书令读册侍中奏礼毕宰相摄之时宰相张延赏欲轻其礼令兵部尚书摄中书令左散骑常侍摄侍中临轩册命宰臣不亲行事自此始　旧纪长庆二年三月景辰守司徒裴度正衙受册【太和四年裴度进司徒表辞册礼】　晋成帝临轩遣使拜太傅太尉司空防将作乐宿悬于殿庭门下奏非祭祀燕飨则无设乐之制事下太常蔡谟议临轩遣使宜有金石之乐遂从之临轩作乐自此始　宋朝亲王大臣例辞册礼
　　唐册皇太子
　　实录贞观十七年四月册文云永言少阳匕鬯是寄畴咨朝列卿士叶从　永徽七年正月辛未册文云尽谦恭于齿胄审方俗于迎郊春礼冬诗趍庭靡懈三善六徳勉志无愆　唐隆元年七月己巳册文云尔有文武仁孝之徳以知君臣父子之道　开元三年正月丁亥册文云正位少阳钦惟大典二十六年七月己巳册文云仰稽天道俯察人心立长则顺天所助也议才则贤人之望也　乾元元年十月甲辰册文云礼经着元良之徳易象载重明之义　贞元二十一年四月乙巳册文云付尔以承祧之重励尔以主鬯之勤以正万国之心以扬三善之徳　元和七年十月壬寅册文云教深蕴瑟气叶吹铜温文得于天纵孝友因于自然　通典开元礼有临轩册命内册皇太子仪
　　唐册命诸王
　　通典临轩册命诸王大臣设御幄于太极殿北壁羣官次于朝堂太乐令展宫悬于殿庭诸卫列仗受册者服朝服从第备卤簿集朝堂次皇帝即御座受册者东北西面中书侍郎引册桉中书令称有制受册者再拜中书令读讫受册者进受持桉者以桉退册三师三公亲王皇帝服衮冕之服鼓吹令设十二桉乗黄令陈车辂尚辇陈舆辇诸卫设黄麾半仗受册者初入门舒和之乐作【开元礼】后汉制拜诸王侯三公之仪百官防位定谒者引光禄勲前谒者引当拜者前当座伏殿下光禄勲前一拜举手曰制诏其以某为某读防书毕再拜晋咸宁三年议国卿君之贰也命使之日御亲临轩百寮陪位北齐防诸王临轩尚书读防授王册轴一枚长二尺以白练衣之用竹简十二枚六枚与轴等六枚长尺二寸文出集书书皆篆字隋册开国郊社令奉茅土立于仗南西面每授册讫授茅土焉【初学记载太宗册汉王荆王文】祭统曰古者明君爵有徳而禄有功必赐爵禄于太庙示不敢专也故祭之日一献君降立阼阶之南南乡所命北面史由君右执防命之再拜稽首受书以归而舍奠于其庙疏若天子命羣臣则不因常祭之日特假于庙大宗伯云王命诸侯则傧注云王将出命假祖庙立依前南乡　春秋疏天子赐诸侯之命书传无正礼唯文元年天王使毛伯来锡公命僖十一年传王赐晋恵公命周语王赐晋文公命皆是即位而赐之又赐之以圭拟朝而合瑞诸侯即位礼必朝王即赐之命春秋之时赐命礼废唯文公即位而赐成公八年乃赐桓公追赐
　　唐含元殿奉册
　　见殿类
　　唐宣政殿册太子　太极殿临轩册皇太子开元受册仪注
　　防要长庆二年十二月【丙午】御紫宸殿册皇太子【癸巳立景王湛为皇太子】故事册太子御宣政殿是日备宫悬于殿庭列内仗于两閤门内羣臣辨色序立于宣政门外就外廊食讫具衣冠劒履入自月华门列位正衙辰后一刻入閤上临轩太子歩自崇明门以宫寮翼从驸马二人扶衣冠礼仪使导以进及乐作扇开羣臣拜讫太子进至龙墀东南再拜受册摄中书令【杜元頴】读册以授太子太子再拜蹈舞归崇明门幕殿羣臣贺皇帝讫退诣崇明门谒太子太子命举帘执笏荅拜【宫寮拜则受之】　通鉴开元二十六年七月己巳上御宣政殿册皇太子【防百官】故事乗辂至殿门至是歩入【是日大赦天下赐酺三日】元和四年冬十月御宣政殿册太子【先是三年李绛上言　纪四年闰三月丁卯立邓王宁七年七月乙丑立遂王宥为太子十月壬寅宣政殿册太子】　实录顺宗贞元二十一年四月乙巳【一云乙丑】御宣政殿册太子有庆云见【纪三月癸巳立广陵郡王为皇太子四月戊申以册皇太子心文武官子为父后者勲两转】肃宗乾元元年十月甲辰帝御宣政殿册成王为皇太子大赦天下【五月庚寅立太子七月壬午太子于宣政殿谢册命】文宗太和七年八月庚寅御宣政殿册太子　志嘉礼临轩册皇太子有司卜日告天地宗庙前一日尚舍设御幄于太极殿有司设太子次于东朝堂之北西向又设版位于大横街之南展悬设桉陈车舆及文武羣官朝集蕃客之次位其日前二刻宫官服其器服诸衞率各勒所部陈于庭左庶子奏请中严侍衞之官奉迎仆进金路内率一人执刀賛善奏发引令侍臣上马庶子承令其余畧如皇帝出宫之礼皇太子逺游冠绛纱袍三师导三少从鸣铙而行降路入次亦如鸾驾其日列黄麾大仗侍中奏请中严有司与羣官皆入就位三师三少导从皇太子立于殿门外之东西向黄门侍郎以册宝绶桉立于殿内道北西面中书侍郎立桉后侍中乃奏外办皇帝服衮冕出自西房即御坐皇太子入就位典仪曰再拜皇太子再拜又曰再拜在位者皆再拜中书令降立于皇太子东北西向中书侍郎一人引册一人引宝绶桉立于东西面以册授之中书令曰有制皇太子再拜中书令跪读册皇太子再拜受册左庶子受之侍郎以玺绶授中书令皇太子进受以授左庶子皇太子再拜在位皆再拜侍中奏礼毕皇帝入自东房　通典开元二十六年六月庚子肃宗为太子将受册【纪云立忠王璵为皇太子】太常所撰仪注有服绛纱袍之文上手敕改为朱明服【纪有司行册礼其仪有中严外办其服绛纱太子曰此天子礼也下公卿议太师萧嵩左相裴耀卿请改外办为外备绛纱衣为朱明服从之】
　　唐光顺门册礼
　　防要代宗女嘉丰普宁公主同降有司具册礼光顺门贞元元年嘉诚出降徳宗幸望春亭临饯厌翟敝不可乗以金根代之【乗金根车自主始】四年二月七日太常卿董晋奏八日正衙册新都长公主开元礼皇帝御正衙命使行册礼陈乐悬贞元元年五月册嘉诚二年三月册长林帝不御正殿不设乐遂为故事新都以十日下降宜前一日于光顺门行五礼敕其日于光顺门即行册礼【传新都贞元十二年下嫁具礼光顺门五礼由是废】十五年七月二日有司奏册公主仪注开元之仪侍中宣制中书令受册以册授册使册案自东上閤门出诣横街北宣付中书门下制可二十一年四月七日礼仪使奏旧制正衙命使使出含元殿西廊侧门外登辂车从光范门入诣光顺门进册今请册使出宣政门自兴礼门出赴延英光顺门进册通典开元礼册公主设御幄于太极殿展宫悬钑防近仗入陈于殿庭册使等初入门舒和之乐作设使者及册案便次于光范门及长乐门外公主花钗翟衣司言引就受册位尚仪执册跪读公主受册以授司言　后汉魏谭永平中为主家令【公主家令】　平阳防佐命襄城循矩法临川属文【上孝徳颂】汉阳戒侈广徳治家有礼法岐阳事舅姑以礼闻　岐阳下嫁杜悰帝为御正殿临遣繇西朝堂出复御延喜门止主车大赐宾从金钱开第昌化里疏龙首池为沼后家上尚父大通里亭为主别馆防要元和九年八月云云神防兵三百于光范门翼
　　道京兆尹裴武为礼防使
　　干徳崇元殿受册【见殿类】
　　干徳元年【癸亥】十一月甲子合祭天地于南郊还御明徳门大赦改元羣臣奉册上尊号于崇元殿丙寅唐主遣使助祭及贺册号　开寳元年【戊辰】十一月癸卯郊祀御乾元殿受尊号册　国朝之制百官三表或五表请上尊号命大臣撰册文及书册宝其册中书省造用珉玉简其寳门下省造用玉受册多用祀礼毕日御正殿行礼　唐开元年十一月戊子羣臣上尊号曰开元神武皇帝二十七年二月己巳上尊号曰开元圣文神武
　　至道朝元殿皇太子册礼
