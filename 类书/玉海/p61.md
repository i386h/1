<!-- { "loadSidebar": true } -->
　　隋有诸州图经集一百卷　景德四年二月乙亥命学士邢昺吕祐之杜镐戚纶陈彭年编集车驾所经古迹庚辰【十二日一云十四日勅】真宗因览西京图经有所未备诏诸路州府军监以图经校勘编入古迹选文学之官纂修校正补其阙畧来上及诸路以图经献诏知制诰孙仅待制戚纶真集贤院王随评事宋绶邵焕校定仅等以其体制不一遂加例重修命翰学李宗谔知制诰王曾领其事又增张知白晏殊又择选人李垂韩羲等六人参其事祥符元年四月戊子龙图待制戚纶请令修图经官先修东封所过州县图经进内仍赐中书密院崇文院各一本以备检阅从之三年十二月丁巳书成凡一千五百六十六卷【目録二卷】宗谔等上之诏嘉奬赐器币命宗谔为序又诏重修定大小图经令职方牒诸州谨其藏每闰依本録进【景祐四年二月甲子赐御史台中兴书目今存九十八卷兖州至利州或附以近事云】　序曰夏载弼成于五服职方周知于数要其后地志起于史官郡记出于风土昔汉萧何先收图籍赵充国图上方略光武按司空舆地图封诸子李恂使幽州图山川并燮定封域章施丹采今闰年诸州土地图亦其比也图则作绘之名经则载言之别景德丁未岁展孝山园循功鼎邑览山河之形胜酌方志之前闻勅土训而夹车校地官之着籍亟诏方州精加综辑曾未半载悉上送官毛举百代派引九流举春秋笔削之规遵史臣广备之法立言之本劝戒为宗守令循良罔不采寻畯良攸产徃谍备传自余经界之疆畔道里之迩遐版赋耗登轨迹昭晦土毛良苦气俗刚柔具有差品无相夺伦　凡京府二次府八州三百五十二军四十五监十四县千二百五十三　祥符四年八月十八日中书门下牒别写録颁下诸道图经新本共三百四十二本　祥符四年正月戊子命钱易陈越刘子仪宋绶修所过图经【将祀汾隂】六年十月甲戍命直集贤院石中立钱易修车驾所过图经以备顾问十二月庚辰命晏殊同修【时将朝谒太清宫】　康定元年十月癸卯诏陜西河东河北转运司各上本路地图三本一进二送中书密院　续书目有图经七十七卷台州至筠州其间亦有经后人增益者　神宗史志职方掌天下图籍周知方域广袤及郡邑镇寨道理之逺近与古今兴废之因州为之籍遇闰岁则一造图以进　建隆四年四月林抱义上辰叙二州图　乐史撰掌上华夷图一卷苏轼为指掌图始帝喾汔圣朝为图凡四十有
　　四其序曰昔苏秦按此以说诸侯而知六国有十倍之势萧何蔵此以相髙祖而知天下阸塞之所在聚米为象马援以度隗嚣建楼以画德以服南诏藩镇彊梁于河北而险要详于吉甫先零跋扈于陇西而地形上于充国规制华夷靡不慿此　书目二卷不知作者始自帝喾迄于皇朝图其疆域着其因革刋其同异　熙河六州图记一卷熙宁间陈冠撰载王韶收复六州之地【图阙】　地理图一卷不知作者
　　志太祖受周禅凡州府军监一百三十九县六百六十一户九十六万七千三百五十三建隆四年荆南来朝得州府三县十七是年平湖南得州十五监一县六十六干德三年平蜀得州府四十六县二百四十开宝四年平广南得州六十县二百十四八年平江南得州十九军三县一百八太平兴国二年八月尽罢天下节镇所领支郡三年陈洪进献地得州二县十四是年钱俶献所管得州十三军一县八十六四年平太原得州十军一县四十一是年李继捧来朝得州四县八天下凡十八路州府军监三百二十二县一千二百六十二东西六千四百八十五里南北一万一千六百二十里【两朝志州府军监自至道中析为十五路其后稍増三路至仁宗初有路十八云云地东南皆至于海西尽巴僰北际中山东西云云治平四年府州军监增者五县损者五十三】建隆迄治平一百四年地理无太增损熙宁始务开拓未及改元种谔先取绥州韩绛继取银州王韶取熙河章惇取懿洽谢景温取徽诚熊本取南平郭逵取广源最后李宪取兰州沈括取葭芦等四寨绍圣三年秋迄元符二年冬陜西河东建州一军二关三城九寨二十八堡十又取青唐邈川宁塞龙支等城崇宁取湟鄯等三州二十余垒迄于重和建州军不可胜纪最后建燕山云中两路
　　祥符山川城寨图
　　三年四月先是曹玮张宗贵上泾原环庆两路州军山川城寨图己未上出以示王钦若等曰处置得宜储备详悉华夷山川城郭险固出入战守之要尽在是矣宜令别绘二图用枢密印一付本路一留密院令诸将按图以计事　嘉祐四年十二月乙亥知麟州王庆民上麟府二州图
　　天禧南京图
　　应天府艺祖肇基之地祥符七年建南京诏即衙城为大内正殿以归德为名虽降图营建而实未尝行天禧中王曾为守请减省旧制别为图以进亦但报闻其后仅修祥辉崇礼二门而已元丰间苏颂自南京还朝请以曾奏先修归德一殿约为屋百间神宗亦未暇也惟正门以真宗观酺赐名重熙颁庆楼犹是双门未尝改作【叶梦得燕语】
　　康定聚米图经
　　康定二年二月十日殿直赵珣上聚米图经五卷珣随其父振在西边访五路徼外山川邑居道里凡地之利害究其实作为此书韩琦荐之诏取其书并召之珣又上五阵图兵事十余篇帝给歩骑使按阵既成临观之宰辅奏用兵以来防士之言以万数无如珣者庆厯元年五月戊午以为陜西廵检使授兵万人赐御铠仗【书日卷同　图进西边地形】
　　皇祐方域图志
　　三年七月己巳【二十一日】知制诰王洙直集贤院掌禹锡上新修地理图五十卷【国史志三卷】图绘要览一卷诏赐名皇祐方域图志【防要云九域志云图记】　至和元年十二月庚子洙禹锡上皇祐方域续图
　　嘉祐益部方物畧记图賛
　　宋祁序曰嘉祐建元之明年来领州得东阳沈立所録劒南风物三十八种按名索实尚未之尽逮询西人又益数十物列而图之物为之賛更名益部方物畧记兾禆风土聚丘之一【禽品五兽品三鳞品六虫品一木品六竹品九果品八上卷茶品一花品十七菜品五草品六药品九下卷】　范成大桂海虞衡志三卷冯拯畨禺纪异五卷【三十门三百事】
　　元祐职方图　天下州县图
　　三年四月己诏诸路及州各具图开析建立沿革城壁吏员户口贡赋山川地里上职方　熙宁九年八月六日三司使沈括言天下州府军监县镇图其间未全具先曾别编次一本稍加精详欲再于职方借图经地图等图草躬亲编修从之　元祐三年八月丙子沈括赐绢百匹以括上编修天下州县图故也　书目交广图一卷熙宁中上以二广边机利害二十五条及邕州溪洞交洞图三本并交趾迹状上之图今缺不知作者至道元年府州折御卿大破契丹图山川地形以按
　　视焉三月内臣杨守斌以地图来上帝阅视乆之　嘉祐二年正月壬午诏以河东地界图示契丹使萧扈嘉祐五年欧阳修为枢副与曾公亮考天下兵数及三路屯戍多少地理逺近更为图籍凡边防乆阙屯戍者必加搜补六年修在政府凡兵民官吏财利之要中书所当知者集为总目　元丰六年七月壬申知延州刘昌祚以鄜延边面东自义合西至德静绵亘七百里堡寨踈密不齐烽燧不相应乃立为定式凡耕垦训练战守屯戍度强弱分地望图山川形势上之上嘉纳　旧有西界对境图自兴师西讨诸处所奏异同元丰五年六月己未诏画五路都对境图
　　干德道德殿华夷图
　　见殿类　黄裳作舆地图以木为之












　　玉海卷十四
<子部,类书类,玉海>
　　钦定四库全书
　　玉海卷十五
　　宋　王应麟　撰
　　地理
　　地理书
　　禹山海经【禹山川图　咸平山海经图　禹治水录】
　　汉志形法家山海经十三篇　唐志【隋志同】地理类郭璞注二十三卷又图讃二卷音二卷　旧唐志山海经十八卷讃图二卷音二卷郭璞撰　中兴书目山海经十八卷晋郭璞传凡二十三篇每卷有讃按汉志十三篇刘歆序云禹别九州任土作贡伯益等类物善恶着山海经【崇文目晁氏志十八卷】　郭璞序曰东方生晓毕方之名刘子政辨盗械之尸王颀访两面之客海民获长臂之衣精验潜効絶代垂符此书跨世七代歴载三千虽暂显于汉寻亦寝废总十八卷【本三万九百十九字注二万三百五十字总五万一千二百六十九字】南山经第一西山经北山东山中山海外南海外西海外北海外东海内南海内西海内北海内东大荒东大荒南大荒西大荒北海内经第十八臣秀言太常属臣望所校山海经凡三十二篇今定为一十八篇刘歆所定书其南西北东及中山号五藏经为五篇其文最多海内海外大荒三经南西北东各一篇并海内经一篇总十八篇多者十余简少者二三简遂为定本其卷后或题建平元年四月丙戌待诏太常属臣望校治侍中光禄勲臣龚侍中奉车都尉光禄大夫臣秀领主省　刘歆序曰山海经者出于唐虞之际禹定髙山大川盖与伯翳主驱禽兽命山川类草木别水土四岳佐之以周四方逮人迹之所希至及舟舆之所罕到内别五方之山外分八方之海纪其珍寳竒物异方之所生水土草木禽兽昆虫麟凤之所止休祥之所隐及四海之外絶域之国殊类之人古文之着明者也孝武时东方朔言异鸟之名孝宣时臣父向对贰负之臣皆以是书朝士由是多竒山海经者可以考休祥变恠之物见逺国异人之谣俗五藏山经五篇禹曰天下名山经五千三百七十山六万四千五十六里居地也言其五藏盖其余小山甚众不足记云天地之东西二万八千里南北二万六千里岀水之山者八千里受水者八千里出铜之山四百六十七出铁之山三千六百九十吴越春秋禹行七年案黄帝中经见圣人所记曰九疑山东南天柱号曰宛委其书金简玉字编以白银瑑其文禹登衡山梦赤绣文衣自称元夷苍水使者曰欲得我山神书者斋于黄帝岳岩之下禹退又齐三月庚子登宛委山发石取书案金简玉字得通水之理复返归岳从三子乘四载以行川始于霍山徊集五岳遂循行四渎与益防共谋行到名山大泽召其神而问之山川脉理金玉所有鸟兽昆虫之类及八方之民俗殊国异域土地里数使益疏而记之名曰山海经使大章步东西竖亥度南北畅八极之广旋天地之数　论衡禹主治水益主记异物海外山表无逺不至以所闻见作山海经董仲舒睹重常之鸟刘子政晓贰负之尸皆见山海经故能立二事之说　史大宛太史公曰至禹本纪山海经所有怪物余不敢言之也　通典禹本记山海经不知何代之书恢怪不经疑夫子删诗书后尚竒者所作或先有其书如诡诞之言必后人所加也若古周书吴越春秋越絶书诸纬书之流是矣【水经云河出昆仑山出于禹本记山海经云南入葱岭及出于于阗南山出汉西域】　后汉永平十二年赐王景山海经注禹所作　汉志山海经十三篇刘歆所校凡三十二篇定为十八篇固已不同尤袤定为先秦之书非禹及伯翳所作　隋志汉初萧何得秦图书故知天下要害后又得山海经相以为夏禹所记　水经注叙昔大禹记着山海周而不备【引元中记】穆天子竹书及山海经皆埋緼嵗久编韦稀絶书防落次难以缉缀史通夏禹敷土实着山经　汉张骞賛禹本纪言
