<!-- { "loadSidebar": true } -->
　　祥符五年四月丁未诏以诸国所贡师子驯象竒兽列于外苑谕羣臣就苑中游宴　淳化五年二月癸卯南海商人献吉贝布画海外蛮图及猩猩图玉带上于北苑召近臣观之
　　庆厯涂渤入贡
　　庆厯八年十月二日南蕃涂渤国遣使奉表贡佛金骨真珠犀牛头象齿
　　熈宁层檀入贡
　　层檀南海旁国五百年矣国城距南海二千里　熈宁四年七月戊子入贡【始通也】元丰六年正月十三日己丑入贡方物
　　熈宁大理国贡方物
　　熈宁九年八月二日大理国【唐之云南】奉表贡金装碧玗山氊罽刀劒犀皮甲政和六年十二月二十三日七年二月再入贡癸亥大理国王段和誉加云南节度使绍兴六年七月二十七日大理蒲甘国贡方物
　　元丰日本贡方物
　　太平兴国九年三月日本【古倭奴国也】奝然来献铜铃磬飘壶并本国职员全年代纪又言其国多中国典籍因出孝经一卷越王孝经新义一卷【孝经即郑氏注越王唐越王正也】元丰元年闰正月二十五日日本僧仲逥贡方物乾道九年五月廿五日贡方物
　　元丰拂菻贡方物
　　元丰四年十月六日贡方物【鞅马刀劒珠】元祐六年四月十九日赐衣金带银瓶【其国南至灭力沙北至大海】
　　元祐邈黎国入贡
　　四年六月入贡
　　崇宁满甘入贡
　　崇宁五年二月九日入贡诏礼秩视注辇国【尚书省奏依交趾故事】绍兴六年入贡【见下】
　　绍兴安南真腊罗斛献象
　　绍兴十六年六月二十九日安南献象牛二十五年十一月二十九日真腊罗斛贡象二【真腊大同节度云州刺史】三十一年正月六日安南贡象三十一年正月六日安南贡象庆元六年真里富国贡象【见瑞物】
　　有唐林邑之来大汉九真之献　超绳栈之险涂越鲲鲸之巨壑航琛辇賮云集槀街左袵雕题风驰綘阙　浮琛没羽之珍文钺碧砮之异　玉环楛矢夷裘风驾　南翚表贶东风入律　鲽水鹣林西鹣东鲽之贡　马援所不通陶璜所未开莫不
　　献状鸿胪归琛天府浮毳驾风　东枕蟠木南控丹宂西瞰太北薄祝栗　北通莬南渐朱防　西北之戎投弓纵马袨服而献豫东南之夷正冠束衽挟册而吟诵　六府顺叙百嘉鬯遂　其琛赂则琨瑶之阜铜锴之垠火齐之寳骇鸡之珍赪丹明玑金华银璞紫贝流黄缥碧素玉　防贿纷纭　金镒磊砢珠琲阑干乌弋黄支验东风而受吏雕题凿齿识海水而来王　襁负賮防重译贡篚　遐琛逺賮月至风扬　青狄黑濮赤羌白氐卉服毳裳奔走献见者接迹于道　穷发反景承正受朔　无怠荒而四夷来王难任人而蛮夷率服四方无拂五戎不距　文钺碧砮之琛竒干善芳之赋西鹣南雉之賮纨牛露犬之玩乗黄兹白之驷盈衍储邸充仞郊虞　白环西献楛矢东来夜郎滇池解辫请职朝鲜昌海厥角受化　穹居之君内省禀朔卉服之酋逥面受吏　东鳀即叙西倾顺轨荆南怀惠朔北思韪　地弥天区界轶海外章亥所步禹契所书四面辐凑各修贡职　扬旌北戸之野饮马幽厓之水文加乎日域令肃乎河源　镂体卉衣改襟输寳　月竁来宾日际奉土　隃沙轶漠卓荦之贡委应圗合谍沕潏之瑞丛　候月归琛占风纳賮　儋耳黑齿之酋金邻象郡之渠　丹防投锋青徼释警南服缓耳西羇反舌　海若登祗罄圗效祉山戎孤竹束马景从　南穷火防之译北尽烛龙之防　狼歌荐功鸟译陈德　日域月竁鉴清砥平　弓櫜象弭柔偃重英　投烽榆塞蓺黍戎亭六合无云纎尘不惊　通道夷貉暨声葱雪兰锜韬兵灵台偃甲　狼弧张而窫窳逝虹旌建而
　　旬始销　南海候风东溟奉賮　海三年而无波雪连月而不散　东渐日谷西被月川灵台偃伯玉关虚候西倾栈山东鳀航海　南琛驾象北賮乗鸿没羽沉
　　浪飞翰驾风　鞮译鹜轮要荒走币　却塞蹛林之北开郡铜柱之南苑葱山而池盐泽逾槃木而跨势阪火珠南献金桃西来东谢之君绘在王防南蛮之质侍宴未央　丰貂通犀金鵞火珠之挚史不绝书镠鏁雕斧霞布钿带之琛府无虚月【唐太宗】　边城晏钥戎部虚候　丕降霖泽澡宇宙而新之　绳山颿海之译　织皮火毳炎山污热海向风来王黑貂駮骏浮天溟绝氷漠连岁献欵　涛荡飇扫霆驰电烁　具惟帝臣献琛执贽　輶车朱轩怀荒振逺　一尉候于西东合车书于南北　劒骑穹庐之国同川共穴之人屈膝交臂厥角稽颡凿空万里攘地千都幕南罢鄣河西无警侮食来王左言入侍离身反踵之君　屈膝厥角请
　　受缨縻　被风濡化要荒濯沐
　　锡予外夷　宴飨
　　圣王制御蛮夷来则惩而御之去则备而守之其慕义贡献则接之以义让羁縻不绝
　　周赐越裳軿车
　　见上【汉书注王充论衡作越尝】　穆天子天子西征至赤乌赤乌氏先出自周宗乃赐贝带五十天子北征曹奴之人戏觞天子于洋水之上赐金鹿银麕贝带四十潜旹觞天子于羽陵之上赐之黄金之罂三六潜旹乃膜而受
　　汉赐南粤褚衣　南粤献白璧孔雀
　　纪高祖十一年五月诏尉佗立为南粤王使陆贾即授玺绶　惠帝三年七月南越称臣奉贡　南粤文帝元年初镇抚天下使告诸侯四夷从代来即位意谕盛德焉诏太中大夫陆贾使越赐王上褚五十衣中褚三十衣下褚二十衣【以绵装衣曰褚】遗王佗贾至南粤王恐乃顿首愿奉诏为藩臣因使者北面献白璧一双翠羽干犀角十紫贝五百桂蠹生翠四十双孔雀二双　西京杂记曰闽越王献高祖白鹇黑鹇各二双【文选西都赋注引之】
　　汉遗单于绣袷　锦袍　具带
　　匈奴孝文前六年遗匈奴书曰使者言单于自将伐国有功甚苦兵事服绣袷绮衣长襦锦袍各一【师古曰服天子所自服也袷者衣无絮也以绣为表绮为里】比疎一【史记云比余　自此以下皆胡服师古曰辫髪之饰】黄金饰具带一黄金犀毗一【史记云胥约孟康曰要中大带张宴曰鲜卑郭洛带瑞兽名也师古曰胡带之钩也亦谓师比】绣十匹锦三十匹赤绨緑缯各四十匹使中大夫意谒者令肩遗单于　贾谊賛欲试属国施五饵三表以系单于注赐盛服车乗盛食珍味音乐妇人堂宇仓库奴婢于来降者亲酌手食之此五饵也　武纪元狩六年冬十月赐蛮夷锦
　　汉甘泉飨外国客　建章宫飨赐单于
　　武纪太始三年正月行幸甘泉宫飨外国客　西域賛设酒池肉林飨四夷之客作巴俞都卢海中砀极漫衍鱼龙角抵之戏以观视之　张骞上数巡狩海上悉从外国客大角抵出竒戏诸怪物多聚观者行赏赐酒池肉林令外国客徧观名仓库府藏之积欲以见汉广大倾骇之　宣纪甘露三年正月置酒建章宫飨赐单于【大防劳飨见前】
　　汉赐单于金玺盭绶玉具劒
　　见前来朝类【印文曰匈奴单于玺】　宣纪甘露三年正月行幸甘泉匈奴呼韩邪单于稽侯防来朝賛谒称藩臣而不名赐以玺绶冠带衣裳安车驷马黄金锦绣缯絮
　　汉赐兹车骑旗鼓　兹朝贡
　　西域元康元年兹王绛宾来朝贺王及夫人皆赐印绶赐以车骑旗鼓歌吹数十人绮绣杂缯琦珍凡数千万后数来朝贺
　　汉赐乌孙金印紫绶
　　西域都护韩宣奏乌孙大吏大禄大监皆可以赐金印银绶以尊辅大昆弥汉许之元延二年段防宗更与铜墨【以方寸之印文二之组镇抚方外不劳一卒不损一防而威德并行】　南粤路博徳请赐南粤丞相吕嘉银印及内史中尉大傅印　西南夷独夜郎滇受王印
　　汉赐莎车印绶
　　后西域建武五年河西大将军窦融乃承制立康为汉莎车建功怀德王西域大都尉五十五国皆属焉十四年王贤与鄯善王安并遣使贡献十七年赐贤西域都护印绶及车旗黄金锦绣论曰赏籯金而赐绶
　　汉赐南单于乐器皷车　寳劒
　　南匈奴建武二十六年秋南单于遣子入侍奉表诣阙诏赐单于冠带衣裳黄金玺盭緺绶安车羽葢华藻驾驷寳劒弓箭黑节三驸马二黄金锦绣缯布絮乐器皷车棨防甲兵饮食什器　舆服志世祖赐南单于衣服以中常侍惠文冠中黄门童子佩刀
　　汉赐北单于弓鞬韥矢　玉劒
　　建武二十八年北匈奴遣使诣阙贡马及裘更乞和亲并请音乐又求率西域诸国胡客俱献见帝下三府议酬荅之宜司徒掾班彪立槀草上曰云云今赍杂缯五百匹弓鞬韥丸一矢四发【藏弓为鞬藏箭为韥】又赐献马左骨都侯右谷蠡王杂缯各四百匹斩马劒各一单于前言先帝时所赐呼韩邪竽瑟空侯皆败愿复裁赐念单于国尚未安方厉武节以战攻为务竽瑟之用不如良弓利劒故未以赍二十九年赐南单于羊数万头三十一年北匈奴复遣使如前乃玺书报荅赐以缯防左贤王莫立遣使赍玺书镇慰拜授玺绶遗冠帻綘单衣三袭童子佩刀绲带各一又赐缯防四千匹令赏赐诸王骨都侯以下永元三年窦宪立于除鞬为北单于四年遣耿即授玺绶赐玉劒四具羽葢一驷
　　汉赐金具器
　　唐西域传西曹国有金具器欵其左曰汉时天子所赐唐武德中入朝天寳元年献方物　魏黄初元年十二月更授匈奴南单于魏玺绶赐青葢车乘舆寳剑玉玦魏志东夷今夫余库有玉璧珪瓉数代之物世
　　以为寳耆老言先代所赐也
　　汉赐鲜卑赤车
　　安帝永初中鲜卑夫人燕茘阳诣阙朝贺邓太后赐玉印绶赤车参驾令止乌桓校尉所居甯城下通胡市因筑南北两部质馆鲜卑邑落百二十部各遣入质【筑馆以受降质】　魏志鲜卑传青龙元年归泥降拜归义王赐幢麾曲葢鼓吹居并州
　　汉临轩赐单于
　　南匈奴传汉汉安二年【六月丙寅】立南匈奴兜楼储为单于上亲临轩授玺绶引上殿赐车马器服金帛诏太常大鸿胪与诸国侍子于广阳城门外祖防飨赐作乐角抵百戏
　　唐赐薛延陀精刀寳鞭
　　薛延陀传贞观二年太宗册拜夷男为真珠毗伽可汗建牙鬰督军山三年【八月丙子】其弟綂特勒入朝帝以精刀寳鞭赐之曰下有大过者以吾鞭鞭之夷男以为宠颉利大惧始遣使称臣请尚主【年月据通鉴】
　　唐宴蛮夷武门
　　实録贞观七年正月癸巳宴三品已上及州牧蛮夷酋长于武门奏七德九功之舞　防要贞观十四年宴羣臣及河源王诺曷鉢于武门奏倡优百戏之乐赐物有差
　　唐赐思摩鼓纛
　　防要贞观十年二月封吐谷浑诺曷鉢为河源郡王赐以鼓纛十二月来朝　实録贞观十三年七月庚戌诏李思摩为乙弥泥孰俟利苾利苾可汗赐之鼓纛其行也上为置酒御齐政楼饯之思摩奉觞上万岁寿愿子孙世事唐以报厚德就其部筑坛场河上拜受册　通鉴开元八年四月丙午遣使赐乌苌骨咄俱位王册命三国皆在大食之西大食欲诱之叛不从故褒之唐赐囬纥金鱼符锦文袍寳刀珍器　芳兰殿赐宴　天成殿十部乐　朱提瓶
