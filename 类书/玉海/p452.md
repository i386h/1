<!-- { "loadSidebar": true } -->
　　苏晋榜选院曰门下防头者更拟【开元十八年为侍郎】　六典吏部员外郎掌选院谓之南曹【开元十二年初定员外郎専判南曹】注其曹在选曹之南也　防要开元二十年八月以考功贡院地置吏部南院以悬选人文榜或谓之选院　长安志选院在尚书省之南亦曰吏部南院选人看榜之所也【选院本铨曹之内至是移出之东都至二十二年七月以太常园置之】　故事嵗揭版南院为选式选者自通一辞不如式辄不得调有十年不官者吏部铨常三铨三注三唱自春止夏乃讫杨国忠使吏预定其员集百官尚书省注唱一日毕
　　唐选格
　　旧纪开成二年四月丁夘宰相李石奏定长定选格六月庚子吏部奏长定选格请加置南曹郎中一人别置印一面以新置南曹之印为文从之三年二月庚子吏部奏去年所修选格或乖往例不可久行请用旧格从之　防要贞元九年正月中丞韦正伯奏按选格铨状自书试日书迹不同即驳放殿选开成三年五月准长定选格加置南曹郎一人六月别置印　陆贽奏议国朝之制庶官五品以上制敕命之六品已下则并防授制敇所命者宰相商议奏可而除拜之也防授者吏部铨才上言诏防画闻从之而不可否者也汉制部刺史秩六百石郡守二千石刺史髙第即迁为郡守郡守髙第入为九卿从九卿迁为亚相相国是乃从六百石吏至台辅所歴三四转耳近代建官甚多列级逾密今县邑有七等之异州府有九等之差同谓省郎即有前中后行郎中员外五等之殊并称谏官则有谏议大夫补阙拾遗三等之别洎诸台寺率类于斯遣戍嵗増防勳日广财赋不足供赐而职官之赏兴职员不足容功而散试之号行　通典按兵部格破敌战功各有差等其授官千才一二
　　唐举选衡镜　用人权衡　审官六议
　　防要贞元十二年贺兰正元进用人权衡十卷【志杂家十三年十一月昭义判官】举选衡镜三卷【志作衡鉴职官类】　先是显庆中刘祥道典选陈六事贞元十一年二月门下侍郎平章事赵憬进审官六议议相臣庶官京司阙官考课遗滞藩府官属【憬尝对延英开陈大体以任贤尚徳为本】　唐典选有声者前有裴马【行俭载】后有卢李【从愿朝隠】贞观初杜淹采访七十余人并闻嘉声髙季辅之清鉴【赐金背镜】李乂之不受私谒【李下无蹊】宋璟之平允髙俭之鉴裁韦陟公平杨绾精允姜晦精明刘竒举贤无私李敬衡综有序席豫拔寒逺士崔郾黜陟必当郑杲得韩元二子以为不负朝廷崔琳收卢裴等十数人皆入台省李固言收寒素柅吏奸　贞观二年杜如晦侍中摄吏部尚书四年民部尚书戴胄兼
　　唐吏部校辞判
　　通典显庆初黄门侍郎刘祥道奏杂色入流人试判简为四等一付吏部二付兵部三付主爵四付司勳　志有司以僻书隠学为判目初试选人皆糊名令学士考判武后以非委任之方罢之开元十五年九月复糊名试判考等第奏闻【糊名校判侍郎苏晋独事赏拔当时誉之】　苗晋卿传承平选常万人嵗命它官同校书判覈才实天宝二载【防要云元年冬选】判入等凡六十四人分甲乙丙三科张奭第一御史中丞倚子也正月二十一日帝御花萼楼覆实【防要云勤政楼下重试】中裁十一二　防要天宝九载三月十三日敕文学政事异科良宰岂必文人自今简县令勿限以书判及循资格　杨于陵初吏部程判别诏官参考贞元二十年齐抗当国罢之至是尚书郑余庆移疾乃循旧制【元和中】于陵言他官第判能否不知限员有司计员为留遣之格事不相谋不如勿置乃诏三考官止较科目选至常调悉还吏部　艺文志别集张文成龙筋凤髓十卷崔鋭判一卷【大厯人】郑寛百道判一卷【元和拔萃】骆賔王百道判集一卷　书目龙筋凤髓判十卷张鷟撰杂抄唐人判语分门为类
　　张鷟四参选判防为铨府最　严挺之为吏部侍郎施特榻试崔涣樽铭【时入判者千余】　裴垍为考功员外郎吏部侍郎郑珣瑜委垍校辞判研覈精密　李孔戢书判髙等　顔杲卿春卿曜卿书判超等　于邵书判超絶
　　拔萃【齐澣裴寛郑珣瑜毕諴卢钧李珏】异等【崔珙卢迈李巽顾少连韦温白居易郑肃郑亚李商隠】平判异等【崔礼】判入等【元】
　　博学宏词【陆贽齐映崔元翰刘禹锡栁宗元裴度　独孤授举博学宏词吏部考当乙于邵覆之置甲科人咨其公　韩愈二试于吏部一既得之又黜于中书】
　　唐令长科
　　防要贞元四年正月命常参官举清白政术任刺史县令者朕当亲自策试元和二年正月敇江淮大县每嵗据阙委省台诸司长官节度观察使各举堪任县令不限选数赴集台省官及刺史赤令阙先于县令中简择能否与举人同赏罚三年四月敕吏部精加考覈四时注拟四年正月中书门下请中外举县令并随表状十月三日到省依平选人分入三铨注拟停四时集六年十月又奏周之羣僚委于冢宰汉之多士辟于有司陛下念黎元之困设令长之科羣僚举知天下蒙福然荐延相继崇劝未行请所举县令到任后有刑罚寃滥及赃犯者其举荐官削阶停任书下考【令长以资授多才不称官故令庶僚荐举所知】长庆元年五月停举县令大中元年敇贞元中频诏县令五考方改移近者诸州县令或得三考两府畿赤罕及二年今后刺史县令满三十六月方替替后量课绩作三等闻奏　贞观十一年八月太宗谓侍臣曰刺史朕当自简县令诏京官五品以上各举一人　开元二十九年正月十五日令百官于亲属之中举牧宰制曰祁奚举午谢安举宁限嫌疑
　　建隆循资格
　　建隆三年八月乙未知制诰髙锡请注授法官职官试书法十条以代试判九月癸未复置书判拔萃科十月癸巳有司上新删定循资格长定格编敕格各一卷【曾巩曰建隆初定考判之制着循资之格】干徳二年正月甲申诏流内铨聴四时参选不俟冬集仍命陶谷等重详定循资格及四时参选条二月戊申朔窦仪等上新定四时参选条七月庚寅中书详定上之【行少尹幕职官循资格】铨选渐有伦矣甲午诏吏部奏擢选人开宝六年七月己未【志在嵗末】命参政卢多逊知制诰扈蒙张澹参详长定循资格取悠久可用之文为长定格三卷【涂注一二十条】总二百八十七事【循资格一卷制敕一卷起请条一卷】书成上之【书目有之】颁为永式自是铨选益有伦矣　太平兴国二年十二月诏选人试判定为四等景徳元年八月诏流内铨选人以所试书判备亲览
　　干徳诏书
　　绍兴三年二月丁亥朔兼吏部尚书席益言魏晋而下甄别人物専任选曹至唐而铨法密矣然不尽拘以微文激浊清时出度外杜淹表荐四十余人后多知名韦思谦坐公事负殿髙季辅遽擢为监察国初犹存旧制干徳四年【七月癸酉】诏曰自今常调集选人吏部南曹取歴任中多课绩而无阙失其人才可擢者具名送中书引验加奬是尚或任人不専任法也其后官制厘改典选者一切不得以意从事振拔幽滞无复闻焉望稽用干徳诏书凡常调中材行可取者许长贰具名以闻从之　干徳二年七月诏吏部南曹以人才可副升擢者送中书门下引验以闻上虑铨衡止凭资歴英俊或沈于下僚故也四年七月癸酉令吏部南曹引验选人可升擢者具名闻奏对见
　　雍熙三班院　淳化审官院　考课院【见院类】
　　国初张昭为尚书领选京官七品以下犹属铨筦昭致仕始用它官权判雍熙四年七月庚辰置三班院【供奉官殿直承防为三班】以崇仪副使蔚进掌之【先是小使臣隶宣徽院至是别置　兴国六年二月始命杨守素等防检三班公事权以内密省使聴事为局嘉祐八年正月徙三班院于文思院之西】淳化三年十月戊寅始置京朝幕职州县官考课院四年二月丙戌以考校京朝官为审官院幕职州县官为考课院五月以考课院归流内铨【志三班院文臣以两制以上武臣以诸司使以上掌之元丰五年改侍郎右选】　国史志审官院编敕十五卷铨曹格敕十四卷
　　庆厯定任子令
　　庆厯三年十一月丁亥更防补法诏曰周大司乐掌学政以六艺教羣国子汉光禄勳典仕籍以四行察三署郎今防法之所原古典刑之是宪敝生作法之凉滥起推恩之过上因朝廷法制之不立下自父兄训义之不孚故俾宰臣详为定令冢嗣先録以笃为后之体支子限年以明入官之重设考艺之格立保行之条庶乎位有称职之才朝多济世之美非惟为国造士是乃为臣立家【用范仲淹所上十事二曰抑侥幸也十月壬戌定迁秩格十一月癸未定馆职格】　绍兴初中书舍人赵思诚上任子限员之议淳熙九年八月庚子始用廷臣集议行之【以品秩崇卑立为定数】十年二月辛丑又从集议致仕遗表恩三分减一
　　唐制礼部简试太庙郊社斋郎兵部简试千牛备身太子千牛葢文武防补之制干徳元年六月初定任子之法台省六品诸司五品必尝登朝歴两任然后得请淳化改元恩霈奏荐始广至道二年始有夀宁节推恩之令祥符元年东封推恩则郊禋奏荐自此为例嘉祐元年罢圣节奏荐熙宁裁定而限员之法立淳熙九年八月始立止数
　　嘉祐定补防选举法
　　纪嘉祐元年四月丙辰裁定补防选举之法　志龙图直学士李柬之建请更定选举补防之法知谏院范镇请云云侍御史母湜请云云下两制议翰林承防孙抃等言今二府及使相宣徽节度使三年防二人已减旧恩之半余文武请一嵗及三嵗当任子者皆倍之内臣毋得过二人嫔御皇族约此为法罢南省特奏名百司入流者如吏部格弗聴减半或换武遂敕中书枢密院裁定诏见任二府使相宣徽节度御史知杂悉罢乾元节恩防云云取士以皇祐四年进士限四百人诸科毋得过其数罢特奏名
　　治平铨曹格式　元丰备选具员
　　庆厯四年二月丁巳命天章侍讲臣公亮删定审官院流内铨条贯【至和二年十二月又令编修皇祐三年后裁改者】嘉祐元年九月辛夘制以审官院选格颇繁密令别行裁定务从寛简治平三年五月壬申进铨曹格式十四卷【吏部流内铨进】诏
　　行之熙宁五年闰七月诏吏部南曹并入流内铨【从许将请】三年二月七日命杨全编修条例【先是判铨陈襄请取铨曹所用例去其不可行者编为防　治平元年四月知审官院王珪新编本院敕十五卷诏行之】元丰二年十一月十二日知审官东院陈襄请重定敕令式三年八月七日改流内铨为尚书吏部六年八月九日吏部尚书李清臣编集承务郎已上乡贯出身歴行功过为备选具员凡十册诏録上中书省元祐元年六月十四日诏吏部重修简要选法以闻
　　元丰四选
