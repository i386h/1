<!-- { "loadSidebar": true } -->
　　隋志梁沈约曰秦代灭学乐经残亡　王莽传元始四年立乐经　三礼图曰旧图引乐经云黄钟磬云云冯相氏注乐说说嵗星与日常应太嵗月建以见　续律厯志注鲍邺引乐经　周礼磬氏疏按乐云磬前长三律二尺七寸后长二律尺八寸是磬有大小之制也【与三礼图所引乐经同】　论衡曰阳成子长作乐经　尚书大传乐曰舟张辟雍鸧鸧相従八风回回鳯凰喈喈　吕氏春秋仲夏纪有大乐侈乐适音古乐篇季夏纪有音律音初制乐篇　隋经籍志有乐经四卷　唐志李楚乐经三十卷
　　汉南郊乐　郊祭乐
　　祭祀志世祖二月辛卯祭天泰山下南方羣神皆从用乐如南郊永平二年祀五帝明堂奏乐如南郊　通典光武平陇蜀増广郊祀【建武十二年益州传送公孙述瞽师郊庙乐器始备】髙祖配食乐奏青阳朱明西颢防云翘育命之舞明堂北郊并奏乐如南郊迎时气五郊春夏舞云翘秋冬舞育命季夏歌朱明兼二舞　前志哀帝诏郊祭乐条奏别属他官丞相孔光奏郊祭乐人员六十二人给祠南北郊外郊祭员十三人诸族乐人兼云招给祠南郊用六十七人不可罢
　　汉郊庙乐器
　　光武纪建武十三年益州传送公孙述瞽师郊庙乐器葆车舆辇法物始备　续志司空凡郊祀之事掌扫除乐器　隋志周官大司乐一千三百三十九人汉郊庙及武乐三百八十人汉雅乐郎杜防能晓乐事八音七始靡不兼该　刘贶大乐壁记云汉祖饰干戚之容光武尊郊祀之乐
　　汉四品乐　十二门诗　五方乐
　　后礼仪志注蔡邕礼乐志曰汉乐四品一曰大予乐典郊庙上陵殿诸食举之乐郊乐易所谓先王以作乐崇徳殷荐上帝周官若乐六变则天神皆降可得而理也宗庙乐虞书所谓琴瑟以咏祖考来格诗肃邕和鸣先祖是听食举乐王制天子食举以乐周官王大食则令奏钟鼔二曰周颂雅乐典辟雍飨射六宗社稷之乐辟雍飨射孝经所谓移风易俗莫善于乐礼记曰揖让而治天下者礼乐之谓也社稷所谓琴瑟撃鼓以御田祖者也礼记曰夫乐施于金石越乎声音用乎宗庙社稷祀乎山川神三曰黄门鼔吹天子所以燕乐羣臣诗所谓坎坎鼔我蹲蹲舞我者也其短箫铙歌军乐也其传曰黄帝岐伯所作以建威徳风劝士也盖周官所谓王大防令凯乐军大献令凯歌者也孝章皇帝亲着歌诗四章列在食举又制灵台十二门诗各以其月祀而奏之【祭祀志章帝元和二年四月作诗】灵帝熹平四年正月中出灵台十二门诗下大予乐官习诵被声与旧诗并行者皆当撰录以成乐志【四品乐者大予乐雅颂乐黄门鼓吹黄帝凯乐军乐也】　律厯志注薛莹书曰上以太常乐丞鲍邺等上乐事下车骑将军马防防奏言建初二年七月邺上言王者有食举之乐所以顺天地养神明求福应也今官乐但有大蔟皆不应月律可作十二月均各应其月气乃能感天地和气宜应明帝始令灵台六律而未设其门乐经曰十二月行之所以宣气丰物也月开斗建之门而奏歌其律诚宜施行诏下太常太常言作乐器直钱百四十六万上奏寝今明诏下臣防臣愚以为可顺上天之明特因嵗首令正发太蔟之律奏雅颂之音其条贯甚备诏以防言下三公　晋乐志永平三年官之司乐改名大予道隣雅颂事迩中和其有五方之乐即大乐九变天神可礼者也宗庙之乐社稷之乐辟雍之乐黄门之乐短箫之乐　魏杜防传雅乐四曲鹿鸣驺虞伐檀文王皆古声辞
　　汉食举乐【又见四品乐】
　　礼仪志嵗首大朝贺其仪云云举觞御座前司空奉羮大司农奉饭奏食举之乐百官受赐宴飨大作乐【注蔡质汉仪曰徳阳殿朝贺　此正出处】上陵之仪太官上食太常乐奏食举文始五行之舞　宋志章帝元和二年宗庙乐故事食举有鹿鸣承元气二曲三年自作诗四篇一曰思齐皇姚二曰六麒麟三曰竭肃雍四曰陟叱根【一本云渉叶相】合前六曲以为宗庙食举加宗庙重来上陵二曲合八曲为上陵食举减宗庙承元气一曲加惟天之命天之厯数二曲合七曲为殿中御饭食举又汉太乐食举十三曲一曰鹿鸣二曰重来三曰初造四曰侠安五曰归来六曰逺期七曰有所思八曰明星九曰清凉十曰渉大海十一曰大置酒十二曰承元气十三曰海淡淡魏氏及晋荀朂傅并为歌词魏时省逺期承元气海淡淡三曲蔡邕论叙汉乐一曰郊庙神灵二曰天子享宴三曰大射辟雍四曰短箫铙歌　东都赋食举雍彻太师奏乐注蔡邕礼乐志曰汉乐有四品一天子乐郊祀陵庙殿中诸会食举也【谓永平时】章帝亲着歌诗四章列在食举【又见月令迎气乐】　通典汉享宴食举乐十三曲【又见乐章类】　马融长笛赋陈于东阶八音俱起食举雍彻劝侑君子注食举谓进食于天子而设乐食竟奏诗之乐以彻食蔡邕礼乐志曰天子中乐殿中食举乐也周礼曰及彻而歌彻又曰王以乐侑食　王制谓天子食举以乐周官大食令奏钟鼓
　　汉大予乐【又见四品乐】
　　纪永平三年秋八月戊辰改乐为大予乐十八年十二月癸巳有司奏明帝作登歌正予乐　官志大予乐令一人秩六百石丞一人【卢植曰令丞如大胥小胥】　礼仪志冬夏气至五刻大予具乐器列前殿　曹褒传父充为博士显宗即位上言汉再受命仍有封禅之事而礼乐疎濶不可为后嗣法五帝不相沿乐三王不相袭礼大汉宜制礼以示百世帝问制礼乐云何对曰河图括地象曰有汉世礼乐文雅出尚书璇玑铃曰有帝汉出徳洽作乐名予帝善之下诏曰今欲改大乐官曰大予乐【永平三年八月戊辰改】歌诗曲操以俟君子【晋志汉短箫铙歌之乐有朱鹭上之回战城南等二十二曲魏受命改其十二曲使缪袭为词述以功徳代汉】　东都赋世庙正予乐礼大胥注汉大乐律云云　礼小师注管如而小今大予乐官有焉　鼔人疏錞于之名出于汉之大予乐官【国语均注律同】　诗疏柷敔形状盖依汉之大予乐
　　汉月令迎气乐　乐经　黄钟乐器【详见迎气】　緫章乐
　　纪明帝永平二年始迎气于五郊注续汉书云东郊歌青阳八佾舞云翘之舞南郊歌朱明舞云翘中央歌朱明舞云翘育命西郊歌白藏舞育命北郊歌防舞育命【皇覧有迎气四时之乐唱以角徴商羽春唱角舞羽翟夏唱徴舞鼓鞉秋唱商舞干戚冬唱羽舞干戈】章帝建初五年冬始行月令乐注东观记太常丞鲍邺言云云事下车骑将军马防防言圣人作乐所以宣气致和顺阴阳也臣愚以为可因嵗首发太蔟之律奏雅颂之音以迎和气时以作乐器费多遂独行十月迎气乐【马防传五年冬始施行十二月迎气乐防所上也】　律厯志注薛莹书建初二年七月太常丞鲍邺上言王者饮食有食举之乐所以顺天地养神明求福应也今官乐但有太蔟皆不应月律可依十二月均各应其月气乃能感天地和气宜应明帝始令灵台六律而未设其门乐经曰十二月行之所以宣气丰物也月开斗建之门而奏歌其律诚宜施行　唐杨收传西京郊祀宗庙乐惟用黄钟一均章帝时太常丞鲍邺始旋十二宫夫旋宫以七声为均【均言韵也古无韵字犹言一韵声也始以某律为宫商角徴羽某律少宫某律少徴一均成则五声为之节族此旋宫也】　纪顺帝阳嘉二年十月庚午行礼辟雍奏应钟始复黄钟作乐器随月律注东观汉纪曰元和以来音戾不调修复如旧典【宋登持节临太学奏定典律见律类】献帝建安八年冬十月己巳公卿初迎冬北郊总章始备八佾舞【总章乐官名古之安代乐】
　　汉雅乐埙篪鹿鸣
　　纪永平二年正月宗祀明堂乐和八音十月养老辟雍升歌鹿鸣下管新宫十年闰四月甲午南廵狩幸南阳日北至又祀旧宅礼毕召校官弟子作雅乐奏鹿鸣帝自御埙篪和之以娯嘉賔注郑注周礼埙烧土为之大如雁子郑众曰有六孔世本曰暴辛公作篪以竹为之长尺四寸有八孔　前传王襄使王褒作中和乐职宣布诗选好事者依鹿鸣之声习而和之　选注闵洪琴赋曰汝南鹿鸣　蔡邕琴操曰鹿鸣周大臣所作也王道衰大臣知贤者幽隠弹讽谏　雅乐郎杜防传四曲一曰鹿鸣　大戴礼云凡雅二十六篇其八篇可歌歌鹿鸣貍首鹊巢采蘩采苹伐檀白驹驺虞八篇废不可歌七篇商齐可歌也三篇间歌云
　　云
　　汉阙里作六代乐
　　孔僖传元和二年春肃宗东巡狩还过鲁幸阙里以太牢祀孔子及七十二弟子作六代之乐大会孔氏男子二十以上者六十三人命儒者讲论【纪二年二月东廵三月己丑幸鲁庚寅祠孔子】注黄帝曰云门尧咸池舜大韶禹大夏汤大濩周大武【详见羣祀类】
　　汉九賔乐【又见上】
　　礼仪志上陵昼漏上大鸿胪设九賔随立殿前【薛琮曰谓王侯公卿二千石六百石及郎吏匈奴侍子凡九等】注蔡质汉仪曰正月旦天子幸徳阳殿临轩作九賔彻乐含利従西方来戯于庭乃毕入殿前激水化为比目鱼跳跃嗽水作雾鄣日毕化成黄龙长八丈出水遨戯于庭燿日光以两大丝绳系两柱中头间相去数丈两倡女对舞行于绳上对面道逢切肩不倾又蹋局出身藏形于斗中钟磬并作乐毕作鱼龙曼延小黄门吹三通　安帝纪延平元年即位十二月乙酉罢鱼龙曼延百戯注汉官典职曰作九賔乐含利之兽従西方来戯于庭激水化成比目鱼嗽水作雾化成黄龙长八丈出水遨戯于庭炫燿日光曼延者兽名也张衡西京赋所云巨兽百寻是为曼延武纪元封三年春作角抵戯注文颖曰两两相当角
　　力角技艺射御盖杂技乐也巴俞戯鱼龙曼延之属也汉后更名平乐观【此注解巴俞戯而上文无】三百里内皆观【又见后砀极乐】西京赋大驾幸乎平乐云云注平乐馆大作乐防也
　　汉八能乐　　八能陈音
　　后律厯志天子以日冬夏至御前殿合八能之士陈八音听乐均　　礼仪志注乐叶图徴曰八能之士常以日冬至作阴乐以成天文日夏至作阳乐以成地理【详见黄钟瑟】　易通卦騐日冬至人主致八能之士或调黄钟或调六律或调五声或调五行或调律厯或调阴阳政徳所行八能以备人主乃縦八能之士击黄钟之钟人敬称善言以相之【所谓金奏也】乃权水轻重称黄钟之重击黄钟之磬八卿大夫列士乃使八能之士击黄钟之鼓鼓用革焉员径八尺一寸鼓黄钟之琴瑟用槐木瑟长八尺吹黄钟之律间音以竽长四尺二寸黄钟之音得防賔之律应夏日至如冬日至之礼舞八乐【云门五英六茎大卷韶夏濩武也】黄钟之音调则防賔之律应声磬和则林钟之律应此谓冬日至成天文夏日至成地理鼓用黄牛皮员径五尺七寸瑟用桑木长五尺七寸间音以箫长尺四寸【注此律必以九与十者天地数终焉】月令仲夏止声色注易及乐春秋説夏至人主与羣臣従八能之士作乐五日今止之非其道也仲冬去声色注易及乐春秋说云冬至云云此言去又相反
　　汉五乐　太常乐【见上】
　　续律厯志注乐叶图徴曰五乐皆得则应钟应【见后黄钟瑟】礼仪志上陵太常乐奏食举文始五行之舞
　　汉清乐
　　通典清乐者其始则清商三调是也并汉以来旧典乐器形制并歌章古调与魏三祖所作者皆备于史籍晋朝播迁其音分散
　　魏乐论
