<!-- { "loadSidebar": true } -->
　　元祐二年十月一日三年八月丁亥七年九月八日召辅臣观谷稻于后苑　绍圣元年闰四月二十七日观麦于后苑二年五月四日三年五月九日又观四年四月二十一日礼官请观麦礼毕移幸稻池防殿以观蓺稻二十六日上车驾幸借田防麦仪注五月九日将作监言增修防麦殿成诏名文思绍兴十六年正月五日有司上亲耕仪注前期设御座于思文殿皇帝乗辇至殿　宋祁皇帝幸玉津园省敛颂六气时乗统以乾元一防为助表乎夏谚王者法顺动以省民教辟囿防而寓稼政南直斗城外敞琨苑厉储胥长扬之禁均郊野近蜀之富先时斥宫壖之地以収课谷领勾盾之职因为弄田每丘麦既登原师至喜则必按徐銮之节敛穰之勤因见三老力田差赐百户束帛供帐留饮极欢而罢勤民之防累圣为常月惟防賔日次东井窃扈谨九农之政贻麰告万箱之収天子乐由庚之得宜间大昕之夙退前除隠椎之道右清连籞之落官以辨物储不改供于是洞应门引袐驾短箫铙歌沸渭而夹引师兵弩箙隠辚而军装风清九九之尘云彗央央之斾天旋辰正以降于行在周原砥平汉锸云荷甸师清野以献状畯夫涤场以作劳倬彼大田是观铚艾馌于南亩遂成茨京揉耒以识帝农之来栖粮而歌东户之泰曩也昬作今焉稇载美恩下属偕云而族勰气相因助风之薰散遗秉为寡妇之利丰四鬴为上嵗之食皇矜兑悦帝晖日润诏环星之法从合需天之宴慈外饔献彘尝之膳太师侑日举之奏时令先荐寝庙春秋惟重麦禾上以荐馨嘉下以劝耘耔一出而兼二美非圣人其能哉颂曰君之来兮吾民休徯如云兮骖玉虬君之乐兮我田良积如坻兮丰太仓彼都之人兮宴以喜官扈民兮无落事自今以始兮日益宁禹躬稼兮莫我京夏竦广农颂景德三年春正月庚戌诏颂农田勅于天下二月癸未诏郡国领劝农事崇化源而广农业也先王之建国也土欲广而不欲隙民欲众而不欲堕地不辟非吾土也人不农非吾民也乃为闾里室家以蕃其生为畎浍封畛以理其田为耒耜钱镈以庀其器为厯象气以授其时立经制以御之设官司以教之均工商衡虞之税正车马甲兵之赋于是乎仁义礼乐有所加赏罚号令有所用三季已还五代而上有天下者或不知天下以地为基以农为本以食为源以教为器当其拨平祸乱经始四国则衽金革简车马计怀柔议聚敛赏勲旧治城邑暨邉陲既宁防县既平功业既成府库既盈则思悉华夏以自奉驱亿兆以从欲有患邉幅未濶威武未震则峙刍粟事夷狄有患岁月易逝容髪易朽则招方士求神仙有患登览未远行乐未极则增台榭丽宫室有患嫔娱未广歌舞未工则娱声色选伎艺有患校猎未快驰骋未防则广苑囿具毕弋有患廵幸未徧游赏未普则修驰道飞清跸其间自非负天啓神授之资有圣文灵武之德者则不能训稼穑务储衍致天下太康家给人足者哉颂曰皇哉惟圣躬提天柄广我农事肇修稼政乃置官名乃颁号令民曰勤止服田力穑昼尔于耕宵尔无斁千耦偕飞百谷咸殖既艺淳卤越经封洫官曰涖止纠力劝能庤我钱镈疏我沟塍沃野万里纵横其畆拥耒成林洒流降雨阳春如膏原隰如鳞我稼既华六合生云稻梁黍稷万井龙文同我妇子或耨或耘八月其获乃登尔稼滞穗栖原余粮厌野盈溢京庾流衍方夏

　　玉海卷七十七
　　钦定四库全书
　　玉海卷七十八
　　宋　王应麟　撰
　　车服
　　车服制度
　　周车服制度　周宫室车服制
　　周书序车服制度民不茍逾作器服周道于焉大备器服解第七十【文多残阙】食器甒参笙一竽皆素桃枝素独蒲簟席皆素斧巾缋緌缟冠素纰冠组武卷组缨象琪缋瑱絺绅带象玦云云布独巾象纯　周礼大司徒十二教其九曰以度教节则民知足注度谓宫室车服之制疏谓若典命云上公九命国家宫室车旗衣服礼仪及侯伯子男以下各依命数是其制度也小宗伯掌衣服车旗宫室之赏赐【其制见大行人】　典命掌诸侯五仪诸臣五等之命上公九命为伯国家宫室车旗衣服礼仪皆以九为节侯伯七命其国家宫室车旗衣服礼仪皆以七为节子男五命其国家宫室车旗衣服礼仪皆以五为节王之三公八命其卿六命大夫四命国家宫室车旗衣服礼仪亦如之公之孤四命其卿三命大夫再命士一命侯伯卿大夫士如之子男之卿再命大夫一命其士不命各眡其命之数注国家谓城公城方九里宫方九百歩侯伯城七里宫七百歩子男城五里宫五百歩　巾车服车五乗孤乗夏篆卿乗夏缦大夫墨车士栈车庶人役车　司服公之服自衮冕而下如王之服侯伯服自鷩冕下如公子男自毳冕下如侯伯孤自希冕下如子男卿大夫自冕下如孤士之服自皮弁下如大夫　大行人上公冕服九章建常九斿樊缨九就贰车九乗侯伯冕服七章建常七斿樊缨七就贰车七乗子男冕服五章建常五斿樊缨五就贰车五乗　司约治器之约注谓礼乐车服所得用　书舜典车服以庸【又益稷注以功大小为差】　觐礼天子赐侯氏以车服注赐车者同姓金路异姓象路服则衮鷩毳　周官五服车旗宫室之禁则小宗伯辨之衣服宫室车旗禁令则家宗人掌之宫室衣服礼仪则典命掌之
　　周车服　周五等车服
　　月令注凡此车马衣服皆所取于殷时而有变焉非周制也周礼朝祀戎猎车服各以其事不以四时为异疏虞夏之制有日月星辰十二章之服周之制朝祀戎猎车服各有殊今此下与周礼不同上与虞夏又异故云取殷时殷乗木路此乗鸾路不纯用殷故云而有变焉谓变殷而乗虞路也周礼朝则皮弁服祀则六冕服戎则韦弁服田猎冠弁服朝乗象路祀乗玉戎乗革猎乗木路不以四时为异也　郊特牲正义周武王尚文物车服之属而得民心周人尚舆是也　宋志周制五等车服相渉公降王者一等而已　选注尚书大传曰未命为士车不得有飞铃又曰不得朱轩郑曰如今车　汉书先王车服之制各有差品小不得僭大贱不得逾贵故上下序民志定　诗都人士正义书传云古者必有命民得乗饰车骈马衣文锦　周礼疏案唐传云古之帝王必有命民于其君得命然后得乗饰车骈马衣文锦
　　仲尼车服礼器　鲁孔氏车
　　孔子世家太史公曰适鲁观仲尼庙堂车服礼器余低回不能去【世家曰所居堂后世因庙藏孔子衣冠琴车书】　东平王传章帝建初三年赐苍及琅邪王京书今鲁国孔氏尚有仲尼车舆冠履明德盛者光灵远也注孔子庙在鲁曲阜城中伍缉之从西征记曰鲁人藏孔子所乗车庙中是顔路所请者　郡国志注汉晋春秋钟离意相鲁治孔子庙同观舆服在焉【意别传曰意省堂有孔子小车乗皆朽败意治之及防几杖剑屦后得瓮中素书曰防吾屦钟离意又见意传注】　前儒林传鲁诸儒持孔氏之礼器往归陈王
　　汉长吏车服令
　　景纪中六年五月诏曰吏者民之师也车驾衣服宜称吏六百石以上皆长吏也或不吏服出入闾里与民无异令长吏二千石车朱两轓千石至六百石车朱左轓取骑从者不称其官衣服下吏出入闾巷无吏体者二千石上其官属三辅举不如法令者皆上丞相御史请之【先是吏多军力车服尚轻故为设禁　时未有三辅纪误】　鲍宣传哀帝初迁豫州牧司直郭钦奏宣行部乗传去法驾驾一马舎宿乡亭为象所非宣坐免　陈遵传遵为河南太守司直陈崇劾遵乗藩车入门巷差污印韨【西汉之俗乐易有余节亷不足观陈遵之事至季世俗尚未改也】　后方术传谢夷吾行春乗柴车从两吏兾州刺史上其仪序失中有损国典　班固叙传注国家不设车旗衣服之禁　后汉志注谢承书曰州别驾从事车前旧有屏星如刺史车曲翳仪式刺史欲去别驾车屏星孔恂諌曰毁国旧仪即投传去
　　汉天汉舆服制
　　通典武帝天汉四年始定舆服之制郊祀所乗谓之大驾车千乗骑万匹其仪甚盛　续舆服志秦并天下揽其舆服上选以供御次以锡百官景帝中元五年始诏六百石施车轓得铜五末轭有吉阳筩中二千石以上右騑三百石以上皂布盖千石以上皂缯覆盖二百石以上白布盖皆有四维杠衣贾人不得乗马车除吏赤画杠余皆青云注古今注曰武帝天汉四年令诸侯王大国朱轮特虎居前左兕右麋小国朱轮画特熊居前寝麋居左右【又见甘泉卤簿】　晋舆服志云云　齐舆服志汉武天汉四年朝诸侯甘泉宫定舆服制班于天下　成纪永始四年六月甲午诏曰圣王明礼制以序尊卑异车服以章有德今公卿列侯亲属近臣车服过制其申敕有司以渐禁之青緑民所常服且勿止列侯近臣各自省改　平纪元始三年夏奏车服制度　西域传龟兹王乐汉衣服制度归其国治宫室作徼道周卫出入传呼撞钟皷如汉家仪
　　汉永平车服制度　车服科品
　　帝纪明帝永平二年春正月辛未宗祀光武皇帝于明堂帝及公卿列侯始服冠冕衣裳玉佩絇屦以行事十二年五月丙辰诏曰车服制度恣极耳目田荒不耕游食者众有司其申明科禁宜于今者宣下郡国【高纪八年春三月令爵非公乗以上毋得冠刘氏冠贾人毋得衣锦绣绮縠絺纻操兵乗骑马注乗驾车也】　章帝建初二年三月辛丑诏曰贵戚近亲奢纵无度今自三公并宜明纠非法其科条制度所宜施行在事者备为之禁先京师而后诸夏　安帝永初元年九月庚午诏三公申明旧令禁奢侈无作浮巧之物元初五年七月丙子诏曰旧令制度各有科品欲令百姓务崇节约而小人嫁娶送礼纷华靡丽至有走卒奴婢被绮縠着珠玑且复重申以观后効【永元初何敞谏济南王康曰舆马台应为科品】　桓帝永兴二年二月癸卯诏曰其舆服制度有逾侈长饰者宜皆损省郡县务存俭约申明旧令如永平故事东平王传中兴三十余年四方无虞苍以天下化平宜修礼乐乃与公卿共议定南北郊冠冕车服制度【东观书永平二年正月公卿议春南北郊苍议云云】　明德后纪外亲美车服不轨法度者絶属籍广平钜鹿乐成王车骑朴素赐钱各五百万中外从化被服如一　续志诸车之文乗舆倚龙伏虎文画辀皇太子诸王倚虎伏鹿轓吉阳筩朱班轮鹿文飞铃九斿降龙公列侯倚鹿伏熊黑轓朱班轮鹿文飞铃九斿降龙卿朱两轓五斿降龙二千石以下各从科品公列侯以下皆单緑制文绣为祭服皇后以下皆不得服诸古丽圭襂闺緑加上之服建武永平禁絶之建初永元又复申重于是世莫有能制其裁者乃遂絶矣【志所载乗舆至小使车其目十有八冕冠至鹖冠其目十有九帻佩至后夫人服其目十有三余见冕服类】　续志注蔡邕表志曰永平初诏书下车服制度中宫皇太子亲服重缯厚练浣已复御率下以俭诸侯王以下至于士庶嫁娶被服各有科品当传万世扬光圣德臣以为宜集旧事仪注本奏以成志也　袁宏汉纪汉初文学既缺舆服旗帜一承秦制永平二年正月天子依周官礼记制度冠冕衣裳佩玉乗舆拟古式矣　徐广车服注曰汉明帝案古礼备其服章天子郊庙衣皂上绛下前三幅后四幅衣画而裳绣
　　汉车服仪
　　宋礼志汉初崇简不存改作车服之仪多因秦旧至明帝修复先典司马彪舆服志详之矣魏代唯作指南车晋立服制令辨定众仪徐广车服注畧明事目并行于今　晋志汉明帝云云天子车乗冠服从欧阳氏説公卿以下从大小夏侯氏説
　　汉舆服志　晋车服仪注
