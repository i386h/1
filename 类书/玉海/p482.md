<!-- { "loadSidebar": true } -->
　　表衞尉秦官掌宫门衞屯兵景帝初更名中大夫令【是时中大夫必属衞尉】后元年复为衞尉【此周天官宫正之职掌王宫戒令纠禁统于太宰汉旧仪云衞尉寺在宫内胡广云主宫阙之门内衞士于周垣下为区庐】衞尉高六年郦商【始为之书于表者四十一人王氏直不疑刘泽以同姓李广韩安国苏建张骞赵充国韦成金敞】　志卿一人中二千石掌宫门衞士宫中徼循事【汉官曰员吏四十一人铫期为之帝与期门近出期顿首车前帝为之囘舆赵憙刘珍李通刘寛马防窦固周景　光武以太尉鲍昱兼　永元十五年和帝以太尉张禹兼留守北宫丁鸿行太尉兼衞尉屯南北宫　周之环衞有二宫伯掌士庶子汉光勲近之宫正掌官府之人民汉衞尉近之】　扬防箴重垠累垓以难不律维昔庶僚官得其人荷戈而聚中外以坚齐威怵愓宿衞不饬门非其人户废其职曹子摽劒遂成其诈二世妄宿败于望夷阎乐矫搜防者不谁尉臣司衞敢吿执维【张衡赋衞尉八屯警夜循昼植锻悬以戒不虞　栢梁诗周衞交防禁不时】表长乐建章甘泉衞尉皆掌其宫职畧同不常置注师古曰各随所掌之宫以名官【程不识为长乐衞尉　刘辟疆史丹许舜韦安世王窦甫鲁恭张奋魏霸赵孝马严韦彪王畅为之　李广为未央衞尉韦成亦为之　田蚡曰程李俱东西宫衞尉　永平中赵孝为长乐衞尉弟礼为御史中丞诏礼十日一就衞尉府　长乐户将见上】　纪宣帝元平元年十一月壬子皇太后归长乐宫长乐宫初置屯衞元康元年冬置建章衞尉【丙显金安上为之】　元帝初元三年六月罢甘泉建章宫衞　叔孙通衞官设兵张旗志　盖寛饶衞官不复私使司马　【文帝减衞卒】汉衞尉属官　公车令　大谁长　卫士令卫司马　卫旅贲令
　　表属官有公车司马衞士旅贲三令丞卫士三丞又诸屯衞司马二十二官皆属焉【衞尉有丞】　志丞一人比千石【来歴卫尉守丞乐闱】
　　公车司马令　表注汉官仪云掌殿司马门夜徼宫中天下上事及阙下凡所徴召皆总领之令秩六百石【冠一梁　周官也　儒林传有公车丞　汉未央甘泉长乐宫四面皆有公车司马门　宫垣之内兵衞所在司马主武事故谓宫之外门为司马门　北阙公车所在周太仆掌复逆通遽令而属之司马公车令属之卫尉卫尉主宿卫居宫内可以必达其周人遗意欤】　志令一人六百石掌宫南阙门凡吏民上章四方贡献及召诣公车者丞尉各一人【丞掌知非法尉主阙门兵禁戒非常】　张释之为公车令太子与梁王共车入朝不下司马门释之追止毋得入殿门遂劾不下公门不敬奏之注如淳曰宫卫令诸出入殿门公车司马门乗轺者皆下不如令罚金四两　后虞延建武二十三年元正朝贺帝望而识延即日召拜公车令　李郃以公车司马令入为侍中【别集　张衡亦为之见崔子玉碑】周垂不畏强御　杜抚建初中为公车令【谢该亦为之】
　　卫林建安八年以议郎为公车司马令位随将大夫旧公车令与都官长史位从将大夫自林始【起居注】　樊英顺帝为设坛公车令导【张敞诣公车上书　魏管宁公车司马令　晋虞溥迁公车司马令】
　　大谁长令【附】五行志王褒故公车大谁卒注服防曰衞士之帅也着樊哙冠师古曰大谁者主问非常之人云姓名是谁也本以谁何称因用名官有大谁长令此卒者长所领士卒也应劭曰在司马殿门
　　卫士令【史记秦有卫令】　艺文志卫士令李忠赋二篇　志南宫卫士令一人六百石掌南宫卫士【汉官曰员吏九十五人卫士五百三十七人】北宫卫士令一人六百石掌北宫卫士【汉官曰员吏七十二人卫士四百七十一人　杨仁举孝亷明帝诏补北宫卫士令　谯瑛善説易为之　明帝幸长安欲严宿卫以朱晖为卫士令贾逵亦为之】丞各一人【前表三丞中兴省一人】　卫士长【昌邑王贺师古曰主卫之官　志王国有之】
　　志左右都各一人六百石【周礼司寤氏有夜士干寳注今都之属】主劒防士徼巡宫及天子有所收考【汉官曰右都员吏二十二人卫士四百一十六人左都员吏二十八人卫士三百八十三人】丞各一人
　　卫　冯奉世前将军増举奉世以卫持节送大宛诸国客　后纪建初八年十二月遣卫李邑护送乌孙使者
　　卫司马　元纪卫司马谷吉注师古曰即卫尉八屯之卫司马【卫尉有八屯卫司马主卫士徼循宿卫毎面各二司马　臣瓉曰汉官有卫屯司马】盖寛饶为卫司马先是衞司马在部见卫尉拜谒常为卫官繇使寛饶案旧令遂揖衞尉卫官不复私使卫司马【详见卫士　冯逡功次迁长乐屯卫司马　厯志有长乐司马可　段防宗康居太子欲降汉遣卫司马逢迎　郑吉谷吉皆为之】　志宫掖门毎门司马一人比千石南宫南屯司马主平城门【员吏九人卫士百二人】宫门苍龙司马主东门【员吏六人卫士四十人】武司马【班固邓衍】主武门【员吏二人卫士三十八人】北屯司马主北门【员吏二人卫士三十八人】北宫朱爵司马主南掖门【员吏四人卫士百二十四人】东明司马主东门【员吏十三人卫士百八十人】朔平司马主北门【员吏五人衞士百十七人】凡七门【马援父仲官至武司马见东观记或者西京亦有之】　礼仪志衞司马
　　旅贲令【师古曰旅众也为奔走之任　周司马之属旅贲氏命士十有八人本周官也】　续志注中兴省
　　主簿【汉官仪卤簿篇衞尉驾四马主簿前车八乗】
　　汉大仆
　　表大仆秦官【周下大夫二人非秦官　应劭曰周穆王所置葢大御众仆之长中大夫也】掌舆马高帝元年夏侯婴【始为之凡二十六人】武帝后元二年并左将军【夏侯婴传为大仆自高元年至文八年注应劭曰如周大驭众仆之长然周亦有大仆正服位出入大命不専掌车马　公孙贺杜延年陈万年金赏孝文二年十一月诏省大仆马　元帝初元元年九月减大仆谷食焉　成帝建始二年秋减乗舆廏马赵谈参乗爰丝正色文帝骋六飞驰峻阪又揽辔諌相如谏猎　张敞谏忘车马之好】　志卿一人中二千石掌车马天子每出奏驾上卤簿用大驾则执驭【汉官曰员吏七十人黄图大驾则公卿奉引大将军防乗大仆御属车八十一乗　杨震祭肜伏恭韩棱朱浮杜乔宻黄琼任隗袁安冯鲂周景张酺】雄箴肃肃大仆车马是供锵锵和鸾驾彼时龙王
　　用三驱前禽是射仆夫执鞗载骍载骃我舆云安我马惟闲虽驰虽驱匪逸匪愆昔有淫羿驰骋忘归景公千驷而淫于齐牧于坰野诗人兴鲁仆臣司驾敢告执皂【冏命侍御仆从罔匪正人　立政虎贲趣马左右擕仆庶常吉士　晋训羣驺知礼诸御知义　仆臣正厥后克正见于周书思无邪思马斯臧形于鲁颂　以徳为车以乐为御　佩以制容銮以节涂行不变正驾不乱次　廐马秣粟民有饥色　髙文景节俭廐马百余匹　文帝车骑无所増益】　表中太仆掌皇太后舆马不常置　志秩二千石中兴省太减秩千石以属长秋【蔡伦为长乐大仆注志二千石】
　　汉大仆属官　骑马令　未央廐令　考工令车府令　牧师菀令
　　表有两丞【张敞为太仆丞】　志丞一人比千石
　　表属官有大廏未央家马三令各五丞一尉【咸宣为廏丞】又车府路軨骑马骏马四令丞【武帝以严安为骑马令注主天子之骑马　传介子为骏马监　金日防拜马监】又龙马闲驹槖泉騊駼承华五监长丞【古今注汉安七年七月置承华廏令秩六百石】又邉郡六牧师菀令各三丞又牧槖昆蹏令丞皆属焉武帝太初元年更名家马为挏马初置路軨【武帝初廏马四十万匹衞霍出塞官私马十四万匹　冀北马生是不一姓马不足恃　周校人六廏成校　荘公新延廏春秋讥之太宗却走马　元帝减谷食马　详见监牧】未央廏令【上官桀为之】　志一人六百石主乗舆及廏中诸马【员吏七十人　延光中郑安世为长乐未央廏令与太仆来歴谏】长乐廏丞一人【员吏十五人】旧有六廏皆六百石令中兴省约但置一廏后置左骏令廏别主乗舆御马后或并省
　　考工令　表少府有考工室令丞【后属太仆】　志令一人六百石主作兵器弓弩刀铠之属成则传执金吾入武库及主织绶诸杂工【员吏百九人】左右丞各一人【见少府】
　　车府令【秦赵高为之】　志一人六百石主乗舆诸车【员吏二十四人】丞一人【夏车正周巾车　礼仪志注皇后车府令设卤簿　呉良车府令徐匡钩隂就车　成帝升车不内顾疾言亲指　以徳为车　尘不出轨鸾以节歩】
　　牧师菀令　志主养马【汉官仪三十六所】分在河西六郡界中【陇西天水安定上郡北地西河】中兴皆省唯汉阳有流马菀以羽林郎监领【周牧师下士四人掌牧地　详见监牧】
　　中廏令【功臣表秘彭祖　黄图中廏皇后车马所在　吕强上疏中廏聚太仆之马】
　　廏司御【夏侯婴为沛廏司御】　廏将【沛公拜张良为廏将　王陵以廏将定东郡南阳】
　　汉廷尉　大理
　　表廷尉秦官掌刑辟【应劭曰听狱必质诸朝廷与众共之兵狱同制故称廷尉师古曰廷平也治狱贵平故以为号　端门东曰左执法廷尉之象　苏林曰汉仪注狱二十六所】景帝中六年更名大理武帝建元四年复为廷尉哀帝元夀二年复为大理表廷尉高帝五年义渠【始为之　凡五十八人　吴公张释之于定国彭宣朱愽何武孔光终于大理钟元　分寸尺丈引廷尉掌之　儿寛廷尉府尽用文法吏　汉之廷尉与丞相不相干孝文问一歳决狱几何丞相平以为责在廷尉　文子曰臯陶为大理　周司防之职　晋李离为大理　秦廷尉斯　说苑楚廷理　新序石奢为大理　吕氏春秋齐章为大理】王莽曰作士　志卿一人中二千石掌平狱奏当所应凡郡国谳疑罪皆处当以报【汉官曰员吏百四十人　陈宠郭躬　郭氏廷尉七人　吴雄三世廷尉杨赐以世非法家固辞　臯吕于张】　扬防箴周轻其制秦繁其辜唐虞象刑天民是全纣作炮烙坠民于渊殷以刑颠秦以酷败狱臣司理敢吿执谒　崔骃箴邈矣臯陶翊唐作士如石之平如渊之清三槐九棘以贤以听理臣司律【孝文除诽谤去肉刑几致刑措　景帝后元年正月令治狱先寛　孝宣斋居决事　一成不变君子尽心明谨不留哀矜勿喜　三面执网之仁一夫向隅之念　制礼止刑】　礼志叔孙通所撰礼仪与律令同录藏于理官【师古曰即法官也】　艺文志法家出于理官
　　汉廷尉属官　廷平
　　表廷尉有正左右监秩皆千石【王制成狱辞史以狱成告于正正听之以狱成告于大司防注正于周乡师之属今汉有正平承秦所置　武帝时何比干为正　张汤上意所便引正监掾史贤者议　宣帝闻黄霸持法平召为廷尉正数决疑狱廷中称平史记表霸迁为廷尉监　廷尉监丙吉左监陈躬　朱博传正监共撰前世决事吏议难知者数十事问廷尉监察也　刑法志云天下狱二千余】
　　【所　王朗奏西京蔽罪断刑者二十有六狱】　志正左监各一人注世祖省右而犹曰左【永初中陈忠迁廷尉正　郭躬陈琳钟繇钟皓不就　建武永平断狱少于成哀之间什八】
