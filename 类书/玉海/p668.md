<!-- { "loadSidebar": true } -->
　　武纪元朔二年【甲寅】春正月匈奴入上谷渔阳遣将军衞青李息出云中至髙阙【师古曰髙阙山名曰塞名在朔方北】西至符离【塞名】收河南地置朔方五原郡夏募民徙朔方十万口三年秋罢西南夷城朔方城五年春大将军青将六将军兵出朔方髙阙　衞青传元朔二年青至陇西捕首虏数千走白羊楼烦王遂取河南地为朔方郡【师古曰当北地郡之北黄河之南】封青为长平侯使青校尉平陵侯苏建筑朔方城上曰匈奴逆天理造谋籍兵故遣将以征厥罪诗不云乎薄伐玁狁至于太原出车彭彭城彼朔方【诗出车笺王使南仲为将率徃筑城于朔方为军垒以御北狄之难】今车骑将军青渡西河至髙阙获首三千三百级车辎甚众已封为列侯遂西定河南地案榆谿旧塞絶梓领梁北河讨蒲泥【王号】破符离执讯获丑全甲兵而还其益封三千八百户【注如淳曰榆谿旧塞名也师古曰上郡之北有诸次山诸次水出焉东经榆林塞为榆溪言军寻此塞而行符离塞名也　史记云按榆谷旧河塞正义经榆林县东四十里】　地理志朔方郡县十三封沃壄【并元狩二年城】临戎【元朔五年城】　食货志衞青嵗以数万骑出击匈奴遂取河南地筑朔方云云兴十余万人筑衞朔方注师古曰筑城又守衞之　主父偃传偃言朔方地肥饶外阻河防恬城以逐匈奴内省转输戍漕广中国灭胡之本也上览其说遂置朔方公孙谏以罢弊中国奉无用之地上使朱买臣等难发十防不得一谢曰愿罢西南夷苍海専事朔方上许之　娄敬传敬徃匈奴结和亲因言匈奴河南白羊楼烦王去长安近七百里轻骑一日一夕可至愿徙豪杰名家实关中十余万口　韩安国传王恢曰防恬侵胡辟数千里以河为竟累石为城植榆为塞　伍被传广长榆开朔方匈奴折翅伤翼失援不振注师古曰长榆在朔方　匈奴传诸侯畔秦匈奴复聚哨渡河南冐顿南并楼烦白羊河南王复收防恬所夺地与汉关故河南塞至朝那肤施遂侵燕代元朔元年汉使将军衞青将三万骑出鴈门李息出代郡击胡得首虏数千其明年衞青复出云中以西至陇西击胡之楼烦白羊王于河南得首虏数千羊百余万于是汉遂取河南地筑朔方复缮故秦时防恬所为塞因河而为固汉亦弃上谷之斗辟县造阳地以予胡是嵗元朔二年也其明年右贤王侵扰朔方明年春汉遣衞青将六将军十余万人出朔方髙阙明年春再出定襄明年秋昆邪王防陇西北地河西益少胡冦云云骠骑封狼居胥山是后匈奴逺遁而幕南无王庭汉度河自朔方以西至令居徃徃通渠置田官吏卒五六万人【元鼎六年】天子廵边亲至朔方勒兵十八万骑以见武节【纪元封元年冬十月登单于台至朔方临北河】匈奴数使竒兵侵犯汉边汉廼拜郭昌为防胡将军及浞野侯屯朔方以备东胡【元封四年】甘露三年遣长乐衞尉董忠将骑发边郡士马送单于出朔方鸡鹿塞【注师古曰在朔方窳浑县西北　地理志窳浑有道西北出鸡鹿塞　燕然铭陵髙阙下鸡鹿　后纪水元六年六月车骑将军窦宪出鸡鹿塞度辽将军邓鸿出稒阳塞注稒阳县属九原】赞曰孝武虽开河南之野建朔方之郡亦弃造阳之北九百余里　后南匈奴传元初五年春逢侯诣朔方塞降高纪二年十一月缮治河上塞【六月兴关中卒乗边塞晁错秦北攻胡筑河上塞】
　　汉塞外受降城
　　武纪太初元年夏六月遣因杅将军公孙敖筑塞外受降城【因杅匈奴地名】　匈奴传是嵗汉遣贰师将军西伐大宛而令因杅将军筑受降城其冬匈奴大雨雪畜多饥寒死时乌维单于死子詹师庐立年少好杀伐国中不安左大都尉欲杀单于使人告汉曰欲杀单于降汉汉即举兵迎我我乃发汉闻此言乃筑受降城犹以为逺其明年春汉遣浞野侯赵破奴将二万骑出朔方北二千余里期至浚稽山【在武威北】而还浞野侯既至左大都尉欲发而觉单于诛之浞野侯未至受降城四百里匈奴围之军遂没于匈奴昭帝始元间匈奴遣九千骑屯受降城以备汉宣帝甘露三年呼韩邪单于入朝愿留居光禄塞下有急保汉受降城　李陵传天汉二年诏陵至东浚稽山南龙勒水上观虏即亡所见从浞野侯故道抵受降城休士注受降城本公孙敖所筑　唐温彦博曰汉武帝置降匈奴城于五原塞下全其部落得为扞蔽又不离其本俗因而抚之一则实空虚之地二则示无猜忌
　　汉五原塞外列城　五原塞　光禄城塞　石门障　居延城　缮治障塞
　　武纪元封元年冬十月帝歴五原出长城登单于台太初三年夏四月遣光禄勲徐自为筑五原塞外列城西北至卢朐【山名】游击将军韩说将兵屯之彊弩都尉路博徳筑居延秋匈奴入定襄云中行坏光禄诸亭障注晋灼曰地理志从五原稒阳县北石门障即得所筑城师古曰汉制毎塞要处别筑为城置人镇守谓之候城此即障也　匈奴传儿单于立三嵗而死子少匈奴乃立其季父乌维单于弟右贤王句黎湖为单于【句音钩】是嵗太初三年也句黎湖单于立汉使光禄徐自为出五原塞数百里逺者千里筑城障列亭至卢朐【山名】而使游击将军韩说长平侯衞伉屯其旁使强弩都尉路博徳筑居延泽上【韩说太初中屯五原外列城通典注榆林县西有汉五原城】　征和三年汉军乗胜追北至范夫人城【应劭曰本汉将所筑】昭帝时匈奴入五原攻塞外亭障时汉边郡候望精明宣帝甘露二年呼韩邪欵五原塞【史记正义五原塞即五原郡榆林塞也在胜州榆林县四十里　晋太康地志自北地郡北行九百里得五原塞】三年正月入朝二月遣归单于自请愿留居光禄塞下【纪云居幕南保光禄城注孟康曰光禄徐自为所筑】孝宣孝元约束自长城以南天子有之长城以北单于有之有犯塞辄以状闻降者不得受　地理志五原郡【秦九原郡元朔二年更名】稒阳县北出石门鄣得光防城又西北得支就城又西北得头曼城又西北得虖河城又西得宿虏城张掖郡居延县泽在东北古文以为流沙【师古曰阚骃云武帝使伏波将军路博徳筑遮虏障于居延城　李陵天汉二年诏陵以九月发出遮虏障陵将步兵五千出居延北千余里　通典肃州酒泉汉福禄县地古长城汉遮虏障也】武威郡都尉治熊水障北部都尉治休屠城　马成传建武十四年屯常山中山以备北边又代骠骑大将军杜茂缮治障塞自西河至渭桥河上至安邑太原至井陉中山至邺皆筑保壁起烽燧十里一候　西羌传建初二年临洮索西迷吾等降马防乃筑索西城【注故城在今洮州】徙陇西南部都尉戍之悉复诸亭候元和三年迷吾退居河北归义城　南匈奴传建武二十四年春欵五原塞愿永为蕃蔽扞御北虏永平八年置度辽营屯五原曼栢章和二年单于上言将余兵万人屯五原朔方塞以为拒守　建武筑北边亭候保壁　耿防出居延塞围北单于　太初三年汉剏筑三城光禄居延令居【光禄塞太初三年筑其秋入冦辄遂坏弃为其要害故也　元鼎六年数万人度河筑令居】
　　汉候城　边城
　　武纪太初三年秋光禄诸亭障注师古曰汉制毎塞要处别筑为城置人镇守谓之候城此即障也　董仲舒曰使边城守境之民父兄缓带稚子咽哺　孝宣时边城晏闭牛马布野
　　汉辽东城　乌垒城　玉门亭障【见西域都护】
　　昭纪元凤六年正月募郡国徒筑辽东元菟城【黄龙戌元菟城】五行志元凤五年四月烛星见奎娄间占曰有土功
　　边城和六年正月筑城
　　汉延寿城　昆仑塞
　　地理志河南郡缑氏有延夀城仙人祠辽西郡令支有孤竹城【应劭曰故伯夷国】　后西域传延光二年敦煌太守张珰陈三防今以酒泉属国吏士二千余人集昆仑塞注前书敦煌郡广至县有昆仑障宜禾都尉居也
　　汉北边塞　外城
　　匈奴传地节二年虚闾权渠单于立是时匈奴不能为边冦于是汉罢外城以休百姓【师古曰外城塞外诸城也】单于闻之喜召贵人谋欲与汉和亲元帝竟宁元年单于复入朝帝以后宫良家子王嫱字昭君赐单于单于驩喜上书愿保塞上谷以西至敦煌之无穷请罢诸备边吏卒以休天子人民天子下有司议郎中侯应习边事以为不可许上问状应曰臣闻北边塞至辽东外有隂山东西千余里草木茂盛多禽兽本冒顿依阻其中治作弓矢来出为冦是其苑囿也至孝武世出师征伐斥夺此地攘之于幕北建塞徼起亭隧筑外城设屯戍以守之然后边境得用少安幕北地平少草木多大沙匈奴来冦少所蔽隠从塞以南径深山谷徃来差难边长老言匈奴失隂山之后过之未尝不哭也前已罢外城省亭隧今裁足以候望通防火而已起塞以来百有余年非皆以土垣也或因山巗石木柴僵落谿谷水门稍稍平之卒徒筑治功费久逺不可胜计臣恐议者不深虑其终始十年之外障塞破坏亭隧灭絶当更发屯缮治累世之功不可卒复对奏有诏勿议罢边塞事　赵充国传窃见北边自敦煌至辽东万一千五百余里乗塞列隧有吏卒数千人虏数大众攻之而不能害　韩安国单于穿塞将十万骑入武州塞注师古曰在鴈门　汲黯传匈奴攻当路塞絶和亲　西南夷传汉兴关蜀故徼注西南之徼犹北方塞　后西羌传武帝渡河湟筑令居塞【注令居县属金城郡】章帝章和元年羌入金城塞　后西域传延光二年张珰上书今以酒泉属国吏士二千余人集昆仑塞【前志宜禾都尉治昆仑障】　南匈奴传永建元年先是朔方以西障塞多不修复单于上言求复障塞从之
　　汉雒阳城
　　见门类　艺文类聚李尤京师城铭曰天险匪登地险丘陵帝王设险乾坤是承　货殖传雒阳街居在齐秦楚赵之中　元和志故洛阳城在县东二千里按华延隽洛阳记云洛阳城东西七里南北九里洛阳城内宫殿台观府藏寺舍凡有一万一千二百十九间　顔师古曰鱼豢云汉火忌水故洛去水而加佳魏于行次为土土水之牡也故变雒为洛如鱼氏说则光武以后改为雒字
　　汉伊吾卢城　属国城
　　明纪永平十六年二月窦固破呼衍王于天山留兵屯伊吾卢城注本匈奴中地名破呼衍取其地置宜禾都尉屯田今伊州纳职县伊吾故城是也　安纪永初四年正月度辽将军梁慬辽东太守耿防破南单于于属国故城　马援建武十一年夏拜陇西太守时朝臣以金城破羌之西【破羌县名属金城故城在今鄯州湟水县西】涂逺多寇议欲弃之援言破羌以西城多坚牢不可弃诏武威守梁统悉还金城客民归者三千余口使
　　各反旧邑援奏为置长吏缮城郭起坞堠开导水田劝以耕牧十九年平峤南援所过辄为郡县
　　治城穿渠　光武纪建武十五年二月徙鴈门代上谷民于常山居庸闗二十六年南单于遣子入侍于是云中五原朔方北地定襄鴈门上谷代八郡民归本土遣谒者分将弛刑徒补理城郭　赵憙传建武二十七年拜太尉南单于称臣令憙典边事憙上复缘边诸郡幽并二州由是定注建武六年徙云中五原民于常山居庸关二十六年复令还　虞诩传为武都太守占相地势筑营垒百八十所　鲜卑传元初二年秋辽东鲜卑围无虑县州郡合兵固保清野鲜卑无所得【清野谓收敛积聚不令冦得之】熹平六年秋蔡邕议曰天设山河秦筑长城汉起塞垣所以别内外异殊俗也守边之衞李牧善其畧保塞之论严尤申其要
　　汉典农城　章陵城
