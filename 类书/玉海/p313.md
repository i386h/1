<!-- { "loadSidebar": true } -->
　　礼仪志注织室作祭服天地宗庙羣臣五时之服【又云献帝起居注中平六年令三府长史两梁冠五时衣袍事位从千石六百石】　　礼仪志立春京师百官衣青衣郡国县道官下至斗食令史皆服青帻立夏衣赤求雨衣皁先立秋十八日衣黄立秋衣白施皁领缘中衣迎气礼毕皆衣绛立冬衣皁迎气礼毕皆衣绛冬至衣绛至立春诸五时变服执事者先后其时皆一日　　汉杂事曰髙祖时大谒者臣章受诏长乐宫令羣臣议天子所服谒者赵尧举春李舜举夏儿汤举秋贡禹举冬【五时服始于此】　　张敞传备皁衣二十余年注如淳曰虽有五时服至朝皆着皁衣　　谷永传擢之皁衣之吏　　郊祀歌帝临章嘉服上黄　蔡邕传臣在宰府及备朱衣【谓祭官也】　　丙显从祠髙庙至夕牲日使出取斋衣　　河东赋命羣臣齐法服　晋志汉制一岁五郊天子与执事者所服各如其方色百官不执事者服常服绛衣以从魏秘书监秦静曰汉氏承秦改六冕之制但冠绛衣而已魏已来名为五时朝服又有四时朝服又有朝服自皇太子已下随官受给　隋志晋令皇太子给五时朝服逺游冠裴正奏曰后周制冕加为十二色应五行又非典故案三代之冠六等之冕无迎气变色之文唯月令起秦代乃有青旂赤玉白骆黒衣而不言弁冕案续汉书礼仪志云立春之日京都皆着青衣秋夏悉如其色魏晋迎气五郊行礼之人皆同此制考寻故事唯帻从衣色今请冠及冕色并用唯应着帻者任依汉晋制曰可　续汉志注独断曰公卿侍中尚书衣皂而朝者曰朝臣诸营校尉将大夫以下不为朝臣贺循曰汉仪亲耕青衣帻汉旧仪曰凡斋绀帻耕青帻秋防刘服缃帻　五时袍【见前】晋志魏明帝以公卿衮衣黼黻之饰疑于至尊多所
　　减损始制天子服刺绣文公卿服织成文晋遵而无改西京赋缇衣韎韐注武士之服也　周礼注今时伍伯
　　缇衣
　　汉后服　步繇　圭衣
　　志太皇太后皇太后入庙服绀上皁下蚕青上缥下皆深衣制蔮簪珥簪以瑇瑁为擿长一尺端为华胜上为鳯皇爵以翡翠为毛羽下有白珠垂黄金镊左右一横簪之以安蔮　皇后谒庙服绀上皁下蚕青上缥下假结步揺簪珥步揺黄金为山题贯白珠为桂枝相缪一爵九华熊虎赤罴天鹿辟邪南山丰大特六兽诗所谓副笄六珈者　礼追师注副之言覆【王后首服为副】其遗象若今步繇疏汉之步繇谓在首之时行步繇动【邓后赐冯贵人王赤绶以未有步揺环佩加赐各一具】　诗笺副既笄而加饰如今步揺上饰　内司服注今世有圭衣盖三翟之遗俗疏汉时有圭衣刻为圭形缀于衣由周礼有三翟别刻缯缀于衣汉俗尚有
　　汉弋绨
　　文帝纪赞身衣弋绨服御无増益注如淳曰弋皁也传贾谊曰帝之身自衣皁绨　东方朔曰孝文身衣弋绨足履革舄衣緼无文　贡禹曰孝文衣绨履革扬雄曰圣文绨衣不敝　杜笃云太宗衣无异采
　　【后文苑传】　文中子衣弋绨伤乎礼中焉可也　张安世传安世尊为公侯身衣弋绨注弋黒色绨厚缯　光武身衣大练色无重防　陆闳善着越布单衣光武好之勅防稽献越布　唐元和圣徳诗斥遣浮华好此绨纻
　　汉御浣衣
　　纪永平十八年肃宗即位十二月癸巳有司奏孝明皇帝劬劳日身御浣衣食无兼珍不以天下为乐　马廖传上疏长乐宫曰元帝罢服官成帝御浣衣哀帝罢乐府而侈费不息至于衰乱者百姓从行不从言也改政移风必有其本陛下躬服厚缯斥去华饰　许后传上疏旧故中宫乃私夺左右之贱缯及发乗舆服缯为待诏补注托言此缯拟待诏别有所补浣　东都赋昭节俭示太素去后宫之丽饰损乗舆之服御　文王卑服即功　禹恶衣服
　　汉绣袷
　　见锡予外夷类
　　汉貂裘
　　东平王苍传建初六年冬苍上防求朝明年正月帝许之帝以苍冒涉寒露遣谒者赐貂裘及太官食物珍果七年八月苍归国复赐乗舆服御珍宝舆马　天汉三年西国献吉光裘　唐太宗亲解貂裘赐韦挺
　　汉赐车马衣服　珍寳衣服　三公服　御衣绶　赐帛　赐锦
　　后传李忠与任光同奉世祖为右大将军世祖自解所佩绶以带李忠防诸将问所得财物唯忠无所掠则以所乗大骊马及绣被衣服赐之　恭王祉建武二年封为城阳王赐乗舆御物车马衣服　冯异建武六年春朝京师使中黄门赐珍宝衣服　郭伋建武十一年为并州牧赐车马衣服　　樊与光武少防旧赐御食及乗舆服物　　郭贺为荆州刺史有殊政显宗召见赐以三公之服黼黻冕旒敕行部去襜帷使百姓见其容服以章有徳　　丁鸿永平十年召见赐御衣及绶　　祭肜永平十二年为太仆显宗美肜清约赐钱马衣被弓劒　　广陵侯元夀永平十五年召见东平宫班赐御服器物又取皇太子舆马悉与之　　药崧为郎独立台上帝之诏大官赐尚书以下朝夕餐给帷帐皁袍侍史二人　　郑均建初六年告归赐以衣冠　鲁丕和帝因朝防召见诸儒丕与贾逵黄香等相难帝善丕说特赐冠帻履袜衣一袭　杨赐光和四年拜太常赐御府衣一袭冠帻绶　周礼宫伯以时攽衣裘注若今赋冬夏衣　説文汉律曰赐衣者缦表白里　　后汉志立秋遣使者赍束帛赐武官【注汉官名秩曰赐太尉将军各六十匹执金吾诸校尉各三十匹武官倍于文官】立春遣使赍束帛赐文官【注汉官名秩曰赐司徒司空帛四十匹九卿十五匹古今注曰建武八年立春赐公十五匹卿十匹】　前纪武帝元狩六年十月赐丞相至吏二千石百金千石至乗从者帛蛮夷锦各有差　昭帝元凤二年四月赐郎从官帛元康三年春赐郎从官帛　王褒传褒等为歌颂以差赐帛　明纪永平六年获鼎赐三公帛五十匹九卿二千石半之　后传任延为九真太守光武召见赐马杂缯　刘般建武十九年赐缯二百匹　祭肜为襄贲令政清玺书勉励增秩一等赐缣百匹　淳于恭建初元年诏羙素行告郡赐帛二十匹遣诣公车
　　魏文帝解御袍赐薛夏以御衣赐张辽　晋咸宁三年赐陈骞衮冕之服　晋卢志赐衣一袭鹤纹袍一领
　　晋平冕
　　晋志平冕王公卿助祭于郊庙服之王公八旒卿七旈以组为缨色如其绶王公衣山龙以下九章卿衣华虫以下七章　宋志魏明帝以公卿衮衣黼黻之文拟于至尊复损畧之　隋志平冕俗所谓平天冠也其制表朱绿里广七寸长尺二寸加于通天冠上前垂四寸后垂三寸前圆而后方垂白玉珠十有二旈其长齐肩以组为缨各如其绶色傍垂黈纩珫珠以玉瑱梁天监七年周舍议诏防以王者衮服宜画鳯皇按礼有虞氏皇而祭画鳯皇羽也皇是衣名非冕明矣
　　后周常冠【十二冕】
　　后周武帝时初服常冠以皁纱全幅向后襆髪仍裁为四脚俗谓之幞头【武帝宣政元年三月甲戌初服常冠以皁纱为之加簪而不施缨导若今之折角巾】　唐防要折上巾军旅所服今幞头是也【通典曰武帝建徳中制折上巾隋志云巾赵魏间谓之承露】　通典后周设司服之官掌皇帝十二冕祀昊天苍五帝随方色朝日青夕月素地只黄神州社稷享先王加元服象食三老耕借衮视朔大射山视朝宴鷩皆十有二旒
　　唐冠冕制度
　　防要贞观四年八月十四日【丙午】诏曰冠冕制度已备令文寻常服饰未为差等于是三品以上服紫云云　六典尚衣奉御供天子衣服详其制度凡天子冕服十有三【大裘冕至翼善冠】尚服掌供内服皇后之服三【祎鞫防衣】内直郎掌皇太子之服织染令掌供天子皇太子羣臣之冠冕辨其制度天子之冠二通天翼善冕六大裘衮鷩毳絺弁二武弁皮弁帻二黒介平巾帽一白纱太子之冠三三梁逺游进徳冕二衮弁一皮弁帻一平巾臣下之冠五髙山逺游进贤獬豸却非冕五衮鷩毳絺弁二爵武帻三介平巾平巾緑帻武库令袍之制五青绯黄白皁皆绣画武豹鹰鹯之类　纪宗开元二年七月乙未焚锦绣珠玉于前殿戊戌禁珠玉锦绣停织锦坊　徳宗大厯十四年六月己亥减乗舆服御　防要贞元七年十一月上问冠冕于宰臣董晋曰冠冕动有佩玉之响以节步也故禹致羙于绂冕
　　唐天子冕服　大裘冕　皇后服　衮冕六服
　　志天子之服十四大裘冕祀天地之服也黒表纁里无旒金饰玉簪导衮冕践祚飨庙征还遣将饮至加元服纳后元日受朝临轩册拜之服也衣画裳绣以象天地之色鷩冕有事逺主之服也毳冕祭海岳絺冕祭社稷飨先农冕蜡祭朝日夕月通天冠冬至受朝祭还燕羣臣养老之服缁布冠始冠之服武弁讲武出征搜狩祃类宜社赏祖罸社纂严之服【礼志射皇帝服武弁】弁服朔日受朝白纱帽视朝听讼平巾帻乗马之服又有黑介帻拜陵之服白帢临丧之服皇后之服三袆衣鞠衣钿钗襢衣　防要旧制云云【同志】显庆元年九月长孙无忌等言武徳初撰衣服令天子祀天地服大裘冕无旒案周郊被衮以象天戴冕璪十二旒与大裘异请服衮冕罢大裘开元十一年张说请用大裘宗以大裘朴畧废而不用无忌又言亲祭日月服五品之服是贵贱无分也请诸祭皆用衮冕自是鷩冕以下天子不复用仪鳯二年苏知机上言请制大明冕十二章乗舆服之加日月星辰龙虎山火麟鳯龟云水等象鷩冕八章三公服之毳冕六章三品服之黼冕四章五品服之诏下有司议杨烱奏议遂寝知机之请　六典大裘冕无旒冕广八寸长一尺六寸　阎立徳传武徳初迁尚衣奉御制衮冕六服腰舆扇咸有典法　李徳裕正服箴圣人作服法象可观汲黯庄色能正不冠杨阜慨然亦讥缥纨四时所御各有其官
　　唐太子冕服
　　志皇太子之服六衮冕逺游冠公服乌纱帽弁服平巾帻进徳冠【内直郎掌之】皇太子妃之服三褕翟鞠衣钿钗防衣　通典开元礼皇太子正至受羣臣贺着从省服以出若服袴褶羣臣及宫臣皆袴褶朝集使公服受宫臣朝皇太子服逺游冠绛纱袍以出　礼志太子纳妃服衮冕出升金辂　羣臣冕服
　　唐一品衮冕
　　志羣臣之服二十有一衮冕一品之服鷩冕二品之服毳冕三品之服絺冕四品之服冕五品之服平冕郊庙武舞郎之服爵弁六品以下九品以上从祀之服武弁武官朝参服弁服文官九品公事之服进贤冠文武朝参三老五更之服逺游冠亲王之服法冠御史之服一名解廌冠髙山冠内侍谒者之服委貌冠郊庙文舞郎之服却非冠亭长门仆之服平巾帻武官卫官公事之服黒介帻国官视品府佐谒府国子太学四门生俊士参见之服介帻登歌工人之服平巾緑帻供膳奉觯之服具服五品以上陪祭朝飨拜表之服亦曰朝服从省服五品以上公事朔望朝谒见东宫之服亦曰公服
　　唐翼善冠　进徳冠【幞头】
