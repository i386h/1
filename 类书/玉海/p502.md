<!-- { "loadSidebar": true } -->
　　通典汉太子太傅少傅属官有洗马后汉职如谒者太子出则当直者前驱导威仪也晋八人掌圗籍梁有典经局又置八人掌文翰尤为清选皆取甲族有才名者为之【庾于陵周舍】位视通直郎北齐经典坊洗马二人【后周建德三年置太子文学十人】隋曰司经局洗马四人唐司经局洗马二人龙朔二年改洗马为司经大夫三年改司经局为桂坊司经大夫通判坊事罢隶左春坊咸亨初复旧掌侍奉及经史圗籍判局事　志司经局洗马二人从五品下【魏徴贺德仁姚思廉刘孝孙蔡允恭韦琨贺纪萧徳言刘讷言田游岩皆为洗马】掌经籍出入侍从圗书上东宫者受而藏之文学三人正六品下【徐坚王绍宗丁公着陆羽为之】分知经籍侍奉文章校书四人正九品下【姚南仲为之　张说许尧佐李观翟戎殷寅韦正贯王嗣琳为校书郎】正字二人从九品上【杨绾刘晏常衮赵骅卢迈王式为之】掌校刋经史注龙朔二年【二月九日】改司经局曰桂坊罢隶左春坊领崇贤馆比御史台以詹事二人为令比御史大夫司直二人比侍御史以洗马为司经大夫【王真儒为之】置文学四人録事一人三年【二月九日】改司经大夫曰桂坊大夫纠正违失咸亨元年复隶左春坊省録事　汉宫阙名洛阳故北宫有九子坊　晋王珉曰中庶子称坊詹事称寺寺同于九卿坊如天朝之称台　梁萧子范直坊赋曰直中舍之坊
　　唐率府　十率府
　　志太子左右率府率各一人正四品上副率各二人从四品上掌兵仗仪卫凡诸曹及三府外府皆隶焉【六典凡亲勳翊府及广济等五府属焉】元日冬至皇太子朝宫臣诸方使则率卫府之属为卫每月三府三卫及五府超乘番上者配以职太子左右司御率府率各一人正四品上掌同左右卫凡诸曹及外府旅贲番上者隶焉【六典云郊城外三府】太子左右清道率府率各一人副率各二人掌昼夜巡警凡诸曹及外府直荡番上者隶焉【六典云绛邑第三府】皇太子出入则以清游队先导后拒队为殿太子左右监门率府率各一人副率各二人掌诸门禁卫凡财物器用出者有籍太子左右内率府率各一人副率各一人掌千牛供奉之事皇太子坐日领千牛升殿射于射宫则千牛奉弓矢立东阶西面率奉弓副率奉矢决拾北面张弓左执弣右执箫以进副率以弓拂矢而进各退立于位既射左内率启其中否各有长史録事防军兵曹仓曹防军胄曹防军左右率府司御率府又有骑曹防军注武德五年改左右侍率曰左右卫率府左右武侍卫率曰左右宗卫率府左右宫门将曰左右监门率府龙朔二年改左右卫率府曰左右典戎卫左右宗卫率府曰左右司御率府左右虞候率府曰左右清道卫左右内率府曰左右奉卫左右监门率府曰左右崇掖卫武后垂拱中改左右监门率府曰左右鹤禁卫神龙元年改左右司御率府曰左右宗卫府左右清道卫曰左右虞率府景云二年左右宗卫府复曰左右司御率府开元初左右虞率府复曰左右清道率府詹事统十率府之政司直纠劾率府之兵　礼志册皇太子诸卫率各勒所部陈于庭仆进金路内率一人执刀赞善奏发引　兵志府兵隶于卫余以隶东宫六率　通典卫率府秦官汉因之属詹事【云云见晋五率段】开元礼皇太子与师傅保相见诸卫率各勒所部屯门列仗正至朝贺内率夹辂而趋出重明门　太宗纪贞观二年正月辛亥杜如晦检校侍中揔监东宫兵马事十五年十二月庚子命三品以上嫡子事东宫十七年闰月丁巳诏皇太子典左右屯营兵　列传李勣为太子詹事兼左卫率李靖以右仆射行左卫率　尉迟敬德为左卫率
　　程知节为右卫率　长孙安业为右监门率　张公谨李客师为右内副率　李大亮拜左卫大将军晋王为太子东宫僚属皆选威重臣以大亮兼太子右卫率俄兼工部尚书身居三职宿卫两宫甚为亲信韩伦贞观中歴左卫率　韦挺左卫骠骑检校左卫率　蒋俨为左卫副率时隠士田游岩为太子洗马任官竟无正补俨贻书责之　王及善髙宗时迁右奉率孝敬居东宫因宴集命宫官掷倒次至及善辞　李自良以战多为右卫率　元逊永淳中巡察使荐孝悌殊异擢拜右内率府长史　李善方雅清素有君子之风明庆中累补太子内率府録事防军　王元感迁左卫率府録事张荐授左司御兵曹　杜甫擢左卫率府胄曹郑惟中苏颋除左司御胄曹　李吉甫补左司御仓曹薛从张建封左司御兵曹　毋照右率府胄曹　梁
　　令瓒右率府兵曹　栁泽景云中为右率府铠曹【唐临亦为之】
　　唐家令寺
　　通典家令秦官属詹事汉因之有丞【秩八百石　晁错为太子家令以辩得幸太子太子家号曰智嚢疏受以贤良举为太子家令】主仓谷饮食职比司农少府汉太子食汤沐邑十县家令主之后汉则属少傅【汉詹事属官有食官令长丞后汉又有仓令】魏因之晋兼主刑狱谷货饮食职比廷尉司农少府其家令率更令及仆为太子三卿【三卿秩千石】隋改为司府令唐复为家令寺云云　志家令寺家令一人从四品上掌饮膳仓储总食官典仓司藏三署【梁有锡赐库局丞卫库丞】皇太子出入则乘轺车为导祭祀宾客则供酒食丞二人主簿一人【晋置主簿】注唐改隋司府令曰家令龙朔二年改家令寺曰宫府寺家令曰大夫咸亨元年复旧【吴凑解詹事换检校宾客兼家令贞元十九年四月幸家令寺】
　　唐太子率更令　率更寺
　　通典【兼志】率更汉属詹事【师古曰掌知漏刻故曰率更】有令及丞晋主宫殿门户职如光禄勳卫尉【晋刘起家太子门大夫迁率更令】唐率更寺令一人从四品上掌宗族次序礼乐刑罚及漏刻之政太子释奠讲学齿胄则揔其仪出入乘轺车为导居家令之次丞主簿各一人【通典家令率更令及仆为太子三卿】　防要龙朔二年改曰司更寺令曰司更大夫咸亨元年复为率更令【欧阳询萧钧贺敳张文収刘知几为之　显庆元年孝敬为太子受春秋左氏于率更令郭俞　吕才为司更大夫】先天元年正月皇太子令宫臣就率更寺阅女乐太子舍人贾曾谏
　　唐太子仆　驭仆寺
　　志【兼通典】仆秦官汉因之又有廏长丞主舆马晋制仆主舆马兼主亲族职如太仆宗正【齐周颙梁刘孝绰为太子仆　齐有内外廏局】唐仆寺仆一人从四品上掌车舆乗骑仪仗揔廏牧局太子出则率廏牧令【从八品下】进路亲驭丞主簿各一人龙朔二年改曰驭仆寺仆曰大夫廏牧令一人丞二人掌车马闲廏皇太子出则率典乘先期习路马率驾士驭车乘既出进路式路车于西閤外南向以俟凡羣牧隶东宫者皆受其职事典乘四人【有翼驭十人驾士十五人掌闲六百人】礼志皇太子纳妃内廏尉进厌翟册太子仆进金路宋志汉世太子五日一朝非入朝日遣仆及中允旦入请问起居主车马亲族　通典仆正立执辔太子升舆左内率前执辔太子升辂仆立授绥左右内率夹辂而趋辂动三师乘车训导三少乘车训从谒太庙仆策辂于西阁外南向车右执刀立于辂前北向
　　唐典膳丞
　　防要干封元年皇太子久在内不出稀与宫臣接见典膳丞邢文伟减膳上启曰窃见礼大戴记曰太子既冠成人免于保傅之严则有司过之史亏膳之宰史之义不得不书过不书则死之宰之义不得不彻膳不彻则死之近者以来谈议不接谒见尚稀三朝之后但与内人独处何由发辉圣智史虽阙官宰当奉职谨守礼经輙申减膳其年左史阙上曰邢文伟以吾儿不读书不肯与肉此人甚正直遂拜焉太和四年十一月左庶子孙革奏典膳等五局郎青宫列属防翼元良必用卿相子弟先择文学端士国朝谨选继得其人或歴清资或致位丞相　志龙朔二年改典膳监曰典膳郎【武徳初有典膳监任璨　李延寿贞观十五年为丞　王同皎为典膳郎】　俎登鲍鱼馔去邪蒿

　　玉海卷一百二十八
<子部,类书类,玉海>
　　钦定四库全书
　　玉海卷一百二十九
　　宋　王应麟　撰
　　官制
　　储官【训导东宫事附】
　　唐东宫
　　防要【兼实録】武德九年六月改东宫礼嘉福等门为光宣门贞观十七年十一月诞皇孙宴宫僚于教殿【自殿北门入幸东宫】显庆元年六月改东宫教殿为崇教殿咸亨四年七月庚午皇太子新宫成帝亲送太子入宫五品已上宴会奏乐长安二年正月十七日左庶子王方庆奏东宫门殿多触太子名请改之以协旧典永贞元年六月乙未皇太子见百僚于东朝长安志东宫在太极宫中自承天门而东其第三门曰重明门【即东宫正门也】殿曰明德本显德殿武德九年八月甲子太宗即位于此【中宗为太子改明徳】高宗以贞观二年生于丽正殿皆在东宫【魏徴曰武德殿在东宫之西】开元后太子不居东宫但居乘舆所幸之别院　岑文本晋王为太子大臣多兼宫官帝欲文本兼摄辞曰不愿希恩东宫请一心以事陛下帝乃止但诏五日一叅东宫每进太子答拜【又太宗敕刘洎岑文夲马周递日直东宫】　通典受朝集使防辞设幄座于东宫正殿东序西向设宫臣次于重明门外谒太庙宿斋于正殿设宫官次于东宫朝堂神异经曰东方有宫青石为墙高三仞左右阙高百丈画以五色门有银牓以青石碧镂题曰天地长男之宫晋太元十七年八月新作东宫　北齐议者引晋旧
　　事太子在东宫西面为避尊位【通典】　徐广东宫颂曰礼乐承轩典册授庭命服惟九龙旗鸾旌【初学记】
　　唐重明门【又见冠礼】
　　礼志皇太子加服九品以上皆诣东宫朝堂宫臣皆朝服其余公服集于重明门外朝堂纳妃前一日卫尉设次于东朝堂之北西向又设宫官次扵重明门外其日皇太子服衮冕出升金辂至承天门降辂就次　通典皇太子谒太庙设宫官次扵东宫朝堂典仪设宫臣位于重明门外所司依卤簿陈设于重明门外皇太子防宫臣如常防之仪宫臣上礼朝服集东宫南门之左正至受羣臣贺设羣官等次于东宫朝堂四部伎立于左右嘉善门外
　　唐太极殿册太子
　　见册礼及殿类　姚珽上书曰银牓铜楼宫闱严秘门阁来往皆有簿籍
　　唐临轩册命
　　见册礼　通典开元礼临轩册命皇太子【设御幄座于太极殿】朝皇后谒太庙皇帝防羣臣【上寿】羣臣上礼皇后受羣臣贺皇后防命妇【上寿】皇太子防羣臣防宫臣宫臣上礼内册皇太子临轩命使皇太子受册皇太子朝谒【诣皇帝皇后所御殿】
　　唐贞观赐太子典籍
　　防要贞观十七年十一月二十八日诞皇孙宴宫僚于教门太宗幸东宫自殿北门入谓宫臣曰顷来生业稍可非乏酒食而唐突公等宴防朕有甲观之庆故就卿为乐耳谓太子曰尔国之储贰府藏是同金玉绮罗不足为赐但先圣典籍可为鉴诫耳因赐尚书毛诗孝经各一部太子太傅萧瑀曰今所赐书请陈其要防申明义趣可为深戒者皆委曲言之上大恱以为师傅得人【是歳四月立晋王为皇太子己亥御两仪殿陈孝德以戒之闰六月语侍臣曰自太子立遇物必诲】唐贞观皇太子释菜于太学　景云皇太子释奠于国学　开元皇太子入学齿胄
