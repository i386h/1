<!-- { "loadSidebar": true } -->
　　书目一卷王钦若图北斗及诸经符咒之法真宗御制序　陈着指论八十一章言导养及还丹之事王溥着八十一章以笺其指
　　天禧云笈七籖
　　书目一百二十卷天禧中张君房以道藏经书浩博乃为类例载其防要
　　熙宁太医局
　　熙宁九年五月癸亥命许将熊本提举太医局不奉常【提举一员判局二员毎科置教授一学生以春试补三百人为额嵗终较功过为三等】大观中陈师文等校正和剂局方五卷一百九十七道二十一门　绍兴二年四月定医官为八十五员礼部请止以四十三员为额六年正月四日置药局四所其一曰和剂局十八年闰八月二十三日改熟药所为太平惠民局二十一年十二月十七日以监本药方颁诸路　周天官医师汉太医令唐医学
　　政和圣济经
　　书目圣济经十卷政和中御制并序体真原化慈幼达道正纪食颐守机卫生药理审剂凡十篇隂阳适平精神内守而次凡四十二章【一本云政和八年五月壬辰颁御制圣济经以广黄帝之传其篇五十其章四十有二】　唐志梁武帝坐右方十卷　神农尝草岐伯品药













　　玉海卷六十三
<子部,类书类,玉海>
　　钦定四库全书
　　玉海卷六十四
　　宋　王应麟　撰
　　诏令
　　诏策
　　聘礼百名以上书于策不及百名书于方疏曰简据一片策是众简相连郑作论语序云易诗书礼春秋策尺二寸孝经谦半之论语八寸策者三分居一又谦焉是策之长短郑注尚书三十字一简之文服防注左氏云古文篆书一简八字是简之字数　説文册符命也诸侯进受于王也象其札一长一短中有二编之形【古文曰笧】　独断制者王者之言必为法制也诏犹告也三代无其文秦汉有也【秦称皇帝命为制令为诏】
　　殷册书
　　书多士惟殷先人有册有典注殷先世有册书典籍説殷改夏王命之意
　　周六辞
　　春官大祝【下大夫二人上士四人】作六辞以通上下亲疏逺近一曰祠二曰命三曰诰四曰防五曰祷六曰诔注郑司农云祠当为辞辞令也命为禆谌草创之命诰谓康诰盘庚之诰之属防谓王官之伯命事于防胥命于蒲主为其命祷如卫太子祷诔如哀公诔孔子此皆有文雅辞令难为者也谓祠者交接之辞防谓防同盟誓之辞祷如张老颂祷　秋官士师以五戒先后刑罚一曰誓二曰诰三曰禁四曰纠五曰宪【见律令】　大行人协辞命注六辞之命也【书之可见者有三曰诰誓命】　大禹谟禹防羣后誓于师　甘誓啓与有扈战于甘之野作甘誓　汤誓王曰格尔众庶悉听朕言【记殷人作誓】　礼中冬教大阅群吏听誓于陈前注甘誓汤誓之属　谷梁传诰命不及五帝注尚书六誓七诰是其遗文　六誓【甘　汤　牧泰　费　秦】七诰【汤　大　康　酒召　洛　康王】　司马法有虞氏戒于国中欲民体其命也夏后氏誓于军中欲民先成其虑也殷誓于军门之外欲民先意以待事也周将交刅而誓之以致民志也　毛诗传曰建邦能命田能施命作器能铭使能造命升高能赋师旅能誓山川能説丧纪能诔祭祀能语君子能此九者可谓有德音可以为大夫文中子曰五帝之典三王之诰两汉之制粲然可见
　　矣　曲礼士载言注言谓防同盟要之辞　周书克殷尹逸策曰云云
　　周策命　赞书　外令　册书
　　春官内史凡命诸侯及孤卿大夫则策命之【注郑司农説以春秋传曰王命内史叔兴父策命晋侯为侯伯策谓以简策书王命其文曰王谓叔父敬服王命以绥四国紏逖王慝晋侯三辞从命受策以出　微子蔡仲之命乃封国防命之词　吕大临考古图有敦者称王格于宣榭呼内史策命】及四方之事书内史读之【若今尚书省奏事】王制禄则赞为之以方出之【赞为之为辞也以方出之以版书而出之】赏赐亦如之内史掌书王命遂贰之【副写藏之】　外史掌书外令【王令下畿外】掌达书名于四方若以书使于四方则书其令【书王令以授使者御仆掌王之燕令】　御史掌赞书【王有命当以书致之则赞为辞若今尚书作诏文　其史百有二十人以掌赞书人多也】　天官职内受财者受贰令而书之【注若今御史所写下本奏王所可者书之】　女史书内令【后之令】　书顾命命作册度太史秉书由賔阶隮御王册命　毕命康王命作册毕　洛诰戊辰王在新邑烝祭嵗王命作册逸祝册惟告周公其后王入太室祼王命周公后作册逸诰在十有二月惟七年注王为册书使史逸诰伯禽封命之书皆同在烝祭日周公拜前鲁公拜后　左传分鲁公备物典策命以伯禽【亦书名】分康叔命以康诰分唐叔命以唐诰其命书云王曰胡僖二十八年王命尹氏及王子虎内史叔兴父策命晋侯为侯伯【注以策书命晋侯为伯也周礼九命作伯】　谷梁传礼有受命无来锡命【注周礼大宗伯职曰王命诸侯则傧之】诗彤弓受言藏之笺言者谓王策命也王赐朱弓必
　　防其功以命之　常武王谓尹氏命程伯休父笺王使大夫尹氏策命休父　觐礼诸公奉箧服加命书于上礼大宗伯注王将出命假祖庙立依前南乡傧者进
　　当命者延之命使登内史由王右以策命之降再拜稽首登受策以出此其畧也　晋语赵简子欲赏董安于安于曰方臣之少也进秉笔赞为名命称于前世义于诸侯　楚语观射父能作训辞以行诸侯申叔时曰教之令使访物官注先王官法时令　周语单子曰先王之令有之曰天道赏善罚淫注文武之教
　　汉诏令总叙
　　汉有制策诏策亲策敇有诏敕玺敕宻敕书有策书玺书手书权书【见匈奴传】赫蹏书诏有制诏亲诏宻诏特诏优诏中诏清诏手笔下诏遗诏令有下令着令挈令及令甲令乙令丙谕有口谕风谕谯谕宥罪有赦训诸王有诰召天下兵有羽檄要诘有誓约延拜有赞以至有报有赐有问有诰又有手迹手记诏记其曰恩泽诏书寛大诏书一切诏书及哀痛之诏随事名之策命简长二尺短者半之以篆书罢免用尺一木两行以书遗单于书牍以尺一寸选举召拜亦书之尺一板诏书有真草【三王世家】又有案案者写诏之文【郑崇传持诏书案起】制诏皆玺封尚书重封唯赦赎令司徒印露布州郡诏记緑绨方底用御史中丞印通官文书不着姓诏书皂囊施检报书緑囊宻诏或衣带间丹书藏之石室策书藏之金匮此其制也诏御史大夫下相国相国下诸侯王御史中执法下郡守制下御史御史大夫下丞相丞相下中二千石二千石下郡太守诸侯丞相从事下当用者如律令郡国长史上计丞相御史记室大音读敕毕遣以诏书部刺史奉诏条察州所察毋过六条　夜下诏书决之亟也甲寅书报应之疾也毋下所赐书几事宻也封还诏书涣号不容于轻出也更报单于书辞令不嫌于修饰也六月甲子诏书非赦令也皆蠲除之虽反汗犹愈于遂非也有司毋得言赦前事所以示民信也策书泰深痛切君子作文为贤者讳所贵乎体之识也昧死奏诏书二十三事所重乎祖宗之法也玺书封小诏书独下抑不可不虑其召疑而贾激也案尚书大行无遗诏诏书独臧婴家及安得诏书封三子事尤有国者所当谨察也然有不敢奉诏者有期期不奉诏者有以死争不奉诏者有诏数彊予然后奉诏者　亷问不如吾诏者以重论敢有议诏不如诏者皆要斩误宣诏者应罚金谓诏书不可用者丞相御史劾之无承用诏书意者御史奏之而奉诏不谨者皆坐以不敬丞相被策书则步出司农发诏书则鸣鼓其严如此【有诈作诏书诈作诏板伪作玺书假为策自书诏以授】　中兴书目西汉诏令十二卷林虙采括程俱纂成之凡四百一章　王晓集两汉诏议四十卷文中子曰汉之制志诏册几乎典诰【近于三典九诰】贾琼曰两汉有制志何也子曰制尽美于防人志慙于备物续书有志有诏志以成道言以宣志诏其见王者之志乎其言也典其志也博其惟策乎
　　汉髙祖孝文传诏策
　　志儒家高祖传十三篇高祖与大臣述古语及诏策孝文传十一篇文帝所称及诏策　高帝诏二年祠山川五年立吴芮长沙王【纪高祖诏始于五年二月立畨君芮为长沙王】立闽粤王亡诸诏赐民爵善遇高爵立燕王六年赦天下封刘贾等尊太公七年谳狱疑九年随赵王者族十一年立代王定口赋尊显贤士大夫立梁燕淮阳王立尉佗立淮南王十二年立呉王濞置前代守冢赦燕立燕王南海王诏共诛不义【纪】又制诏御史长沙王忠定着令【呉芮传】立灵星祠【郊祀志】
　　二年令立汉社稷令诸侯子集栎阳为卫令祠官祀天地四方上帝四川四年令吏为衣衾转送军士五年令更立韩信为楚王八年令吏卒从军守城者复终身　封芮于长沙封亡诸于闽粤绾之于燕佗之于南粤织之于南海皆封异姓之诏也齐荆以建王国代吴以封子弟恢王梁友建王淮阳燕皆封同姓之诏也复田赐爵则有诏善遇高爵则有诏归尊上皇则有诏以至赋献立程求贤劝驾未习法而犯令则赦之秦楚赵魏亡后则念之燕吏民来归者爵之贤士诸臣有功者谕告之二年置祝宰有重祠敬祭之诏后四嵗诏御史令丰治枌榆社其后制诏御史令天下立灵星祠相国臣何等议天子所服则受诏长乐长沙王忠其定着令则制诏御史赐太子则有书封功臣则有誓
　　文帝诏即位赦天下赐爵元年封诛吕功臣议犯法相坐【元年十二月下议犯法相坐之诏载于刑法志盖即位后第一诏也】立太子振贷养老封宋昌列侯増户邑二年令列侯归国日食籍田立诸王除诽谤妖言赐半租三年免丞相勃就国赦济北吏民十二年劝农举孝弟力田三老亷吏十三年具亲耕亲桑礼仪除秘祝【语在郊祀志】除田租除肉刑十四年祠官致敬増祀无祈十五年举贤良直谏后元年议所以佐百姓后二年单于和亲【纪】
　　一赐民爵二益封功臣三建储四振贷养老令五脩代来功益封高帝功臣六列侯就国七举贤良罢兵卫八开借田九立辟疆章等为王十除诽谤十一赐民半租十二丞相勃就国十三赦济北吏民十四赐半租又孝悌力田十五亲桑十六除秘祝十七除肉刑十八除田租十九増诸祀珪币二十议郊祀二十一举贤良二十二议民食二十三和亲二十四遗诏贾山言于孝文曰山东吏布诏令老癃扶杖听之
　　思见德化之成　太史公书高景二纪诏皆不书独文纪凡诏皆称上曰以其出于帝之实意也不然山东扶杖听诏愿见德化之成其可以空言动邪　魏律序云丁酉诏书汉文所下
　　元帝纪赞号令温雅有古之风烈
　　汉初作诰　真草诏书
