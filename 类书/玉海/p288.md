<!-- { "loadSidebar": true } -->
　　五年九月壬子【二十三日】中书门下献大射图先是八月五日甲申上有意于大射诏有司讲求典故【实录云讲求大射仪注】自周官射礼及开元开寳礼斟酌损益草定其仪大约如朝谒元防之礼酒三行有司奏赐王公下射侍中称制可皇帝改服武弁射于殿上布七埓于殿下自公卿大夫各有着位开乐虡于东厢中设熊虎等侯陈赏物于东阶以赏能者设醴爵于西阶以罚否者并画其冠冕仪式表着埻【音准】埓之位以进上览嘉之谓宰相曰俟弭兵当与卿等行之
　　至道崇政殿射
　　元年三月己巳令卫士数百射于崇政殿庭召张浦观之先是上赐李继迁劲弓三皆力及一石六斗继迁意上欲威示戎虏非有人能挽也至是士皆引满平射有余力浦大骇上向戎人敢敌否曰蕃部弓弱矢短敢拒敌乎
　　咸平苑中宴射　玉津园射
　　咸平二年九月戊子【九日】召宗室宴射于苑中癸卯宴射于后苑帝中的者十一四年闰十二月己巳宴射后苑五年三月戊戌射于水心殿六年三月丁未又射至祥符九年正月丙午朔宴射凡八　咸平三年五月丁丑朔幸玉津园召从臣射于西园北亭帝中的者九九月壬辰【十八日】帝中的十二祥符四年五月丁丑【四日】中的者八五年五月癸未【十七日】六年四月丙戌【二十五日】九年五月乙巳天禧元年五月己亥【二日】三年四月庚戌【七日】并射玉津园　咸平三年十二月丁巳【十四日】幸殿前班院阅马射遂宴射后苑上七中的
　　咸平琼林苑射
　　咸平三年五月己丑【十三日】幸琼林苑南亭命亲王帅臣射帝三中的四年四月丁巳【十六日】六年四月戊辰【九日】祥符三年三月壬辰四月辛未又射
　　咸平含芳园习射
　　咸平四年八月壬子【十一日】幸含芳园习射景徳元年正月癸巳三年九月甲寅又射
　　咸平宜春苑宴射　潜龙园宴射
　　五年二月己丑幸上清宫宴射宜春苑上中的者六六年二月戊寅【十八日】幸潜龙园宴射上中的者七　祥符元年九月乙亥二年九月乙丑又宴射于潜龙园四年十二月辛亥幸殿前班观习射移幸潜龙园宴射
　　咸平后苑习射　射宫诗
　　咸平四年三月十八日己丑后苑赏花习射帝与近臣言及大射投壶乡饮酒之礼因命直馆各赋射宫五言六韵诗帝诏羣臣极欢八月壬子幸御龙营阅射劲弓赐缗钱有差遂幸含芳殿宴射
　　景徳凯旋燕射
　　元年十二月戊子宴从臣于行宫后苑之西亭因习射上连中的羣臣奉觞称贺李继隆等相继而中上命矢连发叠中之咸赐袭衣金带鞍马举酒属之戊戌北征凯旋庚子赐近臣宴于冦准第诸帅宴射于本司赐上尊珍膳
　　祥符太清楼宴射
　　元年三月庚午二年正月癸亥三月戊辰三年閠二月辛未四年八月庚戌六年三月丙申七年三月癸巳十月丙寅九年三月丁巳天禧三年三月十三日庚午皆宴射于太清楼下又景徳四年三月甲寅宴后苑射于太清楼下
　　祥符水心殿宴射　射堂　宴射赐诗
　　元年五月庚申朔幸玉津园水心殿宴射帝中的者十又观卫士骑射于苑南门二年五月庚申幸玉津园宴射水心亭三年闰二月十七日丁卯幸开封府射堂命宗室牧伯射帝巾的者七三月壬辰幸金明池琼林苑宴射上作七言诗赐近臣属和八月十四日庚申幸含芳苑宴射帝中的者再四年十二月十二日辛亥幸殿前班召从臣观骑士习射移幸潜龙苑宴射五年四月五日壬寅幸琼林苑宴射帝作五言诗赐近臣和六年四月甲戌幸琼林苑宴射上作歌丙戌射于水心殿上十中的七年八月八日辛酉幸瑞圣苑宴射于水心殿帝作五言诗赐近臣八年三月十日丙申幸琼林苑宴射上中的者六帝作七言诗近臣和九年四月九日壬午幸琼林苑宴射帝作七言诗赐从臣五月二日乙巳宴射玉津园帝作七言诗从臣和
　　祥符幸射堂宴射
　　三年闰二月丁卯幸开封府射堂宴射又至西堂阅太宗御书图画上作诗从臣皆赋甲戌增葺射堂为继照堂设帟张乐许士民防观三日　至道初上居府廨太宗命府东建堂习射周起奏陛下尝所听事臣不敢居天圣琼林苑赐射　玉津园宴射　寳元瑞圣苑射
　　天圣八年四月三日乙酉幸琼林苑赐从臣射射于苑亭遂燕从臣是日旁有五色云九年四月己卯景祐三年四月辛亥五年四月癸酉庆厯二年四月甲戌朔六年四月辛亥朔八年四月甲戌皇祐二年四月丁巳朔四年四月丙子朔嘉祐六年四月七年三月又射　至和二年四月四日壬辰幸琼林苑宴射上中的者十四已而阅骑士射栁枝嘉祐七年三月丁丑燕琼林苑观卫士射栁枝天圣八年五月十一日幸玉津园宴射上中的者七从臣奉酒贡马称贺九年五月丁巳射庆厯五年八月又射四年五月壬申幸玉津观稻遂燕从臣射于园中上中的十九　寳元二年八月丁亥【二十八日】幸瑞圣苑射上中的十一　庆厯元年八月丁丑朔又射　五年八月丁巳幸瑞圣园观刈谷燕从臣射于苑中观骑士射柳枝　皇祐元年八月乙亥凡四幸
　　景祐太清楼宴射
　　景祐二年十月八日戊午宴射太清楼帝中的者四庆厯五年九月九日辛卯六年九月九日乙未又射【四年九月丁亥召宗室燕太清射于苑中】
　　熙宁琼林苑宴射
　　熙宁三年四月三日幸琼林苑宴射　元丰二年四月辛丑【三日】再幸宴射上中的羣臣皆贺廼命羣臣射御苑门观军士射栁枝【上再幸池苑】　熙宁八年五月臧景言马射六事一曰顺骔直射二曰背射三曰盘马射四曰射亲五曰野战六曰轮弄各为说以晓习射者诏即武学敎习并下经畧将官
　　熙宁太学射圃
　　熙宁十年二月癸巳诏太学西门修筑射圃听诸生遇假日习射从国子监请也
　　宋朝神射式
　　书目广弓经一卷纪旦取韦蕴旧篇仲既新训李将军手诀王坚道歌诗削浮辞成此书神射式一卷王徳用分拽弓遣箭去病射亲四类又刘懐徳以所闻徳用射法之要分为十篇为射法一卷任权撰弓箭启防一卷谓学射之术有五张仲商射训一卷马思永射诀一卷十篇论体法辨弓箭及射亲之要王越石射议一卷有选弓择矢容体引挽断发去病取亲凡七篇
　　乾道玉津园射　燕射旧仪　淳熙燕射　赋诗
　　乾道二年二月四日幸玉津园射次命皇太子庆王恭王次管军臣僚射如是者三每射者四发上前后四中的先是閤门讨论燕射旧仪辅臣奏曰此政和新仪所载仪式烦苛费亦不少上曰祖宗朝想无乐今宜事事节省别行议定七年二月十二日谕辅臣曰祖宗数召近臣赏花钓鱼朕暇日欲命卿等射饮君臣相亲则情通九年十二月二十二日庚辰臣僚请令太学生习射上曰玉津燕射唯武臣射文臣亦当与可讨论典故以闻　淳熙元年三月十三日庚子礼官言按防要防幸池苑赋宴诏宗室武臣射无文臣射典故于是诏从驾文武臣射用唐贞观中赐文武五品以上射于武徳殿故事九月壬寅【十八日】再幸玉津园燕射赐皇太子已下宴酒三行乐作上临轩有司进弓矢上中的皇太子进酒率羣臣再拜称贺宣皇太子射射中次宣与射臣僚【文臣叶衡等皆射】上再射复中的保信节度郑藻起居舍人王卿月环卫官萧夺里懒射巾赐袭衣金带上赋七言诗丞相曾懐已下属和还宫都人耸观驩动林野二十七日诏临安府择寛闲地建射圃备百僚习射四年三月十日又射九月二十二日选徳殿观击毬　绍兴十八年五月丙子金使贺天申节始燕射于玉津园遂为故事
　　淳熙后苑观射　射铁帘【又见讲武类】　宴凌虚阁上寿
　　二年二月庚辰宣引辅臣使相至后苑观歩军司弓弩手射上曰近来诸军射艺颇精每射讫上亲视所中箭多寡并射入铁帘浅深赉赐有差宴羣臣于凌虚阁下丞相叶衡等席于左少保士輵等席于右酒三行衡率羣臣以次上夀再拜退诏宣劝在列已而舞剑者进其技精絶上曰此军中之乐衡乞独班再奉万年之觞上喜饮釂命以琉璃钟酌丞相徧及羣臣仍各第其量以赐上曰兹有典故衡奏是乃祖宗赏花钓鱼故事越二日选徳殿奏谢上曰犹恨不得与卿欵曲
　　淳熙试进士射
　　孝宗尝谕辅臣欲令文士能射御武臣知诗书淳熙元年三月庚子礼部胄监言知道州楼源请令太学生习射州县学置射圃今欲举行旧法令太学生讲习射礼进士殿试上二甲人择日试射庶合射宫试士之意从之二年五月己丑御射殿引新进士按射【元年七月二十六日太学置射圃　孝宗课儒生以金谷惧空言之无补角进士以弧矢虑戎偹之或忘】　元丰六年五月癸未司业朱服请太学生暇日习射从之　宋祁上皇帝后苑燕射赋暌取星弧之象乐着天驺之节披虎落之囿防麟定之亲始讲射侯之容将明洁觯之礼天威粹健帝表胖正雕弓栗笴俨若有容栖鹄画正砉然命中赋曰执徐统岁少皥司秋月着授衣之令日纪吹花之游司射谨官梓人庀具饬虎进侯张貍设步厞崇旌以虹拖画广堋而云布并夹竝储决拾相旅我物孔阳我仪用光剡矢荐于夏箙雕弓出于扶桑采五施而烈晕歌九节而升堂万乘来御羣心乐康随月上弓与天张舍抜则供应而中主皮划其已彻劲羽饮而犹动骇踆乌于日域震封狼于星冡皇衿兑说协气云蒸少府之赐钱流地庖人之割肉如陵轩霞蕃后盘石宗英美发的之希代咸奉觞而造庭射之为义是谓观礼外则审固而正躬内则雍容而绎志支左屈右之能项发口纵之异或合宴序賔或筭多与祭公用隼而射墉观如墙而觯中则得为诸侯争有似乎君子然特人臣之善容未识我皇之射意若夫修五常为弓矫百度为矢緫黎献以植的罄绵区而除位参天地之控引顺阴阳而张弛一发则英雄在虚抚则蛮夷断臂岂徒鹄取难中之名驺乐庶官之备　曹子建诗控破左的右发摧月支注引邯郸淳艺经曰马射左邉为月支三枚马蹄二枚　曹毗马射赋曰修埒坦其平舒应玚驰射赋曰旝动鼓震　李充良弓铭力称顔髙巧发由基　射之制尚矣上火下泽象着羲经弧剡矢利剙黄帝苍姬定宪其礼益详曲台辟雍武德武间举汉唐制度卑陋　弧矢肇于黄帝射侯见于虞书曲台习肄辟雍举行贞观武徳之仪开元安福之制貍步是分虎侯是辨　礼正六耦诗歌九节　巾车三乏司裘五正　雪鹤衔箭星麟集附枝观体定杯水覩心平　左防繁弱右接綦卫　六钧七规　中有叠双控无虚发　始暌画而取象终井仪以奠名　六钧用壮百中无疑和容就列省括于兹　防轮之俊超乘如飞　听采苹之章逞穿杨之妙　工歌九夏庭列三侯　立丰置福　具鹿中歌貍首　唐弓九合夏箭三成　以祈尔爵反求诸身　歌【阙】采蘩试可乃已　簮佩俨立冕旒髙视　前叠杨叶后贯防支　连袂逢防比肩由基　蹲甲壮基觯观孔　引满雷碎腾淩飙疾　挥弓电掣激矢风追　临广望坐百层料武艺品骁腾流藻周施和铃重设睨影髙鸣将超中折分驰逈场角壮永埒防夫之敏手促华鼓之繁节经蹄而雹散歴素支而氷裂【马射】

　　玉海卷七十五
<子部,类书类,玉海>
　　钦定四库全书
　　玉海卷七十六
　　宋　王应麟　撰
　　礼仪
　　耕借
　　武王耕借
　　乐记武王云云耕借然后诸侯知所以敬五者天下之大教也注借田也
　　周王借
