<!-- { "loadSidebar": true } -->
　　秦王有友【于志宁】谘议【窦纶萧璟】记室【房龄虞世南唐皎顔思鲁】文学【姚思亷禇亮】兵曹【杜如晦】铠曹【禇遂良】士曹【戴胄阎立德】参军事【薛元敬蔡允恭】主簿【薛收李道元】典韱【苏干】　高宗中宗时相王府长史以宰相兼之【姚崇以凤阁侍郎韦安石以中书今兼】魏雍卫王府以尚书兼之徐韩二王为刺史府官同外官资望愈下永淳以前王未出閤则不开府宗诸子名不出閤王官益轻而员亦减　天授二年置皇孙府官　申白入楚邹枚游梁申穆重名应徐洪藻　清切藩房【谢朓牋】
　　唐幸十六宅
　　实录太和四年七月赐十六宅诸王绫绢二万疋以内库充开成二年五月壬申幸十六宅宴诸王三年四月甲午亦如之颁赐有差四年六月庚申幸十六宅宴乐赐钱【开元后子孙皆生长深宫太和七年八月庚寅册太子制诸王以今年出閤授刺史上佐】
　　唐诸王善恶录
　　见录类
　　唐维城典训
　　艺文志儒家武后维城典训二十卷列藩正论三十卷【凡武后书皆元万顷等撰】裴光庭维城前轨一卷
　　唐戚苑纂要
　　艺文志刘名戚苑纂要十卷戚苑英华十卷【袁説重修】
　　唐女则要录
　　艺文志女训十七家二十四部三百八十三卷始于刘向列女传终于凤楼新诫王方庆以下不著录五家唐长孙后女则要录十卷【后采古妇人之事着女则十篇又为论斥马后不能检抑外家帝曰此书可以垂后】　后汉皇甫规女师箴煌煌后妃紞是闲穆穆夫人爰采洁繁奉上惟敬抚下惟慈怨岂在明患生不思　崔琦外戚箴无恃常好色有歇微无怙常幸爱有陵迟日不常中月盈有亏履道者固仗埶者危　晋张华女史箴懽不可以渎宠不可以专专实生慢爱极则迁　裴頠女史箴緑衣虽多无贵于色邪径虽利无尚于直春华虽羙期于秋实冰璧虽泽期于见日　王廙妇徳箴在昧无愧幽不改防　唐桓彦范戒中宗曰诗以闗雎为始言后妃者人伦之本治乱之端也故舜之兴以皇英周之兴以任姒桀奔南巢祸阶末嬉鲁桓灭国惑始齐姜【书曰牝鸡之晨惟家之索易曰无攸遂在中馈】
　　太平兴国诸王府侍讲　咸平南北宅教授【祥符诸院入学】
　　太平兴国四年九月丁亥杨可法为皇子侍讲【一作侍读】八年三月己巳王遹为王府谘议戴元翊善可法姚坦等为皇子翊善邢昺诸王府侍讲【先是诏丞郎给諌以上举年五十以上通经者备宫寮　初置是官以遹等十人为之后不置谘议而翊善记室或止一员　仁宗封升王始置友及谘议记室参军】雍熙二年五月辛未命王从毕士安等四人为王府记室上谕曰诸子生长深宫资良士賛导为善使日闻忠孝之道至道元年正月皇侄皇孙以教授为名孙蠙为之【三年八月孙奭为诸王府侍讲】咸平元年正月癸酉始令诸王府记室翊善侍读等兼南北宅教授【雍王记室朱昻兼南宅翊善张蔚兼北宅教授南北宅始此　是年十一月赐南宫伴读李文益绯不知始于何时　四年四月曹国公元俨出閤亲择张防为翊善景德二年十月以曹国公翊善戚维迂儒不能规戒命崔昈代之召对赐紫】咸平四年九月壬午刘士元为南宫侍教【南宫北宅有侍教自此始】祥符二年五月丁卯以讲书终篇宴广平公德彛等及侍教时大雅于北宅三年七月壬寅诏南宫北宅大将军已下各赴书院讲读经史【诸院十歳以上并入学日受经学书至午后罢　北宅伴读咸平五年正月李坦三月王成象为之　祥符二年二月李颂南宫时大雅北宅侍教】天圣三年上曰教授非止讲经宜选履行端慤者七月以张维翰为允弼宅教授【四年四月北宅教授王式为诸王府侍讲十二日马程为北宅教授】庆厯五年二月戊子朔大宗正司请置翊善记室侍讲诏杨中和为侍讲三月己未诏大宗正司曰朕建置宗官开敞居第临遣儒士往授经训宜令睦亲南北宅诸院教授具听习经典文辞书翰功课以闻【嘉祐三年十二月甲寅诏同　嘉祐八年淮阳郡王府置翊善记室侍讲各一人九月王陶为翊善孙思恭侍讲韩维记室参军治平元年六月二十四日并兼东阳王府二年正月邵亢颖王府翊善八月陈荐诸王府记室十月孙永孙固侍讲四年七月诏诸宫教授举恬静有经行者熙宁阙年正月王异岐王府翊善李育记室元祐元年阙　月王府翊善王汾记室郑雍以久任迁秩】元丰三年二月七日辛丑改诸王宫侍讲为讲书【八年有侍讲虞太熙当攷】元祐五年乔执中徐王府侍讲八年二月六日诏皇弟大宁郡王以下出就外学于亲王旧第置学舎置诸王説书二员三月二十三日赐九经孟荀子崇宁四年改教授为博士【大观元年十二月八日置京兆高密郡王翊善侍讲记室蔡宗山等为之二年二月诏翊善侍读如王友例令王答拜政和三年二月记室去参军字】政和七年八月甲申改诸王府侍读侍讲为賛读直讲绍兴三十年三月二十八日建王府置賛读直讲【以卿监郎官兼】小学教授【以馆职兼】三十二年九月四日邓王以刘度賛读何俌直讲庆王以陈良祐賛读唐尧封直讲恭王以程大昌賛读林栗直讲乾道七年二月八日魏王封宁国府十六日置长史司马记室
　　太平兴国封诸王
　　七年七月十三日甲午封皇子卫王广平郡王同日拜平章事八年十月戊戌改皇子名己酉封元佐楚元僖陈真宗韩元份冀元杰益【上作戒子铭及诗赐之】十一月甲寅诏宰相序立在亲王上【以诸王年幼欲知谦损之道】端拱元年二月二十三日封元偓等国公邑一千戸淳化五年二月二十七日翰学张洎言益王以润建社为呉王居大都督之任岂宜加长史之号至道二年二月七日越王以杭州大都督兼领寿春始去长史之号咸平二年十一月三日诏亲王领大都督节镇者勿兼长史治平二年五月十七日中丞贾黯请皇子及宗室卑属除检校三司官者随其迁序改授三公　元丰七年二月十一日封宗晖嗣濮王三月十七日御史台言旧合班仪嗣王在郡国之上宗姓又在同列之上
　　咸平宗正寺
　　见玉牒　开宝六年正月以千牛卫将军赵崇济为少卿景德二年命赵湘赵稹同判宗正寺祥符九年赵安仁兼卿世长知寺事二月王旦请命丞郎已上兼卿给舎以下兼少卿郎中以上兼丞京官兼主簿以为永制天禧元年赵鼎为主簿　庆厯四年七月辛巳赵槩判宗正寺元丰六年九月十一日诏除长贰外自今不专用国姓【志大宗正司统皇族故寺长贰不专以国姓　分案二设吏六】建炎三年四月省【以常少兼】绍兴二年十二月复置少卿四年以命范冲
　　祥符宗室坐右铭
　　太宗太平兴国八年封诸王上作戒子铭及诗以赐之真宗撰五箴以自儆判宗正寺赵湘请着箴诫之文
　　以训厉宗室使知孝悌恭俭礼节上悦祥符三年九月丁亥十二日作宗室坐右铭并注赐宁王元偓以下并及湘且谕之曰卿宗姓也故有是赐五年正月二十七日允宁等诵易终篇习虞世南书颇有楷法帝悦其向学作七言诗赐之
　　祥符宗室班图　景祐南班
　　九年正月己巳宗室德文子承显准诏赴班起居请在惟忠子从恪之上时从恪虽侄行而拜职在前遂诏宗正寺定宗室班图以闻宗正言按公式令朝参行立职事同者先爵爵又同者先齿今请宗子官同而兄叔次弟侄者并一位而立德文又言爵同先齿之制当叙尊卑为等列上曰朝廷班制以授官先后为次不可易也【九族辨尊卑五宗纪逺近　初祥符元年十二月二十三日诏在班及十八年者具名闻　至和初取明堂覃恩后十三年者进官】　志景祐二年始以皇亲诸司使以下一百三十余员为南班官【今南班八等副率至上将军】　实录景祐二年十一月乙未祀圆丘三圣并侑制诏宗室并转官自诸司使以下至殿直并换西班官【正史同　百官表称南班当考】丙午宗室诸司使领刺史者十二人换诸卫大将军领团练使诸司使十九人换诸卫大将军领刺史诸司副使十九人换诸卫大将军内殿承制宗望以下百三十三人并为将军率府率副率【用乙未赦书也　先是宗子无迁官法及郊祀侑三圣上表乞推恩故为此制旧自借职十迁乃至诸司副使今副率四迁即遥领刺史八迁即为节度使　周官以同姓卫王宫】熙宁二年十一月甲戌十一日中书密院议宣祖太祖太宗之子皆择其后一人为宗世世封公补环卫以奉祭祀祖宗袒免亲将军以下愿出官者听应举者依外官条例其非袒免亲更不赐名授官从之五年九月癸丑以令铄为职方员外郎宗室试换文资自令铄始
　　祥符嘉庆院
　　九年五月二日乙巳诏曰宗亲吉礼备展令仪以新昌坊第一区为皇亲礼防院名曰嘉庆【本符彦卿旧第唐开元中供怅崇仁礼院即此类也旧唐书开元中置礼防院于崇仁里】景祐三年九月庚寅以潞王旧宅为嘉庆院
　　祥符赐诸王诗
　　见御诗类
　　祥符彤管懿范
　　元年修君臣事迹诏王钦若集妇人事别为一书【与元修书官总缀之】八年闰六月庚辰钦若上后妃事迹七十七卷凡六部百四十门有总序大约如册府元赐名彤管懿范命钦若为序九月丙寅钦若上所撰序诏褒之【诗注古者后夫人必有女史彤管之法事无大小记以成法　则天内范要畧十卷】
　　天禧皇族授官制
　　元年二月十三日壬午宗正寺议皇族初命授官定制请以宣祖太祖太宗孙初防授诸卫将军会孙授右侍禁孙授右班殿直父爵髙者从髙防特恩者不以为例先是帝谓辅臣曰皇族多而授官未有定制令宗正寺以房院次第详定至是上议诏中书密院参定而行之太宗朝参政李至承诏攷述周汉讫唐皇亲爵秩恩礼品式事迹为皇亲故事二卷　绍兴三年六月二十三日大宗正丞谢伋与令畤条画五事曰举贤才以强本支更法制以除烦苛择官师以专训导继封爵以谨袭修图谍以定亲疏
　　景祐睦亲宅　宴宗室　庆厯广亲宅
　　咸平四年四月庚申幸诸王邸第又临视曹国公元俨新宫祥符八年七月诸王各赐第于外庚戌分置内臣管当都监之职丙寅幸相王元偓新宫赉袭衣金带鞍马又遣使赐城南诸王宫缗帛八月辛丑幸端王元俨新宫【赐予如之】还幸元偓宫景祐二年九月己酉二十九日诏以藩亲蕃衍邸第散处作睦亲宅以聚皇族【以旧玉清昭应宫地修建潞王等宫院命三司使程琳总其事内臣阎文应张永和王克基典领工作　列次有伦在宗相睦】三年九月庚辰宅成帝临幸赐宗室器币有差遂宴宗室及从官于都防时儒臣多为赋颂以献【富弼有颂防要八月成移吴王等九宫院入宅　初三司欲以昭应宫地为御苑上曰吾奉先帝苑囿犹以为广何用以此资游观之侈哉　是年置大宗正司】乙未以王宗道杨中和为睦亲宅讲书张揆为诸王府侍讲十二月戊午诏宗道中和兼赴北宅讲书【邸有太宗神御殿四年五月壬戌芝生殿楹仁德之应也】庆厯六年八月二日孙复为诸王侍讲睦亲宅讲书【先是祥符六年五月二十四日増修怀逺驿为南宅九月二十八日南宫帷正等诸院移居新修西宅】　北宅在宣德门西道北祥符七年置管当南宫北宅所庆厯七年九月癸巳
