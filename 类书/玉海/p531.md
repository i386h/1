<!-- { "loadSidebar": true } -->
　　王宣汲靖确山　绍兴三十一年十二月王师克蔡州三十二年二月金人围之统制王宣以左右军应援至确山宣据山而阵将佐皆未战宣属目汲靖靖虓勇善用大刀至是挺出曰敌骑虽盛击之当破宣与骑二百率众驰入敌阵敌皆披靡不敢迎靖持铁鞭击敌诸军鼓勇争进乙丑敌大败遁走宣整众而还确山之功惟靖第一
　　按乾道降防无饶风岭而有赵撙蔡州【当攷】　绍兴三十一年十二月己亥朔司马中军统制赵撙复蔡州金人所命刺史萧懋徳闻撙至披城为寨相距两日不出战至是夜漏未尽撙命将士潜师入城城无楼橹不可守懋徳遁去
　　绍兴六年十月杨沂中败伪齐于藕塘不与十三战功之列以所捷非金人故也
　　功臣号
　　功臣旧制自推忠佐理至保运经邦二十二字以赐中书宻院臣僚自推忠保徳至効顺顺化三十八字以赐皇子皇亲文武官外臣自拱衞翊衞至果毅肃衞二十字以赐诸班直将士　神宗即位不受徽号元丰元年十一月己亥【二十九日】宰臣吴充等言功臣非古始唐徳宗多难之际乃赐奉天定难之号不应盛世犹袭陈迹于是罢功臣号　绍兴六年四月复赐中兴后加赐者三人而已【韩世忠张俊刘光世】此外唯安南国王加功臣号
　　禄秩
　　爵禄之制至周而备诸侯去其籍其详不可得闻三代而下禄秩至汉而详然表所载与诸家所叙亦有异同
　　周司禄
　　地官司禄中士四人下士八人【主班禄阙】　大司徒十二教以庸制禄　禀人待稍食【槀人乗其事以下上其食】　天官大宰八柄禄以驭富　内宰均其稍食　宫正均其稍食　宫伯行其秩叙月终则均秩　酒正月有秩酒者以书契授之　医师嵗终稽医事制其食　春官天府祭天之司禄【注文昌第六星或曰下能也】　内史王制禄则賛为之以方出之【郑司农引上农夫食九人至君十卿禄谓王制曰王之三公视公侯卿视伯大夫视子男元士视附庸】夏官司士以徳诏爵以功诏禄以能诏事以久奠食
　　唯赐无常【赐多少由王不如禄食有常品】三嵗稽士任而进退其爵禄【周官之制有事而后有食有爵而后有禄】　校人等驭夫之禄宫中之稍食【一命以上谓之禄庶人在官者稍食而已】　孟子文王治岐仕者世禄　乐记武王克殷庶士倍禄　晋语秦后子楚公子千来求仕叔向为太傅实赋禄韩宣子问二公子之禄对曰大国之卿一旅之田上大夫一卒之田二公子上大夫皆一卒可也爵以建事禄以食爵徳以赋之功庸以称之若之何以富赋禄也文公属百官赋职任功公食贡大夫食邑士食田庶人食功工商食官皂食职官宰食家【卫免余曰唯卿备百邑】　管子桓公为赋禄之制赋禄以粟案田而税　荀子管仲书社三百　战国防叶公子髙食田六百畛　王制正义大夫以下位卑禄小故大小国不殊卿与君禄重位尊故禄随国之大小为节春秋以来卿大夫禄地多逾古制晋惠公许里克以汾阳之田百万防郑以负蔡之地七十万伯氏骈邑三百鲁施氏之宰有百室之邑郑子产以上卿受八邑宋与左师邑六十齐与晏子邑六十
　　古者制禄不计钱故陆贽曰三代以食人众寡为差两汉以石数多少为秩史记燕哙自三百石吏以上而效之以石计禄始见于此秦范雎曰自斗食以上有非相国之人者乎王翦归斗食以下秩吕不韦舎人六百戸以上夺爵以此考之汉人禄秩大率皆秦制其间小有増损耳孟子论周室制禄自上农夫食九人积之原思为宰与粟九百孟子为齐卿其禄十万钟自古至秦汉无不以谷粟制禄也
　　汉秩禄令【见律令类】　百官受奉例
　　后百官志百官受奉例大将军三公奉月三百五十斛中二千石月百八十斛二千石月百二十斛比二千石月百斛千石月八十斛六百石月七十斛比六百石月五十斛四百石月四十五斛比四百石月四十斛三百石月四十斛比三百石月三十七斛二百石月三十斛比二百石月二十七斛百石月十六斛斗食月十一斛佐史月八斛凡诸受奉半钱半谷【古今注建武二十六年四月戊戌増吏奉】注荀绰晋百官表注曰汉殇帝延平中中二千石奉钱九千米七十二斛真二千石月钱六千五百米三十六斛云云百石月钱八百米四斛八斗【汉百官奉米多钱少于此可见】外戚傛华秩视真二千石在中二千石之下二千石之上注师古曰真二千石月得百五十斛一嵗凡得千八百石　汲黯传以诸侯相秩居淮阳注如淳曰律真二千石月百五十斛嵗得千八百石二千石月得百二十斛【臣瓉注詹事引茂陵书秩真二千石而百官表乃无此东京有之】　薛宣为大司农斗食属注师古曰斗食者禄少一嵗不满百石通典汉志自中二千石至百石凡十二等其时亦有奉钱之差贡禹为諌大夫秩八百石奉钱月九千二百为光禄大夫秩二千石奉钱月万二千　列东方朔待制钱二百四十　霍去病定令令骠骑将军秩禄与大将军等　赵广汉奏长安游徼狱史秩百石【注特増其秩以厉其行】　盖寛饶为司校尉奉钱月数千　张敞本以乡有秩　周仁以二千石禄张欧以上大夫禄归老制秩之权有三或升秩以荅勲劳或加秩以示恩义或贬秩以责功效苏武为典属国乗马延为将作大匠皆升中二千石盖升秩之例霍光増符玺郎秩二等元帝加司诸葛丰秩光禄大夫盖加秩之例黄霸还颍川太守官以八百石居京兆尹赵广汉防赦贬秩一等盖贬秩之例　仲长统昌言曰薄吏禄以丰军用縁于秦征诸侯续以四夷汉承其业遂不改更
　　汉益吏奉
　　纪宣帝神爵三年八月诏曰吏不亷平则治道衰今小吏皆勤事而奉禄薄欲无侵渔百姓难矣其益吏百石
　　已下俸十五【应劭汉书缺九字　　　　　　仓廪实而知礼节衣食足而知荣辱今小吏奉率
　　不足可以什缺八字　　　　　乃益天下吏奉十二王褒诣缺九字　　　　　　亷】元帝建昭二年三月益三河郡太守秩　三年夏令三辅都尉大郡都尉秩皆二千石　成帝阳朔二年夏五月除吏六百石五百石秩绥和元年四月益大司马大司空奉如丞相【如淳曰律丞相大司马大将军奉钱月六万御史大夫奉月四万】二年六月哀帝即位益吏三百石以下奉　平帝元始元年正月诏吏在位二百石以上一切满秩如真【如淳曰诸官初除皆试守一年乃为真食全奉帝即位故赐真】
　　汉増秩
　　循吏宣帝时二千石有治理效輙以玺书勉厉迁秩赐金　王成为胶东相治有声赐秩中二千石　黄霸守颍川秩以八百石居之如前赐秩中二千石【如淳曰太守虽号二千石有千石八百石居者有功徳茂异乃得满秩】　召信臣守南阳为百姓兴利又为河南守治行第一数増秩赐金　汲黯以诸侯相秩居淮阳　王尊为东郡太守秩中二千石　焦延夀为小黄令举最当迁三老官属上书有诏许増秩留　萧咸为农河东守所居有迹数増秩赐金　萧
　　由守江夏平江贼有功増秩　【缺七字】　　　　秩中
　　二千石　陈立为巴郡守【缺八字】　　　　　伯迁水
　　衡都尉秩中二千石　【缺八字】　　　　　秩二等后祭彤为襄贲令政清玺书勉励増秩一等
　　建武诏増百官奉
　　光武纪建武二十六年正月诏有司増百官奉其千石已上减于西京旧制六百石以下増于旧秩注续汉志曰大将军三公奉月二百五十斛秩中二千石奉月百八十斛二千石月百二十斛比二千石月百斛千石月九十斛比千石月八十斛六百石月七十斛比六百石月五十五斛四百石月五十斛比四百石月四十五斛三百石月四十斛比三百石月三十七斛二百石月三十斛比二百石月二十七斛百石月十六斛斗食月十一斛佐史月八斛凡诸受奉钱谷各半　按此诏【缺八
　　字】　　　　　百官表参合其数自比二千石【缺九字】见其减唯前千石九十斛此作八十前
　　比六百石六十斛此作五十五其余无増损又据后百官志载百官受奉例古今注曰建武二十六年四月戊戌増吏奉然以此诏参之志比六百石月五十斛此増其五斛四百石四十五斛比四百石四十斛此各増其五斛所谓増者止此他皆旧数志比六百石五十斛四百石四十五斛比四百石四十斛又比纪注逓减五斛纪云正月古今注云四月戊戌未知孰是或以为正
　　月下诏四月定制或曰师古注乃东京制自千石以上以嵗计之常不满其数必东京所减自千石以下以嵗计之常有竒而过数必东京所増　明帝永平四年二月辛亥诏再得时雨赐公卿半奉　安帝永初四年又减百官及州郡奉各有差　桓帝延熹五年十月假公卿以下奉助军　冯绲每出征伐常减公卿奉禄
　　汉月奉
　　礼太宰注禄若今月奉也疏古者禄皆月别给之汉之月奉亦月给之故云若今月奉　髙后纪列侯幸得赐餐钱奉邑注师古曰餐钱赐厨膳钱也奉邑本所食邑也　左雄上疏曰守相长吏有显效者可就増秩勿移徙乡部亲民之吏清白任从政者増其秩禄
　　晋増吏奉
　　武帝纪泰始三年九月甲申诏曰古者以徳诏爵以庸制禄虽下士犹食上农今在位者禄不代耕非崇化之本也其议増吏奉赐王公以下帛有差　元魏太和八年六月丁夘始班俸禄
　　唐武徳贞观给禄　百官俸秩
　　食货志武徳元年文武官给禄颇减隋制一品七百石至从九品三十石皆以嵗给之外官则否贞观初中书舎人髙季辅言【防要季辅表在八年】外官品卑贫匮宜给禄养亲自后以地租春秋给京官嵗凡五十万一千五百余斛外官降京官一等一品以五十石为一等至八品九品以二十五斗为一等无粟则以盐为禄　太宗纪贞观二年二月戊戌外官上考者给禄三年正月癸丑官得上下考者给禄一年　官志比部防内外俸禄大府卿凡百俸秩谨其出纳
　　唐永徽京官俸料
　　食货志武徳中百官及州县皆有公廨田供公私之费其后以用度不足京官有奉赐而已诸司置公廨本钱以贸易取息贞观十二年罢之以上戸七千人为胥士视防閤制而收其课计官多少而给之十五年复置公廨本钱以令史主之褚遂良諌乃罢复诏给百官俸【防要贞观十二年三月遂良上疏二十三日勅停捉钱令史二十一年三月七日复置公廨】永徽元年【四月二日】以租脚直为百官俸料其后又簿一嵗税以髙戸主之月收息给俸寻颛以税钱给之嵗总十五万二千七百三十缗一品月俸八千至九品月俸一千五十又有防閤庶仆防閤自一品九十六人至九品二十四人庶仆自六品十五人至九品二人外官以州府县上中下为差仪凤三年王公以下率口出钱以充百官俸食防閤庶仆邑士仗身封戸【八月二日令王公以下百姓以上率口出钱以充俸料】
　　唐开元制禄
