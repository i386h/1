<!-- { "loadSidebar": true } -->
　　汉委貌冠　缁衣冠　皮弁冠【皮弁】
　　后汉志委貌冠皮弁冠同制长七寸髙四寸制如覆杯前髙广后卑锐所谓夏之毋追商之章甫者也委貌以皁缯为之【通典委貌形如委縠之貌】皮弁以鹿皮为之行大射礼于辟雍公卿诸侯大夫行礼冠委貌衣端素裳执事者冠皮弁衣缁麻衣皁领袖下素裳所谓皮弁素积也淮南子髙皇帝履天子之圗籍造刘氏之貌冠注于新丰作竹皮冠也一曰委貌冠也　晋志蔡邕云缁布冠即委貌冠也其制有四形一似武冠又一似进贤其一上方其下如帻顔其一刺上而方下【缁布冠见上】　外戚传平帝纳后太师光太常歆及太卜太史令以下四十九人赐皮弁素绩注师古曰以鹿皮为冠形如人手之弁合绩素裳也朱衣而素裳绩或作积谓襞积之若今之襈也　郊祀志四月至奉髙梁父乙夘令侍中儒者皮弁缙绅射牛行事封泰山下东方改元封元年　后礼志永平二年三月注天子皮弁素积亲射大侯　郊特牲【冠义同】始冠之缁布之冠大古冠布齐则缁之其緌也孔子曰吾未之闻也冠而敝之可也适子冠于阼以着代也醮于客位加有成也三加弥尊谕其志也冠而字之敬其名也委貌周道也章甫殷道也毋追夏后氏之道也周弁殷冔夏收三王共皮弁素积　士冠礼爵弁服纁裳纯衣缁带韎韐注此与君祭之服杂记曰士弁而祭于公爵弁者冕之次其色赤而微黒如爵头然或谓之緅其布三十升纁裳浅绛裳纯衣丝衣也余衣皆用布唯冕与爵弁服用丝韎韐緼韨也士緼韨而幽衡合韦为之士染以茅搜　皮弁服素积缁带素韠注此与君视朝之服也皮弁以白鹿皮为冠象上古也积犹辟也以素为裳辟蹙其要中皮弁之衣用布亦十五升其色象焉疏三皇时以白鹿皮冒覆头钩颔绕项端裳黄裳杂裳可也缁带爵韠注此莫夕于朝
　　之服端即朝服之衣易其裳耳上士中士黄下士杂杂前后黄士皆爵韦为韠玉藻曰韠君朱大夫素士爵韦疏曰但正幅故得端名　缁布冠缺项【缺读如頍】青组缨属于缺缁纚广终幅长六尺皮弁笄爵弁笄缁组纮纁邉同箧注缁布冠无笄者着頍围发际结项中隅为四缀以固冠也今未冠笄者着巻帻頍象之所生也滕薛名蔮【古内反】为頍属犹着纚今之帻梁也笄今之簪有笄者屈组为纮垂为饰无笄者缨而结其绦疏汉时卷帻之状必以布帛绕发际为之帻梁亦举汉法以况韩延夀传守颍川令文学校官诸生皮弁执俎豆　隋
　　志五经通义弁髙五寸前后玉饰董巴曰以鹿皮为之
　　汉逺游冠
　　志逺游冠制如通天有展筩横之于前无山述诸王所服【天子五梁太子三梁诸侯王通服之　独断曰礼无文】　淮南子楚庄王冠通梁组缨注通梁逺游也　魏志建安十九年三月授魏公金玺赤绂逺游冠　晋志傅云秦冠也似通天而前无山述有展筩横于冠前皇太子及王者后帝之兄弟帝之子封郡王者服之太子则以翠羽为緌缀以白珠其余但青丝而已【张镜宋东宫仪记皇太子逺游冠翠緌】　南齐志逺游冠太子诸王所冠太子朱缨翠羽緌珠节诸王缨公侯皆同【北齐制五梁乗舆所服】　隋志宋泰始六年皇太子服冕梁太子还冠逺游后周太子朝贺衮冕九章隋开皇初非助祭皆冠逺游冠　隋志逺游之制案汉杂事曰太子诸王服之晋令皇太子诸王给之　唐志皇太子谒庙还宫元日朔日释奠之服也三梁加金博山附蝉九首施珠翠簪导临轩册太子太子逺游冠绛纱袍皇子冠衮冕逺游冠缁布冠缁纚犀簪栉实于箱　宋朝至道元年天禧二年故事皇太子受册命服逺游冠朱明衣执桓圭朝防谒庙亦如之复制衮冕九章从祀及谒庙加元服纳妃则服之谒庙乗金辂朝则乗马
　　汉髙山冠　侧注冠
　　志髙山冠一曰侧注制如通天不邪却直坚无山述展筩【独断齐冠也髙九寸铁为卷梁不展筩无山】中外官谒者仆射所服胡广曰髙山冠盖齐王冠也秦灭齐以赐近臣谒者服之【传曰桓公好髙冠大带】注史记郦生初见髙祖儒衣而冠侧注汉旧仪乗舆冠髙山冠飞月之缨【月一作翮】帻耳赤丹素里此亦通于天子【安帝立太子谒庙洗马冠髙山】　晋志秦行人使官亦服之诗云髙山仰止取其矜庄宾逺者也　通典其体侧立而曲注隋于冠加三峯唐因之　五行志昌邑王贺【昭帝时】遣中大夫之长安多治仄注冠注师古曰言形侧立而下注非法冠及髙山也　傅子曰魏明帝以髙山冠似通天逺游除去卷筩令如介帻帻之上加物以象山行人使者服之【晋志云改令卑下】
　　汉进贤冠
　　志进贤冠古缁布冠也文儒者之服也【独断曰汉制礼无文】前髙七寸后髙三寸长八寸公侯三梁中二千石以下至博士两梁自博士以下至小史私学弟子皆一梁宗室刘氏亦两梁冠亦加服也【王公以下初加进贤冠而已】注建光中太官令两梁冠以典掌王饔也【博士两梁崇儒也】中平六年令三府长史两梁　晋志进贤冠古缁布之遗象也文儒之服前髙七寸后髙三寸长八寸有五梁三梁二梁一梁人主元服始加缁布则冠五梁进贤冠三公及封郡公郡侯县乡亭侯三梁卿大夫八座尚书闗内侯二千石及一千石以上则冠两梁六百石以下则冠一梁注晋公卿礼秩曰太傅司空司徒着进贤三梁冠黑介帻　唐志文武朝参三老五更之服也黑介帻青緌纷长六尺四寸广四寸色如其绶【通典云亲王加金附蝉】三品三梁五品两梁九品以上及国官一梁六品以下私祭服皆用之侍中中书令左右散骑常侍有黄金珰附蝉貂尾侍左者左蹑侍右者右蹑复制缁布冠为始冠之冠　礼仪志三老冠进贤扶玉杖加元服乗舆初缁布进贤　隋志案汉官云元始五年令公卿列侯冠三梁二千石两梁千石以下一梁梁别贵贱自汉始也　隽不疑传冠进贤冠带櫑具劒　文苑进贤冠赋寸之七比夫七徳梁之三取夫三端诫于人有传古之义形于国有尊儒之风
　　汉法冠　獬豸冠　柱后惠文冠
　　志法冠一名柱后髙五寸以纚为展筩铁柱卷执法者服之侍御史廷尉正监平也或谓之獬豸冠獬豸神羊能别曲直楚王常获之故以为冠胡广曰左氏传有南冠而絷者则楚冠也【国语陈侯弃衮冕而南冠以出秦防楚以其君服赐执法近臣服之淮南子楚文王好服獬冠楚国效之　异物志东北荒有獬豸一角性忠见人鬬则触不直者闻人言则咋】
　　【不正者楚执法者所服也】　独断灋冠楚冠也一曰柱后惠文冠前传萧望之少史冠法冠　淮南王安作汉使节法冠张敞弟武拜梁相曰梁国大都吏民凋敝当以柱后
　　惠文弹治之耳注晋灼曰汉柱后法冠一号柱后惠文秦制执法服今御史服之獬豸一角今两角以獬豸为名　隋志如淳注汉官曰惠蝉也细如蝉翼今御史服之　通典隋大业中改制一角唐因之御史所服汉武冠　武弁　鵕防冠　繁冠　建冠
　　志武冠一曰武弁大冠【独断曰或曰繁冠】诸武官冠之侍中中常侍加黄金珰附蝉为文豹尾为饰谓之赵惠文冠又名鵕防冠胡广说曰赵武灵王效胡服以金珰饰首前揷貂尾为贵职秦灭赵以其君冠赐近臣【佞幸传孝恵时侍中皆鵕防冠贝带顔师古曰鵕防鷩鸟似山鸡而小淮南子赵武灵王贝带鵕翿而朝赵国化之】　建武时匈奴内属世祖赐南单于衣服以中常侍惠文冠中黄门童子佩刀　通典汉侍中揷左常侍揷右貂用赤黑色莽更汉家黒貂着黄貂天子元服亦为先加晋名繁冠一名建冠隋依北齐曰武弁唐制乘舆加金附蝉平巾帻侍中中书令加貂蝉汉官仪曰金取坚刚百錬不耗蝉居髙饮洁貂内劲悍外温润此因物生义也【谷永曰戴金貂之饰执常伯之职】　齐志按项氏说云汉侍中蝉刻为蝉像常侍但为珰而不蝉未详何代所改　隋志徐爰宋志谓笼冠　后宦者传汉中常侍参用士人银珰左貂明帝以后中常侍十人小黄门二十人改以金珰右貂后魏志司马彪云汉帝有四冠一缁布二进贤三武弁四通天冠　魏都赋蔼蔼列侍金蜩齐光　琐语范献子猎遗其豹冠
　　汉建华冠　方山冠
　　志建华冠以铁为柱卷贯大铜珠九枚制似缕鹿【薛综曰上轮小下轮大】记曰知天者冠述知地者履絇郑子臧好鹬冠前圎以为此则是也天地五郊明堂育命舞乐人服之方山冠似进贤以五采縠为之祠宗庙大予八佾四时五行乐人服之冠衣各如行方之色而舞【通典曰晋因之】　东京赋冠华秉翟
　　汉巧士冠　却非冠
　　志巧士冠髙七寸要后相通似髙山冠唯郊天黄门从官四人冠之在卤簿中以备宦者四星【独断曰髙五寸礼无文】却非冠似长冠下缩垂五寸有缨防宫殿门吏仆射冠之负赤幡青翅燕尾【独断曰礼无文　唐制亭长门仆服之】
　　汉却敌冠
　　志却敌冠前髙四寸通长四寸后髙三寸制似进贤卫士服之【独断曰礼无文通典云晋制之】
　　汉樊哙冠
　　志樊哙冠汉将樊哙造次所冠以入项羽军广九寸髙七寸前后出各四寸制似冕司马殿门大傩卫士服之或曰哙常持铁楯裂裳裹楯冠之入军门立汉王旁视项羽【后人壮其意制冠象焉】　通典似平冕　十八侯铭操楯千钧拔主项堂
　　汉术氏冠　周术氏冠
　　志术氏冠前圎吴制差池逦迤四重赵武灵王好服之今不施用官有其圗注【蔡邕曰其说未闻　晋因之】　晋志或曰【淮南子】楚庄王复雠冠是也【通典或曰楚庄王解冠是也】　前五行志注师古曰天将雨鹬知之逸周书知天文者冠鹬冠以鹬知天时故也【春秋疏鹬一名翠羽可为饰刋误正俗云逸礼记云云】礼圗谓之术氏冠　独断建华冠鹬冠记曰知天文者服之术士冠云云【同志】　三礼圗云新圗误题为术氏冠
　　汉鹖冠
　　志武冠俗谓之大冠环缨无防以青丝为绲加双鹖尾左右为鹖冠【上林赋鹖苏绔白虎被斑文　东京赋虎夫戴鹖　刘向别録鹖冠子居深山以鹖为冠庄子缦胡之缨武士之服是也　庄子赵劒士皆蓬头突鬓垂冠曼胡之缨短后之衣】五官左右虎贲羽林五中郎将羽林左右监皆冠鹖冠纱縠单衣虎贲将虎文绔白虎文劒佩刀虎贲武骑皆鹖冠虎文单衣鹖者勇雉也其鬬对一死乃止故赵武灵王以表武士秦施之【荀绰曰冠揷两鹖徐广曰似黒雉出上党　顔师古曰俗为鹖鸡　黄帝以鹖为旗帜】
　　汉爵弁
　　志爵弁一名冕广八寸长尺二寸如爵形前小后大绘其上似爵头色有收持笄所谓夏收殷冔者也祠天地五郊明堂云翘舞乐人服之礼曰朱干玉戚冕而舞大夏　独断曰冕冠周曰爵弁殷曰冔夏曰收殷黑而微白前大而后小夏纯黑而赤前小而后大皆以三十六升漆布为之诗曰常服黼冔上古以布中古以丝　礼仪志加元服仪次爵弁次武弁　通典周制爵弁士冠礼三加成人服之晋依汉制更名广冕隋以角为簪导唐因之以绅代布用缨簪导
　　汉帻　赤帻　纳言帻　帽　翠帽
