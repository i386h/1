<!-- { "loadSidebar": true } -->
　　庆元六年二月戊寅【二十二日】上太上皇帝【光宗】圣政三十卷【并日厯防要玉牒同进】己卯率羣臣进寿康宫亲制序先是五年十月五日诏开局编类置检讨官二员【钟必万杨济】
　　嘉定高宗宝训　孝宗宝训
　　嘉泰二年二月十二日学士陈宗召请用天圣元丰故事辑高宗宝训七月命史院修纂嘉定六年闰九月二十七日上七十卷十一月三日进读十四年终篇至十四年五月九日壬辰又上孝宗宝训六十卷并目録二卷繇圣孝至方技先是十一年三月壬辰任希夷等奏修七月乙酉命袁燮编类
　　淳祐光宁宝训
　　四十卷淳祐十一年二月乙未上先是嘉定十四年七月丁未开院修光宗宝训
　　景定圣训
　　见东宫类
　　淳熙中校书郎刘光祖取太祖太宗治要彚为十节为两朝圣范上之　蔡幼学撰国朝政要编年四十卷自建隆迄靖康　李撰十朝纲要　陈傅良有开基事要十卷亦曰建隆编　陆经记祖宗独断凡十事一卷立国不以力胜仁理财不以利伤义御民不以权易信用人不以才胜德　典贻于子孙政布于方策神墨灵式粲然具存　是训是彞率乃攸行　洪业休德体尧蹈舜　秘如河图重若典宝　夏遵禹训商奉汤典周守文武之法汉循髙祖之律唐行太宗之制子孙享有天禄咸数百年　校石渠之议不如奉高帝之诏书论延英之诗宁若读太宗之政要　日诵帝尧之言祗率文王之训如奉璧如宝大龟　夏书陈皇祖之训周命述文王之谟　太祖圣畧读于庆厯仁皇训典览于元祐　笃前人之成烈率乃祖之攸行　陶唐之隆顺考古典周成之美率由旧章
　　论史
　　韩愈论史云后之作者在据事迹实録则善恶自见李翺谓指事载功则贤不肖易见
　　汉史要
　　隋志史要十卷汉桂阳太守衞防撰约史记要言以类相从张莹撰史记正九卷　唐志杂史类衞防史记要十卷王延秀史要二十八卷　蜀志孟光锐意三史　北史刘昞延明以三史文繁着畧记百三十篇八十四卷　隋志史汉要集二卷晋祠部郎王茂抄史记入春秋者不録【唐志同】三史要畧二十九卷呉张温撰【唐志三十卷】
　　晋谯周古史考
　　司马彪传谯周以司马迁史记书周秦以上或采俗语百家之言不専据正经周于是作古史考二十五篇皆凭旧典以纠迁之谬至晋泰始中司马彪复以周为未尽善条古史考中凡百二十二事为不当多据汲冢纪年之义亦行于世　蜀志谯周撰定法训五经论古史考书之属百余篇　隋志古史考二十五卷晋义阳亭侯谯周撰【唐志同】　左传正义谯周考古史以为炎帝与神农各为一人　小司马三皇本纪按古史考
　　蜀诸葛亮论前汉事
　　隋志正史类一卷
　　晋汉书集解
　　史通汉书旧无注解唯服防应劭等各为音义自别施行【隋志汉书一百十五卷应劭集解唐志服防音训一卷应劭集解音义二十四卷】至典午中朝爰有晋灼集为一部凡十四卷又颇以意増益时辨前人当否号曰汉书集注【隋志晋灼集注十三卷】金行播迁此书不至江左爰自东晋至于梁陈南方学者皆弗之见有臣瓒者莫知氏族考其时代亦在晋初又总集诸家音义稍以己之所见续厠其末举駮前失喜引竹书凡二十四卷后人不知臣瓒所作乃谓之应劭等集解斯不审矣　索隠班氏书诸儒共所钻仰蔡谟集解之时已有二十四家太史书残文断句尤难考详古今注解者絶希　蔡谟传总应劭已来注班固汉书者为集解【刘臻精于两汉书时称汉圣】　隋志晋刘宝汉书驳议二卷【宝为中庶子侍皇太子讲汉书】　隋志梁时明汉书有刘显【音二卷】韦棱【续训五卷】陈有姚察【训纂三十卷集解一卷定汉书疑二卷】隋有包恺【音十二卷】萧该【音义十二卷今本二卷】并为名家【汉书学以萧包为宗匠】史记者甚微梁有孟康音九卷刘孝标注一百四十卷陆澄注一百二卷梁元帝注一百十五卷【并亡】项岱注汉书叙五卷【杂史类晋葛洪汉书钞三十卷】
　　齐史林
　　南史齐太祖建元四年诏东观学士撰史林三十篇魏文皇览之流也
　　梁阮孝绪正史削繁
　　隋志杂史九十四卷　南史梁袁峻抄史汉各为二十卷崔慰祖云常欲注迁固二史采史汉所漏二百余事汉张衡传条上迁固所叙与典籍不合者十余事
　　唐御铨定汉书
　　志御铨定汉书八十七卷高宗与郝处俊等撰顔师古注一百二十卷　顔师古传为太子承干注汉书上之赐物二百段新注汉书叙例载诸家注释名氏爵里后汉荀悦服防应劭伏俨刘德郑氏李斐李奇魏邓展文頴张揖苏林张晏如淳孟康项昭吴韦昭晋晋灼刘宝臣瓒郭璞蔡谟后魏崔浩【孝文纪注中援胡公韶而叙例不列　师古注叙例曰歳在重光律中大吕其书始就　武德初师古叔游秦撰汉书决疑十二卷师古多资取其义】
　　唐汉书学
　　敬播传房龄患顔师古注汉书文繁令掇其要为四十篇是时汉书学大兴其章章者若刘伯庄秦景通兄弟刘讷言皆名家【唐志敬播注汉书四十卷音义十二卷】　顔师古传精训故学所注汉书急就章大显于时初师古叔游秦撰汉书决疑【十二卷】师古多资取其义【又见上】　王勃传九歳得师古注汉书读之作指瑕擿其失　隋志史记汉书师法相并有解释【汉疏四卷】　唐志姚察汉书训纂三十卷姚珽绍训四十卷顾古文集义二十卷李善辨惑二十卷元懐景议苑【开元右庶子卷亡】文史类裴杰史汉异义三卷开元十七年上授临濮尉　汉班昭传汉书始出多未能通马融于阁下从昭受读后又诏融兄续继昭成之
　　唐史记至言
　　褚无量传为乾元殿修书使所撰述百余篇卒后有于书殿得其所讲史记至言十二篇帝叹息以绢五百匹赐其家　志杂史类褚无量帝王纪录三卷
　　唐史记索隠
　　志司马贞史记索隠三十卷　序史记晋有徐广始考异同作音义十三卷宋裴骃取经训释作集解合为八十卷虽粗见微意而未穷讨论南齐邹诞生亦作音义贞观中刘伯庄又作音义贞探求异闻采摭典故解其所未解申其所未申者释文演注又重为述赞凡三十卷
　　唐史通　析微
　　刘子传名知几中宗时领史事自以为志不遂乃着史通内外四十九篇辨评古文【知几时为中书舍人兼国史其序汉儒论经白虎殿名曰白虎通予在史馆成此书目曰史通时景龙四年庚戌仲春　汉求司马迁后封为史通子】徐坚读之叹曰为史氏者宜置此坐右又尝自比扬雄雄准易作经当时笑之吾作史通俗以为愚没后帝诏河南就家写史通读之称善子领国史且三十年官虽徙职常如旧曰史有三长才学识世罕兼之【三为史臣再入东观】志文史类刘子史通二十卷【景龙二年作开元十年十一月刘餗録上】
　　栁氏释史十卷【栁璨一作史通析微】　史通上袠自六家至自叙三十六篇及前叙及志中共四十二篇自辨惑以下缺体统紪缪弛张文质褒贬五篇下袠自史官至忤时十三篇【内篇六家至弛张第三十八外篇史官建置至忤时第十三】　防要光化三年栁璨作析微纪子之失纂成十卷　书目史通二十卷评议作史体例商防前人驳难其失分内外篇内篇十卷三十六篇又有体统纰缪弛张三篇缺外篇十卷凡十三篇案自序自为著作佐郎至秘书少监并兼史职因成此书史通析微十卷随篇评论其失凡四十九篇又第十篇摭知几四朝实録之失　孙何着驳史通十余篇　晁氏志前世史部有史抄类而集部中有文史类今世抄节之学不行而论说者为多故自文史类内摘出论史者为史评附史部而废史抄云
　　唐史例
　　刘子子餗天宝初为史官父子三人更涖史职着史例颇有法　志文史类刘餗史例三卷沂公史例十卷田正客撰　田正传通春秋左氏客为着沂公史例行于世　旧史韦述史例一卷　书目刘餗史例三卷以前史详略由于无法故櫽括诸凡附经为例邵必史例总论十卷必修唐书因取迁固陈寿等书质以春秋之法为三十篇上之【两朝志林槩史论二十卷邵必史例十卷】
　　唐注后汉书
　　旧纪仪凤元年十二月丙申皇太子贤上所注后汉书赐物三万段
　　唐十三代史驳议
　　旧史吴武陵撰二十卷　后魏平恒自周以降暨于魏世帝王传代之由贵臣升降之绪皆撰录品第商畧是非号曰畧注合百余篇
　　唐史记名臣疏
　　旧史窦羣学春秋于啖助之门人卢庇著书三十四卷号史记名臣疏贞元中苏州刺史韦夏卿以丘园茂异荐兼献其书不报及夏卿为京兆尹复荐羣召拜左拾遗
　　唐汉书古今集
　　旧史顾撰二十卷
　　皇祐前史精要
　　皇祐三年十月癸未【防要十二月】诏侍读丁度等前后汉书节义撰序及名甲申度等请名两汉简微前史精要诏以精要为名　实録三年十月甲申观文殿学士上前后续汉书节义赐名前史精要五年九月壬辰上前史精要后汉书三十卷
　　景祐汉书刋误
　　国史志余靖汉书刋误三十卷景祐初靖言汉书差舛诏与王洙尽取秘阁古本对校逾年乃定着此议者讥其疏谬　程俱班左诲三卷崔端诗为广三卷书目汉书刋误一卷淳化中史馆修撰张佖撰疏録义涉诸家字该两体者凡六篇今附见诸卷后两汉博闻十二卷杨侃撰取名数解释为此书汉书标注六卷刘敞攽奉世标注误失东汉刋误四卷刘攽嘉祐八年奉诏与钱藻等六人刋正后汉书攽增损其书凡字防画偏傍不应古及其文句缺衍或引采经有谬误者率以意刋改【西汉刋误一卷传以为攽之书】　吴仁杰两汉刋误补遗十卷
　　嘉祐重校汉书
　　嘉祐六年十二月命秘书丞陈绎重校前汉书又诏参政欧阳修看详熙宁二年八月六日参政赵抃进新校汉书印本五十册及陈绎所着是正文字七卷赐绎银绢先是景祐二年秘丞余靖言前汉书缪误请刋正诏靖及国子监直讲王洙校对逾年乃上汉书刋误三十卷九月壬辰诏学士张观等刋定颁行
　　元祐唐鉴
　　著作佐郎范祖禹与司马光修资治通鉴分职唐史采得失之迹善恶之效上起髙祖下终昭宣凡三百六篇为十二卷名曰唐鉴元祐元年进　晁氏志范祖禹醇夫着此书取武后临朝二十一年系之中宗其言曰此春秋公在干侯之义也虽得罪于君子亦所不辞观此则知醇夫之从温公决非茍同者　唐沈既济经学该明召拜史馆修撰初吴兢撰国史为则天本纪次髙宗下既济奏议请省天后纪合中宗纪每歳首必书孝和在所以统之曰皇帝在房陵太后行某事改某制纪称中宗而事述太后名不失正礼不违常夫正名所以尊王室书法所以观后嗣议不行　石介唐鉴五卷摭奸邪宦女事迹
　　唐书备问
　　王晓二卷　程鹏唐史属辞四卷四言成文两两相比元祐元年杨杰序　吕夏卿唐书直笔四卷夏卿预修新史此其在书局时所建明欧宋间有取焉如增入髙祖字叔德之类　窦苹音训四卷新书多奇字观者必资训释苹发挥良多而其书时有攻苹者不知何人附益　吴缜辨证二十卷数新书初修之时其失有八类其舛误二十门凡四百余事【缜不能属文多误有诋诃】缜又撰五代史纂误五卷凡二百余事　孙甫唐史要论十卷欧阳公司马公苏子瞻称其书议论精覈
　　绍兴十七史求
