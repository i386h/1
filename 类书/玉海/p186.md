<!-- { "loadSidebar": true } -->
　　隋志杂史十二卷环济撰【纪帝王及天官地理】帝王世录一卷甄鸾撰帝王诸侯世畧十一卷帝王本纪十卷来奥撰十五代畧十卷吉文甫撰【起庖牺至晋】后汉以来学者多钞撮旧史自为一书或起自人皇或断之近代亦各其志而体制不经　唐志贾匪之汉魏晋帝要纪三卷
　　魏晋世语
　　隋志杂史十卷晋郭颁撰【魏志注引之唐志作代说】
　　三国总畧
　　宋元嘉十四年河西献周生子十三卷时务论十二卷三国总畧二十卷俗问十一卷十三州志十卷四科四卷汉皇徳二十五卷魏駮九卷古今字二卷至孔子讃一卷合一百五十四卷　刘延眀以三史文繁着略记百三十篇八十四卷
　　梁通史
　　唐志梁武帝通史六百二卷　隋志四百八十卷起三皇讫梁　史通梁武敕其羣臣上自太初下终齐室为通史六百二十卷其书自秦以上皆以史记为本而别采他说以广异闻至两汉以还则合录当时纪而上下通达臭味相依又吴蜀二主皆入世家五胡及拓防氏列于夷狄大抵其体皆如史记其异者惟无表而已　吴均武帝召均使撰通史起三皇讫齐代均草本纪世家已毕唯列未就　顾野王撰通史要略百卷
　　左史
　　隋志杂史左史六卷李槩撰
　　晋书鸿烈
　　隋志杂史六卷张氏撰
　　唐十三类史录
　　艺文志乙部史录其类十三一曰正史类二曰编年类三曰伪史类四曰杂史类五曰起居注类六曰故事类七曰职官类八曰杂记类九曰仪注类十曰刑法类十一曰目录类十二曰谱牒类十三曰地利类凡著录五百七十一家八百五十七部一万六千八百七十四卷不著录三百五十八家一万二千三百二十七卷正史类史记至隋书七十家九十部四千八十五卷有集史【五家】縂七十三家六十九部编年类纪年至隋后略四十一家四十八部九百四十七卷伪史类华阳国志至三十国春秋一十七家二十七部五百四十二卷杂史类古文琐语至三国典畧八十八家一百七部一千八百二十八卷起居注类穆天子至唐创业起居注六家三十八部一千二百七十二卷有实录【二十八部】诏令【十一部】縂七家七十七部故事类秦汉旧事至南宫故事十七家四十三部四百九十六卷职官类汉官解诂至官卿旧事十九家二十六部二百六十二卷杂传记类三辅决录至词林文人一百二十五家一百四十六部一千六百五十六卷有女训【十七家】縂一百四十七家一百五十一部仪注类汉旧仪至大唐书仪六十一家一百部一千四百六十七卷刑法类汉建武律令至开元格后勅二十八家六十一部一千四卷目录类刘向七畧别录至羣书四录十九家二十二部四百六卷谱牒类世本至着姓畧记十七家三十九部一千六百一十七卷地理类三辅黄图至劎南地图六十三家一百六部一千二百九十二卷　六典秘书郎乙部为史其类一十有三一曰正史以纪纪表志【史记等六十七部三千八十三卷】二曰古史以纪编年系事【纪年等四十四部六百六十六卷】三曰杂史以纪异体杂记【周书等七十部九百十七卷】四曰霸史以纪伪朝国史【赵书等二十七部三百三十五卷】五曰起居注以纪人君动止【穆天子传等四十一部一千一百八十九卷】六曰旧事以纪朝廷政令【汉武故事等二十部四百四卷】七曰职官以纪班序品秩【汉官解诂等二十部三百三十六卷】八曰仪注以纪吉防行事【汉旧仪等五十九部二千二十九卷】九曰刑法以纪律令格式【律令等三十五部七百一十二卷】十曰杂以纪先贤人物【三辅决录等二百一十七部一千二百八十六卷】十一曰地理以纪山川郡国【山海经等一百三十九部一千四百三十三卷】十二曰谱系以纪氏族继序【世本等四十一部三百六十卷】十三曰畧录以纪史防条目【七畧等三十部二百一十四卷】　旧志史录十三家八百四十四部一万七千九百四十六卷
　　唐南北史
　　见正史　晁氏志杂史
　　唐集史五家
　　志凡集史五家六部一千二百二十二卷【髙峻以下不著录三家四百四十卷】梁武帝通史六百二卷李延寿南史八十卷又北史一百卷【二家五部七百八十二卷著录之书也】髙峻小史一百二十卷刘氏洞史二十卷【权】姚康复统史三百卷
　　唐八十八家杂史
　　志史录其类十三四曰杂史八十八家一百七部一千八百二十八卷【古文琐语至三国典畧　夫姓名八家】不著录六十八家八百六十一卷【元行冲魏典至大和野史】　旧志杂史一百二部凡二千五百五十九卷
　　史氏流别
　　史通史氏流别其流十焉一曰偏记二曰小录三曰逸事四曰琐言五曰郡书六曰家史七曰别八曰杂记九曰地理十曰都邑簿若陆贾楚汉春秋乐资山阳公载记王韶晋安纪姚梁后畧此之谓偏记戴逵竹林名士王粲汉末英雄萧世诚懐旧志卢子洪知己此之谓小录和峤汲冡纪年葛洪西京杂记顾协琐语【一卷】谢绰拾遗此之谓逸事刘义庆世说【十卷】裴荣期语林【十卷】孔思尚语录杨松玠谈薮此所谓琐言圏称陈留耆旧周斐汝南先贤陈寿益部耆旧虞预防稽典录此之谓郡书扬雄家谍殷敬世孙氏谱记陆宗系谱此之谓家史刘向列女梁鹄逸民赵采忠臣徐广孝子此之谓列传祖台志怪干寳捜神刘义庆幽眀刘敬叔异苑此之谓杂记盛之荆州记常璩华阳国志辛氏三秦罗含湘中此之谓地理潘岳关中陆机洛阳三辅黄图建康宫殿此之谓都邑簿
　　唐太宗勲史
　　志杂史吴兢太宗勲史一卷【崇文目同】　书目刘餗国史异纂三卷载齐梁以来杂事
　　唐六代略
　　志杂史李吉甫三十卷　防要吉甫甞缀录东汉魏晋元魏周隋故事记其成败损益大端目为六代略凡三十卷　旧史元和八年二月辛夘宰相吉甫进
　　唐髙氏小史
　　志一百二十卷髙峻初六十卷其子逈厘益之峻元和中人【峻以歴代诸史钞其要子逈分其卷第】　书目其书自天地未分至唐文宗凡十三代分十例【司马迁史至陈隋书附以唐实录纂其要】
　　唐统史
　　志姚康复三百卷　防要大中五年十一月大子詹事姚康复【旧纪止云姚康】撰统史三百卷上之【献帝王政纂十卷】统史自开辟至隋末编年纂帝王美政善事诏令可列于时者必载至于时政盐铁盐和籴赈贷钱陌兵数虚实储粮用兵利害边事戎狄无不备载下至释道皆叙之
　　唐统载
　　册府元贞元十三年韩潭进统载三十卷其书采虞夏以来至周隋录其事迹善于始终者六百六十八人为立
　　唐太和野史
　　志杂史公沙仲穆太和野史十卷起大和尽龙纪　防要龙纪中有处士沙仲穆纂野史十卷
　　唐国史补
　　志李肇国史补三卷【述开元至长庆事以补史氏之缺】林恩补国史十卷【崇文目六卷　书日补国史六卷载徳宗以后二十三事其条目次第差互】　崇文目髙若拙后史补三卷【书目同】
　　唐逸史
　　志小说家髙彦休阙史三卷卢子史录【卷亡】又逸史三卷【大中时人】李隐大唐竒事记十卷　杂史类杜信史略三十卷　崇文目杂史唐补纪三卷
　　唐三国典略
　　中兴书目二十卷唐汾州司戸参军丘恱撰自元魏分而为东西西魏都关中后周因之东魏都邺北齐因之梁陈则皆都江左悦之书首标西魏元而叙宇文泰按崇文縂目云以关中邺都江左为三国起西魏终后周而东包东魏北齐南縂梁陈凡三十篇今本二十一以下缺　旧史丘悦撰三国典略三十卷　隋志魏鱼豢撰典略八十九卷【唐志鱼豢魏略五十卷魏吴志注魏略呉略】
　　唐余录　唐载
　　寳元二年十一月戊子朔尚书刑部郎直集贤院王皡上六十卷诏奨谕【五代闰也故名唐余录　通鉴间亦采之】　书目六十卷王皡芟五代旧史旁采诸家小説仿裴松之国志附见于注　梅尧臣奏所撰唐载二十六卷多补正旧史缺谬
　　唐乗　五代史略
　　天圣五年十二月二十一日辛夘秘书监致仕胡旦上唐乗七十卷五代史略四十三卷演圣通论七十二卷将帅要略五十三卷诏以旦子彤为监簿景祐元年七月壬辰又上续演圣论　王禹偁进五代史阙文一卷凡十七篇　祥符中陶岳撰五代史补五卷百余条【一本云岳五代补录五卷得一百七事】
　　唐志　五代纪
　　国史志杂史王防唐志二十一卷孙冲五代纪七十七卷史抄类贾昌朝通纪八十卷
　　五代开皇纪
　　天禧五年五月己丒太常慱士郑向【字公明】表进五代开皇纪【书目作记】三十卷起梁讫周约八十万言表言唐明宗祈天愿早生圣人是五代闰紫实开皇朝也目曰开皇崇文目编年类五代乱亡史册多漏失向摭拾遗事
　　颇有补焉
　　宋朝十史类要
　　十卷皇朝李安上自战国迄五代摭其杂事以门类分次
　　景祐两汉类记
　　四年二月辛亥都官郎中任弁上所着两汉类记
　　治平唐宋遗史
　　书目唐宋遗史四卷治平四年詹玠撰唐机要三十卷刘直方撰唐书冗者删阙者补重编史隽三十卷盖君平撰初唐郑暐着史隽十卷君平惜其漏畧广为三十卷
　　治平十国志
　　真宗时知制诰路振采五代僣伪吴【杨行宻】唐【李升】前蜀【王建】后蜀【孟知祥】南汉【刘隐】北汉【刘崇】闽【王潮】楚【马殷】吴越【钱镠】九国君臣行事撰九国志【以拟崔鸿十六国春秋】为世家列四十九卷【振字子发永州人】其孙纶又増髙氏【季兴】为十国志治平元年六月辛酉【一十七日】纶上之诏付史馆【九国志五十卷増荆南髙氏实十国也　晁氏志云九国志五十一卷】张唐英补为北楚书二卷合五十一卷唐英蜀梼杌十卷【云外史梼杌　路振书未备今成此书以补其遗】　路振祥符初使契丹撰乗轺録一卷以献　开寳中诏汤恱徐铉撰江南録【十卷】陈彭年别録四卷　太平兴国五年八月甲戌以孟瑜为固始主簿瑜长沙人甞着野史三十卷石熈载言于上而有是命　钱俨吴越备史十五卷备史遗事五卷
　　绍兴通志　二十畧
