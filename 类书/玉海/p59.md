<!-- { "loadSidebar": true } -->
　　史记三王世家元狩六年四月丙申太仆臣贺行御史大夫事奏舆地图请所立国名乙巳【二十八日】立皇子闳齐王旦燕胥广陵王　淮南王安与其臣左吴案舆地图部兵所从入【苏林曰舆犹尽载之意】　周礼大司徒职方氏注若今司空舆地图【见上】　江都王建具天下舆地及军陈图【志林云舆地图汉家所获】　隗嚣据陇右马援説其将杨广曰前披舆地图见天下郡国百有六所奈何以区区二邦当诸夏百有四乎　更始元年十月光武安集河北邓禹见于邺曰今之计莫如延揽英雄务悦民心立髙祖之业救万民之命以公而虑天下不足定也及王郎起兵【二年二月】光武至广阿舍城楼上披舆地图指示禹曰天下郡国如是今始乃得其一子前言天下不足定何也禹曰今海内殽乱人思明君犹赤子慕慈母古之兴者在徳厚薄不在小大光武悦　纪建武十五年初巴蜀既平大司马吴汉上书请封皇子三月诏羣臣议大司空融固始侯通胶东侯复髙宻侯禹太常登奏议曰古者封建诸侯蕃屏京师周封同姓诸姬并为建国髙祖封立兄弟诸子不违旧章陛下兴复宗统功臣宗室咸封爵今皇子赖天能胜衣趋拜陛下抑而未议宜因盛夏吉时定号位以广藩辅臣请大司空上舆地图【用元狩故事也成帝时更御史大夫名大司空　舆载也载在地者皆图之司空掌土地故令上之】太常择吉日具礼仪制曰可夏四月戊申以太牢告祠宗庙丁巳使大司空融告庙封皇子辅右翊公英楚阳东海康济南苍东平延淮阳荆山阳衡临淮焉左翊京琅琊公十七年皆进爵为王　列传注东观记明纪曰皇子之封皆减旧制尝案舆地图皇后在傍言钜鹿乐成广平各数县租谷百万帝令满二千万止诸小王皆当畧与楚淮阳相比什减三四我子不当与先帝子等也【永平十五年四月庚子封皇子恭钜鹿党乐成衍下邳畅汝南昞常山长济隂王　马后纪十五年帝案地图将封皇子悉半诸国后见而言曰诸子食数县不已俭乎帝曰我子岂宜与先帝子等岁给二千万足矣　诸子之封裁令半楚淮阳诸国】　广平王羡传永平三年封建初三年有司奏遣羡与钜鹿乐成王俱就国肃宗性笃爱皆留京师明年案舆地图令诸国戸口皆等租入岁各八千万　唐防要贞观十六年褚遂良上疏曰汉明帝披舆地图等诸国戸口令诸子租岁不过二千万明徳后为言亦不偏得　武纪元鼎六年秋浮沮将军公孙贺出九原臣瓉曰浮沮井名在匈奴中去九原二千里见汉舆地图　晋裴秀云惟有汉氏舆地及括地杂图　史记正义天地有覆载之徳天为盖地为舆故云舆地图　周礼大司徒疏车舆其前开曲地形不可正方故云　武帝案以剖三子之封光武披而思天下之定明章二朝以等诸侯之租
　　汉禹贡图
　　永平十二年赐王景山海经河渠书禹贡图【见河渠】　师古曰禹贡载禹治水次第山川髙下　平当以经明禹贡使行河
　　魏平原图
　　魏志孙礼传迁冀州牧太傅司马宣王谓礼曰今清河平原争界八年更二刺史靡能决之礼曰当以烈祖初封平原时图决之今图藏在天府便可于坐上断也礼到案图宜属平原　平原在两河向东上其间有爵隄在髙唐西南所争地在髙唐西北相去二十余里晋禹贡地域图【禹贡山川地名】　汉括地杂图【吴蜀地图】
　　裴秀武帝时为司空儒学洽闻以职在地官禹贡山川地名从来乆逺多有变易説者或彊牵引渐以闇昧于是甄擿旧文疑者则阙古有名而今无者皆随事注列作禹贡地域图十八篇奏之藏于秘府其序曰图书之设由来尚矣三代置其官国史掌厥职汉萧何收秦图籍今秘书既无古之地图又无萧何所得惟有汉氏舆地及括地诸杂图各不设分率不考正准望亦不备载名山大川虽有麄形皆不精审或荒外迂诞之言不合事实于义无取晋混一六合始于庸蜀冞入其阻文皇帝乃命有司撰访吴蜀地图蜀土既定六军所经地域近逺山川险易径路迂直校验图记罔或有差今考禹贡山海川流原隰陂泽古之九州及今之十六州郡国县邑疆界乡陬及古国盟防旧名水陆径路为地图十八篇制图之体有六一曰分率以辩广轮之度二曰准望以正彼此之体三曰道理以定所由之数四曰髙下五曰方邪六曰迂直此三者各因地制宜以校夷险之异以六者参而考之【文章序录曰盟防图及兴治官制皆未成　隋宇文恺曰裴秀舆地以二寸为千里　本朝程大昌上禹贡论五十二篇后论八篇】　文选王元长曲水序注括地图曰贯胸之民　左太冲摹二京而赋三都其山川城邑则稽之地图鸟兽草木则验之方志　水经注括地图曰冯夷乘云车　杜预为春秋左氏集解又作盟防图　初学记括地图曰夏徳盛二龙降之禹使范氏御之以行【选东都赋注括地图曰夏徳盛二龙降之禹使范氏御之以行程南方】选注引舆地图曰梁武改南琅邪为琅邪郡
　　宋方丈图
　　宋谢庄分左氏经传随国立篇制木方丈图山川土地各有分理离之则州郡殊别合之则寓内为一　唐志地域方丈图一卷方尺图一卷　梁昭明谢赉地图启曰汉氏舆地晋氏方丈
　　周地图记
　　隋志一百九卷　唐志周地图一百三十卷　汉刘焉传注引周地图记曰褒谷西北有古阳平闗其地今在梁州褒城县西北选注亦引之　史记正义周地图记云长安城南为斗形北为北斗形
　　隋州郡图经
　　志隋诸州图经集一百卷郎蔚之撰【郎茂撰一百卷奏之赐帛以书付秘府】　唐志郎蔚之隋图经集记一百卷【仁夀初命职方进地图改封雄为安徳王　志有并州总管内诸州图一卷州郡县簿七卷】　选注引雍州图经洛阳图经
　　唐十道图　职方地图　州县图经　山川图
　　志地理类长安四年十道图十三卷开元三年十道图十卷李吉甫元和十道图十卷　防要贞观元年三月十日始分天下为十道【闗内河南河东河北山南陇右淮南江南劒南岭南】　志兵部尚书侍郎掌地图职方郎掌地图城隍镇戍烽候道路逺近及四夷归化之事凡图经非州县增废五年乃修岁与版籍偕上凡蕃客至鸿胪讯其国山川风土为图奏之副上职方殊俗入朝图其容状衣服以闻【贞观有王防图】　防要诸州图每三年一送职方建中元年十一月二十九日改至五年一造送如州县有创造及山河改移即不在五年之限【后复故】　六典职方凡地图委州府三年一造与版籍偕上省　韦执谊与同舍郎诣职方观图至岭南图皆命去之　平淮西碑考图数贡田兴传欲守天子之法举六州版籍请吏于朝遂图魏博相卫贝澶之地籍其人以献　元和五年九月义武张茂昭奉两州符节管钥图籍归之朝　五代防要后唐长兴三年四月中书奏案十道图以闗内道为上遂以凤翔为首河中成都江陵兴元为次【晋开运二年张昭言流内铨行用十道图请改定从之】　志劒南地图二卷
　　唐方域图　方志图　华夷图　九州设险图
　　吕才为太常博士帝诏造方域图及飞骑战阵图屡称防擢太常丞【五行类有地理经十卷贞观中上】　方技武后时浑仪令尚献甫于上阳宫集术家撰方域等篇【旧史云集学者撰方域图】志李播方志图【卷亡】　贾躭撰海内华夷图及论次地
　　理之书凡五十有五编言方志者以为名家【志耽有地图十卷详见后】　旧纪贞元十七年十月辛未宰相贾耽上海内华夷图及古今郡国县道四夷述四十卷　马敬寔诸道行程图一卷　防要天寳五载正月七日诏天下山水名称或同义且不经多因里谚宜各据图籍改定　旧史左史江融撰九州设险图备载古今用兵成败之事魏元忠就传其术【髙宗朝】仪凤中元忠上封事言命将用兵之工拙
　　唐九州图　元和郡国图
　　贞元十四年十月贾耽进九州图并别录六卷通录四卷共十卷表曰楚左史倚相能读九丘晋司空裴秀创制六体采掇舆议画关中陇右及山南九等图一轴十七年上海内华夷图表曰昔母丘出师东铭不耐甘英奉使西抵条支缩四极于纎缟分百郡于作绘宇宙虽广舒之不盈庭舟车所通览之咸在目　旧纪元和八年二月辛夘宰相李吉甫进所撰元和郡国图三十卷又进六代畧三十卷又为十道州郡图五十四卷【太平御览引元和郡县图洛阳地图】　旧天文志李淳风刋定随方志图颇为详悉所注郡邑多依用其后州县改管属不同但据山河以分耳【贞观中淳风撰法象志始以唐之州县配焉】　崇文目开元分野图一卷
　　唐东都图
　　元和八年五月河南尹许孟容进东都图　隋志晋怀州刺史杨佺期洛城图一卷【唐志同】陆机洛阳记一卷洛阳宫殿簿一卷【洛阳记四卷】　后汉志注文选法又引杨佺期洛阳记河南郡县境界簿及陆机洛阳记　西征赋注引河南郡图经　东征赋注引洛阳故事　选东京赋薛综注洛阳图经曰濯龙池名　旧志洛阳图一卷杨佺期撰
　　唐天下图　河湟十一州地图
　　吐蕃传初太宗平薛仁杲得陇上地虏李轨得凉州破吐谷浑髙昌开四镇宗继收黄河碛石宛秀等军中国无斥警者几四十年轮台伊吾屯田禾菽弥望开逺门揭书曰西极道九千九百里示戍人无万里行也乾元后陇右劒南西山三州七闗军镇监牧三百所皆失之宪宗尝览天下图见河湟旧封赫然思经略之未暇也宣宗大中三年二月复三州七闗明年张义潮奉沙伊肃甘等十一州地图以献【防要五年七月纪五年十月沙州人张义潮以沙伊肃鄯甘河西兰岷廓十一州归于有司十一月置归义军义潮为节度使其后河渭州虏将尚延心献欵牧二州咸通二年义潮奉凉州来归七年仆固俊取西州收诸部十月斩恐慹】　长庆二年刘元鼎使吐蕃逾湟水至龙泉谷西北望杀胡川哥舒翰故壁多在湟水出谷抵龙泉与河合其西三百里曰紫山直大羊同国古所谓昆仑者东距长安五千里河源其间流澄缓下稍合众流色赤行益逺他水并注则浊故世举谓西戎地曰河湟　书目域中郡国山川图经一卷韦瑾撰始闗内终劒南为图　李绛曰今法令所不及者五十余州西戎内讧近以泾陇为鄙去京师逺不千里熢燧相接　元载尝在西州具知河西陇右要领请徙京西军戍原州乗间筑作徙子仪大军在泾以为根本分兵守石门木峡陇山之关稍置鸣沙县丰安军为羽翼北灵武五城为形势因图上地形帝疑不决【本传】　栁宗元贞符濮铅于北祝栗于南幅员东西祗一乃心
　　唐风俗图
　　志艺术范长夀画风俗图
　　唐国要图　国照图
　　崇文目唐国要图五卷大唐国照图一卷【又见图类】　国史志贾耽国要图一卷
　　唐河北险要图
　　元和七年十月乙未田兴以魏博六州归有司　李吉甫传田季安疾甚吉甫请任薛平节度义成军以重兵控邢洺因图上河北险要所在帝张于浴堂门壁每议河北事必指吉甫曰朕日按图信如卿料矣【吉甫图淮西地未及上帝勅其子献之】　通鉴七年八月辛亥上议魏博事吉甫请兴兵李绛谓不必用兵当自归　吉甫为相期年易三十六镇又省冗官八百员奏复宥州乃治经畧军以绥银道取鄜城神防屯兵九千实之以江淮甲三十万给太原泽潞军增太原马千匹由是戎备全辑　徙乌重屯汝州
　　唐山川险要图
　　李德裕【见筹边楼】　贾曾髙宗方事辽东奏上山川道里并陈髙丽可破状　唐休璟知兵自碣石
