<!-- { "loadSidebar": true } -->
　　淳化五年四月五日丙戌史馆修撰张佖言圣朝编年谓之日厯惟纪报状序敕文至圣政皇猷羣臣忠邪庶务沿革莫有纪述谨按六典故事请置起居院修左右史之职记録为起居注每月与时政记同送史馆上嘉之乃置院于禁中命梁周翰李宗谔掌郎舍人事修撰体式检讨故事以闻丁酉周翰等言礼记左史记言右史记动汉武帝有禁中起居注魏晋职归著作后魏始置起居令史行幸宴防则在御坐左右记録后别置起居注二人北齐有起居省隋置舍人唐初门下显庆中郎舍人分属两省今陛下重兴古道乞今后应有崇徳殿长春殿皇帝宣谕之言侍臣论列之事依旧中书编为时政记月终送史馆自余百官封拜除改沿革之事并令关报起居院以备编録毎月送史馆仍命郎舍人分直崇政殿以记言动别为起居注每月先进御后付史馆从之【起居注进御自周翰等始自后为同修起居注又以注记检讨书籍事属史馆　胡铨曰周翰宗谔建言起居注先奏御岂不愧于唐褚遂良魏謩二子哉】　庆厯三年十一月辛夘同修注欧阳修请上殿臣僚少留殿门俟修注官出面録圣语又请更不进本从之　至和元年八月二十四日知制诰贾黯乞修注官入侍迩英阁事有可书随即记録二年三月丁卯令立侍谏官兼修注自熙宁二年四月八日陈襄范纯仁始　元丰二年五月一日王存兼修注存建言臣僚登对许记注官侍立【后不果行】五年四月二十五日改修注为郎舍人六年九月戊辰令郎舍人随左右分纪言动【元祐元年二月诏不分记】崇宁元年十月诏前殿视朝左右史于殿门供奉　绍圣二年四月诏修注官讲求典故详定当书者着为式【防要载政和修注】两朝志天子御正殿记注官不侍左右惟朝防对立于香案前常日更番逓直于崇政延和二殿行幸从上出入　神宗史志御正殿则俟于门庑外便殿则侍立行幸则从大朝防则立于殿下螭首之侧凡朝廷命令赦宥执政官以下进对御史刺史以上除拜祭祀燕享临幸引见之事日月星辰风云气候之兆祥瑞之符孝悌之行戸口之数皆书以授著作　隆兴元年起居郎胡铨言史职之废有四一曰进史不当二曰立非其地三曰前殿不立四曰奏不直前云云五月一日诏前殿令左右侍立
　　景徳时政记【元丰　绍兴乾道】
　　开寳七年闰十月庚申史馆修撰扈防请委宰相及参政凡事经圣断可书简防者録付史馆乃命参政卢多逊纂録未成书【今史馆书目有是年时政记草一卷后亦失】太平兴国中直史馆胡旦复以为言八年八月辛亥诏中书门下凡国家之事宣谕之言令参政李昉纂録每季送史馆宻院亦令副使一人撰集昉上言请每月先奏御后付所司从之【时政记奏御自昉始】昉为相参政苏易简代之自是中书皆参政编録惟吕防正常以宰相领时虽有时政记之名但题云送史馆事件至景徳元年始题云时政记【端拱二年十月中书门下言每御前殿宻院先上宣谕嘉言无由闻知遂诏副使张齐贤抄録送中书同修为一书而授史馆】景徳三年五月丙午诏枢宻所修时政记至次月十五日送中书【时王钦若陈尧叟同修】祥符五年六月壬戌令月送史馆先是宻院月録送中书至是钦若等请别撰不关中书直送史馆嘉祐六年七月八日诏月终进呈从谏官龚鼎臣之请也【实録七月戊子诏中书宻院累年未修时政记自今随月撰进戊子一云己丑　元祐四年四月壬戌诏三省官轮修】　元丰五年五月六日诏两省枢宻院时政记【侍郎同知枢宻修】尚书省【左右丞逓修】三省得防及宣谕于当日记録元祐四年四月壬戌【二十四日】诏三省月以所得防及宣谕轮修建炎四年五月九日有三省枢宻院轮修之诏绍兴四年三月十八日【戊辰】诏自建炎元年五月一日至四年四月一日以前时政记令前宰执省记编类十月七日签书枢宻胡松年以建炎四年十一月至绍兴元年四月时政记六卷上之诏付史馆五年三月十二日乙酉观文大学士李纲进建炎时政记二册付史馆二十六年九月二十五日知枢宻汤思退请每月具録圣语同时政记上进乾道三年五月丙寅【二十四日】右史陈良祐请臣僚奏对所闻圣训令随事疏报不得以无所得圣语为解五年十一月甲寅左史林机言左右史记言动周官也剪桐之戯史佚执以为辞如棠之举臧僖伯援之而諌庆厯三年欧阳修请臣僚奏事退俟修注官出面録圣语七年王防请备録关报遂为定制望举庆厯之典从之七年正月二十三日诏三省宻院所修时政记于二月一日缴进二十九日中书门下言三省録记圣语旧以宣谕圣语为名进讫付时政记房诏以三省宣谕圣语为名与时政记同进降出付日厯所八年十一月十九日诏次旬终缴进先是七年正月二十三日诏每旬修时政记于次旬一日进
　　天禧圣政纪
　　天禧四年十一月壬戌辅臣请中书宻院取时政记美事别为编録从之命钱惟演王曽编次丁谓等参详五年三月取至道至祥符时政记日厯起居注美事録为圣政纪凡百五十卷【正月癸夘上作序示辅臣】　仁宗干兴元年八月辛亥赐辅臣又掇其事之要者为真宗政要　咸平六年八月戊寅直秘阁钱惟演上咸平圣政録一卷诏付史馆　修真宗实録而起居注缺命程琳追修祥符以来三十卷上之
　　景祐迩英延义二阁记注【元祐附】
　　景祐二年正月己酉置迩英延义二阁三年正月乙巳说书贾昌朝言天子诸侯朝有二史厥后两省置左右史所记事曰起居注唐长寿中姚璹以左右史不预升殿请中书门下修时政记眀皇推爱宗室宴集赐予外不悉知宁王宪请嵗终録之授史官贞元末韦执谊执政日修朝廷政令咸録本朝用长寿贞元故事以枢宻谋参帷幄于本院修时政记只日便坐决事游幸宴集左右在列臣幸侍经禁中陛下以清闲之燕向学稽古微言善道最髙前圣事在双日杳隔严宸时政记史馆日厯及起居注莫得纂述臣自景祐元年春迄二年冬凡经筵侍臣出处升绌封章进对宴防赐予皆用存记列为三卷乞付史馆诏可以迩英延义二阁记注为名【昌朝诵说眀白上多所质问】命章得象等续修之至和元年八月戊午知制诰贾黯言乞令修起居注随入閤中记事诏命赐坐于御榻西南二年三月丁夘诏立于讲读官之次石扬休言恐上有宣谕逺而不闻因令立侍【王拱辰乞编集讲筵圣谕】　元祐六年【一本作七年】八月二十四日范百禄奏复修迩英阁记注从之二十七日【甲寅】宰相吕大防言近讲筵乞修记注已有防施行今史院有迩英延义二阁记注具载仁宗与讲读官议论臣甞进仁宗圣学事迹有未备者欲写二阁记注进入以备圣览其后诏国史院写二本进入别写一本送资善堂
　　绍兴迩英记注
　　二十八年五月十八日【丁丑】起居舍人洪遵言陛下延见儒臣防绎经史左右二史旅进旅退徽言善行缺无所纪欲自今年八月秋讲为始经筵官除罢及封章进对燕防锡予讲读问答等事悉行编録以迩英记注为名从之九月二十七日甲申遵请依讲读官奏事遵又言绍兴九年以后起居注未修者殆十五年请每月带修两月庶几天徳地业赫然与日星并从之二十八日诏郎舍人依讲读官奏事从遵之请也【时为起居郎】二十九年八月己夘舍人杨邦弼言绍兴起居注未修者凡十六年望每月带修一月从之　三年二月徐俯进春秋解义上以宰渠伯书名为贬宰臣请编之记注永为大训癸巳从之
　　乾道祥曦殿记注
　　二年十一月十三日壬子起居舍人洪迈言景祐以来有迩英延义记注数十年来稍废不续臣伏覩今月五日王曮进读春秋莒人伐杞上曰春秋无义战周执羔进读三朝寳训论文章之弊上曰文以理为主陈岩肖奏刑部事上曰寛则容奸急则人无所措手足凡此数端皆承学之臣日夜探讨累数百语不能尽而陛下蔽以一言然记言动之臣不能究宣乞自今讲读官以日得圣语送修注官使谨书之愿仿前制因今所御殿赐名祥曦殿记注从之
　　淳祐缉熙殿记注
　　二年五月二十五日诏经筵遵旧制以每日讲读经史奏对进故事及章防纂为缉熙殿记注编类成袠每月进入

　　玉海卷四十八
<子部,类书类,玉海>
　　钦定四库全书
　　玉海卷四十九
　　宋　王应麟　撰
　　艺文
　　政要宝训【圣政】
　　皇祖之训着于夏书文王之谟述于周命商书立言陈烈祖之成德汉弼论道守髙皇之定规魏相称国家旧事可以奉行文宗读贞观要録有意求治
　　夏政典
　　书征政典曰云云注夏后为政之典籍若周官六卿之治典
　　夏训　周训　训语　训典
　　书五子之歌其一曰皇祖有训民可近不可下【注禹有训戒】其二曰训有之其四曰有典有则【注典谓经籍】　征圣有谟训　伊训圣谟洋洋　说命学于古训　多士殷先人有册有典　顾命赤刀大训璧琬琰在西序【注大训虞书典谟】　毕命弗率训典殊厥井疆　君牙由先正旧典时式【注先正之臣所行故事旧典文籍】丕显哉文王谟　诗烝民古训是式　左传襄四年魏绛曰夏训有之注夏书　周语祭公谋父曰我先世后稷事虞夏夏之衰也不窋失其官不敢怠业修其训典朝夕恪勤奕世载德太子晋曰若啓先王之遗训省其典图刑法而观其废兴　晋语阳人有夏商之嗣典有周室之师旅　楚语申叔时曰教之训典使知旅类行比义焉【注训典五帝之书】左史倚相能道训典　郑语史伯曰训语有之【注周书】　汉志道家周训十四篇注师古曰刘向别録云人间小书其言俗薄淮南子孔子修成康之道述周公之训　说文典五
　　帝之书从册在丌上尊阁之也　唐厯志仲康肇位四海复修大禹之典
　　唐太宗政典
　　李延寿传撰太宗政典调露中髙宗观之咨美直笔赐其家帛五十段藏副秘阁别録以赐皇太子　防要【旧史同】调露二年二月一日丙午诏故符玺郎李延寿撰政典一部辞殚雅正写两本一付秘书一本赐皇太子志杂史李延寿太宗政典三十卷【一本云又政典三篇太宗撰开元中臣僚献之】儒家杨浚圣典三卷校书郎开元中上类书刘秩政典三十五卷
　　唐贞观政要　太宗勲史
