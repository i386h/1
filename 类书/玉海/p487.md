<!-- { "loadSidebar": true } -->
　　【年复置】掌修作宗庙路寝宫室木土之功并树桐梓之类列于道侧【任隗传自建武以来大匠常谒者兼之至隗乃置真建初元年　刘宠自防稽守为之窦融马严魏霸赵典应顺翟酺李固王堂张奋桥尹勳曹褒陈球孔融邓豹　永平三年夏诏以天旱勅大匠止作诸官减省不急】作谒者【王吴显宗诏修浚仪渠】　雄箴侃侃将作经营宫室昔在帝世茅茨土阶夏卑宫观在彼沟洫桀作瑶台纣为璇室人力不堪帝业不卒两观雉门鲁以不恢秦筑骊阿嬴姓以颠作臣司匠敢告执猷【舜职命垂周官举冬　慕唐虞之茅茨思夏后之卑宫　少皥五雉　虞共工　中庸九经日省月试既禀称事以劝百工　上栋下宇取大壮改奢即俭合美斯干　为之者劳居之者逸】
　　汉将作属官　木工
　　表有两丞左右中候属官有石库东园主章左右前后中校七令丞【如淳曰章谓大材也旧将作大匠主材吏名章曹掾】又主章长丞【掌凡大木】武太初元年更名东园主章为木工【尧有木工殷六工亦有之　地理志云蜀严道有木官】成阳朔三年省中候及左右前后中校五丞【昭纪元鳯四年五月发中二千石将五校作治孝文庙正殿　辛庆忌以父任为右校丞】　志丞一人六百石左校令六百石掌左工徒右校令六百石掌右工徒丞各一人【安帝复】　安纪延光三年七月丁酉初复右校令左校丞官注中兴末置今始复【厐参拜左校令度尚自右校令为荆州刺史】
　　汉大长秋　詹事【见东宫官】
　　表詹事秦官掌皇后太子家又中长秋私府永巷仓廏祠祀食官令长丞诸宦官皆属焉【师古曰皆皇后之官】成帝鸿嘉三年省詹事官并属大长秋【师古曰省皇后詹事総属长秋】　长信詹事掌皇太后宫景中六年更名长信少府【张晏曰以太后所居宫为名居长信宫则曰长信少府居长乐宫则曰长乐少府夏侯胜以尚书授太后迁长信少府夏侯尧贡禹薛广徳平当皆为长信少府】平帝元始四年更名长乐少府【章和二年五月和帝诏长乐少府桓郁侍讲禁中】
　　将行秦官【应邵曰皇后卿也】景帝中六年更名大长秋【师古曰秋者収成之时长者常久之义】或用中人或用士人【春官世妇每宫卿二人下大夫四中士八注皇后六宫汉始大长秋詹事中少府太仆亦用士人】　志大长秋一人二千石【宫卿之位】中兴常用宦者职掌奉宣中宫命凡给赐宗亲及宗亲当谒见者关通之中宫出则从【良贺为大长秋赵熹长秋长】丞一人六百石【良贺为丞】中宫仆一人千石主驭【太仆秩二千石中兴省太减秩千石】中宫谒者令一人六百石谒者三人四百石主报中章中宫尚书五人六百石主中文书私府令一人六百石主中藏币帛诸物【丁孚汉仪曰中宫藏府令秩千石仪比御府令】丞一人永巷令一人六百石主宫人丞一人【丁孚汉仪曰给事中宫侍郎六人比尚书郎宦者为之给事黄门四人比黄门侍郎给事羽林郎一人比羽林将】长信长乐宫置少府一人职如长秋位在长秋上【戴崇刘寛般李膺寛永乐少府】长乐有卫尉仆为太仆皆二千石在少府上【丁孚汉仪曰丞六百石】
　　汉水衡都尉
　　表水衡都尉武帝元鼎二年初置掌上林苑【应邵曰古上林之官曰衡掌诸池苑故称水衡张晏曰主都水及上林苑故曰水衡主诸官故曰都有卒徒武事故曰尉师古曰衡平也主平其税入】元鼎二年张罢【始为之终于成子渊　于定国冯奉世金敞辛茂班伯王禹丙禹　赵充国为后将军兼水衡如故　龚遂自渤海召为都尉议曹王生为水衡丞以褒显遂水衡典上林禁苑共张宫馆为宗庙取牲官职亲近】莽改曰予虞　平准书初大农筦盐铁官布多置水衡欲以主盐铁及可告缗钱上林财物众乃令水衡主上林【五行以水为本水为凖平水至平端不倾心术如此象圣人】纪宣帝本始二年春以水衡钱为平陵徙民起第宅注应邵曰水衡与少府皆天子私藏耳县官公作当仰给司农今出水衡钱异政也【初元元年九月诏水衡省肉食兽二年诏罢水衡禁囿　西都赋水衡虞人修其营表】　志武帝初置秩比二千石别主上林苑有离宫燕休之处世祖省之并其职于少府每立秋防刘之日暂置水衡都尉事讫乃罢之又省水衡属官令长丞尉二十余人都水属郡国【舜命益作虞以掌山泽　太宰九职以虞衡作山泽之材又有林衡川衡　魏绛称虞箴以讽晋悼相如谏猛兽以戒汉武　胡越起于毂下而羌夷接轸　如棠之谏断罟之规　盘于游田无逸所戒驺虞搜田以时　文王之囿方四十里刍荛雉兎者往　元鼎元年九月诏山林池泽之饶与民共之】
　　汉水衡属官　上林三官　河隄使者　谒者都尉
　　表有五丞【王生为丞】属官有上林【见上】均输【大农亦有均输】御羞【如淳曰地名雄传谓之御宿黄图御羞宜春皆苑名师古曰长安城南御宿川也】禁圃辑濯【如淳曰舡官汉官有擑擢丞】钟官【主铸钱官】技巧六廏【师古曰汉旧仪天子六廏技巧之徒供六廏者刘氏曰技巧六廏各一物葢上林自有六廏】辨铜【如淳曰主分别铜之种类】九官令丞又衡官水司空【晋灼曰主囚徒】都水农仓甘泉上林都水七官长丞皆属焉【刘氏曰都水官处处有之甘泉上林长是一官甘泉都水是一官自衡官以下凡六官言七者误】上林有八丞十二尉均输四丞御羞两丞都水三丞禁圃两尉甘泉上林四丞成帝建始二年【三月丙午】省技巧六廏官初御羞上林衡官及铸钱皆属少府【成帝建始元年正月罢上林诏狱汉旧仪主治苑中禽兽宫馆事属水衡】　上林三官铸钱【见后　均输钟官辨铜三令　隗嚣檄王莽曰民坐挟铜炭没入钟官注主铸钱之官】沟洫志河决金堤河隄使者王延世使塞以竹落长四丈盛以小石两船夹载而下之三十六日河隄成以五年为河平元年【三月诏　平当为骑都尉领河隄李寻为骑都尉使防河隄　冯野王以故二千石使行河隄　地节中光禄大夫郭昌使行河　河隄都尉许商】　续志注旧河隄谒者世祖改以三府掾属为谒者领之【王景拜河隄谒者陈宣为河隄谒者】　崔子玉河隄谒者箴伊昔鸿泉浩浩滔天有夏作空爰奠山川爰及周衰夏绩陵迟使臣司水【王道公正修明则百川理　百川沸腾咎在卿士】　晋志汉东京省都水置河隄谒者魏因之及武帝省水衡置都水使者一人以河隄谒者为官属江左省
　　汉都水长丞　三辅都水　水官【详见河渠】
　　表太常大农少府水衡有都水长丞【水衡又有甘泉上林都水长丞　都水三丞】京兆有都水长丞【即内史】左冯翊左都水长丞右扶风都水长丞【刘向领防三辅都水防左都水使者臣向冯参领防左冯翊都水　息夫躬领防三辅都水】　志都水属郡国郡有都水官者置令长及丞有水池及鱼利多者置水官主平水收渔税　唐六典注汉成帝以都水官多置左右使者各一人至哀帝罢之任延传拜武威太守河西旧少雨泽乃为置水官吏
　　修理沟渠皆其利　前地理志九江郡有陂官湖官南海郡中宿有洭浦官南郡编县江夏郡西陵有云梦官
　　汉内史　主爵都尉
　　表内史周官秦因之掌治京师【始于髙元年周苛】景二年分置左右【石庆为内史　晁错公孙儿寛为左　郑当时汲黯番系为右　元封中左内史咸宣右王温舒内史稻田租挈重】武太初元年更名京兆尹【京大兆众　始于无忌】左内
　　史更名左冯翊【冯辅翊佐也始于殷周】
　　主爵都尉秦官掌列侯景中六年更名都尉【始于景中五年不疑　建元六年汲黯　朱买臣赵食其杨仆元狩中】武太初元年更名右扶风【扶助风化也始于咸宣】治内史右地与左冯翊京兆尹是为三辅秩二千石注服防曰皆治在长安城中师古曰三辅黄圗云京兆在尚冠前街东入故中尉府冯翊在太上皇庙西入右扶风在夕隂街北入故主爵府长安以东为京兆长陵以北为左冯翊渭城以西为右扶风【广汉尹京延夀作翊翁归承风　长安天子之都亲承圣化教化原本风俗枢机宜先正者也】
　　京兆尹属官有长安市厨两令丞又都水铁官两长丞冯翊属官有廪牺令丞尉又左都水铁官云垒长安四市四长丞皆属焉扶风属官有掌蓄令丞【尹翁归传豪强有论罪输掌蓄官】又有都水铁官廏廱厨四长丞皆属焉【五畤在廱故有厨】三辅皆有两丞【六百石】列侯更属大鸿胪元鼎四年更置三辅都尉都尉丞各一人【元帝建昭三年夏令三辅都尉秩皆二千石　中兴省张宗传建武六年都尉官省】　京辅【赵广汉治行尤异迁　王尊行尹事　田仁　萧由　建武初张宗】左辅【萧由】　右辅【尹赏　王防赵恢　陈防】
　　晋九卿　九卿礼秩　梁十二卿
　　志太常光禄勳卫尉太仆廷尉大鸿胪宗正大司农少府将作大匠太后三卿大长秋皆为列卿　武纪太康四年六月增九卿礼秩　列传荀朂曰九寺可并于尚书【九卿称寺久矣其官寺连称自北齐始】　刘颂上疏曰古者六卿分职冡宰为师秦汉已来九列职事丞相都总今尚书制断诸卿奉成于古制为太重可出众事付外寺使得专之尚书统领大纲若丞相之为嵗终课功校簿赏罚而已桓温表曰今事归内台九卿虚设皆宜省并　通典
　　晋以太常等九卿兼将作大匠太后三卿大长秋皆为列卿太康四年増九卿礼秩宋齐及梁初皆因旧制太常【魏和治邢颙　晋张华王祥郑默刘寔贺循蔡谟　梁陆倕任昉】博士魏文帝初置晋因之【端委佩玉朝之大典必询度有治礼史二十四人】　光禄勲【魏常林髙堂隆王肃】晋兴宁二年省宁康元年复置【郑袤应詹】　卫尉【魏辛毗晋裴揖石崇】晋领冶铸【凡领五千二百五十冶皆在江北江南二冶属扬州】江左不置宗正晋兼以庶姓【王览】咸宁三年扶风王亮为宗师东晋省属太常　太仆【魏国渊】领典牧乘黄骅骝龙马等廏令【潘尼作乘舆箴】元帝后省【骅骝廏为门下之职】　廷尉【王彪之刘颂孔坦】正【荀旭孙绰顾荣江统　魏司马芝裴秀大理正】监【陆鸾】平【顾荣李重续咸何攀】丞【咸宁中曹志请置】大鸿胪【魏韩宣崔林】东晋省有事则权置丞【阮修】　司农
　　【魏梁习】哀帝末省孝武复置主簿【太康中置】　少府【魏王观杨阜常林管辂为丞】哀帝省【并于丹阳尹】孝武复置【统材官校尉中左右三尚方中黄左右藏左校甄官平准奚官等令过江惟置一尚方又省御府】　大匠【魏杨阜　晋王彬陈勰】　都水【晋陈勰】哀帝末省　通典梁天监七年【五月己亥】以太常宗正司农卿三卿为春卿太府少府太仆为夏卿卫尉廷尉大匠为秋卿光禄鸿胪大舟【都水使者】为冬卿凡十二卿各置丞及功曹主簿【九卿至梁始加卿字后因之】后魏有三府九寺太和十五年初置少卿北齐为九寺宇文氏命苏绰依周礼更定六官周武保定元年【正月己巳】班六官法隋九寺与北齐同
　　唐太常寺　四院　礼院
