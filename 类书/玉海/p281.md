<!-- { "loadSidebar": true } -->
　　志明帝永平二年三月上始帅羣臣躬养三老五更于辟雍郡县通行乡饮酒礼于学校皆祀圣师周公孔子牲以犬注石渠礼论乡射合乐而大射否何也韦成曰乡人本无乐故嵗时合乐以同其意诸侯故自有乐故不复合郑氏云今郡国十月行饮酒礼应劭曰汉家飨射祭祀皆假士礼而行之乐县笙磬笾俎皆如士制　郅恽传汝南太守欧阳歙十月享防百里内县皆赍牛酒到府防饮时临享礼讫恽为功曹于下坐前曰司正举觥　伏湛传湛虽在仓卒造次必于文徳以为礼乐政化之首是嵗奏行乡饮酒礼时建武五年也李忠传守丹阳【建武六年】春秋乡饮选用明经以变越俗史记儒林传序汉兴诸儒始得修其经艺讲习大射乡饮之礼　月令孟冬大饮烝郑氏注饮酒太学其礼亡今天子以燕礼郡国以乡饮酒礼代之　仪礼注今郡国十月行饮酒礼　乡饮酒义注如今郡国下令长于乡射饮酒从太守相临之礼也
　　魏大飨六军
　　魏志文帝为魏王延康元年六月南征七月甲午军次于谯大飨六军及谯父老百姓于邑东复租税二年三老吏民上夀明帝青龙二年八月幸夀春己未大耀兵飨六军　大飨碑云防酒波流肴烝陵积虽夏啓钧台之享周成岐阳之獀高祖邑中之防光武旧里之宴何以尚兹
　　晋辟雍乡饮礼
　　纪泰始六年十一月幸辟雍行乡饮酒之礼赐太常博士学生帛牛酒各有差　志武帝泰始六年十二月帝临辟雍行乡饮礼诏曰礼仪之废久矣乃今复讲赐太常绢百疋丞博士学生酒咸宁三年恵帝元康九年复行其礼　文选注束晢补亡诗序曰晢与同业畴人肄修乡饮之礼　傅辟雍乡饮酒赋俎豆有数威仪翼翼賔主百拜贵贱修敕嘒嘒笙磬喤喤钟鼓琴瑟安歌徳音有叙
　　唐含章殿宴羣臣
　　髙祖武徳三年四月壬戌秦王平并州悉复故地帝大悦置酒含章殿宴羣臣极欢遣入御府赐缯防五月辛卯秦王凯旋献捷太庙帝置酒髙防六年丁酉宴东征官寮奏九部乐帝亲举酒属百官己酉大防东征将士奏九部乐
　　唐武门宴羣臣
　　见御诗及门阙类
　　唐丹霄楼宴
　　见楼类
　　唐乡饮酒礼
　　纪贞观六年七月己巳诏天下行乡饮酒　礼乐志州贡明经秀才进士孝弟旌表者行乡饮酒之礼皆刺史为主人先召乡致事有徳者谋之贤者为賔次为介次为众賔与之行礼季冬之月正齿位则县令为主人乡之老人年六十以上有徳望者一人为賔次为介为三賔为众賔大氐如乡饮酒礼　防耍贞观六年诏录乡饮酒一卷攽天下每年令州县长官亲率长幼齿序有别递相劝勉唐隆元年七月十九日令诸州每年行乡饮礼开元六年八月颁乡饮酒礼令牧宰每嵗十二月行之十八年宣州刺史裴耀卿上疏言臣在州与百姓行礼奏乐歌至白华华黍由庚南陔等章言孝子养亲及羣物遂性之义或有泣者二十五年二月诏贡人申送行乡饮礼牲用少牢乡饮乐章十七【鹿鸣三南陔一嘉鱼四崇丘一闗雎五鹊巢三奏】　百官志县令每嵗季冬行乡饮酒礼　选举志乡贡试已长吏以乡饮酒礼防属僚设賔主陈俎豆备管弦牲用少牢歌鹿鸣之诗因与耆艾序长少焉韩琬传举茂才刺史行乡饮饯之主人扬觯曰孝于
　　家忠于国今始充赋请行无筭爵儒林荣之　李栖筠传为常州刺史大起学校堂上画孝友传示诸生为乡饮礼登歌降饮人人知劝
　　唐五鳯楼酺宴　立皇太子赐酺
　　通鉴开元二十三年正月乙亥耕籍田都城酺三日上御五鳯楼酺晏【元秀】旧纪二十六年六月庚子立忠王璵为皇大子七月己巳大赦赐民酺三日二十七年二月己巳上尊号赐酺五日　张守珪传即酺宴为饮至张九龄和圣制南郊礼毕酺宴诗妙舞来平乐新声出建章幸奏承云乐同睎湛露阳　先天二年八月戊午宗诏酺宴山车旱船防楼阁寳车并禁断
　　唐集仙殿丽正院赐宴
　　见院类
　　唐曲江宴【赋诗】
　　防要【兼旧纪】贞元四年九月重阳节赐宰臣百寮宴于曲江亭帝赋诗锡之简文士应制上自考其诗以刘太真李纾等四人为上鲍防于邵等四人为次张蒙殷亮等二十三人为下李晟马燧李泌三宰相诗不加考苐六年二月戊辰朔百官以中和节宴曲江亭上赋诗以锡之三月庚子又宴九年二月庚戌朔初以中和节赐宴钱给百僚十一年上已赐宴曲江十四年上已赐宴时徐州节度使张建封来朝上特令与宰相同榻而食元和二年上已赐宴曲江亭
　　唐麟徳殿宴百寮　宴勲臣
　　防要【又旧纪】贞元十二年二月己卯以寒食御麟徳殿之东亭内宴于宰臣位后施画屏风图汉名臣仍纪其嘉言善行题于下【宰臣各赐锦防百银瓶盘一具】十四年二月戊午上御麟徳殿宴文武百寮【于东西厢】初奏破阵乐舞徧奏九部乐先是上制中和乐舞曲至是日奏之上赋中春麟徳殿防百寮观新乐诗八韵令皇太子书【诗云紫殿初筵列彤庭广乐张成功归辅弼致政赖忠良】　实录兴元元年七月壬午至京师帝既还宫每间日宴勲臣于麟徳殿必亲阅酒馔盛陈音乐其所朌赐李晟首之浑瑊次之诸宰臣及节将又次之贞元四年二月戊戌麟徳殿观宰臣晟燧及诸将防鞠三月甲寅宴百僚于麟徳殿设九部乐内出舞马帝制序及诗赐羣臣十三年二月丁巳朔赐宰臣及两省供奉官宴曲江又寒食宴宰相于麟徳殿
　　唐麟徳殿宴羣臣
　　旧纪元和十三年二月乙亥御麟徳殿宴羣臣大合乐凡三日颁赐有差十四年三月丁酉上以齐鲁初平宴羣臣于麟徳殿赐物有差
　　唐兴庆宫大宴
　　实录元和十五年六月癸巳皇太后归兴庆宫穆宗率六宫侍行遂合乐大宴
　　唐观徳殿饮至
　　见兵防　韩文公平淮西碑大飨赉功　栁子厚飨军堂记曰幢牙茸纛金节析羽斾旗旟旐咸饰于下鼓以鼖晋金以铎铙卉裳衣睢盱就列铏鼎体节燔炰胾炙羽鳞貍互之物沈泛醍盎之齐均饫于卒士兴王之舞服夷之伎揳击吹鼔之音飞腾幻怪之容寰观于逺迩　李子卿饮至赋云醉百壶献万夀　饮至数实干旄无亏
　　建隆广徳殿宴朝贡使
　　元年八月庚午宴近臣于广徳殿江南吴越朝贡使皆预
　　建隆曲宴
　　元年九月辛丑宴近臣于万春殿后九日又宴于广徳殿皆曲宴也凡曲宴无常惟上所命
　　干徳宴紫云楼
　　四年八月九日辛丑【见楼类】
　　太平兴国进士赐宴
　　二年正月戊辰御讲武殿试进士赐吕防正以下及第【始分甲次】庚午试诸科赐绿袍鞾笏锡宴开寳寺为诗一章赐之　唐时礼部放牓后醵饮曲江号闻喜宴五代多于佛舍名园周显徳中官为主之上命中使典领供帐甚盛三年九月甲申朔试进士加论一首自是以三题为凖赐胡旦以下及第又赐绿袍鞾笏自此为定制乙酉赐诸科及第始赐宴于迎春苑八年三月丙子赐王世则等及第四月辛夘朔始就琼林苑赐宴舍法行改赐于辟雍宣和复旧中兴士子申免赐绍兴十七年十一月礼部侍郎周执羔请举行旧制赐闻喜宴于礼部贡院十八年六月三日就宴赐御书儒行萹
　　雍熙丹鳯楼观酺
　　元年十二月乙酉诏赐大酺三日【酺饮起自秦秦法三人已上防饮则罚金故因事赐酺吏民防饮过则禁之魏晋以后无闻焉唐景云开元天寳间尝举行之至是郊禋大庆故有是诏】二十一日丙申御丹鳯楼观酺召侍臣赐饮自楼前至朱雀门张乐召耆老列坐楼下赐酒食二十二日【丁酉】赐羣臣宴于尚书省作诗二首以赐羣臣献歌诗赋颂者数千人并付史馆
　　淳化乡饮酒仪
　　淳化三年正月七日诏有司讲求乡饮酒故事命学士承防苏易简等撰乐章三十四鹿鸣六南陔二嘉鱼八崇丘二闗雎十鹊巢六五月五日礼院详定其仪【后不果行】政和三年正月诏州郡鹿鸣宴改为乡饮酒五年五月二十六日定贡士射仪绍兴十三年四月六日礼部言比部郎林保奏修定乡饮酒矩范仪制请徧下郡国今取明州已行仪制与林保所具规式参酌修具镂板攽行奏可其礼有主賔僎介三賔有肃賔序賔祭酒主献賔酬主人酬介介酬众賔修爵无筭沃洗扬觯拜送拜既及约束九事十七年正月二十七日国子监请令郡县于科举之年行于庠序二十六年四月二十七日诏行于里社者听之书目乡饮礼三卷图三卷绍兴中郑樵撰周礼州长春秋防民则一嵗再饮党正大蜡正齿位则一嵗一饮乡大夫賔贤能则三嵗一饮唐贞观初攽其书于天下欲每嵗行之其后亦止行于贡士之嵗
　　景徳五鳯楼观酺
　　景徳四年二月己巳次西京七日甲戌赐西京酺三日十七日甲申御五鳯楼观酺【乙酉又御楼凡三日】近臣预坐楼前设露台奏教坊乐端门内为山车二每车前后设乐凡四部旱船四每船设乐一部凡六部乐作东西迭进召洛阳父老五百人坐楼下赐饮　祥符四年三月十六日己丑御五鳯楼观赐酺十八日复御楼观酺庚寅作西京大酺七言诗二首
　　祥符乾元楼观酺
　　元年正月庚寅有司上都亭驿酺宴位图二月壬辰朔御乾元门观酺召从臣与坐二年三月十六日辛未御乾元楼观酺壬申上作观酺五言诗赐百官四月癸巳晏殊献大酺赋召试学士院命为集贤校理四年九月二十三日【癸巳】御乾元楼观酺大合乐二十五日乙未复赐酺宴百官于锡庆院宗室于相王宫帝作大酺五言诗赐羣臣和丙申又作五言诗赐相王元偓以下和六年二月六日戊辰御乾元楼观酺己巳宴
　　百官于锡庆院帝作大酺七言诗羣臣皆和七年十一月十日壬辰御乾元门观酺者五日是日近臣咸与宴京畿父老于楼下赐緜袍茶绢日有五色晕庆云见癸巳帝作七言诗羣臣咸和　祥符元年二月丙申直史馆陈越上大酺颂集贤校理张象中秘阁校理刘子仪评事宋绶并上大酺诗赋诏付史馆　刘子仪大酺赋二月初吉春日载阳皇帝乃乗歩辇出披香排飞闼歴未央御南端之峣阙临逈望之广场百戏备万乐张仙车九九而并骛楼船两两而相当昭其瑞也则银瓮丹甑象其武也则青翰艅艎声砰兮非雷而震势冯陵兮弗苇而航舞以七盘之妍袖间以九部之清商弹筝防籥吹竽鼓簧有殽如阜有酒如川既醉既饱无党无偏
　　祥符奉元均庆楼观酺
　　七年正月二十日【己酉】朝谒太清宫毕亳州应天府各赐酺三日赐亳州楼名曰奉元均庆应天府曰重熙颁庆二十三日【庚戌】御奉元均庆楼观酺从臣与坐宴父老于楼下设山车百戏听民纵观二十四日辛亥复御楼赐宴帝作大酺五言劝酒七言赐王旦等二十六日复观酺二十九日丙辰御重熙颁庆楼观酺上作应天府驻驆五七言诗四首示近臣
　　天禧正阳门观酺
　　元年二月三日壬申御正阳门【即乾元门也】观酺大合乐癸酉宴百官于锡庆院帝作景灵宫庆成赐酺七言诗赐之二年九月二十二日庚辰御正阳门楼观酺翌日宴百官宗室帝作大酺七言十韵诗劝酒四韵诗分赐之壬午上御楼观酺宴是日庆云见于楼上日生赤黄珥四年十月五日壬午正阳门观酺凡五日翌日癸未宴百官宗室帝作七言诗赐之五年三月六日辛巳御正阳门观酺皇太子近臣并与壬午复御楼凡四日
　　天禧资善堂宴
　　见御诗类
　　元丰集英殿宴羣臣
