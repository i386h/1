<!-- { "loadSidebar": true } -->
　　邵雍太凖易圗序夫之于易犹地之于天也天主太极而地总元气元气转而为三统在则谓之三元三元转而为九州九州转而为二十七部二十七部转而为八十一首首有九賛賛分昼夜而刚柔之用见矣故之賛七百二十九而有竒以应三百六旬有六日之度葢本出乎元气而作者也太极生两仪两仪生四象四象生八卦八卦因而重之为六十四故易有干坎艮震防离坤兑八卦以司八节又以坎离震兑四正之卦二十四爻以司二十四气以复临泰大壮夬干姤遯否观剥坤十有二卦以司七十二候节也气也也既各有统矣然周天之度未见其所司也于是又去四正之卦分取六十卦引而伸之为三百六十爻各司其日则周天三百六十度而寒暑进退之道隂阳之运备矣葢本乎太极而作者也由是观之则天地各有生成之数而相为表里之用故天数西行上承而左转者在地之元气也地数东行下顺而右运者在天之太极也太极运三辰五星于上元气转三统五行于下此所谓成变化而行神者也所谓之于易犹地之于天者如斯而已凖而作之不亦宜乎若夫分天度列次舎序气候明卦爻冠首賛位列八重先以夜賛布诸外然后昼賛首位爻象候卦气卦宫分度数次诸内复防于辰极而易显仁藏用之道循乎数者可见矣是故始于上元甲子天正朔旦日躔牛宿之初后四千六百一十七年复防于太初之上元者元之賛也自上元甲寅青龙之首气起未济之九四后三万一千九百二十年复防于太极之上元者易之爻也原始要终究其所穷则体用虽殊其归一而已矣　晁説之易星纪谱后序曰子云初为文王易而作始托基于高辛及太初二厯此二厯之斗分强弱不可下通于今亦无足议温公又本诸太初厯而作厯康节先生圗布星辰辨气候分昼夜而易相参于中乃朝筭夜思取厯与圗合而谱之于是知子云以首凖卦非出于其私意盖有星候为之机括　张揆传上所着太集解数万言召对迩英閤令揲蓍得断首且言凖易之夬盖以阳刚决隂柔君子进小人退之象仁宗悦擢天章阁待制兼侍读【庆厯七年十月集贤修撰张揆召见延和殿壬寅朔以为待制】　有未画之易易之理有既画之易易之书　易起数以定画因画以生辞因辞以明象因象以尽意　竒耦七八也交重九六也卦画七八不易也爻画九六变易也卦虽不易而中有变易是之谓亨爻虽变易而中有不易是之谓正　易之为书辞变象占乃其纲领而繇彖爻象之辞画爻位虚之别互反飞伏之说乗承比应之例一不知则义理阙焉世之学易者卑入于象数髙入于名理　五鹿充宗
　　与诸儒讲而朱云折之何晏不了九事而伏曼容轻之王弼训注于六爻变化五气相推多所摈畧而孙盛短之周正于讲席辨析名理而张讥屈之盖其防难明如此






　　玉海卷三十六
<子部,类书类,玉海>
　　钦定四库全书
　　玉海卷三十七
　　宋　王应麟　撰
　　艺文
　　书
　　隋经籍志书之所兴盖与文字俱起孔子观书周室得虞夏商周四代之典删其善者上自虞下至周为百篇编而序之遭秦灭学至汉惟济南伏生口二十八篇又河南女子得泰誓一篇献之伏生作尚书四十一篇以授同郡张生张生授千乘欧阳生欧阳生授同郡儿寛寛授欧阳生之子世世之至曾孙欧阳高谓之尚书欧阳之学又有夏侯都尉受业于张生以授族子始昌始昌族子胜为大夏侯之学胜从子建别为小夏侯之学故有欧阳大小夏侯三家并立讫汉东京相不絶而欧阳最盛初汉武帝时鲁防王壊孔子旧宅得其末孙恵所藏之书字皆古文孔安国以今文校之得二十五篇其泰誓与河内女子所献不同又济南伏生所诵有五篇相合安国并依古文开其篇第以古字写之合成五十八篇其余篇简错乱不可复读并送之官府安国又为五十八篇作防巫蛊事起不得奏上私其业于都尉朝朝授胶东庸生谓之尚书古文之学而未得立后汉扶风杜林古文尚书同郡贾逵为之作训马融作郑亦为之注然其所惟二十九篇又杂以今文非孔旧本自余絶无师説晋世秘府所存有古文尚书经文今无有者及永嘉之乱欧阳大小夏侯尚书并亡济南伏生之惟刘向父子所着五行是其本法而又多乖戻至东晋豫章内史梅始得安国之奏之时又阙舜典一篇齐建武中吴姚兴方于大桁市得其书奏上比马郑所注多二十八字于是始列国学梁陈所讲有孔郑二家齐代惟郑义至隋孔郑并行而郑氏甚微自余所存无复师説又有尚书逸篇出于齐梁之间考其篇目似孔壁中书之残缺者故附尚书之末
　　三皇五帝书　古三坟
　　礼外史掌三皇五帝之书注楚灵王所谓三坟五典疏按孝经纬三皇无文有文字之后仰录三皇时事昭十二年左史倚相能读坟典三坟三皇时书五典五帝之常典延叔坚马季长等説不同惟孔安国尚书序解与郑同　书序三坟言大道五典言常道　春秋正义贾逵云三坟三王【一作皇】之书五典五帝之典延笃言张平子説三坟三礼礼为人防【天地人之礼】五典五帝之常道马融説三坟三气隂阳始生天地人之气也五典五行也诸家各以意言【杜注云皆古书名】　史记太史公曰尚书独载尧以来而百家言黄帝其文不雅驯　中兴书目三坟之目见于孔序汉志不载元丰中【七年】毛渐奉使京西得之其书以山气形为别山坟谓之连山气坟归藏形坟坤干与先儒言三易异其中有姓纪一篇皇策一篇政典二篇合为三卷皆依托也序曰三坟各有坟乃古文乃书征引政典今政典之文颇与书合　史通诸子广造竒説其语不经其书非圣故马迁有言神农已前吾不知矣班固亦曰颛顼之事未可明也　程子曰如许行为神农之言及隂阳医方称黄帝之説
　　帝典
　　大学帝典曰克明峻徳注尧典
　　虞书　舜道经
　　説文虞书曰仁闵覆下则称旻天　荀子解蔽篇舜之治天下不以事诏而万物成故道经曰人心之危道心之微注今虞书有此语而云道经葢有道之经也
　　夏书
　　左赋纳以言明试以功戒之用休云云勿使壊念兹在兹成允成功宁失不经官占惟能蔽志皆以为夏书沈潜刚克高明柔克无偏无党三人占从二人皆以为商书【夏书多帅彼天常一句又字小异】　晋语夏书曰怨岂在明【今有】　书正义左荘八年夏书曰臯陶迈种徳僖二十四年夏书曰地平天成二十七年夏书曰赋纳以言襄二十六年夏书曰宁失不经【皆在大禹臯陶谟当云虞书而云夏书者以事关禹故引为夏书若洪范以为周书以箕子至周商人所陈而引之即曰商书也】　周语夏书有之众非元后何戴书曰民可近也而不可上也【注逸书】在汤誓曰余人有辠无以万夫万夫有辠在余一人【注今汤誓无此言按　汤诰有夫作方】
　　禹雒书本文　緑字　九章
　　洪范天锡禹洪范九畴注天与禹洛出书神负文而出列于背有数至于九禹遂因而第之以成九类【以五行为始　正义云有数从一而至于九】正义汉书谓为九章刘歆以为禹治洪水锡洛书法而陈之洪范是也负洛书经无其事中及诸纬多説黄帝尧舜禹汤文武受图书之事皆云龙负圗负书纬候之书不知谁作通人讨覈谓伪起哀平五行志云凡此六十五字皆雒书本文初一曰等二十七字必是禹加之敬用农用等十八字大刘頋氏以为背先有揔三十八字小刘以为敬用等亦禹所第叙其文惟有二十字未知孰是【皇极稽疑庻征不言数】汉五行志箕子在父师位而典之武王虚己问焉初一至次九凡此六十五字皆雒书本文所谓大法九章大戴礼明堂篇二九四七五三六一八郑氏注云法文也汉人固以九数为洛书　隋志洛书六篇　晋志大禹观浊河而受緑字寰瀛之内可得而言【緑字非洛出也】宋志黄帝书岀洛尧沈璧于洛负书汤东至洛有黑赤文成字成王礼洛背甲刻书赤文成字东京赋书畀姒　淮南子至徳之世洛出丹书
　　白虎通徳至渊泉则洛出书　尔雅注河圗曰灵负书丹甲青文　文选注雒书曰秦失金镜鱼目入珠中候曰负圗出洛周公援笔以写【光武禅文引雒书】　刘牧曰易曰天地之数五十有五即洛书自然之数　朱文公曰洛书本文四十五防葢取象凡数自一至五五在中自九至五五亦在中戴九履一左三右七五亦在中　关子明曰洛书之文九前一后三左七右四前左二前右八后左六后右　黄度曰一九二八三七四六分据八方而五居中
　　商书
　　墨子经五夏书曰禹七年水殷书曰汤五年旱　吕氏春秋夏书曰天子之徳广运乃神乃武乃文【注逸书也】商书曰五世之庙可以观怪万夫之长可以生谋【注逸书】商书曰刑三百罪莫重于不孝周书曰若临深渊若履薄氷【注周书周文公所作】　説文商书相时民　记兑命曰民立而正事纯而祭祀是为不敬敬孙务时敏尹吉曰【吉当作告】惟尹躬及汤自周有终　孟子伊训曰天诛造攻自牧宫荀子臣道篇书曰从命而不拂微諌而不倦为上则
　　明为下则逊【注书伊训今无】　汉书伊训篇曰诞资有牧方明
　　周书
　　左成十六年范文子戒晋侯周书曰惟命不于常【注康诰今有】　襄二十五年卫大叔仪言书曰慎始而敬终终以不困【注逸书】　昭六年叔向言书曰圣作则【注逸书】二十年苑何忌云康诰曰父子兄弟罪不相及【注周书康诰今无】引周书惟徳是辅乃大明服庸庸祗祗明徳慎罚不敢侮鳏寡大国畏其力恵不恵茂不茂【皆今有】　国语周书所谓重黎实使天地不通周书曰文王至于日中不皇暇食恵于小民惟政之防周书有之曰怨不在大【今有】　孟子康诰凡民罔不憝泰誓曰无畏寕尔也惟曰其助上帝　记甫刑曰苗民匪用命君雅曰夏日暑雨君奭曰昔在上帝周田观文王之徳　缁衣注古文为割申劝宁王之徳今博士读为厥乱劝宁王之徳三者皆异古文似近之　吕氏春秋周书曰允哉允哉【注逸书】説苑周书曰前车覆后车戒　文选注周书曰乃辨
　　九服之国又曰汤归于亳三千诸侯大防武王将渡河中流白鱼入王舟防武王于郊下者八百诸侯
　　周书　周史记　周记　青史氏记　周百二十国宝书
　　汉志周书七十一篇注周史记师古曰刘向云周时诰誓号令也葢孔子所论百篇之余今所存者四十五篇隋志杂史周书十卷【杂史七十二部周书十卷为之首】汲冡书似仲
