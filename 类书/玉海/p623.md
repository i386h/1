<!-- { "loadSidebar": true } -->
　　集英殿旧曰元徳亦曰广政【晋天福二年改元徳为广政】开寳三年改大明淳化元年二月己酉改含光祥符八年六月十五日甲子改防庆明道元年十月甲辰改元和寻改今名春秋诞圣节锡宴此殿熙宁以后亲策进士于此殿殿后有需云殿【旧曰玉华后改琼英熙宁初改今名】东有紫云楼宫中观宴之所也　太祖大宴广政殿者七宴大明殿者九建隆元年长春节上夀广政殿长春节宴广政殿者七宴大明殿者十【又广政殿宴近臣者二十二】太宗大宴大明殿者十三宴含光殿者七干明节宴大明殿者十七真宗大宴含光殿者二十七大宴防庆殿者一【又宴大明殿者七】承天节宴含光殿者十七仁宗大宴防庆殿者十七宴集英殿者三十八　干徳四年冬至御大眀殿羣臣上夀始用雅乐天圣五年正月壬寅朔九年正月丙辰上率百官赴防庆殿上皇太后夀熙宁三年三月八日上御集英殿试进士　建隆三年三佛齐遣使来贡对广政殿祥符二年八月西南夷来贡令赴含光殿宴　志崇政殿西有长春殿又次西有滋福又次西有防庆宴殿也眀道福宁殿　万嵗殿　寳慈殿　景祐柔仪殿　崇徽殿
　　福宁殿在垂拱殿后国初曰万嵗祥符七年十月戊午改延庆【一本作延福】眀道元年十月甲辰改福宁殿即正寝后柔仪殿国初但名万嵗后殿章献后居之名崇徽明道元年十月甲辰改寳慈景祐二年改柔仪　祥符五年十月二十六日庚申以圣祖降临宴宗室于万嵗殿七年九月庚寅诏辅臣宗室观万嵗殿上梁天禧二年正月出崇徽殿芝草图明道二年八月辛丑以慈孝寺庄献后神御为彰徳殿景灵宫庄懿后神御为广孝殿志初延庆殿北有殿无名章献太后居之乃曰崇徽
　　眀道肃仪殿
　　明道二年十一月丁丑以集圣殿为肃仪殿【初曰真游在禁中】十二月甲寅改正阳门曰宣徳门天安殿曰大庆端明殿曰延和【庆厯八年改肃仪殿曰观文】
　　景祐西凉殿
　　西凉殿在天章阁东景祐二年三月辛丑重修　真宗御集有西凉殿水殿歌诗一卷　又有庆云殿玉京殿宣明殿
　　景祐慈徳殿　观稼殿
　　景祐元年初名保庆殿章恵太后居之四年改慈徳景祐二年五月癸巳后苑作观稼殿成【志作亲稼殿】
　　庆厯嘉徳延康殿
　　寳文阁旧曰夀昌庆厯初改今名阁东西序嘉徳延康二殿【前有景辉门】殿间以桃花文石为流杯之所　政和中置延康殿学士
　　庆厯寳奎殿
　　见御书类【大相国寺】
　　庆厯仁济殿
　　庆厯二年二月庚寅以鍼灸图石壁堂为仁济殿
　　庆厯北京班瑞殿　靖方殿
　　庆厯二年五月十六日戊午诏升大名府为北京先朝驻跸行宫正殿为班瑞殿七月以行宫中门为顺豫三年二月六日甲辰以行宫便殿为靖方殿又有时廵庆宁殿
　　庆厯观文殿　延恩殿　真游殿
　　观文殿【观文隋殿名】旧曰延恩祥符五年十月二十四日圣祖降此殿闰十月壬申改真游又改集圣明道二年十一月丁丑改为内外命妇客舎名肃仪庆厯八年五月乙巳以紫宸不可为官称【何郯言】诏以旧延恩殿为观文殿【诏曰因延恩之别殿观前载之秘文建崇儒之秩延稽古之臣】改紫宸殿学士为观文殿学士戊申以命丁度皇祐元年六月十六日甲戌诏置观文殿大学士以贾昌朝为之【非尝为宰臣毋得除　秘殿之职有三紫宸居首　王韶王陶未厯二府除学士】又建感真阁　祥符五年十月二十四日圣祖降延恩殿闰十月八日晁逈等请改殿名十二月作真游殿颂七年七月二十八日壬子参政丁谓请御书真游殿额十一月乙酉奉安殿额天禧二年正月内出真游崇徽二殿芝草图上作歌诗　祥符七年十月戊午名真游殿西门曰延真其东真君殿曰积庆万嵗殿曰延庆东西门曰左右昭庆后殿曰崇政北向殿曰承眀后苑东门曰宣和
　　皇祐隆儒殿
　　皇祐三年十月作隆儒殿初诏丁度等撰迩英阁后小殿名乙酉度等请名隆儒询猷清燕诏以隆儒为名治平元年十月辛丑直秘阁周孟阳引对延和殿乆之自是数召见访时事最后至隆儒殿在迩英阁后苑中羣臣未尝至也
　　皇祐寳歧殿
　　见观稼类
　　皇祐滁州端命殿　并州统平殿　澶州武信殿
　　皇祐五年三月仁宗宣谕曰恭惟太祖擒皇甫晖于滁州是受命之端也大宗平刘继元于并州是太平之统也甲子乃诏滁州因旧寺建殿命曰端命命宰相庞籍奉安太祖御容并州因崇圣寺命殿曰统平命枢密使王贻永奉安太宗御容【太宗御容以四月二十七日奉安帝闻之曰太宗以是月日至城下有此符合　寺本行宫赐名平晋大中祥符二年改今名】又曰恭惟真宗御契丹于澶州是偃武之信也宜即澶州旧寺建殿名曰武信命枢密髙若讷奉安真宗御容【一本云皇祐间滁州通判殿中丞王靖言太祖皇帝擒皇甫晖于滁州太宗下刘继元于并州真宗御契丹于澶州皆宜立庙以昭遗烈于是就芳林园命工部写三圣御容临赴逐州皇祐五年三月二十四日甲子太祖御容赴滁州奉安于大庆观端命殿太宗御容赴并州奉安于资圣禅院统平殿真宗御容赴澶州奉安于开福禅院武信殿　司马光云分建原庙图缋圣容躬题扁牓严奉之礼备尽恭勤羽卫供张率従丰衍】　元祐七年十一月六日滁州修端命殿
　　嘉祐凝机殿
　　嘉祐七年三月乙亥作凝机殿于禁中【欲储思清间特起此殿迩英敷席图讲艺也凝机祓宇资味道也】　六年二月辛酉奉安明徳章穆后御容于普安院之重徽殿壬戌酌献　太宗立宣明殿真宗立嘉瑞殿仁宗有化成殿神宗立睿思殿又即其右建延春阁哲宗即睿思之后为宣和殿
　　治平钦明殿　天和殿　清居殿　洪范屏
　　旧曰天和【崇徽殿北有殿曰天和】眀道元年十月甲辰改观文后改曰清居治平三年六月改今名其西睿思殿　治平三年六月二十九日壬子改清居殿曰钦明命直龙图阁王广渊书洪范一篇于屏时帝谓广渊曰先帝临御天下四十年天下承平得以无为朕方属多事岂敢自逸故改此殿名因访广渊先儒论洪范得失广渊对以张景所得最深以景论七篇进翌日召对延和殿帝曰景所説过先儒逺矣以三徳为御臣之柄尤为善论朕接臣下常谦柔听纳之间则自以刚防此屏置之坐右岂特无逸之戒也赐广渊御纸笔墨黄金　天和殿御览【见前】　嘉祐七年英宗为皇子八月丙辰见于清居殿治平三年五月王师约召见清居殿谕以无废学
　　熙宁端诚殿　熈成殿
　　见郊祀类南郊殿宇
　　熙宁睿思殿【延春阁】　宣和殿
　　熙宁八年造睿思殿【在钦明殿西　睿思之右建延春阎】哲宗以睿思殿先帝所建不敢燕处乃即睿思殿之后为宣和殿绍圣二年四月二日丁夘宣和殿成徽宗书日不居寝殿以睿思为讲礼进膳之所就宣和燕息大观二年再葺徽宗为记书之石重和元年改元宣和乃更为保和殿【宣和二年改】宣和之后殿重和元年所剏也【政和五年四月置宣和殿学士宣和元年改保和】　又元丰元年造承极殿并亭二小石池一七年童子朱天申对于睿思殿诵十经通十月十四日赐五经出身
　　绍圣思文殿
　　见借田
　　政和右文殿
　　政和五年四月十日诏秘书省殿以右文殿为名改集贤殿修撰为右文殿修撰【绍兴十四年五月御书殿榜殿五楹】
　　天兴殿
　　见景灵宫奉圣祖
　　庆基殿
　　干徳二年五月建奉先资福院于安陵旧域奉宣祖昭宪后像　景祐二年二月戊寅御书宣祖神御殿榜为庆基
　　开先殿
　　天圣八年三月建太祖神御殿于太平兴国寺之后十月成壬辰奉安九年二月癸未命晏殊为碑庆厯六年八月重修乙亥飞白书牓
　　永隆殿
　　启圣院乃太宗毓圣之地至道二年八月以法堂为殿奉圣容咸平二年九月甲午殿成奉安天圣八年九月名曰永隆至和二年七月重修
　　奉真殿
　　景灵宫实旧晋邸真宗诞生之地天圣元年三月修奉真殿奉真宗圣像二年三月丁酉奉安【二月庚辰命王钦若为礼仪使】
　　崇真殿
　　慈孝寺天圣四年闰五月建殿飞白书额五年十月癸酉奉安真宗御容【初二年十二月以吴元扆宅为寺　章献后殿曰章徳】
　　延圣殿
　　万夀观至和二年正月丁夘奉安真宗金像于殿
　　永宗殿
　　嘉祐六年十一月崇先观成建是殿以奉真宗御容七年八月奉安
　　孝严殿
　　治平元年建于景灵宫之西南奉仁宗神御圗大臣于壁别殿曰宁真十二月召辅臣观御篆牓于迎阳门二年四月殿成丙午奉安
　　英徳殿
　　奉仁英二宗神御治平末建于景灵宫元丰中诏有司神御在京者寓于佛祠皆迁禁中繇英徳已上五世合为一宫凡十一殿以世次别
　　福圣殿
　　眀道中奉真宗御容
　　广爱殿
　　万夀观景祐四年三月乙亥庄恵后真容殿为广爱己卯奉安庚辰酌献
　　燕宁殿
　　延福宫元丰五年建以奉仁皇慈圣御容
　　集禧殿
　　昭应宫祥符七年十一月四日宴近臣
　　眀福殿
　　景灵宫斋殿治平元年九月改为迎厘
　　奉神殿
　　集禧观皇祐五年六月丙戌新修殿成名曰奉神【取真宗奉神述也】
　　景宁殿
　　内中神御殿治平三年正月名曰景宁
　　积庆殿
　　真游殿真君殿祥符七年十月戊午名曰积庆【在禁中】集庆殿西门曰延真其东有积庆殿前有感真阁
　　神藻殿
　　见集禧观熙宁三年闰十一月二十三日诏奉真宗御容
　　绍兴复古殿
　　髙宗作复古殿损斋所常御也
　　绍兴慈宁殿
　　绍兴九年正月二十二日修太后殿十一月八日上亲书慈宁之殿【东朝置卫逺存长乐之鸿名中禁承顔近着寳慈之茂实】十二年五月丙午増筑　庆元元年正月二十五日御书夀康宫夀康之殿七字【并臣御名恭书四字　先是绍熙五年十月三日改泰安曰夀康】
　　绍兴崇政垂拱殿
　　绍兴十二年十一月庚子【十二日】命内侍王晋锡作崇政垂拱二殿【移诸司屋宇共一百四十七间】时言者请复朔日视朝之礼而行宫止一殿故改作焉【以杭州州治为行宫】崇政以故射殿为之朔望则权置帐门以为文徳紫宸殿案射则以为选徳策士则以为集英垂拱以故内诸司地为之在皇城司北二十八年九月甲子重修朝射垂拱三殿成　崇政垂拱二殿其修广仅如大郡之设防淳熈再修亦循其旧每殿为屋五间十二架修六丈广八丈四尺殿南檐屋三间修一丈五尺广亦如之两朶殿各二间东西廊各二十间南廊九间其中为殿门三间六架修三丈广四丈六尺殿后拥舎七间孝宗因以为延和殿盖卑宫室之意寝殿仍旧谓之福宁苑中亭殿名称可见者仅有复古殿损斋观堂芙蓉阁翠寒堂清华阁罗木堂隠岫澄碧倚桂隠秀碧琳堂之类　绍兴四年八月壬寅知临安府梁汝嘉奏明堂行礼殿成九月辛酉祀明堂
　　绍兴穆清殿
　　见皇后册礼　东京延福宫有是殿
　　绍兴钦先孝思殿
　　内中神御殿东都有之绍兴十五年秋始创于崇政殿之东凡朔望节序生辰酌献行香用家人礼
　　绍兴纯福殿
　　绍兴二十六年六月丁亥作皇帝本命殿于万夀观依在京以纯福为名
　　隆兴康夀殿
　　见御诗类　德夀宫太上皇帝曰徳夀殿太上皇后曰康夀殿
　　淳熙选徳殿【又见屏障类】
