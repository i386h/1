<!-- { "loadSidebar": true } -->
　　中宗纪景龙元年六月戊子吐蕃及姚州蛮冦边姚巂道讨击使唐九征败之　吐蕃证圣二年【武后】监察御史李知古建言讨姚州蛮削吐蕃向导诏发劔南募士击之蛮酋以情输虏杀知古尸以祭天进攻蜀汉诏灵武监军右台御史唐九征为姚巂道讨击使率兵击之虏以鐡絙梁漾濞二水通西洱蛮筑城戌之九徴毁絙夷城建铁柱于滇池以勒功【水经注滇池周三百许里上源广下流浅狭似如倒池元封三年立益郡治滇城　汉地理志益州滇池县其泽在西北　志诸蛮州昆州武徳元年开南中置有滇池在晋宁县】　通鉴景龙元年【一云神龙三年】六月唐九征击姚州叛蛮破之斩获三千余人【旧史俘虏三千余立碑纪功】　张九龄集敕吐蕃书云鐡柱书唐九征所作百姓咸知彼中鐡柱州图地记是唐九征所记之地
　　唐赤岭表界碑
　　吐蕃开元中吐蕃请交马于赤岭互市于甘松岭宰相裴光庭曰甘松中国阻不如许赤岭乃听以赤岭为界表以大碑刻约其上令金吾将军李佺监赤岭立碑长庆二年吐蕃请定疆候大理卿刘元鼎为盟防使与论讷罗就盟其国元鼎逾成纪武川至龙支城过石堡城崖壁峭立道回屈虏曰鐡刀城右行数十里土石皆赤虏曰赤岭而信安王祎张守珪所定封石皆仆独虏所立石犹存赤岭距长安三千里而嬴盖陇右故地也地理志鄯州鄯城天威军又西二十里至赤岭其西
　　吐蕃有开元中分界碑　旧纪开元二十二年六月乙未遣左金吾将军李佺于赤岭与吐蕃分界立碑　通鉴开元二十一年二月丁酉金城公主请立碑于赤岭以分唐与吐蕃之境许之二十六年六月辛丑命萧景杜希望王昱分道经畧吐蕃毁所立赤岭碑　防要开元二十一年二月金城公主请以今年九月一日立碑诏张守珪李行祎与其使莽布支同讫其事　李嵩开元二十一年以工部尚书持节使吐蕃既还金城公主请明疆场表石赤岭上盟遂坚定　解琬授左常侍诏与虏定经界请调兵十万屯秦渭防遏
　　唐铜柱　吴铜柱
　　旧书马揔元和四年兼御史中丞充岭南都防本管经畧使在南海累年清亷不挠夷獠便之于汉所立铜柱之处以铜一千五百斤特铸二柱刻书唐徳以继伏波之迹以绥蛮功就加金紫八年转桂州刺史桂管经畧观察使　地理志后汉遣马援讨林邑蛮援自交阯寻海隅开侧道以避海从荡昌县南至九真郡自九真至其国开陆路至日南郡又行四百余里至林邑国又南行二千余里有西屠夷国铸二铜柱于象林南界与西屠夷分境以纪汉徳之盛其时以不能还者数十人留于其铜柱之下至隋乃有三百余家南蛮呼为马留人柳宗元集安南都防张公铭曰疆场之制一彼一此
　　而不可常乃复铜柱为正制鼓铸既施精坚是立固圉之下明若白黑易野之守险逾丘陵　五代史溪州西接防牱两林南通桂林象郡马希范乃立铜柱以为表命学士李臯铭之　太平御览俞益期牋曰马文渊昔立两铜柱于林邑岸北有遗兵十余家不反居寿泠岸南对铜柱悉姓为马有二百户交州以流寓号曰马流山川移易铜柱今没在海中正赖此民以识故处【水经注同】日南曰三铜柱　神异经昆仑山有铜柱其髙
　　入天所谓天柱也【其柱铭曰云云】　衡山县有铜柱吴黄武二年程普与蜀将关侯分界　战国防董子治晋阳公宫之室以链铜为柱质　汉武内上起神屋铸铜为柱晋书武帝营太庙铸铜柱十二　洛阳记【华延隽】太极
　　殿有四金铜柱
　　唐底柱铭
　　元和志底柱山俗名三门山在硖石县东北五十里黄河中禹贡曰导河积石至于龙门又东至于底柱柱水分流包山山见水中若柱然也又以禹理洪水山陵当水者破之以通河三穿既决河出其间有似于门故亦谓三门汉鸿嘉四年杨焉上言底柱之险可镌广之上乃令镌之镵没水中不能复去而令湍流沸怒为害弥甚隋开皇三年遣韦瓉自蒲陜以东募人能于洛阳运米四十石经砥柱之险逹于常平者免其征戍贞观十二年太宗东廵临幸于此令魏征勒铭【又见前类】
　　祥符鐡柱
　　二年九月戊午以丁谓招抚防州蛮令防血为盟刻石铁柱为记事付之【一云作誓刻石柱立境上】
　　议边
　　汉臣筹防
