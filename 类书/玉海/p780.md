<!-- { "loadSidebar": true } -->
　　周史记【庚戌】
　　汉盐铁论【寳祐癸丑】
　　天禧编御集【丙辰】
　　唐定戎阕图【开庆己未】
　　夏箴【景定壬戌】
　　唐六十一家仪注【咸淳乙丑】
　　周官三易【戊辰】
　　唐六经法言【甲戌】
　　试卷式
　　本贯云云应博学宏辞具官姓某年若干
　　一习制诰诏书表露布檄箴铭记賛颂序
　　一出身
　　一无过犯
　　一三代
　　一合家口
　　一今试【如曾试亦开具年分】
　　奉
　　试博学宏辞二首
　　第一首
　　题
　　【限字以上】
　　第二首
　　同前
　　涂注乙
　　制诰诏表露布檄箴铭賛颂【限二百字以上】记序【限三百字以上】凡言祖宗及上字并别行言圣恩之类并空字箴铭賛颂逐句空字
　　辞学题名
　　乙亥
　　黄符　　罗畸　　高茂华　　赵鼎臣
　　慕容彦逄
　　丙子
　　林虚　　刘弇　　滕及
　　丁丑
　　吴兹　　周焘　　王孝廸　　方叔震
　　别试
　　吴幵
　　戊寅
　　丘鄜　　吉观国　　王天倪
　　己卯
　　谢黻
　　庚辰
　　葛胜仲
　　辛巳
　　晁咏之　　程量　　孙宗鉴
　　壬午
　　王云　　石　　谢潜
　　癸未
　　祝天辅　　杜林
　　丙戌
　　孙近　　王劭
　　己丑
　　樊察　　李鞉　　李子竒
　　以上宏辞三十一人【兄弟二吴】
　　辛卯
　　谭世勣　　蔡经国　　俞授能
　　壬辰
　　滕康　　卢益　　李熈靖　　薛仓舒
　　癸巳
　　孙传
　　甲午
　　孙觌　　王志古　　滕庾
　　乙未
　　胡交修　　李木　　张忞
　　丙申
　　曹中　　艾晟　　王谌
　　丁酉
　　李正民　　薛嘉言　　宋恵直
　　戊戌
　　崔嗣道　　宇文彬　　张守
　　己亥
　　陆韶之　　王俊　李长民
　　庚子
　　范同　　刘才邵　　欧阳瓌
　　辛丑
　　李公彦
　　壬寅
　　曾益柔
　　癸卯
　　秦桧
　　甲辰
　　何抡　　袁植
　　戊申
　　袁正功
　　以上辞学兼茂三十六人【滕李袁三家兄弟相踵】
　　乙卯
　　王璧　　石延庆
　　戊午
　　詹叔羲　　陈岩肖　　王大方
　　壬戌
　　洪遵　　沈介　　洪造【后改名适】
　　乙丑
　　汤思退　　王曮　　洪迈
　　戊辰
　　周麟之　　季南寿
　　辛未
　　莫冲　　叶谦亨
　　甲戌
　　莫济　　王端朝
　　丁丑
　　周必大
　　庚辰
　　唐仲友
　　癸未
　　吕祖谦
　　丙戌
　　鲁可宗
　　己丑
　　姜凯　　许苍舒
　　壬辰
　　傅伯寿　　汤邦彦
　　乙未
　　李巘　　赵彦中
　　戊戌
　　周洎　　倪思
　　辛丑
　　莫叔光
　　甲辰
　　李拱
　　丁未
　　陈岘
　　庚戌
　　陈晦
　　癸丑
　　陈宗召
　　壬戌
　　陈贵谦
　　乙丑
　　真徳秀　　留元刚
　　戊辰
　　陈贵谊
　　以上博学宏辞三十八人【兄弟三洪二莫父子三陈】
　　丙辰
　　王应麟
　　己未
　　王应鳯
　　寳祐四年丙辰博学宏辞
　　第一场二首【二月十一日试】
　　昭庆军承宣使左金吾卫大将军荆湖北路安抚副使兼知鄂州授寜武军节度使龙神卫四厢都指挥使防路安抚使兼知州兼提领措置屯田兼控扼泸叙昌合四州邉面加食邑食实封制
　　门下建斋旄而啓镇宻聫厢部之班分帅阃以留田兼饬邉城之备乃睠承流之防夙参宅收之权兵农方急于坤维表里载更于师律王言作命士聴无哗昭庆军承宣使左金吾卫大将军荆湖北路安抚副使兼知鄂州某沈毅而善谋忠纯而知义临机料敌明四种之兵书御众牧人备五材之将畧率先爪士娄奏肤公有嘉卫社之勤服执金之职贰荆州之方面江界肃清殿鄂渚之雄藩民心靖谧治效已闻于南纪朕尤轸于西陲念蜀道之孔囏恃防门之坚守逺连夷徼先江阳僰水之扞防近防风寒谨昌元巴川之控御欲整军而经武必彻土以峙粻惟尔之能敌王所忾是用易苕霅宣风之秩新葭萌赐节之仪十乗以先啓行植中权之牙纛四邻若防制水壮列郡之喉襟防副帅以褒升进上游而绥抚畀端拱使名之宠緫绍兴穑事之纲虏可胜而奏屯田亟上便宜之十二蛮来威而伐玁狁往陈师旅之三千钦哉实以实墉于以维藩而维翰申陪采赋增贲戎昭于戏按徳裕南道之图慨想筹邉习农之绩览孔明平沙之陈毋忘渡泸耕渭之规务本所以省转输设险所以严保障祗若予训式固尔犹可授宁武军节度使龙神卫四厢都指挥使防路安抚使兼知防州兼提领措置屯田兼控扼泸叙昌合四州邉面加食邑食实封主者施行
　　周山川图记
　　相古先民有周徳隆泽洽用造区夏章亥所步莫不砥属建櫜戢武斧藻王度四岳河海咸秩无文名颂曰般裒时之对郑元释允犹翕河之语谓按山川图次序祭之孔氏正义谓共为一图虽畿籍方志湮轶亡谨旉绎旧闻而为记曰太极肇分有浮而清有沈而奥卷石之积结为巍巍云蒸雨霈万物育焉勺水之积融为浩浩源迤流衍万物润焉圣人有作廼封乃濬廼栞廼涤肇称明祀为民祈禠若封禅于黄望秩于虞旅祭于禹维见可观然风后受图九州始布山海有经为篇十三图牒犹未详也苍姫开綂宪章稽古以地图知山川之数职于司书以地图辨山川之名物职于大司徒以九州图周知山川之阻职于司险天下之图职方逌掌其山镇曰防稽衡华曰沂岱岳及医无闾霍常其大川曰三江江汉曰荣雒淮泗曰河泲泾汭及漳虖池呕夷又有山师川师掌其名山虞川衡掌其守艮兼兊丽目撃掌运抑犹以为略也卑高小大则其位殊次主屏摄则其数异我是以有秩祭之图河先海后辨源委也九河合一同等列也岳视三公渎视诸侯礼文别也天子四望诸侯三望名分严也按图定序因序蒇事于是宗伯为坛典瑞奉璋牧人毛牲校人饰驹廼奏防賔歌函钟舞大夏服毳冕而祀焉上下有章无越望之僣祝史荐信无矫举之愧山泽通气歆馨降嘏百嘉鬯楙四极艾宁盛哉铄乎遹观诗序祀于巡守时迈其邦爰及柴望意者土训夹车道图诏事其在斯时与攷之传记天下名山五千三百七十名川三百支川三千周国其在雍州而立吴岳为西岳三代居河洛而四渎咸在山东公羊春秋谓天子有方望之事何休以为望祭凡三十六所若义之脩而礼之藏独于般诗见之夙夜毖祀作周恭先丕天之大律也下逮穆王大朝黄山披图视典殷武防述郑元之言亦参周汉之域验山川之图孔安国为汉博士具见图籍山川所在学者尚有稽焉春官掌三辰之灋犹神示之居注亦训犹为图仰观俯察两尽其挚矣虽然徳懋而山川宁道公而百川理懐柔河岳厥有本元无设官为极之意则经野之图不足以致治无敬徳祈天之忱则卜洛之图不足以永年是图之陈左右也顾岐阳丰水而念王业之孔囏瞻洞庭孟门而监地险之难恃江汉想广及之徳南山思疆理之功清明在躬与山川出云同一运化然后能灵承于旅惟典神天嶪峩蒙鸿洋洋如在玉帛云乎哉兹图外之眇指敢正列其义以诏万世谨记
　　第二埸二首【十三日】
　　代皇子谢赐御书孝经十六句表
　　臣某言伏圣慈赐臣御书孝经十六句者睿谟垂夙承父训之严神画防恩备举圣经之要因心立教拭目知荣臣某惶惧惶惧顿首顿首惟夫子之发微言为曾参而陈孝道首述君亲之事谨始及中复虞富贵之移戒危与溢身行口言之无失天经地义之兼该事可法徳可尊表里俱正居致敬飬致乐造次弗违神明四海以交孚进退一忱而匪懈有倬飞鸾之翰于昭诒燕之谋二八句之特书撮其枢要千万人之咸悦始于家邦仰仿迩英之屏俯殊制防之注矧熈朝资善之学肇祥符丙辰之春诏儒臣而续是经锡宸章而刋诸石洊观洪藻宏贲前猷臣徳愧温文性慙岐嶷出有师入有保蚤齿虞庠亲则父尊则君恪趋周寝曩者分封之涣号诲之全孝以移忠防趣防于五经未窥圣緼徳教加于百姓徒仰皇明载覩河雒图书之光如亲洙泗问荅之语兹盖恭遇皇帝陛下学稽古典笔寓天常祚嗣万年受祉而施于子冠冕百行得手而应于心约漆简千有余言洒骊珠六十四字淳化秘丘之刻祖武可绳绍兴方国之朌人文增焕臣敢不聿严琰冩式广家藏仁孝制六章之诗逺迈唐宫之赐札夙夜事一人之训缅思建邸之陈图臣无任感天荷圣激切屏营之至谨奉表称谢以闻臣某惶惧惶惧顿首顿首谨言
　　尧衢室铭
　　衢室尧所以采民言也惟尧舍己稽众从【缺四字】　　昔黄帝睿喆逺览合宫有聴明台有议并谋兼知诒燕后昆乃考室四达之衢垂聴而问焉迩而百揆四岳逖而九州四表聦明光被嘉言罔伏猗与媺哉善旌谤木昭其明也素题朴桷昭其俭也清问而鳏寡靡不达畴咨而共吺不能蔽先恵之意寓于衢尊尔极之謡闻于康衢仁天知神隆寛博问广览兼聴八荒在闼言布天下诵圣至今厥后访以緫章观以緫街复以灵台询以外朝揆元探耑帝实肇之炳诸典谟卓踪冠徳铺观方防下聴于人则管子纪其事议尽天下之心则文中子申其説垂衣襞幅防如神明之居则子华子详其制魏文帝纪亦曰广询于下丰规渊指厯厯维见或者有调元气治隂阳之言以为明堂异名尧心未昭晰于亿万禩禹之聴治犹铭簨虚矧惟帝世必有铭诗而桼书轶焉皇皇箴谏之路贰室尊贤太室考庸未足匹休冈罗旧闻补其辞曰
　　于穆放勲　道泰朝清　光被四表　在予戸庭唯天为大　徳寓恢闳　储思法官　羣龙翼承从人稽众　圣而不矜　五达之衢　谤木求箴康衢防童　洋洋颂声　衢尊先恵　涵泳至仁于焉筑室　广聴垂明　合宫之聴　率祖攸行茅茨流化　頫数阶蓂　幅舄入觐　若星共辰彤车黄收　巍乎天临　帝晖迩止　垂衣如神上开言路　下达民情　何以来之　有鼓有旌清问鳏寡　尔隠毕申　畴咨四岳　朕愆悉陈侧陋在下　罔阏予闻　象恭庸违　罔惑孔壬相在尔室　咫尺八纮　谁谓民逺　察其嚬呻夏铎徇路　规谏于君　汤有緫街　观诽于民爰周质隆　外朝是询　维昔盛帝　轨迹易遵君闻无壅　天衢以亨　熟曰道谋　不溃于成啧室之议　陋彼齐人　宣室之问　卑哉汉文尧在万世　如见其心　敢告后王　贻此休铭第三塲二首【十四日】
　　天禧编御集序
