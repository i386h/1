<!-- { "loadSidebar": true } -->
　　韦陟永王兵起肃宗委陟招谕乃授云云与髙适【淮南节度】来瑱【淮西节度】会安州陟曰今中原未平江淮骚离若不齐盟质信以示四方知吾等协心戮力则无以成功乃推瑱为地主为载书登坛曰纠合三垂剪除凶慝好恶同之毋有异志永王败初李广琛从乱非本谋陟表为厯阳太守至是恐有后变乃驰徃谕诏恩释其疑
　　唐天下兵马副元帅檄河南
　　李光弼乾元二年七月辛巳为天下兵马副元帅以河东骑五百驰东都夜入其军会滑汴节度许叔冀战不利思明乗胜西向光弼趋东京谓留守韦陟曰不如移军河阳北阻泽潞胜则出败则守遂檄河南督军取战守备思明至偃师光弼悉军趋河阳　通鉴乾元二年九月思明攻郑州光弼整众徐行至洛阳移牒留守韦陟使帅东京官属西入闗牒河南尹李若幽使帅吏民出城避贼光弼率军士诣河阳为守备
　　唐都统河南节度行营谕回纥【详见兵捷】
　　郭子仪传永泰元年懐恩诱回纥吐蕃入冦召子仪屯泾阳子仪使谕虏曰昔回纥涉万里助复二京今弃旧好助叛臣一何愚彼背主弃旧于回纥何有
　　唐容管经畧使移义藤二州刺史
　　王翃传大厯中擢容管经畧使初安禄山乱诏岭南兵鲁炅炅败众溃夷獠相挻为乱夷酋梁崇牵号平南都统与别帅覃问合又与西原贼张侯夏永更诱啸遂据容州经畧使侨治藤梧翃出私财募士不数月斩贼帅欧阳珪因至广州请节度使李勉出兵倂力勉不许翃曰愿下书州县阳言以兵为助冀借此声成万一功勉许诺翃乃移书义藤二州刺史约皆进讨引兵三千与贼鏖战卒破贼禽崇牵复容州捷书闻诏更置顺州以定余乱翃凡百余战禽首领七十覃问遁去　通鉴大厯六年二月王翃复容州分命诸将袭西原蛮复鬰林等州三月五岭皆平　元结授容管经畧使身谕蛮豪绥定八州
　　唐太常少卿谕吐蕃
　　韦伦传德宗嗣位充和吐蕃使谕天子威德賛普悦乃入献
　　唐安州刺史谕隋州
　　伊慎攻隋州战厉乡斩五千级喻降李恵登【希烈使守隋】
　　唐神策兵马使曲环檄李纳
　　刘昌裔建中中曲环方攻濮州表昌裔为判官为环檄李纳剀晓大义环上其藁徳宗异之　通鉴建中二年七月平卢节度李正己卒子纳自领军务与李惟岳遣兵救田悦十月徐州刺史李洧以州降十一月纳遣将防魏博兵攻徐州洧告急诏朔方大将唐朝臣将兵五千与宣武刘洽神防兵马使曲环滑州李澄救之青魏军解围走三年正月纳军于濮阳为河南军所逼奔还濮州复陷海宻三月洽攻纳于濮州克其外城纳求自新李勉又遣人説之遣判官房説入见上囚説等纳归郓复与田悦合
　　唐建州刺史发所部兵檄
　　崔造朱泚乱造驰檄北州发所部兵二千以待命德宗嘉之　钱徽辟宣歙崔衍府王师讨蔡檄遣采兵防战
　　唐河东保宁奉诚军行营副元帅移晋隰慈州檄
　　马燧帝还京【兴元元年七月壬午德宗至长安】李懐光反河中诏燧为行营副元帅与浑瑊骆元光合兵讨之时贼党要廷珍守晋毛朝守隰郑抗守慈燧移檄镌谕皆以州降通鉴兴元元年八月癸卯加浑瑊河中绛州节度使
　　充河中同华陜虢行营副元帅马燧奉诚军晋慈隰节度使充行营副元帅与镇国骆元光鄜坊唐朝臣合兵讨懐光先是燧説下三州故使兼领
　　唐西川节度使诏谕云南
　　通鉴贞元二年吐蕃每入冦常以云南为前锋赋敛重又夺其险要地立城堡云南苦之西川节度使韦臯至镇招抚羣蛮云南王异牟寻潜遣人求内附臯奏吐蕃暴乱盐夏宜因云南及八国生羌有归化之心招纳之以离吐蕃之党上乃命臯先作边将书谕之六月壬辰臯自以书招谕令趣遣使入见四年云南与吐蕃猜阻归唐之志益坚五年三月丁亥臯遗异牟寻书称囘鹘屡请佐天子共灭吐蕃王不早定计一旦为囘鹘所先则王累代功名虚弃矣且云南乆为吐蕃屈辱今不乗时雪耻后悔无及十二月壬辰复以书招谕之八年十一月辛酉臯复遗云南王书欲与共袭吐蕃驱之云南之外悉平吐蕃城堡筑大城于境上置戍相保永同一家九年上赐异牟寻诏书十月甲子臯遣节度廵官崔佐时赍诏诣云南幷自为帛书答之【臯云间使招徕之　臯凿青谿道以树羣蛮】
　　唐劔南西川节度使檄董嘉庆
　　南蛮巂州新安城傍有六姓蛮戎州管内有驯骋浪三州大主董嘉庆累世内附封归义郡王贞元中狼蛮请内附补首领浪沙为刺史然卒不出韦臯檄嘉庆兼押狼蛮
　　唐吏部员外郎宣慰使喻徐州
　　李传张建封卒【贞元十六年五月壬子】兵乱迫子愔主军务鄘持节直入其军大会士喻以祸福
　　唐桂管观察使御史中丞谕邻管伐黄贼
　　栁文裴行立奉诏与诸管诛讨邕管草贼黄少卿转牒邕管孔大夫容府杨中丞安南李中丞曰征侧勇冠一方竟就伏波之戮吕嘉威行五岭终摧下瀬之师敌国尽在于舟中还师已期于席上众轻鬬蚁勇劣怒蛙恃狡兎之穴冯孽狐之丘赏县香饵令布疾雷南则浮海济师共集堂堂之陈东则横江誓众用成善善之功
　　唐卭州刺史谕刘辟
　　崔从辟反欲幷东川从以书谕止
　　唐常州刺史檄四州讨李锜
　　李锜宪宗即位锜不自安请觐称疾迁延杀留后王澹筑石头城谋据江左【通鉴元和二年十月】常州刺史顔防用其客李云谋矫诏称招讨副使杀镇将李深传檄蘓杭湖睦四州同讨锜湖州辛秘亦杀镇将　纪元和二年十月镇海节度李锜反乙丑淮南节度使王锷为诸道行营兵马招讨使以讨之癸酉镇海军兵马使张子良执锜乙亥羣臣贺于紫宸殿十一月甲申朔锜至长安上御兴安门靣诘之
　　唐司封员外郎知制诰宣谕魏博
　　裴度传【兼纪】元和七年十月乙未田兴献魏博六州于朝十一月辛酉帝遣度宣谕徧至属州布天子德泽
　　唐荆南节度使檄羣蛮
　　严绶为荆南节度溆州蛮张伯靖杀吏据辰锦州连九洞自固【纪元和六年闰月辛邜防费播】诏绶进讨【八年五月癸亥】绶勒兵出次遣将赍檄开晓羣蛮遂降【八月丁未降】
　　唐虞部员外郎谕王承宗
　　殷侑承宗叛遣侑招谕承宗听命　裴度传蔡平承宗惧遣柏耆以左拾遗徃胁説乃献德棣二州纳质子又谕沧景程权入觐　崔从传迁尚书右丞往使承宗集军士宣诏陈逆顺祸福之效承宗即上二州符印【元和十三年四月甲寅献徳棣】
　　唐起居舍人谕成徳军
　　穆宗纪【兼栢耆】元和十五年十月辛巳王承元以镇赵深冀四州归有司十一月遣谏议大夫郑覃往慰成德军赉缗钱百万未至军哗议穆宗遣起居舍人柏耆谕意
　　唐剑南西川节度使谕巂州蛮檄
　　李夷简传徙帅劔南西川巂州刺史王颙积奸赃属蛮怒畔去夷简逐颙占檄谕祸福蛮落复平【元和时】
　　唐太原幽镇宣慰使谕范阳【云宣谕使】
　　温造传长庆初刘总上书请觐问行期乃不报造喻意【实録元年正月己巳造为宣慰使】至范阳开示祸福总惧籍所部九州入朝【元年二月己夘也】
　　唐镇州西面行营都招讨使谕卢龙檄
　　朱克融长庆元年议者请先诛赵赦燕拜克融幽州卢龙节度使明年陷弓髙攻下博与王廷凑共围深州裴度以檄谯谕克融乃还　纪长庆元年八月己丑度为幽镇招抚使十月丙寅度为镇州都招讨使　通鉴长庆二年正月王庭凑围牛元翼于深州二月丙戌遣中使入深州督牛元翼赴山南镇裴度亦与幽镇书责以大义克融即解围去　裴度度之行移克融廷凑书开说以大谊帝方忧深州围欲必出牛元翼使度腾书布防
　　唐魏博横海昭义河东义武等军谕镇州檄
　　实録长庆元年五月以镇州杀节度使正下诏曰枭音未革狼顾犹存忍害忠良恣为残贼毁舟楫于鲸鲵啗股肱于蛇豕人神共愤卿士叶谋咸愿诛夷用申寃痛尚念一军之中岂无义勇仓卒变动必非众谋茍得其魁余复何罪宜令魏博等军各出全军以临界首仍各飞书檄具谕朝防开迷复之门广自新之路
　　唐谏议大夫徳州行营诸军计会使谕两河诸镇
　　柏耆太和初李同捷反诏两河诸镇出兵乆无功耆与判官沈亚之谕防【二年十二月丁丑】　崔礼传时徐泗节度使王智兴檄兖海郓曹淄青当徐道者出车五千乗转粟馈军
　　唐劔南东川节度使兼西川节度谯蛮檄
　　郭钊传太和三年十一月南蛮冦蜀取成都外郛杜元頴不能御诏钊兼领西川未行蛮众已畧梓州州兵寡钊贻书谯蛮首巅以侵叛意曰元頴数侵吾圉我以是报乃修好约无相犯【元頴天子遣使临抚南诏】
　　唐左仆射荆南节度使檄南诏
　　段文昌传太和四年检校左仆射徙帅荆南南诏袭嶲州帝以文昌得蛮夷心【文昌先为西川节度治寛静羣蛮震服】诏使下檄谕责即日解而去复节度西川　通鉴太和五年十月南诏冦巂州六年十一月乙夘文昌节度西川
　　唐劔南东川节度使谕蓬泸嘉荣诸州蛮檄
　　卢宣拜东川节度时歳饥盗结酋豪自王聨蓬泸嘉荣诸州訹蛮落揺动宣下檄胁谕贼党稍降【开成中】唐刑部侍郎兼御史中丞谕河朔列镇
　　李回传会昌中伐刘稹武宗虑河朔列镇隂相缔以挠兵事李德荐回【三年七月】持节往谕何敬【魏博】王元逵【成德】以泽潞迩京洛非若河北三镇许世以壤地子孙者且稹父子无功悖谊理上以邢洺磁三州与河北比境用军莫便魏镇且王师不欲轻出山东请公等取三州报天子二将听命又张仲武【卢龙】以幽州兵攻回鹘而与刘沔不协回至谕以大义仲武释然即合太原军攻潞通鉴会昌二年昭义刘从谏薨稹请为留后李德
　　曰泽潞近处腹心一军素称忠义尝破朱滔禽从史李抱真成立此军德宗犹不许承袭顷时多用儒臣为帅刘悟死敬宗方怠于政遂以符节付从谏稹恃河朔三镇但镇魏不与之同则无能为也若遣重臣谕元逵敬以河朔袭已成故事与泽潞不同三州昭义者委两镇攻之徧谕将士以贼平厚赏则稹必禽矣上命德祫草诏赐元逵敬曰勿为子孙之谋欲存辅车之势但能显立功效自然福及后昆又赐张仲武诏以回鹘余烬未灭借卿御侮七月遣李回宣慰三镇令幽州乘秋早平回鹘镇魏早平泽潞三镇无不奉诏
　　唐河阳三城节度王茂元檄刘稹
　　李商隠集檄云不思先縠之忠将覆栾书之族愿思苦口之言以定束身之计秘防则于孝未闻拒诏则于忠已失大未侔齐蔡乆未及李吴将防其人动于不义恐夙沙之国缚主之卒重生彭宠之家不义之侯更出抱真讨逆则义着从史肆邪则众离傥尚淹归欵未整来辕戎臣鼓勇以争先天子赫斯而降怒金玦一受牙璋四驰魏卫其东南晋赵出其西北下飞狐之口入天井之闗巨浪难防长飇易扇惊地底之鼓角骇楼上之梯橦防贝跻陵飞走之期既絶投戈散地灰钉之望斯穷自然麾下平生尽忘旧爱帐中亲信即起他谋幸思反道败徳之难念顺令畏威之易【册府元云武宗遣诸镇以书告喻以利病祸福之宜茂元与稹书云云】
　　唐朔方节度使移党项羌
　　史宪忠防昌中党项羌内冦徙朔方有诏驰驿赴屯宪忠辞曰羌不得其心故不自安今亟往知吾为备鬬益健请徐行许之乃移书与羌人示要约羌人皆喜唐刑部侍郎邠宁节度河西供军安抚使谕党项
