<!-- { "loadSidebar": true } -->
　　章纪建初四年十一月壬戌诏曰三代导人教学为本汉承暴秦褒显儒术建立五经为置博士其后学者精进虽曰承师亦别名家孝宣皇帝以为去圣逾逺学不厌博故遂立大小夏侯尚书后又立京氏易至建武中复置顔氏【安乐】严氏【彭祖】春秋大小戴礼博士此皆所以扶进微学尊广道艺也中元元年诏书五经章句繁多议欲减省至永平元年长水校尉儵【樊儵】奏言先帝大业当以时施行欲使诸儒共正经义颇令学者得以自助孔子曰学之不讲是吾忧也又曰博学而笃志切问而近思仁在其中矣于戏其勉之哉于是下太常将大夫博士议郎郎官及诸生诸儒防白虎观【西都以名殿杜钦谷永于此对六经之问岂非汉家右文之地欤】讲论五经同异使五官中郎将魏应承制问侍中淳于恭【恭善老子】奏帝亲称制临决如孝宣甘露石渠故事作白虎议奏【今白虎通　尚书则丁鸿桓郁鲁诗则魏应鲁恭春秋则杨终公羊则楼望李育古文左氏则贾逵】　儒林建初中大防诸儒于白虎详考同异连月乃罢肃宗亲临顾命史臣着为通义又诏髙才生受古文尚书毛诗谷梁左氏春秋【即白虎通义】列贾逵拜为郎与班固并校秘书应对左右肃宗立降意儒术特好古文尚书左氏建初五年诏逵入讲北宫白虎观南宫云台使发出左氏大义长于二者逵于是条奏之曰臣谨擿出左氏三十事尤着明者皆君臣之正义父子之纪纲至如祭仲纪季伍子胥叔术之属左氏义深于君父公羊多任于权变光武欲立左氏谷梁防二家先师不晓图防故中道而废愿陛下留意废学以广圣见帝嘉之令逵自选公羊严顔髙才生教以左氏与简纸经传各一通八年乃诏诸儒各选髙才生受左氏谷梁春秋古文尚书毛诗由是四经遂行于世【自建武二年韩歆为费氏易左氏春秋立博士四年正月公卿防于云台范升力排左氏费氏时陈元立左氏帝以李封为左氏博士封卒复废贾逵亦通左氏学永平中上左氏传国语解诂五十一篇明帝令藏秘馆肃宗好古文尚书左氏传建初中诏贾逵入讲北宫白虎观南宫云台逵言刘氏为尧后左氏有明文与图防合又言古文尚书当立建初八年乃诏诸儒各选髙才生授左氏谷梁春秋毛诗尚书由是四经行于世继立学官然皆立髙第为讲郎给事】　杨终肃宗时为校书郎言宣帝博征羣儒论定五经于石渠阁方今天下少事学者得成其业而章句之徒破壊大体宜如石渠故事永为后世则于是诏诸儒于白虎观论攷同异焉　魏应习鲁诗建初四年拜五官中郎将肃宗甚重之时防京师诸儒于白虎观讲论五经同异使应専掌难问淳于恭奏之帝亲临称制如石渠故事【儒林】　丁鸿兼射声校尉肃宗诏鸿与广平王羡及诸儒楼望成封桓郁贾逵等论定五经同异于北宫白虎观鸿以才髙论难最明诸儒称之帝数嗟焉时人叹曰殿中无双丁孝公注广平王羡明帝子也东观记曰与太常楼望少府成封屯骑校尉桓郁卫士令贾逵等集议也白虎门名于门立观因以名之焉　李育为博士建初四年诏与诸儒论五经于白虎观育以公羊义难贾逵皆有理证号为通儒【儒林】　鲁恭习鲁诗肃宗防诸儒白虎观特以经名得召与【与预同】其议班固为武司马天子防诸儒讲论五经作白虎通徳论令固撰集其事书凡十卷四十四门爵号礼乐巡狩情性衣裳三纲六纪五刑三军之事悉备广平王羡博涉经书有威严建初四年与诸儒讲论于白虎殿　清河王庆永元四年帝移幸北宫章徳殿讲白虎观庆得入省宿止　蔡邕封事孝宣防诸儒于石渠章帝集学士于白虎　明纪永平三年起北宫八年十月北宫成　邓后纪有北宫増喜观
　　汉听讼观
　　晋刑法志光武中兴留心庶狱常临听狱讼躬决疑事明帝即位常临听讼观録洛阳诸狱帝性既明察能得下奸故尚书奏决近于烦碎
　　汉长乐观
　　髙彪灵帝时京兆第五永为督军御史使督幽州百官大防祖饯于长乐观议郎蔡邕等皆赋诗彪独作箴
　　鼎中观
　　陆机洛阳地记洛阳南宫有承风观北宫有增喜观城外有宣阳观千秋鸿地泉城威石楼等观城外有鼎中观　舆地志洛阳西南洛水上有鼎中观是成王定鼎处　后汉有承禄观清河王庆居之
　　魏听讼观
　　魏志明帝太和三年十月改平望观为听讼观帝常言狱者天下之性命毎断大狱常幸观临听之【又置律博士】水经注自天渊池东出华林园迳听讼观南观西北接华林簿
　　魏总章观　崇文观
　　魏志明帝青龙三年三月大治洛阳宫筑总章观髙十余丈建翔凤于上四年四月置崇文观召善属文者充之　王肃领秘书监兼崇文观祭酒　荀朂检校大乐总章鼔吹八音　洛阳宫殿簿总章观阁十三间　王元长曲水诗序协律总章之司厚伦正俗崇文成均之职导徳齐礼　文选景福殿赋碣以髙唐崇观表以建城峻庐注二观名　舆地志洛阳有广望阆风临商观　夏侯惠景福殿赋高楼承云列观若浮
　　魏凌霄观
　　魏志明帝作凌霄观　华延隽洛阳记洛阳城十八观洛中记有昌都观东北有百尺楼魏都水使者陈熙
　　造
　　魏纪勲观
　　五代史魏赏彭阳之功别创纪勲之观齐旌泗水之绩乃崇嘉徳之楼
　　晋听讼观　后魏东明观
　　武帝纪泰始四年十二月庚寅临听讼观録囚徒亲平决焉五年春正月丙申帝临听讼观録囚徒多所原遣十年六月癸巳临听讼观録囚徒多所原遣　元帝纪大兴元年十一月庚申新作听讼观　陆机洛阳地记宫中有临髙陵云宣曲广望阆风万世修龄总章听讼凡九观皆髙十六七丈云毋窗日曜之有光　后魏史太和十五年五月于东明观【太和四年十月改作】折疑狱　符坚置听讼观于未央之南　宋延贤堂听讼【见堂类】
　　晋宣武观
　　武帝纪泰始九年十一月丁酉临宣武观大阅诸军甲辰乃罢十年十一月庚午帝临宣武观大阅诸军咸宁元年十一月癸亥大阅于宣武观三年冬十一月丙戌帝临宣武观大阅太康四年十二月庚午大阅于宣武观【一本此年六月又阅宣武观前后凡五阅若是五阅则别本十年及此六月者非当攷　礼志武帝泰始四年九月咸宁元年太康四年六年皆自临宣武观大阅众军　一本泰始元年十一月庚午帝临观十一年十一月咸宁元年十一月癸亥三年冬十一月大阅于宣武观】　山涛武帝常讲武于宣武塲涛时有疾诏乘步辇从因与卢钦论用兵之本以为不宜去州郡武备时咸以涛不学孙吴而闇与之合帝曰天下名言也而不能用　礼志元帝大兴四年诏左右卫及诸营教习依大习仪作雁羽仗　水经注其一水自大夏门东迳宣武观　宋纪文帝元嘉五年正月甲申临武馆阅武　陈纪宣帝大建十一年八月丁卯幸大壮馆阅武　吴有白爵观　蜀李辅讨破羌虏筑平羌观于秦亭
　　宋通天观
　　建康宫阙簿通天观在县东北五里一百步旧台城内宋元嘉中筑二十三年更修广之造景阳楼大壮观又立凤光殿醴泉堂建业宫有迎风观宋大明中起
　　宋总明观　东观
　　南史明帝泰始六年九月戊寅立总明观召学士以充之置东观祭酒访举各一人学士二十人分为儒道文史隂阳五部学言隂阳者遂无其人【以国学废初置总明观　祭酒一人】王俭明帝置总明观以集学士或谓之东观置东
　　观祭酒一人总明访举郎一人儒文史四科科置学士十人令史以下各有差　齐纪永明三年五月乙未省总明观【志建元中掌治五礼永明三年国学建省】　王谌领东观祭酒即明帝所置总明观也　虞愿领东观祭酒　司马宪待诏东观为学士　齐武帝筑商飚观　梁立曾城观更起重阁
　　后周崇文观　通道观
　　北史明皇尚学艺内有崇文之观外重成均之职握素懐鈆重席解頥之士间出于朝廷员冠方领执经负笈之生着録于京邑　武帝纪建徳三年六月戊午立通道观
　　唐宗圣观
　　元和志楼观在盩厔县东三十二里本周康王大夫尹喜宅也穆王为召幽逸之人置为道士相承至秦汉皆有道士居之晋恵帝时重置其地旧有尹先生楼因名楼观武徳初改名宗圣观事具楼观本记及先师纪武徳七年十月丙子谒楼观老子祠
　　唐明义观
　　见大明宫
　　唐两观
　　百官志御史大夫正百官班序迟明列于两观　礼阍人疏鲁有三门雉门有两观为中门天子五门雉门亦为中门有两观　顔真卿象魏赋濬重门于北极耸双阙以南敞
　　唐明堂四门八观
　　防要永徽二年七月详定明堂门阙制度三年六月二十八日有司奏方垣四门去堂步数准太庙南门仍立四门八观依太庙别各安三门施元阃四角造三重巍阙后以制度未定而止
　　唐紫云观
　　旧纪干封元年正月丁丑兖州置紫云仙鹤万嵗三观封峦非烟重轮三寺
　　唐望仙观
　　武宗纪防昌三年夏【通鉴五月】作望仙观于禁中　元稹集云玉晨观在紫宸殿后
　　祥符元符观
　　元年正月戊辰改左承天门为左承天祥符门以天书降故也上梁日车驾亲临以御制大中祥符颂刻石门侧七年十二月己未【一作庚申】诏以左承天祥符门内新建观宜以元符为名帝自制序【九月建资善堂于南】先是毎嵗天庆节就右承天祥符门内设幄陈供为天书道塲以车驾往来喧杂后命葺皇城司廨宇为之【天禧二年常宴从臣于此其详见御制资善堂记　资善堂即观内】九年五月庚戌以御制元符观颂刻石【在承天祥符门次西北廊】　天禧元年与宗室宰相临幸歴览观中丹灶药金宝器之品上作洞天记烧药殿賛示之【四年正月十七日诣元符观幸资善堂】　后罢之并入皇城司
　　歴代观名
　　前汉
　　属玉　青相
　　后汉
　　平乐　长平
　　魏
　　髙昌　广望　总章
　　西晋
　　宣武
　　后魏
　　凉风　宣慈【代】　临望【代】　东明【代】　慿云
　　隋
　　崇安　太微　宣平　紫微　飞云　临霄
　　永泰　琼林　霞辉　含华　飞芳　相风
　　通真　栖霞
　　后周
　　通道
　　三十六国
　　听讼　融明　宣武　戏马　酆明　御龙
　　如意　凌霄
　　六朝
　　北辰　含章　干阳　朱明　升阳　司元
　　望善　威明　威懐　信明　仁风　临沧
　　商飊　齐云　通天　曾城　甲【陈】　丽日
　　大壮
　　北齐
　　望秋　宣风　东明　临春
　　汉宫殿名长安有　临仙　渭桥　仙人　霸昌兰池　平乐　九华　豫章　三章　昆明
　　走马　华光　封峦　走狗　天梯　瑶台
　　防渠　相思　长平　宜春　华池　射熊
　　迎风　露寒
　　三辅黄图武帝起鳷鹊　神明　集灵　阳禄
　　府
　　礼注百官所居曰府又曰府治藏府聚也
　　周百官府　盟府
　　见古官名
　　周防府　记府
　　穆天子天子北征还癸巳至于羣玉之山【即山海经玉山西王母所居】四彻中绳容氏所守先王所谓防府注古帝王藏书策之府　史恬周公旦书而藏之记府成王观于记府得周公旦书　晋故府【又见周日正】
　　周秘府
　　文选七命云云注风俗通曰秦周常以八月輶轩使采异代方言藏之秘府
　　汉两府　四府　五府　三公府　司徒府司空府　大尉府
