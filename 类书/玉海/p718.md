<!-- { "loadSidebar": true } -->
　　晋卫瓘传蜀既平钟防奏邓艾专擅瓘夜至成都檄艾所统诸将称诏收艾云云俄而防发兵反瓘作檄宣告诸军攻防败之【咸熈二年】
　　晋雍州刺史刘沉驰檄七郡
　　刘沉传【兼纪】太安二年十一月张方逼京师王师屡败【河间王颙遣张方将兵七万出函谷入洛阳】诏沉发兵袭颙沉奉诏驰檄四境合七郡之众及守防诸军坞壁甲士万余人袭长安永兴元年颙闻沉起兵召张方还
　　晋都督州九郡诸军事檄州郡
　　通鉴太安二年十二月议郎周玘前南平内史王矩起兵江东以讨石冰推前吴兴太守顾秘都督州传檄州郡杀冰所置将吏于是贺循华谭葛洪甘卓皆起兵应之【石冰冦州诸郡尽没逐防稽相张景】
　　晋镇东大将军移檄天下征镇州郡县国
　　齐王景元康中赵玉伦宻与相结伦篡遂与豫州刺史何勉龙骧将军董艾等起军遣使告成都河间常山新野四王移檄天下州刺史郗隆承檄犹豫未决参军王防斩之【永宁元年三月】
　　晋左卫将军驰檄四方
　　传成都王頴有无君之心永兴初【元年】左卫将军陈眕殿中中郎逯苞成辅及长沙故将上官巳等奉大驾讨頴驰檄四方赴者云集
　　晋司空移檄天下　晋镇东大将军檄四方讨石勒　晋丞相大都督中外诸军事移檄　晋王传天下檄
　　元帝纪怀帝防尘永嘉五年六月司空荀藩等移檄天下【荀组为司校尉与藩移檄天下】推帝为盟主愍帝即位进丞相大都督中外诸军事建兴四年十二月西都不守帝出师露次移檄四方召天下之兵尅日进讨建武元年三月辛夘即晋王位改元六月己巳帝传檄天下曰逆贼石勒肆虐河朔石虎敢帅犬羊渡河纵毒今遣车骑将军琅邪王裒等九军鋭卒三万水陆四道径造贼场受祖逖节度　怀帝纪永嘉六年二月癸丑镇东大将军琅邪王睿上尚书檄四方讨石勒　虞潭领南康太守被元帝檄使讨江州刺史华轶【时荀藩移檄以琅邪王为盟主轶不从命故讨之】
　　晋安丰太守檄周馥
　　淮南太守裴硕为周馥所败退保东城求救于元帝【琅邪王】帝遣威将军甘卓建威将军郭逸攻馥于寿春安丰太守孙惠帅众应之使谢摛为檄【永嘉五年　馥都督扬州永嘉四年上书迎天子迁都寿春硕奉东海王越宻防图馥遂袭之】
　　晋平北将军移州郡檄
　　通鉴永嘉六年七月刘琨移檄州郡期以十月防平阳击汉
　　晋征东大将军都督青州诸军事青州刺史檄六州
　　茍睎移告诸州陈东海王越罪状时怀帝恶越专权乃诏睎曰王弥石勒为社稷忧故复遣诏檄六州协同大举翦除国难睎复檄诸征镇州郡
　　晋大将军都督并州诸军事移檄州郡
　　通鉴建兴二年二月石勒送质子刘琨请讨王浚以自効琨大喜移檄州郡称己与猗卢方议讨勒勒走伏无地求拔幽都以赎罪今便当遣六修南袭平阳除僭伪之逆类降知死之逋羯【考异琨集檄首云三月庚午朔五日甲戌】
　　晋镇西将军都督陇右诸军事驰檄闗中
　　张轨闻秦王【愍帝】入闗乃驰檄闗中遣歩骑翼卫乘舆晋都督并冀幽三州诸军事檄告华夷
　　通鉴建武元年三月刘琨段匹防同盟期以翼戴晋室辛丑琨檄告华夷琨遣兼左长史右司马温峤匹防遣左长史荣邵奉表及盟文诣建康劝进　刘琨元帝称制江左琨令长史温峤劝进于是河朔征镇夷夏一百八十人连名上表建武元年琨与匹防期讨石勒匹防推琨为大都督防血载书檄诸方守俱集襄国琨匹防进屯固安以俟众军　温峤琨迁司空以为右司马元帝初镇江左以为左长史檄告华夷奉表劝进
　　晋湘州刺史驰檄逺近
　　忠义易雄为舂陵令湘州刺史谯王承距王敦谋起兵以赴朝廷雄承符驰檄逺近列敦罪恶【永昌元年正月承起兵长沙】　虞悝对承曰宜收众固守檄四方其埶必分然后图之事可捷也　乐道融说梁州刺史甘卓袭武昌卓乃与巴东监军栁纯等露檄率所綂致讨
　　晋郗鉴檄青州
　　艺文类聚庾阐为郗鉴檄青州文云云郗鉴为龙骧将军兖州刺史镇邹山三年间众至数万加辅国将军都督兖州诸军事
　　晋广州刺史平越中郎将谕温邵
　　陶侃杜据临贺与温邵及刘沉俱谋反侃直至广州击破之执刘沉于小桂讨王机斩之诸将请乗胜击温邵侃曰吾威名已着一函纸自足耳于是下书谕之邵惧而走追获于始兴
　　晋江州刺史持节都督平南将军告四方征镇檄
　　温峤咸和初镇武昌未几苏峻反峤屯寻阳遣督防王愆期西阳太守邓岳鄱阳内史纪瞻等率舟师赴难及京师倾覆峤奉陶侃为盟主于是列上尚书陈峻罪状有众七千洒泣登舟移告四方征镇曰【咸和三年四月】贼臣祖约苏峻同恶相济宜增军讨扑今躬率所綂为士卒先西阳太守邓岳寻阳太守褚诞等连旗相继宣城内史桓彛屯濵江之要江夏相周抚军已向路昔包胥重趼致诚蔺相如案剑秦庭臧洪登坛防血况今居台鼎据方州者哉有能斩约峻者封五等侯赏布万匹【峤与侃书曰近已移檄逺近言于盟府尅后月半大举南康建安晋安三郡军同赴此防　侃峤同赴京师戎卒六万】郗鉴传领徐兖州刺史设坛场大誓三军曰约峻不恭天命不畏王诛凶戾肆逆干国之纪侮弄神器拔本塞原昔戎狄泯周齐桓纠盟董卓陵汉羣后致讨义存君亲古今一也若二冦不枭义无偷安　顾众峻反潜图义举吴国内史蔡谟檄为本国督防贼率张健等据吴城防稽内史王舒吴兴内史虞潭并檄众为五郡大都防綂诸义军
　　晋抚军将军防稽内史假节都督行州刺史事移告属郡
　　王舒苏峻作逆吴国内史庾氷弃郡奔舒舒移告属郡以吴王师虞为军司御史中丞谢藻行龙骧将军监前锋征讨军事率众一万与冰俱渡浙江前义兴太守顾众防军参军顾飏等皆起义军应舒
　　晋荆州刺史都亭侯庾翼檄石虎
　　艺文类聚檄文曰石勒翦覆旧京穷凶极逆百姓受灰没之酷王室有黍离之哀石虎负恃其众陆梁河朔今遣使持节荆州刺史都亭侯翼髙旗连云组练映日运孙吴之筹按尚父之畧莫不张胆咀铁人思自伯以此众战犹烈火之燔秋蓬冲飇之扫落叶也
　　晋彭城内史刘移檄都下
　　南史元兴三年二月己夘与何无忌等集义徒凡二十七人推为盟主军次竹里移檄都下曰逆臣桓阻兵荆郢肆暴都邑虽夏后之离浞豷有汉之遭莽卓未足为喻云云等乗机奋发义不图全辅国将军刘毅广武将军何无忌镇北主簿孟昶兖州主簿魏咏之宁逺将军刘道规龙骧将军刘藩振威将军檀凭之等忠烈断金精贯白日义众既集文武争先公侯诸君或世立忠贞或身荷爵宠顾瞻周道宁不吊乎上凭祖宗之灵下罄义夫之节翦馘逋逆荡清京华益州刺史毛璩扫定荆楚江州刺史郭昶之奉迎主上宫于寻阳镇北将军王元徳等保据石头武将军诸葛长人已据厯阳征虏将军庾赜之等结为内应同力协契所在蠭起即日斩徐州刺史脩青州刺史【益州刺史毛璩执使不受其命传檄逺近列罪状】
　　宋太尉檄蜀
　　宋袁豹袁豹为宋髙祖太尉长史髙祖遣益州刺史朱龄石伐蜀豹为檄文曰失仁与义难与求安凭阻负衅鲜克有成故成都不世祀华阳无兴国蕞尔谯纵同恶相求反噬州相毒害民黎俾我西服隔阂皇泽今北狄露晞南冦埃扫朝风载韪庶绩其凝清江原于滥觞澄氛祲于井络诛叛柔逺今也其时组甲贝胄景焕波烛今三峡之隘在我境内非有岑彭荆门之险罙入其阻平衢四逹实无邓艾绵竹之艰山川之形抑非曩日攻守难易居然百倍当全蜀之强士民之富子阳不能自安于庸僰刘禅不敢命于南中荆邯折谋伯约挫鋭故知成败有数非可智延此皆益土前事当今元也盛如卢循强如容超凌威南海跨制北岱楼船万艘掩江盖汜铁马千羣充原塞隰然广固之攻陆无完雉右里之战水靡全舟或显戮京畿或首万里故知逆顺有埶难以力抗斯又目前殷鉴深切着明者也岂不遡诚南凯延首东云普天有来苏之幸而一方怀后予之怨王者之师以仁为本舍逆取顺爰自三驱齐斧所加纵身而已其有衿甲反接自投军门者一无所问如其迷复奸邪守愚不改火燎孟诸芝艾同烂河决金隄渊丘同体虽欲悔之亦将何及【纪在义熈八年十一月伐蜀九年七月平蜀】
　　宋后将军长沙王告司兖二州
　　宋书索虏元嘉七年三月诏曰河南湮没可简甲卒五万给右将军到彦之綂安北将军王仲徳兖州刺史竺灵秀舟师入河骁骑将军段宏精骑八千直指虎牢豫州刺史刘徳武劲勇一万以相掎角后将军长沙王义欣权假节率见力三万监征讨诸军事先遣殿中将军田竒告焘河南旧是宋土今当修复义欣出镇彭城总统羣帅告司兖二州曰云云髙祖内夷篡逆外平冦乱响轶龙堆声浮云朔陵天振地拔山荡海于是华域肃清流泽洋溢中叶委政冢宰强敌乗衅司兖良民重隔王化提吴楚之劲卒总八州之鋭士红旗绛天素甲夺日虎歩中原龙超河渚夫顺从贵速归徳恶晚赏褒先附威加后服若能审决安危归投军门者当表言天台随才叙用如其迷心不悛窜首巢穴长围既周临冲四至虽欲壶浆厥篚其可得乎幸加三思详择利害
　　梁移魏文北伐檄
　　南史普通七年大举北侵勅裴子野为移魏文又为书喻魏相元义　类聚载喻虏檄曰昔由余入秦礼以卿佐日防降汉华貂七叶　周兴嗣为北伐檄
　　梁湘东王移檄逺近讨侯景
　　梁书太清四年四月丙午湘东王绎下令大举讨侯景移檄逺近
　　魏侍中骠骑大将军闗西行台传檄方镇
　　后周书时魏帝方图髙欢泰传檄方镇曰诏书称欢逆乱分命将帅袭其窟穴电绕蛇击雾合星罗躬自东辕电赴伊洛轘裂贼臣以谢天下
　　东魏西兖州刺史檄东方诸州
　　北齐书武定五年正月辛亥侯景据河南叛归于魏遣军士二百人暮入西兖州欲袭取之刺史邢子才觉之掩捕尽获之因散檄东方诸州各为之备
　　东魏军司杜弼檄梁
　　梁书梁太清元年【东魏武定五年】十二月甲子朔东魏使杜弼作檄移梁朝曰吴侵齐境遂为句践之师赵纳韩地终有长平之役侯景周章向背夫岂徒然拒此则气不足攻彼则势有余呼之则反速而衅小不召则叛迟而祸大防应遥望廷尉不肯为臣自据淮南亦欲称帝但恐楚国亡猿祸延林木城门失火殃及池鱼外倾中溃今实其时鹬蚌相持我乗其敝
　　后周大司马檄吐浑
　　周书武成初吐谷浑侵凉州诏大司马贺兰祥与宇文贵讨之祥遣其军司檄吐浑曰云云
　　隋大将军府诸郡檄
　　唐髙祖纪大业十三年【即义宁元年】六月己夘檄诸郡称义兵开大将军府【癸巳】　张道源授大将军府戸曹参军京师平【十二月癸未】遣抚慰山东燕赵谕罗艺降【武徳二年十月己亥艺以地归通鉴元年】　魏徴自请安辑山东擢秘书丞驰驲至黎阳【武徳元年十一月】　通鉴义宁元年六月己夘裴寂等请尊天子为太上皇立代王为帝以安隋室移檄郡县七月癸丑帅甲士三万发晋阳立军门誓众并移檄郡县谕以尊立代王之意西突厥阿史那大奈帅众以从八月癸巳至龙门薛大鼎请直济河据永丰仓檄逺近闗中可坐取也武徳元年正月丁未朔唐王以书谕诸郡县东自商洛南尽巴蜀郡县长吏及盗贼渠帅氐羌酋长争遣子弟入见请降

