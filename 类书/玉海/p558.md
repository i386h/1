<!-- { "loadSidebar": true } -->
　　夏官大司马中春教振旅司马以旗致民平列陈如战之陈【注凡师出曰治兵入曰振旅疏尔雅云出为治兵尚威武也入为振旅反尊卑也言反尊卑者出则壮者在前老弱在后入则壮者在后老弱在前】辨鼓铎镯铙之用王执路鼓诸侯执贲鼓军将执晋鼓师帅执提旅帅执鼙卒长执铙两司马执铎公司马执镯【司马法云十人之长执钲百人之师执铎千人之师执鼙万人之主执大鼓】以教坐作进退疾徐疏数之节遂以搜田有司表貉誓民鼓遂围禁火弊献禽以祭社中夏教茇舍如振旅之陈羣吏撰车徒读书契辨号名之用帅以门名县鄙各以其名家以号名乡以州名野以邑名百官各象其事以辨军之夜事其他皆如振旅【茇读如莱沛之沛茇舍草止之也军有草止之法】遂以苗田如搜之法车弊献禽以享礿中秋教治兵如振旅之陈【春以入兵为名尚农事秋以出兵为名秋严尚威故也云如振旅之陈者如春振旅时坐作进退疾徐疏数之法也】辨旗物之用王载太常诸侯载旂军吏载旗师都载旜乡遂载物郊野载旐百官载旟各书其事与其号焉其他皆如振旅遂以狝田如搜田之法罗弊致禽以祀祊中冬教大阅前期羣吏戒众庶修战法虞人莱所田之野为表百步则一为三表又五十步为一表田之日司马建旗于后表之中羣吏以旗物鼓铎镯铙各帅其民而致质明弊旗诛后至者乃陈车徒如战之陈皆坐【注莱芟除可陈之处后表之中五十步表之中央表所以识正行列也四表积二百五十步左右之广当容三军疏后表之中五十步表之中央者谓从南表至北表云表所以识正行列者于可陈之中央立此四表表两相各有三军之众至表则间一而坐坐而更起是表正行列也云积二百五十步者以三表之间有二百步又加一表五十步合之为二百五十步也云左右之广当容三军者据天子六军整数而言其实兼羡卒之等】羣吏聴誓于陈前斩牲以左右徇陈曰不用命者斩之【羣吏诸军帅也】中军以鼙令鼓鼓人皆三鼓司马振铎羣吏作旗车徒皆作鼓行鸣镯车徒皆行及表乃止三鼓摝铎羣吏弊旗车徒皆坐【中军中军之将也天子六军三三而居一偏羣吏既聴誓各复其部曲中军之将令鼓鼓以作其士众之气也鼓人者中军之将师帅旅帅也司马两司马也振铎以作众作起也既起鼓人击鼓以行之伍长鸣镯以节之伍长一曰公司马及表自后表前至第二表也三鼓者鼓人也摝者止行息气也司马法曰鼓声不过阊鼙声不过阘铎声不过琅】又三鼓振铎作旗车徒皆作鼓进鸣镯车骤徒趋及表乃止坐作如初乃鼓车驰徒走及表乃止鼓戒三阕车三发徒三刺乃鼓退鸣铙且却及表乃止坐作如初遂以狩田以旌为左右和之门羣吏各帅其车徒以叙和出左右陈车徒有司平之旗居卒间以分地前后有屯百步有司巡其前后险野人为主易野车为主【军门曰和今谓之垒门立两旌以为之叙和出用次第出和门也】既陈乃设驱逆之车有司表貉于陈前中军以鼙令鼓鼓人皆三鼓羣司马振铎车徒皆作遂鼓行徒衔枚而进大兽公之小禽私之获者取左耳及所弊鼓皆駴车徒皆噪徒乃弊致禽馌兽于郊入献禽以享烝及师大合军以行禁令以救无辜伐有罪若大师则掌其戒令涖大卜帅执事涖衅主及军器及致建太常比军众诛后至者及战巡陈眂事而赏罚若师有功则左执律右秉钺以先恺乐献于社若师不功则厌而奉主车【厌于涉反谓厌冠丧服也】　曲礼前有水则载青旌前有尘埃则载鸣鸢前有车骑则载飞鸿前有士师则载虎皮前有摰兽则载貔貅疏王行宜警卫善恶必先知之故备设军陈行止之法也
　　司马穰苴阵
　　通典司马穰苴曰五人为伍十伍为队一军凡二百五十队余竒为握竒故一军以三千七百五十人为竒兵队七十有五以为中垒守地六千尺积尺得四里以中垒四面乗之一面得地三百步垒内有地三顷余百八十步正门为握竒大将军居之六纛五麾金鼓府藏辎积皆中垒外余八千七百五十人队百七十五分为八阵六阵各有千九十四人六阵各减一人以为一阵之部署举一军则千军可知【凡兵者有四正四竒或合而为一或离而为八是曰八阵故曰以正合以竒胜也】一说凡立军一人曰独二人曰比三人曰参比参曰伍伍人为列【列有头】二列为火【十人有长立火子】五火为队【五十人有头】二队为官【百人立长】二官为曲【二百人立】二曲为部【四百人立司马】二部为校【八百人立尉】二校为裨【千六百人立将军】二裨为军【三千二百人有将军副将军也】
　　孙子八阵　孙子阵法
　　礼车仆注孙子八阵有萃车之阵　隋志孙子八阵图一卷呉孙子牝八变图二卷三十二垒经一卷　文选摅八阵之列注孙呉兵法　史记孙子武者齐人也为呉王小试勒兵乃出宫中美人百八十人分为二队以宠姬二人各为队长皆令持战令之曰前则视心左视左手右视右手后即视背约束既布乃设鈇钺即三令五申之于是鼓之右鼓之左　武经总要今之秘府所存孙子书惟十三篇无图其所言皆权谋之事极为精密战国如二孙呉起辈号为用兵者而著书皆有图汉名臣如韩信子房删定亦着其法周公亦典司马教坐作进退之度葢阵法者所以训齐士众使其上下如一前后左右进退周旋如身之运臂臂之使指无不如意李筌太白阴经云秦由余有阵图
　　黄石公五垒图
　　隋志黄石公五垒图一卷
　　汉上林习战陈
　　匈奴賛文帝中年赫然发愤遂躬戎服亲御鞍马从六郡良家材力之士驰射上林讲习战陈　西都赋盛娯游之壮观奋大武于上囿因以威戎夸狄曜威灵讲武事
　　汉兵形势图
　　艺文志兵形埶十一家图十八卷楚兵法图四卷孙轸图二卷王孙图五卷魏公子图十卷
　　汉西域阵法
　　陈汤郅支单于自以大国威名尊重又乗胜骄困辱汉使者建昭三年汤与甘延寿出西域汤矫制发城郭诸国兵车师戊己校尉屯田吏士部勒行陈益置扬威白虎合骑之校注张晏曰西域陈法之名也　汉兵胡兵合四万余人即日引军分行别为六校前至郅支城都赖水上离城三里止营傅陈望见单于城上立五采幡织数百人被甲乗城百余骑徃来驰城下步兵百余人为鱼鳞陈汤进薄城下四面围城发薪烧木城吏士大呼乗之
　　汉背水陈
　　史记韩信击赵未至井陉口三十里止舍夜半发选轻骑二千人人持一赤帜从间道萆山而望赵军诫曰赵见我走必空壁逐我若疾入赵壁拔赵帜立汉赤帜信乃使万人先行出背水陈平旦信建大将之旗鼓鼓行出井陉口赵开壁击之信佯走水上军赵果空壁争汉旗鼔水上军皆殊死战信所出竒兵二千骑共赵空壁逐利则驰入赵壁皆拔赵旗立汉赤帜二千赵军已不胜欲还归壁壁皆汉赤帜而大惊以为汉皆已得赵王将矣兵遂乱遁走于是汉兵夹击大破赵军诸将问信曰兵法右倍山陵前左水泽今将军反背水陈竟以胜此何术也信曰兵法不曰陷之死地而后生置之亡地而后存且信非素拊循士大夫也此所谓驱市人而战之其埶非置之死地使人人自为战宁可得而用之
　　高祖与诸侯兵共击楚军与项羽决胜垓下淮隂侯将三十万自当之孔将军居左费将军居右皇帝在后绛侯柴将军在皇帝后项羽之卒可十万淮隂侯先合不利却孔将军费将军纵兵不利淮隂侯复乗之大败垓下【吕氏曰此阵即马隆所谓鲁公不识者也】李广与人居则画地为军陈陈汤步兵百余人夹门为鱼鳞陈
　　汉六十四阵
　　礼仪志立秋之日迎气礼毕始威武斩牲于
　　郊东门以荐陵庙其仪乗舆御戎路白马朱鬛
　　执弩射牲牲以鹿麛太宰令谒者各一人载获
　　车驰驷送陵庙还宫遣使赍束帛以赐武官武
　　官兵习战陈之仪斩牲之礼名曰防刘兵官
　　皆肄孙呉兵法六十四阵名曰乘之注月令卢
　　植注如汉家乘之引鬬蹋鞠属　　魏书汉承秦制三时不讲唯十月都试车驾幸长安水南门
　　防五营士为八阵进退名曰乘之　周礼注射
　　人祭祀则賛射牲国语曰禘郊之事天子必自
　　射其牲今立秋有防刘云　灵帝时大将军司
　　马凉假司马伍宕説大将军何进曰太公六韬
　　有天子将兵事可以威厌四方　葢勲曰寇在
　　逺而设近阵不足以昭果毅祗黩武耳
　　汉窦宪伐匈奴八阵
　　本传宪拜车骑将军大破单于遂登燕然山刻石勒功铭曰勒以八阵涖以威神注兵法有八阵图　文选注八阵一曰方阵二曰圆阵三曰牝阵四曰牡阵五曰冲阵六曰轮阵七曰浮沮阵八曰鴈行阵
　　汉诸葛亮八阵图
　　本亮推演兵法作八阵图咸得其要【建兴元年亮举众南征为教曰用兵之道攻城为下心战为上兵战为下亮至南中生致孟获使观于营阵之间纵使更战七纵七擒获曰公天威也南人不复反矣　司马懿案行营垒曰天下竒才也】郡县志八阵图在防州奉节县西七里　寰宇记防州奉节县本汉鱼复县八阵图在县西南七里荆州图副云永安宫南一里渚下平碛上周囘四百一十八丈中有诸葛武侯八阵图聚细石为之各高五尺广十围歴然棊布纵横相当中间相去九尺正中开北巷巷悉广五尺凡六十四聚或为散乱及为夏水所没冬水退复依然如故盛之荆州记云鱼复县西聚细石为垒方可数百步垒西聚石为八行行聚八聚二间相去二丈因曰八阵既成自今行师更不覆败八阵及垒皆图兵势行藏之权自后深识者所不能了桓温伐蜀经之以为常山蛇势此葢意言之水经江水又东迳诸葛亮图垒南注沔阳定军山东
