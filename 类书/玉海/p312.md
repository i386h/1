<!-- { "loadSidebar": true } -->
　　志【通典同】古者有冠无帻其戴也加首有頍所以安物故诗曰有頍者弁秦加武将首为绛袙以表贵贱后稍作顔题汉孝文髙其顔题续之为耳崇其巾为屋上下羣臣贵贱皆服之文者长耳武者短耳称其冠也尚书帻收方三寸名曰纳言示以忠正明近职也迎气五郊各如其色从章服也皁衣羣吏春服青帻立夏乃止尊其方也武吏常赤帻成其威也未冠童子帻无屋示未成人也【东观记曰段颎灭羌诏赐颎赤帻大冠一具　董仲舒止书曰执事皆赤帻　独断曰元帝额有壮髪始进帻服之羣臣随焉】制绀帻以斋青帻以耕缃帻以猎緑帻董偃召见服之　通典上古衣毛帽皮【中记云旬始作帽】周成王问周公舜冠何如曰古之人上有帽而勾领【古者冠下有纚以缯为之后世施帻于冠因裁纚为帽自乗舆燕居下至庶人无爵者皆得服之】魏管寜在家尝着皁帽【吴书云陆逊破曹休于石亭还上脱翠防赐逊朝谒服之】宋制黑帽缀紫标标以缯为之后制髙屋白纱帽陈名白纱者为髙顶帽后魏咸着突骑帽垂裙覆带盖索髪遗象隋文开皇初尝着鸟纱帽大业通服折上巾唐制白纱防又制乌纱帽　　西京赋天子戴翠帽【注翠羽为车盖】倚金较琼弁玉缨遗光儵爚　　后汉末王公名士以幅巾为雅是以袁绍崔豹之徒虽为将帅皆着缣巾【按巾六国时赵魏之间通谓之承露袁绍战败幅巾渡河按此则庶人及军旅皆服之全幅皁而向后幞髪谓之头巾俗人谓之幞头】　　东晋制以葛为巾形如帢而横着之尊卑共服太元中国子生见祭酒博士冠角巾至齐立学王俭议更存焉　唐始用巾子尚平头小様者
　　汉天子衣服制
　　魏相传奏髙皇帝所述书天子所服第八注如淳曰天子衣服之制也于施行诏书第八
　　汉齐三服官
　　元纪初元五年四月诏罢齐三服官注李斐曰齐国旧有三服之官春献冠帻縰为首服绢素为冬服轻绢为夏服凡三地理志齐郡临淄有服官又曰齐俗织为冰素绮绣纯丽之物号为冠带衣履天下襄邑亦有服官【襄邑系陈留郡】师古曰自出文绣非齐三服李说是縰即今之方目也轻绡今之轻也胡公曰服官主作文绣以给衮龙之服　哀纪绥和二年六月哀帝诏曰齐三服官诸官织绮绣难成害女红之物皆止无作输　贡禹传元帝初上言故时齐三服官输物不过十笥今作工各数千人一岁费数钜万天子纳其忠乃诏罢之　谷永传元延元年永言愿止京师郡国工服官造作以助大农　章纪建初二年四月癸巳诏齐相省冰素【素色鲜洁如冰】方空【纱薄如空也或曰空孔也即今方目纱】縠吹纶絮【縠纱也纶似絮而细吹者言吹嘘可成亦纱也前书齐有三服官故诏齐相罢之】　马廖传上疏曰元帝罢服官成帝御浣衣哀帝去乐府而侈费不息者百姓从行不从言也　周太宰节膳服之式凡皮枲丝屦皆掌于天官司服于宗伯盖礼官辨其等天官制其用汉天子所服中谒者四人各举一时而天子衣服御府又主之宗庙衣服郊祀文绣之服东织令又奉之皆统于少府悉出禁钱不以度大司农况丞相可均节之乎　晋绛人为君复陶注主衣服之官　西都赋虎贲赘衣注赘衣主衣之官书曰缀衣　舆服志襄邑岁献织成虎文衣裳玉佩备章采乘舆刺史公侯九卿以下皆织成陈留襄邑献之　禹贡正义汉陈留襄邑县置服官使制作衣服是兖州绫锦羙也【徐州篚纎缟】　文选注陈留记曰睢奂之间出文章奉宗庙御服　魏都赋锦绣襄邑罗绮朝歌緜纩房子缣緫清河　　王符传文组采牒锦绣绮素葛子升越筩中女布　　盐铁论齐陶之缣蜀汉之布　　景帝诏曰锦绣纂组害女红者也　光武敕防稽献越布　　髙纪贾人毋得衣锦绣绮縠絺纻罽【八年春三月】　　郊祀歌曵阿锡【注阿绢缯锡细布】　货殖传荅布孟康曰白叠也　　闽侯遗江都王以荃葛师古曰南方筒布之属　　鲁缟师古曰曲阜俗善作之　　叔孙通服短衣楚制　　江充衣纱縠单衣　　相如游猎赋被阿锡揄纻缟杂纎罗垂雾縠衯衯裶裶衪戍削　　吴缟带　郑纻衣
　　汉绛衣大冠　　绛衣
　　纪见光武绛衣大冠惊曰谨厚者亦复为之时三辅吏士东迎更始见诸将过皆冠帻而服妇人衣诸于绣镼莫不笑之【古今注建武十三年初令令长皆小冠】　　东观记光武起义衣绛单衣赤帻　周礼司常注属谓徽号今城门仆射所被及亭长着绛衣是其遗象　　昭纪丞相证事注张晏曰汉仪注比六百石绛衣奉朝贺正月　　元后传独衣绛缘诸于注师古曰诸于大掖衣即袿衣之类　　绛衣舎人【见班彪便宜事】　　前传隽不疑褒衣博带　朱博守琅邪官属多褒衣大祒博敕令掾史衣皆去
　　地三寸　江充衣纱縠禅衣【汉官仪武贲中郎将衣之】曲裾后垂交输冠禅纚步揺冠飞翮之缨　盖寛饶为卫司马未出殿门断其禅衣令短离地冠大冠带长劒　西京赋武士缇衣韎韐周礼注伍伯缇衣古兵服遗色　文选防秀才文紫衣贱服犹化齐风长缨鄙好且变邹俗　墨子齐桓公髙冠博带以治其国楚庄王鲜冠组缨绛衣博袍以治其国　后魏元防帽上着笼冠袴上着衣褚緭讥之　后周天元诏天台侍卫之官皆着五色及红紫緑衣以杂色为縁名曰品色衣与公服间服之隋大业六年百官从驾皆服袴褶于军旅间不便是岁始诏从驾逺涉者文武官皆戎衣五品以上通着紫袍六品以下兼用绯緑　南齐永明八年何为祭酒服朱衣　唐龙朔二年九月戊寅初令八品九品衣碧

　　玉海卷八十一
<子部,类书类,玉海>
　　钦定四库全书
　　玉海卷八十二
　　宋　王应麟　撰
　　车服
　　冕服
　　汉永平旒冕衣裳　玉佩絇屦　汉冕冠　平冕　龙衮
　　纪永平二年正月辛未宗祀光武于明堂帝及公卿列侯始服冠冕衣裳玉佩絇屦以行事【详见车服制度】注汉官仪曰天子公卿特进诸侯祀天地明堂皆冠平冕三礼圗冕以三十升布漆而为之广八寸长尺六寸前下后髙有俛伏之形董巴舆服志显宗初服冕衣裳以祀天地衣裳以上纁下徐广舆服注汉明帝案古礼备其服章天子郊庙衣皁上绛下前三幅后四幅衣画而裳绣礼记曰古者君子必佩玉天子佩白玉公侯佩山玉大夫佩水苍玉世子佩瑜玉周礼屦人掌王赤舄青絇郑注云赤舄为上冕服之舄也絇屦鼻头以青防饰之【絇音劬】三礼圗曰屦复下曰舄其色各随裳色【东京赋整法服正冕带珩紞□綖玉笄綦防火龙□黻藻繂鞶厉　徐广车服仪制曰战国以韨非兵饰去之汉明帝复制韨天子赤皮蔽膝】　志圣人作冠冕缨防以为首饰凡十二章天子备章公自山以下侯伯自华虫以下子男自藻火以下卿大夫自粉米以下至周而变之以三辰为旂旗王祭上帝则大裘而冕公侯卿大夫用九章以下秦灭去礼学郊祀之服皆以袀汉承秦故世祖都于土中始修三雍正兆七郊显宗【永平二年】初服旒冕衣裳文章赤舄絇屦以祠天地养三老五更于三雍于时致治平矣天子三公九卿特进侍祠侯祀天地明堂皆冠旒冕衣裳上纁下乗舆备文日月星辰十二章三公诸侯山龙九章九卿以下华虫七章皆备五采大佩赤舄絇屦以承大祭百官执事者冠长冠皆只服五岳四渎山川宗庙社稷皆袀长冠五郊各如方色云百官不执事袀以从冕冠垂旒前后防延玉藻孝明皇帝永平二年初诏有司采周官礼记尚书臯陶篇乗舆服从欧阳氏说公卿以下从大小夏侯氏说冕皆广七寸长尺二寸前圎后方朱緑里上前垂四寸后垂三寸系白玉珠为十二旒以其绶采色为组缨三公诸侯七旒青玉为珠卿大夫五旒黑玉为珠【注独断曰三公诸侯九旒卿七旒与此不同】旁垂黈纩郊天祀地明堂则冠之衣裳玉佩备章采乗舆刺史公侯九卿以下皆织成注东观书永平二年正月公卿议春南北郊东平王苍议髙帝制长冠入宗庙陛下以礼服龙衮祭五帝久无祭天地冕服之制天地之礼冕冠裳衣宜如明堂制【志自冕冠至鹖冠其名十九冕冠　长冠　委貌　皮弁爵升　通天　逺游　髙山　进贤　法冠　武冠建华　方山　巧士　却非　却敌　樊哙　术氏皆有缨防执事及武吏皆缩缨垂五寸　鹖冠无防】　东平王苍传中兴三十余年苍以天下化平宜修礼乐遂与公卿共议定南北郊冠冕车服制度及光武庙八佾舞数　东都赋修衮龙之法服　晋志汉承秦西京未有所制及明帝始采周官礼记尚书及诸儒记说还备衮冕之服天子之冕前后旒用真白玉珠魏明帝改以瑚珠晋初仍旧过江服章多阙而冕饰以翡翠瑚杂珠侍中顾和奏改用白琁珠　宋志汉承秦制冠有十三种魏晋以来不尽施用　隋志陆澄议秦除六冕之制后汉始备古章魏晋以来非祀宗庙不欲令臣下服衮冕位为公者必加侍官故太子入朝因而不着但承天作副礼絶羣后皇太子朝请服冕自宋以下始定此仪【宋秦始四年】　唐志显庆元年长孙无忌曰汉明帝始采周官礼记制祀天地之服天子备十二章　礼记王制疏虞夏之制天子祭服自日月而下十有二章六者画于衣法天之阳气之六律六者绣于裳法地之隂气之六吕凡冕之制皆上纁下故注弁师云覆朱里师说以木版为中以三十升布衣之于上谓之延也朱为里以缯为之案汉礼器制度广八寸长尺六寸又董巴舆服志云广七寸长尺二寸皇氏谓此为诸侯之冕应劭汉官仪广七寸长八寸皇氏以为卿大夫之冕服也盖冕随代变异大小不同今依汉礼器制度为定【春秋正义阮谌三礼圗汉礼器制度云冕制皆长尺六寸广八寸天子以下皆同沈引董巴舆服志云广七寸长尺二寸应劭汉官仪云广七寸长八寸沈又云广八寸长尺六寸者天子之冕广七寸长尺二寸者诸侯之冕广七寸长八寸者大夫之冕古礼残缺未知孰是】　玉藻疏汉明帝时用曹褒之说皆用白旒珠深衣疏郑以后汉之时裳有曲裾故以续衽钩邉似汉时曲裾今时朱衣朝服从后汉明帝所为是今朝服之曲裾也
　　汉六冕
　　隋志周礼大裘之冕无旒三礼衣服圗大裘而冕王祀昊天上帝及五帝之服秦除六冕唯留冕汉明帝永平中始创制董巴志云汉六冕同制皆濶七寸长尺二寸前圎后方　晋志汉承秦改六冕之制但冠绛衣【见下】
　　汉衮衣
　　南齐舆服志衮衣汉世出陈留襄邑所织宋末用绣及织成齐建武中采画为之加饰金银薄世亦谓为天衣
　　汉五时服　　羣臣法服
