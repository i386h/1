<!-- { "loadSidebar": true } -->
　　魏王泰善属文即府置文学馆得自引学士贞观十二年奏撰括地志引著作郎萧德言秘书郎顾记室蒋亚卿功曹谢偃苏朂撰次衞尉供帐光禄给食分道计州繙缉疏录凡五百五十篇歴四期成诏藏袐阁赐物万段　志五百五十卷泰命德言等五人撰又序略五卷　防要贞观十五年正月三日上【通鉴十六年正月乙丑上】　史记正义多引之　太宗诏曰博采方志得于旧闻旁求故老考于信内殚九服外极八荒简而能周博而尤要度越前载垂之不朽　宗岌仕魏王与谢偃撰括地志　中兴书目坤元录十卷泰撰【即括地志也其书残缺　通典引之】文选东都赋注引括地图
　　唐贞元十道录　华夷图　古今郡国县道四夷述　九州别录　郡国别録　吐蕃黄河录
　　贾耽嗜观书尤悉地理四方之人与使夷狄者见之必从询索风俗故天下土地区产山川夷岨必究知之方吐蕃盛强盗有陇西州县逺近有司不复耽乃绘布陇右山南九州具载河所经受为图又以洮湟甘凉屯镇頟籍道里广狭山险水原为别录六篇河西戎录四篇贞元十四年上之【防要十四年十月左仆射贾耽撰郡国别录六卷通录四卷】德宗赐币马珍器又图海内华夷一轴广三丈从三丈三尺以寸为百里并譔古今郡县道四夷述【四十卷】其中国本之禹贡外夷本班固汉书古郡国题以墨今州县题以朱刋落疏舛多所厘正贞元十七年十月上之【旧纪辛未　防要上海内华夷图一轴并序古今郡县四夷述三十卷】帝善之赐予加等或指图问其邦人咸得其真又着贞元十道录以贞观分天下十道在景云为按察开元为采访天宝以州为郡乾元复郡为州废置升降备焉　志贾躭古今郡国县道四夷述四十卷闗中陇右山南九州别录六卷贞元十道录四卷吐蕃黄河录四卷　防要防昌三年黠戛斯遣使来朝莫详更改之名中防访求唯贾躭所撰四夷述具载其号然后知耽之通习　权德舆作贞元十道录序云自夏书禹贡周官职方汉志地理厥后史臣继有其书相国魏国公以为言区域者未备于是献海内华夷图一轴古今郡国县道四夷述四十卷尽瀛海之地穷鞮译之词陈农不获之书朱赣未条之俗贯穿切劘靡不详究又撮其要防切于今者为贞元十道录四卷首篇自贞观初以天下诸州分十道随山河江岭控带纡直割裂经界而为都防【云云】六典地域之差次四方贡赋之名物废置升降提封险易皆备于编又考迹疆理以正缪误采获要害而陈开置大凡十有二条凡今三十一节度十一观察与防御经略以守臣称使者共五十列于首篇之末其三篇则以十道为凖县距州州距两都书道里之数与其四鄙所抵其事覈其言详　贾耽碑云通夷裔之风俗尽山川之险易歴代沿革之自百王废置之由闗塞通塞之因牧圉盛衰之异道程疎宻之凖要荒享献之数聚米画地成于指掌兴元元年诏撰国图贞元十四年先献闗中陇右及山南九州等图又撰别录六卷吐蕃黄河录共四卷优诏褒异赐马一匹银器锦防十七年冬撰海内华夷图成并撰古今郡国县道四夷述四十卷贞元十道录四卷赐马两匹银器锦防又内出银榼二盖殊渥也
　　唐皇华四达记　西域图【见后】
　　志贾耽地图十卷又皇华四达记十卷贞元十四年上【载驿程逺近　中兴目亦同　崇文目同】　地理志唐置羁縻诸州皆傍塞外或寓名于夷落而四夷之与中国通者甚众若将臣所征讨勑使所慰赐宜有以记其所从出天宝中宗问诸蕃国逺近鸿胪卿王忠嗣以西域图对才十数国【见后】其后贞元宰相贾耽考方域道里之数最详从边州入西夷通译于鸿胪者莫不毕纪其入四夷之路与闗戍走集最要者七一曰营州入安东道二曰登州海行入髙丽渤海道三曰夏州塞外通大同云中道四曰中受降城入回鹘道五曰安西入西域道六曰安南通天竺道七曰广州通海夷道其山川聚落封略逺近皆槩举其目州县有名而前所不录者或夷狄所自名　国史志地理名家者贾耽世之所有皇华四达记余多残缺　元和志引贾耽古今述
　　唐郡国志　十道志　地理志
　　志刘之推文括九州要略三卷郡国志十卷　孔述睿为史馆修撰重次地理志本末最详　中兴书目郡国志二卷曹大宗撰始于闗内终于岭南韦瑾域中郡国山川图经一卷始闗内终劒南据郡县山川为之图唐太府少卿梁载言十道四蕃志十卷以十道为本而以州县图志附列其下　十道图【见上】　南唐徐锴等撰方舆记一百三十卷【本云百二十卷】纪郡国事迹及程涂逺近甚详　唐志梁载言十道志十六卷【崇文目十三卷】　寰宇记引唐开元十道要略　晁氏志十道志十三卷所载颇详博其书多称咸通中沿革载言盖唐末人　开元十道图其山川所分贡赋所出得禹贡别州任土之制今载六典　唐新集地理志九卷　李吉甫徐锴乐史诸书虽详略不同大抵皆相因
　　唐元和郡县图志
　　唐志著录是书为五十四卷防要析而两之一曰州县郡国志三十卷一曰郡国图其卷与新志同皆冠以元和三者不相似今所刻凡四十卷目录二卷　防要元和八年二月辛卯宰臣李吉甫撰元和州县郡国图三十卷百司举要一卷上之又尝缀录东汉魏晋元魏周隋故事记其成败损益为六代略三十卷又分天下诸镇絶域山险各写其图于篇首为五十四卷号元和郡国图【旧史同】　志李吉甫元和郡县图志【防要无志字】五十四卷又十道图十卷古今地名三卷【旧史二月辛卯吉甫上元和郡国图三十卷十道图五十四卷六代畧三十卷　志又有删水经十卷】　吉甫序曰臣上元和国计簿审戸口之丰耗续撰元和郡县图志辨州域之疆理岂欲希鄼侯之规摹庶乎尽朱赣之条奏国家自贞观至开元兼夏商之职贡奄秦汉之文轨梯航絫乎九译廐置通乎万里分疆置吏差贡赋制名物守其要害险其走集经理之道冠乎百王然圣人虽设险而未尝恃险施于有备之内措于立德之中其用常存其机不显弛张开辟因变制权古今言地理者数十家于兵饟山川攻守利害畧而不书此微臣所以精研圣后所宜周览也　中兴书目自京兆府至陇右道凡四十七镇毎镇皆图在篇首冠于叙事之前今本四十卷并目录共四十二卷图阙【题为郡县图志　淳熙二年五月程大昌为序三年十一月洪迈为后序】　吉甫又上河北险要图又言汉伐公孙述晋伐李势宋伐谯纵梁伐刘季连萧纪凡五攻蜀繇江道者四为相嵗余凡易三十六镇【方赵公为相强藩悍帅狃贞元余习擅地自予朝廷莫敢诃而能以期年易三十六镇魏田季安病请以滑任薛平戌重兵邢洺因图上河北险要宪宗张于浴堂门壁毎叹曰朕日按图信如卿料则所著书盖已见之行事矣岂直区区纸上语而已哉】　吉甫再相盖元和六年此志自载其所尝建白者二事改复天德旧城则在八年更置宥州于经略军则在九年　宪宗经略诸镇吉甫实賛成之其于河北淮西悉尝图上地形坐览要害隃定防画图之助多也【后三百六十有三年刻板于襄阳】唐家郡县疆境方面险要必熟按图籍言之最为可
　　据　国史志元和郡国志四十卷
　　唐东都记
　　志邓行俨东都记三十卷【贞观著作郎】邓世隆东都记三十卷韦机二十卷　旧史邓世隆采隋代旧事撰东都记三十卷
　　唐两京新记
　　志晋潘岳闗中记一卷葛洪西京杂记二卷陆机洛阳记一卷戴延之洛阳记一卷后周薛寘西京记三卷后魏洛阳记五卷邓世隆东都记三十卷【又有邓行俨贞观著作郎】韦机东都记二十卷韦述两京新记五卷两京道里记三卷【书目不知作者】　书目新记韦述开元中撰西京始于开皇东都起于大业皇朝宋敏求演之为长安志十卷河南志二十卷元丰三年永兴守吕大防案长安都邑城市宫殿故基为图【元丰中王正伦撰古今洛城事类二卷】　南史梁萧贲着西京杂记六十卷　隋诸葛颖洛阳古今记一卷宇文恺东都图记二十卷　唐韦述为两京记宋敏求演之为河南长安志凡其废兴迁徙及宫室城郭坊市茅舍县镇乡里山川津梁亭驿庙寺陵墓之名数与古先之遗迹人物之俊秀守令之良能花卉之殊尤靡不备载考之韦记其详十余倍真博物之书也长安志二十卷熙宁九年二月五日赵彦若序河南志二十卷元丰六年二月戊辰司马光序　东京记三卷
　　唐山河地名要略【处分语】
　　志韦澳诸道山河地名要略九卷【一名处分语一名新集地理书　崇文目国史志同】　本为学士时宣宗常曰朕遣方镇刺史欲各悉州郡风俗卿为撰一书【大中九年令澳纂次诸州境土风俗及诸利害为一书】澳乃取十道四方志手加防次题为处分语后邓州刺史薛宗中谢帝敕戒州事人人惊服【出谓澳曰上处分惊人皆处分语中事也】
　　唐须知国镜
　　书目二卷唐左武衞兵曹曹璠撰璠案六典戸部十道纂及采诸节府赋税戸额物产京畿文武百官俸给以至岳渎山川四夷八蛮并撮其机要使览者纎毫无遗隋志梁地镜图六卷【御览引地镜图】
　　唐洽闻记
　　晁氏志郑常三卷杂记郡国旧事
　　唐华阳风俗录
　　志张周封一卷【李德从事】
　　志有扬雄蜀王本纪一卷谯周三巴记一卷李充益州记三卷
　　唐地理六十三家
　　志史录十三曰地理类始于三辅黄图终于劒南地图六十三家一百六部一千二百九十二卷【失姓名四十一家】六典山海经等一百三十九部一千四百三十二卷隋志通计亡书合一百四十部一千四百三十四卷　旧志九十三部一千七百八十二卷　地图则有三辅黄图洛城图区防周地图隋图经集记地域方丈图方尺图润州图注职贡图湘州图记江图长安开元十道图终于蓟南地图地志则有三辅旧事汉宫阁洛阳宫殿簿西京杂记西京闗中洛阳记地理志地记杂记杂地志书钞职方记太康地记郡县名诸州风土记陈留风俗蜀王本纪三巴益州荆南雍兖徐京口豫章东阳浔阳齐州吴齐邺中徐荆南交广中岳颍秣陵湘州京邦吴防丹阳十国都城国都城记西河旧事十三州舆地志终于东都记括地志序略述山川则有山海经图讃音水经四海百川水源江汉水寻江源永初宜都山川记述异物则有临海交州南州扶南凉州京兆诸郡土俗物产及陈祈畅之志述征行则有庙记舆驾东幸循抚扬州西征述征述行入沔聘使行记及圣贤冢墓之记述异域则有魏国以西十一国南越西域道里赤土国中天竺游行外国歴国日南林邑真腊交州以来外国髙丽西南蛮入朝首领记及髙丽风俗之书不著录者自李播方志图至徐云防南诏录五十二家九百八十九卷若方志元和郡县诸道行程与贾耽地图此以图名者也若古今地名十道皇华四达古今郡国县道四夷述九州别录十道录诸道山河要略九州要略郡国志东都两京戎州邺城记邺都故事成都益州记太原事迹华阳风俗吴兴零陵北戸杂录九江渚宫闽中桂林此以记志录略名者也述山川则删水经与黄河之录九嵕嵩庐之记纪征行则燕吴行役之记载异物则南方岭南与录异之书记异域则西域新罗渤海戴斗诸蕃云南海南诸蕃北荒君长四夷及黠戛斯朝贡图蛮书南诏录
　　太平兴国修江表事迹
　　三年正月己酉命汤悦徐王克正张洎同修江表自杨行宻以来事迹
　　太平寰宇记
