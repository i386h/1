<!-- { "loadSidebar": true } -->
　　纪建武元年夏四月行至鄗【火各切】光武先在长安时同舍生彊华自关中奉赤伏符曰刘秀发兵捕不道四夷云集龙闘野四七之际火为主【四七二十八也自髙祖至光武初起合二百二十八年即四七也汉火德故云为主也】羣臣因复奏曰受命之符人应为大【谓彊华奉赤伏符也】万里合信不议同情光武于是命有司设坛场于鄗南千秋亭五成陌六月己未即皇帝位大赦天下改鄗为髙邑祝文曰防记曰卯金修德为天子初王莽末天下旱蝗黄金一斤易粟一斛至是野谷旅生【旅寄也不因播种而生故曰旅今字书作稆音吕古字通】麻菽尤盛野成茧被于山阜人收其利焉【事见建武二年十二月】建武五年野谷渐少田畆益广焉十二年夏甘露降南行唐【县名属常山郡今恒州县】六月黄龙见东阿【今济州县】十三年九月日南徼外蛮夷献白雉白兎【日南郡属交州】十七年冬十月有五鳯凰见于颍川之郏县【郏今汝州郏城县是也东观记曰鳯髙八尺五采羣鸟并从行列葢地数顷停十七日】三十一年陈留雨谷形如稗实【稗草之似谷者】中元元年夏京师醴泉涌出【尚书中曰俊人在宫则醴泉出】饮之者痼疾皆愈惟眇蹇者不瘳又有赤草生于水涯【赤草朱草也大戴礼曰朱草日生一叶至十五日后日落一叶周而复始】郡国频上甘露羣臣奏言地只灵应而朱草萌生云今天下清寜灵物仍降陛下损挹推而不居宜令太史撰集以传来世帝不纳常自谦无德毎郡国所上辄抑而不当故史官罕得纪焉范晔论曰光武生有赤光照室嘉禾一茎九穗因名秀方士言汉家当再受命或以货泉为白水真人望气者望见舂陵郭曰气佳哉舍南火光赫然属天西门君惠李守等云刘秀当为天子其王者受命信有符乎賛曰光武诞命灵贶自甄灵庆既啓人谋咸賛于赫有命系隆我汉　王梁传议选大司空赤伏符曰王梁主卫作元武以梁为大司空　呉汉传与诸将奉图书上尊号　祭祀志注东观书曰上至泰山有司复奏河雒图记表章赤汉九世尤着明者前后凡三十六事　苏竟传孔丘秘经为汉赤制　郅郓传汉厯乆长孔为赤制注春秋感精符云孔子作纬为汉家之制
　　汉永平祥瑞　朝堂上寿
　　明纪永平六年二月王雒山出宝鼎庐江太守献之夏四月甲子诏曰祥瑞之降以应有德方今政化多僻何以致兹易曰鼎象三公岂公卿奉职得其理邪大常其以礿祭之日【夏祭曰礿音药礿薄也夏物未成祭尚薄】陈鼎于庙以备器用赐三公帛五十匹九卿二千石半之九年大有年【十二年嵗比登稔百姓殷富粟斛三十牛羊被野】十年四月戊子诏曰昔嵗五谷登衍今兹麦善收十一年漅湖出黄金庐江太守以献【漅湖湖名音子小反今庐州合肥县东南】时麒麟白雉醴泉嘉禾所在出焉十七年春正月甘露降于泉陵是嵗甘露仍降树枝
　　内附【谓木连理也】芝草生殿前神爵五色翔集京师西南夷哀牢儋耳僬侥槃木白狼动黏诸种前后慕义贡献西域诸国遣子入侍夏五月戊子公卿百官以帝威德怀逺祥物显应乃并集朝堂奉觞上寿制曰天生神物以应王者逺人慕化实由有德朕以虚薄何以享斯惟髙祖光武圣德所被不敢有辞其敬举觞太常择吉日防告宗庙其赐天下男子爵人二级三老孝悌力田人三级郎从官视事十嵗以上帛十匹　章纪有司奏言孝明泽臻四表逺人慕化僬侥儋耳款塞自至克伐方开道西域威灵广被无思不服　张奋传永平十年儋耳降附奋来朝上寿引见宣平殿　班固宝鼎白雉诗贾逵传永平中作神爵颂
　　汉章帝郡国符瑞
　　纪建初三年零陵献芝草四年甘露降泉陵洮阳二县【二县属零陵郡】五年零陵献芝草有八黄龙见于泉陵【伏古今注曰见零陵泉陵湘水中相与戏其二大如马有角六枚大如驹无角】七年冬十月癸丑廵狩幸长安进幸槐里山得铜器形似酒樽献之又白鹿元和元年正月日南徼外蛮夷献生犀白雉【犀毛如豕蹏有三甲头如马有三角鼻上角短额上头上角长】元和二年二月已未鳯凰集肥城【肥城属泰山郡】辛未幸太山柴告岱宗有黄鹄三十从西南来经祠坛上东南过于宫室翺翔升降夏四月乙卯车驾还宫五月戊申诏曰乃者鳯凰黄龙鸾鸟比集七郡【孙柔之瑞图曰鸾鸟赤神之精鳯凰之佐鸡身赤毛赤色亦被五采鸣中五音人君进退有度亲疎有序则至也比也】或一郡再见及白乌神爵甘露屡臻祖宗旧事或颁恩施其赐天下吏爵三级髙年鳏寡独帛人一疋河南女子百户牛酒令天下大酺五日赐公卿以下钱帛各有差九月壬辰诏鳯凰黄龙所见亭部无出二年租赋【东观记曰鳯凰见肥城勾窳亭槐树上古今注云黄龙见洛阳元延亭部窳音】加赐男子爵人二级先见者帛二十匹近者三匹大守三十疋令长十五匹丞尉半之诗云虽无德与汝式歌且舞它如赐爵故事章和元年七月壬戌诏曰朕闻明德之君啓廸洪化缉熈康乂光照六幽讫惟人面靡不率俾仁鳯翔于海表威霆行于区然后敬恭明祀五福之庆来仪之贶乃者鳯凰仍集麒麟并臻甘露宵降嘉谷滋生芝草之嵗月不絶朕夙夜祗畏上无以彰于先功其改元和四年为章和元年论曰在位十三年郡所上符瑞合图书者数百千所　册府元自元和二年至章和元年凡三年麒麟五十一鳯凰百三十九黄龙四十四青龙白龙神鸟神马白虎二十九白燕白兎赤乌三足乌白雀九尾狐木连理嘉禾华平朱草芝英白雉并见郡国帝在位十三年郡国所上符瑞合于图书者数百千所　贾逵注　东观记云章帝时鳯凰见百三十九麒麟五十二白虎二十九黄龙三十四神雀白燕史官不可胜纪　艺文聚东观记又有青龙黄鹄鸾乌神马九尾狐三足乌赤乌白兎白鹿甘露嘉秬秠明珠芝英华平朱草木连理日月不絶载于史官不可胜纪【云元和二年】　班固典引曰来仪集羽族于观魏肉角驯毛宗于外囿扰缁文皓质于郊升黄晖采鳞于沼甘露宵零于丰草三足轩翥于茂树若乃嘉谷灵草竒兽神禽应图合谍穷祥极瑞者朝夕坰牧日月邦畿卓荦乎方州洋溢乎要荒　曹褒传诏曰鸾鳯仍集麟龙并臻甘露宵降嘉谷滋生赤草纪于史官　论衡八龙并出十一芝累生甘露流五县　杨终賛颂嘉瑞十五章　和纪前后符瑞八十一所自称德薄抑而不宣【宋志和帝在位十七年郡国言瑞应八十余品】　安纪元初三年正月东平陆上言木连理注序例曰凡瑞应自和帝以上政事多美近于有实故书见于某处自安帝以下王道衰缺容或虚设故书某处上言也
　　汉瑞图
　　班固传白雉诗啓灵篇兮披瑞图【前志芝房歌披图采谍典引应图合谍】东京赋总集瑞命备致嘉祥圉林氏之驺虞扰泽马
　　与腾黄鸣女牀之鸾鸟舞丹穴之鳯凰植华平于春圃【瑞木】豊朱草于中唐
　　汉太平之瑞
　　论衡恢国篇尧母感赤龙禹母吞薏苡将生得圭契母咽燕子汤起白狼衔钩后稷母履大人之迹文王起得赤雀武王得鱼鸟皆不及汉太平之瑞黄帝尧舜鳯凰一至凡诸众瑞重至者希汉文帝黄龙玉桮武帝黄龙麒麟连木宣帝鳯凰五至麒麟神雀甘露醴泉黄龙神光平帝白雉黒雉孝明麒麟神雀甘露醴泉白雉黑雉芝草连木嘉禾与宣帝同竒有神鼎黄金之怪一代之瑞累仍不絶今上嗣位【章帝】元二之间嘉德布流三年零陵生芝草五本四年甘露降五县五年芝复生六年黄龙见大小凡八前世龙见不双芝生无二甘露一降而今八龙并出十二芝累生甘露流五县
　　魏温室百瑞图
　　见赞类　刘劭有嘉瑞赋
　　魏祥瑞
　　魏都赋德连木理仁挺芝草皓兽育薮丹鱼生沼矞云翔龙泽马于阜山图其石川形其宝莫黑匪乌三趾而来仪莫赤匪狐九尾而自扰嘉颖离合以防防醴泉涌流而浩浩河洛开奥符命用出翩翩黄鸟衔书来讯
　　晋祥瑞
　　纪武帝泰始元年十二月武帝初受禅禁乐府靡丽百戏之役及雕文游畋之具开直言之路置谏官以掌之是月鳯凰六青龙三白龙二麒麟各一见于郡国二年鳯凰六青龙十黄龙九麒麟各一见于郡国三年正月癸丑白龙二见于农渑池五年正月丙申黄龙二见于荥阳二月辛巳白龙二见于赵国五月辛卯朔鳯凰将九雏见于丰城十一月复见豊城众鸟随之六年夏四月白龙二见于东莞咸寜二年六月白龙二见于新兴井中十一月白龙二见于梁国五年二月甲午白麟见于平原九月甲午麟见于河南太康元年正月己丑朔五色气贯日四月白麟见于顿丘八月白龙三见于永昌三年闰四月癸丑白龙二见于济南五年正月己亥青龙二见于武库井中六年八月白龙见于京兆九年十二月戊申青龙黄龙各一见于鲁　元帝为丞相大都督出师移檄进讨于时有玉册见于临安白玉麒麟神玺出于江寜其文曰长寿万年日有重晕皆以为中兴之象焉　王廙传元帝即位奏中兴赋上疏曰陛下诞育之日光明映室白毫生于额之左相者谓当王有四海壬申嵗七月四星聚于牵牛又鄱阳郡有枯樟更生臣还京师见白兎命臣作赋琅琊郡又献甘露命臣尝之晋陵有金铎之瑞郭璞云必致中兴明天之厯数在陛下矣　永嘉中嵗镇荧惑太白聚牛女之间
　　齐瑞应图
　　南齐祥瑞志流火赤雀实纪周祚雕云素灵发祥汉氏光武中兴皇符为盛魏膺当涂之防晋有石瑞之文齐黄门郎苏偘撰圣皇瑞命记【一巻】永明中庾温撰瑞应图
　　陈符瑞图
　　又见上　书目符瑞图二卷陈顾野王撰初世传瑞应图一篇云周公所制魏晋间孙氏熊氏合之为三篇所载丛舛野王去其重复益采图纬起三代止梁武帝大同中凡四百八十二目时有援据以为注释　瑞应图十卷载天地瑞应诸物以类分门或题王昌龄撰又云孙柔之　瑞録十卷庆厯中杨宷得此本于钟陵分记天地人等瑞事　瑞应杂録十巻至和中胥余庆采诸书以类次　稽瑞一卷刘赓传考图史符瑞为骈俪韵语而注其所出　韩愈奏汴州得嘉禾状按符瑞图德至地则嘉禾生
　　唐髙祖祥瑞
　　纪武德五年四月梁州野成茧　防要武德元年七月新丰鹦鹉谷水清七年闰七月长安古城盐渠水生盐色红白八年三月赤雀巢于殿门九年四月甘露降中华殿之桐树二月蒲州河清
　　唐太宗祥瑞
