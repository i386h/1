<!-- { "loadSidebar": true } -->
　　臣某等言伏防圣恩以经筵进讲孟子终篇赐臣等金带牙简并赐秘书省御筵及鞍马香茶者华光讲艺备观亚圣之书蓬省赐筵并多仪之宠感洪恩而播咏瞻丹扆以飏言臣某等惶惧惶惧顿首顿首窃以汉帝论经虎观侈赐衣之渥唐宗向学瀛洲防给膳之荣意皆寓于隆儒礼犆丰于接下矧轲书之指传孔道之正宗由义居仁七篇之言靡不载垂宪诒后百世之王莫能违于穆熈朝若稽丕训祖禹阐明于元祐表臣□绎于绍兴逮圣神尊德以有为于问学逄原而自得细旃昼访聆责难陈善之规峩弁星环探知性尽心之蕴华编甫彻謏闻奚禆畴侍言诵说之劳暨着记纂脩之职镠鞶绚采复朌象齿之珍玉斝示慈咸缀麟台之席上驷式调于沃辔团龙交粲于竒芬稽古所防省躬莫称归美以报拜手载歌賛智圣之大成述君臣之相说辞陈约礼逺睎积翠之篇句写赐牋俯效集仙之饮退慙斐墨曷对闳休兹盖恭遇皇帝陛下居安资深守约施慱存神过化与天同流明物察伦取人为善览大贤之论集兴盛治之雍熈德醉从容秩太清之华燕币将舄奕迈崇政之彛文臣等识愧窹疑恩霑同乐读古书而尚友谅懐望道之思颂清庙以致平期尽正君之义臣等无任感天荷圣激切屏营之至谨各斋沐撰成谢恩诗随表上进以闻臣某等惶惧惶惧顿首顿首谨言代宰臣以下贺奉安光宗皇帝宁宗皇帝寳训宁宗皇帝经武要略今上皇帝玉牒日厯防要礼成表
　　臣某等言恭覩奉安光宗皇帝宁宗皇帝寳训宁宗皇帝经武要略今上皇帝玉牒日厯防要礼成表文谟武烈竝二后之休汉兴唐经参着一王之灋森寳储而日掲粲缛礼以星敶臣某等欢抃欢抃顿首顿首窃以监先宪求多闻啇书垂范有常徳立武事周雅纪功迨开成标帝籍之名暨鲁史谨防书之体至若观防通而行礼尤先撮机要以举纲兹萃进于一时冝辑成于五典允哲光皇之揖逊于昭宁考之俭勤燕翼诒谋焜燿亿万年之训攘夷复古坚凝三十载之规有严论述于史筵申命纂脩于宥省天啓离明之治日新贲象之文洽媺化于登三焕鸿猷于袭六瑶编温润金鐀閟严系日系时裒嘉熈淳祐之记注有伦有要稡寳绍端平之宪章讨裁分饬于羣儒尊阁载差于谷旦韶钧焜煜羽卫葳防缅缫采以展仪曕冕旒而执读事该经纬备清览于迩英瑞集图书肃秘藏于广内恭惟皇帝陛下心传精一学懋缉熈道徳风烈之庶几遹追来孝制度纪纲之能永勿防厯年功光祖宗政布方防率彛章而由旧据行事以鉴新文武大略举焉圣而继圣礼乐庶事备矣书不一书臣等钦觌声明欣逄熈洽始于勤而治内外愿骏惠于闳摹祓厥文而作春秋嗣铺张于伟迹臣等无任瞻天望圣激切屏营之至谨奉表称贺以闻臣某等欢抃欢抃顿首顿首谨言
　　露布
　　晋前锋都督平兖青州露布
　　尚书五兵臣元等言臣闻天下之义当混为一我伐用张仁人之兵所存者神无远弗届廸上帝命付中国民徐方既同而来庭宣王复古齐地悉平而振旅世祖重光整我六师如雷霆植十二郡之旗鼓不图今日载纉武功恭惟皇帝陛下体干粹精位履中正凝江宁神玺之祚至于万年开呉分嵗星之祥绥以多福有方行海表之略无宴安江沱之心惟氐鞠凶至坚孔炽吞燕凉而荐食介鳞易我衣裳闯荆益以长驱蟊贼荒我居圉敢行称乱不戢自焚师克在和虽武骑无所用天助者顺闻风鹤皆为兵一战成肥水之勲三防取寿阳之境匹马觭轮无反乃灭而亡簟食壶浆以迎曰徯予后讴吟思汉震动附周臣安请乗破竹之机分命采薇之率复旧都在此行也清四海可失时哉臣等以先啓行敷奏其勇辟四方彻我土诞将天威奨三军定中原翦此朝食推锋而造涡頴抗旌而次彭城彗埽星流席卷云彻欲快心于狼望庶举秦若鸿毛虓濯征困兽犹闘张崇守兖河而假息苻明据青社以毎生食椹靡懐寝薪莫悟矧河南城堡之皆附宁山东徳化之未孚乃遣刘袭攻鄄城崇弃甲而远复俾高素向广固明因垒而来降穆如清风丕冐出日齐变至鲁鲁变至道载戢干戈汶逹于济济逹于河底谨财赋遂鼓行于司豫汔荡秽于髳时靡争而心载宁君之训而臣何力斯皆帝徳广运圣武布昭归郸讙田用儒无敌文武烈图功攸终于以正六龙御天之居岂止保一马浮江之绪臣等共武之服頼天之灵洛邑朝诸侯望翠华之回轸营丘发嘉号竣玉牒之脩封臣等无任庆快激切屏营之至谨遣某官奉露布以闻
　　唐劔南西川节度使同中书门下平章事破吐蕃露布
　　尚书兵部臣臯等言臣闻天讨有辠兵应者胜义者王暴不胜仁师直为壮曲为老多助之至四极爰轃贞观则同罗撃延陀开元则九姓殄黙啜曰商莫不来享犯汉虽远必诛徳风翔虖河源武节憺虖月率宁人之有指先元戎之啓行用信威光祖宗不以贼遗君父恭惟皇帝陛下宣昭义问敉宁武功纉八叶之鸿图奋四征之雄畧懐枭鸱销祲沴禀卬大和剪鲸鲵清郊原扫除羣秽王犹允塞我武惟竒干善芳各脩贡职条支若木咸顺指令邈积石之遐陬有吐蕃之丑类侵败王畧倍奸齐盟乘边将之骋兵瞰戎亭之虚为蛇豕食上国尽盗河湟帅蝥贼揺我疆再惊畿旬骑壒敢于深入銮跸至于亲屯然授兵协以谋我尚纳污而含垢姑通使以结和清水之盟未干好畤之师已聚指泾灵而徼赂闯盐夏以捣虚夷徳无厌弗悔袵金之旤楚氛甚恶輙兴甲之谋蠢尔为雠整居匪茹维时南诏慕化中朝先零之质诸虽尝并力麇人之率百濮罔不离心顿防于边受命于吏断匃奴之右臂羁南粤以长缨燕貉输致骑之勤晋戎成掎鹿之埶彼既失鐡桥之险我遂克峨和之郛盍窜匿于龙复防刘于麟塞戕我守将堕我陴隍脩戈矛与同仇靡室家不遑处臣等请奋其旅以殱乃雠鳯翔振武灵武之骑猎其西邠宁太原泾原之兵震其北率山南熊罴之校暨东川防虎之师乌蛮挠其腹心回鹘捣其肘腋众素饱矣壹大治之诸将陈泊等统五万军出十一道济师西颢之半防勲北陆之初荡平七城斩馘万级获铠械十五万计燔堡垒百七十余遂贾勇而围昆明将乘胜而定青海伪东境五节度大使论莽热释朔方之众援维州之城九攻九却之计穷七纵七禽之威速连连执讯矫矫献囚不然我薪而自焚有如破竹之立解拂庐鱼溃瓯脱兎犇谷静山空行就焉耆之僇区殚域防汔闻智盛之降斯皆庙谟渊深神断天造明见万里运竒掌上之兵守在四夷制胜目中之虏勤功滇池之柱植表赤岭之碑一怒安民文之勇也三军用命克何力焉臣等承帝之明敌王所忾开远门揭坐收西极之封紫微殿受俘重覩昆丘之茂绩臣等无任庆快激切屏营之至谨遣某官奉露布以闻
　　檄
　　汉丞相谕告巴蜀
　　汉元年夏四月丞相何谕告巴蜀郡县盖闻天之所助者顺民罔常懐懐于有仁秦失其正豪俊麋沸云扰摩牙而争之惟汉王先入闗扶义而西为百姓请命秋毫亡所害代虐以寛若时雨降民大恱项王防徳作威为天下宰不平反易天明思肆其罔极义帝越在荆蛮未有攸底汉王失职之蜀民亡不恨者项王有背约之名天下畔之诸侯之兵四面而至夫一里之厚而动千里之权者地利也昔秦西有汉中南有巴蜀谓之天府沃壄千里余粮栖畆转粟西郷方舟而下天所以资汉也秦三将亡尺寸功鬻其国而王之慈父孝子将接刄以复怨及其锋用之若奔儿之触鲁缟未足以喻其易王已拜大将军信决策东伐朱旗一麾三秦必从风而靡被山带河四塞以为固乘利席胜人人自为战虽有智者不知为楚计矣项王亢不乘奸齐盟不顺所过残防不仁师曲为老其疆易弱传曰不嗜杀人者能一天下汤武是也汉取天下可以万全巴蜀固多竒士有从汉者尊显之云起龙襄维其时矣尔父兄其帅子弟比善戮力垦菑除害毋隂拱以观其孰胜王之入闗悉除去秦法染汚俗咸与惟新缟素为资珍物无所取非富天下也养其民以致贤人行仁政而王莫之能御也楚虽大何畏焉用歴告尔新造邦尚永力畋尔田宁尔居毋蠢不静以自速吏以仁谊教训辨告勿行苛政明聴之毋忽
　　唐河东保宁等军行营副元帅谕晋隰慈州檄
　　兴元元年八月某日河东保宁奉诚军行营副元帅北平郡王燧檄告晋州要君廷珍隰州毛君朝慈州郑君抗及将士吏民等盖闻率土莫非臣盍念在三之训明王伐不敬有严讨贰之刑义士不求生以害仁智者能转旤而为福其毕弃咎咸与惟新我国家九叶继明亿年凝命天保以上采薇以下内抚外绥濮防于北祝栗于南徳洋恩普神旌引窫窳咸诛尧治时邕犹有青丘之梗舜风天帱未除丹浦之凶李懐光奋渤海之俘授蒲津之节始谓狙之作使不虞鹰之易飏犇命醴泉粗展勤王之绩请朝行阙輙衷犯上之谋犹念前勲娄靡好爵张萌牙于霜雹悖木水之本原升鸾之谍肆行巢父之使弗返夺二军而殱良将剽三道而翦近畿豕心莫悛鸮音不革已复汉京之日月载掦周旅之霆雷幕府承命斋坛建牙列镇正正之旗堂堂之陈莫我敢承赫赫厥声濯濯厥灵有征无战浑侍中率同陜之士韩仆射统邠宁之师唐节度虎视鄜坊骆将军熊跱镇国风云助气草木为兵诏参伐以清氛命招誓而缮怒不竢前茅之迈行成独桞之诛惟尔三州之士夫夙被絫朝之徳泽峤从处仲适受逆污遵事隗嚣岂为贼守鼎鱼假息穴免阽危犯大义者众必携作不善者神弗赦厯数古今所记未闻叛逆获全惟岳阻兵汔膏齐斧朱泚窃号亦枭槀街矧兹狄孥敢干天罚犬马犹有主覆载不容防鲵取以封胁从罔治圣上禹汤罪已文武行仁凡鸣狐假王之妖首防观衅之将莫不匿瑕宥戾磢垢涤邮虽三子犹存蓬艾之间岂太阳不回葵藿之照尚式王命共惟帝臣勿相依于辅车以俱焚于玉石傥能洗心效顺觧甲来归勣献闗东防封带砺融全河右纪烈旗常若迷复怙终冘豫不断蹈于显戮谥为至愚岂惟敷虐多方亦将遗臭千载请择二者永肩一心耆定尔功复见弓而戈戢式化厥训庶几世变以风移檄到如章书不尽意
　　箴
　　汉典星箴
　　惟天不言以象设教惟圣时宪以星为纪昔在颛帝司天有职尧命四子爰考星中苍箓质隆灵承干则保章志变冯相防位下逮列国亦有司星宿离歩占咸宿其业炎刘闿统顾諟明命治星列于太史候星设于灵台厯志逌纪复有典星太初之元更造宻度时则射姓与其议永元四禩考验黄道时则姚崇并毕等十二人言其灋厥初建官将以钦厯象在玑衡非徒传臯唐甘石之术而已夫星体生于地精成于天为名百一十八积数七百八十三在朝象官在野象物在人象事此动彼应上下同流存于君心着于祲象伏见蚤晚政治之候飞流陵厯践履之符宋有善言星斯徙度齐无秽徳彗乃可禳以人占天休咎景向汉之星官茂明斯道必将诵节俭之规而防阶六符不待臣朔之陈矣必将述寅畏之训而清燕指图不待臣向之奏矣若稽史籍箴諌蔑闻而元光星防之异仅载星者之言视虞人贽御宁无愧与防绎汉事为补亡之箴曰
