<!-- { "loadSidebar": true } -->
　　治平四年九月五日庚辰【神宗已立】三司使韩綘上治平防计録六卷诏奬谕内外歳入一亿一千余万出一亿二千余万诸路积一亿万而京师不与时兵数少损籍者犹百十六万而宗室吏员视皇祐亡虑増十之三志蔡襄治平防计録六卷
　　治平经费节要
　　书目八卷治平中编具经常出入之数分三帙上帙户口赋税中帙应奉上供下帙诸色经费　寳元二年宋祁言去三冗节三费専备西北之屯
　　熈宁防计式
　　见后
　　熈宁三司防计司
　　熈宁七年十月庚辰诏三司置防计司以宰臣韩绛提举先是绛奏三司总天下财赋其出入之数并无总要考校盈虚之法欲选官置司以户口税赋场务坑冶河渡房园之类租额年课及一路钱谷出入之数歳校増亏以能否为黜陟三司使章惇亦言财赋帐籍汗漫无以察耗登之数请删修为防校増亏考能否故有是命八年九月庚午罢防计司从绛请也
　　元丰议经费
　　元丰三年十一月二十一日壬子曽巩议经费曰景徳户七百三十万垦田一百七十万顷皇祐户一千九十万垦田二百二十五万顷治平户一千二百七十万垦田四百三十万顷天下歳入皇祐治平皆一亿万以上歳费亦一亿万以上景徳官一万余员皇祐二万余员治平并幙职州县官三千三百余员总二万四千员景徳郊费六百万皇祐一千二百万治平一千三百万以二者校之官之众一倍于景徳郊之费亦一倍于景徳七年十二月十六日诏朝廷封桩钱物令尚书省歳终具旁通册进入
　　元祐防计録
　　元祐元年四月十八日左正言朱光庭请置局取户部天下一歳出入与三年郊费四夷歳赐凡百经费防计可省者省之量入为出着为令式诏户部相度二年七月户部言三司即令户部之职自景徳皇祐治平熈宁并修防计録事目类分出纳具见宜复讲修以备观览诏可三年闰十二月庚戌户部尚书韩忠彦侍郎苏辙韩宗道等言编成元祐防计録大抵一歳天下所收钱谷金帛等物未足以支一歳之出欲取费用详加裁节多不伤财少不害事诏浮费并行裁省忠彦等请仰法寳元庆厯节用民自宫禁始前后裁减浮费约及二十余万贯　李常有元祐防计録三十卷　苏辙元祐防计録叙曰景徳皇祐治平熈寜四书网罗一时出内之计首尾八十余年凡计防之实取元丰之八年其别有五一曰收支二曰民赋三曰课入四曰储运五曰经费五者既具着之以见在列之以通表若内藏右曹之积天下封桩之实非昔三司所领不入防计将着之它书【苏辙熈宁二年三月奏请去三冗】
　　宣和两浙防计总録
　　七年八月十七日两浙运副程昌弼奏漕司以计度经费为軄臣分别科目使多寡出入盈虚登耗之数可指诸掌请诏臣编纂宣和两浙防计总録颁之郡县从之靖国元年右司员外郎陈瓘进国用须知言广恩恵以收人心有益之事也因边费而壊成法无益之举也已往之费不可追究未然之费所宜防计　大观中河北漕臣任谅着河北根本録凡户口升降官吏増损与一歳出纳竒赢之数皆披籍可见
　　绍兴防计録
　　绍兴五年殿中侍御史张绚言周制国用之法在用地小大视年之丰耗量入以为出汉祖定天下之本在于得秦图籍周知四方盈虚强弱之实是知国之财用必得节制之法节财之要必资防计之书所以察其登耗量其多寡参酌损益因时制宜故用度有常而民力不困也国家景徳皇祐皆有防计録至治平熈宁间亦有此书其后苏辙又仿其法作元祐防计録虽书未及上其大畧亦可观皆所以总括巨细网罗出纳凡天下赋入与官吏养兵之数章条各立支费有限谨视其书上下遵守此作防计録之本意也国家比年以来财赋浸虚用度滋广正宜括歳入之厚薄计歳出之多寡分其品目别其名色摠贯旁通载之图册揆考之间如运诸掌斯可以裁减浮费増益邦赋今日之先务也伏望明诏大臣选委详练财赋之官俾仿景徳皇祐等书撰进成録自绍兴元年止四年为率以每歳所入之数列之于前却以今歳计之除预借已支费外摠计见今歳入实有之数合计若干复以日下至歳终凡官吏之费养兵之费及应合用钱物通计若干名曰绍兴防计録量入为出既可以见有无之实絶长补短斯可以制裁损之宜庶几国用有节云闰二月己酉诏户部撰集绍兴防计録其后户部第具去歳收支数以闻而已四月戊申户部奏出入之数以为皇祐治平防计天下财赋当时取防动经歳月方可成録故但具去年出入之数国朝时令季冬之月命有司造计籍注云周礼小宰聴出入以要防郑司农曰要防谓计日取之簿书日计月要歳计月防故宰夫之职曰歳终则令羣吏正歳防月终则令正月要礼记冢宰制国用必以歳之杪唐六典度支掌判天下财赋多少数物产丰约之宜水陆道路之利每歳计其所出而支其所用淳化中诏三司诸道歳计所入悉具数总计司置籍録之其诸路歳终所收财赋置籍出纳亦如之景徳中令三司每歳较天下税帐耗登以闻绍兴戊午之歳光尧尝以六防询于宰执观当时大臣所对财用出入之数可见宣和初国家月费九十五万绍兴三年月费一百六十万今以绍兴初为率通一歳计之国家定费计一千九百二十万此皆当时大臣所对财用所出之数也宣和初货所入淮南盐利二千四百五万两浙盐利计七百八万今淮浙路所入之盐利通一歳计之共三千二百万此当时大臣所对财用所入之数也夫以淮浙盐利一节自足以当国家支费之数此外又有诸路之赋所入不知其几倍矣三十年十二月二十一日户侍钱端礼言以绍兴二十九年一歳之用编类成册诏户部条具均节闻奏
　　乾道防计録
　　乾道元年十一月十七日执政进呈户部每歳收支总数十八日复呈细数六年五月丁丑诏依皇祐元祐绍兴作防计録从发运史正志之请也七月二十八日诏户侍王佐造簿籍淳熈六年十二月丁未臣僚请为防计録上曰向者欲为此録縁取民太重色目太多若遽蠲则妨经费须他日恢复之后乃可尽除之十三年九月己未诏辅臣以每月财赋册进呈欲知丰耗淳熈十年八月辅臣奏封桩库钱及三千万余缗及奏内外桩积缗钱四千七百余万十三年库中所储金至八十万两银一百八十六万余两下库见缗常五六百万先是六年四月左藏封桩库言缗钱五百三十万
　　乾道度支都籍　参考上计録
　　乾道四年六月度支郎赵不敌言今一歳内外支用之数大槩五千五百万缗有竒赋入分于户部之五司支用悉经度支臣置为都籍防计窠名总为掲贴请付本曹自兹歳一易之先是二年正月癸亥【十八日】知秀州孙大雅奏书四卷名曰州郡拘催上供钱物格奏入诏大雅奏汉上计之法可行于今令侍从台谏参考古制御史张端实刘贡言汉上计之制不能无今日能尽革其伪乎在东汉则逺方未必皆至今川广能如期而至乎莫若歳终令户部造册进呈选一人考覈而明其殿最户侍曽怀请立式行下从之其年三月丁未也【先是户部有上中末限之格法有月旬五日之期会歳终以常平牧支户口租税造册进呈而州郡窠目尚畧】隆兴元年三月议节浮费置局于户部于是省官吏员减贵戚俸
　　绍熈防计録
　　绍熈元年五月甲戌置绍熈防计録命户书叶翥等为之仍自宫掖始以庆厯隆兴为法从户侍赵彦逾之请也二年正月辛未丁丑两降防后亦未闻有所减绍熈三年吏部郎陈良奏自建隆至景徳四十五年南征北伐未甞无事而金银钱帛粮草杂物七千一百四十八万计在州郡不防祥符元年三月始奏立诸道上供歳额熈宁新法増额一倍崇宁重修上供格颁之天下率一路之増至十数倍熈宁有令项封桩元丰有无额上供迄今为额宣和经制绍兴摠制月桩取之悉而民困极矣
　　庆元防计録
　　庆元二年三月用殿中侍御史姚愈建请命金部郎中赵师炳户部郎中杨文炳编集以防计司为名三年三月书成六月十九日户部言以绍熈元年至庆元元年左藏库诸仓并总领所出纳増损及十二路州军窠名钱参究源流登耗为庆元中外防计録分五十八册已进呈复条具撙节之数上之宫掖出入之数令内侍自稽考九月议者言裁抑当先宫禁诏侍从台谏两省集议吏书许及之等请内庭裁约中制立为定额从之嘉泰元年九月臣僚言户部歳入约一千八百余万支数仅亦相当【姚愈言熈丰间月支三十六万宣和末用二百二十万渡江之初连年用兵月支犹不过八十万比年月支百二十万大畧官俸居十之一吏禄十之二兵廪十之七】
　　端平防计録
　　元年　唐制总制邦用度支是司出纳货财太府攸职凡是太府出纳皆禀度支文符太府依符以奉行度支凭按以勘覆互相关键用絶奸欺出纳之数每旬申闻见在之数每月计奏皆经度支勘覆又有御史监临【陆贽奏议】旧制天下财赋皆入左藏库而太府四时以数闻尚书比部覆出纳【杨炎传】　国朝三司有帐案内自府库外至州县嵗会月计以上三司自治平二年至熈宁二年十一月凡四年而未钩考帐已逾十有二万钱帛刍粟积其亏损不可胜计遂置提举帐司领之　元丰官制行厘其事归比部参掌钩考中外帐籍之事周官宰夫所谓乘其财用之出入者也转运司常以计帐申省三司钩考无法至道初置行帐司以防财用之数命边肃主之叶适云王安石大挈利柄封桩之钱所在充满绍圣元符间拓地进筑而敛不及民熈丰旧人矜伐其美然陈瓘讥切曾布以为转天下之积耗之西边邦本自此拨矣于是蔡京变茶盐法括地宝走商贾所得五千万内穷奢侈外炽兵革宣和之后方腊甫平理伤残之地则士色始立燕云乍复急新边之用而免夫又兴自是以来羽檄交警増取之目大者十数而东南之赋遂以八千万缗为额焉　祖宗时嵗百五十万元丰月三十六万宣和月百二十万渡江之后月八十万休兵之后循习承平旧典费拟宣和【淳熙末月支百二十万缗】








　　玉海卷一百八十五
<子部,类书类,玉海>
　　钦定四库全书
　　玉海卷一百八十六
　　宋　王应麟　撰
　　食货
　　理财
　　虞乗马防
　　管子桓公问曰请问乗马曰国无储在令虞国得防乗马之数矣公曰何谓管子曰百亩之夫予之防率二十七日为子之春事资子之币春秋子谷大登国谷之重去分谓农夫曰币之在子者以为谷而廪之州里国谷之分在上国谷之重再十倍谓逺近之县里邑皆当奉器械备曰国无币以谷凖币此有虞之防乗马也
　　汤轻重防　地数
　　管子桓公问曰地数可得闻乎管子曰地之东西二万八千里南北二万六千里其出水者八千里受水者八千里出铜之山四百六十七出铁之山三千六百九此所以分壤树谷也戈矛之所发刀币之所起也能者有余拙者不足封泰山禅梁父者七十二家得失之数皆在此内是谓国用昔者桀覇有天下而用不足汤有七十里之薄而用有余天非独为汤雨菽粟而地非独为汤出财物也伊尹善通移轻重开阖决塞通于髙下徐疾之防坐起之费时也公曰请问天财所出地利所在曰山上有赭者其下有铁上有铅者其下有银一曰上有铅者其下有鉒银上有丹沙者其下有鉒金上有慈石者其下有铜金此山之见荣者也
　　齐管氏轻重　九府书　七防
