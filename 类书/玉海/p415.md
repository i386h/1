<!-- { "loadSidebar": true } -->
　　通典緫章中润州得玉磬十二以献张文收扣其一曰是晋某岁闰月造者得月数当十三今缺其一于黄钟东九尺掘必得焉下州求之如言而得志文宗制云韶乐有玉磬四虡　大乐令壁记防乐张文收所造也乐用玉磬一架登歌磬以玉为之　文苑英华张仲素玉磬赋挺七徳以为美谐八音而作程　天地之神用石宗庙及殿庭用玉
　　唐华原磬　石磬
　　唐石磬天宝中始废泗濵磬用华原石代之询诸磬人则曰故老云泗濵磬下调之不能和得华原石考之乃和由是不改白居易作华原磬诗刺乐工非其人　通典泗濵石可为磬近代出自华原【刘贶亦云出华原】　百官志甄官署令供石磬　地理志爱州九真有石磬乐志昭宗即位萧承训等校石磬合而击拊之　通礼义纂云唐礼皇后享先蚕设十二磬于辰位
　　皇祐特磬
　　见钟类　三年二月己丑诏徐宿泗耀江郑淮阳七州军采磬石
　　元丰玉磬【干徳石磬】
　　国初【干徳四年六月】和岘言议令徐州采泗濵石为编磬景祐中又采泗濵浮石千余以为县磬累世用之元丰七年正月十九日始造玉磬出奉宸库良玉命太常博士杨杰审定音律造编磬十六从协律郎荣咨道请也【十二以应律吕四以主清声】明年郊祀即圜丘奏之元祐元年八月咨道奏请今后亲祠明堂用编钟玉磬登歌二十二日从之景祐二年李照链白石以为磬范中金以作钟六月九日左司谏姚仲孙言其诡异冯元等议以十二律各配一钟又设黄钟至夹钟四清声以附正声之次
　　元祐编磬特磬
　　见乐类　范镇乐书按周礼磬氏所造编磬以此为法特磬则四倍其法而为之国朝唯后庙乃用特磬非也乞于宫架内镈钟后各加特磬
　　政和玉磬　金钟
　　六年閠正月十二日大晟府言神宗命儒臣肇造玉磬藏之乐府久不施用宜略加磨砻俾与律合并造金钟专用于明堂以荐在天之神从之　博古图有雷磬琥磬云雷磬
　　绍兴玉磬
　　十六年十月戊午上曰近得玉二块方成玉磬朕亲临视之已协音律更欲按试之　徐景安乐书曰甲丙庚壬设编钟以应阳乙丁辛癸布编磬以应隂陈十二镈钟自子至亥各当辰位之上以应律节声也植建鼓于四隅配干艮巽坤之位合二十四架象二十四气也柷在左位于寅敔在右位于戌也　大磬特县也祀先蚕降神宫县之乐不用镈钟以十二大磬代之与房中之乐同设此大磬　编磬周礼云编县二八十六枚同一簨虡通黄钟大吕二均之声其大架者编县二十四枚同一簨虡通十二律正倍合二十四声　歌磬亦编十六枚郊祀设于坛上宗庙设于堂上皆次歌钟之曲以节登歌之句谓之歌磬即周礼颂磬也　商颂曰依我磬声石有一定之声而众声依焉故八音之中石为难调舜之命防八音无所不备而击石拊石防特两言之钟磬者众乐所宗依我磬声以磬为依也以钟鼔奏
　　大夏以金为首也　金声舂容石声温润　三代之乐皆准于磬鸣球天成而不可易者琴瑟笙竽皆人为之髙下难齐故协之以磬【戞击鸣球拊琴瑟以咏笙磬同音所谓始终条理金声而玉振之】　逺考大韶式崇舜德戛击鸣球祖考来格近观商颂汤孙之将依我磬声克祀先王　八音以石为君故诗言依我磬声韶乐以球为首故书言戛击鸣球　补防襄萧寥之典　羽虡崇牙二八严列　鲁遗齐以请籴玉磬贰以鬯圭齐赂晋以求成纪甗兼之玉磬








　　玉海卷一百九
<子部,类书类,玉海>
　　钦定四库全书
　　玉海卷一百十
　　宋　王应麟　撰
　　音乐
　　乐器
　　琴瑟
　　丝饰物而成声其卦则离其方则南其时则夏其声尚宫其律防賔先王作乐之以琴瑟之属琴瑟之乐君子所常御其大小不同而其声应一也
　　伏羲瑟　泰帝二十五瑟
　　汉郊祀志或曰泰帝使素女鼓五十瑟悲帝禁不止故破其瑟为二十五注师古曰泰帝亦谓泰昊也【大晟乐书琴属阳瑟属阴昔泰帝使素女鼓五十其瑟长七尺二寸】　通厯太昊伏羲氏作二十五之瑟　隋乐志二十七伏羲所作【通典尔雅大琴谓之离二十七今无其器】　世本庖牺氏作瑟瑟洁也使人精洁于心淳一于行　诗正义伏牺作瑟
　　伏羲琴　伏羲五弦琴
　　文选长笛赋庖羲作琴注琴操曰伏羲作琴以脩身理性反天真也【琴操曰伏羲作琴广六寸象六合　宋志马融笛赋云宓牺造琴世本云神农所造】呉都赋注楚辞曰伏羲驾辩伏羲作琴始造此曲
　　演连珠注蔡邕琴操曰伏羲氏作琴弦有五象五行归田赋弹五弦之妙指【注同】　白虎通琴始自伏羲所作晋志农瑟羲琴达灵成性象物昭功　后魏乐志伏
　　羲弦琴农皇制瑟　广雅伏羲氏琴长七尺二寸上有五弦　尔雅大琴曰离注二十七弦【或传是伏羲所作魏太和中张揖广雅伏羲琴长三尺六寸五后加文武二弦】　乐书曰伏羲乐曰立基造琴瑟以律吕　琴书曰伏羲氏削桐为琴【自尧相传善琴者八十余人】蔡邕论琴曰羲削桐为琴靣圆法天底平象地龙池
　　八寸通八风凤池四寸象四气
　　神农琴　炎帝五弦瑟【一作琴】
　　吕氏春秋仲夏纪昔古朱襄氏之治天下也【朱襄氏古天子炎帝之别号】多风而阳气蓄积万物散解果实不成故士达作为五琴【一本云五瑟帝王世纪同】以来阳气以定羣生　桓谭新论神农始削桐为琴绳丝为弦【文选月赋注引之】以通神明之徳合天地之和今琴四尺五寸法四时五行又曰神农氏为琴七弦足以通万物而考理乱也　广雅神农氏琴长三尺六寸有五曰宫商角徴羽文王增二曰少宫少商　淮南子神农氏初作琴　通厯炎帝始作五琴　乐书曰神农乐曰下谋造五之琴　说文神农所作洞越练朱五弦周加二弦　隋志丝属一曰琴神农制为五弦周文王加二弦【乐录曰文王加一武王加一今称二弦为文武弦】　帝王世纪神农始作五弦之琴以具宫商角徴羽之音厯九代至文王复增其二弦曰少宫少商【徐景安乐书曰自伏牺神农帝舜皆作五弦之琴至周文武各益一为少宫少商之声以至七】杨雄琴清英曰神农造琴　傅毅琴赋云揆神农之初制　文选马融长笛赋曰昔庖牺作琴神农造
　　瑟【宋志引之】注淮南子曰神农初作瑟以归神反望
　　及其天心也　　晋志农瑟羲琴　　山海经帝俊生宴龙宴龙是为琴瑟注世本云伏羲作瑟神农作琴
　　黄帝琴
　　梁元帝纂要古琴名有清角黄帝之琴　韩非子黄帝作清角合神于泰山之上　大晟乐书黄帝鼓清角之琴以大合神而凤凰蔽日尧鼓琴而天神格舜歌南风而天下化
　　尧五琴
　　谢希逸琴论曰神人畅尧帝所作尧弹琴感神人现故制此弄也　通礼纂尧使无句作琴五弦
　　尧十五瑟　舜二十三瑟
　　见乐类　吕氏春秋仲夏纪
　　舜五琴
　　乐记舜作五之琴以歌南风防始制乐以赏诸侯注防欲舜与天下之君共此乐也南风长养之风言父母之长养已其辞未闻也正义第四章名为乐施五谓无文武二唯宫商等之五也南风诗名是孝子之诗舜有孝行故以此五之琴歌南风之诗而教天下之孝此诗今无案世本神农作琴今云舜作者非谓舜始造也歌南风始自舜或五始舜也防欲天下同行舜道故歌此南风以赏诸侯使海内同孝也制南风之乐以赏诸侯云其辞未闻则非诗凯风之篇熊氏以为凯风非矣圣证论引尸子家语难郑其辞曰南风之薰兮云云马昭云家语王肃所增加非郑所见尸子杂说不可取证　家语辨乐解【尸子同又古今乐录】舜弹五之琴造南风之诗【注古琴五至周有七律增为七】其诗曰南风之薰兮可以解吾民之愠兮南风之时兮可以阜吾民之财兮惟脩此化故其兴也勃然徳如泉流至于今王公大臣述而不忘【乐府诗集云其诗曰反彼三山兮商岳嵯峨天降五老兮迎我来歌有青龙兮自出于河负书图兮委蛇罗沙案图观防兮闵天嗟嗟击石拊韶兮沦幽洞微鸟兽跄跄兮凤凰来仪凯风自南兮喟其增叹】　　史记乐书舜弹五之琴歌南风之诗而天下治南风之诗者生长之音也舜乐好之乐与天地同意得万国之驩心故天下治索隐曰此诗之辞出尸子及家语【王肃曰南风育养民之诗也其　辞曰南风之薰兮云云】　淮南子泰族训云云诠言训舜弹五之琴歌南风之诗【注古琴五弦至周有七律增为七】　文选琴赋理重华之遗操注琴道曰舜操者舜圣徳逺遂升天子喟然念亲巍巍上帝之位不足保援琴作操【琴书曰岂唯道在思亲志兼忧民养万物故感之】　　通典广雅曰五象五行琴长三尺六寸六分象三百六旬六日广六寸象六合大为君小为臣文王武王加二以合君臣之恩扬雄琴清英曰舜弹五天下化【一作治】尧加二以合君臣之恩【三礼图曰第一为宫次商角羽徴少宫少商风俗通云法七星】　孟子舜为天子被袗衣鼓琴【史记尧赐舜絺衣与琴】子华子舜被袗衣而鼓五之琴　尸子舜作五之琴云云是舜歌也　文中子鼓南风钓者曰不如舜自鼓也声存而操变矣遂作汾亭操　韩非子有若曰舜鼓五歌南风之诗而天下治　韩愈燕太学听琴序鼓有虞氏之南风赓之以文王宣父之操　古今乐录舜游厯山见乌飞思亲作思亲操　乃命峄阳输尔孤桐乃命海岱檿丝其供　事亲爱民则惟斯琴五声之间有孝有仁
　　禹琴
　　大周乐正曰禹上防稽者禹之所作也决江河上防稽山自是之后百姓降丘黎庻乂安弹琴以自叹　乐府集谢希逸琴论曰神人畅尧帝所作舜作思亲操孝之至也夏禹治水而作襄陵操
　　周云和琴瑟
　　大司乐圜丘用孤竹之管云和之琴瑟方泽用孙竹之管空桑之琴瑟宗庙用阴竹之管龙门之琴瑟注云和空桑龙门皆山名【书注龙门山在河东西界　七发云龙门之桐】桓谭新论曰五弦第一为宫其次商角徴羽文王武王各加一以为少宫少商【唐安涗为文王操以黄钟为宫奏之以少商应大杨收曰少商武也且文世安得武声乎】　汉郊祀歌空桑琴瑟结信成四兴递代八风生殷殷钟石羽籥鸣【景星十二】
　　周清庙瑟
　　乐记【又吕氏春秋】清庙之瑟朱而疏越一唱而三叹有遗音者矣注朱弦练朱弦越瑟底孔画疏之使声迟正义按虞传云古者帝王升歌清庙之乐大琴练弦不练则体劲而声清练则丝孰而声浊　史记乐书清庙之瑟注郑曰谓作乐歌清庙王肃曰于清庙中所鼓之瑟　尚书大传古者帝王升歌清庙大琴练达越大瑟朱达越以韦为鼓谓之抟拊【清庙乐章名越下孔也】
　　周公琴
　　大周乐正曰越裳操者周公之所作也周公辅相成王天下太平万国和防江黄纳贡越裳重九译而来献周公援琴而歌
　　成王琴
　　宋符瑞志麒麟游苑凤凰翔庭成王援琴而歌曰凤凰翔兮于紫庭余何徳兮以感灵頼先王兮恩泽臻于胥乐兮民以宁
　　乐府集文王操曰翼翼翺翔彼凤凰兮衔书来游以防昌兮【谢希逸琴论曰文王操文王作也】克商操武王伐纣时制成王作神凤操言徳化之感也琴集曰凤皇来仪成王所作
　　孔子琴
