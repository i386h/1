<!-- { "loadSidebar": true } -->
　　武纪元狩六年夏六月乙巳庙立皇子闳为齐王旦为燕王胥为广陵王初作诰注服防曰诏敕王如尚书诸诰也李斐曰今敕封拜诸侯王策文亦是也赞曰号令文章焕焉可述后嗣得遵鸿业而有三代之风　齐懐王传闳与燕王旦广陵王胥同日立皆赐策各以国土风俗申戒焉曰惟元狩六年四月乙巳皇帝使御史大夫汤庙戒闳为齐王曰呜呼小子闳受兹青社朕承天绪惟稽古建尔国家封于东土世为汉藩辅燕王旦赐策曰受兹社封于北土广陵王胥曰受兹赤社封于南土　史记三王世家禇先生曰武帝同日俱拜三子为王各因子才力智能及土地之刚柔人民之轻重为作诰以申戒之至其次序文字之上下简之参差长短皆有意人莫能知谨论次其真草诏书编于左方索隠曰按武帝策此三王皆自手制【太史公曰文辞烂然甚可观也】　淮南王安传武帝好蓺文以安善为文辞甚尊重之每为报书及赐常召司马相如等视草乃遣注为文之藁草儒林传诏书下者文章尔雅训辞深厚　董仲舒传制曰兴于朕躬
　　汉策书　诏策　册书　策诏　赐策
　　高祖诏策孝文诏策三王赐策申戒【并见上】　列传鼂错上亲策诏之曰十有五年壬子皇帝曰云云错对云云诏策曰云云　河间献王对诏策所问三十余事　董仲舒以贤良对策制曰云云仲舒对曰发德音下明诏复册之曰云云天子复册之制曰云云对曰复下明册以切其意　公孙至太常上防诏诸儒制曰云云对曰云云【武纪元光元年五月贤良受策察问于是董仲舒公孙等出焉】拜为博士复上疏天子册书荅曰自视孰与周公贤　昭帝元鳯元年三月涿郡韩福以德行召至京师赐策书束帛遣归　萧望之上策望之曰使光禄勲恽策诏左迁君太子太傅授印　萧育哀帝时为南郡太守以耆旧名臣乃以三公使车载育入殿中受策　孔光为左将军成帝召光当拜已刻侯印书赞【书赞者书赞辞于策也】光薨使九卿策赠　马宫以太皇太后诏赐宫策　史丹永始中上赐策曰朕愍以官职之事久留将军　朱博为丞相赵为御史大夫并拜于前殿延登受策　师丹罢归尚书令唐林上疏曰窃见免大司空丹策书泰深痛切君子作文为贤者讳　龚胜为光禄大夫称疾与邴汉乞骸于是王莽依故事白遣胜汉策曰惟元始二年六月庚寅光禄大夫大中大夫耆艾二人以老病罢太皇太后遣谒者仆射策诏之曰云云　董贤册文言允执其中此乃尧禅禹之文非三公故事　元后赐车骑将军音策书　后纪建武二年正月封功臣为列侯策曰在上不骄高而不危制节谨度满而不溢敬之戒之传尔子孙长为汉藩　邓禹为大司徒策曰制诏前将军禹深执忠孝与朕谋谟帷幄决胜千里云云汝作司徒敬敷五教五教在寛　冦恂帝数策书劳问　谯建武十一年卒光武美之防诏本郡祠以中牢【独行】　东平王苍策曰惟建初八年三月己卯皇帝曰咨王丕显勤劳王室亲受策命昭于前世　钟离意永平三年夏旱上疏帝策诏报曰云云　冯勤奉策至司徒府　韦彪章和二年夏使谒者策诏曰其上大鸿胪印绶　邓彪为太尉乞骸元和元年赐策罢　隂兴赐策追諡　窦宪固辞封赐策许焉　杨震下诏策具祠　张显延平元年为渔阳守邓太后策书褒美　樊英建光元年诏公车赐策书召英等六人永建二年【顺帝】复以策书纁召英传注谢承书郎宗安帝初诏公车征策文曰郎宗李昺孔乔等云云各致嘉礼遣诣公车将以补察国政辅朕之不逮　郎顗曰三公被策文得赐钱即复起矣宋汉策曰全素丝羔羊之絜　周举阳嘉三年大旱
　　特下策问曰变复之征厥效何由　杨厚陈五事制书褒述又策书吊祭　李固上疏陛下初登大位聘樊英黄琼杨厚贺纯策书嗟叹待以大夫之位　杨赐追位特进策曰云云　冯绲延熹五年拜为车骑将军讨蛮夷诏策云云　陆康遣孝亷计吏奉贡诏书策劳　戴封诏书策美【独行】　崔烈为司徒拜日天子临轩百僚毕防　宦者传注诏书封苗光东阿侯未受符策　独断汉天子其言曰制诏其命令一曰策书二曰制书三曰诏书四曰戒书【高后纪注师古曰天子之言一曰制书二曰诏书制书者谓为制度之命也】又曰策者简也其制长二尺短者半之其次一长一短两编下附　礼仪志太子即帝位太尉读防【安帝纪有策命】皇后则宗正读策拜皇太子则司空读策书拜诸侯王公之仪光禄勲前一拜举手曰制诏其以某为某读策书毕谒者称臣某再拜　又有諡策愍策【景中一年二月命列侯初封及之国大鸿胪奏策诸侯太傅初除之官大行奏策】　卫宏汉旧仪载神爵三年十月甲子丞相延登诏五鳯三年正月乙巳大夫初拜策　又汉旧仪云丞相御史大夫初拜皇帝延登亲诏丁孚汉仪有夏勤策文元初六年三月甲子制诏以
　　大鸿胪勤为司徒　蔡质汉仪载建宁四年七月乙未策宋太后文【邓太后赐周冯贵人策曰云云】　蔡邕封事引孝元皇帝策书曰礼之至敬莫重于祭　谢承后汉书曰承父婴为尚书侍郎每读高祖及光武之后将相名臣策文通训条在南宫秘于省阁唯台郎升复道因得开览　永元六年三月丙寅举贤良亲临策问　永初二年诏曰朱邑尹翁归政迹茂异宣帝以黄金百斤策赐其子晋嵩高山下得竹简一枚上有两行科斗书束晢曰此明帝显节陵中策也
　　汉玺书
　　高纪注【兼霍光传注等书】应劭曰玺信也古者尊卑共之左传鲁襄公在楚季武子使公冶问玺书追而与之秦汉尊者以为信羣下乃避之【独断曰秦以来天子独以印称玺又独以玉羣臣莫敢用】孟康曰汉初有三玺蔡邕独断天子六玺皆白玉螭虎纽舆地志汉封诏玺用武都紫泥故制诏皆玺封尚书令印重封　列传鼂错上言边事文帝嘉之乃赐错玺书宠荅焉曰皇帝问太子家令上书言兵体三章闻之刘屈为左丞相赐玺书　严助为防稽太守数年不闻问赐书曰制诏防稽太守　吾丘寿王拜东郡都尉时多盗贼诏赐玺书曰云云连十余城之守任四千石之重职事并废盗贼纵横其不称在前时何也　霍光与金日防等诛莽何罗功未録武帝病封玺书曰发书以从事遗诏封为侯　燕王旦昭帝赐诸侯王玺书旦曰玺书封小丞相赐玺书部中二千石逐捕天子使使者赐燕王玺书　昌邑王国除为山阳郡元康二年遣使者赐山阳太守张敞玺书曰制诏山阳太守其谨备盗贼察往来过客毋下所赐书　赵充国神爵元年上拜许延寿为强弩将军即拜酒泉太守辛武贤为破羌将军赐玺书嘉纳其册以书敕责充国充国乃上书陈兵利害六月戊申奏七月甲寅玺书报从充国计又玺书报令靡忘以赎论【靡忘罕羌豪帅名也】其秋上赐书曰制诏后将军云云充国作奏未上防得进兵玺书　杜延年为北地太守治郡不进上以玺书责延年延年乃选良吏击豪彊郡中清静居嵗余上使谒者赐延年玺书黄金二十斤　循吏传孝宣厉精为治二千石有治理效辄以玺书勉厉増秩赐金或爵至关内侯　陈遵祖父遂宣帝微时与有故宣帝即位稍迁至太原太守赐玺书曰制诏太原太守官尊禄厚可以偿博进矣【游侠】　王尊为东平相视事奉玺书至庭中王未及出受诏尊持玺书归舍食已乃还致诏　冯奉世永光二年秋遣奉世将骑击羌因陈转输之费上于是以玺书劳奉世曰皇帝问将兵右将军云云　淮阳王钦元帝遣谏大夫王骏赐钦玺书骏谕防曰云云钦谢愿悉心自新奉承诏防　东平王宇元帝时与太后不相得上于是遣太中大夫张子蟜奉玺书敕谕之曰皇帝问东平王云云又特以玺书赐王太后诏书又敕傅相　张放出为天水属国都尉玺书劳问不絶【放延寿子也事见延寿传】　匡衡上疏曰诸见罢珠厓诏书者莫不欣欣人自以将见太平　赵后传中黄门持诏记盛緑绨方底封御史中丞印复持诏记封如前箧中有赫蹏书　后传冯异破赤眉玺书劳异曰云云隗嚣降异上书不敢自伐诸将或欲分其功帝患之乃示玺书曰征西功若丘山　隗嚣光武知嚣不为用欲讨之遣耿弇等伐蜀先使来歙奉玺书喻防　呉汉建武二年帝使使者玺书定封为广平侯窦融建武五年遣刘钧奉书献马帝赐融玺书因授凉州牧玺书既至河西咸惊以为天子明见万里外　王常建武十年玺书拜横野将军　冦恂奉玺书降高峻【峻据高平不下恂降之】　马援建武十一年夏玺书拜陇西太守又以玺书劳之十七年玺书拜伏波将军　祭肜为襄贲令玺书勉励増秩一等　臧宫上玺书劳宫赐吏士绛缣【注】　冯勤光武疑侯霸有奸赐霸玺书使勤奉策至司徒府勤还陈霸本意申释事理　申屠刚説隗嚣曰今玺书数到委国归信　杜诗上疏曰间者发兵但用玺书征兵郡国宜有重慎可立虎符　北匈奴建武十三年遣使玺书报荅赐以防缯　梁慬永初二年击羌破之数玺书劳勉委以西方事　马贤建光元年玺书封　第五访守张掖开仓赈给顺帝玺书嘉之　皇甫规玺书诮责　杨震曰朝廷欲令三府辟召宜有尚书敕　杨赐上疏曰割用板之恩注板谓诏书　舆服志注汉旧仪曰奉玺书使者乘驰传其驿骑也三骑昼夜行千里为程
　　汉故事诏书
　　见典故类　魏相传奏先帝圣德仁恩之厚谓孝昭也昭记始元二年八月诏振贷种食勿收责毋令出今
　　年田租四年七月诏减给中都官马元鳯二年六月诏毋敛今年马口钱三辅太常郡得以菽粟当赋三年春正月诏止四年毋漕所振贷勿收责六年夏诏以菽粟当赋元平元年二月诏减口赋钱什三又始元元年遣王平等五人持节行郡国举贤良问疾苦二年二月振贷种食五年夏罢亭毋马马弩关六年二月议罢盐铁酤秋七月罢酤官令民以律占租元鳯四年正月诏毋收口赋三年以前逋更赋未入者勿收【相之所条奏者其殆此乎】赞曰孝昭委任霍光光知时务之要轻繇薄赋与民休息
　　汉恩泽诏书
　　黄霸传擢为扬州刺史【本始四年】三嵗制诏以为颍川太守时上垂意于治数下恩泽诏书吏不奉宣霸为选择良吏分部宣布诏令令民咸知上意治为天下第一召守京兆尹【元康二年】诏归颍川太守官前后八年郡中愈治天子下诏称扬曰霸宣布诏令百姓乡化其赐爵关内侯黄金百斤秩中二千石而颍川孝弟有行义民三老力田皆以差赐爵及帛【神爵四年四月也】　纪地节元年始亲政事三年三月诏赐王成爵又诏假公田贷种食加赐鳏寡高年帛十月诏池籞假贫民郡国宫馆勿修假流民田贷食勿算事十一月举孝弟行义四年二月诏防灾勿繇事五月诏子孙首匿勿坐九月遣使问疾苦减盐贾又令郡国嵗上系囚课殿最元康元年三月以鳯集露降赦天下赐勤事吏女子百户牛酒加赐鳏寡三老孝弟力田帛所振贷勿收复功臣子孙八月诏博举吏民通文学者二年正月诏与士大夫更始三月以鳯露赐吏民爵牛酒帛五月诏吏务平法郡国灾甚者毋出租赋三年春以神爵赐金帛吏民爵牛酒六月诏毋得以春夏擿巢
　　汉诏书行事　诏条
