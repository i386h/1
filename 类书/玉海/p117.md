<!-- { "loadSidebar": true } -->
　　之书撰文字之音　张説云艺总六经汉光之学也文通三变魏祖之才也縁情定制五礼之本也洞音度曲六乐之宗也圣于翰墨仓颉之妙也　中兴书目明皇诗一卷凡五十七首
　　唐德宗集
　　志卷亡　刘禹锡曰贞元中天子之文章焕乎垂光庆霄在上万物五色　上方向文章昭囘之光下饰万物旧纪天才秀茂文思雕华洒翰金銮无愧淮南之作
　　属辞鈆椠何慙陇底之书文雅中兴敻髙前代
　　唐帝王正位文章
　　志总集类集古今帝王正位文章九十卷
　　淳化秘阁御制
　　元年七月丁酉以御制秘藏诠十卷逍遥咏十一卷秘藏诸杂诗赋十卷佛赋一卷幽隐律诗四卷懐感一百韵诗四卷懐感回文五七言诗一卷凡四十一卷藏于秘阁
　　咸平新编太宗御集
　　咸平三年二月壬子翰林侍读学士吕文仲上新编太宗御集三十卷诏藏秘阁録别本藏三馆【文仲传云受诏集太宗歌诗为三十卷】
　　祥符宸章集
　　祥符三年四月丁巳龙图待制陈彭年奉诏纂歴代帝王集凡正綂十五卷闰位十卷上作序赐名宸章集诏褒彭年　书目三十五卷自舜汔唐　上尝谓近臣曰朕欲集前代帝王文章令陈彭年纂録自虞舜元首薰风诗而下已成数卷此编次尤难盖散在羣籍非广读不能见也
　　祥符太宗御书　君臣赓载集　朱邸集　文明政化
　　初咸平三年二月壬子吕文仲上御集三十卷诏藏秘阁三馆至祥符五年八月丁巳龙图学士陈彭年表上奉诏编録太宗御集四十卷君臣赓载集三十卷朱邸集十卷文明政化十卷秘藏铨三十卷莲华偈逍遥咏金刚经疏禅枢要缘识至理篇回文诗心轮图共五十五卷九琴谱二十卷五阮谱十七卷棋势图谱各一卷请付中书门下详校从之庚申诏奉安于太清楼资政殿崇文院秘阁西京三馆各一本御撰文字总十八部合二百十四卷【诏进彭年阶勲赐金帛校勘官刘锴王夷简韩羲并加一阶】十一月丙辰出新编太宗御制文集及御书法帖目一卷凡十五部总三百三十六卷以示辅臣曰先帝嗜学实由天纵属思援翰必极精妙朕孜孜寻访文词笔札殆无遗逸【龙图阁御集见阁类】　书目朱邸集五卷太宗潜藩御制陈彭年编録以歌行六十五首为一卷柳枝词五十二首渔人词五十首为一卷七言絶句百二十八首为一卷七言诗百三十四首为一卷五言诗百五十二首为一卷　天禧二年正月壬寅奉安太宗文集于昭应宫先猷殿翌日奉安御集于继文殿
　　祥符太宗游艺集　法音前集　御制乐章庆厯后序
　　祥符六年四月己卯召辅臣对于龙图阁宣示太宗防艺集御制防艺集后序太宗万国朝天平晋二乐曲御制乐章五首法音前集七卷仍赐王旦等各一本诏太宗圣制曲名三百九十首并九琴五阮谱字变法并调弄操引名共三百三十六首付修史院及太乐局又诏太宗圣制万国朝天乐曲宜曰同和之舞平晋曲曰定功之舞二曲雅乐谱并乐章令太常礼官参议于郊庙祭飨递用　真宗取太宗御制乐谱棋图歌诗为防艺集凡百二十卷　仁宗庆厯八年三月甲寅幸龙图天章阁观防艺集命侍讲曽公亮重加详校及亲为后序以示羣臣　太宗洞知音律制大曲十八平戎破阵以下是也曲破二十九宴钧台是也小曲二百七十一阳生以下是也新声五十八倾杯乐以下是也凡三百九十曲　淳化二年闰二月己丒内出御制独飞天蛾大海求明珠二棋势示三馆学士皆不能晓上召裴愈授以指要
　　祥符太宗御制御书目録
　　六年正月赐王旦等【见后圣文神笔颂】　太宗御集四十卷目一卷朱邸集十卷目一卷至理动懐篇一卷文明政化十卷逍遥咏十卷缘识五卷秘藏诠三十卷禅枢要三卷莲花心轮回文偈颂二十五卷心轮图一卷注金刚经疏宣演六卷回文诗四卷君臣赓载集三十卷目二卷棋谱图三卷琴谱二卷九琴谱二十卷五阮谱十七卷凡百一十九部总二百一十八卷龙阁太清楼御书院秘阁各藏一部副本二千一百四十八部总万四千五百八十六卷文集中録出歌诗文赋别行总千四十四卷分藏于龙图阁御书院至理动懐篇至惠化行并文集中録出别行十二愿至百官歴子序刻板于御书院心轮图大言赋并録出别行笔法歌至日行诫刻石于御书院秘阁賛刻于秘阁赵普碑在河南平晋记诗赋刻石并州　祥符二年十一月甲寅遣使以太宗御制御书各六十二卷赐辅臣人一本皆未攽示于外者三年四月丁巳翰林侍读学士郭防上太宗在藩圣制及应教次韵诗四卷先是防事晋邸太宗凡有篇咏多令继属防悉藏于家入直禁中以献诏奬之八年闰六月甲辰诏以太宗御制妙觉集五卷编入佛藏九年正月庚午赵安仁録妙觉集歌诗为二卷名妙觉秘诠録圣制法音集论颂赞诗为三卷名法音指要
　　祥符静居集　玉宸集　维城集
　　六年八月丙戌出御制静居集三卷丁亥出法宝録序示王旦等七年六月己未晁逈等以御制静居玉宸集太宗御书羣书记副本于秘阁奉藏从之　书目静居集三卷玉宸集五卷法音集七卷又维城集三卷眞宗在藩邸与诸王洎僚属唱和诗始于晚春一章终于新创假山书洞赞
　　祥符集御制文颂歌诗　馆阁圣制
　　见御诗　祥符八年二月辛酉圣制文集赐玉清昭应宫　九年六月乙未上曰唐朝诸帝皆有文然厚重高简明皇为最德宗文甚精而性刚不听纳
　　天禧御制文论歌诗
　　见观书
　　天禧明良集
　　天禧二年九月癸酉龙图阁待制李虚已上奉诏集羣臣所和御制诗为明良集五百卷诏赐器币【当参攷御诗类　崇文目在总集】　进明良集表云汉朝洪藻惟闻栢殿之短章唐室多文独载景龙之方册洪惟盛世倍越前修　眞宗在藩邸多与诸王洎僚属唱和诗咏嗣位之后继有述作毎有礼庆及玩阅文史览瞩风物褒近臣逸士率为歌诗布于下
　　天禧御制
　　天禧四年十二月辅臣以御书御制共二十卷进呈皆帝亲笔及亲作草本
　　天禧眞宗御集　注释御集　天章阁御集【圣政记】
　　天禧元年十一月庚子龙图阁待制李虚已等上新编御集百二十卷目録三卷召辅臣向敏中等于滋福殿以示之观毕称谢四年春著作佐郎张仲尹上言御制文集望诏儒臣笺注既而两制拜章继请遂从之【实録云四年六月甲子学士杨亿等言　防要同】六月甲午诏宰相宼准参政李迪参详学士杨亿钱惟演盛度等十人为注释官仍就禁中崇文院为注释所七月壬子又以馆阁官张复等二十七人为检阅官准迪罢丁谓冯拯代之注成【八月癸未赐注释官宴于秘阁始事也】又命祖士衡钱暧聂冠卿李淑分定卷第采国朝日厯益注新事分百五十卷命徐奭校勘干兴元年冯拯以献赐器币有差【十二月甲辰命晏殊详覆笺注释典文集】　天禧四年十一月壬戌宰臣言圣制已分部帙望摹印赐馆阁及名山规度禁中严洁之所别创殿阁缄藏诏可【甲戌请于龙图阁后建殿阁】诏丁谓等作天章阁奉安御集十二月己亥命辅臣典领乙巳兴工宴于龙阁五年三月戊戌阁成【防要二月毕功癸酉上梁临幸】庚子令具两街僧道威仪教坊作乐奉御集御书自玉清昭应宫安于天章阁羣臣称贺赐宴四月壬戌召近臣馆阁三司京府官观御书御集于阁下遂宴于羣玉殿时辅臣集御制为三百卷颂铭碑文十八卷賛八卷诗三十七卷赐中宫诗七卷赐太子歌诗箴述五卷龙图阁歌诗四卷水殿诗一卷清景殿诗二卷四园诗三卷三教诗九卷读经史诗四卷维城集三卷奉道诗十卷岁时新咏五卷乐章一卷乐府集并新词五卷【书目总云诗八十九卷歌十五卷词四卷】论述十卷序八卷箴七条各一卷记六卷又三卷又一卷书十卷正説十卷承华要畧二十卷静居集三卷玉宸集五卷法音前集七卷春秋要言五卷试进士题一卷密表密词六十九卷玉京集二十卷【实録三十】授时要録二十四卷又取至道元年四月讫大中祥符岁中书枢宻院时政记史馆日厯起居注善美之事録为圣政纪凡一百五十卷并镂板又以御书石本为九十编命中使岑守素主其事至是功毕焉【防要五年四月以御书石本藏天章阁书目玉京集二十卷诗三手书一宻表十二宻词三共二十卷与授时要録不在御集目中】　实録天禧四年十一月戊午上御龙图阁召近臣观图籍御制文论歌诗因谓辅臣曰朕听览之暇留心翰墨久而不废遂盈卷袠丁谓等曰陛下圣文冠古今愿付臣等编集仍镂板颁示天下上许之庚申内出圣制七百二十二卷付辅臣壬戌宰臣请创殿阁缄藏诏可五年正月癸卯上作御集圣政纪二序示辅臣　仁宗干兴元年八月辛亥赐辅臣先帝御集三百卷释典文集一部清景殿诗二卷三惑论欹器论天童经各一册圣政纪一百五十卷　会要天禧四年二月戊子选僧三十人注释圣制述释典文章从僧秘演之请也四月乙未命杨亿王晓详覆笺注五年八月庚午诏以御集二十一本赐天下名山寺观及赐辅臣一本九月丙戌丁谓等上笺注释典御集三十卷目一卷　中兴书目眞宗御集三百卷御制序景祐三年十二月辛酉吕夷简请编次法音后集从之眞宗歌　【闵农　阅兵　修身　恤黎民　念农　喜雨述懐　观麦　喜丰年　为政　太清楼阅书　奉先　喜春雨　观龙　瑞雪　学书书目云诗　十九卷歌十五卷词四卷】
　　吟　【轸田夫　贵廪食劝学】
　　箴　【自戒　守官　为政　六蓺元良　内侍　书目一卷】
　　记　【弹元壁　太清新写书籍　太宗御制御书资善堂　玉宸殿　玉宸羣书　书目六卷】论　【勤政　为君难为臣不易　崇儒术　思政　守道　寛财利　恤刑　明谏　设官思贤　建官守官　欹器书目九卷】
　　述　【奉天庇民　奉神　元良钦承宝训　书目一卷】
　　序　【乾坤寳典　太宗御制御书二　御札墨迹二御书故事　御札御批封题　宸章集　春秋要言前后　龙图阁　宣政殿　述古殿　圣政纪寳文统録　封神记　册府元　诸王唱酬诗先天纪　御集书目八卷】
　　康定编太宗圣制　永熙政范
　　康定元年七月五日【戊午】集贤校理李昭遘上所编太宗晋邸圣制三卷【一云二十卷】永熙政范二卷【一云三卷】诏褒之
　　治平仁宗御集
