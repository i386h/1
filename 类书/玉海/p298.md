<!-- { "loadSidebar": true } -->
　　疏徳车谓玉金象木四路不用兵故曰徳车徳美在内不尚赫弈故结纒其旒着于竿也何云以徳为美故略于饰此坐乗之车也云乗车必正立则非坐乗【徳车者取天子以徳为车之义记曰国君不乗竒车猎衣之属车上不广欬妄指立视五嶲式视马尾顾不过毂】蔡邕独防五路之外复设五色安车立车各一乗皆驾四马是谓五时副车永安七年建金根耕根诸御车皆一辕或四马或六马金根箱轮皆以金鏄正黄两臂前后刻金以作龙虎鸟形上但以青缣为盖羽毛无后戸　宋志礼论舆驾议曰周则玉辂最尊汉之金根亦周之玉路也汉制乗舆金根车云云建太常十二旒驾六黑马施十二鸾如周玉路之制【符瑞志有金车根车】又五色安车五色立车各五乗建龙旂驾四马施八鸾余如金根之制犹周金辂也其车各如方色所谓五时副车俗谓为五帝车也【江左阙　大明三年即以金根为金路建大青旂十有二旒驾马四羽葆盖】安车者坐乗又有建华盖九重凡妇人车皆坐乗周体王后有安车而王无也【礼巾车王后安车】汉制乗舆乃有之晋先蚕仪皇后安车驾六以两辕安车驾五为副江左驾四而已　东京赋顺时服以设副注五时之服各随其车车各一色以为副贰副车各一乗今谓之五帝车　傅毅洛都赋列翠盖方龙辀备五路之时副防三辰之旗斿传説作仆羲和奉时千乗雷骇万骑星铺　班固东廵颂翿六龙较五辂备天官之羽衞盛舆服而东行马融广成颂乗舆乃以吉月之阳朔登于疏镂之金辂六骕騻之龙建雄虹之旌夏揭鸣鸢之修橦曳长庚之飞髾载日月之太常栖招揺与弋注枉矢与天狼羽毛纷其髟鼬金防而拖玉瓖　杜钦对成帝曰数御安车由辇道亲二宫之饔膳　通典安车制如金根周致仕之老及后乗之　晋志车坐乗者谓之安车倚乗者谓之立车亦谓之髙车其色有青赤黄白黑立安车合十乗名曰五时车建旂十二各如车色立车则正竪其旂安车则邪注驾马亦随五时之色左右騑骖金防镂黄屋左纛如金根之制行则从后五牛旗平呉后所造以五牛建旗车设五牛青赤在左黄在中白黑在右竪旗于牛背行则使人舆之盖取负重致逺旗常纒不舒所谓徳车结旌也天子亲戎则舒所谓武车绥旌也【绥旌垂舒之也　宋志云五色各一旗以木牛承其下】金根车驾四马不建旗帜其上如画轮车下犹金根之饰元帝造大路戎路各一即古金根之制过江之后无复五时车以马车代之建旗其上其后以五色木牛象五时车惟天子亲戎五旗舒斾【梁依晋置五牛旗车　唐志五牛旗舆五皆八人执之】　潘岳借田赋表朱于离坎飞青缟于震兊中黄曅以发挥方防纷其繁防注谓安立车合十乗卤簿之仪车骑旌旗各依方色　黄香天子冠颂皇舆幸夫金根六蚪之连蜷建螭龙以为旂鸣节路之和銮　初学记董巴舆服志曰太后太皇太后法驾六御金根车　隋志司马彪志云汉备五辂或谓徳车驾马皆如方色汉太子诸王皆乗金辂及安车【续志注魏武帝令问东平王有金路何意】
　　汉芝车　耕根车　农舆　春路
　　后舆服志耕车其饰皆如金根有三盖一曰芝车置耒耜之箙上亲耕所乗也注新论桓谭谓扬雄曰君为黄门郎居殿中数见舆辇玉蚤华芝及凤皇三盖之属皆黄五色饰以金玉翠羽珠络锦绣茵席东京赋曰立戈迆戛农舆路木薛综曰戈句孑防戛长矛置车上者邪柱之是谓戈路农舆三盖所谓耕根车也车耕于借乗马无饰故称木也贺循曰汉仪亲耕青衣帻东京赋説亲耕亦云鸾路苍龙贺循曰车必有鸾而春独鸾路者鸾凤类而色青故以名春路也赋又曰介御问以剡耜薛综曰天子车参乗帝在左御居中介处右以耒置御之右【甘泉赋登凤皇翳华芝注华盖也】　汉借田【文开借　景亲耕　武之钜定昭之钩盾　永平下邳　元和定陶】　晋志耕根车驾四马建赤旗十
　　有二旒天子亲耕所乗也一名芝车一名三盖车置耒耜于轼上泰始二年金根耕根车并建赤旗　通典晋渡江阙宋大明制之乗以亲耕驾苍驷青旂明帝泰始中乗木辂以耕南齐以侍中奉耒耜载于象辂后周碧辂以耕借隋乗木辂大业中制耕根车青质三重盖羽葆彤装并同玉路驾六马以青囊盛耒耜于上唐因之【隋志置耒耜于轼上即潘岳所谓绀辕缀于黛耜者也】
　　汉戎车　猎车　戎路
　　志戎车其饰皆如金根蕃以矛麾金鼓羽析【晋志作旂】幢翳胄甲弩之箙【注汉制度曰戎立车以征伐】猎车其饰皆如之重辋缦轮【宋志云幰轮】缪龙绕之一曰闟猪车亲校猎乗之【魏文帝改曰闟虎车　宋志云蹋虎】　礼仪志立秋之日乗舆御戎路白马朱鬛躬执弩射牲　马融广成颂屯田车于平原　曲礼疏隠义曰猎车之形今之钩车是也　晋志戎车驾四马天子亲戎所乗置弩于轼上其建矛麾悉斜注猎车驾四马天子校猎所乗一名闟防车一名蹋猪车【晋卤簿闟猪车驾驷中道无旗】魏文帝改名蹋兽车记云国君不乗竒车亦猎车也古天子猎则乗木辂后人代以猎车　宋志戎车立乗汉乗舆　东都大驾法驾　甘泉卤簿　属车小驾　汉舆服制
　　后舆服志【即续志】汉乗舆大驾公卿奉引太仆御大将军参乗属车八十一乗【属言相连属也】备千乗万骑西都行祠天郊甘泉备之官有其注名甘泉卤簿东都唯大行乃大驾大驾大仆校驾法驾黄门令校驾乗舆法驾八卿不在卤簿中河南尹执金吾雒阳令奉引奉车郎御侍中参乗属车四十六乗【汉官仪属车三十六乗】前驱有九斿云防凤皇阘防皮轩鸾旗皆大夫载鸾旗者编羽旄列系幢旁【胡广曰建盖在中】民或谓之鸡翘非也后有金钲黄钺黄门鼓车古者诸侯贰车九乗秦灭九国兼其车服故大驾属车八十一乗法驾半之属车皆皂盖赤里木轓戈矛弩箙尚书御史所载后一车悬豹尾【侍御史载之】豹尾以前比省中【小学汉官篇曰豹尾过后罢屯解围胡广曰过后屯围乃得解所以戒不虞】行祠天郊以法驾祠地明堂省什三【一本云北郊明堂则省副车】祠宗庙尤省谓之小驾每出大仆奉驾上卤簿中常侍小黄门副尚书主者郎令史副侍御史兰台令史副皆执法以督整军骑谓之防驾春秋上陵尤省于小驾【注应劭汉官卤簿图曰乗舆大驾则御凤皇车以金根为副】　通典初秦有大驾之制汉武天汉四年始定舆服之制郊祀所乗谓之大驾车千乗骑万匹其仪甚盛大驾八十一乗法驾三十六乗【纪天汉四年春正月朝诸侯王于甘泉宫】　汉书骖乗髙祖以夏侯婴为太仆常奉车周緤常为参乗代王令宋昌骖乗【师古曰乗车之法尊者居左御者居中又有一人处车之右戎事称车右余曰骖乗】文帝就车召张释之骖乗上朝东宫赵谈骖乗爰盎伏车前曰云云景帝幸上林诏中郎将衞绾参乗金日防出则骖乗宣帝始立谒见髙庙大将军光从骖乗后车骑将军张安世代光骖乗　西都赋乗鸾舆备法驾【薛综注闟防曰闟函也取四防函车边】　西京赋乃驾雕轸六骏驳戴翠防倚金较琼弁玉缨遗光儵爚建弋植招揺栖鸣鸢曳云梢弧旌枉矢虹旃蜺旄华盖承辰天毕前驱千乗雷动万骑龙趋　东京赋及将祀天郊报地功乃整法服正冕带珩紞纮綖玉笄綦防火龙黼黻藻繂盘厉结飞云之祫辂【祫辂次车也】植翠羽之髙盖【次车植翠羽为盖今世谓之羽盖车】建辰旒之太常纷飚悠以容裔六虬之奕奕齐腾骧而沛艾龙辀华轙金鋄镂方釳【音乞】左纛钩膺玉瓖【音襄】鸾声哕哕和铃鉠鉠重轮贰辖疏毂飞軨羽盖葳防葩瑵【音爪】曲茎【独防曰凡乗舆车皆羽盖金华爪】顺时服而设副咸龙旂而繁缨【五时之服各随其车之方色】立戈迆戛【戛长矛也】农舆辂木【所谓耕根车】属车九九乗轩并毂【属车有藩者曰轩皆在后为三行】【伏】弩重旃朱旄青屋奉引既毕先辂乃发鸾旗皮轩通帛蒨斾云罕九斿【旗名】钑防轇轕髶【而利反】髦被绣虎夫戴鹖驸承华之蒲梢飞流苏之骚杀緫轻武于后陈奏严皷之嘈囐戎士介而扬挥戴金钲而建黄钺清道按列天行星陈　上林赋歴吉日以斋戒袭朝服乗法驾建华旗鸣玉鸾　河东赋将谒汾阴于东郊于是命羣臣齐法服整灵舆乃抚翠凤之驾六先景之乗掉犇星之流旃彏天狼之威弧张燿日之旄左纛被云梢奋电鞭骖雷辎鸣洪钟建五旗羲和司日顔伦奉舆前汉传周亚夫军细栁文帝劳军天子先驱至【导驾者若今武候队】不得入天子按辔徐行为动改容式车　梁孝王入朝景帝使使持乗舆迎梁王于关下【臣瓉曰天子副车驾四马】　薛广徳当乗舆车顿首　翟方进曰丞相进见在舆为下
　　汉軿车
　　志太皇太后皇太后法驾皆御金根加交路帷裳【徐广云青帷裳】非法驾则乗紫罽軿车云文画辀黄金涂五末盖蚤左右騑驾三马长公主赤罽軿车大贵人贵人公主王妃封君油画軿车大贵人加节画辀皆右騑而已【軿屛也有衣蔽有邸曰辎无邸曰軿】后魏志阮谌礼图云山軿车后行乗之绀罽軿车后小行乗之【山軿车按图饰以紫】　礼巾车注翟车如今軿车是也后所乗以出桑疏曰汉法軿车无盖　呉志赐贺齐軿车骏马李尤小车铭【见后小车】　晋志中宫初建及祀先蚕皆用法驾
　　汉王青盖车　緑车
　　志皇太子皇子皆安车朱班轮青盖金华蚤黑文画幡文辀金涂五末皇子为王锡以乗之故曰王青盖车【徐广曰旂旗九旒画降龙魏武帝问东平王有金路侍中郑称对曰天子五路金以封同姓诸侯得乗金路非特赐也】皇孙緑车以从皆左右騑驾三【独防曰緑车名曰皇孙车天子有孙乗之　宋志魏晋太子诸王皆驾四】诸车之文乗舆云云皇太子诸侯王倚虎伏鹿文画辀轓吉阳筩朱班轮鹿文飞軨旂旗九斿降龙　安帝纪以玉青盖车迎帝斋于殿中　邓后纪太后赐周冯贵人王青盖车　前传金涉为侍中使持幸緑车载送衞尉舍【如淳曰以皇孙车送之宠之也】　晋志皇孙緑盖车　隋志皇嫡孙金辂緑质降太子一等去盘舆重毂辕上起箱末以金饰旌七旒
　　汉安车　三公使车
　　后舆服志公列侯安车朱班轮倚鹿较伏熊轼皂缯盖黑轓右騑【车有轓者谓之轩】公列侯倚鹿伏熊黑轓朱班轮鹿文飞軨九斿降龙卿朱两轓五斿降龙二千石以下各从科品【郑传三公车轓画作鹿】　萧育传为南郡太守上以育耆旧名臣乃以三公使车载育入殿中受防注孟康曰三公奉使之车若安车也
　　汉皂盖朱轓
　　后志中二千石二千石皂盖朱两轓千石六百石朱左轓中二千石以上及使者乃有騑驾轓长六尺而后谦一寸若月初生示不敢自满景帝中元五年始诏六百石以上施车轓得铜五末轭有吉阳筩【见前车服制度】　景纪诏令长吏二千石朱两轓云云【见前】注师古曰轓车之蔽也左传曰以藩载栾盈是有障蔽之事也黄霸守颍川赐车盖特髙一丈别驾主簿车缇油屏泥于轼前以章有徳　杨恽传乗朱轮者十人　王氏乗朱轮华毂二十三人　扬雄曰朱丹其毂
　　汉大使车　小使车　朱轩车
　　后舆服志大使车立乗驾驷赤帷持节者重导小使车不立乗有騑赤屏泥油重绛帷导无斧车近小使车兰舆赤毂白盖赤帷诸使车皆朱班轮四辐赤衡轭【旧典传车骖驾乗赤帷裳唯郭贺为兾州勅去襜帷】　列传陈忠曰朱轩軿马相望道路注朱轩车使者所乗皇甫规上疏备单车一介之使劳来三辅　张纲分行州郡
