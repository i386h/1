<!-- { "loadSidebar": true } -->
　　南蛮别种与占城隣管十五州建隆元年九月癸卯贡方物二年五月入贡十一月贡象牙孔雀三年三月壬戌遣使朝贡十一月丙子贡方物对广政殿赐其使冠带噐币还赐以锦防银噐开寳四年四月贡水晶火防兴国五年来贡八年十一月贡通犀大食锦越诺布琉璃瓶端拱二年十二年淳化元年正月贡方物咸平六年九月祥符元年七月丁丑入贡天禧元年四月奉金字表贡珠六月以先天节献香赐其使延寿带续命缕天圣六年八月元丰二年七月己巳元祐三年闰十二月五年十二月入贡　绍兴二十六年十二月壬戌遣使来贡
　　建隆回鹘贡方物
　　回鹘居甘沙西州【晋天福封奉化可汗】建隆二年十二月壬辰景琼贡方物干德二年贡珠玉貂皮駞马三年四月贡马十匹玉琥珀犛牛尾白防布玉鞍辔十二月甘州贡马千匹珊瑚玉带玉鞍开寳二年十一月贡马兴国二年闰二月贡橐駞名马至道二年十月附【原缺】入贡咸平元年四月景徳元年四月闰九月两入贡四年十月贡马祥符元年四月入贡十一月以东封献名马三年十一月入贡四年四月癸丑贡玉带贺汾阴礼成五年五月献马及玉六年十二月贡御马二十匹九年十二月又贡马及玉天禧三入贡天圣元年五月入贡二年五月贡马后再入贡熈宁元年七月贡方物　干徳四年夏【原缺】来贡开宝二年兴国六年八年来贡【本东北方靺鞨之别部唐李克用镇鴈门以其族归附】
　　建隆沙贡马　兴国沙州贡玉圭
　　沙州曹元忠周显德中来贡授归义节度赐印建隆二年十一月洎州团练使曹延继贡玉鞍勒马兴国三年三月其子延禄贡玉盌寳毡淳化二年献良玉景德二年四月曹宗夀贡良玉名马四年五月贡玉印名马赐锦袍金带皇祐二年四月贡玉
　　建隆于阗贡玉圭
　　于阗去京师西九千九百余里西南带葱岭南接吐蕃国城之东有白玉河西有緑玉河次西有乌玉河昆仑在其西自汉至唐皆入贡【晋天福中入贡】建隆二年十二月甲午其王李圣天遣使贡玉圭干德四年二月贡方物开寳二年贡玉四年贡防勒舞象祥符二年三月己巳贡良玉及玉鞍勒马天禧元年七月秦州言澶州卒王贵得于阗玉印【文曰国王赵万永寳】天圣三年十二月黑韩王遣使贡玉鞍勒辔玉带皇祐沙州贡玉嘉祐八年八月入贡熈宁四年至元丰八年入贡元丰六年五月丙子朔贡方物见延和殿四日诏首领画四夷诸国距汉境逺近图元祐二年五月四年四月乙巳六年六月七年十二月入贡绍圣至宣和入贡者五
　　建隆高丽来贡
　　唐元和末献乐工自此不复见五代同光天成间高氏复来贡长兴三年王建遣使奉贡　建隆三年十一月丙子高丽王昭遣使来贡干德三年正月献锦罽刀劒开寳五年八月贡方物九年九月王伷贡罽锦漆甲白防十一月徐昭文徃使遣金行成就学胄监兴国二年贡马三年贡方物兵噐五年六月贡方物六年四月贡名马罽锦白防弓劒十二月贡骍角弓漆甲大箭马五十匹九年十二月贡罽锦龙凤袍弓甲御马雍熈三年十月又贡马遣国人入学端拱元年十一月贡马淳化元年十月贡马漆弓漆甲及神寿樽二年二月贡方物三年十月贡马漆甲细箭咸平六年八月王诵遣使来贡七年十二月王询遣使奉贡天禧元年十一月癸亥复入贡对崇政殿献金犀带又表贺寿春郡王封建三年十一月己卯率东西女真入见贡罽锦漆甲五年九月入贡天圣八年十二月壬辰贡金噐见其使长春殿自后不朝贡葢四十三年熈宁三年来贡四年八月其使见文徳殿七年正月九年十一月元丰三年正月元祐五年十二月入贡　建炎三年九月赐王偕诏曰坏晋馆以纳车庶无后悔闭汉关而谢质非用前规绍兴四年闰四月贡金器　元丰二年二月十四日戊申入贡有日本国车一乗使者柳洪曰诸侯不贡车服欲中朝略见工拙耳诏特许进
　　建隆高昌贡方物
　　高昌汉车师前王庭戊己校尉地唐为西州后复为国或云高敞亦曰回鹘建隆三年四月庚子西州囬鹘阿督等四十二人贡方物干德三年十一月可汗贡佛牙瑠璃噐玉琖虎珀琖兴国六年三月称西州师子王来贡八年与占城偕入贡景德元年六月贡良玉名马【其国用开元厯有书楼藏太宗明皇御札】
　　开寳大食贡方物
　　大食波斯之别种隋大业中渡常曷水据波斯西境为王干德四年赐书招懐之开寳元年十二月贡方物四年六月六年三月七年十一月八年三月九年五月兴国二年四月雍熈二年入贡端拱元年正月赐衣服金花带淳化五年四月至道元年二月三年二月咸平四景德三祥符元年十月大食献玉圭【时方东封　先是年七月以方物赴泰山脩贡己未朔诏令陪位兖州】赐器币袍笏银带四年二月贡象齿锦綉琉璃钟诏陪祠脽上天禧一至和二年十月嘉祐元年四月五年正月入贡元祐七年五月二十四日贡火浣布二疋寘之瑞物阁建炎三年三月乾道四年入贡诏却而不纳熈宁元丰入贡者五元祐二元祐复洮州之后于阗大食拂菻邈黎诸国皆惧悉遣使入贡
　　开寳卭部川入贡
　　开寳二年十月卭部川蛮入贡兴国四年八月贡方物雍熈二年十月贡良马端拱二年九月贡马犀角象齿羱羊封牛贺籍田礼成淳化二年至道三年入贡咸平二年九月戊戌蛮帅部的等贡文犀名马请赐印赐锦袍袭衣冠带器币五年八月贡犀象名马景祐五年五月令五年一贡庆厯五年四月入贡　雅州蛮以兴国三年正月贡名马封牛虎豹皮并上唐敇书告身七通赐冠带　砂平罗嵓蛮以祥符二年十一月贡马及封牛
　　开寳交趾贡方物
　　交趾本南越唐安南都护府开寳六年四月丁琏贡方物以为静海节度安南都护闻岭南平惧而内附八年五月贡犀及象牙八月七日封交趾郡王兴国二年十二月贡方物七年三月丁璿贡方物八年黎桓贡通犀孔雀尾九月贡金器雍熈二年二月贡金鹤贺干明节三年九月复入贡端拱元年闰五月朝贡淳化元年十月贡綉龙凤繖至道二年七月赐以美玉带三年封南平王咸平元年九月献驯象二年献犀牛【秘书丞杨大雅奏赋恐即四年事】四年贡驯犀一象二七寳装金瓶一景德四年七月黎龙廷修贡请赐九经【赐名至恕】祥符二年十二月癸未贡驯犀一上令纵之海涘三年三月授李公蕴交趾郡王以祀汾阴修贡五年四月贡方物七年七月言败鹤柘蛮贡马献捷八年贡方物天禧三年八月贡犀角象齿干兴元年四月贡方物景祐元年十一月辛亥李德政献方物及象二庆厯三年三月乙亥献象五六年十二月庚戌献象十【帝方猎召其使扈从赐紫袍涂金带】七年正月庚辰御宣德门阅交州贡象至和二年十一月李日尊贡象十嘉祐二年六月丁卯贡异兽二以为麒麟【状如水牛鼻端有角】枢密使田况请但称异兽使殊俗无我欺八月癸亥御崇政殿召近臣宗室观之八年正月辛亥贡驯象九熈宁五年又贡象元丰五年六月干德贡犀二元祐六年四月甲午入贡赐锦袍束带绍兴十四年六月十七年九月天祚贡方物十二月赐鞍马二十年二月二十九日贡驯象十二十六年八月二十一日庚寅贺升平献黄金器明珠沉香翠羽绫绢马十象九乾道九年六月贡方物
　　开寳契丹献玉带
　　开寳九年二月契丹贺长春节献御衣名马二匹鞍勒副之马百匹白鹘二兴国二年二月甲午遣使贡御服金玉带玉鞍勒马金银饰戎仗马百匹来贺上登极别贡御服金带鞍马为贺正之礼十月辛酉献良马方物
　　太平兴国兹来贡
　　兹囬鹘别种【自称师子王】兴国元年五月遣使来贡咸平四年二月贡玉勒名马独峰橐駞寳刀琉璃器【自称克韩王】赐晕锦衣金带六年十一月甲午又入贡景德元年五月入贡祥符三年闰二月贡马玉鞍勒六年十一月天禧元年四月贡玉及名马六月乙未贡玉鞍勒马天圣二年四月贡橐駞马玉九年正月己未兹沙州贡方物景祐四年六月康定元年四月熈宁四年九月五年二月入贡
　　太平兴国勃泥入贡
　　勃泥在西南海中【以十二月七日为岁节】前代未尝朝贡兴国三年九月丁未其王尚打遣使奉表贡龙脑玳瑁对其使崇政殿赐鞍马器币馆于礼宾院元丰五年二月二十四日入贡
　　淳化阇婆贡方物
　　阇婆在大海中佛泥国之南自宋元嘉十二年遣使朝贡后绝【即唐诃陵也见上】淳化三年八月丁丑遣使航海修贡【明州上言】十二月至阙下贡象齿珠贝白鹦鹉【先是掌舶张肃驿奏其使张饰之状　懐逺节度琳州刺史古城同　其国王衣锦衣椎髻垂金铃革履坐方状出入乗象】
　　咸平河西献马
　　西凉州吐蕃别种淳化二年折逋喻丹来贡五年俞龙波贡马至道二年七月献名马咸平元年十一月一日河西军副使游龙鉢来朝献马二千【四世受朝命今始朝】六日拜安逺大将军五年十一月潘罗支贡马五千匹十二月西凉府兴咩逋族入贡六年八月者龙族贡名马景德三年五月四年五月厮铎督贡名马祥符元年十二月己酉二年十一月八年五月十月祥符四年三月西凉来贡天圣四年正月贡马七年十一月六谷蕃部来贡八年二月宗哥城埆厮罗遣使贡马赐袍笏金带九年三月贡马五百八十二匹元祐元年正月二十五日邈川董毡入贡三年四月二十一日八月戊寅阿里骨来贡六年五月十五日阿里骨遣温溪心入贡六月二十六日贡马百七十九匹　丰州本河西藏才族开寳二年十月王甲归顺兴国七年二月贡良马赐王承美锦袍银带淳化四年正月贡马　府州折民云中大族德扆为永安军节度建隆二年来朝兴国六年府州外浪族贡马至道二年六月勒浪族贡马七月赐十族敇书招怀之祥符二年六月惟昌率蕃部来朝贡名马帝劳问宴赐　建隆二年灵武五蕃贡名马淳化四年十二月盐州戎人巢延渭贡马命以刺史　咸平六年三月绥州蕃部内属景德二年十二月环庆二族贡马咸平丹流眉贡方物　蒲端贡方物　天竺贡方物
　　丹流眉未尝至中国咸平四年七月壬申遣使贡方物蒲端在海上未尝通中国【与占城接】咸平六年九月壬辰
　　遣使贡方物及红鹦鹉景德元年五月甲申朔来贡四年六月贡瑇瑁龙脑祥符四年五月丁亥以金版镌表贡丁香白龙脑瑇瑁红鹦鹉【时祀汾阴】七月请赐旗甲　勿巡海上小国未通中华祥符四年三月遣使贡瓶香象齿　西天竺周广顺三年十六族贡马咸平六年十二月贡方物　风琶蛮在建昌城山上咸平元年四月贡马及毯景德三年八月十一日贡犀象封牛青羊及马赐冠带锦袍　山后两林蛮开寳二年六月入贡三年八年朝贡兴国二年八月贡名马请赐正朔锡以锦衣涂金带十月贡马犀四年九月贡马雍熈三年九月来朝赐敇书锦袍银带端拱二年淳化元年祥符九年五月天禧二年八月熈宁三年八月入贡
　　祥符诸蛮贡方物
　　祥符元年东封十月戊子朔防州言西南诸蛮并贡方物来贺议赴泰山从之　先是干德四年七月下溪州贡铜鼓虎皮开寳九年奬州贡丹砂石英淳化元年诚州贡蜀马锦犀角三年十月锦州贡方物五年十一月奬晃钦懿等州入贡咸平元年十月古州向通展来朝贡珠及马三年十一月高州蛮入贡四年六月上溪州贡水银虎皮花布五年正月天赐州蛮来贡景德元年正月高州田文善来贡三年十二月高向通汉贡名马丹砂银装劒槊
　　祥符诸国竒兽
