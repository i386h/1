<!-- { "loadSidebar": true } -->
　　志杂史类李徳裕献替记三卷又防昌伐叛记一卷书目二卷载其在文宗武宗朝论奏始末
　　唐平戎记
　　志杂传类裴肃五卷【休之父】
　　唐九鼎记
　　志许康佐四卷
　　唐三足记
　　卢景亮传善属文根于忠仁有经国志尝谓人君足食足兵而又得士天下可为也乃兴黄帝以来至唐剟治道之要著书上下篇号三足记又作答问挽运大畧及陈西戎利害切指当世公卿伏其逹古今云　志杂家二卷
　　唐卓异记
　　志小说家陈翺卓异记一卷【宪穆时人】裴紫芝续卓异记一卷　书目卓异记一卷开成中李翔撰唐世君臣盛事如封禅并两朝三代为相之类【二十七类】崇文总目云陈翺撰干符中裴紫芝续一卷载唐衣冠盛事乐史广卓异记二十卷集圣贤神仙之事【崇文目广唐卓异记三卷　雍熙三年正月上】唐志杂家李文成博物志十三卷
　　唐止戈记
　　志兵书刘秩七卷　崇文目总集止戈书五十卷【未详】
　　唐科目记
　　见科举
　　唐四时记
　　志薛登撰四时记二十卷
　　唐洽闻记
　　志小说家郑遂一卷【崇文目同　晁氏志云郑常】　书目二卷唐郑遂类次古今书史异闻凡百五十六条
　　唐读书记
　　旧志儒家读书记三十三卷王劭撰
　　唐青宫要记
　　旧志儒家青宫要记十卷天后撰
　　唐国朝传记
　　志杂传记类刘餗国朝传记三卷国朝旧事四十卷书目传记三卷凡一百九十事
　　唐中台志
　　志传记类李筌中台志十卷　书目十卷李筌録辅弼邪正之尤者起商伊陟终隋虞世基以皇王霸乱亡五者第之而为鉴戒唐相以李林甫陈希烈附皇道筌上元中乃自表天寳初迫以缀名云景德中曽致尧以筌叙事简略褒贬未当乃为广中台志八十卷自黄帝得六相而下至于唐末类事为二十四门【致尧着为臣要纪十五篇】
　　唐辨疑志
　　志小说家陆长源辨疑志三卷　书目三卷辨世俗流传之谬
　　唐通志
　　旧唐书归崇敬传授司业兼集贤学士与诸儒官同修通志崇敬撰礼仪志众称允当
　　唐典章文物志　法象志
　　旧唐书李淳风所撰典章文物志等书行于世论前代浑仪得失之差著书七卷名为法象志奏之
　　唐礼志
　　志礼类丁公着礼志十卷
　　唐孝行志
　　志杂传记类赵珫孝行志二十卷　柳宗元孝门铭曰在帝有虞以孝烝烝仲尼述经以教于曾惟昔鲁侯见命夷宫亦有考叔寤庄称纯
　　唐经畧志
　　书目唐年经畧志十卷张陟撰始征伐四夷终朝贡皆唐时事
　　淳化续翰林志
　　淳化二年十月辛巳翰林承防苏易简献续唐李肇翰林志二卷诏藏史馆仍赐诗二章又飞白玉堂四字以赐　唐志职官类李肇翰林志一卷杨钜学士院旧规二卷杂史类韩偓金銮密记五卷　书目次续翰林志一卷苏耆撰摭易简所不及载者一十九事附当时名人诗翰林杂记一卷学士李宗谔集翰苑规制恩例着为定式【祥符中上之】　天圣四年三月十五日钱惟演为金坡遗事三卷太宗御札御诗及铭共九首真宗诗六首标于上篇终以杂记晁逈别书三事附焉　周必大玉堂杂记三卷
　　淳化史氏懋官志
　　五年四月戊申直史馆钱熙至自宋州得赵隣几所撰补防昌已来日厯三十六卷文集三十四卷所着鮿子一卷六帝年畧一卷史氏懋官志五卷他书又五十卷来上诏以钱十万赐其家　直史馆冯起撰御试三牓碑淳化初中允和防撰七牓题名记以献遂直集贤院【并补注父凝所撰古今孝悌集成十卷以献】　宋庠掖垣丛志三卷
　　至道总仙记【见后列仙传】
　　二年四月知黄州乐史献百三十七卷目录四卷帝宣示宰臣付史馆
　　景徳卤簿记
　　三卷景徳二年十二月乙巳朔南郊卤簿使王钦若上大中祥符封禅记　奉祀记　祀汾隂记
　　祥符元年十二月壬辰龙图阁待制陈彭年请自天书降至封禅毕编録藏之秘府诏李宗谔丁谓及彭年纂录谓等就起居院编录至三年十月书成凡五十卷皆先为记事次列仪注御制册祝乐章步虚词御札诏敇德音表状颂碑铭记賛分门载之庚申丁谓等上之帝为制序祀汾隂礼毕亦诏谓等撰记六年八月丁丑成五十卷七年谓与李维等又作迎奉圣像记二十卷降圣记五十卷奉祀记五十卷天禧元年十一月辛亥维等以献
　　祥符先天纪　【天源录】
　　祥符八年十月十五日【壬辰】知制诰盛度上圣祖黄帝天源录五卷命王曾晏殊编未备事迹二十八日乙巳枢密使王钦若上纂集圣祖事迹十二卷以先天纪为名【中兴书目二十六卷】御制序九年三月戊午钦若上续成先天纪三十二卷诏褒之天禧元年六月乙未赐辅臣先天纪人一本　唐志神仙类杨上器注太上元皇帝圣纪十卷
　　天禧大礼记
　　天禧元年正月辛丑朔上玉皇寳册壬寅上圣祖册己酉上太庙六室寳册辛亥合祭天地天安殿上尊号册寳上寳册礼毕亦诏礼仪院撰记时王钦若李迪继判院杨亿知院又成天禧大礼记四十卷二年正月戊午以献【宰相钦若等上】
　　天禧五岳广闻记
　　三年二月丙辰宰臣王钦若上防灵志百卷诏名五岳广闻记赐序冠篇手诏褒之　封芝翠检篆玉英辞桂旗羽盖云屋风扃
　　景祐卤簿图记
　　宋绶十卷
　　庆厯文武贤臣治蜀编年志
　　书目一卷庆厯初王玉纂章詧为序始唐武徳戊寅逮庆厯壬午凡四百二十五年治蜀贤臣以年编次
　　皇祐大飨明堂记
　　二年九月亲祠明堂制度损益多由上裁酌十月诏宰臣文彦博宋庠参政高若讷史馆王洙编修大飨明堂记三年二月五日丙戌彦博等上二十卷目録一卷彦博言编修起三月戊子降诏迄季秋辛亥礼成广记而备言之虑简牍颇多仰烦圣览因纂成皇祐大飨明堂纪要三卷以闻庚寅内出御制序从所请也令崇文院镂板以赐近臣
　　治平十国志
　　见杂史
　　熙宁都水名山记
　　八年七月四日右谏议大夫沈立进都水记二百卷名山记一百卷
　　元丰新修大乐记
　　三年置局修制太乐知礼院杨杰以前后讨论大乐奏议所承诏防编为三卷又以元祐乐议七篇附卷末
　　建炎中兴记
　　龙图直学士耿延禧承诏着建炎初继綂事迹一卷李纲编建炎时政记三卷自元年五月一日以后至八月十八日
　　建炎进退志
　　李纲建炎进退志总叙四卷
　　乾道筹边国志
　　三年十二月八日参政蒋芾上
　　淳熙圣徳记
　　十五年五月十三日左司郎中王正已进皇帝圣徳孝感记诏付史馆
　　嘉定圣徳记
　　五年九月二十四日吏侍彭龟年之子钦纂龟年劝讲所得圣语及事实本末名圣德记上之诏付史馆玉海卷五十七
<子部,类书类,玉海>
　　钦定四库全书
　　玉海卷五十八
　　宋　王应麟　撰
　　蓺文
　　传
　　尚书注云传即注也以传述为义史记索隐云列传者叙列人臣事迹令可传于后世【释名曰传者传也以传示后人也】
　　黄帝星传　内传
　　见天文类　书目黄帝内传一卷题籛铿得于石室刘向校书得之盖依托云
　　禹大传
　　文选离骚经王逸注禹大传曰洧槃之水出崦嵫之山
　　周王传　穆天子传
　　唐志穆天子传六卷【晋书云五篇】　隋志六卷汲冢书郭璞注【起居注类】晋时得汲冢书有穆天子传体制与今起居正同盖周时内史所记王命之副也　春秋正义周王游行五卷　文选陶潜读山海经诗泛览周王传　中兴书目六卷晋太康二年汲郡民发古冢得之其书言穆王游行之事侍中荀朂等校正郭璞为之注序曰谨以一尺书纸冩上请付秘书缮写藏之中经副在三阁诏荀朂和峤等以字写之六卷八千五百一十四字【书正义汉书注水经注引之】　拾遗记穆王三十二年廵行天下有书史十人记其所行之地
　　孔子六艺传
　　史记封禅书孔子论述六艺传略言封泰山禅梁父者七十余王矣其俎豆之礼不章盖难言之　大史公论六家曰儒家以六艺为法六艺经传以千万数
　　夏小正传
　　春秋正义大戴礼夏小正传曰繁游胡
　　春秋瑞应传
　　白虎通三正篇春秋瑞应传曰敬受瑞应而王改正朔易服色
　　汉髙祖孝文传
　　见御制
　　汉保傅传　青史氏记　学礼
