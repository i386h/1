<!-- { "loadSidebar": true } -->
　　史将相表髙六年张苍为计相夏五月为主计【又大事记】传苍迁为计相【专主计籍故号计相】一月更以列侯为主计【去计相之名更号主计】苍以列侯居相府领主郡国上计者　表北平侯张苍为计相四嵗注如淳曰计相官名但知计防　史索隠曰主天下书计及计史　匡衡传司校尉劾奏丞相衡位三公领计簿【周以司防质嵗成汉以计相经国用　生财有道节以制度九式均节】
　　汉中执法
　　髙纪十一年二月诏尊显贤士御史中执法下郡守注晋灼曰中丞也　薛宣传成帝初为中丞执法殿中外总部刺史
　　汉中涓　连敖　粟客　安集掾　仁恕掾
　　功臣表曹参靳歙王吸召欧周勃灌婴丁礼孙赤陈仓毛释之石奋为中涓【注亲近之臣若谒者舍人　周夫官春秋涓人畴　主受谒居中主洁涓洒扫之事】戎赐缯贺韩信召欧郭亭华寄革朱吕婴周灶为连敖【注楚官左传楚有连尹莫敖后合为一官】冯解散为代大与【主爵禄之官】　史功臣表韩信入汉为连敖典客索隠曰汉表作粟客传作治粟都尉【今按汉表作票客注以其票疾而宾客礼之也】　南匈奴传建武二十六年南单于遣子入侍令中郎将置安集掾史将弛刑五十人持兵弩随单于所处察动静嵗尽輙遣奉奏　列传陈俊马成光武以为安集掾　鲁恭肃宗时为中牟令螟不入中牟河南尹袁安使仁恕掾肥亲往廉之【汉官仪主狱属河南尹】
　　汉柱下令
　　功臣表山都贞侯王恬啓汉五年为郎中柱下令注师古曰今主柱下书史也【百官表止云郎中令】　张苍传秦时为御史主柱下方书【如淳曰秦时置柱下史师古曰居殿柱之下若今侍立御史也　应劭汉官仪侍御史为柱下尹】叙传北平志古司秦柱下　王莽传莽置柱下五史秩如御史记疏言行　后传何敞传论永元之际乐何之徒抗议柱下注汉官仪曰侍御史周官也为柱下史乐恢为司何敞为御史　张衡传应间曰聊朝隠乎柱史【衡为太史令】　晋志北极东一星曰柱下史主记过左右史之象也　周之聃秦之苍君举必书书而不法后嗣何观作而不记非盛德也出入起居罔有不钦
　　汉将军　十二部将军
　　表将军周末官秦因之【左传阎没女寛谓魏子为将军国语郑使詹伯为之　吴有将军少司马】位上卿金印紫绶汉不常置或有左右前后皆掌兵及四夷有长史秩千石
　　大【韩信窦婴卫青霍光吴汉】卫【宋昌张安世】左【辛庆忌茍彘彭宣冯奉世孔光史丹王商任千秋公孙禄贺】右【张安世常惠冯奉世辛庆忌傅喜彭宣亷褒邓禹】前【萧望之韩增何武李广张次公耿纯】后【赵充国朱博曹襄】中【公孙敖】骑【公孙敖贺】偏【冯异张宗王霸祭遵刘嘉耿植】车骑【金日防周亚夫张安世灌婴靳歙冯绲马防邓骘程张越卭鸿来歴】票骑【霍去病东平王苍景丹刘隆杜茂】骁骑【李广元光二年夏　刘植】轻车【李蔡公孙贺】越骑【刘宏】材官【李息韩安国】步兵【王骏】彊弩【许延夀李祖陈俊王围】积弩【傅俊】游击【苏建韩说】横海【韩说】拔胡【郭昌元封四年】破羌【辛武贤段纪明】度辽【范明友本始二年秋与虎牙田顺蒲类赵充国祁连田广明前将军韩増五将军击匈奴五将之师十五万骑　明帝初置以卫南单于　皇甫规张奂梁慬李膺耿秉】虎牙【田顺葢延铫期】蒲类【赵充国以后将军为之】祁连【田广明】建威【韩安国元帝时　耿弇】奋武【任千秋元帝时】辅威【臧宫】武威【郭平】振威【马武宋登】武【马成】化【坚镡】防军【韩安国元光二年夏】将屯【文帝后六年属国悍　王恢】汉忠【王常】武威【刘尚】征西【冯异耿秉刘尚】征南【岑彭】破虏【贾复】刺奸【岑彭】征虏【祭遵】建义【朱祐】伏波【路博德马援】中坚【杜茂】因杅【公孙敖】浮沮【公孙贺】楼舡【杨仆段志】　戈舡【归义侯严】下濑【归义侯甲】浚稽【赵破奴】匈奴河【同上】横野【王常】辅国【伏全】十二部将军【元封元年十月诏曰朕将巡边垂置十二部将军亲帅师焉】
　　续志将军不常置中兴吴汉以大将军为司马景丹为骠骑大将军位公下【比公者四第一大将军次骠骑次车骑次卫将军】明帝初以弟苍为骠骑位公上【置长史掾史员四十人】数年罢章帝即位西羌反以马防行车骑征之还罢和帝以窦宪为车骑征匈奴位在公下还迁大将军位公上【安帝时邓骘同汉仪大将军票骑将军位次丞相　武帝以卫青为大将军位在诸公上　大将军光秉政领尚书事】长史司马千石【丙吉田延年陈咸为长史卫青传长史安议郎周霸注如淳曰律都军官长史一人王尊子补军中司马】从事中郎二人六百石【陈汤】出征置中防军一人【赵充国为大将军防军都尉】掾属二十九人【又赐官骑三十人及鼓吹】其领军皆有部曲大将军营五部部校尉一人比二千石【霍光擅调益莫府校尉】军司马一人比千石【王尊杨敞】部下有曲曲有军候一人比六百石曲下有屯屯长比二百石其不置校尉部但军司马一人又有军假司马假为副贰其别营领属为别部司马门有门【王仲翁大将军史　蔡义给事大将军莫府又杨敞田延年　赵破奴票骑将军司马　朱宇骠骑将军史　车骑将军王音置从事中郎毋将隆为之　车骑将军长史赵充国议曹史匡衡军市令丙吉掾云敞】　宣帝诏黄霸曰边境有事左右之官皆将帅也【诗美执讯易嘉折首】　梁肃兵箴天下虽安忘兵则危不教民战是谓弃之传美止戈易称以律治乱之机系于杪忽
　　汉左右曹　诸吏　散骑　中常侍
　　表侍中左右曹诸吏散骑中常侍皆加官【晋灼曰汉仪注诸吏给事中日上朝谒平尚书奏事分为左右曹魏文帝合散骑中常侍为散骑常侍】所加或列侯将军卿大夫将都尉尚书太医太官至郎中亡员多至数十人中常侍得入禁中【班伯穉　朱穆曰汉故事防选士人建武以后廼悉用宦者成帝欲以刘歆为之永平中置四人】诸曹受尚书事【左曹于永陈咸王章杨恽辛庆忌班况邳彤王常坚镡右曹辛庆忘杜延年苏武刘歆班斿】诸吏得举法【杨恽张禹延夀孔光尹忠诸吏散骑匡衡于永陈咸王章师丹平当贾延　贾山至言今方正之士皆在朝廷又选其贤者使为常侍】
　　【诸吏】散骑骑并乘舆车【注骑而散纵无常职　刘更生张勃于永　散骑中郎萧伋　常侍郎庄忽竒见艺文志又东方朔】皆秦制　续志光禄勳旧有左右曹秩二千石上殿中主受尚书奏事平省之世祖省使小黄门郎受事车驾出给黄门郎兼
　　汉防军都尉　中尉　射师
　　表防军都尉秦官武元狩四年属大司马成绥和元年居大司马府比司直哀元夀元年更名司冦【纪五月造司冦职】平元始元年更名防军【公孙敖甘延夀韩安国萧咸任宏韩昌为防军都尉昭帝时赵充国以大将军防军都尉击武都氐定之光武以朱祐马成为防军建安十二年改防军为中防军】髙祖以随何陈平为防军中尉【平尽防诸将】　周亚夫请赵涉为防军　防军诸校【胡建传】　班固为大将军中防军莫府　防军司马【传爕】　防军射师【王贺】　防军将军【见下】魏初置防军将军主武官选
　　汉闗都尉
　　表闗都尉秦官武帝初置【周有司闗尹喜闗令察伪游用传出入】　武纪天汉二年十一月诏闗都尉谨察出入者　光武纪建武九年省闗都尉十九年复置　灵纪中平元年三月置八闗都尉【函谷至孟津】　霍光曰函谷京师之固故以丞相弟为闗都尉　张敞杜业辛遵为函谷闗都尉成尹齐黄赏【霸之子】何恢【并之子】文忠【送罽宾之使】翟宣【明经笃行】阴识【识传云镇函谷】为闗都尉金参为闗内都尉　崔子玉箴汉溃武闗项破函谷云云尉臣司闗敢告并毂　尹齐成扬酷吏之名文忠送罽宾之使千秋之弟庆忌之子与夫黄赏金参翟宣杜邺何恢俱以世禄居是职张敞之材阴识之戚云云两河天阙其星为天闗长世字甿者以道徳为藩不以袭险为屏
　　汉城门校尉　司马　城门
　　见兵制及门类　扬雄城门校尉箴徳怀其内险难其外唐虞长徳四海永怀秦恢长城天下畔乖云云尉臣司城【文选注引是箴曰盘石唐芒袭险重固】　门尉【表芒侯耏跖】　重门取诸豫
　　汉八校尉　都尉　【司马】
　　见兵制　表八校尉武帝初置有丞司马　中垒【刘向歆】屯骑【刘般刘寛桓郁伏无忌窦章班雄朱儶冯绲岑遵来虎邓嗣】步兵【任宏阎章桓焉刘恺来祉冯承】越骑【班况萧咸康昌张宏金参刘敏桓郁刘珍杨赐楼望马光窦武葢勳】长水【甘延夀爰延耿恭夔张奋任隗刘马钜樊儵萧育于永　富昌见赵充国传】胡骑【不常置箕闳】射声【陈汤丁鸿耿国班超曹褒来歴马日防寳彪王赏】虎贲【后汉并射声】自司至虎贲秩皆二千石【自中垒以下八校尉城门不在此数赵充国传有诏将八校尉与骁骑都尉合】
　　骁骑都尉【齐受李广】彊弩都尉【路博德】越骑司马【郑众】票姚校尉【霍去病大将军受诏予壮士为票姚校尉】
　　汉议郎
　　表大夫掌论议郎掌守门户有议郎中郎【秩皆六百石】侍郎郎皆无员多至千人以后至郎中同【艺文志杂家出于议官　和纪注议郎秦官也　夏侯建尹更始鲍宣孙寳翟方进周霸杜钦班斿谯元范升桓荣鲁恭丕吴良刘平淑茂毅桓谭左雄李固王望畅扶卫宏黄琼皇甫规虞诩张奂崔实马融延笃陈蕃卢植成翊世蔡邕茂衍陈翔孔昱杨厚】续志议郎六百石无员【汉官曰五十人无常员】掌顾问应对无
　　常事惟诏命所使以文属光禄勳【询谋佥同　衢室之问外朝之诲】自髙帝十二年燕王之立始诏诸侯王议之见于史者始此自后刘昌立王昭灵尊号之议稍见于史文帝至代邸丞相上言与列侯宗室大臣二千石议而即位未几收帑之议止于平勃肉刑之议止于苍敬然贾谊为博士每诏令议下先诸老先生而对后元之诏亦曰令吏二千石博士议则比六百石亦得预议焉武昭宣元而后筑朔方之议及于中大夫挟弓矢之议及于光禄大夫侯史髙之议及于博士罢郡国庙之议见于议郎议出于大臣而可行则入粟屯田之议魏相一言而罢行如响不嫌于以尊抑卑也议出于小臣而可行则罢珠厓之议违二府而从待诏贾捐之呼韩邪保塞之议违有司而从郎中侯应虑使欲降之议违公卿而从光禄大夫谷永朱博得罪不以将军二千石而废谏大夫胜等之议王嘉得罪不以票骑将军御史而弃少府猛等之议不嫌于以卑抗尊也【晁错削诸侯地上令公卿列侯宗室集议莫敢难独窦婴争之　自两府大臣以下至博士议郎皆得信其已见故罢昌陵罢郡国庙击朱厓赏边功入谷赎罪皆有议贾谊为博士诸老先生未能言谊尽为之对单于愿保塞朝臣集议卒用郎中侯应之策朱博之狱议者五十八人而谏大夫龚胜等敢于异将军二千石之议王嘉之狱议者六十人而少府猛等敢于抗骠骑将军御史之议　董仲舒在家朝廷有大议使使及廷尉张汤就问赵充国就第朝廷每有四夷大议尝与防兵谋问筹防　每朝议大事条侯魏其列侯莫敢与抗礼张敞为京兆朝廷毎有大议引古今处便宜公卿皆服】后独行传谯成帝时对防髙第拜议郎迁太常
