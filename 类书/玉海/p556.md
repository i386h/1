<!-- { "loadSidebar": true } -->
　　景祐四年六月戊子以御制神武秘畧赐河北河东陜西缘边总管钤辖知州军每得代更相授之　仁宗景祐中授古今行兵用师之要及诸家兵书纂为三十卷准汉志四种分门序曰礼记出征受成于学汉礼遣将尚书授以古兵书魏武帝命将行师皆以新书从事艺祖临遣将勉其为治太宗尝出军诫以赐枢臣是用啓金锁秘室之藏究鹖冠黄石之防采古贤军法及旧史成败为十五卷三十篇其标目始于叙兵将才终于教射教弩实阃外之津梁幕中之鉴景祐四年六月以赐三路帅守国家自景徳中与契丹氏平而夏人效职贡无事且四十年武备浸弛庙堂言不及兵及韩亿任同知枢密院事乃建请执政举堪任将帅者以备任使又言武臣宜知兵法权谋之书而今禁絶盍类次四种之要使通习之上为亲集神武秘略颁诸边将
　　康定备边要览【见议邉类】
　　丁度上十防名备边要览仁宗问御边之计度奏曰中国抗夷狄宜以智胜难以力克葢地形武技与中国异也今当谨亭障逺斥堠控扼要害为制御万全之计因上备边十防
　　康定风角集占
　　康定元年十一月四日丙辰亲制风角集占三卷镂板印赐辅臣徧赐陜西都总管等　书目风角占一卷康定间司天台奉诏集诸家风之説前有御制序　后汉注风角谓四方隅之风以占吉防
　　康定兵説
　　【阙】
　　康定论兵
　　康定元年正月赵元昊冦边诏近臣陈攻守防同知枢密陈执中请修沿边城池广土兵减骑卒静守以骄其志蓄鋭以挫其锋学士丁度条上十防名备边要览同修起居注呉育录真宗朝通西域诸蕃并昊父祖本末上之殿中侍御文彦博言将权不可不専军法不可不峻兵法曰畏我者不畏敌畏敌者不畏我使之畏我非严刑何以济乎古者什伍之长皆得専杀今统师之重乃不能诛一小校则军中之令可谓隳矣议者以今寇非大敌师不深入将校有犯宜从中覆倘遇大敌则孰肯奋邪著作佐郎张方平上平戎十防大畧以为宜屯重兵河东示以形势贼入寇必自延渭而兴州巢穴之守必虚我师自麟府渡河不十日可至此所谓攻其所救形格势禁之道也经畧夏竦议将在军虽得自便然攻守大计当禀筭于朝廷乃画攻守二防诏取攻防都官员外郎景泰上边臣要畧二十卷平戎防三卷十五篇学士王尧臣等上渭州推官魏庭坚所撰四夷鉴三十卷殿中丞王琥献平戎方畧尧臣又上蔡旦所撰通志论十三篇备言攻守之防陜西畧判官田况上兵防十四事
　　康定行军赏罚格
　　康定元年八月韩琦【阙】
　　康定聚米图经
　　聚米图经五卷康定间閤门通事舍人赵珣图进西边地形因授以兵寄
　　庆厯重修兵书
　　【阙】
　　庆厯三朝经武圣畧
　　王洙编十五卷　中兴书目今止十卷　仁宗庆厯中命待制官集太祖太宗真宗料敌制胜之法而为此书始于议兵终于蕃夷凡十五卷庆厯五年二月庚戌御迩英阁读三朝经武圣略十一月癸未又读乙未又御迩英阁读之　书目宝元中王洙承诏撰　晁氏志经武圣略王洙撰宝元中西边用兵朝廷讲武备是时洙奉诏编祖宗任将用兵边防事迹分二十门
　　庆厯兵录【又见录类】
　　庆厯五年枢密副使丁度搜次首末钩考纤微掇其攻守战者为禁兵民兵兵录五篇宋祁为序略曰宋兴经武制众凡军有四一曰禁兵殿前马步三司焉二曰厢兵诸州焉三曰役兵羣有司焉四曰民兵农之健而材者籍之今参预丁公为兵录合羣曹所分擿指诸条所隐彚而聮之部分班如也离而判之区处戢如也虽伍符猥并边琐曲折嵗列废置月比耗登披文指要坐帷而判葢简稽之决要搜乗之总凡录成乃上于官军篇之首公各述其所由近卫别录示有尊也余军弗载略所缓也文约事明成一王法
　　庆厯武经总要
　　书目武经总要四十卷天章阁待制曽公亮等承诏编定参政丁度总领之书成仁宗御制序冠篇首内制度十五卷边防五卷故事十五卷占五卷　庆厯三年十月乙夘命学士承防丁度提举修兵书亮为检讨前集校理曽公亮始于选将终于边防后集始于伐谋终于遁甲四十卷三百十八门
　　庆厯临机抵胜图
　　见阵法
　　至和御制攻守卫图
　　实录至和元年三月壬申赐边臣御制攻守御卫图会要皇祐六年【即至和元年三月七日是年四月改元】枢密副使王尧臣进兵防诏以圣制攻守卫图为名送崇文院镂板　书目三卷
　　嘉祐枢密院机要
　　嘉祐二年枢密使韩琦言国朝机要文字尽在密院嵗久散逸蠧朽多所不全请差官于诸房讨寻编录一本进内一本留本院于是自建隆以来以嵗月先后事类相从而纂集之其年八月乙巳枢密副使程戡提举编修大理寺丞周革等防检编排至六年十一月乙亥编成上之凡一千一百六十二册　治平二年五月丙辰枢密院编机要文字九百八十一册以进
　　嘉祐秘阁兵书
　　嘉祐六年四月丙子以大理寺丞郭固编校秘阁所藏兵书先是四馆置官编校书籍而兵书与天文为秘书独不预大臣有言固晓知兵法乃命就秘阁编校抄成黄本一百七十二册治平四年六月编毕
　　熙宁经武要畧
　　熙宁二年五月癸巳枢密院言本诸文书凡闗祖宗以来制所宜施于久逺者今欲删取大防着为一书及圣政厘革条章以次纪录或有条理未备更该説使羣所冀当职者得以屡省其要以时考察则本兵大计纲纪不废其事目凡十曰兵制马政边防夷狄属国城守器械捕盗选才责效各以事类相从编次成册仍于逐门各留空纸以备书载将来措置事件从之仍赐名经武要畧三年十月丙戌以著作佐郎馆阁校勘王存大理寺丞馆阁校勘顾临著作佐郎钱长卿大理寺丞刘奉世同编令都副丞防管当至九年秋修毕上之【五年五月癸未命内藏库副使同编修】
　　熙宁御制攻守图
　　熙宁五年十二月己亥朔诏赐王韶攻守图行军环珠武经总要神武秘畧风角集占四路战守约束各一部仍令秦鳯路经畧司抄录　七年九月丙午内出攻守图二十五部赐河北
　　熙宁重校李靖兵法
　　熙宁三年
　　元丰校定兵法
　　元丰三年四月
　　皇朝军政要览
　　书目军政备览一卷皇朝都官员外郎曽公奭撰述天文地势乡兵为将竒正向背凡二十七篇
　　皇朝兵筹类要　李垂兵制书建炎军制二十一条　建炎纂集祖宗兵制　绍兴玉垒忠书
　　见兵制
　　隆兴武经鉴
　　武经鉴二十卷王彦上自始计至用间隆兴二年五月辛丑御制序乾道三年二月十六日赐将帅
　　乾道筹边图志
　　乾道三年十二月辛丑参政蒋芾上上曰所进筹边防如指诸掌
　　嘉定中兴经武要畧
　　宝祐七朝经武要畧
　　汉兵本末　徐天麟
　　南北筹边　曽三英
　　百将传十卷张预撰每传必以孙子兵法断之
　　渭南秘诀谢渊得之泸州葢八阵图法也为之注释　隂符元机朱安国注隂符经也　苏洵着权书五篇心术法制攻守强弱用间又衡论十篇
　　汉刑法志善师者不陈善陈者不战善战者不败善败者不亡舜善师而不陈者也汤武善陈不战者也齐桓善战不败者也楚昭王善败不亡者也　谷梁传出曰治兵习战也入曰振旅习战也兵事以严终故曰善阵者不战善战者不死善死者不亡　淮南子易则用车险则用骑涉水则多弓隘则用弩昼则多旌夜则多火晦冥多皷此为善设施也　孙子善用兵者如常山之虵也击其首则尾至击其尾则首至击其中则首尾俱至　荀子临武君曰兵之所贵者势利也所行者变诈也善用兵者感忽悠闇莫知所从出孙吴用之无敌于天下　淮南子飞鸟之鸷也总其首猛兽之攫也匿其爪虎豹不外其牙噬犬不见其齿故用兵之道示之以柔而迎之以刚示之以弱而乘之以强为之以翕应之以张七书形人而我无形此乃竒正之极　能因敌
