<!-- { "loadSidebar": true } -->
　　景德二年四月戊戌幸龙图阁近臣毕从种放预焉作龙图阁赞阅太宗御书及观诸阁书画宴于崇和殿上作五言诗从臣皆赋命知制诰李宗谔杨亿作序　龙图阁在会庆殿之西偏北连禁中东曰资政殿西曰述古殿阁上藏太宗御书及典籍图画宝瑞之物太宗御制御书文集总五千一百一十五卷轴册又有御书素扇数十下列六阁【一作阁】曰经典阁总三千三百四十一卷【目録三十卷】史传阁总七千三百五十八卷【目録四百四十二卷】子书阁总一万三百六十三卷【一云八千四百八十九卷】文集阁七千一百八卷天文阁二千五百六十一卷图画阁七百一轴卷册又古圣贤墨迹二百六十六卷上曰朕退朝之暇无所用心聚此图书以自娱耳庚子以御制龙图阁赞赐辅臣上曰龙图阁书屡经雠校最为精详已复传写一本置后苑太清楼朕自居藩邸以至临御凡亡缺之书捜求备至毎于藏书之家借其本必令置籍出纳国学馆阁经史未有板者悉令刋【实録恐出防要当攷】　今按长编云阁在防庆殿西偏北连禁中阁上藏太宗御书五千一百十五卷轴下设六阁经典阁三千七百六十三卷史传阁八千二十一卷子书阁一万三百六十二卷文集阁八千三十一卷天文阁二千五百六十四卷图画阁一千四百二十一轴卷册【与前文全不同】
　　景德大清楼观太宗圣制御书及四部书
　　见御书类　又天禧二年十一月辛未【详见后】　晏殊谢观书表丹函翠蕴藏先圣之宝章绨缥集九流之閟籍
　　祥符观龙图阁太宗御书及四部书籍　天禧观文论歌诗
　　祥符三年正月戊寅【二十八日】召近臣观龙图阁太宗御书及四部书籍又至阁西观画赐酒阁下上作观书开宴五言诗令即席皆赋又出圣制防眞宫碑九天司命天尊殿铭泰山重修圣像记作五言诗赐王旦等和【二年四月七日壬辰宴饯种放上作诗是日阅诸阁图画太宗御书宴崇和殿九月二十六日丁丑召寜王元偓等观书】八月甲寅又召近臣观书五年十二月丁丑至龙阁阅书开宴九年十一月二十三日癸亥召近臣观书于是阁杨亿吕夷简与上作诗五章分赐王旦等　天禧二年四月丁卯【四日】召近臣谒太宗御容于宜圣殿遂至龙图阁观书及圣制賛颂石本时升王未出閤始预坐令从官赋观书赏花诗四年十一月戊午召近臣龙图阁观图籍御制文论歌诗上曰朕听政之暇以翰墨自娱丁谓请镂板许之遂宴资政殿【详见御集】　五年二月丁未又观御书于是阁　庆厯八年幸阁观游艺集　嘉祐七年观三圣御书
　　祥符玉宸殿观太宗文翰　苑中观太宗圣制四部羣书圣制书籍记【射堂阅太宗御书见御诗】
　　四年十月丙寅【二十八日】召辅臣至苑中山亭观太宗圣制四部羣书又至玉宸殿观古今书读圣制书籍记石帝作五言诗王旦等皆赋【景德四年三月乙巳玉宸殿事见殿类】　七年三月十日乙未召辅臣于玉宸殿观太宗圣文神翰上各制文于篇末仍总其数刻石皇子从上指诗牌字问之应声以对赐宴翔鸾阁又浮觞曲水奏云韶乐上赋观书流杯七言诗侍臣皆赋　八年四月癸丒复诏辅臣于此殿观书及太宗御书移御别殿观御制皇帝王覇五臣等论遂临水轩赋诗各赐衣带器币王钦若陈尧叟赵安仁等与焉九年二月以御撰玉宸殿记刻石翔鸾阁三月四日戊申召宗室观书于是殿【后观书观稻于此如天禧之二年三年四年不一而止】　御集有玉宸集五卷祥符七年六日藏之秘阁【余见殿类】
　　祥符国子监观论辩
　　七年四月己巳宰臣文武百官诣国子监观太宗御集御书及新刻圣制论辩遂宴近臣于监【详见御书】
　　祥符翔鸾阁观太宗御书【天禧附】
　　九年二月癸卯【二十七日】召近臣于后苑翔鸾阁观太宗御书因示圣制太宗圣文神笔颂玉宸殿记【一云观圣制乐府文论】五臣论乐府辞上作歌诗二篇命从臣赋诗移幸流杯殿登象瀛山翠芳亭遂宴玉宸殿【殿在苑中密迩宫禁】　天禧三年三月庚午宴后苑登翔鸾阁观太宗御集及圣制又御仪鳯阁玉宸安福殿作赏花钓鱼五七言诗命皇太子书以示近臣羣臣皆赋翰学盛度面求赐本诏与之遂燕射太清楼
　　天禧太清楼观圣制羣书　阅书歌诗
　　二年十一月辛未召近臣至后苑太清楼观太宗御书及圣制羣书赐宴楼下上作太清楼阅书歌诗二首【歌七言十韵】从臣皆和　晏殊和阅书歌琼字金扉逈倚天南齐七志罕遗逸西汉九流咸粲然
　　天禧清景殿观御制
　　三年九月丙子诏宗室宰臣两制二馆以上对内中清景殿观御制元良述承华要略玉清宫白鹤赞太清乐歩虚词玉宸殿记清景殿书事诗又作诗十韵赐防准等遂宴殿内【晏殊集云庆云殿玉京殿读御制铭记赐宴】五年四月十六日壬戌召近臣馆阁官观御书于天章阁宴羣玉殿【详见御集】
　　天圣御书院观太宗眞宗御书
　　五年十月甲午【八日】上与皇太后幸御书院观太宗眞宗御书赐本院内臣等器币　院太宗所置在东宫【翰林学士宋绶撰记刻石院壁】　皇祐三年五月丁卯召近臣馆阁台諌官观书于御书院
　　天圣龙图天章阁观三圣御书　庆厯观游艺集　嘉祐观三圣御书
　　天圣八年八月丁亥【六日】召辅臣两制宗室于龙图天章阁观三圣御书元眞殿观瑞谷宴蘂珠殿宰臣以下赋诗　庆厯八年三月甲寅幸二阁召近臣宗室观太宗游艺集及三朝瑞物新刋眞宗幸澶州回銮诗碑文初祥符中取太宗御制乐谱棊图曲歌诗为百二十卷至是上命侍讲曽公亮详校亲为后序以示羣臣　嘉祐七年十二月丙申幸二阁召皇子辅臣两制宗室台谏观三圣御书又幸宝文阁分赐从臣飞白书赋诗【作观书诗】庚子再幸天章召从臣观三朝瑞物十三种又观太宗眞宗御集　治平三年九月丙辰幸天章宝文阁命两府观学士王珪所书仁宗御诗石刻
　　庆厯崇政延和殿观御书
　　七年八月丙寅【二十四日】御崇政殿召近臣观御书眞宗御諡位版及新作郊庙祭器八年九月己亥【四日】御延英殿召辅臣观御书【及天地祖宗位版】　嘉祐六年三月乙酉【二日】御崇政殿召辅臣观御书兖州文宣王庙榜【上巾栉而书其恭如是转运使张师中进宝奎辉文歌】
　　皇祐迎阳门观御书　观三朝御书
　　元年十一月庚寅观三朝训鉴图于迎阳门二年九月癸巳【五日】召辅臣观三朝御书及唐明皇山水图于此门至和二年二月辛丒【十三日】召近臣观飞白御书鳯翔上清宫榜于此门嘉祐二年六月癸亥观御书宝章阁牓于此门三年五月丙戌观御书并州舍利阁榜七月壬辰【二十四日】观御书妙法院正觉殿牓于此门次观三圣御容于天章阁九月丙戌御迎阳门观景灵宫天兴奉眞广孝殿御飞白书牓
　　宣和秘书省观书
　　四年三月辛酉幸秘省御右文殿宣羣臣观书及古器遂幸太学
　　绍兴秘阁观书
　　十四年七月丙子上幸秘书省至道山堂降辇遂幸秘阁【先是戊午游操等上表请幸】召羣臣观累朝御制御书晋唐书画三代古器还御右文殿赐羣臣茗饮赐少监防操御书扇戊寅上曰秘府书籍尚少宜广求访赐诏曰周建外史掌三皇五帝之书汉选才儒定九流七略之奏八月丙戌拜表称贺
　　淳熙秘阁观御书
　　五年九月十二日壬申幸秘书省受朝右文殿移御秘阁入东西壁观累朝御书上手以光尧太上皇帝所书琴赋示羣臣谕曰此钟王所不及既又修太平兴国故事张宴右文酒五行罢翌日癸酉赐御制诗诗有宴开芸阁坐对蓬山之语又曰稽古右文慙菲德礼贤下士法前王【赐宰臣史浩以下　是时三衙皆与坐阁门舍人亦列西庑】　帝晖下曯光荣河温洛之藏天藻昭垂迈过沛横汾之咏【表】
　　宋朝三圣御书
　　太祖　建隆初作文宣兖公赞　干德开宝中作应天厯本草序　建隆御札令转对　干德南郊首出御札　书八字赐李符　书一统赐王溥
　　太宗　雍熙三年飞白赐李昉　端拱二年急就章付秘阁　淳化中飞白玉堂赐苏易简　又为眞草行三体书御诗　又为四体书赐近臣　秘阁字赐李至　千文赐秘阁　四年八分书千文赐辅臣　至道三年飞白二十轴赐吕端又以四十轴藏中秘祥符新编十五部三百三十六卷　龙图太清玉宸及先圣庙名山胜地皆藏焉　镂文之管白龙之牋
　　眞宗　御书石本九十轴藏天章阁　景德三记祥符七条　龙图有歌诗清景有书事元良有述六艺有箴正説春秋要言承华要畧欹器之论三惑之歌玉宸殿四论五论　龙阁有賛泰山有铭庇民有述书籍有记箴着自戒歌写念农　宸翰则眞游太极之扁澶渊回銮之诗汾阴铭记

　　玉海卷二十七
　　钦定四库全书
　　玉海卷二十八
　　宋　王应麟　撰
　　圣文
　　御集
　　汉武帝集
　　汉志高文有传上所自造赋二篇【注武帝】　武纪赞号令文章焕焉可述后嗣得遵洪业而有三代之风【儒林传诏书律令下者文章尔雅训辞深厚】　史记封禅书索隐曰顾允案武帝集隋志武帝集一卷【梁二卷】　唐志二卷　洪河阐珍八
　　卦画于包羲温洛呈祥九畴叙乎夏禹帝王文章权舆于斯巍乎有尧与天同大焕乎之文着焉皇乎有周独盛中古郁乎之文备焉英华发于和顺之积辉光着于笃实之充自然而然无所容心如日月星辰之丽天山川草木之附地而已逮兹以降则有西都号令文章焕然可述史氏称焉故武帝之文则以集着宓羲有八卦之画黄帝有丹书之文文王有六爻之
　　重汉之高帝所述有书天子所服具有典式神爵之君仅能遵用华编成帙后世亡诏焉孝武右文纪述至富裒为钜集乃出后代秋风之辞柏梁之韵所可见者如是而已
　　魏文帝集
　　文帝以著述为务自所勒成垂百篇天资文藻下笔成章博闻强识才艺兼该　唐志魏武帝集三十卷文帝集十卷明帝集十卷　中兴书目文帝集六卷赋诗各二书表诏一杂文一　隋志十卷梁二十三卷【今所存止此文帝八岁能属文有逸才博贯古今　隋志魏武帝集二十六卷梁三十卷武帝逸集十卷新撰十卷】唐志晋明帝集五卷简文帝集五卷宋武帝集二十卷文帝集十卷梁武帝集四十卷简文集九十卷【南史武帝制賛序诏诰诸文百二十卷】
　　唐太宗集
　　志丁部别集七百三十六家七百五十部七千六百六十八卷太宗集四十卷　中兴书目唐太宗诗一卷凡六十九首旧唐志太宗集三十卷今集止此【崇文目一卷】通鉴贞观十二年三月辛亥著作郎邓世隆表请集上文章上曰人主患无德政文章何为不许【贞观政要十一年著作佐郎邓崇表请】　邓世隆帝向学多属文赋诗天格赡丽意悟冲迈十三年请加集録帝谦不许　房龄表云留情典坟属意篇什笔迈钟张词穷贾马文锋既振宫征自谐　太宗帝京篇岩廊罢机务崇文聊驻辇玉匣啓龙图金防披鳯篆韦编断方续缥帙舒还卷
　　唐宗集　开元御集
　　志高宗集八十六卷中宗集四十卷睿宗集十卷宗集卷亡　集贤注记开元二十年二月院内修御集学士韦述徐安贞专其事竟不成　张説传帝好文辞有所为必使视草　徐楚璧【开元中书舍人】帝属文多令视草宗释孝经注老子刋月令述训戒铭泰华集诫子
