<!-- { "loadSidebar": true } -->
　　一卷一名金镜述　实録【帝学同】贞观二年正月庚午着金镜述以示侍臣【太宗曰朕保此三鉴以防已过】宣宗大中二年二月庚子令狐绹为翰林学士夜召与论人间疾苦帝出金镜书曰此太宗所着也卿为我举其要绹擿语曰至治未尝任不肖至乱未尝任贤任贤享天下福任不肖罹天下祸帝曰善朕读此书尝三复乃已绹再拜曰陛下必欲兴王业舍此孰先【太宗召林逺撰金鉴书三十卷】　张蕴古上大宝箴【箴在即位之初】云爰述金镜穷神尽圣便物以心应言以行苞括治体抑扬辞令　虞世南圣德论著金镜帝范论君臣之道序仁义之方商畧古今以为监诫惩苛治而戒末弊賛黄皥而咏唐虞　德宗君臣箴与金镜而高悬　文苑英华太宗金镜云覩治乱之本源为明镜之鉴戒乱未尝不任不肖治未尝不任忠贤理人必以文德防边必以武威建大厦者先择匠然后拣材为国家者先择佐然后定民以大材为栋梁小材为榱桷仲尼师于郯子文王学于虢叔哲后求才若旱苖之思雨闇主防短而永愚明主思短而长善屈一身之欲乐四海之民子从令者不得为孝臣茍顺者不得为忠要荒为枝叶畿内乃本根高祖失于存功之能光武获于置将之妙【又见太宗御览云太宗思隋氏失道皇运开基因而序之以明诫谨神笔书石命工刻之以赐皇太子末云明镜不逺于焉自鉴】　序帝意若曰照形之真者莫如镜烛理之彻者莫如心乙夜之观虽极羣书参前倚衡岂无纲领于是探赜游神诞敷宸藻撮其机要彚着于篇黄昊之无为唐虞之至治賛咏缔玩不能自己夏殷之季世秦汉之暴君凛然兢惧背而去之以亿兆为心以万邦为意谓安人必以文德谓防边必以威武任贤使能则以人为鉴任一不肖则思远佞人以大材为栋梁以小材为榱桷以至好恶当谨表仪当正则曰君犹器也民犹水也方圆在器不在水德性必尊问学必砺则曰仲尼师郯子文王学虢叔勤于求贤则曰治主思贤若农夫望岁哲后求才若旱苖思雨美恶为鉴则以周公纪信屈原为美以易牙宰噽爰盎为戒是书有曰治乱本原是为明镜又曰以此观之足为永镜文辞谆复意谊深长所宝三鉴人实为重赐金背镜赏高冯之清鉴【太宗以金背镜赐高季辅】或进大宝之箴或进惟皇之诫自比于金资良匠而加砺亡国起戒为止水之照形任贤纳谏惓惓如此夫岂明照之不足者味帝之书且有短于自见不闻逆耳之言之训然则虚心尽下反观自照固是书之纲领欤雒书有言秦失金镜郑以为喻明道刘孝标著论谓圣人握金镜而阐风烈永徽上正义之表照金镜而泰阶平贞元赐君臣之箴与金镜以高悬开元贤相金镜着録【张九龄千秋金镜録】事鉴十章委曲讽谕视帝此书庶几得其遗焉按实録是书一篇凡千八百余言大宝箴云爰述金镜穷神尽圣四部书目乃没其名或谓儒家序志一卷列诸帝范之上者即此书是又无所据或曰金镜述或止曰金镜　器车与河图并传璧以大训俱显富哉天地之藏无书焉未足以为宝也
　　唐御撰晋书　四论　御铨定汉书
　　志晋书房龄等修名为御撰　会要宣武王陆四论称制旨　志又云御铨定汉书八十七卷高宗与郝处俊等撰
　　唐太宗御制
　　唐太宗贞观十九年将征辽二月次河阳丁巳赠殷比干太师自为文祭之次邺为文祭魏太祖墓三月丁丒幸定州经北岳自为祭文四月行军总管姜确卒为五言诗以悼之十月班师次汉武台余基三成傍有祠室帝制文刻于石十二月定州御步辇而行帝揽笔于辇中为诗二十年正月幸晋祠立碑制文亲书于石二十一年八月为文叙十骥二十二年正月戊戌幸温汤癸卯御制温汤碑示羣臣王公咸曰天文雅奥超象系之表神笔自书勒温井之侧三月帝以胡尘无警朔漠来王乃制戎狄宾服之文又制玉华宫山铭示羣臣诏令学士并作【十一年为文祭汉杨震】　帝博覧羣书总其宏纲殆于万卷遒文丽藻一时冠絶威鳯之赋积翠之咏庆善有章帝京有篇金镜之述帝范之训晋史之论圣教之序论兵之问对
　　唐帝范　序志
　　志儒家太宗序志一卷帝范四卷【贾行注】　通鉴贞观二十二年正月己丒【防要二十三年正月二十日】作帝范十二篇赐太子曰君体建亲求贤审官纳谏去谗戒盈崇俭赏罚务农阅武崇文【贞观政要议征伐篇载太宗帝范】且曰饬躬阐政之道备在其中又曰汝当求古哲王为师如吾不足法也　防要宝厯二年五月著作郎韦公肃注帝范十二篇上之中兴书目帝范二卷太宗撰凡十二篇【天圣四年闰五月学士宋】
　　【绶録进帝范二卷　崇文目一卷　述修身治国之要言】　读书志一卷今存者六篇　帝范序曰若临深而驭朽冀善始而令终汝以幼年义方多阙未辨君臣之礼节不知稼穑之艰难余毎思此为忧今自轩昊以降迄于周隋经天纬地之君纂业承基之主兴亡治乱其道焕然披镜前踪博采史籍聚其要言以为近诫　训戒六篇制于开元君臣事迹述于元和
　　唐天训
　　会要显庆二年六月上制元首前星维城股肱诫次着股肱论令许敬宗等注释名曰天训【注毕敬宗为序】　志儒家高宗天训四卷武后紫枢要録十卷臣轨二卷百寮新诫五卷少阳政范三十卷青宫纪要三十卷【崇文目青宫要记十卷】列藩正论三十卷维城典训二十卷训记杂载十卷采青宫纪要维城典训古今内范内范要略等书为杂载【凡武后书皆元万顷等撰】　文苑英华天后臣范序云想周朝之十乱爰着十章思殷室之两臣分为两卷
　　唐御注孝经　制旨【见孝经】　孝经六家
　　金石録明皇注孝经四卷天宝四载九月八分书御制序云举六家之异同会五经之旨趣约文敷义分注错经写之琬琰庶补将来【取王肃刘劭虞翻韦昭刘陆澄六家之説参仿孔郑旧义】
　　唐御注道德经
　　志宗注道德经二卷又疏八卷【有序】河上公注二卷梁武帝讲疏六卷陆德明疏十五卷　册府元开元九年三月置石柱于景龙观令司马承祯依蔡邕石柱三体书写道德经十年正月己丒诏置崇学十八年十月命集贤学士于三殿讲道德经二十年正月令士庶家藏是经贡举加老子防二十三年三月癸未【二十七日】亲注并修疏义八卷及制开元文字音义三十卷颁示公卿藏之秘府二十四年八月庚午道士于龙兴观发扬御书道德经二十九年九月御兴庆门楼亲试道举天宝元年二月乙酉置混元庙五载诏曰顷改道德经载字为哉仍属上句众以为然遂成注解十四载十八日【甲午颁御注老子并义疏于天下】以注疏分示十道各令传写以付宫观　选举志注成诏天下家藏其书贡举人减尚书论语而考试老子天宝中加号通道德经世不称之汉志老子邻氏经传四篇又有傅氏徐氏刘向説
　　宋朝徽宗御制解政和八年八月十一日颁刻石
　　唐开元训诫【又见东宫】　御集诫子书
　　开元二十五年八月甲子帝制训诫六篇以示诸王其旨盖明君臣父子之义斋祭稼穑之事忠王璵等上表请宣付史官及示百僚许之宰臣奏圣谟垂训辉映千古望宣布中外手诏谕曰周公诫伯禽曰无以鲁国骄人朕方圣虽慙岂忘诫子聊示庭训何足宣布【或谓即御集诫子书一卷也】　志小説家开元御集诫子书一卷【崇文目同】　睿宗景云元年十二月手戒诸王
　　唐宗事类
　　志类书类宗事类一百三十卷又初学记三十卷【张説类集】
　　唐大衍论　金风乐
　　志宗周易大行论三卷金风乐一卷
　　唐韵英　开元文字音义【见小学】
　　志小学类宗韵英五卷天宝十四载撰诏集贤院写付诸道传布天下　王维和圣制圣札赐宰臣连珠词五首
　　唐刋定月令
　　志御刋定一卷【详见时令门】　医术类宗开元广济方五卷德宗贞元集要广利方五卷【亲制序】
　　唐前代君臣事迹　连屏　君臣事迹屏
　　续防要元和四年四月给事冯伉着三传异同三卷其年七月乙巳朔御制君臣事迹十四篇【旧纪同】上以天下无事留意典坟毎覧前代得失兴亡之事皆三复其言又读贞观开元实録见太宗撰金镜书及帝范上下篇宗撰开元训戒思继前躅遂采尚书春秋后传史记班范汉书三国志晋书晏子春秋吴越春秋新序説苑等书君臣行事可为鉴者集成十四篇一曰君臣道【实録云君臣道合】二曰辨邪正三曰戒权幸四曰戒防行五曰任贤臣六曰纳忠谏七曰谨征伐八曰谨刑法九去奢泰十崇节俭十一奬忠良【一作忠直】十二修政教【或云修德政】十三戒田猎【一作简田猎】十四録勲贤分为上下卷上自制序曰前代君臣事迹至是以其书写于屏风列于御座之右书屏风六扇于中【一本云遣中使程文干以书屏至中书】宣示宰臣李藩裴垍曰朕近撰此屏风亲所观览故令示卿藩等上表贺【防要宰相杂録作三年七月宣示宰臣非也】　李绛传因进谏宪宗曰美哉斯言朕将书绅即诏绛与崔羣钱徽韦景白居易等捜次君臣成败五十种为连屏张便坐帝每阅视顾左右曰而等作意勿为如此事【连屏事见屏门】　志儒家宪宗前代君臣事迹十四篇　白居易集有批贺御撰君臣事迹屏风表
　　唐纂集尚书图　御集春秋经传
　　文宗毎对宰臣深言经学太和二年五月帝纂集尚书中君臣事迹命工图写于太液亭朝夕观览九年乙巳朔以御集春秋左氏列国经传三十卷宣付史馆
　　雍熙御制杂言
　　雍熙三年十月庚戌下元节宴辅臣于枢密使王显第夜分就赐御制杂言一篇
　　文明政化【见御集】
　　国史艺文志儒家以太宗文明政化十卷真宗正说十卷为首
　　祥符文武七条
　　二年十一月丙辰作文臣自清心至革弊武臣自修身至威严三年五月乙未赐辅臣御注文武七条八年六月辛未防路漕臣臧奎请令天下刻石治所或书公之壁从之【三年九月甲辰内出手札示辅臣令颁示江淮南安抚使谕以抚防之道凡十六条】庆厯四年十二月丁酉上以官吏不奉诏条申敕以圣考七条更相诲励【详见后戒吏】　熙宁五年八月辛丑诏朝辞日罢赐诫励敕及七条儒行篇
　　祥符座右文
　　祥符初赵湘请封禅帝制五箴以自儆三年三月丁酉上谓王旦曰北边结好朕居安虑危着文自誓置之座右朝夕观之又出自戒箴守官箴贵廪食吟轸农夫吟念农歌以示旦等
　　祥符东封圣制【颂铭】
