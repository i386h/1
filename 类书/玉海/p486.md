<!-- { "loadSidebar": true } -->
　　尚书六人六百石成帝初置尚书四人【表建始四年初置员五人】分为四曹【常侍曹二千石曹民曹主客曹三公曹汉旧仪初置五曹有三公曹主断狱晋志成帝又置三公曹是为五曹　孝元时石显用事刘向曰尚书五人皆其党也则尚书有五人非始于孝成矣　汉以尚书收中书之权遂为后世开两省之渐】常侍曹尚书主公卿事【蔡质汉仪主常侍黄门御史事世祖改曰吏曺亦谓之选部】二千石曹尚书主郡国二千石事【汉旧仪云主刺史蔡质汉仪掌中都官水火盗贼辞讼事亦谓之贼曹】民曹尚书主凡吏上书事【蔡质汉仪典缮治功作监池苑囿】客曹尚书主外国夷狄事【尚书龙作纳言应劭曰今尚书王之喉舌】世祖承遵后分二千石曹又分客曹为南主客曹北主客曹凡六曹【尚书何敞张敏陈宠成翊世翟酺王龚卢植　顺帝永建元年初令三公尚书入奏事韦彪上疏天下枢要在于尚书而间者多从郎官超升此位虽习文法长应对然小慧无大能】　通典周之司防其职也【周礼天官有司防郑曰若今尚书】秦少府遣吏四人在殿中发书故谓之尚书尚主也汉承秦置武帝用宦者主中书以司马迁为之中间遂罢其官以为中书之职成帝罢中书宦者又置尚书五人一人为仆射四人分六曹【唐六典注汉列曹尚书四人成帝加至五人司马彪言成帝置列曹尚书恐误也】通掌图书秘记章奏之事其任犹轻至后汉则优重出纳王命敷奏万几故李固云陛下之有尚书犹天之有北斗北斗为天喉舌尚书亦为陛下喉舌斗斟酌元气运乎四时尚书出纳王命赋政四海令及左丞总纲纪仆射右丞分掌廪假钱谷汉初尚书虽有曹名不以为号灵帝末以侍中梁鹄为选部尚书始见曹名谓之尚书台亦谓之中台后汉尚书五曹六人三公曹二人吏二千石民客曹两梁冠纳言帻【陈忠拜尚书居三公曹　翟酺尚书有缺诏将大夫六百石以上试对政事天文道术以高第补之酺对第一】　晋志光武以三公曹主嵗攷课州郡事改常侍曹为吏曹主选举祠祀事后汉以前汉五曹更加中都官曹为六曹六曹并令仆八人谓之八座魏改选部为吏部又有左民客曹五兵度支凡五曹尚书二仆射一令为八座晋初有吏部三公客曹驾部屯田度支六曹太康有吏部殿中五兵田曹度支左民六曹渡江有吏祠部五兵左民度支五尚书【宋又有都官为六尚书梁别有起部而不常置】　崔子玉尚书箴出入王命王之喉舌兑吉其和巽吝其频书臣司命【繁钦亦有箴云龙作纳言帝命惟允山甫翼周实司喉吻】　録尚书【附】晋志汉武时左右曹诸吏分平尚书奏事知枢要者
　　始领尚书事【霍光以大将军张安世史高以车骑王凤以大司马萧望之以前将军师丹以左将军周堪孔光以光禄勲张禹郑寛中以光禄大夫霍山以奉车都尉并领尚书事　谷永谓郑寛中参冡宰之重职　薛宣给事中视尚书事　光禄大夫于定国太中大夫张敞平尚书事】章帝以太赵憙太尉牟融并录尚书事尚书始有录名亦西京领尚书之任犹唐虞大麓之职也和帝时太尉邓彪为太傅录尚书事位在三公上【毎少帝立则置】后以为常犹古冡宰緫已之职【桓焉李固张禹徐防厐参录尚书事】魏晋以公卿权重者为之左右丞各一人四百石掌録文书期防左丞主吏民章报及驺伯史【汉仪曰总典台中纲纪】右丞假署印绶及纸笔墨诸财用库藏【汉仪曰右丞与仆射对掌授廪假钱谷与左丞无所不统　黄香拜左丞功满当迁和帝留増秩后拜尚书迁仆射　杨乔尚书侍郎左丞转右丞闲练故事　应顺尚书郎转右丞】通典秦置丞一人属少府建始四年置丞四人光武减其二唯置左右
　　侍郎三十六人四百石一曹有六人主作文书起草注汉仪曰尚书郎初从三署诣台试初上台称守尚书郎中歳满称尚书郎三年称侍郎客曹郎主治羌胡事剧【周嘉刘祐为侍郎阳球补侍郎闲达故事章奏处议为台阁所崇信】
　　尚书郎　通典西汉置四人【史记褚先生补年表云王迁为尚书郎事昭帝】以分掌尚书其一人主匈奴单于营部一人主羌夷吏民一人主户口开田一人主财帛委输光武分六曹之后置三十四人秩四百石并左右丞为三十六人【晋志同汉官仪侍郎三十五人续志三十六人当攷】郎主作文书起草更直五日于建礼门内【陈忠上疏曰诸郎鲜有雅才毎为诏文转相求请荐光禄郎周兴为尚书郎】入直官供青缣白绫被或以锦緤为之奏事明光殿省中含鸡舌香奏事以黄门侍郎对揖侍郎称已闻乃出丞郎月赐赤管大笔隃糜墨【决録注故事尚书郎以令史久缺补之世祖始改用孝防为郎　丁邯称病不就　冯豹胡广黄香樊凖徐防桓彬陈重雷义皆为之　田蚡为诸曹郎】魏黄初改袐书为中书置通事郎掌诏草而尚书郎有二十三人青龙二年陈矫奏置都官骑兵合二十五郎晋武时有三十四曹后又置运曹郎中二十三人或为三十六曹东晋十五曹宋十九曹元嘉后二十曹梁加其三天监三年复置侍郎陈二十一曹后魏三十六曹西魏大统十三年改为十二部北齐二十八曹隋初六曹二十四司领三十六侍郎开皇三年二十四司始置员外郎一人炀帝置六曹侍郎各一人贰尚书之职【今之侍郎其置始此二十四司侍郎若今郎官】改诸司侍郎曰郎唐改为郎中武徳六年废六司侍郎贞观二年正月复旧
　　令史十八人二百石曹有二主书后増剧曹三人合二十一人注古今注永元三年七月増尚书令史员功满补小县墨绶
　　给事尚书【张安世为郎给事尚书擢尚书令　冯勤为郎中给事尚书】　中宫尚书【志大长秋有五人六百石宦者主中文书】
　　汉侍中
　　表加官侍中中常侍得入禁中　志属少府侍中比二千石【汉官秩曰千石周礼大仆干寳注曰若汉侍中】无员掌侍左右赞导众事顾问应对法驾出则多识者一人参乗余皆骑在乗舆车后本有仆射一人中兴转为祭酒或置或否注蔡质汉仪曰侍中常伯选旧儒高徳博学渊懿仰占俯视切问近对喻防公卿上殿称制参乗佩玺秉剑贠本八人旧与中官俱止禁中　舆服志侍中冠武弁大冠【亦曰恵文冠】加金珰附蝉为文貂尾为饰【恵帝时冠鵔鸃贝帯谷永曰龙筦纳言帝命惟允勅正左右齐栗之臣戴金貂之饰执常伯之职者使学先王之道知君臣之义则左右肃艾羣僚仰法后五行志南宫侍中寺】　通典秦侍中本丞相史也五人徃来殿内东箱奏事谓之侍中汉为加官所加或列侯将军卿大夫将都尉尚书大医大官令至郎中侍左右分掌乗舆服物武帝以孔安国儒者掌御唾壶朝廷荣之【张辟疆年十五　桑羊十三　金日防世名忠孝七世内侍曹鲂三世侍中　邳彤为左曹侍中　丁恭承宫为祭酒　西都侍中有严朱东方吾丘苏武欧阳地余王商师丹刘歆于永傅喜　东都有包咸桓郁刘淑戴慿鲁恭郑宣秉刘平恺寛珍丁鸿赵孝伏无忌李法杨厚赐承宫楼望王逸李育翟酺杜乔卢植　李固上疏曰一日朝防见诸侍中并皆年少无一宿儒大人可顾问者】　晋志黄帝时风后为侍中周为常伯之任秦取古名置侍中汉因之秦汉俱无定员　雄侍中箴曰光光常伯儵儵貂珰　胡广箴皇矣圣上神居天处勤求俊良是弼是辅昔在周文创德西隣辛尹是访八虞是询亦惟先正克谨左右常伯常任寔为政首侍臣司中敢告执矩
　　中常侍　表加官　志千石宦者无员后增秩比二千石掌侍左右从入内官赞导内众事顾问应对　宦者汉兴袭秦制置中常侍官引用士人以参其选皆银珰左貂给事殿省中兴之初悉用阉人永平中置中常侍四人延平増至十人改以金珰右貂

　　玉海卷百二十三
<子部,类书类,玉海>
　　钦定四库全书
　　玉海卷一百二十四
　　宋　王应麟　撰
　　官制
　　九卿　【属官　寺监】
　　汉中尉　执金吾
　　表中尉秦官掌徼循京师【曹参传以中尉从汉王　功臣表唐厉陶舍丙猜灵常朱进张平许盎以中尉　周亚夫卫绾张欧程不识韩安国】武太初元年更名执金吾【应邵曰吾御也掌执金革御非常师古曰金吾鸟名主辟不祥天子出行职主先导以御非常故执此鸟之象因以名官　崔豹古今注金吾棒也以铜为之黄金涂两末　礼小司寇大宾客前王而辟郑司农云若今时执金吾下至令尉奉引】自太常至执金吾秩皆二千石中尉髙元年职志周昌【始为之至王伟】执金吾武天汉二年杜周【始为之止王骏冯奉世辛庆忌萧育任千秋防褒公孙禄】　髙祖功臣表虫达从起砀至
　　霸上为执金吾【未详当时为何官】　志执金吾一人中二千石【汉官秩云比二千石】掌宫外戒司非常水火之事月三绕行宫外及主兵器【胡广曰卫尉巡行宫中则金吾徼于外相为表里以擒奸讨猾】吾犹御也【汉官曰员吏二十九人主缇骑】缇骑二百人无秩比史食奉【汉官曰舆服导从光满道路羣僚之中斯最壮矣世祖至长安见金吾缇骑叹曰仕宦当作执金吾　隂识守执金吾常防镇守京师委以禁兵所用掾吏简用贤者　冦恂朱浮马防来歴为之　永平元年刘般行执金吾事从至南阳　建初中巡幸景秉常领禁兵宿卫左右　冯鲂宿卫南宫】　雄执金吾箴张设武官以御冦贼如虎有牙如鹰有爪猛不可重任威不可独行吾臣司金【魏王朗奏曰西京执金吾从骑六百走卒倍焉】
　　汉执金吾属官　中司马　武库令　式道候
　　表有两丞【杨仆为中尉丞】　志丞一人比千石【汉官秩千六百石】　表有候司马千人【及司马及千人皆官名　平纪元始二年九月戊申晦遣执金吾候陈茂假以钲鼓募勇敢吏士　季心为中司马注中尉之司马　灌夫以千人与父俱】属官有中垒寺互武库都船四令丞都船武库有三丞中垒两尉又式道左右中候及左右京辅都尉尉丞兵卒皆属焉初寺互属少府中属主爵后属中尉【都船诏狱王嘉　狱吏薛□】　志中兴省中垒寺互都船令丞尉
　　武库令【杜钦为大将军武库令田千秋子为雒阳武库令　河间王弟上郡库令良　毋将隆谏以武库兵送董贤】　表三丞　志武库令一人六百石主兵器丞一人【晋属卫尉　干戈省躬　常徳立武】
　　式道候　表式道左右中候候丞【应邵曰式道凡三车驾出还式道持麾至宫门宫门乃开师古曰式表也　东方朔对曰譬若以宋万为式道候注表道之若今武候引驾河东赋云众神使式道】　志本有式道左右中候二人六百石车驾出掌在前清道还持麾至宫门宫门乃开中兴但一人又不常置毎出以郎兼事已罢不复属执金吾　西京杂记汉朝舆驾式道候二人驾一左右一人　晋志中朝大驾卤簿静室令驾一中道式道候二人驾一分左右【王融曲水序式道执殳　白龙鱼服见困豫且清道而后行清室而后御　出入罔游于逸　一游一豫为诸侯度】
　　左右京辅都尉　志中兴省【虞延建武初仕执金吾府】
　　汉将作少府　大匠
　　表将作少府秦官掌治宗室【周官匠人】景帝中六年更名将作大匠【许商蟜望谢尧为大匠　文帝宫室苑囿无增罢露台奉先帝宫室惟恐羞　宣帝工匠咸精】志大匠一人二千石【汉仪曰位次河南尹光武中元二年省谒者领之章帝建初元】
