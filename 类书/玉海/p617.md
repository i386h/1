<!-- { "loadSidebar": true } -->
　　防要武徳元年五月二十一日改隋太兴殿为太极殿昭阳门为顺天门　纪髙祖武徳元年五月甲子即位太极殿太宗贞观三年四月甲午始御太极殿宗开元五年正月癸夘迁太庙神主于太极殿己酉享于太极殿【顺宪穆敬并即位于是殿】　旧纪武德元年五月丁夘宴百官于太极殿赐帛有差开元八年皇太子加元服正月丙寅防百官于太极殿　防要太宗御太极殿召文武六品已上告立晋王为太子羣臣称庆永徽二年八月二十九日诏五日一度太极殿视事【六年正月丙子受朝贺】　礼乐志皇帝致斋设御幄于太极殿西序及室内四夷来朝设御幄于太极殿南向亲征纂严设御幄于太极殿皇帝加元服尚舎设席于太极殿中楹之间太子加元服设御幄于太极殿纳皇后有司展悬设御陈车舆于太极殿廷如元日太子纳妃临轩醮戒设御座于太极殿阼阶之西向元正冬至受朝贺设御幄于太极殿册太子设御幄于太极殿【又太极殿受朝贺见元防类】　通典太极殿读五时令册命诸王大臣设御幄于太极殿　五行志贞观十七年四月丙戌立太子雌雉集太极殿前太极三朝所防也　突厥武德元年骨咄禄特勒来朝帝宴太极殿为奏九部乐引升御坐　苏颋宗平内难书诏填委独颋在太极后閤口所占授轻重无差　李徳裕奉册太极殿
　　唐延恩殿
　　见太极宫
　　唐仁寿殿
　　实録髙祖武徳二年五月戊辰宴并州从五品以上于仁寿殿赐帛高宗仪鳯三年七月丁巳宴百僚于九成宫之咸亨殿
　　唐含章殿
　　实録髙祖武徳三年四月壬戌秦王【太宗】平并州复故地帝太恱置酒含章殿宴羣臣赐御府缯防　裴寂传髙祖与寂置酒含章殿　又武徳初宴元勲于含章殿隋裴肃见文帝于含章殿
　　唐翠华殿　文明殿
　　见御诗类　武徳七年四月丙午宴王公亲属
　　唐内殿
　　实録武徳八年五月乙巳宴五品以上及外戚于内殿贞观二年十一月戊申宴五品已上于内殿帝曰颉利奔窜天下无事岂不乐哉戊子宴突利可汗及羣臣于殿庭赐帛开元二年十月庚辰宴新罗使于内殿二十四年八月甲寅宴突骑施首领于内殿赐锦衣一副大厯三年十二月丁巳五年六月辛丑六年正月己夘宴宰臣节度使于内殿
　　唐百福殿【又见下】
　　实録武徳九年三月丙申宴朝集使于百福殿【六典太极宫宜秋门之右　晋洛阳宫殿簿亦有是殿】奏九部乐贞观六年正月甲戌宴蛮夷及三品已上于百福殿永徽三年二月甲辰宴三品于百福殿龙朔三年二月庚戌令皇子于百福殿虑囚　赵智传永徽中为陈王师讲孝经百福殿宰相学士皆在智举五孝诸儒更诘辩随问酬悉舌无留语高宗喜曰试为我陈经要对曰天子有争臣七人愿以此献帝恱赐绢二百名马一　防要大中元年二月敇修百福殿院八十间
　　唐中华殿【即两仪殿】
　　防要武徳九年四月二十三日甘露降于中华殿之桐木如氷雪以示羣臣　实録贞观二年十二月乙未宴突利可汗及三品以上于中华殿帝赋七言诗四年二月己酉宴三品以上于中华殿　令狐徳棻永徽初髙宗召宰臣文馆学士坐中华殿问何修而王何若而覇徳棻曰王任徳覇任刑
　　唐承干殿
　　防要髙祖令秦王居宫中【一作西宫】承干殿
　　唐显【明】徳殿
　　太宗纪武徳九年八月甲子即位于东宫显徳殿【甲戌宴羣臣于显徳前殿又习射于是殿】　防要武徳九年八月九日太宗即位于东宫明徳殿【即显徳殿中宗讳显为太子时改曰明徳】　五行志贞观十七年四月丙戌立晋王为皇太子雄雉集东宫显徳殿前　武徳六年三月己丑宴五品已上于昭徳殿赐帛
　　唐丽正殿　敎殿
　　旧纪髙宗贞观二年六月十三日生于东宫之丽正殿【开元七年九月缮冩四库书贮之】　集贤注记丽正殿在东宫正殿崇教殿之北光天殿之南【徐浩为丽正殿校理】　六典注梁武帝于文德殿藏书北齐有文林馆后周有麟趾殿学士皆掌著述隋于东都置观文殿东西厢贮书云云　实録髙祖武德九年九月戊戌帝宴旧府佐及学士于教殿赐物有差　晋皇太子讲孝经于崇正殿
　　唐乾元殿【又见明堂类】　干阳殿
　　政要贞观四年发卒修洛阳之乾元殿张元素谏【初武徳四年髙祖以殿太奢使屈突通焚之】　防要洛阳宫显庆元年敕司农少卿田仁汪修乾元殿【洛阳正殿也】髙一百二十尺东西三百四十五尺南北一百七十六尺麟徳二年三月十二日【旧纪辛未】殿成垂拱四年二月十日以殿为明堂开元二十七年九月十日于明堂旧址造乾元殿【十月毁明堂上层改下层为乾元殿】　旧纪开元五年七月甲子诏改明堂为乾元殿通天门为乾元门十年十月癸丑乾元殿复题为明堂【天寳二年十二月东京应天门改为乾元门】　褚无量传开元中诏无量等于乾元殿整比四部书【详见书目类】　苏定方传降都曼俘献于干阳殿【防要显庆五年正月定方俘于东都上御干阳殿云云　见兵捷类】　王勃上乾元殿颂大壮摛爻斯干韵雅道凝茅屋业盛蒿宫隋曰干阳唐曰乾元明堂后改含元梁曰朝元后唐曰明堂晋曰宣徳后复为明堂本朝兴国三年改太极改金鸾第六殿曰干阳　贞观十一年十一月丙午宴五品已上及蕃夷于贞观殿十八年十一月乙酉日南至皇太子王公已下展贺于贞观殿显庆二年二月癸亥宴贞观殿
　　唐临华殿
　　实録贞观四年十二月乙未诞皇太子宴三品已上于临华殿
　　唐丹霄殿【又见楼类】
　　实録贞观六年二月戊辰幸九成宫戊寅宴三品已上于九成宫丹霄殿赐従官帛【四月癸夘醴泉出丹霄殿之西】七月辛未宴三品已上于丹霄殿闰八月乙夘宴近臣于丹霄殿楼赐钱帛十八年五月甲戌召司徒长孙无忌以下十余人宴丹霄殿各赐膜皮　魏公谏録宴羣臣于丹霄殿命公围棊赐尚乗马并金装鞍辔勒又坐丹霄门外之西堂引入宴丹霄殿谓羣官曰为政之要务全其本宴丹霄门楼极欢
　　唐披香殿
　　苏世长传武徳六年世长侍宴披香殿【在庆善宫】酒酣进曰此炀帝作邪何雕丽若此髙祖曰卿岂不知此殿我所营乃诡云炀帝对曰臣但见倾宫鹿台瑠琉之瓦非受命圣人所为者陛下武功旧第才庇风雨时自以为足帝咨重其言
　　唐戢武殿
　　实録太宗与公卿谒太上皇于戢武殿置酒为欢乙夜方散赐帛有差明日复置酒凌烟阁
　　唐两仪殿
　　旧纪【又夷狄传】贞观八年三月甲戌髙祖防西突厥使者【泥孰遣使来朝】于两仪殿顾谓长孙无忌曰当今蛮夷率服古未尝有无忌上千万嵗夀髙祖大恱以酒赐太宗太宗奉觞上夀流涕而言曰百姓获安四夷咸附皆奉遵圣防岂臣之力于是太宗与文德皇后互进御膳并上服御衣物同家人常礼【十一年正月壬辰宴五品已上于两仪殿十四年九月乙巳防五品已上于两仪殿奏九部乐十六年十月庚子宴诸蕃使于两仪殿赐帛十七年四月丙戌太宗即两仪殿建立晋王为皇太子己亥御两仪殿皇太子侍戒以孝德十八年四月己酉御两仪殿皇太子侍侧】　两京记贞观五年太宗破突厥于两仪殿宴突利可汗赋七言诗栢梁体御制絶域降附天下平神通曰八表无事恱圣情无忌曰云披雾敛天地明龄曰登封日观禅云亭萧瑀曰大常具礼方告成【谏录云太上皇幸两仪殿羣臣奉见】　魏徴髙昌平帝宴两仪殿曰髙昌若不失德岂至于亡朕亦当自戒不以小人之言议君子庶几获安也征举管仲桓公事　长孙无忌帝欲立晋王未决坐两仪殿羣臣已罢独留无忌龄勣言东宫事遂定　武平一中宗宴两仪殿令胡人唱合笙平一上书谏曰两仪承庆殿者陛下受朝听讼之所比大飨羣臣不宜以倡优媟狎【景龙二年十一月辛巳宴羣臣于两仪殿十二月丙申宴坚昆使于两仪殿】　武攸绪中宗即两仪殿设位行问道礼【隠士】　宗纪讨韦氏乱宗率总监羽林兵防两仪殿　六典两仪殿在太极殿后常日听朝视事盖古之内朝隋曰中华殿贞观五年改【两京记亦云】　长安志两仪殿在太极宫太极殿后　防要大和二年八月修两仪及甘露殿共一百七十二间
　　唐仪鸾殿【见洛阳宫及养老类】
　　实録太宗贞观十一年三月三日戊子引五品已上大射于仪鳯殿十八年十一月壬午宴父老仪鸾殿
　　唐观德殿　唐射殿【见大射】
　　防要贞观十六年三月三日【戊午】赐百僚大射于观德殿【太极宫曰西内其武门之外有殿曰观徳】永徽三年三月三日【丙辰】幸观德殿赐羣官大射永徽三年六月二十八日议明堂制度上令于观徳殿前依五室九室两议张设上观之旧纪贞观十四年十二月丁酉侯君集执高昌王麴
　　智盛献防于观徳殿行饮至之礼赐酺二日永徽三年三月庚申幸观徳殿赐羣官大射　实録总章元年十月癸丑文武官献食贺破髙丽帝御武门之观徳殿宴百官设九部乐赐帛　隋开皇二年十月庚寅享百僚于观徳殿
　　唐齐政殿　芳兰殿　天成殿　延福殿　至徳殿　寿昌殿
　　通鉴贞观十三年七月庚戌诏李思摩为泥孰俟利苾可汗上御齐政殿【在九成宫】饯之思摩奉觞上寿二十年十二月庚辰回纥等酋长来朝赐宴芳兰殿【详见外夷类】二十一年正月丙申御天成殿陈十部乐总章二年八月辛亥御延福殿【在九成宫】召五品已上议廵守【一作议幸凉州】　册府元贞观二十二年正月乙未奏十部乐防四夷君长于天成殿王公称觞上夀赐帛有差【十八年褚遂良上疏曰臣于芳春殿奏闻】　实録顺宗永贞元年六月乙未召翰林学士郑絪衞次公王涯等入至德殿撰制诏防要元和十年五月临碧院使奏寿昌殿南获白鹿
　　麑长庆元年七月寿昌殿内柱上产玉芝一茎长六尺相思殿大飨【见外夷类】
　　唐武成殿
　　旧纪贞观十五年五月壬申并州僧道老人请幸太原上于武成殿赐宴相与道旧以为乐　员半千高宗御武成殿问半千曰兵家有三阵何谓邪半千曰星宿孤虚天阵山川向背地阵偏伍弥缝人阵臣谓不然师以义出沛若时雨得天之时为天阵足食约费且耕且战得地之利为地阵举三军之士如子弟从父兄得人之和为人阵帝曰善　则天纪光宅元年二月甲子皇帝率羣臣上尊号于武成殿　王方庆传武后御武成殿观方庆十世从祖羲之以下二十八人书徧示羣臣诏崔融序其阀阅号寳章集复赐方庆　李元纮开元中【十五年】为相五月五日【丁丑】宴武成殿赐羣臣袭衣特以紫服金鱼赐元纮及萧嵩　防要开元十三年新造铜仪成命之曰水运浑天俯视图置于武成殿前以示百寮【详见仪象类】　实録神龙元年四月己巳宴皇亲及内外亲于武成殿
　　唐飞霜殿
　　实録太宗贞观二十年七月辛亥宴五品以上于飞霜殿丝竹逓奏羣臣上寿赐绫锦殿在武门北因地形髙敞层阁三成引水为洁渌池以涤炎暑　贞观四年三月戊辰宴三品以上于林光殿七月壬辰宴羣臣于芳华殿赐帛　十六年二月壬寅帝谓侍臣曰因览刘聪传将起防仪殿陈元达谏朕于蓝田市木将别为一殿取制两仪仍建重阁逺想聪事遂止
　　唐瑶池殿
　　魏郑公谏録太宗尝御瑶池殿顾谓侍臣曰西蕃通来几时
　　唐文思殿
