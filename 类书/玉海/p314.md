<!-- { "loadSidebar": true } -->
　　志太宗常以幞头起于后周便武事者也【马周议裹头者左右各三折象三才重系前脚法二仪】方天下偃兵采古制以为翼善冠自服之又制进徳冠以赐贵臣【贞观八年五月七日初服此冠】玉制如弁服以金饰梁花趺三品以上加金络五品以上附山云自是元日冬至朔望视朝服翼善冠衣白练裙襦常服则有绔褶与平巾帻通用翼善冠进徳冠制如幞头皇太子乗马则服进徳冠九加金饰犀簪导亦有绔褶燕服用紫其后朔望视朝仍用弁服　　防要贞观八年五月七日太宗初服翼善冠赐贵臣进徳冠因谓侍臣曰幞头起于周武帝盖取便军容耳今四海无虞当偃武事此冠颇采古法兼类幞头乃宜常服至开元十七年废不用　　宋朝淳化二年十月五日诏检讨翼善冠制度及所用衣服　防要唐制亲王服逺游三梁冠五品以上两梁冠九品以上一梁冠武官凡中书门下九品以上服武弁平巾帻御史服法冠
　　唐赐貂裘
　　韦挺传太宗讨辽东专主饷诏河北州皆取挺节度许以便宜帝亲解貂裘及中厩马赐之
　　唐赭黄袍
　　志初隋文帝听朝之服以赭黄文绫袍乌纱帽折上巾六合鞾与贵臣通服唯天子之带有十三镮又有平头小様巾百官常服同于庶人至唐髙祖以赭黄袍巾带为常服
　　唐绫袍金玉带
　　旧纪贞元七年十一月乙丑令常参官趋朝入閤不得奔走朝防须服本色绫袍金玉带　董晋传徳宗时金吾将军沈房常服入閤帝疑以问晋又问晋冠冕之制对曰古者服冠冕以佩玉节步堂上接武堂下布武君前趋进而已今或奔走致颠仆在式朝臣皆绫袍五品而上金玉带所以尽饰奉上故汉尚书郎含香老莱采服君父一也帝然其言令羣臣衣本品绫袍金玉带自晋而复　防要贞元七年十一月九日诏常参官入閤不得奔走复衣绫袍金玉带八年十二月三日赐文武常参官绫袍　防要贞观二十二年十月八日【癸夘】令百寮朔望日服袴褶以朝【南齐志袴褶亲戎纂严所服】开元二十五年御史大夫李适之奏冬至大礼朝参并六品清官服朱衣已下通服袴褶天寳十二载十一月十三日制五品已上着珂伞贞元十五年四月归崇敬以百官朔望朝服袴褶非古礼隋代始有服者请罢之奏可
　　唐章服　鱼袋　袋　赐羣臣袭衣【见后】
　　防要【兼实录六典】贞观四年八月十九日【丙午】诏三品以上服紫四品五品以上服绯六品七品以緑八品九品以青【马周传云品官旧制止黄紫于是云云皆周建白】龙朔二年九月二十三日【戊寅】孙茂道奏八品九品衣碧从之上元元年八月【戊戌】敕文武官三品以上服紫金玉带四品五品服绯金带六品七品绿银带八品九品青鍮石带庶人黄铜铁带永徽二年四月二十九日【旧纪五月壬辰以下兼旧纪】给五品以上随身鱼银袋以防召命之诈出内必合之三品以上金饰袋咸亨三年五月【乙未】五品以上改赐新鱼袋并饰以银三品以上各赐金装刀子砺石一具武后垂拱二年正月二十日都督刺史并准京官带鱼袋天授元年【志云二年】九月二十六日改佩鱼皆为龟久视元年十月三日三品以上龟袋饰以金四品以银五品以铜神龙元年二月罢龟袋复给以鱼九月十七日郡王嗣王亦佩金鱼袋景龙三年八月令特进佩鱼散官佩鱼自此始然贠外试检校官犹不佩鱼景云二年四月二十四日诏衣紫者鱼袋饰以金衣绯饰以银开元三年八月驸马都尉从五品者假紫金鱼袋八年二月十二日都尉刺史品卑者假绯鱼袋五品以上检校试判官皆佩鱼九月十四日张嘉贞奏致仕者佩鱼终身自是百官赏绯紫必兼鱼袋谓之章服当时服朱紫佩鱼者众矣　百官志中尚令制鱼袋给百官蕃客赐宝钿带鱼袋则授鸿胪通典天授二年八月左羽林大将军建昌王攸寜借
　　紫衫金带九月二十六日除纳言依旧着紫带金龟借紫自此始　实録神龙二年九月戊辰停京官六品以下着绯袴褶各依本品开元二年二月癸夘诏军人多借绯鱼无功者勅收取俟立功借二十五年五月丙子诏绯紫之服除有战功不得辄赏　列传郑余庆每朝防朱紫满廷而少衣緑者品服太滥诏余庆条奏惩革髙釴转起居郎陈得失穆宗嘉之面赐绯鱼　郑澣
　　文宗时侍讲学士赐金紫服　牛丛为睦州宣宗赐金紫谢曰臣今衣刺史所假绯即赐紫为越等乃赐银绯宣宗重惜服章有司具绯紫衣数袭从行以备赐或
　　年岁不用其一故当时以绯紫为荣　元魏太和十年四月辛酉朔始制五等公服
　　唐锦袍
　　列传张长愻引兵讨薛举赐锦袍金甲　窦璡从秦王平薛仁杲赐锦袍　契苾明髙宗时以战赐锦袍寳带宋之问武后游洛南龙门诏从臣赋诗左史东方虬
　　诗先成后赐锦袍之问俄顷献后嗟赏夺袍以赐　魏元忠神龙二年为右仆射谒告赐锦袍银千两　毕构按察劒南睿宗赐玺书袍带　张文瓘谏造宫室赐缯锦百段　张暐还乡上冢帝赐诗及锦袍缯防　王难得宗召见赐锦袍金带　李白衣宫锦袍　韦绶为学士徳宗幸其院以蜀缬袍覆而去　李石文宗曰吾闻禁中有金鸟锦袍二昔宗幸温泉与杨妃衣之今富人时时有之　回纥传贞观二十一年赐绛黄瑞锦文袍　于阗贞观二十三年赐锦袍　东女垂拱一年赐瑞锦服　天竺传开元中赐锦袍又赐新罗紫绣纹袍　西突厥苏禄开元五年来朝赐锦袍钿带鱼袋七事【开元六年六月敕益州岁织十五领以赐诸蕃】　南诏开元末赐锦袍　拔悉蜜天宝初赐紫文袍　韦端符卫公故物记素锦袍一其襟袂促小裁制絶巧密光烂烂如波旁出
　　李徳裕诗鸾飞曳锦袍　　汉文帝遗匃奴单于锦袍
　　唐诸卫绣文袍
　　志宗时有诏殿中侍御史纠察诸卫大将军中郎将以下给袍者皆易其绣文千牛卫以瑞牛左右卫以瑞马骁卫以虎武卫以鹰威卫以豹领军卫以白泽金吾卫以辟邪【防要开元十一年六月敕】　六典武库令袍之制有五青绯黄白皂注说文曰袍襺也絮曰襺緼曰袍令绣画武豹鹰鹯之类以助兵威　百官志少府监藏武库袍襦冬至元日以给卫士　李程传徳宗季秋出畋有寒色顾左右曰九月犹衫二月而袍为不顺时朕欲改月程曰宗着月令十月始裘不可改
　　唐朱明服
　　肃宗纪性仁孝好学开元十三年三月甲午封忠王二十六年六月庚子立为皇太子有司行册礼【十月己巳册】其仪有中严外办其服绛纱太子曰此天子礼也乃下公卿议太师萧嵩左丞相耀卿请改外办为外备绛纱衣为朱明服从之【通典云上手勅改为朱明服】
　　唐赐时服
　　韦凑传迁太原尹邉备修举宗诏赐时服劳勉之防要天授二年正月二十二日内出绣袍赐新除都督刺史其袍绣山形绕山勒回文铭曰徳政惟明职令思平清慎忠勤荣进躬亲延载元年五月二十二日内出绣袍赐文武三品以上铭襟背各为八字囘文【志以为无法度】贞元七年三月【旧纪壬申】初赐节度观察使新制时服上以文采不常俾有足称节度使以雕【旧纪作鹘】衔绶带取其武毅以靖封内观察使以鴈衔仪委【旧纪作威仪】取其行列有序牧人有威仪也【仪委瑞草也瑞应图王者爱人则是草生】太和六年诏袍袄之制三品以上服绫以鹘衔瑞草鴈衔绶带及双孔雀　狄仁杰传转幽州都督赐紫袍龟带后制金字十二于袍以旌其忠　柳公权传从文宗幸未央宫帝驻辇曰朕有一喜邉戍赐衣久不时今中春衣已给当贺我以诗　通典后周宇文防始袍加下襴
　　唐八貂
　　百官志侍中二人左散骑常侍二人中书令二人右散骑常侍二人皆金蝉珥貂左散骑与侍中为左貂右散骑与中书令为右貂谓之八貂【宋志侍中左貂侍常右貂】　宋志徐广车服注曰北土寒凉本以貂皮防额附施于冠　何敬容传回丰貂以步文昌耸高蝉而趋武帐【貂内劲外温蝉清高】江总有华貂赋曰拜文防而影度陪武帐而香浮
　　唐豸冠　法冠
　　防要乾元二年四月六日敕御史弹事仍服豸冠旧制大事则豸冠衣朱衣纁裳白纱中单以弹之小事则常服而已建中元年三月监察御史张着冠豸冠弹京兆尹兼御史大夫严郢于紫宸殿上即位初侍御史朱放请复旧制置朱衣豸冠于内廊有犯者御史服以弹又令御史得专弹举不复白于中丞大夫至是着首行之赐鱼袋自是日垂衣冠于宣政之左廊　志殿中侍御史元日冬至朝防戴黑豸升殿侍御史奏大事法冠云云　王义方传显庆元年擢侍御史具法冠对仗叱义府下跪读所言【防要八月】　温造传授侍御史知弹奏请复朱衣豸冠示外庑不听
　　唐青衿介帻
　　唐书咸通中礼部侍郎刘允章请诸生及进士第并谒先师衣青衿介帻以还古制　礼志皇帝养老于太学学生俱青衿服
　　唐澣衣
　　栁公权传文宗时尝与六学士对便殿帝称汉文帝恭俭因举袂曰此三澣矣学士皆贺独公权无言帝问之对曰人主当进贤退不肖纳谏诤明赏罚服澣濯之衣此小节耳非有益治道者　杜牧传孝武澣衣一肉不畋不乐【宪宗】
　　建隆衮龙服制度　干徳新造冠冕
　　唐至显庆初诸祭惟用衮冕自大裘冕而下至翼善冠皆废建隆元年二月九日礼院言崇元殿行四庙册礼衮龙服五月朔受朝通天冠绛纱袍请中尚少府修制十九日礼院具制度令式衮冕前后十二旒二纩【谓之平天冠】玉簪导组带衮服衣纁裳十二章白纱中单黼领青褾襈裾黼膝革带玉钩防大带玉具劒玉佩元组绶朱韈赤舄加金饰通天冠加金博山附蝉翠緌犀簪导【二十四梁】绛纱袍白纱中单朱领褾裾绛蔽膝白假带方心曲领白韈黑舄从之二年聂崇义上三礼圗仿虞周汉唐之旧詹事尹拙言衮冕而下合画充耳尚书窦仪议从之四年冬服之合祭圜丘干徳元年闰十二月乙亥【二十七日】少府监杨格少监王处讷等上新造皇帝冠冕先是郊祀冠冕多饰珠玉太祖以华而且重故命改制【太宗亦命去珠玉之饰少府制于禁中祥符初元将东封四月乙夘有司言当服大裘诏依南夘服衮冕六年五月朝拜圣像以盛暑制单衣】　三朝志衮冕祭天地宗庙朝飨太清昭应景灵宫受册尊号元日受朝册太子则服之通天绛纱大祭祀致斋出乗玉辂入乗金辂正至大防五月朔受朝则服之赭黄淡袍衫大宴服之黄防袍衫红袍常朝服之窄袍便坐视事服之皆皁纱折上巾通犀金玉环带窄袍或御乌纱帽咸平五年理丞李坦言助祭官六冕衣裳画绣不依古制诏礼院详定制度改正　干徳元年闰十二月乙亥诏乘舆所服冠冕去珠玉之饰
　　建隆赐貂裘　干徳赐紫貂裘帽
　　建隆二年慕容延钊为山南东道节度是冬大寒遣中使赐以貂裘百子毡帐　干徳二年十一月命王全斌等伐蜀冬暮大雪上设毡帷于讲武殿衣紫貂裘帽以视事谓左右曰我被服如此体尚觉寒西征将帅冲犯霜霰何以堪处即解裘帽遣中黄门驰驿赐全斌且谕防诸将以不能徧及也全斌感泣　晏子春秋景公时雨雪三日不霁公被狐白之裘坐堂侧陛晏子入见公曰天不寒晏子曰古之贤君饱而知人饥温而知人寒逸而知人劳也君不知也公乃令出裘发粟以与饥寒裾生惠气袖起阳春　吹纶愧暖挟纩慙温　　齐被
　　狐白莫知人寒楚矜豹舄靡克己愆　翠云之光青鳯之焕
　　建隆赐锦袍　景徳赐锦袍
