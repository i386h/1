<!-- { "loadSidebar": true } -->
　　治平四年六月甲寅【神宗已即位】司马光初读资治通鉴上亲制序靣赐光令书成写入又赐頴邸旧书二千四百二卷　治平三年五月十九日王师约选尚公主又出经籍及纸笔砚墨赐之
　　元丰赐班超传
　　元年西夏入防秦鳯以李师中知秦州赐手诏班超传以勉之【神宗圣训云熙宁初】
　　元祐赐资治通鉴
　　七年七月二十八日戊申诏诸路安抚钤辖司并西京南京各赐通鉴一部
　　建炎赐郭子仪传
　　四年八月丁丑韩世忠迁检校少师翌日戊寅上谕大臣曰世忠不亲文墨朕方写郭子仪传欲付卿等呼诸将读示之
　　绍兴赐进士中庸篇
　　五年策士首得汪应辰九月十九日言者请依雍熙故事赐新进士儒行篇以励士检有防添赐中庸送秘府校勘正字张嵲校中庸高阅校儒行篇二十二日阅奏儒行虽间与圣人之意合而其词夸大类战国纵横之学盖汉儒杂记决非圣人格言望止赐中庸庶几学者知圣学渊源奏可御书中庸以十月四日赐之【防要九月赐御书石刻中庸篇】
　　绍兴赐御书孝经
　　十四年七月辛未诏诸州以御书孝经刋石赐见任官及系籍学生时已颁于郡庠殿中御史汪勃言定和议极至飬望摹刻使家至户晓以彰圣孝
　　乾道赐武经龟鉴
　　见兵书
　　淳熙赐太子资治通鉴纪事
　　三年十一月戊辰【二十四日】诏取袁枢资治通鉴纪事赐皇太子与陆贽奏议熟读以求治道八年四月五日诏国子监印经史子书各一帙赐吴益王府从教授刘光祖请也

　　玉海卷五十五
<子部,类书类,玉海>
　　钦定四库全书
　　玉海卷五十六
　　宋　王应麟　撰
　　艺文
　　图
　　黄帝緑图　明堂图　风后图【见后】
　　贾谊新书修政语上黄帝职道义经天地纪人伦序万物然后济东海入江内取緑图西济积石涉流沙登于昆仑　河图挺佐辅黄帝齐七日至翠妫之川鱼泝流而至泛白图兰叶朱文以授帝与天老迎之帝舒视之名曰录图【中曰河龙图出洛龟书感赤文像字以授黄帝】　淮南子至徳之世洛出丹书河出緑图　书正义纬之书乃称有黄龙元龟白鱼赤雀负图衔书以授圣人正典无其事汉自哀平之间纬始起假托神妄称祥瑞　选注世本曰史皇作图宋忠曰史皇黄帝臣图谓画物象　尚书璇玑钤孔子曰五帝出授緑图
　　伊尹九主图
　　史记伊尹从汤言素王及九主之事注刘向别录九主者有法君专君授君劳君等君寄君破君固君三嵗社君凡九品图画其形索隐曰九主者三皇五帝及禹家语孔子观于明堂覩四墉有尧舜桀纣之象各有善恶之状兴废之诫
　　周丹图
　　礼秋官司约小约剂书于丹图注丹图未闻或者雕器簠簋之属有图象者与春秋传着于丹书今俗语有铁劵丹书岂此旧典之遗言
　　周明堂周公图
　　家语观周第十一孔子观乎明堂观四门墉有周公相成王抱之负斧扆南靣以朝诸侯之图孔子曰此周之所以盛也　有周盛时褒赏功徳或藏在盟府或纪于太常或铭于昆吾之鼎独周公有大勲劳于天下廼绘象于明堂之墉期亿万年无忘师保之徳使覩之者肃然动心愿竭忠尽瘁追配前人褒崇劝奬之道于是为至
　　齐管子幼官图
　　管子经言幼官篇第八注幼始也陈从始辅官齐政之法幼官图第九有五方本图有五方副图【西南中北东】注云此立时之政管氏别五其图谓之方图而土位居中汉三礼图　唐三礼图　周明堂宗庙图
　　后魏礼志阮谌礼图并载秦汉已来舆服阮氏图桑车亦饰以云母【魏志注阮谌字士信造三礼图传于世】　隋志三礼图九卷郑及后汉侍中阮谌等撰周室王城明堂宗庙图一卷祁谌撰梁又有冠服图五宗图月令图各一卷周官礼图十四卷　唐志夏侯伏明三礼图十二卷【著录】张镒三礼图九卷【不著录】艺术有礼图等杂画五十六卷【崇文目三礼图九卷梁正撰】　续汉志术氏冠官有其图注　光武纪初起明堂注礼图曰明堂上圆下方【隋书宇文恺云建武三十年作明堂礼图有本】　仲长统传发清商之妙曲注三礼图曰琴本五曰宫商角征羽文王增二曰少宫少商弦最清也　明堂位疏引阮谌礼图云牺尊画以牛形　春秋疏引阮谌三礼图冕制　隋礼仪志引礼图曰珰缀于革带阮谌以为有章印则佩之又大裘而冕案三礼衣服图高山冠武弁亦引礼图　北史刘芳传诸家礼图社稷皆画为木惟诫社诫稷无木　吴薛综定五宗图　杨杰补正三礼图次篇序曰礼图之次一曰地制【八卷】二曰丘坛【三卷】三曰宗庙【二卷】四曰宫室五曰庠序【共一卷】六曰衣冠【三卷】七曰车旗【三卷】八曰寳货【一卷】九曰物用【三卷】十曰乐制【一卷】十一曰武制【二卷】十二曰厯象【三卷】十三曰失令灾应【共二卷】通图议三卷叙目三卷为三十八卷
　　汉周公负成王图
　　霍光传上察羣臣唯光可属社稷廼使黄门画者画周公负成王朝诸侯以赐光后元二年春光问谁当嗣者上曰君未谕前画意邪立少子君行周公之事　周章传论身非负图之托注武帝欲立昭帝为太子乃画周公负成王图赐霍光
　　汉禹贡图
　　王景传【见地理汉汴渠】　平当以经明禹贡使行河　国史志孟先禹贡治水图一卷
　　汉兵家图　兵形势图【陈图见后】
　　艺文志兵权谋吴孙子兵法图九卷齐孙子图四卷兵形势十一家图十八卷楚兵法图四卷孙轸图二卷王孙图五卷魏公子图十卷兵隂阳图十卷黄帝图三卷风后图二卷鵊冶子图一卷臾区图一卷别成子望军气图三卷兵技巧鲍子兵法图一卷伍子胥图一卷苖子图一卷凡兵书五十三家图四十三卷任宏校兵书分四种　萧何入咸阳先取秦图书　王俭七志一志专收图谱谓之图谱志
　　阮孝绪七録内篇有图七百七十卷外篇有图百卷
　　汉宫室制度图
　　见宫类
　　汉官卤簿图
　　见卤簿
　　汉外属图
　　窦融上书请师期以伐隗嚣帝赐融以外属图及太史公五宗世家【景帝子十三人而母五人同母者为一宗】魏其侯列诏报曰每追念外属孝景皇帝出自窦氏定王景帝之子朕之所祖昔魏其一言继统以正长君尊奉师傅修成淑徳施及子孙此皇太后神灵上天所以佑汉也
　　汉御座新屏列女图
　　宋传建武中御座新屏风图画列女帝数观视之曰未见好徳如好色帝即为撤之　梁后纪常以列女图画置左右以自监戒注刘向撰列女传八篇图画其象【又见屏风类】　班倢伃赋陈女图以镜监兮愿女史而问诗
　　汉秘书列仙图　列仙传
　　东平王苍传帝建初六年冬上疏求朝明年正月帝许之遣谒者赐貂裘三月鸿胪奏遣诸王归国帝特留苍赐以秘书列仙图道术秘方　隋经籍志汉时阮仓作列仙图刘向校理经籍始作列士列仙列女传列仙传赞三卷刘向撰鬷续孙绰赞又二卷晋郭元祖賛　集贤注记云阮仓仙图一卷集贤无本
　　汉神输图
　　艺文志易类神输五篇图一刘向云王道得则四海输之祥瑞也
　　晋尔雅图
　　见上
　　梁职贡图【见朝贡】
　　艺文类聚梁元帝职贡图　名画记元帝画职贡图并序外国贡事　唐地理志梁元帝一卷【崇文目同书目云其自序云乃纂百国一卷今存二十有七】　李公麟有帖云梁元帝镇荆州作职贡图首虏而终防凡三十余国今才二十有二其一曰鲁国南史及通典太平御览皆无鲁国与丙丙国其下二十国则有之河南中天竺师子北天竺渴盘陀武兴蕃滑波斯百济龟兹倭因古柯呵檀胡密丹白题末林邑婆利宕昌狼牙修皆朝贡于梁者武帝纪中又有扶南邓至于阗蠕蠕高丽干陁利新罗盘盘丹丹九国岂图之所遗邪亦不见所谓防者疑丙丙与芮芮相类即蠕蠕也通志云二十八国　崇文目又有职贡图三卷　名贤昼录阎立德职贡图
　　唐正防图　王防图朝贡图
　　东谢蛮传贞观三年其酋元深入朝冠乌熊皮若注旄以金银络额被毛帔韦行縢着履中书侍郎顔师古因是上言昔周武王时逺国入朝太史次为王防篇今蛮夷入朝如元深冠服不同可冩为正防图诏可帝以其地为应州即拜元深刺史　艺文志顔师古正防图卷亡　通鉴贞观三年闰十二月丁未东谢酋长谢元深南谢酋长谢强来朝顔师古请图写以示后作王防图从之【通鉴考异云实録新旧传皆云正防图按周书有王防篇栁宗元铙歌吕述黠戞斯朝贡图皆作王防今从之】　黠戞斯传阿热破囬鹘得太和公主遣使卫送还朝复遣注吾合素上书三嵗【防昌中】至京师武宗大悦班渤海使者上以其处穷逺能脩贡命大仆卿赵蕃持节慰其国诏宰相即鸿胪寺见使者使译官考山川国风宰相徳裕上言贞观时逺国皆来中书侍郎顔师古请如周史集四夷朝事为王防篇今黠戞斯大通中国宜为王防图以示后世有诏以鸿胪所得缋着之诏阿热着宗正属籍【黠戞斯古坚昆国也贞观二十二年遣使献方物其酋长俟利发入朝髙宗世再来朝景龙中献方物宗世四朝献乾元中为回纥所破自是不通中国】　志【地理类】吕述黠戞斯朝贡图传一卷【防昌秘书少监】　栁宗元铙歌既克东蛮羣臣请图王防百辟拜稽首咸愿图形容如周王防书永永传无穷睢盱万状乖吚嗢九译重　详见朝贡类
　　唐太宗冩真图
　　旧纪开元十八年奚契丹犯塞六月丙子以肃宗为河北道元帅命百寮于光顺门相见张说谓学士孙逖韦述曰尝见太宗冩真图忠王雅类圣祖此社稷之福乾元元年四月丁未内出皇帝冩真图自光顺门送太清宫　志有韦无忝画皇朝九圣图
　　唐忠孝图　君臣图
　　防要贞观十三年十一月三日扬州长史李袭誉撰忠孝图二十卷上之太宗览而称善　陆贽着君臣图翼三十五卷【旧史二十五卷贽永贞年侍东宫为古君臣图以献】　志李袭誉忠孝图传讃二十卷【传记类】
　　唐本草图
　　志医术类本草二十卷药图二十卷图经七卷显庆四年李勣等撰苏敬新脩本草二十一卷又新脩本草图二十六卷图经七卷　杂艺术类王定画本草训诫图【贞观尚方令】　于志宁传与李勣脩定本草并图五十四篇太宗称善　防要显庆二年右监门长史苏敬上言请加删补令勣监定并图五十卷至四年正月十七日上之
　　唐秘阁梁南郊图
　　车服志睿宗时皇太子将释奠有司草仪注从臣乘马着衣冠左庶子刘子议曰议者以秘阁梁武帝南郊图有衣冠乘马者此图后人所为也古今图画多矣如画羣公祖二疏而有曳芒屩者【张僧繇】画昭君入匈奴而有施帷冒者【阎立本】岂可因二画以为故实乎谓衣冠乘马宜省太子从之编于令　通典却非冠梁北郊图执事者缩缨緌　隋志礼类梁有郊祀图二卷亡
　　唐内殿无逸图
　　崔植传长庆初穆宗问贞观开元治道植曰宗即位得姚宋纳君于道璟尝手写无逸为图以献劝帝出入观省以自戒其后开元之末朽暗乃易以山水图稍怠于勤今愿陛下以无逸为元龟　李珏传武宗新听政珏数称道无逸篇以劝　防要长庆元年八月崔植对云开元初宋璟为相手写无逸一篇为图以献宗置之内殿出入观省　唐国史紫宸殿设无逸图
　　唐明堂图
