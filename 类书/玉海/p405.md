<!-- { "loadSidebar": true } -->
　　景祐元年十月乙亥【会要十九日】御制景安四曲以祀天地夹钟为宫黄钟为角太蔟为徴姑洗为羽兴安四曲祀宗庙黄钟为宫大吕为角太蔟为徴应钟为羽祐安五曲祀上帝姑洗为角林钟为徴黄钟为宫太蔟为角南吕为羽凡十三曲下太常寺案肄【志云寜安之曲祭地只社稷林钟宫太蔟角姑洗徴南吕羽】十一月己酉【一本二十五日】内出御制乐章下太常寺案肄仍诏亲祀郊庙乃用其有司摄事乐章宜令宰臣吕夷简李迪分撰之癸丑出御制景灵宫朝享圣祖大安曲乐章【纪元年十月乙亥作郊庙景安兴安祐安之曲十一月癸丑作大安之曲以享圣祖】二年二月四日己未御制天地宗庙乐章凡五十一曲四月二十五日戊寅御制雅乐曲及乐章凡六十八七均十二律曲凡八十四并赐大乐肄习刻石太常寺听六月辛未内出御制亲祠天地三圣并侑奠币广安酌献彰安奉慈庙庄献奠瓉达安酌献厚安庄懿报安衍安皇帝入出干安常祀冬至圜丘太祖配奠币定安酌献英安【并黄钟为宫】孟春祀感生帝宣祖配皇安肃安祈谷上帝太祖配仁安绍安【并太蔟为宫】孟夏雩祀上帝太祖配献安感安【并仲吕为宫】夏至祀地只太祖配恭安英安【并賔为宫】季秋明堂祀上帝真宗配诚安徳安【并无射为宫】孟冬祀神州太宗配化安韶安之曲【并应钟为宫】下太常肄习十一月乙未郊祀以圣制及诸臣乐章用之志亲祀南郊享太庙奉慈庙大享明堂祫享皆亲制曲撰降神送神奠币瓉酌献乐章余诏诸臣为之至于常祀郊庙社稷诸祠亦多亲制【景祐初燕肃言金石不调明年二月上考定乐器帝御延福宫临阅奏郊庙五十一曲】云云更以髙安祀五帝日月云云又造冲安之曲以七均演之为八十四皆作声谱以授有司冲安之曲独未施行亲制郊庙乐章二十一曲裁成颂体告于神明诏宰臣吕夷简等分造乐章参施羣祀
　　皇祐御制明堂乐曲　乐章　乐舞　合宫歌大乐曲谱　明堂乐曲三谱　嘉祐御制乐
　　章
　　皇祐三年三月戊子朔诏有事明堂五月丁酉礼仪使言明堂所用乐当随月用律九月以无射为均而五帝各用本音之乐従之己酉【二十三日】内出御制明堂乐曲及二舞名迎送神曰诚安皇帝升降曰仪安天地奠玉币曰镇安酌献曰庆安太祖太宗真宗奠币曰信安酌献曰孝安司徒奉俎曰饎安五帝奠玉币亦曰镇安酌献曰精安皇帝饮福曰胙安退文舞迎武舞亚献三献皆曰穆安彻豆曰歆安归大次曰憇安【御撰乐章镇庆信孝四曲余命辅臣分撰】文舞曰右文化俗武舞曰威功睿徳庚戌诏御所撰乐曲名与常祀同者更之【遂更常所用圆丘寓祭明堂诚安之曲曰宗安感生帝庆安曲曰光安奉慈庙信安曲曰慈安】六月己未内出御撰明堂乐八曲以君臣民事物配属五音凡二十声为一曲用宫变徴变者天地人四时为七音凡三十声为一曲以子母相生凡二十八声为一曲皆黄钟为均又以明堂月律五十七声为二曲皆无射为均又以二十声二十八声三十声为三曲亦无射为均皆自黄钟宫转入无射或当用四十八或五十七声则如前谱次第成曲其彻声自同本律又制鼓吹警严曲合宫歌一阕丁卯【十二日】御撰黄钟五音五曲凡五十七声下太常肄习之初羣臣分撰乐章诚安等三曲二十九日翰林承防王尧臣等言奉诏与太常寺将御制乐曲谱注入合用清声凖六月戊辰诏大乐夷则以下四均正律为宫并用正清今以御制大乐曲谱法十九曲合用清声悉于下详注诏付太常肄习七月戊子【三日】出御撰明堂乐曲谱三成无射宫三曲皆五十七声【实录云无射宫乐曲三谱　五音七均相生不随次第用均律止以顺曲为谱】五音一曲明堂奉俎用之二变七律一曲明堂饮福用之七律相生一曲明堂退文舞迎武舞亚献三献彻豆通用之并景灵宫大庙明堂等宫悬登歌奏乐之序诏太常按习施行丁未上封者言酌献五帝精安之曲并用黄钟一均声乃五时迎气所用当用五行本始月律各従其音为曲诏两制太常议八月己未尧臣等言大享日迫诏俟过大礼详定八月乙卯朔诏罢祀前一夕警场恐失静恭之意也十三日乐工习御制明堂新曲及景灵宫太庙乐曲已熟诏五使太常按乐九月丁亥【三日】帝服靴袍御崇政殿召近臣阅雅乐【详见前】自宫悬登歌舞佾之奏凡九十一曲徧作之　嘉祐七年八月乙亥朔内出御制明堂乐章迎送神曲肄于太常诸臣撰十一曲九月辛亥大飨　中兴书目明堂新曲谱一卷皇祐二年御制先是诏大乐并用清声御制新谱法凖三首明堂行礼曲数二十二首下太常按习【御集有乐章二卷】　治平元年六月太常奏仁宗配享明堂奠币歌诚安酌献徳安　政和七年八月十二日御制宗祀明堂及亲祠五室奠币酌献乐曲九章其饮福等三章令学士院撰
　　皇祐崇政殿阅雅乐　大乐新录
　　见明堂类【又见乐类】
　　皇祐钧容乐
　　二年七月六日太常言明堂行礼前一日令钧容乐宿古长庆门内俟礼毕即导迎乗舆还文徳殿升楼肆赦钧容乐鼓吹振作【又见上】
　　至和禘飨乐章
　　元年十月八日内出太庙禘飨乐章并接神曲下太常肄习十一月五日甲子内出太庙禘祫时飨乐章肄于太常【仁宗御制祫飨二曲迎送神用懐安】　嘉祐元年八月十五日甲子内出御制恭谢乐章肄于太常是月诏恭谢用旧乐九月辛卯恭谢大庆殿【仁宗又御制奉慈庙奠献四曲】
　　元丰朝会乐
　　二年四月二十二日详定正旦仪注宋敏求等言皇帝即御坐中书门下亲王使相班分东西入正安之乐作至位乐止七月十二日【戊寅】又言乡饮酒及君飨燕乐有四节一升歌二笙三间歌四合乐今朝会仪注合乐在前登歌在后有违古义请第一爵登歌奏和安堂上之乐随歌而发第二爵笙入奏庆云止吹笙余乐不作第三爵间歌堂下歌嘉禾堂下笙瑞木成文之曲歌吹相间第四爵合乐奏灵芝堂上下乐交作又定文武舞为四表丹墀东西各设三巢一和将作乐先击鞞
　　次击应然后击建鼓乐悬去防鼓设晋鼓以鼓
　　金奏设鼗以为乐节从之　　　干兴元年十二月己未仁宗诏太常太乐局令丞至乐工定三百
　　四十一人鼓吹局令丞至乐工二百二十七人
　　为额
　　绍兴郊庙乐章
　　绍兴二十八年七月二十四日庚辰内出御制郊祀天地宗庙乐章并御札付宰执于都堂宣示禁従及馆阁之臣前一日上谓辅臣曰臣僚请朕制天地郊庙乐章十三首今付出卿等可改定付有司宰臣该等曰圣作髙妙前代帝王所不及先是七月二十日诏羣臣修润郊祀乐章七十九首下太常肄习　会要朝献景灵宫御制及宰执两省官撰二十五曲【圣祖奉币灵安酌献祖安并御制】朝享太庙四十一曲【太祖酌献用大定太宗同徽宗用承元并御制】圜丘三十六曲【昊天奠币用嘉安皇地只曲名同太祖奠币用广安太宗用化安昊天酌献用禧安太祖酌献用彰安太宗用韶安并御制　羣臣撰七十九首　御制十三首】
　　绍兴系声乐府　乐府集
　　书目系声乐府二十四卷绍兴中郑樵撰集前代乐府系之声乐以三百五十一曲系之风雅声八十四曲系之颂声百二十曲系之别声四百十九曲系之遗声【郑樵曰崔豹之徒以义说名呉兢之徒以事解目】刘次庄乐府集十卷以类为十九门郭茂倩乐府集一百卷编次自汉迄唐君臣所着乐府共十二门　晁氏志乐府诗集一百卷郭茂倩编次取古今乐府分十二门郊庙歌辞十二燕射歌辞三鼔吹曲辞五横吹曲辞五相和歌辞十八清商曲辞八舞曲歌辞五琴曲歌辞四杂曲歌辞十八近代歌辞四杂謡歌辞七新乐府辞十一通为百卷包括传记辞曲畧无遗轶
　　淳熙明堂乐章
　　绍兴四年五月国子丞王普言周礼奏黄钟歌大吕以祀天神黄钟堂下之乐也大吕堂上之乐也郊祀行礼皇帝版位在阼阶下故还位之乐当奏黄钟明堂行礼皇帝版位在阼阶上故还位之乐当歌大吕今明堂奏黄钟误用郊祀之乐宜改正二十五日甲戌従之【四月乙未礼官言登歌之乐通作宫悬之曲许之九月辛酉宗祀用登歌乐四十乐舞工共二百八十七】普言乐曲先制谱后撰词非是请倚词制谱　淳熈六年四月礼官奏下学士院修制明堂乐章七月周必大言绍兴乐章多因学士汪藻所撰畧加增损臣窃见皇祐二年宰臣文彦博等明堂大飨天地祖宗乐章乞従御制仁宗亲作四曲用之嘉祐七年又制明堂迎神送神乐章政和七年八月十二日徽宗制明堂乐曲九章绍兴二十八年【七月二十四日】制南郊并前二日朝献景灵宫前一日朝飨太庙共十三章惟明堂乐章未经御制欲望特纡宸藻亲制天地祖宗四位酌献乐章二十七日従之
　　风雅十二诗谱
　　赵彦肃所传云即开元遗声也　文心雕龙曰涂山歌于人始为南音有娀謡于飞燕始为北声夏甲叹于东阳东音以发殷整思于西河西音以兴【见吕氏春秋此四方之歌也】及诗官采言乐胥被律是以师旷觇风于盛衰季札监防于兴废　　窦俨曰其音五其声十二其调六十雅部之乐也其音四其声八其调二十有四胡部之乐也








　　玉海卷一百六
<子部,类书类,玉海>
　　钦定四库全书
　　玉海卷一百七
　　宋　王应麟　撰
　　音乐
　　乐舞
　　乐之在耳者为声而可以听知在目者曰容容藏于心难以貌覩故圣人假干戚羽旄以表其容发蹈厉以见其意尽筋骸之力以要钟鼓拊防之节然后声容选和而乐备矣
　　黄帝云门舞
　　见乐类【又见后】
　　后魏志颛顼承云舞
　　颛顼作承云之舞
　　陶唐氏舞
　　上林赋奏陶唐氏之舞注如淳曰舞咸池师古曰当为隂康吕氏春秋隂康氏之始隂多滞伏民气郁阏故作舞以宣导之【髙诱误解云尧】
　　舜韶舞　舞干羽　籥舞　八伯乐舞【见人物】
　　论语乐则韶舞注舜乐也尽善尽美　汉志文始舞本舜招舞　左传季札见舞韶箾　书舞干羽于两阶【武舞执干文舞执羽两阶賔阼之下文舞在东武舞在西右文左武圣人柔逺之意见矣　淮南子禹执干戚舞于两阶之间而三苗服庾信有舜干戚画賛】　　大戴礼五帝徳帝舜云云防作乐以歌籥舞和以钟鼓
　　夏六佾　六列
　　见乐类【淮南子】
　　禹万舞
　　月令注夏小正曰丁亥万用入学疏曰万舞或以为禹以万人以上治水故乐亦称万　夏小正传万者干戚舞也　礼乐师疏成人舞大夏大夏夏禹之舞其实云门以下六舞皆学以其自夏以上揖让得天下自夏以下征伐得天下夏为文武中故特举之可以兼前后也
　　商万舞　干舞
　　商颂那祀成汤也庸鼓有斁万舞有奕笺云其干舞又闲习
　　周六舞【又见六代乐】　帗舞　羽舞　皇舞　旄舞干舞　人舞　小舞　汉灵星舞
