<!-- { "loadSidebar": true } -->
　　纪光武建武十四年莎车国【王贤】鄯善国【王安】遣使奉献【于是西域始通】二十一年冬鄯善车师焉耆等十六国【通鉴及西域传云十八国当攷】皆遣子入侍奉献愿请都护帝以中国初定未遑外事乃还其侍子厚加赏赐【二十二年冬鄯善王上书愿复遣子入侍更请都护诏不许】　和帝永元二年车师前后王并遣子入侍三年冬诏曰西域诸国纳质内附　顺帝永建四年拘弥国遣使入献五年正月防勒王遣侍子及大宛莎车王皆遣使贡献六年九月丁酉十二月壬申于阗王遣侍子贡献汉安二年二月丙辰鄯善王遣使贡献　桓帝延熹二年十二月四年十月天竺国来献【传云和帝时数遣使贡献】西域传建武五年河西窦融承制立康爲汉莎车建功懐德王西域大都尉五十五国皆属焉九年贤代立云云十七年贤复遣使奉献请都护帝赐贤西域都护印绶及车旗黄金锦綉二十一年冬车师前王鄯善焉耆等十八国俱遣子入侍献其珍寳永元六年七月班超击破焉耆于是五十余国悉纳质内属其条支安息诸国至于海濒四万里外皆重译贡献顺帝永建四年班勇复撃焉耆【延光中班勇破焉耆元孟乃遣子诣阙贡献】于是兹防勒于阗莎车等十七国皆来服从【疏勒臣磐遣使奉献五年遣侍子与大宛莎车使俱诣阙贡献】　杜笃论都赋文身鼻饮缓耳之主椎结左衽鍝之君东南殊俗不羁之国西北絶域难制之隣靡不重译纳贡请爲藩臣上犹谦逊而不伐勤以爲获无用之虏不如安有益之民　马融广成颂东隣浮巨海而入享西旅越葱岭而来王南徼因九译而致贡朔狄属象胥而来同
　　汉高丽奉贡　内属
　　纪光武建武八年十二月高句丽王遣使奉贡二十年秋东夷韩国人率众诣乐浪内附【注辰弁马谓之三韩】二十三年冬十月丙申高句骊王率种人诣乐浪内属　安帝永初三年正月高句骊遣使贡献　东夷传高句骊在辽东之东千里建武八年遣使朝贡光武复其王号二十三年冬句骊蚕支落大加戴升等万余口诣乐浪内属安帝永初五年句骊王宫遣使贡献求属菟顺帝阳嘉元年【纪云十二月庚戌】置莵郡屯田六部
　　汉交阯奉贡
　　纪光武建武五年十二月交阯牧邓让率七郡太守遣使奉贡【注交阯今交州县南濵大海舆地志云其夷足指开折两足并立指则相交七郡谓南海苍梧鬰林合浦交阯九真日南并属交州】
　　汉夫余奉献倭奴奉献
　　纪光武建武二十五年冬十月夫余王遣使奉献【在海东去莵千余里】是岁乌桓大人率众内属诣阙朝贡中元二年春正月东夷倭奴国王遣使奉献【倭在带方东南大海中依山岛爲国】东夷传倭在韩东南大海中依山岛爲居凡百余国自武帝灭朝鲜使译通于汉者三十余国乐浪郡徼去其国万二千里【前志乐浪海中有倭人分爲百余国以岁时来献见】建武初貊人朝贡时辽东太守祭肜威詟北方声行海表于是濊貊倭韩万里朝献二十年韩人廉斯人苏马諟等诣乐浪贡献封爲邑君建武中东夷诸国皆来献见二十五年夫余王遣使奉贡光武厚答报之于是使命岁通中元二年倭奴国奉贡朝献使人自称大夫光武赐以印绶安帝永初元年倭国王帅升等遣使奉献【纪云冬十月】永宁元年夫余遣子【阙】仇台诣阙贡献赐印绶金防顺帝永和元年其王来朝京师帝作黄门鼓吹角觗戯以遣之桓帝延熹四年【十二月】遣使朝贺贡献灵帝熹平三年复奉章贡献夫余本属莵献帝时求属辽东　魏志景初二年六月倭女王遣大夫诣郡求朝献十二月制以为亲魏倭王假以金印紫绶赐绛地交龙锦　宋元嘉二年献方物
　　汉哀牢内属　西南夷贡献
　　明纪永平十二年春正月益州徼外夷哀牢王柳貌相率内属于是置永昌郡罢益州西部都尉【传云始通博南山度兰仓水行者歌曰汉德广开不賔度博南越兰津】十七年春是岁甘露降木枝内附神爵翔集西南夷哀牢儋耳僬侥槃木白狼勤黏诸种前后慕义贡献西域诸国遣子入侍夏五月戊子公卿百官以帝威德懐逺祥物显应乃并集朝堂奉觞上寿　哀牢传古未通中国建武二十三年其王贤栗击附塞夷鹿茤震雷疾雨水逆流沈数千人贤栗曰今被天诛中国其有圣帝乎天祐助之何其明也二十七年率种人诣越巂太守郑鸿降求内属封爲君长岁朝贡永平十二年王栁貌遣子率种人内属称邑王者七十七人戸五万一千八百九十口五十五万三千七百一十一西南去洛阳七千里以其地置哀牢博南二县割益州郡西部都尉所领六县合爲永昌郡先是西部都尉郑纯化行夷貊君长感慕皆献土珍颂德美天子嘉之以爲永昌太守　章纪明帝泽臻四表僬侥儋耳欵塞自至克伐方开道西域威灵广被无思不服　东都赋绥哀牢开永昌
　　汉白狼槃木诗
　　后西南夷传莋都夷者武帝所开以爲莋都县元鼎六年以爲沉黎郡至天汉四年并蜀爲西部置两都尉一居旄牛主徼外夷一居青衣主汉人永平中益州刺史梁国朱辅【东观记作酺】好立功名慷慨有大略在州数岁宣示汉德威懐远夷自汶山以西前世所不至正朔所未加白狼槃木唐菆等百余国戸百三十余万口六百万以上举种奉贡称爲臣仆辅上防曰臣闻诗云彼徂矣岐有夷之行传曰岐道虽僻而人不远诗人诵咏以爲符验今白狼王唐菆等慕化归义作诗三章路经卭来大山零高坂峭危峻险百倍岐道襁负老幼若归慈母远夷之语辞意难正草木异种鸟兽殊类有犍爲郡掾田恭与之习狎颇晓其言臣辄令讯其风俗译其辞语今遣从事史李陵与恭护送诣阙并上其乐诗昔在圣帝舞四夷之乐令之所上庶备其一帝嘉之事下史官録其歌焉【注东观记载其歌并夷人本语并重译训诂爲华言今范史所载者是也今录东观夷言以爲注】远夷乐德歌诗曰大汉是治【提官隗构】与天合意【魏昌瑜糟】吏译平端【罔驿刘牌】不从我来【旁莫支留】闻风向化【徼衣随旅】所见奇异【知唐桑艾】多赐缯布【邪毗堪防】甘美酒食【推择供远】昌乐肉飞【拓拒苏便】屈申悉备【局后仍离】蛮夷贫薄【偻让龙洞】无所报嗣【莫支度由】愿主长寿【阳雒僧鳞】子孙昌炽【莫穉角存】逺夷慕徳歌诗曰蛮夷所处【偻让反尼】日入之部【旦交陵悟】慕义向化【绳动随旅】归日出主【路且防雒】圣德深恩【圣德渡诺】与人富厚【魏菌度洗】冬多霜雪【淙邪流藩】夏多和雨【莋邪寻螺】寒温时适【藐浔泸漓】部人多有【菌补邪推】陟危歴险【辟危归险】不远万里【莫受万抑】去俗归德【术叠附德】心归慈母【仍路孳模】远夷懐德歌诗曰荒服之外【荒服之仪】土地墝埆【犁借怜怜】食肉衣皮【阻苏邪犁】不见盐谷【莫杨麄沐】吏译传风【訚驿传微】太汉安乐【是汉夜拒】携负归仁【踪优路仁】触冒险陜【雷折险龙】高山岐峻【伦狼藏幢】缘崖磻石【抉路侧录】木薄发家【息落服淫】百宿到洛【理歴雒】父子同赐【捕菌毗】懐抱匹帛【懐藁匹漏】传告种人【传室呼敕】长愿臣仆【陵阳臣仆】是时郡尉府舎皆有雕饰画山神海灵奇禽异兽以燿之夷人畏惮【通鉴永平十七年三月】　蜀都赋陪以白狼夷歌成章　种暠传爲益州刺史白狼槃木诸国复举种向化　永元十二年白狼内属【见上】
　　魏西域内附
　　魏志黄初三年二月鄯善兹于阗王遣使奉献诏曰西戎即叙氐羌来王诗书美之顷西域外夷欵塞内附其遣使抚之是时西域遂通置戊己校尉魏兴西域虽不能尽至其大国兹于阗康居乌孙疏勒月氏鄯善车师之属无岁不奉朝贡略如汉氏故事
　　晋东夷八国归化　十七国内附
　　武纪泰始二年十一月己卯倭人来献方物咸宁二年二月东夷八国归化七月东夷十七国内附四年三月东夷六国来献是岁东夷九国内附太康元年六月甲申东夷十国归化七月东夷二十国朝献二年三月东夷五国朝献六月东夷五国内附三年九月东夷二十九国归化献其方物七年八月东夷十一国内附是岁马韩十一国遣使来献八年八月东夷二国内附九年九月东夷七国诣校尉内附十年五月东夷十一国内附是岁东夷絶远三十余国来献太熙元年二月辛丑东夷七国朝贡　惠纪永平元年东夷十七国南夷二十四部并诣校尉内附　张华传爲持节都督幽州戎夏懐之东夷马韩新弥诸国依山带海去州四千余里厯世未附者三十余国并遣使朝献　四夷传序武帝抚旧懐新凡四夷入贡者有三十三国【倭人泰始初遣使重译入贡肃愼氏魏景元末来贡楛矢石弩弓甲貂皮之属至武帝元康初复来贡　元帝中兴又诣江左贡其石弩】
　　晋扶南林邑来献　参离内附
　　纪武帝泰始四年十二月扶南林邑遣使来献太康五年十二月庚午林邑大秦国各遣使来献六年四月扶南等十国来献参离四千余落内附七年扶南等二十一国遣使来献八年十二月壬戌南夷扶南西域康居遣使来献十年西南夷二十余国来献十二月壬戌奚轲男女十万口来降　穆帝升平元年正月扶南王竺旃檀献象诏还本土　孝武太元二年六月乙巳林邑贡方物七年三月献方物十四年二月扶南献方物南蛮传林邑本汉象林县马援铸柱之处去南海三千里【古越裳界马援抚二铜柱表汉界】大康中始来贡献扶南西去林邑三千余里【在林邑西南】泰始初遣使贡献穆帝升平初复有竺旃檀称王遣使贡象诏还之【胡达立上疏贡金盘椀及金钲等物】　咸宁中南单于来朝处之王公特进之下　齐永明二年八月壬子扶南遣使朝贡并献颂章
　　晋车师遣子入侍
　　武纪太康元年八月车师前部遣子入侍四年八月鄯善遣子入侍假归义侯六年十月兹焉耆国遣子入侍八年十二月康居遣使来献　西戎传太康六年拜蓝廋爲大宛王其子摩之立遣使贡汗血马泰始中康居献善马
　　梁职贡图【又见图类】
　　唐志地理类梁元帝职贡图一卷【南史云贡赋图　梁书云画番客入贡图】书目金楼子其自序云乃纂百国一卷今存二十有
　　七爲湘东王时诸番使者入贡图其形貌服饰次以本国风俗序曰尼丘有徒人之法晋帝有乐象之贤甘泉冩阏氏之形后宫玩单于之图夷歌成章胡人遥集自塞以西万八千里路之陿者尺有六寸高山寻云深谷絶景占云望日度青丘而跨丹穴　梁天监元年八月交州献鹦鹉林邑于陁利国朝贡二年七月扶南兹中天竺朝贡三年九月北天竺朝贡五年七月乙丑邓主朝贡九年林邑于阗朝贡十年宕昌朝贡婆利国贡金席十一年三月庚申高丽朝贡四月扶南百济林邑朝贡九月宕昌朝贡十二年林邑于阗扶南朝贡十四年蠕蠕狼牙修朝贡十五年八月蠕蠕河南朝贡十六年河南扶南婆利朝贡十七年于陁利朝贡十八年七月于阗扶南朝贡普通元年正月庚子扶南高丽三月滑国四月河南朝贡二年十一月百济新罗三年八月甲子婆利白题贡四年狼牙修七年河南高丽林邑滑大通元年林邑师子高丽中大通元年盘盘三年六月丹丹朝贡五年波斯朝贡大同五年八月乙酉扶南献生犀中大同元年八月甲午渇盘陀献方物

　　玉海卷一百五十二
<子部,类书类,玉海>
　　钦定四库全书
　　玉海卷一百五十三
　　宋　王应麟　撰
　　朝贡
　　外夷来朝【内附】
　　唐兹入朝　康国请臣
