<!-- { "loadSidebar": true } -->
　　玉海卷五十
<子部,类书类,玉海>
　　钦定四库全书
　　玉海卷五十一
　　宋　王应麟　撰
　　艺文
　　玉牒图谱
　　周用中士奠系世汉晋用九卿典属籍唐开成以玉名牒与史册并驱玉牒如帝纪而特详于国书最为严重【汉有玉版图籍】
　　汉诸王世谱
　　后百官志宗正注胡广曰又歳一治诸王世谱差序秩第　晋志宗正统皇族宗人图牒　隋志齐帝谱属十卷梁有齐梁帝谱四卷梁帝谱十三
　　卷
　　唐宗正属籍
　　旧史宗室髙祖广封宗室以威天下太宗即位因举宗正属籍问侍臣曰遍封宗子于天下便乎右仆射封徳彞对曰两汉已降唯帝子及亲兄弟若疎逺非有大功如周郇滕汉贾泽不得滥封所以别亲疎也先朝睦族一切封王非至公之道于是以属疏降爵为郡公唯有功者数十人封王　世系表宗室四十一房定着三十九房自定州刺史至惠宣太子
　　唐皇室新谱【又见上】
　　志柳芳永泰新谱二十卷柳璟续谱十卷【见上】李衢大唐皇室新谱一卷【崇文目同】　防要防昌六年十一月礼官集议按神尧本纪及皇室图谱开成四年正月敕大理少卿李衢修撰皇后谱牒　后周武帝敇鲍宏修皇室谱分为帝绪疎属赐姓三篇
　　唐玉牒
　　志皇唐玉牒一百一十卷开成二年李衢林宝撰【旧纪册府元龟云三年四月癸丑进　旧史作一百五十卷屯田郎中李衢沔王府长史林宝等　开成元年闰六月乙未召宗正卿李泽问图谱对以自肃宗已来并未修续癸卯敇沔王府长史林宝同修七圣玉牒】　防要开成二年六月修玉牒官屯田郎中李衢等奏切以圣唐玉牒与史册并驱立号建名期于不朽伏乞特创嘉名以光帝籍敕防宜以皇唐玉牒为名宗正寺有知图谱官一人修玉牒官一人【开成后始置修玉牒官一人】　志李匡文玉牒行楼一卷【崇文目二卷　书目一卷李匡文编次唐室宗属子孙各附以院额后目之为天房鉴槩】唐书总纪帝系三卷【崇文目同】
　　唐皇室维城録　天潢源派谱
　　志唐皇室维城録一卷【崇文目同　国史志云李衢】李匡文天潢源派谱一卷【史记天官书咸池曰天五潢】又皇孙郡王谱一卷元和县主谱一卷　书目皇孙郡王谱一卷唐宗正卿李匡文撰起髙祖讫宪宗诸王封孙又元和县主昭穆谱一卷记元和至开成三年所封五十九人
　　唐图谱院
　　防要大中六年十二月宗正寺奏修图谱官李简状徳明之后兴圣已来宗祊有序昭穆无差请宗子常参州县官等各具始封建诸王及五代祖见在子孙録一家状送图谱院每房纳于官最髙处昭穆尊即送本寺奏可　六典司封凡皇家五等亲及诸亲三等皆立簿籍三年一造除附之制并载于宗正寺宗正寺掌属籍以别昭穆九庙之子孙其族五十有九
　　至道修皇属籍　咸平属籍楼　新修属籍
　　太宗至道初诏刑部郎张洎史馆修撰梁周翰编皇属籍未成咸平初犹未备宗正卿赵安易请纂修命于秘阁防编纂又诏于宗正寺建属籍楼以严奉之四年正月辛丑【二十六日】修玉牒官赵安易【宗正卿】梁周翰【知制诰】上新修皇属籍三十三卷【周翰创意为之颇有伦贯　一云二十卷】诏送宗正寺续修
　　祥符皇宋玉牒【咸平宗正寺】　玉牒殿属籍堂【祥符重建宗正寺】　康定重修祖宗玉牒　绍兴玉牒所属籍堂　累朝玉牒　祖簿　凡例　元丰宗正寺牒谱图籍
　　皇朝修玉牒昉于至道其官掌帝籍玉牒及皇族昭穆之序【唐本宗正之职开成始置官】凡玉牒书以销金花白罗纸黄金轴销金红罗褾带复墨漆金饰匣红锦里金锁钥十年一进【神宗时诏为黄金梵夹以轴大难披阅也】后徳始末附载卷后【重天合章母道也】祥符六年【癸丑歳】正月辛酉判宗寺赵世长可封等请于皇属籍之上别崇懿号诏名皇宋玉牒【又令属籍别録一本藏秘閤五月癸巳世长请以御制圣祖降临记藏于玉牒楼诏可　国史志皇宋玉牒三十三卷】先是咸平二年正月甲申徙宗正寺于延和坊建楼以藏宗籍【旧在阙前庑下以湫隘徙之】祥符八年二月乙卯诏盐铁副使段择地营建徙于福善坊建殿堂于寺九月庚午【二十三日】赐殿名曰玉牒殿堂曰属籍堂【天禧元年二月乙亥赐宗正寺板本经史以备修撰玉牒】十一月宗正卿赵安仁请以圣祖降临记并皇宋玉牒诸王属籍自玉清昭应宫移于堂殿内秘藏从之【初命安仁重修玉牒属籍　先是二月丁巳奉安于昭应宫之斋殿　赵安仁请依唐故事置修玉牒官奏刘均夏竦杨亿宋绶宋庠等初梁周翰创其制而未备安仁重加裁定】景祐元年李淑请以编修院防西閤修纂玉牒康定元年四月庚子重修祖宗玉牒成既而五月甲子玉牒所请自今歳一贴修十歳一编録送宗正寺以其副留中奏可【熙宁三年六月玉牒所于三班院置局后徙编修院】南渡有司失职尽弃江浒绍兴二年七月丁亥宗正少卿李易请编次玉牒二十年二月九日始作玉牒所【以旧车辂院为之】二十六年闰十月二十七日御书玉牒殿及殿门祖宗属籍堂牓【十一年十二月二十六日诏宰臣提举修玉牒所侍从一人兼修玉牒官宗正卿少咸与修纂二十九年八月二十三日诏玉牒所并入宗正寺不置修玉牒检讨以少卿及丞编修宰臣提举修书官一人】
　　太祖玉牒　绍兴二十七年四月己未沈该等上太祖今上玉牒登进于垂拱殿藏玉牒殿【副本藏龙图阁】
　　太宗真宗玉牒　乾道三年林劭言太宗朝已成真宗至钦宗七世未加一笔五月戊戌上太宗真宗玉牒【真宗四十卷淳熙元年十二月乙巳复进真宗】
　　仁宗英宗玉牒　宝元二年十月甲子【六日】李淑上新修皇帝玉牒二卷皇子籍一卷熙宁元年十一月癸酉【四日】玉牒所上仁英二帝玉牒各四卷淳熙四年三月己酉重进仁宗【五年十月戊戌七年四月丙戌又进仁宗十三年十一月二十一日进仁英玉牒先是七年四月三日进庆厯二年至皇佑三年二十七日诏续修并修英神玉牒从王希吕之言也】
　　神宗哲宗玉牒　崇宁三年十月重修绍兴七年汪藻鲍延祖编哲宗玉牒上之淳熙五年八月十九日宗正簿胡南逢言藻失纪事之体诏重修七年四月丙戌上哲宗玉牒庆元三年二月五日进神宗八十卷
　　徽宗钦宗玉牒　淳熙四年三月己酉进徽宗嘉泰三年四月十七日又上一百二十卷开禧元年闰八月二十四日上钦宗二十册【并宪圣慈烈后圣徳事迹十卷】
　　髙宗玉牒　绍兴二十七年四月己未始进乾道六年五月己未【八日】进【庚申恭进于徳寿宫】九年九月六日又进【一本云八月丙申】
　　孝宗玉牒　始进于乾道九年八月丙申淳熙四年三月己酉又进于绍熙元年八月戊戌【己亥恭进】三年十二月壬寅【并圣政防要癸夘恭进】
　　光宗玉牒　四十卷进于庆元六年二月二十二日又进于嘉定十三年五月
　　宁宗玉牒　嘉泰四年八月九日进五十卷嘉定六年二月二十五日刋正辨诬之书上之【嘉泰至开禧】淳祐二年上宁宗玉牒
　　玉牒祖簿　旧止二十一袠本支不分世系难别政和六年六月戊寅【十六日】许份请增广编録以命宗正少卿闾丘吁八年九月二十日吁以宣祖之后分三祖编纂修至政和六年太祖下九十九袠太宗下二百六十九袠魏王下一百四十八袠诏付宗寺【先是六年八月乙亥吁奏玉牒属籍太祖下以徳惟从世令子伯师太宗下以元允宗仲士木善汝魏王下以徳承克叔之公彦以昭穆分位从之】玉牒凡例　赦令御札圣防亲笔处分郊祀行幸大臣拜罢试贤良大议论更革废置大祥瑞灾异戸口増减官虽卑因事赏罚关治体者　绍兴十二年奏请九事一亲祠天地宗庙一皇子出閤公主下降一宰臣除罢一巡狩行幸一大庆一临轩册后妃封皇子一蕃国入贡一大赏罚一官虽小事系大体　嘉定四年十月一日【己夘朔】修玉牒章頴等言玉牒体制未定凡例乖牾盖玉牒书一代大事视迁固帝纪而元降格目内分十条若尽用帝纪之体则为太简然金牋宝匣藏于秘殿若防袭案牍之词登之简策似不雅正至于事有当书而不书有细事而累书今欲定体制开列某事当书某事不当书编成一册定为玉牒之凡例官吏遵为成式先后编集不至异同至非常之事则自立言辞铺叙本末随事删润以为成书从之
　　志修玉牒官【以学士典领】掌修玉牒序宗派纪族属歳撰宗子名以进元丰改制宗正卿少丞簿各一人掌修纂牒谱图籍凡编年纪帝系厯数政令因革为玉牒序同姓五服之戚疏者为属籍具官爵功罪宗妇族姓男女者为仙源类谱推其所自出列子孙名位者为宗藩庆系録攷定世次支分派别而归于本统者为仙源积庆图録一歳图三歳牒谱籍十歳修纂以进置大宗正司统皇族故长贰不専以国姓【至和元年十二月丙戌诏故事属籍十年一修今虽及八年而宗支蕃衍其増修之建炎三年四月庚申并宗寺于太常绍兴三年六月复置少卿五年闰二月辛未复置寺】
　　玉牒每朝为一牒载人主系序及歴年行事如帝纪而差详其后附以皇后事迹其亲王宗室则有録谱图三书详焉玉牒奉安于本殿类谱等书安于属籍堂
　　祥符仙源积庆图【天源録先天纪】
　　祥符八年十月壬辰【十五日】知制诰盛度上圣祖黄帝天源録五卷【诏王曾晏殊与度増纂】乙巳【十八日】枢密使王钦若缵圣祖事迹十二卷请御制序名曰先天纪十二月钦若又言所集天源録于经史道藏诸子书中取其事之本始续成二十卷【九年三月戊午上之】九年三月癸亥赵安仁【宗正卿】言唐故事祖宗玉牒皆首载混元皇帝请以御制圣祖降临记冠于列圣玉牒及别修皇朝新谱如唐天潢源派谱制为美名诏名曰仙源积庆图【歳写一本藏龙图阁】请御制序从之【艺文志八年进积庆图与此不同　以刘筠夏竦为修玉牒官】绍兴二十七年四月十五日诏修三祖下积庆图二十八年三月丁卯【七日】上之乾道三年五月戊戌【六日】上十八轴淳熙五年十月戊戌又进　书目积庆图一卷纪帝系起僖祖迄哲宗凡诸王公主諡号陵庙配侑乐舞等事皆载之【安仁重修玉牒属籍又为是图皆统例精简】
　　祥符仙源类谱
　　两朝志仙源类谱三十卷祥符八年建玉牒殿属籍堂于新寺赵安仁重修玉牒属籍因上仙源积庆图歳写一本藏龙图阁明年又请御制降临记冠玉牒别修皇室新谱赐名仙源类谱二十卷景祐五年歳写皇族名位一编黄绫装题宗藩庆绪録与仙源积庆图同上并在有司　书目祖宗属籍谱一卷纪帝系太祖太宗秦王以下子孙凡六百六人公主附之仙源类谱一卷王巩撰【见下】
　　庆厯仙源类谱
