<!-- { "loadSidebar": true } -->
　　刘劭传明帝时刘劭以为宜制礼作乐以移风俗着乐论二十四篇事成未上【太平御览选注引之】　晋书贺循云魏氏增损汉乐为一代之礼　阮籍亦有乐论　文章序录曰裴秀着易及乐论　唐志梁武帝乐论三卷乐社大义十卷　隋志梁有乐义十一卷武帝集朝臣撰又钟律纬六卷
　　魏复古乐　雅乐四曲【汉雅乐郎上夀曲】　魏太钧乐【见舞类】
　　晋志东京大乱絶无金石之乐乐章亡缺及魏武平荆州获汉雅乐郎河南杜能识旧法云云考会古乐始设轩县钟磬而黄初中柴玉左延年之徒复以新声被宠改其声韵【王粲等各造新诗抽其藻思】杜防传旧雅乐四曲一曰鹿鸣二曰驺虞三曰伐檀四曰文王皆古声辞及太和中左延年改防驺虞伐檀文王三曲更自作声节名虽有而声实异惟因鹿鸣不改易每正旦大会太尉奉璧君后行礼东厢雅乐常作者是也后又改三篇一曰于赫篇咏武帝与古鹿鸣同二曰巍巍篇咏文帝用延年所改驺虞声三洋洋篇咏明帝用延年所改文王声第四复用鹿鸣而除古伐檀　杜防传以知音为雅乐郎太祖以为军谋祭酒参大乐事因令创制雅乐时散骑郎邓静尹齐【晋志作尹商】善咏雅乐歌师尹胡能歌宗庙郊祀之曲舞师冯肃服养晓知前代诸舞防总统备作乐器绍复先代古乐自防始【隋志云刋定雅律】　唐杜佑三朝上夀议汉故事上夀四会曲有钟鼓无歌诗魏初作四会有琴筑无诗雅乐郎郭琼云青龙二年以长笛食举第十二古大置酒曲代四会又易古诗名曰羽觞行用为上夀曲鹿鸣已下十二曲名食举乐而四会之曲遂废　通典文帝改汉巴渝舞曰昭武舞安世乐曰正世乐嘉至乐曰迎灵乐武徳乐曰武颂乐昭容乐曰昭业乐云翘舞曰鳯翔育命舞曰灵应武徳舞曰舜颂舞文始舞曰大韶舞五行舞曰大武舞其歌诗多前代之旧使王粲改作登歌安世及巴渝诗而已明帝太和初诏乐官自如故为太乐【后汉依防改大予至是复旧】文帝改安世乐为正始至是侍中缪袭又改为享神歌改铙歌十二曲使袭为词述功徳言代汉之意【是时呉亦使韦昭制吹铙部十二曲以述坚功徳】
　　晋雅乐　登歌乐　正徳乐
　　志武帝受命泰始二年诏郊祀明堂礼乐用魏仪遵周室肇称殷礼之义但改乐章使傅为之词凡十九篇九年光录大夫荀朂以杜所制律吕校太乐总章鼓吹八音与律吕乖错乃制古尺作新律吕【荀朂传既掌乐事又修律吕】律成班下太常使太乐总章鼓吹清商施用朂又作新律笛十二枚以调律吕正雅乐正会殿庭作之江左初立宗庙以无雅乐器及伶人省太乐并鼓吹令是后颇得登歌食举之乐【隋志贺循为太常卿始有登歌之乐】犹有未备太宁末明帝又诏阮孚等增益之咸和中成帝复置太乐官【以戴绥为令】鸠集遗逸而尚未有金石也庾亮为荆州与谢尚修复雅乐及慕容隽平冉闵邺下乐人颇来者永和十一年谢尚镇夀阳采拾乐人以备太乐并制石磬雅乐颇具【尚以镇西将军镇夀阳江左有金石之乐自尚始】太元中破苻坚获其乐工杨蜀等闲习旧乐于是四厢金石始备使曹毗王珣等増造宗庙歌诗然郊祀遂不设乐【隋志乐人南奔穆皇罗钟磬苻坚北败孝武获登歌　梁武帝曰着晋宋史者皆言太元元嘉四年四厢金石大备今检乐府止有黄钟姑洗防賔太蔟四格而已六律不具何谓四厢】　通典宋文帝元嘉九年太乐令钟宗之调金石二十年南郊始设登歌诏顔延年造歌诗【初江左二郊无乐宗庙有歌无舞】孝武孝建元年使谢庄造宗庙舞乐明堂诸乐歌辞　后魏志秦曰夀人汉为大予魏名大钧晋曰正徳后魏为大成
　　梁对乐七十八家　郊禋宗庙三朝乐【十二雅歌诗登歌】
　　隋志梁武思古乐天监元年下诏访百寮沈约奏乐书沦亡宜选诸生寻经史百家凡乐事无大小悉别纂录撰为乐书以起干载絶文是时对乐者七十八家皆言乐之宜改不言改乐之法帝遂自制定礼乐立四器名之为通又制十二笛除去衡钟设十二镈钟各依辰位而应其律每一镈钟则设编钟磬各一虡合三十六架植建鼓于四隅元正大会备用之乃定郊禋宗庙及三朝之乐以武舞为大壮文舞为大观舞国乐以雅为称止乎十二则天数也乃去阶步之乐増彻食之雅众官出入奏俊雅皇帝出入奏皇雅皇太子出入奏雅王公出入奏寅雅上夀酒奏介雅食举奏需雅彻馔奏雍雅牲出入奏涤雅荐毛血奏牷雅降神及迎送奏諴雅皇帝饮福酒奏献雅燎埋奏禋雅其辞并沈约所制今列其歌诗二十曲南郊舞奏黄钟北郊舞奏林钟明堂宗庙同奏防賔又有登歌一十八曲三朝第一奏相和五引至四十九皇帝兴奏皇雅　通典陈大建元年定三朝之乐采梁故事五年定南北郊及明堂仪注改元嘉中所用齐乐尽以韶为名
　　梁养徳乐
　　隋志天监四年掌賔礼贺玚议皇太子元会出入所奏帝命制养徳之乐玚谓宜名元雅取元良之义帝改为元正奏二舞
　　梁乐社大义
　　唐志梁武帝乐社大义十卷又乐论三卷【隋志同梁有有乐义十一卷武帝集朝臣撰云】
　　后魏乐书
　　唐志信都芳删注乐书九卷【隋志七卷】　信都芳传着乐书以河内葭灰吹律管魏志正光中诏安丰王延明与芳博采古今乐事芳后乃撰延明所集乐説并诸器物凖图二十余事而注之　通典北齐祖珽采延明及芳等所着乐说而定正声始具宫县之器仍杂西凉之曲乐名广成所谓洛阳旧乐也
　　隋议正乐
　　通典开皇二年郑译请修正诏牛辛彦之何妥议正乐九年陈平获宋齐旧乐于太常置清商得陈太乐令蔡子元于普明等复居其职隋代雅乐唯奏黄钟一宫郊庙朝飨用一调迎气用五调其余声律皆不复通文帝遣李元操卢思道等制清庙歌词十二曲令于太乐教习以代周歌
　　隋乐府志　乐论　乐典
　　经籍志萧吉乐谱集二十卷【传云乐谱　唐志云乐谱集解】又乐论一卷郑译乐府声调六卷　唐志郑译乐府歌词八卷苏防乐府志十卷　北史隋文帝诏斛斯徴修撰乐书徴所撰乐典十卷　通典开皇初有卢贲萧吉撰著乐书文中子乐论二十篇为十卷
　　隋乐谱【又见前】　乐论　清乐　七部九部乐
　　志开皇初【二年】沛国公郑译等定乐作书二十余篇立七均合成十二律有七音音立一调合八十四调苏防驳之又万寳常请以水尺为律造乐器其声下译调二律并撰乐谱六十四卷具论八音旋相为宫之法改移柱之变为八十四调一百四十四律终于一千八百声其声雅淡不为时所好何妥因陈用黄钟一宫不假余律郑译等议寝开皇九年获宋齐旧乐于太常置清商牛又请依古旋宫雅乐毎官一调唯迎气奏五调谓之五音缦乐用七调【十二月甲子诏太常卿牛等议定乐】帝不许又修房内之乐十四年三月乐定【四月乙丑行新乐】牛等并撰歌辞五十首　通典清商三调汉氏以来旧典隋平陈后获之文帝听之善其节奏曰此华夏正声考而补之更造乐器因置清商总谓之清乐【本秦汉以耒旧声晋末分散苻坚于凉州得之宋武平关中因入于江南　志大业中定清乐西凉龟兹天竺康国疏勒安国髙丽礼毕为九部】万寳常传开皇之丗有郑译何妥卢贲苏萧吉并讨论坟籍撰著乐书至于天然识乐不及寳常逺矣　唐会要隋开皇中定令置七部乐大业中为九部　唐志周陈以上雅郑肴杂隋文帝始分雅俗二部俗乐二十八调【七宫七商七角七羽】

　　玉海卷一百四
<子部,类书类,玉海>
　　钦定四库全书
　　玉海卷一百五
　　宋　王应麟　撰
　　音乐
　　乐【三】
　　唐乐三十一家
　　艺文志乐类三十一家三十八部二百五十七卷始于桓谭乐元起终于赵邪利琴叙谱失姓名九家若乐元起信都芳删注乐书梁武帝乐社大义乐论沈重钟律释智匠古今乐录李楚乐经元殷乐畧声律指归及论乐事推七音律谱义李守真古今乐记萧吉乐谱集解武后乐书要录则乐律之书也若荀朂大乐歌辞乐府歌诗谢灵运乐府集郑译乐府歌辞声调苏防乐府志翟子乐府歌诗三调歌辞汉魏呉晋鼔吹曲外国伎曲歴代曲名鼓吹乐章则乐曲之书也琴则有桓谭孔衍之操刘氏周氏陈懐赵邪利之谱及琴集歴头拍簿管钟磬则有留进之记凌秀公孙崇之志不著录二十家九十三卷自张文收新乐书至南卓羯鼓录有刘贶崔令钦大乐令教坊记徐景安歴代乐仪呉兢郗昂段安节乐府题解杂录窦璡正声乐调萧祜无射商调谱宗金风乐琴谱则又有赵惟暕陈拙等九家而离骚谱附焉　六典乐大义等三十二部一百四十三卷隋志乐社大义至黄钟律四十二部一百四十二卷景徳二年龙图阁经典阁乐书二百八十九卷　崇
　　文总目乐四十八部二百八十一卷自歴代乐仪至阮咸曲谱　　中兴目六十三家四百四十卷续目二家二百二卷　　元魏太和十六年诏髙闾公孙崇考定雅乐景明中崇为太乐令上所调金石及书　　唐志崇钟磬志二卷　隋苏防着乐志十五篇
　　大唐雅乐　十二和【十五和】　新乐书　武徳定乐　开元三和乐
