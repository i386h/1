<!-- { "loadSidebar": true } -->
　　礼运孔子曰欲观夏道之杞而不足徴也吾得夏时焉注得夏四时之书也其书存者有小正【本或作有夏小正】正义夏四时之书殷坤干之说并载前王损益隂阳盛衰故观此二书知二代【家语问礼篇同】　大戴礼第二卷夏小正第四十七正月启蛰鴈北乡雉震呴鱼陟负氷农纬厥耒初岁祭耒囿有韭时有俊风寒日涤冻涂田鼠出农率均田獭祭鱼鹰则为鸠农及雪泽初服于公田采芸鞠则见初昏参中斗柄悬在下栁梯【文选注引】梅杏杝桃则华缇缟鸡桴粥二月徃耰黍禅初俊羔助厥母粥绥多女士丁亥万用入学祭鲔荣堇菜色菜蘩由胡昆小虫抵蚳来降燕乃睇剥鱓有鸣仓庚荣芸时有见稊始收三月参则伏摄桑委杨防羊则鸣颁冰采识【草也】妾子始蚕执养宫事祈麦实越有小旱田鼠化为鴽拂桐芭鸣鸠四月昴则见初昏南门正鸣扎囿有见杏鸣蜮王萯莠【诗七月笺引之】取荼越有大旱执陟攻驹五月参则见蜉蝣有殷鴂则鸣时有养日乃良蜩鸣之兴五日翕望乃伏啓灌蓝蓼鸠为鹰唐蜩鸣初昏大火中种黍菽糜煑梅蓄兰颁马六月初昏斗柄正在上煑桃鹰始挚七月秀萑苇狸子肇肆湟潦生苹爽死苹秀汉案户寒蝉鸣初昏织女正东乡【文选注引之】时有霖雨灌荼斗柄悬在下则旦八月剥校剥枣栗零丹鸟羞白鸟【蚊蚋】辰则伏鹿人从鴽为鼠参中则旦九月内火遰鸿鴈
　　主夫出火陟鸟蛰熊罴貊貉鼬鼪则大荣鞠
　　树麦王始裘雀入于海为蛤十月豺祭兽初昏南门见黑乌浴时有养夜雉入于淮为蜄织女正北乡十有一月王狩陈筋革啬人不从万物不通陨麋角十有二月鸣弋驹贲【螘也】纳卵蒜虞人入梁陨麈角　史本纪太史公曰孔子正夏时学者多传夏小正【索隐云大戴记篇名】　隋志夏小正一卷戴徳撰【徳取以为记云撰误矣　唐志大戴礼十三卷无小正之别】唐志大衍厯日度议曰夏小正虽颇踈简失传乃羲
　　和遗迹何承天循大戴之说复用夏时更以正月甲子夜半合朔雨水为上元进乖夏厯退非周正故近代推月令小正者皆不与古合开元厯推夏时立春日在营室之末昏东井二度中古厯以参右肩为距方当南正故小正曰正月初昏斗杓悬在下魁枕参首所以着参中也季春在昴十一度半去参距星十八度故曰三月参则伏立夏日在井四度昏角中南门右星入角距西五度左星入角距东六度故曰四月初昏南门正昴则见五月节日在舆一度半参去日道最逺以浑仪度之参体始见肩股犹在浊中房星正中故曰五月参则见初昏大火中八月参中则旦失传也辰伏则参见非中也十月初昏南门见亦失传也定星方中则南门伏非昏见也　月令注夏小正正月啓蛰汉始亦以惊蛰为正月中　诗七月笺夏小正四月王萯秀【葽其是与】　尔雅注引夏小正传　月令注夏小正正月啓蛰鱼陟负冰孟春农率均田仲春丁亥万用入学季春妾子始蚕执养宫事孟夏今月令曰王萯生夏小正曰王萯秀仲夏五月啓灌蓝蓼季夏鹰始挚仲秋九月丹鸟羞白鸟説曰丹鸟谓丹良也孟冬十一月王狩【凡九】　文选注白虎通郭璞注尔雅通典初学记宋厯志大衍厯议皆引夏小正【始于启蛰终于陨麈角】　传曰何以谓之小正以小著名也　周礼疏管子篇时令云春以令男女以仲春着在诗易夏小正之文【二月绥多士女】　春秋正义引正月启蛰其传曰言始发蛰也　北史魏孝武释奠国学诏中书舍人卢景宣讲大戴礼夏小正篇　语顔渊问为邦子曰行夏之时　左传【汉志同】夏数得天得四时之正也　谷永汉家行夏正夏正色黑　豳七月之诗皆以夏正为断三之日夏正月也　孔子子思曰夏数得天尧舜之所同也殷周王征伐革命以应乎天因改正朔三统之义夏得其正是以夫子云　春秋元命包乐稽耀嘉云夏以十三月为正息卦受泰注云物之始其色尚黑以寅为朔　月令正义云吕不韦在于秦世秦以十月为岁首不用秦正而用夏时者以夏数得天正也周礼虽以建子为正其祭祀田猎亦用夏正　史记正月上日正义云郑云舜正建子此时未改故依尧　周书周月云夏数得天百王所同　商颂疏正朔三而改夏以建寅为正则舜当以子尧当以丑　朱子发曰二十四气七十二见于周公之时训吕不韦取以为月令焉其上则见于夏小正夏小正者夏后氏之书孔子得之于杞者也夏建寅故其书始于正月周建子而授民时巡狩烝享皆用夏正故其书始于立春夏小正具十二月而无中气有应而无日数至于时训乃五日为三为气六十日为节二书详略虽异其大要则同岂时训因小正而加详欤易通卦騐易家传先师之言所记气比之时训晚者二十有四早者三当以时训为定故子云太二十四气闗子明论七十二皆以时训　郑曰月在星纪周以为正月在枵殷以为正皆不得四时之正【后五行志注】　傅崧卿序曰郑注月令引小正者八政和中阅闗浍藏书始得而读之星昏旦伏见中正当乡若寒暑日风冰雪雨旱之节草木稊莠荣秀之羽毛鳞臝蠕动之属蛰兴粥伏乡遰陟降离陨鸣呴之应罔不具纪而王政民事系焉盖夏之月令也闗本合传为一卷而不著作传人名氏后读礼记正义其疏月令注曰大戴礼之篇名也且小正夏书德所撰传尔而隋志云然可谓疎矣乃仿左氏春秋列正文其前而附以传月为一篇凡十有二篇厘为四卷名曰夏小正戴氏传【宣和辛丑九月一日序】　朱文公曰夏小正疑出迂儒之笔非孔子所见夏时本文
　　夏令　时儆
　　周语单襄公曰辰角见而雨毕天根见而水涸本见而草木节解驷见而陨霜火见而清风戒寒先王之教曰雨毕而除道水涸而成梁草木节解而备藏陨霜而冬裘具清风至而脩城郭宫室【韦昭注教谓月令之属】夏令曰九月除道十月成梁其时儆曰收而场功偫而畚挶营室之中土功其始火之初见期于司里此先王所以不用财贿而广施徳于天下也注夏后氏之令周所因也时儆时所以儆告其民　政典有先时不及之戒　唐大衍厯议亦引夏令云　北史李业兴案尚书中运衡篇曰日月营始知尚书正月上日为夏正月
　　周时训　周书月令
　　汲冢周书序周公正三统之义作周月辨二十四气之应以明天时作时训周公制十二月赋政之法作月令周月解第五十一时训五十二月令五十三【阙】周月解曰数起于一而成于十次一为首其义则然凡四时各有孟仲季以名十有二月中气以着时应春三月【中气雨水春分雨】夏三月【中气小满夏至大暑】秋三月【中气处暑秋分霜降】冬三月【中气小雪冬至大寒】闰无中气斗指两辰之间夏数得天百王所同商顺天革命变服殊号一文一质示不相沿以建丑之月为正易民之视亦越我周王致伐于商改正异械以垂三统至于敬授民时廵狩祭享犹自夏焉是谓周月以纪政时训解自立春之日东风解冻至大寒又五日鸷鸟厉又五日水泽腹坚【与记月令同　月令正义初学记引之】　郎顗大壮用事于此六日之中靁当发声注周书时训曰春分之日鸟至又五日靁乃发声　唐志大衍卦议七十二原于周公时训月令虽颇有增益然先后之次则同自后魏始载于厯乃依易轨所传不合经义今改从古　日度议引时训爰始收潦而月令亦云水涸论语钻燧改火注周书月令有更火之文正义曰周
　　书孔子所删尚书百篇之余晋太康中得之汲冢有月令篇其辞今亡　书召诰正义周书月令云三日粤朏崇文总目周书月令一卷　唐防要顔师古议明堂
　　曰文王居明堂之篇【正义王居明堂礼逸礼篇名】带以弓韣礼于禖下九门磔攘御止疾疫置梁除道以利农夫令国为酒以合三族凡此等事皆合月令之文　隋志梁有月令七十二一卷【月令正义曰二十四气每三分之七十二气气间五日有余故一年七十二案通卦騐亦五日一】　月令一书汉马融贾逵晋孔晁皆以为
　　作于周公郑髙诱孔颖达谓吕不韦所作汉淮南王安取吕氏十二纪附益为时则训而礼家复有増加孔颖达正义曰官名时事多不合周法有四证然周书先有月令郑谓不韦作者以吕氏春秋十二纪与此同也李林甫注月令云周公作时训定二十四气辨七十
　　二　夏后小正周公时训皆月令之宗首　管子有四时五行篇淮南子有时则训　唐防要天寳五载正月二十三日诏曰尧命四子所授惟时周分六官曾不系月其礼记月令宜改为时令
　　方周之时以冯相防天位保章辨地域太史正岁年以序事颁邦国以告朔万民观于月吉官属观于正岁月令季冬天子乃与公卿大夫共饬国典论时令以待来岁之宜注饬国典者和六典之法周礼以正月今用此月则所因于夏殷也　尚书大曰夏以十三月为正平旦为朔殷以十二月为正鸡鸣为朔周以十一月为正夜半为朔　礼记曰正朔三而改文质再而复三防者三正之始王者取法焉【章纪注】
　　汉隂阳五行时令
　　志五行三十一家隂阳五行时令十九卷　李寻对诸侍中尚书近臣宜通知月令之意设陛下出令有谬于时者当争之以顺时气【寻学天文月令隂阳】
　　汉明堂月令　月令图　四民月令　明堂隂阳录　月令章句　汉四时月令
　　大戴礼明堂篇有曰明堂月令注于明堂之中施十二月之令　淮南子五帝三王立明堂之朝行明堂之令祭法注引明堂月令【月令注引王居明堂礼】　礼记正义曰此
