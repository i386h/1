<!-- { "loadSidebar": true } -->
　　志杂史袁皓兴元圣功録三卷　李晟传徳宗狩蜀仓部员外郎袁皓采李晟功烈为兴元圣功録徧赐诸将戒厉之　李纾徳宗时为兵部侍郎奉诏为兴元纪功述　志崔光庭幸奉天録二卷【义赵元一四卷】张读建中西狩録十卷
　　唐贞元郊祀録
　　礼乐志太常礼院修撰王泾考次歴代郊庙沿革之制及工歌祝号而图其坛屋陟降之序为郊祀録十卷志仪注类王泾大唐郊祀録十卷贞元九年上时为太常礼院修撰
　　唐宰辅録　鳯池録　衣冠盛事録
　　志杂史蒋乂大唐宰辅録七十卷又张荐宰辅传略卷亡职官类马宇鳯池録五十卷杂传记类苏特唐代衣冠盛事録一卷　会要元和十三年十二月秘书少监史馆修撰马宇撰鳯池録五十卷上之　书目鳯池録五卷【崇文目同】贞元二年马宇撰起髙祖武徳元年讫贞元二年纪録宰臣拜免及一时事迹
　　唐遣使录
　　志杂传记陆贽一卷
　　唐御戎新录
　　见兵书　李渤传元和初召为左拾遗家东都朝廷政有得失附章疏陈论又撰御戎新录二十卷表献之【旧史】
　　唐西南备边録
　　志兵书类李德裕十三卷　中兴书目劒南西川节度使徳裕撰大畧谓成都藩翰西南备御不可少弛于是纂兵将粮械之数城镇种落之名嵗计经用之目并以大和六年为断及诸郡故实外夷情状烦碎毕书又新作城镇縁边贼路皆以朱书别之总成小图标之首卷今所存仅一卷余皆缺【第四卷叙维州本末尤详　防昌中上之】　详见筹边楼
　　唐华阳风俗录
　　志地理类张周封一卷字子望西川节度使李徳裕从事【崇文目同】
　　唐元和录
　　书目三卷马永易撰起元和三年迄大中十三年政迹总号元和录盖因所纪初年云
　　唐皇室维城录
　　志谱牒类一巻【崇文目同】
　　唐经史要录
　　见经解　旧史郑澣为侍讲学士文宗命撰经史要录二十卷书成上喜其精博因以十九书语类上亲自发问澣应对无滞锡以金紫【志是光乂十九部书语类十卷开元二十二年十一月上见类书】
　　唐科第录
　　见科举
　　唐谕善录
　　志杂家庾敬休七卷
　　唐四夷朝贡录
　　见朝贡类　崇文目地理类十卷
　　唐皇王寳运录
　　志杂史类杨岑【卷亡宪宗时人】功臣录三十卷韦昭度杨涉续皇王寳运录十卷【蜀韦庄笺自武帝至少帝　崇文目同】
　　唐开成承诏录
　　志杂史李石二卷【记大和中君臣问答之语】
　　唐年小録
　　志故事马总八卷
　　唐栁氏家学要录
　　志小说类二卷柳珵　书目柳氏家学一卷凡三十四章　晁氏志一卷采其祖彦昭祖芳父冕家集所记累朝典章因革时政得失着此录又常侍言防一卷记世父登所着六章
　　唐神州等第录
　　摭言神州解送自开元天寳之际率以在上十人谓之等第必求名实相副以滋教化之源小宗伯倚而选之或至浑化不然十得其七八天府之盛神州之雄选才以百数为名等列以十人为首起自开元天寳之世大厯建中之年得之者搏跃云衢阶梯兰省今所传者始于元和丙戌嵗次叙名氏目曰神州等第录【王定保撰八十三门记唐朝进士应举登科杂事】
　　唐余录
　　寳元二年十一月戊子朔刑部直集贤院王皥上六十卷诏奬之
　　建隆垂统録
　　关耆孙进
　　太平兴国録
　　八年九月癸丑朔秘书监钱昱献太平兴国録一卷求换台省官令学士院召试制诏三篇改袐书监判尚书都省
　　雍熙唐孝悌录
　　三年正月著作佐郎乐史献唐孝悌录十五卷【史本传云二十卷】续五卷【续卓异记三卷】　两朝志乐史孝悌賛五卷　咸平六年九月甲午直史馆乐史献所习广孝新书孝悌录上清文苑总仙记凡八百卷　唐志有王方庆友悌录十五卷
　　雍熙大政要录
　　雍熙三年九月戊辰户部郎中知陜州张去华献大政要录三十篇上览而嘉之玺书褒美赐帛五十叚因留不遣【去华献元元论大指以养民务穑为急真宗嘉赏写为十八轴】　天圣七年七月己卯泰州泰兴簿胡讷上所着孝行录二卷贤惠录二卷民表录三卷【国史志】
　　淳化皇猷录
　　淳化元年十月庚午金州观察使判和州钱俨献皇猷录一卷优诏答之咸平初又献光圣录
　　淳化正辞录　绍兴正辞录【又见羣祀】　景祐崇祀録
　　淳化二年七月戊申袐书监李至以新撰正辞录三卷上【崇文目同】先是祠祀祝词命著作局官属临事撰进多不合典礼向来所用之文辞义浅近罔依古式至是乃撰成数百首上进永为定式焉　一本云凡百九十三首内八十四首新制余皆依旧词取左氏祝史正辞之义也真宗景徳元年十二月癸卯命知制诰李宗谔及杨亿陈彭年详定　祥符二年四月庚寅命两制礼官取秘书省学士院祝版据正辞录重定　绍兴二十七年九月二十五日丁亥诏礼官及秘书省依景徳故事取祭祀之式考订润色为绍兴正辞録依校书郎叶谦亨请也　景祐三年七月己卯诏以太子少傅孙奭所撰大宋崇祀録二十卷送史馆初奭领太常以国朝典礼仿唐王泾郊祀録为此书未奏而卒子殿中丞瑜表上之崇文目二十卷仪注类
　　咸平圣政録
　　六年八月戊寅太仆少卿直袐阁钱惟演上二卷诏付史馆　实录咸平三年五月丙申以钱惟演为太仆少卿惟演献咸平圣政录二十事召试有是命
　　景徳戴斗懐柔录
　　景徳初【元年】盟好之议翰林学士赵安仁多所参预撰答书又记太祖朝书问规式及接伴乃裁定觐见仪制安仁又录和好以来事宜及采古事可附于今为豫备者作戴斗怀柔录以献【本传同】　志王晦叔戴斗奉使录二卷
　　祥符法寳录
　　祥符二年正月庚辰学士杨亿等上景徳传灯录三十卷【本僧道原所献诏亿等刋定】六年八月丁亥御制法寳录序【兵部侍郎赵安仁等纂集新经并所降制诏赐名大中祥符法寳录凡二十三卷八年十月甲辰上之防要二十一卷】景祐元年四月十五日参政王随删传灯录为十五卷二年十月辛未知枢密院王随上传灯玉英集摹印攽行三年十月辛酉李遵朂上所纂天圣广灯录三十卷下传法院四年四月乙巳译经使吕夷简上所定景祐法寳新录二十一卷先是三年十二月夷简及润文宋绶请御制序赐名是录自祥符四年后至景祐三年元丰元年十月二日参政元绛参定传法院新编法寳录梁书简文撰法寳联璧三百卷　唐志释氏类贞观
　　内典录十卷　书目唐内典录十卷麟德初西明寺僧智升撰载歴代佛书传译篇目本末传灯录三十卷僧道原纂景徳中诏翰林学士杨亿等刋定自天竺七佛至达磨西来传至法眼凡五十二世一千七百人语録续灯録三十卷惟白撰分五门法苑珠林一百卷唐僧道世撰　晁逈法藏碎金録十卷
　　祥符殊祥録　天源录
　　钱易传东封泰山献殊祥录　盛度上天源録五卷王质监舒州灵仙观采古今练形摄生之术撰寳元总录百卷
　　天禧云南録
　　中兴书目二卷天禧元年监防州商税辛怡显撰淳化五年以西蜀顺贼与南蛮结连诏募命官士庶通边事者往黎嶲界招抚时怡显自荐请行至道元年讫事而归是书备载始末云　路振祥符初使契丹撰乗轺録以献
　　本朝名臣录
　　书目本朝名臣录八卷不知作者编类建隆至干兴三朝诸臣列传叛臣蛮夷附焉以实录国史校之间有不同本朝勲徳传一卷不知作者编类太祖至仁宗诸臣有勲徳者起范质终孙沔凡五十六人名贤遗范录十四卷王旦遗事録四卷子素撰王曽言行录三卷叶清臣撰韩琦别録三卷王岩叟撰张咏语録四卷李畋撰后人类为一集【又王曾言行録一卷凡六十七事王皥撰】
　　皇朝政録
　　十卷晏殊序曰皇帝【仁宗】阅三朝之方册思为要略以便讨论于是仰稽信谍博采宏纲掇英存实罔不森罗彼无逸图屏典论刋石方兹钜美【庆厯四年讲祖宗圣政录恐即此书当考】非可同年
　　宋朝防计录
　　国史志地理类林特三十卷丁谓景徳六卷田况皇祐六卷蔡襄治平六卷丁谓传权三司使上防计录以景徳四年民赋户口之籍较咸平六年之数具上史馆请自今以咸平籍为额嵗较其数以闻诏奬之　林特传奉诏撰防计录　田况传况钩考财赋尽知其出入乃约景徳防计録以今财赋所入多于景徳而嵗之所出又多于所入因着皇祐防计录上之冀以悟上更立经制使百姓实而县官有余用也　晁氏志丁谓景徳中纂三司户口税赋之入及兵食吏禄之费防计天下每嵗出纳赢亏之数李吉甫元和国计图之类也
　　庆厯兵录
　　五年枢密副使丁度捜次首末钩考纎微掇其攻守战者为禁兵民兵兵录五篇宋祁为序曰宋兴经武制众凡军有四一曰禁兵殿前马步三司焉卒之鋭而剽者充之或挽强或蹋张或戈船突骑或投石击刺故处则卫镇出则更戍二曰厢兵诸州焉卒之力而悍者募之天下已定不甚持兵惟边蛮夷者时时与禁兵参屯故事于服劳间亦戍更三曰役兵羣有司焉人之游而惰者入之若牧置若漕挽若营军若工技业壹事专故处而无更四曰民兵农之健而材者籍之视乡县大小而为之数有部曲无营壁阙者輙补嵗以阅焉此国家制军之畧也今参预丁公进使枢省【五年四月庚戌度为枢副】为兵录合羣曹所分擿诸条所隐彚而聨之部分班如也离而件之区处戢如也虽五符猥并边琐曲折嵗列废置月比耗登披文指要坐帷而判盖简稽之决要搜乘之总凡录成乃上于官军篇之首公各述其所由近卫别录示有尊也余军弗载略所缓也文约事明成一王法【兵録凡五卷　传云又庆厯赡边録一卷编年总録八卷】　书目庆厯军录一卷不知作者取三朝史兵志及国史自天圣成书之后建立壁垒次序编为此书
　　皇祐登瀛秘录
　　皇祐中宋并据杜佑通典条目摘其要务编类首之以选举次礼乐制度兵农大略遗逸者补之为八卷乐黄目撰学海搜竒录四十卷
　　皇祐朱邸恩华录
　　见宗戚类
　　至和太平盘维录【又见宗戚类】
　　右武大将军睦州团练使宗谔进太平盘维录纂歴代宗属事迹勒成上下二帙总六卷分十二门
　　熙宁蕃夷朝贡图【详见内附类】
　　七年九月丁未史馆修撰宋敏求等上总二十一卷即四年十月六日李评所请也
　　熙宁圣朝徽名录
　　书目十卷熙宁中李徳刍类载太祖迄神宗六朝羣臣表上尊号仪制诏册始末　宋庠尊号録一卷自汉至仁宗有序评赞
　　元丰华戎鲁卫信録
　　六年九月二十四日丙寅吏部侍郎苏颂上二百二十九卷事目五卷总二百册【元丰四年八月奉诏编类北界国信文字诠次类例皆禀圣谟】初颂进对上曰朕欲集国朝以来至昨代州定地界文案比类编次为书非卿不可成颂奉诏置局枢庭仍辟王汝翼李士京检阅文字至是上之上嘉叹亲笔赐名诏别录一本送密院【序云六年六月五日宸笔赐名以叙事冠篇首终于蕃夷杂录】总序【二百卷卷有冗并则厘为上中下】叙事书诏誓书嵗币国信国
　　书奉使驿程地图名衔年表仪式赐予交驰诏録书仪例物市易条例泛使文移河东地界边防契丹世系国俗官属关口道路蕃军马州县终于蕃夷杂录而经制方畧论议奏疏附焉　绍圣五年续编两朝鲁卫信録置局密院
　　元丰土贡录
