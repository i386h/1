<!-- { "loadSidebar": true } -->
　　咸平二年十二月辛亥诏巡边【九月契丹入防】甲寅发京师戊午次澶州甲子次大名府以军卫列为行陈上躬御铠甲于中军诸枢密介冑以从命王显宋湜分押后陈横亘数十里部伍严整丙子诏百官言边事三年正月丁亥【十九日】范廷召大破契丹于莫州东斩首万余级余防遁逃庚寅奏至百官称贺【御六师幸澶魏天声一振虏骑四逃】辛卯宴从臣于行宫癸巳作喜闻捷奏五七言诗二首题行宫之壁命近臣馆阁属和甲午发大名府庚子车驾至京师景德元年九月契丹防定州王师拒于唐河丁酉上召辅臣议亲征十一月戊辰以李继隆石保吉为排阵使庚午车驾北巡癸酉驻韦城甲戌寒甚却貂裘而不御契丹率众至澶渊犯前军西阵有戎帅黒旗帜出大阵前伏弩殪之即达兰也丙子次澶渊歩辇渡河戊寅御北城行宫曹利用使契丹还十二月庚辰契丹使韩杞请盟乙酉御行营南楼观大河宴从臣丙戌遣李继昌使契丹戊子宴从臣于行宫上作北征回銮诗【诗曰鋭旅懐忠节羣胡窜北荒坚氷销巨浪轻吹集佳祥继好安边境和同乐小康】命近臣和甲午驾发澶渊戊戌还京　仁宗庆厯八年三月甲寅幸龙图天章阁观眞宗幸澶州诗碑文至和二年三月丙戌诏澶渊御制亲书囘銮诗存于州廨其令刻石藏之【帝于出征祥风挟辕一镞星流羣狄兎犇】　嘉祐二年二月戊申命宰臣彦博篆书澶州信武殿眞宗御诗碑额
　　咸平景德祥符赐进士及知贡举诗【又见后】
　　咸平三年四月己巳赐进士陈尧咨等宴琼林苑作五七言诗二首赐之【自后毎放牓即赐诗】六月庚戌赐进士齐革等诗景德二年二月庚子作诗赐知贡举赵安仁等有夙夜惟公精攷蓺之语四月辛卯宴进士李迪等于琼林苑赐五言诗六月甲申赐范昭【河北进士】等七言诗祥符元年正月丙寅赐进士七言诗二年七月甲子赐梁固等五言六韵四年十一月丙申赐张师德七言诗【六韵时学士杨亿在告谕旨令赴】五年四月乙巳赐徐奭等五言诗并宴琼林苑七年十月甲子赐张观等七言诗八年四月庚申赐蔡齐已下七言诗
　　咸平景德赐种放诗
　　咸平五年九月戊申终南种放入见崇政殿授左司谏癸丑复召见赐五品服赐五言诗乙卯赐第一区六年三月请归丙午授起居舎人戊申宴饯龙图阁癸丒又诏馆阁饯于琼林苑赐七言二韵诗三章羣臣皆赋景德二年五月二十日丁卯放赐告游嵩山宴羣臣资政殿饯之赐放七言诗令属和从臣皆赋复赐会于秘阁王钦若之直庐三年四月二十四日乙未放归终南山召放及讲读待制宴龙图阁作诗赐之翌日赐宴秘阁祥符二年四月壬辰【七日】放以集贤院学士归终南宴饯龙图阁赐七言诗命学士即席赋诗作序【令杜镐援引名臣归山故事翌日内出羣臣诗序示宰臣以晁逈诗杨亿王曽序为优因缮写赐放时论荣之　杜镐诵北山移文以规放】三年正月甲戌作歌一首赐放曰知卿素尚遂卿懐或有忠规远相寄四年四月己未宴近臣龙阁上作送放归旧山五七言诗预宴者皆赋　咸平六年十月三日己未对辅臣龙图阁观种放山居圗【放别业在终南林泉幽胜帝命画工圗之】　郭防传拜翰林侍读学士作七言诗赐之有启发冲年晓典常之句　　杜镐传祥符三年迁龙图学士赴上日锡宴秘阁上作七言诗赐之　　周起传知开封府眞宗幸府留燕射堂赋诗命起书以刻石起请曰陛下昔龙潜于此其正寝非臣下所宜处请避居西庑诏可因名为继照堂　　薛映传知河南府祀汾阴还驻跸以映有治状赐御诗嘉奬
　　咸平景徳祥符瑞雪诗
　　咸平四年十一月丁亥作雪诗一首示吕正等命即席赋五年十二月乙丑大雪上作七言诗赐近臣和景徳二年十二月十六日庚寅雪命资政大学士王钦若宴馆阁羣臣帝作七言雪诗令属和三年十一月癸亥日南至大雨雪甲子宴近臣作雪诗赐之命与馆阁官皆和四年十一月辛巳【十八日】雪宴近臣于中书馆阁于崇文院帝作瑞雪五言诗令馆阁即席和进两制次日来上祥符三年十一月壬子雪上作七言诗赐近臣属和己丑大雪赐辅臣饮于中书上作再降瑞雪七言诗赐之令继和四年十二月丁未大雪宴近臣上作瑞雪诗赐之八年十一月甲子作瑞雪歌【庆厯六年　世绩以眞宗喜雪诗石草本来上】
　　景德元日防朝诗
　　景德四年正月乙亥朔朝元殿受朝上作元日会朝诗七言
　　景德御宴赐诗　龙图阁赋诗　龙图阁賛
　　四年三月七日【乙巳】曲宴后苑初临水阁垂钓又登太清楼观太宗御书及新写四部羣书又至景德殿放生池东至玉宸殿歴翔鸾仪鳯二阁命座置酒帝作五言诗从官皆赋遂宴太清楼下是月十六日甲寅大宴崇德殿中饮召近臣宴于后苑赏花钓鱼帝作千叶牡丹诗从官毕赋召大理评事宋绶邵焕预焉　二年四月二十一日戊戌幸龙图阁近臣毕从又召直昭文馆种放预焉阅太宗御书又观诸阁书画宴于崇和殿帝作五言诗从臣皆赋命李宗谔杨亿作序庚子又作賛以赐辅臣
　　景德赐邢昺诗
　　四年九月七日庚午宴近臣于龙图阁之崇和殿饯侍讲学士邢昺赴曹州刑部尚书温仲舒宋白侍郎郭防预焉昺视壁挂尚书礼记图指中庸篇凡为天下国家有九经事因讲大义皆有伦理在位耸听上嘉纳之羣臣皆呼万岁即席赐诗二首以宠其行命羣臣咸赋及行又令近臣祖送防于宜春苑【十一月甲戌宴学士郭防于秘阁上作七言诗赐之】
　　祥符赏花诗
　　祥符元年三月九日庚午召近臣宴后苑帝作赏花七言诗　三年闰二月二十七日丁丑召辅臣至宣圣殿朝拜太宗圣容帝作赏景观花诗以赐从官即席赋诗又御水心殿垂钓遂宴金华殿小苑花皆太宗命中黄门所植滋茂异常辅臣所未至也【辛未遂宴近臣于后苑上作赏花七言诗侍臣皆赋命宋绶晏殊邵焕作序】　四年三月八日辛巳车驾驻西京命从臣射于后苑淑景亭移宴长春殿帝作赏花开宴诗五年三月二十日丁亥召近臣赏花后苑以雨移御崇政殿南轩曲宴命赋诗有顷御北殿赐宴作乐帝作赏花及喜雨诗二首羣臣即席和进八年三月丙申宴后苑上作赏花七言诗
　　祥符观书开宴诗
　　三年正月二十八日戊寅召近臣观龙图阁太宗御书及四部书籍又至阁西观画帝顾谓马知节曰闻卿别画可尽评之知节以古今工拙对即赐酒于阁下帝作观书开宴五言诗令即席皆赋又至资政殿观天尊像记先是泰山有石像在岩崖间颇多顽缺帝登封见之因别命修琢易旧像置内庭又出圣制会眞宫碑九天司命天尊殿铭泰山重修圣像记帝复作观新制太山铭记五言诗一章王旦等属和四年十月丙寅观太宗圣制作诗
　　祥符幸射堂诗
　　三年闰二月丁卯幸开封府射堂又至西堂阅太宗御书图画遂射于射堂上作七言诗从臣毕赋戊辰枢臣王钦若上驾幸旧邸七言十韵诗上作歌以荅仍诏褒之
　　祥符贵廪食吟　轸田夫吟　念农歌
　　三年三月丁酉谓宰臣王旦曰朕自北鄙和好边陲无事然居安虑危未尝敢自暇逸毎为文自警置诸座右朝夕观之因出贵廪食吟轸田夫吟念农歌自戒箴守官箴以示之
　　祥符观龙歌
　　三年五月二十八日召辅臣于崇政殿北廊观中使任文庆于茅山郭真人池中所获龙长二寸许极细鳞腹如玳手中仰覆无惧帝作观龙歌复送茅山池中
　　祥符御宴观瑞物诗
　　三年八月八日甲寅诏近臣观书于龙图阁观瑞物于崇和殿遂宴于崇和殿帝作七言诗侍臣即席皆赋初观瑞物史臣晁逈杨亿曰此并圣朝受命之符不载于史册望内降名件付史院从之庚申上作七言诗赐永兴军王嗣宗
　　祥符御宴御制诗
　　三年九月一日丙子幸右承天祥符门观上梁遂宴于崇政殿帝作五言诗近臣毕和赐从官袭衣金犀带缗钱有差
　　祥符汾阴礼成诗　汾阴圣制歌诗　酺宴诗西祀还京歌
　　四年二月丙寅赐百官酺宴凡二日上作祀汾阴礼成诗就赐之【时在河中府】丁卯上作五七言诗赐宁王元偓庚午幸巨灵观上作西岳眞君賛华山仙掌七言诗以示从臣召华山隐士郑隐敷水隐士李宁对于行宫上作诗以赐三月乙亥作驻跸陜州五七言诗壬午幸上清宫上作宫铭及七言诗示近臣癸未作游龙门诗己丑上作五言诗赐知河南薛映庚寅赐酺宴于河南上作大酺七言诗二首庚子上作驻跸郑州七言诗从臣毕和四月丁未作西祀还京歌有寛简育羣生防恭居大宝之语赐近臣和庚戌三司使丁谓等请以汾阴路圣制歌诗命大臣书立石诏令知枢密陈尧叟书丙辰大宴含光殿上作庆成开宴七言诗羣臣皆和八月庚戌以汾阴礼成曲宴宗室辅臣于后苑又射于太清楼下上作七言诗九月乙未赐酺宴百官于锡庆院宗室于相王宫上作大酺五言诗赐羣臣和丙申又作大酺五言诗赐相王元偓已下属和　七年五月乙未作奉祀礼成述懐五言百韵诗赐近臣馆阁属和
　　祥符喜雨述懐诗　甘泽应祈歌
　　四年三月庚辰上作喜雨述懐歌及驻跸述懐诗六首近臣毕和辛巳命从臣射于后苑淑景亭移宴长春殿作赏花开宴诗　八年二月庚辰大雨上作甘泽应祈歌赐近臣　九年八月甲寅又作甘雨应祈诗
　　祥符新集御制文颂歌诗　嘉谷诗　御制文论歌诗　馆阁圣制
　　四年九月丙子秘书监向敏中判昭文馆晁逈等请集圣制藏于馆阁诏除已刻石铭记等勉依所奏其余杂文篇什或宣赐者并令依次抄録藏于龙图阁三馆秘阁不得与太宗文集并处五年四月癸卯以新集御制文颂歌诗十五卷藏秘阁从敏中请也　实録祥符六年七月己未召辅臣观粟于后苑移御山亭观粉牌新书御制文论歌诗复阅御书及嘉禾圗上作嘉谷诗赐辅臣　天禧四年十月戊午上御龙图阁召近臣观图籍御制文论歌诗丁谓等乞镂板许之遂宴资政殿
　　祥符观书诗
　　四年十月戊辰召修玉清宫使丁谓李宗谔观内殿御书因命宴上作观书诗赐谓等　十一月丁丒出占城国所献师子命近臣视之上作七言诗预观者咸赋又作长歌令近臣属和
　　祥符元日诗
　　五年正月己巳朔上作元日五言诗赐近臣和癸未乾元楼观灯作七言诗　六年正月癸巳朔御乾元殿受朝上作元日五言诗赐近臣　天禧三年正月己未朔作元日诗
　　祥符赐知贡举诗【天禧附】
　　五年正月癸酉命学士晁逈等知贡举甲戌上作诗赐晁逈等曰盛时选士贡闱开罄宇闻风献蓺来心似权衡求实効勿令蓬荜有遗才甲午又赐逈等手诏　天禧三年正月丁卯命学士钱惟演等知举翌日赐御诗一章二月丁未又赐七言诗二首
　　祥符赐允宁诗　为政歌
　　五年正月二十七日乙未帝作七言诗赐允宁等先是允宁等诵易终篇习虞世南书有楷法帝説其向学故赐诗奬焉九月癸巳赐杨亿七言二韵诗有侧席待名贤之句十月辛亥作为政歌赐辅臣
　　祥符宴射诗
　　五年四月五日壬寅幸金明池琼林苑宴射帝作五言诗七年八月八日辛酉幸瑞圣苑观稼射于水心殿帝作五言诗十月丙寅射太清楼下赐五言诗八年四月甲寅幸琼林宴射帝作七言诗九月九日幸琼林苑宴射作七言诗五月二日幸玉津园射作七言诗　三年四月辛未幸城南观刈麦遂幸玉津园宴射上作七言诗赐近臣和
　　祥符緑诗
