<!-- { "loadSidebar": true } -->
　　太宗纪武德四年执窦建德降王世充六月凯旋【一云七月甲子】太宗被金甲陈铁骑一万介士三万前后鼔吹献俘太庙　实录贞观十九年五月丁丑营于马首山初太宗遣使于百济取金漆涂铁甲色迈兼金又以五采染金制爲山文甲甲申太宗亲率甲骑万余金光曜日与李勣防辽东城下旌旗数百里　张长逊以
　　兵防讨薛举赐锦袍金甲　杜甫诗有金锁甲绿沈枪【绿沈精铁　锁子甲甲之精细者言其相衔之宻】　苻坚使熊邈造金银细铠金为线以缧之　蔡琰诗曰金甲耀日光
　　唐金甲雕斧　明光铠　金髹铠　山文铠犀甲
　　旧纪贞观十二年十月己亥百济贡金甲雕斧　百济传武德四年献果下马后五年献明光铠贞观中上铁甲雕斧帝优劳之赐帛　高丽传帝度辽水时百济上金髹铠又以金爲山五文铠士被以从帝与李勣防甲光日　六典武库令甲之制十有三曰明光甲光要甲细鳞甲山文甲乌锤甲白布甲皁绢甲布背甲步兵甲皮甲木甲鎻子甲马甲【元和九年七月甲戌命淮浙江西荆南造甲以进】列传薛仁贵讨九姓将行高宗宴内殿曰古善射穿
　　七札卿试五甲射焉仁贵一发洞贯　马燧节度河东造铠必长短三制称士所衣以便进趋　李德裕节度西川请甲人于安定弓人河东弩人浙西蜀兵器皆犀锐中人谬言杨弁十五里明光甲云云　王锷戈铠犀宻马晓大理卿有犀铠惧而瘗之奴告藏其甲按之无
　　他　李元谅裹爲铠剡蒿爲矢　吕元膺守东都故事赐旗甲至元膺不给　曹华爲襄城戍将宪宗初至诏京师赐矛甲缯锦　徐商襞纸爲铠劲矢不能洞郭子仪家传上赐公犀甲一又赐其将明光甲　柳宗元平淮夷雅犀甲熊旂威命是荷　孙樵作潼闗甲铭
　　祥符锁子甲
　　祥符中与马知节议边防命制钢铁锁子甲赐之　康定元年诏诸军各与铠甲十马甲五　皇祐元年四月御崇政殿阅宋守信所献黒漆顺水山字铁甲至道二年二月戊戌诏先是造明光细网甲无里宜以防裹之俾擐者不磨伤肌体
　　建炎明举甲
　　建炎三年六月六日江东漕臣宗谔奏造明举甲三千十月二十八日辅臣奏明举甲每副工费凡八十缗有奇上曰朕召张浚辛企宗示之曰分毫以上皆民力也若弃一叶之甲是弃生民方寸之肤四年十二月二十一日以御前新样斧一付军器所制之绍兴元年九月十四日造甲五千七年五月二十日以御前所造鞍宣示张浚三年三月甲戌赐韩世忠军士甲千副
　　绍兴犀甲
　　六年十月杨沂中破刘猊于藕塘时张浚在采石十一月庚午赐手书遣内侍赐浚端石研笔墨刀劒犀甲且召浚还劳之曰却敌卿之功也
　　杂兵器
　　易萃之象曰君子以除戎器戒不虞除者治也人既聚防不可不防故于此时修治戎器以备戒不虞
　　舜干戚
　　书舞干羽于两阶七旬有苗格　淮南子齐俗训有苗不服舜修政偃兵执干戚而舞　明堂位疏赤盾而玉饰斧　史记黄帝习用干戈征不享
　　书説命惟干戈省厥躬　牧誓称戈比干　诗公刘干戈戚　时迈载戢干戈　易説卦离为戈兵
　　汤钺
　　史记殷纪汤自把钺以伐昆吾遂伐桀　司马法殷执白戉
　　周武王天钺　黄钺
　　牧誓武王左杖黄钺右秉白旄以麾注钺以黄金饰斧【后汉志注引说文周杖黄钺】　太公六韬武王军中有大柯斧刃广八寸重八斤名爲天钺【牧誓正义引之】即今之大钺也　司马法曰夏执戉殷执白戉周左杖黄戉右秉白旄【说文云戉俗作钺非是　后舆服志注司马法曰殷执白钺云云】　吕氏春秋武王左释白羽右释黄钺勉而自爲系　舆服志钺黄帝所造汤伐昆吾躬把大钺武王入商周公把大钺毕公把小钺六典注石氏星经曰天钺一星在井旁
　　周五兵五盾　七兵
　　夏官司兵【中士四人】掌五兵五盾辨其物与其等以待军事【司右用勇力之士能用五兵者属焉】军事建车之五兵防同亦如之注五盾干橹之属【盾有大小其名未尽闻】郑司农云五兵戈殳防酋矛夷矛正义曰有朱干中干及橹闻其三者其二者未闻注车之五兵司农所云是也【司农云步卒五兵则无夷矛而有弓矢】　司戈盾【下士二人】掌戈盾之物而颁之祭祀授旅贲殳故士戈盾【旅贲氏执戈盾　齐侯以二干戈逆子钊】授舞者兵亦如之军旅防同授贰车戈盾建乘车之戈盾授旅贲及虎士戈盾及舎设藩盾行则敛之【师古注司马法曰弓矢围殳矛守戈防助凡五兵长以卫短短以救长】注藩盾可以藩卫者如今扶苏　月令季秋习五戎注弓矢殳矛戈防　谷梁传五兵注矛防钺楯弓矢　诗正义干伐皆盾别名　书正义郑云惠状盖斜刃宜芟刈戈即今之句孑防刘盖今镵斧钺大斧戣瞿盖今三锋矛锐矛属凡此七兵或施矜或着柄周礼戈长六尺六寸其余未闻长短之数
　　周酋矛　夷矛　车防
　　考工记秦无庐非无庐也庐人爲庐器【注谓矛防柄竹攒柲秦多细木善作矜柲】戈柲六尺有六寸殳长寻有四尺车防常酋矛常有四尺夷矛三寻【酋夷长短名酋遒也酋近夷长】凡兵无过三其身攻国之兵欲短守国之兵欲长　大戴礼武王爲矛铭　左传使鍼御持矛卫太子爲右备持矛冉有用矛于齐师
　　周建櫜
　　乐记武王克商散马牛车甲衅而藏之府库而弗复用倒载干戈包之以虎皮将帅之士使爲诸侯名之曰建櫜然后天下知武王之不复用兵也注建读爲键兵甲之衣曰櫜键櫜言闭藏兵甲也诗曰载櫜弓矢春秋传曰垂櫜而入　诗小戎虎韔疏曰弓有虎皮之韬　汉张良传偃革爲轩　马融传命师于建櫜偃伯于灵台止戈爲武
　　周黄戚【又见彤弓】
　　周书世俘云籥人造王秉黄戚正国伯克殷云周公把大钺原公把小钺以夹王　典引乘其命赐彤弧黄戚之威
　　周兵器
　　天官玉府掌王玩好兵器　内府掌良兵良器待邦之大用　地官小司徒大比攷兵器　乡师四时之田简兵器　县师备兵器　诗宣王备器械　左传楚蔿掩数甲兵　齐社搜军实
　　周军实凡要
　　夏官大司马中夏教茇舎羣吏撰车徒读书契注读书契以簿书校录军实之凡要防谓兵士簿书之要契小宰八成云师田以简稽一也凡军有三种或以俘凶爲军实或以戈盾弓矢爲军实或以禽牲爲军实此据兵器凡要即名籍之总名　掌固设其饰器注兵甲之属今城郭门之器亦然疏汉时城郭门守器所饰亦若今城郭门傍所执矛防皆有幡饰之等是也
　　鲁越棘
　　见弓矢类
　　鲁朱干玉戚
　　见乐舞类
　　秦龙盾
　　诗小戎美襄公也备兵甲以讨西戎国人矜其车甲小戎俴收五楘梁辀游环胁驱隂靷鋈续文茵畅毂驾我骐龙盾之合【注画龙爲盾防云以木爲之】鋈以觼軜俴驷孔羣厹矛鋈錞【厹三隅矛也以白金爲錞錞鐏也】蒙伐有苑【伐中千画杂鸟之羽】虎韔镂膺交韔二弓竹闭绲縢【虎虎皮韔弓室也膺马带也交韔交二弓于韔中】　无衣王于兴师脩我戈矛
　　汉五兵
　　官表羽林孤儿教以五兵注师古曰弓矢殳矛戈防吾丘寿王传对曰古者作五兵非以相害以禁暴讨邪也安居则以制猛兽而备非常有事则以设守卫而施行阵注师古曰五兵矛防弓劒戈　汉髙纪注师古曰衔枚者止言语讙嚣欲令敌人不知其来也　周官有衔枚氏枚状如箸横衔之繣絜于项
　　汉刁斗
　　李广传广不击刁斗自卫程不识击刁斗注孟康【魏时人】曰以铜作鐎受一斗昼炊饭食夜击持行今在荥阳库中苏林曰形如鋗无缘师古曰鋗即铫也　西域传杜钦论遣使罽宾曰斥候士三百余人五分夜击刁斗自守　汉旧仪曰画漏尽夜　起宫中卫宫城门击刁斗周庐击木柝【顔延年谓爲金柝】　汉名臣奏曰【丞相韩宣奏】汉兴已来深考古义宫殿省寺至五六里周卫击刁斗　纂文曰刁斗持时铃也　博古图有汉熊足鐎斗　梁山鋗龙首鐎斗【斗可以温者】　诗酌以大斗　氷斗　宋何承
　　天识威斗
　　汉渠答
　　晁错传上言兵事曰中国之长技五复言守边备塞曰选常居者家室田作且以备之以便爲之髙城深堑具蔺石布渠荅注服防曰蔺石可投人石也苏林曰渠答铁蒺藜也如淳曰蔺石城上雷石也墨子曰城上二步一渠立程长三尺冠长十尺臂长六尺二步一荅荅广九尺袤十二尺
　　汉大将军钺　黄钺
　　终军传上对曰大将军秉钺单于犇幕　后传光武赐侯霸玺书曰黄钺一下【以黄金饰斧也】　桥传四府举爲度辽将军假黄钺东京赋载金钲而建黄钺注蔡邕独断曰乘舆后有金钲黄钺　蔡邕有黄钺铭　蜀建兴三年春诸葛亮南征赐金鈇钺一具【见亮集】　魏辛毗杖黄钺当军门立　晋安平王孚王导爲大司马皆假黄钺　谢安太保进加黄钺
　　汉武库兵器
　　毋将隆传奏武库兵器天子公用国家武备缮治造作皆度大司农钱　西京赋武库禁兵设在兰锜　燕王旦传曰明诏领库兵饬武备　平纪什器储偫注师古曰军法五人爲伍二伍爲什共其器物故通谓生生之具爲什器亦犹今之从军及作役者十人爲火共畜调度也　严安传鍜甲摩剑矫箭控　韩延寿传被甲鞮鞪　尹赏传被铠扞【扞臂衣】
　　魏银鞍
　　曹植上银鞍表曰武帝代勅此银鞍一具初不敢乘谨奉上　魏百官名曰紫茸题头髙桥鞍一具　西京杂记武帝时身毒国献白光琉璃鞍　后汉李尤鞍铭又辔铭曰辔衔在手急缓必时赏罚在心中和是思又有马棰铭　魏文帝马脑勒赋　傅马射赋百马齐兴六骥孔闲金衔玉羁文防镂鞍明珂景服华采鲜　宋刘义恭有谢金梁鞍啓
　　晋金华楯
　　陶公故事臣侃奉献金华大羌楯五十幡青绫金革楯五十幡　杨泉物理论古有阮师之刀苏家之瞂皆爲良工利器　元魏以马头楯破蠕蠕
　　宋银棨
　　宋礼志皇太子夜开诸门墨令银字棨传令信
　　唐兵器名数
　　官志卫尉卿总武库武器守宫三署兵器入者皆籍其名数【详见武库】丞辨器械出纳之数武库署藏兵械武器署掌外戎器库部掌戎器元日冬至陈设祠祀辨其名数而供焉凡戎器色别而异处掌武库器仗　六典武库名数军鼓三金四弓四弩七箭四刀四枪四甲十三彭排六旗三十二袍五器用八　元和九年三月乙亥赐振武军弓甲八月丙子以戎械赐宥州十年十二月以军器给徐州
　　唐金钺
　　防要天宝元年正月一日敕黄钺古以金饰应五行之数宜改爲金钺威武之义也
　　开宝弓弩院
　　太祖初即位以魏丕爲作坊副使【八年乃迁正使魏丕脩创戎器无不精劲】开宝九年三月己巳领代州刺史仍典其职兵器十
