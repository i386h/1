<!-- { "loadSidebar": true } -->
　　史记世家后世因庙藏孔子衣冠琴车书孔子学鼓琴师襄襄曰师盖云文王操也息乎陬乡作为陬操三百五篇孔子皆歌之以求合韶武雅颂之音　庄子孔子坐杏坛之上弦歌鼓琴　韩诗外传孔子学鼓琴于师堂　琴操曰归耕曾子所作援琴鼓之　尚书大传子夏曰弹琴以歌先王之风
　　齐瑟　秦筝
　　文选笙赋齐瑟秦筝注史记苏秦曰临菑其民无不吹竽鼓瑟歌录有齐瑟行【广雅曰瑟二十七弦】风俗通筝蒙恬所造【风俗通曰筑身而瑟不知谁改作】　曹子建诗齐瑟扬东讴秦筝发西岳　通典筝秦声也傅筝赋序曰世以为蒙恬所造今观其器上崇似天下平似地中空准六合弦柱拟十二月设之则四象在鼓之则五音发岂亡国之臣独关思哉【文选注引侯瑾筝赋　阮瑀筝赋苞羣声以作主冠众乐而为师】
　　古琴五曲十二操九引
　　琴操古琴有诗歌五曲曰鹿鸣伐檀驺虞鹊巢白驹又有十二操曰将归操【孔子所作】猗兰操【孔子】龟山操【孔子】越裳操【周公】拘幽操【文王】岐山操【周公为太王作】履霜操【伯竒】雉朝飞操【沐犊子】别鹤操【商陵牧子】残形操【曽子】水仙操壊陵操【伯牙】九引曰烈女引【樊妃】伯妃引【鲁伯妃】正女引【伏室女】思归引【卫女】霹雳引【楚商梁】走马引【樗里牧恭】箜篌引【樗里子高】琴引【屠门高】楚引【龙丘子高】又有蔡氏五弄　桓谭新论曰颇离雅操更为新弄
　　傅琴赋序齐桓公鸣琴曰号钟楚庄王鸣琴曰绕梁
　　汉二十五瑟　汉空侯　泰帝二十五瑟
　　志元鼎六年春既灭南越李延年以好音见上善之下公卿议曰民间祠有鼓舞乐今郊祀而无乐岂称乎公卿曰古者祠天地皆有乐而神祗可得而礼或曰泰帝使素女鼓五十弦瑟悲帝禁不止也【泰帝太昊也】故破其瑟为二十五弦于是塞南越祷祠太一后土始用乐舞益召歌儿作二十五弦及空侯瑟自此起【应劭曰帝令乐人侯调始造此器　蘓林曰作空侯与瑟】　通典箜篌汉武帝使乐人侯调所作以祠太乙或云侯晖所作其声坎坎应节谓之坎侯声讹为箜篌侯者因乐工人姓耳【呉兢解题云汉武依琴造坎侯　凡将篇钟磬竽笙筑坎侯　宣帝赐单于笙瑟空侯　古施郊庙雅乐近代专用于楚声】　尔雅大瑟谓之洒疏云礼图旧云雅瑟长八尺一寸广一尺八寸二十三其常用者十九颂瑟长七尺二寸广尺八寸二十五尽用之【通典同】　庄子言鲁遽调瑟二十五皆动　文选注淮南子曰师旷奏白雪白雪五十瑟乐曲名　西京杂记曰秦咸阳宫有琴长六尺安十三二十六徽用七宝饰之名曰璠璵之
　　乐
　　汉雅琴
　　王襃传神爵五凤间天下殷富数有嘉应上颇作歌诗欲兴协律之事丞相魏相奏言知音善鼓琴者渤海赵定梁国龚徳【志作龙徳】皆召见待诏【别録云召见温室】　艺文志乐六家雅琴赵氏七篇【名定】雅琴师氏八篇【名中东海人师旷后】龙氏九十九篇【名徳与赵定俱召见待诏后拜为侍郎】　后儒林传刘昆少习容礼能弹雅琴知清角之操注刘向别录曰雅琴之意事皆出龙徳诸琴杂事中宣帝元康神爵间丞相奏能鼓琴者渤海赵定梁国龙徳皆召入见温室使鼓琴时闲燕为散操　隋志沈约曰刘向别录龙氏雅琴百六篇师氏八篇赵氏七篇　文选注李善引刘向雅琴赋游予心以广观且徳乐之愔愔傅毅雅琴赋时促均而增徽接角徴而控商明仁义以厉已故永御而密观　稽康琴赋至人摅思制为雅琴序云众器之中琴徳最优　左传襄二年穆姜使择美槚为颂琴注犹言雅琴　元帝赞鼓琴瑟吹洞箫【箫无底】自度曲被歌声分刌节度穷极幼眇　阮籍乐论汉帝闻楚琴倚扆而悲
　　汉琴颂　琴赋
　　艺文志凡乐六家出淮南刘向等琴颂七篇杂赋有杂鼓琴剑戏赋十三篇　文选长笛赋序王子渊枚乗刘伯康傅武仲等箫琴笙颂注文章志傅毅作琴赋　董仲舒集七言琴歌二首　马融传着七言琴歌　李尤有琴铭　蔡邕有琴赋
　　汉琴操　琴道
　　唐志桓谭琴操二卷孔衍一卷　桓谭传好音律善鼓琴著书号曰新论琴道一篇未成肃宗使班固续成之注东观记曰琴道未毕但有发首一章　新论云八音广博琴徳最优又云黄门工鼓琴者有任真卿虞长倩能其度数妙曲遗声　文选注引琴道曰琴有伯夷之操琴七弦足以通万物又引琴道雍门周曰云云又琴道曰下徴七弦总防枢极　张衡赋注引蔡邕琴操隋唐志有孔衍琴操唐志有桓谭琴操并无蔡邕隋志琴经一卷琴説一卷
　　汉黄钟瑟　黄钟律　黄钟磬　黄钟鼓　大予乐器五乐
　　礼仪志冬至夏至阴阳晷景长短之极微气之所生使八能之士八人或吹黄钟之律间竽或撞黄钟之钟或度晷景权水轻重或击黄钟之磬或鼓黄钟之瑟轸间九尺二十五弦宫处于中左右为商徴角羽或击黄钟之鼓先三日太史谒之至日夏时四孟冬则四仲其气至焉先气至五刻太史令与八能之士即坐于端门左塾大予具乐器夏赤冬黑列前殿之前西上钟为端守官设席于器南北靣东上正徳席鼓南西靣令晷仪东北三刻中黄门持兵引太史令八能之士入自端门就位二刻侍中尚书御史谒者皆陛一刻乗舆临轩安体静居以听之太史令跪曰八能之士备请行事制曰可太史令稽首曰诺正徳立命八能士曰以次行事间音以竽八能曰诺五音各三十为阕正徳曰合五音律先唱五音并作二十五阕皆音以竽注乐叶图征曰撞钟者以知法度鼓琴者以知四海击磬者以知民事钟音调则君道得黄钟防賔之律应鼓音调则臣道得太蔟之律应管音调则律厯正夷则之律应磬音调则民道得林钟之律应竽音调则法度得无射之律应琴音调则祭祀之道得姑洗之律应五乐皆得则应钟之律应天地以和气至则和气应八能之士以日冬至成天文夏至成地理作阴乐以成天文作阳乐以成地理　续律厯志天子常以日冬夏至御前殿合八能之士陈八音听乐均　通典易通卦验曰人君冬至使八能鼓瑟瑟用槐长八尺一寸夏至鼓琴琴用桑木长五尺七寸【槐取气上桑取气下】　前志孔光奏听工以律知日冬夏至一人又有竽工琴工柱工绳工又张瑟员八人七人可罢竽瑟钟磬员五人可罢
　　汉焦尾琴　绿绮琴　九琴
　　搜神记蔡邕在呉呉人有烧桐以爨者邕闻火烈之声知其良才因请而裁为琴果有美音其尾犹焦故时人名曰焦尾琴【文选注引傅琴赋序曰蔡邕有焦尾　江左有蔡邕焦尾琴在上衣库】　傅琴赋序曰蔡邕有绿绮琴天下名器也琴谱有石上流泉曲【司马相如有绿绮】　琴谱曰琴曲有蔡邕五弄【邕有琴赋】古今注曰后汉蔡邕益琴为九后还用七弦三礼图旧图云周文王加二弦曰少宫少商蔡伯喈复增二弦故有九弦二弦大次三弦小次四弦尤小琴书曰琴本五弦宫商角徴羽也加二弦文武也后汉蔡邕又加二弦象九星【邕本传无文未知旧图何据】
　　蜀汉诸葛亮琴经
　　中兴书目琴经一卷诸葛亮撰述制琴之始及七弦之音十三徽所象之意　隋志琴经一卷戴氏琴谱四卷
　　晋琴操
　　书目琴操引三卷【隋志同　唐志孔衍琴操二卷】晋孔衍撰以琴声调中周诗五篇古操引曲共五十五篇述所以命题之意宋书戴颙及兄勃受琴于父各造新弄勃五部颙十五部颙又制长弄一部
　　晋素琴
　　晋书陶潜传潜性不解音而蓄素琴一张弦徽不具晋孙登抚一琴　齐竟陵王子良有晋太傅谢安鸣琴援以授柳恽恽弹为雅弄子良曰巧越嵇心妙臻羊体　柳世隆善弹琴世称柳公防为士品第一
　　唐琴曲白雪歌
　　礼乐志高宗以琴曲寖絶虽有传者复失宫商令有司修习太常丞吕才上言舜弹五弦之琴歌南风之诗是知琴操曲弄皆合于歌今以御雪诗为白雪歌古今奏正曲复有送声以羣臣和诗十六韵为送声十六节帝善之乃命太常着于乐府才复撰琴歌白雪等曲帝亦着歌词十六皆着乐府　防要显庆二年上以琴中雅曲古人歌之近代以来此声顿絶令所司修习旧典至三年十月八日太常丞吕才奏张华博物志白雪是天帝使素女鼓五十瑟曲名以其调高和寡自宋玉以来未有歌白雪者【宋玉笛赋云师旷为白雪之曲又对问曰客有歌于郢中者为阳春白雪和者不过数人】辄以御制雪诗为白雪歌词又乐府奏正曲之后皆有送声君唱臣和事彰前史辄取侍中许敬宗等奉和雪诗十六首为送声各十六节上善之仍付太常编于乐府　志清乐存者六十三曲白雪楚曲也【通典白雪周曲也】　淮南子师旷奏白雪而神禽下　谢希逸琴论曰刘涓子善鼓琴制阳春白雪曲
　　唐宝琴
　　司马承祯传睿宗引入中掖廷问其术帝曰广成之言也锡宝琴霞纹帔还之
　　南齐武帝赐江夏王锋宝装琴　西京杂记曰赵后有宝琴曰凤凰皆以金玉隐起为龙螭鸾凤古贤列女之象
　　唐琴谱　琴书　琴声律图
　　艺文志乐类赵邪利琴叙谱九卷琴手势谱一卷【书目又有古手法一卷】赵惟暕琴书三卷陈拙大唐正声琴谱十卷齐嵩琴雅畧一卷王大力琴声律图一卷陈康士琴谱十三卷又琴调四卷琴谱一卷吕渭李良辅广陵止息谱各一卷　书目宋谢庄琴论一卷叙尧至宋凡九代善琴者姓名及古曲名琴通三均之制唐赵邪利琴手势谱一卷【赵师字邪利善琴贞观初独步上京】载调弦用指制之法及音律二十四时五图又弹琴右手法一卷论指法四百余言琴书一卷唐工部尚书李勉撰凡琴声指法操名琴操悉载之琵琶录一卷唐段安节撰琴籍九卷唐陈拙撰载琴家论议操名及古帝王名士善琴者【第四卷今缺】琴书三卷唐翰林待诏赵惟暕述制琴律吕上古琴名法共十二篇　国史志蔡翼琴调僧道英琴徳谱王邈琴谱沈氏琴书各一卷琴谱调三巻【李翶用指法】琴畧琴式图各一卷琴谱纂要五卷谢庄琴谱三均手诀一卷【疑假托】萧祜无射商九调谱李勉琴杂说【勉传善鼓琴有响泉韵磬张茂枢有响泉记】王大力琴声律图张淡正琴谱各一卷　晁氏志茍以道琴筌十卷记造琴法弹琴诀并谱
　　唐颂瑟
　　见上【颂瑟筝也】
　　左传襄二年有颂琴
　　唐瑟调
　　志琴工犹传楚汉旧声及清调瑟调蔡邕五弄楚调四弄谓之九弄【防要琴工作瑟家】　杨收传甞言琴通黄钟姑洗无射三均侧出诸调由萝茑附灌木然　宋书第一平调二清调三瑟调四楚调五侧调　文选谢灵运乐府注三调清平侧也
　　唐五
　　志西凉伎有五弦天竺高丽龟兹安国疏勒伎皆有之五弦如琵琶而小北国所出旧以木拨弹乐工裴神符初以手弹太宗悦甚后人习为搊琵琶
　　唐阮咸
