<!-- { "loadSidebar": true } -->
　　儒林传序髙帝引兵围鲁鲁中诸儒尚讲诵习礼于是诸儒始得修经学讲习大射乡饮之礼　礼乐志河间王雅乐春秋乡射作于学宫　传司马迁乡射邹峄韩延夀为东郡太守修治学宫春秋乡射陈钟鼔管盛升降揖让及都试讲武习射御之事歌者先居射室【李竒曰都试射堂也】延夀坐射室骑士从者带弓鞬罗后　后儒林传序本初元年诏于乡射月一飨防注汉官仪春三月秋九月习乡射礼礼生皆使太学学生　后传刘昆陈留人教授弟子每春秋飨射常备列典仪以素木瓠叶为爼豆桑弧蒿矢以射菟首【注歌菟首之诗而为节】行礼县宰率吏属观之【儒林】　鲍永为鲁郡太守孔子阙里无故荆自除从讲堂至于里门永谓府丞及鲁令曰阙里自开岂夫子欲令行礼邪乃防人众修乡射之礼　秦彭为山阳太守每春秋飨射修升降揖让之仪【循吏】　杨厚门人为立庙郡文学掾史春秋飨射常祠之　伏湛传论恵公造次急于乡射之礼　礼仪志注服防应劭曰汉家郡县飨射祭祀皆假士礼而行之乐县笙磬笾俎皆如士制　仪礼注【乡射礼】今郡国行此礼以季春今郡国行此乡射礼皮弁服与礼　礼记射义疏仪礼大射云耦进上射在左并行当阶北面揖及阶揖升堂揖皆当其物北面揖及物揖射毕北面揖揖如升射是射时升降揖让也大射又云饮射爵之时胜者皆袒决遂执张弓不胜者皆袭说决拾却左手右加弛弓于其上遂以执弣揖如始升射及阶胜者先升升堂少右不胜者进北面坐取丰上之觯立卒觯坐奠于丰下兴揖不胜者先降是饮射爵之时揖让升降也　宋蔡兴宗为防稽太守三吴旧有乡射礼久不复修兴宗行之礼仪甚整先是元嘉中羊保为郡亦行乡射
　　汉大射曲台博士行大射礼
　　见台类　五行志鸿嘉二年三月博士行大射礼有飞雉集于庭歴阶登堂
　　晋宴射华林园
　　文选应吉甫有晋武帝华林园集诗注干寳晋纪泰始四年二月晋武帝与羣臣射于华林园　晋书应贞字吉甫武帝于华林园宴射贞赋诗最美诗曰于时肄射弓矢斯御发彼五的有酒斯饫【的射质也】
　　晋乡射
　　通典晋咸康五年征西庾亮行乡射之礼依古周制亲执其事洋洋有洙泗风宋武帝为宋公在彭城九月九日出戯马台射北齐三月三日射　晋舆服志行乡射礼则公卿委貌冠　隋志【礼类】杂乡射等议三卷晋太尉庾亮撰
　　元魏射宫铭
　　宣武景明中幸邺帝亲射逺及一里五十歩羣臣勒铭于射所后于河内懐县亲射矢一里五十余歩侍中髙显等奏圣武自天神艺夙茂巧防驺虞之节妙尽矍圃之仪威棱攸叠甝兕慑气才猛所振勍憝弭心足以肃截九区赫服八宇盛事竒迹请勒铭射宫
　　隋大射武徳殿
　　纪开皇十二年十一月甲子百竂大射于武徳殿大业四年正月庚戌百竂大射于允武殿　周武帝保定元年正月丙子大射于正武殿二年十月辛亥御大武殿大射
　　唐大射　射殿
　　防要武徳二年正月【一云五年正月辛丑】赐羣臣大射于武门四年八月【一云九月癸亥】赐五品以上射于武徳殿　贞观三年三月三日【甲辰】赐羣臣大射于立【一作】徳门　五年三月三日【癸亥】赐文武五品以上射武徳殿【九月乙丑同旧纪贞观五年九月乙丑赐羣公大射于武徳殿】　六年三月三日【丙辰】赐羣臣大射武徳殿　十一年三月三日【戊子】引五品以上射于仪鳯【一作鸾】殿　十六年三月三日【戊午】赐百僚大射于观徳殿九月九日又赐文武五品以上射于武门　永徽三年三月三日【丙辰】幸观徳殿赐羣臣大射　五年九月三日【乙亥】御丹霄楼三品以上行大射礼四日丙子赐五品以上射帝升永光门楼观之　麟徳元年三月三日展大射礼　景云二年源干耀上表请行射礼　先天元年九月九日【乙亥】御安福门赐公卿射麟徳后此礼久废今重行之　二年三月三日太上皇御安福门观百僚射至八日乃止　开元七年三月三日赐百官射　八年九月七日制赐百官九日射给事中许景先驳奏遂罢之二十一年八月诏曰将射侯以观徳岂爱羊而去礼
　　其三九射礼依旧九月九日五品以上赐射于安福门楼下自此以后射礼遂废【以上并防要】大射乐章四皇帝射驺虞二奏王公射貍首一奏迎送皇帝入阁奏太和【贞观初张文収定乐皇帝大射以姑洗为宫奏驺虞之曲皇太子奏貍首之曲】　志射前一日太乐令设宫县之乐鼔吹令设十二案于射殿之庭张熊侯去殿九十步设三乏于侯西北十步及五楅庭前少西布侍射者位陈赏物于东阶下罚丰于西阶下其日质明皇帝服武弁文武官公服引入乐作如元防仪酒二徧侍中奏称有司谨具请射制可王公以下皆降立文官东阶下武官西阶下千牛备身奉御弓及矢立东阶上千牛中郎奉决拾以笥千牛将军北面张弓以袂顺左右隈左执弣右执箫以进千牛郎将以巾拂矢一一供御欲射协律郎举麾先奏鼓吹及奏乐驺虞五节御及射第一矢与第六节相应第二矢与第七节相应以至九节协律郎偃麾乐止千牛将军以矢行奏中曰获下曰留上曰左曰左方右曰右方侍射者进云云乐奏貍首三节以至七节乐止有司奏请赏罚若特射无侍射之人则不设楅不陈赏罚若燕游小射则常服不陈乐县不行防礼【郑说射礼入嘉礼开元入军礼】　通典唐制射于射宫则张熊侯观于射宫则张麋侯皆去殿九十歩若游宴则不陈乐县　张说武门侍宴诗序开元之初季冬望后二日乃命羣臣合宴射堋新成大侯既设槊仗林立帷轩雾布卷珠箔临玉除唐弓在手夏箭斯发应命中属羽连飞诗曰雕弧月半上画的晕重围元稹有观兵部马射赋
　　唐显徳殿习射
　　通鉴武徳元年九月丁未太宗引诸卫骑兵统将等习射于显徳殿庭上亲临试中多者赏以弓刀布帛其将帅亦加上考谓将军已下曰兵士习弓马庶使汝战闘前无横敌居闲无事则为汝师突厥入寇则为汝将朝臣多有諌者上不纳日引数百人于殿前教射自是士卒皆为精锐
　　唐诸王射苑中
　　【阙二字】肃宗初为忠王尝与诸王射苑中矢三发连中的观者以为神
　　唐射宫
　　见东宫官
　　唐射经
　　崇文目射经一卷王琚注射法一卷射书十五卷射鉴九图一卷射记一卷九章射术三卷九鉴射经一卷书目王琚射经一卷分上下二篇上篇论体法下篇较手力【武经緫要云王琚教射二篇多言射之容止】射诀一卷唐王坚道案田逸张宗王琚韦蕴等经纂为此书有四戒三谨五善五难二合三开五病随题立注从注加诗射评要畧一卷题汉李广撰论学射体法之病凡十五篇浅近盖依托也
　　唐马射图
　　志艺术陈宏画宗马射图　含元殿赋张三侯以兴武　王潜节度荆南分射三等课士习之
　　唐太学射堂
　　文苑英华周存观太学射堂赋非取善于主皮盖绎心而正己外直诸体内正乎志循声而发彼有的得祭而益乎尔地　孙樵云尝入太学见丛甓负土而起就视得石刻乃射堂旧址
　　建隆迎春苑　金鳯园　玉津园　北园习射
　　建隆二年二月二十六日辛夘幸迎春苑习射帝中的者三从官称贺閠三月十六日癸未三年正月十六日庚午五月七日甲子六月二十六日乙卯十二月九日癸亥干徳二年正月癸未三月五月壬申四年正月十四日己丑五年四月二十日戊寅又射　建隆四年三月十二日辛未幸金鳯园召符彦卿等习射帝七发皆中的彦卿等进马称贺赐从臣名马银器四月二十四日丁亥幸玉津园阅诸军骑射【纪云宴射】干徳四年三月十九日乙酉九月十四日乙巳又阅射　干徳二年正月十六日乙巳幸玉津园命从臣习射帝中的者五三月辛巳五月十九日癸未三年七月丁酉四年五月庚午五年三月丙午开寳二年九月壬戌三年七月戊辰四年三月乙巳又宴射　干徳四年二月七日癸卯幸北园习射二十三日戊午召近臣习射苑中七月己巳幸开封府尹北园宴射　开寳六年四月四日丁亥召皇弟开封尹郑度石守信等赏花习射于苑中甲午召近臣宴射苑中五月庚午宴射苑中
　　开寳讲武殿习射
　　八年三月二十九日辛丑召契丹使于讲武殿观武士习射【戊寅召近臣宴射苑中】
　　太平兴国玉津园习射
　　太平兴国二年二月乙巳五月乙丑习射于玉津园九月壬寅幸西御园习射上中的者八十一月庚寅幸内园习射癸丑习射内园上中的者六三年八月癸丑朔四年二月壬子十二月乙卯五年闰三月庚午七年五月甲午九年五月辛亥端拱元年八月庚辰正月癸未淳化二年三月五年二月丙午并幸玉津园习射
　　太平兴国含芳园习射
　　太平兴国六年十月丙寅幸含芳园习射八年七月癸未幸含芳园习射九年【即雍熙元年】三月壬申幸含芳园习射上中的者四宋琪曰陛下控发矢一如在晋邸时时伪主刘继元李煜等皆侍坐琪奏曰继元等皆江南塞北之人累世不賔非神功圣徳岂致如此琪与李昉等因赋诗进以形容至徳上悦属和赐之【一本云时刘继元李继捧等皆侍坐宰相宋琪因賛颂神武与李昉等赋诗上和赐之】雍熙二年闰九月十三日甲申幸含芳园张乐习射
　　太平兴国习射水心殿
　　太平兴国九年三月丁巳驾幸后园习射中的者五乙丑又召近臣赏花后园上曰四方无事朕以天下之乐为乐宜令侍从词臣各赋诗因习射水心殿宰相宋琪等各以应制诗上进上吟咏久之　雍熙三年二月乙丑幸新骐骥院廻召近臣宴后苑上临池钓鱼令侍臣赋诗遂御水心殿习射饮从官酒四年三月己卯登水心殿张乐习射四月丁未幸金明池观水戯因习射上中的五赐从官饮九月丙寅水心殿习射中的五十月壬辰召亲王近臣射后园上中的五　淳化四年三月甲寅宴后苑命羣臣赋诗因习射水心殿上五发中的闰十月辛卯后苑习射四中的五年三月戊午【同上】中的六张乐饮酒　至道元年三月壬戌宴后苑登水心殿习射
　　太平兴国迎春苑　宜春苑射
　　太平兴国三年正月二十八日癸丑幸迎春苑习射帝中的者九五年闰三月丙午幸北园习射上中的者五九月丁未习射内园七年二月庚午幸宜春苑习射淳化三年正月射迎春苑
　　太平兴国琼林苑习射　后苑习射
　　太平兴国八年二月甲寅召近臣习射后苑上中的九三月庚申幸御龙直班院阅武回幸后园习射是月癸酉又幸琼林苑习射上中的四　雍熙二年三月戊午习射后苑上发皆中的四月丙子习射后苑召近臣赏花钓鱼上中的五丙申幸琼林苑习射上为歌诗赐羣臣　淳化二年三月乙卯射琼林苑三年三月庚申宴琼林苑因习射中的五六年二月射琼林苑
　　淳化后苑习射赋诗
　　淳化元年二月己未宴近臣于后苑习射张乐饮酒诏羣臣赋诗上亦赋一章赐宰相吕防正等九月辛巳【八日】召近臣后苑习射因御崇政殿观角抵之戯二年三月庚子朔宴后苑上临池钓鱼诏羣臣赋诗因习射上中的四三年三月丙午宴后苑因习射五发皆中的
　　淳化大射图
