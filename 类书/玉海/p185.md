<!-- { "loadSidebar": true } -->
　　雍熙四年九月直史馆胡旦请修纪表志传诏以史馆西廊置修史院淳化五年十月丙午翰林学士张洎等上重修太祖纪十卷以朱墨杂书凡躬承圣问及史官采摭之事即朱以别之先是淳化五年四月癸未以李至张洎张佖范果同修国史宋人杀其大夫　咸平元年八月壬戌修国史内翰宋白上言请与学士宋湜秘阁校理吴淑等同就秘阁编録太祖国朝史从之其后白等又请钱若水同修诏可　魏太和以史职中书唐贞观移史馆于门下我朝因之率以台铉典领
　　景徳太祖太宗两朝史
　　景徳四年八月丁巳【二十四日】诏修太祖太宗正史令宰臣王旦监修国史以知枢宻院王钦若陈尧叟参政赵安仁并修国史翰林晁杨亿同修直史馆路振崔遵度为编修官先是九月辛夘赐宴修史院三年二月辛巳诏知制诰朱巽直史馆张复同编排两朝日厯时政记起居注行状诸司文字委钦若总领初成纪一卷帝取观録纪中十二余条付史官改正自此每一二卷皆先进草本多所改易祥符四年又取夏竦为编修官八年十月己丑旦等上太祖太宗纪賛论各一首九年二月十二日丁亥史成旦率史官诣崇政殿以献凡百二十卷目録一卷帝纪六【太祖太宗各三】志五十五【天文三地理七律厯三礼四五行二艺文七乐三职官九河渠二选举三舆服三食货六兵三刑法二】列传五十九【后妃一宗室一臣僚四十八四夷九】优诏答之戊子加旦守司徒修史官赵安仁晁逈陈彭年夏竦崔遵度竝进秩赐物王钦若陈尧叟杨亿尝预修亦赐之【第赐器币袭衣金带命宴于修国史院】
　　天圣三朝国史　【三朝　三朝　见政范　圣政　后】
　　祥符九年监修国史王旦上太祖太宗两朝国史其修真宗实録未为纪传天圣五年二月癸酉仁宗诏曰先朝正史久而未修年祀寖远事成沦坠宜令参政吕夷简副枢宻夏竦修国史宋绶刘筠陈尧佐同修仍命宰臣王曽监修又命舘阁王举正李淑黄鉴谢绛为编修复命冯元同修初于宣徽院编纂后移中书命三司检讨食货事件三馆供借书籍择司天官编缀天文律厯志帝纪賛论吕夷简奉诏撰纪即夷简夏竦修撰余皆同编修分功撰録六年八月诏别修志传委绶看详其帝纪专委夷简竦八年六月十一日癸巳夷简等【曽率夷简上】诣崇政殿上进赐宴迁官赐衣带器币先是太祖太宗纪六志五十五传五十九目録一凡百二十卷至是修真宗史成増纪为十志为六十传为八十总百五十卷此所谓三朝国史也【凡纪十卷志增道释符瑞为六十卷列传八十卷总一百五十卷】甲午夏竦等迁官各赐袭衣金犀带器币有差监修而下进秩而夷简辞之
　　熈宁修仁宗英宗两朝正史
　　熈宁十年五月戊午诏修仁宗英宗两朝正史以宰臣呉充提举龙图阁直学士史馆修撰宋敏求编集贤院学士苏颂同集贤校理王存黄履林希同为编修官七月辛未率官属以二帝纪草二册进呈上服靴袍御资政殿学士内侍进案充与敏求进读上立而览之顾问反复至读毕始坐充等降阶以谢又命坐赐茶
　　元丰两朝正史
　　熈宁十年丁巳五月戊午命官修两朝正史元丰五年六月甲寅修成一百二十卷纪五卷志四十五卷【天文至河渠】传七十卷【比之实録事迹颇多但非防凖而是丁谓托之神宗诏防】上御垂拱殿引监修国史王珪修史官蒲宗孟李清臣王存赵彦若曽肇进读纪赐珪宗孟银绢对衣金带清臣等迁官及与修史官苏颂黄履林希蔡卞刘奉世以他职罢去各赐银绢有差故相呉充故史馆修撰宋敏求赐银绢七月丁未以史成于垂拱殿燕修史官　三朝史天圣五年二月修至八年六月成凡歴四年　两朝史熙宁十年五月戊午修至元丰四年六月成凡歴五年
　　元丰修五朝史
　　四年七月二十四日己酉诏直龙图阁曽巩素以史学见称士类见修两朝国史将毕当与三朝史通修成书【是年十一月废编修院入史馆】宜以巩充史馆修撰专典史事十一月巩上太祖总论不称上意五年四月遂罢修五朝史
　　绍兴七朝史
　　九年正月丙申【十五日】王铚上元祐八年补録及七朝国史迁一秩铚以建隆至元符信史屡更书多重乃以七朝国史自纪志外益以宰执宗室世表公卿百官年表然所修不克成
　　绍兴修三朝史【神　哲　徽】
　　二十八年八月戊子朔置国史院修三朝正史【一云七月丙子置国史院】三十一年提举陈康伯奏乞进呈帝纪三十卷至乾道二年闰九月二十九日【己巳】上与太上皇帝圣政同进呈奉安于显谟阁
　　淳熈修四朝史
　　淳熈五年四月礼部侍郎同修史李焘言今修四朝正史开院已十七年【自开院至成书凡二十有八年】乞降睿防责以近限庶防大典早获备具诏限一年至七年十二月十二日国史院上四朝正史志一百八十卷【地理一志全出李焘之手余多采续通鉴】十二年七月同修史洪迈奏神宗至于钦宗叙相授阅六十五年除纪志巳进外当立者千三百人其间妃嫔亲王公主宗室防当其半乞效前代诸史体例分类载述不必人为一传至十三年十一月【二十二日】上国史列一百三十五卷【宣仁钦圣居首】目録二卷初乾道二年胡元质言三朝之史开院纂辑累年于兹窃见靖康继宣和之后以功绪本末则相闗以嵗月久近则相继伏望并修钦宗帝纪缴进名为四朝国史四年三月二十四日诏进呈钦宗实録并本纪已毕就修纂四朝正史从洪迈之请也十三年八月十九日迈又请通修九朝正史上许之复言制作之事已经先正名臣之手是非褒贬皆有据依乞命史官无或删改书未就而迈去国　初元祐七年七月十二日诏范祖禹赵彦若修神宗正史吕大防提举八年三月二十二日己亥进纪草元符元年四月进帝纪二册崇宁三年书成八月三日进　大观四年四月二十九日命郑久中等修哲宗正史政和二年四月三日帝纪成四年五月二十二日进哲宗正史帝纪表志目録总二百十卷
　　淳熙东都事畧
　　淳熙十三年八月二十六日知龙州王称上东都事畧百十三卷【纪十二世家五列传百五附録八】明年春三月除直秘阁其书特掇取五朝史及四朝实録附传而微以野史附益之
　　淳祐四朝史
　　淳祐二年二月进纪十一年命史官分撰志编修官王防撰舆服志四卷寳祐二年八月二十三日癸巳进志传五年闰四月四日修润上之
　　宋朝苏氏古史　刘羲叟十三代史志
　　书目六十卷苏辙作因司马迁史记上观诗书下考春秋及秦汉杂録起伏羲神农讫秦始皇帝为七本纪十六世家三十七列传谓之古史绍圣二年三月成子逊为注其去取之意　刘羲叟着十三代史志刘氏辑歴春秋灾异南北史韵目　古者无国无史史未尝一日无书汉法太史公位丞相上唐及本朝宰相兼史官其重如此故书榻前议论之辞则有时政记録柱下见闻之实则有起居注类而次之谓之日厯修而成之谓之实録所以广记备言垂一代之典也韩宣子见易象鲁春秋而知周公之徳则守文者不可无史萧何收秦图书而知天下阨塞户口彊弱则创业者不可无史　江淹有言修史之难无出于志司马迁曰书班固曰志蔡邕曰意华峤曰典张勃曰録何法盛曰説余史并谓之志　古所谓良史者明周万事之理道适天下之用智足以通难知之徳文足以发难显之情　司马谈之子迁刘向之子歆班彪之子固王铨之子隠姚察之子简李大师之子延夀刘知防之子餗继世汗简　非迁固之博闻不足以网罗放失非南董之遗直不足以裁正是非通倚相丘索之书专羊肹春秋之学　光武注记定于永平神尧实録上于贞观　采四方之志成一家之言　业钜事丛简防挐繁　萧斧衮章一言褒贬芸籖缥袠百世劝惩　综覈班纪发挥苍雅　钩深学海囊括词林　玉琰其版金縢其匮　四皇坟六帝典
　　在汉之初史职为盛郡国文计先集太史之府欲其详悉于体国也必阅石室啓金匮抽裂帛检残竹欲其博练于稽古也是立义选言宜依经以树则劝戒与夺必附圣以居宗然后铨评昭整苛滥不作矣然纪传为式编年缀事文非泛论按实而书嵗远则同异难宻事积则起讫易疎斯固总防之为难也或有同归一事而数人分功两记则失于复重偏举则病于不周此又铨配之未易也俗皆爱竒莫顾实理闻而欲伟其事録远而欲详其迹于是弃同即异穿凿傍説旧史所无我书则博此讹滥之本源而述远之巨蠧也

　　玉海卷四十六
<子部,类书类,玉海>
　　钦定四库全书
　　玉海卷四十七
　　宋　王应麟　撰
　　艺文
　　杂文
　　古者史官其书有法大事书之防小事简牍至于风俗之旧耆老所遗言逸迹史不及书则记之说或有取焉然自六经之文诸家异学说或不同况乎幽人处士闻见各异或详一时之所得或发史官之所讳参求考质可以备多闻焉
　　汉志
　　前厯志【见三统】
　　汉洞厯　吴洞纪
　　论衡防稽周长生文士之雄也作洞厯十卷上自黄帝下至汉朝锋芒毛髪之事莫不纪载与太史公表纪相似类也上通下达故曰洞厯长生非徒文人所谓鸿儒也【超竒篇】　吴志韦昭世间有古厯注其所纪载既多虚无在书籍者亦复错谬因寻按记考合异同采摭耳目所及以作洞纪起自庖牺至于秦汉凡为三卷【当起黄武以来别作一卷事尚未成】　唐志韦昭洞纪四卷周植洞厯记九卷【庄子音义引洞纪】杂史吴厯六卷　隋志韦昭洞纪记包羲以来至汉建安二十七年臧荣绪续一卷　南史庾诜撰帝厯二十卷
　　汉刘向战国防
　　汉志春秋家战国防三十三篇记春秋后　隋志杂史三十四卷刘向录二十一卷髙诱注汉初得之盖战国游士记其策谋　唐志三十二卷髙诱注延笃论一卷司马迁采战国策【史记所采之事九十三】　索隠髙诱云六
　　国时纵横之说也一曰短长书亦曰国事刘向撰为三十三篇名曰战国策非迁时已名　刘向校书录叙所校中战国策书莒又有国别者八篇臣向因国别者畧以时次之分别不以序者以相补除复重得三十三篇中书本号或曰国策或曰国事或曰短长或曰事语或曰长书或曰修书　蜀志李权从秦宓借战国策宓曰战国反覆仪秦之术杀人自生亡人自存经之所疾史通其篇有东西二周秦齐燕楚三晋宋卫中山合十二国【东西周各一秦五齐六楚赵魏各四韩燕各三宋卫中山二】　宋朝曽巩重校序录曰刘向定二十三篇崇文縂目称十一篇者阙臣访之士大夫家始得其书正其误谬而疑其不可考者然后三十三篇复完叙曰法者所以适变也不必尽同道者所以立本也不可不一此理之不可易者故孔孟守此战国之防士不知道之可信而乐于说之易合故论诈之便而讳其败言战之善而蔽其患其相率而为之者莫不有利焉而不胜其害也有得焉而不胜其失也
　　汉应奉汉事　汉书后序　荀爽汉语
　　应奉着汉书后序多所述载注袁山松书曰奉又删史记汉书及汉记三百六十余年自汉兴至其时凡十七卷名曰汉事子邵着中汉辑序　隋志儒家梁有后序十二卷后汉司校尉应奉撰杂家梁有洞序九卷录一卷应奉撰　荀爽集汉事成败可为鍳戒者谓之汉语　史记文纪注晋灼引汉语索隠曰书名荀爽所作　旧唐志后汉杂事十卷【杂史】
　　帝王要畧
