<!-- { "loadSidebar": true } -->
　　韩文【朱文公曰今人于韩文知其力去陈言之为工而不知其文从字顺之为贵】
　　元和圣徳诗　　　　平淮西碑
　　郓州溪堂诗　　　　南海神庙碑
　　田正先庙碑
　　栁文
　　平淮夷雅　　　　　铙歌鼓吹曲
　　贞符　　　　　　　晋问
　　兴州江运记　　　　岭南飨军堂记
　　永州万石亭记　　　终南山祠堂碑
　　饶娥碑　　　　　　武冈铭
　　剑门铭
　　如唐文粹李华含元殿赋杜甫三赋白居易续虞人箴之类夲朝文鉴石介宋颂庆厯圣徳诗之类皆当择其文体似此科者类为一帙熟观
　　西山先生习此科繙阅古今书口不辍吟笔不停缀与王器之书曰某于此甚留心独恨吏事所纒不得専心致意仅得数刻之暇为读书作文计所幸编题记念渐已十七八稍可自慰
　　合诵
　　书　诗　左氏传　国语　史记　西汉书两汉诏令　文选　文粹　文鉴　宏辞总类大诏令　中兴玉堂集【制草　续制草】韩文　栁文欧文　东坡文　栾城文　南丰文　荆公文曾文昭文　后山文　宛丘文　淮海文　华阳文　初寮文　龙溪文　夏文庄文　元章简文北海文　翟忠惠文　孙仲益文　平园文　三洪制藁　东莱进卷
　　朱文公曰读书须成诵方精熟【又曰熟读汉书韩栁文不到不能作文章欧公东坡皆于经术本领上用功　诵书宜舒缓不迫字字分明　取孟韩子班马书熟读之及欧曽老苏文字亦当细考乃见为文用力处　东坡曰博观而约取厚积而薄发　山谷曰须要心地收汗马之功读书乃有味】苏明允曰取古人之文读之始觉其出言用意与已大异介然端坐终日以读之及其久也读之益精而胸中豁然以明然犹未敢自出其言也时既久胸中之言日益多试出而书之己而再三读之浑浑乎觉其来之易矣【昌黎曰用功深者其收名也逺】
　　栁子厚曰当先读六经次论语孟轲书皆经言左氏国语庄周屈原之辞稍采取之谷梁子太史公甚峻洁可以出入【又云勿怪勿杂】
　　编文
　　东莱先生曰左氏西汉文选韩栁欧苏曽子固陈无已张文潜秦少游文粹皆须分门节如郊祀礼乐宫室朝防官名书籍器用祥瑞车旗圣学御制御书之类是也如左氏三辰旂旗之类皆可入车旗如二京三都赋
　　所言居处皆可入宫室如西汉乐章之类皆可入郊庙礼乐等处如韩文上尊号表潮州谢表皆可节入歌颂功徳如栁文轇轕三光陶镕帝皇之类皆可节入圣学如欧公会圣宫颂之类皆可节入宫室如东坡御飞白记太宗御书賛之类皆可节入御书余以类推
　　又当作一册编四字语先自毛诗编次及秦碑汉章元和圣徳诗平淮夷雅凡四字语可取者编之
　　诗书须节一遍以备四六之用长句作一处节【如乃心罔不在王室学有缉熈于光明之类】四字作一处【如迄用有成熈帝之载之类】两字作一处【如畴咨若时燕及之类】
　　谢景思曰四六全在编类古语唐李义山有金钥宋景文有一字至十字对司马文正有金桴王岐公最多中兴馆阁书目陆贽备举文言三十卷摘经史为偶对类事共四百五十二门李商隠金钥二卷以帝室职官嵗时州府四部分门编类韩愈西掖雅言五卷序云余暇拟作自大制令逮于百执事或云非愈所作
　　南丰序晏元献公类要总七十四篇皆公所手抄六艺太史百家之言骚人墨客之文章至于地志族谱佛老方伎之众説旁及九州之外蛮夷荒忽诡变竒迹之序录皆披寻防绎公之得于内者在此所以光显于世者有以哉观公所自致者如此则知士不素学而处从官大臣之列备文儒道徳之任其能不馁且病乎此公之书所以为可传也

　　玉海卷二百一
　　钦定四库全书
　　玉海卷二百二
　　宋　王应麟　撰
　　辞学指南
　　制
　　门下云云具官某云云于戏云云可授某官主者施行
　　唐虞至周皆曰命秦改命为制汉因之下书有四而制书次焉【其文曰制诏三公】顔师古谓为制度之命唐王言有七其二曰制书大除授用之学士初入院试制书批荅有三篇【又诗赋各一道号曰五题后唐停诗赋白居易入翰林以所试制加叚祐兵部尚书领泾州韩偓试武臣授东川节度制】此试制之始也【舍人不试多自学士迁】制用四六以便宣读皇朝知制诰【元丰改中书舍人】召试中书而后除不试号为异礼所以试者观其敏也试制诏三篇宰相俟纳卷始上马翌日进呈除目方下制【限二百字以上成】制【限一百五十字以上成此即诰也】诏【限二百字以上成　学士不试率自知制诰迁】此科所试文体畧同　政和辛卯始以制命题制诰诏书依例宰执进呈周益公所谓试言虽附于春官拟制实闗于睿览【凡命宰相三公三少节度使则用制麻枢宻使亦如之后妃东宫亲王公主不以命题】
　　东莱先生曰制破题四句或兼説新旧官或只説新官如自资政殿学士提举宫观建节上两句説提举宫亲下两句説建节此兼説新旧官也若四句只大概説藩屏方面之意此只説新官也其四句下散语须叙自旧官迁新官之意如眷时旧徳肃侍燕朝之类
　　制头四句能包尽题意为佳【如题目有检校少保又有仪同三司又换节又带军职又作帅四句中能包括尽此数件是也】若铺排不尽则当择题中体面重者説其余轻者于散语中説亦无害【轻者如军职三司是也】制起须用四六聮不可用七字
　　制头四句説除授之职其下散语一畧説除授之意文臣自内出则説均劳佚之意武臣宿卫则説忠孝
　　拱扈之意换镇则説易地之意其余可以类推然只是大槩説意不须説得太深谓如资政侍读除河东经略建节制散语云眷军民之重寄须文武之全才辍从鸣玉之近班昭示拥旄之异数式敷涣号诞告明廷是也又如熈河帅除检校少保易节制云乃眷戎昭之大有嘉边最之优宜増重其事权用疏荣于国典贲我明命敷于治朝是也【若説状太深则与后面相乱成重叠矣】
　　制头四句四六一聮　散语四句或六句【不须用聮】　具官某一颂徳先须看题【文臣専用文臣语武臣宗室専用武臣宗室语不可互用　非尧舜不陈安社稷为悦惟文臣可用甘陈兼六郡之良闗张号万人之敌惟武臣可用天潢璿源大雅不羣之类惟宗室可用　先大槩説两句然后子细形容如沈毅而肤敏端方而裕和敏识造防懿文贯道风力肃明器资魁杰是也不可便使事引古人譬喻之类】一説旧官【所谓叙旧官者非止叙前任也先畧説履歴不可指定官名但随文武官泛説数句然后説前任如自资政侍读建节资政侍读是前任】一説新官　于戏用一聮或引故事或説大意如太尉制説礼乐而敦诗书既备元戎之选戢干戈而櫜弓矢无忘懿徳之求此大意也引故事如将帅题説方叔召虎藩镇题説召伯韩侯申伯之类　后面或四句散语或止用两句散语结不须更作聮恐冗
　　制辞须用典重之语仍须多用诗书中语言及择汉以前文字中典雅者用若晋宋间语及诗中语不典者不可用【诗语虽不可用亦有可用者如杜诗特进羣公表制用羣公表亦无害】魏晋以来文史中语间有似经语者亦可于制中用但其间名臣非人共知者不必称引以为故事【如吕陆逊固有盛名终不必引】除帅制具官后説新除处须畧説地望【只须四句如眷乃荆南应于鹑尾之类】建节不须説本镇地望【谓如越帅须説越州地望若镇东军节度使则不须説】
　　官名须于职官分纪寻替换字如尚书为中台吏部为选部礼部为仪曹似此类须每件寻两三般葢临时有声律虚实之不同也郎曹以下不必记非从官而记者止卿监司业
　　节镇须记地名每镇须地名两三件若止记一件恐声律虚实不同难作对也亦止是记在境内者每常多记州名如越为镇东湖为昭庆是也然州名亦不须记但云镇东乃防稽昭庆乃霅水可也葢制中惟用地名州名无用处耳【节镇名若恐难记则以一字相从如武字安字昭字逺字各作一处甚易记】
　　节镇赋
　　东自梓定【剑南东川潼川府】西从益求【西川成都府】东载名于岘首【山南东道襄阳府】西次立于梁州【山南西道兴元府】河阳盟津【河阳三城孟州】东得太原之壮【河东太原府】淮南扬土【淮南扬州】荆无郢渚之忧【荆南江陵府】节建阆中军名安徳【阆州】兴居齐土成处镇土【济南府真定府】彰曰邺国昭为潞国【相州隆徳府】华原沮水宜多所感之人【耀州】武陵桃源是谓有常之域【常徳府】宁海镇海杭都益都【临安府青州】陆本在于临汝【汝州】清实莅于畨禺【广州】曰横瀛兮乃景城河间之地【沧州河间府】曰平静兮为清源琼管之区【泉州琼州】载惟防国之名也实自宁江而肇于【防州】镇静无哗岂京口桂林之异【镇江府静江府】定平不扰无寻阳吴会之殊【江州平江府】定彼冯翊护彼河中【同州河中府】宁于宣城安于钜鹿【宁国府信徳府】奉鄞水兮国次五位【庆元府】庆襄邑兮保先五福【拱州】东阳咸谓于宁土【婺州】鄜畤允为于大【鄜州】乃顺洮阳【洮州】乃成府谷【府州】房陵康矣【房州】平由陜郡之臻【陜州】符离静焉【宿州】信自合肥之笃【庐州】武以昌始地惟鄂强【鄂州】南阳黔中武信武泰【邓州绍庆府】滑台洋川武成武康【滑州洋州】入中山而众则皆定【中山府】服均阳而彼乌敢当【均州】或秦雄而遂信【秦州遂宁府】或邕建以延彰【邕州延安府】威着长乐【福州】忠闻许昌【颍昌府】宁有后先【徐州武宁利州宁武】在徐土葭萌之地安分上下【冀州安武潭州武安】据信都岳麓之疆镇七其名越自东先【绍兴府】洪次于南麟由西并【隆兴府麟州】安居陈国之位【淮宁府】宁秉澶渊之柄【开徳府】洮熈河而熈以名著【熈州】潼华隂而华焉域正【华州】泸濬别州泸平川泳【泸州泸川濬州平川】昭安彰之三化淯水宻泾【金州宻州泾州】兴泰奉之三宁彭原兖郑【宁州袭庆府郑州】遂普二安严剑从命【严州隆庆府】淮建二康蔡升向风【蔡州建康府】彰曹南崇汉东而昭具信赣【兴仁府彰信随州崇信赣州昭信】安郧国宁容管而清兼逺融【徳安府安逺容州寜逺副州清逺】宜作庆始宜为逺终【宜州庆逺】阳安化之郡内【庆州庆阳】源栾城之域中【赵州庆源】犍为湖亳以及康嘉昭集永【嘉定府安吉州亳州徳聚府】巴郡端舒而暨蜀重肇安崇【恭州重庆端州肇庆舒州安庆蜀州崇庆】岳岳阳而顺昌汝隂【岳州岳阳顺昌府顺昌】光光山而鳯翔好畤【光州光山鳯翔府鳯翔】宁建富沙雄建晋国【建宁府建宁平阳府建雄】天平郓城凉平陇坻【东平府天平渭州平凉】然则永兴长安嘉兴檇李而忠正下蔡焉【京兆府嘉兴府夀春府】静难终居于邠水【邠州】
　　【承宣使建节则云繇丨丨承流之秩新丨丨启镇之仪　易节则云出丨丨之新组上丨丨之旧麾】国名
　　大国
　　赵【不封】　　晋【大宗不封】　秦　　齐　　　魏
　　韩【真宗钦宗不封】燕　　　楚　　　鲁　　　梁【不封】
　　宋【不封】　　陈　　　吴　　　越　　　夏
　　商　　　周　　　汉　　　唐　　　升【仁宗不封】冀　　　豫　　　兖　　　荆　　　雍
