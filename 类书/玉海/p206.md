<!-- { "loadSidebar": true } -->
　　艺文志汉兴大收篇籍广开献书之路【恵帝四年三月甲子除挟书律应劭注挟蔵也】孝武世书缺简脱于是建蔵书之防置写书之官【注如淳曰刘歆七畧曰外则有太常太史博士之蔵内则延阁广内秘室之府　文选注刘歆七畧曰尚书有青丝编目録　孝武敕丞相公孙广开献书之路百年之间书积如山　歆移书曰孝文使晁错受尚书初出屋壁诗始萌芽天下众书颇出皆诸子传说犹广立于学官为置博士至孝武然后邹鲁梁赵颇有诗礼春秋先师皆起建元之间故诏书曰书缺简脱朕甚闵焉　庾信有汉武帝蔵书賛】下及诸子传说皆充秘府成帝以书颇散亡使陈农求遗书【成纪河平三年八月乙夘光禄大夫刘向校中秘书谒者陈农使求遗书于天下】诏光禄大夫刘向校经诸子诗赋歩兵校尉任宏校兵书太史令尹咸校数术侍医李柱国校方技每一书已向輙条其篇目録而奏之防向卒哀帝复使子歆卒父业扵是揔羣书而奏其七畧故有辑畧六艺畧诸子畧诗赋畧兵书畧术数畧方技畧六艺畧自易经十二篇易周氏服氏杨氏蔡公韩氏王氏各二篇丁氏八篇至章句施孟梁丘凡易十三家二百四十九篇秦燔书而易为筮卜之事者不絶汉兴田何之讫于宣元有施孟梁丘京氏列于学官而民间多有费髙二家之说刘向以中古文易经校施孟梁丘【中者天子之书也】或脱去无咎悔亡自尚书古文经次欧阳次夏侯章句议奏凡书九家四百一十二篇【入刘向稽疑一篇】书者古之号令自诗经齐鲁韩三家次鲁故鲁说至毛诗故训凡诗六家四百一十六卷古者有采诗之官王者所以观风俗知得失自考正也自礼古经至议奏凡礼十三家五百五十五篇【入司马法一家百五十五篇】帝王质文世有损益至周曲为之防事为之制故曰礼经三百威仪三千周衰诸侯去其籍自乐记次王禹记至雅琴师氏龙氏凡乐六家百六十五篇【出淮南刘向等琴颂七篇】易曰先王作乐崇德殷荐之上帝以享祖考故自黄帝下至三代乐各有名自春秋古经次公羊谷梁左氏微至汉大年纪凡春秋二十三家九百四十八篇【省太史公四篇】古之王者世有史官君举必书所以谨言行昭法式也左史记事事为春秋言为尚书自论语古二十一篇次齐鲁至孔子徒人图法凡论语十二家二百二十九篇论语孔子应答弟子时人及弟子相与言而接闻于夫子之语自孝经古孔氏长孙江氏何氏至说三篇凡孝经十一家五十九篇孝经孔子为曽子陈孝道也自史籒八体六技次苍颉凡将急就至杜林苍颉故凡小学十家三十五篇【入扬雄杜林二家二篇】凡六艺九种一百三家一百二十三篇【入三家一百五十九篇出篇重十一篇】六艺之文乐以和神仁之表也诗以正言义之用也礼以明体明者着见故无训也书以广听知之术也春秋以断事信之符也序六艺为九种诸子畧自晏子子思至扬雄所序儒五十三家八百三十六篇【入扬雄一家三十八篇注三十一家战国人二十一家汉人内髙祖传十三篇注云髙祖与大臣述古语与诏防孝文传十一篇文帝所称及诏防】儒家者流出于司徒之官人君顺隂阳明教化者也于道最为髙然惑者既失精防而辟者又随时抑扬违离道本茍以哗众取宠自伊尹太公辛甲鬻子至椘子及道家言道家三十七家九百九十三篇道家盖出于史官歴记成败存亡古今祸福之道然后知秉要执本清虚以自守卑弱以自持及放者为之则欲絶去礼学兼弃仁义曰独任清虚可以为治自宋司星子韦至杂隂阳隂阳二十一家三百六十九篇隂阳者流盖出扵羲和之官拘者为之则牵禁忌泥小数舎人事而任神自李悝商君至法家言法十家二百一十七篇法家者流盖出于理官信赏必罚以辅礼制及刻者为之専任刑法欲以致治自邓析尹文子至毛公名七家三十六篇名家者流盖出于礼官古者名位不同礼亦异数孔子曰必也正名乎及譥者为之则茍钩鈲析乱而已自尹佚田俅子至墨子墨六家八十六篇墨家者流盖出于清庙之守贵俭兼爱上贤右非命上同及蔽者为之因以非礼推兼爱之意而不知别亲踈自苏子张子至庄安待诏金马聊苍凡縦横家十二家百七篇纵横家者流盖出于行人之官当权事制宜受命而不受辞及邪人为之则上诈谖而弃其信自孔甲盘盂次大□【古禹字言禹所作】至杂家言杂二十家四百三篇【入兵法】杂家盖出于议官兼儒墨合名法知国体之有在见王治之无不贯及荡者为之则漫羡而无所归心自神农野老至祭癸农九家百一十四篇农家者流出扵农稷之官八政曰食货孔子曰所重民食及鄙者为之欲使君臣并耕誖上下之序自伊尹说至虞初周説百家小説十五家千三百八十篇小説者流盖出于稗官街谈巷语道听说者之所造也闾里小知者之所及亦使缀而不忘或一言可采亦刍荛狂夫之议凡诸子十种百八十九家四千三百二十四篇【出蹵鞠一家二十五篇】诸子十家其可观者九家而已异家各推所长穷知究虑以明其指虽有蔽短合其要归亦六经之支与流裔若能脩六艺之术而观此九家之言舍短取长则可以通万方之畧矣诗赋畧始屈原至王褒赋二十家三百六十二篇始陆贾至朱宇赋二十一家二百七十四篇始孙卿至路恭二十五家百三十六篇赋三种合六十六家七百七十二篇自客主赋至隐书杂赋十二家二百三十三篇自髙祖歌诗至南郡诗二十八家三百一十四篇凡诗赋五种【入扬雄八萹】百六家千三百一十八篇【内泰一杂甘泉夀宫歌诗十二篇宗庙歌诗五篇】传曰不歌而诵谓之赋登髙能赋可以为大夫古者诸侯卿大夫交接邻国必称诗以谕其志葢以别贤不肖而观盛衰故孔子曰不学诗无以言也春秋之后聘问歌咏不行于列国学诗之士逸在布衣而贤人失志之赋作矣兵书畧自呉孙子兵法至韩信凡权谋十三家二百五十九篇【省伊尹太公管子孙卿子鹖冠蘓子蒯通陆贾淮南王二百九十九种出司马法入礼】自楚兵法至项王凡形势十一家九十二篇图十八卷自大一兵法至辟兵威胜方隂阳十六家二百四十九篇图十卷自鲍子兵法至蹵鞠兵技巧十三家百九十九篇【省墨子重入蹵鞠余见兵书】凡兵书五十三家七百九十篇图四十三卷【省十家一百七十一篇重入一家十五篇出百五十五篇】兵家者葢出古司马之职王官之武偹也术数畧自泰一杂子星至图书秘记天文二十一家四百四十五卷自黄帝五家厯至杜忠筭术厯谱十八家六百六卷自太一隂阳至五音定名五行三十一家六百五十二卷自书至易卦八具蓍十五家四百一卷自黄帝长栁占梦至种木藏果相杂占十八家三百一十三卷自山海经至相六畜刑法六家百二十二卷术数六种百九十家二千五百二十八卷术数者皆明堂羲和史卜之职方技畧自黄帝内经至旁篇医经七家二百一十六篇自五藏六府方至食禁经方十二家二百七十四卷自容成隂道至内房方房中八家百八十六卷自宓至泰一黄冶神仙十家二百五卷凡方技三十六家八百六十八卷方技者皆生生之具王官之一守也大凡书六畧三十八种五百九十六家万三千二百六十九卷【入三家五十篇省兵十家】　刘向传成帝即位向迁光禄大夫时帝元舅王凤为大将军秉政倚太后専国权兄弟七人皆封为列侯时数有大异向以为外戚贵盛之咎上方精于诗书观古文诏向领校中五经秘书向见尚书洪范箕子为武王陈五行隂阳休咎之应向乃集上古以来歴春秋六国至秦汉符瑞灾异之说推迹行事连祸福着其占验比类相従各有条目凡十一篇号洪范五行河平中刘歆受诏与父向领校秘书讲六艺记诸子术数方技无所不究【志注别録云长社尉杜参同向校中秘书】向死哀帝即位复领五经卒父前业歆乃集六艺羣书种别为七畧【丞相史尹咸以能治左氏与歆共校经】本传赞七畧剖判艺文揔百家之绪有意推本之也　叙传班斿为右中郎将与刘向校秘书每奏事斿以选受诏进读群书上噐其能赐以秘书之副　隋志孝成命谒者陈农求遗书于天下刘向校中秘书哀帝使子歆嗣父之业乃徙温室中书于天禄阁上歆遂緫括羣书着为七畧大凡三万三千九十卷【又曰向别録歆七畧剖析条流各有其部】　唐志刘向七畧别録二十卷刘歆七畧七卷【隋志同簿録篇曰史官典籍有目録以为纲纪孔子删书别为之序韩毛二诗亦皆相类】　旧唐志刘更生石渠典校之书卷轴无防据歆之七畧在汉艺文志者裁三万三千九百卷后汉兰台石室东观南宫诸儒撰集部类渐増　西都赋注引刘向七畧　裴松之注蜀志亦引刘向七畧文选注引刘歆七畧　南史宋袐书丞王俭依七畧撰七志四十卷表献之又撰定元徽四部书目
　　汉七畧要籍　九流目録
　　志刘歆奏七畧今删其要以备篇籍注师古曰删去浮冗取其指要书家入刘向稽疑礼入司马法乐出淮南刘向等琴颂春秋省太史公小学家入扬雄杜林凡六艺畧入三家一百五十九篇出篇重十一篇此六艺之删其要也兵权谋则省伊尹太公管子孙子鹖冠子蘓子蒯通陆贾淮南王而出司马法入礼兵技巧则省墨子而入蹵鞠凡兵书畧省十家二百七十一篇重入蹵鞠二十五篇此兵书之删其要也至于儒家之入扬雄杂家之入兵法诸子家之出蹵鞠诗赋家之入扬雄八篇此诸子诗赋畧之删其要也【师古曰凡言入者谓七畧之外班氏新入之云出者与此同】　按隋志七畧凡三万三千九十卷艺文志之末曰大凡书六畧三十八种五百九十六家万三千二百六十九卷入三家五十篇省兵十家　叙秦人是灭汉修其缺刘向司籍九流以别爰着目録畧序洪烈张衡上疏刘向父子领校秘书阅定九流
　　亦无防录　司马谈论六家要指隂阳儒墨名
　　法道徳
　　汉兰台图籍　经牒秘书
　　表御史中丞在殿中兰台掌图籍秘书　礼小宰注若今御史中丞疏应劭云秩千石朝防独坐副贰御史大夫内掌兰台图籍外督刺史紏察百寮故举汉法以况之　通典汉氏图籍所在有石渠石室延阁广内贮之于外府又御史中丞居殿中掌兰台秘书及麒麟天禄二阁藏之于内禁后汉图书在东观延熹二年始置秘书监一人典图书属太常【魏兰台亦藏书籍而御史掌之　薛夏云兰台为外台秘书为内阁　后五行志云台周家所造图书术籍所藏】　后儒林光武迁洛其经牒秘书载之二千余两自此之后参倍于前及董卓移都自辟雍东观兰台石室宣眀鸿都诸藏典防文章竞共剖王允所收裁七十余乗道艰复弃其半长安焚荡莫不泯尽　史记秦拨去古文眀堂石室金鐀玉版图籍散乱　髙纪元年冬十月还军霸上萧何尽收秦丞相府图籍文书　张安世上行幸河东尝亡书三箧诏问莫能知唯安世识之　后法真传博通内外图典田弱荐真曰体兼四业【诗书礼乐也】学穷典奥三辅故事天禄石渠阁在未央宫大殿北以蔵秘书【刘歆曰古文旧书蔵于秘府】
　　汉西京图籍
　　宋百官志汉西京图籍所藏有天禄石渠兰台石室延阁广内之府是也东京图书在东观【又云东京图籍在东观故使名儒硕学著作东观撰述国史】　班固西都赋天禄石渠典籍之府
　　汉东观仁夀阁新书【详见宫室观类】
