<!-- { "loadSidebar": true } -->
　　幽州　王骏朱浮为牧
　　交阯　张乔贾琮【琮为十三州最】朱隽周乗夏方周敞张津朔方　萧育翟方进平当
　　光武拜郭伋雍州牧
　　薛宣传为中丞外总部刺史　何武传刺史古之方伯上所委任一州表率也　朱博传刺史不察黄绶【唐李景伯议曰汉刺史掌察墨绥已上其黄绶已下则不察所以行不扰之政】　谢夷吾传第五伦荐夷吾曰寻功简能为外台之表　魏贾逵为豫州刺史时天下初复州郡多不摄逵曰州本以御史出监诸郡以六条诏书察长吏二千石已下故其状皆言严能鹰有督察之才不言安静寛仁有恺悌之徳也　晋太康之初诏曰诸州无事者罢其兵刺史分职皆如汉氏故事出颁诏条入奏事京城二千石专治民之重监司清峻于上此经久之体也其便省州牧【宋志刺言参觇也写书亦谓之刺汉制不得刺尚书事是也刺史班行六条诏书前汉出乗传周行郡国无适所治后汉始有定处止八月行部　魏志秦时无刺史但有郡守汉刺史奏六条而已刺史称传车其吏言从事居无常治吏不成臣详具上文】
　　汉都尉　三辅都尉【见内】　西部都尉府　玉门关候
　　表郡尉秦官掌佐守典武职甲卒秩比二千石景帝中二年【七月】更名都尉【元帝建昭三年夏令三辅大郡都尉秩皆二千石】诸侯王国中尉掌武职成帝绥和元年令如郡都尉【汉仪注边郡置都尉及千人司马皆不治民】　地理志京兆华隂京辅都尉治【赵广汉王尊萧由建武初张宗　元鼎四年置三辅都尉丞各一人】左冯翊髙陵左辅都尉治【萧由】右扶风郿右辅都尉治【尹赏　东方朔传建元三年后丞相御史使右辅都尉徼循长杨以东　马武传右辅都尉陈防】太原广武【萧由】东郡东阿【吾丘寿王为之不复置太守】陈留外黄汝南汝隂【杜诗】南阳邓【翟义】南郡夷陵九江歴阳【滕抚】山阳单父沛郡蕲【杜诗毋将隆　沛南部索涣】魏郡魏钜鹿下曲阳常山南行唐清河贝丘【冯浚】涿郡安平勃海髙成平原乐陵千乗蓼城济南于陵【甯成】泰山卢琅邪姑幕东海费【甯乗】临淮盱眙皆有都尉治防稽【顔驷】钱塘西部都尉治【任延】又囘浦南部都尉治【顺帝纪阳嘉元年防稽有东部都尉】丹阳歙【何比于】豫章新淦【毋将永邓宏】汉中褒中广汉绵竹皆有都尉治又隂平道有北部都尉治【冯绲】犍为汉阳越巂定莋牂柯夜郎皆有都尉治又进桑有南部都尉治【安帝永初元年正月戊寅分犍为南部为属国都尉】巴郡鱼服江关都尉治陇西临洮【郦商爰盎】南部都尉治天水勇士【窦融】属国都尉治又豲道骑都尉治武威休屠都尉治熊水障北部都尉治休屠城张掖日勒【史苞郭忠】都尉治又畨和农都尉治又居延都尉治酒泉防水北部都尉治水障东部都尉治东部障又干齐西部都尉治【竺曾】敦煌郡敦煌县中部都尉治又广至宜禾都尉治【明帝永平十六年取伊吾卢地置宜禾都尉】又龙勒有阳关玉门关皆都尉治【辛彤】安定参防主骑都尉治【傅燮】又三水属国都尉治【刘歆张奂】北地富平【韩安国】北部都尉治神泉障浑懐都尉治塞外浑懐障上郡匃归都尉治塞外匃归障又髙望有北部都尉治又龟兹有属国都尉治又望松有北部都尉治西河南部都尉治塞外翁龙埤是【班况冯参皆为上河农都尉注上河在西河富平】又美稷有属国都尉治【班穉】又增山有北部都尉治又虎猛有西部都尉治朔方西部都尉治窳浑又渠搜有中部都尉治又广牧有东部都尉治五原东部都尉治稒阳又蒲泽有属国都尉治又成宜有中部都尉治原髙西部都尉治田辟云中陶林东部都尉治又桢陵西部都尉治又北舆中部都尉治定襄武进西部都尉治又武臯中部都尉治又武要东部都尉治鴈门沃阳西部都尉治又平城东部都尉治代郡髙柳西部都尉治又马城东部都尉治又且如中部都尉治上谷宁【杜缓阳并】西部都尉治又女祁东部都尉治渔阳【郭伋】要阳右北平薋皆有都尉治西柳城西部都尉治又交黎东部都尉治东【涉何】无虑西部都尉治又城中部都尉治又武次东部都尉治乐浪【薛宣为都尉丞】昭明南部都尉治又不而东部都尉治郁林领方交阯麊泠合浦朱卢九真【魏明为之】无切亦皆有都尉治【又大河都尉韦成淮阳都尉尹齐庐江都尉刘敞河南都尉田广明欧阳歙张宗农都尉尹翁归河东都尉樊晔赵护广平都尉王温舒武陵都尉温序上党都尉杜业志皆不载治所又武帝太初四年徙农都尉治武关然志农无都尉当考】
　　樊哙传攻圉都尉则秦已有都尉矣【又郦商传沛公为汉王商以将军为陇西都尉髙后功臣表醴陵侯越为河内都尉】刘氏刋误曰圉县名有尉无都尉又郡都尉至景帝方加盖衍一都字　天下郡国百有三置都尉者九十山西自三辅而外郡才十有三而置都尉三十其余郡国八十七置都尉止六十其不置者盖四十有三也【后汉志章懐注云秦毎郡有尉一人今按地理志未必皆有也】
　　后官志每属国置都尉一人比二千石丞一人本注郡国举孝廉郡口二十万举一人典兵禁备盗贼景帝更名都尉武帝又置三辅都尉各一人讥出入边郡置农都尉主屯田殖谷置属国都尉主蛮夷降者中兴建武六年【古今注六年八月】省诸郡都尉并职太守无都试之役省关都尉惟边郡往往置都尉及属国都尉稍有分县治民比郡安常复置右扶风都尉京兆虎牙都尉【安帝元初三年春置京兆虎牙都尉于长安右扶风都尉于雍如西京京辅都尉故事耿溥为京兆虎牙皇甫旗为扶风】后纪和帝永元十六年十二月复置辽东西部都尉官顺帝阳嘉二年四月复置陇西南部都尉官【注武帝元朔四年初置】桓帝永寿元年七月初置泰山琅邪都尉官　后东夷传武帝以沃沮为县属乐浪东部都尉光武罢都尉官封渠帅为沃沮侯【昭帝始元五年置乐浪东部都尉分领东七县】　莋都夷传元鼎六年为沈黎郡天汉四年并属为西部置两都尉一居旄牛主徼外夷一居青衣主汉人永平时郡尉府舍皆雕饰画山神海灵竒禽异兽以耀之夷人益畏【宣帝地节元年省汶山并蜀郡为北部都尉光武建武元年班彪言旧制益州部置蛮夷骑都尉　志广汉属国都尉故北部都尉属蜀郡安帝置别领三城】延光二年春旄牛夷叛攻灵关益州刺史张乔与西部都尉击之于是分置蜀郡属国都尉领四城如太守【志元年置灵帝以为汉嘉郡犍为属国故郡南部永初元年置都尉别领二城】　赵充国传神爵元年引兵西至西部都尉府【孟康曰在金城】初防开豪使弟来告都尉　和帝纪永元十四年二月乙卯缮修故西海郡徙金城西部都尉以戍之【拜曹鳯为都尉屯龙耆】　古今注曰永平十年置益州西部都尉【治巂唐镇尉哀牢人楪榆蛮夷】　西南夷传永平十二年置哀牢博南二县割益州西部都尉所领六县为郡【先是西部都尉郑纯化行夷貊】　西羌传建初二年夏马防筑索西城徙陇西南部都尉戍之　南匈奴传班彪奏宣帝敇边守尉曰匈奴多诈交接得其情则郤敌折冲　续志注安帝时张掖属国都尉别领五城张掖居延属国都尉别领一郡【贾友居延都尉见西羌传】辽东属国都尉【故邯乡西部】别领六城【叚纪明为之详见后属国类】边郡又有长史掌兵马【金城长史上官鸿开屯田辛庆忌为金城长史】　汉仪注边郡置部都尉【有东西南北中】千人司马皆不治民　雄传东南一尉西北一注防稽东部都尉敦煌玉门关也　厯志酒泉宜君注师古曰官号所谓西北一　赵充国传酒泉奉世将婼月氏兵四千人【又云中董恭五原属国刘茂敦煌鱼泽障唐林】　后西域传阳嘉四年夏北匈奴侵车师后部乃令玉门关伊吾司马合六千三百骑救之　司马金城陈立天水田广明冯谭伊吾毛恺【永建二年屯田置伊吾司马一人】　丞薛宣为乐浪都尉丞华龙汉中【表郡尉有丞秩皆六百石】　关都尉【见前　中平元年三月戊申诸关并置都尉】　护漕都尉【朱愽并州刺史护漕都尉】　受降都尉【田广明传】　伊循都尉【见屯田　呉陆逊为海昌屯田都尉】　扇水都尉【见盐铁论】　典农都尉【建武中梁腾为酒泉典农都尉】　伊阙都尉【张承】　胡广邉都尉箴巍巍上圣光被八垠矧惟内面罔不来宾威威猛将是攘是辟殷宗周宣用显其绩大汉龙兴云云守抚其民尉典其戎五材并用文武程功【见御览】
　　汉中兴良吏
　　循吏传序宣帝每拜刺史守相辄亲见问二千石有治理效辄以玺书勉厉增秩赐金【黄霸萧咸王尊冯野王孙寳陈立】或爵至关内侯公卿缺则选诸所表以次用之是故汉世良吏于是为盛称中兴焉若赵广汉韩延寿尹翁归严延年张敞之属皆称其位王成黄霸朱邑龚遂郑召信臣等所居民富所去见思【循吏传六人而五人出于宣帝　黄霸为颍川八年张敞为京兆九嵗】
　　汉牧守
　　丈中子事君篇三代之兴邦家有社稷焉两汉之盛牧守有子孙焉
　　汉河南尹【壁赞】
　　百官志河南尹一人主京部特奉朝请【又云京师置尹一人丞一人】郡国志河南尹注秦三川郡髙祖更名河南【河南太守王莽】
　　【改为大尹】世祖都雒阳建武十五年改曰河南尹【章绶服秩与京兆同】应劭汉官曰郡府听事壁诸尹畵赞肇自建武讫于阳嘉注其清浊进退所谓不隠过不虚誉甚得述事之实后人是瞻足以劝惧虽春秋采毫毛之善贬纎介之恶不避王公无以过此凡二十一城永和五年户二十万八千四百八十六口百一万八百二十七雒阳周时号成周河南周公所城雒邑也春秋时谓之王城【河南尹袁安严明郭贺清静应顺公清宋嵩节防范迁清节召驯徳行田歆荐举又杨秉桥元李膺刘祜　魏司马芝晋嘏为河南尹】　崔骃有箴曰商邑翼翼四方是营【选蜀都赋注崔骃河南尹箴曰唐虞商周河洛是居成王命君陈尹东郊】
　　汉留守
　　列传隂识光武每廵郡国识常留镇守京师【留守周君陈似其任也】　伏湛行大司徒事车驾每出征伐常留镇守【车驾征张歩留湛居守】　李通光武征讨四方常令通居守京师镇抚百姓　张禹和帝南廵祠园庙禹以太尉留守北宫元魏平阳公丕广陵王羽留守京师并加使持节　唐贞观十七年征辽房龄为京师留守【李大亮为副】诏曰公当萧何之任【萧何以信谨守管籥】无西顾之忧又以萧瑀为东都留守髙宗召李勣授洛阳宫留守咸亨二年正月七日幸洛阳以李晦为西京留守其后车驾发京都则置之神龙元年苏瓌充京留守宗将幸东都以宋璟为西京留守开元十一年太原以尹为留守谓之三都留守东都留守仪鳯元年韦机开元三年薛谦光旧制
　　赐旗甲同方镇元和九年十月戊辰吕元膺为留守不赐【裴度亦为之】　晋天福七年勅留守降麻制同将相　周显徳三年征淮以王朴为东京副留守四年再征淮以朴留守京师　宋朝建隆元年五月征潞呉廷祚为东京留守十月征太宗为大内都总管廷祚留守开宝三年征太原太宗为之九年三月幸西京沈义伦为之咸平二年幸河北宰臣李沆为之景徳元年幸澶渊王旦为之祥符封泰山祀汾隂向敏中以旧徳再为之建炎元年宗泽为京城留守兼开封尹绍兴四年参政孟庾为行宫留守
　　汉雒阳令
