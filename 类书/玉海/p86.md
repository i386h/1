<!-- { "loadSidebar": true } -->
　　选注说文曰岐山在长安西美阳县界山有两岐因以名焉　周语内史过曰周之兴也鸑鷟鸣于岐山　緜诗笺周之原地在岐山之南【閟宫言大王居岐山之阳】　汉志右扶风美阳县注岐山在西北中水乡周大王所邑　诗谱豳在岐山之北　史记正义括地志云岐山岐州岐山县东北十里【徐广云其南有周原】
　　周名山
　　诗终南注周之名山中南也　史记驺衍作十余万言先列中国名山大川推及海外云九州各有禆海环之有大瀛海环其外　淮南子墬形训何谓九山防稽泰山王屋首山太华岐山太行羊肠孟门　选注抱朴子曰闻郑君言道书之重莫尚于三皇文五岳真形图遁甲开山图曰有巨灵胡者徧得坤元之道能造山川出江河
　　孔子记山川
　　中庸注此孔子兼包尧舜文武之盛德而着之春秋述天时谓编年四时具也因水土谓记诸夏之事山川之异
　　秦五领
　　张耳秦北为长城之役南有五领之戍注师古曰领者西自衡山之南东穷于海一山之限耳而别标名有五裴氏【一云裴渊】广州记云大庾始安临贺桂阳揭阳是为五领邓德明南康记曰大庾领一也桂阳骑田领二也九真都庞领三也临贺萌渚领四也始安越城领五也裴说是也【舆地志一曰台岭亦名塞上今名大庾二曰骑田三曰都龙四曰萌诸五曰越岭】汉郡县山川　诗书山川　郡县山川风俗
　　叙三代损益降及秦汉革刬五等制立郡县畧表山川彰其剖判　地理志先王之迹既逺地名又数改易是以采获旧闻考迹诗书推表山川以缀禹贡周官下及战国秦汉　续志汉志记郡县本末及山川奇异风俗所由至矣　禹贡疏班固作汉书地理志据前汉郡县言山川所在【又曰地理志云禹贡北条荆山在冯翌怀徳县南南条荆山在南郡临沮县东北是旧有三条之说也故马融王肃皆为三条导岍北条西倾中条嶓冢南条郑以为四列导岍为阴列西倾为次阴列嶓冢为次阳列岍山为正阳列郑创为此说孔亦当为三条也】　三辅其山骊华梁荆九嵏岐汧终南敦物其川沂霸洛渭酆潏漆杜蒲汧芮褒斜农河东太原上党其山熊耳雷首析城王屋霍壶口鹿谷羊头其川伊育涧雒汾晋丹绛昭余祁虖池漳沁河内至南阳七郡则有太行大騩太室阳城髙陵中阴桐柏之山淇荡圃田瀍漯逢忌泲濮洧颍汝澧之川南郡至常山十郡则有荆内方陪尾天柱常山九江庐江淮肥清河沮常之川及大壄大陆云梦菏雷之泽清河而下齐鲁燕之分也山则泰岱原羽泽之罘壶菜川则汶维甾时洙泗胶沂涞易术防稽而下吴楚粤之境也山则歴防稽天门武林傅昜九疑川则具区三江彭蠡以至鬵汉沔之在汉中防蒙江沱之在蜀郡鸟防嶓冡西倾养水之在陇西揭石无虑辽沛沮夏之在右北平武都辽东若金城之积石天水之朱圄长沙之衡六安之大别皆禹贡所纪之山也张掖之流沙安定之泾武威之猪壄梁之盟诸信都之绛皆禹贡所纪之川也若考迹诗书扶风之郁夷芮魏之淇浚河汾溱洧之于郑嶩之于齐则考之诗者也吴山之为汧太一之为终南崇髙之为外方章山横尾之为内方陪尾葛峄傅昜之为峄阳傅浅源具区震泽之异名居延流沙之殊称则考之书者也奚养之泽参诸秦地之图鬲津淮漯绛易汶弱水订诸平当桑钦之説其采获旧闻又若此系水土之风气谓之风随君上之情欲谓之俗【风俗见上郡国】　春秋正义地理志以风为本俗为末言圣王必移本而易末　广谷大川异制民生其间异俗刚柔轻重迟速异齐器械异制衣服异宜　顾丰水洛汭而思平水之功瞻阳城中南而监恃险之失　艮兼兑丽具载诸书　卷石勺水气积形生　鸿蒙嶫峩汉武之世凢五岳尽在天子之郡而不矦国
　　汉上林八川
　　司马相如上林赋独不闻天子之上林乎左苍梧右西极丹水更其南紫渊径其兆终始霸产出入泾渭酆镐潦潏纡余委蛇经营其内荡荡乎八川分流相背异态东西南北驰骛往来出乎椒丘之阙行乎洲淤之浦径乎桂林之中过乎泱莾之壄汩乎混流顺阿而下赴隘陿之口触穹石激堆埼云云东注太湖【郭璞曰太湖在吴县所谓震泽】衍溢陂池注师古曰霸水出蓝田谷西北入渭产水亦出蓝田谷北至霸陵入霸泾水出安定泾阳开头山东至阳陵入河渭水出陇西首阳县鸟防同穴山东北至华阴入河张揖曰沣水出鄠南山沣谷北入渭镐在昆明池北潦行潦也潏水出南山师古曰潦音牢亦水名出鄠县西南山潦谷北流入于渭地理志鄠县有潏水北过上林苑入渭【霸产泾渭沣镐潦潏是为八川李善注引潘岳关中记云云　亡是公言上林广大川谷水泉万物及子虚言云梦所有甚众】
　　汉河源
　　张骞汉使使穷河源天子案古图书名河所出山曰昆仑赞曰禹本纪言河出昆仑昆仑髙二千五百里余日月相避隐为光明自骞使大夏之后穷河原恶睹所谓昆仑者乎注邓展曰尚书道河积石河原出于积石在金城河关不言出昆仑也　后汉西域河有两源一出葱岭东流一出于阗南山下北流与葱岭河合东注蒲昌海一名盐泽去玉门三百余里【前传又云潜行地下南出于积石为中国河】　班固西荡河源注河源在昆仑山　通典张骞实不见河源徒见两水入蒲昌海耳吐蕃自言昆仑在国之西南即河所出也　水经昆仑墟在西北河水出其东北陬又出海外南至积石山下有石门河水冒以西南流河水又南入葱岭山其一源出于阗国南山北流与葱岭河合东注蒲昌海又西北流注于河注河水重源有三非为二也凉土异物志曰葱岭之水分流东西西入大海东为河源禹记所云昆仑者焉张骞使大宛而穷河源谓极于此而不达于昆仑河水重源又发于西塞之外出于积石之山按山海经自昆仑至积石一千七百四十里唐西域李靖破吐谷浑望积石览观河源【唐刘元鼎使吐蕃自成纪西南出塞二千余里得河源于莫贺延碛尾曰闷摩黎山而谓之昆仑河东南流与积石河相连测其地在劔南之西】　李大亮涉青海观河源　史记正义括地志河州有小积石山即禹贡浮于积石至龙门者然黄河源从西南下出大昆仑东北隅东北流经于阗入盐泽即东南濳行入吐谷浑界大积石山又东北流至小积石山河始闿图云黄河出昆仑东北角刚山东自北行千里折西行于浦山南流千里至文山东流千里至秦泽西流千里至潘泽陵门东北流千里至华山之阴东南流千里至下津然河水九曲其长九千里入渤海尔雅云河出昆仑虚其色黄百里一小曲千里一曲一直　史记索按山海经河出昆仑东北隅西域传云南出积石山为中国河积石本非河之发源河源本昆仑而潜流至于阗又东流至积石始入中国则山海经及禹贡各互举耳　禹贡正义河行塞外东北入塞内积石非河之源故云河所经河从西来至此北流故禹沿河流而北　尔雅释文案山海经云东望泑泽河水之所潜也图赞云昆仑三层号曰天柱实惟河源水之灵府　唐志贾耽吐蕃黄河録四卷　吕氏曰河源逺出絶域禹不穷其所至故导河止自积石　积石雍州之山在金城西南先儒以为河之所经则非河源明矣　导淮曰自桐柏渭曰自鸟防洛曰自熊耳导河独不言自岂非源之所自出或未究欤
　　汉祁连山
　　霍去病上曰票骑将军渉钧耆济居延遂臻小月氏攻祁连山扬武乎鱳得注师古曰祁连山即天山也匈奴呼天为祁连　叙西规大河列郡祁连注张晏曰置郡至祁连山　纪元狩二年夏将军去病公孙敖出北地二千余里过居延注师古曰居延匈奴中地名张掖所置居延县以安处所获居延人而置此县天汉二年夏五月贰师将军三万骑出酒泉与右贤王战于天山注师古曰即祁连山也　匈奴其夏票骑将军复与合骑侯数万骑出陇西北地二千里过居延攻祁连山得胡首虏三万余级禆小王以下十余人　通典元和志于张掖县既着祁连山矣而伊西庭三州皆有此山则是自甘【张掖】而西至于庭州相去三千五六百里而天山皆周徧其地亦广长矣去病至祁连山武帝数其功曰云云小月氏者河西四州皆是也而鱳得【地理志作觻得】乃张掖之属县则此之所攻祁连者固在张掖矣至天汉二年贰师出酒泉又击右贤王于天山酒泉肃州也
　　汉八薮
　　严助淮南王安上书天子之兵有征无战陛下以四海为境九州为家八薮为囿江汉为池注师古曰八薮谓鲁有大野晋有大陆秦有阳纡宋有孟诸楚有云梦呉越之间有具区齐有海隅郑有圃田
　　汉水经　山经水志
　　隋志水经三卷郭璞注　唐志桑钦三卷【旧志云郭璞撰】郦道元注四十卷【后魏人字善长博采地志穷远水源　道元好学厯览竒书撰注水经四十卷书目同】李吉甫删水经十卷　自河水至斤江水河漯汾浍涑文原洞晋湛济清沁淇荡洹漳易圣巨马湿沽鲍丘濡辽浿洛糓甘漆浐沮渭漾丹汝颍洧潩潧阴汳睢匏子汶泗沂沭洋淄汶潍胶沔潜湍均粉白泚淮滍淯防灈瀙潕涢漻蕲决沘泄肥施沮漳夏羌涪潼涔江青衣桓若沫延江沅酉存温淹叶榆夷油澧沅泿资涟湘漓溱洭深钟耒洣漉浏防贑庐渐江斤江非经水常流不在记注之限末卷载禹贡山水泽地所在凡六十道元序曰昔大禹记着山海周而不备地理志所录简而不周尚书本纪与职方俱畧　唐六典注桑钦水经所引天下之水百三十七江河在焉【郦善长注引枝流一千二百五十二】汉地理志引桑钦之説于上党曰绛水出西南于平
　　原曰漯水所出泰山丹阳之汶水淮水敦煌郡之鱼泽效糓张掖曰弱水自此至酒泉合黎中山曰易水出西北东入　通典云水经不详所撰者名氏亦不知何代之书经云寿张光武更名临济安帝更名湖陆章帝更名永安顺帝更名故知顺帝以后纂序也详水经所作殊为诡诞按后汉志济水王莽时因旱渠塞不复截河南过既顺帝时所撰都不详悉景纯注解疎畧亦多迂怪经云河出昆仑山者出于禹本记山海经云南入葱岭及出于阗南山者出于汉书西域传而郦元所注亦引禹记山经释法显游天竺记释氏西域记后代纂录者务广异闻如范叙廪君盘瓠之类撰水经者亦同蔚宗之防趣【又云是和帝以后所撰】　经云武矦垒又云魏兴安阳县注云诸葛武矦所居魏分汉中立魏兴郡又改信都从长乐则晋太康五年事也然则非后汉人所撰隋志不言桑钦晁志云汉桑钦撰成帝时人【前儒林传古文】
　　【尚书涂恽授河南桑钦君长】　汉地理志注文选注史记正义引水经　后汉注引水经注　后汉蛮夷论汉氏征伐戎狄云云着自山经水志者亦畧及焉　隋志有僧道安四海百川水源记一卷
　　汉雍州山川【又见羣祀】
　　西都赋汉之西都在于雍州实曰长安左据函谷二崤之阻表以太华终南之山右界褒斜陇首之险带以洪河泾渭之川睎秦岭睋北阜挟沣灞据龙首　沟洫志左右内史地名山川原甚众　水经注潘岳关中记曰关中有泾渭灞浐酆鄗漆沮之水
　　汉太一山
　　西京赋于前则终南太一隆崛崔崪隐辚欝律连冈乎嶓冢抱杜含鄠欱沣吐镐注汉书曰太一山古文以为终南五经要义曰太一一名终南山在扶风武功县盖终南南山之总名太一一山之别号耳　选注引班固终南山赋
　　蜀二江
