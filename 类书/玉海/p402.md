<!-- { "loadSidebar": true } -->
　　礼乐志初髙帝既定天下过沛与故人父老相乐醉酒欢哀作风起之诗令沛中僮儿百二十人习而歌之【沛吹鼓员十二人】至孝惠时以沛宫为原庙皆令歌儿习吹以相和常以百二十人为员文景之间礼官肄业而已至孝武定郊祀之礼祠太一于甘泉就干位也祭后土于汾阴泽中方丘也乃立乐府【始置之也乐府之名盖起于此　表乐府令丞属少府志惠帝时有乐府令夏侯寛更安丗乐似非始于武帝】采诗夜诵【采诗者依遒人徇路采取讴謡以知政教得失也夜诵者具言不可宣露故于夜中歌诵之】有赵代秦楚之讴以李延年为协律都尉多举司马相如等数十人造为诗赋略论律吕以合八音之调作十九章之歌以正月上辛用事甘泉圜丘使童男女七十人俱歌昏祠至明夜常有神光如流星止集于祠坛天子自竹宫而望拜【竹宫去坛三里】百官侍祠者数百人皆肃然动心焉十九章练时日帝临青阳朱明西颢防【并邹子乐】惟泰元【建始元年匡衡定】天地【匡衡定】日出入天马【元狩三年马生渥洼太初四年宛马至】天门景星【元鼎五年得鼎】齐房【元封二年芝生甘泉】后皇华煜煜五神朝陇首【元狩元年白麟】象载瑜【太始三年赤雁】赤蛟【已上摠十九章天马二篇】其余廵狩福应之事不序郊庙故弗论今汉郊庙诗歌未有祖宗之事八音调均又不协于钟律【志泰一杂甘泉夀宫歌诗十四篇宗庙歌诗五篇】　史记乐书今上即位作十九章令侍中李延年次序其声拜为协律都尉通一经之士不能独知其辞皆集会五经家相与共讲习读之乃能通知其意　艺文志自孝武立乐府而采歌謡于是有赵代之讴秦楚之风皆感于哀乐縁事而发亦可以观风俗知厚薄云呉楚汝南歌十五篇淮南歌诗四篇左冯翊秦歌诗四篇南郡歌诗五篇京兆秦歌诗五篇【此秦楚之风也】燕代讴雁门云中陇西歌诗九篇邯郸河间四篇河东蒲反一篇【此赵代之讴也】而雒阳歌诗四篇河南周歌诗七篇周謡七十五篇附焉凡歌诗二十八家二百十四篇　武纪賛恊音律作诗乐李延年传善歌为新变声上方兴天地祠欲造乐令
　　司马相如等作诗颂延年歌所造诗为之新声曲为协律都尉【史记李延年传次初诗】　纪宣帝诏曰孝武躬仁谊珍贡陈于宗庙恊音律造乐歌荐上帝　本始四年正月减乐府人使归就农业元帝元初元年减乐府员【京房知六律杂试于乐府】哀帝罢乐府【孔光奏罢四百四十一人正乐定员惟置三百八十八人】　晋志贺循云和以钟律文之以五声咏于歌辞陈于舞列宫县在庭琴瑟在堂八音迭奏雅乐并作登歌下管各有常咏周人之旧也汉氏已来依仿此礼自造新诗而已【张华表云汉氏所用文句长短不齐】　隋志叔孙通定篇章祠宗庙武帝裁音律之响定郊丘之祭颇杂讴謡非全雅什晋志凡乐章古辞今之存者并汉丗街陌謡讴江南歌采莲之属是也
　　汉登歌　九歌　雅歌　百官诗颂【又见上】
　　礼乐志髙祖时叔孙通制宗庙乐干豆上奏登歌　明纪永平二年十月壬子养老诏升歌鹿鸣下管新宫章纪永平十八年十二月癸巳有司奏孝明作登歌正予乐　祭祀志注登歌八佾舞名　隋乐志汉明帝时乐有四品又采百官诗颂以为登歌十月吉辰始用蒸祭　郊祀歌天地章九歌毕奏　东都赋歌九功　七略曰汉兴鲁人虞公善雅歌发声尽动梁上尘　祭遵传投壶雅歌　齐志南郊乐舞歌辞二汉同用五郊并奏之
　　汉食举乐十三曲
　　蔡邕礼乐志章帝亲着歌诗四章列在食举一曰思齐姚皇二曰六骐驎三曰竭肃雍四曰涉叶相故事有鹿鸣承元气二曲合帝作四篇为六以为宗庙食举重来上陵二曲合八曲为上陵食举减承元气一曲加惟天之命天之厯数二曲为殿中食举　通典汉享宴食举乐十三曲【一曰鹿鸣二曰重来三曰初筵造四曰侠安五曰归来六曰逺期七曰有所思八曰明星九曰清凉十曰涉大海十一曰大置酒十二曰承元气十三曰海淡淡】雅乐郎郭琼云明帝【魏】青龙二年以长笛食举第十二古大置酒曲代四会又易古诗名曰羽觞行鹿鸣以下十二曲名食举乐汉故事邓呉及琼等食举之曲与时増损【又见上夀类】
　　汉鼓吹铙歌
　　宋志汉鼓吹铙歌十八曲　朱鹭　思悲翁　艾如张上之囬　拥离　战城南　巫山髙　上陵　将进
　　酒　君马黄　芳树　有所思　雉子　圣人出　上邪　临髙台　逺如期　石留【按古今乐录皆声辞相杂不可复分】　汉志有汉兴以来兵所诛灭歌诗十四篇
　　魏鼔吹曲
　　宋志魏鼔吹曲十二篇缪袭造　初之平　战荥阳获吕布　克官渡　旧邦　定武功　屠栁城　平南荆　平关中　应帝期　邕熈　太和　呉鼔吹曲十二篇韦昭造　炎精缺　汉之季　摅武师　乌林秋风　克皖城　关背徳　通荆门　章洪徳　従厯数　承天命　化　今鼓吹铙歌曲　四解上邪九解晚芝【汉曲有逺期疑是】　三解艾张　何承天义熈中私造鼔吹铙歌十五篇【朱路至石流】　今鼓吹铙歌虽有章曲乐人传习所务者声不先训以义今乐府铙歌校汉魏旧曲曲名时同文字永异寻文求义无一可了不知铙章何代曲也　魏韦诞景福殿赋教坊讲肄才士布列新诗变声曲调殊别吟清商之激哇发角徴与白雪
　　晋短箫铙歌
　　志汉时有短箫铙歌之乐其曲有朱鹭等二十二篇魏改其十二【楚之平至太和】使缪袭为词述以功徳代汉呉亦使韦昭制十二曲名以述功徳受命【炎精缺至化　孙休丗】及武帝受禅乃令傅制为二十二篇述以功徳代魏改朱鹭为灵之祥思悲翁为宣受命艾如张为征辽东上之回为宣辅政雍离为时运多难战城南为景龙飞巫山髙为平玉衡上陵为文皇统百揆将进酒为因时运有所思为惟庸蜀芳树为天序上邪为大晋承运期君马黄为金灵运雉子班为于穆我皇圣人出为仲春振旅临髙台为夏苗田逺如期为仲秋狝田石留为顺天道务成为唐尧黄爵行为伯益云钓竿依旧名皆颂宣景文及晋徳其辞列于志
　　晋郊祀明堂乐章　郊庙朝享礼乐　宗庙歌诗
　　志武帝泰始二年诏郊礼明堂礼乐用魏仪遵周室肇称殷礼之义但改乐章使傅为之词有祠天地五郊夕牲迎送神飨天地五郊天地郊明堂夕牲降神飨神祠庙夕牲迎送神歌祠征西将军豫章颍川京兆府君宣景文帝登歌祠庙飨神歌二篇【凡十九篇】太元中四厢金石始备使曹毗王珣等增造宗庙歌诗曹毗歌宣帝至四时祠祀十一首王珣歌简文孝武二首　裴頠传頠令荀藩终父朂之意铸钟凿磬以备郊庙朝享礼乐宋志泰始初傅作晋郊庙歌诗三十二篇江左宗
　　庙歌十三篇晋郊祀歌五篇傅造宋南郊雅乐登歌三篇顔延之造明堂歌谢荘造元嘉二十二年南郊始设登歌　通典齐建元二年有司奏郊庙雅乐歌辞太庙登歌褚渊之辞余悉用谢超宗辞超宗删顔延之谢荘辞为新曲太庙二室及郊配辞王俭作
　　晋食举乐歌诗　乐府歌诗　燕乐歌辞
　　志晋初食举亦用鹿鸣至泰和五年尚书奏使太仆傅中书监荀朂黄门侍郎张华各造正旦行礼及王公上夀酒食举乐歌诗荀朂云魏氏食举再取鹿鸣以为乐章鹿鸣以宴嘉賔无取于朝朂乃除鹿鸣旧歌更上行礼诗四篇【先陈三朝朝宗之义】又为正旦大会王公上夀歌诗并食举乐歌诗合十三篇又以魏氏歌诗或二言三言四言五言与古诗不类以问司律中郎将陈颀曰被之金石未必皆当【陈颀曰叔孙通所制汉仪无别行礼事羣后奉璧趋走拜起莫非行礼岂容别设一乐谓之行礼邪】故朂造晋歌皆为四言惟王公上夀酒一篇为三言五言焉张华以为魏上夀食举诗及汉代所施用其文句长短不齐盖以依咏弦节本有因循三代二京袭而不变是以一皆因就不敢改易时又诏中书侍郎成公绥亦作焉四厢乐歌有成公绥正旦大会行礼歌【宋志十六篇】荀朂正旦大会王公上夀酒歌食举乐东西厢歌【宋志十七篇】张华冬至初嵗小会歌宴会歌命将出征歌劳还师歌中宫所歌宗亲会歌　隋志晋歌章十卷晋歌诗十八卷晋防乐歌辞十卷荀朂撰　唐志荀朂太乐杂歌辞三卷又大乐歌辞二卷乐府歌诗十卷
　　晋四厢乐歌　宋四厢乐歌
　　宋志晋四厢乐歌三首傅造【天鉴大会行礼　于赫上夀　天命食举东西箱】晋四箱乐歌十七篇荀朂造【正旦大会行礼歌四篇于皇当于赫　明明当巍巍　邦国当洋洋　祖宗当鹿鸣　王公上夀歌一篇践元辰当觞行　食举乐东西箱歌十二篇煌煌当鹿鸣　賔之初筵当于穆　三后当昭昭　赫矣当华华　烈文当朝宴　猗欤当盛徳　隆化当绥万邦振鹭当朝朝　翼翼当顺天　既　宴当陟天庭　时雍当参両仪　嘉防】正徳大豫二舞歌
　　二篇荀朂造又二篇傅造又二篇张华造晋四箱乐歌十六篇张华造【王公上夀诗十章　食举东西箱乐诗十一章　杂乐正旦大防行礼诗四章】晋四箱歌十六篇成公绥造【上夀一章行礼十五章】宋四箱乐歌五篇王韶之造【肆夏四章大防行礼歌二章　王公上夀一章　殿前登歌三章　食举歌十章】宋前舞后舞歌二篇王韶之造　宋武永初元年七月建庙祀太常郑鲜之等八十八人各撰立新歌黄门侍郎王韶之撰歌辞七首十二月又奏正旦设乐改太乐诸歌舞诗韶之立三十二章　宋泰始歌舞曲辞皇业颂【歌自尧至楚元王髙祖】明帝造　圣祖颂明君大雅虞
　　龢造　通国风明帝造　天符颂明徳颂明帝造　帝图颂龙跃大雅淮祥风宋丗大雅虞龢造　治兵大雅明帝造　白纻篇大雅明帝造
　　后魏乐府曲名
　　通典太乐令崔九龙言于太常卿祖莹曰声有七声调有七调以今七调合之七律起于黄钟终于中吕今古杂曲随调举之将五百曲恐诸曲名后致亡失今輙条记存之乐府莹依而正之所录或雅或郑至于謡俗四夷杂歌但记其声折不能知其本意至于古雅多亡失
　　隋雅乐歌辞
　　志先是李元操卢思道等制清庙歌辞十二曲以代周歌仁夀元年诏牛栁顾言等制雅乐歌辞有昭夏皇夏诚夏需夏肆夏　五礼精义云隋制八夏五引并房中之乐合十五曲
　　唐贞观乐章【显庆】
　　会要祭神州地只乐章三贞观十七年萧璟作也社稷乐章四十七年于志寜作也祀五帝乐章十五显庆元年于志寜作也祭先农乐章三先蚕二显庆三年郭瑜作也释奠文宣庙乐章八显庆三年范頵等作也羣官行奏舒和上公上夀奏休和五年李义府作也【余见前】祭风师乐章四雨师雷师五贞元六年包佶作也武成庙乐章五贞元六年于邵作也蜡祭百神乐章四许敬宗作也朝日乐章三显庆元年许敬宗作也【乾元元年徐浩又撰】　旧志冬至祀天乐章八首豫和至送神【贞六年褚亮虞丗南魏徴等作】正月上辛祈谷八首季秋享明堂十八首孟夏雩祀上帝八首祀五方帝四十首祀朝日八首夕月八首蜡百神八首夏至祭地只八首祭社八首享太庙十三首【并贞中褚亮等作】又有享先农乐章
　　唐清乐六十三曲　　正声乐调　汉清乐
