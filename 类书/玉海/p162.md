<!-- { "loadSidebar": true } -->
　　张禹传从沛郡施讐受易琅邪王阳胶东庸生问论语皆明习诸儒曰欲为论念张文甘露中诸儒荐禹有诏太子太傅萧望之问禹对易及论语大义望之善焉奏禹经学精习有师法可试事奏寝久之试为博士初元中授太子论语禹为成帝师以上好论语难数对己问经为论语章句献之　后儒林传包咸建武中入授太子论语又为章句　何休注训孝经论语　沛王辅传善说孝经论语传
　　汉郑注论语　论语释义　晋论语注赞
　　唐志郑注论语十卷又注论语释义十巻　隋志论语九卷郑注晋散骑常侍虞喜赞梁有古文论语十卷郑注又王肃虞翻谯周等注论语各十卷亡郑以张侯论为本参考齐古而为注齐论亡古论先无师说梁陈唯郑何晏立国学而郑甚微周齐郑学独立隋何郑并行郑氏盛于人间　北史郑论语序云书以八寸防误作八十宗徐遵明曲为之说　春秋正义郑注论语序以钩命决云春秋二尺四寸书之孝经一尺二寸书之故知六经之防皆称长二尺四寸　聘礼疏郑作论语序云易诗书礼乐春秋防皆二尺四寸孝经谦半之论语八寸防者三分居一又谦焉是其防之长短郑注尚书三十字一简之文服防注左氏云古文篆书一简八字是其简之字数
　　魏论语集解
　　唐志何晏集解十卷【隋志同】孙绰集解十卷盈氏集义江熙集解各十卷　晋郑冲传与孙邕何晏曹羲荀凯等共集论语诸家训注之善者义有不安者辄改易之名集解　正义集孔安国包咸周氏【不详何人】马融郑陈群王肃周生烈之说兼以己意为集解正始中上之【包周就张侯论为训解】　宋朝周式撰集解辨误十卷又有续辨误一卷附其后　吴志虞翻为老子论语国语训注
　　晋论语集注　集解
　　隋志集注六巻太保衞瓘注江熙孙绰集解皆十卷李充注十卷　唐志宋明帝补衞瓘注十卷【隋志云论语补阙二巻】
　　晋论语集义　防序　体畧
　　隋志集义八巻晋左中兵郎崔豹集【梁十卷　唐志崔豹大义解十巻盈氏集义十巻】体畧二卷太傅主簿郭象撰防序三卷晋衞尉缪播撰【唐志二巻】释疑三卷王弼撰又释疑十卷晋尚书郎栾肇撰集注六卷【晋八巻晋大尉衞瓘注】有太史叔明集解陶景集注各十巻虞喜新书对张论十巻
　　梁论语疏
　　唐志皇侃疏十巻【邢昺以为援引不经词意浅陋】褚仲都讲疏十卷贾公彦疏十卷　中兴书目梁国子助敎皇侃以何晏集解去取为疏十卷又列晋衞瓘缪播栾肇郭象蔡谟袁宏江厚蔡奚李充【隋志十卷】孙绰周怀范甯王珉等十三人爵里于前云此十三家是江熙所集其解释于何集无妨者引取以广异闻　隋志宋张畧等疏八卷褚仲都义疏皇侃义疏刘述义【本传述义】各十卷徐孝克讲疏文句义五巻张冲义疏二卷　南史张讥孝经义八巻论语义二十巻　国史志皇侃疏虽时有鄙近然博极群言补诸家之未至为后学所宗咸平中诏邢昺刋定正义
　　论语图
　　隋志梁有论语义注图十二卷【亡】古论语义注谱一卷徐氏撰【唐志同】
　　唐三十家论语
　　志经录八曰论语三十家三十七部三百二十七卷【失姓名三家】始于郑注释义终于贾公彦疏为注释者有郑王弼王肃李充梁觊孟厘袁乔尹毅张氏畅惠明宋明帝栾肇崔豹刘为集解集义者有何晏孙绰盈氏江熙为讲疏者有皇侃褚仲都贾公彦又有徐氏之谱虞喜之赞缪播防序郭象体畧戴诜述议徐邈之音王勃之次论语及家语十卷孔丛七巻篇目弟子一卷附焉不著录二家十二卷韩愈注十卷张籍注辨二卷隋志【六典同】论语并五经异义等七十二部七百八十一卷　崇文目十三部二百十卷　中兴目二十三家一百八十一卷　续目十六家一百三十三卷
　　唐论语笔解
　　书目二十卷题韩愈撰【唐志韩愈注论语十巻】皇朝许勃为序其问翺曰者盖李习之同与琢磨非独韩制此书也　宋咸增注论语十巻序云韩愈注论语与笔解大槩多窃先儒义而迁易其辞因择二书是否并旧注未安辨正焉　刘正叟谓笔解皆后人之学托韩愈名以求行徒坫前贤悉无所取为重注十巻以袪学者之惑
　　唐次论语
　　志王勃次论语十卷
　　咸平论语正义【见孝经】
　　书目论语正义十卷翰林侍讲学士邢昺等撰咸平中颁其书于章句训诂名器事物之际详矣
　　元祐论语要义
　　见孝经
　　论语説
　　苏轼【子瞻】说【谪居黄州时所为大观间弟辙子由辨正其义有未安者二十七章谓之拾遗】　范祖禹【醇夫】说【元祐中所进数引刘敞程颐之说】　程颐【正叔】解【门人记其师所解】谢良佐【显道】解【师程正叔】　吕大临【与叔】解【与叔虽程氏之徒解经不尽用师说】尹焞【彦明】解【绍兴中为崇政殿说书被防训解】　杨时【中立】注　游酢【定夫】解【皆程氏门人】　王巩【定国】注【秦少游序】　汪革【信民】直解【绍圣中礼部试第一】王安石【介甫】解【王雱口义】　叶梦得【少蕴】释言　张栻【敬夫】说　【以上各十巻】　张九成解二十巻　胡宏指南一卷　胡寅详说　洪兴祖说【谓此书始于不愠终于知命盖君子儒】　吴棫续解考异说例十二卷　曾几撰义二卷　薛季宣少学　邹补之赘解
　　绍兴论语解义
　　三十二年三月己未刑部侍郎兼侍讲黄祖舜进论语解义诏给事中金安节等看详安节等言词义明粹令国子监板行赐诏奬谕【胡宏指南评论黄祖舜沈大廉之说】　八年四月戊寅诏尹焞解论语书成赐六品服　十三年正月二十四日王普进父賔讲论语口义送史馆
　　淳熙论语孟子集注或问
　　朱文公熹撰淳熙四年六月癸巳成初编次集义辑二程之说又取张范二吕【希哲大临】谢游杨侯【仲良】尹氏九家【初名要义改名精义最后名曰集义三十四巻】又本注疏参释文会诸老先生之说间附所闻于师友得于心思者为详说【旧名训蒙口义】既而约其精粹为集注【十巻】又疏其所以去取之意为或问【十卷】其后集注删改日益精密而或问不复厘正故其去取间有不同者　黄氏曰朱子集注于一字未安一语未顺覃思静虑更易不置或一二日而未已用心如此学者顾以易心读之安能得圣人之意哉【朱子言三十始为集注至老改犹未已非草草看者】　陈氏曰集注遍阅诸家说虽一句一字皆为抄掇旋加磨刮翦繁趍约不啻数百过又曰学者须专事集注为标凖复读餍饫胸中已有定见然后参以集义方识诸家是非得失始知集注明洁亲切辞约而防富义精而味长信为万世不刋之书　黄榦撰论语通释十卷　辅广论语答问　魏了翁要义【编疏】论语二十卷孟子十四卷
　　淳熙论语拾遗
　　五年六月九日军器少监张上二十篇付秘阁孔子家语　孔丛　【孔志】　孔子弟子目録孔氏古文弟子籍
　　汉志论语家孔子家语二十七巻注师古曰非今所有家语　隋志孔子家语二十一卷王肃解【梁有家语三巻魏博士张融撰亡】孔丛七卷陈胜博士孔鲋撰【梁有孔志十巻梁太尉参军刘被撰亡】孔子弟子目录一卷郑撰孔丛家语并孔氏所传之防　唐志王肃注孔子家语十卷【旧志云王肃撰】孔丛七卷论语篇目弟子一卷　书目家语十卷王肃注孔丛一名盘盂取其事维也　家语今自相鲁至曲礼公西赤问四十四篇汉元封中孔安国集录【孔子十一世孙】孔丛今自嘉言至答问二十一篇为六卷集仲尼子思子上子髙子顺之言以为孔鲋子鱼所作孔臧又以所为赋与书谓之连丛上下篇为一卷【合为二十三篇】附于末嘉祐四年三月宋咸注上之　史记太史公曰弟子籍出孔氏古文近是余以名姓文字取论语弟子问并次为篇自子石已右三十五人有年名及受业闻见于书传其四十二人无年及不见书传纪于左【冉季至公西蒧】索隠家语此例唯有三十七人其公良孺秦商顔亥叔仲会四人家语有事迹史记阙自公伯寮秦冉鄡单三人家语不载而别有琴牢陈亢县亶如文翁图所记又有林放蘧伯玉申枨申堂后人增益今不可考　宋朝李焘着大传杂说七十二子名籍各一卷　马昭曰家语王肃增加非郑所见肃私定以难郑
　　孝经
　　隋志孔子既叙六经题目不同指意差别恐斯道离散故作孝经以总会之明其枝流虽分本明于孝
　　魏文侯孝经传
　　汉祭祀志注蔡邕明堂论曰魏文侯孝经传曰太学者中学明堂之位也
　　汉十一家孝经　四家孝经
　　艺文志孝经十一家五十九篇古孔氏一篇二十二章孝经一篇【十八章长孙江后翼氏四家】长孙氏说二篇江氏翼氏后氏说各一篇杂传四篇安昌侯说一篇五经杂义十八篇【石渠论】尔雅三卷二十篇小尔雅一篇古今字一巻弟子职一篇【应劭曰管仲所作】说三篇孔子为曾子陈孝道夫孝天之经地之义民之行也举大者言之故曰孝经汉兴长孙氏博士江翁少府后仓谏大夫翼奉安昌侯张禹传之各自名家经文皆同唯孔子壁中古文为异父母生之续莫大焉故亲生之膝下诸家说不安处古文字读皆异　王式传博士江公着孝经说　后汉儒林传自期门羽林之士悉通孝经章句【明帝时】　礼记周礼注引孝经说【秋官注孝经说曰云云疏云援神契郊特牲疏引异义今孝经说】谷梁疏亦引孝经说　孝文置孝经博士　司有孝经师　荀爽对防汉火徳其徳为孝汉制使天下诵孝经选吏举孝亷　何休注训孝经　马融注孝经　髙诱作孝经解　宋枭曰凉州寡于学术屡致反暴今欲多写孝经令家家习之诏书诘责
　　汉古文孝经
