<!-- { "loadSidebar": true } -->
　　意推演兵法作八阵图咸得其要【陈寿谓亮立法施度整理戎旅工械技巧物究其极孔明破张郃获铠五千角弩三千一百】　魏氏春秋亮损益连弩谓之元戎以铁为矢长八寸一弩十矢俱发【魏马钧巧思絶世见亮连弩曰巧则巧矣未尽善也言作之可令加五倍　蜀记晋李兴曰推子八阵不在孙吴木牛之竒则非般模神弩之功一何防妙】　魏景初二年春司马宣王征公孙渊六月军至辽东为发石连弩射城中【魏都赋燕弧盈库而委劲】　唐李元谅节度陇西筑连弩台逺烽为守备卢耽节度西川为大旝连弩南诏惮之　六韬豹韬敌武篇太公曰选我材士强弩伏于左右【伏兵积弩射其左右】　齐孙膑夹道伏万弩　秦始皇自以连弩射大鱼　秦阆中夷人能作白竹之弩　韩出劲弩　荀子魏氏武卒衣三属之甲操十二石之弩负矢五十个　汉兵器以弩为尚将军有彊弩积弩之名南郡有发弩官【地理志】　功臣表室中同以弩将从入汉　路博德为彊弩都尉　平城之围防军中尉陈平请令彊弩傅两矢外乡　夏侯婴徐行弩皆持满外乡　晁错谓劲弩长防匈奴之弓弗能格周勃材官引彊【注如今挽强司马】　申屠嘉以材官蹶张【如淳曰蹋强弩张之律有蹶张士】　淮南之反欲以强弩临江而守　卜式愿与临菑习弩者请行死之　李广之大黄李陵之连弩　陈汤围郅支以卤楯为前防弩为后　段会宗入乌孙选精兵三十弩　耿纯选二千人持彊弩各傅二矢遂破赤眉青犊　虞诩【武都守】令军中彊弩勿发而潜发小弩羌并兵急攻使二十彊弩共射一人发无不中何进发太山郡彊弩　韩馥从事将彊弩万人屯孟
　　津　段颎与先零战令张镞利刃长矛三重挟以彊弩列骑为左右翼　袁绍击公孙瓉以彊弩干张为前登使诸弩就发　曹公征张鲁多出弩以射其管　杨璇为兵车张弓弩　顺帝永建元年十月丁亥调五营弩师郡举五人教习战射【五营五校也】　炙毂子云夷牟制角弩马上用之步敌则木弩汉军有八牛弩以射楚营矢及十里　东京赋弩注徐广车服志曰轻车置弩于轼上载以属车　李尢有弩铭云忘战者危极武者伤前圣制弓后世造弩【弩生于弓】　崔寔政论曰兵器精利有蔡太仆之弩龙亭之剑至今擅名天下　博古图汉弩机铭二十七字曰延光三年闰月书言府作六石机郭公锻贤令磨守丞躬乗钜史训主【又银错弩机六】蔡邕云冀州彊弩　陈王宠善弩射十发十中彊弩数千张出军而国人不敢叛公孙议禁民挟弓弩而弩十石以上不得出关　弓弩持满抱弩负兰见于周亚夫韩延夀之传弩重旃见于东京之赋【彍弩游弩】南越志龙川有铜弩牙父老云越王弩营处也　曽稽典録钟离牧谓朱育曰吴神锋弩射三里　吴吕据濡须坞置彊弩万张于其上以拒曹公　吴获晋孟干吴人爱蜀侧竹弩干言能作吴皓留付作部
　　汉路弓乗矢
　　郊祀志元鼎四年六月得鼎云云路弓乗矢集获坛下注韦昭曰路大也乗四也师古曰于坛下获弓矢之应【详见寳鼎】　河东赋彏天狼之威弧　校猎赋天弧发射逢防列眦羿氏控　韩安国弧弓射猎【以木曰弧以角曰弓】
　　汉赐弓矢
　　匈奴传甘露二年正月单于朝赐以弓一张矢四发【服防曰发十二矢也韦昭曰射礼三而止每射四矢故以十二为一发发犹放也】　后传建武二十八年赐匈奴弓鞬韥一矢四发
　　汉虎贲弓
　　杨政传车驾持章救范升虎贲举弓射之不去　续汉书朱穆为侍御史桓帝临辟雍行礼毕公卿出虎贲置弓阶上公卿下阶避弓穆过呵虎贲曰执天子器何故投于地虎贲怖即摄弓穆奏劾虎贲抵罪
　　汉雕弓
　　东京赋至于射宫决拾既佽雕弓斯张注薛综曰谓有刻画也
　　汉角端弓
　　续汉书鲜卑有野马原羊角端牛以角为弓世谓之角端弓【说文角兽也出胡休多国音端前书音义角端似牛角可为弓】　陈琳武库赋弓则乌号越棘繁弱角端象弥绣质　刘劭赵都赋其器用则六弓四弩绿沈黄间堂谿鱼肠丁令角端中山王焉传显宗报曰今五国各官骑百人称娖前行皆北军胡骑便兵善射弓不空发中必决眦　陈球守零陵大木为弓羽矛为矢引机发之逺射千余步陆康为髙成令县在边陲旧制令戸一人具弓弩以备不虞
　　汉箭　飞矛　射师【见射类】
　　耿恭传永平十八年【二月】北匈奴攻金蒲城恭为戊己都尉以毒药傅矢语匈奴曰汉家箭神其中创者必有异虏中矢者视创皆沸大惊匈奴震怖相谓曰汉兵神真可畏也遂解去　东观记光武作飞蝱箭攻赤眉【方言曰三鎌长六尺谓之飞蝱】　周礼注【司弓矢】枉矢者取名变星飞行有光今之飞矛是也或谓之兵矢絜矢象焉二者皆可结火以射敌守城车战正义按辀人云弧旌枉矢以象弧也汉时名此以为飞矛【广成颂注枉矢于天狼】　冦恂传守河内伐淇园之竹为矢百余万　南蛮传其民户出鸡羽三十镞　衡山王作锻矢　胶东王作镞矢【注大镞之矢今兵箭】魏百官名曰三公拜日赐鹑尾鹘尾髇箭十二
　　枚
　　魏楛矢
　　见上　文帝典论自叙曰建安十年始定冀州濊貊贡良弓燕代献名马时和风扇物弓燥手柔猎于邺西项发口纵俯马蹄而仰月支弓不虚弯所中必洞
　　晋神弩【弓铭】
　　舆服志中朝大驾卤簿以神弩二十张夹道其五张神弩置一将左右各二将又有由基一行纳弩一行弩一阵　官志二卫前驱由基彊弩为三部司马　马隆请募勇士限腰引弩三十六钧弓四钧立摽简试　义熙六年十二月刘击卢循军中多万钧神弩所至莫不摧折　潘岳闲居赋元戎禁营谿子巨黍异絭同机礟石雷骇激矢蝱飞　魏韦孝寛定功弩　晋含木弓铭曰弧走括截飞骇止射隼髙墙出必有拟既以御侮亦以招王　李尤良弓铭　江统弧矢铭幽都筋角防稽竹矢易以获隼诗以殪兕伐叛柔服用威不韪
　　后魏武库大弓　梁弓
　　后魏书奚康生弯弓十石梁闻康生能引彊弓特作大弓两张长八尺把中围尺一寸箭麤殆如今之长笛送康生康生平射犹有余力即表送置之武库　梁杜嶷佩四石霜明朱弓　羊侃马上用六石弓　昭明太子弓矢讃
　　唐天防府大弓长矢　武库大弓
　　刘黑闼传初秦王建天防府其弧矢制倍于常逐黑闼也为突厥所窘自以大箭射却之突厥得箭传观以为神后余大弓一长矢五藏之武库世世宝之每郊丘重礼必陈于仪物之首以识武功【旧史云讨黒闼于肥乡有一突将勇壮絶人直冲太宗刃将接太宗以天防上将大箭射之中心洞背应而毙遂传此箭于北番突厥见而惊叹　髙祖纪云武徳五年三月丁未秦王及黒闼战洺水败之亡入于突厥太宗纪云五年败黒闼于洺州丙申复取相州二纪不同】　太宗纪武德四年五月壬戌执窦建德戊辰降王世充六月凯旋七月甲子至长安被金甲陈铁骑万介士三万前后鼓吹献俘于太庙髙祖以谓功髙古官号不足以称十月己丑乃加号天防上将领司徒陜东道大行台尚书令位在王公上赐衮冕金辂双璧黄金六十斤前后鼓吹九部之乐班剑四十人【仪卫志太宗平东都破金刚执贺鲁克髙丽皆备军容凯歌入京师其礼仪不传】　武徳二年十一月秦王屯柏壁以大羽箭殪贼将【杜甫丹青引猛将腰间大羽箭】　贞观元年闰三月壬申上谓萧瑀曰朕少好弓矢得良弓十数近以示弓工曰木心不直则脉理皆邪弓虽劲而发矢不直　太宗咏弓诗上明月半激箭流星逺落雁带书惊啼猿映枝转杨师道和云霜重麟胶劲风髙月影圆
　　唐四弓　七弩
　　六典武库令弓之制有四长弓角弓梢弓格弓弩之制有七擘张弩角弓弩木单弩大木单弩竹竿弩大竹竿弩伏逺弩箭之制有四竹箭木箭兵箭弩箭注汉有连弩射法周礼八矢
　　唐御弓
　　见射类　官志备身左右掌执御弓矢　礼志千牛备身二人奉御弓及矢立于东阶上西面千牛将军奉弓将奉矢
　　唐漆弓
　　王忠嗣传为将持重安边常曰平世为将抚众而已有漆弓百五十斤每弢之示无所用士气盛思战时出竒兵袭敌所向无不克军每出召属长付以兵使授士卒弓矢亦志姓名军还遗亡镞按名第罪【时为河东节度使】
　　唐幰弩
　　仪卫志亲王卤簿幰弩一一品二品四品万年令皆有之　宋志汉京兆尹司隶前驱持弓以射窥者今制每弩加箭一有靫画云气弓箭每弓加箭二有靫同幰弩　杜甫诗贞观同牙弩开元锦
　　兽张
　　唐伏逺弩
　　兵志开元十二年更长从宿卫名彍骑十二年彍骑分隶十二卫总十二万为六番内弩手六千【官志诸卫有弩手左右骁卫各八十五人余卫各八十三人　隋御营弩手三万人】又择勇者为番头颇习弩射又有羽林军飞骑亦习弩凡伏逺弩自能施张纵矢三百步擘张弩二百三十步皆四发而二中角弓弩二百步四发而三中单弓弩一百六十步四发而二中皆为及第诸军近营为堋士有便习者教试之及第者有赏　六典武库令弩之制有七一擘张弩二角弓弩三木单弩四大木单弩五竹竿弩六大竹竿弩七伏逺弩注蔡邕曰冀州强弩幽州突骑天下之精也汉书有逺望连弩射法十五篇陈愍王宠【见敬王羡传】诸葛亮连弩擘张小弩步兵所用角弓弩骑兵所用木单竹竿伏逺等其力益大所及渐逺【四弩名物周典是掌材官蹶张汉制具备广之大黄亮之连弩整军经武乌可缺此】　武经总要弩者中国之劲兵四夷所畏服也古者有黄连百竹八檐双弓之号绞车擘张马弩之差今有参弓合蝉手射小黄皆其遗法若乃射坚及逺争险守隘怒声劲势遏冲制突者非弩不克
　　唐静塞弩
　　张云咸通解围录南蛮有执旗者城发静塞弩贯之西蜀弩名尤多大者莫逾连弩十矢谓之羣鸦一矢
　　谓之飞枪通呼为摧山弩即孔明所谓元戎也又有八牛威边定戎静塞弩　崔安潜乞洪州弩手教蜀人用弩选千人号神机营　髙崇文讨蜀未下李吉甫言宣洪蕲鄂强弩号天下精兵　韩滉运米馈李晟船置十弩相警捍又于宣州教习长兵铸军器　王栖曜为浙西将以强弩三千涉水夜入宁陵希烈不知晨朝矢集帐前惊曰江淮弩士至矣遂不敢东　杜牧注孙子云五兵之利无如弧矢之利以威天下五兵同致天独有弧矢星圣人独言弧矢能威天下不言他兵何也葢战法利于弧矢者非得阵不见其利故黄帝险于蚩尤以中夏车徒制夷虏骑士此乃弧矢之利也
　　太平兴国连弩
　　见讲武类　四年九月己亥幸新城西南隅观新募铁林卒习射强弩
　　至道赐弓
　　至道元年三月己巳上御崇政殿召殿前指挥使御龙官数百辈射于殿前诏银州牙校张浦观焉先是赵保吉遣其弟延信入贡上赐二弓皆力及一石六斗已上但威示戎虏而已非有人能挽至是卫士皆引满平射有余力上问浦戎人敢敌否浦奏曰蕃部弓弱矢短岂敢拒敌十一月己未阅武于便殿卫士挽弓有一石五斗者矢二十发绰有余力
　　太平兴国二年九月乙未幸造弓箭院赐工役人钱帛李觉效韩愈毛颖传作竹颖传以献【竹颖者矢也】太宗嘉
　　之
　　咸平赐弓
　　咸平二年十二月戊午次澶州权驻跸幸甲仗库壬戌赐辅臣甲胄弓剑
　　咸平木羽弩箭　火箭
