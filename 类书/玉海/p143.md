<!-- { "loadSidebar": true } -->
　　志正义十六卷【旧志十四卷书目十四卷】国子祭酒孔頴逹顔师古司马才章王恭太学博士马嘉运助教赵干叶王谈于志宁等奉诏撰四门博士苏徳融赵智覆审【宋朝端拱元年十月祭酒孔维等校正】　正义有八论【易之三名　重卦之人三代易名　卦辞爻辞谁作　分上下二篇　夫子十翼　传易之人　谁加经字】序云传易者丁孟京田荀刘马郑大抵更相祖述非有絶伦惟魏世王辅嗣之注独冠古今江左诸儒并传其学河北学者罕能及之江南义疏十有余家皆辞尚虚义多浮诞　隋志周易义疏十九卷【旧唐志二十卷】宋明帝集羣臣讲【于清暑殿诏伏曼容执经又于华林园含芳堂讲　梁又有国子讲易义六巻宋明帝集羣臣讲】易义疏二十卷齐永明国学讲周易讲疏二十六卷又沈林周易义三卷周易讲疏三十五卷大义二十一卷系辞义疏一卷梁武帝撰【唐志大义二十卷　释文引梁武帝云文言是文王所制　旧唐志周易大义二十卷又大义疑问二十卷梁武帝撰】讲疏十六卷梁褚仲都撰义疏十四卷系辞义疏三卷萧子政撰义疏十六卷陈周正撰系辞义疏二卷乾坤义一卷刘瓛撰讲疏三十卷陈张讥撰【南史张讥周易义三十卷】又十三卷何妥撰【北史云三卷】　唐志宋明帝注义疏二十卷张该等羣臣讲易疏二十卷【旧志宋羣臣讲易疏二十卷张该等注】梁武帝大义疑问二十卷萧伟发义防义各一卷梁蕃文句义疏二十卷又开题论序疏十卷释序义三卷陆徳明周易文句义疏二十四卷文外大义二卷【隋志止云大义】隂道周易新传疏十卷薛仁贵新注本义十四卷卢行超易义五卷　国史志冀震周易义畧十卷【亦曰疏】何氏讲疏十三卷　崇文目周易正义补阙七卷中兴目邢璹补阙正义畧例防二卷　晁説之曰易
　　杂荘老而专明人事则自王弼始易家始失其所传梁丘施孟三家于是亡于晋而孟京有书无师矣江左祖尚虚弼学滋盛然晋专立郑学孙盛诋弼之傅防浮丽宋元嘉王郑两立顔延之为祭酒而黜郑置王齐之王学大盛河北专祖郑隋士浮丽慕弼之学唐因之古法始泯
　　唐周易大衍论
　　志宗周易大衍论三卷又一行易论【卷亡】又大衍图一卷义决一卷大衍论二十卷李吉甫注一行易亡【旧史李吉甫讨论易象异义附于一行集注之下】王弼大衍论三卷　旧史一行撰大衍论三卷【刘禹锡辨易九六论引一行大衍论一行论三微而一象】　中兴目一行易传十二卷元阙者四卷　一行作厯专用大衍之防议曰蓍数之变九六各一乾坤之象七八各三六子之象爻数通乎六十防数行者二百四十大衍为天地之枢如环之无端盖律厯之大纪也蓍以七备卦以八周【郭雍曰一行之学取三多三少之象以昼竒耦】大衍之数五十其用四十有九京房谓五十者十日十二辰二十八宿一不用者天之生气马融云北辰居位不动荀爽曰初九潜龙勿用故用四十九姚信董遇云天地数五十有五其六以象六画郑云五行减五大衍又减一故减之用四十九王弼曰其一不用以其虚不用而用以之通非数而数以之成斯易之太极子夏曰一不用者太极也孔頴逹曰虚一以象虚无之气　干凿度曰日十干者五音也辰十二者六律也星二十八者七宿也凡五十　正义曰天数二十五总合五竒之数地数三十总合五偶之数干之防二百一十有六者以干老阳一爻有三十六防六爻凡有二百一十六防也干之少阳一爻有二十八防六爻则有一百六十八防此经据老阳之防也坤之防百四十有四者坤之老隂一爻有二十四防六爻故一百四十四防也若坤之少隂一爻有三十二六爻则有一百九十二此经据坤之老隂也　韩氏注曰干一爻三十六防取其过揲四分而九也坤一爻二十四防取其过揲四分而六也　关子明大衍义曰夫数兆于一生于二成于三此天地人所以立也衍于五成于六偶于十此五行六爻十日所以错综也天一数之兆也虽明其兆未可以用也地二数之生也有生则滋乃可以推之也天三数之极也极乎终则反乎始兼两之义也五行水生乎一成乎六云云天一必待地六而成之地二必待天七而成之其体虽五而成必六六者非他天地生成之谓也天数五地数五五者非他三天两地之谓也地二天三合而为五其一不用者六来则一去也既成则无生也有生于无终必有始既有则无去矣既终则始去矣故大衍五十其用四十有九入有去无之谓也物不两大必曰虚盈日徃月来昼极则夜进盈于此则虚于彼盈于小必虚其大此用所以不穷也程子曰数始于一备于五小衍之而成十大衍之而
　　为五十五十数之成也成则不动故损一以为用　朱震曰一者体也太极不动之数四十有九者用也两仪四象分太极之数总之则一散之则四十九非四十有九之外复有一而其一不用也四十有九者七也故爻用六蓍用七卦用八用九十即五也十盈数不可衍也　朱文公曰大衍之数五十盖以河图中宫天五乘地十而得之至用以筮则又止用四十有九　干之防二百一十有六坤之防百四十有四凡三百有六十当期之日二篇之防万有一千五百二十当万物之数也朱文公曰防数生于四象二篇谓上下经凡阳爻百九十二得六千九百一十二防隂爻百九十二得四千六百八防合之得此数　唐仲友曰大衍通于范乎五行隐而皇极虚斯大衍之数用矣五事而次皆曰用初一曰五行不言用大衍之义着矣　李泰伯曰揲蓍之法用四十九取其整数增一损一则不可揲　陈高曰大衍自虚其一　刘牧曰天一居尊而不动　胡瑗曰隂不可过于阳地数三十之中去其六防　欧阳子曰大衍占法也数出于自然而不测四十有九是也用通于变而无穷七八九六是也　邵子曰大衍圣人之倚数也五十蓍数六十卦数五者蓍之小衍故五十为大衍八者卦之小成则六十四为大成蓍徳圆以况天数故七七四十九【五十者存一言之】卦徳方以况地数故八八六十四【六十者去四言之　天数二十五合之为五十地数三十合之为六十】蓍用数卦体数用以体为基故存一体以用为本故去四圆者本一方者本四大衍之数其筭法之原乎　郭雍曰此用数揲蓍之法　龚夬曰五十总四十九之成数又合而为一此蓍之体四十九自分而为二言此蓍之用　杨廷秀曰虚其一者复归于一也所谓易有太极　程迥曰天地之数极于十各五位有合故衍之为五十五十总数其一即防五十之全体　刘敞曰衍天之参则为三十衍地之两则为二十一者乾坤所不用干积三以为九故老阳九坤积二以为六故老隂六少阳七者益一于老隂少隂八者益一于老阳　刘氏曰动静一源显微无间知四十九为一之用即知一为四十九之体或以干支辰宿八卦隂阳求合五十之数恐非　分而为二以象两挂一以象三揲之以四以象四时归竒于扐以象闰五嵗再闰故再扐而后挂是故四营而成易十有八变而成卦
　　唐集注周易
　　志李鼎祚十七卷元载一百卷　书目集觧十卷【序亦云十卷唐志误】唐著作郎李鼎祚集子夏孟喜京房马融荀爽郑康成刘表何晏宋衷虞翻陆绩干宝王肃王辅嗣姚信王廙张璠向秀王凯冲侯果蜀才翟韩康伯刘瓛何妥崔憬沈麟士卢氏崔觐孔頴逹等凡三十余家附以九家易干凿度凡十七篇其所取荀虞之説为多取序卦冠之卦首案崇文总目云大抵以卦互体缘爻索变盖本易家师承之旧云【七篇逸】晁氏志十卷其序云自卜商之后传注百家惟王郑相沿颇行扵代郑多天象王全释人事易道岂偏滞于天人哉天象难寻人事易习折黄学徒多从之今集诸家刋辅嗣之野文补康成之逸象以贻同好盖宗郑学者也【李焘云鼎祚自序止云十卷无亡失　畧例仍旧经本　经皆避唐讳】
　　唐易传
　　志陆希声周易传二卷　书目六卷案后説云着易传十篇传上经为第一篇下经为第二篇又有演文伸系等八篇又撰易图一卷指説一卷释变防防各一卷通为十卷又文证一卷非十编之目今惟存上下经传分为六卷防防分为三卷　朱震曰陆氏削去爻象自谓弥缝其阙谐音以发其辞体正如子云作太俾学者为进易之梯阶
　　唐周易发挥
　　志王勃五卷　王勃尝梦有告者曰易有太极子勉思之寤而作易发挥数篇至晋卦会病止　文中子世家文中子赞易七十篇列为十卷
　　唐周易元包传
　　志卫元嵩元包十卷【后周人】唐苏源明传李江注【书目同】李江序文质更变篇题各异夏曰连山殷曰归藏周曰周易而唐谓之元包其实一也包者藏也言善恶是非吉凶得失皆藏其书也【李江谓六五经四八易虽太玄莫之与京】　崇文目元包十卷太隂太阳少隂少阳仲隂仲阳孟隂孟阳运蓍説源【一本无説源第十卷】　晁氏志坤为首因八卦世变为六十四卦之次又着运蓍説源二篇统言卦体不列爻位自云周易元包一也【元包以坤为首干后之义祖归藏】　宋乾道中张行成以苏李徒言其理未逹其数着元包数总义二卷
　　唐易图　易外传
　　高定定高郢子通王氏易为图合八出上圆下方合则重转则演七转而六十四卦六甲八节备焉　志高定周易外传二十二卷　隋志梁有周易乾坤三象周易新图各一卷周易谱一卷【唐志云沈熊谱一卷杂音三巻袁宏谱畧三卷】薛景和普圗八巻
　　唐易书
　　志裴通易书一百五十卷通士淹子文宗访以易义令进所撰书【通自祭酒改詹事因中谢上知通有易学因访以精义仍命进所习经本着易觧并总论二十巻易御冦十二卷易洗心二十卷】　国史志裴通周易解三巻韦顗着易蕴解推演终始有深谊
　　唐周易新义
　　防要大和元年六月直讲徐郧上三卷　志薛仁贵新注本义四卷　国史志李翺易诠三卷
　　唐周易物象释疑
　　志周易物象释疑一卷　书目一卷唐守江陵尹东乡助撰其説以象之所生生于义也有斯义然后明之以物如以龙叙干以马明坤之类采注疏未释者摽出
　　唐周易举正
　　书目三卷【崇文目同】唐苏州司户郭京撰其序言得王辅嗣韩康伯手写定本比校今所习者或将经入注用注作经小象中间以下句反居其上爻辞注内移后义却处于前兼有脱遗两字顚倒谬误者并依定本举正其讹总一百三十五处二百七十三字【晁公武易解多引用之】
　　唐周易开关　流演　啓源　易轨　甘棠正义
　　晁氏志唐苏鹗撰周易开关一卷自序云五代祖晋制八卦论编简尚有存者畧演其防如此成英撰周易流演五卷错综六十四卦演九宫以直年月日道藏录之蔡广成撰周易啓源十卷凡三十六篇史征撰口诀义七卷抄録注疏以便讲习伪蜀蒲干贯撰易轨一卷专言流演其序云可以知否泰之源察延促之数盖数学也　崇文目周易甘棠正义三十卷任正一撰以孔頴逹为本甘棠者正一为陜州司马故名其书
　　唐太易
　　志道家张志和太易十五卷　张志和着太易十五篇其卦三百六十五　干凿度有太易【未见气】太初【气之始】太始【形之始】太素【质之始】
　　先天图
