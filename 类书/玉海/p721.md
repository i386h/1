<!-- { "loadSidebar": true } -->
　　毕諴入翰林为学士党项扰河西宣宗召访边事諴援质古今条破羌状甚悉帝悦曰颇牧在吾禁廷卿为朕行乎【大中六年六月除】諴到军遣吏怀谕羌人顺向【十月諴奏招谕党项皆降】
　　唐太原节度谕回鹘诸部
　　韦宙传宣宗时卢钧节度太原宙为副时回鹘已破诸部入塞下剽杀吏民宙往自定襄雁门五原絶武州塞略云中逾句注徧见酋豪镌谕之约吏不得擅以兵侵诸戎犯者死三部六蕃诸种皆信悦
　　唐剑南西川节度使移南诏骠信檄
　　髙骈僖宗以骈节度西川时南诏冦巂州掠成都攻雅州壁卢山闻骈至悉解去骈移檄骠信勒兵从之骠信惧遂质子入朝【干符元年十二月】
　　唐鳯翔陇右节度使检校尚书左仆射同中书门下平章事充京西诸道行营都綂天下藩镇檄
　　郑畋广明元年镇鳯翔黄巢陷东都僖宗出梁洋迁检校左仆射西面行营都綂中和元年【通鉴三月辛酉为京城四面诸军都綂奏以泾原程宗楚为副】与程宗楚【泾原】仇公遇【秦州】李孝昌【鄜延】拓抜思恭【夏州】约盟三月甲子畋檄天下藩镇合兵讨贼具官移檄告诸藩镇郡县侯伯牧守将吏曰夫屯亨有数否泰相沿如日月之蔽亏似阴阳之愆伏是以汉朝方盛则莽卓肆其奸凶夏道未衰而羿浇骋其残酷不无僭越寻亦诛夷妖孽之生古今难免代有中正之士力为匡复之谋我国家应五运以乗干蹑三王之垂统緜区饮化区宇归仁十八帝之鸿猷铭于神鼎三百年之睿泽播在人谣加以政尚寛刑无枉滥翼翼勤行于王道孜孜务卹于生灵足可寳祚于无穷御瑶图于不朽近歳螟蝗作害旱暵延灾因令无頼之徒遽起乱常之暴虽加讨逐犹肆猖狂草贼黄巢奴仆下才豺狼丑类寒耕热耨不厉力于田畴媮食靡衣务偷生于剽夺结连凶党驱廹平人始扰害于里闾遂侵陵于郡邑属以藩臣不武戎士贪财徒加讨逐之名竟作迁延之役致令滋蔓累有邀求圣上爱育情深含道广指万方而罪已用百姓以为心假以节旄委之藩镇冀其悛革免困疲羸而殊无犬马之诚但恣虫蛇之毒防刘我征镇覆没我京都凌辱我衣冠屠残我士庶视人命有同于草芥谓大寳易取如奕棋而乃窃据宫闱伪称名号烂羊头而拜爵续狗尾以命官燕巢幕以夸安鱼在鼎而犹戏殊不知五侯拗怒期分项羽之尸四冢既成待葬蚩尤之骨犹复广侵田宅滥蓄货财比溪壑以难盈类乌鸢而纵攫茫茫赤县仅同夷貉之乡惴惴黔黎若在狴牢之内人神共怒行路伤心畋谬领藩垣荣兼将相每枕戈而待旦常泣血以忘飱誓与义士忠臣共翦狐鸣狗盗近承诏命防合诸军皇帝亲御六师即离三蜀霜戈万队铁马千羣雕虎啸以风生应龙骧而云起淮南髙相公防闗东诸道百万雄师计以夏初防于闗内畋与泾原节度使程宗楚秦州节度使仇公遇等已驱组练大集闗畿争麾陇上之蛇矛待扫闗中之蚁聚而吐蕃党项以久濡皇化深愤国讐愿以沙漠之军共献荡平之捷此际华戎合势藩镇连衡旌旗焕烂于云霞剑防晶荧于霜雪莫不持防待试贾勇争先思垂竹帛之功誓雪朝廷之耻矧兹残孽不足殄除况诸道世受国恩身縻好爵皆贮兴邦之畧咸倾致主之诚自函洛造氛銮舆避狄莫不指铜驼而眦裂望玉垒以防消闻此勤王固宜投袂更希愤激速殄冦讐永图社稷之勲以报君亲之徳迎銮反正岂不休哉时天子在蜀诏令不通檄至逺近咸耸争发兵应之【又见通鉴　郑从谠郑畋以宰相镇鳯翔移檄讨贼巢云畋檄召天下兵】
　　唐东都留守移近镇檄
　　刘元章为东都留守黄巢至寄治河清受伪官悔愧移檄近镇起兵扞贼
　　唐成徳军节度使同中书门下平章事检校太尉兼中书令常山王驰檄诸道
　　王景崇黄巢反帝西狩伪使赍诏至景崇斩以徇因发兵驰檄诸道合定州处存连师西入闗问行在贡输相踵
　　唐门下侍郎同平章事兼中书令义成节度使诸道行营都綂移檄天下
　　通鉴【又本】中和二年守司徒兼门下侍郎同平章事王铎以髙骈逗挠无心讨贼感慨请行正月辛亥为行营都统表崔安潜自副周岌王重荣等六节度为将佐率卫兵洎梁蜀师三万壁盩厔移檄天下四月铎将两川兴元军屯灵感寺泾原屯京西易定河中屯渭北邠宁鳯翔屯兴平保大定难屯渭桥忠武屯武功官军四集先是诸将虽环贼莫肯先及铎檄至号令殷然士气皆起黄巢战数蹙后数月复京师防勲居闗东诸镇第一
　　唐谏议大夫谕河中
　　刘崇望僖宗幸山南【光啓二年】王重荣不率职选使者即河中镌谕使自新崇望以谏议大夫持节往陈君臣大义【六月】重荣顺服请诛朱玫自效　通鉴襄王煴遣使至晋阳赐李克用诏克用燔诏囚使者遣使上表移檄进讨表至上出示从官并谕山南诸镇
　　唐河东节度使移檄三镇
　　通鉴干宁二年五月王行瑜李茂贞韩建举兵犯阙六月李克用请讨之移檄数其罪
　　唐中书侍郎同中书门下平章事移檄四方
　　朱朴帝益治兵朴移檄四方令近者出甲士资馈饟逺者以羡余上
　　晋王谕邢洺魏博卫滑诸郡县檄
　　五代史天祐八年正月周徳威等破贼徇地邢洺先驰檄谕邢洺魏博卫滑诸郡县曰王室遇屯七庙被陵夷之酷昊天不吊万民罹涂炭之灾必有英主奋庸忠臣仗顺斩长鲸而清四海靖妖祲以泰三灵予位忝维城任当分阃念兹颠覆讵可宴安故仗桓文辅合之规问羿浞凶狂之罪逆温砀山庸巢孽余凶当僖宗奔播之初我太祖扫平之际束身泥首请命牙门包藏奸诈之心惟示妇人之态我太祖俯怜穷鸟曲为开怀特发表章请帅梁汴才出苇蒲之泽便居茅社之尊殊不感恩遽行猜忍我国家祚隆周汉迹嫓夏商二十圣之镃基三百年之文物外则五侯九伯内则百辟千官或代袭簮缨或门传忠孝皆遭陷害永抱沉寃且镇定两藩国家巨镇冀安民而保族咸屈节以称藩逆温唯仗阴谋专行不义欲全吞噬先据属州赵州特发使车来求援助予情惟荡冦义切亲仁躬率赋舆赴兹盟约贼将王景仁将兵十万屯据栢乡遂驱三镇之师授以七禽之略鹳鹅才列枭獍大奔易如走坂之丸势若燎原之火僵尸仆地流血成川组甲雕戈皆投草莽谋夫猛将尽作俘囚羣凶既快于天诛大憝须垂于録今则选搜兵甲简练车徒乗胜长驱翦除元恶凡尔魏博邢洺之众感恩懐义之人乃祖乃孙为圣唐赤子岂徇虎狼之党遂忘覆载之恩盖以封豕长蛇慿陵荐食无方逃难遂被胁从空尝胆以衔寃竟无门而雪愤既闻告捷想所慰怀今义旅徂征止于招抚昔耿纯焚庐而向顺萧何举族以从军皆审料兴亡能图富贵殊勲茂业翼子贻孙转祸见机决在今日若能诣辕门而效顺开城堡以迎降长官则改补官资百姓则优加赏赐所经诖误更不推穷三镇诸军已申严令不得焚烧庐舍剽掠马牛但仰所在生灵各安耕织予恭行天伐罪止元凶已外归明一切不问凡尔士众咸谅予怀
　　广南西路转运使谕交州檄
　　兴国五年丁璿幼大校黎桓専制七月侯仁寳讨之六年二月贼诈降仁寳为所害转运使许仲宣草檄喻交州明国威信期必再举桓惧遣使入贡
　　岭南转运使谕交州渠帅檄
　　实录许仲宣为转运使防征交州师不习水土以便宜罢其军分屯诸郡太宗嘉之仲宣遂草檄以谕交州渠帅即送欵内附遣使修贡
　　知制诰抚谕西羌
　　西羌地以池盐易谷于边及李继迁为冦陜西漕臣郑文寳请禁青白盐戎人乏食冦石昌镇屠小康堡内属万余帐亦叛淳化三年三月钱若水驰除其禁且抚谕诸族乃定
　　枢宻直学士知益州谕益州民
　　淳化五年正月甲戌讨李顺　又以张咏知成都府冦掠之际民多胁从咏移文谕以朝廷恩信使各归田里咏曰顺胁民为贼吾化贼为民
　　荆湖北路转运使移檄属郡
　　庆厯中欧希范诱溪洞环州蛮人叛上以田瑜习南方事除转运许便宜行事瑜移檄属郡募土人翘悍敢战者甚众又转粟以守要害
　　湖北转运使檄属部击欧希范
　　庆厯四年正月南环州蛮欧希范与其族为乱推蛮酋防赶为帝丙子陷本州杀官吏二月破镇宁州癸夘诏发兵戊申上以广西提刑田瑜习知南方事除湖北转运使及瑜至檄属部募民击贼又督转粟以守要害天章阁待制环庆路经略安抚使知庆州移夏人檄
　　庆厯七年夏命杜杞知庆州自元昊称臣聼誓数犯约钞边边吏避生事纵不敢争杞始至其酋孟香率千余人内附夏人以兵入界求香香走自匿夏兵驱杀边戸掠夺羊马朝议责杞亟索而还之杞言夏人违誓举兵香不可与因移檄夏人不偿所掠则孟香不可得
　　广西体量安抚使移檄交趾
　　嘉祐五年六月交趾与申洞蛮冦邕州杀五廵检戊寅诏发兵讨之召吏部侍郎余靖安抚广西悉发荆湖兵以从【十二月辛酉诏】靖至则移檄交趾召其臣费嘉祐责之嘉祐皇恐对曰种落犯边罪当死愿留取首恶以献即械五人送钦州斩于界上　祥符七年
　　十二月广西转运使高恵连言交趾冦钦州诏移牒
　　荆湖南路察访喻告梅山檄　客省使翟守素平梅山蛮
　　熈宁五年七月遣章惇察访湖南经制蛮事十月发檄喻告开梅山道　初太平兴国二年梅山峒蛮苞汉阳冦暴不止遣客省使翟守素发潭州兵击之八月诏曰汝等保于溪洞守在封陲况霜露之所均固声明之攸暨遽忘覆育敢恣睢盱毒我齐民挠兹戎索亦尝诛诱尚或逗留既豺虎之难驯当鲸鲵之尽戮更尔招携庶几悛改当谕好生之防勉思转祸之言无蹈骇机自贻后悔汉阳犹保险拒命守素进兵讨平之
　　太原钤辖苏安静檄夏国
　　自郭恩败没藏讹厖益肆经略使遣李思道等议疆事讹厖不听嘉祐六年六月安静檄夏国得吕宁栧浪撩黎来合议乃更筑堠新边禁邀以违约则罢和市自此始定庚辰静上屈野河界图
　　梓夔察访使谕泸夷檄
　　熈宁六年泸州罗晏夷叛犯淯井监五月癸丑诏中书检正官熊本察访梓防以便宜从事七年本措置泸夷事诱十二村酋领诛之用黔南弩手及募土丁入夷界一日屡捷诸夷皆望风而靡本以夷酋甫望个怒者桀黠乃遣人开谕许以爵赏遂纳贡愿世为汉官正月甲子泸夷平上劳之曰檄奏详明近世鲜有
　　熈河经略使谕邈川
　　元符二年二月邈川温党征宻欲归汉诏经略孙路多方诱之
　　兵马大元帅康王檄诸郡
　　靖康元年闰十一月己酉康王为兵马大元帅十二月壬戌朔王开大元帅府于相州乙丑大元帅府乃檄诸郡檄曰女真猖獗再犯京城臣子之心义当效死矧凡在职世受国恩当此艰危岂应坐视宜勉忠义戮力勤王二年四月二日辛酉大元帅府檄郡国下宣抚使范讷等亟会兵城下以进发
　　陜西制置使檄鄜延讨贼
　　陜西制置使钱盖闻虏陷长安檄集英殿修撰鄜延经略使王庶兼节制环庆泾原兵讨贼
　　兵马副元帅慰抚京城士庶檄
　　靖康二年四月壬午徽猷阁待制兵马副元帅宗泽至大名府欲渡河迎取二圣而勤王之兵无一至者又闻张邦昌僭立欲先行诛讨宻遣健歩间道持檄慰抚京城士庶
　　河北招抚司都统制王彦传檄诸郡
　　建炎元年九月戊申彦率禆将张翼白安民岳飞等十一将以所部七千人渡河与金人战破之遂复新乡县彦既得新乡檄诸郡
　　礼部侍郎御营参賛军事召诸将檄
　　建炎三年春苖傅刘正彦拥众杀枢臣张浚檄召诸将除君侧之恶
