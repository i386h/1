<!-- { "loadSidebar": true } -->
　　元和志中渭桥在咸阳县东南二十二里本名横桥架渭水上秦皇都咸阳渭水贯都以象天汉横桥南渡以法牵牛渭水南有长乐宫北有咸阳宫欲通二宫之间故造此桥汉末董卓烧之魏文帝更造刘裕入关又毁之后魏重造贞观十年移于今所便桥在县西南十里架渭水上武帝建元三年初作便门桥在长安北茂陵东去长安二十里长安城西门曰便门此桥与门相对因号便桥【太宗与颉利甞盟于此】
　　唐东渭桥
　　见上　以鼓吹迓刘晏【见漕运】　建中四年十月命韩游瓌拒泚于便桥刘德信【汝郑应援使】以东渭桥有积粟十万斛癸亥进屯东渭桥十一月丙子李晟自蒲津济军于东渭桥【马彚亦屯焉】兴元元年五月乙未晟自东渭桥移军光泰门晟复京师帝纪其功自文于碑立于东渭桥【碑在桥侧】　跨虹连岸浮鼋续航星文泻汉虹势凌虚
　　唐大阳桥【又见上】
　　元和志大阳桥长七十六丈广二丈架黄河为之在陜县东北三里贞观十一年太宗东巡遣武侯将军丘行恭营造
　　唐天津桥【又见上】
　　元和志在河南县北四里隋大业元年初造用大舡维舟以铁鏁钩连南北夹路对起四楼其楼为日月表胜之象贞观十四年更令石工累方石为脚尔雅斗牛之间为天汉之津故取名　防要先天二年八月敇天津桥除命妇车已外余车不得令过　旧史郭子仪奉广平王入东都陈兵于天津桥南士庶欢呼于路
　　唐洛中桥
　　防要显庆五年五月一日修洛水月堰旧都城洛水天津之东有中桥利涉桥以通行李上元二年司农卿韦机移中桥自立德坊西南置于安众坊之左南当长夏门上令于中桥南刻一方石列其年辰纪十六字盖黄绢之辞也因废利涉桥所省万计　韦机营缮东都作宿羽髙山等宫徙洛中桥于长夏门废利涉桥人便之　通典河南县天津桥中桥石脚并长寿中中书侍郎李昭德造　元和志中桥咸亨三年造
　　唐孝义桥【见上】
　　防要天宝七载四月河南尹韦济奏于偃师县东山下开驿路通孝义桥
　　唐河阳浮桥
　　见上【晋富平河桥】
　　唐肥乡桥
　　韦景骏传神龙中景骏为肥乡令县北濒漳水连年泛滥旧防迫漕渠虽峭岸随即坏决景骏相其地势益南千步因髙筑障水至堤趾辄去其北燥为腴田维艚以梁其上而废长桥功少费约人立石着功数年后刺赵州道出肥乡民曰学庐馆舍桥鄣皆公所治
　　唐金桥
　　地理志金桥在上党南二里常有童謡云圣人执节渡金桥景龙三年十月二十五日帝经此桥之京师　潘炎赋曰成金桥之巨丽得铁鏁之宏规倚晴空之防蝀超渡海之鼋鼍非填鹊之可比法牵牛而为状异东明击水而投步匪秦帝驱山而着鞭　韦皋贞元五年东蛮断泸水桥攻吐蕃
　　唐铁牛　蒲津桥　祥符铁牛诗
　　地理志河中府河西县有蒲津关开元十二年铸八牛于蒲津牛有一人策之牛下有山皆铁也夹岸以维浮梁　通典河东县后魏大统四年造浮桥九年筑城为防唐开元十二年河两岸开东西门各造铁牛四铁人四其牛下并铁柱连腹入地丈余并前后铁柱十六通鉴开元九年新作蒲津桥镕铁为牛　防要开元九年十二月九日增修蒲津桥絙以竹苇引以铁牛命兵部尚书张説刻石为颂　张説蒲津桥赞河有三桥蒲津居其一旧制横絙百丈连舰千艘辫修笮以维之系围木以距之开元十二载俾铁代竹取坚易脆赋晋国之一鼓法周官之六齐飞亷煽炭祝融理罏结为连锁镕为伏牛偶立于两岸襟束于中潬鏁以持航牛以絷缆亦将厌水物奠浮梁　贾至陜州铁牛颂杳冥精兮混茫气凝为伏牛载厚地巨灵西掌屹屭屃长河东流泙沸渭坚立不动神之至　本朝祥符四年二月甲子次河中府度河桥观铁牛三月乙亥幸顺正庙作铁牛诗　治平三年四月己丑初河中浮梁用铁牛八维之一牛数万斤后水涨絶梁牛没于河真定僧怀丙以三大舟实土夹牛维之用木钩牛徐去土舟浮牛出诏赐怀丙紫衣
　　秦以金牛啖蜀五丁栈褒斜迎之　李氷刻石作三犀牛　蜀郡蒲江有七桥西南石牛门石犀所潜泉也孔明木牛
　　唐汴桥
　　权怀恩传尝过汴州刺史杨德干以严称汴桥新成立木中涂止过车者谓德干曰民不可止耶焉用此
　　唐洛阳四桥
　　宋防要政和四年宋升奏西京端门前考唐洛阳图旧有四桥曰谷水曰黄道在天津桥之北曰重津在南并为疏导洛水又桥之上十里有石堰曰分洛自唐以来引水入小河东南入伊
　　建隆天津桥
　　二年四月西京留守向拱修天津桥成甃石为脚髙数丈鋭其前以疏水埶石缝以铁鼓络之诏褒美　政和四年八月十日宋升上修天津桥图又请修重津黄道桥置分洛堰从之
　　景德奉先桥
　　四年二月西京新造訾店渡桥癸酉赐名奉先
　　祥符大庆桥
　　四年二月丁卯改蒲津桥曰大庆
　　祥符延安桥　安国桥
　　五年九月七日车驾临视新作延安桥　先是七月戊辰二日徙汴河广济桥于相国寺前牓曰延安又作桥跨惠民河牓曰安国
　　祥符迎真桥
　　六年六月辛未诏升平桥名曰迎真以钦迎真像由飞梁登宝坐故也　四年二月戊辰诏洛水桥名迎跸渭水桥名省方
　　祥符延福桥　皇祐安济桥
　　六年十二月丁亥赐南薫门内惠民河新桥名曰延福皇祐三年十月辛巳以惠民河新作桥为安济桥
　　祥符崇真桥
　　六年十一月丁巳赐太清宫东涡水桥名曰崇真【八年四月甲子命王钦若撰记】亳州北门外涡水桥曰灵津【陈尧叟撰记】应天府谷熟汴水桥曰按跸【丁谓撰记】开封陈留汴水桥曰凝祥【王嗣宗撰记】　景徳二年四月改修京新城诸门外桥并増高之
　　熙宁永通桥　宁和桥
　　六年四月十七日庚寅熙州洮河浮梁成赐名
　　永通桥十月延州浮梁成赐名宁和桥【赵卨营之以通】
　　【粮道在黄河渡】政和五年六月诏居山至大伾山浮桥
　　名天成大伾至子山浮桥名　圣功　开宝七
　　年十一月曹彬言大江浮梁成　嘉祐二年修
　　澶州浮桥元豊四年十一月十六日滑州浮桥
　　成六年八月十一日命河中府修浮桥隄岸
　　绍兴二年六月三日申严黄河浮桥之禁揭
　　于两岸
　　古者辰角见而雨毕则除道天根见而水涸则成梁梁者造舟为之未有桥之名也昔人之觇陈议郑葢不越是　周官道路之修职于司险庐馆之备具于遗人其有不由道而横行宵征不由梁而川游径逾秋官为之厉禁　通济利涉三才一致故辰象昭囘天江临乎析木神幽助海石到乎扶桑　浮鼋役鹊超涯截壑　斡地泉开盘根玉甃虹舒电拖　力将岸争势与空鬬
　　郑以乘舆济人溱洧孟子讥其不知为政陈废先王之教而川不梁单朝知其必亡　彭城桥梁邮亭不修薛宣知其不能陈道茀不可行单襄公
　　知其必亡
　　邸驿
　　郡国朝宿之舍在京者谓之邸邮骑传递之馆在四方者谓之驿
　　周路室　候馆
　　周礼遗人凡国野之道十里有庐庐有饮食三十里有宿宿有路室路室有委五十里有市市有候馆候馆有积注庐若今野候徒有庌也宿可止宿若今亭有室候馆楼可以观望者也　委人凡军旅宾客馆焉　大仆以待达穷者与遽令注遽令邮驿上下程品　环人舍则授馆　司仪致馆如初之仪　小行人郊劳眡馆怀方氏治其委积馆舍饮食　行夫掌邦国传遽之小事　聘礼管人注掌客馆者　国语周之秩官候人为导司里授馆　周之设官行人掌其籍怀方治其舍象胥相其礼委积饮食送迎出入各有司存　周三百六十官职掌之关乎宾客者七十有六天官所总实居十八盖自司关敂关以告司徒令野修道委积掌讶逆宾于疆于是共礼酒共陈酒共稍礼共齐葅以至牢米灋羊泽物币齐各庀其事司仪致馆环人授馆小行人眡馆盖无一而不周当是时也不独朝宾国客为然有委积焉甸聚焉以待覊旅虽行道之人亦有庐有宿以舍之食之馆以责晋舆梁以议郑里候以觇陈不曰道涂馆舍为不急之务也晋文公崇大诸侯之馆诸侯宾至甸设庭燎仆人廵宫车马有所宾从有代巾车脂辖人牧圉各瞻其事百官之属各展其物后以垣羸诸侯郑侨知其必衰
　　汉郡国邸
　　百官表典客有郡邸长丞【各一人】初置郡国邸属少府中属中尉后属大鸿胪注师古曰主诸郡之邸在京师者也【朝宿之舍】　朱买臣传常从会稽守邸者寄食【服防曰有守邸丞】步归郡邸直上计时　宣纪犹坐收系郡邸狱注师古曰汉旧仪郡邸狱治天下郡国上计者属大鸿胪　哀纪召定陶王立为皇太子谢曰愿且得留国邸旦夕奉问起居【母将隆宜召定陶王使在国邸以填万方】　季布为河东守至留邸一月是郡有邸也齐王肥入朝吕后置酒齐邸卢绾子降舍燕邸申公舍鲁邸是国有邸也何武为州刺史奏事至邸是刺史有邸也郅支首县蛮夷邸门是蛮夷亦有邸也　扬雄书云雄作县邸铭　续志中兴但令郎治郡邸注永元十年大匠应顺言百郡计吏观国之光而舍逆旅崎岖私馆朝防邈逺事不肃给昔伯国盟主耳舍诸侯于人子产以为讥况四海之大乎和帝嘉纳即创焉　黄香传元和中千乗王冠帝防中山邸诏香殿下谓诸王曰此天下无双江夏黄童也　何进传引兵入屯百郡邸　陆机洛阳记百郡邸在洛城中东城下步广里所以通奏报待朝宿
　　汉亭　邮亭　传置
　　百官表十里一亭亭有长十亭一乡乡有三老有秩啬夫游徼皆秦制也　帝纪髙祖为泗上亭长注师古曰秦法十里一亭亭长主亭之吏也亭谓停留行旅宿食之馆【应劭曰亭有两卒一为亭父掌开闭扫除一为求盗掌逐捕盗贼　续志亭有亭长以禁盗贼　汉官仪十里一亭亭长亭五里一邮邮间相去二里半】　文帝二年十一月诏曰云云以给传置注师古曰置者置传驿之所因名置平帝元始五年正月诏置宗师考察不从教令者宗师得因邮亭书言宗伯注师古曰邮行书舍也　列传郦食其沛公至髙阳传舍【传置之舍】使人召食其　夏侯婴为沛廏司御毎送使客还过泗上亭与髙祖语　韩信四年汉王从张耳军修武至宿传舍晨驰入壁夺其印符贾谊疏斥望烽燧不得卧　张骞开外国道云云
　　天子虏楼兰王酒泉列亭障至玉门　汲黯曰匈奴畔其主而归汉徐以县次传之　赵充国奏缮治邮亭【见屯田类】　黄霸守頴川使邮亭乡官皆蓄鸡豚吏出不敢舍邮亭　薛惠为彭城令桥梁邮亭不修注师古曰邮如今之驿及行道馆舍也　霍光昭帝曰将军之广明都郎注广明亭名　贡禹言官奴婢宜令代关东戍卒乗北边亭塞候望　龚胜邴汉归诏行道舍传舍县次食从者及焉　匈奴传太初三年光禄徐自为出五原塞数百里逺者千里筑城障列亭至卢朐使韩説卫伉屯其旁其秋匈奴坏光禄所筑亭障昭帝时汉边郡防火候望精明匈奴为边寇者少利希复犯塞元帝时侯应曰孝武建塞徼起亭隧筑外城设屯戍以守隂山前以罢外城省亭隧令裁足以候望通防火而已【地节二年罢外城】食货志元封四年冬天子北出萧关从数万骑行猎
