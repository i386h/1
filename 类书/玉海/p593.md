<!-- { "loadSidebar": true } -->
　　传兹高祖受禅王苏伐勃駃遣使入朝贞观四年献马赐玺书抚慰二十一年两遣使朝贡天授三年王延田跌来朝开元十八年王孝节遣弟孝义来朝　泥婆罗贞观二十一年遣使入献浑提葱永徽二年又来入贡　喝盘陀后魏太延中始通贞观九年遣使来朝开元中破平其国置葱岭守捉【安西极边戍也】　康国【本康居之裔】武德七年始遣使来献贞观五年遂请臣太宗曰朕恶取虚名害百姓却不受【防要云武德七年其王屋木支献名马贞观九年七月献师子显庆二年列爲康居都督府以其王拂呼缦爲都督开元初献锁子甲水精珠天寳十一载十三载朝贡】东曹者汉贰师城地武德七年七月与康居国遣使入朝其使曰闻秦王神武欲麾下　西曹者隋时曹也武德中入朝天寳元年王仆罗献方物封懐德王四载愿受调发佐征讨　中曹武德中贞观间【八年十二月】数献方物显庆三年以爲大宛都督府开元初封爲石国王二十八年又册顺义王天寳初朝贡宝应二年大厯七年遣使朝贡　弥末显庆三年爲南谧州授其君刺史开元时献璧舞筵师子十八年首领末野门来朝　何国即康居附墨城地贞观十五年遣使入朝永徽时请输粮佐西讨以地爲贵霜州　宁远本拔汗那显庆初朝贡三年以渴塞城爲休循州都督开元二十七年其王助平吐火仙册拜奉化王天寳三载改其国号曰宁远十三载王忠节遣子薛裕朝请留宿卫习华礼授左武卫将军事唐最谨　吐火罗在葱岭之西贞观九年五月入献永徽元年献驼马显庆中【防要龙朔元年】授其王月氐都督后二年遣子来朝神龙元年遣弟来朝留宿卫开元八年献名马十二年献胡乐
　　唐西突厥内属
　　传曷萨那遁归长安武德元年【十二月】封归义王以大珠献帝不受拔闗可汗武德元年内属赐号【二年七月乙酉统叶护可汗遣使入贡】　莫贺设武德时来朝太宗与盟约爲兄弟贞观四年泥孰立遣使诣阙帝诏鸿胪持节册号咄陆可汗赐鼔纛【弟同俄设立岁三遣使奉方物】　阿史那弥射贞观中举所部处月处蜜等入朝拜大将军步眞亦与族人来朝及平贺鲁皆爲可汗得补所部刺史以下　通鉴贞观十五年西突厥沙鉢罗叶护可汗遣使入贡七月甲戌命张大师持节立爲可汗赐以鼓纛
　　唐契丹入朝
　　传契丹本东胡种其君大贺氏武德中其酋孙敖曹与靺鞨长突地稽俱遣人来朝后二年【二月丙戌】君长遣使者上名马丰貂贞观二年【四月丙申】摩防来降明年摩防复入朝赐鼓纛由是有常贡二十二年【十一月庚子】内属【见都督类】开元二年李尽忠从弟失活来归赐丹书铁劵后二年【五年十一月丙申】与奚长李大酺皆来防昌二年囘鹘破契丹酋屈戌始复内附拜云麾将军易囘鹘所与旧印曰奉国契丹之印　通监开元七年十一月壬申契丹王李婆固与公主入朝【至徳寳应再朝献大歴十二贞元三元和七大和开成间四】
　　唐昆明内属
　　南蛮传爨蛮西有昆明蛮一曰昆弥以西洱水为境【即叶榆河】武徳中巂州治中吉伟使南宁因至其国谕使朝贡求内属自是歳与牂柯使偕来　通监武徳四年十二月昆弥遣使内附即汉之昆明也咸享三年正月庚戌昆明蛮十四姓三万三千戸内附【志云率户二万内属】置殷县五敦县六总三州【其后又置盘麻等四十一州龙三年矩州刺史谢法成招慰比楼等七千户内附总章三年置禄州汤望州】神功元年以昆明内附置寳州【地理志万歳通天二年】　地理志诸蛮州五十一黔州都督府剑南道诸蛮州九十二皆无城邑椎髻皮服惟来集于都督府则衣冠如华人贞观二十三年诸蛮内附置傍望求丘览五州南蛮传贞观二十二年西洱河【首领扬同】东洱河【杨敛】松外
　　【羽】皆入朝【通鉴梁建方击破松外蛮羣蛮来归附前后至者七十部因遣使诣西珥河其帅杨盛请降】显庆元年西洱河首领入朝贡方物　巂州新安城旁有六姓蛮贞元中狼蛮请内附补首领浪沙爲刺史又有奉国苴伽十一部每节度至诸部献马酋长衣
　　马皮春秋受赏于巂州　桃州蛮天授中遣御史裴懐古招懐长寿时首领董期率部落一万内属　三濮在云南徼外千五百里龙朔中遣使与千支弗磨腊同朝贡　贞观初遣散骑韦叔谐谕高州总管冯盎盎遣智戴入侍五年盎来朝
　　唐高丽请颁厯
　　传高丽武德初其王高建武再遣使入朝贞观初朱子奢至高丽百济爲发春秋题已禽颉利建武遣使者贺并上封域图　通鉴【兼本传】武德四年七月乙丑高丽王建武遣使入贡七年二月丁未【七日】建武遣使请班厯【防要云遣使内附受正朔请颁厯】册爲辽东郡王贞观十五年遣子入朝献方物永徽二年百济入贡三年正月己未朔吐谷浑新罗高丽百济遣使入贡干封元年五月泉男生率众与契丹靺鞨兵内附遣子献城诣阙六月赐乘舆马瑞锦宝刀二年秋赐袍带金扣七事明年召入朝　志裴矩高丽风俗一卷　高丽百济遣子弟入学【见学校】　龙朔元年刘仁轨爲带方刺史请唐厯而行　宋元嘉六年七月百济朝贡
　　唐东谢蛮入朝　王防图　职贡图
　　南蛮传西爨之南有东谢蛮居黔州西三百里南距守宫獠西连夷子巢居椎髻有谢氏世爲酋长贞观三年其酋元深入朝冠乌熊皮若注旄以金银络额被毛帔韦行縢着履中书侍郎顔师古上言昔周武王时逺国入朝太史次爲王防篇【汲冢周书第五十九篇】今蛮夷入朝如元深冠服不同可写爲王防图诏可【防要师古奏昔周武王时远国归欵周史乃集其事爲正防篇今请撰爲正防图从之】帝以其地爲应州拜元深刺史黔州都督府又有南谢首领谢强亦来朝以其地爲庄州授强刺史东谢南有西谢蛮贞观三年遣使入朝二十一年以其地置明州　通鉴贞观三年闰十二月丁未东谢酋长谢元深南谢酋长谢强来朝谢皆南蛮别种在黔州之西诏以东谢爲应州南谢爲庄州黔州都督是时逺方诸国来朝贡者甚众服章诡异顔师古请图以示后作王防图从之其后又因四夷来朝令阎立本冩其衣服形貌爲职贡图【见李德裕集　崇文总目职贡图一卷又三卷】　艺文志职官类顔师古王防图卷亾　百官志职方郎中凡蕃客至鸿胪讯其国山川风土爲图奏之上于职方殊俗入朝者图其容状衣服以闻　柳宗元铙歌既克东蛮羣臣请图王防百辟拜稽首咸愿图形容睢盱万状乖咿嗢九译重
　　唐突利入朝
　　突厥传突厥颉利可汗立以始毕子爲突利【立契丹靺鞨部南直幽州东方之众皆属焉】武德七年【八月】颉利与突利兵悉起自原州连营而南秦王拒之驰百骑掠陈大言又驰骑语突利颉利与突利相忌乃请和突利自托于王爲昆弟突利敛取无法下不附故薛延陀奚霫等皆内属及颉利衰骤追兵于突利不肯从因起兵相攻突利请入朝帝谓左右曰古者爲国劳己以忧人则系祚长役人以奉己则亡今突厥乱由可汗不君突利虽至亲不自保而来观彼亡我不可以无惧突利至礼见良厚辍膳以赐之拜右卫大将军北平郡王食戸七百及爲顺州都督太宗勅曰我欲中国安尔宗族不亡故授尔都督毋相侵掠长爲我北藩突利顿首听命【通鉴四年五月辛未以突利爲顺州都督令率其下就部】　通鉴贞观二年初突厥突利可汗建牙直幽州之北主东偏奚霫等数十部多叛突厥来降颉利可汗以其失众责之及薛延陀回纥等败欲谷设颉利遣突利讨之兵败【在元年】颉利怒拘之突利由是怨颉利数召兵不与表请入朝上谓侍臣曰向者突厥之强控百万慿陵中夏用是骄恣以失民今自请入朝非困穷肻如是乎朕闻之且喜且惧突厥衰则边境安故喜然朕或失道亦将如突厥能无惧乎卿宜苦谏以辅不逮颉利发兵攻突利夏四月丁亥突利遣使来求救上谋于大臣曰朕与突利爲兄弟不可不救然与颉利有盟奈何兵部尚书杜如晦曰取乱侮亡古之道也丙申契丹酋长帅其部落来降三年八月丙子薛延陀毗伽可汗遣其弟统特勒入贡颉利大惧始遣使称臣请尚主十二月戊辰突利可汗入朝上谓侍臣曰往者太上皇称臣于突厥朕常痛心今单于稽颡可雪前耻壬午靺鞨入贡上曰突厥已服之故也朕治安中国而四夷自服岂非上策乎庚寅突厥郁射设帅所部来降是岁戸部奏中国人自塞外归及四夷前后降附者男女一百二十余万口四年二月甲辰李靖破颉利于隂山【详见戎捷】三月戊辰以突厥阿史那思摩爲右武卫大将军四夷君长请上爲天可汗庚午突厥思结侯斤帅众四万来降丙子以突利爲右卫大将军北平郡王庚辰俘颉利送京师苏尼失降漠南遂空　故事戎夷朝贡将至都中官驿劳于郊及馆恩礼尤渥
　　唐牂柯入贡　处月入贡
　　传昆明东九百里即牂柯国武德二年谢龙羽遣使者朝拜牂州刺史夜郎郡公其北百五十里有别部充州蛮亦来朝贺开元二十五年其酋赵君道来朝贞元中至十八年五遣使朝元和二年【五月】诏黔南以将爲押领牂柯昆明等使八年上表请尽归牂柯故地开成元年主珂佩内属防昌中封其别帅爲罗殿王世袭爵后又封别帅爲滇王皆牂柯蛮也　通鉴贞观三年闰十二月乙丑牂柯酋长谢能明及充州蛮入贡诏以牂柯爲牂州【地理志牂州武德三年以牂柯首领谢龙羽地置　充州武德三年以牂柯蛮别部置　通鉴与志传年月不同当考】　九年十月乙亥处月初遣使入贡西突厥别部也二十三年二月置瑶池都督【处月朱邪阙侯斤阿厥亦请内属】
　　唐囘纥来朝　献方物
　　回纥传其先匈奴也元魏时号高车部或曰铁勒铁勒其部落凡一十有五种贞观三年始来朝献方物【详见赐物类】
　　唐伊吾入朝
　　唐太宗贞观四年九月戊辰伊吾城主入朝隋末伊吾内属置郡隋乱臣于突厥至是举七城来降置伊西州【伊西当爲西伊　汉宜禾都尉治　伊吾本匈奴地曰伊吾卢在炖煌之北大碛之外】
　　唐高昌入朝
　　高昌传高昌王麴文泰武德初立后五年【七年】献拂菻狗高六寸长尺能曳马衔烛贞观四年【十二月甲寅】文泰入朝西域诸国咸欲因文泰遣使入贡　通鉴云云五年正月甲戌宴高昌王及羣臣十二月康国内附不受
　　唐西北君长上号
　　太宗纪贞观四年四月戊戌西北君长请上号爲天可汗　通鉴贞观四年三月戊辰以突厥夹毕特勒阿史那思摩爲右武侯大将军四夷君长诣阙请上爲天可汗上曰我爲唐天子又行可汗事乎羣臣及四夷皆称万岁是后玺书赐西北君长皆称天可汗【一本云二十年九月甲辰铁勒诸部又请上号爲可汗】　北狄传賛唐之德大矣际天所覆悉臣而属之薄海内外无不州县遂尊天子曰天可汗荒区君长待唐玺纛乃能国一爲不賔随辄夷缚故蛮琛夷宝踵相逮于廷
　　唐焉耆入贡
　　通鉴贞观六年七月丙辰焉耆王突骑支遣使入贡【传云来朝】初焉耆入中国由碛路隋末开塞道由高昌突骑支请复开碛路以便往来许之【后遣使贡名马】　五年十二月大羊同国朝贡使至【东接吐蕃】十五年朝贡
　　唐诸羌内属　党项羌内属
