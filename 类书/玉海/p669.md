<!-- { "loadSidebar": true } -->
　　水经河水又迳典农城东注世谓之胡城又北迳上河城东世谓之汉城薛瓒曰上河在西河富平县即此也冯参为上河典农都尉所治也河水又北迳典农城东注俗名之为吕城皆参所屯以事农　郡国志南阳郡章陵故舂陵世祖更名注古今注曰建武十八年使中郎将耿遵筑城
　　汉河南城
　　书召诰太保乃以庶殷攻位于洛汭注以众殷之民治都邑之位于洛水北今河南城也防汉地理志河南郡治在洛阳县河南城别为河南县治都邑之位于洛北今于汉河南城是也
　　汉襄平城　诸葛亮城　牧师城
　　唐志贾耽考方域道里之数一曰营州入安东道经汝罗守捉渡辽水至安东都护府五百里府故汉襄平城也六曰安南通天竺道自羊苴咩城西至永昌故郡三百里又西渡恕江至诸葛亮城二百里　后汉南匈奴传永元六年南单于及中郎将杜崇屯牧师城　通典河南府渑池有古东西俱利二城即秦昭王与赵惠文王防处盖云秦赵俱利也
　　蜀汉汉乐城
　　蜀志建兴四年春都防李严自永安还住江州筑大城【今已郡故城是】七年冬筑汉乐二城　扬雄作城都城四堣铭
　　魏三城　新城
　　魏志明帝青龙二年五月孙权居巢湖口向合肥新城六月满宠欲防新城帝不听曰先帝东置合肥南守襄阳西固祁山贼来辄破三城之下者地有所必争也纵权攻新城必不能防勅诸将坚守七月壬寅帝东征呉志黄龙二年正月魏作合肥新城注晋纪曰魏文帝在广陵吴人大骇乃临江为疑城自石头至于江乗通典明帝时满宠上表合肥县西北三十里立城名新城
　　魏陈仓城
　　元和郡县志陈仓上下二城相连上城秦文公筑下城魏太和筑中将军郝昭筑城讫诸葛亮来攻云梯冲车昼夜攻拒二十余日亮无利引去【城在凤翔寳鸡县本秦陈仓】
　　魏石鼈城
　　通典楚州安宜魏邓艾筑石鼈城在县西八十里以营田晋穆帝时荀羡云淮隂沃野有开殖之利方舟运漕无地屯兵乃营立城池有平阳石鼈田稻丰饶
　　魏鴈门城
　　牵招传为鴈门太守通河西鲜卑附头等十余万家缮治陉北故上馆城置屯戍以镇内外
　　吴濡须坞
　　呉志建安十六年従治秣陵明年城石头改秣陵为建业闻曹公将来侵作濡须坞十八年正月曹公攻濡须相拒余月乃退【注作油船夜渡洲上以水军围取得三千余人】赤乌四年八月陆逊城邾　吕蒙传拒曹公于濡须数进竒计又劝夹水口立坞诸将皆曰上岸击贼洗足入船何用坞为防曰兵有利钝战无百胜如有邂逅敌步骑蹙人不暇及水其得入船乎遂作之　通典和州歴阳西南百八十里有濡须水孙权筑坞
　　吴建业城
　　呉志孙权黄龙元年九月自武昌迁都建业【晋改为建康】左思吴都赋郛郭周匝重城结隅通水道陆衢
　　孙权城名石头改秣陵为建业舆地志曰都城二十里十九步权虽城石头以镇江险其都邑则在建业故城歴代所谓都城者六朝因之诸葛孔明云钟山龙蟠石城虎踞则南朝都城襟抱左右槩可见矣晋宋以来面淮有朱雀航宋文帝作武湖盖傅防龙蟠虎踞而为此名也曰台城则宫省所属也曰东府西州城则诸王若宰相居之曰仓城则储蓄所在也以宫室记攷之皆都城之内【然旧城在北去秦淮五里】　元和郡县志石头城在升州上元县西四里即楚之金陵城也吴改为石头城建安十六年吴大帝修筑以置财寳军器有戍吴都赋云戎车盈于石城是也晋台城在县东北五里咸和六年使王彬营造七年迁新宫即此城也建康故城在县南三里东府城在县东七里　舆地广记孙权初镇丹徒谓之京城后徙都秣陵改为建业晋元帝复都焉改丹阳太守为尹　通鉴自晋以来建康宫之外城唯设竹篱而有六门齐建元二年五月命改立都墙　世説叙録丹阳治城去宫三里　王隐晋书江乗南岸有琅琊城立琅邪内史以治之　广书韩滉筑石头五城自京口至土山修坞壁起建业抵京岘楼雉相望
　　却月城　吴夏口城
　　水经注沔左有却月城亦曰偃月垒戴监军筑船官浦东即黄鹄山东北对夏口城魏黄初二年孙权所筑依山傍江开势明逺凭墉籍阻髙观枕流　呉志黄武二年正月城江夏山
　　晋荆州五城
　　羊祜传都督荆州吴石城守去襄阳七百余里祜以诡计令吴罢守祜以孟献营武牢而郑人惧晏弱城东阳而莱子服乃进据险要开建五城收膏腴之地石城以西尽为晋有　水经注沔水南迳石城西城因山为固晋羊祜镇荆州立　汉诸葛孔明曰荆州北据汉沔利尽南海东连呉会西通巴蜀此用武之国　呉赤乌十一年春正月朱然城江陵
　　晋卧龙城
　　水经注晋书凉州城有龙形故名卧龙城南北七里东西三里本匈奴所筑也
　　晋上明城　石城
　　元和郡县志江陵府松滋上明故城在县西一里苻坚南侵桓冲为荆州刺史渡江南上明筑城以御之上明在县东三十步明犹渠也相承云昔晋末朱龄石开上明引江水以灌稻田　桓冲传欲移阻江南上防曰自中兴以来荆州所镇随宜回转臣兄温经畧中原因江陵路便即而镇之今宜全重江南轻戍江北南平孱陵县界地名上明在吴时乐乡城以上四十余里北枕大江西接三峡于是移镇上明使刘波守江陵杨亮守江夏　蔡谟传征西将军庾亮欲移镇石城谟议曰沔水之险不及大江自沔已西水急岸髙鱼贯泝流首尾百里若贼及我未阵而击之将如之何亮不果移镇陈光请伐胡诏令攻寿阳谟上防曰今寿阳城小而固自寿阳至琅邪城壁相望其间逺者裁百余里一城见攻众城必救谟所统七千余人所戍东至土山西至江乗镇守八所城垒凡十一处烽火楼望三十余处随宜防备甚有筹畧　庾亮传襄阳北接宛许南阻汉水其险足固其土足食臣宜移镇襄阳之石城下并遣诸军罗布江沔　谢安传出镇广陵之步兵筑垒曰新城
　　晋石头城
　　丹阳记石头城吴时悉土坞义熈始加塼累石头因山以为城因江以为池形险固有竒势故诸葛亮曰钟山龙盘石城虎踞江宁县北三十里有白马城吴时为烽火之所江宁图曰石头城吴之金陵城　建康图元帝渡江歴六代都之　舆地志金陵有东府城晋安帝时筑其城西本简文为防稽第其东则丞相防稽王府时人号为东府西州图经曰金陵有古冶城本吴铸冶之地　吴纪陟曰自西陵以至江都五千七百里疆界虽逺而险要必争之地不过数四犹人虽有八尺之躯靡不受患其护风寒亦数处耳
　　后魏长城　隋长城
　　通鉴魏髙祖太和八年九月中书监髙闾上表以为西北之人别有长短所长者野战所短者攻城若以彼之所短夺其所长则虽众不能成患虽来不能深入其人散居野泽随逐水草战则与家业并至奔则携蓄牧俱逃不赍资粮而饮食自足是以歴代能为边患六镇势分倍众不鬬互相围逼难以制之请依秦汉故事于六镇之北筑长城择要害之地徃徃开门造小城于其侧置兵捍守狄既不攻城野掠无获草尽则走终必惩艾计六镇东西不过千里一夫一月之功可城三步之地强弱相兼不过用十万人一月可就虽有暂劳可以永逸凡长城有五利罢游防之苦一也北部放牧无钞掠之患二也登城观敌以逸待劳三也息无时之备四也嵗常游运永得不匮五也帝优诏答之【一本云长安自城西至五原延袤二千余里　通典云皇典中刁雍上表帝从之】世宗正始元年九月柔然侵魏之沃野及怀朔镇诏车骑大将军源怀出行北边指授规畧随须徴发皆以便宜从事怀至云中柔然遁去怀以为用夏制夷莫如城郭还至恒代案观诸镇左右要害之地可以筑城置戍之处欲东西为九城及储粮积仗之宜犬牙相救之势作五十八条表上之曰今定鼎成周去北遥逺代表诸国颇或外叛仍遭旱饥戎马甲兵十分阙八谓宜凖旧镇东西相望令形势相接筑城置戍分兵要害劝农积粟警急之日随便翦讨彼游骑之冦终不敢攻城亦不敢越城南出如此北方无忧矣魏主从之东魏孝静帝武定元年八月丞相欢筑长城于肆州北山西自马陵戍东至土隥四十日罢齐显祖自西河总秦戍筑长城东至于海前后所筑东西凡三千余里率十里一戍隋文帝开皇元年召沂州刺史韦冲为兼散骑常侍时发稽胡筑长城汾州胡千余人在路亡叛帝召冲问计对曰夷狄之性易为反覆皆由牧宰不称之所致臣请以理绥靖可不劳兵而定冲绥怀叛者月余皆至并起长城之役　隋文帝纪开皇元年四月发稽胡修筑长城二旬而罢六年二月丁亥发丁男十五万修筑长城二旬而罢【五年使司农少卿崔仲方发丁三万于朔方灵武筑长城东距河西止绥州绵歴六百里以遏胡冦六年二月复令仲方发丁十五万于朔方以东缘边险阻筑数十城】七年二月发丁十万修筑长城二句而罢十九年十月甲午以突厥利可汗为启人可汗筑大利城处其部落
　　后周玉璧城
　　舆地广记綘州稷山县后周置勲州有玉璧城后周王思政所筑为重镇齐神武再攻围不克韦孝寛代思政镇玉璧髙欢攻之智力皆困
　　隋大兴城　新都
　　文帝纪开皇二年六月丙申诏左仆射髙颎等创造新都于龙首山【以宇文恺有巧思领营新都副监】十二月丙子名新都曰大兴城【髙祖龙濳封号大兴】三年三月丙辰入新都四年四月丁未晏突厥髙丽吐谷浑使者于大兴殿【三年改万年县曰大兴　京北统县二十二】十八年十一月诏自京师至仁寿宫置行宫十有二所炀帝纪大业九年三月丁丑发丁男十万城大兴　西京记大兴城南直子午谷汉都城在长安乡乡在渭水南杜县地隋唐都城在龙首原盖汉城东南十三里也
　　隋雍州城
　　地理志开皇三年置雍州城东西十八里一百十五歩南北十五里一百七十五歩东面通化春明延兴三门南面启夏明徳安化三门西面延平金光开逺三门北面光化一门里一百六市二




　　玉海卷一百七十三
<子部,类书类,玉海>
　　钦定四库全书
　　玉海卷一百七十四
　　宋　王应麟　撰
　　宫室
　　城【下　边城附】
　　唐京城
