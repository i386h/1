<!-- { "loadSidebar": true } -->
　　匈奴传甘露三年正月呼韩邪单于朝赐玉具劒佩刀弓矢注孟康曰摽首镡卫尽用玉爲之　王莽传进玉具宝劒　后匈奴传永元四年正月北匈奴乞降赐玉具劒羽盖车一驷【又东观书】汉安二年立单于兠楼储天子临轩赐玉具刀劒　礼仪志皇太子即位中黄门掌兵以玉具随侯珠斩蛇宝劒授　史记有诏择卫将军舎人以爲郎令具鞍马绛衣玉具劒　说苑经侯适魏左带羽玉具劒右带环佩襄城君带玉劒　隽不疑传　冠进贤冠带櫑具劒佩环玦谒暴胜之门下欲解劒不疑曰劒者君子武备所以卫身不可解注应劭曰木标首之劒晋灼曰古长劒首以玉作井鹿卢形上刻木作山形如莲花初生未敷时今大劒木首其状似此　应奉传注延熹中诏曰以奉昔守南土威名播越赐驳犀方具劒金错把刀劒革带各一奉其勉之　列传安帝赐冯石驳犀具劒佩刀紫艾绶玉玦各一
　　汉斩马劒
　　朱云传愿赐尚方斩马劒注师古曰尚方少府属官作供御器物故有斩马劒劒利可以斩马也　后匈奴传建武二十八年匈奴贡马裘赐斩马劒一　韩延夀传铸刀劒钩镡放效尚方　匈奴传元帝遣韩昌张猛送呼韩侍子与单于登诺水东山刑白马单于以径路刀金留犂桡酒与饮血盟注应劭曰径路匈奴宝刀也
　　汉镆邪　宝劒
　　扬雄传校猎赋杖镆邪而罗者以万计注师古曰大防也【选注引说文同】　西京杂记昭帝时茂陵家人献宝剑上铭曰直千金寿万岁　陆贾寳劒直百金
　　汉寳劒名马
　　循吏传光武长于民间颇达情僞见稼穑艰难百姓疾苦至天下已定务用安静解王莽之繁宻还汉氏之轻法身衣大练色无重防耳不聼郑卫之音手不持珠玉之玩宫房无私爱左右无偏恩建武十三年异国有献名马者日行千里又进寳劒价直百金诏以马驾鼓车劒赐骑士【二十六年秋赐南单于宝劒】
　　汉光武劒
　　刀劒录光武未贵时在南阳鄂山中得一劒文曰秀霸小篆书帝服之
　　汉乘舆具劒　　袐劒
　　冯异传建武二年春封异阳夏侯赤眉延岑暴乱三辅郡县大姓各拥兵众大司徒邓禹不能定乃以异爲征西将军代禹讨之车驾送至河南赐以乘舆七尺具劒【具爲宝玉装饰之东观记作玉具劒】敕异曰三辅遭王莽更始之乱重以赤眉延岑之酷元元涂炭无所依诉今之征伐非必畧地屠城要在平定安集之耳异顿首受命引而西【二十年赐虞延劒延爲陈留督邮】　彭宠传朱浮对光武曰前吴汉发兵时大王遗宠以所服劒　蔡伦传爲尚方令永元九年监作秘劒及诸器械莫不精工坚宻爲后世法　官志尚方令六百石掌作御刀劒
　　汉赐劒
　　昭纪元凤五年正月广陵王来朝赐劒二【传云赐宝劒】　后传桓郁永平十五年入授太子经注东观记曰皇太子赐郁鞍马刀劒　邓衍永平初赐舆马衣服劒佩刀东平宪王元和三年章帝幸东平祀宪王赐御劒于陵前　肃宗赐召伯春刀劒
　　汉楚龙渊蜀汉文济南椎成　三宝劒
　　韩棱传棱爲尚书令与仆射郅寿尚书陈宠同时俱以才称肃宗尝赐诸尚书劒惟此三人特以宝劒自手署其名曰韩棱楚龙渊【汝南西平县有龙泉水淬刀劒特坚利汝南即楚分野　又见龙渊宫注】郅寿蜀汉文陈宠济南椎成【椎直追反谢承书汉官仪作鍜成】时论著爲之说以棱渊深有谋故得龙渊寿明达有文章故得汉文宠端朴善不见外故得椎成　杜笃赋要龙渊首镆鎁命腾太白亲发狼弧遂兴复乎大汉　史记苏秦曰韩卒之劒防皆出于冥山棠谿墨阳合赙邓师宛冯龙渊太阿皆陆断牛马水截鹄雁【战国防合赙作合伯春秋后语作合相】索隐天下之宝劒韩爲众八曰莫邪九曰干将其劒皆出西平县今有铁官【盐铁论云有棠谿之劒淮南子云墨阳莫邪】案晋太康地记云汝南西平县有龙渊水可用淬刀劒故有龙泉水之劒楚之寳劒也【又公孙龙爲坚白同异之辨注云云】
　　汉棨防
　　匈奴传【兼后传】甘露三年赐单于棨防十【注有衣之防】建武二十六年秋赐南单于棨防韩延寿传在东郡试骑士建幢棨功曹引车皆驾四马载棨防　后舆服志公以下至二千石爲骑吏四人千石以下至三百石县长二人皆带劒持棨防爲前列揵弓韣九鞬后传杜诗建武元年爲侍御史安集洛阳时将军萧广放纵兵士暴横诗杀之还以状闻世祖召见赐以棨防复使河东斩逆贼杨异等　郭躬永平中秦彭以法斩人躬对曰彭专军别将汉制棨防即爲斧钺【汉杂事曰汉制假棨防以代斧钺】　古今注曰殳前驱之器也以木爲之后世滋僞无复典刑以赤油韬之谓之油防亦曰棨防王公以下通用之以前驱
　　汉孑防　汉鸡鸣防　晋鸡鸣防
　　周礼注【夏官司戈盾】戈今时句孑防疏曰郑举汉法以况之汉时见戈有旁出者爲句孑亦名胡孑　考工记注【冶氏】戈今句孑防也或谓之鸡鸣或谓之拥颈防曰据汉法而言汉时见胡横之句孑防云或谓之鸡鸣者以其胡似鸡鸣故也云或谓之拥颈者以其胡曲　方言防其曲者谓之钩孑镘胡郭璞注曰即今鸡鸣句孑防也匈奴传莽赐单于戯防十【师古曰有旗之防也】　张敞晋东宫旧事东列崇福门门各羌楯十幡鸡鸣防十张　东方朔位不过执防陛防殿下　王隆汉书解诂曰卫尉宫阙周庐殿掖屯陈交道当兵交防　张衡东京赋虎防交铩闟防轇轕【汉舆服志注薛综曰闟之言函取四防函车边】　李尤防铭秉执操持邪暴是防　张协手防铭锬锬雄防清金链钢名配越棘用过干将严锋劲枝摛锷耀芒　陶侃表献金铃大防五十张　宋大明四年二月乙巳徐州于汴水得白玉防以献
　　汉佩刀　乗舆佩刀　唐佩刀
　　舆服志佩刀乗舆黄金通身貂错半鲛鱼鳞金漆错雌黄室五色罽隐室华诸侯王黄金错环挟半鲛黒室公卿百官皆纯黒不半鲛小黄门雌黄室中黄门朱室童子皆虎爪文虎贲黄室虎文其将白虎文皆以白珠鲛爲口【刀锋】之饰乗舆加翡翠山纡婴其侧注萧何劒履上殿不称爲刀繁露曰劒之在左青龙象也刀之在右白虎象也【东平王谓王尊曰愿观相君佩刀】　前匈奴传【兼后传】甘露三年正月单于朝甘泉宫赐以佩刀【单于以径路刀挠酒注宝刀】建武三十一年遗冠帻绛单衣三袭童子佩刀绲带各一【建武时赐南单于衣服以中常侍惠文冠中黄门童子佩刀】　列传虞延建武二十年赐钱及劒带佩刀　冯石爲安帝所宠赐驳犀具劒佩刀紫文绶玉玦各一应奉延熹中赐金错把刀　邓后纪蜀汉扣器九带佩刀并不复调　东观记建初中以佩刀书刀锡马严又赐邓遵金错把刀佩刀　李尤错佩刀铭佩之有错抑武扬文晋王祥传魏徐州刺史吕防檄爲别驾防有佩刀工相之爲三公可服以与祥祥以授弟览　唐魏徴传贞观十三年【三月丙子】太宗因宴羣臣【诞皇孙宴五品以上于东宫】谓曰贞观以前从我以定天下间闗草昧龄功也贞观之后纳忠谏以正朕失爲国家长利徴而已虽古名臣何以加亲解佩刀以赐二人　李勣赠属僚二人佩刀玉带　张说献佩刀请先决
　　汉蜀刀　金马书刀
　　文翁传爲蜀郡守遣小吏诣京师受业减省少府用度买刀布蜀物赍计吏以遗博士注如淳曰金马书刀今赐计吏是也作马形于刀环内以金镂之晋灼曰书刀也蜀郡工官作金马书刀以佩刀形金错其拊师古曰凡蜀刀有环者也【古者用简牒吏皆以刀笔自随　蒙氏制笔汉兼用书刀谓之刀笔　博古图有汉刀笔】　杨仆传武帝以书敕责之曰欲请蜀刀问君贾几何对曰率数百武库日出兵而阳不知是五过也注仆爲将请官蜀刀　后邓后纪蜀汉扣器九带佩刀并不复调【扬雄蜀都赋雕镂扣器百伎千工】　东观记建初中以书刀赐马严　释名书刀给书简札刋削之刀【朱博传投刀削所记　萧何传注刀所以削书】　周礼筑氏爲削【郑之刀鲁之削】长尺博寸合六而成规注今之书刀正义古者未有纸笔以削刻字至汉虽有纸笔仍有书刀古之遗法也　李尤金马书刀铭巧冶链钢金马托形　文选七发注引六韬书刀铭曰刀利硙硙
　　魏飞景劒　宝劒
　　典论曰建安二十四年二月壬午【一作丙午】魏太子丕造百辟宝劒长四尺二寸淬以清漳厉以礛防【青厉石也】饰以文玉表以通犀光似流星名曰飞景又曰选兹良金命彼国工精而链之至于百辟以爲三劒三刀三匕首因姿定名以铭其拊惜不遇薛烛青萍也三剑一曰飞景【长四尺二寸】二曰流采【长四尺二寸　文选注典论曰太子丕劒铭曰流采色似采虹】三曰华铤【色似彩虹长四尺二寸】三刀一曰灵宝【长四尺二寸似灵龟】二曰含章【采似丹灵长四尺四寸】三曰素质【长四尺三寸刀身而劒铗】三匕首一曰清刚【长二尺三寸色似坚氷】二曰扬文【长二尺一寸重一斤六两曜似朝日】三曰龙鳞【状似龙文】亢仓子蜚景之劒威夺白日气成紫蜺　文士传杨
　　脩曽以宝劒与魏文帝帝佩之曰此杨脩之劒也　文帝纪黄初元年十一月更授匈奴南单于玺绶赐青盖车乘舆宝劒玉玦
　　魏三刀　吴三刀
　　典论魏太子丕造宝刀三曰灵宝含章素质又作露陌刀【魏武帝令曰作百辟刀五枚】　曹植有宝刀赋云建安中造宝刀五枚以龙熊鸟雀爲识逾南越之巨阙超西楚之太阿又有宝劒铭造兹宝刀既砻既砺匪以尚武予身是卫麟角匪触鸾距匪蹶　文帝露陌刀铭于铄良刀胡链亶时譬诸麟角靡所任兹不逢不若永世宝持　王粲刀铭曰君子服之式章威灵无曰不虞戒不在明　古今注百链青犊漏景吴大帝三宝刀也
　　吴六劒
　　古今注吴大帝有宝劒六白蛇紫电辟邪流星青防百里刀三百链青犊漏影【孙权以宝刀赐费祎荅曰刀以讨不庭禁暴乱】　刀劒录赤乌中有人得韩信劒帝赐周瑜　吴都赋家有鹤膝户有犀渠【矛楯也】佩干将雄防耀芒【贺齐讨林厯山贼募士作钺戈】
　　晋龙泉　太阿
　　张华传初吴之未灭斗牛之间常有紫气吴平之后紫气愈明豫章雷焕曰宝劒之精上彻于天华曰有相者言吾年出六十位登三事当得宝劒佩之斯言岂效欤因问在何郡焕曰在豫章丰城即补焕丰城令焕到县掘狱基入地四尺余得一石函光气非常中有双劒并刻题一曰龙泉二曰太阿其夕斗牛间不复见焉送一劒与华留一自佩华曰详观劒文乃干将也莫邪不至【见雷次宗豫章记】　张协太阿劒铭淬以清波敛以越砥如玉斯曜若影在水不运自肃率土同轨【又有文身刀铭】　丰城寳劒赋异金陵之浮王气同寳鼎之在汾川　李斯书曰服太阿之劒　越絶书楚王召风胡子之吴见欧冶子干将作劒三一曰龙渊二曰太阿三曰工市　相如赋注张揖曰干将韩王劒师也　张协七命云霜锷水凝氷镡露洁形冠豪曹名珍巨阙形震薛烛光骇风胡价兼三乡声贵二都
　　晋班劒
　　晋书防稽王给班劒【选注引汉官仪曰班劒以虎皮饰之】　三朝史志班劒本汉朝服带劒晋以木代之亦曰象劒取装饰班兰之义鞘以黄质紫班文金铜饰紫绦帉錔御刀晋宋以来有之黑鞘金花银饰靶厄　晋泰始中武陵太守罗宪入朝赐玉佩劔
　　晋铜劒
　　束晢传太康二年汲郡冡中又得铜劒一枚长二尺五寸　山海经注汲郡冡中得铜劒一长三尺五寸名干将劒
　　晋名刀
