<!-- { "loadSidebar": true } -->
　　给事黄门【刘向为郎中给事黄门　扬雄】　志给事黄门侍郎六百石无贠掌侍从左右【孔放李息卓茂】注汉旧仪黄门郎属黄门令日暮入对青琐门拜名曰夕郎宫阁簿青琐门在南宫献帝起居注帝初即位初置侍中给事黄门侍郎贠各六人出入禁中近侍帷幄省尚书事改给事黄门侍郎为侍中侍郎去给事黄门之号旋复故【或云秦有黄门侍郎汉因之给事于黄闼之内　李寻马钜隂兴景国荀悦董遇为黄门侍郎　梁丘临刘歆冯参班樨为黄门郎　梁丘贺李寻待诏黄门】
　　给事中　表加官所加或大夫博士【魏相为御史大夫白去副封诏给事中　萧望之选宗室明经达学散骑諌大夫刘更生给事中与侍中金敞并拾遗左右又诏望之给事中　韦贤匡衡尹咸炔钦皆以博士　孔霸平当张禹龚胜谷永金敞金钦梁丘贺杜延年终军东方蔡义夏侯胜丙吉师丹辛庆忌张猛蔡千秋桓谭郑众】　志闗通中外及诸王朝见于殿上引王就坐
　　钩盾令　表五丞两尉注师古曰主近苑囿【京房有钩盾令徐立　华峤书桓典为钩盾令　昭纪耕钩盾弄田注宦者近舎　成纪未央宫钩盾中　蓺文志钩盾冗从李歩昌　陈咸为少府少府多寳物咸皆钩校官属及诸中宫黄门钩盾掖庭官吏举奏按论畏咸皆失气东京赋竒木珍果钩盾所职】　志令一人六百石【宦者】典诸近池苑囿游观之处【汉官曰吏从官四十人贠吏四十八人】丞一人三百石【宦者】苑中丞【主苑中离宫】果丞【主果园】鸿池丞【池名在雒阳东二十里】南园丞【在雒水南】各一人二百石【桓帝又置显汤苑丞】濯龙监【园名近北宫　应劭汉官秩曰秩六百石】直里监【园名在雒阳城西南角】各一人四百石【茂陵中书钩盾宦者近舎兵噐所造五行志勾盾禁中　宦者传郑众位钩盾令　灵帝使钩盾令宋典缮修南宫玉堂】
　　尚方令　表注师古曰主作禁器物【汉官仪掌工作刀剑诸物及刻玉为器　郊祀志张敞上疏愿斥逺方士游心帝王之术后尚方待诏皆罢　刘更生典尚方铸作事注尚方若今中尚署　王吉言宜省尚方明示天下以俭师古曰主巧作　韩延夀铸刀剑钩镡放效尚方　哀帝绥和二年即位罢尚方御府技巧靡丽之物　谷永请止尚方造作以助司农　文帝衣绨履革器亡雕文绨衣不敝木器无文除雕琢之巧】　志令一人六百石掌上手工作御刀剑诸好器物【汉官曰员吏十二人】丞一人【六典注后分左右】章和以下中官稍广加尝药大官御者钩盾尚方考工别作监皆六百石宦者为之转为兼副或省【六典注蔡伦和帝时为尚方令作秘剑皆有龙泉太阿之目伦器械精密为后世法　古今注尚方故事有司南记里车法　樊凖请大官尚方考工减无事之物吕强上疏曰中尚方敛诸郡之寳】　崔寔尚方令箴煌煌尚方古之王
　　府九贡是钟百珍是聚【毋作淫巧以荡上心】
　　御府令【秦官始皇三十六年使御府视璧】　表师古曰主天子衣服【霍光中御府令高昌　太仓公传齐中御府长信　谷永请减大官导官中御府均官用度　详见府库　景帝后二年四月诏曰锦绣纂组害女红者也】　志一人六百石【宦者】典作中衣服及补浣之属【贠吏七人】丞织室丞各一人【宦者】注汉官曰右丞一人【邓后纪御府尚方织室锦绣氷素绮縠之物皆絶不作　吕强上疏中御府积天下之缯　光武身衣大练色无重防明帝身御浣衣】
　　掖庭令　表太初元年更永巷为掖庭掖庭八丞宦者七丞【应劭曰掖庭宫人之官宦者为之永巷有仆射掖庭有狱令丞牛官令　列女周宣姜后待罪永巷　许后掖庭户卫】　志掖庭令一人六百石宦者【世祖宫房无私爱左右无偏恩省宦者令】掌后宫【汉官曰吏从官百六十七人待诏五人贠吏十人】左右丞暴室丞各一人永巷令一人六百石【贠吏六人吏从官三十四人】丞一人【应劭曰暴室宫人狱也一作薄室　有啬夫】
　　内者令　志一人六百石掌中布张诸衣物【贠吏十九人】左右丞各一人【孝宣纪作内谒者令注丁孚汉官云令秩千石　武帝后元二年治狱使者内者令郭穰　哀帝置酒未央宫内者令为傅太后张幄坐于太皇太后坐旁】
　　守宫令　志一人六百石主御纸笔墨及尚书财用诸物及封泥【汉官曰贠吏六十九人】丞一人【汉官曰外官丞二百石公府吏府也】　桓纪永夀三年六月初以小黄门为守宫令【灵帝熹平四年六月遣守宫令穿渠兴利　荀彧永汉元年举孝防拜守宫令】
　　中藏府令　志一人六百石掌中币帛金银诸货物【贠吏十三人吏从官六人】丞一人【五行志中藏府承禄舎　贱货而贵徳　财散则民聚　捐金于山沈珠于渊　光武手不持珠玉之玩】
　　上林苑令【周礼地官囿人中士四人】　表水衡属官有上林令丞【表不言秩志六百石初隷少府元鼎置水衡乃以属之东都并职复少府】水衡有甘泉上林长【四丞】少府有上林中十池监【师古曰黄图上林中池上籞五所此云十池监未详其数　建元三年开上林苑　霍光安池监赏】　志上林苑令一人六百石主苑中禽兽颇有民居皆主之捕得兽送太官【汉官曰贠吏五十八人桓帝又置鸿徳苑令】
　　丞尉各一人　张释之从上登虎圈问上林尉禽兽簿不能对虎圈啬夫从旁代尉对甚悉文帝诏释之拜啬夫为上林令释之以为利口捷给恐天下随风靡廼止【索隐曰表上林有八丞十二尉志云尉秩三百石　王音荐谷永为防苑使者】　雄上林苑令箴鱼鼈以时刍荛咸殖国以殷富民以家给田获三驱不可过差麀鹿攸伏不如德至衡臣司虞【栢梁诗上林令曰走狗逐兔张罘罝　文帝苑囿无増益　光武损上林池籞之官废骋望弋猎之事　樊凖请令大官尚方考功上林池籞诸官减无事之物　珍禽竒兽勿育于国　盘于游田无逸戒之搜田以时驺虞歌之】志职属少府者自大医【大官守官】上林凡四官自侍中至御史皆以文属焉水衡都尉世祖省并少府又省上林十池监胞人长丞宦者昆台佽飞三令二十一丞又省水衡属官令长丞尉二十余人【唐司农亦有上林令】
　　汉中书令【不言谒者省文也】
　　表成帝建始四年更名中书谒者令为中谒者令初置尚书贠五人有四丞【中谒者有丞见成纪】　六典云本尚书也自武帝游宴后庭故用宦者主中书司马迁为中书令即其任也臣瓒曰汉初中人有中谒者令孝武加中书置仆射【中书谒者令宣见杨恽】汉旧仪领奏尚书出入奏事秩千石恭石显为中尚书宣帝时任中书官恭为令显为仆射元帝即位显代为令初元中前将军萧望之领尚书事建白以为尚书百官之本国家枢机武帝游宴后庭故用宦者非古制也宜罢中书宦官不听　成纪建始四年春罢中书宦官初置尚书贠五人注汉旧仪云尚书四人为四曺常侍尚书主丞相御史事二千石尚书主刺史二千石事户曺尚书主庶人上书事主客尚书主外国事成帝置五人有三公曹主断狱事【详见后中谒者】
　　汉承华令【附】
　　唐六典注后汉少府属官有承华令典黄门鼓吹一百三十五人百戯师二十七人【前表太仆有承华监长丞东京赋驸承华之蒲梢晋置承华令丞属太常】
　　汉尚书令　左右丞　尚书郎　四曹　五曹六曹
　　表【纪同】成帝建始四年春初置尚书员五人有四丞【续志初置尚书四人】注【本纪】师古曰汉旧仪云尚书四人为四曹云云成帝置五人有三公曹【汉官仪三公曹此成帝加一为五者蔡质汉仪曰三公尚书二人典三公文书吏曹尚书典选举齐祀属三公曹灵帝末梁鹄为选部尚书　汉丞相御史谓之外朝不可至内庭故置尚书掌四方章奏报告之事章文必有敢吿之字乃下成帝使劾奏王章问谷永受所欲言　周官宰夫叙羣吏之治待賔客之令臣民之复逆即汉尚书之职然周属太宰汉徒以少府领之其后为内朝官虽少府亦亡如之何霍光以大司马大将军领尚书事其权寖重孝成用士人虽复旧制然领尚书平尚书事大抵加之中朝　周御史掌賛书注若今尚书作诏文司防注若今尚书】
　　志尚书令一人千石承秦所置【晋百官表注曰唐虞官也是谓文昌天府诗云仲山甫王之喉舌盖谓此人　书注纳言喉舌之官秦置尚书令尚主也汉铜印青绶　霍光传尚书令读奏　黄霸尚书令受丞相对　三王世家御史臣光守尚书令】武帝用宦者更为中书谒者令成帝用士人复故掌凡选置及奏下尚书曹文书众事【晋公卿礼秩尚书令为古冡宰以在端右故也　张安世唐林侯霸郭伋冯勤虞诩韩棱黄香宋均朱晖刘陶樊凖陈蕃郭贺左雄周景申屠刚刘寛王畅荀彧为之　陈忠前后所奏悉条于南宫阁上以为故事　郑前后所陈着之南宫为故事　杜诗曰旧制九州五尚书令一郡二人　魏陈矫　晋摰虞箴补我衮阙阐我王猷尚书臣台】　宋百官表秦时有尚书令尚书仆射尚书丞【司空马説赵王曰文信侯相秦臣事之为尚书】后汉有尚书令司校尉御史中丞朝防専席而坐号三独坐【通典云尚书令总领纪纲事无不统魏晋以下任总机衡事无大小咸归令仆亦总众务在唐属尚书省　余见唐官】
　　尚书仆射一人署尚书事六百石【通典置尚书五人一人为仆射即建始四年事】令不在则奏下众事【郑崇赵元孔光光以博士高第为尚书转为仆射令典枢机十余年光举尚书仆射成公敞可尚书令钟离意黄香鲍永虞诩乐恢朱晖宋登黄琼胡广皆为之】注案献帝初分置左右仆射建安四年以荣邵为尚书左仆射是也【六典注建安四年荣邵为尚书左仆射始分置左右】　表仆射秦官自侍中尚书皆有【后汉众务归尚书三公受成事而已】
