<!-- { "loadSidebar": true } -->
　　熙宁中太一宫　政和北太一宫【详见宫类】
　　熙宁四年十月司天冬官正周琮言据太一经推算得熙宁七年甲寅岁太一阳九百六之数至是年复元之初故经言太岁有阳九之灾太一有百六之厄皆在入元之终或元之初主有灾厄然而阳九百六当癸丑甲寅之岁为灾厄之防缘却得五福太一移入中都行临真室可以消异为祥窃详五福太一自国朝雍熙元年甲申岁入东南巽宫故修东太一宫于蘓村天圣七年己巳岁五福太一入西南坤位故修西太一宫于八角镇伏望详稽故事崇建宫宇迎五福太一于京师上省其奏十一月丁亥乃诏将作匠于集禧观东相视建宫六年癸丑春宫成【防要四月十七日成】凡七殿上亲制名以十月二十五日迎奉太一神像　熙宁四年司天监言五福太一之神以七年阏逢摄提格之岁行临中宫其名为真室其分为京师之野其祥为民康物阜太平之应请立祠诏将作监即国之南而建宫焉经始于四年十一月丁亥之冬而成于六年之春凡为三门七殿分祠太一与天一之神而五福居中上为制名皆以承神之休为义而真室之殿又于廊庑四壁图百神之朝天至于五帝日月星辰地至于五岳四渎莫不咸在其位号尊卑服物同异与夫坛场之制祷祠之仪皆以太一之学为本而参用道家之说焉天子命有司具仪仗将以今年冬至奉安神像于其宫　太一星在紫宫太一之南以为天帝神主使十六相知其休咎所在之国北辰第二星最赤明者乃其座也【汉志谓中宫天极其一明者太一之常居晋志谓北极第二星明赤者是太一之座】而三台为天阶太一蹑之以上下而五福之神凡四十五年一徙宫歴中宫四维大约二百二十五年而一周在太平兴国时临黄室宫其分野为吴越而太宗立祠于东南蘓村东太一宫是也在天圣时临黄庭宫其分野为梁蜀而仁宗始立庙于西南郊宜秋门外八角镇西太一宫是也自天圣五年至熙宁五年壬子四十五年五福太一行棊自黄庭宫移入真室之中下移京都后神宗立中太一宫于五岳观之旧址殿名膺庆承厘与岁徳民棊相直　政和八年【即重和元年时未改元】着雍阉茂之岁太一临干维建北太一宫于龙徳宫后【龙潜旧邸也】直都城之西北隅【照临之方也】前殿曰黄秘次曰统元神贶殿门曰黄秘之门【东设秘殿奉神霄】仲冬上辛蒇事【详见宫类】　元绛诗掲题霏睿笔移御练刚辰卜用张衡旧方从薄忌新九歌铙吹合万骑羽旄陈美光腾沛裔卿霭动轮囷　甘泉宫殿函黄瑞中极星辰动紫防　中太一宫使元祐六年正月冯京以观文侍读为中太一宫使非前宰相除使自京始
　　熙宁表忠观
　　蘓轼作碑
　　元符景灵西宫
　　元符三年徽宗即位八月建景灵西宫【度驰道之西东直大定】奉神宗于显承殿为馆御之首建哲宗神御殿于西以东偏为斋殿从韩忠彦之言也靖国元年九月改显承殿为大明北有殿曰钦仪以奉母后西则为重光殿以奉哲庙【后又改钦仪为坤元】崇宁元年四月十二日御制御书景灵西宫讃二十一日宰臣进颂凡为屋六百四十区经始于元符三年十月甲子不逾岁而成涓日迁奉亲祠永为不祧之庙
　　宣和显烈宫
　　大观元年九月七日诏艺祖剙业自陈桥其地今为传舍可即建观赐名显烈宣和六年三月二十一日成凡二百三十二间命李邴撰记
　　绍兴景灵宫
　　绍兴十年六月髙世则为景灵宫使判温州奉神御十三年二月乙酉建宫【新庄桥之西以刘光世赐第为之筑三殿圣祖居前宣祖至徽宗居中昭宪而下二十一后居后】五月七日进圗七月癸酉【一云己未】太常定四孟酌献仪九月乙未奉安列圣神御庚子行欵谒礼十一月戊午朝献己未亲享太庙庚申祀圜丘十二月甲午恭谢乙未再诣十八年五月十六日建景灵宫道院于太一宫斋殿后地二十一年九月丁未增筑【用韩世忠赐第为之】前殿五楹中殿七楹后殿十七楹斋殿进食殿皆备朞年而毕【崇禋馆道院在宫之南　掌宫内侍七人道士十人吏卒二百七十六人】　承元殿【徽】顺承【显防显肃显仁】端庆【钦】纉徳【仁懐】皇徳【髙】章顺【宪节宪圣】系隆【孝】嗣徽【成穆防肃】美明【光】光顺【慈懿】垂光【宁】体徳【防淑防圣】章熙【理宗】
　　绍兴太一宫　琼音楼
　　十七年十月十三日癸卯礼官讨论太一典故诏修建太一宫【先是权宜奉祀于钱湖门外惠照僧舍】二十八日进呈地圗上曰建宫以昭事神之意不可崇饰华侈【宫在新庄桥之南】十一月十四日有司请就宫建本命殿祝圣夀【一云壬辰建宫一云十二月癸卯】十八年二月宫成总一百七十四区【一云一百七十楹】凡六殿二室两廊殿门曰崇真大殿曰灵休挟殿曰琼章寳室本命殿曰介福崇禧【隆兴元年二月十四日建本命殿名崇禧】并御书三清殿曰金阙寥阳火徳殿曰明离斋殿曰斋明皆御书两庑画三皇五帝十一曜至里域真官像一百九十五祀以四立日十九日奉安三十一日行亲谒之礼【一云三月庚辰初诣太一宫】十神曰五福君棊大游小游天一地一四神臣棊民棊直符三月辛巳许士民焚芗十九年十二月十六日甲子防谢乾道八年三月九日以旧斋殿建北斗殿淳熙十年十月七日御书藏额曰琼章寳藏十三年五月九日御书琼音之楼赐道馆【崇真馆道院在宫之南】嘉定初日官奏太一临吴分有司请举旧典上止命近臣以冬至祭告而不改作宫宇　肇建太一尊有卜神亳忌启奉祠之方天官着常居之记　藜杖流光鏠旗敛影本命殿介福【髙】崇禧【孝】崇福【光】顺庆【宁】垂庆【防圣仁烈后】
　　延禧【理　嘉熙元年改膺庆】
　　绍兴延祥观　乾道天申万夀宫
　　在西湖孤山旧名四圣堂绍兴十四年六月慈宁殿用工兴建【以奉四圣真君】十五年十二月奉安神像二十年四月一日赐名延祥　乾道三年五月二十三日诏台州天台赤城山玉京观改为天申万夀宫其后诏别择胜地以常州宜兴洞灵观改焉
　　绍兴万夀观
　　七年赵鼎除万夀观使兼侍读十七年建万夀观于新庄桥之西以奉皇帝本命星官二十六年六月丁亥始建本命殿依在京名曰纯福三十二年八月剙晨华馆道院于东　祈年立秦望仙表汉
　　绍兴显应观
　　髙宗北使至磁而还孝皇母梦崔府君拥一羊遂生绍兴十八年建显应观于临安城南包家山【一云龙山】以奉磁州崔府君二十二年十一月诏徙于灵芝寺之右【一云二十四年】　神羊告符绛煇贯室
　　绍兴宁夀观
　　临安七寳山三茅堂有徽宗御画茅君像绍兴二十年【一云十六年】六月二十七日赐名宁夀观
　　绍兴旌忠观
　　元年十月宣抚使张浚奏吴玠出兵陜西祈三圣显应乞于凤翔府和尚原立旌忠庙三年张浚等于临安立庙十九年改赐观额三十二年八月二十二日徙于觉苑寺故基　　江州庐山有太平兴国宫建殿奉髙皇本命绍兴二十八年十二月丁亥朔赐名申福殿　台州崇道观白云庵乾道四年五月二十六日赐名白云昌寿观其后建本命殿赐名洪庆殿
　　淳熙璇玑观
　　淳熙二年太一宫剙璇玑观以奉北斗十二月二十六日铸印　维北有斗象垂太防运平四时斟酌元气斗有环域天之三辰
　　淳熙佑圣观
　　三年以旧邸建佑圣观十二月成壁间有上所题杜诗十四字六年二月己丑临幸御讲堂乃潜邸讲读之地皇太子从
　　宝祐西太一宫
　　宝祐元年十一月十七日壬辰奉安殿曰黄庭门曰景福二年九月诏以十月三日诣宫黄庭殿行欵谒礼为国祈祥礼文务从简约二十六日诏别择日逆厘三神　増宫防差　大厦云富重阶波驰　　延乔松于东序诏韩岐于西厢　仙都殊庭清穆敞闲列仙之儒偓佺之伦迎神颂只于其侧　　　璇题
　　金铺　乘飚驾歘　　出日入月控鹤辔龙　　瑶英翠气曼衍丰融　　閟宇崇崇　神应丰融　　金榜瑶坛　羽节凌风珠佩珊珊碧楼三袭上接虹蜺绛阙九成下交星雨　　跨亿龄而超万祀　　金碧琅琳之居　祈年立秦望仙表汉　　宾友松乔玉霄琳房　镳宫授箓丰户收祥　　运璿极而正乾坤　坐开阳而调风雨　　披道接灵之府含华蕴粹之仙　　山栖白鹤关度青牛　经之殖殖成之翼翼缀日月以为光笼云霞以为色　閟灵篇于绮阁俨晬像于琳房　法紫宙之宏规　作宫千柱人初不知于皇祖宗在帝左右风马云车从帝来狩　栋宇胶葛薨桷飞鶱栖金浮翠蔚跂嵽嵲逺而望之祥烟佳气若与庆霄连接上下　庶工云集不日而成栋宇轮奂金碧神丽雕珉盘础镂檀竦楶碧瓦鳞差瑶阶肪截阁凝瑞雾楼横祥霓百神守防诸真班列凤歌谐律鹤舞防节宫成之日民大和防鼓舞讴歌声闻于天大地喜答神只来格祝史无求福禄自至时万时亿永作神主　绣黼周张神光睟穆　星伯振鹭仙翁立鹄昌明侍几眉连捧纛灵飊圣日　瑶宫碧简绚采垂文金防玉简龙驾霓裳睟容端章黼坐俨赫金史玉
　　童拱立擎侍如乗飊风羽轮觌紫皇于琼宫　金篆玉扄银宫瑶殿　王乔飞舄神女窥窻　星柱云楣　昆山之玉楼苍海之银宫　泽被翔泳庆溢烟霄宅弥万里厮征伯侨而役羡门　祝融警而跸御贯列缺之倒景象防壹之威神　防北极之嶟嶟列宿施于上荣　炕浮柱之飞榱　礝磩承陛琅玕綷槛坤灵赑屭以负砌天只俨雅而翔戸　崆峒之请瑶池之燕　以清静源治化以仁夀域生灵　像设崇严殿宇沈防　梅梁桂栋曲槛丛楹烟霞舒卷风露凄清仙官就位羽客来庭　流霞之庭明霞之宅　玉笈云囊之术龙缄鳯蕴之图　幸集灵之宫游祈年之馆　福庭霞焕仙徒雾聚　传赤字于东华受青符于南极　法大壮之上栋宪斯干之南戸　　秘殿则崔嵬博敞郁律鸿纷翠虬齐首以负栋海鸱防尾而衔瓦玉舄重荷文瑠四注阳宗倒光以纳景隂祗防雾而扶倾犀尘不游螟风无隧乃有皇邸五色黼帷九张为之真寝乃有云梢三素緑舆八景储乎仙卫　　其左右则飞宇回带修廊班属云楶百层芝栭万状　　藻扄连观抗为重门植松隠桂表其驰道掲示篆银之牓列坐铸镣之狄　　九层之台五城之楼荣暴偓佺袂把浮丘　　水土和气之实玉帛二精之防沚毛纷旅泂潦淳溉仙浆揖斗香云薄霄像以鸾辂龙驹器以扣金华盖瑞祝发中而临遣使者持节以侍祠灵璈绛幡导乎谒欵则盥而不荐稽大易之象坐工合乐陪乎夜诵则昬祠至明采甘泉之制髙真并享卒福如仪飞龙秋游以格思肹蠁兴作而归福敞集灵之庭　扢坛奠斚　蘂笈真籍按循醮式草楼上士奉承薰濯沃酒茅以示洁黙牲銮而撒腥　镇神华以作固举禆海而防祉　鼓舞至妙神合无垠以亿上帝庇生民　可以震珍见怪者罔不祈可以防嘉获丰者罔不序　苍水前戒紫宙博临瑜然象载之美飘如风马之下嘉夜四馥顺拜睟清之容流霞载防躬闻声臭之载　宛延鸿纷上轶倒景靓深神丽仰法太微采诗供神夜之诵持节神人之来惟清静之庭以
