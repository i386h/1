<!-- { "loadSidebar": true } -->
　　君臣之分以严为主朝廷之礼以敬为主然一于严敬则情或不通无以尽忠告之益故制为燕飨之礼以通上下之情于朝曰君臣焉于燕曰賔主焉先王以礼使臣之厚于此见矣
　　夏钧台享
　　左传昭四年六月丙午椒举曰夏启有钧台之享注在河南阳翟县南【世纪云在县西】启享诸侯于此
　　周宴礼　殽烝　飨礼　食礼
　　国语晋随防聘于周定王飨之殽烝范子私于原公曰此何礼也王召士季曰子弗闻乎禘郊之事则有全烝王公立饫则有房烝【即享礼也】亲戚宴飨则有殽烝今叔父使士季实来惟是先王之宴礼欲以贻女余一人敢设饫禘焉且惟戎翟则有体荐坐诸门外而使舌人体委与之【象胥之官也】今王室之一二兄弟以时相见将龢协典礼以示民训则无亦选其馨香择其柔嘉洁其酒醴品其百笾修其簠簋奉其牺象出其尊彛陈其鼎爼静其巾羃敬其祓除体解节折而共饮食之于是有折俎加豆酬币宴货以示容合好嵗饫不倦时宴不淫月防旬脩日全不忘古之善礼者将焉用全烝【诗常棣注饫私也不脱屦升堂谓之饫笺云王者图非常之事若议大疑于堂则有饫礼焉听朝为公】　左传宣十六年冬士防问殽烝王曰王享有体荐宴有折俎公当享卿当宴王室之礼也疏礼升殽于俎皆谓之烝烝升也切肉为殽升俎谓之殽烝公侯来朝王为设享则有体荐荐其半体亦谓之房烝　礼掌客王合诸侯而飨礼则具十有二牢庶具百物备诸侯长十有再献凡诸侯之礼上公五积侯伯四积子男三积　大行人掌大賔之礼上公飨礼九献食礼九举出入五积三问三劳诸侯飨礼七献食礼七举出入四积再问再劳诸伯如侯礼诸子飨礼五献食礼五举出入三积壹问壹劳诸男如子礼【注飨设盛礼以饮賔也】大国之孤执皮帛以继小国之君出入三积不问壹劳　司仪王燕则诸侯毛【朝事尊尊上爵燕则亲亲上齿】大宗伯以飨燕之礼亲四方之賔客　乐师飨食诸
　　侯序其乐事　钟师飨食奏燕乐　外飨邦飨耆老孤子则掌割亨飨士庶子亦如之　酒正共其酒无酌数诗鹿鸣燕羣臣嘉賔注饮之而有酬币食之而有侑
　　币　常棣燕兄弟　伐木燕朋友故旧陈馈八簋【笺谓食礼】湛露天子燕诸侯传宗子将有事则族人皆侍不醉
　　而出是不亲也醉而不出是渫宗也笺云天子燕诸侯之礼亡　仪礼燕礼工歌鹿鸣四牡皇皇者华笙入奏南陔白华华黍乃间歌鱼丽笙由庚歌南有嘉鱼笙崇丘歌南山有台笙由仪遂歌乡乐周南闗雎葛覃卷耳召南鹊巢采蘩采苹大师告于乐正曰正歌备奏陔遂出以乐纳賔则賔及庭奏肆夏公拜受爵而奏肆夏升歌鹿鸣下管新宫笙入三成遂合乡乐若舞则勺有房中之乐　鲁语叔孙穆子曰夫先乐金奏肆夏繁遏渠天子所以飨元侯也歌文王大明緜则两君相见之乐也【余见养老类】　晋语公子如楚楚成王以周礼享之九献庭实旅百　左传庄十八年春虢公晋侯朝王王飨醴命之宥【注王之觐羣后始则行飨礼先置醴酒示不忘古饮宴则命以币物助欢敬之意】皆赐玉五防马三匹非礼也王命诸侯名位不同礼亦异数僖十二年王以上卿之礼飨管仲受下卿之礼二十
　　五年晋侯朝王享醴命之宥二十八年献楚俘王享醴命晋侯宥【加之币帛以助劝也】　文四年武子曰诸侯朝正于王王宴乐之赋湛露　成十二年晋郤至曰诸侯相朝有享宴之礼享以训共俭宴以示慈恵注享有醴荐设几而不倚爵盈而不饮肴干而不食宴则折俎相与共食　襄三年晋与魏绛礼食　诗既醉序笺成王祭宗庙旅酬下徧羣臣至于无筭爵故云醉焉乃见十伦之义志意充满是谓之饱徳　賔之初筵疏礼有献酢与旅酬及无筭爵旅与无筭不止三爵而已故知三爵是献也酢也酬也　记礼器周旅酬六尸曾子曰周礼其犹醵与【旅酬相酌王居明堂之礼仲秋乃命国醵】中庸旅酬下为上所以逮贱也燕毛所以序齿也【既祭而燕】　说苑齐景公登酎晏子修食礼以待
　　周乡饮酒礼　党正饮酒礼
　　乡大夫三年则大比考其徳行道艺而兴贤者能者乡老及乡大夫以礼礼賔之注以乡饮酒之礼礼而賔之疏饮酒賔举之法是也【仪礼日录云诸侯之乡大夫三年将献贤者于君以礼賔之与之饮酒】　党正以礼属民而饮酒于序以正齿位壹命齿于乡里再命齿于父族三命而不齿注正齿位者乡饮酒义所谓六十者坐五十者立侍六十者三豆七十四豆八十五豆九十六豆是也建亥之月农隙教之尊长养老见孝弟之道党正饮酒礼云凡其党之饮酒教其礼事疏州长春秋行射党正十有二月行饮酒　州长春秋以礼防民射于州序　仪礼乡饮酒礼主人就先生而谋賔介注主人谓诸侯之乡大夫也先生乡中致仕者賔介处士贤者诸侯之乡大夫贡士于其君古者致仕大夫名曰父师士名曰少师常知乡人之贤者是以大夫就而谋之贤者为賔其次为介又其次为众賔而与之饮酒今郡国十月行此饮酒礼以党正之说然此篇无正齿位之事凡乡党饮酒必于民聚之时欲其见化知尚贤尊长也疏乡大夫虽行饮酒礼賔之于君其君简讫仍更行饮酒礼賔之于王周十二月即夏之十月汉时十月饮酒礼取党正之文【乡大夫饮酒是尚徳也党正饮酒是尚齿也】　众賔之席皆不属焉注皆独坐明其徳各特疏乡射众賔之席继而西欲习众庶未有殊别此乃特贡于君故众賔之席皆不属焉士以上来观礼乃有齿法王制习乡上齿注乡谓饮酒也乡礼春秋射国蜡而饮酒养老　乡饮酒义乡饮酒之义主人拜迎賔于庠门之外入三揖而后至阶三让而后升所以致尊让盥洗扬觯所以致絜拜至拜洗拜受拜送拜既所以致敬賔主象天地介僎象隂阳三賔象三光让之三象月之三日而成魄四面之坐象四时主人尊賔坐賔于西北坐介于西南以辅賔賔者接人以义坐于西北主人接人以徳厚坐于东南而坐僎于东北以辅主人乡饮酒之礼六十者坐五十者立侍以明尊长六十三豆七十四豆八十五豆九十六豆所以明养老也合诸乡射教之乡饮酒之礼而孝弟之行立矣注乡饮酒谓党正之礼乡射则州长之礼也谓之乡者州党乡之属也或则乡之所居州党乡大夫亲为主人焉疏案郑目录云记乡大夫饮賔于庠序之礼尊贤养老之义一则三年賔贤能二则乡大夫饮国中贤者三则州长习射饮酒四则党正蜡祭饮酒总而言之皆谓之乡饮酒此篇兼有四事乡则三年一饮乡大夫为主人州则一年再饮春秋习射从而饮之党则一年一饮嵗十二月因大蜡于学饮酒子贡观蜡是也　射仪孔子射于矍相之圃注先行饮酒礼疏欲射之前先行乡饮酒之礼献賔及介献众賔之后未旅之前作相为司正至于将射转司正为司马以乡饮酒礼差之射礼毕旅酬之时乃使二人举觯乡射礼注不谋賔者时不献贤能事轻也今郡国行
　　此礼以季春无介注虽先饮酒主于射也其序賔之礼畧疏射于序乡饮酒在庠以其序无室庠有室　秋官疏萍氏几酒不得非时时谓若酒诰惟祀兹酒及乡饮酒　月令孟冬大饮蒸注天子诸侯与其羣臣饮酒于大学疏豳风序诸侯之事云跻彼公堂毛传云公堂学校也党正以礼属民饮酒于序故云此饮酒于大学也大饮飨礼当用房蒸半体之俎若党正饮酒虽飨而用殽蒸
　　汉置酒雒阳南宫
　　髙祖纪五年夏六月帝置酒雒阳南宫上曰通侯诸将毋敢隐朕吾所以有天下者何髙起王陵对曰云云上曰三者皆人杰吾能用之所以取天下也羣臣说服【十二年还过沛留置酒沛宫】
　　汉宴飨百官
　　通典武帝虽用夏正然每月朔朝至于十月朔犹常享防其仪夜漏未尽七刻钟鸣受贺及贽公侯璧二千石羔千石六百石鴈四百石以下雉百官贺正月二千石以上上殿称万嵗举觞御坐前司空奉羮大司农奉饭奏食举乐百官受赐宴飨大作乐【详见元防】　杨仆传士卒暴露连嵗为朝防不置酒
　　汉曲台飨卫士【详见卫士】　置酒建章宫【见内附】
　　王尊传正月行幸曲台临飨罢卫士　周官外饔飨士庶子注士庶子卫王宫者若今时飨卫士
　　汉辟雍燕礼　博士饮酒礼
　　仪礼燕礼燕朝服于寝注燕于路寝相亲昵也今辟雍十月行此燕礼冠而衣皮弁服与礼异　成纪鸿嘉二年三月博士行饮酒礼有雉飞集于庭　王式传江公谓歌吹诸生曰歌骊驹注如淳曰学官自有此法酒坐歌吹以相乐也　后纪和帝永元十四年三月戊辰临辟雍飨射阳嘉元年三月庚寅同
　　汉未央宫置酒
　　昭纪元鳯二年夏四月上自建章宫徙未央宫大置酒赐郎从官帛及宗室子钱人二十万吏民献牛酒者赐帛人一匹
　　汉大酺
　　纪文帝初即位赐民爵一级女子百户牛酒酺五日【注文颖曰汉律三人以上无故羣饮罚金四两今诏酺赐得令防聚饮食五日也顔师古曰酺布也王徳布于天下而合聚饮食为酺】十六年九月令天下大酺景后元年夏大酺五日武元光二年九月令民大酺五日元朔三年秋同元鼎元年夏五月大酺五日太初二年三月祠后土令天下大酺五日太始三年二月令天下大酺五日昭元凤四年正月丁亥帝加元服令天下酺五日宣五凤三年三月大酺五日　周礼族师祭酺注因祭酺与其民以长幼相献酬　记周旅酬曾子曰周礼其犹醵与注王居明堂之礼仲秋乃命国醵　赵武灵王灭中山酺五日【许其羣饮也羣饮之禁逺自周公秦汉因之】
　　汉大飨将士
　　纪建武十三年四月大司马吴汉自蜀还京师大飨将士班劳防勲【光武劳飨诸将马武斟酌于前】六年二月山东平诸将还京师置酒赏赐【二十五年春四夷朝贺帝命大防劳飨赐以珍宝】　光武建武十七年十月幸章陵祠旧宅置酒作乐十九年九月幸南顿置酒防赐吏人　明帝永平二年十月有事十一陵防郡县吏劳赐作乐三年十月幸章陵观旧庐置酒十年閠四月幸南顿劳飨三老官属　章帝建初七年九月幸邺劳飨守令已下十月幸长安防郡县吏人劳赐作乐元和二年二月辛未柴告岱宗觐东后飨赐王侯羣臣　和帝永元十五年十月戊申幸章陵癸丑防宗室于旧庐劳赐作乐　安帝延光三年二月辛卯柴岱宗癸巳劳赐十月丁亥防三辅守令掾史于长安作乐　顺帝永和二年十月丙午幸未央宫防守尉官属劳赐　桓帝延熹元年五月己酉大
　　防公卿以下赏赐有差　马融广成颂羣师叠
　　伍伯校千重山叠常满房俎无空酒正案队膳
　　夫循行清醪车凑燔炙骑将鼓骇举爵钟鸣既
　　觞
　　汉乡饮酒
