<!-- { "loadSidebar": true } -->
　　礼乐志隋稍欲改作是时郑译牛辛彦之何妥蔡子元于普明之徒皆名知乐相与撰定依京房六十律因而六之为三百六十律以当一嵗之日又以一律为七音音为一调凡十二律为八十四调其说甚详而终隋之丗所用者黄钟一宫五夏二舞登歌房中等十四调而已唐兴即用隋乐武徳九年【正月己亥】始诏太常少卿祖孝孙协律郎窦璡等定乐初隋用黄钟一宫惟击七钟其五钟设而不击谓之哑钟唐协律郎张文收乃依古断竹为十二律髙祖命与孝孙吹调五钟叩之而应由是十二钟皆用孝孙又以十二月旋相为六十声八十四调其法因五音生二变因变徴为正徴因变宫为清宫七音起黄钟终南吕迭为纲纪黄钟之律管长九寸王于中宫土半之四寸五分与清宫合五音之首也加以二变循环无间故一宫二商三角四变徴五徴六羽七变宫其声繇浊至清为一均凡十二宫调皆正宫也正宫声之下无复浊音故五音以宫为尊十二商调调有下声一谓宫也十二角调调有下声二宫商也十二徴调调有下声三宫商角也十二羽调调有下声四宫商角徴也十二变徴调居角音之后正徴之前十二变宫调在羽音之后清宫之前雅乐成调无出七声本宫递相用唯乐章则随律定均合以笙磬节以钟鼓既成奏之【贞观二年六月乙酉】十一年张文收复请重正余乐帝不许曰朕闻人和则乐和隋末防乱虽改音律而乐不和若百姓安乐金石自谐矣初孝孙已定乐乃曰大乐与天地同和也制十二和以法天之成数号为唐雅乐一曰豫和二曰顺和三曰永和四曰肃和五曰雍和六曰夀和七曰太和八曰舒和九曰昭和十曰休和十一曰正和十二曰承和用于郊庙朝廷以和人神孝孙已卒张文收以为十二和之制未备乃诏有司厘定而文收考正律吕起居郎吕才叶其音声乐曲遂备【凡三十二曲】自髙宗以后稍更其曲名开元定礼始复遵用孝孙十二和其着于礼者一曰豫和【会要作元和】以降天神二曰顺和以降地只三曰永和以降人鬼四曰肃和登歌以奠玉帛五曰雍和凡祭祀以入俎又以彻豆六曰夀和以酌献饮福七曰太和以为行节八曰舒和以出入舞九曰昭和皇帝皇太子以举酒十曰休和皇帝以饭以肃拜三老十一曰正和皇后受册以行十二曰承和皇太子在其宫有会以行【会要周礼旋宫之义絶亡已久莫能知之一朝复古自孝孙始】　艺文志张文收新乐书十二卷　列传窦璡武徳中与太常少卿祖孝孙受诏定雅乐是正钟律【旧史云璡讨论故实撰正声调一卷】张文收善音律着新乐书十余篇贞观初召文收与
　　祖孝孙参定雅乐文收采三礼更加厘革　通典太宗留心雅正励精文教贞观之初命攷隋氏所传南北之乐梁陈尽呉楚之声周齐皆胡虏之音乃命太常卿祖孝孙正宫调起居郎吕才习音韵张文收考律吕平其散滥为之折衷汉以来郊祀明堂有夕牲迎神登歌等曲近代加祼地迎牲祼地不用乐公卿摄事又去饮福酒之乐周享神乐多以夏名宋以永名梁以雅名后周亦以夏为名隋氏因之唐以和为名开元中又造三和乐共十五和云云祴和【王公升殿会讫下阶履行则奏】丰和【享先农则奏】宣和【孔宣父殿齐太公庙奏之】武徳元年正月【十日己亥】始诏祖孝孙等考正雅乐贞观二年六月【十日乙酉】乐成奏之以十二律各顺其月旋相为宫祭圆丘以黄钟为宫郊庙方泽以林钟为宫宗庙以太蔟为宫五郊朝贺飨宴则随月用律为宫又郊庙祭享奏化康凯安之舞　会要凡黄钟防賔为宫其乐九变大吕林钟为宫其乐八变太蔟夷则为宫其乐七变夹钟南吕为宫其乐六变姑洗无射为宫其乐五变中吕应钟为宫其乐四变天子十二终上公九终侯伯七子男五卿六大夫四士三然后乐教大备太常乐章祭先农奏丰和之舞显庆三年郭瑜撰文宣庙奏宣和显庆三年范頵等撰武成王庙奏宣和贞元六年于邵撰【按吹律调钟事志作髙祖会要作太宗当以志为正髙祖九年八月逊位】　通鉴祖孝孙斟酌南北考以古声作唐雅乐凡八十四调三十一曲十二和　会要开元八年九月瀛州司法赵慎言表请郊庙加商调去角调【唐名臣奏慎言论郊庙乐合用商音周木徳金能克木故去金唐土王望加商调去角调】二舞人取品子顔容修正者充准国子习六乐学五礼号云门生其国子诸生教以乐经同于礼传其乐经章目虽详稍乖防要望令通明博识者修撰而攽之【通典同】
　　唐旋宫乐
　　通典旋宫之乐久防汉章帝建初三年鲍邺始请用之顺帝阳嘉二年复废累代皆黄钟一均变极七音则五钟废而不击谓之哑钟祖孝孙始为旋宫之法造十二和乐合四十八曲八十四调云云凡祀昊天上帝及五方大明夜明之乐皆六成祭地只神州社稷乐皆八成享宗庙之乐九成余祭祀三成隋开皇初有卢贲萧吉并撰著乐书贞观初张文收善音律常覧萧吉乐谱以为有未详乃取歴代沿革截竹为十二律吹之备尽旋宫之义云云【隋志萧吉乐论一卷　萧吉传有乐谱二卷唐志乐谱集解】　五代会要王朴上疏唐太宗用祖孝孙张文收考正雅乐而旋宫八十四调复见于时太宗之道与三五同功焉八十四调曲有数百今现存者九曲而已皆谓黄钟之宫声其余六曲错杂诸调盖传习之误也唐初虽有旋宫之乐至于用曲多与礼文相违张昭等议孝孙文收整比郑译寳常所均七音八十四调丝管并施钟石俱奏七始之音复振四厢之韵皆调　太乐令壁记周享神诸乐多以夏为名宋以永梁以雅后周以夏隋人因之国家以和为名祖孝孙始用旋宫法造十二和乐合三十二曲八十四调旋宫之乐汉章帝建初二年大予丞鲍邺始请用之顺帝阳嘉二年复废之累代皆黄钟一均变极七音则钟废而不撃反谓之哑钟孝孙革其非张文收为协律依周礼以圜钟至夷则为宫食举随月律为宫
　　唐九部乐　十部乐　十四国乐　二部乐
　　志燕乐髙祖即位仍隋制设九部乐燕乐伎乐工舞人无变者清商伎者隋清乐也有编钟编磬独琴击琴瑟秦琵琶卧箜篌筑筝节鼔皆一笙笛箫篪方响防膝皆二歌二人吹叶一人舞者四人并习巴渝舞西凉伎有编钟编磬天竺伎有铜鼔羯鼓都昙鼔髙丽伎有弹筝搊筝鳯首箜篌龟兹伎有弹筝箜篌琵琶五弦设五方师子安国伎有箜篌琵琶五弦横笛疏勒伎云云康国伎云云隋乐每奏九部乐终辄奏文康乐一曰礼毕【出庾亮家谓之文康乐】太宗时命削去之及平髙昌收其乐有箜篌铜角一琵琶五横笛箫觱篥答腊鼔腰鸡娄羯鼔皆二人舞者二人自是初有十部乐唐东夷乐有髙丽百济【二国】北狄有鲜卑吐谷浑部落稽【三国】南蛮有扶南天竺南诏骠国【四国】西戎有髙昌龟兹疏勒康国安国【五国】凡十四国之乐而八国之伎列于十部乐【中宗时百济乐工亡散岐王为太常卿复奏置之然音伎多阙】宗又分乐为二部堂下立奏谓之立部伎堂上坐奏谓之坐部伎太常阅坐部不可教者立部又不可教者乃习雅乐立部八一安舞【通典云安乐】二太平乐三破阵乐四庆善乐五大定乐六上元乐七圣夀乐八光圣乐【安舞太平乐周隋遗音也破阵乐以下皆用大鼔杂以龟兹乐其声震厉大定乐又加金钲庆善舞颛用西凉舞声颇闲雅】坐部伎六一燕乐二长夀乐三天授乐四鸟歌万嵗乐五龙池乐六小破阵乐【天授鸟歌皆武后作也天授年名鸟歌有鸟防人言万嵗因以制乐自长夀乐以下用龟兹舞惟龙池乐则否】
　　会要旧志并云贞观十四年文收制景云河清歌曰防乐据此则隋未有燕乐而礼毕列九部之末太宗造景云河清歌曰防乐而去礼毕明矣志谓髙祖仍隋设九部乐燕乐乐工舞人无变者髙宗即位文收为景云河清歌皆差齵不齐
