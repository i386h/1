<!-- { "loadSidebar": true } -->
　　唐太宗文皇帝天锡勇智开辟乾坤丕降霖雨刬茶涤茀仁声义实迩昭逺羽族卉仪面内禀朔凌烟置酒颉刹就霸未央髙防智戴入侍元武燕飨酋长毕雧丰貂文驷旅于象胥榛履熊冠图于王防际天接地武猋旁魄逖彼麴氏长雄髙昌文防猖狂怛威赧徳狐裘纳挚扶伏入朝防匿雉犇不式王命称兵焉耆西域遂梗粤十三载季冬壬申爰命骁将濯征交河驲骑龙旗逾沙轶幕虏渠怖駴日照雪消临冲闲闲应鼓如截明年八月癸酉克之智盛请降衿甲鼓下青海如镜欃枪不芒遂砰轒輼借瓯脱灰帐云彻席卷披置郡邑九之植于葱岭镌功纪伐卷斾而还左律右钺军容燀燿振旅恺入京师十二月丁酉龙驾帝服御观徳殿庭燎晰晰羽卫葳防鸿胪舌人虎贲爪士九賔四貉咸造在庭诸将戎服振振奉俘馘以献天子临轩受之廼舎爵饮至以数军实礼也于是宗伯奏仪司马辨位旌茷林植供张星敷金介缇衣髶髦戴鹖万旅凫藻踊跃就列鼎脀俎载百笾千品罍斝交错牺象静嘉房殽体节之羞醙清鄼白之勺槀饫于顔行七徳九功之舞羽荐横吹之音晔煜于观聴既醉之欢洽偃伯之颂兴执讯连连慕风向义单于日逐圜眎胆防金币軨积圭组缤纷班劳防勲周帀宏礼成毕贺于庙荐功皇泽赐酺云油雨霈前而顺天之献防后而紫微之受俘称伐计功莫此为盛拓地万里威震八荒随流而攘郷风驰义芳兰张饮天成浮酒上仪伟观史不絶书施于开元契丹授首爰即酺宴复行是礼宸章赋咏丕显祖烈于戯盛哉殿在元武门因射立名贞观永徽咸以上巳赐羣臣射总章之元辽东底平即是宴百官然武功文容二媺兼备未有斯举若者是役也有臣行本刋颂桞谷布昭威灵维兹茂典铺张犹昔饮御诸友小雅歌之饮至大赏春秋纪之是用作诗以鸿厥庆颂曰
　　太宗　渉禹之迹　天戈递讨　函夏清谧劙隂披雾　燿以月日　明谟指授　将猛四七缨厥緤浑　神扶电撃　陵海越障　蛾伏诎厀声暨徳绥　条支祝栗　箫勺嚚顽　正心翊翊狡焉麴戎　狼性隼质　雍阏琛賮　不庭不率皇赫斯怒　剪此朝夕　命率交河　成师而出旦秣我马　夕临其国　长毂雷辎　机駴蠭轶酋渠灰钉　余种氷释　镂体卉衣　系颈衔璧州三县五　如入吾室　坦歩葱雪　疆宇载辟叶防齿寒　不战自屈　抗棱荒裔　铭功乐石振旅于亰　秉钺执律　恺歌示喜　鼓吹轰激执讯连连　象胥絫译　六师大献　天容愉怿序情闵劳　匪疚匪棘　展仪广殿　时维观徳校队案部　羽林垒壁　削祍改襟　星共陛防衮龙临幄　防仗饰　累累其俘　厥角丹墄百蛮破胆　堕玉失舄　逆子有诛　视彼攸馘饮至大飨　乃数军实　矛不折寸　镞不遗一悠悠斾旌　万旅如植　矫矫虎臣　韎韐有奭班马无声　顔行山则　干羽陈阶　金匏在席鞮鞻效技　僸离俱集　乐増十部　于粲葆佾蒲筵纷纯　黼帷藻帟　山豆瀛尊　左右有秩酒车腾酌　镣盎浮溢　殽烝房俎　羞炰燔炙一朝飨之　在师中吉　湛露晞阳　帝晖咫尺舌人体委　惠浃夷貊　式燕以衎　率礼无失都防奉觞　胪凑羣辟　舎爵防勲　皇有蕃扶圭缀组　湛恩沕潏　熊罴鳬藻　贾勇奋力肇开西昌　膺贡受籍　帝惟不矜　常武无逸紫微献防　泾阳鸣防　祲容娄书　鸿烈赫奕开元继代　耆定徦逖　行于酺宴　播咏宸笔乃武乃文　丕昭帝式　宵雅歌周　劳率暨役归镐饮御　吉甫纪绩　于铄唐兵　爰轃四极铙曲未奏　崖颂靡述　维以颂歌　震于殊域序
　　汉保傅传序
　　保傅传者汉梁太傅谊所作也汉朝之儒惟贾生粹学渊识通逹治体谓元良天下之本本正而天下定若昔大猷保身傅徳罔匪正人涵养薫陶相观而善用旉遗后人休廼乩徃证今参经订史总眇论以诏万世孝昭嗣服乡学崇儒是传与孝经论语尚书迭敶旃夏大义之通见于始元五年六月之诏煌虖休兹毓徳之渊原典学之矩范也庸铺绎要指而为序曰圣人观洊雷之象是以诒孙谋燕翼子盖取诸震观山下出泉之象是以选左右蚤论教盖取诸防相古先民丕若厯年罔不在初自贻哲命禹戒汤训文谟武谋啓廸后昆兹率厥典立之师保谨辅道也教之礼乐頥徳性也抗灋以耸其善齿胄以孙其志斆学之制文王世子备矣是传尤正于始而谨于微八嵗入虎闱束髪就太学不待成人而教也太子始生举必以礼太师吹铜正声太宰持升正味不待就传而教也胎教之道书玉版臧金鐀不待初生而教也有道有充有弼有承史司过工诵谏巾车有教膳宰有规不惟三公三少孝仁礼义之道习也始敶周秦之隆防终论贤佐之得失复以诗礼易春秋明谨始敬终之义曰学礼曰明堂之位曰青史氏之记三代文献森然在目如旦佚之立前后望奭之翼左右其末章曰镜所以察形古所以知今谊之意深矣传亥匪人嬴辙未逺逸民翼恵亦罔克夀孝文初载肇立元子越六年谊孰数于前曰选端士曰去邪人然智囊之进刑名之习以规为瑱聴之藐藐后九十余年昭帝始诵习之业隆于繦褓徳牟于成后谊之书有助焉廼若大夫进谏白虎通述之帝入五学邕宗元识之鸾在衡和在轼頴逹诗防又称之防与王度记太初篇韩诗内传竝言班史本传概而未详嘉言丕彛千载眇觌愚谓着翼善之记不如监是书而善自明譔飬徳之传不如寳是书而徳自进青宫之纪博矣读是书知其寡要也榣山之则媺矣读是书知其亡实也辅翼之臣有能采而献之可以衍防海之润増前星之晖万年惟王永保民盖自兹始敢着谀闻于篇端按新书五十八篇是传分为传职保传容经胎教四篇文頴谓在礼大戴记今列于第四十八篇凡二章三千五百五十四字云谨序
　　唐西南备邉録序
　　唐大和四年十月戊申制诏兵部侍郎臣徳裕节度劒南西川维蜀西控戎索南接蛮服昔在中叶武尅不刚蟊贼内讧蛇豨荐食表撑里拓犹惧侵轶未隂绸户莫急二邉于是先事情并谋合知料敌埶防地险讨军实而备邉録作焉即十三卷之简见万里外之情所以制胜无形销患未萌也兹不可亡序夫备敌于一方其防易备敌于多方其谋囏朔方既城薄伐于西方王其勤也玁允既攘鞠旅于南宣王其武也鍼芒写气螘穴溃隄知虑不周扞防不宻则壃场之虞不生所玩吁可惧哉然山川阸塞非图莫见兵财盈虗非书莫着是故军防有録譔于天宝九州别録上于贞元御戎新録奏于元和元振述安邉之防敬舆条备邉之失前英后杰帷筹幄画详已然之变忽未动之忧寝薪为安折栁为固猷之不逺防将生心徳裕身佩西垂之任得不为南鄙虑乎方唐盛际徳威畅北縻突厥东憺辽海穷髪反景悉主悉臣文恬武嬉防羊于易吐蕃间衅河陇失险缔纵南诏协以谋我岷江饮马倚为先锋井络绅垠我圉孔棘有守曰臯凿青谿道要结蛮好犄鹿效顺篹集事状为巻十七质币结辙闿户诲盗戎瞻虽詟蛮旤始牙罙入成都如升虚邑唐之君臣且旰食矣畴咨良翰挢失刷耻爰命徳裕抗旌秉钺葺残奋怯改纪其政乃建筹邉之楼凡险要与蛮相入者图之左与戎宻迩者图之右而部落馈餫靡不察乃立雄邉之军其精兵曰南燕及连弩骑士曰飞星及突骑而农战器械靡不餙大度孰制城以杖义荣经孰控城以御侮西山郭阸城以柔逺复卭崃关徙越嶲治而蛮之齿寒怛谋纳欵维川归壁而戎之气夺犹卢敌去而备弛也兵将粮械之数城镇种落之名嵗计经用之目讲求利病辑为一书诸郡固实外夷情状昈分缕析粲如指掌剏立陴垒咸以朱书緫防小图标之首卷而第四巻叙维州本末尤悉书成于大和六禩迨防昌中秉国之均始奏上之观诸文集犹有可攷二邉方骚而金汤之二虏孔炽而雷霆之匪石画沈几曷克轃兹藏之禁严副在邉日戒夕愓庻克有定大中而后慆忧好暇懐燕安之毒玩鸷撃之形河湟归疆西顾无骑壒矣厉阶之梗惟蛮为其穅及米繇劒而岭干符之季有臣云防自邕管渉川陆四十七程至善阐以南诏録三卷献于朝吁徳裕之録以蜀备蛮藩篱之防也云防之録以邕备蛮则闯然入户庭矣忧先于事事至而忧奚翅铢石之差与据旧鉴新不可不毖患于防眇也易之蹇曰利西南必有六二匪躬之臣而后能济蹇难徳裕以之按唐艺文志是録列在兵书今馆阁书目存者一卷余轶不传我思古今爱莫起之抚陈编而三叹谨序
　　玉海巻二百四
　　玉海后序
　　鸿蒙既判六经载道厯代诸儒著述辨析至宋而道复大明事类之书亦至宋而益广广其述者厚斋先生为最焉先生由词科擢登秘府读天下之书而识于一心以一心之所识而著述玉海之一书极天地万物与夫古今礼乐制度咸备于此秘藏于家迨今百有余载至元丁丑嵗淛东宣阃都元帅资徳公知是书而发其秘俾锓梓以广其传是时经厯贾君亨都事耿君朶罗歹来賛宾幕俱笃意斯文以是书为己任尽心恊力克成厥功而元徳实奉檄董其役阅二载而刋始完嗟夫是书也昔为王氏家藏之书今则为天下之书矣以先生一心之微博覧天下之书而着于一书今复以是书而行于天下其惠后学也岂小补哉若夫论著书之防要已见于序文愚不复赘姑记刋书嵗月之始末于卷后庻使后学之士知是书之幸传于世不易也至元六年四月朔日勤郡文学正东嘉薛元徳序
