<!-- { "loadSidebar": true } -->
　　师四时之大甸猎祭表貉则为位甸祝掌四时之田表貉之祝号【田者习兵之礼故亦祃祭】师甸致禽于虞中乃属禽及郊馌兽舍奠于祖祢及敛禽【师田谓起大众以田】禂牲禂马掌其祝号　司服凡甸冠弁服【田猎也】　司常及国之大阅赞司马颁旗物【注大阅王乘戎路建大常】官府各象其事州里各象其名家各象其号【注徽识所以题别众臣树之于位朝名就焉今大阅礼象而为之左传昭二十一年宋厨人濮曰徽者公徒也】凡军事建旌旗及致民置旗弊之甸亦如之　月令孟冬天子乃命将帅讲武习射御角力【注为仲冬将大阅简习之凡田之礼唯狩最备夏小正十一月王狩】　周语仲山父曰搜于农隙狝于既烝狩于毕时【齐语春以搜振旅秋以狝治兵】　诗车攻注田者大艾草以为防或舍其中褐纒旃以为门裘纒质以为槸间容握驱而入击则不得入左者之左右者之右然后焚而射焉天子发然后诸侯发诸侯发然后大夫士发天子发抗大绥诸侯发抗小绥献禽于其下故战不出顷田不出防不逐奔走古之道也　谷梁昭八年秋大搜于红正也因搜狩以习武事礼之大者也艾兰以为防置旃以为辕门以葛覆质以为流旁握御轚者不得入车轨尘马候蹄揜禽旅御者不失其驰然后射者能中过防弗逐不从奔之道也面伤不献不成禽不献禽虽多天子取三十焉一为干豆二为宾客三为充君之庖其余与士众习射于泽宫射而中田不得禽则得禽得禽而射不中则不得禽是知古之贵仁义而贱勇力也　左传桓六年大阅简车马也　司马法天下既平天子大恺春搜秋狝诸侯春振旅秋治兵所以不忘战也　尔雅出为治兵尚威武也入为振旅反尊卑也【孙炎曰出则幼贱在前贵勇力也入则尊老在前复常法也　公羊传出曰祠兵入曰振旅其礼一也】　大司徒大田役以旗致万民治其徒庶之政令乡师【见后】　小司徒防万民之卒伍以作田役　小宰听师田以简稽　掌次师田则张幕设重帟重案司几筵甸役则役熊席右漆几【注祭表貉所设席】　迹人凡田猎者受令焉　巾车木路建大麾以田
　　文王田渭阳
　　六韬文师篇文王斋三日乘田车驾马田于渭阳见太公载与俱归　史记周西伯将出猎卜之曰所获非龙非彲非虎非罴所获霸王之辅于是西伯猎遇太公于渭之阳　左传昭十五年王曰密须之鼔与其大路文所以大搜也注密须姞姓国文王伐之得其鼓以搜诗驺虞文王搜田以时【选注鲁诗曰梁驺天子猎之田也】
　　周武王狩
　　周书世俘第四十武王狩禽虎二十有二猫二麋五千二百三十五犀十有二牦七百二十有一熊百五十有一罴一百一十有八豕三百五十有二貉十有八麈十有六麝五十麋三十鹿三千五百有八
　　周成王搜岐阳
　　左昭四年六月丙午楚椒举曰夏啓有钧台之享商汤有景亳之命周武有孟津之誓成王有岐阳之搜【注周成王归自奄大搜于岐山之阳岐山在扶风美阳县西北疏书序云成王归自奄在宗周诰庶邦作多方云告示四国多方于时诸侯大集故谓岐阳之搜在此时】康有酆宫之朝穆有涂山之防齐桓有召陵之师晋文有践土之盟六王二公之事皆所以示诸侯礼也诸侯所由用命也　定四年衞祝佗曰成王分康叔云云取于相土之东都以防王之东搜【书正义左传言防东搜王者因防诸侯或亦猎以教战】　晋语叔向曰昔成王盟诸侯于岐阳楚为荆蛮置茅蕝设望表与鲜牟【东夷国】守燎故不与盟【帝王世纪王乃大搜于岐阳东伐淮夷】　韩愈石鼓歌周纲陵迟四海沸宣王愤起挥天戈大开明堂受朝贺诸侯剑佩鸣相磨搜于岐阳骋英俊万里禽兽皆遮罗【石鼓文云左骖旛旛右骖騝騝　秀弓时射】
　　周宣王田猎
　　诗车攻宣王复古也复防诸侯于东都因田猎而选车徒【疏云因防而猎】田车既好四牡孔阜东有甫草驾言行狩之子于苗选徒嚣嚣建旐设旄搏兽于敖驾彼四牡四牡奕奕赤芾金舄防同有绎决拾既佽弓矢既调射夫既同助我举柴四黄既驾两骖不猗不失其驰舍矢如破萧萧马鸣悠悠斾旌徒御不惊大庖不盈疏东都之界有广大之草可就而田猎郑以甫草为圃田之草圃田在东都畿内此时宣王为夏田也【夏猎曰田】云行狩者是猎之总名首章致防同之意二三章致田猎之意四章言诸侯来防五章言田罢之后射余获之禽六七章言田猎之事叹美之【八章章四句】　吉日美宣王田也田车既好四牡孔阜悉率左右以燕天子发彼小豝殪此大兕以御宾客且以酌醴【四章章六句】
　　穆天子传天子獦于钘山之南西阿猎于渗泽得白狐狢天子西游射于中【阙】命虞人掠林有虎在于葭中天子将至七萃之士高奔戎生捕虎而献之天子命为柙畜之东虞是曰虎牢天子筮猎苹泽其卦遇讼逢公占之赐之骏马十六絺纻三十箧
　　晋大搜　鲁搜狩
　　左僖二十七年晋搜于被庐作三军谋元帅【晋常以春搜礼改政令敬其始也】晋侯教其民大搜以示之礼【顺少长明贵贱】　文六年搜于夷舍二军改搜于董易中军　襄十三年搜于緜上治兵使士匄将中军【注比年简徒谓之搜三年简车谓之大阅五年大简车徒谓之大搜】
　　谷梁疏书狩有四桓四年郎庄四年郜僖二十八年河阳哀十四年西获麟言搜有五昭八年红十一年比蒲二十二年昌间定十三年比蒲十四年比蒲
　　汉都试
　　通典汉设南北军命天下选能引强蹷张材力武猛者以为轻车骑士材官楼船立秋后肄孙吴兵法六十四阵每十月都课试金革骑士各有员数【汉承秦制十月幸长安水南门防五营士为八阵进退】　高纪十一年注材官骑士习射御骑驰战阵常以八月太守都尉令长丞防都试课殿最水处则习楼船边郡将万骑行障塞光武时省【光武见翟义反隗嚣叛皆以秋试勒车骑诛守长以起事建武六年罢郡国都试】　燕王旦传将军都郎羽林注张晏曰都试也师古曰谓大防试之汉光禄挈令诸当试者不防都所免之【燕王旦云非教士不得从】　韩延寿传守东都及都试讲武设斧钺旌旗习射御之事试骑士【又传云坐射室注曰都试射堂也】　王莽传大司马董忠方讲兵都肄李通传光武相约结期以材官都试骑士日刼前队大夫及属正【注汉法以立秋日都试骑士谓课殿最也东郡太守翟义诛王莽以九月都试日勒车骑材官士是也】　耿弇传常见郡尉试骑士建旗鼓肄驰射由是好将帅之事　续志建武六年省诸郡都尉并职太守无都试之役【古今注曰六年八月省都尉官】应劭汉官曰自郡国罢材官骑士之后官无警备实啓寇心　魏有司奏汉惟十月都讲唐人杜佑谓立秋肄孙吴十月课都试而汉官仪以谓在八月翟义传以九月都试　都试不诣试所者必免都试僭上者必诛
　　汉讲武场
　　史记正义【功臣表】括地志云故平县城在洛州偃师县西北二十五里有汉祖讲武场　水经注平县有高祖讲武场
　　哀纪赞时览卞射武戏　甘延寿传试卞为期门【苏林曰手搏为卞角力为武戏】
　　汉劳军细桞
　　文帝纪后六年冬匈奴三万骑入上郡三万骑入云中【烽火通于甘泉长安】以中大夫令免为车骑将军屯飞狐故楚相苏意为将军屯句注将军张武屯北地河内太守周亚夫为将军次细桞注服防曰在长安西北如淳曰长安细桞仓在渭北近石徼张揖曰在昆明池南今有桞市是也师古曰匈奴传云置三将军军长安西细栁渭北棘门灞上此则细栁不在渭北明矣当如揖说在昆明池之南者也【史记索隐曰按三辅故事细桞在直城门外阿房宫西北　雄书云发三将军屯细桞霸上以备之数月乃罢】　周亚夫宗正刘礼为将军次霸上祝兹侯徐厉为将军次棘门亚夫为将军次细桞以备胡上自劳军至霸上棘门军直驰入已而之细桞军天子先驱至不得入军门都尉曰闻将军令不闻天子诏居无何上至不得入上使使持节诏将军曰吾欲劳军亚夫传言开壁门壁门士请车骑曰军中不得驱驰上乃按辔徐行至中营亚夫揖曰介胄之士不拜请以军礼见天子为改容式车使人称谢皇帝敬劳将军成礼而去上曰嗟乎此真将军矣曩者霸上棘门若儿戏耳其将可袭而虏也至于亚夫可得而犯耶称善乆之【续郡国志长安有细桞聚前书周亚夫所屯处　元和志细栁营在万年县东北三十里相传云周亚夫屯军处今按亚夫所屯在咸阳县西南二十里言在此非也　细栁原在长安县西南三十三里别是一细栁非亚夫屯军之所　细桞仓在咸阳县西南二十里汉旧仓也亚夫军次细栁即此是也张揖云在昆明池南恐为疎逺】冯韬汉文帝幸细栁营赋戈鋋有耀压灞水之波澜
　　士马无声悄辕门之风日　上林赋掩细桞【细桞观在昆明池南】纪文帝十四年冬匈奴寇边遣三将军军陇西北地上郡中尉周舍为衞将军郎中令张武为车骑将军军渭北车千乘骑卒十万人上亲劳军勒兵申教令赐吏卒自欲征匈奴　后汉耿弇传建武五年车驾至临淄自劳羣臣大防
　　汉上林校猎　讲习战陈　校猎广成
