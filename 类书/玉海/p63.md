<!-- { "loadSidebar": true } -->
　　汲冢周书序武王平商维定保天室规拟伊洛作度邑周公既诛三监乃述武王之志建都伊洛作作洛　度邑解第四十四维王尅殷国君诸侯乃厥献民九牧之师见王于殷郊王乃升汾之阜以望商邑【云云】王曰自洛汭延于伊汭居阳无固其有夏之居【有夏之居即河南也】我南望过于三涂我北望过于有岳丕顾过于河宛瞻延于伊洛无逺天室其名兹曰度邑　作雒解第四十八周公俘殷献民迁于九毕俾康叔宇于殷俾中旄父宇于东乃作大邑成周于土中城方千七百二十丈郛方七百里南系于洛水地因于郏山以为天下之大凑制郊甸方六百里国西土为方千里分以百县县有四郡郡有【阙】鄙大县立城方王城三之一小县立城方王城九之一乃设丘兆于南郊以上帝配后稷日月星辰先王皆与食建大社于周中其壝东青土南赤西白北骊中央黄将建诸侯凿取其方一面之土苞以黄土苴以白茅以为土封故曰受则土于周室乃位五宫大庙宗宫考宫路寝明堂【五宫宫府寺也大庙后稷二宫祖考庙也路寝王所居也】咸有四阿反坫重亢重郎常累复格藻棁设移旅楹惷常画内阶阶堤唐山廧应门库台阃　左传哀二年注引周书作雒篇千里百县县有四郡　汉地理志注臣瓒引周书度邑篇曰武王问太公曰吾将因有夏之居南望过于三涂北瞻望于有河　史周纪注徐广引度邑　文选曲水诗序注引度邑篇曰维王克殷自鹿至于丘中具明不寝　隋牛引作洛篇明堂咸有四阿孔晁注云云
　　汉水经
　　见山川
　　汉郡国地志　郡国书
　　隋志武帝时计书既上太史郡国地志固亦在焉而史迁所记但述河渠其后刘向略言地域朱贡条记风俗班固因之作地理志其州国郡县山川夷险时俗之异经星之分风气所生区域之广戸口之数各有攸叙与古禹贡周官所记相埓　杂类云后汉光武始诏南阳撰作风俗故沛三辅有耆旧节士之序鲁庐江有名德先贤之賛郡国之书由是而作【序賛并亡】　水经注桑钦地理志曰漯水出髙唐
　　汉山经水志
　　后西南夷论汉开四夷之境欵殊俗之附文约之所沾渐风声之所周流几将日所出入处也着自山经水志者亦略及焉　张骞汉使穷河源其山多玉石采来天子案古图书名河所出山曰昆仑云　水经【见后】　山海经【见前】
　　汉方志　十三州志　扬雄州箴
　　后西域论甘英抵条支而歴安息临西海以望大秦拒玉门阳闗者四万余里靡不周尽若其境俗物类川河领障气节凉暑梯山栈谷之道风灾难之域莫不备写至于佛道神化兴自身毒而二汉方志莫有称焉唐志阙骃【后魏书有】十三州志十四卷【隋志十卷】　南史梁
　　吴均着庙记十卷十二州记十六卷　蓺文类聚有苗恭十四州记　禹贡正义引十三州记　水经注引黄义仲十三州记　汉地理志注师古引阚骃云【师古日中古以来説地理者多矣或解释经典或撰述方志竞为新异妄有穿凿今并不录】　扬雄荆兖豫徐青幽冀并雍益交十二州箴着蜀王本纪蜀都赋【雄云箴莫善于虞箴作州箴】
　　汉陈留耆旧传
　　隋志汉议郎圏称二卷【唐志云圏称陈留风俗三卷】魏散骑郎苏林陈留广旧一卷东晋江敞陈留志【唐志云人物志】十五卷选注水经注御览引陈留风俗　髙纪注臣瓒引陈留
　　耆旧若韦氏四海【一卷】王基东莱【一卷】陈夀益部【十四卷又续一卷　唐志益州耆旧杂记二卷】习凿齿襄阳【记五卷】先贤如魏明帝海内【四卷】兖州徐州【各一卷】刘义庆徐州賛【九卷】范瑗交州【三卷唐志四卷】诸国清贤【一卷】晋白褒鲁国【二卷】张方楚国賛【十二卷】
　　魏周斐汝南【五卷】陈英宗陈留像賛【一卷】济北【一卷】庐江七贤【一卷】谢承防稽【七卷】钟离岫防稽【后贤记二卷】防稽先贤像賛【五卷唐志贺氏四卷】吴陆凯吴国【四卷】张胜桂阳画讃【五卷】零陵【一卷】郭
　　縁生武昌【志二卷　唐志三卷】陆刘芳广州【各七卷】髙范荆州【三卷】仲长统山阳【一卷】王羲度徐州【九卷】刘义庆讃【八卷】吴均吴郡钱塘【五卷】诸国【一卷】南齐崔慰祖着海岱志起太公迄西晋人物为四十卷半未成　唐赵武孟着河西人物志十篇　蜀志陈术着益部耆旧及志　御览引荆州先德　选注引习凿齿襄阳耆旧记【书日五卷载先贤事迹及山川地理末有贺铸题疑记述无伦贯非全书云】
　　淮南墬形训
　　淮南子天地之间九州八极土有九山山有九塞泽有九薮风有八等水有六品何谓九州东南神州曰农土正南次州曰沃土西南戎州曰滔土正西弇州曰并土正中冀州曰中土西北台州曰肥土正北济州曰成土东北薄州曰隐土正东阳州曰申土　记曲礼疏案地统书括地象云地中央曰昆仑又云其东南方五千里曰神州以此言之昆仑在西北别统四方九州其神州者是昆仑东南一州耳于一州中更分为九州则禹贡九州是也　史记驺衍以为儒者所谓中国者于天下乃八十一分居其一分耳中国名曰赤县神州赤县神州内自有九州禹之序九州是也不得为州数中国外如赤县神州者九乃所谓九州也有裨海环之如此者九乃有大瀛海环其外
　　应劭地理风俗记
　　水经又东至郁林注应劭地理风俗记曰周礼郁人【云云】一曰郁人所贡因氏郡矣又曰日南故秦象郡　冠石山应劭地理风俗志曰武水出焉应劭地理风俗记云河内殷国也周名之为南阳
　　魏土地记
　　水经注魏土地记曰县有谷城山【又引魏书郡国志】　旧唐志魏诸州记二十卷　地説曰汉与江合于衡北翼际山傍沔水东行过三澨合流　禹贡正义郑引地记书云三危之山在鸟防之西南　正义引张氏地理记益稷正义郑引地记书曰昆仑山东南地方五千里名曰神州
　　晋畿服经　齐地理书　梁地记　陈舆地志隋区防图志　诸州国经集【皇甫士安地理书】
　　隋经籍志晋世摰虞依禹贡周官作畿服经其州郡及县分野封略事业国邑山陵水泉乡亭城郭道里土田民物风俗先贤旧好靡不具悉凡一百七十卷今亡齐陆澄聚一百六十家之説依其前后逺近编而为部谓之地理书【隋志二百四十九卷澄合山海经已来一百六十家以为此书　唐志邓基陆澄地理志一百五十卷　隋志又有陆澄地理书抄二十卷　南史庾仲容众家地理书二十卷　选注引刘澄之地理书】任昉又増陆澄之书八十四家谓之地记【志二百五十二卷又书抄九卷唐志同】陈顾野王抄撰众家之言作舆地志三十卷【文选注引之】隋大业中诏天下诸郡条风俗物产地图上于尚书故隋代有诸郡物产土俗记一百五十一卷区宇图志一百二十九卷【崔祖濬姚思廉修广三尺从三丈三尺明九域山川之要究五方风俗之宜　崔赜大业五年受诏与诸儒譔区宇图志二百五十卷帝更令虞世基许善心衍为六百卷】诸州图经集【唐志云隋图经集记】一百卷【郎蔚之撰即郎茂】其余记注甚众【许善心撰方物志二十卷】今任陆二家所记之内而又别行者各录在其书之上自余次之于下陆澄书见存别部自行者唯四十二家【山海经　水经　黄图　洛阳记二　洛阳宫殿簿　洛城图　述征记　西征记娄地记　风土记　吴兴记　吴郡记　京口记南徐州记　防稽土地记　防稽记　隋王入沔记】
　　【荆州记　神壤记　豫章记　蜀王本纪　三巴记珠崖　陈留风俗　邺中记　春秋土地名　衡山记　游名山志　圣贤冡墓记　佛国记　游行外国　交州以南外国　十洲记　神异经　异物志　南州异物志蜀志　发记】任昉书见存别部行者唯十二家【三辅故事　湘州记　吴郡记　日南　江记　汉水记居名山志　西征记　庐山南陵云精舍记　永初山川古今记　元康三年地记司州记　并帖省置诸郡旧事】　地理一百三十九部一千四百三十二卷通计亡书合一百四十部一千四百三十四卷　隋地理志大凡郡一百九十县一千二百五十五　姚思防诏与崔祖濬修区防图志　崔赜诏问何处有羊肠坂赜曰汉地理志上党壶闗帝曰不是又曰皇甫士安撰地理书太原北九十里有之帝曰是也【志又有刘黄门地理书抄十卷】　郎茂【字蔚之】撰州郡图经一百卷奏之赐帛三百段以书付秘府　唐志虞茂区宇图一百二十八卷顾野王舆地志三十卷　地理志书钞十卷杂地志五卷【失姓名】
　　晋太康地记
　　唐志晋太康土地记十卷太康州郡县名五卷【旧唐志并太康三年撰】　前汉梁王地理志师古注史记正义引晋太康地记史索隐引太康地理志选注引太康地志元康地记后汉志注水经注引晋地道记吴志注引太康三年地记宋书州郡志引晋太康地志王隐地道后汉志注禹贡正义引张氏地理记史记注引晋太康地记龙渊水　梁陶景着古今州郡记
　　晋交广二州春秋
　　吴志注晋太康八年广州大中正王范上交广二州春秋　唐志王范交广二州记一卷　水经注引王氏交广春秋　中兴书目广东防要四卷治平中知广州王靖撰载十六郡四十一县地里事实广西防要二卷治平中知桂州张田撰载二十九郡及羁縻化外诸蕃山川地理
　　晋闗中记
　　中兴书目闗中记一卷晋葛洪撰载长安山川及宫殿陵庙【唐志云潘岳撰文选注引之】　唐志葛洪西京杂记二卷　文选注引雍州图经　程大昌雍录十卷
　　晋风土记
　　隋志晋平西将军周处撰风土记三卷【唐志十卷选注引之】
　　晋地道记
　　水经注引王隐晋书地道记又引乐资九州志太康地道记　诗正义引晋书地道记　隋志元康三年地记六卷　后魏地形志晋又一统地道所载又其次也史记正义引徐才宗国都城记　蓺文类聚引苗恭十四州记曰秦以公国为大郡侯伯为小郡大郡曰守小郡曰尉
　　齐山川古今记
　　隋志永初山川古今记二十卷齐都官尚书刘澄之撰唐志同又司州山川古今记三卷
　　隋地形志
　　髙祖令庾季才与其子质撰垂象志一百四十二卷地形志八十七卷　经籍志五行类八十卷季才撰　隋大业拾遗曰大业初勑秘书学士十八人修十郡志虞世基总检先令学士各序一郡风俗拟奏请体式付世基择善用之乃钞吴郡序为体式及图志第一副本新成八百卷奏之帝以郡帙太少重修成一千二百卷卷头有图别造新様纸卷长二尺叙山川则卷首有山水图叙郡国则有郭邑图叙城隍则有公馆图其图上山水城邑题书字极细并用欧阳肃书
　　唐括地志　坤元录　河图括地象【见上】
