<!-- { "loadSidebar": true } -->
　　志十二篇　扬雄传蜀有司马相如作赋丽温雅雄心壮之拟以为式作反离骚广骚又旁惜诵以下至怀沙一卷名曰畔牢愁成帝时正月从上甘泉还奏甘泉赋以风三月将祭后土还上河东赋以劝十二月羽猎因校猎赋以风明年从至射熊馆还上长杨赋借翰林为主人子墨为客卿以风　文选注引扬雄蜀都赋太赋覈灵赋又引释愁　北史司马膺之好读太经又注雄蜀都赋
　　汉四赋
　　扬雄传辞莫丽于相如作四赋【甘泉河东校猎长杨】
　　汉颂德赋
　　志杂赋有杂行出及颂德赋二十四篇杂四夷及兵赋二十篇
　　汉论都赋
　　杜笃传光武时以闗中表里山河先帝旧京不宜改营雒邑上论都赋【唐志杜笃集五卷隋志一卷】　王景传杜陵杜笃奏上论都欲令车驾迁还长安景以宫庙已立恐人情疑惑会有神雀诸瑞乃作金人论颂洛邑之美天人之符
　　汉两都赋
　　班固传时京师脩起宫室濬治城隍而闗中耆老犹望朝廷西顾固乃上两都赋【西都东都】盛称洛邑制度之美以折西宾淫侈之论【隋志班固集十七卷】　东都赋有五篇之诗明堂辟雍灵台宝鼎白雉
　　汉二京赋
　　张衡天下太平日久王侯逾侈乃拟两都作二京赋因以讽谏十年乃成【隋志张衡集十一卷】　隋志薛综注张衡二京赋二卷【吴薛综述二京解一云薛综音】　衡又作南都赋　傅毅有洛都赋　唐李庾作西都东都赋
　　汉神爵赋
　　隋志二卷傅毅撰【唐志毅集五卷隋志二卷】
　　魏赵都许都洛都赋
　　刘劭传作赵都赋明帝美之诏劭作许都洛都赋时外兴军旅内营宫室劭作二赋皆讽谏焉【隋志刘劭集二卷】　文选注引何桢许都赋吴质魏都赋　水经注引徐干齐都赋
　　晋三都赋
　　左思传思辞藻壮丽造齐都赋一年乃成【隋志二卷幷音】复欲赋三都诣张载访岷卭之事构思十年门庭藩溷皆着笔纸遇得一句即便疏之自以所见不博求为秘书郎赋成皇甫谧为其序张载为注魏都刘逵注吴蜀而序之衞瓘又作略解张华见而叹曰班张之流也使读之者尽而有余久而益新于是豪贵之家竞相传写洛阳为之纸贵【隋志左思集二卷梁有五卷】隋志五都赋六卷张衡左思【孙绰绝重张衡左思之赋毎云三都二京五经之鼓吹也】　文选注引刘桢鲁都赋曰盖如飞鹤马似游鱼
　　晋扬都赋
　　庾阐传为给事中吴国内史虞潭为太伯立碑阐制其文又作扬都赋为世所重曹毘亦着扬都赋亚于阐【隋志阐集九卷毘集十卷】　世说庾阐扬都赋成庾亮云可三二京四三都于是人人竞写都下为之纸贵
　　晋天地赋
　　成公绥传为天地赋张华重其文以为绝伦【隋志成公绥集九卷梁十卷】
　　晋中兴赋
　　王廙传丞相导从弟为荆州刺史元帝即位奏中兴赋曰虽未足宣扬盛美亦诗人嗟叹咏歌之义也【隋志廙集十卷】
　　晋南郊赋
　　郭璞传词赋为中兴之冠作南郊赋帝嘉之以为著作佐郎【水经注引南郊赋】璞着江赋辞甚伟【隋志璞集十七卷】
　　晋朝会赋
　　南齐乐志角抵像形杂伎汉世张衡西京赋是其始也魏世则事见陈思王乐府宴乐篇晋世则见傅元正篇朝会赋　礼志傅朝会赋云华灯若乎火树炽百枝之煌煌【隋志集十五卷梁五十卷】
　　唐述圣赋　惟皇诫德赋　大宝箴　玉谍真记
　　谢偃传太宗朝为文馆直学士帝召见欲偃作赋先为序一篇言天下乂安功德茂盛意授偃使赋偃缘帝防名篇曰述圣帝悦赐帛数十初帝即位张蕴古上大宝箴谏帝以民畏而未怀其辞挺切擢大理丞偃又献惟皇诫德赋其序大畧言治忘乱安忘危逸忘劳得忘失四者人主莫不然是以圣人处宫室则思前王所以亡朝万国则思已之所以尊循府库则思今之所以得视功臣则思辅佐之始见名将则思用力之初如此则人无易心天下何患不化哉旦行之尧舜暮失之桀纣岂异人哉葢规帝成功而自处至难云又撰玉谍真纪以劝封禅【李百药工诗而偃善赋时称李诗谢赋　志谢偃集十卷】　旧史惟皇诫德赋虑失者常得怀安者必危是以战战栗栗日谨一日守约守俭去奢去逸惟贤是授惟民所恤则四皇不足五六帝不足七若夫忠良是弃谄佞斯奬则夏桀可二殷辛易两　太宗御制述圣赋序【见文苑英华】　宋朝天圣四年闰五月宋绶録进惟皇诫徳赋
　　唐赞道赋
　　李百药传贞观四年【政要云五年】授太子右庶子太子戱媟无度乃作赞道赋以讽他日帝曰朕见卿赋述古储贰事劝励甚详赐防三百段马一匹　赋畧曰惟忠与敬曰孝与仁则可以下光四海上烛三辰礼贤于秋实归道于春卿异洞箫之虞侍殊飞盖之縁情【见贞观政要】
　　唐清暑赋
　　崔仁师传太宗幸翠微宫上清暑赋以讽帝称善赐帛五十段
　　唐太一枢会赋
　　志五行类李淳风太一枢会赋一卷宗注
　　唐南郊赋
　　徐彦伯传会郊祭上南郊赋辞致典缛【见文苑英华】
　　唐三大礼赋
　　宗天宝十三载杜甫进朝献大清宫朝享大庙有事于南郊三大礼赋投延恩匦　旧史天宝末献三大礼赋宗奇之召试文章
　　唐含元殿赋
　　李华传着含元殿赋万余言萧颖士曰景福之上灵光之下
　　唐大明赋
　　见箴类
　　唐海潮赋
　　志卢肇一卷
　　鲁史分门属类赋【见春秋类】
　　杨钧三卷以左氏事类分十门各为律赋一篇干德四年奏御诏襃之
　　干德五凤楼赋
　　干德中梁周翰献拟制二十篇擢为右拾遗会修大内上五凤楼赋
　　端拱事类赋
　　端拱中秘阁校理吴淑撰百篇以献诏令注释淳化四年成三十卷九月庚寅朔以为水部郎咸平中淑以浚郊上都累圣丕业作论都赋以献
　　淳化东西京赋
　　淳化三年三月赐杨亿及第亿年十二读书秘阁因拟文选两京赋作东西京赋以进太宗嘉之诏学士院试舒州进甘露颂帝益赏其才咸平四年二月五日钱惟演献东京赋　吴淑作论都赋　淳化三年春和防献观灯赋付史馆
　　咸平宋都赋
　　咸平四年八月乙未直史馆刘叟上章献宋都赋述皇宋由兹地建号宜升宋州为都立祖宗庙上嘉之命史馆检故事以闻　王仲旉作南都赋
　　咸平春秋字源赋
　　杨文举注尹玉羽春秋字源赋咸平四年正月乙酉知河南府李至上之以赋送秘阁　徐锴赋苑二百卷
　　祥符皇子冠礼赋
　　祥符八年十二月戊子著作佐郎晏殊上皇子冠礼赋诏奬之
　　元丰汴都赋
　　元丰七年三月壬戌以太学生周邦彦为太学正邦彦献汴都赋故擢之
　　绍兴三都赋
　　绍兴十三年三月二十八日王鈇上亲飨太庙赋除直徽猷阁十五年十一月癸亥高衮献二都赋与敎官十七年十二月十三日施谔进中兴颂一篇绍兴雅十篇行都赋一首免解
　　淳熙明堂赋　颂尧赋
　　见后
　　河图天地二运赋
　　崇文目卜筮类一卷论天地二运盖三命书也不着撰人
　　歴代纪元赋
　　书目一卷皇朝杨备撰次汉至五代正綂年号为赋一首又别为宋颂四章　梁武帝歴代赋【见御制】　后周扈载次歴代有国废兴治乱之迹为运源赋甚详　赵邻几作禹别九州赋万余言　范讽献东封赋　鞠常着四时成嵗赋万余言　钱熙作四夷来王赋以献凡万余言太宗嘉叹以为直史馆
　　文心雕龙曰赋者受命于诗人而拓宇于楚辞也于是荀况礼智【汉志荀卿赋十篇今其存者成相佹诗并赋篇而七赋篇曰礼曰知曰蚕曰箴曰云】宋玉风钓【见文选古文苑】爰锡名号秦世颇有杂赋【汉志秦时杂赋九篇】汉初辞人陆贾扣其端【志二篇】贾谊振其绪【七篇】枚马同其风【枚乘九篇相如二十九篇】王扬骋其势【王襃十六篇扬雄十二篇】观夫荀结隠语宋发巧谈枚乘莬园【见古文艺文类聚】相如上林贾谊鵩鸟子渊洞箫孟坚两都张衡二京子云甘泉延寿灵光此十家并辞赋之英杰也仲宣【王粲】靡宻伟长【徐干】博通太冲【左思】安仁【潘岳】防勲于鸿规士衡【陆机】子安【成公绥】底绩于流制景纯【郭璞】绮巧彦伯【袁宏】梗槩亦魏晋之赋首也原夫登髙之防葢覩物兴情情以物兴故义必明雅物以情观故词必巧丽文虽新而有质色虽糅而有仪此立赋之大体也　流别论曰古诗之赋以情义为主以事类为佐今之赋以事形为本以义正为助情义为才则言省而文有例事形为本则言富而辞无常文之烦省辞之险易葢由于此　盛览问司马相如以作赋相如曰合綦组以成文列锦绣而为质一经一纬一宫一商此赋之迹也赋家之心包括宇宙防览人物斯乃得之于内不可得而传
　　箴
　　胡广曰箴谏之兴所由尚矣圣君求之于下忠臣纳之于上刘勰曰箴者所以攻疾防患喻鍼石也
　　夏箴
　　文傅篇【见御制类】　胡广百官箴序曰墨子著书称夏
　　箴之辞　后魏李彪云传着夏氏之箴诗録商家之颂王元长防秀才文注引周书夏箴
　　商箴
　　吕氏春秋有始览第一名类篇商箴云天降灾
　　布祥并有其职以言祸福人或召之也　文心
　　雕龙夏商二箴余句颇存　盘庚无伏小人之
　　攸箴
　　周庭燎箴
　　诗庭燎美宣王也因以箴之　郊特牲注庭燎之差天子百公盖五十侯伯子男皆三十
　　周师箴　周箴
　　周语召公曰天子听政使公卿至于列士献诗瞽献典史献书师箴赋蒙诵百工谏庶人传语近臣尽规亲戚补察瞽史教诲耆艾修之而后王斟酌焉【注师小师也箴刺王阙以正得失】　左氏传晋师旷曰史为书瞽为诗工诵箴谏大夫规诲士传言庶人谤商旅于市百工献艺　楚语衞武公箴儆于国作懿戒以自儆　殷武丁得傅说升以为公使朝夕规诲箴谏曰必交修余无余弃也齐桓晋文近臣諌远臣谤舆人诵以自诰也　吕氏春秋有始览谨听篇不知则问不能则学周箴曰夫自念斯学徳未暮学贤问三代之所以昌也　后周萧圆肃太子箴曰惟王建国辨方正位必立太子为皇之贰是以易称明两礼云上嗣东庠养徳震方主器左史书言右史书事束发就学宵雅夙肄朝夕百篇乙夜乃寐爱日惜力寸阴无弃视膳再饭寝门三至小心翼翼大孝烝烝询谋计虑问对疑丞安乐必敬无忘战兢天道福谦人道恶盈汉嗣不绝乎驰道魏储回环乎邺城前史攸载后世扬名三善旣备万国以贞姬周长久实系元良嬴秦短祚亦由少阳虽卜年七百有德弥昌数世一万无德亟亡敬之敬之天维显思光副皇极永固洪基宫臣再拜敢告职司
　　周虞人箴　楚箴
　　左传襄七年魏绛曰昔周辛甲之为太史也【武王大史】命百官官箴王缺【箴莫善于虞箴各以其官所掌而为箴辞】于虞人之箴曰芒芒禹迹画为九州经启九道民有寝庙兽有茂草各有攸处德用不扰在帝夷羿冒于原兽忘其国恤而思其麀牡武不可重用不恢于夏家兽人司原敢告仆夫疏云虞人掌猎故以猎为箴　楚语曰民生在勤勤则不匮楚有箴尹之官　文心雕龙曰魏绛讽君于后羿楚子训民于在勤　卫武公在舆有旅贲之规居寝有贽御之箴
　　周大正箴
　　见刑制
　　汉百官箴
