<!-- { "loadSidebar": true } -->
　　周武武奏大武也【笺周公作乐所为舞】于皇武王无竞维烈允文文王克开厥后嗣武受之胜殷遏刘耆定尔功疏周公象武王伐纣之事作大武之乐既成而于庙奏之　维清奏象武注武王制焉疏明堂位注象谓周颂武也谓武诗为象明大武之乐亦为象矣记文于管之下别云舞大武谓武诗则箫管以吹之武乐则干戚以舞之【刘敞曰文王之舞谓之象武王之舞谓之武将舞象则先歌维清将舞武则先歌武十五学舞象象则象箾也】大司乐以乐教国子舞大武【注武王乐言德能成武功】乃奏无射歌夹钟舞大武以享先祖疏按元命包曰文王时民乐其兴师征伐故曰武如是则文王乐名武王卒其伐功故周公作乐以为武王乐也　礼记文王世子下管象舞大武大合众以事达有神兴有德也注象武王伐纣之乐以管播其声又为之舞皆在堂下美文王武王有德师乐为用前歌后舞　郊特牲击玉磬朱干设冕而舞大武　明堂位朱干玉戚冕而舞大武【疏王者衮冕执赤盾玉斧而舞武王伐纣之乐也】　乐记先鼓以警戒三步以见方再始以着徃【武王至盟津纣未可伐还归三年乃遂伐之武舞再更始以明伐时再徃】复乱以饬归【鸣铙而退】宾牟贾侍坐于孔子孔子与之言及乐曰夫武之备戒之已久何也对曰病不得其众也【注武谓周舞也】咏叹淫液之何也对曰恐不逮事也发扬蹈厉之已蚤何也对曰及时事也武坐致右宪左何也对曰非武坐也声淫及商何也对曰非武音也有司失其传也【有司典乐者】若非有司失其传则武王之志荒矣子曰丘之闻诸苌亦若吾子之言是也宾牟贾请曰敢问迟之迟而又久何也【谓久立于缀】子曰夫乐者象成者也总干而山立武王之事也【象武王持盾正立待诸侯】发扬蹈厉太公之志也【象威武】武乱皆坐【失行列也】周召之治也【象以文止武】夫武始而北出再成而灭商三成而南四成而南国是疆五成而分周公左召公右六成复缀以崇【毎奏武曲一终为一成始奏象观兵盟津时再奏象克殷时三奏象克殷有余力而反四奏象南方荆蛮之国侵畔者服五奏象周召分职而治六奏象兵还振旅】天子夹振之【王与大将夹舞者振铎以为节】而驷伐【武舞战象也每奏四伐一击一刺为一伐】盛威于中国也分夹而进事蚤济也【舞者各有部曲之列】久立于缀以待诸侯之至也冕而总干所以教诸侯之弟也【注亲在舞位也】祭统舞莫重于武宿夜此周道也【注武曲名正义皇氏云武王至商郊停止宿夜士卒皆欢乐歌舞以待旦故名焉熊氏曰即大武之乐】下而管象朱干玉戚以舞大武康周公故以赐鲁也【注吹管而舞象】　仲尼燕居下管象武疏象武武王之乐　内则成童舞象疏舞武也左传宣十二年楚子曰武王克商作颂曰【国语云周文公之颂】载戢干戈又作武其卒章曰耆定尔功其三曰【赉之篇】铺时绎思其六曰【桓之篇】绥万邦【注此三六之数与今诗颂篇次不同葢是乐歌之次第疏今周颂篇次桓第八赉第九】夫武有七德禁暴戢兵保大定功安民和众丰财【四篇之内有此七者之义】使子孙无忘其章【林氏曰乐所以象治功之成武王之功成于六故其乐谓之六成舜九功惟叙九叙惟歌故韶乐九变谓之九成】　襄二十九年季札见舞大武曰美哉周之盛也其若此乎　公羊传子家驹曰八佾以舞大武此天子之礼也【公羊注周时民乐其伐纣也】　论语子谓武尽美矣未尽善也　汉志武王作武言以功定天下也　吕氏春秋武王即位以六师伐商克商于牧野归乃荐俘馘于京太室乃命周公为作大武　墨子三辩篇武王因先王之乐又自作乐命曰象武成王因先王之乐命曰驺虞　庄子武王周公作武　荀子武王合天下立声乐于是武象起而韶防废矣【注武象克殷之后乐名韶防殷乐名】礼论步中武象趋中韶防韶夏防武汋桓箾简象【注箾贾逵曰舞曲名武汋桓周颂篇名简未详象周武王伐纣之乐】乐论绅端章甫舞韶歌武使人之心庄　淮南子周人其乐大武三象棘下其服尚赤　春秋繁露武王作象乐继文以奉天　乐苑文王乐名巨业武王乐名象武通典秦始皇平天下六代庙乐唯韶武存焉二十六年改周大武曰五行房中曰寿人衣服同五行乐之色【汉志五行舞本周舞也秦始皇二十六年更名曰五行　魏文帝改五行舞曰大武舞】　李斯书云韶虞武象注乐动声仪曰周乐伐时曰武象宋均曰象伐时用干戈　宋志周存六代之乐至秦唯余韶武而已　后魏志汉世唯有虞韶周武　通鉴外纪武王元年己卯誓于孟津前歌后舞
　　周六代乐　六乐　三乐
　　礼大司乐【中大夫二人】掌成均之法以治建国之学政而合国之子弟焉【注董仲舒云成均五帝之学成均之法其遗礼可法者郑司农云均调也乐师主调其音大司乐受此成事已调之乐　月令仲春仲丁命乐正入学习乐季春之末择吉日大合乐天子率公卿诸侯大夫亲往视之所以助阳达物风化天下】凡有道者有德者使教焉死则以为乐祖祭于瞽宗以乐德教国子中和只庸孝友以乐语教国子兴道讽诵言语以乐舞教国子舞云门大卷大咸大防大夏大濩大武【注此周所存六代之乐黄帝曰云门大卷黄帝能成名万物以明民共财言其德如云之所出民得以有族类也大咸咸池尧乐也尧能禅均刑法以仪民其德无所不施舜曰大防言德绍尧之道禹曰大夏言德能大中国汤曰大濩言德能使天下得其所周曰大武言德能成武功】以六律六同五声八音六舞大合乐以致神示【注大合乐者徧作六代之乐　六乐即上六舞】以和邦国以谐万民以安宾客以说逺人以作动物乃分乐而序之以祭以享以祀【注分谓各用一代之乐疏尊者用前代卑者用后代使尊卑有序故云序】乃奏黄钟歌大吕舞云门以祀天神乃奏大蔟歌应钟舞咸池以祭地示【咸池大咸也】乃奏姑洗歌南吕舞大防以祀四望乃奏防宾歌函钟【一名林钟】舞大夏以祭山川乃奏夷则歌小吕【一名中吕】舞大濩以享先妣【姜嫄】乃奏无射歌夹钟【一名圜钟】舞大武以享先祖【先王先公】凡六乐者文之以五声播之以八音【注言其均皆待五声八音乃成】凡六乐者一变而致羽物及川泽之示再变致臝物及山林之示三变致鳞物及丘陵之示四变致毛物及坟衍之示五变致介物及土示六变致象物及天神【注变成则更奏也此谓大蜡索神致百物六奏乐而礼毕】凡乐圜钟为宫黄钟为角大蔟为征姑洗为羽【此律之相次】靁鼓靁鼗孤竹之管云和之琴瑟云门之舞冬日至于地上之圜丘奏之若乐六变则天神皆降可得而礼矣凡乐函钟为宫大蔟为角姑洗为征南吕为羽【此律之相生】灵鼓灵鼗丝竹之管空桑之琴瑟咸池之舞夏日至于泽中之方丘奏之若乐八变则地示皆出可得而礼矣凡乐黄钟为宫大吕为角大蔟为征应钟为羽【此律之相合】路鼓路鼗隂竹之管龙门之琴瑟九德之歌九防之舞【注当为大韶】于宗庙之中奏之若乐九变则人可得而礼矣注此三者禘大祭也圜钟夹钟也函钟林钟也此乐无商者祭尚柔商坚刚也【唐杨収传古祀天地宗庙皆不用商及二少盖商声刚二少声下所以取其正裁其繁也汉祭天用商而宗庙不用谓神畏商之刚】防言六变八变九变者谓在天地及庙庭而立四表舞人从南表向第二表为一成一成则一变燕礼云终尚书云成此云变云门已下是黄帝尧舜夏殷周者并依乐纬及元命包大合乐者荐腥之后合乐之时用之也合乐用六代分乐序之皆用一代三禘下神亦用一代天用云门地用咸池宗庙用大韶依上分乐之次序尊者用前代卑者用后代为差也　大胥以六乐之会正舞位注大同六乐之节奏　小师掌六乐声音之节与其和【和錞于】　保氏教六艺二曰六乐注云门大咸韶夏防武也疏保氏教六乐教以书大司乐教以舞　大司徒三物教万民三曰六艺乐【注六乐之歌舞】以六乐防万民之情而教之和　左传庄二十年乐及徧舞注六代乐　春秋疏鲁禘祭用四代乐则天子禘用六代乐也郑康成义以为祫大禘小天子祫用六代之乐禘用四代之乐　公羊注周所以舞夏乐者以示初起未制作之时取先王之乐与已同者假以风化天下天下大同乃自作乐取夏乐者与周俱文也王者舞六乐于宗庙之中舞先王之乐明有法也舞已之乐明有制也舞四夷之乐大德广及之也　商颂笺周用六代之乐故周大师有商颂　维清疏象舞不列于六乐葢大合诸乐乃为此舞或祈告所用周礼无之　三礼义宗周公制礼用六代之乐四时祭祀分而用之祭之尊卑凡有六等故用六代之乐以六代之乐配十二调而作之一代之乐则用二调逺取黄帝者以舞乐之始兴于黄帝奏者谓堂下四县钟声之调歌者谓堂上琴瑟之音但一祭之中皆自为二调庭奏者常以阳声为调升歌者常以隂吕为声周人用六代之乐祭天云门地以咸池宗庙以大防不用时王之乐以三乐其道最美故三祭用之宗庙如九德之歌彰明先祖之德也大蜡尽天地四方之神而祭之其乐亦尽用四时之调凡四方十二辰则有十二律隂阳相配二调共作一代之乐故为六乐大蜡之祭则尽用之合天地四方之神合六代之乐故终不过六　汉郊祀志凡六乐奏六歌而天墬神只之物皆至　通典秦始皇平天下六代乐惟韶武存　易氏曰大合乐谓求神之后合六代之乐以致之分乐而序之谓荐神之际各有其序而六代之乐各以类举六代之乐惟舜可攷六律以左旋为序六同以右转为序六舞以歴代先后为序凡乐者有乐之本有乐之用有乐之变大司乐之职有求神之乐有荐神之乐有用一代之乐有用六代之乐　刘氏曰六变者云门之乐一终咸池之乐葢八变而终九防者防九变而一终书云箫韶九成　刘贶曰天子设司乐之官诸侯有乐正之职　月令正义按易纬通卦验云云云注调五行谓五英【颛顼乐名】调律厯谓六茎【帝喾乐名】调隂阳谓云门咸池调正德所行谓大韶夏濩武
　　周房中乐
　　仪礼燕礼有房中之乐注歌周南召南之诗而不用钟防之节后夫人讽诵以事其君子【诗谱云女史歌之以节义序】诗君子阳阳左执簧右招我由房注国君有房中之乐正义执笙招友欲令在房则其人作乐在房内谱云路寝之常乐风之正经天子以周南诸侯以召南是天子诸侯皆有房中之乐郑志张逸问云云荅曰路寝房中可用男子此路寝之乐谓路寝之下小寝之内作之天子小寝如诸侯之路寝故得有左右房笺云欲使从之于燕舞之位以燕言之明不在路寝也　诗正义王肃云自闗雎至芣苢后妃房中之乐然则夫人房中之乐当用鹊巢采蘩　记合乐三终正义周南召南国风篇也主后国君夫人房中之乐歌　礼磬师注燕乐房中之乐隂声也疏此即闗雎二南也谓妇人后妃以风喻君子之诗　内宰正后之服位诏其礼乐之仪注荐彻之礼当与乐相应位谓房中户内及阼所立处　世妇注内羞房中之羞也【诗常棣笺云王与族人燕则宗妇内宗之属亦从后于房中】礼疏按尚书多士传云大师奏鸡鸣于檐下然后后夫人鸣佩玉于房中　通典周公作勺又有房中之乐秦改曰寿人【白雪周曲平调清调瑟调周房中之遗声也汉代谓之三调又见后】　宋志按周礼注云安世乐犹周房中之乐也　唐志平调清调周房中乐遗声也
　　周勺　三象乐　象乐
