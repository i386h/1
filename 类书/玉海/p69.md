<!-- { "loadSidebar": true } -->
　　【胜】　东方朔诏中尉左右内史表属县草田【注师古日时未为京兆冯翊扶风】朔谏曰三辅之地尽可以为苑【师古曰中尉及左右内史为三辅非必谓京兆冯翊扶风也】汉兴去三河之地止霸产以西都泾渭之南此所谓天下陆海之地　元纪建昭三年夏令三辅都尉大郡都尉秩皆二千石　西京赋封畿千里统以京尹　景中五年诏三辅举不如令者【时未置三辅】郡国志注潘岳闗中记曰三辅旧治长安城中长吏各在其县治民光武东都之后扶风出治槐里冯翊出治髙陵　百官志后汉都雒阳不改三辅之号但减其秩与太守同【后志汉初都长安皆秩中二千石谓之三辅】　赵广汉左冯翊右扶风皆治长安中广汉曰乱吾治者常二辅也今得兼治之直差易耳　尹翁归京师畏其威严盗贼课常为三辅最【右扶风】　薛宣威德并行盗贼什分三辅之一【左冯翊】　张敞拜胶东相请吏追捕有功效者比三辅尤异　元延中尹赏为郑令以三辅髙第选守长安令　马宫举陈遵能治三辅剧县为郁夷令髙纪七年二月自栎阳徙都长安　史记大事记髙帝六年更命咸阳曰长安【师古曰长安本秦之乡名】　史秦纪献公城栎阳徐广云徙都之今万年也【括地志云栎阳故城一名万年城在雍州东北百二十里栎阳汉七年分城内为万年县隋开皇三年迁都于龙首川今京城也改万年为大兴县唐武徳元年又改万年在州东七里】　三辅之制始于太初景帝诏三辅举不如令表亦云元鼎四年置三辅都尉则已有三辅之名三辅都尉置于元鼎东方朔传乃云建元三年右辅都尉徼循长杨以东则已有右辅都尉之官岂是时止云左右内史史氏省文以后制书之耶　太初始改官名咸宣为右扶风京兆无忌冯翊殷周前有赵张后有三王得人之盛也尹翁归缓于小弱急于豪强循吏之政也刘徳每行京兆尹事多所平反慈惠之师也陈万年郑皆以守相髙第野王则以治行之髙朝廷用人之法也言其荐贤则冯翊宋畸举黄霸贤良擢扬州刺史言其考功则以望之守平原日浅复试之以治民任用儒者则严彭祖以公羊之学自河南守髙第为冯翊优擢材能则朱博先为冯翊后为京兆学以从政临事不惑有若隽不疑崇教养善威德并行有若薛宣鄠贼阻山数月平定政尚威严有治辨名有若萧育尹立　长安游徼狱吏百石冯翊卒史二百石吏追捕有功调补县令此谓三辅尤异在他郡莫能儗焉长安于三辅为尤剧郡国二千石以髙第入守而后为真此谓浩穰虽冯扶莫得并焉其任用则尹赏之为郑令以三辅髙第选守长安令其信必赏罚则薛宣条髙陵栎阳二令之辠皆解印绶去东都居是职者始则王丹张湛郭丹盖延次则郑众
　　【左冯翊】郅夀【京兆尹】王堂【右扶风】陈禅【左冯翊】陈【京兆尹】杨秉要以河南尹为重
　　诗曰商邑翼翼四方之极礼俗翼翼然四方所则效王化所以自京师始也周人合公卿大夫之贤通治六乡记曰古之欲明明德于天下者先治其国夫王畿固
　　天子所自治也汉以来任京兆尹然而智进则德退术胜则道微　吕氏春秋古之王者择天下之中而立国择国之中而立宫择宫之中而立庙　王制正义周礼太宰云施典于邦国建其牧立其监是畿外邦国有牧畿内不置
　　汉洛邑　河南尹　汉京
　　后纪建武元年十月癸丑车驾入洛阳遂定都【见南宫】后志河南尹主京都特奉朝请秩二千石汉初三辅秩中二千石中兴更河南为尹三辅不改其号但减其秩【注河南尹有案狱仁恕掾　鲁恭拜中牟令建初七年郡国螟不入中牟河南尹袁安使仁恕掾肥亲徃亷之注属河南尹见汉官仪】　翼奉愿徙都成周左据成臯右阻黾池前乡崧髙后介大河　东都赋増周旧修洛邑光汉京于诸夏　河南尹欧阳歙【光即位】王梁【五年】范迁【永平五年以官为司徒】郭贺【以清静称】袁安【肃宗时言鲁恭三异】召伯春【元和二年】宋嵩【章和时】张酺【和帝时】杨秉李膺杜宻刘祐羊陟歴歴维见　文选天以日月为纲地以四海为纪九土星分万国错跱崤函有帝皇之宅河洛为王者之里
　　汉六辅
　　儿寛迁左内史奏开六辅渠注韦昭曰六辅谓京兆冯翊扶风河东河南河内也师古曰非也　文选任昉云六辅殊风五方异俗注引韦昭注
　　汉八都
　　西京赋汉氏初都在渭之涘量径轮考广袤经城洫营郭郛取殊裁于八都岂启度于往旧【薛综注八都犹八方也】乃览秦制跨周法　魏都赋画雍豫之居写八都之宇
　　汉南都
　　张衡南都赋于显乐都既丽且康陪京之南居汉之阳注南都在南阳光武旧里以置都【郡城周三十六里】摰虞曰南阳郡治宛在京之南故曰南都　戴逵南都赋图
　　魏五都
　　魏志注文帝黄初二年正月改长安谯许昌【壬午改许县为许昌县】邺洛阳为五都立石表西界宜阳北循太行东北界阳平南循鲁阳东界郯为中都之地　水经注魏因汉祚复都洛阳以谯为先人本国许昌为汉之所居长安为西京之遗迹邺为王业之本基故号五都
　　晋丹阳尹
　　宋志丹阳尹秦鄣郡治今吴兴之故鄣县汉初属吴国后属江都国元封二年为丹阳郡治今宣城之宛陵县晋武帝太康二年分丹阳为宣城郡治宛陵而丹阳移治建业元帝太兴元年改为尹领县八　晋平吴治建业　王导曰建康古之金陵旧为帝里又孙仲谋刘德俱言王者之宅　温太真刘真长或功铭鼎彛或德标素尚　唐志丹阳尹十卷梁元帝撰　旧唐志分吴防丹阳三郡记二卷　庾阐都赋
　　隋新都
　　文帝开皇初嫌长安城制度狭小又宫内多妖异纳言苏威劝帝迁都帝以初受命难之夜与威及左仆射髙颎共议明旦通直散骑庾季才奏曰臣仰观元象俯察图记必有迁都之事且营此城将八百嵗水皆咸卤不甚宜人愿陛下恊天人之心为迁徙之计帝愕然谓颎与威曰是何神也太师李穆亦上表请迁都帝省表曰天道聪明已有证应太师人望复抗此请无不可矣二年六月丙申诏颎等创造新都于龙首山以太子庶子宇文恺有巧思领营新都副监十二月丙子名新都曰大兴城三年春正月庚子将入新都大赦天下三月丙辰入新都京师醴泉出　诏曰龙首山川原秀丽卉物滋阜卜食相土宜建都邑　十三年二月丙子诏营仁夀宫　大业元年三月丁未营建东京
　　唐三都　五都
　　六典京兆河南太原为三都　志上都初曰京师天宝元年曰西京【防要开元元年十二月三日改为京兆府称西京张暐为尹】至德二载曰中京【十二月十五日】上元二年复曰西京【九月二十一日】肃宗元年曰上都【建卯月一日】东都隋置武德四年废【其年十一月改东都六年九月改洛州】贞观六年号洛阳宫显庆二年曰东都【防要二年十二月十三日丁卯】光宅元年曰神都【九月五日】神龙元年复曰东都【二月五日】天宝元年曰东京【二月二十日　开元元年十二月一日改为河南府李杰为尹】上元元年罢京【九月二十日】肃宗元年复为东都【建卯月】河中府本蒲州开元八年置中都为府【防要九年正月丙辰改姜师度为尹六月三日己卯罢都复为州乾元三年三月二十三日复为府萧华为尹元年建卯月一日号为中都元和三年三月复为府】北都天授元年置【防要长夀元年九月七日置改并州为太原府】神龙元年罢【二月四日】开元十一年复置【正月二十日置韦凑为尹纪开元十一年正月辛卯次并州改为北都】天宝元年【正月二十日】曰北京上元二年罢【九月二十一日】肃宗元年复为北都【志开元十一年为府与防要异　陈京为北都赋】江陵府本荆州肃宗上元元年号南都为府【九月七日改吕諲为尹】二年罢都是年又号南都寻罢　兴元府本梁州兴元元年为府【六月十四日严震为尹】成都府益州至德二载【十二月十五日】曰南京为府【裴冕为尹】上元元年【九月七日】罢京凤翔府本岐州至德元载【七月二十七日】更郡曰凤翔二载【十二月十五日】号西京为府【李华为尹】上元二年【九月】罢京元年【建卯月一日】曰西都末几复罢华州干宁四年曰兴德府光化三年复为州【防要光化元年六月升府韩建为尹】　肃宗至德二载十二月戊午以蜀郡为南京凤翔为西京西京为中京上元元年九月甲午置南都于荆州以为江陵府宝应元年建卯月辛亥朔诏曰五都之号其来自久宜以京兆为上都河南为东都凤翔为西都江陵为南都太原为北都　开元十一年并州置北都诏云国家龙跃晋水凤翔太原犹成汤之居亳有周之兴岐昔尧理唐郊式建丹陵之地汉居洛邑更表南阳之都　吕諲建请荆州置南都于是更号江陵府以諲为尹【置永平军万人遏吴蜀之冲　自至德以来处方靣数十人諲最有名】　旧纪大厯五年八月辛卯宰臣请置中都于河中府不报
　　唐四辅
　　防要开元中定天下州府以近畿之州为四辅同华岐蒲是也【六典同】　志华州【闗内】华阴郡上辅【县四府二十有镇国军肃宗上元元年置　董晋李绛杨玚崔隠甫礼髙郢】同州冯翊郡上辅【县八府二十六　姚崇苏瓌吕元膺】岐州扶风郡上辅【至德二载为凤翔府县九府十三　许景先薛登李朝隠】蒲州【河东】河东郡上辅【开元八年为河中府县十三府三十三有耀德军乾元二年置　裴寛韦安石抗陆象先　其余为六雄十望十】开元二十一年分京畿【京兆华阴扶风冯翊新安上洛安康等是也】都畿【河南陜郡荥阳河内临汝等是也】太和元年正月韦处厚奏复置六雄十望十三十四州别驾【后入者多不复具列】　六雄【陜懐郑汴魏绛】十望【虢汝汾晋宋许滑衞相洛　见六典】
　　唐两京
　　书目韦述两京新记五卷开元中撰述谓两京创自隋代至开元百有余年乃载其废置迁徙之由西京始于开皇东都起于大业　唐志马温邺都故事二卷【书目云载曹魏以来邺中宫殿遗迹及其兴废】　元和志后魏太和十七年经始洛京十九年九月新都始立　韩显宗言昔周居洛邑犹存宗周汉迁东都京兆置尹　朱朴言襄邓实惟中原人心质良去秦咫尺而上有洛为之限永无夷狄侵轶之虞此建都之极选也
　　宋朝四京　皇祐京畿
　　东京【开封】唐汴州梁为东京【开平元年四月二十三日　后唐罢】晋复为东京【天福三年十月】建隆二年七月壬申以太宗为开封尹兴国元年十月庚申廷美为尹雍熙二年十月甲辰陈王元僖淳化五年九月壬申襄王【真宗】为尹宣和七年十一月戊午皇太子为牧皇祐五年十二月壬戌用贾昌朝议以曹陈郑许滑为京畿路【为辅郡置漕臣王防为之】　杨大雅作皇畿赋杨亿作东西京赋周邦彦作汴都赋宣和四年六月二十九日李长民上广汴都赋　宋敏求撰东京记二卷载宫阙里巷事迹　绍兴中环中撰汴都名实志三卷
　　西京【河南】唐东都改为京梁为西都晋为西京开宝八年十月十九日命王仁珪等修洛阳宫明年四月至洛宫室合九千九百九十余区　元丰中王正伦撰古今洛城事类二卷
