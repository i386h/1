<!-- { "loadSidebar": true } -->
　　惰潘徽江都集礼序【十二帙一百二十卷】明堂曲台之记南宫东观之说郑王徐贺之答崔谯何庾之论简牒虽盈菁华盖鲜东探石篑之符西蠧羽陵之简佃渔六学网罗百氏沛王通论宁朔新书不独擅于前修　崇文緫目一百四卷【续书目五十巻】　魏杜恕传注杜氏新书曰杜寛删集礼记及左氏传解今存于世
　　唐六十九家礼
　　艺文志经录四曰礼类六十九家九十六部一千八百二十七卷【失姓名七家】始于大戴礼记终于王度注礼记若马融传陈邵干宝伊说崔灵恩则周官之学也若卢植郑小同李轨尹毅徐邈爰戴颙射慈孙炎业遵刘儁庾蔚之何佟之皇侃熊安生刘芳孔颖达魏征则小戴记之学也若袁凖孔伦陈铨蔡超宗田僧绍之注杜预贺循王逡之崔游蔡谟赵成沈文阿诸家之礼服则仪礼之学也学兼三礼则有郑王肃之音注目录崔灵恩元延明之义宗宗略夏侯伏明之图贾公彦之义疏学兼二礼则有司马伷之新书沈重王度之义疏决注论议问答则有徐广范甯董勋吴商何承天顔延之任预王俭荀万秋傅隆梁武帝周舍戚夀贺玚述之流不著录者十六家元行冲类礼义疏至张频礼粹一百九十五卷有刋定月令外传绳愆正义问答精义字例异同名义及李敬之论张镒之图陆质之类礼丁公着之礼志杜肃之礼略　隋志一百三十六部一千六百二十二卷　崇文目三十三部一千九十七卷【周礼至諡法】　中兴目四十三家七百九十八卷　续书目十二家十六部四百六十三卷　通典礼经章句名数尤繁诸家解释注疏统杂
　　唐礼记正义　周礼疏　仪礼疏
　　志礼记正义七十卷祭酒孔颖达司业朱子奢国子助敎李善信太学博士贾公彦柳士宣范义頵魏王防军事张权等奉诏撰周达赵君赞王士雄赵智等覆审【宋朝祭酒邢昺等奉诏是正】　正义序大小二戴共氏而分门王郑两家同经而异注晋宋逮周隋传礼业者江左尤盛【注礼记者六家郑卢植王肃孙炎业遵庾蔚之又郑小同义记四卷何佟之义十卷又有李轨尹毅徐邈徐爰射慈音】为义疏者南人有贺循贺玚庾蔚崔灵恩沈重皇侃等【唐志皇侃礼记讲疏一百巻又义疏五十巻沈重周礼义疏四十卷又礼记义疏四十巻庾蔚之礼记略解十卷　南史皇侃撰礼记讲疏五十巻奏之诏付秘阁梁武召入夀光殿说礼记义】北人有徐遵明李业兴李宝鼎侯聪熊安生等【志熊安生义疏四十巻　北史安生撰周礼义疏二十卷礼记义疏三十巻刘炫受礼于熊氏褚辉撰礼疏一百卷】其见于世者唯皇熊二家熊则多引外义皇氏虽章句详正时乖郑义今据皇氏以为本其有不备以熊氏补焉【隋儒林传曰南人约简得其英华北学深芜穷其枝叶　马光传山东三礼学者自熊安生后唯宗光一人】　志贾公彦礼记正义八十卷周礼疏五十卷仪礼疏五十卷【旧史四十卷　公彦事张士衡撰次章句甚多为太学博士仪礼郑注后有黄庆李孟悊二家疏义庆举大略小悊举小略大经注稍周时之所尚李则为先公彦据以为本增损以己意同李元植裁定为疏】王方庆礼经正义十巻【不著录】
　　唐三礼义证
　　儒学传王恭贞观初为太学博士讲三礼为义证甚精博盖文懿文达每讲徧举先儒义而必畅恭所说
　　唐类礼【又见后】
　　旧史魏征以戴圣礼记编次不伦遂为类礼二十卷以类相从削其重复采先儒训注择善从之研精覃思数年而毕太宗览而善之赐物千段录数本赐太子诸王仍藏秘府
　　唐五礼精义
　　志韦彤五礼精义十巻　书目十卷太常博士韦彤撰凡二百九十二条每条设问对先援古礼参以唐制辨据为详　儒学传大厯时仲子陵袁彞韦彤韦茝以礼皆自名其学彤徳宗时为太常博士贞元十三年与裴堪议朔望食之礼
　　唐礼记外传
　　志成伯璵礼记外传四卷　书目四卷中山成伯璵撰吴郡张防伦注四门博士刘素明序凡一百一十条分义例名数二体又各分上下卷虽举礼记为目实兼三礼言之【义例二卷五十篇名数二卷六十九篇　太平御览引外传】
　　唐礼记异同
　　志礼记字例异同一卷元和十三年诏定又邱敬伯五礼异同十卷【崇文目五礼名义十卷】
　　唐礼略
　　志杜肃礼略十卷【隋志礼略二巻失姓名】　书目十卷丁公着序采古经义下逮当世礼文沿革莫不附见词约理备故题礼略
　　唐礼志　礼粹　礼论　礼绳愆
　　志丁公着礼志十卷张频礼粹二十卷李敬礼论六十巻【敬该览羣籍尤善于礼撰次礼论及他书数十篇】　王元感礼绳愆三十巻【长安中上之】　宋朝何洵直礼论一卷十篇【聘问至虞祔】
　　唐三礼图
　　志张镒九卷夏侯伏明十二卷艺术有礼图杂画五十六卷　隋志三礼图九巻郑及后汉侍中阮谌等撰【又有周官礼图十四巻　周礼疏引之　后汉何敞传注案礼图注云法冠执法者服之　明堂位疏案礼图云　春秋疏引阮谌】　旧史张镒为豪州刺史撰三礼图九卷五经微防十四卷孟子音义三卷
　　建隆三礼图【详见图类】
　　书目三礼图二十巻聂崇义周显徳中参定郊庙器玉因博采先儒三礼旧图凡得六本考正是否缋素而申释之每篇自叙其凡参以近世防革之说建隆二年五月丙寅表上之窦俨为序诏太子詹事尹拙集儒学三五人更同参议拙多所驳正崇义复引经以释之其驳议及答义各四卷率列于注释诏颁行之又画于国子监讲堂之壁【窦俨裁定共分十五巻】余希文撰井田王制图一卷凡三十有二图陆佃礼象十五卷救旧图之失三礼图驳议二十卷不知作者疏驳崇义旧图然互有得失崇文目三礼图九卷梁正撰二十卷崇义撰　会要尹拙聂崇义复上祭玉鼎釜异同之说诏尚书省集议吏部尚书张昭等曰四部书目有三礼图十三卷题曰梁氏郑氏今书府有三礼图亦题梁郑后有梁氏者集前代图记更加评议题三礼图曰阮谌受礼学于綦母君取其说为图三卷多不案礼文而引汉事与郑君之文违错礼图之内亦无改祭玉之说宜依白虎通义宗为定诏从昭议
　　雍熙礼选【赞】
　　四年八月己酉诸王府侍读【实录云侍讲】邢昺进分门礼选二十一巻【长编云二十卷】赐银器二帛三十太宗探得其帙得文王世子篇甚悦问衞钦绪曰昺为诸王讲书曾及此乎曰诸王尝访昺经谊每发明君臣父子之道太宗益喜后真宗因内阁曝书览而称善召昺同观作礼选赞赐之以示近臣　实录祥符三年五月乙巳上作礼选赞赐翰林侍读学士邢昺【昺言家无遗藁愿得副本缮录未竟而昺卒六月诏写二本赐昺家】
　　咸平礼记疏
　　二年六月己巳祭酒邢昺上新印礼记疏七十卷赐诸王辅臣人一本六年八月勑雕印周礼正义颁行景徳元年七月癸未朔赐诸王宗室近臣新印周礼疏景徳崇和殿尚书礼记图　中庸九经图
　　见图类　中庸曰凡为天下国家有九经所以行之一也九经修身尊贤亲亲敬大臣体羣臣子庶民来百工柔远人懐诸侯天下国家之本在身故修身为九经之本然必亲师友然后修身之道进故尊贤次之道之所进莫先其家故亲亲次之由家以及朝廷由朝廷以及其国由其国以及天下此九经之序也敬大臣体羣臣则自尊贤之等推之子来柔懐则自亲亲之杀推之修身之至然后当理而无悖九经其实不出三者一者诚也一有不诚则九者为虚文
　　熙宁新经周礼义
　　晁氏志王安石撰二十二卷熙宁中设经义局安石自为周官义十余万言不解考工记安石以其书理财者居半爱之如行青苗之类皆稽焉所以自释其义者盖以其所创新法尽傅着之务塞异议者之口其党绍述期尽行之久之祸难并起　刘彝撰中义八卷　王昭禹撰详解四十卷宗王氏　杨时撰辨疑一卷攻安石之书　乐思忠攷疑七卷【戴溪为序】　易袚总义三十卷
　　周礼致太平论
　　李泰伯撰五十一篇【并序】内治七国用十六军衞四刑禁六官人八敎道九为十卷　叙曰昔刘子骏郑康成皆以周礼为周公致太平之迹【又有平土书礼论】
　　元祐礼书　仪礼注解　礼图
　　书目礼书一百五十卷陈祥道撰绘其物而辩论之凡歴代诸儒之说及近代聂氏之图或正其失或补其阙于礼学为详　元祐四年翰林学士许将言祥道增广礼图及着礼书一百卷二月二日诏祥道为太常博士五年十一月范祖禹言请付太常与聂崇义图参用诏付两制看详八年正月二十二日侍读学士范祖禹言太常博士陈祥道注解仪礼三十二卷精详博洽乞下两制看详并所进礼图付太常以备礼官讨论从之【祥道又有礼记讲义二十四卷礼例详解十卷弟旸乐书二百卷】
　　政和礼记解义
　　三年方慤进二十卷自为之序以王氏父子独无解义乃取三经义及字说申而明之着为此解　马希孟礼记解七十卷【朱子曰方马二解尽有好处不可以其新学而黜之】　陆佃撰礼记新义　张载说三卷　吕大临芸阁礼记解十卷　陈祥道讲义二十四卷　胡铨传十八卷　李格非精义十六卷　衞湜集说一百六十卷【宝庆二年十月上】
　　淳熙大学章句　中庸章句
　　朱文公熹撰淳熙十六年二月甲子序大学章句三月戊申序中庸章句二书各有或问中庸又有辑略【绍熙五年闰月戊午朔讲盘铭】
　　古礼经传通解
　　朱文公熹以仪礼为经取礼记及诸经史书所载附本经之下具列注疏诸儒之说为经传通解二十二卷【家礼五　乡礼三　学礼十一　邦国礼四】集传集注十四卷【王朝礼十四】　丧祭二礼属之门人黄榦类次　黄榦集丧祭礼为仪礼通解续二十九卷　文公曰周官一书固为礼之纲领至仪法度数仪礼乃其本经而礼记郊特牲冠义等篇乃其义疏
　　绍熙周礼説
　　三年吏部郎陈傅良进以格君心正朝纲均国势为目目各四篇
　　周礼微言
　　续书目徐筠学周官于陈傅良记所口授成书十卷自谓闻于傅良曰周礼纲领有三养君徳正纪纲均国势郑氏注误有三王制汉儒之书今以释周礼司马法兵制也今以证田制汉官制皆袭秦今引汉官以比周官其误三也　陈傅良徐元徳撰周官制度精华二十卷
　　周官讲义
　　十四卷史浩为建王府直讲时撰止于地官司闗　林之竒讲义三十九卷
　　端平大学衍义
　　元年十月二日侍读真徳秀进上谓有补治道十四日读大学章句毕令进读　序曰大学一书君天下者之律令格例也朱熹为章句或问析其义宁皇初以此书进讲臣思所以羽翼是书剟取经文二百五字载于是编先以帝王为治之序为学之本格物致知之要【明道术辨人材　审治体　察民情】诚意正心之要【崇敬畏戒逸欲】修身之要【谨言行正威仪】齐家之要【重妃匹　严内治定国本　敎戚属】四者之道得则治国平天下在其中矣每条首以圣贤明训参以前古事迹前列二者之纲后分四者之目以推衍大学之义【而目之中又有细目焉凡四十三卷】　表曰惟大学设八条之敎为人君立万世之程首以格物致知示穷理乃正心之本推于齐家治国见修己为及物之原实东鲁教人之微言乃南面临民之要道　淳祐中御制中庸大学赞　礼者其本在于养人之性其用在于视听言动之间　将以宅天衷奠民极岂形器云乎哉　河间二戴保残守缺以开来学











　　玉海卷三十九
