<!-- { "loadSidebar": true } -->
　　传刘焯与诸儒于秘书省攷定羣言　萧该开皇初奉诏与何妥正定经史　韦孝寛后周明帝初参麟趾殿学士考校图籍　北齐郎茂于秘书省刋定载籍
　　唐秘书省攷定五经
　　儒学传序太宗讐正五经谬缺颁天下示学者　颜师古传太宗拜中书侍郎帝尝叹五经去圣逺传习寖讹诏师古于袐书省考定多所厘正【政要贞观四年】既成悉诏诸儒议【政要云诏左仆射房龄集诸儒详议】人执所习共非诘师古輙引晋宋旧文随方晓荅谊据该明出其悟表人人叹服帝因朌所定书于天下【旧纪贞观七年十一月丁丑颁新定五经】学者頼之拜秘书少监专刋正事古篇竒字世所惑者讨析申熟必畅本源　防要贞元二年七月秘书监刘太真请择儒者详校九经于秘书省从之寻寝不行　纪景龙二年六月庚子诏括天下图籍
　　唐刋正四部羣书
　　防要干封元年十月十四日上以四部羣书传写讹谬乃诏东台侍郎赵仁本兰台侍郎李懐俨东台舍人张文瓘等集儒学之士刋正然后缮写开元七年五月整比四部书开成元年七月分察使奏秘书省四库见在新旧书籍共五万六千四百七十六卷随日校勘九月敇欠书四万五千二百六十一卷令诸道缮写大中三年正月校写四百十九卷四年写三百六十五卷五年正月校勘四百五十二卷
　　唐集贤殿校理经籍
　　见院类
　　唐壁经
　　防要元和十四年十二月祭酒郑余庆奏修壁经　文粹刘禹锡国学新脩五经壁记云初大厯中名儒张参为司业始详定五经书于论堂东西厢之壁辨齐鲁之音考古今之文积六十载污剥不鲜今天子尚文章尊典籍成均以治学上言遽赐千万祭酒皥【齐】博士公肃【韦】再新壁书惩前土涂不克以寿乃析坚木负墉而比之制如版牍平如粉泽申命国子能通书法者缮写笔削既成雠校既精白黑彬班了然飞动以来求焕若星辰以敬来趋肃如神明以疑来质决若蓍蔡　文苑英华太学壁经赋置六经于屋壁作羣儒之镜垂露悬鍼鹤头蚊足酌前脩之规楷为后来之轨躅
　　唐石经　后唐九经刻板
　　郑覃传文宗以覃名儒以宰相领祭酒请太学五经置博士【开成元年】始覃又以经籍刓缪博士陋浅不能正建言愿与钜学鸿生共力讐刋凖汉旧事镂石太学示万世法诏可覃乃表周墀崔球张次宗孔温业等是正其文刻于石　髙重传为祭酒与郑覃刋定九经于石　儒学传序文宗定五经镵之石张参等是正讹文【参乃大厯中司业序误】　防要太和七年二月五日敇唐度覆定石经字体十二月敕于国子监讲论堂两廊创立石九经并孝经论语尔雅共一百五十九卷字様四十卷【又见后九经字様】　通监开成二年冬十月国子监石经成　旧纪开成二年十月癸卯宰臣判祭酒郑覃进石壁九经一百六十卷【唐度覆校字体乖师法名儒皆不窥之】　文粹李阳氷论古篆愿刻石作篆备书六经立于明堂为不刋之典号曰大唐石经使百代之后无所损益　后唐长兴三年二月令国子监校正九经以西京石经本抄写刻板颁天下四月命马镐陈观田敏详勘周广顺三年六月丁巳十一经及尔雅五经文字九经字様板成判监田敏上之【各二部一百三十册四门博士李鹗书惟公羊前三礼郭嵠书】显徳二年二月校勘经典释文三十卷雕印命张昭田敏详校　伪蜀相母昭裔取唐大和本琢石于成都学官与后唐板本不无小异乾道中晁公武参校二本取经文不同者三百二科着石经考异亦刻于石张又校注文同异为石经注文考异四十卷
　　唐九经字様　五经文字【见上　又见石经十体书】
　　防要开成二年【丁巳嵗】八月国子监奏覆定五经字体官翰林待诏唐度状凖大和七年二月五日敇覆定九经字体今所详覆多因司业张参五经字为凖其旧字様嵗月将久防画参差传写相承渐致讹误今依字様参详改正诸经别有疑阙旧字様未载者古今体异虽篆不同揔据説文即古体惊俗近代文字或传写乖讹今与校勘官取其适中纂录为新加九经字様一卷请附于五经字様之末从之　志小学类张参五经文字三卷【崇文目同】唐度九经字様一卷【文宗时待诏崇文目同】欧阳融经典分毫正字一卷【崇文目同】　中兴书目字様一卷开成丁巳嵗唐度撰序曰奉诏覆定国学石经字体删补张参五经文字采其疑误旧未载者撰成一卷凡七十六部五经文字五卷大厯十一年司业张参撰序曰诏委儒官勘校经本乃命孝防生顔传经收拾疑文互体受法师儒取説文字林蔡邕石经陆徳明释文为定例凡一百六十部非经典文义所在皆不集录　大厯十年司业张参纂成五经文字以类相从开成中翰林待诏唐度加九经字様补所不载晋开运末祭酒田敏合二者为一编以考正俗体讹谬　后周广顺三年六月田敏进印板九经书五经文字様各二部一百三十册　宋朝重和元年十一月二十八日言者谓张参唐度所撰五经文字九经字様辨证书名颇有依据然其法本取蔡邕石经许氏説文宜重加脩定分次部类为新定五经字様从之　春秋正义字则变古为篆改篆为书则缣以代简纸以代缣转写失真因循莫改执文求义理必不通
　　宋朝石经
　　书目石经七十五卷杨南仲书周易十书十三诗二十春秋十二礼记二十皆具真篆二体　石室十三经孟蜀所镌故周易后书广政十四年嵗次辛亥五月二十日唯三至皇祐初方毕故公羊传后书大宋皇祐元年嵗次己丑九月辛卯朔十五日乙巳工毕　周易孙逢吉书尚书周徳正书毛诗张绍文书周礼孙朋吉书仪礼张绍文书礼记张绍文书春秋经传公谷不题书人论语尔雅张徳钊书孝经孟子不题书人
　　干徳求书
　　国初三馆书才万三千余卷干徳四年五月乙亥收伪蜀图书付史馆凡一万三千卷闰八月诏求遗书涉弼等应诏献书总千二百二十八卷分寘书府开宝九年得江南图书二万余卷兴国二年十月访先贤墨迹图书九年正月壬戌命三馆比校开元四部书目访其阙逸及三百卷者甄录至道元年六月十日命裴愈求图籍咸平四年十月甲子【二十七日】诏曰国家设广内石渠之宇访羽陵汲冡之书广献书之路每卷给千钱三百卷以上量才录用【祥符中献书者十九人赐出身】景祐三年五月遣使求馆阁逸书嘉祐五年八月壬申诏秘府书视开元录多遗轶开赏科以广献书之路　绍兴二年二月甲子诏平江守臣访求图籍四月诏分经史子集四库分官日校三年四月二十一日刘岑请诏求四方求遗书从之十三年十月九日【一云九月二十九日】又诏广行访募法汉氏之前规精校遗亡按开元之旧目十四年五月二十八日【戊寅】遵熈宁七年之制复置补写所【中兴书目有嘉祐捜访阙书目绍兴求书阙记　汉陈农奉求书之诏唐苗发分出使之权】十六年七月乙酉陈泰初进神哲御集百有十八册上谕大臣令立定赏格重则进官轻则赐帛壬辰提举秘书省秦熺立定献书赏格诏镂板行下
　　开宝校释文
　　周显徳中【二年二月】诏刻序录易书周礼仪礼四经释文皆田敏尹拙聂崇义校勘自是相继校勘礼记三传毛诗音并拙等校勘建隆三年判监崔颂等上新校礼记释文开宝五年判监陈鄂与姜融等四人校孝经论语尔雅释文上之二月李昉知制诰李穆扈校定尚书释文【徳明释文用古文尚书命判监周惟简与陈鄂重修定诏并刻板颁行】　咸平二年十月十六日直讲孙奭请摹印古文尚书音义与新定释文并行从之是书周显徳六年田敏等校勘郭忠恕覆定古文并书刻板　景徳二年二月甲辰命孙奭杜镐校定庄子释文　尔雅音义二卷释智骞所撰呉铉驳其舛误天圣四年五月戊戌国子监请摹印徳明音义二卷颁行先是景徳二年四月丁酉呉铉言国学板本尔雅释文多误命杜镐孙奭详定
　　端拱校五经正义
　　端拱元年三月司业孔维等奉敇校勘孔頴达五经正义百八十卷诏国子监镂板行之易则维等四人校勘李説等六人详勘又再校十月板成以献书亦如之二年十月以献春秋则维等二人校王炳等三人详校邵世隆再校淳化元年十月板成诗则李觉等五人再校毕道升等五人详勘孔维等五人校勘淳化三年壬辰四月以献礼记则胡迪等五人校勘纪自成等七人再校李至等详定淳化五年五月以献【淳化三年以前印板召前资官或进士写之】是年判监李至言义疏释文尚有讹舛宜更加刋定杜镐孙奭崔颐正苦学强记请命之覆校至道二年至请命礼部侍郎李沆校理杜镐呉淑直讲崔偓佺孙奭崔颐正校定咸平元年正月丁丑刘可名上言诸经板本多误上令颐正详校可名奏诗书正义差误事二月庚戌奭等改正九十四字沆预政二年命祭酒邢昺代领其事舒雅李维李慕清王涣刘士元预焉五经正义始毕【国子监刻诸经正义板以赵安仁有苍雅之学奏留书之逾年而毕】
　　淳化校三史　嘉祐校七史
　　淳化五年七月诏选官分校史记前后汉书杜镐舒雅呉淑潘慎修校史记朱昂再校陈充阮思道尹少连赵况赵安仁孙何校前后汉书咸平中以校勘未精命陈尧佐等覆校史记景徳元年正月丙午任随等上覆校史记刋误文字五卷赐帛丁未命刁衎晁逈丁逊覆校前后汉书二年七月壬戌衎等上覆校前汉书板本刋正三千余字录为六卷上之赐器帛【今所行止淳化中定本】　咸平三年十月校三国志晋唐书五年毕【唐书将别修不刻板】　干兴元年十一月戊寅校定后汉志三十卷颁行　天圣二年六月辛酉校南北史隋书【四年十二月毕】　景祐元年四月丙辰命宋祁等覆校南北史九月癸卯诏选官校正史记前后汉书三国志晋书二年九月壬辰诏翰林学士张观刋定前汉书下胄监朌行秘书丞余靖请刋正前汉书因诏靖尽取秘阁古本对校逾年乃上汉书刋误三十卷至是改旧摹板　嘉祐六年八月校梁陈等书镂板七年冬始集八年七月陈书始校定　熈宁二年八月六日庚子进新校汉书【崇文目三史刋误四十五巻】　咸平元年七月甲申赐诸王及辅臣新印三史嘉祐六年八月庚申诏三馆秘阁校理宋齐梁陈后魏周北齐七史书有不全者访求之
　　咸平校定七经疏义
　　咸平三年三月癸巳命国子祭酒邢昺等校定周礼仪礼公羊谷梁传正义又重定孝经论语尔雅正义四年九月丁亥【一作丁丑】翰林侍讲学士邢昺等及直讲崔偓佺表上重校定周礼仪礼公谷传孝经论语尔雅七经疏义凡一百六十五卷赐宴国子监昺加一阶余迁秩【一本云一百六十三卷】十月九日命摹印颁行于是九经疏义具矣【详见论语类】
　　咸平校三馆书籍
　　五年十二月甲申令流内铨于常选择知书者以名闻初诏写三馆书籍一本置龙图阁一本藏后苑皆以馆阁官分校上阅之见其尚有舛误而未雠对者犹二万卷故择官详校命吏部侍郎陈恕知制诰杨亿试十五人得馆陶尉刘均等七人于崇文院校勘【详见书目】先是咸平二年闰三月甲午令三馆写四部书一本来上
　　景徳羣书漆板　刋正四经
