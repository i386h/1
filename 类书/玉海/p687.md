<!-- { "loadSidebar": true } -->
　　史周纪弃为儿时其游戏好种殖麻菽及为成人遂好劝农相地之宜宜五谷者稼穑焉民皆法则之尧闻之举为农师天下得其利【又见淮南子】　书舜典帝曰汝后稷播时百谷【诗诞后稷之穑有相之道诞降嘉谷秬秠穈芑】　诗笺后稷尧用之居稷官【閟宫】　周语农师一之稷为大官　汉匈奴夏道衰而公刘失其稷官　北史始均舜命为田祖　晋石苞传为司徒诏曰陶唐之世稷官为重其使司徒督察州郡播殖增置掾属十八
　　夏农率
　　月令注夏小正曰农率均田释文率谓田正疏农率则田畯也
　　周农师　农正　农大夫
　　见官名　礼里宰注季冬之月令命农师计耦耕事修耒耜具田器
　　周田畯
　　诗七月三之日于耜四之日举趾同我妇子馌彼南亩田畯至喜注四之日周四月也民举足而耕田畯田大夫也　甫田曾孙来止田畯至喜笺田畯司啬今之啬夫也成王来止谓出观农事亲与后世子行使知稼穑艰难司啬至又加以酒食　记月令孟春王命布农事命田舍东郊注田谓田畯主农之官也　礼冢宰九职一曰三农生九谷三农【郑司农云平地山泽谓原隰及平地】　司稼辨穜稑之种稻人稼下地　吕氏春秋季冬纪命司农计耦耕事修耒耜具田器　晋志诗曰一之日于耜二之日举趾农官泽虞各有攸次　汉志后稷封斄公刘处豳大王徙岐文王作酆武王治镐其民有先王遗风好稼穑务本业故诗言农桑衣食之本甚备　管子垦田大邑辟土艺粟尽地力之利臣不若甯遫请置以为大田
　　汉农官　田官　农都尉　屯田校尉　宜禾都尉
　　食货志武帝时水衡少府太仆大农各置农官往往即郡县比没入田田之元鼎六年上郡朔方西河河西开田官斥塞卒六十万人戍田之【见屯田类】　元纪初元五年四月诏罢北假田官【王莽传五原北假膏壤殖谷　北假在五原今胜州】　盐铁论大夫曰北边置田官以赡诸用　王褒讲徳论省田官损诸苑　匈奴汉遣大将军青票骑将军去病击匃奴匈奴逺遁幕南无王庭汉度河自朔方以西至令居往往通渠置田官吏卒五六万人稍蚕食地接匈奴以北　百官表司农有郡国农监长丞农都尉武帝初置【续志边郡置农都尉主屯田殖谷】　冯参传阳朔中为上河农都尉【师古曰上河在西河富平】　叙班况为上河农都尉奏课连最地理志张掖郡畨和农都尉治敦煌郡广至有宜禾都尉治【见屯田】　西域宣帝置都护匈奴益弱不得近西域于是徙屯田于北胥鞬披莎车之地屯田校尉始属都护【即渠犁田官】元鳯四年遣司马一人吏士四十人田伊循其后更置都尉伊循官置始此　后西域永平十六年征匈奴取伊吾卢地置宜禾都尉以屯田遂通西域　魏梁习建安十八年拜西部都督从事表置屯田都尉二人领客六百夫于道次耕种菽粟【枣祗为屯田都尉董祀屯田都尉】　宣帝时蔡癸以好农使劝郡国至大官　光武拜梁腾酒泉典农都尉【建武八年】　田仁护边田谷于河上　王莽置田禾将军屯田北边
　　汉稻田使者
　　昭纪元鳯元年冬十月诏安阳侯桀与燕王谋逆故稻田使者燕仓先发觉【如淳曰为诸稻田置侍者假与贫民收其税入也】　唐六典汉尚书郎四人其一人主户口垦田汜胜之为议郎教田三辅是也魏有农部郎曹晋始置屯田郎中【温峤请司徒置田曹掾州一人劝课农桑察吏能否】
　　汉借田令
　　通典汉文初立借田置令东京及魏不置晋武防始十年十二月复置江左省宋元嘉中又置
　　汉力田常员
　　纪惠帝四年正月举民孝悌力田者复其身髙后元年初置孝悌力田二千石者一人文帝十二年三月诏置三老孝悌力田常员成帝阳朔四年正月诏曰先帝劭农薄其租税宠其强力令与孝弟同科其令二千石勉劝农桑出入阡陌致劳来之　地理志敦煌效谷县注师古曰本鱼泽障桑钦说孝武元封六年崔不意为鱼复尉教力田以勤效得谷因名县　诗笺田畯司啬今之啬夫【朱邑　鲍宣　郑第五伦　爰延】
　　汉谷石五钱　唐米斗三钱
　　宣纪元康四年比年丰谷石五钱【赵充国传金城湟中谷斛八钱】　唐食货志贞观四年米斗四五钱天寳三载是时海内富实米斗之价钱十三青齐间斗才三钱　魏徴帝即位四年米斗三钱　旧纪麟徳二年是嵗大稔米斗五钱牟麦不列市
　　汉大有年　唐有年
　　后汉纪永平九年是嵗大有年十二年是嵗天下安平人无徭役嵗比登稔百姓富庻粟斛三十牛羊被野【永平二年始迎气五郊三年春诏有司劝农桑四年亲耕五年作常满仓】　唐纪太宗贞观二年九月壬子以有年赐酺三日【五年八月己夘以大有年赐羣臣羊酒宴乐】髙宗麟徳二年大有年【又见祥瑞】
　　魏典曲辰都尉
　　魏志典农都尉校尉曹公置　任峻为典农中郎将裴潜为魏郡颍川典农中郎将奏通贡举比之郡国邓艾为典农功曹　谢竒为蕲春典农屯皖　王昶毌丘俭为洛阳典农　孟康正始中为农领典农校尉卢毓为睢阳典农校尉　时苗典农中郎将　司马
　　芝武帝开屯田之官专以农桑为业建安中仓廪充实百姓殷足【太祖欲广置屯田使国渊典其事】咸熈元年罢屯田官以均政役【典农为太守都尉为令长】　魏志注汉陶谦表陈登为典农校尉尽凿溉之利秔稻丰积　晋书太仆统典农都尉泰始二年罢农官为郡县后复有之　何曾汲郡典
　　农中郎将　傅领典农校尉
　　唐营田使　稻田使
　　髙宗时娄师徳兼河源军司马知营田事天授初为丰州都督衣皮袴率士屯田积谷数百万延载元年春二月为河源积石懐逺军及河兰鄯州检校营田大使圣厯元年四月辛丑为陇右诸军大使复领营田开元五年三月庚戌复置营州都督以姜师度为营田支度使【开元八年六月同州刺史姜师度兼营田长春宫使十月十七日开置朝邑屯田】与宋庆礼筑之庆礼开屯田八十余所【庆礼传以习邉事拜河东河北营田使】十四年七月王晙为闗内支度营田使十五年十二月张志亮为陇右支度营田使李尚隠为河北营田使【二年四月杨执一兼陇右营田使】　六典诸军万人已上置营田副使一人　列崔隠甫宗擢兼河东道支度营田使　张延赏大厯中为诸道营田副使　段秀实为邠宁支度营田副使　潘孟阳元和中兼京北五城营田使王遂为西北供军使持营田不可【宪宗以韩重华为振武京西营田和籴水陆运使】　孔纬僖宗时兼京畿营田使　张介然为河陇郡守营田支度等使【忠义】　贾循迁静塞军营田使【忠义】　张九龄迁中书令【开元二十一年五月】始议河南开水屯兼河南稻田使【宰相表开元二十一年七月甲申九龄为河南开稻田使纪二十六年正月丁丑以京兆稻田给贫民】　通鉴开元十六年正月宇文融请因九河故道开稻田丙寅充九河使事不就
　　唐农圃监
　　韦云起髙祖授司农卿武徳初进上开府判农圃监见东都苑类
　　唐田正
　　防要【旧纪同】景龙三年八月二日庚寅敇诸州置司田防军一员【主农事】唐隆元年七月十九日戊辰废开元十五年四月十三日朔方五城各置田曹防军一员【知营田】上元二年九月二十一日壬寅又置并每县置田正二人
　　唐劝农使
　　通鉴开元十二年六月壬辰以兵部员外郎宇文融为劝农使循行州县议定赋役　宇文融宗以融为覆田劝农使擢兵部员外郎融乃奏慕容琦等二十九人为劝农判官分按州县括正丘亩
　　太平兴国农师
　　兴国七年闰十二月庚戌诏民为邦本食乃民天令诸道州府择练土地之宜明种植之法者为农师【通畧丁酉诏实録庚戌大诏令同】九年五月废
　　端拱营田使　淳化屯田使【见前】绍兴营田使
　　端拱二年二月癸亥遣营田使副【诏曰河朔膏腴之地法井赋作方田】至道元年六月丁酉募民耕旷土　绍兴元年九月丙午王实为淮南东路营田副使上召对使徃镇江与刘光世同集其事四年五月甲寅诏淮南帅臣兼营田使知通县令衔内兼带营田令监司守臣条画屯田利便限一月闻奏六年二月庚子江西制置大使李纲湖南吕颐浩兼营田大使辛丑诏宣抚使刘光世韩世忠张浚兼营田大使招讨岳飞宣副吴玠兼营田使壬寅安抚使郭浩等兼营田使都督行府奏改江淮营田为屯田七月壬申置营田司
　　至道劝农使
　　至道二年八月辛酉以陈靖为京西劝农使按行陈许襄邓等州劝民垦田皇甫选何亮副之　景徳三年二月丙子诏诸路转运使副知州府少卿监司刺史以上并领劝农使余知州军通判并兼劝农事　天禧四年正月丙子改诸道提刑为劝农使副使兼提防刑狱凡农田事悉领之各赐农田勑十一月乙夘令以提防刑狱劝农使副为称　天圣四年中书言诸路提转皆别置劝农司文移烦扰三月甲申诏罢劝农司而领使如故【钱彦逺上疏谓宜置劝农司以知州为长官通判为佐官幕职州县官为判官】　庆厯四年八月辛夘命防政贾昌朝领天下农田【初范仲淹援唐故事请以辅臣分领未有施为而事寝】
　　农书【图】
　　神农田法
　　诗甫田以御田祖注先啬也防神农始造田法典田大夫以其法教民始教造田谓之田祖先为稼穑谓之先啬神其农业谓之神农名殊而实同也　郊特牲注先啬若神农司啬若后稷　汉食货志晁错引神农之教曰有石城十仭汤池百步带甲百万而亡粟弗能守也艺文志农家神农二十篇六国时诸子疾时怠于农
　　业道耕农事托之神农【刘向别録云疑李悝商君所说】杂占有神农教田相土耕种十四卷　孟子有为神农之言者许行管子神农作植五谷淇山之阳九州之民乃知谷食揆度篇神农之数曰一谷不登减一谷谷之法十倍　淮南子世俗之人多尊古而贱今故为道者必托之于神农黄帝而后能入说神农之播谷因苗以为教　文子神农之法　刘子神农之法曰丈夫丁壮而不耕天下有受其饥者妇人当年而不织天下有受其寒者　吕氏春秋神农之教曰士有当年而不耕则天下或受其饥矣【吕氏春秋有上农任地辨土审时篇】　刘孝标世说注引神农书艺文类聚文选注汜胜之书亦引神农之教
　　周南畮图
　　礼遂人凡治野夫间有遂遂上有径十夫有沟沟上有畛百夫有洫洫上有涂千夫有浍浍上有道万夫有川川上有路以达于畿注十夫二隣之田百夫一鄼之田千夫二鄙之田万夫四县之田遂沟洫浍皆所以通水于川也遂广深各二尺沟倍之洫倍沟浍广二寻深二仞径畛涂道路皆所以通车徒于国都也径容牛马畛容大车涂容乗车一轨道容二轨路容三轨万夫者方三十三里少半里九而方一同以南畮图之则遂从沟横洫从浍横九浍而川周其外焉正义案诗今适南畮又南东其畮故以南畮图之　匠人为沟洫九夫为井井间有沟十里为成成间有洫百里为同同间有浍注此畿内采地之制【采地井田异于乡遂及公邑】
　　汉议赈贷
