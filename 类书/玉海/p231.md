<!-- { "loadSidebar": true } -->
　　唐志萧广济王韶之皆十五卷又赞三卷师觉授申秀【孝友】皆八卷宗躬二十卷虞盘一卷徐广三卷梁武帝三十巻郑缉之赞十巻
　　梁高隐传
　　梁书阮孝绪着高隐传上自炎黄终于天监末斟酌分为三品言行超絶名氏弗传为上篇始终不耗姓名可录为中篇挂冠人世栖心尘表为下篇【中篇载一百三十七人后益刘歊刘訏二传及孝绪亡訏兄絜录次篇末成絶笔之意】　隋志阮孝绪高隐传十卷【唐志同】袁淑真隐传二卷【集无名高士】
　　梁孝徳忠臣传　全徳志
　　南史梁元帝撰孝徳传忠臣传并三十卷【初学记载天性讃及受托谏诤篇】元帝为湘东王时常记录忠臣义士及文章之美者笔有三品忠孝全者用金管书之徳行精粹者用银管书之文章赡逸者以班竹管书之　隋志杂传类【同南史唐志同】又全徳志一卷怀旧传二卷梁元帝撰显忠录二十卷丹阳尹传十卷　唐志李袭誉忠孝图传讃二十卷【见后】
　　唐文馆词林文人传
　　志杂传记许敬宗一百卷文馆词林一千卷
　　唐古文纪年新传
　　志张昌宗三十卷　文艺传昌宗以文名撰古文纪年新传数十篇【旧史文苑传张昌宗至脩文馆学士撰古今纪年新传三十卷】
　　唐续文士传
　　志齐张隲文士传五十卷【文选注引之】裴朏续文士传十卷【开元中懐州司马】　书目文士传五卷载六国以来文人起楚原终魏阮瑀崇文目十卷终宋谢灵运已疑其不全今又缺其半　旧志文林传五十卷
　　张隠撰
　　唐养徳传
　　太子重俊传右庶子平贞眘献孝经义养徳等传　志卷亡
　　唐孝德后传
　　郎余令传孝敬在东宫余令以梁元帝有孝徳传更撰后传数十篇【三十卷】太子嗟重　志郎余令孝子后传三十卷又有赵珫孝行志二十卷【李栖筠为常州图孝友传示诸生见图类】旧史余令续梁元帝孝徳传撰孝子后传三十巻以献晋陶潜有天子诸侯卿大夫士庶人孝传賛【始于虞舜终于殷陶】
　　唐宰辅传　凌烟功臣传
　　顺宗实録张荐在史馆二十年着宰辅传畧五服图记志杂史蒋乂唐宰辅录七十卷又凌烟功臣秦府十
　　八学士史臣等传四十卷杂传记李邕狄仁杰传三卷郭湜高氏外传一巻李翰张廵姚訚传二卷【一本云张中丞传一卷】陈翃郭公家传八卷【子仪】殷亮顔氏家传一卷【杲卿】马宇叚公别传二卷【秀实】李繁相国邺侯家传十巻　隋志王氏江左世家传三十卷王褒撰
　　唐五常传
　　防要大和九年五月宰臣集贤大学士李宗闵准宣与校理修撰等撰五常传二十卷目录一卷上之【赐宗闵等九人锦防银器】
　　唐异域归忠传
　　志李徳裕奉敇撰二卷【序云防昌二年四月甲申内附】　防要防昌二年七月上【卷同志】　回纥传武宗时回纥国乱乌介立为可汗王子嗢没斯率三部及大酋二千骑诣振武降武宗诏宰相李徳裕采秦汉以来至唐兴殊俗忠效卓异者凡三十人为异域归忠传宠赐之【徳裕集有宣示嗢没斯等冠帯讫图状】　中兴书目以名节自著者凡三十人始秦由余至尚可孤　崇文目传记类二卷
　　唐黠戞斯朝贡图传
　　志吕述一卷【防昌中秘书少监商州刺史】　李德裕集有黠戞斯朝贡图传序乃诏韦宗卿吕述往宾馆以展私亲和合同异覼缕阙遗
　　唐髙识传
　　志杂传记傅奕十卷【集魏晋以来与佛异者傅奕传云高识篇】　法琳辩正论八卷破邪论二卷太史令傅奕请废佛法琳诤之
　　唐闽川名士传
　　志黄璞一卷【字绍山大顺中进士第】　书目三卷【崇文目一卷】唐崇文馆校书郎黄璞所着也着録凡五十有三起神龙迄大顺歴嵗二百上春官第者才四十有三　晁氏志三卷効楚国先贤传为之　唐志地理类林谞闽中记十巻【长乐人】　韩文公曰闽人举进士繇欧阳詹始史因之今攷是书其前乃有薛令之林藻以登科记验之信然
　　唐列女传
　　旧史杂传列女传一百卷天后撰古今内范记一百卷内范要畧十卷
　　唐春秋列国名臣传　春秋列国诸臣传
　　志孙敏九卷　书目春秋列国诸臣传五十一卷【十余万言】皇朝王当撰类左氏所载列国诸臣事效司马迁为之传凡一百三十四人系以賛【又释春秋十二卷】
　　本朝名臣传
　　张唐英五卷唐英初改着佐援宋齐间故事凡领著作者皆撰名臣传一本以试史才因纂录天圣至嘉祐名臣世家谱牒次第撰为五十列传　书目两朝名臣传三十卷【真宗仁宗实录中后妃诸臣等列传不知作者】咸平诸臣传一卷【起雷有终迄路振凡三十九人不知作者】熙宁诸臣传四卷【起胡宿终陆诜】
　　亷吏传
　　书目十卷知黎州费枢撰载自古以来亷吏起鲁季孙行父终唐卢钧　沈立着贤牧传　唐志有良吏传十卷钟岏撰
　　百将传
　　书目十卷皇朝张预撰取古名将臣编类之起周太公至五代刘词凡百人每传各以孙子兵法断其行事
　　元祐建中列传谱述
　　元祐党籍建中上书邪等名在两籍者三百九人和州布衣龚端颐【原之曽孙】访求阙遗成列传谱述一百卷书于编者三百五人不可得而详者四人而已淳熙十四年三月十八日修国史洪迈请甄録从之授端颐上州文学
　　淳熙忠义传
　　八年冬十月国子监簿喻良能进忠义传起于战国王蠋终于五代孙晟上下一千一百年所取者一百九十人凡二十五卷乞颁之武学授之将帅上曰忠臣义士不顾一身可以表厉风俗
　　开禧四将传
　　三年正月十四日章頴上【刘岳李魏】计七册诏付史馆淳化四年乐史献广孝传五十卷总仙传一百四十一卷又撰诸仙传二十五卷神仙宫殿窟宅记十卷　国史志孙冲遗士传一卷
　　録
　　録记也总也周礼奠其録注谓定其録籍
　　周公职録【见地理类】
　　禹贡释文周公职録云黄帝受命风后受图割地布九州
　　越计然万物録【史记正义云方物録】
　　汉货殖传粤王句践用范蠡计然计然曰知鬭则修备时用则知物二者形则万货之情可得见矣故旱则资舟水则资车物之理也修之十年国富范蠡曰计然之防十用其五而得意注孟康曰姓计名然越臣也师古曰古今人表计然列在第四等一号计研故宾戏云研桑心计于无垠计然者濮上人也博学无所不通尤善计算尝南游越范蠡卑身亊之其书则有万物録着五方所出皆述之事见皇览及晋中经簿又吴越春秋越絶书并作计倪实一人耳　唐志农家范子计然十五卷范蠡问计然答文选注引范子曰文子姓辛癸丘濮上人称曰
　　计然【马总意林云姓辛名文子　北史萧大圜云陶朱成术于辛文】　王元长防文注李善引范子计然曰五谷者万民之命国之重寳也　风赋注引范子计然曰秦衡出于陇西天水班固传注引范子计然　太平御览引范子计然曰
　　地有五土之宜各有上下　初学记引日居昼而为明
　　越纽录
　　王充论衡吴君高之越纽録周长生之洞歴刘子政杨子云不能过也
　　汉兵録
　　见兵法
　　汉三辅决录
　　赵岐传京兆长陵人着孟子章句三辅决录传于时注决录序曰三辅本雍州地世世徙公卿吏二千石及高赀者以陪诸陵五方杂防非一国之风非但系于诗秦豳也其为士好高尚义贵于名行其俗失则趍势进权惟利是视余生于西土尝以冬梦黄髪之士姓名明字子真与余寤言言必有中善恶之间无所依违命操笔者书之近从建武以来暨于斯今其人既亡行乃可书玉石朱紫由此定矣晋挚虞传注解三辅决录【后汉书蜀志魏志注引决录注】　隋志杂传二百十七部一千二百八十六卷始于决录七卷赵岐撰挚虞注【唐志杂传记类十卷】　晋虞预传撰会稽典録二十篇【唐志二十四卷】
　　魏海内士品录
　　唐志传记类魏文帝三卷【旧志二卷】
　　晋百官仪服录
　　隋志职官类五卷
　　晋拾遗录
　　王嘉传字子年着拾遗录十卷记事多诡怪　唐志三卷又拾遗记十卷萧绮录【嘉所撰凡十九巻二百二十篇绮合为十卷】集贤注记天寳六载十二月敇索孝经钩命决王子年拾遗任子道论等四十余部以进
　　晋录
　　旧唐志编年五卷
　　后魏辨宗录
　　旧唐志谱牒类辨宗录二卷元晖业撰　唐志传记类元晖等秘录二百七十卷　隋志杂家科録七十巻元晖撰　史通元魏济隂王晖业着科录二百七十卷起自上古终于宋年依放通史
　　江左文章录
　　南史丘灵鞠着江左文章录序起大兴讫元熙
　　唐诸王善恶录
　　志儒家魏征自古诸侯王善恶录二巻　贞观七年太宗命征录自古帝王子弟成败事名为诸王善恶录以赐诸王太宗览而称善谓诸王曰此宜置于坐右用为立身之本　贞观政要载其序曰轩辕分二十五子舜举十六族爰歴周汉以逮陈隋功成名立咸资始封之君国丧身亡多因继体之后
　　唐祥瑞录
　　志杂传记魏征十卷　书目采经典子史传记小说所言祥应事类
　　唐諌录
　　见奏疏类
　　唐女则要录
　　旧志儒家十卷文徳皇后撰
　　唐春宫要录
　　志儒家类章怀太子春宫要录十卷故事类杜正伦春坊要録四卷
　　唐紫枢要录
　　志儒家武后十卷
　　唐封禅录
　　志仪注类孟利贞封禅录十卷裴守真神岳封禅仪注十卷
　　唐千秋金鉴录
　　志儒家张九龄千秋金鉴録五卷　张九龄传初千秋节王公并献寳鉴九龄上事鉴十章号千秋金鉴録以伸讽谕　旧史开元十八年八月丁亥上御花萼楼以千秋节百官贺赐四品以上金镜珠囊缣防五品以下衣帛有差上赋八韵诗又制秋景诗张九龄为中书令时天长节百寮上寿多献珍异九龄进金鉴录五卷言前古兴废之道上赏异之崔日用于宗诞日采诗大小雅二十篇献之　防要开元十七年八月五日【癸亥】丞相乾曜说等上表请以八月五日为千秋节羣臣献寿酒王公戚里进金镜绶帯士庶以结丝承露囊更相问遗村社作寿酒宴乐名赛白帝报田神制曰可　通鉴开元二十四年秋八月壬子张九龄上千秋金鉴录五卷上赐书褒美　宗御制赐镜诗铸得千秋镜光生百錬金又千秋节宴诗月衔花绶镜露缀防丝囊　九龄进金鉴録表伏见千秋节日王公已下悉以金寳镜进献臣谓明镜所以鉴形有姸蚩则见之于外往事所以鉴心有善恶则省之于内故镜铭云以镜自照见形容以人自照见吉凶云云谨于生辰节上事鉴十章分为五卷　宋朝孝宗时陈良祐因会庆节摭唐太宗事百二十条议其当否目曰会庆万年金鉴録上之
　　唐明皇政录　明皇杂录
　　志杂史李康明皇政录十卷郑处诲明皇杂录二卷又儒家冯中庸政录十卷开元十九年上　书目明皇杂录二卷大中九年校书郎郑处诲杂记宗承平之事虽微必录已见于太史者不言
　　唐天寳军防录
　　郑防传长于地理山川险易方隅物产兵戍众寡无不详尝为天寳军防录言典事该诸儒服其善著书　志卷亡　崇文目地理类一卷
　　唐帝王纪録
　　志杂史褚无量帝王纪录三卷卢元福帝王编年録五十一卷
　　唐兴元圣功录　纪功述　功臣录【见上】　奉天録
