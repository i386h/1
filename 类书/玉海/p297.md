<!-- { "loadSidebar": true } -->
　　考工记周人上舆【注武王疾上下失其服饰而尊舆】一器而工聚者车为多【注周所上也】车有六等之数【法易三材六画】车轸四尺谓之一等戈秘六尺有六寸既建而迆崇于轸四尺谓之二等人长八尺崇于戈四尺谓之三等殳长寻有四尺崇于人四尺谓之四等车防常崇于殳四尺谓之五等酋矛常有四尺崇于防四尺谓之六等【注此所谓兵车也疏此六等轸一人一之外兵有四等此谓前驱车所建】察车自轮始【攻木之工七轮舆车居其三又于三者之中舆人居其一轮人析而二车人析而三其外又有辀人为辀是车之三工又别而为七】　轮人为轮三材具【毂辐牙】巧者和之可规可萭可水县量权也谓之国工为盖盖崇十尺【盖主为雨设乗车无盖礼所谓潦车谓葢车与】　舆人为车轮崇车广衡长参如一谓之参称【隧式较轸轵轛】栈车欲奄【无革挽士乗】饰车欲侈【大夫以上革挽舆疏革路墨车等案殷传云未命为士者不得乗饰车】辀人为辀【车辕也诗五楘梁辀】辀有三度轴有三理国马辀深四尺有七寸田马辀深四尺驽马辀深三尺有三寸轴一以为媺二以为久三以为利良辀环灂自伏兎不至軓七寸軓中有灂谓之国辀轸方以象地盖圆以象天轮辐三十象日月盖弓二十八象星大车之辕挚【注大车牛车也疏轮人舆人造四马车上所陈是也车人造大车栢车羊车是驾牛者】　庐人为庐器六建既备车不及覆谓之国工【注六建五兵与人也】　车人之事为耒为车行泽短毂则利行山长毂则安柏车毂长一柯围二柯辐一柯【柏车山车轮高六尺牙围尺二寸】大车崇三柯绠寸【大车平地载任之车毂长半柯】羊车二柯有参分柯之一【羊善也善车若今定张车较长七尺疏定张车据汉法言汉去今远未知定张车将何所用但知在宫内所用故差小为之谓之羊车耳此羊车较长七尺则大矣而论语谓大车为柏车小车为羊车者以柏车较虽短毂辐牙则长羊车较虽长毂辐牙则小故得小车之名　包氏论语注大车牛车小车驷马车】　续汉志上古圣人见转蓬始知为轮轮行可载复为舆后圣观于天视斗周旋魁方杓曲以携龙角为帝车于是乃曲其辀故易震乗干谓之大壮言器莫有上之者也　易氏曰诗伯也执殳为王前驱郑氏引此文笺之则车之六等为前驱所建可知其兵有四戈柲既建而迆止戈为武之义殳车防酋矛皆置之车傍备而不用之义观兵车之制先王不急于用兵可推矣又曰考工言六等而后言察车庐人言六建而后言试庐其实一也
　　周王后五路【自翟至辇】　安车
　　礼巾车王后之五路重翟锡面朱緫【重翟雉羽也后从王祭祀所乗疏约王之五路则重翟当玉路马氏等云重翟为盖今之羽盖是也郑云蔽也王后始来乗重翟】厌翟勒面缋緫【注次其羽使相廹也后从王宾飨诸侯所乗疏相次以厌其本诗笺王姬车乗厌翟】安车雕面鹥緫皆有容盖【注坐乗车凡妇人车皆坐乗诗硕人曰翟茀以朝盖厌翟也安车无蔽后朝见于王所乗谓去饰也容谓幨车山东谓之裳帏或曰潼容盖如今小车盖疏曲礼妇人不立乗王后五路皆坐乗安车无异称故独得名曲礼大夫致事若不得谢必赐之几杖乗安车则男子坐乗亦谓安车刘熈释名曰容车妇人所载小车也列女传妃后逾阈必乗安车辎軿】翟车贝面组緫有握【注不重不厌以翟饰车之侧如今軿车后所乗以出桑有幄则无盖疏汉法軿车无盖　幄本作握音屋防作幄字】辇车组挽有翣羽盖【注不言饰后居宫中从容所乗但漆之而已为轻轮人挽之以行有翣以御风尘以羽作小盖为翳日也】　曲路掌王及后之五路辨名物用説
　　周贰车
　　礼大行人上公之礼贰车九乗诸侯七乗诸伯如诸侯之礼诸子五乗诸男如诸子之礼注贰副也疏贰车所饰无文　左传晋七舆大夫注侯伯七命副车七乗每车有一大夫主之　诗正义郑箴膏盲云卿以上所乗车皆曰大路　舆人疏天子与其臣乗重较之车诸侯之车不重较
　　周辎车【见上】
　　周乗路
　　明堂位乗路周路也注玉路疏周王礼故用玉
　　周五时路
　　晋舆服志周礼巾车氏云云有严有翼用光其武钩膺鞗革乃畅其文六服之冕五时之路王之常制各有等差　月令春乗鸾路驾苍龙载青旂夏乗朱路驾赤駵载赤旂中央乗大路驾黄駵载黄旂秋乗戍路驾白骆载白旂冬乗路驾鐡骊载旂【蔡伯喈王肃云月令周公所作】
　　周大路　二路
　　汉武问贤良防周室设两观乗大路朱干玉戚八佾陈于庭而颂声兴　公羊传子家驹曰乗大路天子之礼也注礼天子大路诸侯路车大夫大车士饰车　荀子礼论天子大路越席以养体侧载睾芷以养鼻前有错衡以养目和鸾之声歩中象武趋中韶防以养耳龙旗九斿以养信寝兕持虎蛟韅丝末弥龙以养威　正论天子尊无上衣被则服五采杂间色重文绣饰珠玉食饮则重大牢而备珎恠曼而馈代睾而食雍而彻五祀执荐者百人侍西房居则设张容负依而坐诸侯趋走乎堂下乗大路越席以养安【注大路祭天车】三公奉轭持纳【与軜同】诸侯持轮挟舆先马大侯编后大夫次之小侯元士次之庶士介而坐道庶人莫敢望视居如大神动如天帝　左传桓二年大路越席【疏路大也君之所在以大为号门曰路门寝曰路寝车曰路车故人君之车通以路为名杜以玉路为大路经传言大路者多矣尚书大辂孔安国以为玉服防云大路木路】僖二十八年王命晋侯为侯伯赐之大路之服【注大路金路】襄十九年郑公孙虿卒【子蟜】王追赐之大路二十四年穆叔【叔孙豹】如周聘王赐之大路【注大路天子所赐车之总名　以周礼孤乗夏篆卿乗夏缦释例以所赐穆叔子蟜当是革木二路诸侯之卿特赐则有大路】昭四年杜泄曰夫子【叔孙豹】受命聘于王王赐之大路复命致之君君复赐之使三官书之十五年十二月晋荀跞如周王曰叔父唐叔成王之母弟也密须之鼓与其大路文所以大搜也阙巩之甲武所以克商也唐叔受之处参虚以有戎狄其后襄之二路【大路戎路】鏚钺秬鬯彤弓虎贲文公受之以有南阳抚征东夏非分而何定四年祝佗曰成王分鲁公康叔唐叔以大路【注金路锡同姓诸侯车】　齐语天子致胙于桓公赏服大路龙斿九旒渠门赤旂【注贾侍中云大路诸侯朝服之车谓金路】　隋志白虎通云玉辂大辂也【晋挚虞独疑大辂谓非玉辂】周谓之乗辂大戴礼着其形式上盖如防象天二十八橑象列星下方舆象地三十辐象一月前视则覩鸾和之声侧观则覩四时之运　宋志礼所谓金玉路者正以金玉饰诸末耳左右前后同以漆画秦改周辂制为金根通以金薄周匝四面汉魏二晋因循莫改逮乎大明始备五辂金玉三制并类金根　觐礼注朝事仪曰天子冕而执镇圭尺有二寸缫借尺有二寸搢大圭乗大路建大常十有二旒樊缨十有二就贰车十有二乗帅诸侯而朝日于东郊所以教尊尊也退而朝诸侯
　　周乗石
　　礼夏官仆【下士二人】王行洗乗石郑司农曰王登上车之石也诗有扁斯石履之卑兮疏乗车之得履石唯王为然【登五路之石王行则洗之致其絜也】　淮南子周公履乗石【唐王起洗乗石赋承玉趾以增丽拂兖衣而更妍有翼有严既敬既戒洗列周经履合周雅】　选注尸子曰周公旦践东宫履乗石
　　参乗
　　夏官戎右注古者参乗此充戎路之右田猎亦为之右焉疏若在军为元帅则将居鼓下将在中御者在左若凡平兵车则射者在左御者居中若在国则尊者在左御者在中央其右是勇力之士执干戈常在左右戎右兼田右齐右兼祀右仆有五不兼者仆难于右是以六艺之中有五御而不言右　曲礼乗君之乗车疏谓君之次路也王者五路王自乗一所余四路皆从行
　　周常车
　　周书克殷解第三十六及期百夫荷素质之旗于王前叔振奏拜假又乗常车周公把大钺召公把小钺以夹王泰颠闳夭皆执轻吕以奏王王入即位于社大卒之左羣臣毕从【孔晁注常车威仪车也三公夹卫王也】　史周纪叔振铎奉陈常车
　　周指南车
　　谷子肃慎氏献白雉于文王还恐迷路问周公作指南车以送之【又见黄帝指南车】
　　周器车
　　子华子吾之宗君为周日正周公作成周定鼎于郏鄏吾之宗君荐所以为祥者其族有三曰井里之璞也曰太山之器车也曰唐叔异畆之禾也　礼运山出器车注器谓若银瓮丹甑也【出援神契】正义按礼纬斗威仪其政太平山车垂钩注云山车自然之车垂钩不揉治而自圆曲【家语注象车也】　孝经援神契德至山则山出木根车应载万物【金车者王者至孝则出】
　　鲁大路　鲁四代车
　　明堂位鲁君孟春乗大路载弧韣旂十有二旒日月之章祀帝于郊配以后稷天子之礼也正义此一经明鲁有四代之车【见上】　左传成二年公防晋师于上鄍鲁赐三帅先路之服【疏按释例先路者革路若木路或云先或云后葢以就数为差其受之于王则称大革木是卿大夫车之尊者金路是诸侯车之尊者玉路天子车之尊者皆称大】
　　仲尼车舆　鲁孔氏车【详见车服】
　　见车服制度

　　玉海卷七十八
<子部,类书类,玉海>
　　钦定四库全书
　　玉海卷七十九
　　宋　王应麟　撰
　　车服
　　车舆
　　汉金根车　徳车　安车　立车　五时车大旂　金路
　　后舆服志【即续志】秦并天下揽其舆服汉兴承秦之制后稍改定近于雅正或曰殷瑞山车金根之色殷人以为大路于是始皇作金根之车【殷曰桑根秦改曰金根以金为饰旗皂斿以从水徳】汉承秦制御为乗舆孔子所谓乗殷之路者也乗舆金根安车立车【蔡邕曰五安五立徐广曰立乗曰髙车坐乗曰安车】轮皆朱班重牙贰毂两辖【东京赋曰重轮贰辖疏毂飞軨】金薄缪龙为舆倚较文虎伏轼龙首衔轭左右吉阳筩鸾雀立衡文画辀【选注引此云五采文】羽盖华蚤【徐广曰翠羽盖黄里所谓黄屋车也金华施橑木有二十八枚即盖弓也东京赋曰树翠羽之髙盖】建大旂十有二斿画日月升龙驾六马【东京赋六蚪之奕奕】象镳镂金鍐方釳揷翟尾【独防曰金鍐者马冠也髙广各五寸上如玉华形在马髦前方釳铁也广数寸在马騣后后有三孔挿翟尾】朱兼樊缨赤罽易茸金就十有二左纛以牦牛尾为之在左騑马轭上大如斗【徐广曰马在中曰服在外曰騑】是为徳车五时车安立亦皆如之各如方色马亦如之白马为朱鬛云所御驾六余皆驾四后从为副车【古文尚书曰驭六马逸礼王度记曰天子驾六马诸侯驾四大夫三士二庶人一周礼四马为乗毛诗天子至大夫同驾四士驾二易京氏春秋公羊説皆云天子驾六许慎以为天子驾六诸侯及卿驾四大夫驾三士二庶人一史记秦始皇以水数制乗六马郑以为天子四马今帝者驾六此自汉制与古异蔡邕表志曰以文义不着之故俗人多失其名五时副车曰五帝车鸾旗曰鸡翘耕根曰三盖其比非一也】耕车戎车猎车其饰皆如之诸车之文乗舆倚龙伏虎文画辀龙首鸾衡重牙班轮升龙飞軨【薛综曰飞軨以缇油广八寸长注地画龙虎系轴头　应劭汉官卤簿图曰乗舆大驾则御凤皇车以金根为列列宋志作副】曲礼徳车结旌注不尽饰也结谓收敛之徳车乗车
