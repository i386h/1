<!-- { "loadSidebar": true } -->
　　长安志上林苑本秦旧苑也汉书曰武帝建元三年置又曰武帝广开上林周袤数百里【见扬雄传】武帝防行始出【建元三年】北至池阳西至黄山南猎长杨东游宜春诏陇西北地良家子能骑射者从遂有期门之号以为道逺劳苦又为百姓所患乃使太中大夫吾丘寿王与待诏能用算者二人举籍阿城以南【本秦阿房宫也】盩厔以东宜春以西提封顷亩及其贾直欲除以为上林苑属之南山东方朔谏曰酆镐之间号为土膏其贾亩一金今规以为苑絶陂池水泽之利而取民膏腴之地因奏泰阶六符之事上拜朔为太中大夫然遂起上林苑如寿王所奏云【见东方朔】宣帝神爵四年【十二月】凤凰集上林乃作凤皇殿以答嘉瑞【见郊祀志及宣纪】有昆明观茧观平乐观柘观有令有尉　黄图上林苑建元三年开周袤三百里【三辅故事曰上林延亘四百余里】汉旧仪曰上林苑方三百里汉宫殿疏曰方三百四十里苑中有储元宫冯昭仪居又有茧观逺望观象便门白鹿三爵鼎郊樛木走马上兰等观　汉旧仪上林苑中广长三百里置令丞右左尉苑中养百兽天子春秋猎射苑中取禽无数其中离宫七十所容千乗万骑武帝时上林苑官奴婢及天下民贫赀不满五十万徙置苑中【式牧羊上林中】八万五千余帝得七十亿万以给军击西域　西京杂记初修上林苑羣臣逺方各献名果异卉三十余种植其中亦有制为美名以标竒丽也　关中记上林苑门十二中有苑三十六宫十二观二十五　上林赋天子之上林左苍梧而右西极丹水更其南紫渊径其北始终灞浐出入泾渭酆鄗潦潏纡余委蛇经营其内荡荡乎八川分流相背异态崇山矗矗巃嵸崔嵬深林巨木崭岩参差九嵕截嶭南山峩峩离宫别馆弥山跨谷髙廊四注重坐曲阁华榱璧珰辇道纚属步櫩周流长途中宿夷筑堂累台增成背秋涉冬天子校猎乗镂象六玉虬拖蜺旌靡云旗前皮轩后道游孙叔奉辔衞公参乗扈从横行出乎四校之中鼓严簿纵猎者江河为阹泰山为橹车骑靁起殷天动地【亡是公言上林广大山谷水泉万物】　西都赋西郊则有上囿禁苑林麓薮泽陂池连乎蜀汉缭以周墙四百余里离宫别馆三十六所神池灵沼徃徃而在其中乃有九真之麟大宛之马黄支之犀条枝之鸟逾昆仑越巨海殊方异类至于三万里盛娱游之壮观奋大武于上囿因兹以威戎夸狄耀威灵而讲武事　西京赋上林禁苑跨谷弥阜东至鼎湖邪界细柳掩长杨而聨五柞绕黄山而欵牛首缭垣緜聨四百余里植物斯生动物斯止众鸟翩翻羣兽駓騃伯益不能名首不能纪　校猎赋武帝广开上林东南至宜春鼎湖【晋灼曰鼎湖宫名也】御宿昆吾旁南山而西至长杨五柞北绕黄山濒渭而东周袤数百里游观侈靡穷极丽妙颇割三垂以赡齐民开禁苑散公储　匈奴传赞匈奴背约束是以文帝中年赫然发愤遂躬戎服亲御鞍马从六郡良家子材力之士驰射上林讲习战阵聚天下精兵军于广武　衞琯景帝幸上林诏中郎将参乗　郅都传为中郎将常从入上林　平纪建始元年春正月罢上林诏狱秋罢上林宫馆希御幸者二十五所　百官表水衡都尉掌上林苑元鼎二年置属官有上林令丞尉又有甘泉上林长丞又步兵校尉掌上林苑门屯兵少府属官有上林中十池监【文帝问上林尉禽兽簿拜啬夫为上林令　龚遂水衡典上林禁苑共张宫馆　扬雄上林苑令箴日田或三驱不可过差　谷永为护苑使者】　后百官志上林苑令一人六百石主苑中禽兽【在长安县西南一十里周二十四里　元和志云在县西北十四里周匝二百四十里】　后循吏传光武损上林池籞之官　冯异传建武三年异屯军上林苑中怀来百姓三嵗上林成都　马援传以三辅地旷土沃求屯田上林苑中许之明纪永平十五年冬车骑校猎上林苑注周礼校人
　　掌王田猎之马故曰校猎以木相贯穿为栏校以遮禽兽　章纪建初元年七月辛亥诏曰上林池籞田赋与贫民注籞禁苑也　杨赐传先帝之制左开鸿池右作上林注鸿池在洛阳东上林在西　李尤有上林苑铭【见文选注】　东京赋大阅西园注上林苑　説文镐武王所都在长安西上林苑中
　　汉甘泉苑【又见宫类】
　　黄图甘泉苑武帝置縁山谷行至云阳三百八十一里入扶风凡周四百五十里苑中起宫殿台阁百余所苑中有仙人石关封峦鳷鹊观　洞冥记昭祥苑在甘泉宫西周十里万国献异物皆集此中　汉书注晋灼曰黄图波浪二水名也在甘泉苑中
　　汉长门园
　　东方朔传窦太主献长门园更名长门宫注如淳曰园在长门长门在长安城东南可为宿馆故献之
　　汉淇园
　　沟洫志元封二年上使汲仁郭昌发卒数万人塞瓠子决河下淇园之竹以为犍注晋灼曰淇园卫之苑也瓠子歌隤林竹兮犍石菑　章纪建初七年幸偃师至河内遂幸淇园　冦恂传光武拜为河内太守恂讲兵肄射伐淇园之竹为矢百余万
　　汉博望苑
　　戾太子传太子冠为立博望苑使通宾客从其所好成纪建始二年秋罢太子博望苑以赐宗室朝请者黄图长安城南杜门外五里有遗址　元和志博望苑在长安县北五里【或曰苑在长安城外漕渠之地　水经注昆明故渠之北】
　　汉乐游苑
　　宣纪神爵三年春起乐游苑注师古曰三辅黄图在杜陵西北又关中记云宣帝立庙于曲池之北号乐游【在秦为宜春苑　黄图曲池汉武所造周回五里】案其处则今之所呼乐游庙者是也其余基尚可识焉盖本为苑后因立庙　西京杂记乐游苑内生玫瑰木木下多苜蓿名怀光时人或谓之光风风在其间常肃肃然日照其花有光采故曰苜蓿为怀风茂陵人谓之连枝草　两京新记宣帝乐游庙亦名乐游苑亦名乐游原基地最高四望寛敞文选顔延之防曲水诗注水经注曰旧乐游苑宋元嘉十一年以其地为曲水　范乐游应诏诗注丹阳图经曰乐游苑官城北三里晋时药园　梁亦有乐游苑天监元年八月癸卯鸾鸟见乐游苑大同四年九月阅武于乐游苑【丘迟侍宴乐游苑】　唐宗乐游园宴诗云地入南山近城分北斗余
　　汉宜春下苑　水衡禁囿　严籞
　　元纪初元二年三月诏罢水衡禁囿【表水衡有禁囿令丞两尉】宜春下苑【必别有上苑】少府佽飞外池严籞池田假与贫民【扬雄曰颇割其三垂以赡贫民即指此也】注师古曰宜春下苑即今京城东南隅曲江地是晋灼曰严籞射苑也【宣纪池籞注苏林曰折竹以绳緜连禁御使人不得徃来律名为籞应劭曰禁苑也臣瓒曰籞以养鸟　许慎曰严弋射者所蔽也】　贡禹传元帝即位奏言独舍长安城南苑池以为田猎之囿自城西南至山西至鄠皆复其田以与贫民天子纳其言廼下诏令省宜春下苑以与贫民　黄图宜春下苑在京城南隅　宜春之名汉史凡三出实为两地曰宜春苑者地属下杜宜春宫即苑中宫也皆秦剏曰宜
　　春观者则在鄠县汉武所造【东方朔武帝东游宜春上林赋曰】
　　【息宜春师古曰宫名在杜县东即唐曲江也】　贾山传至言曰陛下
　　【文帝】即位去诸苑以赋农夫　盐铁论大夫曰田
　　收之利池籞之假以赡诸用文学曰县官多张
　　苑囿公田池泽非先帝所开苑囿池籞可赋归之于民
　　汉御羞苑
　　百官表水衡都尉属官有上林御羞【两丞】九官令丞【又有禁圃令丞两尉】注如淳曰御羞宜春皆苑名也师古曰御宿今长安城南御宿川也羞宿声相近如淳曰御羞地名在蓝田其地肥沃出御物扬雄谓之御宿【扬雄传注师古曰御宿在樊川西】元后传夏游御宿鄠杜之间注师古曰御羞苑在长
　　安城南今之御宿川是也　三辅黄图御宿苑在长安城南御宿川中汉武为离宫别馆禁御不得人徃来游观止宿其中故曰御宿
　　汉池苑
　　诗正义泽兰广而长节节中赤髙四五尺汉诸池苑及许昌宫中皆种之【陆玑疏云】　礼迹人注田之地若今苑也髙纪二年十一月故秦苑囿园池令民得田之【注见前】霍光传云多从宾客张围猎黄山苑中　曹参传相舍后园近吏舍
　　汉芳林苑
　　文选东京赋濯龙芳林九谷八溪薛综注洛阳图经曰濯龙池名芳林苑名
　　汉濯龙园【又见宫类】　西园　南园
　　马后纪显宗毎幸濯龙并召诸才人请呼皇后帝笑曰自家不好乐虽来无欢以游娱之事希从焉后蚕于濯龙中　桓帝好神仙延熹九年亲祠老子于濯龙　百官志濯龙监一人本注曰濯龙亦园名近北宫南园丞一人本注曰南园在雒水南　东京赋濯龙芳林九谷八溪【薛综曰洛阳图经曰濯龙池名故歌曰濯龙望如海河汉渡似雷】嵗惟仲冬大阅西园【西园上林苑】　续汉书濯龙园在洛阳西北角
　　汉广成苑　上林广成囿
　　后纪和帝永元五年二月戊戌诏自京师离宫果园上林广成圃悉假贫民恣得采捕不收税　安帝永初元年二月丙午以广成游猎地及郡国公田假与贫民三年四月己巳诏上林广成苑可垦辟者赋与贫民　顺帝永和四年十一月丙寅幸广成苑　桓帝延熹元年十月校猎广成遂幸上林苑六年十月丙辰校猎广成遂幸函谷关上林苑　灵帝光和五年十月校猎上林苑歴函谷关遂狩于广成苑十二月还幸太学　续志河南新城有广成聚有广成苑　列传钟离意显宗时为尚书仆射车驾数幸广成苑意当车谏以为从禽废政天子即时还宫　张禹延平元年上言广成上林空地宜假贫民从之　马融邓太后临朝寝搜狩之礼元初二年上广成颂以讽谏【注广成苑在今汝州梁县西】元年以来戒惧灾异躬自菲薄荒弃禁苑方涉冬节农事间隙宜幸广成览原隰观宿麦劝收藏因讲武校猎诗咏圃草乐奏驺虞大汉之初基也宅兹天邑总风雨之防交隂阳之和揆厥灵囿营于南郊周阹环渎右矕三涂左概嵩岳面据衡隂背箕王屋浸以波溠夤以荥洛至于阳月林衡戒田校队案部前后有屯甲乙相伍戊巳为坚虞人植旍猎者効具车弊田罢旋入禁囿栖迟乎昭明之观休息乎髙光之榭以临乎宏池收功道德之林致获仁义之渊忽搜狩之礼阙槃虞之佃于今十二年方将采清原嘉岐阳北辕反斾至自新城背伊阙反洛京陈蕃延熹六年车驾幸广成校猎上疏谏曰人君有事苑囿唯仲秋西郊顺时讲武杀禽助祭　水经注汝水东与广成泽水合
　　汉西苑　显阳苑　鸿德苑
　　顺纪阳嘉元年起西苑修饰宫殿　桓纪延熹二年七月初造显阳苑置丞　郎顗传缮理西苑　东观记延熹元年三月己酉置鸿德苑令【秩六百石】　晋宫阁名洛阳有洪德苑灵昆苑平乐苑
　　汉罼圭灵昆【琨】苑
　　灵纪光和三年作罼圭灵昆苑注罼圭苑有二东罼圭苑周一千五百步中有鱼梁台西罼圭苑周三千三百步并在洛阳宣平门外　杨赐为司徒帝欲造罼圭灵琨苑上疏谏曰今城外之苑已有五六宜推夏禹卑宫太宗露台之意　昭纪元凤三年春正月罢中牟苑赋贫民【在荥阳】
　　汉直里园
　　后百官志直里监一人四百石注直里园名在雒阳城西南角　三秦记有汉武帝果园
　　魏武苑
　　魏都赋苑以武陪以幽林缭垣开囿观宇相
　　临表清籞勒虞箴樵苏往而无忌即鹿纵而匪
　　禁注武苑在邺城西苑中有鱼梁钓台竹园蒲陶诸果
　　魏芳林园
