<!-- { "loadSidebar": true } -->
　　会要上元元年九月【甲寅】御翔鸾阁观酺【会要又云御含元殿东翔鸾阁大酺】时赤县与太常音乐分东西朋帝诏雍王贤主东周王显主西因以角胜郝处俊谏乃止至徳三年正月【庚寅】御翔鸾阁习武　监察御史职知朝堂正门无籍非因奏事不得入至殿庭在栖凤阁南望殿中侍御史已上从观象门出若从天降　唐六典大明宫中丹凤门内正殿曰含元殿夹殿两阁左曰翔鸾右曰栖凤阁下即朝堂肺石登闻皷李华含元殿赋左翔鸾而右栖凤翘两阙而为翼
　　唐景云阁
　　实録干封元年封泰山四月甲辰至京师御景云阁【一作閤】宴羣臣设九乐赐赠防上元元年九月辛亥御麟徳殿之景云阁以宴羣臣
　　唐凤阁
　　百官志光宅元年改中书为凤阁令为内史　艺文志别集类乐朋纶阁集十卷薛延珪凤阁书词十卷
　　唐昭慈阁
　　许景先神龙初东都造昭慈阁景先献赋李逈秀见其文畏叹曰是宜付太史擢右拾遗
　　唐清辉阁
　　文苑英华李峤人日清辉阁宴羣臣应制诗云云防要神龙二年置圣善报慈之阁　述圣赋践太防之崇阁辟阊阖之天扄
　　唐凝晖阁
　　见浑仪　在太极宫
　　唐朝元阁　降圣阁
　　席豫天寳初宗尝登朝元阁赋诗近臣属和帝以豫诗最工诏曰诗人冠冕也【在华清宫有事老子处】　旧史宗幸温泉宫登朝元阁赋诗　会要天寳七载十二月二日【旧纪戊戌】元皇帝降于朝元阁改为降圣阁　实録天寳十载十月乙丑御朝元阁有庆云见上赋诗羣臣毕和　闻见记【封演】宗幸骊山登朝元阁命羣臣赋诗正字刘飞诗最清拔特激赏　钱起朝元阁赋呑贝阙压昆阆襟懐动植指掌寰瀛　孙翊仁赋神之本以朝为大干之徳以元为高　郭遵初日见朝元阁赋云云权徳舆朝元阁诗云缭垣复道上层霄十月离宫万国朝贞观二年八月乙未【旧纪癸巳】公卿奏宫中卑湿请营一阁
　　帝曰汉文帝将起露台而惜十家之产朕徳不逮而所费过之岂为民父母之道固请至三不许
　　唐秘阁
　　李邕传见李峤愿一见秘书峤曰秘阁万卷岂时日能习乃假直秘书未几试问奥篇隠帙了辩如响　刘子议秘阁有梁武帝南郊图　春秋正义太史之官职掌书籍必有藏书之处若今之秘阁也　会要贞观十七年上实録编之秘阁　旧史李善注文选诏藏于秘阁顔师古正俗八卷诏付秘书阁
　　唐瑞阁
　　地理志上党有啓圣宫宗故第开元十一年置本飞龙后更名有瑞阁　代宗大厯八年四月壬申潞州上言宗啓圣瑞阁有白鹤来翔
　　唐蓬莱殿书阁
　　李泌代宗立召泌至舍蓬莱殿书阁时泌隠衡山张文瓘高宗时造蓬莱上阳合璧等宫代宗朝段秀实对蓬莱殿问所以安边者文宗观书蓬莱殿问许康佐李训春秋之义
　　唐礼阁【又见礼阁新仪】
　　旧唐书王彦威元和中补太常检讨官于礼阁掇拾自隋已来朝廷防革吉凶五礼以类区分成三十卷献之号曰元和新礼授太常博士　裴瑾撰二陵集礼藏之南阁【序云藏于太常书阁】
　　端拱秘阁　藏书阁　淳化阅秘阁图籍　淳化秘阁賛　飞白秘阁
　　端拱元年五月辛酉朔诏置秘阁于崇文院取四库书四万卷藏之【长编以三馆书实其中】以吏部侍郎李至兼秘书监宋泌兼直秘阁杜镐兼校理【防要端拱元年诏就崇文院中堂建秘阁择三馆真本书籍万余卷及内出古画墨迹藏其中命李至兼秘书监总之天文占防纬　方技书五千十二卷古画墨迹百十四轴悉藏阁上】六月以夏侯嘉正兼直秘阁八月以裴愈监秘阁图书　按六典秘书省中外三阁掌书籍古今文字皆在禁中两汉或徙金马门外歴代不常厥处唐季乱离百王之书荡然散失兰台延阁空存名号上崇尚儒术屡下诏求羣书四方文籍往往而出未数年间充牣书府至是乃于史馆建秘阁仍选三馆书万卷以实其中故以至主之　淳化元年七月丁酉以御制诗文四十一卷藏于秘阁八月癸卯朔秘书监李至仆射李昉吏书宋琪左散骑常侍徐及翰学诸曹侍郎给事谏议舍人等诣秘阁观书帝知之即诏宠肠御筵出书籍令纵观二日甲辰又召御史中丞王化基及三馆学士纵观并赐宴秘阁先是遣肠诸道求募古书竒画及先贤墨迹小则偿以金帛大则授以官数年之间献图书于阙下不可胜计诸道又募得者数倍复诏史馆尽取天文占候防纬方术等书五千一十二卷并内出古画墨迹一百十四轴悉藏秘阁图籍之盛近代所无也是月癸亥至等上言曰伏以王者藏书之府自汉置未央宫则有麒麟天禄命刘向扬雄典校谓之中书即内库书也后汉藏之东观亦在禁中汉末置秘书监掌禁中图书秘记谓之秘书及魏文帝分秘书为中书而秘书监者掌艺文图籍之事晋宋因之宋谢灵运补秘阁之遗逸齐末秘阁经籍遗散梁江子一请秘阁观书至隋炀帝时写秘阁之书分为三品于观文殿东西廊贮之则秘阁之设其来久矣及唐开元间【五年】亦于乾元殿东廊缮写四库书以充内库命褚无量马懐素总之至十三年置集贤书院虽沿革不常而秘阁之书皆置于内也自唐室陵夷斯道防废陛下复兴秘阁以藏竒书总羣经之博要资乙夜之观览况睿藻宸翰盈溢编帙则其奥秘非复与羣司为比伏乞特降明诏令与三馆并列至于高下之次先后之称亦乞着为定式诏秘阁宜次三馆其秘书省依旧属百司【初但有直史馆至是新置有直昭文馆直集贤院备三馆之职】淳化二年五月甲寅诏增修秘阁先是度崇文院之中堂为秘阁址而层宇未立书籍止扄偏防庑内至是始命修之八月壬戌朔阁成上作新秘阁賛以赐近臣宰相李昉等请立石阁下李至上表引苏易简乞上飞白书玉堂之署为比愿肠新额以光秘府戊辰诏近臣观新秘书赐上尊酒大官供膳遣中使赍飞白书秘阁二字以赐李至三馆咸预焉又肠御诗以美其事【沈存中云馆内壮丽中都下人谓之木天】丁丑李至上表乞以御制秘阁賛刻石诏其賛并序朕兼为亲书并篆额以旌秘省九月己未上幸秘阁阅羣书久之饮从臣酒三行三馆学士咸预还官召傅潜戴兴恣观羣书欲其知文儒之盛也十月以御草书千字文付秘阁癸酉以御书秘阁賛并李至表及荅诏石本赐近臣四年画天下图藏于阁五年六月以御草书五轴藏之至道元年正月直秘阁朱昂等言已立秘阁賛碑请附名李至下【兴国二年以先贤墨迹淳化以新集法帖至道以飞白四十轴藏秘阁】咸平二年六月诏童子邵焕于秘阁读书五年七月幸秘阁阅羣书【咸平中就阁修太祖国史五年奉安太宗文集】景徳四年五月己亥幸馆阁周览图籍以秘阁地陿分内藏西库以广之祥符九年九月以秘书监杨亿判秘阁国初书止万二千卷秘阁之建图籍大备至仁宗时三万六千二百卷熙宁四年十月二十九日判秘阁宋敏求言三馆秘阁四部书多讹舛请校雠自前汉始事寝元祐元年四月十四日诏兰台延阁位序多阙命大臣各举三人二年六月以昭文馆黄本书分藏秘阁三年九月复试贤良于阁下四年四月二十四日太师彦博与宰辅至秘阁观书宴儒士徽宗即位二年重修秘阁崇宁元年成崇宁二年五月秘阁书装褫共二千八十二部
　　淳化望仙阁
　　元年十一月庚辰朗州言准诏修桃源观五百仙人阁成赐名望仙阁　内中有恭天崇道阁奉三清诸圣
　　咸平龙图阁　六阁【太宗】
　　祥符初建龙图阁以藏太宗御书【太宗以武定并汾以文致太平圣谟寳训与河图洛书相表里　太祖英宗无集不为阁】景徳二年四月戊戌上幸龙图阁近臣毕从庚子御制龙图阁賛赐近臣阁在含光殿西偏北连禁中【阁初建无岁月咸平四年十一月丁亥始御是阁见于国史】东曰资政殿西曰述古殿阁上藏太宗御制御书并文集总五千一百一十五卷轴册又有御书素扇数十其下列六阁曰经典阁总三千三百四十一卷史阁总七千三【一作二】百五十八卷子书阁总八千四百八十九卷文集阁总七千一百八卷天文阁总二千五百六十一卷图画阁总七百一轴卷册【图画阁一本作瑞物阁竒瑞二十三瑞木十六众瑞一百一十三杂寳一百九十五又古贤墨迹二百六十六卷】　按会要大中祥符所造以奉太宗御书然自咸平四年十一月丁亥已尝御是阁【编年咸平五年七月幸秘阁阅四库书】召近臣观御书及古今图书自后尝召近臣观书更当攷究按编年【实録】景徳元年十月己酉龙图阁成以戚纶杜镐兼待制　咸平四年十一月二十日丁亥五年十月十七日己卯祥符三年正月戊寅八月甲寅九年十一月二十三日天禧四年十一月十一日皆召近臣宗室观书上尝谓辅臣曰朕退朝之暇无所用心聚此羣书以自娱耳　咸平五年十月十七日观书曲宴阁之四壁设五经图藏太宗书帖三千七百五十卷十二月上以龙图阁及后苑所藏书籍尚多舛误欲加雠校于是择刘筠【子仪】等七人给本官俸太官供膳就崇文院校之逾年而毕景徳四年八月丁巳以杜镐为直学士祥符三年七月己亥以镐为学士陈彭年直学士【九年十月壬辰置直阁】十一月壬辰召向敏中等对命坐令陈从易刘子仪等赋瑞雪歌祀汾阴诗真宗尝语近臣曰三馆秘阁所藏外又于后苑及龙图阁并留正本各及三万余卷　庆厯八年三月甲寅幸龙图阁天章阁召辅臣侍臣宗室观太宗游艺集三朝瑞物真宗幸澶州诗碑因出手诏访得失羣臣归而上之嘉祐七年十一月又幸观三圣御书
　　咸平秘阁直庐
　　初兴国八年命吕文仲为翰林侍读寓直御书院以备顾问名秩犹未崇咸平二年七月丙午以兵侍杨徽之户部夏侯峤为侍读学士祭酒邢昺为侍讲学士班秩禄赐次翰林学士设直庐于秘阁侍读更直侍讲长上召见访问或至中夕八月壬子赐宴秘阁帝作七言诗
　　景徳翔鸾仪凤阁
　　在后苑　景徳四年三月七日曲宴后苑临水阁垂钓登太清楼观太宗御书及四部羣书东至玉宸殿厯翔鸾仪凤二阁命坐置酒帝作五言诗从官皆赋遂宴太清楼下　祥符九年二月癸卯翔鸾阁观御书圣制【歌诗箴铭賛论或刻石或题板或以朱黄书于石壁】天禧三年三月十三日曲宴后苑登翔鸾阁观太宗御
　　集圣制又御仪凤阁作赏花钓鱼诗　景祐中有瑞竹生阁首　熙宁七年玉华殿后作山亭一祥鸾阁一基春殿一祥符寳符阁　感真阁　积庆殿　保宁阁
　　四年正月上以灵文叠降尽志钦奉欲垂训子孙俾奉事无怠乃为誓文乙未命刻石玉清昭应宫寳符阁下七年六月己未名天书阁曰寳符十月戊午赐真游殿真君殿曰积庆庚辰诏真游殿前新阁名感真十一月癸未朔上亲书玉清昭应宫太初积庆二殿寳符阁额填以金有司设黄麾仗奉以赴宫十二月丁卯对辅臣于感真阁观刻玉天书八年正月壬午朔奉刻玉天书于寳符阁九年四月丁丑御书景灵宫天兴殿保宁阁景祐二年改降真阁曰崇真仁宗召宗室侍臣观灯慈圣阁【宋祁有诗】　熙宁九年十月十五日幸开寳寺福圣院庆寿崇因阁以阁新成也
　　祥符国子监御书阁
　　五年九月辛巳【十六日】国子监请于文宣王殿北建阁以藏太宗御书及御制【真宗】祥瑞勤政论俗吏辩刻石明年六月己巳命近臣临观上梁设宴赐七言诗又赐二帝御集御书摹本太宗墨迹销金扇四秘之阁上命王曾譔记
　　天禧天章阁【真宗】
