<!-- { "loadSidebar": true } -->
　　开元十四年十一月己丒幸宁王宪宅与诸王宴探韵赋诗诗曰鲁卫情先重而终勉以为善之乐即日还宫十五年五月丁丒端午宴羣臣于武成殿有忠正贻
　　后昆之句各赐衣一副自赋诗六月朔方节度兵书萧嵩赴朔方军命有司于定鼎门外供帐置酒送之帝赋诗以宠之十二月幸温泉宫登骊山石瓮寺赋诗俾羣臣和
　　唐东堂赐三杰诗
　　宋璟传开元十七年【旧书八月乙酉】为右丞相与左丞相张説太子少傅源乾曜同日拜有诏太官设馔太常奏乐防百官尚书省东堂帝赋三杰诗自写以赐　张説上日敕所司供帐设乐内出醪馔帝为赋诗诗曰赤帝收三杰黄轩举二臣云云乐聚南宫宴觞连北斗醇　説和诗曰菊花吹御酒兰叶捧天词　璟和诗曰圣酒山河润仙文象纬舒　乾曜和曰鼓钟崇享礼鹓鹭集朝伦苏晋序曰咨日于朔择时于秋对命天庭受职公府
　　工备侑饔献蒸六卿拜下以成仪三事自天而来贺秩秩賔序晖晖旅醻玉纬垂文金浆降醴方将一心天工勠力帝载爰命在宴乃赓载歌　萧嵩裴先廷宇文融亦有和诗　融诗曰飞文瑶札降赐酒玉杯传　嵩诗曰入朝师百辟论道协三光　又御制同二相已下羣官宴乐逰园诗万方朝玉帛千品防簮裾　説璟皆有诗　御春明楼临右相园亭赋乐贤诗【王维集】
　　唐花蕚楼赋诗
　　旧纪开元十八年八月丁亥上御花蕚楼以千秋节百官献贺赐四品以上金镜珠嚢上赋八韵诗又制秋景诗　诗云献遗成新俗朝仪入旧章月衔花绶镜露缀防丝嚢　又有赐羣臣镜诗　突厥传天宝四载毗伽可汗妻骨咄禄婆匐可敦率众自归天子御花蕚楼宴羣臣赋诗美其事【旧纪元年九月辛卯御楼出宫女宴可汗妻及男女等　通鉴九月辛亥】
　　唐赐集贤学士诗　宴丽正学士诗
　　御制送张説集贤上学士诗广学开书殿崇儒引席珎集贤招衮职论道命台臣　张九龄为赐燕序曰食以乐侑人思德饱　説至韦述十五人赋诗　李元纮诗云馔玉还丹禁牋花降紫墀　开元十三年【乙丒】二月二十七日宴两相礼官丽正学士御制诗
　　唐兴庆宫赋诗
　　诸王传天子于宫西南置花蕚勤政楼帝时时登之或幸第赋诗　御制游兴庆宫作诗　登勤政花蕚楼观风俗而劝人崇友于而厚睦　从来崇棣蕚今此茂荆枝务本方崇训相辉保羽仪所希覃率土孝悌一同规又过宁王宅诗戚里申高宴平台奏雅歌　又过山
　　池诗　春中兴庆宫酺宴诗夏首花蕚楼赏乐赋诗端午三殿宴羣臣诗【见张説集】　帝幸薛王业第置酒赋诗开元八年幸业第置酒燕乐帝赋诗有常棣鸰原之句龙池篇张九龄和
　　唐饮至赋诗
　　张守珪传斩契丹酋屈刺及突于传首东都二十三年【春二月】入见天子【诣东都献防】防籍田毕即酺宴为守珪饮至帝赋诗宠之　宗有平胡二章　登封礼毕洛城酺宴诗【张九龄和】
　　唐开元鼎实酒醴诗
　　集贤注记开元二十五年宰相上礼献寿上御花蕚楼设宴制鼎实酒醴二章之诗以相劝诫各赐宰相五百匹兼银器等　中兴书目明皇诗一卷凡五十七首
　　唐赐太子仁孝诗
　　肃宗为太子天宝八载九月甲午太子生日【肃宗九月三日生】帝制仁孝诗六章札于歩障以赐太子令高力士以示朝臣宰相奏曰宸章焕发睿札凝晖悬日月而齐光自云霄而下济爰于诞育之日勉以仁孝之经上祖宗之美傍考天人之际发挥前古垂范将来凡在衣冠之流咸知父子之道岂比周称嗣续造齿胄于上庠汉宠元良但招贤于望苑望写六章颁示中外编诸简策诏从之【自家刑国以训人伦】
　　唐朝元阁赋诗
　　席豫传宗尝登朝元阁赋诗羣臣属和豫诗最工【或云天宝四年幸温泉宫云云】　天宝十载十月乙丒御朝元阁有庆云见上赋诗羣臣毕和
　　唐勤政楼赋
　　天宝十四载三月丙寅燕羣臣勤政楼上赋诗斆栢梁体羣臣毕和
　　唐谒老子庙诗
　　宋朝景德四年二月甲戌谒上清宫【宫在洛城北即唐开元中老子祠也】明皇谒庙诗石存焉　宗登太行山中言志途次旧居过晋阳宫渡蒲关经华岳潼关过王濬墓经河上公庙次陜州成臯经邹鲁祭孔子游温泉皆有诗【见张説集】
　　唐饯李光弼诗
　　乾元二年八月光弼出统河南诸军于内殿宴送御制诗宠之　李光弼传拜河南副元帅鎭泗州帝为赋诗以饯【羣臣毕和】　张仁愿传景龙二年秋督军备边帝为赋诗祖道【旧纪三年八月乙未送于通化门外帝制序赋诗】
　　唐玉灵芝诗
　　防要上元二年七月甲辰延英殿御座生玉灵芝一茎三花亲制玉灵芝诗三章章八句曰玉殿肃肃灵芝煌煌重英发秀连叶分房宗庙之福垂其景光元气产之明神合德紫微间采白蕣呈色载啓瑞图庶符皇极天心有眷王道惟直幸生芳本当我扆旒放此灵质贲其王猷神惟不爱道亦无求端拱思惟永荷天休
　　唐中和节诗
　　邺侯家传夜梦见赐御制中和节诗于金花牋上第二对首忘一字云兹中和节式庆天地春及中和日百寮防曲江亭赐御制诗曰肇兹中和节云云其金花牋上花云皆梦所见者奉诏同用春字
　　唐麟德殿赐诗
　　贞元四年三月甲寅宴百寮于麟德殿设九部乐及内出舞马帝制序及诗以赐羣臣于是给御笔仍命属和十年九月十日戊子以重阳赐百僚追赏帝赋诗以赐十一年九月癸卯【旧纪己卯】赐中书门下及两省供奉官宴于曲江帝作诗六韵赐百僚百僚毕和辛亥退朝召百僚诣延英令中使喻曰属和雅丽十三年九月辛卯重阳赐宴曲江赐诗十七年二月癸巳朔赐宴曲江赐诗六韵九月戊辰重阳亦如之十八年九月癸亥重阳御制丰年多庆九日示懐诗赐羣臣　旧纪赐羣臣宴马璘山池赐诗六韵
　　唐贞元宴曲江诗　中和节诗
　　刘太眞传徳宗以天下平贞元四年九月癸丒宴羣臣曲江自为诗【制诗序】勑宰相择文人赓和李泌等请羣臣皆和帝自第之以太眞李纾等四人为上鲍防于邵【一作于颀】等四人次之张蒙等二十三人【一云二十二人】为下与择者四十一人惟泌李晟马燧三宰相无所差次　会要时重阳节帝赋诗云时此万机暇适与佳节并朝野庆年丰高防多欢声勑应制同用清字【诗凡六韵　旧纪同诏简文士三五十人应制同用清字明日于延英门进又有重阳言志及丰年多庆诗权德舆和云天文丽庆霄墨妙惊飞鸾】六年二月戊辰朔百寮会宴于曲江亭上赋中和节羣臣赐宴诗七韵是日百寮进兆人本业三卷司农献黍粟各一斗三月庚子百寮宴于曲江亭上赋上己诗一篇赐之　十七年二月癸巳朔赐宴曲江亭上赋中和节赐宴诗六韵　类要德宗以中和节宴百寮诗赐戴容州叔伦【传云德宗尝赋中和节诗遣使者宠赐】　旧纪贞元十一年九月己卯赐宴曲江赋诗六韵赐之　十三年九月辛卯又赐诗十七年九月戊辰赐诗六韵
　　唐黄菊歌
　　韦绶传九月九日帝为黄菊歌顾左右曰安可不示韦绶即遣使持往绶遽奉和　宗端午日自赋诗
　　唐章敬寺赋诗
　　贞元七年七月癸酉中元日幸章敬寺赋诗九韵有松院静苔色竹房深磬声之句皇太子进和兼题于壁百寮毕和后京尹薛珏请以上诗序皇太子书刻于石而塡以金从之【旧纪皇太子与羣臣毕和题之寺壁】
　　唐赐张建封诗
　　防要贞元十三年徐州节度使张建封来朝【旧纪十月丁丒来朝】及命归鎭上御制诗以赐之云牧守寄所重才贤生为时宣风自淮甸授钺膺藩维入觐展遐恋临轩慰来思忠诚在方寸感激陈情辞报国尔所尚恤人余是资勿以千里遥而云无已知　张建封其还鎭帝赋诗以饯于时马燧浑瑊刘佐李抱眞等勲宠卓越未有以诗饯者建封又赋诗以自警励　十三年来朝召见延英殿建封赋朝天行以献帝眷异赐名马珎具【一本云赋朝天献寿诗】
　　唐中春麟德殿观新乐诗
　　贞元十四年二月戊午上制中春麟德殿会百寮观新乐诗一章十六句【旧纪云宴羣臣诗八韵】令太子书示百官序曰朕以中春之首纪为令节听政之暇韵于歌诗象中和之容作中和之舞聊复成篇诗曰芳岁肇佳节物华当仲春前庭列钟鼓广殿延羣臣八封随舞意五音转曲新顾非咸池奏庶叶南风薰中书门下谢赐诗请颁示天下编入乐府　金石録徳宗撰麟德殿宴羣臣诗皇太子诵行书贞元四年六月
　　唐紫宸殿观仗诗
　　见元防类　宪宗　旧纪贞元九年正月庚辰朔
　　唐喜雨诗
　　防要开成元年三月庚申幸龙首池甘泽屡降赋暮春喜雨诗曰郊坰既沾足黍稷有丰期百官属和
　　唐赐王起诗　诗笏　赐裴度诗
　　王起传加皇太子侍读文宗题诗太子笏以赐诏画象便殿　裴度传开成三年上已宴羣臣曲江度不赴帝赐诗曰注想待元老　文宗赐裴度诗御札曰朕诗集中要有卿唱和诗　开成四年三月乙酉上已赐百寮宴曲江命内官以诗宣赐度
　　唐夏日联句
　　开成三年文宗夏日与学士联句帝曰人皆苦炎热我爱夏日长柳公权曰薫风自南来殿阁生防凉时五学士属和帝独谓公权词清意足
　　唐太液亭赐诗
　　宣宗好儒术或宰臣出鎭即赋诗赠之词皆清丽大中九年秋七月甲午【旧纪八月】崔铉由左仆射为淮南节度帝饯太液亭赐诗中有七载秉钧调四序之句儒者荣之【旧书】

　　玉海卷二十九
<子部,类书类,玉海>
　　钦定四库全书
　　玉海卷三十
　　宋　王应麟　撰
　　圣文
　　御制诗歌
　　太平兴国赐进士诗【雍熙】　淳化赐进士诗箴儒行篇
　　兴国二年正月八日己巳宴新进士吕正等于开宝寺赐御制诗二首以宠之　故事敕下之日醵钱于曲江为闻喜之饮近世多于名园佛庙至是官为供帐八年四月辛卯朔赐宴琼林苑为定制　雍熙二年三月戊寅【二十日】赐新进士梁颢等御制诗二章端拱二年三月二十五日赐新进士陈尧叟等御制箴一首　淳化三年三月癸卯【九日】赐新进士孙何等御制箴一首己酉赐儒行篇各一轴令至治所着于壁以代座右之诫丙辰宴琼林苑御制诗三首赐之　兴国三年赐进士冯拯诗【当考】
　　郭贽传太宗在晋邸时凡制篇咏多令继属眞宗尝访其赐本防集为四卷以献诏奬之　吕文仲传咸平三年受诏集太宗歌诗为三十卷诏嘉奨　杨徽之传兴国初代还太宗素闻有名尽索所着以数百篇奏御且献诗称谢太宗览之大称赏和以赐之自是圣制篇什多以别本为赐　扈太平兴国九年将东封进宣示内外御札草上嘉其文御批纸尾以奬之明年春侍宴后苑近臣应制赋诗诗末句云微臣自愧头如雪亦听钧天侍玉皇上曰善因事陈情翌日和以赐之有珍重老臣之语【时为翰林承防】
　　太平兴国御制猎诗　习射赐诗　咸平大阅诗
　　二年九月丙辰【二十八日】校猎近郊【长编云上始狩于近郊】丁巳御制猎诗二章赐羣臣属和九年三月壬申【即雍熙元】幸含芳园习射宰臣宋琪赞颂神武与李昉吕正李至等各赋诗进上和赐之　咸平二年八月丙寅大阅东武村丁卯赐近臣饮于中书作大阅五言诗
　　太平兴国闻捷奏诗　平晋赋　诗记
