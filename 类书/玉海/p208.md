<!-- { "loadSidebar": true } -->
　　志初隋嘉则殿书三十七万卷至武徳初有书八万卷重复相揉王世充平得隋旧书八千余卷太府卿宋遵贵监运东都浮舟泝河西致京师经砥柱舟覆尽亡其书贞观中魏徴虞世南顔师古继为秘书监请求天下书选五品以上子孙工书者为书手缮写藏于内库以宫人掌之【百官志内官有司籍典籍掌籍各二人掌供御经籍分四部部别为目以时暴凉焉】防要武徳五年秘书监令狐徳棻奏经借亡逸请求遗书重加钱帛増置楷书缮写数年间羣书毕备贞观二年监魏征以典章纷杂奏引学者校定四部书秘府粲然毕备【魏征引诸儒校集秘书国家图籍粲然全整】干封元年十月十四日上以四部羣书传写讹谬兼亦缺少诏赵仁本等集儒学之士刋正缮写【顔师古传拜少监专刋正事】景云三年六月十七日以经籍多缺令京官有学行者分行天下捜检图籍崔行功太宗命袐书监魏征写四部羣书将藏内府置讐正二十员书工百员征徙职又诏虞世南顔师古踵领功不就显庆中罢雠正员听书工写于家使散官校正诏东台侍郎赵仁本舍人张文瓘及司文郎中行功兰台侍郎李怀俨充使检校置详正学士代散官岐王范初隋亡禁内图书湮放唐兴募访稍稍复出藏袐府长安初张易之奏潢治乃宻使摹肖窃其真藏于家
　　唐乾元殿四部书　丽正殿四库书　集贤院典籍
　　志宗命左散骑常侍昭文馆学士马怀素为修图书使与右常侍崇文馆学士褚无量整比防幸东都【纪开元五年正月辛亥如东都】乃就乾元殿东序检校【通鉴五年十二月诏访逸书于乾元殿编校　集贤注记云五年于东京乾元殿写四部书无量充使检校六年三月五日学士以下始入乾元院】无量建议御书以宰相宋璟苏颋同署如贞观故事又借民间异本传録及还京师【六年十一月辛夘】迁书东宫丽正殿置修书院于著作院其后大明宫光顺门外东都明福门外皆创集贤书院学士通籍出入既而太府月给蜀郡麻纸五千畨季给上谷墨三百三十六丸嵗给河间景城清河慱平四郡兎千五百皮为笔材两都各聚书四部以甲乙丙丁为次列经史子集四库其夲有正有副轴带帙籖皆异色以别之【六典云有红緑碧白牙籖为分别】　百官志注开元五年乾元殿写四部书【六典注同】置乾元院使有刋正官四人【以一人判事】知书官八人分掌四库书六年【防要五年十一月注记六年十二月】乾元书院更号丽正修书院置使及检校官改修书官为丽正殿学士十一年春置丽正修书学士光顺门外亦置书院十二年冬东都明福门外置书院十三年改丽正书院为集贤殿书院【四月丁巳改集仙殿为集贤】　会要开元三年禇无量马懐素侍宴言内库及秘书省坟籍上曰内库皆太宗髙宗前代旧书令宫人掌之篇卷错乱卿为朕排比七年五月敕于秘书省昭文馆礼部国子监太常寺及诸司官等借写及整比四部书成【简工书之士一百一十人】令百官入乾元殿东廊观书无不叹骇【集贤注记六年八月十四日云云其冬车驾入京防要附七年非也　禇无量传见后】七年九月敕令丽正殿写四库书各于本库每部别为目録有与四库书名不类者依刘歆七畧排为七志【集贤注记八年春行冲知丽正院取秘书学士入丽正校勘通前二十人十年春移书院明福门外中书省之北】十九年冬【十月丙申】车驾发京时集贤院四库书揔八万九千卷【注记同】经库一万三千七百五十二卷【注记五十三】史库二万八千八百二十卷子库二万一千五百四十八卷集库一万七千九百六十卷【注记六十九】其中杂有梁陈齐周隋代古书贞观永徽干封緫章咸亨旧夲【注记隋旧书用广陵麻帋写作萧子云书体赤轴绮带最丽好新写书分部别类装餙华丽经白轴黄带红籖史碧轴缥带緑籖子紫轴紫带碧籖集緑轴朱带白籖图书紫轴緑带】二十四年十月车驾从东都还西京集贤书籍三分留一贮在东都　儒学序宗置集贤院部分典籍乾元殿博彚羣书至六万卷经籍大备称开元焉　六典集贤书院知书官八人注开元五年置唐图籍在秘书今秘书文史馆司经崇文皆有之集贤所写皆御本书四部分四库【每库二人知写书出纳名目次序以备检讨】四库书两京各一本共二万五千九百六十卷写以益州麻纸　元行冲传马懐素譔书志褚无量校丽正四部书业未卒诏行冲代之
　　唐续七志　羣书四録　古今书録　集贤书目　四库更造书目　贞观御书
　　传马懐素宗诏与褚无量同为侍读有诏校秘书是时文籍盈漫皆炱朽蟫断籖幐纷舛懐素建白愿下紫微黄门召宿学大儒就校谬缺【通鉴五年十二月】又言自齐以前旧籍王俭七志已详请采近书篇目及前志遗者续俭志以藏秘府诏可即拜懐素秘书监召尹知章韦述等二十一人【注记前后总二十六人通鉴二十人】分部撰次殷承业徐楚璧是正文字懐素奏秘书少监卢俌崔沔为修图书副使秘书郎田可封康子元为判官然懐素不善著述未能绪别防卒诏秘书官并号修书学士草定四部【六年十二月】人人意自出无所统一逾年不成又诏右常侍褚无量大理卿元行冲考绌不应选者【注记七年七月行冲代怀素于秘书省综理】无量等奏修撰有条宜得大儒综治诏委行冲【通鉴开元八年正月辛酉命右常侍元行冲整比羣书】乃令母煚韦述余钦总缉部分殷践猷王惬【防要作王恢】治经述钦治史母煚刘彦直治子王湾刘仲丘治集【艺文志云王仲丘防要云刘仲】八年四録成上之【通鉴九年十一月丙辰上　集贤注记八年春撰二百卷奏上之】学士无赏擢者行冲知丽正院又奏陆绍伯等二十人入校丽正书由是秘书省罢撰缉而学士皆在丽正矣　褚无量初内府旧书自髙宗时藏宫中甲乙丛倒无量请缮録补第以广秘籍天子诏于东都乾元殿东厢部彚整比无量为之使表卢僎陆去泰王择从徐楚璧分部雠定卫尉设次光禄给食又诏秘书省司经局昭文崇文二馆更相检雠采天下遗书以益阙文不数年四库全治帝诏羣臣观书赐无量等帛有差无量又言贞观御书皆宰相书尾臣位卑不足以辱请与宰相聨名跋尾不从帝西还徙书丽正殿【以修书学士为丽正殿直学士预朝会】复诏无量就丽正纂续前功【未毕而卒】　韦述开元初【五年冬】马怀素奏述与诸儒即秘书续七志五年而成　志羣书四録二百卷殷践猷王惬韦述余钦毋煚刘彦直王湾王仲丘撰元行冲上母煚古今书録四十卷韦述集贤书目一卷【崇文目有之】　防要开元九年十一月十三日【丙辰】左常侍元行冲上羣书四録二百卷【旧纪云目録】藏内府凡二千六百五十五部四万八千一百六十九卷分为经史子集四部序例韦述撰母煚又略为四十卷为古今书録奏上赐银绢二百【旧史志载书録序改旧传之失三百余条加新书之目六千余卷凡四録四十五家三千六十四部五万一千八百五十二卷分四十类并有小序词简事具】天寳三载六月四库更造书目经库七千七百七十七卷【集贤记七十六】史库一万四千八百五十九卷子库一万六千二百八十七卷集库一万五千七百二十二卷至十四载四库续写又一万六千八百四十三卷【注记云三十二卷　表天寳十二载十二月戊子左相希烈为秘书省图书使】　集贤注记开元十年九月张説都知丽正殿修书事秘书监徐坚为副张悱改充知图书括访异书使天寳三载闰二月更造四库书籍　志释氏类有母煚开元内外经録十卷【道释书二千五百余部九千五百余卷　王彦威内典目録十二卷】崇文目开元四库书目四十卷
　　唐开元着録　四类　开元经籍
　　志自汉以来史官刻其名氏篇第以为六艺九种七畧至唐始分为四类曰经史子集而藏书之盛莫盛于开元其着録者五万三千九百一十五卷而唐之学者自为书又二万八千四百六十九卷可谓盛矣甲部经録共类十一【旧史十二类】易经诗礼乐春秋孝经论语防纬经解小学凡着録四百四十家五百九十七部六千一百四十五卷【不着録一百一十七家三千三百六十卷】乙部史録其类十三正史【并集史】编年伪史杂史起居注【并实録】故事职官杂传记【并女训】仪注刑法目録谱牒地理凡着録五百七十一家八百五十七部一万六千八百七十四卷【不着録三百五十八家一万二千三百二十七卷】丙部子録其类十七【旧志十四类】儒道【并神仙释氏】法名墨纵横杂农家小説天文厯筭兵书五行杂艺术类书明堂经脉医术凡着録六百九家九百六十七部一万七千一百五十二卷【不着録五百七家五千六百一十五卷】丁部集録其类三楚辞别集总集【并文史】凡着録八百一十八家八百五十六部一万一千九百二十三卷【不着録四百八家五千八百二十五卷】有名而亡书者十盖五六而俚言俗説猥有存者亦有幸不幸欤【兼不着録者言之经九千五百五卷史二万九千二百一卷子二万二千七百六十七卷集万七千七百四十八卷揔七万九千二百二十一卷或云八万九千六百卷　新史志甲少旧志一诂训丙多旧志三艺术类书明堂经脉】　旧经籍志开元时甲乙丙丁四部书各为一库置知书官八人分掌之凡四部库书两京各一夲共一十二万五千九百六十卷皆以益州麻纸写其集贤院御书经库皆钿白牙轴黄带红牙籖史书库钿青牙轴缥带緑牙籖子库雕紫檀轴紫带碧牙籖集库緑牙轴朱带白牙籖以分别之文宗时诏秘阁捜访遗文添写开成初四部书至五万六千四百七十六卷今録开元盛时四部羣书以表艺文之盛据开元经籍为之志
　　唐十二库书
　　志禄山之乱尺简不藏元载为相奏以千钱求书一卷又命拾遗苖发等使江淮括访【蒋乂为集贤编録兵兴图籍殽舛乂料次逾年各以部分得善书二万卷】文宗时郑覃侍讲进言经籍未备因诏秘阁捜采于是四库之书复全分藏于十二库【旧志昭宗时秘书省奏曰元掌四部御书十二库共七万余卷】　防要长庆三年四月秘书少监李随奏铸秘书阁图书印御书正副本开元天寳以前有小印印缝开成元年七月【戊辰朔】分察使奏秘书省四库见在新旧书籍共五万六千四百七十六卷九月辛卯敕秘省集贤欠书四万五千二百七十一卷令诸道缮写　集贤注记前汉有金马石渠后汉有兰台东观宋有揔明陈有徳教周则虎门麟趾北齐则仁寿文林方之今日岂得扶轮接毂哉开元二十四年驾还西京敕集贤掌书籍三分留一贮东都天寳十一载十月敕秘书省检四库书与集贤院填写【六月二十四日敕秘书监李成排比四库书先具奏闻　天寳三载闰二月更造四库书籍】　韩文秘书御府也天子犹以为外且逺不得朝夕视始更聚书集贤殿别置校讐官曰学士曰校理常以丞相为大学士由是集贤之书盛积尽秘书所有不能处其半【广徳二年七月甲辰以集贤院图书坠失开求书之令一卷赏千钱】　龙城録开元文籍最备集贤院所藏至七万卷学士张説等四十七人分司典籍　若开羣玉之府指麾聨累珪璋琮璜之状各有列位不失其序虽第其价可也　汉裒七畧之文唐分四録之目薛夏建议内外始分郑黙励精朱紫斯别观物者必于其防缾水知天下之冰堂下之隂知日月之行理则固然然未若广川大陆防三光五岳之气辟明阖晦轇轕降升一揽而尽隂阳舒惨之变也
　　唐吴兢书目
