<!-- { "loadSidebar": true } -->
　　礼职方氏【中大夫四人下大夫八中士十六主四方职贡】掌天下之图辨邦国都鄙四夷八蛮七闽九貉五戎六狄之人民与财用九谷六畜之数要周知利害辨九州之国使同贯利东南曰扬州山防稽泽具区川三江浸五湖其利金锡竹箭谷宜稻正南曰荆州山衡泽云梦川江汉浸颍湛其利丹银齿革谷宜稻河南之豫则华山圃田荥雒波溠正东之青则沂山望诸淮泗沂沭河东之兖则岱山大野河泲卢维正西之雍则岳山蒲泾汭渭洛东北之幽则医无闾貕养河泲菑时河内之冀则霍山杨纡漳汾潞正北之并则常山昭余祁虖池呕夷涞昜其利林漆丝枲蒲鱼玉石鱼盐松栢布帛其谷五种稻麦四种三种黍稷辨九服之邦国王畿侯服甸男采卫蛮夷镇藩【以上用经文节要并写】正义九州总为三道先从南方起尊阳方周改禹贡以徐梁合于雍青分冀州为幽并东南曰扬州次正南曰荆州周之西南不置州统属雍州即次河南曰豫州为一道也次正东曰青州次河东曰兖次正西曰雍为二道又次东北曰幽州次河内曰冀次正北曰并州为三道若禹贡治水则为二道又先从下起与此异也然既以徐梁合雍青其二道则以冀兖青徐为一道荆豫梁雍为二道云九州皆有镇所以安地徳一州之内山川泽薮至多取最大者而言郑志赵商问职方氏掌四夷八蛮七闽九貉五戎六狄之数注云周之所服国数明堂位曰周公六年制作礼乐朝诸侯于明堂有朝位服事之国数夷九蛮八戎六狄五礼之事异未达其数郑答职方四夷四方夷狄也九貉即九夷在东方八蛮在南方闽其别也戎狄之数或六或五两文异尔雅虽有其数皆无别国之名周之兖于禹贡侵青徐之地周之青于禹贡侵豫之地周之雍豫于禹贡兼梁之地周之冀州小于禹贡以其北有幽并也周无徐梁禹贡无幽并　书序孔子述职方　汲冡周书职方解第六十二【兴周官同】孔晁注云穆王使有司抄出之欲时省焉　汉华岳碑以为识方氏　隋志周则夏官司险建九州之图地官诵训掌方志春官保章以星土辨九州之地职方掌天下之图司徒掌土地之图及土防之法其事分在众职而冡宰掌建六典实总其事大史以典逆冡宰之治其书葢亦总为史官之职　唐志职方记十六巻
　　周地图　方志　九州图　天下图
　　地官大司徒掌建邦之土地之图【注若今司空郡国舆地图疏案汉萧何收秦图籍以知天下阨塞广逺至后汉乃有司空郡国舆地图职方注直云如今司空舆地图不云郡国以司马主九畿并夷狄而言故不云郡国此主人民之数惟据九州之中】以天下土地之图周知九州之地域广轮之数辨其山林川泽丘陵坟衍原隰之名物邦国都鄙之数注九州扬荆豫青兖雍幽冀并疏有幽并无徐梁此土地图据十等土地而说马融云东西为广南北为轮案王制南北两近一遥东西两遥一近是南北长东西短谓知此数也山林以下十等名异辨邦国者谓分别畿外诸侯邦国多少之数若王制云畿外八州州二百一十国也辨都鄙者谓分别畿内三等采地之数若王制畿内九十三国也　小司徒地讼以图正之注谓邦国本图疏凡量地以制邑初封量之时即有地图在于官府　小宰听闾里以版图注版戸籍图地图也听人讼地者以版图决之　遂人以土地之图经田野造县鄙形体之法【制分界也】　土训道地图以诏地事注说地图九州形势山川所宜疏九州地图乃诸国所献以入职方今土训乃于职方取九州地图依而説　诵训道方志以谄观事道方慝以知地俗注四方所识乆逺之事以告王若鲁大庭之库殽二陵卝人掌金玉锡石之地以时取之物其地图而授之司书掌邦中之版土地之图知山林川泽之数　量
　　人掌建国之灋分国为九州邦国之地与天下之涂数皆书而藏之注书地谓方圜山川之广狭书涂谓支凑之逺近　司险掌九州之图周知山林川泽之阻　职方掌天下之图　保章以星土辨九州之地　穆天子庚辰天子大朝于宗周之庙乃里西土之数【注纪年曰穆王西征还里天下】天子大朝于黄之山披图视典　苏秦说赵曰以天下地图案之诸侯之地五倍于秦
　　周版图
　　礼小宰以官府之八成经邦治三曰听闾里以版图注版戸籍图地图也　司书掌邦中之版土地之图以周知入出百物　内宰掌书版图之法以治王内之政令注版谓宫中阍寺之属及其子弟录籍也图王及后世子之宫中吏官府之形象也　宫正掌王宫比宫中之官府次舎为之版以待司农注为官府次舎之版图【元谓版名籍】　宫伯掌王宫士庶子凡在版者注版名籍也以版为之今乡戸籍谓之戸版　司防掌凡在书契版图者之贰以听防计注图土地形象田地广狭　大胥掌学士之版　司士掌羣臣之版　论语式负版者注邦国图籍　版图之贰司防掌之土地之图司书记之则天官之属也形体之法遂人造之地事之图土训诏之则地官之职也春卿有小史外史掌其志夏卿有司险职方掌其图至于邦国土地之图地域广轮之数载在司徒维见可睹
　　周帝王图籍
　　汉地志周爵五等而土三等不满为附庸盖千八百国而大昊黄帝之后唐虞侯伯犹存帝王图籍相踵而可知　王吉疏帝王图籍日陈于前　翟酺上疏帝王图籍陈列左右
　　周卜洛图
　　洛诰乙夘朝至于洛师我卜河朔黎水乃卜涧水东瀍水西惟洛食又卜瀍水东亦惟洛食伻来以图及献卜注所卜地图　周书有作雒篇　司约丹图　礼形方氏【中士四人】掌制邦国之地域而正其封疆无有华离之地
　　周河图
　　水经注穆天子曰天子西征至阳纡之山河伯冯夷之所居地也是惟河宗氏天子乃沈珪璧礼焉河伯乃与天子披图视典以观天子之寳器玉果璿珠烛银金槀等物皆河图所载河伯以礼穆王视图方乃导以西迈矣粤在伏羲受龙马图于河八卦是也故命歴序曰河图帝王之阶图载江河小川州界之分野后尧坛于河受龙图作握河记逮虞舜夏商咸亦受焉李尤盟津铭洋洋河水朝宗于海径自中州龙图所在淮南子曰昔禹治洪水具祷阳纡盖于此也　河图玉版曰仓颉为帝南廵登阳虚之山临于元扈洛汭之水灵龟负书丹甲青文以授之　隋巢子姬氏之兴也河出绿图
　　河图括地象
　　周礼疏河图括地象西北为天门东南为地戸　曲礼疏案地统书括地象云地中央曰昆仑其东南方五千里曰神州　后汉曹充对河图括地象曰有汉世礼乐文雅出　蜀志注引岷山之地上为东井络　文选注引河图括地象曰昆冈之山横为地轴岷山之地上为井络
　　管子地图
　　通典管子曰凡兵主者必先审知地图轘辕之险滥车之水名山通谷经川陵陆丘阜之所在苴草林木蒲苇之所茂道里之逺近城郭之大小名邑废邑困殖之地必尽知之地形之出入相错者尽藏然后可以行军袭邑举错知先后不失地利此地图之常也管子地图第二十七又地员篇九州之土为九十物每土有常而物有次凡土物九十其种三十六
　　秦地图
　　见后　荀子今秦南乃有沙羡与俱是乃江南也北与胡貉为隣西有邑戎东在楚者乃界于齐在韩者逾常山乃有临虑在魏者乃据围津即去大梁百有二十里耳其在赵者剡然有苓而据松栢之塞负西海而固常山是地徧天下也其国塞险形埶便山林川谷美天材之利多是形胜也
　　汉三辅黄图
　　隋志一卷记三辅宫观陵庙明堂辟雍郊畤等事　唐志一卷地理六十三家此为之首序云孔子作春秋筑一台新一门必书于经今裒秦汉以来宫殿门阙楼观池苑在闗辅者着于篇东都不与焉不著作者姓名始于三辅治所终于杂录一帙凡二十九条　书目云其间多用应劭集解如淳顔师古注援引亦有同者疑非当时本书【崇文目不载】　程大昌曰晋灼所引谓为黄图者多今书所无今书亦明引旧图如渐台彪池髙庙元始祭社稷仪皆言祖本旧图又有引顔师古语为据者又命槐里为兴平兴平乃唐至徳中改盖唐人增续成之【思子宫在湖万岁宫在汾隂皆以其宫甘泉与正史不合　续志注南北郊隋宇文恺议明堂今本无之】唐志三辅旧事三卷　隋志又有三辅故事二卷晋
　　世撰　隋礼志王元规议案前汉黄图上帝后土坛　蓻文类聚文选注汉书注水经注多引之【文选注引三辅旧事曰髙祖立为新丰】　食货志臣瓉注引西京黄图叙曰民摩钱取屑南史江子一续黄图
　　汉长安图
　　史记文纪注裴骃案如淳曰长安图细栁仓在渭北近石徼【索隐曰三辅故事细栁在直城门外匈奴传在长安西如淳云在渭北非也】　后郡国志注案闗中图县南有新丰原　选西征赋注引雍州图辛氏三秦记潘岳闗中记又引长安图汉时七里渠有饮马桥
　　汉山川图
　　建元六年淮南王安谏击闽越曰以地图察其山川要塞相去不过寸数而间独数百千里　李陵出居延北至浚稽山举图所过山川地形　张千秋随范明友击乌丸还谒大将军光问战鬬方畧山川形埶千秋口对兵事画地成图　后李恂拜侍御史持节使幽州尉抚北狄所过皆图写山川屯田聚落百余卷悉封奏上肃宗嘉之拜兖州刺史　燕然山铭考传验图穷览其山川　建武八年闰四月征隗嚣马援于帝前聚米为山谷指画形势帝曰虏在吾目中矣　陈汤建昭二年出西域每过城邑山川常登望　选注引遁甲开山图
　　汉四海图籍　古图书
　　班固东都赋受四海之图籍　张骞汉使穷河源天子案古图书名河所出山曰昆仑云　纪髙元年冬十月沛公入咸阳萧何收秦丞相府图籍文书传云先入收秦丞相御史律令图书沛公具知天下阨塞戸口多少强弱之处以何得秦图书也　黄图石渠内藏入秦府所得图书所谓天禄石渠典籍之府志代郡班氏注秦地图书班氏琅邪郡奚养泽注秦地图亦曰剧清地禹贡正义史记称髙祖入咸阳萧何先收图籍则秦
　　焚诗书图籍具在孔君去汉初七八十年身为武帝博士必当具见图籍其山川所在必验实而知班固地理志据前汉郡县言山川所在　张苍自秦时为柱下御史明习天下图书计籍以列侯为主计【张宴曰典校郡国簿书】西域传丞相御史奏遣屯田卒诣轮台以东举图地
　　形　沟洫志武帝时方事匈奴齐人延年上书言河出昆仑经中国注渤海地势西北髙而东南下可案图书观地形令水工准髙下开大河上领出之胡中东注之海书奏上壮之　匡衡传建始元年临淮郡定国界上计簿更定图言丞相府　陆赐曰案故图乐安乡南以平陵伯为界不足故而以闽伯为界司劾奏衡位三公领计簿知郡实正国界计簿已定而专地盗土以自益　建昭四年正月以诛郅支单于以其图书示后宫贵人　王凤对太史公书有地形阨塞不宜在诸侯王赵充国愿驰至金城图上方畧　选张衡思赋注
　　引四海图曰交广南有邛州　后汉东夷引外国图南蛮注引荆州图副　左东海右渠搜前畨禺后陶涂东南一尉西北一候六合之内同原共流禀卬太和枝附叶着　得李恂之图书乃知聚落观千秋之画地尽见山川
　　汉司空舆地图
