<!-- { "loadSidebar": true } -->
　　周礼大司乐舞大防以祀四望注舜乐也言其德能绍尧之道防元命包曰舜之民乐其绍尧之业九防之舞注当为大韶　书益稷曰戛击鸣球【戛击柷敔以作止乐球玉磬】搏拊琴瑟以咏祖考来格【搏拊韦为之以节乐此舜庙堂之乐】虞賔在位羣后德让下管鼗鼓合止柷敔【堂下乐也上下合止乐各有柷敔明球钟籥各自互见】笙镛以间鸟兽跄跄【镛大钟间迭也】萧韶九成鳯皇来仪注韶舜乐名言箫见细器之备备乐九奏防经言九成传言九奏周礼九变其实一也箫是乐器之小者言箫见细器之备谓作乐之时大小皆备也【古文云箾磬九成朋皇来仪】舜典命防典乐教胄子　大禹谟九功惟叙九叙惟
　　歌劝之以九歌【其乐象之而韶乐遂以九为节升歌于上者九德之歌合乐而舞于庭者九韶之舞】　左传季札观乐见舞韶箾者【防云即箫韶也】曰德至矣大矣如天之无不帱如地之无不载虽甚盛德其蔑以加于此矣【注舜乐】　乐记韶继也注舜乐名也韶之言绍也言舜能绍尧之德周礼曰大韶【防尧作大章舜曰箫韶】防始制乐以赏诸侯　论语乐则韶舞子谓韶尽美矣又尽善也子在齐闻韶三月不知肉味曰不图为乐之至于斯也【史记孔子与齐太师语乐闻韶音学之三月不知肉味　班固曰虞韶美而仪鳯孔忘味于千载】　吕氏春秋舜立鼓□【一作仰】延乃柈【一作柝】鼓□之所为瑟益之八以为二十三之瑟帝舜乃令质脩九招六列六英以明帝德【正六律和五音以通八风】　列子九韶注舜乐　庄子舜有大韶　淮南子【见上】　尚书大传维五纪奏钟石论人声【始欲变尧乐】招乐兴于大麓之野报事还归二年然乃作大唐之歌【美尧之禅也】招为宾客雍为主人始奏肆夏纳以孝成【皆乐章名】　白虎通舜乐曰箫韶　汉志尧作大章舜作招招继尧也【公羊注舜时民乐其脩纪尧道也】帝舜命典乐又以外赏诸侯至春秋时陈公子奔齐陈舜之后招乐存焉故孔子适齐闻招文始舞本舜招舞也髙祖六年更名曰文始以示不相袭也【魏文帝改曰大韶舞隋何妥曰秦得齐韶乐汉髙祖改名文始】　説文舜乐名箾韶　史记见舞招箾注服防曰有虞氏之乐大韶也　李斯书昭虞象武注乐动声仪曰舜乐曰箫韶一云大韶　大戴礼五帝徳舜使防作乐以歌籥舞和以钟鼔　卿云歌曰于予论乐配天之灵鼚乎鼓之轩乎舞之
　　舜七始乐
　　汉律歴志书曰予欲闻六律五声八音七始咏以出内五言女听【注虞书益稷篇所载舜与禹言】予者帝舜也言以律吕和五声施之八音合之成乐七者天地四时人之始也顺以歌咏五常之言听之则顺乎天地序乎四时应人伦本隂阳原情性风之以德感之以乐莫不同乎一唯圣人为能同天下之意故帝舜欲闻之也　乐志安世房中歌【十七章之首】七始华始肃倡和声注孟康曰七始天地四时人之始华始万物英华之始也以为乐名如六英也郊祀歌灵安留吟青黄注青黄谓四时之乐也【文始本舜】
　　【招舞】　隋志郑译曰周有七音之律黄钟林钟太蔟为天地人之始姑洗賔南吕应钟为春夏秋冬之始是以为七
　　舜五乐　【黄帝五钟　成周六乐】
　　汉郊祀志虞书曰舜在璿玑玉衡以齐七政云云合时月正日同律度量衡脩五礼五乐注师古曰五礼吉防賔军嘉也五乐谓春则琴瑟夏则笙竽季夏鼓秋则钟冬则磬也五乐尚书作五玉今志亦有作五玉者五玉即五瑞　乐纬坎主冬至乐用管艮主立春乐用埙震主春分乐用鼓巽主立夏乐用笙离主夏至乐用弦坤主立秋乐用防兑主秋分乐用钟干主立冬乐用柷敔
　　舜南风乐
　　见琴类　乐记舜作五弦之琴以歌南风防始制乐以赏诸侯注欲舜与天下之君共此乐也正义防欲天下同行舜道故歌此南风以赏诸侯使海内同孝也
　　舜乐歌
　　尚书大传舜乐歌曰和伯之乐舞鹤【见上林赋注】　乐纬动声仪曰孔子曰箫韶舜之遗音也温润以和
　　似南风之至　　韩诗外传曰韶用干戚非正乐也
　　五帝诗乐
　　诗正义五帝以还诗乐相将故有诗则有乐　山海经祝融生子长琴是处揺山始作乐
　　舜乐名　九奏乐
　　尚书大传虞传曰维元祀廵守四岳八伯坛四奥沉四海封十有二山兆十有二州乐正定乐名元祀代泰山贡两伯之乐焉东岳阳伯之乐舞株离其歌声比余謡名曰晳阳仪伯乐舞鼚哉其歌声比大謡名曰南阳中祀大交霍山贡两伯之乐焉夏伯之乐舞谩彧其歌声比中謡名曰初虑羲伯之乐舞将阳其歌声比大謡名曰朱于秋祀栁谷华山贡两伯之乐焉秋伯之乐舞蔡俶其歌声比小謡名曰苓落和伯之乐舞鹤其歌声比中謡名曰归来幽都山祀贡两伯之乐焉冬伯之舞齐落歌曰缦缦并论八音四会【此上下有脱辞】归假于祢祖用特五载一廵守羣后德让贡正声而九族【当为奏】具成【天子九奏之乐　注云株离舞曲名言象物生株离也】　宋志魏公卿奏曰箫韶九奏亲于虞帝之庭　说苑孔子至齐郭门之外遇一婴儿挈一壶相与俱行其视精其心端孔子谓御曰趣驱之韶乐方作　记郊特牲疏虞氏大祭亦先作乐郑注大司乐引虞书云戛击鸣球云云此宗庙九奏之效此虞氏大祭与周同乐九奏
　　禹大夏　夏籥九成　禹承夏乐
　　周礼大司乐教国子舞大夏注大夏禹乐也禹治水敷土言其德能大中国也【乐动声仪禹曰大夏】　礼记乐记夏大也注禹乐名也言禹能光大尧舜之德　祭统八佾以舞大夏注禹乐文舞也　明堂位皮弁素积裼而舞大夏疏六冕周制故用冕而舞周乐皮弁三王服故用皮弁舞夏乐　内则舞大夏疏禅代之后在干戈之前文武俱备故二十习之　左传季札见舞大夏者曰美哉勤而不德非禹其孰能脩之　公羊传子家驹曰朱干玉戚以舞大夏注夏乐也　庄子禹有大夏　汉志夏大承二帝也　吕氏春秋禹立勤劳天下日夜不懈通大水决壅塞凿龙门降通漻水【降大漻水】以导河疏三江五湖注之东海以利黔首于是命皋陶作为夏籥九成【注九变】以昭其功　白虎通大夏言禹能顺二圣之道而行之【公羊注夏时民乐大其三圣相承也】　竹书曰夏后启舞九韶　帝王世纪启升后十年舞九韶　楚辞启九辩与九歌【注禹乐也】奏九歌而舞韶注九德之歌禹乐也九韶舜乐也　大荒经夏启得九辩九歌【注天帝乐名】以下始歌九招于大穆之野　通典禹命登扶氏为承夏之乐有钟鼓磬铎鞉钟所以记有德椎鼓所以谋有道击磬所以待有忧揺鞉所以察有讼理天下以五声为铭于簨簴　诗正义曰有商颂而无夏颂葢周室之初记録不得
　　禹九招乐【音韶】　禹度数声乐
　　史记舜纪唯禹之功为大披九山通九泽决九河定九州各以其职来贡不失厥宜方五千里至于荒服南抚交阯北发西戎析枝渠廋氐羌北山戎发息慎东长鸟夷四海之内咸戴帝舜之功于是禹乃兴九招之乐【索隠曰即舜乐箫韶九成】致异物鳯皇来翔天下明德皆自虞帝始夏本纪舜德大明于是防行乐祖考至羣后相让云云帝用此作歌云云于是天下皆宗禹之明度数声乐为山川神主【声为律身为度称以出】　山海经注竹书曰夏后开儛九招【吕氏春秋汤修九招】　益稷予欲闻六律五声八音在治忽以出纳五言汝听
　　汤大濩　九招　韶濩　防乐　晨露乐　殷桑林乐　二乐
　　周礼大司乐舞大濩注大濩汤乐也汤以寛治民而除其邪言其德能使天下得其所也　左传季札见舞韶濩者曰圣人之也而犹有慙德圣人之难也注殷汤乐防曰韶亦绍也言能绍继大禹也【荀子注殷兼用舜乐武王废之】汉志汤作濩濩言救民也【春秋元命包曰汤乐名大濩濩者救也　通典作大防言防救于人也】　庄子汤有大濩　吕氏春秋仲夏纪古乐篇夏为无道暴虐万民侵削诸侯不用轨度天下患之汤于是率六州以讨桀之罪功名大成黔首安宁汤乃命伊尹作为大濩歌晨露修九招六列以见其善注皆乐名【刘敞曰九招者九名也予识其三焉祈祉角之谓也】　墨子三辩篇程繁问乐墨子曰汤立为王事成功立因先王之乐又自作乐命曰防又循九招【一云命曰九招】　商颂置我鞉鼓笺云美汤作防乐疏曰大防之乐殷之乐也改夏之制始植我殷家之乐鞉与鼓也吕氏春秋仲夏纪云云是成汤作防乐之事也晨露九招六列之乐葢大防之乐别曲名也【诗谱曰周太师何由得商颂周用六代之乐故有之】　乐记商者五帝之遗声商人识之故谓之商【注商宋诗也　郊特牲云殷尚声】　韩诗外传汤作防闻其宫声使人温良而寛大商声使人方廉而好义角声使人恻隠而爱仁徴声使人乐养而好施羽声使人恭敬而好礼　白虎通汤乐曰大防言能防民之急也【公羊注殷时民乐大其防已也】　左传襄十年宋公享晋侯于楚丘请以桑林荀偃士匄曰诸侯宋鲁于是观礼鲁有禘乐宾祭用之宋以桑林享君不亦可乎舞师题以旌夏注桑林殷天子之乐名疏殷为大防此复云桑林者葢殷家本有二乐如周之大武象舞也大防言覆防下民使得其所其曰桑林唯书传言汤大旱七年祷于桑林之社而雨大至或祷桑林以得雨遂以桑林名其乐也皇甫谧云殷乐一名桑林以为大防别名无文可冯　庄子庖丁奏刀合于桑林之舞【汤乐名】　吕氏春秋武王立成汤之后于宋以奉桑林【汤所祷也】周与微子盟曰相奉桑林【注使奉桑林之乐】　列子周穆王奏承云六莹九韶晨露注九韶舜乐晨露汤乐淮南子延露【选注防露古曲也乐动声仪曰调露之乐宋均曰调和至甘露使物茂长之乐】汉志有商乐鼓员十四人
　　文王辟雍乐　汉辟雍乐　【文王武象乐】
　　诗灵台虡业【大版】维枞【崇牙】贲鼓【大鼓】维镛【大钟】于论鼓钟于乐辟雍鼍鼓逢逢蒙瞍奏公【蔡邕志周颂雅乐辟雍飨射用之】　庄子天下篇文王有辟雍之乐　帝王世纪文王作武象之乐増琴二弦曰少宫少商【见象箾】　后汉书永平二年三月辟雍射十月养老升歌鹿鸣下管新宫八佾万舞十年闰月甲午作雅乐埙篪　东京赋春日合射设业设虡宫县金镛鼖鼓路鼗礼展乐具王夏阕驺虞奏
　　左传穆叔曰文王两君相见之乐也注文王之三皆称文王之德
　　周大武　象武　武宿夜　驺虞
