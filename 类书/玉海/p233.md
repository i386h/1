<!-- { "loadSidebar": true } -->
　　中兴书目二卷　元丰中翰林学士李清臣等撰先是清臣详定朝防仪注所承诏稽案图志推原物产凡轻重多寡条列上之二卷
　　元祐稽古录
　　司马光撰二十卷自三晋开国迄显徳末为歴年图【治平元年三月十四月上七卷】宋兴至治平四年为百官表大事记威烈丁丑而上伏羲书契以来总为稽古录【始伏羲迄治平四年周共和庚申始为编年】　元祐元年三月十四日光上言人主不可不观史善者可为法不善者可以为戒载籍浩博宜提其纲目撮其精英欲以稽古录送正字范祖禹校对缮写俟读寳训毕取此书进读令侍读随文解释以资稽古之万一从之【光又为通厯八十卷】　庆元初龚颐正上续稽古录一卷起熙宁元年至绍熙五年未几有毁板之防
　　宣和重脩博古图录【又见图类】
　　三十卷　鼎　尊　罍　彜　舟　卣　瓶　壶　爵斝　觚　斗　巵　觯　角　杯　敦　簠簋　豆铺　甗　锭　鬲　鍑　盉　盦　鐎斗　瓿　罂氷鉴　氷斗　匜　匜盘　洗　盆　鋗　杅　钟磬　錞　铎　钲　铙　戚　弩机　镦　奁　钱砚滴　托辕承辕汉舆辂饰周双螭表座　汉表座
　　旂铃　刀笔杖头　唐蹲龙　汉鸠车　六朝鸠车汉龙提梁　鉴　铁鉴　始于鼎终于鉴
　　建炎三君行事纪要录
　　元年六月癸亥李纲奏自古创业中兴之主如汉高光唐太宗皆有英明之资寛诚之徳仁厚而有容果断而不惑故能戡定祸难身致太平因请以所编三君行事纪要録以进上可之
　　绍兴七朝诏诰录
　　四年五月二十七日丙子诏馆阁官以累朝制诰类编为七朝诏诰录从秘书少监刘大中之请也【书不克成】
　　绍兴脩宰辅录【又见宰相类】
　　治平四年九月己丑诏实录院检讨陈绎具上祖宗朝两府拜罢之因后撰拜罢录以进　绍兴九年三月六日丙戌诏宰辅拜罢录详略失中本末差舛令史馆重修史馆言凡抵牾者宜悉改正从之书未成二十一年九月庚子袐书少监林机建言又命国史日厯所重修然亦不克成　陶集圣贤羣辅録自燧人四佐至八儒二墨凡二卷唐志有蒋乂宰辅録七十
　　卷
　　绍兴编忠义录
　　十三年六月十四日诏史馆编修靖康建炎忠义録先是闰四月己酉吏部郎王扬英言乞摭事实暴人耳目靡间存没编为一书故也书不克成
　　乾道同符贞观录
　　三年三月起居舍人洪迈给事中王曮等上　序云臣等三月七日宣召至选徳殿讲论古今帝王之道且曰唐三百年惟太宗为可尚斋心敬慕每事取法宜为朕采贞观时事以今曰观之摭其所近似求所未至臣等曰太宗之治固为可慕然要者无出谏行言听神宗序通鉴谓太宗所谓禹吾无间然者谨采贞观事迹列为二十门事为之说件别以上　实录三年三月癸亥曮迈同进呈同符贞观录读至圣孝篇马周谏往九成宫事上曰是失思虑读毕上曰朕有疏谬卿等当详说容熟观
　　淳熙四系录
　　三年权礼侍郎李焘进四系录记女真契丹起灭自绍圣迄宣和靖康凡二十卷上曰朕可一日忘此虏哉
　　皇朝名臣言行录
　　五朝起赵普至苏洵凡五十五人三朝起韩琦至陈师道凡四十人朱熹撰
　　嘉定圣宋遵尧録
　　八卷罗从彦撰采祖宗故实可垂法后世者纂录辨释嘉定七年南劒守臣刘允济上之
　　南北攻守录
　　五十八卷李壁撰

　　玉海卷五十八
<子部,类书类,玉海>
　　钦定四库全书
　　玉海卷五十九
　　宋　王应麟　撰
　　艺文
　　诗　【歌】
　　诗大序曰诗者志之所之也在心为志发言为诗【心之精微者发而为言言之成文者约而为诗】朱子曰以虞书攷之诗之作本言志而已方其诗也未有歌也及其歌也未有乐也以声依永以律和声则乐乃为诗而作非诗为乐而作也
　　葛天氏八阕
　　吕氏春秋仲夏纪昔葛天氏之乐三人卷【一作掺一作持】牛尾投足以歌八阕一曰载民二曰鸟三曰遂草木四曰奋五谷五曰敬天常六曰建帝功七曰依地德八曰得方外之极注一本总万物禽兽之极　上林赋听葛天氏之歌注张揖曰其乐三人歌八曲
　　尧古诗
　　列子仲尼篇尧治天下五十年游于康衢闻儿童谣曰立我蒸民莫匪尔极不识不知顺帝之则尧问谁敎为此言童儿曰我闻之大夫问大夫大夫曰古诗也
　　舜南风诗
　　见琴类
　　禹康歌
　　隋食货志禹制九等而康歌兴周人十一而颂声作
　　周九德歌
　　礼大司乐于宗庙之中奏之　左传文七年晋郤缺曰九功之德皆可歌也谓之九歌六府三事谓之九功汉志国子学歌九德
　　周文公诗
　　周语富辰曰周文公之诗曰兄弟防于墙外御其侮吕氏春秋周公旦乃作诗曰文王在上于昭于天
　　周祈招诗
　　左传昭十二年楚右尹子革曰昔穆王欲肆其心祭公谋父作祈招之诗【招乐名】曰祈招之愔愔云云形民之力而无醉饱之心【家语作刑民】注祈父周司马招其名
　　仲尼五章
　　史记乐书仲尼正乐以诱世作五章以刺时索隐曰孔子诗曰优哉游哉聊以卒嵗是五章之刺见家语　伯夷传赌轶诗可异焉即采薇之诗
　　汉二十八家歌诗　初诗【见乐章】　宗庙　歌诗
　　志高祖歌诗二篇泰一杂甘泉寿宫十四篇宗庙歌诗五篇汉兴以来兵所诛灭十四篇出行巡狩及游十篇临江王及节士四篇李夫人及幸贵人三篇诏赐中山未央材人四篇吴楚汝南十五篇燕代讴鴈门云中陇西歌诗九篇邯郸河间四篇齐郑淮南各四篇左冯翊京兆尹秦歌诗八篇河东蒲反一篇黄门倡车忠等十五篇各有主名及杂歌诗十九篇雒阳四篇河南周歌诗谣及声曲折一百六十四篇诸神三篇送迎灵颂三篇周歌诗二篇南郡五篇右歌诗二十八家三百一十四篇自孝武立乐府采歌谣于是有代赵之讴秦楚之风皆感于哀乐縁事而发亦可观风俗知薄厚　乐志采诗夜诵孔光奏夜诵贠五人不可罢秦倡楚巴铫齐四会蔡齐讴皆郑声可罢
　　汉雅歌诗
　　志乐六家雅歌诗四篇
　　汉郊庙诗歌
　　礼乐志今汉郊庙诗歌未有祖宗之事八音调均义不协于钟律而内有掖庭材人外有上林乐府皆以郑声施于朝廷
　　汉九歌
　　志郊祀歌天地八九歌毕奏斐然殊
　　汉韦孟諌诗
　　传韦孟为楚王傅作诗风諌后去位徙家于邹又作一篇其諌诗曰睮睮谄夫咢咢黄髪如何我王曾不是察致氷匪霜致队匪嫚瞻惟我王昔靡不练在邹诗曰其梦如何梦争王室其争如何梦王我弼济邹鲁礼义唯恭诵习歌于异他邦　文选注有刘向刘歆七言东方朔六言　五言见于周行露之章是
　　也
　　汉栢梁台诗
　　见台类
　　汉神爵齐祠诗歌
　　郊祀志神爵元年正月上始幸甘泉郊见泰畤数有美祥修武帝故事盛车服敬斋祠之礼颇作歌诗其三月幸河东祠后土有神爵集改元　王襃传神爵五凤之间天下殷富数有嘉应上颇作歌诗欲兴协律之事丞相魏相奏知音善鼓雅琴者召见待诏
　　汉中和乐职宣布诗
　　王襃传益州刺史王襄欲宣风化于众庶闻襃有俊才使作中和乐职宣布诗选好事者令依鹿鸣之声习而歌之时泛乡侯何武为僮子选在歌中久之武等学长安歌太学下转而上闻宣帝召见武等观之皆赐帛曰此盛德之事吾何足以当之襃旣为刺史作颂又为其传注师古曰解释颂歌之义及作者之意中和言政治和平乐职言百官各得职宣布风化普洽　何武传宣帝时天下和平四夷宾服神爵五凤之间屡瑞应王襄使辨士王襃颂汉德作中和乐职宣布诗三篇武年十四五与成都杨覆众等习歌之帝召见武等于宣室文选襃作传名曰四子讲德【四子谓微斯文学虚仪夫子浮游先生陈丘子】
　　【也】微斯文学问于虚仪夫子曰云云携手俱游歴于西州有二人焉乘辂而歌倚輗而听之敢问所歌何诗浮游先生陈丘子曰所谓中和乐职宣布之诗益州刺史之所作也刺史见太上圣明股肱竭力德泽洪茂黎庶和睦天人并应累降瑞福故作三篇之诗以歌咏之也自刺史之来也宣布诏书劳来不怠令百姓徧晓圣德于是皇泽丰沛主恩满溢百姓欢欣中和咸发是以作而歌之也【甘泉颂曰咏中和之歌读太平之颂】
　　汉德象女师篇
　　外戚传班偼伃诵诗及窈窕德象女师之篇注皆古箴戒之书也诗外别有此篇【陈女图以镜监顾女史而问诗】
　　汉歌诗四章　【述鸿业十五章】
　　古今注汉明帝为太子乐人作歌诗四章以赞其德一曰日重光二曰月重轮三曰星重晖四曰海重润　杨终传章帝东巡凤皇黄龙并集终赞颂嘉瑞并述祖宗鸿业十五章
　　汉白狼槃木诗
　　见朝贡类
　　汉诗
　　文苑传王逸作汉诗百二十三篇【唐志逸集二卷】
　　汉百官诗颂
　　见乐章类
　　魏百一诗
　　隋志应璩百一诗八卷应贞注　唐志八卷总集类李防百一诗集二卷【隋志晋李彪撰二卷干宝百志诗九卷】　文心雕龙应璩百一辞谲义正亦魏之遗直也　晋阳秋璩作五言诗百三十篇言时事颇有补益【文选载下流一首】　翰林论应休琏五言诗百数十篇以风规治道葢有诗人之防焉【璩百一诗序云时谓曹爽曰公今闻周公巍巍之称安知百虑有一失乎百一之名盖兴于此】
　　晋周诗　补亾诗　【续诗】
　　夏侯湛传作昆弟诰云云初湛作周诗成以示潘岳岳曰此文非徒温雅乃别见孝悌之性岳因此遂作家风诗　束晳传着补亾诗【南陔白华华黍由庚崇丘由仪诗序曰晳与司业畴人肄修乡饮之礼然所咏之诗或有义无辞音乐取节阙而不备于是存思在昔补着其文以缀旧制】　隋文中子续诗三百六十篇十卷
　　晋郊庙歌诗
　　见乐章类
　　晋诗
　　索靖传着五行三綂正验论又撰索子晋诗各二十卷
　　晋元正宴会诗【见元会类】
　　唐志总集晋元正宴会诗集四卷伏滔袁豹谢灵运集
　　傅咸七经诗
　　春秋正义傅咸为七经诗王羲之写【诗见初学记　隋志咸集十七卷梁三十卷】
　　梁古今诗苑英华
　　隋志十九卷梁昭明太子撰　唐志二十卷僧惠净续集二十卷刘孝孙古今类聚诗苑三十卷【旧史四十卷】郭瑜古今诗类聚七十九卷许凌诗林英选十一卷【总集类】宋朝太宗诏类文苑英华以杨徽之精于风雅命编诗为百八十卷　隋志文林馆诗府八卷【后齐】百国诗集三十九卷【崔光撰】
　　六代诗集抄
　　唐志许凌徐陵各四卷
　　唐开元八诗
　　孙逖传开元中以起居舍人入为集贤修撰时海内少事帝赐羣臣十日一燕宰臣萧嵩会百官赋天成元泽维南有山杨之华三月英英有兰和风嘉木等八篇继雅颂体使逖序所以然
　　唐赐刺史诗
　　许景先传开元十三年帝自择刺史许景先等十一人治行诏宰相诸王御史以上祖道洛滨盛具奏大常乐帛舫水嬉命高力士赐诗帝亲书且给笔纸令自赋赉绢三千遣之　许景先由吏部侍郎为刺史治虢大理卿源光郑州兵部侍郎冦泚宋州礼部侍郎郑温琦邠州大理少卿袁仁敬杭州鸿胪少卿崔志廉襄州衞尉少卿李升期邢州太仆少卿郑放定州国子司业蒋挺湖州左衞将军裴观沧州衞率崔诚遂州凡十一人
　　唐赐三杰诗
