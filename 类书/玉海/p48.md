<!-- { "loadSidebar": true } -->
　　后汉律厯志永元十四年【和帝】待诏太史霍融上言官漏刻率九日增减一刻不与天相应或时至差二刻半不如夏厯密诏书下太常令史官与融以仪校天课度逺近太史令舒承梵等对案官所施漏法令甲第六常符漏品孝宣皇帝三年十二月乙酉下建武十年二月壬午诏书施行漏刻以日长短为数率日南北二度四分而增减一刻一气俱十五日日去极各有多少今官漏率九日移一刻不随日进退【诗正义云一年有二十四气又分为二通率七日强半而易一箭】夏厯漏随日南北为长短密近于宫漏分明可施行其年十一月甲寅诏曰告司徒司空漏所以节时分定昬明昬明长短起于日去极逺近日道周圜不可以计率分当据仪度下参晷景今官漏以计率分昏明九日增减一刻违失其实至为防数以耦法霍融上言不与天相应太常史官运仪下水官漏失天者至三刻以晷景为刻少所违失密近有验今下晷景漏刻四十八箭立成【周礼注云太史立成法】官府当用者计吏到班予四十八箭取二十四气日所在并黄道去极晷景漏刻昏明中星刻于下【虞恭曰章帝厯度审正晷漏与天相应】　选注卫宏汉旧仪曰昼夜漏起省中用火中黄门持五夜【甲乙丙丁戊夜也】唐厯议东汉晷漏定于永元十四年四分法施行后十五岁也　书正义汉初率九日增减一刻霍融始请改之郑注考灵曜仍云九日增减一刻尚未觉误也　周礼疏汉法以器盛四十八箭箭各百刻盖取倍二十四气也　后汉厯志孔壶为漏浮箭为刻下漏数刻以考中星昏明生焉漏刻之生以去极逺近差乗节气之差桓谭新论曰余为郎典刻漏　邯郸五经析疑曰汉
　　制又以先冬至三日昼冬至后三日昼漏四十五刻夜五十五刻先夏至三日昼夏至后三日昼漏六十五刻夜三十五刻　东观汉记樊梵驻车待漏　初学记为器三重圆皆径尺差立于方舆踟蹰之上为金龙口吐水转注入踟蹰经纬之中流于衡渠之下盖上铸金为司辰具衣冠以两手执箭此殷防之漏刻法也以铜为渴乌状如钩曲以引器中水于银龙口中吐入权器漏水一升称重一斤时经一刻此李兰之漏刻法也　选陆佐公曰卫宏载传呼之节较而未详霍融叙分至之差详而不密注汉旧仪曰夜漏起宫中宫城门传五伯官直符行卫士周庐击木柝讙呼备火　史记正义按马融以昏明为限郑以日出入为限故有五刻之差
　　汉张衡漏水转浑天仪制
　　选注初学记张衡漏水转浑天仪制曰以铜为器实以清水下各开孔以玉虬吐漏水入两壶右为夜左为昼盖上又铸金铜仙人居左壶为金胥徒居右壶皆以左手抱箭【一云左手把银箭】右手指刻以别天时蚤晚【即厯志运仪下水】
　　晋漏刻【赋　铭】
　　晋起居注有永安宫铜漏刻太元十二年储宫初建置漏刻史　萧子云东宫杂记曰梁天监六年造新漏以台旧漏给官漏铭云咸和七年山隂令魏丕造即防稽内史王舒所献漏也　水经注洛阳城门置一钟以和漏鼓　借田赋挈壶掌升降之节　宋志元嘉二十年何承天奏上尚书今旣改用元嘉厯漏刻与先不同宜应改革案景初厯春分日长秋分日短相承所用漏刻冬至后昼漏率长于冬至前且长短增减进退无渐非唯先法不精亦各传写谬误今二至二分各据其正则至之前后无复差异更增损旧刻参以晷影删定为经改用二十五箭请台勒漏郎将考验施用从之　陆机赋挈金壶以南罗藏幽水而北戢拟洪杀于编钟顺卑髙而为级激垂泉以逺射跨飞途而遥集伏隂虫以承波吞常流其如挹笼八极于千分度昼夜于一箭口纳胷吐水无滞咽形微独茧之绪逝若垂天之电积水不过一钟导流不过一筳而用天者因其敏分地者頼其平悟蟾蜍之栖月识金水之相縁　李充【字度】漏刻铭昬明旣序景曜不忒挈壶失节刺流在诗尺璧非寳重此寸隂昧旦丕显敬听漏音【艺文类聚有后汉李尤铭又有李充铭】　孙绰铭灵虬吐流【一作吐注】隂虫【虾蟆也】承写累筒三阶积水成渊器满则盈乗虚赴下　王冀洛都赋挈壶司刻漏樽泻流仙叟秉尺随水沈浮　元魏安丰王延明使祖暅作欹器漏刻铭　后周王褒铭箭水无絶灵虬长注鲍照观漏赋访金壶之盈阙观腾波之吞写视惊箭之登没墐户牖而知天掩云雾而测晖
　　梁漏刻铭　漏经
　　通典天监六年以旧漏乖舛敇员外郎祖暅治之漏刻成太子中舍人陆倕为文官漏出自防稽【魏丕造】积水违方导流乖则六日无辨五夜不分爰命日官草创新器俯察旁罗登台升库则于地四参以天一【言壶用金而漏用水】建武遗蠧咸和余舛金筒方员之制飞流吐纳之规变律改经一皆惩革天监六年丁亥十月十六日壬寅漏成可以校运算之暌合辨分天之邪正察四气之盈虚课六厯之踈密金字银书为铭曰一暑一寒有明有晦神通无迹天工罕代乃置挈壶是惟熙载气均衡石晷正权概击刁舛次聚木乖方爰究爰度时惟我皇方壶外次圆流内袭洪杀殊等髙卑异级灵虬承注隂虫吐噏倏徃忽来出神入微若抽茧逝如激电耳不辍音眼无留眄铜史司刻金徒抱箭合昏【槿也】暮卷蓂荚晨生尚辨天意犹测地情况我神造通幽洞灵配皇等极为世作程　梁元帝铭曰碧海有干綘川犹竭飞流五色涓涓靡絶箭不停晷声无暂辍用天之正分地之平如斯直如渭斯清玉衡称物金壶博施　隋志梁有天监五年脩漏刻事一卷祖暅漏刻经一卷漏刻经一卷【梁代撰】皇甫洪泽杂刻漏法十一卷　唐志刻漏经宋何承天一卷梁中书舍人朱史一卷陈太史令宋景一卷梁武帝大同十年改用一百八刻令祖暅为漏经
　　初学记引梁漏刻经
　　隋漏刻　漏经　欹器漏水　宋元嘉漏刻【又见上】
　　隋天文志黄帝创观漏水制器取则以分昼夜其后因以命官周礼挈壶氏则其职也其法摠以百刻分于昼夜冬夏二至春秋二分减益昬旦随气增损冬夏二至之间昼夜长短凡差二十刻每差一刻为一箭冬至互起其首凡有四十一箭昼有朝有禺有中有晡有夕夜有甲乙丙丁戊昏旦有星中每箭各有其数皆所以分时代守更其作役汉兴张苍因循古制犹多疎阔及孝武考定星厯下漏水以追天度亦未能尽其理刘向为洪范传记武帝时所用法云冬夏二至之间一百八十余日昼夜差二十刻大率二至之后九日而增损一刻哀帝又改用一百二十刻寻亦寝废光武亦以百刻九日加减法编于甲令为常符漏品至和帝永元十四年霍融上言官厯率九日增减一刻不与天相应或时差至二刻半不如夏厯漏刻随日南北为长短乃诏用夏厯漏刻依日行黄道去极每差二度一分为増减一刻凡用四十八箭终于魏晋相传不改宋何承天以月蚀所在当日之冲攷验日宿知移旧六度冬至之日其影极长测量晷度知冬至移旧四日前代诸漏春分昼长秋分昼短长过半刻皆由气日不正遂议造漏法【南史承天定元嘉厯改漏刻用二十五箭　唐志承天刻漏经一卷】春秋二分昏旦昼夜漏各五十五刻齐及梁初因循不改至天监六年【岁在丁亥】武帝以昼夜百刻分配十二辰辰得八刻仍有余分乃以昼夜为九十六刻一辰有全刻八焉至大同十年又改为一百八刻依尚书考灵曜昼夜三十六顷之数因而三之冬至昼漏四十八刻夜漏六十刻夏至昼漏七十刻夜漏三十八刻春秋二分昼漏六十刻夜漏四十八刻昏旦之数各三刻先令祖暅为漏经【隋志一卷】皆依浑天黄道日行去极逺近为用箭日率陈文帝元嘉中亦命舍人朱史造漏依古百刻为法周齐因循魏漏晋宋梁大同并以百刻分于昼夜隋初用周朝尹公正马显所造漏经至开皇十四年鄜州司马袁充上晷影漏刻以短景平仪均布十二辰立表随日影所指辰刻以验漏水之节十二辰刻互有多少时正前后刻亦不同其二至二分用箭辰刻之法今列之袁充素不晓浑天黄道去极之数其于施用未为精密十七年张胄元用后魏浑天铁仪测知春秋二分日出卯酉之北不正当中与何承天所测颇同仁夀四年刘焯上皇极厯胄元及焯漏刻并不施行然其法制着在厯术最为详密大业初耿询作古欹器以漏水注之献于炀帝善之因令与宇文恺依后魏李兰【一作道士李兰】所造修道家上法称漏制造称水漏器以充行从又作影分箭上水方器置于东都干阳殿前鼔下司辰又造马上漏刻以从行辨时刻揆日晷下漏刻此二者测天地正仪象之本也晷漏沿革今古大殊故列其差以补前缺　何妥曰比年改作者多如范威漏刻十载不成赵翊尺秤七年方决
　　唐太极殿漏刻　钟鼓楼
　　车服志太极殿前漏刻所亦以左契给之右以授承天门监门昼夜勘合然后鸣鼓　仪卫志百官班于殿庭左右循使二人分涖于钟鼓楼下【汉长乐宫有钟室南朝有端门鼓漏景阳楼钟隋唐殿庭有楼置钟鼓】
　　唐漏刻　武徳漏刻　大唐漏刻经
　　志厯筭大唐刻漏经一卷【又见上】　傅奕传武徳时所改漏刻皆诏奕云　厯志开元大衍厯议五曰步轨漏术有漏刻陟降率冬至降七十八大雪陟七十八陟降不等皆以三日为限　百官志祠部掌天文漏刻司天台五官挈壶正二人司辰八人漏刻博士六人掌知漏刻凡孔壶为漏浮箭为刻以考中星昏明更以击鼔为节点以击钟为节长安二年置挈壶正乾元元年与灵台郎保章正司厯司辰加五官之名乾元三年置春夏秋冬中五官正掌司四时有漏刻生四十八典钟鼓三百五十人初有视品典事后省　六典周礼夏官挈壶秋官司寤春官鸡人凡三职汉已后太史掌之隋置漏刻生三百六十人箭有四十八太子率更令掌漏刻令博士教之掌漏典之漏童司刻分时唱之　元和中置百官待漏院　景龙二年十二月太史令傅孝忠奏凖漏经南北陆并日校一分　诗东方未明疏案乾象厯及诸厯法与今太史所
　　唐开元漏刻
　　晋志大衍厯五曰步轨漏术陟降率漏刻冬至降七十八二十七刻二百三十分至大雪陟七十八二十七刻百三十五分陟降不等皆以三日为限各置初日陟降率依限次损益之二至各于其地下水漏以定当处昼夜刻数乃相减为冬夏至差刻半之以加减二至昼夜刻数为定春秋分初日昼夜刻数乃置每气消息先数防要金吾卫贞元三年闰四月八日敇四月一日已
　　后五更二防放鼓契九月一日已后五更三防放鼓契日出后二刻传防三刻进坐牌【刘邺待漏院诗有勘契之语】　含元殿赋节晷漏于钟律架危楼之笋簴　仪卫志有行漏轝刻漏生四人分左右
　　景德漏院鸡唱词
　　景徳四年九月辛巳司天监言殿前漏刻报时鸡唱唐朝有词自朱梁以来废弃止唱和音请别制新词习唱自今每大礼御殿登楼入閤内宴昼改时夜改更则用之常时改防则不用诏两制详定晁回等以为合于周官鸡人嘑旦之义因详正旧词付之习唱其词自朝光发至日入酉凡二十七句自日欲暮至戊夜癸凡十八句大抵言昼夜之节如太阶平梦良臣求衣始之语则主乎规谏也　周礼鸡人【下士一人】嘑旦巾车鸣铃以应之书传太师奏鸡鸣于阶下夫人鸣佩玉于房中告去应门击柝告辟也卫宏汉旧仪载传呼之节应劭曰楚歌今鸡鸣歌蔡质汉仪卫士朱爵门外传鸡鸣于宫中晋武泰始二年正月庚寅罢鸡鸣歌唐王维诗綘帻鸡人送晓筹尚衣方进翠云裘本朝禁中有更防在长春殿门之外更以鼓防以钲因警戒于夙宵遂弗迷于风雨始惟呼旦取象司晨鸡旣鸣矣朝旣盈矣释庭燎之诗者谓不正鸡人之官
