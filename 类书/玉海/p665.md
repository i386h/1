<!-- { "loadSidebar": true } -->
　　新秦中勒边兵而归新秦中或千里无亭徼诛北郡太守以下　史大事记元光六年南夷始置邮亭　光武纪建武十三年十二月遣骠骑大将军杜茂屯北边筑亭候修烽燧　杜茂传建武十二年遣谒者段忠将弛刑镇守北边因发边卒筑亭候　王霸传建武十二年与杜茂治飞狐道筑起亭障自代至平城三百余里马成传建武十四年代杜茂缮治障塞自西河至渭桥河上至安邑太原至井陉中山至邺皆筑保壁起熢燧十里一候　南匈奴传光武初平诸夏建武六年始通好数与卢芳共侵北边十三年冦河东转居塞内朝廷患之増縁边兵部数千人大筑亭候修烽火二十六年冬北单于追击南部乃诏南单于徙居西河遣将卫之南单于列置诸部北单于惶恐颇还所掠汉人钞兵毎到南部下还过亭候辄谢曰自击亡虏薁鞬日逐耳非敢犯汉人也【又建武二十二年乌桓破匈奴匈奴北徙幕南地空诏罢诸边郡亭候吏卒】卫飒传迁桂阳太守三县去郡远且千里毎一吏出徭及数家飒乃凿山通道五百余里列亭传置邮驿于是役省劳息　章帝纪赞戎亭虚候　和帝纪旧南海献龙眼荔支十里一置五里一候帝罢之　顺帝纪永和五年九月令扶风汉阳筑陇道坞三百所置屯兵　西羌传元初三年秋筑冯翊北界候坞五百所　礼掌节注如今邮行有程　东京赋西登少华亭候修勅
　　汉代邸
　　文纪太尉勃上天子玺代王谢曰至邸而议之闰月己酉入代邸羣臣从至遂即位奉天子法驾迎代邸注师古曰郡国朝宿之舍在京师者率名邸邸至也言所归至也
　　汉甘泉诸侯邸
　　郊祀志太初元年受计甘泉其后天子又朝诸侯于甘泉作诸侯邸　刘泽传田生説张卿曰诸侯邸第百余皆髙帝一切功臣
　　汉单于邸　蛮夷邸　质馆【见馆类】
　　匈奴元封中汉使王乌等如匈奴匈奴绐曰吾欲入汉见天子面相结为兄弟王乌归报汉汉为单于筑邸于长安单于殊无意入汉遣太子来质　宣纪甘露三年春正月行幸甘泉匈奴呼韩邪单于来朝赞谒称藩臣而不名使有司道单于先行就邸长安宿长平上登长平阪诏单于毋谒其左右当户之羣皆列观蛮夷君长王侯迎者数万人夹道陈上登渭桥咸称万嵗单于就邸置酒建章宫飨赐单于二月归　元纪建昭三年冬斩郅支单于首传诣京师县蛮夷邸门注师古曰蛮夷邸若今鸿胪客馆　陈汤传延寿汤上疏曰斩郅支首及名王以下宜县头槀街蛮夷邸间注晋灼曰黄图在长安城门内师古曰槀街街名蛮夷邸在此街也邸若今鸿胪客馆　段防宗传宛王郅支头县槀街乌孙所知也　后西域传永元六年都护班超斩焉耆尉黎王首县蛮夷邸注若今鸿胪寺　唐薛登曰斥居塞外有时朝谒已事则归三王之法也汉魏以来革袭衣冠筑室京师不令归国较其利害三王是而汉魏非拒边长而质子短
　　汉六王邸
　　见大驾宫
　　汉都亭　魏都亭
　　张纲传汉安元年选遣八使徇行风俗纲独埋其车轮于洛阳都亭曰豺狼当路安问狐狸　何进中平元年为大将军率左右羽林五营士屯都亭
　　司马相如传徃舍都亭注临卭所治都之亭　严延年传母到雒阳止都亭不肯入府　魏都赋营客馆以周坊饬宾侣之所集伟丰楼之闬闳起建安而首立葺墙羃室房庑杂袭广成之传无以俦【史记秦舍蔺相如广成】槀街之邸不能及注邺城都亭北有大邸起楼门临道建安中所立
　　汉筹笔驿
　　在蜀路诸葛孔明亮筹画于此山水最秀　殷潜之杜牧石延年有诗
　　廏置【田横传】　善置【曹参传】　骑置【李陵传】　卭邮【淮南王传行书之舍】　郑当时传为太子舍人每五日洗沐当置驿马长安诸郊　王温舒传为河内太守令郡具私马五十匹为驿自河内至长安　丙吉传驭吏见驿骑持赤白囊边郡发奔命书驰来至驭吏因随驿骑至公车刺取陈汤传段防宗为乌孙兵所围驿骑上书　续志驿马三十里一置卒皆赤帻注臣昭案东晋犹有邮驿　东平王苍驿马千里传问起居　礼太仆注遽传也若今时驿马军书当急闻者　髙纪注师古曰传者若今之驿古者以车谓之传车其后又单置马谓之驿骑
　　宋南北客馆　梁典客馆
　　唐六典周礼掌客上士二人汉鸿胪有行人武帝改行令魏改曰客馆令晋曰典客宋永初中分置南北客馆令丞齐有客馆令梁有典客馆令丞后魏置主客令隋鸿胪卿统典客令后改曰典蕃又于建国门外置四方馆待四方使客各掌方国及互市事唐以四方馆中书【注云代宗永泰后事多留滞四夷使者及四方奏计连嵗不遣于右银台门置客省以处之大厯十四年七月德宗罢之】　晋庾翼绥来荒逺务尽招纳之宜立客馆置典宾　齐王融兼主客接魏使　陈潘徽为客馆令　元魏于洛水桥南御道东作四馆【金陵燕然扶桑崦嵫】道西立四里
　　隋四方馆
　　六典注隋开皇三年置谒者台改舍人为通事谒者置四方馆于建国门外鸿胪寺待四方使者唐废谒者台四方馆属中书省【太和二年六月赐印以中书省四方馆为名五年四月铸内外客省使印】
　　唐诸州邸　鸿胪客馆　四方馆【见馆类】　进奏院
　　太宗纪贞观十七年十月丁未建诸州邸于京城【通典至永淳中诸州邸舍渐毁】　防要贞观十五年正月上谓侍臣曰古者诸侯入朝有汤沐邑刍禾百车待以客礼汉为诸侯刺史郡守立邸舍于京城顷闻都督刺史充考使至京师与商人杂居礼不足人多怨至十七年十月一日下诏令就京城为诸州朝集使造邸第三百余所上亲观幸焉神龙元年司农卿赵履温奏请出卖【开元十九年十二月十三日勅鸿胪官吏施门籍出入其译语掌客出入客馆者于长官下状牒馆门】建中元年十月二十九日勅毎州邸第令本州营置二年五月十四日户部奏以官宅数十所分居　旧纪大厯十二年五月甲寅诸道邸务在上都吏曰留后改为进奏院　两京记承天门西第七街北从东第一曰鸿胪寺次西鸿胪客馆如汉之台街邸四夷慕化及朝献者之所居　六典鸿胪有典客令凡酋渠朝见馆而以礼供之【周有掌客上士二人】栁宗元邠宁进奏院记凡诸侯述职之礼必有栋宇
　　建于京师朝觐为修容之地防计为交政之所其在周典则皆邑以具汤沐其在汉制则皆邸以奉朝请唐兴因之则皆院以备进奏
　　唐都亭驿【详见后】
　　防要贞观十九年征辽发定州太子请飞驿递表起居【飞表奏亊自兹始】开元十五年四月勅两京都亭驿出使人毋淹留二十八年六月【一云二十九年六月丙辰】停水驿贞元二年十二月勅自上都至汴州为大路驿至荆南为次路驿元和初以官人为馆驿使李吉甫奏罢之十二年十二月复以中人领使左补阙裴潾谏曰畿内有京兆尹道有观察使刺史监临台又御史为使云云不从【六典以监察第一御史主邮驿】宝厯二年二月凤翔置驿三曰渭阳通蜀安途山南新置斜谷路剙驿三曰垂【阙】武兴右界　李渤传元和十三年使潞州言道茀不治诏出飞龙马数百给畿驿　郭子仪传乾元元年破贼河上遂朝京师诏百官迎于长乐驿帝御望春楼待之　回纥传置过邮六十八所【见上】　孙樵书襃城驿　元稹阳城驿诗南有阳城驿名同阳道州我愿避公讳名为避贤邮　韩愈记宜城驿
　　唐两京馆驿　传驿【又见上】
　　防要开元十六年七月敇传驿因御史出使察之二十五年五月御史郑审检校两京馆驿犹未称使今驿门前十二辰堆即审剙焉乾元元年三月以度支郎第五琦充使大厯五年九月以京兆尹充使十四年九月各以御史知驿遂称使　桞宗元馆驿使壁记曰馆驿之制于千里之内尤重自万年至于渭南其驿六其蔽曰华州其关曰潼关自华而北界于栎阳其驿六其蔽曰同州其关曰蒲津自灞而南至于蓝田其驿六其蔽曰商州其关曰武关自长安至于盩厔其驿十有一其蔽曰洋州其关曰华阳自武功西至于好畤其驿三其蔽曰凤翔其关曰陇关自渭而北至于华原其驿九其蔽曰坊州自咸阳而西至于奉天其驿六其蔽曰邠州由四海之内总而合之以至于关由关之内束而防之以至于王都华人夷人徃复而授馆者旁午而至传吏奉符而阅其数县吏执牍而书其物告至告去之役不絶于道寓望迎劳之礼无旷于日而春秋朝陵之邑皆有传馆其饩馈缮修于是有出纳之数考防之政大厯十四年始令御史为之使俾考其成以质于尚书李月之晦必合其簿书以视等列校其信宿贞元十九年韩泰告于上始铸使印而正其名　百官志驾部掌传驿凡三十里有驿驿有长举天下四方之所达为驿千六百三十九水驿有舟　六典驾部郎中掌天下驿凡三十里一驿【驿有长】天下凡一千六百三十九所三百六十所水驿一千二百九十七所陆驿八十六所水陆相兼【理道要诀云驿千三百八十八】　李吉甫传元和八年【防要九年四月】传言回鹘入冦因请起夏州至天德复驿候十一区以通缓急【旧纪元和八年十一月丙寅自夏州至丰州初置八驿】
　　唐邮驿条式
　　防要贞元八年【旧纪闰月癸酉】门下省奏邮驿条式应给纸劵六典之制以监察第二御史主邮驿
　　宋朝都亭驿　班荆馆
　　晋天福五年九月戊子改东京上源驿为都亭驿在光化坊旧制待河西蕃部【开宝六年七月辛酉幸都亭驿八年三月二十六日契丹使来聘馆都亭驿景徳四年二月十八日宴宗室百官于都亭驿】其后专馆契丹使【崇宁元年重修九月五日毕】又景阳门外有班荆馆为迎饯之所【北驿】绍兴十四年五月甲子初建于临安十二月成以馆北使【一云十二年三月十六日毕功】
　　宋朝礼賔院
　　在归德坊掌蕃夷朝贡互市兴国二年九月勃泥朝贡馆于是院旧有蕃译院景德三年并入熙宁九年四月省礼賔院监官
　　唐元和九年六月乙未置礼宾院于长兴里之北
　　宋朝客省　四方馆
　　志客省使二人【在閤门西】掌四方诸蕃国朝贡之仪物还则授以赐予诏书四方馆使二人【在朝堂门外】掌通元日冬至朔旦之表章郊祀则定蕃国使陪祠之服位大朝防亦如之　绍兴四年四月七日诏中书省不台察五年六月九日诏知閤门事兼客省四方馆事【初建炎元年十二月二十一日以西上閤门引进司四方馆并归閤门客省先是庆厯四年十一月诏引进使四方馆使并兼领閤门公事元丰七年四月二十二日诏客省四方馆使副官最髙者一员兼领閤门事】
　　景德怀逺驿
　　初周世宗显德五年五月江南称藩城东置怀信驿以待其使【四年四月改赤仓驿为通吴驿】辛丑幸皇朝兴国二年八月四日改为都亭驿以馆契丹使其诸蕃客使止于公府景德三年十二月辛巳作怀逺驿于汴河北以待南蕃交州西蕃大食龟兹于阗甘州等贡奉客使【防度侍卫都虞候旧廨为之在兴道坊　初馆契丹后馆交趾】祥符六年五月甲寅以驿增修为皇侄惟正等南宅　绍兴二十五年安南入贡六月九日诏行驿以怀逺为名十一月十六日赐占城使宴享于怀逺驿【先是十四年新秘书省成以旧省为怀逺驿】二十六年十二月二十七日赐三佛齐使宴于怀逺驿乾道二年八月十一日废为台谏廨舍九年十一月一日诏权以贡院为怀逺驿事已依旧
　　祥符都亭西驿
