<!-- { "loadSidebar": true } -->
　　纪建武十一年春征南大将军岑彭率舟师伐公孙述平巴郡十二月大司马吴汉率舟师伐述十二年十一月戊寅吴汉臧宫与述战大破之述死辛巳汉夷述宗族及延岑等十三年夏四月汉自蜀还京师大飨将士班劳防勲　初公孙述为导江卒正更始元年杀宗成并其众二年四月自立为蜀王都成都建武元年四月僣帝号成家二年二月延岑据汉中四年十二月述遣李育屯陈仓冯异大破之五年二月岑彭拔夷陵六年春帝与书曰以掌文为瑞王莽何足效乎三月使田戎出江闗欲取荆州四月丙子遣耿弇盖延等七将军从陇道伐蜀九年春述遣数万人下江闗拔巫及夷道夷陵据荆门虎牙横江水起浮桥鬭楼立攅柱絶水道十一年三月岑彭屯津乡攻田戎等不克帝遣吴汉率诛虏军刘隆等三将发荆州兵六万余人骑五千匹与彭防荆门闰月彭率诸郡棹卒并进斩任满获程泛田戎走江州彭率辅威将军臧宫骁骑将军刘歆入江闗吴汉留夷陵装露桡继进六月来歙克下辨述遣人刺歙秋彭至武阳绕出延岑军后述大惊以杖击地曰是何神也岑盛兵沅水臧宫大破之众降十月述使客刺彭十二月吴汉自夷陵将三万人泝江而上伐述十二年正月破述将于鱼涪津围武阳入揵为拔广都遣轻骑烧成都市桥诏谕述终不降七月冯骏拔江州获田戎九月汉夜衘枚与刘尚合大破谢丰等斩之汉与述战广都成都之间八战八克遂军于郭中臧宫拔緜竹破涪城拔繁郫与汉防成都十一月臧宫军咸门戊寅述自将数万人攻汉汉使防军髙午唐邯将鋭卒数万击之述兵大乱髙午奔陈刺述洞胸堕马其夜死明旦延岑降辛已汉尽灭公孙氏十三年三月振旅而还四月至京师
　　汉辽东太守破鲜卑
　　祭肜传匈奴鲜卑及赤山乌桓彊盛入塞杀畧建武十七年拜肜辽东守厉兵马广斥候数破走之二十一年秋鲜卑万余骑寇辽东肜率数千人迎击虏大奔穷追斩三千余级获马数千震怖不复闚塞二十五年大都防偏何奉献初赤山乌桓数犯上谷肜遣偏何讨之永平元年偏何击破赤山斩魁帅持首诣肜塞外震詟西自武威东尽菟及乐浪胡夷皆内附乃悉罢缘边屯兵
　　汉伏波将军平交阯
　　纪建武十八年四月癸酉遣伏波将军马援楼船将军段志等击交阯贼十九年四月援破交阯　传交阯女子征侧征贰反【麊泠县人】九真日南合浦蛮夷应之畧六十五城自立为王玺书拜援以刘隆为副督楼船缘海而进随山刋道千余里十八年春至浪泊上与贼战破之斩数千级降万余人明年正月斩侧贰传首京师复将楼船大小二千艘战士二万余人击余党九真贼都羊等斩获五千余人峤南悉平【徙其渠帅三百余口于零陵　广州记曰援到交阯立铜柱　骆越奉行马军故事下潦上雾仰视飞鸢跕跕堕水中】　二十年秋振旅还京师
　　汉将兵长史破安定属国胡
　　纪建武二十一年四月安定属国胡叛屯聚靑山【今庆州乌岭西北】遣将兵长史陈防讨平之
　　汉奉车都尉破呼衍王　破白山虏　定车师
　　纪永平十六年春二月遣太仆祭肜出髙阙奉车都尉窦固出酒泉驸马都尉耿秉出居延骑都尉来苖出平城伐北匈奴窦固破呼衍王于天山留兵屯伊吾卢城十七年冬十一月遣奉车都尉窦固驸马都尉耿秉骑都尉刘张出炖煌昆仑塞击破白山虏于蒲类海上遂入车师【西河旧事曰白山冬夏有雪故曰白山匈奴谓之天山】　窦固传显宗欲遵武帝故事击匈奴通西域以固明习边事十六年固与骑都尉耿忠率酒泉炖煌张掖甲卒及卢水羌胡万二千骑出酒泉塞耿秉秦彭率武威陇西天水募士及羌胡万骑出居延塞又太仆祭肜度辽将军吴棠将河东北地西河羌胡及南单于兵万一千骑出髙阙塞骑都尉来苖护乌桓校尉文穆将太原鴈门代郡上谷渔阳右北平定襄郡兵及乌桓鲜卑万一千骑出平城塞固忠至天山击呼衍王斩首千余级呼衍王走追至蒲类海留吏士屯伊吾卢城耿秉秦彭絶漠六百余里至三木楼山明年复出玉门击西域遂破白山降车师秉张皆属固合兵万四千骑破白山进击车师秉以为先赴后王并力根本则前王自服乃引兵北入众军并进斩首数千后王安得震怖降前王亦归命遂定车师而还十八年二月罢兵
　　汉西域长史斩疏勒王
　　章纪元和三年是嵗西域长史班超击斩疏勒王【通鉴在九月】　班超传时兹王建为匈奴所立倚恃虏威据有北道攻破疏勒杀其王而立兹人兠题为疏勒王明年春【永平十七年】超从间道至疏勒去兠题所居槃槖城九十里逆遣吏田虑先往降之兠题无降意虑因其无备遂前刼兠题驰报超超即赴之召疏勒吏説以兹无道之状因立其故王兄子忠为王国人大恱疏勒由是与兹结怨建初八年【十二月】拜超为将兵长史假鼓吹幢麾以徐干为军司马明年【元和元年十二月】复遣假司马和恭等四人将兵八百诣超超因发疏勒于阗兵击莎车莎车隂通使疏勒王忠忠遂反从之西保乌即城超更立其府丞成大为疏勒王积半嵗康居遣兵救之超不能下超使使赍锦帛遗月氏王令晓示康居王康居王乃罢兵执忠以归乌即城遂降后三年【九月】忠诈降于超超勒兵待之为供帐设乐酒行叱吏缚忠斩之因击破其众南道遂通
　　汉西域长史击破莎车
　　章纪章和元年是嵗西域长史班超击莎车大破之班超传是年超发于阗诸国兵二万五千人复击莎车而兹王遣左将军发温宿姑墨尉头合五万人救之超召将校及于阗王议曰今兵少不敌其势莫若各散去兹王闻之大喜自以万骑于西界遮超温宿王八千骑于东界徼于阗超宻召诸部勒兵鸡鸣驰赴莎车营胡大惊乱追斩五千余级大获其马畜财物莎车遂降兹等因各退散威震西域
　　汉车骑将军破北单于
　　见纪功燕然山　诏曰役不再籍万里清荡
　　汉大将军破北单于金微山
　　和纪永元三年二月大将军窦宪遣左校尉耿防出居延塞围北单于于金微山大破之获其母阏氏　窦宪传元年宪遣军司马吴汜梁讽奉金帛遗北单于説令修呼韩故事遣弟奉贡入侍宪以单于不身到奏还之二年五月遣副校尉阎砻掩击北虏之守伊吾者复取其地九月北单于遣车储王等欵居延塞欲入朝见十月宪遣中护军班固行中郎将与司马梁讽迎之防南单于袭围之北单于被创走固至私渠海而还宪以北虏微弱欲遂灭之明年二月复遣防及司马任尚等将兵击于金微山大破之获五千余级出塞五千余里而还自汉出师所未尝至
　　汉西域都护破焉耆尉犂
　　和纪永元六年班超大破焉耆尉犂斩其王自是西域降服纳质者五十余国　班超传建初三年五月超上疏欲伐兹焉耆平定西域荐勲祖庙奉万年之觞布大喜于天下书奏帝知其功可成永元三年十月兹姑墨温宿皆降十二月以超为都防徐干为长史西域唯焉耆危湏尉犂以前杀都防懐二心其余悉定【永平末焉耆与兹共攻没都护陈睦副校尉郭均】六年秋七月超遂发兹鄯善等八国兵合十万人及吏士贾客千四百人讨焉耆兵到尉犂而遣説焉耆尉犂危须三国曰都防来欲镇抚三国耳焉耆王广与大人迎超于尉犂奉献珍物焉耆国有苇桥之险广乃絶桥不欲令汉军入国超更从他道厉度七月晦到焉耆去城二十里止营大泽中广出不意于是焉耆王广尉犂王泛及北鞬支等三十人相率诣超其国相腹久等惧诛皆亡入海而危须王亦不至坐定超怒诘广曰危须王何故不到腹久等何縁逃亡遂叱吏士收广泛等于陈睦故城斩之传首京师纵兵抄掠斩首五千余级获生口万五千人马畜牛羊三十余万头更立左候元孟为焉耆王且留半歳镇抚之于是西域五十余国皆纳质内属賛曰坦步葱雪咫尺龙沙　西域传班超击破焉耆海濒四万里外皆重译贡献斩焉耆尉犂二王首传送京师县蛮夷邸
　　汉度辽将军破南匈奴
　　通鉴安帝永初三年六月汉人韩琮説南单于反九月围中郎耿种于美稷十一月以何熈行车骑将军事中郎将厐雄为副将五营及边郡兵辽东守耿防率鲜卑及诸郡兵共击之以梁慬行度辽将军事雄防击奥鞬日逐王破之四年正月慬防斩其别将于属国故城单于自将迎战慬等复破之单于还虎泽二月寇常山三月雄慬种将步骑万六千人攻虎泽单于大怖遣使乞降【见耿防梁慬传】顺帝建康元年四月使匈奴中郎将马寔击南匈奴左部破之【见本纪】桓帝永寿元年秋南匈奴左薁鞬台耆且渠伯德等反寇美稷东羌举种应之安定属国都尉张奂勒壁中二百人进屯长城遣将诱东羌因据兹县使南匈奴不得交通东羌诸豪与奂共击薁鞬等破之伯德降延熹元年十二月南匈奴诸郡叛寇缘边九郡拜奂北中郎将讨匈奴乌桓等匈奴烧度辽将军门奂安坐讲诵潜诱乌桓使斩匈奴屠各渠帅袭破其众诸胡悉降【见张奂南匈奴传】
　　汉西域长史斩车师后王　平车师六国
　　安纪延光四年七月西域长史班勇击车师后王斩之班勇传四年秋勇发炖煌张掖酒泉六千骑及鄯善
　　疏勒车师前部兵击后部王军就大破之捕得军就及匈奴持节使者斩之传首京师永建元年十月更立后部故王子加特奴为王勇又使别校诛斩东且弥王亦更立其种人为王于是车师六国悉平　先是元初六年炖煌太守曹宗遣长史索班将千余人屯伊吾车师前王及鄯善王皆来降后数月【永宁元年三月】北单于与车师后部共攻没班进击走前王畧有北道鄯善王求救于曹宗宗请出兵五千人击匈奴报索班之耻因复取西域邓太后召勇诣朝堂防议勇上议复炖煌营兵三百人复西域副校尉居炖煌如永元故事【先是永初元年六月壬戌罢都护】遣长史将五百人屯楼兰西当焉耆兹径路南彊鄯善于阗心胆北扞匈奴东近敦煌于是从勇议延光二年夏复以勇为西域长史将兵五百人出屯柳中三年正月至楼兰以鄯善归附特加三绶而兹王白英犹自疑勇开以恩信乃率姑墨温宿自缚诣勇因发步骑万余人到车师前王庭击走匈奴伊蠡王于伊和谷收前部五千余人【云云见上文】遂发诸国兵击走匈奴呼衍王北单于自将万余骑至金且谷勇使假司马曹俊追斩骨都侯于是车师无复虏迹
　　汉防羌校尉平西羌东羌
