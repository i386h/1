<!-- { "loadSidebar": true } -->
　　长编【兼防要】元丰六年六月十四日戊午编修天文书所上所修天文书十六卷乞本监收掌仍颁降天文院从之【时陈襄总其事欧阳发刋修】
　　国朝天文书
　　防要建炎三年三月二日诏纪元厯经等书有收藏者令送太史局纪元厯经本立成二册崇天厯经本立成二册大宋天文书并目録一十六册景祐乾象占三十册乙巳占十册乙巳畧例十二册古今通占三十册天文总论一十二册风角集一册地理新书一十册运气纂一册洪范政鉴一十三册【景徳二年龙图阁天文阁总二千五百六十一卷天文二百二十六卷占书五百一十卷　崇文总目天文占书五十一部百九十七卷始于刘石甘巫占终于乾象新书】
　　绍兴乾象通鉴
　　绍兴元年三月十八日诏乾象通鉴与旧书参用先是御前降乾象通鉴一百巻付太史局命依经改正讹舛系年録初河间府进士李季集天文诸书号乾象通
　　鉴建炎四年六月癸酉命婺州给札上之绍兴元年三月甲寅诏与旧书参用天文官吴师彦等颇擿其讹谬【二年七月壬寅复置翰林天文局】
　　太宗雍熙中诏司天监占依经具吉凶隐情不言必劾以辠端拱二年赵普为相因星变言司天谄谀请诘其情　建炎元年五月乙未诏天文休咎令太史局依经奏闻绍兴三年七月乙未诏太史局每月具天文风云气日月交蚀等事实封报秘书省　淳熙十年上忧荧惑尝入斗李焘言天道逺惟正人事可以弭灾类次汉元鼎至宣和四十五事以进　邹淮集考异天文书二十五卷　崇文目天文总论十二卷乾象秘诀一卷乾象一卷
　　绍兴太一总鉴【又见艺术类】
　　绍兴九年十一月壬辰魏申进太一总鉴【一百卷分二十四门】上曰申所论该博虽秘府所藏亦未之见可与循资仍赐钱五百缗　建炎三年闰八月二十六日上曰近者太白先犯前星次逼明堂相距只一舎半朕甚惧之大抵灾异谴告乃天心之爱人君谓之天子如父子也父之告戒乃所以爱其子父之于子见其过失则告戒及其恐惧悛改则益爱也及次日观太白则已顺行径过矣四年五月十二日谓辅臣曰有白气起紫微因诵晋天文志占騐之状当思应天之实易干凿度曰阳以七隂
　　以八为易一隂一阳合而为十五之谓道阳
　　变七之九隂变八之六亦合于十五则彖变之
　　数若一阳动而进变七之九象其气之息也隂
　　动而退变八之六象其气之消也故太一取其数以行九宫四正四维皆合于十五【注太一者北极之神名也居其所曰太一常行于八卦日辰之间曰天一或曰太一出入所游息于紫宫之内外其星因以为名星经曰天一太一主气之神四正四维以八卦神所居故亦名曰宫太一下行八卦之宫毎四乃还于中央中央北神之所居故因谓之九宫天数大分以阳出以隂入阳起于子隂起于午是以太一下九宫从坎始自此而从坤震巽宫所行半矣还息于中央之宫又自此而从干兑艮离宫行则周矣上游息于太一天一之宫而反于紫宫行从坎宫始终于离宫】五音六律七宿由此作焉【注作起也】八卦之生物也画六爻之移气周而从卦【注太史司刻漏者毎气两箭由是生焉】八卦数二十四以生隂阳衍之皆合之于度量【注即分八卦各为三气之数云以生隂阳则中分为四十八也】感精符注尧翼之星精在南方色赤舜斗之星精在中央色黄禹参之星精在西方色白汤虚之星精在北方色黒文王房星之精在东方色青【公羊疏】
　　绍兴天经
　　三十年三月七日同州进士王及甫上天经二十册【类集古今言天者极为该备】秘省看详其人洞晓星厯诏令与特奏名试
　　乾道定日月五星躔度
　　见厯法
　　淳熙钦天要畧
　　淳熙十五年七月二十五日后省看详明州教授郑钧所进钦天要畧编次有伦评议切理诏迁秩【钧采摭祖宗钦天事实裒类为书总十有二门析为二十五卷上之】　建炎四年秋毛随言按汉志嵗星所在国不可伐昔汤之元祀嵗星顺行与日合于房房心宋亳分也周之兴也武王还自盟津至于明年嵗星顺行与日合于栁建留于张其
　　分实河洛之墟故武王定鼎洛邑而周公迄
　　营成周今年冬嵗星当躔于斗嵗主福徳斗吴越之防盖与商周之事畧同
　　淳熙五星再聚厯
　　见厯法
　　星书要畧
　　国史志徐承嗣星书要畧六卷徐彦卿证应集三卷宿曜度分城名录一卷象应验录二十巻
　　宋朝天文院
　　天圣五年八月上封者言先朝以司天监与测验浑仪所奏灾祥非实遂更置翰林天文院以较得失每天象差忒各令奏闻冀相闗防庶令儆戒近命判司天监领之颇异旧制乙酉遂令各掌其事罢司天监兼领建炎三年四月十三日并于太史局绍兴元年七月八日复置熙宁间司马光提举司天监甄别吏员以示奬劝沈括亦提举参校得失　提举司天监皆委忠直近臣神宗初年首用司马光元丰间复用王安礼或躔度稍异必能入告图消弭之方　尧典中星与月令不同今又差矣天地之运为难齐也一行干策复还之论委
　　之定算当是臆度　　乾坤之理天地之运隂阳之防无不反其始而后行干之初九复于甲子
　　嵗功之出起于冬至之夜半七政之行复于牵
　　牛之初所以黄钟为万事本也　　气有隂阳人有君臣父子夫妇地有金玉木石水土物有虫鱼鸟兽国有州城官宫其形着于地其精浮于天故有日月之辉五星之华列宿之大小其象在天而其本在下者也　在天成象在地成形象者形之精英发于上形者象之体质留于下天虽有形而无常形天虽有用而无常用　在地之位
　　一定不易在天之象运转不停惟天之鹑火加于地之午位乃与地合而得天运之正　厯家以为周天赤道一百七万四千里日一昼夜而一周春秋二分昼夜各行其半而夏长冬短一进一退又各以其什之一　七政运行于天有迟有速有顺有逆犹人君之有政事也　兢兢惕惕如与天陟降如在帝左右　宋公一言法星三徙　两耀合璧万芒旋蚁四七是经错若棊峙焯彼轩象内治既饬三能协明进臯陟雨渥云油长我稷黍嵗虽守心当庤先具一兵不试穉舞耋嬉芒匿角伏常谨我师　　维天之命存于心流行于天下着见于祲象　五行二气自一而分上下同流彼动此应行乎宫庭之间清明无愧则仰观俯察光洁昭著前参后倚流布充塞无非此心之发见羲和厯象日月星辰敬授人时冯相氏辨其叙事以防嵗月日星辰之位其实一而已　太告曰地坎而天严月遄而日湛　张华诗大仪斡运天回地游注春秋元命包曰天左旋地右动河图曰地有四游冬至地上行北而西三万里夏至地下行南而东三万里春秋二分是其中矣地常动不止而人不知　邵子曰天依乎地地附乎天天依形地附气其形也有涯其气也无涯正蒙曰地纯隂凝聚于中天浮阳转旋于外此天地之常体也常星不动纯系乎天与浮阳运旋而不穷者也日月五星逆天而行并包乎地者也地在气中虽顺天左旋其所系辰象随之稍迟则反移徙而右尔间有缓速不齐者七政之性殊也月隂精反乎阳者也故其右行最速日为阳精然其质本隂故其右行虽缓亦不纯系乎天如常星不动金水附日前后进退而行者其理精深存乎物感镇星地类然根本五行虽其行最缓亦不纯系乎地也火星亦隂质为阳萃焉然其气比日而微故其迟倍日惟木乃嵗一盛衰故嵗歴一辰辰者日月一交之次有嵗之象也　史记正义一度二千九百三十二里千四百六十一分里之三百四十八凡周天一百七万一千里　周礼疏从角至轸右旋数之　春秋正义一百七十三日有余则日月之道一交交则日月必食虽千嵗之日食皆豫算而尽知　诗正义杨泉物理论云星者元气之英也汉水之精也　礼小宰疏周髀七曜皆云周天三百六十五度四分度之一　大宗伯疏二十八宿随天左转为经五星右旋为纬　徐整三五厯纪曰天去地九万里　广雅曰天圆广南北二亿三万三千五百里七十五步东西短减四步周六亿十万七百里二十五步从地至天一亿一万六千七百八十一里半下度地之厚与天髙等　论衡曰天行六十五度凡积十三万里　厯家谓天左旋日月五星右旋儒者谓天左旋日月五星亦左旋其言似不同尝以二法算之但逆顺不同其归一揆也【厯家用防法其算甚易】　尔雅释天四时祥灾嵗阳嵗名月阳月名风雨星名祭名讲武旌旗











　　玉海卷三
<子部,类书类,玉海>
　　钦定四库全书
　　玉海卷四
　　宋　王应麟　撰
　　天文
　　仪象
　　黄帝盖天　颛顼浑仪
　　隋天文志论盖图晋侍中刘智云颛顼造浑仪黄帝为盖天然此二器皆古之所制但传説者失其用昔者圣王正厯明时作圆盖以图列宿极在其中回之以观天象分三百六十五度四分度之一以定日数日行于星纪转回右行以为日行道欲明其四时所在春以青为道夏以赤为道秋以白为道冬以黑为道四季之末各十八日以黄为道盖图已定仰观虽明而未正昏明分昼夜故作浑仪以象天体
　　尧浑仪　舜璿玑玉衡　玉仪
