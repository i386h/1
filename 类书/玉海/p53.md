<!-- { "loadSidebar": true } -->
　　礼仪志立春之日下寛大之书曰制诏三公方春东作敬始谨微动作従之罪非殊死且勿按验皆须麦秋退贪残进柔良下当用者如故事注月令曰命相布德和令蔡邕曰即此诏之谓也献帝起居注建安二十二年二月壬申诏絶立春寛缓诏书不复行【肃宗诏曰律十二月立春不以报囚　陈宠奏萧何造律季秋论囚俱避立春之月】　侯霸传建武四年拜尚书令时无典故朝廷又少旧臣霸明习故事收録遗文条奏前世善政法度有益于时者皆施行之每春下寛大之诏奉四时之令皆霸所建也　论曰先奏寛大之令注月令春布德行庆施惠　建武七年正月丙申诏中都官三辅郡国出系囚非犯殊死勿案罪中元二年显宗即位十二月甲寅诏方春戒节人以耕桑其勑有司务顺时气使无烦扰殊死以下听得赎论永平二年正月辛未诏殊死以下皆赦除之百僚师尹勉修厥职顺行时令敬若昊天以绥兆人三年正月癸巳诏春者岁始始得其正则三时有成有司勉顺时气劝督农桑详刑谨罚明察单辞至于方春东作勉劝农桑罪非殊死须立秋案验有司进柔良退贪猾顺时令理寃狱则肃宗建初元年正月丙寅之诏也方春生养万物莩甲宜助萌阳以育时物令有司罪非殊死且勿案验及条书相告不得听受以息事宁人敬奉天气立秋如故则元和二年正月乙酉之诏也三朝之防朔旦立春嘉与海内洗心自新务崇寛和敬顺时令遵典去苛则顺帝永建四年正月丙寅之诏方春东作育微敬始其勑有司罪非殊死且勿案验以崇在寛则质帝本初元年正月丙申之诏　建武五年五月丙子以久旱诏出系囚罪非犯殊死一切勿案务进柔良退贪酷永平四年二月辛亥诏有司勉遵时政务平刑罚十八年四月己未诏时雨不降理寃狱録轻系永元十六年七月戊午以秋旱诏囚徒于法疑者勿决以奉秋令察烦苛之吏显明其罚则不特立春而下永嘉元年五月甲午诏罪非殊死一切任出以须立秋　旧制立秋乃行薄刑和帝永元十五年改用孟夏【下令麦秋得案騐薄刑】　永初元年鲁恭上防伏见诏书敬若天时罪非殊死且勿案验进柔良退贪残奉时令所以助仁徳顺昊天致和气章帝助三正之微顺物性命以致时雍其立春在十二月中者勿以报囚如故事　阳嘉二年正月郎顗对方春东作布徳之元王者奉顺时气宜崇温柔遵其行令今立春之后考事不息秋冬之政行乎春夏邪气乗阳皆刻急所致【立春前后温气应节者诏令寛也其后复寒者无寛之实也　又上书云春秋书正月敬岁始也宜流寛大之泽王者崇寛大顺春令则靁应节】　谷永愿陛下立春遣使者循行风俗宣布圣徳存防孤寡问民所苦劳二千石勅劝农桑毋夺农时　魏相奏文帝时以二月施恩惠于天下赐孝弟力田颇非时节朝错为家令奏言其状陛下恩泽甚厚而灾气未息恐诏令未合当时　宣帝黄龙元年二月诏曰数申诏公卿大夫务行寛大　成帝鸿嘉四年正月诏数勅有司务行寛大禁苛暴汉纪杜周尝冬狱未竟防立春有寛大令
　　魏四时读令【见上】
　　晋四时读令
　　晋志成帝咸和五年六月丁未【三十日】有司奏读秋令侍中荀奕黄门侍郎曹宇驳曰尚书三公曹奏读秋令仪注旧典未备臣等参议武皇帝时光禄大夫华恒议以秋夏盛暑常阙不读令在春冬则不废令服章多缺请如常议诏可六年三月有司奏十六日立夏宜读夏令奏可【咸和六年三月有司奏四时读令是祗述天和之道】　晋世常临太极殿尚书郎读时令宋元嘉六年读时令三公郎读皇帝临轩百僚备位惟世祖世刘勰太宗世谢纬为三公郎善于其事人主公卿属目称叹北齐立春日服通天冠青介帻纱袍佩苍玉青带绔袜舄而受朝太极殿西厢东向三公郎中诣席跪读时令立夏立秋施御坐于中轩南向立冬如春东向各以时色服仪并如春【元魏太和十五年十二月始迎春东郊十六年春居青阳左个布政事自是每朔行之】　宋志汉仪立秋日猎服缃帻晋哀帝初博士曹之议立秋御读令不应缃帻诏改用素【傅咸曰立秋一日白路光于紫庭白旂陈于玉阶则其日旂路皆白也】　魏台杂记曰前后但见读春夏秋冬四时令至于服黄之时独阙不读令不解其故景初元年十二月二十一日太史令髙堂隆上言曰黄于五行中央土也王四季各十八日土生于火故于火用事之末服黄其令则随四时不以五行为分是以服黄无令
　　唐明堂读时令
　　礼志皇帝御明堂读时令【通典云读五时令】孟春礼部尚书先读令三日奏读月令前三日尚舍设大次于东门外道北南向守宫设文武侍臣次于其后之左右设羣官次于璧水东之门外文官北武官南前一日设御座于青阳左个东向三品以上及诸司长宫座于御座东北南向武官座于御座之东北向设刑部郎中读令座于御座东南北向有桉设文官解剑席于丑陛之左武官于卯阶【通典云卯陛下同】之右皆内向大乐令展宫悬于青阳左个之庭设举麾位堂上寅阶【通典云寅陛下同】之南其一位于乐悬之东北其日陈小驾皇帝服青纱袍佩苍玉乗金辂出宫至于大次刑部郎中以月令置于案覆以帊侍中奏外办皇帝御舆入自青龙门升自寅阶即座【通典夏入自朱雀门秋白虎门冬武门夏升自己陛秋申陛冬亥陛】符玺郎置寳于前公王以下就位再拜侍中奏读月令制曰可刑部再拜解剑俛脱舄取令升自卯阶席南北向跪置令于桉立于席后典仪唱就座公王以下并就座刑部郎中读令每句一絶使言声可了读讫堂上典仪唱可起公王以下皆起羣官复位侍中奏礼毕自仲春以后每月各居其位皆冠通天服玉之色如其时四时之孟月及季夏土王读五时令于明堂亦如之【礼乐志太宗时房龄等因隋之礼増读时令为贞观礼通典春令其文具小戴礼】
　　唐太极宣政殿读时令
　　纪贞观十四年正月庚子有司读时令【防要正月二日读春令　开元二十六年四月己亥朔有司读时令】诏百官之长升太极殿列坐听焉【通典云贞观十一年修四时读令防要作十四年】传韦縚为太常卿初明堂诏岁率公卿迎气东郊至三时常以孟月读时令于正寝二十六年诏縚每月奏月令一篇【防要开元二十六年四月一日命縚进月令】孟月朔日于宣政殿侧设榻东向置桉令縚读之诸司官长悉升殿坐听岁余罢之　防要开元二十五年制自今后立春之日朕当率公卿亲迎春东郊其夏及秋常以孟月朔于正殿读时令肃宗元年赦文朕躬授人时谨月令每至孟月令所司明按典礼宣读时令朕当举而行之【天寳五载改月令日时令通典杜佑云非古制也　又武后长安四年司礼少卿崔融奏罢】　乾元元年十二月二十八日丙寅立春御宣政殿命太常卿于休烈读时令【防要通典云读春令常参官五品已上升殿序坐而听之】　贞元六年二月制四孟月迎气之日令所司宣读时令　大和八年六月中书门下奏天寳后盛典久废请来年正月依旧礼读时令命太常撰仪注　通典太极殿读五时令　开元五年十月甲申诏每月礼官条奏所行事　开元定礼有明堂及太极殿五时读令之仪冠服佩玉悉从方色　南史齐永明六年十月庚申初临太极殿读时令
　　景祐读时令
　　景祐四年【丁丑岁】三月诏五月朔行入閤之仪仍读时令以朔日夏至戊戌改用七月朔寻罢之先是诏国朝时令委编修官约唐月令撰定以备宣读于是贾昌朝等采国朝律厯典礼日度昏晓中星及祠祀配侑诸事当以岁时施行者改定一篇上之遂诏因入閤行其礼后亦不果　初李淑上时政十议议时令曰愿命有司讲旧礼以气至之日集文武官读时令于天安殿
　　政和明堂颁朔布政
　　政和七年十月乙夘朔御明堂颁朔布政　唐武后圣厯初诏议告朔于明堂读时令布政事太常博士辟闾仁谞曰经无天子月告朔唯玉藻天子听朔南门之外周太宰正月之吉布政干寳曰建子月告朔日也今元日读时令合古听朔事独郑以秦制月令有五帝五官因言听朔必以特牲告时帝及神非是张齐贤质曰周太史颁朔邦国是摠颁于诸侯天子月告者颁邦国都鄙内外异言之礼不可阙【防要元年闰腊月十九日制依王方庆议四时孟月朔日及季夏于明堂行告朔礼用郑义告五时帝于堂上】

　　玉海卷十二
<子部,类书类,玉海>
　　钦定四库全书
　　玉海卷十三
　　宋　王应麟　撰
　　律厯
　　改元
　　黄帝五始文
　　春秋正义春秋纬称黄帝受图有五始说公羊者云元者气之始春者四时之始王者受命之始正月者政教之始公即位者一国之始春秋纬云黄帝坐于扈阁凤凰衔书致帝前其中得五始之文谓此五事何休又云公即位者一国之始政莫大于正始故春秋以元之气正天之端以天之端正王之政以王之政正诸侯之即位
　　文王改元
　　诗文王正义尚书运期授注云周文王以戊午蔀二十九年受命受命之月已是季秋至明年乃改元书序云惟十有一年武王伐殷注云本文王受命而数之是年入戊午蔀四十岁矣以厯校之入戊午蔀二十九年岁在戊午其年殷九月二十五日得甲子明年乃改元则元年岁在己未是得赤雀之命后年改元之验也【是类谋注云入戊午蔀二十九年时赤雀衔丹书而命之　季秋之月甲子赤雀衔丹书】　武成正义文王断虞芮之讼诸侯归之改称元年诸侯自于其国各称元年是已之所称容或中年得改汲冡周书魏惠王有后元年汉初文帝二元景帝三元此必有因于古也
　　汉改元　嘉瑞改元【见祥瑞】
　　文帝十六年【史记十七年】九月得玉杯刻曰人主延夀明年改元索隐曰按秦本纪惠文王十四年更为元年又汲冡竹书魏惠王亦有后元当取法于此又按封禅书以新垣平日再中故改元也　武帝建元元年顔师古曰年号起于此　封禅书后三年有司言元宜以天瑞不宜以一二数一元曰建二元以长星曰光今郊得一角兽曰狩云【刘贡父曰后三年盖尽元狩六年至元鼎三年也然元鼎四年方得寳鼎无縁先三年而称之以此而言自元鼎以前之元皆有司所追命其实年号起元鼎故元封改元始有诏书矣　吕氏曰封禅书言天子封泰山反至甘泉有司言寳鼎出为元鼎以今年为元封元年然则元鼎年号亦追改也】终军传对曰今郊祀未见于神只而获兽以馈宜因昭时令日改定告元对奏由是改元为元狩【刘仲冯曰按纪获麟在元狩元年史记封禅书元鼎三年有司始言元不宜以一二数乃云三元曰狩盖追述也】
　　汉改元正厯
　　肃宗　贾逵传陛下通天然之明建大圣之本改元正厯垂万世则是以麟凤百数嘉瑞杂遝注改元谓改建初九年为元和元年【八月癸酉诏】正厯谓元和二年始用四分厯【二月甲寅】章帝时凤凰见百三十九麒麟五十二白虎二十九黄龙三十四神雀白燕等史官不可胜纪见东观记　陈汤传耿育上书延夀汤系万里难制之虏先帝下明诏宣着有功改年垂厯传之无穷应是南郡献白虎　元帝纪邉垂长无兵革之事其改元为竟宁
　　唐古今年号录
