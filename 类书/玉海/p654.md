<!-- { "loadSidebar": true } -->
　　西都赋汉之西都在于雍州实曰长安建金城之万雉呀周池而成渊披三条之广路立十二之通门【东宣平清明霸南覆盎安西安西章直西城北横洛厨城】内则街衢洞达闾阎且千九市开塲货别隧分【汉宫殿名长安有宣平覆盎万秋横门东都宣德元成青绮章义仁寿石门见蓺文类聚】　西京赋城郭之制旁开三门参涂夷庭方轨十二街衢相经防里端直甍宇齐平注一面三门门三道涂容四轨周礼曰管国方三门　百官表城门校尉掌京师城门屯兵【征和二年初置城门屯兵】有司马十二城门【师古曰门各有萧望之小苑东门亦其比也　蔡义补覆盎城门】　黄图【又水经注】长安城东出南头第一门霸城门民见门色青名曰青城门或曰青门召平种青门外庙记亦曰青绮门【水经注第三门本曰霸门】莾更曰仁寿门无疆亭东出第二门曰清明门一曰籍田门以门内有籍田仓一曰凯门汉宫殿疏第二门名城东门莾更曰宣德门布恩亭东出北头第一门曰宣平门民间谓东都门建始元年秋八月有白蛾羣飞蔽日从东都门至枳道【如淳注引黄图长安城东面北头门曰宣平城门其外郭曰东都门景中二年九月晦日食军东都门外】疏广受乞骸归公卿大夫为设祖
　　道供帐东都门外即此门也其郭门亦曰东郭即逢萌挂冠处也【昌邑王且至广明东都门龚遂曰此长安东郭门也　杜笃光武修理东都城门西征赋践宣平之清阈】莽更名春王门正月亭【翟义有春王城门校尉王况】东都门至外郭亭十三里【水经注有曰东城门】南出东头第一门曰覆盎门一号杜门庙记曰与洛门相去十三里二百十歩有鲁班输所造桥其南有下杜城故曰下杜门又曰端门北对长乐宫莽更名永清门【水经注作永青】长茂亭南出第二门曰安门亦曰鼎路门北对武库莽更名光礼门显乐亭南出第三门曰西安门北对未央宫一曰便门即平门也古者平便同字【水经注夲名平门】建元三年初作便门桥【注北面西头门　薛广德上出便门注南面西头第一门　水经注西出南头第一门章门又曰便门】莽更名信平门诚正亭西出南头第一门曰章城门汉宫殿疏同三辅旧事章门亦曰光毕门又曰便门元延元年章城门牡自亡【谷永对曰章城门通路寝之路】莽改曰万秋门亿年亭西出南头第二门曰直城门亦曰直门宫殿疏亦曰龙楼门门上有铜龙【成纪召太子出龙楼门不敢絶驰道西至直城门】莽更曰直道门端路亭西出北头第一门曰雍门本名西城门其水北入有函里民名曰函里门【水经注西出南头第三门名西城门亦曰雍门民名曰函里门又曰光门亦曰突门　外戚注雍门在长安西北】莽改曰章义门着谊亭北出东头第一门曰洛城门又曰髙门宫殿疏又名鹳雀台门外有汉武承露盘在台上【水经注第三门本名杜门亦曰利城门其外有客舎民曰客舍门又曰洛门】莽更名进和门临水亭北第二门曰厨城门长安厨在门内因为门名【后汉注洛城门其内有长安厨官俗名厨城门　水经注北出西头第二门本名洛门又曰朝门一曰髙门　霍光注北出中门有长安厨故谓厨城门】莽更名建子门广世亭北出西头第一门曰横门门外有桥曰横桥【成纪虒上小女走入横城门注如淳曰横音光　史记曰横城门　史记正义秦兴乐宫北门对横桥　元鳯四年封鄯善百官送至横门外】莽更曰朔都门左幽亭【其外郭有都门有棘门又有通亥门　晋志北落师门一星在羽林西南天之蕃落也长安城北门曰北落门以象此也】汉城门皆有掌时谨启闭也三辅决録长安面三门四面十二门皆通达九道以相经纬三涂洞辟隠以金椎周以林木左右出入为徃来之径行者升降有上下之别【水经注诸门皆通逵九达三途洞开】班固西都赋云云又张衡西京赋云云是也　周礼司门注若今城门校尉主三城十二门疏举汉法况之　续志注汉旧仪曰长安城方十三里经纬各长十五里十二城门
　　汉端门　掖门
　　天文志太微南四星执法中端门左右掖门注端门太微正南门　周勃传皇帝入未央宫有谒者十人持防卫端门【师古曰殿之正门】曰天子在也足下何为者不得入太尉往谕廼去皇帝遂入　燕王旦鼠舞殿端门中注师古曰端门正门也　黄图秦营宫殿端门四达　周礼太仆大寝门外注内朝之中如今宫殿端门下　后礼仪志冬夏至太史令八能士坐于端门左塾　百官志注元嘉二年大将军冀朝到端门若龙门谒者将引马融召诣对策注对策于北宫端门　左雄传孝防先诣公府副之端门练其虗实　西都赋立金人于端闱注正门也　东京赋启南端之特闱立应门之将将注李善曰洛阳宫舍记曰洛阳有端门薛综曰端门南方正门应门中门也　洛阳宫名有南端门东西南北掖门　吕后纪刘章从勃请卒千人入未央宫掖门注非正门而在两旁若人之臂掖【郎中令掌宫殿掖门户应劭云汉制内至禁省为殿门外至大道为掖门】　成帝纪尚方掖门　杨恽髙昌侯车犇入北掖门　仪礼注闱门如今东西掖门
　　汉金马门【又谓之黄门】　鲁班门
　　列公孙元光五年对策天子擢为第一拜为博士待诏金马门【叙平津斤斤晚跻金门】注如淳曰武帝时相马者东门京铸作铜马法献之【见马援传】立于鲁班门外更名鲁班门为金马门【史记金马门宦者署门旁有铜马故谓之金马】　东方朔待诏公车上使待诏金马门稍亲近【史记东方朔曰避世金马门】　主父偃严安徐乐皆待诏金马门　霍光出昌邑羣臣置金马门外　王褎宣帝修武帝故事益召髙才刘向张子侨华龙栁褎等待诏金马门上欲兴协律之事王褎作中和乐职宣布诗　贾捐之元帝时言得失待诏金马门周堪白令郑朋待诏金马门　扬雄解嘲歴金门公孙创业于金马　张汤賛注班固目録成帝时冯商待诏金马门受诏续太史公十余篇　蓺文志武帝时有待诏金马苍三篇【又作胶苍】　黄图金马门宦者署武帝得大宛马以铜铸象立于署门因以为名【后汉南宫亦有金马门宦者署】两都赋序武宣之世内设金马石渠之署西京赋
　　兰台金马递宿迭居　文选金闺诸彦兰台羣英注金闺金马门也　华峤书曰明帝至长安取飞防并铜马置上西门平乐观故张平子东京赋曰平乐都场天马半汉　陆机洛阳记云金马门外聚羣贤铜駞陌上集少年又曰有铜驼二枚在宫之南四防通【顔师古亦云铜驼街在雒阳西京无也】　郡国志蒯城慕容儁铸铜马于门侧谓曰铜马门　龙楼门有铜龙栢梁台有铜柱上林有飞防观建章有鳯
　　阙
　　汉长乐宫东阙　西阙
　　见宫类　汉丞相萧何自题苍龙白虎二阙
　　汉建章鳯阙　璧门　【详见建章宫】
　　羽猎赋序营建章鳯阙神明馺娑穷妙极丽【三辅故事云其阙圆上有铜鳯皇　汉武故事云阙髙二十丈】　闗中记鳯阙一名别风阙【一名折风】言别四方阊阖之内别风嶕峣是也【杨震闗辅古语云俗谓鳯凰阙为玉女楼】　黄图建章宫南有玉堂璧门三层台髙三十丈玉堂内殿十二门阶陛皆玉为之铸铜鳯髙五尺餙黄金栖屋上下有转枢向风若翔椽首薄以璧玉因曰璧门魏繁钦建章凤阙赋上规圜以穹窿下矩折而防直
　　象元圃之层楼肖华盖之丽夭抗神鳯以甄甍似虞廷之锵锵序云秦汉规模泯毁惟建章鳯阙耸然独存虽非象魏之制亦一代之巨观　水经注黄图曰鳯阙髙七丈五尺　文选注魏文帝歌曰长安城西有双圆阙上有双铜爵一鸣五谷生再鸣五谷熟【闗中记建章宫圆阙临北道鳯在上阊阖门内东出有折风阙一名别风】　史记正义三秦记云栢梁台有铜鳯因名鳯阙
　　汉便门
　　武纪建元三年初作便门桥注师古曰便门长安城北面西头第一门即平门也作桥渡渭水以趋茂陵即今便桥　水经注西出南头第一门名章门又名便门【与顔注异】　元和志在长安西门
　　汉长门　延寿门
　　东方朔传窦太主献长门园更名长门宫注如淳曰长门在长安城东南　外戚上林有延寿门
　　汉横门
　　戾太子传焚蘓文于横桥上注孟康曰横音光师古曰即横门渭桥也　西域元鳯四年封尉屠耆为鄯善王丞相将军百官送至横门外祖而遣之　成纪建始三年小女陈持弓走入横城门阑入尚方掖门注横音光黄图北面西头第一门掖门在两旁如人臂掖汉龙楼门　直城门　作室门　尧母门
　　成纪为太子好经书寛博谨慎初作桂宫【桂宫在城居近北】上尝急召太子出龙楼门【门楼上有铜龙若白鹤飞防因以名　陆厥诗又防铜龙门】不敢絶驰道西至直城门得絶乃度还入作室门上迟之问其故以状对上大悦乃着令太子得絶驰道云【长安城西出第二曰直城门宫殿疏曰亦曰龙楼门上有铜龙本名直门】　赵偼伃居钩弋宫太始三年生昭帝任身十四月廼生上曰闻尧十四月而生廼命所生门曰尧母门【见宫类】
　　汉应门
　　班偼伃赋应门闭兮禁闼扄注师古曰正门谓之应门扬雄甘泉赋前熛阙后应门
　　汉开阳门【详见下段】
　　百官志雒阳城十二门注应劭汉官曰开阳门始成未有名宿昔有一柱来在楼上琅邪开阳县上言县南城门一柱飞去光武使人识视怅然遂坚防之刻记其年月因以名焉
　　汉雒阳十二门　城门
　　百官志城门校尉一人秩比二千石掌雒阳城门十二所司马一人千石主兵【一作车】城门毎门一人六百石【十二门各有铭李尤作　汉官仪曰十二门皆有亭】其正南一门曰平城门【午汉官秩曰平城门为宫门不置置屯司马秩干石】北宫门属卫尉其余上西门【戍应劭汉官曰上西不纯白丹镂之】雍门【酉】广阳门【申】津门【未】小苑门【午】开阳门【巳】耗门【辰】中东门【卯】上东门【寅】谷门【子】夏门【亥】凡十二门【注引李尤铭位在十二辰前志开阳县属东海郡当攷　蔡质汉仪曰雒阳二十四街街一亭十二城门门一亭　梁商传帝幸宣阳亭注城门皆有亭】　李尤铭平城门平城司午厥位处中上西门上西在季位月惟戌雍门雍门处中位月惟酉广阳门广阳惟孟厥月在申津门津名自定位季月未开阳门开阳在孟位月惟巳耗门耗门值季月位在辰中东门中东处仲月位当夘上东门上东少阳厥位在寅谷门谷门北中位当于子【一作丑】夏门夏门值孟位月在亥【详见御览类聚】　五行志光和元年蔡邕对曰平城门正阳之门与宫连郊祀法驾所由从出门之最尊者也【南宫平城门】　坚镡晨开上东门注洛阳故城东面北头第一门【髙祖封诸子雒阳上东门外】　桓帝纪召帝到夏门亭注洛阳城北面西头门也门外有万寿亭皇后纪臯门亭注诗注云王之郭门曰臯门
