<!-- { "loadSidebar": true } -->
　　唐京城皇城门
　　见城类　百官志门下省城门郎四人掌京城皇城宫殿诸门开阖之节武徳五年置门仆八百人番上送管钥　六典城门郎掌京城皇城宫殿诸门开阖之节奉其管钥而出纳之【明徳等门为京城门朱雀等门为皇城门承天等门为宫城门嘉德等门为宫门太极等门为殿门通内等门并同上閤门】开则先外而后内阖则先内而后外所以重中禁尊皇居也其晨昏撃鼓之节而启闭之凡皇城宫城阖门之钥先酉而出后戍而入开门之钥后丑而出夜尽而入京城阖门之钥后申而出先子而入开门之钥后子而出先卯而入若非其时而命启闭则诣閤覆奏奉防合符而开阖之　防要至德三年正月二十七日改安上门曰先天门及坊门有安字者悉改俄复旧
　　唐立德门
　　防要贞观三年三月三日赐羣臣大射于立徳门唐教门　崇明门【又见元防及储官类】　金液门
　　防要贞观十七年十一月二十八日皇孙生宴官寮于敎门【东宫　六典云在紫宸殿左孝敬为太子改为崇敎门】长庆二年十二月册皇太子御紫宸殿【故事御宣政】是日备宫县于殿廷列内仗于两閤门内羣臣辨色序立于宣政门外俄就外廊食讫始入自月华门列位于正衙辰后一刻方入閤太子歩自崇明门以官寮翼从进至龙墀东面再拜受册乃归崇明门幕殿羣臣退诣崇明门谒太子大和八年十月十七日皇太子与太师相见前一日开崇明门【旧史大和八年十月皇太子见太师路隋于崇明门】开成三年四月敕师保宾客詹事每朔望诣崇明门【庄恪太子传开成三年诏宫臣诣崇明门谒朔望】　太宗纪贞观二十三年三月丁卯命皇太子听政于金液门礼志皇太子加元服设宾次于重明门外　武徳九
　　年六月改东宫礼嘉徳门为重光宣明门
　　唐司门式　门籍【见符节类】
　　百官志司门郎中掌门闗出入之籍　顔真卿传太宗勤劳庶政其司门式曰无门籍者有急奏令监司与仗家引对不得闗碍防壅蔽也置立仗马二须乘者听此其平治天下也　会要景云二年六月敕南衙北门及诸门进状及降墨敕皆昼题时刻夜题更筹
　　唐章武门
　　段志与宇文士及勒兵卫章武门太宗夜遣使至二将军所士及披戸纳使志拒曰军门夜不开使者示手诏曰夜不能辨比明太宗叹曰真将军周亚夫何以加　吕温賛风谧霜凝严扃达晨天子之使驻车军门
　　唐北门
　　兵志贞观初择善射者百人为二番于北门长上　官志干封以后始号北门学士　元万顷武后讽帝召诸儒论譔禁中朝廷疑议表疏皆宻使参处以分宰相权故时谓北门学士　张昌龄奏豫北门修撰　桓彦范时中宗每北门起居因得谒陈秘计
　　唐北阙
　　实録贞观二十年十月司空龄及将作大匠立徳大营北阙制显道门观并成
　　唐承天门
　　实録太宗贞观十七年四月丙戌立太子御承天门大赦睿宗景云元年七月己巳御承天门皇太子诣朝堂受册二年十一月戊子御承天门宴突厥宗开元元年九月庚辰【一云己夘】宴王公百僚于承天门二年六月丙寅吐蕃献盟书御承天门楼引见六年十一月丙申谒太庙廻御承天门赐文武官有差武宗防昌五年正月辛亥郊御承天门大赦　睿宗纪安国相王即位于承天门【景云元年六月甲辰】　六典承天门盖古之外朝元正冬至燕防受朝则御以听政【见宫类】　仪卫志承天门内则左右卫挟门队列东西廊下门外则左右骁卫挟门队列东西廊下天子升路黄门侍郎前奏请发銮驾动警跸鼔传音驾出承天门　李朝隠迁长安令宦官干请曵去之睿宗后御承天门对百官及朝集使褒谕其能王琚从帝至承天楼下诛萧岑
　　唐安福门
　　实録髙宗永徽三年二月甲寅上御安福门楼观百乙卯谓侍臣曰昨登楼欲观人情及风俗奢俭非为声乐已焚鞠杜胡人窥望之情睿宗太极元年正月辛未朔御安福门宴突厥延和元年【即太极元年】七月庚申御安福门宴羣公卿士设太常九部乐宗先天元年【即延和元年】九月乙亥上皇御安福门赐羣公卿士射　睿宗纪先天元年正月辛卯幸安福门观酺七月己卯幸安福门观乐【二年正月望夜燃灯帝御延喜安福门纵观】　防要先天元年九月九日御安福门赐公卿射二年三月三日太上皇御安福门观百寮射至八日乃止　列传郭子仪自泾阳入朝御安福门待之楼上朝见及薨御安福门哭之【见旧史】武元衡为西川节度使宪宗御安福门慰遣之　杜
　　元頴为西川节度使【长庆三年正月】帝御安福门临饯【安福门在皇城西门之北】
　　唐京师九门观【又见城类】
　　髙宗纪永徽五年十月癸卯筑京师罗郭起观于九门防要永徽五年十一月十一日用雍州夫四万一千
　　人修京师罗城郭三十日毕九门各施观明徳观五门工部尚书阎立德为使开元十八年四月一日筑京城九十日毕　六典工部郎中京城左河华右陇坻前终南后九南面三门中曰明德左曰啓夏右曰安化【至徳三年正月改安化为达礼】东面三门中曰春明北曰通化南曰延兴西南三门中曰金光北曰开逺南曰延平【北面无门】
　　唐肃章门
　　萧德言以经授太子髙宗立乘舆至肃章门【太极殿右】引见礼遇隆重由是晋府及东宫旧臣子孙并增秩赐金通典册内命妇三品以上设册按使次于肃章门外
　　唐光顺门
　　实録【兼本纪】髙宗龙朔三年十月辛巳诏皇太子五日一至光顺门【在紫宸殿右】监诸司奏事小事决之【纪】肃宗乾元三年正月丙寅外命妇朝皇后于光顺门内殿代宗永防元年九月庚寅观浮屠象于光顺门【纪】穆宗元和十五年七月乙巳诏今月六日是朕载诞之辰奉迎皇太后于宫中上寿其日百寮命妇宜于光顺门进名参贺朕于光顺门内殿与百寮相见永为常式【旧纪】敬宗长庆四年二月乙巳上率羣臣诣光顺门册皇太后【旧纪】文宗太和元年十一月甲申日南至宰臣率百僚诣光顺门朝贺皇太后二年正月戊申朔百僚赴光顺门起居七年正月己丑朔元朝毕百僚赴光顺门贺皇太后代宗女嘉丰公主与普宁公主同降有司具册礼光顺门　韦绶传穆宗时绶建白帝诞日先诣光顺门贺皇太后然后上皇帝寿艺文志大明宫光顺门外东都明福门外皆创集贤书院【百官志开元十一年光顺门外置丽正书院十二年东都明福门外亦置】　韩愈论举选诣光顺门奏状
　　唐章善明福门　明徳门
　　防要文明元年九月五日令五品以上清官日于章善明福门待制证圣元年以员半千王剧为文馆学士与著作路敬淳分日于明德门待制【传作显福门】
　　唐定鼎门
　　防要长寿元年九月神都改造文昌台及定鼎上东等城门修筑外郭并鳯阁侍郎李昭德所制　列传李昭德武后营神都规创文昌台及定鼎上东诸门标置华壮　张柬之还襄州中宗赋诗祖道诏羣臣饯定鼎门外　武攸绪神龙元年归嵩山令京官五品以上饯于定鼎门外【隠逸】　萧嵩开元十四年以兵部尚书领朔方节度使既赴军有诏供帐饯定鼎门外宗赋诗劳行后汉志雒阳东城门名鼎门九鼎所从入　文选谢晖诗驱车鼎门外注帝王世纪曰成王定鼎郏鄏其南门名定鼎门盖九鼎所从入也
　　唐显福门【洛阳】
　　员半千传为文馆学士与路敬淳分日待制显福门下
　　唐上东门【洛阳】
　　魏元忠神龙二年为右仆射谒告上冢诏宰相诸司长官祖道上东门赐锦袍给骑四人侍赐银千两　张嘉正为定州刺史帝赋诗诏百官祖道上东门
　　唐芳林门
　　徐齐髙宗时为崇文馆学士侍皇太子讲修书于芳林门【禁苑门也　唐末芳林十哲自北门入】　旧纪中宗令学士自芳林门入集梨园　实録元和三年四月甲寅御芳林门张乐　防要元和十二年四月诏右神策军一千筑夹城自云韶门过芳林门西至修德里以达于兴福寺【又置新市于芳林门南】
　　唐通化门
　　旧纪景龙三年八月乙未【云二年秋】亲送朔方揔管张仁旦于通化门外【门在京城东面之北】上制诗【传云赋诗祖道】　列李义琰致仕公卿以下悉祖饯通化门外时人比汉疏广哥舒曜讨李希烈帝祖通化门　裴度元和十二年宣慰淮西帝御通化门临遣　李光顔长庆初将伐镇州复还镇忠武宰相百官班饯帝御通化门临送　李吉甫为淮南节度帝为御通化门祖道
　　唐延喜门
　　宗先天二年正月望上皇御延喜门观乐【门在皇城东门之北】防要贞元三年【一云四年】十月二十五日戸部侍郎班宏
　　奉敇修延喜楼筑夹城龙纪元年二月上御延喜门受俘干宁二年十一月上御延喜门受俘馘旧纪贞元四年二月筑延喜门北复道属于永春门【复修延喜门观】　通鉴宣宗大中初吐蕃大乱三年二月秦原安乐三州及石门等七闗来降以太仆卿陆躭为宣谕使诏泾原灵武鳯翔邠宁振武皆出兵应接六月泾原节度使康季荣取原州及石门驿藏木峡制胜六磐石峡六闗秋七月丁巳灵武节度使朱叔明取长乐州甲子邠宁节度使张君绪取萧闗鳯翔节度使李玭取秦州八月乙酉改长乐州为威州河陇老防【一本作髙年又作耆老】千余人诣阙下巳丑上御延喜门楼见之欢呼舞跃解胡服袭冠带观者皆呼万歳十月西川节度使杜悰奏取维州【纪云吐蕃以维州归于有司】十二月山南西道节度使郑涯奏取扶州【纪云吐蕃以扶州归于有司】五年春二月壬戌沙州刺史【一本云首领】张义潮来降以为沙州防御使十月定伊西甘肃兰鄯河岷郭十州遣其兄义泽奉十一州图籍入见于是河湟尽入于唐【纪云十月义潮以沙伊肃鄯甘河西兰岷廓十一州归于有司】十一月置归义军以义潮为节度使十一州观察使咸通七年二月义潮奏克西州北庭轮台清镇等城十月生擒论恐热【吐蕃仆固俊斩恐热】吐蕃自是衰絶　公主岐阳公主下嫁帝御延喜门止主车　仪卫志皇太子卤簿太傅乘车训导少傅乘车训从出延喜门
　　唐朱雀门
　　六典隋文立制士庻不得杂居朱雀门【皇城正南】之内故宗庙官寺兵卫悉在焉　直街自南亘北南为朱雀街
　　唐东都城门
　　六典东都城南面三门中曰定鼎左曰长夏右曰厚载东面三门中曰建春南曰永通北曰上东北面二门东曰安喜西曰徽安皇城在西北隅南面三门中曰端门左曰左掖门右曰右掖门东面一门曰宾耀西面二门南曰丽景北曰宣耀东城在皇城之东东宣仁南承福望宫南三门曰应天兴教光政其内曰乾元门上阳宫东面二门南曰提象门【即正衙门】北曰星躔门　防要显庆五年九月改东明门为賔耀西明门为宣耀　旧纪天寳二年十二月己亥东京应天门改为乾元
　　唐阊阖阙
　　两京记东都城有阊阖阙在映日堂东隔城之上阙北及南皆有观象台女史仰观之所【晋宫阁名曰洛阳城阊阖门】
　　唐顺天门　太极门
　　礼志皇太子加元服设文武官门外位于顺天门【即承天门】外道东西賔賛入立于太极门外道东西面元正戸部以诸州贡物陈于太极门东
　　唐通干观象门　宣政门【又见下】　閤门
