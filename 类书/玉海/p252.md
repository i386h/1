<!-- { "loadSidebar": true } -->
　　淮南子神农无制令而民从唐虞有制令而无刑罚【汜论训】黄帝治天下法令明而不闇　管子黄帝治天下置法而不变尧之治也善明法察令而已　汉张敏传建初中上疏曰【驳经侮法】孔子垂经典臯陶造法律原其本意皆欲禁民为非注史游急就篇曰臯陶造狱法律存也【刘向曰今之刑非臯陶之法也而有司请定法削则削笔则笔】　左夏书曰昬墨贼杀臯陶之刑也　风俗通臯陶谟虞始造律　国语展禽曰尧能单均刑法以仪民　舜之命官先播谷次敷教而后及于刑葢有以养民之身善民之心不获已乃置刑焉　钦恤者圣人用刑之心明允者圣人用刑之法
　　夏政典【见政要类】　科条　禹法
　　隋志书述唐虞之世五刑有服夏后氏正刑有五科条三千【左传晋叔向曰夏有乱政而作禹刑】　法言唐虞象刑惟明夏后肉辟三千不胶者卓矣　吕刑穆王训夏赎刑注穆王训畅夏禹赎刑之法更从轻疏夏法行于前代废已久矣今复训畅夏禹赎刑之法以周法伤重更从轻以布告天下　尚书大传夏刑三千条【见唐长孙无忌律疏序】　荀子君道篇禹之法犹存而夏不世王得其人则存　法者治之端君子者法之原有君子则法虽省足以徧矣
　　汤四方献令　汤令
　　周书王会篇伊尹朝献商书汤问伊尹曰其为四方献令伊尹受命于是为四方令曰臣请正东符娄仇州伊虑沤深九夷十蛮越沤鬋髪文身请令以鱼支之鞞鲒鲗之醤鲛利劒为献正南瓯邓桂国损子产里百濮九菌请令以珠玑瑇瑁象齿文犀翠羽菌鹤短狗为献正西昆仑狗国亲枳已闟耳贯胷雕题杂丘漆齿请令以丹青白旄纰江歴【珠名】龙角神龟为献正北空同大夏莎车姑他旦畧貌胡戎翟匈奴楼烦月氏犂其龙东胡请令以橐駞白玉野马騊駼駃騠良弓为献汤曰善【后汉西南夷传注引周书伊尹为四方献令曰正西昆仑狗国云云请令以丹青白旄纰龙角神龟为献汤曰善】　帝王纪汤令未命之为士者车不得朱轩及有飞轸不得乗饰车骈马衣文绣命然后得以顺有徳左叔向曰商有乱政而作汤刑注言不能议事以
　　制
　　殷刑书
　　康诰王曰外事汝陈时臬司师兹殷罚有伦疏外土以狱事上于州牧之官为奉王事汝当用刑书为布陈是刑法为司牧其众故受而聴之既卫居殷墟又周承于殷后刑书相因故兼用其有理者谓当时刑书或无正条而殷有故事可兼用若今律无条求故事之比也王曰汝陈时臬事罚蔽殷彛注陈是法事其刑罚断狱用殷家常法谓典刑故事　君陈殷民在辟予曰辟尔惟勿辟予曰宥尔惟勿宥惟厥中
　　周士八成　五戒　箕子八条
　　秋官大司防凡诸侯之狱讼以邦典定之【六典】大夫之狱讼以邦法断之【八法】庶民之狱讼以邦成之注八成也罪所不贷有一定之法故曰成以官成待万民之治若今时决事比也　士师【下大夫四人】掌士之八成曰邦汋邦贼邦谍犯邦令挢邦令为邦盗邦朋邦诬【注郑司农云八成者行事有八篇若今时决事比】以五戒先后刑罚【注先后犹左右也】毋使罪丽于民一曰誓用于军旅二曰诰用于会同【注誓诰于书则甘誓汤誓大诰康诰之属】三曰禁用诸田役四曰纠用诸国中五曰宪用诸都鄙【禁则军礼曰无千军无自后射此其类也】　汉地理志殷道衰箕子去之朝鲜教民以礼义乐浪朝鲜民犯禁八条相杀以当时偿相伤以谷偿相盗者没入为其家奴婢欲自赎者人五十万虽免为民俗犹羞之是以民不相盗无门户之闭今犯禁寖多至六十余条可贵哉仁贤之化也注师古曰八条不具见
　　周盟书
　　秋官大司防凡邦之大盟约涖其盟书而登之天府大史内史司会及六官皆受其贰而蔵之　司盟【下士二人】掌盟载之法凡邦国有疑会同则掌其盟约之载及其礼仪北面诏明神既盟则贰之注诏之者读载书以告之贰者写副以授六官　左周之宗盟异姓为后【隠十一年】展喜曰周公太公股肱周室夹辅成王劳之而赐之盟曰世世子孙无相害也载在盟府太师职之【僖二十六年】平王赐骍旄之盟　　践土载书蔵在周府
　　周刑书【见后】　三法　管子七法　三王法令
　　秋官司刑【中士二人】掌五刑之法以丽万民之罪墨罪五百劓罪五百宫罪五百刖罪五百杀罪五百若司冦断狱讼则以五刑之法诏刑罚而以辨罪之轻重注书云云此二千五百罪之目畧也其刑书则亡夏刑大辟二百膑辟三百宫辟五百劓墨各千周则变焉所谓世轻世重诏刑罚者处其所应不如今律家所署法　大司防县刑象之法　小司防正嵗帅属观刑象令以木铎令羣士乃宣布于四方宪刑禁【士师之五禁杜子春曰宪谓幡书以明之】士师【下大夫四人】以木铎徇于朝书而县于门闾正嵗宪
　　禁令于国及郊野　讶士【中士八人】读誓禁　布宪【中士三人下士四人】掌宪邦之刑禁正月之吉执旌节宣令于四方管子七法第六注谓则象法化决塞心术计数【此七法之目也】任法第四十五尧之法也善明法禁之令而已黄帝之治也置法而不变使民安其法者也周书曰国法法不一则有国者不祥民不道法则不祥国更立法以典民则祥生法者君也守法者臣也法于法者民也　汉晁错对策曰三王为法令合于人情而后行之　晋志汝南王亮奏周县象魏之书汉咏画一之法熊逺奏曰周建象魏之制
　　周六约
　　秋官司约下士二人【约于妙反言语之约束】掌邦国及万民之约剂治神之约为上【谓命祀郊社羣望祖宗】治民【征税迁移仇讐既和】治地【经界田莱】治功【王功国功之属赏爵所及】治器【礼乐吉凶车服】治挚之约次之【玉帛禽鸟】大约剂【邦国】书宗彛小约剂【万民】书丹图注此六约者诸侯以下至于民皆有焉治者理其相抵冐上下之差也六官初受盟约之贰
　　周三法
　　秋官司刺下士二人掌三刺【讯羣臣羣吏万民】三宥【不识过失遗亡】三赦【幼弱老旄憃愚】之法以赞司防聴狱讼以此三法者求民情断民中而施上服下服之罪【疏由用三法故断民得中】　小司防以三刺断庶民狱讼之中　春官内史执国法及国令之贰以考政事逆会计注国法六典八法八则　夏官都司马以国法掌其政学
　　周律　周文王法　周法　楚仆区法
　　唐韩仲良传武徳初建言周律其属三千秦汉后约为五百　管子周郑之礼移则周律废矣　左传昭七年楚芋尹无宇曰周文王之法曰有亡荒阅所以得天下也吾先君文王作仆区之法曰盗所隠器与盗同罪所以封汝也注有亡人当大搜其众仆区刑书服防云隠匿亡人之法【张斐律序曰郑铸刑书晋作执秩楚造仆区赵制国律】　汉志儒家周法九篇法天地立百官　公羊传文九年云继文王之体守文王之法度注文王始受命制法度【周颂仪式刑文王之典维清缉熙文王之典】
　　周圜土　嘉石　肺石
　　秋官大司防以圜土聚教罢民【注郑司农云圜圜上也今狱城圜疏东方主规规主仁恩凡断狱以仁恩求出之故圜也】凡害人者置之圜土而施职事焉以明刑耻之其能改者反于中国不齿三年其不能改而出圜土者杀以两造禁民讼入束矢于朝然后聴之【注矢取其直一弓百矢束矢其百个与诗其直如矢泮水诗束矢其搜】以两剂禁民狱入钧金三日【取其坚】乃致于朝然后聴之以嘉石平罢民【注嘉石文石也疏嘉善也有文乃称嘉欲使罢民思其文理以改悔自修树之外朝门左】凡万民之有罪过而未丽于法而害于州里者桎梏而坐诸嘉石役诸司空重罪旬有三日坐朞役其次九日坐九月役其次七日坐七月役其次五日坐五月役其下罪三日坐三月役使州里任之则宥而舍之以肺石逹穷民【注肺石赤石也肺属南方火火色赤故肺石是赤石也使之赤心不妄告】凡逺近惸独老幼之欲有复于上而其长弗逹者立于肺石三日士聴其辞以告于上而罪其长　朝士掌建邦外朝之法左嘉石平罢民右肺石逹穷民焉　司圜【中士六人下士十二人】掌收教罢民任之以事【注若今时罚作圜士所收教者过失害人已丽于法者】
　　周九刑
　　礼司刑注其刑二千五百罪之目畧也其刑书则亡夏刑云云周则变焉所谓刑罚世轻世重疏夏刑据吕刑而言夏刑三千墨劓俱千至周减轻刑入重刑俱五百是夏刑轻周刑重案文十八年史克云周公制礼曰云云在九刑不防郑注尧典云正刑五加之流宥鞭朴赎刑此之谓九刑贾服以正刑一加之以八议昭六年云周有乱政而作九刑而云周公作者郑志云三辟之兴皆在叔世世末政衰随时自造刑书不合大中故叔向讥之作刑书必重其事以圣人之号神其书耳九刑之名是叔世所作假言周公其实非周公也　掌戮注罪二千五百条上附下附五刑而已　曲礼刑不上大夫注其犯法则在八议轻重不在刑书
　　周用人法
　　书周官注言周家设官分职用人之法疏周礼每官言人之员数及职所掌立其定法授与成王成王即政之初即有淮夷叛未暇以立官之意号令羣臣今既灭淮夷天下清泰故以周家设官分职用人之法以诏羣臣使知立官之大防也
　　甫刑金选品
　　汉萧望之张敞曰甫刑之罚小过赦薄罪赎有金选之品所从来久矣注应劭曰选音刷金铢两之名也师古曰字本作锊即锾也【説文锊锾也】其重一十铢二十五分铢之十三一曰重六两吕刑曰墨辟疑赦其罚百锾劓辟疑赦其罚唯倍剕辟疑赦其罚倍差宫辟疑赦其罚六百锾大辟疑赦其罚千锾是其品也　史记黥疑赦其罪百率注徐广曰率即锾也孔安国曰六两曰锾黄铁也【礼秋官疏夏侯欧阳説墨罚疑赦其罪百率古以六两为率郑以为古之率多作锾】
　　郑刑书　竹刑　晋刑鼎　楚宪今
　　左昭六年三月郑铸刑书【铸于鼎以为国之常法】叔向诏子产书曰先王议事以制不为刑辟夏有乱政而作禹刑商有乱政而作汤刑周有乱政而作九刑三辟之兴皆叔世也今吾子制参辟铸刑书将以靖民不亦难乎正义采取上世决事之比作书以为后法九刑葢周公别为此名故称之　定九年驷颛杀邓析而用其竹刑注邓析造刑罚书于竹简【刘向曰简法也久逺无其书】　襄九年宋使乐遄庀刑器注刑书疏载于器物　昭二十九年冬晋赵鞅荀寅赋晋国一鼔铁以铸刑鼎遂着范宣子所为刑书焉仲尼曰晋其亡乎失其度矣夫晋国将守唐叔之所受法度以经纬其民卿大夫以序守之民是以能尊其贵贵是以能守其业文公作执秩之官为被庐之法【僖二十七年文公搜于被庐修唐叔之法】以为盟主今弃是度而为刑鼎民在鼎矣何以尊贵　史楚懐王使屈原造为宪令魏安陵君曰手受大府之宪宪之上篇曰云云
　　秦汉旧律　令甲　魏李悝法经　诸儒章句
