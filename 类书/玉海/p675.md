<!-- { "loadSidebar": true } -->
　　水经注夫子故宅大一顷所居之堂后世以为庙汉髙祖十三年过鲁以太牢祀孔子庙屋三间夫子牀前有石砚一枚甚朴云平生时物鲁人藏孔子所乗车于庙中是顔路所请者也魏黄初二年令郡国修起孔子旧庙置百户吏卒庙有夫子像列二弟子执卷立侍汉魏以来庙列七碑二碑无字
　　齐晏子宅
　　晏子春秋齐晏公使更晏子之宅曰子之宅近市湫隘嚻尘不可居请更宅曰臣之先臣居此宅焉臣不足以代之【将更于豫章之图】　括地志晏子故宅后人名曰清节里齐威王养士稷门之下自淳于髠以下七十余人髙者为列大夫为开第康庄之衢髙门大屋尊宠之
　　汉髙祖宅
　　述征记丰水西九十里有汉髙祖宅　汉旧仪髙皇帝家在丰中阳里为沛泗上亭长及为天子立沛庙祠丰故宅
　　汉北第　东第　甲第
　　高纪五年五月诏曰法以有功劳行田宅云云十二年三月诏为列侯食邑者赐大第室吏二千石受小第室注孟康曰有甲乙次第故曰第　列传夏侯婴惠帝徳之赐北第第一注近北阙之地【西京赋北阙甲第当道直启】　司马相如檄位为通侯居列东第注师古曰东第甲宅也居帝城之东故曰东第　霍去病武帝为治第令视之苏武始元六年赐宅一区　韦贤地节三年以老病乞骸骨赐金百斤加赐第一区元成诗曰既耉致位惟懿惟奂厥赐祁祁百金洎馆　胡建射甲舍门注师古曰甲舍即甲第公主之宅　霍光宣帝赐甲第一区　张放赐甲第　栾大赐列侯甲第　景况建武五年赐甲第　郭伋为太中大夫建武二十二年赐宅一区及帷帐　鲍永赐洛阳商里宅辞不受【洛阳记上商里在洛阳东北本殷人所居】刘昆赐洛阳第舍　第五伦元和二年赐宅一区
　　魏文为张辽起第舍　晋赐王祥郑冲贺循第一区
　　汉尚冠里舍
　　宣纪时防朝请舍长安尚冠里元平元年秋七月遣宗正徳至曾孙尚冠里舍洗沐赐御府衣太仆以軨猎车奉迎曾孙就斋宗正府注师古曰尚冠长安中里名黄图长安闾里百六十有宣明建阳昌隂尚冠修成黄棘北焕南平大昌戚里
　　汉幸孔子宅　唐幸孔子宅
　　显宗纪永平十五年三月幸孔子宅祠仲尼及七十二弟子亲御讲堂命皇太子诸生说经注孔子宅在兖州曲阜县阙里中背洙面泗矍相圃之东北也【初鲁恭王壊孔子旧宅以广宫室闻金石丝竹之声乃不敢壊于壁中得古文经】　唐宗纪开元十三年十一月甲申【通鉴庚申旧纪丙申】幸孔子宅遣使以太牢祭其墓给复近墓五户【诏曰思阙里之风想雩坛之咏】　括地志孔子旧宅在兖州曲阜西南三里有阙里中有宅宅中有庙
　　汉南阳旧宅　祠旧宅
　　纪光武建武三年冬十月壬申幸舂陵祠园庙因置酒旧宅大防故人父老【东观记光武征秦丰幸旧宅】十七年十月甲申幸章陵【建武中更名舂陵为章陵】修园庙祠旧宅观田庐置酒作乐赏赐宗室诸母因酣恱相与语曰文叔少时谦信与人不欵曲惟直柔耳今乃能如此帝闻之大笑曰吾理天下亦欲以柔道行之乃悉为舂陵宫室起祠堂注光武旧宅在今随州阳县东南宅二里有白水焉即张衡所谓龙飞白水也【荆州记义阳安昌有光武宅枕白水】　明帝永平三年冬十月甲子从皇太后幸章陵观旧庐【隂后纪永平三年冬帝从太后幸章陵置酒旧宅防隂邓故人诸家子孙并受赏赐】十年闰四月南廵狩幸南阳日北至又祠旧宅礼毕飨校宫弟子作雅乐奏鹿鸣帝自御埙篪和之以娱嘉賔　章帝元和元年九月辛丑幸章陵祠旧宅八年八月南廵狩祠旧宅园庙见宗室故人　和帝永元十五年十月戊申幸章陵祠旧宅防宗室于旧庐劳赐作乐　桓帝延熹七年十月庚申幸章陵祠旧宅遂有事于园庙　南都赋曜朱光于白水防九世而飞荣察兹都之神伟启天心而寤灵园庐旧宅崇隆崔嵬御房穆以华丽连阁焕其相徽圣皇之所逍遥灵祗之所保绥章灵鬰以青防神庙肃以微微颂曰皇祖止焉光武起焉据彼河洛统四海焉本支百世位天子焉永世克孝怀桑梓焉真人南巡覩旧里焉【南都在南阳光武旧里以置都焉成帝时议欲废之故张衡作是赋以讽】
　　汉精舍
　　列传包咸于东海立精舍讲授　刘淑立精舍讲授诸生常数百人　檀敷立精舍教授数百人　李充立精舍讲授
　　汉诸葛亮宅
　　文选出师表三顾臣于草庐之中注汉晋春秋曰亮家于南阳之邓县荆州图副曰邓城旧县西南一里隔沔有诸葛亮宅是汉昭烈三顾处　水经沔水东迳隆中注歴孔明旧宅北刘季和镇襄阳命李安作宅铭云天子命我于沔之阳听鼔鞞而永思庶先哲之遗光后六十余年永平五年习凿齿又为宅铭　荆州记襄阳西北十许里名为隆中有孔明宅　　郡国志长沙南寺贾谊宅　国史志果州相如县有司马相如故宅　成都记成都县百歩有扬雄宅今草亭余迹尚存　抱朴子葛庐佐光武有大功受爵立宅舍于博望里　魏志衞臻逊位赐宅一区　荀彧家传既定冀州为公起大第于邺　魏奏事爵虽列侯食邑不满万户不得作第其舍在里中皆不称宅
　　唐赐甲第
　　列传河间王孝恭平公祏赐甲第一区谓人曰所居颇壮丽非吾心也　裴寂髙祖赐田千顷甲第一区　魏徴太宗辍小殿之材为建第　马周求胜地为创第市宅诏有司给直　狄仁杰武后赐第一区　杜暹开元十四年赐甲第一区厩马一匹　姚崇宗欲自近诏徙寓四方馆　郭子仪宅居亲仁里四分之一中通永巷赐良田美器名园甲馆　李泌代宗赐光福里第孔述睿为谏议徳宗赐第宅　李晟殄大盗诏赐第永崇里泾阳上田延平门之林园晟入第京兆供帐教坊鼔吹迎导诏将相送之　浑瑊赐大宁里甲第将相送归第　张茂昭贞元二十年十月赐甲第　李光顔赐开化里第　孔纬赐善和里第　符璘赐靖恭里第一区蓝田田四十顷　郭鏦尚徳阳郡主诏为主营第长兴里　房龄传帝幸芙蓉园观风俗龄敕子弟汛扫廷唐曰乗舆且临幸果幸其第因载还宫　崔郸传居光徳里建便斋宣宗题曰徳星堂
　　唐祠旧宅
　　高宗纪显庆五年二月甲午祠旧宅麟徳元年八月己卯幸旧第【一本云丁丑幸旧第宴羣臣】　旧纪髙宗龙朔元年天宫寺是髙祖濳龙时旧宅九月甲辰上周歴殿宇感怆久之睿宗景云二年八月【一云七月】乙卯诏以兴圣寺是髙祖旧宅有枯杮复生赦天下　地理志京兆府髙陵西四十里有龙跃宫本髙祖旧宅髙祖置为宫武功南十八里临渭水有庆善宫武徳元年髙祖以旧第置宫　会要太宗贞观六年苏世长奏曰臣昔在武功见陛下宅宇才蔽风雨　初学记太宗尝过旧宅赋诗曰新丰停翠辇谯邑驻呜笳一朝辞此去四海遂成家
　　唐隠士宅
　　田游岩传髙宗营奉天宫游岩旧宅直宫左诏不听毁天子自书牓其门曰隠士田游岩宅　通鉴永隆元年二月戊午幸嵩山处士田游岩所居　太宗贞观十二年幸洛阳髙年甄权宅权年一百三嵗拜朝散大夫赐几杖
　　唐五王子宅　十王宅
　　宁王宪传初睿宗五子列第东都积善坊号五王子宅及赐第上都隆庆坊亦号五王子宅先天后尽以隆庆旧邸为兴庆宫开元后皇子防多居禁中既长诏附苑城为大宫分院而处号十王宅【在安国寺东】所谓庆忠棣鄂荣光仪頴永寿延盛济等以十举全数也【十三年三月甲午封十三王防要十王谓庆忠棣鄂荣光仪颖永济　后盛寿陈丰常凉六王又就封入内宅是为十六宅】杜悰传宣宗世防王以下五王处大明宫内院而郓
　　王居十六宅　旧书先天后兴庆是龙濳旧邸因以为宫宁申岐薛王赐宅邸第相望环于宫侧诸王每日于侧门朝见　通鉴上即位附苑城为十王宅以居皇子宦官押之就夹城参起居自是不复出閤虽开府置官属及领蕃镇惟侍读时入授书官属但歳时通名起居宣宗大中二年上欲作五王院于大明宫以处王子之防者　会要诸王府在宣平坊东南寳厯三年六月赐延康坊宅俾诸府合而共局庶寮防而异处　世祖推恩长安列六子之舍明皇广爱华清建百孙之居　张垍尚主即禁中置内宅　岐阳公主下嫁杜悰开第昌化里
　　建隆濳龙宅
　　建隆元年二月宋州以归徳军旌节来诏置于濳龙宅
　　建隆赐宅
　　建隆二年三月乙巳赐枢副赵普宅一区开寳中诏有司建第将以赐郭进悉用铜瓦兴国三年正月宅成赐之　建隆三年慕容延钊石守信赐宅开寳三年王审琦赐甲第留京师兴国四年正月癸巳赐签枢石熈载宅一区五年三月庚辰赐文明殿学士程羽浚仪县泰宁坊宅一区八年十二月庚戌赐参政吕防正丽景门宅签枢张齐贤宜秋门宅咸平五年九月种放至乙卯赐昭庆坊第一区加帷帐什物银器五百两钱三十万中谢日赐食学士院祥符元年十一月赐枢使陈尧叟宅五年闰十月赐王钦若安逺坊宅皇祐五年二月赐狄青崇教坊宅治平四年九月赐韩琦宅绍兴十五年赐秦桧第命驾亲临二十一年张浚太师制曰比敕乘舆徃临居第因观风而幸事拟元龄思避讲之谈礼加朱祐淳熈中少傅侍读史浩赐第
　　开寳礼贤宅
　　开寳九年三月丁巳诏于朱雀门外驰道之左建大第甲于辇下既成名曰礼贤宅以待钱俶己未俶入朝即令居焉【三月二十日幸三十日又幸九月二十七日再幸】兴国五年四月丙子赐之祥符八年四月钱惟演上表纳所居宅【以处诸王】五月癸巳赐惟演第于昭化坊　逆予有刑视彼州顺予有封视此钱侯　祥符二年十二月癸卯令江州修唐白居易旧第以庐山有居易书堂江州有旧宅画像犹存故命葺之
　　景祐睦亲宅　庆厯广亲宅　元祐亲贤宅元符懿亲宅　宣和蕃衍宅
　　见宗戚类　元符二年四月八日崇宁元年三月十七日幸懿亲宅宣和元年三月七日幸蕃衍宅　祥符八年七月庚戌诸王各赐第于外分置诸宫都监之职
　　熈宁赐芳林园宅
　　四年九月二日诏赐濮王子通州防御使宗隠芳林园宅一区六年十月二十五日赐彰武留后承选芳林园宅
　　绍兴睦亲宅
　　三年十二月甲辰诏南班宗室新第仍以睦新宅为名　鲁语车服表之章也宅章之次也注有章服者之次舍　韩诗外传诸侯有徳锡朱户　文选注诸侯朱户故曰朱邸　狼望未平冠军辞宅马池犹隔雍丘逊邸　晏婴湫溢齐景营其爽垲孙歴无家晋武为之筑馆　齐招贤士宅于康庄之衢汉宠列侯赐之甲乙之第　汉锡五伦魏宠卫臻【梁元帝谢赐第宅云】　稽以尺籍令以鼛鼓斵者如风筑者如雨茨者云舒慢者波卷饩廪称事忘劳竞劝　方湖汇泽章簜泭集　我材孔良我工惟时般倕人献巧林立　絜百围而置楹度千仞
　　以架栋
　　宫室制度
　　易曰上古穴居而野处后世圣人易之以宫室上栋下宇以待风雨
　　舜岩廊【廊一作郎】
　　见门类
　　周夏屋
