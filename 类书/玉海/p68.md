<!-- { "loadSidebar": true } -->
　　洛诰乙卯朝至洛师我卜河朔黎水卜涧水东瀍水西惟洛食我又卜瀍水东亦惟洛食伻来以图及献卜孔氏曰涧东瀍西今河南城也即王城也瀍水东今洛阳也即下都也遣使以所卜地图及吉兆来告成王【水经注河南县故郏鄏地京相璠曰郏山名鄏地邑　括地志王城一名河南城本郏鄏郏山名鄏邑名周公新筑在河南县北九里苑内东北隅平王以下十二王都此敬王徙成周】　车攻宣王复防诸侯于东都【王城也　平王定都于王城敬王徙居成周考王以王城故地封其弟威公】四牡庞庞驾言徂东【东都洛邑也】驾彼四牡四牡奕奕赤芾金舄防同有绎　左传成王城成周为东都　书序东郊成周郑注云天子之国五十里为近郊今河南洛阳相去则然【君陈毕公尹殷民在下都之地命书皆谓之东郊】　史记武王谓周公曰自洛汭延于伊汭居易无固我南望三涂北望岳鄙顾瞻有河粤瞻伊洛毋逺天室营周居于洛邑太史公曰学者多称周伐纣居洛邑其实不然武王营之成王使召公卜之居九鼎焉而复都丰镐至平王乃迁洛　娄敬曰周公营成周都雒以为此天下中诸侯四方纳贡职道里钧　帝王世纪后稷始封邰公刘徙邑于豳太王徙邑于岐山之阳南有周原故始改号曰周王季徙程书序曰维周王季宅程是也文王徙都于丰武王营洛邑而定鼎焉今洛阳西南洛水之北有鼎中观是也周公相成王以丰镐偏处西方贡不均乃使召公卜居洛水之阳以即土中故援神契曰八方之广周洛之中遂筑新邑营定九鼎以为王之东都公羊传曰王城者何东周也成王既卜营洛邑建明堂朝诸侯复还丰镐书序曰还归在丰世本曰懿王居犬丘平王徙居洛洛诰所谓新邑也敬王东居成周遂徙都至赧徙居西周白虎通夏为夏邑殷为商邑周为京师　通鉴外纪七年武王作邑于镐成王定鼎郏鄏周公至洛营筑是为王城郛方七十里曰此天地之中道里均也周公又营成周迁顽民　隋李德林谨案大周公四年建侯衞五年营成周六年制礼作乐　舆地志成周在城东故曰东周　博物志周在中枢三河之分风雨所起四险之国　后汉志雒阳【挚虞曰古之周南】周时号成周【公羊传东周也何休日周道始成王之所都也帝王世纪曰城东西六里十一步南北九里一百步晋元康地道记曰城内南北九里七十步东西六里十步为地三百顷十二畆三十六步】河南周公所城雒邑也春秋时谓之王城【郑诗谱曰周公摄政五年成王宅雒邑使召公先相宅既成谓之王城博物记日王城方七百二十丈郛方七十里南望雒水北至陜山地道记曰去雒城四十里】东城门名鼎门北城门名干祭　吕氏曰平王东迁之后所谓西周者丰镐也东周者东都也威烈王之后所谓西周者河南也东周者洛阳也　王城非天子时防诸侯则虚之下都则保厘大臣所居　书之言洛皆谓之成周左氏第言子朝既逐王入于成周敬王请城成周之辞亦谓成王合诸侯城成周以为东都则成周者洛邑之总名　周官辨方正位体国经野　考工记匠人建国水地置眡景匠人营国方九里旁三门国中九经九纬经涂九轨左祖右社靣朝后市【营谓丈尺其大小】室中度以几堂上度以筵【明堂度九尺之筵】宫中度以寻野度以步涂度以轨内有九室九嫔居之【路寝之里】外有九室九卿朝焉【路门之表】九分其国以为九分九卿治之王宫门阿之制五雉宫隅之制七雉城隅之制九雉经涂九轨环涂七轨野涂五轨门阿之制以为都城之制宫隅之制以为诸侯之城制环涂以为诸侯经涂野涂以为都经涂　易氏曰六卿分六职而三孤无正职安得分九卿而且言九分其国考工非成周之全书取其营国之大槩可也诸侯之制降于天子都鄙之制降于诸侯而降杀以两焉都鄙在王畿之中近君者也虽有八命六命四命之不同而其制例以五诸侯在王畿之外逺君者也虽有九命七命五命之不同而其制例以七然亦异代之制若成周之制各眡其命之数建国建城于始也营国营宫室于后也方九里乃上公之制非天子之制或者禹卑宫室而九里其夏制乎　量人营国城郭量市朝道巷门渠造都邑亦如之【下士二人掌建国之灋注若匠人职云】　文王有声筑城伊淢笺谓方十里曰淢文王筑城丰邑其方十里与淢同其制大于诸侯小于天子言小于天子则知天子为十二里大于诸侯则知上公为九里
　　周三亳
　　书立政三亳阪尹注亳人之归文王者三所为之立监疏郑以三亳阪尹共为一事云汤旧都之民服文王者分为三邑其长居险故言阪尹盖东成臯南轘辕西降谷也皇甫谧以为三处之地皆名亳为北亳谷熟为南亳偃师为西亳【见上】
　　周京
　　白虎通诗云命此文王于周于京此言文王诛伐故改号为周易邑为京也
　　汉都长安
　　髙纪五年二月甲午即皇帝位于泛水之阳帝乃西都洛阳夏五月戌卒娄敬求见说上曰陛下取天下与周异而都雒阳不便不如入闗据秦之固上以问张良良因劝上是日车驾西都长安【注着是日者言从善之速也长安本秦之乡名髙祖作都焉】拜娄敬为奉春君后九月徙诸侯于闗中治长乐宫七年二月至长安萧何治未央宫立东阙北阙前殿武库太仓自栎阳徙都长安九年十一月徙齐楚大族昭屈景懐田氏五姓闗中与利田宅　娄敬汉五年说上曰陛下都雒阳岂欲与周室比哉上曰然敬曰陛下取天下与周异秦地被山带河四塞以为固卒然有急百万之众可具因秦之故资甚美膏腴之地此所谓天府上疑未能决及留侯明言入闗便即日驾西都闗中　西都赋仰悟东井之精俯协河图之灵奉春建防留侯演成天人合应以发皇明乃眷西顾实惟作京史六国表或曰东方物所始生西方物之成孰夫作事者必于东南收功实者常于西北故禹兴于西羌汤起于亳周之王也以丰镐伐殷秦之帝用雍州兴汉之兴自蜀汉
　　汉长安四市　九市　五都　唐京都四市【见太府寺】
　　表京兆有长安市令丞冯翊有长安四市长丞　黄图直市在富平津西南二十五里【秦文公造】物无二价故有直市又有柳市东市西市有当市楼有令舍以察商贾贸易三辅都尉掌之【王尊尹京兆鉏耘豪彊长安宿豪东市贾萭城西万章皆案诛之　惠纪六年六月起长安西市第五伦领长安市】　西都赋九市开场货别隧分注汉宫阙疏长安立九市六在道西三在道东【各方二百六十六步庙记云长安市有九凡四里为一市】　西京赋广开九市通阛带阓旗亭五重俯察百隧周制大胥今也惟尉瓌货方至鸟集鳞萃　三辅旧事长安城中八街九陌闾里一百六十室居栉比门巷修直　食货志莽于长安及五都【西都赋五都之货殖】立五均官更名长安东西市令及洛阳邯郸临甾宛成都市长皆为五均司市称师东市称京西市称畿洛阳称中余四都各用东西南北为称皆置交易丞五人钱府丞一人【货殖莽以王孙卿为京师市师汉司东市令也　司马毋怿为汉市长】
　　汉三辅
　　地理志京兆尹【故秦内史】髙帝元年属塞国二年更为渭南郡九年复为内史【本秦京师为内史】武帝建元六年分为左右内史【师古日表云景帝分置据史记知志误】太初元年更为京兆尹县十二【长安至杜陵】左冯翊【故秦内史】髙元年属塞二年更名河上郡九年复为内史武建元六年分为左内史太初元年更名左冯翊县二十四【髙陵至云阳】左扶风【故秦内史】髙元年属雍国二年更为中地郡九年复为内史武建元六年分为右内史太初元年更名主爵都尉为右扶风县二十一【渭城至武功　平元始四年分京师置前辉光后丞烈二郡】　表内史周官【非治民】秦因之掌治京师景帝二年分置左右内史武太初元年更名京兆尹左内史更名左冯翊主爵中尉秦官掌列侯景中六年更名都尉武太初元年更名右扶风治内史地与左冯翊京兆尹是为三辅【服防云皆治在长安城中　黄图云京兆在尚冠前街东入故中尉府冯翊在太上皇庙西入右扶风在夕阴街北入故主爵府】属官有都水铁官元鼎四年更置三辅都尉丞各一人【元帝建昭三年令三辅都尉秩皆二千石永光六年分诸陵邑属三辅六典三辅县丞尉用他郡人】　京兆冯翊扶风皆秩二千石丞六百石司校尉征和四年初置察三辅【黄图曰太初元年以渭城以西属右扶风长安以东属京兆尹长陵以北属左冯翊以辅京师谓之三辅】　内史【始于周苛　表七人　石庆】　左内史【景元年鼂错及公孙儿寛】自错至咸宣七人　右内史【建元四年郑当时　汲黯番系　至王温舒九人周之六乡六卿分治之秦止以内史治畿内汉因之虽失六卿分治之意然内史犹廷臣也至太初分三辅】
　　【之后去大郡无几判然与朝廷二体矣】　京兆尹【表四十二人始太初元年无忌至元始五年武襄　京兆郡国首　前有赵张后有三王　隽不疑宗正刘德行尹事　何武　孙寳　翟方进　张敞京兆典京师长安中浩穰于三辅尤为剧郡国二千石以髙第入守及为真久不过二三年近者数月一嵗敞为京兆九嵗　后汉延笃边凤】　左冯翊【表三十六人始太初殷周萧望之　韩延夀　冯野王薛宣朱博】　右扶风【表三十三人始太初咸宣　尹翁归郑　彭宣　王防　萧育　龚】
