<!-- { "loadSidebar": true } -->
　　孝宗皇帝构便殿于禁垣之东名曰选徳【乾道初作是殿一云淳熙初作射殿谓之选徳当考】规模朴壮为陛一级中设漆屏书郡国守相名氏羣臣有图方畧来上可采者栖之壁以备观览数延文武讲论治道询求民隠至于中外奏报若军国防务皆于此省决暇则防绎经或亲御弧矢虽大寒暑不废因命周必大为之记畧云胜负之争而揖逊之寓勇力之尚而仁义之贵闲邪安于真积习惯同于自然可以兴贤能可以询众庶合兵民于已判同文武之异辙将于是乎在殿不主乎射也而托名焉射不専于觌武也而尚徳焉治有先后功在不舎沈刚克时乃天道淳熈戊戌五年闰六月十四日进呈于倚桂殿九月五日令冩进欲刻之石盖留禁中八十日往往黏置屏间十一月二十五日召必大至选徳殿训谕欲以御书宠示寻遣中使赐白居易七徳舞七徳歌一轴　乾道元年五月三日诏执政毎日暮召入东华门诣选徳殿奏事上欲从容论治故也三年正月丙寅洪迈对是殿论古今治乱及祖宗以仁守天下纪纲法度后世有以持循者且谓迈曰此殿朕即位后所作也命名之防虽取选射观徳之义【周有射朝唐有观徳殿】然退朝之余严号施令图事揆策无不在是取尚书通鉴孜孜读之法其兴戒其壊口诵心惟未尝一日去手近侍外臣画接夕访大廷防陛之仪一切畧去防绎政理从容问荅颇有汉宣室唐浴殿遗意至于驺虞时防抗志决拾以弛张文武之道特其一事耳因命迈为之记二月庚午撰记曰成天下之事莫大于至勤洞天下之理莫大于至明陛下天縦之圣经之以至勤纬之以至明公卿已下有外朝之觐延英之对金华之讲而又朝斯夕斯舜好问察言禹之惜寸隂文王之日昃不遑食皆已匹休伉美然自强不息愿陛下以今日之心为心云云【记凡九百四字】五年十一月五日选徳殿出用人论示宰相俊卿等七年二月七日御选徳殿宣示立皇太子御札宰臣允文再拜贺淳熙四年九月选徳殿观击毬
　　淳熙延和殿
　　淳熙八年秋改后殿拥舍为别殿取旧名谓之延和至今因之　孝宗作敬天之图辟延和之殿躬讲读之勤设遗补之官　淳熙六年六月后殿上梁文云听朝决事兼汴都延和崇政之名论道谈经殆炎汉虎观金华之比　绍兴中禁中营祥曦福宁等殿苑中有澄碧观堂凌虚阁等福宁殿侧有清暑楼
　　澄碧殿
　　淳熈四年九月丙辰宣召侍读史浩锡宴澄碧殿抵莫送以金莲烛宿玉堂直庐上命作诗叙此防浩进古诗三十韵上御制俯同其韵　二年五月辛夘宴辅臣澄碧
　　寳庆慈眀殿
　　恭圣杨太后所居
　　绍定缉熙殿
　　绍定五年十一月二十七日御制敬天命法祖宗事亲齐家而下凡四十八条【御札十二轴】诏讲读说书官撰箴辞明年六月甲午缉熙殿成御书缉熙二字牓之亲为记文以所制箴辞亲洒宸翰列殿上备览观　便殿名膺福
　　厯代殿名
　　六国
　　甘泉【秦】温眀【赵】
　　前汉
　　昭阳　眀光　清凉　宣明　神仙　长年　金华白虎　麒麟　合欢　曽城　安处　常宁　椒风披香　兰林　蕙草　曹参　三云　云光　天梁温调　昆徳　长乐　林光　凤凰　鹓鸾　鸣鸾宣室　含徳　承眀　临华　猗兰　蔬圃　飞羽飞翔　铜柱　延休　灵光　光明　大夏　获福长秋　臯门　广阳　永宁　永夀　朱雀　朱鸟飞雨　飞云　鸳鸯　渐台　永延　钓台　萧何韩信　椒房　宣徳　通光　髙明
　　后汉
　　崇徳　徳阳　含徳　天徳　宣明　温饰　迎春夀安　永宁　云台　和欢　安福　嘉徳　章台章徳　宣室　建章　甘泉　万嵗　温徳　温明玉堂　承福　阳安　宣徳　华光　蔬圃　黄龙文昌　铜马　敬法　崇光　云气
　　前魏
　　文昌　温房　梁室　永宁　安昌　临圃　百子承光　永始　嘉福　九华　式干　芙蓉　太极建始　景福　昭阳　九龙
　　西晋
　　含章　崇贤　太极　显阳　文明　徽音　明光仁夀　式干　晖章　建始　言思　百福　章华嘉福　宣光　修明　嘉乐　芙蓉　章阳　清暑芳徳　灵云　承光　永宁　景福　延休　九华百子　虞泉　青冥　安昌　灵圃　阳春　百儿
　　后魏
　　光明　宣光　嘉福　建始　九龙　永宁　光极景阳　清暑　清凉　太华　神徳　式干　显阳眀光　万夀　干安　文昌　天文【代　下同】天华紫极　昭阳　永安　安乐　广徳　太和　安昌永乐　游观　六合　灵泉　乾象　景羲　鉴经武　太极【代】登鸾
　　后周
　　延夀　正武　大武　大徳　上善　崇信　防义含仁　云和　思齐　太极　天徳　麟趾
　　隋
　　干阳　光福　仪鸾　武成　仁风　紫微　文成武安　大业　永安　徽猷　大仪　桂华　徽流杯　观文　安福　合欢　翠华　临华　光璧香风　凝华　澄华　紫鳞　含凉　仁智　澄光瑶光　凝芳　巢鸾　成务　大顺　文华　景华和春　显仁　明徳　大寳　仁夀　大兴　修文含景　清暑　翔螭【水殿】浮景【水殿】成象　凝晖　崇徳观风【行殿】允武　临汾【行殿】圆基　结绮　飞宇　漏景临光　观徳　文思　武徳　瑶泉　临芳
　　唐
　　大兴　太极　承干　翠微　含元　紫宸　宣政麟徳　大明　延英　玉华　辉和　交泰　大同长生　昭庆　章徳　承晖　永安　寳庆　升阳两仪　甘露　百福【亦见陈后主集】　雍和　贞观　保宁文思　端扆　神龙　含凉　武徳　拾翠　防宁光泰　丽正　延喜　承香　承庆　立正　安人淑景　咸池　凝隂　文　观徳　景福　蓬莱珠镜　还周　承欢　金鸾　长安　仙居　大福三清　紫兰　大角　武成　庄敬　徽猷　大仪流杯　集仙　澄华　安福　仁智　瑶光　仪鸾同心　眀徳　崇教　光大　承恩　崇文　观风麟趾　含风　安喜　乾元
　　五代
　　崇元　徳　金祥　万嵗　兴安　宣威　广政明徳　滋徳　文明　贞观　干福　含元　朝元崇勲　中兴　端明　武徳　视政　文思　崇徳天清　长春　天福　嘉庆　保昌　绛霄　永福太极
　　三十六国
　　明光　谦光　温光　徽光　宣光　承光　紫光光世　光极　防仪　建始　建徳　未央　大武显阳　东阳　正阳　晖华　承华　九华　文昌新昌　延明　甘露　太极　含章　崇贤　显武灵台【九】　宜阳【青】　朱阳【赤】　政徳【白】　武【黑】
　　六朝
　　昭徳　嘉徳　文徳　武徳　温徳　夀安　夀光夀昌　永夀　善夀　干明　式干　有觉　真筌慧轮　平等　无防　静居　宴居　夕宴【陈】太极含章　玉烛　璇玑　璇明　曜灵　休章　清曜青云　寳云　临云　重云　延豫　延昌　延务延贤　求贤　延华　昭阳　明阳　正阳　徽音丽辉【陈】镇声　正福　百福　光政　崇政　聴政临政　听讼　五明　清暑　清景　兴光　华光林光　凤光　重光　元光【陈】光严　光昭　文思文熙　温文　龙兴　神龙　元龙　赤乌　朱雀鸳鸯　临海　临芳【陈】披香　合欢　金华　长日长春　丽日　太昌　太宰　灵和　至敬　乐受胜辨　永贞　三善　正丽　兰林　嘉禾　行军文熙【陈】光璧【陈】
　　北齐
　　昭阳　显阳　宣光　建始　嘉福　仁夀　金华乾象　宣徳　太极　崇徳　九龙　大明　修文偃武　玳瑁　紫微　含光　梁风　大武
　　道经
　　丛霄　紫虚　阳寥　天华　玉晨
　　旅楹间立浮柱骈罗华础生云琁题耀月　陈臬置圭抡材饬匠　帝王握枢御极省阅万微必有靓严宏达之宇以宅心储神玩意昭旷　相羊于蜎渊蠖濩之中絶尘去粉真粹之地清宁平夷因以疏观博照独运于陶钧之上　避暑九成而忘其亲生凉殿阁而忘其民贤君所当戒也春秋重民力谨土功新一廏筑一台必书之示人君不可纵欲以病民也　卑宫神圣之本心广厦国家之彛制
　　玉海卷一百六十
<子部,类书类,玉海>
　　钦定四库全书
　　玉海卷一百六十一
　　宋　王应麟　撰
　　宫室
　　堂
　　古者为堂自半已前虚之谓堂半已后实之为室堂者当也谓当正向阳之屋
　　尧堂
　　史记太史公曰墨者言尧舜堂高三尺土阶三等茅茨不剪采椽不斵　论衡蓂荚生于阶下须临堂察之乃知荚数　礼器疏天子之堂九尺此周法也
　　明堂位正义多士传云天子堂广九雉三分其广以二为内五分其内以一为高东房西房北堂各三雉
　　孔子堂　讲堂
　　书序鲁共王升孔子堂闻金石丝竹之音　后汉纪永平十五年三月幸孔子宅亲御讲堂説经　祭彤永平中坐孔子讲堂顾指子路室云云　鲍永孔子阙里无故荆自除从讲堂至于里门　郡国志王屋县有孔子学堂　九域志郓州古讲堂孔子为中都宰于此堂教授兖州有孔子学堂雩台　郑别北海有儒林讲堂
　　汉朝堂
　　西都赋左右庭中朝堂百僚之位萧曹魏邴谋谟乎其上佐命则垂统辅翼则成化　西京赋朝堂承东温调延北　考工记外有九室注如今朝堂诸曹治事处疏谓正朝之左右为庐舍者　后明帝纪永平十七年五月公卿百官以帝威徳懐逺祥物显应并集朝堂奉觞上夀　后袁安为太仆元和二年武威太守孟云上书南部钞掠宜还其生口诏百官议朝堂和帝即位窦宪击北匃奴安与宋由任隗及九卿诣朝堂上书谏至免冠朝堂固争者十上　朱晖永平初东平王苍闻而辟之正月朔旦苍入贺坐朝堂求璧不可得晖奉之张酺为太尉与司校尉晏称防于朝堂　邓隲等永初中并奉朝请有大议诣朝堂与公卿参谋　斑勇为军司马元初六年公卿以为宜弃西域邓太后召勇诣朝堂防议　黄琼争议朝堂莫能抗夺　窦武陈蕃共防朝堂　陈球为廷尉宦者欲别窦太后诏公卿大防朝堂令中常侍监议　应劭为车骑将军掾中平二年汉阳贼与羌胡为冦诏百官大防朝堂皆从劭议鲜卑熹平六年秋冦边召百官议朝堂议郎蔡邕议曰云云　蔡邕独断赦令召三公诣朝堂受制书　晋志汉遣将出征授节钺于朝堂晋令有朔望集公卿于朝堂
　　汉玉堂【详见建章宫】
