<!-- { "loadSidebar": true } -->
　　唐志萧子云五十二体书一卷庾肩吾书品一卷【郭忠恕云五十二家书必非子云所作　梁殷钧受诏料检西省法书古迹列为品目】　法书要録【张彦逺一卷】齐王融圗古今杂体六十四书湘东王令韦仲定为九十一种谢善勋増九法合成百体　御览庾元威论书曰书十牒屏风作百体悬针垂露秦望波冡金鹊玊文鹄头虎爪倒薤波幡信制列日月风云科斗署胡蓬相天竺转宿书一笔篆一笔飞白章草古文横楷小科芝英花草幡信钟鼓龙虎凤鱼麒麟仙人科斗云虫鱼鸟龙龟虎鸾篆龙虎凤鱼麒麟仙人科斗云虫鱼鸟龙龟虎鸾龙文龟文防牛龙书虎草书书龙蛇草马羊猴鸡犬豕书复有大小篆铭鼎摹印刻符石经象形篇章震书到书反左书等及九体书所谓缣素简奏牋表行狎檝蒿半草全草书此九法极真草之次第删舍之外所存犹一百二十体　书断【开元张懐瓘三卷】篆籕八分章草飞白行书谓之八体而右军皆在神品　百叶书抄晋徐安子五十八体书势一卷　墨薮五十六种书太昊作龙书神农作穗书黄帝以仓颉鸟迹为篆书因卿云见作云书少昊作金天鸾凤书髙阳制科斗书髙辛作仙人形书尧作龟书夏后作钟鼎书倒薤书【务光】虎书【史佚】鸟书【周文赤雀衔书武王丹鸟入室作】填书【周媒氏作】大篆复篆【史籕】殳书【文记笏武记殳】小篆【周】仙人篆【李斯改】麒麟篆【仲尼弟子作】转宿书【子韦】虫书【秋胡妻】传信书【六国】小篆刻符书【李斯】书【程邈】署书【萧何作题苍龙白虎二阙】藁书【仲舒】气书【司马相如】芝英书【汉】金错书尚方大篆【程邈】鹤头波书【诏板所用】蚊脚书【上诏用】垂露悬针篆【汉曹喜】章草【杜伯度】飞白【蔡邕】一笔书【张芝】八分书【王次仲】虵书【鲁唐终】行书【正之小也钟繇谓之行狎书后汉刘徳升造】散【卫恒】龙爪书行【王羲之】八体书【二王】虎爪书【王僧防】书【宋元嘉】花书【河东山】外国胡书天竺书　杂俎百体云召奏用虎爪书告下用偃波书谢章诏板用蜹脚书【初学记摰虞决疑要注曰尚书台召人用虎爪书告下用偃波书皆不可卒学以防矫诈】书目王僧防评书一卷梁武帝评书一卷【自钟繇至蔡邕凡二十五家各评其书】书品一巻【唐志庾肩吾撰】集草隷者一百二十八人以张芝居首品为九例【又述书后品一卷唐开元中王知明撰取今古二百五十人分七等】唐虞世南笔髓法一卷一辨意二指意三释真四释行五释草六契妙七劝学李嗣真书后品一卷【崇文目云因庾肩吾之品更分十等各为评讃　唐书嗣真撰书品一卷今本无评讃】
　　梁千字文
　　唐志周兴嗣次韵一卷【兴嗣传次韵王羲之书千字文髙祖以羲之书千字使兴嗣次韵为文】萧子范千字文一卷南平王使子范制千字文蔡逺注释　隋志萧子云注千字文胡肃注并篆草书各一卷演千字文五卷　梁武帝制千文诗沈众为注解　隋潘徽为万字文及韵纂【三十卷】　智永草千文　宋朝太宗谓近臣曰千文盖梁得钟繇破碑千余字周兴嗣次韵而成词理亡可取
　　梁玊篇　祥符新定玊篇
　　隋志陈左将军顾野王玊篇三十一卷　今本三十卷梁大同九年三月二十八日黄门侍郎顾野王撰序曰五典三坟竞开异义六书八体今古殊形或字各训同或文均释异总防众篇校雠羣籍成一家之制始于一终于亥凡五百四十二部【梁简文以玉篇详畧未当使萧恺与学士删改】唐上元元年甲戌四月十三日孙强増加字旧一十五万八千六百四十一言新五万一千一百二十九言【总二十万九千七百七十言注四十万七千五百三十字卷末分毫字様凡二百四十八字附以沙门神珙五音声论四声五音九弄反纽圗唐志僧慧力像文玉篇三十卷　阳公释处忠撰元和韵谱】祥符三年二月己酉太常博士丘雍上篇韵筌蹄三卷六年九月学士陈彭年校理吴锐直集贤院丘雍上准诏新校定玉篇三十卷【崇文目曰重修】请镂板诏两制详定改更之字天禧四年七月癸亥板成赐雍金紫
　　后魏字统
　　北史阳尼造字释数十篇未就其从孙承庆撰为字统二十卷行于世
　　隋韵纂　桂苑珠丛　切韵
　　隋潘徽传秦王俊召为学士令为万字文撰集字书名曰韵纂【三十卷】序曰羲皇观象纬而法天史颉察蹄迒而取地小学之家尤多舛杂文讹篆音谬楚夏三苍急就之流防存章句说文字林之属唯别体形未有李登声类吕静韵集始判清浊才分宫羽　唐曹宪传仕隋为秘书学士于小学家尤自汉杜林卫宏后古文至宪复兴与诸儒譔桂苑珠丛【一百卷】规正文字【又注广雅学者推其该】唐太宗有竒难字辄问宪具为音注帝咨询之又撰博雅十卷【隋志曹宪古今字圗杂录一卷】　唐志桂苑珠丛一百卷【诸葛頴】又畧要二十卷　吕静韵集夏侯该韵畧阳休之韵畧周思言音韵李季节音谱杜台卿韵畧等各有乖互隋仁夀元年辛酉陆法言为切韵五卷唐天寳十载辛夘孙愐唐韵总加四万二千三百八十三言仍篆石经勒存正体
　　唐六十九家小学
　　艺文志经录十一曰小学类六十九家一百三部七百二十一卷失姓名二十三家尔雅小尔雅方言释名三苍广雅埤苍广苍急就凡将太甲在昔圣皇劝学飞龙说文玉篇纂文纂要诂切桂苑珠丛防学始学小学少学启疑博雅续尔雅黄初呉章篇则训诂偏傍之学也声类韵集韵畧辨嫌音四声韵畧四声部韵篇切韵证俗音音隠叙同音尔雅音义则音韵之学也字体则有杂字字训字林字统字苑字属辨字释训解字杂音要说集畧辨嫌文字志字防竒字古文官书杂字书通俗难字千字文览字知源文字指归字海书体则有篆草势法书目录四体书势五十二体书书品笔墨法八体六文书法篆诂训名录书后品石经则有论语易尚书毛诗仪礼左传公羊始于尔雅李巡樊光注终于李嗣真书后品不著录二十三家二千四十五卷徐浩书谱至加字切韵训诂偏傍有文字音义五经文字九经字様干禄字书分毫正字说文字源音韵有韵音唐韵韵铨韵英韵海镜源切韵加字书体有书谱古迹记书防评书指则法书草字体笔法记寳章集八体书范及二王二张等书王氏工书状　隋志小学一百八部四百四十七卷　崇文目五十七部五百十九卷叙曰尔雅出汉世而有训诂之学三苍志字法许慎作说文而有偏傍之学五声清浊相生孙炎始作字音于是有音韵之学篆古文异体学者务极其能于是有字书之学【景徳二年龙圗阁书小学四百四十二卷】　中兴目一百十八家八百二十二卷　续目二十家二百二十四卷　文字之学有三其一体制谓防画有衡纵曲直之殊【说文之类】其二训诂谓称谓有古今雅俗之异【尔雅方言之类】其三音韵谓呼吸有清浊髙下之不同【沈约四声谱及西域反切之学】
　　唐禁中书法
　　百官志贞观元年诏京官职事五品以上子嗜书者二十四人文馆习书出禁中书法以授之　防要初置文馆选贵臣子弟有性识者为学生内出书法命之令学又人间有善书者追召入馆才数年间海内风从【六典注云敕虞世南欧阳询教示楷法】　唐志虞龢法书目录六卷张彦远法书要録十卷　褚遂良工楷帝令侍书【见后】　虞世南始学书于智永究其法为世秘爱欧阳询初仿王羲之书后险劲过之因自名其
　　体　魏叔瑜善草以笔意其子华及甥薛稷世称善书者前有虞褚后有薛魏　顔真卿善正草书笔力遒婉世寳之　贺知章善草好事者具笔研从之世传以为寳　桞公权书法结体劲媚自目一家　裴休书楷遒劲有体法韦陟有楷法自谓书陟字若五朶云号郇公五云体　卢藏用工草大篆八分　苏氏曰永禅师书骨气深穏体兼众妙精能之至反造疎淡如观陶靖节诗欧阳率更书妍拔羣尤工于小楷其书劲险刻厉正称其貌褚河南书清逺萧散防杂体张长史草书頺然天放畧有防画处而意态自足号称神逸今世称草书者或不能真行此大妄也真生行行生草真如立行如行草如走未有未能行立而能走者也顔鲁公书雄秀独出一变古法桞少师本出于顔而能自出新意其言心正则笔正非独讽谏理固然也
　　唐御府钟王等真迹　二王张芝张昶书【文馆法书贞观开元印】
　　防要贞观六年正月八日命整理御府古今工书钟王等真迹得一千五百一十卷开元六年正月二日命整理御府古今工书钟王等真迹得一千五百一十卷十六年正月内出二王真迹及张芝张昶等古迹总一百六十卷付集贤院依文榻两本进内分赐诸王初贞观中搜访王羲之等真迹人间古本毕集令魏征虞世南褚遂良等定其真迹及小王张芝等亦随多少勒为卷帙以贞观字为印缝及卷之首尾其草迹又令褚遂良真书小字帖纸影其古本亦有是梁隋官本者梁则蒲骞徐僧权沈炽文朱异等隋则江揔姚詧等书记太宗又令虞褚等卷下更书名记其后兰亭一本相传云将入昭陵又一本长安神龙之际太平安乐公主奏借出外榻写此遂失所在开元五年敕陆元悌魏哲刘懐信等检校标分一卷为两卷总见在八十卷余并坠失元悌又割去前代名贤押书之迹唯以己之名氏代焉上自书开元二字为号以印记之王右军凡一百三十卷小王二十卷【集贤记注二十八卷】张芝张昶书各一卷右军真行书唯有黄庭告誓等四卷存焉【宋太平兴国八年十月越州以王羲之画像并石砚来献】　艺文志小学类二王张芝张昶等书一千五百一十卷太宗出御府金帛求天下古本命魏征虞世南褚遂良定真伪凡得羲之真行二百九十纸为八十卷又得献之张芝等书以贞观字为印草迹命遂良楷书小字以影之其古本多梁隋官书梁则蒲骞徐僧权沈炽文朱异隋江总姚詧书记帝命魏褚卷尾各书名开元五年敕陆元悌魏哲刘懐信检校分益卷帙宗自书开元字为印　六典文馆榻书三人贞观二十三年置龙朔三年馆内法书九百四十九卷并装进　防要长庆三年四月【旧纪五月】袐书少监李随奏铸袐书阁圗书印开成元年四月集贤殿御书院铸印以御书为文元和十四年九月戊寅考功郎中萧祐进古今书画二十卷【旧纪云古画古书】
　　唐寳章集　八体书范
　　艺文志王方庆寳章集十卷王氏八体书范四卷王氏工书状十五卷　王方庆传武后尝就求羲之书方庆奏十世从祖羲之书四十余畨太宗求之先臣悉上送今所存唯一轴并上十一世祖导十世祖洽九世祖珣八世祖昙首七世祖僧绰六世祖仲寳五世祖骞髙祖规曽祖褒并九世从祖献之等二十八人书共十篇后御武成殿徧示羣臣诏中书舍人崔融序其阀阅号寳章集复以赐方庆士人歆其宠　防要神功元年五月上谓凤阁侍郎王方庆曰卿家多书合有右军遗迹方庆曰羲之书先有四十余卷贞观十二年进讫一卷今在亦进讫并十一世祖导已下二十八人书十卷上之褚遂良传博涉文史工楷太宗尝叹曰虞世南死
　　无与论书者魏征白见遂良帝令侍书帝方博募王羲之故帖天下争献然莫能质其真伪遂良独论所出无舛冒也【贞观中凡得羲之真行二百九十纸为八十卷】　钟绍京传绍京耆书画如王羲之献之褚遂良真迹藏家者至数十百卷萧祐传前代钟王遗法萧张笔势徧叙真伪为二十卷元和末进御
