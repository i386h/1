<!-- { "loadSidebar": true } -->
　　书目直史馆乐史撰凡二百卷载天下州郡图志所着古今事迹太平兴国中天下一统史取自古山经地志考正讹谬纂成此书上之始于河南道终于四夷又有揔记一百三十卷坐知天下记四十卷掌上华夷图一卷　乐黄目着圣朝郡国志二十卷
　　至道江左记
　　书目三卷至道中张参撰载江左人物守宰寺观州郡等事
　　景德地理记
　　四年二月己巳次西京乙亥【七日】命侍讲学士邢昺侍读学士吕祐之龙图待制杜镐戚纶陈彭年编集车驾所经地理古迹以闻祥符元年八月乙巳昺等纂成三十卷【一本云六十卷】目曰景德朝陵地里记诏褒之又尝命官撰两京记不及成书　景德二年龙图阁书目地理四百二十一卷　崇文总目地理八十三部八百四十七卷始于山海经终于云南风俗记
　　祥符土训录
　　三年十二月癸酉御史知杂事赵湘言车驾祀汾阴请依周礼置土训诵训【地官土训中士二人下士四人史二人诵训中士二人下士四人史二人注土训谓训説土地善恶之势诵训能训说四方所诵习及人所作为久时事】录所经州县山川古迹风俗继日闻奏以资宸览从之四年正月戊子命直集贤院钱易直史馆陈越秘阁集贤校理刘筠宋绶修所过图经毎顿进一卷赐名土训纂录【详见上】晏殊亦预修土训二月甲寅湘为考制度副使【冯起为使】　宋绶云集所过地志风物故实毎舍止即奏　方岳志五十卷晏殊等撰
　　天禧梁益记
　　书目天禧中任升【晁氏志云任弁】以蜀书有数家皆穿凿诞妄于是删次十卷　成都记五卷唐大中中卢求总载成都所管十八郡及羁縻州道里逺近事迹干德中杜光庭续成都记一卷
　　天圣海潮图论
　　吴严畯潮水论唐卢肇海潮赋图【书目一卷】天圣中燕肃知明州为海潮图着图论二篇　书目谢颐素海潮图论一卷论进退大小之候　窦叔防海涛志一卷　木虚海赋　庾阐张融亦有赋　余靖有海潮图序　潘洞浙江论一卷丘光庭海潮论一卷　崇文目小说有海潮论一卷记一卷潮説防最三卷【张君房】　卢肇云潮之生因乎日盈虚系乎月日月之运知海潮之道　枚乘云朝夕之池　郭璞江赋呼吸万里吐纳灵潮自然往复或夕或朝　海潮之説或谓天河激涌【葛洪潮説】亦云地机翕张【洞真正一经】卢肇以日激水而潮生封演云月周天而潮应挺空入汉山涌而涛随【僧隐之言】析水大梁月行而水盛【窦叔海涛志】潮附于日依于月盈于朔望消于朏魄虚于上下息于朓朒故有小大焉惟浙江夹岸有山【南曰龛北曰赭】二山相对谓之海门岸狭势逼涌而为涛
　　皇祐地理新书【唐地理经】
　　隋庾季才撰地形志八十七卷　唐志五行类吕才大唐地理经十卷【贞观中上】一行五音地理经十五卷【书目云地里经】初真宗朝史序等撰乾坤宝典四百五十篇其三十
　　篇地理也其书丛谬景祐三年六月己酉命嵇頴胡宿重校阴阳地理书五年而毕司天少监杨惟德等别修成三十篇赐今名皇祐五年【书目云三年】正月癸亥【一本甲戌】复命知制诰王洙提举修纂地理图书直集贤院掌禹锡著作刘羲叟删修嘉祐元年十一月书成三十卷上之赐名地理新书赐洙等器币　书目形法类凡三十卷首以城邑营垒府寺邮市宅衢衖为地事二十篇次以冢穴埏门道陌顷亩为葬事十篇地图一篇目录一卷成三十二卷【图一篇今不存　汉志形法六家百二十二卷有宫室地形二十卷大举九州之埶以立城郭室舍】
　　熙宁九域志
　　四年二月甲戌命赵彦若考图籍画天下地图六年十月甲午【一云戊戌】上十八路图二及图副二十卷八年七月十一日辛丑诏三馆秘阁删定九域图以都官员外郎刘师旦言今九域图自大中祥符六年修定至今涉六十余年州县有废置名号有改易等第有升降所载古迹有出于俚俗不经者乞选有地理学者重修乃命集贤校理赵彦若馆阁校勘曽肇充删定官彦若辞复命光禄丞李德刍删定而知制诰王存审其事既而上言以旧书不绘地形难以称图更赐名九域志壤地之离合戸版之登耗名号之升降镇戍城堡之名山泽虞衡之利皆着于书【始四京终化外州】道里广轮之数昔人罕得其详今一州之内首叙州封次及旁郡彼此互举弗相混淆总二十三路京府四次府十次州十州二百四十二军二十七监四县一千一百三十五为十卷【曲阜集有进表】防要元丰三年闰九月延和殿进呈六年闰三月诏镌八年八月颁行十卷
　　熙宁都水名山记　政和郡国人物志【职方机要　舆地广记】
　　熙宁八年七月四日甲子右谏议沈立上都水记二百卷名山记一百卷【诏奬之】　书目职方机要四十卷大观中晋原丞程縯撰縯案新旧九域二书上据歴代诸史地志旁取左传水经注释并通典言郡国事采异闻小説防次为书　舆地广记三十八卷政和中欧阳忞撰考摭史及山经地志为三十八篇　政和元年汉州教授陈坤臣进郡国人物志一百五十卷四月十七日详定九域志何志同言其书包括千载文婉事详诏蔵秘府宣和三年十一月二十四日乙酉修汴都志【从太常博士范子竒之言也】诏郑居中提领修纂子竒及秘书丞李錞编类　赵瞻知威州以威茂杂夷獠险甚而难守不若合之而建郡汶川因条着其详为西山别録一卷熙宁中经畧西南取其书考焉
　　熙宁成都古今集记
　　三十卷熙宁中赵抃再守成都延博识之士参攷众书述其郡邑山川都城邑郭府寺宫室之详分百余门【抃自庆厯至熙宁凡四入蜀】
　　元丰郡县志
　　元丰三年十月辛酉详定官制所检讨文字光禄寺丞李德刍上元丰郡县志三十卷图三十卷　绍圣四年九月十七日兵部侍郎黄裳言今九域志所载甚略愿诏职方取四方郡县山川民俗物产古迹之类辑为一书补缀遗缺诏秘省录山海经等送职方检阅大观二年四月二日详定九域图志强渊明上言续修其书诏四方以事来上【宣和罢书局不及成】
　　元丰土贡录
　　书目一卷元丰中翰林学士李清臣同枢宻副都承防张诚一撰先是清臣详定朝防仪注所承诏稽案图志推原物产凡轻重多寡为条次开列上之　治平四年四月壬申神宗出诸州贡物名件自漳州山姜花至同州榅桲凡四十三州七十种手诏曰四方入贡虽云古礼考之禹制未有若兹之繁今一郡嵗有三四而至者自今其悉罢之【景德四年闰五月诏大抵相似】宋祁撰劒南方物略图賛一卷
　　绍兴歴代疆域志
　　十六年九月六日抚州布衣吴澥上宇内辨歴代疆域志各十卷诏免解余嚞进圣域记二十五卷以本朝州县沿革山川风物及古今守备之处彚书之
　　绍兴海道图
　　二年五月辛酉枢宻院言据探报敌人分屯淮阳军海州窃虑以轻舟南来震惊江浙缘苏洋之南海道通快可以径趋浙江诏两浙路帅司速遣官相度控扼次第图本闻奏癸未中丞沈与求言海舟自京东入浙必由泰州石港通州料角陈贴通明镇等处次至平江南北洋次至秀州金山次至明州向头又闻料角水势湍险傥于石港料角等处拘收水手优给庸直而存养之以待缓急之用彼亦安能冲突七月甲申吕颐浩言近置沿海制置司最为得防然敌舟从大海北来抛洋直至定海此浙东路也自通州入料角放洋至青龙港又沿流至金山村海盐县直泊临安府江岸此浙西路也望令仇悆専管淮东浙西别除一员専管浙东福建路从之　建炎元年八月何洋召对献河防守御图言利害五十一事甲申补廸功郎　太平御览引吴时缘江戌图　隋志江图张氏一卷刘氏一卷　禹贡释文引张须元缘江图
　　绍兴春秋地名谱
　　书目十卷绍兴中郑樵撰凡分类国邑地六山一水六为叙十　释例地名谱一卷据天下郡国县邑冠以春秋盟防地名不知作者　掌禹锡着郡国手鉴一卷
　　淳熙九丘总要
　　三百四十卷先是王日休【新池州守】上二十卷诏宁国府给札写之六年七月进八月八日诏迁秩【郡邑废置地理逺近人物所聚古迹所在物产所宜该载详备　郡县以今名为正旧所名者随声韵编次附之卷末】　崇文总目方舆记一百三十卷【徐锴】　自翠华南狩舆地之登于职方者东薄明粤南斥琼崖西尽岷嶓北极淮汉仅当舜十二州之三汉十三部之四晋十九州之七　祖宗务广德不务广地初开并门匪疚匪棘北弃幽都西捐朔方四夷左袵防不咸赖
　　三代地理志
　　崇文目六卷　新集地理志九卷
　　禹贡疆理广记
　　易祓编六卷【为之説】
　　春秋二十国年表
　　中兴书目左氏春秋二十国年表一卷绍兴中环中撰由周鲁而下二十国又春秋列国臣子表十卷【春秋类】
　　州名急就章
　　欧阳修【阙】

　　禹贡甸侯绥服谓之中国要荒谓之夷蛮中国之地方广不过三千里圣人务广德不务广地　际天接地咸尽賔服　邹衍所不议方朔所难防　鸟防篆素玉谍石记　东枕蟠木南控丹穴西瞰大防北薄祝栗　西厌月东震日域　扶桑戴斗之区度索寻撞之国上仁所不化茂德所不绥　南逾铜柱西亘金河北弥狼望东越鳀波　邹衍环海之谈倚相九丘之要　分道而录窃慕魏泰之坤元三载而成颇愧野王之舆地作九州箴揜神禹底平之迹表万里道过开元全盛
　　之时　皆聚此书如指诸掌必才兼倚相九丘风土以周知非学至扬雄诸国方言之孰正　咨耆访耋搜籍索图　王母之国孺亥之筭　地理之最莫功于图书周官职方氏掌天下之图周知利害沛公入闗萧何收秦图籍具知阸塞光武与邓禹论天下郡国亦披舆地图乃克见不出戸庭而九州万里在吾目中如防马并辔振衣絜领　自始基之艰奄有之渐功名纎悉俾一过前而辄不忘于心盖神禹氏别九州而为书有典则以贻子孙者也　方春秋时大皥之后犹有任宿须句颛臾四国存而少皥之祀莒郯实司之至于战国独任仅见于孟子之书　管子凡天下名山五千二百七十出铜之山四百六十七出铁之山三千六百有九　河图括地象曰八极之广东西二亿三万三千里南北二亿三万一千五百里夏禹所治四海内地东西二万八千里南北二万六千里　尸子曰天左舒而起牵牛地右辟而起毕昴　三礼义宗天有十二次日月所经地有十二分王侯所国









　　玉海卷十五
<子部,类书类,玉海>
　　钦定四库全书
　　玉海卷十六
　　宋　王应麟　撰
　　地理
　　异域图书
　　汉别国方言
