<!-- { "loadSidebar": true } -->
　　【四十一篇九篇亡三十二篇存】　正义卫宏古文竒字序云秦改古文以为篆又曰古文者苍颉旧体周世所用之文字自苍颉至周宣皆苍颉之体史籀始有大篆十五篇号曰篆籀惟篆与苍颉二体而已秦罢古文而有八体非古文矣以至亡新六书并八体亦用书之六体以造字于秦八体用其小篆虫书摹印书去其大篆刻符殳书署书而加以古文竒字大篆非古文虫书非科斗书也
　　唐尚书纠缪
　　志王感尚书纠缪十卷　防要长安三年三月上又礼绳愆三十卷春秋振滞二十巻魏知古谓五经指南
　　唐尚书演范　洪范外传
　　志崔良佐演范卷亡穆元休外十卷【元休穆寕父撰外十篇开元中献之赐帛授偃师丞】
　　唐无逸图
　　见图类
　　唐尚书君臣事迹图
　　见图类　旧纪穆宗即位元和十五年三月壬子召侍讲学士韦处厚路隋于太液亭讲毛诗关雎尚书洪范等篇既罢并赐绯鱼
　　唐李至逺周书
　　见编年类
　　唐续尚书　文中子续书
　　志陈正卿续尚书纂汉至唐十二代诏防章疏歌颂符檄论议成书开元末上之巻亡【不着録】　萧頴士代正卿表寻讨载籍始有汉二典次我唐二典以续唐虞之典文景明章之后魏晋宋齐以还南讫有陈北起元魏歴周隋洎高氏至圣朝总十二代诏防章疏歌颂符檄忠臣之正议武士之权谋类而刋之次以年代以续夏商秦鲁之篇尝读贞观实録太宗因聴政之暇观览尚书谓侍臣曰朕每庻希唐虞亦思公等齐肩稷契愚臣缅述太宗之防勒成帝典不亦宜乎　王勃祖通隋末居白牛溪教门人甚众起汉魏尽晋作书百二十篇以续古尚书后亡其序有録无书者十篇勃补全缺逸定着二十五篇【杜淹撰世家云文中子续书一百五十篇列为二十五巻　勃序云董薛之徒并受其义贞观中太原府君考六经之目亡其小序有録无篇者又十六焉为作序补其阙始总章二年洎咸亨元年定成百二十篇二十五卷时龙集阉茂唐御天下五十七祀也】　文中子中説续书始于汉以存汉晋之实【起汉高祖止晋武帝续书帝制公命惟汉有之君志臣事至晋太康而止　制命不及黄初志事不及大熈以魏承汉有魏无吴蜀】天子之义列乎范者四曰制诰志防大臣之义载乎业者七曰命训对赞议诫諌【贾琼习书至桓荣之命又至郅恽之事曰制命着其道志事着其节】　白居易补汤征　陈黯作禹诰　苏绰为大诰
　　开宝尚书释文　咸平古文音义
　　唐陆徳明释文用古文后周显徳六年郭忠恕定古文刻板【忠恕定古文尚书并释文】太祖命判国子监周惟简等重修开宝五年二月诏翰林学士李昉校定上之诏名开宝新定尚书释文咸平二年十月乙丑孙奭请摹印古文尚书音义【唐志顾彪古文音义五卷王俭音义四卷】与新定释文并行从之【奭言古文尚书释文印板犹存请雕印】天圣八年九月十二日雕新定释文晁氏志古文尚书十三卷孔安国以古定【以写籕】自
　　汉迄唐行于学官明皇改从今文由是古文遂絶陆徳明独存其一二于释文吕大防得本于宋次道王仲至家以校释文虽小有异同而大体相类【中兴书目古文尚书二卷　郑樵书考六卷考证古今文同异】　国史志唐孝明写以今字藏其旧本开宝别定今文音义与古文并行　经典序録近惟崇古文马郑王注遂废今以孔氏为正其舜典一篇仍用王肃本
　　景徳尚书礼记图　祥符观尚书图　皇祐无逸孝经图　绍兴无逸图
　　见图类　又见帝学圣文类　唐卢硕以洪范篇书于缣素为章以奏之【上洪范图章】　宋朝吴仁杰撰洪范辨一卷増立新图【辨欧阳修苏洵辙所论】陈伯达为翼范一卷　仁宗时枢副范雍绘尚书四代图进之以备中览
　　元祐无逸讲义　淳熈尚书讲义
　　书目元祐五年二月壬寅讲无逸终篇侍讲司马康吴安诗范祖禹等録进讲义一卷　淳熈十六年正月二十三日太傅史浩进讲义二十二卷藏秘府　晁氏志元祐中顔复吴安诗范祖禹司马康无逸説命解三卷
　　绍兴三坟训义
　　绍兴十六年九月六日秘书省言抚州布衣吴沆进三坟训义三卷文理可采　晁氏志三坟书七卷张商英得于比阳民家坟皆古文乃书所谓三坟者山气形也世以为伪撰盖以比李筌隂符经云
　　淳熈禹贡论
　　四年七月九日刑部侍郎程大昌上禹贡论五十二篇后论八篇诏付秘阁【序云天下大川如江河淮汉济弱水黒水七者名称迹道世传失实因著论辨证之】　书目禹贡论五卷后论一卷専论河汴二水之患又禹贡论图五卷因禹贡备论歴代山川郡县名称改易以唐世地书为正【大昌攷究年代地理等为书谱二十卷】
　　尚书治要图
　　中兴书目五卷不知作者有月令后汉志中星图周礼九礼图等篇取其与尚书参防也
　　书九意
　　晁氏志杨绘元素书九意一卷【断尧　虞书　夏书禅让　稽古　商书周书　费誓　秦誓意凡九篇】张晦之洪范论一卷【景祐三年着七篇】胡翼之洪范论一卷王氏洪范一卷【安石】苏洵洪范论一卷【三论二图】孙谔洪范防一卷【元祐中博士颇攻王氏之失】孙觉莘老尚书解十三卷王雱新经尚书十三卷杨时中立书义辨疑一卷【専攻王雱之失】苏轼书十三卷【驳王氏之説为多】顔吴范司马无逸説命解三卷【元祐中所进讲説】伊川书説一卷【门人记其师所谈四十余篇】吕大临书十三卷胡旦尚书演圣通论七卷国史志王晦叔周书音训十二卷
　　洪范数
　　蔡沉谓体天地之撰者易之象纪天地之撰者范之数数始于一竒象成于二偶竒者数之所以立偶者数之所以行故二四而八八卦之象也三三而九九畴之数也由是八八而又八之为四千九十六而象备矣九九而又九之为六千五百六十一而数周矣易更四圣而象己着范锡神禹而数不后之作者昧象数之源窒变通之妙或即象而为数或反数而拟象洞极有书潜虚有图非无作也牵合傅防自然之数益晦焉嗟夫天地之所以肇人物之所以生万事之所以失得莫非数也数之体着于形数之用妙于理非穷神知化者曷足以语此　朱文公皇极辨曰皇者君之称极者至极之义标凖之名　邵氏曰唐虞其中天而兴乎尧舜其应运而生乎其犹夏之将至日之向中乎圣人删书断自唐虞时之盛也












　　玉海卷三十七
　　钦定四库全书
　　玉海卷三十八
　　宋　王应麟　撰
　　艺文
　　诗
　　书曰诗言志歌咏言哀乐之心感而歌咏之声发诵其言谓之诗咏其声谓之歌故古有采诗之官王者所以观风俗知得失自考正也孔子纯取周诗上采殷下取鲁凡三百五篇遭秦而全者以其讽诵不独在竹帛故也汉兴鲁申公为诗训故而齐辕固燕韩婴皆为之或取春秋采杂説咸非其本义与不得已皆列于学官汉初又有赵人毛苌善诗自云子夏所作诂训是为毛诗古学而未得立后汉有九江谢曼卿善毛诗又为之训东海卫宏受学于曼卿郑众贾逵马融并作毛诗郑作笺齐诗魏代已亡鲁诗亡于西晋韩诗虽存无之者惟毛诗郑笺至今独立
　　周六诗
　　春官大师教六诗风赋比兴雅颂以六徳为本六律为音　瞽蒙掌讽诵诗掌九徳六诗之歌以役大师疏风雅颂是诗之名也就三者之中有比赋兴故总谓之六诗　正义六艺论云【郑着】唐虞始造其初【虞之君臣迭相赓和始见于书】至周分为六诗【孔子纯取周诗上采商下取鲁凡三百五篇　诗三百十一篇亡者六篇自文至顷二十世王泽竭而诗不作】内则説负子之礼云诗负之注云
　　诗之言承也春秋説题辞云诗之为言志也诗纬含神雾云诗者持也然则诗有三训　书诗言志歌永言工以纳言时而飏之注掌诵诗以纳谏　王制天子五年一廵狩命大师陈诗观民风　大戴礼投壶篇凡雅二十六篇其八篇可歌鹿鸣貍首鹊巢采蘩采苹伐檀白驹驺虞八篇废不可歌七篇商齐可歌三篇间歌　左三类注风雅颂也疏一国之事诸侯之诗为风天下之事天子之诗为雅成功告神为颂　上林赋揜羣雅注张揖云诗小雅之材七十四人大雅之材三十一人汉六家诗　三家诗【元王诗传　韩诗翼要】
　　艺文志凡诗六家四百一十六卷诗经二十八卷鲁齐韩三家【应劭曰申公作鲁诗后苍作齐诗韩婴作韩诗】
　　鲁　志鲁故二十五卷【师古曰故者通其指义也他皆类此今流俗毛诗改故为诂字失真耳】鲁説二十八卷汉兴鲁申公为诗训故鲁最为近之　儒林言诗于鲁则申培公申公与楚元王交俱事浮丘伯【孙卿门人】申公以诗经为训故以教亡疑者则阙弗弟子为博士十余人瑕丘江公尽能之徒众最盛及鲁许生免中徐公韦贤治诗事博士大江公【即瑕丘江公】及许生王式事徐公及许生式以三百五篇諌张长安先事式唐长賔褚少孙亦来事式问经数篇式谢曰闻之于师具是矣自润色之不肯复授有韦氏张唐褚氏之学【博士江公世为鲁诗宗】　列楚元王与申公俱受诗浮丘伯文帝闻申公为诗最精以为博士申公始为诗号鲁诗元王亦次诗号元王诗　薛广徳以鲁诗教授龚胜舎师事焉为博士论石渠　后高诩曾祖嘉以鲁诗授元帝至诩世之为士　李昺鲁防李业习鲁诗鲁丕以鲁诗教授　包咸魏应受鲁诗　陈重雷义俱学鲁诗　隋志小学有一字石经鲁诗六卷
　　齐　志后氏【苍】故二十卷三十九卷孙氏故二十七卷二十八卷杂记十八巻　辕固治诗孝景时为士诸齐以诗显贵皆固弟子夏侯始昌最明后苍事始昌苍授翼奉萧望之匡衡衡授师丹伏理由是有翼匡师伏之学　萧望之治齐诗事后苍　后伏湛父理以诗授成帝别自名学湛父业湛弟黯明齐诗改定章句作説解九篇黯章句繁多子防省减浮辞定为二十万余言　景鸾理齐诗作诗解文句　马援受齐诗师事颍川蒲昌
　　韩　志韩故三十六卷内四卷外六卷説四十一卷【隋唐止存外传析为十篇唐志韩婴注二十二卷】　韩婴燕人孝文时博士推诗人之意作内外数万言颇与齐鲁殊然归一也燕赵间言诗者由韩生河内赵子事韩生授蔡谊谊授食子公与王吉吉授长孙顺由是有王食长孙之学　蔡义明经诏求能为韩诗者征待诏愿赐清闲之燕得尽精思于前上召见义説诗甚説之进授昭帝　后郅恽理韩诗授皇太子　刘寛明韩诗外　杜抚受业于薛汉定韩诗章句其所作诗题约义通学者之曰杜君法　薛汉世习韩诗父子以章句著名　召驯习韩诗建初中侍讲帝嘉其义学　赵受韩诗着诗细　李恂习韩诗教授诸生常数百人　郑从张防祖受韩诗　张文通习韩诗作章句　唐檀公沙穆夏侯防习韩诗　隋志韩诗二十二卷薛氏章句【文选注多引薛君章句】韩诗翼要十卷汉侯苞撰
　　毛　志毛诗二十九卷故训三十卷　毛公赵人治诗【后汉书隋志云毛苌正义小毛公名苌】为河间献王博士献王修学好古学举六艺立毛氏诗左氏春秋博士毛公授同国贯长卿长卿授解延年延年授徐敖敖授陈侠由是言毛诗本之徐敖【陈侠传谢曼卿曼卿为训】赞平帝立毛诗郑氏诗谱云鲁人大毛公为诂训传献王得而献
