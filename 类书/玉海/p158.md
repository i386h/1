<!-- { "loadSidebar": true } -->
　　谷梁传注【又国语注】　晁氏志董仲舒以公羊显又四传至何休郑曰公羊善于防休注引防最多公羊疏三十卷徐彦撰以何氏三科九防为宗本其说曰何氏之意三科九防正是一事尔总而言之谓之三科析而言之谓之九防新周故宋以春秋当新王此一科三防也所见异辞所闻异辞所传闻异辞此二科六防也内其国而外诸夏内诸夏而外夷狄此三科九防也　何氏作文諡例云此春秋五始三科九防七等六辅二类之义三科九防【见上】五始者元年春王正月公即位是也七等者州国氏人名字子是也六辅者公辅天子卿辅公大夫辅卿士辅大夫京师辅君诸夏辅京师是也二类者人事与灾异是也　宋氏注春秋三科者一曰张三世二曰存三统三曰异外内九防者一曰时二曰月三曰日四曰王五曰天王六曰天子七曰讥八曰贬九曰絶时与日月详畧之防也王与天王天子是录远近亲疎之防也讥与贬絶则轻重之防也　按三统厯云春为阳中万物以生秋为阴中万物以成故名春秋欲使人君动作不失中也　晁说之曰何休特负于公羊之学五始三科九防七等六辅二类七缺之设何其纷纷邪既曰据百二十国宝书而又谓三世异辞何耶【春秋说云有七缺夫妇君臣父子礼】
　　汉三传异同说
　　马融传融欲训左氏春秋及见贾逵郑众注乃曰贾君精而不博郑君博而不精既精且博吾何加焉但着三传异同说
　　汉左氏解谊　达义
　　隋志左氏传解谊三十一卷九江太守服防注左氏膏盲释疴十卷春秋成长说九卷塞难三巻服防撰梁有左氏达义一卷汉司徒掾王玢撰左氏传三十卷王肃注董遇章句三十卷孙毓义注十八巻又贾服异同畧五卷王朗注十二卷汉诸儒传左氏者甚众贾逵服防并为训解至魏遂行于世晋时服杜注俱立国学而唯传服义至隋杜氏盛行服义浸微　正义中兴以后陈元郑众贾逵马融延笃彭仲博许惠卿服防颍容之徒皆传左氏魏世则王肃董遇为之注【正义多引服说刘难服防云防解谊其文甚烦】　后汉传服防作春秋左氏传解行之至今又以左传駮何休之所駮汉事六十条【儒林】　谢该明春秋左氏建安初乐详条左氏疑滞数十事问谢该皆为通解之名谢氏释【魏畧云今左氏乐氏问七十二事详所广也】　延笃从唐溪典受左氏论解经传多驳正后儒服防等以为折中郑通公羊又从张恭祖受左氏　马严通左氏
　　孔乔学左氏　蜀志尹黙传益部多贵今文不崇章句黙从司马徳操宋仲子等受古学皆通诸经史又专精于左氏春秋自刘歆条例郑众贾逵父子陈元服防注说咸畧诵述　北齐书姚文安难服防解七十七条名曰驳妄李崇祖申明服氏名曰释谬
　　汉国语解诂【见上】
　　贾逵传为国语解诂二十一篇　隋志春秋外传国语二十卷贾逵注【唐已亡　郑众作国诗章句亡其为数】　唐志王义国语章句二十二卷唐固虞翻韦昭注孔鼂解各二十一卷【吴韦昭集郑贾虞唐四家为注】　史通左丘明既为春秋内传【韦昭注国语谓左传为内传】又稽逸文纂别说分周鲁齐晋郑楚吴越八国事起周穆王终鲁悼公为外传国语二十一篇【书目云其文以方内传或重出而小异】　左传正义传云国语非丘明所作有共说一事而二文不同　吴志注沈珩尤善春秋内外传　唐志杂家类晋孔衍春秋时国语十卷春秋后国语十卷唐卢藏用春秋后语十卷　唐柳宗元非国语二卷　刘贶外传【见竹书纪年】　宋庠补音三卷【治平元年上之二月二十五日令国子监镂板】　刘攽解驳左氏为内传国语十巻　汉书曰左丘明为传又纂异同为国语司马迁据左氏国语　孔晁云左丘明集其典雅令辞与经相发明者为春秋传其髙论善言别为国语
　　汉春秋图纬
　　列传魏朗字少英从博士郤仲信学春秋图纬注孔子作春秋纬十二篇【党锢】　贾逵永平中上言左氏与图防合者写传诂藏之秘书　荀爽作公羊问及辨防　明纪永平八年十月壬寅诏日食之变其灾尤大春秋图防所为至谴　隋志梁有春秋纬三十卷宋均注　史记孔子曰我欲载之空言正义此春秋纬文
　　春秋命厯序
　　诗生民疏纬候之书及春秋命厯序立五帝传世之事为毛说者皆所不言郑信防纬以命厯序云少昊传八世颛顼传九世帝喾传十世
　　春秋少阳篇
　　论语正义案春秋少阳篇伯夷叔齐姓名字諡　白虎通春秋文义曰天子之社稷广五丈诸侯半之
　　魏春秋说要　三传论
　　隋志春秋说要十巻魏乐平太守糜信撰春秋三传论十巻魏大长秋韩益撰　魏志孙叔然作周易春秋例毛诗礼记春秋三传国语尔雅诸注　蜀志李譔着古文易尚书毛诗三礼左氏传太指归皆依凖贾马异于郑　吴志士燮耽玩春秋为之注解袁徽与荀彧书曰今欲条左氏尚书长义上之　魏畧钟繇不好公羊而好左氏谓左氏为太官而谓公羊为卖饼家数与严干共辨折长短
　　晋经传集解　释例　长厯　盟会图
　　隋志春秋左氏经传集解三十巻杜预撰【梁有服防杜预音三巻唐志音二巻】释例十五卷【梁有齐杜干光释例引序一巻】左氏传评二卷【并预撰】杜预序集解一卷刘注【梁有春秋古今盟会地图一卷】　杜预传进爵当阳侯立功之后耽思经籍为春秋左氏经传集解【分经之年与传相附比其义类随而解之】又参考众家谱第谓之释例又作盟会图春秋长厯备成一家之学比老乃成又撰女记讃秘书监挚虞曰左丘明本为春秋作传而左传遂自孤行释例本为传设而所发明何但左传故亦孤行武帝谓预曰卿有何癖对曰臣有左传癖　序传或先经以始事或后经以终义或依经以辩理或错经以合异随义而发其例之所重其发凡以言例皆经国之常制周公之垂法史书之旧章仲尼修之以成一经之通体其微显阐幽裁成义类者皆据旧例而发义指行事以正褒贬诸称书不书先书故书不言不称书曰之类皆所以起新旧发大义谓之变例然亦有史所不书即以为义者此盖春秋新意故传不言凡曲而畅之其经无义例因行事而言则传直言其归趣而已非例也预专修丘明之传以释经经之条贯必出于传传之义例总归诸凡推变例以正褒贬简二传而去异端盖丘明之志也刘子骏创通大义贾景伯【逵】父子许惠卿【淑】皆先儒之美者颍子严【容】浅近亦名家故举刘贾许颍之违以见同异【正义云服防之徒劣于此故不论】分经之年与传之年相附比其义例各随而解之名曰经传集解【正义集解谓聚集经传为之作解　太康元年三月成】别集诸例及地名谱第厯数相与为部凡四十部十五卷皆显其异同从而释之名曰释例【正义云释例终篇云称凡者五十其别四十有九盖以母弟二凡其义不异故也释例四十部无凡者十五终篇云诸凡虽是周公之旧典丘明撮其体义约以为言非纯写故典之文也　隋志春秋五十凡义疏二卷】发传之体有三【发凡正例　新意变例　归趣非例】为例之情有五微而显志而晦婉而成章尽而不污惩恶而劝善　左传正义杜别集诸例从而释之事同则为部小异则附出孤经不及例者聚于终篇其四十部次第从隠即位为首先有其事则先次之唯世族土地事既非例故退之于后终篇宜最处末故次终篇之前终篇处其终土地之名起于宋衞遇于垂世族谱起于无骇地名在世族之前天子之见于经者三十有二称天王者二十五称王者六称天子者一　梁诸儒为左氏学者皆以贾服义难驳杜预凡一百八十条王元规引证通析无滞着春秋发题辞及义记十一卷左传音三卷崔灵恩左氏经传义二十二卷左氏条例十卷【天监中灵恩申服难杜着左氏条义以明之虞僧诞申杜难服世并传焉灵恩又有公谷文句义十卷】　后魏衞冀隆精服氏学难杜氏六十三事贾思同驳冀隆十余条互相是非积成十巻诏下国学集诸儒考之
　　晋春秋条例　牒例
　　刘寔传尤精三传辨正公羊以为衞辄不应辞以王父命祭仲失为臣之节又撰春秋条例二十巻　隋志春秋条例十一巻【唐志十巻】晋刘寔撰经例十二巻方范撰左传例苑十九卷刘寔等集解春秋序一卷春秋序论二巻干宝撰【干宝独美左传以三十巻之约括囊二百四十年之事　干宝为左氏义外传注周易周官凡数十篇】　唐志刘寔左氏牒例二十巻
　　晋春秋释疑　春秋调人　左氏全综
　　儒林传汜毓合三传为解注撰春秋释疑凡所述七万余言　刘兆以春秋一经三家殊涂诸儒是非纷然互为雠敌乃思三家之异合而通之取周官调人之义作春秋调人七万余言论其首尾使大义无乖不合者举其长短以通之又为春秋左氏解名曰全综公羊谷梁解诂皆纳经传中朱书以别之又撰周易训注及所讃述百余万言　唐志刘兆三家集解十一卷　隋志刘兆公谷集传十二巻
　　晋王接注公羊
　　传接谓公羊附经立传经所不书传不妄起于文为俭通经为长任城何休训释甚详而黜周王鲁大体乖硋且志通公羊而往往还为公羊疾病接乃更注公羊春秋多有新义又撰列女后传七十二人丧乱尽失长子愆期缘父本意更注公羊又集列女后传云　隋志公羊传十三巻【唐志一卷】晋散骑常侍王愆期撰【诗鸿鴈疏引王愆期注公羊云】梁有髙龙注公羊十二卷孔衍集解十四卷【正义按孔舒元公羊传本云麟孰为而至为孔子之作春秋】刁氏例序一卷　虞溥传注春秋经传　郭瑀传作春秋墨说孝经错纬　载记石季龙遣国子博士诣洛阳写石经校中经于秘书国子祭酒聂熊注谷梁春秋列于学官
　　晋谷梁集解
　　范甯传甯字武子以春秋谷梁氏未有善释遂沈思积年为之集解其义精审为世所重既而徐邈复为之注【儒林传徐邈撰正五经音训所注谷梁传见重于时隋志十二巻唐志又传义十巻音一卷】　隋志谷梁传十二卷范甯集解传例一卷甯撰　谷梁先有尹更始【隋志梁有十五卷】唐固【十三卷】麋信【十二卷】孔衍【十四卷】江熈【唐志二传评三卷】叚肃【十四卷】张靖【十一卷】等十余家注解范甯以为肤浅乃商略名例为集解十二卷例一卷【隋志同疏云范以所据别为例畧一百余条】甯子泰雍凯从弟邵及其父汪门生故吏商略同异撰诸子之言各记姓名【文中子范甯有志于春秋证圣经而诘众传】序曰左氏艳而富其失巫谷梁清而婉其失短公羊辨而裁其失俗左氏有服杜之注公羊有何严之训晁说之曰谷梁晚出于汉因得监省左氏公羊之违畔而正之至其精深远大者真得子夏之所传范甯又因诸儒而博辨之申谷梁之志也其于是非亦少公矣非若征南一切申传汲汲然不敢异同也晁公武曰三传之学谷梁所得最多诸家之解范甯之论最善　隋志徐干注十三卷胡讷集解十卷【亡　经典序録六十巻】程阐十卷孔君指训十巻张程孙刘四家集解四卷【残阙】刘兆公羊谷梁传十二巻【兆传为公羊谷梁解诂】
　　晋春秋后语
　　见续春秋　唐志卢藏用春秋后语十卷
　　晋春秋博士
