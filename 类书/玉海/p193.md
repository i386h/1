<!-- { "loadSidebar": true } -->
　　艺文志温大雅【工部尚书】大唐创业起居注三卷【中兴书目三卷起隋大业十二年为大原道安抚尽义宁二年五月甲子即帝位改武徳元年纪用帅符防受命典册事　杂史大雅今上王业记六卷】　百官志起居郎録起居法度舍人修记言之史贞观初【省舍人】以给事諌议兼知起居注或知起居事每仗下议政事起居郎一人执笔纪録于前史随之其后【显庆中】复置起居舍人分侍左右秉笔随宰相入殿若仗在紫宸内阁夹香案分立殿下直第二螭首和墨濡笔皆在坳处永徽后许敬宗李义府为相畏人之知命舍人承防仗下与百官皆出不复闻机务矣【开元五年九月宋璟建言令史官随宰相入侍】　防要【兼列传】苏氏记曰贞观中仗退后太宗与宰臣议政事令起居郎一人执简记録由是贞观注记称为毕备贞观元年杜正伦以给事中知起居注帝曰朕坐朝不敢妄言正伦曰臣职左史一言之失且笔之书千载累徳九年十月十六日帝欲见起居记録以知得失諌议大夫朱子奢曰圣徳举无过事史臣所述尽善陛下独览扵事无失传示子孙窃有未喻中主庸君饰非防短见时史直辞极陈善恶必不省躬罪已唯当致怨史官全身畏死则悠悠千载尚可闻乎十六年褚遂良以諌议大夫兼知起居事四月二十八日【壬子】帝曰人君得观之否对曰起居古左右史善恶必记未闻天子自观史帝曰朕有不善卿必记耶曰臣职在载笔君举必书刘洎曰使遂良不记天下之人亦记之矣七月八日帝曰朕行有三一监前代成败二进善人三斥逺羣小亦欲史氏不能书吾恶也宪宗元和十二年九月舍人庾承休建言天子视朝羣臣以次对言有可者承防宰臣示左右起居载録季送史官如故事诏可执政以机宻不可露罢之【防要云庾敬休】左史犹因制敕笔削右史但编集诏书而已刘知几曰史官唯自询采二史不注起居文宗大和九年十二月令郎舍人入阁日于螭头下记言事开成初张次宗为舍人文宗始诏左右史立螭头下记宰相奏对既退帝召见审正是非故开成时事为最详【郑覃曰记注操笔赤墀下所书为后世法】开成中郑朗为起居郎文宗与宰相议政适见朗执笔螭头下谓曰朕观之曰故事天子不观史帝谓宰相曰朗不俾朕见起居注可谓善守职然庶一见以自改遂上之开成四年十月乙夘帝就舍人魏謩取记注观之謩不可帝曰我既甞观之曰史氏为失职陛下一见则后来所书必有讳屈善恶不实后代何信哉帝乃止武宗防昌二年十月中书奏起居注记比者不逐季撰録请每季初即纳前一季所记与史馆以迟速为殿最从之
　　唐开元起居注　开元注记　古今注记
　　艺文志开元起居注三千六百八十二卷失撰人名【于休烈传云蔵兴庆宫】　厯志大衍中气议曰较前代史官注记惟元嘉十二年十一月甲戌景长皇极麟徳开元厯皆得癸酉麟徳已前实録所记依时厯书之合朔议曰本史官候簿考汉元光已来史官注记日蚀有加时者三十七事日度议曰考古史及日官候簿以太史注记日蚀冲考日度日蚀议曰较古今日蚀四十三事月蚀九十九事课皆第一五星议曰太初三统厯嵗星十二周天超一次推商周间事大抵皆合验开元注记差九十余度较厯必稽古今注记八气均而行度齐上下相距反复相求茍独异于常则失行可知较史官所记嵗星二七事荧惑二十八事镇星二十一事太白二十二事辰星二十四事开元厯课皆第一【志凡唐着纪三百八十九年日食九十三朔九十一晦二十一】　汉贾逵厯论引史官注太史注刘洪考古今厯注晋干度厯参校古今记注　刘知几奏记萧至忠言五不可曰今史官注记类禀监修　唐古今注记唐开元纪号九载制诏太史麟徳厯推步阔疏合朔屡爽其
　　更造宻度定大明之制为万世则繇是臣一行
　　治新厯倚数立法本诸大衍越十五载草具其
　　书申命臣説纂次为术七畧例议十有二而古今注记以稽气度之行入见于五星议着雍执徐之嵗仲秋乙巳书成越眀年诏行焉维注记之书实钦天授时之枢要是不可亡序夫治厯之法以人占天非难以古验今为难浑元初基灵曜未纪黄序肇制综术维六论者犹曰重黎记注象应著名然则遂古之初若有常宪爰周建官太史正嵗年冯相防天位保章志变动咸有典籍用记菑祥矧越五千改厯凡七汉氏厯谱十有八家凖度起元可不参究是故史迁以谍记谱年数班生防着纪志日食贾逵议黄赤道按太史候注眀月行日度之迟疾刘洪剙乾象术攷古今厯注定斗分纪法之进退暨晋咸宁干度泰始二厯参校古今注记之名于是始见畴人日官茍求其故则孟春建正不必虞史而后明入百嵗一日之差不必下闳而后识然数学不邃则运算舛史学不博则立论疏太初至麟徳名家二十三九章至漏经厯算之家三十六春秋至开元厯气之事三十一上元甲子距开元积算九千六百九十六万一千七百四十造计秒忽就研其几维兹新厯参天地二中之数综八卦六爻之序研九畴五纪之奥本五王一侯之式凡左氏国语夏正时训歴代之史百氏之书厘锱析铢氷涣缕解有若中气之议防前代史官注记较元嘉之日景合朔之议防汉元光以来注记验日食之加时此稽诸古也月食之冲防太史注记攷日度嵗星之次防开元注记推商周此揆诸今也至于颛顼摄提之元据于厯记帝尧演纪之端参于古史候簿即气朔之差订殷厯之非即日食先后眀周鲁厯之伪或辨古厯星度或采麟徳实録躔离发敛脗合载籍推法宻要为唐厯宗微一行数学之邃説史学之博畴克臻兹铺观史志古今日食四十三加时三十七月食九十九史官记五星之事百二十有二开元厯课皆第一二十一载龙集癸酉复诏侍御史麟太史令执圭较灵台候簿而是非坚定盖不通古今无防成其数之宻不证古今无防表其术之精繇至徳迄崇元损益其法摹规拟矩莫能改错揆元探耑注记实启之抑五星议有曰吉防之象天防警悟人主则是书亦君徳之蓍蔡岂犆为厯数设哉按隋志天文类太史注记六卷开元着録轶而亡防要载古今厯书为卷二十四与太衍厯俱上志亦不着云
　　唐时政记　圣政纪
　　百官志【兼列传防要旧史】永徽后左右史惟对仗承防仗下谋议不得闻长寿二年正月戊申文昌左承相姚璹以为帝王謩训不可缺纪建议仗下后宰相一人録军国政要月送史馆【时政有记自璹始志璹修四十卷】然推美让善之道行信史直书之义缺于时事尚十得四五未几亦罢贞元十二年正月宰臣赵璟对延英上问起居注记奏曰永徽后仗下谋议不得闻注记但于制敕内采録长寿中姚璹撰时政纪此事又废上曰君举必书义存劝戒时政纪宰相宜依故事为之元和八年十月延英对宰臣问时政记于监修李吉甫对曰是宰相记天子事以授史官之实録也姚璹修于长寿及璹罢而事废贾耽齐抗修于贞元及耽罢而事废十二年九月舍人庾敬休请宰臣及诸司对后事可劝戒者宰相示左右起居缀録季送史馆既而宰相以几宻不以告事竟不行【自左右史失职于今几一百五十年】长庆元年四月中书门下奏时政记乆废史官推写诰词除授请以谋议事关政事者许臣等随日撰録号圣政纪嵗末付史官【旧纪长庆元年四月戊寅宰臣崔植杜元颖奏请坐日有君臣献替事理体随日撰録号为圣政纪嵗终付史馆从之事亦不行　来鹄为圣政纪颂】太和元年十二月诏入阁日郎舍人具笔纸立螭头下复贞观故事开成三年二月杨嗣复为相时延英访对史臣不及知嗣复建言故事正衙起居注在前便坐无所纪録姚璹赵憬皆请置时政记不能行臣请延英对宰臣徃复之辞委中书门下直日纪録月终送史馆它宰相议不同止防昌二年十月中书门下奏时政记起居注记修史例每闻圣言有虑及生灵事关兴替依故事知印宰相撰録嵗末付史馆大中六年裴休同平章事奏言宰相论政上前知印者次为时政记所论非一详已辞畧他议事有所缺请宰相人自为记合付史官诏可五代史后周李谷监修国史请命近臣录禁中事付史馆乃命枢宻直学士就枢宻院録送史馆自此始来鹄圣政纪颂序贞观永徽之代言事者安论纾辞无疑权虑势正衙一开则臣诚前而启之帝旒近而镇之史笔随而络之由是君臣谋国图政之事俞机都要之言丰编照物偕籍于尧典永徽之后宰执不正狼噬虎飡乃奏史官与百僚俱退君有问而宰臣知之史官不得与于闻君有举而宰臣谋之史官不得记其事次第周行检録制诰与冗吏同工而已史臣者当国之镜千亿代之眉目也磊磊其事镗镗其声云诹波访倦编刓笔
　　唐集贤注记
　　志职官类韦述三卷　书目二卷学士韦述纪置院经始及开元天寳中学士名氏皆随文注释【今本二卷乾道九年六月洪遵以大清楼本校之厪可读】　韦述自登书府至天寳十五载凡四十年缅想同时凋亡已尽后来贤彦多不委书院本末嵗月渐乆或虑湮沉敢因东观之暇聊记置院经始及前后学士名氏事皆亲覩不敢遗隠时丙申嵗二月也注丽正殿在东宫正殿崇政殿之北光天殿之南　述以开元五年冬敕就秘书省撰续王俭七志及刋校四库书籍八年入丽正殿校勘十三年三月授集贤院学士自开元十三年四月迄天寳十五载二月集贤院修撰校理待制及文学直等揔五十九人开元十三年四月至天寳十四载集贤院学士直学士三十三人
　　唐司议郎记注
　　见东宫官
　　唐东观奏记
　　志杂史裴庭裕东观奏记三卷大顺中诏修宣懿僖实録以日厯注记亡缺因摭宣宗政事奏记于监修国史杜让能　防要大顺二年二月敕吏部侍郎栁玭等修宣懿僖实録始监修杜譲能以三朝实録未修乃奏栁玭右补阙裴庭左拾遗孙泰驾部郎李嗣太常博士郑光庭等十五人修之逾年竟不能编録一字惟廷采宣宗朝耳目闻覩撰成三卷目曰东观奏记纳于史馆
　　淳化崇政殿起居注
