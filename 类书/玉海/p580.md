<!-- { "loadSidebar": true } -->
　　绍兴二年十月戊子朔【一云十月辛夘】置孳生马监于饶州以守臣提领仍选使臣五人专主其事择官田为牧地【上谓辅臣吕顺浩复孳生马监就水草地命三省枢府措置】三年七月甲戌复置官提举四年四月庚寅又置监于临安之余杭及南荡以杨忠悯提防【防要八月十八日置孳生监于余杭南水草处】五年三月庚子罢之【先是三年八月十九日庚子提举饶州孳生监牧郄渐言广牧地备棚井储草料置林木置烽堠濠堑于双港置牧地】　绍兴三年六月二十三日上曰马政不可缓然须择人而任之十三年五月癸亥【是月御射殿阅马】上谓大臣曰议者言南地不宜牧马朕措置二三年已得驹数百矣先是蜀中买马嵗付镇江牧之十九年正月庚辰分送江上诸军仍立赏罚后又置监于郢鄂之间四月六日诏马五百匹为一监牡一而牝四之监分四羣嵗产驹三分及毙二分以上有赏罚【市马南于邕管西于岷黎】　隆兴元年九月十六日枢使张浚请置孳生监于州十月诏守臣向子固措置二年二月十二日子固请以一千匹为一监五月废　乾道四年正月二十九日命赵撙于汉阳军置马监【以收发马监为名】十二月七日四川宣抚使虞允文言京西荆南宜置孳生监六年三月刘珙于荆南龙居山牧养五百匹六月赵撙于德安府应城县置孳生监至九年收监马六百三十匹五月罢南荡马监以田还民【一本云乾道四年十一月十九日罢御前南荡孳生马监】　凡战马悉仰川秦广三边　建炎四年五月戊辰李棫请市广西马绍兴三年正月壬午置司邕州市于罗殿自大理诸蛮　绍兴二年初命广西经畧司即韶州拨内帑钱三十万缗市战马于是神武诸军皆缺焉六月癸巳以三百骑赐岳飞癸丑以百骑赐张俊七月癸亥选千骑赴行在　绍兴三年四月辛夘赐韩世忠广马七纲　绍兴三年十一月丁丑初令賔横宜观四州守臣颛管买发战马如邕州例　乾道元年十月命防路造舟【蜀马自利州顺流而下】明年二月吴璘由水道先发宕昌西马五十纲三年十月庚子宣抚允文言均房路比水道减十之九以图上之十一月二十九日己巳罢马船乾道秦川买马之额嵗为万一千九百匹有竒六年
　　十二月二十二日兵侍王之竒言蜀马纲烦费请于成都兴元襄阳各置司牧营诏宣抚使相度　邕州买马格大观中所定有八等今之买马多出于罗殿自诸蛮而自彼乃以锦防博于大理世称广马其实非也【随马尺寸为价低昂】　横山寨博马塲互市之制以银盐防锦相防而行　陜西嵗市马万有八千而熙秦通逺十居七八所谓阶岷才四千耳蜀惟黎文叙等许以互市其数不过阶岷西马増至六千黎文诸郡俱溢旧额良驽相半效牵万里行者踣于道至者羸于廏数虽加多用则不足　川秦市马分为二一曰战马生于西边二曰羁縻马产于西南诸蛮　大理地连西戎虽互市于广南犹西马也　建炎元年六月丙戌李纲议买马曰今行在之马不满五千丁亥诏文臣许养马一匹余官吏士民之有马者并赴官为三等价值　建炎四年九月己未韩世忠进马髙五尺一寸却之绍兴七年五月广右进出格马十匹上留其一余付殿前司上曰马之良者不必西北
　　绍兴牧马监
　　三年七月己未初置提举孳生牧马监官于饶州置司【廏卒一百人】时益市马于广西故先择牧地置官四年李棫遣人入大理国买马二月乙巳明橐言于边防未便臣讲究买马之术有七深入蛮国诱之不惜其直厚其缯防盐货之本待以恩礼要约分明禁止官吏侵欺信赏必罚以督之马悉归朝而后付将帅三年正月壬午宻院请即邕州置买马司马必四尺二寸以上每百匹为一纲【自是嵗得千匹】二月辛夘初置广西提举买马司于賔州经畧司毋得预拨上供封桩内藏钱二十七万缗钦州盐二百万斤为买马费以李预为提举【未几废仍以帅臣领】嵗额一干五百匹十一年二千四百五十匹帅胡舜陟等迁官　十三年五月庚申谕大臣曰人言南地不宜牧马朕自创行虽所养不多方二三年已得驹数百又曰国家自有故事京城门外便有孳生监每年所得甚多祖宗用意可见也遂即射殿引马召辅臣同观之甲子奏牧马事上曰此事在得人得张建寿付之更无损　仰模圆穹房为驷廐车驾骖服之象炳然森列王者若稽天道向明而治牧马之政废而不讲可乎　圜穹炳燿天驷集房荥河出图龙马呈瑞古圣观象因物致用服乗之义葢取诸随而乾坤震坎俱比类焉马政之设尚矣有熊御厯车制肇始彤车白马尧以示俭虞夏相继骆黒异鬛逺则莱夷作牧近则甸服纳秸制虽疏简
　　大畧可睹　较其种类则穆王騕褭骅骝蒲梢山子之骏不足算差其毛物则鲁国骓骍驔駓骃騢駵骆之属不足烦语其牧扰则汉武未央承华橐泉之廏不足尚量其蕃阜则周秦两汉之富不足羡也　秉心塞渊騋牝三千思无邪思马斯徂　汧渭之间未尝无牧而非子独能蕃息于周汧陇之间未尝无牧而张万嵗独能蕃息于唐此得人之效也　郑驷出河南而不可乗唐马育西戎之地而多至二百倍　以官民通牧者周也牧于民而用于官者汉也牧于官而给于民者唐也国朝始则牧之在官后则蓄之于民又其后则市之于戎狄　伯翳宜生之德日防善养之功　骖象舆配钩陈激电蹑景　双瞳夹镜两权协月　旦刷幽燕昼秣
　　荆越　宝铰星躔镂章霞布　紫燕骈冲绿蛇卫毂纤骊接趾秀骐齐于　腾光吐图畴德瑞圣　乾象宣精马惟天驷水瑞挺质马实地类　禀气灵渊受精皎月毛御风蹄践雪举籋云低喷沙　风騣雾鬛　矫矫
　　龙性天骨开张　意态雄杰骏尾萧梢　龙驹沛艾骥子权竒　赴春衢整秋御虬踊螭腾麟超鳯翥　房驷之精降为骊骍络黄金之羁浴天池之波　鼓鬛云衢弄影星河饮以玉池秣之瑶草　云螭月驷天储其英余吾渥水地炳其灵　乗黄兹白之驷　金络玉珂神行电迈　史克在坰之颂燕公监牧之作　戎事之中马政为重马之有牧其来尚矣　禹贡云莱夷作牧周官云牧田任逺郊之地宣王中兴有考牧之诗僖
　　公遵伯禽之法有在坰之颂汉唐之盛苑监实繁　兵家制胜莫如马步兵虽多十不当马军之一　上昭天廏天驷下列廋人校人乾道为良坤元利牝驹从渥水骏发中卢【一作庐】屈产贵其能鸣雁门多其美脊岂止宗生冀北族施汧西其名则血汗山子桃骖绿耳金喙腾黄驺吾吉光蒲梢啓服野麋娥鹿白蚁鸡斯蜚鸿母儿遗风騕褭兹白纤离项王之骓苻主之騧桓氏之骢晋侯之駮魏公絶影唐国骕骦刘之的卢吕之赤兔其状则八尺之戎七尺之騋六尺之骄三尺之果下文臂花肩隂唇白颠握腕作足昆蹄素悬缟州如练紫目如电有駹有騱有有驠骘騇异羣骊騵亦分散如摛锦聚若屯云　鳯臆麟鬐青虬紫燕朝刷阆风夕洗天泉于风驷驖于雅车攻或庶几焉　异体峯生殊相逸发简伟塞门献状绛阙　鸿惊龙翥　总六辔以收贤掩七戎而得骏　禀灵月驷祖云螭兮　效足中黄　声八鸾以节步　文驷列于华廏　饰金鍐之倐烁玉銮之玲珑　齐饮食视良驽　廥刍庌凉纲恶去害驾红阳之飞燕骖唐公之肃爽　服飞兎之中乗骋华騠之骖轮　蹠虚腾云乗风度津　神奔电驱星流矢骛　五龙舜驾八骏周驱　绿蛇金防紫燕雕鞍　自天而降行地无疆武借其威文荣其德　揽辔舒节凌云先螭　般于游畋作镜前王鍳穆武宪文光　月晷呈祥干维効气赋景河房承灵天驷　出余吾之水服騊駼之廏　价匹龙媒声齐骥子河精耀采似伏波之铸铜震象飞文笑东瀛之刻玉　钳旦大丙之驾王良造父之御羁金络月逸气棱棱　虎班龙文之逸兰池蒲梢之驵

　　玉海卷一百四十九
<子部,类书类,玉海>
　　钦定四库全书
　　玉海卷一百五十
　　宋　王应麟　撰
　　兵制
　　弓矢　弩
　　汉天文志觜觿下一星曰天矢天狼下有四星曰天弧直狼北【隋志弧九星在狼东南天弓也　雄赋天弧发射】
　　黄帝弓　弧矢　【神农弧矢】　乌号弓　綦卫箭　谿子弩
　　易系辞黄帝尧舜木为弧剡木为矢弧矢之利以威天下【一书云神农木为弧剡木为矢弧矢之利以威四方　礼记疏弓矢起于黄帝射侯见于尧舜】世本挥作弓夷牟作矢注黄帝臣　吴越春秋范蠡
　　进善射者陈音越王问射所起音曰黄帝作弓以备四方后有楚狐父以其道传羿羿传逢传楚琴氏琴氏传大魏大魏传楚三侯麋侯翼侯魏侯也　汉郊祀志公孙卿曰黄帝采首山铜铸鼎于荆山下既成有龙垂胡下迎黄帝上骑羣臣后宫从上龙七十余人龙乃上去余小臣不得上乃悉持龙龙拔堕堕黄帝之弓百姓卬望黄帝既上天乃抱其弓与龙号后世因名其处曰鼎湖其弓曰乌号【相如传注张揖云黄帝铸鼎于荆山鼎湖得道而仙乗龙上天其臣援弓射龙不能于是抱弓而号】　列子逢弟子曰鸿超引乌号之弓綦卫之箭　淮南子射者扞乌号之弓弯綦卫之箭注綦美箭所出地名也卫利也乌号楚有柘桑其材坚劲乌跱其上及其将飞枝小挠下劲能复起巢鸟随之乌不敢飞号呼其上伐其枝以为弓因曰乌号之弓也【汉司马相如赋左乌号之雕弓应劭注同　七发亦云　家语楚王立乌号之弓　王褒颂逢门子弯乌号】又曰乌号之弓谿子之弩注谿子为弩所出国名或曰谿子蛮夷也以柘桑为弩或曰谿子郑国善为弩匠【苏秦说韩曰谿子巨黍射六百步之外　许慎曰南方谿子蛮夷柘弩】
　　说文帝喾防臣【弓正见古官名类】　书兊之戈和之弓垂之竹矢在东房注兊和古巧人垂舜共工疏竹矢盖舜时之物　荀子倕作弓浮游作矢【孙卿子同】注垂舜之共工弓矢舜前已有之倕改制精巧故言作　吕氏春秋夷羿作弓【墨子羿作弓】　山海经少皥生般始为弓矢　古史考黄帝作弩【说文弩弓有臂者】　吴越春秋陈音曰弩生于弓弓生于弹
　　夏繁弱　周繁弱　鲁大弓
　　左传定四年卫子鱼曰成王分鲁公以夏后氏之璜封父之繁弱注封父古诸侯也繁弱大弓名【明堂位封父天子之器也注封父国名】　定八年盗窃宝玉大弓九年夏四月封宝玉大弓注宝玉夏后氏之璜大弓封父之繁弱弓王国之分器得之足以为荣失之足以为辱【公羊注言大者力千斤】　汉书司马相如子虚赋左乌号之雕弓右夏服之劲箭【七发亦有此二句】注服防曰【一云伏俨】服盛箭器也夏后氏之良弓名繁弱其矢亦良即繁弱箭服故曰夏服　上林赋弯蕃弱满白羽注文颖曰蕃弱夏后氏良弓之名　荀子繁弱钜黍古之良弓也　新序公孙龙子楚王张繁弱之弓载忘归之矢　商书若虞机张注机弩牙也
　　夏箘簵楛
　　禹贡荆州厥贡砺砥砮丹惟箘簵楛注谓砮石名可为矢镞楛木名可为弩疏鲁语曰肃慎氏贡楛矢石砮【肃慎国记曰其地在夫余国北东濵大海魏畧曰挹娄一名肃慎记文曰楛木也今辽左有状如荆叶如榆　楛矢石砮自禹以来贡之　顔师古曰楛木为笴今豳以北皆用之】
　　商彤弓
　　汉书韦孟诗肃肃我祖国自豕韦彤弓斯征抚宁遐荒总齐羣邦以翼大商　山海经少皥生般始为弓矢帝俊赐羿彤弓素矰以扶下国【矰矢名外传白羽之矰】　尚书大三适谓之有功赐以车服弓矢
　　周武王戎弓
