<!-- { "loadSidebar": true } -->
　　志封演一卷【天寳末】　书目一卷封演集并序以肃宗至徳代宗永泰乃陈后主齐明帝年号为失于考据遂起汉武建元至于唐纂为一卷　后蜀杜光庭撰古今类聚年号图一卷自汉武元年辛丑至蜀干徳元年己夘凡一千五十九年歴一百八十九君改四百七号内六十号重出　崇文目年号厯一卷纪年录一卷元类一卷
　　干徳郊祀改元
　　建隆四年十一月甲子郊祀改元干徳　六年十一月二十四日郊陈告谢之仪改开宝　兴国九年十一月二十一日郊改雍熙　五年正月十七日借田改端拱景祐五年十一月十八日郊改宝元　康定二年十
　　一月二十日郊改庆厯　至和三年九月十二日防谢改嘉祐　靖国元年十一月二十三日郊改崇宁　乾道元年正月一日郊祀改元【法干德纪元之义】九年十一月九日郊改淳熙
　　景德朝元殿受朝改元
　　见礼仪元防类
　　纪年通谱
　　书目十二卷参政宋庠撰以古今运厯之书凡十余家皆无可采遂取十七代正史百家杂记凡正伪年号括为一书断自汉文后元之戊寅下止周恭帝显德之庚申凡一千二百二十二岁并本朝建隆之元至庆厯元年之辛巳合为十二卷其十八篇曰统元以甲子贯之其二篇曰类元　歴代纪元赋一卷大理丞杨备撰自汉至五代别为宋颂四章　绍兴中晁公迈撰歴代纪年十卷　绍熙五年八月侯望进古今年号録五卷自汉建元至今一千三百三十五年正伪年号总八百三十八为字二百三十五
　　宋朝年号颂
　　天佑下民艺祖立极繇三而五建隆干德开宝之九享国十七太宗之元改为兴国八而改之雍熙乃复四而更之端拱乃续麟正二书淳化是易鳯纪五朌至道是革至三而终二十四讫章圣缵图咸平凡六景德祥符四九其别天禧干兴五一其毕二纪仍朞仁皇嗣服天圣明道九二先及景祐宝元康定庆厯皇祐至和嘉祐之日曰四而二曰一而八曰五而二曰八而足四十一年政事修饬英皇治平四载善述神考之兴聿新制作熙宁十更元丰八阅哲宗绍休元祐凡八绍圣元符四三其列十有五禩徽皇靖国崇观政重宣和岌岌总其歴年五加二十靖康屯难髙宗正域建炎绍兴再立宗祏四与三二纪凡三歴孝庙隆兴乾道相袭二九之余淳熙十六二十七春乾清坤谧光宗五稔绍熙骏遹宁考庆元六更岁律泰禧四三嘉定十七三十年间不皇暇逸吾皇承统光增燕翼宝庆三改绍定六易端平嘉熙歴载凡七淳祐十二宝祐岁六开庆一禩景定更瑟
　　总论改元
　　汉武六年一改号自太初后四年一改孝昭亦六年一改孝宣四年一改孝元五年一改孝成四年一改【余改号皆不常】　年号及十年已上不改者光武建武三十一孝明永平十八孝和永元十六献帝建安二十四蜀汉后主建兴十五延熙二十吴大帝赤乌十三晋武泰始十太康十穆帝永和十二孝武太元二十一安帝义熙十四宋文帝元嘉三十齐武建元十一梁武天监十八大同十一陈宣大建十四魏昭成【称代】建国三十九道武登国十太武真君十一孝文太和二十三西魏文帝大统十七隋文开皇二十炀帝大业十三唐太宗贞观二十三宗开元二十九天宝十四代宗大厯十四德宗贞元二十一宪宗元和十四宣宗大中十三懿宗咸通十四春秋正义汉魏以来虽秋冬改元史于春夏即以元年冠之是有因于古也元者气之本也善之长也人君执大本长庶物欲其与元同体故年称元也诸侯于其封内各得改元传説郑国之事云僖之元年简之元年是诸侯皆改元非独鲁也　隋志道经有延康赤明龙汉开皇是其年号　春秋后传惟王者改元诸侯改元自汾王以前未有也晋竹书曲沃庄伯十一年十一月则用夏正为嵗首而秦谱至宣公初志闰月不惟改元又改厯矣　书正义顾氏云殷家犹质逾月即改元年以明世异不待正月以为首也　郎顗曰仲终季始歴运变改故可改元所以顺天道也　文中子曰改元立号非古也其于彼心自作之乎　舜典纪元日商训称元祀春秋书元年人君之元即乾坤之元也大哉乾元万物资始天之用也至哉坤元万物资生地之用也成位乎其中则与天地参元即仁也仁人心也众非元后何戴后体元则仁覆天下矣即位之一年必称元年絫数虽久而不易战国而下此义不明秦惠文王十四年更为元年汲冡竹书魏惠王有后元始变谓一为元之制汉文帝十有六年惑方士説改后元年景帝因之壬辰改中元戊戌改后元犹未以号纪年也武帝因事建号一元曰建二元以长星曰光六年而更始曰朔郊得一角兽曰狩顔氏谓年号起建元刘氏据封禅书谓起元鼎吕氏谓元鼎亦追改也元封改元始有诏曰登封泰山至于梁父然后升防肃然自新嘉与士大夫更始其以十月为元封元年及征和之后复改后元年于是武帝厌改元矣歴代袭沿或五六年或三四年或一嵗再更或一嵗三号一嵗四号记注繁芜莫之胜载哀帝以建平二年为太初元将见于王莽世祖以建武三十二年为建武中元见于续汉志而本纪削二字梁之大同大通俱有中字亦宪章于建武也经载十二而年名不易陈夀以美诸葛武侯间有复古号为元年如魏废帝恭帝周闵帝明帝唐肃宗未防仍旧葢春秋之义不明久矣即位逾年改元古制也刘禅孙亮石符生李景未逾年而改亡以议为晋惠帝改武帝太熈为永熈谓欲长奉先皇之制亦非也议者以为违春秋逾年书即位之义令史官没之明年正月复改年唐顺宗以贞元二十一年正月嗣位至八月改永贞葢已称太上皇嫌于独无纪年故亟更之太平兴国之改元不俟逾年史臣谓与常例不同又有逾年而不改元者唐中宗仍武后神龙代宗继宝应至七月梁末帝追承干化晋少帝袭天福至九年孟昶仍父明徳汉髙祖追用晋天福隠帝仍父干祐周世宗仍太祖显徳皆非礼之正唐哀帝仍昭宗天祐葢畏朱温而不敢云汉献除光熹昭宁永汉梁元帝黜大宝梁末帝黜凤厯诿曰继故晋惠后改永安汉髙祖黜开运最为无谓自唐徳宗慨想贞观开元之盛改贞元以法二祖【纪元用先代名始于唐徳宗贞元合贞观开元之名用李泌之言】我朝因之若淳熈庆元开禧之类是也元祐之号或谓并用元丰嘉祐而有对钩之谈隆兴欲隆绍兴之治绍熈将绍淳熈之政词臣草诏乃合建隆绍兴及绍兴淳熙为义非初意矣夫歴世无穷而美名有尽于是有离合之防有重复之嫌如永昌隆昌为二日大亨为一人二月了天正为二人一年而止天保为一大人只十隆化为降死徳昌为得二日宣政为宇文亡日大象为天子冡广运为军走大业为大苦末广明为唐去丑口而着黄家日月大平为一人六十咸字人口有戈宣和为一家有二日靖康为立十二月康建炎为两火此离合之防也炎兴应司马氏之名升平有不满斗之謡大足若数足而则天改之天元为周号昌字乃二日而李泌议之成字负戈美者犬羊亨为子不成而神宗避之隆兴近正隆纯熈旁作屯而孝宗更之治平或谓火徳不宜用水康定靖康或谓其如諡法天圣于文为二人明道于文为日月并葢以母后之临朝也乾道九年而改谓用九之数已极纯熈之易为淳避告成大武之语发号告元其谨始如此乃若晋建兴同孙刘之号唐至徳永泰袭陈齐之旧晋惠六同汉号一用呉号汉哀之太初晋元之建武魏孝武之永兴唐肃宗之上元皆自重一代之号干徳蜀号也因宫人鉴背而后知隆兴伪号也因曽布日録而后见建中靖国之纪元曾肇以唐建中为疑欲改建字为执字任伯雨亦以唐为戒而徽宗谓梁末禅位年号太平太宗不以为嫌重和犯契丹重熈之称一年而亟改髙孝欲用炎兴干统以刘蜀契丹已用而更议此重复之嫌也至和三年而改以至道末年为忌熈宁崇宁或云同刘宋陵名宣和或云契丹宫门名其避忌又不止于重复矣然晋有立始长顺之筮唐有元和咸通之兆我朝有重火之防是亦有数存焉若文王以受命之年为元年纬书之説也文王不宜改元而又改元武王宜改元而不改元欧阳子尝辩其妄矣道家有延康赤明龙汉开皇之纪上皇无极永夀之号事不经见云
　　歴代年号
　　元
　　后元【魏惠王　汉文帝　景帝武帝或曰征和后元】
　　中元【汉景帝　光武或曰建武中元】
　　建元【汉武帝　晋康帝　齐髙帝　汉刘聪　秦苻坚】
　　始元【汉昭帝】　　　　　　初元【汉元帝】
　　正元【魏髙贵乡公】　　　　　景元【魏元帝】
　　永元【汉和帝　齐东昬侯　凉张茂】　　太元【晋孝武　吴孙权　凉张骏】
　　上元【唐髙宗肃宗】　　　　　兴元【唐德宗】
　　贞元【唐德宗　金海陵王】　　　　乾元【唐肃宗】
　　开元【唐宗】　　　　　　燕元【燕慕容垂】
　　升元【唐李升】　　　　　　宝元【仁宗】
　　庆元【宁宗】　　　　　　建武中元【汉光武】
　　中元克复【唐谯王重福】　　　元光【汉武帝　秦窦冲　武昌王浑　金宣宗】
　　元朔【汉武帝】　　　　　　元狩【汉武帝】
　　元鼎【汉武帝】　　　　　　元封【汉武帝】
　　元鳯【汉昭帝】　　　　　　元平【汉昭帝】
　　元康【汉宣帝晋惠帝】　　　　　元延【汉成帝殇帝】
　　元夀【汉哀帝】　　　　　　元始【汉平帝】
　　元和【汉章帝唐宪宗】　　　　　元初【汉安帝】
　　元兴【汉和帝　晋安帝吴孙皓　定安国】　元嘉【汉桓帝宋文帝】
　　元熙【晋防帝汉刘渊】　　　　　元徽【宋苍梧王昱】
　　元玺【燕慕容隽】　　　　　　元象【东魏静帝】
　　元庆【唐德宗不用】　　　　　元丰【神宗】
　　元祐【哲宗】　　　　　　元符【哲宗】
　　太初元将【汉哀帝】
　　天
　　天汉【汉武帝蜀王建】　　　　　天鳯【王莽】
　　天监【梁武帝】　　　　　　天嘉【陈文帝】
　　天康【陈文帝晋桓谦】　　　　　天赐【魏道武】
　　天兴【魏道武　刘武周　辽国　金哀宗　蒙国斯】
　　天建【后魏莫折念生】　　　　　天安【魏显祖桓谦】
　　天启【魏元法僧　梁永嘉王庄】　　　　天平【东魏静帝】
　　天保【齐显祖　梁世宗岿】　　　　　天统【后魏邢杲齐温公纬】
　　天和【周髙祖安庆绪】　　　　　　天复【唐昭宗】
　　天宝【唐宗　吴越钱镠】　　　　　天祐【唐昭宗或曰天顺　金国】
　　天授【北魏刘获　唐武后　西夏元昊】　　天册【吴孙皓　董昌或云顺天或曰大】
　　天玺【圣吴孙　皓北凉段】　　　　　天纪【业吴孙】
　　天福【皓晋髙】　　　　　　　天明【祖辅公】
　　天皇【祏朱】　　　　　　　天厯【泚倭】
　　天夀【国唐濮　王隋秦王浩一云宇文】天成【化及楚林士梁贞阳侯渊明后唐明　宗安庆】
　　天赞【绪髙开道】　　　　　　　天显【契丹太祖】
　　天禄【契丹太宗】　　　　　　　天嗣【契丹】
　　天防【世宗萧干北汉刘承】　　　　天眷【钧金太】
　　天辅【宗金熙】　　　　　　　天庆【宗金太祖辽天】
　　天元【祚帝　倭国日本唐】　　　　　天祚【徳宗不】
　　天德【用吴杨溥　殷王延政　交趾李贲】　　天造【金海陵王汉】
