<!-- { "loadSidebar": true } -->
　　旧纪贞元九年正月庚辰朔上御紫宸殿受朝贺赋退朝观仗归营诗【会要作元和误】　册府元龟贞元九年正月庚辰朔帝御含元殿受朝贺礼毕帝赋退朝观军仗归营诗示宰臣等【贞元六年五月丙寅朔御紫宸殿受朝初将冕服御宣政属涂潦常服御紫宸长庆元年四月甲午幽州纳土上御紫宸殿受朝贺】
　　东宫正会仪
　　东宫旧事正会仪太子着逺游冠绛纱袍登舆至承华门前设位拜二傅二傅交拜礼毕不复登车太傅训道少傅在后太子入崇贤门乐作太子登殿西向坐【皇太子大小会庭设三厢乐舞六佾】　通典皇太子元正冬至受羣臣宫臣贺并会【开元礼】
　　建隆崇元殿受朝贺　广徳殿上寿　干徳乾元殿受朝　大明殿上寿【冬至】　开寳乾元殿受朝
　　建隆二年【辛酉嵗】正月丙申朔御崇元殿受朝贺服衮冕设宫县仗衞如仪仗退羣臣诣皇太后宫门奉贺上常服御广德殿羣臣上夀用教坊乐　会要元日五月朔冬至大朝会其日将士填街列黄麾仗于庭百宫俱入就位侍中版奏严办鸣鞭宫县撞黄钟之钟右五钟皆应皇帝衮冕御舆以出即御坐在位官拜舞太尉奏称贺中书令门下侍郎奏诸方镇表及祥瑞户礼部奏诸州诸蕃贡物司天监奏云物祥瑞礼毕撞防賔之钟左五钟皆应仗列如旧以俟上夀百僚朝服立皇帝服通天绛纱御舆以出百僚拜舞太尉执爵跪进称千万嵗寿三爵而起侍中奏觧严所司承防放仗百僚再拜退其登歌则甘露嘉禾瑞木成文之曲宫县则奏正安干安之乐舞则盛德升闻天下大定酒行三周皇帝御舆入【建隆元年窦俨撰四曲隆安正安禧安】　干德四年【丙寅嵗】正月朔御文明殿受贺退诣崇德殿上夀十一月癸巳冬至御乾元殿受朝常服御大明殿　臣上夀始用雅乐登歌二舞赐羣臣酒【是年正至朝防撰二十四曲白龟甘露紫芝嘉禾玉兔】五年正月庚寅朔御乾元殿受朝　太祖克泽潞下维扬复湖湘得荆渚收劔南取岭表平江左武功震耀开寳九年【丙子嵗】正月戊寅朔受朝乾元殿降王在列声明大备知制诰扈蒙上圣功颂述其事诏褒之元防凡二十九太祖五【建隆二年干徳四年五年六年开寳九年】太
　　宗六【兴国五年六年八年雍熙三年淳化元年二年】眞宗四【咸平五年景徳元年四年祥符六年】仁宗七【天圣五年庆厯元年三年七年皇祐五年嘉祐三年七年】神宗二【熙宁】
　　【五年元丰六年】哲宗二【元祐五年绍圣三年】徽宗三【大观二年政和八年宣和】
　　【六年】　冬防太祖五【干徳二年四年五年开寳二年三年】太宗三【兴国】
　　【二年端拱元年淳化四年】真宗三　【平三年景徳年祥符八年】仁宗二【天圣】
　　【七年明道十年】神宗一【熙宁十年】徽宗一【政和二年】　五月朔受
　　朝【建隆二年】
　　太平兴国乾元殿受朝贺
　　五年正月丙子朔上御乾元殿受朝贺退御大明殿羣臣上夀　六年正月庚子朔　八年正月戊午朔雍熙三年正月庚午朔　兴国二年十一月庚寅
　　日南至御乾元殿受朝贺退御大明殿羣臣上寿【淳化四年十一月甲寅朔】
　　淳化朝元殿受朝贺　上夀仪　雅乐
　　淳化元年正月戊寅朔上御朝元殿受朝贺下诏改元三年正月丙申朔服衮冕御朝元殿受朝贺礼毕改通天绛纱受羣臣上夀【四年十一月甲寅朔日南至御朝元殿受朝】　初大明殿常服上夀奏教坊乐至是始命有司约开元礼定上夀仪以法服行礼用雅乐宫县登歌万舞酒三行而罢复旧制也【罢大明殿上夀之礼】取嗣位以来祥瑞作祥麟丹鳯白龟河清瑞麦五曲用之上夀用和安之曲【诸臣撰二十三曲】天圣四年十二月丁亥上谓辅臣曰元会仪乆废来嵗元日行之宰臣王曾命有司撰集仪注明年正旦帝先率百官上皇太后夀于防庆殿然后御天安殿【见上夀类】景德朝元殿受朝改元　元日会朝诗
　　景德元年春正月丙戌朔御朝元殿受朝改元大赦三年撰祥麟丹鳯河清等十三曲四年正月己亥朔御朝元殿受朝贺羣臣上夀诸道进奉契丹诸蕃使在焉下诏肆司天言日抱戴佳气覆宫阙上作元日会朝七言诗赐近臣属和　祥符元年撰醴泉祥芝等五曲
　　元丰大庆殿受朝　仪注
　　元丰元年十一月十九日己丒诏龙图直学士宋敏求等四人详定正旦御殿仪注　二年四月癸亥诏元会上夀不执鎭圭服通天绛纱张旗帜以昭文物辟大庆殿门引亲王使相宰臣分东西入正安之乐作至位乐止从敏求言也　六年正月丁丒朔御大庆殿受朝始用新乐先是上以朝会仪物敝当改为诏閤门御史台详定朝防议更造仗卫舆辂冠服至是始陈于殿周邦彦汴都赋天运载周甲子新歴受朝万方大庆新辟于时再鼓声絶按矟收镝俨三卫与五仗森戈矛与殳防探平明而传防趣校尉而唱籍撞黄钟以启乐合羽扇以如翼聆干安之妙音仰天顔而可挹宣表章以上闻奏灵物之充斥羣臣乃进万年之觞上南山之夀太尉升殿尚食酌酒乐有嘉禾灵芝和安庆云舞有天下大定盛德升闻饮食衎衎燔炙芬芬威仪孔摄笑语有文绍圣贺元会表东台瑞物冠玉玺之珍符左右舆圗增金城之列障
　　绍兴大庆殿朝会
　　绍兴十二年十月十六日诏来岁行大朝会设黄麾大仗车辂逍遥平辇法物乐舞旣而不果十一月礼部请先举文德殿视朝十四年八月二十四日閤门请御大庆殿大朝会十月三日兵部言黄麾大仗五千二十七人请减三分之一十二月二十三日御史台太常寺修大朝会仪注十五年正月丁未朔御大庆殿受朝百官朝贺【用黄麾仗三千三百五十人　时无大庆殿权于崇政殿行之免驻辇设帘不设地衣】学士院撰十二曲有瑞木成文沧海澄清瑞粟呈祥之曲【自是一行而止是嵗冬至亦止文徳殿称贺上夀亦用和安之曲】
　　淳熈大庆殿称贺
　　乾道九年九月上谕大臣曰正至旣免大朝会百官更不称贺似于典礼未至翌日诏礼官讨论冬至正旦称贺仪注以闻十二月十七日礼官言正旦皇帝服鞾袍御大庆殿皇太子文武百僚常服称贺用黄麾半仗从之淳熈元年正旦始行称贺之礼是岁冬至朝贺用黄麾角仗一千五十六人
　　庆元夀康宫朝贺
　　二年十月二十六日礼部大常寺言正至皇帝率百僚诣寿康宫行朝贺礼设黄麾角仗从之四年八月丙戌诏将率羣臣诣宫上寿既而不克行　绍圣元防颂臣伏覩唐虞盛隆五服迭朝更夏商周斯制加宻禹会涂山玉帛万国至于商汤爰有景亳丰宫岐阳成康是因三朝受圗汉人赋之区区朝仪末造有唐亦或不疑况膺正统席归运未有若我宋之盛而陛下之跻闳休缉坠典也邪若乃出千品具万方计亿事材兆物此而不缀非翰墨者罪欤小臣被学最旧于颂为宜为颂曰皇帝嗣位十有二载天庥地涵与物开泰曰臣曰妾防有内外章甫短后秀颠髫晬陶粹饮和万室一态朝跻畯良狱洗钳釱缁文黄辉籞嬉瀬皇帝曰嘻当饬蛊坏奉先纪元庶靡恫悔有司跽言月征日迈往虽郊见继又祢配恊休登平民物和会惟是班朝亦礼之大懿典徽纲不可弗再请以孟陬百执前戒帝曰俞哉往践毋懈于时三朝错事展宷初阳载暾晨隂剥觧梢抶魑飞防肃旄头陛楯韎韐金介万官翔洋至止蔼蔼鹓分鹭缀屏息収噫冠纚聮聮璀璨韨佩五辂中陈驷虬沛艾芝盖葩华煜爚綷防如星拱极如水委海如天斯临如日斯挂众乐备举缥以清籁干安正安迭用并采虡业腾拏柷裒敔杀麽刋落兠离僸佅奄臻八纮效琛走贝地官宗伯履贡斯在四夷君长立列蕞蕞濮鈆鳬更辽差羌軰藿心晞阳左言椎防舌人象胥委体司语尉司稽首赫我昭代农敏于畴吏康于縡卧鼔韔弓不怵边虿万宇更始拥相骈赉天子万年福禄攸届尉臣稽首礼则不忲玉色粹温旁诹下逮孰为蟊螟孰致劬劢财力孰赢仕课孰最孰为国急孰斯民害孰俊未搜孰冗未汰孰惩孰革孰劳孰俫百辟愉愉并受诰诫天子万年衎衎乐岂尉臣稽首竣事而退于皇缉熈裒时之对零我渥恩鸿蒙汪濊圣敬日跻取干用大天子万年万世永頼　山峙鹤立人声寂然侍山峙鹤立人声寂然侍中奏而中外肃也日角龙犀天光下照黼坐升而臣隣伏也劒佩相磨百辟俱进则如众星之拱北辰蛮琛夷宝四逺咸集则如百川之赴巨海樽陈白兽宴设华灯　万官翔洋鹓朌鹭缀　驾鸾
　　辂以充明庭撞黄钟而御太极逾沙轶幕辫髪卉裳咸奉玉帛而介九宾袭衣冠而献万寿　胪凑羣辟　双阙峨峨上覆庆云　峨冠垂绅鱼雅就列　庭燎析光鸡人呼旦纳言入奏中严外办　黄麾龙旗葳防婀娜星弁金介于右于左






　　玉海卷七十一
<子部,类书类,玉海>
　　钦定四库全书
　　玉海卷七十二
　　宋　王应麟　撰
　　礼仪
　　册礼
　　说文册符命也象其札一长一短中有二编之形
　　周防命【见前】
　　周语襄王使大宰文公及内史兴赐晋文公上卿逆于境晋侯郊劳馆诸宗庙馈九牢设庭燎及期命于武宫晋侯端委以入大宰以王命命冕服内史賛之三命而后即冕服既毕賔飨赠饯如公命侯伯之礼加以宴好　洛诰王命周公后作册逸诰【毕命序康王命作册毕】
　　汉拜皇太子仪　章徳殿防皇后仪
　　续志拜皇太子仪百官防位定谒者引皇太子当御坐殿下北面司空当太子西北东面立读防书毕中常侍持太子玺绶太子再拜三稽首谒者賛曰皇太子臣某谒者称制曰可三公升阶上殿贺夀万嵗因大赦天下礼毕注蔡质所记立宋皇后仪太傅太尉司徒司空太常条列礼仪皇后初即位章徳殿太尉使持莭奉玺绶天子临轩百官陪位皇后北面太尉立阶下东向宗正大长秋西向宗正读防太尉授玺绶中常侍长乐太仆受玺奏于殿前女史授婕妤婕妤授昭仪昭仪以带皇后皇后拜讫黄门鼓吹三通鸣鼓毕羣臣以次出后即位大赦天下皇后秩比国王即位威仪赤绂玉玺　前传杜钦云宜因始初之隆建九女之制太后以为故事无有　通典魏制天子册后以皮马庭实加谷珪晋成帝咸康二年临轩拜皇后帝御太极殿羣臣毕
　　贺
　　汉皇太子纳妃　唐册妃
　　通典汉制皇太子纳妃奉常迎【时叔孙通定礼以天子无亲迎之义皇太子以奉常迎】晋太康中有司奏太子纳徴用纁束帛加璧羊马二驷东晋用玉璧一兽皮二宋元嘉十五年四月纳妃百官上礼壬戌于太极殿西堂叙宴太始五年纳徴加珪璋各一豹熊罴皮各二北齐妃朝皇帝于昭阳殿朝皇后于宣光殿隋礼命有司以特牲告庙册妃鸡鸣夙兴以朝奠笲于帝后　唐礼志皇太子纳妃其册妃前一日主人设使者次云云使副朝服乗辂持莭鼓吹备而不作至妃氏大门外次掌严奉褕翟衣及首饰内廐尉进厌翟于大门之外诸卫帅其属布仪仗云云奉册寳桉者进授使副册宝内侍西面受之东面授典内典内持入跪置于閤外之桉傅姆賛妃出立于庭中北面掌书跪取玉宝南向司则前賛妃再拜北面授册宝于掌书南向授妃妃以授司闺司则又賛再拜临轩醮戒前一日有司设御坐于太极殿阼阶上西向皇太子进当御坐前东面立皇帝命之　晋起居注元帝太兴元年上临轩使册命皇太子妃　初学记唐太宗册太子妃文云作合春宫寔协三善
　　晋册拜太子
