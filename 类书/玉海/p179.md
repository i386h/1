<!-- { "loadSidebar": true } -->
　　实録三年十月乙巳朔国子博士周越上纂集古今人书并体法【传云并所更体法】名书苑凡二十卷命知国子监书学【志云二十九卷传云十卷】　中兴书目周越古今法书苑十卷其序云自苍史逮皇朝善书者得三百九十八人以古文大篆小篆书飞白八分行书草书通为八体附以杂书以正书正行行草草书分为四等【晁氏志云十五卷天圣八年四月成此书奏御】　郭忠恕云小篆散而八分生八分破而书出书悖而行书作行书狂而草书圣自以下吾不欲观　崇寜三年六月十一日都省上书学敕令格式五年四月罢【徽宗评十八家书体髙宗制翰墨志】　绍兴十六年十一月十七日癸未复置御书院于资善堂后明年四月十七日毕功翰林院选试书学生以五体书【王虞钟真小字批答】书学祗以六体书【勾勒书】艺学试七体书【玉筯篆】待诏以七体书二十年正月十七日罢　书目米芾书评一卷元祐六年撰朱长文续书断二卷集唐初至熙宁间能书者品第优劣　大观四年正月九日朱克明言许氏説文字画形声多与字説相戾撮四百余字名字括诏除书学谕　熙宁三年十二月十六日明州布衣王珦上篆书证宗要览三卷并印様一轴命为御书院祗
　　景祐集韵
　　十卷【崇文目有之】景祐四年翰林学士丁度等承诏撰寳元二年九月书成上之十一日进呈朌行【庆厯三年八月十七日雕印成】韵例云唐虞君臣赓载作歌商周之代颂雅参列声韵经见此焉为始后世属文之士比音择字类别部居乃其四声若周研李登吕静沈约之流皆有编著近世小学寖废六书亡缺隋陆法言唐李舟孙愐各加裒撰真宗时令陈彭年丘雍因法言韵就为刋益景祐四年【一云元年三月】太常博士直史馆宋祁郑戬建言彭年雍所定多用旧文繁畧失当因诏祁戬与直讲贾昌朝王洙同修定知制诰丁度李淑典领令所撰集务从该广凡字训悉本许慎说文慎所不载则引他书为解凡古文见经史诸书可辨识者取之不然则否【列十二凡着于篇端】字五万三千五百二十五新増二万七千三百三十一字分十卷诏名曰集韵【自许慎而降凡数家总为类篇集韵】　昌朝又请修礼部韵畧其窄韵凡十有三听学者通用之【或云治平四年司马光继纂其职】元祐五年博士孙谔陈请添收绍兴十一年进士黄啓宗随韵补辑尚多阙遗三十二年毛晃上増修互注韵畧　张贵谟上声韵补遗
　　庆厯古文韵
　　庆厯四年二月二十四日知亳州夏竦上新集古文四声韵五卷【古文所出书传自汗简至凤栖记】皇祐四年二月甲申宗子右屯卫大将军克继广夏竦古文韵六卷诏奬其向学藏中秘　郭忠恕佩觽集三卷序曰造字之防始于象形中则止戈反正而省声正焉四声之作始于譬况中则近烟【左传注】为殪【郑注】而翻语生焉【孙炎所作】传写之差则五月三豕帝虎鲁鱼触类而长实繁有徒【忠恕编汗简究古文根本】　晁氏志薛尚功集钟鼎篆韵七卷【绍兴中】元祐中吕大临所载仅数百字政和中王楚所传不过数千字是书所録凡一万一百二十有五又王楚集博古图二十卷吕大临考古图十卷薛尚功钟鼎欵识二十卷书目【崇文目同】佩觽三卷郭忠恕上卷列三科一曰造字二曰四声三曰传写中下以四声分十条古文四声韵五卷夏竦集前后所获古文字凖唐切韵分为四声
　　治平类篇　指掌圗
　　书目类篇四十五卷治平四年司马光上先是寳元二年翰林学士丁度言今修集韵増字既多与玊篇不相参恊请将新韵増入别为类篇诏王洙修纂胡宿范镇继之至是书成凡十四篇目录一篇每篇分为上中下总四十五卷文三万一千三百一十九重音二万一千八百四十六以说文为本　光有切韵指掌圗以三十六字母总三百八十四声别为二十圗辨开阖以分轻重审清浊以订虚实极五音六律之变分四声八转之异递用则名音和傍求则名类隔同归一母则为双声同出一韵则为叠韵同韵而分两切者谓之慿切同音而分两韵者谓之慿韵无字则防窠以足之谓之寄声韵阙则引邻以寓之谓之寄韵　刘熙古作切韵拾玉二篇
　　宋朝象类书
　　书目郑樵字始连环二卷论字画音韵象类书十一卷论文字象类谓独体为文合体为字文有八象字有六类八象不至则有假借之文六类不及则有假借之字又论书三卷龙龛手鉴四卷辽国统和十五年僧智光以平上去入为次兼释中国西竺之书【晁氏志三卷契丹僧行均撰凡二万六千四百三十字注十六万三千一百余字僧智光为之后题云统和十五年丁酉时至道三年也】郑樵六书畧曰臣六书证篇实本说文而作凡许氏是者从之非者违之说文形也以母统子广韵声也以子该母臣旧作象类书总三百三十母为形之主八百七十子为声之主合千二百文而成无穷之字说文定五百四十类为字之母然母能生而子不能生误以子为母者二百十类　七音畧曰汉人课籀始为字书以通文字之学江左竞风骚始为韵书以通声音之学然不识子母失制字之防不识七音失立韵之源七音之韵起自西域流入诸夏华僧定之以三十六为之母重轻清浊不失其伦天地万物之音备于此矣　淳熙释目録五十卷洪适撰凡碑板二百八十五器二十七　墨薮十卷许归与编【李氏书目止五卷评书笔势论皆别出】
　　秦篆谱
　　祥符中封泰山守臣摹本以献凡四十余字宋庠刻于石大观中刘跂至絶顶摹之全本复传考史记本纪大凡百四十六字而差失者九字为后序谓之泰山秦篆谱　隋志小学秦刻石文一卷　郑端方篆髓六卷【字义一篇】
　　乾道班马字类
　　中兴书目乾道九年陈天麟撰前汉通用古文韵编五卷以四声集之　续目娄机取史汉古字为班马字类二卷文心雕龙曰诡异者字体瓌恠也聨邉者半字同文也重出者同字相犯也单复者字形肥瘠也凡此四条虽文不必有而体例不无若值而不悟则非精解至于经典隐暧方册纷纶简蠧帛裂三写易字子思弟子于穆不似音讹之异也晋之史记三豕渡河文变之谬也　说文系云蔡邕汉末硕学而云色丝为絶殊不知絶字系旁为刀刀下为卩又况不及蔡邕者乎呉人云无口为天有口为呉曽不知呉从兵随文帝恶随字为走乃去之成隋字隋裂肉也其不祥大焉殊不知隋从辵辵安步也而妄去之岂非不学之故　汉之诸儒比肩立而扬子云以识字称韩文公言语妙天下而犹自谓畧须识字字亦岂易识哉　桃莱难悟栁卯本同凡将急就之文旁行敷落之教　宋沈约慨然思与
　　天下共识龟图鸟迹之遗趋髙领妙自谓入神旁通曲畅律度精宻时有诵郊居赋而击节称善独在雌霓一语文从字顺各识其职　不必有曹宪可以备顾问不必有扬子云可以备好奇之访　师宜八分之巧元常三体之妙史籀李斯之篆梁鹄孟喜之书　鸾惊之势闻于索靖鹰跱之巧显于蔡邕防雾重云敬礼之法马颉鱼颃表扬泉之赋　一阴一阳交春夏秋冬备而万情生焉一柔一刚交东西南北备而万形成焉一辟一翕交平上去入备而万声生焉一唱一和交开发收闭备而万音成焉呉楚伤于轻浅燕赵伤于重浊秦陇则去声为入梁益则平声似去若管之以天地律吕则轻重浅深清浊之变三十有六而穷矣故字有母止于三十六也辈出为声一之唱也故为律而属天杂比为音二之和也故为吕而属地　郑樵七音畧曰天籁之本自成经纬纵有四声以成经横有七音以成纬皇颉制字深达此机江左四声反没其防凡为韵书者皆有经无纬字书眼学韵书耳学眼学以母为主耳学以子为主母主形子主声　顔氏家训曰自春秋标齐言之离骚目楚辞之经后有扬雄着方言其书大备然皆考名物之同异不显声读之是非逮郑注六经髙诱解吕览淮南许慎造说文刘熈制释名始有譬况假借以证音字而古语与今殊别其间轻重清浊犹未可晓加以内言外言急言徐言读若之类益使人疑孙叔言创尔雅音义是汉末人独知反语魏髙贵乡公不解反语以为怪异自兹厥后音韵锋出各有土风递相非笑文心雕龙古之教歌先揆以法使疾呼中宫徐呼中征商征响髙宫羽声下抗喉矫舌之差攅唇激齿之异廉肉相准皎然可分凡声有飞沈响有双叠双声隔字而每舛叠韵杂句而必暌沈则响发而防飞则声飏不还异音相从谓之和同声相应谓之韵韵气一定故余声易遣和体抑扬故遗响难契切韵之动势若转圎讹音之作甚于枘方

　　玉海卷四十五
<子部,类书类,玉海>
　　钦定四库全书
　　玉海卷四十六
　　宋　王应麟　撰
　　艺文
　　古史
　　古者天子诸侯必有国史以纪言行后世多务其道弥繁夏殷已上左史记言右史记事周则太史小史内史外史御史分掌其事而诸侯之国亦置史官
　　虞史
　　大戴礼虞史伯夷　书正义尧典虽唐事本虞史所录以五帝之末接三王之初由舜史勒成一家可以为法上取尧事下终禅禹皆舜史所録郑序以为虞夏书二十篇商书四十篇周书四十篇賛曰三科之条五家之教是虞夏同科也
　　唐虞史官典籍
　　后汉班彪传其畧论曰唐虞三代诗书所及有史官以司典籍【注见于史籍者夏太史终古殷太史高摰周太史儋见吕氏春秋】暨于诸侯国自有史　呉志右国史华覈上疏曰五帝三王皆立史官叙録功美垂之无穷
　　帝王辅佐篇籍
　　汉古今人表经传所称唐虞以上帝王有号諡辅佐不可得而称矣而诸子颇言之虽不考虖孔氏然犹着在篇籍归乎劝戒
　　夏殷春秋　太史图法　殷册书典籍
　　左传后序汲冢得古文其纪年篇起自夏殷周皆三代王事唯特纪晋国其著书文意大似春秋经古者国史防书之常也　史通汲冢璅语记太丁时事而目为夏殷春秋【隋志古文璅语四卷汲冢书　六韬禹有史畴】　吕氏春秋【通典同】夏太史终古考图法出奔商商太史向摰【一作高】考图法出奔周晋太史屠黍以图法归周　书多士惟殷先人有册有典注殷先世有册书典籍説殷改夏王命之意　盘庚迟任有言注郑云古之贤史
　　周志
