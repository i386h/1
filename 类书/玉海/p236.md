<!-- { "loadSidebar": true } -->
　　胡广传【又春秋正义】初扬雄依虞箴作十二州箴二十五官箴其九箴亡缺其后涿郡崔骃及子瑗【子玉】又临邑侯刘騊駼增补十六篇【正义云瑗子寔世补其阙】太傅胡广复继作四篇文甚典美乃悉撰次首目为之解释名百官箴凡四十八篇【春秋正义云皆放虞箴为之】　扬雄传雄以为箴莫善于虞箴作州箴【注九州之箴也　选注引益州箴　古文苑所载止四十一篇】　十二州箴【冀兖　青　徐　扬　荆　豫梁　雍　幽　并　交】　官箴扬雄十二【光禄勲衞尉太仆　廷尉　大鸿胪　宗正　大司农　少府执金吾　将作大匠　城门校尉　上林苑令】
　　崔骃七【太常　太尉　河南尹　司空　司徒　大理　尚书】　崔寔一【谏大夫】崔子玉九【尚书　博士　东观　闗都尉　河隄谒者郡太守　北军中候　侍中　司隶校尉】书目二十四箴一卷扬雄撰州箴十二衞尉等箴十
　　二　文心雕龙扬雄稽古始范虞箴卿尹州牧二十五篇及崔胡补缀防称百官指事配位鞶鉴可征所谓追清风于前古攀辛甲于后代　艺文志扬雄所序三十八篇箴二【唐志雄集五卷】　文选注引扬雄衞尉箴又引城门校尉箴国三老箴又侍中箴曰光光常伯又引刘騊駼郡太守箴　太平御览引扬雄太官令箴太史令箴胡广边都尉箴又引胡广百官箴序　班固传注引扬雄司空箴曰普彼坤灵侔天作合　光武纪注引崔瑗中垒校尉箴　梁天监六年袁峻拟扬雄官箴奏之
　　汉酒箴
　　陈遵传黄门侍郎扬雄作酒箴以讽谏成帝其文为酒客难法度士譬之于物曰子犹瓶矣观瓶之居居井之眉自用如此不如鸱夷　后崔骃传着酒箴【御览引骃酒箴】后魏高允上酒训高祖悦之常置左右
　　汉尚书箴
　　初学记后汉繁钦尚书箴云云　艺文类聚扬雄尚书箴　晋傅吏部尚书箴云易贵好爵书谨官人衡人司书　胡广侍中箴云云　崔德正大理箴　晋张华大司农箴
　　汉中垒校尉箴　司空箴
　　光武纪注崔瑗中垒校尉箴曰堂堂黄帝设为垒壁班固传注引扬雄司空箴【见上】
　　汉外戚箴
　　崔琦传初举孝廉为郎梁冀闻其才请与交冀行多不轨琦数引古今成败以戒之冀不能受乃作外戚箴【隋志琦集一卷】　其畧曰履道者固杖势者危
　　汉督军御史箴
　　高彪传第五永为督军御史使督幽州百官大会祖饯于长乐观议郎蔡邕等皆赋诗彪独作箴畧曰古之君子即戎忘身无曰已能务在求贤淮阴之勇广武是尊【唐志彪集二卷】
　　晋女史箴　唐彤史
　　张华传惧后族之盛作女史箴以讽曰妇德尚柔含章贞吉樊姬感庄不食鲜禽衞女矫桓耳忘和音志厉义高二主易心熊攀槛冯媛趍进夫岂无畏知死不吝班女有辞割欢同辇夫岂无怀防微虑远懽不可以渎宠不可以专专实生慢爱极则迁【隋志华集十卷】裴頠亦有女史箴　皇甫规女师箴　傅干皇后箴　隋志有女史箴图一卷　诗贻我管毛氏曰古者后夫人必有女史管之法　石氏星经有女史一星　周礼女史八人掌王后之礼职以诏后理内政綂内官书内令　唐志尚仪局彤史二人正六品有女史二人
　　晋保傅箴　太师箴
　　职官分纪王廙之保傅箴曰保傅之贤明宗国用宁嵇康传作太师箴亦足以明帝王之道
　　晋丞相箴　尚书令箴
　　艺文类聚晋陆机丞相箴曰导民在简为政以仁　文选注挚虞尚书令箴曰补我衮阙阐我王猷
　　晋乘舆箴
　　潘尼传为著作郎为乘舆箴以为王者膺受命之期揔万机而抚四海简羣才而审所授孜孜于得人汲汲于闻过不敢斥至尊故以乘舆名篇
　　晋侍臣箴
　　温峤传迁太子中庶子深见宠遇太子与为布衣之交数陈规讽又献侍臣箴其畧云不以贤自盛不以贵为荣思有虞之蒸蒸尊周文之翼翼屏彼佞谀纳此亮直傅有太子少傅箴　后周萧圆肃作少傅箴　齐
　　王攸为太傅献箴曰固亲以道修身以敬
　　晋国子箴
　　王济传云云　文心雕龙曰潘朂符节要而失浅温峤侍臣博而患繁王济国子文多事寡潘尼乗舆义正体芜初学记晋成公绥市长箴
　　晋选曹箴　学箴
　　李重传为选曹尚书着选曹箴置左右以明审才之宜【隋志李重集二卷　傅有吏部尚书箴】　通鉴咸康四年六月王导以李充为丞相掾充好刑名之学深抑虚浮之士着学箴曰名之攸彰道之攸废【李充集二十二卷】
　　晋逸士箴
　　江逌传着阮借序赞逸士箴【见艺文类聚】　又庾凯幽人箴
　　御史箴
　　初学记崔篆御史箴曰简上霜凝笔端风起　傅咸御史中丞箴执宪之纲秉国之宪　梁武帝凡百箴【见艺文类聚】
　　隋匠人箴　刺史箴
　　杜正藏举秀才苏威监试拟匠人箴弓铭　何妥为龙州刺史为刺史箴勒于州门外
　　唐大宝箴
　　谢偃传太宗即位直中书省张蕴古上大宝箴讽帝以民畏而未怀其辞挺切擢大理丞【旧史有传】　通鉴武德九年十二月前幽州记室直中书省张蕴古上　贞观政要张蕴古以贞观二年幽州揔管记室兼直中书省奏上　宋真宗时景德初陈彭年于诞节亦献大宝箴曰任贤勿贰尧所以昌改过不吝汤所以王
　　唐承华箴
　　李义府传晋王为太子义府除舍人献箴云佞谀有类邪巧多方其萌不绝其害必彰义府方谄事太子而文致若谠直者太子表之优诏赐帛　周王襃有皇太子箴【见东宫类】
　　唐清白箴
　　许圉师传高宗时圉师为相州刺史以寛治人州刻石颂美部有受赇者不忍案但赐清白箴其人自愧更为廉士
　　唐谕善箴
　　韦承庆传仪凤中太子监国承庆为司议郎进谕善箴
　　唐狱官箴
　　裴谞传德宗即位谞恶法吏舞文献狱官箴　文粹张说有狱箴
　　唐君臣箴
　　杜希全传德宗时为朔方节度奉天之狩引兵赴难贼平迁灵盐夏丰节度使将即屯献体要八章帝嘉纳之赐君臣箴一篇　会要贞元九年十二月赐君臣箴大畧曰在昔稷契实正舜禹逮兹魏征佑我文祖肆予寡昧获缵丕绪臣哉邻哉尔翼尔辅高秋始肃我武维扬辍屯禁衞殿于大邦恋阙方甚嘉言乃昌緫彼千虑备于八章宣父有言起予者商汝其夙夜明保朕躬毋曰尔身在外尔诚不通善言之应千里攸同导彼遐俗达于四聪华夷仰德时乃之风又曰商有盘铭周有欹器或戒以辞或警以事
　　唐尚书二十四司箴
　　栁仲郢传着尚书二十四司箴韩愈见之大加咨赏选注引挚虞尚书令箴曰补我衮阙阐我王猷【初学记云张华】
　　唐龙楼箴【龙楼门名】
　　见东宫类　归登献龙楼箴以讽皇太子　元和四年十月癸巳登以工侍充太子诸王侍读
　　唐太医箴
　　栁公绰传唐宪宗喜武功数出游畋元和五年【旧纪十一月丙寅】栁公绰奏太医箴以讽帝高其才遣使谓曰卿言气行无间隙不在大爱朕深者当置之坐隅逾月【十二月壬午】自吏部郎中拜御史中丞　会要元和五年十一月吏部郎中栁公绰献太医箴　崔实太医令箴动不肆勤静不宴逸
　　唐丹扆六箴
　　李德裕传敬宗荒淫数游幸狎比羣小听朝简忽德裕为浙西观察上丹扆六箴表曰臣在先朝属多隂沴尝献大明赋以讽今日尽节明主亦犹是也其一曰宵衣讽视朝希晚也二曰正服讽服御非法也三曰罢献讽敛求怪珍也四曰纳诲讽弃忠言也五曰辨邪讽任羣小也六曰防微讽伪游轻出也词皆明直婉切帝虽不能用犹敕学士韦处厚谆谆作诏谢其意　通鉴宝厯元年壬午德裕献之
　　唐续虞人箴
　　白居易传穆宗好畋游献续虞人箴以讽曰唐受天命十有二圣兢兢业业咸勤厥政鸟生深林兽在丰草春搜冬狩取之以道鸟兽虫鱼各遂其生民野君朝亦克用宁在昔祖厥训孔彰驰骋田猎俾心发狂何以效之曰羿与康曾不是戒终然覆亡高祖方猎苏长进言不满十旬未足为欢上心旣悟为之辍畋降及宋璟亦谏宗温顔听纳献替从容璟趋以出鹞死握中噫逐兽于野走马于路岂不快哉衔橛可惧审其安危惟圣之虑【集云元和十五年】
　　唐县令箴
　　文苑英华李磎授李昌纬县令制云宣帝命明法吏删刑书为綂类十篇尽出繁词而独着元结县令箴是于养人之官殷勤深切矣【古之奇有县令箴并见文粹】
　　唐霸国箴
　　志别集李靖一卷　文粹梁肃有兵箴
　　雍熙守成箴
　　宋大初传雍熙三年通判成都府会诏求直言作守成箴以献
　　端拱箴
　　端拱元年右拾遗直史馆王禹偁初拜即日献端拱箴一篇极陈规讽表曰夏后有盘盂之铭周王有几杖之诫敢证斯义用导愚又上御戎十事
　　咸平凤扆箴
　　国史张知白传咸平中奏疏曰内和人心而后可以宁夷狄此崇阳抑阴之义也真宗览而异之召试舍人院擢右正言献凤扆箴
　　景德续丹扆箴　景祐斧扆箴　绍兴黼扆箴
　　景德元年二月进士栁察续李德丹扆箴五篇以献庚申召试赐出身　察又拟白居易作防问七十五篇目为賛圣防材　景祐元年太子少傅晁逈献斧扆慎刑箴大顺审刑颂　绍兴八年十二月丁夘王扬英为太常博士扬英献所着黼扆箴【会要作诫】十二篇上召对而有是命【书目扬英黼扆诫一卷】　会要十一月二十三日诏录本进入当置坐右朝夕观省又与召对
　　景德大宝箴
　　陈彭年传景德初修起居注献大宝箴
　　景祐金华五箴　圣治箴
　　景祐三年七月乙酉翰林侍读学士冯元上金华五箴有诏襃答三司判官谢绛言事进圣治五箴曰绍闻驭臣内戒慎命敬变云【或云绛献大宝箴】
　　康定居安谨治箴
　　康定元年四月丁亥梁适为右正言初适进居安谨治箴擢开封推官不半嵗践谏职
　　康定四箴　太宗御书曲礼
　　秘阁书有太宗御书曲礼【字为行书】首篇四句曰敖不可长欲不可纵志不可满乐不可极康定二年七月张方平在谏垣广其义为四箴以献序曰王者奉若天命以临万方谨乃廸德无时怠豫以义制事以礼制心以辑宁邦家用咸和万民于后佚王罔自抑畏罔顾諟天之明命以若先民攸训不廸率典德用弗类故人君保邦制治之道慎厥身修思永兹惟艰哉太宗形于翰墨先帝缄诸秘府将以嘉言善训贻为孙谟岂唯笔精墨妙云尔　四箴【敖欲志乐】
　　庆厯劝讲箴
　　庆厯四年二月丙辰御迎阳门命曾公亮讲诗王洙讲祖宗圣政录丁度读前汉书初元昊叛罢讲筵赵师民献劝讲箴【见文鉴】至是复命讲　淳熙三年侍讲李焘以经筵少开录是箴以讽　端平三年正月侍读洪咨防献缉熈箴
　　皇祐宗室宝箴　六箴
　　见宗戚类
　　治平皇极箴
　　治平元年十二月庚子知制诰祖无择献皇极箴英宗善其言诏褒答之　真宗初诏羣臣言事右司諌梁颢作听政箴以献　淳熙元年李焘上快箴引太祖退朝悔乘快决事以諌上曰朕当掲之坐
　　隅
　　绍兴文思箴
　　绍兴二十六年秘书郎唐文若为文思箴以献其略曰于赫我皇兵旣休矣休兵如何莫如治兵居安思危邦乃攸宁爰整其旅文王以兴载舞干羽舜仁用成向戍弭兵春秋所惩萧俛去兵旣乱乃萌又曰兵非以残以兵休兵凡千五百余言当时韪之
　　选德殿六箴
　　孝宗习射及引对羣臣裁决庶政之便座也崔端诗上箴六首政令听察用射
　　淳熙十箴
