<!-- { "loadSidebar": true } -->
　　东京旧城周回二十里一百五十五步【即汴州城】唐建中初节度使李勉筑皇朝曰阙城里城南三门【朱雀保康崇明】东二门【丽景望春】西二门【宜秋阊阖】北三门【景龙安逺天波】大内据关城西北宫城周回五里新城周回四十八里二百三十三步周世宗广而新之显徳二年四月展外城【王朴主营度薛可高史俭盖万康彦环之徒司工筑举宋渭曹郑之民十余万城之农隙兴板筑东作则罢陶谷为之颂三年彰信节度使韩通筑　王朴云广新城通道路壮伟宏濶今京师之制多其所规为】皇朝曰国城外城南五门【南薰普济宣化广利安土】东五门【上善通津朝阳含辉善利】西六门【顺天大通开逺宣泽金耀咸丰】北五门【通天景阳永泰安肃永顺】建隆三年正月甲戌发浚仪民数千广皇城之东北隅五月命有司案西京宫殿图修宫城【韩重赟董役】四年五月十四日诏李怀义护役【二十四日明徳门成命陶谷撰碑】干徳三年四月十三日导五丈河通皇城为池四年二月七日帝亲视皇城版筑之役六年【即开寳元年】正月甲午发近甸丁夫增修京城兴国四年九月戊子改京城门名至道元年十一月丁卯【二十五日】诏张洎改撰京城内外坊名八十余分定布列始有雍洛之制【或云坊一百三十有二　雍熈二年欲广皇城九月十七日命刘延翰等经度画图来上帝恐动民居而止仅迁出在内三数司而已】祥符元年正月丙子【十四日】脩东京外城九年七月丁未增筑新城天禧二年三月毕工天圣元年正月辛卯发卒增筑京城【七月二十四日増筑皇祐元年八月十二日葺旧城嘉祐四年正月十一日修筑新旧城治平元年十月十六日増筑】熈宁八年九月癸酉重脩都城【防要八月二十一日诏内臣宋用臣董之】元丰元年十月丁未【六日】告毕诏知制诰李清臣记之曰以三歳之绩易数百年因循之陋崇墉屹然周五十里一百六十五步横度之基五丈九尺髙度之四丈而埤堄七尺坚若埏埴直若引防惟我汴京气象宏伟平广四逹冈阜缭转隠磷地中若龙盘虎伏睨而四据浊河限其北漕渠贯其内气得中和土号沃衍霏烟屯云映带门阙望之者知其为天子之宅周世宗广而新之逮此百二十有五年圣主营于无为图于弗用取羡卒共其力兵不逾一万分部者六板干逓迁畚锸贯序创机轮以登土为铁防以固沟肇于丙方环于四浃度功五百七十九万有竒所省者十之三其作怡然其成然人不及计士不及议而城以全新奏矣又有材易八门崇端显严遂与城称其外趾跨隍百一十有五歩圣授其筭士荐其能云云二年进记绍圣元年九月六日刻石于南薰门蔡卞书篆【初命直学士院孙洙撰记后改命清臣】　元祐三年十月庚子命将作监丞李士京修京城【绍圣元年正月八日增筑功毕复以外门正门为方城偏门为瓮城】　旧城内左一厢二十坊二厢十六坊右一厢八坊二厢二坊新城内城东厢九坊西厢二十六坊南厢二十坊北厢二十坊太宗以名多俚俗至道元年十一月十五日易以美名唯寳积安业乐台利仁四坊仍旧名祥符二年三月九日增置厢九京东一厢一坊二厢一坊三厢一坊京南厢二坊京西一厢二坊二厢二坊三厢二坊京北一厢二坊二厢一坊祥符六年五月七日改夷门坊曰宁逺元英坊曰瑞庆　重城之内画坊一百三十二太祖建都无山川之险所恃者在修徳在用人在得民心雍熈筑河北城垒　祥符山川城寨图
　　雍熈四年二月二十三日诏河北诸郡发镇兵增筑城垒【遣翟守素田仁明等四人分路按行】端拱二年二月令沿边作方田列置寨栅至道三年九月杨允素上地图帝御滋福殿歴指山川堡壁曰朕已令屯兵内地而省冗费咸平四年十二月壬戌陜西漕臣刘综言镇戎军本古原州请于军前后置堡寨且耕且战【祥符二年始置横阳神堂银城三寨皆在屈野河东置寨将】祥符三年四月己未内出曹韦张宗贵所上泾原环庆两路山川城寨图示宰臣曰虏置藩部俱当储备亦详宜别画二图一付本路一留密院康定元年陜西漕庞籍请诸寨互相应援庆厯元年曹综于三都谷静边堡置寨二年三月环庆于柔逺寨东择利益建城寨又于细腰城建寨四年宣抚韩琦请令泾原修葺堡寨五年十月甲子以延州城马蹄川为安定堡嘉祐四年二月十一日诏留麟州镇州府州中候百胜清寨四堡寨余皆废之治平四年三月环庆蔡挺筑荔原堡閠三月泾原修堡寨赐名治平寨【又有鸡川寨】熈宁十年延州建四堡　咸平六年六月己卯赐环州大名干川新寨名肃逺九月辛亥府州西寒岭置寨赐名宁逺庆厯三年正月乙未诏河北转运提刑安抚司提举修城垒
　　咸平彭阳城
　　镇戎军咸平六年筑　九域志军东八十三里
　　景徳肃宁城
　　瀛州雍熈中置平虏寨淳化元年改平虏城景徳元年十二月甲辰改肃宁城
　　天禧清水城
　　秦州天禧元年十一月曹玮筑熈宁元年秦州置甘谷城【九域志甘谷在州西北一百八十五里】
　　明道怀逺城
　　明道元年十月甲寅镇戎军新修赤藁城名为怀逺城　庆厯元年十月三日户部副使李宗咏等往河东修宁逺寨　渭州牧隆城天禧元年筑
　　祥符七年筑笼竿城　咸平四年闰十月筑绥州城
　　康定青涧城
　　元年九月庚午以种世衡知延州青涧城　种世衡建请营故寛州州西南直延安二百里当冦冲右捍延安左可致河东粟北可图银夏诏即废垒兴筑垒近虏屡出争且战且城之初苦无水凿地百五十尺至石屑石得泉城成赐名青涧城迁知城事开营田二千顷九域志青涧城在延州东北一百十五里
　　庆厯韩公城
　　秦州初建隆三年筑伏羌城祥符九年二月城南市庆厯初守臣韩琦以东西城外有民居军营恐资冦元年十月己卯诏増筑外城乃广外城十一里与内城联合为一城秦民德之号韩公城兴功于元年十月三日己卯成于二年正月二十七日广四千一百步髙三丈五尺计工三百万【一云东西闗城】
　　庆厯水洛城
　　徳顺军庆厯三年以渭州陇竿城置军靖边砦西南去略阳二百里有城曰水洛川地平土沃曹玮甞经营之刘沪密使城主铎斯那内附因城之庆厯三年十月甲子郑戬奏遣刘沪董士廉筑城泾原帅尹洙令罢役不从四年七月二十六日奏城成【防役以沪任城事城中有碑纪沪事　九域志城在军西南一百里】
　　至和元年八月广西余靖作桂州新城二年六月成王安石为记
　　庆厯大顺城
　　庆厯二年范仲淹于庆州柔逺寨东北四十里大顺川建城四月辛巳诏城名大顺【张载为之记】五年閠五月甲申仲淹宣抚请建细腰城【在三川间】命种世衡蒋偕城之自环州原州　范仲淹传庆之西北马铺寨当后桥川口深在贼腹中仲淹欲城之度贼必争密遣子纯佑与蕃将赵明先据其地引兵随其后诸将初不知所向行至柔逺始号令之版筑毕具旬日城成今大顺城是也贼觉以骑三万来战佯北仲淹戒勿追已而果有伏大顺既成白豹金汤皆截然不敢动环庆自此冦益少　张亢传为并代都钤辖管麟府军马以州东焦山有石炭穴为筑东胜堡下城旁有蔬畦为筑金城堡州北沙坑有水泉为筑安定堡置兵守之战于兎毛川贼大溃不逾月筑清塞百胜中侯建宁镇川五堡麟州之路始通
　　熈宁绥徳城
　　延州熈宁二年置元丰七年正月十九日陜西漕臣范纯粹言绥徳城当冦冲请立军以七城砦焉【在州东北二百三十里】　建隆二年秦州置伏羌寨熈宁三年以寨为城【在州西九十里】　熈宁六年河州置定羌城【九域志七年置在州东七十里】　元丰四年通逺军北一百二十里置定西城
　　元祐定逺城
　　七年五月甲申熙河兰岷路进筑凡二十四日毕功经畧使范育等赐诏奬谕
　　金汤城【延州元符二年以旧寨改】　　银川城【崇宁五年以银川改】
　　定西城【兰州元豊六年増　筑闰六月通逺军】平夏城【镇戎军绍圣四年以石门城改】徳威城【旧清水河政和六年置】　　安西城【绍圣二年章栥筑】
　　定边城【元符二年三月十四日韩升筑】　安边城【环州崇宁五年置】
　　兴平城【元符元年三月十七日环庆筑】
　　元丰三年十一月二十一日曾巩奏秦鳯鄜延泾原环庆并代五路嘉祐城堡一百十二熈宁二百十二元丰二百七十四熈宁较嘉祐一倍元丰再倍而熈河城堡又三十有一夫将于兵犹奕于棋善奕者置棋虽踈取数必多得其要而已敌虽万变涂虽百出而形势足以相援攻守足以相赴所保必其地所应合其变用力少而得筭多
　　绍兴筑皇城
　　今大内旧杭州州治也绍兴十八年三月十四日名皇城南北门曰丽正和宁二十八年七月己未增筑皇城东南之外城【修筑五百四十一丈计工三十余万九月二十二日新城増置便门诏新南门名嘉防】乾道九年十二月二十一日修禁城
　　绍兴山水寨
