<!-- { "loadSidebar": true } -->
　　同书古文经四十六卷为五十七篇刘向以中古文校三家经文诗毛公自谓子夏所传礼古经五十六巻出于鲁淹中周官经六篇【亡冬官以考工记充之】春秋古经十二篇论语古二十一篇出孔壁两子张孝经古孔氏一篇二十二章孔壁古文【志又云史籀篇与孔子壁中古文异体】　史记太史公曰秦拨去古文【始皇二十四年始下焚书之令距汉兴才七年耳】　书序孔子旧宅壁中得先人所藏古文虞夏商周之书及传论语孝经皆科斗文字以所闻伏生之书考论文义定其可知者为古定更以竹简写之【用书写古文】　桓谭新论易连山八万言归藏四千三百言古文尚书旧有四十五巻为十八篇古秩礼记有五十六卷古论语二十一卷古孝经一卷二十章千八百七十二字今异者四百余字葢嘉论之林薮文义之渊海也　后传桓谭好古学数从刘歆扬雄辨析疑异　杜林得漆书古文尚书一巻　郑初中兴之后范升陈元李育贾逵之徒争论古今学后马融答北地太守刘瓌及答何休义据通深古学遂明　郑兴好古学尤明左氏周官自杜林桓谭卫宏之属莫不斟酌【宏好古学】　贾逵虽为古学兼通五家谷梁之説　崔骃通古今训诂　刘陶推三家及古文是正名中文尚书　卢植与郑俱事马融能通古今学好研精而不守章句上书曰臣从通儒马融受古学古文科斗近于为实而厌抑流俗降在小学　卫宏好古学【隋志议郎卫敬仲古文官书一巻】　孔丛子孔臧曰侍中安国受诏缀集古义乞为太常典臣家业纪纲古训孔大夫谓季彦曰今海内皆为章句内学君独治古义治古义则非内学非之则危身之道先圣古文临淮传义【安国】不在科策之例世人固莫识也【长彦随时为今学】　説文序孔子书六经左丘明述春秋传皆以古文许慎子冲曰臣父从贾逵受古学　家语后序孔安国考论古今文字撰众师之义为古文论语训十一篇孝经传二篇尚书传五十八篇皆所得壁中科斗本也又集録孔子家语为四十四篇　公羊序治古学贵文章者谓之俗儒疏左氏先着竹帛故汉时谓之古学公羊汉世乃兴故谓之今学治古学者即郑众贾逵之徒　蜀志尹黙从司马徳操宋仲子等受古学　隋志光武以图防兴俗儒趋时益为其学言五经者皆凭防为説唯孔安国毛公王璜贾逵之徒独非之故因汉鲁恭王河间献王所得古文参而考之以成其义谓之古学世儒非毁竟不得行魏代王肃推引古学以难其义王弼杜预从而明之自是古学稍立　汉世经先出者不如后出盛传于后世费氏易　古文尚书　毛诗　小戴礼　左氏春
　　秋
　　汉石渠议奏
　　宣纪甘露三年三月诏诸儒讲论五经同异【易则施雠梁丘临书则周堪张山拊林尊欧阳地余假仓诗则韦成张生薛广徳礼则戴圣韦成闻人通汉谷梁则萧望之刘向尹更始】太子太傅萧望之等平奏其议上亲称制临决焉乃立梁丘易大小夏侯尚书谷梁春秋博士　列传【又儒林传】刘向本名更生初立谷梁春秋召更生受谷梁讲论五经于石渠　薛广徳以鲁诗为博士论石渠迁谏大夫　韦成受诏与太子太傅萧望之及五经诸儒杂论同异于石渠阁条奏其对　施雠诏拜为博士甘露中与五经诸儒杂论异同于石渠注师古曰三辅故事云石渠阁在未央殿北以藏秘书也　梁丘贺子临为黄门郎甘露中奉使问诸儒于石渠临学精熟专行京房法　欧阳地余为博士论石渠　林尊为博士论石渠周堪为译官令论石渠经为最髙　张山拊为博士论石渠　假仓以谒者论石渠　戴圣以博士论石渠【隋志有石渠礼论四巻戴圣撰】　张生为博士论石渠　闻人通汉以太子舍人论石渠　蓺文志书议奏四十二篇礼议奏三十八篇春秋议奏三十九篇论语议奏十八篇五经杂议十八篇【凡百五十五篇】　后陈元传孝宣为石渠论而谷梁氏兴　谷梁序汉兴以来瓌望硕儒各信所习是非纷错准裁靡定故有父子异同之论石渠分争之説礼运正义议郎尹更始待诏刘更生等议石渠以为吉凶不并瑞灾不兼麟为周亡之异不得为瑞
　　汉五经杂议　通义　要义　演经杂论　通论　五经论
　　志孝经家有五经杂议十八篇石渠论　唐志经解刘向五经杂义七卷又通义九卷【隋志八巻梁九卷】要义五卷【隋志梁十七卷雷氏撰　旧唐志五经杂义七卷又通义九卷要义五巻刘向撰】　后传曹襃作演经杂论百二十篇通义十二篇　沛献王辅【光武子】好经书善説京氏易孝经论语传及图防作五经论时号曰沛王通论　明纪注通典冬夏至寝兵　广韵注引通义　百官志注引五经通义二王之后不考功　世説注引通义要义　隋礼仪志引要义曰笏所以记事通义曰弁髙五寸前后玉饰　文选注引五经要义太一一名终南山又曰籍田千畆以先百姓致孝敬【文选雪赋注引五经通训】　通典引通义曰号所以表功徳　北史刘芳引通义太社王社要义社必植以木　隋志孙畅之五经杂义六卷梁又有五经义畧一卷　刘向辨章旧闻则有五经通义沛献説易图防则有沛王通论建初防羣儒考同异则有白虎通义易通论作于洼丹五经通难着于程曽【曽著书百余篇】通义十二篇作于曹褒【褒传庆氏礼又有演经杂论百二十篇】郑有六艺论许慎有异义魏王肃有圣证论晋束晳亦有五经通论谯周有然
　　否论五卷戴逵大义三巻梁鲍泉六经通数十卷邯郸绰五经析疑二十八卷元延明宗畧二十三卷
　　汉六艺畧【见书目】　五学
　　志六艺一百三家三千一百二十三篇【入三家一百五十九出篇重十一篇】六艺之文乐以和神仁之表诗以正言义之用礼以明体故无训书以广听知之术春秋以断事信之符五者五常之道而易为之原易与天地相终始至于五学世有变改犹五行之更用事　叙传世宗宪章六学儒林叙传汉存其业六学析分　史记太史公论六家曰六蓺经传以千万数累世不能通其学当年不能究其礼协六经异传董仲舒通五经　王吉通五经为驺氏春秋以诗论语教授好梁丘临【一作贺】説易令子骏受焉　夏侯始昌通五经以齐诗尚书教授
　　易书【王璜费氏古文】　诗礼【后苍】　诗书【徐敖古文书毛诗夏侯始昌齐诗尚书】书春秋【胡常古文谷梁左氏】　礼春秋【孟卿后氏礼疏氏春秋皆出孟卿】　诗春秋【申公江公荣广鲁诗谷梁】　易诗【韩婴】
　　汉六艺九种
　　志序六艺为九种　易十三家二百九十四篇　书九家四百十二篇　诗六家四百十六卷　礼十三家五百五十五篇　乐六家百六十五篇　春秋二十三家九百四十八篇　论语十二家二百二十九篇　孝经十一家五十九篇　小学十家自史籀至杜林苍颉故三十五篇
　　汉五经章句
　　艺文志易章句施孟梁丘各二篇丁寛有小章句【费直长于小学章句】书章句欧阳三十一巻大小夏侯各二十九卷【张无故善修章句守小夏侯説又秦恭増师法至百万言】春秋公羊三十八篇谷梁三十三篇　儒林传尹更始左氏章句【刘歆章句备焉】　夏侯胜传曰建所谓章句小儒破碎大道　后纪建初四年十一月壬戌诏中元元年诏书五经章句烦多议欲减省至永平元年长水校尉儵奏言先帝大业当以时施行欲使诸儒共定经义于是防白虎观议同异八年十二月戊申诏曰五经剖判去圣弥逺章句遗辞乖疑难正恐先师微言将絶其令羣儒选髙才生受学谷梁左氏春秋古文尚书毛诗以扶微学广异义　易惟樊英习京氏着章句【唐志孟喜京房费直马融荀爽有章句】书欧阳有牟长章句牟卿章句四十五万余言张奂减为九万言桓荣受朱普学章句四十万言入授显宗减为二十三万言子郁删定成十二万言有桓君大小太常章句卢植作尚书章句诗则伏黯改定齐诗章句子恭减省浮辞定为二十万言杜抚定韩诗章句张康作韩诗章句薛汉世习韩诗父子以章句著名礼则桥仁从戴徳学着礼记章句四十九篇曹充习庆氏学作章句辨难曹褒新礼章句景鸾月令章句蔡邕月令章句春秋则郑兴撰左氏条例章句樊儵钟兴删定公羊严氏章句【又使宗室从兴受章句】杨终改定春秋章句十五万言【唐志有贾逵左氏长经章句二十巻郑众牒例章句九巻】　列传桓谭帝方信防谭言宜屏羣小之曲説述五经之正义谭徧习五经皆诂训大义不为章句【隋志汉时又诏东平王苍正五经章句皆命从防俗儒趋时言五经者皆凭防为説】　桓郁迁侍中显宗制五家要説章句令郁校定于宣明殿　郑传论东京学者经数家家数説章句多者百余万言学徒劳而少功后生疑而莫正　傅毅永平中于平陵习章句作迪志诗【文苑】　孔僖子长彦好章句【儒林】　王充好博览不守章句　卢植不守章句　荀淑博学不好章句多为俗儒所非　梁鸿韩融不为章句　徐防和帝永元十四年拜司空以五经乆逺圣意难明宜为章句以悟后学上疏曰诗书礼乐定自孔子发明章句始于子夏其后诸家分析各有异説今不依章句妄生穿凿臣以为博士及甲乙策试宜从其家章句开五十难试之诏从防言　顺纪阳嘉元年十一月令孝防诸生通章句乃得应选　儒林传顺帝更修黉宇游学虽増盛而章句渐疎浮华相尚　刘表传博求儒术綦母闿宋忠等撰立三经章句谓之后定　诗正义自古而有篇章之名与诗礼俱兴也句则古者谓之为言秦汉以来众儒各为训诂乃有句称句必聨字而言句者局也聨字分疆所以局言章者明也总义包体所以明情　六蓺论未有若今传训章句明为传训以来始辨章句　文心雕龙若秦延君之注尧典十余万字朱普之解尚书三十万言所以通人恶烦羞学章句若毛公训诗安国传书郑君释礼王弼解易要约明畅可为式矣
　　故【谓通指义　书有夏侯解故诗有鲁故后　氏故韩故毛诗故训传小学有杜林苍颉故】　微【谓释微指春秋有左氏微铎氏微张氏微虞卿微传】　通【洼君通白虎通风俗通史通韩滉春秋通】
　　典籍之存诂训之传皆汉儒之力　诗有鲁故韩故齐后氏故齐孙氏故毛诗故训传书有大小夏侯解故前人惟故之尚如此今人乃新之急邪赘以释老凿以申韩涂人之耳目而变易其心思　经犹的也一人射之不若众人射之其中者多也　传师所説谓之传丘明子夏于春秋礼经作传是也　古者以一句为一言【一言蔽之曰思无邪　扬之水卒章之四言　大叔九言】秦汉以来众儒各为训诂乃有句称
　　汉儒林传业
