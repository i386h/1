<!-- { "loadSidebar": true } -->
　　地官舞师【下士二人胥四人舞徒四十人】掌教兵舞帅而舞山川之祭祀教帗舞帅而舞社稷之祭祀教羽舞帅而舞四方之祭祀教皇舞帅而舞旱暵之事凡野舞皆教之小祭祀不兴舞【舞师先教兵舞以祭祀大小为先后乐师先教帗舞以所教之序为先后　舞师四舞不及旄舞人舞教其所当用者而已非国子之小舞也】乡大夫五物五曰兴舞【杜子春谓能为六舞】春官大可乐以六舞大合乐帅国子而舞诏诸侯以弓矢舞　　乐师掌国学之政以教国子小舞【注谓幼少时教之内则十三舞勺成童舞象二十舞大夏疏天地宗庙用大舞分乐序之是也勺与象皆小舞幼少时学之诗为乐章与舞人为节　舞有小大大舞见于大司乐　乐师教国子舞师教乡遂之民】凡舞有帗舞有羽舞有皇舞有旄舞有干舞有人舞【疏此六舞即小舞也】诏来瞽臯舞【注告国子当舞者】燕射帅射夫以弓矢舞注郑司农
　　云帗舞者全羽羽舞者析羽皇舞者以羽冒覆头上衣饰翡翠之羽旄舞者牦牛之尾干舞者兵舞人舞者手舞社稷以帗宗庙以羽四方以皇辟雍以旄兵事以干星辰以人【人舞非舞之正者故列于末】谓帗析五采缯今灵星舞子持之是也皇杂五采羽如鳯皇色持以舞人舞无所执以手袖为威仪四方以羽宗庙以人山川以干旱暵以皇【疏汉时有灵星舞子】文王世子凡学世子及学士必时春夏学干戈秋冬学羽籥皆于东序【注干戈万舞象武用动作之时学之羽籥籥舞象文用安静之时学之诗云左手执籥右手秉翟】小学正学干大胥賛之籥师学戈籥师丞賛之【注四人皆乐官之属】胥鼓南【注南南夷之乐也胥掌以六乐之防正舞位旄人敎夷乐则以鼓节之诗云以雅以南以籥不僣】大乐正学舞干戚【注戚斧也】不舞不授器【注释奠则舞舞则授器司马之属司兵司戈司盾祭祀授舞者兵也】注学舞于夏后氏之学文武中也疏周礼乐师敎小舞则六舞皆敎诸侯谓之小乐正天子谓之乐师籥师丞或诸侯之礼或异代之法　汉志国子学歌九徳诵六诗习六舞注帗羽皇旄干人舞也
　　周象舞　大武舞【见乐类】
　　周颂维清奏象舞笺象用兵刺伐之舞武王制焉【春秋疏维清奏象舞则此象箾之舞】正义曰文王时有击刺之法武王作乐象而为舞号其乐曰象舞周公成王之时用而奏之于庙春秋之时季札观乐尚见舞象象舞不列于六乐盖大合诸乐乃为此舞或祈告所用周礼无之襄二十九年鲁为季札舞之服防云象文王之乐象舞也箾舞曲名礼记文王世子登歌清庙下管象注云象周武王伐
　　纣之乐也以管播其声又为之舞　明堂位朱干【赤盾】玉戚【斧也】冕而舞大武皮弁素积裼而舞大夏注大武周舞大夏夏舞疏六冕周制故用而舞周乐皮弁三王服故用舞夏乐　内则十有三年学乐诵诗舞勺成童舞象二十舞大夏注先学勺后学象文武之次也【疏曰舞象谓武舞也】大夏乐之文武备者　祭统大尝禘升歌清庙下而管象朱干玉戚以舞大武八佾以舞大夏此天子之乐也康周公故以赐鲁也注管象吹管而舞武象之乐也干戚武象之舞所执大夏禹乐文舞也执羽籥文武之舞皆八列互言之耳　左传见舞象箾南籥者注象箾舞者所执南籥籥舞也皆文王之乐疏南籥文舞象箾武舞　刘敞曰象则文王之乐所谓象箾者盖文舞也故其辞称文王之典
　　周六代舞
　　春官大司乐以乐舞敎国子舞云门大卷大咸大防大夏大濩大武【注周所存六代之乐】以六舞大合乐疏大司乐敎大舞乐师敎小舞内则十三舞勺成童舞象舞象谓戈皆小舞二十舞大夏即此六舞也六舞皆学也保氏敎之六乐敎以书此敎以舞六舞云门已下是黄帝尧舜夏殷周者并依乐纬及元命包三皇之乐不存者以质故也下神用一代乐合乐用六代分此六代之舞尊者用前代卑者用后代使尊卑有序故云序左传襄二十九年季札见舞象箾南籥大武韶濩大夏韶箾【庄二十年乐及徧舞注云兼舞六代之乐】頴容春秋释例曰鲁受四代之礼乐故不舞云门咸池　内则疏熊氏云勺籥也舞象谓干戈之小舞也年尚幼故习文武之小舞　大司乐疏言六变八变九变者谓在天地及庙庭而立四表此约周之大武其余大濩已上亦立四表以与舞人为曲别　三礼义宗乐九变者舞九终八变者舞八
　　终六变者舞六终终成也　白虎通歌在堂上舞在堂下歌者象徳舞者象功君子上徳而下功　大司乐言乐徳乐语而终于乐舞乐师言乐成告备而终于臯舞孟子言仁义礼乐之实而终于不知手之舞之记言诗言志歌咏声而终于舞动容此舞所以为乐之成也由小学之书以进于瞽宗之礼乐由瞽宗之礼乐而成之以东序之舞则周之敎法可知　古之敎舞者朱其干玉其戚则尚道不尚事尚徳不尚威
　　周三舞
　　小雅鼓钟以雅以南以籥不僣注舞四夷之乐以为籥舞笺云雅万舞也万也南也籥也三舞不僣言进退之旅也周乐尚武故谓万舞为雅雅正也籥舞文乐也正义以干戚而言万者举本用兵人众之大数为舞以象之万即武舞　乐记武王食老更于大学冕而总干注亲在舞位也　祭统君执干戚就舞位君为东上冕而总干　周书世俘解籥人奏武【注以干戚为舞】万献明明三终奏崇禹生开三终【注诗篇名】
　　周籥舞
　　春官籥师【中士四人】掌敎国子舞羽龡籥【注文舞有持羽吹籥者所谓籥舞也文王世子曰秋冬学羽籥诗云左手执籥右手秉翟】祭祀则鼓羽籥之舞賔客
　　飨食亦如之　司干【下士二人注干舞者所持】掌舞器【注舞器羽籥之属】祭祀舞者既陈则授舞器【疏文武二舞之器皆司干掌之】　夏官司兵祭祀授武者兵【注朱干玉戚之属】　易氏曰文舞羽籥则籥师掌之武舞干戈则司干掌之然文王世子曰小乐正学干大胥賛之籥师学戈籥师丞賛之是籥师亦敎干戈诗賔之初筵籥舞笙鼓乐既和奏　祭统注大夏文舞执羽籥
　　周合舞　汉大乐律　舞酎
　　月令仲春上丁命乐正习舞【注顺万物始出地鼓舞也夏小正曰丁亥万用入学】仲丁又命乐正入学习乐注为季春将合乐也　春官大司乐帅国子而舞　大胥掌学士之版以待致诸子春入学舍采合舞秋颁学合声以六乐之防正舞位以序出入舞者【注以长幼次之】注司农云学士谓卿大夫诸子学舞者版籍也汉大乐律曰卑者之子不得舞宗庙之酎除吏二千石到六百石及闗内侯到五大夫子先取适子髙七尺以上年二十到年三十顔色和顺身体修治者以为舞人与古用卿大夫子同义　小胥巡舞列夏官诸子凡乐事正舞位授舞器　后汉百官志大予乐令注卢植云汉大乐律至以为舞人
　　周八佾
　　见乐器类　左传众仲曰舞所以节八音而行八风故自八以下注唯天子得尽物数故以八为列　宋志太常傅隆云杜预注左传佾舞云诸侯六六三十六人常以为非夫舞所以节八音必以八人为列自天子至士降杀以两减其二列预以为一列又减二人至士止余四人岂复成乐案服防注传云天子八八诸侯六八大夫四八士二八其义甚允
　　鲁六羽　六佾
　　左传隠五年九月考仲子之宫将万焉【万是舞之大名鲁颂閟宫万舞洋洋】公问羽数于众仲对曰天子用八诸侯用六【注六六三十六人】大夫四士二于是初献六羽始用六佾也注鲁唯文王周公庙得用八而他公僣用之正义按公羊传曰万者何干舞也籥者何羽舞也则万与羽不同今传云云是万与羽为一何休云仲子之庙唯有羽舞无干舞者妇人无武事独奏文乐也刘炫云羽者为文万者为武武则左执朱干右秉玉戚文则左执籥右秉翟服防以用六为六八四十八大夫四为四八三十二士二为二八十六【士有功赐用乐】仲子之庙用六佾他公则仍用八昭二十五年公羊传朱干玉戚以舞大夏八佾以舞大武此皆天子之礼也是昭公之时僣用八也其后季氏舞于庭谷梁传舞夏天子八佾诸公六佾诸侯四佾【刘氏云士无舞】公羊传初献六羽讥始僣诸公也天子八佾【注法八风】诸公六【法六律】诸侯四【法四时】诗简兮公庭万舞注干羽笺据公羊传以为干舞正义万者舞之总名何休曰象武王以万人定天下春秋万入去籥【言文武二舞俱入去其有声者左氏仲子之宫将万焉妇人之庙不应独用武舞也公羊以万舞为武舞与籥舞对言之失经意矣】异义公羊説乐万舞以鸿羽诗毛説万以翟羽韩诗説以夷狄大鸟羽祭统大尝禘升歌清庙下而管象朱干玉戚以舞大武八佾以舞大夏此天子之乐也康周公故以赐鲁也汉宗庙乐舞　武徳文始五行舞　昭徳文始四时五行舞　盛徳文始四时五行舞
　　礼乐志汉兴乐家有制氏【鲁氏】以雅乐声律世在大乐官能纪其铿锵鼓舞而不能言其义髙祖时叔孙通因奏乐人制宗庙乐奏嘉至永至休成永安之乐又有房中祠乐髙祖庙奏武徳文始五行之舞孝文庙奏昭徳文始四时五行之舞【后汉祭祀志注孝文祫食于髙庙昭徳之舞不进与髙庙同乐】孝武庙奏盛徳文始四时五行之舞【荀悦汉纪髙十二年孝惠即位叔孙通定武徳文始五行之舞　景纪元年十月诏曰祖有功宗有徳歌者所以发徳也舞者所以明功也髙庙酎奏武徳文始五行之舞孝惠庙酎奏文始五行之舞文帝徳侔天地明象日月其为孝文庙为昭徳舞以明休徳】诸帝庙皆常奏文始四时五行之舞武徳舞者髙祖四年作以象天下乐已行武以除乱也【舞人执干戚】文始舞者本舜招舞也髙祖六年更曰文始以示不相袭也【舞人执羽籥】五行舞者本周舞也秦始皇二十六年更名曰五行也【其人冠冕衣服法五行】四时舞者孝文所作以示天下之安和也乐已所自作明有制也乐先王之乐明有法也孝景采武徳舞为昭徳以尊太宗庙【元年十月】孝宣采昭徳舞为盛徳以尊世宗庙【本始二年六月庚午】哀帝罢乐府官孔光奏刚别拊员二人给盛徳不可罢【注刚及别拊皆鼓名】文中子子谓武徳之舞劳而决其发谋动虑经天下乎谓昭徳之舞闲而泰其和神定气绥天下乎武徳则功存焉不如昭徳之善也
　　汉祠泰一后土乐舞　云舞　九歌
　　郊祀志元鼎四年春灭南粤李延年以好音见上善之下公卿议曰民间祠有鼓舞乐今郊祀无乐岂称乎公卿曰古者祠天地皆有乐而神只可得而礼于是塞南越祷祠泰一后土始用乐舞益召歌儿作二十五弦及空侯瑟自此起　礼乐志郊祀歌天地章千童罗舞成八溢合好効欢虞泰一九歌毕奏斐然殊鸣琴竽瑟防轩朱展诗应律鋗玉鸣函宫吐角激征清发梁羽申以商造兹新音永久长声气逺条凤鸣鴹惟泰元章钟鼔竽笙云舞翔翔天门章饰玉梢以舞歌景星章四兴递代八风生注臣瓉曰舞者四县代奏左传舞节八音行八风
　　汉鼙舞
