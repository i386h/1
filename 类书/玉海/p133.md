<!-- { "loadSidebar": true } -->
　　淳化二年草书飞白簇赐近臣上谓之曰夫欲学书当须澄神静虑具在笔端方臻其要飞白近少习者朕因得一古飞白障子仿而书之尽用笔之法古人书札之妙上圣之人有能穷其理是知笔札至难
　　淳化飞白秘阁
　　淳化三年五月甲寅诏増脩秘阁八月壬戌秘阁成帝作賛赐之秘书监李至上表引顔真卿题放生池碑额近翰林学承防苏易简乞御飞白玉堂之署为比乞御书新额以光秘府翌日戊辰诏中书枢宻院近臣观新阁又赐上尊酒太官供膳是日遣中使赍御飞白书秘阁二字以赐李至李昉等相率称谢退就宴三馆学士预焉又赐御诗以美其事李至上表请以御制刻石诏賛并序朕为亲书并篆额以旌秘府　淳熈九年知福州汝愚得飞白秘阁字碑本于州治止戈堂知宁国府陈骙得御制书賛序碑本于昭亭山上之秘府　如凤之舞如龙之从如月蔽云如旍卷风纎而不晦秾而不丰奇古迭出变通不穷
　　淳化秘阁碑隂书孝经
　　淳化三年十月癸亥以御书千字文遣中使李懐节付秘阁李至请于御制秘阁賛碑隂摹石上曰千字文盖梁武得钟繇书破碑千余字俾周兴嗣次韵而成非垂世立教之言孝经百行之本朕当躬书勒之碑隂仍赐至以诏书谕防　饰厥趺龙踠其顔孔言曽行炳丹青而灿星日
　　淳化帝王名臣法帖
　　四年四月先是求先贤墨迹择其善者为歴代帝王名臣法帖十卷命工勒石丙戌赐近臣【详见小学】　帝王法帖始于汉章帝晋武帝书
　　淳化八分书千字文
　　淳化四年四月丙戌内出御八分书千字文赐宰臣李昉以下各一卷　三年九月己未上草书千字文赐近臣各一本
　　淳化书大言赋
　　淳化四年八月丙辰朔上草书宋玉大言赋赐翰林承防苏易简【易简召近列同观】因拟宋玉作大言赋以献其词曰皇帝书自龙牋作大言赋赐玉堂臣易简御笔煌煌圣词洋洋瓌玮特达不可备详因伏而奏曰恨宋玉不与陛下同时帝曰噫何代无人焉卿为朕言之易简因为大言赋曰圣人兴兮告成功登昆仑兮展升中上览赋嘉赏诏褒之【又草书劝酒戒酒二诗赐之】
　　淳化书印纸
　　淳化五年五月庚午【十九日】上临轩亲选郭玘等四人并为常参官仍给印纸令满秩日自赍于御前较其课最戊寅上自书一幅曰公务刑政惠爱临民奉法除奸方可书为劳绩又别书二十余幅赐大理正尹玘等人一通皆京朝官之选也召知审官院钱若水曰奉法除奸之语恐不晓者因而生事可语之曰除奸之要在乎奉法时被选者二十余人而知荣州李虚已首预献诗陈所以感遇之意八月庚寅帝批其纸尾曰虚己学古入官荣亲事主奉书为郡知恩奉上欲布新规朕已得良二千石矣乃赐五品服命儒臣阅所批诏兼赐五十万钱后卞衮通判宣州廉干闻亦预焉　四年七月飞白书向敏中张咏姓名付宰相曰此名臣也己酉并命为宻学【御笔题殿柱曰真盐鐡陈恕】　雍熙四年三月庚辰诏知州通判给御前印纸【又见考课】　查道通判遂州出御书厯俾録其课给以实奉凌防通判定州赐御书厯
　　淳化赐近臣飞白书　【至道】
　　淳化五年五月戊寅赐近臣飞白书各二轴十一月丙辰赐近臣御飞白书各一轴别赐参政寇准飞白草书十八轴先是宰相吕防正等皆已得赐准出使在外至是始及焉上因谓吕防正曰书札者六艺之一也固非帝王之事朕盖聴政之暇聊以自娯耳至道二年五月丙午上飞白书数幅以示近臣字皆广袤盈尺先赐宰相吕端一幅侍臣因竞前争取上曰刘洎登牀正如此矣六月甲戌上遣使赍飞白书二十轴赐端等人五轴又以四十轴藏于秘阁字皆方圆数尺端等诣便殿称谢上谓之曰飞白依小草书体与书不同朕君临天下复何事于笔砚乎中心好之不能轻弃嵗月既久遂尽其法焉【实録】　暇日召翰林善书数十軰对便殿课习钟王杂体
　　淳化秘阁草书
　　淳化五年六月己酉命内供奉官卢敏正赍御草书五轴藏秘阁诏史馆脩撰张佖与三馆秘阁学士观焉
　　至道书上清宫额
　　至道元年正月丙辰新作上清宫成御书额以金填其字赐之车驾临幸谓近臣曰造此祠宇为民祈福二年五月壬寅相国寺三门成上亲书额金填字赐之
　　至道草书经史故事
　　至道元年六月戊戌上草书经史故事三十纸诏翰林侍读吕文仲一一读之因刻石以数百本并秘阁官吏姓名付内侍裴愈令于江东名山福地道宫佛庙各藏三五本或髙逸不仕纯朴有行好古博雅为州里所称者分以赐之【防　先是六月乙酉遣裴要　愈往江南求图籍】　淳化五年十一月丁夘令史馆检讨前代宰相举官故事上因书孙叔敖故事为一幅以赐吕防正防正等退而各举所知祥符二年十月癸巳对辅臣崇政殿出太宗御书故
　　事皆有监戒
　　太宗御书曲礼
　　见箴类
　　咸平龙图阁太宗御书目録【见观书】
　　至道三年六月乙未真宗诏以先帝御书墨迹赐天下名山胜境九月戊寅赐曲阜文宣王庙十一月癸未诏所藏太宗御书委官吏检校
　　景徳龙图阁太宗御书　咸平龙图阁观太宗草行飞白书
　　见观书类
　　景徳校勘新写御书
　　元年三月丁酉直秘阁黄夷简等上校勘新写御书凡二万四千一百六十二卷赐钱帛有差校勘官刘筠等六人授校理先是诏流内铨取选人内及第无过者以名闻命陈恕杨亿试之【凡七人】于崇文院校勘太官供膳逾年乃毕而有是命【当入校书类】
　　景徳大清楼观太宗圣制御书【天禧附】
　　四年三月乙巳【七日】召辅臣对于苑中水阁临池垂钓又登太清楼命内臣啓扃钥观太宗圣制御书及新写四部羣书上亲执目録令黄门举其书示之总太宗圣制诗及故事墨迹三百七十五卷文章九十二卷经库二千九百十五卷史库七千二百四十五卷子库八千五百七十一卷集库五千三百六十一卷四部书共二万五千百九十二卷【长编太清楼藏太宗御制及墨迹石本九百三十四卷轴四部羣书二万三千七百二十五卷与此不同其后羣书増及一万一千二百九十三卷太宗御集御书又七百五十三卷】
　　祥符太宗御札
　　祥符三年四月己酉内出太宗御札二十六卷示辅臣皆上在宫邸时所赐令録付修国史院六月己亥内出太宗赐吕端上官正手诏付修国史院
　　祥符内出太宗御书御制
　　二年十月癸巳内出太宗圣制歌诗御书故事皆有鉴戒对辅臣崇政殿西庑示王旦等曰此先帝朱才人所藏近者上进十一月甲寅遣使以太宗御制御书各六十二卷赐辅臣人一本皆未尝朌于外者后数日又出太宗镂文红管笔三年十二月以太宗御书一百轴赐交州李公蕴从其请也
　　祥符太宗镂文红管笔
　　祥符二年十一月丁巳内出太宗镂文红管供御笔十二管分赐王旦以下人一双因谓王旦等曰先帝聴政之暇常以观书及攻笔法为意每见诸家字体精妙无不学者学之必成旦等曰先帝笔法英异非人臣所及如侍书王着有名于时然望先帝甚逺上曰着于侍书待诏中善规益亦无其比朕顷在东宫侍先帝尝见学钟繇书或至夜分或自夙兴手不释笔【防要】
　　祥符国子监御书阁
　　五年九月辛巳国子监请建阁奉藏太宗御书从之明年五月辛丑阁有赤光上烛六月己巳阁上梁命近臣临观帝作七言诗赐之又赐二帝御集御书摹本诏王曽记之　防要祥符七年三月文武百官表请赴国子监观太宗御制御书及圣制御书刻石从之先是帝以太宗御制御书并帝所制祥瑞论勤政论俗吏辨为君难为臣不易论崇儒术论五篇藏于国子监监之官属乞建阁以安之又辅臣言乞以圣制刻石于阁下至是始成因求观　长编七年四月己巳羣臣诣国子监观太宗御书及新刻御制辩论遂宴本监　寳轴星繁翠珉玉立　羲爻文繇世异重熙舜典禹谟事殊继志
　　祥符太宗御书法帖　赐笔
　　五年十一月丙辰内出新编太宗皇帝御集及御书法帖凡十五部总三百三十六卷示辅臣上曰太宗学由天纵属思援翰必极精妙王旦曰以文章化人成俗由太宗始也五代以来笔札无体钟王之法几絶太宗留意翰墨断行片简之于外则争求之自是学者书体丕变圣教之至也上曰太宗所用笔亦与人间不同顾向敏中丁谓曰卿等未尝见咸再拜陈乞翌日命赐之人一双　太宗御草孝经一卷刻石秘阁法帖十二卷小字法帖一卷古诗一卷仿钟繇书一卷草书笔法一卷草书故事急就千文等为卷轴三十一八分书故事千文为卷二飞白书为轴者七四体书五体书大字各一卷【已上刻石御书院】墨迹杂书四千八百九十四卷册御制四千十六卷册古诗故事墨迹一千六百七十一卷杂书扇百三十六刻石杂书八百十八卷御制七百九十三卷古诗故事刻石杂书四百五十二轴【分藏于龙图阁太清楼秘阁御书院】刻石杂书三百四十七卷七百五十三轴【赐名山寺观中外臣僚并兖州文宣王庙】
　　祥符先猷殿太宗皇帝御书　天禧天章阁御书
　　祥符八年四月丁夘诏玉清昭应宫奉安太宗御制御书殿名先猷其御制御书殿名继文【即迎禧迎祥殿】　天禧二年正月壬寅具钧容清卫乐奉安太宗文集于先猷殿翌日奉御集安于继文殿五年三月召辅臣观御书于龙图阁四月以御书石本为九十编藏天章阁
　　祥符景灵宫御书
　　七年七月二十八日辅臣请御书真逰殿额从之　九年四月丁丑御书景灵宫天兴殿保宁阁己亥有司奉御书兖州景灵宫太极观额上作七言诗　紫殿琳庭琅函緑蕴

　　玉海卷三十三
<子部,类书类,玉海>
　　钦定四库全书
　　玉海卷三十四
　　宋　王应麟　撰
　　圣文
　　御书
　　三朝寳字
　　胡宿代中书宻院谢赐三朝寳字训鉴图表神毫英发绘事昭陈裁决繁机耀英断书凤纸之尾摛犀管之英墨寳相辉神锋逈拔居然鸾鹊之翥蔚有龙虎之威留圣思于勒成命侍臣而类次形于方版之镂参诸设色之明序以宸章置之禁坐
　　干兴飞白书　天圣赐飞白书
　　干兴元年三月丙子赐辅臣御飞白书各一轴初上未尝为飞白书一日见飞白笔遂取试书其体势遒劲有如夙习因以分赐焉十二月甲辰亲书唐贤诗分赐天圣元年九月戊寅召辅臣于崇政殿西庑观冯元讲论语仍赐御飞白书三年四月己未赐辅臣御飞白书人十轴仍刻石赐近臣四年五月庚辰以端午赐辅臣御飞白书罗扇各二【中书枢宻】五年三月辛酉赐辅臣御飞白书九年闰十月戊辰【二十四日】知兖州孙奭辞曲宴大清楼召晁逈与防赐飞白书人一轴逈与吕夷简张耆及奭别赐大字四轴　晏殊谢表曰干文绮粲睿笔鸾廻文皇凤字近愧于流芳炎帝穗书逺慙于逸品宜登册府永冠书林
　　天禧中仁宗在东宫赐张士逊十二字曰寅亮天地弼予一人又曰日新其徳【蘓轼为颂二篇】又以忠孝字赐士逊
　　天圣书古诗　干兴书唐贤诗
　　见讲礼记　见讲论语
　　天圣赐中书枢宻飞白扇　皇祐赐飞白笔法字
　　见干兴飞白书　皇祐三年十月丁丑飞白书笔法二字赐讲读官各一轴时赵师民归青州命就赐之皇祐以后每嵗重午节必赐飞白书扇　夏竦观飞白有轻素飘吹长烟叠空及戏蝶腾虹之句帝宸翰遒逸笔势有法飞白尤为妙笔
　　天圣赐进士中庸
