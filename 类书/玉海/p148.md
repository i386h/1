<!-- { "loadSidebar": true } -->
　　蓺文志尚书古文经四十六卷为五十七篇【注师古曰孔安国书序云凡五十九篇为四十六卷承诏作引序各冠篇首定五十八篇郑叙賛云后又亡其一篇故五十七】古文出孔子壁中皆古字也【隋志孔恵所藏家语孔腾汉记尹敏孔鲋藏】安国孔子后【十一世孙】悉得其书攷二十九篇得多十六篇献之遭巫蛊事未列于学官　儒林孔氏有古文尚书安国以今文字读之逸书得十余篇遭巫蛊未立学官安国授都尉朝司马迁亦从安国问故迁书载尧典禹贡洪范微子金縢诸篇多古文説朝授胶东庸生生授胡常【五十九篇其一是百篇之序　伏生所出为今文】世所百两篇出东莱张霸分析合二十九篇为数十采左氏书叙为作首尾凡百二篇文意浅陋成帝时以中书校之非是【注中书天子所藏之书】黜其书　隋志古文尚书十三卷【唐志崇文目同】马融注十一卷郑注九卷【唐志同】王肃注十一卷【唐志十卷】晋范注古文舜典一卷【唐志任孝防古文大义二十卷顾彪音义五卷】杜林古文贾逵作训马融作郑为注然其所惟二十九篇杂今文非孔旧本晋世秘府所存有古文尚书经文今无者　正义安国不行张霸之徒伪作舜典汩作九共大禹谟益稷五子之歌征汤诰咸有一徳典宝伊训肆命原命武成旅獒冏命二十四篇除九共九篇共卷为十六卷故以伏生二十八篇分出舜典益稷盘庚二篇康王之诰及泰誓三篇为三十四篇合于孔氏五十八篇四十六卷之数志云古文又多十六篇篇即卷也即是伪书二十四篇不见孔刘向班固刘歆贾逵马融皆不见真古文而误以此为古文【马郑诸儒莫覩其学见于经典者诸儒皆谓逸书】郑亦不见之【郑注书仲虺之诰太甲説命等见在而云亡其汩作典宝等十三篇见亡而云逸　郑序以为虞夏书二十篇商书四十篇周书四十篇賛云三科之条五家之教是虞夏同科也百篇次第孔郑不同孔依壁内篇次及序为文郑依贾氏所奏别録为次郑注礼记遇引今尚书所有之文皆曰逸书桓谭新论云古文尚书旧有四十五卷】服防杜预皆不之见【注左乱其纪纲云夏桀时杜又注左成允成功念兹在兹宁失不经辰不集于房官占唯能蔽志惟彼陶唐怨不在明皇天无亲民之所欲大国畏其力官师相防赵岐注孟子天降下民作之君作之师绥厥士女汤一征自葛始丕显丕承韦昭注国语众非元后何戴关石和钧皆以为逸书孟子引太誓曰我武惟扬赵岐谓古尚书百二篇之时太誓也】按伏生所三十四篇谓之今文则夏侯胜夏侯建欧阳和伯三家所及蔡邕所勒石经是也孔所者庸生刘歆贾逵马融等所是也刘歆贾逵马融等并孔学云十六篇逸与安国不同者良由孔注之后其书散逸注不行庸生贾马等惟孔学经文三十三篇郑与三家同题曰古文尚书篇与夏侯等同而经字多异晋王肃注书始似窃见孔【注乱其纪纲为夏太康时】晋皇甫谧得其书载于世纪郑冲得而之授苏愉愉授梁栁栁即谧之外弟也授臧曹曹授梅【一作頥】奏上其书【元帝时】亡舜典一篇【自乃命以位以上二十八字世所不乃取王肃注尧典慎徽五典以下分为舜典一篇续之】晋末范为解时已不得焉至齐建武四年姚方兴于大航头得而献之事亦随寝【释文若稽古以下十二字是姚方兴上孔氏本无或更有濬哲以下凡二十八字异】至隋开皇二年募遗典乃得其篇【自汉武至隋开皇凡六百七十余年然后五十八篇学者】正义又曰史记及儒林云伏生独得二十九篇以教齐鲁则今之泰誓非初伏生所得郑书论云民间得泰誓别録曰武帝末得于壁内献之与博士使读説之数月皆起以教人房宏等説云宣帝元年河内女子有壊老人屋得古文泰誓三篇今史汉书皆云伏生则司马迁时已得泰誓以并归于伏生不得云宣帝时始出也【书是本名尚是伏生所加】伏生本二十八篇盘庚出二篇加舜典益稷康王之诰凡五篇为三十三篇加所增二十五篇为五十八加序一篇为五十九为例有十曰典谟贡歌誓诰训命征范孔依壁内篇次及序为文郑依贾氏所奏别録为次【百篇次第孔郑不同】孔三十三篇与郑注同二十五篇増多郑注　毕命正义汉初不得此篇有伪作其书以代之者汉律厯志云康王十二年六月戊辰朔三日庚午故毕命丰刑曰惟十有二年六月庚午朏王命作防书丰刑此伪作者不知丰刑之言何所道也郑康成曰今其逸篇有册命霍侯之事不同与此序相应非也康成所见又似异于丰刑皆妄作也　君奭五义郑不见周官之篇言此师保为周礼师氏保氏大夫之职言贤圣兼此官【无逸疏郑云祖甲帝甲也盘庚疏束晢云尚书序将治亳殷孔子壁中尚书云将始宅殷岂与古文不同也晢不见壁内之书妄为説耳】　春秋正义今尚书太誓谓汉魏诸儒马融郑王肃等所注者汉初尚书唯得二十八篇故大常孔臧与孔安国书云二十八篇前世以为放二十八宿不知有百篇也后又得伪太誓一篇通为二十九篇汉魏未立于学官马融尚书序云太誓后得按其文似若浅露书所引太誓不在太誓者甚众畧举五事以明之【春秋国语孟子孙卿礼记】王肃亦云太誓近非本经杜氏在晋初亦未见真本元帝时梅始献安国所注古文其内有泰誓三篇记所引悉有之汉魏诸儒不见古文因伏生之谬从尧典至征凡二十篇摠名曰虞夏书故传通谓大禹谟以下皆为夏书【竹书说伊尹之事与书序大乖杜不见古文唯以书序考正】按王肃注尚书其言多是孔疑肃见古文匿之而不言也　后汉纪章帝建初八年十二月戊申诏选髙才生受古文安帝延光二年正月选三舍郎及吏人能通古文尚书毛诗谷梁春秋各一人　传杜林博洽多闻时称名儒河南郑兴东海卫宏等皆长于古学兴尝师刘歆林遇之防然济南徐廵始事宏后更受林学林前于西州得漆书古文尚书一卷宝爱之出示宏等曰林虽兵乱常恐斯经将絶何意二子复能之斯道竟不坠于地宏为作训防于是古文遂行【林张敞外孙能读古字作训诂】　郑从张防祖受古文尚书以山东无足问者乃西入关事马融贾逵父徽受古文尚书于涂恽【风俗通曰涂姓涂山氏之后恽字子贡学】
　　【尚书于胡常见前书】　张楷通古文作尚书注　周磐学古文洪范　卢植上书曰少从通儒马融受古学愿诣东观专心研精合尚书章句　刘祐学古文尚书【注】　尹敏习欧阳尚书后受古文　周防事葢豫受古文尚书撰尚书杂记　孔僖自安国以下世古文尚书　杨伦师事丁鸿习古文尚书特征博士　卫宏从杜林更受古文尚书作训防【儒林传师古注引卫宏定古文尚书序儒林传有私行金货定兰台漆书经字以合私文】　吴志虞翻传奏郑解尚书违失事目古文篆卯字读当为栁古栁卯同而以为昧分北三苗北古别字又训北犹别也又云所注五经违义尤甚者六十七事不可不正　周礼注书曰度西曰栁谷释文云古文宅与度字相似　月令疏异义云今文尚书欧阳说古尚书说　记缁衣注古文周田观文王之徳为割申劝宁王之徳今博士读为厥乱劝宁王之徳三者皆异古文似近之　诗鹿鸣笺书曰篚厥黄疏郑禹贡注引征曰篚厥黄郑不见古文而引张霸尚书【诗笺又引书曰天将有立父母民之有政有居今泰誓文】　诗疏洪范稽疑论卜兆有五曰圛注云圛者色泽光明葢古文作悌今文作圛贾逵以今文较之定以为圛郑依贾氏所奏　大明疏太誓曰师乃鼓噪前歌后舞格于上天下地咸曰孜孜无怠疏又引太誓云司马在前王肃曰司马太公也　商颂疏贾逵马融説尚书云　史记惟刑之静哉注今文云惟刑之谧哉鲁世家作餽禾殷纪小辛立百姓思盘庚乃作盘庚三篇伯禽作肹誓索隠按尚书大传作鲜誓　索古文在治忽今文作采政忽史记作来始滑平章百姓今文作辩章春言东作夏言南为　汉郊祀志太誓曰正稽古立功立事可以永年丕天之大律【今文】　后杨赐书曰天齐乎人假我一日　刘恺尚书曰上刑挟轻下刑挟重注与今尚书不同　水经注淇水又北迳顿丘县故城西古文尚书以为观地　叶氏曰安国自以博考经传采摭羣言然孟子载伊训造攻自牧宫不言鸣条春秋传述五子之歌衍率彼天常一句证康诰父子兄弟罪不相及今文乃无有若荀卿引中蘬曰诸侯自为得师者王得友者霸引康诰曰惟文王敬忌一人以择其缪妄如此礼记以申劝宁王之徳为田观文王以庻言同亡则绎字其乖啎如此朱文公曰汉书引泰誓云立功立事疑即武帝世所得者律厯志所引毕命伊训字画有与古文略同者疑即伏生口而晁错所属读者其引武成则伏生无此篇必张霸所伪作
　　汉尚书逸篇
　　记坊记注今泰誓无此章正义郑不见古文尚书汉时别有尚书逸篇四月太子发上祭于毕以下三篇之事隋志徐邈撰古文尚书音一卷尚书亡篇序一卷梁
　　五经博士刘叔嗣注尚书逸篇二卷出于齐梁间考其篇目似孔氏壁中书之残缺者故附尚书之末　唐志徐邈注尚书逸篇三卷　书正义错乱摩灭四十二篇以不可复知亦上送官张霸之徒于郑注之外伪造二十四篇【刘向别録云五十八篇艺文志云古文又多十六篇篇即卷也】即是伪书刘歆三统厯论武王伐纣引今文泰誓云丙午逮师武成越若来三月五日甲子咸刘商王受并不与孔同亦不见孔也贾逵云流为乌与孔亦异【董仲舒对防引伪泰誓文是武帝时已得之】汉律厯志引武成篇云惟一月壬辰至祀于周庙与此经不同彼是焚书之后有人伪为之汉世谓之逸书其后又亡其篇郑云武成逸书建武之际亡谓彼伪武成也　孟子注孟子时尚书凡百二十篇逸书有舜典之叙亡失其文孟子诸所言舜事皆尧典及逸书所载【孟子注自常常以下皆尚书逸篇之辞】　白虎通书逸篇曰厥兆天子爵尚书亡篇曰太社唯松东社唯栢南社唯梓西社唯栗北社唯槐　北史刘芳尚书逸篇曰太社唯松南史任昉得一篇缺简刘曰是古文尚书所删逸篇昉检周书果如其説　左圣作则慎始而敬终终以不困命以伯禽唐诰皆防命篇名　汉律志先其筭命注逸书　孔丛子维高宗报上甲微　孟子不及贡以政接于有庳　史记恃徳者昌恃力者亡　说文引逸周书　汉五行志注引逸周书　厯志引古文月采篇毕命丰刑　莽传有书逸嘉禾篇　赵岐杜预韦昭注书凡见于二十五篇之内者皆谓逸书实未尝逸也
　　汉尚书三家博士　尚书古文同异
　　蓺文志欧阳章句三十一卷大小夏侯章句各二十九卷大小夏侯解故二十九篇欧阳説义二篇讫孝宣世欧阳大小夏侯氏立于学官　后儒林前书伏生尚书授欧阳大小夏侯氏三家皆立博士孔安国古文未得立　前賛武帝立五经博士开弟子员百有余年业寖盛初书唯有欧阳至孝宣世复立大小夏侯尚书平帝时又立古文
