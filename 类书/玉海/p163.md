<!-- { "loadSidebar": true } -->
　　志孝经古孔氏一篇二十二章【注师古曰刘向云庶人章分为二曾子敢问章分为三又多一章闺门章凡二十二章】汉兴云云【见上】唯孔氏壁中古文为异父母生之续莫大焉故亲生之膝下诸家说不安处古文字读皆异【师古曰桓谭新论云古孝经千八百七十二字今异者四百余字】　书序孔子旧宅壁中得古文虞夏商周之书及传论语孝经皆科斗文字　说文叙建光元年九月戊午许冲上父慎说文曰古文孝经者孝昭帝时鲁国三老所献建武时议郎衞宏所校皆口传官无其说臣父学孔氏古文撰具一篇并上　家语后序孔安国为古文论语训二十一篇孝经传二篇皆壁中科斗本也　晋衞恒传汉武时鲁恭王坏孔子宅得尚书春秋论语孝经时人不复知有古文谓之科斗书汉世秘藏希得见之　隋志古文孝经一卷孔安国传梁未亡逸今疑非古本古文孝经述义五卷刘撰【本传云述议】秦焚书为河间顔芝所藏汉初芝子贞出之凡十八章而长孙江后翼张皆名其学又有古文孝经与古文尚书同出而长孙有闺门一章其余经文大较相似篇简缺解又有衍出三章并前合为二十二章孔安国为之传至刘向典校经籍以顔本比古文除其繁惑以十八章为定郑众马融并为之注又有郑氏注相传或云郑梁代安国及郑氏二家并立国学而安国之本亡于梁乱至隋秘书监王劭于京师访得孔传送至河间刘因述其议疏讲于人间后遂着令与郑氏并立儒者皆云自作之非孔旧本【郑氏注一巻梁有马融郑众注二卷　崇文目康成注一卷　郑传注谢承书不言注孝经惟此书有之】　唐志古文孔安国传刘邵注各一卷　唐宗时议者排毁古文以闺门一章为鄙俗不可行
　　魏孝经传
　　王肃传奉诏令诸儒注述孝经以肃说为长　唐会要刘子云王肃孝经传首有司马宣王之奏奉诏令诸儒注述孝经以肃说为良　吴严畯着孝经传潮水论
　　孝经解赞
　　隋志一卷韦昭解集解孝经一卷谢万集萧子显孝经敬爱义一卷太史叔明孝经义一卷
　　晋讲孝经义
　　见帝学　隋志梁有晋孝经一卷【穆帝时】　祁嘉依孝经作二九神经
　　晋集议孝经
　　隋志一卷晋东阳太守袁敬仲集又一卷中书郎荀朂撰【唐志荀朂孝经集解】
　　梁孝经义疏
　　隋志梁武帝义疏十八卷皇侃三卷梁简文五卷萧子显一卷亡【梁武帝释孝经义中大通四年三月置制防孝经助敎一人简文于士林馆发孝经题张讥论议往复讥有孝经议八卷沈文阿有孝经论语义记】赵景韶一卷徐孝克讲疏六巻　唐志何约之大明中皇太子讲义疏一巻齐书永明三年太子于崇正殿讲孝经【晋太子讲孝经于崇政殿】梁书昭明太子讲孝经殿中中庶子徐勉祭酒张充执经天监八年九月于寿安殿讲孝经论语讲毕亲临释奠于国学　南史陈王元规孝经义记两卷　北史何妥义疏二卷【齐周颙撰义疏】
　　孝经图
　　隋志梁有孝经图一卷孝经孔子图二卷【旧唐志孝经应瑞图一卷】防纬有孝经古秘图一卷左右契图一卷分野图一卷内事图二卷内事星宿讲堂七十二弟子图一巻又口授图一卷　崇文目农家大农孝经一卷小说有正顺孝经一卷女孝经一卷酒孝经一卷
　　唐二十七家孝经
　　志经录孝经二十七家三十六部八十二卷失姓名一家始于古文孔安国传终于元行冲疏古文有孔安国之传刘邵之注为注者王肃郑韦昭孙熙苏林谢万虞盘佐孔光殷仲文叔道徐整魏克己而唐宗制防附焉为讲义义疏者车皇侃何约之梁武帝刘炫贾公彦任希古元行冲而荀朂集解太史叔明发题张士儒演孝经附焉应瑞图一卷失姓名不著录六家一十三卷尹知章王元感之注孔頴达之义疏李嗣真之指要及平贞眘孝经义终于徐浩广孝经【唐旧令行孔郑二注】　隋志【六典同】古今孝经等十八部六十三卷　崇文目五部九卷　中兴目十五家二十巻　续目一家一卷　郑氏序孝经者三才之经纬五行之纲纪孝为百行之首经者至易之称　宗序虽五孝之用则别而百行之源不殊　国史志孔安国传古二十二章有闺门篇为世所疑郑氏注今十八章相承言康成作郑志目录不载通儒皆验其非开元中孝明纂诸说自注以夺二家然尚不知郑氏之为小同　经典序录郑注相承以为郑案郑志及中经簿无唯中朝穆帝集讲孝经云以郑为主检孝经注与康成注不同未详是非【江左中兴孝经论语共立郑氏博士一人】
　　唐孝经章句
　　孔頴达传【兼旧史】太宗时为太子右庶子承干令頴达撰孝经章句因文箴讽贞观十四年诏頴达讲孝经于国学　志頴达义疏【卷亡】　集贤注记寿王通孝经赐王逈质束帛酒馔及衣被
　　唐孝经注议
　　会要开元七年三月一日敕孝经尚书有古文本孔郑注防趣颇多踳駮令诸儒质定六日诏曰孝经徳敎所先顷来独宗郑氏孔氏遗防今则无文又子夏易传近无习者辅嗣注老子亦甚甄明其令儒官详定所长令明经者习读四月七日左庶子刘子上孝经注议曰今俗所行孝经题曰郑氏注云即康成而魏晋无此说至晋穆帝永和十一年孝武大元元年再聚群臣共论经义有荀昶撰集孝经诸说始以郑氏为宗宋梁已来多有异论陆澄以为非所注请不藏秘省王俭不依其请遂传于时魏齐立于学官着在律令然则孝经非所注其验十有二条郑自序无注孝经之文一也弟子追论师注及应对时人谓之郑志不言注孝经二也郑志目录记郑所注不言孝经三也郑记不及孝经四也赵商作郑先生碑铭亦不言注孝经晋中经簿称郑氏解无名二字五也春秋纬演孔图云春秋孝经别有评论宋均于诗谱序云先师则均是传业弟子也而云唯有评论六也宋均孝经纬注引郑六艺论叙孝经云又为之注而均无闻焉七也宋均春秋纬注云为春秋孝经畧说非注之谓八也后汉史书谢薛司马袁为传载所注皆无孝经九也云云古文孔传旷代亡逸隋开皇十四年秘书学生王孝逸得一本送王邵以示刘炫炫率意刋改因着孝经稽疑一篇邵以为经文尽在正义甚美而歴代未尝置于学官愚谓行孔废郑于义为允国子祭酒司马贞议曰今孝经是汉河间王所得顔芝本刘向定为十八章其注相承云郑作而郑志及目录等不载往贤共疑焉唯荀昶范晔以为郑注昶集解孝经具载此注序云以郑为主是以此注为优其古文二十二章元出孔壁安国作传世未之行荀昶集注之时尚有孔传中朝遂亡其本近儒妄作此传假称孔氏又伪作闺门一章刘炫诡随妄称其善且闺门之义近俗之语非宣尼正说又分庶人章故自天子已下别为一章仍加子曰二字非但经文不真亦传习浅伪议者取近儒诡说残经缺传而废郑注理实未可请郑孔俱行五月五日诏郑仍旧行用孔注传习者稀亦存继絶之典颇加奬饰
　　唐六家孝经【见御制】
　　明皇取王肃刘邵虞翻韦昭刘炫陆澄六家之说参仿孔郑旧义自作序云举六家之异同　刘邵【古文注一卷】王肃韦昭【注各一卷】刘【述义五巻】陆澄【言郑注用辞不类】虞翻【隋唐志载】
　　唐孝经制防　疏
　　志宗孝经制防一卷【梁武帝撰制防孝经义】元行冲御注孝经疏二卷【旧志三卷　开元七年为国子司业　志有孔安国刘邵王肃郑韦昭孙熙苏林谢万尹知章王元感注皇侃孔颖达贾公彦义疏　隋何妥孝经义疏二卷】　元行冲传宗自注孝经诏行冲为疏立于学官　会要开元十年六月二日上注孝经颁天下及国子学天寳二年五月二十二日上重注亦颁天下　纪天寳三载十二月癸丑诏天下家藏孝经【会要云精勤敎习学校之中倍加传授州县官长申劝课焉五载二月二十四日诏孝经书疏虽粗发明未能该备今更敷畅以广阙文令集贤写颁中外】　薛放曰汉立论语于学官光武令虎贲士习孝经宗亲为注训论语六经菁华孝经人伦之本也　开元中亲注孝经并制序八分书之立于国学以层楼覆之【洛中记异】
　　唐孝经指要
　　志李嗣真孝经指要一卷
　　唐广孝经
　　志徐浩广孝经十卷浩称四明山人乾元二年十一月上授校书郎张士儒演孝经十二卷
　　唐科斗书孝经
　　李阳氷子服之贞元中授韩愈以其家科斗孝经衞宏官书两部合一卷后以归归登其后以凡为文辞宜畧识字再乞观之张籍令贺防恕写之【韩愈科斗书后记】　又渭上耕者亦得古文孝经
　　唐孝经新义
　　志任希古越王孝经新义十卷　后周显徳六年八月髙丽遣使进别叙孝经一巻越王孝经新义八卷别叙者记孔子所生及弟子从学之事新义以越王为问目释疏文是非
　　淳化御书孝经
　　见御书
　　咸平孝经论语正义
　　至道二年判监李至请命李沆杜镐等校定周礼仪礼谷梁传疏及别纂孝经论语正义从之【梁皇侃为论语义疏援引不经词意浅陋】咸平三年三月癸巳命祭酒邢昺代领其事杜镐舒雅李维孙奭李慕清王焕崔偓佺刘士元预其事凡贾公彦周礼仪礼疏各五十卷公羊疏三十卷杨士勋谷梁疏十二卷皆校旧本而成之孝经取元行冲疏论语取梁皇侃疏尔雅取孙炎髙琏疏约而修之又二十三巻四年九月丁亥以献赐宴国子监进秩有差十月九日命杭州刻板　书目孝经正义三卷邢昺撰初世传元行冲疏外余家尚多皆浅近不足取咸平中昺等奉诏据元氏本而增损焉
　　咸平三体书孝经
　　三年四月辛未直昭文馆句中正上石本大小篆八分三体书孝经【书目一卷具古文秦篆汉三体又有杨南仲书二体孝经一卷真篆二体】真宗召至便殿坐问所书几时方毕曰凡十年遂赐金紫藏其书秘阁命别进三本送三馆【八月二十四日赐中正诏曰汝精通字学得史籕之旧法见蔡邕之古文　夏竦古文韵曰中正刻孝经字体精博】　书目孝经一卷案隋志郑氏注邢昺正义云世传康成所注而郑志不载先儒疑之荀昶集解以此注为优请与孔传并行今陆徳明音释用此五代散亡咸平中日本僧奝然来献
　　祥符资善堂读孝经
　　见堂类
　　天圣孝经论语要言
　　天圣四年闰五月侍读学士宋绶录惟皇诚徳赋孝经论语要言唐太宗帝范二卷开元中杨浚圣典三卷杨相如君臣政理论三巻以进时帝好儒学太后命绶择前代文字资孝养补政治者以备帝览故也　庆厯七年三月丙申迩英讲孝经
　　皇祐孝经图
　　四年命丁度书天子孝治圣治广要道四章为图
　　至和古文孝经指解
