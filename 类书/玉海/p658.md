<!-- { "loadSidebar": true } -->
　　上东　开阳　广阳【城】上西　崇贤　金商　宜秋神龙　九龙　宣平　平城　鸿都　广义　司马濯龙　飞兔　含章　敬法　广德　明礼　望钟神仙　含徳　建礼　却非　防福　万春　千秋神兽　铜龙　金马　小苑　止车　南端　白虎苍龙　春兴　长秋　青琐　金音　云龙　泰夏阊阖　西华　东华　丙福　丙舍　永巷　金牙不老　章台　定鼎
　　前魏
　　延秋　长春　宜明　显阳　顺德　崇礼　承明金明　止车　阊阖　神龙　朱华　建春
　　西晋
　　清明　平昌　津阳　西明　阊阖　大夏　广莫【城】　　云龙　开阳　东阳　建春　宣阳　长春朱明　青阳　承明　崇礼
　　后魏
　　建春　东阳　清阳　开阳　西明　西阳　阊阖承明　大夏　广莫【城】朱明【代】思贤【代】平昌　宣阳朱华　干明　千秋　长夏　光极　仁寿　启夏望春　上秋　招徳　厚载　纳义　止车　云龙神虎
　　后周
　　肃章　青城
　　隋
　　建国　上春　上东　建阳　永通　长夏　定鼎厚载　徽安　嘉宁【城】东西太阳　　左右掖左右延福　　则天　顺天　永防　建明　宣仁东明　西明　端　　寳成　由仪　咸安　兴防丽景　永康　光政　凌度　阊阖　武　东华西华　苍龙　金虎　干阳　防昌　章善　景运显福　光福　乾元　钦明　崇华　义和　大业永巷　永安　庄敬　宣和　升德　荣光　渌波交防　隆业　观文　正义　丽日　宣道　至静嘉兰　通善　龙光　明华　雕绮　嘉猷　芳辉花光　含光　温玉　繁灵　花梁　仪鸾　芳音重璧　光华　怀芳　璧月　文绮　辉景　山齐临华　和义　太和　重光　安宁　承福　嘉豫上阳　望春　游义　御寒　进食　进马　和春春华　怀风　景阳　白虎　圆璧　曜仪　明福修文　方诸　成象　广阳　金光　显阳　含嘉兴敎
　　唐
　　顺天　承天　则天　昭阳　云霞　应天　金华神龙　光顺　元英　南风　嘉礼　永光　礼嘉福　重光　宣明　敎　崇教　元化　兴安云韶　芳林　日华　通干　望仙　延喜　宣仁重明　兴教　长乐　光政　光范　干化　宣政敷政　延福　月华　万寿　兴善　含章　膺福金清　延义　金銮　千秋　延和　章善　安上开逺　延兴　金明　春明　明德　启夏　安化通化　金光　延平　朱雀　光化　定鼎　长夏厚载　建春　永通　安喜　徽安　广运　永春永安　嘉徳　恭礼　安仁　归仁　纳义　太极武　安礼　元徳　通明　嘉猷　延明　永福嘉善　丹鳯　奉化　延政　建安　兴福　观象崇明　含曜　昭训　紫宸　昭庆　太和　嘉豫安宁　万春　防昌　景运　提象　星躔　观风垂豫　上阳　望春　延秋　灵光　游义　笼烟灵溪　朝阳　灵圃　望冬　宾曜　宣曜　丽景承福　含嘉　宿章　安福　景福　乾元
　　五代
　　万歳　万春　千秋　迎春　丽景　清景　景风薫风　元化　化　建国　啓运　中兴　升龙宾天　应天　天福　膺福　崇明　干明　宣明昭明　金乌　玉兔　金鳯　凤明　朱鳯　神兽崇礼　兴礼　德阳　明德　显德　寛仁　宣仁兴仁　仁和　厚载　元德　广运　广政　通政章善　兴善　兴教　应顺　崇元　韶和　延清通逺　永耀　永芳　太平　静安　宣阳　金明金义　广义
　　三十六国
　　西明　大夏　宣阳　上东　广阳　平昌　西阳建春　鳯阳　金明　朝阳　平朔　光范　广夏青角　万春　朝宗　光　南景　朱明　青阳凉风　中阳
　　六朝
　　南阳　宣阳　朱雀　开阳　津阳　清明　延喜东阳　建春　建阳　广莫　北防　武　宣平大夏　南阳　阊阖　东华　万春　承明　平昌千秋　西华　云龙　鳯　鸾饰　神武　太阳中华　延明　承华　崇贤　青阳　升贤　公车苍龙　六通　大航　陵阳　年华　安阳　则天众妙　西明　止车　温德　敬亲　临硎　弯碕
　　北齐
　　凤阳　云龙　五龙　朱华　进贤　朱明　启夏长夏　仁寿　望春　昭德　上秋　厚载　纳义
　　春秋时列国
　　渠　　纯　　时　　将　　閠　　皇　　鄟墓　　师之梁　　　桔柣【郑】圉【周】　雩　　雉稷　　莱　　鹿　　子驹【鲁】争　吏【鲁】　耏桐　　卢　　曹　　蒙　　泽　　
　　桑林　垤泽【宋】范【邾】　阅　　盖获【卫】雍　　鹿　　稷　　胥【吴】　脩【楚】　夷【梁】
　　重门备豫始自黄序四门咸辟见于姚虞　乾坤寓辟阖之象重坎垂设险之文艮为门阙节谨户庭　重门取诸豫　説卦艮为门阙　备豫之意盖本于易　金枢玉键　君门九重王宫五雉




　　玉海卷一百七十
<子部,类书类,玉海>
　　钦定四库全书
　　玉海卷一百七十一
　　宋　王应麟　撰
　　宫室
　　苑囿　园
　　隋天文志天苑十六星在昴毕南天子之苑囿诗正义有蕃曰园有墙曰囿汉书注养鸟兽曰苑苑有垣曰囿种植谓之园
　　黄帝东囿　黄帝囿
　　説苑辨物黄帝即位宇内和平凤集东囿食竹实栖桐树　文选七命鸣凤在林伙于黄帝之园注礼瑞命记曰黄帝斋于宫凤止帝园　庄子仲尼曰狶韦氏之囿黄帝之圃有虞氏之宫汤武之室　拾遗记黄帝为养龙之囿
　　汤囿
　　淮南子泰族训汤初作囿以奉宗庙简士卒习射御戒不虞
　　周灵囿
　　诗王在灵囿麀鹿攸伏麀鹿濯濯白鸟翯翯注囿所以域养禽兽也天子百里诸侯四十里灵囿言灵道行于囿也笺云文王亲至灵囿言爱物也疏郑驳异义云于台下为囿沼　孟子与民偕乐故能乐也文王之囿方七十里于有之与民同之民以为小　黄图周灵囿文王囿也【引毛诗注】灵者言文王有灵德也在长安县西四十里【一本云四十二里】　班固东都赋因原野以作苑制同乎梁邹义合乎灵囿注鲁诗传曰古有梁邹者天子之田也　贾谊新书驺者文王之囿虞者囿之司兽　唐徐元弼有灵囿赋　春秋成十八年筑鹿囿昭九年筑郎囿　公羊传注天子囿方百里公侯十里伯七里子男五里皆取一也
　　周囿人
　　地官囿人中士四人下士八人掌囿游之兽禁牧百兽注囿今之苑囿游囿之离宫小苑观处也疏古谓之囿汉家谓之苑　天官阍人囿游亦如之注囿御苑也游离宫也　扬雄曰禹任益虞而上下和草木茂
　　成汤好田而天下用足文王囿百里民以为尚
　　小齐宣王囿四十里民以为大裕民之与夺民
　　也
　　鲁矍相圃
　　后汉郡国志鲁国有阙里孔子所居注礼记矍相之圃亦在城中西南近孔子庙
　　秦五苑
　　韩非子秦大饥应侯请曰五苑之草着蔬筑橡果枣栗足以活民请发之昭襄王曰云云　左传郑有原圃犹秦之有具囿注荥阳中牟县西有圃田泽
　　汉灵囿
　　马融广成颂大汉之初基也宅兹天邑揆厥灵囿营于南郊　扬雄校猎赋帝将田于灵之囿注灵德之苑囿也　张衡西京赋在彼灵囿之中　东京赋悉率百禽鸠诸灵囿
　　汉思贤苑
　　黄图【西京杂记同】文帝为太子立思贤苑以招宾客苑中有堂皇六所客馆皆广庑髙轩屏风袆褥甚丽【此苑他书不载不知属何地】广陵王尝于别囿学格熊
　　汉梁王兎园
　　史记梁孝王筑东苑方三百里是曰兔园　枚乗有梁王菟园赋修竹檀栾夹池水旋菟园并驰道　文选雪赋梁王不悦游于兔园注西京杂记曰梁孝王好宫室苑囿之乐筑兎园　史年表秦二世元年十一月为兔园
　　汉上林苑　上林八川
