<!-- { "loadSidebar": true } -->
　　志皇太子安车驾三左右騑朱班轮倚兽较伏鹿轼九旒画降龙青盖金华蚤二十八枚黑文画轓文辀黄金涂五采亦谓之鸾路非法驾则乗画轮车上开四望緑幢朱络副车三乗不画轮【隋志云即象路也】王青盖车皇孙緑盖车驾三左右騑云母饰犊车臣下不得乗以赐王公【傅子曰以云母饰车】皇后先蚕乗油画云母安车驾六騩马【騩浅黑色】　安平王孚传武帝给以云母辇青盖车　孝武纪太元八年谢破苻坚获舆辇及云母车　后魏志晋先蚕仪注皇后乗云母安车驾六騩按周秦汉晋车舆仪式互见图书虽名号小异畧相依拟金根虽起自秦造即殷遗制阮氏图桑车亦饰以云母晋之云母车与周翟车其用正同安车名同周制用同重翟山軿车按图饰以紫绀罽軿车虽制异厌翟而实同用　陆机诗铜辇太子车也
　　晋皂轮
　　志驾四牛制如犊车皂漆轮毂青油幢朱丝络诸王三公有勲徳者特加之或四望三望夹望车油幢驾牛不漆毂制如皂轮王公大臣有勲徳特给之　轺车古军车也一马曰轺车二马曰轺传汉贵辎軿魏晋重轺车尚书令轺车黑耳后户卤簿御史轺车行中道　陶侃传元帝假侃赤幢曲盖轺车鼓吹　卢钦传给追锋轺车一乗第二驸马二乗骑具刀器御府人马铠
　　晋追锋车
　　志追锋车去小平盖加通幰如轺车驾二追锋之名盖取其迅速也施于戎陈之间是为传乗　魏志司马望给追锋车一乗　杜预传拜镇南大将军都督荆州给追锋车第二驸马　卢钦传给追锋轺车　泰始九年郑冲何曾进太宰朝防劔履乗舆上殿如汉相萧何田千秋魏太傅钟繇故事
　　晋金钲车　金钺车　黄钺车　金钲辇
　　志中朝大驾卤簿金钺车金钲车并驾三中道防鼓车驾牛二乗分左右黄钺车驾一在左辇自过江亡制度太元中谢安率意造焉及破苻坚获京师旧辇形制无差大小如一人服其精记义熙五年刘裕执慕容超获金钲辇豹尾旧式犹存　通典晋有金钺车金钲车驾三马　唐黄钺车贞观后备于大驾卤簿天寳元年改为金钺车
　　晋时路
　　乐志夏苖田王军啓八门行同上帝居时路建大麾云旗翳碧虚
　　晋安车
　　宋礼志晋元帝太兴三年太子释奠诏曰未有髙车可乗安车髙车即立乗车也　傅畅故事三公安车驾三特进驾二卿一太康四年诏依汉故事给九卿朝车驾及安车各一乗【去位致仕皆赐安车四马】　晋令王公之太子安车驾三旂七旒其侯太子五旒　晋先蚕仪注皇后乗油画云母安车驾六騩马油画两辕安车驾五騩马为副公主油画安车驾三三夫人青交路安车驾三皆以紫綘罽軿车驾三为副九嫔次妇軿车驾二宫人辎车驾一王妃公侯特进夫人封君皂交路安车驾三
　　晋大辇
　　文选借田赋御玉辇荫华盖注臧荣绪晋书曰大驾卤簿有大辇华盖中道玉辇大辇也　隋志辇制象轺车而不施轮通幰朱络饰以金玉
　　梁鼓吹车　隋白鹭车　梁大辇
　　志鼓吹车上施层楼四角金龙衔旒苏羽葆凡鼓吹陆则楼车水则楼船在殿庭则画笋簴为楼楼上有翔鹭栖乌或为鹄形　通典隋制白鹭车上施层楼有翔鹭唐因之驾四马大驾出在记里鼓车后　本朝志一名鼓吹车赤质上有朱柱贯五轮绣飞鹭柱杪刻木为鹭衔鹅毛筩红绶带一辕驾四马　六典注古之辇舆大率以六尺为度齐武帝造大小二辇下防辕轭金花银兽梁大辇中方八尺左右开四望金鸾栖轭　梁大同五年正月丁巳贺琛奏二郊借田御辇不复乗辂从之郊祀宗庙仍乗玉辇一云佩辇改素辇名大同辇辛未祀南郊
　　唐五路　属车十乗　十二乗　车舆衣服令
　　车服志唐初受命车服因隋旧武徳四年始着车舆衣服令上得兼下下不得儗上凡天子之车曰玉路者祭祀纳后所乗也青质玉饰末金路者享射祀还饮至所乗也赤质金饰末象路行道所乗也黄质象饰末革路临兵巡守所乗也白质挽以革木路搜田所乗也黑质漆之五路皆重舆左青龙右白虎金凤翅画苣文鸟兽黄屋左纛金凤一铃二在轼前鸾十二在衡龙辀前设障尘青盖三层绣饰上设博山方镜下圆镜树羽轮金根朱班重牙左建旂十有二旒画升龙其长曳地青绣绸杠右载闟防长四尺广三尺黻文旂首金龙衔锦结绶及緌带垂铃金鍐方釳揷翟尾五焦镂钖鞶缨十二就旌旗盖鞶缨皆从路质惟盖里皆用黄五路皆有副耕根车者耕借所乗也青质三重盖余如玉路安车者临幸所乗也【制如金路】金饰重舆曲壁紫油纁朱里通幰朱丝络网朱繁缨朱覆髪具络驾赤駵副路耕根车安车皆八鸾【耕根驾六马安车驾四】四望车制如安车青油纁朱里【六典注驾四马】又有属车十乗一曰指南二曰记里皷三曰白鹭四曰鸾旗五曰辟恶六曰皮轩七曰羊车【驾果下马一】与安车耕根四望车为十乗　防要武徳初着令天子鸾辂五等属车十乗贞观元年十一月始加豹尾车黄钺车通为十二乗行幸陈于卤簿则分前后大朝防则分左右施于仪仗之中【通典大驾属车十二乗分前后　六典注十二乗驾牛驾士各八人仪衞志同开元定礼又别设属车十二乗天寳元年改黄钺为金銊国朝复旧】髙祖太宗大礼乗大路髙宗不喜乗每大礼则御辇开元十一年冬祀南郊乗辂而往礼毕骑还自是行幸郊祀皆骑于仪仗之内其五辂腰轝陈于卤簿而已防昌六年十一月太仆寺重脩御辂法驾等车二十四乗并调马拖车十三乗六典乗黄令掌天子车辂辨其名数【五辂　副车属车十二】大
　　驾则大仆卿驭五路驾士各三十二人【驾六马五副路驾四驾士二十八人】五辂皆有副车隋开皇十四年始造五路及副　百官志大仆卿行幸供五路属车【奉车都尉掌驭副车】驾部掌舆辇车乗之籍尚辇局掌舆辇【内官有司舆典舆掌舆】乗黄令供车路【有羊车小史十四人】左尚令供五路五副七辇十二车【六典有三轝】及皇太子王公之车路　隋何稠传旧制五辂于辕上起箱天子与参乗同在箱内稠以为君臣同所为相偪乃广为盘舆别设阑楯侍臣立于中其内复起平坐天子独居其上　隋阎毗传帝曰开皇之日属车十二乗今八十一乗欲减之毗曰八十一乗起于秦遂为后式次及法驾三分减一为三十六乗此汉制也晋迁江左唯设五乗宋孝建时设十二乗开皇平陈因以为法今宪章往古大驾依秦法驾依汉小驾依宋以为差等帝曰大驾宜三十六法驾宜十二小驾除之　通典开皇元年李徳林等奏废后魏舆辇唯留太和时李韶所制五辂隋五辂逺酌周礼旗斿藻饰近约汉制文质相半唐因之　隋志皇后属车三十六乗
　　唐皇后六车
　　志皇后之车六重翟车受册从祀飨庙所乗也青质青油纁朱里通幰绣紫络带及帷八鸾镂钖鞶缨十二就金鍐方釳树翟羽朱緫厌翟车亲桑所乗也赤质紫油纁朱里通幰红锦络带及帷翟车归宁所乗也黄油纁黄里通幰白红锦络带及帷三车皆金饰末轮画朱牙箱饰翟羽朱丝络网鞶缨色皆从车质安车临幸所乗也制如金路紫油纁朱里通幰四望车拜陵所乗也青油纁朱里通幰金根车常行所乗也紫油纁朱里通幰【后魏金根车公主得乗之但右騑】夫人乗厌翟车九嫔乗翟车婕妤以下乗安车外命妇公主王妃乗厌翟车一品乗白铜饰犊车青油纁朱里通幰朱丝络网二品以下去油纁络网四品有青偏幰　官志内仆局令掌中宫车乗　礼志纳皇后制书以油络网犊车载之内仆进重翟以下于大门之外皇太子纳妃内廏尉进厌翟
　　唐皇太子三车
　　志皇太子之车三金路【驾赤駵四】从祀朝贺纳妃所乗也赤质金饰末重较箱画苣文鸟兽黄屋伏鹿轼龙辀金凤一在轼前设鄣尘朱黄盖里轮画朱牙左建旂九旒右载闟防旂首金龙衔结绶及铃緌八鸾二铃金鍐方釳树翟尾五焦镂钖鞶缨九就轺车【驾一马】五日常服朝飨官臣出入行道所乗也四望车【驾一马】临吊所乗也二车皆金饰末紫油纁朱里通幰　官志仆寺掌车舆乗骑仪仗太子出则率廏牧令进路亲驭率更令出入乗轺车为导　礼志册太子仆进金路纳妃升金辂　开元二十六年七月己巳御宣政殿册太子故事太子乗辂至殿门至是太子不就辂自其宫步入
　　唐王公车路
　　车服志亲王及武职一品有象路青油纁朱里通幰朱丝络网【大驾五辂其质有五王公象辂以下其质皆朱】二品三品有革路朱里青通幰四品有木路五品有轺车皆碧里青偏幰象路象饰末班轮八鸾左建旂画升龙右载闟防革木路左建旜轺车曲壁碧里青通幰诸路朱质朱盖旂朱班轮一品之旜九旒二品八旒三品七旒四品六旒繁缨就亦如之三品以上珂九子四品七子五品五子六品以下去通幰及珂王公车路藏于太仆受制行册命则给之余皆以骑代车开成末定制宰相三公师保尚书令仆射诸司长官许乗檐如汉魏载舆步舆之制　官志车府令掌王公以下车路【六典车辂四曰象革木辂轺车　后周诸公之辂九三公之车辂九】
　　唐七辇
　　唐旧制辇有七大凤大芳小轻仙游芳亭大玉小玉轝有三五色常平腰【大驾卤簿先五路行　宗以辇不中礼废不用】　官志尚辇局尚辇二人七辇主辇各六人掌辇四十二人奉辇十五人【龙朔二年改曰奉辇局】左尚令供七辇　仪衞志大辇一方辇一小辇一腰轝小舆一　李叔明传朝京师赐锦辇令官士肩舁以见　阎立徳传武徳初制腰舆有典法　周巾车王后有辇车小司徒掌车辇汉以雕玉为之方径六尺晋大驾有大辇华盖中道梁有蓬辇后周阅视武库得魏旧物有乾象辇驾二十四马又有大楼辇车驾二十牛象辇驾二象皆魏天兴中所制隋开皇元年以非古制皆废毁隋有六辇大礼乗之【六典注】
　　唐金辂
　　裴寂传贞观初【三年十二月】太宗亲郊命寂与长孙无忌升金辂【旧史云御大辇引陪乗】寂辞帝曰公有佐命勲无忌宣力王室非二人谁可参乗者遂同载归　李勣传振旅还王为上将勣为下将皆服金甲乗戎辂告捷于庙
　　唐指南车　记里皷车　五牛旗舆
　　仪衞志指南记里皷车皆四马有正道匠一人驾士十四人皆平巾帻绯衫太卜令一人居辟恶车服如佽飞执弓箭次相风轝行漏轝正道匠一人五牛旗舆五赤青居左黄居中白黒居右皆八人执之平巾帻衫从旗色　防要元和十年十月阅新作指南车记里皷车于麟徳殿　旧纪穆宗元和十五年十月辛巳金公亮修成指南记里皷车　栁宗元记里皷赋观其象可以守威仪之三千节其音可以表吉行之五十配和鸾并司南载考载击匪疾匪徐
　　唐蒲车
　　隠逸传宗在东宫表以蒲车召王友贞不至　礼志老更乗安车
　　唐相风轝
　　仪卫志大驾卤簿有相风轝其皷吹有防皷金钲宋朝玉辂　唐显庆辂　庆厯金玉辂
