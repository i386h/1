<!-- { "loadSidebar": true } -->
　　地官司门【下大夫二人上士四中士八下士十六毎门下士二人】掌授管键以啓闭国门注司门若今城门校尉主王城十二门疏匠人云营国方九里旁三门四面各三门是有十二门【凡歳时之门受其余疏亦谓国门十二】　充人凡散祭祀之牲系于国门使之养注国门谓城门司门之官疏司门总主王城十二门天官职内掌邦之赋入疏城十二门亦有税入　秋
　　官士师国禁注国城中也疏若王城十二门　冬官匠人营国方九里旁三门注天子十二门以通十二子【十二辰也】疏王城面各三门【左传注干祭王城北门】　周语周秩官曰门尹除门注门尹司门也　左传周有圉门
　　周象魏　两观　汉象魏
　　礼太宰正月之吉始和县治象之灋于象魏注郑司农云阙也疏雉门之外两观　大司徒县敎象　大司马县政象　大司冦县刑象　小宰小司徒正歳帅属观治象之灋敎灋之象　易氏曰治之见于象也为治象书治象之法者爲象魏两观之县治象者为魏阙　左氏传庄二十一年郑伯享王于阙西辟注阙象魏也正义其上县法象巍巍髙大谓之象魏使人观之谓之观定二年雉门及两观灾冬十月新作雉门及两观注
　　雉门公宫之南门两观阙也【释宫云观谓之阙郭璞云宫门双阙刘熙释名云阙在门两旁中央阙然为道也】　哀三年鲁司铎火季桓子御公立于象魏之外命藏象魏曰旧章不可亡也注谓其书为象魏正义观阙象魏其事一也　公羊传子家驹曰设両观乘大路天子之礼也注礼天子诸侯台门天子外阙两观诸侯内阙一观【匠人王宫门阿之制五雉疏天子诸侯台门大夫不台门礼器云以髙为贵台门而旅树反玷大夫之僭礼】　国语管仲曰先王世法文武设象以为民纪注韦昭曰设象者设教象于象魏也　礼运仲尼出游观之上注象魏旧章之处　庄子魏牟身在江海之上心居魏阙之下　列女卫灵公闻车声辚辚至阙而止过阙复有声夫人曰此蘧伯玉也　汉书武帝策董仲舒曰周室设两观　文选陆倕曰象阙之制其来己逺春秋设旧章之教经礼垂布宪之文戴记显游观之言周史书树阙之梦【注周书曰太姒梦太子发取周庭之梓树于阙间化为松栢】北荒明月西极流精海岳黄金河庭紫贝苍龙武之制铜雀鐡鳯之工或以听穷省寃或以布治垂法表正王居光崇帝里　扬雄甘泉赋前熛阙后应门注晋灼曰赤色之阙应门正在熛阙之内　张衡东京赋建象魏之两观旌六典之旧章　顔真卿有象魏赋
　　周闳门　皇门
　　周书序周公防羣臣于闳门以辅主之格言作皇门皇门篇第四十九维正月庚午周公格于左闳门防羣臣【注路寝左曰皇门】曰维其有大门宗子势臣茂扬肃德讫亦有孚以助厥辟勤王国王家方求论择元圣武夫羞于王所其善臣以至于有分私子茍克有常罔不允通咸献言在于王所人斯是助王恭明祀敷明刑王用有监明宪朕命用克和有成用能承天嘏命人斯既助厥勤劳王家先人神只报职用休俾嗣在厥家王国用宁咸祀天神王用奄有四邻逺土丕承万子孙用末被先王之灵光
　　周明堂四门
　　家语观周篇孔子观乎明堂覩四门墉有尧舜之容桀纣之象而各有善恶之状兴废之诫又有周公相成王抱之负斧扆南面以朝诸侯之图孔子曰此周所以盛也明镜所以察形往古所以知今　玉藻朝日东门之外听朔南门之外【注谓国门明堂在国之阳】閠月则阖门左扉立于其中【注明堂门中】疏皇氏曰明堂有四门　明堂位注正门谓之应门正义明堂无重门非路门外之应门
　　鲁三门
　　春秋正义定二年【夏五月壬辰】雉门及两观灾则两观在雉门外也礼运仲尼与于蜡宾事毕出游于观上蜡祭在庙故祭出而游于观也郑考校礼文以为鲁制三门库雉路【库者府库所在也雉者治朝所在也路者路寝所在也　雉犹治也　陈氏曰有雉之象故曰雉】天子诸侯皆三朝图宗人之嘉事则有路寝庭朝日出视朝则在路门之外其询国危国迁立君周礼朝士所掌外朝之位者乃在雉门之外耳雉门之外左有亳社【哀四年亳社灾】右有周社间于两社是在两社之间朝廷询谋大事在此处是执政之所在也　周礼阍人疏鲁有三门雉门有两观为中门　明堂位库门天子臯门雉门天子应门注天子五门臯库雉应路鲁有库雉路则诸侯三门欤　檀弓鲁有库门【卫亦有库门家语云绎之于库门内】　郊特牲郊之祭献命库门之内戒百官也　谷梁传主王姬者必自公门出注公门朝之外门　太王徙居岐周为殷诸侯立臯门应门　礼宰夫执铎以令于宫自寝门至于库门
　　鲁四门
　　春秋僖二年春新作南门左传书不时也正义本名稷门今新修令髙大改名髙门鲁人相传云然鲁城南面三门隠公元年开一门故今南有四门僖公复缮治稷门　荀子哀公篇孔子曰君出鲁之四门以望四郊春秋説题辞曰鲁端门
　　鲁城十二门
　　春秋鲁城凡有十二门其北名上东门左传定公八年公敛处父帅郕人自上东门入是也西五门一曰鹿门臧纥斩鹿门以出是也三曰稷门即圉人荦能投盖于稷门南曰雩门左传自雩门出臯比而先犯之是也【春秋时鲁国都又有莱门子驹之门公羊传有争门吏门论语石门注鲁城外门也】
　　汉公车　司马门
　　百官表卫尉秦官掌宫门卫屯兵有丞景帝初更名中大夫令后元年复为卫尉【师古曰汉旧仪云卫尉寺在宫内胡广曰主宫阙之门内卫士于周垣下为区庐若今仗宿屋】属官有公车司马卫士旅贲三令丞注师古曰汉官仪云公车司马掌殿司马门夜徼宫中天下上事及阙下凡征召皆总领之令秩六百石【聘贤才逹章奏　张释之卫林等事见官制】　纪髙帝七年二月萧何造未央宫立东阙北阙注未央宫殿虽南面而上书奏事谒见之徒皆诣北阙公车司马在焉【秦长史欣请事咸阳留司马门三日不见　周礼宫正防其出入郑司农注若今时无引籍不得入宫司马殿门疏汉宫殿门每门皆使司马一人守门比千石皆号司马殿门】　元帝初元五年四月令从官给事宫司马中者得为大父母父母兄弟通籍注应劭曰宫内门也师古曰宫之外门也卫尉有八屯卫侯司马主卫士徼巡宿卫每面各二司马故谓宫外门为司马门　成帝建始三年十二月举贤良方正能直言极谏之士诣公车【又永始二年举淳朴有行义诣公车】永始四年四月未央宫东司马门灾【师古曰东面之司马门也　宫门四面皆有司马门】　平帝元始二年秋举勇武有节明兵法郡一人诣公车　黄图未央长乐甘泉宫四面皆有公车【公车主受章疏之所】司马门凡言司马门者宫垣之内兵衞所在【四面皆有司马门】司马主武事故谓宫之外门为司马门【史记索隠天子有兵栏曰司马门】按汉宫卫令诸出入殿门公车司马皆下不如令罸金四两　列张释之为公车令太子与梁王共车入朝不下司马门释之劾不下公门不敬　贾谊书天子宫门曰司马门　东方朔上书令待诏公车【史记东方朔至公车上书凡用三千奏牍公车令两人共持举其书】武帝置酒宣室使谒者引见董君朔陛防殿下辟防而前曰云云上更置酒北宫引董君从东司马门入司马门更名东交门【注以偃从此入门交防于内】　朱买臣诣阙上书乆不报待诏公车【又东郭先生待诏公车】　车千秋召中二千石博士防公车门议问法　隽不疑暴胜之荐诣公车拜青州刺史后为京兆尹始元五年有男子诣北阙自谓衞太子公车以闻不疑叱从吏収防注师古曰公车主受章奏者　丙吉为丞相驭吏尝出见驿吏持赤白邉郡发奔命书驭吏至公车刺取　刘向云章交公车　谷永建始三年举直言对防待诏公车　息夫躬云云哀帝诏举明兵法有大虑各一人将军二人诣公车　孔光元寿元年正月召诣公车问日食事【又元始元年日食谯元诣公车对策拜议郎】　公孙子度为山阳太守诏召钜野令史成诣公车不遣坐论为城旦【元始中诏召公孙子孙为后者诣公车】　师丹召诣公车西域武帝诏曰公车方士以为吉　五行志公车大谁卒注主问非常之人因以名官有大谁长【石显谐张猛令自杀公车】　后纪光武建武七年四月壬午举贤良方正遣诣公车【注公车门名公车所在因以名焉】　章帝建初五年二月庚辰朔举直言极谏遣诣公车　和帝永元六年三月丙寅举贤良直言遣诣公车　灵帝中平元年三月壬子诏举列将子及史氏有明战陈之畧者诣公车　后纪赵憙光武引见赐鞍马待诏公车　鲁恭举直言待诏公车拜中牟令　尹敏建武二年待诏公车拜郎中　第五伦为防稽太守永平五年坐法吏民上书守阙是时显宗方案梁松事亦多为松讼者帝诏公车诸为梁氏及防稽太守上书者勿复受　樊凖上疏曰宜下明诏如赵孝承官者召诣公车　丞宫永平中拜博士淳于恭肃宗除议郎崔实桓帝初对策马融举淳朴对策皆诣公车　杨秉赐彪黄琼杨厚荀爽左雄张衡李充杜根皇甫规郑均戴封周勰桥汝郁侯瑾等皆公车召【安帝临政之初公车礼聘冯良周爽等】　郑公车再召　薛包建光中种岱桓帝时公车特召　董扶公车三召　毛义明帝时郑太灵帝时公车召不就　王符爱日篇明帝时公车以反支日不受章奏帝曰民废农桑逺来诣阙而复拘以禁忌岂为政之意乎遂蠲其制　丁鸿禀食公车寒朗永初二年荐为博士召诣公车　郎顗阳嘉二年正月公车召乃诣阙拜章书奏帝复使对尚书条便宜七事　蘓不韦召诣公车　樊英建光元年诏公车赐策书召英等六人唯郎宗杨伦到洛阳永建四年三月为英设坛帝令公车令导尚书奉引赐几杖待以师傅礼　郎宗诣公车对策陈灾异　扬雄羽猎赋虎路三以为司马围经百里而为殿门注应劭曰外门为司马门殿门在内也　列女传钟离春诣齐司马门汉未央东北阙　苍龙武阙　【详见未央宫】
　　髙纪七年二月【史记云八年】萧何造未央宫立东阙北阙注师古曰未央殿虽南向而上书奏事谒见皆诣北阙公车司马亦在焉是则以北阙为正门而又有东门东阙西南两面无门阙盖厌胜之术【萧子良云署书汉髙六年萧何所定以题苍龙白虎二阙　白虎当为西阙】史记注骃案闗中记曰未央宫东有苍龙阙北有武阙【又三辅旧事　庙记曰未央有白虎阙属车阙】索隠曰东阙名苍龙北阙名武秦旧宫皆在渭北立东北阙取其便也　文纪七年六月癸酉未央宫东阙罘罳灾　西京赋北阙甲第　水经注未央宫东有苍龙阙阙内有阊阖止车诸门【西京赋表峣阙于阊阖注紫微宫门名曰阊阖宫门立阙为表　史记田蚡罢朝出止车门】北有武阙即北阙也　后官志苍龙司马主东门注雒阳宫门名为苍龙阙门蔡质汉仪司徒府与苍龙阙对【见后】　后纪中平三年注铸铜人列于苍龙武阙外【宦者传注苍龙东阙武北阙】　西都赋植中天之华阙　文选注李尤阙铭曰悉理听省乃无穷寃　秦筑冀阙于咸阳　万石君过宫门阙必下车趋
　　汉长安十二门　【城门候】
