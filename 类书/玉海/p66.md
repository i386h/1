<!-- { "loadSidebar": true } -->
　　唐志小学类扬雄十三卷【隋志同郭璞注】　风俗通义曰为政之要辨风正俗最其上也周秦常以嵗八月遣輶轩之使求【一作采】异代方言还奏籍之藏于秘室及嬴氏之亡遗脱无见之者蜀人严君平有千余言林闾翁孺才有梗概之法扬雄好之天下孝廉衞卒交防周章质问以次注续二十七年尔乃治正凡九千字其所发明犹未若尔雅之闳丽也张竦以为垂诸日月不刋之书　晁氏志方言十三卷雄赍油素问上计孝廉异语悉集之题其首曰輶轩使者絶代语释别国方言　书目十四卷题輶轩使者絶代语释别国方言刘歆与雄书取方言及雄荅皆云十五卷今本疑有亡轶　雄为郎一嵗作绣补灵节龙骨之铭诗三章及天下上计孝廉雄问异语纪十五卷积二十七年成帝时刘子骏与雄书曰闻子云独采集先代絶言异国殊语为十五卷非澹雅之才沈鬰之思不能经年鋭精以成此书雄答书曰常闻先代輶轩之使奏籍之书皆藏于周秦之室蜀人有严君平临卭林闾翁孺者深好训诂　郭璞序三五之篇着而独鍳之功显不出戸庭而坐照四表不劳畴咨而物来能名考九服之逸言标六代之絶语真洽见之竒书不刋之硕记也　选注引扬雄蜀王本纪曰蜀之先名曰丛拍濩鱼鳬开明是时人民椎髻左言张衡注引方言荀子注引方言　子云精于小学多见先秦古书故方言多识竒字太多竒语　本及蓺文志无方言　后魏书刘昞字延明着方言三卷
　　汉异物志
　　隋志东方朔十洲记一卷【唐志神仙家文选注引之】神异经一卷【张华注　后汉文选注引之崇文目唐志二卷】后汉议郎杨孚撰异物志一卷【一云交州异物志　唐志同】吴万震南州异物志一卷【选江赋注引之】束晳撰发记一卷载物产之异朱应扶南异物志一卷张骞出关志一卷凉州异物志一卷许善心撰方物志二十卷【大业四年奏之】　唐志沈莹临海水土异物志【选注引之】陈祈畅异物志各一卷京兆郡方物志二十卷诸郡土俗物产记十九卷房千里南方异物志孟琯岭南异物志各一卷刘恂岭表録异三卷　武纪元鼎六年珠厓儋耳张晏曰异物志二郡在海中　晋书续咸着远游志异物志皆十卷　唐志沈懐远南越志五卷　书目南越志五卷宋沈懐逺载三代至晋南越疆域事迹　选注引异物志南越志又蜀都赋注引谯周异物志水经注引杨氏南裔异物志
　　汉匈奴地图
　　南匈奴建武二十二年右奥鞬日逐王比宻遣汉人郭衡奉匈奴地图二十三年诣河西太守求内附
　　汉中兴四夷国俗风土
　　后东夷序自中兴之后四夷来賔虽有乖畔而使驿不絶故国俗风土可得略记凡蛮夷戎狄总名四夷犹公侯伯子男皆号诸侯　南蛮论汉氏征伐戎狄文约所沾风声所流几将日所出入处着自山经水志者亦略及焉　西域论西域风土之载前古未闻汉世张骞懐致逺之略班超奋封侯之志　东夷【夫余挹娄髙句骊句骊一名貊柬沃沮濊韩马辰弁倭】南蛮【巴郡南郡蛮板楯蛮夷】西南夷【夜郎滇王哀牢夷卭都夷莋都夷冉駹夷白马氐】西羌【爰剑滇良麻奴湟中月氐胡】西域【拘弥于窴西夜安息大秦大月氏天竺东离栗弋奄蔡莎车疏勒蒲类东且弥车师前王】南匈奴　乌桓　鲜卑
　　晋华阳国志
　　书目十卷晋散骑常侍常璩撰志巴汉风俗并公孙述以后据蜀事　元丰间吕大防为叙云蜀记之可观未有过此　蜀记三卷唐郑暐载建蜀之因及人物古迹汉地理志注牂柯引华阳国志　隋志常寛蜀志一
　　卷
　　宋武北征记
　　隋志一卷戴氏撰
　　梁方国使图　职贡图
　　裴子野武帝时西北逺边有白题及滑国遣使由岷山道入贡子野曰汉颍阴侯斩胡白题将一人服防注云胡名也又汉定逺侯击虏入滑此其后乎时人服其博识敕使撰方国使图广述懐来之盛自要服至海表凡二十国　梁元帝职贡图序曰甘泉写阏氏之形后宫玩单于之图賛曰北通菟南渐朱鸢【详见内附类】　后汉东夷文选注引外国图水经注亦引之【又见通典】　南史滑国车师别种汉永建元年八滑从班勇击北虏有功勇上八滑为后部亲汉侯梁天监十五年始遣使献方物普通元年二月滑国遣使献黄师白貂裘波斯锦三年八月甲子白题国遣使朝贡七年大同元年三月辛未滑国朝贡七年又朝贡
　　隋西域图记
　　裴矩大业二年西域诸国至张掖交市令矩护视乃访诸商胡国俗山川险易撰西域图记三卷合四十四国别造地图凡为三道北道起伊吾中道起髙昌南道起鄯善于阗总凑炖煌还奏之三年矩说髙昌伊吾等入朝后破吐谷浑拓地数千里　志三卷【唐志同】西域道里记三卷诸蕃国记十七卷【失姓名】方物志二十卷【见上】　史记正义云西域图记鉢汗古渠搜也　唐志裴矩髙丽风俗一卷
　　唐西域记
　　志【见后】　书目十二卷贞观中奘译辨机撰奘徧歴西域一百三十八国因记其山川聚落风俗古迹之详【一云奘所歴一百一十国闻二十八国山川风俗释氏事迹皆录】　志地理有王元防中天竺国行记十卷程士章西域道里记三卷韦机西征记【卷亡】达奚通海南诸蕃行记一卷【书目云西南海诸蕃行记一卷唐上元中唐州刺史达奚通撰通以大理司直使海外自赤土至防郍凡经三十六国略载其事】北史后魏董琬等出鄯善招抚九国来贡献者十六国琬等使还言西域自汉武时五十余国后稍相并至太延中为十六国分其地为四域【小渠长盖以百数】出西域本有二道后更为四出
　　唐髙丽封域图
　　髙丽太宗已禽突厥颉利建武遣使者贺并上封域图　帝曰髙丽地止四郡　隋末髙建武嗣王　贾言志曰髙丽秘记曰不及九百年当有八十大将灭之
　　唐贞观方物录
　　贞观二十一年三月十一日诏以逺夷各贡方物其草木杂物有异常者所司其详录焉　按防要如叶护之蒲萄康国之金桃伽国之郁金香伽罗之鉢罗花达国之佛土菜皆竒物也至如环王之大珠于阗之宝带吐蕃之金鹅髙昌之错刀又防要所不载者【详见朝贡】　书目有唐夷狄贡一卷始于北突厥终于师子国而以杂记附焉并唐贞观以来诸国贡献等事
　　唐西域图志
　　志西域图志六十卷西域平髙宗遣使分徃康国吐火罗访其风俗物产画图以闻诏史官撰次许敬宗领之显庆三年上　防要显庆三年五月九日以西域平遣使分徃康国吐火罗国等访风俗物产及古今废置画图以进令史官撰西域图志书成学者称其博【西域同】龙朔元年六月十七日吐火罗道置州县使王名逺进西域图记并请以十六国分置都督府州县开元中安西都护盖嘉惠撰西域记　志释氏类奘大唐西域记十二卷辨机西域记十二卷【见上】　地理志天宝中宗问蕃国逺近王忠嗣以西域图对才十数国【见后】　通典郦元注水经河之发源引禹记山经释法显游天竺记释氏西域记
　　唐西域图
　　防要天宝六载四月二十五日上问诸蕃诸国逺近鸿胪卿王忠嗣上言曰谨按西域图【云云】自陀拔恩单国至史国凡十有二【陀拔恩单罗刹支都槃勃达河没政兰湼满沙兰石国罽賔东术史国】魏志云自虞暨周西戎有白环之献东夷有肃慎之贡皆旷世而至及汉遣张骞使西域穷河源经歴诸国置都护以总领之然后西域之事具存史官得详载焉张骞至大宛大月氏大夏康居而闻其旁大国五六具为天子言其地形所有语皆在西域【吏士争言外国竒怪】
　　唐西陲要略　西戎记
　　志兵书类范正西陲要略三卷韦臯开复西南夷【旧纪作蛮】事状十七卷【防要云十卷贞元十四年十一月己未进】　杂记类裴肃平戎记五卷李德西蕃防盟记三卷西戎记二卷旧史范传正游西边着西陲要略三卷　旧纪贞元十四年十一月己未韦臯进开西南蛮事状十卷叙开复南诏之由
　　唐南诏地图
　　南诏贞元十年六月云南王异牟寻献地图方物请复号南诏　西域贞观二十二年东天竺王送牛马餽军迦没路国献异物并上地图请老子象
　　唐西极图
　　元稹进西北边图状臣先画圣唐西极图三面草本并毕于思政殿奉防云诸家所进河陇图勘验皆有差异并检寻近日烽镇城堡不得令臣所画稍须精详臣别画京西京北州镇烽戍道路等图一面纎毫必载尺寸无遗若边上奏报烟尘陛下可坐观处所犹虑阅览有烦寻于古今图籍之中纂撰京西京北图经四卷所冀袵席之上欹枕而郡邑可观游幸之时倚马而山川尽在【稹乐府云开逺门前万里堠今来蹙到行原州去京五百而近何其逼天子县内半没为荒陬】　田牟为入吐蕃使太和八年四月进入蕃行记图一轴并图经八卷
　　唐戴斗诸蕃记
　　书目唐幽州判官张建章撰一卷载朔漠羣蕃囘鹘等族类本末及道里逺近【唐志同】　唐志张建章渤海国记三卷【太和中】李繁北荒君长录三卷　隋志北荒风俗记诸蕃风俗记各二卷【失姓名】　王贻孙云武后时妇人始拜而不跪张建章渤海记言之
　　唐云南记　南诏录　云南志
　　书目云南志十卷咸通中樊绰撰以南蛮程涂山川城镇名号诸蛮族类风俗物产纂为十门南诏录三卷【唐志卷同】唐徐云防撰干符中南诏请通好邕州节度使辛谠遣云防复命使囘录所见闻上之　防要元和十三年六月宰臣袁滋撰云南纪五卷上之【滋贞元十年使南诏　旧史云云南记　志云南记五卷】干符五年七月邕管节度辛谠遣从事徐云防通好南诏凡水陆四十七程至善阐府遇骠信游猎尚去云南十六程叙好而还进南诏录三卷　志窦滂云南别录一卷【叙南蛮族类及风土】云南行记一卷樊绰蛮书十卷【咸通蔡袭从事】　书目樊绰南蛮记十卷【载南诏】　国史志辛怡显至道云南录三卷【皇朝至道初书所歴】　崇文目云南风俗记一卷
　　唐云南行纪
　　晁氏志韦齐休二卷长庆三年从韦审规使云南纪徃来道里及见闻序谓云南所以能为唐患者以开道越巂耳若自黎州之南清溪闗外尽斥弃之疆塲可以无虞不然忧未艾也及唐之亡祸果由此本朝弃巂州不守而蜀遂无边患
　　唐十道四蕃志【见上】
　　六典戸部郎中掌天下州县十道贡赋之差闗内道逺夷则控北蕃突厥之朝贡河南道逺夷则控海东新罗日本之贡献河北控契丹奚靺鞨室韦陇右控西域胡戎江南控五溪之蛮剑南控西河羣蛮岭南控百越林邑扶南之贡献主客掌诸蕃朝聘之事凡四蕃之国经朝贡已后自相诛絶及有罪见灭者盖三百余国今所存者有七十余国【三姓葛逻禄至焉耆突骑施等七十国】　国史志韩郁十道四蕃引一卷　旧纪元和二年四月庚辰岭南节度使赵昌进琼管儋振万安六州六十二洞归降图史记正义引康氏外国宋膺异物志广志裴矩西域记裴氏广州记道书福地记　汉地理志注师古引裴氏广州记【裴渊】　吴吕岱表分海南三郡为交州海东四郡为广州注引王隐交广记【唐志交州以来外国一卷】
　　太平兴国海外诸域图
