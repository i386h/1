<!-- { "loadSidebar": true } -->
　　城门　周司门每门下士三人干寳曰如今门蔡质汉仪门见校尉执板不拜　张湛为太中大夫居中东门舍　郅恽为上东城门【洛阳城北面北头门】帝出猎车驾夜还恽拒闗不开帝令从者见面于门间恽不受诏帝乃回从东中门入明日恽上书谏赐布百疋贬东中门为参封尉　谢承书曰何汤守开阳门上微行夜还汤闭门不纳更从中东入明日召赐食诸门夺奉　开阳门秦彭羊廸【见李周传】夏城门岑尊【见鲍永传注城门吏六百石】谷城门刘洪津城门张甫【奋子】　又有城门令史
　　汉宫掖七门
　　百官志卫尉卿掌宫门卫士宫中徼巡事宫掖门毎门司马一人秩比千石南宫南屯司马主平城门【古今注建武十三年九月开】苍龙司马主东门【雒阳宫阁名为苍龙阙门】武司马主武门【班固尝为之】北屯司马主北门北宫朱爵司马主南掖门【古今注永平二年十一月初作北宫朱爵南司马门】东明司马主东门朔平司马主北门凡七门【汉官载员吏共四十一人卫士共六百三十九人　古今注中载二门其余日月皆靡记】凡居宫中者皆有门籍于门之所属宫名两字为鐡印文符案省符乃纳之【符用木长二寸】　顺纪帝即位使屯南北宫诸门
　　汉桥门
　　见学校类　汉官仪曰辟雍四门外有水节观者门外皆有桥观者水外故云圜桥门圜绕也
　　汉建礼门
　　汉典职尚书郎主作文书起草昼夜更直于建礼门内【见文选注】　蔡质汉官仪宫北朱雀门至止车门内崇贤门内建礼门　文选任昉序曰出入礼闱注李善曰十州记曰崇礼闱即尚书上省门崇礼东建礼门即尚书下省门【一作下舍门】二门名礼故曰礼闱　蜀都赋宣化之闼崇礼之闱华阙双邈重门洞开金铺交映玉题相辉汉云龙门　九龙门　嘉徳门　金商门　崇贤门　鸿都门
　　班固典引序臣固永平十七年与贾逵傅毅杜矩展隆郗萌等召诣云龙门【徳阳殿东门也东门称云龙西门称神虎】小黄门赵宣持秦始皇本纪问臣等曰太史迁賛语宁有非邪　东都赋春王三朝供帐置于云龙之庭注洛阳宫舍记有云龙门　东京赋啓南端之特闱【注洛阳宫舍记曰洛阳有端门】立应门之将将昭仁恵于崇贤【东】抗义声于金商【西】飞云龙于春路【东】屯神虎于秋方【西　注宫殿簿北宫有云龙门神虎门汉书曰东苍龙西白虎　戴延之记曰端门东有崇贤门次外有云龙门】前殿云台和欢安福謻门曲榭【注謻门冰室门也　水经注洛阳诸宫名曰南宫有謻台临照台謻门即宣阳门也门内有宣阳冰室】邪阻城洫九龙之内寔曰嘉德西南其户匪雕匪刻【注九龙本周时殿名门上有三铜柱柱有三龙相糺绕故曰九龙嘉德殿在九龙门内】　汉宫殿疏洛阳有防夏【一作大厦】阊阖西华万春苍龙千秋【一作长秋】景福永巷丙舍鸿都金华不老章台濯龙定鼎【周鼎所从入】之门　蔡质汉官仪北宫朱雀门内崇贤门建礼门　洛阳宫名洛阳有飞龙【一作兔】含章建礼广懐明礼司马阊阖【水经注阊阖门汉之西上门】南止车东西止车西华云龙神虎东掖西掖千秋南端金镐神仙敬法却非含徳司马北阙武南掖北掖九龙奉【一作春】兴青璅金商宜春【一作秋】之门　列传曹褒章和元年召诣嘉徳门　班固为武司马注主武门【志宫掖门每门司马一人秩比千石】来歴要结光禄勲祋讽等十余人俱诣鸿都门证太子无过　杨赐光和元年引入金商门问祥异注太极殿西有金商门【李尤平乐观赋处金商之维陬　商为金为义】　蔡邕光和元年七月诏召邕及杨赐等诣金商门引入崇徳殿就问灾异　宦者灵帝引诸生能为文赋尺牍工书鸟篆者待制鸿都门下【纪注有朱雀阙】　文中子世家王隆隋开皇初以国子博士待诏云龙门
　　汉灵台十二门
　　见前　章帝作诗
　　汉濯龙门
　　袁宏汉纪建初二年有司奏封诸舅太后诏曰前过濯龙门上见外家问起居者车如流水马如游龙【明德马后纪同】汉宫殿名洛阳有濯龙门
　　汉国门
　　冯绲传诏策曰已命有司祖于国门　祭法云天子祭七祀有国门
　　汉青琐门
　　汉旧仪黄门郎属黄门令日暮入对青琐门拜名曰夕郎　宫阁簿青琐门在南宫【汉书赤壁青琐　西京赋青琐丹墀　李尤徳阳殿赋青琐禁门　楚辞注文如连琐　前书音义以青画戸边镂中　车服志禁门曰黄闼以中人主之故曰黄门令】　洛阳宫名有青璅门　王允吕布驻马青琐门外
　　汉成都十八门
　　臧宫宫乘兵入小雒郭门歴成都城下注张载注蜀都赋云汉武帝元鼎三年立成都郭十八门小雒郭门盖其数焉【亦见郡国志注】　公孙述臧宫军至咸门【成都北面有二门其西者名咸门　成都志大城九门少城九门唯咸门朔门秦汉旧名】　扬雄作成都城四隅铭　扬雄蜀都赋都门二九四百余间　左太冲蜀都赋金城石郭兼市中区既丽且崇实号成都辟二九之通门画方轨之广涂华阙双邈重门洞开金铺交映玉题相辉亚以少城接乎其西市所防万商之渊
　　汉通徳门
　　郑康成北海髙宻人国相孔融深敬之告髙宻令为康成特立一乡曰齐置士乡越有君子军皆异贤之意又谓公者仁义之正号不必三事大夫今郑公乡可广开门衢令容髙车号曰通徳门【毕命表厥宅里】
　　汉仁寿闼
　　东观记诏马严留仁寿闼与校书杜抚班固定汉武注记
　　汉朱雀阙
　　水经注汉官典职曰偃师去洛四十五里望朱雀阙其上鬰然与天连洛阳故宫名有朱雀白虎苍龙阙北阙南宫阙也东观记北阙鐡柱门即斯阙也今阊阖门外夹建巨阙以应天宿阙前水南道右置登闻鼓以纳谏
　　魏邺城七门
　　水经注魏武封于邺为北宫宫有文昌殿城之西北有三台皆因城为之基城有七门南曰鳯阳门中曰中阳门次曰广阳门东曰建春门北曰广徳门次曰廐门西曰金明门一曰白门鳯阳门三台洞开髙三十五丈
　　魏承明门【又见洛阳宫】　陵霄阙
　　纪黄初元年十二月初营洛阳宫戊午幸洛阳注帝居北宫以建始殿朝羣臣门曰承明陈思王植诗曰谒帝承明庐是也至明帝时始于汉南宫崇徳殿处起太极昭阳诸殿　髙堂隆陵霄阙始建有鹊巢其上帝以问隆　文选曹子建诗谒帝承明庐注陆机洛阳记曰承明门后宫出入之门常怪谒帝承明庐问张公云魏明帝作建始殿朝防皆由承明门　晋宫阁名洛阳有承明门　魏杨修许昌宫赋置天台于辰角列执法于西南筑旧章之两观缀长廊之歩栏
　　魏肃成门
　　魏书文帝在东宫于肃成门集诸儒讲论大义
　　魏建阳门　金光门
　　文选景福殿赋开建阳则朱炎啓金光则清风臻注建阳门在东金光在西韦仲将景福殿赋昭刚义于金光崇柔恵于建阳【典畧曰许昌作殿名曰景福】
　　晋宫阙名许昌宫有崇礼门
　　魏大夏门
　　文选注陆机洛阳记曰大夏门魏明帝所造有三层髙百尺　丹阳记汉夏门魏加曰大夏　河南郡境界簿曰洛阳县东城第一建春门
　　晋承华门
　　文选陆机诗阊阖既辟承华再建遵彼承华托
　　身承华侧注陆机洛阳记太子宫在太宫东薄
　　室门外中有承华门　武帝故事上林有承华
　　殿　汉太仆属有承华监长丞　顺帝置承华
　　廐
　　晋宣阳门
　　礼志江左不复晨贺夜漏未尽十刻开宣阳门平旦始开殿门昼漏上五刻皇帝乃出
　　晋崇阳闼　魏阊阖门
　　晋宫阁名洛阳宫有崇阳闼延明通明修云通福徽音承休元明元晖崇礼白藏闼　初学记有后魏温子升【一作升】阊阖门上梁祝文　水经注广莫门汉之谷门也建春门即上东门也阊阖门汉之上西门也汉宫记曰上西门所以不纯白者汉家厄于戍故以丹镂之南直千秋门右宫门也又一水自千秋门南流迳神虎门下东对云龙门又南迳通门掖门魏明帝上法太极于洛阳南宫起太极殿于汉崇德殿之故处改雉门为阊阖门昔在汉世洛阳宫殿门题多是大篆言是蔡邕诸子魏南宫旁题多是梁鹄笔南宫既建明帝令韦诞以古篆书之魏畧曰青龙二年筑阊阖诸门阙外罘罳明帝置铜驼诸兽于阊阖南街南出迳西阳门汉之西明门也平昌门故平门也清阳门故清明门东阳门故中东门　晋宫阁名洛阳城阊阖门　晋纪咸康元年四月癸丑帝观兵于广莫门分命诸将
　　梁东西中华门
　　隋志梁元防廷尉三官与建康三官皆法冠衣朝服以监东西中华门
　　梁石阙
　　南史天监七年正月戊戌作神龙仁兽阙于端门大司马门外　文选陆倕石阙铭序曰晋假天阙于牛头【大兴中王导出宣阳门南望牛头山两峯曰此天阙也】宋记逺图于博望【大明七年博望梁山立双阙】有欺耳目无补宪章乃命审曲直之官选明中之士陈圭置臬瞻星揆地趋以表敬观而知法物覩双碣之容民识百里之典铭曰布教方显浃日初辉色法上圆制模下矩前宾四防却背九房北通二辙南凑五方梁典镌石为阙穷极壮丽竒禽异羽莫不毕偹
　　汉地理志东海郡朐县秦始皇立石海上以为东门阙
　　梁南阙
　　袁峻武帝雅好辞赋献文章于南阙者相望
　　奉敇与陆倕各制新阙铭　隋礼志梁天监三
　　年何佟之议案礼国门在臯门外今之篱门是
　　也
　　后周露门
　　周书武帝建徳三年正月壬戌朝群臣露门　武帝平齐幸熊安生第拜露门博士　保定中置露门学　沈重于露门馆讲论语　刘臻明克逊为露门学士　武成二年十二月改作路门应门

　　玉海卷一百六十九
<子部,类书类,玉海>
　　钦定四库全书
　　玉海卷一百七十
　　宋　王应麟　撰
　　宫室
　　门阙【下】
　　唐防化门
　　髙祖纪十一月丙辰克京城甲子入京师封唐王以武徳殿为丞相府视事于防化门【大极殿左】
　　唐武门
　　防要武徳二年正月【一云五年正月辛丑】赐羣臣大射于武门【在紫宸殿之北】贞观十六年九月九日又赐五品以上射于武门十八年二月十七日【辛酉】召三品以上赐宴于武门赐飞白书显庆元年正月御武门饯葱山揔管权知节神龙三年八月二十一日改武门为神武制胜楼贞元五年正月十九日班宏修武楼八年新作武门实録髙祖武德元年十一月甲子宴旋师及骨咄禄于武门四年四月壬寅宴北讨将士八年三月丁酉宴羣臣太宗贞观十一年正月戊申宴长安父老十四年正月己酉宴羣臣及吐谷浑王十八年正月丙戌宴蕃使二月辛酉宴三品以上髙宗永徽五年四月癸巳宴羣臣并于武门　通鉴贞观七年正月癸巳宴三品以上及州牧蛮夷于武门奏七德九功舞【太宗作诗见御制】蛮夷十余种自请率舞　蘓世长髙祖授玉山屯监引见武门　兵志贞观十二年始置左右屯营于武门领以诸卫将军　中宗纪景龙三年二月己丑幸武门
　　唐旌门
　　蘓世长从猎泾阳大获帝入旌门诧左右曰今日畋乐乎　仪卫志太和初有司奏命将征讨有大功献俘馘乐作至御楼前陈兵仗于旌门外二十歩乐工歩行兵部尚书介胄执钺于旌门中路前导协律郎执麾门外分导奏乐毕太常卿退乐工立于旌门外引俘馘入献及称贺俘囚出乃退
