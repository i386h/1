<!-- { "loadSidebar": true } -->
　　埋其车轮于洛阳都亭　范滂为清诏使登车揽辔慨然有澄清天下之志扬雄方言輶轩之使　文选注班固曰朱轩之使朱买臣传注张晏曰故事大夫乗官车驾驷如今州牧刺史
　　汉属车【详见前乗舆】　晋属车　玉辇
　　晋志一曰副车一曰贰车一曰佐车汉因秦制大驾属车八十一乗行则中央左右分为行法驾属车三十六乗最后车悬豹尾豹尾以前比之省中属车皆皂盖朱里云　汉传贾捐之对孝文帝诏曰鸾旗在前属车在后吉行日五十里师行三十里注属车相连属而陈于后【相如谏猎疏属车之清尘】　扬雄当成帝时赵昭仪方大幸每上甘泉常法从在属车间豹尾中故扬雄作甘泉赋聊盛言车骑之众参丽之驾非所以感动天地逆厘三神注师古曰法从者以言法驾从耳非失礼一曰从法驾也服防曰大驾属车八十一乗作三行尚书御史中乗最后一乗悬豹尾豹尾以前皆为省中　张敞谏曰昌邑东迎之日惟恐属车之行迟　严延年劾大司农田延年持兵于属车　韩嫣从上猎上林天子先使嫣乗副车　东都赋先驱复路属车按节　西京赋华盖承辰天毕前驱千乗雷动万骑龙趋属车之簉载猃獢匪唯玩好亦有秘书　东京赋属车九九乗轩并毂注副车曰属相连也【李善注引汉杂事同】　蔡邕独断古诸侯贰车九乗秦灭九国兼其车服故为八十一乗汉武祠太一甘泉尽用之明帝上原陵又用之法驾三十六乗小驾十二乗　贾谊新书天子佐舆十乗以明贵也　昭纪注蔡邕云禁中门閤有禁非侍御之臣不得妄入行道豹尾中　通典晋属车因后汉制东晋属车五乗加緑油幢朱丝络轮毂犹素其一车又是轺车旧仪天子所乗驾六元明时属车唯九乗太元中苻坚败得车辇增为十二乗晋复制御衣御书御轺御药等车驾牛阳燧四望幰皂轮小形【通典以周良车散车为属车之流周末诸侯有贰车秦有属车】　潘岳赋前驱鱼丽属车鳞萃常伯陪乗太仆秉辔乃御玉辇荫华盖金根照耀龙骥沛艾【注玉辇大辇也大驾卤簿有大辇华盖中道】五辂鸣銮九旗斾琼钑入蘂云罕晻蔼
　　汉象路　象车　皮轩　道车　游车　建华车　九斿车
　　司马相如传上林赋天子校猎乗镂象六玉虬拖蜺旌靡云旗前皮轩后道游孙叔奉辔衞公参乗扈从横行出乎四校之中注张揖曰镂象象路也以象牙疏镂其车辂驾六马以玉饰其镳勒文颖曰皮轩以虎皮饰车天子出道车五乗游车九乗在乗舆车前师古曰道游次皮轩之后皮轩之上以赤皮为重盖今此制尚存非猛兽之皮饰车也　西京杂记汉卤簿有象车皷吹十三人中道武刚车九游车云罕车皮轩车闟防车鸾旗车建华车并驾四中道　晋舆服志象车汉卤簿最在前【后魏有象辇驾白象】　汉舆服志九斿注徐广曰斿车有九乗前史不记形武王克纣百夫荷罕旗以先驱东京赋曰云罕九斿薛综曰旌旗别名【上林赋载云罕】皮轩注胡广曰以虎皮为轩郭璞曰革车或曰【即宋志】即曲礼前有士师则载虎皮【淮南子军正执豹皮以制正其众乗舆豹尾亦其义类乎】　通典皮轩车晋宋驾四马皆大夫载唐大驾卤簿次辟恶车后汉制九斿车九乗大驾为先乗【晋宋因之】　校猎赋撞鸿钟建九旒六白虎【马名】蚩尤并毂蒙公先驱　淮南子髙帝建九斿乗大路　王元长文九斿齐轨注天子之车九乗名曰九斿车　开寳通礼义纂古有先驱清游车九乗前史不记形饰唐礼遂无其制以清游队白泽旗为前驱
　　汉瑞应车　象载　象舆
　　郊祀歌象载瑜白集西注师古曰山出象舆瑞应车也瑞车瑜然色白而出西方　赤蛟章灵禗禗象舆轙相如上林赋象舆婉僤于西清注师古曰象舆瑞应车也西清西箱清静之处大人赋驾应龙象舆之蠖略委丽　顔延年马赋代骖象舆注引韩子黄帝象车
　　汉云罕车
　　相如上林赋载云罕掩羣雅注张揖曰罕毕也前有九旒云罕之车　张衡东京赋云罕九斿注薛综曰云罕旌旗别名九斿亦旗名也　扬雄校猎赋罕车飞杨武骑聿皇【师古曰毕罕之车】徽车轻武【师古曰建徽帜之车】　续志法驾前驱有九斿云罕注武王罕旗先驱　西京杂记云罕车驾四中道　前天文志毕曰罕车为边兵主弋猎【昴七星为旄头昴毕间为天街天子出旄头罕毕以前驱】　宋志薛综东京赋注以云罕九游为旌旗别名亦不辨其形案魏命晋王建天子旌旗置旄头云罕是知云罕非旌旗也徐广车服注以为九游车九乗云罕疑是罼罕罼罕本施游猎遂为行饰【潘岳借田赋先叙五路九旗次言琼钑云罕宜是今毕纲】
　　汉豹尾车
　　见上　古今注【通典】周制也象君子豹变以尾言者谦也古者军正建之　淮南子军正执豹皮以正其众　晋志自豹尾车后而卤簿尽　唐志豹尾车【在黄钺车后】驾二马右武衞队正一人在车执之　西京杂记汉朝舆驾祠甘泉汾阴司马车辟恶车记道车靖室车并驾四中道　晋郭璞南郊赋云整豹尾于后属　薛综曰侍御史载之【今唯乗舆得建】
　　汉安车蒲轮
　　武纪建元元年七月议立明堂遣使者安车蒲轮束帛加璧征鲁申公【传云安车以蒲裹轮驾驷】　枚乗传武帝以安车蒲轮征乗　郊祀志秦诸儒曰古者封禅为蒲车【以蒲裹轮】明纪永平二年十月行养老礼诏曰安车輭轮供绥执授注以蒲裹轮　徐穉传欲蒲轮聘穉【桓帝以安车纁召穉等】　杨厚传賛仲威术深蒲车屡寻【旌帛蒲车之所召贲相望于岩中】　宋志梁惠王以安车驾三送淳于髠大夫之仪【史记云送以安车驾驷】张良传太子安车迎四皓　严光传光武以安车
　　纁聘之　杜延年传注安车坐乗之车　唐王起蒲轮赋丘园共贲岩穴皆虚载脂载舝既攻既坚经营泽轹云烟织而为席臧孙不仁缉以成宫令尹非礼旁捜丛桂逺掇幽兰　选注传畅晋诸公賛曰传祗版舆上殿一名歩舆周迁舆服杂事记曰歩舆方四尺素木为之以皮为襻防之自天子至庶人通得乗
　　汉安车驷马
　　杜延年赵充国于定国薛广徳彭宣史丹史髙刘常广陵王胥传皆云赐安车驷马【杜延年传注安车坐乗之车也后汉舆服志云公列侯安车云云　元凤五年正月广陵王来朝赐安车一乗马三驷　广徳悬安车传子孙　韦孟诗云悬车之义以洎小臣】　匈奴传甘露三年赐呼韩邪安车一乗莽赐单于安车皷车各一　阜陵王传章和元年诏赐安车一乗　樊凖传言赵孝承宫安车结驷告归乡里　晋志太康四年制依汉故事给九卿朝车驾四及安车各一乗　曲礼大夫七十适四方乗安车　晋王祥陈骞赐安车驷马
　　汉驷马车
　　列传朱买臣拜防稽太守长安廏吏乗驷马车来迎遂乗传去　于定国父于公曰少髙大闾令容驷马髙盖车　韦成以列侯侍祀不乗驷马车骑至庙下有司劾奏　后舆服志公卿中二千石郊庙明堂祠陵法出皆大车立乗驾驷他出乗安车　续志注服防曰大路总名也如今驾驷髙车
　　汉乗　轺　轺车
　　帝纪髙帝五年田横乗传诣雒阳注如淳曰律四马髙足为置四马中足为驰四马下足为乗一马二马为轺急者驰一乗传师古曰古者以车谓之车其后又单置马谓之驿骑　文帝从代令张武等六人乗六乗传诣长安　平帝元始三年春诏亲迎立轺并马【注立乗小车并马骊马也】五年正月召天下通晓逸经古记者在所为驾一封轺注如淳曰律诸当乗及发驾置者皆持尺五寸木信封以御史大夫印章其乗参封之有期防累封端端各两封凡四封也乗置驰五封之两端各二中央一也轺两马再封之一马一封也师古曰以一马驾轺车而乗　食货志武帝筭轺车注轺小车也　郊祀志与方士车求神仙　列呉王濞攻梁壁袁盎归报条侯乗六乗传防兵荥阳申公鲁人武帝使使安车以蒲裹轮驾驷迎申公弟
　　子二人乗轺从【儒林】　司马相如建节往使西南夷驰四乗之　朱买臣长安廏吏乗驷马车来迎遂乗传去　昌邑王乗七乗诣长安邸　龚遂乗至渤海界单车独行至府【循吏】　杨仆请乗行塞因用归家【酷吏】鲍宣迁豫州牧行部乗去法驾驾一马　龚胜曰
　　征贤者宜驾上曰大夫乗私车来邪　京房行按郡请乗奏事　梅福求假轺诣行在所条对急政注小车之传也　后传贾琮为兾州刺史旧典传车骖驾垂赤帷裳迎于州界及琮之部乃命御者褰之　武纪注汉旧仪云刺史常以秋分行部御史驾四封乗传　后舆服志注旧典传车骖驾云云唯郭贺勅去防帷　百官志注刺史车周流匪有定镇　风俗通今刺史行部车号传车　魏志汉刺史称传车其吏言从事居无常治吏不成臣　晋志轺车古之时军车也一马曰轺车二马曰轺传汉世贵辎軿而贱轺车魏晋重轺车而贱辎軿三品将军以上尚书令轺车黑耳有后戸仆射但有后戸无耳并皁轮尚书及四品将军无后戸漆毂轮　宋志传畅故事尚书令轺车黑耳后戸仆射但后户无耳中书监令如仆射　汉旧仪奉玺书使者乗驰传其驿骑也三骑行日夜千里为程　隋志轺车按六韬一名遥车盖言遥逺四顾之车也汉武帝迎申公弟子二人乗轺传从此又是驰传车也晋氏卤簿御史轺车行中道晋公卿礼秩云尚书令轺黑耳后户今轺车青通幰驾二马王侯入学五品朝婚通给之　左传晋以传召伯宗楚子乗驲郑子产乗遽
　　汉乗舆路车　车府
　　百官表路軨令丞注伏俨曰主乗舆路车【太初元年初置路軨】五行志未央殿辂軨中注廏名辂与路同　艺文志车郎张丰注如淳曰主车　后百官志车府令主乗舆诸车　永平中车驾近出阴就干禁衞车府令徐正钩就车收其御者　丁孚汉仪皇后出车府令设卤簿
　　汉軨猎车　小车
　　宣纪元平元年七月太仆以軨猎车奉迎曾孙庚申入未央宫注文颖曰軨猎小车前有曲舆不衣也李竒曰兰舆轻车也师古曰未备天子车驾且取其轻便耳【又见战车类】　百官表太仆有路軨令丞注伏俨曰主乗舆路车又主凡小车軨今之小马车曲舆也　后舆服志注李尤小车铭曰軨之嗛虚疏达开通　曲礼注安车坐乗若今小车也疏云汉世驾一马坐乗　车千秋传年老朝见得乗小车　霍光传昌邑王御小马车注张晏曰皇太后所驾游宫中辇车也汉廏有果下马髙三尺以驾辇　魏晋御小出常乗马亦多乗舆车舆车今之小舆
　　汉皷车三
　　汉志黄门皷车　燕王旦传建旌旗鼓车　韩延夀传驾皷车歌车注孟康曰如今郊驾时车上皷吹也　汉光武纪以千里马驾皷车　南匈奴传光武诏赐鼓车晋志卤簿防皷车驾牛二乗分左右
　　汉相风车
　　崔豹古今注伺风乌夏禹所作也　西京杂记相风乌车驾四中道　汉西京卤簿有相风车　晋令曰车驾出入相风以前侍御史令史【周礼无之何承天谓战国师旅数出悬乌之设务察风祲】　周迁舆服杂事曰相风周公所造即鸣鸢之象后改为乌隋为车唐为舆【宣和卤簿记】　相风赋蜿盘兽以为趾建修竿之亭亭栖神乌于竿首俟祥风之来征张华赋爰在保章世序其职辨风候方必立准极眇
