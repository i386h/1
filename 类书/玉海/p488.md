<!-- { "loadSidebar": true } -->
　　百官志太常寺卿少卿掌礼乐郊庙社稷之事总郊社大乐鼔吹大医大卜廪牺诸祠庙等署凡藏大享器服有四院一曰天府院藏瑞应及伐国所获之寳禘祫则陈于庙庭二曰御衣院藏天子祭服三曰乐县院藏六乐之器四曰神厨院藏御廪及诸器龙朔二年改太常寺曰奉常寺九寺卿皆曰正卿少卿曰大夫武后光宅元年曰司礼寺　丞二人掌判寺事【王泾裴光廷李嗣真】主簿二人【九寺同】　博士四人掌辨五礼　太祝六人掌神主祭祀读祝文【汉太祝令丞一人掌读祝及迎送神】　奉礼郎二人掌君臣版位以奉朝防祭祀之礼　协律郎二人掌和律吕【汉曰协律都尉　李贺郑防沈既济佺期皆为协律郎】录事二人【八寺録事同】有礼院修撰检讨官各一人【贞元九年四月置礼院修撰检讨官各一员　乂充太常礼院修撰】两京郊社署令各一人掌五郊社稷明堂之位【周典祀梁明堂大社令后周司社中士一人】　大乐署令二人丞一人【蓺文志有刘贶大乐令壁记三卷　裴知古为太乐令　王绩为太乐丞】乐正八人令掌调钟律以供祭飨【六典乐正八人　后周乐师隋改曰正采古乐正子春而名官】武徳后置内教坊于禁中如意元年改曰云韶府开元二年又置内教坊于蓬莱宫侧有音声博士京都置左右教坊以中官为之使开成三年改法曲所处曰仙韶院　鼓吹署令二人【晋置】丞二人【开元二十三年减一人】乐正四人掌鼓吹之节【太乐令丞后汉永平三年改太予乐令掌伎乐凡国祭享奏诸乐　唐省清商并于鼓吹　后魏太和十五年置太乐官有太乐博士　后周司乐上中下士】　太医署令二人丞二人监四人医正八人掌医疗之法其属有四一曰医师二曰针师三曰按摩师四曰呪禁师皆教以博士考试登用如国子监凡医师医正医工疗病书其全之多少为考课【两汉属少府】太卜署令掌卜筮之法丞二人卜正博士各二人曰
　　龟曰五兆曰易曰式　廪牺署令丞掌牺牲粢盛之事【礼志皇帝耕籍乘黄令以耒耜授廪牺令皇帝就耕位廪牺令则进耒】　汾祠署令一人丞一人掌享祭洒扫之制　帝王庙令一人丞一人礼仪使【见礼制】
　　卿【令狐徳棻杨绾权徳舆赵宗儒杜黄裳贺知章　崔邠为卿初上大阅四部乐　旧式卿上事庭设九部乐】　少卿【祖孝孙李勉于休烈元澹韦万石冯定郑肃苏颋】　博士【裴守真善容典才称其官　韦叔夏李吉甫张荐殷侑王彦威吕才崔龟从白敏中令狐楚王福畤栁芳】　会要大中九年八月博士李慤引故事以礼院虽系太常博士自专无关白者太常三卿始涖事博士无叅集之礼　杨收传为博士建言太常分务专治所以藏天子旂常今因车饰太仆非是
　　唐光禄寺　芳醖监
　　志光禄寺卿少卿掌酒醴膳羞之政【少卿栁亨】丞二人主簿二人【杨仁师】总大官珍羞良醖掌醢四署龙朔二年改光禄寺曰司宰武后光宅元年曰司膳寺　太官署令丞掌供祠宴膳食【于周官为膳夫庖人外饔秦为太官令两汉因之　礼志凡祀未明十五刻太官令帅宰人以鸾刀割牲】　珍羞署令掌供祭祀朝防宾客之庶羞【于周有笾人后汉少府属官有甘丞主膳果丞主果晋有果官齐隋有肴藏令】　垂拱元年改肴藏曰珍羞神龙元年复开元元年复曰珍羞　良醖署令掌供五齐三酒享太庙则供郁鬯以实六彛进御则供春暴秋清酴醿桑落之酒【于周则有酒正后汉汤官丞主酒属少府即大官令丞见志隋曰良醖令唐因之　地理志河中府河东县有芳醖监汲河以酿武徳三年置贞观十年废天垂酒旗之曜　浮蚁星沸飞华防接　春清缥酒康狄所营单醪投川三军告捷】掌醢署掌供醢醯【于周有醢人掌四笾之实隋曰掌醢令唐因之】
　　唐卫尉寺
　　志卫尉寺卿少卿掌器械文物总武库武器守宫三署【卿徐彦伯王及善少卿魏知古】丞二人主簿二人龙朔二年改曰司卫寺　两京武库署令各二人丞各二人掌藏兵械【于周有司甲司弓矢司戈盾两汉曰武库令属执金吾后汉又有考工令属太仆主造兵器成付武库令晋属卫尉唐因之】　武器署掌戎器【隋有武器监令唐永徽中始置】　守宫署令掌供帐帟【汉少府属官有之】
　　唐宗正寺　【宗师　属籍】
　　志宗正寺卿少卿掌天子族亲属籍以别昭穆领陵台崇二署【卿李百药神通神符岘齐物道古复　少卿李汉神通道古康子元】丞一人【李郱道古】主簿二人武徳二年【二月丙戌】置宗师一人龙朔二年曰司宗寺武后光宅元年曰司属寺神龙初复旧知圗谱官修玉牒官【李衢】知宗子表疏官各一人【李揆】　诸陵台令掌守卫山陵【诸太子庙诸太子陵令】　崇署令掌京都诸观名数与斋醮之事唐初置诸寺观监鸿胪贞观中废开元二十五年置崇学于元皇帝庙置博士助教天寳二载改崇学曰崇贤馆博士曰学士助教曰直学士置大学士以宰相为之改天下崇学为通道学博士曰道徳博士未几罢贞元四年崇馆罢大学士防昌二年崇馆有学士六年废【详见宗戚类六典注北齐有昭寺后周有司中士下士隋置崇令丞又改道观于坛置监丞　开元二十五年敕道士属宗正以光本根】
　　唐太仆寺
　　志太仆寺卿少卿掌廏牧辇舆之政及诸监牧行幸供五路属车【卿张暐郭元振　少卿张万嵗贞观十五年　张景顺韦述】総乘黄典廏典牧车府四署【景云元年八月少卿加一员以韩思复为之】丞四人【令狐丕】主簿二人【卫包】永徽中太仆寺曰司驭寺光宅元年曰司仆寺【姚崇司仆卿知陇右监牧】　乘黄署令掌供车辂及驯驭之法【本后汉未央廏令魏改为乘黄廏乘黄古之神马因以为名】　典廏署令掌养马【于周官有校人圉师趣马掌十二闲之马汉有龙马长唐改今名】　典牧署令【于周官牧师掌牧而颁之隋有典牧牛羊等署唐置令丞】　车府令掌王公以下车辂及驯驭之法【秦置车府令汉因之】　诸牧监掌羣牧孳课【汉大仆有牧师诸苑二十六所见表隋置典牧唐初因之分诸牧监置监副监丞】　东宫九牧监　沙苑监一人
　　【在同州】
　　唐大理寺
　　志大理寺卿少卿掌折狱详刑凡罪抵流死皆上刑部【卿唐临张文瓘刘徳威窦诞　少卿栁登孙伏伽戴胄徐有功韩冲良李勉】龙朔二年改曰详刑寺武后光宅元年改曰司刑寺【天官书斗魁四星曰大理　伯夷以三礼折民仲舒以春秋决狱　刑期无刑讼使无讼】　正掌议狱正科条【龙朔改详刑大夫　王志愔为正上应正论　杨茂谦狄仁杰张蕴古李日知】　丞掌正刑之轻重【晋咸宁中置】　主簿掌印省署钞目勾检稽失　狱丞四人【杜景佺徐有功姚崇为司刑丞李朝隐明法中第为丞】　司直评事【杜暹韦伦】掌出使推按凡承制推讯请鱼书以往【后魏永安三年复置司直十人　太和初置】理臣司律
　　唐鸿胪寺
　　志鸿胪寺卿少卿掌宾客之事【贾耽为卿裴光廷韦凑为少卿】领典客司仪二署凡四夷君长以蕃望髙下为簿朝见辨其等位龙朔二年改鸿胪寺曰同文寺咸亨元年复光宅元年曰司宾寺神龙初复【防要天寳十三年三月二十七日礼宾院令鸿胪寺管掌】丞二人【张鷟】主簿一人【李至逺调鸿胪主簿奏戎狄簿领髙宗恱　贠半十司宾寺主簿歴代事见汉表】　典客署掌二王后介公酅公版籍及四夷归化在藩者【周掌客上士二人】掌客十五人　司仪署【周有司仪汉有治礼郎】
　　唐司农寺
　　志司农寺卿少卿掌仓储委积之事総上林太仓钩盾防官四署及诸仓司竹诸汤宫苑盐池诸屯等监龙朔二年改司农寺曰司稼寺【窦静姜师度段秀实王彦威为卿韦机少卿】　丞六人总判寺事主簿二人【李源为之　天寳乾元间有司农出纳使】　上林令丞【汉有之】掌苑囿园池季冬藏冰千段先立春三日纳之冰井以黒牡秬黍祭司寒仲春启冰　太仓署令三人掌廪藏【汉有之　东都曰含嘉仓】　钩盾署掌薪炭　防官署【周舂人】掌防择米麦　太原永丰龙门等仓监【汉诸仓长丞】　司竹监掌植竹苇【通典汉有司竹长丞】　庆善石门温泉汤等监掌汤池宫禁防堰　京都诸宫苑総监诸园苑监苑四面监掌葺宫馆园池种莳蕃养【苑総监钟绍京】　九成宫总监诸盐池监　屯监丞掌营种屯田【隋初置唐每屯主一人屯副一人五】
　　【屯则置监及丞以统之】
　　唐太府寺
　　志太府寺卿少卿掌财货廪藏【卿李大亮韦嗣立严挺之　开元初杨隆礼为卿任职二十年　少卿李袭誉沈佺期韦凑尹思贞】总京都四市左右藏常平七署龙朔二年改外府光宅元年改司府中宗复【梁天监七年始置太府元魏太和中改少府为太府卿】　丞四人【狄光嗣裴守真】主簿二人【毕栩栁冲】平权衡度量嵗以八月印署然后用之　两京诸市署令丞掌财货交易度量器物【周司市汉长安市长】　平准署掌市易【志无之】　左藏署掌钱帛杂防　右藏署掌金玉珠寳常平署掌平籴仓储出纳【防要开元二十六年九月杨慎矜为太府出纳使】
　　唐国子监
　　见学校类　志武徳初曰国子学太常贞观二年【一云元年五月】复曰监龙朔二年曰司成馆咸亨元年复曰监垂拱元年曰成均监【北齐及隋开皇十三年为寺大业三年改为监　防要武徳初省司业贞观六年二月二日置一员太极元年二月十八日加一员萧宪为之长安四年四月四日置直讲四人　主簿则邓世隆裴耀卿杜审言】
　　唐少府监
　　志少府监一人少监二人掌百工技巧之政【垂拱三年尚方监裴匪躬检校京苑　元和二年少府监金忠义以机巧进孔戢张廷珪　源乾曜李翶为少监　胡珦拜少府监兼知内中尚】総中尚左尚右尚织染掌冶五署丞六人掌判监事主簿二人录事二人武徳初废监贞观元年五月复置【通将作国子为三监】龙朔二年改曰内府监垂拱元年改尚方监【宋之问为丞】神龙元年复【永徽六年十一月戊子诏少府监非军国宗庙之用并不饰珠玉】　中尚署供郊祀圭璧及天子器玩　左尚署供翟扇盖繖五路五副七辇十二车　右尚署供十二闲马之辔领皮毛之工　织染署【汉织室】掌供冠冕组绶【后周司织】　掌冶署掌笵镕【周攻金之工】　诸冶监掌铸兵农之器【汉铁官长丞】　铸钱监【周泉府】　互市监【隋以监四方舘唐少府贞观六年改交市监曰互市监垂拱元年曰通市监】
　　唐将作监
