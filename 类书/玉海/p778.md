<!-- { "loadSidebar": true } -->
　　东莱先生曰凡作箴须用官箴王阙之意各以其官所掌而为箴辞如司校尉箴当説司箴人君振纪纲非谓使司振纪纲也如廷尉箴当説人君谨刑罚非谓廷尉谨刑罚也
　　箴尾须依虞箴兽臣司原敢告仆夫之类【止是随题日改如上林清台箴则云史臣司天宗正箴则云宗臣司族廷尉云官臣司刑司校尉云官臣司直太常云礼臣司典其下句敢告随韵改之大抵如敢告贽御敢告仆臣之类是也】
　　西山先生曰箴铭賛颂虽均韵语然体各不同箴乃规讽之文贵乎有警戒切劘之意诗庭燎沔水等篇左氏虞人箴扬子云百官箴【古文苑】张茂先女史箴白居易续虞人箴柳公绰太医箴王元之端拱箴文粹中诸箴可冩作一帙时时反复熟诵便知体式
　　出箴用官名须先理防置官之意【谓如将作大臣则戒宫室之侈虞人则戒防田之数】程文中唯上林清台考工令箴最佳可以为法箴者下规上之辞须有古人风谏之意惟官名可以命题所谓百官官箴王阙各因其职以讽谏如出周保章箴则当以敬天为説其他皆然又有非官名而出箴者【若宣室上林清台之类】亦当引从规讽上立説
　　箴题最多自周礼外歴代百官表志【前汉后汉唐】皆当详考凢其名雅驯者皆可出又有散在传记间者如周陶正不在周礼而在左传舜乐正不在虞书而在荀子须着意搜寻然后无遗忘【箴铭题有杂出于他书者只两字易于漏失】
　　东莱先生考工令箴监于太宗罢露台役一言兴邦万杵咸息监于中宗肃然斋居器械技巧圭黍莫诬【就用汉事可以为式】
　　王器之骑郎将箴考官批云就用汉事为箴甚佳【所引吸广辈诸卷所不及】
　　王器之曰刘才邵宣室箴序甚有意四字语差不及胡广百官箴叙曰箴谏之兴所由尚矣圣君求之于下忠臣纳之于上故虞书曰予违汝弼汝无面从退有后言墨子著书称夏箴之辞【文心雕龙曰扬雄稽古始范虞箴卿尹州牧二十五篇及崔胡补缀总称百官所谓追清风于前古攀辛甲于后代】
　　题
　　太史【绍圣丙子】
　　汉宣室【宣和庚子　绍兴乙卯重出】
　　汉上林清台【绍兴戊辰】
　　汉考工令【庚辰】
　　周师氏【隆兴癸未】
　　武学【乾道己丑】
　　周司防【淳熈丁未】
　　汉诗博士【嘉定戊辰】
　　汉内史【辛未】
　　汉骑郎将【庚辰】
　　汉护羌校尉【癸未】
　　周陶正【庆元己未】
　　汉讲郎【绍定己丑】
　　汉汤官丞【淳祐甲辰】
　　汉式道【庚戌】
　　周冯相氏【寳祐癸丑】
　　尧谒者【开庆己未】
　　汉公车令【咸淳乙丑】
　　铭
　　序云云铭诗用韵语【绍圣试格如张孟阳劒阁铭柳宗元山铭之类政和元年试格厯代史故事借拟为题如周成王封泰山颂张衡浑天仪铭之类】
　　铭始于黄帝汉艺文志道家有黄帝铭六篇【应劭曰盘防诸书黄帝史孔甲所作铭也】禹铭笋虞汤铭于盘【铭者名也因其器名书以为戒也】武王闻丹书之言为铭十六臧武仲曰夫铭天子令徳诸侯言时计功大夫称伐文心雕龙曰夏铸九鼎周勒楛矢令徳之事也吕望铭昆吾仲山镂庸器计功之义也魏颗景钟孔悝卫鼎称伐之类也蔡邕铭论曰徳非此族不在铭典诗传曰作器能铭可以为大夫考工记嘉量有铭文选序曰铭则序事清润陆倕石阙漏刻二铭皆有序张载劒阁铭末云勒铭山阿敢告梁益则寓儆戒之防隋杜正元举秀才拟燕然山劒阁铭杜正藏拟弓铭唐崔涣还调吏部侍郎严挺之施特榻试彛尊铭谓曰子清庙器故以题相命建中三年进士别头试欹器铭兴元元年朱干铭则以铭试士尚矣
　　东莱先生曰詹仲和辅渠铭序极佳但须便説内史儿寛言为妙
　　西山先生曰古之为铭有称述先人之徳善劳烈者卫孔悝鼎铭是也有着儆戒之辞于器物者如汤盘铭武王几杖楹席之铭是也今词科所作虽未能全复古体亦须略仿其意可也铭题散在经传极多自器物外又有用山川沟渠宫室门闗为铭者【若劒阁泗水亭铭是也】如唐驻跸山铭则所以人主之威武如劒阁铭则所以戒殊俗之僣叛或出此等题又当象题立説茍无主意止于铺叙何縁文字精神
　　铭文体贵乎简约清新大抵以程文为式熟读前代韵语以为命意造语之法
　　赵大本唐黄道防仪铭序粤十三年龙尾伏辰之月哉生明以防仪成奏【此年月只是铜仪非防仪】诏置景运【此门唯置铜仪　集贤注记载防仪之下续云十三年十月浑仪成旧史十三年十月癸丑铜仪成　志十一年防仪成防要以为十三年十月三日】
　　刘三杰试汉瓉槃铭序云先儒释经不明先郑后郑云曰大曰容尺升备载不记八寸一尺
　　李献之黄道防仪铭序越既四载王器之抹四载字谓十三年乃铜仪又抹景运字此门唯置铜仪
　　陈寿南中选孝宗曰铁帘铭题目甚新岘为铭亦好文心雕龙曰箴贵确切铭贵润事必覈以辩文必简而深
　　朱文公曰武王诸铭有切题者如鉴铭是也亦有不可晓者古人只是述戒惧之意随所在冩以自儆今人为铭要就此物上説得亲切如汤盘铭之类
　　题
　　欹器【绍圣乙亥】
　　分赐镂文红管御笔【元符己卯】
　　玉磬【崇宁壬午】
　　夏禹九鼎【政和辛卯】
　　汉宣徳殿马式【壬辰】
　　汉楚龙渊【宣和癸卯】
　　汉辅渠【绍兴戊午】
　　克敌弓【壬戌】
　　黄帝景钟【戊辰】
　　汉瑄玉【辛未】
　　汉芝车【甲戌】
　　汉庙鼎【丁丑】
　　汉玉巵【乾道丙戌】
　　周太常【壬辰】
　　唐黄道防仪【淳熈乙未】
　　禹待贤【辛丑】
　　汉漏刻四十八箭【甲辰】
　　新制铁帘【丁未】
　　鲁鼓【绍熈庚戌】
　　汉緑车【癸丑】
　　汉律凖【庆元丙辰】
　　汉瓉槃【嘉泰壬戌】
　　汉农舆【寳庆丙戌】
　　尧谏鼓【绍定壬辰】
　　周元戎【嘉熈戊戌】
　　熈宁神臂弓【辞学】
　　周九和弓【淳祐丁未】
　　唐武库大弓【寳祐癸丑】
　　尧衢室【丙辰】
　　汉名马式【景定癸亥辞学重出】
　　汉安车【咸淳戊辰】
　　少皡氏度量【甲戌】
　　记
　　末云谨记　今题云臣谨记
　　记者纪事之文也西山先生曰禹贡武成金縢顾命记之属似之文选止有奏记而无此体古文苑载后汉樊毅修西岳庙记其末有铭亦碑文之类至唐始盛独孤及风后八阵图记今之拟题仿此若今题则以承诏撰述者为式
　　东莱先生曰记序有混作一叚説者有分两节説者如未央宫先畧説高帝萧何定天下作宫一叚乃説为之记曰【此下立意或説奉若天道建邦设都或説都邑四方之极皆得】
　　作记有叙其事于首者如宫殿经始于某年某月落成于某年某月之类先説在头一叚然后人为之记曰云云周子充汉末央宫记首云汉高皇帝云云八年丞相萧何始治未央宫云云是也有叙其事于尾者如詹叔羲汉城长安记末云城肇功于元年正月已事于五年九月云云为门者十有二南北则象斗形云云洪景伯唐勤政务本楼记末云楼成于开元二年之九月云云是也
　　凡作文字先要知格律次要立意次要语赡所谓格律但熟考緫类可也所谓立意如学记泛説尚文是无意也须就题立意方为亲切柳子厚柳州学记説仲尼之道与王化逺迩此两句便见岭外立学不可移于中州学校也所谓语赡如韩退之南海神庙文干端坤倪轩豁呈露一叚老苏兄涣字序説风水一叚是也虽欲语赡而不可太长【谓専事言语】不可近俗【如青编中对圣贤语黄卷上从古人防之语皆是】不可多用难字【熟看转柳欧苏先见文字体式然后徧攷古人用意下句处】又须作一册编体制转换处不拘古文与今时程文大畧编之如喜雨亭记亭以雨名志喜也柳文宣王庙碑仲尼之道与王化逺迩似此之类此作记起头体制也欧公真州发运园记中间一节此记中间铺叙体制也柳万石亭记附零陵故事之类此记末后体制也西山先生曰记以善叙事为主前辈谓禹贡顾命乃记之祖以其叙事有法故也后人作记未免杂以论体词科所试唯南渡前元丰尚书省飞白堂等记及绍兴新修太学记犹是记体皆可为法后来所不逮须多读前軰叙事之文则下笔方有法度葢有出处事多如唐折冲府者出处事少如汉步寿宫者事多贵乎善翦截不然则繁冗矣事少责乎铺张不然则枯瘠矣【如汉金域屯田出处几五士板而欲钦为一篇汉步寿宫出处数句而欲演为一记须将本科之文如此类者细观其布置之法事多者笔端自为融化不全用古人本语事少者自作一规模不使局趣则得之矣】
　　记题最多如宫室兴造制度名物皆可为题须详加编纂庶无遗失
　　记序用散文须拣择韩柳及前辈文与此科之文相类者熟读【韩南海神庙碑柳兴州江运记苏储祥官碑之类凡文体严整者皆是又曰取兴则简严者为作文之式】作文贵乎严整不可少类时文【须忌之乎者也虚字重字太多】多字痛自裁节累举程文可以槩见兹不详述
　　记序以简重严整为主而忌堆叠窒塞以清新华润为工而忌浮靡纎丽【文心雕龙曰思赡者善敷才覈者善删善删者字去而意留善敷者辞殊而义显字删而意缺则短辞敷而意重则芜　绽学在博缺事贵约】
　　朱文公曰记文当考欧曾遗法料简刮摩使清明峻防之中自有雍容俯仰之态【又曰欧文敷膄温润南丰文峻洁坡文雄健　水心曰如欧公吉州学丰乐亭南丰拟岘台道山亭荆公信州兴造桂州修城记】
　　张文潜曰文人好竒者或为缺句断章使脉理不属又取古人训诂希于见闻者衣被而説合之反覆咀嚼卒亦无有此最文之陋也【石林曰今世文章只是用换字减字法】
　　张伯玉吴郡六经阁记云六经阁诸子百家皆在焉不书尊经也
　　元祐中新作御史台诏曾子开为记其畧曰责人非难责已为难云云惟其不难于责已则施于责人能称其任矣茍异于是得无馁于中哉世以为名言
　　平斋曰如汉郡国风俗本末唐山河两戒等记若非平居攷订成次序寸晷之下虽以全史繙阅殆未易着手陈自明试已入等以试卷申省进呈同试之人指其微纇摘周五射记用襄尺字以为犯濮安懿王讳未与推恩侍从言记问文采逈出流辈既单用襄字初不从言虽曰同音即是嫌名自不应避诏与下等推恩【绍熈元年试庆元四年推恩】
　　淳熈八年先取二名内一名第六篇记漏冩限三百字以上止取莫叔光
　　今题式
　　曾子开重修御史台记首云元祐三年新作御史台有诏臣某为之记云云末云辄因承诏诵其所闻以告在位者使有以仰称列圣褒大崇显之意焉
　　东莱隆儒殿记首云仁宗皇帝皇祐纪元之三载云云末云臣既述其事谨待制防而勒之右周益公选徳殿记首云皇帝践阼以来宫室苑囿无所增修独辟便殿于禁垣之东名之曰选徳云云一日命臣汝为之记臣愚学不足以推广圣意词不足以铺陈盛美谨采诗礼云云次第其説末云陛下神圣必于此有得焉而臣何足以知之
　　题
　　耤田【绍圣丁丑】
　　元丰新修尚书省【丁丑别试】
　　思文殿【元符戊寅】
　　诏赐宗室坐右铭【己卯】
　　重摹太宗皇帝御飞白书玉堂【庚辰】
　　宗子学【靖国辛巳】
