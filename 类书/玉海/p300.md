<!-- { "loadSidebar": true } -->
　　修干之迢迢凌高墉而茎植鸟偏其增翥晞云霄而矫翼步元气于寻木寄先识于兹禽既在高而思危又戒险而自箴　潘岳赋栖灵乌于帝庭似月离乎紫宫飞轻羽于竿杪若鸾翔乎云中广莫兴而习坎景风发而遡离阊阖而西指明庶起而东移　陶侃赋华盖擎乗奉引先驱豹饰在后葳防清路
　　汉指南车
　　见后
　　汉辎车乗马
　　桓荣传建武二十八年拜张佚为太子太傅以桓荣为少傅赐以辎车乗马荣大防诸生陈其车马印绶曰今日所蒙稽古之力也可不勉哉【字林曰軿车有衣蔽无后辕有后辕者谓之辎有邸曰辎无邸曰軿】赞曰五更待问应若鸣钟庭列辎驾堂修礼容穆穆帝则拥经以从　张良传强载辎车注衣车也周礼良车散车注若今辎车后户之属疏曰汉时辎
　　车与古者从军所载辎重财货之车皆车后开户　宋志传子曰周曰辎车辎车即辇也　列女传齐孟姬曰妃后逾阈必乗安车辎軿今立车无軿非所敢受命也使者更取安车
　　汉玉辂　雕玉舆　辇
　　东都赋登玉辂乗时龙凤盖棽丽和銮玲珑天官景从防威盛容山灵防野属御方神雨师泛洒风伯清尘千乗雷起万骑纷纭　东京赋天子乃抚玉辂时乗六龙发鲸鱼铿华钟大丙弭节风后陪乗摄提运衡下雕辇于东厢　甘泉赋方玉车之千乗肆玉而下驰【注以玉饰车】　子虚赋楚王乗雕玉之舆阳子骖乗纎阿为御隋志舆汉室制度以雕玉为之方径六尺【爰盎曰天子所与共六尺舆者皆天下豪英上笑下谈】　通典夏氏制辇秦为人君之乗汉因之以雕玉为之方径六尺或使人挽或驾果下马　选注王符羽猎赋天子乗碧瑶之雕轸建曜天之华旗
　　汉龙辂　大辂
　　东京赋龙辂充庭　西都赋大辂鸣銮容与徘徊【后宫乗輚辂】　张衡思赋轙雕舆而植葩扰应龙以服辂【雕以玉饰葩建华盖】仆夫俨其正防八乗摅以超骧左青雕【青文龙】以揵芝【芝盖】右素威【白虎】以司钲前长离使拂羽委水衡于防曳云旗之离离鸣玉銮之譻譻
　　汉六辇
　　六典注古谓人牵为辇【秦始皇去其轮而舆之汉为人君之乗】后汉有乗舆六辇　通鉴文帝每朝郎官上书疏止辇受其言辇过郎舍问冯唐梁王入侍景帝同辇出同车游猎上林中　汉武故事武帝辇过郎舍　刘更生传为辇郎【注如今引御辇郎】　张敞传諌昌邑曰小辇先迁【李竒曰挽辇小臣也】　后祭祀志光武封禅御辇升山　隋志汉成帝游后庭乗之徐爰释问曰天子御辇侍中陪乗　齐志叔孙通传云皇帝辇出房成帝辇过后宫此朝宴并用也舆服志云辇车具金银丹青采艧雕画蒲陶之文乗人以行【晋中朝又有香衣辇】　宋志辇车周礼王后五路之卑者后从容宫中所乗非王车也汉制乗舆御之或使人挽或驾果下马成帝欲与班倢伃同辇
　　汉羽盖车【又见劒防类】　葆车
　　后舆服志乗舆羽盖华蚤注徐广曰翠羽盖黄里所谓黄屋车也东京赋云云薛综曰植翠羽为盖如云龙矣东京赋植翠羽之髙盖【注薛综曰今世谓之羽盖车】　楚王英传
　　赤绶羽盖华藻如嗣王仪　虞延传光武到鲁还经封丘城门门下小不容羽盖　阴兴传每从出入常操持小盖障翳风雨　前外戚传上官桀从武帝上甘泉天大风桀奉盖虽风常属车　周礼王后辇车有羽盖注以羽作小盖为翳日　道右王下则以盖从【注表尊疏非谓在车时】　轮人注乗车无盖【周礼五路建旌旗故无盖】疏凡盖所以表尊亦所以御雨　光武纪建武十三年益州传送公孙述葆车舆辇于是法物始备注葆车谓车上建羽葆也西京赋垂翟葆建羽旗　韩延夀传在东郡试骑士治饰兵车植羽葆　成帝升车正立不内顾疾言亲指东京赋君人车中不内顾佩以制容銮以节涂行不变玉驾不乱步
　　汉鸾旗车
　　见上
　　汉重翟车
　　宋志汉制太皇太后皇太后皇后法驾乗重翟羽盖金根车　隋志汉制后法驾乗翟车　周礼疏凡言翟者谓翟鸟之羽以为两旁之蔽重翟者皆二重为之厌翟者谓相次以厌其本翟车者不厌其本也翟车有幄无盖安车重翟无幄而有容盖　西都赋注应劭汉官仪曰皇后婕妤乗辇余皆以茵四人舆以行
　　汉充庭车
　　和纪安帝永初四年春正月元日防彻乐不陈充庭车注每大朝防必陈乗舆法物车辇于庭故曰充庭车以年饥故不陈　晋志建武十三年呉汉平蜀始送葆车舆辇充庭之饰渐以周备　东京赋孟春元日羣后旁戾龙辂充庭云旗拂霓　周礼春官典路大祭祀则出路大賔客亦如之注汉朝上计律陈属车于庭　叔孙通传长乐朝仪廷中陈车骑　宋志旧有充庭之制临轩大防陈乗舆车辇旌鼓于殿庭晋江左废宋大明中脩复
　　汉赤车
　　鲜卑传安帝永初中诣阙朝贺赐赤车参驾　前南越传桂蠧注苏林曰汉旧常以献陵庙载以赤毂小车魏志注西京太常行陵赤车千乗
　　汉鸾路　金辂
　　晋志元帝大兴三年皇太子释奠制曰今草创未有髙车可乗安车太元中东宫建乗路有青赤旂致疑徐邈议太子既不备五路赤旂冝省汉制太子鸾路皆以安车为名【安帝为太子乗石山安车制如金路义不经见张敞晋东宫旧事太子卤簿有黄麾　徐广东宫颂曰龙旗鸾旌　晋东宫旧事曰皇太子初拜有石山安车一建九旗青色四马】　宋志魏晋之制太子及诸王皆驾四泰始三年制太子安车乗象路四年九月甲戌议东宫车服降天子二等骖驾四马乗象辂降龙碧旂九叶　隋志汉太子乗金辂及安车宋起居注泰始四年尚书令休仁议天子之元子士也故齿胄于辟雍欲使知教而后尊既命之后礼同上公天子赐之金辂但减旂章为等级自晋过江唯有太子礼秩崇异又乗山石安车义不经见事无所出赐金辂者此为古制降乗舆二等驾用四马皇太子辂古者金饰宋齐以来并乗象辂皇太子鸾辂驾三马左右騑朱班轮倚兽较伏鹿轼九旂画降龙青盖画轓文辀黄金涂五末近代亦谓之鸾辂即象辂也梁东宫初建及太子释奠元正朝防则乗之以画轮为副若常乗画轮以轺衣书车为副画轮车上开四望緑油幢朱绳络两箱里饰以锦黄金涂五末隋太子金辂赤质制同副车安车班轮赤质制略同乗舆驾四马　唐仪卫志皇太子出金路驾四马驾士二十三人仆寺仆驭次副路后魏志皇太子皇子鸾辂立乗画辀龙首朱轮绣毂防盖朱里龙旂九斿画云楱皇子封则赐之皆驾驷又有轺车缁漆紫朱里驾一马为副乗
　　汉鸠车
　　博古图二器状鸤鸠形置两轮间轮行则鸠从之前一器汉物也后一器六朝物也杜氏幽求子谓儿年五嵗有鸠车之乐七嵗有竹马之欢
　　汉车　车铭
　　食货志汉初天子不能具醇驷将相乗牛车【晋志武帝后诸侯王弱者乗牛车】　后汉服志景帝中元五年诏贾人不得乗马车　周官注汉制定张车嬴兰车然不可攷　卫绾传以戏车为郎注师古曰戏车若今之弄车之技【西京赋建戏车植修旃百马同辔骋足并驰】　乌孙传冯夫人锦车持节【注服防曰以锦衣车也】　汉有衣车厨车轩车藩车挽辂舆轿　唐志开成末定制宰相三公师保尚书令仆射诸司长官及致仕官病疾许乗檐如汉魏载舆步舆之制　李尤小车铭【见小车】　傅毅车左铭【东京赋注云崔驷】君子建左法天之阳正立授绥车中不顾尘不出轨鸾以节步彼言不疾彼指不躬逺览于道以思厥中
　　魏司南车
　　魏纪明帝青龙三年注魏畧曰通引谷水过九龙前为玉井绮栏蟾蜍含受神龙吐出使博士马均作司南车水转百戏嵗首建巨兽鱼龙曼延弄马到骑备如汉西京之制　韩非子先王立司南以端朝夕
　　晋五路法车　金鹍车
　　晋舆服志玉金象革木等路是为五路并天子之法车皆朱班漆轮画为文三十辐法月之数朱橑二十八象宿两箱之后皆玳瑁为鹍翅加以金银雕饰世俗谓之金鹍车辕皆曲向上取礼纬山车垂钩之义【其制重毂贰辖有黄屋左纛有飞軨】玉路最尊建太常十有二斿九仞委地画日月升龙以祀天金路建大旂九斿以防万国之宾亦以赐上公及王子母弟象路建大赤通赤无画视朝亦所以赐诸侯革路建太白以即戎兵事亦以赐四镇诸侯木路建大麾以田猎其麾色黑亦以赐藩国玉辂驾六黑马余四路驾四马【齐志五路江左相承驾四马左右騑为六】并以黄金为文髦挿以翟尾象镳镂锡金防方釳繁缨赤罽易茸金就十有二五路皆有钖鸾之饰和铃之响钩膺玉瓖龙辀华轙朱幩法驾行则五路各有所主不俱出临轩大防则陈乗舆车辇于殿庭武帝始备五路江左阙其三元帝始造大辂戎辂各一因金根饰皆驾黑驷而已【齐志江左之始但有金戎省充庭之仪】　通典晋武受禅设五辂并为法驾旗斿服用悉取周制文物华藻因金根车更增其饰宋大明三年始备五路四年有司奏南郊旧仪乗金根宜改为玉辂初左丞荀万秋造五路玉辂拟金根而赤建青旂施羽葆盖【因汉之安车】以金根为金辂建大青旂象革辂建赤旂木辂建赤麾六年始制法驾五辂俱出【旧法驾出五辂各有所主不俱出】齐永平初伏曼容议车旗先青加玉辂为重盖栖寳凤皇缀金镊珠珰金龙衔五采毦建武中省之梁天监三年旗麾同用赤而斿不异陈天嘉初错综汉晋旧饰造五辂元魏大和中李韶制五辂【太和十五年五月丙辰初造五辂各依方色驾五马　后周司辂皇帝之辂十二等曰苍青朱黄白玉碧金象革木隋开皇元年改造玉辂】　宋志江左副车五乗孝建三年五月壬戌尚书令宏议案周官云上公九命贰车九乗侯伯七子男五然则帝王十二乗诏可晋氏江左六驾未立故郊祀用法驾宗庙以小驾　齐志晋摰虞治礼议五辂制度
　　晋金根车　五时车【见上】
　　见汉金根车
　　晋云罕　皮轩　鸾旗　建华　司南　记里鼓车
　　志游车九乗驾四先驱之乗也云罕车驾四皮轩车驾四以虎皮为轩鸾旗车驾四先辂所载析羽旄编之列系幢旁建华车驾四凡二乗行则分居左右轻车驾二古之兽车也建矛防麾幢置弩箙于轼上司南车一名指南【魏马钧作】驾四马如楼三级四角金龙衔羽葆刻木为仙人衣羽衣立车上记里鼓车驾四形制如司南其中有木人执捶过江亡失义熙五年刘裕屠广固复获焉使工人张纲补缉十三年九月定关中又获司南记里诸车制度始备【齐加华盖画鼓机在内】　宋志晋代又有指南舟
　　晋画轮车　四望车　象车【汉象车】
　　志画轮车驾牛以防漆画轮毂上起四夹杖左右开四望緑油幢朱丝络青交路形制如辇下如犊车【大驾次羊车后通典宋齐梁相因为羣公所乘】阳遂四望皁轮小形车驾牛【东宫旧仪皇太子及】
　　【妃皆有画轮四望车东宫旧事皇太子初拜有画轮四望车】象车汉卤簿最在前武帝太康中平呉后南越献象诏作大车驾之以载黄门鼓吹数十人使越人骑之元正大防驾象入庭中朝大驾卤簿先象车鼓吹一部十三人中道【通典大驾行则试桥道后魏有象辇驾白象】四望车驾牛中道　魏舒传武帝诏给阳燧四望小车　隋志画轮车制同犊车金饰青油幢紫幰网太子緑幢青幰
　　晋鸾路　云母车
