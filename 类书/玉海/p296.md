<!-- { "loadSidebar": true } -->
　　左传定元年正月薛宰曰薛之皇祖奚仲居薛以为夏车正注为禹掌车服大夫　淮南子胡曹为衣奚仲为车注易曰黄帝垂衣裳胡曹黄帝臣也　荀子解蔽篇奚仲作车杜作乗马注黄帝已有车服奚仲亦改制耳世本曰相土作乗马契孙也四马驾车起于相土故曰作以其作乗马之法【世本奚仲始作车刘昭以为误史考所説是也】　吕氏春秋胡曹作衣乗雅作驾寒哀作御奚仲作车
　　奚仲车
　　管子奚仲之车也方圜曲直皆中规矩钩绳　山海经番禺生奚仲仲生吉光始以木为车注郭璞曰世本奚仲造车此言吉光明其父子共创意　崔骃车左铭曰虞夏作车取象机衡　宋志庖羲画八卦而为大舆奚仲乃夏之车正安得始造乎
　　殷大路　路车　瑞山车
　　明堂位【见鸾车】注大路殷之祭天车也疏祭天尚质以尊敬周公故用殷礼车乗殷路　月令中央土天子居太庙乗大路驾黄駵注大路殷路也如殷路之制而饰以黄　礼器大路素而越席疏殷犹质以木为车无别雕饰乗以祭天谓之大路　郊特牲大路繁缨一就【疏殷祭天之车礼器注同】先路三就次路五就【礼器言七就字误也】祭之日乗素车贵其质也【注素车殷路也鲁公郊用殷礼】丹漆雕几之美素车之乗尊其朴也　论语顔渊问为邦子曰乗殷之辂注马曰殷车曰大辂左传曰大路越席昭其俭也集注古者以木为车而已至商而有辂之名盖始异其制也【质而得其中】韩非子殷人作为大路而建九旒　史记孔子曰殷路车为善而色尚白　后汉志殷瑞山车金根之色【礼纬曰山车垂钩　商因钩车而制大路成汤用而郊祀有山车之瑞亦谓之桑根车亦谓之大路　汉祭天乗之】齐志殷有瑞车山车垂钩是也
　　殷三路
　　郊特牲疏大路殷祭天车也用以祭天故曰大路五采一成曰就天质慤故止一就明堂位云大路殷路是也先路三就者先路亦殷路也殷则三路其世犹质故以少饰为先对次故称先也每加以两大路一先辂三次路五就礼器无先路之文云次路七就为误也　礼器疏次路殷之第三路也共卑用故就多　左传襄十二年郑赐子展先路子产次路　宋志秦阅三代之车独取殷制古曰桑根车秦曰金根【殷有山车之瑞谓桑根车殷人制为大路】隋志昔成汤用而郊祀因有山车之瑞亦谓桑根车
　　汤奇肱车
　　括地图奇肱民能为车从风远行汤时西风久奇肱车至于豫州去玉门四万里　选注春秋命厯序人皇九头提羽盖乗云车出旸谷分九河
　　周五路　齐车　道车　斿车　戎路　革车田路　乗车　公车政令　良车　服车
　　车仪　路车
　　春官巾车【下大夫二人】掌公车之政令辨其用与其旗物而等叙之治其出入【注公犹官也用谓祀賔之属旗物太常以下等叙之封同异姓之次叙易氏曰五路至服车皆典于公故谓公车】王之五路【注王在焉曰路疏若路门路寝路车路马皆称路路大也王之所在以大为名】一曰玉路樊缨十有再就建大常十有二斿以祀【注玉路以玉饰诸末马面当卢刻金为之所谓镂樊马大带也缨马鞅玉路之樊及缨皆以五采罽饰之疏言诸末者凡车上之材于末头皆饰之一采一帀为一就】金路钩樊缨九就建大斿以賔同姓以封【注以金饰诸末钩娄颔之钩也金路无有钩亦以金为之疏诗云钩膺镂钩在膺前玉路兼有钩】象路朱樊缨七就建大赤以朝异姓以封【注以象饰诸末象路无钩以朱饰勒而已以朝以日视朝】革路龙勒条缨五就建太白以即戎以封四卫【注鞔之以革而漆之无他饰龙駹也以白黒饰韦杂色为勒条读为绦】木路前【读为翦】樊鹄缨建大麾以田以封蕃国【注不鞔以革漆之而已翦浅黑也木路无龙勒以浅黑饰韦为樊鹄色饰韦为缨不言就数饰与革路同杜子春云鹄或为结疏凡五等诸侯所得路在国祭祀及朝天子皆乗之但朝天子之时乗至馆则舎之于馆觐礼记云偏驾不入王门乗墨车龙旗以朝同姓金路无韩侯受赐得有镂者有功特赐】　王后之五路【见后】服车五乗【服事者之车】孤乗夏篆【五采画毂约】卿乗夏缦【五采画无篆】大夫乗墨车【不画】士乗栈车【不革鞔而漆之】庶人乗役车【方箱可载任器以共役疏冬官栈车欲奄　士昏礼乗墨车摄盛也　士车有漆饰案唐传云古之帝王必有命民于其君得命然后得乗饰车骈马文衣骈锦注云饰漆之骈并也　诗有栈之车注云役车】凡良车散车不在等者其用无常【注给游燕及恩惠之赐不在等者谓若今辎车后户之属作之有功有沽防作之有精麄故有良散之名】凡车出入岁终则防之典路【中士二人】掌王及后之五路辨其名物与其用説若
　　有大祭祀则出路赞驾説大賔客亦如之凡防同军旅以路从【注王乗一路典路以其余路从行亦因以华国疏衣裳之防及吊乗金路兵车之防及军旅乗革路王出虽乗一路余路皆从惟玉路祭祀之车尊不出】　车仆掌戎路之萃【注萃犹副也戎路王在军所乗也疏曰革路】凡师共革车各以其萃防同亦如之【注廵守及兵车之防则王乗戎路乗车之防王虽乗金路犹共以从不失备也】　司常道车载旞【注象路也王以朝夕燕出入】斿车载旌【木路也王以田以鄙大阅王乗戎路建大常焉玉路金路不出】凡祭祀各建其旗【注王祭祀之车则玉路疏朝所以行道故谓象路为道车木路以田是游乐之所】夏官司戈盾军旅防同授贰车戈盾建乗
　　车之戈盾【注乗车王所乗车也军旅则革路防同则金路】　戎右掌戎车之兵革使防同充革车【注右者参乗此充戎车之右田猎亦为之右防同王虽乗金路犹以革路从行也充谓居左曲礼曰乗君之乗车不敢旷左】　齐右掌祭祀防同宾客前齐车王乗则持马行则陪乗【注充玉路金路之右齐车金路王自整齐之车也齐右与齐仆同车而有祭祀之事则兼玉路之右然则戎右兼田右与疏王路有五右唯有三　易氏曰齐敬也玉路以祀则敬乎神金路以賔则敬乎賔先王承賔犹承神也】　道右【充象路之右】掌前路车王出入则持马陪乗如齐车之仪【注道车象路也王行道德之车】自车上谕命于从车【疏从车即贰车】诏王之车仪王式则下前马王下则以盖从【注车仪顾式之属疏礼云式视马尾顾不过毂皆是车上威仪　易氏曰谓之道车者王者动容周旋无适不与道俱记所言不广欬不安指升车必正立执绥不疾言不内顾无非车之仪】司右掌羣右之政令【注戎齐道右】　太仆王出入则自左
　　驭而前驱　大驭【中大夫二人驭之最尊】掌驭玉路以祀【易氏曰玉路不言仆者祀为国之大事玉为王之大路所以易仆为驭】及犯軷【行山曰軷】王自左驭驭下祝登受辔犯軷遂驱之凡驭路行以肆夏趋以采齐【注凡驭路谓五路也行谓大寝至路门趋谓路门至应门疏四路亦准玉路为法】凡驭路仪以鸾和为节【注舒疾之法也鸾在衡和在轼皆以金为铃】　戎仆掌驭戎车【革路也】掌王倅车之政正其服【倅副也疏副车十二乗及广阙苹轻之倅】犯軷如玉路之仪掌凡戎车之仪【众之兵车也】　齐仆【注古者王将朝觐防同必齐所以敬宗庙及神明】掌驭金路以賔朝觐宗遇飨食皆乗金路其法仪各以其等为车送逆之节　道仆掌驭象路以朝夕燕出入其法仪如齐车掌贰车之政令【注王朝朝莫夕主御王以与诸臣行先王之道贰亦副】　田仆掌驭田路以田以鄙掌佐车之政【注田路木路也佐亦副疏天子尊故戎车田车之贰有别名诸侯卑戎车田车之贰同曰佐少仪注云朝祀之副曰贰戎猎之副曰佐】设驱逆之车【疏王制云佐车止则百姓田猎彼佐车则此驱逆之车也】　驭夫掌驭贰车【象路之副】从车【戎路田路之副】使车【驱逆之车疏曰不掌玉金路之副二者事暇】　校人辨六马之属【注玉路驾种马戎路驾戎马金路驾齐马象路驾道马田路驾田马良马善马五路之马】　旅贲氏夹玉车而趋车止则持轮　考工记周人上舆兵车之轮六尺有六寸【革路也】田车之轮六尺有三寸【木路也】乗车之轮六尺有六寸【玉金象路也此以马大小为节兵车乗车驾国马田车驾田马六尺有六寸之轮轵崇三尺有三寸也加轸与轐焉四尺也人长八尺登下以为节此车之高者】　书大辂【玉】缀辂【金】先辂【象】次辂【革木　周礼注云赘路】　月令孟秋乗戎路【注兵车也制如周革路而饰以白】　诗采薇彼路斯何君子之车【笺谓将率疏郑子蟜叔孙豹王赐之大路是卿车得称路也】　采芑路车有奭簟茀鱼服钩膺鞗革【疏方叔不乗革路者以革路临阵所乗】　韩奕其赠维何乗马路车【笺人君所乗之车曰路车】王锡韩侯淑旂绥章簟茀错衡钩膺镂鞗革金厄崧高王遣申伯路车乗马　大戴礼保傅篇古之为
　　路车也盖圆以象天二十八橑以象列星轸方以象地三十辐以象月　左传桓二年大路越席【疏巾车五路玉路为大故杜以玉路为大路结蒲为之席置于玉路之中以茵借示其俭也服防曰大路木路也　玉路十二斿金路九斿是斿有数也玉路缨十有二就金路缨九就是缨有数也】　国语周秩官曰工人展车　曲礼武车绥旌【疏云革路也取其建戈刃云兵车取其威猛云武车】德车结旌【谓玉金象木四路不用兵故曰德车】　礼运天子以德为车以乐为御　宋志周五路之饰备于考工记舆方法地盖圆象天辐以象日月二十八弓以象列宿　后汉志注释名曰天子所乗曰路言行路也服防曰大路尊卑俱乗采饰有差傅乗舆马赋注玉路重较也
　　周车六等
