<!-- { "loadSidebar": true } -->
　　士冠礼设洗直于东荣注荣屋翼也周制自卿大夫以下其室为夏屋疏其室两下而四周之郑注檀弓曰夏屋今之门庑也两下为之亦举汉制况之也　燕礼设洗当东霤注人君为殿屋也　案考工记【匠人】注四阿若今之四注屋【疏云四霤也】殷人始为四注屋则夏后氏之屋南北两下而已周制天子诸侯得为殿屋四注卿大夫以下但为夏屋两下四注则南北东西皆有霤两下则唯南北有霤而东西有荣是以燕礼言东霤而大夫士礼则言东荣也【霤説文曰屋水流也又曰屋梠之两头起者为荣　月令疏古者窟居开其上取明故雨霤之后因名室为中霤开牖者象中霤之取明也　上林赋高廊四注注廊谓堂下四周屋也】　诗夏屋渠渠注夏大也
　　汉西清
　　上林赋青龙蚴蟉于东箱象舆婉僤于西清灵圄燕于闲馆偓佺之伦暴于南荣注师古曰西清者西厢清静之处郭璞曰荣屋南檐也　甘泉赋览樛流于髙光兮溶方皇于西清注服防曰髙光宫名师古曰西清西厢清闲之处　周昌传吕后侧耳于东箱听注师古曰正寝之东西室皆曰箱言似箱箧之形　晁错传趋避东箱　虞诩传张防趋就东箱注埤苍云箱序也　东京赋下雕辇于东厢注尔雅东西厢谓之序　鲁灵光殿赋西厢注西序也　觐礼注东箱东夹之前相翔待事之处
　　汉铜池　璇题　璧珰　藻井
　　宣纪神爵元年诏金芝九茎产于函徳殿铜池中注如淳曰铜池承霤也师古曰以铜为之　甘泉赋珍台闲馆璇题玉英蜵蜎蠖濩之中注应劭曰题头也榱椽之头皆以玉饰言其英华相烛　上林赋华榱璧珰辇道纚属注师古曰榱椽也华谓雕画之璧珰以玉为椽头之当即所谓璇题玉题一曰以玉饰瓦之当　西都赋雕玉瑱以居楹裁金璧以饰珰注雕刻玉礩以居楹柱瑱与磌通【徒年切】韦昭曰裁金为璧以当榱头　西京赋蔕倒茄于藻井披红葩之狎猎饰华榱与璧珰流景曜之韡晔雕楹玉磶绣栭云楣三阶重轩镂鉴文防注藻井当栋中交木方为之如井干也藻水草之有文者风俗通曰今殿作天井井东井之象菱木中之物皆所以厌火磶礩也栭斗也王褒甘泉颂曰采云气以为楣鲁灵光殿赋齐玉珰与璧英芝栭欑罗以戢孴【注芝栭山节方小木为之牚眉梁之上】圆渊方井反植荷蕖云楶藻棁龙桷雕镂【包咸曰梁上楹画为藻文】　景福殿赋列髹彤之绣桷垂琬琰之文珰爰有禁楄勒分翼张承以阳马接以员方缭以藻井编以綷防繁饰絫巧不可胜书金楹齐列玉舄承防青琐银铺是为闺闼注楄附阳马之短桷也阳马四阿长桁也马融梁将军西第赋曰腾极受檐阳马承阿青琐银铺为闺闼之饰铺以银为铺首也长门赋曰挤玉户而撼金铺　蜀都赋金铺交映玉题相晖　张景阳七命隂虬负檐阳马承阿【楚辞曰仰观刻桷画龙虬】方防含秀圆井吐葩　曹子建七啓彤轩紫柱文榱华梁绮井含葩金墀玉厢【甘泉赋炕浮柱之飞榱】宋志殿屋为员渊方井兼植荷华
　　汉殿槛
　　朱云传攀殿槛槛折及后当治殿槛上曰勿易因而辑之以旌直臣　西京赋三阶重轩镂槛文防注槛阑也皆刻画又以大板广四五尺加漆泽焉重置中间阑上名曰轩甘泉颂曰编瑇瑁之文防　上林赋步櫩周流【注今步廊也】宛虹拖于楯轩
　　汉丹墀
　　梅福传愿壹登文石之陛涉赤墀之涂当户牖之法坐注应劭曰赤墀以丹淹泥涂殿上师古曰户牖之间谓之扆法坐正坐也朝之处犹言法宫法驾也　西京赋右平左墄青琐丹墀注墄限也谓阶齿也天子殿髙九尺阶九齿各有九级其侧阶各中分左右左有齿右则滂沲平之令辇车得上汉官典职曰丹漆地故称丹墀【赋又曰金戺玉阶彤庭煇煇】　西都赋左墄右平重轩三阶注七畧曰王者宫中必左墄而右平挚虞决疑要注曰凡太极乃有陛堂则有阶无陛平者以文塼相亚次也墄者为陛级也【赋又曰昭阳特盛隆于孝成屋不呈材墙不露形元墀扣砌玉阶彤庭碝磩防致琳珉青荧】　班倢伃赋俯视兮丹墀思君兮履綦注丹墀赤地也　七启金墀玉厢注刘梁七举曰丹墀缥壁紫柱红梁　汉武故事上起神屋铸铜为柱黄金涂之赤玉为阶　唐有龙墀　士冠礼阼阶注阼酢也东阶所以答酬賔客也毎阶有东西两廉【聘礼饔鼎设于西阶　当内廉】疏匠人云天子之堂九尺贾马以为阶九等【贾谊曰陛九级上廉逺地则堂髙】考工记夏后氏世室九阶注南面三阶余三面各二疏贾马诸家皆以为九等阶郑不从者夏卑宫室当一尺之堂为九等阶于义不可故为旁九阶也明堂位中阶阼阶西阶故知南面三阶也大射礼云北阶记云侧阶东阶此四面有阶　明堂位三公中阶之前诸侯之位阼阶之东诸伯之国西阶之西正义南面三阶故称中阼阶近王位也　书舞干羽于两阶注賔主阶间也史记尧舜土阶三等
　　汉浮思
　　明堂位鲁大庙之饰山节【谓欂卢刻为山形】藻棁【谓侏儒柱画为藻文】复庙【上下重屋】重檐【重承壁付也】刮楹【以宻石摩柱】达乡【毎室四户八窓牖户通达】反坫【两君相见反爵之坫也筑土为之在两楹间近南人君饮酒既献反爵于坫上】出尊【尊在两楹间坫在尊南】崇坫康圭【为高坫受賔之圭举于其上　康音抗】防屏注屏谓之树今浮思也刻之为云气虫兽如今阙上为之矣正义防刻也汉时为屏为浮思天子外屏匠人注云城隅谓角浮思也汉时东阙浮思灾浮思小楼也城隅阙上皆有之然则屏上亦为屋以覆屏墙或解屏则阙也古诗云双阙百余尺则阙于两旁不得当道与屏别也　文纪七年六月癸酉未央宫东阙罘罳灾注师古曰罘罳谓连阙曲阁也以覆重刻垣墉之处其形罘罳然一曰屏也【渭陵延陵园门亦有罘罳】　哀纪元寿元年九月孝元庙殿门锢蛇铺首鸣注师古曰门之铺首所以衘环　楚辞网户朱缀刻方连　东方朔有殿上拍柱赋　説文扁从户册　春秋作者三作丘甲作三军作僖公主新作亦三新作南门新延廐新作雉门及两观　左传清庙茅屋【以茅饰屋】昭其俭也　周书括柱茅茨为民爱费　董生书曰礼天子之宫在清庙左凉室右明堂后路寝四室者足以避寒暑而不髙大也　仲长统昌言曰今为宫室者崇台数十层长阶十百仞延袤临浮云上树九丈旗珠玉翡翠以为饰连帷为城结帐为宫起台榭则髙数百丈壁带珠玉土被缇锦　艺文类聚楚辞曰像设居室静闲安髙堂邃宇槛层轩层台累榭临髙山网户朱缀刻方连冬有突厦夏室寒经堂入奥朱尘筵【朱尘筵席也】砥室翠翘挂曲琼蒻阿拂壁罗帱张翡帷翠帐饰髙堂红壁沙板玉梁仰观刻桷画龙蛇坐堂伏槛临曲池芙蓉始发杂芰荷紫茎屛风文绿波

　　玉海卷一百七十五
<子部,类书类,玉海>
　　钦定四库全书
　　玉海卷一百七十六
　　宋　王应麟　撰
　　食货
　　田制
　　古者井田之兴必始于唐虞夏商葺治至周大备因口之众寡以授田因田之厚薄以制赋画沟洫谨步畆严版图经界既定仁政自成其法自春秋时已壊晋作爰田则赏众以田易其疆畔矣鲁初税畆则履其余畆十取其二矣用田赋则二犹不足重困农民矣郑子驷为田洫而四族皆丧子产使田有封洫而谤以伍田畴则沟洫废矣晋欲使齐封内尽东其畆而戎车是利则疆理废矣管仲作内政楚蒍掩书土田亦颇改周典之旧矣战国兵农浸分孟子言王道之始魏恵王以为迂滕文公问井地卒莫之行自秦孝公隳经界开阡陌而兼并僣逾兴矣汉承秦旧董仲舒请限民名田师丹谏言限名田言未尝行也赵过教民为代田乃耕田之法非受田之制下及汉唐风流已逺然其授田有口分世业皆取之于官其敛民财有租庸调皆计之于口其后变为两税戸无主客以见居为簿人无丁中以贫富为差贫急于售田则田多税少富利于避役则田少税多侥幸一兴税役皆弊既无振贫之术又许之卖田后魏以来弊法也唐志谓口分世业之田壊而为兼并似指以为井田失之逺矣
　　黄帝丘井法
　　李靖问对黄帝立丘井之法因以制兵故井分四道八家处之其形井字开方九焉　通典黄帝经土设井立步制畆使八家为井井开四道而分八宅凿井于中【详见郡国类】
　　尧垦田
　　通典尧遭洪水天下分絶使禹平水土别九州冀州厥田惟中中兖州厥田惟中下青州厥田惟上下徐州厥田惟上中州厥田惟下下荆州厥田惟下中豫州厥田惟中上梁州厥田惟下上雍州厥田惟上上九州之地定垦者九百一十万八千二十顷　禹贡咸则三壤成赋中邦注田上中下三品成九州之赋　王制正义禹贡注曰一井上上出九夫税上中八夫上下七中上六中中五中下四下上三下中二下下出一夫税有九等故以井田计之以一州当一井与周礼九等又不同冀上上出九百万夫之税兖下下出一百万夫之税郑谓地形髙下为九等王肃云定肥瘠为九等
　　禹丘甸法　九州赋法
　　诗信彼南山维禹甸之【甸训曰乘　稍人注曰维禹敶之疏曰韩诗】笺禹治而丘甸之六十四井为甸甸方八里居一成之中成方十里出兵车一乘以为赋法【周语先王规方千里以为甸服　王制千里之内为甸】正义韩奕笺云禹甸之者决除其灾使成平田定贡赋于天子是以治为义也地官小司徒四丘为甸稍人掌令丘乘之政令郊特牲云丘乘共粢盛丘十六井甸六十四井邑方二里丘方四里甸方八里匠人注云方十里为成成中容一甸甸方八里出田税缘边一里治洫论语注引司马法云井十为通通十为成成出革车一乘若然一乘为七十五人而左传说夏少康有田一成有众一旅十里有五百人者计成方十里其地有九百夫之田授田有不易一易再易通率二而当一有四百五十人其中上地差多则容五百人也其出兵夫则众不尽行故一车士卒唯七十五人少康尽举大众故与出赋异也孙毓云禹除洪水之灾未及丘甸其田也且井邑丘甸出于周法虞夏之制未有闻焉今以周法为虞夏之说非其义也然礼运说大道既隠而曰以立田里则三王之初有井甸田里之法论语说禹尽力乎沟洫与匠人井间有洫同也臯陶谟畎浍距川与匠人同间有浍专达于川同也是则丘甸之法禹之所为少康之在虞思有田一成有众一旅于是则十里为成非周之赋法也襄四年传曰茫茫禹迹画为九州九州尚画其界是田之经界须画之也【诗倬彼甫田岁取十千笺于井田之法则一成之数也正义曰司马法计之】　甫田正义史传说助贡之法唯孟子为眀食货志云九夫八家共之各受私田百畆公田十畆是为八百八十畆余二十畆为庐舍其言取孟子而失其本防何休注公羊范甯解谷梁赵岐注孟子宋均说乐纬咸以为然理不可通何则言其中为公田其中央百畆共为公田不得家取十畆也言八家皆私百畆则百畆属公何得复以二十畆为庐舍也言同养公田是百家共理公事何得家分十畆自治之也禹贡注上上出九夫税下下出一夫税通率九州一井税五夫以禹贡九州之赋法凡有九等郑欲品其多少遂以九井拟之非其实税之也　禹贡正义郑云服治田出谷税也甸主治田故名甸下云纳总铚秸粟米
　　殷公田
