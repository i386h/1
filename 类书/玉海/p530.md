<!-- { "loadSidebar": true } -->
　　旧纪建中元年十二月丁酉令定国初已来将相功臣房龄等一百六十人　徳宗纪大厯十四年五月癸亥即位六月己亥武徳至徳将相有功者子孙与官忠义武徳功臣十六人贞观功臣五十三人至徳功臣二百六十五人徳宗即位録武徳以来宰相及实封功臣子孙赐一子正员官史馆攷勲名特髙者九十二人以三等条奏第一等以其嵗授官第二等以次年第三等子孙数讼于朝有诏差为二等増至百八十七人每等武徳以来宰相为首功臣次之至徳以来将相又次之房龄至南霁云八十四人【右第一】窦威至姚訚一百五人【右第二】　防要大厯十四年六月一日制条武徳以来宰相及实封功臣子孙沈翳者量与一人正员官七月二十六日吏部奏请委史馆精加检勘审定名迹至建中元年九月五日史馆奏武徳以来功臣名迹崇髙者司空裴寂至徐国公刘幽求十一人为第一等河间王孝恭至中山郡公王晙等二十四人为第二等淮南王神通至邓国公张暐三十四人为第三等至徳以来将相功效明着已殁者冀国公裴冕至将军南霁云八人第一等太尉临淮王李光弼至睢阳大守许逺八人为第二等太子太师国公韦见素赵国公崔圆至太原尹邓景山七人为第三等勅付尚书省百僚史官对定建中元年十二月勅国初以来将相功臣名迹崇髙功效明著者差次分为二等其月定武徳以来宰臣以房龄杜如晦至韩休张九龄三十七人为上等窦威陈叔达等四十七人【一云四十人】为次等功臣以裴寂刘文静至王晙三十四人为上等淮安王神通等五十人为次等至徳以来将相已没者以裴冕至南霁云十一人为上等李光弼等十五人为次等【册府元龟云二等总一百八十七人】　张巡徳宗差次至徳以来将相功效尤著者以杲卿履谦及巡逺霁云为上　李光弼战功推为中兴第一　至徳二年十二月十五日戊午赦灵武元从剑南扈从册勲共三十二人自太子太师韦见素加三百户至户部侍郎苏震加银青光禄
　　唐袭封配飨功臣
　　徳宗纪贞元元年八月袭封配飨功臣子孙　防要贞元元年八月诏九庙配飨功臣封袭废絶者宜令绍封云云配飨功臣髙祖庙六人淮南王神通河间王孝恭郧公殷开山渝公刘政防武士彠魏公裴寂鲁公刘文靖太宗庙七人梁公房龄申公髙士亷公屈突通郑公魏徴赵公长孙无忌衞公李靖莱公杜如晦髙宗庙六人李勣张行成马周褚遂良髙季辅刘仁轨中宗庙八人桓彦范敬晖张柬之崔暐袁恕已狄仁杰魏元忠王同皎睿宗庙二人苏瓌刘幽求宗庙三人张説郭元振王琚肃宗庙二人苗晋卿裴冕代宗庙一人郭子仪大中四年五月李从易奏武徳以来功臣列在祀典三十八人【详见羣祀类】贞元九年十一月郊祀毕诏九庙配享功臣封爵废絶者令绍封　顺宗即位制武徳以来配享功臣与子孙一人正员官　元和二年正月辛夘有事南郊録配享功臣之后七月苏瓌崔暐张説狄仁杰敬晖袁恕己之孙相次録用焉诏曰旌太傅之徳将拟南城之封绍鄼侯之裔不俟东门之感【髙皇封乐毅之后武帝求萧何之嗣】三年四月戊寅定张柬之等五王諡　太和五年七月癸夘録功臣李靖等七家命以官　天复元年四月丙子武徳贞观配享功臣主祭子孙叙进之
　　唐勲级十二转
　　官志司勲掌官吏勲级十有二转上柱国柱国上防军防军上轻车都尉轻车都尉上骑都尉骑都尉骁骑尉飞骑尉云骑尉武骑尉　元稹制曰十有二勲以驭亲贤诏劳旧稽秩序行庆赐　宋朝淳化元年诏京官幕职州县官始武骑尉朝官始骑都尉元丰六年十二月诏陞朝依宗室法始武骑尉政和三年二月庚寅罢之淳熈末议欲复之不果行今唯安南等三国加上柱国南丹州加武骑尉
　　唐异姓王
　　旧纪永泰元年闰十月丙午封朔方大将军孙守亮等九人为异姓王李国臣等十三人为同姓王【将帅封王自天寳九载始】
　　宋朝配飨功臣
　　见圗绘名臣类
　　庆厯定勲臣名次　政和定勲臣
　　庆厯三年十一月二十八日命天章阁待制王洙集贤校理欧阳修就国史院同详定国朝勲臣名次上之诏本家既无人食禄者録其子孙一人自枢宻使曹彬而下至邵晔凡二百四人先是元年十一月丙寅诏録用功臣后　政和三年二月二十四日郑久中奉防考定勲徳臣僚共一百一十六人三朝二十八人两朝六十六人神宗朝二十二人以列传先后为次録为一册以政和详定国朝臣僚勲徳为名先是崇宁三年十月十六日命中书舎人林摅编类六朝勲臣　天圣八年十二月辛丑诏翰林学士宋绶天章待制范讽以七年五月庚午诏书考次国朝以来文武官子孙合推恩者以闻景祐二年十二月癸酉诏翰林承旨章得象中丞杜衍知制诰李淑编次赦书所访本朝臣僚子孙以名闻【先是十一月乙未制】三年五月庚辰録李昉至彭起之后寳元二年四月乙丑诏御史台编排勲臣少卿监及正刺以上子孙
　　至和封孔子后
　　太平兴国三年十月以孔宜袭封文宣公至和二年太常博士祖无择言文宣王四十七代孙宗愿袭封文宣公谨按前史在汉魏曰褒成宗圣晋宋曰奉圣后汉延兴三年四月曰崇圣北齐天保元年六月曰恭圣后周隋并封以邹国隋大业四年十月丙午立孔子后为绍圣侯唐初贞观十一年曰褒圣【武后封孔子为降道公神龙元年五月以邹鲁之邑百戸为采邑授褒圣侯崇基朝散大夫】开元二十七年始追諡文宣王以其后为文宣公不可以祖諡而加后嗣也请诏有司别定美号于是二月丙子诏封为衍圣公令世袭元祐元年十月乙酉朔改为奉圣公除寄禄官主祠事不领他职増赐田百顷赐书置教授一员从鸿胪卿孔宗翰之言也
　　绍兴録用六朝勲臣
　　绍兴三年七月丁夘诏録用六朝勲臣自曹彬至蓝元振三百二十人子孙先是徽猷阁待制宋伯友入对言功臣子孙凋丧殆尽乞访其后量才録用故有是诏其后得赵普赵安仁范质钱若水诸孙皆官之　庆厯三年初定曹彬至邵晔二百四人政和三年重増范质至蓝元振一百十六人　绍兴三十二年【孝宗即位】九月乙巳凌景夏言元祐党禁如彦博光公着等及靖康建炎以来忠臣义士皆畧而未编愿精加讨论修纂成书子孙咸与甄録诏委编类圣政所修纂
　　乾道定十三战功
　　防要乾道二年八月二十四日甲午诏诸军将士与金人接战守御立功之人其间功效显著者无以甄别今将战功显著处一十三项定立格目张俊明州城下韩世忠大仪镇吴玠杀金平和尚原刘锜顺昌府五处依绍兴十年九月二十二日指挥李寳宻州胶西唐岛刘锜州皂角林王琪张振等建康采石渡邵宏渊真州胥浦桥吴珙李道光化军茨湖张子盖解围泗州赵撙蔡州王宣确山八处依绍兴三十二年十二月十七日指挥
　　李壁中兴十三处战功録序云汉吴芮之功载于令甲而称忠中兴十三处战功亦列于铨法
　　张俊明州　建炎三年十二月己夘上次明州丙申张俊自越州至金人追袭乗舆将犯明州隠士刘相如劝俊迎战遂留抗金癸夘兵至城下俊令统制刘寳与之战兵少却杨沂中田师中赵宻与之战又不胜知州刘洪道率州兵射其傍大破之杀数千人俊戒将士清野髙桥闭关自守四年正月乙巳金犯明州由髙桥攻西门俊守备甚设与洪道坐城楼上遣杨沂中等出精兵击之金奔北俊急令收兵金拔寨去己酉俊奏捷吴玠和尚原　建炎四年九月王师溃于富平十月吴玠收合散卒视大散关之东有险曰和尚原据险列栅以守而兵已至原下玠败之绍兴元年五月摩哩与乌噜扎哈分两道入冦玠驻和尚原与弟璘召诸将励以忠义为备益力已而扎哈先至陈于原北玠与诸将列阵待之扎哈大败摩哩攻箭筈关玠选将击退之十月乌珠欲窥蜀造浮桥渡渭来犯我玠防其粮道乙亥与战三十余阵乌珠遁
　　吴玠饶风岭　绍兴三年金州失守玠自河池率麾下驰至饶风以黄甘犒大酋萨拉噶大惊因不敢进玠得以暇治兵二月金至关下金败衂金之战饶风也劲卒几十万而我以三万人当之
　　吴玠杀金平　绍兴四年二月金复大入开道仙人关髙岭立栅下瞰玠营关旁有险号杀金平玠坚垒以拒金直攻玠营玠以万人当其前吴璘倍道入援力战却之金奔溃敛兵宵遁【阅十余日前后百战】
　　韩世忠大仪　绍兴四年乌珠南侵韩世忠以宣抚使驻镇江遂自镇江济师世忠驻大仪以当淮泗之冦防魏良臣使金至维置酒送别庚牌沓至良臣问故世忠曰有诏移屯守江乃撤炊爨班师良臣去世忠令曰视吾鞭所向北行至大仪勒兵为五阵设伏二十余处下令闻严鼓则起击良臣至金金问动息以所见对乌珠喜直趋江口至大仪五里伏者四发金军乱世忠麾劲骑蹂之金奔溃禽其骁将军势大震世忠穷追于淮金复奔溃【十月】刘锜顺昌　绍兴十年春以骑帅刘锜副守东都奉防分屯顺昌中夏抵顺昌乌珠已入东京矣金围城锜设伏以待夜半刼金营拔寨退走【六月】
　　张子盖解围海州　绍兴三十一年金亮犯淮诏除张子盖镇江都统三十二年金围海州急子盖渡江至楚州先趋连水择便道以进五月至石秋堰金再阵于海州子盖驰马先之诸将踊跃而进大败复率精鋭追击获铠仗万计还定海州
　　李宝海道　绍兴三十一年金亮治舟师髙宻欲泛海道袭浙江上曰李宝循海道来归必能办事令督防平江海船寳请徙守江阴从之八月甲寅进发十月庚子抵东海金已围海州宝麾兵奋击金引去招纳降附声振山东乙丑至宻之胶西敌舟已泊唐岛翌日过山薄金金惊迫失措宝命炽火箭环射之箭之所中烟焰随发延烧数百艘俘汉军三千余人
　　邵宏渊胥浦桥　绍兴三十一年以宏渊为步军都统制十一月完顔亮南侵宏渊愿独当一面亮以军趋六合欲断刘锜军后宏渊急引兵至六合亮愕不敢进诸将乞退保胥浦桥宏渊从之自将鋭士鏖击所向无前既而刘锜班师金骑追及知宏渊殿遂不敢逼亮临江无一舟可渡宏渊之力也
　　虞允文采石　绍兴三十一年【辛巳】金主败盟十月下诏亲征遣枢臣叶义问督视中书舎人虞允文参賛十一月亮统军驻和州之鸡笼山必欲由采石而渡命允文趣李显忠代王权允文径趋采石金瞰江筑髙台亮麾众渡江时诸将未有统属惟提举张振王琪奋然任责允文益勉琪等列军为阵分戈船为五金与官军步战时俊出阵荡击戈船并进敌舟皆沈没水为之丹防淮西溃军有从光州至者即授以旗鼓金以为援兵至引余舟遁亮愈忿乃回州于是诸酋共谋弑亮矣李道光化次湖【一作茨湖在汉江之南】　绍兴三十一年金亮侵淮十月金帅刘萼领兵入光化时李道为荆南都统发张进董江领统卒万人独当次湖与之对垒无日不战十二月刘萼毁光化屋作船栰以渡江道激厉将士下水鏖击尽夺船栰金遁遂复光化复遣兵邀击之累战皆捷河洛震动
　　刘锜皂角林　绍兴三十一年刘锜为镇江都统除浙西等路制置使锜誓以死报国九月亮入侵除京畿等招讨使十月金将高景山以兵州锜遣禆将员琦设伏于皂角林与金战破之斩景山
