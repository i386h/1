<!-- { "loadSidebar": true } -->
　　绍兴七年诏修八年秋即史馆开实録院十一年七月戊戌进六十卷【自元符三年至大观四年】丁未提举秦桧迁少保封兾国公庚戌修撰已下各迁秩所修疎畧二十八年二月癸巳修撰贺允中等请重修大观以前实録八月戊戌【十一日】提举汤思退等上一百五十卷以左仆射沈该为礼仪使【自八年秋开院逾二十年乃成　再加増润犹多疎畧】上御垂拱殿进呈讫奉安于天章阁【一云藏于敷文阁】又以小本进入禁中癸夘思退迁左正奉大夫丙午同修国史周麟之奏副本在有司者宜谨其藏不许关借写　乾道四年四月甲寅上钦宗实録四十卷并帝纪【乾道二年十一月起居舍人洪迈奏钦宗日厯已成宜修纂十二月诏免进呈因龚茂良所补日厯而修】五年十二月秘书少监李焘请重修徽録六年置院重修淳熈四年三月九日上重修徽録二百卷考异二十五卷目録二十五卷进呈如二十八年之制【焘荐吕祖谦为检讨审订増削数百条书遂成　汪藻纂元符以来诏防至宣和凡八百六十五卷实録所取十盖七八然犹多脱畧焘増修之】　绍兴以后置二相则右相仍领实録院无次辅则以执政权执政权提举实録自乾道二年十二月魏杞始以无相故也
　　庆元髙宗实録
　　淳熈十五年三月十一日洪迈请开院修纂庆元三年二月五日上二百八十卷起藩邸至绍兴十六年修撰傅伯寿等　嘉泰二年正月二十一日又上二百二十卷起十七年至三十二年修撰袁説友等自奉诏至成书凡十六年成五百卷
　　嘉泰孝宗实録　光宗实録
　　庆元元年七月二十日诏修孝宗实録嘉泰二年诏傅伯寿陆游同修専以委之三年四月十七日上五百卷又上光宗实録一百卷
　　实録自东都以前凡一百六十八年不过一千余卷南度后髙孝六十余年亦一千卷孝録比他书尤疏驳
　　淳祐宁宗实録
　　二年二月上
　　重修太祖实録李沆辞加恩　太祖太宗史成王旦进秩司徒　真録并正史成提举并迁秩　仁英録并两朝正史成提举韩琦曽公亮王珪并辞之但赐器币有差珪又増一子六品服　元祐神録成左相吕大防迁两秩　绍兴重修神録左相赵鼎进二官为左光禄大夫鼎辞赐银帛衣带一子六品服用元丰旧制也
　　记注
　　荀悦申鍳朝有二史左史记言右史记动动为春秋言为尚书君举必记臧否成败无不存焉　隋志周穆天子体制与今起居注正同盖周时内史所记王命之副
　　周公记注
　　春秋左氏隠八年注诸例或发于始事或发于后者固宜有所异同亦或丘眀所记注本末不能皆备疏周公旧凡于记注之文散在诸事丘眀作因记注之文发例故或先或后　左氏序周徳既衰官失其守赴告防书诸所记注多违旧章仲尼因鲁史防书成文遵周公之遗制眀将来之法其发凡以言例皆经国之常制周公之垂法史书之旧章仲尼从而修之以成一经之通体注隠公七年始发凡例特云谓之礼经十一年又云不书于防建此二句于诸例之端眀书于防者皆有经国之常制非仲尼始造防书自制此礼也　昭二年注春秋遵周公之典以序事故云周礼尽在鲁矣疏定四年称备物典防以赐伯禽典防则史官记事之法也
　　汉着记
　　艺文志春秋家汉着记百九十篇【一作卷】注师古曰若今起居注　律厯志刘歆厯谱着纪髙祖即位十二年惠帝着纪七年髙后着纪八年文帝着纪二十三年景帝着纪一十六年武帝着纪五十四年昭帝着纪十三年宣帝着纪二十五年元帝着纪十六年成帝着纪二十六年哀帝着纪六年平帝着纪孺子着纪更始着纪自汉元年讫更始二年凡二百三十嵗光武皇帝着纪以景帝后髙祖九世孙改元建武嵗在鹑尾之张度即位三十三年　五行志凡汉着纪十二世二百一十二年日食五十三朔十四晦三十六先晦一日三【唐开元厯合朔议考汉元光以来史官注记日食有加时者凡三十七事】　邓后纪刘毅上书曰古之帝王左右置史汉之旧典世有注记【儿寛臣瓉曰汉注卒史秩百石宣纪黄龙元年师古曰汉注云此年二月黄龙见广汉】　错策谓髙皇功徳歴之春秋终军上对谓异兽奇木宜使着事者有纪刘向封事言星聚等事而曰皆着于汉纪谷永封事言建始以来【元年】灾异而曰八世着记乆不塞除【李竒曰髙祖以来至元帝】刘歆之谱三统厯则引髙帝至光武着纪以明即位之年班固之志五行则引十二世着纪验日食之数　迁作史记本于防金鐀石室之书固作汉书本于探篹前记汉武有禁中起居注永平中撰建武注记明徳后撰明帝起居注刘毅乞修长乐宫注献帝及晋代以来起居注皆近侍臣所録【后志注引献帝起居注　后五行志注　马融言日蚀曰汉书所载史官占候】　唐陈正卿作续尚书其表谓汉臣着记新体互约于表志则着记为汉起居注昭昭矣
　　汉大事记　大年纪　汉帝年纪　春秋考纪
　　史记汉兴以来将相年表所记有曰大事记有曰相位将位御史大夫位大事若髙祖始为汉中王破项羽践尊位而尊太上皇惠帝城长安文帝除苛律相位若萧何守关中将位若太尉卢绾为燕王御史大夫若周苛守荥阳裴骃案司马迁记事迄于太始元年而此表至阳朔鸿嘉后所増也　艺文志春秋类有太古以来年纪二篇汉大年纪五篇　髙纪五年臣瓉注曰汉帝年纪有信平侯臣陵都武侯臣起　文纪三年柴武注臣瓉曰汉帝年纪为陈武　武纪天汉元年秋注闭城门大捜臣瓉曰汉帝年纪六月禁逾侈七月闭城大捜则捜索逾侈者也征和元年十一月臣瓉注引汉帝年纪发三辅骑士大捜长安上林中　前叙起元髙祖终于孝平十有二世二百三十年为春秋考纪注师古曰谓帝纪也【错云刻于玉版蔵于金匮歴之春秋纪之后世为帝者祖宗与天地相终】　史迁既易编年为纪而将相名臣年表之作复以汉兴以来大事为之记葢以成春秋之法也上自髙祖肇造下迄天汉纪年之后凡闿基剏业则书之髙帝元年春王汉秋定雍二年定塞翟等国据荥阳三年定魏代赵四年定齐及燕五年破楚践位是也伐畔除则书之若髙祖之击信布孝景之击吴楚是也凡定都营国则书之若都关中城长安若长乐未央之成太仓西市之立是也封建朝觐则书之若髙祖王兄仲于代文帝王诸子于太原等国景立河间诸王武立六安诸王与夫楚元齐悼之来朝诸侯王之至长安是也凡尊亲立庙册后建储之礼则书之若髙祖之尊上皇惠景之立髙文庙与夫太子之立书于髙帝之二年卫后之立书于元朔之初载是也凡肆除虐导民兴利则书之若赦复作除孥律孝悌力田之置八铢钱货之行是也凡郊祀正朔祥瑞灾异则书之渭阳之祀雍畤之幸建元之纪号太初之正厯与夫汾隂寳鼎之出河决地动之异是也
　　汉禁中起居注
　　隋志汉武帝有禁中起居注　通典周官有左右史记其言事盖今起居之本汉武帝禁中起居注马后撰眀帝起居注则汉起居似在宫中为女史之任魏晋著作掌之后皆近侍之臣録记后魏始置起居令周有著作二人掌缀録起居著作之任自此而分　西京杂记葛洪家有汉武禁中起居注一卷汉武故事二卷【抱朴子论仙按汉禁中起居注】　北史桞蚪曰汉魏以还宻为记注徒闻后世无益当时
　　汉建武注记　显宗起居注
　　马严永平十五年显宗召见诏留仁寿闼与校书郎杜抚班固等杂定建武注记　隋志刘珍等撰汉记起光武记注至灵帝　眀徳马后纪后自撰显宗起居注削去兄防参医药事曰不欲后世闻先帝数亲后宫之家故不着也　荀恱申鉴先帝故事有起居注日用动静之节必书焉宜复其式内史掌之以纪内事　杨赐侍讲注籍　文选赭白马赋李善注引汉眀帝起居注帝向太山至荥阳有鸟鸣轭云云
　　汉史官注记
　　见天文书及唐厯议
　　汉长乐宫注　古今注
　　和熹邓后纪初元五年平望侯刘毅以太后多徳政欲令早有注记上书安帝宜令史官着长乐宫注圣徳颂以敷宣景燿勒勲金石垂之日月摅之罔极帝从之伏无忌不其侯无忌与黄景崔寔等撰汉记又自采集古今删着事要号曰伏侯注　隋志杂史伏无忌古今注八卷其书上自黄帝下尽汉质帝【唐志三卷】
　　晋古今注
　　唐志仪注类崔豹古今注一卷又杂家崔豹古今注三卷【舆服都邑音乐鸟兽鱼虫草木杂注问答释义八篇】周防续古今注三卷【崇文目有之】　隋志杂家古今注三卷　书目杂家古今注三卷晋太傅丞崔豹撰杂取古今名物各为考释凡八门中华古今注三卷五代唐马缟撰初崔豹进古今注原释事物剏始之意缟复増益注释以眀之凡六十六门晋泰始起居注　咸宁注【见元防】　起居注梁流别起居注
　　隋志晋泰始起居注二十卷【唐志同】咸宁起居注十卷【唐志二十二卷】太康起居注二十一卷【唐志二十二卷】并李轨撰建武太兴元康咸和咸康建元永和升平隆和兴宁咸安太和宁康太元隆安元兴义熈元熈皆有之【唐志有永平永昌】宋刘道防【唐志作荟】撰晋起居注三百一十七卷【唐志三百二十卷】梁徐勉以起居注烦杂乃为流别起居注六百六十卷【唐志有四十七卷失姓名】　蜀志注引晋泰始起居注载诏曰诸葛亮在蜀尽其心力其孙京随才补吏　文选注引晋起居注太康四年诏　世说注引惠帝建兴太元起居注　魏志注案陆机惠帝起居注　宋书傅亮与蔡广书引陆士衡起居注元嘉十四年河西王求晋起居注　宋志地理以晋宋起居凡诸记注推讨辨折　齐永明二年沈约兼著作郎撰次起居注　周兴嗣撰皇帝实録皇徳记起居注职仪
　　唐六家起居注
　　志起居注类六家三十八部一千二百七十二卷郭璞穆天子六卷李轨晋太始起居注二十卷何始真晋起居钞五十卷刘道荟晋起居注三百二十卷王浚之三代起居注钞十五卷温太雅大唐创业起居注三卷此六家之着録者若汉献帝晋咸宁太康永平咸和咸康大兴建元永和升平隆和兴宁太和咸安宁康太元崇宁元兴义熈元熈宋永初景平元嘉孝建大眀后魏齐永眀梁大同陈隋起居注及晋起居注钞流别起居注失姓名者二十六家而不着録者开元起居注姚璹修时政记三家三千七百二十五卷总七家七十七部【并实录诏令】　隋志自穆天子汉献帝起居注至隋开皇南燕注四十四部一千一百八十九卷　六典四十一部旧志列代起居注四十一家
　　唐创业起居注　贞观注记
