<!-- { "loadSidebar": true } -->
　　地官大司徒乡三物教万民賔兴之三曰六艺射　乡师正嵗稽乡器党共射器【射器弓矢楅中之属党正主集为之】　乡大夫以乡射之礼五物询众庶【疏州长春秋二时习射于序名为乡射物事也】一曰和二曰容三曰主皮四曰和容五曰兴舞注司农云和闺门内行也容容貌也主皮善射射所以观士也谓和载六徳容包六行主皮和容兴舞则六艺之射与礼乐与射之时民必观因询之也孔子射于矍相之圃观者如堵墙射至于司马使子路执弓矢出誓射者又使公罔之裘序防觯而语询众庶之仪若是乎庶民无射礼因田猎分禽则有主皮疏仪礼乡射云豫则钩楹内堂则由楹外又云序则物当栋堂则物当楣堂谓乡学乡大夫所行射礼也豫谓州长春秋习射于序此询者是三物之内三物其事十有八今六徳之中唯问和六行之中唯问容六艺之中惟问礼乐射既贡贤于王其余未能尽备畧举五者问之乡射记唯君有射于国中其余则否乡射在城外众庶皆观焉故得询五物天子诸侯射先行燕礼乡大夫士射先行乡饮酒礼孔子为乡大夫乡射之礼先行饮酒礼子路为司射【易氏曰五物徳之发见于射者也射之物有五而其节有三曰和曰容见于未射之时主皮和容见于射侯之际兴舞特见于既射之后此射之序也内志正而其节比于乐是之谓和外体直而其容比于礼是谓之容以中鹄为主是谓主皮礼乐交作是为和容发扬蹈厉是为兴舞州行州射之礼乡行乡射之礼及三年而賔兴】　州长春秋以礼防民射于州序注序州党之学防民而射所以正其志也　夏官诸子秋合诸射　仪礼乡射礼第五乃合乐周南闗雎葛覃卷耳召南鹊巢采蘩采苹工告于乐正曰正歌备司正【立司正以监之】司射【主人之吏也】司正为司马司射适堂西命弟子设丰【将饮不胜者丰形似豆而卑】乐正东面命太师曰奏驺虞賔兴乐正命奏陔　礼记王制耆老皆朝千庠【乡学也乡礼春秋射】元日习射上功习乡上齿　论语射不主皮马融注射有五善一曰和志【体和】二曰和容【有容仪】三曰主皮【能中质】四曰和颂【合雅颂】五曰兴武【与舞同】家语孔子射于乡射于是退而与门人习射于矍相之圃　周礼大聚解立乡射以习容　射义注郑目录云记燕射大射之礼别录属吉礼疏此篇中有乡射又云不失正鹄正则賔射然则乡射賔射俱有之矣桑弧蓬矢取其质也用六者射天地四方也礼射唯四矢者示事有不用也象御四方之乱孔子射于矍相之圃子路出延射者是将射之前案乡射司射比众耦于堂西但观者既多庭中不容故出延之入乃比耦以初门外未入观者既多未有賔主之礼故誓恶者令不入射礼毕旅酬之时乃使二人举觯乡射礼毕司马反为司正乐工升堂复位賔取俎西之觯酬主人主人酬大夫自相旅毕君使二人举觯于賔与大夫此公罔之裘序防二人举觯之节也又云其侯并同賔射之法郑注云乡侯二正　汉石渠议【见后汉志注】甘露三年三月黄门侍郎临奏乡射合乐大射否何也韦成曰乡人无乐故合之朝廷君臣固有乐矣　郊特牲疏王者猎在囿而主皮射亦在泽故郑注乡射记引尚书传主皮射陈于泽然后卿大夫相与射也又云向之取也于囿中勇力之取也今之取也于泽宫揖逊之取也泽习礼之处　燕礼疏乡射賔与主人为耦此君与賔为耦亦是异于乡射也　大司马疏大射是将祭而射故用诸侯为六耦賔射亦用六耦用卿大夫为之燕射三耦用卿大夫已下为之　射人疏案乡射记乡侯五十弓弓二寸以为侯中　行苇疏孔子射于矍相之圃先行饮酒之礼则孔子用乡射礼　公羊注诸侯嵗贡小学之秀者于天子学于大学其有秀者命曰造士行同而能偶别之以射然后爵之
　　周燕射　飨射　羣臣射礼
　　春官乐师燕射帅射夫以弓矢舞【射夫众耦也】　司几筵大飨射王立依前南乡　司服飨射则鷩冕注飨食賔客与诸侯射也　笙师飨射共其钟笙之乐　夏官司弓矢大射燕射共弓矢并夹注每人一弓乗矢　缮人掌诏王射疏王射先行燕礼以大夫为賔賔与王为耦冬官梓人张兽侯则王以息燕注燕谓劳使臣与羣臣饮酒而射　仪礼燕礼射人告具【注射人主此礼以其或射也】射人遂为司正若射则大射正为司射如乡射之礼【大射正射人之长也】君与射则为下射袒朱襦乐作而后就物　诗行苇四鍭既钧序賔以贤四鍭如树序賔以不侮传鍭矢参亭疏参亭谓三分矢一在前二在后轻重钧亭四矢皆然周礼司弓矢鍭矢杀矢用诸近射田猎恒矢庳矢用诸散射注云散射谓礼乐之射此养老即是礼射而用鍭矢此与賔客私宴不与常射同笺周之先王将养老先与羣臣行射礼以择其可与者以为賔疏礼称将祭而射谓之大射养老与祭相类亦射以择賔则亦为大射礼射有三賔射在朝而以射娱賔燕射因燕而射以为乐皆无择士之义此射必大射也王肃以此为养老燕射案燕射于燕旅酬之后乃为之不当设文于曾孙维主之上岂先为燕射而后酌酒也射义云古者天子诸侯将射必行燕礼卿大夫之射必行乡饮酒之礼大射礼搢三挟一个谓卿大夫若其君则使人属矢不亲挟也　乡射记君国中射则皮树中以翿旌获白羽朱羽揉【注国中城中也谓燕射也】于郊则闾中以旌获【注于郊谓大射也大射于大学王制曰大学在郊】于竟则虎中龙【于竟谓与邻国君射也】
　　周賔射
　　大宗伯以賔射之礼亲故旧朋友注射礼虽王亦立賔主疏案大射礼以大夫为賔主　小臣賔射掌事如大仆之法注与诸侯来朝者射　牛人掌賔射共膳羞之牛　鏄师賔射鼓金奏之乐　眡了賔射奏钟鼓　典庸器賔射设笋虡陈庸器　射人以射法治射仪注此賔射于朝之礼【详见前大射】不言士此与诸侯之賔射士不与也疏司裘大射不言士案下文士豻侯二正则士得自行賔射不得与君賔射矣大射在学故有着冕在扆之事賔射在路门之外朝与彼异【司裘疏賔射射正大射射鹄】　梓人张五采之侯则逺国属注五采画正之侯賔射也　射义疏射矍相之圃谓賔射郑注乡侯二正是用賔射之正凡賔射之侯谓之正天子賔射用五正三正二正之侯畿内诸侯賔射用三正卿大夫士二正畿外诸侯同天子
　　周郊射
　　乐记武王克殷散军而郊射左射貍首右射驺虞而贯革之射息也裨冕搢笏而虎贲之士说剑也注郊射谓为射宫于郊也左东学也右西学也疏诸侯习射东学天子习射西学皇氏以为射必中如貍之取物其义非也【郑注大射云貍首逸诗貍之言不求也其诗有射诸侯首不朝者之言因以名篇】　武成乃偃武修文注倒载干戈包以虎皮示不用行礼射设庠序修文教
　　周礼射
　　书武成乃偃武修文注行礼射　礼司弓矢散射注谓礼射及习射　诗行苇疏养老即是礼射而用鍭矢者此与賔客私宴不与常射同礼射有三賔射在朝而射以娱賔燕射因燕而射以为乐是无择士之义乐记云祀于明堂食老更于大学是祭与养老相类故知此射必大射也　射义疏礼射唯四矢
　　周五射　三射
　　大司徒六艺注射五射之法　保氏教六艺三曰五射注白矢参连剡注襄尺【襄音让】井仪也疏白矢矢贯侯过见其镞白参连前放一矢后三矢连续而去剡注羽头髙镞低而去剡剡然也襄尺臣与君射不与君竝立襄君一尺而退也井仪四矢贯侯如井之容仪【汉陈敬王传愍王宠善努射十发十中中皆同处华峤书曰宠射其秘法以天覆地载参连为竒又有三防三小三防为经三小为纬然要在机牙六韬太黄参连弩见李广传注】　射义疏凡天子诸侯及卿大夫礼有三射一为大射是将祭择士之射二为賔射诸侯来朝天子入而与之射也或诸侯相朝而与之射也三为乡射谓燕息而与之射【賔之初筵郑笺射礼有三大射賔射燕射】其天子诸侯大夫三射皆具其士无大射故司裘职云大射唯明王及诸侯卿大夫不及于士賔射燕射士皆有之射人云士射豻侯二正是士有賔射也又乡射记曰士布侯画以鹿豕是士有燕射矣此三射之外又有乡射谓乡大夫贡贤能之后行乡射之礼而询众庶又有州长射于州序之礼其侯并同賔射之法郑注云乡侯二正又有主皮之射二一是卿大夫从君田猎班余获而射书传云凡祭取余获陈于泽卿大夫相与射郑注乡射称主皮者无侯张兽皮而射之主于获也二是庶人亦主皮郑注周礼庶人无侯张皮而射之是也【诗行苇正义大夫射礼有五大射賔射燕射乡射主皮之射】又有习武之射司弓矢云弧弓以授射甲革椹质是也画布曰正则賔射也栖皮曰鹄则大射也【周礼正义大射射鹄賔射燕射射侯】　射人疏梓人有二等侯云张皮侯而栖鹄及司裘虎熊豹皆大射之侯也张五采之侯及五正等皆賔射之侯也张兽侯及乡射记天子熊侯白质之等皆燕射之侯也三射各有其侯先郑以皮侯释正侯非也　射义诸侯之射必先行燕礼疏案仪礼大射在未旅之前是先行飨礼而云燕者燕初似飨燕射则尊卑皆用一侯君画一臣画二燕射射熊虎豹不忘上下相犯射麋鹿豕志在君臣相养也其耦射人云诸侯以下谓畿内也若畿外诸侯以下则皆三耦大射及乡射并左传襄二十九年晋士鞅来聘射皆三耦是也　司弓矢恒矢庳矢用诸散射注谓礼射及习射也疏礼射者即大射賔射燕射之等其习亦于此三射中为之　通典周初千八百国所以崇三射之制立五善之目于兹选士由此封侯本在戡敌实寓大政　【晋竹书有缴书二篇论弋射法】
　　周皮侯　五采侯　兽侯　祭侯
　　梓人为侯广与崇方参分其广而鹄居一焉上两个与其身三下两个半之上纲与下纲出舌寻张皮侯而栖鹄则春【春读为蠢蠢动也】以功【大射】张五采之侯则逺国属【賔射】张兽侯则王以息燕【燕射】祭侯之礼以酒脯醢其辞曰惟若宁侯毋或若汝不宁侯不属于王所故抗而射女注皮侯以皮饰司农曰王大射共虎熊豹侯也又射人曰王大射则以貍歩张三侯五采侯者五采画正之侯王以六耦射三侯九节五正诸侯朝防张之所谓賔射也兽侯画兽之侯乡射记曰凡侯天子熊侯白质诸侯麋侯赤质大夫布侯画以虎豹士布侯画以鹿豕凡画者丹质是兽侯之差也息者休农息老物燕谓劳使臣若与羣臣饮酒而射【侯之别有三易氏曰后郑谓大射之侯用鹄賔射之侯用正燕射之侯用质合于梓人之说】　射人祭侯则为位注祭侯献服不服不以祭侯为位为服不受献之位也大射曰服不侯西北三歩北面拜受爵疏大射礼使服不氏负侯将祭之时先设位于侯西北北面　射鸟氏矢在侯髙则以并夹取之司弓矢疏天子用王弧射虎侯用唐大射熊侯用夹
　　庾射豹侯　礼记正义【射义】虞书曰侯以明之是射侯见于尧舜夏殷无文周则具矣　仪礼大射仪司马命量人量侯道与所设乏以貍歩大侯九十参七十干五十设乏各去其侯西十北十遂命量人巾车张三侯　诗猗嗟终日射侯不出正兮笺正所以射于侯中者天子五正诸侯三大夫二士一皆居侯中参分之一賔之初筵大侯既抗弓矢斯张射夫既同献尔发功发彼有的以祈尔爵笺天子诸侯之射皆张三侯故君侯谓之大侯【乡射礼注兽侯燕射则张之乡射及賔射当张采侯二正　乡大夫注主皮者张皮射之无侯】
　　周射器
