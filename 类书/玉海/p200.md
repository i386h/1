<!-- { "loadSidebar": true } -->
　　【北郭所谓居也三乌五鹿青牛白马所谓志也　或王父字为氏或公子公孙为氏或父之母弟列伯仲叔季为氏其族也或以先諡或以世功或以君赐】秦既灭学诸侯子孙失其本系汉兴司马迁父子乃约世本修史记因周谱明世家乃知姓氏之所由出虞夏商周昆吾大彭豕韦齐桓晋文皆同祖也更王迭伯多者千祀少者数十代先王之封既絶后嗣其福犹为彊家汉髙帝兴徒步有天下命官以贤诏爵以功誓曰非刘氏王无功侯者天下共诛之先王公卿之胄才则用不才弃之不辨士与庶族然则始尚官矣然犹徙山东豪杰以实京师齐田与楚屈昭景皆右姓也其后进拔英豪论而録之盖七相五公之所由兴也魏氏立九品置中正尊世胄卑寒士权归右姓以其州大中正主之晋宋因之始尚姓已然其别贵贱分士庶不可易也于时有司选举必稽谱籍而考其真伪故官有世胄谱有世官贾氏王氏谱学出焉由是有谱局令史职皆具过江则为侨姓王谢袁萧为大东南则为吴姓朱张顾陆为大山东则为郡姓王崔卢李郑为大关中亦号郡姓韦裴栁薛杨杜首之代北则为虏姓元长孙宇文于陆源窦首之虏姓者魏孝文帝迁洛有八氏十姓三十六族九十二姓八氏十姓出于帝宗属或诸国从魏者三十六族九十二姓世为部落大人并号河南洛阳人郡姓者以中国士人差第阀阅为之制凡三世有三公者曰膏粱有令仆者曰华腴尚书领防而上者为甲姓九卿若方伯者为乙姓散骑常侍太中大夫者为丙姓吏部正员外郎为丁姓凡得入者谓之四姓故江右氏族凡郡上姓第一则为右姓大和以郡四姓为左姓齐浮屠昙刚类例凡甲门为右姓周建德氏族以四海通望为右姓隋开皇氏族以上品茂姓为右姓唐贞观氏族志凡第一等为右姓路氏着姓畧以盛门为右姓栁冲姓族系録凡四海望族则为右姓不通歴代之说不可以言谱也　志栁冲大唐姓族系录二百卷【岑羲氏族录卷亡】　防要神龙元年五月十八日栁冲上表愿修氏族之谱上从之令左仆射魏元忠等八人重修至先天二年三月栁冲奏所修姓族録成上之凡二百卷又令刋定至开元二年七月二十二日毕上之【昭文馆学士栁冲左庶子刘子　旧纪七月丙午上】　徐坚碑云及栁冲等同修姓氏系録　郑樵氏族畧曰姓氏之学最盛于唐而国姓无定论林宝作元和姓纂而自姓不知所由来自隋唐而上官有簿状家有谱系官之选举必由簿状家之婚姻必由谱系歴代并有图谱局置郎令史掌之仍用博通古今之儒知撰谱事凡百官族姓之有家状者上之官为考定详实藏于秘阁副在左戸
　　唐编古命氏
　　书目永隆二年李利涉撰三卷凡二百五十六姓着胄系之始其末又载诸氏族谱一卷云梁天监七年中丞王僧孺所撰俾士流案此谱乃通昏姻贞观六年又命髙士廉等定氏族明加禁约云【崇文目同】
　　唐官姓氏记
　　志李利涉唐官姓氏记五卷初十卷后亡其半又编古命氏三卷
　　唐刘氏谱
　　防要长安四年凤阁舎人刘知几撰刘氏谱推汉氏为陆终苗裔非尧之后彭城丛亭里诸刘出自宣帝曾孙司徒居巢侯刘恺之后不承楚元王交皆援据明白前代所误虽为流俗所讥学者服其该博　志刘氏谱考三卷家史十五卷【并刘子】　隋河间刘善经亦着诸刘谱三十卷　左传其处者为刘氏正义曰汉初左氏不显明帝时贾逵上疏曰五经皆无证图防明刘氏为尧后者左氏独有明文前世借此以求道通故后引之为证　宋朝河南刘氏由政防至十一世而世牒具存
　　唐衣冠谱　着姓略记
　　路敬淳传武后时数受诏纂辑庆防仪典武后称之尤明姓系自魏晋以降推本其来皆有条序着姓略衣冠系谱等百余篇云唐初姓谱学惟敬淳名家其后栁冲韦述萧頴士孔至各有撰次然皆本之路氏　志路敬淳衣冠谱六十卷又着姓略记二十卷
　　唐开元谱
　　韦述传述好谱学见柳冲所撰姓族系録【二百卷】每私写懐之还舍则又缮録故于百氏源派为详乃更撰开元谱二十篇【述典掌图书余四十年任史官二十年】　志韦述开元谱二十卷
　　唐姓源韵谱
　　晁氏志张九龄撰五卷依春秋正典柳氏万姓録世本图捃摭诸书纂为此谱分四声以便寻阅
　　唐新定诸家谱録
　　志一卷李林甫等　书目天下郡望姓氏族谱一卷李林甫等撰【崇文目同】记郡望出处凡三百九十八姓天宝中颁下非谱裔相承者不许昏姻
　　唐百家类例
　　孔至传歴著作郎明氏族学与韦述萧頴士柳冲齐名撰百家类例以张说等为近世新族剟去之说子垍方有宠怒曰天下族姓何豫若事而妄纷纷耶垍弟素善至以实告初书成示韦述述谓可及闻垍语惧欲更增损述曰丈夫奋笔成一家书奈何因人摇动有死不可改遂罢时述及頴士冲皆撰类例而至书称工　志韦述百家类例三卷孔至姓氏杂録一卷　防要乾元元年著作郎贾至【按贾至传由单父尉拜起居中书舍人徙岳州司马寳应初召复故官不曽迁著作郎疑是孔至】撰百家类例十【十六十九】卷其序防曰以其婚姻成家冠冕备尽则存诸大谱所纪者唯尊官清职记本元分为十卷爰列百氏其中须有剖析各以当族注之通为百氏以陇西李氏为第一至贞元中左司郎中柳芳论氏族序四姓则分甲乙丙丁之次列四海士族则先山东载在唐厯　中兴书目百家类例一卷工部侍郎韦述撰又以大唐缙绅进姬周十八姓大唐相门甲族八十六家附其后　书目姓氏古今杂録一卷孔至载氏族冠冕昏姻之盛又以方数甲乙纪之　陆羽有江表四姓谱十卷
　　唐永泰新谱　皇室新谱　【宗正谱牒】
　　栁璟传初芳永泰中【防要二年十月七日】按宗正谱牒断自武德以昭穆系承撰永泰新谱二十篇其孙璟开成初【防要四年正月】因召对文宗叹新谱详悉诏璟攟摭永泰后事缀成之复为十篇戸部奉笔札廪料　志柳芳永泰新谱二十篇一作皇帝室新谱柳璟续谱十卷李衢大唐皇室新谱一卷　防要【旧纪】永泰二年冬十月七日己丑宗正卿吴王祗奏修史官太常博士柳芳撰皇室永泰新谱二十卷上之开成四年闰正月勅翰林学士柳璟修续皇家永泰谱　中兴书目皇室新谱一卷李林甫撰宗御制序其谱言李氏之先出于髙阳氏之子咎繇为尧理官以官命族因为理氏其后理证得罪于纣证之子利正避难于伊侯之墟食李而得全因改理为李氏咎繇七代孙曰干字先果天宝二年三月追尊为先天太皇帝干生耳字伯阳干封元年二月追尊为混元皇帝天宝三年三月又加大圣祖自此载唐二十帝后周武帝敕鲍宏修皇室谱分为帝绪疏属赐姓三篇北史元晖业撰魏藩王家世号曰辨宗録四十卷【唐志】
　　【二卷】
　　唐续古今人表
　　志杂史有韩祐续古今人表十卷开元十七年上授太常寺太祝　梁江子一续班固九品
　　唐元和姓纂
　　志林宝元和姓纂十卷　林寳自序壬辰之歳诏加邉将之封朔方之别帅阎某者有司建之邑于太原列郡焉阎子上言治爵九士族之而封乖本郡恐非旧典翌日上谓相国赵公曰宜召通儒硕士辨卿大夫之族姓者综修姓纂每加爵邑则令阅视庶无遗谬凡二十旬纂成十卷自皇族之外各依四声类集每韵之内则以大姓为首元和七年壬辰十月知制诰王涯为后序　邓名世曰姓纂稍能是正数十条而齐秦之属亦所未暇至鉏丘茅夷指为复姓又不胜其谬矣　防要元和七年王涯撰姓纂十卷上之　志又有陈湘姓林五卷王元感姓氏实论十卷崔日用姓苑畧一卷
　　唐孔子系叶
　　志黄恭之二卷【崇文目三卷】　中兴书目阙里谱系【一作世系】一卷元丰中孔子四十六代孙宗翰刻而之绍兴五年洪兴祖正其缺误又作先圣年表列之卷首成铎重定文宣王家谱一卷　南史刘縚着先圣本记十卷　家语有本姓解第三十九【春秋正义引家语本姓篇】
　　唐诸臣门族
　　宰相世系表唐世多诸臣亦各修其家法以门族相髙材子贤孙不陨世德或父子相继居相位或累数世而屡显终唐世不絶盛矣　唐相二百六十九人凡九十八族始于裴氏　宰相二十三人【崔氏十房】十七人【裴氏五房赵郡李氏六房　张氏】十三人【王氏三房】十四人【韦氏九房】十二人【刘氏七房】十
　　一人【杨氏杜氏】十人【李氏四房萧氏二房】九人【郑氏二房南祖北祖】八人【卢氏】六人【窦氏二房陆氏魏氏】五人【苏氏武氏】四人【赵氏郭氏韩氏髙氏】三人【薛氏南祖西祖于氏　栁岑　马　陈　房宇文　徐　袁氏】二人【戴　姜　孙　许　乐　宗姚　周　令狐　牛　齐】
　　【贾氏】　萧氏八叶【表云齐梁房九人】张氏三世
　　唐相谱
　　书目一卷不知作者纪武德元年裴寂为相讫李忠臣大厯十四年拜平章事末云今上大厯十四年五月即位十五年正月一日改元建中所记宰相六人至关播而止葢德宗时所谱也　崇文目宰相甲族一卷【艺文志同】韦述萧頴士撰记相门甲族王方庆李义琰崔元暐以下凡十四家
　　唐百氏谱
　　书目五卷国子助教裴扬休撰凡三百五十八姓汉姓三百七蕃姓一百二十五姓源韵谱五卷唐曹大宗采诸书述姓氏郡望以四声类之又一本云张九龄撰所存止三卷　崇文目唐氏谱畧一卷
　　唐书总纪帝系
　　国史志三卷帝系图一卷
　　圣朝臣僚家谱
　　国史志一卷　太宗时韩溥好谈唐朝氏族近世之肉谱
　　景祐姓解　熙宁姓纂
　　景祐二年邵思撰姓解三卷凡一百七十门二千五百六十八氏以偏旁类次自序云歴代功臣名士布在方册者次第而书所以恢张世胄其余疎族异望削之　熙寕姓纂六卷熙宁中钱明逸撰用声韵类次以国姓为首羣史姓纂韵谱六卷建炎中黄邦俊纂録史姓氏　先儒欲收世族
　　复小宗立谱法　吕大临有宗子议祖谦有宗
　　法
　　绍兴姓氏书辨证　春秋谱　百族谱
　　四年三月乙亥抚州邓名世以所着春秋四谱六卷辨论谱说十篇古今姓氏书辨证四十卷来上吏部尚书胡松年看详学有渊源辞亦简古考订明切多所按据诏引见殿上【二十五日】九月六日赐进士出身充史馆校勘【防要一十四卷书目十二卷】　序曰春秋时善论姓氏者鲁有众仲晋有胥臣郑有行人子羽皆能探讨本源自炎黄而下如指诸掌　専取左氏国语为主参以五经子史之文自风俗通以来【如姓苑百家谱姓纂】凡有所长尽用其说穿凿讹谬必辨驳之始于国姓余分四声终于汉姓蕃姓补遗凡四十卷【续书目卷同】复以熙宁姓纂皇朝百官公卿家谱参订书始于政宣而成于绍兴之中年名世子椿年裒集次序之其书始备　绍兴中丁维臯撰百族谱三卷自皇朝司马氏以下百官族姓皆推源流疏派别志名字爵位録世谱家及行状神道碑之类周必大为序
　　宋朝氏族志
　　郑樵为氏族志五十七卷又有氏族源氏族韵等书几七十卷　通志有氏族畧论得姓受氏有三十二类此外则有四声又有复姓四声以氏族不得其所系之本禄以报功故其世可延位以尊贤故其官当择　陈田互出虢郭俱开束晳改疏傅之宗辅果易晋卿之号千秋去田宗随防别刘氏　汉赐秺侯尚采祭天之义魏亲程昱用畴捧日之心【赐姓名】　潘岳述家风陆机陈世徳

