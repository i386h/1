<!-- { "loadSidebar": true } -->
　　无所　困虽犹鬬乱不能军　军营对日兵气浮天阙巩之甲犀兕七重艅艎之船舳舻千里　塞丹浦之遥源拔緑林之奥本　聚米而山川可料变帜而壁垒尽倾　吴钩楚练照耀隂山冀马燕犀张皇穷漠　运其长防悉心而效六竒接以短兵指掌而论七纵　棰塞长河泥封函谷　卫霍之袭荤允异道而征辛赵之撃防羌两从其请　瓯脱不守髦头匿光　遗械如草流膏成川　千里烟尘百道旗鼓　漏网得逸擐甲复来耻于生降穷以死决　犹逃宻网尚反只轮　且稽分体未即然脐　举天毕以掩暴倾云汉而涤氛　月垒连营云旗蔽野　未展鹰扬已皆鱼烂　受命中军习流下濑　迅骑追风精甲耀日　数其擢髪之愆成于屈指之计　月羽纷登云冲震发冞入其阻大殱厥家
　　归美
　　天授宏略神输秘图　动九天之上以发谋见万里之外而制胜　上帝临而无贰无虞三事就而不留不处敷奏其勇遹骏有声　师出以律载纉武功兵义者王恭行天罚　诞敷文德肃将天威　明明庙谟矫矫王造　布昭汤武遹骏文声　威极雷霆谋究造化潜运睿筭独决神机　穷天尽地皆为寿域之人赤子秀眉共老止戈之代　蓄睿筭于霄汉之表画圣谟于造化之先　用仁义为干戈以恩信为疆场　用瀛漠为四守统华夏为一家　天所助者顺也臣何力之有焉赖天之灵敌王所忾　民所欲而天必从君之训而臣何力　舜敷文德七旬舞于两阶周驾戎车一月至于三防　下神兵于九天决睿图于万里　天保以上治内下武之声继文　用充国金城之略过伏波铜柱之封　有常而立武事不战而屈人兵　郤献何力敢推羣帅之功叔向有言实在明君之德　不待横草之功共成破竹之势　王奋厥武彼乌敢当天诱其我得多筭　奏铙歌而祀清庙告于文人称夀斚而御端闱明示得意　臣何力焉君之训也　役无再举庆不一书　乏吉甫之文武缺郤縠之诗书此皆诸将叶心羣帅宣力　北辰居而星共大风起而云飞　干健天行夬扬号厉　正今日鲸鲵之僇絶异时蛇豕之妖　共集堂堂之陈用成善善之功　天地合谋神助伐法天立道与神为谋　布昭圣武充防威神　武库韬戈戎亭彻百蛮奔走南逾铜鼓之乡万里讴謡西出玉闗之路　镂灵山而梁孙原衅温禺而染尸逐　动罔不吉战比有功　室家庆商后之来苏父老喜汉仪之复见　华封祝尧兆皇基于千载夷歌颂汉美王泽于三章　惟皇天全付所覆率宁人有指之疆　一成祀夏力图宗庙之安三户亡秦胥慰人神之望　时龙御汉方开有道之符月马饮江亟底自焚之祸　歌狸首而息射咏杕杜以劳师　甲兵不试岂月三防之足多土宇昄章笑日百里之犹陋　皇威天覆辨职方九州之图圣敬日跻朝明堂四门之位舞干羽而有苖格献象而淮夷来　是伐是肆于理于疆　圣筭先定王诛不留　成筭自天欢声属海　睿筭中潜神威外憺　成破竹之势奏采薇之诗　不疾而速【又作得道多助】惟断乃成　见汉武节布唐阳春　铺淮濆啴王旅已观因垒之降伐玁狁奏肤公伫见犂庭之举　告清庙以献俘即正藁街之僇坐明堂而受计尽还葱岭之图蛮荆率服初无方叔之壮犹江汉既平行对宣王之令闻　民劳汔可小康甫迓升平之运胡灭诚为大庆愿臻混壹之期　接千嵗之统上万年之觞　有常德立武事以成功告神明　表西郊之道示无万里之行举外廷之觞更上亿年之寿　舞两阶之羽幸亲睹于苖征上万年之觞顾莫陪于虎拜　罢七旬之干羽收六月之车徒　再造可封之俗因櫜不战之弓　守在四夷对扬万寿　左执律右秉钺愿先周乐之容东渐海西被沙兼纪禹功之盛　受俘而献太庙于以慰在天之灵盛醢以赐诸侯庻几示为臣之戒　不以贼遗君父已殄凶残凡克敌示子孙毋忘勲伐　有德以立武事稽首以扬王休　脩我戎而整六师矢文德而洽四国制军而纠邦国饮至而昭文章　道德成乎安强已
　　觌灵台之偃伯政刑脩于间暇岂复潢池之弄兵　赤眉已破逺逾汉光再造之勲淮夷攸铺愿纪周后中兴之雅　布昭圣武对扬王休　将从天落兵若山行扬兵九天之上决胜千里之中　奉威懐之命以律而臧兼夷夏之师在和而克　臣妾兆民庭衢六合　破碎戎胆振腾天威　百蛮成冠带之乡五兵为耒耜之器　拯遗甿于沟渎非圣不能扫余沴以雪霜非天不可　临斩戎王将置稾街之下提封汉境愿穷葱岭之西　雷声龙见地辟天开　履至尊而制六合征弗庭而绥兆民　天生五材谁能去兵武有七德所以禁暴至諴感神苖民于焉格舜常德立武徐土所以归周图上金城之略生入玉门之闗　所亡少少益办多
　　多　天落妖彗风摧阵云　援枹不待于五申破竹遂成于三防　时雨霈戎轩之防迅霆擢贼垒之坚　闻爼豆未学军旅之事听鼓鼙则思将帅之臣　圣谟洋洋防授折冲之略虎臣矫矫共懐敌忾之忠　重整汉仪再隆周道　舂长狄之喉繋郅支之颈　有常以立武事一举而空朔庭　虎士説劒龙庭听笳　运竒堂上之兵制胜目中之众　万里扫邉顾牧马不敢南下一时来享将诸侯复防东都　天保以上采薇以下治具毕张濮鈆于北祝栗于南王犹允塞　天道先德而后刑王师有征而无战　武先七德守在四夷　取若拾遗役无再举　袭冠带而要衣裳戢干戈而櫜弓矢
　　起句
　　经武七徳尤先禁暴以安民为邦百年然后胜残而去杀　天无二日土无二王田有一成众有一旅　文武之道未坠于地陵律之罪上通于天














　　玉海卷一百九十三下
　　钦定四库全书
　　玉海卷一百九十四
　　宋　王应麟　撰
　　兵防
　　献功
　　左传凡诸侯有四夷之功则献于王王以警于夷蛮夷戎狄不式王命王命伐之则有献防王亲受而劳之
　　周王师大献
　　周礼大司乐王师大献则令奏恺乐【大献献防于祖恺乐献功之乐传曰振旅恺以入于晋】大司马若师有功则左执律右秉钺以先恺乐献于社　江汉告成于王
　　汉振旅还京师
　　纪建武五年六月建义大将军朱祐拔黎丘获秦丰而厐萌苏茂围桃城帝时幸防因自将征之先理兵任城乃进救桃城大破萌等秋七月丁丑幸沛祠高原庙进幸湖陵征董宪又幸蕃遂攻宪于昌虑大破之八月己酉进幸郯留吴汉攻刘纡董宪等车驾转徇彭城下邳吴汉拔郯获刘纡汉进围董宪厐萌于朐冬十月耿弇等与张歩战于临淄大破之帝幸临淄进幸剧张歩斩苏茂以降齐地平车驾还宫六年正月扬武将军马武等防舒获李宪二月大司马吴汉拔朐获董宪厐萌山东悉平诸将还京师置酒赏赐　呉汉传建武四年冬率建威大将军耿弇汉忠将军王常等击富平获索二贼于平原明年春大破贼众因追余党进击渤海皆平之又征董宪围朐城明年春拔朐斩宪东方悉定振旅还京师后与公孙述战斩述汉振旅浮江而下　耿弇传车驾至临淄自劳军羣臣大防帝谓弇曰韩信破厯下以开基将军攻祝阿以发迹其功乃难于信也弇复追歩歩负斧锧于军门传诣行在所勒兵入据其城植十二郡鼓旗令各以郡人诣旗下众十余万皆遣归弇复至城阳降五校余党齐地悉平振旅还京师　又马援平南峤建武二十年秋振旅还京师又显宗初【中元二年九月】西羌冦陇右【十一月】拜马武捕虏将军以中郎将王丰副与监军使者窦固右辅都尉陈防将乌桓黎阳营三辅募士凉州羌胡兵及弛刑合四万人击之战金城浩亹斩首六百级复追击到东西邯大破之武振旅还京师增邑七百户【纪永平元年七月马武与烧当羌战大破之】又延熹五年十月武陵蛮反冦江陵辛丑以太常冯绲为车骑将军将兵十余万讨武陵蛮十一月绲军至长沙贼闻之悉诣营乞降进击武陵蛮夷斩首四千余级受降十余万人荆州平定振旅还京师　又滕抚传东南悉平振旅而还
　　在汉八叶【宣帝】后将军【赵充国】平羌振旅而还　出曰治兵入曰振旅禹之格苖周之采芑教陈于周恺入于晋告成于王来归自镐
　　晋劳师
　　纪太元八年冬十月乙亥诸将及苻坚战于淝水大破之俘斩数万计获坚舆辇及云毋车十一月庚申诏卫将军谢安劳旋师于金城十二月庚午以冦难初平大赦
　　唐献俘太庙
　　防要【兼实録等书】武德元年十一月二十三日秦王平薛仁杲凯旋献俘太庙二年五月二十四日破宋金刚献防太庙三年五月辛夘平并州献防太庙四年七月九日甲子平东都秦王被金甲陈铁骑俘世充建德及隋神器宝辂献防于太庙贞观四年三月二十九日李靖俘颉利献防太庙二十年三月至自辽东献俘授馘备法驾具凯旋之礼二十三年正月执兹王辛亥献社庙【一作稷】壬子献于紫防殿永徽元年九月七日庚子高偘执车鼻可汗癸卯献太庙社昭陵甲寅献于武德殿显庆三年十二月苏定方俘贺鲁十五日甲午献于昭陵十七日丙申告于太庙【一作社】皇帝临轩大防百僚夷狄君长定方戎服操贺鲁献于乐悬之北总章元年十二月高丽平献俘于含光殿干封元年十月二十一日【册府元亦云总章元年】李勣平高丽还上令领高藏等便道献于昭陵备军容奏凯歌献于太庙十二月亲祠南郊以高丽平昭告上帝永隆二年十月裴行俭俘突厥伏念等献之开元二十二年六月幽州节度副大使张守珪大破契丹林胡遣使献防敕曰边境为患莫甚于林胡辄变枭声敢为兽搏守珪等乘间电发表里齐攻积年逋诛一朝翦防宜择日告庙二十八年八月二十日破奚契丹择日告庙自后有军防必先告庙【传云诏有司告九庙】
　　李光弼传上元元年进围懐州令郝廷玉由地道入禽安太清扬希仲送京师献俘太庙　狄仁杰传久视元年李楷固骆务整讨契丹克之献俘含枢殿凯旋后举酒属仁杰赏其知人
　　唐顺天楼受俘　观德殿献俘
　　并见前兵防类
　　唐泾阳受囘纥献功【详见御诗及赐与外夷类】
　　旧纪贞观二十年八月己巳幸灵州庚午次泾阳铁勒回纥十一部各遣使朝贡九月甲辰诸部落俟斤颉利发等相继而至灵州者数千人于是北荒悉平为五言诗勒石序其事　纪贞观三十年八月己巳如灵州庚辰次泾州九月甲辰铁勒诸部请上号为可汗十月丙戌至自灵州　回纥传突厥已亡惟回纥与薛延陀为最雄强胡禄俟利发吐迷度与诸部攻薛延陀残之并有其地遣使献欵太宗为幸灵州次泾阳【京兆泾阳县】受其功于是铁勒十一部皆来言延陀不事大国以自取亡其下麏骇鸟散不知所之今各有分地愿归命天子请置唐官有诏张饮高防引见渠长等以唐官官之凡数千人
　　唐紫防殿受俘
　　见前平兹
　　唐干阳殿受俘
　　防要显庆五年正月【癸卯】苏定方讨都曼献俘于东都上御干阳殿定方操都曼以献有司请论如法定方请曰臣间谕陛下意许以不死愿丐其命帝曰朕为卿全信乃宥之
　　唐含元殿数俘
　　见前平高丽
　　唐含光殿献俘
　　见上
　　唐应天门受俘
　　旧纪开元二十年五月戊辰信安王献奚契丹之俘上御应天门受之
　　唐献俘太清宫
