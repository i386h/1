<!-- { "loadSidebar": true } -->
　　汉地理志山隂县防稽山在南上有禹井【后志注郭璞云有禹井】
　　周军井
　　周礼挈壶氏以令军井注郑司农云为军穿井井成挈壶悬其上以表井
　　管仲井
　　左传庄三十二年春城小谷为管仲也注小谷齐邑济北谷城县城中有管仲井
　　汉浮沮井
　　武纪元鼎六年秋遣浮沮将军公孙贺出九原注臣瓉曰浮沮井名在匈奴中去九原二千里见汉舆地图匈奴汉已灭两越遣故太仆公孙贺将万五千骑出九原二千余里至浮苴井不见匈奴一人而还
　　汉温泉　唐温汤　温泉铭　浪井
　　汉武故事骊山汤初始皇砌石起宇武帝加修饰焉张衡温泉赋余适骊山观温泉浴神井温泉汩焉以流秽兮蠲除苛慝服中正兮　张衡东京赋温液汤泉薛综注在河南梁县界　左思魏都赋温泉毖涌而自浪华清荡邪而难老注温水在广平都易县　潘岳西征赋南有汤井温谷注雍州图曰温汤在新丰温泉在蓝田县界　王廙洛都赋鸡头温水鲁阳神泉　周庾信温汤碑序其色变者流为五云之浆其味美者结为三危之露岂独醴泉清疾闻于汉武之朝神水蠲疴在乎咸康之世　周王褒温汤铭挺此温谷骊丘之隂白矾上彻丹沙下沉华清驻老飞流莹心
　　唐贞观四年二月己亥幸温汤二十二年正月戊戌幸癸卯御制温汤碑示羣臣　开元十六年三月京兆三原浪井出十九年六月辛未有浪井出于邛州龙兴观之平地五色彪炳二十一年五月丁卯兰州有浪井出及醴泉涌　金石録温泉铭唐太宗御制并行书　张説有温泉箴　文选雪赋注盛之荆州记曰南阳郡城北有紫山东有一水冬夏常温因名汤谷水经注曰曲阿季子庙前井及潭常沸名曰沸井沸潭　宋志浪井不凿自成王者清静则应
　　汉盐井　火井
　　货殖蜀多盐井罗裒以盐井富　左思蜀都赋火井沈荧于幽泉髙爓飞煽于天垂【蜀郡有火井在临邛县西南盐井也】家有盐泉之井【临邛汉安皆有盐井充国县有盐井数十扬雄蜀都赋西有盐泉鐡冶】　郊祀志宣帝祠火井于鸿门注地理志西河鸿门县有火井祠【火从地出】　初学记载异説临邛有火井汉室之盛则赫炽桓灵际浸微诸葛孔明一窥而更盛
　　汉金泉
　　地理志酒泉郡注师古曰旧俗传云城下有金泉味如酒【应劭汉官仪曰酒泉城下有金泉味如酒】
　　汉鞠水　龙泉
　　地理志农郡析县黄水出黄谷鞠水出析谷俱东至郦入湍水师古曰即今所谓菊潭也　南海郡龙川县注师古曰裴氏广州记云有龙穿地而出即穴流泉因以为号　国史邓州南阳有菊水
　　贾谊井
　　水经注湘州贾谊宅地中有一井是谊所凿极小而深
　　汉疏勒城井　贰师泉
　　耿恭永平十七年冬骑都尉刘张出击车师请恭为司马与奉车都尉窦固及从弟驸马都尉秉破降之始置西域都防戊己校尉乃以恭为戊校尉屯后王部金蒲城谒者关宠为己校尉屯前王柳中城屯各置数百人明年三月单于遣左鹿蠡王二万骑击车师遂破杀后王安得而攻金蒲城后解去恭以疏勒旁有涧水五月乃引兵据之七月匈奴复来攻恭恭募先登数千人直驰胡骑散走匈奴遂于城下拥絶涧水恭于城中穿井十五丈不得水吏士渇乏至笮马粪汁而饮之恭仰叹曰昔贰师将军防佩刀刺山飞泉涌出今汉徳神明岂有穷哉乃整衣服向井再拜为吏士祷有顷水泉涌出众皆称万嵗乃令吏士扬水以示虏虏出不意以为神明遂引去　唐李嗣业为疏勒镇使汉耿恭故井乆涸祷已泉复出识者以为至诚所感
　　魏墨井
　　左思魏都赋墨井盐池滋素液注邺西髙陵西伯阳城西有石墨井井深八丈
　　唐氷井
　　百官志司农属官上林令掌苑囿园池季冬藏氷千先立春三日纳之氷井以黑牡秬黍祭司寒启氷亦如之　防要贞元元年十二月九日敕立春日内外两井纳氷二千五百段每段长三尺厚一尺五寸令府县澄洁供进　西晋庾儵有氷井赋
　　唐亳州九井
　　五行志开元二十九年亳州老子祠九井涸复涌【刘义庆幽明録曰襄邑县南瀬乡老子庙中有九井】　开元二十九年正月亳州刺史郑愿奏混元庙中之井涌气成云五色相映三月己丑亳州奏老君庙九井先涸自奉诏増修观宇九泉皆涌枯木复荣　括地志苦县在亳州谷阳县界有老子宅及庙庙中有九井尚存【在今真源县】　汉郡国志陈国苦有赖乡注伏滔北征记曰有老子庙庙中有九井水相通古史考曰有曲仁里老子里也
　　唐安宁盐井
　　南诏传安宁城有五盐井宗诏特进何履光以兵定南诏取安宁城及井复立马援铜柱乃还
　　唐醴泉
　　地理志凉州天寳县本畨禾天寳三载以山出醴泉更名【三月丙子武威郡上言见祥瑞类】　　贞观六年醴泉出丹霄殿西七年二月出緜州香溪十一年九月醴泉出
　　唐甘井　毛公井　韩公井
　　地理志沧州清池有甘井开元二十年令毛某母老苦水咸无以养县舍穿地泉涌而甘民谓之毛公井韩朝宗开元二十二年初置十道采访使朝宗以襄州刺史兼山南东道襄州南楚故城有昭王井传言汲者死人虽暍困不敢视朝宗移书谕神自是饮者亡恙人号韩公井　宋祁作韩公井赋　裴识帅灵武地斥卤无井识誓神而凿之果得泉
　　唐甘泉　鸊鹈泉
　　地理志泽州髙平有水一曰丹水贞元元年令明济引入城号甘泉有省寃谷本杀谷宗幸潞州过之更名丰州西受降城北三百里有鸊鹈泉
　　唐应圣泉
　　杨朝晟贞元九年为邠宁节度十三年春请城方渠合道木波以遏吐蕃路诏问须兵几何报部兵可办帝问前日城五原兴师七万今何易耶对曰盐州之役虏先知之今薄戎而城虏料王师不十万势难轻入若发部兵三日至塞下未三旬毕城积刍聚粮留卒守之冦至不能防莱野剪夷虏旦夕走屯方万全防也帝纳其防师次方渠水乏有青蛇降险下走视其迹水从而流朝晟筑防环之遂为停渊士饮仰足图其事以闻诏置祠命泉曰应圣已城【三月成】吐蕃悉众至度不能害乃引去开地三百里
　　唐六井
　　白居易长庆二年为杭州刺史始筑隄捍钱塘湖钟泄井水溉田千顷复浚李泌六井民頼其汲　六井【李泌作】相国井西井金牛池方井白池小方井白乐天治湖浚井刻石湖上本朝嘉祐中沈文通于六井之南为南井熙宁六年春陈襄修六井元祐五年四月苏轼复治六井与沈公井改作瓦筒又创为二井
　　唐上善泉
　　地理志坊州中部州郭无水东北七里有上善泉开成二年刺史张怡架水入城以纾逺汲四年刺史崔骈复増修之民获其利后思之为立祠
　　唐宜春泉
　　地理志袁州宜春有宜春泉醖酒入贡
　　祥符广孝泉　舜井　【賛　记】
　　祥符四年二月祠后土甲子车驾次河中府幸舜庙【通典妫汭水今有舜庙在焉】观舜井其二井南北相连可秉炬入盖史所谓匿空旁出者公府中泉脉皆咸此水独甘酿酒尤佳俗传有疾者饮之或愈诏赐名广孝泉令本府修饰墙垣帝作賛纪之又令王钦若撰记于侧改舜泉坊为广孝坊五月庚子诏于舜井侧建庙又唐广明中王重荣败赵璋李誓众于市楼以克复为名上曰此一时之事不若因舜都旧名为号丁卯遂改榜曰薰风楼命陈尧叟为记
　　雍熙润徳泉图
　　雍熙二年五月癸酉鳯翔府言岐山县周公庙有泉忽涌出耆旧相时平则流世乱则竭唐安史之乱泉竭至大中年复流号润徳泉自后又涸今忽涌清澄甘洁甚异于常因图之以进庙在岐山西北七八里后百步晏殊为賛曰隐显以时灵符孔彰　东坡集云庙在岐山西北七八里庙后百许步有泉依山涌洌异常国史所谓润徳泉诗云翠鳯旧依山硉兀清泉长与世穷通周书大聚云辟关修道五里有郊十里有井二十里有舍　诗正义应劭风俗通云古者二十亩为一井因为市交易故称市井　　易注井以清洁不变更为义郑云井法也【井居其所而迁】　　穿重象之十仭剙玉甃之百节营之不日既汲既渫潜流炤炤寒泉洌洌【江逌井赋】凿井之义济人为徳名著乎东宿之躔象见乎
　　河图之画
　　道涂
　　匠人营国经涂九轨环涂七轨野涂五轨环涂以为诸侯经涂野涂以为都经涂
　　尧康衢
　　列子尧微服游于康衢【康荘之衢】闻儿童謡曰立我蒸民莫匪尔极不识不知顺帝之则
　　禹九道
　　史记纪禹开九州通九道陂九泽度九山正义通逹九州之道路　左传禹经启九道
　　周五涂
　　夏官司险设国之五沟五涂而植之林以为阻固皆有守禁以逹其道路注五涂径畛涂道路也【又见遂人】　量人书天下之涂数而藏之注谓支凑之逺近　候人掌其方之道治　合方氏掌逹天下之道路　秋官野庐氏掌逹国道路至于四畿　左传曰晋为盟主司空以时平易道路
　　汉栈道
　　髙纪元年夏四月张良至襃中因説汉王烧絶栈道以备诸侯盗兵亦视项羽无东意注栈即阁也今谓之阁道【张良传云汉王之国良送至褒中遣良归韩良因説汉王烧絶栈道示天下无还心以固项王意乃使良还行烧絶栈道】　淮南王曰人言絶成臯之道天下不通　赵充国奏缮乡亭浚沟渠治湟陿以西道桥七十所令可至鲜水左右　唐欧阳詹有栈道铭
　　汉甬道
　　髙纪二年五月汉王屯荥阳筑甬道属河以取敖仓粟【应劭曰恐敌钞辎重故筑垣墙如街巷也】三年十二月项羽数侵夺汉甬道汉军乏食五年五月上曰给饷餽不絶粮道吾不如萧何
　　汉回中道
　　武纪元封四年冬十月行幸雍祠五畤通回中道遂北出萧关注应劭曰回中在安定髙平有险阻三辅黄图回中宫在汧　元封六年冬太初四年冬天汉二年春幸回中　后郡国志右扶风汧有囘城名囘中来歙开道处
　　汉灵山道
　　司马相如畧定西南夷通灵山道桥孙水注张揖曰凿开灵山道置灵道县
　　汉驰道
　　成纪上尝急召太子出龙楼门不敢絶驰道【应劭曰驰道天子所行道也若今之中道】乃着令令太子得絶驰道　平纪元始元年六月罢三辅驰道　列传周勃从髙祖击燕所将卒当驰道为多注师古曰当髙祖所行之前　江充逢馆陶长公主行驰道中呵问之后从上甘泉逢太子家使乘车马行驰道中充以属吏注如淳曰令乙骑乘车马行驰道中已论者没入车马被具　贾山曰秦驰道之丽道广五十步三丈而树厚筑其外隐以金椎树以青松【秦皇二十八年治驰道】　王防守右扶风武帝过扶风宫馆驰道修治供张办　鲍宣为司丞相孔光四时行园陵官属以令行驰道中宣没入其车马注如淳曰令诸使有制得行驰道中者行旁道无得行中央三丈　翟方进从上甘泉行驰道中司校尉陈庆効奏没入车马黄覇守京兆尹坐发民治驰道不先以闻【循吏】　史平凖书既得寳鼎立后土太一祠公卿议封禅事而天下郡国皆豫治道桥缮故宫及当驰道县县治官储设供具而望以待幸　　毛诗年不顺成驰道不修文选注君必乘车马故以驰名　　　陆机洛阳
　　记宫门及城中大道皆分作三中央御道两边筑土墙髙四尺余外分之唯公卿尚书章服道从中道凡人皆行左右左入右出夹道种榆槐　　　刘盆子邓禹夜战槀街中注三辅旧事曰长安城中有槀街
　　汉飞狐道
