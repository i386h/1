<!-- { "loadSidebar": true } -->
　　河出昆仑言九州山川尚书近之矣至禹本纪山经所有放哉　列子大禹行而见之伯益知而名之夷坚闻而志之　书禹平水土主名山川　家语子夏曰商闻山书曰地东西为纬南北为经　吴都赋名载于山经形镂于夏鼎　周礼疏案古山海经邹书云驺虞兽説与毛诗同　惠帝纪注师古引贰负之臣地理志注引琅邪台匈奴传注引黄帝生苖龙列子注引大荒经文选注引东荒中山海南海外西山海外东经海内西经水经后汉书注王逸注楚辞天问多引之　左传疏服防用山海经又案神异经【唐志神仙家东方朔神异经二卷张华注又十洲记一卷载神仙珍异之迹别本题云西王母及东方朔所说武帝书而记之皆依托　张衡注引十洲记西南夷传注引开山图神异经　唐志又有矩威浑舆经一卷魏志云桓威】　庄子释文引海外经　尔雅释文引山海经图赞　顔之推曰山海经禹益所记而有长沙零陵桂阳诸暨后人所羼非本文也晁氏曰长沙零陵鴈门皆郡县名又载禹鲧后人参
　　益之　杜预释例曰天有列宿之号地有山川之名尚矣与人伦并今其遗文禹贡及山海经载其大略而春秋经国邑之名又详非书无以志古非图无以志形坐乎堂宇之内瞻天下之广居究古今之委曲可以行可以言可以鉴可以观多识山川分野之别贤愚成败得失之迹虽千载之外若指诸掌图书之谓也　论衡禹之治水以益为佐益之记物极天之广穷地之长辨四海之外竟四山之表二十五国之地鸟兽草木金石水土莫不毕载淮南王地形之篇道异类之物外国之怪列三十五国之异案禹之山经淮南之地形以察邹子之书虚妄之言也　左传夏之方有徳也【禹之世】逺方图物【注图画山川竒异之物而献之】贡金九牧铸鼎象物【象所图物着之于鼎】百物而为之备使民知神奸　吕氏春秋禹东至搏木之地日出九津青羌之野攅木之所防天之山鸟谷青海之乡黒齿之国南至交阯孙朴续樠之国丹粟漆木沸水漂漂九阳之山羽人裸民之处不死之乡西至三危之国巫山之下饮露吸气之民积金之山共肱一臂三面之乡北至人正之国夏海之穷衡山之上犬戎之国夸父之野禺疆之所积水积石之山不有懈堕　通典张骞按古图书名河所出曰昆仑古图书即禹本记初学记河图曰禹既治水功大天帝以宝文大字赐禹佩渡北海弱水之难　尚书中候禹自临河河精授河图注云谓括地象也【刑德放曰禹长于地理得括地象图故尧以为司空】　中兴书目山海经图十卷本梁张僧繇画咸平二年校理舒雅铨次馆阁图书见僧繇旧踪尚有存者重绘为十卷又载工侍朱昂进僧繇画图表于首僧繇在梁以善画着每卷中先类所画名凡二百四十七种【其经文不全见　崇文目同舒雅修　晁氏志图十卷舒雅等撰或题曰张僧繇画妄也】汉志形法者大举九州之势以立城郭室舍六家百二十二卷山海经为之首书目又有图十卷首载郭璞序节录经文而图其物
　　如张僧繇本不着姓名大禹治水元奥录一卷不知作者叙禹贡治水本末　南齐江淹欲为赤县经以补山海之缺不成　本朝李诚续山海经十卷【见程俱集】
　　禹受地记
　　三礼义宗【见记类】
　　周九畿籍
　　周礼大司徒制其畿疆而沟封之注千里曰畿　小司徒凡建邦国正其畿疆之封注九畿　封人掌为畿封而植之注畿上有封　大司马以九畿之籍施邦国之政职方千里曰国畿其外方五百里曰侯甸男采卫蛮夷镇蕃畿注畿犹限也自王城以外五千里为界有分限者九籍其礼差之书也故书畿为近郑司农云春秋曰天子一畿列国一同殷颂邦畿千里正义曰九畿之籍谓以面五千里为九畿皆有典籍之书国畿据王畿内千里而言非九畿之畿但九畿以此国畿为本向外每五百里加为一畿也六服是中国之九州三服是夷狄之诸侯总号蕃服大行人云九州之外谓之蕃国九籍者诸侯赋贡多少有常则大国贡半次国三之一小国四之一是其礼差也【注政职所共王政之职谓赋税也】云五千里为界者两面相距则方万里尧舜未治洪水时五服各五百里【两面相距止有五千里】禹治水之后弼成五服服加五百则亦万里若孔君义则不然若据鸟飞直路此周之九服亦止五千若随山川屈曲则禹贡亦万里彼此不异也【易氏曰九畿即职方氏之九服禹五服计一面之数周九服计两面之数王畿与禹甸服同不言五百里而兼言千里是计两面之相距也】野庐氏掌达国道路至于四畿注去王城五百里曰畿　职方氏辨九服之邦国　大行人以蛮服为要服三服为蕃国　掌讶掌邦国之等籍小行人各以其国之籍礼之　掌交谕九牧之维注九州之牧　易氏曰大司徒所谓图者周知九州地域广轮之数为建国分封之地职方氏所掌不特九州而已凡中国夷狄画为九畿皆以图而籍之故曰掌天下之图又曰禹五服王畿在内王畿千里而两面各五百里数其一面故曰五百里甸服自甸至荒皆数一面每面各五百里总为二千五百里两面相距凡五千里职方氏所载则王畿不在九服之内自方五百里之侯服至方五百里之蕃服其名凡九九服每面各二百五十里通为二千二百五十里两面相距通为四千五百里并王畿千里通为五千五百里増于禹者五百里之蕃服耳然禹九州之外咸建五长东渐西被即成周蕃服之域其名虽増而地未尝増也　孙氏曰禹制五服王畿与焉周分九畿而王畿不与九畿即九服也禹要荒周为采衞蛮禹侯绥周为侯甸男禹甸服周为王畿夷镇藩则海外之国　书康诰侯甸男邦采卫　周官六服羣辟罔不承徳六年五服一朝　周语祭公谋父曰先王之制邦内甸服邦外侯服侯衞賔服蛮夷要服戎翟荒服甸服者祭侯服者祀賔服者享要服者贡荒服者王日祭月祀时享歳贡终王襄王曰先王规方千里以为甸服其余以均分公侯伯子男使各有宁宇　商颂邦畿千里肇域彼四海王制司空执度度地居民　荀子周公履天下
　　之籍【注图籍】　诗正义诗谱云周公致太平敷定九畿复夏禹之旧制成王用周公之法制广大邦国之境而齐受上公之地更方五百里　隋志周千里以制畿甸九服以别要荒　大司马疏九畿侯为天子伺非常【职方为王斥】甸为天子治田出赋贡男任王者之职事采采取美物共天子卫为天子衞守【职方衞御】蛮以近夷狄縻系以政教要者要束以文教【蛮畿与大司徒云要服一也案大行人是要服大司徒无之当考】夷以夷狄得夷称镇去中国稍逺理须镇守蕃最逺故得蕃屏称【在外为藩篱】行人蕃国世一见此三服也　职方九服方千里曰王畿其外方五百里曰侯服【下并同司马但以畿作服蕃作藩】
　　周邦国志　四方志【方志】
　　周礼春官小史【中士八人下士十六人】掌邦国之志注周志郑书之属正义诸侯国内纪录之事【隋志云其书盖亦揔为史官之职】　外史【上士四人中士八人下士十六人】掌四方之志注若晋乘楚梼杌鲁春秋　地官土训【中士二人下士四人史二人】道地图以诏地事【説地图九州形势山川所宜】道地慝辨地物以诏地求【王循守则夹王车】　诵训【中士二人】掌道方志以诏观事【说四方所识久逺之事若鲁有大庭氏之库殽之二陵】道方慝以诏辟忌知地俗　夏官训方氏【中士四人】道四方之政事与其上下之志诵四方之道【世世所说往古之事】正嵗则布而训四方而观新物【正义训方氏训四方美恶而言之】
　　周四方地名
　　周礼夏官山师【中士二人下士四人】掌山林之名辨其物与利害颁于邦国使致珍异之物　川师【中士二人下士四人】掌川泽之名　邍师【中士四人下士八人】掌四方之地名辨其丘陵坟衍邍隰之名物之可以封邑者注地名谓东原大陆之属正义禹贡有东原底平大陆既作是地名也　形方氏【中士四人】注主制四方邦国之形体　大司徒辨其山林川泽丘陵坟衍原隰之名物【注十等之名与所生之物以土防之法辨五地之物生】量人邦国之地与天下之涂数皆书而藏之注书地谓方圜山川之广狭书涂谓支凑之逺近　汉地理志周定官分职改禹徐梁二州合于雍青分冀州为幽并【先王之迹既逺地名又数易改】　周书世俘解武王遂征四方凡服国六百五十有二　贾捐之曰武丁成王殷周之大仁也地东不过江黄西不过氐羌南不过蛮荆北不过朔方是以颂声并作　晋志成王改禹贡徐梁入青雍冀野析幽并职方掌天下之土保章辨九州之野　左传自夏以后稷魏骀芮岐毕吾西土也及武王克商蒲姑商奄吾东土也巴濮楚邓吾南土也肃慎燕亳吾北土也吾何迩封之有　水经注圏称曰昔天子建国名都或以令名或以山林故豫章以木氏都酸枣以棘名邦穆天子天子自昆山入于宗周万里西土之数自宗周瀍水以西北至于河宗之邦阳纡之山三千有四百里自阳纡西至河首四千里合七千四百里　京相璠着春秋地名【璠与裴司空彦季修晋舆地因作春秋地名】　尔雅释地九州十薮八陵九府五方野四极释丘丘厓岸释山释水水泉水中河曲九河【从释地已下至九河皆禹所名也】　孔子作春秋虎牢不系郑沙麓不系晋缘陵不系杞楚丘不系衞盖别天子之守地也
　　周公职录　九州志　九丘
　　孔安国书序九州之志谓之九丘丘聚也言九州所有土地所生风气所宜皆聚此书也楚左史倚相能读九丘孔子述职方以除九丘正义左传或谓之九区贾逵曰九州亡国之戒马融云九州之数也　禹贡禹别九州释文周公职录云黄帝受命风后受图割地布九州鄹子曰中国为赤县内有九州春秋説题辞州之为言殊也【又见上】　易氏曰周基王业而东南先服王化故首九州而言功之所自始　刘敞曰九共九篇共当作丘古文丘与共相近故误以为共耳按小序九丘者乃所谓方设居方别生分类者也九州殊土异俗各因其性顺其旧而教扰之故为九篇篇言一州也孔安国为古定书不知丘字误为共遂肆臆説云述职方以除九丘按职方氏之书一官所守耳周礼出于周公仲尼未尝删述而云除九丘乎禹贡所言形质也九丘所言情性也惜此书之亡不及见有虞氏之明德也　尚书大古之处师八家而为邻三邻而为朋三朋而为里五里而为邑十邑而为都十都而为师州有十二师焉郑注曰州凡四十三万二千家此盖虞夏之数也顾野王云此尧时制
　　周度邑篇　作洛篇
