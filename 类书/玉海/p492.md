<!-- { "loadSidebar": true } -->
　　隋志周太史【下大夫】建典法则小史【中士】掌邦国志内史【中大夫】掌防命外史【上士】掌四方志三皇五帝书御史【中士】掌万民之治天子之史凡有五【天官女史八人书内令　内史尊于大史外史尊于小史御史　春官大史注春秋传曰楚有云夹日以飞楚子使问诸周大史大史主天道】　周大史有佚辛甲【汉志墨家尹佚二篇道家辛甲二十九篇　上党长子县周史辛甲所封　周语注史佚周武王时大史名佚　服防注文十五年传云史佚周成王大史杜预注僖十五年传云周武王时大史名佚　襄四年周辛甲为大史注周武王大史】籕伯阳叔服伯儋【左史戎夫　周任古良史　老子为守藏室史柱下史　六韬史编古今人表史扁　郊祀志周室苌　司马氏世典周史　周史以周易见陈侯　史雍】鲁大史氏克【里革以死奋笔】左丘明【急就篇注左丘明本鲁之左丘继守其职遂为姓】外史【襄二年三年】齐大史南史子余【哀十四年传　家语】晋董史狐【书法不隠】史苏墨赵龟太史屠余左史楚左史倚相左史老卫大史栁庄华龙滑【武公有瞽史之道史不失书】郑大史【命伯石为卿董隧盟书名】　秦内史廖虢史嚚　春秋正义所记春秋天子则内史主之外史佐之春秋之时诸侯史官多阙防命之事多是太史则太史主之小史佐之【诸侯无内史齐南史是佐大史者当是小史也】　吕氏春秋夏太史令终古殷内史向挚晋太史屠黍　洛诰作册逸诰注王为册书使史逸诰伯禽封命之书　左传桓二年周内史闻之曰臧孙达其有后于鲁乎僖十一年襄王使内史过赐晋侯命十六年周内史叔兴聘于宋二十八年王使内史叔兴父防命晋侯为侯伯襄十年晋使周内史选偪阳族嗣　周语虢文公曰大史顺时覛土召公曰史献书【注史外史也掌三皇五帝之书】襄王使大宰文公及内史兴赐晋文公命大宰以王命命冕服内史赞之
　　周左史　右史　柱下史【又见汉柱下令】
　　晋职官志著作郎周左史之任也　玉藻动则左史书之言则右史书之注其书春秋尚书其存者正义左阳阳主动故记动右隂隂主静周礼有五史无左右之名熊氏云周礼大史抱天时与大师同车襄二十五年太史书崔杼是大史记动为左史也周礼内史掌防命僖二十八年王命内史叔兴父防命晋侯是内史为右史酒诰太史友内史友郑注太史内史掌记言记行是内史记言大史记行也若有阙则交相摄代洛诰史逸命周公伯禽【史佚成王大史】襄三十年郑使太史命伯石为卿皆太史主爵命以内史阙故也若太史阙则内史亦摄之觐礼赐诸公奉箧服太史是右者彼亦宣行王命故居右春秋时特置左右史官故襄十四年左史谓魏庄子昭十二年楚左史倚相艺文志六艺论云右史记事左史记言与此不合　周书史记解第六十一维正月王在成周昧爽召三公左史戎夫【注穆王也戎夫左史名汉古今人表右史戎夫与祝雍同在成王时　唐六典注周穆王时有左史戎夫　楚有左史倚相左史老　晋左史】　史周纪伯阳甫注唐固曰周柱下史老子也【老子当孔子时唐固说非也　唐宗室表云周平王时为太史】　后汉纪注十三州志曰侍御史周官即柱下史掌记注言行　宋志侍御史于周为柱下史周官有御史掌治令亦其任也【张苍秦时为柱下御史】　世本籛铿在商为守藏史在周时为柱下史【一云即老子也】　东方朔传柱下为工注应邵曰老子为周柱下史　文选注列仙传李耳为周柱下史转为守藏史　列仙传李耳为周守藏史　庄子周之藏史有老聃者　选思赋注古文周书曰周穆王问左史氏史豹史良曰云云晋天文志北极东一星曰柱下史　梁王僧孺云备聃佚之柱下　孔丛子古者人君外朝有国史内朝有女史举则左史书之言则右史书之【史佚曰天子无戏言言则史书之　鲁曹刿曰君举必书】　汉艺文志王者世有史官君举必书所以谨言行昭法式也左史记言右史记事事为春秋言为尚书【荀恱传古者朝有二史左史记言右史书事事为春秩言为尚书得失一朝而荣辱千载　书笏珥彤】诗大序国史明得失之迹　行苇笺缉御相续代而
　　侍者谓信史也
　　周史官
　　礼春官大史下大夫二人注大史史官之长　左传序周礼有史官掌邦国四方之事达四方之志诸侯亦各有国史大事书之于防小事简牍而已　史记老子周守藏室之史也索隠曰藏书室之史老子为柱下史即藏室之柱下因以为官名　宋志周世左史记事右史记言
　　周国史
　　诗疏国史者周官大史小史外史御史之等皆是也郑荅张逸云国史采众诗时明其好恶令瞽蒙歌之
　　周食官
　　礼天官膳夫上士二人注膳夫食官之长也
　　周宫中官
　　礼天官宫正上士二人以时比宫中之官府注正长也宫正主宫中官之长官府之在宫中者若膳夫玉府内宰内史之属　宫伯中士二人注伯长也　内宰下大夫二人注内宰宫中官之长　寺人王之正内五人注正内路寝
　　周计官
　　天官司防上大夫二人注防大计也司防主天下之大计计官之长若今尚书
　　周市官
　　地官司市下大夫二人注市官之长
　　周关尹
　　司关凡四方之宾客敂关则为之告注郑司农说以国语曰周之秩官有之曰敌国宾至关尹以告行理以节逆之郑谓朝聘者疏国语关尹此经司关一也小行人云凡诗侯入王则逆劳于畿　汉艺文志关尹子九篇注名喜为关吏老子过关喜去吏而从之
　　周阳官　司事　农大夫　农正　农师　音官　牺人
　　周语虢文公曰稷以告王曰史帅阳官【春官】以命我司事【主农事者】司空除坛于借命农大夫【田畯也】咸戒农用及借后稷监之膳夫农正陈借礼郁人荐鬯牺人荐醴【司尊也】瞽帅音官以省风土【乐官也】命其旅曰狥农师一之【上士】农正再之【后稷之佐田畯也】后稷三之【春秋正义百谷稷为其长遂以稷名为农官之长　稷五星在七星南农正也　少臯鸠氏司事　九扈农正尧农师　周颂臣工嗟嗟保介维莫之春如何新畬于皇来牟将受厥明笺保介车右　月令参保介之御间葢农官之副也　臣工噫嘻戒农官之诗】
　　周牧正
　　列子黄帝篇周宣王之牧正有役人梁鸯者能飬野禽兽　诗无羊宣王考牧也注宣王复古之牧法牧人职废宣王始兴而复之　夏少康为仍牧正
　　周宰旅【又见汉宰士】
　　左传襄二十六年晋韩起聘于周曰将归时事于宰旅注宰旅冡宰之下士【礼上士八中士十六旅下士三十二人疏下士称旅以其理众事故特言旅】　公羊传隠元年七月宰咺曷为以官氏宰士也注天子上士以名氏通
　　周连率
　　诗旄丘正义王制虽殷法周诸侯之数与殷同明亦十国为连此诗周事有连率之文左传曰公请属鄫是周亦有连属
　　周大胥
　　张衡西京赋广开九市通阛带阓旗亭五重俯察百隧周制大胥今也唯尉注善曰周礼司市胥师二十人然尊其职故曰大汉市有长丞而无尉葢通呼长丞为尉耳
　　周司工
　　氏族畧司工氏周宣王时司工锜因官氏焉钱氏颛帝曾孙陆终生彭祖裔孙孚周钱府上士因官命氏
　　周军尉
　　唐文粹欧阳詹韩城县西尉防壁记陶唐有大尉周有军尉秦亦有太尉东南尉汉复命县掾曰尉【左襄二十一年传尉氏注讨奸之官】
　　周舌人
　　见朝贡类
　　周均工
　　唐李纲传周家均工乐胥不得预士伍虽复妙如师襄才如子野皆继世不易业














　　玉海卷一百二十五
<子部,类书类,玉海>
　　钦定四库全书
　　玉海卷一百二十六
　　宋　王应麟　撰
　　官制
　　汉官拾遗
　　汉依秦官简易随时后颇改作制度奢广世祖中兴并官省职补复残缺四海从风前表后志有弗载者纪传余书或可攷焉
　　汉三老
　　表十里一亭亭有长十亭一乡乡有三老有秩啬夫游徼三老掌教化啬夫职听讼收赋税游徼循禁盗贼皆秦制也【史记任安代人为求盗亭父后为亭长其后除为三老举为亲民出为三百石长亭长迁转始末如此】　纪髙帝二年二月癸未令民立汉社稷举民年五十以上有修行能帅众为善置以为三老乡一人择乡三老一人为县三老与县令丞尉以事相教复勿繇戍三月至洛阳新城三老董公遮说曰云云汉王曰非先生无所闻文帝十二年三月诏三老众民之师也甚嘉此二三大夫之行遣谒者劳赐三老以户口率置三老孝悌力田常贠各率意以道民武帝元狩元年四月诏使谒者赐县三老孝者帛人五匹乡三老弟者力田帛人三匹云云六年六月诏谕三老孝弟以为民师征和二年壶关三老茂上书【戾太子传　荀恱汉纪作令狐茂】宣帝元康元年三月赐三老孝弟力田帛元帝永光二年二月建昭五年三月同　列传司马相如谕蜀责三老以不教诲之过　黄霸守颍川置父老师帅伍长宣帝下诏称颍川孝弟三老皆以差赐爵及帛张敞奏明饬长吏举三老务得其人　韩延夀守冯翊民有昆弟讼田延夀曰既伤风化重使贤长吏啬夫三老孝弟受其耻王尊京兆尹免湖三老公乘兴等上书讼尊尊守东郡请以身填金堤白马三老朱英等奏其状　后纪明帝中元二年四月丙辰赐三老孝弟力田爵注三者皆乡官之名三老髙帝置孝悌力田髙后置所以劝导乡里助成风化也　章帝元和二年二月乙丑诏三老尊年也孝悌淑行也力田勤劳也赐帛人一匹勉率农功【章和元年济阳三老陈寒朗治状】　传王闳为郡三老建武六年与郡决曹吏共讨王调封列侯闳独逊封光武竒而召之　王贺樊重为三老　秦彭建初元年守山阳设四诫遵奉教化者擢为乡三老　杨统建初中以光禄大夫为国三老　李充安帝时以特进为国三老　袁逢灵帝以为三老　雄国三老箴曰负乘覆餗奸防侏张【见文选注】周官乡老二乡则公一人【老尊称也王置六卿则公有三人也】乡大夫每乡卿一人
　　汉虎贲令
　　史记周勃世家沛公拜勃为虎贲令注徐广曰一云句盾令【汉书曰襄贲令】
　　汉军正
　　表髙五年军正阳成延为少府　艺文志军正杨仆捃摭遗逸纪奏兵録　昭纪始元五年秋军正王平击益州【表五年军正平为廷尉】　西域传汉军正任文将兵屯玉门闗为贰师后距　列传李广利伐匈奴军正赵始成功最多为光禄大夫　胡建天汉中守军正丞【师古曰南北军各有正正又置丞建未得真官兼守之】斩监军御史上奏曰谨按军法曰正亡属将军将军有罪以闻二千石以下行法焉丞于用法疑【师古曰军正不属将军】　　卫青伐匈奴苏建亡其军青问其罪于正闳注张晏曰正军正也【军行自有军正与南北军军正异官】　王莽改中尉曰军正　后传王霸光武以为军正　张元说车骑将军张温曰召军正执有罪者诛之　蜀志昭烈以夏侯兰为军正　战国防或谓周君曰不如令太子将军正【鲍氏曰犹卒正军之卒也】　史记司马穰苴召军正问　列子鲁施氏子好兵楚王以为军正
　　汉计相
