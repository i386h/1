<!-- { "loadSidebar": true } -->
　　帝纪文元年三月诏春和议所以赈贷之后六年夏四月大旱蝗发仓庾以振民武元狩三年秋遣谒者劝有水灾郡种宿麦举吏民假贷贫民者以名闻六年六月诏遣博士大等六人循行天下存问鳏寡无以自振业者贷与之元鼎二年夏大水九月遣博士中等分循行吏民有振救饥民免其戹者具举以闻昭始元二年三月遣使振贷贫民无种食者八月诏所振贷种食勿收责元鳯三年正月诏三年以前所振贷勿收责宣本始四年正月诏嵗不登已遣使者振贷困乏丞相以下至都官令丞入谷输长安仓助贷地节元年三月假郡国贫民田三年三月诏前下诏假公田贷种食其加赐鳏寡孤独髙年帛二千石严教吏谨视遇毋令失职十月诏池籞未御幸者假与贫民流民还归者假公田贷种食元初元元年三月丙午以三辅公田及苑可省者振业贫民赀不满千钱者赋贷种食六月省苑马以振困乏二年三月诏苑囿池籞假与贫民七月诏民有菜色已诏吏虚仓廪开府库振救赐寒者衣永光元年三月诏假田贷种食四年二月诏所贷贫民勿收责建昭四年四月遣谏大夫博士赏等二十一人循行存问乏困成建始三年三月赦所振贷勿收河平四年正月【同上】三月癸丑朔遣光禄大夫博士嘉等十一人行举濒河之郡水所毁伤困乏不能自存者财振贷鸿嘉元年二月诏逋贷未入者勿收四年秋河溢被灾者振贷之永始二年二月乙酉晦诏所振贷勿收
　　汉汜胜之书　农书【又见上】
　　艺文志农九家神农二十篇野老十七篇【六国时在齐楚间】宰氏十七篇董安国十六篇尹都尉十四篇赵氏五篇汜胜之十八篇【成帝时为议郎刘向别録云使教田三辅有好田者师之徙为御史汜音凡又音敷劒反】王氏六篇蔡癸一篇【宣帝时以言便宜至农太守】九家百一十四篇农家出于稷官八政一曰食孔子曰所重民食及鄙者为之欲使君臣并耕誖上下之序　隋志汜胜之书二巻农五部十九卷【始于是书】农者播五谷艺桑麻周官三农生九谷司稼辨穜稑之种周知其名与其所宜地以为灋而县于邑闾　唐志尹都尉书三卷【隋志无】汜胜之书二卷【北史萧大圜云获菽寻汜氏之书露葵证尹君之録　别録云尹都尉书有种蓼篇】　月令注农书曰土长冒橛陈根可防耕者急发正义郑所引农书先师以为汜胜之书也　国语土乃脉发注农书曰春土冒橛陈根可防耕者急发　诗大田笺将稼者必先相地之宜而择其种季冬命民出五种计耦耕事修耒耜具田器此之谓戒至孟春土长冒橛陈根可防而事之正义曰出于农书　礼草人掌土化之灋以物地相宜而为之种骍刚赤缇坟壤渇泽咸泻勃壤埴垆疆防轻爂注化之使美若汜胜之术也防汉时农书有数家汜胜为上故月令注亦引汜胜　后汉刘般区种增耕注汜胜之书曰上农区田云云　文选养生论注汜胜之田农书曰上农区田　王元长策秀才文杏花菖叶耕获不愆注汜胜之书曰神农之教无粟者弗能守也又曰杏始华荣辄耕轻土弱土望杏花落复耕之辄蔺之此谓一耕而五获　初学记汜胜之书三月榆荚雨　艺文类聚汜胜之书雪五谷之精谷帛天下之命卫尉前上蚕法今上农事人所忽略卫尉勤之可谓忠国忧民之至杏花如何可耕白沙　太平御览汜胜之奏曰昔汤有旱灾伊尹为区田教民粪种负水浇稼收至亩百石胜之试为之收至亩四十石御览又引汜胜之书曰种桑法桑至春生一亩食三簿蚕又曰三月榆荚雨时髙地强土可种禾　尔雅释文汜胜之种殖书无稷　儿寛水令黄霸乡亭条教召信臣均水约束秦彭稻田文簿九真牛耕教于任延桂阳蚕织教于茨充仇览为蒲亭长劝生业制科令童恢为不其令耕织种收皆有条章王景守庐江训蚕织作法制着于乡亭
　　晋农要
　　杜预拜度支尚书奏立借田又作人排新器兴常平仓定谷价较盐运制课调内以利国外以救邉者五十余条咸宁四年秋大霖雨上疏多陈农要事在食货志志预上疏曰陂多则土薄水浅潦不下润宜修缮陂堨以积水大壊兖豫州东界诸陂随其所归而宣导之分种牛三万五千头付二州将吏士庻谷登之后头责三百斛
　　贾思勰齐民要术
　　隋志农家齐民要术十卷贾思勰撰【元魏】　唐志农家贾思勰十卷李淳风演齐人要术【卷亡】　崇文目农家八部二十四卷始于齐民要术十卷【齐民要术记民俗嵗时治生种莳之事凡九十二篇】贾元道大农孝经一卷【开寳中人】　中兴书目三卷凡种蓺资生之事毕书　后周窦俨请于齐民要术及四时纂要韦氏月録中采其闗田蚕园圃之事集为一卷颁下诸州　宋朝天禧四年八月二十六日利州转运李昉请颁行四时纂要齐民要术二书【皆古书陈耕植之法】诏馆阁校勘镂本摹赐又出绘龙封鹅祈禳袐法令长吏遵行劭农之道备矣【国史志天禧中颁齐民要术于天下教种植蓄养之方】　两朝志农家十二部十七卷篇
　　唐兆人本业记中和节进农书
　　会要垂拱二年四月七日武后撰百寮新诫兆人本业记颁赐朝集使贞元五年正月十一日以二月一日为中和节二十八日李泌奏请文武百寮以是日进农书司农献穜稑之种六年二月戊辰朔【旧纪同】中和节始令百官进天后所撰兆人本业记【旧纪无记字】三卷【吕温进表云书凡十二篇成三卷】司农献黍粟种各一斗【一作升　李泌百官进农书以示务本　柳宗元进农书三卷状平秩东作虞书立制俶载南畆周雅垂文】文宗太和二年二月庚戌以宰臣李绛所进天后删定兆人本业三卷令刺史【旧纪云州县】写本散乡闾　志农家类十九家二十六部三百三十五卷始于范子计然终于武后兆人本业三卷【王方庆草木防以下十一家六十六卷不着録】　书目兆人本业载农俗四时种莳之法凡八十事【崇文目三卷】
　　唐均田图
　　五代史周世宗尝夜读书见唐元稹均田图叹曰此致治之本也诏颁其图法使吏民先习知之期以一嵗大均天下之田【为木偶耕人陶谷为颂】　崔颂世宗读唐元稹均田疏命写为图赐近臣遣使均诸道租赋会要见元稹在同州时所上均田表因制素为图赐诸道　通鉴后周显徳五年七月丁亥颁均田图于诸道十月丁酉命艾頴等二十四人使诸州定民租元稹集有同州奏均田云因农务稍暇令百姓自
　　通手实状又令里正书手等傍为穏审并不遣官吏擅到村乡略无欺隠除去逃荒其余顷畆取两税元额通计七县沃瘠一例作分抽税
　　咸平国田图　祥符丰年图　淳化咸平劝农奏议
　　咸平四年十一月丁亥上御龙图阁召辅臣观太宗草行飞白篆籀八分书及阅古今名画移御延和殿阅张去华所着元元论国田图上曰经国之道必先养民务穑为先朕尝冀边鄙稍宁兵革粗息则可以力行其事富庶吾民矣【张去华所着元元论大防以养民务穑为急真宗嘉之以缣素写之为十八轴列置龙图阁之四壁】　祥符四年三月戊子知并州刘综献丰年图　陈靖多所建言尤于农事为详取淳化至咸平以来陈利害表章合三十余通目曰劝农奏议録上之然其说多泥古难尽行【国史志陈靖劝农奏议三十篇】
　　景德农田敕
　　崇文目五卷　景德元年诏三司使丁谓取戸税条目及臣民所陈农田利害编为书谓乃与副使判官崔端张若谷乐黄目王曾参议删定成农田敇五卷二年十月庚辰上之【一本云三年正月七日上】令雕印颁行民以为便三年正月庚戌诏颁农田敇于天下二月丙子丁谓又言唐宇文融置劝农判官检戸口田土请诸州长吏兼劝农使事转运使副兼劝农使诏可劝农使入衔自此始己丑以农田编敇赐辅臣洎资政大学士王钦若【一本云二月癸未诏郡国领劝农事】天禧四年正月丙子诏提刑为劝农使副赐农田敇　熈宁二年十一月十三日以农田条约颁诸路　绍圣二年七月命详定敕令所重编修农田水利夏竦上广农颂【见务农类】　钱彦逺上劝农疏　髙锡作劝农论
　　明道土牛经　明道借田记【见耕借类】
　　国史志土牛经四篇景祐元年诏日官取旧文删定丁度序颁之　实録景祐元年十月己巳颁诸州军土牛经前诏日官取旧文删校重复为四篇知制诰丁度撰序而印行之其牛色及策人衣并以岁月支干纳音相配　宝元初诏诸州旬上雨雪着为令　月令季冬出土牛以送寒气　盐鐡论发春而后垂青幡而策土牛后汉礼仪志季冬立土牛六头于国都郡县城外丑
　　地以送大寒立春之日百官衣青衣立青幡施土牛耕人于门外以示兆民　束晳劝农赋青幡禁游惰
　　建炎本政书
　　建炎三年八月辛酉广州教授林勲献本政书十三篇【疆理至地图今本十五篇十卷】勲以为农贫兵骄宜仿古井田之制使民一夫占田五十畆其有羡田之家毋得市田其无田与游惰末作皆驱之使为农以耕田之羡者而杂纽钱谷以为什一之税本朝二税之数视唐增至七倍今本政之制每十六夫为一井提封百里为三千四百井率税米五万一千斛钱万二千缗每井赋二兵马一匹率为兵六千四百人马三千四百匹岁取五之一以为上番之额以给征役无事则又分为四番以直官府给守卫是民凡三十五年而役始一徧也悉上则岁食米万九千余斛钱三千六百余缗无事则减四分之三皆以一同租税供之匹妇之贡绢三尺绵一两非蚕乡则布六尺麻二两行之十年则口算酒酤与茶盐香矾之皆可弛以予民其说甚备书奏以勲为桂州书记其后勲又献比校书二篇
　　建昌李泰伯着平土书　范如圭有夫田书　程迥有田赋书　绍兴中夏休撰周礼井田谱二十巻【书目】陈旉农书三卷
　　绍兴屯田集议【详见前】
　　绍兴元年九月庚申措置屯田侍御史沈与求言今欲因沿江闲田募人屯耕用为篱落兼资储饷乃陈屯田利害为古今集议上下二卷诏付戸部后亦未克行
　　绍兴耕织图
　　绍兴中于潜令楼璹画耕织二图四十五事为五言诗四十五章高宗召对以进呈宣示后宫嘉定中楼钥以是图上东宫　曾安止撰禾谱五卷安止从孙之谨撰农噐谱三卷
　　农器
　　天田九星在牛宿南天子畿内之田也亦主农器
　　神农耒耜
