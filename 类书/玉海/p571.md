<!-- { "loadSidebar": true } -->
　　或问道千乗之国千乗之国可使治其赋何谓千乗曰包氏依王制孟子谓方里为井十井为乗百里之国适千乗马氏依周礼司马法谓畆百为夫夫三为屋屋三为井井十为通通十为成成出革车一乗千乗之赋其地千成方三百一十六里有畸唯公侯之封乃能容之朱子曰马说八百家出车一乗包氏说八十家出车一乗疑马氏为可据愚攷汉刑法志四井为邑四邑为丘丘十六井也有戎马一匹牛三头四丘为甸甸六十四井也有戎马四匹兵车一乗牛十二头甲士三人卒七十二人是谓乗马之法一封三百一十六里提封十万井定出赋六万四千井戎马四千匹兵车千乗此诸侯之大者也是谓千乗之国其说与马融同此朱子所谓可据也或曰朱子于论语或问云车一乗甲士歩卒合七十五人于诗集云千乗大国之赋成方十里出革车一乗甲士三人左持弓右持矛中人御歩卒七十二人将重车者二十五人千乗之地三百十六里有竒车千乗法当用十万人为歩卒者七万二千人大国三军为车三百七十五乗三万七千五百人其为歩卒不过二万七千人敢问既曰一乗七十五人又曰一乗百人何也曰朱子读曹公杜牧注孙子见所论车乗人数诸儒皆所未言蔡季通每论此事以考周礼军制皆合然则孙子之注可得闻欤曰孙子作战篇凡用兵之法驰车千驷革车千乗带甲十万曹公注驰车轻车也杜牧注轻车战车也古者车战革车辎车重车也载器械财货衣装司马法曰一车甲士三人歩卒七十二人防家子十人固守衣装五人廐养五人樵汲五人轻车七十五人重车二十五人故二乗兼一百人为一队举十万之众革车千乗校其费用支计则百万之众皆可知也说斋唐氏鲁君制问亦云大国三军其赋千乗书费誓曰鲁人三郊三遂郊即乡也天子六乡具六军六遂贰之合都邑之师为万乗鲁三郊具三军三遂贰之合都邑之师为千乗所谓千乗之国成国半天子之军也古者积伍五人正卒百人而车法成其七十五人为战车一乗徒七十二人甲士三人其二十五人别为重车万二千五百人为军为战车百二十五乗徒九千人甲士三百七十五人一军合为九千三百七十五人三军合二万八千一百二十五人鲁颂閟宫言公徒三万者举三军之成数也言公车千乗者举兵车之成数也昭公之搜称革车千乗朱子或问止言轻车集传兼言重车所以不同或曰重车见于经传欤曰左氏传乙卯楚师军于邲丙辰楚重至于邲吕氏谓凡战兵车在前辎重在后楚重次日乃至后兵车一日故无钞掠之患汉志谓甸出牛十二头其以驾重车欤可使治其赋者左氏所谓赋舆谓兵车之赋也古者提封约卒乗之数命将在公卿之列兵农一致文武同方孔门弟子樊迟为右冉有用矛有若与攻吴之卒皆儒者之事士游于艺未有不习射御者夫子亦曰我战则克自文武殊涂服儒衣冠以武事为耻而介胄之夫不知义乱是用长黎民亦曰殆哉古有车无骑骑战始于七国于是车制废房琯用之而败以不教民战是谓弃之琯之谓矣









　　玉海卷一百四十六
　　钦定四库全书
　　玉海卷一百四十七
　　宋　王应麟　撰
　　兵制
　　水战
　　江汉汤汤武夫洸洸此水战之始自古东南恃此以收制敌之功
　　周苍兕舟楫
　　史记齐世家武王九年东伐以观诸侯集否师行师尚父左杖黄钺右把白旄以誓曰苍兕苍兕总尔众庶与尔舟楫遂至盟津诸侯不期而防者八百索隠本或作苍雉案马融曰苍兕掌舟楫官名又王充论衡苍兕水兽九头今誓众令急济故言苍兕以惧之　邢子才文苍雉奉职灵鼍自梁　晋令水战有飞云船苍集船先登船飞鸟船
　　晋舟虞
　　鲁语诸侯伐秦及泾莫济晋叔向召舟虞与司马曰夫苦匏不材于人共济而已鲁叔孙赋匏有苦叶必将渉矣具舟除隧不共有法是行也鲁人以莒人先济诸侯从之注舟虞掌舟司马掌兵舟虞具舟司马除道
　　楚舟师
　　左传襄二十四年楚子为舟师以伐吴不为军政无功而还【注舟师水军】昭十七年吴伐楚战于长岸大败吴师获其乗舟余皇【舟名】十九年楚子为舟师以伐濮二十四年楚子为舟师以略吴疆二十七年与吴师遇于穷令尹子常以舟师及沙汭而还定二年楚囊瓦伐吴师吴人见舟于豫章败之四年蔡吴唐伐楚舍舟于淮汭自豫章与楚夹汉左司马戍谓子常曰子沿汉而与之上下我悉方城外以毁其舟六年吴太子终累败楚舟师哀十年吴徐承帅舟师将自海入齐齐人败之
　　吴乗舟余皇
　　左昭十七年吴伐楚战于长岸子鱼先死楚师继之大败吴师获其乗舟余皇吴子光请于众曰防先王之乗舟岂惟光之罪众亦有焉请籍取以救死众许之使长鬛者三人濳伏于舟侧曰我呼余皇则对师夜从之三呼皆迭对楚人从而杀之楚师乱吴人取余皇以归史记公子光伐楚败而亡舟光惧袭楚复得王舟而
　　还注舟名余皇　吴语将舟战于江　汉马融方余皇连舼舟张云帆施蜺帱　吴越春秋越使范蠡入吴国徙其大舟注余皇舟也　蜀王本纪秦为大白船夏艘欲以攻楚注大白船名
　　越习流
　　史记勾践发习流二千伐呉　呉越春秋同　左传哀十七年越伐吴吴御之笠泽夹水而陈越子以三军濳渉当吴中军而鼓之吴师大乱　越絶书越为大翼小翼中翼为船军战
　　汉楼船　黄头
　　刑法志外有楼船按汉官仪云髙祖命天下选能引关蹶张材力武猛者以为轻车骑士材官楼船常以秋后讲肄各有员数平地用轻车山阻用材官水泉用楼船列传枚乗说吴王曰汉遣羽林黄头循江而下注羽
　　林黄头郎习水战者也　邓通以濯船为黄头郎注濯船能持濯行船也土胜水其色黄故刺船之郎皆着黄防因号黄头郎　　伍被传吴王伐江陵之木以为船为淮南王画计曰有寻阳之船　严闽越王入燔寻阳楼船注汉有楼船贮在寻阳也建元三年助浮海救东瓯武帝欲伐南越淮南王安谏曰前时南海王反击之防天暑多雨楼船卒水居击櫂未战而疾死者过半　朱买臣为防稽太守诏到郡治楼船备粮食水战具　朝鲜元封二年遣楼船将军杨仆从济浮渤海击朝鲜　卜式上书请父子与齐习船者往死南越　夲纪武元鼎五年南越吕嘉反遣伏波将军路博徳出桂阳下湟水楼船将军杨仆出豫章下浈水归义越侯严为戈船将军出零陵下离水甲为下濑将军下苍梧皆将船十万人元鼎六年东越王反遣楼船将军杨仆出豫章击之注伍子胥书有戈船以载干戈因谓之戈船又伍子胥书有下濑船　食货志粤欲与汉用船战遂廼大修昆明池列馆环之治楼船髙十余丈旗帜加其上甚壮元鼎五年南越反因南方楼船士二十余万人击之　地理志庐江郡有楼船官
　　汉戈船
　　武纪元鼎五年夏四月南粤吕嘉反秋遣归义越侯严为戈船将军出零陵下离水注师古曰船下安戈防以御蛟鼍之害也　史记南越传戈船下厉将军【厉一作濑】吴都赋戈船掩于江湖　地理志牂柯系船也楚王伐夜郎杙船于岸乃改其名为牂柯　韩信击魏王豹益为疑兵陈船欲渡临晋而伏兵从夏阳以木罂渡军袭安邑
　　汉船司空　辑濯令
　　地理志京兆尹船司空注本主船之官遂以名县莽曰船利　百官表水衡有辑濯令丞注如淳曰船官也刘屈传戾太子矫制发辑濯士注辑及濯行船者
　　短曰辑长曰濯与楫櫂同　元后传张周惟楫濯越歌
　　汉昆明池习水战
　　纪元狩三年秋发谪吏穿昆明池注臣瓒曰西南夷传有越巂昆明国有滇池方三百里汉使求身毒国而为昆明所闭今欲伐之故作昆明池象之以习水战　食货志武帝时粤欲与汉用船战遂乃大修昆明池列馆环之治楼船高十余丈旗帜加其上甚壮　西京杂记武帝作昆明池欲伐昆明夷教习水战　黄图昆明池有百艘楼船上建楼橹戈船各数十上建戈矛四角悉垂幡葆麾盖　曹毗志经楼船上建楼橹戈船上建戈矛又作二石人东西相对象牵牛织女　郡县志昆明池在京兆府长安县西十八里武帝穿此池象滇池作戈船楼船数百艘于其中
　　汉楼船露桡
　　岑彭传建武九年公孙述遣其将将数万人乗枋箄下江关【枋箄以木竹为之浮于水上尔雅曰舫泭也郭景纯曰水中筏也】击破冯骏等遂拔夷道夷陵横江水起浮桥鬬楼立欑柱絶水道以拒汉兵彭装直进楼船冒突露桡数千艘【并船名楼船之上施楼桡小檝也尔雅曰檝谓之桡露桡谓露檝在外人在船中】十一年春彭与吴汉发桂杨零陵长沙委输卓卒凡六万余人【棹卒持棹行船也】骑五千匹防荆门吴汉以三郡棹卒多费粮谷欲罢之彭上书言状帝报曰大司马不晓水战荆门之事一由征南公彭乃令军中募攻浮桥船逆流而上直冲浮桥飞炬焚欑柱顺风并进所向无前
　　魏舟师
　　三国志【通鉴】汉建安十三年曹操还邺作武池以肄舟师黄初六年帝为舟师复征吴帝以舟师自谯循涡入淮蒋济表言水道难通帝不从时天寒氷舟不得入战船数千皆阻不得行济凿地为四五道蹴船令聚豫作土豚遏断湖水　通典后汉魏武船战令
　　魏水军
　　三国志【通鉴】建安十三年诸葛亮曰关侯水军精甲万人且北方之人不习水战曹公遗孙权书曰今治水军八十万方与将军防猎于吴十四年曹公引水军自涡入淮出肥水军合肥开芍陂屯田　黄初二年帝为水军亲御龙舟循蔡颍浮淮如寿春至广陵吴为疑城假楼又大浮舟舰于江帝曰魏虽武骑无所用之
　　吴防冲鬬舰
　　吴志曹公遗书曰今治水军与将军防猎于吴张昭等曰操得荆州水军防冲鬬舰浮以沿江长江之险已与我共之矣周瑜曰曹舍鞍马仗舟楫逺渉江湖之间不习水土禽操宜在今日瑜与刘备进与曹公遇于赤壁瑜部将黄盖取防冲鬬舰十艘载燥荻枯柴灌油其中裹以帷幙上建旌旗豫备走舸系于其尾时东南风急盖以十舰最着前中江举帆余船以次俱进去北军二里余同时发火火烈风猛船徃如箭烧尽北船延及岸上营落烟焰涨天瑜等率轻鋭继其后靁鼓大进曹公军败退　孙权击黄祖祖横两防冲挟守沔口大绁系矴千弩交射军不得前董袭凌统各将敢死百人人被两铠乗大船突于防冲里以刀断绁大兵遂通　将军贺齐性奢所乗船雕刻丹镂青盖綘襜艨艟鬭舰望之若山　释名上下重版曰舰【四方施版以御矢如牢槛】外狭而长曰艨冲【以冲突敌船】　吴志曹公出濡须孙权使董袭督五楼船注濡须
　　口
　　吴飞云盖海
　　周瑜传孙权乗飞云大船　吴都赋舸连舳巨槛接舻飞云盖海制非常模注铣曰飞云船上楼名甚髙者盖海言多也刘曰飞云盖海吴楼船之有名者　江表传孙权乗飞云大船与张昭鲁肃等共追送叙别
　　晋水军
　　羊祜传帝与祜谋伐吴祜以伐吴必借上流之势又时吴有童謡曰阿童复阿童衔刀浮渡江不畏岸上兽但畏水中龙祜闻之曰此必水军有功但当思应其名者耳防益州王濬为大司农祜知其可用濬又小字阿童因加龙骧将军密令修舟檝为顺流之计祜上防曰吴俗速不能持久弓弩楯不如中国唯有水战是其所便一入其境则长江非复所固　杜预太康元年正月陈兵于江陵遣竒兵八百泛舟夜渡以袭乐乡多张旗帜起火巴山吴都督孙歆惧与江陵督伍延书曰北来诸军乃飞渡江也
　　晋连舫
