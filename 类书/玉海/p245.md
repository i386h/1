<!-- { "loadSidebar": true } -->
　　见牧守类　京兆五守西汉难追河南二尹东京罕继【梁邵陵王表云】
　　汉太学赞
　　见学校类
　　汉明帝画赞
　　唐志杂传类汉明帝画赞五十卷【旧志书赞五十卷汉明帝撰】　隋志总集类画赞五卷汉明帝殿阁画魏陈思王赞梁五十卷【艺文类聚有曹植帝尧画赞】　汉文帝时诏绘古帝王名臣像于殿壁明帝好画立画官诏班固贾逵辈取经史事画之起伏羲凡五十谓之画赞　徐陵曰甘泉之殿旧礼羲轩长乐之宫本图尧舜
　　魏温室画像赞　百瑞图
　　魏都赋丹青焕炳特有温室仪形宇宙歴像贤圣图以百瑞綷以藻咏芒芒终古此焉则镜有虞作绘兹亦等竞张载注鸣鹤堂之前次听政殿之后东西二坊之中央有温室中有画像赞　景福殿赋命共工使作缋明五采之彰施图象古昔以当箴规椒房之列是准是仪故将广智必先多闻立德必先近仁朝观夕览何与书绅轩交登驺虞承献
　　晋三国名臣赞
　　见颂类　文苑英华严从有拟三国名臣赞序　文心雕龙昔虞舜之祀乐正重赞【尚书大传】益赞于禹伊陟赞于巫咸【尚书】汉置鸿胪以唱拜为赞相如属词始赞荆轲【文章縁起】史班书记托赞褒贬景纯注雅动植必赞【隋志郭璞尔雅图赞二卷】　翰林论曰容象图而赞立宜使辞简而义正
　　晋诸公赞
　　唐志杂史傅畅晋诸公赞二十二卷　隋志二十一卷晋秘书监傅畅撰【魏志注文选注引之】　晋傅畅着晋诸公赞及晋公卿礼秩故事【见典故类】
　　晋厯赞
　　晋书张亢宗领著作述厯赞一篇
　　两晋名臣赞
　　孙何作两晋名臣赞宋诗二十篇春秋意尊儒教议
　　七国叙赞
　　旧唐志十卷集録
　　宋孔子赞
　　宋书元嘉十四年河西献孔子赞一卷　旧唐志四科传赞四卷姚澹撰
　　唐志孝图传赞
　　志传记类李袭誉二十卷　又见图类
　　唐六贤图赞
　　志李渤一卷　李渤渤隠庐山摭古聨德高蹈者楚接舆老莱子黔娄先生于陵子王仲儒梁鸿六人图像赞其行因以自儆
　　祥符双庙赞
　　睢阳祠张巡许逺号双庙【大厯中建　大观二年十月赐名协忠庙】　章圣东巡过其庙留驾裴囘咨其雄挺着金石刻赞明厥忠与夷齐踣西山孔子称仁何以异【唐史】　祥符七年八月丁丑以圣制双庙赞示辅臣先是景德四年二月己巳次西京诏曰荥阳旧邑次舍所经汉将军纪信以身徇国宜赠太尉又赠司徒鲁恭太师以奬名臣戊子又増封唐大厯中孝子潘良玉之墓　大厯四年八月齐嵩撰双庙记【金石録】
　　经
　　黄帝隂符经
　　见隂阳书类
　　黄帝四经
　　汉志道家四篇　隋志黄帝四篇老子二篇最得深防史记正义黄帝道书十卷
　　黄帝内经
　　汉志医经黄帝内经十八卷外经三十七卷【详见后】
　　黄帝九宫经
　　隋志一卷又三卷　唐防要防昌二年王起等奏案黄帝九宫经及萧吉五行大义
　　黄帝占梦经
　　汉志杂占十八家黄帝长柳占梦十一卷众占非一而梦为大故周有其官而诗着明大人之占以考吉防史记正义帝王世纪云黄帝梦风吹尘垢皆去又梦执千钧之弩驱羊万群依二占求之得风后于海隅登以为相得力牧于大泽进以为将黄帝因作占梦经十一卷
　　汉忠经
　　见孝经类
　　汉神异经
　　唐志道家东方朔二卷张华注　书目汉东方朔记晋张华传朔周游天下所见神异山海经所不载者列之
　　唐感应经
　　书目三卷唐李淳风撰载物类相感为韵语而注释之
　　唐太一金镜式经
　　志五行类王希明十卷开元中诏撰　旧史一行撰天一太一经及太一局遁甲经各一卷
　　清化经
　　旧唐志儒家十卷蔡洪撰

　　玉海卷六十二
<子部,类书类,玉海>
　　钦定四库全书
　　玉海卷六十三
　　宋　王应麟　撰
　　艺文
　　蓺术
　　汉志曰数术者明堂羲和史卜之职方技者生生之具王官之一守也
　　周三兆　三梦　龟八命　四兆【占书】　六龟十龟　九簭　八簭　六梦
　　春官太卜【下大夫二人】掌三兆之灋一曰玉兆【杜子春云颛顼之兆】二曰瓦兆【帝尧之兆】三曰原兆【有周之兆】经兆之体皆百有二十其颂皆千有二百【兆者灼龟发于火其形可占者有象似玉瓦原之舋鏬上古以来作其法原原田颂谓繇也　疏近师皆以为夏殷周　易氏曰玉阳也卜得阳数之竒其象在上在左曰玉兆瓦隂也卜得隂数之耦其象在下在右曰瓦兆原再也竒耦错列再以其变推之曰原兆】三易之灋【见易类】三梦之灋一曰致梦【言梦之所至夏后氏作】二曰觭梦【读如掎言梦之所得殷人作】三曰咸陟【言梦之皆得周人作】其经运十其别九十【毎煇九变此术今亡】以邦事作龟之八命一曰征【司农云征伐人康成云行巡守】二曰象【灾变云物　有所造立易曰制器尚象】三曰与【子人物　所与共事】四曰谋【谋议也】五曰果【事成与不　以勇决为之若楚司马子鱼卜战令龟】六曰至【谓至与不也】七曰雨【谓雨不也】八曰瘳【谓疾瘳不也　国之大事待蓍龟而决者有八定作其辞于将卜以命龟也】以八命者赞三兆三易三梦之占以观国家之吉凶诏救政【司农云以八事命卜筮蓍龟参之以梦春秋传曰筮袭于梦武王所用　疏凡命龟辞大夫以上有三命筮辞有二士命龟辞有二命筮辞一】　卜师【上士四人】掌开龟之四兆一曰方兆二曰功兆三曰义兆四曰弓兆【开开出其占书也经兆百二十体此言四兆者分之为四部若易之二篇书金縢曰开籥见书是谓与方功义弓之名未闻】凡卜辨龟之上下左右隂阳授命龟者诏相之　卜人【中士六人下士十有六人唐六典太卜令杂龟之九类五色依四时用之石泉蔡江洛海河淮旱　春用青夏赤秋白冬黒四季用黄】龟人【中士二人】掌六龟之属各有名物【属言非一也】天龟曰灵
　　属地龟曰绎属东龟曰果属西龟曰靁属南龟曰猎属北龟曰若属各以其方之色与其体辨之【东方发生有果于必为之义南方假火有猎而相较之义】凡取龟用秋时攻龟用春时各以其物入于龟室注色谓天龟地龟黄东龟青西龟白南龟赤北龟黒【尔雅同】龟俯者灵仰者绎前弇果后弇猎左倪靁右倪若是其体也【尔雅左倪不类即靁也右倪不若即若也】东龟南龟长前后在阳象经也西龟北龟长左右在隂象纬也天龟俯地龟仰东龟前南龟却西龟左北龟右各从其耦也疏龟有六室六龟各入于一室易损卦六五或益之十朋之龟郑注引尔雅有十龟一曰神龟龟之最神明者【在宫沼者】二曰灵龟涪陵郡出大龟甲可以卜縁中文似瑇瑁俗谓为灵龟即今大觜蠵龟也【与天龟灵属一也】一曰灵蠵能鸣也三曰摄龟小龟也腹甲曲折解能自张闭好食虵江东呼为陵龟也【当周礼地与四方之龟皆有奄敛之义】四曰宝龟大宝龟也【即遗我大宝龟　乐记青黑縁公羊青纯皆是也】五曰文龟甲有文采者河图丹甲青文是也河图云灵龟负书丹甲青文六曰筮龟常在蓍丛下者七曰山龟八曰泽龟九曰水龟十曰火龟山泽水火各言生出之所也火龟犹火鼠也【礼记正义同　大凡神灵宝文摄唯五体而已　曲礼正义案白虎通称三正记天子龟一尺二寸诸侯一尺大夫八寸士六寸　少牢大夫立筮郑云大夫蓍长五尺推此而言天子九尺诸侯七尺士三尺龟隂数偶蓍阳数竒】　棰氏【下士二人】共燋契龡焌契以授卜师　占人【下士八人】掌占龟以八簭占八颂以八卦占簭之八故以眂吉防【注谓将卜八事先以筮筮之非八事则用九筮】凡卜簭君占体大夫占色史占墨卜人占坼【体兆象也色兆气也墨兆广也坼兆舋也体有吉防色有善恶墨有大小圻有微明】　簭人【中士二人】掌三易以辨九簭之名曰巫更【九巫读为筮筮迁都邑】巫咸【筮众心欢不】巫式【制作法式】巫目【事众筮其要】巫易【所改易】巫比【与民和比】巫祠【筮牲与日】巫参【筮御与右】巫环【筮可致师不也】凡国之大事先簭而后卜【正义易伏羲为之巫咸为揲蓍之法　世本巫咸作筮】　占梦【中士二人】掌其嵗时观天地之防辨隂阳之气以日月星辰占六梦之吉凶一曰正梦【无所感动】二曰噩梦【惊愕而梦】三曰思梦【觉时思念】四曰寤梦【觉时道之而梦】五曰喜梦【喜悦而梦】六曰惧梦【恐惧而梦】季冬聘王梦献吉梦于王舍萌四方赠恶梦【汉志黄帝长栁占梦十一卷甘德十卷　隋志京房占梦书三卷　泰誓朕梦协朕卜　诗乃占我梦　史记秦有占梦博士】　大禹谟帝曰官占惟先蔽志昆命于元龟　洪范七稽疑择建立卜筮人乃命卜筮【龟曰卜蓍曰筮】　大诰宁王遗我大宝龟绍天即明命　洛诰惟洛食　诗爰始爰谋爰契我龟宅是镐京维龟正之　曲礼假尔泰龟有常假尔泰筮有常卜筮不过三卜筮不相袭龟为卜防为筮卜筮者先圣王之所以使民信时日敬神畏法令也使民决嫌疑定犹与也【卫成昭兆　臧氏蔡偻句】　祭义易抱龟南面　左传晋卜人曰筮短龟长晋韩简曰龟象也筮数也物生而后有象象而后有滋滋而后有数　吴语贞于阳卜注问卜内曰隂外曰阳　夏官疏龟取生数一二三四五蓍取成数六七八九十　曲礼疏刘向云龟之言久蓍之言耆龟千嵗而灵蓍百年而神　白虎通龟之言久也蓍之言耆也　崔灵恩云凡卜筮天子皆用三代蓍龟　班固典引曰经五繇之硕虑
　　周医师
　　天官医师掌医之政令聚毒药以共医事凡邦之有疾病者疕疡者造焉则使医分而治之嵗终则稽其医事疾医掌养万民之疾病以五味五谷五药养其病【五药】
　　【草木虫石谷也】以五气五声五色眂其死生两之以九窍之变参之以九藏之动凡民之有疾病者分而治之【乂食医医兽医】　吕氏春秋巫咸初作医【世本説文同】　帝王世纪黄帝使岐伯尝味草木定本草经造医方　物理论夫医者非仁爱不可托非聪明理达不可任非亷洁淳良不可信古之用医必选名姓之后
　　晋龟经
　　隋志龟经一卷晋掌卜大夫史苏撰【梁有十卷】　崇文目龟经三卷史苏撰　龟经一卷又三卷春秋龟策经一卷龟经要略一卷　南史柳世隆着龟经秘要二卷　张衡传注龟经有栖鹤兆　晋文公遇黄帝战于阪泉之兆　汉文帝兆得大横　梁后兆得寿房
　　汉蓍龟十五家　蓍书
　　蓺文志龟书五十二卷夏龟二十六卷南龟书二十八卷巨龟三十六卷杂龟十六卷蓍书二十八卷周易三十八卷周易明堂二十六卷周易随曲射匿五十卷大筮衍易二十八卷大次杂易三十卷鼠序卜黄二十五卷于陵钦易吉凶二十三卷任良易旗七十一卷易卦八具右蓍龟十五家一百四卷蓍龟者圣人之所用也书曰汝则有大疑谋及卜筮易曰定天下之吉凶莫善于蓍龟及至衰世解于齐戒而屡烦卜筮神明不应故筮渎不告易以为忌龟厌不告诗以为刺　易繋辞蓍之德圆而神　説卦幽赞神明而生蓍注受命如响不知所以然而然　説文蓍生千嵗三百茎易以为数天子九尺　魏管辂云灵蓍者二仪之明数隂阳之幽契
　　汉数术六种
