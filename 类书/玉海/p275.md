<!-- { "loadSidebar": true } -->
　　淳化二年十一月诏以来月朔御文德殿入閤令史馆修撰杨徽之张洎与有司取旧圗定仪注以闻洎上奏曰按今之乾元殿即唐含元殿也在周为外朝唐为大朝冬至元日设仗卫朝万国在此殿今之文德殿即唐宣政殿也在周为中朝在汉为前殿在唐为正衙凡朔望起居凡册后妃太子王公大臣对四夷君长试制防举人在此殿也今之崇德殿即唐紫宸殿也在周为内朝在汉为宣室在唐为上閤即只日常朝之殿也东晋太极殿有东西閤唐制紫宸上閤法此制也所谓入閤者葢只日御紫宸上閤之时先于宣政殿前立黄麾金吾仗俟勘契毕唤仗自东西閤门入故谓之入閤今朝廷以文德正衙权为上閤非宪度也切见长春殿正与文德殿南北对请改剙此殿以为上閤作只日立仗视朝之所其崇德崇政殿即唐之延英殿也为只日常时听防之所疏入不报上以入閤旧圗承五代草创礼容不备命徽之等讨论故事别为新圗十二月丙寅朔上御文德殿羣臣入閤礼毕赐百官廊下食唐制朔望天子御宣政殿受百官起居及诸司奏事仗衞如式敬宗始于紫宸殿展入閤之仪三年五月甲午朔御文德殿羣臣入閤先是旧制入閤惟殿中省细仗随两省供奉官先入陈于廷上以为仪卫太简命有司增设黄麾仗二百五十人其殿中省细仗仍旧【唐以月朔行之后唐天成初又以月望】咸平二年八月辛亥朔御文徳殿羣臣入閤【孙何待制】
　　祥符三年闰二月辛亥朔【李廸待制杜梦证对】　七年四月二日东上閤门使魏昭亮言閤门入閤图殿上侍立臣僚皆唐时职官与圣朝名品不同望依新定仪制别画副本有司永为定制诏礼仪院详定　国史李淑传议入閤曰唐寳厯后常以月朔御紫宸行入閤仪圣朝太祖五行其礼多御崇元殿备殿中金吾诸仗设待制对官崇元即今天安殿也干徳之后改御大明殿即今集英太宗三行其礼别定新仪就文徳廷增设黄麾仗眞宗亦三行之绘图讲习藏之禁閤艺文志景祐三年诏贾昌朝与丁度李淑采国朝律厯典礼日度昏晓中星祠祀配侑岁时施行者约唐月令定为时令一卷以备宣读而淑定入閤仪异于通礼明年诏因入閤读时令寻停　张洎传淳化中上令史馆修撰杨徽之等四人修正入閤旧图洎同奉诏因诏讨论入閤故事独草奏以闻又请凖旧仪侍从官先入起居毕分行侍立于丹墀之下谓之蛾眉班然后宰相相率正班入起居唐初五日一朝景云初始修贞观故事肃宗而下咸只日临朝双日不坐【双日宰相当奏事特开延英召对或蛮夷入贡勲臣归朝亦特开紫宸引见】望依旧规只日视朝双日不坐其双日于崇德崇政两殿召对宰臣常参官以下及非时蛮夷入贡勲臣归朝亦特开上閤引见奏入不报
　　景祐定入閤仪注
　　景祐三年正月丙午诏知制诰李淑等重修閤门仪制其入閤仪注颇省去烦文四年二月二十二日庚子诏五月朔行入閤之礼仍读时令先是诏国朝时令委编修官约唐月令撰定以备宣读于是贾昌朝等采国朝律令典礼日度昏晓中星及祠祀配侑诸事当以岁时行者改定为一篇上之遂诏因入閤行其礼寳元二年十二月十二日戊辰参政宋庠言近奉德音询及入閤故事臣虽畧陈梗槩理有未详退而讲求故事夫入閤乃有唐只日于紫宸殿受常朝之仪也谨按唐有大内有大明宫宫在大内之东北世谓之东内谓大内为西内自高宗以后天子多在大明宫宫之正门曰丹鳯门门内第一殿曰含元正至大朝会则御之对北第二殿曰宣政谓之正衙朔望大册拜则御之对北第三殿曰紫宸谓之上閤亦曰内衙只日常朝则御之据唐制凡天子坐朝必湏立仗于正衙或乘舆止御紫宸即唤正衙仗自宣政殿两门入是谓东西上閤门也以国朝之制相比则令之宣徳门唐丹鳯门也大庆殿唐含元殿也文徳殿唐宣政殿也紫宸殿唐紫宸殿也今欲求入閤本意施于仪典即湏先立仗于文德之廷如天子止御紫宸则唤仗自东西閤门入如此则差与旧仪相合但今之诸殿比于唐制南北不相对以此为异耳又按唐自中叶以还双日及非时大臣奏事别开延英殿赐对若今假日御崇政延和是也乃知唐世毎遇坐朝之日即为入閤而叔世离乱五朝草创大昕之制更从易简正衙立仗因而遂废其后或有行者常人所罕见乃复谓之盛礼甚不然也今相传入閤圗者是官司记常朝之制如閤门有仪制勅合班杂坐圗之类何足为希阔之事哉况唐开元旧礼本无此制至开寳中诸儒增附新礼始载月朔入閤门之仪又以文德殿为上閤差舛尤甚葢当时编撰之士讨求未至太宗朝儒臣张洎论奏颇为精洽欲下两制改正旧仪诏两制详定学士丁度等奏今殿閤与唐制不同宜且仍旧从之【庆厯七年三月戊子诏权停所上立夏读时令仪】　熙宁三年五月知制诰宋敏求言奉诏详定閤门仪制如文徳殿入閤当御紫宸殿方合旧制诏学士议承防王珪言入閤者乃唐朝只日紫宸受常朝之仪非盛礼壬子诏罢之【二十三日学士院奏】六月九日閤门奏文徳殿无受朝仪下两制详定
　　景祐百官表位
　　景祐四年九月庚戌诏閤门于紫宸垂拱殿刋
　　石为百官表位嘉祐四年六月二十四日御史
　　台请于紫宸垂拱两殿庭石位防定班次以官
　　位序班员多者重行员少者合班序立　太平
　　兴国五年九月丁未诏曰表着之设盖有等威
　　阙庭之仪所务恭肃故离立族谈者罸之所及
　　蹴刍齿路者诛之必加所以辨名器之差正班
　　爵之序贾生设堂陛之喻盖明天子之尊叔孙
　　造緜蕝之文式彰王者之贵　李宗谔言朝防图门下省典仪设版位御史中丞班在丹墀上两省官后立
　　熙宁文徳殿视朝仪　正衙视朝之仪
　　志三年【防要二年六月九日】修閤门仪制宋敏求言本朝唯入閤御文德殿【司马光言文徳殿为天子正衙】今不用入閤仪遂阙视朝之礼请下两制及礼院约唐御宣政殿制裁定为文德殿朔望视朝之制诏学士院详定四年正月甲寅学士韩维等上其仪以入閤旧图増损裁定其仪前一日供帐于殿庭金吾执仪刀天武执繖扇黄麾告止传教信幡龙头竿防列于东西门外立仗青龙五岳五龙旗列于东白虎五星五鳯旗列于西御马东西皆五匹设御幄于殿后閤其日金吾押本卫仗殿中省押细仗东西对列四年五月乙酉朔初视朝于文徳殿　元丰四年五月十九日视朝　天禧五年十月十日中书宻院请凖故事五日一御便殿　皇祐编敕正衙常朝及横行并宰臣立班常朝日轮宰臣一员押班　祥符初敕宰臣依故事赴文德殿押班　治平四年五月癸未诏春分秋分后辰正牌上垂拱殿视事未退宰臣更不过文德殿押班　初沿唐故事百官曰赴文德殿宰臣押班谓之常朝休假三日以上内殿起居官毕集谓之横行宰臣以下应见谢辞者皆先赴文德殿谓之过正衙【正衙谓之外朝　先诣正衙方许入对】元丰四年御史满中行言今垂拱内殿宰臣以下旣已日参而常朝不废至于横行正衙必俟天子御殿日乃可行之虚名谬例欲望罢去十一月己酉诏从之
　　元丰大庆殿朝会圗
　　四朝志元丰元年详定正旦仪奏用黄麾仗二年详定冬会等仪又言御殿仪仗有黄麾幡一而无黄麾请制大麾帝曰姑阙之二年详定所又言昨定朝会圗于大庆殿横街北止陈大辇逍遥平辇而舆未陈也当增腰舆一小舆一改制偏扇团方扇为三等绣帷凡朝会平辇逍遥并陈东西龙墀上　政和三年四月议礼局上大庆殿大朝会仪卫黄麾大仗五千二十五人文德殿视朝黄麾半仗二千二百六十五人文德殿发册黄麾细仗一千四百二人
　　绍兴文德殿视朝
　　绍兴十二年十一月三日礼部侍郎王赏言朝会之制正至及大庆贺御大庆殿与文德紫宸垂拱殿礼制不同月朔御文德殿谓之前殿正衙设黄麾半仗紫宸垂拱系别殿不设仪仗今欲先举行文德殿视朝之制十三年文德殿视朝用黄麾半仗二千四百十五人六月紫宸殿望参设黄麾角仗先是十二年十月二十七日有司请讲求常朝视朝正衙便殿之仪于是讨论朔日文德殿视朝紫宸殿日参望参垂拱殿日参四参及垂拱紫宸殿上夀之制请先御正殿视朝时行宫止一殿乃以射殿为崇政殿朔望设帐门以为文德紫宸殿宣制以为文德殿拜表听批荅以文德殿东上閤门又以内诸司地为垂拱殿四参于殿门外设位版【乾道二年九月七日閤门定垂拱殿四参之仪】　绍兴十三年二月壬戌上初御前殿特引四参官起居自建炎以来始有此礼四月三日閤门言垂拱殿已砌石位其字与石色一同百官难以辨认请四参石位装字以黄蜡日参石位以红蜡从之【四月丙戌诏宰执四参官赴垂拱殿习看石位】　宋敏求曰文徳殿曰外朝【凡不厘务朝臣月赴是谓常朝】垂拱殿曰内殿【宰臣以下及武班日赴是谓常起居　每五日文武朝臣赴内朝谓之百官大起居凡三等葢天子坐朝莫先于正衙于礼羣臣无一日不朝者正衙虽不坐常参官犹立班俟放朝乃退】　汉宣帝地节二年五月始亲政事五日一听事自丞相以下各奉职奏事　魏黄初五年五月有司以公卿朔望日因奏疑事听防大政　王肃曰周官五日视朝汉宣帝使公卿五日一朝成帝始置尚书五人自是朝礼遂阙可复五日视朝之仪使公卿尚书各以事进废礼复兴光宣圣绪　元魏孝文谓穆亮三代之礼日出视朝汉魏已降礼仪渐杀晋令有朔望集公卿于朝堂而论政事亦无天子亲临之文　唐每月凡九开延英延英对宰臣日未御内殿前令閤门使传宣放班　高宗五日一御太极殿视事　代宗于紫宸听朝常限三人奏事　天禧五年十月十日辅臣请准故事五日一御便殿及朔望坐朝

　　玉海卷七十
　　钦定四库全书
　　玉海七十一
　　宋　王应麟　撰
　　礼仪
　　元防
　　文选注董仲舒防曰春秋之文正次王王次春春者天之所为正者王之所为三朝岁首朔日也谷永曰三朝之会周礼曰时见曰会
　　汉元防仪　朝会志
　　晋志汉以高帝十月定秦且为岁首至武帝虽改用夏正然每月朔朝至于十月朔犹常飨会如元正仪　宋礼志叔孙通传载通所制汉元会仪纲纪粗举施于今未备也魏黄初三年始奉璧朝贺何承天云魏元会仪无存者案何祯许都赋曰元正大飨坛彼西南旗幕峨峨檐宇深王沈正防赋曰华幄映于飞云朱幕张于前庭亘青帷于两阶象紫极之峥嵘延百辟于和门等尊卑而奉璋此则大飨悉在城外不在宫内也案魏司空王朗奏事曰故事正月朔贺殿下设两百华灯木于二阶之间端门设庭燎火炬端门外设五尺三尺镫月照星明虽夜犹昼如此则不在城外也何王二赋不在洛京王亦赋许昌正会也晋武帝世更定元会注今有咸宁注是也　齐志汉末蔡邕立汉朝会志竟不就元会大飨四厢乐歌辞晋防始五年太仆傅撰正旦大会行礼歌诗四章寿酒诗一章食举东西厢乐十三章黄门郎张华作上寿食举行礼诗十八章中书监荀朂侍郎成公绥言数各异　齐檀超传王俭议云朝会志前史不书蔡邕称先师胡广说汉旧仪此伯喈一家之意　匡衡传成帝初上疏诸侯正月朝觐天子观以礼乐飨礼乃归今正月初幸路寝临朝贺置酒以飨万方
　　汉三朝会同
