<!-- { "loadSidebar": true } -->
　　荀崧传元帝践阼【太兴初】转太常时左传杜氏服氏各置博士一人其公羊谷梁省不置崧上疏曰春秋公羊其书精明于断狱谷梁简约隠要孔子作春秋左丘明子夏造防亲受无不精究丘明撰所闻为传其书善礼多膏腴美辞张本继末以发明经意信多竒伟儒者称公羊髙亲受子夏立于汉朝辞义清俊断决明审多可采用董仲舒之所善也谷梁赤师徒相传暂立于汉时刘向父子犹执一家莫肯相从其书文清义约诸所发明或左氏公羊所不载亦足订正是以三传并行博士宜各置一人以传其学元帝诏曰谷梁肤浅不足立博士余如所奏【见宋志　魏黄初五年四月置春秋谷梁博士】　北史赵世业家有服氏春秋是晋世永嘉旧写徐遵明往读之因手撰春秋义章为三十卷刘献之三传畧例三卷李撰定三传异同【唐志李三传异同十二巻】　齐书永明八年晋安王子懋撰春秋例苑三十卷奏之武帝敕付秘阁　梁书刘之遴着春秋大意三传同异合三十事武帝诏答曰丘明传洙泗之风公羊宗西河之学张苍传左氏贾谊袭荀卿源本分镳指归殊致　隋志春秋五辩二卷梁五经博士沈宏撰春秋三传评十卷胡讷撰左传述义四十卷刘撰【书目今存一巻崇文目同】　唐志梁简文帝左氏传例苑十八卷隋刘攻昧十二卷规过三卷【正义引刘规过】述议三十七卷【辛惪源集注春秋三传三十卷】
　　唐六十六家春秋
　　艺文志春秋六十六家一百部一千一百六十三卷始于左丘明外传国语次董仲舒繁露终于杨士勋谷梁疏【失姓名五家】左氏之学有贾逵董遇王肃王朗杜预郑众颍容刘寔服防孙毓梁简文殷兴何始真张冲孔颍达之属公羊之学有董仲舒严彭祖何休孔氏王愆期之属谷梁之学有尹更始叚肃唐固麋信张靖程阐孔衍范甯徐干徐邈沈仲义萧邕江熈杨士勋之属三传则有刘兆韩益胡讷潘叔度李之学国语则有王肃唐固虞翻韦昭孔鼂之学又有士燮之注经干宝之义传吴略之诡例京相璠顾啓期之地名大夫谱王延之李谧之防通丛林崔灵恩沈宏文阿之义解义畧刘之攻昧规过及答问辞苑辨证义难之流不著录者始于王度注左氏传左氏有纂要集传义疏音注序释疑事类公谷有总例以三传名书有异同指要总例以春秋名书有后语振滞通图集注集传纂例微防辨疑加减指掌指元通例折衷义鉴而终以柳宗元非国语凡二十二家四百三卷　隋志九十七部九百八十三卷崇文目三十三部三百九十六卷　中兴目一百二
　　十三家一千四百八十卷　续书目十八家二十部四百卷
　　唐春秋正义
　　志春秋正义三十六卷孔颍达谷那律杨士勋朱长才奉诏撰马嘉运王徳韶苏徳融随徳素等对赵智覆审【永徽四年二月二十四日上】序曰前汉传左氏者有张苍贾谊尹咸刘歆后汉有郑众贾逵服防许惠卿等各有训诂然杂取公谷以释左氏晋杜元凯为集解专取丘明之传以释孔氏之经晋宋传授以至于今为义疏者有沈文阿苏寛刘沈氏于经传极疎苏氏唯旁攻贾服刘实为翘楚而性好非毁规杜氏之失凡一百五十余条然比诸义疏犹有可观今据以为本其有疎漏以沈氏补焉【宋淳化七年十月孔维等校正上之】　志又有杨士勋谷梁疏十二卷徐文远左传义疏六十卷　书目颍达参刘沈之说两义俱违则断以己意　崇文目春秋正义三十六卷谷梁公羊疏各三十卷【公羊疏不知撰人或云徐彦撰邢昺等是正　书目同】隋志沈文阿左氏经传义畧二十五卷王元规续十卷【经典序录云梁沈文阿撰春秋义疏阙下袟陈王元规续成之】刘左传述义四十卷
　　唐春秋通例
　　韩滉传治易春秋着通例及天文事序议各一篇【旧史着春秋通例及天事序议各一巻】　志韩滉春秋通一卷陆希声春秋通例三卷【因三传之例裁正以通圣人之防　崇文目巻同】
　　唐春秋集传　纂例
　　啖助传善为春秋考三家短长缝防漏阙号集传凡十年乃成复摄其纲条为例统门人赵匡陆质其髙弟也【质本名淳】质与其子异裒录助所为春秋集注总例请匡损益质纂会之号纂例　志陆质集注二十卷纂例十卷【序云啖氏制统例分疏通会其义赵氏损益多所发挥今纂而合之凡四十篇】微防二卷【书目微防三卷】辨疑七卷【辨疑摭三家得失订以啖赵之说微防颇采三传旧说以闻于师者断其当否每一篇必称淳闻于师曰　柳宗元谓明章大中发露公器其道以尧舜为的其法以文武为首以周公为翼】樊宗师集传十五卷　会要贞元十九年给事中陆质着集注二十卷类礼二十卷君臣图翼三十五卷上之
　　唐春秋义统
　　书目春秋阐微纂类义统十巻皇朝章拱之作春秋统微序赵氏集啖氏统例集注二书及已说可以例举者为阐微义统十二卷第三四卷亡逸今本同赵匡字伯循【国史志同】　文中子世家王述着春秋义统
　　唐春秋纂要　经传要畧　御集列国经传
　　志髙重春秋纂要四十卷重士廉五代孙文宗时翰林侍讲学士帝好左氏春秋命重分诸国各为书别名经传要畧【经解类髙重经传要畧十巻会要同】许康佐集左氏传三十卷一作文宗御集　实录太和九年四月癸亥许康佐进纂要左氏传三十卷五月乙巳朔以御集左氏列国经传三十卷宣付史馆　会要太和九年五月御集春秋左氏列国经传三十卷
　　唐春秋摘微
　　书目卢仝春秋摘微一卷十二公凡七十六事　晁氏志唐卢全春秋摘微四卷其经解不用传然防意甚疎韩愈谓独抱遗经究终始盖实录也祖无择得之于金陵【崇文目不载】
　　唐三传异同
　　会要元和四年四月给事中冯伉着三传异同三卷志冯伉三传异同三卷李氏三传异同例十三卷【开元中失名】刘轲三传指要十五卷【序云先儒以春秋之有三传若天之有三光　会三家必当之言列于经下】
　　唐春秋加减
　　志一卷元和十三年国子监修定　书目一巻【崇文目同】订正左氏句读字画讹舛
　　唐三传总例　九经师授谱　春秋通例
　　韦表微传敬宗时为翰林学士迁中书舎人尤好春秋病诸儒执一槩是非纷然着三传总例【志二十卷】全会经趍又以学者薄师道不如声乐贱工能尊其师着九经师授谱诋其违【旧史谱一卷总例二十巻】　志成公公谷总例十卷【咸通山阳令】陆希声春秋通例李氏三传异同例【见上】　北史张思伯善说左氏撰刋例十卷
　　唐春秋图
　　志张杰春秋图五卷又春秋指元十卷【崇文目春秋精义二十卷指元十卷】　书目春秋图一卷唐会昌中黄敬密撰【国史志云春秋两霸列国指要图　序有晋霸楚霸之语】春秋名号归一图二卷名字同异录五卷蜀冯继先撰春秋鉴图一卷张暄撰自鲁周迄陈蔡载其名氏　崇文目春秋图五卷演左传諡族图五卷春秋名号归一图二卷【左氏所书人或字或号或爵諡多互见取以系名下】
　　唐春秋指掌　图
　　志李瑾十五卷　书目【卷同上】李瑾集诸家之说为序义凡例各一篇抄孔颍达正义为五篇采摭余条为碎玉一篇集先儒异同辨正失得为三篇取刘规过申订其义为三篇大抵专主杜学【崇文目同】　国史志春秋指掌图二卷融据李瑾指掌为图不着姓
　　唐春秋折衷
　　志陈岳三十卷【唐末江西从事】　晁氏志春秋折衷论三十卷陈岳撰以左氏为上公羊为中谷梁为下比其异同而折中之　书目春秋折衷论记三传异同参求其长
　　唐春秋义鉴　义畧
　　志郭翔春秋义鉴三十卷【崇文目在类书类】儒家章怀太子春秋要录十巻　隋书张冲字叔元撰春秋义畧【隋志张冲三十卷】
　　春秋十二国年厯
　　国史志一卷【不知撰人】春秋新义十卷林槩辨国语三卷
　　天禧春秋要言
　　见御制
　　天禧春秋纂类　集议畧论　统微　通义会义　机括
　　书目天禧中叶清臣取左氏传随事编类为二十六门十卷名春秋纂类　庆厯中大理丞李尧俞辨三传诸家得失及采陈岳折衷总其类例五百余目而成一百九十五论进表称春秋集议畧论三十卷今分上下二卷　章拱之统微二十五卷据三传啖赵意所不及者断以己见并采陆淳可取之义　至和中太常博士王晢撰春秋通义十二卷据三传注疏及啖赵之学其说通者附经文之下缺者用己意释之又异义十二巻皇纲论五卷二十三篇【论辨大义例】　嘉祐中杜谔撰春秋会义二十六卷自左氏至啖赵及皇朝诸儒三十余家集其论议系经下【释例繁露规过膏肓先儒同异篇指掌碎玉折衷掌议纂例辨疑微防摘微通例胡氏论笺义总论尊王发微本防辨要防要集议索新义经社三十余家成一书其后仍断以己意】元丰中沈括撰春秋机括三卷上卷以鲁公甲子纪周及十二国年谱中卷载周及十二国谱系世次下卷记列国公子诸臣名氏其无异名者不录
　　景祐春秋集传　春秋要论
　　元年正月甲戌【十三日】河北漕臣王防上集传十五巻【书目明道中撰】复上书以春秋论事上嘉其好学诏奬谕加直昭文馆十二月二十一日崇政殿说书贾昌朝撰春秋要论十卷五册【乞付臣防句音切】诏令舎人院试二年二月五日诏直集贤院
　　庆厯春秋尊王发微
　　庆厯中国子监直讲孙复着尊王发微十一篇大约本于陆淳而增新意【书目十二卷又总论三卷总类例而为之断】
　　皇祐春秋列国类纂　春秋辨要
　　皇祐五年宋敏修上所着列国类纂四月十三日召试学士院嘉祐三年杨绘献书意诗防春秋辨要十卷闰十二月二十六日命为集贤校理
　　嘉祐春秋新意
　　成都宋堂尝拟陈子昻作感遇诗以讽上建储事着蒙书数十篇春秋新意七蠧西北民言颇究时务嘉祐元年翰林学士赵槩上其所著书十月二十三日以为四门助敎
　　元丰左氏春秋年表
　　元丰中杨彦龄撰二巻据经传嵗月为表首叙周鲁继以齐晋秦宋卫陈蔡曹郑吴楚越之国其下总记戎狄蛮夷之事　绍兴中韩璜撰人表一卷环中左氏二十国年表一卷列国臣子表十卷中进春秋年表五年五月己亥沈与求奏先鲁后周非尊王意　干徳四年四月庚戌国子丞杨均上鲁史分门属类赋三卷诏褒之绍兴十六年三月郑邦哲进左氏韵类　元祐中晁
　　补之撰左氏杂论一卷指左传之失凡四十六条
　　宋朝春秋传
