<!-- { "loadSidebar": true } -->
　　黄图少府佽飞外池汉仪注佽飞具矰缴以射鳬鴈给祭祀故有池　元纪初元二年三月诏罢少府佽飞外池严籞池田假与贫民【如淳注与黄图同　晋灼曰严籞射苑也】　宣纪地节三年十月诏池籞未御幸者假与贫民注应劭曰池陂池也籞禁苑也
　　汉安邑盐池
　　见盐类
　　汉酒池
　　张骞传行赏赐酒池肉林令外国客徧观　西域传赞设酒池肉林以飨四夷之客　黄图秦酒池在长安城中庙记曰长乐宫中有鱼池酒池武帝作以夸羌胡饮以铁杯重不能举皆抵牛饮西征赋云酒池监于商辛追覆车而不悟　史记正义括地志云汉太上皇庙在雍州长安县西北长安故城中酒池之北　元和志酒池在长乐宫中武帝所作
　　汉蒲池
　　郊祀志文帝亲拜霸渭之会【二水之合也】五帝庙临渭其北穿蒲池沟水注师古曰为池而种蒲字或作满
　　汉濯龙池
　　见宫及园类　李云传帝在濯龙池　初学记东汉有九龙御龙灵芝白石濯龙天泉池
　　汉鸿池
　　续志鸿池丞二百石注鸿池池名在雒阳东二十里安纪永初三年三月癸巳诏以鸿池假贷贫民注续汉书曰在洛阳东二十里假借也令得渔采其中　桓纪永兴元年三月丁亥幸鸿池　赵典传桓帝时侍中帝欲广开鸿池典谏曰鸿池泛漑已且百顷犹复増而深之非所以崇唐虞之约已遵孝文之爱人也帝纳其言而止　杨赐传先帝之制左开鸿池右作上林不奢不约以合礼中注鸿池在洛阳东上林在西　东京赋洪池清籞渌水澹澹【注同安帝纪】　水经注谷水又东注鸿池陂百官志曰鸿池池名也在洛阳东二十里丞一人二百石池东西千步南北千一百步四周有塘池中又有东西横塘水溜迳通故李尤鸿池陂铭曰鸿泽之陂圣王所规开源东注出自城池其水又东注合七里涧文选注李尤洪池铭曰渐台中起列馆参差　艺文类聚晋张载洪池陂铭曰开源东注出自城池渐台中起列馆参差惟水泱泱厥大难訾
　　汉璧水
　　见明堂类
　　魏灵芝池　灵沼
　　纪黄初三年十一月是嵗穿灵芝池四年五月有鹈鹕集池上诏曰诗人所谓污泽也曹诗刺共公逺君子而近小人岂有贤智之士处于下位乎否则斯鸟何为而至其博举俊德茂才独行君子以答曹人之刺　晋宫阁记灵芝池有鸣鹤舟指南舟　文选景福殿赋建淩云之层盘浚虞渊之灵沼【注沼名】　魏明引谷水过九龙前为玉井绮栏蟾蜍含受神龙吐流使博士马均作司南车水转百戏鱼龙曼延
　　魏天渊池
　　纪黄初五年穿天渊池【一本云七年三月　杨暨从行天渊池帝论伐蜀事】　水经注天渊池在洛阳池中有魏文帝九华丛殿基　宋志魏明帝天渊池南设流杯石沟燕羣臣　晋宫阁记天渊池有升进曜阳飞龙射猎舟　后魏兴安二年二月乙丑穿天泉池　江总芳林园天渊池铭晓川漾璧夜浪浮金　梁武帝有首夏泛天渊池诗
　　魏芙蓉池
　　文选魏文帝芙蓉池作诗乗辇夜行游逍遥步西园
　　魏疏圃池　武池【见水战类】
　　初学记魏在邺有渌水琼华疏圃武灵芝池在洛有天泉【池中筑九华台】流杯幽泉隂流鸣鹤池西晋有含利都亭灵芝蒙泛【张载作赋】潜灵渌池东晋有清游流杯池宋有天泉华林池【池有双莲同干芙蓉异花并蔕】后魏有鸿鴈流化池梁有闲豫池【池有龙影五采遂铸铜龙其上】
　　晋蒙汜池
　　张载赋激通渠于千金承瀍洛之长川天子乗玉辇时遨游排金门出千秋造緑池镜清流【载云为蒙汜赋】　魏明帝凿蒙汜池种芙蓉于中
　　晋西池
　　列温峤太子起西池楼观峤上疏【明帝为太子时立】
　　谢安出镇广陵帝出祖于西池献觞赋诗刘毅帝大宴于西池有诏赋诗　江逌谏凿北池及立阁道
　　宋天渊池
　　宋书元嘉十年七月己丑华林天渊池芙蓉异花同蔕选注引潘尼上已日防天渊池诗
　　梁昆明池
　　武帝纪有五色云浮于华林园昆明池
　　后魏流化池
　　孝文宴羣臣于流化池
　　唐昆明池
　　纪髙祖武德九年三月庚寅幸昆明池习水战壬辰至自昆明池【旧纪武德六年三月乙未幸昆明池宴百官元年三月辛卯幸昆明池　一本云三年六月癸丑幸昆明池宴从官赐钱五年正月壬子幸】太宗贞观五年正月癸酉猎于昆明池【防要正月十三日大搜上谓髙昌王言乐事有三　太宗有冬日临毘明池诗云石鲸分玉溜云云　代宗大厯二年二月壬子幸昆明池】　安乐公主传尝请昆明池为私沼帝不许自凿定昆池延袤数里【定昆池在长安县西南十五里】长安志昆明池汉时有深六寻其袤十里德宗贞元
　　十三年【七月　旧纪云八月丁巳】命京尹韩臯充使浚之乃追寻汉制引交河及丰合流入于池作堰而通焉【修石炭贺兰两堰并造土堰臯刻铭用钱七千四百二十贯】太和三年又命京兆府浚之　张仲素有赋　白居易赋诏开八水注恩波千介万鳞同日活动植飞沈皆遂性皇泽如春无不被　李庾西都赋御水分沟昆明下流在野灌漑入宫环洲
　　唐月池赐宴
　　儒学传张后裔字嗣宗髙祖镇太原引为客以经授太宗即位进燕王咨议从王入朝召见乃赐宴月池令羣臣以春秋酬难帝曰朕昔受大义于君今尚记之嗣宗顿首谢曰陛下乃生知臣叨天功为己力罪也帝大悦
　　唐春苑池
　　阎立本传太宗与侍臣泛舟春苑池见异鸟容与波上悦之诏坐者赋诗而召立本侔状
　　唐积翠池
　　魏征传太宗宴羣臣积翠池【在洛阳宫西苑】酣乐赋诗徴赋西汉其卒章曰终借叔孙礼方知皇帝尊帝曰征言未尝不约我以礼　实録贞观十一年十一月辛酉【册府元龟作辛丑】宴积翠池帝赋尚书曰日昃翫百篇临灯披五典夏康既逸豫商辛亦沈湎恣情昏主多克已明君鲜灭身资累恶成名由积善特进魏征得西汉曰受降临轵道争长趣鸿门驱传渭桥上观兵细柳屯夜宴经栢谷朝游出杜原终借叔孙礼方知皇帝尊　通鉴贞观十一年三月庚子上宴洛阳宫西苑泛积翠池谓侍臣以隋为戒　本草图云汉积翠池中有珊瑚　隋阅散乐于东京芳华苑积翠池侧　隋樊子盖陪宴积翠池
　　唐曲江池【又见紫云楼及汉宜春宫】
　　汉元纪宜春下苑师古注曰即今京城东南隅曲江池是　欧阳詹有记　乾元元年五月己亥于曲江池投龙祈雨太和九年濬昆明曲江二池　孔戢传为京兆尹嵗旱文宗忧甚戢躬祠曲江池一夕大雨　汉司马相如赋临曲江之隑州【秦隑州汉乐游原隋凿为池】
　　唐龙首池
　　实録宗先天二年三月甲戌帝以旱亲徃龙首池祈祷有赤蛇自池而出云露四布应时雨文宗开成元年三月庚申幸龙首池观内人赛雨甘泽屡降中外感悦帝赋莫春喜雨诗百官属和　防要元和十三年二月浚龙首池起承晖殿雕饰绮焕太和九年十月【旧纪云七月戊申】诏左军二千人填龙首池以为鞠塲　岐阳公主传开第昌化里疏龙首池为沼
　　唐隆庆池　龙池【详见龙池乐章及龙池颂】　兴庆池
　　旧纪中宗景龙四年四月乙未幸隆庆池张乐结防为楼宴侍臣泛舟戏乐命赋诗　宗赐宅于隆庆坊所居宅外有水池浸溢顷余望气者以为龙气　防要开元二年闰二月祠龙池六月蔡孚献龙池篇公卿已下一百三十篇太常考其合律者为乐章十首【十六年正月庚申制曰飞佳气于在田之际涌瑞日于或跃之池】十八年十二月二十九日有龙见于兴庆池因祀而见也【一本又云十九年五月壬申京师旱帝亲祷兴庆池是夜大雨乙亥裴光庭奏宣付史馆七月甲戌久旱又亲祷翌日大雨】贞元十三年【旧纪四月壬戌】幸兴庆宫龙堂祈雨有白鸬鷀浮沈水际后果大雨【旧纪乙丑大雨】　六典所居之东有旧井忽涌为小池至景龙中为龙池焉　张九龄颂曰濯濯灵泉洞冥皇只滋液流衍化为神池曰止曰行惟圣之作匪鳣匪鲔惟龙之跃五圣在天丕命曾孙髙视河洛同符元亦有黄龙出于灵沼明明穆穆天子之表　初学记苏瓌马怀素兴庆池侍宴应制诗
　　唐广仁池【陂】　福源池
　　地理志郑州管城县有仆射陂后魏孝文赐仆射李冲因以为名天宝六载更名广仁池【防要云广仁陂】汴州开封县有福源池本蓬池天宝六载更名福源并禁渔采　防要天宝六载正月二十九日诏今阳和布气蠢物怀生在于含养必期遂性其荥阳仆射陂陈留蓬池宜断采捕仍改名云【初学记大梁有蓬池　续述征记大梁西南七十里尉氏县有蓬池】
　　唐九成宫东台山池
　　王勃赋序云松峯桂壑红泉碧磴金石千声云霞万色
　　唐放生池
　　防要乾元二年三月己丑肃宗命史元琮张延玉宣诏天下州县临江带郭处各置放生池始洋州兴道讫于升州【凡八十一所】刺史顔真卿述碑铭一章乞御书题额【立石吴兴　碑云成汤存一面之网汉武致衔珠之答】　贺知章求周宫湖数顷为放生池赐镜湖剡川一曲　刘餗记梁武帝崇奉释氏置放生池谓之长命洲唐太平公主于京西撅地赎水族之生者置其中谓之放生池　艺文类聚梁元帝有荆州放生亭碑　放生池碑孝经所记率以好生为盛徳于民既然物亦以之故鱼鳖咸若志于书灵台牣跃歌于诗信及豚鱼系于易母麛母卵戒于月令推放麑之仁孟孙从而托子断泗渊之罟鲁君以为得法童儿不捕将邹之雉廉掾知其有仁心乃若夺命鼎息转之清波舍枯肆之归而遂函生之乐则金仙氏之説实倡之　列子邯郸之民以正旦献鸠于简子曰正旦放生示
　　有恩也
　　唐宝应灵庆池
　　地理志河中府安邑有盐池与解为两池大厯十二年生乳盐赐名宝应灵庆池　韩滉滉判度支大厯十二年秋潦败河中盐滉奏池产瑞盐帝遣谏议大夫蒋镇亷状镇还乃贺帝请置祠诏号宝应灵庆池【旧纪大厯十二年十月丁亥韩滉言之　通鉴十一月丙辰蒋镇还奏瑞盐上表贺请置祠赐号】
　　唐鱼藻池
　　德宗旧纪贞元十三年七月壬辰浚湖渠鱼藻池深五尺【一本云幸鱼藻池池先深一丈浚加四尺】　顺宗纪侍宴鱼藻宫张氷嬉防舰宫人为櫂歌【见宫类】　穆宗旧纪元和十五年八月壬辰发神策六军二千人浚鱼藻池　防要元和十五年九月幸鱼藻池大张乐观竞渡
　　唐蓬莱池
　　李绛传宪宗尝畋苑中至蓬莱池谓左右曰绛尝以谏我今可返也其见礼惮如此【畏直臣之谏而不敢盘于游畋】　唐鉴元和五年帝欲近猎苑中至蓬莱池西曰李绛必谏不如且止　防要元和十二年五月【一本云闰五月己酉】新作蓬莱池周廊四百间　韦处厚集序穆宗初为中书舍人侍游蓬莱池延问大义退而进六经法言二十编　李德裕诗注学士初上赐食皆蓬莱池鱼鲙　雍録蓬莱池在东内之北其欲徃猎则禁苑也
　　唐凝碧池　临碧池
　　防要宝厯二年六月幸凝碧池观鱼【旧纪云六月辛酉幸凝碧池令兵士千余人于池中取大鱼长大者送入新池】　敬宗纪宝厯三年六月辛酉观鱼于临碧池【在苑中　亦见王维诗】　六典东都禁苑有凝碧之池　太宗御制述圣赋序因兹余隟乃修苑囿其胜地则有积翠凝碧其川阜则有濯龙平乐
　　唐珠池
　　懿宗纪咸通四年七月辛卯朔弛亷州珠池禁
　　唐九洲池
