<!-- { "loadSidebar": true } -->
　　建炎二年命扬州增修城壁绍兴十一年二月十二日昭王防兼通泰制置使措置水寨乡兵　建炎四年六月臣僚言江北诸郡之民徃徃自为寨栅羣聚以守和州则有双山鸡笼二三寨麻胡阿育二水寨庐州则有浮槎方山等寨滁州则有独山等寨毎寨多至二万余家宜谕以恩意有功者命镇抚使保奏推恩从之十一月遣使两浙防检寨栅乾道五年九月遣淮西参议许子中措置淮西山水寨民兵　汉鼂错言邉事曰选常居者家室田作为髙城深堑其蔺石布渠答复为一城其内城间百五十步要害之处通川之道调立城邑毋下千家为中周虎落先为室屋具田器幕人居之　文王城朔方以南仲宣王城东方以仲山甫虑以悄悄之劳发以赫赫之名承以翼翼之勤续以明明之功其君臣如此而守卫有其具也古者哲夫以为城众心以为城礼义廉耻以为城易曰天险不可升也是险也无象无形不兵而不可犯不城而不可逾所以持山川丘陵者也昔之人以大师为垣得道为助在德者险茍得民心虽画地而守效死者莫肯去不然崇城到天严扉重闭金铺铜环铁扇石枢无以结民心至于携叛不若折柳之樊圃也　御外之道莫若设险制胜之方莫若因形重门击柝设险也髙屋建瓴因形也雅有营谢美召伯也称城沂贤蒍敖也　城朔方而玁狁之难除御戎狄之道守备为本不以攻战为先　陵峥岸峭　丰墙峭阯　以行义为阻道德为塞贤人为兵则边境无鹿骇狼顾之忧　春秋之法大事书之于策其于土功尤致其谨始于隠之城中丘卒于哀之城邾瑕其事几三十条莒城恶而弗备巫臣以为讥由于城麇不知髙厚子西以为诮子囊之城郢蒍艾猎之城沂深嘉屡叹以为善相一国　崪若断岸矗似长云　扼敌国之襟喉据边障之枢防屈伸指臂开阖风雷启闗而敌不敢入下兵而敌不敢当堞雉峥嵘岳立云连鼔鼙昼鸣刁斗夜严渠答蔺石凡备毕具隠以金椎防以石壁岿乎峭巘断岸之不可攀　峙刍粮糓甲兵具蔺石杜擭穽察相翔谨号戒　王公设险以守国孔子书于习坎之彖城郭沟池以为固孔子所以答言偃之问　体天之险等威以叙因地之宜沟封以固犹虑有欲不相保聚弧矢取暌门柝取豫俾居无甈而害有御　乃量閷乃审薄厚　先坏而防先变而惧毋生戒心弃成恃陋　古者天子守在四夷故城成周而君子小之虽然清风至而城郭不修入其国者有以观政矣　石城汤池着于神农之教固圉重闭载乎春秋之训　敌无脆有备者胜国无小善守者全乐毅能下齐而不能拔莒即墨之二城佛貍能饮江而不能克旴之孤垒以习安为惧以恃陋为戒墨翟之智子囊之忠也　正其疆场脩其土田险其走集亲其民人明其伍侯　万雉郁起矗如长云　植表作旗万锸竞奋　实墉实壑深与髙称　城有制役有时大都不过三国之一邑无百雉之城制也凡土功龙见而戒事火见而致用水昬正而栽日至而毕时也　周之以水樵校聨布之以蔺石渠答

　　玉海卷一百七十四
　　钦定四库全书
　　玉海卷一百七十五
　　宋　王应麟　撰
　　宫室
　　亭
　　释名亭停也人所停集
　　尧亭
　　王韶之始兴记尧山下有平陵陵上有古大堂基十余处谓曰尧故亭父老相尧南廵登此山故亭即其行宫
　　汤亭
　　左传商汤有景亳之命注河南巩县西南有汤亭或言亳即偃师【续汉志注同】　水经注尸乡故汤所都亦曰汤亭风俗通国语有寓望谓今亭也
　　召亭
　　诗召南释文召地名也在岐山之阳扶风雍县南有召亭【召南十四篇】正义春秋时周公召公别于东都受采存本周召之名晋书地道记云河东郡垣县有召亭周则未闻今为召州是也　左传注召采地扶风雍县东南有召亭　水经注雍水又东迳邵亭南亭故邵公之采邑也京相墦曰亭在周城南五十里后汉郡国志郿县有邵亭
　　汉泗水亭
　　后郡国志沛有泗水亭【沛国秦泗水郡】注亭有髙祖碑班固为文见固集【髙祖为泗上亭长】丰有枌榆亭注案前志注枌榆社在县东北十五里戴延之西征记县西北有汉祖庙为亭长所处　高纪师古注引泗水亭碑【班固作碑铭并十八侯铭　秦法十里一亭十亭一乡国语有寓望即今之亭也】　括地志泗水亭在徐州沛县东一百歩有髙祖庙　文选注郦善长水经注曰泗水南有泗水亭汉高祖庙前有碑延熹十年立
　　汉万歳亭
　　见万歳宫　三齐畧记曲城齐城东有万歳水水北有万歳亭　李固夏门亭长注洛阳北面西头门外有万寿亭
　　汉千秋亭
　　见即位坛
　　汉雒阳亭
　　见先虞坛　汉官典职洛阳二十四街街一亭十二城门门一亭
　　汉洛阳都亭【又见邸驿类】
　　张纲传汉安元年选遣八使徇行风俗皆耆儒知名多厯显位唯纲年少官次最微余人受命之部而纲独埋其车轮于洛阳都亭曰豺狼当路安问狐貍
　　汉洛阳宣徳亭
　　五行志阳嘉二年六月雒阳宣徳亭地拆李固对防云云
　　周礼司市注思次若今市亭也介次市亭之属别小者也　遗人注宿可止宿若今亭有室防案汉法十里有亭　蜡氏注有地之官有部界之吏今时乡亭是也
　　晋新亭
　　王导传过江人士暇日出新亭饮宴丹阳记新亭吴旧亭也隆安中丹阳尹司马恢移创今地【京师三亭太元中谢石创征虏亭三吴搢绅创冶亭】　宋孝武即位于新亭元嘉末四月壬申改为中兴亭　陈大建七年閠九月丁未幸乐游苑采甘露宴羣臣于苑龙舟山立甘露亭
　　晋兰亭
　　书目兰亭诗一卷晋永和九年上已右将军王羲之防羣贤于防稽山阴之兰亭一十一人诗各二篇一十五人诗各一篇羲之为序孙绰为后序　水经注湖口有亭号曰兰亭亦曰兰上里
　　梁北顾亭
　　见楼类
　　唐九曲亭　临渭亭
　　旧纪景龙三年九月壬戌幸九曲亭宴侍臣学士四年三月甲寅幸临渭亭修褉饮
　　唐含象亭【又见开元十八学士图】
　　翰林盛事开元中拜张说等十八人为学士于东都上阳宫含象亭图写御赞述之　翰林志开元中张说等十七人写真含象亭御制赞
　　唐鸿胪亭
　　会要天寳三载三月敇两省五品以下于鸿胪亭祖饯朝集使永泰元年正月宰臣王缙等奏大臣入朝百僚朝罢于中书行相见之礼宴饯凖故事集于鸿胪亭从之　安禄山传天寳三载诏三省御史中丞饯鸿胪亭
　　唐振旅亭
　　旧纪天寳八载五月辛巳【防要十八日】于开逺门外作振旅亭以待兵回
　　唐沉香子亭
　　李白传元宗坐沉香子亭使白为乐章　李汉传敬宗时为左拾遗【长庆四年九月丁未】舶贾献沉香亭材帝受之汉谏曰以沉香为亭何异瑶台琼室乎　栁公权传为翰林书诏学士文宗夜召对子亭烛穷而语未尽宫人以蜡液濡纸继之
　　唐望春亭
　　公主传嘉诚【庄懿】公主贞元元年下嫁徳宗幸望春亭临饯　长安志南北望春亭在禁苑东南高原之上
　　唐防庆亭
　　会要贞元三年三月造防庆亭于麟徳殿【旧纪云于十三年三月戊子造】十二年十二月度支郎中苏弁奉敇改造三殿前防庆亭　实録元和十四年九月戊戌御防庆亭宴田正及宰相以下赐物有差
　　唐曲江亭
　　会要【兼旧纪实录】贞元四年九月癸丑重阳节赐百僚宴曲江亭帝赋诗六韵赐之六年二月戊辰朔百官以中和节宴曲江亭上赋诗七韵锡之八年二月庚戌朔宰相宴于曲江亭十四年三月上已赐羣臣宴曲江亭十七年二月癸巳朔赐羣臣宴曲江亭上赋中和节赐宴曲江诗六韵赐之三月乙丑赐羣臣宴曲江亭九月戊辰羣臣宴曲江上赋九日赐宴曲江亭诗六韵赐之元和二年三月辛卯赐羣臣宴曲江亭长庆二年九月戊申宴百僚曲江亭太和八年三月甲寅上已赐羣臣宴曲江亭开成二年十月庆成节赐百官宴曲江亭
　　唐太液亭
　　实録太和四年七月文宗于太液亭召翰林学士郑覃已下对赐锦防【又见尚书图】　崔传为淮南节度使帝饯太液亭赐诗宠之【大中九年八月】元稹诗网索西临太液池注网索在太液上学士候对于此
　　唐彩霞亭
　　见紫云楼
　　祥符灵液亭　延庆亭　宣泽亭
　　祥符元年六月庚寅朔泰山建醴泉亭名曰灵液十月壬子幸十二月庚子丁谓为碑二年八月庚戌泰山再出醴泉建亭曰瑞济三年十月庚戌名寳鼎县行宫后亭曰延庆四年二月戊午召近臣登之南望仙掌北瞰龙门二十六日丙戌次华州顿赐酺宴于行宫南垣之望仙亭赐亭名曰宣泽
　　祥符瑞云亭【又见祥瑞类】
　　元年六月乙未天书再降于泰山之灵液亭十月己酉五色云起岳顶上与近臣登后亭望之名亭曰瑞云
　　祥符翠芳亭
　　九年二月二十七日诏近臣观书后苑移幸流杯殿登象瀛山翠芳亭天禧四年十月二十九日玉宸殿翠芳亭观稻赐燕景佑中橙实命近臣观皇祐三年九月辛未讲读以翠芳亭橙实赐讲筵官各一枚　又有瑶津亭华景亭皆在后苑
　　淳熈羣玉亭
　　袐省有芝香亭淳熈四年二月更名羣玉【中书舍人范成大书】嘉定元年三月少监汪逵改建易名曰堂　国史志西京内园有长春殿淑景亭
　　歴代亭名
　　后汉
　　万寿
　　后魏
　　五石
　　隋
　　飞花　　散菊　　迎风　　落花　　囘廊圆珠　　方玉　　积翠　　飞香　　囘流芝田　　兰皋　　露华　　长塘　　芳洲翠阜　　芳林　　飞华　　留春　　澂秋洛浦　　翠葩　　逍遥　　翠微　　阆风彩霞　　临月　　飞芳　　合璧　　含晖凝碧　　紫岩　　澄景　　尚阳
　　唐
　　防庆　　放鸭　　彩霞　　沈香　　坡头临渭　　永泰　　南北　　昌国　　琉璃曜掌　　九洲　　芳树　　金谷
　　六朝
　　征虏　　劳劳　　观稼　　阆风　　甘露醴泉　　临芳　　清露　　临渊　　景风斋
　　燕居之室曰斋
　　晋读书斋
　　王孚安成记太和中陈郡殷府君引水入城穿
　　池殷仲堪又于池北立小屋读书百姓呼曰读
　　书斋
　　梁髙斋
　　襄沔记金城内刺吏院有髙斋梁昭明太子于此斋造文选简文为晋安王镇襄阳日引刘孝威等于此斋综覈诗集凡十人资给丰厚时号髙斋学士　南史庾肩吾在雍州刘孝威等十人抄撰众籍丰其果馔号为髙斋学士
　　绍兴损斋
　　见前
　　淳熈善乐斋
　　八年皇孙英国公自以善乐名斋亲书扁
　　歴代斋名
　　隋
　　文猷　　文徴　　珠露　　流风　　回雪含凉
　　唐
　　山斋
　　六朝
　　髙斋【梁】
　　宅
　　说文宅所托居之义释名宅择也防择吉处而营之
　　尧表门闾
　　六韬文韬盈虚篇帝尧王天下民有孝慈者爱敬之尽力农桑者慰勉之旌别淑徳表其门闾　书毕命旌别淑慝表厥宅里彰善瘅恶树之风声　吕氏春秋魏文侯过叚干木之闾而轼之
　　舜宅
　　戴延之西征记蒲坂城外有舜宅　宋永初山川记蒲坂城中有舜庙城外有舜宅及二妃坛
　　夫子宅
