<!-- { "loadSidebar": true } -->
　　礼司士掌羣臣之版【名籍故书为班】　宫正比宫中官府次舍为版以待【其人之名籍】　内宰掌书版圗之灋【版谓宫中阍寺之属及其子弟録籍也】　大胥掌学士之版【籍也今时乡户籍世谓之户版】　左传郑公孙挥辨于大夫之族姓班位　楚语观射父曰民之彻官百王公之子弟之质能言能聼彻其官者而物赐之姓以监其官是为百姓【官有世功则有官族若司马太史之属】姓有彻品十于王谓之千品【一官之职其寮属彻于王者有十品】五物之官陪属万为万官【谓天地神民类物之官也臣之臣为陪属复有十等千品】官有十丑为亿丑【丑类也以十丑承万为十万】天子之田九畡以食兆民王取经入焉以食万官
　　后魏九品
　　通典魏氏之初法制简略既列九品又分上中下三等孝文太和十八年定令方有伦序前代职次皆无从品魏始有之自四品以下正从又分为上下阶内外文武官七千七百六十四人【二千三百七十一人内五千三百九十三人外】内文学学生三千人都计一万七百六十四人
　　唐官品令
　　五代防要唐初定官品令三公三师为第一品尚书令仆射为第二品两省御史台寺监长官六尚书为第三品自定令已后官品继升比诸令文前后同异又有兼摄检校之例资授册拜之文军容或盛于朝仪使务渐侵于省局官无定令位以赏功　唐防要元和二年正月令中书复置具员簿以序内外庶官五月中书门下奏令京常参官及外官五品已上量定考数置具员簿
　　唐具员御览　官品纂要　百官簿
　　实録宣宗大中二年二月庚子以知制诰令狐绹为翰林学士上欲知百官名数绹曰六品以下官卑数多皆吏部注拟五品以上则政府制授各有籍命曰具员上命宰相作具员御览五卷上之常置于案上　志梁载言具员故事十卷【书目云七卷】又具员事迹十卷杜英师职该二卷【书目云一卷】任戬官品纂要十卷【书目同】　苗晋卿传练达事体百官簿最一省无遗　刘祥道言嵗入流千四百人欲歳定为五百人内外官一品至九品万三千四百六十五员魏元同言诸色入流歳以千计
　　治平班簿
　　元年闰五月辛未诏御史台阁门旧十日具文武细书班簿以进自今大书为册月上之又诏枢密院季一进者亦令为册【癸酉又诏録学士院具员御史台班簿以进】
　　官品
　　歴代官品
　　通典官品周官九命【典命上公九命为伯侯伯七命子男五命王之三公八命其卿六命其大夫四命其出封皆加一等注王之上士三命中士再命下士一命公之孤四命其卿三命大夫再命上士一命子男之卿再命大夫一命士不命其宫室车旗衣服礼仪各眂其命之数】汉自中二千石至百石凡十六等后汉自中二千石至斗食凡十三等魏秩次多因汉制更置九品晋宋齐并因之梁因之更置十八班班多为贵陈并因之后魏置九品各置从凡十八品自四品以下每品分为上下阶凡三十阶北齐并因之后周制九命【内外九命】每命分为二以正为上凡十八命隋置九品品各有从自四品以下每品分为上下凡三十阶自太师始焉谓之流内流内自此始焉【炀帝除上下阶惟留正从各九品】又置视正一品至九品品各有从自行台尚书令始焉谓之视流内自此始大唐自流内以上并因隋制【开元二十五年定　文防凡二十九阶武散凡二十九阶】又置视正五品视从七品以除萨寳及符祅正谓之视流内又置勲品九品【勲品自齐梁有之】自诸卫録事及五省令史始焉谓之流外流外自此始
　　周九命
　　周礼制九仪
　　周外官九品　内外官【详见官数】
　　周语晋文公请隧王弗许曰内官不过九御外官不过九品注九品九卿　考工记外九室九卿朝焉注六卿三孤为九卿　通典周内外官六万三千六百七十五人
　　汉官秩差次
　　通典汉官秩差次【丞相太尉司徒司空诸将军及诸侯王国官不在此目】中二千石自御史大夫至执金吾【月百八十斛王莽改曰卿】二千石自太子太傅至州牧郡太守【月百二十斛亦曰真二千石王莽改为上大夫】比二千石自丞相司直至郡尉【月百斛王莽改为中大夫】千石自丞相长史至万户以上县令【月八十斛王莽改为下大夫】比千石自光禄大中大夫至光禄虎贲郎八百石太子家令【成帝除八百石秩】比八百石光禄勲谏大夫六百石自卫尉公车司马令至次万户以上县令【月七十斛王莽改曰元士】比六百石自大常大卜博士至司马候【月六十斛】五百石减万户县长【成帝除五百石秩王莽复置改曰命士】四百石自太子中盾至减万户县丞【月四十五斛自四百石至二百石为长吏莽改中士】比四百石光禄侍郎三百石次减万户县长【月四十斛莽改为下士】比三百石光禄郎中【月三十七斛】二百石万户以上县尉至减万户县尉【月三十斛】百石自百石已下有斗食佐史之秩为少吏【王莽改百石秩曰庶士】右汉吏员自佐史至丞相凡十三万二百八十五人命数未详【汉制禄秩自中二千石至百石各有差等宣帝又益百石以下俸十五　顔师古曰汉官名秩薄云斗食月俸一十斛佐史月俸八斛也】后汉官秩差次【太傅三公大将军骠骑大将军不在此目】中二千石太常至右扶风二千石度辽将军至皇太子封王国御史大夫及诸卿比二千石都防将军至皇子封王国中尉千石太傅长史至皇子封王国郎中令仆比千石大将军司马至执金吾丞六百石大将军从事中郎至防羌校尉拥节长史司马比六百石大将军典军至皇子封王国治书四百石光禄给事谒者至祠祀长比四百石太尉东西曹掾至王国谒者【志云月四十斛】三百石太常先帝陵每陵食监丞至侯国相比三百石太尉诸曹掾至少府中黄门二百石太常太史丞至王国郎中比二百石大将军屯长至光禄节从虎贲【月二十七斛】百石太尉令史太常少府等吏【月十六斛】州功曹别驾簿曹兵曹郡国从事州诸曹掾乡有秩三老斗食太常明堂员吏至雒阳令员吏【月十一斛】佐史太常佐至雒阳县佐史【月八斛】右内外文武官七千五百六十七人【一千五十五人内六千五百一十二人外】内外职掌人一十四万五千四百一十九人都计十五万二千九百八十六人
　　汉品令
　　表少府若卢注汉品令曰云云　陆贽曰汉制刺史髙第即迁为郡守郡守髙第即入为九卿从九卿即迁为亚相相国是乃从六百石吏至台辅所歴三四转耳　夏竦曰汉官之制定名于禄百石而上差等十六或中或比颇正序列魏文乃设九品拓跋爰分阶从　元魏太和十九年十二月见羣臣于光极堂宣下品令
　　宋百官阶次
　　唐志范晔百官阶次一卷荀钦明宋百官阶次三卷宋百官春秋六卷王道秀百官春秋十三卷【隋志五十卷】
　　梁班品
　　隋志【兼通典】梁武定诸卿之位各配四时置戎秩之官百有余号天监初蔡法度定令为九品七年【正月】徐勉为吏部尚书又定为十八班班多者为贵同班者则以居下者为劣増置诸将军之号为二十四班【二月乙丑　镇卫以下一百二十五号为十品】亦以班多为贵而九品之制不废【又置施外国将军二十四班凡一百九号】
　　后魏九品
　　见官数类
　　唐文官九品　文散阶二十九
　　见吏部属官　通典九品各有从自四品以下亦分为下阶多因隋制
　　唐武散阶四十五
　　志兵部武散阶四十有五从一品曰骠骑大将军正二品曰辅国大将军从二品曰镇军大将军正三品上曰冠军怀化大将军正三品下曰怀化将军从三品上曰云麾将军归德大将军从三品下曰归德将军正四品上曰忠武将军正四品下曰壮武将军怀化中郎将从四品上曰宣威将军从四品下曰明威将军归德中郎将正五品上曰定逺将军下曰宁逺将军怀化郎将从五品上曰游骑将军下曰游击将军归德郎将正六品上曰昭武校尉下曰昭武副尉怀化司阶从六品上曰振威校尉下曰振威副尉归德司阶正七品上曰致果校尉下曰致果副尉怀化中从七品上曰翊麾校尉下曰翊麾副尉归德中正八品上曰宣节校尉下曰宣节副尉怀化司戈从八品上曰御侮校尉下曰御侮副尉归德司戈正九品上曰仁勇校尉下曰仁勇副尉怀化执防长上从九品上曰陪戎校尉下曰陪戎副尉归德执防长上自四品以下皆畨上于兵部以逺近为八畨　六典武官之勲禄品命以二十九阶承而叙焉自从一品骠骑大将军至从九品下陪戎副尉正三品有怀化大将军从三品有归德将军自怀化将军归德大将军以下中郎将执防长上并不载
　　唐赐阶勲爵
　　纪【实録旧史同】赐文武官勲爵【武徳九年八月甲子文明元年二月己未神龙元年九月壬午】赐文武官阶勲爵【干封改元正月壬申景龙改元九月庚子景云元年六月辛丑二年四月壬寅开元十二年十一月壬辰二十年十一月庚申至德元载七月甲子二载十一月戊午上元元年九月壬寅建中元年正月辛未兴元改元正月癸酉元和元年正月丁夘长庆元年正月辛丑】赐勲一转【贞观二十年二月甲午二十三年六月甲戌永徽三年七月丁巳显庆改元正月壬申四年十月丙午五年三月丙午神龙二年十一月己巳延和元年五月辛巳开元二十六年七月己巳】勲两转【天宝改元正月丁未七载五月壬午十三载二月甲戌建中元年正月辛未贞元二十一年四月戊申元和四年十月癸巳七年十月庚戌】勳五转【兴元元年正月癸酉】赐文武官阶爵【神龙元年正月丙午景龙三年十一月乙丑开元元年正月丁夘十七年十一月戊申二十七年二月己巳天寳元年二月丙申二载十二月癸丑六载正月戊子八载闰月丙寅乾元改元二月丁未十月甲辰宝应元年建夘月辛亥五月丁酉大厯十四年六月己亥】赐内外官阶爵【太极元年正月己丑广徳二年二月己丑】赐内外官勳爵【先天元年八月甲辰】赐内外官阶勳爵【广徳改元六月壬子】赐奉祠官阶勲爵【开元十一年十一月戊寅二十三年正月乙亥赐借田陪位官勲爵】赐百官将士阶勲爵【兴元元年七月辛夘贞元元年十一月癸夘】加功臣子孙二阶【显庆五年二月丙戌总章元年四月庚申】
　　唐官品令
　　见上
　　唐官品纂要
　　书目十卷唐任戬记当时内外官品任职奉廪之制
　　雍熙班籍
　　二年十月丁巳命右谏议雷德骧同知京朝官考课上谓宰相曰朕前日阅班籍欲择一人为河北转运使而臣僚既众不能尽识亦不知其履行自今令德骧具臣僚歴任功过之迹引对取防既得渐识羣臣可以择才委任且使有官政者乐于召对负瑕累者耻于顾问惩恶劝善于是在焉
　　嘉祐定横行员数
