<!-- { "loadSidebar": true } -->
　　王尊传涿郡人给事太守府问诏书行事尊无不对注师古曰以施行诏条问之　鲍宣传为豫州牧司直郭钦奏宣所察过诏条【出六条之外】　于定国传元帝始即位关东连年被灾害上于是数以朝日引见丞相御史入受诏条责以职事永光元年春霜夏寒日青亡光上复以诏条责曰云云　百官表刺史掌奏诏条察州　夏侯胜传群臣大议廷中皆曰宜如诏书胜曰诏书不可用也　纪建平二年八月诏曰六月甲子制书非赦令也皆蠲除之
　　汉寛大诏
　　见时令类
　　汉建武诏书　中元诏书
　　章帝纪建初五年夏五月辛亥诏曰建武诏书曰尧试臣以职不直以言语笔札【详见辟士四科　孝武之后诏命浮文多实意少光武复还汉初简质之旧】　建初四年十一月壬戌诏曰中元元年诏书五经章句烦多议欲减省　光武诏书初即位封卓茂建武元年封更始二年封功臣议省刑法封拜宗室三年受玺祠高庙诏非名捕不得系四年诏报耿弇与王常共屯涿郡勉思方畧【侯霸奏下寛大之诏】五年进柔良赐窦融玺书六年给困乏救陇西诖误三辅殊死省吏员日食举贤良三十税一七年禁奢僭罢车骑材官楼船日食禁上书言圣举贤良方正十一年诏杀奴婢不减罪十三年令太官勿受异味封絶国十八年蠲除妄杀之法十九年立太子二十二年地震勿输田租【报鄯善王曰如诸国力不从心东西南北自在也二十五年敕卫飒以桂阳太守归家须后诏书】二十七年令二府去大诏报臧宫马武【二十八年报北匈奴班彪立藁草并上三十二年玺书报荅】三十年封禅诏书曰不如林放中元元年告祠高庙文心雕龙曰光武留意斯文而造次喜怒时或偏滥诏赐邓禹称司徒为尧敕责侯霸称黄钺一下若斯之类实乖宪章
　　汉赐方国手迹
　　循吏传序光武天下已定务用安静以手迹赐方国者一札十行【札牒也】细书成文勤约之风行于上下　诏谕公孙述曰诏书手记不可数得　来歙使隗嚣以手书畅意　报隗嚣以手书曰自今以后手书相闻【建武三年】书示隗嚣因使効信　赐窦融玺书河西皆惊　玺书劳冯异曰始虽垂翅囘谿终能奋翼渑池又诏报异曰义为君臣恩犹父子何嫌何疑而有惧意又诏厚意久不报　第五伦读诏书叹曰此圣主也一见决矣　邓禹久不进兵下敇曰直以时进讨　敕冯异平定安集敕岑彭书曰人苦不知足每一发兵头须为白　敕
　　盖延曰可直往捣郯帝数以书诫之　让呉汉曰比敕公千条万端何意临事勃乱　劳郭伋有京师福之言遣冦恂平颍川有当以时定之言报陈俊诏有勉镇抚之言诏报朱浮有军资未充故须后麦之言　光武与隗嚣公孙述窦融等书有以见心事之磊落焉敕邓禹冯异岑彭等书有以见机神之英略焉头须为白之言平定安集之训与夫责刘尚以斩将吊人之义有以见不得已之心焉惊河西感市掾不待识者而占其中兴矣　以司徒比尧必非代言者所敢道　天水多文学掾光武有所辞荅特加意焉
　　汉四书　策书　制书　诏书　诫敕　露布
　　光武纪建武元年九月辛未诏注汉制度曰帝之下书有四一曰策书二曰制书三曰诏书四曰诫敕策书编简也其制长二尺短者半之篆书起年月日称皇帝以命诸侯王三公三公以罪免亦赐策而以书用尺一木两行唯此为异也制书者帝者制度之命其文曰制诏三公皆玺封尚书令印重封露布州郡也诏书者诏吿也其文曰吿某官云如故事诫敕者谓敕刺史太守其文曰有诏敕某官它仿此　独断曰策书策者简也其制长二尺短者半之其次一长一短两编下附篆书【春秋正义蔡邕言二尺者汉世天子策书所用】制书有印使符下逺近皆玺封尚书令印重封唯赦令征三公诣朝堂受制书司徒印封露布下州郡诏书有三品其文曰告某官官如故事是为诏书羣臣有所奏请尚书令奏之下有制曰天子荅之曰可若下某官亦曰诏书羣臣有所奏请无尚书令奏制之字则荅曰已奏如书本官下所当至亦曰诏戒书戒敕刺史太守及三边营官被敕文曰有诏敕某官是为戒敕世皆名此为策书失之逺矣　鲍昱传中元元年拜司校尉诏昱诣尚书使封胡降檄【注檄军书也若今之露布也】光武使小黄门问昱有所怪否对曰臣闻故事通官文书不着姓又当司徒露布怪司下书而着姓也【注引汉官仪】帝报曰吾欲令天下知忠臣之子孙复为司也　李云传云素刚忧国将危心不能忍乃露布上移副三府注露布谓不封之也【祭祀志注东观书有司奏孝顺号曰敬宗露布奏可　魏改元景初诏曰司徒露布咸使闻知蜀建兴五年春诏曰丞相其露布天下魏畧载明帝露布天下并班告益州】
　　汉特诏
　　列传宣秉建武元年拜御史中丞光武特诏御史中丞与司尚书令防同并专席而坐　东海恭王彊永平元年特诏中常侍杜岑及东海傅相曰王恭谦好礼以德自终遣送之物务从约省　冯石特诏以它县租税足石　郎顗特诏拜郎中　张楷汉安元年特下诏告河南尹以礼发遣　杨秉延熹七年南巡特诏秉从刘瑜延熹八年特诏召问灾咎之征　王畅桓帝特诏三公令高选庸能　蔡邕光和元年七月特诏问曰比灾变互生未知厥咎具对经术以皁封上　贾琮传特敕三府精选能吏　陈蕃传有优诏　优策【南史】
　　汉手诏
　　东平王苍传明帝永平四年上疏曰制书褒美班之四海乞上印十一年苍还国帝临送归宫凄然怀思遣使手诏国中傅曰云云建初元年章帝报书云云三年特赐苍及琅邪王京书有司奏遣东平王苍归国章帝赐手诏曰欲署大鸿胪奏不忍下笔【建初八年八月】　盖勲传虽在外每军国宻事帝常手诏问之　手笔下诏【见御书类】隋志梁有汉高祖手诏一卷
　　汉尚书诏文
　　周礼注宰夫赞治若今起文书草也御史赞书若今尚书作诏文　秦少府吏在殿中主发书谓之尚书汉因之武昭以后稍重张安世以善书给事尚书簪笔事武帝数十年后汉始置尚书郎三十六人主作文书起草十月赐赤管大笔隃麋墨永宁中陈忠谓尚书出纳帝命为王喉舌诸郎鲜有雅才每为诏文转相求访且辞多鄙固遂荐周兴为尚书郎　文心雕龙虞重纳言周贵喉舌故两汉诏令职在尚书其出如綍不反若汗是以淮南有英才武帝使相如视草陇右多文士光武加意于书辞　前传郑崇为尚书仆射哀帝欲封傅商崇因持诏书案起注师古曰案者即写诏之文　高后使大谒者张泽报单于书　光武荅北匈奴藁草司徒掾班彪所上　王嘉为丞相封还诏书　钟离意为尚书仆射敢谏争数封还诏书
　　汉建初诏书
　　张敏传建初中定议为轻侮法敏駮议曰轻侮之比寖以繁滋至有四五百科云云高帝去烦苛之法为三章之约建初诏书有改于古者可下三公廷尉蠲除其敝议寝不省复上疏和帝从之
　　汉五曹诏书
　　应劭传【见律令】注成帝初置尚书员五人汉旧仪有常侍二千石户主客三公曹【东京无三公曹世祖分二千石曹又分客曹为南北凡六曹晋志侍御史汉有五曹一令二印三供四尉马五乘曹　前志贾谊有五曹官制】　顺帝永建元年九月辛亥初令三公尚书入奏事
　　汉尺一简
　　尺一者汉遗单于书以尺一牍辞曰皇帝敬问匈奴大单于无恙【见匈奴传】选举召拜书之尺一板萧子良古今篆文体曰鹤头书与偃波书俱诏板所用在汉则谓之尺一简【见文选注】　后传杨政【儒林】范升尝坐系狱政乃肉袒以箭贯耳车驾而持章叩头大言云云哀泣辞请有感帝心诏曰乞杨生师【乞读曰气】即尺一出升　李云上书曰尺一拜用不经御省注尺一之板诏策也见汉官仪陈蕃上疏曰尺一选举委尚书三公注板长一尺以
　　写诏书　杨赐对曰唯陛下斥佞巧之臣召鹤鸣之士断絶尺一　阳球【酷吏】出谒陵节敕不得稽留尺一
　　晋诏书　晋五条诏书【见戒吏类】
　　唐志晋杂诏书一百卷又二十八卷又六十六卷又诏书黄素制五卷定品杂制一卷太元副诏二十一卷崇安【即隆安也】元兴大亨副诏八卷晋义熙诏二十二卷【隋志十卷】隋志晋咸康诏四卷晋朝杂诏九卷録晋诏十四卷
　　诏集区分四十一卷后周宗干撰梁有三国诏诰十卷晋元帝诏十二卷班五条诏十卷又有诏集百卷起汉讫宋　张华传当时诏诰皆所草定　文心雕龙魏晋诰策职在中书刘放张华互管斯任　晋为诏以青纸紫泥【山简表司徒涛奉手笔青纸诏】　宋泰始二年军功除官者众板不能供始用黄纸陈制铨选补用以黄纸録名八座通书奏可以名帖鹤头板【徐陵曰黄札易营】
　　魏苏绰大诰
　　北史自有晋之季文章浮华成俗周文欲革其弊因魏帝祭庙群臣毕至命绰为大诰奏行之其词曰惟中兴十有一年仲夏云云六月丁巳云云大诰尔在位【文笔皆依此体】常景受敕撰门下诏书凡四十卷
　　唐王言之制
　　百官志中书省凡王言之制有七一曰册书立皇后皇太子封诸王临轩册命则用之二曰制书大赏罚赦宥虑囚大除授则用之三曰慰劳制书褒勉赞劳则用之四曰发敕废置州县増减官吏发兵除免官爵授六品以下官则用之五曰敕防百官奏请施行则用之六曰论事敕书戒约臣下则用之七曰敕牒随事承制不易于旧则用之皆宣署申覆然后行焉【天授元年改诏为制】门下省下之通上其制有六一曰奏钞以度支国用授六品以下官断流以下罪及除免官用之二曰奏弹三曰露布四曰议五曰表六曰状自露布以上乃审其余覆奏画制可以授尚书省【太宗谓王珪曰中书诏敕或有差失则门下当行驳正　神龙元年九月一日敕门下及都省日别録敕目三日一进】尚书省凡上之逮下其制有六一曰制二曰敕三曰册天子用之四曰令皇太子用之五曰教亲王公主用之六曰符省下于州州下于县县下于乡下之达上其制有六一曰表二曰状三曰牋四曰啓五曰辞六曰牒诸司相质其制有三一曰关二曰刺三曰移凡授内外百司之事皆印其发日为程一曰受二曰报诸司计奏达京师以事大小多少为之节凡符移关牒必遣于省部乃下天下大事不决者皆上尚书省凡制敕计奏之数省符告宣之节嵗终为断　六典注册书用简制书发日敕用黄麻纸敕防论事敕敕録用黄藤纸书用绢贞观中【十一年】始用黄纸写敕制上元三年诏尚书省颁下诸司州县竝用黄纸【闰三月二十日诏】防要中书以黄白二麻为纶命重轻之辨开元三年
