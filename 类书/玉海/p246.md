<!-- { "loadSidebar": true } -->
　　志自泰壹杂子星至图书秘记为天文二十一家【天文者序二十八宿步五星日月以纪吉凶之象圣人所以参政也易曰观乎天文以察时变】自黄帝五家厯至杜忠算术为厯谱十八家【厯谱者序四时之位正分至之节防日月五星之辰以考寒暑杀生之实】自泰一隂阳至五音定名为五行三十一家【五行者五常之形气也】自龟书至易卦八具为蓍龟十五家【见上】自黄帝长柳占梦十一卷至种树臧果相蚕十三卷为杂占十八家三百一十三卷【杂占者纪百事之象侯善恶之征易曰占事知来】自山海经至相六扰为形法六家百二十二卷【形法者大举九州之埶以立城郭室舍形人及六畜骨法之度数器物之形容以求其声气贵贱吉凶】凡数术百九十家二千五百二十八卷数术者皆明堂羲和史卜之职也春秋时鲁有梓慎郑有禆灶晋有卜偃宋有子韦六国时楚有甘公魏有石申夫汉有唐都庶得麤觕盖有因而成易无因而成难故因旧书以序数术为六种
　　汉方技四种
　　志自黄帝内经【十八卷】至旁篇为医经七家【医经者原人血脉经络骨髓隂阳表里而用度箴石汤火所施调百药齐和之所宜】自十二病方至神农黄帝食禁为经方十一家【经方者本草石之寒温量疾病之浅深假药味之滋因气感之宜辨五苦六辛致水火之齐以通闭解结反之于平】自容成隂道至三家方为房中八家【房中者情性之极至道之际是以圣王制外乐以禁内情而为之节文】自宓戏杂子道至泰壹杂子黄冶为神僊十家【神僊者所以保性命之真而游求于其外者也】凡方技三十六家八百六十八卷方技者皆王官之一守也太古有岐伯俞拊中世有扁鹊秦和盖论病以及国原诊以知政汉兴有仓公今其技术晻昧故论其书以序方技为四种　礼疾医注治合之齐存乎神农子仪之术察其盈虚休王吉凶可知审用此者莫若扁鹊仓公参两变动能专是者其唯秦和乎岐伯俞拊兼彼数术疏案刘向云扁鹊使子仪脉神又中经簿云子义本草经一卷仪与义一人也子义亦周末时人张仲景金匮云神农能尝百药　史记秦越人传长桑君禁方书淳于意受阳庆禁方定可治及药论甚精诏问太仓长臣意方技所长有其书无有安受学公孙光善为古传方
　　黄帝内经　黄帝九经　八十一难经
　　汉志医经七家二百一十六卷黄帝内经十八卷外经三十七卷扁鹊内经九卷外经十二卷白氏内经三十八卷外经三十六卷旁篇二十五卷　隋志黄帝甲乙经十卷【晋一卷梁十二卷唐志十二卷】八十一难二卷素问九卷唐志黄帝明堂经三卷杨注黄帝内经明堂十三卷秦越人黄帝八十一难经二卷【王勃序曰八十一难经医经之秘録也岐伯授黄帝黄帝歴九师以授伊尹伊尹授汤汤歴六师以授太公太公授文王文王歴九师以授医和医和歴六师以授秦越人秦越人始定立章句歴九师以授华佗华佗歴六师以授黄公黄公以授曹夫子元】全元起注黄帝素问九卷王砅注素问二十四卷释文一卷【砅号啓子】黄帝内经太素三十卷【书目太素经三卷　内经者黄帝藏之灵兰而天元纪论而下七篇明五运六气　晋皇甫谧曰黄帝创制于九经汉淳于意师公乘阳庆传黄帝扁鹊脉书上下经】　中兴书目黄帝内经素问十四卷【王砅注】　八卷【全元起注序云素者本也问者黄帝问岐伯也陈性情之原五行之本故名】　黄帝坐明堂之上与岐伯上穷天纪下极地理逺取诸物近取诸身更相问难雷公之伦授业传之而内经作矣秦和述六气之论越人演述难经仓公传其旧学仲景撰其遗论晋皇甫谧刺为甲乙隋杨上善纂为太素唐王砅笃好之为次注班固曰内经十八卷素问即其经之九卷兼灵枢九卷第七一卷师氏藏之今唯行八卷　皇甫谧甲乙经序云七畧蓺文志内经十八卷今有鍼经九卷素问九卷即内经也张仲景云撰用素问则素问之名虽着于隋志而己见于汉代隋全元起注已亡第七卷唐宝应初王砅自谓旧藏之卷凡八十一篇析为二十四卷而注之皇朝林亿等校正孙兆重改误亿以天元纪大论等七篇所载与素问畧不相通疑是隂阳大论之文砅取以补所亡云
　　黄帝灵枢经
　　书目黄帝灵枢经九卷黄帝岐伯雷公少俞伯高答问之语隋杨上善序凡八十一篇鍼经九卷大氐同亦八十一篇鍼经以九鍼十二原为首灵枢以精气为首又间有详畧王砅以鍼经为灵枢故席延赏云灵枢之名时最后出
　　汉六纬　河洛七纬　内学
　　李寻传五经六纬注孟康曰六纬五经与乐纬也　后樊英传善风角星算河洛七纬注七纬者易纬稽览图干凿度坤灵图通卦验是类谋辨终备也书纬琁玑钤考灵曜刑德放帝命验运期授也诗纬推度灾汜歴枢含神务也礼纬含文嘉稽命征斗威仪也乐纬动声仪稽耀嘉叶图征也孝经纬援神契钩命决也春秋纬演孔图元命包文耀钩运斗枢感精符合诚图考异邮保干图汉含孳佑助期握诚图潜潭巴説题辞也　隋志自河图至孝经内事十三部九十二卷通计六书合三十二部三百三十二卷其书出于前汉河图九篇洛书六篇云自黄帝至周文王所受本文又别有三十篇云自初起至于孔子九圣之所増演以广其意又有七经纬三十六篇并云孔子所作并前合为八十一篇光武以图防兴遂盛行于世宋大明中始禁图防隋炀帝又焚之自是无复其学秘府亦多散亡【元魏太和九年正月戊寅禁图防】今録其见存者以备异説河图二十卷【梁河图洛书二十四卷目録一卷亡】河图龙文一卷易纬八卷【郑注梁有九卷】尚书纬三卷【梁六卷】中候五卷【梁八卷今残缺并郑注】诗纬十八卷【魏博士宋均注梁十卷】礼纬三卷【郑注亡】礼记黙房二卷【宋均注梁三卷郑注亡】乐纬三卷【宋均注】春秋灾异十五卷【鄱萌撰梁有春秋纬三十卷宋均注春秋内事四卷包命二卷秘事十一卷书易诗孝经春秋河洛纬秘要一卷五帝钩命决图一卷亡】孝经钩命决六卷孝经援神契七卷【并宋均注】孝经内事一卷【梁有孝经杂纬十卷宋均注孝经元命包一卷孝经分野图一卷孝经内事星宿讲堂七十二弟子图一卷论语防八卷宋均注尧戒舜禹一卷】唐志防纬自宋均注易纬至郑注诗纬二家九部八十四卷【均注易诗礼乐春秋论语孝经纬注诗书纬　中兴书目防纬五家十三卷】　文心雕龙正纬曰按经验纬其伪有四八十一篇皆托于孔子或説隂阳或序灾异若鸟鸣似语虫叶成字通儒谓为起哀平【张衡云】至光武笃信斯术学者比肩沛献集纬以通经【沛王通论】曹褒撰防以定礼是以桓谭疾其虚伪【谭上疏巧慧小才伎数之人矫称防记】尹敏戏其深瑕【敏曰防书非圣人所作颇类世俗之辞】张衡发其僻谬【衡以图纬虚妄非圣人之法上疏宜禁絶之】荀悦明其诡诞【申鉴俗嫌第三世称纬书仲尼之作臣悦叔父爽辨之盖发其伪也】　列传郅恽上书王莽曰汉歴久长孔为赤制莽以恽据经防难即害之苏竟善图纬孔丘秘经为汉赤制　朱浮讲图防　张纯以建辟雍案七经防注谓书礼乐易春秋及论语也尹敏世祖以敏博通经记令校图防【儒林】　景鸾受河
　　洛图纬【儒林】　薛汉建武初为博士受诏校定图防【儒林】曹褒次序礼事依准旧典杂以五经防记之文　樊儵以防记正五经异説【韩説善图纬之学】　郑通京氏易马融集诸生考论图纬闻善算乃召见曰时覩秘书纬术之奥【注中】　贾逵擿防互异【三十余事】　张衡集上事云河洛五九六艺四九谓八十一篇也【注】　杨厚引见问以图防　翟酺善图纬天文歴算着援神钩命解诂十二篇【孝经纬篇名】　赵典学孔子七经河图洛书内外艺术靡不贯综【注】　刘瑜尤善图防天文歴算之术　徐穉兼综星官算歴河图七纬【注】　申屠蟠明图纬　李固明河图防纬【注】　任安从杨厚学图防究极其术【儒林】法真博通内外图典【逸民】　方术传序纬之部【注七经纬尚书中】光武尤信防言王梁孙咸名应图箓越登槐鼎之任郑兴贾逵以附同称显桓谭尹敏以乖忤沦败自是习为内学尚竒文贵异数注内学谓图防之书其事秘密故称内　李郃善河洛风星　公沙穆鋭思河洛推步之术　祭祀志封禅文曰建武元年以前旧典不具不能明经文以章句细微相况八十一卷其十卷皆不昭晳　礼记郊特牲注易説疏曰易説者郑引易纬也凡郑云説者皆纬也郑志张逸问礼注曰书説何书也荅曰尚书纬也嫌引秘书所牵图防皆谓之説　礼器注孝经説曰云云　月令注易及乐春秋説云云　礼大司乐注孝经説曰祭天南郊就阳位疏説即纬也时禁纬故云説　冯相氏注乐説云云孝经説曰云云巾车注礼家説曰云云　宋志孔子告备于天曰孝经四卷春秋河洛凡八十一卷谨已备又云握河括地緑文赤字之书　孔庙铭曰删定六蓺象与天谈钩河擿雒却揆未然
　　汉绨袠秘记
　　见天文　杨春卿戒子统曰吾绨袠中有先祖所传秘记其修之　淮南有枕中鸿宝苑秘书刘德得其书更生防而读诵以为竒
　　魏武四时食制
　　文选海赋注引魏武四时食制　唐志赵武四时食法一卷诸葛颖淮南王食经一百三十卷
　　晋青囊书　洞林
　　郭璞传妙于隂阳算厯有郭公者客居河东精于卜筮璞从之受业公以青囊中书九卷与之由是遂洞天文五行卜筮之术攘灾转福通致无方虽京房管辂不能过也璞门人赵载尝窃青囊书未及读而为火所焚璞撰前后筮验六十余事名为洞林【隋志三卷又有梁元帝洞林三卷　书目止存一卷载二十二事】又抄京费诸家要最更撰新林十篇卜韵一篇注释尔雅别为音义图谱又注三苍方言穆天子传山海经及楚辞子虚上林赋数十万言皆传于世【璞着客傲曰摹洞林乎连山】　唐志五行类郭璞周易洞林解三卷隋志新林四卷又九卷【梁有周易林五卷亡】易斗图一卷郭璞撰【璞集十七卷】　唐志五行类马雄绛囊经一卷兵书有青囊括一卷
　　梁真诰
　　唐志道家十卷陶景撰登真隠诀二十五卷景撰书目真诰十卷陶景撰载杨权许长史口授仙真
　　修链等术【道书】神仙修真秘诀十二卷题颍阳子撰
　　唐本草　图
