<!-- { "loadSidebar": true } -->
　　司马相如上林赋蹷石闗歴封峦过鳷鹊望露寒注张揖曰此四观建元中作在云阳甘泉宫外　史记甘泉更置前殿始广诸宫室正义扬雄云甘泉本秦离宫既奢泰武帝増通天台迎风馆近则有洪涯储胥逺则有石闗封峦鳷鹊露寒棠梨等观又有髙华白虎温徳相思观曾城走狗天梯瑶台等黄图武帝先作迎风馆于甘泉山后加露寒储胥二馆建元中作石闗封峦鳷鹊观　扬雄甘泉赋封峦石闗施靡乎延属【师古曰皆宫名李善曰黄图曰甘泉有石闗观封峦观】度三峦【李善曰即封峦观也】　武纪注晋灼曰云阳甘泉有宫观故称都
　　汉延夀观
　　史纪益延夀观正义括地志云延夀观在雍州云阳县西北八十一里通天台西八十步
　　汉成山观　日观
　　魏志田豫督青州入成山登汉武之观　黄图成山在东莱不夜县于其上筑宫阙为观　封禅仪泰山东南有山名日观【见封禅】
　　汉属玉观
　　宣纪甘露二年十二月行幸萯阳宫属玉观注晋灼曰属玉水鸟似防防以名观也应劭曰宫在鄠秦昭王起黄图属玉观在右扶风　西都赋天子乃登属玉之
　　馆歴长杨之榭注服防曰以玉饰因名焉
　　汉甲观
　　成纪元帝在太子宫生于甲观画堂【甘露三年　元后作甲馆画堂】顔师古谓甲者甲乙丙丁之次元后言见于丙殿
　　此其例也而应劭以为在太子宫之甲地谬矣画堂但画饰耳又以为画九子母非也霍光止画室中是则宫殿中通有采画之堂室【汉宫阎疏曰未央宫有画堂甲观非常室　如淳曰黄图云太子宫有甲观】　后清河王庆以长别居丙舍【后官志有丙舍长一人】
　　汉上兰观
　　元后传校猎上兰注师古曰上兰观名在上林中　羽猎【扬雄】望舒弥辔翼乎徐至于上兰注晋灼曰在上林西都赋饶酆鄗歴上兰　西京赋陈虎旅于飞亷正
　　垒壁乎上兰注黄图曰上林有上兰观
　　汉平乐观
　　西域元康二月乌孙元贵靡愿复尚汉公主天子自临平乐观防匈奴使者外国君长大角抵设乐而遣之东方朔有平乐观赋【后汉李尤赋曰设平乐之显观章秘伟之奇珍习禁武以】
　　【讲捷厌不羁之遐邻弥平原之广敞处金商之维陬南切洛濵北隣仓山】　武纪注应劭曰明帝永平五年至长安迎飞廉并铜马置上西门外名平乐馆　邓隲凉都畔羌揺荡西州安帝诏隲将兵击之车驾幸平乐观饯之　何进灵帝讲武于平乐观　东京赋其西则平乐都场示逺之观龙雀蟠蜿天马半汉瑰异谲诡灿烂炳焕注平乐观名都谓为大场于上作乐使逺观之谓之平乐在城西也龙雀飞亷也天马铜马也华峤后汉书曰明帝至长安迎取飞亷并铜马置上西门平乐观也【西京赋注平乐馆大作乐处也】
　　汉东观
　　洛阳宫殿名南宫有东观汉氏图籍所在有石渠石室延阁广内蓄之于外府又有御史掌兰台秘书及麒麟天禄二阁藏之于内禁桓帝延熹二年始置秘书监官秩六百石掌典书古今文字攷古今同异属太常　纪和帝永元十三年正月丁丑帝幸东观览书林阅篇籍博选艺术之士以充其官注陆机洛阳记曰在南宫髙阙十二间介于承凤观　安帝永初四年二月乙亥诏谒者刘珍及五经博士校定东观诸子记百家艺术整齐脱误是正文字　和熹邓太后定策立安帝临朝政太后自入宫掖从曹大家受经书兼天文算数昼省王政夜则诵读而患其谬误惧乖典章乃博选诸儒刘珍等及博士议郎四方掾史五十余人诣东观校讐记事毕奏御赐葛布各有差又诏中官近臣于东观受读经传以教宫人　列曹褒章和元年召诣嘉徳门令小黄门持班固所上叔孙通汉仪敕褒今宜依礼条正使可施行于南宫东观尽心集作　黄香元和元年肃宗诏诣东观读未见书【文苑】　北海靖王兴子复为临邑侯好学能文章承平中毎有讲学事辄令复典掌焉与班固贾逵共述汉史傅毅等皆宗事之复子騊駼及从兄平望侯毅并有才学永宁元年邓太后诏毅及騊駼入东观与谒者仆射刘珍着中兴以下名臣列士　刘珍永初中为谒者仆射邓太后诏使与校书刘騊駼马融及五经博士校定东观五经诸子记百家艺术整齐脱误是正文字【文苑】　班昭【曹世叔妻】兄固着汉书其八表及天文志未竟而卒和帝诏昭就东观藏书阁踵而成之【列女】　孔僖元和二年校书东观【儒林】　李尤和帝时侍中贾逵荐尤有相如扬雄之风召诣东观受诏作赋【其赋曰上承重阁下属周廊前望云台后匝徳阳道无隠而不显书无阙而不陈览三代而来宜包郁郁之周文又东观铭曰周氏旧区皇汉实循房闼内布绮疏外陈升降三除贯啓七门是谓东观书籍林渊列侯雅治掌艺文选注引之】　拜兰台令史安帝时为谏议大夫受诏与谒者仆射刘珍等俱撰汉记【文苑】　张衡永初中谒者仆射刘珍校书郎刘騊駼等著作东观撰集汉记因定汉家礼仪上言请衡参论其事会并卒衡常叹息欲终成之及为侍中上防请得専事东观收拾遗文毕力补缀又条上司马迁班固所叙与典籍不合者十余事数上不听后之著述多不详典时人追恨之　马融永初四年拜为校书郎中诣东观典校秘书【在东观十年穷览典籍】窦章少好学有文章与马融崔瑗同好更相推荐永初中学者称东观为老氏臧室道家蓬莱山太仆邓康荐章入东观为校书郎注老子为守臧史复为柱下史四方所记文书皆归柱下言东汉经籍多也蓬莱海中神山为仙府幽经秘箓并皆在焉　蔡伦为长乐太仆元初四年帝以经之文多不正定选刘珍等诣东观雠校汉家法令伦监典其事【宦者】　邓嗣【禹之后】永夀中与伏无忌延笃著书东观　崔实桓帝时与朱穆边韶延笃等著作东观　边韶拜太中大夫著作东观　张奂奏尚书章句诏下东观　卢植能通古今学熹平四年拜九江太守以疾去官作尚书章句三礼解诂时始立太学石经以正五经文字植乃上书愿得将能书生二人共诣东观就官财粮専心硏精合尚书章句考礼记得失庶裁定圣典刋正碑文拜议郎与谏议大夫马日防议郎蔡邕杨彪韩说等并在东观校中书五经记补续汉记　蔡邕拜郎中校书东观以经籍去圣人久逺俗儒穿凿疑误后学奏求正定六经灵帝许之邕在东观与卢植韩说等撰补后汉记防遭事流离不及得成奏其所着十意分别首目连置章左注犹前书十志也有律歴意一礼意二乐意三郊祀意四天文意五车服意六欲删定者一接续者四前志所无臣欲著者五髙彪举孝亷为郎中校书东观因事讽谏数奏赋颂奇文灵帝诏东观画彪像以劝学者【文苑】　阳球奏罢鸿都文学曰今太学东观足以宣明圣化愿罢鸿都之选以消天下之谤【酷吏】　李胜有文才为东观郎　儒林孝和数幸东观览阅书林初光武迁还洛阳其经牒秘书载之二千余两自此以后参倍于前及董卓移都吏民扰乱自辟雍东观兰台石室宣明鸿都诸藏典防文章竞共剖散其缣帛图书大则连为帷盖小乃制为縢囊　通典汉东京图书悉在东观多使名儒硕学入直东观撰述国史谓之著作东观皆以他官领焉【班固傅毅以兰台令史陈崇以洛阳令尹敏以长陵令孟冀以司校尉并著作东观】　厯志注袁崧书曰刘洪在东观与蔡邕共述律厯记　五行志注孔丛曰建初元年大旱侍御史孔丰上疏天子纳其言三日雨即降拜黄门郎典东观事　崔子玉东观箴洋洋东观古之史官左书君行右记其言辛尹顾访文武明宣倚相见宝荆国以安云云史臣司艺　吴华敷东观儒林之府当讲校文艺处定疑难汉时皆名学硕儒乃任其职【吴有东观令】　晋职官志汉东京图籍在东观故使名儒著作有其名尚未有官　唐百官志后汉东观藏书之室亦著作之所当时文学之士使校讐其中故有校书之职　隋经籍志汉中兴于东观及仁夀阁集新书东观记一百四十三卷起光武记注至灵帝长水校尉刘珍等撰　唐蓺文志正史类刘珍等东观记一百二【一本作三】十六卷目録一卷　中兴书目东观汉记八卷案隋志一百四十三卷唐吴兢家藏已亡十六卷今所存只邓禹吴汉贾复耿弇冦恂冯异祭遵盖延八【汉记按史通云刘珍李尤作之自建武至永初后伏无忌边韶崔实继作百四十篇号曰汉记熹平中马日防蔡邕等续修之】　晋华峤曰刘向父子世典史籍马融博通三入东观　唐刘知几曰古之国史皆出一家未闻借功于众唯汉东观集羣儒纂集无主条章不建
　　汉白虎观　白虎通徳论
