<!-- { "loadSidebar": true } -->
　　书目唐严从撰三卷从自号中黄子开元中为著作郎既卒皇太子命侍文吕向访其遗文得八篇序为三卷唐志严从集三卷
　　樊子
　　唐志杂家樊宗师三十卷
　　务成子
　　汉志小説家十一篇称尧问非古语　荀子大畧篇舜学于务成昭注尸子务成昭之敎舜曰避逆从顺天下不足取　新序子夏对哀公云云
　　炙毂子
　　唐志小説家炙毂子杂录注解五卷　书目炙毂子杂录五卷唐王叡以二仪实録古今注乐府题解合编为一书又炙毂子诗格一卷叙诗体式所始评其述作之要
　　陈子
　　后汉陈纪著书数万言号曰陈子
　　韦卿子
　　后汉韦彪著书十二篇号曰韦卿子
　　老耼贵柔孔子贵仁墨翟贵廉关尹贵清子列子贵虚陈骈贵齐杨朱贵已孙膑贵势王廖贵先儿良贵后【吕氏春秋】　墨子贵兼孔子贵公皇子贵衷田子贵均列子贵虚料子贵别【尸子】　慎子有见于后无见于先老子有见于诎无见于信墨子有见于齐无见于畸宋子有见于少无见于多　墨子蔽于用而不知文宋子蔽于欲而不知得慎子蔽于法而不知贤申子蔽于势而不知知恵子蔽于辞而不知实庄子蔽于天而不知人【荀子】








　　玉海卷五十三
<子部,类书类,玉海>
　　钦定四库全书
　　玉海巻五十四
　　宋　王应麟　撰
　　艺文
　　总集文章
　　屈原作离骚为百代词章之祖众士慕向缀文接踵于道各名一家之言别而聚之命之曰集其原起于东京而极于有唐至七百余家晋挚虞彚分之曰文章流别后世祖述为总集至唐亦七十五家
　　楚辞　汉离骚　唐七家楚辞　楚辞章句
　　史记屈原传原名平楚之同姓也为楚怀王左徒上官大夫谗之王怒而疏平平忧愁幽思而作离骚离骚者犹离忧也既死之后楚有宋玉唐勒景差之徒者皆好辞而以赋见称然皆祖屈原　汉地理志楚屈原被谗作离骚诸赋后有宋玉唐勒之属汉淮南王安著书而吴有严助朱买臣贵显文辞并发故世楚辞　汉艺文志屈原赋二十五篇唐勒四篇宋玉十二篇　汉淮南王安武帝使为离骚旦受诏日食时上【王逸云武帝使安作章句　隋志淮南王章句其书已亡】　朱买臣召见説春秋言楚辞帝甚説之　宣帝召能为楚辞九江被公召见诵读【王褒传】扬雄作书摭离骚文而反之名曰反离骚又旁离骚作
　　重一篇名曰广骚又旁惜诵以下至怀沙一卷名畔牢愁　班固叙賛二篇固云孝武诏淮南王安叙离骚以为国风好色而不滛云云斯论似过其实【班彪有悼离骚】王逸顺帝时着楚词章句行于世【隋志云后汉校书郎王逸集屈原迄刘向又自为一篇并叙而注之】　梁竦感悼子胥屈原作悼骚赋系石沈之　应奉着感骚三十篇数万言愍屈原因以自伤文心雕龙辨骚　隋志楚辞十部二十九卷【王逸至刘杳宋】
　　【何偃删逸注十一卷亡皇甫遵训参解七卷又楚辞音各二卷余见唐志】原著离骚宋玉伤而和之其后贾谊东方朔刘向扬雄拟作以原楚人也谓之楚辞隋时有释道骞善读之今传楚辞者祖骞公之音　唐志集録楚辞类七家七部三十二巻王逸注十六巻【隋志十二卷】郭璞注十卷【隋志三巻】杨穆九悼一卷刘杳离骚草木虫鱼疏二卷孟奥徐邈僧道骞音各一巻【乐类离骚谱一卷】　中兴书目楚辞九家九十四卷　宋朝黄伯思翼骚一卷伯思曰屈宋诸骚皆书楚语作楚声纪楚地名楚物故谓之楚辞　洪兴祖补注十七卷考异一卷　黄铢恊韵一卷　朱熹集注八卷辨证二卷　晁补之集续变二书各二十卷熹刋补定着五十二篇为楚辞后语
　　离骚经　九歌【东皇太一云中君湘君湘夫人大司命少司命东君河伯山国殇礼魂十一章】　九章【惜诵涉江哀郢抽思怀沙思美人惜往日橘颂悲回风】　天问　逺游卜居　渔父【屈原】　九辩　招魂【宋玉】　大招【屈原或言景差】惜
　　誓【贾谊】　招隠【淮南小山】　七諌【东方朔】　哀时命【庄忌】　九怀【王褒】九叹【刘向】　九思【王逸】　凡十六卷【唐志】
　　太史公曰屈平之作离骚盖自怨生也国风好色而不滛小雅怨诽而不乱若离骚者可谓兼之矣其文约其辞微其志洁其行亷其称文小而指极大举类迩而见义逺其志洁故其称物芳其行亷故死而不容自疎濯淖污泥之中蝉蜕于浊秽以浮游尘埃之外不获世之滋垢皭然泥而不滓者也推此志也虽与日月争光可也　朱文公曰其寓情草木托意男女以极逰观之适者变风之流也其叙事陈情感今怀古以不忘乎君臣之义者变雅之类也至于语防昏而越礼摅怨愤而失中则又风雅之再变矣其语祀神歌舞之盛则几乎颂其变也又有甚焉自原之后作者继起而宋玉贾生相如扬雄为之冠七谏以下无足观者而褒为最下　晁氏曰离骚遭忧也终窭且贫莫知我艰北门之志也何辜于天我罪伊何小弁之情也以附益六经之敎于诗最近怀沙言赋橘颂言颂九歌言歌天问言问皆诗也离骚备之矣盖诗之流至于楚而为离骚至汉而为赋其后复变而为诗又变而为杂言长謡问对铭賛操引
　　汉连珠
　　三辅决録注赵岐拟前代连珠之书四十章上之【假喻以逹防而览者微悟歴歴如贯珠故谓之连珠】　蔡邕着连珠【韩説奏连珠】　文苑传傅毅着连珠　刘珍着连珠　文选陆机演连珠五十首注傅叙连珠兴于汉章之世班固贾逵傅毅受诏作之合于古诗讽兴之义　文心雕龙扬雄覃思文阁碎文璅语肇为连珠拟者间出杜笃贾逵刘珍潘朂欲穿明珠多贯鱼目唯士衡理新文敏【文选注引扬雄连珠杜笃连珠宋庠撰连珠一卷仿陆机之作】　隋志陆机连珠一卷何承天注【文选刘孝标注】谢灵运连珠集五卷【唐志同】陈证连珠十五卷黄芳连珠一卷梁武连珠一卷沈约注【约谓金镳互骋玉并驰】梁武帝制防连珠十卷邵陵王纶注又陆缅注【武帝着连珠羣臣继作者数十人丘迟文最美】梁有设论连珠十卷谢灵运撰【南齐书刘祥着连珠十五首】唐志谢灵运连珠集五巻梁武帝制防连珠四卷陆
　　缅注十一巻康显海藏连珠三十卷　文章縁起连珠扬雄作沈约曰连珠之作始自子云盖谓辞句连续互相发明若珠之结排也
　　汉魏文章
　　书目汉魏文章二卷宋玉及汉魏人文赋凡八十八首三国志文类六十卷集诏书表奏评论序文等【集者不知名】
　　晋文章流别集　文章志　善文
　　挚虞撰文章志四卷【后汉桓麟传注文选长笛赋注引文章志】注解三辅决録又撰古今文章类聚区分为三十卷名曰流别集各为之论辞理惬当为世所重【唐志挚虞集十巻　张华传虞撰官书皆资华本以取正】　华廙集经书要事名曰善文行于世　隋志总集类文章流别等一百七部二千二百一十三巻【六典同】总集者以建安之后辞赋转繁众家之集日以滋广晋代挚虞苦览者之劳倦于是采擿孔翠芟翦繁芜自诗赋下各为条贯合而编之谓为流别挚虞文章流别集四十一卷梁六十卷志二巻论二卷【唐志三十卷】谢混流别夲十二卷孔寗续流别三卷　唐志杜预善文四十九卷【隋志五十卷　史记李斯传注辨士隠姓名遗秦将章邯书在善文中】　文选注引文章録流别録　诗正义引流别论云诗有九言　顾凯之有晋文章记
　　晋集苑　文苑　宋集林
　　唐志谢混集苑六十卷【隋志四十五巻】孔逭文苑一百巻【隋志同】又文苑钞三十卷　中兴书目孔逭集汉以后诸儒文章今存十九巻赋颂骚铭　吊典书表论凡十属目録有书写校正官吏姓名题龙朔二年或大中十年盖唐秘书所藏夲也【南史逭防稽人有才藻制东都赋三呉决録】　隋志刘义庆集林一百八十一卷【梁二百卷　唐志二百卷宋临川王义庆撰】　唐志谢沈名文集四十卷丘迟集钞四十卷【隋志沈约集抄十卷】庾自直类文三百七十七卷
　　晋七林
　　枚乘作七发【文选注七发者説七事以起发太子犹楚词七谏之流】属文之士若毅刘广世崔骃李尤桓麟崔琦刘梁马融张衡作七激兴依疑説蠲举厉辨之篇　傅作七谟又集七林曹植作七啓并命王粲作　张协作七命　陆机七
　　证　刘劭七华　顔延之七绎　沈佺期七引　唐志卞氏七林集十二卷　隋志十卷梁十二卷録二卷卞景撰梁又有七林三十卷音一卷【亡】谢灵运七集十卷
　　晋江左文章志
　　唐志目録类挚虞文章志四卷宋明帝晋江左文章志二卷沈约宋世文章志二卷【沈约传撰文章志三十卷】傅亮续文章志二卷【隋志同】杂家任昉文章始一巻【张绩补】姚察续文章始一巻【书目昉文章縁起一卷凡八十五题】　世説注多引江左文章志又有丘渊之文章録别集録顾凯之晋文章记文章叙録　丘灵鞠着江左文章録序起太兴讫元熈　魏志注引文章序録挚虞文章志后汉注引文章志
　　梁昭明太子文选　唐李善注文选　文选辨惑　五臣注文选　唐续文选　拟文选
　　隋志文选三十卷梁昭明太子撰【唐志同】音三卷萧该撰【唐志十卷】　唐志李善注文选六十卷又文选辨惑十卷公孙罗注文选六十卷音义十卷五臣注文选三十卷【衢州常山尉吕延济都水使者刘承祖男良处士张铣吕向李周翰注开元六年工部侍郎吕延祚上之】曹宪文选音义【卷亡】康国安注驳文选异义二十卷僧道淹许淹文选音义十卷　李邕父善淹贯古今不能属辞人号书簏显庆中擢崇贤馆学士为文选注敷析渊洽表上之赐赉颇渥善释事而忘意书成以问邕邕不敢对善诘之邕意欲有所更善曰试为我补益之邕附事见义善以其不可夺故两书并行邕居汴郑间讲授诸生其业者号文选学　曹宪传以文选授诸生魏模公孙罗李善传授其学大兴　防要显庆六年正月二十七日右内率府参军崇贤直学士李善上注文选六十卷藏于秘府【文选注表以显庆三年九月日上　表云昭明太子居肃成而讲艺开望以招贤搴中叶之词林酌前修之笔海】　吕向尝以李善释文选为繁冗与吕延济刘良张铣李周翰等更为注解时号五臣注中兴书目文选昭明太子萧统集子夏屈原宋玉李
　　斯及汉迄梁文人才士所着赋诗骚七诏册令教表书启牋记檄难问议论序颂賛铭诔碑志行状等为三十卷【舆何逊刘孝绰等选集】李善注析为六十卷　集贤注记开元十九年三月萧嵩奏王智明李元成陈居注文选先是冯光震奉敇入院校文选上疏以李善旧注不精请改注从之光震自注得数卷嵩以先代旧业欲就其功奏智明等助之明年五月令智明元成陆善经专注文选事竟不就　唐志孟利贞续文选十一卷卜长福续文选三十卷【开元十七年上授富阳尉】卜隠之拟文选三十卷【开元处士】目録类常寳鼎文选著作人名目三卷　崇文目文选抄十二卷　苏易简文选菁英十二卷　唐志昭明太子古今诗苑英华二十卷萧圆文海集三十六卷【萧圆撰文海集四十卷】　隋杜正藏着文章体式【时号文轨】
　　梁文心雕龙
