<!-- { "loadSidebar": true } -->
　　纪建初七年秋九月甲戌幸偃师东渉卷津至河内诏曰车驾行秋稼观收获因渉郡界皆精骑轻行无他辎重不得輙修桥道远离城郭遣吏逢迎刺探起居出入前后以为烦扰动务省约但不能脱粟瓢饮耳　崔骃西廵颂曰惟秋谷既登上将省敛平秩西成循于西郊昔既春游今乃秋豫　东京赋度秋豫以收成观丰年之多稌嘉田畯之匪懈行致赉于九扈　东平王苍传永平四年春上书曰惟陛下因行田野循视稼穑弭节而旋至秋冬乃振威灵整法驾备周卫设羽旄　南史齐文惠太子幸东田观获稻范云曰愿知稼穑之艰难无徇一朝之宴逸　文选顔延年应诏观北湖田收诗帝晖膺顺动清跸廵广防楼观眺丰颖金驾暎松山
　　唐种麦苑中
　　太子瑛传帝种麦苑中【开元二十二年夏五月】太子诸王侍祭【一本曰率太子以下躬自收获】帝曰是将荐宗庙故亲之亦欲若等知稼穑之艰难因分赐侍臣曰春秋书无麦禾古所甚重比诏使者阅田畆不以实故朕自莳以观其成功　开元十九年亲耕于兴庆宫龙池　刘禹锡集大和戊申大有年诏百官观稼诗有玉烛顺成之句　白居易亦有诗
　　建隆劝农诏
　　建隆三年正月甲戌诏曰生民在勤所寳惟谷先王明训也阳和在辰播种资始宜行劝诱广务耕耘　干德二年正月辛巳诏曰农为政本食乃民天今土膏将起宜课东作之勤使地无遗利岁有余粮四年閠八月乙亥诏曰百姓能广植桑枣开荒田者只纳旧租令佐能劝课种植加一阶　兴国七年閠十二月庚戌诏诸道州府推择一人练土地之宜明种植之法补为农师令相视田畆沃瘠五谷所宜至道元年六月丁酉诏民耕旷土官吏劝课书印纸十一月辛丑诏漕臣申饬　庆厯以贾昌朝领农田　艺祖由建隆至干徳再以尺一之诏勉农功　太宗既耕帝耤命州县立农师敎种艺　章圣分道置使赐农田勅令又蠲农器之税　仁庙明道再耤弁冕举趾进至十有二跬三公已下尽垄乃止　神宗肇开千亩于国之南　周世宗显徳三年防心农穑思广劝课之道命国工刻木为耕夫织妇蚕女之状于禁中召近臣观之学士承防陶谷为赞以美其事其序曰耕于歴山重华之徳也蚕于岐阳太姒之美也我后在宥之四载以为化民成俗者莫如身率乃命有司刻木为耦人耕耘之象又为织妇蚕女之类置于紫庭亦几杖盘盂座右之义也志在足食岂同流马之运人皆有褐且殊昆明之石同颖八蚕可翘足而望岂比获玉钩于山阳空有采桑之号陈金根于钩盾但为弄田之戯哉赞曰寒耕暑织上感皇情帝梧景转迟迟欲行宫帘风度札札有声疲俗是念侈心不萌
　　干德北郊观稼
　　干德二年七月二十三日乙未幸北郊观稼
　　开寳玉津园观刈麦　刈禾　观稻　观稼
　　开寳六年五月癸亥幸玉津园观民刈麦八月丁亥幸观民刈禾【纪云观稼】八年四月戊辰幸观稻九年五月庚辰幸观稼
　　太平兴国幸景风门观刈麦
　　太平兴国三年四月二十六日庚辰驾幸景风门驻辇观刈麦宰臣亲王节度使及吴越王刘鋹李煜皆从移幸玉津园召从官射上中的者五张乐饮羣臣酒
　　太平兴国南薰门观稼
　　太平兴国九年五月二日辛亥车驾出南薫门观稼召从臣列坐田中令民刈麦咸赐以钱帛
　　雍熈城南观麦
　　雍熈二年五月二十日甲子上幸城南观麦赐田夫布帛有差上尝谓近臣曰耕耘之夫最可矜闵
　　淳化南　庄观稼
　　淳化五年二月丙午【二十四日】驾幸南御庄观稼因幸玉津园习射张乐赐从官饮　后周显徳元年七月庚辰出薰风门幸南御庄观稼　淳化四年五月己亥内出麦穗谷苖以示近臣皆长尺余上以膏泽应期禾稼滋茂喜形于色六月壬戌出十种秋稼苖穗示近臣皆长尺余至二尺
　　咸平玉津园观刈麦　观稼诗【见御诗】
　　咸平三年五月丁丑朔幸玉津园观刈麦赐军士衣服缗钱召从官射于西园之北亭上九中的又宴于别殿四年五月壬午幸观刈麦赐役卒衣服　五年四月
　　十七日壬辰幸　景德二年五月戊申三年五月四日乙巳　祥符二年五月庚申幸六年四月二十五日丙戌作观稼诗赐近臣　天禧元年五月己亥【二日】二年闰四月庚戌幸三年四月二十三日庚戌幸作观稼五言诗羣臣和四年五月丁巳【七日】并幸观麦御制诗赐近臣防要祥符元年五月庚申朔幸玉津园南新亭观刈
　　麦先是止设帐殿于园南至是建亭以备游幸四年五月丁丑幸城南观刈麦种稻　庆厯四年五月壬申幸玉津园观种稻
　　咸平含芳园观稼
　　咸平四年八月壬子幸含芳园观稼【纪云观稼北郊宴射含芳园】
　　景德西郊观麦
　　景德三年五月乙巳幸西郊观刈麦　祥符三年四月辛未五年五月癸未幸城南观刈麦遂幸玉津园宴射作七言诗赐近臣和九年五月乙巳幸城南观刈麦作七言诗从臣皆和
　　祥符金华殿观麦　种麦歌
　　真宗垂意农政尝于金华殿种麦玉宸殿莳稻闲暇观临语左右曰见刈获劳力愈知农耕可念食为民天可不重邪祥符五年五月戊子遣中使以苑中金华殿所种麦示辅臣上复作歌以赐六月辛丑上以诸王所和观麦歌示辅臣因曰诸王好学朕尝诲以属辞用事尝询僚佐则免疑误【见实录】真宗遇风雨稍甚密遣人撷桑枝禾穗观之或无伤则喜形于色又于内殿植稻麦暇日临观刈获欲知田畆之劳
　　祥符蚕麦顺成诗
　　七年五月庚戌【见御诗】
　　祥符瑞圣园观稼　观稼诗
　　祥符六年八月辛未【十二日】瑞圣园观稼【在景阳门外即含芳园也】宴从臣作郊外观稼七言诗近臣皆和八年七月十九日丙子再幸作观稼五言诗天禧三年八月六日庚寅又幸帝作观稼七言诗近臣皆和【凡三幸】
　　祥符玉宸殿占城稻　玉宸殿瑞谷图【见御诗】
　　祥符六年九月丁酉内出玉宸殿所种占城稻示辅臣曰比中国稻长而无芒粒老上曰此稻耐旱不择地颇省民力可喻诸道广种植之先是祥符五年五月辛未【一本二月】遣使福建州取占城稻三万斛分给江淮西浙三路转运仍择民田之高仰者分给莳之仍出种法揭榜示民是稻即旱稻也上以三路微旱则稻不登五年闰十月丙子出玉宸殿新稻赐辅臣上曰禁中种稻暇日临观刈获见其劳力愈知耕农可念也并以圣制七言诗示之【又云五年十月出玉宸殿新撰占城稻颂示辅臣】六年九月丁酉出苑中占城稻示百官天禧二年十月十一日庚子召近臣于玉宸殿观刈小香占城稻赐宴安福殿上作七言诗从臣和三年四月壬寅御制玉宸殿观瑞麦七言诗赐近臣十月壬辰召宗室近臣观西天绿豆小香占城稻上作七言诗三首赐之属和四年七月辛酉诏近臣观内苑嘉谷宴玉宸殿十月二十九日丙午诏皇太子宗室近臣于玉宸殿翠芳亭观稻赐宴仍以稻分赐之
　　天禧玉宸殿观麦诗
　　见御诗
　　天圣南庄观刈麦【御庄】
　　天圣三年五月癸巳【十二日】幸南观庄观刈麦遂幸玉津园燕羣臣闻民舎机杼声赐织妇茶防五年五月乙巳九年五月丁巳幸南御庄观刈麦射玉津园宴羣从臣【凡三临幸】
　　天圣瑞圣园观刈谷　观稼亭燕从臣
　　天圣三年八月丙寅【十七日】幸瑞圣园观稼亭观刈谷【一作粟】遂宴从臣六年八月癸未【一云八月丁丑】八年八月壬辰【十一日】景祐三年八月壬戌寳元二年八月丁亥康定二年【即庆厯元年】八月丁丑朔庆厯二年八月己亥【二十八日】五年八月四日丁巳皇祐元年八月乙亥【十五日】凡九临幸观稼天圣二年九月辛卯幸太一宫还幸奉先资福院上驻辇观耕者遣中使慰劳赐以茶防九年九月癸亥同天圣元真殿观瑞谷　蘂珠殿观稼乐
　　八年八月六日丁亥元真殿观瑞谷【天章阁观三圣御书】赐宴蘂珠殿宰臣以下赋诗教坊作观稼乐酒九行罢
　　景祐观稼殿观稻麦
　　景祐二年五月癸巳后苑新作观稼殿成【防要云亲稼殿】六月辛未幸后苑【一本十月八日召近臣后苑观稼殿赏稻赐酒三行遂宴射太清楼】观获稻及赏瑞竹遂宴太清楼【又是年十月戊午三年十月戊申幸后苑】寳元二年九月丙辰召辅臣后苑翠亭观稻庆厯六年九月乙未召辅臣两制后苑观稻宴太清楼命赋诗皇祐元年八月癸亥后苑观粟至和元年七月戊子三年八月二日嘉祐三年八月壬子又观五年四月乙未观刈麦九月壬子观获稻　熙宁二年八月二十八日御观稼殿召辅臣观粟【自后凡六临幸】三年五月初六日御观稼殿召辅臣观麦【自后凡四临观】四年十月九日后苑观稻【自后凡四临观】　地理志景祐二年建殿于后苑以观种稻曰亲稼
　　庆厯玉津园观种稻
　　四年四月壬申幸国子监武成庙遂幸玉津园观种稻
　　皇祐寳歧殿观麦
　　皇祐元年五月丙午【十五日】召近臣幸后苑寳歧殿观刈麦谓辅臣曰朕新创此殿不欲植花卉为游观之所民以粒食为先而岁种麦于此庶知穑事之不易也　至和元年五月乙丑嘉祐四年五月甲午朔观　后苑有寳歧殿　仁宗遵故事观稼于郊岁一再出又躬耕借田以劝天下皇祐中作寳歧殿于苑中每岁召辅臣观刈谷麦罕复出郊矣　绍兴二年四月二十四日上曰朕闻祖宗时禁中有打麦殿今于后圃令人引水灌畦种之亦欲知稼穑之艰　月令季春为麦祈实孟夏尝麦先荐寝庙仲夏祈谷实
　　元丰观麦视禾仪注
　　元丰元年五月七日召辅臣后苑观麦【自后凡四临观】二年八月六日观谷【自后凡再观】十月二日后苑观稻【六年十月二日又观】三年十月庚辰借田令辛公祐请于玉津园之南因旧防麦殿规地十一顷有奇为田引惠民河水灌之又请增修防麦殿以备行幸四年八月八日时九谷皆稔借田司详定官制所请讲观麦视禾仪注　七年五月己亥朔召辅臣观麦于后苑
　　元祐后苑观稼　绍圣思文殿
