<!-- { "loadSidebar": true } -->
　　嘉祐四年二月【丁丑】置舘阁编定书籍官以秘阁校理蔡抗陈襄集贤校理蘓颂馆阁校勘陈绎分史馆昭文馆集贤院秘阁而编定之初右正言呉及言祖宗更五代之设文馆以待四方之士而公相率由此进故号令风采不减汉唐近年用内臣监馆阁书库借出书籍亡失已多又简编脱落书史补写不精非国家崇乡儒学之意请选馆职三两人分馆阁吏人编写书籍其私借出与借之者并法坐之仍请求访所遗之书因命抗等令不兼他局二年一代之六月己巳又益编校官毎馆二员给本官食公使十千及二年者选人京官除馆阁校勘朝官除校理【实録各一员王陶赵彦若傅卞孙洙】六年十二月辛丑三馆秘阁上写黄本书六千四百九十六卷补白本书二千【一云一千】九百五十四卷二十二日壬寅遣中使诏中书枢宻院【宰臣韩琦以下】合三馆秘阁官属四十一人赐宴以嘉其勤【宴崇文院刻石记于院之西壁】先是崇文白本书嵗久多蠧又多散失置官校正补写别本亦以黄纸以絶蠧败至是上之其编校官昭文馆职方员外孟询【一作恂】大理评事赵彦若史馆集贤校理窦卞大平司法参军曽巩集贤院国子监直讲钱藻秘阁馆阁校勘孙洙国子监直讲孙思恭校小学太常慱士张次立七年三月辛酉诏参知政事欧阳修提举三馆秘阁写校书籍仍诏两制看详天下所献遗书六月丁亥秘阁上补写御览书籍先是判阁欧阳修言秘阁初为太宗藏书之府并以黄绫装潢谓之太清本后多宣取入内请防旧本补写之遂诏龙图天章寳文阁太清楼管掌内臣检所缺书録上于门下省誊写至是上之赐判阁范镇及管掌补写银绢有差十二月诏以所写黄本一万六百五十九卷黄本印书四千七百三十四卷【緫一万五千三百九十三】悉送昭文馆七史板本四百六十四卷送国子监以校勘功毕明年遂罢局先是五年八月壬申诏国家承五代后三馆聚书才万卷后平列国先收图籍屡下诏令访募异本至景祐中校定篇目然比开元旧録遗逸尚众中外士庶许上馆阁阙书毎卷赐帛一匹五百卷官之【六年六月开献书之路诏诸道捜访　中兴书目有嘉祐捜访阙书目一卷首载六年六月求遗书诏书　或云四馆之职歴差陈洙至王安国十六人熈宁中罢局七年置补写所国朝三馆书直馆官校对及収诸国图籍实馆阁或召京朝官校之皆题名卷末】　寳元二年正月丙午学士院言奉诏详定隂阳禁书请除孙吴子歴代史天文律厯五行志并通典所引诸家兵外余悉为禁书从之【学士院司天监定系禁书籍十四门为目録一卷】　中兴书目熙宁七年国子监书总一百二十五部今存书目一卷　国史志干徳六年史馆新定书目四卷
　　李淑图书十志
　　中兴书目淑皇祐中撰邯郸书目十卷子徳刍再集其目三十卷淑藏书二万八百十一卷着为目録凡五十七类至是比旧少一千一卷　序曰儒籍肇刘略荀簿王志阮録讫元毋廼备藏家者唯吴斋着目宋戢戈讲道延阁广内官书三万六千二百八卷计开元见目十不五六崇文目剟去五千　晁氏志淑载其家所藏图书五十七类经史子集通计一千八百三十六部二万三千一百八十六卷其外又有艺术志道书志画志通为八目
　　元祐秘阁书目　政和秘书总目
　　中兴书目秘书省书目二巻【凡一万四千九百余卷】史馆新定书目四卷分四部摠一万四千四百九卷【不知作者】　防要熈寜七年置补写所元祐二年六月八日秘书省言秘写秘阁黄本以崇文总目比校别造书目八月罢补写书籍局四年五月秘省言江南西川荆浙等书先朝收取入馆今散失将尽欲贮于下库内有唐朝旧书别藏馆阁绍圣元年闰四月罢校对黄本崇寜二年五月秘阁书写成二千八十二部未写者一千二百一十三部及阙卷二百八十九立程限缮録大观四年五月十日秘监何志同奏庆厯摠目号为全备者不过二万余卷阙逸浸多请颁其数求访政和七年十一月十四日戊戌校书郎孙觌奏四库书尚循崇文旧目顷访求遗书总目之外凡数百家几万余卷请譔次增入总目合为一卷诏觌及著作郎倪涛校书汪藻刘彦适譔次名曰秘书总目
　　绍兴求书阙记　羣玉防记【又见求书类】
　　十七年郑樵按秘省所颁阙书目録集为求书阙记七卷外记十卷又总天下古今书籍分类为羣玉防记三十六卷徐士龙编求书补阙一卷
　　绍兴御府书籍
　　见校定经史类
　　晁公武读书志
　　晁公武读书志四卷初南阳井氏【度】传録蜀中书甚富举以与公武公武分为四部经类十史类十三子类十六集类三毎读一书撮其大防论之绍兴二十一年自序【读书志有田镐书目六卷　羣书备检十卷】　郑樵校讐畧曰欲明书者在明类例总古今有无之书为之区别凡十二类百家四百二十二种
　　淳熈中兴馆阁书目　嘉定续书目
　　绍兴初再改定崇文总目秘省续编四库阙书淳熈四年十月少监陈骙等言乞编撰书目五年六月九日上中兴馆阁书目七十卷序列一卷【序列凡五十五条】凡五十二门计见在书四万四千四百八十六卷较崇文所载多一万三千八百十七卷复参三朝史志多八千二百九十卷两朝史志多三万五千九百九十二卷闰六月十日令浙漕司摹板　淳熙四年陈骙编馆阁録载秘阁诸库书目御札六百七轴三十五册五道太上圣政六十一册日厯一千二册并藏阁上经史子集四类一万三千五百六卷三千九百五十八册分两库御前书经史子集四类二千五百二卷六百十四册四库书经史子集二万三千五百八十三卷六千五百十二册续捜访库经史子集二万三千一百四十五卷七千四百五十六册诸州印版书六千九十八卷一千七百二十一册　五年九月十四日诏秘省印馆阁书目以二十部进入余赐幸省赴坐官各一部【先是三月骙等言庆厯元年崇文总目成参政王举正上今书目成书宜于参政过局日观阅投进从之】　六年六月二十七日吏部侍郎阎苍舒请秘省録见有书目送四川制置司参对官书目録缮写上之　十三年九月二十五日秘书郎莫叔光请诏诸路监司守臣各上书目以馆阁书目参对有未收之书移文取索从之　嘉定三年编次御制御扎目録　中兴馆阁续书目秘书丞张攀等乞编新目以续前书得书七百五十二家八百四十五部凡一万四千九百四十三卷嘉定十三年四月上
　　晁説之曰刘歆告扬雄云三代之书蕴藏于家直不计耳顾弗多耶今有一周易而无连山归藏有一春秋而无千二百国寳书及不修春秋有卿礼二士礼七大夫礼二诸侯礼四诸公礼一而天子之礼无一传者以隋唐经籍志吴氏西斋録求于今其存有几　藏书上矣周有藏史典简防鲁有御书在象魏　曲台之礼九师之易乐分龙赵诗析齐韩陈农所未究河间所未辑有一于此罔不兼综　韩起观典于鲁国知周道之所以兴萧何收籍于关中见秦业之所以替　人拾青紫家怀鈆素求古文于孔壁收竹书于汲冢　搢绅先生聚蠧简于内輶轩使者采遗篆于外刋正分其朱紫缮写埓于丘山外史所未録既盈太常之藏中经所未载盛积秘室之府比夫轩皇宛委穆满羽陵炎汉广内有晋秘阁何异牛宫之水蚁垤之林　张华海内之秘班斿禁中之副　擿发异闻皆黄香之不见沉研精义多郭璞之未详　紫台秘典緑帙竒文羽陵蠧迹嵩山落简虞初稗官之説凡将急就之文　如防羣玉之府琮
　　璜珪璧琼瑶寳璐光眀焜晃莫敢注视如行衡霍嵩岱之境山辉川媚云蒸霞蔚龙拏凤跂苍翠诡异使人应接不暇　汉家天禄萃九流七畧之篇唐室集贤广四库万籖之目　考遗编于鲁壁缉蠧简于羽陵　蓬山芸观之书羣玉垂金之记鲁宫藏篆汲冢遗编　羽陵青简妫泉緑字　虫篆鸟迹汗简编蒲　探逸典于酉阳访遗编于汲郡　汉臣三箧梁相五车　羽陵蠧书酉阳逸典　外史所掌广内所司　荘周十七之寓言虞初九百之小説　丹函翠蕴绨袠缥嚢　人文掞天薰郁歆艳灏灏噩噩排商轹周　与奎壁日月激冲光明玉海卷五十二
<子部,类书类,玉海>
　　钦定四库全书
　　玉海卷五十三
　　宋　王应麟　撰
　　艺文
　　诸子【又见著书等类】
　　欧阳修曰仲尼之业垂之六经其道宏博君人治物百王之用微是无以为法故自孟轲扬雄荀卿之徒又驾其説扶而本之歴世诸子传相祖述自名一家异端其言或破碎于大道然订其作者之意要之孔氏不有殊焉　梁刘勰曰诸子者述道见志之书太上立徳其次立言百姓之羣居苦纷杂而莫显君子之处世疾名徳之不章唯英才特逹则炳耀垂文腾其姓氏悬诸日月
　　汉诸子畧
　　见书目类　志儒家自晏子子思至扬雄所序五十三家八百三十六篇【入扬雄一家三十八篇】道家自伊尹太公辛甲鬻子至楚子及道家言三十七家九百九十三篇隂阳家自宋司星子韦至杂隂阳二十一家三百六十九篇法家自李悝商君至法家言十家二百一十七篇名家自邓析尹文子至毛公七家三十六篇墨家自尹佚田俅子至墨子六家八十六篇纵横家自苏子张子至荘安待诏金马聊苍十二家百七篇杂家自孔甲盘盂大□至杂家言二十家四百三篇【入兵法】农家自神农野老至祭癸九家百一十四篇小説家自伊尹説至虞初周説百家十五家千三百八十篇凡诸子百八十九家四千三百二十四篇【出蹵鞠一家二十五篇】
　　汉校定诸子百家
　　伏无忌传永和元年诏无忌与议郎黄景校定中书五经诸子百家艺术注艺文志曰诸子凡一百八十九家言百家举成数也艺谓书数射御术谓医方卜筮　安帝纪永初四年二月乙亥诏谒者刘珍及五经博士校定东观五经诸子传记百家艺术整齐脱误是正文字
　　汉诸子博士
　　刘歆汉至孝文众书颇出皆诸子传説犹广立于学官为置博士在汉朝之儒唯贾生而已　孟子题辞孝文欲广游学之路论语孝经孟子尔雅皆置博士后罢传记博士独立五经
　　唐十七类子録
