<!-- { "loadSidebar": true } -->
　　蒋济传字子通上万机论文帝善之　隋志杂家八卷【唐志十卷旧志八卷】　书目蒋子万机论十卷凡五十五篇杂论立政用人兵家之説及考论前贤故事杂问【三国志注引万机论】唐志杂家陆澄述正论十三卷【隋志述政论】晋杨伟撰时
　　务论十二卷【隋志同】
　　魏体论　笃论
　　杜恕传着体论八篇【隋志四卷儒家】又着兴性论一篇【兴于为己也】唐志杂家杜恕笃论四卷钟防蒭荛论五卷【隋志同】
　　刘劭乐论【见人物志】　唐志法家刘氏【劭】法论十卷【隋志梁有之桓范世要论十二卷梁二十卷文选注引之】　宋朝邵亢体论十卷论王体者三教体者四兵体者五政体者十三凡二十五篇
　　魏要论
　　隋志儒家梁有周生子要论一卷録一卷魏侍中周生烈撰袁子正论十九卷袁凖撰梁又有袁子正书二十五卷　魏曹羲作至公论王蔚善之而着至机论辞义甚美　唐志法家陈子要言十四卷【陈融　隋志云呉豫章太守】
　　任子道论
　　隋志道家任子道论十卷【旧唐志同】魏任嘏撰梁有养生论三卷嵇康撰　晋阮籍着达庄论　王坦之着废庄论【坦之非时俗放荡不崇儒教颇尚刑名著废庄论】　孔严着通葛论坦之赞美之
　　九州人士论
　　旧唐志名家九州人士论一卷卢毓撰
　　晋五等论
　　陆机传以圣王经国义在封建着五等论又作辨亡论二篇　魏曹冏【宗室】字元首作六代论
　　晋安边论　徙戎论
　　杜预传拜度支尚书建安边论处军国之要　江统传时关陇屡为氐羌所扰统深惧四夷乱华宜杜其萌作徙戎论【一本云元康九年正月太子洗马江统云云】　伏滔传从桓温伐袁真至寿阳【咸安元年】著论二篇名曰正淮上篇曰自战国至晋中兴六百余年保淮南者九姓称兵者十一人皆亡不旋踵寿阳东连三呉之富南引荆汝之利北接梁宋平涂不过七百西援陈许水陆不出千里龙泉之陂良畴万顷舒六之贡利尽蛮越其俗尚气其人习战先王之宰天下选于有德访于三吏正分位明等级画封疆宣政令　宋何承天上安边论陈四事
　　晋五行三统论
　　索靖传作五行三统正验论辨理隂阳气运　隋志梁有三统五德论曹思文撰
　　晋翰林论
　　隋志揔集翰林论三卷晋著作郎李充撰【梁五十四卷唐志文史类三卷】　中兴书目凡二十八篇论为文体要【文选注初学记引翰林论】　文心雕龙魏文述典陈思序书应玚文论陆机文赋仲冶流别范翰林又云翰林博而寡要
　　晋竹林七贤论
　　唐志传记类戴逵竹林七贤论二卷孟仲晖七贤传七卷
　　晋公谦论
　　王坦之传与殷康子书论公谦之义曰公道体于自然故理泰而愈降谦义生于不足故时弊而义着康子及袁宏并有疑难坦之标章擿句一一申而释之　韩伯传坦之着公谦论袁宏作论难之伯作辨谦以折中曰惩忿窒欲着于损象卑以自牧实系谦爻皆所以存其所不足拂其所有余
　　晋新论　物理论
　　隋志新论十卷散骑常侍夏侯湛撰梁有杨子物理论十六卷征士杨泉撰【文选注引之】
　　隋兴衰要论
　　文中子文中子之父王隆以博士待诏云龙门承诏着兴衰要论七篇每奏帝称善【王道篇曰其言六代得失明矣】
　　唐帝王畧论
　　志杂家虞世南五卷【崇文目同　旧史杂史类】　中兴书目贞观间太子中舍人世南承诏撰起太昊讫于隋凡帝王事迹皆畧纪载假公子荅问以攷订云
　　唐封建论
　　防要贞观二年十二月十六日太宗问子孙长久之道萧瑀对以封建上然之始议封建礼部侍郎李百药论曰云云乃钦明昏乱自系安危非守宰公侯以成兴废唐宗室传帝与名臣萧瑀喟然讲封建事而魏征李
　　百药皆谓不然天子由是罢不复议　刘秩政典文皇惠侔前古下无山甫将明之才乃听百药偏昧之説百药不详秦汉晋宋齐隋得失之异谓不足法复忽淳于贾曹刘陆成败之説委之天命天之所命人事而已弃人事舍天理灭圣智任存亡也　柳宗元有封建论
　　唐圣德论
　　通监贞观六年闰七月戊辰秘书少监虞世南上圣德论上手诏称卿论太高朕何敢拟上古但比近世差胜耳【实録八月戊辰上】　武德九年四月给事中欧阳询上帝德论
　　唐列藩正论　正论　忠孝论　十代兴亡论析滞论
　　志儒家武后列藩正论三十卷【杂传记类云章懐太子】储光羲正论十五卷【开元进士】法家李敬正论三卷儒家又有袁子正论二十卷【诗灵台疏引袁准正论云明堂宗庙太学非一体也】正书二十五卷【袁凖　晋人隋志十九卷】干宝正言十卷杂家朱敬则十代兴亡论十卷【魏晋至周隋　圣厯中撰各载一代兴亡之迹先贤忠义之节　淳化二年闰二月己丑秘书监李至等献新补注正言十代兴亡论二部十卷手诏荅之藏秘阁】　许王素节传着忠孝论自明　卢藏用传以俗徇隂阳为析滞论以畅其方徐彦伯传武后时王公卿士以言语为酷吏所排彦
　　伯着枢机论以为世戒
　　唐大衍论
　　旧史僧一行尤明著述撰大衍论三卷改撰新厯推周易大衍之数立术以应之撰开元大衍厯经
　　唐君臣政理论
　　志儒家杨相如君臣政理论三卷【崇文目同】　书目开元十三年河南府陆浑主簿杨相如撰上中卷论君臣之体下卷论治理之要　咸平五年十月十七日幸龙图阁观五经图赐宴次御资政殿观杨相如政要论【即政理论】天圣四年闰五月学士宋绶録进　晋张昭撰唐朝君臣正论二十五卷上之
　　唐八卦论
　　唐书苏晋数嵗知为文作八卦论人谓后来王粲　魏志注文章序録曰裴秀着易及乐论　裴頠着崇有贵无二论以矫虚诞之弊　书目张説才命论一卷假才命荅问以叩穷达之理又随句注释
　　唐五代论
　　于休烈传肃宗中兴文物未全休烈献五代论讨着旧事天子嘉之【旧史云五代帝王论】　宋朝韩丕着五代兴亡论
　　唐战论守论
　　杜牧传作罪言原十六卫作战论守论
　　唐福禄论
　　旧史孙思邈撰五卷
　　咸平资政论
　　咸平四年十二月乙卯工部侍郎致仕朱昻上资政论三卷论时政赏罚得失且言天下至广宜急于择才以张治具倘限以常牒则英俊无由升举诏付史馆仍写本留中【防要实録作资理　资理论三卷凡六篇崇文目同】　祥符制勤政论
　　咸平元元论
　　咸平四年十一月丁亥上御龙图阁召辅臣观太宗御书移御崇和殿阅张去华所着元元论【二万余言大指以养臣务穑为急上命写以缣素为一十八轴列置龙图阁之四壁】　国田图上曰养民之道稼穑为先冀兵革粗息可以力行其事富庶吾民矣去华雍熙中献大政要録三十篇祥符五年淛漕臣上湖州进士许既济所着四民论授本州助教【六月二十九日】
　　景德圣德论
　　四年八月丁未直秘阁钱帷演上圣德论
　　天圣演圣通论
　　天圣五年十二月二十二日秘书监胡旦上七十二卷【驳正五经】景祐元年七月壬辰又上续演圣通论【崇文目云三十六卷】胡旦演圣通论论六经传注得失易十六卷书七卷
　　诗十卷礼记十六卷而春秋论别行博辨精详学者宗焉
　　康定通志论
　　康定元年十二月十七日翰林学士王尧臣上秘书丞蔡亶【一作旦】通志论十三篇备言攻守之策如其可采乞于陜西縁边任使诏知干州
　　庆厯朋党论
　　欧阳修
　　至和兵民总论
　　三年正月赵肃上十卷【定州进士】　范仲淹为四论以献讥指时政仁宗颇以好名为非田况著论上之
　　绍兴时政论
　　胡安国为时政论二十篇绍兴二年七月乙丒安国【为给事中】入对曰臣闻保国必先定计定计必先定都建都择地必先设险设险分土必先遵制制国以守必先恤民行此有道必先立政立政有经必先核实然顾人主志尚如何耳尚志所以立本也正心所以决事也养气所以制敌也宏度所以用人也寛隠所以明德也具此五者帝王之能事备矣乞以覈实而上十有五篇付宰相参酌施行【安国又有制国论】先是建炎三年四月以给事中召安国未至先上中兴策十四篇　施昌言上政论三十篇
　　绍兴十君论
　　绍兴六年四月宋藻上所着十君论召对辛丒补迪功郎
　　绍兴中兴统论
　　绍兴十二年五月十七日辛亥给事中程克俊言汉州布衣陈靖所献中兴统论其三始五要八实之説深明治体论事之外自为文章诏补右迪功郎　绍兴十六年呉澥进寡见论责实论各二卷谨始论五卷九月六日诏免解二年闰四月二十四日林珦进砭石论可采召赴都堂审察六年十月二十七日王湛上负薪论循资八年二月二日呉武陵献更化论循资十六年三月二十六日徐存上鉴古十论免解乾道六年正月十八日王信进十论除学官
　　绍兴八朝圣孝通纪论　三朝正论
　　绍兴十四年三月戊寅王铚献祖宗八朝圣孝通纪论诏迁一官　五年四月庚午曽纡上其父布所着三朝正论二卷诏付史馆【以布熙宁记市易本末及绍圣以来奏对要语集为正论】
　　乾道恢复十论
　　乾道七年太常簿赵粹中进恢复机密十论俾边帅招中原之人用竒以捣燕山又进制狄权鉴取书传制狄之説参考歴代事迹总归条例为十六门四十卷又富彊要策十卷专论屯田　文心雕龙自论语以前经无论字六韬二论后人追题【六韬霸典文论文师武论】庄周齐物以论为名【庄子内篇齐物论第二】不韦春秋六论昭列【吕氏春秋六论三十六篇】石渠论艺【隋志石渠礼论四卷戴圣撰】白虎讲聚【肃宗防诸儒讲论五经作白虎通德论】述圣通经论家之正体也班彪王命严尤三将【太平御览引严尤三将论　唐志杂家一卷】兰石之才性【傅嘏　嘏论才性同异钟防集而论之】仲宣之去伐【隋志王粲去伐论集三卷】叔夜之辩声【嵇叔夜声无哀乐论见世説注】太初之本【夏侯着乐毅张良及本无肉刑论】辅嗣之两例平叔之二论【隋志何晏撰老子道德论二卷又见世説以所注老子为道德二论】并师心独见锋颖精宻盖论之英也李康运命陆机辨亡【并见文选】宋岱郭象【晋宋岱周易论一卷郭象注选注引郭象论】夷甫裴頠【裴頠着崇有论王衍之徒攻难交至頠着崇有贵无二论以矫虚诞】并独步当时流声后代
　　序　赞
　　序绪也绪述其事使相续赞明也称人之美曰赞
　　汉新序
　　见著书类
　　汉刘向扬雄所序
　　见著书等类　汉蓺文志刘向所序六十七篇扬雄所序三十八篇　唐志别集类向集五卷雄集五卷【书目雄集六卷四十三篇向集五卷十八篇】
　　汉梁竦七序　傅干王命叙【见论类】
　　梁竦传闭门自养以经籍为娯显宗时著书数篇名曰七序班固见而称曰孔子着春秋而乱臣贼子惧梁竦作七序而窃位素餐者慙　文选注引傅干后汉王命叙
　　汉三辅耆旧节士序　名德先贤赞
　　隋志后汉光武始诏南阳撰作风俗故沛三辅有耆旧节士之序鲁庐江有名德先贤之赞郡国之书由此而作鲁沛三辅序赞并亡　蜀志杨戏以延熙四年着季汉辅臣赞其所颂述多载于蜀书　北史李仲尚着前汉功臣序赞
　　汉河南尹壁赞
