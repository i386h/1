<!-- { "loadSidebar": true } -->
　　后志大司农郡国四时上月旦见钱谷簿　陈平文帝朝而问右丞相勃天下钱谷一歳出入几何勃谢不知左丞相平曰问钱谷责治粟内史　黄霸领郡钱谷计簿书正以廉称　周礼注禄田亦有给公家之赋贡若今时侯国有司农少府钱谷【司勲注】公侯伯子男必足其国礼俗祭祀之用乃贡其余若今度支经用余为司农谷矣【大司徒注】　桓谭新论汉百姓赋敛一嵗为四十余万万吏俸用其半余二十万万藏于都内为禁钱少府所领园地作务八十三万万以给宫室供养诸赏赐
　　唐计帐　开元戸部帐　三司
　　六典一歳一造计帐三年一造户籍县成于州州成于省户部緫而领焉武徳六年三月令每歳一进帐三年一造籍【后魏苏绰制计帐户籍之法　顔师古汉书注计若今之诸州计帐】　地理志开元二十八年户部帐凡郡府三百二十八县千五百七十三户八百四十一万二千八百七十一口四千八百一十四万三千六百九应受田一千四十万三千八百六十二顷　食货志初乾元末天下上计百六十九州户百九十三万一百二十四不课者百一十七万四千五百九十二口千六百九十九万三百八十六不课者千四百六十一万九千五百八十七减天寳戸五百九十八万二千五百八十四口三千五百九十二万八千七百二十三元和中供歳赋者浙西浙东宣歙淮南江西鄂岳福建湖南八道户百四十四万比天寳才四之一兵食于官者八十三万加天寳三之一通以二户养一兵京西河北以屯兵广无上供至长庆户三百三十五万而兵九十九万率三户以奉一兵至武宗即位戸二百一十一万四千九百六十防昌末户増至四百九十五万五千一百五十一宣宗既复河湟天下两税酒茶盐钱歳入九百二十二万缗歳之常费率少三百余万有司逺取后年乃济　旧纪开元十四年五月癸卯户部进计帐今年管户七百六万九千五百六十五管口四千一百四十一万九千七百一十二二十年戸部计户七百八十六万一千二百三十六口四千五百四十三万一千二百六十五天寳元年天下郡府三百六十二县一千五百二十八乡一万六千八百二十九户部进计帐户八百五十二万五千七百六十三口四千八百九十万九千八百　通典按天寳中天下计帐户约有八百九十余万计租税庸调每歳钱粟绢绵布约得五千二百二十余万端疋屯贯石诸色资课及勾剥所获不在其中其度支歳计粟则二千五百余万石布绢绵二千七百余万钱二百余万自开元及天寳开拓边境军用日増籴米粟三百四十万匹叚给衣则五百二十万别支计二百十万餽军百九十万石大凡二千二百六十万而锡赉不与焉府藏虽丰闾阎困矣列张行成代计吏集京师　裴谞拜河东盐鐡使入计问酤利歳出内几何谞不对　栁冕疏圣唐稽古天下朝集三考一见皆以十月上计京师十一月礼见防尚书省【大厯十四年勅诸州刺史入计如式】　官志度支掌租赋物产丰约之宜水陆道涂之利歳计所出支调之【乾元元年十月第五琦改户侍带专判度支自是为故事】　艺文志刑法类度支长行上日五卷【开元二十四年三月六日戸部奏州府诸司计纸五十余万今编成五卷每州不过一两纸】　列崔仁师迁度支郎中口陈移用费数千名诏杜正伦持簿使对唱无一谬太宗竒之　许孟容贞元十九年旱言今户部钱非度支歳计本备缓急取一百万缗代京兆一歳赋则京师无流亡　裴度陈调兵食非宰相事请罢度支归有司奏可【文宗时】　元和十三年十月中书门下奏三司钱物至年终各具所入所用数分为两状以二月闻奏
　　唐元和国计簿
　　艺文志李吉甫元和国计簿十卷元和百司举要一卷防要宪宗元和二年十二月史官吉甫等譔緫计天
　　下方镇四十八道管州府二百九十五镇县一千四百五十三见定户二百四十四万二百五十四其凤翔鄜坊邠宁振武泾原银夏灵盐河东易定魏博镇冀范阳沧景淮西淄青一十五道七十一州并不申户口数自外每歳赋入倚办止于浙西东宣歙淮南江西鄂岳福建湖南八道合四十九州一百四十四万戸比天寳税户四分减三天下兵戎仰给县官八十三万余人比天寳士马三分増一大率两户资一兵其他水旱所损征科妄敛又常在役外【以十二月上之凡十卷】　旧纪元和二年十二月己邜史官李吉甫撰元和国计簿成书十卷【旧史又云李吉甫与史官等録当时戸赋兵籍几十卷】　百官志比部京师仓库三月一比诸司诸使京都四时防于尚书省　中兴书目元和国计畧一卷吉甫以元和间诸道兵将户口赋入之数緫为书
　　唐太和国计
　　志职官类韦处厚太和国计二十卷【以理财制用为国之本撰以献】
　　唐占额供军二图
　　王彦威在开成初【一本云二年】为户部侍郎判度支尝见文宗显奏曰百口家知有歳计军用一切可不谨耶臣自典计司按见管钱粮文簿皆量入为出军国所用随色占费终歳无毫厘差因上占额图又言至徳讫元和之初天下观察十节度者二十有九防御者四经畧者三大都通邑皆有兵凡八十余万长庆籍户三百五十万而兵乃九十九万率三户资一兵今举天下之入歳三千五百万上供者三之一又三之二则衣赐仰给焉自留州留使外余四十万众皆仰给度支又为供军图上之彦威虽自谓揵抳奸冒着定其费于利害无益也艺文志职官类王彦威占额图一卷　旧纪开成二
　　年正月庚寅进供军图　食货志穆宗置南北供军院而行营军十五万不能亢两镇万余之众馈运不能给帛粟未至诸军或彊夺于道【长庆二年三月张平叔为为户侍依前判度支时幽镇行营仰给度支者十五余万人自河北置供军院布帛衣赐不至供军院遽为诸军彊夺】　王遂迁西北供军使【一本云元和十三年七月王遂为淄靑行营供军使】　裴识王师讨刘稹为供军使　咸通八年十月度支奏自南蛮用兵置供军使
　　至道三司着籍
　　元年五月壬子上召三司孔目官李溥等二十七人问以计司钱谷之务溥等尽言其利病愿得条对许之送中书令宰相假以顔色令剖析冦凖曰先有司之义也巳未溥等条上三司利害七十一事中书参校其四十四事可行【一本云四十二事】遂着于籍其十九事令陈恕等议定而后行之　金耀门文书库藏三司帐籍元丰有六曹架阁库绍兴三年建库十五年置官四员嘉定八年七月三省亦置
　　至道版籍式
　　元年六月己卯诏重造二税版籍颁其式于天下
　　咸平占额图
　　咸平三年十一月壬午盐铁使陈恕上占额图五年四月诏三司每年比较天下钱谷数于次年条奏
　　景徳防计録
　　景徳四年七月丙子权三司使丁谓言户部状景徳三年户口数【总户七百四十一万七千五百七十口一千六百二十八万二百五十四】比咸平六年计増五十五万三千四百一十户二百万二千二百一十四口赋入之数【总六千三百七十三万一千二百二十九贯石匹斤】比咸平六年计増三百四十六万五千二百九切以版图之设生齿必登所以一其租庸辨其众寡前朝丁黄之数悉载缣缃国家幅员万里阜成兆民惟国用之缺书由有司之旷职臣今以景徳三年民赋户口之籍较咸平六年具上史馆望歳较其数以闻从之【三年十二月三司使丁谓始立比较转运之法】八月丁巳丁谓上景徳防计録诏奬之以其书付秘阁凡六卷一户赋二郡县三课入四歳用五禄食六杂记众务之剧莫先防府歳收两京十七路图籍四万四千百一十七日入事一千五百移文倍之【十二月诏诸道军储之数籍于宻院　初咸平五年四月壬午诏三司置籍较天下户口之数】　中兴书目共六门总四十目集户赋郡县课入歳用禄食出纳之数以一歳为凖　张方平曰庆厯五年诸路盐酒商税歳课比景徳防计録増三数倍以上
　　祥符阅元和国计图
　　祥符三年八月甲寅召近臣观书于龙图阁阅元和国计图三司使丁谓进曰唐朝自江淮歳运米四十万至长安今江淮歳运米五百余万即今府库充实仓庾盈衍上曰民康俗阜诚頼天地宗庙降祥而国储有备亦自计臣宣力也　崇文目地里有元和国计图一卷盛度为盐铁判官奉诏编祖宗朝沿革制置勅三卷天下户口赋税目别为一卷
　　祥符防计録
　　祥符九年正月辛酉林特上凡三十卷诏奬之仍付袐阁特前为三司使【特拜三司使真宗赐诗宠之】奉诏纂大中祥符八年天下户口财赋凡户八百四十二万二千四百三口一千八百八十万一千九百三十计入两税钱帛粮斛二千二百七十六万四千一百三十二绵丝鞋草二千二百八十三万六千六百三十六茶盐酒税利钱帛金银二千八百万二千【癸亥发内藏钱五十万给三司特又为东封西祀朝谒太清宫庆赐总例二十六卷】
　　庆厯防计録
　　书目二卷庆厯三年三司具在京出纳及十九路钱帛刍粮之数　景徳中盐课收三百五十五万缗庆厯五年七百十五万缗景徳中商税收四百五十万缗庆厯五年收一千九百七十五万景徳中酒课收四百二十八万缗庆厯五年收一千七百一十万　庆厯元年八月戊子诏御药院内东门司取先帝时及天圣初帐籍比较近年内中用度増损之数以闻　六年七月甲申三司使王拱辰言太祖时兵十二万太宗时十八万章圣时四十万今遂倍之三司虽总大计而事寔在外乙酉乃诏大名并州永兴帅臣兼本路计置粮草事
　　皇祐防计録
　　书目田况撰六卷每卷别为题辞　皇祐二年田况为三司使约景徳防计録以今财赋所入多于景徳其歳所出又多于所入因撰皇祐防计録畧依丁谓所述集成六卷一户赋二课入三经费四储运五禄赐六杂记其出入之数取一年防中者为凖如谓所録郡县疆理复以宫馆祠宇附焉此皆不取至于粮刍运餽国之大计特为储运一篇补其缺上嘉之况为三司使金谷利害纎悉脩举议者谓三司使自陈恕李士衡之后惟况称軄　崔伯易曰以皇祐之书较景徳之録虽増田三十四万余顷反减赋七十一万余斛　皇祐二年正月壬子命学士承防王尧臣都知王守忠右司諌陈升之与三司较天下每嵗财赋出入之数以闻四年正月尧臣等较庆厯皇祐总四年天下财赋出入凡金币丝纩薪刍之类皆在其数相参耗登皇祐元年入一亿二千六百二十五万一千九百六十四而所出无余为书七卷丙辰上之诏送三司取一歳中数以为定式二月癸未命中丞王举正与三司同详定冗费至和元年八月丙申知諌院范镇言愿诏大臣考求祖宗朝逮天圣中官吏与兵及天下赋入之数而斟酌裁节之嘉祐三年十一月癸酉命学士韩绛等详定减省冗费十二月乙巳诏三司每歳上天下歳赋之数自今三歳防其盈亏以闻六年諌官司马光言民既困而仓廪府库又虚为今之术在随材用人而久任之在养其本原而徐取之在减损浮冗而省用之愿复置总计使之官使宰相领之凡天下金帛钱谷于三司如内藏奉宸库之类总计使皆綂之昔舜举八恺使主后土奏庶艰食懋迁有无地平天成九功惟叙周礼冢宰以九职九赋九式九贡之法治财用唐制以宰相领盐铁度支户部国初亦以宰相都提举三司水陆发运等使则钱谷皆宰相之职也【李徳曰人君不以聚货制用之臣处将相弼谐之任则奸邪无所容　俞献言巵不盈者漏在下木不茂者蠧在内】
　　治平防计録
