<!-- { "loadSidebar": true } -->
　　相统众事【孝惠元年除诸侯相国法更为丞相　景中五年八月更名诸侯丞相为相抑之令异于汉朝　相在郡守上秩直二千石元帝初元三年春令位在郡守下】大傅辅王【卫绾石奋贾谊董仲舒王吉贡禹为傅相汉之择人如此　成帝改太傅但曰傅】内史治国民【景帝令内史治民成帝绥和元年省内史更令相治民如郡太守中尉如郡都尉　丞相方进司空武奏云制以内史为中尉】中尉掌武职【昌邑王吉淮阳韦成】御史大夫【景中三年十一月罢】郎中令【武帝损其防千石昌邑龚遂】大夫【景中五年大夫谒者郎皆损其员】太中大夫【薄昭】中大夫【贲赫】中郎【伍被】侍郎【王尊传】郎中【赵田叔】卫士长【昌邑王传】大仆【武帝改曰仆秩亦千石】廏长【王尊传】廷尉少府宗正愽士【景中五年省】大仓令【齐淳于公】私府长【广阳路温舒】中御府长【太仓公传】中谒者【东平王传】黄门郎【师丹传】大官令【燕王旦传】食官长【梁王襄传】尚食监【髙袪】医工长【燕王旦传　建武二十七年第五伦补淮阳国医工长】太医侍医【仓公传】尚方【栾火主药方】博士【河间献王立毛氏诗左氏春秋愽士】常侍【楚王骋龚舍为之】长史【马宫迁楚长史】治书【本尚书更名比六百石】　太史公曰髙帝时诸侯得自除内史以下　髙五王赞时诸侯得自除御史大夫羣卿以下众官如汉朝汉独为置丞相　梁孝王得自置相二千石　齐悼惠王得自置二千石　表羣卿大夫都官如汉朝景帝中五年令天子为置吏都官长丞皆损其员武帝改汉内史中尉郎中令王国如故　刘歆议孝武定诸侯之制永无逆争之心
　　牧守　【令长附】
　　髙宗圣训曰牧守本也令长末也若牧守得其人则令长又何患有不称之职哉
　　黄帝四监　左右大监【见古官名】　舜十二牧　五长　八伯　夏九牧
　　通典黄帝立四监以治万国【史记云黄帝置左右大监二伯之职肇端于此】唐有九州舜置十二州有牧夏为九州牧　书觐四岳羣牧咨十有二牧州十有二师外薄四海咸建五长【舜以五长绥四国周以十连率诸侯】唐虞内有百揆四岳外有州牧侯伯　左传夏贡金九牧【史周纪武王召九牧之君】　王制疏虞称牧亦称伯书传云四岳八伯【又见上】
　　尧四伯
　　见古官名类
　　夏王官伯
　　商颂长发相土烈烈笺云相土居夏后之世承契之业入为王官之伯出长诸侯疏王肃云相土在夏为司马之职掌征伐
　　殷二伯　八伯　周二伯
　　王制千里之外设方伯五国以为属属有长十国以为连连有帅三十国以为卒卒有正二百一十国以为州州有伯【注殷之州长曰伯虞夏及周皆曰牧伯帅正长皆因贤侯为之疏郑答张逸问云畿内之州不置伯有乡遂之吏主之书盘庚云邦伯师长】八州八伯五十六正百六十八帅三百三十六长八伯各以其属属于天子之老二人【老谓上公】分天下以为左右曰二伯【文王为西伯　注周礼九命作伯春秋传曰自陜以东周公主之自陜以西召公主之】　曲礼九州之长曰牧五官之长曰伯是职方注职主也谓为三公者是伯分主东西者也　大宗伯八命作牧九命作伯注谓上公有功徳者加命为二伯【伯尊于牧牧主一州伯中分天下各主一方】　书顾命正义公羊传言周召分主谓成王即位之初康王之诰正义二公率领诸侯知其为二伯王肃云毕公代周公为东伯故率东方诸侯则毕公太师也太保领宰相王室任重故先言西方【太保召公为西伯】　康诰孟侯疏孟长也五侯之长谓方伯使康叔为之长者即州牧也虞夏及周既有牧又离骚云伯昌作牧殷亦有牧伯郑依略说以太子十八为孟侯而呼成王礼制无文　国语昆吾为夏伯矣大彭豕韦为商伯矣　大司徒注诸侯为牧正帅长及有徳者乃有附庸
　　周牧监　长伯　九牧　九采
　　礼天官大宰乃施典于邦国而建其牧立其监注牧谓八命作牧者以侯伯有功徳者加命作州长谓之牧【疏曲礼云州牧于外曰侯殷使大夫三人为三监至周使伯佐牧不使大夫诗旄丘序云责卫伯也郑云康叔封爵称侯今曰伯者时为州伯也周之法使伯佐牧即五侯九伯五侯是州牧九伯是牧下之伯】监谓公侯伯子男各监一国书曰王啓监厥乱为民　春官宗伯八命作牧九命作伯　秋官掌交谕九牧之维注九州之牧　书立政立民长伯　周官六卿率属以倡九牧　左传五侯九伯【郑志云太公为王官伯分主自陜以东故称五侯八州有八伯畿内有一伯故为九伯　卫侯爵而为州伯伯之贤者亦可进为牧周礼八命作牧】　明堂位九采之国应门之外北面东上注九采九州之牧典贡职者正门谓之应门二伯率诸侯而入牧居外纠察之【孔氏曰畿外邦国有牧畿内不置郑注曲礼云二王之后不为牧王制正义周于牧下置二伯亦或因殷使大夫为三监　周召为东西伯分陜而主之太公受五侯九伯专征之命毕公太保率东西诸侯君陈毕公迭居东郊宣王中兴此制未泯韩侯在韩召虎在淮申伯在齐方叔在荆　连帅特见于诗序】
　　汉郡守【箴】
　　表郡守秦官【通典秦置守丞尉各一人】掌治其郡边郡有长史掌兵马景帝中二年更名太守诸侯王国置内史治国民成帝绥和元年省内史更令相治民如郡太守【王莽改太守曰大尹】通典宣帝每拜刺史守相辄亲见问后汉亦重其任或以尚书令仆射出为郡守钟离意黄香桓荣胡广是也或自郡守入为三公虞延第五伦桓虞鲍昱是也　汉诸侯太傅初徐之官大行奏策萧育为南郡太守入殿受策此防拜之制也文帝就加魏尚为云中守成帝即拜班伯定襄守哀帝即拜龚舍为泰山守此即拜之制也【即拜者便道之官　唐开元三年正月壬申制于京官简都督刺史外藩有状量授京官使出入常均】汉汲黯以诸侯相秩居淮阳冯野王为大鸿胪以秩出为上郡太守此秩尊于守也京房守魏郡以八百石居黄霸守颍川以比二千石居官后归颍川故官以八百石居郡此秩卑于守也【元帝建昭二年益三河大郡太守秩】　刘騊駼郡太守箴守臣司境【文选李善注引刘騊駼郡太守箴曰大汉遵周化洽九区又蓺文类聚引刘騊駼郡太守箴】　秦置郡丞汉因之【黄霸河东路温舒右扶风赵温京兆桓寛庐江孔奋武都　建武十四年罢边郡太守丞长史领丞职　辛庆忌金城长史盖勲汉阳长史】　晋咸康七年省【惟丹杨丞不省】宋元嘉四年复置
　　汉部刺史　州牧　外台
　　武纪元封五年夏初置刺史部十三州注师古曰汉旧仪云初分十三州假刺史印绶有常治所常以秋分行部御史为驾四封乗传到所部郡国各遣一史迎之界上所察六条【六条见戒吏类】　地理志武帝攘郤胡越开地斥境南置交阯北至朔方之州【注师古曰胡广记云汉既定南越之地置交阯刺史别于诸州令持节治苍梧分雍州置朔方刺史愚按雍州即汉凉州也以广之言考之则凉州疆界濶逺分朔方诸郡别置刺史察之是凉州有两刺史也平当传师古注曰武帝置朔方别令刺史监之不在十三州之限后汉郭伋传建武十一年省朔方刺史属并州乃调伋为并州牧纪云省朔方牧】兼徐梁幽并
　　夏周之制改雍曰凉改梁曰益凡十三部置刺史【新置交州并司　征和以前司所统亦有刺史察之】　百官表监御史秦官掌监郡【战国策安邑之御史则六国时已遣御史监郡矣通典谓之监察史　髙纪秦泗州监平注文颖曰秦时御史监郡若今刺史如淳曰三十六郡置守尉监　萧何传秦御史监郡】汉省丞相遣史分刺州不常置【汉初未置刺史相国下诸侯王御史执法下郡守相国主国御史主郡】武帝元封五年初置部刺史掌奉诏条察州秩六百石员十三人成帝绥和元年【十二月】更名牧秩二千石哀帝建平二年复为刺史元寿二年复为牧注师古曰汉官典职仪云刺史以六条问事非条所问则不省　朱博传初何武为大司空与丞相方进奏今部刺史居牧伯之位秉二州之统选第大吏所荐位髙至九卿所恶立退任重职大春秋之义用贵治贱不以卑临尊刺史位下大夫而临二千石轻重不相凖臣请罢刺史置州牧奏可及博奏言部刺史奉使典州督察郡国故事居部九嵗举为守相其有异材功效著者辄登擢秩卑而赏厚咸劝功乐进请罢州牧置刺史如故奏可　续官志孝武初置刺史十三人【注古今注曰常以春分行部郡国各遣一吏迎界上】成帝更名牧建武十八年复为刺史十二人各主一州其一州属司校尉诸州常以八月廵行所部郡国録囚徒考殿最初嵗尽诣京师奏事【注胡广曰所察有条应防异者辄覆问之不茹柔吐刚也嵗尽赍所状纳京师名奏事差其逺近各有常防　何武传为扬州刺史每奏事至京师注师古曰刺史每嵗尽则入奏事于京师又京房传】中兴但因计史【注胡广曰不复自诣京师东观书曰和帝初张酺上言王者法天荧惑奏事太防故州牧刺史入奏事所以通下问知外事者也数十年以来时止勿奏遂因为故事臣愚以为刺史视事满嵗可令奏事如旧典韩诗外传曰王者必立牧方三人所以使关逺牧众也逺方之民闻皆曰我居之辟见我之近也我居之幽见我之明也可欺乎哉　纪建武十一年初断州牧自还奏事】司部郡国七【河南至扶风】豫州部六【颍川至鲁国】冀州部九【魏郡至渤海】兖州部八【陈留至济隂】徐州部五【东海至下邳】青州部六【济南至齐国】荆州部七【南阳至长沙】州部六【九江至豫章】益州部十二【汉中至犍为】凉州部十二【陇西至居延】并州部九【上党至朔方】幽州部十一【涿郡至辽东】交州部七【南海至日南】凡九十八【司不在数】其二十七王国相其七十一郡太守注臣昭曰孝武始置刺史监纠非法不过六条传车周流匪有定镇【恐误刺史有常治所故朱愽曰欲言二千石者还诣治所】秩裁数百威望轻寡得有察举之勤未生陵犯之衅成帝改牧其萌始大世祖中兴监乎政本复约其职还遵旧制因兹以降弥于嵗年母后当朝纲维挠毁而诸侯莫敢入伐岂非彊榦弱枝控制素重之所致乎　郡国志司治河南豫治谯冀治髙邑兖治昌邑徐治郯青治临淄荆治汉寿益治雒凉治陇治歴阳并治晋阳幽治蓟交治广信　光武纪建武十八年罢州牧置刺史注王莽变革至建武元年复置牧　通典汉兴加置郡国其后开越攘胡改雍曰凉梁曰益又置徐州复禹旧号置交阯北有朔方郡【朔方复禹并州】凡十三部刺史而不常所理【司并荆兖豫冀幽青徐益交凉】后汉亦为十三州部云云灵帝中平五年改刺史置牧刘焉刘虞自九卿领之州牧之任自此重矣
　　司　盖寛饶诸葛丰【上节】王尊骏孙宝宣永昱宣秉牟融李膺宋均张霸虞诩陈禅王龚
　　豫州　张敞杨秉周景王允鲍宣为牧
　　冀州　张敞陈咸朱博孙寳萧育贾琮苏章朱穆羊陟窦融为牧
　　兖州　何武蒋诩王涣李恂张禹鲍永为牧
　　徐州　王尊杨秉王景
　　青州　隽不疑马宫萧育鲁丕法雄李膺王龚房鳯为牧
　　荆州　李固郭贺谢夷吾杨震度尚韦康
　　州　魏相黄霸何武刘祜张禹樊晔为牧
　　益州　王阳尊襄孙寳朱辅种暠张乔
　　凉州　杜邺贡禹祝良种暠窦融为牧
　　并州　朱博赵岐祝良郭丹郭伋再为牧
