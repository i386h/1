<!-- { "loadSidebar": true } -->
　　国初教坊凡四部其后平荆蜀江南太原四方执艺者皆在籍中建隆中教坊李徳升作长春乐曲干徳元年又作万嵗升平乐曲明年郭延羙又作紫云长夀曲
　　干徳鼓吹曲
　　建隆四年九月五日诏选乐工八百三十人隶太常习鼓吹【张昭传干徳元年郊祀为卤簿使奏复宫庙门郊坛夜警晨严之制】干徳六年十月二十七日和岘言郊祀有夜警晨严六州十二时及鼔吹回仗时驾前导引三曲望撰乐章肄习従之【亲飨太庙奉上尊号册寳鼔吹二百三十六人祔庙用一百三十人鼔吹警场诸工凡一千一百五十九人隆兴二年三分减一】国朝大驾卤簿六引官开封令无鼔吹开封牧二十三人太常卿同司徒六十四人御史大夫兵部尚书同开封牧【大驾卤簿及六引用鼔吹八百八十四人法驾三分减一鼔吹五百八十八人绍兴中太常奏】大驾前部千六百四人鼔吹令二防鼔金钲各十二长鸣百二十铙鼓十二歌拱宸管或以巢篥充箫笳各二十四大横吹百二十节鼓二笛箫筚篥笳桃皮筚篥各二十四防鼓金钲各十二小鼓长鸣各百二十羽葆鼓十二箫笳各二十四后部四百八十人羽葆鼓十二箫二十四笳二十四铙鼓十二箫笳各二十四小横吹百二十筚篥笳各二十四若亲祠则宣徳门太庙南郊警场千一百十六人【严更警场旧制严鼔一百二十四金钲二十四鸣角一百二十绍兴十三年止用鼔角各六十金钲二十】凡大驾鼓吹通五引用工千五百三十法驾三分损一用二引小驾八百十六工凡大乐充庭则鼓吹局设熊罴十二案于宫悬之外凡大角三曲警严用之鼓吹五曲御制奉禋歌旧曲六州十二时导引降仙台其余大小鼓横吹曲悉不传唐末旧声皆尽惟大角传三曲其鼓吹四曲用教坊新声车驾出入奏导引及降仙台警严奏六州十二时皆随月用宫仁宗定雅乐并及鼔吹且谓警严一奏不应再用其曲【减导引二曲】亲制奉禋歌以备三叠又诏聂冠卿李照造词配声下太常肄之是年郊祀用焉【天圣八年五月己未诏以鼔角匠置武严指挥肄太常】　景祐二年八月辛酉御制警严曲名曰振容歌十月乙卯改奉禋皇祐二年享明堂御制合宫歌【用黄钟宫】八月乙卯朔罢前一夕警场【本古之鼔鼜所谓夜戒守鼔王者师行吉行皆用之】政和七年三月一日议礼局言鼓吹惟备警卫未有铙歌之曲请诏儒臣撰述凡王师大献具奏以耸羣听诏可十二月改六州为崇明祀十二时为称吉礼导引为熈事备成崇寜四年置大晟府总之
　　干徳五瑞乐　四瑞乐　淳化五瑞曲　祥符五瑞曲　【祥瑞乐章天圣三瑞曲】
　　干徳四年十月己卯【防要一本云十九日当审】和岘言唐贞观十四年景云见河水清张文收采古朱鴈天马之义制景云河清歌名曰防乐元会第二奏者是也伏见今年荆南进甘露京兆果州进嘉禾黄州进紫芝和州进绿毛龟黄州进白兎欲依月律撰神龟甘露紫芝嘉禾玉兎五瑞各一曲毎朝会登歌首奏之六年十月二十九日【会要一本云二十七日】岘又言汉获天马赤雁神鼎白麟之瑞并为郊歌国朝合州进瑞木成文驯象由南方自至秦州获白乌黄州获白雀并合播在管弦荐于郊庙诏岘作瑞文驯象玉乌皓雀四瑞乐章以备登歌太平兴国九年十月十四日岚州献祥麟雍熈中苏州贡白龟端拱初澶州河清广州鳯凰集诸州麦三穗两穗者连嵗来上有司请以此五瑞为祥麟丹鳯河清白瑞麦之曲荐于朝会【乐志同】淳化三年正月丙申朔御朝元殿羣臣上夀登歌五瑞曲直集贤院和防又请以祥瑞之殊尤者作为四瑞乐章备郊庙奠献以代旧曲有司奉诏而竟不行【今阙其曲】　会要正至朝防干徳四年撰二十四曲白龟曲曰圣徳昭宜神龟出焉名符在沼瑞应巢莲甘露曲曰其甘如醴其凝如珠云表潜结颢英允敷紫芝曲曰蒲茸夺色铜池著名晨敷表异三秀分荣嘉禾曲曰嘉彼合颖致贡升平异标南亩瑞应西成玉曲曰明视标奇昌辰乃见毓质雪园沦精月殿淳化元年撰二十三曲祥麟曲曰在郊毓质防畤呈祥丹鳯曲曰九苞荐瑞戴徳膺仁河清曲曰清应寳运光涵帝居洞分沈璧彻见防鱼白龟曲曰浮石可蹑巢莲益光金方正色介族殊祥瑞麦曲曰芃芃嘉麦擢秀分岐祥符元年诸臣撰进五曲醴泉曲曰地不爱寳其甘如醴祥芝曲曰彼茁者芝茂英煌煌庆云曲曰纷纷郁郁五色成章灵鹤曲曰翻翰来仪徘徊嘹唳瑞木曲曰连理效祥成文表徳景徳三年撰祥麟丹鳯河清之曲天圣四年【十二月戊戌】撰元日御殿乐章三曲【学士院上之】甘露曲曰神灵播液氷玉凝姿瑞木成文曲曰宛成洛画粲若奎躔嘉禾曲曰秀标同颖祥掩幷柯五年正月【壬寅朔】上皇太后夀于会庆殿明道二年二月太后朝飨有玉芝夀星奇木连理之曲治平四年撰三曲灵芝曲曰紫盖轮囷金跗炜煌阳寥三秀甘泉九房嘉禾曲曰大田如云既获既刈庆云曲曰融为和气发为祥光熈寜三年冬至撰三曲庆云曲曰爰施庆云承日五色轮囷下垂万物皆饰嘉禾曲曰彼羙嘉禾一茎九穗灵芝曲曰庆祥回复秀发神芝哲宗朝大朝会撰三曲灵芝夀星甘露受传国寳制三乐章【元符元年四月十八日诏学士院撰二十三日上之】一受命永昌二神光三翔鹤大朝会上夀亦用之绍兴十五年正旦朝会十二曲有瑞木成文沧海澄清瑞粟呈祥之曲二十五年八月十七日癸亥许兴古言灵芝生庙楹瑞麦秀留都宜制乐章登歌郊庙诏可
　　开寳箫韶部　云韶部
　　开寳中平岭表择广州内臣之聪警者得八十人令于教坊习乐艺赐名箫韶部雍熈初改曰云韶部奏大曲十三【后不复补】
　　太宗亲制乐曲【又见御集】
　　太宗天縦多能洞晓音律前后亲制大小曲及因旧曲创新声者总三百九十凡制大曲十八曲破二十九小曲二百七十因旧曲造新声者五十八若宇宙贺皇恩降圣万年春之类皆藩邸所作以述太祖羙徳而平晋普天乐者平河东回所造万国朝天乐者又明年所造毎宴飨常用之【志云凡新奏十七调总四十八曲又法曲龟兹鼔笛三部凡二十四曲】祥符六年四月己卯召辅臣至龙图阁宣示太宗御制曲名三百九十六付修史院
　　淳化钧容乐
　　太平兴国三年诏籍军中善乐者命曰引龙直毎防幸亲征则骑导而奏乐若御楼观灯赐酺赏花习射观稼亦同应奉端拱二年又増其数淳化三年改曰钧容乐取钧天之义【旧奏十六调凡三十六大曲鼓二十一曲并他曲甚众】　祥符五年增龟兹部又有东西班乐亦太平兴国中选习乐者嘉祐二年罢钧容旧十六调取教坊十七调肄习
　　淳化乡饮乐章
　　淳化三年正月七日诏有司讲求乡饮酒故事将议举行命学士承防苏易简等依古乐章作鹿鸣南陔嘉鱼崇丘关雎鹊巢之诗后不果行【所撰乐章凡三十四章鹿鸣六南陔二嘉鱼八崇丘二关雎十鹊巢六】　政和二年九月二十五日颁鹿鸣宴乐章五曲【乐育人材贤贤好徳烝我髦士利用賔王】　唐乡饮乐章十七大射乐章四
　　祥符封禅乐章　祥瑞乐章
　　祥符元年正月丙寅判太常李宗谔上奉迎天书酌献瑞文乐章六月己亥上朝拜天书瑞文曲丙午学士院上登歌瑞文乐章二首壬子以酌献上帝地只禧安之乐为封安禅安皇帝饮福为祺安之乐礼毕仍旧十二月己酉【二十三日】诏别制天书乐章又取天书降及议封禅以来祥瑞尤异者别撰乐曲乐章以备朝防燕飨太常请郊祀酌献天书用瑞安曲天书升降用灵安曲朝飨用醴泉神芝庆云灵鹤瑞木五曲诏近臣撰词【见上志云作五曲施于朝防宴享以纪瑞物之应】
　　祥符瑞云乐章
　　祥符七年二月乙丒学士院上应天府瑞云乐章一首先是正月丁酉上奉老君寳册真安大安乐章乙卯次应天府天书升辇五色云黄云翔辂而行扶侍使赵安仁请播为乐章以备酌献　志景徳四年八月诏太祠并用乐皆同感帝六变八变如通礼祥符元年判礼院孙奭言郊祀录载登歌彻豆一章奏无射羽诏李宗谔等议言国初撰乐章有彻豆丰安曲因循不作望如奭奏从之十月习封禅仪于崇
　　徳殿覩亚终献皆不作乐令检讨故事有司言凖亲祠例无用乐之文特诏亚终献用登歌五年圣祖降有司言按唐太清宫乐章皆明皇亲制其崇奉玉皇圣祖及祖宗配位乐章并望圣制诏可之又制荐献圣祖文舞曰发祥流庆武舞曰降真观徳自是玉清昭应景灵宫亲荐皆备乐用三十六簴【景灵以庭狭直用二十簴】　纪祥符五年闰十月戊子亲制荐飨玉皇圣祖配享太祖太宗乐章总十六曲并二舞名
　　祥符圣制恭谢荐享乐章
　　祥符五年闰十月壬午诏于朝元殿恭谢上帝以天尊降故也二十四日戊子内出圣制荐享玉皇大帝圣祖天尊及太祖太宗配享乐章十六曲文舞曰发祥流庆武舞曰降真观徳示辅臣【先是十月戊午上亲梦天尊临降谕以本人皇九人之一乃赵之始祖己未示中外大赦】　案长编五年闰十月己巳有司言唐大清宫乐章皆明皇所作今崇奉玉皇圣祖及祖宗配位乐章请上自为之戊子内出乐章云云十一月丙申于朝元殿恭谢玉皇【与前不同】　会要祥符五年御制朝谒玉清昭应宫景灵宫十一曲【景祐二年仁宗制二曲】闰十月五日己巳李宗谔上太庙奠献登歌瑞安乐章帝亲制乐章十六篇
　　祥符奏云韶乐
　　七年三月乙未观太宗圣文神笔于玉宸殿宴翔鸾阁浮觞曲水奏云韶乐上作诗羣臣皆赋
　　宋朝铙歌鼔吹曲
　　崔端诗十二篇　太祖师次陈桥天命人情不谋自至为圣皇武　防泽潞为真人翔　伐扬州为茫茫青齐收湖南为湖之阳　荆南奉表归为荆州平　蜀降
　　为蜀之　俘岭南为猛虎攫　　江南平为震雷薄矣漳泉纳土为葛藟　亲征河东为掎太行　　呉越举
　　地归不以师为大明行天衢　亲征次澶渊射杀达兰为澶渊回　军乐有歌自黄帝始蔡邕礼志曰黄帝使岐伯作军乐凯歌是也后丗汉魏晋皆有之唐有其乐而亡其辞栁宗元始为辞以备其阙用栁篇数为歌辞十二篇
　　天圣蘂珠殿观稼乐
　　天圣八年八月六日丁亥召辅臣两制以上宗室驸马都尉天章阁观御书元真殿观瑞谷赐宴于蘂珠殿宰臣以下赋诗教坊作观稼乐酒九行罢【蘂珠与羣玉对峙于天章阁之左右】　太宗五瑞乐章有瑞麦之曲
　　天圣皇太后乐章
　　天圣九年四月丁酉诏太常寺皇太后御殿乐章升坐曰圣安之曲公卿入门及酒行曰礼安上夀曰福安之曲初举酒曰玉芝之曲作厚徳无疆之舞两举酒曰夀星之曲作四海防同之舞三举酒曰竒木连理之曲初命翰林学士孙奭撰曲名资政殿学士晏殊撰乐章至是用之　一本云天圣九年四月二十一日晏殊上奉诏撰皇太后御殿乐章十四首诏付有司其徳合无疆之舞宜改曰厚徳无疆之舞先是四年十二月戊戌学士院上甘露瑞木嘉禾之曲【见后】　　防要明道元年晏殊撰十四曲　　仁宗洞晓音律毎禁中度曲出以赐教坊或命教坊撰进凡五十四曲朝廷多用之
　　天圣朝会曲【见后】
　　志天圣中仁宗始大朝会羣臣上夀作甘露瑞木嘉禾之曲明道初皇太后御前殿见羣臣作玉芝夀星竒木连理之曲厚徳无疆四海会同之舞明年耕借田享先农率有乐歌
　　景祐御制十三曲　郊庙曲　御制乐章
