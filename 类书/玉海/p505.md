<!-- { "loadSidebar": true } -->
　　五年十月进七册上表曰家有严君训诞敷于皇极谋诒翼子德早于青宫宜作宋之一经以继周之百世缉为宝帙冒进玉旒臣窃惟五星聚奎式符建隆干德之创造三圣一道有开祥符天禧之文明遵太子谕教之规植千歳治安之业记颁资善要举承华申之颂述之谆勤重以箴诗之恳切形于圣制宠有御书迨及承平之盛时着为非常之钜典于皇今日益大前猷兹葢恭遇皇帝陛下圣敬日跻聦明时又有典有则昭昭禹子之贻制事制心汲汲汤昆之裕语进德则亲师讲学论治国则脩身齐家六经四子具有阶梯五常百行莫先孝弟以至视听言动戒于非礼逸乐游畋贵于毋皇事事存心言言切已寓在帝王笔舌无非经籍陶钧臣佩服不忘珍储甚富肆卷尝加于编集万年足示于鉴观歴吉以纾忱瞻龙顔而奉表道知君父式同教世子之篇福锡人民莫匪叙伦之效二十日降付秘书省收掌　尚书大太子年十八曰孟侯孟侯者于四方诸侯来朝迎于郊者问其所不知也问人民之所好恶土地所生山川所有无及父在时皆知之郑注十八向入大学为成人博问庶事　韩诗外传自唐虞已上经无太子称号夏殷虽嗣其文畧矣至周始见文王世子之制
　　禹有典则贻厥子孙文有丕谟启佑后人　文王世子主于教世子而国之士亦及焉王制主于教造士而王太子王子亦预焉　嗜鱼不进求玦莫从有王褒之献箴无卞兰之奉赋摇山益峻少海增深　有翦桐之戏则随事箴规违侍养之方则应时谏止　开望苑以延宾赋洞箫而虞侍进异端事浮靡　南阳辨牍铜龙避道　居肃成而讲艺开博望以招贤　贾谊治安之策言忠而道疎义府承华之箴言切而心诈元稹教本之书言华而要寡用智囊为家令则辅之非其人开博望延宾客则处之非其地　汉幄朝无怠周门夕复趋桓经既受业贺肆且尊儒【徐陵】　肃成通甲观承华启画堂【江总】　重轮依紫极前耀奉丹霄
　　【虞世南】　乾象开层宇离明启少阳凌汉帝掩周王珠璧连霄汉万物仰重光【韩王元嘉】　前星涵瑞采洊雷扬远声三善乐正百行纪司成【刘孝威】　帝体丽明仪辰作贰君彼东朝金昭玉粹【顔延年】　业隆三善道兼四学继明承序于以显守祧之贵庙趋郊见于以彰率礼之
　　教授经齿学所以崇道义之则安车金玺所以异车服之等　易述主器之义书纪元良之重前星少海之象着乎穹厚抚军监国之任备于出处　敏足以对长安之日智足以辨陈留之牍　波澄少海景丽前星上当天意下应人心虽夏后建储周王继嗣不之及也

　　玉海卷一百二十九
<子部,类书类,玉海>
　　钦定四库全书
　　玉海巻一百三十
　　宋　王应麟　撰
　　官制
　　宗戚　【训皇族　宗官】
　　古之待同姓为宗法以綂之宗其继太祖者为大宗宗其继高祖者为小宗大宗一小宗四为氏族以别之自太祖为正姓高祖为庶姓庶姓别于上而戚单于下则分之以氏合之以族　自古后族能以德礼进退全宗保名者葢鲜矣明哲之君知骄侈之易满荣辱之难保授任各当其才禄位不过其量告之以天命不易诫之以大义灭亲使居无过之地永享不赀之福与国终始不失其所亲也
　　黄帝二十五宗
　　见前
　　尧九族
　　尧典以亲九族九族既睦注睦高祖孙之亲疏上自高祖下至孙
　　周封建　文昭武穆　导训诸侯　二十六国
　　左传僖二十四年富辰谏曰昔周公吊二叔之不咸故封建亲戚以蕃屏周管蔡郕霍鲁卫毛郜雍曹滕毕原鄷郇文之昭也邘晋应韩武之穆也凡蒋邢茅胙祭周公之也【疏云一十六国武王克商之后下及成康之世乃封建毕昭九年曰文武成康建母弟则康王之世尚有封国非独周公时也】召穆公思周德之不类故纠合宗族于成周而作诗曰常棣之华鄂不凡今之人莫如兄弟其四章曰兄弟防于墙外御其侮【周语周文公之诗日外御其侮　曹文昭晋武穆而曹为伯甸武王母弟八人三列公卿而五叔无官鲁卫晋皆叔而文武成康之伯不获是分蔡叔康叔之兄而卫先蔡则于昭穆长幼之中以贤否为进退功过为先后有尚德劝能之意五等之侯两社之辅三等之采六遂之邑有封畛土略以处之彛器分物以昭之祝宗卜史以秩之宗氏分族以维之】昭二十六年王子朝曰武王成康并建母弟以蕃屏周亦曰吾无专享文武之功二十八年成鱄曰昔武王克商光有天下其兄弟之国者十有五人姬姓之国者四十人皆举亲也　定四年子鱼曰成王选建明德以蕃屏周　襄二十九年叔侯曰虞虢焦滑霍韩魏皆姬姓也　隐六年我周之东迁晋郑焉依　僖五年宫之竒曰大伯虞仲大王之昭也虢仲虢叔王季之穆也荀子周公立七十一国姬姓独居五十三人周之子
　　孙茍不狂惑者莫不为天下之显诸侯　史记表文武成康所封数百周同姓五十二　周语宣王欲任国子之能导训诸侯者樊穆仲曰鲁侯孝乃命鲁孝公于夷宫【贾侍中云国子诸侯之嗣子欲使训导诸侯子也先儒谓孝公之为公子也尝入京师为国子以此观之虽羣公子亦多入成均也汉楚王遣子郢客入都受业】
　　周庶子官【详见上】
　　康诰矧惟外庶子训人　文王世子庶子之正于公族者教之以孝弟睦友子爱明父子之义长幼之序【注庶子司马之属掌国子之倅为政于公族者】其朝于公内朝则东面北上臣有贵者以齿其在外朝则以官司士为之其在宗庙之中则如外朝之位宗人授事以爵以官其登馂献受爵则以上嗣庶子治之【治公族之礼也】虽有三命不逾父兄古者庶子之官治而邦国有伦众乡方矣　礼夏官诸子掌国子之倅【下大夫二人中士四人注王公卿大夫士之子者或曰庶子】　燕礼献庶子于阼阶上如献士之礼注庶子掌正六牲之体及舞位使国子修德学道庶子之官也　燕义周天子有庶子官【庶子者训公族之官即今之宗正也】春官内宗凡内女之有爵者外宗凡外女之有爵者都宗人上士二人中士四人家宗人如都宗人之数　诗采苹宗室牖下注太宗之庙也笺祖庙既毁教于宗室【昏义注宗子之家也】　湛露厌厌夜饮在宗载考注夜饮必于宗室笺云夜饮之礼在宗室同姓诸侯则成之于庶姓其让之则止
　　周宗盟　宗正　宗官【见宗伯】
　　左隐十一年周之宗盟异姓为后正义服防以宗盟为同宗之盟周人贵亲先叙同姓以其笃于宗族谓之宗盟鲁人为此言见其重宗之义异姓为后谓王官之伯降临诸侯以王命而盟者春秋之世狎主齐盟者则不复先姬姓也践土之盟其载书云王若曰晋重鲁申是用王命而盟也召陵之防刘子在焉故祝佗引践土为比为有王官故也宋之盟楚屈建先于赵武若姬姓常先则楚不得竞也且言周之宗盟是唯周乃然故释例曰用周而言指谓王官之宰临盟者也余杂盟未必皆然觐礼曰诸侯前朝皆受舎于朝同姓西面北上异姓东面北上朝觐就爵同之中先同姓后异姓若盟则爵虽不同先同姓也　司仪土揖庶姓【无亲者】时揖异姓【昏姻者】天揖同姓　宋百官春秋周受命封建宗盟始选宗室之长而董正之谓之宗正成王时彤伯尝为是官小宗伯掌三族之别以辨亲疏其正室谓之门子注
　　三族谓父子孙人属之正名记曰亲亲以三为五以五为九正室适子也将代父当门者疏以父亲祖以子亲孙以三为五也以祖亲曾高以孙亲曾以五为九也汉百官表宗正注应劭曰周成王时彤伯入为宗正
　　师古曰彤伯为宗伯不谓之宗正
　　晋公族
　　左传宣三年晋成公即位乃官卿之适子而为之田以为公族又官其余子亦为余子庶子为公行晋于是有公族余子公行正义公族之官掌教公之子弟　晋语晋选公族大夫必以端惠者教之文敏者道之果敢者谂之镇静者修之盖膏梁之性难正也
　　鲁宗司　宗人【见官制六卿】
　　左传哀公欲立夫人使宗人衅夏献其礼公曰汝为宗司【又夏父弗忌为宗人】　鲁语宗人夏父展注宗伯也　又曰宗室之谋不过宗人注宗人用同姓若汉宗正用诸刘【扬雄宗正箴礼有攸训属有攸籍各有育子世以不错】　文王世子宗人授事以官尊贤也古者庶子之官治而邦国有伦众乡方矣【宗人典礼者虞曰秩宗商曰太宗周曰宗伯其义一也】
　　汉宗正官
　　高纪七年二月置宗正官以序九族　百官表宗正秦官掌亲属有丞元始四年更名宗伯属官有都司空令丞内官长丞又诸公主家令门尉皆属焉【莽并其官于秩宗】高后二年上邳侯郢客景元年平陆侯礼三年德侯通元狩四年沈猷侯受为宗正坐听请不具宗室始元二年光禄大夫辟彊元凤元年大中大夫德初元元年谏大夫更生竟宁元年阳城侯庆忌元始四年宗正容更为宗伯　永平三年刘平建初二年般永元十三年恺为宗正建初中刘轶【梁孝王之裔】为宗正遂世掌焉【矩宠祐】　雄箴伯臣司宗　唐六典汉宗正之官不以他族楚元王子郢客辟彊德等递为之【又刘德刘茂为丞】　晋志宗正二星在帝座东南宗大夫也宗人四星在宗正东主录亲疏享祀族人有序则如绮文而明正宗星二在候星东宗室之象　魏以皇族晋兼用庶姓　东平王苍曰自汉兴以来宗室子弟无得在公卿位者　宗室不宜典三河【刘歆】王国人不宜在京师【彭宣】王国人不得宿卫【龚胜彭宣】王舅不宜备九卿【冯野王冯立冯参竟宁中以王舅出】
　　汉启九国　广宗室
　　诸侯王表汉初惩亡秦孤立之弊尊王子弟大启九国【史记九国之数有淮阳徐广并淮阳为九长沙异姓不与焉荆絶乃封吴】自鴈门以东尽辽阳为燕代常山以南太行左转度河济渐于海为齐赵谷泗以往奄有为梁楚东带江湖薄防稽为荆呉北界淮濒略庐衡为淮南波汉之阳亘九嶷为长沙诸侯比境周帀三垂外接胡越天子自有三河东郡颍川南阳自江陵以西至巴蜀北自云中至陇西与京师内史凡十五郡公主列侯颇邑其中而藩国大者夸州兼郡连城数十宫室百官同制京师　呉王濞晁错说景帝曰昔高帝初定天下昆弟少诸子弱大封同姓故孽子悼惠王王齐七十二城庶弟元王王楚四十城兄子王呉五十余城封三庶孽分天下半　贾谊传高皇帝择良日立诸子雒阳上东门之外毕以为王而天下安注师古曰诸侯国在闗东故于东门外立之　史记表高祖子弟同姓为王者九国唯长沙异姓注徐广曰齐楚荆淮南燕赵梁代淮阳荆絶乃封呉　史吕后纪刘氏所立九王　唐世系表汉鉴秦务广宗室世其国地【史记激秦之无尺土封故大封同姓以镇万民之心诸侯王广封连城犬牙相错为磐石宗　高皇帝规土连城布王子孙是以支叶扶疏异姓不得间也】　黄图汉仪册封诸王必于祖庙册命之示不敢専也
　　汉属籍　诸王世谱　宗室名籍
