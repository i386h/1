<!-- { "loadSidebar": true } -->
　　司马相如传请为天子游猎之赋相如欲明天子之义以推天子诸侯之苑囿其辞曰天子之上林云云背秋涉冬天子校猎【师古曰以木相贯穿总为阑校遮止禽兽而猎取之】乘镂象六玉虬拖蜺旌靡云旗前皮轩后道游孙叔奉辔衞公参乘扈从横行出乎四校之中【阑校之四面也】鼓严簿纵猎者江河为阹太山为橹【阹猎者圜陈遮禽兽也橹望楼也】车骑雷起殷天动地手熊罴足壄羊鹖苏绔白虎追怪物出宇宙弯蕃弱满白羽射游枭栎蜚遽择肉而后发先中而命处回车而还蹷石闗歴封峦过鳷鹊望露寒下堂棃息宜春西驰宣曲濯鹢牛首登龙台掩细栁它它借借掩平弥泽于是置酒颢天之台张乐胶葛之防解酒罢猎命有司曰地可垦辟悉为农郊以赡氓射貍首兼驺虞弋鹤舞干戚载云罕掩羣雅四海之内靡不受获　匈奴传赞文帝中年赫然发愤遂躬戎服亲御鞍马从六郡良家材力之士驰射上林讲习战陈聚天下精兵军于广武顾问冯唐与论将帅喟然叹息思古名臣【六郡陇西天水安定北地上郡西河也其安定天水西河武帝所置史追言之】　韩嫣传江都王入朝从上猎上林中天子车驾防通未行先使嫣乘副车从数十百骑驰视兽　史记平凖书武帝北出萧闗从数万骑猎新秦中以勒边兵　扬雄传成帝时十二月羽猎雄从以为羽猎甲车戎马器械储偫禁御所营尚泰奢丽夸诩非尧舜成汤文王三驱之意也故因校猎赋以风【文选云羽猎赋七畧曰羽猎永始三年十二月上】曰冬季月帝将田于灵之囿乃诏虞人典泽东延昆邻西驰闛阖尔乃虎路【落】三嵏以为司马围经百里而为殿门营合围防然后先置虖白杨之南昆明灵沼之东贲育之伦盾负羽杖镆邪而罗者以万计其余荷垂天之罼张竟野之罘靡日月之朱竿曳彗星之飞旗于是天子乃以阳鼂始出虖宫撞鸿钟建九旒六白虎载灵舆蚩尤并毂公先驱立歴天之旂曳捎星之旃辟歴列缺吐火施鞭入西园切神光望平乐径竹林蹂蕙圃践兰唐举烽烈火辔者施披方驰千驷校骑万师虓虎之陈从横胶轕天动地岌于是天清日晏逢列眦羿氏控望舒弥辔翼乎徐至于上兰壁垒天旋神抶电击防车飞扬武骑聿皇进退履获丘累陵聚禽殚中衰相与集靖防之馆以临珎池文身之技水格鳞虫仁声惠于北狄武义动于南邻发黄龙之穴窥凤凰之巢临麒麟之囿幸神雀之林奢云梦侈孟诸非章华是灵台创道徳之囿仁惠之虞驰弋乎神明之囿醇洪鬯之徳丰茂世之规西都赋盛娱游之壮观奋大武于上囿因以威戎夸狄曜威灵讲武事命荆州使起鸟诏梁野而驱兽毛羣飞羽集禁林而屯聚水衡虞人理其营表罘罔连纮笼山络野列卒周匝星罗云布乘銮舆备法驾六师发逐百兽骇殚收禽防众论功赐胙陈轻骑以行炰腾酒车以斟酌　西京赋振天维衍地络鸟毕骇兽咸作虞人掌焉为之营域焚莱平场槎木剪棘结罝百里迒杜蹊塞迾卒清候武士赫怒缇衣韎韐睢盱跋扈置互摆牲割鲜野飨　东平王苍传永平四年春车驾近出观览城第寻闻当遂校猎河内苍上书谏曰惟陛下因行田野循视稼穑至秋冬乃振威灵整法驾备周衞设羽旄帝即还宫　纪明帝永平十五年冬车骑校猎上林苑【周礼校人掌王田猎之马故曰校猎】　安帝延光二年十一月甲辰校猎上林苑　顺帝永和四年冬十月戊午校猎上林苑歴函谷闗而还　桓帝永兴二年冬十一月甲辰校猎上林苑遂至函谷闗延熹元年十月校猎广成遂幸上林苑六年十月丙辰【同上　是嵗陈蕃谏曰臯陶戒舜无放逸游周公戒成王无盘游田详见苑囿】灵帝光和五年十月校猎上林苑歴函谷闗遂狩于
　　广成苑　东都赋顺时节而搜狩简车徒以讲武厯驺虞览驷驖嘉车攻采吉日集于中囿陈师按屯乐不极盘杀不尽物　张衡羽猎赋山灵防陈方神跸御轻车飚厉羽骑电骛马蹂麋鹿轮辚雉兔　车轨尘马候蹄既戒其驰骋不合围不殚物又禁其暴殄命肆师以表貉俾田仆而驭路　文帝驰车袁公止辔孝武好田相如献规
　　汉长杨大猎
　　纪文帝永光五年冬幸长杨射熊馆布车骑大猎【薛广徳传元帝幸甘泉郊泰畤礼毕因留射猎广徳上书上即日还】　成帝元延二年冬行幸长杨宫从胡客大校猎宿萯阳宫　扬雄传上将大夸胡人以多禽兽秋命右扶风发民入南山西自褒斜东至农南敺汉中张罗罔罝罘捕熊罴豪猪虎豹狖玃狐麋鹿输长杨射熊馆以罔为周阹纵禽兽其中令胡人手搏之自取其获上亲临观雄上长杨赋以讽曰时以有年出兵整舆竦戎振师五柞习马长杨简力狡兽校武票禽乃萃然登南山瞰乌弋西厌月东震日域车不安轫日未靡旃从者彷佛骩属而还亦所以奉太宗之烈遵文武之度复三王之田反五帝之虞　司马相如传为郎尝从上至长杨猎【册府元武帝建元三年南猎长杨】天子好自击熊豕驰逐壄兽相如上疏谏是胡越起于毂下而羌夷接轸也清道而后行中路而驰犹时有衔橜之变况涉丰草骋丘虚前有利兽之乐内无存变之意上善之【长杨宫在盩厔】
　　汉防刘　乘之　防膢
　　礼仪志立秋之日迎气礼毕始扬威武斩牲于郊东门以荐陵庙其仪乘舆御戎路白马朱鬛执弩射牲牲以鹿麛太宰令谒者各一人载获车驰驷送陵庙还宫遣使赍束帛以赐武官武官肄兵习战阵之仪斩牲之礼名曰防刘兵官皆肄孙吴兵法六十四阵名曰乘之防刘之礼祠先虞【详见祠坛类】执事告先虞以烹鲜时有司乃逡巡射牲获车毕有司告事毕【古今注曰永平元年六月乙夘初令百官防膢风俗通称韩子书山居谷汲者膢腊而寘水又曰尝新始杀食曰防膢】　武帝纪太初二
　　年三月行幸河东祠后土令天下大酺五日膢五日祠门户比猎注伏俨曰膢音刘杀也苏林曰膢祭名也防虎属常以立秋祭兽王者亦以此日出猎还以祭宗庙故有防膢之祭师古曰猎者冬至后祭百神也如淳曰汉仪注立秋防膢师古曰续汉书作防刘膢刘义各通陈蕃传延熹六年车驾幸广成校猎上疏谏曰人君
　　有事于苑圃惟仲秋西郊顺时讲武杀禽助祭以厚教敬　舆服志注汉旧仪曰秋防刘服缃帻　魏书建安二十一年三月有司奏古者四时讲武于农隙汉取秦制三时不讲唯十月都试车驾幸长安水南门防五营士为八阵进退名曰乘之今兵甲未偃士民素习可无四时讲武但以立秋择吉日大朝车骑号曰治兵上合礼名下承汉制【又汉礼志注又晋志】是冬治兵【文选注云二十二年十月甲午治兵魏王亲执金鼓以令进退】　晋志汉防刘既还公卿以下陈雒阳前街乘舆到天子下车古语曰在车下车惟此时施行周礼注【射人祭祀则赞牲注】今立秋有防刘疏汉时苑中有防刘盐铁论月令凉风至杀气动蜻蛚鸣衣裘成天子行
　　微刑始防膢以顺天令　后魏永兴五年以九月十月之交亲行防刘之礼
　　汉大阅西园
　　文选东京赋文徳既昭武节是宣三农之隙耀威中原嵗惟仲冬大阅西园【注上林苑也　中平五年八月初置西园八校尉】虞人掌焉先期戒事悉率百禽鸠诸灵囿兽之所同是谓告备乃御小戎抚轻轩中畋四牡既佶且闲戈矛若林牙旗缤纷迄于上林结徒为营叙和树表司铎授钲坐作进退节以军声三令五申示戮斩牲陈师鞠旅教达禁成火烈具举武士星敷鹅鹳鱼丽箕张翼舒轨尘掩迒匪疾匪徐驭不诡遇射不剪毛升献六禽时膳四膏马足未极舆徒不劳成礼三驱解罘放麟不穷乐以训俭不殚物以昭仁慕天乙之弛罟因教祝以怀民仪姬伯之渭阳失熊罴而获人泽浸昆虫威振八防好乐无荒允文允武薄狩于敖既琐琐焉岐阳之搜又何足数　古文苑张衡羽猎赋凤凰献厯太仆驾具蚩尤先驱雨师清路山灵防陈方神跸御羲和奉辔弭节西征翠盖威鸾鸣玲珑抗天津于伊洛夐遥集乎南圃大诏獠者竞逐长驱轻车飚厉羽骑电骛马蹂糜鹿轮辚狐王符羽猎赋曰天子乘碧瑶之雕轸建曜天之华旗
　　汉讲武平乐观
　　灵帝纪【何进传】中平五年十月甲子诏大发四方兵讲武于平乐观下起大坛建十二重五采华盖高十丈东北为小坛复建九重华盖高九丈引步兵武士数万人结营为陈天子亲出临军驻大华盖下何进驻小华盖下礼毕帝躬擐甲介马自称无上将军行陈三匝而还诏进领兵屯观下【六韬有天子将兵事】　史记平凖书武帝北出萧闗从数万骑猎新秦中以勒边兵
　　魏阅兵东郊
　　晋礼志魏延康元年六月辛亥立秋阅兵东郊公卿相仪王御华盖亲令执金鼓之节【文帝为魏王】　魏志明帝大和元年十月丙寅阅兵【一云治兵于东郊】　魏都赋大阅以义举备法驾理秋御显文武之壮观迈梁驺之所着
　　魏校猎
　　魏志文帝黄初二年正月甲戌校猎至原陵四年八月辛未校猎于荥阳　文帝有校猎赋　应玚校猎赋曰二虞莱野二扈表禽
　　晋宣武观大阅　鴈羽仗
　　纪武帝泰始九年十一月丁酉临宣武观大阅诸军甲辰乃罢十年十一月庚午帝临宣武观大阅诸军咸宁元年十一月癸亥大阅于宣武观至于己巳三年十一月丙戌帝临宣武观大阅至于壬辰太康四年十二月庚午大阅于宣武观六年十二月甲申大阅于宣武观旬日而罢　礼志武帝泰始四年九月咸宁元年太康四年六年冬皆自临宣武观大阅众军然不自令进退也元帝太兴四年诏左右衞及诸营教习依大习仪作雁羽仗成帝咸和中诏内外诸军戏兵于南郊之场故其地因名鬬场　山涛传吴平之后帝诏天下罢军役州郡悉去兵大郡置武吏百人小郡五十人帝尝讲武于宣武场涛乘步辇从因谕用兵之本以为不宜去州郡武备其论甚精于时咸以涛不学孙吴而暗与之合帝曰天下名言也而不用　王戎传年六七嵗于宣武场观戏猛兽戎立不动魏明帝于阁上见而竒之　秦献王东传武帝尝幸宣武场以三十六军兵簿令东科校之　水经注南望天渊池北瞩宣武场
　　晋南郊大阅
　　成帝纪咸和元年十一月壬子大阅于南郊【自后诸方伯阅习】宋大搜宣武场　讲武宣武堂　武馆阅武
　　宋书文帝元嘉五年正月甲申武馆阅武十六年正月戊寅北郊阅武二十五年闰二月己酉大搜于宣武场三月庚辰校猎文帝肄习众军兼用汉魏之礼其后以时讲武于宣武堂孝武孝建二年九月丁亥于宣武场阅武　宋仪领军督右甄防军督左甄大司马居中齐永明四年正月戊午幸宣武堂讲武六年九月壬寅于琅琊城讲武习水步军九年九月戊辰又幸　梁大同四年九月阅武乐游苑　陈天嘉元年八月幸正阳堂阅武
　　唐讲武都外　五阵
