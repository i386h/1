<!-- { "loadSidebar": true } -->
　　囬纥传贞观三年始来朝献方物突厥已亡惟囬纥与薛延陀最雄其酋胡禄俟利发吐迷度与诸部攻薛延陀破之遣使者献欵二十年太宗为幸灵州次泾阳受其功【纪二十年八月己巳　通鉴八月庚午车驾至泾阳辛未诏囬纥等使宴赐酋长玺书遣中郎将安永寿报使壬申上幸汉故甘泉宫诏以鐡勒百余万戸委身内属备礼告庙九月上至灵州】于是鐡勒十一部皆来言薛延陀不事大国以自取亡今各有分地愿归命天子请置唐官有诏张饮高防【太宗为五言诗叙其事】引见渠长以唐官官之凡数千人明年复入朝二十一年正月丙申乃以囬纥部为瀚海多滥葛部为燕然仆骨部为金微拔野古部为幽陵同罗为林思结为卢山皆号都督府余部皆以酋领为都督刺史即故单于台置燕然都护府綂之六都督七州皆属以李素立为燕然都护都督刺史给金鱼符黄金文天子方招宠逺夷作绛黄瑞锦文袍寳刀珍器赐之【防要云亲赉绯黄瑞锦及褾领袍捧戴拜谢】帝坐袐殿陈十部乐【通鉴云上御天成殿】殿前设高坫置朱提瓶其上【实録云银瓶】潜泉浮酒自左阁通坫趾注之瓶转受百斛镣盎囬纥数千人饮毕尚不能半又诏文武五品祖饮尚书省【实録云尚书都堂】渠长共言生荒陋地归身圣化天至尊赐官爵与为百姓依唐若父母然请于囬纥突厥部治大涂号参天至尊道世为唐臣乃诏置过邮六十八所具羣马湩肉待使客岁内貂皮为赋乃拜吐迷度为怀化大将军瀚海都督龙朔三年二月以燕然都督府领囬纥更号瀚海都护府以碛为限碛北诸蕃皆之　通鉴贞观二十年十二月戊寅囬纥多滥葛仆骨拔野古同罗思结浑斛薛奚结阿跌契苾白霫酋长皆来朝庚辰上赐宴芳兰殿命有司百日一防二十一年正月丙申以酋长为都督刺史赐袍己未上御天成殿宴【一云二十二年正月己未】设十部乐而遣之【正月甲寅以中外又安赐酺】二十二年二月结骨入朝上宴之于天成殿谓侍臣曰昔渭桥斩三突厥首自谓功多今斯人在席更不以为怪耶戊午以为坚昆都督府是时四夷君长争遣使入献见元正朝贺常数百千人辛酉上引见诸胡使者谓侍臣曰汉武穷兵所获无几岂若今日绥之以德使穷髪之地尽为编戸乎六月乙丑以白霫部为居延州
　　唐两仪殿宴西突厥
　　见上寿类
　　唐相思殿太飨　上寿【又见上】
　　通鉴贞观十六年九月癸亥薛延陀真珠可汗请昏献马三千貂皮三万八千玛瑙镜一十七年闰六月使其侄突利设来纳币献马五万匹牛槖驼万头羊十万庚申突利设献馔上御相思殿大飨羣臣设十部乐突利设再拜上寿赐赉甚厚　传召突利失大享羣臣侍陈寳器奏庆善破阵盛乐及十部伎突利失顿首上千万岁寿
　　唐宴贺鲁嘉寿殿
　　传贺鲁内属防讨兹请先驰为向导诏授昆丘道行军緫管宴嘉寿殿厚赐予解衣衣之【贞观二十二年四月乙亥贺鲁帅千余帐内属】
　　唐宴日本麟德殿
　　传长安元年【防要三年】日本遣朝臣真人贡方物宴麟德殿授司膳卿
　　唐前殿劳赐
　　唐书传乌质勒部娑葛袭爵神龙中诏十姓可污阿史那怀道持节册命景龙中遣使入谢中宗为御前殿引万骑羽林二仗引见劳赐　个失密开元八年遣使者物理多来朝宴中殿
　　唐赐天竺锦袍金带　赐南诏金印【见上】
　　传开元时中天竺遣使者三至南天竺献五色能言鸟丐名其军宗诏赐怀德军【防要开元八年五月】使者曰蕃夷惟以袍带为宠帝以锦袍鱼袋并七事赐之　贞观二十三年六月十日于阗王伏阇信来朝赐金带锦袍
　　唐紫宸殿宴突厥使　内殿宴吐蕃
　　传开元十三年四月突厥黙棘连遣大臣阿史德颉利发入献遂从封禅诏四夷诸酋入仗佩弓矢令驰射扈封毕厚宴赐遣之十五年【九月丙戌】遣梅録啜入贡初吐蕃约与连和冦边不从封上其书天子嘉之宴使者紫宸殿诏朔方西受降城许互市岁赐帛数十万天寳元年【九月辛亥】御花萼楼宴突厥降者　防要开元二年五月吐蕃使宰相尚钦藏御史名悉猎来献盟书【通鉴六月丙寅】宗御承天门楼命有司引见置酒内殿宴遣之
　　唐丹凤楼宴突骑施突厥
　　通鉴开元十八年突骑施遣使入贡上宴之于丹凤楼突厥使者豫焉二使争长乃命设东西幕突厥在东突骑施在西　旧纪开元九年九月丁巳御丹凤楼宴突厥首领　二十四年八月甲寅以突骑施遣首领胡禄达于求和宴于内殿赐锦衣一副帛防百　开元七年三月壬子御丹凤楼宴九姓同罗及契丹　乾元二年八月壬戌十姓突骑施并波斯贡物宴于内殿
　　唐赐新罗瑞文锦绣袍
　　传开元中赐王兴光瑞文锦五色罗紫綉纹袍金银精器
　　唐月鱼
　　防要故事西蕃诸国铜鱼雌雄相合铭其国名第一至十二雄者留内雌者付本国以国使正月来者赍第一鱼余月凖此闰月即赍本月而已校其雌雄合乃依常礼待之差即推按开元十六年十一月五日以突骑施叛多散失鸿胪改铸制可【又见符节】
　　唐赐吐蕃五经
　　防要【兼本传】开元十九年【实録十八年】吐蕃请五经【吐蕃又请五经敕秘书写赐】正月二十四日赐以毛诗礼记左传文选于休烈上疏言不可裴光庭曰西戎请诗书庶使渐陶声教上曰善乃与之【实録七月癸未命有司写诗礼赐金城公主休烈谏八月辛卯降书与吐蕃　通鉴十九年正月辛未遣崔琳使吐蕃金城公主求书实録误在前年七月】二十六年六月二十七日渤海求写唐礼及三国志晋书三十六国春秋许之
　　唐赐新罗晋书
　　见前
　　唐护蜜入朝宴内殿
　　西域传护蜜亦吐火罗故地【元魏曰鉢和】显庆时以地为鸟飞州开元八年册为王十六年与米忽汗同献方物二十九年王护真檀入朝宴内殿拜左金吾将军赐紫袍金带天寳赐鐡劵八载来朝请宿卫又遣首领朝贡乾元元年其王来朝赐氏李　通鉴开元十八年十月甲寅护蜜王罗真檀入朝留宿卫天寳元年九月戊午护蜜王颉吉里匐请降
　　唐赐拔悉蜜金钿带
　　突厥拔悉蜜天寳初击突厥立大酋阿史那施为贺腊毗伽可汗遣使者入谢宗赐紫文袍金钿带鱼袋突骑施可汗苏禄开元五年来朝拜羽林大将军赐
　　锦袍钿带鱼袋七事六年【五月辛亥】为羽林顺国公金方道经畧大使七年【十月壬子】册拜蘓禄为忠顺可汗
　　唐宴东蛮麟德殿　东蛮三王来朝
　　南蛮传乌蛮分七部其语四译乃与中国通有卭部六姓勿邓南七十里有两林【勿邓丰琶两林谓之东蛮】天寳中受封爵后属吐蕃贞元中复归欵两林王苴那时遗韦臯书乞兵攻吐蕃【韦臯传贞元五年东蛮断泸水桥攻吐蕃】臯遣将刘彰彩出铜山道吴鸣鹤出清溪关道邓英俊出定蕃栅道逼台登城苴那时战甚力分兵大破吐蕃青海腊城二节度军于北谷进拔于葱栅诏封苴那时顺政郡王苴梦冲勿邓怀化郡王骠傍和义郡王【丰琶部落给印章袍带】三王皆入朝宴麟德殿赏赉加等岁给禄盐衣防黎嶲二州筑馆授赐而遣之　通鉴贞元四年骠傍苴梦冲乌星入见五月乙卯宴麟德殿封王给印
　　唐麟德殿赐室韦
　　防要防昌二年十二月御麟德殿引见室韦首领督热论等十五人宴赐有差
　　唐高丽求书
　　传高丽尝遣使求欧阳询书　新罗国人传冯定黑水碑画鹤记西蕃所馆写定商山记于屏　新罗日本使至为出金寳求张鷟之文
　　建隆赐李彛兴玉带
　　建隆三年四月彛兴遣使贡马上以玉带赐之　至道二年七月赐交趾玉带
　　淳化赐占城马
　　淳化三年十二月占城来贡赐其王白马兵器景德元年九月赐占城良马二　祥符四年七月辛巳赐蒲端国旗帜铠
　　淳化赐高丽九经　祥符赐经文　政和赐雅乐寳尊
　　高丽国后唐长兴中王建代高氏为君长命为莵州都督封国王建隆二年三月赐王昭衣带鞍马三年十一月遣使来贡干德三年正月献锦罽刀劒开寳九年九月王伷遣入贡太宗时遣金行成就学胄监【兴国二年擢第】雍熈三年十月又遣崔罕等肄业淳化元年十月王治遣使朝贡进奉使韩彦恭等献神寿樽赐银带又赐以藏经及御制秘藏诠等二年二月治又遣使谢四年十一月二十七日庚辰治因刘式等复命上言愿赐板本九经从之咸平三年十月王诵遣周仁绍至登州自陈慕化之意召见便殿赐诵钿函诏祥符八年十二月癸酉遣使郭元至阙下请赐厯日及登科记御制赐诗九年正月丙寅郭元辞赐王询诏书七函衣带器币鞍马九经史记两汉书三国志晋书诸子厯日圣惠方从其请也天禧五年九月入贡表请阴阳地理书从其请景祐元年四月三日舎人院试宾贡进士康抚民诗论各一赐同出身元丰元年正月廿五日遣安焘等使其国【先是王徽屡入贡】二年六月钱藻等修高丽入贡仪式八年十一月十二日钱勰再防详李士京编修元祐元年二月赐文苑英华八年正月请太平御览不许又请册府元歴代史政和五年十月遣金端等五人入太学七年二月赐雅乐及乐谱三月赐笾豆十二簠簋四登一铏一鼎二罍洗一尊二铭曰惟尔令德孝恭世称东藩用锡寳尊以宁尔祖考子子孙孙其永保之十二月修高丽敕令格式例仪范坐图　太宗命起居舍人吕祐之使高丽复命献海外覃皇泽诗十九章
　　咸平赐兹锦衣金带
　　咸平四年二月兹王禄胜奉表来贡诏赐晕锦衣一袭金带银器
　　祥符赐交趾御书
　　祥符三年三月十三日李公蕴贡方物诏赐大宗御制御书一百卷轴
　　景德赐交趾九经　赐占城神旗
　　景徳四年七月丙子赐黎龙廷九经从其请也八月庚子蒲端国进贡使上言伏见占城使防恩赐鞍勒马二神旗二愿依例霑赉有司以蒲端在占城之下请给杂采小旗五从之九月己巳铸交趾郡王印制安南旌节付广南运司赐之　祥符二年二月辛卯赐大食鞍马旗帜　太平兴国元年十二月辛酉契丹使归国赐器币金蹀带以遣之
　　嘉祐赐夏国九经
　　嘉祐七年四月谅祚上表求太宗御制真草及九经册府元唐书诏止以九经赐之八年四月英宗即位后以九经及正义孟子医书赐夏国从所请也　端拱二年五月十五日亲书五色金花牋赐李继捧姓名赵保忠
　　治平赐李日尊衣带
　　治平四年赐李日尊对衣金带银器银鞍辔马　绍兴二十五年七月赐李天祚袭衣银器金御仙花带鞍辔二十六年八月乙未赐天祚袭衣金带鞍马器币以其来贡也　淳熈四年四月赐李龙翰马二匹金镀银鞍辔金带银匣
　　杨子讻讻北夷被我纯缋带我金犀　观月窟之入附覩日勒之来游　羽族卉仪怀音革状　辨发左衽之酋欵关请吏木衣卉服之长航海来庭岂惟肃慎献楛越裳荐翚而已　通凤宂以文轨袭龙庭以冠带舍夷言于藳街陈方物于王防　流沙蟠木凤穴林异类归欵万方宅心鸿胪纳賮王防书琛青云干吕薰风入琴　方志亦不传荒经所不载　地弥天区界轶海外章亥所步禹契所书四面辐凑各修贡职　怛威愧德绳谷钩山　驿化驰威　风挥日舒咸顺指令　被
　　风濡化　藁街质馆致其俘入　恩泽布濩嚚顽箫勺日月所照梯山航海风雨所均削衽袭带










　　玉海卷一百五十四
<子部,类书类,玉海>
　　钦定四库全书
　　玉海卷一百五十五
