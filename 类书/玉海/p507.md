<!-- { "loadSidebar": true } -->
　　东平宪王苍传永平十一年正月苍与诸王朝京师还国帝乃遣使手诏赐国中傅曰日者问东平王处家何等最乐王言为善最乐其言甚大今送列侯印十九枚诸王子年五歳以上能趍拜者皆令带之十五年春三月帝幸东平以所作光武本纪示苍苍因上光武受命中兴颂【十五年帝东巡狩召广陵侯元寿兄弟防东平宫班赐御服又取皇子舆马悉与之】　唐王珪为魏王泰师泰问所习珪曰东平王苍称为善最乐愿王志之帝闻喜曰儿可以无过矣
　　汉宗正著录
　　后百官志注臣昭曰高祖谋深虑久封建子弟蕃维盘固齐代淮楚皆为外重哀平之际刘氏徧于四海宗正著录遂以万数后汉循前迹光武十子并列畿外近郡孝明八国不能开庇远民国近则不可以大不大则不足为彊本支之援终以少固汉氏得之微犹能四百载魏氏失之甚不满数十年晋世矫枉太过非简贤之授无愚智之辨【汉伍被传吴王赐号为刘氏祭酒受几杖而不朝　绥和二年六月诏曰河间王良为宗室仪表益封万戸　后汉肃宗时宋意上疏济南王康中山王焉先帝昆弟比年朝见久留京师崇以叔父之尊问之家人之礼车入殿门即席不拜分甘损膳赏赐优渥衍食它县男女少长并受爵邑云云　卢植説窦武曰同宗相后披图按牒以次建之何勲之有魏东阿王植上疏曰权之所在虽疏必重埶之所去虽亲必轻盖取齐者田族非吕宗也分晋者赵魏非姬姓也】
　　汉四姓
　　见小侯学　樊郭隂马　汉官仪曰皇后父兄率为特进侯朝防位次三公故章帝启马太后曰汉典舅氏之封侯犹皇子之王功臣四姓为朝侯侍祠侯皆在五校下　马钜为常从小侯　东海王卒诏京师亲戚四姓小侯皆防葬　賛曰樊氏世笃隂亦戒侈恂恂苗裔袭紫【公侯皆紫绶金印钮】　庾元规曰西京七族东京六姓【二窦邓阎梁何】　柔惠且直景周之申明戒好谦师汉之宏
　　晋泰始封诸王
　　武纪泰始元年十二月丁卯封皇叔祖父孚为安平王皇叔父干为平原王亮为扶风王伷为东莞王骏为汝隂王彤为梁王伦为琅邪王皇弟攸为齐王鉴为乐安王几为燕王皇从伯父望为义阳王皇从叔父辅为渤海王【渤海至陈王斌凡十四人】皇从父兄洪为河间王皇从父弟楙为东平王　地理志泰始元年封诸王以郡为国邑二万戸为大国置上中下三军兵五千人邑万戸为次国置上军下军兵三千人邑五千戸为小国置一军兵千五百人王不之国官于京师　陆机传机以圣王经国义在封建因着五等论　河间王颙传非亲亲不得都督闗中颙于诸王为疎特以贤举　武十三王传泰始之受终也乃宪章往昔广誓山河大开藩屏文昭武穆方驾于鲁卫应韩磐石犬牙连衡于呉楚齐代
　　晋宗师　宗正图谱
　　武帝纪咸宁三年春正月丙子朔诏曰召穆公紏合兄弟而赋常棣之诗此姬氏所以本支百世也今以卫将军扶风王亮为宗师所当施行皆谘之　汝南王亮传晋宗室盛无以统摄以亮为宗师训导观察有不遵礼法小者正以义方大者随事闻奏【梁王彤亦为宗师彭城王纮领大宗师东晋省】　职官志宗正统皇族宗人图谍哀帝省并太常元魏天赐元年十一月命宗室置宗师【八国州郡各置师以辨宗】
　　【党举才行如魏晋中正之职】太和二十二年以彭城王勰为宗师有不遵教典随事以闻西魏广陵王欣为大宗师　后周有宗师中大夫
　　元魏宗诫
　　北史西魏御凭云观引诸王叙家人礼为宗诫十条赐之
　　唐宗师
　　旧纪武德二年二月丙戌十六日诏天下诸宗姓任官者在同列之上无职任者不在徭役之限每州置宗师一人以相统摄　志武德二年置宗师一人后省　邺侯传曰李勉宗室仪表也古有父师又西魏广陵王欣为大宗师望陛下特宠异之以为宗师上曰善因令领都宗正之务可也
　　唐武德封皇子
　　旧纪武德三年六月丙午封皇子元景为赵王元昌为鲁王元亨为酆王【高祖二十二子】皇孙承宗为太原王承道为安陆王承干为常山王恪为长沙王泰为宜都王【四年三月泰进封魏王四月甲寅封子元方周元礼郑元嘉宋元则荆元茂越王十二月壬申元嘉徙封徐六年四月壬申封元璹蜀元庆汉王八年十一月辛丑徙封元璹呉元庆陈王】　传武德五年元景与鲁酆二王同封四年元方与郑宋荆滕四王同封六年元轨与幽汉二王同封
　　唐武德广支蕃
　　胶东郡王道彦传初武德五年同封者孝詧为高密王孝同淄川王孝慈广平王孝友河间王孝节清河王孝义胶西王【通鉴云武徳五年十一月乙酉封宗室畧阳公道宗等十八人为郡王道宗道元从父弟也】于是唐始兴务广支蕃镇天下故从昆弟子自胜衣以上皆爵郡王太宗即位举属籍问大臣曰尽王宗子于天下可乎封德彛曰汉所封唯帝子若亲昆弟其属远非大功不王如周郇滕汉贾泽尚不得土所以别亲疎也于是疏属王者皆降为公唯尝有功者不降故道彦等并降封公【纪武德九年十一月庚寅降宗室郡王非有功者为县公】賛曰始唐兴疏属毕王至太宗稍降封时天下已定帝与名臣萧瑀等喟然讲封建事【贞观三年十二月十六日】欲与三代比隆而魏徴李百药皆谓不然征以民人始复生业遽起而分之故有五不可之説百药举春秋二百四十六年之祸亟于哀平桓灵诋曹元首陆士衡之言以为谬悠而顔师古独议建诸侯当少其力与州县杂治以相维持然天下由是罢不复议至名儒刘秩目武氏之祸至谓郡县可以少宁不可以久安大抵与曹陆相上下而杜佑栁宗元深探其本据古騐今而反覆焉　江夏王道宗传弟道兴武徳初爵广陵郡王以属疏降封县公道立嗣封髙平王后降封县公【襄邑王神符子七人并爵郡王襄武郡王琛子俭河间王孝恭子崇义皆袭王例降为公】　景元子孙乘运而奋至河间之功江夏之畧可谓宗室标的
　　防要武德元年六月封宗室子孝基永安王道元淮阳叔良长平神通永康神符襄邑德良长乐道素竟陵博乂陇西奉慈渤海王十月封皇从弟琛襄武爰庐江王【淮安靖王神通十一子得王者七人】
　　唐诸王世封刺史
　　太宗纪贞观十一年六月己未六日以诸王为世封刺史戊辰十五日以功臣为世封刺史十三年二月庚子停世封刺史　荆王元景传贞观十一年诏荆州都督荆王元景梁州都督汉王元昌徐州都督徐王元礼潞州都督韩王元嘉遂州都督彭王元则郑州刺史郑王元懿绛州刺史霍王元轨虢州刺史虢王元凤豫州刺史道王元庆邓州刺史邓王元裕寿州刺史舒王元名幽州都督燕王灵防苏州刺史许王元祥安州都督呉王恪相州都督魏王泰齐州都督齐王祐益州都督蜀王愔襄州刺史蒋王恽州都督越王正并州都督晋王治泰州都督纪王谨所任州刺史并功臣令世袭【防要六月六日诏元景等地居旦奭望乃间平宜冠藩垣胙以休命】防长孙无忌等固辞遂废不行　萧瑀传帝问瑀朕欲长保社稷奈何瑀曰三代有天下长久者类封建诸侯以为藩屏秦置守令二世而绝汉分王子弟享国四百魏晋废之亡不旋踵帝纳之始议封建【左庶子于志宁以古今事殊恐非久安之道上疏争之竟从志宁议】　李百药传太宗时议裂土与子弟功臣百药上封建论理据详切帝纳其言而止【百药推天命乃臆论也】
　　唐宗室世系　【宗室四十一房　宗室宰相　属籍】
　　宗室世系表宗室四十一房一曰定州刺史三十九曰惠宣太子蜀王房又有陇西渤海二房定着三十九房终唐之世有宰相十一人郇王房有林甫回郑王房有程石福小郑王房有勉夷简宗闵常山王房有适之呉王房有岘惠宣太子房有知柔【自宗以后诸王不出閤不分房　宗室宰相传賛唐宰相以宗室进相者九人唐亲王宰相四人秦齐平雍】　六典宗正卿掌皇九族六亲之属籍以别昭穆之序【志同】纪亲疏之列九庙子孙其族五十有九【志凡亲有五等先定于司封】光皇帝一族【定州刺史乞豆】景帝之族六【谯蔡毕雍郇郑】元帝之族三【梁蜀汉】高祖之族二十有一【隐太子卫巢楚荆汉鄷周徐韩彭郑霍虢道邓舒鲁江密膝】大宗之族十有三【常山楚呉濮齐蜀蒋越纪代江赵曹】高宗之族六【梁许泽郇孝敬章懐】中宗之族四【懿德庶人节闵殇帝】睿宗之族五【宁王惠庄惠文惠宣隋王】　张説文高祖太宗作藩帝家用建王国二十一族尧之昭也十有一宗文之穆也【志卿从三品少卿从四品知图谱官玉牒官一人注龙朔二年改司宗光宅元年曰司属寺　岘齐物思训崇义道坚祗道古神通神符为卿涵为少卿　李百药亦为卿】　防要永徽二年九月二十一日问宗正卿李博乂曰诸亲有除属者曰属疏故除总三百余人上曰服属虽疏理不可降宜依旧编入属籍天宝元年七月二十三日诏凉武昭王四公子孙并编入属籍【武德初李袭志及子弟豫宗正属籍李勣赐姓附宗正属籍　景龙二年闰九月敕皇宗祖庙虽毁其子孙皆于宗正附籍开元二十五年五月辛丑命有司选宗子有才者授以台省及法官京县官】
　　唐五王宅　十王宅　百孙院　维城库　崇仁礼院
　　见院及宅类
　　唐王府官
　　志王府官傅一人【从三品】掌辅正过失谘议一人【正五品上】掌訏谋议事友一人【从五品下】掌侍游处规讽道义侍读无定员文学一人【从六品上】掌校经籍侍从文章东西阁祭酒各一人【从七品上】掌礼贤良导宾客【自祭酒以上为王官】武德中置师一人【王珪以礼书兼魏王泰师王见之为先拜问以忠孝　盖文达为蜀王师】常侍二人侍郎二人皆掌表启书疏賛相礼仪舎人四人谒者二人景云二年改师曰傅开元二年废寻复置废常侍侍郎谒者舎人开成元年改诸王侍读曰奉诸王讲读【李石奏改】大中初复旧长史司马【从四品】掌统府僚纪纲职务掾属【正六品上】主簿记室【从六品上】录事功仓戸兵骑法士曹又有参军事行参军典韱二人掌传教令【自典签以上为府官】武德初改书佐曰参军事贞观中废铠田水三曹
　　侍读　袁承序晋王友兼徐齐潞王文学沛王侍读齐侍读四王之邸袁利正周王侍读徐岱贞元初太子诸王侍读
　　　陆德明以经授中山王狄兼谟为益王傅文宗将立鲁王为太子慎选师傅庾敬休以戸侍兼王傅友　王直为荆王友郎余令授霍王府参军从父知年为王友元轨为二贤入府
　　祭酒　马嘉运贞观初越王东阁祭酒韦陟温王府东阁祭酒任敬臣以孝行为越王西阁祭酒许王文学
　　谘议　张复嗣为燕王谘议
　　典韱　裴耀卿为相王府典韱与掾丘悦文学韦利器更直备顾问府中号学直唐休璟为吴王府典韱司马　刘祎之拜相王府司马帝曰朕子赖卿以师矩
　　录事参军　苏瓌擢豫王府录事参军
　　修撰　沛王召王勃为府修撰次平台秘畧
