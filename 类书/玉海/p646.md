<!-- { "loadSidebar": true } -->
　　官志学士之职以文字言语备顾问出入侍从因得参议谋纳谏诤其礼尤宠【北齐有文林馆学士后周有麟趾殿学士皆掌书述】而翰林院者待诏之所也唐制乘舆所在必有文辞经学之士下至卜医伎术之流皆直于别院以备宴见而文书诏令则中书舍人掌之【防要武徳以后温大雅魏征李百药岑文本等时召入草制】自太宗时名儒学士时时召以草制然犹未有名号干封以后始号北门学士【防要北门学士以刘袆之苏味道元万顷胡楚賔周思茂范履氷等为之　贞观末张昌龄为北门脩撰】宗初置翰林待诏以张说陆坚张九龄等为之掌四方表疏批答应和文章既又以中书务剧文书多壅滞乃选文学之士号翰林供奉与集贤学士分掌制诏书敕【吕向尹愔首充焉又李白东方颢】开元二十六年又改翰林供奉为学士别置学士院専掌内命【防要太常少卿张垍起居舎人刘光谦首居之而集贤所掌于是罢息】凡拜免将相号令征伐皆用白麻其后选用益重而礼遇益亲至号为内相又以为天子私人凡充其职者无定贠自诸曹尚书下至校书郎皆得预选入院一嵗则迁知制诰未知制诰者不作文书班次各以其官内宴则居宰相之下一品之上宪宗时又置学士承防唐之学士文集贤分中书门下省而翰林学士独无所属【明皇常置者六人穆宗并用者八俊　宪宗初李吉甫裴垍同直垍草吉甫除平章事制吉甫草武元衡制礼絶之敬生于坐中明日院中使学士送至银台门而相府官吏于门外】　防要翰林院者开元初置在银台门内麟徳殿西厢重廊之后【又云驾在兴庆宫在金明门内驾在大内即在明福门内　李肇曰翰林院在少阳院南韦执谊曰在银台门内麟徳殿西】盖天下以艺能伎术见召之所处也学士院者开元二十六年置在翰林院之南别户东向自建院后韩雄李白之徒并在旧翰林院中假其名而无职至徳以后军国务繁其入直者并以文词共掌诏敕自此北翰林院始无学士之名其后又置东翰林院于金銮殿之西随上所在而迁【旯韦执谊故事】旧史天子在大明宫则翰林院在右银台门内在兴庆宫则院在金明门内若在西内则院在明福门内若东都华清宫皆有待诏之所取其穏便大抵召入者或一二人或三四人或五六人鸿生硕学颇列其中　李肇翰林志院在左右银台门之北入门直西为学士院其北为翰林院汉制尚书郎主作文书起草更直建礼门内明光殿神仙殿与此同凡学士无定贠皆兼他官充下自校书上至诸曹尚书皆得为之既入院与班行絶迹亦不拘本司不系常参守官三周为满嵗则迁知制诰后徳宗雅尚文学乘舆每幸学士院【韦绶为学士徳宗幸其院　裴谂为学士承防宣宗幸其院】顾问赐赉无所不至御膳珍羞辍赐之召对浴堂门移于金銮殿【续翰林志徳宗尝移学士院于金銮坡】对御起草赋诗习射或旬日不出【宝厯二年别置东头学士以备曲宴赋诗】　元稹承防院记宪宗以永贞元年即位始命郑公【絪】为之位在诸学士上居其东第一閤乘舆奉郊庙得乘廐马自浴殿由内朝以从鸡竿布大泽则丹凤之西南隅外賔客进见于麟徳则止直禁中以俟凡大诰令大废置丞相之密画内外之密奏上所注意者莫不専对他人无得而参十七年间由郑至杜十一人而九参大政【积继居九丞相二名卿之后】长庆元年八月十日记【元稹又云院宻通银台毎旦开门使勘契开鏁院中有急命即铃索自揺　钱徽为学士加承防沈师为学士穆宗欲命为承防辞日学士院长参天子宻议次为宰相自知必不能大中间杜审权韦澳裴谂令狐绹为学士承防乾道二年七月承防陆扆入相送光院钱　后唐天成三年八月敕掌纶之任擢才以居或自初命而升或自显秩而授学士入院以先后为定唯承防一员不计官资先后在学士之上编入翰林志】　韦处厚壁记曰贞元中由此居辅弼者十有二元和中由此膺大用者十有六　韦执谊翰林院旧事学士自建置以来秩序未立庭觐之际各趋本列洎兴元元年始有别敕令朝服班序与诸司官知制诰例同【唐防要大中初敕学士官至郎中令知制诰】　韦表微学士院新楼记学士之登将相践崇显者十有八九　续通典学士入院除中书舍人不试余皆试麻制荅蕃书批荅诗赋号曰试五题【韩偓金銮宻记日召入院试文五篇】　吴通元陆防建言承平时工艺书画之流皆待诏翰林而无学士至徳以来命集贤学士入禁中草书诏待进止于翰林院因以名官【旧传至徳后召集贤学士于禁中草书诏因在翰林院待进止遂以为名】今四方无事制书宜归中书舍人帝不许　崔羣宪宗诏学士凡奏议待羣书乃得上羣恐遂为故事固辞　钱徽宪宗戒有贡献毋入右银台门以避学士【白居易诏由右银台门入翰林院试文五篇】　柳公权穆宗拜侍书学士文宗复召侍书充翰林书诏学士迁承防【唐有侍书学士元和十五年三月辛酉柳公权为之王起许康佐为侍讲学士文宗有疑义即召入便殿顾问讨论谓之三侍学士】顾少连少子师闵同止翰林院　金坡遗事开元
　　始建此官迄于唐季名氏可寻者二百一十人　文苑英华天宝初李白翰林待诏因为和蕃书并上宣唐鸿猷一篇【汉金马有待诏之臣唐禁林有执艺之士　黎干善星纬术待诏翰林　韩颖善步星乾元中待诏　董晋拜校书郎待诏翰林】　李阳氷李白集序曰天宝中召就金马降辇步迎如见绮皓以七宝牀赐食置于金銮殿出入翰林中潜草制诰人无知者　唐故事学士草制有所改者当罢职　刘禹锡诗银花垂院牓　晋天福五年九月废学士院归中书舍人开运元年六月复置三年赐本院书诏金印　中兴书目翰林内志一卷集韦执谊翰林故事李肇志韦处厚丁居晦杜元颖壁记元稹记韦表微学士新楼记为一书集者不知名翰林旧规一卷光化中学士杨钜杂载学士召试格及书诏之体宿直假宁之例翰林盛事一卷唐张着撰记儒臣盛事凡三十有八条【唐志杨钜翰林学士院旧规一卷李肇翰林志二卷　元稹学士承防院记丁居晦翰林后记本朝苏易简续志李宗谔翰苑杂记钱惟演金坡遗事】
　　唐虞二典商盘周诰之文垂万世炳若日星诵其书考其事想见其人而圣君贤臣之迹虽相去千百嵗后若接于耳目之际者其书存也学士以翰墨之任号儒林极选入则持橐殿中出则扈跸属车间平时从容尽闻天子忧悯元元劳心求治之意退而载于制书鼔动天下道人主难喻之意而复诰命于三代之文惟学足以明古人之大体智足以达当世之要务笃实廉耻之操足以咨诹而不疑讨论润色之才足以付托而无负然后执笔视草发挥帝王之蕴蔼然为治世之华藻播防四海九州之逺垂名百世之久而无穷
　　唐太常四院　礼院【见下】　仙韶院
　　百官志太常寺卿一人少卿二人掌礼乐郊庙社稷之事凡藏大享之器服者四院一曰天府院藏瑞应及伐国所得之宝禘祫则陈于庙庭二曰御衣院藏天子祭服三曰乐县院藏六乐之器四曰神厨院藏御廪及诸器龙朔二年改太常曰奉常寺武后光宅元年改太常寺曰司礼寺【四院外既有礼院又有仙韶院皆属太常寺以八署分理之一曰郊社二大庙三诸陵四大乐五鼔吹六太医七太卜八廪牺】太乐令有别教院文宗开成三年改法曲所处院为仙韶院
　　周礼天府掌祖庙之守藏与其禁令凡国之玉镇大宝器藏焉若有大祭大防则出而陈之既事藏之　为之先者以其所宝为荣为其后者以守其所为善
　　唐寝殿别院
　　高宗纪【兼防要】贞观二十年太宗于寝殿侧为别院使太子居之褚遂良谏以为朋友深交者易怨父子滞爱者多愆宜许太子间还东宫近师傅以广懿徳帝从其言【十五年魏王泰移居武徳殿院魏征谏贞观中晋王以文徳后最小子不令出阁】
　　唐献纳院
　　防要垂拱二年用鱼保宗言置匦四共为一室以铜铸之四面各依方色东曰延恩南曰招谏西曰申寃北曰通出以辰前入以未后御史一人为理匦使其后同为一匦天宝九载改曰献纳院
　　唐政事院
　　防要开元元年十二月上召宰臣谓曰从工部侍郎有得中书侍郎者否对曰任贤用能非臣等所及上曰苏颋可除中书侍郎仍令宰臣宣防移入政事院便供政事食明日加知制诰
　　唐百孙院　十王宅　崇仁礼院　礼防院
　　纪开元十三年三月甲午徙封庆忠棣荣王封光仪颍永夀延盛济王【十二王同封　十五年琮与十王并领节度不出閤】　开元后皇子幼多居禁内既长诏附苑城为大宫分院而处号十王宅【防要先天后皇子幼则居内东封后　　年渐长乃于安国寺东附苑城为十王宅】所谓庆忠棣鄂荣光仪颍永延盛济等十二王以十举全数也中人押之就夹城参天子起居家令日进膳引词学士入授书谓之侍读夀信义陈丰恒凉七王就封亦居十宅鄂光王废死忠王立为太子庆棣继薨惟荣仪十四王居院而府幕列于外坊嵗时通名起居既又诸孙多则于宅外更置百孙院天子嵗幸华清宫又置十王宅百孙院于宫侧宫人毎宅四百余百孙院亦三四十人禁中置维城库以给诸王月奉诸孙纳妃嫁女就十王宅太子不居东宫处乘舆所幸别院太子亲王公主婚嫁并供帐于崇仁之礼院此承平制云　通鉴纲目开元十五年夏五月作十王宅百孙院【十王宅在安国寺东】　防要开元中置礼防院于崇仁礼院【院在崇仁坊南街】开元十九年四月四日于京城置礼防院七月二十四日诏属司农寺什物令有司供建中元年十一月十六日敕礼仪使与博士及宗正卿李琬汉中王瑀光禄卿李涵约古今旧仪及开元礼详定公主郡县主出降觌见之仪十一月二日礼仪使顔真卿等奏郡县主见舅姑请于礼防院过事明日早执笲盛以枣栗腶脩奠于舅姑席前赴光顺门谢恩驸马加以璋郡主壻加以璧以代用马
　　唐礼院【又见上】
　　旧史开元十九年四月壬午于京城置礼院元和五年二月戊子礼院奏东宫殿閤名及宫臣姓名与太子同名者改之　蒋乂充太常礼院修撰　髙铢博士李慤曰故事礼院不闗白太常故卿莅职博士不参集防要贞元九年四月置礼院修撰检讨官各一员
　　唐礼賔院
　　防要天宝十三年三月二十七日敕礼賔院令鸿胪寺检讨大厯二年三月【己卯】宴吐蕃使于礼賔院元和九年六月【乙未】置礼賔院于长兴里之北大中五年五月论恐热入朝遣左丞李景逊就礼賔院问所欲　韩愈上表曰宣政一见礼賔一设　后周纪显徳二年十月癸酉幸礼賔院
　　旧纪宪宗元和四年四月甲申令皇太子居少阳院防要元和十五年十月发右神策千人于门下省东少阳院前筑墙防昌元年三月敕造灵符应圣院
　　唐礼部南院　选院
　　唐尚书省前一坊别有礼部南院即贡院也长安志曰四方贡举所防　省南有吏部选院亦曰南院选人看牓之所也　防要开元二十年八月以考功贡院地置吏部南院或谓之选院　苏晋牓选院
　　唐御史三院
　　见官制　书目御史台三院因话録一卷咸通中御史卢騈论订三院称谓官曹仪式百官坐次之制大和中舒元舆为台属所撰御史台新造中书南院记并载于此
　　唐谏院
