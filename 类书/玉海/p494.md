<!-- { "loadSidebar": true } -->
　　丞刘茂建武拜议郎迁宗正丞建武二年范升建初元年卫尉马廖举李育方正为议郎顺帝时李固曰黄琼久处议郎已且十年卫宏中兴鸿儒着汉旧仪周党饬身修志州里称髙桓荣以弟子何汤之故名闻于上特加召见令说尚书桓谭以司空宋之荐才学洽闻几及刘向父子雄其他如刘茂彭闳臯【桓荣欧阳博士缺欲用荣荣曰不如同门生彭闳臯拜为议郎】皆一时之贤者始得为之建武之时然也骠骑将军苍上疏荐吴良显宗以示公卿衣冠甚伟之誉萧何举信之比形于诏防尚书仆射钟离意荐刘平王望王扶诏召平等特赐辨装钱东平王苍归国骠骑时吏丁牧周栩以苍敬贤下士不忍去之皆赐引见愍其淹滞且欲苍德美是六人皆当世之隽杰始得为之明章之世然也其后才如左雄李固及固之子爕始拜是官从可知矣【光武桓谭卫宏刘昆蔡茂周党范升　肃宗淳于恭郑均李育　安帝苏章】
　　汉司校尉　司冦【附见防军都尉】
　　表司校尉周官【秋官之属中士二人　礼注汉始置司亦使将徒治道沟渠之役后稍尊之使主官府及近郡　师古曰以掌徒而巡察故曰司　内史主风化司察淑慝】武帝征和四年初置持节从中都官徒千二百人督大奸猾后罢其兵察三辅三河农元帝初元四年去节【诸葛丰举节欲収侍中许章章驰车去得入宫中于是収丰节司去节自丰始】成帝元延四年二月省绥和二年哀帝复置但为司隶冠进贤冠属大司空比司直【纪元夀二年五月正司直司隷造司冦职注师古曰司冦旧无今创置　左周有尉氏注讨奸之官】　汉官仪御史中丞督司隶司隶督司直　翟方进传故事司隶校尉位在司直下初除谒两府其有所防居中二千石前与司直并迎丞相御史方进为司直旬嵗间免两司隶　续志司隶校尉一人比二千石【表云二千石　蔡质汉仪曰职在典京师外部诸郡无所不纠】孝武初置【荀绰曰征和中巫蛊之狱起乃依周置司隶】持节掌察举百官以下及京师近郡犯法者元帝去节成帝省建武中复置并领一州【汉仪曰司隶诣台廷议处九卿上朝贺处公卿下陪卿上】司隶所部郡七　盖寛饶为司隶校尉刺举无所避正色立朝国之司直【司察之位奉使之权】　鲍宣子永孙昱
　　三世为之　王尊应奉陈忠禅张霸李膺阳球虞诩王龚王章宣秉牟融宋均张敏左雄冯绲　【晋刘毅】志从事史十二人都官从事主察举百官犯法者【蔡质汉仪曰都官主雒阳百官朝防与三府掾同　司隶从事孟异成见世祖本纪乂有司隶僚属　冯衍种拂为从事司隶解光遣从事掾业史望　鲍恢为都官从事】功曹从事主州选署及众事
　　别驾从事校尉行部则奉引録众事簿曹从事主财谷簿书其有军事则置兵曹从事主兵事其余部郡国从事每郡国各一人主督促文书察举非法皆州自辟除通为百石假佐二十五人【王尊传假佐放】主簿録阁下事省文书【光武为司隶以冯异为之】门亭长主州正门功曹书佐主选用孝经师主监试经月令师主时节祠祀律令师主平法律簿曹书佐主簿书其余都官书佐及每郡国有典郡书佐各主一郡文书　崔子玉箴翼翼封畿四方之极俾督京甸时维鹰鹯必正必式国之司直云云使臣司隶
　　汉中都官
　　食货志汉兴云云漕转闗东粟以给中都官嵗不过数十万石注师古曰中都官京师诸官府也　赵禹传以佐史补中都官注师古曰京师诸官为吏也　纪昭帝始元四年秋七月诏往时令民共出马其上勿出诸给中都官者且减之【师古曰京师诸官府】宣帝本始元年五月赐吏二千石下至中都官宦吏六百石爵各有差神爵元年三月发三辅中都官徒弛刑诣金城【注汉仪注长安中诸官狱三十六所】元帝永光二年春二月赐中二千石以下至中都官长吏各有差成帝建始二年正月赦中都官耐罪
　　徒哀帝建平元年三月赐中都官郎吏金钱帛
　　有差　续志孝武以下置中都官狱二十六所
　　卫宏旧仪追记西京之事王隆小学加详东都之制练达如胡广衍为解诂博洽如应劭増以官仪以至张衡汉事之次述蔡质汉仪之登载　三公正其体统九卿总其纲维相府四出随时听事尉府掌武门旧有阙在司马门内御史居焉三公并建同曰公府太尉不置则曰两府史之所载可攷也而稽之旧仪则御史所居亦曰寺焉曰太常曰光禄曰卫尉曰太仆曰廷尉曰鸿胪宗正曰司农少府是为九卿而卿之所居谓之寺韦昭之言可考也而稽之于史若曰宗正府若曰廷尉府则亦曰府焉军有垒中尉掌之城有门校尉司之郎有舍士有学侍从庐于承明礼官萃于曲台百官有朝防之殿曰中尉府曰主爵府则三辅寓治之地也曰公车曰金马曰保官则羣贤待诏之所也东第西第勳戚是赐贤馆材馆以待俊茂鸿胪辟郡国之邸藳街置蛮夷之馆下至汤官导官之微皆有宁宇序列逌居幸臣慢朝仪丞相召廷中而加诘监御史穿垒垣军正坐堂皇而正法兰台栢寺之森列太仓武库之分掌羣司百职栉比绳聫在公有涖事之所退食有委蛇之地攷其赋禄则所给之粟仰诸嵗漕究其徒则戍更之卒实给其役其谳鞫则官狱二十六所剏于中世其察举则官徒千二百人区庐戚里
　　汉掌故
　　列传晁错以文学为太常掌故注应劭曰掌故六百石【一本云百石　服防云百石卒史】主故事　儿寛以射策为掌故　匡衡射防甲科以不应令除为太常掌故　儒林传能通一蓺以上补文学掌故缺治礼掌故以文学礼义为官择掌故补中二千石属文学掌故补郡属【掌故尊于文学掌故即前所谓秩比二百石以上者也文学掌故即博士弟子通一蓺所补也】请着功令嵗课丙科四十人补文学掌故　伏生孝文时求能治尚书者闻伏生治之诏太常使掌故晁错往受之　房凤以射防乙科为太史掌故　封禅书宜令掌故奏其仪　汉官仪太史有掌故三十人　汉旧仪太常博士弟子试射防中甲科补郎中乙科补掌故
　　汉武骑常侍
　　传司马相如以訾为郎事景帝为武骑常侍注师古曰秩六百石　李广孝文十四年以良家子击胡用善射杀首虏多为郎骑常侍【史记李广传为武骑常侍秩八百石常从行　广从弟李蔡为郎皆为之】注师古曰为郎而常骑以侍天子故曰骑常侍梁丘贺以能心计为武骑郎韦成杨恽为郎常侍骑爰种为常侍骑
　　汉写书官
　　艺文志孝武世书缺简脱于是建藏书之防置写书之官
　　汉稗官
　　艺文志小说家出于稗官注如淳曰王者欲知闾巷风俗故立稗官使称说之师古曰稗音稊稗之稗稗官小官汉名臣奏唐林请省置吏公卿大夫至都官稗官各减什三　小说九百本自虞初
　　汉农都尉
　　见后　表武帝初置
　　汉鼎官
　　东方朔传夏育为鼎宫注今殿前举鼎者　盐铁论戏车鼎跃咸出补吏　邹阳书全赵之时武力鼎士【注举鼎之士】
　　汉少内
　　见府库钱币【丙吉传及周礼职内注疏】
　　汉军司空　军司马
　　传杜延年以三公子明法律补军司空注苏林曰主狱官如淳曰律营军司空军中司空各二人　冯奉世学春秋读兵法前将军韩増奏为军司空令　杨敞给事大将军莫府为军司马　王尊大将军王凤奏补为军中司马　谷永王音奏补为营军司马　赵充国子卬入至莫府司马中注如淳曰律所谓营军司马中也后传郑众永平八年为军司马　梁讽永元九年车骑将军窦宪除为军司马　梁慬为车骑将军邓鸿司马班超使西域帝曰今以超为军司马　班勇永宁元
　　年为军司马
　　强弩将军司马【窦融】伏波司马【苏】假司马【赵充国从贰师　班超从窦固】左司马【孔聚陈贺唐厉】右司马【陈胥陶舍】骑司马【王虞人】车司马【王竞】诸校司马【赵充国传】鹰击司马【赵破奴】　军有司马见于周官晋邲鞍之役韩厥为之鸡泽之防魏绛为之
　　车骑将军军市令【丙吉】　军市令【祭遵从征河北为军市令】
　　汉主厯使者
　　见太初厯【鲜于妄人】
　　汉典星
　　见天文
　　汉上计吏【详见防计类】
　　传朱买臣随上计吏至长安　黄霸以为神雀议欲以闻张敞奏霸曰云云天子纳敞言召上计吏使侍中临饬如敞指意　文翁买刀布蜀物赍计吏以遗博士王成诏使丞相御史郡国上计长吏守丞以政令得失度尚为郡上计吏拜郎中　赵壹举郡上计【周礼小宰嵗终】
　　【令羣吏致事注若今上计疏曰汉之朝集使谓之上计吏谓上一年计防文书及功状也】
　　汉都官令丞
　　宣纪本始四年正月诏今嵗不登丞相以下至都官令丞入谷输长安仓助贷贫民注师古曰都官令丞京师诸署之令丞【司隶校尉注师古曰中都官京师诸官府也】
　　汉中少府　中谒者　中御府令
　　表竟宁二年召信臣自少府徙中少府鸿嘉四年中少府韩勲为执金吾绥和元年司农赵元为中少府注师古曰皇后官【表序有詹事无中少府鸿嘉三年省詹事并属大长秋詹事属官有中长秋令丞此中少府其亦长信长乐少府之比欤】　春官世妇注汉始大长秋詹事中少府太仆亦用士人【世妇每宫卿二人下大夫四人中士八人注王后六宫云云】功臣表阳河侯其石以中谒者从入汉【汉初张泽为大谒者　成纪有中谒者丞表有中谒者令见少府】灌婴传赐列侯复以中谒者从降下砀以北至彭城　贾捐之传言中谒者不宜受事立止魏相传中谒者赵尧举春【四人各职一时】　霍光传中
　　御府令髙昌【周礼内司服之官隶于太宰】　谷永传愿减中御府用度【太仓公传齐中御府长信　东方朔传馆陶公主中府注掌金帛之藏　石显为长信中太仆】
　　汉防漕都尉
　　传朱博为防漕都尉　后纪建武七年二月辛巳罢防漕都尉官　王尊传为防羌将军转校尉防送军粮委输　晋太元六年置督运御史
　　汉美俗使者
　　何并传徙颍川太守代严诩诩本以孝行为官召拜美俗使者注文颖曰宣美风化　纪宣帝元康四年正月遣太中大夫彊等十二人循行天下览观风俗察政治得失元帝初元元年四月临遣光禄大夫褒等十二人览风俗之化平帝元始四年二月丁未遣大仆王恽等八人分行天下览观风俗【谯元传遣明达故事能班化风俗者八人】　传徐偃元鼎中以博士使行风俗　盖寛饶为大中大夫使行风俗多称举贬黜　王尊为益州刺史博士郑寛中使行风俗举奏尊治状　孔光成帝初为博士数使録寃狱行风俗　光武广求民瘼观纳风谣　周秦輶轩使采方言
　　汉齐三服官
　　元纪初元五年四月罢齐三服官【详见冕服】
　　汉羞官　橘官　铜官
　　地理志南海郡有圃羞官交阯郡羸有羞官蜀严道有木官巴郡朐忍鱼复有橘官丹阳郡有铜官桂阳有金官【杨孚异物志曰交阯有橘官长一人秩三百石主嵗贡御橘　唐地理志绵州有橘官】　贡禹言宜罢采珠玉金银之官
　　汉治厯郎
　　律厯志治厯邓平麻光【少皥厯正鲁有司厯】　后志元和二年召治厯编防李梵综校其状又问治厯者卫承李崇以为月当先小汉安二年治厯宗防议建厯之本必先立元【汉官仪太史待诏三十七人其六人治厯三人龟卜】熹平中故治厯郎宗整上九道术治厯郎中郭香刘固乞与本庚申元经纬有明
　　汉工官　三工官
