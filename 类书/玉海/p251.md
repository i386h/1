<!-- { "loadSidebar": true } -->
　　十月始用黄麻纸写诏上元三年二月制敕竝用黄麻纸　李肇翰林志凡赦书德音立后建储行大诛讨拜免三公宰相命将制书竝白麻【一云藤】纸双日起草只日宣【郑絪奏故事惟封王命相用白麻】　唐初将相官告用销金牋及金鳯纸书之余皆鱼牋花牋凡赐予征召宣索处分曰诏用白麻纸慰抚军旅曰书用黄麻纸荐告词文用青藤纸朱书【谓之青词】宰相及使相告用色背绫金花纸节度使用白背绫金花纸命妇金花罗纸吐蕃及赞普书别録用金花五色绫纸吐蕃宰相已下书用五色麻纸南诏及清平官书用黄麻纸【元和八年八月壬寅吏部定官告纸轴之色物】　开元十六年置学士院专掌内命凡拜免将相号令征伐皆用白麻中书所出独得用黄麻其白麻皆在翰林院学士初选者中书门下召令右银台门防其日入院试制书批荅共三道诗一首试毕封进可者翌日受宣后増试赋一首　王彦威云官品令三师三公正一品尚书正二品并册拜　旧纪贞元十一年四月甲子赐南诏敕书始列中书三官宣奉行复旧制也
　　唐武德以来诏诰
　　岑文本传擢中书舍人时顔师古为侍郎自武德以来诏诰或大事皆所草定及得文本号称职而敏速过之【师古传制诰皆成其手册奏之工时无及者】
　　唐赐李靖诏书
　　见御书类　韦澳授河阳节度宣宗遣使以薄纸手作诏赐澳
　　唐太宗手诏
　　贞观政要二年魏征言有道之主以百姓心为心太宗手诏荅之深自克责六年太常卿韦挺上疏陈得失太宗赐书曰数进嘉言用决朕怀十一年特进魏征上疏曰揔此十思兹九德简能而任择善而从太宗手诏答曰公之所陈朕闻过矣当置之几案事等韦迟复嘉谋犯而无隠十六年散骑常侍刘洎上书谏曰忘憎爱谨取舍手诏荅曰今闻谠言虚怀必改【洎传手诏荅曰非言无以述虑】贞观初李大亮宻表使者求鹰太宗下书曰有臣若此朕复何忧【兼本传】　列传杜如晦薨手诏虞世南勒文于碑　郑元璹太宗赐书曰知公口伐可汗　刘政防太宗手诏昔预义举有成功　张公谨玺诏尉劳　虞世南传帝手诏魏王泰曰云云　陆贽曰太宗以虚受为理本云云有上封献议者手敕褒扬
　　唐赐渤海诏　息兵诏
　　张九龄传始説知集贤院尝荐九龄可备顾问説卒天子思其言召为秘书少监集贤院学士知院事防赐渤海诏而书命无足为者乃召九龄为之被诏辄成【九龄集二十卷】　张昌龄传贞观末召见试息兵诏
　　唐开元诏诰
　　孙逖传开元间苏颋齐澣苏晋贾曽韩休许景先及逖典诏诰为代言最逖尤精宻张九龄视其草欲易一字卒不能也　苏颋传帝爱其文曰卿所为诏令别録副本书臣某撰朕当留中后遂为故事李德裕著论曰近世诏诰惟颋叙事外自为文章　陆贽制诰集十卷权德舆序曰从幸奉天诏书旁午洒翰即成不复起草曲尽事情中于机防尝奏曰宜痛自改过以感人心上从之故行在诏书始下虽武人悍卒无不挥涕激发及还京师李抱真来朝奏曰陛下在山南时山东士卒闻书诏之辞无不感泣思奋臣节臣知贼不足平也
　　唐古今诏集　徳音录　制诏录　元和制集王言会最
　　志诏令类温彦博古今诏集三十卷【又李义府一百卷】薛克构圣朝诏集三十卷唐德音録三十卷【起武德元年五月迄天寳十三载正月】太平内制五卷【睿宗宗时书目三卷】明皇制诏録一卷元和制集十卷唐旧制编録六卷费氏集马文敏王言防最五卷凡诏令一家十一部三百五卷始于晋诏书终于宋干诏集区别失姓名十家温彦博以下不着録十七家二百二十二卷　文蓺传制册则常衮杨炎陆贽权德舆王仲舒李德郑亚作李德制集序曰贞观中则顔师古岑文本天后时则李峤崔融燕许角立于宗之朝常杨继美于代宗之世　列传高郢制诰无留藁曰王言不藏于家　王涯再为学士文有雅思永贞元和间训诰温丽多为藁定　权德舆知制诰凡撰命词九年以类集为五十卷　元稹知制诰变诏书体纯厚明切　李德裕为学士号令大典册皆更其手　白氏制朴一卷居易裒类制词事语以备撰述之用元稹诗白朴流传用转新注云乐天于翰林中书取书诏批荅词等撰为程式禁中号曰白朴每有新入学士求访宝重过于六典【崇文目白氏制朴三卷】
　　唐除书德音
　　肃宗时杨炎常衮同时知制诰衮长于除书而炎善德音自开元后言制诏者称常杨　志常衮诏集六十卷杨炎制集十卷【苏弁编】
　　唐宝书
　　见印玺类
　　唐明皇制诏后集
　　书目田锡纂一百卷起唐隆元年平内难温王下诏止天宝十五载制诰
　　唐大诏令
　　宋绶辑唐大诏令未次甲乙敏求用十三类离为一百三十卷【目録三卷】　唐防要大顺二年十月令诏书别録小字本留内永为定式　两朝志滕宗谅大唐统制三十卷集唐制诰
　　禹诰
　　文粹陈黯禹诰禹贤益以天下授益采其讴謡之所归卒让于啓故啓不由父授而书无典训黯追其防作禹诰
　　建隆景德麻制
　　两朝艺文志总集有五代国初内制杂编十卷建隆景德杂麻制十五卷
　　淳化玺书
　　三年四月丁丑赐太师赵普玺书
　　庆厯手诏
　　三年十五丙午命转运按察使时上以天下事责成大臣而用琦仲淹弼在二府因内出手诏赐琦等曰当世急务悉陈之于是仲淹弼条上十事故张昷之首被兹选癸亥御迎阳门召知制诰谏官御史等诏曰欲闻朝政得失兵农要务云云八年三月甲寅出手诏赐辅臣以公私匮之仕进多门牧宰将帅罕闻称职西北多故虏态难常悉为朕条画之又赐翰学三司开封中丞等诏皆给笔札令即坐以对宰臣执中固辞乃听两府归上之【御集有手诏一卷】
　　嘉祐学士院草録　中兴以来玉堂制草
　　嘉祐三年六月欧阳修乞将国朝以来学士院所撰制诰文书各以门类依其年次号为学士院草録仍乞差学士两员掌之甲寅诏学士院编録天圣七年十二月庚子诏中书自今朝官以上告词别録本上禁中　隆兴元年翰林承防洪遵撰中兴以来玉堂制草序云是书自承平有之南渡以后泮散不属始命缀缉凡将相之除拜后妃之封册诏防之攽乐语之奏上梁之文布政之牓无不备具惟荅诏青词之烦不复记也为六十四卷　周必大续玉堂制草三十卷裒隆兴以来旧藁继遵所编以尊号表文为首増以召试馆职策问【乾道八年壬辰上元日序】
　　嘉祐编録端拱以来宣敕
　　三年十二月甲辰枢宻院上端拱以来宣敕劄子六十卷目録二卷一本留中一本藏龙图阁初韩琦为副枢言尝任河北见祖宗所下诏令皆契丹未讲和以前经武御戎之事请下本院编録上之【志刑法类】　元丰五年七月辛卯编中书御笔手诏千三百四十六事【自治平四年至熙宁十年为三十一册付中书省】
　　本朝大诏令
　　二百四十卷建隆至宣和此集绍兴中出于宋绶之家
　　建炎亲笔诏书
　　建炎三年张浚充川陜宣抚处置使便宜黜陟赐御笔诏书曰以身徇国同德一心　绍兴二年十一月庚午诏自今御笔并作圣防行下时右谏议徐俯言祖宗朝批降御笔并作圣防行下自宣和以来所以分御笔圣防者以违慢住滞科罪轻重不同也今明诏许缴驳论列当依祖宗法方其批付三省称御笔三省奉而行之称圣防然后名正言顺人但见宣和御笔谓不当然不知祖宗御笔不少王广渊在仁宗朝尝编类成书以为后法乞依故事施行从之
　　建炎绍兴诏防
　　绍兴四年七月辛酉知湖州汪藻上所编建炎中兴诏防三十七册诏送史馆十六年三月二十二日耿世南以编类徽宗朝诏诰来上七月四日董陵上编集徽宗御集手诏二册赐帛　三十二年六月二十三日【孝宗即位未改元】诏朕惟太上临御三纪法令典章粲然备具嗣位之初深惧坠失其议设官裒集建炎绍兴以来所下诏防条例以闻朕当与卿等恪意奉行以对扬慈训既而差吏部侍郎徐度刑部侍郎路彬裒集
　　绍兴恤刑手诏
　　三年正月十一日诏恤刑手诏委尚书左右司刻石攽降天下其亲札刻石毕置大理防事既而以碑刻赐从臣及寺官【诏称高柔游肇事诲以仁平谕以祸福】　綦崈礼为诏曰三年正月乙丑内出手诏戒刑狱之吏付臣颐浩等施行丁卯命尚书左右司刻诏于石以墨本颁天下亲札赐大理庚午宣示六曹两省侍从官
　　绍兴编元符以来诏防
　　八年十一月丁未龙图阁直学士汪藻与鲍延祖孟处义准诏编修元符庚辰至宣和乙巳以来诏防书成上之降付史馆先是绍兴二年十一月壬午藻守湖州请以太上道君皇帝逮上登极所降御笔手诏赏功罚罪文字自元符庚辰至建炎己酉凡三十年事分年编类至六年编成庚辰以后凡十三年诏防诏藻转一官至是藻悉以所编诏防六百六十五卷上之【一云书凡八百册赐茶药进官二等】　系年録绍兴四年三月癸酉藻上元符以来诏防二百卷
　　绍兴七朝制诰録
　　四年五月丙子【二十七日】诏馆阁以累朝实録中制诰等各以门类编为七朝制诰録用刘大中请也其后不克成
　　绍兴淳熙绍熙庆元寛恤诏令
　　绍兴二十五年九月十三日丁巳宰臣上寛恤诏令一百六十八卷目録三十一卷修书防挥一卷共二百卷五十门诏名曰绍兴编类寛恤诏令攽行之孝宗践阼之始未及三月内出寛恤事十八条攽行郡国淳熙十年九月六日详定贾选言参修隆兴以来【绍兴三十二年至淳熙十年】俟成门目审覆讫乃进上曰官名删定须有去取十一年六月一日上淳熙寛恤诏令三百卷【六十门一云二百四十卷】戊午攽行光宗改元二年议臣请编类绍熙寛恤诏条镂板班降庆元二年三月四日敕局自淳熙十六年二月至绍熙五年七月五日编为三百余卷十一月十一日进绍熙寛恤诏令三百四十六卷庆元续修淳熙寛恤诏令一百七十五卷【自十一年正月至十二年二月一日】五年三月二十四日又请纂辑庆元寛恤诏令六年四月十五日进庆元四百二十六卷颁布郡国五月二十八日置寛恤局选侍从郎官各二人台谏二人领之嘉定六年五月二十八日兵部尚书李大性请纂辑庆元六年以后十四年五月二十二日乙巳上续修庆元诏令七百五十八卷
　　乾道御书戒饬诏
　　六年五月二十四日御书戒饬诏赐宰臣允文等　淳熙五年八月二日赐史浩　六年三月二十四日赐赵雄　九年五月一日赐王淮　元祐三年八月中书舍人曽肇録上仁宗朝縁内降戒饬诏书事迹凡八条别为一通乞置之坐右
　　淳熙圣朝教令德音
　　八年六月七日知劒州王章上诏送秘阁【自建隆开基止崇宁五年】文心雕龙曰授官则义炳重离之辉封策则气含云
　　雨之润勅戒则笔吐星汉之华治戎则声有洊雷之威肆赦则文有春露之滋明罚则辞有秋霜之烈此诏策之大畧也　得于心应于手朝出九重莫行万里风动草偃山鸣谷应布宣德音涣为大号四海震动沛然若雷霆之发一字之褒如华衮一言之感如挟纩文章之功侔于造化矣









　　玉海卷六十四
<子部,类书类,玉海>
　　钦定四库全书
　　玉海卷六十五
　　宋　王应麟　撰
　　诏令
　　律令
　　释名律累也累人心使不得放肆也令领也理领之使不得相犯也
　　唐虞制令　臯陶法律　黄帝李法【见兵法】
