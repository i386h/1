<!-- { "loadSidebar": true } -->
　　祥符六年孙奭上言国家祠祀廵幸多用开元故事且明皇政治多缺非全德之君不可遵法十月丁丑上作解疑论示之因语左右曰国家勤稽古制止如今日之百官率多秦置岂可以秦暴而废耶但询之古道择善而行何谓不可因言开元天宝政事优劣曰姚崇宋璟眞名相也明皇委之无疑诚为至当而过听林甫国忠斯可惜也王旦曰奸邪之人诬害良善其言似忠人主难辨外人罕敢极言取祸故国忠林甫得以专横人君若能察好陷人而自进者十可见其七八唐室危而人归唐德者頼祖宗仁爱浸厚也　赵安仁述论疏为献
　　祥符皇王帝伯四论　五臣论【乐府文论】
　　实録祥符八年四月四日癸丑召辅臣观书玉宸殿王钦若陈尧叟冯拯赵安仁预焉始观太宗御书移御别殿观皇王帝伯四论良臣正臣忠臣奸臣权臣五论幸水轩垂钓侍臣赋诗辛酉赐辅臣御制五臣论各一本从所请也九年二月癸卯召近臣登翔鸾阁观太宗御书因示圣制太宗圣文神笔颂玉宸殿记五臣论乐府辞上作歌诗二篇命从臣赋诗宴玉宸殿圣制或刻石题板或朱黄书于石壁从臣祗诵圣藻莫测渊蕴学士李维谓人曰读五臣论大意赏良臣而乐善人也　会要观圣制乐府文论上曰朕著述唯以寓意岂敢工王旦曰披诵圣制神伏心解
　　天禧思政论　会灵观铭　元符观颂
　　天禧元年二月戊寅作防灵观铭元符观颂思政论召辅臣至龙图阁示之【仍出正説春秋要言清景殿书事诗】庚辰中书枢密院上书宣示思政论言已辍于述作专亲政务望特颁睿制以广风教九月丁巳以御制思政论正説赐辅臣近臣从待制李虚己之请也　诗题十事歌戒三惑守官有箴思政有论　御集有论九卷述一卷
　　天禧三惑论
　　天禧元年二月辛巳上作三惑论并歌续画刻板摹本以赐辅臣　仁宗干兴元年八月辛亥以三惑论赐辅臣
　　天禧寛财利论
　　天禧二年七月甲戌以枢密直学士李士衡为三司使罢陜西市米募民送京师如入粟法以售盐及羊纲任民私市以足数关辅民大便説之上作寛财利论以赐之又出内藏钱二百万以助经费其年十二月庚戌士衡请刻石本防从之
　　天禧欹器论　戒酒论
　　天禧二年九月辛巳【纪九月庚辰】上作欹器论戒酒论稼穑倍登诗以示辅臣干兴元年八月辛亥以欹器论赐辅臣
　　庆厯危竿论【一作谕】
　　庆厯四年三月己卯帝御迩英阁出危竿论一篇述居高谨危之意顾侍读学士丁度等曰朕观书之暇取臣僚上言及进封事有可施于政治者书以分赐卿等度暨侍讲曽公亮杨安国王洙等既拜赐因注释其义从之　元祐六年刘挚奏仁宗所録三十六事内危竿谕圣意以为人君处至危之地譬如危竿须用正直之木古人谓邪蒿人君不可食以其名不正况邪佞之人乎
　　乾道用人论
　　乾道五年十一月五日丁巳御书御制用人论赐宰臣陈俊卿等略云邪佞乱眞比比皆是知人则哲帝王所难哲王用人广独智以照临稽众论而遴选择不厌精任不厌久　俊卿对选德殿诏撰用人説今在集中与宸翰文异而指同　孝宗之用人也郎陟郡劳台登县绩武优转级职待有勲课儒生以金谷角进士以弧矢严更迭之法以练才实躬临遣之勤以达壅蔽朝士官乃除无需次之淹要郡留阙选才无轻投之冗黜赃吏之世赏进军功于流内
　　淳熙御制论
　　六年十一月乙卯御制论数百言欲革取士用人之弊及信赏必罚之法俾辅臣宣示侍从上曰此唯欲戒饬臣下趋事赴功而已　防要六年十一月一日宰臣赵雄等奏欲就堂中请侍从宣示御制上曰此论欲戒饬臣下趍事赴功而已雄等奏陛下训教如此何啻迅雷臣等及中外大小之臣无不震惧七年五月一日御制艮石铭跋赐雄等
　　淳熙原道辩
　　八年御制原道辩曰以佛修心以道养生以儒治世愈之论从其迹而已文成以示侍读史浩浩奏曰愈作是篇所主在帝王传道之宗乃万世不易之论圣学高明融防释老使归于儒末章乃自生分别大学之道自物格知至至于天下平可以修心养生治世无所处而不当何假释老之说耶望陛下窜定末章则善矣侍讲程大昌亦言之于是易名三教论　　孝宗辑敬天之图颁恤民之诏反安南之象则旅之不蓄观御苑之麦则无逸之先知干文参乎典谟宸画丽乎河汉嘉陆贽之忠荩采崔寔之达权　制賛以美孝德之感作赋以阐造化之工歌诗以发规恢之雄述论以饬用人之道防义浑噩表里六经临策贡士命举贤良东观阅书西雍讲礼足以宣其文甄拔将校砥练师屯细柳按军射殿阅士足以鬯其武
　　淳祐忠邪辩　仁厚论
　　【阙】
　　御制记序
　　唐太宗帝范序
　　见文苑英华
　　唐太宗御制述圣赋序
　　见文苑英华　又见赋类
　　唐麟德殿宴百僚诗序
　　王纬谢表手诏赐以皇太子所写圣制麟德殿宴百僚诗序御制中和节诗序日月扬光风云动色　迈殷汤之晨露掩虞舜之薫风　鸾鳯之势钟王莫俦掩钟张之笔札竝虬鸾以飞动　日月烂其光彩风云蔚其气色　开元二十五年邢璹册新罗上制诗序太子已下及百僚赋诗送之【旧史】
　　唐圣教序　雍熙圣教序
　　志释氏类元范注二帝三藏圣教序一卷【太宗高宗】　两京记奘与惠明灵润等飜定六百五十七部太宗制三藏圣教序【太宗序云三藏要文凡六百五十七部　见文苑英华】　高宗为太子乂为述圣记并勒碑铭置慈恩寺浮图【永徽四年十月褚遂良书】开元二十三年九月亲注金刚经及修义诀　雍熙
　　三年十月戊午出御制新译圣教序赐宰臣李昉等咸平二年七月壬寅制继作圣教序　仁宗述三宝賛以冠藏録
　　唐高宗东殿新书序
　　见承诏撰述
　　唐宗道德经序
　　宗道德经序撮其指归虽蜀严而犹病摘其章句自河公而或略随意所得遂为笺注
　　唐宗孝经序
　　见艺文孝经类
　　唐宗六典序
　　见典故类
　　唐穆宗长庆宣明厯序
　　见厯法类
　　建隆应天厯序　太平兴国乾元厯序
　　干德元年四月作建隆应天厯序　兴国七年十月作乾元厯序
　　开宝本草序
　　开宝六年四月制重定神农本草序
　　太平兴国平晋记
　　四年五月壬午刘继元降己丑上作平晋赋及诗令从臣和丁酉以行宫为平晋寺上作平晋记刻石寺中皇祐五年三月甲子诏奉安太宗圣容于并州资圣院统平殿七月戊申谓辅臣曰并州四月二十二日奉安圣容仍以平晋记来上与车驾至太原城下之日同何其异也
　　景德乾坤宝典序
　　景德二年五月司天少监史序上四百一十七卷上作序
　　景徳御制三记
　　景德四年正月己未车驾进发丁卯至安昌熙三陵朝拜二月己巳次西京癸酉诏艺祖挺生之地建神御殿如啓圣院制度庚寅召辅臣于内东门观太祖弹元壁初开宝九年太祖幸西都因行郊礼尝戯弹于门之北壁其迹三存焉上覩之兴感命有司设龛防之至是啓而观焉辛卯发西京三月己亥至自西京三月乙巳召辅臣登太清楼观书出御制太清楼新写御览书籍西京内东门太祖皇帝弹元壁二记王旦等请以副墨为赐许之甲子内出圣制太清楼新写御览书籍西京内东门弹元壁【二月作】朝拜诸陵因幸西京记赐辅臣人一本四月戊辰以御制御书三记赐待制尚书侍郎等从所请也八月丁巳遣使以御制三记赐两制馆阁羣臣从其请也十月乙巳御史中丞王嗣宗等表求三记副本王旦曰陛下性与天道发为圣文中丞掌兰台石室书愿可其奏从之　尧沈璧于河为握河记今尚书中是也【帝王世纪】
　　祥符封禅记序
　　祥符元年十二月制封禅记序
　　祥符泰山铭记【泰山铭賛】
　　二年五月戊午出泰山谢天书述二圣功德铭玉女像记示辅臣十月丙午以御制泰山铭賛赐丁谓等九轴因请以御制泰山铭及九天司命天齐王周文宪王文宣武成王賛于朝堂宣示百官召近臣就三司观之帝曰此但记一时事何足宣示宰臣王旦等固请从之寻分赐近臣翌日称谢十一月壬子朔泰山太平顶磨崖刋圣制毕三年正月戊寅【二十八日】作观新制泰山铭记周备书懐五言诗赐旦等属和
　　祥符宸章集序　册府元序　御制游艺集后序【见前】　宝文统録序　法宝録序
　　祥符三年四月丁巳待制陈彭年上凖诏纂歴代帝王集正位十五卷闰位十卷帝作序赐名宸章集　六年八月壬申作新修册府元序丁亥又出御制法寳録序　八年十月乙巳制先天纪序　九年三月己酉作宝文统録序【王钦若定道藏经总为目録赐名寳文统録】　易象既备文王作乎繇辞典诰既删宣圣制其书序
　　祥符诸王唱酬诗集序
　　五年三月庚寅作【共四首】
　　祥符圣祖降临记
　　五年十月戊午圣祖降临于延恩殿己未札示中外庚申羣臣诣崇政殿贺晁迥等请改殿名及御制铭颂以章降格之庆诏曰可乃改延恩殿曰眞游十一月庚子御制圣祖降临记及眞游颂以示辅臣焉明年二月丙寅召宗室观眞游圣祖降临之迹　九年十月乙酉出圣祖篇翰等及降临内记眞纪于龙图阁示辅臣　天禧三年六月戊申召宗室近臣等诣眞游殿观像设仍赐御制圣祖降临记人一匣云　实録天禧三年三月戊午内出圣祖降临内记四十卷示辅臣
　　祥符资善堂记
　　祥符八年十二月辛卯制授皇子庆国公忠正军节度使寿春郡王九年二月十八日甲午诏元符观太子就学新堂宜以资善为名因制记是年四月戊戌张士逊请以圣制资善堂记刻石堂壁从之【皇子寿春郡王仁宗也】　天禧三年正月乙未朔上诣元符观宴宗室于资善堂辛亥宴从臣召寿春郡王府官属预焉出圣制资善堂记
　　祥符玉宸殿记
　　祥符九年二月癸卯召近臣于翔鸾阁示圣制圣文神笔颂玉宸殿记五臣论乐府辞遂宴于玉宸殿刋石翔鸾阁又作诗命从臣和　玉宸殿葢上宴息之所中施御榻帷帐皆黄缯为之无文饰殿东西聚书八千余卷上曰此惟正经史校定者小説他书不预【见景德四年三月乙巳】御集有序八卷记六卷
　　庆厯观文监古图记
　　庆厯元年七月戊申朔上命图画前代帝王美恶之事可为监戒者号观文监古图上自为记召辅臣至迎阳门观之　元祐五年五月范祖禹乞览此图
　　皇祐三朝训鉴图序
　　皇祐元年二月内翰李淑知制诰杨亿编纂成十卷御制序
　　皇祐大飨明堂记序
　　皇祐三年二月九日制明堂记序　御集有钦崇禋祀记三卷
　　治平资治通鉴序
　　四年十月甲寅翰林学士司马光初读资治通鉴神宗亲制序面赐光令书成日写入又赐颍邸旧书二千四百二卷【赐旧书不在此时今从帝学并书之】　详见编年类
　　崇寜辟雍记
　　三年十一月御制
　　绍兴损斋记
