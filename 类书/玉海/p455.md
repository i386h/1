<!-- { "loadSidebar": true } -->
　　建隆二年五月己夘魏仁涤等以羡利增秩旧制文武常参官以闲剧为月限考满即迁上曰此非循名责实因罢嵗月序迁之制太宗常欲自宰相修唐制书考之事既而但欲责其称职遂止太平兴国二年正月壬申诏曰虞书考绩爰及三年汉官奏课聿定九等曹掾官及令簿尉吏部南曹给印纸厯俾州县长吏书其绩用愆过秩满差其殿最斯旧章也其申明之六年二月癸酉朔诏京朝官厘务于外者咸给御前印纸令书治迹有司但以细事混淆其间自今非课最不得书为劳绩【一本云二月一日诏羣臣给御前印纸善恶无隠殿最必书】雍熙四年三月庚辰诏知州通判给御前印纸书课绩罢官日上中书考校淳化五年五月戊寅御书印纸【见御书】八月庚寅李虚己以得御书印纸上表献诗上曰吾得良二千石矣咸平四年四月十五日丙辰审官院引对京朝官于崇政殿迁秩有差【先是三年七月谕宰臣録庶官功过编册以进】旧制郊恩百僚序进上即位谏官孙何景望请罢之以塞侥幸于是郊礼行庆止加勳阶爵邑而命有司考其殿最临轩黜陟之五年十二月诏京朝官五年以上迁秩景徳四年七月诏三年以上引对特令考课者不在此限祥符九年九月戊辰诏外任京朝官依例考课迁秩京朝官磨勘始此天禧元年二月十三日诏改秩及三嵗审官院磨勘天圣七年十一月庚申诏京朝官依景徳四年七月敕到阙以前转官及三年聴磨勘未及者须四年其任广南西川及三年上课审官院景祐元年正月丙戌中书言诸路提刑如旧制给御前印纸书殿最从之庆厯三年十月壬戌诏曰虞典考三载之绩周官计羣吏之治祥符之际考课有限年之制入官有循资之格自今京朝官有举官五人方得磨勘外郎至卿监亦如之举者不足增二年五年二月辛卯诏以廉士不能自进罢之仍如旧制　治平三年二月十九日翰林学士承防张方平等言真宗因谏官孙何等上疏罢郊祀序进之制　熙宁五年六月朔罢考课院元丰六年正月二十四日尚书省请置六察殿最簿
　　天圣叙迁图
　　天圣元年王钦若以上初临政谓平时百官叙进皆有常法乃为叙迁图以献冀便省览　仁宗闵积弊下明诏破拘挛之例以荐进人才革因循之法以旌别能否减任子之数设守宰之课
　　嘉祐考绩新书
　　庆厯二年正月癸亥诏提刑到阙令磨勘院具功过分三等上与省府判官转运使副中与大藩下与州郡用中丞贾昌朝之言也康定元年三月三司使郑戬请后转运使考课格以行殿最皇祐元年二月五日三司使叶清臣言朝廷谨庶狱置考课一司考提刑朝臣进退请命两制考转运使分五等从之陈升之又上选用责任考课三法嘉祐二年七月二十一日辛夘命翰林承防孙抃中丞张升磨勘转运提刑课绩诏常以中丞学士典领五年六月辛未命胡宿赵槩六年八月丁丑诏曰先王考绩之法见于经朕以诸路刺举之官未有法考其贤否比令有司详议考校课绩之法以嵗满所上功状定其殿最为上中下三等用唐考功四善之法考行实而升黜之又择左右可信之良使典治之以新书布天下【一云令考校课绩院以所定条目行之】治平三年六月知磁州李田再考在劣等监淄州税初嘉祐六年立考课法坐考劣降自田始四年八月知潭州王宰以课绩优奬谕赐帛十一月十二日丁亥神宗手诏令考课院详定考课县令法熙宁二年五月定考校知县县令课法分上中下三等三年七月十八日诏中书门下考察内外官置簿记功过嵗终升黜之　绍兴三十二年孝宗即位十一月丙申诏帅臣监司具部内诸州治行臧否以闻乾道二年四月己亥三年八月癸亥诏经筵给舍讨论祖宗考课法淳熙七年二月诏改官定八十员之额八年闰三月辛巳复命监司帅臣嵗以所部郡守臧否来上皆着事实考察不公者御史劾之初元祐二年三月己亥诏改官嵗以百人为额【孝宗磨厉人才搜举事庸郎陟郡劳台登县绩武优转级职待有勲】　苏绅陈便宜八事言选人条约太严旧制三人保者得迁京官今则五人旧转运提刑率当三人今止当一人旧大两省官嵗举五人今则举三人陞朝官举三人今则举一人旧不以在任及所统属皆得奏举今则须在任及统属后知州视属邑多少裁定其数又常参官不许荐士　志仁宗尤以选人迁京官为重虽有司引对法当与帝亦省察当否乃可之【增四考为六考増举者四人为五人非本部无辄举又増县令举主至三员】治平间贾黯言吏部奏举磨勘选人未引见者至二百五十余人方天圣中法尚简选人以四考改官诸路使者荐部吏数未有限而台阁常参官常任知州通判者虽非部吏皆得荐时改官者嵗才数十其后条约渐繁然磨勘应格者不越旬日即引对未有待次者皇祐中始限监司奏举之数其法益密而待次不减六七十人今才十年而多至三倍向法疎而数省今法密而数增在荐吏嵗限定员务充数而已明年诏嵗举京官以三分率之一分举职官有举者三人任满选如法蔡抗言嵗举无虑千九百员可罢知杂御史观察使以上嵗得举官法从之【三年五月甲子】自是举官之数弥省矣　纪治平二年四月辛丑诏监司知州荐所部吏嵗限定员不问能否一切取足自今务在得人不必充所限之数三年十月丁亥诏礼部三嵗一贡举【元年十月丙申诏中外近臣监司举治行素着可备升擢者各二人】
　　绍兴举荐按察四条
　　绍兴二十九年五月十六日己巳左仆射沈该等请效元祐宰臣司马光陈请举按官吏八条令监司郡守按察所部官吏其举荐四条一曰仁恵二曰公直三曰明敏四曰防谨按察四条一曰苛酷二曰狡佞三曰昏懦四曰贪纵州举之监司监司举之朝廷监司按察知州军通判路分都监以上知州军通判按察兵职曹官以上及诸县令丞以申监司　乾道七年六月十九日右正言许克昌奏日者命台谏两省以上以四条荐建隆二年命翰林学士常参官举幕职令録一人职令用举主始此　开宝三年命翰林学士及升朝官举升朝一人选人用举主改官始此　祥符三年诏内外所举幕职州县官须经三任六考限考受荐始此　天禧元年诏两省五品以上嵗举京朝官五人升朝官举三人荐举限员始此　三年中书言举充朝官者举主及五人即以名闻举主用五人始此　天圣二年非通判以上不得举官非见任属吏不得受荐而举主须用职司【有转运制置发运提刑劝农使二人若止一人则用常参官二人保举】　元符二年每嵗分上下半年奏举　开宝三年三月壬寅诏贡士十五举以上并赐出身仍勿为例此初行进士特奏名思例　元祐元年八月上官均言嘉祐四年以后系特奏名者才数十人自治平至熙宁三年止有百余人自熙宁六年至今每次推恩入仕不减四五百人　元丰八年系第四等以上者四百余人
　　麟题信厚之族章叙于内鹭羽羣飞之贤夷仪于外丰芑燕翼之仁棫朴作人之夀　薪有芃棫河无伐檀鱼罩驹维英收俊揽　天庥地涵　拔竒取异　翘
　　车贲帛　任良服官　涣爵般秩　振鹭之声充庭鸿鸾之党渐阶　豪杰林立谋猷川行　披华发辉　舒翘英

　　玉海卷一百十八
<子部,类书类,玉海>
　　钦定四库全书
　　玉海卷一百十九
　　宋　王应麟　撰
　　官制
　　官名
　　论语撰考云黄帝受地形象天文以制官伏羲已前虽有三名未必具立官位至黄帝名位乃具
　　黄帝官名
　　史记官名皆以云命为云师　左传文八年注缙云黄帝时官名
　　少皥氏官名　炎帝太皥氏　颛顼官名
　　左昭十七年秋郯子来朝公与之宴昭子【叔孙】问焉曰少皥氏以鸟名官何故也郯子曰吾祖也我知之昔黄帝以云纪故为云师而云名【注黄帝姬姓之祖也黄帝受命有云瑞故以云纪事百官师长皆以云名号缙云氏盖一官也　应劭曰黄帝受命有云瑞故以云纪事也故春官为青云夏官为缙云秋官为白云冬官为黒云中官为黄云正义服防注同　张晏曰黄帝有景云之应　史记正义黄帝置五官见后】炎帝氏以火纪故为火师而火名【注炎帝神农氏姜姓之祖也亦有火瑞以火纪事名百官　应劭曰春官为大火夏官为鹑火秋官为西火冬官为北火中官为中火服防注同　张晏曰有火星之瑞】共工氏以水纪故为水师而水名【注共工以诸侯覇有九州在神农前太皥后受水瑞以水名官服防曰春官为东水夏南秋西冬北中官为中水】大皥氏以龙纪故为龙师而龙名【注大皥伏羲氏风姓之祖也有龙瑞故以龙命官应劭曰春官为青龙夏官为赤龙秋官为白龙冬官为黒龙中官为黄龙服防注同　张晏曰神龙负图而至春秋正义曰此皆虚而不经　少皥不以五方名官焉知彼四代皆以四时五方名官焉】我髙祖
　　少皥挚之立也鳯鸟适至故纪于鸟为鸟师而鸟名鳯鸟氏厯正也【注鳯鸟知天时故以名厯正之官正义厯正主治厯数主天时之官】鸟氏司分者也【鸟燕也以春分来秋分去】伯赵氏司至者也【伯赵伯劳也以夏至鸣冬至止】青鸟氏司启者也【青鸟鸧鷃也以立春鸣立夏止】丹鸟氏司闭者也【丹鸟鹜雉也以立秋来立冬去入大水为蜃上四鸟皆厯正之属官正义分至启闭立四官使主之鳯皇氏为之长】祝鸠氏司徒也【祝鸠防鸠也防鸠孝故为司徒主教民】瞗鸠氏司马也【瞗鸠王鸠也鸷而有别故为司马主法制】鸤鸠氏司空也【鸤鸠鴶鵴也鸤鸠平均故为司空平水土】爽鸠氏司寇也【注爽鸠鹰也鸷故为司寇主盗贼昭二十年齐晏子曰昔爽鸠氏始居此地】鹘鸠氏司事也【注鹘鸠鹘雕也春来冬去故为司事正义司事谓营造之事】五鸠鸠民者也【注鸠聚也治民上聚故以鸠为名　五官之名与曲礼同但司士为司事】五雉为五工正【注五雉雉有五种西方曰鷷雉东方曰鶅雉南方曰翟雉北方曰鵗雉伊洛之南曰翚雉正义贾逵云鷷雉攻木之工鶅雉搏埴之工翟雉攻金之工鵗雉攻皮之工翚雉设五色之工】利器用正度量夷民者也【雉夷也夷平也】九扈为九农正【注扈有九种也春扈鳻鶞夏扈窃秋扈窃蓝冬扈窃黄棘扈窃丹行扈唶唶宵扈啧啧桑扈窃脂老扈鷃匕以九扈为九农之号各随其宜以教民事　晏子春秋曰爽鸠氏始封此少昊氏之农正也】扈民无淫者也【注扈止也止使不淫放】自颛顼以来不能纪逺乃纪于近为民师而命以民事则不能故也仲尼闻之见于郯子而学之曰天子失官学在四夷【注于是仲尼年二十八圣人无常师正义厯正及司徒司空工农之属皆以后代之官所掌之事托言之言如今之此官也】
　　汲冡周书黄帝乃命少昊请司马鸟师以正五帝之官周礼疏易通卦验云天地成位君臣道生君有五期
　　辅有三名注三名公卿大夫政教君臣起自人皇之世至伏羲因之故文耀钩云伏羲作易名官者也论语撰考云云云　左传服防注春官为木正夏官为火正秋官为金正冬官为水正中官为土正髙辛氏因之　唐氏系表少昊氏以乌鸟名官以世功命氏【乌氏】
　　尧官名　六官
