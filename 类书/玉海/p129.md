<!-- { "loadSidebar": true } -->
　　淳化三年五月甲寅诏増修秘阁八月壬戌朔宴宰臣李昉以下于秘阁三馆与焉上作诗以美其事已而秘书监李至上表乞御制賛以光秘府上许之仍以六体亲书賛文并序及篆额刻石一本云阁成帝作賛赐之李至上表请以御制賛刻石秘阁帝以宰臣前已陈请又重违至意诏曰近以延阁载新万机多暇聊书賛咏以美成功遽览封章愿刋穹石垂于不朽良积厚顔其賛并序当亲书篆额以旌秘府
　　景德龙图阁賛　祥符瑞物阁賛【见总瑞】
　　景德二年四月戊戌上阅太宗御书于龙图阁作诗令近臣应制及命李宗谔作序庚子又作龙图阁賛示辅臣
　　祥符文宣王賛
　　祥符元年十月二十六日诏以纪号介丘观风广鲁以十一月朔旦幸曲阜县谒文宣王十一月戊午上服靴袍诣文宣王庙内外设黄麾仗孔氏家属陪列有司定仪止肃揖上特再拜又幸叔梁纥堂命刑部尚书温仲舒等分奠七十二子先儒暨叔梁纥顔氏上制賛刻石庙中复幸孔林以树木拥道降舆骖至文宣王墓奠拜诏加諡曰至圣文宣王祝文进署仍修葺祠宇给近便十户奉茔庙又诏留亲奠拜祭若翌日又遣吏书张齐贤等以太牢致祭赐其家钱三十万帛三百疋以四十六世孙同学究出身圣祐为奉礼郎近属授官及赐出身者六人又追封叔梁纥为鲁国公顔氏为鲁国大夫人伯鱼母开官氏为郓国大夫人先是诏有司检讨汉唐褒崇宣圣故事欲追諡为帝或言宣父周之陪臣周止称王不当加帝号故第増美名春秋演孔图曰孔子母感黒帝而生故曰圣荘子曰恬淡圣素王之道遂取以为称二年五月戊午以御制御书圣文宣王讃示辅臣六月丙午诏刻于石壁天禧五年六月己未国子监请以圣制賛及诏命洎近臣所撰十哲七十二贤賛镂版流传从之　又为周文宪王賛昭烈武成王賛　防要祥符二年五月戊午制文宣王賛示近臣十一月中书门下言欲依张齐贤向敏中王嗣宗等乞观御制文宣王武成王等賛及令丁谓等于庙堂宣示百官帝曰此但纪一时事何足于庙堂宣示宰臣王旦等言君父圣作臣子愿观未许旦等再三陈上许之翌日齐贤等奉表称谢　崇文目总集始于两庙賛文一卷式墓而荆棘自辟升堂而丝竹如闻【晏殊颂】
　　祥符礼选賛
　　太宗时邢昺尝纂礼选以献其后眞宗阅书禁中得其本作賛以示近臣　实録祥符三年五月乙巳上作礼选賛赐侍讲学士邢昺
　　祥符自戒箴　守官箴
　　祥符三年三月丁酉上谓王旦等曰朕自北鄙和好边陲无事然居安虑危未尝敢自逸毎为文以自儆置座右朝夕观之因出贵廪食吟轸田夫吟念农歌自戒箴守官箴以示旦等　御制五箴在后即此箴
　　祥符天书周伯星賛
　　三年十二月丁巳作二賛
　　祥符广孝泉賛
　　祥符四年二月甲子驾驻河中府观舜井赐名广孝泉修饰栏槛禁民慢防二井南北相连可秉炬而入史记所谓穿空旁出者也公府中井脉皆咸独此水甘美俗传饮者愈疾帝作賛记之又命王钦若作记改舜泉坊曰广孝坊五月于其侧建庙
　　祥符西岳眞君賛　景灵宫颂　南京颂
　　四年二月二十日作　景灵宫颂见祠宫　南京颂见铭类
　　大中祥符颂
　　祥符四年八月乙丒学士李宗谔请圣制左承天祥符门碑从之先是天书降即诏増葺宗谔以锡符之地当有圣作上谦逊乆之于是作大中祥符颂以宗谔所撰文刻于碑阴　元年四月丙戌御制景灵宫賛颂刻石祥符眞游颂　朝谒太清宫颂　元符观颂
　　五年十二月乙酉作眞游颂示近臣七年七月【或作八月丁丑】制朝谒太清宫颂明道宫碑圣祖殿铭九年四月庚戌作元符观颂刻石天禧二年正月辛亥出元符观颂示辅臣　七年七月壬子修眞游殿本名延恩以圣祖临降因以题牓丁谓请御书殿额
　　祥符赐内侍箴
　　祥符六年三月甲戌上作内侍箴并注释赐都知阎承翰等大指以内懐只谨乃可事君其或轻率必当陷刑辟而失身茍能靖专无或放佚朕之望也监治军戎唯在甘苦一同临莅之务兼济奉使于外本自无威茍假朝廷之威人之奉尔盖为朝廷或不矜伐掌守礼度不自专輙常禀法制则外人见仍加钦重复命入对勿希旨勿附辨但存公平之道常持正直节俭忠直不为奢侈之事切思矫伪勿思迟迟尔有勤劳国家必以官报尔不求自至也承翰请刻石本省从之　庆厯中孙沔奏太宗着令式之文眞宗述箴规之训
　　祥符五箴　坐右文
　　赵湘判宗正寺时帝撰五箴自儆【一本云祥符二年撰】湘因言宗室风化所本宜有以训厉帝悦为撰宗室坐右铭【见上】三年三月丁酉上谓王旦曰为文自警置诸坐右
　　祥符太宗圣文神笔颂　六阁图书賛
　　六年正月庚戌诏曰太宗圣文冠古仙翰入神曩于临御之年爰徇众多之请眷中州之至广在胜境之相望幸降德音屡颁副本朕丕承若厉恭阅惟勤輙陈颂叹之辞冀申孺慕之感云云应诸路州军宫观寺院名山灵迹经赐太宗御书者件析以闻当降御制太宗圣文神笔颂刋石又赐王旦以下御制御书太宗圣文神笔颂龙图阁瑞物阁賛龙图阁六阁图书賛太宗御制御书目録龙图阁瑞物阁瑞寳目龙图阁书籍图画目响石铭太湖石铭共八轴并石本从所请也九年二月并玉宸殿记刋石寘诸翔鸾阁下癸卯召近臣观之
　　天禧元良箴　元良述　六艺箴
　　天禧二年八月甲辰立升王为皇太子癸丑上作元良箴七言十韵诗赐之又作七言诗二首分赐賔客【李廸】庶子【张士逊】以下三年九月二十三日丙子召宗室近臣对清景殿内出御制赐皇太子元良述六艺箴各一卷又赐承华要略十卷授时要録十三卷又以御览国史两朝实録太宗御集等书赐皇太子又作七言十韵诗赐宰臣防凖等遂宴于殿内十二月辛卯又以赐辅臣宫僚请降副本于资善堂以备观览　太子谢表曰为鹤禁之宠光耸瑶山之轨范　汉幄尧门爰増于礼秩汤盘武几遂着于格言润金璧以为辞并羲舒而宣曜
　　崇宁景灵宫賛　宣和文宣王賛
　　崇宁元年四月十二日建景灵宫成作賛　宣和四年正月制文宣王賛
　　绍兴宣圣賛　七十二贤賛
　　绍兴十四年三月十八日己巳幸太学览唐明皇及太祖眞宗祖考所制賛文命有司取从祀诸賛悉録以进二十四日乙亥御制御书宣圣賛命掲于大成殿刻石朌诸路州学上谓辅臣曰唐明皇作賛斥先圣名非是闶曰尤见圣学高出帝王之上二十五年又制七十二贤賛亲札刋石朌降焉二十六年十二月戊午廷绅请朌诸州郡学校从之　宣圣賛曰志则春秋道由忠恕贤于尧舜日月其誉
　　隆兴御制賛
　　元年七月御制御书大士賛赐天竺寺八月二十二日御制賛诵赐宗杲　光尧御制盘松賛康寿殿生芝草光尧制賛云履正懐冲
　　乾道御制苏轼文集賛
　　乾道元年闰正月御制苏轼集賛其序曰成一代之文章必能立天下之大节賛曰手抉云汉斡造化机气髙天下乃克为之猗嗟若人冠冕百代忠言谠论不顾身害云云敬想高风恨不同时掩卷三叹播以声诗选德殿书赐苏峤　先是有诏赠轼太师
　　绍熙瑞芝賛【诗】
　　元年四月乙酉宣示宰臣以慈福宫瑞芝图及寿皇御制賛上御制诗及高宗御制瑞芝賛寿皇御制诗付史馆
　　淳祐圣贤十三赞
　　万几余闲博求载籍推迹道统之传自伏羲迄于孟子凡达而在上其道行穷而在下其教明各为之賛　元年孟春祗谒先圣赐国子监宣示诸生　【伏羲　尧舜　禹　汤文　武　周　孔　顔曽　子思　孟子】
　　宝祐字民训
　　四年三月二十五日丙辰御制字民训尔等服劳州县始获脱选通籍信难矣学制为尤难其律已必廉否则墨其养民必惠否则暴其听讼必公否则私其涖事必勤否则怠往即乃封只若予训邑有善状朝彻夕闻表用有先朝故典在昔子路以治蒲为难夫子诲之以恭寛温恕之理三年而政成朕之言夫子之遗意听之毋忽四月六日丁卯令吏部书于改官印纸閤门引见日宣示














　　玉海卷三十一
　　钦定四库全书
　　玉海卷三十二
　　宋　王应麟　撰
　　圣文
　　御制论
　　魏文帝典论
　　隋志儒家典论五卷魏文帝撰【唐志同　隋志有一字石经典论一卷】文帝初在东宫着典论诗赋百余篇集诸儒于肃成门讲论大义以素书饷孙权又以纸写一通与张昭　明帝太和四年二月戊子刻石于庙门之外及太学与石经并以示来世【以孙权不服班太宗论于天下明示不愿征伐也】　着太宗论夲纪注载典论自叙　魏志注引典论　文选载论文
　　唐高宗股肱论
　　显庆二年六月上制元首前星维城股肱诫次着股肱论令许敬宗注释名曰天训
　　唐宗周易大衍论
　　志宗作周易大衍论三卷
　　祥符勤政论　俗吏辨　祥瑞论
　　祥符五年八月丙午眞宗作勤政论俗吏辨示近臣曰近闻中外议论以朝廷当总览大事斥去小务以黙为上德以简易为圣治故能恢至静之化逃苛酷之议且王者心稍自逸人即受弊若宴居中禁为乐终日忽在予之责之难外有机务虽可属于攸司内有心志其何检于放逸且邦家之事刑政而已政令一出为安危之基刑辟一施有死生之法人以为小吾以为大小务不亲必倦于大政大政一倦孰思于永图又当谨之于始制之于后向所谓黙者谓无嗜好简易者谓无滋苛卓异乎不事其事独乐其乐者也又古人受命于帝庭制治于官次夙夜匪懈不得啓处及乎晋室始尚清谈放逸有高士之名勤劳得俗吏之目居官莅职当昼而忘飡宵而忘寝功名有所立富贵不为泰则小人以为俗吏国家以为荩臣也宰相等咸请圣制出示朝堂从之　长编五年八月丙午上作祥瑞论勤政论俗吏辨赐辅臣人一本因曰始闻中外有议及朝廷崇奉祥瑞躬亲细务者故着此以晓之辅臣请于朝堂宣示百官诏听近臣就中书缮写丁谓请于国学刻石从之十月庚戌国子监孙奭等言国学先许以圣制祥瑞勤政论俗吏辨三篇刻石望特赐宸翰从之【七年四月己巳百官观于国子监】　祥瑞论大指谓明王有丕祥而只畏中人覩嘉应而侈泰是以春秋不书其事然神只亦以祖宗之烈当钦承而宣布之若恃休祺而自肆固宜戒也
　　祥符崇儒术论　为君难为臣不易论
　　祥符五年十月辛酉眞宗以崇儒术为君难为臣不易二论示王旦等先是龙圗阁学士陈彭年等因奏对上谓之曰儒术汚隆其应甚大国家隆替何莫由斯故秦衰则经术道息汉盛则学校兴行其后命歴迭改而风教一揆有唐文物最盛朱梁而下王风浸微太宗丕变弊俗崇尚斯文朕获绍先业谨遵圣训礼乐交举儒术化成实二后垂之所致也又曰为君之难由乎听受臣之不易在乎忠直其或君以寛大接下臣以诚明奉上君臣之心皆由于正直而行至公相遇此天下之达理先王之成宪犹指诸掌孰谓难哉彭年曰陛下圣言精诣足使天下知训伏愿躬演睿思着之篇翰顷之以二论示彭年复请示辅臣旦等因请赴国子监刻石从之
　　祥符解疑论
