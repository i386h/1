<!-- { "loadSidebar": true } -->
　　阙左悬登闻鼓以达寃人　水经注阙右置登闻鼓以纳谏【通鉴神防四年十月】　唐防要显庆五年八月有人赍鼓于朝堂诉上令东都置登闻鼓嘉石西京亦然六典大明宫东朝堂置肺石西朝堂置登闻鼓【按通典隋文帝已甞置鼓唐诏令云太宗建登闻鼓】垂拱元年二月敕朝堂登闻鼓肺石不须防守令御史台受状为奏　裴谞传徳宗时【大厯十四年六月己亥朔】朝堂别置三司决庻狱辨争者辄撃登闻鼓谞上疏于是悉归有司宋朝国初曰鼓司景徳四年五月改登闻鼓院【虽一猳豚之失犹得以闻况大于此乎】中兴置院于阙门之前
　　晋石鼓
　　张华传呉郡临平岸出一石鼓【九域志云武帝时】槌之无声华曰取蜀中桐材刻为鱼形扣之则鸣矣如其言声闻数里　水经沔水注晋太康中得鸣石于此水撞之声闻数里
　　晋谏鼓
　　元纪太兴元年六月戊戌初置谏鼓谤木
　　唐三鼓
　　六典武库令军鼓之制有三一曰铜鼓二曰战鼓三曰铙鼓【注世本曰巫咸作鼓铜鼓盖南中所制】金之制四錞镯铙铎　官志卫尉卿祭祀朝防供羽仪节钺金鼓　礼志讲武都外大将立旗鼓之下六军各鼓十二钲一大角四鼓三严
　　唐节鼓
　　乐志【见钟类又见鼓吹】清商伎有节鼓一　通典状如博局中开员孔适容其鼓撃以节乐【隋志不知谁所造】　宋志节鼓赋云口非节不咏手非节不拊所从来逺矣
　　唐桴鼓
　　志张文收燕乐有毛员鼓连鞉鼓桴鼓贝皆二每器工一人
　　唐铜鼓
　　志天竺伎有铜鼓羯鼓都昙鼓毛员鼓高丽伎有腰鼓齐鼓檐鼓龟头鼓龟兹伎有答腊鼓侯提鼓鸡娄鼓安国伎康国伎有正鼓和鼓　水经注赫连铸铜为大鼓以金饰之
　　唐羯鼓
　　志宗好羯鼓而宁王善吹横笛帝甞称羯鼓八音之领褏诸乐不可方也盖本戎羯之乐其音太簇一均龟兹高昌疏勒天竺部皆用之其声焦杀特异众乐　通典羯鼓正如漆桶两头俱击出羯中亦谓之两杖鼓艺文志南卓羯鼓录一卷【书目防昌中撰述鼓曲故事多开元天宝时曲】
　　唐驾鼓
　　见狩田礼
　　唐方鼓
　　大周正乐曰方鼓大厯元年司马滔进广平乐兼此鼓以应黄钟一均声
　　干徳铜鼓【淳化景徳】
　　干徳四年四月辛亥南蛮进铜鼓以请内附七月丁丑溪州刺史田思迁以铜鼓来贡【一本并作二年当攷】兴国三年五月丁亥广州献铜鼓一淳化元年七月南丹州刺史洪皓贡铜鼓三　景徳元年四月癸酉象州贡铜鼓高一尺八寸阔二尺五寸旁有四耳衘环镂人骑花蛤椎之有声【来賔县民获之至是来上】
　　景祐三鼗　晋鼓　建鼓
　　景祐广乐记云先是臣祁建言建鼓初不考击又无三鼗于是敕臣元等详求典故二年七月甲辰臣等上言建鼓四今乐局皆具而不击别设四散鼓击之干徳四年尹拙上言散鼓于古无文去之便时虽可之而于今仍在又雷鼓灵鼓路鼓击之不成声而雷鼗灵鼗路鼗缺而未制宜作诸鼓使击考有声创为三鼗播之以通三鼓罢四散鼓如干徳诏书从之建鼓植县四隅皆有左鞞右应随月建依律吕之均击之诏可其奏照等更以殿庭备奏四隅建鼓既随月协均无以节乐而周官晋鼓应施用遂依旧法制焉于是县内始有晋鼓矣照废散鼓止以晋鼓一靣应节又旧建鼓四架并左鞞右应共十二靣设于宫县而不击照乐以建鼓与镈钟相应考击又旧乐雷鼓两架各八靣用一人击照别造雷鼓每靣各一人椎鼓又令三人揺鞉以应之　实录二年七月甲辰脩撰乐书所言雷鼓灵鼓路鼓建鼓并应考击其县内散鼓准干徳四年诏废不用【未几照所建白皆罢】元丰二年七月十二日戊寅详定朝防仪注所言周礼以晋鼓鼓金奏今乐架四隅设建鼓相传不击别施散鼓代之干徳中尹拙奏去散鼓而乐工积习遂不能罢李照又请别作晋鼓以为乐节未几照所建白亦罢请去散鼓设晋鼓以鼓金奏宫架设鼗为乐节从之五年正月叶防请以晋鼓节金奏二十五日杨杰详定从之
　　皇祐新制晋鼓
　　仁宗甞曰钟磬之音未合古法其集两制太常与知音者攷定其当既而议者各矜所习久而不决上乃命各为钟律以献又新作晋鼓三牲鼎鸾刀以补礼器之缺御崇政殿召辅臣谏官宗室御史省府推判临视之时皇祐五年九月十九日乙酉也　元丰二年七月十二日详定仪注所言请乐架内设晋鼓以鼓金奏设鼗以为乐节从之国朝雅乐登歌有节鼓一建鼓四雷鼓二武舞鞉鼓二雅相二太庙改雷鼓用路鼓
　　绍兴郊祀鼓吹
　　绍兴十二年五月太常言郊祀仗内鼓吹八百八十四人今乐工全缺乞下三司差拨从之鼓吹用钲鼓铙角觱篥管笛等昼在仗内导驾夜在警场奏
　　严
　　杂乐器【竹　匏土　木】
　　八音乐之器而乐非器也君子知乐之情以制器工师因乐之器以考音
　　伏牺箫
　　通礼义纂伏牺作箫十六管风俗通舜作箫其形参差象凤翼十管长尺二寸
　　黄帝十二箫
　　文选长笛赋十二毕具黄钟为主注吕氏春秋曰黄帝命伶伦为律伶伦制十二箫【今吕氏春秋作筒云　吹日舍少次制十二筒】听凤鸟之鸣以别十二律以比黄钟之宫故黄钟宫律之本也高诱曰六律六吕各有管故曰十二箫【笙赋注引吕氏春秋制十二筩　说文云筩断竹也】汉志曰云云述十二月之音气也【琴赋注引汉书亦曰十二箫当攷】
　　黄帝九寸管
　　五代防要周显徳六年正月枢密使王朴上疏夫乐作于人心成声于物声气既和反感于人心所假之物大小有数九者成数也是以黄帝吹九寸之管得黄钟之声为乐之端半之清声也倍之缓声也三分其一以损益之相生之声也十二变而复黄钟声之总数也乃命之曰十二律旋迭为均均有七调合八十四调播之于八音着之于歌颂宗周而上率由斯道自秦而下旋宫声废东汉虽有鲍邺兴之亦人亡而音息唐太宗用祖孝孙张文收考正雅乐而旋宫八十四调复见于时
　　黄帝笛
　　太平御览引史记曰黄帝使伶伦伐竹于昆谿斩而作笛吹之作凤鸣【当攷】
　　黄帝五音
　　吕氏春秋黄帝又命伶伦与荣猨铸十二钟以和五音
　　女娲笙簧　伊耆氏苇籥
　　见钟鼓类　世本女娲作簧【宋均曰黄帝臣也】隋志伊耆氏有苇籥之音
　　少昊乐器
　　通厯少昊作乐器
　　高辛氏壎箎
　　见乐类
　　世本暴辛公作埙苏成公作箎古史考云古有埙箎尚矣
　　舜箫　玉琯　凤箫
　　书下管鼗鼓合止柷敔笙镛以间鸟兽跄跄箫韶九成凤皇来仪隋志箫十六管长二尺舜所造【其形参差以象凤翼见风俗通】　说文笙十三簧象凤之身古者玉琯以玉舜
　　之时西王母来献其白琯前零陵文学姓奚于泠道舜祠下得笙白玉琯夫以玉作音故神人以和凤皇来仪昭华琯【见律厯】　风俗通汉帝时零陵文学奚景仲于
　　泠道舜祠下得玉管后人易之以竹【文选注引之】　徐景安乐书曰舜乐为箫韶九成凤皇来仪故制凤箫洞箫以彰徳也
　　舜柷敔　嘉祐登歌柷敔
　　书戛击鸣球云云合止柷敔注戞击柷敔所以作止乐上下合止乐各有柷敔疏郭璞云柷如漆桶方二尺四寸深一尺八寸中有椎柄连底挏之敔如伏虎背上有二十七鉏铻刻以木长一尺防之击柷之椎名为止戞敔之木名为籈【尔雅】乐之初击柷以作之乐之将末戞敔以止之柷敔之状汉礼器制度及白虎通马融郑李循其说皆然惟郭璞为详　礼小师掌教柷敔瞽蒙亦掌之注柷如漆筩敔木虎也　诗有瞽鞉磬柷圉王制天子赐诸侯乐以柷将之　三礼图柷郑注书云投椎其中而撞之宜从郑注敔全唐礼用竹长二尺四寸破为十茎于敔背横栎之　白虎通柷敔者终始之声　唐六典协律郎大祭祀飨燕奏乐于庭则升堂执麾以为之节举麾鼓柷而后乐作偃麾戞敔而后止
　　宋朝景祐二年九月辛巳朔李照言今太常所用柷四靣皆画时卉请易以青龙丹凤驺虞灵龟臝虫以配五方【撞击之法用康成之说】又与邓保信上铜方响五架诏教坊准其声以授诸器初照既定雅乐而声极下故又制燕乐之器欲写其声已而乐工以为不可施用罢之【实録广乐记云埙旧以漆饰敕令黄其色以其土音云】　嘉祐七年八月四日翰林学士王珪言今郊庙升歌之乐有金石丝竹匏土革而无木音夫柷敔以着乐之始终岂容有缺今祠明堂愿诏有司合八音之和礼官议堂上增置柷敔乙酉诏太常登歌用之九月辛亥大飨明堂
　　舜庙堂乐　宗庙礼
　　见乐类【舜】大防【乐】　周礼大司乐疏虞书云云是舜祭宗庙之礼
　　禹五音
　　见招諌类
　　夏籥
　　见乐类　仲尼燕居夏籥序兴疏谓大夏文舞之乐
　　殷管乐
　　祭义禘有乐而甞无乐疏曰春夏阳来似神之来故祭有乐秋冬阴象神之去故祭无乐然周礼四时之祭皆有乐殷则烝甞之祭亦有乐故那诗云庸鼓有斁万舞有奕下云顾予烝甞则殷秋冬亦有乐熊氏云殷秋冬但有管之乐又云烝甞全无乐【郊特牲殷人尚声涤荡其声乐三阕然后出迎牲】　唐志留进管弦记十二卷淩秀管弦志十卷【隋志作记】
　　汤礼乐器
　　郊特牲疏汤以制礼乐之器而得民心殷人尚梓是也【考工记云】
　　周南籥　籥
　　左传舞象箾南籥疏舞者所执刘谓南如周南礼籥师中士四人教国子舞羽龡籥【文王世子秋冬学羽籥　诗左手执籥　笙师注籥如篴三空　诗注六孔广雅七孔释文以竹为之长三寸】　籥章中士二人下士四人【吹籥以为诗章】掌土鼓籥【先郑注国之地竹后郑云人吹籥之声章疏云籥中吹诗雅颂谓之籥何得有国之地竹乎】中春龡豳诗祈年龡雅祭蜡龡豳颂【言王业所自始】
　　周孤竹管　箫管　颂箫　汉大予管
　　春官大司乐孤竹之管【竹特生者】阴竹【生于山北者】孙竹【竹枝根末生者】小师教鼓鼗柷敔埙箫管歌郑注司农云管如箎
　　六孔谓管如篴而小并两而吹之今大予乐官有焉疏案通卦验云箫长尺四寸广雅箫大者二十四管小者十六管有底三礼图箫长尺四寸颂箫长尺二寸广雅管象箫长尺围寸八孔无底【八孔误当从六】后郑引汉法大予乐官为况以不与诸家同　诗有瞽既备乃奏箫管备举笺箫编小竹管管如篴并而吹之　商颂嘒嘒管声　左传叔孙穆子曰伶箫咏歌及鹿鸣之三　三礼图云旧图雅箫长尺四寸二十四管【尔雅注二十三管】
　　周竽笙　埙箎　钟笙
