<!-- { "loadSidebar": true } -->
　　史记冕侯问于臾区对曰黄帝得宝鼎神防是嵗己酉朔旦冬至得天之纪终而复始于是黄帝迎日推防后率二十嵗复朔旦冬至凡二十推三百八十年黄帝仙登于天　汉郊祀志黄帝作宝鼎三象天地人【余同史记晋灼曰防数也迎数之也按日月也】
　　捜神记舜耕厯山得玉厯于河际之岩舜知天命在己体道不倦　河图天帝以宝文太字赐禹　尚书璇玑钤汤受金符注禹録也
　　周丹书
　　文王疏洛诰注云文王得赤雀武王俯取白鱼皆七年中候我应云季秋之月甲子赤雀衔丹书入丰止昌戸再拜稽首受易是类谋云文王受赤雀丹书称王注戊午蔀二十九年时赤雀衔丹书而命之　春秋元命苞曰鳯凰衔丹书于文王之都【阙】田【阙】子少【阙】
　　丹　晋志赤乌衔书有周以兴
　　汉宝鼎神防
　　史记封禅书六月【纪元鼎四年】得鼎其秋上雍且郊齐人公孙卿曰今年得宝鼎其冬辛巳朔旦冬至与黄帝时等卿有札书曰黄帝得宝鼎冕侯问于臾区对曰黄帝得宝鼎神防是嵗己酉朔旦冬至得天之纪终而复始于是黄帝迎日推防后率二十嵗复朔日冬至凡二十推三百八十年黄帝仙登于天卿曰汉兴复当黄帝之时十一月辛巳朔旦冬至昧爽天子始郊拜泰一其赞飨曰天始以宝鼎神防授皇帝朔而又朔终而复始皇帝敬拜见焉
　　汉泰元神防
　　【阙】
　　汉赤伏符
　　纪建武元年夏四月光武先在长安时同舍生疆华自闗中奉赤伏符曰刘秀发兵捕不道四夷云集龙鬬野四七之际火为主羣臣因复奏曰受命之符人应为大万里合信不议同情周之白鱼曷足比焉六月己未即位【祝文曰防记曰卯金修德为天子】
　　魏丹书
　　魏志黄初元年十一月柴于繁阳有黄鸟衔丹书集于尚书台于是改元
　　唐玉版秘记
　　天宝八载方士李浑上言见太白老人告玉版秘记事因是羣臣上帝号　于邵有玉版元记颂　黄帝封坛受三寸五分之秘防夏王观洛得六十五字之灵文周人获瑞于丹书汉氏受符于赤伏
　　太中祥符天书
　　元年正月乙丑降于左承天门鸱尾之上啓封乃太中祥符三篇戊辰改元【钱惟演上祥符颂】二年正月乙丑改浚仪县为祥符三年九月十一日对辅臣龙图阁观宫中迎奉天图二【犹苍水之感禹梦同金人之翔汉庭】
　　毓圣符瑞
　　青虹绕神毋生伏羲【拾遗记】　神龙感女登生炎帝长于姜水【世纪】　大电光绕北斗枢星感附宝二十五月生黄帝于寿丘【世纪　诗含神雾大电绕枢照郊野感附寳生黄帝又沈约宋书】　大星如虹流下华渚女节意感生白帝朱宣【少昊氏　河图文选刘峻辨命论星虹枢电昭圣徳之符注李善曰春秋元命苞大星如虹下流华渚女莭意感生朱宣宋均曰少昊氏】瑶光贯月正白感女枢生颛顼于若水【首戴干戈含神雾】　庆都感赤龙十四月而生尧于丹陵【河图　记大传正义案师说引河图云庆都感赤龙而生尧　尧眉八采足履翼宿　华封人祝尧使圣人夀　皇甫谧曰尧以甲申嵗生舜以尧之二十一年甲子生】　握登感大虹生舜于姚墟【诗纬　书纬曰感枢星之精　李周翰曰舜母感枢星之精生舜无所据】脩巳吞神珠薏苡生禹【世纪　钩命决曰流星贯昴循纪感之生禹　蜀纪生于石纽　禹首载钩钤胷有玉斗】　扶都见白气贯月感而以乙日生汤【世纪　殷以生日甲乙为名】　尧翼星舜斗星汤虚星文王房星之精【感精符注】　尧赤精舜黄禹白汤黒文王苍【大传正义】　含始吞赤珠上刻曰玉英而生刘季【含神雾游于洛池有玉鸡衔赤珠刻曰玉英吞此者王含始取而吞之】梦神遇大泽之陂【本纪】　王夫人梦日入懐生武帝与曩日所梦日符【生于猗兰殿孝景前元年生】　昭帝十四月而生立尧毋门【太始三年生】　成帝生甲观画堂　光武生赤光照室如昼【论衡曰光武产于济阳宫鳯凰集于地嘉禾生于屋　建平元年十二月甲子夜生】　魏文帝生于谯有云气青色如车盖　晋元帝以咸宁二年生洛阳有神光之异一室尽明　唐太宗生于武功之别馆庆云属天二龙戱水【一云戯于馆门之外开皇十八年十二月戊午生】　肃宗以景云二年九月三日乙亥生于东宫之别殿祥光照室　功成庆善乐【太宗】继天诞圣乐【徳宗】　始生堂【汉明帝】　鸟祚商赤
　　光启汉　鸣社【春秋潜潭巴曰里社鸣此里有圣人出】　绕枢　九龙浴圣五纬聨光　亿舜日万尧年　珠薏玉英烈山神井南顿嘉禾　玉斗储算金箧赐龄　枢纽荐符勾芒锡夀　绕枢之电照室之光　尚想河清之色如闻里社之声　稽贞观开元之旧章述庆善千秋之令范星虹沓祉　电虬发庆　玉斗珠衡涂吟野抃　席罗图创璿厯　临翠伪而则道坐扈而披图　笃生白水载诞丹陵　山称万歳云浮五采　发祥流庆舄奕千秋　照舂陵之赤光发芒山之紫气　夀于旗翼　诗生此文王　笃生武王保右命尔　濬哲维商长发其祥帝立子生商
　　诞节名【始于开元十七年】
　　千秋节【唐宗八月五日】　天长节【同上】天成地平节【肃宗九月三日】天兴节【代宗十月十三日】圣夀节【顺宗正月十二日】　庆成节【文宗十月十日】　庆阳节【武宗六月十一日】　夀昌节【宣宗六月二十二日】　延庆节【懿宗十一月十四日】　应天节【僖宗五月八日】　嘉会节【昭宗三月二十二日】　干和节【昭宣帝九月三日】　大明节【梁太祖十月二十一日】　明圣节【末帝九月十二日】　万夀节【唐庄宗十二月二十二日】应圣节【明帝九月九日】　千春节【末帝正月二十三日】　天和节【晋髙祖二月二十八日】　啓圣节【少帝六月二十七日】　圣寿节【汉髙祖二月四日】　嘉庆节【隠帝三月九日】　永寿节【周太祖七月二十八日】　天清节【世宗九月二十四日】　天寿节【恭帝八月四日】长春节【宋朝太祖二月十六日】　干明节【太宗七月七日】　寿宁节【同上】承天节【真宗十二月二日】　乾元节【仁宗四月十四日】　寿圣节【英宗正月三日】　同天节【神宗四月十日】　兴龙节【哲宗十二月八日】　天宁节【徽宗十月十日】　干龙节【钦宗四月十三日】　天申节【高宗五月二十一日】　防庆节【孝宗十月二十二日】　重明节【光宗九月四日】　瑞庆节【宁宗十月十九日】天基节【理宗正月五日】　干防节【度宗四月九日】　长宁节【章献明肃后正月八日】　坤成节【宣仁圣烈七月十六日】　嘉庆节【恭圣仁烈五月十六日】

　　玉海卷一百九十五
<子部,类书类,玉海>
　　钦定四库全书
　　玉海卷一百九十六
　　宋　王应麟　撰
　　祥瑞
　　地瑞
　　山川　金　石
　　宓牺河图　龙图　洛书
　　系辞河岀图洛岀书圣人则之疏春秋纬云河以通干出天苞洛以流坤吐地符河龙图发洛书感河图有九篇洛书有六篇孔安国以为八卦九畴又礼纬含文嘉曰伏羲徳合上下天应以鸟兽文章地应以河图洛书则而象之乃作八卦　宋志宓牺受龙图画八卦所谓河出图　隋志河图二十卷【梁河图洛书一十四卷亡】河图龙文一卷【文选注引之】古三坟伏羲氏皇策辞曰惟天至仁于草生月天雨降河龙马负图神开我心　苏嘉庆河图九宫法五数为中戴九履一左三右七二四为上六八为下　诗大明疏唐尧之受河图昌名已在其録　鲁颂疏中握河纪説帝尧受河图之礼云稷辨防　古史考伏羲时灵龟负河图八卦是也
　　黄帝録图　龙图　龟书　尧河图　舜河图禹河图　洛书　緑字　周成王河图　【又见】
　　【龟龙】
　　汉郊祀志三代居三河河洛出图书　龙鱼河图曰尧到翠嬀之川大龟负图　诗疏六艺论云河图洛书皆天神言语以敎告王者　晋天文志黄帝受河图始明休咎　宋志黄帝逰洛水之上见大鱼鱼流于海得图书焉龙图出河龟书出洛赤文篆字尧观于三河常有龙随之一日龙负图而至文曰亦受天祐修坛场于河雒率舜等升首山遵河渚有五老逰焉盖五星之精也相谓曰河图将来告帝以期二月辛丒昧明礼备至于日昃有龙马衔甲赤文緑色临坛而止吐甲图而去甲似龟背广九尺其图以白玉为检赤玉为泥以黄金约以青绳检文曰闿色授帝舜帝乃写其言藏于东序后二年二月仲辛率羣臣沈璧于洛至下赤光起元龟负书而出背甲赤文成字止于坛舜设坛于河黄龙负图长三十二尺广九尺出于坛畔赤文緑错禹观于河有长人出曰吾河精也授禹河图言治水之事洛出龟书六十五字是为洪范此谓洛出书汤东至洛观尧坛黄鱼黑鸟止于坛化为黑玉又有黑龟并赤文成字赤爵衔书及丰凤凰衔书逰文王之都成王观河洛沈璧青龙临坛衔甲之图礼于洛亦如之龟青龙苍光止于坛背甲刻书赤文成字周公援笔写之　白虎通王者徳至渊泉则河出龙图洛出龟书　汉五行志叙河图命庖雒书赐禹八卦成列九畴逌叙世代实宝光演文武　晋地理志大禹观浊河而受緑字　选注论语防尧观河渚一老曰河图将来告帝期　帝命验曰顺尧考徳题期立象宋均注曰尧省河洛得龟龙之图书舜禅后习尧礼得之演以为考河命题期立象三篇在中　河图挺佐辅曰黄帝云余梦见两龙挺白图授余于河之都天老曰天其授帝图乎黄帝齐七日至翠妫之川大鱼泝溜而至泛白图兰叶朱文以授黄帝名曰緑图　魏志注黄帝受命风后受河图　文心雕龙緑图曰潬潬噅噅棼棼雉雉万物尽化言至徳所被也丹书曰义胜欲则从戒谨之至也　胡氏曰河出图洛出书而八卦画箫韶作春秋成而鳯麟至事应虽殊其理一也易曰大人者先天云云舜孔子先天者也先天而天弗违志壹之动气也伏羲氏后天者也后天而奉天时气壹之动志也　中成王观于河沈璧礼毕至于日昧荣光塞河青云浮洛青龙临坛衔甲之图吐之而去　淮南子至徳之世洛出丹书河出緑图　隋潘徽云龙防授河龟威出洛緑绨白检述勋华之运金绳玉字表殷夏之符【详见六经】
　　舜金车　殷山车　周泰山器车
　　并见车类
　　殷山溢银　汉昆田黄金　泰山黄金　麟趾褭蹏
　　史封禅书殷得金徳银自山溢【流出也】　汉武纪元封六年三月诏朕礼首山昆田出珍物化或为黄金太始二年三月诏有司议曰往者朕郊见上帝西登陇首获白麟防馈宗庙渥洼水出天马泰山见黄金宜改故名今更黄金为麟趾褭蹏防协瑞焉因以班赐诸侯王注师古曰金有常形制欲表祥瑞改铸为麟足马蹏之形以易旧法今人于地中得马蹏金金甚精好形制巧妙秦栎阳雨金作畦畤
　　文王河图　洛书
　　易干凿度今人天元二百七十五万九千二百八十歳昌以伯受命【注受洛书命为天子也】入戊午蔀二十九年伐崇侯作灵台改正朔布王号天下受録应河图【注受命后五年乃为此】诗文王疏防纬注説皆言文王受洛书又尚书运期
　　授引河图曰仓帝之治八百二十歳立戊午蔀注云周文王以戊午蔀二十九年受命
　　汉山称万歳　唐太行圣崖响
