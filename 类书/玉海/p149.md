<!-- { "loadSidebar": true } -->
　　欧阳生字和伯千乗人事伏生授儿寛寛授生子世世相至曾孙高为博士高孙地余为博士论石渠至歙八世博士　林尊事高为博士论石渠授平当陈翁生【当以明经为博士】由是有平陈之学翁生授殷崇为博士当授朱普为博士　桓荣受朱普学章句四十万言浮辞过实荣入授显宗显宗师事博士桓荣学通尚书【世祖受尚书于许子威】减为二十三万言子郁复删省定成十二万言由是有桓君大小太常章句【荣世相传授代作帝师】　建宁初诏太傅三公选通尚书桓君章句者三公举杨赐侍讲华光殿　杨震受于桓郁　张酺事荣　丁鸿从荣明章句善论难为都讲　牟长习欧阳拜博士着録万人着尚书章句皆本之欧阳氏俗号牟氏章句　宋登教授数千人　尹敏初习欧阳后受古文　张奂事朱宠学欧阳尚书初牟氏章句浮辞繁多【注牟卿受书于张堪为博士】有四十五万余言奂减为九万言　杜乔治欧阳　徐穉学欧阳　鲍永习之
　　大夏侯都尉【名】从济南张生【张生受尚书于伏生】族子始昌始昌胜胜又事蕳卿【儿寛门人】胜从始昌又从欧阳氏问为学精熟所问非一师宣帝时迁太子太傅受诏撰尚书论语説赐黄金百斤【师古曰解説其意若今义疏也志论语鲁夏侯説二十一篇】　孔霸事胜为博士周堪事胜论石渠经最高堪授牟卿为博士及许商覇子光亦事牟卿由是有孔许之学商门人炔钦为博士　宋意父京张子隽贾逵以大夏侯教授　牟融习大夏侯　吴良习大夏侯学通师法经任博士
　　小夏侯胜传从兄子建建师事胜又事欧阳高左右采获又从五经诸儒问与尚书相出入者牵引以次章句具文饰説胜非之曰建所谓章句小儒破碎大道建亦非胜为学疎畧难以应敌建卒自颛门名经　张山拊事建为博士论石渠授李寻郑寛中张无故秦恭【近君】假仓无故善脩章句恭增师法至百万言仓论石渠寛中以博士授太子由是有郑张秦假李氏之学恭授冯宾为博士　蓺文志说五字之文至于二三万言注桓谭新论云秦近君能説尧典篇目两字之説至十余万言但説曰若稽古三万言　中兴王良习小夏侯
　　古文　周防荐补博士　杨伦特召博士　晋太兴初尚书郑氏古文孔氏置博士
　　儒林传儿寛又受业孔安国初见武帝语经学上曰吾始以尚书朴学弗好及闻寛説可观乃从寛问一篇欧阳大小夏侯氏学皆出于寛　后贾逵传肃宗好古文尚书逵数为帝言古文与经尔雅诂训相应诏令撰欧阳大小夏侯尚书古文同异逵集为三卷帝善之复令撰齐鲁韩诗与毛氏异同并作周官解诂建初八年乃诏诸儒各选高才生受古文尚书逵着经义诂及论难百余万言学者宗之【儒林传扶风杜林古文同郡贾逵作训马融作郑注解由是古文遂显】　舆服志永平二年乘舆服从欧阳氏説公卿以下从大小夏侯氏説【元初六年以欧阳家説更六宗祠】　隋志三家并立而欧阳最盛晋永嘉之乱欧阳大小夏侯尚书并亡【史记正义七録云三家至西晋并亡】　书正义欧阳夏侯谓父族四母族三妻族二【尧典九族】欧阳大小夏侯说皆云在六者之间助隂阳变化【舜典六宗】　诗正义异义九族今礼载尚书欧阳说云九族乃异姓有亲属者父族四母族三妻族二古尚书说上从髙祖下至孙凡九皆为同姓类上帝尚书夏侯欧阳说以事类祭之就南郊【月令疏引异义云今文欧阳说古尚书说云云】　周礼疏夏侯欧阳说其罚百率古文尚书说百锾　正义按史记秦时焚书伏生壁藏之后求其书亡数十篇独得二十九篇以教于齐鲁之间而云口以传授者盖传教既久诵文则熟又言裁二十余篇意以为少之辞又二十九篇自是计卷若计篇则三十四去泰誓犹有三十一刘歆云泰誓后得别録云武帝时民得于壁内献之【隋志伏生口传二十八篇又河内女子得泰誓一篇】三统厯引武成粤若来三月武王燎于周庙刑法志引泰誓立功立事皆今文也
　　尚书大传
　　汉蓺文志传四十一篇【即大传也】　隋志大三卷郑注【崇文目同】顾彪撰音二巻伏生作尚书四十一篇授同郡张生张生授千乘欧阳生　唐志伏胜注大传三卷又畅训一卷【旧唐志尚书畅训三卷防胜注】　中兴书目按郑康成序云盖自伏生也伏生为秦博士至孝文时年且百嵗张生欧阳生从其学而授之音声犹有讹误先后犹有差舛重以篆之殊不能无失生终后数子各论所闻以己意弥缝其阙别作章句又特撰大义因经属指名之曰刘向校书得而上之凡四十一篇至康成始诠次为八十三篇　经典序録尚书大三卷伏生作　大传篇目有九共帝告嘉禾揜诰之类虞传有九共引书曰予辩下土使民平平使民无傲殷传有帝告引书曰施章乃服明上下又大云子夏读书毕见夫子夫子问何为于书对曰书之论事昭昭如日月之代明离离如参辰之错行【礼记周礼注疏白虎通文选注多引大】　史记厥恊六经异索云如尚书大　刘向賛鸿范论发明大着天人之应　后汉五行志五行注称郑曰皆出注大也　郎顗传尚书洪范记曰月行中道移节应期徳厚受福重华留之　晋五行志汉文帝时虙生创纪大　周礼疏书曰者是济南伏生书文王制疏伏生书有虞夏　玉藻疏唐云古者有命民有餙车骈马衣锦　诗疏尧典平章百姓书作辩章平辩义通【又引殷】书正义引伏生书【西伯戡黎引伏生书传云】书序伏生口以授裁二十余篇伏生以舜典合于尧典益稷合于臯陶谟盘庚三篇合为一康王之诰合于顾命释文曰即马郑所注二十九篇疏泰誓本非伏生所武帝世始出而得行史因以入于伏生所之内故云二十九篇尧典臯陶谟禹贡甘誓汤誓盘庚高宗肜日西伯戡黎微子牧誓洪范金縢大诰康诰酒诰梓材召诰洛诰多方多士立政无逸君奭顾命吕刑文侯之命费誓秦誓凡二十八篇加泰誓为二十九【古文增多二十五篇大禹谟至冏命　复出五篇】　儒林秦时伏生壁藏汉定求其书亡数十篇独得二十九篇教于齐鲁之间孝文诏太常使掌故晁错徃受之注师古曰卫宏定古文尚书序云伏生老不能正言言不可晓使其女言教错齐人语多与颍川异错所不知凡十二三畧以其意属读而已【史记汉定天下伏生求其书亡数十篇独得二十九篇以教于齐鲁之间掌故朝错受之　何比干学于错】
　　尚书中候
　　隋志尚书中候五卷郑注梁有八卷今残缺　正义郑注中候依运斗枢以伏牺女娲神农为三皇又云五帝帝鸿金天高阳高辛唐虞氏【六人名五帝】　诗正义中苗兴称尧受图书已有稷名在録　中合符后云云握河纪说尧考河命说舜契握云云云洛予命云天乙在亳东观于洛我应云云稷起云苍耀稷生感迹昌【南齐志引仪明篇】
　　汉中文尚书
　　刘陶明尚书春秋为训诂推三家尚书【夏侯胜建欧阳和伯】及古文是正文字七百余事名曰中文尚书
　　汉尚书杂记
　　后儒林周防受古文撰尚书杂记三十二篇四十万言　张奂学欧阳着尚书记难三十余万言
　　汉郑书赞
　　正义郑书赞云我先师棘子下生安国亦好此学卫贾马二三君子之业又云孔子乃尊而命之曰尚书【选序名故谓之赞】　艺文志注师古曰郑序赞云后又亡其一篇　书正义郑注书序舜典云入麓伐木注五子之歌云避乱于洛汭注征云征臣名又注禹贡引征云厥篚黄昭我周王又注咸有一徳云伊陟臣扈曰又注典寳引伊训云载孚在亳又曰征是三朡又注旅獒谓酋豪之
　　长
　　汉尚书正经
　　荀爽爽着礼易诗传尚书正经春秋条例又作公羊问及辨防　朱文公以诸篇本文为经而复合序篇于后
　　汉尚书
　　史通晋广陵相孔衍以为国史所以表言行昭法式至于人理常事不足备列乃删汉魏诸史取其美词典言足为镜者定以篇第纂成一家由是有汉尚书后汉尚书汉魏尚书凡为二十六巻　唐志杂史类孔衍汉尚书十巻后汉尚书六卷汉魏尚书十四卷【隋志杂史魏尚书八卷孔衍撰梁十卷】
　　书畧説
　　礼大行人疏按书畧説云天子太子年十八授孟侯【诗正义引之】孟侯者四方诸侯来朝迎于郊或可逺郊劳使世子为之是以孝经注亦云世子郊迎郊迎即郊劳也彼虽据夏法周亦然　玉藻疏按书畧説云祀上帝于南郊即春迎日于东郊　王制疏【见学类】　檀弓疏周以至动殷以萌夏以芽　公羊疏书畧説
　　魏尚书释问
　　隋志魏侍中王粲尚书释问四卷【唐志四卷王粲问田琼韩益正】王肃尚书驳议五卷【唐志云释驳】义问三卷郑王肃及晋博士孔晁撰【唐志王肃孔安国问答三卷顾欢百问一卷巢猗百释三卷】尚书释问一卷虞氏撰　诗正义引王肃注
　　晋集解尚书
　　隋志东晋李颙集解尚书十一卷【唐志云集注】尚书新释二卷宋姜道盛集释尚书十一卷【唐志云集注】　经典序録李颙注十卷姜道盛集解十卷范集解十卷　正义李颙集注尚书于伪泰誓引孔安国　南史孔子祛着尚书义二十卷集注尚书三十卷
　　梁尚书大义
　　隋志尚书大义二十卷梁武帝撰【梁主言本有两泰誓兼而存之古文伐纣今文观兵时事】　唐志任孝防古文大义二十卷
　　唐二十五家书
　　艺文志经録二曰书类二十五家三十三部三百六卷始于古文孔安国注释有谢沈王肃范李颙姜道盛郑吕文优王度有孔安国古文伏胜大畅训刘向洪范五行论马融义疏有伊説巢猗费甝蔡大宝刘焯顾彪刘炫孔頴逹注逸篇则徐邈古文大义则任孝防音义则顾彪王俭王孔之问答王粲之释问顾欢巢猗之百问百释卫包之今文终于正义不着録者王元感纠缪穆元休洪范外陈正卿续尚书崔良佐演范四家二十卷　隋志三十二部二百四十七卷　崇文目七部八十一卷　中兴书目二十二家一百八十七卷【续目十二家二百六十六巻今所乃唐天宝所定之本】
　　唐尚书正义
　　志尚书正义二十卷国子祭酒孔頴逹太学博士王徳韶等奉诏撰四门博士朱长才苏徳融助教王士雄赵智覆审【书目云永徽四年长孙无忌等承诏刋定】　正义序古文经晚行隋初始流河朔其为正义者蔡大宝【三十卷】巢猗【三卷】费甝【十卷】顾彪【二十卷】刘焯【三十卷】刘炫【二十巻】诸公文义浅畧唯焯炫最详雅贞观十六年奉与长才等对敕使赵智覆审【颖逹因费甝义疏质其异同或存或去　隋书顾彪为秘书学士撰古文尚书义疏二十卷晋伊説义疏四卷亡　唐志刘炫述义二十卷　顾彪文外义一卷　南史张讥尚书义十五卷　崇文目又有广疏十八卷】
　　唐今文尚书　隋今字尚书
　　志今文尚书十三卷开元十四年【八月十四日】宗以洪范无偏无颇声不协诏改为无偏无陂天宝三载【七月】又诏集贤学士卫包改古文从今文【其蒨本仍藏书府】　隋志古文尚书十三卷今字尚书十四巻孔安国　释文孔氏用书写古文凡四十二篇亡【汩作至亳姑　虞书十六篇十一篇亡五篇存夏书九篇五篇亡一云夏书唯四篇马郑以五亡篇为商书　商书三十四篇十七篇亡十七篇存　周书】
