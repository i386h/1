<!-- { "loadSidebar": true } -->
　　谷高平是亮宿营处营东即八阵图也遗基略在崩褫难识　九域志防州八阵碛自然而成在江水之中中兴书目武侯八阵图一卷后人推演其法模为图今蜀中鱼复平沙上垒八石为行相去二丈凡六十四蕝世传亮所制也【苏氏曰自山上俯视百余丈凡八行六十四蕝　上圜不见凸凹处如日中益影耳就视皆卵石漫漫不可辨】薛氏曰图之可见者三在沔阳之高平旧垒【郡县志在兴元府西县东南十里武侯垒石门为图】一在新都之八阵乡【郡县志在成都府西县北十九里寰宇记在县北三十里牟弥镇李膺益州记云椎子闗北五里武侯八阵图土城四门中起六十四魁八八为行魁方一丈高三尺】一在鱼复永安宫南江滩水上【洞当中黄龙腾鸟飞折冲虎翼握机冲阵之法本诸葛武侯方圆牝牡冲方置车轮雁行之制】蔡氏曰八阵有二一在鱼复石碛迄今如故一在广都土垒今已残破不可考世风后握机文则鱼复图之注马隆八阵賛又握机文之注成都图经云八阵凡三在防者六十有四方阵法也在弥牟者一百二十有八当头阵法也在棊盘市者二百五十有六下营法也【南市一名棊盘市武侯阵营基】兴元志西县亦有之则八阵凡四　薛氏曰汉都肄已有孙呉六十四陈窦宪尝勒八陈击匈奴晋马隆八用八阵以复凉州陈勰持白虎幡以武侯遗法教五营士是则武侯之前既有八陈后亦未尝亡也今有马隆握竒图賛其传起于风后严从曰武侯所习风后五图也桓温云是常山蛇势徒妄言耳常山蛇者法出孙子谓之率然葢高直阵也　洪氏曰八阵魁六十有四重易之卦也却月魁二十有四作易之画也画起于圆而神故却月之形圆卦定于方以知故八阵之体方方居前而圆居后卦自画始方自圆生也壁门直袤曲折翼其旁则隂阳二物握竒则有虚一之象　孙子注【杜牧】数起于五而终于八今防州诸葛武侯以石纵横八行为方阵竒正之出皆生于此竒亦为正之正正亦为竒之竒彼此相用循环无穷也诸葛出斜谷以兵少但能正用六数今盩厔司竹园乃有旧垒司马以四十万步骑不敢决战葢知其能也【又引武侯曰水上之阵逆其流】殷芸小説于汉中积石作八阵图　太平御览诸葛亮军令曰连冲阵狭而厚也敌以来进持鹿角兵悉却在连冲后晋马隆依八阵图作偏箱车　通典后魏柔然犯塞刁雍上表采诸葛八阵之法为平地御寇之方　后周信州旧治白帝陆腾徙之于八阵滩北　李靖问对太宗曰六花阵法出何术靖曰臣所论本诸葛亮八阵法也杜甫诗功葢三分国名成八阵图　苏轼诗平沙何
　　茫茫彷佛见石蕝纵横满江上嵗嵗沙水齧孔明死已久谁复辨行列神兵非学到自古不留诀至人心已悟后世徒妄説　苏氏曰司马法曰五人为伍五伍为两万二千五百人而为军二百五十取三焉而为竒其余十以为正四竒四正而八阵生焉夫以万二千五百人而均之八阵之中宜其有竒而不齐者是以多为之曲折以尽其数以极其变钩聨蟠屈各有条理故三代之兴治其兵农军赋皆数十百年而后得志于天下自周之亡秦汉阵法不复三代其后诸葛犹识其遗制以为可用
　　魏圜阵
　　魏志田豫征代郡北虏以骑击之豫以车为圜阵弓弩持满于内胡不得进遂舍而去
　　晋八阵图
　　马隆依八阵图作偏箱车李靖问对晋马隆讨凉州亦是依八阵图作偏箱车马隆八陈賛正陈
　　天陈　地陈　风陈　云陈【自太公范蠡以来风云无定形所以附天地】竒兵　飞龙　翔鸟　地蟠　虎翼【合而为一离而为八】游军　金革　鞉鼓　麾角　兵休
　　晋却月阵
　　通鉴义熙十三年刘裕击魏魏人以数千骑缘河随裕军西行四月裕遣丁旿帅仗士七百人车百乗渡北岸去水百余步为却月阵两端抱河车置七仗士事毕使一白眊裕先命朱超石戒严眊举超石帅二千人驰赴之魏人以三万骑围之四面内薄弩不能制超石断矟千余皆长三四尺以大锤锤之一矟辄洞贯三四人魏兵奔溃　宋朝康定元年郭遵与赵元昊皆为偃月阵
　　后魏十二阵图
　　源贺依古今兵法及先儒耆旧説略采至要为十二陈图上之
　　后魏　齐　周　隋阵法
　　后魏和平三年因嵗除大傩遂耀兵示武更为制令步兵陈于南骑士陈于北各击钟鼓以为节度其步兵所衣青赤黒黄别为部队楯【二】矟矛防相次周回转易以相赴就有飞龙腾蛇之变为函箱鱼鳞四门之阵凡十余法跪起前却莫不应节阵毕南北二军皆鸣鼓角众尽大噪各令骑将六千人去来挑战步兵更进退以相拒击南败北捷以为威观自后以为常　后齐常以季秋皇帝讲武于都外有司先莱野为为二军进止之节凡为阵少者在前长者在后其还长者在前少者在后长者持弓矢短者持旌旗勇者持钲鼓刀楯为前行战士次之槊者次之弓箭为后行将帅先教士目使习旌旗指麾之踪发起之意旗卧则跪教士耳使习金鼓动止之节声鼓则进鸣金则止教士心使知刑罚之苦赏赐之利教士手使习持五兵之便战鬬之备教士足使习跪及行列崄泥之涂前五日皆请兵严于场所依方色建旗为和门都墠之中及四角皆建五采牙旗云云二军迭为客主从五行相胜法为阵以应之　后周仲春教振旅大司马建大麾于莱田之所乡稍之官以旂物鼓铎钲铙各帅其人而致建麾于后表之中以集众庶质明偃麾乃陈徒骑如战之陈大司马北面誓之军中各聴鼓角以为进止之节诸将帅徒骑序入和门而分其地险野则徒前而骑后易野则骑前而徒后既阵皆坐乃设驱逆骑有司表貉于阵前云云　隋大业七年征辽东众军将发御临朔宫亲授节度每军大将亚将各一人骑兵四十队队百人置一纛十队为团团有偏将一人第一团皆青丝连明光甲铁具装青缨拂建狻猊旗第二团绛丝连朱犀甲兽文具装赤缨拂建貔貅旗第三团白丝连明光甲铁具装素缨拂建辟邪旗第四团乌丝连犀甲兽文具装建六駮旗前部鼓吹一部大鼓小鼓及鼙长鸣中鸣等各十八具防鼓金钲各二具后部铙吹一部铙二面歌箫及笳各四具节鼓一面呉吹筚篥横各四具大角十八具又步卒八十队分为四团团有偏将一人第一团每队给青隼荡幡一第二团每队黄隼荡幡一第三团每队白隼荡幡一第四团每队乌隼荡幡一长槊楯弩及甲眊等各称兵数受降使者一人给二马辂车一乗白兽幡及节每一骑吏三人车辐白从十二人承诏慰抚不受大将制战阵则为监军军将发大角一通步卒第一团出营东门东向阵第二团出营南门南向阵第三团出营西门西向阵第四团出营北门北向阵阵四面团营然后诸团严驾立大角三通铙鼓俱振第一团引行队间相去各十五步次第二团次前部鼓吹弓矢一队合二百骑建蹲兽旗瓟槊二张大将在其下次鞬马二十匹次大角次后部铙吹次第三团次第四团次受降使者次及辎重戎车散兵等亦有四团第一辎重出收东面阵分为两道夹以行第二辎重出收南面阵夹以行第三辎重出收西面阵夹以行第四辎重出收北面阵夹以行亚将领五骑建腾豹旗殿军后至营则第一团骑阵于东面第二团骑阵于南面鼓吹翊大将军居中驻马南向第三团骑陈于西面第四团骑阵于北面合为方阵四面外向步卒翊辎重入于阵内以次安营营定四面阵者引骑入营亚将卒骁骑游奕督察其安营之制以车外布间设马枪次施兵幕内安杂畜事毕大将亚将等各就牙帐其马步队与军中散兵交为两番五日而代于是每日遣一军发相去四十里连营渐进二十四日续发而尽首尾相继鼓角相闻旌旗亘九百六十里

　　玉海卷一百四十二
　　钦定四库全书
　　玉海卷一百四十三
　　宋　王应麟　撰
　　兵制
　　阵法
　　唐讲武五阵
　　礼志讲武于都外前期十一日所司奏请讲武兵部承诏遂命将帅简军士有司先芟草除地为场方千二百步四出为和门又于其内墠地为步骑六军营域处所左右厢各为三军皆上军在北中军次之下军在南东西相向中间相去三百步五十步立表一行凡立五行表间前后各相去五十步为二军进止之节又别墠地于北厢南向为车驾停观士处前一日讲武将帅及士卒集依方色建旗为和门于都墠之中及四角皆建以五防牙旗旗鼓甲防威仪悉备于墠所大将以下各有统帅如常式步军大将被甲胄乗马教骑大将亦乗马教习士众为战队之法凡教为阵少者在前长者在后其还则长者在前少者在后长者持弓矢短者持戈矛力者持旌旗勇者持钲皷刀楯为前行持矟者次之弓箭为后行将帅先教士众习见旌旗指麾之踪旗卧则跪旗举则起习金鼓动止之节声鼓则进鸣金即止知刑罚之害赏赐之利持五兵之便战鬬之备习串跪起及行列险隘之路讲武日未明十刻军士皆严备五刻将士皆贯甲步军各为直阵以相俟讲武日鼓三严诸卫各督其队与钑防以次入阵于庭侍卫之官奉迎皇帝至讲武所云云三鼓有司偃旗步士皆跪云云大将誓以警众诸果毅各以誓词遍告遂声鼓有司举旌士众皆起骑从皆行及表击钲骑从乃止又击三鼓有司偃旗众皆跪又击举旗众皆起骑骤徒趋及表乃止整列位定东军一鼓举青旗为直阵西军亦鼓举白旗为方阵以应次西军鼓举赤旗为鋭阵东军亦鼓举黒旗为曲阵以应次东军鼓举黄旗为圆阵西军亦鼓举青旗为直阵以应次西军鼓举白旗为方阵东军亦鼓举赤旗为鋭阵以应次东军鼓举黒旗为曲阵西军亦鼓举黄旗为圆阵以应凡阵迭为主客先举者为客后者为主从五行相胜之法为阵以应之每变阵二军各选刀楯之士五十人挑战于两军之前第一第二挑战迭为勇怯之状第三挑战为敌均之势第四第五挑战为胜败之形每将变阵先鼓为直阵后变从余阵之法五阵毕两军俱为直阵又击三鼓有司偃旗众皆跪又声鼓举旗众皆起骑驰徒走左右军俱至中表相拟击而还骑军东西迭为主客为主相胜之阵皆如步军之法每阵各以骑挑战于两阵之间如步军法五阵毕俱大击鼓而前盘马相拟击而罢退振旅而还　显庆五年三月八日讲武并州城北左为曲直圆鋭之阵右为方鋭直圆之阵三挑而五变步退而骑进五合而各复位
　　唐七军
　　通典卫公李靖兵法曰大将出征且约授兵二万人即分为七军
　　唐五法
　　【阙】
　　唐六花阵
　　李靖问对太宗曰卿所制六花阵法出何术靖对曰臣所本诸葛亮八阵法也大阵包小阵大营包小营隅落钩连曲折相对古制如此臣为图因之故外画之方内环之圆是成六花俗所号耳太宗曰内圆外方何谓也靖曰方生于正圆生于竒方所以规其步圆所以缀其旋是以步数定于地行缀定于天步定所以缀其旋是以步处定于地行缀定于天步定缀齐则变化不乱八阵为六武侯之旧法焉太宗曰卿六花陈画地几何曰大阅地方千二百步者其义升阵各占地四百步分为东西两厢云地一千二百步为教战之所臣尝教士三万每阵五千人以其一为营法五为方圆曲直鋭之形每陈五变凡二十五变而止
　　唐四兽阵
