<!-- { "loadSidebar": true } -->
　　纪太宗贞观二十一年二月丁丑皇太子释菜于太学高宗总章元年二月丁巳【二十九日】皇太子释奠于国学开耀元年二月丙午【十九日】皇太子释奠于国学睿宗景云二年八月丁巳皇太子释奠于国学先天元年【即太极元年】二月丁巳皇太子释奠于国学宗开元七年十一月乙亥皇太子入学齿胄赐陪位官及学生帛　礼乐志贞观二十一年许敬宗等奏请国学释奠以祭酒司业博士为三献防皇太子释奠自为初献以祭酒张复亚献光州刺史摄司业赵智终献总章元年太子释奠于学赠顔回为太子少师曾参少保睿宗太极元年始赠顔回太子太师曾参太子太保皆配享宗开元七年皇太子齿胄于学谒先圣诏宋璟亚献苏颋终献临享天子思齿胄义乃诏二献皆用胄子祀先圣如释奠右散骑常侍褚无量讲孝经礼记文王世子篇防要贞观二十年二月诏皇太子于国学释奠于先
　　圣先师皇太子为初献张复赵智亚终献既而就讲智演孝经忠臣孝子之义右庶子许敬宗上四言诗以美其事永隆二年二月六日皇太子亲行释奠之礼礼毕上表请博延耆硕英髦之士为崇文馆学士于是薛元超表荐郑祖元邓元挺杨烱崔融等为学士景云二年七月【七月恐误】皇太子亲释奠于国学有司具仪注从臣皆乘马着衣冠左庶子刘子元进议曰专车冯轼可擐朝衣单马御鞍宜从防服其乘马衣冠窃谓宜从废改皇太子令付外宣行仍编入令以为常式【车服志亦载此事谓睿宗时】太极元年二月二十八日皇太子亲释奠开讲筵国子司业禇无量执经开孝经及礼记题太子问疑义数条开元七年十一月十一日以贡举人将谒先师质问疑义敕皇太子及诸子宜行齿胄礼二十一日皇太子谒先圣为初献亚献终献并以胄子充大厯五年八月皇太子行齿胄礼于国学司业归崇敬以国学及官名不称请改之疏奏不从【建中元年正月辛未制皇太子时幸太学行齿胄礼谏议孔述睿充侍读】　梁天监八年皇太子释奠周舍议请依东宫元防太子着绛纱襮乐用轩悬九年三月乙未诏皇太子及王侯之十年在从师者皆入
　　学
　　唐帝范【详见御制】
　　蓻文志儒家太宗帝范四卷贾行注　防要贞观二十三年正月二十日太宗撰帝范十二篇【崇文馆目一卷】赐皇太子顾谓王公曰饬躬阐政【一作修身治国】之道备在其中矣【一云贞观二十二年正月己卯作君体建亲求贤审官纳谏去谗戒盈崇俭赏罚务农崇文】　敬宗寳厯二年五月著作郎韦公肃注太宗文皇帝帝范一十二篇上之　通鉴贞观十七年闰六月上谓侍臣曰自朕立太子遇物则诲之云云　崇贤有馆司议有郎典书有坊开元制训戒之书元和集君臣之迹
　　唐寝殿别院
　　高宗纪太宗尝命皇太子游观习射辞以非所好愿得奉至尊居膝下太宗大喜乃营寝殿侧为别院【防要贞观二十年】使太子居之太宗每视朝皇太子常侍观决庶政禇遂良传时帝于寝宫侧前置院居太子遂良谏以为朋友深交者易怨父子滞爱者多愆宜许太子间还东宫近师傅专学艺以广懿德帝从其言【开元后太子不居东宫处乘舆所幸别院】　遂良疏曰周两问安三至必退汉储视膳五日乃来　崔融表云周储故事一日三至于寝门晋两旧仪一月五朝于左閤
　　唐诗纂义
　　许叔牙传晋王为太子叔牙为府官献诗纂义十篇太子写付司经高智周见之曰欲明诗者宜先读此【晋王高宗也】
　　唐承华箴
　　李义府高宗为太子除义府舎人献承华箴震维标德离宫体正望诚登爼高谕乔枝
　　唐青宫纪要　天训　少阳政范
　　艺文志儒家类武后紫枢要録十卷臣轨二卷百寮新诫五卷青宫纪要三十卷少阳政范三十卷列藩正论三十卷【凡武后书皆元万顷等撰】章怀太子春宫要录十卷修身要览十巻武后训记杂载十卷【采青宫纪要维城典训古今内范内范要略等书为杂载】维城典训二十卷故事类春坊旧事三卷【失姓名】杜正伦春坊要録四卷仪注类萧子云东宫杂事二十卷陆开明宇文恺东宫典记七十卷　旧志青宫要记十卷天后撰【崇文总目同】　防要高宗显庆二年六月上制元首前星维城股肱诫令许敬宗等注释名曰天训【志高宗天训四卷】　章懐太子传后撰少阳政范孝子赐贤
　　唐青宫要录
　　旧志儒家青宫要录十卷修身要录十卷并章懐太子撰
　　唐孝经章句
　　见前【孔颖达】
　　唐孝德后传
　　郎余令传孝敬皇帝在东宫余令以梁元帝有孝德传更撰孝德后传数十篇献太子太子嗟重之　艺文志孝子后三十巻
　　唐摇山玉彩
　　孝敬皇帝传高宗显庆四年加元服命宾客许敬宗右庶子许圉师中书侍郎上官仪等即文思殿摘采古今文章号摇山玉彩凡五百篇书奏赐物三百段余臣赐有差　艺文志类书许敬宗摇山玉彩五百卷【一作瑶山玉彩龙朔元年撰】
　　唐谕善箴
　　韦承庆传为太子司议郎仪凤中进谕善箴太子颇嘉纳
　　唐翼善记
　　褚无量传宗为太子拜无量国子司业兼侍读无量撰翼善记以进厚被礼答【景云元年】太子释奠国学令讲经建端立义博敏而辩锡予蕃渥进银青光禄大夫　无量碑云所撰储君翼善二十篇帝王要览二十三卷帝王纪录三卷
　　唐养德传
　　太子重俊传右庶子平正谨献孝经义养徳等传　志传记类卷亡
　　唐摇山往则　维城前轨
　　志儒家裴光庭摇山往则【旧史作瑶山往则　光庭碑云瑶山往记】维城前轨各一卷　裴光庭传为侍中文馆学士造摇山往则维城前轨二篇献之明皇手诏褒美诏皇太子诸王于光顺门见光庭谢所以规讽意【摇山譔述元□逰从】　防要开元十九年十二月十一日侍中裴光庭上瑶山往则维城前轨各一卷上以赐太子及庆王【旧纪十二月戊戌光庭上各一卷上今赐太子诸王各一本】　山海经大荒西经西海之外有摇山其上有人曰太子长琴颛帝生老童老童生祝融祝融生太子长琴是处摇山始作乐风【注此山多摇木因名】　神异经东明山有宫有银牓曰天地长男之宫
　　唐开元训诫
　　实录开元二十五年八月甲子帝作开元训诫六篇【开元御集诫子书即此书也】示诸王其防葢明君臣父子之义斋祭稼穑之事宰臣请宣布中外手诏曰周公戒伯禽无以鲁国骄人朕方圣虽惭敢忘戒子聊示训庭何足宣布志小说家开元御集诫子书一卷
　　唐赐太子仁孝诗
　　唐天宝八载宗制仁孝诗六章札于步障以赐太子令中官以示朝臣宰相林甫奏曰伏见太子生日撰仁孝诗障子并书爰于诞育之日授以仁孝之经望具写六章颁示中外编诸史策传之不朽上手诏从之【肃宗为太子时　先是开元二十六年六月庚子立忠王为皇太子　肃宗以景云二年九月三日生于东宫别殿开元十三年三月甲午徙封忠王】
　　唐龙楼箴
　　归登传父子为侍读侍顺宗于东宫及即位登复为皇太子诸王侍读献龙楼箴以讽【一本云正元二十一年正月顺宗即位登以东宫恩超拜给事中工部侍郎复为皇太子诸王侍读献龙楼箴以讽　元和四年十月庚寅册太子癸巳登充侍读】
　　唐五位图　诗笏
　　王起传文宗上文好古学是时郑覃以经术进起以淳朴显【太和七年八月庚寅册太子制皇太子侍读委中书门下精择二人】起为太子侍读帝使广五位图俾太子知古今治乱帝数访建时政题诗太子笏以赐起诏画像便殿号当世仲尼其宠待如此　唐艺文志有王氏五位图十卷又有五运图葢编年书也中兴馆阁书目云王氏五位图三卷唐开成初判太常卿事王起撰自开辟至唐以五运为序起字举之
　　唐教本书
　　元稹撰【见前】
　　唐太子诸王训
　　蓺文志儒家丁公着太子诸王训十卷　传宪宗时公着为太子诸王侍读着太子诸王训十篇
　　唐玉契
　　见符节类
　　唐賛道赋
　　李百药传贞观四年为右庶子作賛道赋以讽　政要贞观五年李百药为右庶子作賛道赋曰顾三善而必只四德而为行每趋庭而闻礼常问寝而资敬迈观乔而望梓既雕且琢温故知新唯忠与敬曰孝与仁则下光四海上烛三辰昔三王之教子兼四时以齿学将交发于中外乃先之以礼乐惟圣上之慈爱训义方于至道同论政于汉幄修致戒于京鄗鄙韩子之所赐重经术而为宝自礼贤于秋实足归道于春卿异洞箫之娯侍殊飞葢之缘情太宗遣使谓曰所作赋述古来储贰事以戒太子甚典要朕选卿辅弼正为此事大称所委因赐厩马一防三百　左庶子于志宁撰谏苑二十卷讽之
　　太平兴国戒子篇
　　实录郭贽传兼皇子侍读兴国二年迁右补阙一日太宗至东宫出戒子篇命贽注解且令委曲讲说以谕诸王
　　至道朝元殿册太子　天禧天安殿册太子
　　见册礼类　有唐太极之旧规至道朝元之故事黄麾设仗眡元防之盛仪鳞簨充庭奏明安之雅乐
　　至道东宫官　【天禧　绍兴】　王友
　　至道元年八月壬辰以开封尹寿王为太子九月丁卯朝元殿行册礼以杨徽之毕士安兼左右庶子乔惟岳杨砺兼左右谕德夏侯峤兼中舎李至李沆兼宾客诏太子见宾客如师傅礼【太子每见必先拜迎降阶及门动皆咨询至有答问政牋】至等入谢上曰太子仁孝贤明赖正人辅之以道卿等尽心调防动由礼则賛成事未当则力言勿因循面从也祥符九年正月壬申张士逊崔遵度为寿春王友【仍今】
　　【班相王府记室张复之下】赐犀带缗钱上作七言诗宠之又赐遵度金紫【王将授经择有德方正者佐之　初宰相欲以为翊善记室上曰府属王皆受拜朕欲令尊礼师友相见答拜故以王友命之　天禧二年进封升王以王友士逊遵度为谘议防军晏殊为记室】天禧二年八月庚戌乐黄目兼左庶子张士逊兼右庶子崔遵度鲁宗道兼左右谕德晏殊兼舎人壬子参政李迪密学王晓兼宾客【黄目出荆南以士逊兼左庶子王随兼右庶子】四年八月庚寅士逊为宾客辛卯宗道左谕徳冯元右谕德九月壬子又以林特兼宾客十一月辅臣言东朝设官未备请以执政大臣兼官寮申羽翼之助【戊辰防政任中正王曾枢副钱惟演兼宾客特士逊詹事殊左庶子】庚午遂以宰臣丁谓兼少师冯拯兼少枢密使曹利用兼少保【先是七月丙寅李迪为相进兼少傅此宰臣兼宫寮之始也】治平三年十二月壬寅立太子韩维邵亢兼左右庶子甲辰王陶蔡抗除詹事元丰七年上谕辅臣曰明年建储当以司马光吕公着为师保政和五年二月十四日【乙巳立太子】强渊明刘炳为宾客七年李弥大兼舎人　绍兴三十一年五月甲子立太子六月己巳张阐为右谕德史浩为右庶子乾道元年八月九日建储詹事则蒋芾魏杞左庶子兼侍读则知柔左谕德兼侍讲则大猷二年八月任文荐以左庶子兼侍读七年二月光宗升储三月王十朋陈良翰詹事李彦頴侍讲左谕德刘季裴侍讲八年周操詹事林光朝侍读九年尤袤侍读开禧三年十一月戊子建储祭酒戴溪兼太子侍读十二月起居郎陈希防兼侍讲十二月辛酉右相钱象祖兼少傅明年命二相左兼少师右兼少傅越明年右兼少师天禧元年陈靖上言愿延揖公台充备师傅庶左右周储赖旦奭之耆德羽翼汉嗣蹑园绮之高踪
　　至道皇太子谒太庙
