<!-- { "loadSidebar": true } -->
　　通典防乐武徳初因隋旧制奏九部乐一防乐二清商三西凉四扶南五髙丽六龟兹七安国八疏勒九康国【会要同　志无扶南有天竺】贞观十六年十一月宴百寮奏十部先是伐髙昌收其乐付太常増为十部【髙昌乐用荅腊鼔至笙凡十二】后魏平中原获龟兹乐周武帝有龟兹疏勒安国康国之乐初张重华时天竺重译致乐伎宋得髙丽百济伎周师灭齐二国献其乐合西凉乐凡七部谓之国伎隋文帝平陈得清乐及文康礼毕而黜百济至炀帝【大业中】立清乐龟兹西凉天竺康国疏勒安国髙丽礼毕为九部平林邑获扶南工人及其匏瑟琴陋不可用但以天竺乐传冩其声而不立乐部西魏始有髙昌伎隋开皇六年髙昌献圣明乐曲唐平髙昌收其乐又造防乐而去礼毕曲着令十部【龟兹疏勒安国康国髙丽西凉髙昌防乐清乐天竺】　会要隋开皇中定令置七部乐大业中为九部武徳初因隋旧制奏九部乐　六典太乐令凡大燕会则设十部之伎于庭以备华夷一曰燕乐伎有景云庆善破阵承天乐之舞二曰清乐伎三曰西凉伎四曰天竺伎五曰髙丽伎六曰龟兹伎七曰安国伎八曰疏勒伎九曰髙昌伎十曰康国伎　礼志元正冬至受朝贺设九部乐则去乐县太乐令帅九部伎立于左右延明门外　　太宗纪武徳四年执窦建徳六月凯旋赐前后鼓吹九部之乐实录武徳元年十一月己酉降薛仁杲帝大悦置酒髙会奏九部乐二年二月癸巳宴羣臣五月丙寅宴凉州使人奏九部乐三年正月甲午宴突厥八月庚戌宴羣臣奏九部于庭四年三月丁酉宴西突厥使七月戊辰宴羣臣举酒属百官七年二月宴突厥使贞观二年五月丙辰以麦稔宴羣臣九月壬子庆有年赐酺三日并奏九部乐贞观十七年闰六月庚申于相思殿大飨百僚盛陈寳器奏庆善破阵乐并十部之乐薛延陀突利设再拜上夀　武徳元年十月突厥使来朝帝宴太极殿奏九部乐二年闰二月甲辰考羣臣置酒三年五月庚午宴突厥使七年四月癸夘宴羣臣皆奏九部乐六月戊戌丘和谒见髙祖奏九部乐飨之八年四月己丑林邑献方物设九部乐飨之贞观十六年十一月乙亥还宫宴百僚奏十部乐二十一年正月己未铁勒回纥俟利发等诸姓朝见御天成殿陈十部乐而遣之【传云帝坐秘殿陈十部乐】龙朔元年沛王宅宴奏九部乐干封元年封泰山毕宴羣臣陈九部乐四月甲辰景云阁晏设九部乐贞元十四年二月戊午麟徳殿奏九部乐　旧纪贞元四年三月甲寅宴羣臣于麟徳殿设九部乐内出舞马上赋诗一章羣臣属和　徐景安乐书古今乐纂云隋文帝分九部伎乐以汉乐坐部为首外以陈国乐舞后庭花也西凉与清乐并兹五天竺国之乐并合佛曲池曲也石国百济南蛮东夷之乐皆合野音之曲胡旋之舞也唐分九部伎乐以汉部燕乐为首外次以清乐西凉天竺髙丽兹安国疏勒髙昌康国合为十部俗乐之调有七宫七商七角七羽合二十八调而无徴调【裴瑾为太常主簿作坐立二部伎图】　刘贶太乐令壁记周官韎师掌教韎乐鞮鞻氏掌四夷之乐美徳广之所及也后魏有婆罗曹门受兹琵琶于商人丗传其业至孙妙达为北齐所重周武帝有兹疏勒安国康国之乐张重华时天竺重译致乐伎后其国王为沙门来游中土又传其方音宋丗得髙丽百伎魏平冯防亦得之而未具周师灭齐二国献其乐合西凉乐凡九部通谓之国伎隋文平陈得清乐及文康礼毕曲而黜百济乐因为九部伎炀帝平林邑获扶南工人及匏琴以天竺乐传写其声而不齿部魏通髙昌始有髙昌伎唐太宗平髙昌收其乐又造防乐而去礼毕曲今着令惟此十部自周隋以来管杂曲数百多用西凉乐鼔舞曲多用兹乐唯弹琴家犹传楚汉旧声及清调瑟调蔡邕杂防西凉乐盖后魏平沮渠氏所得也乐有钟磬盖凉人所传中国之旧乐而杂以羌胡之声也　艺文志崔令钦教坊记一卷【开元中教坊特盛】载乐工姓氏技艺事迹
　　唐凯乐
　　仪卫志歴代献防必有凯歌太宗平东都破宋金刚执贺鲁克髙丽皆备军容凯歌入京师然其礼仪不传太和初有司奏凯乐用铙吹二部将入都门鼓吹振作奏破阵乐应圣期贺朝欢君臣同庆乐等四曲至社太庙门外陈而不作告献礼毕乐作至御楼前陈兵仗于旌门外兵部尚书介胄执钺于旌门内中路前导协律郎执麾门外导太常卿跪请奏凯乐乐阕引俘囚出乃退【吹律听声其术久废请秉钺以存体】
　　破阵乐词【咸歌破阵乐共赏太平人】　应圣期词【殊方歌沛泽执贽贺升平】贺朝欢词【四海皇图泰千年徳水清】　君臣同庆乐词【主圣开昌厯臣忠献大猷】
　　武徳三年七月讨王世充四月窦建徳率兵十万援世充太宗败建徳于虎牢执之世充降六月凯旋太宗被金甲陈铁骑一万介士三万前后鼔吹献俘于太庙　　髙郢有凯乐赋
　　唐功成庆善乐
　　见乐舞类
　　唐破阵乐
　　见舞类贞观十三年正月庚戌会羣臣奏庆善破阵乐薛延陀贞观十六年来求昏十七年闰六月庚申召突利失大享奏庆善破阵盛乐及十部伎
　　唐景云河清歌　四部燕乐　　承天乐　景云乐
　　志髙宗即位景云见河水清张文收采古谊为景云河清歌亦名燕乐有石磬方响之类至桴鼔贝【毎器工一人歌二人】舞者二十人分四部一曰景云舞二曰庆善舞三曰破阵舞四曰承天舞【景云乐舞八人庆善乐舞四人破阵乐舞四人承天乐舞四人又见舞类】景云舞元会第一奏之　通典贞观中【十四年】景云见河水清协律郎张文收采古朱雁天马之义制景云河清歌奏之管弦为诸乐之首此乐唯景云舞近存余并亡坐部伎有六一防乐张文收所作又分为四部有景云庆善破阵承天　崔邠传故事太常始视事大阅四部乐都人縦观
　　唐一戎大定乐　八纮同轨乐　夷来賔曲
　　志髙宗将伐髙丽龙朔元年三月【丙申朔】上召李勣任雅相等燕洛阳城门观屯营教舞按亲【一作新】征用武之势名曰一戎大定乐舞者百四十人被五采甲持槊而舞歌者和之曰八纮同轨乐象髙丽平而天下大定也及辽东平行军大总管李勣作夷来【一作美】賔之曲以献【通典云大定乐出自破阵乐又曰大定亦谓之八纮同轨乐　又曰太宗平辽时作又云髙宗时造二者不同】会要龙朔元年三月一日上召李勣苏定方等燕于城门观屯营教舞按新教之舞名之曰一戎大定乐皆新征辽东以象用舞之势【一云名戎衣大定以象平辽之功】
　　唐上元乐　圣夀乐
　　通典上元乐髙宗所造舞者八十人画云水备五色以象元气圣夀乐武后所作金铜冠五色画衣舞者百四十人行列成字十六变而毕有圣超千古道泰百王皇帝万年寳祚弥昌长夀乐武后长夀年所造舞十二人画衣冠天授乐武后天授年所造舞四人画衣五防凤冠鸟歌万嵗乐武后所造
　　唐五方师子乐　太平乐
　　志燕乐兹伎设五方师子髙丈余饰以方色毎师子有十二人画衣执红拂首加红袜谓之师子郎　赵宗儒传守太常卿太常有五方师子乐非大朝会不作宦官领教坊者移书取之　通典太平乐亦谓之五方师子舞【志立部八一安舞二太平乐安舞太平乐周之遗音也】　太乐令壁记立部伎太平乐二亦谓五方师子舞【详见八舞】　景龙文馆记三年晏吐蕃使于大庆殿奏五方师子太平破阵乐
　　唐太常四部乐
　　实录宗先天元年八月己酉吐蕃遣使朝贺帝宴之于武徳殿设太常四部乐于庭
　　唐开元雅乐　大唐乐
　　防要开元二十九年六月十九日太常奏东封泰山日所定雅乐曰元和六变以降天神顺和八变以降地只皇帝行用太和其封泰山也登歌奠玉币用肃和迎俎用雍和酌饮福用福和送文迎武用舒和亚终献用凯安送神用元和禅社首用顺和享庙迎神用永和献祖用光大之舞懿祖用长发之舞太祖用大政之舞丗祖用大成髙祖用大明太宗用崇徳髙宗用钧天中宗用大和睿宗用景云之舞撤豆用雍和之舞送神用永和之乐自有事东廵亲谒九庙皆祠前数月考定音律请编入史册制曰咸韶濩夏皆以大字表乐章今宜曰大唐乐
　　杜佑曰乐用钟磬柷敔晋鼓节鼓琴瑟筝筑竽笙箫笛篪埙铙铎抚拍舂牍等谓之雅乐唯郊庙元会冬至及册命大礼则辨曲度章服而分始终之次
　　志宗赐宴设酺亦会勤政楼太常卿引雅乐每部数十人间以胡夷之伎文宗诏冯定采开元雅乐制云韶法曲　旧志开元十三年封泰山祀天乐十四首张说作又开元七年享太庙乐章十六首张说作【张说集有开元乐章十九首自迎神永和之乐至送神奉勅撰】　陆贽有冬至日陪位听太和乐赋
　　唐龙池乐　圣夀乐　小破阵乐　光圣乐君臣相遇乐　唐二部乐
　　志明皇为平王有散乐一部定韦后之难颇有预谋者及即位命寜王主于蓬莱宫侧居新声散乐倡优之伎有谐谑而赐金帛朱紫者酸枣县尉袁楚客上疏极谏初帝赐第隆庆坊坊南之地变为池中宗常泛舟以厌其祥帝即位作龙池乐舞者十有二人冠芙蓉冠蹑履备用雅乐唯无磬【通典宗所作舞七十二人】又作圣夀乐以女子衣五色绣襟而舞之【通典见上】又作小破阵乐舞者被甲胄【防要宗所作生于立部伎破阵乐舞四人金甲胄自长夀乐以下皆用兹乐舞人皆着靴】又作光圣乐舞者鸟冠画衣以歌王迹所兴【通典宗所作舞者八十人鸟冠五采画衣兼似上元圣夀之容以歌王业所兴安乐以后皆雷大鼔杂以兹乐声振百里并立奏之其大定乐加金钲庆善独用西凉乐最为闲雅】又分乐为二部堂下立奏谓之立部伎堂上坐奏谓之坐部伎立部八坐部六是时民间以帝自潞州还京师举兵夜半诛韦后制夜半乐还京师乐二曲帝又作文成曲与小破阵乐更奏之太常卿韦縚奏商调君臣相遇乐曲　会要开元二年闰二月诏祠龙池六月右拾遗蔡孚献龙池篇集公卿以下百三十篇付太常考其词合音律者为龙池乐章共录十首十人【姚元崇蔡孚沈佺期卢懐慎姜晙崔日用苏颋李乂姜晞裴防等文为乐章十章　文粹旧志同】十六年筑坛于兴庆宫以仲春之月祭之【又云龙池乐章十开元元年内入雅乐姚元崇等撰】
　　唐金风乐
　　志宗金风乐一卷【详见法曲】　会要天寳十三载七月十日改乐曲名自太蔟宫至金风调刋石太常
　　唐三殿观乐
　　乐志肃宗时山东人魏延陵得律一因李辅国献之云太常诸乐调皆下不合黄钟请悉更制诸钟磬帝以为然乃悉取太常诸乐器入于禁中更加磨剡凡二十五日而成御三殿观之以还太常然以汉律考之黄钟乃太蔟也议者以为非是　会要乾元元年三月十九日上以太常旧钟磬五音或有差错谓太常少卿于休烈曰比亲享郊庙每听乐声钟磬失度朕当于内自定太常集乐工考试二十五日一部先毕上临三殿亲观考击皆合五音二十八日上又于内造乐章三十一章送太常郊庙歌之
　　唐寳应长寜乐　广平太一乐　八纮同轨乐
　　志代宗由广平王复二京梨园供奉官刘日进制寳应长寜乐十八曲以献皆宫调也大厯元年马縚进广平太一乐凉州曲本西凉所献声本宫调有大遍小遍贞元初乐工康昆仑寓其声于琵琶奏于玉宸殿号玉宸宫调合诸乐则用黄钟宫　会要燕乐门大定乐亦谓之八纮同轨乐太宗平辽时作也【恐太宗误】
　　唐继天诞圣乐　　定难曲　顺圣乐　奉圣乐中和乐舞　麟徳殿观新乐
