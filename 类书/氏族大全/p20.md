<!-- { "loadSidebar": true } -->
　　晁元忠能诗山谷答书云未识足下之面而得足下之诗兴趣深逺郁然类骚又寄以诗云著书蓬蒿底端有古人风
　　晁説之字以道与陈叔易俱隐嵩山
　　晁次膺工于词宣和间充协律郎
　　婚姻
　　晁无咎娶杜纯次女与马希説崔延孙为连襟晁娶吕诲女与鞠承之吴安诗为连襟
　　晁无咎以女妻梁頥吉
　　桥【角音　梁国乔氏黄帝之后】
　　礼学
　　桥仁从大戴学注礼记四十九篇号桥君学小戴以博士论石渠授礼记于梁人乔仁杨荣由是有桥杨之学洪武帝大鸿胪
　　斗酒只鸡
　　桥见曹操而异之操后经墓祭以斗酒只鸡感其知己也　汉建寜中为司空迁大尉
　　桥庇鲁人明易学
　　河桥　午桥　蓝桥　鹊桥
　　乔【角音　梁国　本作桥其后有去木为乔者】
　　神君
　　乔智明字元达仕晋为隆虑令以徳行著称号曰神君
　　仙童
　　乔顺二子隐湘州栖霞谷服飞龙药二十年不饥魏文帝诗云西山有仙童不饮亦不食
　　啖松腴
　　乔同学道年八十益壮坡诗云结茅松山啖松腴【云云】烱然莲花出泥涂尔来八十胷垂胡上山如飞嗔人扶
　　瑚琏质
　　乔叙字禹功为大博知钦州坡诗云乔侯瑚琏质清庙当荐盥再知施州坡诗愧无负郭田二顷空有载行书五车
　　三贤
　　乔执中以经术教授与孙莘老秦少游齐名号三贤
　　婚姻
　　乔公二女皆国色孙防纳大乔周瑜纳小乔防曰乔公二女虽流离得吾二人为婿亦足欢也
　　迁乔　重乔
　　谯【曹大夫食采于谯因氏】
　　保志全髙
　　谯独行之士汉成帝朝对防拜议郎王莾时不仕公孙述连聘不至赐以毒药太守自赍书至庐叹曰保志全髙死亦何恨
　　涪陵居士
　　谯定涪州玉溪人自号涪陵居士伊川山谷继责于涪深加敬仰涪有四贤楼在北岩乃伊川山谷尹焞谯定也宋建炎中许翰荐于朝以布衣召行在赐通直郎谯周蜀人著述五经解百余篇　仕晋拜骑都尉谯熈周子也抗节玉立不交于世桓温荐之
　　谯秀字元彦李雄据蜀屡召不起服弊衣躬耕野薮焦【角音　中山　周武王封神农之后于焦子孙因氏焉】
　　易学
　　焦延夀从孟喜学易授之京房分六十四卦更直日用事以风雨寒暑为房尤精延夀常曰得我道以亡身者京生也　汉元帝朝为三老
　　蜗庐
　　焦先自结草庐于河间号蜗牛庐呻吟其中后野火烧之乃露寝雪中袒卧百余嵗卒　皇甫谧称其弃荣味释衣裳旷然以天地为栋宇羲皇以来一人而已
　　饮仙
　　唐焦遂口吃对客不出一言醉后应答如响饮中八仙歌云焦遂五斗方卓然髙谈雄辩惊四筵
　　徤人
　　焦度字文绩气干弓马絶伦宋武曰真徤人也【南史】
　　状元焦
　　焦蹈宋元丰中因礼部贡院火别试蹈为魁好事者诗云不因南省火安得状元焦　放榜后六日卒
　　严毅
　　焦千之字伯强客欧阳公所吕公着见其严毅方正延致之使教诸子希哲等俱成令器【吕氏家传】东坡有与求惠山泉诗云赤泥开方印紫饼截圆玉故人怜我病蒻笼寄新馥
　　女徳
　　焦仲卿妻能诗郑子敬家藏玉台后集乃李仲康所选有曰仲卿死其妻不事二夫庶防发乎情止乎礼义
　　沃焦　爨下焦【桐】　山岳焦【早】
　　苖【羽音　东阳　楚大夫伯棼之子贲皇奔晋又与之苖因氏焉】
　　延英召对
　　苖晋卿字元辅唐天寳初与宋遥为吏侍李林甫委以铨事分甲乙丙三科　代宗朝摄冢宰日入政事堂聴入阁不趍上御小延英召对宰相对小延英自晋卿始秉政七年练达事体子粲为郎中
　　兄弟登科
　　苖愔唐长庆二年登第次弟恽登太和五年第小弟恪登太和八年第愔为虞部员外郎与修禊防【见白居易】
　　行本文华
　　苖蕃少丧父受业于母夫人第进士韩愈为作墓志铭有云有行以为本有文以为华为太原府参军
　　试馆职
　　苖振宋仁宗朝及第召试馆职晏殊曰宜稍温习振曰安有三十年老娘而倒防孩儿者乎既试果不中【笔谈】苖发唐大厯十才子中人
　　苖训为赵太祖军校知天文见日下黒光摩荡曰天命也苖昌裔五代末为司天监相地西洛
　　苖舜臣宋天圣中为司天监主簿
　　婚姻
　　苖氏有知人之鉴特选韦臯为婿
　　苖氏卢府君夫人也以季女妻韩愈
　　苖如兰女有贤行适卢贻
　　黍苖　揠苖　菊苖
　　饶【羽音平阳】
　　百链竒锋
　　饶次守与徐师川胡少汲谢夷李林子仁潘邠老吴君信祖吴迪吉防饮于赋归堂可谓一时之盛潘赋诗云胡子云中白鹤林甥初发芙蓉吴十九成雅奏饶三百练竒锋南州复见髙士东山行起谢公吴生可斥南郡老夫寜附石崇冠盖城南髙防山隂未扫清风客散日衔西壁主人不过樽空徐师川云不工遂去一字为五言至老夫附石崇坐客大笑
　　江西诗
　　饶节字徳操工诗宗山谷与陈无己等二十五人为法嗣吕居仁作江西传衣诗图
　　下第诗
　　饶竦宋熙寜中举进士下第以诗投荆公云又还垂翅下青霄归指临川去路遥二畆荒田都卖却要钱准备纳青苖
　　饶威仕汉为鲁隂太守有惠政得吏民心
　　女徳婚姻
　　饶娥字琼眞父勣醉渔遇风卒起不能舟溺死娥闻走哭水上气尽伏死明日鼋鼍蛟鱼浮死万数乡人葬娥鄱水上栁子为作碑
　　饶利用家于临晋富于财刘孟坚新第授临晋簿见利用富于资镪以妹嫁之
　　丰饶　春饶　物色饶
　　尧【羽音】
　　尧君素仕隋为击鹰郎将从屈突通拒唐师于河东为木鹅系表于颈浮之黄河河阳太守得之达于东都唐太宗诏曰桀犬吠尧有乖倒戈之志疾风劲草实表嵗寒之心又节义序论曰盛烈所着与河海以争流峻节所标共竹松而俱茂
　　吠尧　诵尧
　　昭【商音　太原】
　　昭奚恤楚人江乙恶之楚宣王问羣臣曰北方畏昭奚恤何如江乙曰北方之畏昭奚恤也其实畏王之甲兵也







　　氏族大全卷六
<子部,类书类,氏族大全>
　　钦定四库全书
　　氏族大全卷七
　　五爻
　　包【羽音　土党　楚大夫申包胥之后以王父字为氏】
　　鲁论章句
　　包咸字子良少事右师细君习鲁诗论语　汉光武时入授皇太子论语包氏章句岀焉　永平中选大鸿胪赐以几杖入朝不趍赞谒不名经传有疑遣小黄门就问　上以有师傅之恩赏赐俸禄增于诸卿咸皆散与诸生之贫者
　　吴中四士
　　包融唐开元中为集贤院学士与贺知章张旭张若虚齐名号吴中四士
　　青云之士
　　包佶韩洄卢贞李衡皆出刘晏门下唐贞元以来相继掌天下财赋　佶卧病诗寄刘长卿云惟有贫兼病能令亲爱踈嵗时俱放过身世付空虚肌弱秋添絮头风发废梳波澜喧众口藜藿静吾庐【云云】十年江海隔离恨不知予
　　不持一砚
　　包拯字希仁天性严厉未尝有笑容人谓包公笑比黄河清　知端州嵗满不持一砚归　为京尹令行禁止闾里童稚亦知其名语曰闗节不到有阎罗包老天下呼为包待制又曰包家　诗曰直干终为栋直钢不作钩宋庆厯中为御史中丞　拜枢密　諡孝肃
　　包鼎宣州人以画虎名家
　　緑箨包　虎皮包
　　巢【商音　彭城　上古有巢氏之后也】
　　洗耳
　　巢父昔因年老以树为巢寝其上号曰巢父　尧让天下于巢父巢父曰君之牧天下犹予之牧犊无用天下为庄子有樊仲父牵牛饮水见巢父洗耳驱牛而还耻令牛饮其下流也
　　重义
　　巢谷字元修与二苏同乡二苏在朝未尝一见坡谪海表谷徒步访子由握手相泣又访坡海南自循至新病而死夷坚志云绍兴八年无县有道人曰眉山巢谷年一百一十七嵗瞳子碧光烱然以十月二十一日遍告邑中还馆闭户而去　蜀有巢菜东坡名元修菜巢堪汉章帝朝为太常时曹褒请着成汉礼堪言一世大典非褒所能定后拜司空
　　巢尚之与戴发兴仕宋武帝朝参谋内外权重当时憎巢　鳯来巢　燕定巢
　　茅【商音　东海　周公第三子封于茅曰茅叔子孙以国为氏】
　　死谏
　　茅焦秦人始皇迁太后谏而死者二十七人焦解衣伏质殿下曰闻天有二十八宿欲满其数秦皇悟曰先生起就衣今愿受教以为上卿　杨子曰茅焦厯井干谏秦王可谓劘虎牙矣
　　戏赤城
　　茅蒙字初成隐华山修道秦始皇三十一年九月龙驾白日升天民謡云神仙得者茅初成驾龙上升入太清时下州戏赤城继世而往在我盈
　　三茅君
　　茅盈蒙孙得道金陵句曲山上升为东岳上卿司命君太元真人居赤城时来句曲乡人名句曲为茅君山荆公诗云一峯髙出众山巅疑隔尘沙道里千【云云】人间已立嘉平帝地上谁通句曲天【云云】长弟固为武威太守次弟震为江西太守二弟闻兄得仙弃官学道后固为句曲真人定保右禁郎震为保命地仙主司是为三茅君　茅山诗云白云生处龙池杳明月归时鹤驭空
　　杀鸡馔母
　　茅容字季伟年四十余耕于野与等軰避雨树下容坐愈恭郭林宗见而异之寓宿焉旦日容杀鸡供母自以草蔬与客共饭林宗拜之曰卿贤乎哉劝令学卒以成徳后林宗遣容追及徐穉于途与共言稼穑事
　　茅茷晋城濮之战以茷祈满为中军大夫【僖廿八】茅夷鸿邾大夫请救于吴即茅成子也【哀】
　　草茅　剪茅　仙茅　结茅
　　六豪
　　陶【征音　济南　陶唐氏之后在夏为御龙氏在商为豕韦氏周代商以商民七族封康叔陶居其一焉继命陶叔为司徒授康叔以人民以国为氏】
　　三世封侯
　　陶舍汉初为左司马以功封侯　子青袭封夷侯孝景朝拜相　青九世孙敦安帝朝拜大司徒　敦之孙同汉未避乱江东生子丹仕吴为武将军封柴桑侯子侃
　　龙梭
　　陶侃字士行少时渔于雷泽网得一织梭挂于壁有顷雷雨化为龙去　善相者师圭谓曰君左手中指竪理当为公若彻于上贵不可言侃以针刺之见血洒壁成公字　晋成帝咸和中都督交广荆江等八州军事封长沙公年七十六薨赠大司马諡曰桓　　次子瞻瞻子宏宏子绰绰子延夀嗣为长沙公
　　木屑竹头
　　侃为广州刺史朝运百甓于斋外暮运于斋内以自劳也移镇荆州检摄军事未尝少间尝语人曰大禹圣人乃惜寸隂众人当惜分隂　　尝造船其木屑竹头皆令籍而掌之后皆获其用其综理微宻皆此类也
　　八天折翼
　　侃少时梦生八翼飞而上天见天门九重登其八惟一门不得入阍击之坠地折其左翼后都督八州每思折翼之祥而自抑　梅陶云陶公机明神鉴似魏武忠顺勤劳似孔明
　　羲皇上人
