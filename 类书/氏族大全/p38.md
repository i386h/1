<!-- { "loadSidebar": true } -->
　　御书阁
　　任中师字祖圣宋仁宗朝除右諌议大夫上以飞帛书赐之及归里中建御书阁乡人荣之　諡安恵兄中立参大政諡康懿
　　五知
　　任布字应之宋庆厯中拜枢副　归休洛中作五知堂一知恩二知命三知足四知道五知幸　諡恭恵　子逊
　　大任小任
　　任孜字道圣与弟伋知名于蜀东坡谓之大任小任诗云大任刚烈世无有疾恶如风朱伯厚小任温毅老更文寛柔恵爱小冯君伋字师中庆歴中倅黄州郡人徳之作任公亭苏辙作记　孜之子伯雨字徳翁宋元符中除正言上章论章惇蔡卞熙宁中坐党论贬
　　任座直言魏文侯亲下堂迎之以为上客【史记】
　　任鄙力人也秦武王好力鄙扣关自鬻【史记】
　　任安卫青客也青罢诸客皆去惟任安不去【卫青传】任永与冯宿同隠公孙述征之托青盲不就
　　任光汉光武功臣封何陵侯　图形云台　子隗任棠汉阳幽人隠居教授凡三辞征命【见厐参】
　　任孝恭读书一遍讽诵无遗仕齐为司文侍郎任圜唐明宗立为相孔循曰天下事一则任圜二则任圜圜乃何人
　　婚姻
　　题叶之縁
　　任氏能诗一日题诗于叶云拭翠敛蛾眉为郁心中事搦管下庭除书成相思字此字不书石此字不书纸书向秋叶上愿逐秋风起天下有心人尽解相思死侯继图本儒素倚大慈寺楼因秋风四起拾此叶贮巾箧五六年与任氏婚任见曰此吾在左绵时书叶　侯仕至尚书
　　仙遇
　　任生隠嵩山读书夜有女子来曰防数合与君为姻凡三题诗其三云阮郎迷不悟何处伸情素明日海山春防舟却归去生竟不纳而去后数月任生病为黄衣吏所摄道遇女仙笑曰嵩山薄命汉汝数尽更与三年
　　选婿
　　任瞻字育长少有令名晋武崩选一百二十挽郎极一时之秀彦育长与焉王安豊从挽郎中选女婿得四人任在其中任童少时神明可爱时人谓育长影也好任遥娶河东裴氏髙明有徳行生子助
　　唐崔宁妻任氏散家财募兵击杨子琳破之
　　冯衍妻任氏性悍忌
　　任生投曹文姬以诗而成姻
　　治任　大任　力难任
　　阴【宫音　始兴　齐管仲七世孙修适楚为阴大夫因氏焉　周有阴不佞世居南阳折阙至西汉末始盛】
　　黄羊祀灶
　　阴子方汉宣朝人至孝腊日晨炊灶神形见子方再拜受庆家有黄羊因以祀之自是暴至巨富田七百余顷子方常言我子孙必大后有阴典为汉卫尉典孙名隣隣长子识次子兴女丽华为光烈皇后
　　辅导东宫
　　阴兴字君陵汉建武中为黄门侍郎帝诏兴欲封之兴固让曰臣未有先登陷阵之功而一家并蒙爵土诚为盈溢拜卫尉辅导太子兄识字次伯为侍中从兄嵩素与兴不相能兴疾言于帝曰席广阴嵩经行明修逾于公卿　子庆博员丹
　　贤徳
　　阴庆有贤徳推其居第田园奴婢分与二弟但佩印而已当代称美　汉永平中封鲖阳侯
　　霞绶云
　　阴长生与王方平修道仙都观坡诗云真人王逺阴长生飞符御气朝百灵　苏子由诗云道士白发尊面若岚气染自言王方平学道古有验后有阴长生此地亦所占并骑双龙翔霞授紫云檐阳阳玉堂上与世作丰歉
　　忍垢
　　阴子春身服垢汚脚数年一洗言每洗则失财败事在梁州以洗足致梁州败山谷诗云何须忍垢不濯足苦学梁州阴子春仕梁为梁州刺史
　　阴何
　　阴铿字子坚工五言梅诗云花舒雪尝飘照日不俱销诗与何逊齐名号阴何体　为梁湘东王法曹参军尝与賔客晏见行觞者因回酒炙授之众皆笑铿曰吾侪终日酣酒而执爵者不知其味非人情也及侯景乱铿为贼擒或救之得免乃前行觞者
　　阴世师少有节槩隋邦张掖太守戎狄惮之
　　女徳
　　阴丽华阴典孙女也汉光微时适新野闻其美叹曰仕宦当作执金吾娶妻当得阴丽华后纳为后在位恭俭性仁孝
　　华阴　山阴　惜分阴
　　琴【角音】
　　琴牢字子开孔门弟子赠南陵伯进顿丘侯
　　琴髙水仙也坡诗云脚踏赤鲜公跳下清泠中禽【角音】
　　禽滑厘与田子方叚干木受业子夏为王者师禽息秦大夫也荐百里奚而不纳穆公出息当车以头击之曰臣生无补于国不如死也公感其言用百里奚为相
　　禽庆王莽时与栗融苏章以儒生去官
　　岑【宫音　南阳　周文王封异母弟耀之子渠为岑子因氏焉】
　　征南公
　　岑彭字君然建武中为征南将军伐蜀装楼船有攻蜀浮桥诏报曰剑门之事一由征南公为重而己所向无前进至武阳公孙述以杖击地曰是何神也　一夕驻军地名彭亡刺客诈为亡奴降夜刺杀彭　諡壮侯子遵嗣
　　徳政謡
　　岑熙彭孙也顺帝朝为魏郡太守视事二年舆人歌之曰我有枳棘岑君伐之我有蟊贼岑君遏之狗吠不惊足下生牦含哺鼓腹焉知凶灾美矣岑君于戏休兹
　　文墨致相
　　岑文本字景仁少时山亭避暑有叩门云上清童子元寳参衣上清五铢之服出门至墙下不见掘之得古钱一枚自是富盛【传异志】年十四父之象坐狱文本诣司理寃作莲花赋合台称赏父寃遂直　唐贞观中为中书令或劝营产业文本曰吾汉南一布衣徒步入关所望不过秘书郎县令耳今无汗马之劳以文墨致宰相俸防已重况殖产业邪　家事皆令其弟文昭主之
　　江东三岑
　　岑羲字仲华武后时为金坛令时弟仲翔为长洲令仲林为溧水令皆有治绩宰相宗楚客谓本道巡察御史曰毋遗江东三岑后皆列清要皆文本孙也
　　一门三相
　　岑长倩文本从子也唐垂拱初自夏官尚书拜文昌右相凤阁鸾台三品特进文本中书令长倩内史羲侍中一门三相
　　诗出肺肝
　　岑参诗与李杜相颉顽歌行则流出肺肝无斧凿痕郊岛旬鍜月链者参谈笑为之　为嘉州守号岑嘉州岑晊字公孝李膺王畅称其有干国器
　　李白有鸣皋歌送岑征君云白鸥兮飞来长与君相亲
　　岑仲唐圣歴中为县令登仙杏山寻覔仙人杏金【角音　少昊金天氏之后　汉金日防本匈奴休屠王之子武帝赐姓金氏汉朝金姓多其后也】
　　七叶珥貂
　　金日防字翁叔汉武任为侍中信爱之　汉侍中官入侍帝帷出负国玺冠金貂蝉金取坚蝉取洁貂取温又着鵕防冠　着忠勲之节封秺侯【上音姹】　諡敬侯　与张安世皆七叶珥貂汉代衣冠金张为盛　弟伦　二子赏建昭帝时俱为侍中赏嗣侯佩两绶及孙而衰
　　緑车之宠
　　金涉敞之子也成帝时拜侍中以緑车载送卫尉舍【緑车皇孙辇也】　涉弟钦平帝时为京兆尹以家世忠孝迁光禄大夫
　　游华山
　　金榜一陈希夷诗集云昔有衣冠子金砺游华山问予曰向见先生先生睡未觉亦有道乎予答诗云至人本无梦其梦亦游仙云云炉里名为药壶中别有天金伦子安上惇笃有知为侍中封侯　安上四子常敞岑明
　　金敞元帝时为侍中与萧望之周堪刘向同心谋议金彦东汉人以金赠王忳得
　　金彦寳庆府人宋朝举孝亷天下第一号义门金氏金去伪晦庵门人也名见附録
　　女徳婚姻
　　金节妇者安南贼帅齐亮之母以忠义诲齐亮齐亮不聴遂絶之自田而食自纺而衣　唐大厯初下诏褒之赐两丁侍养
　　金赏娶霍光之女宣帝即位赏迁太仆霍氏事萌芽赏上书去妻独得不坐
　　籝金　懐金　诺金
　　林【宫音　西河　毅比干之子逃难长林山因以林为姓】
　　徳门
　　林皋为赵相生九子国人号为九徳之父十徳之门赵王闻而嫉之欲诛之出令曰欲幸诸国择其木果繁者伐之皋曰此王欲杀我父子也遂父子相携入白云山王闻而叹曰贤哉林皋父子也
　　甘露之瑞
　　林攅唐贞元中为福唐尉母亡庐墓有白鸟来甘露降诏表其闾蠲徭役时号阙下林家
　　翰林人物
　　林字彦福宋崇宁人用韩维例除翰林学士宋朝不由科第而除学士者惟此二人
　　西湖处士
　　林逋字君复少孤刻志于学结庐小孤山喜吟诗梅诗疎影一聨为世所称　有髙节范文正公赠诗云巢由不愿仕尧舜岂遗人风俗因公厚文章到老醇　蓄双鹤纵之飞入云霄归则复入笼中逋或游西湖诸寺有客至童子放鹤即棹小舟归　真宗朝赐号和靖先生
　　髙隠处士
　　林敏功字子仁蕲春人年十六预乡荐下第归叹曰轩冕富贵非吾愿也杜门不出者二十年该通六经贯穿百氏宋元符末蔡元度荐之不就征政和中林震为郡守谓同僚曰吾宗有隠君子出郊见之及还朝举其隠徳赐号髙隠处士旌表其门子仁谢表云自是难陪英俊之游何敢妄意髙尚之事卧牛衣而待旦寒如之何搔鹤发以兴怀老其将至　有诗文千余篇　松坡集江西宗派法嗣二十五人之一【见潘姓】
　　圣贤之举
　　林谦之莆田人宋隆兴中下第归専心圣贤践履之学晚登仕版在词掖多论驳不得其言而归　号文轩先生
　　风节
　　林大中字和叔宋宁宗登极除中书舍人癸丑嵗朱熹坐客有知天文者曰星变正人当之熹曰其林和叔乎已而公果出台去国一节风谊凛然明年熹与公同在从班相得如平生欢公清瘦不胜衣而毅然有任重道逺之意平生言不出口而论事有囬天之力古之所谓大臣欤
　　林放字子丘鲁人从孔子问礼之本
　　林囘弃千金之璧负赤子而趍彼以利合此以天属林湜字正甫善人君子也　宋绍兴中为监察御史
　　女徳
　　林氏封魏国夫人刘后村之母也
　　鸡林　邓林　杏林　翰林
　　郴【商音】
　　郴宝晋人代居江夏
　　谌【商音　河南】
　　谌自求宋宁宗朝人家于旴江好学能诗求师友于千里外得意处自谓前辈不能及【异斋集】
　　谌仲字文叠南昌人有徳行　汉和帝朝郡举有道仕至荆州刺史
　　谌礼字秀登汉和帝朝为薛令
　　女徳
　　谌姆居丹阳郡黄堂潜修至道后以铜符铁劵金丹宝章传付许君及还帝乡取香茅一根南望掷之俾许君认茅落处立祠今豫章有黄堂观
　　寻【隋末有寻相】
　　二十二覃
　　谭【征音　齐邦　谭子国在齐州平隂县西南齐灭之谭子奔莒子孙氏焉　孟尝逐于齐而返有谭拾子逆之于境】
　　仙道
　　谭峭得仙有诗云线作长江扇作天靸鞋抛向海东边蓬莱信是无多地只在谭生拄杖前【仙传】
　　数学
　　谭忠唐元和中为幽州大将说刘总归唐曰天地之数合必离离必合河北与天下离六十年数穷必合总从之
　　三防
　　谭世勣字彦威长沙人唐末中词学兼茂异科　除给事中时北骑南牧上奏以守边为上策守河为中策巡幸江淮下防也
　　聪悟
　　谭惟寅肇庆府人幼聪悟读书一览终身不忘　宋绍兴末梁克家榜登弟
　　谭宏宝四世同居诏旌表门闾蠲其租税【南史】
　　谭必韶州人应神童科
　　谭燠南雄人举八行科
　　女徳婚姻
　　谭子娶齐女硕人诗云谭公维私妹妹之夫曰私呉琪妻谭氏守节骂贼而死
　　镡【汉书音徒南切】
　　镡显　汉和帝朝陈宠为广汉太守王涣为功曹显为主薄宠皆引以为腹心及还朝对上曰显拾遗补阙臣奉诏书而已　后迁廷尉
　　谈【宫音　广平】
　　谈謩唐开成中为四门博士　与裴度洛渎修禊之晏【见白姓】
