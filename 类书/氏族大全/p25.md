<!-- { "loadSidebar": true } -->
　　杨滔仕唐为中书舎人当应制斵窗取本号斵窗舍人
　　杨绍复炙手可热
　　杨绘字元素与李常等防饮碧涧堂
　　杨丕与彭齐等为江西三端
　　女徳防姻
　　痴姨
　　杨氏为姚家妇符承祖母氏之妹承祖方用事亲姻趋附杨氏独不然谓承祖之母曰姊有一时之荣不若妹有无忧之乐姊与之衣物皆不受由此号为痴姨
　　秦虢
　　杨妃六姨韩国夫人三姨秦国夫人八姨虢国夫人与兄铦锜国忠五家第舍联亘治锦绣琢金玉者千人
　　新妆诗
　　杨盈川侄女容华作新妆诗云宿鸟惊眠罢房栊趂晓开凤钗金作镂鸾镜玉为台妆似临池出人疑向月来自怜终不见欲去复徘徊
　　世姻
　　杨经字仲武潘岳诔文云借三叶世亲之恩而子之姑实予之伉俪潘杨之睦有自来矣
　　着防礼
　　杨玚居官为清白吏常笑士大夫不能用古礼因其家冠防防祭乃据古礼为之节文
　　夫妇履任
　　杨汝士小字沙哥白乐天妻兄也汝士领东川节度与妻崔氏同履任乐天代妻作诗贺之云刘纲与妇共升仙弄玉随夫亦上天何似沙哥与崔嫂碧油幢引过东川
　　经笥
　　杨玠娶崔季让女崔家富于图籍玠防后造其门遍取观览扪腹曰已藏之经笥矣
　　佳婿
　　杨于陵字达夫有奇志年十八擢进士第韩滉少许可独奇之谓妻栁氏曰吾阅人多矣求佳婿贵且夀无如于陵者有子必为宰相以女妻之　唐徳宗朝为中书舍人
　　仙防
　　越渔者杨父一女絶色有谢生求娶焉父曰吾女有诗两句能续之则可诗曰珠帘半牕月脩竹一帘风谢曰何事今宵景无人解与同女曰天生吾夫遂偶之七年忽瞑目而逝后见之江中曰吾本水仙谪居人间耳杨敬真田家女也适王清后得仙去
　　杨収女妻裴坦之子器用多用犀玉坦命碎之杨徽之无子一女贤明知书以妻宋臯
　　杨侃奇韦孝寛之才以女妻之
　　杨素从妹妻封徳彞
　　杨雅以女妻欧阳永叔
　　杨东山母罗氏宋嘉定初侍母夫人入京就职潘杨　长杨　穿杨
　　
　　奏四赋
　　扬雄字子云少好学口吃不能剧谈汉元鼎中居岷山之阳有田一防有宅一区汉成帝朝有荐雄者上召雄待诏承明之庭奏甘泉河东校猎长扬四赋　以经莫大于易作太莫大于论语作法言史篇莫善于苍颉作训纂箴莫善于虞箴作九箴赋莫深于离骚作反骚辞莫丽于相如作四赋　家贫嗜酒有好事者载酒从游刘棻从学作奇字　王莽投棻四裔辞连雄雄时校书天禄阁治狱使者来雄恐从阁上投下几死　后仕莽故晦庵书曰莽大夫
　　铁面
　　王休字子美调台州黄岩尉白郡黥一武断豪民州闾称贺号为铁面少府
　　鸡窠小儿
　　避举琼州人李守奉使至琼道遇之至其家其诸父年百二十余祖宋卿年百九十五次见鸡窠小儿出头下视宋卿曰此九代祖也不语不食不知其年
　　清　荀　班　荆
　　羊【商音　河上　按氏族谱云春秋末晋羊舌氏之后始单姓羊】
　　羊羮之怨
　　羊斟为宋华元御士元杀羊食士而不及斟斟曰畴昔之羊子为政今日之事我为政与入郑师故败
　　死友
　　羊角哀与左伯桃为友闻楚王贤而归之道遇雪度不能俱生乃并衣服与角哀伯桃入树死角哀至楚为上大夫平王以角哀贤备上卿礼葬伯桃后角哀自杀下从之
　　悬鱼
　　羊续字兴祖汉灵帝朝为南阳太守弊衣羸马府丞送生鱼续受而悬于庭丞再送续出前所送者以杜其意
　　探环
　　羊祜字叔子续之孙蔡邕之外孙方五嵗令乳母于隣家李氏园桑树下探取金环李氏惊曰此吾亡儿所失乃知李氏子祜之前身也　晋武时鎭襄阳在军中轻裘缓带身不被甲铃阁之下侍卫不过十数人　好游岘山尝与从事邹湛同登慨然浩叹及没襄阳人建庙立碑其上望者流涕杜预名之曰堕泪碑迁尚书仆射
　　兽炭
　　羊琇仕晋为散骑常侍性豪侈屑炭和作兽形以温酒洛下豪贵效之
　　食藕
　　羊敦仕晋为广平太守嵗饥家餽不至拔藕而食朝廷闻之赐谷千斛以旌其清
　　八伯八达
　　羊曼嗜酒与阮放等八人相友善号兖州八伯阮放为宏伯郗鉴为方伯胡母辅之为达伯卞壶为裁伯蔡谟为朗伯阮孚为诞伯刘绥为委伯羊曼为防伯拟古八俊
　　真率
　　羊固仕晋拜临海太守馔客甚盛羊曼拜丹阳尹馔客随宜论者以固之丰腴不如曼之真率也
　　昼卧书裙
　　羊欣字敬元年十二随父为令时王献之为吴兴甚爱之欣尝着新绢裙昼寝献之入县见之书裙数幅而去
　　折树矟
　　羊侃善马矟时少府造两矟新成帝令试之侃执矟上马左右击刺提矟登树树折号折树矟　仕北魏为侍中
　　踏龙尾道
　　羊昭业唐大顺中与顾云同修史时仆射刘子长有清名求髙逢休书为先容谒之云潜启书观之但云昭业拟将一尺三寸汗脚踏龙尾道无一语及云云叹息而已
　　羊陟汉党锢八顾中人少清直三迁为尚书令羊衜仕魏为上党太守孙登表其有专对才　子祜羊昙谢安之甥安与侄赌墅顾谓昙曰以墅乞汝羊璿之与谢灵运等为四友【见荀氏】
　　防姻
　　羊祜身长七尺余郡将夏侯威异之以兄霸之女妻焉后封万嵗乡君食邑五千户
　　公羊　相羊　食万羊　叱石为羊
　　王【商音　太原　周灵王子晋王子乔之后】
　　鬼谷子
　　王诩周末人受道老君居清溪之谷号鬼谷先生
　　臣义
　　王陵少文任气汉髙帝功臣十八人位次陵居十三封安国侯髙后欲王诸吕陵争之先儒云人臣之义当以王陵为正
　　骊歌
　　王式为昌邑王师以诗授王王废征式为博士江公疾之令诸生歌骊驹式曰客歌骊驹主人无庸归江公曰何拘曲也式谢病归
　　后世必兴
　　王翁孺汉武朝为绣衣御史叹曰吾闻活千人者有封吾所活者万余人后世其兴乎　子禁禁子谭商立根逢时汉成帝朝同日封侯是为五侯凤曼崇亦禁之子共八子
　　献颂
　　王褒字子渊蜀人益州刺史王襄令作中和乐职宣布诗因奏褒有轶材上征之既至作圣主得贤臣颂　上令往益州祠金马碧鸡之神道病卒宣帝朝为谏大夫
　　三世清防
　　王吉字子阳汉宣朝为博士谏大夫　子骏元帝朝为谏大夫　骏子崇平帝朝为司空三世以清防著名
　　孝子忠臣
　　王尊字子赣为益州刺史先是王阳守是州行部至卭郲九折坂叹曰奉先人遗体奈何乗此险尊至是问吏曰此非王阳所畏道邪叱其驭曰驱之王阳为孝子王尊为忠臣　为东平相王以至亲骄奢尊谓曰天下皆言王勇顾乃负贵安能勇如尊乃勇耳　为东郡太守河决浸瓠子金隄水盛隄壊吏民奔走惟一主簿在尊旁立不动水稍却乃还汉成帝朝为光禄大夫
　　牛衣
　　王章字仲卿汉成帝朝为京兆尹欲上封事妻止之曰人当知足独不念卧牛衣中涕泣时邪章不聴
　　养性论
　　王充字仲任家贫无书常游洛阳市肆阅所卖书一见辄能诵　著论衡八十五篇二十余万言　晚年着养性论十六篇裁节嗜欲顺神自守　章帝诏以公车征之不行
　　潜夫论
　　王符字节信汉末人少好学与马融张衡崔瑗友善隠居著书号潜夫论皇甫规解官归安定鴈门太守谒规规不为礼王符在门规屣履迎之时语曰徒见二千石不如一缝掖言书生道义之贵也
　　望庐而还
　　王烈字彦方汉末人少有行义乡里有争讼者将质之于烈或至涂而返或望庐而还
　　绣被坠前
　　王纯字少林尝诣京师于空舎中见一书生疾困曰吾腰下有金十斤愿以相赠乞收骸骨纯书生卒卖一斤营葬余金置棺下后为大度亭长有骏马驰入亭而止大风飘綉被坠前乗马到雒县马逸入他舍主人曰此我家马也纯因言葬书生事主人怅然曰我子也姓金名彦大恩久不报天以此彰卿徳耳
　　依刘
　　王粲字仲宣汉末避乱往依刘表于荆州　曹子建云仲宣独步于江南蔡邕每闻粲在门倒屣迎之　与曹刘等为建安七子【见陈琳】
　　卧氷得鲤
　　王祥字休征事继母朱氏尽孝母欲生鱼时天寒氷冻祥解衣剖氷求之双鲤跃出　魏末为三老南面几杖以师道自居天子幸学北面乞言　五子　肇夏馥烈芬　弟览　晋武朝八公同辰【见何曽】
　　辍社
　　王脩七嵗防母以社日亡每社设祭哀哭闾里为之罢社
　　浑黙深沉
　　王昶字文舒魏末为兖州刺史迁司空　名其子曰浑曰深名其侄曰黙曰沈为书以戒之有云物速成则疾亡晚就则善终朝华之草夕而零落松柏之茂隆寒不衰
　　门容幡防
　　王濬少有大志尝起宅开门前路广数十步曰吾欲使容长防旛旗　晋武朝为益州刺史　以平吴功拜大将军
　　床头周易
　　王湛字处冲浑弟也少言语宗族以为痴　浑子济尝诣之见床头周易湛因剖析微济叹服　晋武每见济曰卿家痴叔死未对曰臣叔不痴为汝南内史时称王汝南
　　岩下电
　　王戎字濬仲浑子也幼而颖悟神彩秀彻视日不裴楷日戎眼烂烂如岩下电　阮籍每适浑辄过视戎良久出谓浑曰濬仲清赏非卿伦也与卿言不如共阿戎谈　尝经黄公酒垆下过顾为后车客曰吾昔与嵇阮酣畅于此自彼云亡吾便为时羁绁今日视之虽近邈若山河　晋元康中拜司徒封安丰侯
　　金沟
　　王济字武子浑次子也风流豪爽气尽一时性好马时洛阳地贵买地为马埒编钱满之时谓之金沟
　　宁馨儿　阿堵物
　　王衍字夷甫神情明秀方总角见山涛涛曰何物老妪生此宁馨儿　妻郭氏性贪鄙衍疾之口不言钱妻令婢以钱绕床衍晨起谓婢曰举此阿堵物去
　　口中雌黄
　　王衍初补元城令终日清谈每捉玉柄麈尾与手同色义理有未安随即更改世号口中雌黄
　　风尘表物
　　王衍神姿髙彻王戎谓其如瑶林琼树自是风尘表物王敦曰夷甫处众中如珠玉在瓦石之间　顾恺之
　　称其岩岩清峙壁立万仞　晋永嘉初拜司徒
　　絶倒
　　王澄字平子有髙名每闻卫玠言辄叹息絶倒时语曰卫玠谈道平子絶倒　永嘉初拜荆州刺史
　　三窟
　　王衍为司徒以弟澄为荆州敦为青州曰足以为三窟矣
　　新亭之宴
　　王导字茂少有风鉴识量清逺佐晋元帝中兴号为仲父　诸贤出新亭饮宴周顗等相顾流涕叹曰风景不殊举目有山河之异导曰当与戮力王室尅复神州何至作楚囚对泣邪拜司空録尚书事　永宁初进位太保封郡公赐劒履上殿入朝不趋　六子　悦恬洽协邵荟
　　黑头公
　　王珣字元琳洽长子也为桓温掾温曰王掾当作黒头公后果然　尝梦人以大笔如椽与之觉而语人曰当有大手笔事　晋太元中为散骑常侍弟珉子昙首
　　难兄
　　王岷字季琰少有才艺名出珣右时语曰法防非不佳僧弥难为兄　后代王献之兼中书令二人素齐名时谓献之为大令珉为小令
　　蜡珠之戏
　　王昙首内集任子孙戏适僧达下地作彪子僧防累十博棊不坠僧绰采蜡珠为凤凰
　　佳子弟
　　王羲之字逸少导从子也王敦曰此吾家佳子弟也与王承王悦为王氏三少　仕晋为右军将军防稽内史
　　羲帖
