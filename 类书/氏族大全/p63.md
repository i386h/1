<!-- { "loadSidebar": true } -->
　　吉【征音　冯翊　周尹吉甫之后以王父字为氏】
　　吉挹字祖冲世笃忠孝秦符坚曰周孟威不屈于前丁彦逺洁已于后吉祖冲闭口而死何晋氏多忠臣邪
　　吉士瞻梦积鹿皮从而数之得十一喜曰鹿禄也后仕梁为直阁将军清约家无私积【南史】
　　吉翂字彦霄防有孝性父为呉兴原乡令为吏所诬翂年十五挝登闻鼓乞代父命帝称为佳童【梁孝义传】吉翰字休文仕宋为益州刺史有治绩得方伯体吉茂为汾隂令居官清静吏民不忍欺
　　吉中孚大厯十才子中孚官至户侍
　　吉旼唐九老防中人【见胡氏】旼诗云低腰醉舞垂绯防撃筋讴歌任褐裙　官御尉卿　年八十八
　　吉顼唐武后朝擢右肃政台中丞后拜相能抑武兴唐
　　吉温性隂诡尝曰若遇知己南山白额虎不足缚李林甫引用之与罗希奭相朂以虐号罗钳吉网【酷吏传】
　　郅
　　郅都为人勇有气敢直谏行法不避贵戚列侯宗室见都侧目而视号曰苍鹰　汉景朝为中郎将迁中尉
　　郅恽字君章汉建武中为上东门侯帝出猎夜还恽拒关不开明日赐之布　迁长沙太守　子寿字伯孝以亷能称官尚书令
　　郅伯尚黄叔度周子居文伯坚封武兴盛孔叔为汝南六孝亷汉顺帝朝太守季伥选以应学
　　帅【与率同　晋尚书师昺避司马师讳改姓帅】
　　帅子连形貌魁奇膂力絶人独住魏夫人观三十年寂无黔防王全裕奉诏祷南岳见子连因赋三絶云下瞰虚空临絶涧上排云雾止山颠四边絶险无猿鸟独卧深云三十年　古屋当崖映日关年年常伴白云闲糇粮丹穴从何出四面无人见下山　心意逍遥约莫知山中山下识人稀想君絶虑离羣了不是王乔即令威宋兴国中盛夏尸解有僧绍能于关右见之
　　帅逢原仕宋为江陵统制官
　　帅扬防有奇志宋天圣四年何状元榜登第
　　乙【殷汤字天乙支孙以王父字为氏】
　　乙瓌从车驾南征勇冠三军
　　乙普明清河人兄弟争田太守苏琼谕之曰天下难得者兄弟易求者田地普明兄弟乞出外更思分异十年再还同住【北史循吏传】
　　栗【古栗陆氏之后　栗髙字客卿汉高士也】
　　尉【太原　古有尉缭著书号尉缭子河南官氏志魏孝文改为尉音郁】
　　尉元字茍仁世为豪宗仕元魏累迁尚书令进位司徒元谢老诏曰尉元游明根并元亨利贞明允笃诚希世之贤也元以八十之年宜处三老之重明根以七十之龄可充五更之选
　　尉拨代人为太学生应募击贼有功　迁郡守魏文成帝以其清平有惠绩赐之衣服【北史】
　　尉瑾仕齐除吏部尚书见人好笑时论比之寒蝉暨【音讫渤海】
　　暨艳字子休呉郡人仕呉为选曹郎迁尚书
　　暨晃与弟昱俱仕于唐其后于上元中凖制改为周氏
　　屈【宫音　临海　楚武王子瑕食采于屈因氏焉屈重　屈丐　屈荡　屈完　屈到　屈建　屈平皆其后也】
　　屈平字原曰正则灵均者释其义为美称也仕楚为三闾大夫三闾之职掌王族三姓曰昭屈景同列上官大夫妬其能譛于怀王王信之原既被谗忧心烦乱乃作离骚　襄王立复信谗而谪之江南原复作九歌九章等篇自沉汨罗　淮南王安曰离骚蝉蜕浊秽之中浮游尘埃之外虽与日月争光可也屈到嗜芰有疾召其宗老属之曰祭我必以芰及祥宗老将荐芰其子建命去之曰夫子不以私欲干国之典也　建字子木为楚令尹皆原之先世也屈遵博学多才魏道武朝为中书令
　　女德
　　女嬃屈原姊也骚云女嬃之婵媛兮申申其詈予【汉有修为九江太守】
　　十月
　　越【羽音　晋阳　越为楚所灭其后以国为氏河南官氏志云越强氏改为越氏】
　　谒【汉有谒琼为汝南太守】
　　阙【下邳　春秋时鲁阙党童子之后】
　　勃【梁武帝改豫章王综为勃氏】
　　十二曷【十四黠附】
　　葛【商音　葛天氏之后夏时葛伯嬴姓国也其后亦以葛为氏】
　　便宜四事
　　葛龚字元甫慷慨壮烈勇力过人汉永初中条上便宜四事拜荡隂令
　　仙翁
　　葛字孝先呉人初从左慈受九丹液仙经后得仙号葛仙翁閤皂第二十福地其修炼成道之所也　昌州昌元县有葛仙山山有炼丹岩洗药池甘露茶　建康方山亦仙翁修炼之地曽极诗云人间底事有方壶剑截青瑶界碧虚试上珠庭瞻醉葛仙云垂带防储胥从曽侄洪
　　勾漏令
　　葛洪字稚川丹阳句容人好神仙导养术　晋咸和初王导选为散骑常侍洪以交趾出丹求为勾漏令乃止罗浮山炼丹自叙云戢劲翮于鸾鳯之羣藏逸迹于跛驴之伍藜藿有八珍之甘蓬荜有藻税之乐　着内篇一百一十五篇号抱朴子　年八十一尸解
　　葛仙山
　　葛璝亦名葛仙翁蜀彭州有葛仙山在蒙阳北四十里乃廿四化之第五化也有崇真观葛仙翁璝杨仙翁升贤于此得道梁大同中蒲仙翁高逺复于此上升葛强晋山简爱将也
　　葛田乘木羊上绥山随者皆得仙
　　葛宻宋江隂人自号草堂逸老
　　葛源宋仁宗朝知钱监胡宿行其制云司南州宝冶之饶佐县官国府之用宣劳于外兴利在公
　　葛敏修工诗山谷南迁还至南华竹轩令侍史诵诗板一絶云不用山僧供帐迎世间无此竹风清独拳一手支頥卧偷眼防云生未生视姓名曰果吾学子敏修也
　　婚姻
　　葛常之姑清源君妻蔡君谟【见蔡氏】
　　葛勃有美姿邻人陈忠女愿事之【见陈氏】
　　葛洪师事鲍甚重之以女妻焉
　　葛　采葛　管葛　诸葛
　　末【本姓秣今秣陵后也因避难改为末】
　　滑【商音　下邳得伯周同姓国也以国为氏　汉有滑兴为詹事】
　　十六屑
　　薛【商音　河东　黄帝之后奚仲为夏车正禺封为薛侯其后以国为氏】
　　谋王断国
　　薛宣字赣君明习法律谷永上疏曰少府薛宣才茂行洁达于从政经术文雅足以谋王断国　汉成帝朝拜相封高阳侯　弟修　子况惠
　　安车驷马
　　薛广德字长卿以鲁诗教授楚二龚师事之　汉宣帝朝萧望之荐为博士论石渠迁御史大夫　元帝欲乘楼船广德当乗舆谏欲以颈血污车轮上怒张猛曰乘船危就桥安上曰晓人不当如是邪未几与于定国俱乞骸骨上赐安车驷马黄金六十斤东归沛守迎之界上人以为荣
　　清名之上
　　薛方字子容与纪逡等皆西汉清名之士王莽以安车迎方方谢曰明主方隆唐虞之德小臣欲守箕山之乡
　　诗学著名
　　薛汉字子公世业韩诗父子以章句著名建武初为博士
　　孝友
　　薛包好学笃行丧母以孝闻父感于后妻憎包分出之包泣不去弟子求分财异居包中分其财田地取荒顿者器物取朽败者弟子破产旋复振给　汉建光中公车征拜侍中
　　国士
　　薛莹字道言有经学记述之才或问陆喜曰薛莹最是国士之第一者乎曰在四五之间　在呉为左国史撰三国史
　　五隽
　　薛兼有器宇少与纪瞻闵鸿顾荣贺循齐名号五隽初入洛张华见之曰皆南金也　仕晋领太子少傅　祖综父莹三世傅东宫谈者美之
　　河东三鳯
　　薛元敬少与从父収族兄德音齐名世称河东三鳯収字伯褒隋司道衡之子年十二北面河汾受王佐之道归唐为秦王府主簿早卒太宗即位语龄曰収若在当以中书令处之　元敬唐武德中为天策府参军直记室与十八学士之选杜如晦曰小记室不可得而亲不可得而疎　除太子舍人专掌文翰
　　三恨
　　薛元超収之子九岁袭爵尝曰吾有三恨不以进士及第一也不娶王家女二也不得修国史三也　高宗朝拜中书令
　　定天山
　　薛仁贵绛州人唐贞观末上亲征辽东仁贵应募白衣陷阵立奇功上曰朕不喜得辽东喜得虎将迁拜中郎将　高宗时九姓众十余万令骁骑挑战仁贵发三矢杀三人虏气摄乃降军中歌曰将军三箭定天山壮士长歌入汉关　赠骁卫大将军　子讷讷子征并羽林将军　畅金吾将军　三世将军
　　良金美玉
　　薛稷字嗣通属文如良金美玉累迁中书舍人与从兄曜更践两省俱以辞章自名　睿宗朝封晋国公
　　玉笋
　　薛庠唐穆宗朝擢第时李宗闵典贡举取庠及唐冲袁都等皆知名之士世谓之玉笋【李宗闵传】
　　东涂西抹
　　薛逢唐防昌中与杨収王铎同年登第累迁巴州刺史人歌曰日出而耕日入而归吏不到门夜不掩扉有孩有童愿以名垂何以字之薛孙薛儿晩年厄于宦途策羸马赴朝值新进士缀行而出前驱曰回避新郎君逢曰莫贫相阿婆三五少年时也曽向东涂西抹来
　　赐金紫
　　薛珏字温如仕唐为朝陵令以清白闻课第一　建中初召拜中散大夫赐金紫除司农卿
　　囊书自负
　　薛奎初举进士贽谒冯魏公首篇云囊书空自负早晩达明君冯掩卷曰不知秀才所负何事读至第三篇云千林如有喜一气自无私乃曰秀才所负如此　公端重善知人时范仲淹厐籍方在下位皆以公辅许之帅蜀载范镇还朝曰得一伟人　宋仁宗朝参大政谥简肃
　　时节淮西
　　薛季宣字士龙六岁而孤伯父待制公収鞠之志尚荦荦与常儿异　宋孝宗朝为大理寺丞虞允文白遣公行淮西収抚流民公持节劳来耄稚满车下为之表废田相原隰以户颁屋以丁颁田合三千八百余户　除大理正
　　薛居州善士也
　　薛烛秦客也善相剑
　　薛欧汉功臣高祖定十八侯位次欧第十四【功臣传】薛琡字昙珍风度峻整姿貌秀异仕魏为洛阳令孝明帝赐缣百匹迁吏部郎
　　薛聪字延智魏孝文外以德器遇之内以心膂为寄除齐州刺史卒吏人留其坐榻以存遗爱
　　薛灯字景猷负才使气叹曰岂能五十年戴帻死一校尉　周文帝朝为中书侍郎
　　薛万均万彻万淑万备兄弟皆以战功显　贞观中万均封路国公　万淑封梁国公
　　薛能唐诗人应制举有诗云白莲千朶照廊明一片承平雅颂声更报第三条烛尽文昌风景写难成薛存义假零陵令蚤作夜思勤力劳心讼者平赋者均【柳子厚赠之任序】
　　女姓婚姻
　　小姨续婚
　　薛简肃长女适欧公次适王拱辰后欧公再娶小姨故有旧女壻为新女壻大姨夫作小姨夫之句
　　图形寄夫
　　薛媛南楚材妻也楚材旅游不归薛对镜自图其形幷一诗寄之曰欲下丹青笔先拈宝镜端已惊容索寞渐觉鬓凋残泪眼描来易愁肠写出难恐君浑忘却时展画图看楚材遂归【云溪友议】
　　薛裕弱冠为丞相参军车京兆尹韦夐以女妻之薛同仕唐为湖州长史呉郡陆景融以女妻之
　　妓妾
　　薛瑶英唐元载妾也杨炎赠歌曰雪面淡妆天上女鳯箫鸾翅欲飞去玉钗翘翠步无尘楚腰如栁不胜春
　　薛涛蜀妓也元防之诗云锦江腻滑娥眉秀化出文君与薛涛
　　滕薛　筑薛　卢薛【二文士姓】
　　折【齐大夫折文子之后】
　　折可适宋熈寕中郭逵帅鄜延见之曰真将种也折彦质可求之子宋崇宁中登第　绍兴中参知政事
　　列【郑列御冦之后　御冦著书八篇号为列子】
　　节【周礼　节上士子孙以官为氏】




　　氏族大全巻二十
<子部,类书类,氏族大全>
　　钦定四库全书
　　氏族大全巻二十一
　　十八药
　　药【汉有药崧永平中为郎帝尝以杖撞之崧走入床下逊对获免】
