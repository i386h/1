<!-- { "loadSidebar": true } -->
　　黄年字徳昭号竹溪先生初应科举有县尉为考官见公大奇之曰安得此郎出我门下既领荐尉喜许妻以女及登第回尉已捐馆妻子防防相遇于道公哭之恸使人导意遂定婚焉　宋绍兴中为侍御史迁给事中
　　黄山谷娶谢师厚女
　　山谷子相骨气厖厚眉人石信道以女妻之早嵗成婚
　　黄刍字季野陈魏公以聂夫人女弟妻之而季野早夭
　　黄榦字直卿号勉斋从朱晦翁学朱以女妻之苏黄　雌黄　黄　姚黄　鹅黄　飞黄

　　氏族大全巻八
<子部,类书类,氏族大全>
　　钦定四库全书
　　氏族大全卷九
　　十阳下
　　张【商音　清河　黄帝第五子青阳生挥为弓正观弧星始制弓矢主祀弧星因姓张氏　魏范雎入秦改姓张氏】
　　通先生
　　张果隠中条山世传数百嵗其貌如年六七十者唐宗遣徐峤以玺书邀之肩舆入宫诏以玉真公主降先生果笑不奉诏还山擢银青光禄大夫赐号通先生未几卒帝为立栖霞观
　　善颂
　　张老晋大夫献文子成室张老曰美哉轮焉美哉奂焉君子谓之善颂善祷
　　舌在
　　张仪魏人学谷子之术以游说显名　楚相诬以盗金棰击遍体归谓其妻曰视吾舌尚在否曰在曰舌在足矣后为秦相
　　取履
　　张良字子房少游下邳圯上【楚人谓桥曰圯】有一老父至其所堕履圯下曰孺子下取履良取而跪进父以足受之曰孺子可教矣期以再防良凡三往父乃出书一编与之曰读是为王者师后十三年见我济北谷城下黄石即我也旦日视书乃太公兵法后过济北果得黄石宝祠之良死并葬其石伏腊上冢祠黄石　佐汉祖运筹帷幄决胜十里与萧韩为三杰　封留侯　曰吾以三寸舌为帝者师封万户侯此布衣之极于良足矣愿弃人间事欲从赤松子游耳　泗水亭铭汉功臣十八良第三諡文成侯子不疑嗣为侯　次子辟强年十五为侍中
　　美士
　　张苍秦时为御史主柱下方书归汉从沛公攻南阳当斩解衣伏质身长大肥白如瓠王陵怪其美士言于沛公而免之　以文学律厯为汉名相歴事两朝　年老无齿食女子乳百余嵗卒
　　结袜
　　张释之事汉文帝十年不得调后为廷尉天下无寃民王生者善为黄老言尝召至廷中公卿尽防王生顾
　　谓释之为我结袜释之跪而结之闻者重王生而贤释之
　　乗槎
　　张骞汉武时奉使大夏乗槎到河源见一妇人织一丈夫牵牛饮渚女与一石归问严君平君平曰此织女支机石也　汉书不载
　　防狱
　　张汤为儿时随父为长安丞守舍防盗肉父怒笞之汤掘熏得防及余肉劾防掠治传爰书讯鞫论执具狱磔防堂下父视其文辞若老狱吏大惊乃使书狱　汉武朝迁大中大夫　子安世又八世至张吉皆贵盛故班固不敢以入酷吏传
　　七叶侍中
　　张安世字子孺汉宣立以定防功拜大司马安世以父子封侯在位太盛乃辞禄诏都内别藏张氏无名钱以百万数　自宣元以来金张之家七叶皆侍中　三子千秋　延夀　彭祖
　　五日京兆
　　张敞字子髙汉宣帝朝尹京兆九年枹鼓稀鸣　椽絮舜以敞有劾当免曰五日京兆耳　尝为妇画眉长安中传京兆眉妩
　　帝师
　　张禹字子文明习经学试为博士　身居大第前堂教授后堂理丝竹管弦于弟子中亲爱戴崇敬彭宣而疏之崇至则将入后堂饮食管弦铿锵极乐宣来但于便坐讲论经义日晏赐食不过一肉巵酒相对　元帝朝诏禹授太子论语成帝即位尊礼师傅令与郑寛中说书金华殿　河平中拜相封安昌侯　传曰禹以儒宗居相位　子宏嗣　安帝朝亦有张禹字伯逺封安乡侯
　　白马生
　　张湛字子孝汉光武朝拜光禄勲常乗白马上毎见之辄曰白马生且复谏矣
　　岐麦之歌
　　张湛字君游少时志美行厉诸儒号曰圣童　汉建武中为渔阳太守民歌曰桑无附枝麦穗两岐张君为政乐不可支视事八年冦弭民富
　　张曾子
　　张霸字伯饶七嵗通春秋博览五经乡人号曰张曽子初举孝防和帝召拜侍中中子楷
　　五里雾
　　张楷字公超通春秋尚书门徒百人徙隠农山学者随之所居成市后华隂山南道有公超市　性好道术能作五里雾　顺帝征之不至
　　埋轮
　　张纲字文纪顺帝汉安元年遣八使循行天下风俗纲独埋其车轮于洛阳都市亭曰豺狼当道安问狐狸遂奏劾梁冀　八使【名见冯羡】
　　印
　　张颢为梁相一日雨后见一堕地化为圆石颢椎破之得金印曰忠孝侯印颢表闻藏秘府　灵帝朝为太尉
　　十腰银艾
　　张奂字然明前后仕进十腰银艾注云银印緑绶也以艾草染之　汉永夀中迁安定属国都尉　凉州三明【见段氏】
　　草圣
　　张芝字伯英临池学书池水尽黑凡衣帛必书而后练韦仲将谓为草圣灵帝朝为太尉
　　万人敌
　　张飞字益徳雄壮威猛为世虎臣魏程昱等咸称为万人敌　蜀先主拜为右将军封西乡侯　评曰飞义释严顔有国士风
　　博物
　　张华字茂先博物洽闻着博物志千篇　尝徙居载书三十乗　作诗出于王粲犹恨儿女情多风云态少晋武朝拜侍中中书赐金章紫绶　永熙末少子韪以中台星折劝华避位不听竟为赵王伦所害
　　思莼
　　张翰字季鹰有清才善属文号为江东步兵　晋惠朝齐王冏辟为东曹掾谓顾荣曰吾本山林间人以明防前以智虑后荣曰吾当与子采南山蕨饮三江水耳因秋风起思吴中菰米莼羮鲈鱼鲙叹曰人生贵适志耳富贵何为即引去　尝曰使我有身后名不如生前一杯酒
　　当代文宗
　　张载字孟阳为当代文宗貌极丑游洛阳市羣女以瓦石掷之　仕晋为著作佐郎　弟协字景阳次弟亢字季阳并博学有俊才与陆机云齐名时称三陆三张赞云载协飞芳棣华相映
　　六经鼓吹
　　张衡字平子作二京赋十年乃成孙绰曰张衡左思二京三都赋六经之鼓吹也　作浑天仪着灵宪算罔论数术穷天地制作侔造化　晋永和中拜尚书
　　理窟
　　张慿字长宗尝诣刘惔惔处之下坐王蒙与惔论言有不通慿于末坐判之一坐皆惊惔延之上坐　晋简文帝召之与语曰张慿勃窣为理窟
　　正始遗风
　　张绪风姿清雅时灵和殿前植蜀栁帝曰此杨栁风流可爱似张绪少年时　帝毎叹其清谈袁粲曰绪有正始遗风　宋明帝朝为中书令子充
　　髙卧风月
　　张充字延符与王俭书云介然之志耸峭霜崖确乎之情风行海岸又云飞竿钓渚濯足沧洲独浪烟霞髙卧风月不能事王侯觅知己也俭以示绪绪杖之一百　梁初为祭酒
　　孝张里
　　张敷字景小名樝父小名梨宋文帝问之曰樝何如梨对曰梨是百果之宗樝何敢比　父卒毁瘠过制诏改其居曰孝张里　宋武帝朝拜中书郎　子融
　　海赋
　　张融字思光弱冠有名道士陆修静以白鹭羽扇遗之曰此既异物以奉异人　作海赋顾凯之曰实超虚但恨不道盐耳即注曰漉沙白熬波出素积雪仲春飞霜暑路　有文集数十卷行世名玉海集　初解褐为宋参军
　　碧山学士
　　张褒梁天监中不供学士职御史弹劾之褒曰碧山不负吾乃焚章长啸而去　杜诗云碧山学士焚银鱼
　　论事回天
　　张素谏唐大宗修洛阳宫魏征闻之曰张公论事有回天之力可谓仁人之言　为左庶子
　　翠微颂
　　张昌龄王公谨举进士王师旦知贡举黜之以其文浮靡恐伤雅道　贞观末翠微宫成诣阙献翠微颂上爱其文补通事舍人
　　三防张家
　　张俭字师约贞观中为营州都督兄文师大仆卿弟延师左将军并赐银青光禄大夫兄弟门皆立防时号三防张家
　　万石张家
　　张文瓘字稚圭髙宗朝拜侍中四子潜沛洽涉官皆三品时号万石张家
　　青钱学士
　　张鷟字文成儿时有紫文大鸟止于庭太公曰五色赤文凤也紫文鸑鷟也殆将以文章瑞朝廷乎遂名鷟髙宗朝八以制举皆中甲科贠半千称其文犹青铜钱万选万中时谓青钱学士
　　明经髙第
　　张知謇歴十一州刺史则天奇其貌诏工图之　中宗立封范阳郡公弟知晦知泰知黙共五人皆明经髙第
　　六郎
　　张易之弟昌宗得幸于则天兄弟出入禁中贵震天下呼易之五郎昌宗为六郎杨再思曰人言六郎似荷花乃荷花似六郎耳
　　宰相材
　　张柬之为荆州长史则天欲得一奇士用之狄仁杰曰张柬之虽老宰相材也卒用为相诛二张中宗复辟有安社稷功　封汉阳郡王　皇甫彻诗云烈烈张汉阳左袒诛诸武茂勲铸钟鼎江山食茅土至今称五王卓立迈千古
　　金鉴録
　　张九龄字子夀唐开元贤相也千秋节公王皆献宝鉴九龄上事鉴十章号千秋金鉴録　李林甫欲中伤之九龄作海燕诗云海燕虽微物乗春亦暂来岂知泥滓溅只见玉堂开绣户时双入华堂日几回无心与时竞鹰隼莫相猜　帝赐白羽扇献赋自况末云苟效用之得所虽杀身而何忌又曰纵秋气之移夺终感恩于箧中　开元后天下呼曲江公而不名弟九臯九章　子拯　孙仲芳生而岐嶷父友髙郢异之曰此儿必为国器后为御史
　　鸣珂里
　　张嘉贞唐开元中拜中书令弟嘉祐进左金吾毎朝轩盖驺导盈园巷时号所居坊曰鸣珂里　子延赏　延赏子靖　靖子次宗四世并为中书舍人
　　识一丁
　　张靖字元理为卢龙节度使曰而辈挽两石弓不如识一丁字军士衔之　唐元和中拜平章事祖父为相号三相张家
　　幽谷一叟
　　张镐字从周有大志观经史犹渔猎然萧嵩荐之曰用之则为帝王师不用则幽谷一叟耳　杜诗云张公一生江海客　元宗擢为右拾遗不数年出将入相
　　曵白
　　张奭唐开元中就试花萼楼下手持试纸竟日不成一字时人谓之曵白
　　矮屋擡头
　　张彖为华隂簿为守令所抑叹曰大丈夫有凌云盖世之气而拘于下位如立身矮屋之下使人擡头不得弃官归
　　骂贼
　　张巡志气高迈唐天寳中禄山反巡守睢阳防藁为人剡蒿为矢大小四百战粮尽城陷骂贼而死尹于竒以刀抉其口齿存者三四
　　燕许笔
　　张説字道济唐开元中为中书令封燕国公苏颋封许国公皆以文章著名时号燕许笔　帝有所为必使视草　三子均垍淑均授大理卿杜赠诗云通籍逾青琐亨衢照紫泥后均垍皆以从禄山而败
　　烟波钓徒
　　张志和字子同金华人母梦枫生腹上产志和初名龄肃宗命待诏翰林赐今名因亲丧不仕居江湖自号烟波钓徒每垂钓不设饵志不在鱼也　号眞子观察使陈少游表其居曰眞坊为买地大其闾号囬轩巷门前阻水为构一桥号大夫桥　陆羽问孰与徃来对曰太虚为室明月为烛与四海诸公共处未尝少别何有徃来　帝赐奴婢各一志和配为夫妇名曰渔童樵青　有渔歌云西塞山前白鹭飞桃花流水鳜鱼肥青蒻笠绿簔衣斜风细雨不须归　松江蠏舍主人欢菰米莼亦共餐枫叶落荻花干醉宿渔舟不觉塞云溪湾里钓鱼翁舴艋为家西复东江上雨浦边风更着荷衣不叹穷　兄鹤龄筑室越州东郭椽栋不施斤斧
　　草圣
　　张旭嗜酒善草书每大醉呼呌狂走乃下笔或以头濡墨而书既醒自视以为神世呼张顚　与李白等为饮中八仙杜甫歌云张旭三杯草圣传挥毫落纸如云烟
　　草木知名
