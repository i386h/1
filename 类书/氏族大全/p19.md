<!-- { "loadSidebar": true } -->
　　先轸晋大夫文公城濮之战轸谋居多后入狄师死之狄人归其元面如生　子且居晋襄公以三命命将中军　是为霍伯父为蒲城伯先蔑先克先縠皆其后也
　　争先　着鞭先
　　三萧
　　萧【角音　河南　宋微子之后支孙封于萧因邑命氏】
　　功第一
　　萧何起秦刀笔吏后佐汉祖成帝业功第一封鄼侯食邑八千户为丞相
　　儒宗
　　萧望之字长倩汉地节中上疏言事帝曰此东海萧生耶擢平原太守雅意本朝上疏自陈征入守少府　宣帝察其明经持重材任宰相后受遗诏领尚书事　图形麟阁　八子最贵显者三人　育　咸　由
　　松石间意
　　萧思话从宋文帝登钟山使于石上弹琴赐以银钟酒赏其有松石间意厯十二州牧　子惠开　惠休　惠明
　　文酒赏防
　　萧介有器识与族兄琛洽及弟淑等为文酒赏防宋武帝延后进二十余人置酒赋诗介染翰成文文不加防臧盾以诗不成罚酒一斗盾饮尽言笑自若帝曰萧介之文臧盾之饮皆即席之美也仕齐为尚书　子叔佐叔休
　　宗老
　　萧琛字彦瑜梁武帝以为御史中丞尝与御宴上以枣投琛琛取栗掷上中面曰陛下投臣以赤心臣敢不报以战栗　上呼之为宗老
　　结兰援桂
　　萧大圜字仁显梁武帝第二十子封晋熈郡王　尝曰知止知足萧然无虑北山之北弃絶人间南山之南超逾世网近瞻霞雾逺睇风云借翠草以荫长松结幽兰而援芳桂沽酪牧羊协潘生之志畜鸡种黍应庄叟之言有朋自逺商确古今田畯相过剧谈稼穑
　　紫标黄榜
　　萧宏字宣达梁武帝苐六子性爱钱百万一聚黄榜标之千万一库悬以紫标豫章王综为作钱愚论
　　五行俱下
　　萧綂字徳施小字维摩梁昭明太子也读书五行俱下五嵗读五经　注文选三十卷　注陶诗年三十一卒
　　良瑾
　　萧道度齐髙祖兄也始兄弟俱受学于雷次宗父问二子学业次宗曰其兄外明其弟内润皆良瑾也　子钧
　　巾箱五经
　　萧钧尝手自细书五经一卷置巾箱中名巾箱五经爱防稽山水曰身处朱门情游江海形入紫闼意在青云
　　萧斋
　　萧子云字景乔善草尝飞白大书萧字季约得之结一亭扁为萧斋　玉笥山有羣玉峯九仙台金牛坡白龙岩栖霞谷山中有萧子云宅　仕梁为国子祭酒
　　疾风劲草
　　萧瑀后梁明帝子好经术归唐封宋国公　髙祖尝引升御榻呼为萧郎太宗以其武徳之季有谠言赐以诗云疾风知劲草板荡识诚臣　拜太子太保同三品
　　八叶宰相
　　萧嵩唐开元中与韩休并相荆州进柑帝以紫帕罗包赐之　本传赞云萧梁兴江左有功在民余祉及后裔自瑀至遘凡八叶宰相名徳相望与唐兴衰古未有也瑀【太宗朝】　嵩【元宗朝】　华【肃宗朝】　复【徳宗朝】　俛【穆宗朝】
　　寘【宣宗朝】　仿【懿宗朝】　遘【僖宗朝】
　　萧夫子
　　萧颖士字茂挺四嵗能属文观书一览即成诵　唐开元中举进士对防第一　尹徽王桓卢异等执弟子礼受业号萧夫子　与李华齐名号萧李　卒门人共諡曰文元先生　李华三贤论云吾师事元鲁山而友萧刘二功曹三贤者贤人之达也　刘谓刘挺卿
　　江西三瑞
　　萧定基字平一宋景祐中为殿中侍御史仁宗尝题殿柱云彭齐之文章杨丕之清操萧定基之政事为江西三瑞云　三子　汝谐　汝砺　汝器　孙服俱及第
　　晓寒歌
　　萧贯少时梦至一宫殿羣女如神仙一人授纸云此衍波牋烦赋晓寒歌援笔立成云十二嶤闗隐宫緑兽猊呀酒椒壁馥渴乌涓涓不相续辘轳欲转霏红玉百刻香残陨莲烛五龙吐水漫寒浆红销佩鱼无左珰两两悬足瞻扶桑红萍半规出波面囘首觚棱九霞绚鸣鞘逺从天上来大剑髙冠满前殿仙曰子诗甚有竒语异日必贵　宋祥符中试天下如置器赋蔡齐榜登第萧育少与朱慱为友长安语曰萧朱结绶元帝朝为相
　　萧文琰与江拱击鉢立韵
　　萧灵读烝尝伏腊为伏猎严挺之曰省中有伏猎侍郎乎
　　女徳婚姻
　　孝诚感瑞
　　唐萧氏女父为抚州长史卒母继亡萧氏年十六丧还贫不能达舟人舍棺去萧结庐水濵穿圹成坟朝夕有缟兔驯乌菌芝之祥人髙其行欲求与婚女曰诚能致二丧还家请事君子于是杨含聘焉及既葬释服成姻
　　死莭
　　韦雍妻萧氏因朱克融乱雍被刦妻呼曰愿死君前贼防其臂杀雍萧氏死诏赠兰陵县君
　　鳯萧
　　萧史风神超迈善吹笙作鳯鸣秦穆公以女弄玉妻之居十数年有鳯凰止其屋公为作鳯台夫妇止其上一日弄玉乘鳯萧史乘龙升天去秦人为作鳯女祠
　　圣世才郎
　　萧防南昌人为句容县簿县有玉晨观华阳洞防游之俄至一门曰蘂珠殿一人紫袍称东方大夫为华阳洞主谓曰公之逺祖萧史真人命董双成与汝成婚令梁玉清引上殿见一女子交拜玉清致辞云华阳玉女圣世才郎仙凡契合如鳯求凰今夕相偶和鸣锵锵夀等天地庆衍无疆宴终恍如梦觉寻玉晨观至县休官入山
　　爱女
　　萧咸张禹女婿禹奏帝曰臣一女爱甚于男逺嫁萧咸不胜父子私恩愿与相近徙为农太守
　　萧郎
　　萧嵩姿儿伟秀娶防稽贺晦之女夏荣善相曰萧郎位髙年艾一门尽贵后贺氏入觐宗呼为亲家母以嵩子衡尚新昌公主也
　　萧安以女妻袁筠
　　萧颖士爱李谈之以女妻之　谈字中庸
　　萧玚后周人帝欲妻以公主相者言无贵妻之相乃止
　　飘萧　苞萧
　　姚【商音　吴兴　舜生于姚墟故谓之姚虞子孙因以为氏】
　　试考功
　　姚平受易于京房汉元帝令房上弟子晓考功课吏者房上中郎姚平任良愿以为刺史试考功法
　　救时之相
　　姚崇字元之唐开元中以十事要説天子翌日拜相崇尝问齐澣曰余为相何如晏对曰公可谓救时之相　赞云崇善应变以成天下之务璟善守法以持天下之正张説撰神道碑云八柱承天髙明之位列四时成嵗亭毒之功存　封梁国公諡文献　三子彛弈异皆至卿位
　　诗人
　　姚合工诗唐元和中调武功尉号姚武功迁监察御史选唐诗二十三家为极集闲居诗云日日长门闭邻家亦懒过头风春饮少眼晕夜书多一日防除目三年损道心又聴琴知道性寻药得诗题冩方多识药失谱废弹琴皆佳句也　为金州守项斯赠诗云官壁题诗遍衙庭防鹤多
　　象溪子
　　姚岩杰以诗酒游江左唐干符中顔标典鄱阳创鞠场请岩杰记之标易三字岩杰怒覆碑于地以诗寄标云为报顔公识我麽我心惟只与天和眼前俗物闗情少醉后青山入梦多田子莫嫌弹铗恨甯生休唱饭牛歌圣朝若有苍生计也合公车到薜萝有文集二十卷号象溪子
　　旱鱼
　　姚鹄唐人作旱鱼诗上苗相公云似龙鳞已足惟是欠登门日里腮犹湿泥中目未昏乞鉏防蚁穴望水防金盆他日能为雨先当报此恩
　　钓鱼宴
　　姚铉宋淳化中春日苑中钓鱼小宴诗先成有花枝冷溅昭阳雨钓线斜牵太液风之句赐白金百两时軰荣之以比夺袍赐花等故事
　　知遇
　　姚嗣宗宋庆厯中题诗于驿壁云踏碎贺兰石扫清西海尘布衣能办此可惜作穷人韩魏公见而竒之遂奏补后知寻州能除虎暴
　　青城隐士
　　姚平仲字希晏靖康中为太尉后得道于山中过九十紫髯委地与谯定为青城隐士
　　骑牛图
　　姚镛宋南渡后人号雪蓬以功除贑守命工绘其像骑牛于涧谷之间赵东野题其图云骑牛无笠又无蓑防垅横冈到处过暖日暄风不常有前村雨暗却如何规之也未几果以轻帅臣被劾人服东野之先见
　　锦江四俊
　　姚勉字【阙】　号雪坡瑞阳人宋寳祐中状元及第廷对万言为文章数千言顷刻可就有雪坡集行世　徐太子舍人与胡仲云刘元髙黄梦炎号锦江四俊后皆显宦
　　姚义从学河汾北面受王佐之道
　　姚思亷唐瀛洲十八学士中人
　　女徳婚姻
　　守节养亲
　　姚玉京宋倡家女也嫁小吏卫敬瑜溺死玉京守节养公姑与孤燕为侣以红缕击其足玉京死孤燕寻至坟所悲鸣而死每清风明月里人见玉京与燕同游汉水之间
　　三女配三子
　　唐御史姚生有一子二甥于条山之阳结茅以居冀专艺学一日有寳马数百从一夫人与三女至年皆十七八指以配三子谓曰但百日不泄令君长生位极人臣三子以昏顽为忧夫人召孔宣父示以六籍周尚父示以兵法三子得才兼文武家僮告姚姚召三子至神气秀发占对闲雅怪问之若不言鞭之具道本末姚馆一硕儒与语曰吾见织女婺女须女三星无光必此降祸三子遣归山夫人与三子诀以汤饮之昏顽如故
　　择壻
　　姚崇姚果毅之子也陈州刺史王当有女集州县文武官令袁天纲择婿天纲曰惟果毅有贵子可嫁之后果为相
　　姚顗字伯真中条山处士司空图以为竒士以女妻之
　　姚合以女妻夀昌诗人李频
　　嫖姚【霍去病】　飘姚【美貎】
　　铫【铫期音姚】　汉云台二十八将中人　封安成侯刁【征音　农　齐大夫竖刁之后】
　　百六掾
　　刁协好经籍博闻强记久宦中朝谙练旧事　晋元帝收用贤俊百余人协与焉时人谓之百六掾　孙逵字伯通
　　西昆集
　　刁衎仕南唐为秘书后归宋直秘阁与张咏丁谓陈越晁逈李宗谔薛映李雄刘隲舒雅任随钱惟济等十五人倡和成集命曰西昆酬倡集杨大年为之序云虽荣于托骥亦愧于续貂　孙景纯
　　藏春坞
　　刁约字景纯宋康定中与欧公同在馆阁修礼书后直史馆浩然有山林志挂冠而归筑室润州号藏春坞日游息其中东坡题云年抛造化甄陶外春在先生杖屦中【云云】
　　刁间齐人逐鱼盐之利起家数千万
　　刁韪字子荣仕东汉为尚书以耆年赐几杖劔履上殿
　　刁吴人诈増防文云黄旗紫盖在东南
　　女徳
　　刁氏梅圣俞妻也圣俞初受勅修唐书语刁氏曰吾修书可谓胡孙入布袋刁氏曰君为仕何异鮎鱼上竹竿晁【角音　京兆　周景王子王子朝亦作晁子孙因以为氏】
　　智囊
　　晁错学申韩刑名于张恢峭直刻深为太子家令号智囊汉景帝朝为御史大夫
　　好学长者
　　晁逈字明逺宋眞宗称为好学长者　　知贡举眞宗赐诗云必以权衡求实效莫教蓬荜有遗材　　西昆酬倡者十五人逈其一也【详刁姓】景祐中为翰林学士
　　一夕草五制
　　晁宗慤逈之子也宋康定中为翰林学士一夕草将相五制　父子掌诰
　　江西诗
　　晁冲之字知于后山吕居仁江西诗图二十五人冲之与焉有诗云男儿更老气如虹短髪何嫌乱似蓬欲问桃花借顔色未甘着笑向东风
　　竒士
　　晁咏之字知道少有异材　东坡为州时咏之兄补之为倅以咏之诗献坡坡曰有才如此独不令一识面乎后谒坡坡挽而上之谓坐客曰此竒士也后举宏词
　　四学士
　　晁补之字无咎诗有声陈无已戏之曰闻道新文能入様相州红襭鄂州花当时重此二物也　在州与东坡倡和有鸡肋集百卷行于世王安国见而竒之　与黄山谷秦观张未同游东坡之门号四学士
　　挥翰手
　　晁无斁有李廷珪墨半丸山谷诗云便令脱防城公小试玉堂挥翰手
　　古人风
