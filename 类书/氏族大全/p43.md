<!-- { "loadSidebar": true } -->
　　史肇仕后晋典宿卫尝曰安朝廷定祸乱直须长鎗大剑若毛锥子安足用哉
　　都堂盛观
　　史浩字直翁宋孝宗朝拜相上大书旧学二字赐之执政叹曰自古依光日月际防风云未有如今日之盛者请镂诸石永为都堂盛观封卫国公
　　淳熙六老
　　史浩淳熙乙巳挂冠归四明年登八十女兄年八十二四弟皆髙年同气至亲举觞相属朱顔华髪咸夀而康绘为六老图【楼参政作六老图序】
　　三叶宰相
　　史浩【孝宗朝】史弥逺【宁宗朝】史嵩之【弥逺之子理宗朝】三叶宰相春帖云一门三宰相四世八公卿
　　史扶宋泸州人能诗有泸南诗卷行于世
　　婚姻
　　史曜素微贱周浚以妹妻之【见周姓】
　　青史　秽史　柱下史　呈身御史
　　纪【征音　平阳　炎帝之后封于纪以国为姓】
　　代君任患
　　纪信事汉王为将军项羽攻荥阳急自请乗汉王车黄屋左纛以诳楚汉王间出　后立庙于顺庆府太平门曰忠祐庙诰词云以忠徇国代君任患实开汉业使后世知君为重身为轻侯何有焉
　　隔坐屏风
　　纪亮仕吴为尚书令子隲为中书令每朝防以云母屏风隔坐【吴志】
　　社稷臣
　　纪瞻字思逺初入洛张华见而竒之晋元帝朝拜尚书右仆射才兼文武忠亮雅正明帝尝独引之于广堂慨然忧天下曰社稷之臣无复十人因屈指曰君便其一王敦叛帝谓之曰但为朕卧防六军所益多矣
　　梦笔
　　纪少瑜字幼玚梁人幼有志节尝梦陆倕以一束青镂管笔授之曰君自择其善者其文因此大进【南史文学传】
　　贯虱
　　纪昌学射于飞卫卫曰视小如大视微如着而后告我昌以牦垂虱于牖间南面而望之寖大三年如车轮焉射之贯虱之心而垂不絶【列子】
　　婚姻
　　纪僧珍仕齐武帝恩幸无比请曰臣小人出自武吏荣阶至此为儿婚得荀昭光女惟就陛下乞作士矣【南史】
　　阿纪谢尚妾也有国色善吹笛尚死誓不嫁郄昙设计得之纪终身不答
　　秦纪　人纪　权万纪
　　士【帝尧之杜伯之子温为晋士师子孙以官为氏晋士蒍为大司空蒍子士成伯成伯子士防字季氏食采于随称随季后又封范自是又称范氏】
　　世为晋卿
　　士防为范文子子士燮为范武子子士匄为范宣子子士鞅为范献子子士吉射世为晋卿
　　兄弟列郡
　　士燮汉末为交趾太守次弟鲔九真太守小弟武南海太守兄弟并为列郡雄长一州出入鸣钟笳鼓吹车骑满道胡人夹毂焚香者常数千人在郡四十余年年九十【吴志】
　　卿士　国士　木居士　瓦学士
　　是【齐大夫之□汉末北海有氏仪孔融嘲之曰氏字乃民无上遂改为是】
　　是仪字子羽北海人孙权征为大傅专典机密忠亮公正辄进规谏屋舍才足自容食不重膳家无余储权尝幸其舍求视蔬饭亲尝之对之叹息拜尚书仆射【吴志】蒍
　　后贺
　　蒍贾字伯羸楚大夫楚子玉治兵于蒍终日而毕国老皆贺子文贾尚幼后至不贺曰不知所贺【僖二十七年】
　　三仕三去
　　蒍艾猎贾之子即孙叔敖也传云蒍敖为宰择楚国之令典【宣十一】相楚庄王以霸三得相不喜三去相不愠【国语】防
　　生死骨肉
　　防子冯楚子使为令尹以疾辞方暑阙地下冰而牀焉重茧衣裘鲜食而寝【襄二十一年】后为令尹有宠者八人无禄而多马闻申叔豫言而惧曰吾见申叔夫子所谓生死而肉骨也【襄二十二年】
　　防罢字子荡为楚令尹承君命不忘敏【襄二十七年】防啓强为楚大宰能谏君以礼君听之【昭五年】
　　子【殷姓子殷灭武王封防子啓于宋今子姓皆其后也　宋司马子鱼僖十九宋公子鲍文十八】梓【鲁大夫梓慎之后】
　　里【本理氏春秋时改为里故晋有里克郑有里析后居襄城者为相里氏】
　　杞【周武王封东楼公于杞子孙因氏焉】
　　绮【商山绮里季之后】








　　氏族大全卷十三
<子部,类书类,氏族大全>
　　钦定四库全书
　　氏族大全巻十四
　　八语
　　许【羽音　髙阳　周武王封炎帝之后文叔于许子孙以国为姓】
　　重侯累将
　　许广汉封昌成君女为宣帝后弟舜封博望侯弟延夀乐成侯延夀子嘉平恩侯嘉女为成帝后　许史丁傅之家皆重侯累将穷贵极富
　　书学
　　许商从周堪受尚书着五行论歴仕至九卿号其门人林子高为徳行吴章为言语王吉为政事齐幼卿为文学【如孔门四科】王莽时林吉至九卿自表上师家大夫博士郎吏为许氏学者各从门人防车数百两儒者荣之【周堪传】
　　张许师友
　　许武汉明帝时举孝亷产业悉以推二弟晏普一无所留晏受鲁诗于张游卿为博士由是张家有许氏学
　　月旦评
　　许劭字子将平舆【音预】人与从兄靖俱有高名好共覈论人物每月輙更其品题故汝南俗有月旦评　靖字文休有廊庙器灵帝时为尚书　劭兄虔亦知名汝南人称平舆有二龙焉
　　五经无
　　许慎字叔重少博学时人语曰五经无双许叔重作五经异义及説文觧字十四篇行于世汉献时举孝亷
　　痴虎
　　许褚事魏武为都尉勇力絶人能逆曳牛尾军中以褚力如虎而痴号曰痴虎又曰虎侯　迁武卫将军
　　防宅升天
　　许逊字敬之为旌阳令弃官入道道成晋元康三年八月十五日举家四十二口防宅上升
　　服气
　　许迈字敬六代祖肇父副皆仙台州有玉京洞迈常居之父母终遣妇孙氏还家徧逰名山饵术三年辟谷服气一气千息后入葢竹山为地仙子穆　五世皆仙
　　交梨火枣
　　许穆入华阳洞得道遇王母女云林夫人降教之得为左卿仙侯　幼子翽小字玉斧为侍宸仙翁　后云林与穆书云玉醴金浆交梨火枣当与山中许道士不与人间许长史【长史谓穆道士谓玉斧】穆旌阳族子也
　　清风明月
　　许询晋髙士也刘惔云清风明月恨无度【又见支姓】
　　孝顺里
　　许孜字季义亲没负土作坟列植松栢鹿犯触者皆死晋元康中举孝亷不起诏旌表门闾号所居里曰孝顺里
　　长髯公
　　许惇仕东魏为司徒主簿有明断时号鉄主簿　迁殿中尚书美须下至带省中号长髯公
　　神童
　　许善心家有书万巻无不徧览时称为神童仕隋为秘书丞尝制神雀颂文不加防笔不停麾　子敬宗奸人
　　清白箴
　　许绍字嗣宗隋末任夷陵守开仓活流民数十万归唐封谯国公　子圉师有器干为相州刺史部内有受赇者不忍按但以清白箴赐之其人自愧卒为亷士　龙朔中拜左相　防孙钦寂钦明皆死王事
　　死节
　　许逺与张巡同守睢阳专治军粮战具城防死之睢阳至今祠享号防庙云　宣帝时图像凌烟阁
　　中和之气
　　许景先开元初知制诰以雅厚称张説曰许舍人文虽乏峻峯激流然词防丰美得中和之气
　　甘露嘉禾
　　许法真至孝亲丧庐墓有甘露嘉禾之祥天宝中表异其闾拜文馆直学士
　　兄弟尹京
　　许孟容字公范擢进士异等元和初迁京尹奏曰臣职司辇毂当抑豪强捕责神策军吏偿富民钱八百万豪右大震　弟季同相继为京兆少尹龙虎榜中人
　　孤进还舟
　　许棠以晚年登第曰自得一第轻健愈于少年乃知一名孤进之还丹也十哲中人【见吴罕】
　　丁卯桥
　　许浑唐诗人居镇江府口有别墅在丁卯桥有诗云裴相功名冠四朝许浑身世老渔樵若论风月江山主丁卯桥应作午桥
　　大许小许
　　许将字元冲宋嘉祐八年及第试寅畏以享天赋　元祐臣僚乞发司马光墓将曰发人墓非盛徳事乃不从许世安治平四年状元及第试刚中履帝位赋时谓
　　大许小许元冲官至尚书　谥文定　子份
　　百花洲
　　许份字子大宋崇宁中擢甲科知邓州政尚寛　郡有百花洲建堂其上与民同乐值歳饥公置场给食全活饥民二万九百有竒去之日百姓遮道拜泣方之召父杜母上闻之曰许将之子贤能世其家　徙维帅
　　丞相漕使
　　许申初从陈尧佐为潮州倅舣舟于岸月夜有马骑数人云丞相漕使防宿于此后陈大拜许为广东漕
　　防制
　　许荆汉和帝时为桂阳太守为百姓设丧纪防姻制度使知礼禁【循吏传】
　　女徳防姻
　　投诗免夫罪
　　许虞部女好学能诗为方勉妻夜与勉看晁错传作诗云匣剑未磨晁错血已闻刺客杀袁丝　后勉与友人饮于市犯夜禁时郑毅夫作尹囚之许氏投诗云明时乐事娱诗酒帝里风光别占春况是白衣重得侣不堪青斾自招人早知玉漏催三鼓不把金貂换百巡大抵仁人怜气节不教孤客作囚身遂释之
　　大贵
　　许广汉女平君年十四五与欧侯氏子为姻临当入门欧侯氏子死卜相者言大贵后为宣帝后
　　许穆孙女【娥黄】道育琼辉并得仙
　　许飞琼王母侍女也【见董氏】
　　燕许　巢许　心许
　　吕【羽音　河东　虞夏之际封姜姓之后于吕至周失国子孙氏焉吕尚姓姜号太公事见姜姓可通作吕姓用】
　　着月令
　　吕不韦阳翟大贾人秦庄襄以为相封文信侯作月令集着所闻为十二纪八览六论合十余万言名曰吕氏春秋悬千金于市能増损一字者与之
　　赤兎
　　吕布字奉先骁武有骏马名赤兎时语曰马中有赤兎人中有吕布　汉初平中以诛董卓功封温侯　曹操杀之
　　吴
　　吕字子明仕吴为偏将军鲁肃尝过拊其背曰吾谓大弟有武勇耳今学识英博非复吴下阿曰士别三日即当刮目相待　孙权曰子明学问开益筹畧竒至可次于周瑜　封孱陵侯
　　封侯相
　　吕僧珍字元瑜童儿时有相士曰此儿有竒声封侯相也　梁武即位以军功封平固县侯迁直秘书省　宋季雅市宅于其屋侧问其价曰一千一百万怪其贵宋曰一百万买宅一千万买邻及僧珍生子季雅贺以钱一千乃金钱
　　四俊
　　吕太一自负才华唐开元中张嘉贞为中书令荐苖延嗣吕太一员加静崔训皆位清要时语曰令君四俊苖吕崔员【加静传】后为监察御史
　　连锦书
　　吕向字子回工草能一笔环写百字若萦发世号连锦书　以李善释文选为繁与吕延济刘良张铣李周翰更为诂觧时号五臣注　开元中召入翰林迁工侍
　　瑞柳
　　吕渭字君载唐建中末为礼侍时中书省有古柳枯死徳宗自梁州还复荣茂人以为瑞柳渭令贡士赋之子四人温恭俭让
　　藻翰
　　吕温字和叔有竒表藻翰精好一时推尚作凌烟阁功臣赞二十二首　官至尚书郎
　　回先生
　　吕嵓字洞賔唐咸通中再举进士不第逰庐山遇异人得长生诀多逰湘潭岳鄂之间尝题岳阳楼云朝逰北越暮苍梧袖有青蛇胆气粗三入岳阳人不识朗吟飞过洞庭湖　自称回道人　四月生号纯阳真人
　　台辅器
　　吕端字易直宋太宗欲相之或言端为人糊涂上曰小事糊涂大事不糊涂　赵普相端参政普曰台辅器也与李昉同践文馆后皆登台辅昉诗云青衫共直昭文馆白首同登政事堂　淳化中拜相　諡正惠　父琦孙诲
　　袖中弹文
