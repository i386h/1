<!-- { "loadSidebar": true } -->
　　哥舒【西突厥首领有哥舒部因氏焉】
　　哥舒翰读春秋知大义　王忠嗣署为牙将每出战持半段枪所向披靡　唐天宝中封西平郡王哥舒曜字子明翰子也唐德宗谓曰尔父在开元时朝廷无西忧今得卿亦不东虑　迁河南尹
　　瑕丘【瑕丘江公事见江公】
　　耶律【大辽之后耶律履字履道通易太仕大金为翰林学士　拜参政　谥文献大金志】王孙【周顷王之孙王孙满之后王孙贾卫大夫长于治军旅】
　　羊舌【羊祐传云昔有攘羊遗叔向母母埋之后事发检羊肉惟舌存焉因以羊舌为氏】羊舌职之子名赤字伯华祁奚举以为中军佐举善也【襄三】
　　羊舌即叔向也仕晋为上大夫　衞使人馈之羮与一箧锦叔向受羮返锦【襄十二】
　　皇甫【京兆　宋戴公之子充石字皇父子孙以王父字为氏汉兴改父为甫居安定为着姓】
　　西州豪杰
　　皇甫规字威明汉延熹中党人染逮时贤规自以西州豪杰耻不得与乃上疏自言前亦附党时人以为贤
　　百姓歌思
　　皇甫嵩汉中平中以破黄巾功封槐里侯　奏请以冀州一年田租赡饥民百姓歌曰天下大乱兮市为墟赖得皇甫兮复安居　后拜太尉
　　书淫
　　皇甫谧字士安博综典籍百家之言时谓之书淫自号晏先生　子方回少有文才闭门闲居未尝入城府蚕而后衣耕而后食【晋史】
　　清白自处
　　皇甫璠字景瑜仕周为随州刺史政有简惠百姓安之恒以清白自处时称为善人　子诞仕隋为侍御史
　　断带续灯
　　皇甫无逸唐武德中为益州大都督长史尝按部宿民家灯烛尽无逸抽刀断带为炷其亷介如此
　　一字三缣
　　皇甫湜字持正韩门弟子唐元和中裴度辟为判官度修福先寺求碑文于白居易湜曰近舍湜而逺求居易请辞度使作之碑字三千以九千缣酬之
　　梁丘【琅琊　梁丘贺字长翁琅琊人从京房受易　仕汉官至少府】
　　成公【衞成公之后以谥为姓】
　　成公简字宗舒家世二千石性清素潜心味道仕晋为散骑常侍
　　成公绥字子安少有俊才　雅好音律当暑乘风而啸泠然成曲因作啸赋　仕晋为博士【文苑传】
　　欧阳【宫音　渤海越王勾践之后支孙封乌程欧阳亭因氏焉】
　　石渠讲书
　　欧阳生字和伯事伏生受尚书世传至曽孙高字子阳为博士高孙地余亦为博士论石渠由是尚书世有欧阳氏学【汉儒林传】
　　八世博士
　　欧阳歙字正思自欧阳生至歙八世皆为博士　汉建武中拜汝南太守政有异绩在郡教授数百人
　　才藻擅名
　　欧阳建字坚石才藻美赡擅名北州语曰渤海赫赫欧阳坚石【晋史】金谷二十四友中人【见潘姓】
　　欧阳体
　　欧阳询字信本敏悟絶人初仿王逸少书后险劲过之唐初为太子率更令　子通早孤及长求父遗迹刻意临仿数年书亚于询父子齐名号大小欧阳
　　六一居士
　　欧阳修字永叔初从尹师鲁游迭相师友为古文以文章名冠天下苏内翰序公之文曰韩愈之后三百余年而后得欧阳子出云云天下争自濯磨以通经学古为高撰五代史记法严词约取春秋遗意　其在滁也自号醉翁　晩年卜居于颖号六一居士曰吾集古録一千卷藏书一万卷有琴一张棊一局酒一壶吾老其间是为六一公以道德文章为三朝所知天下学士大夫师尊之　宋嘉祐中参大政以太子少师致仕谥文忠子棐以文学世其家官至右司郎中
　　欧阳詹字行周唐贞元中与韩愈等聨第号龙虎榜【见齐氏】中秋夜尝与陈翊等翫月赋诗詹为之序由吾【秦由余之后仕呉子孙入越因号由吾氏】
　　由吾道荣有道术于隂阳歴数天文药性无不通解隐琅琊山辟糓饵松术求长生秘诀
　　南宫【鲁国　文王四友南宫子之后鲁孟僖子生阅居南宫号南宫敬叔其后为南宫氏】周有南宫极南宫嚚　宋有南宫牛南宫长万南宫括字子容孔门弟子三复白圭孔子以兄之子妻之　赠郯伯袭丘侯
　　澹台【大山】
　　澹台灭明字子羽孔子弟子　行不由径
　　上声
　　士孙【河内　后汉士孙瑞与王允诛董卓有功而不侯司马公称之】
　　尒朱【魏尒朱荣其先世居尒朱川因以为氏　荣仕魏为尚书令　有匡頽救敝之志援主逐恶之
　　功】
　　宇文【赵郡　南单于之后有普回因猎得玉玺以为天授鲜卑谓天为宇因号宇文倂以为氏】
　　第一客
　　宇文福世为拥部大人祖活拨入魏为第一客少骁果性忠清　为瀛州刺史【北史】
　　取公侯
　　宇文贵字永贵少受学辍书叹曰男儿当提剑汗马以取公侯何能为博士　仕魏为大将军　子忻
　　参谋帷幄
　　宇文忻字仲乐骁果善战初仕周讨灭尉迟回以功加上柱国封英国公隋祖即位参谋帷幄出入卧内恩顾弥重后忌而杀之
　　累石为营
　　宇文深防时为儿戯累石为营垒折草为旌旗父曰此儿必为良将　后仕周为大将军
　　安事笔砚
　　宇文庆字仲庆尝曰书足以记姓名而已安能事笔砚为腐儒之业哉　隋开皇初加上柱国
　　宇文泰心在王室魏文帝西至长安依之以为尚书令　封安定公
　　宇文防字公辅慷慨有大节当官正色为百僚所惮仕隋为尚书左丞
　　宇文融唐开元中为监察御史献策请括天下游户羡田以佐用度由是擢为覈田劝农使诸道得客户八十万田亦称是
　　宇文虚中宋建炎初以资政殿大学士充国信使使金国继立忠节
　　主父【赵武灵王号主父其后因以为氏】
　　主父偃汉武朝上书阙下朝奏暮召上曰公等安在何相见之晩拜为郎中一嵗中四迁　或説偃大横偃曰丈夫生不五鼎食死即五鼎烹
　　五鹿
　　五鹿充宗善为梁丘易汉元帝好之令与诸易家论难充宗乘贵幸辨口诸儒莫能抗　时与石显牢梁为党人歌曰牢邪石邪五鹿客邪印何累累绶何若若邪【出朱云石显传】
　　夏侯【谯国　夏禹之后封杞至简公为楚所灭其弟他奔鲁以夏后受爵为侯因以夏侯为氏】
　　丹书铁券
　　夏侯婴汉功臣也高祖为丹书铁劵定元功十八人位次婴第八为滕令号滕公　封汝隂侯
　　取青
　　夏侯始昌以齐诗尚书教授　子胜字长公从父受尚书及洪范五行传尝谓诸生曰士病不明经术经术茍明取青紫如拾地芥学经不明不如归耕　汉宣帝朝为谏大夫迁太子太傅
　　连璧
　　夏侯湛字孝若防有盛才文章宏富掞蔚春华时标丽藻与潘岳友善时谓之连璧　仕晋为中书侍郎夏侯蒹葮倚玉【见毛氏】
　　夏侯威以女妻羊祐
　　夏侯亶字世龙仕梁迁呉兴太守有惠政吏民图其像立碑颂美　父详官至左仆射　弟防为豫州刺史民歌曰我之有州频得夏侯前兄后弟布政优优夏侯氏曹氏世为婚姻故渊惇仁洪并贵重于时长孙【济阳魏献帝第三兄拔拔氏孝文帝以拔拔皇枝之长因改为长孙氏】
　　俭素
　　长孙道生身为三司衣不华饰食不兼味一熊皮鄣泥数十年不易　与从父嵩仕元魏俱为三公当时以为荣【北史】
　　清白
　　长孙俭仕周拜上柱国操行清白勲绩隆重诏赐杂防粟麦以彰其美　子平奏立义仓
　　一箭双雕
　　长孙晟字季晟善射一箭贯双雕突厥畏之闻其弓声谓为霹雳见其走马谓为闪电　仕周为将军
　　顾命元勲
　　长孙无忌字辅机佐唐太宗定天下功第一封齐国公后与禇遂良同受顾命以天下安危自任
　　三州课最
　　长孙操字元节唐贞观中为齐益三州刺史课皆最下诏褒之
　　长孙顺德无忌之子贞观中为骁卫大将军
　　长孙晟之女为唐太宗后着女则十篇
　　去声
　　仲长
　　仲长统字公理性倜傥敢直言或谓之狂士著论名曰昌言凡三十四篇十余万言　汉建安中荀彧举为尚书郎
　　慕容【炖煌　高辛少子居东北夷后徙西号鲜卑至涉归为单于自云慕二仪之德继三光之容因
　　为慕容氏】
　　慕容恪仕燕为太宰以恩信御物晋相温曰慕容恪尚在后忧方大耳
　　慕容垂燕人归秦为冠军将军权翼曰垂勇略过人世豪东夏譬之养鹰毎闻风飚之起常有凌霄之志慕容白曜仕魏为征南大将军一旬拔四城威震齐土【北史】
　　慕容绍宗仕东魏为尚书仆射　长子三藏多武略有父风　仕齐归周周武帝诏曰三藏父子诚节着闻宜加荣秩加开府仪同大将军
　　慕容延钊少以勇敢闻赵太祖之受禅也延钊握重兵屯真定一方以安　加殿前都防检同中书二品库狄【鲜卑段疋防之后避难改姓库狄】
　　库狄峙仕齐拜中书舍人参掌机宻
　　库狄盛少有武力从高欢征伐累迁幽州刺史库狄干鲠直少言仕魏为定州刺史清约自居库狄士文隋初拜具州刺史性清苦不受私谒法令严肃道不拾遗上赐公卿入左藏任取多少士文独口衔绢一匹而已
　　第五【京兆齐诸田之后田氏汉初徙园陵者多故以次第为式】
　　云母屏
　　第五伦悄直无私汉肃宗立自外郡擢为司空　郑微时出伦门下及位在上遂置云母屏风隔坐
　　赈饥
　　第五访字仲谋汉顺帝朝迁张掖太守值嵗饥开仓赈给玺书嘉之
　　清高
　　第五种字兴先汉末以奉使称职拜高密侯　论者说清高以种为上序直士以种为首
　　飞饷
　　第五琦字禹圭唐至德初谒见肃宗于彭原乞假臣一职请悉东南寳货飞饷函洛帝悦拜监察御史　军兴随事趣办人不益赋而用以饶　后进同平章事太史【齐太史之后】
　　太史慈字子义好学孙策曰子义青州名士也常与参论诸军事　子享字元复
　　太史叔明少善庄老兼通孝经礼记尤精三毎讲说听者五百人
　　贺若【代居朔随魏南迁北俗谓忠贞为贺若因以为氏】
　　贺若敦其先居汉北世为部落大人曽祖贷入魏为都官书　敦为将多智计屡立大功　子弼
　　贺若弼字辅伯少有大志博涉书记　尝遗源雄诗云勿使骐麟上无我二人名乃献取陈十防隋文帝善之赐以寳刀尅定三呉拜大将军
　　贺娄【代人本居漠北以国为氏孝文改为娄氏】
　　贺娄子干少以骁武知名隋文帝授榆关摠管下诏曰自公守北门风尘不警　兄诠有才器位银青光禄大夫
　　贺拔【下邳　与后魏同出隂山代为酋长北人谓地为拔总有其地土人相贺因氏焉】贺拔允北土之望也魏高欢尤亲礼之与参定大策贺拔胜与弟岳俱镇恒州魏孝武委以心腹之寄上官【商音　天水楚王子兰为上官邑大夫因氏焉】
　　上官仪工诗人多效之谓之上官体　唐太宗每属文遣仪视草　永徽初进西台侍郎
　　相里【西河】
　　相里氏济源县大姓也县令俾以其女与杜衍议姻相里氏兄弟二人其兄不从既而从之怅然曰俾教诸儿读书耳后杜衍拜相相里氏为国夫人
　　令狐【商音　太原　毕万仕晋孙魏挛武子生颗别封令孤因氏焉】
　　令狐子伯汉建武中为楚相与王覇为友
　　令狐邵仕魏为农太守所至清如氷雪
　　西土冠冕
　　令狐整字延保为西土冠冕　深沉有识量学艺术骑射并为河右所推仕魏为丰州刺史　祖父三世为良二千石【北史】
　　请求遗书
