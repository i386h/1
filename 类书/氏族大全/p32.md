<!-- { "loadSidebar": true } -->
　　康绚字长明倜傥有志气仕齐为华山守归梁除卫奕康真人名桑治三十九福地在常州宜兴县
　　嵇康　孙康　顾长康
　　匡【商音　晋阳　鲁匡邑宰匡句须之后】
　　庐山君
　　匡裕周武王时人兄弟七人皆有道术结庐山中后得仙去空庐在焉故曰庐山汉武封裕为大明君又称为庐山君庐山记载匡裕为周威王时人
　　解頥
　　匡衡字稚圭家贫好学常凿邻壁引光读书精力絶人诸儒语曰无说诗匡鼎来匡语诗解人頥　宣帝朝射防甲科元帝朝史髙荐于上迁博士给事中建初三年拜相　十年之间不出长安城门而至相位　子咸亦明经歴位九卿家世多为博士者
　　至孝
　　匡昕字令先有至性母病亡经日昕奔还号叫母即苏皆以为至孝所感
　　汤【商音　中山　商汤之后以諡为姓】
　　诗僧
　　汤惠休宋孝武时沙门也善属文武帝命之还俗官至扬州从事史　江淹拟惠休杂篇二十一首
　　润笔
　　汤文圭吴人时李徳诚加司空文圭草麻濡毫之赂不至汤以诗促之云紫殿西头日欲斜曽草临川上相麻润笔已曾闗奏谢更飞章句问张华时人笑之
　　同年学士
　　汤鹏后唐长兴二年卢华榜下登第同榜五人皆为翰林学士张说汤鹏吴承范江文蔚范禹偁也
　　东西府
　　汤鹏举字致逺宋绍兴中参大政　家于润之金坛时张纲居县西人呼张为西府汤为东府同时执政也
　　御军有法
　　汤东野宋建炎初试工部知建康府代连南夫之任时戍兵喜摽掠市井东野峻法绳之民恃以安
　　三元坊
　　汤璹长沙人宋淳熈中为省元先是同郡王容释褐易袚为状元故郡有三元坊
　　汤悦与徐铉直学士院皆江南文士
　　汤思退试博学宏词宋绍兴末拜相　封岐公商【宫音　汝南　商汤之后以国为氏　商鞅本卫公子公孙氏受秦封于商号商君其后亦以商为氏】
　　传易
　　商瞿字子木传易孔门【古注商瞿姓也】有若曰商瞿年长无子孔子曰勿忧瞿年四十后当有五丈夫已而果然
　　蛤诗
　　商凝式隋人炀帝好食蛤忽一蛤推击不破夜有光肉又自脱有一佛三菩萨像乃悔不食凝式诗曰虽因雀变化不逐月亏盈惟有天中像神功讵可成
　　昌【商音　汝南　黄帝之子昌意之后】
　　昌义之梁天监中封永丰侯迁徐州刺史魏兵十万攻钟离义之固守救兵至大破之【南史】
　　昌懿邕州进士补文学绍兴中上疏言马政
　　昌湜宋仁宗朝为大理寺丞胡文恭公行制
　　昌永宋绍兴中特奏状元
　　苌
　　苌周敬王时为大夫孔子从而问乐焉　庄子外物篇云苌死于蜀藏其血三年而化为碧【碧玉也】苌凤唐末人尝赠罗鴈头牋百幅
　　苌从简善用槊力敌数人仕后晋为金吾将军皇【三皇之后因氏焉又出宋戴公之后皇封子为宋大夫僖二十皇国父为宋太宰襄十七　皇初平
　　见黄姓】
　　皇东汉人受书于朱普
　　皇侃好学尤明三礼为国子助教梁武帝召入夀光殿说礼记义善之加散骑常侍
　　强【商音　天水左传强鉏平声】
　　强循为雍州参军华原无水人畜多渴死循引渠水以浸田一方利之号强公渠
　　强献明钱塘人宋熈宁中兄弟五人相继登第皆至显官献明工部架阁　浚明尚书郎　渊明翰林学士　伟明陟明歴外任皆有名绩
　　襄
　　襄楷字公矩好学博古善天文隂阳之术汉桓帝时灾异数见楷诣阙上疏不见采　陈蕃举楷方正不就仓　【望出武陵　黄帝史官仓颉之后　汉循吏居官长子孙有仓氏库氏汉仓公姓淳于为太仓令故号仓公】
　　仓颉四目观鸟迹而制字淮南子云颉作书而天雨粟鬼夜哭
　　仓孝仁魏太和中迁炖煌太守良二千石也
　　仓跋北魏人孝行见称乡里诏旌表门闾　史臣曰竭股肱之力尽爱敬之心承膝下之欢忘轩冕之贵羌
　　羌岵五代时人与桑维翰有宿怨维翰拜相令韩鱼召之来与之一官及至诬其谋反杀之他日公坐小轩岵来谒见责公报怨何深未几维翰卒

　　氏族大全卷九
<子部,类书类,氏族大全>
　　钦定四库全书
　　氏族大全卷十
　　十二庚
　　程【商音　安定　周程伯休父之后程国名休父为大司马其后以国为氏　晋程郑为乗马御六驺属焉成十八】
　　立孤
　　程婴晋赵氏客也屠岸贾攻灭赵氏赵朔夫人有遗腹及生男夫人置之袴中得脱朔客公孙杵臼谓婴曰胡不死婴曰死易立孤难杵臼曰吾为其易子为其难取他人婴儿匿山中婴缪呼曰与我千金吾告赵氏孤处屠岸贾诸将随婴杀杵臼及赵孤而赵氏真孤乃在婴家后十五年因韩厥复立之是为赵武婴乃自杀曰我得下报宣孟与杵臼矣【史记】刘后村诗贤矣两家臣存孤极苦辛后来有曹马亦是受遗人　宋绍兴为立庙封二子为侯
　　倾盖
　　孔子之郯遇程子于途倾盖而语终日甚相亲也顾子路取束帛一以赠先生
　　程李
　　程不识汉元光初与李广为东西衞尉程治军极严广极简易俱为名将灌夫骂坐曰今日斩首宂胷何知程李
　　胆过贲育
　　程昱字仲徳魏武表为东平相尝曰程昱之胆过于贲育拜奋武将军　二子武　延及　孙晓
　　褦襶
　　程晓仕魏为汝南太守作伏日诗曰平生三伏时道路无行车今世褦襶子触热到人家
　　伊洛道学
　　程颢字伯淳十嵗能为诗赋十二三居庠序如老成人与弟頥以经术为诸儒倡　坐如泥塑人接人浑是一团和气　窓前有茂章覆砌或劝芟之曰常欲见造化生意置盆池蓄小鱼数尾时时观之或问之曰欲观万物自得意范祖禹与陈莹中论顔子不贰过惟伯淳能之莹中曰伯淳谁也公曰不识程伯淳邪曰予生长东南实未知也乃作责沈文以自责　宋神宗朝为监察御史里行上问所以为御史对曰使臣拾遗补阙裨賛朝廷则可使臣掇拾臣下短长以沽直名则不能上曰得真御史体上使择人才荐十数人而以父表弟张载与其弟頥为首张茂则尝招讲官啜茶观画先生曰平生不吃茶亦不识画元丰八年卒年五十四文潞公表其墓諡曰明道先生其表畧云才周万物而不自以为髙学际三才而不自以为足行贯神明而不自以为异识照古今而不自以为得　晦庵赞云休山立玉色金声元气之会浑然天成
　　真侍讲
　　程頥字正叔以经学淑人吕申公司马公同荐之云河南处士程頥力学好古安贫守节年逾五十不乐仕进真儒者之髙尚圣世之逸民　朱光庭言頥道徳纯备学问渊博有经天纬地之才有制礼作乐之具以言乎道则贯彻三才而无一毫之为间以言乎徳则并包众美而无一善之或遗以言乎学则博古通今而无一物之不知以言乎才则开物成务而无一理之不明乃天民之先觉圣代之真儒　元丰八年以通直郎召授崇政殿说书入侍经筵文潞公闻其讲说曰真侍讲也绍圣中孔文仲奏先生为五鬼之魁　胡宗愈深诋之范致虚奏先生惑乱众聴事下河南府尽逐学徒
　　元祐党籍涪州编管　徽宗即位复宣徳郎大观元年卒年七十五号伊川先生晦翁赞云规圆矩方绳直准平允矣君子展也大成布帛之文菽粟之味知徳者希孰识其贵　绍兴初官其一孙名易
　　掌文柄
　　程大昌字泰之乾道中为司业兼礼侍一时文柄属公成就人才甚多　着禹贡论五十二篇辨江淮河汉弱水黑水甚详　着演繁露六卷易老通言易原庄录四书畧十卷颇有功于学者
　　守庚申
　　程紫霄有道之士也有朝士夜会终南太一观拉师同守庚申师作诗云不守庚申亦不疑此心只与道相依玉皇已自知行止任汝三彭说是非
　　程邀秦时人改篆为隶今楷字是
　　程林乌巾秦时人以醸美酒得名
　　程普仕吴与周瑜为左右督时人呼为程公江表虎臣
　　程敀梅州人结庐江濵人服其行义名其江曰程江程灵洗少以勇闻仕陈为豫州刺史号云飞将军程文季灵洗之子勇决有父风北齐惮之号为程彪程元师事王通北面受王佐之道备闲六经之义程知节唐贞观中封卢国公图形凌烟阁
　　程琳字天球前后守魏十年宋元祐中拜相諡文简程珦仕宋为中散大夫与潞公同甲会【见文姓】子颢頥程瑀仕宋为给事中居闼以平奏自任上特赐象笏
　　女徳婚姻
　　烈妇
　　程氏事衡方厚为董昌龄所杀程氏步行诣阙自刎为夫陈寃文宗诏封武昌县君
　　择妇
　　伊川遗训云世人多谨于择婿而忽于择妇其实婿易见而妇难知所系甚重岂可忽哉
　　姑舅婚
　　程仁霸女适苏老泉老泉女适仁霸孙之才【见苏姓】程之邵程懿叔程徳儒皆东坡表弟也坡送程六表弟云君家兄弟真连璧门十朱轮家万石贺徳孺生日长身自昔传甥舅夀骨遥知是弟兄
　　富婚
　　程楚宾家富于财重乡人吕諲之才以女妻之諲早孤贫不能自振楚宾厚分资赡济其所欲故其名誉日广
　　明道娶彭思永女【见彭姓】　明道之女适朱纯之陶靖节之妹适程氏　程文矩妻李清之女兄穆姜鹏程　乌程　周程
　　彭【商音　陇西　颛帝孙陆终第三子曰大彭即彭祖也尧封之彭城以国为姓　孔子窃比老彭注云殷之贤大夫】
　　导引术
　　彭祖歴虞夏至商夀八百嵗故号曰彭祖有导引术有疾则闭气以攻所患运行体中达趾末即体和矣尝云服药百裹不如独卧　本姓籛名铿可借用
　　仙曲
　　彭令昭歌师也秦始皇时武夷君防乡人于幔亭峯令昭歌人间可哀曲歌罢防云四合环佩锵然凌空而去
　　张彭之学
　　彭宣师事张禹治易禹受易于施雠由是施家有张彭之学　禹荐宣明经有威重可任政事入为右扶风哀帝朝拜大司空封长平侯
　　书学
　　彭闳治欧阳书汉光拜桓荣为博士荣曰臣不如同门生彭闳因拜为议郎
　　童子义士
　　彭修字子阳汉永平间人年十五父为郡吏得休与修同归道为盗所刼脩拔刀前持盗曰父辱子死盗曰此童子义士也辞谢而去　后仕郡为功曹
　　白日上升
　　彭抗字武阳累迁尚书左丞以疾辞归师事旌阳学修仙道日益精进宋永初二年二月十六日举家白日升天　赵宋政和中封潜惠真人
　　恬退士
　　彭乘字利建举进士与同年生登相国寺阁顾望乡闗曰亲老矣安可舍晨昏之奉以图一身之荣乎乃奏乞归侍养后中书拟人乘在选中上曰此恬退士也仁宗朝为翰林学士
　　不拾遗金
　　彭思永字季长登天圣五年第八九嵗时晨就学舍得金钗于门外访失主还之　仁宗朝为御史抗疏极论张尧佐任守忠之凭侍宠幸上怒解公言职　公居显仕奉养不改其素气宇髙爽未尝有怠慢之色戏侮之言　以户侍致仕年七十一
　　义庄
　　彭汝砺字器资鄱阳人弱冠为状元王安石荐为国子直讲擢太子中允监察御史里行初对上十事皆人所难言者　元祐中为中书舍人词命典雅有古人风上赐服紫金　居家孝友兄无子为立后以所得官俸赈给族人之贫者置义庄　弟汝方知衢州立忠节方腊陷城骂贼而死
　　五恨三奇
