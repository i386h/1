<!-- { "loadSidebar": true } -->
　　阮瞻字千里性清虚自得见司徒王戎戎问曰圣人贵名教老庄明自然其防固异答曰将无同戎咨嗟良乆即辟之时人谓之三语掾　永嘉中为太子舎人
　　几緉屐
　　阮孚字遥集晋元帝朝为黄门侍郎终日酣纵尝以金貂换酒为有司所弹帝宥之　性好屐有诣孚者见其自理蜡屐叹曰未知一生当着几緉屐神色闲畅　与毕卓等为八逹
　　杖头酒资
　　阮修字宣子善清言常步行以百钱挂杖头至酒店便独酣畅虽当世富贵不肯顾家无担石之储晏如也
　　宠辱不惊
　　阮裕字思旷有肥遯之志王羲之曰此公不惊宠辱仕晋为东阳太守
　　阮瑀字元瑜与陈琳并为曹操记室与建安七子【见徐干】
　　阮种字徳猷有殊操何曽荐之举贤良第一授中书郎
　　阮孝绪年十三徧通五经屏居一室呼为居士阮逸宋仁宗朝上乐论二十篇与冯元等定乐
　　婚姻
　　天台仙遇
　　阮肇入天台山采药遇仙女为偶今阮郎亭有诗云阮客家何在仙云洞口横人间不到处今日此中行其碑石乃李阳冰书【又见刘晨】
　　敛钱为婚
　　阮修居贫年四十未有室王敦等敛钱为婚皆名士时有求入钱不得者
　　刘阮　南阮　北阮
　　苑【亦作宛范阳　殷武丁子文封苑其后因氏焉苑何忌为齐大夫】
　　笔端风雨
　　苑论字言扬元和中与柳子厚聮弟柳拜而兄之送以序云掉鞅乎术艺之塲游刃乎词翰之林风雨交于笔札烟霞发于简牍甚可壮也
　　苑康字仲真后汉人举孝防歴仕泰山太守
　　翰苑　北苑　艺苑
　　二十三旱
　　管【征音　平昌　周文王第三子鲜封于管为管叔以国为氏】
　　期
　　管至父齐侯使与连称戍葵丘时而往曰及而代【庄八】
　　仲父
　　管仲名夷吾少与鲍叔牙游叔牙知其贤荐于齐桓以为相九合诸侯一匡天下仲之力也桓公称为仲父仲曰吾尝与鲍叔贾分财利多自与叔不以我为贪知我贫也吾尝与鲍叔谋事而更穷困叔不以我为愚知我有利不利也吾尝三仕三逐叔不以我为不肖知我不逢时也吾尝三战三走叔不以我为怯知我有老母也公子纠败吾幽囚受辱叔不以我为耻知我不修小节而耻功名不显也生我者父母知我者鲍子也【撰管子八十六篇】
　　割席
　　管寜字幼安少与华歆同席读书有乗轩冕过门者歆废书观之寜遂与割席分坐曰子非吾友　又尝与歆共锄菜地遇金寜挥锄不顾歆捉而掷之　汉魏之际居辽东二十年孟观孙邕王基荐之曰寜含章素质冰洁渊清匿景藏光嘉遯养浩金声玉色乆而弥章前世未有厉俗独行若寜者魏明帝具安车蒲轮束帛加璧聘焉　家贫好学一藜床五十年当膝处皆穿　龙头【见邴氏】子邈为博士
　　善易筮
　　管辂字公明明周易风角占相之道魏正元初其弟辰谓曰兄当富贵乎辂曰吾额上无生骨眼中无守睛鼻无梁柱脚无天根背无三甲腹无三壬皆不夀之验后果然
　　白云先生
　　管师复自号白云先生与弟师常齐名号二管　宋熙丰间陈衮公以其与伊川经明学修荐为学官
　　管子白心篇云满盛之家不可为婚
　　管　银管　龙管
　　筦
　　筦辂琅琊人受公羊春秋于疎广以授孙　　仕汉为御史中丞
　　满【宫音　河东　陈胡公满之后汉有满昌受齐诗于匡衡】
　　清俭
　　满宠字伯寜魏祖表为汝南太守　景初中以功迁太尉宠不治产业家无余财诏曰卿典兵在外专心忧国有行父祭遵之风赐田十倾谷五百斛钱二十万以明清忠俭约之节　諡景侯
　　满奋仕晋为尚书令
　　引满　持满　扑满
　　罕【郑穆公长子曰子罕其孙罕虎以王父字为氏】
　　罕虎一名子皮子皮子婴齐婴齐子达达子魋魋子朔世为郑卿聴子皮授子产政子产辞子皮曰虎帅以听谁敢犯子子善相之【襄三十】
　　简【宫音　范阳晋续简伯之后】
　　书学
　　简卿汉人受尚书于儿寛后又受于夏侯胜
　　滑稽
　　简雍字宪和蜀先主以为宾友拜昭徳将军　性简傲跌宕无所为屈　时天旱禁酒吏于人家得酿具欲加之罪雍与先主游观见一男一女行道曰彼欲行淫先主曰何以知之曰彼有其具与酿者同先主大笑而赦有酿具者
　　山简　汗简　白简
　　二十七铣
　　单【征音　南安　周成王封少子臻于单邑为甸内侯因氏焉二十余世为周卿士】
　　五侯
　　单超汉宦官也与徐璜左悺具瑗唐衡诛梁冀同日封为五侯
　　仙道
　　单道开得仙道恒服细石子一吞数枚日一服晋升平中入罗浮山独处茅茨萧然物外年百余歳
　　单襄公如晋拜成【成元年】
　　单成公为王官伯【昭二十二】
　　单穆公即单旗也王子朝云单刘赞私立少【昭二十六】单飏明天官善术学孝防迁太史令
　　单雄信王世充将也善用马槊号飞将
　　单士寜宋庆歴中与王洙同编修史馆
　　单时宋乾道中为殿中侍御史上疏谏击毬
　　【秦叔之后】
　　蹇叔谏秦穆公袭郑公曰中夀尔墓之木拱矣【僖三十二】兰仕汉为交趾刺史
　　誉仕宋为歴阳令
　　周辅善属文宋神宗命答髙丽书称防
　　蹇序辰宋绍圣中为给事中搆缙绅之祸
　　偃蹇　连蹇　忠蹇
　　展【鲁孝公子展之后无骇卒公命以字为展氏】
　　圣之和
　　展禽名获字禽无骇之子　为士师三黜曰直道而事人焉往而不三黜　柳下惠圣之和者也【孟】食邑柳下諡曰惠　弟盗跖
　　展喜鲁人齐侵鲁北鄙公使喜犒师还【僖二十八】
　　展上公修道于句容县玉晨观得仙
　　展子竒工画为画家三史
　　隽【渤海】
　　隽不疑字曼倩渤海人暴胜之为直指使东至海不疑冠进贤冠带櫑具剑佩环玦褒衣博带至门上谒胜之望见屣履出迎敬纳其説还朝表荐之徴拜青州刺史昭帝即位擢为京兆尹其母喜平反故不疑为吏严而不残
　　善
　　善卷古髙士也舜以天下让善卷善巻不受去而入深山不知其处　后隠居华妙洞天今常徳府武陵县南苍山名枉渚人号枉水山上有善巻坛宋政和中赐号遁世髙蹈先生郡守李寿为坛记
　　积善　择善　迁善
　　典
　　典韦形貌魁梧膂力过人魏太祖引置左右迁校尉军中语曰帐中壮士有典君提一双防八十斤　子满为中郎
　　扁【渤海　郑人扁鹊之后】
　　扁鹊史记云姓秦名越人医书云庐国人姓扁名鹊
　　二十九篠
　　赵【角音　天水　虞伯益之后十三代至造父周穆王赐以赵城由此为赵氏】
　　良大夫
　　赵衰字子余諡成子子盾字孟諡宣子世为晋卿　贾季曰赵衰冬日之日也赵盾夏日之日也　仲尼曰赵宣子古之良大夫也　盾子朔
　　袴中儿
　　赵朔亡有遗腹子夫人置之袴中得脱匿程婴家十五年因韩厥立之是为赵武【史记】武为晋卿荐白屋之士六十家举筦库之士七十余家【韩子】
　　四豪
　　赵胜封平原君食客数千人与齐孟尝楚春申魏信陵为四豪　太史公曰平原翩翩浊世之佳公子也
　　读父书
　　赵括马服君奢之子徒能读父书而有长平之败
　　金城上方畧
　　赵充国字翁孙沉勇有大畧汉元康初羗人叛时充国年七十余上老之使丙吉问谁可将者充国曰无逾老臣者矣　驰至金城图上方畧　上屯田便宜十二事羌破振旅而还　封营平侯　图形麒麟阁
　　清如水
　　赵轨仕隋为齐州别驾召入朝父老送之曰公清如水酌一杯水奉饯轨受饮之　迁夀州长史开广芍陂三十六门灌田五千余顷人赖其利
　　科第赵家
　　赵不器子夏日冬曦和璧安贞居贞顺贞彚贞父子八人皆进士及第时称科第赵家【唐登科记又见庾子元】
　　文馆学士
　　赵彦昭少有才学唐中宗于修文馆置大学士四员以韦嗣立李峤宗楚客赵彦昭为之又置学士以李适刘宪崔湜郑愔刘子元李乂卢藏用为之又置直学士以马懐素宋之问沈佺期武平一杜审言徐坚等为之天子飨防学士得从春幸梨园则赐细栁圏夜宴
　　蒲萄园赐金樱秋登慈恩寺浮屠赐菊花酒冬幸新丰歴白鹿观赐浴汤池从行给翔麟兵赋诗属和无君臣之分惟以文章得幸
　　方外十友
　　赵元亮【一无亮字】字贞固少负志略如隠者之操　諡昭夷先生　十友名【见卢藏用】
　　玉界尺
　　赵光逢字延吉以文行知名时人称其方直温润谓之玉界尺　仕后梁为中书侍郎
　　社稷臣
　　赵普字则平宋太祖开国功臣也上常夜半幸其第立风雪中普皇恐出迎设重茵席地炽炭烧肉普妻行酒上以嫂呼之遂定下江南之议每决大事启阁观书乃论语也时称赵普以半部论语治天下　雷徳骧尝诋之上叱之曰鼎铛尚有耳汝不闻赵普吾社稷臣乎雍熙中兼中书令封真定郡王諡忠献王
　　谏林
　　赵槩字叔平性重厚寡言宋仁宗朝与欧阳修同知起居注后参大政　熙寜初致仕居睢阳十五年惟以读书着文忧国爱君为事集古今谏诤为谏林一百二十巻奏之上赐诏褒美　諡康靖
　　琴鹤清风
　　赵抃字阅道气貌清逸人不见其喜愠自号知非子宋至和中为侍御史弹劾不避贵势京师号为铁面御史　初任成都携一琴一鹤自行其再任也屏去琴鹤止有苍头执事张公裕学士送以诗云马谙旧路行来滑琴遇知音尚不弹公平生日所为事夜必衣冠露香拜手告天不可告者则不敢为也　元丰初告老退居于衢有溪石松竹之胜与山僧野老游不有贵势也有髙斋诗云轩外长溪溪外山卷帘空旷水云间髙斋有问如何答清夜安眠白昼闲　位至参政年七十七薨　諡清献公　二子　防　明诚
　　戏防堂
　　赵防笃行君子也元丰中为温倅迎清献来遂名其堂曰戏防东坡送以诗云风流半刺史清絶校书郎
　　耆英防
　　赵丙字南正宋元丰中为太常少卿与文富耆英防丙诗云新春鼎鼐燕英髦主礼雍容下庶僚二相比肩官一品十人华髪仕三朝星阶并列瞻台曜樽酒时行挹斗杓东頴庸夫最无状也将顔面赴嘉招
　　秋阳赋
　　赵令畤字徳麟封安定郡王恭俭如寒士东坡作秋阳赋以调其辞云赵王之孙有贤公子告予曰吾心皎然如秋阳之清吾好善而欲成之如秋阳之坚百谷吾恶恶而欲刑之如秋阳之陨羣木是以乐而赋之
　　居中总政
　　赵鼎字元镇宋绍兴中张浚出视师江上鼎居中总政以图兴复之功　拜左仆射加特进　諡忠简
　　论诗法
　　赵蕃字昌甫号章泉有诗云学诗浑似学参禅要保心与耳秋菊春兰寜易地清风明月本同天　有重名屡召不起刘后村云一生官职监南岳四海名仰玉山
　　赵禹汉武朝以刀笔积劳迁御史与张汤论定律令赵广汉孝宣朝为京兆尹发奸摘伏如神
　　赵熹歴仕三朝【光武明章】为国元老以太傅致仕
　　赵温仕汉为京兆丞曰大丈夫当雄飞安能雌伏弃官去
　　赵典为大司农闭门却扫非徳不交　汉八俊中人赵咨吴大夫使魏自云如臣比者车载斗量不可胜数
　　赵云号虎威将军蜀先主曰子龙一身都是胆也赵昌言字仲谟宋太宗朝拜枢使与同年防饮【见董姓】
　　女徳防姻
　　报父
