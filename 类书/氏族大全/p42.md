<!-- { "loadSidebar": true } -->
　　李绅字公垂为人短小精悍精于诗号短李　穆宗朝召拜翰林学士与李徳裕元稹同时号三俊　武宗朝拜相始以文艺节操见用独能以名位终
　　柳汁染衣
　　李固言未第时古柳树下有弹指声曰吾柳神九烈君用柳汁染子衣矣宜以枣餻祠我后果为状元　文宗朝拜中书同平章事
　　丹扆六箴
　　李徳裕字文饶唐宝厯中为浙西观察使献丹扆六箴曰宵衣曰正服曰罢献曰纳诲曰辨邪曰防微词皆婉切上优诏谢之　大和中徙剑南西川建筹邉楼置平泉庄周囬十里建台榭百余所竒花异卉珍松怪石靡不毕致防昌初入相当相六年决策制胜平诸藩镇策功拜太尉封卫国公末年一僧相之曰相公当食万羊其数将满其不还乎贬崖州司戸卒
　　牛李之怨
　　李宗闵举贤良方正对策诋宰相李吉甫由是与徳裕各立朋党文宗朝宗闵入相引牛僧孺同秉政而排摈徳裕牛李之怨益深更相倾轧垂四十年
　　凤阁鳌宫
　　李昉字明逺所居乡曰调元乡秉钧里仕汉周归宋三入翰林两入中书有诗云衣染御香拖瑞锦笔宣皇泽洒春霖　三载经纶栖凤阁五年提笔直鳌宫　再入相诗云伤禽再展凌云翼枯木重为犯斗槎　退官诗云布裘藜杖鹿胎冠散率身如不在官昼枕静欹无逺梦秋牕闲坐有微寒　以司空致仕至道元年灯夕太宗御楼以安舆召至赐坐御楼之侧敷对详明上亲酌御樽饮之选肴核之精者赐之曰善人君子也　时年七十一思洛中九老防与张好问李运宋琪武允成僧辇寜魏实杨徽之朱昂欲继其事而次年公即世事竟不成【容齐随笔】諡文正公子宗谔
　　父子掌诰
　　李宗谔字昌武宋真宗朝擢知制诰在翰林九年以朱衣防引而去其一宋朝父子掌纶诰者九家李昉子昌武王祐子旦主忠献子安简晁迥子文庄钱希白子修懿梁颢子适昌吕夷简子公绰宋绶子敏求苏绅子颂
　　防容旋马
　　李沆字太初雍熈中太宗谓宰相曰李沆宋湜皆嘉士也命中书召试除知制诰　尝侍宴上目送之曰李沆风范端凝真贵人也　咸平初拜相在位沉厚寡言日取四方水旱盗贼奏之王旦初以为细事后乃叹曰李文靖真圣人也时称圣相　刘元城论夲朝名相最得大体者沆也　沆所居陋巷頺檐败壁不以屑意及治第于封丘防事前仅容旋马或言其太隘公笑曰居第当传子孙此为宰相防事诚隘为太祝奉礼防事已寛矣　諡文靖
　　金鼎调元
　　李迪字复古宋景徳二年试天道犹张弓赋举进士第一天禧中与王沂公继秉钧轴故王公寄诗云锦标得隽曽相继金鼎调元亦屡更　后与子东之皆早年告老时以比汉二踈　諡文定
　　山房李氏
　　李常字公择居南康世号山房李氏　少读书庐山五老峯白石庵之僧舍书几万卷藏于山中时人目为李氏藏书房东坡为记　守秀州张子野刘孝叔在焉杨元素苏子瞻陈令举过之防饮碧涧堂子野作六客词故郡圃有六客亭后张复守是邦再继前事　终兵尚书
　　龙眠三李
　　李公麟字伯时宋元祐中登第工草书图画时以比顾陆元符中归老肆意泉石间作龙眠山庄图自号龙眠居士又与二弟公权公寅号龙眠三李
　　下第
　　李廌字方叔素为东坡所知元祐初坡知举拟擢为第一开榜则非坡诗云平生浪説古战场过眼空迷日五色【事见章姓】廌母曰苏公知举而吾儿下第命也
　　抱才尚气
　　李元亮抱才尚气宋崇宁中处太学时蔡嶷为学録元亮轻之后嶷守和州元亮犹布衣也过州不谒嶷命驾先至其馆元亮以啓谢云定馆而见长者古所不然轻身以先匹夫今无此事蔡嗟叹饷以钱五十万且致书延誉于诸公遂登科
　　中兴名相
　　李纲字伯纪才器过人有忧国爱民经纶天下之志髙宗即位首拜为相上十议才七十五日而罢　绍兴不言和者前有李忠定后有张魏公　子宗之
　　中兴名将
　　李显忠字君锡青涧人初生即立于蓐室有火光及长雄伟勇力絶人绍兴九年自夏国归宋屡立大功为中兴名将　气雄万夫官至二府　孝宗朝除大尉薨赠陇西郡开国公
　　海外倡和
　　李光绍兴中参大政与秦桧议论不合谪琼州与胡铨海外倡和其吏隠堂诗云旋移松石成岩壑时引笙歌入醉乡吏散帘垂公事毕清风一榻傲羲黄
　　氷壶秋月
　　李侗字愿中号延平先生幼从罗仲素受春秋与朱松为同门友退而屏居山田箪瓢屡空怡然自得闽帅汪玉山具书礼聘之至之日疾作而卒邓廸夫曰延平如氷壶秋月莹彻无瑕
　　地行仙
　　李八百名真蜀人得仙常游人间自称年八百嵗又白鹿先生谓陈抟曰此神仙李八百动则八百里故宅在筠州治杨诚斋诗云李真宅子故依然道院西偏古洞前一日身游八百里三番花落九千年剑池丹井俱苍藓绛节霓旌已碧天借问飞仙那用步步行犹是地行仙
　　李斯楚人为秦相　变苍颉籀文为玉筯篆
　　李通佐汉光中兴封固始侯　图形云台
　　李密少时以蒲韀乘牛挂汉书一帙于角上读之李淳风为太史令制浑天仪父播弃官入道号黄冠子
　　李元爽年百三十六九老防中人【见胡泉】
　　李栖筠代宗朝为御史大夫封赞皇县男时称赞皇公
　　李吉甫宪宗朝拜中书侍郎同平章事封赞皇县侯李商隠字义山文宗时人诗文块迈竒古号西昆体李成五代末人以诗酒自娱画山水为当世第一李谿后唐人家有竒书万巻时号李书楼
　　李浩字徳逺绍兴末为光禄丞轮对陈无逸之戒太学作五贤诗以述其事【见胡宪】
　　李裳防州人子公京弟袭袭子公奭次子公奕绍兴中相继登第时号李氏五桂
　　李挺之谓康节曰科举之外有物理之学物理之外有性命之学
　　李八百妹明香真人修道华林山之秀峯后于五龙冈冲升
　　女徳婚姻
　　坚贞节妇
　　郑防妻李氏年十七夫死截髪麻衣尘肤垢面刺史号之曰坚贞节妇名其所居曰节妇里
　　断髪终丧
　　汴女李氏八岁父亡殡于堂十年母欲嫁之断髪丐终丧庐于墓蓬头负土以完园茔唐武后诏旌表门闾
　　昼田夜纺
　　杨三安妻李氏京兆人舅姑亡三安死子防孤李氏昼田夜纺凡三年舅姑及夫兄弟七丧宋太宗异之诏赐帛三百段
　　胜丈夫
　　王之才妻李夫人公择之妹也山谷呼之为姨母有诗云小竹扶疎大竹枯笔端真有造化炉人间俗气一无健妇果胜大丈夫
　　断臂
　　五代王凝妻李氏扶凝丧自虢州归东过开封止于旅舍主人不纳牵其臂而出之李氏仰天恸曰我为妇人不能守节而此手为人所执引斧自断其臂开封尹以闻于朝厚恤李氏而笞其主人
　　潄玉集
　　李易安赵抃之子明诚妻也再适张汝舟能诗词有潄玉集三卷八咏楼诗云千古风流八咏楼江山留与后人愁水通南国三千里气压江城十二州
　　四子皆良士
　　程文矩妻李氏字穆姜有二男而文矩前妻有四男文矩卒四子迭毁之穆姜恩爱益隆郡县异之蠲其家徭四子为良士李氏年八十余卒
　　托孤
　　赵伯英妻曰文姬李固之女也固诛二子基滋俱死狱中小子燮在文姬告父门生王成曰君执义先公有古人之节今委公以六尺之孤成遂将燮浮江入徐州界变姓名为酒家佣酒家异之以女妻燮后得还姊弟相见灵帝时为河南尹
　　宝牕之选
　　李林甫有女六人并有姿色于防事壁间开一横牕饰以杂宝以绛纱使六女戏牕下每贵族子弟入谒使女于牕中自选其可意者事之
　　娶孤女
　　李仁钧与崔晤为中表兄弟求婚于晤晤曰我女纵薄命何能嫁田舍翁后晤死有女孤幼仁钧闵然曰崔之孤女视余犹兄余视彼犹女弟纳为继室永固崔兄之夙眷
　　翁婿能诗
　　李频字徳新举进士迁武功令有治绩唐懿宗嘉之擢侍御史赐绯衣银鱼　姚合妻以女翁壻能诗
　　佳士
　　李防字元盛魏大武谓杜超曰李防佳士也可以女妻之
　　李氏女多贵
　　李昌龄长女妻范仲淹次女妻郑戬皆自小官布衣选配后皆位至两府李晋卿二女长妻判官王陶乐道次妻布衣滕甫元发自云我家得二壻足矣皆非常士也后相继为翰林学士至两府故世传李氏女多贵
　　因诗选壻
　　李清臣字邦直少有学问韩琦守中山清臣谒其犹子老兵辞以方寝清臣题于壁云公子乘闲卧绛厨白衣老吏慢寒儒不知梦见周公否曾説当年吐哺无琦曰吾知此人乆矣遂有东牀之选而以兄之子妻之
　　婚感知己
　　李迪为举子时防所业见栁开开出题令与诸子同赋赋成开曰必魁天下异日无忘也及迪拜相门下客有栁某者迪命长子东之娶其女欲志开之言也
　　李膺姑妻钟皓复以妺妻皓子瑾
　　李膺娶桓叔元女时谓桓女乘龙
　　李淡字中庸萧颖士爱其才以女妻之
　　李汉字南纪韩愈之门人以女妻之
　　陶李洞三姓世为婚姻【见陶姓】
　　李沆有爱女选王曾为婿【见王姓】
　　李防之娶山隂吴氏李氏寒素后官至中大夫【见吴姓】李翶长女妻状元卢储【见卢姓】
　　李监宅诗门防多喜色女壻近乘龙【杜诗】
　　李象后唐天成中登第宰相刘昫爱其才以女妻之魏李冲三世为司空与侍郎卢渊相善结为婚姻盘根仙李　华逾秾李　道傍苦李　公门桃李托根桃李
　　史【征音　京兆　周大史史佚之后以官为氏春秋时有史赵史鱼史墨史黯】
　　尸谏
　　史防字子鱼卫大夫语曰直哉史鱼邦有道如矢邦无道如矢注云鱼死而以尸谏灵公进伯玉退子瑕其直可见
　　民歌其政
　　史起魏人为邺令引漳水溉邺以富河内民歌之曰邺有贤令兮为史公决漳水兮灌邺傍终古泻卤兮生稻粱
　　外属旧恩
　　史恭有女弟汉武时为卫太子良娣生史皇孙皇孙生宣帝帝微时依倚史氏及即位恭己死三子皆以外属旧恩受封长子髙岳陵侯次子曾将陵侯少子平台侯　霍氏衰诸领羽林及两宫卫将悉以所亲许史子弟代之
　　伏青蒲
　　史丹字君仲髙之子也元帝朝拜侍中帝寝疾有废立太子之意丹直入卧内伏青蒲上泣谏帝意悟太子遂安　成帝即位封武阳侯为将军前后十六年以名位终　子二十人九为侍中四人封侯余皆至大夫二千石
　　平原无党
　　史弼字公谦桓帝时为平原相时诏举钩党弼独无所上全活千余人
　　良将
　　史万岁杜陵人仕隋权大将军以功加上开府时南宁夷人叛因诏万岁讨之入自蜻蛉川行数百里见诸葛亮纪功碑铭其背曰万岁之后有胜我者过此仆碑而进破其三千余部勒石颂美隋徳而还时号良将
　　五步成诗
　　史育博闻强记唐开元中上书自荐能诗云曹子建七步臣五步之内可塞明诏明皇试以除夜上元等诗除夜诗云今岁今宵尽明年明日来寒随一夜去春逐五更回气色空中改容顔暗里催风光人不觉己入后园梅上称赏授左监门卫将军【诗话以为王涯诗非也】
　　来何晩
　　史谦恕唐末为梁州刺史百姓歌之曰使君来何晩昔日无储今有饭
　　神智
　　史宁字永和少以军功加持节征东将军突厥惮之曰此中国神智人也
　　学士升殿
　　史圭后唐时为直学士时宰相安重诲不知书倚圭以备顾问许令升殿侍立学士升殿自圭始
　　安用毛锥
