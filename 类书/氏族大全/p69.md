<!-- { "loadSidebar": true } -->
　　令孤德棻唐武德初为秘书丞　奏请求天下遗书置史补録不数年国典略备
　　善牋奏
　　令孤楚字慤士唐元和中知制诰其为文于牋奏制令尤善每一篇成人皆传诵　皇甫鏄荐为中书侍郎子绹
　　金莲炬
　　令狐绹字子直唐太中初为翰林承防夜对禁中烛尽上以乘舆金莲华炬送还院　同平章事辅政十年子滈迁右拾遗当时谓之白衣宰相
　　豆卢【范阳　本慕容氏燕败归魏北人谓归义为豆卢因氏焉】
　　豆卢勣字定东仕周为渭川刺史有惠政太致祥瑞民謡曰我有丹杨山出玉浆济我人民神鸟来翔隋帝即位拜夏州摠管【北史】
　　豆卢革为世名族唐庄宗朝拜相以天下多故方服丹砂錬气以求长生
　　豆卢钦望唐中宗朝居相位十年谨身谆谆自全
　　入声
　　叔孙【歙郡　鲁桓公子叔牙生兹号叔孙氏　叔孙得臣叔孙侨如叔孙武叔叔孙輙皆其后也】叔孙豹鲁卿也谥穆子防诸侯盟晋乐桓子请带豹召使者裂裳帛而与之曰带其褊矣【昭元年】
　　叔孙通秦时博士归汉说高帝愿徴鲁诸生共起朝仪与弟子为绵蕞野外习之　拜为奉常
　　叔孙建少以智勇著称魏道武拜为平原镇大将容貌清整号曰严明
　　斛律【鴈门　代人世为部落统帅号斛律部因氏焉】
　　斛律金仕魏为第二领酋长秋朝京师春还部落号曰鴈臣　子孙皆封侯　子光字明月声震关西斛斯【其先居广牧为莫弗大人号斛斯部因氏焉】
　　斛斯椿字法寿仕魏拜尚书令　子徴字士亮博涉羣书尤精三礼　周武帝以其经有师法诏授诸皇子呼为夫子儒者荣之
　　仆固【同安　其先铁勒部人世袭都督　唐有仆固怀恩叛臣也】
　　万俟【后魏献帝季弟之后为十姓官氏志称万俟氏】
　　万俟普字普发雄果有武力仕魏归齐位太尉　子洛字受洛随孝武入关慷慨有气节除左仆射万俟卨宋高宗朝丞相奸人也
　　独孤【徴音　高平　其先本姓刘氏至后魏在北有三十六部有以独孤为氏】
　　连璧
　　独孤信美容仪善骑射军中号为独孤郎　仕魏为秦州刺史归周周文以其信着遐迩故赐名信尝驰马入城其帽微侧诘旦人皆效为侧帽与韦叔裕同荆州政术俱美人称连璧【北史】
　　甘露之祥
　　独孤及字至之儿时读孝经父诚之曰儿志何语对曰立身行道扬名于后世唐天寳末以道学高第代宗朝召为左拾遗　迁常州刺史甘露降于庭　子郁
　　佳壻
　　独孤郁字古风唐宪宗朝举制科高等进右补阙　权德舆以女妻之上叹曰德舆乃有佳壻　除翰林学士秃发【西河鲜卑也与后魏同出诘汾之】
　　秃髪傉檀机警韦宗叹之曰竒才英器不必华夏明智敏识不必读书乃今知九州之外五经之表复自有人也
　　漆雕
　　漆雕开字子开赠滕伯　平舆侯
　　漆雕哆字子敛赠武城伯　濮阳侯
　　漆雕徒父字子期赠须句伯　高宛侯
　　尉迟【其先与后魏同起号尉迟部孝文改为尉迟氏】
　　尉迟回仕魏都督益州明赏罚布恩威及徴入朝蜀人立碑颂德
　　尉迟纲从周文帝征伐常陪侍帷幄出入卧内尉迟敬德唐武德初秦王引为右府参军屡立大功隠太子尝以书招之赠金皿一车固辞秦王曰公之心如山岳虽积金至斗岂能移之　论功为第一封呉国公后改封鄂国公　图形凌烟
　　屈突【河内　本居朔后徙昌黎孝文改为屈氏至西魏文复本姓】
　　屈突通仕隋为虎贲郎将莅官劲正其弟葢为长安令亦以方严显时语曰宁食三斗艾不逢屈突葢宁食三斗葱不逢屈突通　唐高祖起通守河东力屈被擒帝释之曰忠臣也授兵部尚书　封蒋国公逹奚【魏献帝第五弟之后】
　　逹奚武字成兴少倜傥仕魏为雍州刺史
　　逹奚长孺字富仁少怀节操胆烈过人仕隋迁荆州总管文帝曰江陵国之南门今以委卿朕无虑也若干【出自北代以国为氏】
　　若干惠字惠保刚质有勇力仕周位仪同三司　子鳯字逹摩有识度尚周文女位仪同三司
　　拓拔【黄帝子昌意之后受封北土黄帝以土德王北人以土为拓后受为拔故号拓后拔氏从省文
　　为拓拔氏自孝文始改姓元氏】
　　乞伏【本鲜卑乞伏部酋帅也因以为氏至乞伏国仁称西秦大单于】
　　乞伏慧字令和少慷慨有大节在隋迁凉州总管乞伏保高车部人以孝行著称
　　索卢【吕氏春秋禽滑厘门人索卢参】
　　索卢放字君阳以尚书教授千余人　汉建武中徴为洛阳令政有能名迁谏议大夫数进忠言　后以疾徴不起使人舆之见于南宫云台赐谷二千斛百里【秦大夫百里奚其先虞人家于百里因氏焉】
　　百里奚困于牛口之下秦穆公以五羖羊皮赎之与语国事大悦授之国政号曰五羖大夫
　　百里嵩仕汉为刺史天旱嵩行部所经雨輙随车息夫
　　息夫躬字子微汉哀帝朝为光禄大夫数进见言事论无所避众畏其口见之侧目
　　黒齿
　　黒齿常之百济人骁毅有谋略唐调露中拜河源道经略大使涖军七年吐蕃摄畏不敢近边
　　夹谷【本大金支裔有夹谷监军行元帅府事金志】






　　氏族大全卷二十二
