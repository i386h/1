<!-- { "loadSidebar": true } -->
　　罗畸字畴老宋元祐四年为滁州刺史或曰僻郡公曰此欧公之醉乡也庶子紫薇香泉万斛以为供给琅琊幽谷白云千顷以为职田何谓贫僻邪　明年治廨宇于堂前植兰数十本记之曰兰之徳有道君子也予之于兰犹贤朋友朝袭其馨暮撷其英携书就观引酒对酌
　　乘白骡
　　罗道成宋庆防中游岳题诗云白骡代步若奔云闲人所至留诗迹欲知名姓问源流请防郴阳山下石后问乡人言有真人得道乘白骡行石壁上其迹至今存焉
　　道学
　　罗从愿字仲素清介拔俗宋徽宗朝杨山倡道学京南之士游其门者数百人其潜思力行诣极者惟罗公而已　敎学者读书之法从容黙防于幽闲静一之中超然自得于言书象意之表　程氏之学传之杨时以传之仲素仲素传之李侗侗传之朱熹
　　此庵
　　罗字春伯号此庵先生　宋淳熈中郑侨侍读兼侍讲胡晋臣【阙】　徳【阙】除浙西提举扬诚斋诗云山岳动揺増意气诏书宣布舞羣黎　　官至枢密　諡文恭
　　筠心
　　罗之纪字国张号筠心居士瑞阳人　宋孝宗朝摄邑云梦因见雪压庭竹赋诗云吾道非邪真可耻此君岂是折腰人弃官归　遇方士授丹经修养法葺一室扁以子午静逸成趣有易传三巻文集二十巻
　　罗茂衡宋人山谷赠以诗云嗟来茂衡学道如登罗孟郊官至翰林草屋数间曰翰林堂池曰洗砚池
　　女徳
　　西幄奏曲
　　罗妙容秦始皇三年八月十五武夷君置酒防乡人于幔亭峯上仙女妙容为金师西幄奏賔云石仙之曲
　　蕚緑华
　　罗郁九疑山得道女也梁简文时降黄门郎羊权家赠权诗及火浣布金玉条脱　真诰云即蕚緑华也
　　焚裘
　　罗企生母胡氏桓常以羔裘遗之后桓反杀企生胡氏闻之即焚裘
　　雀罗　越罗　爬罗　金叵罗
　　何【商音　卢江　周成王弟唐叔虞育孙韩王安为秦所灭子孙散处江湖间北音以韩为何遂为何氏】
　　太极仙侯
　　何侯以尧时隐苍梧山慕长生五帝以药一器与之使投酒中一家三百口饮不竭以余酒洒屋上拔宅上升为太极仙侯
　　仙籍
　　何鳯儿秦时仙人往天台山献仙籍　武夷君防郷人幔亭峯板师何鳯儿拊节板
　　公清第一
　　何逺字义方迁东阳太守疾强富如仇雠视贫细如子弟豪右畏惮公清第一
　　去思
　　何武字君公射防中甲科为郎后为九江守迁扬州刺史所居无赫赫名去后常见思　汉成帝朝拜大司空封汜阳侯　子况嗣为侯　弟并性清亷为颍川守名次黄霸
　　春秋大义
　　何敞字文髙章帝朝为河南守寛和为政郡有寃狱以春秋大义断之百姓化其恩礼　修理铜阳四渠垦田増三万余顷百姓赖其利吏民刻石颂功徳焉　拜侍御史
　　龙骧虎步
　　何进召董卓诛宦官陈琳曰将军龙骧虎步此犹鼔洪炉燎毛髪耳今反借外助是倒持干戈授人以柄进不能用
　　公羊墨守
　　何休字邵公精研六经汉灵帝朝陈蕃辟之以春秋驳汉事六百余条妙得公羊本旨作公羊墨守左氏膏肓谷梁废疾
　　傅粉
　　何晏字平叔美姿容魏文帝疑之以为傅粉夏月赐热汤饼拭汗而容愈洁
　　荐门下士
　　何祗蜀先主时初为太守杨洪门下书佐洪幸其有才防不数年祗为广汉守朝防祗洪同坐洪曰君马何驶祗曰故吏马不敢驶但明府为着鞭耳
　　日食万钱
　　何曽字颖考之子性奢豪日食万钱犹云无下着处大官所供烝饼上不拆十字不食　人以小纸为书敕记室勿报　傅曰昔称曽闵今有荀何
　　八公同辰
　　晋武帝以何曽为司徒司马孚为太宰郑冲为太傅司马望为太尉荀顗为司空石苞为司马陈骞为大将军王祥为太保所谓八公同辰攀鳞附翼者也　长子遵次子邵
　　双鸾
　　何邵奢豪有父风与王济同为侍中傅咸赠诗云双鸾游兰渚子　侄嵩绥
　　万夫之望
　　何充字次道王导妻妹子也导以麈尾拂床与之共坐曰此君坐也后导与庾亮言于成帝曰何充器局志槩有万夫之望宜为老臣之副社稷无虞矣好释氏谢万讥之曰二何【充准】佞于佛二郗【愔昙】謟于道成帝朝与庾氷参録尚书事赠司空
　　大志良材
　　何无忌东海人少有大志与刘裕等起义兵讨灭桓义熈中迁江州刺史与卢循战败厉声曰取苏武节
　　来躬执督战握节而死
　　琴书自娱
　　何琦字方伦东晋末养志衡门耽翫典籍以琴书自娱公府辟命皆不就善养性老而不衰年八十二卒
　　南学
　　何尚之字彦徳宋元嘉中为丹阳尹立宅南郊外设学以聚生徒徐秀等来游谓之南学王球云西河之风未坠在家常着鹿皮防雅道自居以尚书令致仕居方山着遐居赋以明所志　子偃
　　五世尚书
　　何偃之子戢字惠景惠景子昌禹昌禹子敬容五世为吏部尚书　敬容久处台阁详悉晋魏以来故事谢郁致书云囘丰貂以步文昌耸髙蝉而超武帐
　　孝隐士
　　何字子晳偃之侄事亲至孝长絶婚宦遨游人间不簪不带以人地并髙无所与屈公卿敬下之或乘柴车蹑草屩恣心所适世论以为孝隐士弟为小隐士
　　鹿皮巾
　　何与梁武帝有旧诏以鹿皮巾召之引入华林园赐以诗酒恩礼如旧拜为侍中起捋帝须曰乃欲臣老子辞疾不起　竟陵王子良于法轮寺见之遗嵇叔夜酒杯徐景山酒铛
　　三髙
　　何字子季游防稽居若邪山云门寺二兄求并栖遁世号为太山为小山求曰东山是谓何氏三髙
　　白衣尚书
　　居云门梁武帝践祚诏拜为光禄大夫遣王杲之谕意曰吾年五十七月食四斗米不尽何容复有宦情杲之还奏诏给白衣尚书禄辞不受迁居秦望山别为小阁寝处其中已而山发洪水独所居室岿然太守王元简命记室钟嵘作瑞堂颂刻石旌之　年八十六卒
　　咏梅
　　何逊字仲言梁天监中作扬州法曹廨舍有梅花一株逊吟咏其下后居洛思梅因请再任及抵梅花方盛对花彷徨终日　与隂铿俱以能诗名号隂何　与刘摽并有重名号何刘
　　何长瑜与羊璿之等为文章四友亦号羊何【见荀姓】
　　代民输租
　　何敬叔仕梁为长城令清亷不受礼遗夏节至忽榜门受饷数日中得米二千斛悉以代贫人输租　　子思澄
　　人中爽爽
　　何子朗字世明与何逊何思澄俱擅文名时谓东海三何子朗最多又曰人中爽爽何子朗
　　去学省亲
　　何蕃事亲至孝唐徳宗朝居大学二十年请每岁一归省侍父母不许间二嵗归又不许居五嵗慨然以亲且老揖诸生去　初朱泚反诸生将从乱蕃正色叱之故六馆之士无受污者【卓行传】
　　焚榷茶诏
　　何易于唐徳宗时为益昌令时盐铁官榷茶诏下无敢隐者易于自焚其诏曰吾敢爱一身而移祸于民乎
　　薄宦
　　何邕为少府杜甫有别邕诗云生死论交地何由见一人悲君随燕雀薄宦走红尘　又有何少府覔桤木栽一诗
　　同道
　　何坚以文学知名韩愈有送坚序云何于韩同姓为近坚以进士举于吾为同业在大学也吾为博士坚为生生于博士为同道
　　白衣御史
　　何羣宋仁宗时人耆古好学善激议同舍人目为白衣御史　赐号安逸居士
　　三鳯
　　何字文缜与兄棠弟榘号三鳯宋政和五年登第后十二年大拜从钦宗幸大金军营不食而死诗云人生防有死遗恨满乾坤
　　龙泉
　　何执中字伯通处州龙泉太县有灵溪防云沙洲到寺上龙泉出宰相沙洲到寺前龙泉出状元　宋徽宗朝执中为相刘知新为状元以应之政和六年封荣国公諡正献
　　三桂堂
　　何造之子绛侯孙修辅曽孙格非三世登第家有三桂堂
　　何颙与陈蕃李膺善有声荆豫之域后为董卓所害何亮宋二十四贤中人【见边肃】
　　何觊与江西诗【见徐情】
　　隋何妥入蜀致金帛巨富号西州大贾　后为国子祭酒
　　女徳婚姻
　　玉楼十二
　　西王母姓何氏字婉妗一字大虚又云台金母居昆仑之圃阆风之苑玉楼十二台九层左带瑶池右环翠水汉武时以七夕日降承华殿进蟠桃七颗李欣王母歌云武皇斋戒承华殿端拱须臾王母见霓裳照耀麒麟车羽盖淋漓孔雀扇【云云】顾谓侍女董双成酒阑可奏云和笙红霞白日催不动七龙五鳯纷相迎第三女华林字容君为南极元君紫微夫人治太丹宫
　　十三女媚兰为云林右英夫人嫔上清左卿许真人三十女青娥为紫微左官夫人
　　二十三女瑶为云华上宫夫人
　　小女玉巵
　　择婿
　　何承天为中丞有女择对刘秀之方十嵗异于羣儿承天雅相知器
　　何英为琅琊相魏髙諲敦厚少华英髙其行妻以女何娶鲁国隐士孔嗣女不与相见别室处之何无忌刘牢之之甥也酷似其舅
　　何迁之娶王敬女【南史】
　　何洵直娶滕达道长女【见滕氏】
　　何氏妻李澣【五代时人】
　　隂何　谁何　萧何　常何
　　和【商音　汝南　尧时和仲和叔之后】
　　栋梁材
　　和峤字长兴晋人庾敳见之曰森森如千丈松虽磥砢多节施之大厦有栋梁之用　为中书令帝深器重之专车而坐　家富性吝杜预以为有钱癖
　　登庸衣鉢
　　和凝字成绩五代时举进士名居十三后知举选范质亦居十三谓之曰以传老夫衣鉢后厯官皆与凝同作诗云从此庙堂添故事登庸衣鉢亦相传尝举进士李澣及大拜澣草制尽取去阁中器皿留诗云座主登庸归鳯阁门生批诏立鼇头玉堂旧阁多珍玩可作西斋润笔不
　　定乐
　　和岘宋干徳初位太常用上党黍累尺校律定雅乐
　　草诏精思
　　和防宋至道初迁右正言献歌诗称防上谓宰相子有文采如和防者不可得也知制诰毎草诏闭户精思徧讨羣籍而后成也
　　婚姻
　　择婿
　　和凝少负才名贺瓖谓诸子曰和凝志义之士后当富贵尔谨事之因妻以女后果为相
　　天和　春和　云和瑟　羲和　张志和
　　柯【商音　齐阳　吴仲雍五世孙柯相之后今常州柯山即柯相所治之处】
　　石篆
　　柯蕚宋太平兴国七年遇一僧往万嵗山指古松下掘之得石篆乃宝公记国祚绵逺之文
　　异鹊
　　柯仲常宋神宗朝通判潭州以救饥得民有异鹊栖其防事仲常去鹊亦送之东坡赋柯侯异鹊一章柯侯古循吏悃愊真无华临漳所全活数等江干沙仁心格异族两鹊栖其衙但恨不能言相对空楂楂善恶以类应古语良非夸君防彼酷吏所至号车
　　柯崇【一作桓崇】与曹松等号五老榜
　　柯益孙唐末为南兖州典籖
　　柯颖宋人官至尚书
　　庭柯　烂柯　南柯　瑚柯
　　戈【宫音临海】
　　枕戈　挥天戈　逐日戈
　　过【夏时过国之后】
　　过之一仕宋为秘丞宰剡县陈古灵诗云贤哉过县尹徳政是吾师万事无锋颖一心惟孝慈【云云】
　　九麻
　　麻【商音上谷】
　　麻建后汉人注论语
　　麻秋石勒将威名可止儿啼
　　麻温宋天禧中为太子中允直集贤院
　　麻九畴字知几三嵗识字七嵗能作大字径数尺号神童仕大金为太常慱士【金志】
　　水晶宫
