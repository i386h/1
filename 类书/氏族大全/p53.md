<!-- { "loadSidebar": true } -->
　　季友之孙行父谥文子文子子宿谥武子武子子纥谥悼子悼子子意如谥平子平子子斯谥桓子桓子子肥谥康子世为鲁正卿　文子歴相三君无衣帛之妾无食粟之马【国语】韩子聘鲁宴于季氏有嘉树焉韩宣子誉之武子曰宿敢不封殖此树以无忘角弓【昭二】
　　金诺
　　季布楚人初事项羽羽灭汉髙召拜郎中　后为河东守文帝召欲以为御史大夫人言其使酒难近罢去曹丘生见之曰谚曰得黄金百斤不如季布一诺足下何以得此声于梁楚间哉　弟心为任侠气盖闗中
　　宏词
　　季南夀宋绍兴中贡院言慱学宏词科有武进尉周麟之婺州教季南夀合格诏并与堂除
　　季产字子乔仕燕为尚书　子绩　季陵宋建炎中为中书舎人
　　季绩少有风节为中庶子【并载记】
　　季无为唐人与郑仁杰隠居太白山
　　季錞字希声江西诗中人【见吕氏】
　　知【晋知氏之后知氏其先与中行氏同出于荀林父自荀首始始分族称知氏】
　　晋卿
　　知季谥庄子即荀首也庄子子知藿谥武子武子子知盈谥悼子世为晋上卿　悼子子知跞谥文子为下军佐文子子知瑶谥襄子是为知伯韩赵魏灭之三分其地
　　上书讼寃
　　知浃宋髙宗朝人好直言岳飞以宾客待之飞下吏浃上书讼其寃秦桧怒并送狱
　　义【平原】
　　义纵汉武时酷吏也居官以鹰击为治为长安令直法行治不避贵戚　为河内都尉道不拾遗　为定襄太守郡中不寒而栗
　　冀【角音　渤海　晋大夫却芮食采于冀其后以为氏　北史有冀隽善书周文帝引为记室】利【徴音　河南　汉有利几　利眞源得道为眞人】贲【汉应璩荐贲伯伟表云贲琳禀性纯和冝任以列曹之职　晋有贲嵩清操之士也】
　　八未
　　魏【钜鹿　周文王子毕公髙之后毕万晋封于魏子孙以国为氏毕万子魏犫犫子绛绛子舒舒子成】
　　金石之乐
　　魏绛晋悼公任为正卿言和戎有五利后郑人献女乐公以其半赐之绛于是始有金石之乐【襄十一】谥庄子
　　縂领众职
　　魏相字弱翁汉地节中拜相縂领众职甚称上意　与丙吉同心辅政视事九年薨　封髙平侯　图形麒麟阁
　　虎观讲经
　　魏应字君伯经明行修汉永平初为博士　肃宗朝防诸儒于白虎观讲论五经同异上甚重之
　　宅相
　　魏舒字阳元少孤为外家甯氏所养甯氏起宅相宅者曰当岀贵甥舒曰当为外氏成此宅相　年四十对防上第入为尚书郎累迁为钟毓长史毓与参佐射舒常为画筹后令舒射容闲雅发无不中举坐愕然　魏文帝深器重之毎朝退目送之曰魏舒堂堂人之领防也　晋武朝拜司徒舒有威重徳望禄赐散之九族家无余财累表送章绶永退时论以三公辞荣善终未有如舒也　年八十二
　　三代遗直
　　魏徴字成唐贞观初拜諌议大夫上或引至卧内访以天下事徴乃展尽底蕴凡二百余奏无不剀切当帝心　十渐一防上以列为屏幛欲朝夕见之　上曰人言魏徴举止踈慢我视之更觉妩媚耳　唐栁芳以为三代遗直封郑公谥文贞图形凌烟四子叔王叔琬叔璘叔瑜
　　薛魏
　　魏叔瑜善草以笔意传其子华及甥薛稷世称善书者前有虞禇后有薛魏
　　故笏
　　魏謩字申之徴五世孙文宗因读贞观政要诏访徴后杨汝士荐謩为右拾遗起居舍人上问家书有存者乎对曰惟故笏在诏今上送郑覃曰在人不在笏帝曰此笏乃今之甘棠　宣宗朝拜相议事天子前规讽谠切上曰謩名臣孙有祖风年八十六薨赠司空
　　昼锦
　　魏元忠宋州人为太学生髙宗召见目送之曰名不虚传眞宰相也　圣厯中拜鳯阁侍郎　还乡拜扫诏宰相诸司长官送于上东门上幸白马寺送之赐锦袍一领银千两制曰衣锦昼游在乎兹日散金敷惠谅属斯辰中宗复位拜中书令
　　遗直遗爱
　　魏知古方直有雅才唐先天初为侍中　旣卒宋璟叹曰叔向有遗直子产有遗爱兼之者其魏公乎　封梁国公
　　聪眀尉
　　魏奉古初仕为雍丘尉九日公宴有客草序五百言奉古曰此旧文也援笔倒防之徐笑曰适覧记之耳由是知名时挺涖汴州召奉古前曰此聪眀尉也
　　耐乆朋
　　魏同字和初与裴炎缔交善保终始时号耐乆朋则天朝同鳯阁鸾台一品
　　长者
　　魏仁字道济周世宗朝同平章事赵祖即位进右仆射与郑元昭有宿憾及大用以元昭典五郡人称为长者　谥宣懿　子咸信尚主
　　草堂居士
　　魏野字仲先居东郊架草堂有水竹之胜无贵贱皆白衣纱防见之岀跨白驴号草堂居士　好弹琴赋诗其诗有云棋进莫饶客琴生却问儿　松风轻赐扇石井胜颁氷　洗砚鱼吞墨烹茶鹤避烟　宋太宗祀汾隂召之辞疾不至一日方教鹤舞俄报中使至抱琴逾垣而走　以诗贽王文正云从前辅相皆频岀独在中书十五秋西祀东封俱了毕这回好伴赤松游　防莱公鎭洛三邀不至遂冩刺访之仲先葛巾布长揖议论骚雅相得甚懽曰盛刺不复还留为山间寳　与莱公同游陜郊僧寺后再到莱公诗用碧纱笼魏诗尘满从行官妓以袖拂之仲先云若得时将红袖拂也应胜着碧纱宠　后与莱公诗云好去上天辞将相却来平地作神仙　子闲亦不仕号清逸居士诗话多载为仲先之号
　　八贤
　　魏瓘宋眞宗朝知广州以筑子城有功任五年有感懐诗云羸羸霜发一衰翁踪迹年来类断蓬万里逺辞双阙下一身长在众人中螭头轮对恩虽厚雉堞论功事亦空淮上有山归未得独挥清泪洒春风又云人言岭外无霜雪何事秋来亦满头文潞公采其诗呈进加龙图学士尹天府广州八贤堂【见潘美】
　　中兴名将
　　魏胜字彦威少有勇力善骑射宋建炎初县募弓弩手胜应募立大功官至武功大夫　战死于淮隂县金人以金一两易胜肉一两　与岳飞刘锜李显忠为中兴四将
　　间世眞儒
　　魏了翁字华父宋庆元中进士第三人谢恩诗云圣皇学问冨春秋当宇宵衣渴壮猷鹤立银袍天北阙龙飞金榜殿西头彤墀缪对三千字黄榜俄输一二筹初学粗知存大体纷更要説洛阳羞　公知绍兴府词云间世眞儒斯民先觉以学问渊源之为黼黻河汉之文甫晋陟于枢庭即宏防于督府　该庆典加恩词云进思尽忠忧国家而如渇退不失正付轩冕于傥来　号鹤山在靖州创鹤山书院聚友读书行法俟命　端平中除枢相　谥文靖
　　魏颗亦犫子也为大夫败秦师于辅氏勲铭景钟【国语】魏冉秦昭王母舅也四豋相位冨于王室　封穰侯魏尚汉文朝为云中守上功幕府一言不相应【冯唐传】魏朗字少英党锢八俊中人　魏延蜀名将也　封南郑侯
　　魏滂永和修禊中人成五言诗一首【见王氏】
　　魏泳之家贫躬耕好学不倦　仕晋为荆州刺史布衣时不以贫贱为耻居显位不以冨贵骄人魏收字伯起折节读书夏月坐板床随树隂讽诵以文章显　素轻薄人目为惊蝴蝶齐河清中拜右仆射
　　魏谷倚北京三杰中人【见吴少微】　魏石至道九老中人
　　魏京髙安人宋天禧中第六人登第博学能文乡里称为魏夫子名所居坊曰儒荣坊
　　女徳婚姻
　　贞节
　　魏氏樊彦琛妻也值徐敬业兵起闻其知音令鼓筝魏曰夫亡不死而又逼我以管引刀防指军伍强妻之死焉
　　得
　　魏恱性沈厚有度量宣城公李孝伯见而重之以女妻焉后仕至济隂太守以善政称
　　魏娶房湛女幼有烈操有母仪法度能训子【北史】魏知古有雅才苏氏有女十人以长女妻之【见苏氏】魏仁娶李温玉之女　　丙魏　　象魏
　　费　【羽音　江夏】
　　葛陂龙杖
　　费长房汝南人东汉时为小掾从壶公学仙后辞归公与一竹杖曰骑此任所之既至可投之葛陂又为作一符曰以此主地上神乗杖湏防来归自谓去家旬日而已十余年矣以杖投陂顾视则龙也遂能鞭笞百驱使社公或一日之间人见其千里之外数处焉后失其符为众所杀
　　志虑忠纯
　　费祎字文伟识悟过人仕蜀甞使吴孙权曰君天下淑徳必当股肱蜀朝岀师表云攸之祎允等此皆良实志虑忠纯宫中之事冝悉以咨之为尚书令　子承黄门郎
　　黄鹤楼
　　费文祎得道登仙驾黄鹤返憇鄂渚故有黄鹤楼　南轩记云楼以山得名唐图经何自而为怪説也
　　费贻蜀人公孙述徴之佯狂以避述亡仕至合浦太守
　　费直东莱人治易长于卦筮
　　费诗仕蜀以直言左迁　后蒋琬秉政以为諌议大夫
　　费冠卿唐人登第母卒遂隠九华山不仕
　　费孝先宋至和初尝游青城老人村壊其竹床欲偿其直老人曰成败有数何偿焉遂授以易
　　女徳婚姻
　　费氏蜀主之妃号花蘂夫人能诗有宫词云日午殿头宣索鲙隔花催唤打鱼人蜀亡归宋宋祖令赋诗云十重铁甲夜城围妾在深宫那得知四十万人齐解甲宁无一个是男儿
　　费观才识过人刘璋以女妻之璋母乃观之族姑贵【陆终之后　汉有贵迁为庐江太守】
　　御
　　茹【江夏】
　　茹法亮仕齐为中书通事舎人势倾天下【南史恩幸传】茹法珍齐东昬朝为制局监用事专国命【仝前传】茹皓仕魏为骁骑将军弟聘安豊王延眀妹【北史】豫
　　豫让晋人事智伯漆身为癞吞炭为哑欲刺赵襄子为智伯报襄子曰义士也　让曰范中行氏以众人遇我我故众人报之智伯国士遇我我故国士报之【史记】
　　豫且渔者也渔于泉阳举网而得神白龙下清冷之渊化为鱼豫且射中其目龙上防于天帝伍子胥曰龙天帝之贵畜也豫且宗周之贱臣也
　　十遇
　　傅【商音　清河　殷相傅説筑于傅岩因以为氏】
　　作霖
　　傅説有贤徳傅岩之下有水壊道常使胥靡筑之説为胥靡代筑以供食殷髙宗梦得之用为相　书云若济巨川用汝作舟楫若歳大旱用汝作霖雨　若作酒醴尔惟麹糵若作和羮尔惟盐梅　庄子云说乗东维骑箕尾而比于列星
　　台阁生风
　　傅字休奕晋武帝朝为司校尉毎有奏劾或值日暮捧白简整簮带踈踊不寐坐而待旦贵游慑伏台阁生风
　　痴儿了事
　　傅咸字长虞子也风格峻整晋惠朝杨骏秉政咸数侵之骏弟济与咸善与之书曰每事欲了生子痴了官事官事未易了也为御史中丞
　　氷清玉白
　　傅浑仕晋为襄邑令江革颂云乃氷其清乃玉其白风抗其髙云垂其泽君有遗爱民有遗思
　　书簏
　　傅迪仕晋为右丞广读书籍不解其义刘桞云卿可谓书簏
　　傅圣
　　傅琰字季珪仕宋为永康令迁山隂县谓之傅圣父僧祐为山隂令有能名父子著绩世传诸传有理县谱子孙相传不以示人　子翽为吴令迁山隂令亦有能名
　　聪眀学士
　　傅昭字茂逺袁凯曰此儿神情不凢必成佳器丹阳尹袁粲辟为郡主簿使诸子从之受学称为聪眀学士梁天监中为黄门侍郎兼御史中丞
　　临水观影
　　傅大士生傅宣慈家娶刘氏嵩头陀命临水观影乃见圆光寳盖大士笑而悟梁天监中讲经九鳯山下
　　天下士
　　傅霖少与张咏同学张显逹求霖三十年不得晩守宛丘有被褐骑驴扣门大呼曰语尚书青州傅霖求见公曰傅先生天下士昔何隠今何岀霖曰子将去矣来报子公曰咏亦知之后一月薨
　　校书
