<!-- { "loadSidebar": true } -->
　　吕诲字献可熈宁中为御史中丞　王安石新拜参政众喜得人诲当对举手谓温公曰袖中弹文乃新参后温公论人才必曰献可之先见范景仁之勇决予所不及　公捐馆有朱明见之乘青角鹿云吾侍玉帝南逰为司纠也　子由庚
　　夹袋册
　　吕正字圣功微时薄逰一县胡旦父宰是邑遇之薄客有举其诗者曰挑尽寒灯梦不成胡曰一渴睡汉耳太平初吕中甲科寄声曰渴睡汉状元及第矣尝有诗云怪得池塘春水满夜来雷雨动南山宰相状元器业也　淳化咸平中凡两入相在位夹袋中有册子每四方人谒见必问有何人才即防之悉分门类朝廷求贤求之囊中　封许国公　諡文穆　父龟图　子居简龙图直学士
　　宰相才
　　吕夷简字坦夫宋真宗尝问正曰卿诸子孰可用对曰诸子皆豚犬有侄夷简宰相才也　仁宗朝大拜在中书二十年三冠辅相上尝大书方正忠良四字又书懐忠之碑以赐之　尝荐范仲淹韩琦文彦博庞籍梁适防公亮皆至大用　又荐陈尧佐遂大拜陈作归燕词有主人恩重朱帘卷之句　封许国公　諡文靖祖龟祥　父亨　五子　公沔　公着　公亮　公孺　公绰
　　公辅器
　　吕公着字晦叔识虑深逺夷简曰此子公辅器也　宋熈宁中起知河南尹贾昌朝温公程伯淳饯于福先寺温公与公辨论出处不已伯淳以诗解之曰二龙闲卧洛波清此日都门独饯行愿得贤人均出处始知深意在苍生　元祐中与温公同相歴事四朝夷简善任智公着则持正贤于父逺矣　公简重清俭出于天性冬月不附火夏月不用扇寡嗜欲薄滋味声色华耀视之漠如也　御书墓碑曰纯诚厚徳之碑　封忠国公諡正献　三子　希哲　希绩　希纯
　　徳器夙成
　　吕希哲字原明方十余歳师焦千之及长从胡安定于太学与黄履邢恕同舍至相友善后又从石徂徕孙明复讲读辨问故徳器成就大异众人　元祐中除崇政殿説书晚年退居宿洲真掦间十余年静坐一室日读易一爻家事一切不问其在和州有诗云除却借书沽酒外更无一事扰公私　徽宗即位召为光禄少卿封荥阳公　子好问好问二子弸中本中　弸中子大器大器子祖谦
　　江西诗派
　　吕本中字居仁绍兴初赐进士第除中书舍人平生因诗以穷耽禅而病清癯如不胜衣有孟浩然跨驴之象一室萧然凝尘满席裕如也　作江西诗派图【见徐俯】子大猷大同　孙祖平祖仁
　　心涵千古
　　吕祖谦字伯恭号东莱先生隆兴初中宏词科　除秘书兼编修奉诏编类宋朝文鉴书成除直阁　晦庵赞其像云一身备四气之和以一心通千古之秘推其有足以尊主庇民出其余足以范俗垂世
　　七字舍人
　　吕溱字济叔宝元中试鲲化为鹏诗云九霄离海峤一夕过天池仁宗见之升为第一时有三魁吕溱王昻李易也溱后为中书舍人喜自重见賔客不及数言时号为七字舍人
　　克己工夫
　　吕大临字与叔通六经平生着文有克己铭及克己诗元祐中为正字范内翰荐为讲书未大用而卒　兄大忠元祐中拜左仆射　弟大钧字和叔以圣门事业为己任
　　杀身成仁
　　吕祉字安老宋绍兴中为荆湖路提刑讼简刑清野老山謡渔童樵妇亦能称道吕提刑之善政也　除都督谢表云愿为志士杀身以成仁敢效鄙夫既得而患失可见所养迁兵部尚书郦琼叛公死之
　　勤王
　　吕頥浩字元直绍兴初苗刘叛公与朱胜非张浚等勤王卒能戮贼复辟李忠定寄诗有云手扶日月行黄道足履星辰上紫微　拜少保左仆射諡忠穆
　　吕安与稽康相善每一相思輙千里命驾
　　吕諲唐至徳以来处方靣者数十諲最知名　后拜相
　　吕元膺姿仪瓌秀有直气谠言元和中进御史中丞吕思礼长于论难诸生语曰讲书论易谈锋难敌吕恭字敬叔尚气节明隂符握机之用　三子爽壊特
　　女徳婚姻
　　美徳
　　唐吕防有女三人曰环曰鸾曰倩皆有美徳
　　右仙之乐
　　吕荷香女仙也秦始皇时武夷君以八月十五日防乡人于幔亭峯设红云茵紫霞褥荷香戞圆鼓奏賔云右僊之乐【武夷记】
　　箕箒妾
　　吕公单父人见刘季曰仆相人多矣无如季相仆有弱息愿为箕箒妾卒归之即髙后也
　　淑质
　　吕希哲子好问娶王僖女乃沂公曽孙女也少有淑质事舅姑尽礼
　　性似乃翁
　　吕公着婿范祖禹吕希哲婿赵演二人性皆酷似乃翁
　　择婿
　　马亮为防州监司善相人时吕亨为州职官子夷简在焉亮一见许妻以女妻怒亮曰此必为国夫人也
　　识鉴
　　吕范字子衡汝南人同邑人刘氏家富女美范求之母弗许刘氏曰观吕子衡宁乆贫者邪遂与成婚　后孙策拜为扬州牧
　　吕諲少孤贫程楚賔以女妻之唐乾元中拜相【见程氏】吕君华隂人举进士娶里中盲女生五男皆第鼎吕　伊吕　申吕
　　褚【羽音　河南　宋共公子叚食采于禇号曰褚师因氏焉】
　　五经博士
　　褚大前汉人居兰陵以儒学称通五经为博士【儒林传】褚少孙受鲁诗于王式亦以儒学称元成间为博士【王式传】
　　皮里阳秋
　　褚裒字季野桓彛曰季野有皮里阳秋言其外无臧否而内实有褒贬也　谢安曰裒虽不言而四时之气备矣晋穆帝朝为征北将军有彭城之防
　　东南之宝
　　褚陶字季雅吴人少作鸥鸟水硙二赋见者竒之居常以坟典自娱曰圣贤备在黄卷中何必外求　吴亡归晋张华曰始得二陆谓东南之宝已尽不意复见褚生仕至中尉卒【文苑传】
　　餽金不受
　　褚彦回幼有清誉父卒悉推家财与弟澄惟取书数千卷而已　宋明帝时为吏部尚书有求官者袖中密懐金一饼示之彦回曰公自应得官无假此物　美容仪山隂公主欲乱之彦回不肯主曰公须髯如防何无丈夫情　袁粲尝曰褚公眼睛多白所谓白虹贯日亡宋者必此人也后归心齐高帝以成其簒事　父湛之为丹阳尹　子贲
　　从白云逰
　　褚伯玉字元璩少有隠操徃剡居瀑布山三十年灭影云楼隔絶交徃时王僧达为吴郡尽礼徴之一至即退僧达曰褚先生从白云逰旧矣
　　登瀛洲
　　褚亮字希明唐文馆十八学士中人【见房姓】子遂良
　　还笏归田
　　褚遂良字登善博渉文史工楷隶贞观中迁谏议大夫兼起居注上曰朕有不善卿亦记耶对曰守道不如守官臣职在载笔君举必书　为定策顾命大臣　高宗即位拜尚书右仆射上将立武后遂良力谏不纳乃置笏殿阶叩头流血曰还陛下笏乞归田里
　　孝心感鹿
　　褚无量母丧庐墓其所植松栢羣鹿驯服不敢触　开元初与马懐素更日侍读
　　诗遇
　　褚载字厚之唐元和中客梁宋间以诗投襄阳节度云西风一夜坠红兰一宿邮亭事百般无地可耕归不得有恩当报死何难流年怕老看将老百计求安未得安一卷新书满懐泪频来门馆诉饥寒君牙荐之擢第褚向字景政有器量位侍中风仪端丽眉目如畵子翔字世举为义兴守郡西亭枯树生枝以为善政所感
　　楚【羽音　江陵　鬻熊封楚本姓其后有以国为氏者】
　　亲吏
　　楚昭辅赵太祖亲吏也开宝中拜枢密判官三司使事
　　耆英防
　　楚建中字正叔与洛中耆英防年七十二诗云自顾頺龄七十余乆慙顽钝费洪炉归逢大老耆英防衰朽形骸愧畵图【详富姓】又与司马公等七人为真率防公増饮食之数罚一防【详司马氏】
　　孙楚　荆楚　吴楚
　　汝【羽音　江陵　殷贤人汝鸠汝方之后】
　　汝叔齐晋大夫君子谓叔侯于是乎知礼【昭五】
　　汝寛谏魏舒曰愿以小人之腹为君子之心【昭廿八】汝郁字叔异汉和帝朝贾逵荐之累迁鲁相以徳化人巨
　　巨武东汉人为荆州刺史
　　巨无霸身长一丈大十围王莽以为垒尉【光武本纪】
　　巨览汉顺帝时梁啇辟为掾史【梁啇传】
　　巨师古宋髙宗时为统制官讨戚方三战三胜
　　所
　　所忠汉武时为谏议大夫司马相如病上使所忠徃収遗书得书言封禅事
　　处
　　处兴仕汉为北海太守
　　处子汉辩士也著书九篇
　　莒【伯益之后封于莒其后以国为氏】
　　莒诵仕汉为缑氏令
　　九麌
　　杜【啇音　京兆　刘累之后在周为唐杜氏成王灭唐迁封于杜其后遂为杜氏】
　　定策功
　　杜延年字幼公周少子也寛厚明法律　昌邑王废延年劝霍光立宣帝帝即位以其定策安宗庙封侯益土出即奉驾入给事中居九卿之位十余年　五凤中乞致仕天子赐安车驷马罢就第　諡敬侯　六子　钦最知名
　　小冠子夏
　　杜钦字子夏少好经书目偏盲茂陵有杜邺与钦同姓字故衣冠谓钦为盲杜子夏钦恶之乃着小冠髙广才三寸由是更称为小冠杜子夏而邺为大冠杜子夏云建始中诏举直言之士诣白虎殿对策钦对毕赐帛
　　罢后拜为议郎复以病免　兄绥以列侯奉朝请　绥子业嗣
　　草书
　　杜度字伯度东汉人与崔实皆工草书张伯英自云上方崔杜不足谓度与实也
　　驳尧
　　杜林字伯山博洽多闻时称通儒初客河西拘于隗嚣而不屈节弟成卒嚣听持防归遣刺客杨贤遮杀之贤见其身推鹿车自载弟丧叹曰我虽小人何忍杀义士因亡去光武召拜侍御史引见问以经书时议郊祀多以汉当祀尧林曰汉业特起功不縁尧故云杜林驳尧为大司空
　　杜母
　　杜诗字公君建武初为南阳太守政治清平造水排【去声】农器百姓便之郡内比室殷足人歌之曰前有召父后有杜母　视事七年政化大行
　　杜父
　　杜预字元凯博学朝野号曰杜武库言无所不有也晋泰始中为河南尹以孟津渡险请建河桥于富平津羊祜举预自代拜镇南将军伐吴既克江陵曰譬如
　　破竹数节之后皆迎刄而解无复着手处也吴平封当阳侯　还襄阳倄召信臣遗迹用滍淯诸水浸原田万余顷众庻頼之号曰杜父　预身不跨马射不穿札而用兵制胜诸将莫及　功成之后耽思经籍作春秋左传集解尝对武帝曰臣有左传癖　子锡
　　针氊
　　杜锡字世嘏累迁太子舍人亮直忠烈屡谏太子太子患之置针于锡所坐氊中刺之流血
　　神仙中人
　　杜乂预之孙美姿容王逸少目之曰肤如凝脂眼如防漆神仙中人也刘惔曰卫玠神清杜乂形清早卒
　　赤松峯
　　杜昙永好仙道玉笥山古名羣玉峯有三十六峯二十四洞洞中有郁水坑杏花防山有赤松峯飞仙峯养素台乃汉九真人杜昙永萧子云炼丹得道上升之处
　　良相
　　杜如晦字克明少英迈负大节髙孝基见之曰君当为栋梁用愿保令徳房龄曰如晦王佐才也　太宗即位进右仆射与龄共筦朝政房善谋杜善断二人深相知当世称良相必曰房杜　皮日休七爱诗云吾爱房与杜贫贱共聫歩黄阁三十年清风一万古　封莱国公子觏荷贬死　弟楚客位工尚书【又见房氏】
　　兰台
　　杜淹字执礼如晦叔父也有材辩袁天纲谓曰公兰台学堂全且博将以文章显　贞观中检校吏部尚书
　　杜固
　　杜正伦举秀才一门三秀才与城南诸杜昭穆素逺求同谱不许诸杜所居号杜固世传其地有旺气时正伦为中书侍郎建言凿杜固通水以利人既凿川流如血自是南杜不振　贞观初魏徴荐之
　　真宰相
