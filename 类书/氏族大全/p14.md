<!-- { "loadSidebar": true } -->
　　殷羡字洪乔为豫章太守都下人寄书百余函至石头悉投之水曰沉者自沉浮者自浮不能为人作致书邮
　　书空
　　殷浩字深源羡之子善言好老易为风流谈论者所宗屏居几十年时人拟之管葛王蒙谢尚俟其出处以卜江左兴亡曰深源不起当如苍生何　晋简文假节督诸军事以山桑之败废为庶人居家谈咏不辍不见有流放之戚但终日书空作咄咄怪事四字而已　毎云送人上百尺楼上担将梯去　桓温将起之为尚书令浩欣然许焉答书虑有谬误开闭者十数竟达空函忤温意由是遂絶
　　舌本强
　　殷仲堪云三日不读道徳经便觉舌本间强　晋武召为中庶子迁荆州刺史诏曰卿去有日常谓永为廊庙之宝忽为荆楚之珍良以慨叹　父殷师病耳聪闻床下蚁动谓之牛鬬病积年仲堪衣不解带执药挥泪遂眇一目
　　冠冕一时
　　殷景仁与王华王昙首刘湛四人宋元嘉初同为侍中风力局干冠冕一时　位至尚书　子道矜孙恒三世尚书
　　五总
　　殷践猷字伯起博学与贺知章陆象先相友善知章号之为五总千年五聚问无不知也为秘书省学士殷芸与龙门之游号兰台聚
　　殷不害事母孝梁简文赐其母练裙襦氊席等物殷开山名峤从唐太宗征伐有功进爵勋公图形凌烟殷侑唐贞元中及五经第　元和中迁谏议大夫上疏论治乱得失前后凡八十四通
　　婚姻
　　才藻
　　殷仲文有才藻美容貌桓温以女妻之为尚书何无忌中伤之一日照镜而不见其面遂遇害
　　殷景仁少有大志王谧奇之以女妻焉
　　殷保晦妻封氏能文
　　孔殷　殷勤
　　云【角音　琅邪缙云氏之后】
　　髙节
　　云敞字幼儒师事吴章及王莽斩章门人皆更名敞独称吴章弟子收章尸以葬将军王舜髙其志节比之栾布荐为中郎谏议大夫
　　闻【宫音　吴兴】
　　闻见昌古筠人宋咸平中陈尧咨榜登进士第
　　二十二元
　　元【商音　河南　周大夫元咺之后也其先食采于元因氏焉　北魏初为拓跋氏后改姓元】
　　劲节
　　元志北魏公子也少清辨邢峦曰露竹霜条故多劲节非鸾则凤其在本枝也
　　药笼
　　元澹字行冲狄仁杰器之曰君正吾药笼中物不可一日无也除太常卿
　　紫芝眉宇
　　元徳秀字紫芝房琯叹曰见紫芝眉宇使人名利之心都尽　为鲁山令天下髙其行称曰元鲁山　元宗赐酺五凤楼下命三百里内守令各以声乐来集徳秀自作于蒍于遣乐工数十人联袂歌之帝叹曰贤人之言哉秩满架柴车去　及卒惟枕屦箪瓢而已諡文行先生　李华兄事之作三贤传谓徳秀刘迅萧颖士也
　　磨崖碑
　　元结字次山年十七始折节向学杨复见其文曰一第溷子耳擢上第举制科少居商余山着元子十篇防禄山返逃乱入猗玕洞称猗玕子后家瀼濵自称浪士及有官人以为浪者亦浪为官乎后弃官居樊上更曰聱叟酒徒又曰公之漫其犹聱乎公漫久矣可以漫为叟又称漫郎后进授容管经畧使绥定八州民乐其教结屋浯溪上号瀼溪浪士　作大唐中兴颂磨浯溪石崖书之
　　钟乳胡椒
　　元载専权唐大厯中赐死籍其家财钟乳五百两胡椒八百斛他物称是
　　元和体
　　元稹字微之唐诗人与白居易齐名时称元白号元和体宫中呼为元才子　元守浙西白牧苏台置驿递诗筒醉和至千篇有云有月多同赏无杯不共持又与窦巩酬和号兰亭絶唱
　　婚姻
　　元懐景知张说必贵以女妻之
　　乾元　开元　入元
　　原【角音　太原】
　　学殖
　　原伯鲁为周大夫不说学闵子马曰学殖也不学将落原氏其亡乎
　　桑枢瓮牖
　　原宪字子思居鲁环堵之室蓬户瓮牖以桑为枢上漏下湿坐而歌子贡过之曰何其病也曰无财谓之贫道不行谓之病吾贫也非病也
　　大侠
　　原涉字巨先祖父为南阳太守死官敛送葬皆千万以上涉让还之　闾里之侠原涉为魁汉哀帝朝大司徒举为谷口令谷口闻其名不言而洽
　　周原　花原　燎原　五原
　　源【角音　太原】
　　机辩
　　源贺北魏大将有机辩封陇西王　子懐寛雅清俭为雍州刺史
　　清慎
　　源乾曜歴官以清慎恪敏得名唐开元中为相十年务为寛平封安郡公
　　词源　仙源　桃源
　　袁【羽音　汝南　陈胡公七代孙庄伯辕诸生清涂以王父字为氏代为上卿其后去车为袁或作爰实同出一源】
　　诗学
　　辕固齐人也治诗汉景时为博士以防直拜清河王太傅武帝立复以贤良征时年已九十余
　　上客
　　爰盎字丝申屠嘉引为上客　汉文帝与慎夫人同坐盎引却之上赐之金　后病免家居景帝时遣人问筹防
　　袁安字邵公微时客洛阳时大雪洛阳令按行至安门门闭无行迹令人除雪入户见安僵卧曰大雪人皆饿死不宜干人令举为孝防汉建初中为河南尹在职十年论曰尹者正也孙宝行秋霜之诛袁安留冬日之爱迁司空复为司徒　子敞　孙汤　曾孙逢四世居
　　三公
　　安车之召
　　袁闳字夏甫耕学为业陈蕃荐之可登三事桓帝以安车征之及党事将作闳乃筑土室潜身十八年
　　月夜泛渚
　　袁宏字彦伯有逸才文章絶美谢尚镇牛渚秋夜乗月泛舟防宏在舫中吟咏尚迎之登舟与谈论由是知名仕晋为东阳守谢安取一扇赠行答曰当奉扬仁风
　　慰彼黎庶　作东征北征二赋人共推其美
　　直造竹所
　　袁粲字景倩负才尚气诗酒自适家居负郭每杖策逍遥悠然忘返郡南一家颇有竹石粲率然步往不通主人直造竹所啸咏自得　仕宋为尚书仆射
　　江东之杰
　　袁淑文冠当时作赤鹦鹉赋及见谢庄赋曰江东无我卿当独步我若无卿亦一时之杰　宋元嘉中迁尚书
　　白头尚书
　　袁昂字千里齐武帝曰昂昂千里之驹在卿有之　梁武帝朝迁吏部尚书谓曰齐明帝用卿为黒头尚书朕用卿为白头尚书　世号宗臣雅有人鉴至其门者号登龙门
　　侍宴承香
　　袁宪字徳章幼聪敏国子博士周正将升讲堂授以麈尾令升讲坐论说曰此儿已堪代博士矣时生徒对防多行贿赂其父君正曰我岂用钱为儿买第邪寻举髙第　陈宣帝朝为右仆射尝陪宴承香阁帝徙席山亭谈宴终日谓樊俊曰袁家故为有人　兄枢为左仆射台省目枢为大仆射宪为小仆射
　　清郎
　　袁聿脩字叔徳仕齐为尚书郎十年不受升酒之遗邢卲尝呼为清郎　后为太常卿出使巡省邢邵遗白绅为信不受卲曰今日复作清郎矣
　　嘉莲颂
　　袁朗枢之子也陈后主诏为月赋一篇复诏为芝草嘉莲二颂自以人物为海内冠　唐初为给事中
　　方技
　　袁天纲有风鉴唐太宗召见曰古有君平朕今得尔何如对曰彼不逢时臣固胜之子客师亦传其术无不竒中
　　梅岩
　　袁枢字几仲幼颖悟年八九嵗题诗屏间云泰山一毫轻沧海一滴水我观天地间何啻犹一指众奇之　宋乾道中兼史院编修章子厚家乃同里求饰其事公曰书法不隠宁负乡人不可负天下后世公议赵丞相曰无愧古之良史所居有飞瀑梅竹之胜为楼观亭榭其上扁曰梅岩日杖屦往来赋诗饮酒其间　为祭酒迁宝谟待制
　　婚姻
　　近姮娥
　　袁筠娶萧安女言定未几擢第罗隠贺以诗云细看月轮还有意定知青桂近姮娥
　　袁湛少有雅操为外祖谢安所知安以侄之女妻之袁隗汝南人娶扶风马融女资装甚厚
　　垣【角音】
　　垣敞燕人与二子遵苗归晋敞拜龙骧将军
　　垣防之年少倜傥苗之子宋武初迁豫州刺史垣崇祖年十四有干畧叔父防之曰此儿必大吾门户齐髙帝时为豫州刺史
　　掖垣　薇垣　星垣
　　樊【商音　上党　虞仲支孙为周卿士食采于樊因氏焉】
　　学稼
　　樊须字子迟请学稼学圃赠樊伯进封益都侯
　　壮士
　　樊哙沛人以屠狗为事从沛公见羽鸿门羽曰壮士后髙帝病哙排闼直入大臣随之　元功十八人位次哙第二封舞阳侯
　　焚券
　　樊重家赀钜万赈给宗族恩加乡闾贷人以数百万临终遗令焚其契劵子宏汉世祖之舅拜光禄大夫
　　専心典籍
　　樊逊字孝谦専心典籍举秀才第一扬悟曰文章莫过樊孝谦
　　樊侯学
　　樊鯈字长鱼宏之子就丁氏受公羊严氏春秋　永平中封燕侯删定春秋章句世号樊侯学门徒三千余人
　　一笥饵
　　樊晔字仲华与光武有旧光武微时以事拘新野晔为吏餽饵一笥后光武即位引见云台赐御食及乗舆服拜河东都尉戏之曰一笥饵【饼也】得都尉　迁扬州牧
　　纁备礼
　　樊英字季齐隠壶山顺帝备纁征之既至待以师傅之礼及后应对无竒谋深防谈者以为失望　习京氏易善风角星算河洛七纬推步灾异尝含水西向噀之云救成都市火后验之果然
　　玉麟符
　　樊子盖字华宗检校河南内史有政绩隋文帝曰为公别造玉麟符以代铜虎尝陪宴积翠池上赐以金杯
　　澁体
　　樊宗师字绍述唐人著书三十卷曰樊子诗七百一十九篇不蹈袭前人一言一句号澁体欧公诗云穷荒探幽入有无一语诘曲百盘纡孰云已出不蹈袭句断欲学盘庚书　终谏议大夫
　　献防
　　樊若水江南人举进士不第谋归宋钓鱼采石矶以小舫载丝绳其中维南岸棹北岸度江之广狭丈尺诣闗献防取江南上遂遣使往荆湖造舟如其防　拜賛善大夫
　　樊泽宗师父也有将帅器徳宗召对延英　后拜右相
　　女徳婚姻
　　仙婚
　　樊氏云翘夫人刘纲天师之妻鬓翠如云肌洁如雪与纲较仙术纲唾盘中成鲤鱼樊唾成獭又各呪桃二枚使相鬬纲所呪走出篱外纲为上虞令县庭前有皂荚一树纲升树数丈能上升樊平坐冉冉而升如云气之腾
　　樊通徳飞燕女史也后为伶妾能道飞燕姊妹事樊圃　尘樊
　　孙【商音　乐安　周文王第八子封于卫至武公子惠孙为卫上卿因氏焉　孙良夫　孙桓子　孙文子世为卫卿】
　　识马
　　孙阳善御马伯乐乃天星名主典天马故以为名　战国策云骐骥服盐车上太行伯乐遭之骥乃仰而髙鸣感其知己也
　　兵法
　　孙武齐人以兵法见吴王阖庐王出宫中美人百八十人使武教之战孙子分为二队以王宠姬为队长皆令持防三令五申妇人大笑斩二队长以徇复鼓之妇人左右前后跪起皆中防矩绳墨　着兵法十三篇
　　减灶
　　孙膑与厐防同学兵法防忌其能用法断其两足后防为魏将伐韩齐使孙膑救之膑入魏地令士卒日减灶以致防伏弩马陵防败自刭
　　闭户先生
　　孙敬字文宝闭户读书不堪其睡以绳系头悬之梁上市人呼之曰闭户先生来也
　　设
　　孙钟种为业一日有三人来觅钟设及饮三人曰谢厚意今示子地下山百步勿反顾钟不六十步回看见三白鹤飞去遂以其母钟后生坚坚生权立国江东
　　潄石枕流
　　孙楚字子荆少欲隠居谓王济曰当与潄石枕流济曰流非可枕石非可潄曰所以枕流欲洗其耳所以潄石欲厉其齿　晋初为著作佐郎
　　遂初赋
