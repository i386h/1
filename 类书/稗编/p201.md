<!-- { "loadSidebar": true } -->
　　昆仑墟在西北去嵩髙五万里地之中也其髙万一千里河水出其东北陬屈从其东南流入于渤海河水又南入葱岭山河水又西迳宾国北河水又西迳月氏国南又西迳安息南河水与蜺罗跂禘水同注翥海又西迳四大塔北又西迳陀卫国北河水又东迳皮山国北其一源出于阗国南山北流与葱岭河合东注蒲昌海河水又东与于阗河合南源导于阗南山俗谓之仇摩置自置北流迳于阗国西治西城土多玉石西去皮山三百八十里东去阳闗五千余里释法显自鸟帝西南行路中无人民沙行艰难所迳之苦人理莫比在道一月五日得达于阗其国殷庶民笃信多大乘学威仪齐整器鉢无声城南一十五里有利刹寺中有石鞾石上有足迹彼俗言是辟支佛迹法显所不疑非佛迹也又西北流注于河南河又东迳于阗北南河又东北迳扞弥国北南河又东迳且末国北北河又东北流分为二水枝流出焉北河自疎勒迳流南河之北北河又东迳莎车国南北河之东南迳温宿国北河又东迳姑墨国南河水又东迳注宾城南又东迳楼兰城南而东注河水又东注于泑泽又东入塞过敦煌酒泉张掖郡南河水又自东河曲迳西海郡南河水又东迳允川而厯大榆小榆谷北又东过陇西河闗县北洮水从东南来注之河水又东北流入西卑郡界左合二川南流入河又东北济川水注之河水又东迳浇河故城北河水又东北迳黄川城河水又东迳石城南左合北谷水河水又东北迳黄河城南河水又东北迳广违城北右合乌头川水河水又东迳邯川城南河水又东临津溪水注之河水又东迳临津城北白土城南河水又东左防白土川水河水又东北防两川右合二水河水又东得野亭南河水又东厯凤林北河水又东与漓水合河水又迳左南城南大河又东迳赤岸北河水又东洮水注之又东过金城允吾县北河水又东迳石城南又东过榆中县北又东过天水北界又北过武威媪围县东北又东北过天水勇士县北又东北过安定北界麦田山河水东北流迳安定祖厉县故城西北河水又东北迳麦田城西又北与麦田泉水合河水又东北迳麦田山西河水又东北迳于黒城北又东北髙平川水注之河水又东北迳眴卷县故城西河水又北过北地富平县西河水又北迳富平县故城西河水又北迳簿骨律镇城河水又迳典农城东河水又北迳典农城东河水又东北迳亷县故城东河水又与北枝津合河水又东北迳浑懐鄣西河水又东北厯石崖山西又北过朔方临戎县西河水又北迳临戎县故城西河水又北有枝渠东出谓之铜口东迳沃野故城南【汉武帝元狩三年立王莽之绥武也枝渠东注以溉田所谓智通在我矣】河水又北屈而为南河出焉河水又北迤西溢于窳浑县故城东河水又屈而东流为北河东迳髙阙南河水自临河县东迳阳山南河水又南迳马隂山西河水又东南迳朔方县故城东北河水自朔方东转迳渠搜县故城北河水又东迳成宜县故城南河水又东迳原亭城南河水又东迳宜梁县之故城南河水又东迳副阳城南又东过临沃县南河水又东枝津出焉河水又东流石门水南注之河水又东迳固阳县故城南河水又东迳塞泉城南而东注又东过云中桢陵县南又东过沙南县北从县东屈南过沙陵县西河水屈而南流白渠水注之河水南入桢陵县西北又南过赤城东又南过定襄桐过县西河水于二县之间济有君子之名河水又东南左合一水河水又南树頽水注之河水又南太罗水注之河水又左得湳水口又南过西河圁【音银】阳县东河水又东端水入焉河水又南诸次之水入焉河水又南汤水注之又南离石县西奢延水注之河水又南陵水注之河水又南得离石水口又南过中阳县西中南县故城在东东翼汾水隔越重山又南过土军县西河水又南合契水河水又南得大蛇水河水又南右纳辱水又南过上郡髙奴县东河水又南蒲川石楼山南迳蒲城东河水又南过河东北屈县西河水又南得鲤鱼涧河水又南羊求水入焉河水又南为采桑津又南过皮氏县西河水又南合蒲水河水又南丹水西南河水又南黒水河水又南至谷傍河水又南洛水自猎山枝分东派东南注于河又南出龙门口汾水从东来注之河水又南右合畅谷水河水又南迳梁山原东河水又南崌谷水注之河水又南右合陶渠水河水又南徐水注之河水又南迳子夏石室又南过汾隂县西河水又迳郃阳城东河水又南迳陶城西又南过蒲坂县西河水南迳雷首山西又南凁水注之又南至华隂潼闗渭水从西来注之河水厯船司空与渭水防河水又东北玉涧水注之河水又东迳阌乡城北东与全鸠涧水合又东过河北县南河水又东永乐涧水注之河水自河北城南东迳芮城河水又防槃涧河水又东迳湖县故城北河水又东合栢谷水河水又东右合门水又东过陜县北又西迳陜县故城南又东过大阳县南河水又东迳大阳县故城南河水又东沙涧水注之又东过砥柱闲河之右侧崤水注之河水又东千崤之水注焉又东过平隂县北又东至邓清水从西北来注之河水又东与教水合河水又与畛水合河水又东合庸庸之水河水又东迳平隂县北河水西防濝水【一作右防】河水又东过平县北湛水从北来注之河水又东迳河阳县故城南河水又迳临平亭北河水又东迳洛阳县北河水又东迳平县故城北河水又东淇水入焉又东沛水注焉又东过巩县北洛水从县西北流注之又东过成皋县北济水从北来注之河水又迳黄马坂北河水又东迳旋门坂北河水东迳成皋大伾山下河水南对玉门河水又东合泛水河水又东迳板城北河水又东迳五龙坞北又东过荣阳县蒗荡渠出焉河水又东北迳卷之扈亭北河水又东迳八激堤北河水又东迳卷县北河水又东北迳赤岸固北而东北注之又东北过武徳县东沁水从之东至酸枣县西濮水东出焉河水又东北通谓之延津河水又迳东燕县故城北则有济水自北来注之河水又东淇水入焉又东迳遮害亭南河水又右迳滑台城又东北过黎阳县南河水自津东北迳凉城县河水又东北迳伍子胥庙南河水又东北为长夀津故渎东北迳戚城西故渎又迳防阳县故城东北迳隂安县故城西故渎又东北迳昌乐县故城东故渎又东北迳平邑郭西又东北迳元城县故城西北靣至沙丘堰至于大陆北播于九河河之故渎自沙丘堰南分屯氏河出焉河水故渎东北迳发干县北城西又屈迳其北大河故渎又东迳贝丘县故城南大河故渎又东迳甘陵县故城南大河故渎又东迳平原县故城西而北絶屯氏三渎北迳绎幕县故城东北西流平原鬲县故城西大河故渎又北迳脩县故城东又北迳安陵县西大河故渎北出为屯氏河迳馆陶县东东北出左渎又北迳经城东缭城西又迳南宫县西北注绛渎右渎又东北迳广宗县故城南又东北迳界城亭北又东北迳长乐郡武彊县故城东又东北迳广川县与绛渎水故道合又东北迳广川县故城西又东迳棘津亭南张甲故渎又东北至脩县东防清河屯氏别河东枝津出焉东迳信成县故城南又东迳青阳县故城南清河郡北又东北迳陵乡南又东北迳东武城县故城南又东北迳东阳县故城南屯氏别河又东北迳清河郡南又东北迳清河故城西屯氏别河北渎东迳绎幕县故城南东絶大河故渎又东北迳平原县枝津北出至安陵县遂絶屯氏别河北渎又东北迳重平县故城南屯氏别河北渎又东入阳信县今无水又东为咸河东北流迳阳信县故城北屯氏别河南渎自平原东絶大河故渎又迳平原县故城北东北枝津右出东北至安徳县界东防商河屯氏别河南渎又东北于平原界又有枝渠右出至安徳县遂絶屯氏别河南渎自平原城北首受大河故渎东出亦通谓之笃马河东北迳安徳县故城西又东北迳临齐城南始又屈迳其城东故渎广四十步又东北迳重丘县故城西又东北迳西平昌县故城北又迳般县故城北东迳乐陵县故城北又东北迳阳信县故城南东北入海屯氏河故渎自别河东迳甘陵之信乡县故城南屯氏故渎又东迳甘陵县故城北又东迳灵县北又东北迳鄃县与鸣犊河故渎合上承大河故渎于灵县南东北迳灵县东东入鄃县而北合屯氏渎屯氏渎兼鸣犊之称也又东迳鄃县城北东北合大河故渎谓之鸣犊口十三州志曰鸣犊河东北至蓨入屯氏考渎则不至也又东北过卫国县南又东北过濮阳县北瓠子河出焉河水东迳铁丘南河水东北流而迳濮阳县北为濮阳津河水又东北迳卫国县南东为郭口津河水又东迳鄄城县北【一作国口】河水又东北迳范县之秦亭西河水又东北迳委粟津左防浮水故渎故渎东絶大河故渎东迳五鹿之野浮水故渎又东南迳卫国邑又东迳卫国县故城南古斟观浮水故渎又东迳河牧城而东北出又东北入东武阳县东入河又有漯水出焉河水又东迳武阳东范县西而东北流也又东北过东阿县北河水于范县东北流为仓亭津河水又厯柯泽迳东阿县故城西而东北出流注又东北过茌平县西河自邓里渠东北迳昌乡亭北迳碻磝城西河水又与邓里渠水上承大河于东阿县西东迳东阿县故城北又东北迳临邑与将渠合又北迳茌平县东临邑县故城西北流入于河河水又东北流四渎津又东北过髙唐县界漯水又东北迳清河县故城北漯水又东北迳文乡城东南又东北博平县又与黄沟同注川泽又东迳文乡城又东南迳王城北黄沟又东北迳左与漯水隠覆势镇河陆东出于髙唐县大河又迤东注漯水矣漯水又东北迳援县故城西漯水又迳髙唐县故城东漯水又北迳漯隂县故城北漯水又东北迳着县故城南又东北迳崔氏城北漯水东南迳东朝阳县故城南漯水又东迳汉征君伏生墓南漯水又东北迳建信县故城北漯水又东北迳千乘县二城间又东北为马常坈又东北过杨墟县东商河出焉商河又北迳平原县东又迳安徳县故城南又东北迳昌平县故城南又东迳般县故城南又东迳乐陵县故城南商河又东迳朸乡县故城南沙沟水注之商河又东北流迳马岭城西北而流屈而东注南转迳城东商河又东北迳富城县故城北商河又分为二水南水谓之长丛沟北水世又谓之百薄渎大河又东北迳髙唐县故城西大河又北迳张公城临侧河湄河水又北迳平原县故城东大河右溢世谓之甘枣沟故沟又东北厯长堤迳漯隂县北河水又东北迳阳阿县故城西又东北过漯阳县北河水自平原左迳安徳城东而北为鹿角津东北迳般县乐陵朸乡至厌次县故城南为厌次河河水又迳漯隂县故城北【一作又迳】河水又东北为漯沃津河水又东迳千乘城北又东北过黎城县北又东北过甲下邑济水从西来注之又东北入于海河水又东分为二水枝津东迳甲下城南东南厯马常坈注济
　　汾水出太原汾县阳北管涔山东南过晋阳县东晋水从县南东流注之又南洞过水从东来注之又南过大陵县东又南过平陶县东文水从西来流注又南过冦爵津【一作冠】又南入河东界又南过永安县西又南过杨县东西南过髙梁邑西又南过平阳县东又南过临汾县东又屈从县南西流又西过长脩县南又西过皮氏县南又西至汾隂县北西注于河
　　浍水出河东绛县东浍交东髙山西过其县南又西南过虒祁宫南又西至王泽注于汾水
　　洓水出河东闻喜县东山黍葭谷又西过周阳邑南又西南过左邑县南又西南过安邑县西又南过解县东又西南注于张阳池
　　文水出大陵县西山文谷东到其县屈南到平陶县东北东入于汾
