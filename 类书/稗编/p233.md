<!-- { "loadSidebar": true } -->
　　蔡泽从唐举相曰吾闻先生相李兊百日之内持国秉政有之乎曰有之曰若臣者何如唐举熟视而笑曰君曷鼻巨肩魋顔蹙齃膝挛吾闻圣人不相殆先生乎蔡泽知唐举之乃曰富贵吾所自有所不知者夀也愿闻之唐举曰从今以往四十三岁泽笑谢而去谓其御者曰跃马疾驱懐黄金之印结紫缓于腰揖譲人主之前食肉富贵四十三年足矣
　　刘备自顾见耳　　　　　　三国志
　　刘先主身长七尺五寸垂手下膝自顾见其耳
　　钱若水无仙骨　　　　　　释文莹
　　若水少时谒陈求相陈戒曰过半月来至期陈邀入山斋中一老僧拥衲附火于炉若水揖之其僧开目而视若水颇嫌之黙坐久之陈问僧曰如何僧摇头曰无此等骨既而若水起陈戒曰三两日却来若水如期徃陈曰吾始见子神气清粹谓可学神仙然见之未精不敢奉许特召此僧决之渠云子无仙骨位可作贵公卿耳问僧何人陈曰麻衣道者也后若水遇异人相法其事甚怪公后复以杨大年故世称二人有知人之明
　　食胡汉禄　　　　　　　　释文莹
　　真宗为开封尹呼一术者且瞽令张耆夏守赟杨崇勲辈揣聴声骨或中或否至王继忠瞽者骇曰此人可讶半生食汉禄半生食胡禄真宗笑而遣之继忠复为髙阳总管咸平六年与虏战遂防虏虏以其姿仪雄伟以女妻之伪封为吴王改姓邪律终于虏
　　鬼貌蓝色　　　　　　　　唐　书
　　唐卢杞体甚陋鬼貌蓝色不耻恶衣菲食
　　桓温似刘琨　　　　　　　晋　书
　　初桓温自以雄姿似宣帝刘琨之流北伐还得一巧作老婢访之乃琨妓女也一见温澘然而泣温问故答曰公甚似刘司空温笑出外整理衣冠入呼问婢云靣甚似恨薄眼甚似恨小须甚似恨赤形甚似恨短声甚似恨雌温于是褫冠解带昏然而睡不怡者数日
　　猬毛磔　　　　　　　　　晋　书
　　刘掞称桓温眼如紫石棱须作猬毛磔
　　周亚夫饿死法　　　　　　汉　书
　　周亚夫为河内守许负相之曰君后三嵗而侯侯八嵗为将相贵重矣后九年而饥死亚夫笑曰贵如负言又何饥死负指其口曰从理入口此饥死法也后有罪入廷尉不食五日呕血死
　　凿玉枕骨　　　　　　　　异　记
　　唐杭州狱吏凌华遇相者曰能舍吏当为上将军华为吏酷暴以取贿元和初病一夕死见黄衣使宣牒云华昔宰剧县甚着能绩后有缺行谪官圜扉俟其循省大乖乃心玉枕岿然委于庸贱付司追凿玉枕骨送上俄有执刀斧琢其脑华既醒扪其脑而骨亡后十五年暴卒
　　眄刀　　　　　　　　　晋　书
　　歴阳陈训相甘卓曰头低视仰相名眄刀目中赤脉自外入必兵死后果为王敦所杀
　　日角龙廷　　　　　　　　唐　书
　　唐俭说秦王建大计髙祖尝召访之俭曰公日角龙廷姓恊图防系天下望久矣若外啸豪杰北招戎狄右收燕赵济河而南以据秦雍汤武之业也
　　贵不可言　　　　　　　　五代史【后同】
　　术士崔豹以相法言人事多中庄宗尤信重之以为北京廵官明宗为内衙指挥使安重诲欲试豹乃使他人与明宗易服而坐明宗于下坐召豹相之豹曰内衙贵将也此不足当之乃指明宗于下坐曰此是也因为明宗言其后贵不可言明宗即位思豹以为神召至京师赵鳯谏曰好恶上所谨也今陛下神其术而召之则倾国之人皆将奔走吉防之说明宗遂不复召
　　骨法非常
　　文穆王元瓘淮将李涛寇锦衣军命王讨之自是日者视王曰此人手刄百人当大贵有僧自新常衣纸依住广徳山院闻元瓘至举众皆遁而自新巍然晏坐军中有问其故曰前后左右皆兵耳将安适时王在众中新乃敛衣奉迎与语久之及师还遂载而归后王问新当时何以见识答曰防僧无他术但覩王骨法非常故幸得识矣
　　五代钱镠县录事钟起有子数人多窃从之游豫章人有善术者望斗牛间有王气牛斗钱塘分野因游钱塘隂求其人私谓起曰占君县贵人求之市中不可得视君之相贵矣然不足当之镠适从外来见起反走术者望见之曰此真贵人也召至熟视之顾起曰君之贵因此人乃慰镠曰子骨法非常愿自爱
　　神人状　　　　　　　　　九国志
　　吴殷文圭举进士涂中遇一叟目文圭久之谓人曰向者一人眉绿拳必入口神仙状也如学道当冲虚不尔有大名于天下而文圭拳实入口干寕中擢第
　　额文似王　　　　　　　　唐　书
　　桓良器父友王奂为光弼从事见之曰尔额文似淮南王靣黑子似顔平原殆能立功乃荐之光弼
　　识清貌古　　　　　　　　唐　书
　　韩思复初郑仁杰李无为者隐居太白山思复少从二人游尝曰子识清貌古恨仕不及宰相也
　　靣如虎　　　　　　　　　唐　书
　　袁天纲谓韦挺靣如虎当以武处官
　　真将军　　　　　　　　　左　传【后同】
　　姑布子卿善相见无恤曰真将军也赵简子曰是子其母贱翟婢也奚道贵哉子卿曰虽贱必贵
　　丰下有后
　　叔服来聘公孙敖闻其能相人见其二子焉叔服曰谷也食子难也收子谷也丰下必有后于鲁
　　龙犀入额角　　　　　　　晋　书【后同】
　　朱建平相书曰额有龙犀入髪左角日右角月者王天下
　　功名夀年
　　周访遇善相者陈训谓访与陶侃曰二君皆位至方岳功名略同但侃上夀访下夀优劣有殊
　　孺子有好相
　　羊祐字叔子游汶水滨父老谓曰孺子有好相年六十建大功旣言便出莫知所在
　　竒厐福艾　　　　　　　　唐　书
　　李勣临事选将必先相其竒厐福艾者遣之或问其故答曰薄命之人不足与成功名
　　靣部三无　　　　　　　　金华子
　　李寛为常侍有门下士姓卢善相或问李公如何曰据其靣部所无者三无子无宅无塜公有数子皆先公卒有宅未尝还乡居死于他州乘舟归舟破沉骨
　　虎状豺声　　　　　　　　左　传
　　楚子良生子越椒子文曰是子也熊虎之状豺狼之声必杀之否则必灭若敖氏矣鬼犹求食若敖氏之鬼不其馁而后果灭之
　　亚夫下狱相　　　　　　　陆　游
　　南唐宋齐丘防时日者相之曰君贵不可言然亚夫下狱君实有之位极之日当早引退庻防保全齐丘登相位数载致仕复以大司徒就征未防坐陈觉谋于纪事乃赐死
　　揽镜知形　　　　　　　　白居易
　　蜀张晓相术每举镜视靣自知刑死未尝不扑之于地后为刘备所杀
　　肉不称骨　　　　　　　　唐　书
　　袁天纲视岑文本曰学堂莹夷眉过目故文章振天下首生骨未成自前而视法三品肉不称骨非夀兆也
　　相术之难　　　　　　　　戴　埴
　　戴埴鼠璞曰唐定命录李峤昆弟皆年三十卒母忧之问天纲答曰神气清秀夀苦不永又请连榻而寝视峤睡无喘息候其出入在耳中遂贺曰必大贵夀是息也广异记云魏元忠谒张憬藏待之甚薄问通塞不答公怒拂衣去藏遽曰君相在怒中当位极人臣袁张天下竒术也袁非得之睡将以夀为夭张非得之怒将以贵为贱见人于目睫间欲断平生祸福诚难又有因人事而变者如芝田录载葫芦生始不许裴中立贵后因还妇人所遗寳带谓近种隂徳位极人臣遯斋闲览载胡僧始言大宋不得甲科后因渡蚁谓丰神防异如曽活数百万命小宋今岁首防公不出其下今人尽以祸福委之定命可乎
　　张齐贤漕江南日以书荐王冀公钦若于钱希白钱时以才名独歩馆阁适延术士以考休咎不容通谒王局蹐门下厉声诟阍人术者遥闻之谓钱曰此不知何人若声形相称世无此贵者但恐形不副声尔愿延入使某一见希白召之冀公单防逺人神貌疎瘦复赘于颈而举止山野希白蔑视之术者悚然侧目谛视既退稽颡称叹曰人中之贵有此十全者希白戏曰都堂便有此等宰相乎术者正色曰公何言欤且宰相何时而无此君不作则已若作则天下富盛而君臣相得至死有庆而无吊不完者但无子而已希白曰他日当陶铸吾辈乎术者曰恐不在他日愿公无忽后希白方为翰林学士冀公已真拜

　　稗编卷六十六
<子部,类书类,稗编>
　　钦定四库全书
　　稗编卷六十七　　　　明　唐顺之　撰诸家二十五【医】
　　运气说　　　　　　　　王　炎
