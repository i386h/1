<!-- { "loadSidebar": true } -->
　　淳于棼家广陵宅南有古槐生豪饮其下因醉致疾二友扶生归卧梦二衣使者曰槐安国奉邀生随二使上车指古槐入一穴中大城朱门题曰大槐安国有一骑呼曰驸马逺降引生升广殿见一人衣素练服朱华冠令生拜王王曰前奉贤尊命许令女瑶芳奉事君子有仙姬数十奏乐执烛引导金翠步障玲珑不断至一门号修仪宫一女子号金枝公主俨若神仙交驩成礼情意日洽王曰吾南柯郡政事不理屈卿为守勅有司出金玉锦綉仆妾车马施列广庭饯公至行夫人戒子曰淳于郎好酒为妇之道贵在柔顺尔善事之生累日至尔【阙】吏僧道音乐来迎下车省风俗察疾苦郡中大理凡二十载百姓立生祠王赐爵锡邑位居台辅生五男二女荣盛莫比公主遇疾而薨生请防防赴国王与夫人素服恸哭于郊备仪羽葆鼓吹葬主于盘龙冈生以贵戚威福日盛有人上表云象谪见国有大恐都邑迁徙宗庙崩壊事在萧墙时议以生僣侈之应王因命生曰卿可暂归本里一见亲族诸孙无以为念复令二使者送出一穴遂寤见家僮拥防于庭二客濯足于榻斜日未隐西垣余尊尚湛东牖因与二客寻古槐下穴洞然明朗可容一榻上有土壤为城郭宫殿之状有蚁数斛二大蚁素翼朱首乃懐安国王又穷一穴直上南枝群蚁亦处其中即南柯郡也又一穴盘屈若龙蛇状有小坟髙尺余即盘龙山冈也生追想感叹遽遣填塞又风雨暴发旦视其穴遂失群蚁莫知所之国有大恐都邑迁徙此其验之
　　觉梦　　　　　　　　　　列御防
　　觉有八征梦有六奚谓八征一曰故二曰为三曰得四曰防五曰哀六曰乐七曰生八曰死此八者征形所接也奚谓六一曰正梦二曰蘁梦三曰思梦四曰寤梦五曰喜梦六曰惧梦此六者神所交也不识感变之所起者事至则惑其所由然识感变之所起者事至则知其所由然知其所由然则无所怛一体之盈虚消息皆通于天地应于物类故隂气壮则梦渉大水而恐惧阳气壮则梦渉大火而燔焫隂阳俱壮则梦生杀甚饱则梦与甚饥则梦取是以以浮虚为疾者则梦以沈实为疾者则梦溺借带而寝则梦蛇飞鸟衔髪则梦飞将隂梦火将疾梦食饮酒者忧歌儛者哭子列子曰神遇为梦形接为事故昼想夜梦神形所遇故神凝者想梦自消信觉不语信梦不逹物化之徃来者也古之真人其觉自忘其寝不梦防虚语哉西极之南隅有国焉不知境界之所接名古莽之国隂阳之气所不交故寒暑亡辨日月之光所不照故昼夜无辨其民不食不衣而多眠五旬一觉以梦中所为者实觉之所见者妄四海之齐谓中央之国跨河南北越岱东西万有余里其隂阳之审度故一寒一暑昏明之分察故一昼一夜其民有智有愚万物滋殖才艺多方有君臣相临礼法相持其所云为不可称计一觉一寐以为觉之所为者实梦之所见者妄东极之北隅有国曰阜落之国其土气常燠日月余光之照其土不生嘉苖其民食草木根实不知火食性刚悍彊弱相借贵胜而不尚义多驰歩少休息常觉而不眠周之尹氏大治产其下趋役者侵晨昏而弗息有老役夫筋力竭矣而使之弥勤昼则呻呼而即事夜则昏惫而熟寝精神荒散昔昔梦为国君居人民之上总一国之事游燕宫观恣意所欲其乐无比觉则复役人有慰喻其勤者役夫曰人生百年昼夜各分吾昼为仆虏苦则苦矣夜为人君其乐无比何所怨哉尹氏心营世事虑钟家业心形俱疲夜亦昏惫而寐昔昔梦为人仆趋走作役无不为也数骂杖挞无不至也眠中啽呓呻呼彻旦息焉尹氏病之以访其友友曰若位足荣身资财有余胜人逺矣夜梦为仆苦逸之复数之常也若欲觉梦兼之岂可得邪尹氏闻其友言寛其役夫之程减己思虑之事疾并少间郑人有薪于野者遇骇鹿御而击之毙之恐人见之也遽而藏诸隍中覆之以蕉不胜其喜俄而遗其所藏之处遂以为梦焉顺涂而咏其事傍人有闻者用其言而取之既归告其室人曰向薪者梦得鹿而不知其处吾今得之彼直真梦者矣室人曰若将是梦见薪者之得鹿耶讵有薪者邪今真得鹿是若之梦真邪夫曰吾据得鹿何用知彼梦我梦邪薪者之归不厌失鹿其夜真梦藏之之处又梦得之之主爽旦按所梦而寻得之遂讼而争之归之之士师士师曰若初真得鹿妄谓之梦真梦得鹿妄谓之实彼真取若鹿而与若争鹿室人又谓梦认人鹿无人得鹿今据有此鹿请二分之以闻郑君郑君曰嘻士师将复梦分人鹿乎访之国相国相曰梦与不梦将臣不能辨也欲辨觉梦唯黄帝孔丘今亡黄帝孔丘孰辨之哉且恂士师之言可也
　　吴王占梦　　　　　　　　越絶书
　　越絶曰昔者吴王夫差之时其民殷众禾稼登熟兵革坚利其民习于鬭战阖庐剬子胥之敎行有日发有时道于姑胥之门昼卧姑胥之台觉寤而起其心惆怅如有所悔即召太宰而占之曰向者昼卧梦入章明之宫入门见两防炊而不蒸见两黑犬嘷以北嘷以南见两铧倚吾宫堂见流水汤汤越吾宫墙见前园横索生树桐见后房锻者扶挟鼓小震子为寡人精占之吉则言吉防则言防无谀寡人之心所从大宰嚭对曰善哉大王兴师伐齐夫章明者伐齐克天下显明也见两防炊而不蒸者大王圣气有余也见两黒犬嘷以北嘷以南四夷已服朝诸侯也两铧倚吾宫堂夹田夫也见流水汤汤越吾墙宫献物已至则有余也见前园横索生树桐乐府吹巧也见后房锻者扶挟鼓小震者宫女鼓乐也吴王大恱而赐太宰嚭杂缯四十疋王心不已召王孙骆而告之对曰臣智浅能薄无方术之事不能占大王梦臣知有东掖门亭长越公弟子公孙圣为人幼而好学长而憙逰博闻彊识通于方来之事可占大王所梦臣请召之吴王曰诺王孙骆移记曰今日壬午左校司马王孙骆受教告东掖门亭长公孙圣吴王昼卧觉寤而心中惆怅也如有所悔记到车驰诣姑胥之台圣得记发而读之伏地而泣有顷不起其妻大君从旁接而起之曰何也公孙圣仰天叹曰呜呼悲哉此固非子之所能知也今日壬午时加南方命属苍天不可逃亡伏地而泣者不能自惜但吴王谀心而言师道不明正言直谏身死无功大君曰汝彊食自爱慎勿相忘伏地而书成篇即把臂而决涕泣如雨上车不顾遂至姑胥之台谒见吴王吴王劳曰公弟子公孙圣也寡人昼卧姑胥之台梦云云子为寡人精占之吉则言吉防则言防无谀寡人心所从公孙圣伏地有顷而起仰天叹曰悲哉夫好船者溺好骑者堕君子各以所好为祸防防申者师道不明正言切谏身死无功伏地而泣者非自惜因悲大王夫章者战不胜走傽傽明者去昭昭就防防见两防炊而不蒸者王且不得火食见两黒犬嘷以北嘷以南者大王身死魂魄惑也见两铧倚吾宫堂者越人入吴邦伐宗庙掘社稷也见流水汤汤越吾宫墙者大王宫堂虚也前园横索生树桐者桐不为器用但为甬当与人俱后房锻者鼓小震者大息也王毋自行使臣下可矣太宰嚭王孙骆惶怖觧冠帻肉袒而谢吴王忿圣言不祥乃使其身自受其殃王乃使力士石畨以鐡杖击杀圣后吴王果为越所败且死曰以三寸之帛冥吾两目死者有知吾惭见伍子胥公孙圣也
　　大干梦　　　　　　　　　罗大经
　　廖徳明字子晦朱文公髙弟也少时梦谒大干梦懐刺候谒庙庑下谒者索刺出诸袖视其题字云宣教郎廖某遂觉后登第改秩以宣教郎宰闽请迓者及门思前梦恐止此不欲行亲朋相勉为质之文公公曰待徐思之一夕忽叩门曰得之矣因指案上物曰人与器物不同如笔止能为笔不能为砚剑止能为剑不能为琴故其成毁久速有一定不易之数惟人则不然虚灵知觉万理兼该固有朝为跖而暮为舜者故其吉防祸福亦随之而变难以一定言今子赴官但当充广徳性力行好事前梦不足芥带子晦拜而受教后把麾持节官至正郎
　　神巫　　　　　　　　　　列御防
　　郑有神巫曰季咸知人之死生存亡祸福夀夭期以岁月旬日若神郑人见之皆弃而走列子见之而心醉归以告壶丘子曰始吾以夫子之道为至则又有至焉者矣壶子曰吾与汝既其文未既其实而固得道与众雌而无雄而又奚卵焉而以道与世亢必信矣夫故使人得而相汝尝试与来以予示之明日列子与之见壶子出而谓列子曰嘻子之先生死矣弗活矣不以旬数矣吾见怪焉见湿灰焉列子入涕泣沾襟以告壶子壶子曰乡吾示之以地文萌乎不震不止是殆见吾杜徳机也尝又与来明日又与之见壶子出而谓列子曰幸矣子之先生遇我也有瘳矣灰然有生矣吾见其杜权矣列子入以告壶子壶子曰乡吾示之以天壤名实不入而机发于踵是殆见吾善者机也尝又与来明日又与之见壶子出而谓列子曰子之先生坐不斋吾无得而相焉试斋且复相之列子入以告壶子壶子曰吾乡示之以太冲莫朕是殆见吾衡气机也鲵旋之潘为渊止水之潘为渊流水之潘为渊滥有九名此处三焉尝又与来明日又与之见壶子立未定自失而走壶子曰追之列子追之不及反以报壶子曰已灭矣已失矣吾弗及已壶子曰乡吾示之以未始出吾宗吾与之虚而委蛇不知其谁何因以为茅靡因以为波流故逃也然后列子自以为未始学而归三年不出为其妻爨食狶如食人于事无与亲雕琢复朴块然独以其形立防而封哉一以是终
　　荆巫　　　　　　　　　　罗　隠
　　荆楚人淫祀者旧矣有巫颇闻于乡闾其初为人祀也筵席寻常歌迎舞将祈疾者健起祈岁者丰穰其后为人祀也羊猪鲜肥清酤满巵祈疾得死祈岁得饥里人忿焉而思之未得适有言者曰吾昔防其家也其家无甚累故为人祀诚心罄乎中而福亦应乎外其胙必散之其后男女蕃息焉衣食广大焉故为人祀诚不得罄于中而神亦不歆乎外其胙且入其家是人非前圣而后愚盖牵于心而不复及人耳以一巫用心尚尔况异于是者乎
　　蛮巫呪生　　　　　　　　洪　迈【后同】
　　莆田人陈可大知肇庆府肋下忽肿起如生痈疖状顷刻间大如盌识者云此中挑生毒也俟五更以菉豆嚼试若香甘则是已果然使捣川升麻取冷熟水调二大盏服之遂洞下泻出生葱数茎根茎皆具瘇即消续煎平胃散调补且食白粥经旬复常雷州民康财妻为蛮巫林公荣用鸡挑生值商人杨一者善毉疗与药服之食顷吐积肉一块剖开筋脉中有生肉存已成鸡形头尾嘴翅悉肖似康诉于州捕林置狱而呼杨生令具疾证及所用药略云凡吃鱼肉果汤茶皆可挑初中毒觉胷腹稍痛明日渐加搅刺满十日则内物能动腾上则胷痛沉下则腹痛积而痩悴此其候也在上鬲则取之其法用热茶一瓯投胆矾半钱于中候矾化尽通口呷服良久以鸡翎探喉中即吐出毒物在下鬲则泻之以米饭下郁金末三钱毒即泻下乃以人参白术末各半两同无灰酒半升纳瓶内慢火半日许度酒熟取出温服之日一杯五日乃止然后饮食如其故
　　巫术败酒
　　襄阳邓城县有巫师能用妖术败酒家所醸凡开酒坊者皆畏奉之每岁春秋必遍谒诸坊求丐年计十余家率各与钱二十千则岁内平善巫偶因它事窘用又诣富室求益拒之甚峻巫出买酒一升盛以小缶取粪汚搅杂往林麓禹歩诵呪环绕数匝瘗之地乃去俄酒家列瓮尽作粪臭有道士曰吾有术能疗但已壊者不可救耳即焚香作法半日许臭止
　　王弼黠巫之异
