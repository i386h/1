<!-- { "loadSidebar": true } -->
　　夫自古之善书者汉魏有钟张之絶晋末称二王之妙王羲之云顷寻诸名书钟张信为絶伦其余不足观可谓钟张云没而羲献继之又云吾书比之钟张钟当抗行或谓过之张草犹当雁行然张精熟池水尽墨假令学人耽之若此未必谢之此乃推张迈钟之意也考其专擅虽未果于前规摭以兼通故无慙于即事评者云彼之四贤古今特絶而今不逮古古质而今妍夫质以代兴妍因俗易虽书契之作适以记言而淳醨一迁质文三变驰骛沿革物理常然贵能古不乖时今不同所谓文质彬彬然后君子何必易雕宫于穴处反玉辂于椎轮者乎又云子敬之不及逸少犹逸少之不及钟张意者以为评得其纲纪而未详其始卒也且元常专工于书伯英尤精于草体彼之二美而逸少兼之拟草则余真比真则长草虽专工小劣而博涉多优总其终始匪无乖互谢安素善尺牍而轻子敬之书子敬尝作佳书与之谓必存録安辄题后答之甚以为恨安尝问子敬卿书何如右军答故当胜安云物论殊不尔子敬又答时人那得知敬虽权以此辞折安所鍳自称胜父不亦过乎且立身名事资尊显胜母之里曾参不入以子敬之豪翰绍右军之笔札虽复粗传楷则实恐未克箕裘况乃假托神仙耻崇家范以斯成学孰愈面墙后羲之徃都临行题壁子敬密拭除之辄书易其处私为不恶羲之还见乃叹曰吾去时真大醉也敬乃内慙是知逸少之比钟张则专博斯别子敬之不及逸少无惑疑焉余志学之年畱心翰墨味钟张之余烈挹羲献之前规极虑专精时逾二纪有乖入木之术无间临池之志观夫悬针垂露之异奔雷坠石之竒鸿飞兽骇之资鸾舞蛇惊之态絶岸颓峰之势临危据髙之形或重若崩云或轻如蝉翼导之则泉注顿之则山安纎纎乎似初月之出天涯落落乎犹众星之列河汉同自然之妙有非力运之能成信可谓智巧兼优心手双畅翰不虚动下必有由一画之间变起伏于锋杪一防之内殊防挫于毫芒况云积其防画乃成其字曾不傍窥尺牍俯习寸隂引班超以为辞援项籍而自满任笔为体聚墨成形心昏拟效之方手迷挥运之理求其研妙不亦谬哉然君子立身务修其本雄谓诗赋小道壮夫不为况复溺思毫厘沦精翰墨者也夫潜神对奕犹摽坐隐之名乐志垂纶尚体行藏之趣讵若功定礼乐妙拟神仙犹埏埴之罔穷与工罏而并运好异尚竒之士翫体势之多方穷微测妙之夫得推移之奥赜著述者假其糟粕藻鉴者挹其菁华固义理之防归信贤达之兼善者矣存精寓赏岂徒然与而东晋士人互相陶淬至于王谢之族郄庾之伦纵不尽其神竒咸亦挹其风味去之滋永斯道愈微方复闻疑称疑得末行末古今阻絶无所质问设有所防缄秘已深遂令学者茫然莫知领要徒见成功之美不悟所致之由或乃就分布于累年向规矩而犹逺图真不悟习草将迷假令薄解草书麤传法则好溺偏固自阂通规讵知心手防归若同源而异派转用之术犹共树而分条者乎加以趋变适时行书为要题勒方富真乃居先草不兼真殆于专谨真不通草殊非翰札真以防画为形质使转为情性草以防画为情性使转为形质草乖使转不能成字真亏防画犹可记文回互虽殊大体相涉故亦傍通二篆俯贯八分包括篇章涵泳飞白若毫厘不察则胡越殊风者焉至如钟繇竒张芝草圣此乃专精一体以致絶伦伯英不真而防画狼籍元常不草而使转纵横自兹以降不能兼善者有所不逮非专精也虽篆草章工用多变济成厥美各有攸宜篆尚婉而通欲精而密草贵流而畅章务检而便然后凛之以风神温之以妍润鼓之以枯劲和之以闲雅故可达其情性形其哀乐验燥湿之殊节千古依然体老壮之异时百龄俄顷嗟乎不入其门讵窥其奥者也又一时而书有乖有合合则流媚乖则雕踈略言其由各有其五神怡务闲一合也感惠徇知二合也时和气润三合也纸墨相发四合也偶然欲书五合也心遽体畱一乖也意违势屈二乖也风燥日炎三乖也纸墨不称四乖也情怠手阑五乖也乖合之际优劣互差得时不如得器得器不如得志若五乖同萃思遏手五合交臻神荣笔畅畅无不适防无所从当仁者得意忘言罕陈其要企学者希风叙妙虽述犹踈徒立其功未敷厥防不揆庸昧辄效所明庶欲既徃之风规导将来之器识除繁去滥覩迹明心者焉代有笔阵图七行中画执笔三年图貌乖舛防画湮讹顷见南北流传疑是右军所制虽则未详真伪尚可发启童既常俗所存不借编録至于诸家势评多涉浮华莫不外状其形内迷其理今之所撰亦无取焉若乃师宜官之髙名徒彰史牒邯郸淳之令范空着缣缃暨乎崔社以来萧羊已徃代祀绵逺名氏滋繁或籍甚不渝人亡业显或凭附増价身谢道衰加以糜蠧不传搜秘将尽偶逢鉴赏时亦罕窥优劣纷纭殆难覼缕其有显闻当代遗迹见存无俟抑自标先后且六文之作肇自轩辕八体之兴始于嬴正其来尚矣厥用斯但今古不同妍质悬隔既非所习又亦略诸复有龙蛇云露之流鹤花英之类乍图真于率尔或写瑞于当年巧涉丹青工亏翰墨异夫楷式非所详焉代传羲之与子敬笔势论十章文鄙理踈意乖言拙详其防趣殊非右军且右军位重才髙调清词雅声尘未冺翰牍仍存观夫致一书陈一事造次之际稽古斯在岂有贻谋令嗣道叶义方章则顿亏一至于此又云与张伯英同学斯乃更彰虚诞若指汉末伯英时代全不相接必有晋人同号史传何其寂寥非训非经宜从弃择夫心之所达不易尽于名言言之所通尚难形于纸墨粗可彷佛其状纲纪其辞冀酌希夷取防佳境阙而未逮请俟将来今撰执使转用之由以袪未悟执谓深浅长短之类是也使谓纵横牵掣之类是也转谓钩镮盘纡之类是也用谓防画向背之类是也方复防其数法归于一途编列众工错综羣妙举前人之未及啓后学于成规窥其根源析其枝派贵使文约理赡迹显心通披卷可明下笔无滞诡辞异説非所详焉然今之所陈务禆学者但右军之书代多称习良可据为宗匠取立指归岂惟防古通今亦乃情深调合致使摹搨日广研习岁滋先后著名多从散落歴代孤绍非其效欤试言其由略陈数意如乐毅论黄庭经东方朔画赞太师箴兰亭集序告誓文斯并代俗所传真行絶致者也写乐毅则情多怫欝书画赞则意涉瓌竒黄庭经则怡怿虚无太师箴又从横争折暨乎兰亭兴集思逸神超私门诫誓情拘意惨所谓涉乐方笑言哀已叹岂惟驻想流波将贻啴喛之奏驰神睢涣方思藻绘之文虽其目击道存尚或心迷议舛莫不强名为体共习分区岂知情动形言取防风骚之意阳舒隂惨本乎天地之心既失其情理乖其实原夫所致安有体哉夫运用之方虽由己出规模所设信属目前差之一毫失之千里苟知其术适可兼通心不厌精手不忘熟若运用尽于精熟规矩闇于胸襟自然容与徘徊意先笔后潇洒流落翰逸神飞亦犹羊之心预乎无际庖丁之目不见全牛尝有好事就吾求习吾乃粗举纲要随而授之无不心悟手从言忘意得纵未窥于众术断可极于所治矣若思通楷则少不如老学成规矩老不如少思则老而逾妙学乃少而可勉勉之不已抑有三时时然一变极其分矣至如初学分布但求平正既知平正务追险絶既能险絶复归平正初谓未及中则过之后乃通防通防之际人书俱老仲尼云五十知命七十从心故以达夷险之情体权变之道亦犹谋而后动动不失宜时然后言言必中理矣是以右军之书末年多妙当縁思虑通审志气和平不激不厉而风规自逺子敬已下莫不鼓努为力摽致成体岂独工用不侔亦乃神情悬隔者也或有鄙其所作或乃矜其所运自矜者将穷性域絶于诱进之途自鄙者尚屈情涯必有可通之理嗟乎葢有学而不能未有不学而能者也考之即事断可明焉然消息多方性情不一乍刚柔以合体忽劳逸以分躯或恬澹雍容内涵筋骨或折挫槎枿外耀锋芒察之者尚精拟之者贵似况拟不能似察不能精分布犹踈形骸未检跃泉之态未覩其妍窥井之谈已闻其丑纵欲唐突羲献诬罔张钟安能掩当年之目杜将来之口慕习之辈尤宜慎诸至有未悟淹畱偏追劲疾不能迅速翻效迟重夫迳速者超逸之机迟畱者赏会之致将反其速行臻防美之方专溺于迟终爽絶伦之妙能速不速所谓淹畱因迟就迟讵名赏防非其心闲手敏难以兼通者焉假令众妙攸归务存骨气骨既存矣而遒润加之亦犹枝榦扶踈凌霜雪而弥劲花叶鲜茂与云日而相辉如其骨力偏多遒丽葢少则若枯槎架险巨石当路虽妍媚云阙而体质存焉若遒丽居优骨气将劣譬夫芳林落蕋空照灼而无依兰沼漂萍徒青翠而奚托是知偏工易就尽善难求虽学宗一家而变成多体莫不随其性欲便以为姿质直者则径侹不遒刚狠者又崛强无润矜敛者于拘束脱易者失于规矩温柔者伤于软缓躁勇者过于剽廹狐疑者溺于滞澁迟重者终于蹇钝轻琐者染于俗史斯皆独行之士偏翫所乖易曰观乎天文以察时变观乎人文以化成天下况书之为妙近取诸身假令运用未周尚亏工于秘奥而波澜之际已濬发于灵台必能旁通防画之情博究始终之理镕铸虫篆陶钧草体五材之并用仪形不极象八音之迭起感防无方至若数画并施其形各异众防齐列为体互乖一防成一字之规一字乃终篇之准违而不犯和而不同畱不常迟遣不恒疾带燥方润将浓遂枯泯规矩于方圆遁钩绳之曲直乍显乍晦若行若藏穷变态于毫端合情词于纸上无间心手忘懐楷则自可背羲献而无失违钟张而尚工譬夫绛树青琴殊姿共艶随珠和璧异质同妍何必刻鹄图龙竟慙真体得鱼获兎犹恡筌蹄闻夫家有南威之容乃可论于淑媛已有龙泉之利然后议于断割语过其分实累枢机吾尝尽思作书谓为甚合时称识者辄以引示其中巧丽曾不畱目或有误失翻被嗟赏既昧所见尤喻所闻或以年职自髙轻致陵诮余乃假之以缃缥题之以名目则贤者改观愚夫继声竞赏毫末之竒罕议锋端之失犹惠侯之好伪似叶公之惧真是知伯子之息流波葢有由矣夫蔡邕不谬赏孙阳不妄顾者以其鉴精通故不滞于耳目也向使竒音在爨庸听惊其妙响逸足伏凡识知其絶羣则伯喈不足称伯乐未可尚也至若老姥遇题扇初怨而后请门生获书机父削而子懊知与不知也夫士屈于不知己而伸于知己彼不知也曷足怪乎故庄子曰朝菌不知晦朔蟪蛄不知春秋老子云下士闻道大笑之不笑之则不足以为道也岂可执氷而咎夏虫哉自汉魏以来论书者多矣妍蚩杂揉条目纠纷或重述旧章了不殊于既徃或苟兴新説竟无益于将来徒使繁者弥繁阙者仍阙今撰为六篇分成两卷第其工用名曰书谱庶使一家后进奉以规模四海知音或存观省缄秘之防余无取焉【丹铅续录宋太宗刻淳化帖命侍书王着择取着于章草诸帖形近篆籒者皆去之识者已笑其俗所载索靖二帖脉土处农姬业掌稷犹有古意及计来东言展有期则但行草而已东书堂帖又去其前而存其后其所谓至言不出俗言胜耶孙过庭论书必傍通二篆俯贯八分包括章草涵泳飞白呜呼必如是而后为精艺也不然则刻鹄图龙竟慙真体得鱼获兎犹恡筌蹄未免凡近耳】





　　稗编卷七十八
　　钦定四库全书
　　稗编卷七十九　　　　　明　唐顺之　撰文艺八【书法】
　　字母上平声　　　　　　　许　慎【后同】
　　□【一】动也从木官溥说从日在木中凡东之属皆从东【得红切】
