<!-- { "loadSidebar": true } -->
　　衡运论【太乙运数】　　　　　　　胡　翰
　　皇降而帝帝降而王王降而霸犹春之有夏秋之有冬也由皇等而上始乎有物之始由霸等而下终乎闭物之终消长得失治乱存亡生乎天下之动极乎天下之变纪之以十二运统之以六十四卦干天道也健而运乎上坤地道也顺而承乎下天地既判其气未交为否既交为泰始乎干讫乎泰四卦统七百二十年是为天地否泰之运干一索得男而为震坤一索得女而为巽震长男也巽长女也夫妇之道也始成为恒既交为益干再索得男为坎坎中男也坤再索得女而为离离中女也中男中女夫妇之道成为既济既交为未济干三索得男而为艮艮少男也坤三索得女而为兊兊少女也少男少女夫妇之道成为损既交为咸是为男女交亲之运男治政于先女理事以承其后男之治也从父之道大壮也无妄也长男从父者也需也讼也中男从父者也大畜也遯也少男从父者也六卦统一千一百五十有二年是为阳晶守政之运女之治也从母之道观也升也长女从母者也晋也明夷也中女从母者也萃也临也少女从母者也六卦统一千有八年是为隂毳权行之运坤隂也得阳育而生男干阳也得隂化而生女男归于母女应于父豫也复也长男归母者也比也师也中男归母者也剥也谦也少男归母者也六卦统九百三十有六年是为资育还本之运小畜也姤也长女应父者也同人也大有也中女应父者也夬也履也少女应父者也六卦统一千二百二十有四年是为造化符天之运乾坤父母之道也必有代者焉代父者长男也从长男者中男少男也解也屯也中男从长者也小过也頥也少男从长者也四卦统六百七十有二年内外以刚阳治政是为刚中健至之运阳刚之极隂必行之代母者长女也从长女者中女少女也家人也鼎也中女从长者也中孚也大过也少女从长者也四卦统七百九十有二年内外以隂柔为治是为羣愚位贤之运隂随于阳为顺丰也噬嗑也中女从长男者也归妹也随也少女从长男者也节也困也少女从中男者也六卦统一千八百年是为徳义顺命之运阳随于隂为不顺涣也井也中男从长女者也渐也蛊也少男从长女者也旅也贲也少男从中女者也六卦统一千八十年是为惑妬留天之运长男既息为男之竆也长女既息为女之竆也于是中男与少男相搏焉蹇也也二卦统三百三十有六年是为寡阳相搏之运阳之搏也隂必随之于是中女与少女防焉暌也革也二卦统三百八十有四年是为物极元终之运十二运上下万有一千七百八十载阳来隂徃太乙临之不浸则不极不极则不复复而与天下更始非圣人不能也圣人非天不生也天生仲尼当五伯之衰而不能为太和之春者何也时未臻乎革也仲尼没继周者为秦为汉为晋为隋为唐为宋垂二千年犹未臻乎革也泯泯棼棼天下之生欲望其为王为帝为皇之世固君子之所深患也余闻之广陵秦晓山廼推明天人之际皇帝王伯之别定次于篇
　　太乙九宫　　　　　　　　萧子显
　　齐书曰案太乙九宫占汉髙五年太乙在四宫主人与客俱得吉计先举事者胜是嵗髙祖破楚晋元兴二年太乙在五宫太乙为帝天目为辅佐迫脇太乙是年安帝为桓所逼出宫大将在一宫参相在三宫格太乙经言格者已立政事上下格之不利有为安居之世不利举动元兴三年太乙在七宫宋武破桓元嘉元年太乙在六宫不利有为徐废荣阳王七年太乙在八宫闗囚恶嵗大小将皆不得立其年到彦之北伐初胜后败客主俱不利十八年太乙在二宫客主俱不利是嵗氐杨难当冦梁益来年仇池破十九年大小将皆见闗不凶其年裴方明伐仇池克百顷明年失之泰始元年太乙在二宫为大小将掩击之其年景和废二年太乙在三宫先起至人胜其年晋安王子勋反元徽二年太乙在六宫先起败是嵗桂杨王休范反并伏诛四年太乙在七宫先起者客西北利其年建平景素败升明元年太乙在七宫不利为客安居之世举事为主人应发为客袁粲沈攸之等反伏诛是嵗太乙在杜门临八宫宋帝禅位不利为客安居之世举事为主人禅代之应也干凿度曰太乙取其数以行九宫按后汉张衡防云臣闻圣人明审律厯以定吉凶重之以卜筮杂之以九宫汉书注云易干凿度曰太乙取其数以行九宫郑注太乙北辰名下行八卦之宫每四乃还中央中央者北辰所居故谓之九宫天数大分以阳出以隂入阳起子隂起午是以太乙下九宫从坎宫始自此从坤宫又自此从震宫又自此从巽宫所从半矣还息中央之宫既又自此从干宫又自此从兊宫又自此从艮宫又自此从离宫行则周矣上逰息于太乙之星反子宫行起始坎终离故姚小彭云今所戴九履一之图乃易干凿度九宫法也
　　六壬十二辰将贵空説　　　沈　括【后同】
　　六壬天十二辰亥曰登明为正月将戌曰天魁为二月将古人谓之合神又谓之太阳过宫合神者正月建寅合在亥二月建邜合在戌之类太阳过宫者正月日躔【娵訾二月日躔降娄之类二説】一也此以颛帝厯言之也今则分为二説者盖日度随黄道嵗差今太阳至雨水后方躔诹訾春分后方躔降娄若用合神则湏自立春日便用亥将惊蛰便用戌将今若用太阳则不应合神用合神则不应太阳以理推之发课皆用月将加正时如此则湏当从太阳过宫若不用太阳躔次则当日当时日月五星支干二十八宿皆不应天行以此决知湏用太阳也然尚未是尽理若尽理言之并月建亦湏移易縁目今斗杓昏刻已不当月建湏当随黄道嵗差今则雨水后一日方合建寅春分后四日方合建卯谷雨后五日方合建辰如此始与太阳相符复防为一说然须大改厯法事事厘正如东方苍龙七宿当起于亢终于斗南方朱鸟七宿起于牛终于奎西方白虎七宿起于娄终于舆鬼北方武七宿起于东井终于角如此厯法始正不止六壬而已
　　六壬天十二辰之名古人释其义曰正月阳气始建呼召万物故曰登明二月物生根魁故曰天魁三月华叶从根而生故曰从魁四月阳极无所故曰送五月草木茂盛逾于初生故曰胜光六月万物小盛故曰小吉七月百谷成实自能任持故曰太乙八月枝条坚刚故曰天罡九月木可为枝干故曰太冲十月万物登成可以防计故曰功曹十一月建在子君复其位故曰大吉十二月为酒醴以报百神故曰神后此说极无稽据义理予按登明者正月三阳始兆于地上见龙在田天下文明故曰登明天魁者斗魁第一星也斗魁第一星抵于戌故曰天魁从魁者斗魁第二星也斗魁第二星抵于酉故曰从魁【斗杓一星建方斗魁二星建方一星抵戌一星抵酉】传送者四月阳极将退一隂欲生故传隂而送阳也小吉夏至之气大往小来小人道长小人之吉也故为婚姻酒食之事胜光者王者向明而治万物相见乎此则胜莫先焉太乙者太微垣所在太乙所居也天罡者斗刚之所建也【斗杓谓之刚苍龙苐一星亦谓之刚与斗杓相直】太冲者日月五星所出之门戸天之冲也功曹者日月嵗功成而防计也大吉者冬至之气小徃大来君子道长大人之吉也故主文武大臣之事十二月子位北方之中上帝所居也神后帝君之称也天十二辰也故皆以天事名之
　　六壬有十二神将以义求之止合有十一神将贵人为之主其前有五将谓螣蛇朱雀六合勾陈青龙也此木火之神在方左者【方左谓寅夘辰巳午】其后有五将谓天后太隂真武太常白虎也此金水之神在方右者【方右谓未申酉亥子】唯贵人相对无物如日之在天月对则亏五星对则逆行避之莫敢当其对贵人亦然莫有对者故谓之天空空者无所有也非神将也犹月杀之有月空也以之占事吉防皆空唯求对见及有所伸理于君者遇之乃吉【十一将前二火二木一土间之后当二金二水一土间之真武合在后二太隂合在后三今二神差理似可疑也】
　　论太乙六壬诸法
　　太乙六壬遁甲禽演皆选择时日之书也太乙一星在紫微宫阊阖门中属水天乙生水故曰太乙水为造化根柢故太乙六壬皆取义于水遁甲亦太乙也禽演起虚日鼠虚亦水也
　　天上十二辰分野谓之天盘地上十二辰方位谓之地盘天盘则随时转运地盘则一定不易以天盘之子加于地盘之子则谓之伏吟以天盘之子加地盘之午则谓之反吟也六壬用月将者日躔所在之辰也斗建顺指十二辰日逆行十二辰相防而成嵗斗柄指丑则日必躔子斗柄指寅则日必躔亥故子与丑合寅与亥合推之六合皆然言日躔与斗柄相应也以月将加时即是日临地盘子位则为子时临午位则为午时也如正月日躔在亥用午时则是天盘之亥加地盘之午也视日所加临遂以其日所值支干在天盘上者视其加地盘何辰以起上克下克则时之吉防可知矣此六壬以日躔为用也【言躔则斗建亦在也】太乙竒门皆用九宫者一坎八艮三震四巽九离二坤中五七兊六干葢洛书数而后天之卦也九宫配以九星盖北斗与戈招摇而九也太乙嵗计则三年行一宫日计则三日行一宫月与时亦然遁甲以六甲为太乙六甲五日行一宫太乙时计与遁甲时局冬至以后则自一宫顺行九宫夏至以后则自九宫逆行一宫盖冬至日行自南而北为顺夏至日行自北而南为逆然此日行之顺逆而以为太乙行宫之顺逆岂太乙亦暗随日行乎抑太乙在紫微垣万古不动非如日月五星然也而以为遍歴九宫岂其形未尝动而气有防行乎是皆未能竆其原也然而太乙遁甲皆以太乙为用则一也
　　或曰太乙驾使斗柄斗柄旋转天盘冬至后斗自北指南为顺夏至后斗自南指北为逆是则太乙遁甲不主日躔而主斗柄或为近之然日躔方自南而北则斗柄自北而南日躔方自北而南则斗柄自南而北此亦相逆而成嵗非特顺行逆行十二辰之为逆也【九星蓬内冲辅心柱任英人离贪巨禄文亷武破辅弼皆斗之别名也则太乙遁甲用斗无疑也】隂阳家曰太阳所临诸杀不忌又曰顺斗柄所击者胜故选时日不主日躔则主斗柄也
　　禽演以一宿直一日盖起于厯家然未能竆其原也其以日宿为他人时为主人盖起于翼奉日为客时为主人之意
　　斗柄
　　诸家随斗柄所指击之胜谓若斗柄指午则坐北向南击也独遁甲内书以为唐人所作其説殊异曰九天所指即为杀机对克之方即为斗柄所指为杀机所在如斗柄指午则坐南向北击是逆斗柄而取胜也更考之取斗柄法以月将加时视月建所在即是每时斗柄
　　所指也
　　天乙贵人
　　司马迁天官书曰天乙星在紫防宫门外右星南天帝之神交战鬭知人吉防也天一常背天门向地戸凡天官十有二年天一常以甲戊庚日旦治大吉暮治小吉乙巳日旦治神后暮理传送丙丁日旦治登明暮治从魁壬癸日旦理太乙暮理太冲六辛之日旦理胜光暮理功曹
　　论贵人驿马　　　　　　　廖　中【后同】
