<!-- { "loadSidebar": true } -->
　　天乙贵人神者十干之秀气在紫微宫门外乃天皇大帝其神为最贵所至六害与一切凶杀隠然而避甲阳木也乘少阳之气而生乎东至已而阳用事毕矣故藏于未而为贵庚阳金也乘少隂之气而生乎西至亥而隂用事毕矣故藏于丑而为贵戊阳土也冲和中央播于四时甲因之而万物成则生成之理备矣此阳木阳土阳金喜于印库也丙丁之火盛夏则其性至酷而害物惟息于酉藏于亥而猪鸡所以贵者和之以西北方之气也壬癸之水竆冬则其性至而杀物惟啬于夘潜于已而蛇兎所以为贵者和之以东南方之气也此水火不嫌于死絶六辛隂金执方而不能自化乙隂木已隂土失类而无居故六辛必假寅午戌之火乙巳必假申子辰之水土此隂金不嫌鬼盛隂木隂土喜于财旺也如甲子人有戊有庚得癸未乙丑遇二吉而带印也甲人遁见丁丑辛未者次之乃三阳喜在印库也乙人得戊申庚子生旺之土已人得甲申丙子生旺之水此隂木隂土喜于财旺也丙丁得丁酉乙亥壬癸得乙邜癸巳水火不嫌死絶也六辛得丙寅戊午此隂金不嫌鬼盛得二者为上一次之【阎东叟云】　甲阳木戊阳土庚阳金皆喜土位而未者土之正位丑者土之安静之地故以牛羊为贵然细分之则甲尤喜未庚尤喜丑各归其库也戊子戊寅戊午喜丑丑者火人胎养之乡戊辰戊申戊戌喜未未者木之入库土人生旺之位也乙者隂木也已者隂土也隂土喜生旺隂木爱阳水所以鼠猴为贵然乙尤喜申申者木之絶乡也已尤喜子子者坤之正位也丙丁属火火墓在戌壬癸属水水墓在辰辰戌为魁罡之地贵人所以不临故寻寄火贵于酉亥寄水贵于夘巳皆归静复之乡六辛隂金喜阳火生旺之地故以马虎为贵虽然宜以纳音互换推寻须比和则其贵为福若丙寅火得酉则火至此死焉得为贵哉【广録】　天乙贵人者三命中最吉之神也若人遇之则荣功名早达官禄易进若更三命皆乘旺气终登将相公卿之位大小运行年至此亦主迁官进财一切加临至此皆为吉兆【三命指掌】　所谓驿马者乃五行有为待用之气强名也隂阳倚伏气令循环犹令之置邮传命迎来送徃气藏如驿气动如马耳　寅午戌火属也水藏其中矣遇申位生水以发越之然后阳中隂动而化申子辰水属也火藏其中矣遇寅位生火以圆融之然后隂中阳动而生　亥夘未木属也金藏其中矣遇已位生金以槖钥之然后动者静而敛者散　己酉丑金属也木藏其中矣遇亥位生木以敷荣之然后敛者散而屈者伸　由是水火木金错综往来因时动静内外相感互为利用进则与时偕行退则与时偕极然则昔之强名驿马者皆此例也是特举一隅而已茍以三隅反则理归一揆不必执于寅午戌申申子辰寅然后为马凡水中火腾火中水降隂阳交泰刚柔交通皆为马类也【玉霄寳鉴】　古人谓当行更易变动奔冲徃来之际为驿马然火局在申水局在寅金局在亥木局在已何也盖五行之气当其相反处乃使冲激故火马必在水长生处水马必在火长生处木金亦然
　　支干数
　　子午之数九丑未八寅申七夘酉六辰戌五己亥四注自太极函三为一故参一为三子一阳生故成于寅而备于申故自子至申其数九自丑至申其数八自寅至申其数七自邜至申其数六自辰至申其数五自巳至申其数四故女起壬申午一隂生成于申而备于寅故自午至寅其数九自未至寅其数八自申至寅其数七自酉至寅其数六自戊至寅其数五自亥至寅其数四故男起丙寅甲巳之数九乙庚八丙辛七丁壬六戊癸五注自甲至壬其数九自乙至壬其数八自丙至壬其数七自丁至壬其数六自戊至壬其数五干天道顺行以壬为始自巳至丁其数九自庚至丁其数八自辛至丁其数七自壬至丁其数六自癸至丁其数五坤地道逆行以丁为始愚按世俗范数算法葢本于此而不知其所以然观此可以见矣
　　论徳刑害鬼煞
　　徳者得也皆主救危而济难十干以阳徳自处隂徳在阳十干徳者甲乙丙丁戊己庚辛壬癸甲庚丙壬戊甲庚丙壬戊十二支徳者子丑寅夘辰巳午未申酉戌亥巳午未申酉戌亥子丑寅夘辰一十二支徳嵗月日时假令正月乙丑日未时占鬬争用起传送加午一克下六乙日天乙乘神后加神前四勾陈准庚则准则鬬争遇徳神其相救终无伤余仿此
　　刑者戮也一曰衰谢之刑谓金木水火土之正刑也二曰制御之刑谓十干之刑也三曰不逊之刑谓十二支刑也翼奉传曰金刚火强各言其方木落归本水流趋东也己酉丑金之位刑在西方言金恃其刚物莫与对八月阳气从酉而入因而挫之故金刑西方也寅午戌火之位刑在南方言火恃其强五月隂气生于午因而挫之故火刑在南方也亥夘未木之位荣落覆根木恃其荣观故隂气之使雕也申子辰水之位水性东流逝而不返其东为之木地故水刑东方言恃隂淫故阳刑之使不归也土位在丙寄王四季以未为正旺丑土为冠带墓在辰天刑在戌此位土力最大天能刑之故天刑在戌也制御之刑者谓十干也辰未尅日为逆乱故加刑以制御之凡干刑所加鬬战不出在其下甲刑申丁刑亥戊刑寅丙刑子乙刑酉巳刑夘庚刑午辛刑巳壬刑戌癸刑未不逊之刑者谓十二支也义有三第一谓寅刑已已刑申申刑寅为无恩之刑言寅里有杂火不恤已中有杂金故寅刑已已刑申又刻尤已中之杂土不恤申中之杂水故以刑申申性又以见其所生已中之土没刑寅故申又刑寅此谓无恩刑也第二未刑丑丑又刑戌戌刑未为恃势刑者言未恃长生而丑中土之性冠带故未刑丑丑又恃冠带而欺戌土先被火刑故丑徃刑戌戌迁其怒自恃为旬首甲戌而刑未癸未此谓为恃势之刑也第三谓子刑夘夘刑子无礼之刑者言阳精生日阳气在子而夘为日门子为夘父鼎立无谦卑恭敬之礼是以子夘为无礼之刑也翼奉传曰子为贪狼卯为隂贼王者以忌失之辰午酉亥自刑者义见上也
　　害者妨也前刑杀之间酉戌相害者为戌中死火害酉旺金此以嫉妬相害者也申亥相害者各恃临官欲竞强此嫉才争进相害者也子未相害者谓未以王土害子王水此恃势家相害者也丑午相害者谓午以王火凌丑死金此官鬼相害者也辰夘相害者谓夘以旺木凌辰死土此以少凌长相害也寅巳相害者谓各恃临官擅能而进相害者也凡占事遇六害者各以本意决之
　　鬼者五行之精气也支干中皆有之十干鬼者甲乙丙丁戊巳庚辛壬癸申酉子亥寅夘午巳戌未十二支鬼者子丑寅夘辰巳午未申酉戌亥辰夘申酉寅亥子夘午巳寅未隂气尤毒谓之煞也
　　巳酉丑刼杀在寅寅中有阳火也
　　灾杀在夘夘为日门隂所入也
　　天杀在辰四季隂气能游天上也
　　申子辰刼杀在巳巳中有阳土也
　　灾杀在午言隂气生于午
　　天杀在未四季隂气能游天上也
　　亥夘未刼杀在申申中有隂水也
　　灾杀在酉酉为日门隂所出也
　　天杀在戌四季隂气能游天上也
　　寅午戌刼杀在亥亥中有隂金也
　　灾杀在子言隂气生于子
　　天杀在丑四季隂气能游天上也
　　金神三杀者【寅申巳亥杀在酉子午夘酉杀在巳辰戌丑未杀在丑若占病白虎并官事朱雀并皆大防若承旺相气来克日辰人年者大防也】
　　年月三杀申辰子年月杀在未亥夘未年月杀在戌寅午戌年月杀在丑巳酉丑年月杀在辰凡三传吉将与杀并者事速防杀与将并者尤防也

　　稗编卷六十一
　　钦定四库全书
　　稗编卷六十二　　　　　明　唐顺之　撰诸家二十【术数】
　　三命　　　　　　　　　　韩　愈
　　退之李虚中志曰李虚中最深于五行书以人之始生年月日所直日辰支干相生胜衰死旺相斟酌推人寿夭贵贱利不利辄先据其年时百不失一二退之三星行曰我生之辰月宿南斗牛奋其角箕张其口牛不见服箱斗不挹酒浆箕独有神灵无时停簸无善名以闻无恶声以攘名声相乘除得少失有余三星各在天什伍东西陈嗟汝牛与斗汝独不能神东坡志林韩退之诗我生之辰月宿南斗乃知退之磨蝎为身宫仆以磨蝎为命宫平生多得谤誉殆同病也
　　送许季升诗　　　　　　　杨廷秀
　　诗曰连珠合璧转璇霄也被星家不见饶灾曜元来怯梼杌福星不是背箪瓢
　　珞琭子　　　　　　　　　通　考【后同】
　　晁氏曰李献臣云珞琭者取珞珞如玉琭琭如石之义推人生休咎否泰之法箕子曰五行金木水火土禹曰辛壬癸甲则甲子五行之名葢起于尧舜三代之时矣郑氏释天命之谓性曰谓木神则仁金神则义之类又释我辰安在曰谓六物之吉防此以五行甲子推知休咎否泰于其传者也吕才称起于司马季主及王克其言浅哉然才所诋建禄背禄三刑刼杀建学空亡勾绞六害驿马之类皆今世三命之术也亦在才之前矣故精于其学者巧发竒中最多陈氏曰此书禄命家以为本经其言鄙闾巷卖卜人所为也
　　五星
　　晁氏曰秤星经三卷不着撰人以日月五星罗防计都紫炁月孛十一曜演十二宫宿度以推人贵贱寿夭休咎不知其术之所起或云天竺梵学也按洪范曰嵗月日时无易百糓用成乂用明俊民用章家用平康月之从星则以风雨伶州鸠曰武王伐殷嵗在鹑火月在天驷日在析木之津辰在斗柄星在天鼋以此言之五星之术其来尚矣葢可以占国则可以占事可以占事则可以占人也然术家用日月五星以占吉防又加以交初交中之神紫炁月孛之宿初中者交食之防亦可以意求惟炁孛无稽而术家独以为效且曰土木之余气五星之行土木最迟而为吉防者乆故有余气云
　　星学　　　　　　　　　　释文莹
　　王处讷通星厯之学太宗时賛宁撰僧史十卷充史舘编修寿八十四处讷推其命孤薄三命禽略六壬遁甲俱无重贵之处谓宁曰师生时正得天贵星临门必有列土侯王在戸否宁曰母谓某生时方卧草钱文穆王元瓘往临安县拜茔至门雨作避于茅檐甚乆浣浴襁借徘徊方去
　　论镇星为福　　　　　　　洪　迈
　　世之伎术以五星论命者大率以火土为恶故有昼忌火星夜忌土之语土镇星也行迟毎至一宫则二嵗四月乃去以故为灾最乆然以国家论之则不然苻坚欲南伐嵗镇守斗识者以为不利史记天官书云五潢五帝居舍火入旱金兵水水宋均曰不言木土者徳星不为害也又云五星犯北落军起火金水尤甚木土军吉又云镇星所居国吉未当居而居巳去而复还居之其国得土若当居而不居既已居之又西东去其国失土其居乆其国福厚其居易福薄如此则镇星乃为大福徳与木亡异岂非国家休祥所系非民庶可得侔耶
　　王氏范围要诀后序　　　　吴　莱
