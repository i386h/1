<!-- { "loadSidebar": true } -->
　　蜀石恪所作天仙灵官金童玉女三官太乙七元四圣经纬星宿风雨雷电诸神岳渎君长地上地下主者皆集于帝所玉皇大天帝南面端扆而坐众眞仰首承望清光见之者神爽超然如在乎通明殿中也恪性不覊滑稽玩世故画笔豪放出入绳检之外而不失其竒所以作形相或丑恠竒倔以示变水府官吏或繋鱼蟹于腰目以侮观者顷见恪所作翁媪尝醋图褰鼻撮口以明其酸又尝见恪所作鬼百戯图钟馗夫妇对案置酒供张果肴乃执事左右皆述其情态前有大小鬼数十合乐呈伎俩曲尽其妙此图玉皇像不敢深戱然犹不免悬蠏欲调后人之一笑也
　　紫微朝防图
　　朱梁时将军张图所作帝被衮执圭五星七曜七元四圣左右执侍十二宫神二十八舍星各居其次乗云来下其容色皆端敬其服章皆严谨道家谓玉皇大帝为众仙天子紫微大天帝为众星天子观此图者知君臣之义虽九天之上亦未尝废也图作衣文不师吴衣当风曹衣出水之例用浓墨麤笔如草书颤掣飞动势极豪放至于作面与手及诸服饰仪物则用细笔轻色详缓端愼无一欹仄亦一家之妙用
　　荧惑像
　　朱髪森然上冲冠荷长防貌甚忿怒口鼻出息烟熖皆飞然气息超然有天人之意
　　畨客入朝图
　　梁元帝为荆州刺史日所画粉本鲁国而上三十有五国皆写其使者欲见胡越一家要荒种落共来王之职其状貌各不同然皆野恠寖陋无华人气韵如丁简公家凌烟功臣孔子七十门人小様亦唐朝粉本形性态度人人殊品画家葢以此为能事也此图题字殊妙高昌等国皆注云贞观某年所灭又落笔气韵阎立本所作軄贡图亦相若得非立本摹元帝旧本乎或以谓梁元帝所作传至贞观后人因事记于题下亦未可知然画笔神妙不必较其名氏或梁元帝或阎立本皆数百年前第一品画也纸缝有禇长文审定印章长文鍳画有名于古定然知此不凡也
　　春龙起蛰图
　　蜀文成殿下道院军将孙位所作山临大江有二龙自山下出龙蜿蜒骧首云间水随云气布上雨自爪鬛中出鱼虾随之或半空而陨一龙尾尚在穴前踞大石而蹲举首望云中意欲俱往怒爪如腥草木尽靡波涛震骇涧谷弥漫山下桥路皆没山中居民老小聚观抶戸阚牖人人惊畏若屋顚坠笔势超轶气象雄放非其胷中磊落不凡能窥神物变化穷究百物情状未易能也位后名异葢遇异人得度世法信乎非俗士也
　　归龙入海图
　　毘陵戚化元所作笔力峥嵘善作风浪起伏之势令人心目眩漾一龙蜿蜒翔于水上然先后之浪皆匀未有翻涌濆薄之形云气虽从然不自水出予见而知之曰此非游龙出海图乃归龙入海图也因以名之
　　乳虎图
　　宣城包鼎所作绢素虽破而毛色精润如新包氏以虎世其家而鼎之所画居最虎天下之至猛于牵制父子牝牡之情则虽威而不怒荒榛赤草鸟噪其上两虎引子而行意甚安佚其雄前行观其意中亦有御卫之意小虎爪牙未备已有食牛之气但吞噬之兽夫妇父子相从而羣行人或遇之诚可惧也
　　渡水牛出林虎
　　皆朱梁时道士厉归眞所作缺岸平波逺山坡青林浅草牛与牧人情味俱适笔简意尽气韵萧爽与戴嵩韩滉所画未知其孰贒也归眞画虎毛色明润其视眈眈有威加百兽之意尝作棚于山中大木上下观虎欲见眞态又或自衣虎皮跳踯于庭以思仿其势今观此图非心识意解未易得其自然也
　　寒曝背图
　　蜀黄监所作即黄筌也笔墨老硬无少柔媚监平时所作雀竹鱼鳖龙亦皆淡色鲜华以示其巧此独为水墨枯林之下一盘跚曵尾而行若春雷已动余寒未去负朝阳以曝其背有舒缓弯跧之态其趣甚乐顷在丞相尤公家见监一笔与此无异但其色光泽水旁之草方茂葢方自水中出又非寒时其状不得不殊故观者当审其画时用意处也
　　棘鹞柘条铜嘴图
　　皆南唐钟隠所作隠天台人以其隠于钟山遂为姓名葢处士也画笔高澹简逺工于用墨笔迹混成外无棱刺木身鸟羽皆用淡色意就而成世俗画雕狸鹰兎鹞雉鹯雀之类皆作禽奋搏击之状欲示其猛隠所作鹞子坐枯枝上貌甚闲暇注目草中之鹌其意欲取蹲缩作得兵家所谓鸷鸟之击必匿其形使人想其霜拳老足必无虚下也世俗铜嘴多作环子艶妇雕笼采缕以为之餙虽或工巧而凡猥可憎隠所作铜嘴坐柘条上有得隂亡心之意傍有大树苍皮藓驳下有藂竹茂宻春风野色骀荡在目然老树欹卧不见条枚竹枝虽多景若未尽当是金陵覇府中大屏之一扇或大图之一幅笔墨相若而景物与此连属疑为此画之旁轴惜乎不能观其全也
　　鹤竹图
　　南唐朝覇府之库物旧有集贒院印章梅翰林询涂去故印复用梅昌言印以葢之徐熈所作也藂生竹篠根干节叶皆用浓墨麤笔其间栉比略以青緑防拂而其梢萧然有拂云之气两雉驯啄其下羽翼鲜华喙欲鸣距欲动地近时画师作翎毛务以防渲细宻为工一羽虽似而举体或不得其大全虽羽毛不复防渲分布众采映带而成生意眞态无不具非造妙自然莫能至此
　　菡萏图
　　赵昌作昌善画花设色明润笔迹柔美国朝以来有名于蜀士大夫旧云徐熈画花传花神赵昌画花写花形然比之徐熈则差劣其后镡宏王友之軰皆弗逮也莲荷花生泥污之中出于水而不着水昌此花标韵清逺能识此意耳

　　稗编卷八十四
<子部,类书类,稗编>
　　钦定四库全书
　　稗编卷八十五　　　　　明　唐顺之　撰画二
　　画评序　　　　　　　　　刘道醇
　　夫识画之诀在乎明六要而审六长也所谓六要者气韵兼力一也格制俱老二也变异合理三也彩绘有泽四也去来自然五也师学舍短六也所谓六长者麄卤求笔一也僻澁求才二也细巧求力三也狂怪求理四也无墨求染五也平画求长六也
　　广记论画
　　夫观画之法见短勿诋更求其长见巧勿誉反寻其拙大凡观释教者尚庄严慈觉观罗汉者尚四象归依四象者谓有四国王之子有婆罗门或四胡夷或比丘优婆塞夷门观道流者尚孤闲清古观人物者尚精神体态谓有贵贱中外也仍观折算衣纹停分形貌观畜兽者尚驯扰扩厉观花竹者尚艶丽闲雅观禽鸟者尚毛羽翔举观山水者尚平远旷荡观鬼神者尚筋力变异观屋木者尚壮丽深远凡上折下算一斜一直大率与匠人横作亦同
　　画有八格石老而润水淡而明山要崔嵬泉宜洒落云烟出没野迳迂回松偃龙蛇竹藏风雨
　　十二忌　　　　　　　　　饶自然
　　元饶自然云画有十二忌一曰布置迫塞凡画山水必先置绢素于明静之室伺神间意定然后入思小幅巨轴随意经营若障过数幅壁过十丈先以竹竿引炭煤朽布山势高低树木大小楼阁人物一一位置得所则立于数十步之外审而观之自见其可却将淡墨笔约具取定之式谓之小落笔然后肆意挥洒无不得宜此宋元君盘礴睥睨之法意在笔先之谓亦须上下空濶四傍踈通庶几潇洒若充天塞地满幅画了便不风致此第一事也二曰远近不分作山水先要分远近使高低大小得宜虽云丈山尺树寸马豆人特约畧耳若拘此说假如一尺之山当作几大人物为是盖近则坡石树木当大屋宇人物称之远则峦树木当小屋宇人物称之极远不可作人物墨则远淡近浓逾远逾淡不易之论也三曰山无气脉画山于一幅之中先作定一山为主却从主山分布起伏余皆气脉连接形势暎如山顶层叠下必数重脚方盛得住凡多山顶而无脚者大谬也此全景大义如此若是透角不在此限四曰水无源流画泉必于山峡中流出须上有山数重则其源高远平溪小涧必见水口寒滩浅瀬必见跳波乃活水也间有画一折山便画一派泉如架上悬巾絶为可笑五曰境无夷险古人布境不一有崒嵂者有平远者有萦廻者有空濶者有层叠者或多林木亭馆者或多人物船舫者每遇一图必立一意若大障巨轴悉当如之六曰路无出入山水贯出远近全在径路分明径路须要出没或林下透见而木末复出或巨石遮断而山坳渐露或隐坡陇以人物防之或近屋宇以竹树藏之庶几有不尽之境七曰石止一靣各家画石皴灋不一当随所学一家为法须要有顶有脚分棱靣为佳八曰树少四枝前代画树有法大槩生崖壁者多纒错生坡陇者多高直千霄多顶近水多根枝干不可止分左右二向须当间作正面背面一枝半枝叶有单笔夹笔分荣悴按四时乃善九曰人物伛偻山水人物各有家数描画者眉目分明防缀者笔力苍古必皆衣冠轩昻意态闲雅古作可法切不可以行者望者负荷者鞭防者一例作伛偻之状十曰楼阁错杂界划虽末科然重楼叠阁方寸之间向背分明桷连栱接而不杂乱合乎规矩绳墨此为最难不论江邨山坞间作屋宇者可随处立向虽不用尺其制一以界划之法为之十一曰滃淡失宜不论水墨设色金碧即以墨沈滃淡须要浅深得宜如晴景当空明雨景夜景当昬雪景当稍明不可与雨景烟岚相似青山白云止当于夏秋景为之十二曰防染无法谓设色与金碧也设有轻重轻者山用螺青树石用合緑染为人物不用粉衬重者山用石青緑并缀树石为人物用粉衬金碧则下笔之时其石便皴法当留白靣却以螺青合緑染之后再加以石青緑逐折染之然后间有用石青緑皴者树叶多夹笔则以合緑染再以石青緑缀金泥则当于石脚沙嘴霞彩用之此一家只宜朝暮及晴景乃照耀陆离而明艶也人物楼阁虽用粉衬亦须清淡除红叶外不可妄用朱金丹青之属方是家数如唐李将军父子宋董源王晋卿赵大年诸家可法日本国画常犯此病前人已曽议之不可不谨
　　六法三品　　　　　　　　谢　赫
　　南齐谢赫云画有六法一曰气韵生动二曰骨法用笔三曰应物写形四曰随类傅彩五曰经营位置六曰传模移写六法精论万古不移自骨法用笔以下五法可学而能如其气韵必在生知固不可以巧密得复不可以嵗月到黙契神防不知其然而然也故气韵生动出于天成人莫窥其巧者谓之神品笔墨超絶傅染得宜意趣有余者谓之妙品得其形似而不失规矩者谓之能品
　　写山水诀　　　　　　　　陶宗仪
