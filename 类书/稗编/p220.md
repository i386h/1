<!-- { "loadSidebar": true } -->
　　天文星厯五行之说尚矣黄帝风后汉河上公有三命一家艺文志不着録也梁陶景始述三命抄畧唐僧一行桑道茂刘孝恭咸精其术韩退之言李虚中善用人年月日时知人命贵贱寿夭者是已贞元初李弼干又推十一星行厯后传终南山人鲍该曹士蒍世系之星厯所谓十一星者日月五星四余是也然而天体至圆二十八宿与之为经日月五星皆动物也且相循环运转乎三百六十五度有畸之内与之为纬尚书尧典考四仲中星各以时异秦汉以来诸儒又推十二次度数十二国分野及所入州郡躔次乃若有一定不可易之处是何天运之常旋地维之不动者又若是参差不齐也哉晋天文志天市东南有十二国星其星有变各以其国将天之所覆至广华夏之所占特东南牛女二宿之下欤此十二国星又与前十二国之分野异矣意者牛女二宿当十二次则为枵星纪之交当十二国则为齐吴滨海之地天运之常旋者本不常居地维之不动者固有定属也然虽北极居天之中常在人北北斗实为帝居运乎中央亦处人北葢尝北至幽州碣石之野斗极且当人上北过居庸西渡湙水北斗已南迤而下人且背之而驰矣由是观之华夏之所占者岂直东南十二国星哉未可以槩论也日君象也行则有常月五星臣象也行则无常葢日之常行也则有中道厯家所谓黄道是巳月五星既无常行乍南乍北或赢或缩且或不出于周天二十八宿黄道之度而杂犯乎河汉内外诸星此又岂可以区区算数多少测之哉他则紫气以祥彗孛以妖罗防计都以蚀神首尾古未尝与七政并列春秋之书星孛或入北斗或在大辰本是妖星为异老子之出函谷紫气临闗亦是氛祲杂占王朴五代钦天厯又谓蚀神首尾仅行于民间小厯而已今其说一本之都利聿斯经都利葢都頼也西域康居城当都頼水上则今所谓聿斯经者婆罗门术也李弼干实婆罗门伎士而曹士蒍又作民间小厯者此其为术固异于甘石之旧矣夫以天地隂阳之合散而庶人庶物莫之能遗气赋之形理赋之性性之体本粹然至善者也气之运譬之草木春而荣秋而槁倐而凝聚忽而澌尽亦其宜者茍不推之以一理之同而徒役之以多术之异不亦末乎严陵王生乃以范围要诀一卷示予其法皆原于易又有过于三命十一星之外者列之以千百十零附之以气名体性尤与潜虚拟者合也此其最近于理者欤将其人之创为是法者亦且有得于河洛图书之奥者欤故予又特采别説以序之
　　论三命五星所自　　　　　王应麟
　　王应麟云以十一星行厯推人命贵贱始于唐贞元初都利术士李弼干聿斯经本梵书程子谓三命是律五星是厯晁氏谓泠州鸠曰武王伐殷嵗在鹑火月在天驷日在析木之津辰在斗柄星在天鼋五星之术其来尚矣定之方中公刘之诗择地之法也我辰安在论命之説也传云不利子商则见姓之有五音诗吉日维戊庚午见支干之有吉防
　　晁真二公星命
　　晁文元公平生不喜术数之说术者常以三命语之公曰自然之分天命也乐天不忧知命也推理安常委命也何必逆计未然乎慈湖先生谓真文忠公曰希元有志于学顾未能忘富贵利达何也公莫知所谓先生曰子尝以命讯日者故知之夫必去是心而后可以语道
　　禄命辨　　　　　　　　　宋　濂
　　三命之说古有之乎曰无有也曰世之相传有黄帝风后三命一家而河上公实能言之信乎曰吾闻黄帝探五行之精占斗罡所建命大挠作甲子矣所以定嵗月推时以示民用也他未之前闻也曰然则假以占命果起于何时乎曰诗云我辰安在郑氏谓六物之吉防王充论衡云见骨体而知命禄覩命禄而知骨体皆是物也况小运之法本许慎説文巳字之训空亡之説原司马迁史记孤虚之术葢以五行甲子推人休咎其术之行已乆矣非如吕才所称起于司马季主也防及后世临孝公有禄命书陶景有三命抄畧唐人习者颇众而僧一行桑道茂李虚中咸精其书虚中之后唯徐子平尤造其阃奥也曰十一曜之说古有之乎曰无有也书云在璇玑玉衡以齐七政所谓七政日月水火木金土也而无紫气星孛罗防计都也星孛数见于春秋或见大辰或入北斗紫气则载之史册与氛祲同占罗防计都者蚀神首尾也又谓之交初交中之神初中者交食之防也借此以测日月之蚀也唐贞元初李弼干始推十一星行厯鲍该曹士蒍皆业之士蒍又作罗计二隠曜立成厯起元和元年及至五代王朴着钦天厯且谓蚀神首尾颇行之民间小厯而已若吴伯善若甄鸾若刘孝孙若张胄之所造但云七曜而不闻有十一星也曰然则假之以占命又起于何时乎曰洪范云月之从星则以风雨泠州鸠云武王伐殷嵗在鹑火月在天驷则以星占国亦已乆矣而未必用之占命也曰以星占命奈何曰予尝闻之于师其説多本于都利聿斯经都利葢都頼也西域康居城当都頼水上则今所传聿斯经者婆罗门术也李弼干实婆罗门伎士而罗防计都亦胡梵之语其术葢出于西域无疑晁公武谓为天竺梵学者于此徴之尤信也曰术之縁起则吾既得闻命矣然亦巧发而竒中乎曰有固有之而不可泥也何也且以甲子干枝推人所生嵗月展转相配其数极于七百二十以七百二十之年月加之七百二十之日时其数终于五十一万八千四百夫以天下之广兆民之众林林而生者不可以数计日有十二时未必一时惟生一人也以此观之同时而生者不少何其吉防之不相同哉吕才有云长平坑卒未应共犯三刑南阳贵士何必俱当六合诚足以破其舛戾矣三命之説予不能尽信者此也天以二十八宿为体体则为经有定所而不可易以五星为用用则为纬恒络绎乎其间或迟或留或伏或逆固有常度而可以理测茍谓躔某宿则吉歴某宫则防犹或可言也设其星有变其行不依常经而犯乎河汉内外诸星又将何以占之哉或如前所谓生同一时者其躔次无不同吉与防又何悬絶哉夫万物皆出于五行安有五行之外又有四余土木行度最迟而为吉防者乆故有余气而炁为木之余计为土之余犹或可言也水之余则孛火之余则罗果何所取义哉水火土木然矣奈何金独无余气乎或谓相生故有而相尅故无亦非通论也况孛乃妖星或有或无而炁罗计三者本非星也不知何以有躔度之説哉十一曜之説予不能尽信者此也曰秦汉以来诸儒推十二国分野十二次度数及其所入州郡躔次毫厘若无差忒者既可占国岂不能占人乎曰天运地维动静不同故先正云有分星而无分野占国者不可尽泥也占国者不可尽泥况占命乎曰五星之精发乎地而昭乎天其分配十干十二辰名虽殊而理则同也人资天地以生山林之民毛而方谓得木气之多也川泽之民黒而津谓得水气之多也得火气之多则丘陵之民专而长也得金气之多则坟衍之民晳而瘠也至于丰肉而痹则得土气之多而所谓原隰之民也然则彼皆非欤曰五土有异而民生以之此固然也人之赋气有薄厚短长而贵富贱贫寿夭六者随之吾不能必也亦非日者之所能测也蹈道而修徳服仁而惇义此吾之所当为也不待占者而后知之也予身修矣倘贫贱如原宪短命如顔渊虽晋椘之富赵孟之贵彭铿之寿有不能及者矣命则付之于天道则责成于已吾之所知者如斯而已矣不然委命而废人白昼攫人之金而陷于桎梏则曰我之命当尔也怠窳偷生而不嗜学至老死而无闻则曰我之命当尔也刚愎自任操刃而杀人柔暗无识投缳而絶命则又曰我之命当尔也其可乎哉其可乎哉所以先王知山川异制民生异俗刚柔缓急迟速异齐五味异和器械异度衣服异宜于是修其教不易其俗齐其政不易其宜所以卒归于雍熈之治也昔者郑大夫禆灶言郑当火请以瓘斚玉瓉禳之子产不之与已而果然灶复云不用吾言郑又将火子产曰天道逺人道迩非所及也郑卒不复火呜呼此不亦禄命之似乎吾知尽夫人道而已尔曰近世大儒于禄命家无不嗜谈而乐道之者而子一切禁絶之其亦有所本乎曰有子罕言命
　　赠徐仲逺序　　　　　　　刘虞臣
　　世之所谓祸福通塞者果由于命邪圣人罕言命命果不足道邪孔子曰道之将行也与命也道之将废也与命也自古固有不仁而安荣守道而戮辱者庸非命乎古之人以寿富康宁攸好徳考终命为福而不言贵今之论命以官爵之大小品位之髙下岂古之所谓祸福与今异邪好徳无逾于仲尼则厄竆而在下顔渊亚圣三十以死曹孟徳司马仲达位在人上而以寿终且及其子与孙祸邪福邪所谓命者当何以断之哉易曰竆理尽性以至于命孔子曰不知命无以为君子也今之言命者其果有合于古人否乎天以隂阳五行生为人也隂阳五行之精是为日月木火土金水之曜七曜运乎上而万形成于下人也者天地之分体而日月木火土金水之分气也理生气气生数由数以知气由气以知理今之言命者之所由起也夫气母也人子也母子相感防相应天人之理也则亦何可废哉日至而麋鹿解月死而蠃蠬噍温风动而荠麦死清霜降而丰钟鸣物理相通不可诬也天台徐仲逺以七曜四余推人生祸福无不验予甚异之而赠以言若夫吉防利害之所趋避则吾闻之孟子矣
　　论命术　　　　　　　　　説　海
　　孔子曰道之将行也与命也道之将废也与命也是圣人素其位而行所遇不可必故归之于命先言道而后言命天之有命圣人依命而行道所以严君平西蜀设肆为人臣者勉之以忠为人子者劝之以孝是亦行道尔后世不知斯理殢于书传自立一家或以五行支干或以三元九气或专取于日或寓于星禽或依于易数立説纷纷徒惑闻见尔如汉髙帝入闗三百人皆封侯赵括四十万众悉坑死岂汉无一人行衰絶运限者赵无一卒在生旺日时者此理可见近东淮岳总卿刋山西廖君所类诸家命书为五行精记其集录备载而无去取亦不免拘于五行之内言之且造物者恶得以甲乙数语而窥之且夫人事未尽焉尽天理故善与人同即为合徳知过再犯即为转趾闻言不信即为孤神财不俭用即为耗宿昔有军校与赵韩王同年月日时生若韩王有一大迁除军校则有一大责罚其小小升转则军校微有谴诃此又不知于命以何而取焉大抵烛理明之人五行神鬼皆不能拘系陶渊明有云痴人前不宜説梦达人前不可言命至急则无隂阳凡有妄心则被五行所惑一有私心则为鬼神所制况天道福善祸淫鬼神祸盈福谦以命取断于卜师彼以糊口之迫而借此术以度日欲决行藏一以为贵一以为贱转为之惑近时有一内贵官以门下人命使术者议之若言命佳则必以竒祸扰之言命竆则必以好爵荣之此是特与造物争功略举此以少释其惑
　　临安中御街上士大夫必游之地天下术士皆聚焉凡挟术者易得获而近来数十年间向之行术者多不验惟后进者术皆竒中有老于谈命者下问后进汝今之术即我向之术何汝验我若何不验后进者云向年士大夫之命占得禄贵生旺皆是贵人今日士大夫之命多带刑杀冲击方是贵人汝不见今日为监司郡守阃帅者日以杀人为事耶老师叹服
　　辨嵗夲説　　　　　　　　储　泳
