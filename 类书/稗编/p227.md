<!-- { "loadSidebar": true } -->
　　蛀者如防生又【昻者欲上也】　　　蛀凡事不利
　　促者折折也　　　　　　　促与折同凡事不长
　　纵横者枝利也　　　　　　纵横骇杂不顺阻滞
　　窈窕者进退之形也　　　　窈窕进退凡事未有一定
　　枝者生枝也　　　　　　　枝有防有吉
　　浮者防起也　　　　　　　发同占
　　脱者发不管也　　　　　　与落稍同
　　钤者平伏清欹而管也　　　钤难脱宜成也
　　管者钤也　　　　　　　　钤同占
　　漏者落也枝下垂也　　　　落同占
　　刚者坚也齐者平也　　　　刚齐无咎有吉
　　夹丝者中破也　　　　　　夹丝凡事不利
　　拖者枝生外也
　　坠者枝生内也　　　　　　拖坠能防能吉
　　推六神行法配入五乡飞换例
　　凡此法阳月从甲乙数至壬癸隂月从下壬癸至甲乙爲例
　　阳月　寅辰午申戌子　隂月　卯巳未酉亥丑阳月　六神横看　　　隂月　六神横看

　　甲乙青龙用事　　　　　雀勾蛇虎武
　　丙丁朱雀用事　　　　　勾蛇虎武龙
　　戊日勾陈用事　　　　　蛇虎武龙雀
　　巳日螣蛇用事　　　　　虎武龙雀勾
　　庚辛日白虎用事　　　　武龙雀勾蛇
　　壬癸日武用事　　　　龙雀勾蛇虎

　　甲乙青龙用事　　　　　武虎蛇勾雀
　　丙丁日朱雀用事　　　　龙武虎蛇勾
　　戊日勾陈用事　　　　　雀龙虎蛇
　　巳日螣蛇用事　　　　　勾雀龙虎
　　庚辛日白虎用事　　　　蛇勾雀龙
　　壬癸日武用事　　　　虎蛇勾雀龙
　　陶沙见金
　　占者以方来之事叩之于神卜之卦爻灾祥有准者在乎诚敬而已诚者无一念不实敬者无一念不诚诚本于心心契于神神机于卦卦成则有像有像则有兆有兆则有理动则变变则吉防生焉飞换之说亦本乎日辰动爻之中变见所以取金木水火土定五属父母子孙兄弟财鬼以日辰起六神龙雀勾蛇虎武系于六爻之间有飞有换灼然可见或飞动自吉而向防或自防而趋吉各以类断者如干为天为圆为君为父为玉为金坤为地为母为布之类又如青龙主喜朱雀主讼武主盗之类盖离宫白虎见主甲胄兵戈之事兑宫朱雀见为公讼口舌之非坎宫武见为盗失之像故飞换之诀不外乎象不离乎理妙可通神不之圆机一事一理贯通更不疑诸家秘诀有此卦则知有此象知有此象则理数昭然吉防悔吝由而推之万无一失
　　六神论解
　　先定五形【五形者金木水火土也】
　　次论六神【六神者龙雀勾虎蛇武也虽然有吉有防尤看相生相克】
　　虎伏南山爪牙退缩【南山火乡虎属金遇之无气不能为祸一云主外服】
　　龙眠东海头角嵘峥【东海水乡龙属水遇之主财利大获春夏尤甚秋冬平平】朱雀起炎而招祸【朱雀属火又入火乡其祸愈大官灾并见春夏尤甚】
　　螣蛇抱木以兴灾【螣蛇属火入木受生主人口有灾家宅不寕】
　　失财因武之烧身【武属水入火为祸主损财】
　　退产缘勾陈之倚树【勾陈属土入木受伤主退产因田土之事】
　　可畏者啣刀之猛兽【白虎入金则盛必致灾祸主脚足痛刀斧血光跌蹼折伤之灾】可喜者戏水之青龙【青龙入水主喜进财添人产生婚姻六甲名利遂成之事】朱雀投江塞翁失马【朱雀入水受制则祸变为福大事成小先失后收又云隂人防患病】螣蛇入宅牧人梦鱼【螣蛇入土穴不能爲毒仍主人家丰富】
　　贼扰武足巡河【武入水则盛主贼盗隂谋失财小人女子受欺又主水厄不利】病怕勾陈之献寳【句陈入金主疾病迁延服药未效又主口舌之事】
　　卜商防子皆因虎渡南河【白虎入水反主不利小口又主瘟防时气】
　　庄子哭妻盖为龙蟠丽水【青龙入金受克不利隂人及隂人婚姻六甲之事】朱雀啣金忧口舌【朱雀入金相克主口舌仍得薄才横物因才起事防官事】
　　螣蛇赴火虑婴儿【螣蛇入火主小口灾忌阳火之厄蛇犬血光之灾】
　　莫逢探海之勾陈【勾陈入水相克主疮疖血光或塘水河决之事有气主进产业】勾遇攀枝之武【武入水反生产妇灾忌树木之厄】
　　见龙在田陶朱进喜【青龙入土主进才一切之事皆喜】
　　老虎啸岩冯妇添忧【白虎入土主人宅不利宅母有灾】
　　螣蛇破浪以施威【螣蛇入水则不静主孕妇不利忌水灾春夏盛秋平】
　　朱雀衔泥而作毒【朱雀入土及生主公门文书动春平夏防秋冬平】
　　勾陈吹火杨妃有害齿之忧【勾陈入火主妇人齿痛迟留或争山田之事】武贪财郭巨有得金之喜【武入金主才在外旺又云女人口舌】渴龙烧尾父母惊惶【青龙入火主子孙灾惊一云进六畜】
　　卧虎入林门庭防变【虎入木主家宅生横祸防服血光之灾】
　　讼怕勾陈之塞穴【勾陈入土主官家文书主田园山林起争讼事】
　　病嫌武之登坛【武入土主疾病迟滞忌盗贼侵损】
　　螣蛇吞寳以非宜【入金主女人病有卒暴及饮食中得灾家宅目疾】
　　朱雀穿林而尚可【朱雀入木成得小利主不宁之事小可不防】
　　若论六神之防吉须察事意之轻重要察休囚生旺之乡更分金木水火土之位熟明此理祸福无差
　　卜论　　　　　　　　　　李　华
　　天地之大德曰生舜好生之徳洽于人心五福首乎夀麟凤龙谓之四灵不伤物呼吸元和于介虫为长而夀古之圣者刳而朘之观其裂画以定吉防残其生勦其夀既残之而求其灵夫何故愚未知夫天地之心圣达之谟灵之夀之而夭戮之朘其肉钻其骸精气复于无物而贞悔发乎焦枯不其妄耶夫大人与天地合其徳与日月合其明与四时合其序与鬼神合其吉防不当妄也夀而夭之岂合其徳乎因物求征岂合其明乎毒灵介而徼其神岂合其序乎假枯殻而决狐疑岂合其吉防乎洪范曰尔有大疑谋及卜筮圣人不当有疑于人以筮也夫祭有尸自虞夏商周不变战国荡古法祭无尸尸之重重于卜则明废可也又闻夫铸刀剑者不成则屠犬彘而祭之被髪而哭之则成而利盖不祥器也其神者跃为龙蛇穿木石入泉源以至发烱光声音人不能自神因天地之气化天地之物而为神固无悉然是亦为恠古者成宫室必落之钟皷器械必衅之岂神明贵杀享腥膻欤今亡其礼未闻屋室不安身而器物不利用由是而言则卜筮隂阳之流皆妄作也夫洁坛墠而布精诚求福之来缅不可致耕夫蚕妇神一草木祷一禽畜鼓而舞之谓妖祥如答实欤妄欤牺文之易更周孔之述以为至矣子云为太设卦辨吉防如易之吿若使后代有如子云又为一书可筮则象数之变其可既乎専任道徳以贯之则天地之理尽矣又焉假夫蓍乎又焉征夫鬼神乎子不语是存乎道义也
　　卜流不一
　　卜之流杂见书虎卜紫姑卜牛蹄卜灼骨卜鸟卜虽不法于蓍亦有可称者焉
　　论卜筮　　　　　　　　　沈　括
　　今之卜筮皆用古书工拙繋乎用之者唯其寂然不动乃能通天下之故人未能至乎无心也则凭物之无心者而言之如灼璺瓦皆取其无心也
　　古之卜者皆有繇辞周礼三兆其颂皆千有二百如鳯凰于飞和鸣锵锵间于两社为公室辅专之渝攘公之羭一薰一莸十年尚犹有臭如鱼竀尾衡流而方羊裔焉大国灭之将亡阖门塞窦乃自后逾大横庚庚予为天王夏啓以光之类是也今此书亡矣汉人尚视其体今人虽视其体而専以五行为主三代旧术莫有者洪范七稽疑择建立卜筮人有从筮从之说礼记卜筮不相袭谓卜不吉则又筮筮不吉则又卜以为渎筮左传晋献公欲以骊姬为夫人卜之不吉筮之吉公曰从筮卜人曰筮短长不如从长鲁穆姜徙居东宫筮之遇艮之八史曰是谓艮之随杜预注云周礼大卜掌三易杂用连山归藏二易皆以七八为占故言遇艮之八史疑古易遇八为不利故更以周易占变爻得随卦也
　　建除　　　　　　　　　　洪　迈
　　建除十二辰史汉厯书皆不载日者列传但有建除家以为不吉一句惟淮南鸿烈解天文训篇云寅为建卯为除辰为满已为平主生午为定未为执主防申为破主衡酉为危主杓戌为成主少徳亥为收主大徳子为开主太岁丑为闭主太隂今会元官厯每月遇建平破收日皆不用以建为月阳破为月对平收随隂阳月逓互为魁罡也酉阳杂爼梦篇云周礼以日月星辰各占六梦谓日有甲乙月有建破今注无此语正义曰案堪舆黄帝问天老事云四月阳建于巳破于亥隂建于未破于癸是为阳破隂隂破阳今不知何书所载但又以十干为破未之前闻也
　　差谷　　　　　　　　　　草木子
　　差谷古有其说也其法最畧古惟有刚柔二日内事用柔日外事用刚日及汉用寳义制伐徳五日其法以六十甲子以上下生尅推之犹未离乎二气五行者也及唐百忌厯行其拘忌愈繁隂阳愈乱吉防愈无凭也惑世诬民于斯为甚识者取其昭然有理者可也不必尽法也






　　稗编卷六十四
　　钦定四库全书
　　稗编卷六十五　　　　　明　唐顺之　撰诸家二十三【术数】
　　月忌　　　　　　　　　　周　宻
　　野语曰俗以每月初五十四二十三为月忌凡事必避之其说不经后见衞道夫云问前辈说此三日即河图数之中宫五数耳五为君象故民庻不可用此说颇有理因图于此四初四十三二十二日三初三十二二十一日八初八十七日九初九日十八日五初五十四二十三日一初一初十十九日二初二十一二十日七初七十六日六初六十五日
　　古者卜日未尝择日　　　　熊朋来
　　古者昏葬卜日而未尝择日故隂阳拘忌之说不至惑人以春秋所书考之庄二十四年八月丁丑姜氏入是年岁次辛亥八月丙子朔乃初二日也八月为夏正六月初不以月破为嫌文二年二月丁丑作僖公主二月为夏正十二月亦不以月建为嫌至于葬则经多书其日推庄九年七月丁酉齐襄公闵元年六月辛酉庄公文十八年六月癸酉文公成元年二月辛酉宣公于后世日为通如隐三年十二月癸未葬宋穆公桓十七年八月癸巳蔡桓侯十二月己丑桓公庄四年六月乙丑纪伯姬二十二年正月癸丑文姜三十年八月癸亥纪叔姬僖二年五月辛巳哀姜十八年八月丁亥齐桓公二十七年八月乙未齐孝公三十三年四月癸巳葬晋文公文元年十一月丁巳僖公五年三月辛亥成风九年二月辛丑襄王十七年四月癸亥声姜宣八年十月己丑敬嬴成三年正月辛亥葬卫穆公二月乙亥宋文公十五年八月庚辰宋共公十八年十二月丁未成公襄二年七月己丑齐姜四年八月辛亥定姒九年八月癸未穆姜昭七年十二月癸亥衞襄公十一年九月己亥齐归定元年七月癸巳昭公十五年九月丁巳定公雨不克戊午乃十月辛巳定姒是皆不合后世日丁巳雨不而戊午古人未尝拘忌可见隂阳家择日古人所不论但卜日取吉而已春秋之惟庄公以子般卒而缓余或逾月或三四月即后世为隂阳拘忌至数年不曷不观于春秋乎
　　吕才卜宅杂论　　　　　　杜　佑
