<!-- { "loadSidebar": true } -->
　　京房雄皆以卦配气谓之卦气同是卦也同是气也宜其所配有不可得而异者然房以六十卦配之三百六十五日四分之一而雄则以六十四卦配之去取之异何也房以兊应大雪而雄以坎房以兊应秋分而雄以震莭之异何也房以坎离震兊各主日九十而雄于四卦卦得四日有半房以六十卦主六日七分而雄亦以四日有半处之多寡之异何也雄之太以二賛配一昼一夜凡一首九賛为四日有半有以一首准一卦则得四日半矣而又以二首准一卦则是卦又得九日也雄之以卦配日又自为异如此何也茍卦为有用则隂阳之体有非人所能移者而增损迁变惟二子之所私何耶自达者观之其为谬妄氷炭不言冷热可知也盖亦求二子之所同者惟以卦气起于中孚则一耳然卦气不自他卦始而独起于中孚不知何义复以一阳初生谓之冬至之犹有説也屯以一阳震动于坎离之中谓之冬至之犹有説也至于中孚以兊巽为卦而谓之冬至则无一説而可太以中准中孚其辞曰阳气潜萌于黄宫信无不在其中盖谓中孚者信也夫以中孚为信阳气必应于此则是取其义而不取其气也不取其气而取其孚信之义则谓之起于无妄可也何必中孚雄之太乃亦效之以首拟卦岂以首与卦皆主是气而后拟之也以中拟中孚以养拟頥以彊拟干以视拟观以止拟艮以难拟蹇不过以其字之同义而取之是知其所谓起中孚者亦取其信也其于所之莭气何所取哉使雄独以太初厯起于中起于冬至起于牛之一度则犹可也而反以为起中孚尝见宋咸著论言卦气起中孚非圣人之防而朱氏难咸曰中孚十一月之卦也以嵗言之阳起于冬至以厯言之日始于牵牛以日言之昼始于夜半以人言之虑始于心思咸谓何必起于他卦真不知者也初谓朱氏言人之虑始于心思故起于中孚使中孚取心思之义则起于咸可也何必起于中孚而后可朱氏又言嵗始于冬至厯始于牵牛日始于夜半故必始于十一月夫律厯始于十一月是矣而以中孚为十一月卦为何义不此之解而欲以折咸殆不可也使咸之説得行房与雄之言皆可寝矣
　　隂阳老少　　　　　　　　沈　括
　　易象九为老阳七为少八为少隂六为老旧説阳以进为老隂以退为老九六者乾坤之画阳得兼隂隂不得兼阳此皆以意配之不然也九七八六之数阳顺隂逆之理皆有所从来得之自然非意之所配也凡归余之数有多有少多为隂如爻之偶少为阳如爻之竒三少干也故曰老阳九揲而得之故其数九其策三十有六两多一少则一少为之主震坎艮也故皆谓之少阳【少在初为震中为坎末为艮】皆七揲而得之故其数七其策二十有八三多坤也故曰老隂六揲而得之故其数六其策二十有四两少一多则多为之主巽离兊也故皆谓之少隂【多在初为巽中为末为兊】皆八揲而得之故其数八其策三十有二物盈则变【纯少阳盈纯多隂盈】盈为老故老动而少静吉防悔吝生乎动者也卦爻之辞皆九六者惟动则有占不动则无朕虽易亦不能言之国语谓正屯悔豫皆八遇泰之八是也今人以易筮者虽不动亦引爻辞断之易中但有九六既不动则是七八安得用九六爻辞此流俗之过也











　　稗编卷六十二
<子部,类书类,稗编>
　　钦定四库全书
　　稗编卷六十三　　　　　明　唐顺之　撰诸家二十一【街数】
　　皇极经世书内篇　　　　　邵　雍
