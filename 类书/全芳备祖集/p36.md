<!-- { "loadSidebar": true } -->
　　草号宜男既且贞厥贞伊何惟干之嘉其伊何绿叶丹花光采晃曜配彼朝日君子耽乐好和琴瑟固作螽斯防立孔臧福齐太姒永世克昌【曹子建宜男草颂】猗猗令草生于中方花曰宜男号应祯祥逺而望之焕若三辰之丽天近而察之晃若芙蓉之鉴泉于是狡童媛女以时来征结九秋之永思含春风以娱情【晋傅宜男花赋】淑大邦之竒草兮应有百之休祥禀至贞之灵气兮显嘉名以自彰冠众卉而挺生兮承木徳于少阳体柔性刚蕙洁兰芳结纎根以立本兮嘘灵幄于青云顺隂阳以滋茂兮实含章之有文逺而望之灼若丹霞照青天近而观之煜若芙蓉鉴绿泉萋萋翠叶灼灼朱华炜若珠玉之树焕如景宿之罗充后妃之盛饰兮登紫薇之内庭回日月之辉光兮随天运以虚盈【夏侯湛宜男花赋】
　　赋咏祖
　　五言散句
　　忘忧当树萱【李白】　　　　　萱草含丹粉【温岐】
　　我非儿女萱【东坡】
　　丛疎露始滴芳余蜨尚留【韦左司】
　　腻蘤金英扑纎莛玉股抽【宋景文】
　　若教花有语却解使人愁【晏元献】
　　萱草女儿花不解壮士忧【孟郊】
　　艺萱盈九畹苏子忧国病【山谷】
　　我有忧民心对君忘不得【石舍人】
　　移萱树之背丹霞间缥色
　　萱草朝始开呀然黄鸐觜【苏子由】
　　秾花夫岂少爱此入风雅【朱乔年】
　　七言散句
　　不闻幽艶接江蓠【晏元献】
　　宜男漫作后庭草不是樱桃结子红【温飞卿】
　　五言古诗散聫
　　野马不任骑兔丝不任织既非中野花无堪麕防食【沈约】修茎无附叶繁萼攅庭首每欲问诗人定得忘忧否【宋景文】
　　萱草虽防花孤秀能自防亭亭乱草中一一芳心挿【东坡】种萱不种兰自谓忧可忘绿叶何萋萋春愁更茫茫【刘原父】
　　五言絶句
　　可爱宜男草垂彩暎何家何时如此叶结根复含花【梁元帝】
　　萱草生堂堦逰子行天涯慈亲倚堂门不见萱草花【聂夷中】
　　杜兰能散闷萱草解忘忧借问萱逢杜何如白见刘【白香山】
　　春条拥新翠夏花明夕隂北堂罕悴物独尔淡冲襟【朱文公】
　　西窓萱草藂昔是何人种移向北堂前诸孙时绕防莫讶萱枝小能施宫様妆只縁沾染足絶似杜兰香【徐竹隠】
　　五言八句
　　从来占北堂雨露借恩光与菊乱佳色共葵倾太阳人生真苦相物理忌孤芳不及空庭草荣衰可两忘【山谷】
　　七言絶句
　　人心与草不相同安有树萱忧自释若言忧及此能忘乃是人心为物易【圣俞】
　　乐府祖
　　清平乐
　　小庭春老碧砌红萱草长忆小阑闲共绕携手绿丛含笑　别来音信全乖旧期前事堪猜门掩日斜人静落花愁防青苔
　　金钱花
　　事实祖
　　碎録
　　金钱花日开夜落【风土记】
　　纪要
　　梁豫州掾属双陆以赌金钱金钱尽以金钱花相足鱼洪谓得花胜得钱【杂录】
　　赋咏祖
　　五言散句
　　金钱色傍秋【东坡】　　　　　繁多终不臭【白氏集】
　　风流似不贫
　　七言散句
　　堪疑刘宠遗风在不许山隂父老贫【李卫公】
　　如今莫共金钱鬬买断秋天是此花【陆防】
　　厚重圜殊秦半两轻飘薄似汉三分【白氏集】
　　七言古诗
　　黄金钱谁解数十指如春葱惟有河间女金钱多不知数手结罗裙拾将去【郑内翰】
　　五言八句
　　披沙百炼贵济世五铢圜侔色都疑似须形适自然萧萧愁意蚤采采露华鲜贫谢侏儒甚烦君慰眼前【刘原父】
　　七言絶句
　　占得佳名绕树芳依依相伴向秋光若教此物堪收贮应被豪家尽斸将【罗隠】
　　也无棱郭也无神露洗还同铸出新青帝若教花里用牡丹应是得钱人【米鹤】
　　隂阳为炭地为炉铸出金钱不用模谩向人前逞顔色不知还解济贫无【白氏集】
　　名贵已居三品上价髙仍在五铢先春来买断深红色烧得人心似火燃【石懋】
　　巧冶都由造化炉风磨雨洗好形模花神果有神通力买断春光用得无【章艺斋】
　　金凤花
　　事实祖
　　碎录
　　一名凤仙花【草木记】菊诗中呼为菊婢因此得名【张文潜】赋咏祖
　　五言散句
　　金凤为婢妾红紫徒相鲜【张古史】
　　七言散句
　　飞花只合秦楼去莫与金钗压翠蝉【僧北磵】
　　五言古诗
　　天霜雕九陵梧桐日枯槁凤徳何其衰惊飞下幽草九苞空彷佛众彩各自好黄中独含章见晚更倾倒托根幔亭峰弱质深自保便翾金翅短淡泊乃防道俗眼迷是非人间迹如埽【刘圻父】
　　鲜鲜金凤花得时亦自媚物生无贵贱罕见乃为贵【徐溪月】
　　手植中庭地分破紫兰畹绿叶纷映阶红芳烂盈眼辉辉丹穴禽矫矫翅翎展【刘原父】
　　七言古诗
　　花有金凤为小丛秋色已深芳盛发英英秀实质具体文采烂然与少缺纎茎翩翩翠影动红白纷乱如防缬谁云脆弱易飘堕自至翼亦数月铺茸转彩剪难似只把长条恣穿结常疑一似小儿花性命所系不忍折君不见昨夜雨今朝风一队飞惊返丹穴【文与可】
　　七言絶句
　　九苞顔色春意动丹穴威仪秀气攅题品直须名最上昻昻骧首倚朱阑【晏元献】
　　忆绕朱阑手自栽绿丛髙下防畨开中庭已过无人迹狼籍深红防绿苔【欧阳永叔】
　　细看金凤小花藂费尽司花染作工雪色白邉袍色紫更饶深浅四般红【杨诚斋】
　　小似钗头緌粟金不将红浅笑红深虚名冗利闲花草寂寞朝阳采羽瘖【僧北磵】
　　乐府祖
　　水龙吟
　　阶前砌下新凉嫩姿弱质婆娑小仙家甚处凤雏飞下化成窈窕尖叶参差柔枝袅娜体将玉造自川葵放后堂萱谢了是园苑无花草　自恨西风太早逞芳容紫围绯绕管里低昻篦头约掠空成懊恼圆胎结就小铃垂下直开临晓恨凡间谪堕不如西帝曾关宸抱【陈景沂】
　　金灯花
　　赋咏祖
　　七言散句
　　但看青玉五枝灯蟠螭火尽光欲然【李颀】
　　如龙乍化青藜焰寜用窓前设短檠【杨巽斋】
　　五言古诗散聫
　　煌煌五枝灯下有玉蟠螭汉宫已荆棘此地生何为既无膏火用虚名徒自欺【晏元献】
　　七言絶句
　　花须为饭露为浆黑雾霜剪薄裳飞绕金灯来又去不知能有防多香【诚斋】
　　兰香爇处光犹浅银烛烧时焰不馨好向书生窓下种免教辛苦更囊萤【晏元献】
　　滴滴金花
　　赋咏祖
　　七言絶句
　　满庭黄色抑何深一滴梅霖一滴金莫使贪夫来见此闻名亦起觊觎心【谢幼槃】
　　秋来蔓草莫相侵露滴花梢满地金若入山阳丹灶里还如松栢嵗寒心【百花集】
　　玉簮花
　　赋咏祖
　　七言絶句
　　宴罢瑶池阿母家嫩琼飞上紫云车玉簮坠地无人拾化作东南第一花【山谷】
　　素娥昔日宴仙家醉里从他寳髻斜遗下玉簮无覔处如今化作一林花【震斋】
　　玉色瓷盆绿柄深夜凉移向小窓隂儿童莫讶心难展未展心时玉似簮【饭牛翁】
　　玉玫瑰
　　赋咏祖
　　五言古诗散聫
　　瑶楮缕空蒙水绕卷重叠寒光欲冲斗回秀难藏叶谁碎辟邪香氤氲飞作蝶【宋景文】
　　红玫瑰
　　赋咏祖
　　七言八句
　　非关月季姓名同不与蔷防谱牒通接叶连枝千万绿一花两色浅深红风流各自胭脂格雨露何私造化工别有国香收不得诗人薰入水沈中【诚斋】
　　玉绣毬
　　赋咏祖
　　七言絶句
　　纷纷红紫鬭芳菲争似团酥越様竒料想花神闲戏击悮随风起坠繁枝【杨巽斋】
　　滚绣毬
　　赋咏祖
　　七言絶句
　　琢玉英标不染尘光涵月影愈清新青皇晏罢呈余技抛向东风展转频【杨巽斋】
　　万蜨花
　　赋咏祖
　　七言絶句
　　谁唱残春蝶恋花一团粉翅压枝斜美人欲向钗头挿又恐惊飞鬂里鸦【苏子由】
　　粉翼纷纷簇防丛揺风欲趂卖花翁凝眸览倦方欹枕栩栩犹疑在梦中【杨巽斋】
　　真珠花
　　赋咏祖
　　七言絶句
　　风中的皪月中看解作人间五月寒一似汉宫梳洗了玉珑葱压翠云冠【张芸叟二首】
　　千玑万琲照庭除细雨斜风拂座隅莫道长安贫似罄縁堦绕砌尽真珠
　　絫絫花发暎庭除栁带榆钱捴不如一任春风吹满地幽人步履自虚徐【巽斋】
　　黄雀儿花
　　赋咏祖
　　七言絶句
　　管领东风知防春也将俗态染香尘有人不具看花眼恼杀飘蓬老病身【翁元广】
　　鸡冠花
　　事实祖
　　碎录
　　矮鸡冠或云即玉树后庭花也【苏子由诗注】
　　赋咏祖
　　五言散句
　　雨余疑饮啄风动欲飞鸣【白氏集】
　　对立如期鬬初开若欲飞
　　七言散句
　　紫冠黄钿网丝窠【山谷】
　　西风吹得一枝生昻首风前飞不去【郭内翰】
　　五言古诗
　　神农记百卉五色异甘酸乃有秋花实全如鸡帻丹笼烟何耸耸泣露更团团取譬可无意得名殊足观逼真归造化任巧即雕剜赤玉书留魏丹砂句诵韩诚能因物化谁请入时难有客驱辞頴临风运笔端尝嗟古今阙每惜此芳残揣情苦精妙继音惭未安【梅圣俞】
　　秋至天地闭百芳变枯草爱尔得雄名宛然出陈寳未甘阶墀陋肯与时节老赤玉刻缜栗丹芝谢雕槁鲜鲜云叶卷粲粲鳬翁好由来名实副何必荣华早君看先春花浮浪难自保
　　七言絶句
　　出墙那得丈髙鸡只露红冠隔锦衣却是吾儿工料事防稽真个不能啼【诚斋二首】
　　陈仓金碧夜双斜一只今栖纪渻家别有飞来矮人国化成玉树后庭花
　　如飞如舞到瑶台一顶春云若剪裁谁谓移根蓂荚畔玉鸡知应太平来【王逢原白花】
　　木鸡不与众鸡同曾逐旌阳上碧空学得仙家餐玉法至今木血不能红【赵山台】
　　一丛浓艶对秋光露滴风摇倚砌傍晓景乍看何处似道家新染紫罗裳【百花集】
　　濯濯髙花染血猩却怜金距起闲争宋家窓下宜栽此莫问临风不解鸣【巽斋】
　　秋光及物眼犹迷着叶婆娑拟碧鸡精采十分佯欲动五更只欠一声啼【赵循道】
　　亭亭髙出竹篱间露滴风吹血染干学得京城梳洗様旧罗包却绿云鬟【钱熈】

　　全芳备祖前集卷二十六
　　钦定四库全书
　　全芳备祖前集卷二十七　宋　陈景沂　撰花部
　　石竹花
　　赋咏祖
　　五言散句
　　麝香眠石竹【少陵】
　　七言散句
　　种玉乱抽青节瘦刻缯轻染绛花团【王文公】
　　车马不临谁见赏可怜寂寞度春风
　　五言古诗
　　萋萋结绿枝晔晔垂朱英常恐零露降不得全其生叹息自思此生宣我情昔我未生时谁者令我萌弃置勿重陈委化何足惊【王无功】
　　真竹乃不花尔独艶暮春何妨儿女眼谁复胜霜筠世无王子猷岂有知竹人粲粲好自持时来称此君【张文潜】蜂齧红蘂烂虫啼碧丛短秋风掠地起只有苍苔管【文与可】
　　数防空堦下闲疑细雨中那能乆相伴嗟尔带秋风【皇甫冉】
　　七言律诗散聮
　　麝香眠后露檀匀绣在罗衣色未真斜倚细丛如有恨冷揺数朶欲无春【王文公】
