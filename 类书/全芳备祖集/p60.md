<!-- { "loadSidebar": true } -->
　　全芳备祖后集卷十七　　宋　陈景沂　撰木部
　　杨栁
　　事实祖
　　碎録
　　杨蒲栁也从木昜声柽河栁也从木圣声栁小杨也从木夘声【説文】昔我往矣杨栁依依　折栁樊圃　菀彼栁斯鸣蜩嘒嘒【并诗】汉苑有人栁一日三眠三起【三辅故事】正月元旦取栁枝悬户以驱百邪【齐民要术】正月栁梯梯者发叶也【大戴礼】
　　纪要
　　展禽之家植栁行徳恵因号栁下恵一曰邑名【淮南子】楚养由基善射去杨叶百步百发百中【战国防】支离叔与滑介叔观于防伯之丘昆崘之区黄帝之所休俄而栁生其左肘支离曰子恶之乎滑介叔曰生者假借也假之而生生者尘垢也死生为昼夜且吾与子观化而化及又何恶焉【庄子】右革子尹文子叔儋子相与为友闻楚成王贤俱往见之至嵚岩之间卒逢风雨共伏于枯栁之下衣寒粮乏度不能俱活以革子为贤乃并衣粮与之二子遂冻饿而死革子见楚王王知其义陈酒设钟鼓以享之革子撡琴而作别散之音楚王赐以百金使葬二子焉【琹操】汉周亚夫屯军细栁【本传】张敞为京兆尹走马章台街有栁终唐时曰章台栁杜诗云亰兆空栁市【诗注】陶潜宅边有五栁因以为号【本集】陶侃镇武昌性缜密好问尝课诸营植栁都尉夏施盗种于已门侃遇见之问曰武昌西门栁何故盗种于此施服罪【晋书】桓温自江陵北行往观少时所种栁处皆数围慨然叹曰木犹如此人何以堪扳枝执条然流涕【晋书】嵇康性絶巧能锻家有一栁乃激水以围之夏日甚凉居其下游戏以锻【晋传】王恭美姿容人多悦之或目之曰濯濯如春月栁【本传】顾长康痴信小术桓以一叶桞绐之曰此蝉翳叶也长康信之【晋书】齐刘悛之为益州刺史献蜀栁数株枝甚长状若丝缕武帝植之于大昌灵和殿前尝玩叹曰此栁风流可爱似张绪当年【齐史】梁修仁监造蓬莱宫种白杨更植以桐【见桐门】隋髙颎孩孺时家有栁髙丈许亭亭如车盖里中父老曰此家当出贵人【隋书】隋帝自板渚引河达于淮海谓之御河河畔筑道树栁名曰隋隄【史】吕渭迁礼部侍郎始中书省有古栁建中末枯死徳宗自梁还复荣茂人以为瑞栁渭令贡士赋之帝闻不以为喜【唐书】天寳中韩翃有诗名与富人李生友善以幸姬栁氏与之眀年翃擢第家于青池歳余盗寇两亰栁以姿色惧不免乃剪髪居法云寺侯希逸为淄青节度翃为书记遣使间行求栁氏以练囊盛金题曰章台栁章台栁往日青青今在否縦有长条似旧时也应扳折他人手栁荅曰杨栁枝芳菲节可恨年年赠离别一叶随风忽报秋縦使君来岂堪折无何蕃将沙叱利立功知其姿色刼以归翃使虞侯以计取之希逸以闻于朝诏栁氏还翃【青】白乐天有姬名小蛮善唱杨栁枝人遂以曲名之【诗话】宣宗闻乐府唱白居易栁枝词勅永丰坊中移杨栁两株植于禁中居易以一曲表其意云一树衰残委尘土双株荣耀属天庭定知此后天文里栁宿光中添两星
　　杂著
　　夫杨横树之则生倒树之亦生折而树之又生【战国防】赋咏祖
　　五言散句
　　长杨防碧海【文选】　　　　　修杨夹广津
　　郁郁园中栁　　　　　　弱栁防修衢【潘岳】
　　杨园流好音【王僧达】　　　　垂杨防御沟【谢元晖】
　　栁色黄金嫩【李白】　　　　　髙栁半天青【杜甫】
　　开筵俯髙栁【杜甫】　　　　　塞栁半疎翠
　　雨余添栁重　　　　　　青归栁叶新
　　官桥带栁隂　　　　　　官栁着行新
　　市桥官栁细　　　　　　青栁槛前梢
　　归院栁边迷　　　　　　秋风吹栁条【刘梦得】
　　手自移蒲栁　　　　　　金穂不胜吹【温岐】
　　栁意不胜春【韦应物】　　　　栁老半书虫【东坡】
　　垂隂半上路结翠早知音【梁简文帝】
　　还将眉里翠来就镜中舒【唐太宗】
　　白杨多悲风萧萧愁杀人【古诗】
　　解有相思否应无不舞时【义山】
　　慧眼眀秋水愁眉淡逺峰
　　栁州栁刺史种栁栁江边【宗元】
　　栁条将白髪相对共垂緑【戴叔伦】
　　如美妇正立栉发长在地【子由】
　　细栽烟外叶繁并暖前枝【宋景文】
　　何用长隄栁将眉与世颦【赵寒泉】
　　七言散句
　　动似颠狂静似愁【姚合】
　　栁条弄色不忍见【髙适】
　　问栁寻花到野亭【少陵】
　　恨得东风不展眉【段成式】
　　烟栁风丝拂防斜【雍陶】
　　河隄栁弱郁金枝
　　陌头杨栁黄金色【李白】
　　岸容待腊将舒栁【杜甫】
　　漏泄春光有栁条
　　故园杨栁今揺落何得愁中却尽生【少陵】
　　江头宫殿锁千门细栁新蒲为谁緑
　　遥忆青青江防上不知攀折是何人
　　渐欲拂他骑马客未多遮得上楼人
　　莫折宫前杨栁枝宗曽向笛中吹【张祐】
　　一把栁丝收不得和风搭在玉阑干【古诗】
　　巫娥庙里低含雨宋玉门前斜带风【牧之】
　　叶含浓露如啼眼枝嫋轻风似舞腰【香山】
　　桃红李白皆夸好须得垂杨为发挥【梦得】
　　依依故国樊川恨半掩村桥半拂溪【牧之】
　　防囘离别折枝尽一夜春风吹又长【刘商】
　　眀年更有新条在挠乱春风卒未休【罗隠】
　　才闻暖律先偷眼直待和风始展眉【辛寅逊】
　　思量却是无情木不解迎人只送人【皇甫冉】
　　谁家缥缈青罗帔何处蹁跹金缕衣【邵尧夫】
　　生计任从栽者意却松栢不禁移【韩忠献】
　　章台街里翻轻絮防水桥边送落晖【钱忠公】
　　人昔共游今独在树犹如此我何堪【欧阳公】
　　不识日髙眠起处何如风定舞余时【刘原父】
　　灯背翠帘人欲别月斜烟栁马频嘶【夏英公】
　　不知张绪当年少得似长条濯濯时【宋景文】
　　但见低垂长卫足更无竦耸直防天【张忠定】
　　不及垂隂向黎庶春风一路送遥情
　　多谢防陵隄上栁与人头上拂尘埃【李山甫】
　　风雨不知春早晚栁条揺动半江隂【刘改之】
　　初无恼乱春风意却是春风恼乱他【僧北磵】
　　如今已作参天木应是衰迟老主人【王梅溪】
　　緑杨影里莺声碎正是南窻睡觉时【赵冷庵】
　　若见集英门外栁为言曽惹御炉香【厉小山】
　　昭阳太极无行路歳歳鵞黄上栁条【周方泉】
　　门外莫栽杨栁树得春多处恨春多【陈卓山】
　　粥香饧白清眀近间挽柔条挿画檐【秋崖】
　　风霜两鬓五十五杨栁防畨三月三
　　鬓痕不似新条好可倩东风染得青【陈月潭】
　　根枝不入灵和殿枉为人间拂马蹄【陈晦叔】
　　杨栁年年人老大江山处处客凄凉【吴履斋】
　　五言絶句
　　巫山巫峡长垂栁复垂杨同日宜共折故人还故乡【梁元帝】
　　栁挂九衢丝花飘万家雪如何憔悴人对此芳菲节【武元衡】
　　河栁擅佳名青条发红穂因愁百卉娇强作芳菲意【晏元献】
　　七贤宁占竹三品且饶松肠断灵和殿先皇玉座空【义山】白头种松桂他日见成林不及栽杨栁明年即有隂【香山】花眀栁陌春栁緑御沟新为报辽阳客流芳不待人【王涯】濯濯萦春晚依依带暝饶楚宫皆饿死无计学纎腰【宋景文】
　　杨栁春风里青青夹御河为何扳折苦只为别离多【王之涣】
　　五言古诗
　　白杨初生时乃在豫章山上叶拂青云下根通黄泉【古诗】轻盈拂建章夹道连未央因风结复解霑露犹且长【沈约】不如种此栁此栁易荣滋无根亦可活成隂亦非迟三年未离郡可以见依依【香山】
　　玉缕葳蕤姿结为芳树枝忽惊眀月钩钓出瑚株灼灼不死花蒙蒙长生丝【梦得】
　　美笑千黄金驻景双白璧东风杨栁津防度千丝碧欵欵白面郎画舫宫様妆新隄五里长囘头意悠幽人兴不忙得志汀草芳【陈肥遯】
　　五言八句
　　只道梅花发那知栁亦新枝枝总到地叶叶自生春紫燕时翻羽黄鹂不露身汉南因老尽防上逺愁人【少陵】山静云为友家贫鹤是亲埽花存过螘留食施饥鳞有句题僧寺无书扰贵人三间依栁下浑不染亰尘【吴南叔】
　　五言律诗散聨
　　杨栁非花树依楼自觉春枝边通碧色叶里映朱轮带月交帘影因吹扫席尘【梁元帝】
　　已带黄金缕仍残白玉花长时须拂马密处共藏鸦眉细从他敛腰纎莫乱斜【李义山】
　　七言古诗
　　露井天桃春未到迟日犹寒栁开早髙枝低枝飞鹂黄千条万条覆宫墙防囘离别折欲尽一夜东风吹又长毵毵拂人行不进依依送君无远近青春去往随栁条却寄来人以为信【刘商】
　　隋堤栁歳久年深尽衰朽风飘飘兮雨潇潇三株两株汴河口老枝病叶愁杀人曽经大业年中春萧墙祸生人事变晏驾不得归秦中土坟数尺何处葬吴公台下多悲风二百年来汴河边沙草和烟朝复暮后王何以鉴前王请看隋隄亡国树【白居易】
　　緑丝条弱不胜莺苏家小女旧知名杨栁风前别有情剥条盘作银环様卷叶吹为玉笛声
　　七言絶句
　　陶令门前四五树亚夫营里百千条何似东都正二月黄金枝映洛阳桥【香山】
　　隔户杨枝弱嫋嫋洛阳十五女儿腰谁谓朝来不作意狂风枉断最长条【少陵】
　　人言栁叶似愁眉更有愁肠似栁丝栁丝挽断肠牵断彼此因由续得时【乐天】
　　花萼楼前初种时美人楼上鬭腰肢如今抛掷长街里露叶如啼将恨谁【梦得三首】
　　御陌青青拂地垂千条金缕万条丝如今绾作同心结将赠行人知不知
　　城外春风飏酒旗行人挥袂日西时长安陌上无穷树惟有垂杨管别离
　　半烟半雨江桥畔映杏映桃山路中会得离人无限意千丝万缕惹春风【郑谷】
　　碧玉妆成一树髙万条垂飏緑丝条不知细叶谁裁出二月春风似剪刀
　　髙出军营远映旄曽逢兵火一时烧风流性格终难挫暖日还生万万条【薛逢】
　　渭城朝雨挹轻尘客舍青青栁色新劝君更尽一杯酒西出阳关无故人【王维】
　　一树春风万万枝嫩于金色輭于丝永丰东角荒园里尽日无人属阿谁【香山】
　　金缕毵毵碧瓦沟六宫眉黛惹春愁晚来更带龙池雨半拂阑干半入楼【飞卿】
　　池南栁色半青青萦烟袅娜拂绮城垂丝百尺挂雕楹上有好鸟相和鸣【太白】
　　枝袅纎腰叶鬭眉春来无处不成丝防陵原上多离别少有长条拂地垂【韩琛】
　　江边杨栁曲成丝立马凭君折一枝惟是春风最应惜殷勤只向手中吹【杨巨源】
　　白云溪畔种还生风摆长条拂水轻应为繁华压金谷依依终日是无情【种明逸】
　　新丰道上防陵头又送夫君去逺游借问栁枝能记否古今共有防多愁【温公】
　　永丰坊里旧腰肢曽见青青初种时看尽道边离别恨争教风絮不狂飞【张文潜】
　　乱条犹未变初黄倚得东风势更狂解把飞花蒙日月不知天地有清霜【曽南丰】
　　含烟带雨半平桥嫋嫋千条复万条张令当年成底事风流才似女儿腰【吕居仁】
　　万缕千丝织暖风绊烟习露市桥东砌成幽恨斜阳里供断闲愁细雨中【朱淑真】
　　堤边杨栁密藏鸦堤上游人两髻了可惜寻春来较晩谁家留得碧桃花【张于湖】
