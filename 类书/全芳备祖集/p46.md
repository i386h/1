<!-- { "loadSidebar": true } -->
　　建安元年诏山南之枇杷江南之甘橘嵗为次第贡者取一次以供庙享
　　杂著
　　卢橘夏熟【上林赋】东坡诗云卢橘杨梅尚带酸张嘉甫问曰卢橘是何果曰枇杷是也【冷斋夜诂】今人主不思甘露醴泉而患枇杷茘枝之腐亦鄙矣【仲长统昌言】枇杷寒暑无变负雪舒葩予植之庭圃遂赋之云名同音器质异贞松四序一采素华冬荣【周只】
　　赋咏祖
　　五言散句
　　枇杷树树香【少陵】　　　　　攒金卢橘圃【东坡】
　　似梅嫌足核如蜜少加酸【张浮休】
　　有果产西蜀作花凌早寒树繁碧玉叶柯叠黄金丸上都不可寄味咀独长叹
　　七言散句
　　梦绕吴山归月廊杨梅卢橘觉犹香【东坡】
　　客来茶罢空无有卢橘杨梅尚带酸
　　五言絶句
　　五月枇杷实青青味尚酸猕猴定撩乱欲待熟时难【圣俞】
　　五言律诗
　　緑暗初迎夏红残不及春魏花非老伴卢橘是乡人井落依山尽岩崕发兴新嵗寒君记取松雪有苍鳞【东坡】大叶耸长耳一梢堪满盘茘枝多与核金橘却无酸雨叶低枝重浆流沁齿寒长卿今在否莫遣作园官【诚斋】
　　七言古诗
　　昭阳睡起人如玉妆台对罢双蛾緑琉璃叶底黄金簇纎手拈来嗅清馥可人风味少人知把尽春光夏乍熟笑渠梅杏空自忙生被三郎鼓声促上林此物今安在望断长安动悲哭飞猿过鸟竞捶啄槎牙祗余枯树腹【周必大】
　　七言絶句
　　五月枇杷黄似橘谁思茘枝同此时嘉名已着上林赋却恨红梅未有诗【圣俞】
　　万颗金丸缀木稠遗根汉苑识风流也知不作王家瑞朽腐聊关圣主忧【刘屏山】
　　七言八句
　　击碎瑚小作珠铸成金弹密相扶罗襦襟解春葱手风露气凉冰玉肤并世身名杨氏子旧家门户北村卢知音未必能知味曽遣青衫泪湿无【方秋崕】

　　全芳备祖后集卷六
　　钦定四库全书
　　全芳备祖后集卷七　　　宋　陈景沂　撰果部
　　柿
　　事实祖
　　碎录
　　柿朱实【説文】俗谓柿有七絶一夀二多隂三无鸟巢四无虫五霜叶可玩六佳实七落叶肥大【杂爼】梁侯园有乌椑八棱【地理志】
　　纪要
　　郑防好书苦乏纸慈恩寺贮柿叶数屋日取隶书久殆徧【小説】
　　杂著
　　鸿柿若【七欵】梁侯乌椑之柿【潘岳赋】椑柿被实于长浦【谢灵运】韩退之青龙寺诗终萹言赤色莫晓其故尝见小説郑防寓青龙寺乏纸取柿叶书之九月柿叶赤色退之诗乃谓此也【东坡集】
　　赋咏祖
　　五言散句
　　霜天熟柿栗【韩文公】　　　　柿叶緑隂合【白香山】
　　垂实华林园柿滋味殊絶【刘恭义】
　　五言八句
　　红叶曽题字乌椑首擅场冻干千颗蜜尚带一林霜核有多无底吾衰喜细尝慙无琼玖句报意不相当
　　七言古诗
　　秋月初吹灰笛管日出夘南晖景短友生招我佛寺行正值芳林红叶满光华闪壁见神鬼赫赫炎宫张火伞燃云烧树大实骈金乌下啄頳虬卵魂翻眼晕忘处所赤气冲融无间断有如流传上古时九轮照耀乾坤旱二三道士席其间美液屡进玻瓈盌【退之】
　　七言絶句
　　秋林黄叶晚霜严熟蒂甘香味独兼火伞頳虬浪褒拂风标却似色中黔【屏山】
　　乐府祖
　　西江月
　　味遇华林芳蒂色兼阳井沈朱轻匀绛蜡裹团酥不比人间甘露　神鼎十分火枣龙盘三寸红珠清含氷蜜洗云腴只恐身轻飞去【仲殊】
　　枣
　　事实祖
　　碎録
　　樲酸枣【孟子注】江东枣大而鋭上者呼为壶枣【注】犹瓠也细腰者今鹿卢枣【尔雅】枣有狗牙鸡心牛尾羊角狝猴细腰等名【广雅】又有赤心之名【邺中记】八月剥枣【诗七月】馈食之笾其实枣【周礼】妇人之贽椇榛脯脩枣栗【礼记】安邑千树枣其人与千户侯等【货殖传】信都出御枣【文选注】
　　纪要
　　曽晳嗜羊枣而曽子不忍食羊枣【注】实小而员紫黒色俗呼羊矢枣【孟子】李少君以却老方见上少君曰臣尝游海上见安期生食枣大如【汉郊祀志】七月七日西王母见帝设玉门之枣【内传】尹喜共老子西游王母食以玉文之枣大如瓶【尹传】景公曰东海中有枣华而不实何也晏子曰昔秦缪公乗舟理天下黄布裹蒸枣至海而防其布破坠蒸枣故华而不实公曰吾佯问对曰婴闻佯问者亦当佯对【晏子春秋】秦饥应侠谓王曰五苑之枣栗请发与之【史记】汉武帝时上林献枣上以杖击未央殿前楹呼朔曰上林之枣四十九枚上曰汝何以知之对曰呼朔者上也以杖击楹者两木林也曰朔来朔来者枣也叱叱者四十九也上大笑赐帛十疋【外传】王吉少时居长安其东家有枣树垂吉庭中吉妇取枣以啖吉吉知之以去妇东家闻而欲伐其树邻里止之因请吉令还妇【本传】魏文帝忌任城王骁壮因在卞太后所共棋并啖枣帝密以毒着诸枣中太后呼水救之不及【本纪】王敦尚武帝舞阳公主如厠见漆箱中盛枣本以塞鼻敦谓厠上下果遂啖之羣婢皆笑之【本传】萧琛预御筵醉后梁武帝以枣投琛琛取栗掷上正中面御史中丞在坐帝动色曰此中有人不得如此岂有説耶琛荅曰陛下投臣以赤心臣敢不报以战栗上笑之【本传】邓太师先居永乐有无核枣人不可得永乐道士侯华窃食之【神仙传】河中永乐县得无核枣有苏氏女自少获而食之不食五谷年五十顔如处子自乱离后莫知所之【同上】石晋朝赵令公莹家庭有檽枣婆娑异常四远俱见望气者话其邻里云此家今有登宰辅者否其后令公由太原大拜【北梦言】
　　杂著
　　周文弱枝之枣【潘安仁】信都之枣【魏都】脆若离雪甘如含蜜【传元】因林制义赤心鲠直蔼蔼卿士亮此衮职【郭璞赞】枣膏昏钝【范蔚宗】枣下纂纂朱实离离宛其死矣化为枯枝人生不能行乐何以虚諡为
　　赋咏祖
　　五言散句
　　饥食野枣实【傅】　　　　　红皱晒檐瓦【韩退之】
　　枣圃落青玑【韩退之】
　　枣熟从人打葵荒欲自锄【杜少陵】
　　垂花临碧涧结翠依丹巗【李贺】
　　七言散句
　　堂前扑枣任西邻【杜少陵】
　　出篱大枣垂红浅【李贺】
　　防防衣中落枣花【山谷】
　　久闻牛尾何曽识窃比鸡头意未安【颍滨】
　　庭前八月梨枣熟一日上树能千囘【杜少陵】
　　秋来红枣压枝繁堆向君家白玉盘【永叔】
　　日颗曝干红玉輭风枝台动练罗鲜【黄山谷】
　　五言古诗
　　种桃昔所传种枣予所欲在实为美果在材为良木余甘入邻家尚得馋妇逐况予秋盘中快啖取餍足风苞坠朱缯日颗皱红玉贽飨古已然诗自宜録缅懐青徐间万树防平陆谁云食之昏虑智乃成俗广庭觞圣夀以此奉肴防愿比赤心投皇眀倘予烛【荆公】
　　浮华齐水丽垂采郑都竒白粉英靡靡紫色缥离离风揺羊角树日映鸡心枝谷城逾石蜜蓬岳表仙仪已开安邑美永茂玉门垂【梁简文帝】
　　枣下何攒攒荣华各有时枣欲初黒时人从四边来枣适今朝赐谁能仰视之【李善】
　　黄叶离髙柯丹枣坐自零不惜枣自零念我少弟兄【傅】北园有一树布叶垂重隂外虽多棘刺内实有赤心【后秦赵整】
　　皮皱似手叶小如防耳君若作大车轮轴材须此【白香山】
　　五言排律
　　彼美只园果珎同玉井船后期千歳熟今日万珠圎地濶仍依信栏深自带烟结花虽最晚藏核莫如坚大食移根远畨禺托蒂连旧名稽药録新实着诗萹甜出诸饧上香居百果前黒腰虚羡尔红皱岂为然邂逅为公夀婆娑与世延暮钟催酒散嘶马引旗旋今作中州瑞原从异国传何当广栽植欲以慰饥年【郭功父】
　　七言古诗
　　树头阳鸟鸡啄来破红徧地青蝇老青蝇雨湿惊不飞残枣入泥人不扫西风落尽鸟未归晋家齿寒空懊恼【圣俞】
　　谩説山东第二州枣林桑泊负春游城西亦有红千叶人老簮花却自羞【东坡】
　　胡桃【松子附】
　　事实祖
　　碎録
　　陈仓胡桃皮薄多肌隂平胡桃大而肥脆【广志】山胡桃皮厚而坚以斧捶方破【岭表録】松子树与中国松树同但结实大如小栗三角肥甘香美出林邑名曰海松子【嵇氏録】
　　纪要
　　张骞使西域还得胡桃【博物志】汉末大乱宫人小黄门上墓树上避兵食松柏实遂不复饥举体生毛乱既平曹操闻而始收养之还食谷米齿落髪白【异苑】
　　杂著
　　三桃表樱胡之别【潘岳】胡桃本生西域外刚内柔甘实似右肾欲以奉贡【晋刘滔】
　　赋咏祖
　　七言律诗
　　三韩万里百株松方丈蓬莱西复东珠玉鏁成千歳实氷霜吹落九秋风酒邉腷牙车响座上须臾漆空新果新尝正新暑绣衣使者念山翁【诚斋】
　　七言絶句
　　皱殻倾来紫麦新中藏浆水不胜春如桃松实何曽吃却嚼秋风柏子仁【诚斋】
　　栗
　　事实祖
　　碎録
　　隰有栗【山枢】树之榛栗【诗】馈食之笾其实栗【周礼】女贽不过榛栗枣脩【左传】燕秦千树栗其人与千户侯等【汉书】中山好栗【何晏】诸暨产如拳之栗【地理志】有人脚弱啖栗数升遂能行【本草】
　　纪要
　　古者兽多人少皆巢居以避之昼食橡栗夜栖树上故称有巢氏【庄子】哀公问社于宰我宰我对曰夏后氏以松殷人以柏周人以栗曰使民战栗【鲁论】宋有狙公者养狙成羣曰与若茅栗也朝三而暮四足乎众狙皆怒曰朝四而暮三足乎众狙皆喜【列子】宋刘秀之为丹阳尹先是秀之从叔穆之为尹与子弟宴防事上防柱有一穴穆之谓曰汝等试以栗遥掷柱入穴者必得此郡秀之入焉后果騐【世説】王泰之幼敏悟数歳时祖母散栗于牀羣儿竞逐之泰之独不取人问其故荅曰不取当自得赐人皆异之【世说】殷七七名文祥能造须臾酒【一名逡巡酒】开顷刻花尝于一官僚处饮酒取栗散于官妓皆闻异香惟笑七七者缀栗于鼻不可脱但闻臭气且狂舞粉黛狼籍人为陈过栗方坠【小説】
　　杂著
　　人有折蔡氏祠前栗者故蔡邕作赋云何根茎之丰美嗟大折以摧伤【蔡邕】樼栗罅发【蜀都赋】
　　赋咏祖
　　五言散句
　　采栗女猿窟【韦大司】　　　　穰多栗过拳【杜少陵】
　　山家蒸栗暖【杜少陵】　　　　夜火爆山栗【欧阳永叔】
　　霜天熟柿栗收拾不妨迟【韩退之】
　　山栗多琐碎罗生杂橡栗【杜少陵】
　　七言散句
　　园收芋栗未全贫【杜少陵】
　　嵗收橡栗随狙公【杜少陵】
　　山栗似拳应自饱【颍滨】
　　五言古诗
　　金茎气已劲霜实繁林梢尺素走下隶一奁来逺郊中黄比玉质外刺同芡苞【圣俞】
　　天师携此种至自上饶远当时千七树髙榦寄孤巘苍蓬蒺防大紫殻梹榔輭蜀都名果中推之为上选【文与可】
　　七言絶句
　　老去自添腰脚病山翁服栗旧传方客来为説朝和晚三咽徐收白玉浆【颍滨】
　　逰困归来访栗园栗园老树再生孙莫惊头上见髪白拾栗儿童长防畨【石守道】
　　榾柮无烟雪夜长地炉煨酒热如汤莫嗔老妇无盘饤笑指灰中芋栗香【范石湖】
　　七言八句
