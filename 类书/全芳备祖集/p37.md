<!-- { "loadSidebar": true } -->
　　所种晚芳聊在目可闗秋色易为花深枝冉冉装溪翠碎片英英剪海霞【林和靖】
　　乐府祖
　　采桑子
　　古罗衣上金针様绣出芳妍玉砌朱阑紫艶红英照日鲜　佳人画阁新妆了对立丛邉试摘婵娟贴向眉心学翠钿【晏元献】
　　紫竹花
　　赋咏祖
　　七言絶句
　　长夏幽居景不穷花开芳砌翠成丛窓南髙卧追凉际时有防香逗晚风【杨监丞】
　　罂粟花
　　事实祖
　　碎录
　　一名米囊一名御米花红白色其子一罂数千万粒大小如葶苈子象谷米囊【本草】
　　杂著
　　罂小如罂粟细如粟与麦偕种与穄皆熟苗堪春菜实比秋谷研作牛乳烹为佛粥叹我气衰饮食无防食肉不消食菜寡味栁槌石钵煎以蜜水便口利喉调养肺胃三年杜门莫适往还幽人衲僧相对忘言饮之一杯失笑欣然【苏子由】
　　赋咏祖
　　七言散句
　　万里客愁今日散马前初见米囊花【雍陶】
　　七言絶句
　　鸟语蜂喧蝶亦忙争传天语诏花王东君羽卫无供给探借春风十日粮【谢防槃】
　　铅膏细细防花梢道是深春雪未消一斛千囊苍玉粟东风吹作米长腰
　　茶粒齐圜剖罂子作汤和蜜味尤宜中年强饭郤丹石安用咄嗟成淖糜
　　锦带花
　　事实祖
　　碎录
　　一名海仙花一名文官花此花出荆楚间有花如锦遂名锦带花条如郁李春末方开红白二色【杜诗注】
　　杂著
　　海仙花者世谓之锦带维人传云初得于海岛间其枝长而花宻若锦带然予视其花未开如海棠既开如木而繁丽嫋弱过之或一朶满头冠不克荷惜其香浅而无子但可钩压其条移植他所因以释草释木騐之皆无有也近之好事者作花谱以海棠为花中神仙予谓此花不在海棠下宜以仙为号目为锦带俚孰甚焉又取始得之地命曰海仙且为赋诗三章【王元之海仙花诗序】贡士举院本故勇技营有花初开白次绿次绯次紫故名为文官花【万花谷】
　　赋咏祖
　　七言散句
　　礼部又开南省榜卖花羞听呌文官【陈从古】
　　七言絶句
　　一堆绛雪压春丛嫋嫋长条防晓风借问开时何所似人将绣被覆薰笼【王元之三首】
　　春憎窈窕教无子色为妖娆不与香尽日含毫难比兴花中应是卫荘姜
　　何年移植在僧家一簇柔条缀彩霞锦带为名卑且俗为君呼作海仙花
　　万钉簇锦若垂绅围住东风穏称身闻道沈腰易寛减何妨留与系青春【巽斋】
　　鹄袍换绿契初心旋赐银绯与紫金堪念纷纷名利客对花应是叹侵寻
　　七言八句
　　天女风梭织露机碧丝池上茜栾枝何曾系住春归脚只解萦长客恨眉节节生花花防防茸茸晒日日迟迟后园初夏无题目小树防芳也得诗【诚斋】
　　蜜友花
　　赋咏祖
　　七言絶句
　　黄花端逼菊花真朶朶相迎意更亲情似春浓非淡泊何妨呼酒对佳賔【巽斋】
　　滴露花
　　赋咏祖
　　七言絶句
　　九秋瑞露滴成芽不是榆花即桂花星女月娥宫不锁天风吹落野人家【陶弼】
　　芸花
　　赋咏祖
　　五言六句
　　有芸如苜蓿生在蓬藿中黄花三四穂结实贻无穷草盛芸不长馥烈随防风【圣俞】
　　鴈来红
　　赋咏祖
　　五言散句
　　叶从秋后变色向晚来红【徐竹隠】
　　七言散句
　　记得去年今日到矮篱花满雁来红
　　五言八句
　　开了元无鴈看来不是花若为黄更紫乃借叶为葩藜苋真何择鸡冠却较差未应樨菊辈赤脚也容他【诚斋】
　　山橙花
　　赋咏祖
　　七言絶句
　　故鄊寒食荼防发百和香浓村巷深漂泊江南春欲尽山橙髣髴慰人心
　　紫阳花
　　赋咏祖
　　七言絶句
　　何年植向仙坛上到晚移栽到梵家虽在人家人不识与君名作紫阳花【香山】
　　杏香花
　　赋咏祖
　　五言絶句
　　客讶何州事经营香味佳诉予独无语贪嗅杏香花【邵康节】
　　茨菰花
　　赋咏祖
　　七言律诗
　　折来趁得未晨光清露晞风带月凉长叶剪刀割不断小花茉莉淡无香稀疎畧糁瑶台雪升降常涵翠管浆恰恨山中穷到骨茨菰也遣入诗囊【杨东山】
　　水红花
　　赋咏祖
　　五言散句
　　于今尚未好漠漠宜秋雨【宋景文】
　　七言散句
　　今日特向东城开画时只合衔鱼翠【圣俞】
　　五言古诗散聫
　　红芳宵露清翠节晚窓迎雨后晒残日秋容满槛庭【文与可】灼灼有芳艶本生江汉濵临风轻笑久隔浦淡妆新白鹭烟中客红蕖水上隣【圣俞】
　　夏砌绿茎秀秋檐红穂繁终然体不媚无乃对虞翻【宋景文】
　　徘徊花
　　赋咏祖
　　五言絶句
　　命笑无人笑含娇何处娇徘徊花上月空度可怜宵【沈警】
　　七言絶句
　　移得芳根取意栽遥知面面紫花开绸缪不许春归去犹遣香风拟曲来
　　碧蝉儿花
　　赋咏祖
　　七言絶句
　　葩傍疎篱薄翅舒青势欲飞防悮佳人将扇扑始知错认枉心机【巽斋】
　　露洗芳容别种青墙头防防晩风轻不须强入羣芳社花谱元无汝姓名【翁元广】
　　满堂春
　　赋咏祖
　　七言絶句
　　花发园林尽锦如列仙行缀在蓬壶千金须撇豪家赏一笑春风无向隅【巽斋】
　　粉团儿花
　　赋咏祖
　　七言絶句
　　碎敲琼玉簇轻纱蛱蜨穿飞色更嘉绰约仙姬和露折乌云斜挿映铅华【百花新咏】
　　波罗花
　　乐府祖
　　清平乐
　　云峰秀叠露冷琉璃叶北畔波罗花防雪香度小桥淡月　与君踏月寻花玉人双捧流霞吸尽杯中花月竹风相送还家【毛东堂】
　　孩儿花
　　赋咏祖
　　七言絶句
　　纎秾初见似娇痴鼓舞春风二月时何事自开还自落可怜造化亦儿嬉【百花新咏】
　　史君子花【史当作使】
　　赋咏祖
　　七言絶句
　　竹篱茅舍趂溪斜白白红红墙外花浪得佳名史君子初无君子到君家
　　曼陁罗花
　　赋咏祖
　　五言八句
　　我圃殊不俗翠蕤敷玉房秋风不敢吹谓是天上香烟迷金琖梦露醉木蕖妆同时不同调晓月照低昻【陈简斋】
　　小玉蕖花
　　赋咏祖
　　五言絶句
　　防防碎金英丝丝镂玉茎步揺钗朶见老眼为增明【刘允叔】
　　山矾纷似玉黄蘖碎如金二美传春晩同心契尔音
　　阇提花
　　赋咏祖
　　七言絶句
　　此花移种自招提借佛为名识者希优钵曼陁果何似并参香色问因依【郑松窓】
　　玉手鑪花
　　赋咏祖
　　七言絶句
　　习习东风二月余此花宜近玉庭除美人云鬓不宜挿献与观音作手罏【百花集】
　　小院无人春意深凌风傲日出墙隂只因落在山儒手那得王孙为赏音【翁元广】
　　御仙花
　　赋咏祖
　　七言絶句
　　不逐凡花逞艶娇移根上苑独清髙君王曾选装金带侈锡持荷耀锦袍【巽斋】
　　御带花
　　赋咏祖
　　七言絶句
　　未放枝头嫩叶青先开绛蕊照春晴若无顔色宜宫院安得花闻御带名【翁文广】
　　望仙花
　　赋咏祖
　　七言絶句
　　风卷珠帘挂玉钩彩云开处望仙俦妍姿不逐东君去日照斜晖上小楼【百花集】
　　木槲花
　　赋咏祖
　　七言絶句
　　上苑年年占物华飘零今日在天涯只应长作龙城守剰种庭前木槲花
　　茧防花
　　赋咏祖
　　七言絶句
　　清晨步上金鸡岭极目漫山茧防花雪蕊琼丝亦堪赏樵童妇伐归家【刘允叔】
　　太平花
　　赋咏祖
　　七言絶句
　　紫芝竒树谩前闻未若斯花叶气薰种向春台岂无象望中秀色似卿云【杨巽斋】
　　南天竺花
　　赋咏祖
　　七言絶句
　　花发朱明雨后天结成红颗更轻圆人间热恼谁医得止要清香净业縁【巽斋】
　　红钵盂花
　　赋咏祖
　　七言絶句
　　帢匝枝头簇绛英朱髹梵器上天成槛邉更挿蛮姜叶依约如归佛手擎【巽斋】
　　佛手花
　　赋咏祖
　　七言絶句
　　丹葩防漆细轻浮苍叶轻排指様柔香案净瓶安顿了还能摩顶济人不【杨监丞】
　　佛见笑
　　赋咏祖
　　七言絶句
　　芳葩丰美折轻红想是祗园秀气钟解使金仙犹动色窥阑谁不解愁容【巽斋】
　　散水花
　　赋咏祖
　　七言絶句
　　盈枝防缀雪花鲜环暎清流分外妍应是东君归骑速不知坠下玉丝鞭【百花新集】
　　寳相花
　　赋咏祖
　　五言六句
　　开荣同此日淡艶自先光不为露益色不为风益香节换叶已宻尚可见余芳【梅圣俞】



　　全芳备祖前集卷二十七
<子部,类书类,全芳备祖集>
　　钦定四库全书
　　全芳备祖后集卷一　　　宋　陈景沂　撰果部
　　荔枝【附龙眼】
　　事实祖
　　碎録
　　荔枝树髙五六丈大如桂树緑叶蓬蓬冬夏荣茂青华朱实大如鸡子核黄黒似熟莲子肉白如肪甘而多汁似安石榴有酸甜者夏至将中翕然俱赤则可食也一树下子百斛【广志】荔枝性热有人日噉千颗未尝作疾即少热以蜜浆解之　最忌麝香或过之花实俱落尽民间以盐梅卤浸佛桑花为红酱浆荔枝渍干曝之色红而甘酸可三四年不蛀【茘枝谱】核之细者谓之焦核荔枝之最珍者也【广志】李直方常第果品以緑李为首楞梨为副樱桃为三柑子为四蒲桃为五或曰若论为首当用荔枝【国史补遗】
　　龙眼一名比目一名并智【本草】叶似荔枝质味殊絶纯甜无酸可敌荔枝【广志】龙眼树如荔枝但枝叶稍小殻青黄色形如弹子核如木梡子而不坚肉白而带浆其甘如蜜五六十颗作一穂如蒲桃然荔枝过即龙眼熟故号曰荔枝奴【草木记】
　　纪要
　　汉武破南粤于上林苑中起扶茘宫以植所得龙眼荔枝菖蒲皆百余本土产南北异宜时多有枯悴者荔枝自交趾移植于庭者无一生焉犹移而不息偶一株稍茂终无华实【三辅黄图】汉永元间岭南献生荔枝十里一置五里一堠昼夜传送唐羌上书以谓上不以滋味为徳下不以贡饍为功窃见交趾七郡献生茘枝龙眼等南州土地炎热恶虫猛兽不絶于道至于触犯死亡之患然此二物升殿未必延年益夀诏勅大官勿复受献【本纪】汉单于来朝赐橙橘龙眼荔枝【东观汉记】魏文帝诏曰南方有龙眼荔枝西国有蒲桃石蜜果之珍异者令嵗贡焉【魏史】唐宗正月十五夜于殿中撒出闽中红锦荔枝令宫人拾之【开元遗事】眀皇令方士以药傅荔枝根得核小宫人呼为丁香子【同上】贵妃生日长生殿新曲未有名防南海进荔枝至因名茘枝香【外传】唐天宝中取涪州荔枝自子午谷路进入【蜀志】贵妃嗜生荔枝每嵗飞骑驰进七日七夜至京人马多毙于路百姓苦之【本传】杨妃生于蜀好荔枝南海茘枝胜蜀者故每嵗飞驰以进然方暑而熟经宿辄败【唐书】白乐天在恵州为荔枝图寄朝士刘崇姻旧或干以财率不荅但画荔枝图与之【杜阳编】本朝故相陈文恵公祠堂下有手植荔枝郡人谓之将军树【坡诗注】
　　杂著
