<!-- { "loadSidebar": true } -->
　　槐之生也入季春五日而兔目十日而防耳【淮南子】老槐生火【本草】树槐听其下【注】槐之言归也情见归实也【元命苞】守宫槐叶昼聂宵炕【注】昼聂合而夜舒布【尔雅】朝士面槐三公位焉　秋取槐檀之火【并周礼】南唐谚云槐花黄举子忙
　　纪要
　　太公请武王植槐于王门有益者入无益者距以待天下之神也【金匮书】齐景公有爱槐令人守之犯槐者死有醉而伤者且加刑勿宥【晏子春秋】赵宣子屡谏公患之使鉏麑贼之晨往寝门辟矣盛服将朝尚早坐而假寐麑退叹而言曰不忘恭敬民之主也贼民之主不忠弃君之命不信遂触槐而死【左传】元始四年起眀堂辟雍为博士舍三十区列槐数百株诸生朔朢防市各持其地所出物及经书相互市雍容揖逊论议【三辅圗】梁庾肩吾服槐实年七十余目看细字鬓皆黒【本传】祖士雄庐侧有槐先自荣茂及士雄居防槐忽枯死服阕还茂髙祖嘉之名其里为孝徳里【南史】吴凑为亰兆尹悉树以槐凑亡行人指槐而思之【唐书】贞元中度支欲取两京道中槐树为薪先下符牒渭阳县尉张造曰召伯所憩尚勿剪除先王旧游岂宜斩伐【唐书】广陵王克渊梦着衮衣倚槐树立问于阳元慎元慎曰三公之祥退而言曰广陵死矣槐字木旁鬼死后当得三公广陵果为葛荣所杀【洛阳记】淳于棼家有古槐棼豪饮其下因醉致疾二友扶之卧梦二使曰槐安国奉邀二使指古槐入穴中见国王王曰吾南柯郡政事不理屈卿为守及寤寻槐下穴洞然明朗可容一榻有二大蚁又穷一穴直上南枝即南柯郡也【异闻録】王晋公祐事太祖知制诰以魏州节度使符彦卿事坐贬华州祐赴贬时亲朋送于都门外谓公曰意公作王溥官职矣以太祖遣使魏州之日许以宰相之职也祐笑曰祐不做儿子二郎必做二郎即文正公也祐素知其必贵因手植三槐于庭曰吾子孙必有为三公者已而果然天下谓之三槐王氏【言行録】
　　杂著
　　据文陛而结根【曹植】槐枫被宸【景福殿赋】连理而生二榦一心以蕃根本【晋虞摰颂】龙升南陆犬集正阳鼓柯命风振叶致凉【王济】
　　赋咏祖
　　五言散句
　　夏槐作云屯【文公】　　　　　緑槐十二街
　　满地槐花秋【香山】　　　　　槐隂凝众姿
　　宫槐有秋意　　　　　　雨余槐落花
　　晓日宫槐影【山谷】
　　七言散句
　　夹道疎槐出老根【韩文公】
　　三株已作荧煌煌【陶弼】
　　槐催举子看黄花【山谷】
　　风动槐龙舞交翠【东坡】
　　细细槐花暖欲零
　　緑槐髙处一蝉吟
　　今日独经歌舞地古槐疎冷夕阳多【赵嘏】
　　六月御沟驰道间青槐花上夏云山【圣俞】
　　庭槐似识天顔喜舞破清隂作两龙【东坡】
　　巍巍百尺楼上槐夹楼清密叶已繁【杨内翰】
　　火轮东升又西没倒影参差朝复曛【刘原父】
　　任从叶逐西风去要听庭寛夜雨声【张右史】
　　袅袅秋风官舍冷半枝斜日带归雅
　　三公只得三株看闲客清隂满北窻
　　槐隂隔暑弄清影荷叶翻风吹逺香【应介山】
　　五言古诗
　　忆我初来时草木尚衰歇髙槐虽惊秋晚蝉犹抱叶淹留未云防离离见疎荚栖鸦寒不去哀呌饥啄雪破巢带空枝疎影挂残月岂无两翅羽伴我此愁絶
　　氷雪泊楚防万枝同飘零春风都城居初见叶青青花开虽可怜采色不坚久辟如玩氷雪随执随去手隂作官街緑花催举子黄公家有三树犹带鳯池香
　　七言絶句
　　毵毵金蕊扑晴空举子魂惊落照中今日老郎犹有恨昔年相虐十秋风【郑谷】
　　雨中妆防望中黄勾引蝉声送夕阳忆得当年随计吏马蹄终日为君忙【翁承赞】
　　七言八句
　　汉家宫殿防长槐嫩色葱葱不染埃天使龙旌穿影去勾陈豹尾拂枝来青虫挂后蜂衔子素月生时桂并栽我意方同杜工部冷淘惟喜叶新开
　　椿
　　事实祖
　　碎録
　　椿有实而叶香可噉【本草】上古有大椿以八千歳为春秋赋咏祖
　　五言古诗
　　峩峩楚南树杳杳含风韵何用八千秋腾凌诧朝菌【晏元献】
　　七言古诗
　　野人独爱灵椿馆馆西灵椿耸危榦风揉雨炼三月余奕奕中庭防华伞【刘原父】



　　全芳备祖后集卷十五
<子部,类书类,全芳备祖集>
　　钦定四库全书
　　全芳备祖后集卷十六　　宋　陈景沂　撰
　　竹
　　事实祖
　　碎録
　　竹曰青士【樊宗师记】州厥贡篠簜荆州厥贡惟箘簵□【禹贡】瞻彼淇澳菉竹猗猗【卫风】仲冬取竹箭箭矢竹也【説文】如竹箭之有筠贯四时而不改柯易叶【礼记】渭川千亩竹其人与千户侯等【史记】东南之美有防稽之竹箭焉【尔雅】少室之山有大竹堪为釡甑【孝经河圗】秦地有鄠杜竹林南山檀柘号陆海焉【汉书】江宁县慈姆山生箫管竹【丹阳记】竹生花其年便枯竹六十年一易根必结实而枯死实落土复生【山海经】种竹者用辰日山谷所谓竹须辰日斫笋看上畨成是也又用腊月杜陵所谓东林竹影薄腊月便须栽是也又用五月十三日古人谓之醉竹日栽竹多盛茂然又有不拘此者晏元献诗云苒苒渭侯族萧萧尘外姿如能善封殖何必醉中移竹有雌者多笋自根而上生梢一节发者为雄二节发者为雌【仇池墨记】
　　纪要
　　昔黄帝命伶伦为律伶伦自大夏之西沅渝之隂取竹于嶰谷而节间长六寸九分而吹之以为黄钟之宫律之本也【吕氏春秋】黄帝时鳯皇栖梧桐食竹实【外传】舜南巡不返葬于苍梧之野尧二女娥皇女英追之不及至洞庭之山泪下染竹即生斑妃死为湘水神【博物志】尚书伏生以竹简书之【书序】杀青者用青竹简书也【刘向别録】汉武帝发卒塞瓠子河令羣臣将军以下皆负薪塞河而下淇园之竹【汉书】蔡邕避难江南宿于柯亭柯亭有观以竹为椽邕仰而视曰良材也取以为笛音声卓絶【本传】费长房随壶公入山以竹杖与骑至家长房以杖投葛陂中化龙而去【本传】晋武帝平吴之后纳孙皓宫人并宠之莫知所适乗羊车任其所之所至晏寝宫人乃以竹叶挿户以盐水洒地而引帝车【晋史】王子猷时吴中一士大夫家有好竹欲观之便造竹下讽啸良久主人出迎不顾而去尝借居空宅中便令栽竹或问之但咏啸指竹曰何可一日无此君【史】宋袁粲为丹阳尹郡南一家颇有竹石粲率尔步往不通主人直造竹所啸咏主人出迎笑欵车骑仪从至方知是袁尹【史】蒋诩舍种竹下开三径有羊仲裘仲之徒与之游【三辅録】嵇康所与交者阮籍山涛向秀刘伶阮咸王戎为竹林之游世称竹林七贤【史】眀皇游后苑有竹丛密笋不出外顾诸王曰父子兄弟相亲当如此竹因号义竹【遗事】李白与孔巢父韩凖裴政张叙祖陶沔居徂徕山日沈饮号竹溪六逸【史】王维别墅在辋川地竒胜有竹里馆【本传】李卫公言北都惟童子寺有竹一窠才长数尺其寺纲纪每日报竹平安【杂俎】罗公远引眀皇逰月宫掷一枝竹于空中为桥色如白金行数里至一大城阙曰此月宫也【杂録】润州甘露寺僧某者李徳裕以方竹杖留赠此竹出大宛国坚实周正节眼四面对出公再镇浙右问僧曰竹杖无恙否曰已规贠而漆之矣【丛谈】党项剽掠诏鳯翔合河东节度兵讨之宰相白敏中为都统帝出近苑取竹一个植舍外远百步帝嘱矢曰党项歳暴我鄙今我约射竹中则彼当自亡不中我当索天下兵殄之终不以此贼贻子孙忧左右注目帝一发矢竹分矢彻外左右呼万歳不阅月果败【史】寇莱公贬死于雷诏还葬洛阳过公安民皆迎祭斩竹挿地以挂纸钱焚之竹复生成林邦人神之号曰相公竹因立庙祀之刘贡父王乐道为文刻石以纪其事【史】
　　杂著
