<!-- { "loadSidebar": true } -->
　　万红夹路笑相迎彷佛前身石曼卿若向花中论富贵芙蓉城劣海棠城【刘后村】
　　几树繁红映碧湾苎萝山下见芳顔分明消得黄金屋却堕荒溪野径间
　　色深乍守宫红片细俄随蛱蝶风到得离披无意绪精神全在半开中
　　淡赏无烦羯鼔催觧鞍便可坐莓苔莫将花与杨妃比能与三郎作祸胎
　　十月园林不雨霜朝曦赫赫似秋阳夜来聼得游人语不见梅花见海棠【戴石屏】
　　少陵不赋海棠诗留得风流相国词闻种锦窠三百本春风起蜀人思【金大用】
　　海棠防要诗催日暮紫绵无数开欲识此花竒絶处明朝有雨试重来【陈去非】
　　红妆翠袖一畨新人向园林作好春却笑华清夸睡足只今罗袜乆无尘
　　深院无人春日长游蜂来徃燕飞忙海棠娇甚成羞涩慿仗东风催晓妆【湛道山】
　　依依杨桞已藏鸦风度莺声到碧纱洗尽春光连夜雨海棠赢得两三花【赵信庵】
　　几树繁红一径深春风裁剪锦成屏花前莫作渊村恨且防杨妃睡未醒【北山】
　　向晩鸾牋擘砑红相烦归燕简东风酬春未得偷闲力迟放海棠花几丛【俞梅山】
　　几多红紫赴晨妆少待娇羞似海棠自是东风分处劣饶他顔色减他香【黄书隠】
　　换却春衫又怯单东风噤凛海棠寒清明节近归期逺又是将花客里防【刘克斋】
　　空谷嫣然笑靥开春风元自蜀山来少陵忘汝浑闲事更有离骚忘却梅【曽茶山】
　　小春破白惟梅耳检防南枝花尚迟自是天工薄寒素东风先到海棠枝【勉意】
　　君王勤俭御经筵闲却羊车今几年白髪宫人无职事海棠花下晒西毡【雪湖】
　　贪诗闲费一生心水际云崕到处寻可惜春花吾老矣海棠烟雨闭门深【郑云林】
　　移根千里入名园酒晕红娇气欲昏待得太真春睡醒风光已不似开元【陈三屿】
　　无波可照底须窥与桞争娇也学垂破晓骤晴天有意生红新晒一絇丝【杨诚斋】
　　不关残醉未醒松不为春愁懒散中自是新晴生睡思起来无力对东风【诚斋】
　　七言八句
　　靓妆浓艳雨蒙茸髙下池防细细风却恨韶华偏蜀土更无顔色似川红寻芳只恐三春暮把酒欣逢一笑同子美诗才犹阁笔至今寂寞锦城中【吴中复】
　　春风用意匀顔色销得携觞与赋诗秾丽最宜新着雨妖娆全在欲开时莫愁粉黛临窗懒果信丹青防染迟朝醉暮吟防不足羡他蝴蝶宿深枝【郑谷】
　　谁道名花独故宫东城盛丽足争雄横陈锦障防干外尽吸红云酒琖中贪防不须持夜烛倍狂真欲擅春风拾遗旧咏悲零落瘦损腰围拟未工【放翁】
　　四面周遭国艳丛危亭顿在艳丛中天开锦幄三千丈日透红妆八万重积雨乍晴偏楚楚东风小缓莫匆匆为花一醉非难事且道花秾复酒醲【诚斋五首】
　　竹边防榭水边亭不要人随只独行乍暖桞条无气力半晴花影不分明一畨雨过来幽径无数新禽有喜声只欠翠纱红映肉两年寒食负先生
　　吾诗多为海棠歌花意依然怨不多已折未开浑是韵乍浓还淡总由他留连春色能【阙】底请把东风定肯麽岂是少陵无句子少陵未见欲如何
　　小园不到负今晨晩唤娇红伴老身落日争红那肯暮艳妆一出更无春林开露坐防揺影酒底花光并入唇银烛不烧渠不睡梢头恰恰挂氷轮
　　垂丝别得一风光谁道全输蜀海棠风搅玉皇红世界日烘青帝紫衣裳懒无气力仍春醉睡起精神欲晓妆举似老夫新句子防渠桃李敢承当
　　幽姿淑态弄春晴梅惜风流桞惜轻剩种直教临野水半开长是近清明几经夜雨香犹在染尽胭脂画不成诗老无心为题拂至今惆怅似含情【刘屏山】
　　胭脂为脸玉为肌未赴春风二月期曽比温泉妃子睡不吟西蜀杜陵诗桃羞艳冶应回首桞妬妖娆祗皱眉燕子欲归寒食近黄昏夜院雨丝丝【朱淑真】
　　子美无诗到海棠酒边游戏畧平章日烘不睡却成睡风暖无香却自香花事一畨劳应接春光强半被分张速来窠上寻徐老同醉花前作楚狂【徐竹隠】
　　七言律诗散聫
　　一枝低流莺睡数片狂随舞蝶飞堪恨路长移不得可无人与画将归【郑谷】
　　轻盈千结乱樱丛占得年芳近碧栊逐处开齐高下朶几畨分破浅深红【晏元献】
　　宛转风前不自持妖娆微传淡胭脂花如剪防层层见枝似轻丝袅袅垂【斯庵】
　　乐府祖
　　诉衷情
　　海棠枝缀一重重清晓近帘栊胭脂淡谁匀徧偏向脸边浓　防叶嫩惜花红意无穷如花如叶嵗嵗年年共占春风【晏元献】
　　桃源忆故人
　　碧纱影弄东风晓一夜海棠开了枝上数声啼鸟妆防愁多少　妬云恨雨腰支袅眉黛不堪重扫薄幸不来春色老羞宜男草【秦少游】
　　添春色
　　唤起一声人悄衾枕梦寒窗晓瘴雨过海棠开春色又添多少　社瓮酿成微笑半破椰瓢共舀觉颠倒急投牀醉乡广大人间小【秦少游】
　　木兰香
　　一帘疎雨道是无情还有思坐乆魂销风动朱唇防防娇　生平浩气静乐机闗随处是熏透寒衾蝴蝶休萦万里心【徐介轩】
　　如梦令
　　昨夜雨疎风骤浓睡不消残酒试问卷人却道海棠依旧知否知否应是緑肥红痩【李易安】
　　蝶恋花
　　濯锦江头春欲暮枝上繁红着意留春住祗恐东君嫌靣素新妆賸把燕支傅　晓梦惊寒初燕过揭起珠问有余花雨怅望草堂无一语丹青传得疑情处【王道辅】前日海棠犹未破防防胭脂染就真珠颗今日重来花下坐乱铺宫锦春无那　賸摘繁枝簮几朶痛惜深怜只恐芳菲过醉倒何妨花底卧不须红袖来扶我【张村浦】
　　洞仙歌
　　羣芳未尽是海棠时雨过寒轻好晴昼最妖娆一树全是初开云鬟小涂粉施朱未就　全开还自好骀荡春余百様宫罗鬭繁绣纵然无语也应心恨我来迟恰桞絮将春归后醉犹倚柔枝恰黄昏这一防愁须共花同痩【晁旡咎】
　　感皇恩
　　常嵗海棠时偷闲须到多病寻芳懒春老偶来恰直半谢妖娆犹好便呼诗酒伴同颠倒　繁枝髙防疎枝低绕红底杯盘花影照多情一片我归来不早断肠铺碎锦门前道
　　锦园春
　　醉防潮玉爱柔英未吐露华如簇絶艳矜春分流芳金谷风梳雨沐偏只欠夜防清淑杜老情疎黄州恨冷谁怜
　　幽独【张于湖】
　　防绛唇
　　丝蘂垂垂嫣然一笑新妆就锦亭前后燕子来时候　谁恨无香试把花枝嗅风微透细熏锦防不独嘉州有【王梅溪】
　　醉落魄
　　马蹄尘扑春风得意笙歌逐欵门不问谁家竹只拣红妆髙处烧红烛　碧鸡坊里花如屋燕王宫下花成谷不须悔唱关山曲只为海棠也合来西蜀【范石湖】
　　芳尘休扑名花唤我相随逐浅妆不比梅欺竹深注朱唇粉面称红烛　阿娇合贮黄金屋是谁却遣来空谷酡顔偏倚防干曲一叚风流不枉到西蜀【京松坡】
　　殢人娇
　　多少燕支匀成防就千枝乱攅红堆綉花无长好更光隂去对景忆良朋故应招手　曽记年时花开把酒枉淋淋春衫湿透文园今病问速能来否却道有荼防牡丹时【张智宗】
　　满江红
　　老子年来颇自许心肠铁石尚一防销磨未尽爱花成癖懊恼每嫌寒勒住丁寕莫被晴烘折奈暄风烈日太无情如何得　张画烛频频惜凭素手轻轻摘更几畨雨过彩云无迹今日不来花下饮明朝空向枝头覔对残红满院杜鹃啼添愁寂【刘后村】
　　卜筭子
　　娇艳醉杨妃轻袅怜飞燕人在昭阳睡足时初试妆深浅一叚锦新裁万里来何逺髙烛休教照夜寒盈脸融
　　春暖【叶石林】
　　尽是手栽成合得天饶借风雨于花有底讐着意相陵借　做暖逼教开做冷催教谢不负明年花下人只负栽花者【刘后村】
　　水龙吟
　　东君直是多情好花一夜都开尽杏梢零落药栏迟莫不教寕静风度秋千日移帘幙翠红交映正太真浴罢西施浓抹都沉醉娇相称　磨徧緑铜镜挽春衫不堪比并暮云空谷佳人何处碧苔侵迳睡里相防酒邉凝想许多风韵问因何却欠一些香味惹傍人恨【马庄父】
　　摸鱼儿
　　甚春来冷烟凄雨朝朝迟了芳信蓦然乍暖晴三日又觉万株娇困霜防鬂潘令老年年不看花分才情减尽怅玉局飞仙石湖絶笔辜负这春韵　倾城色懊恨佳人薄命墙头岑寂谁问东风日暮无叹吹得胭脂成粉君试认花共酒古来二事天尤吝年光去迅谩緑叶成隂青苔满地做取异时恨【刘后村】
　　如梦令
　　江上緑杨芳草想见故园春好一树海棠花昨夜夣魂飞绕惊晓惊晓外一声啼鸟【吴履斋】
　　木兰花慢
　　渐秋空向晚被风雨防重阳正木落疎林海棠枝上忽见红妆料应妬他兰菊任年年独自占秋光故把春风娇面向人逞艳呈芳　看来毕竟此花强只是欠些香悄一似五陵公子却厌膏梁肯来水邉竹下与幽人相对说凄凉只恐夜深花睡去五更微有清霜【刘叔凝】
　　二郎神
　　深深院夜雨过帘栊高卷正满槛海棠开欲半仍朶朶红深红浅遥认三千宫女面匀防防燕支未徧更微帯春醪宿醉袅娜香肌娇脸　日暖芳心暗吐含羞轻颤笑繁杏夭桃烂漫爱容易出墙临岸子美当年游蜀苑又岂是无心眷恋都只为天然体态难把诗工裁剪【王梅溪】
　　念奴娇
　　緑云影里把明霞织就千重文绣紫腻红娇扶不起好是未开时半怯新寒半宜晴色飬得胭脂透小亭人静嫩莺啼破清昼　犹记携手芳隂一枝斜艶娇波防秀小语轻怜花总见争得似花长乆醉浅休归夜深同睡明月还相守免教春去断肠空叹诗瘦【谢竹友】
　　水龙吟
　　昼长庭院深深春柔一枕流霞睡朦松欲醒娇羞还困锦屏围翠豆蔻初肥樱桃防绽玉栏同倚记华清欲起渭流波暖红涨腻弃脂水　燕子来时天气尽韶光与他为地芳丛雨歇霞防日酽英英仙意莫恨无香最怜有韵天然情致待问春能防五更犹是待今宵醉【方秋崖】
　　如梦令
　　雨洗海棠如雪又是清明时节为怕晓妆残心绪替花愁絶愁絶愁絶谁与春风分说
　　临江仙
　　翠防卷纱红映肉无风玉骨生寒可堪清晓雨初残颦眉谁恼着粉泪滴阑干　闻道谪仙歌妙语新妆再发愁顔雾帘云幙荐金盘笔间长借句直莫放春还【藏六居士】
　　南乡子
　　十月小春天红叶红花半雨烟防滴红酥真耐冷争先夺取梅魂鬭雪姸　坐待晓莺迁织女机头蜀锦鲜枝上緑毛么鳯子飞仙乞取双双作被眠【李古叔】
　　踏青游
　　濯锦江头羞杀艳桃秾李纵赵昌丹青难比晕轻红留浅素千娇百媚照緑水恰如乍临鸾镜妃子弄妆犹醉诗笔因循不晓少陵深意但满眼伤春珠泪燕来时
　　莺啼处年年憔悴便除是秉烛凭栏吟赏莫教夜深花睡【陈济翁】
　　菩萨蛮
　　东风去了秦楼畔一川烟草无人管芳树雨初晴黄鹂三两声　海棠花已谢春事无多也只有牡丹时知他归不归【刘叔拟】
　　烛影揺红
　　蜀锦华堂寳筝频送花前酒妖娆全在半开时人试单衣后花面围春竞秀如红潮玉顋防透欲苏还坠浅酒扶头朦胧晴昼　金屋名姝恨情空贮闲眉岫世间还有此娉婷尽珠量斗真艳可令消受倩莺催天香共防冷烟庭院淡月梨花空教春瘦【刘处静】
　　棣棠【甘棠附】
　　事实祖
　　碎録
