<!-- { "loadSidebar": true } -->
　　七言散句
　　更容一夜抽千尺别却池园数寸苔【长吉】
　　无情有恨何人见露压霜催千万枝
　　池上龙蛇惊蛰起军中矛防晓营看【刘原父】
　　笋便落林犹胜肉蕨才出土更饶油【杨诚斋】
　　便令剥锦煮金玉甘脆不道箪瓢空【圣俞】
　　邻里亦知偏爱竹春来相与护龙雏【东坡】
　　五言古诗
　　此州乃竹乡春笋满山谷山夫折盈把抱来早市鬻物以多为贱双钱昜一束置之炊甑中与饭同时熟紫箨拆故锦素肌擘新玉每日遂加餐经时不思肉久为东洛客此味常不足日食勿踟蹰南风吹作竹【香山】
　　洛下花竹笋花时压畦菜一束酬千金掉头不肯卖我来白下聚此族富庖宰蠒栗戴地翻觳触墙壊入中厨如偿食竹债甘葅和菌甘辛膳腝姜芥烹鵞杂肢掌炮鳖乱裙介小儿哇不美防壊有余嘬可贵生于少古来食共噫尚想髙将军五溪无人采【山谷四首】
　　北馔厌羊酪南庖丰笋菜自北初落南几为儿所卖习知价亷平百态事烹宰盐晞胎腊瘦蜜渍爽味壊就根煨茁美岂念炮烙债咀吞千亩余胸次不虿芥二妙吾能诗才名动江介论诗多佳句脍炙甘我嘬思君因养竹万籁听秋噫从此缮藩篱下令禁鱼采
　　韭黄照春盘菰白媚春菜为此苍竹苗市上三时卖江南家家竹剪伐谁主宰半以苦见疎不言甘易壊筠陂雕龙睡未索儿孙债獭胆能分杯虎魄好拾芥此物于食肴如客得傧介思入帝鼎烹忍遭饥涎嘬懒牀供翰墨砧杵风号噫每下叹枯枝焚如落樵采
　　人笑庾郎贫满腹饭寒菜春盘食指动笋茁入市卖回首万钱厨不羡廊庙宰民生暂神竒胞臇伐蛀壊忍持芭蕉身多负牛羊债箨龙不称寃易致等拾芥萧萧烟雨姿壮士持戈介骈头沸鼎烹可口垂涎嘬霜丛负后雕玉食香余噫续诗无全功葑菲倘可采
　　饱食有残肉饥食无余菜纷然生喜怒似被狙公卖迩来谁独觉凛凛白下【太和古白下】宰一饭在僧家至乐甘不壊多生味蠧简食笋乃余债萧然映樽俎未肯杂菘芥君看霜雪姿童穉已耿介何为遭暴横三嗅不忍嘬朝来忽解箨势迫风雷噫尚可饷三闾饭筒纒五采【东坡次韵】久客厌北馔枵然思南烹故人知我意千里寄竹萌骈头玉婴儿一一脱锦防庖人应未识旅人眼先明我家拆厨膳彘肉芼芜菁送与江南客烧煮配香粳【东坡送笋与公择】
　　竹君家多材楚楚皆席珍成竹着锦袍玉色映市人惠然集吾宇老眼檐光新麴生亦称贺共慰藜藿贫不待月与影一人亦相亲可怜管城子头秃事苦辛按谱虽同宗闻道隔几尘诗成使写一笑惊比隣【陈简斋】
　　五言古诗散聫
　　竹林吾最惜新笋好看守方箨包龙儿攅迸溢林薮吾眼恨不见心肠痛如搊宅钱都未还债利日月厚箨龙正称寃莫杀入汝口丁寜嘱托汝汝活箨龙否【卢仝寄男抱孙】此君耐嵗寒小友极风味相思如调饥熟可当饔饩【王右丞】
　　久约烧林笋何年防胜园久尝新气味每厌供盘餐渐痛烟犀老方怜露锦繁【穆伯长】
　　园客自偷卖主人那能知徒令养新笋旋抽五六枝【张无尽】
　　儿童才丱角兵卫忽森防十日不汝见寻丈出咫尺【陈止斋】
　　五言絶句
　　修修江上林白日暗风雨下有万玉蚪三冬卧寒士【晦翁】南山春笋多万里行枯腊不落盘餐中今知绿如箦【晦翁】
　　五言八句
　　丛林真百丈法嗣有横枝不怕石头落同防玉版师凭栢树子与问箨龙儿瓦砾犹能说此君那不知【东坡】
　　五言排律
　　竹亭人不到新笋满前轩乍出真堪赏初多未觉烦成行齐婢仆环立比儿孙验长常携手愁干屡侧盆对吟忘膳饮偶坐变朝昏滞雨膏腴湿骄阳气温得时方张王挟势欲腾骞见角牛羊没看皮虎豹存攅生犹有隙散布忽无垠讵可持筹筭谁能以理言纵横公占地罗列暗连根狂剧时穿壁羣强几触籓深潜如避逐逺去若追奔始讶妨人路还惊入药园萌芽防寖大覆载莫偏恩已覆侵危砌非徒出短垣身寜虞瓦砾计拟揜兰荪直叹髙无数庸知上几畨短长终不较先后竟谁论外恨包藏宻中仍节目繁暂须移步履要取助盘餐穰欀疑翻地森森竞塞门戈矛头戢戢蛇虺首掀掀妇懦咨料理儿痴谒尽髠侯生来慰意诗句读惊魂属和才将竭呻吟至欲暾【韩文公和侯恊律食笋】
　　七言古诗
　　藜藿盘中忽眼明骈头脱襁白玉婴极知耿介种性别苦节乃与生俱生我见魏徴殊媚妩约束儿童勿多取人才自古要养成放使干霄战风雨【放翁苦笋】
　　江西猫笋未出尖雪中土膏养新甜先生别得煮箦法叮咛勿用醯与盐岩下清泉须旋汲熬出霜汗生蜜汁寒牙嚼作氷片声余沥仍和月光吸菘羔楮鸡浪得名不如来玉版僧醉里何须酒解酲此羹一枕爽然醒大都煮菜皆如此淡处当知有味真先生此法未要传为公作经藏名山【诚斋笋经】
　　髙人爱笋如爱玉忍口不餐要添竹云何又遣此辈来昏花两眼为渠开贩夫束缚向市卖外强中干美安在锦纹犹带落花泥不论烧煮两皆竒猪肝累人真可怍以此累公终不恶【诚斋】
　　金陵竹笋硬如石石犹有髓笋不及【阙】　市里笋如酥笋味清絶酥不如带雨斸来和箨煮中含柘浆新甘露可虀可脍最可羹绕齿防防氷雪声不须呪笋莫成竹顿顿食笋莫食肉【诚斋煮笋】
　　食蕨食臂莫食拳食笋食梢莫食根何曾万钱方下箸先生把菜亦饱去岭南风物似江南笋如束薪蕨作篮先生食籍知几卷千岩万壑皆厨传【诚斋】
　　使君喜食笋脯味全胜肉秘法不肯传闭门课私仆君不见金谷馔客本萍虀豪世借此真成痴但令长须日致馈不敢求君帐下儿【张于湖谢南轩】
　　笋脯登吾盘可使食无肉鲑腥避三舍棕栮乃从仆书生长有十瓮虀却笑虎头肉相痴得君新法也大竒且复从游锦防儿【于湖谢笋脯方】
　　斋厨日萧条晚食以当肉公来共蔬盘留诗輙更仆平生惩沸仍吹虀欲了官事渠能痴何时竞作淮南归击鲜较猎从庐儿【再和答】
　　七言古诗散聫
　　天与嵗寒终崛强泽分淇澳转敷荣狂鞭已逐草侵径疎影长随月到楹【子由】
　　偶然雷雨一尺深知有南园众君子从地踊出似人长一一便有凌云气
　　龙孙春吐一尺芽紫锦包玉离泥沙金刀璀璨截嫩节铜钱不与大梁賖【刘原父】
　　七言絶句
　　嫩箨香苞初出林于陵论价重千金皇都陆海应无数忽剪凌云一寸心【义山】
　　昨夜春霞迸藓根乱披烟箨出柴门穉川龙过应回首认得青青几代孙
　　南园初笋味胜肉箨龙称寃莫采录烦君更致苍玉束明日风雨吹成竹【山谷吃苦笋】
　　长沙一月煨鞭笋鹦鹉洲前人未知走送相公助汤饼猫头突兀想穿篱【山谷猫头笋】
　　徐徐出土非人种枝叶难投日月壶为是姻縁生此地从来长养譬如无【徐光溥】
　　迸出斑犀数十株更添幽景向蓬壶未成似有凌云势用作丹梯得也无【刘羲叟】
　　数里春畦独自寻迸犀抽锦乱森森田文死去賔朋散抛掷三千玳瑁簮【王元之】
　　一雷惊起箨龙儿戢戢满山人未知急唤苍头斸烟雨明朝吹作碧差【朱韦斋】
　　梅雨防防想已齐连云篁竹暗蛮溪短萌解箨登雕俎错落黄金騕袅蹄【朱韦斋篁竹竹惟建上有之】
　　长江萦绕地膏腴风气相连不甚殊自是苦根分彼此致令苦笋胜宜都【张无尽】
　　七言八句
　　竹祖龙孙渭上居供侬樽俎半年余斑衣戱防春无价玉版谈禅佛不如苦怨平生食无肉何如陋巷饭斯疏不须庾韭元修菜吃到憎时始忆渠【杨诚斋　都下食笋自十月至四月】炮凤烹龙世浪传猩唇熊掌我无縁但逢笋蕨杯盘日便是山林富贵天穉子玉肤新脱锦小儿紫臂未开拳只嫌岭外无珍馔一味香蔬不直钱【诚斋】
　　此君乃有寜馨儿犀角丰盈玉不如老去烟姿元耸壑生来风骨已专车诗肠惯识猫头笋食指寜知熊掌鱼莫遣匆匆万竿绿一春心事正关渠【方秋崖猫笋】
　　乐府祖
　　玉楼春
　　锦箨防差朱槛曲露濯文犀和粉绿朱容浓翠伴桃红已许纎枝留凤宿　嫩似春荑明似玉一寸芳心谁管束劝君速吃莫踟蹰看被南风吹作竹【钱僖公】
　　蕨菜【薇附】
　　事实祖
　　碎录
　　根如紫草多生山间人作茹食之四皓食之而夀夷齐食之而死固非良物【本草】陟彼南山言采其蕨【诗】采薇采薇【并诗】
　　纪要
　　伯夷叔齐不食周粟饿于首阳采薇而食之【杜诗注】晋齐王冏秉政张翰谓顾荣曰天下纷纷未已吾本山林人无望于时久矣宜采南山蕨饮三江水【晋书】
　　赋咏祖
　　五言散句
　　采薇南山岑【张九龄】　　　　山中疾采蕨【少陵】
　　石暄蕨芽紫　　　　　　初拳几枝蕨【太白】
　　争复茹藜蕨【韩愈】　　　　　饥提采蕨筐【香山】
　　野蕨渐紫色　　　　　　饥食西山蕨
　　秋风吹几杖不厌此山薇
　　石间采蕨女鬻菜输官曹
　　七言散句
　　今日东湖采蕨薇【少陵】
　　蕨芽已作小儿拳【白氏集】
　　山童新采蕨芽肥【放翁】
　　五言古诗
　　西山采蕨人蓬首尚倾国懐哉逺莫致引胫势已塞倾筐忽堕前此意岂易得良遇不可迟枯笻有余力【朱文公】
　　七言八句
　　真人宫府未因縁且向龙山作散仙春入烧痕催采蕨雨翻泥垅忆归田蔬肠我苦枵蝉腹诗格君如擎鹘拳筯下万钱谋更鄙诸君饱死大官羶【秋崖二首】
　　野烧初肥紫玉圎桔松瀑布煮春烟偃王妙处元无骨钩弋生来已作拳早韭不堪同嗅味秋莼虽滑滞腥涎食经岂为吾曺设弱脚寒中恐未然

　　全芳备祖后集卷二十三
　　钦定四库全书
　　全芳备祖后集卷二十四　宋　陈景沂　撰蔬部
　　枸
　　事实祖
　　碎录
　　一名根一名地骨一名枸忌一名地辅一名仙人杖【本草】一名枸檵今枸也诗四牡云集于苞春生作羮茹子秋熟正赤茎叶及子服之轻身益夀【本草】枸千嵗其形如犬【道书】甘菊有两种一种茎紫气香而味甘叶可作羹食者为真一种青茎而大作蒿气味苦不堪食
　　纪要
　　朱孺子防事道士王元正居大若岩一日汲于溪见一花犬逐之入于枸丛下掘之根形如二犬烹而食之忽觉身轻飞于峯上【续仙传】
　　杂著
