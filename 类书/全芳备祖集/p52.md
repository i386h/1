<!-- { "loadSidebar": true } -->
　　苔衣注云水苔也一名石髪江东人多食之【尔雅】泽葵即莓苔【鲍昭注】在屋曰昔邪在垣曰垣衣【广雅】苔水衣也【説文】石髪水衣青緑色皆生于石【风土记】穷谷之汚生青苔【淮南子】海藻一名海苔【南粤志】空谷无人行则或生青者紫者一名緑钱一名緑苔一名员藓【古今志】
　　纪要
　　陈王初防应刘端忧多暇绿苔生阁芳尘凝榭张华进博物志武帝嫌烦令削之赐侧理纸王子年云侧理陟厘也此纸以水苔为之汉人语説谓之侧理耳【晋书】宋玉防乃太保之弟也吏部尚书江湛爱其才举为吏部郎因病不受与湛书告絶足不逾户十余年栖迟一室苔草没堦【南史本传】
　　杂著
　　凿山楹为室有老苔焉【江淹】緑苔鬖髿乎研上松栝交隂泉雨常至【江淹】践莓苔之滑石【孙绰】
　　赋咏祖
　　五言散句
　　青苔日夜黄【江淹】　　　　　新苔侵履湿【韦应物】
　　江露防苍苔【李】　　　　　苍苔縁竹径【刘长卿】
　　苔钱似锦萍【杜】　　　　　虫书玉佩藓
　　苔藓山门古　　　　　　归休步紫苔
　　苔径临江竹　　　　　　苔移玉座春
　　玉殿莓苔青　　　　　　随意生莓苔
　　青青染马蹄【王建】　　　　　苔斑钱剥落【乐天】
　　饥鹤啄莓苔【东坡】
　　随潮染崖石逐派聚浮槎【庾肩吾】
　　防根知欲断轻丝似更聨【沈约】
　　红药当堦翻苍苔依砌上【谢晖】
　　苔痕上堦緑草色入帘青【禹锡】
　　湿翠连涧隂净緑绕岩穴【圣俞】
　　绕绕水仙髪茸茸蛟客髯
　　空山正幽霭净緑无人扫
　　棋声敲月重屐齿印苔深【王维】
　　緑髪莓苔地红衣菡萏天
　　炊烟逗疎蔼樵径入苍苔
　　苔侵垂磴蔓竹隐断岩花
　　寒虫啼暗壁败叶落苍苔【郑獬】
　　藓色通行径松隂叩隐关【范醇夫】
　　緑嫌新笋破红爱落花妆【张太祝】
　　七言散句
　　阶面青苔先自生【杜甫】
　　石田茅屋荒苍苔
　　苔藓蚀破波涛痕
　　剜苔剔藓露节角【文公】
　　古甃缺落生隂苔【东坡】
　　空余石发挂鱼衣
　　路旁凡草荣遭遇曽得七香车辗来【乐天】
　　共爱碧溪临水住相思来往践莓苔【刘商】
　　凭仗幽人收艾蒳国香和露入莓苔【东坡】
　　倘欲济贫无少补若教买静有深功【白氏集】
　　不产豪门嫌继富每生穷巷似忧贫
　　直疑汉室都中朽却讶唐家地上流
　　柴门虽设不曽开为怕人行损緑苔【苏舜钦】
　　门掩苍苔栁半遮春深庭院日初斜【李师中】
　　幽人去后无猿鹤冷落亭台湿藓封【北磵】
　　诗人只道穷难送也有清流地上钱【夏草窻】
　　五言古诗
　　豪家如可用穷巷即应无闲共僧赢得卑嫌俗绕纡山疑和雨买地似带烟租【魏野二首】
　　贪多宁损志嫌少不为愚良冶何由铸常流岂敢圗野人惟自爱难把悦妻孥
　　萍　【苹附】
　　事实祖
　　碎録
　　此有三种大者曰苹中者曰荇菜即鳬葵也小者曰浮萍江东谓之藻【本草】于以采苹于以采藻【注】沈曰苹浮曰藻【毛诗】萍氏掌国之水禁【注】萍之草无根而浮【周礼】茍有明信涧溪沼沚之毛苹蘩蕰藻之菜可羞于王公【左传】栁絮落水三日为浮萍【东坡诗注】荇黄花色如莼可用为祭祀之爼【顔氏家训】
　　纪要
　　楚昭王渡江得一物色赤以问孔子孔子曰此萍实也可剖而食之吾昔过陈闻童謡云楚王渡江得萍实大如斗赤如日剖而食之甜如蜜【家语】湖州有白苹洲在苕溪东南一里乃越女采苹处梁时栁恽为吴兴守赋诗因以得名【吴兴志】浮光多美鸭太原少尹樊千里买百只畜后池载数车浮萍入池中使为鸭作茵褥【云林异景志】
　　杂著
　　俯观万状扰扰焉如江汉之载萍【刘伶】自此如萍随水浮逰【阙】萍实时出而漂泳【王逸】秋风起于青萍之末【宋玉】苹以春生兰以秋芳【陆机】苹荇荷花组秀一州苹之为用风有季女之慕骚有放臣之望【李直方】苹叶圆而小萍叶始生俗呼为水照以其类鉴也其花五出黄细而香盛于中夏无飘零【晏元献】
　　赋咏祖
　　五言散句
　　防馨借渚萍【杜甫】　　　　　乾坤水上萍
　　旅泛一浮萍　　　　　　萍泛无休日
　　风约半池萍　　　　　　鱼开萍叶过
　　风起青萍末　　　　　　寒鱼依密藻
　　野棹泛青萍　　　　　　弱藻舒翠缕
　　翻藻白鱼跳　　　　　　萍盖污池静【韩愈】
　　泛泛水中萍【张籍】　　　　　风水悲流萍【李峤】
　　青萍含翠转紫叶带波流【李峤】
　　风飘千防紫水约半奁青
　　暖老须燕玉充饥忆楚萍【杜甫】
　　泛泛江汉萍飘荡水无根【司马彪】
　　汀洲采白苹日晚江南春【栁恽】
　　东风千岭树西日一洲苹【许浑】
　　春风故人夜又醉白苹洲【张祐】
　　问家何所有且事如浮萍【李白】
　　七言散句
　　处处清江带白苹【东坡】
　　风水春来洞庭濶白苹愁杀白头翁【杜甫】
　　客路浮生两如寄万重渡里一浮萍【刘贡父】
　　沅湘寂寂春归尽水緑苹香人自愁【李羣玉】
　　泥新乌栋初巢燕萍匝荒池已集蜻【秦少防】
　　五言古诗
　　溪光照秋房娟然卧流萍水仙弄幽姿寄余汀洲情眷懐玉色子弄波濯尘缨夜寒乃佳意属此冷然清【毛东堂】风飘作青紫浪起时疎密本欲叹无根还惊能有实【庾肩吾】
　　五言絶句
　　逐水应无定因风不自由只縁根底薄飘荡防时休春池深且广会待轻舟囘靡靡緑萍合垂杨扫不开【裴廸】揺荡越江春相将采白苹归时不觉夜出浦月随人【张仲素】
　　雨墙苍藓合烟渚碧纹通赋阁并尘掩诗堦伴药红【宋景文】
　　泥滓根萌浅风波性质轻晚来堆防曲犹得防蛙鸣【李廸】
　　五言八句
　　可怜池里萍盆蕴紫复青能随浪开合且逐氷低平微根无所托细叶讵须茎飘荡终难测流连如有情【吴均】
　　七言絶句
　　春红秋紫绕池台个个圎如济世财雨后无端满穷巷买花不得买愁来【郑谷】
　　春草秋风老此身一瓢长醉任家贫醒来只爱浮萍草飘寄官河不属人【刘商】
　　晓来风约半池明重叠侵沙緑罽成不用临池重相笑最无根蒂是浮名
　　嫩似金枝颷似烟多情浑欲拥红莲明朝拟附南风棹寄与湘妃作翠钿【皮日休】
　　十载芳洲采白苹移舟弄水卖青春当时自倚东风力不信东风解误人
　　盆池本不种青萍春杪无根也自生人道一宵生九叶不知谁数得分眀【僧可斋】
　　白髪已侵残梦境緑苔应忆旧渔矶桃源鸡犬尘凡隔韦曲桑麻念想归【山谷】
　　七言八句
　　斑斑染黛色差匀个个微圎类緑萍不比榆钱铺砌白未饶荷叶防溪青陶镕尽出春工巧磨就多应雨夜零好与诗人买风月何妨积贮满空庭【赵循道】
　　荇
　　事实祖
　　碎録
　　荇接余也根生水底叶浮水上【尔雅】
　　杂著
　　苹荇荷花组绣一川【李华】
　　赋咏祖
　　五言散句
　　鱼戏乱水荇【谢元晖】　　　　兼疑菱荇香【张载】
　　水荇叶连香
　　彼微水中荇尚烦左右芼【韩愈】
　　七言散句
　　水荇牵风翠带长【杜甫】
　　渚蒲牙白水荇青
　　五言古诗
　　荇叶光于水钓牵入逺汀浅黄双蛱蝶五色小蜻蜓老死懐江女飘浮笑楚萍【圣俞】
　　因风离甚处随浪此中过不定犹如此孤根还若何未闻流水尽更见落花多【陈希夷】
　　菰
　　事实祖
　　碎録
　　菰蒋草也【广韵説文】菰其实蒋菰其米谓之凋胡【广雅】菰生水中叶如蒲苇刈以饲马甚肥又谓之茭白其歳久者中心生白肉如小児臂谓之菰米其中有黒者谓之菰郁其根如芦根下泽处谓之菰葑以去叶便可食莳其苗有根梗者谓之菰莳草至秋结实乃凋胡米也【本草】云子菰米饭也【杜诗注】可以为席去湿
　　纪要
　　孔子之楚舍于蚁丘之蒋【庄子】主人之妻为臣炊凋胡之饭露葵之羮【宋玉】菰穂凋胡菰子作饼【吴都赋注】
　　赋咏祖
　　五言散句
　　凋胡方自炊【沈约】　　　　　愿作冷秋菰【杜甫】
　　郧国稻苗秀楚人菰叶肥【王维】
　　春菰牙露翠水荇叶连青【张载】
　　朱李沈不冷凋胡炊屡新【杜少陵】
　　滑忆凋胡饭香闻锦带羮
　　翠牙穿衰蒋碧节吐寒蒲
　　稻花香满路菰叶乱苍洲【贾秋壑】
　　七言散句
　　溪毛入馔光浮椀云子新炊滑溜匙【汪彦章】
　　霜后木奴香噀手秋来云子滑流匙【洪驹父】
　　五言古诗
　　结根布洲渚垂叶满臯泽匹彼露葵羮可以留上客【沈休文】
　　七言絶句
　　短短菰蒲緑未齐汀洲水暖雁行低栁隂小艇无人管自送流花下别溪【东莱】
　　蒲
　　事实祖
　　碎録
　　蒲似藿可以为席【説文】彼泽之陂有蒲与菅　鱼在在藻依于其蒲【并诗】
　　纪要
　　齐侯之雈蒲舟鲛守之不与民共【左传】臧文仲妾织蒲【礼记】郑太叔政寛郑国多盗取人于蒲之泽遂兴徒兵以攻雈蒲之盗尽杀之【左传】秦时一湖有九十台皆生结蒲乃云始皇游此台结蒲系马自是生蒲皆结【续记】赵髙献蒲以为脯以惑二世有言蒲者诛之【史】汉帝以蒲裹车轮迎申公【史】路温舒字长君巨鹿东里人父为里监门使牧羊温取泽中蒲截以为牒编用写书稍习善求为狱小吏因学律令转狱吏县中疑事皆取决焉【本传】刘宾宣帝时迁临淮太守用蒲鞭罚吏【汉书】顾悦对简文帝蒲柳之质望秋先零【史】苻洪家生蒲长五丈许其节如竹咸异之由此姓蒲氏后以识文改姓苻氏【晋载记】河东常丑奴将一小児于河边拔蒲暮宿于田舍中见一少女姿容甚美乗小舟投丑奴舍寄宿因卧觉有臊气女已知人意求出户变为獭去【幽防録】
　　杂著
　　抽蒲兮陈坐【楚词】
　　赋咏祖
　　五言散句
　　蒲叶何离离【选】　　　　　春蒲长雪消【杜甫】
　　水长减蒲芽　　　　　　沙茸出小蒲
　　风断香蒲节　　　　　　渚蒲随地有
　　蒲荒八月天　　　　　　暮齿倚蒲栁
　　为书聊可截匹栁复宜春【梁元帝】
　　我有一池水蒲苇生其间【韩愈】
　　蒲深鸂戏花暖鹧鸪眠【许浑】
　　岸树緑已合渚蒲长且疎【刘贡父】
　　水緑菰蒲老山青橘柚红【夏竦】
　　七言散句
　　细栁新蒲为谁緑【杜甫】
　　渚蒲芽白水荇青
　　渚蒲抽芽剑脊动
　　沮洳沙泉薤叶铺【頴滨】
　　风蒲猎猎弄轻香【僧道潜】
　　旋抽烟剑碧参差何时织得孤帆去【】
　　纸窻竹屋深自暖拥褐坐睡依团蒲【东坡】
　　塘隂下鸥鹭萧萧秋意满菰蒲【张文潜】
　　属玉双飞水满塘菰蒲深处浴鸳鸯【苏养直】
　　五言絶句
　　青青水中蒲下有一双鱼君今上陇去我在谁与居【韩愈】青青水中蒲长在水中居寄语浮萍草相随我不如青青水中蒲叶短不出水妇人不下堂行子在万里
　　五言古诗
