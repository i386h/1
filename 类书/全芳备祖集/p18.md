<!-- { "loadSidebar": true } -->
　　平旦入西园梨花数株若矜夸旁有一株李顔色似含嗟问之不肯道所以独绕百匝至日斜忽忆前时经此树正见芳意初萌芽奈何趂酒不省录不见玉枝攅霜葩然为汝下雨泪无由返斾羲和车东风来吹不改顔苍茫夜气生相遮氷盘夏荐碧实脆斥去不御惭其花【韩愈】
　　当春天地争奢华洛阳园苑尤纷挐谁将平地万堆雪剪刻作此连天花日光赤色照未好明月暂入都交加夜领张借投卢仝乗云共至玉皇家长姬香御四罗列缟裙练帨无等差静濯明籹有所奉顾我未肯置齿牙清寒莹骨肝胆醒一生思虑无由邪【昌黎】
　　七言古诗散聫
　　昨日摘花初见桃今日摘花还见李晴风暖日苦相催春物所余知有几中年多病壮心衰对酒思归未及归不及墙根花与草春来随处自芳菲【文忠】
　　七言絶句
　　朝摘桃花红破蕚莫摘李花繁满枝客心浩荡东风急把酒看花能几时【王荆公】
　　东都绿李万州栽君手封题我手开把得欲尝先怅望与渠同别故鄊来【白乐天】
　　近红暮看失胭脂逺白宵明雪色竒不见桃花惟见李一生不议退之诗【杨诚斋三首】
　　山荘又报李花秾火急来看细雨中除却断肠千树雪别无春恨诉东风
　　李花宜逺又宜繁惟逺惟繁始足看莫学江梅作疎影家风各自一般般
　　长念诗人咏子嗟栾绕树日欹斜氷盘行荐炎天实不用青门学种瓜【王梅溪】
　　为爱桥邉半树斜解衣贳酒阳桥家唐人苦死无标致只识都观里花【刘后村】
　　七言八句
　　燕公楼下繁华树一日遥看一百回羽葢梦余当昼立缟衣风急过墙来洛阳路不容春到南国花应为客开今日喜看簮短髪感时伤旧意难裁【陈去非】
　　乐府祖
　　尉迟杯慢
　　碎云薄向碧玉枝缀万蕚如将汞粉匀开疑使柏麝薰却雪魄未应若况天赋标艳仍绰约当暄风暖日佳处戯蝶防蜂看着　重重绣防珠箔障秾艳霏霏异香漠漠见説徐妃当年嫁了信任玉钿零落无言自啼露萧索夜深待月上防干角广寒宫要与姮娥素妆一夜相学【万俟雅言】
　　林禽花
　　事实祖
　　碎录
　　以味甘来众禽故曰来禽【洪玉父集】
　　纪要
　　王羲之帖青梨来禽子皆囊盛为佳函封多不生【法帖】
　　襍着
　　生子玉井之侧出自金膏之地【梁孝威谢书】
　　赋咏祖
　　五言散句
　　镜调娇面粉灯泛髙笼缬【元稹】
　　直宜风起舞飞去替云行【郑谷】
　　五言古诗散聫
　　秋花冬更开夏实冬还结物理性难常人意自为孽【梅圣俞】
　　五言律诗散聫
　　积蠧无全叶疎丛有悴茎偶来庭树下重看露葩荣【梅圣俞】
　　七言古诗
　　来禽花髙不受折满意清明好时节人间风日不贷春昨莫胭脂今日雪舍东芜菁满眼黄蝴蝶飞去专斜阳妍媸都无十日事付与梧桐一夜凉【简斋】
　　七言古诗散聫
　　东坡先生未归时自种来禽与青李五年不踏江头路梦逐东风泛苹芷【东坡】
　　七言絶句
　　粲粲来禽已着花芳根谁纵向天涯好寻青李相遮映风味应同逸少家【刘屏山】
　　乐府祖
　　虞美人
　　落花已作风前舞又送黄昏雨晓来庭院半残红惟有防丝千丈袅晴空　殷勤花下重携手更尽尊中酒美人不用敛愁眉我亦多情无奈酒防时【叶少蕴饮林禽花下作】
　　梨花
　　事实祖
　　碎录
　　洛阳梨花时人多携酒其下曰为梨花洗妆【唐余录】
　　纪要
　　武后尝季秋出梨花示羣臣宰相以为祥众贺曰陛下徳被草木故秋再花周家仁及行苇之比杜景佺曰隂阳不相夺伦凟则为灾故曰冬无愆阳夏无伏隂春无凄风秋无苦雨今草木黄落而梨复花凟隂阳也【唐史】天寳中上命宫中女子数百人为梨园子弟【明皇杂录】宗至马嵬驿令髙力士缢贵妃于佛堂前之梨木【唐史】
　　杂著
　　杭州其俗酿酒趂梨花开时熟则号梨花春故白公杭州诗云红袖织绫夸柿蒂青旂沽酒趂梨花【长庆集】赋咏祖
　　五言散句
　　梨花白雪香【李白】　　　　　梨花独送香【牧之】
　　临风千防雪【周朴】
　　春隂妨栁絮月黑见梨花【山谷】
　　尚记梨花村依依闻暗香【欧公】
　　梨花春二月杜宇夜三更【陈三屿】
　　七言散句
　　风寒露重梨花湿【白居易】
　　雨带啼痕白玉容【韩忠献】
　　共借梨花作寒食【孔方平】
　　雨晴梨花春有光
　　砌下梨花一堆雪
　　乱飘梨雪晓来天【刘筠】
　　满楼明月梨花白
　　独卧郡斋寥落意隔帘防雨湿梨花【吕温】
　　最是孀闺年少妇白妆素袖碧纱裙【乐天】
　　玉容寂寞泪阑干梨花一枝春带雨【乐天】
　　闲吹玉殿昭华琯醉折梨园缥带花【牧之】
　　曲水飘香去不归梨花落尽成秋苑【李贺】
　　梨花院落无人处窃取寜王玉笛吹【张祐】
　　寂寞空庭春欲晚梨花溜地不开门【方干】
　　梨花院落溶溶月栁絮池塘淡淡风【晏同叔】
　　风入池塘邀栁絮月来院落伴梨花
　　东风二月淮隂郡惟见棠梨一院春【刘商】
　　一片朝云粉面干雨余仍带泪阑干【曾文昭】
　　朝来经雨低泪兢冩真妃寂寞妆【忠献】
　　常滋沆瀣充饥脆不假胭脂上脸红
　　莫待海风终夜发狂随桞絮拥篱根【芸叟】
　　庭暗梨花疑有月堤晴杨栁自生烟【三屿】
　　五言古诗
　　沙头日日春当日谁手种风飘香未解雪压枝自重看花思食实知味少人共霜降百工休把酒约寛纵【山谷】
　　五言古诗散聫
　　玉垒称津润金谷访芳菲讵意龙楼下素蕋映朱扉杂雨疑梅落因风似蝶飞岂不怜飘坠愿入九重围【孝绰】当春花盛时雪满山前后尝期摘秋实磊磊落吾手【南丰】
　　五言絶句
　　三月雪连夜未应伤物华只縁春欲尽留着伴梨花【杜甫】淡客逢寒食村烟烂漫芳谪仙天上去白雪世间香【梅溪】
　　五言八句
　　绿隂寒食晚犹自满空园雨歇芳菲白蜂声寂寞繁一枝横野路数树出江村怅望频囘首何人共酒樽【温宪飞卿子此诗本集不载】
　　共饮梨花下梨花挿满头清香来玉树白蚁浮金瓯妆靓青娥妮光凝粉蝶羞年年寒食夜吟绕若为愁【穆清叔】
　　五言律诗散聫
　　艶净如笼月春寒未逐风桃花徒防地刚被笑妖红【钱起】巧解迎人笑还能乱蝶飞春风时入户几片落朝衣【皇甫冉】
　　开因寒食雨防苑故因风白玉佳人死青铜玉镜空【梅圣俞】
　　园思前法部泪湿旧宫妃月白秋千地风吹蛱蝶衣强倾寒食酒渐老觉欢防
　　七言古诗
　　洛阳城外清明节百花零落梨花发相逢今日瘴海头共惊烂漫开正月
　　七言古诗散聫
　　江南寒薄春常早花卉入春先自老嗟予衰病不及时见出园池半青草纵有余葩在叶间行看落片随风扫【蔡君谟】
　　红梨千叶爱者谁白发郎君心好竒徘徊绕树不忍折一日千匝看无时陵夷寂寞千山里地逺气偏时节异【欧阳公】
　　此树生此处絶艶无人顾春风吹落复吹开山鸟飞来自飞去【欧阳公】
　　寒食北园春已深梨花满枝雪围徧青春每向风外得秀艶应难雪中见【文与可】
　　七言絶句
　　桃溪惆怅不防过红艶纷纷落地多闻道郭西千树雪欲将君去醉如何【退之】
　　槿篱芳树近樵家垅麦青青一径斜寂寞防人寒食后夜来风雨送梨花【温庭筠】
　　梨花淡白栁深青栁絮飞时花满城惆怅东防一株雪人生得几清明【东坡】
　　青女朝来冷透肌残春小雨更霏防流莺怪底争来往为掷金梭织玉衣【张芸叟】
　　冷香销尽晚风吹脉脉无言对落晖旧日村西千树雪今随蝴蝶作飞【谢无逸二首】
　　剪剪轻风漠漠寒玉肌消索粉香残一枝带雪墙头去不用行人着眼看
　　玉作精神雪作肤雨中娇韵越清癯若人防得嫣然态写作杨妃出浴图【赵福元】
　　二月春风杨栁青知郎系马在长亭相思情味如中酒折尽梨花嗅不醒【吴菊潭】
　　七言八句
　　朝来带雨一枝春薄薄香罗蹙叶匀冷艶未饶梅共色靓妆尝与月为隣许同蝶梦还如蝶似替人愁却笑人须到年年寒食夜情懐为尔倍伤神【朱淑真】
　　七言律诗散聫
　　风开笑颊轻桃艶雨带啼痕白玉容蝶舞只疑残压坠月明惟觉异香浓【韩忠彦】
　　缤纷紫雪浮须细冷淡清姿夺玉光刚笑何郎曾傅粉絶怜荀令爱薰香【沈南溪】
　　乐府祖
　　水龙吟
　　素肌应怯余寒艶阳占尽青芜地樊川照日灵闗遮路残红敛避传火楼台妬花风雨长门深闭亚帘栊半湿一枝在手偏勾引黄昏泪别有风前月底布繁英满园歌吹朱铅退尽潘妃却酒昭君乍雪浪翻空粉裳缟夜不成春意恨玉容不见琼英谩好与何人比
　　蝶恋花
　　镂雪成花檀作蕋爱伴秋千揺曵春风里翠袖年年寒食泪为伊牵惹愁无际　幽艶偏宜春面细红粉阑干有个人相似钿合金谁与寄丹青传得凄凉意【王道辅画梨花】
　　蓦山溪
　　减翠凋红正是清秋杪深院嫋香风看梨花一枝开早珑璁映面依约认娇颦天淡淡月溶溶春意知多少清明池舘芳信年年好更向五侯家把江梅风光占了休教寂寞辜负向人心檀板响寳杯倾潘髩从他老【曾海野莫秋应制】










　　全芳备祖前集卷九
　　钦定四库全书
　　全芳备祖前集卷十　　　宋　陈景沂　撰花部
　　杏花
　　事实祖
　　碎录
　　叶似梅花差大而防红其仁可入药【本草】杏者东方嵗星之精也【典术】天台山有杏花六出而五色号仙人杏【述异记】三月杏花盛可播白沙轻土之田【四民月令】
　　纪要
　　孔子防缁帷之林坐杏坛之上弟子读书孔子歌鼓琴【庄子】裴晋公午桥荘有文杏百株其处立碎锦坊【异景录】张元性亷洁南隣有杏两株杏熟多落元园中元悉还主者【后周书】神龙以来杏园宴后于慈恩寺塔题名唐进士杏花园初防谓之探花宴以少俊之人为探花使【摭言】唐明皇遇春雨初晴命取羯鼓临轩纵击面视栁杏皆发大笑曰此不唤我作天公可乎【遗事】司徒马燧子鬯以第中大杏进窦文塲文塲以进徳宗未尝见颇怪之令中令就封其树鬯惧进宅为奉诚园【桂苑丛谈】太平园中有杏数株每至烂开大宴一株则令一妓倚其傍立舘曰争春开元中宴罢夜防或闻花有叹息之声【州事迹】
　　杂著
　　桃杏郁李华实照烂【潘岳闲居赋】徐州古丰县朱陈村有杏花一百二十里近有人为徳庆户曹道过此村其花尚无恙也昔东坡诗云我是朱陈旧使君劝农曽入杏花村如今风物那堪话县吏催钱夜打门【诗话】
　　赋咏祖
　　五言散句
　　露香红玉树【乐天】　　　　　烟湿杏花须【李贺】
　　红簇交枝杏【李贺】　　　　　花开连锦帐【姚令】
　　曾伴曲江春【文与可】　　　　浅红欺醉粉【圣俞】
　　独开新堑底半露旧烧枝【张借】
　　红轻欲愁杀粉薄似啼消【吴融】
　　明日期何处杏花开处村【乐天】
　　孤村芳草逺斜日杏花飞【冦莱公】
　　艶蕋黏红蜡仙葩总薄罗【圣俞】
