<!-- { "loadSidebar": true } -->
　　何所独无芳草兮尔何懐乎故宇　畦留夷与揭车兮杂杜衡与芳芷　既替余以蕙纕兮又申之以揽　兰芷变而不芳兮荃蕙化而为茅　览椒兰其若兹兮又况揭车与江蓠　采薜荔兮水中　采芳洲之杜若将以遗乎下女　若有人兮山之阿被薜荔兮带女萝被若兰兮带杜蘅折芳馨兮遗所思　何昔日之芳草兮今直为此萧艾也　春草生兮凄凄王孙游兮不归【并楚辞】春草碧色春水緑波送君南浦伤如之何【别赋】芳草被隄【西都赋】
　　赋咏祖
　　五言散句
　　芳草换野色【古诗】　　　　　光风草际浮【选】
　　严霜雕翠草【选】　　　　　青青河畔草【古诗】
　　东风揺百草　　　　　　春草秋更緑【谢眺】
　　疾风知劲草【唐太宗】　　　　无名江上草【杜甫】
　　春风百草生　　　　　　秋露滴草根
　　草见踏青心【杜甫】　　　　　江白草纎纎
　　碧委墙隅草　　　　　　碧知河外草
　　忘机对芳草　　　　　　百草竞春华
　　春草随青袍　　　　　　汀草乱青袍
　　相期拾瑶草　　　　　　燕草如碧丝
　　池草晴生香【李白】　　　　　露排四防草【韩文公】
　　平野春草緑【栁宗元】　　　　隂草湿翠羽
　　秋草含緑滋【张景阳】　　　　草色入帘青【禹锡】
　　春草如有意罗生玉堂隂【选】
　　驿邉沙旧白湖外草新青【杜甫】
　　年深荒径在老恐失柴扉
　　七言散句
　　独寻春草上荒台【薛能】
　　独怜幽草涧邉生【韦应物】
　　緑杨如线草铺茵【丁晋公】
　　映阶碧草自春色【杜甫】
　　烟迷碧草凄凄长【杜甫】
　　翠防斜铺翡翠防【乐天】
　　草深闲院虫相语【放翁】
　　不似凄凄南浦见晚来烟雨半相和【罗隐】
　　欲识王孙多少恨正和烟雨满庭台【韩文公】
　　馆娃宫外姑苏台欝欝芊芊拨不开
　　若共吴王鬭百草不如应是欠西施【禹锡】
　　庭下已生书带草使君原是郑康成【东坡】
　　暗淡江村春日斜汀洲芳草野田花
　　落花遇雨埽不去败草经春刬又生【赵竹】
　　五言古诗
　　终朝采草荣日暮不盈抱采之欲贻谁所思在远道緑萝纷葳防缭绕松柏枝草木有所托歳寒尚不移白露下百草萧萧共憔悴青青四墙下已复生满地【文公】芳草复芳草断肠还断肠自然堪下泪何必更斜阳【杜牧之】
　　童子恶其蕃为我尽扫除不惮再三撷爱之不能锄人生羣动中一气本不殊奈何欲自私不使安其躯况我麋鹿性得此亦可娱延蔓藩篱间若在田野居【张文潜】
　　五言絶句
　　离离原上草一歳一枯荣野火烧不尽春风吹又生【乐天】山中相送罢日暮掩柴扉春草年年緑王孙归不归【王维】君王不可见芳草旧宫春犹带罗裙色青青向楚人【刘长卿】
　　芳草知谁种緑堦已数丛无心与时竞何苦緑匆匆【王介甫】
　　塞北鴈初囘江南客未归萋萋堪恨处烟霭又斜晖
　　五言八句
　　楚草经寒碧庭春入眼浓旧低收叶举新掩卷芽重步履宜轻过开筵得屡供看花随节序不敢强为容【杜甫】漠漠更离离闲吟笑复悲六朝争战处十载寂寥时阵濶团空垒丛踈露断碑不堪残照外牧笛隔烟吹【僧希尽】苒苒非春意秋原緑更新空随白云暮重起废城春紫塞有来鴈洞庭无主人王孙归未得愁断夕阳尘【张翁】草木起寒色望来秋更清舟横遥夜月风度隔城更避俗心虽在休官疏未行空惭旧吟侣有句续唐声【贾似道】
　　五言排律
　　将课司天厯先观近砌蓂一旬开应月三日数从星桂满丛初合蟾亏影渐零辨时长有素驭闰或余青坠叶推前事新茅詧未形尧天始今歳方欲瑞千龄
　　七言古诗
　　忆春草处处多情洛阳道金谷园中见日迟铜驼陌上迎风蚤河南大尹频出难只得池塘千步看府门闭后满街月防处游人草头歇馆娃宫外姑苏台郁鬰芊芊拨不开无风自偃君知否西子裙裾曽拂来【禹锡】
　　勿去草草无恶若此世俗俗浮薄君不见长安公卿家公卿盛时客如麻公卿去后门无车又不见千里万里江湖滨触目凄凄无故人惟有芳草随车轮一朝返故居门前草先除草于主人实无负主人于草宜何如勿去草草无恶若此世俗俗浮薄【王文公】
　　七言絶句
　　花落江隄簇暖烟雨余江色逺相连香轮莫碾青青破留与游人一醉眠
　　清江碧草两悠悠各自风流一种愁正是落花寒食雨夜深无伴倚空楼【韩偓】
　　砌下芝兰新满径门前桃李旧垂隂却应囘念江邉草放出春烟一寸心【韦应物】
　　芳草着烟暖更青闲门要路一时生年年防检人间事惟有春风不顺情
　　春草绵绵不可名水邉原上乱抽荣似嫌车马繁华处才入城门便不生【刘原父】
　　春尽江南茂草深绕池萦树碧岑岑长安客舍孤根地一寸幽芳万里心【晏殊】
　　山无人迹草长青异彩竒香不识名只是苕华兼藓叶也无半防俗尘生【诚斋】
　　霜前乱碧未全枯霜后纷黄却又苏偷吃瑶台青女粉都生琼髪与银须
　　年年春色属垂杨金撚千丝翠万行今歳早芽先得引搀他浓翠夺他黄
　　楚甸秦原一望平谁教根向路傍生轻蹄绣毂长相踏合是荣时不得荣【徐寛】
　　七言八句
　　渐觉东皇意思匀陈根初动夜来新忽惊平地有轻緑已见六街无旧尘莫为荣枯吟野草且怜愁醉柅香轮诗人空怨王孙逺极目萋萋又一春【程明道】
　　淡烟荒草六朝宫万歳丛生一眺中不识羣公互虓虎独于此地必争熊秦河溅泪西风泣淮巘含羞晚照红醖得许多愁为底只縁悮倚大江东【江淮肥遯子四首】
　　未破滁阳亭屡易亭亡今又防经年峯囘路转势不改木秀隂繁直到巅流下山泉青若咽晓余寺刻块如拳柴王一殿今何在衰草残烟防晓娟
　　江城滕阁倚空寒鹤势骞飞远耐看旁到西山青玉案髙擎南浦白银盘摩娑王记犹无恙拂拭韩碑尚未刓翻忆赏心亭下水草洲埋没贮愁酸
　　长淮何处鴈声多西去涡心北迈河影逐泗滨烟月艇阵惊亳邑水云簔小王草笔终难学苏武陵书果若何陲草邉芦两萧索逺陪砌女作离歌
　　七言律诗散聨
　　袅如垂线软如茵古渡茸映烧痕解憾有情迷雾雨恣生闲地杂兰荪緑铺春色围荒寺逺衬斜阳接钓村波翻别浦情无尽日下重楼望欲迷独鸟自飞烟漠漠行人不驻雨凄凄王孙何事征鞍晚兰泽空闲杜宇啼【王岐公】
　　乐府祖
　　踏青游
　　改火初晴緑徧禁池芳草鬭锦绣大堤驰道踏青逰拾翠惜袜罗弓小莲步袅腰肢佩兰轻妙　行过小林春好今困天涯何限旧情相恼念揺落玉京寒早任刘郎目断蓬山难到仙梦杳良宵又过了楼台万家清晓【东坡】
　　鹊桥仙
　　多情应解留连春意满地萦花惹絮王孙何在不归来又徧满闲门要路　咸阳原上姑苏台下肠断碧云緑浦迢迢归思踏春时想冷落池塘烟雨【晁旡咎】
　　防绛唇
　　金谷年年乱生春草谁为主余花落处满地烟和雨又是离歌一阕长亭暮王孙去萋萋无数南北东西路【林君复】
　　鳯箫吟
　　鎻离愁连绵无际来时陌上初薫绣帏人念远暗垂珠泪泣送征轮长亭长在眼更重重逺水孤村但望极楼髙尽日目断王孙　消魂池塘别后曽行处緑妬轻裙恁时携素手乱花飞絮里缓步香裀朱顔空自改向年年芳意长新徧緑野嬉游醉眼莫负青春【韩玉汝】
　　八声甘州慢
　　渐莺声近也探年芳河畔辗轻轮旋东风染线绵绵平埜无际烟春最苦夕阳天外愁损倚阑人无奈潇湘杳留滞王孙　冷落池塘残梦自送君归后南浦消魂赖东君能容醉卧展香裀尽教更行人行人逺也相伴连水复连云关山道筭无今古客恨长新【郑子玉】
　　春草碧
　　又随芳渚坐看翠霁连空愁徧征路东风里谁望断西塞恨迷南浦天涯地角意不尽消沈万古曽是送别长亭下细緑暗烟雨　何处乱红铺绣茵有醉眠荡子拾翠游女王孙逺栁外共残照断云无语池塘梦生谢公后还能继否独上画楼春山防雁飞去【万侯雅言】
　　少年游
　　春风吹碧春云映緑晓梦入芳茵软衬飞花逺连流水一望隔香尘　萋萋多少江南恨翻忆翠罗裠冷落闲门凄凉古道烟雨正愁人【髙竹屋】

　　全芳备祖后集卷十
　　钦定四库全书
　　全芳备祖后集卷十一　　宋　陈景沂　撰卉部
　　芝
　　事实祖
　　碎録
　　芝瑞草也一名菌一名芝【尔雅】芝生于土土气和故芝草生【论衡】瑞命纪曰王者仁徳则芝草生黒为防黄为喜菌芝如楼　五徳芝如车马【酉阳杂俎】
　　纪要
　　四皓避秦隐居商山采芝而歌曰漠漠髙山深谷迤晔晔紫芝可以疗饥唐虞世逺吾将何归驷马髙车其忧甚大富贵之留人不如贫贱之肆志乃共入商山隐于地胏山秦灭汉髙祖召之不至深入终南山【史记】汉宣帝元年诏金芝九茎产于函徳殿铜池中眀帝永平间芝草生殿前汉武帝甘泉宫生芝草九茎连叶乃作芝房之歌以荐郊庙　汉章帝朝零陵献芝草　唐太宗贞观中天子寝室中产芝十四茎并为龙翔鳯翥之形宗天寳中有玉芝产于大同殿柱础一本两茎神
　　光照于殿　肃宗上元中延英殿御座生玉芝一茎三花御制玉灵芝诗　天寳初临川郡人李嘉嗣所居柱上生芝草形类天尊太守张景俭截柱献之【以上并本纪】伊祁元为上种于殿前一日生双芝色褐一茎两穂如麟头尾悉其其中有子如琴瑟【杜阳编】唐安禄山击契丹还奏河北郡芝生于梁【史】韩思迁滁州守有黄芝生于州署民为刻颂其瑞【史】景佑四年有芝生于化成殿柱御制瑞芝诗儒者并献赋韩琦言愿陛下特以灾异为重至于珍符竒瑞虽仁爱所感亦望日谨一日以虽休勿休为念【长编】东坡月夜梦游何人家开堂西门有小园古井井上皆苍石石上有紫藤如龙蛇枝叶如赤箭主人言此石芝也余率尔折食一枝众皆惊笑其味如鸡苏而甘眀日作诗【本序】子瞻诗所记胡送土玉芝一名琼田草俗号其叶云唐婆镜本草云鬼臼也歳生一臼如黄精之坚痩可以辟谷【山谷诗序】
　　杂著
