<!-- { "loadSidebar": true } -->
　　故人怜一老辍食寄三山厚味非贫具先尝愧客间甘酸俱可口衰白不宜顔好句那能寄情深未觉悭【陈后山】緑树带朱实駈禽费弹丸独先诸果熟堪奉五侯餐猩血和琼液蠙珠走玉盘同时得同赏芍药满雕栏【戴石屏】
　　五言律诗
　　清晓趋丹禁红樱降紫宸驱禽养得熟和叶摘来新圎转盘倾玉鲜眀笼透银内园题两字西掖赐三臣荧惑精华赤醍醐气味真如珠未穿孔似火不烧人琼液酸甜足金丸大小匀偷须防曼倩惜莫掷安仁已惧长尸禄仍惊数食珍最惭恩未报饱喂不才身【香山】
　　忍用熏酥酪从将洗玉盘流年如可驻何必九华丹【杜牧之】
　　离宫时荐毕乐府艳歌新石髓疑秦洞珠胎剖汉津三桃聊并列百果独先春清籞来君赐雕盘助席珍甘余应受和圜极岂能神楚客便羊酪归期负紫莼【杨亿】团团火色具粲极月光珠西望瑶池苑防城寳树区鳯帻生犹嫩龙睛晚未枯形标与霞彩紫府閟云腴上苑空枝后荒岩满树新鸟衔红映嘴猿饱滑流唇溪寺初供佛山斋已待宾叶衬青舒槲笼擎緑绕筠泻盘能宛转就酒益甘辛【王元之】
　　蔗浆寒上器羊酪氷中厨细碎榴非匹寻常荔可奴还当生林下笋食废朝餔【石曼卿】
　　林长景星密枝重串珠繁摘自青丝笼来宜紫桂尊赏鲜流火动浆热醉霞温【宋景文】
　　南国饶春实繁如踯躅然已先卢橘熟更压荔枝圎向日含滋液无人荐吉蠲
　　谷雨樱桃落薰风拂带斜舜新曲在休唱后庭花【谢希孟】
　　七言古诗散聨
　　金衣珍禽弄深樾禁籞朱樱班若缬上幸离宫促荐新藤篮实笼貂珰发君王日午望猗兰翡翠一盘红靺鞨【文与可】
　　樱桃满甑炊赤麋槐叶揉麺萦碧丝橘中洞庭涨春渌臛笋煎花煮甘菊莓苔分坐叶幄低攀条防芳有荼防为君刻竹记幽防桐叶题诗满新翠【天台集】
　　七言絶句
　　云阳初献满筠笼黄蜡新衣色半红今日岭边空对酒偷将泪眼望秦中【张芸叟】
　　四月江南黄鸟肥樱桃满市粲朝晖赤瑛盘里称殊遇何必筠笼相发辉【陈简斋】
　　王母阶前种几株水晶帘外看如无只应汉武金盘上泻得白露珠【赵循道】
　　七言八句
　　西蜀樱桃也自红野人相赠满筠笼数囘细写愁仍破万颗匀圆讶许同忆昨赐沾门下省退朝擎出大眀宫金盘玉筯无消息此日尝新任转蓬【杜甫】
　　时节虽同气味殊未知堪荐寝园无合充鳯食留三岛谁与莺偷过五湖苦笋恐难投象匕酪浆无复莹蠙珠金樱歳歳长宣赐忍泪看天忆帝都【韩偓】
　　汉家旧种眀光殿炎帝还书本草经岂似满朝承雨露共看传赐出青冥香随翠笼擎初重色照银盘泻未停食罢自知无所报空然惭汗仰髙扃【朱文公】
　　满合虚红怕动揺尚书珍重赐樱桃揉篮尚带新鲜叶泼血犹残旧竹条万颗珍珠轻触破一团甘露輭含消春来老病犹珍荷并食中肠似火烧【卢延逊】
　　开门先得故人书稍喜提携起覆盂得句有谁知我在尝新此日赖吾徒倾篮的皪沾朝露出袖荧煌得寳珠会荐瑛盘惊一座苋肠藜口未良图【陈后山】
　　樱桃一雨半雕零更与黄鹂翠羽争计会小风留紫脆殷勤落日映红眀摘来珠颗光如湿走下金盘不待倾天上荐新更分赐儿童犹解忆寅清【诚斋】
　　朱实初传九华殿繁花旧杂万年枝全胜晏子江南橘莫比潘家大谷梨【崔兴宗】
　　才见寝园春荐后非関御苑鸟衔残归鞍尽带青丝笼中使频倾赤玉盘【王维】
　　乐府祖
　　浣溪沙
　　雨后园亭緑暗时樱桃红颗压枝低緑兼红好眼中迷荔子天教生处逺风流一种阿谁知最红深处有黄
　　【晁无咎】
　　菩萨蛮
　　香浮乳酪玻璃椀年年醉里尝新惯何物比春风歌唇一防红　江湖清梦断翠笼眀光殿万颗泻轻匀低头愧野人【稼轩】
　　浪淘沙
　　上苑又春残樱颗如丹眀光宫里水晶盘想得退朝花底散宣赐千官　往事记金銮荔子难扳多情更有蔗浆寒蜀客筠笼相赠处愁忆长安【洪子大】
　　蒲萄
　　事实祖
　　碎録
　　蒲萄苗作蔓藤而极长大盛者二三本绵被山谷间花极细而黄白色其实紫白二色而形之圎鋭赤心种其汁可以酿酒【本草】一名马乳或名水晶【杂志】
　　纪要
　　李广利为贰师将军破大宛得蒲萄种归汉【六帖】西域蒲萄酒可至十年张骞使西域得之【博物志】兹国人奢侈家有至千斛蒲萄酒汉使取来离宫别馆傍尽种之【异国志】大宛俗嗜蒲萄酒马嗜苜蓿后汉使因采蒲萄苜蓿子以归今各处有之【仝上】西王母下帝设蒲萄酒【内传】孟陀以蒲萄一斛遗张让即为凉州刺史【汉书】李元忠赠世宗蒲萄一盘世宗报以白缣遗书曰忽荷蒲萄良深愧仰聊以绢百疋以酬清徳【北史】唐髙祖赐羣臣宴御前有蒲萄侍中陈叔达执而不食上问其故曰臣母患口干求之不能得上曰卿有母可遗乎遂流涕呜咽因赐之【唐史】唐太宗破髙昌收马乳蒲萄于苑中种之并得其造酒之法【唐史】贝邱之南有蒲萄谷天寳中沙门昙霄因游诸岳至此得蒲萄食之见枯蔓堪为杖大如指长五尺许持归本寺植之遂活髙数仞防地幅贠十丈仰观如帷盖焉其实磊落紫莹如坠人号为草龙珠帐云【杂俎】
　　杂著
　　蒲陶结隂【魏都赋】石榴葡萄之珍磊落蔓衍乎侧【闻居赋】蒲萄醒酒宿酲掩露而食甘而不饴脆而不酸冷而不寒味长汁多除烦解渴又酿以为酒甘于麴糵醉而易醒道之固已流涎咽唾而况亲食之耶他方之果宁有匹之者【文帝诏】
　　赋咏祖
　　五言散句
　　一县蒲萄熟【杜少陵】　　　　蒲萄出汉宫【李太白】
　　露华珠颗重日耀水晶眀【白氏集】
　　七言散句
　　九月肃霜初熟时寳珰碌碌珠累累【香山】
　　匈奴系颈数应尽眀年应入蒲萄宫【李太白】
　　京师皆骑汗血马囘纥餧肉蒲萄宫【杜少陵】
　　五言古诗
　　埜田生蒲萄纒绕一枝蒿移来碧池下长苗日日髙分岐浩繁蔓修枝蟠诘曲杨翘向庭柯意思如有属为之立长架布防当轩緑甘液溉其根理疎看渗漉繁葩组绶结悬实珠玑蹙马乳带轻霜龙鳞曜初旭有客汾隂子临堂瞪双目自言我晋人种此如种玉酿之成美酒令人饮不足为君持一斗往取凉州牧【刘禹锡】
　　朱盘何累累紫乳封霜厚今为马谷繁昔醖凉州酒【圣俞】鱼鲜含宿润马乳带轻霜染指鈆华腻满喉甘露香醖成千日酒味敌五云浆【禹锡】
　　七言古诗
　　婉婉柔条万虬蟠累累佳实紫金寒鲛室珠盘惊不定蓬莱玉醖恨防酸甘泉渗液秋香重瑞露凝膏晓色干【刘原父】
　　蒲萄新条易扶苏椿花琐碎满庭除旱干只喜雨破土潦润不忧河决渠【晁无咎】
　　蒲萄盘屈如修蛇春来蛰起纠横斜延之升架鳞甲动旧枝粲粲生光华盘堆马乳未敢望殷勤灌溉意匪他
　　七言絶句
　　新茎未徧半犹枯髙架支离倒若扶若欲满盘堆马乳莫辞接竹引龙须【退之】
　　竹引龙须卷复伸堆盘马乳酿青春泼醅一斗宜延客莫忖凉州学汉人【王梅溪】
　　凉州传酒不胜痴银海乗槎领得归玉骨瘦来无一把向来马乳太轻肥【诚斋】
　　君家小圃占春光眼看龙须百尺长移向楼邉并春井眀年垂实更隂凉【张南轩】
　　七言八句
　　映日圎光万颗余如观寳藏虾须夜愁风起飘星去晓喜天晴缀露珠宫女拣枝模锦绣论师持味比醍醐欲收百斛供春酿放出声名压酪奴【山谷】
　　才喜盘藤卷叶生又惊压架暗成隂夏褰凉润清油幕秋摘甘寒黒水晶近竹犹争一尺许抛须先过两三茎今年乞种江西去长是茅斋怯晓晴【诚斋】
　　乐府祖
　　鹧鸪天
　　隂隂一架绀云凉袅袅千丝翠蔓长紫玉乳圎秋结穂水晶珠莹露凝浆　相并熟试新尝累累轻剪粉痕香小槽压就西凉酒风月无邉是醉乡【张约斋】
　　眼儿媚
　　霜凉夜瑶丹飘落翠藤间西风万颗眀珠巧缀零露溥沾　时人那识风流品马乳堆盘玉纎旋摘银罂分酿莫负情懽【张约斋】











　　全芳备祖后集卷九
　　钦定四库全书
　　全芳备祖后集卷十　　　宋　陈景沂　撰卉部
　　草
　　事实祖
　　碎録
　　卉草也草谓之华木谓之荣不荣而实者谓之秀荣而不实者谓之英【尔雅】天地变化草木蕃【易坤卦】兖州厥草惟繇徐州草木渐苞杨州厥草惟夭【书禹贡】庶草繁芜【洪范】园圃毓草木【周礼太宰】孟春草木萌动季秋草木黄落【礼记月令】为国家者去恶如农夫之务去草焉芟夷蕴崇之絶其本根　无使滋蔓蔓难圗也　一薰一莸十年尚犹有臭【并左传】
　　纪要
　　神农始尝百草一日七十毒【淮南子】黄帝问师旷曰吾欲知苦恶可知乎对曰歳欲丰甘草先生甘草荠也歳欲苦苦草先生苦草葶苈也歳欲恶恶草先生恶草水藻也歳欲旱旱草先生旱草蒺藜也歳欲疫疾病草先生疾病草艾也【博物志】黄帝问天姥曰天地所生岂有食之令人不死者乎天姥曰太阳之草名曰黄精饵之可以长生太隂之草名曰钩吻不可食食之入口立死人【同上】尧土阶三等有草生庭名曰蓂荚草十五日以前生一叶十五日以后落一叶若月小尽则一叶厌而不落【通志】尧时有屈轶草佞人入朝则屈而指之又名指佞草【同上】鲁曲阜孔子茔中不生刺人草【世家】秦时大宛中多枉死者横道有鸟如乌衔草以覆死人而遂活鬼谷先生曰此草瀛洲不死草也生琼田中亦名曰养神芝【广志】东方朔曰臣种有吉云草种于光景山中一千歳一花臣种一千九百九十九年矣眀年应生臣是往刈之以饲马马食不饥帝许之朔平旦而去至暮而返背负数束其叶似麦而金色剉以饲马即不觉饥【洞冥记】汉王昭君嫁单于服毒死葬之胡中胡地草白而此塜草独青因谓青塜【汉书】不其城东有郑教授山山下生草如薤叶土人名作康成书帯草【三齐要记】汉元帝永光二年天雨草叶相糺结如弹丸【史】灵帝中平元年东郡陈留济阳长恒济隂诸县界有草生茎其大如指状似龙蛇鸟兽之形五色各如其物毛羽头皆具【汉书】魏兴锡义山多生薇蘅草其草有风揺【水经】谢灵运思诗不就忽梦弟恵连即得池塘生春草之句人以为工【史】符坚至夀春与苻融登城而望王师见部阵整肃八公山草木皆以为晋兵顾谓融曰此亦劲敌颇有惧色【史】定昌无文字但候草荣枯以记歳时【后国书】有园客者济隂人尝植五色香草积十年采其实一日有五色蛾止其傍客收而蓄之至蚕时有女夜半至自称客妻道蚕之事客与俱蚕得一百二十头茧皆如瓮【太平广记】午桥庄小儿坡茂草盈里晋公每使数羣羊散于坡上曰芳草多情赖此妆防【穷幽记】周茂叔窻前草不除去云与自家意思一般【语録】
　　杂著
