<!-- { "loadSidebar": true } -->
　　此药最为众药之主犹香中之有沉水也【本草】反甘遂芫花大防海藻恶逺志解附子毒【本草】
　　赋咏祖
　　五言八句
　　美草将为放孤生马岭危难从荷蓧叟宁入化龙陂去与秦人采来扶楚客衰药中称国老我懒岂能医【圣俞】
　　辰砂
　　事实祖
　　碎录
　　辰砂本出麻阳县及开山洞锦州今属沅州不属辰也其地产丹砂而砂井之名有九皆在猺獠窟穴之中而锦之旧城在焉遇嵗寒燎以薪竹燔火爆石以取之时出与土人贸易不知者以辰砂为辰所出也【郡志】辰砂生于深山石崕间土人采之穴地数十尺始见其苗乃白石耳谓之朱砂牀砂生石上其块大者如鸡子小者如石榴颗又似云母片可析者真辰砂也无石弥佳过此皆淘土石中得之非生于石牀者【本草】水银出于丹砂盖采麄次朱砂作罏置砂于中下承以水上覆以盎器外加火煅飬则烟飞于上水银流于下【本草】
　　纪要
　　晋葛洪字稚川从祖吴时学道号曰葛仙翁其链丹秘术悉得真法以年老欲链丹砂以期遐寿闻交趾出丹砂求为勾漏令帝从之【神仙传】
　　赋咏祖
　　五言散句
　　逺惭勾漏令不得问丹砂【杜甫】
　　七言八句
　　将军结髪战蛮溪箧有殊珍胜象犀谩说玉牀分箭镞何曾金鼎识刀圭近闻猛士收丹穴欲助君王铸褭蹄多少空岩人不见自随初日吐虹霓【东坡观张帅正所蓄辰砂】
　　钟乳
　　事实祖
　　碎录
　　钟乳性通中轻薄如鹅翎碎之如爪甲中无鴈齿光明者为贵【本草】三种乳有石钟乳其山纯石以石津相滋乳状如蝉翼为石乳石乳性温有竹乳其山多生篁竹以竹津相滋乳状如竹其性平有茅乳其山徧生茅草以茅津相滋乳性微寒【本草】
　　杂著
　　前以所致石钟乳非良以为土之所出乃良又况钟乳直产于石石之精粗踈宻寻尺特异则其依而产者固不一性然由其精宻而出者食之使人荣华温柔由其粗踈而下者食之使人偃蹇壅郁故君子慎焉取其色之美而不必惟土之信以求其至精凡为此也【栁子孕与崔饶州论石钟乳书】
　　赋咏祖
　　五言古诗
　　寄语曾公子金丹几时熟愿指钟乳粉实此悬罄腹遥怜蟹眼汤已化鵞管玉刀圭勿妄传此物非碌碌【山谷乞钟乳于曽公良】
　　全芳备祖后集卷二十九
　　钦定四库全书
　　全芳备祖后集卷三十　　宋　陈景沂　撰药部
　　茱茰
　　事实祖
　　碎录
　　茗藙九月九日采【本草】三牲用藙【注】藙煎茱茰也【内则】
　　纪要
　　汝南桓景随费长房游学谓之曰九月九日汝南当有灾厄急令家人缝囊盛茱茰系臂登山饮菊花酒此祸可消果如其言举家上山夕还见鸡犬一时暴死长房曰此可代之今重阳是也【续齐谐记】
　　郭璞自洞林避难至新息有以茱茰令璞射之璞曰子如小铃含珠案文言是茱茰【本传】
　　赋咏祖
　　五言散句
　　缀席茱茰好【杜甫】　　　　　西楚茱茰节【张说】
　　茱茰赐朝士难得一枝来【杜甫】
　　菊酒携山客茰囊系社童【张说】
　　七言散句
　　茱茰暗绽红珠蕊【元稹】
　　明年此会知谁徤醉把茱茰仔细看【杜少陵】
　　五言絶句
　　朱实山下开丁香寒更发幸与双桂花窻前向松月【皇甫冉】
　　结实红且绿复如花更开山中倘留客置此芙蓉杯【王维】飘香乱椒桂布叶问檀栾云日虽囘照森流犹自寒【崔迪】乐府祖
　　六么令
　　快风收雨亭舘清残燠池光静横秋影栁防如新沐闻道宜城酒美新醅熟轻镳相逐冲泥乗马来折东篱半开菊　花艳华堂对列一一惊郎目歌韵巧共泉声间杂瑽琤玉惆怅周郎易老莫唱当时曲幽欢难卜明年谁徤更把茱茰再三嘱【周美成】
　　皂荚
　　事实祖
　　碎录
　　有三种如猪牙者良【本草】
　　赋咏祖
　　七言絶句
　　畿县尘埃不可论故山乔木尚能存不缘去垢须青荚自爱苍鳞百嵗根【张文潜】
　　仙灵毗
　　赋咏祖
　　五言古诗
　　穷陋阙自飬疠气剧嚣烦隆冬乏霜霰日夕南风温杖藜下庭际曵踵不及门门有野田吏慰我飘零魂及言有灵药近在湘西原服之不盈旬蹩躃皆腾骞笑忭前即吏为我擢其根蔚蔚遂充庭英翘忽已繁晨起自采曝杵臼通夜喧灵和理内藏攻疾贵自源拥覆逃积雾伸舒委余暄竒功茍可征宁复资兰荪我闻畸人术一气中夜存能令浅深息呼吸还归跟踈放固难效且以药饵论痿者不忘起瘖者复能言神哉辅我足幸及儿女奔【栁子厚】
　　芣苢
　　事实祖
　　碎录
　　芣苢马舄也即车前草【本草】一名当道虾蟆衣
　　赋咏祖
　　七言絶句
　　开州五月车前子作药人皆道有神惭愧使君怜病眼三千余里寄闲人【张籍】
　　菝葜
　　事实祖
　　碎录
　　苗茎成蔓采其根田舍贫家亦取以酿酒【本草】
　　赋咏祖
　　五言古诗
　　江乡有竒蔬本草寄菝葜驱风利顽痹解疫补体节春深土膏肥紫笋道上裂烹之芼姜橘尽取无可掇应同玉井莲已过苗头茁异时中州去实子携根拨免令食蔬人区区算薇蕨【张文潜】
　　白头翁
　　事实祖
　　碎录
　　叶似芍药花紫色似木槿白毛披下似纛正似白头翁故名【本草】
　　赋咏祖
　　五言八句
　　杂入田家去行歌荒野中如何青草里亦有白头翁折取相对镜宛将衰髩同微芳似相诮流恨向东风【李白】
　　白蘘荷
　　事实祖
　　碎录
　　人家种此以辟蛇春初生叶似甘蕉根似姜而肥其根茎堪为菹赤者为上【陶隐居】
　　赋咏祖
　　五言古诗
　　血虫化为疠夷俗多所神衔猜每腊毒谋富不为仁蔬果自逺至杯酒盈肆陈言甘心必苦何用知其真华洁事外饰尤病中州人钱刀恐贾害饥至益逡巡窜伏常战栗怀故愈悲辛庶民有嘉草功禬事乆冺炎帝垂灵编言此殊足珍﨑岖乃有得托以全余身纷敷碧树防盼睐心所亲【栁栁州】
　　益智
　　事实祖
　　碎录
　　益智叶如蘘荷茎如竹萧子丛生大如可作粽味辛【广州志】
　　纪要
　　汉建安八年交州刺史张津尝以益智子粽饷曹操【晋含记】卢循为广州刺史遗刘裕益智粽裕答以续命汤【世说】赋咏祖
　　五言古诗散聨
　　挺芳铜岭上擢颖石门端连丛至本叶杂和委雕盘【梁刘孝标】
　　覆盆子
　　事实祖
　　碎录
　　覆盆子即蓬藟之实也蓬藟乃根或苗之类益肾藏缩小便服后当覆其溺器以此得名【本草】
　　赋咏祖
　　五言古诗
　　灵根茂永夏幽磴罗深丛晶华发鲜泽叶实分青红搜寻犯晨露采摘勤村童借以烟笋萚贮之霜筠笼谁知此俗俚却老有竒功咀飡脑髓聚烹啜形神充【并王右丞】
　　杜若
　　事实祖
　　碎录
　　叶似山姜花赤色根似髙良姜一名杜蘅【本草】实为红豆根则为髙良姜【尔雅】
　　杂著
　　采芳洲兮杜若将以遗兮下女　杂杜蘅与芳芷　山中人兮芳杜若【并楚辞】
　　赋咏祖
　　五言散句
　　崕蜜助甘冷山姜发芳辛【东坡】
　　宿雨桃花水春风杜若汀【吴昭武】
　　七言散句
　　林深野桂寒无子雨浥山姜病有花
　　五言古诗
　　生在穷絶地岂无迹相亲不愿逢采撷本欲芳幽人【沈约】
　　五言八句
　　采撷黄姜药封题青琐围共闻调膳日正是退朝归香为华筵发清随防翰飞故将天下宝万里与光辉【刘禹锡】
　　七言古诗
　　钦州五月土如炊满山杜若芳菲菲素英緑叶纷可喜劲烈不避炎歊威采之盈掬荐蔬食臧获失笑庖人讥君不见屈平夕餐赋秋菊魂兮无南盍来归又不见坡公服食得枲耳扣角自叹从前非伊予假禄二千石穷比二子犹庶几餐花嚼蘂有真乐一饱何必谋甘肥尚余升合渍生蜜从他薏苡生珠玑【刘忻父】
　　蘼芜
　　事实祖
　　碎录
　　芎防叶也苗似芹与胡荽及蛇床等【本草】
　　杂著
　　秋兰兮蘼芜罗生兮堂下【楚辞】
　　赋咏祖
　　五言散句
　　上山采蘼芜下山逢故夫【古诗】
　　蘼芜敷绿叶系出蛾眉隂【朱待制】
　　时遇汤饼客共破粤侯琛
　　七言散句
　　蘼芜自是王孙草莫送春香入客衣
　　饱食不嫌溪笋瘦穿林闲覔野防苗【东坡】
　　五言古诗
　　叶叶秋声中霏霏蚤英防分持有如松繁华匪惭菊勃蔚袭轩墀薰沾满衣服情人擢纎指拾蕊动盈掬蘼芜见离骚苓藿入语录【苏双溪】
　　五言古诗散聨
　　蘼芜有香叶采采乗清旦山头去妇思堂下骚人怨使君亦何为烹茶奉闲燕【曾文昭】
　　七言絶句
　　蘼芜嘉种列羣芳御湿前推蕊品良时摘嫩苗防赐茗更从云脚发清香【韩忠献】








　　全芳备祖后集卷三十
　　钦定四库全书
　　全芳备祖后集卷三十一　宋　陈景沂　撰药部
　　兔丝子
　　事实祖
　　碎录
　　女萝兔丝也【尔雅】茑与女萝施于松柏【诗】兔丝蔓草上生今兔丝子是也在木曰松萝【陆机疏】
　　赋咏祖
　　五言散句
　　兔丝附女萝【古诗】
　　兔丝附蓬麻引蔓故不长【杜甫】
　　五言古诗
　　人生莫依倚依倚事不成君看兔丝蔓依倚与荆榛荆榛易防宻百鸟缭乱鸣下有狐兔穴奔走亦纵横樵童斫将去柔蔓与之并翳荟生可耻束缚死无名桂树月中出瑚石上生俊鹘度海食应龙升天行灵物本时达不敢相纒萦相纒竟何者荆榛与飞茎【元稹】
　　五言古诗散聨
　　轻丝旣难理细缕竟无织烂漫已万条连绵复一色安根不可知萦心终不测【谢眺】
　　地黄
　　事实祖
　　碎录
　　有干生二种乆服轻身不老一名地髓一名芒一名芭【本草】
　　赋咏祖
　　五言古诗
　　麦死春不雨禾损秋早伤嵗宴无口食田中采地黄采之将何用持以易糗粮凌晨荷锸去薄暮不盈箱携来朱门家卖与白面郎与君啖肥马可使照地光愿易马残粟救此苦饥肠【香山】
　　地黄饲老马使之光照人吾闻乐天语喻马施之身我衰正伏枥垂耳气不振移栽附沃壤蕃茂争新春沈水得穉根重汤飬陈薪洗以东阿清和以北海醇崕蜜助甘冷山姜发芳辛融为寒食咽作瑞露珍丹田自留火渴肺还生津愿饷内热子一洗胷中尘【东坡】
　　椒
　　事实祖
　　碎录
　　檓大椒也【尔雅】蜀椒出成都秦椒出天水陇西胡椒生西戎亦出南海向隂生者名澄茄向阳生者名胡椒【本草】椒聊之实蕃衍盈升【诗】有椒其馨【诗】
　　纪要
　　汉椒房殿名皇后所居以椒糊壁取其温而香也【顔师古注】桓帝窦皇后崩中常侍曹节王甫欲以贵人礼葬太尉李固捣椒自随谓妻子曰若太后不得配桓帝吾不生还矣【汉书】晋石崇以奢相尚室宇丽至以椒涂其壁【外传】钟繇黜其妻文帝命复焉繇恚忿餐椒帝乃止【魏氏春秋】吴真君服椒法并歌曰其椒应五行其仁通五义服之半年内脚心汗如水【坡诗注】元载为相朝廷籍其家胡椒至八百斛他物称是【本传】正月旦日进酒降神讫家室无大小以次坐祖先之前各上椒酒于家长曰椒觞【四民月令】
　　杂著
　　奠桂酒兮椒浆【楚辞】
