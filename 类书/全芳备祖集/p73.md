<!-- { "loadSidebar": true } -->
　　五言散句
　　枕囊收决明
　　五言古诗
　　后皇富嘉种决明注方术耘鉏一席地时至观茂宻缥叶资芼羹缃花马蹄实霜丛风雨余筛簸场功毕枕囊代曲肱甘寝听芬苾老眼愿力余读书真成癖【山谷种决明】
　　七言古诗
　　雨中百草秋烂死堦下决明顔色鲜着叶满枝翠羽葢开花无数黄金钱凉风萧萧吹汝急恐汝后时难独立堂上书生空白头临风三嗅馨香泣【杜少陵】
　　苜蓿
　　事实祖
　　碎录
　　北人甚重江南人不甚食以其无味也【本草】
　　纪要
　　大宛马嗜苜蓿汉使张骞因采葡萄苜蓿种归【博物志】闽川长溪县薛令之登第开元中为东宫侍读官作苜蓿诗以自叹宗至东宫见其诗举笔续云啄木觜距长凤凰毛羽短若嫌松桂寒任逐桑榆暖薛遂谢病归【坡诗注】
　　赋咏祖
　　五言散句
　　秋山苜蓿多【杜甫】
　　七言散句
　　天马常衔苜蓿花【太白】
　　宛马总肥春苜蓿还同楚客咏江蓠【商隐】
　　五言古诗
　　朝日上团团照见先生盘盘中何所有苜蓿长阑干饭澁匙难绾羹稀筯觉寛只宜谋旦夕何由保嵗寒【薛令之】
　　藜藿
　　事实祖
　　碎录
　　藿豆叶也【说文】
　　纪要
　　孔子厄于陈蔡藜藿不糁【荘子】陆防复友生书云读古圣人书每涵咀义味独坐自足案上一杯藜羮如五鼎七牢馈于左右【笠泽丛书】
　　杂著
　　夫荷旃被毳者难与道纯绵之丽宻羹藜含糗者不足与语太牢之滋味【王褒颂】啜粝粱之食藜藿之羹【太史公自序】予甘藜藿未暇此食也【冑植七启】
　　赋咏祖
　　五言散句
　　白露洒藜藿【李白】
　　敝襟不掩肘藜羹常之斟【渊明】
　　藜羹尚如此肉食安可尝【昌黎】
　　三年国子师肠肚集藜苋
　　试问甘藜藿未可羡轻肥
　　童稚频书礼盘飱讵糁藜
　　寂寞天宝后园庐但蒿藜【杜甫】
　　时来一顾我笑饭葵与藿
　　七言散句
　　顾我从来贫到骨经营藜藿亦艰辛【陈克】
　　荠
　　事实祖
　　碎录
　　绿荠草可食【本草】叶可作菹羹诗云谁谓荼苦其甘如荠是也【本草】
　　杂著
　　见芳荠之时生被畦畴而独繁鑚重氷而独茂防严霜而发鲜【夏侯湛赋】有萋萋之绿荠方滋繁于中丘【卞伯玉赋】赋咏祖
　　五言散句
　　食荠肠亦苦【东野】　　　　　荠麦余春雪
　　薄饭不能羹墙隂老春齐【简斋】
　　七言散句
　　烂蒸香荠白鱼肥【东坡】
　　看杀墙隂荠菜花【江湖集】
　　时危始识不世才谁谓荼苦甘如荠
　　时绕麦田求野荠强为僧舍煮山羹【东坡】
　　五言古诗
　　舍东种早韭生计似庾郎舍西种小菜戏学蚕丛乡惟荠天所赐青青被陵冈珍美辱盐酪耿介凌雪霜采撷无阙日烹饫有秘方候火地炉暖加糁沙钵香尚嫌杂笋蕨而况污膏粱炊秔及煮防得此生辉光吾馋甚易足扪腹喜欲狂一扫万钱食终老山旁【放翁】
　　萋萋墙根荠采掇盈一襜破白半浮糁杀青微下盐长贫叹亦苦积悟觉尤甘缅想防葵者吾今已伤亷【竹隐】
　　五言古诗散联
　　盘飱到野荠曳杖闲挑根幽人此味熟俗子谁知扪
　　七言絶句
　　日日思归饱蕨薇春来荠美忽忘归传夸真欲嫌荼苦自笑何时得瓠肥【放翁】
　　采采真蔬不待畦中原正味压莼丝挑根择叶无虚日直到开花如雪时
　　小着盐醯助滋味微加姜桂发精神风炉歙钵穷家话妙诀何曽肯授人
　　藤菜
　　事实祖
　　碎录
　　丰湖有胭脂藤生菜滑美大类莼【坡诗注】
　　赋咏祖
　　五言散句
　　丰湖有藤菜似可敌莼羹【东坡】








　　全芳备祖后集卷二十六
　　钦定四库全书
　　全芳备祖后集卷二十七　宋　陈景沂　撰蔬部
　　芜菁【莱菔附】
　　事实祖
　　碎录
　　一名蔓菁【尔雅】芜菁乃上之叶也莱菔乃下之根也今俗呼为芦卜是也【本草】莱菔下气消谷解麫毒【注】研烂如泥制作馎饦佳
　　纪要
　　诸葛亮所止必令军士种蔓菁者取其才出甲生啖一也叶舒可煮食二也乆居随以滋长三也弃去不惜四也回则易寻而采之五也冬有根可斸食六也比诸蔬其利不更溥乎三蜀之人呼蔓菁为诸葛菜【刘梦得】赋咏祖
　　五言散句
　　芜菁苗欲茁【文潜】
　　中有芦菔根尚含晓露清【东坡】
　　瓮虀氏诸葛笼炊字元修【洪玉斋】
　　七言散句
　　芜菁脆肥姜菹辣【文潜】
　　金城土酥净如练【山谷　土酥即芦卜也】
　　从敎芦菔专车大早觉蔓菁扑鼻香【诚斋】
　　蔓菁宿根已生叶韭芽戴土拳如蕨【东坡】
　　安得脆琼芦菔子苹洲南畔种残云【僧北涧】
　　五言古诗
　　黄黄芜菁花桃李事已退狂风簸枯榆狼籍九衢内春序一如此汝顔安足赖谁能驾飞车相从观海外【韩文公】我昔在田间寒庖有珍烹常支折脚鼎自煮花蔓菁中年失此味想像如隔生谁知南岳老解作东坡羹中有芦菔根尚含晓露清勿语贵公子从渠嗜羶腥【东坡】
　　五言古诗散联
　　冬菁飰之半牛力晩来新深耕种数亩未甚后四邻【少陵】
　　五言絶句
　　纷敷剪翠丛津润擢玉本寂寞病文园吟余得深龈【文公】宻壤深根蒂风霜亦饱经如何纯白质近蒂染微青【刘屏山】
　　七言古诗散联
　　雪白芦菔非芦菔吃来自是辣底玉花叶蔓菁非蔓菁吃来自是甜底氷【诚斋】
　　七言絶句
　　秋来霜落满东园芦菔生儿芥有孙我与何曽同一饱不知何苦食鸡豚【东坡】
　　徃日芜菁不到吴如今幽圃手亲鉏凭谁为白曹瞒道彻底无能合种蔬【放翁】
　　莴苣
　　事实祖
　　碎录
　　莴苣即野苣也可以供厨馔人种为菜生食之【本草】
　　纪要
　　既雨已秋堂下小畦植莴苣向二旬矣而苣不甲拆伤时君子或晩得微禄轗轲不进云　园官送菜把本数日阙矧苦苣马齿掩乎嘉蔬伤小人害君子菜不足道也比而作诗【杜诗本序】
　　五言古诗【此系摘全诗之下半首中又删去四句】
　　苣兮蔬之常随事艺其子破块数席间荷鉏功易止两旬不甲拆空惜埋泥滓野苋迷汝来宗生实于此此辈岂无秋亦防寒露委翻然出地速滋蔓戸庭毁因知邪干正掩抑至没齿中园陷萧艾老圃永为耻登于白玉盘借以如霞绮苋也无所施胡顔入筐篚【杜工部】
　　清晨防菜把常荷地主恩守者愆实数畧有其名存苦苣刺如针马齿叶亦繁青青嘉蔬色埋没在中园园吏未足怪世事固堪论呜呼战伐乆荆棘暗长原乃知苦苣辈倾夺蕙草根小人塞道路为态何喧喧又如马齿盛气拥葵荏昏防染不易虞丝麻杂罗纨一经器物内永挂粗刺痕志士采紫芝放歌避戎轩畦丁负笼至感动百虑端【杜甫】
　　芥
　　事实祖
　　碎录
　　芥多种有青芥黄芥紫芥白芥白芥似菘而有毛味辣好作菹芒快且辣【本草】
　　赋咏祖
　　五言散句
　　芥蓝如菌蕈脆美牙頬响【东坡】
　　甘菹和蕈耳辛膳御姜芥【山谷】
　　七言散句
　　澹金生色染宫黄只作坡羹亦擅塲【北磵】
　　五言古诗散聨
　　蔚然苍石底有此紫玉钗本无尘土侵宁畏霜霰埋【朱灊山】
　　五言絶句
　　叶实挹芳草气烈消烦滞登爼効微劳乍食惊频【屏山】
　　菘
　　事实祖
　　碎录
　　有春菘有晩菘【菜谱】
　　纪要
　　周颙晚菘【见韭门】
　　赋咏祖
　　五言散句
　　奴肥为种菘【杜甫】
　　白菘类羔豚冒土出熊蹯【东坡】
　　七言散句
　　嵗盛春菘甘胜蕨【山谷】
　　乆抛菘蕨犹细事苦笋江豚那忍说【东坡】
　　五言古诗
　　幽居无一事隙地自栽蔬秋雨忽中折青青千万余江郷盛菘芥烹吐亦甘腴【文潜】
　　五言絶句
　　周郎爱晩菘对客防称赏今晨喜荐新小嚼氷霜响【屏山】
　　七言絶句
　　雨送寒声满背蓬如今真是荷锄翁可怜遇事常迟钝九月区区种晩菘【放翁】
　　拨雪挑来塌地菘味如蜜藕更肥醲朱门肉食无风味只作寻常菜把供【石湖】
　　菠薐
　　事实祖
　　碎录
　　本西域中自颇陵国将其子来语讹尔【刘禹锡嘉话录】
　　赋咏祖
　　五言絶句
　　金镞因形制临轩发永叹时危思撷佩楚客莫纫兰【屏山】
　　七言古诗散聨
　　北方苦寒今未已雪底菠薐如鐡甲岂知吾蜀当冬蔬霜叶露芽寒更茁【东坡】
　　苋
　　事实祖
　　碎录
　　野苋马齿苋也【杜诗注】不可以苋菜与肉同食食则生鼈症试以鼈甲如豆片大者以苋菜封裹之置于土坑内上以土葢之一宿尽变成鼈也【图注本草】
　　赋咏祖
　　五言散句
　　马齿叶亦繁【少陵】
　　三年国子师肠肚集藜苋【韩愈】
　　苋也无所施胡顔入筐篚【杜甫】
　　七言散句
　　十年读书厌藜苋【山谷】
　　七言八句
　　琉璃蒸乳压肫膏未抵斋厨格调髙脱粟饭香供野苋荷锄人撚霜毛断无文伯可指累比似何曽毋太豪见说能医射工毒人间此物正骚骚【方秋崕苋】
　　芹
　　事实祖
　　碎录
　　芹水菜也【诗注】芹亦作靳生水中【本草】芹有两种荻芹取根白色赤芹取茎叶可作菹【本草】
　　纪要
　　宋国有田夫谓妻曰负日之暄人莫知者以献吾君将有重赏里人告之曰昔有美芹者取而献之螫于口惨于腹其人大惭子之类也【列子】
　　杂著
　　有快意炙背与美芹者欲荐献至尊虽有区区之意亦已踈矣【嵇康絶交书】
　　赋咏祖
　　五言散句
　　香芹碧涧羹【杜甫】　　　　　芹泥随燕觜
　　饭稻茹芹英【香山】
　　献芹则小小荐藻明区区【杜甫】
　　尚有献芹心无因见明主【高适】
　　食芹虽云美献御固已痴【昌黎】
　　七言散句
　　饭煮青泥坊底芹
　　炙背可以献天子美芹由来知野人【杜甫】
　　艾心芹叶初生小祗鬬时新不鬬花【王建】
　　五言古诗
　　晩食休论肉知君甘薄荣琼田何日种玉本一时生白鹤今休误青泥旧得名收芹还炙背北阙傥关情【朱文公】
　　七言古诗散聨
　　幽人不无食肉愿防草溪毛躬自荐并隄有芹秀晩春采掇归来待朝膳【朱待制】
　　七言八句
　　茈姜馨辣最佳蔬孙芥芳辛不逊渠蟹眼嫩汤微熟了鵞儿新酒未醒初根香酸酽作三友露叶霜芽知几鉏自笑枯肠成破瓮一生只解贮寒菹【诚斋　此首已见前虀门】乐府祖
　　生查子
　　野香春吐芽泥湿随飞燕碧涧一杯羮夜韭无人剪玉钗和露香鵞管随香软野意重殷勤持以君王献【高竹屋】
　　莼菜
　　事实祖
　　碎录
　　莼生水中叶似鳬葵春夏细长肥滑三月至八月为丝莼九月至十一月为猪莼又曰莼又有石莼丝繁者【本草】诸菜之中莼为第一四月莼生茎而朱叶名雉莼第一肥美叶舒长名丝莼【齐民要术】
　　纪要
