<!-- { "loadSidebar": true } -->
　　月淡斜分影池清倒冩真【与可】
　　七言散句
　　种杏仙家近白榆【杜甫】
　　杏园淡泊开花落【乐天】
　　栁丝牵水杏花红【郑谷】
　　杏花争忍扫成堆
　　杏艶桃华夺晚霞【彦谦】
　　霏防红雨杏花天【韦荘】
　　秦庭繁杏两株开【旡尽】
　　赵村红杏每年开十五年来看几回【乐天】
　　近西数树犹堪醉半落春风半在枝
　　莫怪杏园憔悴去满城多少挿花人【杜牧】
　　大道青楼御苑东玉栏仙杏压枝红【韦庄】
　　知有杏园无路入马前惆怅杏花红【飞卿】
　　粥香饧白杏花天省对流莺坐待筵【商隠】
　　日日春光鬭日光山城斜路杏花香
　　烟闭绿杨官路静雨开红杏宅门深【丁谓】
　　记取明年作寒食杏花曾与此翁隣【东坡】
　　北园山杏皆髙枝新枝故花如防酥【与可】
　　红芳紫蕚怯春寒蓓蕾黏枝宻作【王元之】
　　惟有流莺偏称意夜来偷宿最繁枝
　　见说旧园为茂草寂寥无复万枝红
　　絶怜欲白仍红处正是防开半吐时【杨廷秀】
　　行穿小径寻晴朶自换芳条嗅嫩香
　　春色满园闗不住一枝红杏出墙来【叶绍翁】
　　落梅香断无消息一树春风属杏花【施芸隠】
　　客里不知春早晚失惊红雨到墙隂【郑安晓】
　　五言古诗
　　零露泣月蕋温风散晴葩天公了不睡连夜开此花芳心谁剪刻天质自清华恼客香无有防妆影横斜中山古战国杀气浮髙牙丛台余袨服易水雄悲笳自从此花开玉肌洗尘沙坐令防侠窟化作温柔家我老念江梅不欲空咨嗟刘郎归何日红桃烁残霞明年花开时举酒望三巴【东坡】
　　五言古诗散聫
　　春色芳盈野枝枝绽晚英依稀暎村坞烂漫开山城好折待賔侣金盘衬红琼【庾信】
　　春意竟相妒杏花应最娇红轻欲愁杀粉薄似啼消愿作南华梦翩翩绕此条【吴融】
　　五言絶句
　　年年曲江望花发即经过来饮心先醉临风思倍多【刘禹锡】
　　万树红仙杏新开一夜风满园深浅色照在碧波中【王涯】带云犹误雪暎日欲欺霞紫陌传香逺红泉落影斜【沈亚之】
　　枕上杜鹃啼怱怱早起时出门天未晓月在杏花枝【刘毅父】
　　殷红鄙桃艶淡白笑梨花落处飘防霰繁时叠乱霞【孙向】道白非真白言红不在红请君红白外别眼看天工【杨廷秀】
　　独卧南窓外倐然五六旬忽闻隣杏美故挽一枝春【古诗】
　　五言八句
　　不学梅欺雪轻红照碧池小桃新谢后双燕却来时香属登龙客烟笼宿蜨枝临轩须貌取风雨易离披【郑谷】
　　七言古诗
　　居隣北郭古寺空杏花两株能白红曲江满园不可到看此寜避雨与风二年流窜出岭外所见草木多异同冬寒不严地常泄阳气发乱无全功浮花浪蕋镇长有开还落瘴雾中山榴踯躅少意思照耀黄紫徒为丛鹧鸪钩辀猿呌歇香霭深谷攅青枫岂知此树一来玩若在京国情何穷今旦胡为忽惆怅万片飘泊随西东明年更发应更好道人莫忘隣家翁【韩文公】
　　杏花飞帘散余春明月入户窥幽人褰衣步月踏花影炯如流水涵青苹花间置酒清香发争挽长条落香雪山城薄酒不堪饮劝君且吸杯中月洞箫声断月明中唯忧月落酒杯空明朝卷地东风恶但见落叶栖残红【东坡】
　　青春不防势薄厚春到人家尽花栁李园主人殊未来岂谓一枝先入手天晴日暖笼紫烟镜里红顔独施酒江梅已尽桃李迟此时此花即吾友阑邉渐雨枝上空叹息踟蹰为之久荣枯何异人一生少壮蹔时成老丑狂痴未解惜光隂不饮十人常八九岂知大醉升糟丘太古乾坤随处有更当种子如董仙博来谁能问升斗【山谷】
　　七言古诗散聫
　　西林昨日偶独到犹有一树当南轩残芳烂漫开更好皓若春雪枝繁【欧阳文忠】
　　七言絶句
　　杏园欲去去迟迟正是风吹狼籍时近西数树犹堪惜半落春风半在枝【乐天】
　　忽忆芳时频酩酊却寻醉处重徘徊杏花结子春深后谁解多情又独来
　　怜君把酒偏惆怅曾是贞元花下人自别花来多少事东风二十四回春
　　二十余年作逐臣归来还见曲江春防人莫笑白头醉老醉花间能防人【刘禹锡】
　　刘郎不用闲惆怅且作花间共醉人等是贞元旧朝士防员同见太和春【元防之】
　　活色生香第一流手中移得近青楼谁知艶性终相负乱却春风笑不休【薛能】
　　落花流水认天台半醉闲吟独自来惆怅仙翁何处去满庭红杏碧桃开【髙骈】
　　登龙曽入少年塲赐宴琼林醉御觞争带满头红烂漫至今犹杂桂枝香【王元之三首】
　　桃红梨白莫争春素态娇姿两未匀日暮墙头试囘首不施朱粉是东邻
　　暖暎垂杨曲槛邉一堆红雪罩青烟春花自得风流伴榆英休抛买笑钱
　　垂杨一迳紫苔封人语萧萧院落中独有杏花如唤客倚墙斜日数枝红【王荆公】
　　浅淡胭脂剪绛绡独将妖艶冠花曹春心自得东皇意逺胜都观里桃【朱淑真】
　　白白红红一树春晴光耀眼看难真无端一夜萧萧雨细锦全机卸作茵【杨廷秀五首】
　　红蓝细细糁晴苞紫玉森森走腻条枯梗折教无一二并驱春力犇花稍
　　曾见干条撼雪飞一暄爆出万余枝从今日日须来看看到红红白白时
　　不信东皇也有私如何偏宠杏花枝于中更出红千叶且道化工竒不竒
　　看花千树洛阳春白傅年年爱赵村月蕋晴葩风露格老夫移得在东园
　　江梅已过杏花初尚怯春寒着蕋踈待得重来防枝在半随蝶翅半蜂须【吕东菜】
　　七言八句
　　蓓蕾枝梢血防干粉红腮颊露春寒不禁烟雨轻欺着只好亭台爱惜看偎栁傍桃斜欲坠等莺期蝶猛成京城巷陌新晴后买得风流更一般【林和靖】
　　颗颗妆成药灶牙白邉开处近彤霞直宜相阁栽培物更是仙人种植花髙竹出羣犹仰慕香名超格合供夸诸贤继有寻芳防欲奉欢防决自差【韩忠献】
　　七言律诗散聫
　　杏花菖叶渐烂斑率属劭农入祖关昔日郎君方彩袖今朝太守已苍顔【厉小山】
　　乐府祖
　　菩萨蛮
　　春风约畧吹罗幕一帘细雨春隂薄试把杏花看湿红娇暮寒　佳人双玉枕烘碎鸳鸯锦折得最繁枝暖香生翠帏【张于湖】
　　水龙吟
　　小桃零落春将半双燕却来池馆名园相倚初开繁香一枝遥见竹外斜穿栁间深暎粉愁春怨任红欹宋玉墙头千里曽牵惹人肠断　常记山城斜路喷清香日迟风暖春隂挫后马前惆怅满枝妆浅隂院帘垂雨愁人处碎红千片料明年更发多应更好约隣翁看【晁次膺】
　　忆秦娥
　　春寂寞长安古道东风恶东风恶胭脂满地杏花零落臂销不奈黄金约天寒犹怯春衫薄春衫薄泪珠无
　　数为君弹却【康伯可】
　　念奴娇
　　杏花过雨渐残红零落胭脂顔色流水飘香人渐逺难托春心脉脉恨别王孙墙隂目断手把青梅摘金鞍何处绿杨依旧南陌　消散云雨须臾多情因甚有轻离轻折燕语千般争解说些子伊家消息厚约深盟除非重见见了方端的而今无奈寸肠千恨堆积【沈公述】
　　忆汉月
　　红杏一枝遥见凝露粉愁香怨吹开吹谢任东风恨流莺不能拘管　曲池连夜雨绿水上碎红千片直拟移来向深院任凋零不辜双眼【杜安世】
　　千秋嵗
　　杏花风下独立春寒夜防雨度踈星挂晖晖浓艶出嫋嫋繁妆亚朱槛倚轻罗醉里添还卸　寂寞情犹下怅望骖鸾驾衣褪香欺麝一花拚一醉杯重凭难把春去也重帘翠幙人如画【赵介庵】
　　春光好
　　胭脂腻粉光轻正新晴枝上閙红无处着近清明　仙娥进酒多情向花下相閙盈盈不惜十分倾玉惜凋零【曾海野佳宴作】
　　防绛唇
　　烟冷金炉梦囘鸳帐余香嫩更无人问一枕江南恨消瘦休文须觉春衫褪清明近杏花吹尽薄暮东风【赵元镛】
　　清平乐
　　艶苞初折偏惜东风力上苑梨花烟雨湿新染胭脂顔色　玉人小立帘栊轻匀媚脸妆红斜挿一枝云髻看谁剰得春工【曾平立应制】

　　全芳备祖前集卷十
<子部,类书类,全芳备祖集>
　　钦定四库全书
　　全芳备祖前集卷十一　　　宋　陈景沂　撰花部
　　荷花
　　事实祖
　　碎録
　　荷芙蕖也其茎茄其叶蕸其本蔤其花菡蓞其实莲其根藕其中的的中薏【尔雅】茄【古切】　荷茎也蕸荷叶也蔤【芙必切】荷本也茎下白蒻在泥中者本根也　芙蓉一名荷花一名水芝一名水华有赤白红紫青黄红白二色差多花大者至百叶【崔豹古今注】隰有荷花【注】荷花芙蕖也【诗山有扶苏】彼泽之陂有蒲与荷有蒲菡蓞【诗泽陂】高原陆地不生此花卑湿淤泥乃生此花【维摩经】沧州金莲华州人研之如泥以间防绘光彩焕烂与真金无异但不能入火而已更有茎出其花如蝶每防风则揺荡如飞妇人竞采之以为饰语云不带金莲花不能到仙家【杜阳编】南海有睡莲夜则花低入水屯田韦郎中从事南海亲见之　五沃之玉生莲花【管子】九嶷山过半路皆竹松竹下狭路有青涧涧中有黄色莲芳气竞谷【王歆之神华记】华山顶有池池中生千叶莲服之通仙因名华山【华山记】麻姑坛东南池中有红莲近忽变碧今又白矣【坛记】
　　襍着
