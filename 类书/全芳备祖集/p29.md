<!-- { "loadSidebar": true } -->
　　三月灞桥烟共雨拂拂依依飞到处雪毬轻飏防精神扑不住留不住常系柔条千万缕　只恐舞风无定据容易着人容易去肯将心事向才郎待拟处终须与作个罗帏收拾取【张于湖】
　　清平乐
　　栁塘新涨艇子操双桨闲倚曲楼成怅望是处春愁一様　傍人防防飞花夕阳又送栖鸦试问画楼西畔暮云恐近天涯【吕居仁】

　　全芳备祖前集卷十八
　　钦定四库全书
　　全芳备祖前集卷十九　　宋　陈景沂　撰花部
　　木兰花
　　事实祖
　　碎录
　　木兰叶气味辛香不及桂【本草】
　　纪要
　　孝哀帝元嘉元年芝生后庭木兰树上【古今注】北海于君病癞见市有卖药姓公孙帛因问之公曰明日木兰树下当授卿明日徃授素书二卷以消灾救病无不愈者【神仙传】
　　杂著
　　冥授节猛寒严烈峩峩坚氷霏霏白雪木应霜而枯零草随风而催折蓊青翠之茂叶繁旖旎之弱条谅抚节而矫时独兹茂而不雕【成公绥赋】张为苏州刺史植木兰花于堂前尝盛开燕客命即席赋之陆防后至张连酌浮之径醉强索笔题两句云洞庭波浪无津日日征防送逺人頽然醉倒客读之皆莫详其意既而防稍醒续曰防度木兰船上望不知原是此花身遂为絶唱【岚斋录】
　　赋咏祖
　　七言散句
　　木兰花下可怜条逺道音书转寂寥【徐殷】
　　五言古诗
　　二月二十三木兰开拆初初当新病酒复以久离居愁絶更倾国惊新闻逺书紫丝何日障油壁防时车防粉如伤重调红或有余波痕空映袜烟态不胜裾桂岭含芳逺莲塘属意疏瑶姬与神女长短定何如【李义山】
　　五言律诗散聫
　　未识春风面先闻乐府名洗妆浓出塞进艇客登瀛【郑毅夫】
　　七言古诗
　　晓来随手抹新妆半额蛾眉宫様黄铢衣洗尽蔷薇露触处闻香不炷香君不见同时素馨与茉莉究竟带些脂粉气又不见钱塘欲语娇荷花粗枝大叶忒铅华何如个様隠君子色香不俗真有味根苗在处傲炎凉敢与松栢争雪霜椒桂薰莸君襍处小窓相对毋相忘【刘招山】
　　七言絶句
　　紫房日照胭脂拆素艶风吹腻粉开悟得独饶脂粉态木兰曾作女郎来【乐天二首】
　　腻如玉指涂朱粉光似金刀剪紫霞从此时时春梦里应添一树女郎花
　　石上红花低照水山头绿篠细含烟天生一本徐熈画只欠鹧鸪相对眠【张芸叟】
　　辛夷花
　　事实祖
　　碎录
　　正二月开花既落无子夏秋再着花即离骚所谓辛夷者【本草】一名桃人家园庭多种本髙数丈叶似柿而长初出如笔故北人呼为木笔花其子如相思子【本草注】
　　杂著
　　剪宻叶而对嘉树【注辛夷也　李卫公懐松楼记】
　　赋咏祖
　　七言防句
　　谷口春残黄鸟稀辛夷花发杏花飞【钱起】
　　辛夷始花亦已落况我与子非壮年【杜甫】
　　五言古诗
　　昔年将出谷防日对辛夷倚树怜芳意扳条惜嵗滋清隂须暂憩秀色正堪思只待挥金日殷勤泛羽巵【李卫公】辛夷吐髙花卫公曾手植根株今已非不改旧时色平泉几易主况乃刺史宅【韩忠献】
　　五言絶句
　　绿隄春草合王孙自流玩况有辛夷花色与芙蓉乱【裴迪】
　　七言古诗
　　问君辛夷花君言已斑驳不是辛夷不烂开顾我筋骸官束防防遣推囚名刺史狼籍囚徒满田地明日不推縁国忌依前不得花前醉韩贠外家好辛夷开时乞取三两枝折枝为赠君莫惜纵君不折风亦吹【元防之】
　　七言絶句
　　紫粉笔含尖火焰红胭脂染小莲花芳情香思知多少恼得山僧悔出家【白乐天】
　　桐花【附頳桐刺桐】
　　事实祖
　　碎录
　　季春之月桐始华【月令】
　　纪要
　　頳桐花岭南处处有之自夏初生至秋盖草也叶如桐其花连枝萼皆深红俗呼为頳桐花【南方草木状】刺桐花温陵城留从效重加版筑植刺桐环绕其树髙大而枝叶蔚茂初夏开花极鲜红如叶先萌芽而其花后发主明年五谷丰熟【郡志】
　　赋咏祖
　　七言散句
　　木绵花发刺桐开【东坡】
　　唤起十年闽岭梦頳桐花畔见红蕉【苏子美】
　　谁与深春共憔悴隔江一树紫桐花【徐抱独】
　　梅叶隂隂桃李尽春光已到白桐花【鼎脔集】
　　城角日髙人寂寂小庭行徧拾桐花【刘原父】
　　五言古诗
　　陇月上山馆紫桐垂好隂可怜黯淡色无人知此心舜没苍梧野凤归丹穴吟遗落在人世光华那复深年年怨春意不竞桃李林惟占清明后牡丹还复侵况此空馆闭云谁恣幽寻徒烦鸟噪集不语山嵚岑满院青苔地一树莲花簮自开还自落暗芳终暗沈尔生不得所我愿裁为琴【元防之】
　　春令有常清明桐始发何此巴蜀中桐花开十月【香山】一株青玉立千叶绿云委亭亭五丈余髙意犹未已山僧年九十清净老不死自云手种时一颗青桐子【刘原父】
　　五言古诗散聫
　　春随井气生白花飞蒙蒙晚枝滴甘露味落寒泉中得时花叶鲜照影清香助当轩蔽赤日对卧醒百虑【南丰】
　　五言絶句
　　雨濯猩冠茜晴烘鹤顶丹因人顔色好防惜着朱栏【嵗寒集】
　　七言絶句
　　闻道鄊人说刺桐花如后发始年丰我今到此忧民切只爱青青不爱红【丁晋公】
　　猗猗小艶夹通衢暗日熏风送越姝只是红芳移不得刺桐屏障满中都【陈陶】
　　春色来时物喜初春光归日兴阑余更无人饯春行色犹有桐花管领渠【诚斋二首】
　　老去能逢防个春今年春事不关人红阡紫陌何曾梦压尾桐花也俗尘
　　万年枝花【一名冬青】
　　赋咏祖
　　七言散句
　　好风吹动万年枝
　　七言絶句
　　百子池邉种最竒无人识是万年枝细花宻叶青青子尝得披香雨露滋【杨龙图】
　　禁路风清飞早鸦官卑难趂紫宸衙了无公事钩帘坐闲看冬青落细花【任防政】
　　楝花
　　事实祖
　　碎录
　　苦楝鹓雏食其实　亦名金铃子　凡二十四畨花信风始梅花终楝花【嵗时记】
　　纪要
　　建武元年长沙人欧囘见屈原曰苦蛟龙窃筒米可以楝叶塞以防丝之二物蛟龙所畏【齐谐记】
　　赋咏祖
　　五言散句
　　宻叶已成防髙花初着枝【陈后山】
　　橘花
　　赋咏祖
　　五言八句
　　花静何须艶林深不隔香初开何处覔小摘莫令长春落秋仍发梅兼雪未强缥姿汲寒甃浅浸一枝凉【诚斋二首】不夜非关月无风也自香着花能许细落子不多长玉糁开犹半金须探更强得秋何恨晚映暑却生凉
　　七言八句
　　一种灵根有异芬初开犹胜结丹蕡白于檐卜林中见清似旃檀国里闻淡月珠胎明璀璨防风玉屑撼缤纷平生荀令薰香癖露坐花间至夜分【刘后村】
　　柚花
　　赋咏祖
　　五言八句
　　春融百卉茂素荣敷绿枝淑郁丽芳逺悠风日迟南国富佳树骚人留恨辞空斋对日夕愁絶鬂成丝【朱文公】
　　含笑花
　　事实祖
　　碎录
　　含笑花出海南有紫白二种【本草】
　　赋咏祖
　　五言散句
　　未尝逢露齿只恐欲倾城【刘涛】
　　七言散句
　　不语向人如欲笑【白氏集】
　　涓涓滴露紫含笑【东坡】
　　花非识面尝含笑
　　草解忘忧忧底事花名含笑笑何人【丁谓】
　　如今只有花含笑笑道秦王欲学仙【东坡】
　　试问嫣然如可买防须一笑与千金【白氏集】
　　深情厚意知多少尽在嫣然一笑中
　　五言絶句
　　香浓欲烂莲莟碧初匀含笑知何处低头似媿人【徐溪月】
　　薄薄沈薰骨英英玉炼顔恼人风味别斗帐梦中间【嵗寒集】
　　五言律诗散聫
　　自有嫣然态风前欲笑人涓涓朝泣露盎盎夜生春【邓温伯】
　　七言絶句
　　秋来二笑再芬芳紫笑何如白笑强只有此花偷不得无人知处忽然香【诚斋二首】
　　薫风破晓碧莲含香意犹低白玉顔一粲不曾容易发清香何自向人间
　　春风满面喜津津纵有痴拳不忍嗔尚恐意观安注脚笑他何事与何人【刘后村】
　　肥様雕成玉色仙碧瑶幢里粲婵娟道渠解笑何曾笑只合更名小白莲【萧文仙】
　　献笑佳人絶可怜姿姿靥辅巧承颧一枝不用千金买雨洗风吹却粲然【许仲启】
　　七言八句
　　菖蒲节序芰荷时翠羽衣裳白玉肌暗折花房须日莫遥将香气报人知半开防吐长懐寳欲说还休竟俛眉树脆枝柔惟叶健不消更话只消诗【诚斋】
　　一防香破醉眠悮他诗客枉流涎如何滴露牛心李化作垂头玉井莲初喜晓光将莞尔竟羞午影不嫣然忽看吐下金樱核防防声干暮叶邉【许仲启】
　　乐府祖
　　杨柳枝
　　绿防芳英雪一包绽琼梢清香却暑赏堂防晚风飘笑靥含羞藏碧叶为随娇长随茉莉展轻绡伴良宵
　　山茶花
　　事实祖
　　碎录
　　有红白二种又有千叶者名品颇多不能尽录【草木记】南山茶葩萼大倍中州者色防淡叶柔薄有毛结实如梨大如拳中有数子如肥皂子大别自有一种叶厚硬花深红如中州所出者【虞衡志】
　　赋咏祖
　　五言散句
　　叶硬经霜绿花肥映雪红【张芸叟】
　　栽培夺天巧接缀假人功
　　七言散句
　　苍然老树昔谁种照耀万朶红相围【南丰】
　　惟有山茶殊奈久独能探月占春风【曾裘甫】
　　性晚每经寒始拆色深却爱日防红【刘后村】
　　道人赠我嵗寒种不是寻常儿女花
　　新枝绿嫩笼和日繁艶红深夺晚霞【桂水集】
　　五言古诗散聫
　　谁怜儿女花散入氷雪中堂中调丹砂染此鹤顶红【东坡】南国有嘉树花若赤玉杯曾无冬春改尝冐霰雪开【圣俞】山茶又晚出旧不闻图经花深嫌少态曾入苏公评迩来亦变纷然著名称黄香开最早与菊为辈朋纷红更妖艶玉环带春醒伟哉红百叶花重枝不胜犹爱并山茶开花一尺盈日丹又其亚不减红带鞓吐丝心抽须锯齿叶剪棱白茶亦数品玉磬尤精明桃叶何从来别疑武陵愈出愈竒怪一见一欲惊【徐淡月】
　　七言古诗散聫
　　苍然老树昔谁种照耀万朶红相围蜂藏鸟伏不得见东风用力先吹嘘追思前者叶葢地万木瘦损徒空枝【南丰】
　　七言絶句
　　浅为玉茗深都胜大曰山茶小海红名誉漫多朋援少年年身在雪霜中【陶弼二首】
　　江南池馆厌深红零落空山烟雨中却是北人偏爱惜数枝和雪上屏风
　　逰蜂掠掠粉丝黄荷叶犹收宻露香待得春风防枝在年来杀菽有飞霜
　　山茶相对本谁栽细雨无人我独来说似与君君不见烂红如火雪中开
　　花近东溪居士家好携樽酒欵携茶玉皇收拾还天上便恐筠阳无此花【俞国寳】
　　玉洁氷寒自一家地偏惊此对山花归来不负西逰眼曾识人间未见花
　　七言律诗
　　长明灯下石阑干长共松杉鬬嵗寒叶厚有棱犀角健花深少态鹤头丹久陪方丈曼陀雨羞对先生苜蓿盘雪里盛开知有意明年归后更谁看【东坡】
　　树子团团映碧岑初看唤作木犀林谁将金粟银丝脍簇顶朱红莱碗心春早横招桃李妬嵗寒不受雪霜侵题诗毕竞输坡老叶厚有棱花色深【诚斋】
