<!-- { "loadSidebar": true } -->
　　其北则有楩柟豫章【子虚赋】木则楩柟豫章【吴都赋】余卜居南溪上流溪之漘有乔木二盖古之豫章而今俗以樟名者也其夀当三百余载而大且二十围团栾偃蹇庇及数亩老根盘踞髙突地靣如巨石礧砢余因募工畚土厚培其根使平若一台可坐数客久焉根入土深得所滋养枝叶益敷畅亭午日不穿漏夏五六月清防覆池暑气不入凉飔时来方春穉绿竞秀霭若云屯及防冻冱此独挺秀余爱防封殖每为赋甘棠之诗余闻昔有商山之老戯于橘中者谓之橘隠后世效山隂之种竹者谓之竹隠慕彭泽之采菊者谓之菊隠拟孤山之咏梅者谓之梅隠余爱此古樟遂名吾庐以南溪樟隠暇日搜阅书箧得晦庵朱子所书四大字适契余所命名若有天相亟模勒碣于防之楣即其右辟小室又取朱子所书嵗寒二大字为匾以表古樟之髙致室仅容膝处势最髙平挹翠岚下临绿浸隔岸担簦负笈之行人中流披簑鼓枻之渔父皆可坐见于几席之上市防虽近而一尘不侵余盖于此读书以求圣贤为己之学涵养体察私淑吾身庻几不负朱子教育之意且日有余力则编辑古人嘉言善行类成巨帙穷年矻矻皆手自抄录乐而忘疲今一二书行于世者行有杨子云不以一醤瓿之可为坐久神倦起而欠伸则信手拈取前辈诗文一二帙缓诵防吟战睡魔而却之此则樟隠之成趣也其西则筑小楼四楹与防对峙又取南轩张子所书藏书阁三大字揭匾楼上虽余无资聚书不能多视邺侯挿架特泰山之毫芒然余性健忘不可无书旧所读不获尽记必借检阅积久抽取简帙散乱则必次其甲乙使如旧序剔去蠧鱼燥以风日盖兹楼也检书则登整书则登曝书则登当此之时窓櫺四敞不妨眺望以舒畅心目至于秋宵爽豁月鉴澄鲜朔风怒号雪絮飞舞乗兴一登便觉水晶宫阙琼楼玉宇去人不逺此又樟隠之胜槩也噫余晨兴而启吾扉出入而涉吾庭仰而瞻吾巨匾银钩鐡画动有法度则思其人俨若先儒之临其上顾而见吾古樟龙身虬柯昂霄耸壑则爱其木凛然嵗寒之友在吾侧是则吾庐虽甚湫隘卑陋而雄丽伟特之观固不在于轮奂之美也偶记曩尝宴坐树下见有老鹳长颈耸凥裳缟衣颇似鹤立于树杪为绸缪牖户之计他禽亦衔断梗以相其役余甚异之岂杜子美所谓义鹘者耶居无何近山丛灌秽莽中恶鸮二三突如其来驱攫相役之众羽或伤其翅或击搏使逺徙越数日一鸮忽为赤虺所啮而毙恶族旋亦引去他日又闻鹊声喳喳其鸣甚悲若有所诉余试静觇第见隔林一鸠飞去复来睥睨鹊所当巢余因悟召南鹊巢鸠居之意是殆欲夺其巢者耶亟挟弹逐之鸠亦引去夫鹳鹊一枝之栖耳尚不能免夫物之为害予以贫士铢积寸累仅架数椽其艰难辛苦与二禽之巢于古樟者奚以异今虽幸而迄于落成且奠居焉而触物兴懐政自不能无感系我后人之居于斯者其必念余经始之劳可也其必读昌黎示儿之诗使有贤卿大夫相过考评道之精粗以不迷厥初可也其必思朱子所记先大夫遗事克称天之报施其将在此之语可也审能如是则古樟亦不贻林慙涧愧之讥而凌霜傲雪之标当相与辉映于无穷此则予之望也寳祐丙辰冬十一月樟隠老人记
　　赋咏祖
　　五言散句
　　豫章夹日月嵗久空深根【杜少陵】
　　豫章深入地沧海濶无涯
　　七言散句
　　豫章翻风白日动鲸鱼防浪沧溟开【少陵】
　　七言絶句
　　豫章偃蹇两苍龙雪榦寜须匠石逢借重嵗寒双大字絶胜松拜大夫封【祝樟隠】
　　石楠
　　事实祖
　　碎录
　　叶如枇杷有小刺凌冬不雕春生白花秋结细红寔人多移植庭宇间隂翳可爱不透日气
　　杂著
　　余在成都尝以事至沈犀过国寜观有古楠四皆千嵗木也枝扰云汉声挟风雨根入地不知防百尺而隂之所芘车且百两正昼日不穿漏夏五六月暑气不至凛如九秋成都固多夀木然莫与四楠比余盖爱而不能去者弥月有石刻立庑下曰是仙人蘧君手植予叹曰神仙至人手之所触气之所呵羸疾者起肓瞆者愈荣巧而金玉反石不难况其亲所培植哉久而不槁不死固宜欲为作诗文防多事不果尝以语道人蘧昌老真叟以为恨予既去蜀三年而昌老万里以书属予曰国寜之楠几伐以营缮郡人力全之仅乃得免惧卒不免也子为我终昔之意予发书且叹且喜夫勿剪憩棠敬恭桑梓爱其人及其木自古已然姑以蜀事言之则唐节度取孔明祠栢一小枝为手板书于图至今见非诋蒋堂守成都有美政止以筑铜壶阁伐江渎庙木坐謡言罢亦书国史且王建孟知祥父子専有西南穷土木之侈沈犀近在国城数里间而四楠不为当时所取彼犹有畏而不敢者况今圣主以恭俭化天下有夏禹卑宫室汉文罢露台之风专阃方面皆重徳伟人岂其残灭千嵗遗迹侈大栋宇为王孟之所不为哉意者出于吏胥梓匠欺罔专恣以自为功而已使有以吾文告之者读未终篇禁令下矣然则其可不书【放翁】
　　赋咏祖
　　七言散句
　　客处偷闲不是闲石楠虽好懒频攀【司空曙】
　　佛现寳幢经防刦天开云幄待何人【文与可】
　　五言古诗
　　大朴既一剖众材争万殊懿兹南海华来与北壤俱生长如自惜雪霜无雕渝笼笼抱灵秀簇簇抽芳肤寒日吐丹艶頳子流细珠鸳鸯花数重翡翠叶四铺雨洗新妆色一枝如一姝耸异敷庭际倾妍来坐隅散彩饰几案余辉盈盘盂髙意因造化常情逐荣枯主公方寸中陶植在须臾养此奉君子赏觌日为娱始觉石楠咏价倾赋西都棠颂庻可比桂词难以逾因谢丘墟木空采落泥涂时来开佳宴道去卧枯株争芳无由縁受气如郁纡抽肝在郢匠叹息何踟蹰【孟郊石楠】
　　楩楠枯峥嵘乡党皆莫记不知几百嵗惨惨无生意上枝摩苍天下根盘厚地巨围雷霆折万孔虫蚁萃冻雨落流胶冲风夺佳气白鹄遂不来天鸡为愁思犹含栋梁具无复霄汉志良工古昔少识者出涕泪种榆水中央成长何容易截承金露盘袅袅不自畏【杜甫枯楠】
　　五言絶句
　　童童挺十寻一盖磨空绿斜月碍枝回凉烟附叶宿【宋景文】
　　七言絶句
　　石楠红叶透帘青忆得妆成下锦茵试折一枝含万恨分明说向梦中人【权徳舆】
　　自随野意了山行香浸楠花白水生借得风来帆便饱隔溪新度一声莺【髙疎寮】
　　伞盖低垂金翡翠薫笼乱搭绣衣裳春芽细炷千灯焰夏蕊浓焚百和香【香山】
　　六代乔楠二百龄分柯中有异芝生孤根自合藏幽处瑞子何期应太平【张芸叟】
　　柟
　　事实祖
　　碎录
　　叶似桑子似杏而酸【杜诗注】楩柟梓天下之良材【顔师古注】滕猿得杉柟挽蔓枝而生长其间得便也【荘子】
　　赋咏祖
　　七言古诗
　　倚江柟树古堂前故老相传二百年诛茅卜居总为此五月恍惚闻寒蝉东南飘风动地至江翻石走流云气榦排雷雨犹力争根断泉源岂天意沧波老树性所爱浦上童童一青盖野客频留惧雪霜行人不过听竽籁虎倒龙颠委榛棘泪痕血防垂胸臆我有新诗何处吟草堂自此无顔色【少陵柟为风雨所防歌】
　　五言八句
　　柟树色防防江邉一葢青近根开药圃接叶制茅亭落景隂犹合防风韵可听寻常絶醉困卧此片时醒【杜甫】
　　灵夀木
　　事实祖
　　碎录
　　木似竹有节长不过八九尺围可三四寸自然有合杖之制不须削理也【汉书注】作杖令人延年益夀【本草】
　　纪要
　　孔光年老哀帝赐灵夀杖【史】
　　赋咏祖
　　五言散句
　　既非扶险阻何必问年龄【张浮休】
　　五言古诗
　　白华鉴寒水怡我适野情前趋问长老重复兴嘉名蹇连易衰朽方刚谢经营敢期齿杖赐聊且移孤茎丛萼中竞秀分房外舒英柔条乍反植劲节常对生循玩足忘疲稍觉步武轻安能事剪伐持用资徒行【子厚】
　　五言八句
　　曲木天然性叨名席上珍节髙工碍手倚壁快扶人莫问西来意终为灶下薪他时俘颉利拜赐敢忘身【张浮休】
　　七言絶句
　　滇池藤赤人难到太乙藜青事近诬林下榰来供燕息省中携去宠师儒【曽曲阜】
　　椰子
　　事实祖
　　碎录
　　树似梹榔而髙一房生三十余子如内有浆一升清如水甜如蜜【杂记】叶如栟榈无枝条其实大如寒外有粗皮次有殻圆而且坚剖之有肤厚半寸味似胡桃而极肥美有浆饮之得醉【氏传】殻可以为器【本草】
　　纪要
　　晋林邑王与越王有故怨遣侠客刺之得其首乗于木上俄化为椰子林邑王愤之剖为饮器南人至今效之当刺时越王大醉故其浆犹如酒俗称曰越王头云【嵇氏录】
　　赋咏祖
　　七言散句
　　美酒生林不用仪【东坡　注仪狄也】
　　五言古诗
　　日南椰子树香袅出风尘丛生雕木首圜实梹榔身玉房九霄路碧叶四时春不及涂林果移根随汉臣【沈佺期】矮胡生南方托生碧山崖采择供贡篚扶杖上天街愧此愿慤姿欲售久未谐道傍麯先生风味固自佳逢渠即倾盖输写能开懐刮削出光采规绳去欹窊金玉岂足贵胶漆真吾侪客来有嘉招二士往必偕婆娑止坐隅供馈烦金钗矮胡虽木强醇徳真无涯虚心实其腹居然外形骸防物幸见用弃置理则毛頴有封国陶匏荐烟柴大药起世疴炮燔及根荄愿子自洗濯勿受尘埃埋暇日首相从醉经生髙斋【张于湖椰子酒榼】
　　七言絶句
　　浆成乳酒醺人醉肉截鵞肪上客盘有核如匏可雕琢道装宜作玉人冠【山谷椰子冠】
　　硕果不食寒林梢剖而器之如悬匏故人相见各贫病且可烹茶当酒肴【山谷椰子茶盂】
　　桄榔
　　事实祖
　　碎录
　　生广南山谷间有树身皮叶与蕃梹榔小异然叶下有髪如粗马尾广人织为巾子其麫有补可以辟谷【本草】其皮可作绠得水则柔韧胡人以此聫木为舟皮中有屑如麫木性如竹紫黒色有文理解之以制奕枰【嵇含记】赋咏祖
　　五言散句
　　雪粉剖桄榔【东坡】
　　七言散句
　　日下桄榔羽扇闲【山谷】
　　七言絶句
　　化工到得巧穷时东补西移也太竒君看桄榔一窠子竹身杏叶海棕枝【诚斋】
　　七言八句
　　睡起风清酒在亡身随残梦两茫茫江邉曳杖桄榔瘦林下寻苗荜拨香独步倘逢岣嵝令逺来莫恨曲江张遥知鲁国真男子独忆平生盛孝章【东坡以桄榔杖寄张文潜】
　　楮
　　事实祖
　　碎录
　　楮一名谷【説文】乐彼之园其下维谷【注】楮也【诗】世以楮实练绢又为面药以米泔洒楮而生菌【坡诗注】
　　纪要
　　蔡伦造意用楮肤麻头敝鱼网以为纸【本传】桐君说其花蕊形色仙方楮实正赤时收取其子隂干用之【采药录】
　　五言古诗
　　我墙东北隅张王【并去声】维老谷树先樗栎大叶等桑柘沃流膏马乳涨堕子杨梅熟胡为寻丈地养此不材木蹶之得舆薪规以种松竹静言求其用略数得五六肤为蔡侯纸子入桐君录黄缯练成素黝面颒作玉灌洒蒸生菌腐余光吐烛虽无傲霜节幸免狂酲毒孤根信防陋生理有倚伏投斧为赋诗徳怨相续【东坡宥老楮】
　　五言古诗散聫
　　植根虽云固伐去曾须臾我涂虽不寛出入自有余开门听来往并纳贤与愚【頴濵】
　　五言絶句
　　可怜台上楮转日已隂繁不解诗人意何为乐彼园【王文公】
　　七言絶句
