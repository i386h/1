<!-- { "loadSidebar": true } -->
　　碎录
　　一名天蓼一名泽蓼【本草】以薅荼蓼【诗载芟】予又集于蓼【诗小毖】脍秋用蓼【礼记】鹑羮鸡羮鴽酿之蓼【同上】
　　纪要
　　越王念呉欲复怨非一日也苦思劳心夜以继日卧则尝蓼【吴越春秋】霍丘古号东西盖古之国也【安丰志】
　　杂著
　　虫在则生在芬则死非仁而芬贼也【战国防】覩兹茂纷葩吐盈猗那随风绿叶厉茎爰有蠕虫厥状似螟羣聚其间食之以生则罔不知辛况乎人以安逸为心乎【汉孔臧】
　　赋咏祖
　　五言散句
　　蓼花被堤防【栁子厚】　　　　盐防煎芹蓼【郑毅夫】
　　蓼襍芳菲畴【韩文公】
　　羣芳坐衰歇聊自舞春风【石曼卿】
　　丛蓼晚可喜轻红随秋深【东坡】
　　七言散句
　　水冷花红簇簇【白香山】
　　雨湿花千穗红【温】
　　蓼花无数入船窓【李元膺】
　　暮天新雁起汀洲红蓼花开水国愁【罗邺】
　　花穗迎秋结晚红园林清淡更西风【宋景文】
　　簇簇菰蒲映蓼花水痕天影蘸秋霞【林君复】
　　五言八句
　　簇簇复悠悠年年拂漫流差池伴黄菊冷落过清秋晚帯鸣虫急寒蔵宿鹭愁故溪归不得凭仗系渔舟【郑谷】
　　七言絶句
　　秋归南浦蟪蛄鸣霜落横湖溪水清卧雨幽花无限思抱丛寒蝶不胜情【东坡】
　　分红间白汀洲晚拜雨揖风江汉秋看渠耐得清霜去却恐芦花先白头【刘后村】
　　七言律诗散聫
　　红穗已沾巫峡雨绿痕犹带锦江泥吟狂不觉惊幽鹭坐困飜疑在旧溪【张忠定】
　　乐府祖
　　行香子
　　金井先秋梧叶飘黄防回惊觉梦初长云防烟淡疎雨池塘渐蓼花明菱花冷藕花凉　幽人已惯枕单衾冷任啇飚催换年光问谁相伴终日清狂有竹间风樽中酒水邉牀【王晋卿】
　　芦花
　　事实祖
　　碎录
　　蒹葭芦苇也【尔雅】
　　纪要
　　雁啣芦以避矰缴【淮南子】
　　五言散句
　　芦花留客晚　　　　　　芦花似朝霜
　　七言散句
　　枫叶荻花秋瑟瑟【白乐天】
　　十年九陌寒风夜梦扫芦花洗客衣
　　归雁惊鸿共断魂荻花枫叶泊孤村【张载】
　　最爱芦花经雨后一蓬烟火饭渔船【和靖】
　　白苹满棹归来晚却看芦花一夜霜【苏养直】
　　忘却芦花丛里宿起来误作雪天吟【张一斋】
　　门外须臾风竹定橹声揺曳出芦花【赵讷轩】
　　白鸟一双帘外去芦花风静钓舟闲
　　五言八句
　　摧折不自守秋风吹若何暂时花带露防处叶沈波体弱春苗早丛长夜露多江湖后揺落亦恐嵗蹉跎【少陵】避世水云国卜邻鸥鹭家风前挥玉麈霜后幻杨花骨相縁诗瘦秋声诉月华欲招卢处士归去老生涯【诚斋】
　　七言古诗
　　琵琶亭前夜泊舟荻花瑟瑟风飕飕浔阳夜静月如昼琵琶寂寞江空流【王溪云】
　　七言絶句
　　钓罢归来不系船江邨月落正堪眠纵然一夜风吹去只在芦花浅水邉【司空文明】
　　竹映风窓数处斜旅人愁坐思无涯夜来留得湖山梦全为干芦似荻花【唐彦谦】
　　雨折霜干不耐秋白花黄叶使人愁月明小艇湖邉宿即是江南鹦鹉洲【东坡】
　　临窓思美人荻花枫叶带鸡声夜深吹笛移船去三十六湾秋月明【郑克己】
　　夜合花
　　事实祖
　　碎录
　　安和五臓和心志令人欢乐无忧人云合欢夜合也生益州山谷间近洛有之人家多植于庭除似梧桐枝甚柔弱叶似皂荚茎细而宻互相交结风来一似相解不相牵缀其叶至莫而合一名合昏五月花发红白色瓣上若茸至秋而作荚子极薄细【类要图经】欲蠲人之忧则赠以丹棘一名忘忧欲蠲人之忿则赠以清棠合欢也【崔豹】
　　纪要
　　晋嵇康种之舍前尝曰合欢蠲忿萱草忘忧【本草】心胸填错取夜合掌火一枝水煮服之故后山诗云探囊一试黄昏汤【诗话】
　　赋咏祖
　　五言散句
　　消忿赠合欢【古诗】　　　　　青枝散红丛【东坡】
　　合欢尚知时鸳鸯不独宿【少陵】
　　五言古诗
　　南邻有竒树承春挺素华丰翘被长条绿叶蔽朱柯因风吐防香芳气入紫霞我心羡此木愿从着子家夕得防其下朝得防其葩【晋杨芳】
　　俗人之爱花重色不重香吾今得真想似矫时之常所爱夜合花清馥逾众芳叶叶自相对开敛随隂阳不惭歴草滋独擅尧阶祥得此合欢名忧忿诚可忘茸茸红白姿百和夜风飏沈水燎庭槛薫陆芳缨裳弥月固未歇况兹夏景长凡目不我贵馥裂徒自将仲尼失灭明史迁疑子房以貌不以行举世空悲伤予欲先馨徳羣芳孰可方直饶妖牡丹须逊花中王【韩忠献】
　　移晩较一月花迟过半年红开杪秋日翠合欲昏天白露滴不死凉风吹更鲜后时谁肯顾惟我起君怜【香山】
　　五言八句
　　绮树满朝阳融融有露光雨多疑濯锦风散似分妆叶宻烟防火枝低绣拂墙更怜当暑见留咏日偏长【元防之】
　　七言絶句
　　合欢枝老拂檐牙红日开成蘸晕花最是清香合蠲忿累旬风送入纱【韩忠献】
　　百合
　　事实祖
　　碎录
　　春生苗髙数尺榦粗如箭四面有叶如鸡距又似栁叶青色叶近茎防紫茎端碧白四五月开红白花如石榴紫而大根如胡蒜重叠生三十瓣人蒸食之益气【类要图经】赋咏祖
　　五言古诗散聫
　　接叶有多重开花无异色含露合低垂从风时偃抑【梁武帝】
　　五言古诗
　　少陵晚﨑岖托命在黄独天随自寂寞疗饥惟菊古来沦放人余业被草木我客汉东城邻曲见未熟不应恼鵞鸭更忍累口腹过从首三张伯仲肩二陆頳肤分子姜雪茁餽萌竹冥搜到百合可使当重肉软温甚鸱蹲莹净岂鸿鹄食之倘有助盖昔先所服诗肠贮防甘茗碗争余馥果堪止泪无欲纵望乡目
　　牵牛花
　　事实祖
　　纪要
　　牵牛生花如鼓子花稍大作碧色子有黄殻作小房实稍黑类荞麦陶隠居云竹藤生花状如扁豆黄色子作小房实黑色形如毬子核疗脚气此药始出田埜人牵牛易药故以名之【本草】
　　赋咏祖
　　七言散句
　　宫殿无人土花碧
　　红芭蕉映黑牵牛
　　鼓子秋来染碧衣【陈古涧】
　　秋来难得花成染闲引牵牛上短篱【赵山台】
　　五言古诗
　　楚女雾露中篱上摘牵牛花蔓相连延星宿光未收采之一何早日出顔色休持实梅窓间染姜奉盘羞烂如瑚枝恼翁齿牙柔齿牙不能餐梁肉坐为仇【梅圣俞】墙根有冬瓜费尽滋溉力牵牛独得志抽走无寻尺既上我屋壁复罥我篱落逰藤仅细缕逐节分豆叶未欲挥锄斤且与妆秋色任他绕屋去庻表幽人宅
　　五言古诗
　　柔条长百尺秀蕚包千叶不惜作髙架为君相引接【文与可】
　　弱质不自持篱落分布防霜刀剪翠云零落不知数【李钓翁】
　　五言八句
　　西风樵子谷藤蔓络柴闗名在星河上花开晓露间秋空同碧色晚日转红顔若挂青松顶翛然不可攀【赵蔗境】
　　七言絶句
　　银汉初移漏欲残步虚人倚玉防干仙家染得天邉碧乞与人间向晓看
　　素罗顶笠碧罗檐晚缷蓝裳着茜衫望见竹篱心独喜翩然飞上翠琼篸
　　莫笑渠侬不服箱天孙为织锦云裳浪言偷得星桥巧只解氷盘染紫姜
　　晓思欢欣晚思愁绕篱萦架太娇柔木樨未发芙蓉老买断西风恣意秋
　　青花绿叶上疎篱别有长条竹尾垂老觉淡妆差有味满身秋露立多时【姜白石二首】
　　不见青青绕竹生西风篱落抱枯藤道人一任空花过愁杀山隂覔句僧
　　青青柔蔓绕脩篁刷翠成花着处芳应是折从河鼓手天孙斜挿鬂云香【防斋】
　　一天水染朱衣生怕红埃透日飞急整离离苍玉佩晓云光里渡河归【施东洲】
　　圆似流泉碧剪纱墙头藤蔓自交加天孙滴下相思汨长向秋深结此花【林浦山】
　　红蓼黄花取次秋篱巴处处碧牵牛风烟入眼俱成趣祗恨田家嵗薄收【徐橘隠】
　　凌霄花
　　事实祖
　　碎录
　　钱塘西湖有诗僧清顺居其上自名藏春坞门前有二古松各有凌霄花络其上顺常昼卧子瞻为郡守一日屏骑从过之顺指落花覔句子瞻为作木兰花【本事集】赋咏祖
　　七言散句
　　固知臭味非相类奈有萦纒不自由【曽南丰】
　　引蔓闲花欲透云托身下倚老松身【梅邉】
　　五言古诗
　　草木不解行随生自有理观此引蔓柔必凭髙树起气类固有合萦纒岂由已仰见苍虬枝上发彤霞蕊层霄不易凌樵斧者谁子【圣俞】
　　凌波条体纎柔枝叶上缀青青乱松树直榦遭防蔽不有严霜威焉能辨坚脆【曺文昭】
　　七言絶句
　　直饶枝榦凌霄去犹有根原与地平不道花依松树发强攀红日鬭鲜明【杨绘】
　　嫋嫋枯藤淡绛葩夤縁直上照残霞老僧不作依栖想将谓青松自有花【赵汝向】
　　乐府祖
　　木兰花
　　双龙对起白甲苍髯烟雨里疎影防香下有幽人昼梦长　湖风清软双鹊飞来争噪晚翠飐红轻时堕凌霄百尺英【东坡】






　　全芳备祖前集卷十四
　　钦定四库全书
　　全芳备祖前集卷十五　　宋　陈景沂　撰花部
　　酴醿
　　事实祖
　　碎录
　　酴醿本作稌縻后加酉【海录】
　　纪要
　　唐寒食宴宰相用酴醿酒　酴醿本酒名世以所开花顔色似之故取为名【嵗时记】唐召侍臣学士食樱桃饮酴醿并以琉璃盘和以香酪【景龙文馆记】
　　赋咏祖
　　五言散句
　　画屏风自展【香山】
　　簇簇霜葩宻层层玉叶同【圣俞】
　　临风难自持为舞白霓裳【张文潜】
　　无叶真国色有韵自天香【宋景文】
　　光凝直照夜枝软或牵衣【颖濵】
　　国艶寜施粉天香自染衣【曽文昭】
　　侧叶光艶薄余芳香气防【蔡君防】
　　青春逐流水素质独轻防【张芸叟】
　　玉女雕琼蕚仙禽借菊衣【晏元献】
　　七言散句
　　风动翠条腰嫋娜【白香山】
　　不问春归自放花【赵信庵】
　　酴醿防篱金沙墙【叶水心】
　　少府无妻春寂莫花开将尔当夫人【香山】
　　残春铃阁无公事来就酴醿当晩衙【芦溪】
　　媚条无力倚风长架作圆隂覆坐凉【宋景文】
　　姑射真人玉骨香淡月防风惜良夜【卢元賛】
　　风霜老枯蹙龙蛇中有青春白玉葩【张文潜】
　　金沙丰腴合徳艶酴醿轻盈飞燕身
　　髙堂神女兰供泽姑射仙人雪萦肌【杨元素】
　　倾家酿酒经年醉不使春风负玉壶【刘原父】
　　强挽春风留一醉露香还可析朝酲
　　绿叶黄花相映深水邉台畔结浮隂
　　晓风尚自知人意时去时来管送香【张芸叟】
　　不作残春日日饮定知无奈此香何
　　晓来风入万花动零落满头飞下时【刘巨济】
　　祭毕崇坛冷玉球月斜星淡思悠悠【晏元献】
　　谁遣虬枝上髙架稍觉行云覆行路【王梅溪】
　　园林绿树成隂后庭院青春欲老时
　　走上松梢绕却好为他满挿一头花【杨廷秀】
　　借令落尽仍香雪且道开时是底花
　　快晴似为酴醿计急雨还妨燕子飞【范石湖】
　　玉立春深雪不如生香透骨雪应无
