<!-- { "loadSidebar": true } -->
　　蔓菁宿根已生荚韭芽带土拳如蕨烂蒸香荠白鱼肥碎青蒿凉饼滑宿酒初消今睡起细履幽畦掇芳辣茵陈甘菊不负渠鲙鲤堆盘纎手抹北方苦寒今未已雪底波棱如鐡甲岂知吾蜀赋冬蔬霜叶露芽寒更茁久抛松菊犹细事苦竹江豚那忍説明年投劾径须归莫待齿揺并发脱【东坡春菜】
　　北方春蔬嚼氷雪妍暖思采南山蕨韭苗水饼姑置之苦菜黄鸡羮糁滑莼丝色紫菰首白蒌蒿芽甜蔊头辣生菹入汤翻手成芼以姜橙夸缕抹惊雷菌子出万丁白鵞截掌鳖解甲琅玕森森未飘箨软炊香粳煨短茁万钱自是宰相事一饭且从吾党説公如端为苦笋归明日青衫诚可脱【山谷春菜】
　　雪白芦菔非芦菔吃来自是輭底玉花叶蔓菁非蔓菁吃来自是甜底氷三馆宰夫传食籍野人蔬谱渠不识用醯不用醋用盐不用咸盐醯之外别有味姜芽枨子仍相防不甑亦不釡非蒸亦非煮壊尽蔬中腴乃以烟火故霜根露叶细缕来甆瓶夕幕朝即开贵人我知不官様肉食我知无骨相祗合南溪嚼菜根一樽径醉溪中云此诗莫续恐咽杀要读此诗先捉舌【诚斋春菜】
　　菜菔根松镂氷玉蒌蒿苗肥防寒绿霜鞭行茁软于酥雪树生钉肥胜肉与吾同味蔊丝辣知我长贫韭菹熟更蒸防压花层层略糁鳬成金簇簇青红饾饤襍梅栁紫翠招邀醉松竹擎将碧脆卷月明嚼出宫啇带诗腹赐幡休上老人头家贫不负将军腹人生行乐讵未央物意趋新自相续五十三翁日落山三百六旬车转毂不妨细雨看梅花且喜春风到茅屋【方秋崖】
　　七言絶句
　　秋来霜落满东园莱菔生儿芥有孙我与何曽同一饱不知何苦食鸡豚【东坡煮菜】
　　南山畴昔从诸父雨甲烟苗手自鉏三径就荒归计拙溷烦僚友送园蔬【山谷】
　　春蔬照映庾郎贫遣骑持笼胜茹荤却得斋厨厌滋味白鵞留掌鳖留裙【山谷和孙奉议送菜】
　　桑下春蔬绿满畦菘心青輭芥台肥溪头洗择店头卖日暮裹盐沽酒归【范石湖田园杂兴四首】
　　海雨江风浪作堆时新鱼菜逐春回荻芽抽笋河鲀上楝子开花石首来
　　梅子黄金杏子肥麦花雪白菜花稀日长篱落无人过惟有蜻蜓蛱蝶飞
　　拨雪挑来蹋地菘味如蜜藕更肥浓朱门肉食无风味只作寻常菜把供
　　拟种芜菁已是迟晚菘早韭恰当时老夫要作斋盂备乞得青秧趁雨移
　　百钱新买绿蓑衣不羡黄金带十围枯栁枝头风雨急凭谁画我荷锄归
　　青青蔬甲早寒天想像登盘已堕涎更欲鉏畦向东去园丁来报竹行鞭
　　黄翠苣最相宜上市登盘四月时莫拟将军春荠句两京名价有谁知【放翁】
　　珍芥可虀芹可羹晚风咿桔橰声白头孤宦成何事悔不畦蔬过此生
　　新春云子滑流匙更嚼氷蔬与雪菹灵山前水晶菜近来种子到江西【诚斋　初食白菜因名以水晶菜】
　　江西菜甲要霜栽经到炎天摠不佳浪説水菘水莱菔硬根瘦叶似生柴
　　七言八句
　　新春阶下笋芽生厨里霜虀列旧甖晓绕麦田求野荠强为僧舍煮山羹园无雨润何须叹身与时违合退耕欲看年华自有处髩间秋色两三茎【东坡和种菜】
　　未觉闲来嵗月频荷锄方起土膏匀连畦已放瑶簮露覆地行看玉本新小摘登盘先饷客晚炊当肉更宜人却怜寂莫公仪子防尽园葵不叹贫【朱文公蔬园】
　　虀
　　事实祖
　　碎录
　　虀坠也本作韲【説文】今江浙间以大缸贮米泔投生菜酿其中作虀羹
　　纪要
　　楚惠王食寒葅而得蛭遂吞之【新序】石崇为客作豆粥咄嗟便办每食得韭萍虀王恺宻问其帐下云豆至难熟豫作熟味客来但作白粥投之韭萍虀是韭根杂以麦苗耳【晋书】太宗皇帝命苏易简讲文中子有杨素遗子食经羹防含糗之説上因问食品何物最对曰物无定味适口者臣止知虀汁为美臣忆一夕寒甚拥炉痛饮夜半吻噪中庭月明残雪中得一虀盂连咀数根臣此时自谓上界仙厨鸾脯凤胎殆恐不及屡欲作氷壶先生传纪其事因循未果也上笑而然之【僧文莹玉壶清诂】
　　杂著
　　朝虀暮盐【韩愈送穷文】金虀玉脍【隋唐嘉话】
　　赋咏祖
　　七言古诗
　　君不见领军家有鞵一屋相国藏椒八百斛士患饥寒求免患痴儿已足忧不足伯龙平生受鬼笑无钱可使宜见凟但当与作谪仙诗复使渠终夜哭诗中有味甜如蜜佳处一哦三鼓腹空肠时作不平鸣却恨忍饥犹未熟氷壶先生作佳传木奴鱼婢何足录顔生狡狯还可怜晚食由来未忘肉【陈简斋】
　　九月十月屋瓦霜家人共畏畦蔬黄小罂大瓮净涤濯青菘绿韭谨蓄藏天气初寒手诀妙吴盐正白小泉香挟书旁观稚子喜洗刀竭作厨人忙园丁无事卧曝日叶弃狼籍堆空廊泥为缄封糠作火守护不敢非时尝人生各自有贵贱百花开时促髙宴刘伶病酲相如渴长鱼大肉何由荐冻虀此际价千金不数狐泉槐叶面摩挲便腹一欣然作歌续氷壶传【放翁】
　　庾郎晓菘翡翠茸金城土酥玉雪容如何俱堕瑶瓮中却与醯鸡同閟宫金井银牀水清泚雪山氷谷盐轻脆秋风一月酿得成字曰受辛非麯生太学徐生朝复暮茹冷啜寒那可度十年雪汁冻蔬肠一夜饥雷听更鼓不如瓮头吏部酲一逢受辛还一醒毕卓与尔同死生【诚斋】
　　七言八句
　　茈姜馨辣最嘉蔬孤芥芳辛不让渠蟹眼嫩汤防熟了鵞儿新酒未醒初橙香酸酽作三友露叶霜芽知几锄自笑枯肠成破瓮平生只解贮寒菹【杨诚斋芥菹】
　　元修菜
　　事实祖
　　纪要
　　菜之美者有吾郷之巢故人元修嗜之余亦嗜之元修云使孔北海见当复云吾家菜耶因谓之元修菜余去乡十有五年思而不可得见元修适自蜀来见余于黄乃作是诗使归致其子种之东坡之下【坡诗序】蜀蔬有两巢大巢豌豆之不实者小巢生稻畦中东坡所谓元修菜是也吴中絶多名漂揺草一名野蚕豆但人不知取食耳予小舟过梅市得之始以作羹风味宛如在醴泉蟇颐时也【放翁诗序】
　　赋咏祖
　　五言古诗
　　彼美君家菜铺田绿茸茸夏英圆且小槐芽细而丰种之秋雨余擢秀繁霜中欲花而未萼一一如青虫是时青裙女采撷何匆匆蒸之复湘之香色蔚其饛防酒下盐豉缕橙芼姜葱那知鸡与豚但恐放筯空春尽苗叶老耕翻烟雨丛润随甘泽化暖作青泥融始终不我负力与粪壤同我老忘家舍楚音变儿童此物独妩媚终年系余胸君归致其子囊盛勿函封张骞移苜蓿适用如葵菘马援载薏苡罗生等蒿蓬悬知东坡下塉卤化千钟长使齐安人持此説两翁【东坡】
　　七言絶句
　　昏昏雾雨暗衡茅儿女随宜治酒殽便觉此身如在蜀一盘茏饼是豌巢【放翁　蜀中杂彘肉作菜馒头甚佳】
　　冷落无人佐客庖庾郎三九困讥嘲此行忽似蟇津路自风炉煮小巢
　　全芳备祖后集卷二十四
<子部,类书类,全芳备祖集>
　　钦定四库全书
　　全芳备祖后集卷二十五　宋　陈景沂　撰蔬部
　　山药
　　事实祖
　　碎录
　　生于山者名山药【千金方】薯蓣一名山芋秦楚名曰玉延郑越名曰土藷【本草】益气力长肌肉除邪气乆服轻身耳目聪明不饥延年【本草】山药本名薯蓣唐时避徳宗讳改下一字名曰薯药及本朝避英庙讳又改上一字名曰山药【本草】
　　纪要
　　永和初有采药衡山者道迷粮尽憇息岩下见一老子与四五年少对饮因告以饥与之食物如薯芋指敎所去六日至家而不复饥【湘中记】
　　杂著
　　华不可佩叶不足怜微根傥饵弃劒为仙【江淹颂】吾闻南阳之田不垦不耕爰播盈斗可获连城资隂阳之淑气孕天地之至精蜿蜒赤埴之腴煌扈白虹之英惊山木之润发冐朝采之余荣逮百卉之深尽候此玉之丰成王公大人方且以不贪为宝辞秦玉而陋楚珩虽三献其奚售乃举贽于老生囊中之法未诚腹内之雷乆鸣搴石鼎以自濯搘豕腹之彭亨春江浩其波涛逺壑风以松声俄白云之涨谷乱双眼于晦明擅人间之三絶色味胜而香清捧杯盂而笑领映户牖之新晴斥去懒残之芋尽弃接舆之菁收竒勲于顷刻毛未落而体轻凌厉八仙扫除三彭见蓬莱之夷路接阊阖于初程彼狥莘之大夫【张景阳七命狥莘大夫冲漠公子其七命末云浮蚁星沸飞华萍接石尝其味仪氏进其法倾垒一朝可以流通十日】含三生之宿酲污以蜂蜜辱以羊羹合尝逸少之炙同传孝仪之鲭唤超然之至味乃陆沈于聋盲岂能于我乎遇亦或卿而或烹【左传石乞曰事克以为卿不克则烹】起援笔以三呌驰蛇蚓以纵横吾何与大夫之迷疾【列子秦人逄氏子有迷罔之疾视白以为黒烹香以为臭尝甜以为苦也】葢以慰此玉之不平也【陈简斋】
　　赋咏祖
　　五言散句
　　充肠多薯蓣崕蜜亦易求【少陵】
　　五言絶句
　　人无本则忧物以地为贵如何山芋辈天下称宋卫【张芸叟】
　　五言古诗散聨
　　不种东陵瓜不刈千畦韭山药数十本带土遗园叟故华萎未醒伤根亦何咎【圣俞】
　　客从魏都来遗我山藷实散之膏土间春苗比如栉方家户庭狭种艺苦其密况闻知药者饵此等苓术愿益君子年康直体无疾
　　冬实防肥壤春苗动鲜叶防种一畆隂坐取诸盈箧【温公】
　　五言古诗
　　潦缩田路实委蛇散腰脚胜日一支笻村西买山药冈峦相吞吐逺木互前却天隂野水明嵗暮竹篱薄田翁领客意发筐堆磊落玉质缃色裘用世乃见缚屠门几许快夜语寻幽约石鼎春云翻门前北风恶【陈简斋】
　　七言絶句
　　凤池春晓緑生烟曽见髙枝蔓玉延常伴兔丝留我箧几随竹叶泛君筵【王岐公】
　　难追老圃莓苔迳空对珍盘玳瑁筵嘉种忽传河右壤灵苗更长阙西偏【王文公】
　　七言八句
　　厨人清晓献琼爢正是相如酒渇时能解饥寒胜汤饼畧无风味笑蹲防打窻急雨知然鼎乱眼晴云看上匙已觉尘生双井椀浊醪从此不须持【山谷山蓣汤】
　　怪来朽壤耀琼英小斸倾筐可代耕豢豹于人尽无分蹲防从此不须生雪镵但使人长健石鼎何妨手自烹欲赋玉延无好句羞论蜂蜜与羊羹【朱元晦】
　　乐府祖
　　南柯子
　　积雪迷松迳围炉掩竹扉牀头一味有蹲防软火深开香熟已多时　自得陶朱法休敎懒瓒知浪传黄独正甘肥紫玉婴儿盈尺更新竒
　　种玉能延命居山易学仙青青一亩自鉏烟雾孕云蒸肌骨更凝坚　熟比蜂房蜜清添石鼎泉云香酥腻老来便煨芋炉深却笑祖师禅【张约斋】
　　芋
　　事实祖
　　碎録
　　芋土芝【本草】齐人呼为莒【说文】有君子芋大如斗魁又有青边芋味淡芋大如瓶叶如葢缃色紫茎【广志】
　　纪要
　　蜀卓氏曰吾闻岷山之下沃野有蹲防至死不饥顔师古蹲防芋也【前汉食货志】汝南有鸿隙陂郡以为饶翟方进为相奏罢之王莽时旱郡中追怨作童谣曰坏陂谁翟子威饭我豆食羹芋魁言不生稻粱惟生豆芋【本传】徐无鬼见魏武侯侯曰先生居山林食芋栗厌葱韭以賔【去声】寡人乆矣【庄子】
　　杂著
　　瓜畴芋区【左思蜀都赋】
　　五言絶句
　　分得蹲防种连根占地腴晓炊黏玉糁深椀啖糢糊【刘屏山】
　　沃野无凶年正得蹲防力区种万叶青深煨奉朝食【朱文公】
　　七言絶句
