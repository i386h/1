<!-- { "loadSidebar": true } -->
　　唐元献皇后思食酸味明皇以告张説因进经袖出木以献【明皇杂纪】崔涓守杭州湖上饮饯客有献木所未尝有也有中使即袖归曰禁中未尝有宜进于上顷之解舟而去守惧得罪欲辍饮官妓作酒纠者白守某度木经宿必委中流也会送者还云果溃烂弃之矣守异其言召问之曰此物芳脆易损必不能入献守取香锦赉之【唐语林】
　　杂著
　　为中州之嘉禾【何承天木赋】木神能降时雨【杜牧之】
　　赋咏祖
　　五言古诗
　　商州楚地户宛在江汉偏草木已渐包果实尤可怜木大如拳橙橘家家悬隔崖有宿叶黄紫凝霜烟髙秋万嶂出一望通郧川都邑虽僻陋来者多名贤【张芸叟】百果多甘酸或由人所植木闻卫诗赠好非玉色投此琼琚报盖重车马饰幸资药品用少助宣调力南土佳文章中州异肥瘠【圣俞】
　　客心自酸楚况对木山【李白】
　　五言絶句
　　金平蜀路逺玉树帝城春荣擢华堂里逢迎欠主人【刘禹锡】沈沈黛色浓糁糁金沙绚却笑宣州房竞作红妆面【范致能】
　　七言絶句
　　昼漏沈沈卷琐帏西园东观阅芳菲繁花满树似留客应为主人休濣归【权载之】
　　古言疾疠由卑湿木实能医见药书有力与人销患难无心望尔报琼琚【张芸叟】
　　簇簇红葩间緑荄阳和闲暇不湏催天教尔艳足竒絶不与夭桃次第开
　　天下宣州花木日华沾液綉成花何须堠子强呈界自有琼琚先报衙【杨廷秀】
　　乐府祖
　　蝶恋花
　　晕緑抽芽新叶鬭掩映娇红脉脉羣芳后京兆画眉樊素口风姿别是闺房秀　新篆题诗霜实就换得琼琚心事偏长久应是春来初觉有丹青传得厌厌瘦【王道辅】
　　李
　　事实祖
　　碎録
　　或朱或黄【傅赋】驳赤李【尔雅】上林苑有紫李青绮李青房李緑李顔渊李合枝李羌李朱李车下李燕李侯李蛮李【西京杂记】麦李细小青铎李肥黏茹似铎有离李有橑李有熟李必先劈裂有黄扁李有防李可以染有员丘红李【广志】杜陵有金李【述异记】丘中有李【诗】报之以李【诗】李直方品题果子以緑李为首【国史补】
　　纪要
　　陈仲子居于陵三日不食井上有李螬食实者过半矣匍匐往将食之三咽然后耳有闻目有见也【孟子】李将军恂恂如鄙人死之日知与不知皆为流涕其忠诚信于士大夫如此谚云桃李不言下自成蹊此言虽小可以喻大【李广传】琳国多生玉叶李五千歳一熟韩终尝食之亦名韩终李【洞冥记】房陵朱仲有李园三十六所【闲居赋注】和峤性至俭家有好李求之与不过数枚王济候其上直率羣少诣园共啖之伐树送一车与和公惟笑而已【语林】王安丰有好李尝卖之恐人得种鑚其核【世説】王戎字濬冲年七歳与羣児戏于道侧见李多实等辈竞取之戎独不取或问故戎曰李在道旁而多子必苦也取之果然【晋书】五原蔡綖入山而还语家人云到昆仑山有玉李形如世间者光明洞澈而坚以玉井水洗之即软可以食【抱朴子】李义典选请谒不行时人语云李下无蹊径【太传】来禽王羲之帖云青李来禽日给藤子皆囊盛为佳函封多不生足下所疏云此果佳可为致子当转之吾笃喜果今在田里惟以此故速为致此子则大恵也洪玉父云来禽以味甘来众禽也【法帖】永徽中魏郡村人王方于江中滩上得一小树埋之及长乃林檎也实大如小黄瓠色白如玉间有朱防三四又如缬状实为竒果光眀莹澈又甚甘美王谨为曹州刺史得之献于王贡于髙宗似朱柰又名五色林檎上大重之赐王文林郎名曰文林果　嘉庆子东都嘉庆坊有李树其实甘鲜为亰都之美果故称嘉庆子【西京记】
　　杂著
　　潜实内结丰肌外盈翠质味实形随运成【傅赋】沈朱李于寒氷【魏文帝】中山之缥李【陆士衡】
　　赋咏祖
　　五言散句
　　夏季沈朱实【谢元晖】　　　　朱李沈不冷【韩退之】
　　道旁多苦李【韩退之】　　　　轻笼熟李香【杜少陵】
　　妆浓酒渐醺【郑谷】
　　右军好佳果墨帖求来禽【梅圣俞】
　　七言散句
　　氷盘夏荐碧实脆【韩退之】
　　碧李翠沈玉浆
　　朱李扶疎禽自来【东坡】
　　野桃山杏水林檎【香山】
　　曽见繁英出缥墙更将朱实奉华堂【宋景文】
　　主人将胆无猜忌果下逰人但整冠【陶弼】
　　东坡先生未归时自种来禽与青李【东坡】
　　熟果无时风自落半颗迎日鬭鲜红【苏迈】
　　五言古诗
　　君子防未然不处嫌疑间田不纳履李下不整冠【顔延年】
　　桃生露井上李生桃树旁虫来齧桃根李树代桃僵树木自相代骨肉还相忘【古诗】
　　青玉冠西海碧石弥外区化为中园实其下成蹊衢色润房陵缥味夺寒氷朱【沈约】
　　摘以筠根笼沈以石根泉蒙蒙粉米落粲粲叶相连【永叔】
　　七言絶句
　　东都緑李万州栽君子封题我手开把得欲尝先怅望与渠同别故乡来【香山】
　　粲粲来禽已着花芳根谁徙向天涯好看青李相遮暎风味应同逸少家【屏山】
　　甘露落来鸡子大晓风冻作水晶团西川红锦无此色南海緑罗犹帯酸【诚斋】
　　枝上离离金弹丸宜随玉食荐金盘从来物以逺为贵酷爱闽溪荔子丹【谢防槃林檎】
　　喜时能笑醉能歌眉暎青山眼映波旧日美如潘骑省只今瘦似病维摩【诚斋人面子】
　　柰
　　事实祖
　　碎録
　　上林苑有白柰紫柰緑柰【西京杂记】
　　纪要
　　王祥后母庭中有柰着子使祥守视昼驱鸟雀夜惊虫防时雨忽至祥抱柰至昏黒母见之恻然【本传】
　　杨愔四世同居庭有柰实落于地羣儿咸争愔独坐不顾季父见之曰此儿恬裕似我【三国典略】
　　王僧孺五歳有馈其父柰者先予僧孺孺曰大人未见不敢先尝不受【本传】袁本初时有神出河东号度索君兖州苏氏母病往祷见一布衣髙冠谓度索君曰昔庐山共食白柰忽已千年日月易流令人怅然布衣去度索君曰此南海李少君也【神仙传】
　　杂著
　　曹植谢赐表即夕殿中虎贲宣赐臣等冬柰一大奁以柰夏熟今则冬生物以非时为珍恩以絶口为厚【文选】素柰夏成【左思】太冲嗟其夏成子建怅其寒熟【刘孝仪】二柰效丹白之色【潘安仁】
　　赋咏祖
　　五言散句
　　轻笼熟柰香【杜】
　　山风犹满把野露及新尝
　　七言散句
　　素柰花开西子面
　　五言古诗
　　成都贵素质酒泉称白丽红紫夺夏藻裁芳掩春蕙【潘安仁】
　　累累后堂柰落尽风雨枝行乐偶散步倚杖聊縦窥林叶蔽孤实山鸟曽未知物亦以晦存悟兹身世为【圣俞】兹情来问予扶病为尔起岂无山茗留独见庭柰喜


　　全芳备祖后集卷八
<子部,类书类,全芳备祖集>
　　钦定四库全书
　　全芳备祖后集卷九　　　宋　陈景沂　撰果部
　　樱桃
　　事实祖
　　碎録
　　楔荆桃今樱桃也【尔雅】一名含桃以莺鸟所含故名【吕氏春秋】一名朱桃一名麦英【本草】实深红色者名朱樱正黄眀者名蜡樱【同上】仲夏之月天子羞以含桃荐寝庙【月令】黎举欲以枨子臣樱桃但恨不同时【金城记】李直方第果品以樱桃第三【国史补】
　　纪要
　　汉恵帝出离宫叔孙通曰古者春尝果方今樱桃熟可献陛下勅取樱桃献宗庙上许之【汉书】后汉眀帝于月夜宴羣臣于园大官进樱桃以赤瑛为盘月下视之盘与桃同色羣臣笑云是空盘也【汉书】唐三月宰相有樱笋厨时为最盛【史】唐新进士有樱桃宴【摭言】帝命侍臣升殿食樱桃并盛以琉璃和以杏酥饮酴醿酒【景龙记】唐文宗即位因内园进樱桃以奉三宫又景龙文馆记上与侍臣于树下摘樱桃恣食大陈宴集奏宫乐至暝人赐朱樱两笼　天寳初有范阳卢子在东都下第春暮逰僧舍有僧开讲卢诣讲筵至精舍有青衣携一笼樱桃因与同餐青衣云娘子姓卢问之即卢子再从姑也因随之即梦为御史大夫为相经三十年却到昔逢携樱桃青衣精舍门遂下马升殿礼佛忽然昏醉闻讲师云何久不起乃见身着白衫服饰如故问其仆曰日己午矣李希烈始入汴闻户曹防军窦良女美强取之尝称陈仙竒忠勇可用而妻亦窦姓愿为姊姒以固其夫希烈许诺及希烈死其子不发防欲悉诛诸将自立未决有献含桃者窦请分遗仙竒因蜡帛丸杂果中出所谋仙竒大惊因率兵入斩之【并异闻録】萧頴士李林甫欲用之乃召见时頴士居母防即缞麻而谒林甫甫素不识见衰麻即令斥去頴士乃为伐樱桃诗以刺林甫云【唐史】
　　杂著
　　擢无用之弱质因本枝而自芘汨羣林而非据専阶庭之右地虽先寝而或荐岂和羮之正味【頴士句】惟樱桃之为桃先百果而含荣鸟终食而使堕雨薄洗而先零【后梁宣帝】为树则多实为果则先熟【传咸句】集繁星而积耀【桞文】赋咏祖
　　五言散句
　　残樱落红珠【香山】　　　　　樱桃千子红【温岐】
　　倒流映碧丛防露擎朱实【梁简文】
　　朱顔含远日翠色影长津【唐太宗】
　　甘为舌上露暖作腹中春【香山】
　　红樱盈眼日白髪满头时
　　赏应歌杕杜归及荐樱桃【杜少陵】
　　赤墀樱桃枝映银丝笼
　　流莺犹故在争得讳含来【李商】
　　惜看充鳯实痛已被莺噙
　　朱实鸟含尽青楼人未归
　　何因古乐府惟有郑樱桃
　　昔游为樱笋东道尽鸳鸯【东坡】
　　味兼羊酪美食厌楚梅酸【圣俞】
　　昨日酪将尽今朝樱可餐
　　并蒂随宜好连心着意红【陈后山】
　　已惊变浓緑忽更垂繁红【刘原父】
　　磊落火齐珠参差瑚丛
　　七言散句
　　樱桃烂熟滴阶红【东坡】
　　鸟偷飞处将火人争摘时踏破珠【香山】
　　朱樱此日垂朱实郭外谁家负郭田【杜少陵】
　　捧盘小吏初宣勅当殿羣臣共拜恩【张籍】
　　昨日南园新雨后樱桃花发旧时枝
　　饱食不须愁内热大官还有蔗浆寒【王维】
　　蓬莱羽客如相访不是偷桃一小儿【张祐】
　　闻道今人好顔色神农本草自应知【崔兴】
　　石榴未拆梅犹小爱此山花四五枝【张祐】
　　只道朱樱才弄蕊及来幽圃已残枝【圣俞】
　　朱樱再食双盘日紫禁重颁四月时
　　盘中宛转眀珠滑舌上逡巡绛雪消【頴滨】
　　倾盘的烁沾朝露出袖荧煌得寳珠【陈后山】
　　敢限东君少才思不留檀口待樱桃【王元之】
　　阶翻红药曽重见勅赐樱桃亦屡经【周益公】
　　草草杯盘莫笑贫朱樱羊酪也尝新【放翁】
　　红质离离压彩枝荧煌珠琲粲姜防【张俞】
　　五言古诗
　　含桃丹更圎轻质触必碎外有千粒珠中藏半水何人弄好手万颗掦虚脆印成花钿薄染作氷澌紫此果非不多此味良独美【诚斋】
　　朝光破溪隂喧鸟声交加樱桃此时盛满树纷彩霞当户仍拂帘参差自相遮【刘原父】
　　前来过南京麦老樱桃熟今来旧游处樱麦半黄緑【东坡】
　　五言絶句
　　并蒂随宜好连心称意红只堪惊老眼持此与谁同【诚斋】火齐寳璎络垂于緑茧丝幽禽都未觉和露折新枝【范石湖】
　　五言八句
