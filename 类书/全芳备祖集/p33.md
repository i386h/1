<!-- { "loadSidebar": true } -->
　　郑文公有贱妾曰燕姞梦天使与已兰曰余为伯鯈而祖也以是为而子以兰有国香人服媚之文公与之兰而御之辞曰妾不才幸而有子将不信敢徴兰乎公曰诺生穆公名之曰兰【左传】郑国之俗上已于溱洧两水上执兰招魂祓除不祥【韩诗】汉尚书郎含香握兰【官仪】先主杀张裕诸葛亮救之帝曰芳兰当门不得不锄【蜀志】谢安尝谓诸子弟曰子弟何预人事答曰譬如芝兰玉树欲其生于庭堦云【晋书】龙朔年改秘书省曰兰台秘书郎曰省郎【唐书】幸新丰赐李泌汤池给香粉兰泽【徳宗纪】霍定与友生逰曲江以千金求人窃贵侯亭榭园中兰花挿防兼自持往罗绮丛中卖之士女争买抛掷金钱【曲江春宴录】蕙草绿叶而紫花魏武帝以为香烧之【广志】王维贮兰蕙以黄磁斗养以绮石累年弥盛【汗漫录】
　　杂著
　　芝兰生于深林不以无人而不芳君子修道立徳不以困穷而改节【家语】孔子曰与善人居如入芝兰之室久而不闻其香与之俱化矣与不善人居如入鲍鱼之肆久而不闻其臭亦与之俱化矣【家语】是故日月欲明浮云盖之丛兰秀发秋风败之【文子】　兰芷不为莫服而不芳君子行道不为莫知而止【国语】纫秋兰以为佩　秋兰兮蘼芜罗生兮堂下绿叶兮素枝芳菲兮袭予　秋兰兮青青绿叶兮紫茎　兰芷变而不芳　户服艾以盈腰兮谓幽兰其不可佩　浴兰汤兮沐芳泽　沅有芷兮沣有兰　懐兰英兮把琼若【并楚词】兰有秀兮菊有芳懐佳人兮不能忘【汉武帝秋风辞】循彼南陔言采其兰【注】以为佩也【束晳补亡诗】爰有竒特之草产乎空崖之地仰鸟路而裁通视行踪而莫企挺自然之髙芬岂众情之服媚寜纫结之可求非延竚之能洎禀造化而均育与卉木而齐致入坦道而销声屏幽山而静异独见识于琴台及逢知于绮季【陈周宏赋】紫茎丹花【左思赋】葳蕤兮红芳【李白集】兰以秋芳【陆士衡】芳兰在门不得不锄【李徳裕伐樱桃赋】兰以香自焚【东汉书】十步之内必有芳兰【说苑】猗兰操者孔子所作也孔子聘诸侯莫能任自卫反鲁隠谷之中见香兰独茂喟然叹曰夫兰当为王者香今乃独茂与众草为伍乃止车援琴鼓之自伤不逢时托辞于兰云兰之猗猗其香不采而佩于兰何伤【韩琴操】兰之猗猗窅窅其香遯世无闷抱道深藏不以无人而遂废其芳盘礴氷霜之际虚徐萧艾之塲揭之之于古有光不采而佩于兰无伤岂膏黍之为用也必焚必割犀珠之毕通也必割必絶虽佩玉而垂绅亦吐哺而握髪【李农父】
　　蕙
　　余既滋兰之九畹兮【畹畦也】又树蕙之百畮　兰芷变而不芳兮荃蕙化而为茅　何昔日之芳草兮今直为此萧艾也　光风转蕙泛崇兰些【注】光风者雨止日出而风也草木之有光也转揺也泛揺动貌崇髙也　岂惟纫夫蕙茝　既替余以蕙纕兮又申之以揽茝　予恐夫蕙华之层敷兮纷旖旎乎都房何曾华之无实兮从风雨而飞飏以为君独服此蕙兮嗟无异于众芳【并楚词】山谷以兰似君子蕙似士大夫大槩山林十蕙而一兰也离骚云既滋兰之九畹又树蕙之百亩则知楚人贱蕙而贵兰矣兰蕙丛生兰莳以砂石则茂灌以汤茗则芳是则同也至其一榦一花而香有余者兰也一榦至五七花而香不足者蕙也细叶为兰濶叶为蕙【山谷记】兰蕙一物本草言之甚详刘次荘云今沅澧所生花在春则黄不若秋紫之芬馥又黄鲁直云一榦一花而香有余者兰一榦数花而香不足者蕙今按本草所言之兰虽未之识然而云似泽兰则今处处有之可类推矣蕙则自为零陵香犹不难识其与人家所种叶类茅而花有两种如黄説者皆不相似刘说则又词不分明大抵古之所谓香草必其花叶皆香而燥湿不变故可刈而为佩若今之人所谓兰蕙则其花虽香而叶乃无气其香虽美而质弱易萎皆非可刈而佩者也【朱文公楚辞辨证】楚词所咏香草曰兰曰荪曰茝曰药曰虈曰荃曰芷曰蕙曰薰曰蘼芜曰江蓠曰杜若曰杜蘅曰揭车曰留夷释者但一切谓之香草而已如兰一物或以为都梁香或以为泽兰或以为猗兰草今当以泽兰为正山中又有一种如大叶门冬春开花则香此则名幽兰非真兰也荪则今人所谓石菖蒲者茝药虈芷虽有四名止是一物今所谓白芷是也蕙即零陵香一名薰蘼芜即芎防苗一名江篱杜若即山姜也杜蘅今人呼为马蹄香惟荃与揭车留夷终莫能识余他日当徧求其本列植防槛间以为楚香亭【遯斋开览】
　　赋咏祖
　　五言散句
　　秋兰被幽崖【魏文帝】　　　　秋兰被长坂【陈思王】
　　握兰勤徒结【谢灵运】　　　　秋兰映玉墀【文选】
　　清露被兰皋【阮嗣宗】　　　　种兰忌当门【袁淑】
　　兰槁不改芳【文粹】　　　　　猗兰奕叶光【少陵】
　　紫兰含幽色【韦左司】　　　　风兰舞幽香【孟迟】
　　庭兰紫芽茁【白香山】　　　　兰秋香风逺【太白】
　　芳兰哀自焚【李太白】　　　　水光泽兰叶【李贺】
　　流馨馥秋兰【潘正叔】　　　　归雁映兰畤
　　搴兰流水曲【欧阳修】　　　　佩兰思洁身
　　蕙草流芳根【李太白】
　　寄君青兰花恵好遮不絶【太白】
　　光华童子佩柔软美人心【刘梦得】
　　春兰抱幽姿无意生蒿艾【曾文昭】
　　楚人歌紫兰华叶无传久【司马温公】
　　苗分郑七穆香发谢诸郎【陈止斋】
　　静防时有得习处却无闻【赵汝谈】
　　虽为通国寳而有出尘心
　　七言散句
　　兰生谷底人不锄【李白】
　　烟开兰叶香风暖
　　兰在幽林亦自芳【刘梦得】
　　光风催兰吹小殿【李贺】
　　更许光风为泛香【张文潜】
　　荒郊深处有芳兰【王逢】
　　从来托迹喜深林【防寥】
　　曾伴灵均赋楚骚
　　说道中心比芳草不知防舌起椒兰【晏元献】
　　疗疴炎帝与书功纫佩楚臣空有意【梅圣俞】
　　燕姞梦中惟是见谢家庭户本来多【文潞公】
　　深林幽寂秋雨晦丛兰猗猗无所佩【刘原父】
　　江海久无骚客赋一枝正可荐灵均【防寥子】
　　叶侵海气三分瘠花比家山一様香【潘子岩】
　　清润潘郎玉不如中庭蕙草雪消初【杨巨源】
　　灵均九畹应无比福地三茅浪自夸【杨东山】
　　国香不欲论家谱合姓孙枝作郑花【郑安晚】
　　灵均去后无人佩修郭亭空絶赏音【僧船窓】
　　五言古诗
　　灵芝生河洲动揺因洪波秋兰荣亦晚严霜悴其柯哀哉二芳草不植泰山阿【后汉郦炎】
　　蕙草生山北托身失所依植根隂崖侧夙夜惧危頺寒泉浸我根凄风常徘徊三光照八极独不防余晖兰生不当戸别是闲庭草夙被霜雪欺红荣已先老谬接瑶华枝结根君王池顾无馨香美叨沐春风吹临风若可佩卒嵗长相随【青莲】
　　孤兰生幽园众草共芜没虽照阳春晖复悲髙秋日淅沥飞霜早绿艶恐休歇若无清风吹香气为谁发春兰如美人不采羞自献时闻风露香蓬艾深不见丹青冩真色欲补离骚传对之如灵均冠佩不敢燕【东坡】秋至百草晦寂寞寒露滋兰皋一以悴芜秽不能治端居念离索无以遗所思愿言托孤根嵗晏以为期【朱文公】幽独尘事屏晼晚秋兰滋芳馨不自媚掩抑空相思晤对日方永披丛露未晞翛然发孤咏九畹陈悲诗【朱文公】幽人非爱山出山将何之居常种兰蕙嵗寒久当知初艺止百亩余地惜奚为先生无广居千岩一茅茨四面止艺蕙中间才置锥锐绿纷宿丛修紫濯幼枝孤榦八九花一花破初蕤西风淡无味防度成香吹灯梦得幽馥月写传静姿我欲掇芳英和露充晨炊眷恋恻不忍环玩自忘饥岂无众花草不愿秋风迟种时乱不择嵗晩悔可追【诚斋】
　　艺兰当九畹兰生香满路纫君身上衣光明夺缣素孤芳一衰歇雕零湿秋露佩服得君子亦足慰迟暮【周竹坡】
　　五言古诗散聫
　　秋兰防玉池池水清且芳双鱼自踊跃两乌时囘翔【傅】楚客重兰荪遗芳今未歇叶柔清浅水花暄妍节紫艶映渠鲜轻香含露洁【李卫公】
　　根移地因偏花老色未改意苏瘴雾余气压初寒外婆娑靖节牕髣髴灵均佩【王右丞】
　　五言絶句
　　艺植日繁滋芬芳时入座青葱春如濯皎洁秋英堕【温公】昔人慕猗兰佩服比修洁往往卒嵗间山中行采掇【防寥】健碧缤缤叶斑红浅浅芳幽香空自秘风骨秘幽香【诚斋】今花得古名旖旎香更好适意欲忘言尘编讵能考【朱文公】
　　兰居地之隂蔼蔼含华滋此本不以刚而为刚者师【叶水心】
　　五言律诗
　　蕙本兰之族依然臭味同重为水仙佩相识楚词中幻色虽非实真香亦竟空云何防起馥鼻观已先通【东坡】秋兰逓初馥芳意满冲襟想子空斋里凄凉楚客心夕风生逺思晨露洒中林颇意孤根在幽期得重寻【朱文公求兰】
　　七言古诗散聫
　　阳崖月窟得芳丛满握归来夸所逢净扫幽径植藓墀紫茎绿叶防竒姿疎帘风软日华薄芳馥满懐君自知【防寥】
　　七言絶句
　　谩种秋兰四五茎疎帘底事太关情可能不作凉风计防得幽香到晚清【朱文公】
　　一朶俄生几案光尚如逸士气昻藏秋风试与平章看何事当时林下香【赵虚斋】
　　萧艾荣枯各有意深藏芳洁欲奚为世间鼻孔无凭托且伴幽窓读楚词【刘后村】
　　寒谷初消雪半林紫花揺防昼隂隂是谁曾见吹香处千古春风楚客心【吴菊潭】
　　七言八句
　　雪径偷开浅碧花水根乱吐小红芽生无桃李春风面名可山林处士家故坐国香到朝市不容霜节老云霞江蓠蕙圃非吾耦付与骚人定等差【杨廷秀】
　　深林不语抱幽贞赖有防风逓逺馨开处何妨依藓砌折来未肯恋金瓶孤髙可挹供诗卷素淡堪教入画屏莫笑门无佳子弟数枝濯濯暎陔庭【刘后村二首】
　　两盆去嵗共移来一置雕防一委苔我折扶持令叶瘦君能调护遣花开人挑蠧廵千匝稚子浇泉走防囘亦欲效颦芸小圃地荒终恐费栽培
　　乐府祖
　　醉花隂
　　轻红蔓引丝多少剪青兰叶巧人向月中归留下星钿弹破真珠小　等闲不管春知多着绣帘围绕只恐被东风偷得余香也分付着闲花草【仲殊】
　　浣溪沙
　　楚客才华为发深林着意不相忘梦成燕国正芬芳莫把品名闲议拟且看青凤羽毛长十分领取面前
　　香【仲殊】

　　全芳备祖前集卷二十三
<子部,类书类,全芳备祖集>
　　钦定四库全书
　　全芳备祖前集卷二十四　宋　陈景沂　撰花部
　　樱桃花
　　事实祖
　　碎录
　　一名含桃见樱桃实注
　　纪要
　　晋式干殿前樱桃二株含章殿前一株华林园二百七十株【晋宫阙志】
　　杂著
　　古人有言芳兰在门不得不锄眷兹樱之攸止亦在物之宜除观其体异修植材非栋榦外沈森以茂宻中纷错而交乱先羣卉以放謟望严霜而雕换缀繁英而霰集骈朱实以星灿讥林甫也【萧颖士伐樱桃赋】
　　赋咏祖
　　五言散句
　　红蘂满双枝【崔兴宗】
　　缃叶未开蕊红葩已发光【王僧逹】
　　野棠开未落山樱发欲然【沈约】
　　人行已荒径落花半枯槎【永叔】
　　七言散句
　　背人不语向何处下堦自折樱桃花【李长吉】
