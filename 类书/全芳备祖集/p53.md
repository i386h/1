<!-- { "loadSidebar": true } -->
　　鲁国寒事早初霜刈渚蒲挥镰君转月拂水生连珠此草影可珍何必贵龙须织作玉牀席欣承清夜娱罗衣能再拂不畏素尘芜【李白】
　　离离水上蒲结水散为珠初萌实雕爼暮蕋杂椒涂所嗟堂上曲遂铄黄金躯【谢眺】
　　蒲叶浅清水杏花和暖风地偏縁底緑人老为谁红【李白】
　　七言古诗
　　圎蒲相将结僧厦荷叶蒲茸緑相亚浮花浪叶自飘零小院回廊正潇洒叶如青幄花成茵细腰起舞来送春纸光如银墨如漆落笔四座惊有神轻衫短帽付余子花前醉倒输闲人【徐竹隂】
　　芦
　　事实祖
　　碎録
　　一名菼芦荻也【説文】蒹葭芦苇也【尔雅】荏苇薍为雈葭为苇【诗注】
　　纪要
　　季夏之月命泽人纳材苇【月令】谁谓河广一苇杭之【诗经】魏明帝使后弟毛曽与夏侯女共坐时人谓之蒹葭倚玉树【本纪】袁叔讽董偃献荻为籍田曰此上之所欲也【汉书】吴有姚光者善火术吴主试之积荻千束光坐其上及燔尽光于灰中振衣而起【抱朴子】卢龙将攻亰师有謡曰十丈瓦芦作柱薤为栏杆童謡曰官家养芦化成荻芦生不止自成精是时卢窃防广州朝廷未能讨之因而用之荻犹敌也是官养为芦荻也【徴祥记】郭璞奏云不宜焚荻地理云名山大泽不封盖欲与民同利也【本传】宋帝诏前歳少府所封诸洲可开以利民【宋书】李全忠有芦生室中一尺三节问张建建曰芦苇类生千泽分茅土兆也传节者其三世乎【唐书】
　　赋咏祖
　　五言散句
　　渚秀芦笋緑【杜甫】　　　　　香饭蒹苞芦
　　泥笋苞初荻　　　　　　亭古带蒹葭
　　北风吹蒹葭　　　　　　雁响蒹葭满【张乖崖】
　　翠菼玉地前遥映江南莲【梁元帝】
　　静处宜红蓼闲栖见白鸥【魏野】
　　临砌复临流栽时尚未周
　　叶嫩藏修节苞遗出绀肤【曼卿】
　　旁迷緑虫挂近识翠禽呼
　　啅雀袅寒枝宿萤依败叶【温公】
　　勿以比蒹葭苍苍瘁白露【原父】
　　北雁为南客衔之以避缴【宋景文】
　　七言散句
　　猿声几夜宿芦洲【皎然】
　　菰芦何处有竒材【景文】
　　蒹葭淅沥含秋露橘柚玲珑透夕阳【桞】
　　要待九秋风雨后冷梢寒叶作萧萧【防平斋】
　　两岸早霜红橘柚满汀残雨老蒹葭【夏英公】
　　可惜年年眀月夜渔家只作等闲看【张逊初】
　　只拣有芳多处宿爱眠蓬底作秋声【曹竹溪】
　　五言古诗
　　芦笋初似竹稍开叶如蒲方春节抱甲渐老根生须不爱当夏緑爱此及秋枯黄叶倒风雨白花揺江湖江湖不可到移植苦勤劬安得双野鸭与芦成画图【东坡】
　　五言絶句
　　髙台面苍波六月风日冷蒹葭离披去天水相与永【杜甫】萧萧江上苇夏生丛已深清风日夕遇白露晴见临【原父】故移芦苇丛粗慰江湖趣翠华侵几席疎影入窻户瘦碧两三茎萧萧雨又晴江湖未归客不忍听秋声【石舍人】
　　五言八句
　　风雨萧萧夕春寒灯较昏茅檐数椽屋荻浦防家村网到江鳞活沽来市酒浑焙衾共结局一觉乾坤【陈肥遯】
　　七言絶句
　　袅娜修茎青玉攒鳬翁睡罢翠痕干湘君直寄江湖乐要作风汀雨濑看【宋景文】
　　溶溶晴港漾春晖芦笋生时栁絮飞还有江南风物否桃华流水鮆鱼肥【东坡】
　　雨折霜干不奈秋白花黄叶使人愁月明小艇湖边雁便是江南鹦鹉洲
　　七言八句
　　凿地栽芦贮碧流临轩一望似汀洲葱垅好映淮南树疎雨偏宜海上鸥歴歴迎风欹枕晓萧萧和雨卷帘秋君看范蠡功成后不道烟波无去舟【张祐】
　　江客因贫识荻芽一清尘退杂鱼虾烧来味挟濠边雨掘得身离雁外沙春馔且供行釜菜秋江莫管钓船花食根思到萧骚叶痛感边声咽戍笳【萧大山】
　　乐府祖
　　齐天乐
　　孤蓬依傍低丛萧萧雨声悲切一岸霜痕半江烟色愁到沙头枯叶淡云城黯淡西风吹老满汀新雪天岂无情离筵黙黙送归客　归去来兮怎得尽鹭翘鸥倚乍寒时节秋晚山川夕阳浦溆赢得别肠千折涛翻浪叠那时似西来一笻横絶搔首江南雁衔千里月【方秋崕和楚客赋芦】

　　全芳备祖后集卷十二
　　钦定四库全书
　　全芳备祖后集卷十三　　宋　陈景沂　撰草部
　　芭蕉
　　事实祖
　　碎録
　　一名芭荳江南所在有之根叶与甘蕉无异惟子不堪飡出广闽中者有花其实美可噉甘蕉乃是有子者其卷心中抽榦作花初生大蕚如倒垂菡萏红者如火炬谓之红蕉白者谓之水蕉闽人以灰埋其皮令滑绩以为布【本草】茎如水山芋重皮相裹大如盂叶广尺长丈许有角子长六七寸四五寸二三寸两两相对若相抱剥其皮色黄白味似蒲萄而脆亦饱人【广志】甘蕉望之如树林大者一围余叶长一丈或七八尺广二尺许花大如酒杯色如芙蓉茎末百余子各为房相连甜美亦可密藏实随花每花一各有六子先后相次子不俱生花不俱落一名芭蕉或曰芭苴剥其子上皮色黄白味似蒲萄甘而脆亦可疗饥此有三种子大如按指长而鋭有类羊角者味最甘好一种子大如鸡卵有类牛乳者味次之一种大如藕子长六七寸形正方味最下也其茎解散如丝以灰练之可纺织如絺绤谓之蕉葛然脆而黄不如葛也交广俱有之【南方草木状】
　　纪要
　　僧懐素贫无纸可书尝于故里种芭蕉以供挥洒【本传】
　　杂著
　　扶苏似树质则非木
　　赋咏祖
　　五言散句
　　芭蕉开緑扇【李义山】　　　　蕉丝暑服轻【白香山】
　　乱战三更雨频敲午夜风【白氏集】
　　翠旍舒晚日緑锦障西风【张文潜】
　　雨叶上惊梦春心巧卷愁【致一】
　　七言散句
　　芭蕉一枕西风雨【荆公】
　　更展芭蕉夏学书【山谷】
　　一缄书札藏何事先被东风暗折开【白氏集】
　　生涯自笑惟书在旋种芭蕉听雨声【张愈】
　　緑章封事缄初啓青鳯求凰尾四开【钱希白】
　　自是秋懐易寥寂强将离绪怨芭蕉【北磵】
　　不追松柏凌霜操却听芭蕉送雨声
　　从教心向愁邉碎移去芭蕉叶上听【曹竹塘】
　　芭蕉自作抽书様不与行人寄短愁【赵野】
　　五言古诗
　　红英值穷节緑润含珠光以兹正阳色窈窕凌清霜逺物世所重放心人独伤囘晖眺林际槭槭无遗芳【栁子厚】植蕉低檐前双丛对含雨叶间求丹心一日视百庭胸中数寸赤不惜为君吐心尽腹亦空况复霜雪苦非无后雕意柔脆不足御【狄元规】
　　芭蕉我所爱眀洁而中虚禅房当灵根颇似人清臞【林雪樵】
　　以此叶隂凉代彼青琅玕但恐本质脆不堪期歳寒【曽文清】
　　五言絶句
　　一种灵苗异天然体性虚叶如斜界纸心似倒抽书梦断添惆怅更长转寂寥如何今夜雨只是滴芭蕉【吕居仁】
　　芭蕉植秋槛勿云憔悴姿与君障夏日羽扇宁复持【朱文公】
　　弱质不自持芳根为谁好虽微九秋榦丹心中自保【红蕉】
　　五言八句
　　幸有青丝用宁将众草同心虚含夕露叶大怯秋风细响安禅后浓隂坐夏中由来何所喻持以问支公【钱起】不枝唯叶茂无榦信中空所以免摧折为依君子风【宋景文】
　　雨雕翠盖侧风偃防旗开脆经缯乍裂斜规扇欲裁空山夜雨至滴滴复潇潇凉叶泛朝露苦心展夕飘【张右史】
　　七言古诗
　　巴蕉得雨便欣然终夜作声清更妍细声巧作蝇触纸大声锵若山落泉三防五防却可听万籁不生秋夕静芭蕉自喜人自愁西风收过雨即休【杨诚斋】
　　七言絶句
　　水痕天影淡相宜露坐秋凉乍快时桐叶芭蕉最多事晓昏风雨报人知【毕公叔】
　　花外怜伊品物低殷勤移向小窻西无端风雨潇潇夜却共梧桐开响齐【名贤集】
　　潇潇洒洒复亭亭一半风流一半清不为暑留添午防却来愁枕作秋声【诚斋】
　　骨相玲珑倚入窻花头倒挿紫荷香绕身无数青罗扇风不来时也不凉
　　世情易变如云叶官事无穷类海潮退食北窻凉意满卧听急雨打芭蕉【张南轩】
　　秋风鸣玉雨疎疎嫩緑临窻半卷舒似是相知慰牢落朝来看寄一缄书【湘山居士】
　　搅碎芳眠挟雨声碧丛宜看不宜听而今一任潇潇滴华发鳏翁一夜醒【刘后村】
　　自是愁人愁不消非干雨里听芭蕉芭蕉易去愁难去移向梧桐转寂寥【方秋崖】
　　炎蒸谁解唤清凉扇影揺揺上竹窻凖拟小轩添睡美梦成风雨夜翻江【曽云庄】
　　数叶芭蕉数叶秋灯长雨久不眠愁灵溪寺里夜曽听又听灵溪溪水流【方菊田】
　　七言散聨
　　毕竟空心何所有欹倾大叶不胜肥萧骚暮雨鸣山乐狼籍秋霜脱敝衣堂上幽人观幻久逢人知是此身非乐府祖
　　添字丑奴儿
　　窻前谁种芭蕉树隂满中庭隂满中庭叶叶心心舒卷有余青　伤心枕上三更雨滴霖霖防滴霖霖愁损北人不惯起来听【李易安】
　　玉楼春
　　飞香漠漠帘帷暖一线水沈烟未断红楼西畔小阑干尽日倚阑人已远　黄梅雨又芭蕉晚风尾翠揺双叶短旧年顔色旧年心留到如今春不管【仲殊】
　　菩萨蛮
　　风流不把花为主多情管定烟和雨潇洒緑衣长满身如许凉　文笺舒卷处似索题新句莫倚小阑干月眀生夜寒【张约斋】
　　木棉
　　事实祖
　　碎録
　　闽岭江南多木棉树实如桐子口有棉如蚕之绵可以作布【地理】
　　赋咏祖
　　七言散句
　　江东贾客木棉裘【东坡】
　　记取城南上已日木棉花落刺桐开【东坡】
　　几树半开红似染居人云是木棉花【后村】
　　七言古诗
　　粗花染春日晒红细绵披夏雪辊风赤皇世界岭皆熟勑时徴绵底痴絶【萧文山】
　　薜荔
　　事实祖
　　杂著
　　薜荔柏兮蕙绸【注】薜荔香草也柏博壁也绸缚束也披薜荔兮带女萝【并楚辞】
　　赋咏祖
　　五言散句
　　红浸瑚短青垂薜荔长【杜甫】
　　春色生烽燧幽人泣薜萝
　　七言散句
　　山鬼水怪着薜荔【黄亚夫】
　　五言古诗
　　薜荔垂枯萌何年负幽石骄阳或侵凌土薄失润泽天风吹汝身枯叶久无色前年直外省薜荔不盈尺江梅凡防时归来忽满壁我齿密且疎我发且白此后何足怪对之空叹息【汪内翰】
　　藤萝
　　事实祖
　　碎録
　　藟藤也【广雅】江东呼藟为藤藤似葛粗大也【尔雅】南有樛木葛藟累之【诗】女萝松藤也兔丝也诗云茑与女萝施于松上【广雅】在草曰兔丝在木曰松萝【诗注】紫藤叶细长茎如竹根极坚实重重有皮花白子黒置酒中久不腐败其茎截置烟炎中经时成紫者可以降神　榼藤依树蔓生如通草藤其子紫黒色一名象豆三年方熟其殻贮药不壊解诸药毒生南海【南方草木状】广州山中生膏藤津润滑輭代以为船着地牵之如流【本州记】种藤附树作根树即纒死且有恶汁尤令速朽藤盛成树大者数围又云藤围数寸可以为杖篾以防船及为席胜于竹也【异物志】剡溪古藤甚多为纸工斩伐以造唐舒元舆作悲剡藤文【本集】
　　赋咏祖
　　五言散句
　　藤枝刺眼新【杜甫】　　　　　藤蔓曲藏蛇
　　倒松赖藤纒　　　　　　髙萝垂饮猿
