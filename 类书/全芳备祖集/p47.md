<!-- { "loadSidebar": true } -->
　　树杂椅桐继国风莫教林下长蒿蓬共期秋实充肠饱不羡春花转眼空病起数升传药録晨兴三咽学仙翁樱桃浪得银丝荐一笑才堪发面红【朱文公】
　　银杏
　　事实祖
　　碎録
　　一名鸭脚【草木志】
　　纪要
　　京师无鸭脚树驸马王和父自南方移植于其第【欧诗注】赋咏祖
　　五言散句
　　何人栽银杏青条数尺间【张芸叟】
　　七言散句
　　宣城此物尝充贡【晁无咎】
　　五言古诗
　　鵞毛赠千里所重以其人鸭脚虽百个得之诚可珍予问得之谁诗老远且贫霜野橘林实京师寄时新封包虽甚微采掇皆躬亲物贵以人贵人贤而弃沦开缄重嗟惜诗以报殷勤【永叔】
　　鸭脚生江南名实未相浮绛囊因入贡银杏贵中州致远有余力好竒自贤侯因令江上根结实夷门秋始摘才三四金奁献凝旒公卿不及识天子百金酬歳久子渐落索索枝上稠主人雅好客赠我比珠投博望昔所徙葡萄安石榴想其初来时厥价与此侔今也徧中国篱邉及墙头物性久虽在人情逐世流惟当记其始后世知来由是亦史官法岂徒续君讴【永叔】
　　北人见鸭脚南人见胡桃识内不识外疑若橡栗苞鸭脚类緑李其名因叶髙吾乡宣城郡多以此为劳种树三十年结子防山猱剥核手无肤持置官省曹今喜生都下荐酒厌葡萄初闻帝苑夸又复主第褒累累谁采掇玉椀上金鳌金鳌文章宗分赠我已叨岂无异乡感感此微物遭一世走尘土鬓邉得霜毛【圣俞】
　　五言古诗散聨
　　百歳蟠根地双隂净梵居凌云枝已密似朴叶非疎【圣俞】魏帝昧远圗于吴求鸭脚乃为吴人料重玩志已惬江南有佳木修耸入天揷叶如栏邉迹子剥杏中甲持之奉汉宫百果不相压【刘原父】
　　七言古诗散聨
　　鸭脚半熟色犹青纱囊驰寄江陵城城中朱门翰林宅清风六月吹帘旌玉纎雪腕白相照烂银殻破玻璃眀【张无尽】
　　七言絶句
　　深灰残火畧相遭小苦微甘韵最髙未必鸡头如鸭脚不妨银杏伴金桃【诚斋】
　　榧
　　事实祖
　　碎録
　　产信州玉山县以懐玉得名【东坡诗话】榧子味甘无毒治痔去三虫【本草】博士独能名玉榧【晁无咎】
　　五言古诗
　　彼美玉山果餐为金盘实瘴雾脱蛮溪青尊奉佳客客行何以赠一语当加璧祝君如此果徳膏以自泽驱禳三彭仇已我心腹疾愿君如此木凛凛傲霜雪斵为君倚几净滑不烦削物微兴不浅此赠毋轻掷【东坡】
　　榧树移皆活风霜不变青坛虽閴寂向客每丁宁【圣俞】
　　七言古诗
　　老坡文中吼阚声凛凛当如对英峙琅然讽咏兴凌云膛若追攀颡流泚玉山妙唱反寂寥可与言诗有我子裁牋远饷风露新坐我千尺黄山底初挼殻出氷霜小嚼清香泛窻几已轻魏帝昵蒲菊肯许唐贤魁緑李极知入口无正味苦淡甘酸各矜美不经真识为品题此物初焉防不齿青青有用拔蒿莱白粲无瑖腐糠粃士懐环瑞勿自神邂逅飞沈同一理子才超然会煜然外泽中贞期是似味果固已驱烦邪味道更须论骨髓【屏山】
　　平林常常谈俚蛮玉山之产升金盘其中一树断崖立石乳防根多歳寒【杨东山】

　　全芳备祖后集巻七
　　钦定四库全书
　　全芳备祖后集卷八　　　宋　陈景沂　撰果部
　　
　　事实祖
　　碎録
　　瓞瓝其绍瓞【注】俗呼瓝为瓞绍者蔓绪亦着子但小如瓝耳【尔雅】緜緜瓞【诗】七月食【七月】为天子削者副之巾以絺【注】披偪反析也四析之也以巾覆焉为国君者华之巾以绤【注】华中裂也音话　为大夫累之【注】累倮也不巾覆　士防之【注】不中裂横截去防而已　庶人龁之【注】龁者齧也　祭上环食中弃所操环头也祭先也【礼记】委人掌聚瓜瓠【周礼注】妇人之贽桃李梅【礼】吾岂匏也哉焉能系而不食【鲁论】七月七日设于庭中以乞巧有蟢子布网于上则为得巧【歳时记】西契丹破囘纥得此种以牛粪覆棚而种大如中国木味甘可生食【五代记】
　　纪要
　　齐侯使连称管至父戍葵丘时而往及而代【左传】曽子芸而误伤其根曽晳怒大杖击其背曽子仆地有顷乃苏孔子闻之告门弟子曰参来勿纳也曽子使人请于孔子孔子曰舜之事瞽瞍遇小棰则受大杖则走今参事父委身以待暴怒身死陷父于不义不孝孰大焉【家语】初刑史子臣请宋景公曰从今以往五祀日臣死后五年五月丁亥吴亡以后五祀八月辛巳君薨刑史子臣死日朝见景公夕而死吴亡景公惧恶刑史子臣之言将死日乃逃于园遂死焉【古文琐言】始皇密令种于骊山硎谷中温处实成使人上言曰冬实有诏下博士诸生説之人人各异使往视之儒生皆至方相难不决因发机从上填之以土皆压死【史】邵平故秦东陵侯秦灭后为布衣种长安城有五色甚美世谓之东陵又云青门【萧何传】西王母谓上元夫人曰造朱陵山食灵其味甚好忆此味已七千年矣【汉武内传】梁大夫宋就为边令与楚邻界梁楚边亭皆种梁亭劬力溉灌其美楚人窳而希其灌其恶楚令以梁之美怒因往夜窃搔梁梁觉欲往报搔楚宋就曰是啓怨之渐也乃遣人夜往潜为楚灌楚旦往则已灌伺而察之乃梁亭为之也楚人大悦因具闻楚王楚王因谢以重币梁楚之欢由宋就也【新书】五原蔡綖入山而还谓家人曰昆仑有玉光眀洞彻而坚刚须以玉井水洗之即软可食【抱朴子】马湘有道术尝于江南刺史马植坐上冬月以酒杯盛土种须臾引蔓生实食之甚美【神仙传】徐光能行术千里市促办丈地种之俄而生蔓开花结实乃取食之甚美【同上】后汉曹娥父溺死娥见浮而得尸【防稽志】孙钟富春人与母居至孝笃信种为业忽有三少年来乞为钟定墓地出门悉化为白鹤飞去【幽防録】姚俊种菜灌园以供衣食时人或饷一无所受【吴録】步骘避难江南单身穷困种自给【呉志】晋桑虞家园熟有人逾园盗之虞见园篱多棘刺使人为开道及盗负出见道通乃送叩头虞与勿罪【史】滕昙恭年五歳母患热病思食凉土俗不产恭歴访不得俄过一桑门曰我有双分一相遗举家惊异【南史】韩虞敏兄弟早孤并有孝性家贫无以营葬共种半亩朝采暮又生遂办事【史】梁杜昉亡髙祖方食闻之悲不自胜【史】唐太宗食美思杜如晦以其半遣使祭之【史】王义贱时求邻舍不与及为御史诡言园有白兔本县为集人捕捉畦无遗蔓李昭徳曰昔闻苍鹰狱吏今有白兔御史【史】代宗皇后沈氏当史思眀之乱失后所在徳宗即位令咨访髙力士女尝从后游年貌相似后常削脯哺帝伤左指髙女亦剖伤左指【史】武儒衡议论劲正有风节时元稹恃宦官知制诰衡鄙厌之会食蝇集其上衡挥以扇曰适从何处来遽集于此一座失色【史】陆贽随帝幸梁有献果者帝嘉其意欲授以官贽不可奏曰爵位天下之公器不可轻也今献一器果一盛则授官后忘躯命者何以劝哉【史】后周王熊与客食削皮侵肉熊意嗛之及皮落引手就地取而食之客有愧色【史】吕文穆正在龙门读书一日行伊水上见卖者意欲得之苦无钱其人遗一枚公怅然食之后作相买园洛城东南下直伊水起亭以饐为名不忘贫贱也【闻见録】
　　赋咏祖
　　五言散句
　　成畦烂文【韩退之】　　　　秋未落蒂
　　澄澈甘濯　　　　　　茶留客迟
　　破霜落指【杜少陵】　　　　嚼水晶寒
　　甘抱苦蒂【古诗】　　　　　霜蔓缒寒
　　辰日宜种【山谷】
　　瘦地翻宜栗阳坡可种
　　浮沈乱氷玉落刄嚼氷霜
　　清冷氷有味甘润玉多浆【李待制】
　　惟应种地分我读书功【赵紫芝】
　　七言散句
　　岂傍青门学种【杜少陵】
　　每见秋忆故园
　　翠碧李沈玉甃
　　五言古诗
　　江间虽炎瘴熟亦不早栢公镇防国滞雾滋一扫食新先战士共少及溪老倾筐蒲鸽青满眼顔色好竹竿接嵌窦引注来鸟道沈浮乱氷玉爱惜如芝草落刄嚼氷霜开懐慰枯槁许以秋蒂除仍防小童抱东陵迹芜絶楚汉休征讨园人非故侯种此何草草【杜少陵】
　　昔闻东陵近在青门外连修距阡陌子母相钩带【阮籍】种黄台下熟子离离一摘使好再摘使稀三摘犹自可四摘抱蔓归【李泌】
　　夏肤已粗皱秋蒂熟将脱不辞抱蔓归聊慰相如渇【范石湖】
　　独酌圣贤酒新尝子母丁宁林下友莫道故侯家【诚斋】氷泉浸緑玉霜刄破黄金凉冷消晚暑清甘洗渇心

　　五言八句
　　病骨那禁暑寒年更作愁有风依旧热初伏防时秋叶谁新饷馋涎小忍休金盆井花水且看玉双浮【诚斋】风露盈篮至甘香隔壁闻緑甖一揑白裂玉平分藓甃开氷叚梅山失火云老夫供晚酌不用办羶荤
　　七言絶句
　　事去人亡迹自留黄花緑蒂不胜愁谁能更向青门外秋草茫茫觅故侯【刘长卿】
　　故人夙有畦约走送蓝舆百里间翠甒琼罂才一握极知风味胜黄斑【刘屏山】
　　柘浆溜溜香浮玉苏水沈沈色弄金那似甘能破暑一盘霜雪洗清襟
　　碧团到眼舌生津三载深惭拜赐频莫怪尊前最知味东陵自是种人【刘漫塘】
　　七言律诗
　　暑轩无物洗烦蒸百果凡材得我憎藓井筠笼浸苍玉金盘碧筯荐寒氷田中谁问不纳履坐上适来何处蝇此理一杯分付与我思明哲在东陵【山谷】
　　畴暑雨乱花飞美实蠲烦喜及时藓井筠笼香发越金刀玉手翠离披侯家昔见连阡盛寳肆徒夸厚貌竒珍重故人分送意临风宛似对竒姿【屏山二首】
　　呼儿急走送筠簟敌暑惟应此物堪一握青瑶含秀润满矜寒雪沍清甘虞园底用修邻怨剪棘聊应益盗惭他日倘收遗办种离离虎掌徧山南
　　一杯山茗雪花白数片甘碧玉香但得心闲无个事人生何地不清凉【虞以良】
　　乐府祖
　　壶中天
　　东陵美景有轻烟和月斜风吹雨一种龙须随地转不学丝萝儿女结就蒲青收来掌握犹带金盘露拍浮金井水花零乱飞舞　谁信六月飘霜破开落刄散银丝金缕冷碧凄香萦齿颊洗我尘襟烦暑杜老吟诗已公留客此兴无今古安期非诞世间有枣如许【郑松窓】
　　青门引
　　手种团玉香起日晴初熟金刀错落晓霜寒十分风味独向暑天足　唐君去后云空谷异事传流俗刀圭倘是神仙药地皮卷尽犹飞肉【马古洲】
　　小重山
　　碧水浮纹簟前只知闲枕手不成眠晚云如火雨晴天轻云逺亭外一声蝉　池馆几年年倚栏催小艇采新莲多情还到芰荷边应相忆折藕防丝牵【施叔用】
　　木瓜
　　事实祖
　　碎録
　　楙木瓜也【尔雅】宣州人种莳满山谷如实成则镞纸薄其上夜露日曝渐而变红花如生本州以充贡焉【本草】投我以木瓜报之以琼琚【诗】孔子曰吾于木瓜见苞苴之礼行【诗注】
　　纪要
