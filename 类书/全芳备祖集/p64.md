<!-- { "loadSidebar": true } -->
　　楮树婆娑覆小斋更无日影午窓开一端能败幽人意夜夜墙西碍月来
　　漆
　　事实祖
　　碎录
　　椅桐梓漆　山有漆　阪有漆【并毛诗】以竹筒钉入木中取之【本草】
　　纪要
　　荘子尝为漆园吏楚威王聘之欲以为相谓使者曰亟去毋汚我故曰傲吏【荘子】樊阿从华佗求方可服食有益于人者佗以漆叶为青黏散与之【后汉方艺传】樊宏父尝欲作器物先种梓漆时人嗤之积以嵗月皆得其用向之笑者咸求假焉赀至钜万追爵諡为夀张敬侯【本传】雷义与陈重为友时人语曰胶漆自谓坚不如雷与陈【本传】赋咏祖
　　五言散句
　　漆园有傲吏【灵运】　　　　　楚材择梓【杜甫】
　　樊侯种梓漆【东坡】
　　近闻西枝西有谷杉漆稠【杜甫】
　　五言古诗
　　古人非傲吏自阙经世务偶寄一防官婆娑数株树【王维】好闲早成性果此谐宿诺今日漆园防还同荘叟乐【崔廸】旧闻南华仙作吏漆园里应悟见割忧嗒然空隠几【朱文公】
　　七言八句
　　天以晶华累尔形千夫敛锷可曾停世间有器防鲜泽林下无辜受割刑斫壊孙枝难老大摧残老干易雕零退思禹贡周征日未必如今税不征【萧大山】
　　防【防笋附】
　　事实祖
　　碎录
　　一名栟榈叶似车轮乃在颠上有皮纒之附地起二旬一采转复上生【广志】椶树髙一丈许无枝榦叶大而圆岐生枝头美实皮相重复一行一皮各有节皮可为索也【山海经】防笋状如鱼子其味似苦笋而加甘芳蜀人以馔佛僧甚贵之而南方不知也笋生肤毳中盖花之方孕者正二月间可剥而取过此苦澁不可食矣取之无害于木而宜于饮食法当蒸熟所施略与竹笋同蜜煮酢浸可致千里外【坡诗注】
　　纪要
　　杜甫以朝廷以李林甫琐琐之才代张九龄为相作防榈拂诗以寓意【杜诗注】
　　杂著
　　异木之生疑竹疑草攅叶石径森苁山道烟岫相珍云壑共寳不绵不缛何逊工巧【梁江淹颂】
　　赋咏祖
　　五言散句
　　凿井交棕叶【少陵】
　　童童双防榈葱蒨两车盖【曾文昭】
　　七言散句
　　栟榈叶战水风凉【香山】
　　芍药初开菩萨面防榈叶散夜义头【李羣玉王璘聫句】
　　孤出亭亭羽盖髙撑开圎叶臂抽条【程金紫】
　　纛影叱防竿影直雪中霜里伴松筠
　　五言古诗
　　蜀门多防榈髙者十八九其皮剥割甚虽众亦易朽徒布如云叶青青嵗寒后交横集斧斤雕落先蒲栁伤时苦军乏一物官尽取念尔形影干推残投藜莠【杜少陵】防拂且薄陋岂知身效能不能代白羽有足除苍蝇荧荧金错刀濯濯朱绿绳非独顔色好亦用顾盻称吾老抱疾病家贫卧炎蒸咂肤倦扑防赖尔甘服膺物防世竞弃义在谁肯徴三嵗清秋至未敢阙缄縢【杜少陵防拂】
　　五言古诗散聫
　　青青栟榈树叶散如车轮拥箨交紫髯嵗剥岂非仁用以覆雕舆何惮克厥身【圣俞】
　　斫破夜义头取出仙人掌鲛人满腹珠鮰鱼新出纲【唐庚】哆炽风叶张圎皴雨皮厚丛橑列盖端攅旄注旗首【宋景文】
　　五言八句
　　旧脱败簔乱新添华节髙肃容春尚静侠气夜方豪黄孕子鱼腹青披孔雀凥丰橦知可制雷动景钟号【洪舜俞】
　　七言古诗
　　赠君木鱼三百尾中有鵞黄子鱼子夜义剖瘿欲分甘箨龙藏头敢言美愿随蔬果得自用勿使山林空老死问君何事食木鱼烹不能鸣固其理【东坡送椶笋与殊长老】
　　七言絶句
　　秀榦扶疎防槛新琅玕一束净无尘重苞吐实黄金穂宻叶围条碧玉轮
　　黄杨
　　事实祖
　　碎录
　　俗说黄杨嵗长一寸遇闰年退一寸【坡诗注】
　　赋咏祖
　　五言散句
　　虽非百尺材嵗晚好顔色【曾文昭】
　　七言散句
　　园中草木春无数只有黄杨厄闰年【东坡】
　　五言古诗散聫
　　婆娑两佳木生长在岩石移植君子堂初因醉翁识【曾文昭】
　　黄树性坚正枝叶已刚愿三十六旬久增生但方寸今何成脩林左右映霞蔓良材岂一二所期不在钝【李方叔】
　　樗栎
　　事实祖
　　碎录
　　樗栎散材也【荘子】周秦谓柞为栎河南谓蓼为栎【方言】蔽芾其樗【诗】
　　纪要
　　匠石之齐至乎曲辕见栎社树曰是不材之木也故能若是之夀栎社见梦曰若将比予于文木耶夫柤梨橘柚果蓏之属实熟则剥则辱故不终其天年【庄子】吾有大树人谓之樗其大本拥肿而不中绳墨其小枝拳曲而不中规矩立之涂匠者不顾今子之言大而无用众所同去也【庄子】
　　七言絶句
　　香檀文桂苦雕防生理何能得自全知有无材老樗否一枝不损尽天年【香山】
　　桦
　　事实祖
　　碎录
　　桦堪为烛木似山桃取脂烧辟鬼【本草】
　　纪要
　　唐正旦晓漏以前三司使大金吾以桦烛拥谓之火城【李肇圃史补】
　　赋咏祖
　　五言散句
　　月隄槐露叶风烛桦烟香【香山】
　　七言散句
　　送客林中桦烛春【东坡】
　　荆
　　事实祖
　　碎录
　　楚荆也杜荆蔓荆也青茎大实者名牡荆又有山荆【广志】寜浦有三种金荆可以作枕紫荆可以作床白荆可以作履与他处牡荆全异又彼境有杜荆指病自愈节不相当者月晕时刻之与病身等置牀下虽危困亦愈也【郡志】
　　纪要
　　伍举入郑声子将入晋遇之郊班荆相与食而言复故【左传】亷颇肉袒负荆【史】淮南王安谋逆伍被谏曰昔子胥谏吴王云臣今见麋鹿逰姑苏之台臣今亦将见宫中生荆棘露沾衣也【汉书】尹勤治韩诗事薛汉身牧豕事亲至孝无有交防门生荆棘【东观汉记】田真田庆田广兄弟欲分财惟堂前紫荆花叶盛茂夜议斫分取为三晓欲伐即憔悴兄弟由是不复分焉【吴筠齐谐记】徐随居丹徒左慈过随门下有宿客车六七乗欺慈云徐公不在慈去客皆见在杨树杪车毂中皆生荆棘客惧入报随随曰此左公遣追之客逐慈叩头谢客还见车在地无复荆棘【汉方伎传】
　　赋咏祖
　　五言散句
　　三荆懽同枝四鸟悲异林【晋陆机】
　　五言古诗
　　风吹紫荆树色与春庭暮花落辞故枝风回返无处【杜甫】
　　七言絶句
　　庭中栽得红荆树十月花开不待春直使孩提昼惊一家同是北来人【元防之】
　　水清木
　　赋咏祖
　　七言散句
　　宻叶凝华承玉戺附枝交影防银塘【夏英公】
　　七言散聫
　　禁中迟日照南荣瑞木聫祥耀国经合榦旧临宫槛宻交枝重茂帝梧青【夏英公】
　　海棕木
　　赋咏祖
　　七言古诗
　　左绵公馆清江濵海棕一株髙入云龙鳞犀甲相错落苍棱白皮合抱文自是众木乱纷纷海棕焉知身出羣移栽北辰不可得时有西域胡僧识
　　女贞木
　　事实祖
　　碎录
　　叶茂盛经冬不雕或云即冬青【本草】女贞之木一名冬青负霜葱翠振柯凌风故清士钦其质而贞女慕其名多植之于庭阶云【苏彦颂序】江左人谓之万年枝
　　赋咏祖
　　七言散句
　　好风吹动万年枝【卢多逊】
　　三足赤乌去不顾墙根隠隠冬青树
　　五言律诗散聫
　　霜霰不雕色两株交石坛未秋红实浅经夏绿隂寒【许浑】
　　七言絶句
　　碧树如烟覆暖波清秋欲尽客重过故园亦有如烟树鸿雁不来风雨多【赵嘏】
　　离宫见尔近天墀雨露常私养种时惆怅一枝岚气里无人识是万年枝【韩子苍】
　　乐府祖
　　眼儿媚
　　山矾风味木犀魂髙树绿堆云水光殿侧月华楼畔晴雪纷纷　何如且向南湖住深映竹邉门月儿照着风儿吹动香了黄昏【张约斋】
　　七叶木
　　赋咏祖
　　五言古诗
　　伊洛多佳木娑罗旧得名常于佛家见宜在月中生空砌隂铺静虚堂子落声【文忠公】
　　椤木
　　赋咏祖
　　七言古诗
　　椤古树常占嵗在昔曾看北海碑今日四方俱大稔不知荣悴向何枝【圣俞】

　　全芳备祖后集卷十九
　　钦定四库全书
　　全芳备祖后集卷二十　　宋　陈景沂　撰农桑部
　　谷【禾　稼穑　黍　稷　粟　粳秫　农　田　以上并同】
　　事实祖
　　碎录
　　三农生九谷郑司农注稷秫黍稻麻大小荳大小麦【周礼】六谷凡王之馈食用六谷郑司农注稌黍稷粱麦苽【同上】五谷以五味五谷五药养其病郑司农注麻黍稷麦豆【同上】百谷者黍稷之总名稻者既种之总名菽者众豆之总名三谷各二十种为六十蔬果之实助谷各二十是为百谷【杨泉物理论】五谷皆熟为有年【谷梁】俶载南亩播厥百谷【诗载芟】亟其乗屋其始播百谷【诗七月】谷贱伤农【昭帝诏】百谷仰膏雨【左传】农殖嘉谷【吕刑】不违农时谷不可胜食也【孟子】一谷不升曰歉二谷不升曰饥三谷不升曰馑四谷不升曰荒五谷不升曰大祲大祲则君食不兼味台榭不涂百官布而不制鬼神亦祷而不祠【谷梁传】谷一不收谓馑二谓旱三谓防四谓餽五谓饥馑至九谷不熟谓之大侵大侵则大夫以下损禄五分之一旱则二凶则三餽则四饥馑大侵则尽禄廪食而已【墨子】谷不熟为饥仍饥为荐荐连年不熟也【尔雅】禾嘉谷也二月始生八月而熟得时之中故谓之禾【说文】禾易长亩终善且有【诗甫田】十月纳禾稼黍稷重稑禾麻菽麦【七月】注禾者总名黍稷稻粱皆名为禾麻与菽麦则无禾称　地之美者善养禾【贾山至言】稼穑禾之秀实者为稼一曰在野曰稼【说文】土爰稼穑【洪范】注种曰稼敛曰穑　君子所其无逸先知稼穑之艰难【书无逸】稼穑维寳代食维好【桑柔】不稼不穑胡取禾三百防兮【诗伐檀】若农服田力穑乃亦有秋【盘庚】我稼既同【七月】曾孙之稼【甫田】大田多稼【大田】黍稷禾之不黏者为黍亦谓之穄亦曰黄黍【古今注】大暑而种故谓之黍【说文】华黍时和嵗丰宜黍稷也【诗】丰年多黍多稌　彼黍离离彼稷之苗　黍稷稻农夫之庆【并诗】黍稷非馨明徳惟馨【君陈】祭宗庙之礼黍曰芗合粱曰芗萁稷曰明粢【曲礼】仲夏之月农乃登黍是月也天子以雏尝黍【月令】孟冬之月天子食黍与彘【同上】牛宜稌羊宜黍豕宜稷犬宜粱【内则】饭黍稷稻白黍黄粱糈穛【同上】芃芃黍苗【诗】稷五谷之长也【说文】粢稷今江东人呼粟为粢【尔雅】虋赤苗今之赤粢粟芑白苗今之白粱粟黑黍一名秬黍秠一稃二米秠是黑黍之中一稃二米者【尔雅】青殻穂有毛粒青米亦防青而细于黄白粱也黄粱穗大毛长其谷米俱粗于白而收子少白粱亦穗大而长谷粗而长不如粟圎也粟米畬田种之甚易舂粒细香美陈者或呼为粢大抵人多种粟而少种粱以其损地力而收获少其粟米比粱乃细而圎【本草】粳米即人所常食米有白赤大小异族四五种同一类也【本草】秔稌属也秔稻不黏者然秔稻与糯稻甚相类黏与不黏异耳江东呼糯为【力乱反】呼秔为仙【本草】国税再熟之稻【吴都赋】秫稻之黏者为秫【古今注】
　　纪要
