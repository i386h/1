<!-- { "loadSidebar": true } -->
　　东屯大江北百顷平若按六月青稻多千畦碧泉乱挿秧适云已引溜加溉灌更仆往方塘决渠当断岸公私合地着浸润无天旱主守问家臣分明见溪畔芊芊炯翠羽剡剡生银汉鸥乌镜里来关山雪邉看秋菰成黑米精凿传白粲玉粒定晨炊红鲜任霞散终然忝旅食作苦期壮观遗穂及众多我仓戒滋蔓【杜甫】
　　五言八句
　　香稻三秋末平田百顷间喜无多屋宇幸不碍云山御裌侵寒气尝新破旅顔红鲜终日有玉粒未吾悭【少陵三首】稻米炊能白秋葵煮复新谁云滑易饱老借輭俱匀种幸房州熟苗同伊阙春无劳映巨盌自有色如银复作归田去犹残获稻功筑场怜穴蚁拾穂许村童落杵光辉白除芒子粒红加餐可扶老仓庾慰飘蓬乐府祖
　　绛唇
　　霜落吴江万畦香稻来塲圃夜村舂处茅屋寒灯雨玉粒长腰沉水温温注相留住共抄云子更听歌声驻【曹文宠】











　　全芳备祖后集卷二十
<子部,类书类,全芳备祖集>
　　钦定四库全书
　　全芳备祖后集卷二十一　宋　陈景沂　撰农桑部
　　米【粟附】
　　事实祖
　　碎录
　　米之精者曰粲【说文】烝民乃粒【注】米食曰粒【益稷】乐嵗粒米狼戾多取之而不为虐【孟子】粟嘉谷实也粟之为言续也【说文】虽有粟吾得而食诸【论语】
　　纪要
　　子路见于孔子曰昔者由也事二亲之时常食藜藿之食为亲负米百里之外亲没之后南逰于楚从车百乗积粟万钟欲食藜藿为亲负米不可得也【家语】渊明为彭泽令郡遣督邮至军吏白应束带见之潜叹曰我不能为五斗米折腰向鄊里小儿即日解印绶赋归去来以遂其志【本传】苏秦谓楚王曰楚国之食贵于玉薪贵于桂又云食玉炊桂【战国防】东方朔言臣若无用宜弃捐无令索长安米【本传】鲁肃以振穷士为务甚得他人欢心【三国志】周瑜为居巢长将数百人路过肃并求资粮肃家有囷米各三千斛乃指一囷与瑜瑜益知其竒也遂相亲结侨札之分【本传】吴全琮父柔为桂阳守使琮赍米数千斛至吴交易琮皆振给士大夫空船而还柔竒之【本传】王修龄贫乏陶胡奴为乌程令送米一船答曰王修龄饥自就谢仁祖索食不须陶胡奴送米【世説】齐刘懐恵为齐郡守人有饷新米一斛者懐惠出所食麦饭示之曰食有余幸不烦此【同上】梁张率为新安太守遣家僮载米三千石还宅及至遂耗其半率问其故答曰防雀耗率笑曰壮哉防雀不问【梁书】梁庾诜尝乗舟从山舍还载米百五十石有人寄载三十石至宅寄载者曰君三十石我百五十石诜黙然不辨恣其取足【世説】沈约少贫干宗党得米数百斛为宗人所侮覆米而去及贵不以为憾【梁书】唐太宗贞观初户不及三百万绢一疋易粟一斗至四年斗米三四钱人行数千里不赍粮【本纪】顔鲁公乞米于李大夫帖云拙于生事举家食粥而已实用忧煎【法帖】阳城尝絶粮遣奴求米奴以米易酒醉卧于路城与弟迎之奴未醒乃负以归及觉痛咎谢城曰寒而饮何害焉【本传】粟武王发钜桥之粟【武成】武王平商天下宗周伯夷叔齐耻之义不食周粟隠于首阳山采薇而食【史记】郑饥而未及麦民病子皮以子展之命饩国人粟户八钟【左传】晋荐饥乞籴于秦秦输粟于晋自雍及绛命之曰泛舟之役【左传】邹穆公有令食鳬雁者必以秕无敢以粟鳬雁无食而以一石粟易一石秕其费甚矣请以粟食之公曰非尔所知也夫百姓饷牛而耕曝背而耘勤而不敢惰者岂为鸟兽食哉粟米人之上食也奈何其以养鸟汝知小计而不知大害【韩非子】子华使于齐冉子为其母请粟原思为之宰与之粟九百辞子曰母以与尔邻里鄊党乎【论语】季桓子以粟十钟饩夫子受而颁诸门人之无者子贡曰季孙以夫子之贫也而致粟今而施矣乃厥意乎子曰吾受而不辞为季孙之惠受而惠非一人不亦宜乎【家语】子思居贫其友有馈之粟者受二车焉或献以樽酒束修子思曰为费而不当也或曰子取人粟而辞酒是辞少而受多于义无名于分则不全行之何也子思曰然伋不幸而贫至于困乏惧絶先人之祀夫所以受粟焉周之也酒脯所以饮燕也方为食而饮燕非义也度义而行之可也【家语】北郭骚见管子托以养母管子分食粟府金以遗之骚辞金受粟【管子】荘周往贷米于监河侯曰诺吾以金贷子周忿然作色曰若乃言不如索我于枯鱼之肆矣【荘子】髙平王遣使者从魏文侯贷粟文侯曰须吾租粟至乃可也使者曰如鱼张口待水止呼吸间若待决淮河之水必求吾于枯鱼之肆矣【说苑】田厘子乞为齐大夫收赋税于民以小斗受之其粟予民以大斗行隂徳于民由此得齐众心田乞卒子常立复修厘子之政以大斗出贷以小斗收齐人歌之【惠子】有任氏为仓吏秦败豪杰争取金玉任独窖仓粟楚汉相距荥阳民不得耕其米涌贵是时豪杰金玉已尽任氏以粟起富【史记】郦食其説髙祖曰敖仓天下输转久矣可急据敖仓之粟【本传】炎汉之兴七十余年太仓之粟陈陈相因充溢露积于外至腐败而不可食【食货志】淮南王死民歌曰一斗粟尚可舂兄弟二人不相容【本传】晁错建防令民入粟塞下拜爵【汉书】晁错説文帝曰方今之务莫若使民务农欲民务农在于贵粟贵粟之道在于以粟为赏罚令天下入粟县官得以拜爵除罪【本纪】武帝末年悔征伐之事下诏以赵过为搜粟都尉【本纪】武帝建元四年天雨粟宣帝地节三年长安雨黑粟又南阳山都县天雨粟色青黑味苦大者如小豆小者如麻子【古今注】河内失火上使汲黯视之还报曰河内水旱或父子相食臣谨发河内仓粟以赈贫乏【本传】东方朔曰侏儒长三尺余俸一囊粟钱三百四十臣朔长九尺余亦一囊粟钱三百四十侏儒饱欲死臣朔饥欲死也【汉书】诸葛亮闻孙恪代位以书与陆逊曰家兄年老而性疎今使典粮谷粮谷者军之最要也仆在逺切用不安【江表传】
　　杂著
　　杜子美稻畦诗秋菰成黑米精凿储白餐精凿出左传粢食不凿谓治米使白也【诗话】杜诗云玉粒足晨炊红鲜任霞散红鲜言饭红润之色又收稻诗云红鲜终日有玉粒未吾悭今有一种红米即此谓也【诗话】
　　赋咏祖
　　五言散句
　　故人供饭米　　　　　　瘦地飜宜粟【杜甫】
　　乞米助鐼镏【荆公】
　　七言散句
　　鸟鹊苦肥舂粟菽【少陵】
　　五言古诗
　　举家鸣鵞雁突冷无晨炊大贫丐小贫安能不相嗤幸存顔氏帖况有陶公诗乞米与乞食皆是前人为【梅尧臣贷米于如晦】
　　七言古诗
　　腊中储蓄百事利第一先舂年计米羣呼步碓满门庭运杵成风雷动地筛匀箕健无粞糠百斛只费三日忙齐头圎洁箭子长隔篱耀日雪生光土釡瓦龛分葢藏不蠧不腐常清香去年薄收饭不足今年顽顽炊白玉春耕有种夏有粮接到明年秋刈熟邻叟来观还叹嗟贫人一饱不可賖官租私债纷如麻有米冬舂能几家【范石湖冬春行】
　　有虞有宋双重华两圣一心民一家绿秧刺水农事起重华愁旱从此始黄云登塲万寳秋重华对天失却愁二十八年临玉座大半光隂愁里过天顔有喜丞相知常平使者陈便宜倡为社仓首建溪旴江吴【阙】承君师伯霜仲雪发尔私支竒虐魃手莫施活几振子几凉黎诒子又孙孙又子个是重华圣人意无论十世千百世【诚齐题社仓】
　　七言古诗散聫
　　先生结髪憎俗徒闭门不出动一纪至今邻僧乞米送仆沗县令能不耻【韩文公赠卢同】
　　七言絶句
　　卢同不出憎流俗我卜郊居避俗憎同有邻僧来乞米我今送米乞邻僧【介甫】
　　麦
　　事实祖
　　碎录
　　麦小麦也牟大麦也【广雅】麦有大麦小麦穬麦荞麦四种大麦久食令人肥白滑肌肤为麫胜小麦无燥热【本草】于皇来牟将受厥明明昭上帝迄用康年【颂臣工】我行其野芃芃其麦【载驰】麻麦幪幪【雅】禾麻菽麦【诗七月】稙穉菽麦【閟宫】季春天子乃为麦祈实【月令】孟夏麦秋至【月令】孟夏之月农乃登麦天子乃以彘尝麦先荐寝庙【月令】今夫麰麦播种而耰之【孟子】北人当新麦初熟取以炒干磨为粗麫而干食之礼部韵作麨【齿治反】注糗也今大内当麦熟时以黄罗帕封赐百官其外题曰麫或云以蜜渍食尤佳【坡诗注】
　　纪要
　　思文后稷克配彼天贻我来牟帝命率育【周颂】箕子朝周过故殷墟见而伤之作麦秀之诗以歌咏之曰麦秀渐渐兮苗黍油油【史记】夏四月郑祭足帅师取温之麦【左传】晋侯梦大厉公觉召桑田巫曰不食新麦矣六月晋侯欲麦使甸人献麦馈入为之召桑田巫示而杀之将食张如厠陷而卒【同上】荘八年冬大无麦禾【春秋】春秋他谷不书至于麦禾不成则书之以此见圣人于五谷最重麦与禾也【前食货志】宓子贱为单父宰百姓化之齐人攻鲁道由单父单父父老请曰麦已熟矣今齐冦至人人自收不及请放民皆使出获可以益粮且不资冦宓子贱不从曰今兹无麦明年可植若使不耕者得获是使民乐有役也季孙闻之赧【家语】光武自蓟东南驰至南宫遇大风雨帝引车入官舍冯异进麦饭【史】张堪为渔阳太守劝民耕种以致殷富百姓歌曰桑无附枝麦秀两岐张公为政乐不可支【后汉书】汉成帝时童謡云小麦青青大麦枯谁当获者妇与姑丈夫何在西击胡【同上】髙凤勤学妻尝之田曝麦于庭以竿授凤令防鸡受竿诵读如故天忽雷雨麦漂去不知【东观汉记】孔文举为北海相有遭父防哭泣墓侧色无憔悴文举杀之又有母病思食新麦家无乃盗邻熟麦而进之文举闻之特赏曰不必来谢但勿盗也盗而不罪者以为动于母哭父而见杀者以其形悲而实否也【秦子】曹操经行麦中令士卒无败麦犯者死士皆下马扶麦以行时曹操马腾入麦中勑主簿议罪主簿对以春秋之义罚不加于至尊曹操曰制法而自犯之何以率下遂防剑割发以置地【魏志】孙权尝飨蜀使费伟伟停食饼索笔作麦赋恪亦请笔作磨赋咸称善【吴志】人有中麦毒梦红裳娘子悲歌有一丸芦菔火吾宫之句【小说】
　　杂著
　　久旱伤麦秋种未下朕甚忧之【光武诏】
　　赋咏祖
　　五言散句
　　麦天晨气润【文选】　　　　　暖风抽细麦
　　麦垅多秀色【王僧逹】　　　　细麦落轻花【杜甫】
　　青荧陵陂麦　　　　　　野多青青麦
　　山田麦无垅　　　　　　麦黄韵鹂鹒【文椊】
　　下麦青青　　　　　　黄花入麦稀【文粹】
　　崆峒小麦熟且愿休王师【杜甫】
　　梅残数防雪麦涨一溪云【介甫】
　　小舆穿麦去狭径碍桑田
　　不忧无饼饵已幸有襦裙【子由】
　　细筑塲无隙轻推磨有音
　　防田钩盾里躬稼麦秋余【刘原父】
　　但见古河东荞麦如铺雪
　　漫漫乔麦花如雪覆平野【放翁】
　　七言散句
　　麦芒如篲黍如烟【李贺】
　　麦芒涨天揺青波【栁州】
　　寒食离家麦熟还【王建】
　　雪花漫漫麦将熟【放翁】
　　割尽黄云稻正青【介甫】
　　似法隂爻呈六穗或符阳数效三岐【夏英公】
　　期君正似种宿麦忍饥待食明年麫【子瞻】
　　使麦长熟人不饥敢告吾君不须赦【石守道】
　　穿鞋带笠随麦垅早日炎炎烟燎顔【晁无咎】
