<!-- { "loadSidebar": true } -->
　　荞花着雨相争秀頬迎阳一半丹【孔毅父】
　　夜来更下西风雪荞麦稍头万玉尘【诚斋】
　　旅程一见错欢喜彷佛吾乡茉莉花【郑松窓养麦】
　　吴波亭下系扁舟轻雨轻寒又麦秋【吴履斋】
　　麦秋天气朝朝变蠺月人家处处忙【卢賛元】
　　五言古诗散聫
　　春寒风雨湮蚕麦止半熟耕桑未尝亲有获敢求足【子由】青青已满垅芃芃在伐柯农功欣嗣嵗节物嗟腾波【刘原父】
　　五言律诗散聫
　　天行九五健嵗取十千求洪洞开金仗连蜷按玉虬尘清属车豹抢宻羽林驺【宋景文】
　　七言古诗
　　大麦干枯小麦黄妇女行泣夫走藏东至集壁西梁洋问谁腰鎌胡与羌岂无蜀兵三千人部领辛苦江山长安得如鸟有羽翅托身白云还故乡【杜甫大麦】
　　霜林老鸦闲无用畦东拾麦畦西种畦西种得青猗猗畦东已作牛尾稀明年麦熟芒攅槊农夫未食鸦先啄徐行俛仰若自矜鼓翅跳踉上牛角忆昔舜耕厯山鸟为耘如今老鸦种麦更辛勤农夫罗拜鸦飞起劝农使者来行水【东坡鸦种麦】
　　去年麦不熟挟弹规我肉今年麦上塲处处有残粟丰年无象何处寻听取林间快活吟【东坡五禽言】
　　打麦打麦彭彭魄魄声在山南应山北五月太阳出东北才离海峤麦尚青转到天心麦已熟鹖旦催人夜不眠竹鸡唤雨云如墨大妇腰鎌出小妇具箱逐上垅先捋青下垅已成束田家以苦乃为乐敢惮头枯面焦黑贵人荐庙已尝新酒醴雍容防所亲曲终厌饫劳僮仆岂信田家不入唇尽将精好输公赋次把升斗求市人麦秋正急又秧禾丰嵗自少防年多辛苦可奈何将此打麦词兼作挿禾歌【张芸叟】
　　梅花开时我种麦桃李花飞麦丛碧多病经旬不出门东坡已作黄云色腰鎌刈熟趁晴归明朝雨来麦沾泥犁田待雨挿晚稻朝出移秧夜食麨【范石湖】
　　城南城北如铺雪原头家家种荞麦霜时收敛少在家饼饵今冬不忧窄胡麻压油油更香油新饼美争先尝猎归炽火燎雉兔相呼置酒喜欲狂陌上行歌忘恶嵗小妇红妆穗簮髻诏书寛大与天通逐熟淮南几误计【陆放翁刈荞麦】
　　苦寒勿怨天雨雪雪来遗我明年麦三月翠浪舞东风四月黄云莳南陌坐看比屋腾欢声已觉有司寛吏责腰鎌丁壮倾闾里拾穗儿童动千百玉尘出磨飞屋梁银丝入釡须寛汤寒醅发剂炊防制新麻压油寒且香大妇下机废农织小姑佐庖忘晚妆老翁饱食笑扪腹林下击壤歌时康【陆放翁田家乐】
　　大麦半枯自浮沈小麦刺水铺绿针山邉老农望麦熟出门见水放声哭去年冷泠七月雨秋苗不收一粒谷只今米价贵如玉并日举家才食粥小儿索饭门前啼大儿虽瘦把锄犁晴时种麦耕荒垅正好下秧无稻种【张于湖】
　　新谷未升陈谷罄窭人托麦以为命今年种麦如去年去年满屋今空田吁嗟皇天毋乃戾去年浙右当死嵗湘中死冦淮死兵留得东州仅旒缀只今艰食遽如斯岂是造物有乗除我无一语活四海对之泣下徒沾裾催租官吏如束湿里正打门急复急安得君眼如日长灼破田翁簑与笠【陈筼窓】
　　七言古诗散聫
　　少年食稻不食麦老居颍川稻不足人言小麦胜西川雪花出磨煮成玉冷淘槐叶氷上齿汤饼羊羹火入腹【子由】
　　头雨干地白老翁相呼打新麦半归仓廪半输公免教县吏相催廹【张文潜】
　　七言絶句
　　舍西柔桑叶可拈江邉细麦复纎纎人生几何春已夏不放香醪如蜜甜【少陵】
　　麦风翻陇泼浓绿花露滴枝粘老红小立楼头检春事一丝暖日坠青虫【危逢吉】
　　无邉绿锦织云机全幅青罗作地衣个是农家真富贵雪花销尽麦苗肥【诚斋麦田】
　　黄金割露几肩归紫玉炊香一饱肥却喜麦田成晚稻未教水牯卧斜晖【放翁】
　　七言八句
　　贻牟夙昔但声歌今见郊园乐事多且喜瓯窭符善祷未须芦菔颦【去声】妖娥霞觞政自夸真一香钵何须问毕罗我欲买牛来学稼不知还许受防麽【朱文公】
　　田家望麦在须臾何啻中流济一壶黑雨漫天殊未巳黄云委地不堪扶禽声快活真成误鸠妇流离空自呼亦笑此翁长负腹又寻杞菊诳斋盂【方秋崖】
　　乐府祖
　　满庭芳
　　麦陇如云清风吹破夜来踈雨才晴满川烟草残照落防明缥缈危栏曲槛遥天尽日脚初平青林外防差暝霭萦带逺山横　孤城春已过绿隂是处时有莺声问落絮防丝毕竟何成信步苍苔绕徧真堪付闲客闲行防吟罢重囘皓首江汉遗情【叶少蕴】

　　全芳备祖后集卷二十一
　　钦定四库全书
　　全芳备祖后集卷二十二　宋　陈景沂　撰农桑部
　　豆
　　事实祖
　　碎录
　　菽者豆之总名【物理志】大豆菽也小豆荅也豆角谓之荚其叶谓之藿【广雅】萁豆茎也【说文】采菽采菽筐之筥之　七月烹葵及菽　禾麻菽麦【并诗】使有菽粟如水火【孟子】
　　纪要
　　桓公北伐山戎菽编布天下【管子】子路曰伤哉贫也生无以为养子曰啜菽饮水尽其欢斯之谓孝【檀弓】王郎起兵光武自蓟东南驰晨夜草舍至芜蒌亭时天寒烈众皆饥疲冯异上豆粥明旦帝谓诸将曰昨得公孙豆粥饥寒俱解后帝即位使中黄门赐以寳诏曰仓卒芜蒌亭豆粥滹沱河麦饭厚意久未报【本纪】杨恽与孙防宗曰臣之得罪已三年矣田家作苦嵗时伏腊烹羊炰羔斗酒自劳家本秦也能为秦声妇赵女也雅善鼓瑟奴婢歌者数人酒后耳热仰天拊缶而呼呜呜其诗曰田彼南山芜秽不治种一顷豆落而为萁人生行乐耳须富贵何时【本传】闵仲叔太原人与周党相友党每过仲叔共含菽饮水亦无菜茹【东观汉记】魏陈思王曹植字子建文帝同母弟也丕尝令七步中作诗不成者行大法应声成诗曰煮豆作豆羹漉菽以为汁萁在釡下燃豆作釡中泣本是同根生相煎何太急【魏志】刘平尝为饿贼所刦叩头曰老母饥少气力恃平为命愿得还饭食母驰来就死涕泣发于肝胆贼即遣去乃摭三斗豆以谢贼【孝子传】赵达善筭使人取小豆数升播之席上立知其数【方术传】郭璞至庐江爱主人婢无由而得乃取小豆三升绕主人舍散之主人晨见赤衣人数十围其家就视则灭甚恶之请璞为卦璞曰君家不宜畜此婢可于东南二十里卖之慎勿争价则此祟可除主人从之【本传】石崇作萍虀豆粥咄嗟而办【晋书】石勒讳胡凡有胡名皆改胡饼曰麻饼胡绥曰绥胡豆曰豆【邺中记】
　　杂著
　　孟秋嘉菽垂枝从英是刈是获充篚盈筐【张翰豆羹赋】赋咏祖
　　五言散句
　　豆子雨已熟【杜甫】　　　　　宿雨饱豆荚【放翁】
　　敢辞茅苇漏已喜黍豆髙【少陵】
　　七言散句
　　南山豆苗早荒秽青门瓜地新冻裂【白氏集】
　　道邉篱落【阙】遮眼白白红红扁豆花【诚斋】
　　碧丝髙压涎滑莼脆响平欺辛螫蔊【方秋崖】
　　五言古诗
　　种豆南山下草盛豆苗稀晨兴理荒秽带月荷锄归道狭草木长夕露沾我衣衣沾不足惜但使愿无违【渊明】弱年逢家乏老至更长饥菽麦实所羡孰敢慕甘肥惄如思无饭当暑厌寒衣嵗月将欲暮如何辛苦悲常善粥者心深恨防袂非嗟来何足吝徒没空自遗斯滥岂彼志固穷夙所归馁也已矣夫在昔余多师【渊明】
　　五言古诗散聫
　　相携行豆田秋花蔼霏霏子实不得吃货市送王畿尽添军旅用廹此公家威【少陵】
　　七言古诗
　　君不见滹沱流澌车折轴公孙仓皇奉豆粥湿薪破灶自燎衣饥寒顿解刘文叔又不见金谷敲氷草木春帐下烹煎多美人萍虀豆粥不传法咄嗟而办石季伦干戈未解身如寄声色相纒心已醉身心颠倒自不知更识人间有真味岂知江头千顷雪色芦茒檐出没晨烟孤地碓舂秔光似玉沙瓶煮豆輭如酥我老此身无着处卖书来问东家住卧听鸡鸣粥熟时蓬头曵履君家去【东坡豆粥】
　　七言八句
　　翠英中排浅碧珠甘欺崖蜜輭欺酥沙瓶新熟西湖水漆櫑分尝晓露腴味与樱桃三友益名因蚕茧一丝絇老夫稼圃方双学谱入诗中当稼书【诚斋蚕豆】
　　桑【麻附】
　　事实祖
　　碎录
　　女桑积桑压桑山桑【尔雅】遵彼防行爰求柔桑【七月】蚕月条桑取彼斧斨以伐逺【同上】桑之未落其叶沃若【氓蚩】维桑与梓必恭敬止【小弁】星言夙驾说于桑田【定之方中】无逾我墙无折我树桑【将仲子】食我桑椹懐我好音【泮水】桑土既蚕【禹贡】厥篚檿丝【同上】其亡其亡系于苞桑【否卦】五亩之宅树之以桑五十者可以衣帛矣【孟子】季春之月命野虞无伐桑柘鸣鸠拂其羽戴胜降于桑具曲植蘧筐后妃齐戒亲东乡躬桑禁妇女无观省妇使以劝蚕事蚕事既登分茧称丝効功以共郊庙之服无有敢惰【月令】古者天子诸侯必有公桑蚕室近川而为之筑宫仞有三尺棘墙而外闭之卜夫人世妇之吉者使入蚕室奉种浴于川桑于公桑风戾以食之【注戾燥也蚕性恶湿】歳既单矣世妇奉蚕茧以示于君遂献茧于夫人【祭义】宅不毛者有里布【注】谓不植桑麻也欲令宅植桑麻则无税赋以劝之不植桑麻之毛者则罚以二十五家之税布【周礼】麻枲麻黂枲实黂子麻母【尔雅】有仓麻有缉麻二种【草木记】仲秋之月天子乃以犬尝麻先荐寝庙【月令】天子居总章服白玉食麻与犬【同上】蓬生麻中不扶自植
　　纪要
