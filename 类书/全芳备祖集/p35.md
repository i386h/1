<!-- { "loadSidebar": true } -->
　　新开寒露丛逺比水邉红艶色寜相妬嘉名偶自同采江秋节晚搴木古祠空须劝勤来饮无令便逐风【韩文公】拒霜花已吐吾宇不凄凉天地虽肃杀草木有芬芳道人晏坐处侍女古时妆露浓湿丹脸西风吹绿裳【陈简斋】孤芳托寒木一晓一畨新春色不为主天香欲动人丹枫见流落黄菊坐因循莫讶偏相爱衰迟似我身【陶弼】
　　五言律诗散聫
　　霜深才吐艶日暮更饶红掩暎残荷浦凭陵败菊丛【船窓】
　　七言古诗
　　人间八月初霜严芙蓉溪上春酣酣二南变尽鲁叟笔七国破后邹舆谈人间三月春风好溪上芙蓉迹如扫周家盛处伯夷枯汉室隆时贾生老小儿造化防能穷防回枯折还芳丛只应人老不复少有酒且发衰顔红【唐子西】
　　七言古诗散聫
　　清霜夜陨秋荷败翠盖红妆愁割爱碧条苍叶生春妍买断秋光作容态【刘叔拟】
　　七言絶句
　　水面芙蓉秋已衰繁条倒景看花时平生露滴乗红脸似有朝开暮落悲【李嘉运】
　　翠幄临流结绛囊多情长伴菊花芳谁怜冷落清秋后能把华姿独拒霜【刘理】
　　种处雪消春始动开时霜落雁初过试栽金菊丛相近织出新畨蜀锦窠【永叔】
　　水邉无数木芙蓉露滴胭脂色未浓正是美人初醉着强擡清镜晚妆慵【介甫】
　　千林埽作一畨黄只有芙蓉独自芳唤作拒霜知未称看来却是最宜霜【东坡】
　　今年古寺摘芙蓉憔悴真成泽畔翁把一枝闲照水明年何处对霜红【张文潜】
　　蜀国芙蓉名二色重阳前后始盈枝画调粉笔分班处绣引金针闲刺时【文与可】
　　晚妆懒困晓妆新火急来看趁向晨蛱蝶花枝欺我老竞将红露滴乌巾【诚斋】
　　湖上秋风起櫂歌万枝映栁更依荷老来不作繁华梦一树池邉已觉多【后村】
　　池上秋闲一两丛未妨冷淡伴诗翁而今维有看花处不爱深红爱浅红
　　晓妆如玉暮如霞浓淡分秋染此花终日独醒干底事晩知烂醉是生涯【刘圻父】
　　紫茸排萼露防红不比春花对日烘冷落半秋谁是侣可怜妖艶嫁西风【陈峰】
　　妖红防色绚池台不作匆匆一夜开若遇春时占春榜牡丹未必作花魁【胡松窓】
　　四十里城花发时锦囊髙下照坤维虽妆蜀国三千色难入邠风七月诗【张立】
　　七言八句
　　木蕖何似水芙蕖同个声名各自都风露商量借膏沐胭脂深浅入肌肤唤回春色秋光里饶得红妆翠葢无字曰拒霜深不可却愁霜重要人扶【诚斋】
　　绿裳丹脸水芙蓉不谓佳名偶自同一朶方酣初日色千枝应发去年丛莫惊坠露添新紫更待防霜晕浅红却笑牡丹犹浅俗但将浓艶醉春风【方秋崖】
　　乐府祖
　　少年逰
　　霜华满树兰雕蕙惨秋艶入芙蓉胭脂嫩脸黄金轻蕊犹自怨东风　前欢往事当歌对酒无限到心中更凭朱槛忆芳容肠断一枝红【晏元献】
　　三台令
　　鱼藻池邉射鸭芙蓉苑里看花日色赭黄相似不着红鸾扇遮　池北池南水绿殿前殿后花红天子千秋万嵗未央明月清风【栁耆卿】
　　卜算子
　　晓雨洗新妆艶色惊衰眼不趁东风取次开待得清霜晚　曲港照回流影乱防波浅作态低昻好自持江濶烟村逺【叶石林】
　　菩萨蛮
　　氷明玉润天然色芙蕖作西风客不肯嫁东风殷勤霜露中　绿窓梳洗晚罸饮琉璃琖斜日上妆台酒红和困来【范石湖】
　　红云半压秋波急艶妆染露娇啼色佳梦入仙城风流石曼卿　宫袍呼醉醒休卷西风锦明日粉香残六桥烟水寒【髙竹屋】

　　全芳备祖前集卷二十四
　　钦定四库全书
　　全芳备祖前集卷二十五　宋　陈景沂　撰花部
　　茉莉花
　　事实祖
　　碎录
　　茉莉似蔷防之白者香愈于那悉茗【南方草木状】今多采茉莉蒸取其液以似蔷防【香谱】花作末和面药甚竒经嵗其香不歇【王右丞诗注】或以薰茶及烹茶尤香【杂志】广州城西九里曰花田尽栽茉莉及素馨【郑松牕诗注】
　　纪要
　　那悉茗花与茉莉花皆胡人自西域移植于南海南人怜其花香竞植之陆贾南越行纪曰越南之境五谷无味百花不香此二花特芳香者縁自胡国移至不随水土而变与夫橘北为枳异矣彼之女子以防丝穿花心为首饰【南方草木状】
　　杂著
　　东坡谪儋耳见黎女簮茉莉戯云暗麝着人簮茉莉【大全集】赋咏祖
　　五言散句
　　氷姿淡不妆【白氏集】　　　　九里花田地【松窓】
　　庭中红茉莉冬月始葳蕤【少陵】
　　佛香红茉莉畨供碧玻璃【之竒】
　　七言散句
　　寻得天花伴众芳【王右丞】
　　日暮园人献寳珠【王梅溪】
　　名字惟因佛书见根苗应逐贾胡来【叶廷珪】
　　王母欲归香满路晓风催下玉搔头【王氏瞻】
　　西域名花最孤洁东山芳友更清幽【王梅溪】
　　五言古诗散聫
　　萼不琲珠圆碎簇柔梢垂蔫然经月余艶色愈不衰始疑神功化火结丹砂为【谢工部】
　　火令行南国彤云间丹霞之子方热中濯濯氷雪花植根郤月盘趣驾七香车【许仲啓】
　　五言八句
　　翠叶光如沃氷葩淡不妆一畨秋早秀彻日座旁香色照祗园静倩回瘴海凉倘堪糿作佩老子欲浮湘【刘彦冲】旷然尘虑静为对夕花明宻叶低层幄氷蕤乱玉英不因秋露湿讵识此香清预恐芳菲歇防吟小砌行【朱文公】玉蕊琅玕树天香知见薰露寒清透骨风定逺含芬爽致消烦暑髙情谢晓云遥怜河朔饮那得醉时闻
　　五言律诗散聫
　　风韵传天竺随经入汉京香飘山麝馥露染雪衣轻【郑松窓】
　　七言古诗
　　江梅去去木樨晚芝草石榴刺入眼茉莉独立更幽佳龙涎避香雪避花朝来无热夜凉甚急遣山童问花信一枝带雨折来时走送诗人覔好诗【诚斋】
　　七言古诗散聫
　　自是天上氷雪种占尽人间富贵香不烦鼻观偷馥郁解使心地俱清凉南船贾客俱到岸东道主人容寄廊【许野雪】
　　七言絶句
　　欹烟裛露暗香浓曾记瑶台月下逢万里春回人寂寞玉顔知复为谁容
　　香严童子沈薰鼻姑射仙人雪作肤谁向天涯收落蕊发君顔色四时朱【王右丞】
　　风流不肯逐春光削玉团酥素淡妆疑是化人天上至毘那一夜满城香【白氏集】
　　茉莉名佳花亦佳逺从佛国到中华老来耻逐蝇头利故向禅房覔此花【王梅溪】
　　露花洗出通身白沈水熏成换骨香近说根苗移上苑休惭系本出南荒【叶廷畦】
　　玉瑳莲子作尖丸龙脑熏香簇满冠好是莹无红一防若教红却不堪看【松窓】
　　灵种传间出越裳何人提挈上蛮航他年我若修花史列作人间第一香
　　虽无艶态惊羣目幸有浓香压九秋应是仙娥宴归去醉来掉下玉搔头【冮奎】
　　一卉能薰一室香炎天犹觉玊肌凉野人不敢烦天女自折琼枝寘井旁【后村】
　　茘枝香里玲珑雪来助长安一夜凉情味于人最浓处梦中犹觉鬂邉香【许梅屋】
　　炎洲绿女雪为肌十二朱阑月未移香逼簟纹眠不得为渠醒过打钟时【徐千里】
　　刻玉雕琼作小葩清姿元不受铅华西风偷得余香去分与秋城无限花【赵福元】
　　脐麝龙涎韵不侔薰风移植自南州谁家浴罢临妆女爱把闲花带满头【杨巽斋】
　　七言律诗散聫
　　海客园林珠树木水仙賔从玉簮裳锦挑每用红丝缕蜂采须成白蜜房【陶弼】
　　重译新离越裳国一枝都掩桂林香养成崖谷黄蜂蜜羞死江湖白藕房
　　乐府祖
　　南歌子
　　五月炎州路千丛扑地开只疑标韵是江梅不道薰风庭院雪成堆　寳髻琼瑶缀仙衣翡翠裁一枝长伴茘支来付与玉人和笑挿鸾钗【韩南涧】
　　蓦山溪
　　抚莲吟就薝卜还曾赋相伴更无花倦炉熏日长难度柔柔叶里玉碾小芙蕖生竺国长闽山移向玉城住池亭竹院晏坐氷围处绿绕百千藂夜将防争迎晓露煞曾评论娆媚胜江梅香称月韵宜风消尽人间暑【张约斋】
　　鹊桥山
　　北窓凉透南窓月浴罢满懐风露不知何处有花来但怪底清香无数　炎州珍产吴儿未识天与人间独步氷肌玉骨歳寒时倩闲止【堂名】堂中留住【张于湖】
　　洞仙歌
　　玉肌翠袖輭似荼防瘦防度熏醒夜窓酒问炎州何事得许清凉尘不到一段氷壶剪就　晚来庭户悄暗数流光细摘芳英黯回首念日暮江东偏为防销人易去幽韵清标似旧正簟纹如水帐如烟更禁向月明露浓时【卢浦江】
　　素馨花
　　事实祖
　　纪要
　　素馨旧名那悉茗一日野悉蜜昔刘王有侍女名素馨其冡上生此花因以得名【山志】
　　赋咏祖
　　五言散句
　　细花穿弱缕盘向绿云鬟【章隠】
　　七言散句
　　山林托足虽无地犹有佳名万里闻【黄公度】
　　七言古诗散聫
　　众芳发越充南溟梅花脑飞水防沈露积檀薪降真薰陆射光琉璃瓶山川草木一天芬素质如玉偹众馨【朱待制】
　　七言絶句
　　昔日云鬟锁翠屏只今烟塜伴荒城香销断絶无人问空有幽花独擅名【傅天谏】
　　羞将姿媚随花谱爱伴孤髙上月评独恨遇寒成弱植色香殊不避梅兄【陈丘斋】
　　妙香真色得之天羞御铅华学女妍只向温柔乡里活怕寒不许上林传【郑松窓】
　　乐府祖
　　菩萨蛮
　　层层细剪氷花小新随茘子云帆到一露一畨开玉人催买栽　爱花心未已摘放冠儿里轻浸水晶凉一窝云影香【张约斋】
　　念奴娇
　　调氷防雪想花神清梦徘徊南土一夏天香收不起付与蕊仙无语秀入精神凉生肌骨销尽人间暑稼轩愁絶惜花还胜儿女　长记歌酒阑开时向晚笑挹金茎露月浸阑干天似水谁伴秋娘窓户困殢云鬟醉欹风防总是牵情处返魂何在玉川风味如许【刘叔安】
　　霓裳中序第一
　　青颦素靥海国仙人偏耐热餐尽风膏露屑便万里凌空肯凭莲叶盈盈步月悄似怜轻去瑶阙何人在忆渠痴小防防爱轻防　愁絶旧逰轻别忍看锁香金箧凄凉夜簟香浓诗魄真化风蜨冷香清到骨梦十里梅花霁雪归来心事厌厌自共素娥说【尹旋津】

　　全芳备祖前集卷二十五
　　钦定四库全书
　　全芳备祖前集卷二十六　宋　陈景沂　撰花部
　　萱草花
　　事实祖
　　碎录
　　一名鹿葱【坡诗注】一名宜男草花如莲宜懐姙者佩之必生男【风土记】神农经曰中药养性谓合欢蠲忿萱草忘忧【博物志】吴中谓萱草疗愁【述异记】其叶四垂其跗六出【徐勉赋】恵书慰沃虽萱草忘忧皋苏释悍无以加也【王朗与太子书】鹿葱根苗可以荐于俎世人欲求男者服之犹良也【嵇含序】水葱花叶如鹿葱花色有红黄紫三种出始兴妇人懐姙佩其花生男者即此花非鹿葱也交广人佩之极有騐然其土多男子不厌女子故不常佩也【南方草木状】
　　纪要
　　焉得谖草言树之背【伯兮】孔氏曰谖训忘非草名背北堂也孔氏曰士昏礼云妇洗在北堂有司彻云主妇北堂房屋所居之地总谓之堂房半以北为北堂房半以南为南堂释文谖本又作萱说文作藼云令人忘忧也【诗注】嵇康种之舍前【古今注】
　　杂著
