<!-- { "loadSidebar": true } -->
　　汉昭帝防栁池有芙蓉紫色大如斗花素味甘可食芳气袭人其实如珠【拾遗记】谢灵运以词采名鲍昭曰谢诗如初日芙蓉【晋书】逺法师居庐山东林寺寺有白莲花与陶潜十八人同修净土号为白莲社【晋书】魏正始中郑公慤三伏之际率賔僚避暑于歴城取大荷叶盛酒以簮刺叶令与柄通传翕之名为碧筩　芙蓉园魏文帝所开池种莲其中芙蓉即莲花也产于陆者曰木芙蓉产于水者曰水芙蓉亦犹芍药有草有木是也【杜诗注】庾杲字景行王俭用为卫将军长史萧缅与俭书曰盛府元僚实难其选庾景行泛绿水依芙蓉何其丽也时人以入俭府为莲花池故缅书美之云【本传】王敦在武昌铃下仪仗生莲花五六日而落又云无湖陂雨初止陂吏见一小妇人着青衣戴伞呼之不得自投陂中是大苍獭衣伞皆是荷花【搜神记】宋文帝元嘉中莲生建康额担湖一茎两华【宋书】南齐东昏侯凿金为莲花贴地令潘妃行其上曰此歩步生莲花也【南史】太液池千叶白莲帝与妃子共赏指妃谓左右曰何如此解语花耶【天寳遗事】张昌宗以姿貌见幸杨再思每曰人言六郎似莲花非也正谓莲花似六郎耳【唐书】于頔因瑞莲制西号相府莲【唐史】荷为衣兮蕙为裳　缉芙蓉以为裳　搴芙蓉于木末芙蓉始发杂芰荷【离骚】灼若芙蕖出绿波【洛神赋】焚芰制而裂荷衣【孔稚圭北山移文】芙蓉散其华【文选】攷庶卉之珍丽实总美于芙蓉【宋傅亮赋】泽芝芳艶擅竒水属练气红荷比符缥玉【顔延之颂】上星光而倒影下龙鳞而隠映【宋鲍昭赋】望江南兮清且空对荷花兮丹复红卧莲叶而覆水乱髙房而出丛【梁简文帝赋】紫茎兮文波红莲兮芰荷【梁元帝赋】色兼列防体烦众号【梁昭明太子赋】河北櫂歌之姝江南采莲之女春水广兮檝潺湲秋风驶兮舟容与【江淹赋】见白露之先降悲红蕖之已秋【宋之问秋莲赋】复引舟于深湾忽八九之红芰姹然如妇敛然如女堕蕋防顔似见放弃【杜牧】荷花组绣于一川【李华】度江南采莲花绿叶映长波回风容与动纎柯隂结其实阳发其华金房绿叶素株紫柯　煌煌芙蕖含芳绿茎【傅歌】披红衣以耀彩寄清流而托根　或两两以相扶渐亭亭而独出【欧阳公赋】水陆草木之花可爱者甚蕃晋陶渊明独爱菊自李唐以来世人甚爱牡丹予独爱莲之出淤泥而不染濯涟漪而不妖中通外直不蔓不枝香逺益清亭亭净直可逺观而不可亵玩焉然予谓菊花之隠逸者也牡丹花之富贵者也莲花之君子者也噫菊之爱陶后鲜有闻莲之爱同予者何人牡丹之爱宜乎众矣【周茂叔爱莲说】
　　赋咏祖
　　五言散句
　　荷香风送逺【梁元帝】　　　　朱花冐緑池【曹子建】
　　芙蓉始发池【谢灵运】　　　　鱼戯新荷动【谢元晖】
　　菡蓞溢金塘【刘公干】　　　　隔沼连香芰【杜甫】
　　江天足芰荷　　　　　　别浦落红蕖
　　红莲揺白羽　　　　　　长洲足芰荷
　　雨过乱红蕖　　　　　　水花晚色静
　　荷净纳凉时　　　　　　红腻小湖莲
　　霜倒半池莲　　　　　　野池莲欲红【杜甫】
　　越女歌采莲　　　　　　荷花镜里香【李白】
　　髙荷盖水繁　　　　　　蒲莲浩如海【东坡】
　　莲拆碧圎倾【乐天】　　　　　翻翻江浦荷
　　红蕖葢明镜　　　　　　晓露洗红莲【韦苏州】
　　避风红出没【与可】　　　　　莲塘乱眼红【陈无已】
　　日分双蒂影风合两花香【梁朱超同心莲】
　　荷生绿泉中碧叶齐如规【梁张华】
　　楫少宜回径红轻好入丛【晋刘绶】
　　碧叶喜翻风红蕖宜照日【汪浩】
　　岸髙知水落影合见菱稀【祖孙】
　　藕丝牵作缕荷叶捧成杯【隋殷英童】
　　莲稀钏声断水短擢歌长【唐太宗】
　　一茎孤引绿双影共分红【隋阙】
　　泽兰多泉芳妍不相已【李卫公】
　　涉江玩秋水爱此红蕖鲜【李白】
　　碧荷生幽泉朝日艶且鲜
　　荷花娇欲语愁杀荡舟人
　　都无色可并不奈此香何【李义山】
　　白莲方出水碧栁未鸣蝉【梦得】
　　莫道西风动荷衣不奈秋【防】
　　拳挛荷叶子未得展怜心【羣玉】
　　佳人呈素面对镜理新妆【元之】
　　力弱烟披素心危露滴珠【丁晋公】
　　美人艶新妆敛袂照秋水【少游】
　　荷背风翻白莲腮雨退红【东坡】
　　玉杯承露重钿扇起风迟【杨文公】
　　思逐蛟丝乱香愁翠被空
　　徐娘差半面楚女妒纎腰【钱思公】
　　乱香清宿醉浓酿破狂愁【原父】
　　交隂分濯秀并叶烂齐芳
　　七言散句
　　芰花叶叶争如拭【杜甫】
　　防溪荷叶叠青钱
　　棹拂荷珠碎却圎
　　雨裛红蕖冉冉香
　　裛露防防滴秋泪【文忠公】
　　浦浦风来趂藕花【秋壑】
　　此花此叶长相暎翠破红愁笑杀人【杜甫】
　　阖闾宫娃能采莲明珠作佩龙为船【牧之】
　　五言古诗【附散聨】
　　碧玉小家女来嫁汝南王莲花乱脸色荷叶杂天香因持荐君子愿袭芙蓉裳【梁元帝】
　　勿言草卉贱幸宅天池中防根出浪短榦未揺风寜知寸心里蓄紫复含红【沈约】
　　莲生此泥中不与泥同调食莲谁不甘知味良独少吾家双井塘十里秋风香安得同裘子归制芙蓉裳【山谷】莲花生淤泥净色比天女空明世无匹银瓶送佛所嫣然落寳牀应返梵天去【頴滨】
　　蕖仙初出波照日穉犹怯宻排碧罗盖低防红玉頬馆之水晶宫环以琉璃楪珠明浮盘戯酒漾流杯青笔尖欲试绿牋皱还折老大于钱辛勤上叶忽闻人履声入水一何防【诚斋】
　　湛湛曲池水晓含风露清田田绿罗葢灿灿白玉英淡然絶世姿不与浓艶并俯鉴氷雪影讵懐儿女情山中徒淹留堂下空自成独有忘机客相看两无营
　　猛雨打万荷怒声战秋鼙水银忽成一防无复遗不如防雨来翠盘万珠玑荷翻珠不落钿响宻更踈清如雪触窓三更梦防时语君君不信对镜当自知
　　执热屏人事偃卧佣巾裳过门二三友失喜跣下牀鸣骝出华陌聫辔遵野塘崇轩俯万荷濯濯涵波光都忘瘴海中疑堕玉井傍逺无膏粉气近有氷雪凉制叶可以衣采药可以尝离骚谱灵草品尔列众芳已曽识三闾安肯肖六郎词人更儇薄比咏犹妃嫱曷不观兹华意色和而荘风吹月露洗岂若冶与倡众芳慕絶艶谁能参防香余诗纵枯淡一扫时世妆【刘后村】
　　锦带杂花钿罗衣垂绿川问子今何去去采江南莲【梁吴筠】
　　金桨木兰船戯采江南莲莲香隔浦度荷美满船鲜【刘孝威】
　　防风揺紫柄轻露拂朱房中池所以绿待我泛红光【沈约】桂舟轻不定菱歌引更长采采嗟别离无暇缉为裳【陈祖孙】
　　泄香银槖破防露玉盘倾我惭尘垢眼见此琼瑶英【香山】刺茎淡荡绿花片参差红呉歌秋水冷湘庙夜云空【韦左司】
　　摘取芙蓉花莫摘芙蓉叶将归问夫壻顔色何如妾【王昌龄】
　　藕花断复续莫辨浦与汀初闻露花香一洗防市腥【吕东菜】
　　芳姿香可人刚道六郎似谁谓前哲心爱莲比君子【张怡然】
　　竒竒水上花湛湛花下水花得水扶持水因花富贵当中既植藕四畔还种苇自然秋风生便有江湖意【谢尧仁】
　　五言絶句
　　鉴湖三百里菡蓞发荷花五月西施采人看隘若耶【李白】佛爱我亦爱清香蜨不偷一般竒特处不上妇人头【郑谷】露华晞别渚烟雨涨横塘容态天然别风流似六郎【白氏集】
　　谩说黄金屋当年贮阿娇争如涉江女双桨逐归潮昨夜三更里嫦娥堕玉簮冯夷不敢受捧出碧波心【杨大年】
　　荷叶罩芙蓉圆青暎嫩红佳人南陌上翠葢立春风【曹修古】
　　五言八句
　　虽聴采莲曲谁识采莲心漾楫爱花逺囘船愁浪深烟生极浦色日落半江隂同侣怜波静看妆堕玉簮【戎昱】忽闻防府句并送逺公莲翠葢临风回氷华浥露鲜舞衣青缟袂倒影烂珠躔想像芙蓉阙防防絶世縁【文公】
　　五言律诗散聫
　　全红开似镜半绿卷如杯谁谓囘风力清香不满来【杜甫】鱼戯都堪数鸥飞絶自由防须穷一赏诘曲任扁舟【刘原父】
　　七言古诗
　　若耶溪傍采莲女笑隔荷花共人语日照新妆水底明风飘香袖空中举岸上谁家游冶郎三三五五映垂杨紫骝嘶入落花去见此踟蹰空断肠【李太白】
　　大华峯头玉井莲花开十丈藕如船冷比雪霜甘比蜜一片入口沉疴痊我欲求之不惮逺青壁无路难夤縁安得长梯上摘实下种七泽根株连【韩文公】
　　君不学叔隗季隗南入晋又不学大乔小乔东入呉一种桃根与桃叶若为化作双芙蕖临淮政成有余暇坐令举室生潇洒鵞溪一幅万里寛移得浙川入图画天空水濶江茫茫想见女英与娥皇九疑云深苍梧逺氷姿泣露不成妆苦心抱恨何时了香骨应甘没秋草不如囘首谢秋风分作尹邢来汉宫【周知防】
　　郎采莲妾采莲莲花开似妾初年莲房结实妾生子郎今采取应相怜暖香虽断相牵连【郑菊山】
　　涌金门外凉生草无数荷花鬭娇好自怜贫病不出门无柰心情被花恼夜来一雨愁思浓晚看玉露垂庭草便须扶杖买兰舟莫待红妆被霜老【湛道山】
　　七言古诗散聫
　　平池碧玉秋波莹绿云拥扇青揺柄水宫仙子鬭红妆轻步凌波踏明镜彩桥下有双鸳戯曾托双鸳问情意半开防敛竟无言裛露防防滴秋泪
　　芙蓉花开秋水冷水面无风见花影飘香上下两婵娟云在巫山月在天【张文潜】
　　翠盖佳人临水立寂寞雨中相对泣温泉浮出玉肌寒檀粉不施香汗湿一阵风来碧浪翻珍珠零落难收拾【任庵】
　　七言絶句
　　涔阳女儿花满头毵毵同泛木兰舟秋风日莫南湖里争唱菱歌不肯休【刘言史】
　　水国烟香足芰荷就中芳瑞此难过风情为许呉王近红蕚从教一倍多【陆防】
　　素蕋多防别艶欺此花真的在瑶池还应有恨无人觉月晓风清欲堕时
　　汉室婵娟双姊妹天台缥缈两神仙当时尽有风流过谪向人间作瑞莲【卲康节】
　　贪看翠葢拥红妆不觉湖邉一夜霜卷却天机云锦段从教匹练冩秋光
　　日日移床趁下风清香不尽思何穷若为化作千嵗巢向田田乱叶中【东坡二首】
　　凿破苍苔涨作池芰荷分得绿参差晓开一朶烟波上是画真妃出洛时
　　芙蓉照水防娇斜白白红红各一家近日新花出新巧一枝能着两般花【杜祁公二首】
　　司花手法我能知说破方知未大竒乱剪素罗装一树畧将数朶蘸燕支
　　红白莲花开共塘两般顔色一般香恰如汉殿三千女半是浓妆半淡妆【诚斋】
　　水中仙子并红腮一防芳心两处开想是鸳鸯头白死双魂化作好花来【僧仲殊】
　　娇红娅姹不胜姿只许行人半面窥恰似姑苏明月夜水晶宫殿贮西施【赵竹隠】
　　初对庭除似浦池寳陀光彩射晴晖等闲游女来攀折免使兰桡水溅衣【白氏集】
　　呉姬一曲采莲歌回首秋风卷碧波翠葢不能擎雨露鸳鸯应怨夜寒多【吴菊潭】
　　晚来一棹鉴湖东队队峯峦入短蓬一色藕花三十里淡妆浓抺锦青红【虞可斋】
　　雨余无事倚阑干媚水荷花粉未干十万琼珠天不惜绿盘擎出与人看【王月浦】
