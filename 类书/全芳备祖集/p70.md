<!-- { "loadSidebar": true } -->
　　天随宅荒少墙屋多隙地着圗书所前后皆植以菊卷苗恣肥得以采撷供左右杯案及夏五月枝叶老硬气味苦澁旦暮犹责儿童辈掇拾不已人或叹曰千乗之邑非无好事之家日欲击鲜为具以饱君者多矣君独闭关不出率空肠贮古圣贤道徳言语何自苦如此天随生笑曰我几年来忍饥诵经岂不知屠沽儿有酒食耶退而作菊赋以自广云　惟与菊偕寒互绿或頴或苕烟披雨沭我衣败绨我饭脱粟羞惭齿牙茍且粱肉蔓延骈罗其生实多尔未棘尔菊未莎其如予何其如予何【天随菊赋】天随生自言常食菊及夏五月枝叶老硬气味苦澁犹食不已因作赋以自广始余疑之以为士不遇穷约可也至于饥饿嚼囓草木则过矣而予仕宦十有九年家日益贫衣食之奉始不如昔者及移守胶西意且一饱而斋厨索然不堪其忧日与通守刘君循古城废圃求菊食之扪腹而笑然后知天随之言可信不谬作后菊赋以自嘲且解之云吁嗟先生谁使汝坐堂上称太守前賔客之造请后掾属之趋走朝衙达午夕坐过酉曾杯酒之不设揽草木以诳口对案嚬蹙举箸咽呕昔隂将军设麦饭与葱叶井丹推去而不齅先生之眷眷岂故山之无有先生欣然而笑曰人生一世如屈伸肘何者为贫何者为富何者为丰何者为陋或糠覈而瓠肥或粱肉而黑瘦何侯方丈庾郎三韭较丰约于梦寐卒同归于一朽吾方以为梁以菊为糗春食苗夏食叶秋食花实而冬食根尚庻几乎河西南阳之夀【东坡后菊赋】张子为江陵之数月时方仲春草木敷荣经行郡圃意有所欣爰命采掇付之庖人汲清泉以细烹屏五味而不亲甘脆可口蔚其芬馨盖日为之加饭而他物不足以前陈客有问者曰异哉先生之嗜此也昔苏子之在胶西值党禁之方兴叹斋厨之萧条乃览乎草木之英今先生当无事之时据方伯之位掾吏奔走頥指如意广厦延赏毬享士清酒百壶鼎臑俎胾宰夫奏刀各献其技顾何求而弗获虽醉饱其何忌而乃乐从夫野叟之餐岂亦不取乎葑菲不然得毋近于矫激有同乎脱粟布被者乎张子应之曰天壤之间孰为至味厚或腊毒淡乃其至猩唇豹贻徒取诡异山鲜海错纷紏莫计苟滋味之或偏在臓腑而成赘惟与菊防劲不苦滑甘靡滞非若他蔬善呕走水既暸目而安神复沃烦而涤秽騐南阳于西河又頽龄之可制此其为功曷可殚纪况于膏之习贫贱则废隽永之求不得则恚兹随寓之必有虽约居而足恃殆将与之终身又可贻夫同志子独不见吾纳湖之隂乎雪销肥壤茸其葳蕤与子婆娑薄言掇之石铫瓦盆啜汁啜虀髙论唐虞咏歌诗书嗟乎防斯物孰同先生之归于是相属而歌殆日昃以忘饥【张南轩续杞菊赋】赋咏祖
　　五言散句
　　新芽摘丛【东坡】
　　腹饱仙人杖心存姹女丹【曾文昭】
　　味岂同金菊香宜配绿葵【杜甫】
　　七言散句
　　不知灵性根成狗得时闻夜吠声【李白】
　　檐前甘菊移来晚细蕋重阳不堪摘【杜甫】
　　五言古诗
　　深根锁泉甃髙叶架云空不与凡木并自将仙盖同影疎千防月声细万条风送子邻沟外飘香客位中花杯承此饮椿夀迥无穷【孟东野】
　　神药不自閟罗生满山泽日有牛羊忧嵗多野火厄越俗不好事过眼等莎棘寳荑春自长绛珠烂莫摘短篱护新垣紫笋生卧节根茎与花实收拾无弃物大将吾须小则饷我客似闻朱明洞中有千嵗质灵尨或夜吠可见不见索仙人倘许我借杖扶衰疾【东坡】
　　江臯春气足佳蕃新苗老枿饱霜露余滋发柯条神农不吾欺夸誉何忉忉坚筋及奔马莹目察秋毫【张文潜】仙苗夀日月佛芥承露雨谁为万年计乞此一抔土扶疎一翠盖磊落缀丹乳去家尚不食出家安用许政恐落人间采剥四时苦养成九节杯持献西王母【山谷显圣寺杞】越山春始寒霜菊晚逾好朝来出细蕊稍觉芳嵗老孤根防长松独秀无众草晨光虽照耀秋雨半催倒先生卧不出黄叶纷可扫无人送酒壶空肠嚼珠寳香风入牙頬楚蝶发天藻新荑蔚已满宿根寒不槁防芳蝶生死何足道颇讶昌黎公恨尔生不早【东坡甘菊】
　　五言古诗散聮
　　野岸竞多小实霜且丹系舟聊以掇粲粲忽盈盘助吾嬴齿頬岂必采琅玕【圣俞】
　　周党过仲叔菽水无菜茹我盘有枸与子同一筯【宋待制】
　　七言古诗
　　菊芽伏土糁青粟笋傍根埋紫玉雷声一夜雨一朝森然奔出如蕨苗先生饥肠诗作梗小摘珍芳汲水井风炉蟹眼松声罩篱亲捞防蒂生烂炊雕胡淅青精芼以天随寒绿萌饥时作虀仍作羹饱防龙凤同庖烹大官蒸羊压花片宰夫胹蹯削琼輭豹胎熬出祸胎来贵人有眼何曾见天随尚有愁作魔枸作棘菊作莎君不见黄金钱照红玉豆秋髙更觉风味多先生酿金炼红玉自莎自棘如予何金空玉尽苗复出吃苗吃花并吃实天随白眼屠沽儿不道有人头上立【诚斋】
　　七言八句
　　僧房药树依寒井井有香泉树有灵翠黛叶生笼石甃殷红子熟照铜瓶枝繁本是仙人杖根老新成瑞犬形上品功能甘露味还知一勺可延龄【刘梦得】
　　芬花松莟饯春忙夜吠仙苗喜晚尝味饱土膏甘复脆气含风露咽犹香作虀淡着防施酪芼茗临时莫过汤却忆荆溪古城上翠条红乳摘盈箱【杨诚斋】
　　七言絶句
　　雨余芽甲翠光匀菊成蹊亦自春骨相定知非食肉可能常伴个中人【晦翁】
　　幽丛秀色可揽撷煮缾菊苗新注汤饮水食蘖浪自苦摩挲满懐春草香【山谷自采菊苗荐汤饼】
　　蔬菜
　　事实祖
　　碎录
　　菜谓之蔬不熟曰馑【尔雅】仲秋命有司趣民务蓄菜【月令】
　　纪要
　　孔子虽蔬食菜羹祭【论语】虽蔬食菜羹未尝不饱【孟子】孔子穷于陈蔡之间顔回择菜【荘子】后汉宣秉常蔬食瓦器【汉书】后汉崔瑗爱士好賔客盛修肴膳殚极滋味不问余产居常食菜羹而已【汉书】范宣挑菜伤指大泣曰身体发肤不敢毁伤故也【艺文类聚】吴之为广州清操愈励常食不过蔬菜干鱼而已【本传】朱宇种蔬三十品时雨之后按行园圃曰天茁此徒助予鼎俎【豫章记】梁武帝大官常膳惟以菜蔬【本纪】齐江泌性仁孝食菜不食心以其生意惟食老叶而已【本传】卢懐慎为吏部尚书卧病既久宋璟从愿尝相与访焉懐慎卧于敝箦门无帘箔常器重璟及从愿见之甚喜命设食有蒸豆两瓯菜数葅而已【太平广记】刘崇以清俭自居常召同列食苦荬【壮梦琐言】菜品中芜菁菘芥之类遇旱其标多结成花或如莲花或作龙蛇之形此常性无足怪者熈寜中李賔客及之知润州园中菜花悉成荷花各有一佛坐于花中形如雕刻莫知其数暴干之其相依然或云李君之家奉佛甚谨故有此异【笔谈】汪信民常言人常咬得菜根则百事可做胡康侯闻之击节叹赏【闻见录】
　　杂著
　　紫菜荣以丛被【文选】柔蔬傲霜而秀折【刘禹锡赋】菜则葱韭蒜芋青笋紫姜堇荠甘防蓼荽芬芳蓑荷依防时藿向阳绿葵含露白薤负霜【潘安仁】不可使士大夫不知此味不可使天下之民有此色【山谷题画菜】嗟余生之刺乖甘偭宻而即蔬痛虺隤其倦防嬴盘薄乎闲居老既怯于山桥穷莫备乎泽车坐玩相牛之经闲抄种树之书五十步兮园野数十椽兮破庐一秃翁以自乐群痴儿而共鉏氷解寒祛霏开日舒濯濯我畦烈烈我渠穉甲怒长鲜荚蔚扶涉熟成趣驩然忘劬秃翁放锄顾儿而言曰女亦知夫世有不遇之蔬乎鴑酿施蓼醢侑菹防蒲羞鳖食苽荐鱼芥醤且胾葱防且胊烈有桂树滑有茎榆已多乎燧人庖羲氏之初而况织翠屠苏殷红氍毺淋漓觞斚轰逐钟竽猩唇豹胎之鼎素鼋紫驼之厨始馋涎其趋新中便腹而厌余于是荤臊望风而引郤芳辛色而应须撷翠苔于昆丘掇瑶颖乎方壶蔗浆盛夏而冻合萍菹祁寒而暖敷行以白玉奉之绿珠五侯鲭兮逊美天酥陁兮失腴此其遇合不啻初识之机云晚见之严徐也若乃岩栖迟竹居槿篱莼擅于秋风空结鲈鱼之思韭争长于春雨未辨黄梁之炊荻生而河豚上橙熟而蟹螯肥指虽动而莫詶腹不负其几希已而凌云采薇近阳刈葵祛萱堂背瞻芹涧湄镵黄独之雪苗筐白薤之露蕤茗蘼芜以涤烦醪枸而补羸冷淘煮兮槐茁餫饨制兮虀滋法膏铏兮雹突饮粪灰兮蹲鸱酣糟紫姜之芽沭醯青橘之丝云蒸罂粟之乳涛淘胡麻之糜轮囷鵞鸭之瓠鬰屈龙蛇之芝婆娑熊蹯之菘防防虬髯之菭鲚孕子兮防鱼鳖解裙兮树鸡竹竞防兮穉子蕨初拳兮小儿以至太华之藕黄河之菇婆罗之菠棱大宛之苜蓿南越之鹿角江东之豹蹄与夫蜀之鸡苏龙鹤栮脯加皮名器丝纶色光陆离性异温凉气分王衰芼择加精调胹得宜香闻爽心味适解頥有举案之接敬无轑釡之见欺芬芬苾苾杂陈更进可以苏文园之渇疗首阳之饥彼其石芥老而逾劲苦笋少而已竒蔊有拂士之风菊抱幽人之姿回睨蔓菁随地而易质薯蓣视人而变形曾不满乎一矧肯数乎莴苣邪蒿臭蒜而秽荽然是蔬也进不荣于珥貂鸣玉之齿退不偕乎重削胃脯之頬烟云歕薄乎夜读之吻风露簸荡乎朝吟之脾与齐銙其争道食方丈乎何期其不遇何如己儿拱而前其然岂然诸葛以姓行元修以字传玉糁得坡老而重银茄为涪翁而妍与其见赏于肉食之鄙孰若托名于蔬茹之贤盖穷患姱名之不立而不患并日之食粥达患宿学之不能行而不患一筯之万钱茍道义之信饱饭蔬食而乐焉翁捧腹一笑长歌振林皎白驹之束刍毋金玉兮尔音【洪舜俞老圃赋】
　　赋咏祖
　　五言散句
　　邻舍与园蔬【杜少陵】　　　　菜本如白玉【陈简斋】
　　烟畦挽野蔬【陆放翁】
　　畦蔬绕茅屋自足媚盘飡【少陵】
　　清晨送菜把常荷地主恩
　　自锄稀菜甲小摘送亲情
　　七言散句
　　奉烦僚友送园蔬长安冬菹酸且绿【山谷】
　　玉人怜我长蔬食走送厨珍自不尝
　　五言古诗
　　孟夏草木长绕屋树扶疎众鸟欣有托吾亦爱吾庐既耕亦已种时还读我书穷巷隔深辙颇违故人车欢然酌春酒摘我园中蔬防雨从东来好风与之俱泛览周王传流观山海图俯仰终宇宙不乐复何如【渊明】
　　梦回闻雨声喜我菜甲长平明江路湿并岸飞两桨天公真富有乳膏防黄壤霜根一蕃滋风叶渐俯仰未任筐筥载已作杯盘想艰难生理窄一味敢专享小携饭山僧清安寄真想芥蓝如菌蕈脆美牙頬响白菘类羔豚冐土出蹯掌谁能视火小灶当自养【东坡雨后行菜】傍舍种柔蔬携鉏埋荒秽桔橰勤俯仰一雨功百倍朝来绿映土新叶揺斾斾牛羊勿践畦肉食屠尔辈【刘屏山种菜】
　　踏雪课园丁趁雨鉏菜甲土甘春绕畦烟重晓锸毋令蔓草滋旋舍苦篠挿诗肠风露香碧脆已可掐谁言庾郎贫未觉三韭乏那知世有人犹嫌万钱狭去毛莫抝项美我不鸣鸭瀑泉煮山月此岂腥羶厌琉璃乳蒸防卿自用卿法【方秋崖畦菜】
　　五言絶句
　　耕池桑柘间地肥菜常熟为问葵藿资何如庙堂肉【髙适】虽无适口味暖益功稀比菜苦不登盘言忠多逆耳【刘屏山苦菜】
　　五言排律
　　山翁老学圃自笑一何愚硗瘠才三亩勤劬赖两奴正方畦画局防润土融酥剪辟荆榛尽锄犁磊块无过沟横略彴聚甓起浮屠隙地成援余功及芋区如丝细生菜似鸭烂蒸壶此事今真办东归不为鲈【放翁】
　　七言古诗
