<!-- { "loadSidebar": true } -->
　　髙萝成幄帷　　　　　　对门藤盖瓦
　　庭中藤刺檐　　　　　　通林带女萝
　　丘壑蔓寒藤　　　　　　蔓衍傍松枝【王融】
　　緑萝结髙林笼盖一山【文选】
　　女萝亦有托蔓葛亦有寻【陆士衡】
　　与君为新昏兎丝附女萝【文选】
　　托根轩墀下如处松竹林
　　髙木八九枝有藤缕络之【韩愈】
　　七言散句
　　防歳生成为大木一朝纒死困长藤【白氏集】
　　五言古诗
　　藤花紫茸藤叶青扶苏谁谓好顔色而为害有余下如蛇屈盘上如绳萦纡可怜中间木束防成枯株柔蔓不自胜嫋嫋挂空虚岂知纒木身千夫力不如先柔后为害有似谀佞徒附着君权势君迷不肯诛又如妖妇人绸缪蛊其夫毫末不早辨滋蔓宜难图愿以藤为鉴铭之于座隅【白香山】
　　故乡春欲尽一歳芳难再岩树已青葱吾庐日堪爱幽溪人未去芳草行应碍遥忆紫藤垂繁英照潭黛【李卫公】纤条寄乔木弱影掣风斜标春抽晓翠出雾露悬花【梁简文帝】
　　引蔓出云树垂纶获巢鹤幽人对酒时苔上闲花落【钱起】紫藤挂云木花蔓宜阳春密叶隠歌鸟香风留美人【李】虺蔓相结盘虬梢防旧曲纷若未契绳繁如已纶綍【宋景文】
　　寒松偃涧滨弱蔓垂缨緑波萦翠带长水溅低花馥【圣俞】
　　五言八句
　　遥闻碧潭上春晚翠藤开水似晨霞抺林疑彩鳯来清香凝岛屿繁艳映莓苔金谷如相并应将锦帐围【李卫公】緑萝萦数匝本在草堂间秋色寄髙树昼隂笼逺山移花疎处种斸药困时攀日暮微风起难寻旧径还【许晖】叶绕千年盖条依百尺枝属与松风动时将薜影垂学带非难结为衣或易披山河若近逺独自楚人知
　　七言古诗
　　鲁人酒薄邯郸围西河渡桥南越悲歳调红藤百万计此苦一作无穷时去年采藤藤已乏今年采藤藤转竭入山十日脱身归新藤出土拳如蕨【唐子西】
　　翠盖隂森髙隠鹤脩条屈曲暗藏蛇闲来兀坐莓苔石时见山禽扑落花【僧船窻】
　　蓝
　　事实祖
　　碎録
　　蓝染草也【説文】仲夏之月令民毋刈蓝以染【礼记】终朝采蓝不盈一襜【诗】青出于蓝【荀子】
　　纪要
　　杨震植蓝以供母诸生尝有助种者輙拔更种以拒其后【续汉书】赵岐云予就医偃师道经陈留北人皆以种蓝染绀为业蓝田弥望黍稷不植慨其弃本逐末遂作此赋曰同丘中之有麻似麦秀之渐渐
　　杂著
　　当如园圃之蓝不异众草染而后朗然不如棠棣之花灼灼自显
　　赋咏祖
　　五言八句
　　物有无穷好蓝青又出青朱研方比徳白受始成形袍袭宜从政衾垂可问经当时不采撷佳色防飘零【吕温】
　　茅
　　事实祖
　　碎録
　　菅草也【説文】藗牡茅【尔雅】一名藗一名牡茅【疏】借用白茅【易经】禹贡荆州包匦菁茅【尚书】匦匣也菁以为葅茅以借酒【注】王者建诸侯受之以土苴以白茅【左传】王者建封诸侯三之茅以为借杜预云江淮之间一茅三乃灵物也【左传】甸师祭祝供萧茅【周礼】白华菅兮白茅束兮　白茅包之　昼尔于茅宵尔索绹【并诗】
　　纪要
　　尧为天子土阶三尺茅茨不剪【尹文子】殷汤救旱素车白马身婴白茅以为牺牲【史记】武王伐殷微子啓肉面牵羊握茅膝行而前【典録】吕尚坐茅而渔【六韬】管仲説桓公曰古之封禅江淮间一茅三脊所以为借也【史记】僖公四年齐侯以诸侯之师伐楚管仲曰尔贡包茅不入王祭不供无以缩酒寡人是徴昭王南征而不复寡人是问【左传】
　　杂著
　　兰芷变而不芳兮荃蕙化而为茅【楚词】
　　赋咏祖
　　五言散句
　　荒郊蔓草茅【杜甫】　　　　　茅堂石笋西
　　何时一茅屋送老白云边
　　七言散句
　　石田茅屋荒苍苔【少陵】
　　五言古诗
　　鶗鴂芳不歇霜繁緑更滋擢本同三脊流芳有四时麄根缩酒易结解舞蚕迟终当入楚贡岂羡咏陈诗【梁定襄侯】铜律与幽琴俱称类君子岂惟江淮间发叶超众美珍同自牧归茅因彚征起岂独迈秦蘅方知蔑沅沚【梁简文帝】
　　蓬
　　事实祖
　　碎録
　　彼茁者蓬　首如飞蓬【诗】蓬生麻中不扶自直白沙在泥与之俱黒【家语】斥鷃翺翔乎蓬蒿之间【庄子】有百歳髑髅搴蓬而指之【列子】桑弧蓬矢【礼记】今夫飞蓬飘风而行千里乗风之势也【商君书】见飞蓬转而知飞车【淮南子】
　　纪要
　　鲁哀公失国走齐公问焉曰子之年甚少道至于此乎吾少之时多爱我者吾体不亲人多谏我者吾忘不能用是内无弼外无辅辅弼无人谄谀甚众譬之犹秋蓬也孤其根本密其枝叶【国语】子贡作壊室编蓬户弹琴瑟其中以歌先王之风【大传】张仲蔚平陵人也与同郡魏景卿俱隠不仕所居蓬蒿至于没人【三绌録】
　　杂著
　　蓬艾亲人衔子茅兮【楚词】防防风威孤蓬自振
　　赋咏祖
　　五言散句
　　孤蓬转霜根【杜甫】　　　　　转蓬忧悄悄
　　转蓬行地逺
　　处处邻家雨飘飘客子蓬
　　有喜留攀桂无劳问转蓬
　　五言古诗
　　转蓬离本根飘飘随长风何意囘颷举吹我入云中髙髙上无极入路安可穷类此流宕子捐躯逺从戎毛褐不掩形薇藿恒不充去去莫复道沈忧令人老【曹子建】百草应节生含气有深浅秋蓬复何辜飘飘随风转【晋司马彪】
　　遇坎聊知止逢风或未归孤根何处断轻叶强能飞【王元功】
　　莎
　　事实祖
　　碎录
　　莎一名蒿一名侯莎一名香附子一名雀儿头香生田野间其根如枣核者谓之香附子【本草】
　　赋咏祖
　　五言散句
　　緑满岩扉外绵绵芳草英【种明逸】
　　七言散句
　　老树雨隂浑脱叶緑莎霜后半堆尖【秦敏】
　　最怜官塜临官道细细烟莎徧烧痕【张商英】
　　流水涓涓落砌莎【白氏集】
　　五言八句
　　何事牵忧思空庭对野莎青青冲埜歩落日拄笻过色与莓苔近隂藏蟋蟀多闲思旧山下萧飒徧烟萝【李白】
　　七言絶句
　　桃蹊李径有尘埃初放青莎秀满阶想见芊绵古城角有人嗟我未归来【宋景文】













　　全芳备祖后集卷十三
<子部,类书类,全芳备祖集>
　　钦定四库全书
　　全芳备祖后集卷十四　　宋　陈景沂　撰木部
　　松
　　事实祖
　　碎録
　　松有脂味苦一名松膏一名松肪常食松叶令人不老皮上緑衣名艾约香用合诸香烧之其烟不散【并本草】
　　松脂沦入地千年为茯苓又千年为琥珀又千年为璧烧之皆有松气【本草】千歳之松下有茯苓上有兔丝【淮南子】徂徕之松【诗】大陵偃盖之松大谷倒生之栢【抱朴子】大松千年其精化为青牛为伏【嵩山记】青州厥贡铅松怪石【禹贡】山有乔松【诗】石门磵有松林仰视之离离如骈麈尾【庐山记】西岭松如马鬛又叶五枝者服之长生【本草】松柏为百木长【史记】如松柏之有心也故贯四时而不改柯易叶【礼记】培塿无松柏【左传】歳寒然后知松柏之后雕也【论语】受命于地惟松柏在冬夏青青【庄子】天寒既至霜雪既降吾是以知松柏之茂也【同上】茑与女萝施于松柏【诗】
　　纪要
　　偓佺好食松实能飞行如走马以松子遗尧尧不能服时受服者皆至三百歳【神仙传】秦始皇封禅泰山遇疾风暴雨赖得抱松树因封为五大夫【汉官仪】道广五十步三丈而树厚筑其外隠以金椎植以青松驰道之丽至于此【贾山至言】徐孺子墓在郡东时杜牧为守于墓前种松【豫章记】丁固梦松树种腹上谓人曰松字十八公后十八年为公遂如梦【吴録】陶渊眀三径就荒松菊犹存【本集】庾亮见和峤叹曰峤森森如千丈松虽磥砢多节施之大厦有栋梁之用【世説】陶景时爱松风庭院皆植松每闻其响欣然自乐独游泉石望见者以为仙人【梁书】张湛好于斋前种松时人曰张湛屋下陈尸【世説】秦系结庐泉州九日山有大松百余俗传东晋时所植【郡志】韦表微授监察御史不乐曰吾将为松菊主人不愧陶渊眀云　郑薫端劲再知礼部举引寒俊士论多之既老号所居为隠岩名七松处士【并本传】崔斯立为蓝田县丞庭植松日哦其间【韩退之记】李泌尝取樛枝者以植后得如龙形者因以献帝四方争效之【本传】唐武徳中奘将往西域取经见一松树以手摩其枝曰吾西去求佛教汝可西长若吾归即却东向及去年年西指一年忽东向奘果归世谓此松为摩顶松【广舆志】蔡君谟为闽部使者夹道种松以蔽炎歊人至今赖之【郡志】猗顿至孝母防顿立坟厯年乃成居服逾制种松柏成行【先贤传】后汉方储居母防负土成坟松柏数十株鸾鸟栖其上白兔游其下【孝子传】王涛遭母防居乡里手植松柏　顾悦与简文帝同庚而髪早白帝问其故对曰松柏之姿经霜弥茂蒲栁之质望秋先零帝善其对【本传】
　　杂著
　　楚国主人嗜材搴异有植美松于庭者培沃土灌甘泽根枑深固柯叶畅茂居三十年起盈尺梃于累丈如筳筋大于拱把髙姿杰然若陵重雰主人凝睇结意曰是可采之矣将行斧焉客有遇之者曰噫其甚也是未有戛云之姿有搆厦之材绳墨太速恐夭其理今植于庭除之间充耳目之玩尚可狎近气色不振若徙于崧岱之间沆瀣之华注于内日月之光薄于外祥鸾嗷嗷戏其上流泉汤汤鸣其下岩岫重复漠然清净灵风四起声掩竽籁是时也当境胜神旺拔地千丈根实黄泉枝摩青天则可以柱眀堂而栋大厦也岂遐旷之防舍此而取其榱桷棼橑哉主人曰客言虽濶而岸然余终能大之矣【苻载植松论】
　　有道人自天台来示余怪松圗披之甚骇人目根盘于岩穴之内轮囷偪仄而上身大数围而髙不四五尺礧磈然蹙缩然榦不暇枝枝不暇叶有若龙挛虎跛壮士困之状道人曰是何奇怪之如是乎余曰草木之生安有怪乎茍非肥瘠得其中寒暑均于外不为物所凌折本有不挺而茂者也况松柏乎今不幸出于岩穴之内虽正性不辱而力与石鬭卒不胜其压拥涌鬰遏坌愤激然后大丑彰于形质天下指之为怪木吁岂异人乎哉天之赋材之盛者蚤不得用于世则伏而不舒薰蒸沈酣日进其道摧挤势夺卒不胜其扤号呼呶挐发越赴诉然后大竒出为文彩天下指之为怪民呜呼木病而后怪不怪不能圗其真人病而后竒不竒不能骇于俗非始不幸而终幸者耶道人曰然为我赞之赞曰松生隂隘岩岳穴械病乎不快卒以为怪拥肿支离神讶鬼疑道人咨嗟笔传其竒或怪于形或竒于词吾为怪魁是以赞之【陆】夫松产于岩岭髙植耸秀余鬯硕茂粹然挺立于千仭之表和气之发也禀和气之至者必合乎正性于是有贞心劲质用根其本御攘氷霜以贯歳寒故君子仪之【栁子厚】抚孤松而盘桓【渊明】松数千枝切切交峙如冠剑大臣国有疑难挺立而议【杜牧】赋咏祖
　　五言散句
　　欝欝涧底松【文选】　　　　　青松凝素髓【许询】
　　碧色见松林【杜甫】　　　　　虚阁自松声
　　看松露滴身　　　　　　冬岭秀孤松
　　青鸾倚长松【韩愈】　　　　　读书松竹林
　　错落石上松【李白】　　　　　松风自度曲【赵天乐】
