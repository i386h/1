<!-- { "loadSidebar": true } -->
　　当户种蔷薇枝叶太蕤葳不揺香已乱无风花自飞春闺不能静开匣理明妃曲池浮采采斜岸列依依或闻好音度时见啣泥归且对清酤湛其余任是非【梁栁恽】似锦如霞色连春接夏开波红分影入风好带香来得地依东阁当阶奉上台浅深还有态次第暗相催满地愁英坠縁堤惜棹回芳浓濡雨露明丽隔尘埃似着胭脂染如经巧妇栽奈花无别计只有酒残杯【刘禹锡】
　　五言古诗散聫
　　石榴瑚蕊木槿垂新葩岂如兹木丽逢春始发花回风舒紫蕚照日吐新芽【梁简文帝】
　　经植宜春馆靃靡上蕊宫片舒独带紫半卷未全红叶疎难蔽日花宻易伤风佳丽新妆罢含笑折芳丛【梁鲍昶】低枝讵胜叶轻香幸自通发蕚初攅紫余米尚霏红新花对白日故蕊逐春风【齐谢眺】
　　五言絶句
　　不到东山久蔷薇防度花白云还自蔽明月落谁家【李太白】
　　五言八句
　　四面垂条宻浮隂入夏清绿攅伤手刺红堕断膓英粉着蜂须腻光凝蝶翅明雨中看亦好况复值初晴【朱庆余】堪爱复堪伤无情不久长浪揺千脸泪风舞一身香似濯文君锦如啼汉女妆所思云雨外何处寄馨香【李羣玉】海外蔷薇水中州未得方旋偷金掌露浅染玉罗裳已换桃花骨何须贾氏香更须麴生辈同访墨池杨【诚斋】
　　七言古诗
　　仙机轧轧织凤凰花开七十有二行天霞落地攅红光风枝嫋娜时一飞葩散馥绕空王忽惊锦浪洗春色人似宫娃逞妆饰终当一使移花根还比蒲桃天上植【孟郊】
　　七言絶句
　　一架长条万朶春嫩红深绿小窓匀只因根下千年土曾塟西川织锦文【裴说】
　　朶朶精神叶叶柔雨晴香拂醉人头石家锦障依然在闲倚东风夜不收【杜牧之】
　　碎剪红绡间绿丛风流疑在列仙宫朝真更欲薰香去争掷霓衣上寳笼【魏野】
　　紫透红殷态度陈露葵生色借芳新春风便是黄金屋羞杀黄金屋里人
　　红残绿暗已多时路上山花也则稀防苴余春还仔细燕支浓抹到蔷薇【诚斋】
　　七言八句
　　浥露寒风匝树开呼童净扫架邉苔湘红染就髙张起蜀锦机成乍剪来公子但贪桃夹道贵人自爱药翻堦寜知野老茅茨下亦有繁英送一杯【刘后村】
　　七言律诗散聫
　　晓风抹尽燕支颗夜雨吹残蜀锦机当昼开时正明媚故鄊疑是买臣归
　　还列从容蹀躞归光风骀荡发红薇莺藏宻叶宜新霁蝶绕低枝爱晚晖艶色当轩迷舞袖繁香满径拂朝衣乐府祖
　　生查子
　　玉女翠帷熏香粉开妆面不是占春迟羞杀羣花见纎手执柔条绛雪飞千片流入紫金巵未许停歌扇【李橘山】
　　金沙
　　赋咏祖
　　五言絶句
　　故作荼防架金沙只谩栽似矜顔色好飞度腊前开【王安石】
　　七言絶句
　　海棠开后数金沙髙架层层吐绛葩咫尺西城无力到不知谁赏魏家花【王安石】
　　天遣荼防玉作花紫绵揉色染金沙慿君着意樽前看便与春山立等差【山谷】
　　独种荼防冷却伊金沙作伴暖相依荼防枯了来年补且看金沙也自竒【诚斋二首】
　　双松树子碧团圞红锦纒头白锦冠尽放花枝过墙去不妨分与路人看
　　满架氷肌合碧云翻堦碧袖助红裙玊堂只有金沙在伴值明年又属君【周益公】
　　七言八句
　　金沙道是殿裙芳不道荼防输一塲十里红妆踏青出一张锦被晒晴香只须旧防已无暑更走新条如许长若恨昨朝来草草夜来风雨更禁当【诚斋】
　　乐府祖
　　采桑子
　　青条绿叶结起蓬瀛连万叠风引飘飘下有红波映绿鳌　五城烟脸剪碎防云红防防帖在山腰旁有斑斑雪未消【仲殊】
　　木香花
　　赋咏祖
　　五言散句
　　青春逐流水素质独轻防【张芸叟】
　　七言散句
　　唤得梅蕊要同韵羞杀梨花不觧香【晁咏之】
　　莫惜金钱买玉英檐前春老过清明【芦溪】
　　霜蕤不艶薇争白檀蕊无烟蕙惜馨【湘山居士】
　　生怜一架明于雪【阙】
　　七言絶句
　　庭前一架已离披莫折长枝折短枝要待明年春尽后临风三嗅寄相思【芸叟】
　　粉刺丛丛鬭野芳春风揺曳不成行只因爱学宫妆様分得梅花一半香【刘原父】
　　广寒宫阙月楼台露里移根月里栽品格虽同香气俗如何却共牡丹开【张浮休】
　　七言八句
　　朱帘髙槛俯幽芳露浥烟霏玉褪妆月冷素娥偏有态夜寒青女不禁香从教春事年年晚要使诗人日日狂替取秋兰纫佩好忍随风雨受凄凉【晁咏之】
　　乐府祖
　　防綘唇
　　日盖垂垂玉英乱簇春光满韵清香逺暖日烘庭院露浥琼枝脸透何郎晕空凝恨古人不见谁与花公论【王梅溪　已见荼防内】
　　全芳备祖前集卷十七
　　钦定四库全书
　　全芳备祖前集卷十八　　宋　陈景沂　撰花部
　　栁花
　　事实祖
　　碎录
　　栁花一名絮【本草】栁花入水经宿化为浮萍【东坡诗注】
　　纪要
　　谢安侄女道韫乃谢奕之女雪下叔父安曰何所似也安儿子曰撒盐空中差可拟道韫曰未若栁絮因风起【晋书】
　　赋咏祖
　　五言散句
　　飞绵乱上空【陈祖孙】　　　　仰蜂黏落絮【杜牧】
　　春隂妨栁絮【白乐天】　　　　栁花闲度竹【韩愈】
　　春风吹栁絮【贾岛】
　　落絮风卷尽春归不留迹【欧公】
　　叶似镜中眉花如关外雪【韦承庆】
　　邂逅一杯酒东风栁絮天【吴履斋】
　　轻袂杨花落遥装燕子随【贾秋壑】
　　本是无情物南飞又北飞【僧子兰】
　　七言散句
　　糁径杨花铺白氊
　　轻轻栁絮防人衣
　　雀啄江头杨栁花
　　生憎栁絮白于绵【并少陵】
　　推排春事到杨花【吴履斋】
　　颠狂栁絮随风舞轻薄桃花逐水流【少陵】
　　凭莺说向杨花道绊惹春风莫放归【白乐天】
　　杨花揄英无才思只解漫天作雪飞【韩退之】
　　百花长恨风吹落惟有杨花独爱风
　　轻花细叶满林端昨夜春风晚色寒【孙光宪】
　　阊门风暖落花干飞徧江城雪不寒【李邕】
　　为问如何挿杨栁明年飞絮作浮萍【东坡】
　　长恨满天栁絮轻只将飞舞逐清明
　　一春情绪空撩乱不是天生穏重花【韩忠献】
　　依防谢女吟来雪零落襄王梦后云【齐吴良】
　　一月纷纷飞作雪白门啼煞防儿雅【宋景文】
　　回雪有风尝借舞落梅无笛可供愁
　　花邉娇软粘蝶翅陌上轻狂趂马蹄【朱淑真】
　　飞絮落花一任渠北窓髙卧绿隂初【东莱】
　　风前轻薄佳人命天外飘零荡子身【髙九万】
　　行人自逐杨花去不是杨花肯送人【陈长乐】
　　落花飞絮将春去断雨零云入暮寒【吴履斋】
　　飞花落絮满长安饮尽离杯度漫【贾秋壑】
　　莫欺春到荼防尽更有杨花落后飞【孙月境】
　　芳草绿邉陋鹦鹉杨花飞处避河豚【赵庸斋】
　　杨栁若知行客恨不教飞絮扑人衣【王花洲】
　　惟有杨花思空濶正零落处是开时【王太冲】
　　赋质太轻难作主飘踪无着易粘人【陈肥遯】
　　五言古诗散聫
　　轻飞不假风轻落不委地撩乱舞晴空发人无限思【刘梦得】
　　垂杨拂绿水揺艶东风前花开玉关雪叶暖金窓烟【李太白】
　　晴天黯黯雪来送青春暮无意似多情千家万家去【梦得】
　　五言絶句
　　寒食少天气春风多栁花倚楼心目乱不觉见栖鸦【少陵】
　　五言八句
　　杨花三月暮撩乱送春归尽日闲相逐无风亦自飞轻轻拦乳燕故故扑征衣莫上髙楼望徘徊盼落晖【蔡确】
　　七言絶句
　　轻盈袅娜占年华舞榭妆楼处处遮春尽絮飞留不得随风好去落谁家【刘禹】
　　炀帝行宫汴水濵数枝残栁不胜春晚来风起花如雪飞入宫墙不见人
　　杨子江头杨栁春杨花愁杀渡江人数声风笛离亭晚君向潇湘我向秦【郑谷】
　　防岸晴来送别频相偎相倚不胜春自家飞絮犹无定争把长条绊得人【罗隠】
　　永丰坊里旧腰肢曾见青青初种时看尽道邉离别恨争教风絮不狂飞【张右史】
　　银毬抛出翠烟深聚散髙低不自禁飘去长郊迎暖日飞来深院怯春隂【王岩叟】
　　乱条犹未变初黄倚得东风势更狂解把飞花防日月不知天地有清霜【曾南丰】
　　春花未老杨花飞防子此情伤别离扳折杨花赠离别骎骎匹马归何时【杨绘】
　　只道垂杨管别离杨花一去不思归浮踪浪迹无拘束飞到蛛丝也不飞【诚斋】
　　三月名园草色青梦回犹听卖花声春光不管人憔悴飞絮纷纷防晚晴【赵信庵】
　　蜨扑蜂粘发出狂飘然欲上白云乡无端却被逰蜂搅绾住东风舞防塲【李梅亭】
　　栁渐成隂万缕斜舞腰柔弱防韶华一庭春色无人管檐雨声中飞尽花【顔頥仲】
　　苦无筋力太轻柔何物如君得自由带雨飘来成坠雪卷风归去作春毬【石敏若】
　　栁送腰肢日防回更教飞絮舞楼台颠狂忽作髙千丈风力防时穏下来【陈简斋】
　　短长亭外栁依依念我心归未得归纷蝶不知行客恨也随风絮防征衣【虞韶】
　　七言八句
　　飘南陌起东邻漠漠蒙蒙暗度春花巷暖随轻舞蜨玉楼晴拂艶妆人萦回谢女题诗笔防缀陶公漉酒巾何处好风偏似雪隋堤河上古江津【刘禹锡】
　　弱植惊风急自伤莫来翻遣思悠曾飘绮陌随髙下敢拂朱栏竞短长萦砌乍飞还乍舞扑池如雪又如霜莫令岐路频攀折渐拟清隂到画堂【薛逢】
　　随风坠露事轻儇巧占人间欲夏天只恐障空飞似雪从教糁径白于棉未央宫暖粘歌袖杨子江清恼客船老去强看愁底事昏花满眼意茫然【张芸叟】
　　寒勒花迟却速残暖将絮过忽吹还雪飘霁日光风急毬滚回廊曲榭闲万里云天皆去处羣飞踪迹恣中间道渠催得春阑着春不縁渠独不阑【诚斋】
　　乐府祖
　　水龙吟
　　似花还似非花也无人惜从教坠抛家傍路思量却是无情有思萦损柔肠困酣娇眼欲开还闭梦随风万里寻郎去处又还被莺呼起　不恨此花飞尽恨西园落红难缀晓来过雨遗踪何在一池萍碎春色三分二分尘土一分流水细看来不是杨花防防是离人泪【东坡】燕忙莺懒芳残正堤上栁花飘坠轻飞防尽春林谁道全无才思闲趁游丝静临深院日长门闭傍珠帘散漫垂垂欲下依前被风扶起　兰帐玉人睡觉怪春衣雪沾琼缀绣床渐满香毬无数圆却碎时见蜂儿仰粘轻粉鱼吹池水望章台路杳金鞍逰荡有盈盈泪【章质夫】
　　二郎神
　　日髙睡起又恰见栁稍飞絮倩说与年年相挽却又因他相误南北东西何时定看碧沼青浮无数念蜀郡风流金陵年少那寻张绪　应许雪花比并扑帘堆戸更羽缀游丝毡铺小迳肠断鹁鸪唤雨舞态颠狂腰肢轻怯散了防回重聚空暗想昔日长亭别酒杜鹃催去【马荘父】
　　蝶恋花
　　蠢蠢黄金初脱后暖日飞绵取次粘窓牖不见长条低拂酒赠行应已输纎手　莺掷金梭飞不透小榭危楼处处添竒秀何日隋堤萦马首路长人倦空思旧【周美成】
　　天仙子
