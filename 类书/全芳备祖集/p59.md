<!-- { "loadSidebar": true } -->
　　秋竹映疎花　　　　　　竹影金琐碎【韩退之】
　　窻竹夜鸣秋　　　　　　竹影扫秋月
　　嫩箨筠粉暗【欧阳永叔】　　　　粉箨春苞解
　　雪节贯霜根【东坡】　　　　　解箨呈新緑
　　作龙还葛水为马向并州【梁元帝】
　　含风自飐飐负雪亦猗猗【齐虞羲】
　　夜条风淅淅晚叶露凄凄【谢眺】
　　无人赏髙节徒自抱贞心【沈约】
　　南条交北叶新笋杂故枝【江洪】
　　萌开箨已垂结叶如成枝【刘孝先】
　　谁能制长笛当为玉龙吟
　　緑竹影参差葳蕤带曲池【陈贺楯】
　　勿嫌鳯不至终当待圣明【刘孝威】
　　味苦夏虫避丛卑春鸟疑【杜少陵】
　　为问南溪竹抽梢合过墙
　　我有江隂竹能令朱夏寒
　　伐竹者谁子悲歌上云梯
　　髙节人相重虚心世所知【张九龄】
　　露涤松粉节风揺青玉枝【禹锡】
　　何处闻秋声萧萧北窻下【太白】
　　扶疎多透日零落未成丛【元稹】
　　嫩节留余箨新丛出旧阑【王维】
　　朝烟生密翠晚影漏余明【圣俞】
　　竹比君子徳猗猗寒更緑【永叔】
　　爱此孤生竹碧叶琅玕柯【圣俞】
　　风稍千纛乱月影万夫长【东坡】
　　萧骚寒雨夜敲戛晚风时【杜甫】
　　能识凌冬性知有歳寒心【虞世南】
　　逸箨分苦节轻筠抱虚心【栁宗元】
　　丛长傲霜雪根痩耻泥涂【苏轼】
　　国节还同我虚心欲待谁【许书】
　　粉腻虫难篆丛疎鸟易窥【唐许书】
　　笋补疎邉竹花藏密处枝【纫兰】
　　后茁碧含藓厥包黄带沙【徐竹隠】
　　七言散句
　　锦竹亭亭出县髙【杜甫】
　　茏竹和烟滴露梢
　　风含緑篠娟娟净
　　好风凉月满松隂【香山】
　　谁家多竹门可欵【文公】
　　千株玉槊搀空立【东坡】
　　醉里曽看碧玉泉
　　一林瘦竹吾菟裘
　　翠竹梢云自结丛轻花嫩笋欲凌空【张正见】
　　寂寞孤灯愁不寐萧萧风竹夜窻寒【武元衡】
　　只须伐竹开荒径拄杖看花听马嘶
　　江深竹净两三家多是红花映白花
　　子猷去后知音少粉节霜痕漫嵗寒【罗隐】
　　此君若欲长相见政事堂前有旧林【许浑】
　　无端种在幽寒处众鸟嫌寒鳯未知【薛能】
　　只应更使伶伦见写尽雌雄双鳯鸣【宗元】
　　逺爱檀栾碧径开荷钱乗雨防苍苔【圣俞】
　　龙孙已见多竒节鳯实新生入翠枝
　　西园不宿还堪恨辜负夜窻风雨声【王元之】
　　先出烟姿还雅淡削开龙影起幽蟠【韩忠献】
　　不杂嚣尘多冷淡饱经霜雪越精神
　　清风掠地秋先到赤日行天午不知【山谷】
　　寺篱斜夹千梢翠山磴深穿万箨干【和靖】
　　数声野鹤无寻处只在楼西有竹家【赵紫芝】
　　秤停阑槛多栽竹料理陂塘旋放荷【吴皆山】
　　秋声来处无寻覔只在窻前竹叶间【俞匝溪】
　　疎竹生孙初上坂矮松种子欲凌霄【朱湛虚】
　　五言古诗
　　笋添南堦竹日日成清閟缥节已储霜黄苞犹揜翠出阑抽五六当户罗三四髙标陵秋严贞色夺春媚稀生巧补林并出疑争地縦横乍依木烂熳忽无次风枝未飘吹露粉先含泪何人可移玩清景空瞪视【退之】
　　野竹攒石生含烟映江岛翠色落波深虚声带寒早龙吟曽未听鳯曲吹应好不觉蒲栁雕贞心常自保【太白】兹轩最洒落歴歴种琅玕正昼薄云稀萧萧风雨寒翠隂凉宴坐疎韵成清欢锦箨裁夏扇玉笋供春盘晴蜗濳叶底暝雀投林端幽兴遇物惬髙懐随处安且免一日无何须千亩寛【温公】
　　花妍儿女姿零落一何速竹比君子徳猗猗寒更緑京师多名园车马纷驰逐春风红紫时见此苍翠玉凌乱迸青苔萧疎拂华屋森森日影闲濯濯生意足幸此供清赏宁辞荐芳醁黄昏人去锁空廊枝上月眀春鸟宿【欧公】
　　宁可食无肉不可居无竹无肉令人痩无竹令人俗人瘦尚可肥人俗不可医旁人笑此言似髙还似痴若对此君仍大嚼世间那有州鹤【东坡】
　　野次小峥嵘幽篁相依緑阿童三尺棰御此老觳石吾甚爱之勿遣牛砺角牛砺角尚可牛鬭残吾竹【山谷】今日南风来吹断庭前竹低昻中音律甲刃纷相触萧然风雪意可折不可辱风霁竹亦囘猗猗散青玉故山今何有秋雨荒松菊此君知健否归扫三径緑【东坡】
　　五言古诗散聨
　　贞榦障曲砌翠节负寒霜拂牖分云影临池待鳯皇【唐太宗】
　　小者截渔竿大者编茅屋勿作篲与箕而令粪土辱【香山】封以梁园土浇之清泉水得此色不移凌空势方起【许浑】龙钟生南岳孤翠欝亭亭峯岭上丛翠烟雨下防防【元稹】昔公怜我直比之秋竹竿秋来苦相忆种竹防前看慈竹不外长密比青瑶华矛攒有森束玉粒无蹉跎纎粉妍腻质细琼支翠柯亭亭霄汉近蔼蔼雨露多其谁赏髙节只自保孤根密榦青杠直危梢翠纛翻【宋景文】
　　梢弱烟才足筠浮粉未干花隂照流水迸节犯朱阑新笋渐盈尺新枝已铺瓦燕雀勿相惊深沈似隆夏世皆笑幽独可不少自贬种竹南轩间亦足以相检况兹歳华晚众卉日雕敛清节良自如栽培匪为谄古寺带修冈青葱万竿玉春梢长旧枝夏雨湿新緑【圣俞】晋人遁竹林所以避乱世唐士隐竹溪所以养髙致【富文忠】
　　五言絶句
　　无尘终不扫有鸟莫令弹若要添风月应除数十竿【韩文公】
　　竹洞何年有公初斫竹开洞门无锁钥俗客不曽来蔼蔼溪流漫梢梢岸篠长穿沙碧榦净落水系苞香苍梧千载后班竹对湘沅欲识湘妃怨枝枝满涙痕【刘长卿】
　　萧萧凌霜雪浓翠异三湘疎影月移壁寒声风满堂【朱文公】
　　种竹宫墙隂经年但憔悴故园新緑多宿榦转苍翠凛凛氷霜节修修玉雪身便无文与可自有月传神【诚斋】体方如就矩榦直匪从绳杖有削圆厄提携先摸棱【放翁】
　　五言八句
　　緑竹半含箨新梢才出墙色侵书帙晩隂过酒尊凉雨洗涓涓净风吹细细香但令无剪伐防见拂云长【少陵】防风惊暮坐临牖思悠哉开门风动竹疑是故人来时滴枝上露稍沾堦下苔幸当一入幌为拂素琴埃【李益】东隣谁种竹偏称长官心月上分清影风来恵好音低枝疑见接迸笋似相寻多谢此君意墙头诱我吟【王元之】森然防竿竹密密茂成林半室生清兴一窻余午隂俗物不到眼好书还上心底事忘覊旅此君同此襟【杨盈川】
　　五言近体【附散聨】
　　江西潇洒地本自与君宜固节还同我虚心欲待谁涧泉旁借响山水共含滋粉腻虫难篆丛踈鸟易窥逰邉曽结念到此数题诗莫恨成龙晚成龙自有时【唐许书】歳月人间促烟霞此地多殷勤竹林寺更得防囘过【朱放】擢翠向人孤潭潭省署虚雨余秋更晚风月共萧疎【石曼卿】
　　小桃遮不得深草放教青影射池光冷声敲鹤梦惊【张忠定】
　　秋来初种竹憔悴不成林复此雪霜晚空惊孤直心如何沾瑞露似欲慰穷隂【刘原父】
　　不求丹鳯食不学景龙吟自有慈仁意相依歳月深濳符君子道可愧世人心【王逢原】
　　松隂半坛日竹声一槛秋每畨看鹤过疑似有仙逰【贾似道】
　　挺挺霜中节沈沈日下隂试裁苍玉管吹作紫鸾音【斯庵】
　　七言古体
　　王师学琴二十年响如清花落涧泉满堂洗尽琵琶耳请君停手恐断弦神人传书道人命死生贵贱如看镜晩知直语独憎嫌深藏幽寺听钟磬有酒如渑客满门不可一日无此君当时手栽数寸碧声挟风雨今连云此君倾盖如故旧骨相竒怪清且秀程婴杵臼立孤难伯夷叔齐采薇痩霜钟堂上美秋月防风入弦此君説公家周彦笔如椽此君语意当能传【山谷】
　　七言絶句
　　华轩蔼蔼他年到锦竹亭亭出县髙江上舍前无此物幸分苍翠拂波涛【少陵】
　　负郭依山一径深万竿如束翠沈沈从来爱物多成癖辛苦移家为竹林【李涉】
　　竹里编茅倚石门竹茎疎处见前村闲眠尽日无人到自有春风为扫门
　　溪上残春黄鸟稀辛夷花尽杏花飞始怜幽竹山窻下不改青隂待我归【钱起】
　　不用山僧供帐迎世间无此竹风清独拳一手支颐卧偷眼看云生未生【葛敏修】
　　晚节先生道转孤歳寒惟有竹相娱麄材杜牧真堪笑唤作军中十万夫
　　寄语庵前抱节君与君到处合相亲写真虽是文夫子我亦真堂作记人【东坡】
　　万木萧疎怯歳寒子猷相见喜平安世间宁有州鹤休讶平生向食难【王梅溪】
　　东风弄巧补残山一夜吹添玉防竿半脱锦衣犹半着箨龙未信怯春寒【诚斋】
　　一抹轻烟隔小桥新篁揺翠两三梢惜春不觉归来晚花压重门带月敲【赵信庵】
　　风竹萧萧梧叶黄相思寸寸断人肠一声塞管来何处鴈带秋声入故乡
　　编茅为屋竹为椽屋上青山屋下泉半掩柴门人不见老牛将犊傍篱眠【吴履斋】
　　鳯尾森森半已舒玳文滴沥尽难知虚心不贮相思恨还作风流向绮防【方伯谟】
　　卢仝茅屋面桃李杜老草堂依栁梅我欲四时相照映小窻时对此君开【徐竹隐】
　　解箨新篁不自持婵娟已有歳寒姿要看凛凛霜前意须待秋风粉落时【任斯庵】
　　痩削嵚﨑向小岑分行种竹未成林丁宁莫伐春来笋留与新梢补缺隂【名贤集】
　　一别虞妃去未还愁云空锁九疑山世间多少相思泪洒徧修篁染不斑【易元矩】
　　渭川未暇栽千亩庭槛聊须种数根敢爱深秋羣木脱独欺风雨战黄昏【厉小山】
　　蛰宫惊起两龙角蛟室未呈双水犀同本君为分鲁卫清风应不愧夷齐【楼□媿】
　　七言八句
　　乍见凌云飘粉箨须知碍石作盘根细看枝上蝉吟处犹是笋时虫蚀痕月送緑隂斜上砌露凝寒色湿遮门列仙终日逍遥地鸟雀濳来不敢喧【方干】
　　宜烟宜雨又宜风拂水藏村又间松移得萧骚从逺寺洗来疎净见前峯侵堦藓拆春芽迸绕径莎防夏防浓无赖杏花多意绪数枝穿翠好相容【郑谷】
　　借居未定先栽竹为爱疎森与薄隂一日暂无便鄙吝数竿虽少亦萧森窻间对了添诗料郭外移来费俸金自笑明年何处在虚檐风至且披襟【刘后村】
　　乐府祖
　　水龙吟
　　楚山修竹如云异材秀出千林表龙须半剪鳯膺防长玉肌匀绕木落淮南雨晴云梦月眀风袅自中郎不见桓伊去后知辜负秋多少　闻道岭南太守后堂深緑珠娇小绮窻学弄梁州初徧霓裳未了嚼徴含宫泛商流羽一声云杪看使君洗净蛮风瘴雨作霜天晓【东坡】
　　朝中措
　　龙孙脱頴破苔痕英气欲凌云深处未须留客春风自掩柴门　蒲团宴坐轻敲茶臼细扑炉熏弹到琴心三叠鹧鸪啼傍黄昏【马古洲】
　　谒金门
　　西风竹吹入翠烟斜矗红小阑干知防曲声声敲碧玉窻下鳯台银烛断梦已惊难续曽伴去年庭下菊夜
　　阑听雨宿【陈东甫】
　　沁园春
　　竹焉美哉爱竹者谁曰君子欤向佳山水处筑宫一亩好风烟种玉千株朝引轻霏夕延凉月此外尘埃一防无须知道自乐其乐吾爱吾庐　竹之清也何如应料得诗人情矣乎况满庭秀色对拈彩笔半窻凉影伴读残书休説龙吟莫言鳯啸且道髙标谁胜渠君试看正绕坡云气似渭川圗【严三休】

　　全芳备祖后集卷十六
　　钦定四库全书
