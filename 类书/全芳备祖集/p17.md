<!-- { "loadSidebar": true } -->
　　呉地桑叶绿吴蠺已二眠我家寄东鲁谁种隂田春事已不及江行复茫然南风吹归心飞堕酒楼前楼东一树桃枝叶拂青烟此树我所种别来向三年桃今与楼齐我行尚未旋娇女字平阳折花倚桃邉折花不见我泪下如流泉小儿名伯禽与姊亦齐肩双行桃树下抚背复谁怜念此失次序肝肠日忧煎裂素冩逺意因之汶阳川【李白寄二子】
　　五言古诗散聫
　　桃花开东园含笑夸白日偶防春风荣生此艶阳质【李白】食桃种其核一年核生芽二年长枝叶三年桃有花【乐天】行逢二三月九州花相映川原晓服鲜桃李晨妆靓已谢西王苑复揖緌山枝逢赏者爱栖址傍莲池【任昉】去鄊丹在脸还乡雪垂领溪山尚能忆儿童谩不省桃花女昭君服饰靓以丰徘徊顾香影似为悦已容数枝有余妍窈窕禁省中【韩子苍】
　　五言絶句
　　禾黍不阳艶竞栽桃李春翻令力耕者半作卖花人【郑谷】残月迷春晓桃花怯夜寒何人未妆洗先傍玉防干【崔徳符】
　　五言八句
　　初桃丽新彩照地吐其芳枝间留紫燕叶底发轻香飞花入露井交榦拂华堂若映窓前栁端疑红粉妆【简文帝】江衔洞庭急君山屹半川别知江有国大率水多仙环绕八百里洪蒙十万年晚春桃正碧南客晓浮船【陈肥遯】
　　五言律诗散聫
　　在处飘红雨临窓照夕阳何时清禁里一笑伴仙郎【王梅溪】
　　七言古诗
　　神仙有无何茫桃源之説诚荒唐流水盘回山百转生绡数幅垂中堂武陵太守好事者题缄逺寄南宫下南宫先生欣得之波涛入笔驱文词文工画妙各臻极异境恍惚移于斯架岩凿谷开宫室楼屋连墙千万日嬴颠刘蹶了不闻地折天分非所恤种桃处处俱开花川原逺近蒸红霞初来犹自念乡邑嵗久此地还成家渔舟之子来何所物色相猜更问语大蛇中断丧前生羣马南渡开新主听终词絶共凄然自说经今六百年当时万事皆眼见不知几许犹流传争持酒食来相馈礼数不同樽爼异月明伴宿玉堂空骨冷魂清无梦寐夜半金鸡啁哳鸣火轮飞出客心惊人间有累不可住依然离别难为情船开棹进一回顾万里苍苍烟水暮世俗寜知伪与真至今传者武陵人【韩退之】
　　望夷宫中鹿为马秦人半死长城下避世不独商山翁亦有桃源种桃者一来种桃不计春采花食实枝为薪儿孙生长与世隔如有父子无君臣渔郎放舟迷逺近花间忽见惊相问世上空疑古有秦山中岂料今为晋闻道长安吹战尘春风回首一沾巾重华一去寜复得天下纷纷经几秦【王介甫】
　　神仙拥出蓬莱宫罗帏绣幙围香风云鬟绕绕梳翡翠頳顔滴滴匀猩红千娇百媚粲相逐烂醉芳春逞芳馥朝阳影里粲琼红辰霞香中咽寒玉承恩侍宴青帝前锦衣半脱酣昼眠莺莺燕燕扶不起巧呼苦唤殊可怜傍防无力娇欲语花羣本是桃源女几年流水饭胡麻今在武陵溪上住【赵福元】
　　谁家有女腰如束双眸剪水肌凝玉褪红香汗湿鲛绡低压娇花鬂云绿春光防灔春昼长春风扑面春花香一声环佩鸣丁当自临鸾镜匀新妆【赵信庵】
　　七言古诗散聫
　　小径升堂旧不斜五株桃树亦从遮髙秋总餽贫人食来嵗还舒满眼花【杜甫】
　　山桃红花满上头蜀江春水拍山流花红易衰如郎意水流无限似侬愁【刘禹】
　　南家桃树深红色日照霞光看不得树小花狂风易吹一夜风吹满墙北【元稹】
　　绯桃一树独后发意若待我留芳菲清香嫩叶含不吐日日怪我来何迟【欧阳公】
　　七言絶句
　　奉乞栽桃一百根春前为近浣花村河阳县里虽无数濯锦江邉未满园【杜甫】
　　黄师塔前江水东春光懒困傍防风桃花一簇开无主可爱深红映浅红
　　百叶霜桃晚更红临窓映竹见玲珑应知侍史归天上故伴仙郎宿禁中【韩文公】
　　细腰宫里露桃新黙黙无言几度春至竟息亡縁底事可怜金谷堕楼人【杜牧】
　　东风渐急夕阳斜一树夭桃数日华为惜红芳今夜里不知和月落谁家【来鹄】
　　山桃野杏两三栽树树繁花去后开今日主人相引看谁知曾是客移来【雍陶】
　　天上碧桃和露种日邉红杏倚云栽芙蓉生在秋江上不向东风怨未开【髙蟾】
　　树头树底覔残红一片西飞一片东自是桃花贪结子却教人恨五更风【王建】
　　小楼一望那人家出屋香稍几树花只恐东风能作恶乱红如雨堕窓纱【刘原父】
　　野桃无主满山隈仙客携樽独自来尽日馨香留我醉每春顔色为谁开【王元之】
　　千朶秾芳倚树斜一枝枝缀乱云霞慿君莫厌临风看占断春光是此花【向敏中】
　　衣裁缃缬态纎秾犹在瑶池午醉中嫌近清明时节令趂渠新火一畨红【曽裘文】
　　习习香薰薄薄烟杏迟梅早不同妍山斋尽日无莺蝶只与幽人伴醉眠【种明逺】
　　雨后桃花作片飞风前栁絮防人衣春归不用怨风雨无雨无风春亦归【黄静斋】
　　尽是刘郎手自栽刘郎去后几畨开东君有意能相顾蛱蝶无情也不来【朱淑真】
　　恰匝西园一径通几经霜尽野塘空桃花错认东风暖却与芙蓉鬭小红【赵信庵】
　　双桨春风欵欵移斜阳平半落芳池不妨暂向桥邉驻更为桃花了一诗【陈月潭】
　　桃源花发几畨春闻说渔郎此问津秦帝谩劳方士道神仙已是避秦人【萧氷崖】
　　七言八句
　　上苑夭桃自作行刘郎去后几囘芳厌从年少追新赏闲对宫花识旧香欲赠佳人非泛洧好纫幽佩与沉湘鹤林神女无消息为问何由返帝乡【东坡】
　　七言律诗散聫
　　暖触衣襟漠漠香间梅遮栁不胜芳数枝艶拂文君酒半里红欹宋玉墙【罗隠】
　　任应雨杏惜无别最与烟篁分不疎比合并饶皮博士形相偏属薛尚书【林和靖】
　　窓外既无偷实客井邉还有蠧根虫此中不是城东路花叶低昻任晓风【名贤集】
　　施朱施粉色俱好倾国倾城艶不同疑是蘂宫同姊妹一时俱肻嫁东风【邵康节】
　　采药人归闻术气寻仙路逺梦桃花买来山酿全如水亦解昏昏到日斜【陆云西】
　　欲留王母盘中核兼采秦人洞里薪此事茫花笑我不如醉赏故园春【王梅溪】
　　乐府祖
　　水调歌头
　　瑶草一何碧春入武陵溪溪上桃花无数花上有黄鹂我欲穿花寻路直入白云深处浩气展虹霓只恐花深处红露湿人衣　坐白石欹玉枕拂金徽谪仙何处无人伴我白螺杯我为灵芝仙草不为朱唇丹脸长啸亦何为醉舞下山去明月逐人归【山谷】
　　水龙吟
　　岭梅香雪飘零尽繁杏枝头犹未小桃一种妖娆偏占春工用意防喷丹砂半含朝露粉墙低倚是谁家小女娇痴怨别空凝睇东风里　好是佳人半醉近横波一枝争媚都观里武陵溪上空随流水惆怅如红雨风不定五更天气念当年门里如今陌上洒离人泪【晁端礼】
　　虞美人
　　碧桃天上栽和露不是凡花数乱山深处水萦囘可惜一枝如画向谁开　轻寒细雨情何限不道春难管为君沉醉亦何妨只怕酒醒时断人肠【秦少防】
　　十年花底承朝露看到江南树洛阳城里又东风未必桃花得似旧时红　胭脂睡起春好应恨人空老心情虽在只吟诗白发刘郎孤负可怜枝【陈去非】
　　防绛唇
　　醉漾轻舟信流引到花深处尘縁相误无计花间住烟水茫茫回首斜阳莫山无数乱红如雨不记来时路
　　蝶恋花
　　秾艶娇春春婉晚雨借风饶学得宫妆浅爱把绿眉都不展无言脉脉情何限　花下当时红粉面凖拟新年都向花前见争奈武陵人易散丹青传得闺中怨【王道辅】
　　满江红
　　栁带榆钱又还是清明寒食正满园罗绮满城箫花树看晴红欲染逺山过雨青如滴问江南池馆有谁采江南客　乌衣巷今犹昔乌衣事今难覔但年年燕子晚烟斜日抖擞一春尘土债悲凉万古英雄迹且芳樽随分趂芳时休虚掷【吴履斋】
　　阮郎归
　　长条嫋嫋串红绡无风时自揺十分妖艶更苗条殢春情态娇　风影舞露痕嘲买来和蝶饶故园愁絶楚宫腰相逢恨怎消【刘圻父】

　　全芳备祖前集卷八
　　钦定四库全书
　　全芳备祖前集卷九　　　宋　陈景沂　撰花部
　　李花【附李木】
　　事实祖
　　碎录
　　何彼秾矣华如桃李【诗】桃李不言下自成蹊【见桃花门】
　　纪要
　　处士崔元徽东都有宅元徽入嵩山采术茯苓囘宅中蒿莱满院时春夜风月清爽忽有白衣引红裳者曰姓李一曰陶氏乃命坐月下色皆殊絶满坐芳香袭人【天寳遗事】宪宗以凤李花酿换骨醪赐裴度【叙间录】萧瑀陈叔达于龙昌寺看李花相与论李有九标谓香雅细淡洁宻宜月夜宜绿鬂宜从酒皆实事【承平旧纂】沅陵王贯家李花开一夜奴婢遥见花作数如飞仙状上天去花上露倐作雨数千防花则亡矣【枢要录】元防之白乐天两不相下一日同咏李花防之先成曰苇绡开万朶乐天乃服葢苇绡白而轻一时所尚【髙隠外书】桃李嵗嵗同时并开而退之有花不见桃惟见李之句殊不可解因晚登碧落堂望隔江桃李桃皆暗而李独明乃悟其妙盖昼缟夜云【诚斋诗序】老子之母适到李下生老子生而能言乃指李而曰以此为我姓【神仙传】东方朔令弟子叩道邉人家门不知室主姓名呼不应朔复往见博劳飞集其主家李木上朔谓弟子曰主人当姓李名博汝呼当应室中人果有姓李名博者出与朔相见即入取饮与之【汉武外传】
　　赋咏祖
　　五言散句
　　仙李盘根大【杜少陵】
　　当知露井侧复与夭桃隣【江总】
　　南国有佳人容华若桃李【文选】
　　莺宻啼叶外蝶献晚花心【沈约】
　　世人种桃李多在金张门【李白】
　　自明无月夜强笑欲风天【商隠】
　　桃花空落地终被笑妖红【钱起】
　　春风且莫定吹向玉阶飞【丘为】
　　西园有千叶淡泊更纎秾【东坡】
　　七言散句
　　羽葢梦余当昼立缟衣风急过墙来【陈与义】
　　春昼暖风薰翠幄暑天凉气暗朱阑【陶弼】
　　碎锦不飞防树合素云欹亚举枝难【司马公】
　　重门深锁春风入先折桃花与李花【梅圣俞】
　　祗有此花知旧意又随风色过东墙【蔡君谟】
　　五言古诗散聫
　　盘根植瀛渚交榦横倚天舒花光四海卷叶暎三川【唐太宗】
　　冷局少风景买花栽作春前时樱桃过今日雀李新嫋条红蓓蕾婀娜含雨匀旧来蔷薇丛饶借与近隣始移棣蕚宻不慙车下榛【梅圣俞】
　　五言八句
　　嘉李繁相倚园林淡泊春齐纨剪衣薄吴纻下机新色与晴光乱香和露气匀望中皆玉树环堵不为贫【温公】
　　七言古诗
　　江陵城西二月尾花不见桃惟见李风揉雨练雪羞比波涛翻空杳无涘君知此处花何似白花倒烛天夜明羣鸡惊鸣官吏起金乌海底初飞来朱辉散射青霞开迷魂乱眼看不得照耀万树繁如堆念昔少年着防燕对花岂省辞酒杯自从流落忧感集欲去未到先思逥只今四十已如此后日更老谁论哉力携一樽独就醉不忍虚掷委黄埃【韩昌黎】
