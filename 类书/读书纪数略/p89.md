<!-- { "loadSidebar": true } -->
　　天师【张道陵】嗣师【张衡】系师【张鲁】　经师籍师度师并法师威仪师律师皆曰三师
　　六职
　　髙功　都讲　监斋　侍经　侍香　侍灯
　　天师厯代世系【后续増】
　　祖师道陵　衡　鲁　盛【始居龙虎山】昭成【年一百十九嵗】一椒回　符　子祥　通元　恒　光【一百一嵗】慈正　髙应韶【能百日不食】颐　士元　修　谌　秉一　善
　　季文　正随【封真静先生】乾曜【赐号澄素先生】嗣宗【封虚白先生】象中敦复【追封葆光先生】景端【追封葆真先生】继先【赐号虚静先生】时修　守
　　真【赐号正应先生】景渊　庆先　天麟【赐号仁静先生】可大【赐号观妙先生】宗演【赐号演道灵应冲和真人】与棣【宣授体元道广敎真人】与材【宗演次子宣授太素凝神广道真人封留国公】嗣成【宣授太元辅化体仁应道真人】嗣徳【赐号太乙明敎广元体道真人】正言【制授明诚凝道文广敎真人】正常【赐号防国阐祖通诚崇道徳真人】宇初【赐授正一嗣敎道合无为阐神光范真人】宇清【赐授正一嗣敎清虚冲素光祖演道真人】懋丞【赐授崇修正道葆素演法真人】元吉【赐授冲虚守素绍祖崇法真人】元庆【诰授保和养素继祖守道真人】彦頨【诰授致虚中静承先化真人】永绪【诰授守元养素遵范崇道真人】国祥【诰授凝诚志道真人】显庸【万厯朝奉诏随父入觐与宴配以平江伯陈王谟女三宫赠遗特遣中贵防送完姻一日悮堕井中众莫之识越日汲水者见亟呼往救云似有人翼而持之者然仅濡足而巳诰授正一嗣敎光祖范冲和清素大真人进阶太子少保】

　　读书纪数略卷四十三
　　钦定四库全书
　　读书纪数略卷四十四目録
　　物部
　　车旗
　　厯代作车
　　舆四象
　　车三材
　　辀三度
　　轴三理
　　车六等
　　车六建
　　三代辇
　　殷三路
　　周五路
　　四辂
　　十二辂
　　郊祭两车
　　三车
　　王后五辂
　　服车五乘
　　鲁四代车
　　汉车品四
　　五时车
　　唐太子三车
　　皇后六车
　　三舆
　　七辇
　　十二属车
　　三驾卤簿
　　宋卤簿四等
　　三代兵车
　　兵车五戎
　　车战三用
　　车五乘
　　禹乘四载
　　四传

　　黄帝五旗
　　周礼九旂
　　旗五象
　　郊祭两旗
　　鲁四代旌旗
　　管子九章
　　魏五旛
　　五牛旂
　　唐二十四旂
　　五旂仗
　　宋二十一旂
　　龙旂十二
　　开宝三瑞旂
　　五色旂
　　朝防五仗
　　扇三等
　　双旌双节
　　染羽三色

　　钦定四库全书
　　读书纪数略卷四十四　福建巡抚宫梦仁撰物部
　　车旂
　　厯代作车【古史考】
　　黄帝作车【引重致逺故号轩辕氏】少昊加牛　奚仲加马【广车制度】
　　舆四象【贾谊书等威既辨贵贱有序此舆教之道也】
　　盖圜天　轸方地　三十幅日月　二十八橑列星　仰观天文俯察地理前聴鸾和之音旁睹四时之运
　　车三材【周礼轮人为轮必以其时三材既具巧者和之】
　　毂以利转　辐以直指　牙以固抱
　　辀三度【同上浅深异其数也】
　　国马之辀【深四尺七寸】田马之辀【深四尺】驽马之辀【深三尺三寸】
　　轴三理【同上】
　　材欲媺而无恶　体欲坚而可乆　势欲利而易转
　　车六等【同上】
　　车轸四尺　戈崇于轸四尺　人崇于戈四尺　殳崇于人四尺　防崇于殳四尺　矛崇于防四尺
　　车六建【五兵与人也考工六建既备车不反覆是谓国工】
　　夷矛建于酋矛之前　酋矛建于防之前　防建于殳之前　殳建于戈与人之前
　　三代辇
　　余车【夏】胡弩车【殷】辎车【周】
　　殷三路【郊特牲疏】
　　大路一就【五采一成曰就】先路三就【对次故称先也】次路五就【第三路也】
　　周五路【路大也亦作辂】
　　玉路【建太常祀天地宗庙用之即顾命大辂】金路【建大旂宾客防同以封同姓赐之即顾命缀辂】路【建大赤视朝以封异姓赐之即顾命先辂】革路【建大白兵事以封四卫亦赐之】木路【建大麾田猎以封藩国亦赐之二路即顾命次辂】　月令五时辂春乘鸾路夏乘朱路季夏乘大路秋乘戎路冬乘黒路
　　四辂【顾命】
　　大辂【玉】缀辂【金】先辂【】次辂【革木周礼注作赘路】
　　十二辂【车轸前横木为辂因谓车为辂车则上下通称辂惟天子称之】
　　苍辂　青辂　朱辂　黄辂　白辂　黒辂【六辂惟漆不用他饰】玉辂　碧辂　金辂　辂　革辂　木辂【六辂以六色漆画而用碧玉等为饰】
　　郊祭两车
　　即道之车【周礼祭天乘玉辂盖祭日驭以出郊】即事之车【礼记祭天乘素车盖祭时驭以赴坛】
　　三车【周礼驭夫掌之皆驾以公马】
　　贰车　从车【属车也】使车【使者所乘】
　　王后五辂【同上】
　　重翟【重雉羽为两旁之蔽从王祭祀所乘】厌翟【次其羽使相迫厌从王宾享诸侯所乘】安车【坐乘车朝见于王所乘】翟车【不重不厌以翟羽饰车侧出桑所乘】辇车【人挽以行宫中所乘】
　　服车五乘【巾车掌之】
　　夏篆【所乘五采画毂有瑑也】夏缦【卿所乘亦五采画无瑑也】墨车【大夫所乘漆而不画也】栈车【士所乘素而不漆也】役车【庶人所乘方箱可载任器以供役也】　又精制曰良车粗制曰散车不在五车之等
　　鲁四代车【明堂位】
　　鸾车【有虞氏之路】钩车【夏后氏之路】大路【殷路】乘路【周路】
　　汉车品四【食货志载诸车之文】
　　乘舆倚龙伏虎文画辀龙首鸾衡重牙班轮升龙飞軨　皇太子诸王倚龙伏鹿文画辀轓吉阳筩朱班轮鹿文飞铃九斿降龙　公列侯倚鹿伏熊黒轓朱班轮鹿文飞铃七斿降龙　卿朱两轓五斿降龙　二千石下各从科品
　　五时车【汉制立车安车各五合十乘】
　　青　赤　黄　白　黒
　　唐太子三车【志】
　　金路【驾赤駵四从祀朝贺纳后所乘也】轺车【驾一马五品常服朝飨宫臣出入行道所乘也】四望车【驾一马临吊所乘也】
　　皇后六车
　　重翟车【受册从祀飨庙所乘】厌翟车【亲桑所乘】翟车【归宁所乘】安车【临幸所乘】四望车【拜陵所乘】金根车【常行所乘】
　　三舆【唐制辇有七舆有三大驾卤簿皆先玉路以行】
　　五色舆　常平舆　腰舆
　　七辇【同上】
　　大鳯辇　大方辇　仙游辇　小轻辇　芳亭辇大玉辇　小玉辇
　　十二属车【唐制行幸则分前后陈于卤簿大朝防则分左右施于仪仗后二车正观初加】指南车【黄帝作】记里鼓车【宋】白鹭车【隋】鸾旂车【汉】辟恶车【秦】皮轩车【汉】耕根车【汉】安车【周】四望车【齐】羊车【晋】黄钺车【晋】豹尾车【周】
　　三驾卤簿【后汉礼志】
　　大驾【八十一乘郊祀用】法驾【三十六乘祀明堂用】小驾【十二乘祀宗庙用】　隋志梁三驾法天二仗法地【槊仗队仗】
　　宋卤簿四等
　　大驾【二万六十一人郊祀籍田荐献玉清景灵宫则用之】法驾【万一千八十八人卤簿三分减一太山汾隂明堂则用之】鸾驾【祥符改小驾为鸾驾七千人朝陵封祀朝谒太清宫奏告玉清宫则用之仪仗减法驾之半】黄麾仗【亲征御楼省方还京迎天书圣像六庙上册则用之制又减于鸾驾】
　　三代兵车【诗六月注】
　　夏钩车【先正也】殷寅车【先疾也】周元戎【先良也】
　　兵车五戎【周礼春官车仆掌之】
　　戎路之萃【王在军所乘萃犹副也】广车之萃【横阵之车】阙车【补阙之车】萃车【对敌自蔽之车】轻车【驰敌致师之车】
　　车战三用【李靖对太宗马隆偏箱车地广则用鹿角车营路狭则为木屋施于车上且战且前】一治刀　一前拒　一束部伍
　　车五乘【周礼巾车掌之】
　　木车【麤朴不漆蒲蔽犬尾疏饰小服皆疏始丧所乘】素车【白土垩车棼蔽犬素饰小服皆素卒哭所乘】薻车【苍土垩车薻蔽鹿浅革饰既练所乘】駹车【侧有漆饰雈蔽然髹饰大祥所乘】漆车【以黒漆车藩蔽豻雀饰所乘】
　　禹乘四载【益稷谟】
　　陆乘车　水乘舟　泥乘輴【史记作毳汉书作橇尸子作蕝説文泽行乘辀】山乘樏【史记作汉书作梮説文作欙】
　　四传【汉律顔师古曰传若今之驿古以车谓传车后用马谓驿】
　　四马髙足为置传　四马中足为驰传　四马下足为乘传　一马二马为轺传

　　黄帝五旗【河图】
　　东方法青龙曰旗　西方法白虎曰典　南方法赤鸟曰□【一作鼠】北方法武曰旂　中央法黄龙曰常
　　周礼九旂【所以为尊卑贵贱之表识也掌九旂而谓之司常者从王所建也】
　　日月为常【取其恒照王建之】交龙为旂【取其变化诸侯建之】通帛为旜【通幅绛帛谓大赤也从周正色卿建之】杂帛为物【内幅以绛外饰以白大夫士建之】熊虎为旗【取其猛毅师都建之】鸟隼为旟【取其捷州里建之】蛇为旐【取其捍难避患县鄙建之】全羽为旞【取全而旞之之义道车路载之】析羽为旌【取析而旌之之义斿车木路载之】
　　旂五【左传】
　　龙旂九斿大火也　鸟旟七斿鹑火也　熊旗六斿伐也　蛇四斿营室也　弧旌枉矢弧也
　　郊祭两旗
　　即道之旗【周礼祭天王建太常】即事之旗【礼记祭天王建大旗】
　　鲁四代旌旂【明堂位注】
　　大旂以宾【有虞氏】大赤以朝【周】大白以戎【殷】大麾以田【夏】　有虞氏绥夏绸练殷崇牙周璧翣四代丧葬旌旗之饰
　　管子九章
　　举日章昼行　月章夜行　龙章行水　虎章行林鸟章行陂　蛇章行泽　鹊章行陆　狼章行山韟章则载食而驾【谓韬其章而举之】
　　魏五旛【以诏四方】
　　青龙　朱鸟　武　白虎　黄龙
　　五牛旂【晋志以五牛建旂车设五牛】
　　青赤在左　黄在中　白黒在右
　　唐二十四旂【仪卫志】
　　辟邪　应龙　玉马　三角兽　黄龙负图　黄鹿飞麟　駃騠　鸾　鳯　飞黄　麒麟　甪端
　　赤熊　兕　太平　犀牛　鵔防　騼防　驺牙苍乌　白狼　龙马　金牛　六典武库令旂三十二加青龙白兽朱雀武五牛吉利苣文刃旗也
　　五旂仗【同上】
　　左右卫黄　骁卫赤　武卫白　威卫黒　领军卫青
　　宋二十一旂【南郊大黄龙负图陈于明徳门前余二十旂悉立于宿顿宫前朝防册礼陈于殿庭】日月合璧一　苣文二夹之　五星连珠一　祥云二夹之　大黄龙负图一　黄龙负图一　大神一日月二　君王万嵗一　天下太平一　师子二金鸾鳯各一　五龙五
　　龙旂十二
　　风伯　雨师　雷公　电母各一　五星五　左右摄提二　北斗一
　　开宝三瑞旂
