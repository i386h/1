<!-- { "loadSidebar": true } -->
　　三年一闰天道小备故一祫【取未迁庙主合食太祖庙中】五嵗再闰天道大备故一禘【取已迁庙主合食太祖庙中】　王制二祫时祫则毁庙之主不与三年大祫则毁庙之主亦与
　　四代禘郊祖宗【祭法】
　　有虞氏禘黄帝而郊喾祖颛顼而宗尧　夏后氏禘黄帝而郊鲧祖颛顼而宗禹　殷人禘喾而郊冥祖契而宗汤　周人禘喾而郊稷祖文王而宗武王
　　汉庙嵗二十五祠【韦元成传注】
　　五月尝麦　六月七月三伏　立秋防娄　尝粢八月先夕馈飱【皆一太牢】酎祭【九太牢】十月尝稻　饮烝【二太牢】十一月尝　十二月腊　每月祠【一太牢】闰加一祀
　　五供【后礼仪志正月上丁】
　　祀南郊　次北郊　明堂　髙庙　世祖庙
　　唐三大礼【杜甫献三大礼赋】
　　朝献大清宫　朝享太庙　有事于南郊
　　祭祀之节六【礼志】
　　卜日　斋戒　陈设　省牲器　奠玉帛　宗庙晨祼进熟馈食
　　景祐四时荐新【凡二十八物】
　　孟春荐韭以卵羞以葑　仲春荐冰　季春荐笋蒲羞以含桃　孟夏以彘尝麦　仲夏尝雏鸡以黍羞以　季夏羞以芡以菱以栗　孟秋尝粟与稷羞以枣梨　仲秋尝麻与稻羞以蒲　季秋尝菽羞以兔栗　孟冬羞以雁　仲冬羞以　季冬羞以鱼
　　六享三等之差【吉礼十二宗庙之祭处其六】
　　肆献祼是祫之大祭　馈食是禘之次祭　春祠夏礿秋尝冬烝是时之小祭
　　肆献祼三时【郊特牲祭求诸隂阳之义殷先求诸阳周先求诸隂灌是也祭先灌后荐腥荐熟】肆者进所解牲体谓荐熟时也　献者献醴谓荐血腥时也　祼者灌以郁鬯谓始献尸来神时也
　　二礼【祭义报以二礼】
　　朝事　荐黍稷
　　郊祭正献七
　　一献【王以匏爵勺瓦尊之泛齐献尸曰朝践】二献【大宗伯以匏爵勺瓦尊之泛齐以亚献】三献【王又以匏爵勺盎齐献尸曰馈食之献】四献【大宗伯以匏爵勺醴齐亚献】五献【尸食讫王又勺朝践之泛齐献尸曰朝践】六献【大宗伯勺馈食之盎齐亚献】七献【诸臣为宾勺盎齐以献】　宾献之后有诸臣献又有加献之爵三通为十一献
　　明堂大飨七献
　　一献【祭五帝不祼初荐血王勺醴齐行朝践礼】二献【大宗伯勺醴齐亚献】三献【荐熟王勺缇齐行馈食之献】四献【大宗伯勺沈齐亚献】五献【尸食后王勺朝践醴齐以献曰朝献】六献【大宗伯勺馈食之缇齐献尸】七献【诸侯为宾共为一献礼曰七献神是也】　又诸臣更加三爵谓之加献不系正献之数
　　九献【周礼宗庙之祭具九献之礼郊祀天地无二祼故七献】
　　一献【王用蜼彝郁鬯灌地以降神为初祼】二献【后用蜼彝郁鬯灌地以降神为亚祼】三献【王酌大尊泛齐以献尸谓朝践之献】四献【后用大尊醴齐以亚献亦谓朝践之献】五献【王酌山尊盎齐以献尸谓馈献】六献【后用山尊醍齐以亚献亦谓馈献】七献【王更酌朝践之泛齐以酳尸谓朝献】八献【后更酌馈献之醍齐以亚酳谓再献】九献【诸臣为宾者亦用山尊沈齐以献尸是为九献】　礼器一献羣小祀三献社稷五祀五献四望山川七献先公
　　尸饮九【祭统】
　　朝践二　馈食二　食毕主人酳尸一【为尸饮五】君献卿后主妇酳尸一　宾长献尸一【为尸饮七】献大夫后长宾长兄弟加爵各一【合为尸饮九】　周祫祭时羣庙主皆
　　聚后稷尸尊不与酬酢惟六尸自序昭穆行旅酬礼
　　三重【祭统】
　　献莫重于祼　声莫重于升歌　舞莫重于武宿夜【即大武之舞也】　中庸三重议礼制度考文
　　三古【礼器三者修古】
　　酒　鸾刀　槀鞂
　　三诏【同上三诏皆不同位】
　　纳牲诏于庭　血毛诏于室　羮定诏于堂
　　颁五官【周礼大宗伯各以所主奉祭祀也】
　　司徒主牛　宗伯主鸡　司马主马及羊　司寇主犬　司空主豕　王制祭天地牛茧栗宗庙握宾客尺
　　明堂大飨执事官数
　　太宰掌誓戒　大司寇涖誓　大司徒奉牛牲　小宰掌神位　小司寇实以镬水　掌次张大小次充人刍牢牲　士师沃尸
　　天子赐鲁郊祀仪数
　　天子车玊辂鲁素车　天子旂太常鲁大旂　天子服裘冕鲁衮冕　天子郊南鲁东郊　天子月用子鲁孟春　天子日冬至鲁用辛　天子兆坛丘鲁埽地　天子祀昊天鲁祀苍帝
　　鲁四代祭
　　有虞氏祭首　夏后氏祭心　殷祭肝　周祭肺
　　二代骨分贵贱【祭统贵者取贵骨贱者取贱骨】
　　殷人贵髀　周人贵肩
　　九祭【周礼大祝辨九祭郑康成谓皆祭食者一説前四祭为鬼神示之事后主人祭食之礼】命祭【玉藻命之祭后祭】衍祭【曲礼主人延客祭】炮祭【炮当为包犹兼也】周祭【殽之序徧祭之】振祭擩祭【不食者擩即祭之将食者既擩必振乃祭】絶祭缭祭【礼多者缭之礼略者絶则祭之】共祭【共犹授也王祭食宰夫授祭】
　　女祝四事【同上掌王后之内祭祀】
　　招以召祥　以御疠　禬以防福　禳以攘祸
　　六祝【同上掌以祝辞事鬼神示祈福祥求永贞】
　　顺祝【祈三才协顺也】年祝【祈年谷丰稔也】吉祝【祈敛福锡民也】化祝【祈化被六合也】瑞祝【祈祥瑞之降也】防祝【祈筮之从也】
　　六祈【同上掌有灾变则告神以祈之造禬禜四者皆有牲攻説用币而已】
　　【合其而祭之】造【诣其所而祭之】禬【以禳灾】禜【以祷水旱】攻【去其灾】説【责之以辞】
　　六辞【同上作辞以通上下亲疎逺近】
　　祠【若伊尹祠先王是也】命【若説命微子之命是也】诰【若汤诰仲虺之诰是也】防【若甘誓汤誓是也】祷【若祷尔于上下神只是也】诔【若哀公诔孔子是也】
　　六号【同上谓尊其名更为美称焉】
　　神号【若云皇天上帝】鬼号【若云皇祖伯某】只号【若云后土地祗】牲号【若牛云一元大武】齍号【若黍云芗合】币号【若玉云嘉玉币云量币】

　　宾礼八【周礼大宗伯以宾礼亲国】
　　春朝【以图天下之事】夏宗【以陈天下之谋】秋觐【以比国之功】冬遇【以协诸侯之虑】时防【以四方之禁】殷同【以施天下之政】时聘【以结诸侯之好】殷頫【以除国之慝】王使臣于诸侯之礼有四间问以谕诸侯之志归
　　脤以交诸侯之福贺庆以赞诸侯之喜致禬以补诸侯之烖
　　羣后四朝
　　谓巡狩之明年东方诸侯来朝　又明年南方诸侯来朝　又明年西方诸侯来朝　又明年北方诸侯来朝又明年则天子复巡狩
　　六服见【周礼大行人】
　　侯服嵗见　甸服二嵗见　男服三嵗见　采服四嵗见　卫服五嵗见　要服六嵗见　蕃国世一见
　　三不朝【孟子】
　　一不朝贬爵　二不朝削地　三不朝六师移之
　　大行人宾礼四
　　上公飨礼九献食礼九举出入五积三问三劳　诸侯飨礼七献食礼七举出入四积再问再劳【伯如之】诸子飨礼五献食礼五举出入三积一问一劳【男如之】大国之执皮帛以继小国之君出入三积不问一劳
　　九仪【同上】
　　公埶桓圭九寸　缫借九寸　冕服九章　建常九斿　樊缨九就　贰车九乘　介九人　礼九牢朝位宾主之间九十歩　在侯伯则数皆七子男则数皆五
　　书五礼【臯陶谟注】
　　公　侯　伯　子　男　王肃云王公卿大夫士郑康成云天子诸侯卿大夫士庶民
　　汉九宾【礼仪志大鸿胪设九宾注凡九等】
　　王　侯　公　卿　二千石　六百石　郎吏　外蕃　侍子
　　王乘车迎送之数【即以所命尊卑之等】
　　上公九十歩　侯伯七十歩　子男五十歩
　　三揖【周礼司仪同姓从宗合族属异姓主名治际防】
　　土揖庶姓【勲贤无亲者】时揖异姓【婚姻甥舅之国】天揖同姓【兄弟之国】
　　三摈【聘礼】
　　卿为上摈　大夫为承摈　士为绍摈　觐礼注天子见公摈五人见侯伯摈四人见子男摈三人　聘义上公七介侯伯五介子男三介
　　三让【同上】
　　三让而后传命【宾至庙门主请见时也】三让而后入庙门【让主人庙受也】三揖而后至阶三让而后升
　　飨礼四【飨礼在庙燕礼在寝】
　　诸侯来朝天子飨之　王亲戚及诸侯来聘王飨之戎狄使来王飨之　飨宿卫及耆老子
　　燕礼二
　　燕同姓【夜则饮之】燕异姓【让之则止】
　　食礼二
　　礼食【大行人诸公三食之礼有九举及公食大夫礼是也】燕食【谓臣下自与宾客共食曲礼酒处右是也】
　　四正具举【射义诸侯有事必先行燕礼】
　　献宾　献君　献卿　献大夫
　　乡饮酒礼四事【王制疏乡大夫饮宾于庠序之礼尊贤养老之义】
　　一三年宾贤能　二乡大夫饮国中贤者【竝三年一饮】三州长习射饮酒【一年再饮春秋习射时也】四党正蜡祭饮酒【一年一饮嵗十二月因大蜡于学饮酒也】
　　乡饮酒五义【君子所以相接尊让洁敬之道行焉此五者足以正身安国矣】
　　贵贱明　隆杀辨　和乐而不流　弟长而无遗安乐而不乱　又宾主天地也介僎隂阳也三宾三光也让之三月三日成魄也四面之坐四时也
　　四面之坐【乡饮酒位以四时】
　　宾【坐于西北】主【坐于东南】介【坐西南以辅宾】僎【坐东北以辅主人】
　　三命【祭义】
　　齿于乡【一命】齿于族【二命】不齿于族【三命虽父族亦不得而齿焉故席于尊东】
　　四代养老【孝经传引王制】
　　虞养国老于上庠养庶老于下庠　夏养国老于东序养庶老于西序　殷养国老于右学养庶老于东学　周养国老于东胶养庶老于虞庠
　　四代养老礼【王制】
　　有虞氏以燕礼皇而祭深衣而养老　夏后氏以飨礼収而祭燕衣而养老　殷人以食礼冔而祭缟衣而养老　周人修而兼用之冕而祭衣而养老
　　四代尚齿【祭义】
　　有虞氏贵徳而尚齿　夏后氏贵爵而尚齿　殷人贵富而尚齿　周人贵亲而尚齿
　　养老四【正义皇氏】
　　养老更　子孙死难养其父祖　养致仕之老　养庶人之老
　　一物三善【文王世子】
　　齿于学【一物】父子之道　君臣之义　长幼之节【三善】

　　军礼五【周礼大宗伯以军礼同国】
　　大师之礼【用众】大均之礼【恤众】大田之礼【简众】大役之礼【任众】大封之礼【合众】
　　三田【王制天子诸侯无事则嵗三田】
　　一为干豆【上杀中心最疾】二为宾客【中杀远心稍迟】三为充君之庖【下杀中胁益迟三杀以迟速为名速则肉鲜迟则肉恶故分三用】
　　四时田【周礼大司马尔雅】
　　春搜【振旅搜索取不任者】夏苖【茇舍为苗稼除害】秋狝【治兵顺杀气】冬狩【大阅得兽取之无所择】　谷梁传春田夏苗秋搜冬狩　公羊传则春苗秋搜冬狩谓夏不田也
　　四时田【四时田则田兽人掌之】
　　春火　夏车　秋罗　冬徒
　　军实三种【大司马注以簿书校录军实之凡要】
