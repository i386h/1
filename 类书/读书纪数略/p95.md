<!-- { "loadSidebar": true } -->
　　十二章【天子】九章【公侯自山而下】七章【伯自华虫而下】五章【子男自藻而下】三章【卿大夫自粉米而下】
　　王后六服【周礼内司服掌之皆素纱为里三礼义宗阳爻九故王服有九隂爻六故后服惟六天子九服祭服有六王后六服祭服有三阳色尚文故有章数之别隂色尚质故无殊章之品】
　　袆衣【袆当作翚即雉也刻缯为形而画之以缀于衣其色】揄狄【揄当作摇狄当作翟即摇翟也其色青】阙狄【其色赤刻缯为雉形不画三者皆祭服也】鞠衣【色黄如菊象桑叶始生告桑之服】展衣【色白以礼见王及宾客之服也】褖衣【音彖色黑御于王及宴居之服】
　　唐后服三【志】
　　袆衣　鞠衣　钿礼衣　太子妃服亦三有揄狄无袆衣
　　汉五时服【礼仪志】
　　立春【百官衣青衣】立夏【衣赤求雨衣皁】先立秋十八日【衣黄】立秋【衣白施皁领缘中衣】立冬【衣皁】冬至【衣绛】
　　三服官【魏初元间诏罢齐三服官】
　　春献冠帻縰为首服　绢素为冬服　轻绢为夏服
　　唐官章服四等【贞观四年定】
　　三品上服紫　四品五品上服绯　六品七品以绿八品九品以青【龙朔改衣碧】　服紫金玉带绯金带绿
　　银带青鍮石带　庶人黄铜铁带【上元定】
　　七卫绣文袍【唐志宗诏殿中侍御史纠察诸卫大将军中郎将以下给袍者皆以绣文】千牛卫【瑞牛】左卫　右卫【竝瑞马】骁卫【虎】武卫【鹰】威卫【豹】领军卫【白泽】
　　武库令袍制五
　　青　绯　黄　白　皂【皆绣画虎豹鹰鹯之】
　　明文官九品服色
　　一品【仙鹤】二品【锦鸡】三品【孔雀】四品【云雁】五品【白鹇】六品【鹭鹚】七品【鸂】八品【鹌鹑】九品【练雀】杂职【黄鹂】　风宪【特加獬豸】
　　武官九品服色
　　公侯驸马伯【麒麟白泽】一二品【狮子】三四品【虎豹】五品【熊罴】六七品【彪】八九品【海马犀牛】
　　玉藻命服三等【注卿大夫妻命服分为三等】
　　鞠衣　襢衣　褖衣
　　明命妇服八等【防典洪武初定凡命妇圆衫以红罗为之绣重雉为等第】
　　一品九等　二品八等　三品七等　四品六等五品五等　六品四等　七品三等　其余无绣雉
　　霞帔五等【同上】
　　公侯及一品二品金绣云霞翟文　三品四品金绣云霞孔雀文　五品绣云霞鸳鸯文　六品七品绣云霞练鹊文　八品九品绣纒枝花
　　五玉佩【玉藻】
　　天子白玉　公侯山玉　大夫水苍玉　世子瑜玉　士瓀玫
　　唐佩三品【车服志初文武职官竝给随身鱼佩天授改佩】
　　三品以上袋饰金　四品银　五品铜　景龙中特进佩鱼衣紫金饰衣绯银饰
　　晋绶八等【汉官仪绶长一丈二尺法十二月濶三尺法天地人五色丝织成绶衣以贯佩玉】乘舆黄赤绶　诸侯赤绶　诸国贵人相国绿绶公侯将军紫绶　九卿中二千石青緺绶【緺紫青色】二千石青绶　千石六百石黒绶　四百三百二百石黄绶
　　带四等【玉藻】
　　天子素带朱里终辟【终竟也辟缘也终竟此带尽缘之也】诸侯素带终辟【不朱里】大夫素带辟【惟缘两耳及下之绅腰后不缘】士练带率下辟【率与繂同缏缉两边腰及两耳皆不缘惟缘其绅】　居士锦带【示文也】弟子缟带【示质也】
　　二带【周礼】
　　大带【大夫以上用素士用练即绅也】革带【挿笏者于绅之外带之内又有此带所以佩玉带剑在绅带之间】　钱俶进宝带宋太祖曰朕有三条带与此不同汴河惠民河五丈河俶大服
　　三齐【三者皆齐也】
　　绅【即带】结【即纽】韠【即蔽膝】
　　韠四等【玉藻】
　　天子朱【直】诸侯朱【前方后方】大夫素【前方后角】士爵【前后王】
　　鲁四代服【明堂位】
　　有虞氏黻　夏后氏山　殷火　周龙章
　　三命【玉藻】
　　一命缊【赤黄色】黻黝衡　再命赤黻黝衡　三命赤黻葱【青色】衡
　　三舄【周礼屦人注舄有三等复下曰舄禅下曰屦】
　　赤舄【黒饰冕服之舄】白舄【青饰皮弁韦弁之舄】黒舄【赤饰冠弁之舄】　后元舄为上【袆衣之舃】青舃赤舃【鞠衣以下皆屦】
　　人四盛饰【春秋繁露四者人之盛饰也】
　　剑在左【青龙】刀在右【白虎】【一作钩】在前【赤鸟】冠在首【武】
　　四佩【王逸楚辞注故孔子无所不佩也】
　　行清洁者佩芳　徳光明者佩玉　能解结者佩觽【奚追二音】能决疑者佩玦
　　防衣五法【礼五法已施故圣人服之】
　　袂圜以应规　曲袷如矩以应方　绳及踝以应直　下齐如权衡以应平
　　衣四称【玉藻】
　　纩为茧　缊为袍　襌为防　帛为褶
　　三褚【赐南粤王佗以緜装衣曰褚】
　　上褚五十衣　中褚三十衣　下褚二十衣
　　浴二巾
　　上体用絺　下体用绤
　　五色【月令】
　　青【东木甲】赤【南火丙】白【西金庚】黒【北水壬】黄【中央土戊此五方之正色】绿【以木克土则青黄合而成绿】碧【以金克木则白青合而成碧】红【以火克金则赤白合而成红】紫【以水克火则黒赤合而成紫】駵【以土克水则黄黒合而成駵此五方之间色】　环齐要略间色有五绀红缥紫流黄
　　五章【考工记画缋之事杂五色】
　　青与赤为文　赤与白为章　白与黒为黼　黒与青为黻　五采备为绣
　　六采【左传子太叔为九文六采五章以奉五色】
　　青【东】白【西】赤【南】黒【北】【天】黄【地】
　　二青凤裘【拾遗记周昭王时涂修国献青凤昭王缀凤毛为裘服之可以御寒】
　　一曰燠质　一曰暄肌
　　四时衣【同上宋景公】
　　春夏以珠玉为饰　秋冬以翡翠为温
　　裙四色【唐书安乐公主使尚方合鸟毛织为裙而百鸟之形状皆见】
　　正视一色　旁视一色　日中一色　影中一色读书纪数略卷五十一
　　钦定四库全书
　　读书纪数略卷五十二目录
　　物部
　　饮食
　　三谷
　　四谷
　　五谷
　　五种
　　六谷
　　九谷
　　八谷
　　百谷
　　禾三变
　　粟去三盗
　　三族
　　五变
　　六米
　　四种米
　　饭之品六
　　四饭
　　麦三味
　　二簋
　　四簋
　　四时祭所上
　　两籑
　　作酒六材
　　五齐
　　三酒
　　三醴
　　四饮
　　六饮
　　鲁三代酒
　　酒三等
　　酒二官名
　　酒二书名
　　洞庭春三絶
　　醉四宜
　　五饮
　　三爵
　　茶五名
　　七茶
　　贡茶十二等
　　三等茶
　　茶八病
　　九难
　　茶三沸
　　茶七碗
　　六羡
　　水三等
　　水七品
　　水二十种
　　辨水味四人
　　五味
　　食四和
　　五裁
　　四盐
　　醤百二十罋
　　食四齐
　　三香
　　五辛
　　五菜
　　西方五荤
　　蜀蔬两巢
　　七菹
　　五果

　　三牺
　　二牲
　　鲁三代牲色
　　三物
　　五牲
　　六畜
　　六兽
　　六禽
　　四时用禽兽
　　春秋二用
　　五用
　　六膳
　　四膳
　　五韲
　　七醢
　　三臡
　　五羮
　　四醢
　　四物实蓼
　　四物芗无蓼
　　五臭
　　八珍
　　迤北八珍
　　富有小四海
　　豚解二十一体
　　禘饫宴三礼
　　三举
　　三俎
　　五鼎
　　鼎十二
　　六铏
　　二羞
　　庶羞三十二物
　　四笾
　　四豆
　　二十豆
　　七牢
　　五积
　　日食万钱
　　六不可食
　　九物不利人
　　禀气不足六物
　　三羣之虫

　　钦定四库全书
　　读书纪数略卷五十二　福建巡抚宫梦仁物部
　　饮食
　　三谷【尔雅翼】
　　粱【黍稷之总名】稻【溉种之总名】菽【众豆之总名】
　　四谷【诗笺稷以天为已下此四谷】
　　秬　秠　糜　芑
　　五谷【周礼疾医荀子序汉食货志同　五谷以五行所属而言九谷以三农所生而言百谷号其多而言】麻【属金月令秋食】黍【属火冬食】稷【属土季夏食】麦【属木春食】豆【属水夏食】　楚辞大招注有稻无黍　谷梁传一谷不升谓嗛二谷不升谓饥三谷不升谓馑四谷不升谓糠五谷不升谓大侵
　　五种【职方氏豫州宜五种】
　　黍　稷　菽　麦　稻　兖州四种无菽幽州三种无菽麦　月令出五种史记黄帝艺五种即此
　　六谷【膳夫注】
　　黍【穄也】稷【粟也】稻【一作稌晚禾也】粱【糯粟】【雕】麦　小宗伯六齍以供粢盛　人六食即六谷之饭
　　九谷【大司徒三农生九谷】
　　黍　稷　稻　粱　麻　麦　秫　　豆
　　八谷【本草注】
　　黍　稷　稻　粱　禾　麻　菽　麦
　　百谷【尔雅翼】
　　粱稻菽【三谷各二十种】为六十　蔬果属【助谷各二十种】为四十
　　禾三变【孔子见禾三变云我其首禾乎】
　　始于粟　生于苗　成于穟
　　粟去三盗【吕氏】
　　地窃【大小亩为青鱼胠苗若直猎】苗相窃【种而无行耕而不长】草窃【弗除则芜除之则虚】
　　三族【同上言苗如此则粟多】
　　其弱也欲　长也欲相与居　熟也欲相扶五变【説题辞禀受五行而成故五变乃可食】
　　以阳化生为苗　秀为禾　三变而发谓粟　四变入臼米出甲　五变而蒸饭
　　六米【周礼舍人注六者皆有米苦麻小豆小麦无米】
　　黍　稷　稻　粱　　豆
　　四种米【诗彼疏斯粺笺云疏谓粝米也】
　　粝十　粺九　凿八　侍御七　九章算粟米法粟率五十粝米三十粺二十七凿二十四侍御二十一【言粟五升为粝米三升米渐细故数益少四种皆以三约之】
　　饭之品六【内则】
　　黍　稷　稻　粱　白黍　黄粱
　　四饭【白虎通】
　　王者平旦食【少阳之始】昼食【太阳之始】晡食【少隂之始】暮食【太隂之始】诸侯三饭卿大夫再饭
　　麦三味【皇甫春秋卫伦称刘子阳食饼知盐生予曰荀朂师旷识劳薪易牙别淄渑定之何难伦以粮糗进予曰子焉得兼三味伦告人曰吾麦杏时将发糅以杏汁李柰时将发糅以李柰汁也】
　　杏　李　柰
　　二簋【唐礼志】
　　各一者簋以稷簠以黍　皆二者簋以黍稷簠以稻粱
　　四簋【祭统】
　　黍　稷　稻　粱
　　四时祭所上【吕氏贵天赐也】
　　春豆实【韭】夏尊实【防一作麰】秋机实【黍】冬敦实【稻】
　　两籑【与馂同特牲馈食礼两籑执爵拜】
　　上籑　下籑
　　作酒六材【礼记一曰六物】
　　秫稻必齐　麴糵必时　湛饎必洁　水泉必香陶器必良　火齐必得
　　五齐【周礼酒正辨五齐之名齐者毎有祭祀以度量节作之】
