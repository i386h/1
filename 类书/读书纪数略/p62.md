<!-- { "loadSidebar": true } -->
　　五善【左传穆叔如晋享歌鹿鸣之三穆叔三拜云】
　　访问于善为咨　咨亲为询　咨礼为度　咨事为诹　咨难为谋
　　取国五难【同上叔向云】
　　有宠而无人　有命而无主　有主而无谋　有谋而无民　有民而无徳
　　三务【同上士文伯云】
　　择人　因民　从时
　　圣王三【管子所以合天地之行】
　　务时而政　作教而武　作祀而徳
　　圣王四修【同上所以免天地之责】
　　日食修徳　月食修刑　彗星见修和　风与日争明修生
　　二者有天下【同上言人以恶声恶气惧已则耳闻目见不敢为非也】
　　惧声以感耳　惧气以感目
　　国三慎【同上】
　　慎贵在举贤　慎民在置官　慎富在务地
　　三者不失道【同上孔子对定公】
　　用可用则正治　敬可敬则尚贤　畏可畏则服刑恤
　　四守【同上】
　　君画之　相守之　相画之　官守之　官画之民守之
　　五辅【同上注五者可以辅弼国政】
　　徳有六兴　义有七体　体有八　法有五务权有三度
　　五使【同上】
　　天以时使　地以材使　人以徳使　鬼神以祥使禽兽以力使
　　七法【同上】
　　则【错仪画制】【论材审用】法【和民一众】化【变俗易教】决塞【敺众移民】心术【布令必行】计数【举事必成】
　　六亲【同上】
　　以家为家　以乡为乡　以国为国　以天下为天下　如地如天　如日如月
　　君三欲【同上】
　　求必欲得　禁必欲止　令必欲行
　　三得【同上】
　　得百姓之力者富　得百姓之心者强　得百姓之誉者荣
　　四顺【同上政之所兴在顺民心】
　　民恶忧劳我逸乐之　民恶贫贱我富贵之　民恶危坠我存安之　民恶灭絶我生育之
　　九惠【同上】
　　敬老　慈幼　恤孤　养疾　合独　问疾　通穷振困　接絶
　　三满【同上三满则国非其国】
　　地大不为土满　人众不理人满　兵威不止武满
　　两原【同上不彰两原则刑繁注】
　　妄原　淫原
　　六攻【同上重令者何也】
　　亲　贵　货　色　巧佞　玩好
　　四经【同上】
　　常令不审则百匿胜　官爵不审则奸吏胜　符籍不审则奸民胜　刑法不审则盗贼胜
　　八观【同上谓觇人之国】
　　行田野视耕芸饥饱可知　行山泽观桑麻六畜贫富可知　入国邑视宫室车服侈俭可知　课凶饥计师役视台榭量国费虚实可知　入州里观习俗治乱可知　入朝廷观左右上下之所贵贱者强弱可知　观置法出令临众用民寛严可知　计敌与量上意察国本观民产之有余不足存亡可知
　　五正【鹖冠子】
　　有神化化于未有　有官治道于本　有教治修诸已　有因治不变俗　有事治矫之于末
　　三絶【老子】
　　絶圣弃智民利百倍　絶仁弃义民复孝慈　絶巧弃利盗贼无有
　　两式【同上】
　　以智治国国之贼　不以智治国国之福
　　四术【尸子】
　　忠爱　无私　用贤　度量【通财则用足】
　　九变【荘子古云语大道者五变而形名可举九变而赏罚可言也】
　　明天　道徳　仁义　守分　形名　因任　原省是非　赏罚　文中子化至九变王道其明注孔
　　子三年有成九成二十七年
　　四征【韩非子言用术之事】
　　揆之以地　谋之以天　验之以物　参之以人
　　四美【同上言此四者人君自有不可假之臣下】
　　身之至贵　位之至尊　主威之重　主势之隆
　　六者道之出【同上言六者皆自道生】
　　道不同于万物故能生万物　徳不同于隂阳故能成隂阳　衡不同于轻重故能知轻重　绳不同于出入故能正出入　和不同于燥湿故能均燥湿君不同于羣臣故能制羣臣
　　七术【同上主之所用也】
　　一曰众端参观　二曰必罚明威　三曰信赏尽能四曰一聴责下　五曰疑诏诡使　六曰挟知而
　　问　七曰倒言反事
　　天下信数三【同上】
　　智所不能立在得人　力所不能举在求助　彊所不能胜在法术
　　四者所以治安【同上】
　　耕垦厚民产【以上为酷】重罚禁民邪【以上为严】实仓库以救饥【以上为贪】阅士卒以禽敌【以上为暴】
　　三者道异【商子言世事变而行道异也】
　　上世亲亲而爱施　中世上贤而悦仁　下世贵贵而尊官
　　民见三者必避农战【同上】
　　游士可以尊身　商贾可以富家　技艺足以距口
　　三知【吕氏春秋论持国之道】
　　太上知始　其次知终　其次知中
　　四者异位同本【同上詹子对楚王论为国】
　　以身为家　以家为国　以国为天下
　　三者非君道【同上言人君不可代臣思维举动趋走也】
　　用则衰　动则暗　作则倦
　　去三者【同上言无知无为不用耳目乃是君道】
　　去聴则聪　去视则明　去智则公
　　三私【同上言当循理以平其私】
　　私视使目盲　私聴使耳聋　私虑使心狂
　　众者君人之大宝【同上】
　　以众勇无畏乎孟贲　以众力无畏乎乌　以众见无畏乎离娄　以众知无畏乎尧舜
　　名不正有五【同上言人主御羣臣名实不知则官职烦乱矣】
　　説以智通而实以【用也】过悗　誉以髙贤而充以卑下赞以洁白而随以污徳　任以公法而处以贪枉用以勇敢而堙以罢怯
　　劝民有三【同上言民无欲君亦不得而用之所以贵有欲也】
　　天子至贵　天下至富　彭祖至寿
　　外三者而独操主术【李斯传】
　　俭节仁义之人立于朝则荒肆之乐辍　諌説论理之臣闻于侧则流漫之志诎　烈士死节之行显于世则康淫之虑废
　　三具【荀子知此三具者欲王而王欲霸而霸欲强而强】
　　仁眇天下　义眇天下　威眇天下
　　屏四患崇五政【同上】
　　一曰伪乱俗　二曰私坏法　三曰放越轨　四曰奢败制　一曰兴农桑以养生　二曰审好恶以正俗　三曰宣文教以章化　四曰立武备以秉威五曰明赏罚以统法
　　三择【同上三者明主之所谨择也】
　　义立而王　信立而霸　权谋立而亡
　　三节【同上】
　　平政爱民　隆礼敬士　尚贤使能　左传声子劝赏畏刑恤民三者礼之大节也
　　三名【同上】
　　刑名从商　爵名从周　文名从礼　尹文子命物之名方圆白黒毁誉之名善恶贵贱况谓之名贤愚爱憎
　　四齐【同上齐谓无所阙也】
　　其治法　其佐贤　其民愿　其俗美
　　君天下命四【同上】
　　一曰正命　二曰受命　三曰改命　四曰摄命
　　四统【同上】
　　善生养人【人亲之】善班治人【人安之】善显设人【人乐之】善藩饰人【人荣之】
　　五论【同上】
　　臣下职　君法明　刑称陈　言有节　工通利
　　法有四呈【尹文子】
　　一曰不变之法【君臣上下是也】二曰齐俗之法【能鄙同异是也】三曰治众之法【庆赏刑威是也】四曰平准之法【律度权量是也】
　　四者乱所生【同上】
　　独贤之行不可成化　独能之事不可周务　出羣之辨不可户説　絶众之勇不可征阵
　　二者为国所甚【同上】
　　人富则不羡爵禄　人贫则不畏刑罚
　　六律【淮南子】
　　生　杀　予　夺　赏　罚
　　止五遁【同上言五者有一不足以治天下】
　　遁于木【宫室等】遁于水【池沼等】遁于土【城郭等】遁于金【钟鼎等】遁于火【焚林等】
　　四生【贾谊言圣王在上人得四生】
　　无军兵　无冻馁　无刑罚　无疠疾
　　五赦【贾谊新书惟稽五赦以绥民中】
　　一原心　二明徳　三劝功　四褒化　五权计
　　王号大意五科【桂崖子合此五科以一言谓之王】
　　皇科【普大】方科【正直而方】斤科【斤运周徧】黄科【美而能黄】徃科【四方皆徃】
　　君号大意五科【同上合此五科以一言谓之君】
　　元科【不比于元则失本】原科【所为不立则不效于原】权科【用权于变则失中】温科【道徳不温平】羣科【众不亲则离散】
　　五事【谷永对王事之纲纪】
　　身治正　闺门治　左右正　功赏得　徳厚吏良
　　三道【汉文策贤良鼂错对】
　　明国家大体　通人事终始　能直言极谏
　　三君问政【説苑夫子对之不同如此】
　　叶公问政夫子曰政在説近来逺　鲁哀公问政夫子曰政在选贤　齐景公问政夫子曰政在节财
　　政三品【刘向政理】
　　王者之政化之　伯者之政灭之　强者之政胁之
　　五寒【刘向正谏国有五寒而冰冻不与焉】
　　一政外　二女厉　三谋泄　四不敬卿士　五不能治内而务外
　　三术【晋志班固据大传采仲舒向歆着五行志博通祥变以传春秋综而为言】
　　一曰君治以道臣辅克忠万物咸遂则和气应休证效　二曰君违其道小人在位众庶失常则乖气应咎证效　三曰君臣见灾异退而自省责躬修徳共御补过则祸消而福生
　　六则【小荀子】
　　以天道作中　地道作和　仁徳作正　事物作公身极作诚　变数作通
　　六政体【同上】
　　承天惟允　正身惟常　任贤惟固　恤民惟勤明制惟典　立业惟敦
　　十难【同上恤十难以任贤能】
　　一不知　二不进　三不任　四不终　五以小怨弃大徳　六以小过黜大功　七以小失掩大得八以奸讦伤忠正　九以邪説乱正度　十以残疾废贤能
　　政理有三【忠经】
　　化之以徳理之上也则人日迁善而不知　施之以政理之中也则人不得不为善　惩之以刑理之下也则人畏而不敢为非
　　三大【徐干言举之甚轻行之甚迩而人莫之知】
　　明莫大乎自见【否则蒙】聪莫大乎自闻【否则瞆】睿莫大乎自虑【否则瞀】
　　去四甚【魏志杨阜疏】
　　舍贤任私妨治之甚　广开宫室害农之甚　竞作竒巧伤本之甚　俗吏烦苛乱民之甚
　　为国五要【髙闾上表】
　　文徳　武功　法度　防固　刑赏
　　六纲【窦俨】
　　明礼　崇乐　熙政　正刑　劝农　经武
　　二先【司马文正公】
　　治身莫先于孝　治国莫先于公
　　天下二难【同上】
　　以道义服人难【难在我也】以势力服人难【难在人也】
　　修心三要【同上】
　　仁　明　武
　　治国三要【同上】
　　官人　信赏　必罚
　　十事【吕文献公】
　　畏天　爱民　修身　讲学　任贤　纳谏　薄敛省刑　去奢　无逸
　　十事【范文正公】
　　明黜陟　抑侥幸　精贡举　择官长　均公田厚农桑　修武备　减徭役　覃恩信　重命令
　　十事【明道先生】
　　师傅　六官　经界　乡党　贡士　兵役　民食四民　山泽　分数
　　三先务【伊川云当世之务所先者三三者之中立志尤为本】
　　立志　责任　求贤
　　天下三大【胡五峰言】
