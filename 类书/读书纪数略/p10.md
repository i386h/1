<!-- { "loadSidebar": true } -->
　　北直【北京古幽蓟地】南直【南京古金陵地】山东省【古燕徐兖三州地】山西省【古冀州地】河南省【古兖冀豫三州地】陜西省【古雍州地惟汉中属梁州】四川省【古梁州地】湖广省【古荆州地】浙江省【古州地】江西省【古扬州地】福建省【始百粤地古州域】广东省【始百粤地亦古扬州域】广西省【古荆州及百粤地】云南省【古梁州域百濮之地】贵州省【古荆梁二州之南殷周鬼方】

　　读书纪数略卷五
　　钦定四库全书
　　读书纪数略卷六目録
　　地部
　　土田
　　五色土
　　分土惟三
　　九达
　　三路
　　三农
　　三壤
　　田三品
　　三田
　　三采
　　赐地四种
　　九等田
　　五地
　　五地生物
　　土五色
　　九州之土
　　土化九法
　　九土
　　九地
　　地图六体
　　地十
　　五沟
　　五涂
　　六乡
　　六遂
　　八家为井
　　九夫为井
　　井田十一法
　　五义
　　亩歩三制
　　度地五法

　　钦定四库全书
　　读书纪数略卷六　　　福建巡抚宫梦仁撰地部
　　土田
　　五色土【禹贡注王者封五色土为大社建诸侯各割其方色土使立社焘以黄土苴以白茅】东方青　南方赤　西方白　北方黒　上方黄
　　分土惟三【周书】
　　公侯百里　伯七十里　子男五十里
　　九达【尔雅】
　　一达谓之道路【长路】二达谓之岐旁【岐道旁出】三达谓之剧旁【三道交错】四达谓之衢【交道四出】五达谓之康【史记所谓康衢】六达谓之荘【左传所谓得庆氏之木自车于荘】七达谓之剧骖【三道交复有一岐出】八达谓之崇期【四道交出】九达谓之逵【四道交出复有旁通】
　　三路【郑注王制道中之途以逺别也】
　　男子由右　妇人由左　车从中央
　　三农【周礼太宰三农生五谷注】
　　原　隰　平地　一曰山农泽农平地之农　诗传三事就绪谓上中下农夫
　　三壤【书禹贡】
　　上　中　下
　　田三品【周礼司空掌田之髙下善恶而谨别之】
　　上田一嵗一垦为不易【一夫一百亩】中田二嵗一垦为一易【一夫二百亩】下田三嵗一垦为再易【一夫三百亩】
　　三田【尔雅】
　　一嵗菑【今江东初耕地反草为菑】二嵗新田【诗于彼新田】三嵗畬【易不菑畬】
　　三采【周礼载师注畿内三等采地】
　　家邑大夫之采地　小都卿之采地　大都公之采地王子弟所食邑
　　赐地四种【载师疏大夫以上】
　　采田　赏田　加田　圭田
　　九等田【同上】
　　防里【未有田宅】圃【二者皆国中地】宅田　士田　贾田【皆近郊地】官田　牛田　赏田　牧田【皆逺郊地】　又甸有公邑之田里有家邑之田稍有小都之田畺有大都之田
　　五地【大司徒以土防之法辨五地之所生】
　　山林　川泽　丘陵　坟衍　原隰　博物志地以山为辅佐石为骨川为脉草木为毛土为肉
　　五地生物【谓辨木水火土金五土所宜也】
　　山林动物宜毛植物宜皁民毛而方　川泽动物宜鳞植物宜膏民黒而津　丘陵动物宜羽植物宜覈民团而长　坟衍动物宜介植物宜英民晳而瘠原隰动物宜臝植物宜丛民丰肉而庳
　　土五色【释名】
　　土青曰黎似黎草色也【禹贡梁州厥土青黎】土黄而细密曰埴埴腻如脂也【禹贡徐州厥土赤埴坟】土赤曰防肝似防肝色也土白曰漂漂轻飞散也　土黒曰垆垆然解也【禹贡】
　　【豫州厥土坟垆】
　　九州之土【管子羣土之长为五粟由五粟土而次之】
　　粟　沃　位　蘟　壤　浮　　纑　壏　剽沙　塥　犹　　殖　觳　凫　桀
　　土化九法【周礼草人相其地宜焚骨为以渍种蕡则烧蔴为之】
　　骍刚用牛　赤缇用羊　坟壤用麋　渴泽用鹿咸泻用貆　勃壤用狐　埴垆用豕　疆防用蕡轻爂用犬　又倂青黎涂泥坟垆为十二壤
　　九土【左传楚蒍掩书注】
　　度山林　鸠薮泽　辨京陵　表淳卤　娄疆潦规堰潴　町原防　牧隰臯　井沃衍
　　九地【太九地髙下而别其差】
　　沙泥　泽地　沚崖　下田　中田　上田　下山中山　上山
　　地图六体【汉武时司空裴秀着地图以六者参而考之】
　　一分率【以辨广轮之度】二准望【以正彼此之体】三道理【以定所由之数】四髙下　五方邪　六迂直【三者皆因地制宜以较平险之异】
　　地十【物理论此气势之始终阴阳之所极也】
　　龟龙体　麟鳯貌　弓弩势　斗升象　张舒塞闭容　隐真之安　累露之危　膏腴之利　塉埆之害
　　五沟【周礼夫间有遂九夫为井井间有沟百夫为成成间有洫万夫为同同间有浍以入于川】遂【深广各二尺】沟【深广各四尺】洫【深广各八尺】浍【广二寻深二仞】川【受遂沟洫浍水】
　　五涂【遂上有径沟上有畛洫上有涂浍上有道川上有路以通行者】
　　径【广容牛马行】畛【容大车】涂【容车一轨】道【容车二轨】路【容车三轨】
　　六乡【大司徒所掌在郊百里内】
　　比【六乡之民各五家为比使相保比有长】闾【五比使相受闾有胥】族【四闾使相塟族有师】党【五族使相救党有正】州【五党使相赒州有长】乡【五州万二千五百家也使相賔乡有大夫】
　　六遂【遂人所掌在王国百里六乡外】
　　邻【五家犹乡之比有长】里【五邻犹乡之闾有宰】酂【四里犹乡之族有长】鄙【五酂犹乡之党有师】县【五鄙犹乡之州有正】遂【五县犹乡之乡有大夫】　司防注郊【去国百里】甸【去国二百里】稍【三百里】县【四百里】都【五百里】　又邑外曰郊郊外曰牧牧外曰野野外曰林林外曰坰
　　八家为井【黄帝始作】
　　井【开四道而分八宅】邻【一井】朋【三邻】里【三朋】邑【五里】都【十邑】师【十都】州【十二师】
　　九夫为井【周礼小司徒经土地而井牧其田野】
　　井【九夫田九百亩方里而井谓四方各一里】邑【四井为邑方二里凡三十六夫受田三千六百亩】丘【四邑为丘方四里凡十六井一百四十四夫受田万四千四百亩】甸【四丘为甸方八里凡六十四井五百七十六夫受田五万七千六百亩】县【四甸为县方十六里凡二百五十六井二千三百四夫受田二十三万四百亩】都【四县为都方三十二里凡一千二十四井九千二百一十六夫受田九十二万一千六百亩】　丘氏云司徒职以四数之田之实数也司马法以十数之兼山川城郭言也
　　井田十一法【汉志王制以周尺八尺为歩通典秦改二百四十歩为】
　　歩【六尺】畮【百歩】夫【百亩】屋【三夫】井【三屋】通【十井】成【十通】终【十成】同【十终】封【十同】畿【十封】
　　五义【春秋公羊注】
　　无泄地气　无费一家　同风俗　合巧拙　通财货　玉海引通鉴外纪井田之义其利有十存亡相守出入相司嫁娶相媒有无相贷疾病相救是也
　　亩歩三制【至道中窦俨谓所用乃汉制也】
　　小亩歩百周制也　中亩二百四十汉制也　大亩三百六十齐制也
　　度地五法
　　五尺曰几【室中坐卧故用几】九尺曰筵【堂上行礼故用筵】八尺曰寻【宫中院内无几筵故用手之寻】六尺曰歩【在野论里数故用歩】七尺曰轨【涂有三道车从中央故用轨】

　　读书纪数略卷六
　　钦定四库全书
　　读书纪数略卷七目録
　　地部
　　都邑
　　五帝三王都
　　殷五
　　三亳
　　周五迁
　　二周
　　二南
　　汉两都
　　五都
　　蜀三都
　　魏五都
　　唐两畿
　　五都
　　宋四京
　　元三都
　　明两京
　　北京四水
　　燕京四面
　　冀州三案山
　　汉三辅
　　六辅
　　唐四辅
　　宋三辅

　　周三监
　　鲁三都
　　三
　　三齐
　　三楚
　　三荆
　　三湘
　　三秦
　　三虢
　　三河
　　三魏
　　两河
　　三吴
　　三阳
　　三余
　　三越
　　三蜀
　　三巴
　　四川
　　三韩

　　禹万国
　　周千八百国
　　周五国
　　书八国
　　诗四国
　　春秋十八国
　　春秋百二十四国
　　太原六名
　　七国势
　　三国势
　　九国之师
　　汉同姓九国
　　异姓八国
　　七国
　　齐分为七
　　赵分为六
　　梁分为五
　　淮南分为三
　　梁诸州五品
　　唐州府九等
　　县邑七等
　　六雄州
　　十望县
　　参国五鄙
　　五属十连
　　逺近郊数

　　钦定四库全书
　　读书纪数略卷七　　　福建巡抚宫梦仁撰地部
　　都邑
　　五帝三王都【文中子】
　　少昊都曲阜　颛顼都濮阳　帝喾都亳　尧都冀舜都蒲坂　夏都安邑　汤都亳　周都雍洛
　　殷五
　　汤自南亳迁西亳　仲丁迁嚣【一曰敖荥阳故城】河亶甲居相【内黄东南十三里名殷城】祖乙居耿【一曰景龙门东南十二里】盘庚迁殷【渡河南居西亳】　书序自契至汤八迁始从先王居见经传者凡四契始封商昭明居砥石相土徙商丘汤居亳也
　　三亳【皇甫谧】
　　北亳【蒙城】南亳【谷熟县】西亳【偃师县】　书正义三亳阪尹盖汤旧都之民服文王者分为三邑东成臯南轘辕西降谷其长居险故名阪尹
　　周五迁
　　后稷封邰　三世公刘迁邠　又九世古公亶父迁岐【丰水西】又三世武王都鄗【丰水东】自此十二世平王迁洛邑【东周】又至敬王迁成周【洛阳都城】
　　二周【太王居周原号国曰周】
　　西周【武王都镐】东周【成王迁洛亦曰成周】　后考王封弟河南是为桓公二世至惠公长子号西周公分少子号东周公亦曰东西二周　前西周镐京也东周东都也后西周河南也东周洛阳也
　　二南【周国本在岐山阳文王都丰分岐周故地为周公召公采邑使周公为政于国中召公宣化于诸侯】周南　召南
　　汉两都【言为天下总防之所也亦曰二京】
　　西都【长安前汉都】东都【洛阳后汉都】
　　五都【西都赋】
　　洛阳　邯郸　临淄　宛　成都
　　蜀三都【水经注】
　　成都　新都　广都　左思三都赋为蜀吴魏
　　魏五都
　　洛阳【因汉业遂都焉】谯【先人本国】许昌【汉所居】长安【西京遗迹】邺【王业本基】
　　唐两畿【开元中置两畿按察使亦曰两京又曰两都】
　　京畿【京兆治西京城】都畿【河南治东都城】
　　五都【肃宗宝应元年诏】
　　上都【京兆】东都【河南】北都【太原上又为三都】西都【鳯翔】南都【江陵】
　　宋四京【京大也天子所居谓京师师众也】
　　东京【开封府汴】西京【河南府洛】南京【应天府宋】北京【大名府魏】
