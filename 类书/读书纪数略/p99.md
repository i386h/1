<!-- { "loadSidebar": true } -->
　　大头小颈一羸　弱脊大腹二羸　小胫大蹄三羸大头缓耳一驽　长颈不折二驽　短上长下三
　　驽　大骼短脇四驽　浅髋薄髀五驽
　　四时祭马【周礼】
　　春祭马祖【天驷星】执驹【春通淫之时驹弱血气未定执之无容近毋】夏祭先牧【始养马者】颁马攻特【夏通淫之后牡马蹄齧不可乗故分别其马而騬之騬音防】秋祭马社【始乗马者】臧仆【简为驭者令皆善也】冬祭马步【神为灾害马者】献马【见成马于王】讲驭夫【驭夫驭贰车从车使车者讲简习也】
　　六印印马【社子美痩马行细看六印带官字注】
　　唐令诸掌牧马以小官字印印左膊　以年辰印印左髀　以监名依左右厢印印尾侧　至二嵗起者量其强弱渐以飞字印印右髀膊　细马俱以龙形印印项左　官马赐人者以赐字印配诸军及符传送驿者以出字印竝印右颊
　　驴马驹三行
　　月初生者先母行　生月中者竝母行　生月终者后母行
　　王粲八驴【下帷短牒王粲好驴家畜数头其价百金】
　　落　逺逰　鸷羽　白鳯　临江　上云　奔涛飞星
　　马牛二异【造化权舆】
　　干为马【干阳也故马蹄圆病隂胜故马疾卧】坤为牛【坤隂也故牛蹄圻病阳胜故牛疾立】埤雅马阳故起先前足卧先后足牛隂故起先后
　　足卧先前足
　　牛羊二性
　　羊性前逆　牛性前顺
　　牛羊二精【中记】
　　千嵗之树精化为青羊　万嵗之树精化为青牛
　　羊五色【述异记】
　　梓树之精化为青羊　五百年而红　又五百年而黄　又五百年而色苍　又五百年而色白
　　豕生三子【説卦坎为豕故性趋下豕能俯其首又喜卑亦水畜也】
　　生三子谓之豵　二子谓之师　一子谓之特　説文以小豕为豰生三月为豯六月为豵或曰一嵗为豵二嵗能相把拏为豝又曰牝者为豝三嵗豕肩相及为豣
　　犬子三名【尔雅】
　　生三曰猣【音宗言丛聚也】生二曰师【众也】生一曰玂【旂】
　　二犬色【孔丛子申叔问犬马之名皆因形色而韩卢宋鹊独否子顺答之】
　　卢黑色　鹊黑白色
　　犬八异【杂五行书】
　　白犬虎文南斗君畜之可致万石　白犬黑头令人得财　白犬黑尾令人世世乗车　黑犬白耳令人富贵　黑犬白前两足宜子孙　白犬黄头家大吉黄犬白尾世世衣冠　黄犬白前两足利人
　　七猫【记事珠张搏好猫皆价值数金】
　　一东守　二白鳯　三紫英　四怯愤　五锦带六云图　七万贯
　　虎十一种【虎荟】
　　毛浅者谓之虥猫　有角者谓之委虒【斯】大而长尾曰酋耳　长尾五彩曰驺吾　九尾人面曰开明虎而有翼曰穷竒　虎而人面曰马复　白虎谓甝【含】黑虎谓虪【叔】青虎谓罗罗　虎五指为防【枢】虎
　　虎五呼【方言】
　　陈魏宋楚之间谓之李父　江淮南楚之间谓之李耳【神虎记虎食物值耳輙止以触其讳故也尝伤人者耳輙有缺若锯】自闗东西谓之北都　南诏呼为波卢　岭南呼为斑子
　　狐三徳【説文】
　　其色中和　小前大后　死则首丘
　　狐四姓【览】
　　千嵗狐姓赵姓张　五百年狐姓白姓康
　　二物异
　　狐爱其所乗也　鹿爱其仙所乗也
　　狼狈二兽【相离则进退无据故言事乖张则称狼狈】
　　狼前二足长后二足短　狈前二足短后二足长狼无狈不立　狈无狼不行
　　鼯鼠五技【荀子云鼯鼠五技而穷】
　　能飞不能过屋　能縁不能穷木　能逰不能度谷能穴不能掩身　能走不能先人
　　猿化四叟【树萱録王绩少在嵩阳有四叟携榼来访髙谈剧饮既醉俱化猿而去】
　　孙文蔚　木巢南　林大节　石媚虬
　　兽双名
　　招揺狌狌　姑逢獙獙　空桑轸轸　太山狪狪秦戏防防　霍山朏朏　枚臯文文　南中猩猩北荒蛩蛩

　　龙虎二从【管辂】
　　龙阳精而潜隂和气感神二物相扶故能兴云　虎隂精而居阳长啸动林二数相感故能运风
　　四物体不质【论衡于物为圣贤】
　　龙鳞有文于虵为神　鳯羽五色于鸟为君　虎猛毛蚡【焚】蜦　知背负文
　　食逰三异【吕氏春秋孔子曰丘上不及龙下不为鱼逰浊其螭欤】
　　龙食于清逰于清　螭食于清逰于浊【论衡作】鱼食于浊逰于清
　　兽鸟五徳【谭子化书】
　　乌反哺仁也　隼悯胎义也　蜂有君礼也　羊跪乳智也　雉不再接信也
　　兽鸟五伦【杨用修云】
　　羔乳乌哺有父子之仁　蜂房蚁穴有君臣之义雎鸠鸳鸯有夫妇之别　鸨行鴈阵有兄弟之序迁莺呼鸡有朋友之情
　　禽兽六性【南齐书卞栁仕不遂乃着蚤虱蝎虫赋又为禽兽决録目皆大有指斥】
　　羊性淫而狠　猪性卑而率　鹅性顽而傲　狗性险而悭　猿性静而缓　猴性躁而嚣
　　五方异气【尔雅】
　　东方有比目鱼不比不行谓之鲽　南方有比翼鸟不比不飞谓之鹣鹣　西方有比肩兽与卭卭岠虚比谓之　北方有比肩民迭食而迭望　中有枳首蛇【岐头蛇也】
　　禽鸟千嵗【捜神记】
　　千嵗之雉入海为蜃　百年之雀入江为蛤　千嵗之能与人言　千嵗之狐起为美女　千嵗之蛇断而复续　千嵗之鼠而能相卜
　　修短物数
　　蜉蝣三日　蚕二十七日　蝉三十日　蟪蛄不知春秋　鼠夀三百年　猿猴八百年　狐鹿各千年鹤二千年　三千六百年　燕千年生胡髯
　　千年解人言　虎千年牙蜕而角生　蟾蜍千年头上有角颔下有丹书八字
　　十二肖【各有不足之形】
　　鼠无牙　牛无齿　虎无脾　无唇　龙无耳蛇无足　马无胆　羊无瞳　猴无臋　鸡无肾犬无肠　猪无筋
　　十二日物名【抱朴子但知其名则不能为害】
　　山中寅日有自称虞吏者虎也称当路君者狼也称令长者貍也　卯日称丈夫者也称东王父者麋也西王母者麂也　辰日称雨师者龙也称河伯者鱼也称无肠公子者蟹也　已日称寡人者社中虵【蛇同】也称寺君者也　午日称三公者马也　未日称主人者羊也称吏者麞也　申日称人君者猴也称九卿者猿也　酉日称将军者鸡也称捕贼者雉也　戌日称人姓字者犬也称城阳公仲者狐也亥日称人君者猪也　子日称社君者鼠也称神人者服翼也　丑日称书生者牛也
　　四禽气制【李筌注隂符经至禽之制在气懵然不解怱梦乌衣人教之皆以小制大在气不在形】灵食蟒　飞鼠断猿　狼虱囓鹤　青腰食虎
　　五物互食【説苑】
　　鹊食猬　猬食鵕防　鵕防食豹　豹食駮　駮食虎
　　物食有十【博物志引家语】
　　食水者善游而耐寒　食土者无心而不息【螟属不喘息也】食木者多力而不活【气血不理】食石者肥泽而不老　食草者善走而愚　食桑者有绪而蛾　食肉者勇毅而悍　食气者神明而夀　食谷者智慧而巧　不食者不死而神
　　胎卵异窍【荘子】
　　九窍者胎生　八窍者卵生
　　雌雄牝牡互称
　　雄狐绥绥则走兽也　雌鸣求牡则飞禽也

　　鱼形三似【尔雅注其骨形似篆书字也】
　　鱼枕谓之丁　鱼肠谓之乙　鱼尾谓之丙
　　鱼双名
　　刚山蛮蛮　洛水庸庸【见山海经】州禺禺【见王防】
　　十二蟹【吕元蟹图】
　　蝤蛑【蟹之巨者两螯八足皆有毛】拨掉子【状如蝤蛑大如斗两螯八足皆无毛】拥剑【状如蟹而色黄一螯偏长】彭螖【小蟹也吴人呼为彭越】竭牝【大如彭螖殻黑斑螯正赤】沙狗【似彭螖见人走入沙穴屈曲不可得】望潮【殻白色潮来则举螯如望不失常期】倚望【大如彭螖每行四五步轩举两螯以足起望】石蜠【大于常蟹八足殻通赤状如鹅卵】蜂江【如蟹两螯足极小坚如石不可食】芦虎【似彭螖正赤不可食】彭蜞【大如螖小于常蟹】
　　蛤三种【説文】
　　蛤蛎千嵗鸟所化　海蛤百嵗燕所化　魁蛤一名复老服翼所化【状如海蛤圆而厚外有理纵横即今蚶也】
　　永嘉八种蚕【丹铅録几蚕再熟者皆谓之珍此则八蚕之实也】
　　一蚖珍蚕【三月绩】二柘蚕【四月初绩】三蚖蚕【四月绩】四爱珍【五月绩】五爱蚕【六月末绩】六寒珍【七月末绩】七四出蚕【九月初绩】八寒蚕【十月绩】　左太冲吴都赋乡贡八蚕之緜　云南志风土多暖蚕养至第八次不中为丝只可作緜
　　丝七名【埤雅】
　　蚕之所吐为忽　十忽为丝　五丝为防　十丝为升　二十丝为緎　四十丝为纪　八十丝为总
　　蜜蜂三种
　　一种在林木作房　一种在人家作窠【蜂小防黄蜜皆浓美有白黄赤三色随所采之花色也】一种作房岩崖髙峻之处【人以长竿刺蜜多至三四石味醶色緑比他蜜尤胜蜡其蜜底煮治乃成】
　　两衙应潮【埤雅其主之所在众蜂旋绕衞之】
　　朝衙毕出采花　暮衙毕方入房
　　蝉五徳
　　头上有緌曰文　含气饮露曰清　黍稷不享曰廉处不巢居曰俭　应而鸣曰信
　　蟋蟀三等【促织经生草土身软砖石体刚浅草瘠土深坑向阳性劣白不如黑黒不如赤赤不如青】白麻头　青项　金翅　金银丝额上也　黄麻头次也　紫金黑色又其次也
　　蜻蜓三种【古今注蜻蜓即蜻蛉好飞集水上】
　　色青而大曰蜻蜓　小而黄曰狐黎　小而赤曰赤卒【又名绛驺】
　　二市【埤雅】
　　蝇成市于朝　蚊成市于暮
　　蚊四化
　　江南有孑孑屈伸水上见人泳去久则蜕为蚊【此虫化也】塞北有蚊母草草楙而蚊变　岭南有蚊子木实如橘熟则绽蚊出而实空【此草木化也】江东有蟁母鸟生菰芦中文黄杂鸣似鸽每鸣吐蚊一二升【此禽化也】
　　蝗腹二色【酉阳杂俎蝗腹有梵字云自西天来蝗食禾苗由吏贪残所招】
　　身黑头赤者武官　头黑身赤者文官　许氏説文吏冥冥犯法即生螟乞贷则生□抵冒取民财则生虫
　　小虫六鸣【考工记】
　　以脰【项也】鸣者【鼃黾属】以注【喙也】鸣者【蜻属】以防鸣者【蜩蜺属】以翼鸣者【发皇属】以股鸣者【斯螽属】以胷鸣者【荣原属】
　　动植五物【周礼大司徒以土防之法辨五地之物生】
　　毛【貂狐貒貉属】皁【柞防属山林】鳞【鱼龙属】膏【杨栁莲芡属　川泽】羽【翟雉属】覈【李梅属丘陵】介【鼈属】荚【荠荚王棘属　坟衍】臝【虎豹属浅毛者】丛【雈苇属原隰】

　　读书纪数略卷五十三
　　钦定四库全书
　　读书纪数略卷五十四目録
　　物部
　　草木
　　草命一嵗
　　草贯四时
　　隂阳二草
　　蓍数
　　蓂十五荚
　　三代嘉禾
　　三神芝
　　三芝
　　五芝
　　三芝齐名
　　石五芝
　　肉芝五
　　牡丹十九品
　　二十四品
　　六十五品
　　牡丹五著名
　　芍药三十一品
　　八品
　　芍药四朶
　　花九锡
　　菊三十五品
　　刘蒙菊谱三十七品
　　菊两种
　　采菊四时
　　菊五美
　　兰蕙二种
　　春秋二兰
　　王氏兰谱四十品
　　四色花
