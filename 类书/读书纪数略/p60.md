<!-- { "loadSidebar": true } -->
　　乡射礼射中五【射人注数射者中侯之算也礼记疏中制刻木为之状如兕鹿而伏背以盛算】居国中射则皮竖中【谓燕射皮竖兽名以翿旌白羽朱羽糅】于郊则闾中【谓大射闾亦兽名以旌】于竟则虎中【谓与邻国君射以龙旜】大夫兕中【各以物】士鹿中【以翿旌】天子之中未闻
　　射中五皮【防典】
　　树中【天子大射用之】闾中【天子宴射】虎中【皇太子亲王射】兕中【一品至五品文武官】鹿中【六品至九品及文武官子弟士民俊秀】
　　射器九【仪礼乡射命弟子纳射器注】
　　弓　矢　决　拾　旌　申　筹　楅　丰
　　大阅四表【周礼大司马中冬教大阅虞人莱所田之野为表】
　　百歩一表三表三百歩　又五十歩一表则三百五十歩
　　楚三侯【吴越春秋范蠡进善射者陈音越王问所起对云黄帝作弓以备四方后有楚狐父传羿羿传
　　逢蒙蒙传楚琴氏琴氏传大魏大魏传楚三侯】
　　麋侯　翼侯　魏侯
　　五御【谓使马也六艺之一】
　　鸣和鸾【和在式鸾在衡升车则马动马动则鸾鸣鸾鸣则和应】逐水曲【御车随水之势屈曲而不坠水也】过君表【诗传褐缠旃以为门表缠质以为槸间容握驱而入击则不得入君表则褐缠旃也】舞交衢【御车在交道车旋应于舞节】逐禽左【御驱逆之车逆驱禽兽使左当人君以射也】
　　五数【物生而后有而后有滋滋而后有数滋众也物生既众数之所由以起也】
　　一【数之始】十【数之终】百【十十为百】千【十百为千】万【十千为万】
　　汉备五数【律志】
　　纪于一　协于十　长于百　大于千　衍于万
　　九数【亦曰九章保氏六艺之一也】
　　方田【以御田畴界域】粟米【以御交质变易】差分【以御贵贱廪税一名衰分】少广【以御积羃方圆】商功【以御功程积实】均输【以御逺近劳费】盈朒【以御隐杂互见一曰嬴不足】方程【以御错揉正负】句股【以御髙湥广逺旧曰旁要】　礼正义九数之名书本多误郑司农指汉时云今世有重差即旧数差分也去旧数旁要而以句股代之为汉之九数即今九章也　马融干宝等云夕桀一篇未知所出今依司农所注
　　黄帝数十等【徐岳术数记遗从亿至载终于大衍】
　　亿　兆　京　垓　秭　壤　沟　润　正　载
　　其用有三【夏侯算经序黄帝分三数为十等】
　　下数【十也十变之若言十万曰亿十亿曰兆十兆曰京】中数【万也万变之若言万万曰亿万万亿曰兆万兆曰京】上数【数穷则变若言万万曰亿亿亿曰兆兆兆曰京】
　　五曹算经【李淳风注赵彦若等校定】
　　地利生人之本故首田曹　田畴必资人功故次兵曹　人众必欲食饮故次集曹　防集必务储蓄故次仓曹　仓廪货币交贸变易故次金曹
　　算法十书【唐算学科习此】
　　九章【李淳风释注】海岛　孙子　五曹　五经　周髀缀术　缉古　张丘建　夏侯阳　又有记遗三等数二书
　　宋封算学六十六人
　　风后　大挠　隷首　容成　箕子　商髙　常仆鬼臾区　巫咸【九人各封公】史苏　卜徒父　卜偃
　　梓慎　卜楚丘　史赵　史墨　裨灶　荣方　甘徳　石申　鲜于妄人　耿寿昌　夏侯胜　京房翼奉　李寻　张衡　周兴　单飏　樊英　郭
　　璞　何承天　萧吉　宋景业　临孝恭　张胄元王朴【二十八人各封伯】邓平　刘洪　管辂　赵达　祖
　　冲之　殷绍　信都芳　许遵　耿询　刘晔　刘　傅仁均　王孝通　瞿昙罗　李淳风　王希明　李鼎祚　边冈　郎顗　襄楷【二十人各封子】司马季主　洛下闳　严君平　刘徽　姜岌　张丘建夏侯阳　甄鸾　卢大翼【九人各封男】
　　良工十人【皆古善相马者若赵王良秦伯乐九方堙尤尽其妙】
　　寒风相口齿　麻朝相颊　子女厉相目　卫忌相　许鄙相【后窍也音穹】投伐褐相胷胁　管青相唇吻　陈非相股脚　秦牙相前　赞君相后
　　解鸟兽语十人
　　解马语【阳翁仲李南】解牛语【介葛卢】解鸟语【公冶长侯瑾】解鸟兽语【唐僧隆多白羊】解雀语【成子杨宣】解蚁言【太原王氏因祭厠神而闻蚁言】

　　七稽疑【洪范】
　　雨　霁　蒙　驿　克【卜五也】贞　悔【占二也】
　　三兆【周礼大卜掌三兆之法】
　　玉兆【颛帝之兆】瓦兆【帝尧之兆】原兆【有周之兆】
　　四兆【同上卜师掌开之四兆】
　　方兆【卜其作事之方】功兆【卜其可成之功】义兆【卜其当为之宜】弓兆【取诸张弛之】
　　八命【同上大卜以事作之八命】
　　征【征讨】【大】与【共事】谋【图事】果【有为】至【有行】雨【卜时之雨】瘳【卜疾之瘳】
　　灼五兆【周礼古今疏】
　　直上向背为木兆　直下向足为水兆　邪向背为火兆　邪向下为金兆　横为土兆
　　四体【中庸见乎蓍动乎四体注谓之四足】
　　春占后左　夏占前左　秋占前右　冬占后右
　　筮二数【三正记】
　　天子长一尺二寸　诸侯一尺　大夫八寸　士六寸【隂故数偶也】天子蓍长九尺　诸侯七尺　大夫五尺　士三尺【蓍阳故数竒也】
　　卜簭四占【周礼】
　　君占体【体有吉凶】大夫占色【色有善恶】吏占墨【墨有大小】卜人占圻【圻有明微】
　　九簭【簭人辨九簭之名国有大事先簭而后卜】
　　巫更【巫筮同更迁都邑】巫咸【咸感也筮众心感否】巫式【筮作法宜否】巫目【事众筮其要也】巫易【筮所改易】巫比【筮所和同】巫祠【筮牲与日】巫参【参乗也筮御与右】巫环【环攻也筮师与否】
　　筮卦二徳【易】
　　蓍之徳圆而神【神以知来】卦之徳方以知【知以藏徃】
　　卜筮四始【物原】
　　伏羲始造卜　神农始以蓍筮　张良始造棊卜京房始以钱卜
　　卜筮四法【唐志太卜】
　　　五兆　易　式
　　四占【太旦则用经一五七夕则用纬三四八】
　　星　时　数　辞
　　三式【唐六典其局以枫木为天枣心为地刻十二神下布十二神】
　　靁公　太一　六壬
　　三代卜筮【史记策传】
　　涂山之兆从而夏世　飞燕之卜顺而殷兴　百谷之筮吉而周王
　　厯卜七家【史记所载楮先生之言】
　　五行家　堪舆家　建除家　丛辰家　厯家　天人家　太一家
　　术数六种【汉志】
　　天文【自泰一杂子星至图书秘记二十一家】厯谱【自黄帝五家厯至杜忠算术十八家】五行【自泰一隂阳至五音定名三十一家】蓍【自书至易卦八具十五家】杂占【自黄帝长柳占梦至种树栽果相蚕十八家】形法【自山海经至相六扰六家】
　　方技四种【同上】
　　医经【自黄帝内经至旁篇七家】经方【自十二病方至神农黄帝食经十一家】房中【自容成隂道至三家方八家】神仙【自宓戏杂子道至泰一杂子黄冶十家】
　　圣济经十卷【政和中御制竝序】
　　体真　原化　慈幼　达道　正纪　食颐　守机卫生　药理　审剂
　　厯代医【物原】
　　神农始究息脉辨药性制针灸作医方　轩辕臣巫彭始制药丸　伊尹刱煎药　秦和为医方
　　三医【列子季梁得疾其子谒三医】
　　矫氏　俞氏　卢氏
　　三人孰善医【鹖冠子扁鹊对魏文侯问文侯曰使管子行以扁鹊之道文公防成其霸乎】长兄视神病未形而除之故名不出于家　中兄治病在毫毛故名不出于闾　若扁鹊镵血脉投毒药副肌肤间故名出闻于诸侯
　　二扁鹊【秦越人精医世因以为号难经乃其所作】
　　一黄帝时人　一战国时人
　　二雷公【宋雷斆撰炮炙三卷人多不知其名但以素问有雷公黄帝弟子遂以为雷公撰】一黄帝时人　一赵宋时人
　　解三缚【后周僧坦善医伊娄穆自腰至脐似有三缚为三剂愈之】
　　初服上缚解　再服中解　三服三缚悉除
　　医十三科
　　大方脉　小方脉　风科　妇人科　产科　口齿科　咽喉科　金镞科　伤折科　疮科　眼科鍼灸科　禁呪科【又曰祝由科】
　　医四妙
　　神【望而知之】圣【闻而知之】工【问而知之】巧【切脉而知之】
　　弹琴八法【琴谱】
　　大指向内曰擘【谱作尸】向外曰托【谱作乇】食指向内曰抹【谱作木】向外曰挑【谱作乚】中指向内曰句【谱作勹】向外曰剔【谱作□】名指向内曰打【谱作扌】向外曰摘【谱作□】
　　棊四【班固奕旨论四既陈行之在人盖王政也】
　　局必方正地则也　道必正直神明徳也　棊有黒白隂阳分也　骈罗列布效天文也　又或虚设豫置以自卫防庖牺网之制隄防周起障塞漏决似夏后治水之势作伏设诈突围横行田单之竒要厄相刼割地取赏苏张之资
　　三计【桓谈新论】
　　上计张置疏逺多得道而为胜【取吴楚广道者也】中计务相絶要以争便求利【塞城臯要争利者也】下计守边趋作罫自生于小地【据长沙临越此守边趋作罫者也更始帝将相不能防卫而合罫中死棊皆生】
　　四若【李泌七嵗能文宗命观棊泌云】
　　方若行义　圆若用智　动若骋才　静若得意
　　八势【奕如对敌故以势言之】
　　蛟龙玩珠　彩鳯翻身　蝴蝶绕园　鱼归石洞老鹘打兔　骊龙抱珠　猛虎奔林　羣鸦打鳯
　　十诀【奕有十法故以诀言之】
　　不得贪胜　入界宜援　攻彼顾我　弃子争先舍小就大　逢危须弃　慎勿欲速　动须相应彼强自保　我弱取和
　　雅戏四名【盖始于西竺流于魏盛于齐梁陈隋唐之间刘存冯鉴皆云曹植始制】
　　曰握槊　曰长行局　曰波罗塞戏　曰双陆
　　摴蒱十二采【摴蒱经】
　　枭　犊　雉　卢　开　塞　进　退　獭　黒鹰　鸡

　　读书纪数略卷三十二
<子部,类书类,读书纪数略>
　　钦定四库全书
　　读书纪数略卷三十三目録
　　人部
　　治道
　　十六字
　　三事
　　六府
　　九功
　　洪范八政
　　王制八政
　　三代所尚
　　六典
　　八法
　　八则
　　八柄
　　八统
　　九两
　　六叙
　　六联
　　八成
　　七事
　　十二教
　　保息六
　　本俗六
　　九法
　　三询
　　六约
　　五物
　　五书
　　五先
　　治天下五
　　本典五则
　　五徳
　　九典
　　九则
　　十淫
　　四者道所起
　　三者道所止
　　六贼
　　五美四恶
　　九经
　　三宝
　　天子四御
　　四用
　　六官总治
　　七教
　　三至
　　修三者
　　人主敬三伦
　　政之急者二
　　十一徳
　　三徳
　　五则
　　三常
　　六柄
　　五善
　　取国五难
　　三务
　　圣王三
　　圣王四修
　　二者有天下
　　国三慎
　　三者不失道
　　四守
　　五辅
　　五使
　　七法
　　六亲
