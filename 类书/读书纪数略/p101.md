<!-- { "loadSidebar": true } -->
　　【炼丹于山者丹未成种兰灶傍因名东野朴守郡品为花魁】济老【僧广济修养穷谷有神人授之又名一线红】惠知客　施兰【得之施尉】李通判　郑白善【曰大郑】郑少举【曰小郑】仙霞九十蘂　马大同【一曰朱抚或曰翠防又曰五晕】黄八兄　朱兰【得于朱佥判】周染　夕阳红【或谓生夕阳东山因名】云峤【以地名海岛精寺也】林郡马　青蒲　独头兰【建浙间谓之献嵗正】观堂主　名第【出周先生匡物读书林因此人爱而存之】鱼魫兰【此白兰之竒品更有髙阳兰四明兰】碧兰【出于山院陈沈二仙修行处莆中竒品】翁通判【泉州竒品】建兰【南建竒品】碧兰【广州竒品】
　　四色花【卭州弄色木芙蓉号为文官花唐学士院有之岂即今之三醉芙蓉】
　　先白　次緑　次绯　次紫
　　芙蕖八名【尔雅荷也】
　　其茎茄　其叶蕸　其本蔤　其华防萏　其实莲其根藕　其中菂【莲中青白皮子也】菂中薏【中心苦者是也】
　　蔓菁六利【嘉话録诸葛亮出师令所至种之宋时犹呼诸葛菜】
　　出甲可生啖　舒叶可煮食　居则随滋　弃不令惜　回即易寻　冬劚根食
　　蔗四色【洪景卢五笔】
　　杜蔗【紫嫩味佳专用作霜】西蔗【可用作霜色浅不贵】艻蔗【本草谓荻蔗可作沙糖】红蔗【本草名昆仑蔗止可生啖】
　　茯苓四变【抱朴子按老子玉策】
　　松脂入地千年变为茯苓　千年变为琥珀　千年变为石胆　千年变为威喜　览人参千嵗为小儿枸千嵗为犬子枫脂千嵗为琥珀
　　枸四名【广韵】
　　春名天精子　夏名枸　秋名却老枝　冬名地骨皮
　　天门冬五名【尔雅所谓冬也亦作满冬】
　　东岳名淫羊霍　中岳名天门冬　西岳名管松北岳名无不愈　南岳名百部
　　附子五名【广雅获奚毒附子也】
　　一嵗为前子　二嵗为乌喙　三嵗为附子　四嵗为乌头　五嵗为天雄
　　艮岳八芳草
　　金蛾　玉蝉　虎耳　鳯尾　素馨　渠那　茉莉含笑
　　草七占【齐民要术师旷以正月占之】
　　嵗欲丰甘草先生【谓荠】嵗欲苦苦草先生【谓葶】嵗欲恶恶草先生【谓水藻】岁欲旱旱草先生【谓蒺藜】歳欲雨雨草先生【谓藕】嵗欲疫病草先生【谓艾可治病也】岁欲流流草先生【谓蓬飘薄也】
　　三叶【吕氏春秋孟夏之月杀三叶大麦】
　　荠　葶　菥蓂
　　草木十二衰【管子谓此土生某草则宜某谷衰草谓上下相重次也】
　　叶【草名】下于【鬰】下于苋　苋下于蒲　蒲下于苇苇下于雚　雚下于蒌　蒌下于荓　荓下于萧萧下于薜　薜下于雈　雈下于茅【下谓短者生于髙者之下】
　　药三品【神农经】
　　上药养命【谓五石链形五芝延年也】中药养性【谓合欢蠲忿萱草忘忧也】下药治病【谓大黄除实当归止痛也】
　　五药【周礼疾医注】
　　草　木　虫　石　谷　文诗注有金无虫
　　本草三药
　　上药一百二十种为君【主养命以应天】中药一百二十种为臣【主养性以应地】下药一百二十种为佐【主养病以应人】
　　药八百五十种【六典注】
　　三百六十种【神农本经】一百八十二种【名医别录】一百一十四种【新修本草】一百九十四种【有名无用】

　　木名三时
　　椿从春　楸从秋　榎从夏
　　十二月树【淮南子】
　　正月杨　二月杏　三月李　四月桃　五月榆六月梓　七月楝　八月柘　九月槐　十月檀十一月枣　十二月栎
　　梧桐十二叶【遁甲经一边六叶从下数】
　　一叶为一月　闰月十三叶
　　建木八异【山海经在弱水上青叶紫茎华赤实】
　　日中无影　百仞无枝　上有九欘【枝回曲也】下有九枸【根盘错也】其实如麻【似麻子也】其叶如芒【芒木似棠梨】太皥爰过黄帝所为
　　模木四时叶【淮南王木谱生周公冡上以色得其正也】
　　春青　夏赤　秋白　冬黑
　　南山二木【刘子康叔与伯禽见周公三见而三笞商子令往观二木明日入见公劳而食之】其阳曰桥【疎而仰父道也】其隂曰梓【勃而俯子道也】
　　梅十一种【范成大梅谱】
　　江梅　早梅　官梅　消梅　古梅　重叶梅　緑蕚梅　百叶缃梅　红梅　鸳鸯梅　杏梅
　　蜡梅三种【同上】
　　狗蝇梅【子种不接花小香淡其味最下一作九英】磬口梅【经接花疎虽盛开常半含】檀香梅【最先开色防黄如紫檀花密香浓此品最佳】
　　梅四徳四贵
　　初蘂为元　开花为亨　结子为利　成熟为贞贵稀不贵繁　贵老不贵嫩　贵痩不贵肥　贵含不贵开
　　梅二诗【杨东山云】
　　疎影横斜水清浅暗香浮动月黄昏【此为梅写真之句梅之形体也】雪后园林才半水邉篱落忽横枝【此为梅神之句梅之性情也】
　　竹四名【海录碎事】
　　紫云葢【慈竹也】赤玉脂【桃竹也】青枝【苦竹也】红鹊尾【青竹也】
　　七美【刘寛夫竹记】
　　坚配松柏　劲陵霜雪　密泊晴烟　疎漏宵月婵娟可翫　劲挺不回　檀栾风生　韵合宫徴
　　竹似贤四【白居易养竹记君子多树之为庭实焉】
　　竹本固固以树徳【君子见其本则思善建不拔者】竹性直直以立身【君子见其性则思中立不倚者】竹心空空以体道【君子见其心则思应用虚受者】竹节贞贞以立志【君子见其节则思砥砺名行夷险一致者】
　　桂三色
　　红为状元　黄为防眼　白为探花郎
　　三种【南方草木状】
　　丹桂【叶如柏叶皮赤】菌桂【叶如柿叶】牡桂【叶如枇杷叶】　闽中四季开花有子此真桂也江南八九月开花无子此木樨也草木花皆五出惟桂四出草木叶皆一脊惟桂三
　　脊
　　荔枝三品【图经】
　　闽中第一　蜀川次之　岭南为下　果谱荔枝以林檎为兄石榴为弟龙眼为奴
　　三十二品【蔡君谟荔枝谱】
　　陈紫　江緑　方家红　防家紫　小陈紫　宋公荔　蓝家红　周家红　何家红　法石白　绿核圎丁香　虎皮　牛心　硫黄　玳瑁红　朱柿蒲桃　蚶殻　龙牙　水茘　密茘　丁香茘
　　大丁香　双髻　真珠　十八娘　将军茘　头颗　粉红　中元红　火山　有名一品红者言极品也在福州州堂前状元红者言第一也在福州报国寺
　　十如三变【白乐天茘枝图谓大略如彼其实过之】
　　形状团如帷葢　叶如桂冬青　华如橘春荣实如丹夏熟　朶如蒲桃　核如琴轸　殻如红缯膜如紫绡　瓤肉莹白如冰雪　浆液甘甜如醴
　　酪　离本枝则一日色变　二日香变　三日味变【四五日外色香味尽去矣】
　　九胜【蔡君谟云兴化晚熟其实广上圎下大可径寸五分乐天髣髴顔色而甘滋九胜莫着】香气清逺　色泽鲜紫　殻薄而平　瓤厚而莹膜如桃花红　核如丁香母　剥之凝如水精　食之消如绛雪　其味之至不可得而状也
　　李九标【萧瑀陈叔达论】
　　香　雅　淡　细　洁　密　宜月夜　宜緑宜从酒
　　二柰【潘岳赋注】
　　张掖白柰　酒泉丹柰
　　橘二十七种【韩彦直橘谱温郡最多种而乳柑推第一谓其味似乳酪也故为真柑】柑自别为八种　橘又自别为十四种　橙子之属橘者又自别为五种
　　樱桃三种【杨膳夫録食之皆不如蜡珠】
　　吴樱桃【大而殷】蜡珠【黄而白】水樱桃【小而赤】
　　三桃【尔雅】
　　荆桃【今樱桃】冬桃【子冬熟】榹桃【实似桃而小】
　　防榔四功【论其徳则赋性疏通而不气禀味严正而有余甘有是徳故有是功也】
　　醒能使醉【毎食则熏然颊赤若饮酒】醉能使醒【酒后嚼之余酲顿散】饥能使饱【饥而食之则充然气盛】饱能使饥【食后食之则不致停积】
　　柿七絶
　　夀　多隂　无鸟巢　无虫　霜叶可爱　嘉实落叶肥大
　　五地好种【何晏九州论】
　　安平好枣　中山好栗　魏都好杏　真定好梨河内好稻
　　果实诸名次【国史补李直方第果实如贡士名范蔚宗诸香品时辈侯朱虚百官本草皆此也】緑李为首　楞梨为副　樱桃为三　甘子为四葡萄为五　或荐茘枝曰举之首
　　张景修十二客
　　梅花清客　牡丹贵客　芍药近客　荼防雅客瑞香佳客　蔷薇野客　桂花仙客　荷花静客茉莉逺客　兰花幽客　菊花夀客　丁香素客
　　曽端伯十友
　　荼防韵友　茉莉雅友　瑞香殊友　荷花净友岩桂仙友　海棠名友　芍药艶友　梅花清友菊花佳友　栀子禅友
　　雪中四友
　　玉梅　腊梅　水仙　山茶
　　二十四番花信【梁元帝纂要小寒至谷雨凡四月八气二十四毎以花之风信应之】小寒一梅花　二候山茶　三候水仙　大寒一候瑞香　二候兰花　三候山矾　立春一候迎春二候樱桃　三望春　雨水一菜花　二候
　　杏花　三李花　惊蛰一桃花　二棠棣三候蔷薇　春分一海棠　二梨花　三木兰　清眀一桐花　二麦花　三栁花　谷雨一候牡丹　二荼防　三楝花尽则立夏
　　二至花异出【山谷云郁山栀子八出一株可一围】
　　冬至隂极阳生梅桃李杏花皆五出　夏至阳极隂生鹿葱射干栀子威灵仙净缾蕉花皆六出
　　黄中李两影【集真记西王母居龙月城城产黄中李其花实上皆有黄中二字惜之过于蟠桃】花开则三影　结实则九影
　　水陆二华【佛经优鉢罗华此云青莲西域所生也】
　　陆地生华须曼华第一　水中生华优鉢罗华第一
　　三天香【佛经】
　　天木香莫若牛头旃檀　天泽香莫若詹糖熏陆天华香莫若优蒲伊兰
　　一木五香【婆利国有婆律树髙八九丈痩者出龙脑肥者出婆律香】
　　根旃檀　节沈香　花鸡舌　叶藿　胶薰陆
　　一树八香【唐本草交阯有蜜香树其外皮干皆朽其木心与枝节不烂者即香也】
　　细枝实为青桂　坚黑沈水为沈香【有生结熟结二种】半浮半沈与水面平为鸡骨　根节轻大为马蹏　干为栈香【有生结熟结二种】其花成实为鸡舌香
　　五木【珠囊隐诀正月一日煎汤沐浴令人至老髪黒道家谓青木香为五香】
　　一株五根　一茎五花　一枝五叶　一茎五节五节相对
　　一根二树【金楼子云有树名独根分为二枝】
　　东向一枝是木威树　南向一枝是橄榄树
　　黄金山交让木【浔阳记在南康都昌县山上楠树张华所谓交让木也】
　　一年东荣西枯　一年西荣东枯
　　四味木【酉阳杂俎祈连山仙树其实若枣】
　　竹刀剖则苦　木刀剖则酸　芦刀剖则辛　金刀剖则甘
　　宁浦荆三种【南中草木状与牡荆蔓荆异】
　　金荆可作枕　紫荆堪作床　白荆堪作履　又杜荆节不相当月晕时刻与病人身等置床下立愈
　　二室三花【李诗二室凌青天三花含紫烟】
　　嵩髙西麓四贝多树一年三花白色香美　少林庭前四柏合抱参天三为老藤所
　　昆仑四方树【淮南子】
