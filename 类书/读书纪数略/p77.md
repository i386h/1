<!-- { "loadSidebar": true } -->
　　禋于天地【所以报本也】祠于圣贤【训人崇徳也】享于祖考【教人追孝也】　王充论衡二义曰报功以勉力曰修先以崇恩
　　典祀五【国语展禽论文仲祭爰居】
　　禘　郊　宗　祖　报
　　周三祀【周礼】
　　大祀用玉帛牲牷【天地宗庙】次祀用牲币【日月星辰社稷五祀五岳】小祀用牲【司命司中风师雨师山川百物】
　　太牢祠三【汉志有人上书言古者天子三年一用太牢祠三】
　　一天　一地　一泰一
　　嵗九郊【郊祀志嵗凡九祭皆祀天神皇氏曰嵗有八祭谓雩为祈故不入数】
　　夏正之月祈谷【诗噫嘻郊特牲迎长日左传启蛰而郊是也】夏祈谷【诗噫嘻月令春秋大雩左传龙见而雩是也】季秋大享明堂【诗我将月令大享帝孝经宗祀是也】冬至祀圜丘【诗昊天有成命大司乐地上之圜丘礼器因吉土享帝于郊是也】兆五帝四郊【小宗伯所掌月令迎气是也】
　　周五帝郊兆【周礼大宗伯兆为坛之营域】
　　苍曰灵威仰　赤曰赤熛怒　黄曰含枢纽　白曰招拒　黒曰汁光纪　太宰注五帝谓四郊及明堂
　　汉长安五兆【郊祀志孔光等议】
　　兆中央帝黄帝黄灵后土畤【及日庙北辰北斗镇星中宿中宫于长安城未地】兆东方帝太昊青灵句芒畤【及雷公风伯庙嵗星东宿东宫于东郊】兆南方帝炎帝赤灵祝融畤【及荧惑星南宿南宫于南郊】兆西方帝少昊白灵蓐収畤【及太白星西宿西宫于西郊】兆北方帝颛帝黒灵元防畤【及月庙雨师庙辰星北宿北宫于北郊】
　　五畤【为坛以祭天言神灵所依止也汉志皆在雍文帝始幸雍郊见】
　　密畤【祠青帝秦宣公作】上畤【祠黄帝】下畤【祠炎帝竝秦灵公作】鄜畤【祠白帝秦文公作】北畤【祠黒帝汉髙祖作】
　　七郊【曹充议立】
　　南郊【雒阳城南】北郊【雒阳城北】五郊【雒阳四方中兆在未】
　　五郊【刘芳疏言周礼王畿内千里近郊五十里倍之为远郊汉但以其方数为郊处】
　　东郊八里【木数】南郊七里【火数】西郊九里【金数】北郊六里【水数】中郊在西南未地五里【土数】
　　二郊分合
　　郑康成郊丘为二【南郊祀感生帝圆丘祀天皇大帝北郊祭神州地只方丘祭昆仑之神】王肃郊丘为一【晋泰始竝圆丘方泽于南北郊祭一天一地】
　　晋二郊【成帝咸和始立】
　　天郊则六十二神【五帝之佐日月五星二十八宿文昌北斗三台司命轩星后土太乙天一太微紫微北极雨师雷电司空风伯老人等也】地郊则四十四神【五岳四望四海四渎五湖五帝之佐沂山岳山白霍医无闾蒋山松江防稽山钱塘江先农等也】
　　汉九天巫祠【郊祀志注】
　　中央钧天　东苍天　东北旻天　北天　西北幽天　西浩天　西南朱天　南炎天　东南阳天
　　六祠【同上大祝嵗时致礼】
　　泰一　正一　防羊　马行　赤星　五牀　史记无牀字故索隐注五者之外有正一后土凡六祠
　　四祠【同上】
　　隋侯珠　剑宝【即斩蛇剑】玉宝璧【即受命宝和氏璧】周康宝鼎【汾上所】
　　唐九宫坛【防要天寳间术士苏嘉请建于京师坛一成三尺四陛其上依位置小坛髙尺五】一宫【其神太一星天蓬卦坎行水方白】二宫【其神摄提星天内卦坤行土方黒】三宫【其神轩辕星天冲卦震行木方碧】四宫【其神招揺星天辅卦巽行木方绿】五宫【其神天符星天禽卦坤行土方黄】六宫【其神青龙星天心卦干行金方白】七宫【其神咸池星天柱卦兑行金方赤】八宫【其神太隂星天任卦艮行土方白】九宫【其神天一星天英卦离行火方紫】统八卦运五行土飞于中数转于极
　　宋太一十神【绍兴间行亲谒礼】
　　五福　君棊　大游　小游　天一　地一　四神臣棊　民棊　直符
　　日月嵗祭四【郊特牲疏牲皆用犊若祈祷用少牢】
　　迎气祭日于东祭月于西【小宗伯兆五帝于四郊四望四亦如之也】春分朝日秋分夕月【各为坛以祭所谓王宫夜明也】夏正郊天主日配以月【祭义大报天而主日配以月也】孟冬大蜡祭日月【月令祈来年于天宗也】
　　山川嵗祭四【通典虞氏秩于山川徧于羣神周制为坎坛祭四方血祭祭五岳貍沈祭山林川泽】一迎气时　二郊天时　三大雩时　四大蜡时
　　五方从祀星辰
　　春祀青帝嵗星东方三辰七宿竝从　夏祀赤帝荧惑南方三辰七宿竝从　季夏祀黄帝镇星从　秋祀白帝太白西方三辰七宿竝从　冬祀黒帝辰星北方三辰七宿竝从
　　四【周礼小宗伯注以气为之佐也】
　　兆日于东郊　兆月与风师于西郊　兆司中司命于南郊　兆雨师于北郊
　　古尚书六宗【五经典义天宗日月北辰也地宗岱山河海也祀天则天文从祀地则地理从也】日月为隂阳宗　北辰为星宗　岱艮为山宗　河坎为水宗　海兑为泽宗
　　六宗【舜典禋于六宗据祭法也孔氏传孔丛子王肃同苏氏取之】
　　泰昭【祭四时】坎坛【祭寒暑】王宫【祭日】夜明【祭月】幽宗【祭星】雩宗【祭水旱】　其説不同者凡十有一家欧阳大小夏侯谓在天地四方之间助隂阳变化实一而名六孔光刘歆以为乾坤六子水火风雷山泽马融以为天地四时郑康成以为星辰司中司命风师雨师贾逵以为天宗三日月星地宗三河海岱刘邵以为太极冲和之气为六气之宗张纯以为三昭三穆后魏孝文以为天皇大帝及五帝司马彪厯难诸家自言已意天宗者日月星辰寒暑之属地宗者社稷五祀之属四方之祭四时五帝之属惟王肃据家语与礼同
　　秦八神祠【史记秦皇东游海上祠名山及八神刘贡父谓即封禅书所説】
　　天齐【天主祠】泰山梁父【地主祠】尤【兵主祠】三山【隂主祠】之罘山【阳主祠】之莱山【月主祠】成山【日主祠】琅琊山【四时主祠】
　　魏六神【秦静议】
　　风伯　雨师　灵星　先农　社　稷
　　社祭三【郊特牲疏一嵗三祭社】
　　仲春命民社【月令】以社以方谓秋祭【甫田】孟冬大割祠于公社【月令】
　　四坎坛【祭四方百物之神即蜡祭也方有四位有八】
　　干坎艮震【皆阳之位故主以四坛】巽离坤兑【皆隂之位故主以四坎】
　　八蜡【伊祈氏始为蜡祭蜡者索也嵗十二月合聚万物而索祭之也】
　　先啬【神农】司啬【后稷】农【田畯】邮表畷【田畯于田表畔相连之所为屋以督约百姓】猫虎　坊【蓄水亦以障水】水庸【沟也受水亦以泄水】昆虫　王肃分猫虎为二无昆虫横渠以为然
　　蚕神二【汉志】
　　苑窳妇人　寓氏公主
　　五祀【月令】
　　春祀戸　夏祀灶　秋祀门　冬祀行　季夏祀中　白虎通淮南子冬祀井不祀行　周礼大宗伯五祀注句芒五官之神
　　七祀【祭法天子立七祀】
　　司命【春】戸【春】灶【夏】中【季夏】国门【秋】泰厉【秋】国行【冬】诸侯五祀曰司命中国门国行公厉大夫三祀曰门行族厉士二祀曰门行庶人一祀或户或灶
　　周礼四望【天子四望诸侯三望】
　　岳　镇　川　渎是山川之大者　郑康成注谓日月星海
　　鲁三望【公羊传】
　　泰山　河　海　谷梁注海岱淮　左传分野之星国中山川
　　秦祠名山七【封禅书自华以西】
　　华山　薄山【即襄山】岳山　岐山　吴山　鸿冡　渎山【蜀之汶山】
　　祠名川四
　　河【祠临晋】【祠汉中】湫渊【祠朝那】江水【祠蜀】
　　祠名山五【自崤以东】
　　太室【即嵩髙】常山　泰山　防稽　湘山
　　祠大川二
　　泲【本济字】淮
　　汉四巫【髙纪】
　　晋巫【范氏世仕晋】秦巫【支庶留秦为刘氏】梁巫【随魏都大梁】荆巫【后徙丰丰属荆】
　　祠五岳四渎【汉宣帝皆使持节侍祠惟泰山与河嵗五祠江水四余皆一祷而三祠】中岳太室为嵩髙　东岳泰山于博　南岳山于　西岳华山于华隂　北岳常山于上曲阳【常山郡之县也】河于临晋【冯翊之县也临河西岸】江于江都【广陵之县】淮于平氏【南阳之县】济于临邑界中【东郡之县】
　　唐祭五岳四镇四海四渎【礼乐志　嵗一祭各以五郊迎气日】
　　东岳岱山于兖　东镇沂山于沂　南岳衡山于衡南镇防稽于越　中岳嵩髙于河南　西岳华山
　　于华　西镇吴山于陇　北岳常山于定　北镇医无闾于营　东海于莱　淮于唐　南海于广　江于益　西海及河于同　北海及济于河南
　　五岳封号【唐防要】
　　嵩山为神岳天中王　华岳金天王　东岳天齐王南岳司天王　北岳宁天王
　　五镇封号
　　沂山东安王【沂州】防稽山永兴公【越州】霍山应圣公【晋州】吴山成徳公【陇州】医巫闾山广宁公【营州】
　　四海封号
　　东海广徳王【莱州界】南海广利王【广州界】西海广润王【同州界】北海广泽王【洛州界】
　　四渎封号
　　江渎东广源王在益州立春祭　淮渎南长源王在唐州立夏祭　河渎西灵源王在同州立秋祭　济渎北青源王在洛州立冬祭　又汉渎汉源王在梁州
　　宋防灵观五殿【祥符间命丁谓为使建观南薫门外以祀五岳】
　　东天齐仁圣　南司天昭圣　西金天顺圣　北安天元圣　中中天崇圣
　　十二封禅【管子古者封泰山禅梁父七十有二家夷吾之所记者十有二焉】
　　无怀氏　虙羲　神农　炎帝【俱封泰山禅云云】黄帝【封泰山禅亭亭】颛帝　帝俈　尧　舜【俱封泰山禅云云】禹【封泰山禅防稽】汤【封泰山禅云云】周成王【封泰山禅社首大戴礼禅梁父】
　　后魏祀令五【通典孝文诏令当界牧守各随所近摄行祀事皆用清酌尹祭曲礼脯曰尹祭】帝尧树则天之功祀于平阳　虞舜致无为之化祀于广甯　夏禹御洪水之灾祀于安邑　周公制礼作乐祀于洛阳　宣尼庙已于中省别敇有司行事
　　隋祀六代王公【各以一太牢而无乐配者享于庙庭】
　　帝尧于平阳契配　帝舜于河东咎繇配　夏禹于安邑伯益配　商汤于汾隂伊尹配　周文王武王于渭沣之郊周公召公配　汉髙于长安萧何配
　　唐祭三皇前五君【天寳制京城内共置一庙其祭料及乐准三皇五帝庙以春秋二时享祭】天皇氏　地皇氏　人皇氏　有巢氏　燧人氏厯代帝王肇迹之处未有祠宇者郡置一庙仍取当时将相徳业可称者二人配享
　　释奠六
　　始立学一也　四时有四五也　王制师还六也
　　释菜三【释币惟一惟衅器用币也】
　　春入学释菜合舞一也　衅器释菜二也　学记皮弁祭菜三也
　　四时祭义【王制夏殷祭】
　　春礿阳义也　夏禘阳之盛也　秋尝隂义也　冬烝隂之盛也　尔雅周春祠夏礿　诗正义周改禘为大祭以夏为礿
　　时祭阙一【谓四方朝聘诸侯各阙一时】
　　祠则不礿　礿则不尝　尝则不烝　烝则不祠
　　一祫一禘【礼记在五年之间合乎再殷之义　郑康成用髙堂隆先三后二之説徐邈则先二后三
　　谓二禘相去为月六十中分三十置一祫焉】
