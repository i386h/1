<!-- { "loadSidebar": true } -->
　　陈桥之事普实预谋　为政而有患得患失之心秦王廷美卢多逊之狱普实尸之
　　四如给事【李邺使金还言金人如此人因目之】
　　上马如龙　步行如虎　渡水如　登山如猿
　　三旨宰相【王珪以文学见推宋治平间自执政至宰相凡十六年无所建明时人号之】上殿进呈云取圣旨　上可否讫云领圣旨　退谕禀事者云已得圣旨
　　安石十事【吕诲疏言究安石之迹固无逺略惟务改作立异饰非误天下苍生必斯人也】初托疾及除知江宁乃从命　除小官则逊避承重任而不辞　侍讲侍读乃请坐自尊　居政府多乞御批以沮异议　挟情坏法狥私报怨　入翰林惟欲其弟贵显在政府无非卖弄威权　贬黜异已专权害政　奏对不知敬畏争论遂至諠哗　上方亲睦九族乃党张辟光离间岐王　国经费在十三司乃欲额外增员
　　新法十八事
　　青苗　均输　市易　保马　保甲　方田　免役更戍　水利　农田　折二钱　盐法　手实
　　试刑科　三经新义　罢诗赋明经诸科　废武举兵书墨义　定太学三舍法
　　安石四不足【帝语安石闻民间殊苦新法对以祁寒暑雨民犹怨咨此何足恤司马光言安石有
　　三不足之由今观之实有四不足】
　　天变不足惧　人言不足恤　祖宗法不足守　民怨咨不足恤
　　宋小人三可怪
　　汉唐小人得志不过在窃权受贿之间宋之小人特欲秉国钧改制度起边功流毒天下一可怪也　汉唐小人安心不善其言亦直以为利尔矣宋之小人必欲傅防经义比迹圣人宗周官主大孝使人主惑之二可怪也　汉唐小人不过当权之日以势力驱使人宋之小人乃心孚意结方元祐之末惠卿章惇皆逺窜在外犹能以摇朝廷闻宫禁三可怪也
　　严嵩十罪【明世宗时杨继盛疏】
　　一坏祖制　二奸大权　三掩君美　四纵奸子五窃军功　六党悖逆　七悮军机　八擅黜陟九失人心　十坏风俗
　　五奸【言有十罪又济之以五奸】
　　上之左右皆嵩闲谍奸一　上之纳言皆嵩鹰犬奸二　上之爪牙皆嵩爪葛奸三　上之耳目皆嵩奴仆奸四　上之臣工皆嵩心腹奸五
　　三大案【倪元璐言主挺击者力防东宫争挺击者计安神祖主红丸者仗义之言争红丸者原心之论
　　主移宫者弭变于几先争移宫者持平于事后六者各有所是未可偏非】
　　张差挺击【万厯】李可灼进红丸【泰昌】李侍移宫【天啓】
　　断幺絶六【万厯丙辰防试以弊除名时人谣曰丙辰防録断幺絶六】
　　第一沈同和　第六赵鸣阳
　　锦衣三重【锦衣志其初一禁校耳其究乃位师保叅纶綍】
　　一重于纪纲　再重于钱宁　三重于陆炳
　　魏忠贤十大罪【天啓时嘉兴贡生钱嘉徴叅】
　　一并帝　二蔑后　三弄兵　四无君　五尅剥六无圣　七滥爵　八掩边功　九朘民膏　十通闗节
　　八胜【吏主事钱元慤叅忠贤】
　　称功颂徳遍天下胜王莽之妄行符命　列爵畀乳臭胜梁冀之一门五侯　遍列私人胜王衍之狡兔三窟　舆金辇宝积肃宁胜董卓之郿坞私藏　动輙称旨胜赵髙之指鹿为马　隂养死士陈兵自衞胜桓温之复壁置人　诛锄善胜节甫之钩党连众　广开告讦道路侧目胜则天朝之罗织忠良
　　温体仁三者无一【杨光光叅】
　　治国平天下是其责【边两薄京城流贼各省延蔓治平安在】扶危持顚是其任【国危而不思所以安民怨而不思所以恤扶持安在】休休有容是其量【忠告之言不受睚眦之怨不忘休休安在】













　　读书纪数略巻二十三
<子部,类书类,读书纪数略>
　　钦定四库全书
　　读书纪数略巻二十四目録
　　人部
　　法戒
　　易一谦四益
　　持满四道
　　六谦徳
　　五守
　　三去
　　易六辞
　　道难行有二
　　君子三不失
　　治身四者
　　三思
　　益三乐
　　君子四时
　　孟子三乐
　　君子四无愆
　　杨秉三不惑
　　封轨四戒
　　徐保身八戒
　　皮日休六箴
　　韩文公五箴
　　薛仪五慎
　　倪思三戒
　　康节四不妄
　　四可
　　张思叔座右铭十四事
　　王伯大四留
　　立身四好
　　名子四字
　　张魏公戒子四徳
　　四无益
　　胡文定公勉子四则
　　张横浦戒子五事
　　王凝御家四敎
　　黄勉斋家训五事
　　治家十事
　　居乡四约
　　君子养世四者
　　行六路
　　曾子三善
　　三难
　　三言可佩
　　荀子六生
　　太叔九无
　　仇璋七无
　　用四正
　　君子能四
　　三勿恶
　　三行
　　君子进退二观
　　贵位者三
　　臣三顺
　　报国道四
　　三者相赖
　　三惧
　　三好
　　五至
　　官才三难
　　患三欺
　　六事临民
　　余襄公从政六箴
　　当官三事
　　吕公着四字
　　争有五
　　諌五义
　　五谏
　　忠谏有二
　　谏三等
　　三难
　　进忠三术
　　臣三罪
　　四者备为难
　　人臣当自靖者二
　　三者足
　　守宰备三者
　　五善
　　居官三书
　　三事喻
　　四境
　　二者养之所致
　　淳于髠微言五
　　阳昼进子贱钓道二
　　三计
　　三计
　　五计
　　刘屏山三字符

　　三风十愆
　　六言六蔽
　　君子三戒
　　侍君子三愆
　　慎五者
　　士失五美
　　君子五耻
　　除七路
　　臣四责
　　三顺
　　去四蔽
　　去六邪
　　君子三费
　　曾子四慎
　　庄子四患
　　举事三患
　　匡衡六戒
　　莱公六悔
　　三者无怨人
　　刘孝标五交
　　三衅
　　康节三惑
　　五过
　　君子三惜
　　柳玭戒子五事
　　加三美
　　民三疾
　　三游
　　八疾
　　四奸
　　四孽
　　四杀
　　八徳
　　八极
　　八疵
　　六逆
　　六荒
　　九
　　三不孝
　　五不孝
　　三不祥
　　五不祥
　　三不幸
　　十盗
　　盗备五道
　　七戒
　　不肖子弟三变
　　二人亡羊
　　三蛊同物
　　五兽戒
　　伐荆三喻
　　蜗角二国



　　钦定四库全书
　　读书纪数略巻二十四　福建巡抚宫梦仁人部
　　法戒
　　易一谦四益【谦卦】
　　天道亏盈而益谦　地道变盈而流谦　鬼神害盈而福谦　人道恶盈而好谦
　　持满四道【孔子荅子路问欹器】
　　聪明睿知守之以愚　功被天下守之以逊　勇力抚世守之以恪　富有四海守之以谦　説苑所引髙而能下满而能虚富而能俭贵而能卑智而能愚勇而能怯辩而能讷博而能浅明而能闇其言有九
　　六谦徳【韩诗外】
　　徳行寛容而守以恭者荣　土地广大而守以俭者安　位尊禄重而守以卑者贵　人众兵强而守以畏者胜　聪明睿知而守以愚者哲　博闻强记而守以浅者不溢
　　五守【文子五者先王所以守天下也】
　　聪明广智守以愚　多闻博辨守以俭　武力强毅守以畏　富贵广大守以狭　徳施天下守以让
　　三去【老子自处中和无为则天下自化】
　　去甚【贪淫】去奢【服食】去泰【宫室】
　　易六辞【系辞吉一而已】
　　将叛者其辞慙　中心疑者其辞枝　吉人之辞寡躁人之辞多　诬善之人其辞游　失其守者其
　　辞屈
　　道难行有二【家语老子谓孔子】
　　説者流于辩　听者乱于辞
　　君子三不失【表记夫子云】
　　不失足于人【故貌足畏】不失色于人【故色足惮】不失口于人【故言足信】
　　治身四者【家语夫子语顔子】
　　恭【远于患】敬【人爱之】忠【和于众】信【人任之】
　　三思【荀子引孔子言】
　　少思学　老思敎　有思施
　　益三乐【论语】
　　节礼乐　道人善　多贤友　损三乐谓骄乐佚游宴乐
　　君子四时【子产云君子有四时节宣其宜】
　　朝以听政　昼以访问　夕以修令　夜以安身
　　孟子三乐
　　父母俱存兄弟无故一乐也　仰不愧天俯不怍人二乐也　得天下英才敎育之三乐也
　　君子四无愆【徐子言此四者圣贤之器成矣】
　　非仁不立　非义不行　非艺不治　非容不庄
　　杨秉三不惑
　　酒不惑　色不惑　财不惑
　　封轨四戒
　　务徳　慎言　远佞　防奸
　　徐保身八戒
　　屈己　任运　观行　守一　忘言　省己　存神量味
　　皮日休六箴
　　心　口　耳　目　手　足
　　韩文公五箴
　　游　言　行　好恶　知名
　　薛仪五慎
　　言　动　交　进　名
　　倪思三戒【倪文节】
　　不妄出入　不妄语言　不妄忧虑
　　康节四不妄【有四不妄吟即孔子四勿之意】
　　耳无妄听　目无妄视　口无妄言　心无妄虑
　　四可【同上有四可吟】
　　可勉者行　可信者言　可委者命　可托者天
　　张思叔座右铭十四事
　　语必忠信　行必笃敬　饮食必慎节　字画必楷正　容貌必端庄　衣冠必肃整　步履必安祥居处必正静　作事必谋始　出言必顾行　常徳必固持　然诺必重应　见善如己出　见恶如己病
　　王伯大四畱【号畱耕先生】
　　畱有余不尽之巧以还造化　畱有余不尽之禄以还朝廷　畱有余不尽之利以还百姓　畱有余不尽之福以还子孙
　　立身四好
　　读好书　近好人　説好话　行好事
　　名子四字【王防戒子曰吾以四者为名欲汝曹顾名思义】
　　黙　沈　浑　防
　　张魏公戒子四徳【张浚】
　　忠则顺天　孝则生福　勤则业进　俭则心逸
　　四无益【同上】
　　无益之言勿听　无益之事勿为　无益之文勿观无益之友勿亲
　　胡文定公勉子四则
　　立志以明道希文自期　立心以忠信不欺为主行己以端方清静见操执　临事以明敏果断辨是非
　　张横浦戒子五事
　　谨礼法　存忠厚　亲正直　勤学问　守家业
　　王凝御家四敎【文中子弟】
　　勤【以治生】俭【以足用】恭【以持已】恕【以待人】
　　黄勉斋家训五事
　　孝　友　读书　谨行　勤俭
　　治家十事【少仪外】
　　持身清洁　处心公平　勿使妇人预政事　择师敎子　学未成勿使应科举处庠序　衣服器用皆出中制　称家有无　济恤贫　谨庆吊礼　无蓄异物珍宝美妾少仆
　　居乡四约【蓝田吕氏郷约】
　　徳业相劝　过失相规　礼俗相交　患难相恤
　　君子养世四者【家语孔子荅伯常骞】
　　从轻勿为先　从重勿为后　见像【法也】而勿强　陈道而勿怫【逄也】
　　行六路【大戴礼孔子云君子入官能此则身安誉至而政从之】
　　有善勿专　敎不能勿措　已过勿　失言勿踦不善辞勿遂　行事勿畱
　　曾子三善【説苑曾子云吾学夫子之三善而未能行】
