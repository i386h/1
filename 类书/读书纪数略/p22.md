<!-- { "loadSidebar": true } -->
　　鲁【周文王子旦后为楚所灭】卫【武王母弟封至君角秦废为庶人】晋【武王少子叔虞后韩魏赵三分其地】郑【厉王少子友为韩所灭】曹【文王子叔振铎灭于宋】蔡【文王子叔度为楚所灭】燕【周同姓曰君奭至太子丹秦灭之】齐【吕望封营丘后田和迁其君于海上】陈【舜裔孙阏父子满为楚所灭】宋【商帝乙子启至康王偃齐魏楚共灭之】楚【鬻熊曽孙熊绎至负刍秦灭之】秦【柏翳后周孝王封非子为附庸至嬴政并天下】　东方朔传有魏赵中山韩无晋曹蔡陈　战国策谓万乘之国七千乘之国五
　　附五伯【又曰五霸】
　　齐桓公　晋文公　秦穆公　宋襄公　楚荘王荀子有吴阖闾【武王封仲雍于吴至夫差为越所灭】越句践【夏少康子无余至句践破吴后败于楚】无秦穆宋襄　汉诸侯王表有吴夫差无楚荘　左传注则夏昆吾商大彭豕韦周齐桓晋文
　　附七国【秦昭襄王五十三年灭周七国分治号为战国自癸丑至己卯二十七年又曰七雄】秦　楚　燕　齐【陈厉公子完奔齐改姓田至和遂有齐国】赵【颛顼裔造父后世为晋卿至襄子分晋】魏【武王弟毕公髙后曰毕万世为晋卿至桓子分晋】韩【亦武王后为晋卿至康子分晋】　贾谊过秦论九国之师有宋卫中山【鲜虞】
　　秦二帝【姓嬴氏昭襄王灭周歴孝文王荘襄王及始皇幷天下自庚辰至子婴甲午共十五年】始皇【政荘襄王子在位三十七年称帝者十二年】二世【胡亥始皇子在位三年为宦者赵髙所弑二世兄子子婴立四十六日降于汉】
　　附秦末诸建国【自乙未至戊戌凡四年】
　　西楚项籍【宇羽入闗灭秦尊楚怀王孙心为义帝自称西楚霸王四年灭于汉】楚景驹【故楚族陈人秦嘉所立项梁杀之立故怀王孙心】齐田儋【故齐侯败于章邯后田横立儋弟荣子广韩信灭之横亡海上】魏魏咎【故魏公子败于章邯楚怀王立其弟豹后降汉】韩韩成【故韩公子张良説项梁立之羽杀成立郑昌昌降汉】燕韩广【为赵王武臣略燕遂自立羽徙广辽东立荼后为汉所擒】赵赵歇【故赵族张耳陈余立之后为韩信所擒】雍章邯塞司马欣　翟董翳【皆秦降将分王闗中败于韩信】
　　附秦汉间十国
　　河南申阳【降汉】九江英布【归汉】济北田安【田荣使彭越杀之】辽东韩广【荼杀之】常山张耳【田荣遣余袭之归汉】代陈余【赵歇立之灭于韩信】临江共敖【汉遣刘贾灭之】殷司马卬【汉撃擒之】衡山吴芮【汉五年立为长沙王】胶东田市【项羽所徙封以齐将田都为齐王田荣撃走田都遂杀市自立为羽所杀】
　　两汉
　　西汉【都长安为西都又称前汉】东汉【都洛阳为东都又称后汉】
　　汉二十六帝【姓刘氏髙祖己亥即帝位至淮阳王甲申王莽十四年在内二百二十六年为前汉
　　光武乙酉至献帝庚子一百九十六年为后汉共四百二十二年】
　　西汉髙祖【字季为王四年在帝位八年】惠帝【盈髙祖子在位七年母吕后立他人子是为少帝称制八年】文帝【恒髙祖子在位二十三年】景帝【启文帝子在位十六年】武帝【彻景帝子在位五十四年】昭帝【弗陵武帝子在位十三年】宣帝【询武帝曾孙霍光废昌邑王立之在位二十五年】元帝【奭宣帝子在位十六年】成帝【骜元帝子在位二十六年】哀帝【欣元帝孙定陶恭王子在位六年】平帝【衎元帝孙中山孝王子在位五年为王莽所酖】孺子【婴宣帝元孙王莽立之莽摄政三年篡位十四年莽后为汉兵所诛】淮阳王【元舂陵戴侯曾孙在位二年为赤眉所杀】
　　东汉光武【秀景帝六世孙同兄縯起兵兴复汉室帝在位三十三年】明帝【荘光武子在位十八年】章帝【炟明帝子在位十三年】和帝【肇章帝子在位十七年】殇帝【隆和帝子在位八月】安帝【祐章帝孙清河孝王子在位十九年】顺帝【保安帝子阎后欲擅政先立帝懿中常侍孙程等立之在位十九年】冲帝【炳顺帝子在位三月】质帝【缵章帝元孙渤海孝王子在位一年为梁冀所酖】桓帝【志章帝曾孙在位二十一年】灵帝【宏章帝元孙在位二十一年】少帝【辨灵帝子在位六月为董卓所废】献帝【协灵帝子董卓脇迁长安曹操迎帝许都在位三十一年禅魏丕废为山阳公】
　　附两汉间诸僭国
　　楚秦丰【新莽时据黎阳称王光武灭之】朔宁隗嚣【据天水为光武所破降公孙述寻奔西域子纯降汉】成公孙述【据成都称帝汉防军髙午刺杀之】淮南李宪【莽庐江连帅更始时称帝光武诛之】梁刘永【更始时称帝光武讨之睢阳人斩永以降】邯郸王郎【卜者诈称成帝子光武斩之】西平卢芳【诈称武帝曾孙单于立为汉帝后降汉复奔】燕彭宠【更始渔阳太守光武讨王郎加大将军寻反苍头子密斩之以降】齐张歩【刘永立为齐王后降汉复反陈俊斩之】东平厐萌【建武初诏讨董宪反自称西平王吴汉斩萌及宪】莒樊崇【起兵号赤眉光武讨降】
　　三国【自汉以后分为三国后幷于晋】
　　蜀汉【都成都】魏【都邺后徙洛阳】吴【都建业】
　　蜀汉二主【姓刘氏汉中山靖王之后自昭烈辛丑称帝于蜀至后主甲申共四十四年】昭烈帝【备在位三年】后主【禅昭烈帝子在位四十一年降魏】
　　魏五主【姓曹氏起于曹操子丕受汉禅尊操为武皇帝自文帝庚子即汉献帝建安二十五年庚子至
　　元帝乙酉即晋武帝泰始元年乙酉共四十六年】
　　文帝【丕在位七年】明帝【叡文帝子在位十三年】齐王【芳明帝养子在位十四年为司马昭所废】高贵乡公【髦文帝孙在位六年为司马昭所弑】元帝【奂武帝孙在位六年禅晋】
　　吴四主【姓孙氏起于孙策其弟权据有江东之地自大帝壬寅即汉昭烈帝章武二年壬寅至乌程侯
　　庚子即晋武帝太康元年庚子共五十九年】
　　大帝【权在位二十三年】会稽王【亮大帝子在位六年为孙綝所废】景帝【休大帝子在位六年】乌程侯【皓大帝孙在位十七年降晋】
　　附汉末专据诸州郡
　　冀袁绍【太尉安后闗东州郡讨董卓推为盟主后子谭尚争立谭杀于曹操尚杀于公孙瓒】寿春袁术【绍弟初平时称帝曹操攻之】蜀刘焉【灵帝时益州牧子璋嗣刘备入成都出降】蓟公孙瓒【与袁绍争究为所攻】荆州刘表【献帝时益州牧子琮举州降曹操】辽东公孙度【献帝时辽东太守弟恭嗣子渊称燕王司马懿灭之】兖州吕布【袭取下邳称徐州牧曹操杀之】徐州牧陶谦【兴平元年卒糜竺以遗命迎刘备领之】北海守孔融【袁绍攻融曹操征为将复杀之】青州刺史田楷【公孙瓒将袁绍灭瓒战死】州刺史刘繇【孙策破之】江夏守黄祖【孙权攻斩之】陈留张邈【为下所杀】宛张绣【降曹操】幷州髙干【袁尚将降曹操斩之】凉州马超【拥兵反归刘备】豫章华歆【降于孙策】青州洪【袁绍攻杀之】广陵张超【曹操攻杀之】梁州杨奉【寇徐刘备杀之】徐州韩暹【寇徐扬下杀之】
　　两晋
　　西晋【自武帝至愍帝四世为西晋都洛阳】东晋【自元帝至恭帝十一世为东晋迁都建康】
　　晋十五帝【姓司马氏起于司马懿二子师昭昭子炎受魏禅尊懿为宣皇帝师为景皇帝昭为文皇
　　帝其后灭吴混一天下自武帝乙酉至恭帝己未共一百五十五年】
　　西晋武帝【炎在位二十五年】惠帝【衷武帝子在位十七年】怀帝【炽武帝子在位六年为刘渊所执】愍帝【业武帝孙在位四年降于刘渊】
　　东晋元帝【睿宣帝曾孙琅邪王子中兴晋室迁都江表在位六年】明帝【绍元帝子在位三年】成帝【衍明帝子在位十七年】康帝【岳成帝弟在位二年】穆帝【聃康帝子在位十七年】哀帝【丕成帝子在位四年】废帝【奕哀帝弟在位五年桓温废之】简文帝【昱元帝子桓温迎立在位二年】孝武帝【昌明简文子在位二十四年】安帝【徳宗孝武子在位二十二年为刘裕所弑】恭帝【徳文安帝弟刘裕所立在位一年禅宋】
　　附十六国【一汉　一赵　三秦　四燕　五凉　一夏　一成】
　　汉刘渊【字元海晋永兴初都左国城国号汉】聪【渊弟弑太子和代立】粲【聪子为靳准所弑】曜【聪族子石勒杀准曜自立徙长安改国号赵为勒所灭】熙【曜子为石虎所灭】
　　赵石勒【字季龙与刘曜絶遂据襄国称帝】【勒子为石虎所篡】虎【废自立迁于邺】世【虎子彭城王遵寻弑之】遵【虎从子为鉴所弑】鉴【弑遵自立使苞伏都攻石闵闵遂尽灭石氏族】祗　冉闵【原姓冉石氏养子弑鉴改国号魏燕慕容巂灭之】
　　前秦符健【蒲洪子据长安称帝国号秦】生【健子为苻坚所弑】坚【篡生自立慕容冲攻长安出奔后秦姚苌执之】丕【坚子知长安不守即位晋阳为慕容永所杀】登【丕子即位安南为姚兴所杀】崇【登子奔湟中为西秦干归所灭】
　　后秦姚苌【弋仲子灭苻坚取长安称帝】兴【苌子】【兴子为刘裕所灭】
　　西秦乞伏国仁【据金城号西秦王】干归【国仁弟攻秦主苻崇尽有陇西之地后遇弑】炽磐【干归子】慕末【炽磐子为夏赫连定所灭】
　　前燕慕容廆【徙大棘城称大单于晋封辽东公】皝【廆子晋封燕王】巂【皝子徙都邺称帝】暐【巂子降苻坚国遂灭】　慕容【巂子仕秦秦灭寻叛秦自立号西燕髙益弑之】冲【弟因遇弑称帝阿房韩延弑之立冲将段随】忠【子】永【立忠寻弑忠自立慕容执而杀之】后燕慕容【皝第五子归苻坚使讨叛将翟斌反与斌合据中山称帝】宝【子为兰汗所弑】盛【弑汗据龙城称帝是为北燕为段玑所弑】熙【盛叔子太后丁氏所立讨玑杀之为髙云所弑】髙云【熙养子冯跋灭之】
　　南燕慕容徳【皝少子据广固称帝更名备徳】超【徳兄子刘裕灭之】
　　北燕冯跋【弑慕容熙立其养子髙云弑云自立】【跋弟弑太子翼自立魏太武灭之】前凉张轨【永宁初为凉州牧封西平公】实【轨子为妖贼所杀】茂【实弟为刘曜所攻遂降赵】骏【实子虽臣赵时假道于蜀以通晋】重华【骏子永和五年称凉王张氏四世忠晋鲜克继矣】曜灵【重华子被弑】祚【篡曜灵而自立为众所杀】元靓【曜灵弟为天锡所弑】天锡【元靓叔篡立苻坚灭之】
　　后凉吕光【苻坚将击凉州杀其刺史代之称王国号凉】绍【光子寻为庶兄纂所弑】纂【弑绍自立为吕超所弑】隆【超兄超弑纂而立其兄隆为后秦姚兴所灭】
　　西凉李暠【隆安四年众推为炖煌太守自称西凉公后徙酒泉】歆【暠子为北凉战败】恂【歆弟为沮渠蒙逊所杀】
　　南凉秃髪乌【本河西都统自立为王】利鹿【乌弟】傉檀【利鹿弟为西秦乞伏炽磐所灭】
　　北凉段业【据张掖称王为沮渠蒙逊所弑】沮渠蒙逊【弑业自立徙都姑】牧【防逊子为后魏所灭】
　　夏赫连勃勃【刘渊之族据朔方自称天王取长安称帝】昌【勃勃子为魏太武帝所擒】定【昌弟复称帝于平凉魏灭之】
