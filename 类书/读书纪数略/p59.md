<!-- { "loadSidebar": true } -->
　　钟繇　王羲之　献之　智永　虞世南　欧阳询顔真卿
　　真书二妙【同上二家之书皆潇洒纵横何拘平正】
　　钟元常　王逸少
　　书三【同上】
　　真书如立　行书如行　草书如走
　　右军四变格【李嗣真论皆见义以成字非得意以独姸】
　　乐毅论太史箴其体正直有忠臣烈士　告誓文曹娥碑其容憔悴有孝子顺孙　逍遥篇鹤赋迹远趣髙有抱素拔俗　画赞洛神赋姿容雅丽有矜荘严肃
　　六变格【昔人评】
　　黄庭经飞天仙人　洛神赋陵波神女　乐毅论劲直而揫敛　方朔赞和易而逍遥　力命衰柳叶溶曵于光风微臣之遇宠　曹娥碑花蘂漂流于骇浪似幼女之捐躯
　　二家法【张怀瓘云】
　　逸气纵横则羲谢于献　裾礼乐则献不继羲
　　草书六名【书辑】
　　草书【后汉征士张芝所造】稾书【卫瓘复采之法兼乎行书】今草【羲之献之书】小草【构结微眇】游丝草　散草【蔡君谟以散笔作亦曰飞草】
　　草书三法【姜尧章临池心诀顔鲁公与怀素同学草书于兵曹邬彤问答】
　　怀素曰折股【欲其屈折圆而有力】鲁公曰屋漏痕【欲其无起止之迹】兵曹曰壁拆【欲其无布置之巧】
　　章草三家【同上谓可入章奏也评者谓三家为章草之圣品】
　　皇如竒峰怪石骨力有余　索靖如金华翠叶精研莫比　萧子云如晴云防空轻圆自得　又章草古之变也行草今之变也芝旭草行草之变也
　　张旭三品【书诀墨薮】
　　草入神品　八分入妙品　入能品
　　笔髓七法【虞世南】
　　辨意　指意　释真　释行　释草　契妙　劝学
　　永字八法【以永字为例蔡邕得之异人相传至张旭以授李阳冰】
　　□【防谓之侧】一【画谓之勒】丨【竖谓之弩】亅【挑谓之趯】冫【左上为策】丿【左下为掠】□【右上为啄】□【右下为磔】　崔援授钟繇八法歌侧蹲鸱而坠石勒缓纵以藏机弩弯环而势曲趯峻快以如飞【一作锥】策依稀而似勒掠彷佛以宜肥啄腾波而速进磔忆昔以迟移　卫夫人授羲之曰侧不贵卧勒常患平弩过直而力败趯宜存而势生策仰収而暗揭掠左出而锋轻啄仓皇而疾掩磔防趞而开撑
　　书字八诀【欧阳询法】
　　□如髙峰坠石　乙如长空新月　一如千里阵云丨如万嵗枯藤　□如岭松挂石　□如万钧弩
　　　丿如利剑截防角　□一波三过笔
　　书法十二意【梁武帝观钟繇书】
　　平【横也】直【纵也】均【间也】密【际也】锋【末也】力【骨体也】轻【屈折也】决【牵掣也】补【谓不足】损【谓有余】巧【布置也】称【大小也】
　　用笔十法【张怀瓘言】
　　偃仰向背　隂阳相应　鳞羽参差　峰峦起伏真草偏枯　邪正有则　迟涩飞动　射空玲珑尺寸规度　随字转变
　　十二法【陶隐居真诰】
　　运笔邪则无芒角　执笔寛则书缓弱　防掣短则法臃肿　防掣长则法离澌　书促则字势横　画疎则字形慢　拘则乏势　放又少则　神骨无纯肉无力　少墨浮涩　多墨笨钝
　　三折笔法【钟繇弟子宋翼每画一波三折笔】
　　作一戈如百钧弩　作一防如髙峰堕石　作一牵如百嵗枯藤　作一放纵如惊蛇入草
　　临池八诀【卢俊语】
　　一用纸笔　二认势　三裹束　四真如立行如行五草如走　六上稀　七中匀　八下密
　　书字八要【姜白石语】
　　一人品髙　二师法古　三纸墨佳　四险劲　五
　　髙明　六润泽　七向背得宜　八时出新意
　　九生法【翰林禁经】
　　一生笔【纯毫为心软而能健】二生纸【新出箧笥润滑易书】三生砚【临用注水不可浸润】四生水【义在新浸不可乆停】五生墨【随要旋研多则泥钝】六生手【适携执劳腕则无准】七生神【凝神静思不可烦躁】八生目【废息适悟光朗分明】九生景【天气清明人心舒悦】
　　四乖五合【书谱若四乖同萃思遏手蒙五合交臻神融笔畅】
　　心遽体留一乖也　意违势屈二乖也　风燥日炎三乖也　纸墨不称四乖也　神怡务闲一合也感物循知二合也　时和气润三合也　纸墨相四合也　偶然欲书五合也
　　意法二伤【郝陵川论书心正则气定气定则腕活腕活则笔端笔端则墨注墨注则神凝神凝则
　　滋无意而皆意不法而皆法】
　　太严则伤意　太放则伤法
　　临摹二法【辍耕录经意与不经意也】
　　临谓置在傍观其大小浓淡形势　摹谓薄纸覆上随其曲折婉转用笔　临书易失古人位置而多得古人笔意摹书易得古人位置而多失古人笔意临书易进摹书易忘
　　临模二法【六朝人尚字学】
　　廓填【即今之双钩】影书【即今之响搨】
　　古帖五益
　　一消永日汰俗情　二分别六书宗派　三多识古文竒字　四先贤风流韵态如在笔端且可搜其遗行逸籍交游宅墓　五不必钩榻日与聚首如薫修法自然得解
　　双手书二牍【有黄华能之各自有意】
　　或楷　或草
　　三人书三行【佉卢外国书三人亲兄弟】
　　颉书直行　梵书右行　佉卢书左行
　　韦诞三具【自言如此可以逞径丈之势方寸千言】
　　张芝笔　左伯纸　臣墨【兼此三具又得臣手】
　　传八法【文姬传二十三人】
　　蔡邕受八法于神人　传崔瑗　及女文姬　文姬传钟繇　卫夫人　夫人传献之　传外生羊欣欣传王僧防　僧防传萧子云　子云传智永　智永传虞世南　世南传欧阳询　询传陆柬之　柬之传侄彦远　彦远传张旭　旭传李阳冰　阳冰传徐浩　顔真卿　邬彤　常玩　崔邈等
　　宝章集十篇【唐武后求羲之书于王方庆诏崔融序其阀阅号宝章集仍赐之】
　　十世从祖羲之　十一世祖导　十世祖洽　九世祖珣　八世祖昙首　七世祖僧绰　六世祖仲宝五世祖骞　髙祖规　曽祖褒　九世从祖献之
　　等凡二十八人书
　　摹印四法【李阳冰言】
　　神【功侔造化奥受鬼神】竒【笔墨之外得微妙法】工【艺精于手规矩方圆】巧【繁简相生布置不紊】
　　画三品【夏文彦论】
　　神品【气韵生动出于天成人莫窥其妙】妙品【笔墨超凡传染得宜意趣有余】能品【得其形似不失规矩】
　　画六法【谢赫曰骨法以下可学而能气韵必在生知】
　　一气韵生动　二骨力用笔　三应物写形　四随傅彩　五经营位置　六传移模写
　　八格
　　石老而润　水淡而明　山要崔嵬　泉宜洒落云烟出没　野迳迂囘　松偃龙蛇　竹藏风雨
　　三病【郭若虚曰皆系用笔】
　　一板【谓腕弱笔痴全亏取与状物平褊不能圆浑】二刻【谓运笔中疑心手相戾向画之际妄生圭角】三结【谓欲行不行当散不散似物凝碍不能流畅】
　　十二忌【饶自然】
　　一布置拍密　二逺近不分　三山无气脉　四水无源流　五境无夷险　六路无出入　七石止一面　八少四枝　九人物伛偻　十楼阁错杂十一滃淡失宜　十二防染无法
　　一笔书画【张爱宾言】
　　王羲之能为一笔书　陆探微能为一笔画
　　画家三祖
　　顾长康　陆探微　张僧繇　画家以顾陆张吴为正经杨陈董展为三史
　　四圣【张彦远言】
　　典型当首虎头　精神故推道子　卫协调古　探微功新　若不兴迹犹隐显僧繇等方殆庶比之于书犹皇索之伦耳
　　人三得【喻之书则顾陆比钟繇张僧繇比逸少耳】
　　张僧繇得其肉　陆探微得其骨　顾虎头得其神
　　水火二画【汤垕言无情之物二公湥得其理】
　　孙位画水　张南本画火
　　写生三品
　　评者谓黄筌之画神而不妙　赵昌之画妙而不神兼二者一洗而空之其徐熙欤
　　富贵野逸二家【郭若虚云谚称黄筌富贵徐熙野逸二者春兰秋菊各擅重名】
　　筌待诏所写珍禽瑞鸟竒花怪石又翎毛骨气尚丰而天水分色　熙处士多状汀花野竹水鸟渊鱼又翎毛形骨轻秀而天水通色
　　宋画超唐三家
　　董元得山之神气　李成得山之体貌　范寛得山之骨法
　　宋四大家【南渡以后俱登祗奉名著艺苑】
　　李唐　刘松年　马远　夏珪
　　元四大家
　　赵子昻【字孟頫号松雪】吴镇【字仲圭号梅花道人】黄公望【字可乆号大痴又号一峰老人】王蒙【字叔明号黄鹤山樵】

　　五射【此射法也六艺之一】
　　白矢【矢贯侯过见其镞白】参连【前放一矢后三矢连续而去】剡注【羽头髙镞低而去剡剡然】襄尺【襄音让臣与君射不敢竝立让退一尺】井仪【四矢贯侯如井之容仪】
　　射五物【乡射以此五物询于众庶有贤能者】
　　和【内志正也】容【外体直也】主皮【不失贯革也】和容【容读作颂进退闲雅也】兴舞【节奏比乐也】
　　射二序【诗行苇皆所以导饮】
　　序宾以贤　序宾以不侮
　　射六侯【侯者张皮以为的也】
　　虎侯【九十弓王大射宾射用之】熊侯【七十弓】豹侯【五十弓二侯天子及畿内诸侯用之】麋侯【卿大夫用之】豻侯【士用之】兽侯【俱五十弓熊首天子燕射麋首诸侯从王燕射虎豹首则卿大夫鹿豕则士】
　　三射之侯【射正谓之侯者天子中之则服诸侯诸侯以下中之得为诸侯】
　　大射在郊侯用鹄【张皮侯而栖鹄及司裘虎熊豹皆大射侯也】宾射在朝侯用正【张五采之侯及五正等皆宾射侯也】燕射在寝侯用质【张兽皮及天子熊侯白质三等皆燕射侯也】　又方十尺曰侯四尺曰鹄二尺曰正【正鹄皆鸟之捷者小而难中】四寸曰质
　　九射【欧阳文忠公九射格其物九为一大侯而寓以八侯】
　　熊当中　虎居上　鹿在下　雕　雉　猿居右雁　兔　鱼在左
　　天子三侯【周礼射人侯皆布为之皮为鹄侯旁亦皮饰】
　　虎　熊　豹
　　畿内诸侯大射二侯
　　熊　豹
　　畿外诸侯大射三侯
　　大侯【熊】糁侯【杂也豹鹄麋饰】豻侯【戎犬皮饰】
　　射仪四【射人以射法治射仪】
　　王六耦射三侯三三容乐以驺虞九节五正【九十弓】诸侯四耦射二侯二二容乐以貍首七节三正【七十弓】卿大夫二耦射一侯一一容乐以采苹五节二正　士三耦射豻侯一一容乐以采蘩五节二正【郑司农云容者乏也大射礼唱者居乏中中则举旌以宫下旌以商易氏曰天子之射与诸侯皆四矢故未矢之先天子以五节为听诸侯三节卿大夫士以一节为听也】
　　主皮射二
　　卿大夫从君田猎班余而射【乡射称主皮者无侯张兽皮而射之主于也】庶人亦主皮【庶人无侯张皮而射之也】
　　乡射二
　　卿大夫贡贤能行乡射之礼而询众庶　州长射于州序
　　射鹄七【防典】
　　虎鹄五彩【天子用之】熊鹄五彩【皇太子】豹鹄五彩【亲王】豹鹄四彩【一二品文武官】糁鹄三彩【三品至五品文武官】狐鹄二彩【六品至九品文武官】布鹄无彩【文武官子弟士民俊秀】
