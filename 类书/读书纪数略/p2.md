<!-- { "loadSidebar": true } -->
　　五运五胜
　　四序
　　十干
　　十二支
　　六十甲子
　　六甲五子
　　二绳四钩
　　四和
　　三仲
　　八魁
　　九天九地
　　二十四向
　　先天八卦方位
　　后天八卦方位
　　六十四卦
　　乾坤六子
　　三十六宫
　　河图八卦
　　洛书九
　　大洛书洪范本数
　　九宫
　　九宫九星
　　三同二异
　　二图同异

　　钦定四库全书
　　读书纪数略卷一　　　福建巡抚宫梦仁天部
　　理气
　　一理【朱子云未有天地之先先有此理　易正义天地未分之前元气混而为一老子道生一是也】太极【象数未形而理已具之称】
　　二气【太极图以为两仪　易本义两仪者始为二画以分隂阳】
　　隂【太极静而生隂自复至干为六阳卦】阳【太极动而生阳自姤至坤为六隂卦】
　　两仪【繋辞太极生两仪谓两体容仪　易正义混元既分即有天地老子一生二是也亦曰两间】天【气之轻清上浮为天】地【气之重浊下凝为地】
　　二名【老子】
　　无名【天地之始】有名【万物之母】
　　二始二终二中【唐大歴议】
　　天数始于一地数始于二合二始以位刚柔　天数终于九地数终于十合二终以纪闰余　天数中于五地数中于六合二中以通律歴　素问立端于始【立首气于初节之日】表正于中【示斗建于月半之辰】推余于终【退余闰于相望之后】
　　三合【离骚注】
　　独阳不生　独隂不生　独天不生
　　三无私【孔子闲居】
　　天无私覆　地无私载　日月无私照
　　三才【易曰三极太曰三仪】
　　天【形而上者谓天】地【形而下者谓地】人【命于其两间者谓人】　天地人之神谓三灵
　　三才之蕴【文中子】
　　天统元气　地统元形　人统元识
　　一物三才【易一物而三才】
　　隂阳气也而谓之天　刚柔质也而谓之地　仁义徳也而谓之人
　　三极【周书】
　　一维天九星【四方及五星】二维地九州　三维人四佐系辞六爻之动三极之道也注王肃云隂阳柔刚仁义为三极【谓三才极至之理】
　　天十端【春秋繁露】
　　天　地　隂　阳　人　五行
　　四大【老子域中有四大而王居一焉】
　　道大　天大　地大　王大
　　四稽【鹖冠子】
　　天　地　人　命
　　四太【列子】
　　太易【未见气】太初【气之始】太始【形之始】太素【质之始】
　　易四象【两仪生四象】
　　太阳【阳中之阳】少阳【隂中之阳】太隂【隂中之隂】少隂【阳中之隂】　郑康成言布六于北方以象水布八于东方以象木布九于西方以象金布七于南方以象火【郭氏以九八七六为隂阳老少之象】
　　大四象【唐歴卦议】
　　阳七之静始于坎　阳九之动始于震　隂八之静始于离　隂六之动始于兑
　　皇极经世四象
　　日　月　星　辰【为天四象】水　火　土　石【为地四象】
　　易四徳【乾卦】
　　元【善之长为春曰仁】亨【嘉之防为夏曰礼】利【义之和为秋曰义】贞【事之干为冬曰智】
　　太四徳
　　防【北冬】直【东春】蒙【南夏】酋【西秋】防【中】
　　五常之道【谭峭言道之一也】
　　分为五事　属为五行　散为五色　化为五声俯为五岳　仰为五星　族为五美　物为五金配为五味　感为五情
　　五行【汉歴志黄帝起五部孟康曰五行也左曰五材五节太曰五美太极图曰五气】
　　水【润下】火【炎上】木【曲直】金【从革】土【稼穑】　天一生水于北地六成地二生火于南天七成天三生木于东地八成地四生金于西天九成天五生土于中地十成行于四时为五徳　洪范言天地生五行之序月令言五行相生之序禹谟言五行相尅之序
　　五行神【广雅】
　　土神谓之羵羊　水神谓之防象　木神谓之毕方火神谓之游光　金神谓之清眀
　　五物同出异名【黄勉斋曰四时即五气之流通五气流通即一气之妙用非截然一彼一此也】木盛于东为春　火盛于南为夏　土盛中央旺四时独盛于夏　金盛于西为秋　水盛于北为冬
　　五行之变【关尹子】
　　水潜故蕴为五精　火飞故达为五臭　木茂故华为五色　金坚故实为五声　土和故滋为五味
　　五行救变【董子】
　　木有变春凋秋荣救之者省繇役薄赋敛出仓谷赈困穷　火有变冬温夏寒救之者举贤良黜不肖赏有功封有徳　土有变大风至五谷伤救之者省宫室去雕文举孝悌恤黎元　金有变毕昴为回救之者举廉洁立正直隐武行文束甲械　水有变冬湿多雾春夏雨雹救之者忧囹圄案奸宄诛有罪蓃五日
　　五殊二实【朱子】
　　其名有金木水火土五者之殊　其本不外隂阳二者之实
　　六府【禹谟以水尅火以火尅金以金尅木以木尅土而生五谷】
　　水　火　金　木　土　谷
　　五徳更王二説【宋志谓相胜之説似较长】
　　邹以相胜立体　刘向以相生为义
　　五运五胜
　　太昊木　炎帝火　黄帝土　少昊金　颛顼水帝喾木　唐火　虞土　夏金　商水　周木【相生之説】秦水【以周为火相胜之説】汉【张苍以汉水胜周火贾谊公孙臣以汉土胜秦水】光武始正火徳　魏土　晋金　宋水　齐木　梁火　陈土　后魏水【继西晋金】后周木　隋火　唐土　后唐土晋金　汉水　周木　宋火
　　四序【后魏艺术志有黄帝四序经文】
　　孟序【隂阳配合之原】仲序【四时气王吉凶】叔序【日月辰防交防】季序【六甲刑祸福徳】
　　十干【一作干律书曰十母】
　　甲　乙　丙　丁　戊　己　庚　辛　壬　癸以二气言之则甲丙戊庚壬属阳乙丁巳辛癸属隂以五行言之则甲乙属木丙丁属火戊己属土庚
　　辛属金壬癸属水　以相合言之则甲与己合化土乙与庚合化金丙与辛合化水丁与壬合化木戊与癸合化火谓五运
　　十二支【一作枝律书曰十二子又曰十二辰】
　　子　丑　寅　卯　辰　巳　午　未　申　酉戌　亥　以二气言之则子寅辰午申戌属阳丑卯巳未酉亥属隂　以五行言之则寅卯属木巳午属火申酉属金亥子属水辰戌丑未属土　以相合言之则子与丑合寅与亥合卯与戌合辰与酉合巳与申合午与未合名六合　又寅午戌合属火巳酉丑合属金申子辰合属水亥卯未合属木名三合
　　六十甲子【黄帝师大挠作甲子以十干十二支相乘为六十】
　　甲子乙丑【海中金】丙寅丁卯【炉中火】戊辰己巳【大林木】庚午辛未【路傍土】壬申癸酉【剑锋金】甲戌乙亥【山头火】丙子丁丑【涧下水】戊寅己卯【城头土】庚辰辛巳【白蜡金】壬午癸未【杨柳木】甲申乙酉【泉中水】丙戌丁亥【屋上土】戊子己丑【霹火】庚寅辛卯【松栢木】壬辰癸巳【长流水】甲午乙未【沙中金】丙申丁酉【白茅火】戊戌己亥【平地木】庚子辛丑【壁上土】壬寅癸卯【金箔金】甲辰乙巳【覆灯火】丙午丁未【天河水】戊申己酉【大驿土】庚戌辛亥【钏金】壬子癸丑【桑柘木】甲寅乙卯【大溪水】丙辰丁巳【沙中土】戊午己未【天上火】庚申辛酉【石榴木】壬戌癸亥【大海水】
　　六甲五子【汉志曰有六甲辰有五子六甲之中甲寅无子】
　　甲子　甲戌【丙子】甲申【戊子】甲午【庚子】甲辰【壬子】甲寅
　　二绳四钩【淮南子】
　　子午卯酉【为二绳】丑寅辰巳未申戌亥【为四钩】
　　四和【三礼义宗昆仑四方其气和暖】
　　子　午　卯　酉【得东西南北之中】
　　三仲【三坟书】
　　太初生于酉仲　太始生于戌仲　太素生于亥仲
　　八魁【苏竟云八魁上帝开塞之将也】
　　春己巳丁丑　夏甲申壬辰　秋己亥丁未　冬甲寅壬戌
　　九天九地【汉书注女三宫战法】
　　九天之上六甲子　九地之下六癸酉
　　二十四向【十二支加八干四隅孝经纬玉衡各以节气指其向方】
　　壬【小雪所指】子【大雪】癸【冬至】丑【小寒】艮【大寒】寅【立春】甲【雨水】卯【惊蛰】乙【春分】辰【清明】防【谷雨】巳【立夏】丙【小满】午【芒种】丁【夏至】未【小暑】坤【大暑】申【立秋】庚【处暑】酉【白露】辛【秋分】戌【寒露】干【霜防】亥【立冬】
　　先天八卦方位
　　干南　坤北　离东　坎西　兑东南　震东北防西南　艮西北
　　后天八卦方位
　　干西北【金】坎北【水】艮东北【土】震东【木】防东南【木】离南【火】坤西南【土】兑西【金】
　　六十四卦【卦分八宫每宫八卦】
　　干为天　天风姤　天山遯　天地否　风地观山地剥　火地晋　火天大有【干宫八卦】坎为水　水泽节　水雷屯　水火既济　泽火革　雷火丰　地火眀夷　地水师【坎宫八卦】艮为山　山火贲　山天大畜　山泽损　火泽暌　天泽履　风泽中孚　风山渐【艮宫八卦】震为雷　雷地豫　雷水解　雷风恒地风升　水风井　泽风大过　泽雷随【震宫八卦】防为风　风天小畜　风火家人　风雷益　天雷无妄火雷噬嗑　山雷颐　山风蛊【防宫八卦】离为火　火
　　山旅　火风鼎　火水未济　山水　风水涣天水讼　天火同人【离宫八卦】坤为地　地雷复　地泽临　地天泰　雷天大壮　泽天夬　水天需　水地比【坤宫八卦】兑为泽　泽水困　泽地萃　泽山咸水山蹇　地山谦　雷山小过　雷泽归妹【兑宫八卦】
　　乾坤六子【说卦】
　　干称父【纯阳】坤称母【纯隂】震长男【阳在初】防长女【隂在初】坎中男【阳在中】离中女【隂在中】艮少男【阳在末】兑少女【隂在末】　三男本坤体各得干一阳而成此阳根于隂故归之坤也三女本干体各得坤一隂而成此隂根于阳故归之干也
　　三十六宫
　　干一兑二则三宫也　离三震四合三与四为七以三乘七则十宫也　防五坎六合五与六为十一以十乘十一则二十一宫也　艮七坤八合七与八为十五以二十一乘十五则三十六宫也
　　河图八卦【关子眀云朱子河图之位】
　　一与六共宗而居乎北　二与七为朋而居乎南三与八同道而居乎东　四与九为友而居乎西五与十相守而居乎中
　　洛书九【邵子圆者河图之数方者洛书之文】
　　九前　一后　三左　七右　四前左　二前右八后左　六后右　五居中　关子眀邵康节皆以十为河图九为洛书刘牧以九为河图十为洛书大传谓二者皆出于伏羲之世
　　大洛书洪范本数
