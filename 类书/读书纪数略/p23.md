<!-- { "loadSidebar": true } -->
　　成李雄【巴西李特子称成都王国号成】班【雄子为期所弑】期【雄弟为寿所弑】寿【雄弟弑期自立改国号汉】势【寿子晋桓温灭之】
　　六朝【竝都建业】
　　吴　东晋　宋　齐　梁　陈
　　南宋八主【姓刘氏自武帝庚申受晋禅有江表之地至顺帝戊午共五十九年】
　　武帝【裕在位三年】少帝【义符武帝子在位一年】文帝【义隆武帝子在位三十年为太子劭所弑】孝武帝【骏文帝子起兵诛劭在位十一年】废帝【子业孝武子在位一年为寿寂之所弑】明帝【彧文帝子在位八年】苍梧王【昱明帝养子在位四年】顺帝【准明帝子在位一年禅齐被弑】
　　南齐七主【姓萧氏自髙帝己未受宋禅至和帝辛巳共二十三年】
　　髙帝【道成在位四年】武帝【颐髙帝子在位十一年】郁林王【昭业武帝孙在位半年被废】海陵王【昭文武帝孙在位三月为萧鸾所篡】明帝【鸾髙帝兄子废郁林海陵而代立在位五年】东昏侯【宝卷明帝子在位二年被弑】和帝【宝融明帝子在位一年禅梁被弑】
　　南梁四主【姓萧氏齐之疎族自武帝壬午受齐禅至敬帝丙子共五十五年】
　　武帝【衍在位四十八年】简文帝【纲武帝子在位二年为侯景所弑】元帝【绎武帝子在位三年为西魏所弑】敬帝【方智元帝子在位二年禅陈被弑】　后梁三主宣帝【昭明太子统之子梁乱徙江宁称帝】明帝【岿宣帝子】帝琮【明帝子灭于隋】
　　南陈五主【姓陈氏自武帝丁丑受梁禅至后主戊申共三十二年】
　　武帝【霸先在位三年】文帝【蒨武帝兄子在位七年】废帝【伯宗文帝子在位二年被废】宣帝【顼始兴王子文帝弟在位十四年】后主【叔宝宣帝子在位六年降隋被废】
　　北魏十七主【姓托跋氏自道武帝丙戌即晋孝武帝大元十一年丙戌至孝武帝甲寅即梁武帝中大通六年甲寅共一百四十九年分为东西两国西魏自文帝乙卯即梁武帝大同元年乙卯至恭帝丙子即梁敬帝大平元年丙子共二十二年东魏自孝静帝甲寅即梁武帝中大通六年甲寅至庚午即梁简文帝大宝元年庚午凡十七年】
　　道武帝【珪初为代王后改称魏在位二十三年】明元帝【嗣道武子在位十五年】太武帝【焘明元子在位二十八年】文成帝【濬太武孙在位十四年】献文帝【文成子在位五年传位太子自称太上皇帝后为母冯后所鸩】孝文帝【宏献文子迁都洛阳改姓元氏在位二十九年】宣武帝【恪孝文子在位十六年】孝明帝【诩宣武子在位十二年】孝荘帝【子攸孝文侄在位三年为尔朱兆所弑】长广王【元华宗室立二月为尔朱世隆所废】节闵帝【恭孝文侄尔朱兆立之在位一年髙欢诛兆幽帝佛寺杀之】帝朗【欢立之在位六月寻废为安定王】孝武帝【修孝荘侄孙欢立之在位三年时宇文泰督闗中奔依泰是后遂为西魏寻被弑】
　　西魏文帝【宝炬宇文泰弑孝武立之在位十七年】废帝【钦文帝子在位二年为泰所废】恭帝【廓文帝子在位三年禅周自孝武至此四世为西魏】
　　东魏孝静帝【善见自孝武奔泰欢立之在位十七年禅北齐被弑孝静一帝为东魏】
　　北齐六主【姓髙氏起于髙欢至子洋受东魏禅自文宣帝庚午即梁简文帝大宝元年庚午至后主
　　丁酉即陈宣帝大建九年丁酉共二十八年】
　　文宣帝【洋在位十年】废帝【殷文宣子在位未一年为常山王演所弑】孝昭帝【演文宣弟废殷代立在位一年】武成帝【湛孝昭弟废演子百年代立在位四年】后主【纬武成子在位十二年为周武帝所灭】幼主【恒在位一年】
　　北周五主【姓宇文氏起于宇文泰至子觉受西魏禅自孝闵帝丁丑即陈武帝永定元年丁丑至静
　　帝辛丑即陈宣帝大建十三年辛丑共二十五年】
　　孝闵帝【觉在位一年为宇文防所酖】明帝【毓闵帝兄在位三年】武帝【邕明帝弟在位十八年】宣帝【赟武帝子在位一年自称天元皇帝传位子阐】静帝【阐宣帝子在位二年禅位于隋】
　　隋三帝【姓杨氏文帝受周禅自己酉平陈混一天下至恭帝侑丁丑共二十九年】
　　文帝【坚在位十六年】帝【广文帝子在位十二年为宇文化及所弑】恭帝【侑帝孙在位一年降唐】　恭帝【侗侑弟闻炀弑而立二年弑于王世充】
　　附隋末诸伪国
　　楚林士【大业间称帝后降唐复走唐灭之】夏窦建徳【自号长乐王秦王世民擒之】魏李密【杨元感谋主取河南号魏公降唐复叛盛彦师斩之】秦薛举【起兵陇西称帝秦王讨之子仁杲降斩之】定刘武周【义宁元年起兵附突厥以为定可汗秦王讨败】梁梁师都【亦附突厥称王唐遣柴绍讨之为下所杀】梁萧铣【梁之后唐武徳元年称帝降唐杀之】凉李轨【攻据河西称王降唐寻自称帝其下执至长安杀之】郑王世充【隋江都宫监武徳二年称帝秦王击降之赦为庶人】梁沈法兴【据余杭等十郡唐武徳二年称王李子通袭破之】吴李子通【与杜伏威合寻谋杀伏威唐武徳时称帝伏威执送长安诛之】楚朱粲【武徳元年称王降唐杀唐使者奔王世充后世充降収斩之】汉东刘黒闼【窦建徳将武徳五年称王秦王讨之奔突厥其下执降唐斩之】燕髙开道【格谦之将降唐封郡王复叛其将张金树杀之以降】宋辅公祏【初与杜伏威为盗降唐复反唐讨而斩之】　一本有许宇文化及【述之子】长乐李子和大乘髙昙成元兴撡师乞幽州罗义吴杜伏威
　　唐二十帝【姓李氏自髙祖戊寅平天下都长安幷武后二十一年至哀宗丙寅共二百八十九年】髙祖【渊西凉王李暠七世孙在位九年】太宗【世民髙祖子在位二十三年】髙宗【治太宗子在位三十四年】中宗【显髙宗子立二月母武后废居房州立睿宗】睿宗【旦中宗弟武后立居别殿称制六年废睿宗而自立国号曰周凡十五年通前共二十一年】中宗【复辟五年为韦后所酖】睿宗【临淄王隆基起兵诛韦后复辟三年传位太子】宗【隆基睿宗子在位四十三年】肃宗【亨宗子禄山之乱宗奔蜀帝即位灵武在位七年】代宗【豫肃宗子在位十七年】徳宗【适代宗子在位二十五年】顺宗【诵徳宗子在位一年自称太上皇传位太子】宪宗【纯顺宗子在位十五年为宦者陈志所弑】穆宗【恒宪宗子在位四年】敬宗【湛穆宗子在位二年为宦者刘克明所弑】文宗【昻敬宗弟在位十四年】武宗【炎穆宗子在位六年】宣宗【忱宪宗第十三子在位十三年】懿宗【防宣宗子在位十四年】僖宗【俨懿宗子在位十五年】昭宗【杰僖宗弟在位十五年为朱全忠所逼迁都洛阳被弑】哀宗【祝昭宗子在位三年禅位朱全忠寻被弑】
　　附唐诸藩镇
　　范阳安禄山【宗以为节度封东平郡王寻陷东京僭号燕又陷长安其子庆绪为史思明所杀】朔方仆固怀恩【肃宗以为节度加同平章事诸军节度行营引囘纥吐蕃寇逼奉天中途暴卒】江淮刘展【肃宗以为节度副使加都统悉兵入广陵狥濠楚陷升润苏湖滁庐等州兵马使田神功斩之】成徳李宝臣【肃宗以为节度拥劲兵数万自署文武将吏不修贡赋子惟岳嗣兵马使王武俊杀之】汴宋李灵曜【代宗以为都虞侯杀兵马使孟鉴为留后以其党为八州刺史县令诏李忠臣讨斩之】卢龙李怀仙【代宗以为节度其将朱希彩杀之自为留后朱泚代之泚入朝以弟滔知留后滔自称冀王后刘怦张靖朱克融李载义杨志诚张绛张仲武张允伸张公素李茂勋皆相继或杀或逐而自立唐不能制也】魏博田承嗣【代宗以为五州都防御寻与李宝臣相结兵赋刑赏皆自专之从子悦嗣称魏王弟绪杀之】平卢李正己【代宗以为节度雄据东方自称齐王后师道嗣为其将刘悟所斩】襄阳田崇义【代宗以为节度与李正己连不受诏命李希烈讨斩之】淮南李希烈【徳宗以为节度加平章事僭位蔡州国号楚其将陈仙竒使医毒杀之以降】泾原朱泚【徳宗以为节度自称权知六军攻奉天据长安更国号汉其将韩昊斩之以降】彰义吴少诚【徳宗以为留后寻叛从弟少阳杀其子自立及卒子元济匿丧自领军务李愬擒送京师斩之】邠宁李怀光【徳宗以为节度使破朱泚卢杞谮光遂与朱泚连和而反马燧讨之自缢】镇海李锜【徳宗以为节度遣兵马使张子良袭宣州子良与众谋引兵夜还执锜送京师幷其子斩之】西川刘辟【顺宗以为节度副使求领三川不许遂反髙崇文讨之伏诛】夏绥杨惠琳【节度韩全义甥全义入朝琳知留后宪宗以李演为节度琳勒兵拒命兵马使张承金斩之】邠州朱玫【为节度军名靖难僖宗末李克用陷京城玫追逼乘舆焚烧阁道奉襄王煴监国称帝玫部将王行瑜斩玫杀煴遂以行瑜为靖难节度使行瑜复举兵犯阙为部下所杀】鳯翔李昌符【僖宗以为节度与朱玫合谋诏李茂贞讨斩之以茂贞为节度改山南不奉诏举兵犯阙】东川杨师立【僖宗以为节度征右仆射不受诏杀官告使及监军使举兵将吏斩之以降】淮南髙騈【僖宗以为节度充盐铁转运使黄巢兵入长安诏加东南都统骈称疾不出絶贡赋专威福部将毕师铎杀之】华州韩建【昭宗以为节度与王行瑜李茂贞合兵犯阙请幸华州朱全忠徙为忠武节度军乱杀建】　一本有横海程日华【子怀直嗣众立其从兄怀信子权嗣权子同捷拒命伏诛】
　　五代【又曰五季】
　　梁【都汴迁于洛】唐【都汴迁于洛】晋【都汴】汉【都汴】周【都汴】
　　后梁二主【姓朱氏自太祖丁卯受唐禅至末帝壬午共十六年】
　　太祖【初名温从黄巢为盗后降唐赐名全忠篡位更名晃在位六年为子友珪所弑】末帝【友贞太祖子即位大梁在位十年唐兵至遂自杀】
　　后唐四主【姓李氏本沙陀朱邪氏归唐赐姓起于李克用自荘宗癸未灭梁至潞王乙未共十三年
　　三姓四世】
　　荘宗【存朂在位三年为伶人郭从谦所弑】明宗【初名邈吉烈更名嗣源克用养子荘宗被弑入嗣更名亶在位八年】闵帝【从厚明宗子在位四月为潞王所篡】潞玉【从珂本姓王氏明宗养子在位二年为石敬塘所篡】
　　后晋二主【姓石氏自髙祖丙申代唐至出帝丙午共十一年】
　　髙祖【敬塘唐明宗之壻在位七年】出帝【重贵髙祖兄子在位四年为契丹所执】
　　后汉二主【姓刘氏自髙祖丁未代晋至隐帝庚戌共四年】
　　髙祖【知逺契丹灭晋始称帝更名暠在位二年】隐帝【承祐髙祖子在位二年为郭威所篡先是威请太后迎立髙祖弟崇之子赟复令弑之于道称帝三十六日】
　　后周三主【姓郭氏自太祖辛亥代汉至恭帝己未共九年】
　　太祖【威在位三年】世宗【荣本柴氏太祖妻兄之子以为嗣在位六年】恭帝【宗训世宗子在位六月禅于宋】
　　附十国【一本有岐李茂贞燕刘守光为十二国】
　　吴杨行密【髙騈部将为淮南留后唐昭宗赐爵吴王建国州谥武忠】渥【行密子嗣封农王为将张颢徐温所弑】演【渥弟谥宣王】溥【演弟称帝为徐知诰所篡】
