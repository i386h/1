<!-- { "loadSidebar": true } -->
　　见人一善忘其百非是易事也　见人有善若己有之是不争也　闻善必躬行之然后道之是能劳也
　　三难【言行録张咏言】
　　能见一　见而能行二　行必果决三
　　三言可佩【韩诗外曾子云】
　　无内疎而外亲　无不善而怨人　无患至而呼天
　　荀子六生【此六生者君子慎之禹桀之所以分也】
　　公生明　偏生暗　端慤生通　诈伪生塞　诚信生神　夸诞生惑
　　太叔九无【郑太叔告赵简子】
　　无始乱　无怙富　无恃宠　无违同　无敖礼无骄能　无愎怒　无谋非徳　无犯所义
　　仇璋七无【文中子仇璋云】
　　无诺责　无财怨　无耑利　无茍説　无伐善无弃人　无蓄惑
　　用四正【鹿门子】
　　道不正不言　礼不正不行　文不正不修　人不正不见
　　君子能四【同上】
　　爱虽至而不媟　雠已危而不挤　势方盛而知足利正中而识已
　　三勿恶【通鉴李克谓魏文侯】
　　贵下贱则众勿恶　富分贫则穷士弗恶　知敎愚则童防勿恶
　　三行【荀子】
　　老老而壮者归　不穷穷而通者积　行乎防防施乎无报而贤不肖一
　　君子进退二观【大戴礼曾子云】
　　进则达贵其有功也　退则静贵其能守也
　　贵位者三【小荀子】
　　达道于天下　达惠于民　达徳于身
　　臣三顺【同上】
　　心顺　职顺　道顺
　　报国道四【马子】
　　贡贤【国之干】献猷【国之规】立功【国之将】兴利【国之用】
　　三者相赖【罗豫章言立朝之士爱君则必爱国爱国则必爱民也】
　　爱君如爱父　爱国如爱家　爱民如爱子
　　三惧【韩诗外孔子云】
　　处尊位而不闻过　得志而骄　闻至道而不能行
　　三好【子】
　　众人好己从　贤人好己正　圣人好己师
　　五至【鹖冠子】
　　北面事之则伯己者至　先趋后息先问后墨则什己者至　人趋己趋则若己者至　凴几据杖指麾而使则厮役者至　讴借咄则徒者至
　　官才三难【刘毅论】
　　人物难知　爱憎难防　情伪难明
　　患三欺【程子言韩持国常患在下者多欺】
　　有为利而欺者固可罪　有畏罪而欺者在所恕事有欺者在所察
　　六事临民【孝经】
　　言思可道　行思可乐　徳义可尊　作事可法容止可观　进退可度
　　余襄公从政六箴【余靖】
　　清　公　勤　明　和　慎
　　当官三事【吕氏童防训】
　　清　慎　勤
　　吕公着四字【王介甫守常州公着告以四言】
　　庄　守　精　密　朱文公荅吕伯恭书曰大平粹四字谨书坐隅
　　争有五【哀公以子从父命为孝臣从君命为忠孔子告之以此】
　　万乘之国争臣七人则主无过举　千乘之国争臣五人则社稷不危　百乘之家争臣三人则禄位不替　父有争子不陷无礼　士有争友不行不义
　　谏五义【家语】
　　谲諌　戆谏　降谏　直谏　讽谏　説苑有正谏忠谏无谲谏直谏
　　五谏【大戴礼】
　　讽谏　顺谏　闚諌　指谏　陷谏　公羊传注三直谏四争谏五戆谏
　　忠谏有二【马子】
　　欲道行可使身安国理者其辞婉　欲名髙不顾身危国倾者其辞讦
　　谏三等【忠经】
　　谏于未形者上　已彰者次　既行者下
　　諌三难
　　远则势不接　疎则情不通　骤则理不究
　　进忠三术【小荀子】
　　防　救　戒
　　臣三罪【同上】
　　导非　阿失　尸宠
　　四者备为难【陈黯荅问谏】
　　言之忠　气之雄　名之彰　事之立
　　人臣当自靖者二【明泰昌时御史史永安疏】
　　章奏之体【宁简无烦宁显勿隐】言官之设【期利宗社不矜名节期明国是不附名流】
　　三者足【董安于治晋阳问政于蹇老告以三言安于曰三者足矣】
　　忠于圣　信于令　敢于不善人
　　守宰备三者【忠经】
　　在官惟明【明能正俗】莅事惟平【平则不曲】立身惟清【清则无欲】
　　五善【呉临川言全五善之难】
　　县之于民最近令之所及最速而世专务已肥遑恤民瘠　世固有防者矣其见不明则为吏所蔽虽防何补　亦有防而且明矣其心不仁则湥刻严酷又纵其下渔猎躏跞略无恻隐之意　或其心虽仁而才不能则短于裁剧而民不被其泽　或其才虽能而未公则意向有偏而不免于小疵
　　居官三书【元文宗时张养浩著书三巻曰忠告】
　　庙堂　风宪　牧民
　　三事喻【公孙举贤艮故人邹长倩赠以生刍素丝扑满书云】
　　刍束则谨心纵则骄　丝积微至着善虽小为大扑满土器所以蓄钱有入无出则有倾覆之败
　　四镜【齐丘子名嵩言小人常有四镜观彼之器察我之】
　　名圭【视者大】名珠【视者小】名砥【视者正】名盂【视者倒】
　　二者养之所致【罗隐】
　　松栢有凌云之操若壅以粪壤沃以醎流不崇朝已见其憔悴矣　冰雪无逾时之坚若藏之阴井庇之幽峰即盛夏未闻其消解也
　　淳于髠微言五【史驺忌子为齐相髠説之】
　　狶膏棘轴所以为滑而不能运方穿【驺曰谨事左右】弓胶昔干所以为合而不能傅疏罅【附万民】狐裘虽弊不可补以黄狗之皮【择君子无杂小人】大车不较不能载常任　琴瑟不调不能成五音【修法律而督奸吏】
　　阳昼进子贱钓道二【説苑】
　　扱纶错饵迎而吸之者阳鱎也其鱼薄而不美　若存若亡若食若不食者鲂也其鱼博而厚味
　　三计【管子言】
　　一年之计树糓　十年之计树木　百年之计树徳
　　三计【孔子言】
　　一日之计在晨　一年之计在春　一生之计在勤
　　五计【朱新仲云人生有五计语人以身计家计则喜以老计则不荅以后计则大笑其计拙矣】生计【十嵗父母保养以须成立】身计【二十问津名利】家计【二十至四十位欲髙财欲厚门欲大子孙欲盛】老计【五十之年善力而藏】后计【六十以上内观一心要使丝毫无愧】
　　刘屏山三字符
　　不远复

　　三风十愆【书伊训】
　　恒舞于宫　酣歌于室【时谓巫风】殉于货色　恒于游畋【时谓淫风】侮圣言　逆忠直　逺耆徳　比顽童【时谓乱风】
　　六言六蔽
　　好仁不好学其蔽也愚　好知不好学其蔽也荡好信不好学其蔽也贼　好直不好学其蔽也绞好勇不好学其蔽也乱　好刚不好学其蔽也狂
　　君子三戒
　　血气未定戒之在色　血气方刚戒之在鬭　血气既衰戒之在得
　　侍君子三愆【论语】
　　言未及之而言谓之躁　言及之而不言谓之隐未见颜色而言谓之瞽
　　慎五者【説苑夫子赠子路】
　　不强不达【达道也】不劳无功　不忠无亲　不信无后不恭无礼
　　士失五美【韩诗外传孔子云】
　　势尊贵者【不爱民而凌物】家富厚者【不赈穷而侈靡】资勇悍者【不衞上而私鬬】心智慧者【不端计数而饰诈】貌美好者【不涖民而纵欲】
　　君子五耻【杂记】
　　居其位无其言　有其言无其行　既得之又失之地有余民不足　众寡均而倍焉　国语秦伯五
　　耻为礼不终中不胜貌华而不实不度而施施而不济
　　除七路【大戴礼孔子云】
　　忿数者讼所由生也　距谏者灵所以塞也　慢易者礼所以失也　惰怠者时所以后也　奢侈者财所以不足也　专者事所以不成也　歴者【乱也】狱所由生也
　　臣四责【邓析子】
　　受赏无功　大位不治　理官不平　军阵奔北
　　三顺【小荀子】
　　体茍顺则逆节　乱茍顺则逆忠　事茍顺则逆道
　　去四蔽【鹿门子】
　　见贤不能贤　闻义不能仗　当乱不能正　当利不能节
　　去六邪【同上】
　　谏未湥而君　交未至而责友　居未安而罪国家不俭而罪嵗　道不髙而凌贵　志不定而羡
　　富
　　君子三费【韩诗外君子有此三费而饮食不在其中】
　　少而学老而忘　事君有功而轻负　乆交而终絶
　　曾子四慎【察此四者慎终如始】
　　官怠于宦成　病加于小愈　祸生于懈惰　孝衰于妻子
　　庄子四患
　　变改易常以挂功名谓之叨　专知擅事侵人自用谓之贪　见过不更闻谏愈甚谓之狠　人同已则可不同已虽善不善谓之矜
　　举事三患【史子贡説越句践】
　　无报人之志而令人疑之拙也　有报人之志而使人知之殆也　事未而先闻危也
　　匡衡六戒
　　聪明过察　见壅蔽　刚勇太防　仁温无断安静后时　广心浩大
　　莱公六悔
　　官行私曲【失时悔】富不俭用【贫时悔】艺不少学【过时悔】见事不学【用时悔】醉发狂言【醒时悔】安不将息【病时悔】
　　三者无怨人【荀子曾子云】
　　同游不见爱【不仁】交不见敬【不长厚】临财不见信【不防】
　　刘孝标五交【絶交论】
　　势交　贿交　谈交　穷交　量交
　　三衅【同上因此五交是生三衅】
　　败徳殄义禽兽相若　难周易携讐讼所聚　名陷饕餮贞介所羞
　　康节三惑
　　年老不歇　安而不乐　闲而不清
　　五过【吕氏郷约不修之过】
　　交非其人　游戏怠惰　动作无仪　临事不恪用度不节
　　君子三惜【夏正夫尝语坐客】
　　此生不学一可惜　此日闲过二可惜　此身一败三可惜
　　栁玭戒子五事【小学】
　　一自求安逸靡甘澹泊茍利于己不恤人言　二不知儒术不悦古道懵前经而不耻论当世而解颐身既寡知恶人有学　三胜己者厌之佞己者悦之唯乐戏谈莫思古道闻人之善嫉之闻人之恶之浸渍颇僻销刻徳义裾徒在厮养何殊　四崇好优游耽嗜麯糵以衔杯为髙致以勤事为俗流习之易荒觉已难悔　五急于名宦匿近权要一资半级虽或得之众怒羣猜鲜有存者
　　加三美【韩非子言不才之子三美加而不变惟法可以变之】
　　父母之爱　乡人之行　师长之智
　　民三疾
　　古之狂也肆今之狂也荡　古之矜也防今之矜也忿戾　古之愚也直今之愚也诈
　　三游【荀悦云世有三游徳之贼也】
　　游侠【立气势作威福结私交以立彊于世】游説【饰辨乱设诈谋驰逐天下以要时势】游行【色取仁以合时好连党立虚誉以为权】
　　八疾【国语】
　　籧篨　戚施　僬侥　侏儒　蒙瞍　嚚瘖　聋聩僮昏
　　四奸【左传】
　　聋【耳不听五声之和】昧【目不别五色之章】顽【心不则徳义之经】嚚【口不道忠信之言】
　　四孽【四者身之妖孽也】
　　背恩　恃已　狎不肖　妬贤人
　　四杀【四者杀身之道也】
　　贪残　奸酗　狡佞　讦愎
　　八徳【庄子齐物论】
　　左　右　伦　义　分　辩　竞　争
　　八极【同上八者俱过人而穷者未免恃壮取败也】
　　美　髯　长　大　壮　丽　勇　敢
　　八疵【同上】
　　总　佞　谄　谀　谗　贼　慝　险
　　六逆【左石碏】
　　贱妨贵　少陵长　远间亲　新间旧　小加大淫破义
　　六荒【黄宪】
