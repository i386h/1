<!-- { "loadSidebar": true } -->
　　凤鸟氏【歴正】元鸟氏【燕也司分】伯赵氏【伯劳也司至】青鸟氏【鷃也司启】丹鸟氏【雉也司闭】
　　颛顼五官【左传颛顼为民师】
　　木正【句芒重春官】火正【祝融黎夏官】金正【蓐收该秋官】水正【元防修熙冬官冬于方为朔于卦为坎于肾有左右于器有权衡于物有蛇于色有黒故官有修熙】土正【后土句龙中官】
　　共工五官【有水瑞故水纪官号水师】
　　东水【春官】南水【夏官】西水【秋官】北水【冬官】中水【中官】
　　五鸠【左五鸠鸠民者也注云聚也】
　　祝鸠氏【司徒】雎鸠氏【司马】鸤鸠氏【司空】爽鸠氏【司寇】鹘鸠氏【司事】
　　五雉【同上五雉为五工正利器用正度量平民者也】
　　鷷雉【西方攻木】鶅雉【东方抟埴】翟雉【南方攻金】鵗雉【北方攻皮】翚雉【伊洛之南设色之工】
　　九扈【同上九扈少昊九农正扈民无淫者也】
　　春扈【鳻鶞相五土之宜趣民耕种】夏扈【窃黒趣民耘苖】秋扈【窃蓝趣民收敛】冬扈【窃黄趣民葢藏】棘扈【窃丹为巢驱鸟】行扈【唶唶昼为民驱鸟】宵扈【啧啧夜为农驱兽】桑扈【窃脂为蚕驱雀】老扈【鷃鷃趣民收麦不得晏起】
　　尧六官
　　春为秩宗　夏为司马　秋为士　冬为共工　天官稷　地官司徒
　　舜四辅【史记注尚书大天子必有四邻孔丛子四近】
　　前凝　后丞　左辅　右弻
　　虞九官【刘向云舜命九官济济相让】
　　司空【禹】后稷【弃】司徒【契】士【臯陶】共工【垂】虞【益】典礼【伯夷】典乐【防】纳言【龙】
　　夏九卿【通典】
　　少师　少傅　少保　冡宰　司徒　宗伯　司马司寇　司空
　　商五官【曲礼典司五众注众谓羣臣殷制也史记古公作五官有司】
　　司徒　司马　司空　司士　司寇
　　六大【同上天子建天官先六大典司六典注殷制】
　　大宰【亮天工】大宗【事神】大史【掌天文】大祝【奉宗庙】大士【察灾祲】大卜【辨吉凶】
　　六府【典司六职主藏六物之税者】
　　司上　司木　司水　司草　司器　司货
　　六工【工官也六工所以制六材】
　　土工　金工　石工　木工　兽工　草工
　　周六工
　　攻木之工　攻金之工　攻皮之工　设色之工刮摩之工　抟埴之工
　　周三公【周礼注三公内与王论道中参六官之事外与六卿之教左传三吏诗三事后魏隋唐为三师】太师【道之敎训太公】太傅【傅之徳义周公】太保【保其身体召公】
　　三【亦曰三少所以佐三公也贾谓皆上大夫】
　　少师　少傅　少保
　　天子争臣七人【孝经郑注】
　　师　傅　保　凝　丞　辅　弻
　　六卿【周礼亦曰三少所以佐三公也贾谓皆上大夫】
　　天官【冡宰掌治】地官【司徒掌教】春官【宗伯掌礼】夏官【司马掌兵】秋官【司寇掌刑】冬官【司空掌工】
　　六属【小宰以官府之六属举治大事则从其长小事则专达】
　　天官其属六十【掌治】地官其属六十【掌教】春官其属六十【掌礼】夏官其属六十【掌政】秋官其属六十【掌刑】冬官其属六十【掌事】
　　六职【以官府之六职辨治】
　　治职　教职　礼职　政职　刑职　事职
　　八职【宰夫掌百官府之征令辨其八职】
　　正【掌官法以治要】师【掌官成以治凡】司【掌官法以治囙】旅【掌官常以治数】府【掌官契以治藏】史【掌官书以赞治】胥【掌官叙以治叙】徒【掌官令以征令】
　　两揆【揆度也古者道揆之官谓以义理度量事物而制其宜】
　　左相　右相　宋乾道间改左右仆射为左右丞相
　　二宰【左传】
　　太宰　少宰　宋政和中左仆射为太宰右仆射为少宰
　　三宅【立政宅以位言俊以徳言】
　　常伯【守乃牧牧民之长】常任【宅乃任任事公卿】准人【宅乃准守法有司】
　　三官【王制】
　　大司徒　大司马　大司空　又大乐正大司寇市
　　诸侯三卿【酒诰齐语三宰诗三有事三夀】
　　司徒【农父主民】司马【圻父主兵】司空【宏父主土】
　　宋六卿【宋先代之后故备六卿】
　　右师　左师　司马　司徒　司城　司寇
　　二师【左传】
　　右师　左师　白虎通里中之老有道徳者为右师其次为左师　书传大夫退老归其乡里大夫为父师士为少师
　　晋九宗五正【同上分唐叔懐姓九宗职官五正】
　　九宗【一姓为九族】五正【五官之长】
　　秦三法官【商子天子置三法官】
　　侍中　御史　丞相　梁廷尉三官曰正曰监曰平
　　汉三公
　　丞相　太尉　御史大夫　后改丞相为大司徒主人太尉为大司马主天御史大夫为大司空主土唐以太尉司徒司空为三公
　　五府【樊准传注阙一则谓四府】
　　太傅　太尉　司徒　司空　大将军　赵充国等传五府谓左右前后将军二人及三公
　　后魏三师二大三公【通典隋唐无二大而三师三公同】
　　太师太傅太保为三师　大司马大将军为二大太尉司徒司空为三公
　　三公四府【又谓四公唐同】
　　太傅【上公】太尉【以下为三公】大司徒　大司空
　　两府【三公所居曰府】
　　东府【中书主丈】西府【枢密主武】
　　两丞【梁天监诏】
　　尚书左丞　右丞
　　官司之别六【唐志】
　　省　台　寺　监　卫　府
　　八貂【汉制】
　　左散常侍二人　侍中二人【为左貂】右散常侍二人　中书令二人【为右貂】
　　八座【同上】
　　尚书令　仆射　三公曹【考课州郡】吏曹【选举祠祀】民曹【缮修工作】客曹【防驾朝省】二千石曹【词讼】中都官【水火盗贼】　魏宋齐制五尚书二仆射一令　隋六尚书左右仆射及令　唐则左右仆射六尚书也
　　三独坐【汉光武诏御史中丞与司隶尚书令竝専席而坐】
　　司隶校尉　尚书令　御史中丞
　　三无坐处【时政出多门滥官充溢】
　　宰相　御史　员外官
　　三告官【在禁中惟三官得告皆用朱衣吏】
　　宰相告于中书　翰林学士告于本院　御史告于朝堂
　　两省【通典叙职官以三师三公门下中书两省为先汉书云旧名禁中因避后讳改为省中】门下省【侍中审侍郎省给事中读】中书省【令宣侍郎奉舍人行】
　　三省【唐因隋制议事于政事堂后号中书门下】
　　中书省　门下省　尚书省
　　三省长官【宰相职也代宗以前中书在上宪宗以后门下在上】
　　中书省中书令【主献纳制册】门下省侍中【掌封駮】尚书省尚书令【统众务】　汉政归尚书魏归中书元魏归门下
　　三省官属【宋神宗史志】
　　门下省官十有一侍中　侍郎　左散常侍【各一人】给事中【四人】左谏议大夫　起居郎　左司谏　右正言【各一人】中书省官十有一令　侍郎　右散常侍【各一人】舍人【四人】右谏议大夫　起居舍人　右司谏右正言【各一人】尚书省官九令　左右仆射　左右丞左右司郎中　左右司员外郎【各一人】
　　唐六省【通鉴武徳七年定令】
　　尚书　门下　中书　秘书　殿中　内侍　梁五省无殿中内侍有集书　隋五省无殿中改内侍为内史
　　四曹【汉成帝置尚书一人为仆射四人分四曹】
　　常侍曹【主公卿】二千石曹【主郡国二千石事】民曹【主凡上书事】客曹【主外国事】　后増三公曹主断狱为五曹　又分南北主客为六曹　后汉更加中都官曹为六曹
　　魏五曹尚书
　　吏部　左民　客曹　五兵　度支　晋以祠部改客曹为五尚书　梁天监尚书五都殿中【刘纳】吏部【刘显】金部【孔防孙】左右户【萧轨】中兵【王颙】
　　五兵尚书【同上五兵之名出于周礼司兵】
　　中兵　外兵　兵　别兵　都兵　晋太康中分魏中兵外兵各为左右后魏遂有七兵尚书
　　六尚书【唐制】
　　吏　礼　兵【左仆射判三部事】民　刑　工【右仆射判三部事】吏户　礼【左丞总焉】兵　刑　工【右丞総焉】兵吏为前行　刑户为中行　工礼为后行【行総四司本行为头司余为子司】　晋六曹谓吏部三公客曹驾部屯田度支　太康中则吏部殿中五兵田曹度支左民　宋梁则吏部祠部度支左户都官五兵别置起部兴立宫庙事毕即省
　　尚书二十四司【六部尚书统二十四曹中书舍人六员分押仆射总理谓之都省唐贞元间以
　　宰相分领】
　　吏部　司封【初名主爵】司勲　考功　户部【初名民】度支金部　仓部　礼部　祠部　主客　膳部　兵部职方　驾部　库部　刑部　都官　比部　司
　　门　工部　屯田　虞部　水部
　　礼部二仪【退朝録】
　　员外谓中仪　主事谓少仪
　　唐中书门下五房【开元中张说为相改政事堂号中书门下列五房于后分曹以主众务】吏　枢机　兵　户　礼刑
　　中书四禁【开元中改紫薇省以久次者一人为阁老】
　　漏泄　稽缓　违失　忘误
　　秘书五属【职官志元丰间分案四太史局隶焉惟日歴非编修官不与】
　　著作郎　佐郎【主修时政记起居注修纂日歴祭祀祝辞】秘书郎【主刋写集贤院史馆昭文馆秘阁图籍】校书郎　正字【主编校正误】
　　周官五史【隋志天子之史凡有五内史尊于太史外史尊于小史御史】
　　内史【掌策命】太史【建典法则】外史【掌四方志三皇五帝书】小史【掌国治】御史【掌万民治】
　　二史【礼记动则左史书之言则右史书之汉志右史记事左史记言】
　　左史【起居郎记言】右史【起居舍人记动】
　　二馆【唐举志太宗置】
　　文馆【门下省】崇文馆【东宫】
　　三馆【学经籍图书修国史校勘文书宰辅兼领之】
　　文馆【武徳置】史馆【正观置】集贤院【开元置】　宋太平兴国中以崇文院东廊为文馆南廊为集贤院西廊为史馆
　　三学士
　　翰林院　文馆　集贤院
　　两制【天子之言称制故代言之官曰制】
　　内制【翰林学士制诏】外制【中书舍人制诰】
　　史职之废四【宋起居郎胡铨言】
　　一进史不当　二立非其地　三前殿不立　四奏不直前
　　银台三昧【李肇翰林志言去缚就解脱也】
　　学士下直出门谓小三昧　出银台上马谓大三昧
　　殿中三尚【隋曰三尚方令丞各一人唐开元以后别置中尚使以监之】
　　中署【掌宫内营造杂作赦金鸡】左署【掌车辇繖扇漆镂等作】右署【掌皮毛胶墨杂作席荐等事】
　　六尚【唐殿中省六属主天子之物者】
　　尚食　尚药　尚衣　尚舍　尚乘　尚辇
　　五坊【同上闲廐使押以供时狩属殿中省】
　　鹰坊　鹘坊　鹞坊　雕坊　狗坊
　　内侍六局【唐制宦官掌之属内侍省皇后亲蚕则升坛执仪大驾出入为夹引】
