<!-- { "loadSidebar": true } -->
　　晋羊祜都督荆州颇好畋渔尝欲夜出军司徐执棨当营门曰将军之安危即国家之安危今若死此门乃开祜改容谢之后遂稀出
　　陈翔二
　　汉陈翔邵陵人拜侍御史正旦朝贺大将军梁冀威仪不整翔奏冀恃贵不敬请收案罪时人竒之
　　蜀陈翔宋大学士陈尧佐之祖事王建为新井令因家阆中
　　髙彪二
　　汉髙彪无锡人试经第一除郎中校书东观数奏赋颂竒文因事讽谏灵帝异之迁内黄令有徳政诏东观画彪像以劝学者
　　金髙彪渤海人勇徤絶人能日行三百里身被重铠歴险如飞大小数十战无不克防官至兵部尚书封舒国公
　　李敏三
　　汉李敏襄平人为河内太守去官还乡里辽东太守公孙度欲彊用之敏乘轻舟浮海莫知所终
　　隋李敏李贤之孙袭爵广宗公配乐平公主女娥英及文帝受禅公主谓敏曰我以天下与至尊惟一女夫当为汝求柱国若授余官愼母谢及进见遂于坐发诏授柱国
　　唐李敏宗第十子懐哀王
　　张彪二
　　汉桓帝诛梁冀使司校尉张彪将虎贲羽林剑防士千余人围冀第
　　梁张彪初居若邪山为盗颇有部曲后归临城公萧大连为中兵参军举义征侯景元帝甚嘉之引为牙除东州刺史给鼓吹
　　羊亮二
　　东汉杨秉为太尉条奏贪秽牧守青州刺史羊亮等五十余人或死或免天下莫不肃然
　　晋羊亮羊祐从兄之子有才能多计数与之交者必伪尽欵诚而殊非其实惠帝时为大鸿胪与闗东连谋内不自安奔于并州为刘元海所害
　　赵温二
　　后汉赵温赵典兄子为京兆郡丞叹曰大丈夫当雄飞安能雌伏遂弃去献帝西迁为侍中同舆至长安封江南亭侯代杨彪为司徒录尚书事
　　北魏赵温天水人博学有髙名仕姚为天水太守败魏太武以为仇池令
　　柳毅二
　　汉初平元年辽东太守公孙度知中国扰攘欲图霸王之业与亲吏柳毅等谋遂自立为辽东侯平州牧
　　唐柳毅仪凤中应举下第还至泾阳遇洞庭龙女与同见洞庭君洞庭君以女配毅获珍寳无算徙居南海不知所终见虞初志
　　王长文二
　　后汉王长文与郭林宗同乡尝被奬防遂以成名见谢承书
　　晋王长文郪人少以才学知名放荡不羁州府辟命皆不就闭门自守不交人事著书四卷名曰通经有文言卦象可用卜筮时人比之雄太
　　杨定二
　　汉末杨定为安西将军故董卓部曲将惧李傕忍害乃与郭汜合谋迎天子幸其营见董卓传
　　前秦杨定初仕苻坚为骠骑大将军雍州牧招合夷夏得数千家进平天水略阳遂有秦州之地自称秦州刺史陇西王见前秦录
　　周昻二
　　汉周昻献帝时任九江太守为袁术所攻其弟豫州刺史防收兵往助之军败还乡里为许贡所害见会稽典录
　　金周昻学术醇正诸儒皆师尊之擢第歴职台省出佐三司从承裕军城陷遇害
　　夏承二
　　汉夏承建宁初为淳于长卒官蔡中郎为作碑铭余尝得搨本其书八分甚竒古其文犹完善可诵及查中郎集无此文乃知古人杰作湮没者多矣因具录于左
　　君讳承字仲兖东莱府君之孙太尉掾之中子右中郎将弟也累叶牧守印绂典据十有余人皆徳任其位名丰其爵是故宠禄传于歴世策勲着于王室君钟其美受性渊懿含和履仁治诗尚书兼览羣艺靡不寻州郡更请屈己匡君为主簿督邮五官掾功曹上计掾守令冀州从事所在执宪弹绳纠枉忠絜清肃进退以礼公道笃爱先人后己克让有终察孝不行太傅胡公歆其徳美旌招俯就羔羊在公四府归髙除淳于长到官正席流恩裦譱纠奸示恶旬月化行风俗改易轓轩六辔飞跃临津不日则月皓天不吊殱此良人年五十有六建宁三秊六月□巳淹疾卒官呜呼痛哉臣辟踊悲动左右百姓号咷若防考妣咳孤愤泣忉怛伤摧勒铭金石惟以告哀其辞曰于穆皇祖天挺应期佐时理物绍踪先轨积徳勤约燕于孙子君之羣慼并时繁祉明明君徳令闻不已髙山景行慕前贤列庶同如兰意愿未止中遭寃夭不终其纪夙世霣祚早防懿寳抱器幽潜永归蒿里痛矣如之行路感动党魂有灵垂后不朽
　　宋夏承鄞人任开封少尹靖康间虏骑入寇京尹徐秉哲散榜根括皇族承折以大义毁榜尽散拘系之人隆兴初以承忠义诏特赠朝议大夫见宁波府志孙瑾三
　　汉末公孙瓒执幽州牧刘虞欲杀之故常山相孙瑾忠义愤发相与就虞骂瓒极口然后同死见公孙瓒传
　　晋孙瑾故吴主孙晧太子晧归降至京师赐号归命侯瑾拜中郎见吴志
　　元孙瑾父防哀毁严冬跣足而步停四载衣不解带常食粥诵佛书事继母尤孝尝患痈瑾亲吮之又防目瑾防之复明
　　陈寳二
　　吴孙策率众渡江攻走刘繇遣将陈寳诣阜陵迎母及弟因发恩布令告谕郡县
　　宋髙宗绍兴二年夀春钤辖陈寳举兵复顺昌府
　　张裕二
　　蜀汉张裕南郡人精于占候先主争汉中谓军必不利先主不用其言果得地而不得民且将军吴兰等皆没不还及魏氏之立先主之薨皆如裕所策
　　南宋张裕吴郡人为太尉主簿州中从事武帝西伐刘毅北征闗洛皆居留守任州事出为都督广州刺史平越中郎将绥静百越岭外安之
　　韩二
　　袁术遣使韩以僭号议告吕布并求迎妇布怨术初不已受遂与絶婚械送枭首许市见张邈传
　　前秦苻建元十六年八月以大鸿胪韩领防赤河中郎将移乌丸府于代郡之平城见前秦录
　　李衡四
　　吴李衡武陵人建兴间为丹阳太守每欲治产业其妻习氏辄不听后宻遣人往武陵作宅种甘橘千株临死敇其子曰汝母恶吾营家故贫如是然吾州里有千头木奴可足汝衣食尔
　　南汉李衡李徳裕之孙奉使至南海刘隐辟置幕府待以賔客后隐子防僭位以衡为礼部侍郎平章政事
　　宋两李衡　一江都人进士四迁为侍御史外戚张说以节度使掌兵柄衡廷诤移时改起居郎上章请老一吉水人与兄筹同乳二岁防母十岁防父兄弟
　　每以不逮事亲为恨负土成坟庐于墓左庐所产木一本两干髙丈许复合于一至其末仍分两干五枝乡人以为瑞应
　　陈容二
　　后汉陈容射阳人随臧洪为东都丞袁绍攻洪城陷被执容曰将军举大事而先杀忠义可乎绍慙见杀
　　宋陈容福堂人端平进士诗文豪壮善画龙得变化之意泼墨成云噀水成雾醉余大叫脱巾濡墨信手涂抹或全体或一臂一首隐约不可名状曾不经意而种种神竒
　　董和二
　　蜀董和枝江人事刘璋为益州太守先主定蜀征为掌军中郎将与诸葛亮并署左将军大司马府事外牧殊域内干机衡凡二十余年死之日家无儋石之储
　　吴孙权征皖城克之获庐江太守朱光及参军董和男女数万口












　　同姓名录卷七
<子部,类书类,同姓名录>
　　钦定四库全书
　　同姓名录卷八　　　　　　明　余寅　撰陆绩二
　　吴陆绩吴人年六岁于九江见袁术术出橘绩懐三枚拜辞堕地术曰陆郎作賔客而懐橘乎绩跪荅曰欲归遗母术大竒之后事孙权至郁林太守偏将军
　　前秦陆绩西平人身长八尺腰带十围清辨善谈论雄武便弓马仕苻坚为荆州刺史见前秦录
　　桓二
　　吴桓事孙亮为尚书时大将军孙綝专恣勒兵废亮以亮罪状班告逺近不肯署名綝怒杀之
　　晋桓桓荣九世孙为尚书吏部郎王敦擅权以疾去职明帝将伐敦拜散骑常侍引参宻谋敦平封万宁县男
　　张奕三
　　吴孙晧疾大司农楼徙之交阯遣将军张奕追赐鸩奕以贤者不忍辄宣诏隂知之即服药死
　　晋张奕南充人以长水校尉领荆州刺史惠帝令刘都督荆州奕不受代讨斩之
　　金张奕髙平人以廕补官大定初由河东北路转运使征拜户部尚书遇事详敏得其要归
　　田畴二
　　魏田畴无终人幽州牧刘虞署为从事虞为公孙瓒所害畴率宗族入徐无山中躬耕养亲百姓归者五千余家曹操北征乌丸署为司空户曹掾令将其众为向导遂大斩获论功行封固辞不受
　　宋田畴华亭人嘉定间设讲席于国学六舘之士皆北面着学易蹊径四书说约
　　韩建二
　　吴韩建嘉兴人晋征士韩绩之父官至大鸿胪
　　梁韩建少为蔡州军校以麾下兵迎僖宗于蜀拜金吾衞将军及还长安授潼闗防御使华州刺史昭宗幸华州因谋废立会梁太祖迎帝乃止后降于梁为乱军所杀
　　董昭二
　　魏董昭定陶人劝曹操迁都于许挟天子以令诸侯卒成霸业官司徒封成都乡侯
　　晋豫州刺史祖逖进据太丘流人坞主樊雅遣众夜袭直趣逖幕军士大乱逖命督防董昭与贼战走之髙定三
　　蜀汉先主薨髙定恣睢于越巂交州刺史李恢击破之唐髙定髙郢之子聪警絶伦七岁读尚书至汤誓问曰奈何以臣伐君郢曰应天顺人不为非道又曰用命赏于祖不用命戮于社是顺人乎郢不能对
　　元髙定浑源人好学尚气节仕至永安军节度使谓诸子曰吾防国恩致位侯伯布衣之极曷敢久贪爵宠遂谢政去
　　张燕二
　　魏张燕眞定人初为羣盗常山上党诸小帅各以部从众至百万太祖将定冀州燕率众佐王师诣邺拜平北将军封安国侯
　　晋张燕官巴西太守时邓定等入汉中为盗燕承命讨之定窘急餽金求缓师遂进逼汉中刺史张光以其缓寇致败斩燕以徇
　　李虎四
　　魏李虎汉中人武帝克汉中虎将五百家归降拜为将军迁于略阳
　　蜀后主降于邓艾遣尚书郎李虎送士民簿领户二十八万男女口九十四万
　　北魏李虎为后衞左仆射封陇西郡公与太保李弼大司马独孤信等功参佐命当时称为八柱国
　　宋李虎为湖南守将理宗景定元年诏进虎官三转带行閤门宣赞赐银绢旌其守御之功
　　曹矩二
　　魏曹矩太祖之子封范阳王宋曹矩休宁人景祐进士以纯孝闻官至屯田郎中其任都官日赠父为殿中丞燎黄之夕芝产茔上郡上其事诏以所居为孝芝里
　　孙瑜二
　　吴孙瑜孙权从弟以奋威将军领丹阳太守降附万余招纳庐江二郡时诸将惟事军务而瑜好乐坟典虽在戎旅诵不絶声
　　宋孙瑜博平人仁宗时知蔡州毁吴元济像以其祠祀裴度后至工部侍郎
　　王雄二
　　魏王雄晋司徒王戎之祖青龙中为幽州刺史
　　北周王雄袭父爵庸国公授柱国大将军益州总管隋文帝辅政将图匡复左右军叛被害
　　陈祗二
　　蜀汉陈祗汝南人多技艺挟数术费袆甚异之累官侍中尚书令与中常侍黄皓互相表里操弄威柄终至覆国
　　陈陈祗后主第六子至徳元年立为信义王位琅邪彭城二郡太守
　　张阁二
　　魏张阁东郡人为永宁太仆以简质闻杜恕着家戒称阁曰张子台视之如鄙朴人其心中不知天地间何者为美何者为恶敦然与隂阳合徳作人如此自可不富贵即祸患当何从来
　　宋张阁崇宁中翰林学士尝夜盛寒帝命草制及藁进帝犹坐赏其警敏赐诗以宠之
　　郭汜二
　　汉末郭泛为董卓别将卓既被诛泛聚众向长安杀王允自称后将军美阳侯专擅朝政后为其将五习所杀
　　前赵郭泛貌极丑陋朴讷无慧感愤游学师事孔曜曜见而喜之曰此生有公骨期当贵达仕刘渊歴聪曜之世位侍中司徒
　　鲁肃二
