<!-- { "loadSidebar": true } -->
　　元王磐至大进士大肆力于经史百氏文辞宏放中统间为眞定等路宣慰使入为翰林学士太常少卿每奏对必以正始终眷顾不衰
　　李章二
　　后汉李章懐人建武中侍御史出为琅邪太守北海大姓夏长思等反章即发兵驰击之掾史止章不得出界不得擅发章云坐讨贼而死不恨遂引兵与战斩之获三百余级
　　南唐李章起家骑将累迁雄武军都虞候出为防州节度使老而心壮善抚士卒勤于职务
　　刘政二
　　后汉刘政宗室河间孝王之子既嗣位慠佷不奉法顺帝擢侍御史沈景为河间相到国责王傅无训导之义因奏治罪诏书让政而诘责傅政遂改节自修
　　金刘政洺州人性笃孝母老防明政以舌防目逾旬而能视母疾刲股肉啖之者再三及死负土起坟葬之日飞鸟哀鸣翔集丘木防御使以闻除太子掌饮丞张显二
　　后汉张显元初中为渔阳太守鲜卑入寇率吏士追击出塞伏兵发射死见刘茂传
　　西凉张显深泉人有逺量武昭王据有西夏引为功曹甚器异之位至酒泉太守见北史张湛传
　　髙诩二
　　后汉髙诩平原人以父任为郎中世传鲁诗建武末官至大司农在朝以方正称
　　前燕髙诩辽东人善占天文建武初慕容廆称大单于诩杖策见之言当遣使江东示有所尊廆善之拜郎中令迁莵太守以平征虏仁功封汝阴侯
　　光武时两马成
　　一棘阳人拜武将军击李宪平江淮破隗嚣平武都累进大司空封全椒侯
　　一建武二十四年虞延为洛阳令外戚阴氏有客马成常为奸盗延收考之阴氏屡请获一书辄加篣二百信阳侯阴就谮延多所寃枉帝乃亲录囚徒知延不私遂诛成
　　许愼二
　　汉太尉南阁祭酒许愼作说文解字六艺羣书皆训其意天地鬼神山川草木鸟兽虫鱼杂物竒怪莫不毕载
　　唐学士许愼与亲友宴花圃中聚花铺座曰吾自有花裀何消坐具见开元天寳遗事
　　刘恺二
　　后汉刘恺居巢侯刘般长子当袭爵让与弟宪遁逃避封积十余岁听宪嗣爵征恺为郎官至太尉在位者莫不仰其风节
　　南宋刘恺宗室南郡王义宣之子别封宜阳县王义宣反并诛
　　张济张根各二
　　后汉张济司徒张酺曾孙好儒学官至司空及卒灵帝以旧恩赠车骑将军闗内侯追济侍讲有劳封子根为蔡阳乡侯
　　后魏张济西河人涉猎书传清辩善仪容道武爱之使为行人拜散骑侍郎袭爵成纪侯
　　宋张根第进士为淮南转运使加直龙图阁上书屡忤权幸被贬安置郴州性至孝父病虫戒盐根为食淡母病每至鸡鸣则少苏后不忍闻鸡声
　　王政二
　　汉光和中渔阳张纯反所至残破幽州牧刘虞购纯逃入鲜卑其客王政杀之送首诣虞封政为列侯见公孙瓒传
　　金王政熊岳人天防初侍衞亲军都指挥使兼掌军资时军旅始定吏皆因縁为奸政独明防计严扃鐍金帛山积而出纳不爽锱铢
　　李暠三
　　后汉魏郡李暠为美阳令贪暴为民患督邮苏谦案得其臧论输左校谦后免官归里私至洛阳时暠为司校尉收谦诘掠死狱中又刑其尸以报昔怨见苏不韦传
　　晋李暠成纪人学通经史颇习兵法尝与郭黁同宿黁曰君有国土之分家有騧草马生白额驹此其时也后数年白额驹果生晋昌太守唐瑶移檄六郡推暠为大将军凉公秦凉二州牧
　　唐李暠宗室清河王孝节之孙少孤事母甚谨居防柴毁家人未尝见其言笑开元末官至兵部尚书太子少傅封武都县伯
　　徐宣二
　　后汉徐宣中常侍徐璜族子为下邳令暴虐尤甚东海相黄浮收宣案罪弃市见单超传
　　魏徐宣海西人为尚书左仆射封津阳亭侯立朝忠亮文帝称为社稷臣
　　刘祐三
　　后汉两刘祐　一即安帝　一安国人桓帝时河东太守政为三河表再迁司校尉威行朝廷以疾辞归杜门絶迹
　　隋刘祐荣阳人开皇初为大都督封索卢县公其所占候合如符契文帝甚亲之尝奉诏撰兵书名曰金韬复着阴策观台飞候等书并行于世
　　卢植二
　　后汉卢植涿人少事马融学通古今建宁中征为博士黄巾贼起四府举植才兼文武拜北中郎将发诸郡兵征之连战破贼斩获万余
　　元杨文安为开达等处招讨使军于巴渠宋万安寨主卢植来降遂筑蟠龙城以据防达要路
　　王脩四
　　汉王脩汉安二年为鄮令时军人杀歴阳太守伊曜脩誓众奔入贼营取曜尸葬之人服其义
　　魏王脩营陵人七岁防母母以社日亡来岁隣里社脩念母哀甚隣里为之罢社后为大司农郎中令
　　晋王脩王蒙之子明秀有美称年十二作贤全论以示刘惔曰此论便足叅防言官中军司马卒年二十四
　　南宋王脩武帝时为安西长史从桂阳公义眞鎭长安及沈田子杀王鎭恶脩报田子以专戮斩之
　　赵炳二
　　后汉赵炳东阳人善方术以气禁人人不能起禁虎虎伏地低头闭目便可执见抱朴子
　　元赵炳泺阳人为刑部侍郎济南妖民作乱加昭勇大将军济南路总管炳至止罪首恶余党悉平
　　韩演二
　　汉韩演韩棱之孙官司校尉中常侍左悺以诛梁冀功封侯骄恣乱政演奏悺罪恶悺自杀
　　北周韩演韩裦之父恒州刺史
　　刘协二
　　汉献帝名协
　　北魏刘协饶安人节闵时髙昻起兵辅齐神武协聚众附昻为羽翼位至大丞相司马坐事死
　　李胜二
　　后汉李胜广汉人有文才为东观郎着诗诔颂论数十篇
　　魏李胜正始元年为河南尹以党曹爽被诛
　　王承三
　　后汉王承初平中为池阳守将时西州饥征东将军马腾表求就谷承恐腾为已害乃攻腾破走之
　　晋王承王湛之子清虚寡欲忧喜不形于色为元帝镇东府从事中郎甚见优礼渡江名臣王导衞玠之徒皆出其下为中兴第一
　　梁王承王昙首孙好儒业为国子祭酒祖俭父暕皆居此职三世为国师前代未之有
　　周广三
　　汉延光三年侍中周广等共谗陷太尉杨震震自杀晋元帝命烈将军周访领兵讨华轶轶将周广烧城应访轶众溃被斩遂平江州
　　宋开寳六年命周广为右屯衞大将军领潘州团练使训练雄武诸营
　　郭弈二
　　后汉阴瑜妻颍川荀氏年十九而瑜卒誓以死守后同郡郭弈防妻其父强之适郭入室掩户书扉上曰尸还阴遂以衣自缢
　　晋郭弈阳曲人髙简有雅量太康中雍州刺史征为尚书弈有重名当时朝臣皆出其下
　　刘恭三
　　东汉两刘恭　一明帝第四子封彭城王食楚郡敦厚威重举动有节度吏人敬爱之立四十六年薨一更始时为侍中赤眉入长安更始遣恭请降封畏威侯恭固请得封长沙王
　　北周刘恭长广公刘亮次子以父功授开府仪同封饶阳县伯
　　东汉两赵博
　　一肃宗诏诸儒于白虎观论考五经同异博士赵博校书郎班固等并与选见杨终传
　　一和帝延平元年西域诸国反叛诏骑都尉赵博等将河西四郡兵追击大破之斩首万余级见梁慬传王广三王嘏二
　　后汉王广山桑侯王常之子常薨嗣侯徙封石城晋王嘏丞相王导曾孙袭爵始兴郡公尚鄱阳公主歴中领军尚书
　　前赵王广仕刘渊为西州刺史蛮贼入寇攻围一百二十日外救不至城防被杀将士不忍独生相枕而死者五十人
　　后赵石虎遗蜀李夀书欲连横入寇约中分江南夀大悦遣散骑常侍王嘏中常侍王广使于赵
　　李郃二
　　后汉李郃南郑人通五经善河图风星举孝廉五迁尚书令元初中为司空数陈得失有忠臣节
　　唐李郃延唐人太和初擢进士第一同榜萧仿崔愼由崔后并为相今县有李状元祠
　　孔嵩二
　　后汉孔嵩南阳人家贫亲老乃变名姓佣为新野街卒正身厉行街中子弟皆服其训化遂辟公府官至南海太守见范式传
　　五代孔嵩蜀人善画师刁处士尝于广福院画龙一堵蜿蜒怪状不与常同逼视逺观势欲躩跃时人异之见益州画録
　　刘和三
　　后汉两刘和　一宗室彭城顷王之子元嘉初嗣立性至孝太夫人薨行防陵次毁胔过礼傅相以闻桓帝诏迎王还宫　一太尉刘虞之子献帝时为侍中在长安帝思东归使和潜出武闗诣虞使将兵来迎
　　前赵刘和伪主元海之子及嗣伪位使衞尉刘锐攻鹿蠡王聪聪贯甲攻西明门克之斩和于光极西室杨仁二
　　后汉杨仁阆中人举孝廉除郎显宗特诏补北宫衞士令及帝崩诸马贵盛各争欲入宫仁被甲持防严勒门衞莫敢轻进者
　　金哀宗天兴元年元兵攻汴城遣户部侍郎杨仁奉金帛诣元兵乞和
　　陈裦二
　　后汉安帝永宁元年十月衞尉庐江陈裦为司空陈武帝践祚广封宗室诏从子北徐州刺史裦封钟陵侯
　　周兴三
　　汉周兴山阳太守周荣之子以父任为郎中博物多闻有雅才永宁中尚书陈忠上疏荐兴懐竒抱能随辈栖迟诚可叹惜诏拜兴尚书郎
　　晋武帝太康元年王浑克吴寻阳诸城获吴威武将军周兴
　　唐周兴长安人以明习法律歴司刑少卿秋官侍郎自垂拱以来屡受制狱被其陷害者数千人天授元年下狱徙岭表为讐人所杀
　　冯定二
　　一汉冯鲂之孙嗣爵杨邑乡侯官至羽林郎将
　　一唐冯宿之弟擢第累太常少卿总乐工阅于庭文宗见其端疑若植问知是定乃召升阶锡禁中瑞锦仍令大录所着古体诗以献
　　刘豹三
　　后汉宗室刘豹永嘉元年嗣立为淮阳王又建安二十五年魏文帝称尊号或传汉帝遇害先主发防制服故议郎杨泉侯刘豹等请先主即尊位又前赵刘豹刘元海之父为匈奴左贤王魏嘉平中祈子于龙门有大鱼顶有二角轩鬐跃鳞来至祭所其夜梦所见鱼变为人左手把一物大如鸡子光景非常授呼延氏曰此是日精服之生贵子自是十三月而生元海张云二
　　后汉张云为豫章太守举陈重孝廉重以让其友雷义前后十余通记云不听
　　唐张云着咸通庚寅解围录一卷见宋史艺文志
　　李燮二
　　后汉李燮李固之子固既诛燮入徐州界变名姓为酒家佣十余年遇赦还乡里征拜议郎再迁河南尹在位廉方自守舎短取长好成人之美
　　北魏李燮官京兆尹吏民爱敬歌曰恩如春威如虎爱如母训如父
　　陈忠二
　　一后汉司空陈宠之子歴廷尉尚书令有声称安帝立上疏荐隐逸有道之士尝作搢绅先生论以讽中侍王伯荣负宠骄蹇之过
　　一有元开封尹陈祐之祖博究经史乡党皆尊而师之既殁门人諡曰茂行先生
　　刘敏三
　　东汉刘敏光武叔父之子建武二年封甘里侯通经有行官至越骑校尉
　　蜀汉刘敏后主时为左防军威将军鎭汉中魏遣曹爽袭蜀议者但欲城守敏谓男女布野农谷栖亩必不可听敌入遂率众据兴势魏军引退以功封云亭侯
　　元刘敏青鲁人从太祖征辽西回回诸国悉收其地立两军戍燕置二总管府以敏二子为二府长命敏总其役赐玉印佩金虎符
　　孙嵩二
　　后汉孙嵩安丘人藏匿赵岐得免唐玹之难后岐为太仆使荆州时嵩亦寓于刘表岐称其素行笃烈因共上为青州刺史
　　宋孙嵩休宁人容貌怪竒趣尚幽洁以荐入太学宋亡归隐海宁山中誓不复仕杜门赋咏凄断沦絶以寄其没世无涯之悲
　　汉两朱普
　　一九江人习欧阳尚书为博士桓荣师事之后普卒荣奔防九江负土成坟
