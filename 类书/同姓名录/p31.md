<!-- { "loadSidebar": true } -->
　　后周于义为安武太守有郡民张善安争财相讼议曰此太守德薄所致非其罪也乃取家财倍与之喻而遣去善安怀耻移贯他州见于义传
　　唐张善安年十七便为劫盗后据豫章归国授洪州总管复从辅公祏反诛
　　髙明三
　　北魏髙明太武时散骑侍郎遣赍锦帛出鄯善招抚诸国及东还乌孙破洛郍之属遣使贡献者十有六国见西域传
　　元两髙明　一姚安路总管天厯中四方盗起明招流离抚擕贰辟汚莱丰储峙父老咸相庆幸
　　一字则诚瑞安人寓居四明至正进士授处州録事数忤权贵谢病去除福建行省都事道梗不赴所着柔克斋集及琵琶记行于世
　　元善二
　　隋元善洛阳人学通五经文帝即极拜国子祭酒帝视学命讲孝经敷陈义理兼以讽諌帝大悦赉锡甚厚
　　元元善大名人父有五兄弟因贫皆客死江淮善徃寻骸骨并迎弟侄等一十五防而归改祖父母以诸防序列祔于茔次州县以闻旌其家
　　李端五
　　后周李端大将军李贤之子袭爵西河郡公位开府仪同从平齐战殁
　　唐李端赵州人大厯进士从郭暧游暧尝进官大集賔客赋诗端最工暧赐帛百疋官至杭州司马
　　晋李端为南平王髙从诲裨将襄州安从进反晋师致讨从诲遣端以舟师为应见南平世家
　　金世宗之孙和尚封应国公其家奴妄言和尚有异徴召日者李端卜之端云当为天子事露伏诛
　　元李端李元礼之子礼部尚书
　　王瞻二
　　齐王瞻王谟之子负气傲世好贬裁人物建元初为永嘉太守诣阙跪拜不如仪武帝召付廷尉杀之
　　梁王瞻王从孙为侍中吏部尚书性率亮居选所举其意多行颇嗜酒每饮或弥日而精神朗赡居官洁己妻子不免饥寒
　　刘濬二
　　南宋刘濬文帝次子元嘉中封始兴王出镇京口帝以上流之重宜有至亲乃以濬为卫将军荆州刺史后预元凶逆谋为孝武所诛
　　元刘濬河南人为连江县廵检至正中贼帅王善冦闽濬将兵拒贼三战三捷复与贼鏖战众溃被执大骂而死

　　同姓名录卷九
<子部,类书类,同姓名录>
　　钦定四库全书
　　同姓名录卷十　　　　　　明　余寅　撰杨纂二
　　北周杨纂广宁人勇力絶人从齐神武起兵为武州刺史每叹曰大丈夫冨贵何必故乡若以妻子经怀岂不沮人雄志乃间行入关周文嘉其忠义即授征南将军大都督封永兴县侯
　　唐杨纂华隂人贞观中尚书左丞前后典选十余载铨叙人伦称为允当然抑文雅进酷吏观时任数颇为时论所讥
　　胡颖二
　　陈胡颖东迁人领马军从髙祖袭王僧辩又随周文育讨杜龛授轻车将军南豫州刺史
　　宋胡颖绍定进士厯浙西提刑湖南提举常平性不喜邪佞尤恶言神异毁淫祠数千区以正风俗
　　李寛五
　　隋李寛李宻之父骁勇善战干畧过人自周及隋数为将领至柱国蒲山郡公号为名将
　　唐三李寛　一太宗第二子封楚王
　　一衡阳人元和中始于寻真观剏石鼓书院以为读书之所刺史吕温有诗
　　一江阳人初名珏以犯新节度讳改名寛有胎息术年百余歳卒三日闻棺裂声视之衣带不解如蝉蜕遂仙去
　　宋李寛李虚舟之子尚书金部郎中
　　王藻二
　　宋王藻光禄大夫王偃长子位东阳太守尚文帝女临川长公主主性妬而藻别爱左右主谗之于废帝下狱死明帝疾之使虞通之撰妬妇记
　　后蜀王藻为孟昶翰林使时安思谦为将多杀士卒以威众昶与藻谋杀之适边吏有急奏藻不以时闻昶怒因并斩藻
　　刘诞二
　　北魏刘诞废帝时相州刺史齐神武攻邺诞婴城固守神武起土山为地道徃建大柱一时焚之城陷入地
　　南宋刘诞文帝第六子封广陵王孝武立为侍中骠骑大将军上颇疑惮被诛
　　元稹二
　　后魏元稹官尚书右仆射居洛阳凖财里闻里内频有怪异遂改为齐谐里见洛阳伽蓝记
　　唐元稹河南人长庆初翰林学士诗名与白居易相埒天下传讽号元和体徃徃播乐府穆宗在东宫妃嫔近习皆诵之宫中呼元才子
　　萧鋭二
　　齐萧鋭太祖第十五子封南平王郁林即位见害唐萧鋭萧瑀之子尚太宗女襄城公主厯太常卿汾州刺史
　　李诜二
　　后魏李诜平棘人位中书侍郎京兆太守初与族兄灵族弟熈等俱被徴事在髙允徴士颂
　　唐李诜宗室鲁王灵防之子清河郡王
　　周廸二
　　梁周廸南城人有膐力能挽强弩侯景之乱郡中豪杰推廸为主每战勇冠诸军元帝授廸髙州刺史封临汝县侯
　　唐周廸洪州商人唐末杨行宻围扬州食尽军士杀人而卖其肉廸妻曰势蹙如此义不两全君有老母不可不归妾请鬻以备行资遂诣屠肆得白金一锭使廸归
　　刘子羽二
　　刘宋刘子羽孝武帝第十四子齐敬王
　　赵宋刘子羽刘韐长子建炎五年为利州路经略使金人攻蜀张浚之师虽衂而卒全蜀地者子羽之功杨倓二
　　隋杨倓元德太子昭之子性好读书尤重儒素炀帝于诸孙中特加钟爱化及弑逆之际倓觉变欲入奏至武门为司宫者所遏俄而难作遇害
　　宋杨倓杨存中之子以功臣后仕至签书枢宻院事昭庆军节度使
　　后魏两赵黙
　　一温人选部尚书侍中赐爵河内公孝文立进爵为王一赵柔之子武威太守
　　李浑二
　　北齐李浑李灵曾孙以父死王事除给事中累转太子少保以叅禅代仪注赐爵泾阳县男尝谓魏收曰雕虫小技我不如卿国典朝章卿不如我
　　隋李浑李贤末子以功授上仪同封武安郡公开皇中兄子筠死诏浑袭申国公以奉穆嗣不以奉物分宇文述述搆以反诛
　　王锡二
　　宋王锡太保王之子位太子左卫率江夏内史太尉江夏王义恭当朝锡箕踞大坐殆无推敬
　　梁王锡左仆射王彧从孙防而警悟力学不倦致损右目举清茂再迁太子洗马时昭明太子尚防武帝勅使入宫不限日数与太子游狎情兼师友
　　萧恭二
　　梁萧恭宗室南平王次子封衡山县侯厯衡湘雍三州刺史善解吏事所在见称百姓立碑颂德
　　金萧恭以材勇称代父领五州兵击败宋师及渡淮袭康王有功厯兵部尚书侍卫亲军马歩军都指挥使薛温二
　　北周薛温薛道衡之兄沉敏有器局博览坟典尤善书为上黄燕郡二太守以简惠称宣政初赐爵齐安子
　　后汉薛温钱塘人干祐中吴越王俶迁废主倧于衣锦私第遣温将兵卫之胡进思屡请杀倧温屡行保防倧以获安官至镇国都指挥使睦州刺史
　　许懋二
　　梁许懋新城人笃志好学尤明故事天监初除征西谘议叅军兼著作郎待诏文德省仆射江祐甚推重之号为经史笥
　　宋许懋仙防人庆厯进士为两浙转运副史衢民坐私酿乆系不决懋至明其冤悉出之民感其恩竞诣佛寺饭僧祝夀时甘露降于州咸谓德政所感
　　李贤二
　　周李贤成纪人保定初授州刺史武帝在襁褓不利居宫中文帝令于贤家处之六载乃还及帝践阼思贤旧恩徴拜大将军
　　唐章怀太子李贤髙宗第六子年数歳读论语至贤贤易色再三覆诵帝问之乃云性爱此言又招集学者注后汉书表上之则天以其状类太宗疑之逼令自杀
　　刘藻二
　　后魏刘藻易阳人渉猎羣籍饮酒至一石不乱太和中授征虏将军督四军南伐藻曰臣虽才非古人庶亦不留贼虏陛下当酾曲阿之酒以待百官帝大笑曰今未至曲阿且以河东数石赐卿
　　唐刘藻大厯中为渭南令秋霖害稼藻餙言所部无损代宗览奏命御史朱敖再检渭南损田二千余顷贬藻南浦员外尉见韩滉传
　　杜杲二
　　隋杜杲杜陵人仪同大将军行台兵部尚书赐爵义兴县公有词辩闲于占对前后将命陈人不能屈
　　宋杜杲邵武人厯任州县与元兵战有功进敷文阁学士兼吏部尚书淹贯能文晩歳专意理学尝言吾在兵间无悖谋左画得于四书
　　郭遵二
　　齐郭遵钜鹿人为黄门侍郎出自贱防语言轻率尝于宫门牵韩长鸾曰王在得言主上纵放如此曾不防諌何名大臣长鸾嫌其率尔便掣手而去
　　宋郭遵开封人干兴中为延州西路都廵检使元昊冦延州遵以裨将驰入阵杀数十人敌出骁将当遵遵挥铁杵破其脑两军皆大呼复持铁枪进所向披靡柳崇二
　　齐桞崇解人为河中太守初届郡郡人失马疑执十余人崇不问贼事别借温顔更问其亲老存否农业多少而防察其词色即获真贼二人郡中畏服
　　宋桞崇河东人以儒学著名终身御布衣称处士及疾革遗命曰吾读圣人书朝闻道夕死可矣母得以浮图法灰吾身
　　李综二
　　元魏李综海州刺史李浑之祖行河间郡事
　　唐李综顺宗第七子贞元二十一年封郇王
　　崔暹二
　　后魏崔暹武城人官瀛州刺史贪暴安忍人庶患之尝出猎遇汲水妇人暹问崔瀛州何如妇人不知是暹答曰百姓何罪得如此癞儿刺史暹黙然而去
　　齐崔暹崔挺族孙厯太常卿尚书右仆射文宣谓羣臣曰崔暹清天下无防
　　王琚二
　　北魏王琚髙平人泰常中被刑入宫稍迁礼部尚书孝文以琚厯奉前朝志存公正授散骑常侍冀州刺史进爵髙平王
　　唐王琚河内人先天初中书侍郎以铁骑从宗诛萧至忠等拜银青光禄大夫户部尚书封赵国公邓渊二
　　元魏邓渊安定人道武定中原擢尚书吏部郎明解制度多识故事与尚书崔宏叅定朝仪及军国文记诏防多渊所为赐爵下愽子
　　宋邓渊湘隂人登崇宁第除国子丞迁虞部员外郎星变上封事剀切蔡京恶之左迁监酒税
　　袁枢二
　　陈袁枢司空袁昻之孙沉静好学手不释卷家本显贵赀产充积而枢独处率素傍无交徃非公事未尝出游天嘉初为吏部尚书领丹阳尹以父拜表自解
　　宋袁枢建安人词赋第一除太学录出为严州敎授喜诵资治通鉴苦其浩愽乃区别其事而贯通之号通鉴纪事本末龚茂良奏其书孝宗嘉叹
　　李湛二
　　北魏李湛李浑之子渉猎文史有家风兼通直散骑常侍聘陈使副袭爵泾阳男
　　唐敬宗讳湛
　　裴寛二
　　周裴寛闻喜人为征虏将军与东魏战于新城因伤被禽至河隂遁还见文王喜其冐死而归乃手书授持节帅都督封阳夏县男
　　唐裴寛裴漼从祖弟开元末为户部侍郎性友爱弟兄多宦达子侄亦有名称立第同居八院相对击鼓而食当世荣之
　　游元二
　　隋游元任城人大业初尚书度支郎领左骁卫长史督运黎阳杨感作逆元引正义责之被囚不屈见害
　　宋游元游经曽孙服膺象山之学为文典赡举进士授安化簿以理义训导邑士减泉司铁课以利民薛寘二
　　周薛寘汾隂人骠骑大将军开府仪同出为浙江刺史前中书监卢柔学业优深文藻华赡而寘与之方驾世号卢薛焉
　　宋薛寘昌国人雅有才学以圣人执权赋领乡荐调衡阳簿时史弥坚帅湖南冦起黒风洞寘徃抚谕将至有道其姓名者其酋曰即四明作圣人执权赋者邪遂投戈而退
　　龚頴二
　　刘宋龚頴遂宁人少好学益州刺史毛璩辟为劝学从事璩为谯纵所杀故佐吏并逃亡頴号哭奔赴殡送以礼元嘉末刺史陆徽表頴节义不被朝命终于家
　　赵宋龚頴歙州刺史慎仪之侄太祖朝为右赞善大夫慎仪被宣州节度使卢绛所杀頴上言求复季父之讐帝即命斩绛
　　李绘三
