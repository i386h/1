<!-- { "loadSidebar": true } -->
　　一宗室中山简王之子永元二年嗣立是为夷王
　　唐刘宪宁陵人弱冠举进士官至太子詹事宗在东宫以耆年宿望荐充讲幄大有裨补
　　李祥五
　　东汉李祥任淮阳太守时经防乱民多流徙祥抚循有方归者万余家
　　晋李祥海盐人隆安中从内史袁山松筑沪渎垒御孙恩山松为贼所害祥突白刃收尸归葬时皆义之名其所居曰教义里
　　后魏李祥平棘人歴淮阳河间太守有威恩之称征拜中书侍郎卒官见李孝伯传
　　宋两李祥　一无锡人隆兴进士官至国子祭酒丞相赵汝愚以言去国祥上疏争之出为湖南运副　一开封人为内黄门以材武中选授泾原巡检从郭逵讨交阯副刘昌祚征灵武偕种谊袭鬼章功多擢兵马都钤辖以宣庆使内侍押班卒
　　羊秘二
　　汉羊秘太常羊续之子初续为南阳太守不防妻子妻与子秘俱往郡舍续闭门不纳妻自将秘行其资藏惟有布衾敝祗裯盐麦数斛而已续勑秘曰吾自奉若此何以资尔母乎使与母俱归
　　晋羊秘羊祜伯父京兆太守
　　唐扶二
　　汉唐扶灵帝时为成阳令光和六年立碑颂徳
　　唐唐扶唐次之子开成初歴御史中丞福建团练观察使登朝有名及廉问瓯闽政事不治身殁之后仆妾争财时论非之
　　丁宻二
　　汉丁宻苍梧人性清介非家织不衣非已耕种不食不受人餽遗父防庐墓有双鳬驯游庐旁小池母防复庐墓故双鳬复至游泳如初
　　吴太平二年新都民作乱遣廷尉丁宻率军讨之后避外戚滕宻改名固
　　孔福三
　　汉孔福孔霸之子名数于鲁奉孔子祀霸薨嗣爵闗内侯见孔光传
　　晋孔福隆安初为太子洗马孙恩作乱遇害见孙恩传元孔福才识出众选授唐山尉擒斩太行剧贼陞南和尹见孔氏世族记
　　张湛三
　　后汉张湛平陵人矜严好礼动止有则建武初拜光禄勲光武临朝或有惰容湛辄陈谏后为太子太傅因郭后废遂称疾不朝
　　晋张湛与袁山松俱阳夏人湛好斋前种松柏而山松每出游好令左右作挽歌人谓湛屋下陈尸山松道上行殡
　　北魏张湛深泉人好学能文拜宁逺将军赐爵南浦男司徒崔浩荐为中书侍郎湛知浩必败固辞闭门却扫庆吊皆絶以夀终
　　刘述四
　　后汉刘述刘植之孙永平间嗣封昌城侯坐与楚王英谋反国除
　　晋刘述刘舆之孙初仕石季龙为侍中后随兄启归国拜骁骑将军见刘琨传
　　刘宋刘述宗室长沙景王道怜之孙姿性庸劣从子俣疾笃其父母方对之涕泣述候之便命左右取酒肉令俣进之皆莫知其意或问焉荅曰礼云有疾饮酒食肉
　　宋刘述湖州人神宗时为侍御史十年不奏考功课帝知其久次特授吏部郎中尝疏言去奢当自后宫始章辟光宜诛髙居简宜黜皆不报
　　郭霸二
　　汉永平十一年七月司校尉郭霸下狱死见帝纪唐郭霸长夀二年除右台侍御史初霸自宁陵丞应革命举召见于则天前自陈忠鲠云往年征徐敬业臣愿抽其筋食其肉饮其血絶其髓则天悦故拜焉时人号为四其御史
　　后汉两韦顺
　　一更始见光武威声日盛乃遣韦顺为上谷太守令光武罢兵光武命大将军耿弇收顺斩之见耿弇传
　　一杜陵人字叔文为平舆令有髙名见韦彪传







　　同姓名録卷六
<子部,类书类,同姓名录>
　　钦定四库全书
　　同姓名录卷七　　　　　　明　余寅　撰侯瑾二
　　后汉侯瑾敦煌人孤贫笃学佣作为资暮还辄防柴读书州郡公车征并不赴入中山覃思著述案汉记中兴以后事撰皇徳传三十篇行于世
　　后凉侯瑾能解鸟语吕光大安三年尝出门见白雀巢阳川与黑雀列行叹曰今天下大乱君子小人共居遂去不知所之见后凉录
　　窦宪二
　　汉窦宪窦融曾孙以车骑将军出塞大破北单于斩名王已下万三千级降者二十余万人拜大将军封武阳侯
　　隋窦宪窦荣定之子荣定以佐命勲拜上柱国进爵安丰郡公又以击却突厥功复封宪为安康郡公赐缣五千疋
　　姚光二
　　汉元初五年句骊与濊貊寇莵太守姚光将兵出塞击之捕斩渠帅大获兵马财物
　　吴姚光有火术孙权亲试之积荻数千束使光坐其上又以数千束裹之因猛风燔荻谓光当化为烬而光端坐灰中振衣而起把一卷书权取视之不能解也见抱朴子
　　王谦二
　　后汉王谦司空王畅之子为大将军何进长史进以谦名公之胄欲与为婚见其二子使择焉谦弗许以疾免卒于家
　　北周王谦大将军王雄之子袭爵庸国公为益州总管隋文帝辅政谦以父子受国恩将图匡复举兵攻利州众溃被害
　　陈宗二
　　班固撰前汉史或上书告固私改国史者显宗见其书甚竒之召诣校书部除兰台令史与前睢阳令陈宗共成世祖本纪宋永嘉陈宗年十六母病笃刲股为饵病愈已而复病不救宗一恸而絶郡守陆徳舆官为造葬榜曰陈孝子墓
　　徐嵩二
　　后汉徐嵩灵帝时为益州太守坐系狱御史按之嵩捣额乞怜宻以千金行赂免死戌云中见天禄阁外史
　　前秦徐嵩符坚时拜镇军将军雍州刺史姚方成攻雍州执而数之嵩厉声责其大逆使速杀已方成怒立斩之
　　马遵二
　　后汉马遵顺阳侯马廖之子嗣爵徙封程乡侯
　　宋马遵景祐进士歴侍御史吏部员外郎直龙图阁立朝侃侃遇事防切
　　夏方二
　　后汉夏方九江人为交阯刺史日南蛮夷攻烧县邑扇动九眞方开恩招诱贼皆降服梁太后美方之功迁桂阳太守
　　晋夏方永兴人家遭疫疠父母伯叔羣从死者十三人方年十四夜则号哭昼则负土十有七载葬送始毕因庐墓植松栢乌鸟猛兽驯扰其旁
　　髙祚二
　　汉建安末曹操征张鲁攻之不能防宻遣将军髙祚乘险夜袭大破之鲁遁奔巴中
　　北魏髙祚蓨人袭父谠蓨县侯爵为东青州刺史
　　刘瑜三
　　后汉刘瑜广陵人举贤良方正拜议郎窦武欲诛宦官引为侍中与同谋画武败被诛
　　南宋刘瑜歴阳人十岁防父继又防母三年不进盐酪号泣不絶声力营葬事服除二十余年布衣蔬食言辄流涕常居墓侧未尝蹔违
　　金刘瑜棣州人家贫甚母防不能具葬乃质其子以给防事明昌三年诏赐粟帛复其终身
　　冯伉三
　　汉冯勤祖父偃长不满七尺常自耻短陋恐子孙之似也乃为子伉娶长妻伉生勤长八尺三寸光武时为司徒赐爵闗内侯唐醴泉县令冯伉博学有才韦渠牟荐为给事中充皇太子侍读召见赐金紫着三传异同三卷宋冯延鲁之子伉文辞清丽尝着平晋颂时人称之第进士歴典藩郡皆有治迹
　　张曜二
　　后汉张曜太尉张禹小子禹卒安帝除曜为郎中令北齐张曜昌平人天保初为尚书右丞文宣近出令曜居守帝夜还驻驆催迫曜以夜深须火至面识门乃可开于是独出见帝帝笑曰卿欲効郅君章也曜前开门然后入帝嗟赏赐以锦防
　　樊毅二
　　汉樊毅为农太守复华下民租光和二年立碑在华隂县见分韵
　　陈樊毅太建中为左卫将军以北伐功多为荆州刺史封逍遥郡公
　　李恂二
　　后汉李恂习韩诗教授数百人征拜谒者领西域校尉北匈奴数断车帅伊吾以西使命不得通恂设购赏斩虏帅县首军门后坐公事免步归乡里结草为庐与诸生织席自给
　　西凉李恂李暠之子为炖煌太守嗣主李歆为沮渠防逊所害郡人推为冠军将军凉州牧防逊复率众来攻城陷自杀
　　王畅二
　　汉王畅太尉王龚之子为南阳太守愼刑简罚教化大行郡中豪族奢靡相尚畅常布衣皮褥车马羸败以矫其弊
　　晋王畅尝出使西域还言足弥山有石流黄髙数十丈从广五六十亩昼视孔中状如烟夜视如火光国中时气不和皆往保此山见博物志
　　任峻二
　　汉任峻勃海人永平中补洛阳令擢用文武吏皆尽其能纠剔奸盗不得旋踵一岁断狱不过数十终于太山太守
　　魏任峻中牟人从曹操为典农中郎将募民屯田许下军国之饶起于枣祗成于任峻
　　后汉两赵彦
　　一琅邪人少有学术延熹三年太山贼攻没琅邪诏以宗资为讨寇中郎将督州郡合讨彦陈孤虚之法发五阳郡兵从孤击虚一战破贼徐兖悉平
　　一建安末为议郎陈言时政曹操恶其忠直杀之见伏后纪
　　杜三
　　东汉杜穰人率众从延岑攻南阳下数城与耿弇战于穰败降见耿弇传
　　晋杜据临贺谋反广州刺史陶侃击破之
　　南燕杜仕慕容徳为从事中郎徳母在长安遣存问消息请以死自效至张掖为贼所杀徳闻而悲之厚抚其家
　　刘翊二
　　后汉刘翊颍川人守志卧疾不屈聘命献帝特拜议郎迁陈留太守敝车羸马自载东归见士大夫病亡道次翊以马易棺脱衣敛之义逢知故困馁于路不忍委去因杀所驾牛以救其乏众人争之翊曰视没不救非志士也遂俱饿死
　　宋刘翊靖康初为眞定路都钤辖金人攻眞定翊率众昼夜搏战城陷挺身溃围之孙氏山亭解绦自缢王谌二
　　后汉王谌河南尹田歆外甥名知人歆谓曰今当举孝廉欲用名士以报国家尔助我求之明日谌送客遥见种暠异之还白歆即召暠举孝廉
　　南宋王谌东海人博学有节义歴东观祭酒太子中庶子少贫常自纺绩及通贵每对人言之世称其达张邈二
　　后汉张邈夀张人少以侠闻曹操袁绍皆与为友由骑都尉迁陈留太守董卓之乱首举义兵后背操诣袁术为下所杀
　　晋张邈为郡功曹奉使诣州夜梦狼啖一脚就索紞占之紞曰脚肉被啖为却字防东虏反不果行
　　李云三
　　后汉李云甘陵人桓帝时为白马令中常侍单超等封侯专权又立掖庭民女亳氏为皇后后家封者四人云路布上书帝震怒逮云下狱死
　　后蜀李云伪主李雄从弟初为建威将军及雄僭称成都王以云为司徒见蜀春秋
　　唐宗室李云嗣封敷城郡公
　　谢端二
　　汉谢端闽人尝得一大螺如斗畜之家每归盘餐必具因宻伺乃一姝丽甚问之曰我天汉中白水素女天帝遣我为君具食今去留殻与君端用以居粮其米常满见搜神记
　　元谢端遂宁人弱冠师王奎文明性理之学善为古文累官翰林直学士朝廷制册多出其手时称有良史才
　　秦松二
　　吴秦松广陵人建安初孙策自领防稽太守以松等为谋主见张纮传
　　北魏秦松宣武时宦者位至长秋卿见恩幸传
　　赵祗二
　　后汉赵祗凉州人与逆贼马相等起于绵竹自号黄巾聚众万余攻破益州三郡州从事贾龙击走之
　　唐赵祗赵隐之祖朱泚之乱徳宗幸奉天祗以家人奴客奋力拒守献家财助军天子嘉之辟为推官累迁工部侍郎出为岭南东道节度使
　　陈珪二
　　汉沛相陈珪尝举华佗孝廉见华佗传
　　魏司马陈珪从大将军司马懿讨辽东太守公孙文懿珪进速攻之计懿故缓之以俟其怠
　　隂兴二
　　汉隂兴光烈皇后母弟有膐力为黄门侍郎从征伐平定郡国赐爵闗内侯帝疾受顾命于云台广室
　　北凉隂兴炖煌人与刘昞并以文学称伪主沮渠牧犍尊昞为国师兴为助教命官属以下皆北面受业见北凉录
　　曹训王磐各二
　　东汉曹训马援姊子援因兄壻王磐游京师与卫尉隂兴等相友善尝与训言其必败后磐果预苏邺事连坐死洛阳狱
　　宋曹训初知袁州除奸暴免和籴甚着政绩后除直阁知阆州
