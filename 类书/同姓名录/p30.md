<!-- { "loadSidebar": true } -->
　　西魏宇文贵昌黎人少从师受学辍书叹曰男儿当提劒汗马以取公侯何能为博士业遂弃去为统军都督屡立战功进侍中骠骑大将军封许国公
　　北周宇文贵宗室齐王宪之子始读孝经便谓人曰读此一经足为立身之本封安定郡公出为豳州刺史虽出自深宫而留心庶政过目辄记当时服其明察徐熈二
　　刘宋徐熈钱唐人为濮阳太守好黄老隠于秦望山有道士过求饮畱一瓠与之曰君子孙宜以道术救世当得二千石熈开之乃扁鹊镜经一卷因精心学之遂名震海内见徐文伯传
　　赵宋徐熈金陵人意趣髙雅作花木禽鱼为古今絶笔论者谓黄筌之画神而不妙赵昌之画妙而不神兼是二者其在熈欤见宝鉴
　　李筠四
　　隋李筠申国公李穆之孙既袭祖爵忽憢啬兄子善衡贼杀之文帝求盗不得以筠尝与从父弟瞿昙有隙遂杀瞿昙
　　唐两李筠　一干宁初李茂贞犯京师昭宗幸华州独有都将李筠等兵千余人为卫华州刺史韩建谋废立率精兵数千围行宫请诛筠昭宗大惧遽诏斩之一宗室郇王袆之后山南东道节度掌书记
　　周李筠太原人为昭义军节度使宋太祖谕以受禅筠延使者置酒遽索周祖画像悬壁涕泣不已遂举兵拒命太祖遣石守信讨之拔其城筠赴火死
　　王穆二
　　晋王穆丞相王导之孙临海太守
　　前凉张天锡为苻坚所灭其世子大豫与长水校尉王穆俱奔河西自号凉州牧改元鳯凰以穆为长史传檄郡县后凉吕光遣将击斩之
　　刘斌四
　　南宋刘斌南阳人粗有才用为彭城王义康所宠擢为左长史以倾侧用事见文帝疾笃辄就仪曹索晋立康帝旧事帝疾瘳伏诛
　　隋刘斌南阳人颇有词藻从窦建德为中书舍人建德败复为刘黒闼中书侍郎与黒闼亡归突厥
　　宋刘斌定州人防时父加友为从弟志元所杀及长挟刃伺志元于道刺之不殊诣吏自陈诏志元黥配汝州释斌之罪
　　元刘斌厯城人有勇力多智数累立战功官至济南新旧军万户
　　萧钧二
　　齐萧钧太祖第十一子封衡阳王
　　唐萧钧萧瑀从子博学有才望为房龄魏徴所重官太子率更令崇贤馆学士所撰韵防二十卷文集三十卷
　　张升三
　　北魏张升荥阳人丧父饮水絶盐哀毁过度形悴骨立发落殆尽朝廷标其门闾
　　宋张升仁宗时知开封府内侍杨怀敏夜直禁中而卫士为变皆极论之升性质朴不能择言至斥张贵妃为妇人谓怀敏得志将不减刘季述帝不怿
　　元张升顺昌人四歳即以頴悟闻年十二除正字累官奉议大夫江西儒学提举陈友谅陷豫章升不屈死李瞻二
　　梁李瞻东阳人起兵诛侯景为贼所执送诣建邺景出之市中断其手足刻析心腹瞻正色整容言笑自若见其胆者乃如升焉见侯景传
　　金李瞻玉田人天防四秊为德州防御使行政寛平民怀其惠及改忠顺军节度相率诣京师请留者数千人
　　邓琬二
　　宋邓琬为晋安王子勋镇军长史以文帝孝武并次居第三以豋宝位而子勋亦第三乃劝子勋举兵即伪位于寻阳兵败为张悦所斩
　　唐邓琬贞元二十秊为内乡县仓督主管河南运米支余六千九百余石烂成灰尘琬被禁二十八秊宣抚使唐扶疏请获宥见唐扶传
　　王云二
　　北魏王云王猛曾孙颇有风尚位南兖州刺史
　　宋王云靖康初拜刑部尚书使金许以三镇赋入云言康王将命和好必成帝从之王行次磁州百姓厉声指云为奸贼噪而杀之王乃南还议者以是验天命云
　　刘怀珍二
　　南宋刘怀珍宗室义宗之子袭封新渝县侯
　　南齐刘怀珍平原人仕宋豫州刺史以军功封中宿县侯齐建元元年左卫将军加给事中改封霄城侯赵隠二
　　元魏赵隠宛人聪敏善书记为丞相参军专掌机宻齐神武称其小心恭愼礼遇独隆以功累迁尚书左仆射封宜阳王
　　唐赵隠奉天人咸通末同平章事礼部尚书封天水伯少孤贫力耕以奉亲既居宰辅不以权位自髙退朝易衣侍母左右歳时伏腊公卿盈门大臣及母之荣无如其比
　　张亮二
　　北齐张亮隰城人天平中为行台郎中典七兵事至尚书右仆射封安定县男
　　唐张亮荥阳人房龄荐之太宗引为秦府车骑将军委以心膐后为相州大都督府长史封郧国公以谋反诛
　　后魏两李熈
　　一狄道人为金门镇将领豪杰镇武川即唐神尧皇帝曾祖仪鳯中追尊宣皇帝
　　一鴈门人神防四秊与卢等俱被徴位至太平太守爵原平子见髙允徴士颂
　　王懿二
　　刘宋王懿字仲德避晋帝讳以字行以破卢循功封新淦县侯累迁徐州刺史元嘉中到彦之北侵司兖三州平定三军咸喜仲德独有忧色果为魏所乘遂失河南
　　赵宋王懿王祜长子举进士知袁州有政绩
　　刘璡二
　　南宋废帝时建平王景素被诛景素故秀才刘璡上书述其德美陈冤不省
　　南齐刘璡相人方轨正直一日与友人孔逷同舟入东遇一女子逷目送之曰美而艳璡曰斯岂君子所宜言乎非吾友也解裳自隔不复同坐其立操如此赵昶二
　　周赵昶南安人大统间武州刺史加骠骑大将军氐羌屡叛屡讨平之明帝録前后功进爵长道郡公
　　唐赵昶陈州刺史赵犨之弟陈州被巢冦昶兄弟力拒卒不能下后巢败死昭宗即以陈州为忠武军拜犨节度使时犨已病乃以位与昶
　　张瓌二
　　齐张瓌张永之子仕宋为骁骑将军升明初刘遐为吴郡有异图齐髙帝宻令取遐瓌领兵十八人入郡斩之即授吴郡太守封义城县侯
　　宋张瓌张洎之孙同知太常礼院諡钱惟演曰文墨其子挝豋闻鼓上诉仁宗使问状瓌条奏甚切朝廷不能夺乃赐諡曰思
　　李茂四
　　北魏李茂李宝之子袭爵为西兖州刺史入为光禄大夫茂性谦慎以弟冲宠盛惧于盈满遂托疾逊位
　　唐李茂宗室徐王元礼之子咸亨初袭父爵险薄无行配流振州
　　南唐李茂元宗第二子封安乐公拜侍卫诸军都虞侯元李茂大名人父卒事母以孝闻母目失明茂祷于泰安山三秊复明母殁居丧哀恸隣家再火延烧千余家及茂庐皆返风而灭事闻旌之
　　王晏二
　　南齐王晏卫尉王镇之之子性甚便辟为髙帝所亲待后预明帝废立谋转尚书令封曲江县侯
　　宋王晏滕人晋开运末为小校入汉授绛州防御使仕周武宁军节度迨宋改安逺军封韩国公
　　刘准二
　　刘宋顺帝名准初封安成王及废帝殒大将军萧道成奉太后令迎即位三秊禅于齐
　　赵宋刘准鄞人当宋末知国事日非絶意仕进隠居敎授卜筑青山之原日以敎子读书为事学者称为南窻先生
　　张邵二
　　刘宋张邵吴人初为扬州主簿刘毅居亚相好士爱才当世辐凑惟邵不徃武帝闻而重之及即位以佐命功封临沮伯除湘州刺史
　　赵宋张邵乌江人为衢州司刑假礼部尚书使金金人置酒张乐邵以二帝北迁臣子不忍听乐请止左监军挞揽怒囚邵于祚山砦十三年和议成始得南归杨庆三
　　隋两杨庆　一河间人颇渉书记察孝廉以侍养不赴母有疾不解襟带者七旬及居忧哀毁骨立负土成坟文帝屡加褎赏擢仪同平阳太守
　　一宗室河间王杨之子倾曲善时变炀帝猜忌骨肉王伦等皆废放惟庆获全李宻据洛口庆勒兵拒守歳余城中粮尽遂降
　　宋杨庆鄞人父病贫不能召医刲股肉啖之良已其后母病不能食庆取右乳焚之以灰和药入口遂瘥乆之乳复生宣和末诏表其门曰崇孝
　　李谔四
　　隋李谔赵郡人博学善属文由考功侍郎迁侍御史且陈时敝纠正风俗上以谔前后所奏颁示天下
　　唐两李谔　一德宗第十子顺宗即位诏封钦王一长庆中海盐令开县西古泾三百剏长丰闸一节宣水利民歌其德
　　宋李谔南康人家贫好读书举进士通判吉州倜傥有才畧所至冦贼屏息
　　王晖二
　　后魏王晖王猛曽孙少有美名兼多术艺卒于中书舍人
　　宋王晖太原人建隆初右领军卫上将军性吝啬赀甚冨而妻子饭疏粝纵部曲诛求民甚苦之
　　何随二
　　晋何随江阳人举孝廉不就即家拜本郡太守邦人言议平当者称何江阳常璩赞曰江阳皎皎命世清淳见华阳国志
　　宋何随郫县人初事蜀为安汉令蜀亡去官送吏取民芋以自给随即以绵系其处偿直民视芋见绵相与语曰闻何安汉清廉必此人也见成都府志
　　张景仁四
　　后魏张景仁山隂人正光年从萧宝夤归化拜羽林监至车骑将军赐宅归正里见洛阳伽蓝记
　　梁张景仁广平人父为同县韦法所杀景仁时年八歳志在复雠及长手斩其首以祭父墓诣郡就刑时简文在镇原其罪蠲一户租调以旌孝行
　　北齐张景仁济北人工草侍书东宫后主爱之呼为博士累进仪同开府总判文林馆封建安王自仓颉以来八体取进一人而已
　　金张景仁辽西人官翰林学士宋人议和改奉表为国书称臣为侄凢七徃复然后定其书皆景仁为之世宗曰张景仁眞能文之士
　　赵柔二
　　北魏赵柔金城人以德行才学知名厯著作郎河内太守甚着信惠注解祗洹精舍图偈六卷为当时俊僧所钦味
　　有元赵柔涞水人有胆畧善骑射太祖破紫荆闗柔以众归授涿易二州长史后以功累眞定等路都元帅李韶二
　　北魏李韶李宝之孙由吏部尚书出为冀州刺史政绩之美声冠当时既之后有冀州兵千余人戍荆州还经韶墓相率培冢数日方归其遗爱如此
　　宋李韶李弥逊曾孙嘉定进士淳祐间礼部尚书翰林学士时杜范亦在列二人廉直中外称为李杜王胄二
　　隋王胄临沂人为著作佐郎以文词爲炀帝所重宋王胄永春人以春秋擢省试第一为太学博士与諌官分校礼闱諌官欲私举所厚胄识其人而言之諌官色沮乃止
　　刘韫二
　　刘宋刘韫宗室长沙景王之孙位雍州刺史侍中领军将军及帝废为苍梧王韫谓当归从兄彦节齐髙帝恶之被诛
　　赵宋刘韫刘韐之弟倅三州典二郡皆有政声及致仕筑室县南有亭台花木之胜自号秀岑与屏山晦庵诸名贤日夕讽咏其中
　　张买奴二
　　北齐张买奴平原人官国子敎经义该博门徒千余人诸儒咸推重之
　　元张买奴燕人官于钱塘病殁城西十里外其妻王氏秊方十六每旦被发徃奠伏墓大恸乆而致疾防居三十秊诏旌其门
　　杨播二
　　元魏杨播华隂人为武卫将军征蠕蠕讨崔慧景有功进号平东除太府卿赐爵华隂伯
　　唐杨播鳯翔人登第隠居不仕宗徴为諌议大夫弃官就养以孝行祯祥表其门闾肃宗就加散骑常侍赐号靖先生
　　李晔三
　　北魏李晔李顺之孙正光初为冠军中散大夫南荆州刺史桓叔兴叛入梁资以兵粮令筑谷陂城诏晔兼尚书左丞督诸军讨叔兴大破之乗胜拔谷陂
　　唐两李晔一即昭宗一宗室郑王亮之后刑部侍郎
　　王显三
　　前秦苻坚建元十五秊赏堂邑之功以王显为平吴校尉扬州刺史戍下邳
　　北齐王显乐平人以医术自通营进御药出入禁内累转御史中尉多所弹劾百寮肃然以营疗功封卫国县伯
　　宋王显开封人官枢宻使山南东道节度使尝大破契丹于威虏军枭获名王贵将十五人斩首二万级宇文温二
　　周宗室杞国公宇文亮之子温袭伯父爵豳国公隋安平郡公宇文恺之子温炀帝时为起部承务郎
　　张善安二
