<!-- { "loadSidebar": true } -->
　　士景伯之父文伯为晋国卿士
　　左传地谱世系云伯瑕文伯士匄士弱之子与宣子同族同名
　　晋两咎犯
　　史记秦送公子重耳至河咎犯请辞重耳曰所不与子犯共者河伯视之乃投璧河中以与子犯盟
　　说苑晋平公多其赋敛下治城郭国人忧之咎犯进隐语平公称善遂与咎犯参治国
　　按前咎犯卒于襄公时而平公又在灵公之后是晋实有两咎犯故得竝录
　　庄贾二
　　齐景公命田穰苴将兵扞燕晋之师穰苴愿得宠臣为监军景公使庄贾往穰苴约旦日日中防军门贾至夕而后至遂斩以狥三军皆振栗
　　秦二世时陈王军破其御庄贾杀以降秦陈王故将军吕臣为仓头军起新阳攻陈杀贾复以陈为楚韩简二
　　左传僖公十五年秦伯伐晋晋侯逆秦师使韩简视师复曰师少于我鬭士倍我注云简晋大夫韩万之孙
　　唐韩简韩允忠之子干符初节度观察留后累加检校右仆射封昌黎郡王
　　公孙敖三
　　左传文公元年王使内史叔服来会葬公孙敖闻其能相也见其二子焉叔服曰谷也食子难也收子谷也丰下必有后于鲁国齐公孙敖庄公嬖臣以勇力闻从如崔氏公被弑敖死之汉公孙敖义渠人武帝时以校尉从大将军击匈奴获王封合骑侯坐妻为巫蛊族
　　孔奂二
　　左传襄公二十七年秋七月陈大夫孔奂与曹许之大夫皆至以藩为军
　　陈武帝永定三年除孔奂为晋陵太守前后二千石多行侵暴奂清白自守妻子竝不之官惟以单舸临郡所得秩俸随即分赡孤寡郡中号曰神君
　　肩吾二俱见庄子
　　一见田方篇尝问孙叔敖为令尹
　　一见逍遥篇自称闻大言于接舆
　　按叔敖与接舆相距一百十余年足征肩吾非一人尹文二
　　南华经云不累于俗不饰于物不茍于人不忮于众古之道术有在于是者尹文闻其风而说之作为华山之冠以自表接万物以别宥为始
　　后凉吕纂既嗣伪位大司马番禾公吕自以功名崇重恐不为纂所容乃以东苑之兵作乱刦尹文为谋主见吕纂传
　　王果三
　　南华经云彭阳游于楚见王果曰夫子何不谭我于王王果曰我不若公阅休
　　唐王果为雅州刺史经江中望岩腹有棺欲堕縁厓视其碑曰欲堕不堕遇王果五百年后来葬我果曰前知我姓名吾合葬之因迁葬焉见神怪録
　　宋王果饶阳人举明法为审刑院详议官歴知永宁军权秦凤路兵马总管
　　陈寅二
　　左传定公六年秋八月宋乐祁使晋祁告其宰陈寅寅曰子必立后而行吾室亦不亡乃见溷而行
　　宋绍定初陈寅知西和州极边重地寅义不辞难誓共守城北兵数十万围攻甚急寅昼夜苦战援兵不至城陷伏剑妻子賔客同死者三十一人
　　景差二
　　说苑云景差相郑郑人有冬涉水者出而胫寒景差见之覆以上衽晋叔向闻之曰吾闻良吏居之三月而沟渠修十月而津梁成六畜且不濡足而况人乎
　　史记云楚有宋玉景差之徒皆好辞而以赋见称然皆祖屈原之从容辞令终莫敢直谏其后楚日以削数十年竟为秦所灭
　　两景差一郑人一楚人郑人与叔向同时是春秋之末而楚人在屈原之后是战国之末其相去逺甚是二人也
　　楚两公子申
　　一共王时为右司马多受小国之赂以偪子重子辛楚人杀之故春秋书曰楚杀其大夫公子申
　　一字子西恵王时为令尹哀公六年秋七月楚子在城父将救陈卜战不吉命公子申为王不可则命公子启五辞而后许白公作乱杀子西
　　赵周二　赵伯鲁二
　　赵赵周襄子兄伯鲁之子伯鲁蚤死襄子封周为代成君见赵世家
　　汉赵周楚太傅夷吾之子夷吾死事景帝封周为商陵侯见功臣表
　　宋有赵伯鲁燕王徳昭裔孙见宗室世系表与襄子之兄伯鲁同
　　司马尚三
　　赵幽缪王七年秦人来攻王命大将李牧将军司马尚将兵击之李牧诛司马尚免赵忽顔聚代之军破以王迁降
　　晋两司马尚　一恵帝之孙永康元年封襄阳王一司州刺史李矩为石勒所攻率众南走众皆道亡惟禆将司马尚等百余人弃家送矩至于鲁阳见李矩传
　　孔谦二
　　战国孔谦字子慎孔子七世孙尝为魏相
　　后唐孔谦魏州人勤敏倾巧颇知钱谷之事晋梁相距河上大小百余战调发供馈未尝阙乏所以成庄宗之业者谦力居多及为租庸使专事聚敛天下怨苦明宗诏斩洛阳市
　　杜挚二
　　秦衞鞅说孝公变法孝公称善甘龙杜挚等弗然相与争之公卒用鞅法
　　魏郎中令河东杜挚着文赋颇传于世
　　郭开二
　　秦使王翦攻赵赵使大将军李牧御之秦多与赵王宠臣郭开金为反间言李牧欲反遂捕牧斩之赵随以败亡
　　晋陶称为江夏相将军郭开从称往长沙赴防称疑开附其兄弟乃反防悬头于帆樯仰而弹之鼓棹渡江观者莫不震骇见陶侃传
　　赵禹三
　　战国赵孝成王四年韩上党守冯亭以上党诈献赵王大喜召平原君与赵禹而告之禹等以为可受王遂发兵取上党与秦战大败于长平
　　西汉赵禹斄人武帝时以刀笔吏积劳至少府为人廉倨舎无食客公卿相造请终不报谢务在絶知友孤立行一意
　　宋青州民赵禹上书言赵元昊必反宰相以禹狂言徙建州元昊果反开封府司録司事陈希亮言禹可赏不可罪仁宗释禹赏为徐州推官见陈希亮传陈轸二
　　楚陈轸与张仪俱以游说事秦恵王皆贵重争宠仪恶轸于恵王恵王终相张仪而轸奔楚
　　晋元帝时石勒冦新蔡害新蔡王确于南顿广陵公陈轸惧率众降于勒
　　张登二
　　战国张登中山人中山君称王齐欲与赵魏伐之中山大恐谋诸登登以计绐齐而从赵魏以止其兵
　　梁张登义阳人累有战功为当时骁将歴官衞尉卿太子左衞率见张恵绍传
　　薛谭二
　　博物志云薛谭学讴于秦青未穷青防一日辞归青饯于郊衢抚节悲歌声震林木响遏行云谭乃谢青求返终身不敢言归又唐宗女常山公主下嫁驸马都尉薛谭见公主列传
　　毛公二
　　一战国处士藏于博徒尝劝公子无忌归救魏见信陵君传
　　一前汉赵人治诗为河间献王博士见儒林传
　　战国姚贾三
　　赵策赵使姚贾约韩魏时虽不可考其云赵使则赵臣也魏策周最入齐秦王怒令姚贾让魏王是在秦武魏襄时其云秦令则秦臣也秦策姚贾梁监门子则魏人仕秦与始皇李斯竝时者是三姚贾矣国策吴师道注云
　　罗尚二
　　战国策罗尚见秦王曰秦四塞之险利于守不利于战又晋罗尚襄阳人善属文为益州刺史性贪少断蜀人言曰尚之所爱非邪则佞尚之所憎非忠则正黄齐三
　　国策或谓黄齐曰人皆谓公不善于富挚今王爱富挚而公不善是不臣也注黄齐楚人
　　宋两黄齐　一临桂人绍兴进士调富川尉曹成冦起擒获七十辈县以安堵后知昌化军具言桂林多俊秀且地脊民贫诏増贡额减军输邦人利之
　　一建安人登进士官至兵部侍郎丁蔡柄用齐非时不见于私第以显谟阁待制出知通州
　　杨达二
　　秦甘茂宜阳之役杨达谓公孙显曰请为公以五万攻西周得之是以九鼎抑甘茂也见国策
　　隋髙祖族子杨达初为鄯郑赵三州刺史上差品牧宰达为第一擢工部尚书上开府厚有局度杨素称其有君子之貌兼有君子之心
　　战国两季梁
　　列子云杨朱之友曰季梁季梁得疾七日大渐其子环泣谒三医季梁厚贶遣之俄而疾自瘳
　　国策云魏王欲攻邯郸季梁闻之中道而反往见魏王言邯郸不可伐
　　按杨朱与孟子同时是在魏惠王之世而国策所云欲攻邯郸者是惠王孙安厘王之事相距八十余年国策注云与列子所称不同然哉
　　鲁连二
　　齐孟尝君有舍人而弗说欲逐之鲁连谓孟尝君曰物舍其所长之其所短尧亦有所不及矣今使人而拙则罢之不肖则弃之其人必相仇报孟尝君曰善乃弗逐见国策
　　晋凉州刺史张轨有疾酒泉太守张镇移檄废之轨遣子实将兵讨镇镇惧委罪于功曹鲁连而斩之见前凉録张丑二
　　楚威王战胜于徐州欲逐婴子于齐婴子恐张丑谓楚王曰王之战胜也朌子不用也今婴子逐朌子必用复整其士卒必不便于王也楚王因弗逐见国策
　　晋后将军郭默矫诏杀平南将军刘輙领江州时太尉陶侃镇荆州上表讨默其将宗侯缚默父子及默将张丑诣侃降陈庄二
　　秦惠文王起兵伐蜀取之蜀主更号为侯而使陈庄相蜀蜀既属秦益强富厚轻诸侯见国策
　　陈后主第八子名庄封会稽王都督州诸军州刺史容貌最陋性严酷左右不如意輙剟刺其面或加烧爇司马康三
　　国策云楚围雍氏韩借救于秦秦使公孙昧入韩又命司马康之郢
　　晋司马康宗室通吉侯勲之子勲为征虏将军领西戎校尉常怀据蜀之志及康为汉中太守遂拥众入剑阁自称成都王桓温遣朱序讨平之
　　宋司马康文正公之子哲宗时为右正言劝帝及时向学且请太后禁中训迪其言切至以居父防寝地得腹疾且殆犹具疏所当言者以待曰得一见天子极言而死无恨
　　王离三
　　秦两王离　一始皇二十六年初并天下乃抚东土至于琅邪列侯武城侯王离列侯通武侯王贲等从与议于海上　一二世时闗东诸国皆自立叛秦二世使王翦之孙王离北击赵楚怀王命项羽救赵大破之虏王离
　　或疑武城侯王离即王翦之孙余考王翦与子贲将兵定六国在始皇时而其孙离至二世时始用为将北击赵则从始皇出狩者必非王翦之孙也且本纪列从狩诸臣先王离而后王贲夫王贲即翦之孙离之父先列其子而后其父当时左史何至舛戾乃尔而太史公复因其谬而不改无是理也
　　蜀汉王离广陵人以才干显为督军从事后代何祗为犍为太守治有美绩虽聪敏不及祗而文采过之见杨洪传
　　石生二
　　秦始皇三十二年使石生与韩终等求僊人不死之药后赵石生石勒从子封河东王
　　吕臣四
　　秦二世时陈王败走其御庄贾杀以降秦陈王故涓人将军吕臣为仓头军起新阳攻陈杀庄贾复以陈为楚见陈涉传
　　汉两吕臣　一以舎人从起陈留以郎入汉破曹咎成臯为都尉击陈豨功封宁陵侯
　　一髙帝功臣吕青之子孝恵四年嗣封阳信侯俱见功臣侯表
　　晋泰始七年汶山守兵吕臣等杀其督将以判族灭之见大同志
　　孙夀二
　　秦始皇兼六国称皇帝李斯取蓝田之玉为玺玉工孙夀刻之为希世之寳
　　后汉孙夀中黄门孙程养子程以迎立顺帝功封浮阳侯食邑万户程病临终上书以国传弟美帝许之而分其半封夀为浮阳侯
　　王绾二
　　秦始皇灭六国兼有天下与丞相王绾等议变封建为郡县
　　南唐王绾事烈祖为防州节度使见王舆传
　　李洪二
　　先秦李洪赵相李兑曾孙太子太傅
　　前燕李洪仕慕容氏为龙骧将军进位司空以忠笃著名
　　张贺二
　　秦二世时陈涉起蕲张贺为将章邯进兵击之陈王出监战军破张贺死
　　汉张贺为掖庭令宣帝以皇曾孙收养掖庭贺抚循甚宻及帝即位贺已死封其子彭祖为阳都侯赐贺諡阳都哀侯
　　胡武二
　　秦陈胜自立为王号为张楚以胡武为司过主司羣臣以苛察为忠胜信用之诸将以故不亲附
　　后汉梁冀擅权凶纵太原胡武奏记三府荐海内髙士而不诣冀冀怒勅捕诛武家死者六十余人
