<!-- { "loadSidebar": true } -->
　　汉殇安之间句丽王髙宫数寇辽东菟二郡魏明帝景初二年命司马宣王讨公孙渊句丽王髙宫遣数千人军其曾祖宫生能开目视人及长果凶虐数冦钞其曽孙宫生堕地亦能开目视人句丽呼相似为位以似祖故名为位宫云见魏志
　　苻夀二
　　前秦苻夀伪主苻丕次子封长乐王
　　后魏大统四年南岐州氐苻夀反攻陷武都自号太白王诏大都督侯莫陈顺讨降之见氐传
　　逸豆归三
　　前燕慕容廆击宇文乞得归破之乞得归弃军走其东部大人逸豆归逐而杀之因自立为主
　　后燕慕容垂伐西燕慕容永军至台壁永遣太尉大逸豆归率众来拒垂征东将军平视击破之永又遣征东将军小逸豆归出战垂辽西王农又击破之斩勒马驹遂围台壁
　　摩诃末二
　　隋开皇中大食国有酋长摩诃末勇徤多智众立之为主东西征伐开地三千里宋太平兴国二年大食国王诃黎佛遣使摩诃末等贡方物其从者目深体黒谓之昆仑奴诏赐其使袭衣器币从者缣帛有差
　　唐两尸罗逸多
　　髙祖武德初中天竺国大乱其嗣王尸罗逸多练兵聚众所向无敌凡六载而四天竺之君皆北面臣之尸罗逸多自称摩伽陀王及则天天授二年西天竺王尸罗逸多来朝献是五天竺七十余年间有两尸罗逸多也
　　唐两阿史那泥孰
　　北突厥与西突厥同祖俱称阿史那氏至隋而分为二国唐太宗既擒北突厥颉利可汗乃封思摩为怀化郡王令统颉利旧部又封泥孰为右贤王以二之西突厥肆叶防可汗立素惮泥孰隂图之泥孰遂适焉耆其后肆叶防卒国人迎泥孰而立之贞观七年遣鸿胪少卿刘善因册授为吞阿娄拔奚利邲咄陆可汗
　　唐两婆罗门
　　贞观十九年林邑国王范镇龙为其臣摩诃漫多伽独所杀其宗族竝诛范氏遂絶国人乃立其女壻婆罗门为王又天竺国即汉之身毒国也周围三万里其中分为五天竺中天竺据四天竺之防其都城周廻七十余里云昔有婆罗门领徒千人肄业于树下树神降之遂为夫妇宫室自然而立僮仆甚盛于是使役百神筑城以统之
　　唐两黙啜
　　则天天授中突厥可汗骨咄禄死其子尚防其弟黙啜簒位遣使来朝则天大恱册立为特进颉跌利施大单于立功报国可汗又宗开元十九年康国王乌勒上表请封其次子黙啜为米国王许之
　　唐两李娑固
　　宗开元三年契丹首领李失活率种落内附封为松漠郡王拜左金吾卫大将军失活死其弟娑固代领其众仍令袭其兄官爵又天宝五载封奚国王娑固为昭信王仍授饶乐都督两国俱经太宗赐姓故称李氏
　　辽两耶律托卜嘉
　　一以定乱功臣为西南招讨使招降凖布酋长磨古斯因为所害赠兼侍中諡曰贞悯
　　一以平乱功臣为北院宣徽使擿发耶律伊逊谋逆事反为所诬追封漆水绘像宜福
　　辽两耶律古
　　一约尼锡津汗之后统和初为伊喇详衮徇地克敌迁东京留守封楚国公
　　一枢宻使华格之弟太平初为武定军节度使讨凖布有功圣宗尝刺臂血与盟为友寻迁南院大王辽穆宗时两哈里
　　一应厯十三年正月癸酉杀兽人哈里
　　一应厯十七年十二月辛未手杀饔人哈里复脔之
　　辽两萧罕嘉努
　　一南京统军使以战功迁殿前都防检定封兰陵一天成节度使以文学擢翰林都林牙兼脩国史
　　辽两耶律哈里
　　一约尼氏兆古汗之裔太祖托为耳目数从征讨既靖内乱始置约尼常衮命哈里领之一令公额尔徳尼之子保宁初为彰国军节度使及曹彬米信等来侵哈里有却敌功赐资忠保义匡国功臣封漆水郡王
　　金两噶顺
　　一金景祖第三子沂国公天防末大封宗室进封王又一完顔部人舒噜之子景祖时举部来归居于安春水源库堪山南
　　金两博诺
　　金安帝第四子曰锡哩布锡哩布之子曰博诺勇毅善射佐世祖有功当时有与同名者尝有贰志目之曰恶博诺佐世祖者曰善博诺世祖时博诺与罕都等五人不离左右亲若手足称佐命元勲明昌间赠开府仪同配飨世祖庙廷
　　金两舒噜
　　金昭祖名舒噜又完顔部人亦名舒噜与昭祖同时同部同名交相得誓曰生则同川居死则同谷塟土人呼昭祖为勇舒噜呼舒噜为贤舒噜是时生女直无书契无约束不可检制昭祖稍以条敎为治诸部犹循旧俗不肯用条敎昭祖耀武于青岭白山顺者抚之不从者讨伐之所至克防贤舒噜佐之也
　　金三额尔克
　　一荆王守纯之子封曹王天兴元年出质军前初守纯府第产肉芝一株髙五寸许色红鲜可爱既而枝叶津流濡地成血未防额尔克出质明年崔立乱宗室皆死青城又同时又有两额尔克皆防卫出身一曰草火额尔克毎得贼好以草火燎之一曰板子额尔克尝误以官中牙牌报班齐者为板子故时人各以是目之
　　金两完顔耀珠
　　一特进齐之子齐弟京文皆以谋反诛世宗尽以其家财产与齐之子耀珠仍袭叔父京山东西路特黙齐明安一本姓李氏为副都统以斩刘永昌等功迁镇国上将军赐姓完顔
　　金两伊喇道
　　一大定初为翰林直学士世宗以其清亷有干局翰林文雅之职不足以尽其才乃改西北路招讨使至平章政事封莘国公
　　一为监察御史大定初从讨斡罕招降叛奚累进刑部尚书
　　元两达春
　　一札拉台之子厯事太祖宪宗拜龙虎卫上将军伐髙丽御女真有功进辽阳等处行中书省平章事
　　一博和哩之子善骑射将兵伐宋多克防屡加叅知政事领淮西行中书省事
　　元两察罕
　　一防牧羊于野太祖出猎见而异之挈归给事内廷及长武勇过人破金灭夏多立竒功至宪宗时以都元帅兼领尚书省事赐汴梁归德三千余户为食邑
　　一西域人魁伟頴悟愽览强记由昭文馆大学士拜中书叅知政事暮年居白云山别墅以白云自号每入朝帝称为白云先生
　　元两特穆尔布哈
　　一至元十六年为都元帅追宋将张世杰于香山岛世杰死降其众数千人广东诸郡及海岛尽平
　　一宗室镇南王托欢第四子托欢薨子博啰布哈防特穆尔布哈嗣为镇南王镇州及博啰布哈长特穆尔布哈请以其位还之朝廷以其克让改封宣让王移镇庐州
　　元两和尚
　　一世祖时为江南浙西道提刑按察使浙西宋故都民众事繁在职惟务镇静人服其知大体
　　一武宗时为忠翊校尉每从征力战有功命领八卫把总金鼓都镇抚司事
　　元两额森布哈
　　一博啰罕之子为茟且齐长裕宗封燕王世祖命为之且曰额森布哈吾旧臣子孙端方明信闲习典故尔每事问之必不使尔为不善也
　　一巴延布哈徳济之子时信州被冦巴延布哈徳济引兵赴援入辞其母因命子额森布哈奉母间道入福建
　　元两苏格
　　一太宗将南伐命苏格使金觇虚实尽得其地理阨塞城郭人民之强弱以告得遂破金帝从容谓苏格曰西山之境八逹以北汝其主之汝于城中搆大楼居其上使人皆仰望汝汝俯而谕之顾不伟乎乃以为山西大逹噜噶齐
　　一壮勇屡有战功至元中为顺元等路宣慰使经理诸蛮降八番金竹百余等砦以为郡县东连九溪十八峒南至交趾西至云南咸受节制
　　元两博啰特穆尔
　　一见忠臣传由宿卫为襄阳路逹噜噶齐至正间将义兵讨贼遇害
　　一见逆臣传以勲臣为太保录军国重事至正间将叛旅犯阙伏诛
　　元两台哈布哈
　　一以外戚为河南行省左丞相代托克托总大兵征髙邮颇骄傲不遵法制其军士又往往剽掠为民患被劾伏法
　　一台州人家贫好读书进士及第累进礼部尚书方国珍之乱迁浙东宣慰使分兵使夹攻之前搏贼船射死九人贼攅槊刺杀之
　　元两托克托
　　一成宗时为上都留守通政院使朝议以江浙行省地大人众非世臣有重望者不足以镇之进拜荣禄大夫江浙行省平章政事
　　一顺宗至正初为中书右丞相悉更巴延旧政中外翕然称贤封郑王食邑安封赏赉巨万俱辞不受元两观音努
　　一见良吏传泰定进士知归德府亷明刚断擿发如神民有寃狱虽数十年前事皆立为剖决一见辽史提调修史事官儒林郎右司都事按前人传未尝为此官亦未尝预修史事足徴别是一人
　　元两逹实特穆尔
　　一翰林学士承防知制诰兼修国史一浙江行中书省平章政事预修宋史及提调镂板等事俱见宋史目录俱至正时人
　　金宗室同名
　　金氏完顔宗室表云书名不书氏其制如此昻　　杲　　襄　　阿林　萨哈　达兰和卓　斡鲁　威泰　富勒呼　阿里布　实圗美实古纳萨里罕阿里罕
　　昻二一世祖子郓王平章政事一伯勒赫之孙汉国公尚书左丞相　杲二一世祖第五子都元帅辽越国王一富勒呼之后副元帅应国公　襄二一海陵母弟辅国上将军一昭祖五世孙擢殿前副都防检左丞相南阳郡王　阿林二一太祖之子夀王太子太保一摩啰欢之子兵部尚书　萨哈二一韩国公和卓之长子固伦乌赫哩贝勒赠金源郡王一金源郡王实图美之子平章政事济国公　达兰二一银青光禄大夫加特进一金源郡王尼楚赫之子左副元帅平章政事　和卓二一德帝季子天防间赠特进一景祖长子韩国公　斡鲁二一德帝之弟始祖明懿皇后六十歳后所生一韩国公和卓之子西南西北两路都统追封郑王　威防二一世祖第三子为裨将追封魏王一富勒呼之子广威将军
　　富勒呼二一太宗长子宋国王拜太师领三省事一楚王摩啰欢之子袭明安赠金紫光禄大夫　阿里布二一特进伊克之子行台参知政事一太宗第五子【阙】实图美二一鲁王乌哲之子骠骑卫上将
　　军一光禄大夫呼实哈之子博索路兵马都总管实古纳二一完顔部人罗索之子侍卫亲军都指挥使北京留守一镐王允中之子光禄大夫　萨里罕二一曹王宗敏之子舒王一宣宗朝判大睦亲府事为中京留守阿里罕二一景祖第八子固伦英实贝勒
　　赠随国公一镐王永中之子奉国上将军
　　厯代名讳考
　　左传云周人以讳事神名终将讳之故晋以僖侯废司徒宋以武公废司空先君献武废二山是以大物不可以命葢慎之也
　　檀弓云夫子之母名徴在言在不称徴言徴不称在此二名不偏讳也
　　齐东埜语云周颂祀文武乐歌雝之篇曰克昌厥后噫嘻之篇曰骏发尔私此庙中不讳也春秋僖公名申而书戊申定公名宋而书宋仲几庄公名同而书同盟此临文不讳也文王讳昌而箕子陈洪范曰使羞其行而邦其昌厉王讳胡而宣王时诗曰胡不相畏胡为虺蝪周礼有昌平之俎诗有觱发之咏大诰弗弃基不讳后稷弃字孔子父叔梁纥而春秋书臧孙纥成王讳诵而吉甫作诵之句正在其时此诗书不讳也
　　家训风操云凡避讳者皆须以其同训字代之是故桓公名白传有五皓之称厉王名长琴有脩短之目始皇名政秦楚月表有端月之书第不闻谓布帛为布皓呼肾肠为肾脩号左证为左端也
