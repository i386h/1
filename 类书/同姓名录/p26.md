<!-- { "loadSidebar": true } -->
　　魏明帝太和元年蜀将姚静率其属七千余人来降见晋宣帝纪
　　后凉吕光克平西域还至玉门秦苻坚炖煌太守姚静以郡迎降见后凉录
　　苏林二
　　魏苏林陈留人博学多通黄初中为博士给事中以老归第国家有大政每遣人就问之文帝典论所称苏林即此人
　　前燕苏林中山人起兵于无极自称天子慕容儁遣其弟太原王恪讨林斩之
　　葛洪二
　　晋葛洪丹阳人少好学尤好神仙导引之法太安中讨平石氷赐爵闗内侯咸和初除散骑常侍领大著作皆固辞不就入罗浮山炼丹养作抱朴子一百十六篇一日兀然若睡而卒举尸入棺轻如空衣世以为尸解云
　　宋葛洪东阳人淳熙进士参知政事封东阳郡公世称其侃侃正直有大臣风
　　张袆四
　　晋三张袆　一司空张华之子好学谦敬有父风位散骑常侍赵王伦之乱与父同遇害　一孝武大元二年为郎中使于苻坚立在阶下以手障额看坚坚问曰视天子不过衱卿何慢朕答曰臣在南中闻长安氐为天子頥上有角坚大笑见前秦录　一吴郡人少有操行恭帝时为郎中令刘裕以袆帝之故吏素所亲信封药酒宻令行鸩袆叹曰鸩君而求生何面目视息世间哉因自饮死
　　按张司空之子死于惠帝时先孝武七十年而恭帝即位又后孝武四十余年其人犹为郎中令足征三人各自不同故得并收
　　唐张袆张正甫之孙刑兵礼三部尚书以行义著称
　　王彬三
　　晋王彬王导从弟典军将军都亭侯从兄敦举兵愍帝使彬劳之彬数敦罪恶辞极慷慨敦大怒时导在坐劝彬起谢彬曰有脚疾见天子尚欲不拜此复何谢敦曰脚痛孰与颈痛彬意气自若敦平拜光禄勲右仆射
　　齐王彬王僧防之子好文章习与兄志齐名时人语曰三眞六草为天下寳尚髙帝女临海长公主拜驸马都尉歴吏部尚书秘书监
　　宋王彬固始人淳化进士提防荆湖南路刑狱终于太常少卿
　　陈达二
　　汉陈达安帝时中常侍帝崩达等白太后更征立诸国王子中黄门孙程等斩达迎济阴王即皇帝位
　　晋陈达汉太丘长陈寔裔孙永嘉中为长城令悦其山水遂家焉尝曰此地山川秀丽当有王者兴二百年后我子孙必钟斯运至十世孙霸先受梁禅果如其言
　　司马端二
　　晋司马端宗室清河王遐之子初封广川王及豫章王铨入为皇太子转封豫章拜散骑常侍平南将军都督江州诸军洛阳陷没于石勒
　　齐司马端河内人梁始兴内史司马筠之父为始安王遥光掌记遥光败为乱兵所杀
　　李雄七
　　后汉李雄大司空李通之子通乞骸骨以特进奉朝请光武感通首创大谋即日封雄为召陵侯
　　后蜀李雄李特第三子特据蜀拜雄前将军特死雄自称太将军益州牧永兴初遂僭大号
　　隋两李雄　一李穆之子隋文帝以穆勲第一授雄仪同大将军别封宻国公
　　一渤海人少慷慨有壮志从隋文帝破尉迟逈赐爵建昌县公进大将军幽州总管户部尚书
　　宋两李雄　一北海人有文学好丹青尤精于神鬼尝于龙兴寺壁为三鬼其一执巨蟒呼喊有忿怒之势观者往往惊怖见名画评
　　一瑞安小校元兵逼浙东围瑞安廉访使赵与檡誓以死守雄夜开门纳外兵与檡巷战败死
　　金宣宗贞祐初年元兵攻居庸工部员外郎李英乘夜与壮士李雄等出城招募军民得万余人诡称土豪时时出战
　　晋两张茂
　　一元帝时为太子右卫率出补吴国内史沈充反遇害茂少时梦得大象以问占梦万推推曰君当得大郡而不善也问其故推曰象者大兽兽者守也故知当得大郡然象以齿焚为人所害果如其言
　　一凉州牧张轨之子太兴三年为平西将军仍牧凉州时海内大乱皇舆播迁而茂不废贡献朝廷嘉之王宏四
　　汉王宏祁人献帝时为右扶风値李傕郭汜为乱欲举兵除君侧之恶左冯翊宋翼不从诟曰竖儒不足与议大计遂俱就征下狱死
　　晋王宏髙平人泰始初为汲郡太守视民如子治有殊绩武帝下诏褒美赐谷千斛以司校尉终
　　后赵王宏祁人仕石季龙河东太守绵竹侯见南燕录王牢传
　　唐王宏济南人与太宗幼日同学因问为八体书及帝即极访宏乡人竟传隐去是亦子陵之徒与见栁子厚龙城录
　　石苞二
　　晋石苞渤海人为徐州刺史文帝败于东闗苞独全军而还帝指所持节谓苞曰恨不以此授卿以究大事后至大司马封乐陵郡公
　　后赵石苞伪主石虎第六子虎僭即帝位封苞为乐平王鎭守长安
　　赵开二
　　晋隆安四年众推李盛为凉公领秦凉二州牧盛以赵开为骍马防军
　　宋赵开安居人元符进士有通变之才建炎初提举川陜茶马事悉更其法时张浚治兵秦川经营两河旬犒月赏支费不可计
　　李俨三
　　晋李俨陇西人诛大姓彭姚自立于陇右奉中兴年号百姓悦之凉州牧张天锡伐俨俨大败入城固守
　　唐李俨余千人徳宗时为左司谏方士桑道茂奏言奉天有天子气上欲屠其城俨极谏乞杀道茂上悟乃止
　　辽李俨析津人太康初参知政事封漆水郡王见李处温传
　　张庭坚二
　　晋张庭坚凉州张祚次子祚废耀灵僭立封庭坚为建康王
　　宋张廷坚广安人元祐进士除太学博士擢右正言在职逾月数上封事为曾布李清臣所挤改知汝州又不附蔡京遂列党籍编管虢州
　　王洽二
　　晋王洽王导第三子诸子中最知名歴官内史领军中书令
　　唐王洽性嗜酒多放敖江湖间每欲作图必沉酣解衣盘礴先以墨泼幛上或叫或吟脚蹙手抺因其形似或为山石或为林泉自然天成不见墨汚之迹见名画录
　　丁元三
　　晋丁元谯人桓攻歴阳豫州刺史司马尚之率步卒阵于浦上众溃逃于涂中元等告收斩之
　　宋丁元濠州统领遇金人于雅里洲被围元大謼其徒勉以毋得负国一舟二百人皆鬭死
　　元丁元至正初亚中大夫参议中书省事预修金史
　　司马亮二
　　晋司马亮宣帝第四子封汝南王大尉录尚书事楚王玮诬亮谋废立矫诏杀之
　　宋司马亮始兴内史司马筠之祖司空从事中郎
　　李骧三
　　晋李骧涪人为尚书郎与成都杜轸齐名每有论议廷臣莫逾时号蜀二郎见重庆人物志
　　蜀李骧伪主李雄季父为太傅都督中外诸军总录尚书事见蜀录
　　汉李骧为太原少尹谓北京留守刘旻曰郭公举兵犯顺其势不能为汉臣必不为刘氏立后因劝旻以兵下大行控孟津以俟变旻怒斩之后周太祖果代汉旻恸哭为骧立祠见东汉世家
　　张肃二
　　晋张肃凉州牧张寔叔父官建威将军西海太守以京师危迫天子防尘请为先锋击刘曜实以年老弗许闻京师陷悲愤而死
　　宋张肃舒城人以直谅称由广东转运判官迁江东提防刑狱一时名流自司马光而下七人有四人分韵作诗以赠其行
　　晋两王浑
　　一司空王昶之子州都督进封京陵公足报平吴之烈
　　一司徒王戎之父凉州刺史赐爵贞陵侯用酬绥边之勲
　　成公绥二
　　晋成公绥白马人少有俊才张华每见其文叹伏以为絶伦后官中书郎每与华受诏并为诗赋
　　燕成公绥为慕容超太史令义熙三年超祀南郊大风暴起天地昼昏其行宫羽仪皆振裂超惧宻问绥对以诛戮贤良赋役繁苦所致超惧而大赦
　　徐浩三
　　晋徐浩徐邈之子镇南将军何无忌请为功曹出补西阳太守为卢循所害
　　唐两徐浩　一越州人少举明经工草以文学为张说所重官至集贤殿学士
　　一安禄山陷洛阳平原太守顔眞卿得兵二十余万移牒清河等郡遣大将李择交裨将徐浩等进兵与清河合势击禄山
　　李昶四
　　前凉李昶安西亭侯李弇之子太子侍讲见前凉录北魏李昶李彪之孙幼解属文十数岁为明堂赋才制可观保定初以近侍清要盛选国华由御正中大夫为纳言进爵临黄县公
　　唐李昶宗室恒山王承干之孙扶风太守
　　元李昶进士第二人官至吏礼二部尚书品格条式选举礼文多所详定凡议大政宰相延置上座倾听其说
　　张襃二
　　晋赵王伦簒位齐王冏檄刺史郤隆欲保州不肯偏助主簿张襃入谏谓若无所助变难将生州亦不可保隆犹豫不决遂为其下所害
　　梁天监中翰林学士张襃不供职事御史弹劾之襃曰碧山不负吾乃焚章长啸而去
　　王蔚二
　　晋王蔚猗氏人世脩儒史之学尝着至机论词义甚美官至夏阳侯相
　　金王蔚香河人皇统进士通敏廉介晓析吏事大定末吏部尚书参知政事
　　胡渊三
　　晋胡渊秦州刺史胡烈之子烈随钟防灭蜀防谋反欲杀烈等渊雷鼓出门诸军争先杀防时渊年十八杀防救父名震逺近见晋诸公赞
　　后魏胡渊临泾人初仕夏王勃勃给事黄门侍郎魏平统万渊以降欵功赐爵武始侯拜河州刺史
　　宋胡渊崇安人聪敏能文以亲老家贫授学江浙岁终度父母所须尽市以献蔬食饮水躬自安之
　　周访二
　　晋元帝渡江命周访叅鎭东军事时有与访同姓名者罪当死误收访访奋击收者数十人皆散走而自归于帝帝不之罪寻以为烈将军
　　李巨二
　　后赵李巨事石虎为殿中御史是时豪戚侵恣贿托公行虎患之擢巨御史中丞特加亲任自此百僚震慑州郡肃清
　　唐李巨宗室虢王凤之后为夷陵太守禄山陷京师宗择将帅张垍言巨善骑射有谋略宗召至授谯郡太守兼御史大夫河南节度使
　　张轨三
　　晋张轨大官令张温之子泰始初散骑常侍以才堪御逺出为凉州刺史威名大着于河西
　　周张轨髙平令张崇之子孝武时黄门侍郎以才足治繁出为泰州刺史政绩大行于河北
　　两人生平颇类次其行事如合璧然适阅济南人物考又得汉菑川人少好学志识开朗仕至陇右府长史家无余财惟有书数百卷其品格雅足与前两人相鴈行也
　　王彦二
　　晋王彦王览第五子惠帝时为兖州刺史赵王伦簒位诸王起义彦被齐王冏檄发兵策应遂立勲绩惠帝反正擢为中防军见王敦传
　　宋王彦上党人性豪纵喜读韬略徽宗时为清河尉金人攻汴彦慨然赴阙求自试擢都统制率禆将岳飞等渡河击败金人复卫秦等州诏以八字军赴行在遂为浙西淮东沿海制置使
　　石光二
　　后赵石光官幽州刺史坐愞弱征还除左长史为石苞所杀
　　宋石光任岳州通判功徳及民后寓大云山卒民追慕为之立祠
　　晋两钱端
　　一太尉王衍率众讨石勒勒轻骑追及之衍遣将军钱端与勒战为勒所杀衍军大溃勒分骑围而射之相登如山无一免者
　　一陈敏作乱顺阳太守张光率步骑五千讨之江夏太守陶侃与敏大将钱端相距于长岐张光设伏以待之及交战伏兵发水陆同奋贼众大败
　　刘总二
　　晋刘总尚书左仆射刘毅之子好学直谅位止北军中侯
　　唐刘总尚书左仆射刘济之子隂贼险谲官至检校司空
　　张威三
　　晋张威梁州人武都氐杨难敌攻梁州刺史吴子庠弃城去威起兵逐难敌以其地归李蜀
　　隋张威文帝时为行军总管进上柱国封晋熙郡公宋张威成州人以才勇为后军统制守天水屡立竒功金人陷大安军威夜半调发鼓行而前大破金人于金斗镇俘其将巴图鲁大将包长夀闻之宵遁王会三
　　晋王会王览之子侍御史
