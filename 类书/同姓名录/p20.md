<!-- { "loadSidebar": true } -->
　　隋李崇李贤之子开皇初封广宗郡公为幽州总管奚霫契丹等詟其威略争来内附
　　张乔三
　　汉张乔南阳人顺帝时日南徼外蛮夷数千人入冦州郡讨之不克拜乔交阯刺史单车至任开示慰诱并皆降散
　　晋张乔为成阳都尉吴军师张悌帅众三万围成阳乔众才七千闭栅自守别将薛胜等见吴军乱而乘之乔因击其后大败吴军
　　唐张乔池州人大顺进士黄巢乱遂与伍乔之偕隐九华有集二卷见唐诗品彚
　　耿秉二
　　汉耿秉耿国之子博通书记尤好将帅之略前后上便宜方略授谒者仆射击车师北匈奴有功拜征西将军封美阳侯
　　宋耿秉江阴人仕至焕章阁待制律已清俭惟事利民着春秋传五代会史各二十卷
　　后汉两刘焉
　　一光武之子中山简王
　　一刘璋之父益州牧阳城侯
　　王邑二
　　王莽闻汉帝立大惧遣大司空王邑等将兵百万到颍川与光武合战光武击破之邑等轻骑逃去
　　建安十八年策命曹操为魏公帝娉公三女为贵人使大司农安阳亭侯王邑赍璧帛纁绢五万疋之邺纳娉
　　李忠四
　　前汉卫士令李忠着赋二篇见艺文志
　　后汉李忠东莱人投奔世祖拜右大将军世祖自解所佩绶以带忠征讨多克防建武中封中水侯为丹阳豫章太守
　　唐李忠髙宗长子立为皇太子后武昭仪生皇子遂废忠为梁王
　　元李忠晋宁人防孤事母至孝大徳七年地大震郇保山移所过居民庐舍皆摧压倾圯将近忠家分而为二行五十余步复合忠家独完人皆以为孝感所致云
　　后汉两郭贺
　　一建武中荆州刺史有殊政显宗巡狩至南阳特见嗟叹赐以三公之服黼黻冕旒勑行部去襜帷使百姓见其容服以章有徳
　　一定颍侯郭镇长子镇卒贺当嗣爵让与弟时而逃去诏下州郡追之贺不得已乃出受封累迁复至廷尉周宗二
　　汉光武诏中郎将来歙率五大将军击破公孙述拔落门于是隗嚣支党周宗及天水属县皆降
　　南唐俞文正为烈祖幕賔而周宗及马仁裕皆从给使后宗以枢宻使出镇江州文正犹为九江巡官辄问宗曰马押衙何在宗知其见讥笑曰马公出镇江西久矣其寛厚如此
　　刘尚二
　　汉光武建武八年诏来歙率武威将军刘尚等入天水击公孙述破之天水属县皆降见来歙传
　　吴刘尚刘基之子孙权时骑都尉
　　王忠三
　　后汉温序为贼所迫伏剑死从事王忠持尸归敛光武闻而怜之命忠送防到洛阳赐城傍地为冢
　　魏两王忠　一扶风人聚众归魏常从征讨累进扬将军都亭侯文帝知忠常噉人因从驾出行令俳取冢间髑髅繋忠马鞌以为欢笑
　　一奉常王脩之子官东莱太守散骑常侍
　　李恽四
　　后汉李恽为王郎将兵狥鄗耿纯逆战大破斩之晋孝愍帝建兴元年石勒攻龙骧将军李恽于上白恽败死
　　唐两李恽　一太宗子封蒋王一宪宗子封澧王
　　张敏三
　　东汉张敏鄚人举孝廉四迁为汝南太守清约不烦用刑平正有理能名延平初以司空终
　　西晋张敏武帝时为益州刺史见张载所着剑阁铭而竒之乃表上其文帝遣使镌之剑阁山
　　唐张敏长庆二年为郎中从金吾大将军胡钲等送太和公主出降回纥
　　梁恭杨范各二
　　后汉光武建武二年迁议郎范升为博士升上疏言博士梁恭年耆经明臣与并立慙负无顔愿推博士以避恭帝不许见范升传
　　后凉吕光率兵亲讨彭奚念遣振威将军杨范建武将军梁恭军于左南奚念大惧单骑奔甘松光振旅而还见后凉录
　　后魏杨范为中常侍赐爵华阴子出为华州刺史中官贵者灵太后皆许其方岳以范年长拜跪为难故遂其请
　　刘茂三
　　汉光武时两刘茂　一太原人少孤事母至孝为沮阳令王莽簒位弃官避农山中建武初诏求天下义士征拜议郎以侍中卒官　一宗室泗水王歙之从弟王莽居摄汉兵起茂聚众京宻间称厌新将军攻下颍川汝南众十余万光武至河内茂率众降封中山王
　　汉桓帝时刘茂为司空会司校尉李膺等抵罪而南阳太守成瑨太原太守刘瓆下狱当死茂上书讼之帝不悦坐免
　　王度二
　　东汉世祖女浚仪公主适軮侯黄门侍郎王度
　　后赵建武初年百姓奉佛沙门甚众中书著作郎王度奏请听西域人得立寺都邑以奉其神其汉人皆不得出家有犯者与淫祀同罪
　　后汉两李元
　　一光武时淯阳人举家疫没惟孤儿续始生而赀财千万诸婢谋杀续分财其苍头李善负续逃隐续年十岁善与归本县脩理旧业告奴伏法见李善传
　　一顺帝时中黄门初帝被废为济阴王元与孙程等同谋立帝封襃信侯见孙程传
　　张兴三
　　汉张兴鄢陵人习梁丘易永平十年拜太子少傅显宗数访问经术弟子自逺至者著录且万人为梁丘家宗
　　北燕张兴事冯跋为卫将军万泥乳陈阻兵叛跋遣冯与兴将步骑二万讨之乳陈克期出战兴伏兵邀击俘斩无遗
　　唐张兴束鹿人性忠勇为饶阳裨将不肯从史思明且切责之思明怒锯解之兴骂不絶口军中为之改容刘雄三
　　后汉两刘雄　一永平二年为平原令剧贼毕豪入平原界雄将吏士追至厌次河与贼战败被执小吏所辅叩头愿以身代获免一涿县人先主之祖举孝廉官至东郡范令
　　后周刘雄临洮人孝闵时为骠骑大将军皇太子征吐谷浑雄功多又从平并州上大将军进爵赵郡公突厥冦幽州战死
　　后汉三王调
　　更始败土人王调杀郡守刘宪自称大将军乐浪太守为郡三老王闳所杀见王景传
　　和帝时河南尹王调纵舍自由为尚书仆射乐恢所劾见乐恢传
　　桓帝时太尉李固门生王调因固下狱贯械上书证固之枉见李固传
　　周憬二
　　汉周憬熹平三年为桂阳太守有功勲铭在乐昌县见汉分韵
　　唐周憬夀春人神龙二年为武当丞以武三思专权谋乱与光禄卿王同皎叶谋杀之事泄遁于比干庙中自刎
　　吴汉二
　　后汉吴汉南阳人初为偏将军从光武击羣贼常将突骑为军锋光武即位拜大司马封广平侯
　　西秦乞伏炽磐建八年以骁骑将军吴汉为平南将军梁州刺史镇南漒见西秦录
　　公孙永二
　　汉光武建武十二年遣大司马吴汉伐公孙述与述将公孙永战于鱼涪津大破之见吴汉传
　　晋公孙永襄平人好学恬虚隐于平郭山不娶妻妾非身所垦植则不衣食吟咏岩闲欣然自得年九十余操尚不亏諡曰崇虚先生
　　苏章二
　　后汉苏章博学能属文顺帝时为并州刺史以摧折权豪忤防坐免隐身乡里不交当世后征拜河南尹不就卒于家
　　南汉刘防白龙四年楚人以舟师攻封州防遣将军苏章以神弩军三千往救因轻舟迎战举巨轮挽索锁楚舟以强弩夹射之尽杀楚人见南汉世家
　　鲁恭二
　　东汉鲁恭平陵人居太学习鲁诗闭户讲诵絶人间事为诸儒所称官至司徒初为县令有中牟三异之称
　　后燕慕容盛自称长乐王摄行统事以鲁恭为尚书见后燕录
　　贾逵三
　　汉贾逵平陵人淹贯五经俶傥有大节和帝时内备帷幄兼领秘书甚见信用所着经传义诂及论难百余万言学者称为通儒
　　魏贾逵襄陵人守绛邑长郭援攻河东所经城邑皆下逵独坚守及城溃援命斩之绛吏民皆乘城欲与俱死乃免文帝时除豫州刺史封阳里亭侯
　　宋贾逵藁城人为殿前班副都知从狄青征侬智髙逵念兵法先据髙者胜即引军趋山贼至逵麾众驰下仗剑大呼断贼为二贼首尾不相救遂溃朝廷以为能特拜殿前都指挥使
　　李松三
　　汉更始将军即帝位以司直李松为丞相更始败战死晋以南蛮校尉庾翼镇江陵遣叅军李松伐巴郡执蜀荆州刺史李闳见蜀录李夀传
　　后赵石虎命子义阳公鉴镇闗中其友李松劝鉴阅文武有髪长者拔为冠余以给宫人长史取髪白虎征鉴还邺收松下廷尉
　　张恭三
　　后汉张恭与张让赵忠等十二人皆为中常侍封侯贵宠父子兄弟布列州郡所在贪残
　　魏张恭天水人为炖煌功曹会太守马艾卒郡人推行长史事恩信甚着赐爵闗内侯拜西域戊己校尉
　　元张恭偃师人父防过哀事母尤谨岁凶采野菜为食而营奉甘防无乏母疾尝粪以验天厯居防尽孝诏旌其闾
　　刘曜二
　　汉刘曜蜀尚书令刘巴之祖苍梧太守
　　前赵刘曜伪主刘渊族子初拜相国都督诸军镇长安靳准之难自长安赴之僭即帝位后为石勒所杀赵晔三
　　东汉赵晔会稽人少尝为县吏耻于厮役遂弃去诣杜抚受韩诗卒业乃归举有道终于家着吴越春秋诗细歴神渊蔡邕读诗细而叹息以为长于论衡
　　唐两赵晔　一邓州人开元进士歴侍御史秘书少监蚤擅髙名入仕三十年官既散曹俸禄单寡衣食不充以至亡殁服名检者为之叹息一为吴元济裨将善战屡抗王师元济败被诛
　　王饶二
　　汉光武大飨士卒东围钜鹿王郎守将王饶坚守月余不下
　　晋穆帝升平二年三月佽飞督王饶献鸩鸟帝怒鞭之三百焚其鸟于四达之衢
　　李益三
　　汉李益司校尉李膺之父为赵国相
　　唐礼部尚书李益与宗人太子庶子李益同在朝同出于姑臧公时人谓尚书为文章李益庶子为门户李益以别之而尚书乃宰相揆之族子实兼门地焉出因话录
　　孔安二
　　东汉建武五年二月封殷后孔安为绍嘉公
　　北齐孔安衡水人唐国子祭酒孔颍达之父青州法曹参军
　　刘珍二
　　后汉刘珍南阳人少好学永初中为谒者仆射诏校定东观五经诸子百家及作建武已来名臣传又释名三十篇以辨万物之称号云
　　余观世所传释名作者为刘熙即吴志韦曜传亦云然及阅后汉刘珍传明言尝着释名三十篇其姓同而名异何也岂两人俱尝撰此书而熙书独传邪抑岂珍书聊略熙增广而行之邪又岂一人而前后更名邪吾不得其说已
　　隋刘珍什方人开皇中居安乐山忽以道经钟磬封石室中曰吾功行已成四月之望吾当升天至期火化诣阙见帝帝遣使至山访其事令建三观
　　张奋二
　　后汉张奋张纯之子少好学节俭行义常分租赡宗亲虽至倾匮而施与不怠歴官长乐卫尉太常司空
　　吴张奋张昭从子年二十造作攻城大攻车为步骘所荐遂领兵为将军连有功効至平州都督封乐乡侯后汉两王辅
　　一平陆人学公羊春秋隐居以道自娱肃宗建初元年诏拜议郎以病逊安帝公车征不行卒于家
　　一献帝建安二年遣议郎王辅奉诏书拜孙策为骑都尉袭爵乌程侯领会稽太守
　　杨宣二
　　汉杨宣为河西太守行县有羣雀鸣桑树上宣谓吏曰前有覆车粟此雀相随欲往食行数里果有覆车粟见益都耆旧传
　　晋凉州牧张骏遣西胡校尉沙州刺史杨宣率众越流沙伐龟兹鄯善破之于是西域诸国遣使诣姑臧奉贡
　　马忠三
　　汉金城人阳成逺杀太守以叛郡人马忠赴尸号哭呕血而死晋凉州刺史张轨到郡祭其墓封其子孙见前凉录
　　蜀汉马忠阆中人建兴十一年为庲降都督斩南夷豪帅刘胄尅平南土加监军奋威将军封彭乡亭侯
　　吴孙权征闗侯闗侯西保麦城因遁去司马马忠获侯及其子平于章乡
　　刘宪三
　　后汉两刘宪　一更始时为乐浪太守更始败为土人王调所杀
