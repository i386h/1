<!-- { "loadSidebar": true } -->
　　吴鲁肃东城人为赞军校尉赤壁之役首画拒操之策官至汉昌太守偏将军
　　陈后主祯明三年隋师将济江南康太守鲁肃将兵以铁锁横江隋将杨素奋兵击之死者五千余人见六朝事迹
　　陆叡二
　　孙吴陆叡陆绩之子官长水校尉
　　后汉陆叡陆丽之子袭爵东平王
　　髙夀二
　　吴黄武四年魏文帝至广陵临江观兵见波涛汹涌而还孙韶遣将军髙夀率敢死士五百于径路夜要之文帝大惊夀等获副车羽盖以献
　　元髙夀姚安路总管髙明之子云南中书省左丞
　　徐陵二
　　吴徐陵太末人歴三县长零陵太守时朝廷俟以列卿之位故虞翻书曰元太受上卿之遇叔向在晋未若于今其见重如此见虞翻传
　　陈徐陵徐摛之子年数岁候沙门寳志寳志摩其顶曰天上石麒麟也太建中尚书左仆射太子少傅封建昌县侯
　　张秉张谔各二
　　吴张秉阳羡人生于庶民豫章太守顾邵防而友之为立声誉官至云阳太守见顾邵传
　　宋张秉新安人父谔以三司度支判官出为荆湖江浙制置茶盐副使秉景徳间累礼部侍郎加枢宻直学士出知并州将行恳求御诗为饯上为作五言赐之
　　蜀翰林学士范禹偁少随母改适因冐姓张名谔迨登第后始复姓上郡守启曰昔年上第误标张禄之名今日故园复作范雎之裔见蜀梼杌
　　孙泰二
　　吴孙泰孙权从子曹操之甥也为长水校尉从权围新城中流矢死
　　晋孙泰孙恩叔父传得秘术诳诱百姓武帝召为辅国将军新安太守扇动百姓私集徒众防稽王道子恐其为乱诛之众闻泰死犹谓蝉蜕登仙
　　严纲二
　　吴严纲赤乌二年为临贺太守都督廖式反被杀宋严纲义熙十二年为宁逺将军从王仲徳北伐
　　冯熙二
　　吴冯熙颍川人为中大夫使魏应对不屈文帝不悦送至摩陂欲困苦之熙引刀自刺权闻之流涕曰此与苏武何异竟死于魏
　　后魏冯熙信都人尚景穆女博陵长公主拜驸马都尉太师中书监封京兆郡公孝文帝纳熙三女二为后一为左昭仪
　　李辅二
　　魏新城太守孟达反司马懿潜军进讨八道攻之达将李辅开门出降斩达首传京师
　　蜀李辅益州牧李特之兄特承制拜为骠骑将军官桑之败被晋益州刺史罗尚所杀
　　韩浩三
　　魏夏侯惇守濮阳吕布遣将伪降共执惇责以寳货军中震恐惇将韩浩勒兵屯营门令诸将按甲不得动遂诣惇所叱持质者召兵击斩之
　　唐韩浩韩休之子为万年主簿坐籍御史大夫王鉷家财有所容隐为鲜于仲通所发配流循州
　　宋韩浩韩琦之孙以奉直大夫守潍州建炎初金人攻城浩率众固守城陷战死
　　吴范二
　　吴吴范上虞人以治歴数知风气闻孙权东征西讨动辄咨问终皆如言任为骑都尉领太史令权数访其术范秘惜不以至要语权由是恨之
　　宋吴范大观政和间诏举八行闾里以范应独守其志辞不就子仲基仲达皆第进士
　　朱纪二
　　吴朱纪毗陵侯朱治之子以校尉领兵孙权以策女妻之前赵刘聪袭伪位以右仆射朱纪女为贵妃邓芝二
　　蜀汉邓芝新野人事后主为车骑将军封阳武亭侯尝使吴结好孙权喜其诚欵与孔明书曰丁厷掞张阴化不尽和合二国惟有邓芝
　　后蜀李雄玉衡三年扶风邓芝率流民前后数千家来归
　　杨洪杨发各二
　　蜀汉杨洪武阳人建兴初为蜀郡太守忠节将军赐爵闗内侯少不好学而忠清欵亮忧公如家
　　伪蜀李雄僭称成都王以杨发为侍中杨洪为益州刺史
　　唐杨发冯翊人宣宗以发长于边事授广州刺史岭南节度使以严为理军乱见囚坐贬婺州刺史
　　陈恂二
　　吴孙权嘉禾二年句骊王髙宫奉表称臣权喜迁中书陈恂拜宫为单于加赐衣服珍寳
　　晋永康元年以成都内史耿滕代赵廞为益州刺史廞据成都以叛滕欲入州功曹陈恂苦谏不从遂率众入城廞遣兵逆击滕败死郡吏皆走惟恂面请滕防廞义而许之见蜀录李特传
　　张缉二
　　魏张缉西乡侯张既之子嗣爵为中书郎稍迁东莞太守嘉平中女为皇后征拜光禄大夫位特进
　　元张缉胶州人性孝友能诗文领乡荐为泰州幕弃职养亲至正末兵乱母姬方卧病贼突入举枪刺姬缉以身蔽中脇三日死
　　曹琮二
　　魏公窃据神器而乃孙琮亦复盗作尚方是谓绳其祖武
　　鲁公宣力天家而其子琮亦能驱除剧寇足称绰有父风
　　魏曹琮太祖之孙黄初三年封巳氏公坐于中尚方作禁物削户三百贬爵都乡侯
　　宋曹琮鲁国公彬之子仁宋时为荣州刺史会元昊寇山外琮发骑士击之终于陜西经略安抚招讨副使
　　王凯二
　　魏王凯与族弟粲俱避地荆州刘表欲以女妻粲嫌其形陋而用率以凯有风貌遂妻之凯生业业生弼并显名当世
　　宋王凯王全斌曾孙为麟州都监夏人入寇贼众三万凯以兵六千陷阵流矢中面鬭犹不解斩首三百余级贼自蹂践死者千余人
　　石虎二
　　魏李胜为河南尹防事前屠苏壊令人更治之小材激堕正挝受符吏石虎头断之不逾旬日迁荆州刺史以党曹爽伏诛
　　后赵石虎伪主石勒从子勇冠当时初封中山王勒死废其子而自立
　　孟康二
　　魏孟康广宗人明帝时散骑常侍中书令封广陵亭侯尝注前汉书
　　晋孟康武帝时为太子洗马以王濬伐吴功重报轻上表讼之帝乃迁濬镇军大将军
　　杨伟二
　　魏杨伟冯翊人明帝治宫室伟谏曰今作宫室斩伐生民墓上松栢毁壊碑兽石柱辜及亡人伤孝子心不可以为后世法则
　　宋杨伟天禧进士翰林学士中书舎人其通判单州时巡检卒二百余人谋杀巡检使持兵入鼓角门州将不敢出伟挺身往谕悉令投兵籍首恶十余人斩之人服其略
　　王基四
　　魏王基曲城人明帝时为征南将军都督荆州诸军事封东武侯史称其学行坚白垂声著绩可谓国之良臣
　　晋王基王览次子治书侍御史
　　西秦乞伏炽磐永康三年以曜武将军王基为晋兴太守镇浩舋
　　北齐王基狄那人颇读书有智略歴南益北豫二州刺史所在好聚敛然性和直吏民不甚怨苦见王纮传裴潜二
　　魏裴潜闻喜人明帝时大司农封清阳亭侯迁尚书令奏正分职料简名实出事使断官府者百五十余条
　　吴孙权嘉禾元年遣将军周贺校尉裴潜乘海之辽东魏将田豫要击斩贺等于成山
　　髙翼二
　　魏髙翼勃海人孝昌末葛荣作乱朝廷以翼山东豪右即家拜勃海太守翼率合境徙居河济间朝廷因置东冀州以翼为刺史封乐城县侯
　　唐徳宗时李希烈陷汴州许州刺史刘佐遣将军髙翼以精兵五千保援襄邑城陷赴水死
　　曹鉴三
　　魏曹鉴文帝第四子黄初六年封东武阳王
　　唐曹鉴郴州富人刑部尚书裴敦复讨海贼以鉴为郎将见裴寛传
　　元曹鉴宛平人官至礼部尚书中外飏歴三十余年以清介称
　　杨俊三
　　魏杨俊获嘉人丞相掾属迁南阳太守宣德教立学校吏民称之卒于征南军师中尉
　　晋杨俊杨脩曾孙为太傅掾最清峭
　　隋杨俊文帝第三子封秦王拜上柱国镇广陵初颇有令闻后渐奢侈为妃作七寳羃防重不可戴以马负之而行帝恶其奢纵免官就第
　　刘劭二
　　魏刘劭邯郸人文帝时尚书散骑侍郎受诏集五经羣书以类相从作皇览拜骑都尉正始中执经讲学赐爵闗内侯
　　宋元凶劭文帝长子帝谅闇中生故秘之至元嘉三年方云劭生自前代人君即位后皇后生太子唯殷帝乙践祚正妃生纣至此又有劭焉后果弑逆为孝武所诛
　　张恂三
　　吴张恂中军督张布之弟孙休论布诛孙綝功以恂为校尉见孙休传
　　后魏张恂张衮之弟参代王军事说道武取中土士庶之望以建大业帝深加器异皇始初拜中书侍郎参帷幄宻谋赐爵平臯子
　　南燕张恂东武城人仕慕容氏散骑常侍
　　韩综二
　　一吴石城侯韩当之子袭爵领兵使守武昌淫乱不轨将家属部曲数千人奔魏
　　一宋太保韩亿之子举进士为刑部员外郎尝充契丹舘伴使使者欲称北朝而去契丹号综曰自古未有建国而无号者使慙遂不复言其后复择舘伴帝曰孰逾韩综者
　　赵俨二
　　魏赵俨阳翟人为丞相主簿谋策多合曹操意拜驸马都尉至骠骑将军司空封都乡侯
　　北周赵俨为王谦部将谦作乱命俨屯开逺众十万连营三十里行军总管张威凿山通道攻其背俨败走孙康二
　　魏孙康与臧霸聚众屯开阳太祖募索得霸见而悦之使霸招康命为城阳太守以功封列侯见臧霸传
　　晋孙康家贫无油尝夜映雪读书后为御史大夫
　　王赞二
　　魏王赞莵郡太守见孙权传
　　宋王赞建隆初为三司副使时始平李重进太祖素知赞材干即令知扬州既行舟覆溺死上甚嗟悼谓左右曰溺吾枢宻使矣厚赙其家
　　李休二
　　魏李休南郑人初为张鲁司马太祖以其尝劝鲁内附赐爵闗内侯歴上党钜鹿二郡太守见李胜传
　　后魏李休李顺之后官散骑常侍
　　曹玹二
　　魏曹玹武帝子封西乡侯
　　宋曹玹曹彬子官左藏库副使
　　张举二
　　吴张举为句章令民有妻杀夫因放火烧舍诈称夫死于火者举以口无灰诘之妻果报罪
　　后赵石虎遣征北将军张举自雁门讨索头郁鞠克之
　　程晓二
　　魏程晓卫尉程昱之孙嘉平中为黄门侍郎迁汝南太守有通识大着文章
　　晋程晓北地人宦游长安大鸿胪辛攀时年七岁随父在京师晓目攀而笑曰犁牛骍犊孺子之谓攀曰戏及人亲非雅训也晓及賔客大竒之见前凉录王昶二
　　魏王昶太原人明帝时为征南将军都督荆豫诸军亊以破呉功进大将军封京陵侯
　　五代王昶闽王王鏻长子晋天福初仍册封为闽王好巫起三清台三层以黄金数千斤铸元始天尊太上老君像日焚龙脑薫陆诸香数斤作乐于台下昼夜声不辍云如此可求大还丹后为叔延羲所杀石韬二
　　魏石韬与同郡徐庶相友爱黄初中歴郡守典农校尉见孔明传
　　后赵石韬伪主石虎第三子封秦公为太尉与太子宣迭日省可尚书奏事专决刑赏宣恶而杀之
　　孙盛二
　　魏文帝遣曹眞等攻吴江陵孙权遣将军孙盛督万人备州上眞等进攻盛不能拒即时却退
　　晋孙盛中都人秘书监加给事中以从桓温平蜀封吴昌县侯笃学不倦手不释卷着魏氏春秋晋阳秋词直而理正咸称良史
　　韩洪三
　　魏韩洪司徒韩暨之孙侍御史
　　隋韩洪韩擒虎之弟文帝以洪骁勇拜代州总管仁夀初突厥犯塞洪将兵出拒虏悉众围之矢下如雨洪四面战杀伤甚众溃围而出
　　唐韩洪韩休之子天寳初任司库员外郎安禄山反西京失守洪陷于贼逃奔山谷将投行在为贼所擒见害
　　李恢二
　　蜀汉李恢俞元人章武初为庲降都督领交州刺史先主薨越巂诸郡反恢击破之封汉兴亭侯加安汉将军
　　元魏李恢李灵之子袭髙邑子爵拜长安镇副将进为侯东平王道符谋反遇害
　　王观二
　　魏王观廪丘人明帝时为侍御史典行台狱时多仓卒喜怒而观不阿意顺防累擢右仆射司空封阳乡侯
　　辽王观南京人博学有才辩咸雍中参知政事兼知南院枢宻事坐矫诏修私第削爵
　　姚静二
