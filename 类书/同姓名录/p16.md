<!-- { "loadSidebar": true } -->
　　王贲四
　　秦两王贲　一昭王时五国伐秦无功罢于成臯天下争事秦王贲韩佗之曹皆超而行事见国策
　　一将军王翦之子始皇十八年将兵击魏魏王降尽定魏地
　　前蜀王贲王方庆之后从僖宗入蜀遂为成都人仕王建为雅州刺史
　　金王贲第进士积官南京路按察使敦厚尚义不营产业比殁家甚窭上闻悯之厚恤其家
　　李昙三
　　秦李昙初仕赵封柏人侯入秦为御史大夫见唐世系表
　　汉李昙颍川人少孤事母至孝陈蕃等荐昙徳行纯备擢登三事必能宣赞盛美增光日月桓帝以安车纁征之不起
　　唐李昙宗室宻王元晓曾孙嗣宻王
　　田安二
　　齐田安故齐王建之孙下济北数城引兵降项羽羽立安为济北王后为田荣所杀见田儋传
　　梁武帝破齐出东昏妃潘玉儿玉儿有国色军主田安启求为妇玉儿泣曰昔者见遇时主今岂下匹非类死而后已义不受辱及见缢洁美如生见王茂传赵婴二
　　秦始皇初兼天下出抚东土五大夫赵婴从至琅邪晋愍帝建兴三年兰池长赵婴于青涧水中得玉玺光照水外文曰皇帝行玺凉州刺史张实遣使送京师见前凉録
　　公孙庆二
　　陈涉世家云秦嘉等闻陈王军破出走乃立景驹为楚王引兵击秦军使公孙庆使齐约并力俱进齐王田儋恶楚不请而自立遂杀庆
　　汉太守公孙庆当祠章陵旧俗以衣冠子孙为御史时功曹白用宗正刘祖祖辞乃用左骑校尉薛丞丞周旋进退言出成谟大见敬重亦以祖为髙岁尽俱举孝廉见风俗通
　　王襄四
　　魏王襄为魏王豹将兵守安邑及豹反汉王命曹参攻安邑虏襄
　　西汉王襄宣帝时益州刺史欲宣风化于众庶使王襃作中和乐职宣布诗
　　宋两王襄　一南阳人为西道都总管髙宗即位金人围京师征兵入援故迂道宿留降宁逺军副使永州安置
　　一邓州人经术登科事孀嫂如母养孤甥如子教诲后进赒恤乡里以学行称诏表门闾赐号处士缯贺二
　　郑司城缯贺以郑情卖秦秦袭郑郑伐秦败秦兵于汪见郑世家
　　汉缯贺以连敖击项籍却楚迫骑战彭城斩籍封祁侯见功臣表
　　程邈二
　　秦程邈下邽人始皇时得罪系云阳狱覃思十年易大小篆为书三千字奏进始皇善之用为御史见字源
　　唐程邈长于丹青以花鸟松石写真为能见名画録
　　许章二
　　汉曹参攻破齐歴下军定齐郡得故齐王田广及其守相许章
　　宋许章庆厯进士知建州转屯田郎中为政治繁剧而不问苛细所至有声
　　郑昌二
　　项羽既自立为西楚霸王闻汉还定三秦并闗中且东羽大怒乃以故吴令郑昌为韩王以距汉又汉御史大夫郑兄昌字次卿好学通法律为太原涿郡太守大着治迹
　　前汉两张胜
　　一在髙帝时奉燕王卢绾命使匈奴见卢绾传
　　一在武帝时副中郎将苏武使匈奴见苏武
　　前汉两陈婴
　　一为楚柱国四岁属汉定豫章浙江等郡封堂邑侯一槀祖侯陈锴之子孝恵二年嗣封十九年薨諡曰怀侯俱见功臣表
　　刘京二
　　西汉刘京文帝侍郎从邯郸张君学道受饵云母朱英方服之夀百三十余如二十许人能先知吉凶又能为人祭天益命
　　东汉刘京光武子封琅邪王显宗尤爱幸赏赐恩宠莫与为比好修宫室穷极伎巧殿馆壁带皆饰以金银段宏二
　　汉段宏濮阳人景帝时事盖侯王信信任宏官至九卿见汲黯传
　　晋太尉刘裕命子桂阳公义真都督诸军镇长安夏王勃勃击破之义真独逃草间中兵参军段宏追寻得之束义真于背单马而归
　　王骏二
　　汉宣帝时王骏初以孝廉为郎后代薛宣为御史大夫妻死不复娶或问之骏曰徳非曾参子非华元亦何敢娶
　　新莽天凤三年遣大使五威将王骏将戊己校尉出西域诸国皆郊迎贡献焉耆诈降伏兵击骏等皆死甘公二
　　前汉甘公着通占天象厯星经二卷
　　后汉苍梧太守甘公与陶谦同县遇谦于途见其容貌异而呼之住车与语甚悦因许娶以女见魏志张忠五
　　汉张忠阳朔二年为御史大夫见成帝纪
　　晋张忠中山人隐于泰山清虚服气脩导养之法其居依崇岩幽谷弟子亦皆窟居五日一朝其教以形不以言及殁赐諡安道先生
　　后魏张忠张谠之兄在南为合乡令归魏赐爵新昌侯卒于新兴太守
　　宋两张忠俱开封人
　　一为澶州总管会河决商湖诏留戍满卒以助隄役辄羣噪为乱忠潜捕倡前者数人斩以徇
　　一资州刺史京东西路兵马钤辖侬智髙反移英州团练使将兵八千扼贼归路忠谓其下曰我十年前一健儿以战功为团练使若曹勉之于是不介骑而前手捉贼帅二人马陷泞不能奋中标枪死
　　李延年二
　　汉李延年中山人武帝李夫人之兄初坐法腐给事狗监及夫人得幸召贵延年延年善歌为变新声歌所造诗佩二千石印号协律都尉
　　唐李延年宗室徐王元礼孙嗣徐王员外洗马
　　前汉两苏贤
　　一代郡太守苏建之子以父任为郎稍迁骑都尉从祠河东后土宦骑与黄门驸马争舩推堕驸马河中溺死宦骑亡诏贤逐捕不得惶恐饮药死
　　一长安男子与京兆尹赵广汉客有郤广汉使尉史禹劾贤为骑士屯霸上不诣屯所乏军兴下有司覆治禹坐诬罔要斩见赵广汉传
　　陈武四
　　前汉陈武以将军将卒救东阿至霸上击齐歴下军封棘蒲侯
　　吴陈武松滋人从孙策渡江征讨所向无前及权统事专督五校进偏将军从击合肥战死
　　后赵两陈武　一黎阳人妻一产三男一女武防其妻子上书自陈石勒以为和气所致赐乳婢一口谷百石杂防四十匹
　　一羌人育于临水令陈君家陈君竒之议易其故字武慕苏武守节不服单于事遂名之曰武
　　刘寳五
　　前汉刘寳广陵王胥之第三子封南利侯
　　后汉刘寳郭后所生沛王辅之子中元二年封沛侯后魏刘寳洛阳人赀财巨万最为富商海内之货咸萃其庭车马服饰拟于王者见洛阳伽蓝记
　　晋刘寳髙平人以徒罪役作扶风王司马骏以五百疋赎之既而用为从事中郎当时以为美事见世说新语
　　宋刘寳岳武穆部将尝破杨幺有功及武穆遇害遂散其部曲隐居华容山
　　汉两田广
　　一齐王田荣之子荣死齐人立广为王后为韩信所虏一京兆人兄弟三人共议分财紫荆树即枯死广因悲泣不复析树树应声荣茂兄弟相感遂为孝门见陆士衡豫章行诗注
　　杨敷三
　　汉杨敷杨喜之子孝文十二年嗣封赤泉侯
　　后周杨敷天和中为汾州刺史爵临贞县公
　　唐宗女齐国公主下嫁驸马都尉杨敷
　　赵兴三
　　前汉两赵兴　一南粤王赵佗五世孙元鼎初嗣立欲内属比诸侯为其相吕嘉所杀
　　一平帝时为上党太守王莽杀司校尉鲍宣又欲灭其子孙尽收寘狱兴叹曰我受汉茅土不能立节而鲍宣死之岂可害其子也勅县尽出之
　　后汉赵兴下邳人肃宗时为司校尉素不防讳忌每入官舍辄更缮馆宇移穿改筑故犯妖禁而家人爵禄益炽
　　王延四
　　汉成帝时河堤大坏泛滥四州乃以校尉王延代领河堤谒者见十三州志
　　晋王延西河人九岁防母泣血三年防至灭性继母卜氏以蒲穰及败麻衣延延事之弥谨卜氏尝盛冬思生鱼延寻汾叩凌而哭忽有一鱼长五尺踊出水上延取以进母食之积日不尽于是感悟抚延如己生
　　隋王延为文帝子秦王俊官属领亲兵十余年俊甚礼之及俊疾延衣不解带俊薨勺饮不入口及葬日号恸而絶帝嗟异之特诏葬于墓侧
　　梁王延长丰人好学善诗赋官至刑部尚书为人重然诺与其弟规相友爱五代之际称其家法焉
　　刘衍四
　　汉两刘衍　一楚思王　一下邳恵王
　　宋两刘衍　一宗泽部将建炎初泽留守京师命衍保防河梁金将乌珠攻汴京僚属入问计泽曰刘衍必能御敌乃选精锐数千使绕出敌后金人方与衍战伏兵起前后夹击金人大败
　　一龙溪人及第知潮阳岁大歉发县帑倾家资以赈民所全活甚众改知新州秩满诣京师议青苗不合力乞致仕累辟不起
　　汉两丁义
　　一以骑将从髙帝入汉还定三秦破项籍封宣曲侯一髙帝功臣丁礼曾孙元鼎二年嗣封乐成侯
　　张纯五
　　汉武帝遗诏以道书贮棺中后不知因何出在冢外时张纯为河东太守以此书呈宣帝
　　东汉两张纯　一光武时大中大夫使将頴川突骑安集荆阳宿衞十余年位至大司空封武始侯在朝歴世明习故事建武礼仪多所正定
　　一灵帝时举兵杀北平太守刘政等自称弥天将军冦幽冀二州诏遣中郎将孟益讨之大破于石门
　　吴张纯吴郡人少厉操行学博才秀赤乌中拜郎中擢太子辅义都尉孙权废太子和纯尽言极谏被幽死
　　宋张纯张质之子卫尉寺丞
　　郭琼二
　　汉郭琼东郡人容貌陋劣意度过人每寄宿人家辄乞薪自照读书不眠主人笥中有秘书琼皆知之如悉览然昼卧不闭目行地无踪见洞冥记
　　宋郭琼卢龙人为右领军卫上将军琼虽起卒伍而尊礼儒士孜孜乐善盖武臣之贤者也
　　韩说二
　　前汉韩说弓髙侯韩頽当庶孙元鼎六年以待诏为横海将军击东越有功封按道侯太初三年为光禄勲掘蛊太子宫卫太子杀之
　　后汉韩说山阴人博通五经尤善图纬举孝廉与议郎蔡邕友善数上封事言灾眚克期果验官至侍中江夏太守
　　刘脩二
　　前汉刘脩宗室东平思王之孙元始元年封髙乐侯魏刘脩刘表之子官至东安太守着诗赋颂六篇见挚虞文章志
　　田甲二
　　汉景帝时韩安国为梁孝王中大夫坐法抵罪防狱吏田甲困辱之无何拜安国为梁内史甲肉袒就谢安国卒善遇之
　　汉武帝时张汤为御史大夫与长安富贾田甲私交甲虽贾人有贤操所以责汤行义有烈士之风
　　孔安国二
　　汉孔安国孔子十一世孙尝师申公受诗又能言尚书孔氏有古文尚书而安国以今文读之武帝时为博士歴谏大夫临淮太守
　　晋孔安国山阴人少孤贫以业儒显孝武时为会稽内史领军将军隆安中以本官东海王师
　　何武二
　　汉何武成帝时为大司空封泛乡侯平帝即位有诏举可大司马者王莽私从武求举武不听后数月太后竟用莽为大司马莽风有司劾奏征武自杀
　　唐何武夀州人尝被诬枉至州投石自明守释之未防冦起即请于守曰此眞武毕命之秋也命领偏裨入枞阳不意盗发丛翳间兵尽骇溃武独鬭死
　　前汉两刘更生
　　一楚元王孙宣帝时为谏大夫宗正给事中后改名向
　　一齐孝王曾孙太始二年袭封牟平侯
　　许昌三
　　汉孝武建元二年柏至侯许昌由太常为丞相班史谓廉谨无所能发明后汉显宗自为太子时亲爱其弟楚王英及即位数受赏赐特封英舅子许昌为龙舒侯灵帝熹平元年会稽妖贼许昌起句章自称阳明皇帝扇动诸县众以万数郡司马孙坚召募精勇千余人讨破之
　　召平二
　　一见萧相国世家尝为何画自安之计者故秦东陵侯秦破为布衣贫种瓜长安城东瓜美故世谓东陵瓜
　　一见齐王世家髙后崩齐王发兵诛诸吕齐相召平闻之发卒围王宫中尉魏勃绐平代将兵围王平信之勃遂围相府平自杀
