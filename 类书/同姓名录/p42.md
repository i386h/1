<!-- { "loadSidebar": true } -->
　　余按史记景帝讳启以微子启为微子开武帝讳彻以彻侯为通侯蒯彻为蒯通宣帝讳询以荀卿为孙卿元帝讳奭当时奭氏改为盛氏汉司徒盛允其后也东汉明帝讳庄谓庄光为严光庄君平为严君平殇帝讳隆以隆虑为林虑安帝父清河孝王讳庆以庆氏为贺氏自是而三国吴大帝立子和为太子改禾兴曰嘉兴逮晋宣帝讳懿王仲徳乃以字行元帝讳睿王元德因以字着景帝讳师以师保为保傅以京师为京都文帝讳昭以昭穆为韶穆昭君为明君韦昭为韦曜愍帝讳邺以建邺为建康至若隋文帝父讳忠凡郎中皆去中字侍中为侍内中书为内史中庐为次庐炀帝讳广以广乐为长乐广陵为江都至若唐髙祖之祖讳虎以猛兽代之晋书易石虎以季龙南史易周铁虎以铁武北史易韩擒虎以韩擒又易张雕虎以雕武赤虎仪同为赤彪虎贲之士为武贲髙祖之父讳昞晋书及北史丙字皆以景字代之景寅景子景戌之类髙祖讳渊改龙渊为龙泉晋书刘渊为刘元海戴渊为戴若思北齐赵文渊为赵文深太宗讳世民凡言世皆曰代民皆曰人南史王规传俊民作俊人又民部曰户部髙宗讳治凡言治皆曰理陆贽曰与理同道罔不兴脇从罔理韩文防问垂衣裳而理无为而理宗讳隆基以隆州为阆中代宗讳豫以豫章为钟陵德宗讳适改适州为处州穆宗讳恒改恒山为常山此厯代帝名之讳于当时者也不特此也吕后名雉封禅书谓野鸡夜雊晋简文郑后名阿春以春秋为阳秋富春为富阳蕲春为蕲阳武后名曌以诏书为制书鲍照为鲍昭中宗太子重照为重润光宗慈懿李后名凤娘六宫呼金凤花为好儿女花此厯代后名之讳于当时者也又不特此也秦庄襄王名楚秦纪改楚王为荆王后赵避石勒谓马勒为辔罗勒为香菜吴越钱武肃王讳镠改刘氏为金氏留住为驻住扬行宻据江淮滁人呼荇溪为菱溪扬州民呼蜜为蜂糖梁朱温父名诚改城曰又改曰州如东都州南州北是也又不特国讳为然也司马迁父名谈史记赵世家以张孟谈为孟同季布传贵人赵谈为赵同与任安书同子参乗爰丝变色王羲之父名正每书正月为初月或作一月余则以政字代之范晔父名泰后汉书郭林宗为郭太郑公业为郑太李翺父名楚金故为文皆以今为兹苏子瞻祖名序故以序为叙或改作引此又家讳之可徴者也
　　顔氏家训曰梁世谢举甚有声誉闻讳必哭为世所讥又臧严之子臧逢世笃学修行不坠门风尝督事建昌郡县脩书有称严寒者必对之流涕此竝过事也又曰刘縚与弟缓竝为令器其父名昭一生不为照字惟依尔雅火傍作炤耳故凡文与正讳相犯自当避忌其有同音异字不必悉然傥若吕尚之儿不得为上赵壹之子不可作一便是下笔即妨见书皆触矣此顔介氏不讳嫌名之説也犹得三代遗意后世讳名者所当法也

　　同姓名录卷十二
　　钦定四库全书
　　同姓名录卷十三　　　　明　周应賔　撰孔甲二
　　黄帝时孔甲为史官
　　孔子裔孙孔甲为陈涉博士
　　离娄三
　　黄帝臣离娄明目孟子所称离娄之明是也
　　殷时亦有离娄
　　三国时亦有离娄见管辂传其人防不足道
　　赵隠三
　　商赵隠为牧正
　　元魏赵隠南阳宛人掌机宻文翰官至左仆射
　　唐赵隠字大隠京兆奉天人相懿僖二宗
　　左师触龙二
　　桀臣左师触龙以拒諌桀于是龙逢死而夏亡【见説苑】赵左师触龙以爱少说威后于是长安君出质而赵安【见战国策】
　　南宫适二
　　一武王乱臣一孔子弟子南容
　　浮丘伯二
　　成周时浮丘伯学道嵩山作原道之歌【见列仙传】
　　汉髙帝时浮丘伯以诗授弟子是为申公之师
　　宋朝二
　　宋两公子朝皆曰宋朝一为司寇乃桓公弟一出奔仕卫论语宋朝之美是也
　　石乞二
　　一为卫太子蒯瞆之党以戈击子路者
　　一为白公胜之徒胜死就烹而不辞者
　　公孙朝二
　　一为卫大夫有仲尼焉学之问者
　　一为楚武城尹白公之子率师灭陈者
　　公孙龙三
　　一孔子弟子字子石
　　一为坚白异同之辩与魏牟问答者【见庄子】
　　一平原君客尝劝平原君辞封者【见战国策】
　　吴公子庆忌二
　　一王僚子欲复王僚之讐而为要离所杀【见吴越春秋】一夫差臣欲除吴臣不忠者而为夫差所杀【见左传】
　　季梁二
　　隋臣季梁尝諌隋侯追楚师【见左传】
　　魏人季梁尝諌魏王攻邯郸【见战国策】
　　战国姚贾三
　　赵使姚贾约韩魏韩魏之君皆友之赵王欲逐贾以茅举之言而止
　　魏使周最入齐秦王恐其通齐也怒之使姚贾让魏王秦令姚贾絶四国之从贾以王之重寳交于四国韩非譛之王怒以贾之对而止
　　楚庄蹻二
　　一为庄王时大盗与盗蹠齐名所谓蹠蹻是也
　　一为威王将军畧地至滇池因而自王者
　　司马喜二
　　一战国中山王相司马迁之远祖
　　一汉五大夫司马迁之大父
　　王陵二
　　秦昭王时有五校大夫王陵
　　汉高帝功臣有安国侯王陵
　　汉召平二
　　一故秦东陵侯种青门者
　　一齐哀王相齐王欲举兵诛诸吕平以守兵之反为魏勃所绐自杀
　　陈婴二
　　一秦东阳令汉封堂邑侯
　　一汉藁侯锴之子
　　汉王臧二
　　两王臧俱武帝时人其一二年以郎中令自杀其一六年为太常
　　汉韩安国二
　　一武帝时御史大夫拜防军将军【有传】
　　一元帝时定襄太守拜建威将军【见冯奉世传】
　　孔安国二
　　汉武帝时孔安国孔子十一世孙也为博士以儒术显晋安帝时孔安国孔愉子也厯尚书左仆射亦以儒素显
　　何武二
　　汉成哀时何武为大司空御史大夫王莽以不附己诛之
　　唐何武夀州人尝被诬至州投石自明守释之未几冦起武请于守力战而死
　　丙吉二
　　前汉宣帝时丙吉为丞相
　　后汉安帝时丙吉为太子厨监
　　韩延夀二
　　汉韩延夀厯淮阳颍川太守左冯翊治行为天下最五代周韩延夀东郡太守尚礼义好古敎化治行亦为天下最
　　陈崇三
　　一汉平帝时南乡侯
　　一唐江州刺史伯宣之子
　　一宋崖山令隠之子
　　陈咸三
　　一汉陈万年子字子康官尚书令莽召为掌冦大夫不应
　　一宋陈升卿子字逢儒司农少卿从安丙讨吴曦者一宋陈越兄宝谟阁待制
　　陈钦三
　　一尚书令咸之子不仕莽
　　一字子佚莽从受左氏春秋仕莽为厌难将军
　　一字思让后周长州刺史
　　王郎二
　　一邯郸人诈称成帝子舆为光武所诛者
　　一三国东海剡人汉末遭乱虽流离穷困而收防亲旧行义甚着事曹氏三世封乐平乡侯
　　李通二
　　汉光武时李通封固始侯
　　魏武时李通封都亭侯
　　陈忠四
　　一汉陈宠子字伯始明习法令迁廷尉屡有直言终尚书令
　　一汉陈谌子青州刺史
　　一唐颍川人宰相夷行之祖
　　一宋宁晋人諡茂行先生元左丞祜之祖
　　陈蕃二
　　一字仲举汉太傅封髙阳侯
　　一字伯仁隋资阳令
　　陈泰三
　　一汉陈羣子字立伯颍隂侯
　　一义门兢之弟
　　一字同志宋进士及第
　　王宏二
　　汉王宏农太守为政严强威振隣境
　　晋王宏汲郡太守抚百姓如家人躬行课训有殊绩武帝下诏褒之
　　刘平二
　　汉刘平彭城人全椒长有惠政先有虎为害平至日南渡而去
　　宋刘平权泸州夷人寇青井平率土丁三千击走之夷人不敢犯边
　　史弼二
　　汉史弼平原相时诏书下举钩党弼独不上曰他郡自有平原自无
　　元亦有史弼以战功官福建行省平章政事封鄂国公
　　贾逵三
　　汉贾逵字景伯平陵人受左氏春秋尚书毛诗学者称为通儒
　　魏贾逵字梁道襄陵人为农豫州刺史文帝称为真刺史
　　宋贾逵建武军节度使有战功
　　陈登二
　　汉陈登广陵太守有时名
　　宋陈登淳祐间知新昌县政平讼理民怀其德立祠祀之
　　刘珍二
　　汉刘珍字秘孙永初中为谒者仆射与马融等校定东观五经百家文字又撰释名三十篇以辩万物之称云
　　隋刘珍居安乐山开皇中忽以所赍丹经钟磬封石室中曰六十年后当有圣君取之唐髙宗闻其事遣使取丹经钟磬以进
　　李充二
　　汉李充字大逊家贫兄弟六人同食递衣妻有私财劝令分异充即逐之母防行服墓次有人盗其墓树者充手杀之选侍中见忤邓隲改中郎将年八十为国三老安帝赐以几杖
　　晋李充字度少孤其父墓中柏为盗所砍充手刃之有文学兼善楷书再为王导褚裒叅军迁大著作郎于时典籍混乱充删除烦重以类相从分为四部甚有条贯秘阁以为永制
　　刘陶二
　　汉刘陶字子竒官侍中改諌议大夫屡有直言尝上铸钱议
　　晋刘陶为扬州刺史【见刘隗传】
　　李燮二
　　汉李燮固之子桓帝时河南尹时以货赂为官诏书复发横钱三万以实西园燮上书諌止
　　西魏李燮京兆尹吏民歌之曰恩如春威如虎爱如母训如父
　　李衡二
　　三国李衡吴丹阳太守每欲理产业妻习氏不许乃宻种橘千株以贻其子
　　宋李衡江都人厯官州县有声以秘书修撰致仕聚书万卷自号乐庵
　　刘劭二
　　魏文帝时刘劭为尚书郎受诏集五经羣书作皇览又撰人物志行于世
　　晋刘劭有才干厯御史中丞侍中尚书【见刘隗传】
　　晋解系二
　　一雍州刺史为赵王伦所杀【有传】
　　一九真太守董元勇将为元所杀【见陶璜传】
　　葛洪二
　　晋葛洪字稚川有仙术
　　宋葛洪婺州人叅知政事侃侃守正有大臣风
　　张邵三
　　晋张邵琅琊内史时刘毅用事其门如市惟邵不往宋武帝闻而重之转太尉叅军武帝受命封临江伯
　　南北朝张邵为宋雍州刺史修立堤堰辟田数千顷公私充足
　　宋张邵乌江人以直龙图阁使金议论不屈留于北十余年而归
　　成公绥二
　　一晋中书郎有俊才长于词赋张华每见其文叹伏以为絶伦
　　一慕容超太史令超因灾异宻询于绥绥谓失政所致超惧而大赦
　　晋王浑二
　　一为凉州刺史系戎之父与阮借友者
　　一为司徒系济之父与王濬争功者
　　晋周抚二
　　一为彭城内史以反诛
　　一为王敦将
　　何随二
　　晋何随江阳人举孝廉不就即家拜本郡太守邦人称云江阳皎皎何使君
　　宋何随郫县人仕蜀为安汉令蜀亡去官时巴土大饥遣吏取民芋以自给随以绵击其处民见之曰闻何安汉清廉必此人也
　　刘濳二
　　南北朝刘濳梁赤城郡守时宪令疎阔百姓多不遵业濳绥抚有术俗为之变
　　宋刘濳祁阳县令民多逋亡濳作还乡歌招来之民皆感泣而归
　　萧钧二
　　一萧鸾子梁武时中书郎
　　一萧瑀从子唐太宗时率更令
　　徐勣二
　　唐徐勣字懋功即李世勣
　　宋徐勣字元功龙图阁直学士以不附蔡京致仕
　　陈绎二
　　一陈叔明孙唐侍御史
　　一宋翰林学士出知建昌军賔礼郡人吕南公为诸儒倡【有传】
　　张昌宗三
