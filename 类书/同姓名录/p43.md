<!-- { "loadSidebar": true } -->
　　唐则天时张昌宗幸臣也髙宗时有张昌宗为修文馆学士
　　宋张昌宗汉阳人八世同居嘉定间表为义门
　　杜佑二
　　唐杜佑官司徒岐国公着通典二百篇
　　元亦有杜佑性至孝父殁庐墓有驯兔之瑞
　　王缙二
　　唐王缙乃维之弟为宰相【有传】
　　宋王缙分水人官御史司諌每谓人才实难多事之际尤宜为朝廷爱惜以故不事弹击而惟论安危大计髙宗以得諌臣体称之
　　郭震二
　　唐郭震字元振魏州人朔方大总管封代国公
　　宋郭震字希声蜀州人博学能诗所着有渔舟集
　　唐韦绶二
　　一为翰林学士
　　一为华隂令
　　唐李光进二
　　一光弼之弟一光顔之兄皆为名将秉节钺
　　唐李益二
　　两李益皆宪宗时人一为尚书一为庶子尝有礼防尚书李益归笑谓家人曰大堪笑今日局席两个座头总是李益
　　唐韩翃二
　　两韩翃皆文宗时人一为平庐幕府员外一为江淮刺史时知制诰阙人帝命与韩翃中书具二人进帝书春城无处不飞花诗云与此韩翃
　　唐王仲舒三
　　一为左拾遗与阳城共諌裴延龄入相后为江西观察使
　　一苏州刺史为政不扰治为天下最
　　唐王忠嗣二
　　一朔方节度使有破贼功为时名将
　　一为代州别驾大猾闭门收敛不敢干法数轻骑出塞
　　王遇二
　　唐王遇武进人肃宗时与弟遐俱为盗所执将杀其一兄弟争死贼俱释之
　　宋王遇龙溪人知常州终戸部郎中师事朱文公着两汉愽议
　　杜衍二
　　唐杜衍知干州后再知永兴军时方用兵民苦调发衍区处有方比他州费独省
　　宋杜衍山隂人为宰相封祁国公
　　王旦二
　　唐王旦知愽罗县勤于农事百姓頼之
　　宋王旦为宰相
　　王昌龄二
　　唐王昌龄以诗名
　　元王昌龄守卫辉路导水溉田有惠政
　　张齐贤二
　　唐张齐贤知永兴军时閤门祗侯赵賛以提防闗中刍粮所为多不法齐贤列其罪抵于法焉
　　宋张齐贤为宰相
　　李琪二
　　五代李琪炖煌人举进士事梁为翰林学士梁亡事唐为右仆射有文章名
　　宋李琪伊阙人以材力厯事太祖太宗真宗至左武卫大将军有贪鄙称
　　王殷二
　　一为朱梁节度使以反诛
　　一为汉节度使隠帝欲杀之不就后仕周复为节度使为太祖所杀
　　髙昉二
　　宋髙昉夀阳人好学善为诗太祖时为枢宻直学士元髙昉元城人官湖广行省平章招抚两江叛民以功受赏
　　宋王永二
　　一华阳人为太宗右补阙吴越纳土永受命徃均赋悉除无名之算太宗嘉之琪之父
　　一郪人举进士知眉州恂恂谨饬有令誉维之父
　　宋王继勲二
　　一陜西平陆人磁州团练使一孝明皇后母弟【各有传】
　　宋王鼎四
　　一为神仙自号王风子真宗召至禁中长揖不拜有脩真书
　　一为翰林学士涿州人博通经史时马唐俊有文名上已与鼎袚褉因饮索鼎赋诗鼎援笔立就马俊惊其敏妙
　　一河北都转运盐使性廉父财悉分诸弟奉使髙丽得千缣尽数散之族人
　　一知深建二州深卒有谋应反贼王则者鼎先期禽之知建令行禁止
　　宋王陶二
　　一王陶万年人爽迈善书翰林学士出知陈许蔡汝四州【有传】
　　一王陶嘉祐中提防福建刑狱以涤寛泽物为心日着声誉
　　王晋卿二
　　宋王晋卿汉州刺史时蜀初平冦盗充斥晋卿设方畧捕之剧贼逺遁
　　元建德尹有政绩民为立生祠
　　宋王延德二
　　一开封人知华州上太宗南宫事迹三卷
　　一大名人左千牛卫上将军以攀附得官倾险好进时人恶之
　　宋张忠二
　　两张忠俱开封人一英州团练使一永兴副都督并仁宗时人
　　宋张观二
　　一字思正绛县人吏部侍郎兼御史中丞
　　一字仲賔毗陵人度支判官广南西路转运使并仁宗时人
　　宋王佐二
　　一王佐山隂人朱文公榜进士第一知平江府有声一长宁守将元兵防长宁佐及其子不屈死之
　　宋黄震二
　　一字伯起建州浦城人一字东发明州慈谿人俱以直言称各有传
　　宋王应麟二
　　一知徽州其父防尝守是郡父老曰此清白太守子也一鄞人官礼部尚书翰林学士学问该博着玉海等书
　　宋孙益二
　　一扬州泰兴人绍定中李全犯扬州益应募拒贼战死一不知何许人宣和末知宁朔府救太原战死并见忠义传
　　傅霖二
　　宋傅霖隠士与张咏同学咏贵求霖三十年不可得一日诣咏咏问昔何隠今何出曰子将去来报子耳后一月咏卒
　　金亦有傅霖官崇义节度副使殁于兵
　　宋王益二
　　一景定间知蕲州治尚寛和尝开麒麟山立郡治得古墓碑云本有千年地姑借五百年感谢王刺史移我过西园
　　一临江军判官明察敏断吏不敢欺郡有萧滩舟渡者必败吏因呼为判官滩
　　女麻姑三
　　一汉时王方平妹同过蔡经家者
　　一石勒将麻胡秋之女其父勇悍人畏之筑城昼夜不止惟鸡鸣稍息姑有恤民之心伪为鸡鸣众鸡效之工乃止父觉欲挞之女惧而入仙姑洞后乃飞升
　　一建昌人脩道于牟州姑余山宋政和中封真人一云刘氏有大槐忽梦一女官乞槐修庙后数日失槐所至迹之乃在麻姑庙前
　　王生
　　汉文帝时有王生张释之为结袜者
　　余见前录
　　刘章
　　汉光武兄子刘章尝为平隂令不以贵自骄在邑有善政
　　余见前录
　　王信
　　宋王信知绍兴府境有湖四面皆田歳苦旱信创斗门筑坝捍滙浸为上腴民立祠其上号曰王公湖
　　余见前录
　　王褒
　　梁元帝时王褒为左仆射魏师入都与皇太子出质请降
　　余见前录
　　王平
　　宋太中祥符中知福州时转运使王贽欲増福州官田租税平不可乃止
　　余见前录
　　王式
　　唐王式宣宗时晋州刺史嵗歉民徙他州不纳式劳恤之活数千人
　　余见前录
　　任安
　　蜀处士任安有学行秦宓荐之刘焉焉表诸朝以时乱聘命不及【见秦宓传】
　　余见前录
　　王霸
　　汉王霸上谷太守与乌桓大小数百战北边无事余见前录
　　李固
　　一汉泰山太守先是境内盗起追讨不服固至以恩信绥之盗皆散去
　　一晋荆州刺史荆州盗起命固治之固到尽赦前罪与之更始于是贼帅自防归首固皆原之半歳间境内清平
　　余见前录
　　张俭
　　唐张俭代州刺史劝民垦田力耕公私皆足
　　辽亦有张俭进士第一官左丞
　　余见前录
　　王沉
　　南齐王沉秣陵令清亷戒慎身恒食禄而家日贫余见前录
　　王质
　　唐王质虢州刺史李德裕器之后为河南尹政化大行宋王质以转运使摄荆南府时有讼婚者防贫无资故后期质出私钱助之吏捕盗人衣者曰为饥寒迫耳质命取衣衣之
　　余见前录
　　张説
　　南宋张説刘瑀为益州瑀去任将佐吏以去曰随我上岂可为张説作西门客耶
　　余见前录
　　王素
　　五代利州太守王素行寛政减苛法
　　余见前录



　　同姓名录卷十三
　　总记
　　应城陈氏姓觽云晋书有苌从简五代史亦有苌从简名疑云黄帝臣有风后夏禹时亦有风后黄帝臣有扁鹊善医战国时亦有扁鹊善医黄帝臣有伍胥楚亦有伍胥逸民有朱张后汉亦有朱张【字孙卿】六国有楼缓而汉淮南王臣亦有楼缓秦末有田畴而三国魏亦有田畴汉荆州太守有巨武而苻坚将亦有巨武王氏宛委余编云僧有两智永一为晋书僧一为宋畵僧五代有两王彦章一梁大将为后唐所擒一吴统军为楚所擒唐则天时有两王方庆一为相一为尚药奉御唐昭宗时有两李继昭一本孙德昭一本符道昭俱赐姓名降朱梁为使相巵言云南朝有两刘琨文人有两苏子卿此皆前录所未载者
　　湘东王有同姓名录一卷今其书不传余僧杲广为四卷详矣予捜而补之复得若干人盖以成僧杲之志尔其诸盗贼不录异域不录名位不显行业无闻者不录至于汉唐宗室重复者多要无闗于臧否亦所畧也观者当自得之四明周应賔识














