<!-- { "loadSidebar": true } -->
　　唐王缙河中人与兄维早以文翰著名禄山之乱为太原少尹与李光弻同守太原功効谋畧众所推先大厯初领幽州卢龙河东节度营田观察等使军政严肃将校股栗
　　宋王缙分水人为右司諌知无不言每谓人才难得宜为朝廷爱惜故不专弹击而惟论安危大计与所以启沃君心者髙宗以得諌臣体称之
　　李安期二
　　唐李安期李百药之子七歳解属文龙朔中为司列少常伯叅知军国有事泰山诏为朝觐坛碑文
　　宋李安期建宁人淹贯经史援笔成文岳飞死作表忠诗百二十首吊之
　　陈谠二
　　唐陈谠侯官人登三史科累春韶二州刺史仁孝谦恭余禄悉与交亲共之乡邦称美
　　宋陈谠仙游人隆兴进士终于兵部侍郎学问该愽文章不为险语而雅有典则工书法大字尤精
　　李揆二
　　唐李揆成纪人乾元初中书侍郎平章事集贤殿大学士肃宗尝谓揆曰卿门地人物文章皆当代所推时人称为三絶
　　宋李揆浏阳人乾道初授宁逺县尉获强盗十数或谓可用赏脱选揆曰杀人以阶荣显吾不为也官至中书舍人
　　张昌宗三
　　唐两张昌宗
　　一昌龄之兄官修文学士撰古文纪年新传三十卷与昌龄俱以文学受知于太宗
　　一易之之弟官云麾将军撰三敎珠英一千三百卷与易之俱以美色见宠于武后
　　宋张昌宗汉阳人处家以义厯八世不分子姓三千口内外无间言嘉定间表曰义门
　　李复二
　　唐李复李齐物之子以廕累官兵部尚书兼义成军节度观察营田等使复置营田数百顷以资军食不率于民众皆悦之
　　宋李复闽人绍圣间为西边使者博记能文尝论孟子养气之説朱文公称其得大防
　　郑濳二
　　唐郑濳右仆射郑朗之弟登进士第
　　元郑濳怀安人至正中为海北廉访副使晩居乡邑买田建义学以敎育后进又于县西南立二渡买田以给操舟者至今利之有石刻曰郑公渡
　　韩伦二
　　唐韩伦御史大夫思复之祖贞观中为左卫率赐爵长山县男
　　宋韩伦成德节度令坤之父干德初为亳州防御使掊敛民财公私患之
　　李翺二
　　唐李翺博雅好古为文尚气质贞元进士检校户部尚书山南东道节度使諡曰文
　　南唐李翺保大初由饶州刺史为百胜军节度留后
　　王炎三
　　唐两王炎　一扬州人宰相王播之弟贞元进士官太常博士　一宣城人与李白为友及死白诗挽之云王公希世宝弃世亦何早
　　宋王炎歙县人为潭州敎授以荐知湖州炎初着易解未竟而病笃夜分祝天曰愿须臾无死以成此书果如其言
　　李巽三
　　唐两李巽　一赵郡人宪宗时为吏部尚书卧疾郎官相率省问巽初不言其病与之考校课程商畧功利至夕而卒
　　一宗室许王素节之孙汝南公兵部郎中
　　宋李巽邵武人累举进士不第乡人侮曰李秀才席帽甚时离身及得第寄诗曰当年踪迹困埃尘不意乗时亦化鳞为报乡闾亲戚道如今席帽已离身朱裦二
　　唐朱诞兄弟三人诞为温州刺史二弟裦敖相继皆刺是州杜荀鹤寄诗有永嘉为郡昔推名连属君家弟与兄之句
　　宋朱京兄弟四人京登进士官至国子司业弟彦刑部侍郎裦屯田员外郎襄知韶州皆有时名
　　李渤二
　　唐李渤隐于嵩山以读书业文为事元和初徴为左拾遗托疾不赴朝廷政有得失附章陈论至九年就徴官至御史中丞桂管防御观察使
　　宋李渤乐昌人世业儒郡人尊之称为夫子嘉祐进士知白州
　　马周二
　　唐马周茌平人少孤贫好学尤精诗传西游长安舍于中郎将常何家为何陈便宜二十余事事皆合防太宗怪其能问何何荐周即日召直门下省授监察御史
　　宋司封员外郎胡旦与佣书人翟頴善因为改姓名马周上书诋时政且自荐可为大臣又举才任公辅者十人其辞颇壮当时皆曰旦所为马周坐流海岛王逢二
　　唐王逢王沛之子从父征伐有功厯诸卫将军忠武军节度陈许观察等使
　　宋王逢当涂人博学能文尤长讲説晩登第为国子监直讲喜著书有易传十卷
　　李回二
　　唐李回宗室郇王袆之后大中初由兵部尚书出为成都尹剑南西川节度使强干有吏才遇事通敏官曹无不理
　　宋李回江宁人元祐进士绍兴初叅知政事
　　唐观二
　　唐唐观唐俭少子最知名官河西令有文集三卷宋唐观髙安人博学著书隠居不仕苏滦城监酒税与之为邻有诗送之
　　李震四
　　唐两李震　一僖宗子封建王
　　一礼部侍郎李逊之父雅州别驾
　　后唐李震湖南人庄宗时赵王王镕为乱军所杀镕少子昭诲年方十歳逃藏穴中震遇之匿昭诲于茶笼载之湖南依南岳为浮图明宗时符习表于朝拜昭诲考功郎中
　　宋李震汴人靖康初为小校金人逼京师率所部出战被执絣诸庭柱脔割之肤肉垂尽骂不絶口
　　薛据二
　　唐薛据荆南人有诗才位太子司议郎
　　宋薛据永嘉人明敏好学景定中为廸功郎尝采诸子百家辑孔子集语二十卷又摭古今辅相经畧为宅揆成鉴一编进之于朝
　　李怿二
　　唐李怿宪宗第十四子长庆元年封婺王
　　后唐李怿京兆人好学工文辞唐末举进士天成中为翰林学士再迁尚书右丞承防不肯作诗赋为贡举格闻者多其知体
　　唐两董昌
　　一德宗时京师市人信李度妖言而从逆为内官王希迁捕斩见韩游环传
　　一僖宗时威胜节度惑倪德儒符图而倡乱为吴府顾全武执诛见吴越世家

　　同姓名录卷十
<子部,类书类,同姓名录>
　　钦定四库全书
　　同姓名录卷十一　　　　　明　余寅　撰郭震三
　　唐两郭震　一贵乡人少有文才为太学生家送资钱四十万防有衰服者自言五世不塟愿假以治丧震举与之无吝年十八登进士景云初兵部尚书封代国公　一睿宗时殿中侍御史奏刑部尚书赵彦昭左道乱常贬彦昭江州别驾
　　案代国公传睿宗时已为兵部尚书且终身未尝官御史故知的是二人
　　宋郭震成都人愽学能诗才识过人裕然有物外之志所着渔舟集李畋称其有孟郊之风
　　李玭二
　　唐李玭宗第二十四子封义王
　　宋李玭宗城人性笃孝力耕以事母母卒让田与其弟坚遂庐塟所昼夜号泣负土筑坟髙丈余又礼塟二代及诸族父母凡三年成六坟皆髙丈余年六十余足未尝入县门乡人目为李孝子
　　杜佑二
　　唐杜佑万年人以廕入仕德宗朝拜检校司徒同平章事充度支盐铁等使着通典二百卷
　　元杜佑邳州人署水马站提领父病于家佑忽心惊即弃职归父病始三日遂祷求代且尝粪以验疾父卒庐墓尽哀有驯兔之瑞
　　李纮二
　　唐李纮顺宗第十七子封抚王册太尉
　　宋李纮楚丘人李昌龄从子以龙图阁学士知秦州方介有吏材笃于交游与刘顔为友顔死以任子恩官其子
　　王旭二
　　唐王旭祁人开元中为左司郎中带侍御史为吏严苛左右无敢支梧每衔命推劾一见无不输款见酷吏传
　　宋王旭王祜之子尝知缑氏县隣邑多贪猥民有永宁三镢缑氏一鎌之谣真宗素闻其贤三迁至殿中丞李璘二
　　唐李璘宗第十六子封永王安禄山反宗幸蜀诏璘为四道节度使江陵大都督召募数万人因有异志为江西防御兵所擒中流矢死
　　宋李璘河间人其父为陈友所杀干德初璘殿前散祗候友为军小校璘手刃杀友以复父雠太祖壮而释之
　　崔纵二
　　唐崔纵崔涣之子贞元初东畿唐汝邓都观察使河南尹是时兵革甫定民耗六七纵悉心求瘼为理简易人甚安之
　　宋崔纵临川人政和进士干办审计司二帝北狩髙宗授纵右文殿脩撰为通问使以大义责金人请还二帝金人怒徙之竆荒纵不少屈握节而死
　　程骧三
　　唐程让父本郓盗致赀百万既死骧知其事数日不食悉散其财就里中读书渐通五经子史动有防墨开成初相国彭公聘之不起
　　宋两程骧　一富顺人绍兴中知监事政平讼省有诗云吏散庭空无一事云来过只催诗见叙州府志一休宁人开庆进士官中书舍人宋亡元人访求旧臣骧屏迹不出
　　李琮三
　　唐李琮宗长子封庆王肃宗即位追册奉天皇帝宋两李琮　一江宁人元祐末以宝文阁待制知杭州永兴军长于吏治所至主掊克为士论嗤鄙
　　一丰城人力学不倦趣向髙雅邑有长堤江水为患琮输财于官易以石以子贵进工部侍郎
　　王翰二
　　唐王翰晋阳人少豪迈恃才举直言极諌调昌乐尉开元中为驾部员外郎有集十卷
　　宋王翰南宫人母防明翰自抉右目睛补之母目明如故淳化中诏旌赐粟帛
　　李绚二
　　唐李绚顺宗第十二子封衡王
　　宋李绚卭州人放荡无检尤工歌诗仁宗时以龙图阁直学士知开封府治有能名尝夜醉晨奏事酒未解帝曰开封事剧岂可沉湎若此改权判吏部流内铨张纶二
　　唐髙祖时刘季真举兵为盗北连突厥甚为边患西河公张纶以兵临之季真惧而来降见季真传
　　宋真宗时辰州溪峒蛮内冦以东头供奉官张纶为辰澧鼎等州缘边廵检安抚使谕蛮酋以祸福遣官与盟刻石于镜上
　　李彭年二
　　唐李彭年尚书怀逺之孙有吏才工于剖析天宝初为吏部侍与右相李林甫善典铨七年以赃污为御史所劾长流岭南
　　宋李彭年广德人绍兴进士以二亲没于兵感慕不已蔬食终身诏表其闾号其里曰旌孝
　　郭谊二
　　唐郭谊兖州人事泽潞节度刘从谏为牙将从谏死以从子稹为嗣置谊为大将以辅稹稹败被诛
　　后周郭谊世宗长子蚤卒追封越王
　　孙浦二
　　唐孙思邈善隂阳推步言无不验太子詹事卢齐卿少时思邈曰后五十年位方伯吾孙为属吏愿自爱时思邈之孙浦尚未生及浦为萧丞而齐卿刺徐州
　　宋孙浦保定人十世同居众数百口诏加旌表仍蠲课调
　　李邈二
　　唐昭靖太子邈代宗第二子好读书以儒行闻
　　宋李邈清江人髙宗时拜青州观察使知真定府兵不满二千钱不满二百万金人围其城且战且守相持四旬城破遇害
　　顔诩二
　　唐顔诩常山太守杲卿之侄史思明陷常山与杲卿同被执杲卿节解诩亦脔割
　　宋顔诩永新人唐太师真卿之后少孤事继母以孝闻一门千指家法严肃男女异序少长辑睦终日怡愉家人不见其喜愠年七十余卒见孝义传
　　杲卿真卿晜弟也而诩晜弟之子也诩与杲卿同死国难其后当竝祀忠魂百世不替而鲁公裔孙遂不闻有诩忍冒其名何哉且观宋史诩以孝义称其持家严有法指絫千厯数世不析产此非有大过人者胡能若是而独不知避先世之讳其家法安在邪噫李珙三
　　唐李珙宗第二十六子封丰王广德初吐蕃凌逼上都上幸陜州珙语狂悖赐死
　　宋两李珙　一兴国人行义脩洁经典该通赐号养素处士　一永福人少以功名自奋攻御宜州蛮獠有功累官武功大夫后金人犯阙召天下兵珙募敢死士三千人倍道兼行至复州遇敌战死
　　王景崇二
　　唐王景崇僖宗干符初为镇冀节度使进封常山王见新唐书
　　汉王景崇髙祖干祐初拜右卫大将军领邠州留后见五代史
　　李岐二
　　唐李岐武宗第三子防昌二年封兖王
