<!-- { "loadSidebar": true } -->
　　宋两王会　一端明公之长子朝请大夫工花竹翎毛蘂叶枝茎嘴爪毛羽穷极精细不遗毫髪
　　一岳武穆下狱秦桧令亲党王防搜其家得御札数箧束之左藏南库武穆子霖请于孝宗还之
　　李景三
　　晋李景李重之父秦州刺史都亭侯
　　隋李景开皇末为马军总管帝竒其壮武使袒而观之曰卿相表当位极人臣后以战功多进柱国右武卫大将军赐爵滑国公
　　宋李景徳祐元年为安仁县令降于有元谢枋得起兵安仁执景斩之见陈羍传
　　司马邺二
　　晋愍帝名邺即位四年刘曜陷长安遇害
　　梁司马邺唐昭宗时为华州判官守同州梁太祖以兵向长安遣张存敬攻同州邺以城降见韩建传晋两周抚
　　一寻阳侯周访之子元帝时袭爵为丞相掾寻以南中郎将鎭沔中及王敦作逆抚领二千人从之敦败亡入西阳蛮中
　　一沛人因天下乱自为坞主以冦抄为事袭据彭城叛降石勒元帝诏龙骧将军刘遐讨之抚败走
　　张瑁二
　　晋张瑁凉州牙将从将军谢艾率步骑三万击斩后赵将杜勲俘馘一万三千级
　　宋张瑁以御史知宣州因家繁昌千口同居内外肃然杨杰书义居二字遗之
　　王涣之二
　　晋王涣之琅邪人尝预右军兰亭醼集其诗云去来悠悠子披褐良足钦超迹脩独往眞契齐古今
　　宋王涣之常山人未冠擢第官至寳文阁直学士性淡泊恬于仕进每云乘车常以颠坠处之乘舟常以覆溺处之仕宦常以不遇处之则无事矣其归趣如此刘璠二
　　晋刘璠刘之子为顺阳内史江汉翕然归心山简鎭荆州知璠得众心恐百姓逼以为主表征为越骑校尉璠亦深虑逼迫被书便至洛阳
　　北周刘璠广陵人梁宜丰侯萧脩记室参军脩既欵降文王许其反国累月未遣璠因侍宴以齐桓存三亡国晋文不失信于伐原为言即遣脩脩请与璠俱还文王不许以为黄门侍郎
　　晋同时两毛寳
　　一从陶侃平苏峻有功封州陵县侯进辅国将军豫州刺史以万人守邾城后赵石虎攻之城陷赴水死一元帝命陶侃击杜弢弢败走进尅长沙获其将毛寳梁堪而还见陶侃传
　　考州陵侯传起于临湘令寻为平南参军即平峻封侯初无从杜弢之事则陶长沙所擒者别是一人李义三
　　晋李义酃人盗起荆湖义倾家赀市兵器率乡人击破之阖境以安乡民立祀于故居号其地曰太尉原
　　北魏两李义　一镇南长史李晃之子位司空长史一为兰陵太守时朱荣举兵入洛肆毒于河阴梁立魏汝南王悦为魏主资其士马送之境上义击其偏师破之
　　张澄二
　　晋张澄张裕曾祖官光禄大夫初澄当葬父郭璞为占墓地曰葬某处年过百岁位至三司而子孙不蕃某处年防减半位裁卿校而累世贵显澄乃葬劣处位光禄年六十四而亡其子孙遂昌云
　　宋张澄以集贤殿修撰知建康府才堪治剧甚有时誉寻迁户部侍郎龙图阁直学士
　　王万二
　　晋王万王戎子有美名少而大肥戎令食糠而肥愈甚年十九卒宋王万浦江人嘉定进士理宗时官至监察御史弹劾不避权要以太常少卿致仕
　　刘遐三
　　晋刘遐易阳人值天下大乱因为坞主每击贼率壮士陷坚摧锋冀方比之闗张遣使受元帝节度拜龙骧将军有功封泉陵公
　　南宋同时两刘遐
　　一为建康令闻当阳刘彦节谋攻齐髙帝遐以其谋宻告帝使将军王敬则收彦节杀之
　　一即彦节之弟为吴郡太守彦节事觉并诛
　　邓林二
　　晋邓林为龙舒长林妇病死医巫皆息庐江韩友筮之使画作野猪着卧处一宿遂瘥见艺术传
　　宋邓林福清人登第调泰和簿一时名公如朱熹吕祖谦皆与交游凡三上书讥切朝政或曰邓林若在中都此谤议之府也遂授石城县丞有虚斋集行世李二
　　晋李襄平人貌质知深言必有则泰始中太子少傅诏领司校尉屡表让武帝以二职并须忠贤不许
　　唐李宗室曹王明之孙中兴初封嗣曹王银青光禄大夫右武卫将军
　　张防二
　　晋张夔元帝时为庐江太守召陶侃为督邮领枞阳令见陶侃传
　　宋张夔政和进士为茂名令辨民寃狱太守致疑防投告身去太守勉留之诸司列荐南中清介惟夔一人髙宗赐玺书奬赏
　　王华二
　　后赵石虎建武七年遣横海将军王华帅舟师自海道袭燕安平破之
　　宋文帝鎭江陵以王华为西中郎主簿帝将入奉大统以少帝见害不敢下华力请就征帝从之曰卿复为吾之宋昌矣及即位以华为侍中右卫将军
　　晋两范广
　　一大鸿胪范隆疎族隆生四岁父母俱防单孤无期功之亲广愍而养之迎归教书为立祠堂隆好学脩谨奉广如父卒底于成
　　一少府范晷之子举孝廉除灵夀令不之官姊适孙氏早亡有孙名迈广负以南奔虽盗贼艰急终不之弃元帝承制以为堂邑令丞
　　晋两解系
　　一吴孙晧命陶璜为苍梧太守鎭交州晋遣九眞太守董元拒之元有勇将解系同在城中璜诱其弟象使为书与系又使象乘轺车鼓吹导从而行元恐系去乃杀之璜遂陷交阯见陶璜传
　　一济南人由尚书出为雍州刺史烈将军会氐羌叛诏与征西将军赵王伦讨之伦嬖人孙秀与系争军事被谮遇害
　　李逺三
　　晋李逺为阴平令及李特据蜀逺仍为其僚属见李特传
　　北周李逺李贤之弟数从征伐并有殊勲赐爵阳平郡公拜尚书左仆射进柱国大将军鎭农
　　唐李逺蜀人太和进士太中中令狐绹拟逺杭州刺史上曰吾闻逺诗云长日惟消一局棋安能理人绹曰诗人托此以发兴耳未必实然及逺至杭不废政事张亢二
　　晋张亢张载季弟亦有才藻时人谓载协亢陆机云曰二陆三张中兴初散骑常侍领制作述厯赞数篇
　　宋张亢临濮人进士及第为眉州防御使徐州总管轻财好施凡餽遗燕犒类皆过厚以此人乐为用王徽二
　　晋王徽王澄次子右军司马
　　唐王徽杜陵人广明初户部侍郎同平章事黄巢入潼闗僖宗出幸徽驰荆棘中坠崖谷为贼所得将授伪命徽示以足折口瘖虽冐白刃终无惧色帝嘉之诏授光禄大夫兵部尚书
　　庾准二
　　晋庾准庾亮之孙太元中自侍中代桓石防为豫州刺史西中郎将镇歴阳
　　唐庾准庾光先之子以门荫入仕昵于宰相王缙骤至职方郎中知制诰又与杨炎厚善诬杀刘晏征为尚书左丞素寡文学以柔媚自进甚为时论所薄晋两韩夀
　　一惠帝时为河南尹其妻贾充女也因托贾后求以女配华廙孙陶廙拒而不许后深以为恨故廙遂不登台司见华廙传
　　一咸康三年慕容皝僭即燕王位以韩夀为司马见前燕录
　　李兴三
　　晋益州刺史罗尚为李雄所攻委城逃至江阳权统巴东遣别驾李兴诣镇南将军刘求粮以供军赋见蜀录
　　唐李兴安丰人父死庐墓孝诚洞达庐上产紫白芝二本醴泉涌出栁宗元为作孝门铭
　　金李兴正大六年为耀州刺史有战功诏赐玉兎鹘带金器
　　张寔三
　　晋张寔凉州牧张轨世子初以秀才为郎中轨卒州人推摄父位愍帝策授都督凉州诸军事西中郎将凉州刺史西平公
　　前赵张寔皇太后张氏之侄仕刘聪为辅汉将军聪纳其二女为贵人欲拜寔司徒太保皆涕固辞身骑瘠马妻乘败车
　　元千户李呼喇济从宪宗南征攻苦竹寨先登获宋都统张寔见呼喇济传
　　王臻二
　　晋王臻光禄勲王遐少子以外戚为崇徳卫尉
　　宋王臻汝阴人第进士为大理评事累迁谏议大夫御史中丞刚严善决事所至有风迹
　　刘昶四
　　晋王戎尝与阮籍饮时兖州刺史刘昶在坐籍以酒少酌不及昶昶无恨色戎异之他日问籍曰彼何如人荅曰胜
　　南燕刘昶平原人世仕慕容氏南渡河家于北海之都昌后归刘宋为北海太守
　　后魏刘昶宋文帝子以废主见疑来降尚武邑公主拜驸马都尉封丹阳王岁余主薨更尚建兴长公主复薨更尚平阳长公主
　　北周刘昶刘亮之子尚西河长公主大象中位柱国秦灵二州总管封彭国公
　　崔洪崔廓各二俱安平人
　　晋崔洪武帝世为御史治书纠劾无所避朝廷惮之时人语曰丛生荆棘来自博陵在南为鹞在北为鹰后至大司农卒官子廓散骑侍郎亦以正直称
　　后魏沙门达多发冢取甎得一人问其姓名死生年月云姓崔名洪博陵安平人死时年十五今满二十七在地下凡十二年尝见发鬼兵惟柏棺者免之自是京师柏木踊贵见洛阳伽蓝记
　　隋崔廓少孤贫不为邦族所齿屡逢屈辱遂入山中博览书籍多所通涉山东学者皆宗之不应辟命终于家
　　髙展二
　　后燕髙展蓨人仕慕容寳为黄门郎见后燕春秋唐髙展为并州判官一日见砌间沫出以手试涂老吏面皱皮顿改如少年展以问承天道士荅曰此名地脂食之不死见云僊杂记
　　张平三
　　前秦张平代郡人初仕石虎为部将结援于秦擢大将军冀州牧平既跨有新兴雁门诸郡众十余万拜置征镇自号并州刺史
　　晋徐州贼张平欲掩袭梁郡郡人惶惑将归平豫州司马禇翜往抚之众心乃定见禇翜传
　　宋张平临朐人官至盐铁使好读史传遇异书或解衣易之聚书数千卷在彭门日有侮平者数辈后被罪配京窑务平召至第设酒馔给缗钱且戒勿以前为念时人称其寛厚
　　王忱二
　　晋王忱王坦之季子弱冠知名太元中为荆州刺史都督荆益宁三州军事威风肃然殊得物和性任达不拘尤嗜酒一饮连月不醒每叹三日不饮便觉形神不相亲
　　元王忱庆元节度王玉之子明敏有才识为河北河南道提刑按察副使多所平反





　　同姓名录卷八
<子部,类书类,同姓名录>
　　钦定四库全书
　　同姓名録卷九　　　　　　明　余寅　撰郭文二
　　晋郭文河内人少爱山水尚嘉遯入余杭山穷谷倚木于树苫覆而居尝有猛虎张口向文文视口中有横骨以手探去之虎明旦致一鹿于其室前
　　后凉吕光太安二秊抚军长史王穆袭据酒泉自称凉州牧光率歩骑攻克之穆单骑奔骍马骍马令郭文斩其首来献见后凉録
　　周宻二
　　晋周宻镇东将军周馥之子位尚书郎性虚简时人称为清士
　　周周宻宋屯卫大将军周广之父厯鄜延晋三镇节度使广德初至太子太师
　　李弇二
　　晋李弇李盛之祖仕张轨为武卫将军安世亭侯宋李弇崇安人绍兴进士宰汀之连城政务寛平人不忍欺时为之谣曰讼者息争居者安仁李公为政百里如春
　　赵俊三
　　晋惠帝即位以太尉杨骏为太傅遣长水校尉赵俊等将屯兵四出
　　宋两赵俊　一神宗第三子唐哀献王见世系表一绍圣进士官朝奉郎隐居杜门建炎末士大夫皆避地俊独固守伪齐刘豫以俊为虞部郎辞疾不受以告畀其家卒却之豫亦不复彊
　　陈敏三
　　晋陈敏庐江人为广陵度支以讨封云功超授右将军前锋都督遂据厯阳反为义兵所斩
　　宋两陈敏　一无锡人举进士知台州朝命立元祐党籍碑敏不肯立监司促之急敏曰诬司马公为奸臣是诬天也倅立之敏碎其石遂挂冠去
　　一石城人精骑射累立战功封武功县男授武锋军都统制终于光州观察使
　　薛超二
　　夏薛超仕赫连昌为尚书魏世祖防统万城擒之见夏录
