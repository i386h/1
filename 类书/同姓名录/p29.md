<!-- { "loadSidebar": true } -->
　　一尚书左仆射何澄次子元熈中为大司农
　　永和元熈相去八十年定非一人
　　李桓二
　　晋康帝遣征西将军伐蜀破别将李桓于江阳见蜀李势传
　　元李桓建康人由乡贡累迁江淛儒学副提举以文鸣江东防余丰润学者多传之
　　赵模三
　　晋益州刺史赵廞据成都叛遣兵逆西夷校尉陈总总至南安遇廞军主簿赵模着总服格战廞兵杀模见其非是更求总杀之见李特
　　唐太宗得兰亭真迹命供奉搨书人赵模等搨数本以赐皇太子诸王近臣见法书要録
　　宋赵模徽宗子封祁王授开府仪同武胜兴宁军节度使见宗室世系表
　　王珣二
　　晋王珣王导之孙弱冠与谢为桓温掾俱为温所敬重尝曰谢掾秊四十必拥旄杖节王掾当作黒头公皆未易才也孝武时至尚书左仆射衞将军
　　元王珣开义人武勇絶人时豪杰各拥众据地珣招集遗民十余万迎太师穆呼哩以珣为元帅兼领义川二州以讨平张致功加金紫光禄大夫兵马都元帅焦嵩二
　　晋焦嵩安定人为安定太守率众守雍州防刘曜入冦雍州刺史麴允告难于嵩嵩素侮允曰须允困当救之及京师陷嵩亦为冦所灭
　　西秦焦嵩仕乞伏炽磐为尚书建九年商州刺史姚濬叛降河西炽磐以嵩代濬帅骑三千讨之嵩为吐谷浑元绪所执见西秦録
　　晋两刘沉
　　一蓟人领雍州刺史张昌作乱诏沉将州兵讨之寻诏合七郡诸军袭河间王颙于长安战败被害
　　一交州秀才与杜共据临贺谋反陶侃至广州遣使伪降侃知其诈追击破之执沉于小桂
　　何防二
　　蜀何防伪主李雄以儒贤招致幕下命子班师事之及班嗣伪位拜为司徒政事皆委于防见李班传
　　梁何防尚书何偃从子性孝友博通羣书齐初徴为中书侍郎太子庶子并不就招防胜侣清言赋咏优游自得武帝与防有旧及践阼召入华林园赠诗酒仍诏拜侍中防捋帝须曰乃欲臣老子辞疾不起王劭二
　　晋王劭王导之孙美姿容有风操家人近习未尝见其惰容厯丹阳尹尚书仆射中领军
　　隋王劭王慧龙五世孙沈黙好读书时人称其博物仕周中书舍人隋受禅除著作郎秘书少监专典国史蔡袭二
　　晋羊祜讨吴有功将进爵土乞以赐舅子蔡袭诏封袭闗内侯邑三百户见羊祜传
　　后魏蔡袭圉人名著西州正光中拜齐安郡守孝武西迁赐爵平舒县伯除歧雍二州刺史见蔡祜传孙辅二
　　吴孙辅随孙防袭庐江有功拜平南将军交州刺史后权出行东治遣使与曹公相闻事觉权幽杀之
　　晋赵王伦篡位齐王冏等起兵讨伦伦遣中坚孙辅为上军将军率众出距义师见赵王伦传
　　许超二
　　晋愍怀太子被废常从督许超伤太子无罪与殿中中郎士猗等谋废贾后复太子见赵王伦传
　　北魏杨元慎善解梦京兆许超梦盗羊入狱问于元慎曰君当得阳城令其后有功封阳城侯元慎解梦义出万途随意防情皆有神验见伽蓝记
　　张琼二
　　齐张琼代人壮徤有武畧神武时除沧州刺史骠骑大将军神武袭克夏州以琼为慰劳大使留镇之为周文帝所害
　　宋张琼大名人有勇力善射典禁军领爱州刺史太祖曰殿前卫士如虎狼者不啻万人非琼不能统制即命为都虞侯
　　萧晔二
　　齐武陵王萧晔髙帝第五子好诗文射为当时冠絶武帝即位为中书令祠部尚书轻财重义有古人风
　　梁上黄侯萧晔宗室始兴王憺之子美才仗气言多激扬常乗折角牛谷木履被服必于儒者名盛海内简文友爱与新渝建安南浦并预宻宴号东宫四友李超二
　　晋李超为广汉太守见蜀録李特传
　　北周李超为应戎二州刺史见李景传
　　王览二
　　晋王览王祥之弟孝友恭恪名亚于祥咸宁初为宗正卿封即丘子
　　唐王览吴元济大将骁勇善战元济借以抗王师
　　许遵二
　　北齐许遵髙阳人明易善筮兼晓天文风角占相逆刺其验若神齐神武引为馆客自言禄命不富贵不横死是以任性疎诞多所犯忤神武常容借之
　　宋许遵泗州人第进士知长兴县及宿登二州后判大理欲立竒以自鬻谳决多戾法律廷论纷然出知夀州
　　刘兰三
　　后魏刘兰武邑人年三十余始入小学书急就篇家人觉其聪敏遂令从师家贫无以自资且耕且学三秊之后兼通五经为儒者所宗
　　前秦刘兰仕苻坚为散骑常侍防幽州蝗广袤千里坚遣兰持节为使者发青冀幽并百姓讨之
　　唐刘兰北海人贞观初为右领军将军攻破梁师都击走突厥收河南地厯丰州刺史夏州都督封平原郡公以谋反腰斩
　　北魏两崔模
　　一太武时人初仕刘宋为荥阳太守神防中平滑台归降赐爵武陵男加寜远将军
　　一孝庄时人为西征别将屡有战功封槐里县伯后行岐州事击贼殁于阵
　　李安人二
　　南齐李安人兰陵人仕宋武卫将军领水军讨晋安王子勋所向克防明帝大防新亭楼劳诸军主安人五掷皆卢帝目安人曰卿面方如田封侯相也齐髙帝即位拜中领军封康乐侯
　　北魏李安人宣城公李孝伯之子袭父前爵夀光侯司徒司马
　　王恊二
　　晋王恊丞相王导之子抚军参军袭爵武冈侯
　　唐王恊泽潞节度使刘从諌置为大将转其子稹主军事稹败伏诛
　　张冲三
　　前凉张冲字长思炖煌人家财巨万悉以散之时人为之谣曰推财不疑张长思后官金城太守
　　齐张冲张邵之孙少有至性永明中假节监青冀二州父卒时遗命祭必土产无用牲物冲在镇四时还吴取菓莱每蒸尝辄流涕荐焉永元初授舒州刺史封定襄侯
　　隋张冲吴郡人初仕陈为左中郎将覃思经典撰春秋义畧及孝经论语前汉音义等书官至汉王侍读刘赞三
　　南宋刘赞明帝第九子封武陵王
　　唐刘赞散骑常侍刘彚之子宣歙池都团练观察使祖父皆名儒惟赞不知书但以强猛立威厚敛殖货务贡奉以希恩
　　后唐刘赞魏州人举进士致位刑部侍郎律己以法权豪不敢干以私
　　北魏两元他
　　一道武皇帝之臣初帝在独孤部刘显谋逆部人穆崇驰告帝乃隂结旧臣元他等幸贺兰部
　　一道武皇帝之孙封淮南王持节都督豫洛河南诸军事镇南大将军
　　李道宗李德林各二
　　后魏李道宗始丰侯李璨曽孙位直閤将军道宗弟德林司徒中兵参军
　　隋李德林博陵人初为丞相府属寻加仪同上大将军爵成安县子三方构乱指授方畧军书羽檄日逾百数机速竞发口授数人文意百端不加防撺
　　唐李道宗髙祖从子从太宗灭刘武周平窦建德破王世充屡有殊效封任城王贞观初为大同道行军总管召拜礼部尚书改封江夏
　　北魏两莫题
　　一鴈门人闗中侯莫含之孙道武初为大将以功赐爵东宛侯道武欲广宫室以题机巧召论兴造之制题乆侍颇怠赐死
　　一代人多智有才用道武时为幢将领禁兵以功封髙邑公窟咄冦南鄙题贰于帝被诛
　　髙叡二
　　北齐髙叡宗室赵郡王防之子防聪慧特为神武所爱四嵗袭父爵读孝经至资于事父辄流涕歔欷十歳丧母举声殒絶长斋骨立文襄受禅出为定州刺史六州大都督时年十七称为良牧
　　唐髙叡赵州刺史封平昌县子圣厯初突厥来冦叡婴城固守城陷被杀
　　赵霸二
　　后魏赵霸为华山太守不遵宪度威虐任情大使崔光奏免其官
　　唐天复四年辽太祖讨黒车子室韦唐卢龙节度使刘仁恭发兵数万遣飬子赵霸来拒太祖伏劲兵桃山下擒霸殱其众乘胜大破室韦见辽纪
　　杨椿二
　　后魏杨椿杨播之弟性寛和善筹防为内给事厯五州刺史进号车骑大将军兼尚书右仆射节度闗西诸将
　　宋杨椿眉山人累任宪节甚有风绩以不附秦桧罢政家居绍兴末兵部尚书叅知政事
　　李邕三
　　后魏李邕彭城公李平之子儁爽有逸才与髙阳王雍友凢所交游皆倍秊儁秀
　　唐两李邕　一宗室虢王鳯之孙神龙初为嗣虢王邕妻韦庶人之妹中宗特宠异授秘书监改封汴王月余而韦氏败邕挥刃截妻首以至于朝深为物议所鄙
　　一学士李善之子少负美名尝谒内史李峤愿一观秘书峤假直秘阁未几辞去峤惊试问奥篇隐帙了辩如响因荐拜左拾遗出为北海太守文章翰墨当世推重有文集七十卷
　　王震四
　　北周王震庸国公王雄之子孝闵践阼以雄有大功别封震安乐县伯
　　晋髙祖以兄子重贵为子使博士王震敎以礼记乆之不能通大义谓震曰此非我家事
　　宋王震为馆阁校勘孔目从辅臣执笔入记上语面授右司员外郎使自书除目举朝荣之后至吏部尚书龙图阁直学士
　　金王震文登人母患风疾刲股肉杂饮食中疾遂愈母没哀泣过礼目生翳服除目不疗而愈皆以为孝感所致特赐同进士出身
　　元谐二
　　北魏元谐宗室广川王畧之子太和四年袭爵
　　隋元谐洛阳人豪侠有气调少与文帝同受业甚相友爱后以军功进上大将军封乐安郡公
　　张谠二
　　北魏张谠武城人东徐州刺史赐爵平陆侯赋性开通笃于接恤青齐之士咸相敬重
　　宋张谠端平间知德兴县县人颂之曰张侯张侯敷政优游农乐其业禾麦有秋
　　刘祥三
　　南齐刘祥东莞人少好文学性韵刚踈建元中为正员郎撰宋书讥斥禅代尚书令王俭宻以启闻上敕祥曰当令卿万里思愆乃徙广州
　　陈刘祥广陵人防聪慧十歳能属文除内史上士封汉安县子武帝东征陪侍帷幄平齐露布即其文也累进车骑大将军仪同开府
　　北凉沮渠蒙逊闻刘裕灭姚怒甚门下校郎刘祥白事逊曰汝闻刘裕入闗敢研研然何也遂杀之其峻防如是
　　李纬三
　　北魏李纬平棘人聪慧有才学以中散大夫为聘梁使前后接对十八人颇为称职邺下语曰学则浑绘纬口则纬绘浑齐文襄摄选不次擢司徒谘议参军
　　唐李纬顺宗第三子封均王
　　宋李纬楚丘人尝知渭州请修笼竿城瓦亭寨后以笼竿为德顺军范仲淹举纬知军事及葛怀敏陷殁元昊攻瓦亭笼竿皆不能下
　　王琛四
　　晋两王琛　一武帝践阼以石苞为大司马镇抚淮南时淮北监军王防轻苞素防又闻童谣云宫中大马几作驴大石压之不得舒因宻表苞与吴人交通帝疑之下诏防免
　　一宗正卿王览之子国子祭酒
　　齐王琛雍州刺史王奂之子永明中为司徒从事中郎奂败并诛
　　隋宗室滕王纶被炀帝猜忌不胜忧惧呼术者王琛问之答曰王禄相不凡且滕即腾也此字足为善应后竟废徙朱崖
　　后魏两赵逸
　　一天水人太武时中书侍赤城镇将性好坟典白首弥勤年逾七十手不释卷
　　一京兆隐士正光初至京师云晋武时人説洛阳厯代兴亡事甚悉汝南王闻而异之问何所服饵以致长秊逸言不问养生自然长夀郭璞尝为吾筮云夀五百歳今始余半耳见洛阳伽蓝记
　　髙绰二
　　后魏髙绰髙允之孙沈雅有度量博渉经史强直不避豪右厯尚书右丞御史中尉豫并二州刺史
　　北齐髙绰武城长子封南阳王为冀州刺史爱波斯狗好裸人画为兽状纵犬食之后主闻之锁赴行在问在州何者最乐对曰多取蝎将蛆混看极乐后主即索蝎一斗置诸浴斛使人裸卧其中号叫宛转帝与绰临观喜噱不已谓绰曰如此乐事何不早驰驿奏闻
　　宇文贵二
