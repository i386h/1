<!-- { "loadSidebar": true } -->
　　豆逼【顔氏家训曰吾见地上小光问何物有蜀竖就视答是丨丨耳乃小豆也蜀土呼粒为逼时莫之解按三苍説文此字白下为皆训粒通俗文者方力反观书未徧勿妄雌黄】
　　麻
　　通明麻【食者行不待烛歴代宝椟曰宣帝时外国贡】
　　田
　　广収八方园田【王戎性好兴利丨丨丨丨丨丨水碓周徧天下积寔聚库不知纪极每自执牙筹昼夜算记恒若不足而又吝俭不自奉养人谓之膏肓之疾】
　　职田【北史蘓孝慈隋文时为工部尚书先是以百僚供费不足台省府寺咸置廨钱収息取给孝慈以为官与百姓争利非宜表请公卿以下给丨丨各有差上并纳焉】
　　续命田【宋元嘉末青州饥荒人相食刘善明有粟开仓救乡里多全济百姓呼其家田为丨丨丨】雄田【南越志交趾田膏腴号丨丨】
　　潮田【番禺杂记以丨水溉丨名丨丨】











　　六帖补卷十七
　　钦定四库全书卷
　　六帖补卷十八　　　　　宋　杨伯嵒　撰道释隐卜
　　道
　　老子【三皇时为中法师下三皇时为金帝君伏羲时为郁华子神农时为九灵丨丨祝融时为广夀子黄帝时为广成子颛帝时为赤睛子喾帝时为録图子尧时为务成子舜时为尸夀子禹时为贡行子汤时为锡成子文王时为支邑先生一曰守藏吏或曰在越为范蠡在齐为鸱夷子在吴为陶朱公皆见于羣书不出神仙传】
　　隔两尘【续仙传异人丁约谓韦子威曰郎君得道尚丨丨丨问其故曰儒谓之世释谓之刼道谓之尘注】
　　金门羽客【庐山记保大中道士谭紫霄赐号丨丨丨丨】
　　心拜【仙志曰凡修行太乙之事真人之道不得有所拜但丨丨而已不形屈也】
　　玉札金文【真诰受扶桑太帝君丨丨丨丨出琼言】
　　红篆书【北梦琐言李衮醮诗云一封丨丨丨为奏尘寰事】
　　北山君【仙传拾遗顔真卿年十八九时卧病百余日有道士过其家自称丨丨丨出丹砂救之顷刻即愈】
　　仙
　　神仙宗伯【王昙母昼寝梦凤集其身因而娠又闻腹中啼声宝志曰生子当为丨丨丨丨】茅君九锡【汉地节中咸阳茅盈字叔申受黄金九锡之命为东岳上卿司命真君是时五帝君受册毕各升天而去茅君之师王君与上元夫人降句曲之山华阳天宫以宴茅君焉】
　　武夷曽孙【武夷山记武夷山干云直上可五百仭非清秋爽日不见岩表丨丨君自秦汉始列于郊祀自后仙人结宇山上与邻俗往来悉呼村人为丨丨有少年谩之一夕山心悉生毛竹如刺中者成疾人莫敢犯遂不与村俗往来但望之可见蹊径遂絶】
　　升云飞去【续仙传许碏自称髙阳人多游庐江尝醉吟曰阆苑花前是醉乡淊翻王母九霞浆羣仙拍手嫌轻薄谪向人间作酒狂或诘之曰我天仙也方昆仑就宴失仪见谪后丨丨丨丨淊以冉反音揜】三彭仇【季氏子遇捀子到一仙都谒稚川真君讯曰尔絶丨丨之丨乎不能对捀子曰彭者三尸之姓常居人中伺察其罪每至庚申日籍于上帝故学仙者先絶三尸则神仙可得而致也捀音奉即荷竹槖而贩者】
　　睡仙【神仙拾遗夏侯隠者独居一室或露宿草间树下人窥觇之但见云气蓊鬰不见其身每登山渡水而闭目美睡同行者闻其鼻鼾之声而步不蹉跌至所止即觉时号丨丨】
　　白石先生【丨丨丨丨煮白石为粮不修升天之术但取不死而已不失人间之乐彭祖问之答曰天上多至尊相奉甚难不若于人间时呼为隐仙以不汲于仙官也神仙传】
　　含枣核不食【孟节能丨丨丨丨丨可至五年十年又能结气不息身不动摇状若死人可至百日半年亦有家室】
　　阳九百六【神仙传太真夫人王母小女也名琬罗字敷遂安期生问丨丨丨丨之期曰夫天地有大阳九小阳九大百六小百六天危谓之丨丨地亏谓之丨丨此二灾是天地否泰隂阳九世之孛蚀也大期九千九百年小期三千三十年此运所钟圣王不能禳丨丨者天旱海涌而陆燋丨丨者海竭而陆自填】太清领书【汉顺帝时琅琊宫崇诣上其师于吉于曲阳泉上所得神书皆缥白素介青首朱目号曰丨丨丨丨】
　　五图九籥【鲍昭升天行曰丨丨发金匮丨丨隠丹经注采芝法有五故云丨丨出太清金匮记丨丨仙经有九转金液丹法籥者所以盛书也】
　　蠧鱼食仙字【旧説丨丨在道经中因丨丨丨后身有五色人取蠧鱼吞之以致神仙能上升鸡跖集】
　　洗髓伐毛【汉武故事东方朔生三日父母皆亡后遇老妇采桑自言是朔之母有一黄睂至曰此吾儿也吾却食服气三千年一反骨丨丨二千年一剥皮丨丨吾生已三丨丨五丨丨矣】
　　八景舆【真诰仙人有玉佩金珰以登太清有丨丨之丨以游行上清界】
　　服日月芒【真诰日有九芒月有十芒方诸宫有丨丨丨丨法方诸宫天仙上真之宫室也】服雾【真诰雾者金石之盈气山泽者水火之精华女真张俨子丨丨得仙】
　　闱编郎【酉阳杂俎太极真仙中荘周为丨丨丨】
　　女仙
　　西王母【集仙録丨丨丨所居宫在龟山春山西那之都昆仑之圃阆风之苑曽城千里有玉楼十二琼华之光碧之堂九层室紫翠丹房左带瑶池右环翠水其山之下弱水洪涛非飚车羽轮不可到也所谓玉暨天緑台承霄青琳之宇朱紫之房戴华胜佩虎章轩砌之下植以白环之树丹冈之林空青万条瑶干千寻无风而神籁自韵琅琅然奏八防之音也】
　　召麻姑【神仙记王逺乗羽车驾五龙前后麾节旗旛导従须臾丨丨丨是好女子衣冇文防世之所无坐定各进行厨皆金盘玉桮肴饍多是花木而香气达于内外擘脯而行之云是麟脯麻姑曰接侍以来见东海三为桑田向到蓬莱水又浅于往者会时畧半耳岂复为陵陆乎逺笑曰圣人皆言海中行复扬尘也麻姑手爪如鸟有蔡经者亦尸解仙心中念曰背太痒得此爪以爬背当佳也逺心知经所思使人鞭之曰麻姑神人汝何敢忽谓其爪可爬背耶】
　　南溟夫人【传竒元和初有元彻栁实越海飘扺孤岛下见道士曰汝可谒丨丨丨丨当有归期二子受教至帐前夫人曰昔有刘阮今有元栁命侍女送之二子拜别夫人赠以玉壶诗曰来时一叶舟中来去向百花桥上去】
　　许飞琼【逸史唐开成初进士许游河中得重病不知人至三日蹷然而起取笔书于壁曰晓入瑶台露气清坐中唯有丨丨丨尘心未断俗缘在十里下山空月明书毕复寝及明日又惊起改第二句曰天风飞下步虚声书讫兀然如醉良乆渐言曰昨梦到瑶台有仙女三百余人一人云是丨丨丨遣赋诗及成令改曰不欲世间知有我也既毕甚被赏叹曰君终当至此且归若有人导引者遂得回耳】
　　释
　　铸佛像【自汉世始有佛像形制未工戴逵特善其事其子颙亦防焉宋世子丨丈六铜丨丨于瓦官寺既成面恨瘦工人不能改乃迎颙看之颙曰乃臂胛肥耳及减臂胛瘦患即除无不叹服】
　　灌佛【南史刘敬宣字万夀八嵗丧母昼夜号泣四月八日见众人丨丨乃下头上金镜为母灌像因悲泣不自胜】
　　白足【魏武帝时有一僧足白名思如甚有神异号丨丨禅师】
　　青眼绀睂【髙僧传有一比丘丨丨丨丨手垂过膝得水光即入定时满房惟水】
　　方袍平叔【髙僧传肇法师制四论呈刘遗民遗民叹曰不意丨丨乃复有丨丨也】
　　鄙紫衣僧【唐狄归昌右丞爱与僧游每诵前辈诗曰因过竹院逢僧话又得浮生半日闲有服紫袈裟者乃疎之郑谷亦丨之有诗云爱僧不爱丨丨丨】
　　以僧比蜀茶【郑谷郎中亦爱僧用比蜀茶曰蜀茶与僧未必皆美不欲舎之也】
　　波若眼【沙门昙婴秃髪倅檀时従河南来持锡杖令人跪曰此是丨丨丨奉之可以得道时人异之或遗以衣服受而投之于河后日以还其主衣无所污行步如风云言人死生贵贱无毫厘之差人或藏其锡杖即大哭数声闭目须叟起而取之或竒其神异莫测】
　　宝志【南史云被发跣足语黙不伦或被锦袍饮啖同于凡俗常以镜铜翦刀镊属挂杖负之而趋或徴索酒肴或累日不食预言来兆识他心智一日中分身易所逺近惊赴所居噂沓齐武帝忿其惑众収付建康狱旦日咸见游行里市既而防检犹在狱中帝乃迎入华林园又梁武问何以治烦惑未除荅云十二识者以为十二因缘治烦惑药也又问十二文防答云在书字时节刻漏中识者以为书之在十二时中】
　　懒残【甘泽谣天宝初衡岳寺执役僧性丨而食丨故号焉李泌读书寺中夜闻梵唱察非凢物往谒之大诟徐曰勿多言领取十年宰相】
　　一行【明皇杂録丨丨钜鹿人姓张师事普寂于嵩山师尝设食大会羣僧有卢鸿者道髙学富因请鸿为文讃叹其会召丨丨一览抗音典裁一无遗忘穷大衍求访师资至天台国清寺见古松数十步门有流水丨丨闻其院有布算声簌簌僧谓其徒曰今日当有弟子求吾算法门前水合却西流弟子当至丨丨承言而入尽授其术而门前水旧东流忽改为西流矣尝诣道士尹崇借扬雄太经数日还其书曰究其义矣尹叹服曰此后生顔子一日见寂焚香端坐丨丨诣寂作礼礼讫附耳宻语寂但颔云无不可者如是者三寂徐命弟子云声钟丨丨和尚灭度矣左右走视如其言】
　　南顿北渐【达磨宻传心印于黄梅忍禅师忍之付衣法时告众曰正法难得汝等各示心偈若语意防符则衣法皆付时有上座神秀者乃题偈于廊壁忍见之大加讃必付衣传法也惠能洎岭南至复于廊下题一偈忍见之乃宻召惠能付衣法故惠能为南宗神秀为北宗法虽一而开导有顿渐之异故曰丨丨丨丨】
　　戒舟【夫羣生所以乆流转于生死海者良由无丨法之丨楫也若乘丨丨鼓慈棹而不能横截风涛逺登彼岸者决无此理也】
　　鱼山梵音【内典云陈思王子建游于丨丨闻空中丨丨嘹喨乃教人仿之传至于今】
　　读一藏经【姚察初欲丨丨丨丨并已究竟将终曽无痛恼但西向坐正念云一切空寂其后身体柔软顔色如恒两宫悼惜】
　　笞亏戒律僧【张孝秀专精释典僧有亏戒律者集众佛前作羯磨石以笞之因是多能自改其过】松枝谈柄【南朝栖霞寺大朗太法师谈论手执丨丨以为丨丨】
　　不信因果【范缜字子贞尝侍竟陵王子良子良精信释教而缜称无佛子良曰君丨丨丨丨何得有富贵贫贱缜答曰人生如树花同发随风而散自有拂帘幌坠于茵席之上自有墙篱落于粪溷之中坠于茵席者殿下是也落于粪溷者下官是也富贵虽复殊途因果竟在何处子良不能屈】
　　去浮屠举进士【贾岛初为浮屠名无本时洛阳令禁僧午后不得出岛为诗自伤韩愈怜之因教其为文丨丨丨丨丨丨】
　　为道士不终更为浮屠已而复冠【韦渠牟少敏悟工为诗李白异之去丨丨丨丨丨丨丨丨丨丨丨丨丨韩滉表请校书郎官至四门博士徳宗诞日诏给事中徐岱兵部郎中赵需礼部郎中许孟容与渠牟及佛老二师并对麟徳殿质问大趣渠牟口辩虽于三家未究解然答问锋生帝聴之动意迁秘书郎嵗中至谏议大夫为人佻躁特用险巧中帝意非有嘉谟正辞得君也】
　　般若台【诸集拾遗法苑珠林陈文达诵金刚经有人入防见筑台云此丨丨丨待陈文达】法施【维摩经语言当为丨丨之会何用是财施会】
　　纯淑【维摩经乆于佛道心已丨丨】
