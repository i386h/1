<!-- { "loadSidebar": true } -->
　　糁熬将军油蒸校尉臛州刺史【酉阳杂俎后梁韦琳作防表云伏覩除书以臣为丨丨丨丨丨丨丨丨丨丨丨丨糁一云粽】
　　猊糖【诸集拾遗后汉显宗纪注以糖作狻猊形】
　　九饤盘【诸集拾遗唐御厨进馔用九盘装累名丨丨丨】
　　牢丸薄持起溲【诸集拾遗束晳饼赋春馒头夏薄持秋起溲冬汤饼四时皆宜惟牢丸乎】
　　蔬
　　晋圃三蔬【晋咸宁中立若圃于金墉城多种异菜名曰云薇又曰云芝其种三紫色者上黄者中青者下谓之三蔬皆以进御及供宗庙祭祀宫中插其茎叶其香经月不歇拾遗】
　　银条【膳夫经曰万苣其类有丨丨】
　　早韮晚菘【齐周颙隠钟山文恵太子问颙食菜何味最胜颙曰春初丨丨秋末丨丨】
　　雉尾莼【菜莼为第一四月莼生茎而未叶名作丨丨丨】
　　白苋紫茄【南史蔡樽字景节为吴兴守自种丨丨丨丨以为常饵诏褒其清本传】
　　蒜韲【续仙传宋白为道士嗜酒或食彘肉五斤以丨丨一盆人有求得一片蒜食者言不作蒜气味有异香终日在齿舌间香不歇又身无病夀皆八九十后白日升天】
　　二韭【洛阳伽蓝记后魏李崇为仪同三司富倾天下而食常无肉止有韮茹韮葅崇客李元祐语人曰李令公一食十八种丨丨十八种也】
　　不尝食姜【南史裴子野言従来丨丨丨丨周舍应声曰孔称不撤裴乃不尝周舍传】
　　择蕨菜【一日普请丨丨丨南泉拈起一茎云遮个大好供养师云但遮过百味珍羞他亦不顾南泉云虽亦如此个个须尝他始得师谓杉山智坚师】
　　霜根风叶【坡诗丨丨一蕃滋丨丨渐俯仰】
　　白菘类美豚【坡诗丨丨丨丨丨冐土出蹯掌】
　　肥牛肚嫩马蹄【唐诗晚菘细切丨丨丨新笋初尝丨丨丨音注】
　　菜不食心【江泌母亡丨丨丨丨以其有生意唯食老叶而已南史本传】
　　不食熟苦【邱杰十四遭母丧以熟菜有味不尝于口嵗余忽梦见母曰死止是分别尔何事乃尔徒苦南史本传】
　　不茹葱韮【郭曜居丧以礼疾甚或劝茹葱薤终不属口子仪长子也唐史本传】
　　生蒜作烦【闵贡字仲叔世称节士虽周党之洁清自以不及也党见其含荈饮水遗以丨丨受而不食出后汉序传又高士传曰党见仲叔良无菜遗之丨丨仲叔曰我欲省繁耳今更受之受而不食】赤米白盐緑葵紫蓼【周颙字彦伦清贫寡欲终日长蔬虽有妻子独处山舎王俭谓颙曰卿山中何所食颙曰丨丨丨丨丨丨丨丨南史本传】
　　昆山紫【隋炀帝谓茄子为丨丨丨丨酉阳杂俎】
　　草钟乳【养生诀録云韭性暖号丨丨丨】
　　氷壶先生【苏易简曰忆一夕寒甚拥炉火乗兴痛饮大醉就寝四皷始醒以重衾所拥咽吻渇时中庭月明残雪中覆一虀盎不暇呼童披衣掬雪以两手掬数缶连沃渇咀虀数茎粲若金脆此时自谓上界仙厨鸾脯鹭腊殆恐不及欲作丨丨丨丨传以纪其事因循未暇】
　　盐
　　九种盐【魏太武尝遣李孝伯赐宋江夏王义恭盐九种白盐食盐主上所用黒盐疗腹胀气满用每六铢以酒而服胡盐疗目戎盐疗诸疮赤盐臭盐驳盐马齿盐四种并非食盐】
　　水精盐【北史崔浩与魏太武语至中夜帝赐缥醪酒丨丨戎盐一两曰朕味卿言若此盐酒故与卿同其味也】
　　昆吾月盐【杂俎丨丨陆盐周十里余月满如积雪月亏如薄霜月晦则无见酉阳注】
　　酱
　　榆人酱【本草丨丨丨辛美利大小便】
　　芜荑酱【本草丨丨丨大美杀三虫虽有少臭亦辛好也】

　　六帖补卷十六
　　钦定四库全书卷
　　六帖补卷十七　　　　　宋　杨伯嵒　撰宝货米谷
　　宝
　　宝母【原化记魏生得一美石后有胡人见之曰此丨丨也每月朢设坛海滨置石其上可得美珠】青甆椀【秘阁闲谈归州巴东县下岩穴院主僧临江闲步见沙际有丨丨丨光洁携归置佛像前折花于中明日花满其中明日以米及金银置之皆然自是寺宇佛像宏丽置常住荘田一日率弟子过江视田荘取椀掷水中弟子惊问之师曰今寺中百事全傋伏腊无尔等守此足矣吾故弃之不欲使尔肆意増罪累也】
　　紫金液【宣室志韦思元求链金之术一日有居士辛鋭来谒病痈溃血且甚韦方会食居士溺筵上客怒皆起鋭亦去视其溺乃丨丨丨客有解者曰居士金精也验其名氏信矣】
　　紫磨金【林邑记上金为丨丨丨】
　　金鹿银麕【穆天子传天子北征曹奴之人觞天子于泮水之上赐丨丨丨丨】
　　朱提银【丨丨丨重八两为一流地理志犍为郡丨丨出丨朱音铢提音时】
　　唾金【任昉述异记鄠县渡口有黄衣人登舟及岸连丨舟中皆成精丨】
　　辱金【酉阳杂俎金曽在丘墓及为钗钏者谓之丨丨不可合炼陶隠居説】
　　烽火树【杂俎汉宫有瑚髙一丈二尺三柯四百余枝夜有光焰号丨丨丨】
　　玉
　　昌城蘂长安英【汉武内传王母云丨丨玉丨又丨丨一名青丘仙草灵药甘液玉丨靡所不有】餐玉法【李预羡古人丨丨丨乃采访蓝田得若环璧杂器形者大小百余皆光润可爱预七十椎为屑食之经年云有效验及死体色不变其妻以玉珠二枚含之口间谓曰君自云餐玉有騐何不受含言讫齿启内珠因嘘之口无秽气北史】
　　珠
　　摩尼【珠也子美曰唯有丨丨珠可照浊水源法苑珠林兠率天雨丨丨珠】
　　消暑珠【务成子于寒山之员水之中得黑蚌于髙崖之上至燕昭王时其国进之王以瑶璋之水洗其泥得其珠此则千年一生王每懐之当隆暑自凉名曰丨丨丨亦名招凉】
　　红珠【琥珀别名见博物志】
　　泪珠【洞防记跋勒国人常有鲛人宿其舎既去泣别所□丨皆成丨】
　　磥砢珠税珠【拾遗沈懐逺南越志珠一寸谓之大品珠大底而平如覆釡谓之珰珠次曰走珠次曰滑珠次曰丨丨丨次曰丨丨】
　　水晶
　　水玉【相如赋丨丨磊砢水晶也】
　　玛瑙钟【梁王萧詧曽献丨丨丨周文执之顾丞郎曰能执摴蒱头得卢者便与钟已经数人不得顷至薛端乃执摴蒱头而言曰非为此钟但思露其诚耳便掷之五子皆黒文帝大悦即以赐之北史】玛瑙【王子年拾遗记石类也今善别马者死则破其脑视之其色如血者日行万里黄者千里青者嘶闻数百里黒者五百里白者多力而驽】
　　玻璃
　　千嵗积氷【酉阳杂俎丨丨丨丨结为玻璃】
　　钱
　　阿堵物【王衍妻郭氏聚敛无厌衍疾郭之贪鄙故口未尝言钱郭欲试之令婢以钱绕床使不得行衍晨起见钱谓左右之婢曰举丨丨丨耶】
　　风浮水飘【汉公孙述始作铁钱魏文帝谷帛相贸刘备以一当百孙权以一当千治道陵夷则有鵞眼綖环之别王纲解纽又有丨丨丨丨之异名目繁杂不能徧举】
　　富钱男钱【梁武帝时有丰货钱径一寸重四铢代人谓之丨丨藏之令人富也布泉钱径一寸重四铢半代人谓之丨丨云妇人佩之即生男也】
　　裁皮糊纸【隋大业以后钱转恶薄每千轻至一斤或翦铁叶丨丨丨丨以为钱相杂用之】未尝语财利【崔游字子相恬静谦退自少及长口丨丨丨及丨丨晋儒林传记】
　　莱子荇叶【宋废帝景和中铸二铢钱文曰景和形式转细官钱每出人间即模效之而大小厚薄皆不及也无轮郭不模剪凿者谓之丨丨尤薄轻者谓之丨丨市井通用之先是沈庆之启通私铸由是钱货乱败一干长不盈三寸大小称此为鵞眼钱劣于此者谓之綖环钱入水不沈随手破碎市井不复料数十万钱不盈掬斗米一万商货不行】
　　富
　　富窟【王元宝好客宅中起堂甚壮榜曰礼贤时呼其宅为王氏丨丨】
　　以缣系树【独异志明皇问富人王元宝家财多少对曰丨一丨丨陛下南山一丨南山树尽臣缣未穷】
　　天子南库【市舶録金山珠海丨丨丨丨】
　　贫
　　贫在膏肓【幽恠録杜子春落魄资产荡尽有老人屡与钱曰此而不痊丨丨丨丨矣】
　　家具少于车【孟郊诗借车载家具丨丨丨丨丨】
　　须捷【见前】
　　丝帛
　　镜花绫【鲁郡兖州贡】
　　独窠绫【傅陵郡定州贡丨丨丨又贡两窠细绫瑞绫】
　　龟子绫【澧阳郡澧州贡】
　　水纹绫【丹阳郡润州贡丨丨丨】
　　重连绫【阆州贡】
　　白编绫【余杭郡杭州贡丨丨越州亦贡此物】
　　遗绵一斤【郭元平字长恭禀至行许瑶之罢建安郡丞还家以绵一斤遗之不受瑶乃自往曰今嵗遇寒而建绵好以此奉尊上耳元平乃拜而受之】
　　受丝不启封【袁毅尝为鬲令贪浊而多赂遗公卿求虚誉亦遗山涛丝百斤涛不欲异于时流乃受而置于阁上后毅事露凡所受赂皆见推捡涛乃取丝付吏积年尘埃封印如初】
　　鵞溪绢【蜀东川丨丨出画丨】
　　两手持绢【魏灵太后幸左藏王公嫔主従者百余人皆令任力负布绢即以赐之多者二百匹少者百余唯长乐公主丨丨丨丨二十疋而出示不异众而巳时陈留公李崇章武王融以所负多颠仆于地至伤腰折股见官政门】
　　木贝【林邑国出吉贝吉贝者树名其花盛时如鵞毛抽其绪纺之作布亦染成五色织为斑布】香全布【坚宻如氷纨握之一片满身皆香妇人带之弥为芬馥见草木部】
　　米谷
　　长腰米【丨丨糯丨酿酒极佳坡诗劝君多拣丨丨丨消破亭中百斛泉】
　　通肠米【南楚新闻荆南孙孺之乱米斗四十千持金寳换易才得一撮一合谓之丨丨丨言饥不可食他物惟煎米饮之可以稍通膓胃】
　　香稻红莲【陆鲁望诗遥为晚花吟白菊近炊丨丨识丨丨】
　　雀鼠耗【张率为新安太守遣家童载米三千石还吴及至耗大半率问故答曰丨丨丨率笑而言曰壮哉鼠雀竟不研问】
　　散谷【北史李士谦家富以赈施为务凶年丨丨至万石】
　　谷父蚕母【续仙传三川饥青衣童语人曰可相率祈谢丨丨丨丨当致丰获】
　　八穗书【韦续云神农因嘉禾作丨丨丨】
　　稻孙【获再生者名丨丨见稻经】
　　吴中稻色【上品为九里香青齐头上秆青齐头白早珠儿晚珠儿早撒晚撒丁钱撒丁钱二家种其下金成同早黄皮晚黄皮师姑秔红莲有上下色次则籼音仙余杭西多鵞儿黄下马看其下则八月乌泰州红白金成赤金成吴兴山中谓之箭子宜早赤口乌口秤骇此二字疑防防之误也其早则蝉鸣占城稻六十日子七十日子自占城而下必多蒸谷始成米晚则冷水结霜下青雪里搤此种至十月后始刈入春方砻治初刈时粒粒中断积乆始坚混为一糯则金钗黄皮早晚及光头与矮云九里香婺州为多专供御炊金钗长腰于酿酒最宜云墅谈隽注】
　　聚谷给宗族【廖扶字文起明天文识纬逆知嵗荒为丨丨数千斛悉用丨丨丨敛塟遭疫死亡不能自収者号北郭先生】
　　粟
　　野生【宗髙祖之初年当晋饥之后即位以来江表二千余里丨粟丨焉】
　　粟千斛【乐天罢刑部侍郎时有丨丨丨书一车】
　　梦西篱粟【刘殷夜丨人谓之曰丨丨有丨寤而掘之得粟十五钟铭曰七年粟百石以赐孝子刘殷自是食之七载方尽时人嘉其至性通感】
　　黄金易粟【王莽末年天下旱蝗丨丨一斤丨丨一斛至建武二年野谷旅生麻麦尤盛野蚕成茧被于山阜人収其利】
　　豆
