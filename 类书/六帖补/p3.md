<!-- { "loadSidebar": true } -->
　　菖蒲涧【在广州一名甘溪菖蒲丛生一寸九节咸安中姚成甫采之有一丈夫谓之曰此菖蒲安期生所饵可以忘老倐而失之今有安期生祠出九域志及南越志】
　　戒子丘【在颍川楚孙叔敖丨其丨曰我死王必封汝无受利地荆楚之间有寝丨为地不利可长有也子従之楚功臣二世而灭惟寝丘不夺故人以为丨丨丨】
　　坦步葱雪咫尺龙沙【葱岭雪山白龙堆沙漠也班超賛曰定逺慷慨专功西遐丨丨丨丨丨丨丨丨】
　　罨画溪【诸集拾遗刘商隐爱义兴丨丨丨乃葺居】
　　八愚【栁子厚愚溪诗序溪丘泉沟池亭堂岛皆以愚名谓之丨丨】
　　水
　　六宜【淮南子曰汾水浊宜麻济水和宜麦河水稠宜菽洛水轻宜禾渭水多力宜黍江水肥宜稻冯衍传注】
　　近岸【水记陆鸿渐善别水味尝令人操舟于扬子江取南泠水水至陆视之曰其丨丨者乎遂命倾于器中一半陆止之曰自此以下南泠者矣其人大骇曰取水至岸偶覆一半惧其少遂取岸水増之】泉植【管子曰四七二十八尺而至于泉其水白宜黍稷三七二十一尺而至于泉其水黄宜菽麦二七十四尺而至于泉其味咸宜稻此当水丨之所丨也】
　　粉【地理志房陵有清水穴邑人以此为丨则膏润鲜芳贡丨京师因名丨水】
　　香【一説丨水在并州其水丨洁浴之去病吴故宫亦有丨水溪魏武帝陵中亦有泉谓之丨水】缋【濉涣二水波纹皆若五色彼人多文章故一名丨水】
　　虎眼纹【刘禹锡诗汴水东流丨丨丨】
　　鸭头緑【李白诗遥观汉水丨丨丨】
　　洧盘【水名骚朝濯发乎丨丨】
　　凌解水【黄河正月】
　　桃花水【二月三月】
　　麦黄水【四月】
　　苽蔓水【五月以丨丨故以名】
　　矾山水【六月】
　　秋留水【七月八月菼花故以名】
　　登髙水【九月】
　　复槽水【十月水落复故道】
　　蹙凌水【十一月十二月氷断复结故云并水衡记】
　　翠水【李济翁资暇録西王母所居宫阙在山之都昆仑之圃阆风之苑有城十里玉楼十二琼华之阙左带瑶池右环丨丨】
　　调水符【坡诗引云予爱玉女洞中水既致两瓶恐后为使者见绐因竹为契予僧各藏其一为往来之信名以丨丨丨】
　　甘菊水【抱朴子南阳郦县山中有甘谷水谷上左右皆生丨丨菊花堕其中弥乆故水味为变谷中人饮此水者无不夀故司空王畅太尉刘宽太傅袁隗皆为南阳守常使郦县月送此水四十斛以为饮前此诸公多患风痹及冒皆得愈】
　　泉
　　玉醴【十洲记瀛洲在东大海中出泉如酒味名丨丨泉】
　　天齐渊【齐记曰丨丨丨五泉并出泉中或出瓦上有天齐字晏子曰吾闻江深五里海深十里此泉与天齐鸡跖集】
　　廉泉让水【梁州范伯年因谒宋明帝帝言及广州贪泉因谓曰卿州复有此否对曰梁州唯有文州武乡丨丨丨丨曰卿宅在何所曰在廉让间上称善谈薮】
　　聪明泉【牛僧孺其祖仕交州罢秩还至郴衡间为山贼剽掠惟僧孺母子获存遂亡入江南止于庐陵禾山焉逮长为母所训遂习先业县之北有山名聪明源源下古台故老传为聪明台其下有涌水曰丨丨丨古今学者多于此成业僧孺乃舍其上而肄业逮十数年以文誉为相会母死遂塟于县之西南才徳乡既随计长安以文投韩愈皇甫湜大为知遇由是声华蔚然擢上第不十数年乃遂得为相江南録彭昌传】妬女泉【并州丨丨丨妇人不得艳妆防服至其地必兴云雨一名是介推妹】
　　异味【刘璡至吴谓人曰吾闻张融与陆慧晓并宅其间有水此必有丨丨命驾往酌之日饮此水则鄙吝之萌尽矣】
　　洲渚
　　锦绣洲【涪州有丨丨丨人能织锦】
　　生洲【张兴世居临沔水自襄阳已下二十里先无洲屿及兴世生门前水中一旦忽丨丨屿年年大及兴世为方伯而洲上遂至十余顷】
　　沟起岸【殷仲堪为荆州刺史先是仲堪游于江滨见流棺接而塟之旬日间门前之丨忽丨为丨其夕有人通仲堪自称徐伯云感君之徳无以报也仲堪因问门前之岸是何祥乎对曰水中有岸其名为洲君将为州言讫而没至是而果临荆州】
　　甘蔗洲【闽中记曰丨丨丨在侯官县有居民千余家以种蔗为业】
　　桃花洲【闽中记曰丨丨丨在长溪县霍同山下相传云唐初始有此洲今渐髙大桃树转盛】橘洲【潇湘有橘田丨丨张舜民南迁録记潭州事云丨丨在湘江中南北与州城等老杜所谓丨丨田土皆膏腴唐赵嘏自解诗云松岛鹤归书信絶丨丨风起梦魂香】
　　鹤洲鳬渚【河间王日华宫兔园中有丨丨丨丨】
　　枉渚【曲渚也陆士龙答张士然】
　　海
　　紫泥海【东方朔生三日而母田氏死邻母収养之至三嵗忽失经年乃一归母问之曰儿暂之丨丨之丨有紫水汚衣仍过虞泉湔浣朝发中还母又悉问经何处曰湔衣竟暂息防都台王公饲儿以丹粟霞浆儿食之既多饱闷欲死乃饮天黄露半合即醒洞防记】
　　百谷君王【后汉王粲游海赋总众流而臣下为丨丨之丨丨】
　　浮玉堂【鸡跖集太湖记云湖是仙人丨丨丨】
　　川渊湾渡
　　裸川【桂林东南边有丨丨桓谭新论云呈衣冠于丨丨海上有裸人乡】
　　濯龙渊【汝南旧有鸿却陂成帝时丞相翟方进奏毁败之建武中太守邓晨欲脩复其功闻许杨晓水脉召与议之杨曰昔成帝用方进之言寻而自梦上天天帝怒曰何故败我丨丨丨是后民失其利明府今兴立废业愿以効死力因署杨为都水掾吏使典其事杨立因髙下形势起塘四百余里数年乃止百姓得其便累嵗稔】
　　落星湾【山谷诗买田丨丨丨寰宇记云落星石在江州庐山东周围一百五步髙丈许图经云昔有星坠水为石当彭蠡湾】
　　桃叶渡【在秦淮口丨丨王献之爱妾名其妹桃根王尝临此丨送之杨脩诗云桃叶桃根栁岸头献之才调颇风流相看不语横波急艇子翻成送莫愁】
　　井
　　临沅井【抱朴子葛稚川云余祖鸿胪少时尝为丨丨令此岛有民家世夀考疑其丨水殊赤乃试掘井左右得古人埋丹砂数十斛去井数尺此丹砂汁因泉渐入井是以饮水而得夀况乃所炼而服之者乎】昭王井【襄州南楚故城有丨丨丨旧传言汲者死行人虽渴困不敢视韩朝宗以襄州刺史兼山南东道采访使移书谕神自是饮者无恙人更号曰韩公井】
　　兰陵井【丨丨山有丨异鸟巢其中金翅而身黒此鸟见即大水井不可窥窥盈歳而死】
　　景阳井【台城内丨丨宫丨也隋克台城陈后主张丽华孔贵妃俱入井隋军出之其井栏楯石脉以帛拭之作脂痕或云石脉之色类胭脂故亦名胭脂井】
　　池塘
　　珠池【岭表异録交州边海海中有洲岛岛上有大池谓之丨丨每年刺史修贡自监丨户入丨采以充贡耆旧传云太守贪则珠宝逃去】
　　脂粉塘【吴故宫亦有香水溪俗云西施浴处呼为丨丨丨呉王宫人濯妆于此溪之上源至今犹馨香】髙阳池【汉习郁于岘山南凿池号丨丨丨】
　　埭
　　鸡鸣埭【南史齐武帝永明中数游幸诸苑载宫人従车至内深不闻端门鼓漏声置钟景阳楼上应闻钟声并早起妆饰帝数幸琅琊宫人常従早发至湖北埭鸡始鸣故呼为丨丨丨】
　　州
　　虎头州【常州顾恺之居于常州之无锡故名】
　　桃城【渭州】
　　榆城【河州】
　　柏亭【赵州】
　　艾亭【滑州】
　　梅溪【邓州】
　　桃塞【华州】
　　枣涧【绛州】
　　茅津【陜州】
　　芹川【邠州】
　　蓼国【唐州】
　　羊湖【汴州】
　　鸿闗【定州】
　　氊乡【诸集拾遗刘孝仪谓北狄曰丨丨】
　　木饮州【酉阳杂俎朱崖境内有一岛居民甚众地无井泉海水特咸取草木汁飮之号丨丨丨】
　　里
　　宜春【左思退居丨丨里专意典坟齐王闻辟之不肯就】
　　履道【白乐天罢杭州归洛阳于丨丨里得故散骑常侍杨凭宅有竹木池馆之致因为池上篇曰都门风土水木之胜在东南丨丨里乃乐天退老之地地七十畆屋室二之一水五之一竹九之一岛树桥梁间之】亲仁【郭子仪歳入官俸无虑三四十万缗宅居丨丨里四分之一中通永巷家人三千相出入不知其居前后赐良田美器名园甲馆不可胜纪其数】
　　静恭【杨氏自汝士后常赫为冠族所居丨丨里兄弟并列门防咸通后在台省方镇率十余人杨汉公传】归仁【牛僧孺第洛之丨丨里多致嘉石美木与宾客相娱】
　　秽【刘绘为南康相郡人有姓赖所居名丨里赖见绘绘戏嘲之曰君有何丨而居丨里此人应声曰未审孔丘何阙而居阙里绘嘿然叹其辩速】
　　乌衣【纪瞻立宅于丨丨巷馆宇崇丽园池竹木有足赏玩】
　　白杨青杨【后周何妥住丨丨里萧眘住丨丨里时人语曰世有两隽丨丨何妥丨丨萧眘】囘轩【张志和所居】
　　薛曲【西京记东京昭国坊有薛绘子侄十人冠裳茂盛时号丨丨】
　　铜表志【魏文帝时毎一里置丨丨髙五丈以丨里数】
　　道路
　　以日为占【太平兴国中供奉官王廷徳使髙昌云次楼子山无居人行沙碛中丨丨丨丨旦则背日暮则向日而行】
　　六帖补卷二
　　钦定四库全书卷
　　六帖补卷三　　　　　　宋　杨伯嵒　撰节令气候
　　嵗月
　　妳揑离【燕北记正月一日以糯米炊饭用白羊髓和丸为团如拳大宫寝帐内各散四十丸为厌禳畨中呼此为丨丨丨妳是丁揑离是日】
　　传柑宴【诗文发源上元登楼贵戚例有黄柑遗近臣谓之丨丨丨东坡诗云归来一盏残灯在犹有黄柑遗细君】
　　瞎里【燕北杂记二月一日畨中萧姓者并请耶律姓者于本家筵席呼此节为丨丨丨瞎里是请是时】
　　蚕市【二月朢日蜀人鬻丨器于丨因作乐縦观子由诗序】
　　竹秋【三月凡物以成为秋】
　　炎暺【何平叔景福殿赋夏丨丨暺昌延及热气】
　　萧晨【殷仲文诗言秋景萧索也】
　　首旻【七月也徐勉萱花赋】
　　秋表【九月也诗疏説荷的】
　　九日马射【齐书云九月丨丨丨丨盖秋金之节讲武习射象立秋之令】
　　腊赐【汉官仪丨丨大将军三公钱各二十万特进侯五十万卿以下有差以为礼门户之直】祖腊【应劭风俗通曰共工之子好逺游死为祖神汉家火行盛于午故以午日为祖也腊嵗终祭众神之名腊接也新故交接也大祭以报功也汉火行衰于戌故腊用戌日也陈宠传注】
　　赴壑蛇【东坡诗欲知垂尽歳有似丨丨丨脩鳞半已没去意谁能遮】
　　陶嘉月【楚辞丨丨丨兮驱驾文选诗漾舟丨丨丨】
　　浃辰【左传丨丨之间而楚克其三都辰十二日周礼浃日而敛之注甲至甲十日】
　　防气浮空【二月】
　　鱼游碧沼【三月】
　　晷锤丹陆【四月】
　　麦陇移秋【五月】
　　蝉噪繁柯【六月】
　　朔气浮川【十月并昭明启】
　　赤虎【丙火寅虎僧普满题潞州佛寺云青牛将丨丨方号太平年】
　　青牛【乙木丑牛】
　　鸡朱肥酒未熟【己酉元和裴晋公得石刻丨丨丨丨丨丨后平蔡以己酉夜入城】乞浆得酒【袁继正书嵗在申酉丨丨丨丨嵗在辰巳嫁妻卖子】
　　卜嵗盈耗【兹歳朔鬬羊马槖驼七日观胜负以丨丨丨丨】
