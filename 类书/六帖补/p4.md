<!-- { "loadSidebar": true } -->
　　挟日【周官丨丨而敛之注従甲至甲谓之丨丨凡十日】
　　米筒【续齐谐记屈原五月五日没汨罗江楚人以竹筒贮米祭之】
　　柏梁篇【秦中嵗时记王维重阳应制诗曰四海方无事三秋大有年无穷菊花节长奉丨丨丨】神鷰【诸集拾遗庾肩吾嵗旦诗金薄图丨丨朱泥印鬼丸】
　　晨夜
　　角宿未旦【未旦未明也离骚天问】
　　毕昴盈轩【将晓陶潜】
　　侵轩【鲍明逺诗丨丨赴早路毕景逐前俦】
　　扶光迫西汜【谢瞻元日诗扶日光也又楚辞汜音似日出阳谷次于蒙汜西汜日入处也】下【晡时】
　　十暑【丨丨岷山葛】
　　三霜【丨丨楚户砧并杜诗】
　　海草三緑【三见春李白送蔡十还家序】
　　五夜【诸集拾遗汉遣中黄门扬丨丨自甲夜至戊夜也】
　　寒暑
　　裸壤垂缯【天寒则不衣之俗亦垂缯帛谢惠连雪赋】
　　泉浸两骹【梅圣俞苦热诗赤日若射火林风不动梢羸汗尚流沛冠服岂能包贵人谅有禀惯集岂强交切观行军马坌荡剧煨炮宁思山中人石丨丨丨丨】
　　曽氷延乐【杜工部古城员外新亭诗形开古迹丨丨丨丨方注云曾重也重阴之气可排烦暑爽情思可延引欢笑方乃术】
　　氷
　　玉岸【鲍昭冬至诗曰长洲夜阑干层氷如丨丨】
　　长史倍道送【北史齐赵郡王叡天保二年出为定州刺史六年诏领兵监筑长城于时六月叡途中屏盖扇亲与军人同劳苦定州初是藏氷丨丨宋钦道以叡冒热遣丨丨丨氷正遇炎盛咸谓一时之要叡对之叹曰三军皆饮湿水吾何义独进寒氷还至销液竟不一尝兵人皆感悦】

　　六帖补卷三
　　钦定四库全书卷
　　六帖补卷四　　　　　　宋　杨伯嵒　撰帝后妃嫔【太子公主附】
　　帝
　　瑶光贯日【颛顼母曰女枢见丨丨之丨丨如虹感而生颛顼帝】
　　石立栁起【汉昭帝时有太山卧石自起立上林僵栁后复生此孝宣兴起之表】
　　隆凖日角【汉光武身长七尺三寸美须睂大口丨丨丨丨注云日角谓庭中骨起状如日本纪】丰下兊上【后汉显宗明帝生而丰下注云盖面方也东观记曰帝丨丨丨丨项赤色有似于尧】自题曰进士【唐宣宗好儒雅留心乡贡举曽于殿柱上丨丨丨乡贡丨丨李某琐言】神光【晋文帝生有丨丨之异一室尽明】
　　探防得一【晋武帝始登祚丨丨以卜世数系此多少帝探丨丨不悦侍中裴楷进曰臣闻天得一以清地得一以宁王侯得一为天下贞帝大悦钦服焉】
　　白气贯月【河图着命云汤母扶都见丨丨丨丨意感生黑帝子汤也】
　　栁荣【中书省有古丨建中末枯死徳宗自梁还复丨茂人以为瑞吕渭为礼部侍郎令贡士赋之帝闻以为善也】
　　诏令
　　六诏【诸集拾遗成都记南蛮丨郡本无统属天子每下丨各颁一封谓之丨丨云】
　　骑诏【诸集拾遗长庆集丨丨征还便殿与对】
　　后妃嫔
　　履巨迹【髙辛氏之妃姜嫄见巨人迹欣然履之身重如孕居朞生后稷】
　　梦扪天饮钟乳【后汉邓后在家时丨丨丨荡荡正青若有钟乳状乃仰嗽丨之以讯诸占梦言尧梦攀天而上汤梦及天而舐之斯圣人之前占吉不可言又相者见后惊曰此成汤之法也】
　　日角偃月【后汉梁后初入掖庭时年十三相工茅通见后惊再拜贺曰此所谓丨丨丨丨相之极贵臣所未尝见也】
　　姜氏请愆【后汉皇后纪序宣王晏起丨丨丨丨注列女传曰周宣姜后齐侯之女也宣王尝夜卧晏起夫人不出房姜后乃脱簮珥待罪于永巷使傅母通言于王曰妾不才淫心见矣至使君王失礼而晏起以见君王乐色忘徳敢请罪惟君王之命王曰寡人之过夫人何辜遂勤政事成中兴之名】
　　月中聚雪【蜀先主置廿后于白绡帐中望之如丨丨丨丨河南献玉人髙三尺乃取置座侧昼则讲设军谋而玩玉人嬖宠者非唯妬甘后亦妬玉人也】
　　失疣痣【梁武丁嫔初许嫁魏益徳帝登城见丁氏出游有五色云如龙盖顶上遂赠以金环兼赂益徳而娶之贵嫔先时臂有赤痣及体多疣及纳之并失所在后生昭明简文】
　　见菖蒲花【梁文献张皇后方孕忽丨庭前丨丨丨光采非常惊报侍者皆云不见后曰尝闻丨丨丨丨者当富贵因取吞之是月生武帝】
　　手爪五寸【陈武宣张皇后丨丨长丨丨色并红白每有朞功之服则一爪先折】
　　黄气满空【魏武卞皇后生时有丨丨丨丨父敬侯怪之问卜者王越越曰此吉祥也后太祖纳于谯甚有宠】
　　手铸金人【后汉故事皇后将立必令丨丨丨丨成者为吉否者不得】
　　梦月【前汉王元后母妊在身丨丨入其懐】
　　兰仪玉度【宋宣妃诔云诞发丨丨光启丨丨】
　　君王后【淖齿之乱齐国也杀湣王莒人求湣王之子法章得之于太史敫家为人灌园敫女怜而善遇之后法章私以情告女女遂与通及莒人共立法章为齐王以莒距燕而女遂为后所谓丨丨丨也法章立十九年薨是为襄王子建立建母丨丨丨贤事防谨与诸侯信故建立四十余年不受兵敫音皎】
　　防掷孕【惠帝贾后名南风性虐酷尝手杀数人或以丨丨丨妾子随刄堕地武帝大怒将废之贾充张华赵粲荀朂等深救之故不得废】
　　咸水洒地【宋文潘淑妃本以貌进未见赏帝好乗羊车经诸房户防妃妆饰褰帷以候并宻令左右以丨丨丨丨帝每至户羊辄舐地不去帝曰羊乃为汝徘徊况于人乎此故爱倾后宫】
　　景阳钟【齐书帝置钟于丨丨楼上令宫人闻钟声早起妆饰】
　　半面妆【梁孝元帝徐妃无容质不见理帝二三年一入房妃以帝眇一目每知帝将至必为丨丨丨以候帝见则大怒而囘车】
　　上阳白发人【白乐天乐府讽谕云天宝五载后贵妃专宠后宫人无复进幸六宫有美色者辄置别所上阳是其一也贞元中尚在其宫词曰上阳人红顔暗老白发新緑衣监使守宫门一闭上阳多少春宗末嵗初选入入时十六今六十同时采择百余人零落年深残此身忆昔吞悲别亲族扶入车中不教哭皆云入内便承恩脸似芙蓉胷似玉未容君王得见面已被杨妃遥侧目妒令潜配上阳宫一生遂向空房宿秋夜长夜长无寐到天明耿耿残灯背壁影萧萧暗雨打窗声春日迟迟迟独坐天欲暮宫莺百啭愁厌闻梁燕防栖老休妬莺归燕去心悄然春往秋来不记年唯向深宫望明月东西四五百囘圆今日宫中年最老大家休对苍天号小头鞋履窄衣裳青黛防睂睂细长外人不见见应笑天宝末年时世妆上阳人最苦多少亦苦老亦苦少老苦两如何君不见昔时吕向美人赋又不见今日上阳白发歌】
　　千娥睂【杜诗老濞即山铸后庭丨丨丨】
　　有娀佚女【骚佚美也契母有娀国名即简狄】
　　中夫人【后汉邓太后临朝従兄邓康托病不出太后使内人问之时宫婢出入多能有所毁誉其耆宿者皆称丨丨丨所使者乃康家先婢亦自通丨丨丨邓后本纪】
　　太子公主
　　无外交【建武中皇太子及山阳王荆因虎贲中郎将梁松以缣帛聘请郑众欲为通谊引借出入殿中众谓松曰太子丨丨丨之义汉有防蕃王不得私通宾客遂辞之不受】
　　茂徳渊冲天姿玉裕【选陆机太子宴诗】
　　受主谒见【王珪子敬直尚南平公主时诸主下嫁以帝女贵未尝行见舅姑礼珪曰主上循法度吾当丨丨丨丨岂为身荣将以成国家之义于是与夫人坐堂上主执笲盥馈乃退其后公主降有舅姑备妇礼本于珪】
　　义阳贞节【晋末羣盗蜂起丨丨公主自洛中出奔至洛南士卒二千余留守不去以衞京师刘曜攻破之主有殊色曜将逼之主手刃曜不中遂自刃曜竒其丨丨遣塟之立义阳公主陵民怜之为立庙今义阳神是也】
　　望乡馆【晋永嘉乱元帝既已至江诸公主不得随去安阳公主平城公主奔入两河界悉为民家妻常怏怏不悦有故乡之思村民感之共筑一台以居之谓之公主丨丨丨至今岿然王朗懐旧赋云将军出塞之台公主丨丨之丨】
　　太平用事【中宗时丨丨公主丨丨擅权及姚宋辅政而主势亦不减故语曰姚宋为相邪不如正丨丨丨丨正不如邪】
　　事不谐【光武姊湖阳公主新寡帝与共论朝臣防观其意主曰宋威容徳器羣臣莫及帝曰方且图之后被引见帝令主坐屏风后因谓曰谚言贵易交富易妻人情乎曰臣闻之贫贱之交不可忘糟糠之妻不下堂帝顾谓主曰丨丨丨矣】
　　六帖补卷四
　　钦定四库全书
　　六帖补卷五　　　　　　宋　杨伯嵒　撰
　　官职名称
　　大小三昧【翰苑每下直出门谓之小三昧银台门上马谓之大三昧言出纒缚而就解脱也事见翰林志书所载】
　　御史本草【唐贾忠言撰丨丨丨丨以里行为合口椒最有毒监察为开口椒微毒殿中为萝卜侍御史为脆梨渐入嘉味迁员外为柑子言可久服御史台记】
　　火城【唐宰相元日冬至立仗列烛五六百炬谓之丨丨将至则诸官烛皆扑灭以避之】
　　鳬鸭白鸭【后魏道武制官皆拟古云鸟之义诸曹走使谓之丨丨取飞之迅速伺察宫禁者谓之丨丨取延颈逺视】
　　宜禾都尉【后汉明帝置】
　　毕白曹罗【唐自大中洎咸通白中令入拜相次毕相諴曺相确罗相劭权使相也继升岩庙崔相慎由曰可以归矣近日中书尽是蕃人葢以丨丨丨丨为番姓也】
　　登山捧日【杨炎未仕梦登髙山仰见日在咫尺因举手以捧之占曰日者君象丨丨丨丨非登相位而辅君乎果登相位又程昱少时常梦上泰山两手捧日以语荀彧彧以昱梦告太祖太祖曰卿当终为吾腹心后封安乡侯】
　　堂中生草【孟蜀翰林梦丨丨丨丨不絶果掌制草数年】
　　烛影在双旌【襍爼唐刘沔为小将因坐睡息有人授以双旌曰君方大贵但心存此烛此烛即在无忧也沔后拜将常见丨丨丨丨丨上后不复见烛乃舆疾归京卒】
　　相门有相【王训字怀范王俭孙也年十六召谓朱异曰可谓丨丨丨丨射策除秘书郎后拜侍中入见武帝帝问何敬容曰褚彦囘年防为宰相敬容曰少过三十上曰今之王训无让彦囘训美容像善举止文章为后进领袖年二十有六南史本传】
　　四世御史中丞【王淮之明礼传瞻文辞宋台建除御史中丞为百僚所惮自曽祖彪之祖临之父纳之至淮之四世居此职淮之识究旧仪问无不对彭城王义康每叹曰何须髙论虚正得如王淮之两三人天下便足南史本传】
　　御史七贵【李肇国史补丨丨故事殿中得花砖緑衣用紫案褥之类号为丨丨】
　　省墙东【唐郎官前行为要剧后行闲简人皆耻为之王上客自侍御史以才望当得前行俄除膳部员外时人嘲之曰有意嫌兵部专心取考功谁知脚踜蹬堕却丨丨丨以膳在省中最东北隅故有此句鸡跖集】六押【给舍分司押事故舍人谓之丨丨】
　　朱防防【尚书诸防歴者壁记入相则以朱防元和后唯以膳部防持国柄者最多时省中谓之丨丨丨】赤老枢【狄青召自延安入枢府西府迓累日不来因僈骂曰迎一丨丨累日不来因呼为赤枢葢都下鄙语目军人为赤老以其名在尺籍中也】
　　百人绶带【唐谚云一人在朝丨丨丨丨言一人贵而亲友皆荣也】
