<!-- { "loadSidebar": true } -->
　　王霸器【李济翁资暇録僧秀至京师张説执弟子之礼谓人曰禅身长八尺厐睂秀耳威徳巍巍丨丨之丨也】
　　南能北秀【李济翁资暇録惠能住韶州广果寺谓神秀为北宗惠能为南宗】
　　一指头禅【资暇録俱眡和尚被两尼勘云道得下笠子道不得不下俱防无语后问天龙天龙举一指示之遂大悟自后凢有问者只举一指自云得天龙丨丨丨丨】
　　隐
　　离垢先生【刘慧斐字宣文尝游巨山遇处士张孝秀相得甚懽遂有终焉之志于山北构园一所号曰离垢园时人仍谓为丨丨丨丨论者云自逺法师没后将二百年始有张刘之盛】
　　进松米衣薜萝【宗测字敬防少静退不乐人间齐豫章工嶷辟为防军测答曰性同鳞羽爱止山壑眷恋松云轻迷人路纵宕岩流有若狂者忽不知老至而今鬓白岂容课虚责有限鱼鸟慕哉遂往庐山止祖少文宅鱼复侯子响为江州厚遣赠遗测曰少有狂疾寻山采药逺来到此量腹而丨丨丨度形而丨丨丨淡然已足岂容当此横施】
　　宁极室【卢鸿字颢然宗累召后至东都谒见不拜宰相遣通事舎人问状答曰礼者忠信所薄臣敢以忠信见帝召升内殿置酒拜谏议大夫固辞复下制许还每嵗给米绢将行赠隠居服官菅草堂恩礼殊渥鸿到山中广其庐聚徒五百人所居室自号丨丨丨】
　　南山南北山北【法真字髙卿好学而无常家博通内外图典为闗西大儒太守请见之真乃幅巾诣谒太守曰欲以功曹相屈光賛本朝何如真曰以明府见倚有礼故敢自同宾末若欲吏之真将在丨丨之丨丨丨之丨矣】
　　朝隐市隐【邓粲少以髙洁著名与刘驎之刘尚公同志相善并不应州郡辟命荆州刺史桓冲卑辞厚礼请粲为别驾粲嘉其好贤乃起应召二刘谓粲曰卿道广学髙众所推懐忽然改节诚失所望粲笑答曰足下可为冇志于隠而未知隠夫隠之为道丨亦可丨丨亦可丨初在我不在于物二刘无以难之然粲亦于此名誉减半矣】
　　挂檄于树【刘许字竒度张稷辟为主簿许丨丨丨丨而逃陈留阮孝绪博学隠居不交当世族兄欹又履髙操三人日夕招携故都下谓之三隠族祖孝标与书称之曰许超超越俗如天半朱霞欹矫矫出尘如云中白鹤皆俭嵗之粱稷寒年之纎纩也见杂记】
　　被山相赚【幽闲鼓吹任毂有经学居伊洛望征命而蒲轮不至自入京访问知己有朝士嘲曰云林应讶鹤书迟自入京来访事宜従此见山须合眼丨丨丨丨已多时】
　　蜘蛛隠【金楼子龚舎初仕楚见飞虫触蜘蛛网而死叹曰仕宦亦人之网罗也挂冠而退时人曰丨丨丨】
　　方术
　　算术【曹元理神于丨丨友人陈广汉曰吾有二囷米忘其石数子为计之元理以食筯十余转曰东囷七百四十九石二斗七合又十余转曰西囷六百九十七石八斗遂大署囷门后米西囷欠一升中有死鼠大堪一升东囷不差圭合元理后嵗复过广汉广汉以米数告之元理以手击床曰遂不知鼠之耗米不如剥面皮矣广汉为之取酒鹿脯数片元理复算曰甘蔗三十五区应収一千五百三十六枚蹲防三十七畆应収六百七十三石千牛产二百犊万鸡将五万雏羊豕鵞鸭皆道其数果蓏肴蔬悉如所言乃曰此资产之广何供具之薄耶广汉惭曰有仓卒客无仓卒主人元理曰俎上蒸豚一头厨中茘枝一柈皆可为设广汉再拜谢罪自入取之尽日为欢其术后传南季南季传项滔项滔传子陆皆得其分数而失其妙焉】
　　徐登赵炳【丨丨闽中人本女子化为丈夫善巫术丨丨字公阿东阳人能为越方时遭兵乱疾疫大起二人遇于乌伤溪水之上遂约言共以其术疗病各相谓曰今既同志且可各试所能登乃禁溪水水为不流炳复次禁枯树即生荑二人相视而笑共行其道登年长炳师事之贵尚清俭礼神唯以东流水为酌削桑皮为脯但行禁戒所疗皆除登死炳东入章安百姓未之知也炳乃故升茅屋梧鼎而炊主人见之惊惧炳笑不应既而爨熟屋无损壊又尝临水求渡船人不知之炳乃张盖坐其中长啸呼风乱流而济于是百姓神服従者如归章安令恶其惑众収杀之人为立祠室于永康至今蚊蚋不能入注云抱朴子曰道士赵炳以气禁人人不能行禁虎虎伏地低头闭日便可执缚以大钉钉柱入尺许以气吹之钉即跃出射去如弩箭之发异苑云赵侯以盆盛水吹气作禁鱼龙立见越方善禁呪也乌伤溪注云郦道元注水经曰吴宁溪出吴宁县经乌伤谓之乌伤溪在婺宁县义宁东也禁咒即禁术也炳故祠在婺州永康县东俗呼为赵侯祠至今蚊蚋不入祠所今江南犹传赵侯禁法以疗疾云】
　　西州智士【任文公父文孙明晓天官风角秘要文公少修父术州辟従事以占术驰名王莽簒后知当大乱后兵起与家人大小负粮捷步奔于公山十余年不被兵革公孙述时蜀武担石折文公曰噫丨丨丨丨死我乃当之后三月卒】
　　遁甲【丨丨推六甲之隂而隐遁也】
　　逢占【前汉书东方朔之丨丨覆射谓丨人所问而丨之也】
　　日者【卜筮掌日之术也史记司马季主为丨丨】
　　筳篿【楚辞索琼茅以丨丨注云筳八段竹也楚人名结草折竹卜曰篿音廷专】
　　六日七分【易稽览图曰甲子卦气起中孚六日八十日分之七郑注云六日候也八十分为一日之七者一卦丨丨丨丨也】
　　占鼎乘舟【殷芸小説孔子使子贡出乆之不返丨卦得丨而无足弟子辈皆以为不来矣顔渊曰鼎无足其丨丨而来乎已而果然】
　　神
　　威雄将军【五代时唐明宗长兴中不豫淄州进药僧召见因言于泰山见岳帝曰吾第三子有威灵可爱而未有爵秩假以为请遂封东岳第三子为丨丨丨丨】
　　檄项羽庙【唐垂拱中狄仁杰为大使檄告西楚霸王项羽畧曰君潜游泽国啸聚水乡不知厯数之有归莫测天符之所会遂奋闗中之翼竟垂垓下之翅当匿魄东峯収魂北极岂合虚承庙食枉费牲牢君宜逺迁勿为民患害檄到奉行如律令遂除项羽庙余小祀并尽惟禹庙存焉出朝野佥载见广记】白马庙【顾琛字伟为吴郡太守初琛宋景平中为朝请假还东日晚至方山于时商旅数十船俱泊岸侧有一人衣介帻执鞭屏诸船云顾吴郡部伍寻至应泊此岸于是诸船各东西俄有一假装至事力甚寡仍泊向处人问顾吴郡早晚至船人答无顾吴郡又问何船曰顾朝请尔莫不惊怪琛意窃知为善徴因誓之曰若得郡当于此立庙至是果为呉郡守乃立庙方山号丨丨丨】
　　郡神迎路【张开为荆州刺史至郡界风雨暝晦不辨面目惟闻空中有殿喝之声相次云中有衣紫被甲胄者十数人开问故对曰某荆州内外所主之神乆仰使君令名故相率迎引到任谒庙各祭谢及建饰庙貌自此政誉益善见遗事】
　　俞儿【齐桓公北征孤竹见人长尺而人物具焉冠带袪衣走马前管仲曰登山之神也名曰丨丨霸王之君兴则见也】
　　鬼
　　江【丨河边有丨鬼往往呼人姓名应之者必溺死苏讷居江陵自亲知家深夜归月明中见一女人被发而着裙殆似水湿苏生戏云莫是否妇人曰唤我作鬼奔而逐之苏生长走遇巡吏乃止见妇人却返所来之路志怪】
　　白衣人吟诗【本事集马植罢南都防又除黔南殊不得意维舟峡中古寺前堤长夜月甚明见丨丨丨丨丨曰截竹为筒作笛吹鳯凰池上凤凰飞劳君更向黔南去即是陶镕万类时遣人问已失之后植自黔南入为大理迁刑部侍郎拜相】

　　六帖补卷十八
　　钦定四库全书卷
　　六帖补卷十九　　　　　宋　杨伯嵒　撰养生疗病
　　养生
　　夘时酒申后食避风避色【莫饮丨丨丨莫食丨丨丨丨丨如避箭丨丨如避贼国初有人作座右铭曰避色如避雠避风如避箭莫吃空心茶少餐申后饭】
　　铅鼎河车【坡诗注道家修养有丨汞之丨仙经云铅絶丨丨空所作必无功铅失河车絶万事无所出黄庭经云北方正气名河车挽水乃道家搬运之説】
　　寸田结初果【坡诗丨丨道家所谓丹田也】
　　不如独卧【彭祖经云上士别床中士异被服药百颗丨丨丨丨】
　　鸣天鼓饮玉浆荡华池叩金梁【汉武帝传】
　　以手扪心欲心清净以手上下欲气升降【刘卞功子民濵州招升人见宾退録】
　　龙従火里出虎向水中生【东坡志林人能瞑目调息以乆为功则丹田湿而水上行火为水妃热必従之则所谓丨丨丨丨丨也龙出于火则龙不飞而水不干旬日之外脑满而腰足轻常卷舌上防悬腭乆则水下入口咽送至丹田乆则化为铅凡此所谓丨丨丨丨丨也】
　　五禽戏【华佗云吾有一术名丨丨丨一曰虎二曰鹿三曰熊四曰猨五曰乌体有不快作一禽之戯】容成公法【列仙传曰丨丨丨丨者能善补之术取精于机其要谷神不死守生养气者也发白反黑齿落复生御妇人之术为之握固不泄还精补脑也】
　　屈颈息【冷夀光年可百五六十嵗行容成公御妇人法常丨丨丨丨须发尽白而色理如三四十时死于江陵】
　　病
　　袭逆结轖越渫【乆耽安乐日夜无极邪气丨丨中若丨丨惕惕怵怵卧不得瞑虚中重聴恶闻人声精神丨丨百病咸生轖音色説文车籍交革也越散渫发也】
　　四支委随筋骨挺解血脉淫濯【濯过也】
　　手足惰窳【窳弱也余乳切】
　　伸伛起躄发瞽披聋涊然汗出霍然病已【涊乃显切并枚乘七发】旧雨来人不到门【杜子美卧病长安旅次多雨青苔及榻常时车马之客旧雨来今雨不来坡诗云丨丨丨丨丨丨丨】
　　伯强【楚词丨丨何处惠气安在丨丨大疠疫鬼也所至伤人惠气和气也】
　　大陵【后汉鲁恭传人伤于疫注丨丨之气为害丨丨星名】
　　李益疾【丨丨少痴而忌克防闲妻妾苛严世谓如丨】
　　医
　　五分之熨八减之齐【虢太子疾扁鹊使于豹为丨丨丨丨以丨丨丨丨和煮之以更熨两脇不二旬而复故天下尽知以扁鹊为能生死人鹊曰越人非能生死人也此自当生者越人能使之起尔越人扁鹊名】
　　善医术【禇澄字彦通彦回之弟也丨丨丨建元中为呉郡太守百姓李道念以公事到郡澄见之谓曰汝有重病答曰旧有冷疾至今五年众医不差澄诊脉曰汝病非冷非热当是食甲瀹鸡子过多所致令取苏子一升煮之始一服即吐出一物如升涎裹之动开看是鸡雏羽翅爪距具足能行走澄曰此未尽使服所余药又吐得如向者鸡十三头而病都差当时称妙】
　　砭石【南史王僧孺多识古事金元起欲注素问访以丨丨僧孺答曰古人当以石为针必不用铁説文有此砭字许慎云以石刺病也季世无复佳石故以铁代之尔】
　　扁鹊镜经【濮阳太守徐熈好黄老隐于泰望山有道士过求饮留一瓢芦与之曰君子孙宜以道术救世当得二千石熈开视之乃丨丨丨丨一卷因精心学之遂名震海内生子秋夫弥工其术尝夜有鬼呻吟声甚凄怆秋夫问何须答斛斯家在东阳患腰痛死虽为鬼痛犹难忍请疗之秋夫曰云何措治鬼请为刍人案孔穴针之秋夫如言为针四处又针肩背三处设祭埋之明日见一人谢恩忽然不见当世服其神通】治病不以汤液醴洒镵石桥引案杌毒熨【史记上古之时医有俞跗丨丨丨丨丨丨丨丨丨丨丨丨丨丨丨丨】
　　热风【国史补郑云逵与王彦伯邻居尝有客求医误谒云逵云逵为诊曰丨丨颇甚客求药云逵曰药则不如东家王供奉客惊惭而退自是京师有乖议者云丨丨】
