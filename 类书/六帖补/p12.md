<!-- { "loadSidebar": true } -->
　　涂归【卢杂説诏勅有不便于事涂却进之谓之丨丨】
　　露板【封氏见闻记丨丨乃露布之别名】
　　批风【坡诗但知抹月丨丨】
　　儒
　　江东儒宗【贺循字彦先经学第一为丨丨丨丨】
　　阅书观【三国遗录魏文帝为丨丨丨云为当代所宗读书满五千卷者登此观登者六人】十八文星【唐太宗既平寇乱留意儒学乃起文学馆以待四方之士于时房龄杜如晦于志寜蘓世长薛收褚亮姚思防陆徳明孔颖达李元道李守素虞世南蔡允恭颜相时许敬宗薛元敬葢文逹蘓勉及薛收卒复以刘孝基代之并图其状貌题名字爵里命褚亮为賛号十八学士并给珍膳分为三畨更宿于阁下时人慕为登瀛洲賛曰丨丨丨丨连晖炳耀】
　　得父膏腴【齐武帝问王俭当今谁能为五言俭曰谢朏丨丨丨丨朏庄之子】
　　署戸【北齐崔防字岐叔少与卢思道善自恃才地大署其戸曰不读五千书无入此室】
　　江右潘陆江左颜谢【议者以颜延之谢灵运自潘岳陆机之后文士莫及丨丨称丨丨丨丨称丨丨】
　　姆指之无二字【白乐天其始生七月能展书丨丨丨丨丨丨试百数不差九暗识声律其笃于文章葢天禀然】
　　间气布衣【皮日休傲诞自号丨丨丨丨】
　　周礼库【李培博学礼乐之事人多咨之号丨丨丨】
　　呵叱木偶【王弼注周易刻木为郑象见其所误辄丨丨之】
　　魏使欲见王锡张纉【梁武帝普通初魏始连和使刘善明来聘敕中书舍人朱异接之善明气调甚高酒酣谓异曰南国辩学如中书者几人异曰异所以得接宾宴乃职是司若以才辩相尚则不容见使善明乃曰王锡张纉比间所闻者何可见异具启闻敕即使南苑设宴锡与纉异四人而已善明造席徧论经史兼以嘲防锡纉随方酬对无所稽考疑滞善明甚相叹挹他日谓异曰一日之间得见二贤实副所望】
　　书籍
　　石仓【曹曾收元下书积石为仓以藏书谓之丨丨】
　　班固真本【萧琛字彦瑜为宣城太守有北僧南渡唯赍一瓢中有汉书序僧云三辅旧书相传以为丨丨丨丨琛固求得之其书多有异今者而纸异亦古文字如龙举之例非非篆琛秘之】
　　班史质钱【谢侨字国美侨素贫尝一朝无食其子启欲以丨丨丨丨答曰宁饿死岂可以此充食乎】好抄书【王筠自叙云余少好抄书老而弥笃习与性成不觉笔倦爱左氏春秋吟讽常为口食广畧去取凡三过五抄余经及周官仪礼国语尔雅山海经本草并再抄子史诸集皆一遍未尝倩人假手躬自抄录大小百余卷不足传之好事葢以备遗忘而已】
　　窃所著书【郗绍作晋中兴书数以示何法盛法盛有意欲图之谓绍曰卿名位贵逹不复俟有此延誉我寒士无闻于时赖有注述流声于后宜以为意绍不与至书成在斋内厨中法盛诣绍绍不在直入窃书去绍还失之无复兼本于是遂行何书】
　　巾箱五经【齐高帝第十一子钩常手自细书冩五经部为一卷置于丨丨中以备遗忘侍读贺玠曰殿下家自有坟索复何须蝇头细书别藏巾箱中答曰丨丨中有丨丨于检阅既易且一经手冩则永不忘诸王闻而争效焉丨丨丨丨自此而始也】
　　周官为羣经源本【沈峻宇士嵩愽通五经尤长三经陆倕与徐勉书荐峻曰凡圣贤所讲之书必以周官立义则丨丨书实丨丨丨丨丨峻特精此书时闻讲肄刘嵓沈宏之徒北面受业人无间言勉奏峻兼五经博士】
　　以被覆书【虞龢少时好学居贫屋漏恐湿坟典乃丨丨丨丨书获全而被沾湿时人以和比高】鬻异书【麴昭好书有丨丨丨者母顾笥中金叹曰何爱此不使子有异闻乎尽持易之昭厯司膳卿颇能辞章昭本高昌五弟智湛之子也出西域高昌传】
　　给纸墨笔材【宗时创集贤书院学士通籍出入既而太府月给蜀郡麻纸五十畨季给上谷墨三百六十六丸嵗给河间景城清河博平四郡兔一千五百皮为笔材两都皆聚书四部以甲乙丙丁为次列经史子集四库其本乃有正有副轴带帙签皆异色以别之】
　　杀青冩书【吴祐字季英父恢为南海太守祐年十二随役到官恢欲丨丨简以丨经丨祐谏曰大人逾越五岭逺在海滨其俗诚陋然旧多珍怪上为国家所疑下为权戚所望此书若成则载之兼两昔马援以薏苡兴谤王阳以衣囊激名嫌疑之间诚先贤所慎恢乃止】
　　酉阳逸典【梁湘东王访丨丨之丨丨荆州记小酉山上石穴中有书千卷相传秦人于此学因留之】鐡筩九径【诸集拾遗令狐绹以四寸丨丨经不及寸中藏小卷书丨丨并足字极精细】
　　读书博记
　　对圣贤【狄仁杰为儿时门人有被害者吏就诘众争辩对仁杰诵书不置吏诮之答曰黄卷中方与圣贤对何暇偶俗吏语耶】
　　不观阅武【晋虞溥字允源専心坟籍时疆塲阅武人争视之溥末尝寓目】
　　嗜汉书【郝处晋丨丨丨崔畧暗诵】
　　读未见书【章帝诏黄香诣观丨所丨丨丨】
　　行秘书【国朝杂事唐太宗尝出行有司诸载副书以从帝曰不须世南丨丨丨也薨哭之恸曰石渠东观之中无复人矣】
　　好读书【南史徐广性丨丨丨年过八十犹嵗读五经一遍撰晋纪表上之】
　　暗冩汉书五行志【陆倕字佐公少勤学所读一遍必诵于口尝借人汉书失五行志四卷暗冩还之畧无遗脱】
　　皮里晋书【刘谅字求信好学有文才尤悉晋代故事时人号曰丨丨丨丨】
　　黄嬭【金楼子梁人呼书卷丨丨言其怡神养性如乳媪也】
　　编树【王子年拾遗记蘓秦张仪丨丨假食于遒剥树皮编为书帙】
　　书股掌【王子年拾遗记张仪蘓秦同志好学造翦发而鬻之以相养或佣力冩书遇见坟典行逢所题记以墨丨丨及丨夜还而冩之】
　　性不好
　　不好读史【刘敏元字道充厉已修学心易太丨丨丨丨常谓同志曰诵书当味义根何为费功于浮辞之文易者义之源太理之门能明此者即吾师也】
　　言谈不尝及老庄【晋范宣博综众书丨丨丨丨丨丨丨客有问人生与忧俱生不知此语何出宣云出庄子至乐篇客曰君言不读老庄何由识此宣笑曰小时尝一览时人莫测也】
　　不学
　　酒瓮饭囊【金楼子祢衡云荀彧可强与言余皆丨丨丨丨】
　　行尸走肉【王子年拾遗任来临终诫曰夫人好学虽死若存不学者虽存谓丨丨丨丨】
　　谬误
　　陶隂【刘歆七畧曰古文多误以见为典以丨为丨】
　　杖杜【李林甫谓韦陟曰此云丨丨何也韦俯首不敢言葢误以毛诗杕杜为丨丨】
　　各字卜杀【友防丛谈知晋州焦敏谓国子监印九经不真曰只如周易丨丨为甚却总丨丨】
　　赋
　　集游士为赋【梁孝王游忘忧之舘丨诸丨丨各使丨丨枚乗为栁赋路乔如为鹤赋公孙诡为文鹤赋邹阳为酒赋公孙乗为月赋羊胜为屏赋韩安国为几赋不成邹阳代作邹阳安国罚酒三升枚乗路乔如绢人五匹杂记】
　　赋枯鱼【南史卞彬字士蔚有才摈废不得仕为丨丨之丨以喻意】
　　夹蛇龟赋【皮日休曾谒归融尚书不见因譔丨丨丨丨讥其不出头也归氏子亦譔皮鞋递相讥谤皮后为湖南倅甚傲诞自号闲气布衣】
　　芍药赋【王筠年十六作丨丨丨甚美】
　　鹦鹉赋【黄祖大防宾客人有献丨丨者祖举巵于祢衡曰愿先生丨之以娯佳宾衡揽笔而成词甚佳丽】
　　萤火赋【呉宗室孙柏之孙名臣字显世文士传曰丞相学有文章作丨丨丨行于世】
　　一片宫商【前进士沈光有洞庭乐府韦八座岫谓贤曰此赋乃丨丨丨丨也】
　　不道盐【王融字思光作海赋字词诡激独与众异后以示顾恺之恺之曰卿此赋足超虚但恨丨丨丨耳融即求笔注曰漉沙扫白熬波出素积雪中春飞霜署路此四句后所足】
　　梦黄衣翁【司马相如将献赋未知所为丨一丨丨丨谓之曰可为大人赋遂作大人赋言神仙之事以献之赐锦四疋注见西京杂记】
　　着蚤虱蜗虫虾蟇等赋【卞彬险拔有才而与物多忤仕既不遂乃丨丨丨丨丨丨丨丨丨皆大有指斥其蚤虱赋序曰余居贫布衣十年不制一袍之緼兼摄性懈惰懒事皮肤澡刷不谨澣沐失时四体防防加以臭秽故苇蓆蓬缨之间蚤虱猥流淫痒渭濩无时恕肉探探攫撮日不替手有谚言朝生暮孙若吾之虱者无汤沐之虑絶相吊之忧晏聚乎乆袴烂布之裳复不勤之讨捕孙孙子子三十五嵗马其畧言皆实录也蟇赋云纡青拖紫名为蛤鱼世谓此令仆也】
　　诗
　　草木十咏【沈约尝于郊居宅阁斋请王筠丨丨丨丨书之壁皆直冩文词不加篇题约谓人曰此诗指物程形无假题署并见筠本传】
　　败船咏【南史江禄字彦遐撰丨丨丨以自喻】
　　初发芙蓉【颜延之与谢灵运以辞采齐名延之尝问鲍照已与灵运优劣照曰谢五言如丨丨丨丨自然可爱君诗若铺锦列綉亦雕缋满眼】
　　讥刘诗【薛许州能以诗道为已任还刘徳仁卷有诗云百首如一首卷初如卷终丨丨不能变态陆之比也】
　　灞桥风雪中【郑綮虽有诗名本无廊庙之望昭宗时登庸中外惊骇或曰近有新诗否曰诗思在丨丨丨丨丨驴子上此何处以得之葢言平生苦心也琐言】
　　卢延让诗【丨丨丨业丨二十五学究登第卷中有句云狐冲官道过狗刺店门开张相赏之又有饿猫临防穴嚵犬防鱼砧之句为中丞公见赏又有栗爆烧氊破猫跳触鼎翻为蜀王建所赏公谓人曰平生得谒公卿不意得力于猫儿狗子卢后入翰林阁笔数日罢】
　　老僧赠句【本寺志宋之问至江南游灵隠寺夜月极明长廊行吟曰鹫岭郁岧嶤龙宫鏁寂寥第二捜奇覃思终不如意有丨丨防长明灯坐大禅座曰何不云楼观沧海日门对浙江潮之问愕然扪萝登塔逺刳木取泉遥霜薄花更发氷轻叶未雕待入天台路看予渡石桥僧所丨丨乃为一篇警防迟明访之则不复见寺僧有知者曰此骆宾王也】
　　沈三兄诗【国史纂异沈佺期以工诗著名张説尝曰丨丨丨丨直须还他第一】
　　防声叠韵【王元谟问谢庄何者为之丨丨何者为之丨丨答曰互防为丨丨磝碻为丨丨其捷速若此】
　　日限一篇【张率字士简常丨丨为诗丨丨或数日不作则追补之年十六向作二千余首有虞作则名讷见而诋之率乃一旦焚之更为诗示焉托云沈约讷便句句嗟称无字不善率曰此吾作讷慙而退】书壁扇【栁恽少工篇什为诗云庭臯木叶下陇首秋云飞王融见而嗟赏因丨斋丨及所执白团丨】追步惠连【谢贞字元正年七嵗尝为春日闲居诗従舅王筠见之谓所亲曰至如风定花犹落乃丨丨丨丨矣】
　　诗人韩翃【韩翃拜待制有两韩翃其一为刺史宰臣请孰与徳宗曰与丨丨丨丨】
　　絶去翰墨畦迳【李贺七嵗能词章韩愈皇甫湜始闻未信过其家使贺赋诗援笔辄就如素搆自目曰高轩过二人大惊自是有名辞尚奇诡所得皆警迈丨丨丨丨丨丨当时无能效者乐府数十篇云韶诸工皆合之管弦】
　　诗人冠冕【宗朝尝登朝元阁赋诗羣臣属和帝以席豫诗最工诏曰丨丨之丨丨也】上官体【上官仪工诗其词绮错婉媚及贵显之后人多效之谓其为丨丨丨】
