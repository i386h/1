<!-- { "loadSidebar": true } -->
　　庆云见太宗以隋开皇十八年嵗次戊午生于武功之别馆初太宗在孕而语声达于外后心异之将诞育后不之觉而大宗已生有庆云见弥漫数里上属于天二龙戯于门外水中经三日乃冲于天而去见者惊焉【上】千秋节宗以垂拱元年八月五日生于东都开元十七年八月癸亥宴百寮于花蕚楼下丞相源乾曜张説上表曰少昊着流虹之感商汤本鸟之命陛下二气合神九龙浴圣月惟中秋日在端五常星不见之夜祥光照室之朝请以为千秋节着之甲令布之天下咸令宴乐羣臣以是日献甘露醇酎上万嵗夀酒王公戚里进金镜绶带士庶以结丝承露囊相遗问村社作夀酒宴乐名为赛白帝报田神上明天光启大圣下彰皇化垂俗无穷帝手诏报曰凡是节日或以天气推移或以人事表记当朕生辰卿等请为令节上献嘉名自我作古是为美事依卿来请宣付所司【唐实録】
　　金鉴録张九龄表云千秋节日王公以下悉以金宝镜进献臣愚以谓明镜所以鉴形住事所以鉴心臣敢縁此义谨于生辰节上事鉴十章名曰千秋金鉴録虽闻见褊浅所择不深至于区区效愚庶乎万一【李集】
　　讽谕宗诞日崔日用采诗大小雅二十篇及相如封禅书献之借以讽谕且致劝戒诏赐衣物
　　天长天宝七载百官萧照等请改千秋节为天长节从之【实録】独孤及于肃宗初天长节进镜表云当白露戒序之秋是黄河澄清之日臣幸逢嘉节愿展微诚谨进二镜一献圣皇一献陛下辄以愚悃上续圣夀伏以圣皇执契垂化有如金玉之式陛下时乗御天骋飞龙于国步故以金龙饰镜以表圣徳伏冀纎尘莫翳朗鉴常悬挂仙台如日之升含万物而无私不照【英华】
　　赋诗张彚千秋镜赋伊惟仲秋日在端午我皇帝出震兰殿诞应紫微祥光夜合佳气晨飞【英华】张説皇帝诞日集贤殿宴诗曰瑞表壬寅露光传甲子宵杜甫诗御气云楼敞含风防仗髙
　　天成地平莭宗在东宫为太平公主所忌宫中左右持两端而濳附太平者必隂伺察事虽纎介皆闻于上太子心不自安后时方娠太子密谓张説曰用事者不欲告多嗣息恐祸及此妇人密令説怀去胎药而入太子于曲室躬自煮药瞑然似寐夣神人覆鼎既寤又夣如是者三太子异之以告説説曰天命也宜无他虑既而太平诛后果生肃宗【旧唐书】肃宗以景云二年九月二日乙亥生于东宫之别殿祥光照室即位后号天成地平节【上】
　　天兴节肃宗呉皇后坐父事没入掖庭开元二十二年宗幸忠王邸见王服御萧然傍无媵侍命髙力士选掖庭宫人以赐之而呉后在籍中【旧书】顷之后侍寝厌不寤吟呼若有痛气不属者肃宗呼之不解秉烛视之良乆方寤肃宗问之后手掩其左脇曰妾向梦有神人长丈余介金操劒谓妾曰帝命与汝作子自左脇以劒决而入腹痛殆不可忍及今未之已也肃宗验之于烛下有若綖而赤者存焉遂生代宗【栁氏旧闻】代宗以开元十四年十月十三日生于东都上阳宫之别殿宗幸汝州之温汤有望气者云宫中有天子气宗即日迁宫是夜遂降诞【册府】独孤及表置天兴节其日庆云见常衮贺表曰十月良月逺膺盈数之期后天奉天近和下元之厯从风萧索抱日萦色涵流渚之虹影杂绕枢之电讲三教徳宗不立节止于羣臣称觞上夀【乐志】徳宗孟夏十四日降诞节昭义节度使王防休献继天诞圣乐嘉作献夀文【玉海】
　　圣夀节顺宗正月二十日号圣夀节【齐杭寺碑】
　　进衣宪宗亦不置节名元和七年二月降诞日宰臣举旧制例进衣一副李吉甫独进马二疋赐通天犀带一条金石凌一合【实録】
　　贺太后穆宗七月六日降诞太常礼院奏准故事合休假上从之先是尚书左丞韦绶以东朝旧恩多所陈奏请降诞日请百官诣光顺门先贺皇太后然后上皇帝夀书之史册光示万古帝欣然纳焉其后竟以降诞受贺礼无所据罢之【上】
　　庆成节文宗太和七年八月中书门下奏云阶下驭三统之元膺千年之运当诞圣之日为河清之祥夫四时成嵗百谷成实必在首冬用成神化臣等请以十月十日为庆成节是日于宫中奉迎太皇太皇与昆弟诸王盛陈宴乐羣臣诣延英门奉觞上千万嵗夀州府置宴一日上悦从之【上】
　　庆阳武宗六月十一日生号庆阳节
　　夀昌宣宗六月二十二日寿昌节
　　延庆懿宗十月十四日延庆节
　　应天僖宗五月八日应天节
　　嘉防昭宗三月二十二日生龙纪元年帝载诞之日羣臣表为嘉防节从之羣臣表贺曰陛下徳迈方圆道融三五因社鸣而正位逢井聚以乐推值清明驭气之时当仁夀悦随之始固可年同鹤筭嵗比山呼永符垂拱之风长保后天之庆
　　干和哀帝九月三日号干和节羣臣表曰阶下九五飞龙四三应运国称利见天表殊休当诞圣之日感真人以卫室居在藩之际实羽客以献符敢循故典爰定美文
　　万夀唐庄宗以天启元年十月癸亥生于晋阳宫在妊时太后常夣神人黑衣拥扇夹侍左右载诞之辰紫气出于庭户即位以诞日为万夀节
　　应圣明宗九月九日号应圣节
　　千春末帝正月二十三日生清泰元年九月日宰臣李愚等表曰以献嵗元正三日是倚兰降圣之辰梅花映雪于上林椒酒迎春于秘殿谓于是月特举嘉名请以降圣日为千春节从之
　　天和晋髙祖二月二十八日生冯道等表曰斗柄正卯律吹仲春当帝王出震之方是天地同和之日请以其日为天和节庶夫称觞万夀稍申将顺之心节配四时永洽好生之徳从之
　　启圣少帝六月二十一日生冯道等表曰大电绕枢哲后继羲农之运五星聚井真人启文景之基昌图允恊于千年嘉庆宜光于载诞当大时行之日乃常星不见之辰请以其日为启圣节使地角天涯望南山而祝寿九州四海仰北极以倾心从之
　　圣夀汉髙祖二月四日号圣夀节
　　嘉庆隐帝三月初九日生百寮上表曰色变长澜启皇灵之寳搆光流华渚开圣绪于瑶图当九龙浴圣之辰是五纬聮光之夕凡蒙地载共祝天长请以其日为嘉庆节从之
　　天清周世宗九月二十四日生百寮上表曰夀丘降迹爰符出震之期里社应祥式契乗干之运属澄河时当降圣鲽水鷬林望尧云而献祝桓圭谷璧趋禹防以骏奔请奉是日为天清节所冀金相玉振负宝厯以弥新地久天长焕天编而不朽从之
　　天夀恭帝八月四日生名天寿节
　　长春唐明宗登极每夕于宫中焚香祝天曰某胡人因乱为众所推愿天早生圣人为生民主明年丁亥二月十六日宋太祖生于洛阳夹马营初太祖母杜氏夣日入怀而孕生之夕神光照室胞如菡萏体被金色三日不变异香馥郁经月不散人因号其地为香孩儿营【受命録】建隆元年羣臣上表云轩帝生于夀丘发绕枢之异夏禹诞于石纽流贯之祥莫不炳燿灵符延长宝厯谅惟圣徳允协昌符请以二月十六日为长春节【长编】干明太宗母杜氏夣神人捧日以授已而有娠遂生帝于浚仪官舍是夜赤光上腾如火闾巷闻有异香时晋天福四年十月十七日甲辰也【宋史】太平兴国二月五月宰臣上表云乾元发祥万物资始以圣继圣谓之大明愿合二义之称用表无彊之庆请以十月十七日为干明节淳化元年改为夀宁节田锡献祝夀诗
　　承天初干徳五年五星如连珠聚于奎当鲁分从镇星辰见东方占曰有徳受庆大人奄有四方子孙蕃昌明年正月元徳皇后李氏夣以裙承日有娠十二月二日生真宗于开封府第赤光照室左足指有文成天子至道三年即位八月以生日为承天节羣臣上夀于崇徳殿晏殊作承天节述圣赋杨亿作承天节颂
　　乾元仁宗母李氏夣一羽衣之士跣足从空而下云来为汝子时上未有嗣闻之大喜云当为汝成之是夕召幸有娠明年四月十四日生仁宗而幼年每穿履韈即亟令脱去常徒步禁中皆呼为赤脚仙人盖古之得道李君也一云仁宗以祥符三年生章懿夣二日在天其一忽坠以裙承之干兴元年即位二月宰臣丁谓等上表云玉瑶诞祥式契贯星之兆璿枢纪厯爰标出震之期阶下清宁毓粹聪哲凝华囘炎律气应薰风协离徳之融辉仰荣河之启瑞请以四月十四日为乾元节从之天圣五年八月赵良规上乾元节祝圣夀赋召试学士院十四日赐及第初真宗未有仁宗尝遣左珰诣茅山祈嗣遇王异人言王真人已降生于宋朝珰问王真人本是何人曰古燧人氏章懿亦夣羽衣数百人从一仙官自空而下曰此托生于夫人及生宫中火光烛天始行步常持槐木简以筯钻之真宗问何用曰试钻火耳帝顾后妃曰异人之言信不虚矣【元符宫石刻】
　　寿圣英宗濮王允譲子也天圣十年正月三日生于宣平坊赤光满室或见黄龙游光中初王夣两龙与日并堕以衣承之复戱于空中其一龙视王曰吾非王所能有后仁中立为皇子【亊实】嘉祐八年即位宰臣请以生日为夀圣节诏答曰赤制告图肇承题序青炜动陆俯协诞期卿等缘华封之素祝建夀圣之嘉名是用依允治平元年正月己亥亲王枢密以下诣垂拱殿宰臣百官以下及契丹使诣紫宸殿上夀
　　同天神宗庆厯八年四月十日生于濮王宫羣鼠吐五色气成云治平四年正月即位二月宰臣等表曰诞圣题期表灵源之濬发揆时纪节昭皇徳之开光当正阳统月之辰乃甲观袭祥之日庆由运防道与天同请以其日为同天节熙宁元年垂拱紫宸殿上夀【史亊实】当神宗之未生也武夷山道士吴怀玉有道术指武夷君像曰嵗在戊子降为人主又指魏王像曰三十有八载当继世御极抚平四海后其语皆騐【武夷志】宋建守陈觉民过武夷山诗升真洞口接天门灵草丹桃日日春聴説列仙来瑞世三朝徳业在斯民盖真宗神宗哲宗皆武夷仙真降世故有三朝徳业之句【方舆胜览】
　　兴龙哲宗十二月八日生宰臣表云夣日储祥预席有开之庆奉符践阼适丁利见之期请以其日为兴龙节天宁徽宗以十月十日生宰臣章惇等表曰诗纪生民易称出震时惟阳月瑞集枢星肇开震风之祥永御光华之旦离明继照敷同四海之欢天徳出宁咸祝万年之节请以其日为天宁节【互见五月五日】
　　干龙钦宗四月十三日干龙节
　　天申髙宗建炎元年以五月二十一日为天申节诏寝上夀礼羣臣拜表称贺吴芾表云华渚呈祥预纪有开之庆薰风从律式逢载夙之辰【史亊实】髙宗韦后生也徽宗夣吴越王引御衣云我好来朝便留住我终须还我山河夣觉与郑后言朕夜来被钱王乞取两浙甚急郑后奏云昨夜韦妃生子及建炎渡江都钱塘百有余年岂非应乞两浙之夣乎【贵耳集】洪皓在北买一妾东平人偕其母来曾侍明节刘后言韦后初生髙宗时夣金甲神人自称钱武肃王即钱镠也年八十一髙宗亦年八十一卜都钱塘事不偶然【湖海新闻】
　　防庆孝宗太祖七世孙也父秀王母张氏夣府君拥一赤羊来遗之曰以此为识已而有娠以建炎元年十月二十二日生于秀州青杉牐之官舍红光满室如日正中绍兴三十二年受禅八月以生日为防庆节十月诏节日权免上夀吴芾表云祐格髙穹方启明昌之运庆钟良月聿逢震夙之期【史事实】秀州外医张浩云少为徳清闸官一日过嘉兴忽覩丞防赤光照天疑为囘禄亟入视之乃赵县丞室中适免娠是诞育孝宗也【挥尘録】重明光宗以九月四日为重明节
　　瑞庆宁宗以十月十九日为瑞庆节
　　天基理宗以正月五日为天基节
