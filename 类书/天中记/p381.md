<!-- { "loadSidebar": true } -->
　　助娇御新有千叶桃花帝亲一枝挿于妃子寳冠上曰此个花尤能助娇态【天宝遗事】
　　消恨明皇于禁苑中初有千叶桃盛开帝与贵妃日逐宴于花树下帝曰不独萱草忘忧此花亦能消恨【上】叶濶五寸桑苎翁谓李复云天寳末有韦长史虚舟寓于庐山瀑布泉时夏月多见瀑布之中流出一桃叶濶五寸长一尺二寸【北户録】
　　核容一升至徳初徐正字凝于海防县白塔沙渚之上得一桃核片可贮一升【上】水部员外郎杜陟尝见江淮士人以桃核扇量米正容一升言于九嶷山溪中得【酉阳】桃大如椀史论在齐州时出猎憇兰若中觉桃香异常访其僧僧言近有人施二桃因取献论大如饭椀论时饥尽食之核大如鸡论因诘其所自僧导论上山越涧至一处清泉恠石非人境也有桃数百株其香扑鼻论与僧各食一蔕取两个而返【酉阳】
　　仙桃咸通中越僧怀一居云门寺遇一道流相与入山花木繁茂水石幽胜久之觉饥道流曰此有仙桃千歳一实可以疗饥以一桃授之大如二升器竒香珍味非世所有怀一自此不食【神仙感遇传】
　　方冬培桃武宗朝术士王琼妙于化物无所不能方冬以药栽培桃杏数株一夕繁英尽发芳蕋浓艶月余方谢【剧谈録】
　　核大如斗咸通中王为王屋令遇东极真人王太虚授以所注黄庭经复与桃核大如数斗器磨而服之身轻无疾【王氏神仙传】
　　思戒庄宗年迈多疾冯道因奏事言于帝曰臣愿陛下膳之间动留调卫道指御前果实曰如食桃不康翊日见桃而思戒可也如食李不康翊日见李而思戒可也陛下幸思而戒之矣【后唐史】
　　红桃六出蜀孟知祥僭位召百官宴芳林园赏红桃花其叶六出【外史梼杌】
　　核濶尺余蜀文谷好古之士也于中书舍人刘光祚处见桃核杯杯濶尺余纹防灿然真蟠桃之实也刘自云少时游华岳见一道士以此核酌瀑泉潄观之惊骇道士以半片授之【野人闲话】孟防二十年十二月中书舍人刘光祚进蟠桃核酒杯云得华山陈抟赐帛五十疋【张唐英后蜀纪事外史梼杌亦载】有人以桃核半枚献王黼者中容米三四斗【墨庄漫録】
　　大桃吐谷浑有桃大如石瓮【洽闻记】大食勿斯离国桃子重二斤【史】木子之大者有积石山之桃实焉大如十斛笼【中记】东海有山名度索山有大桃树屈盘三千里曰蟠桃【十洲记】大海中女人国土产莲肉长尺余桃核长二尺
　　玉桃玉桃服之长生不死若不得早服之临死日服之其尸毕天地不朽【神农经】
　　桃枭桃实已干着木上经冬不落者名桃枭又名桃奴正月采之【本草】
　　偏桃偏桃出波斯国波斯呼为婆淡树长五六丈围四五尺叶似桃而濶大三月开花白色落落结实状如桃子而形偏故谓之偏桃其肉苦澁不可噉核中仁甘甜西域诸国并珍之【酉阳】占毕国出偏核桃形如半月状波斯人取食之絶香美极长气力比于中夏桃仁疗疾不殊防最云偏桃仁防律国尤多花殷红色郎中觧忠顺使安西以萝卜挿之而生桃仁肥大其桃皮不堪食【北户録】
　　金桃贞观二十一年康国献黄桃大如鹅卵其色如金亦呼为金桃【通典】
　　木桃桃之大者谓之木桃诗云投我以木桃是也猕猴洋州云亭山生猕猴桃甚甘酸食之止渇【海録】绥山葛由好刻木作羊卖之一旦骑羊上绥山王侯追之皆得仙绥山多桃故谚曰得绥山一桃虽不得仙亦足以豪【列仙】
　　云台绵州彰明县云台山天柱崖下有一桃树髙五丈余外皮似桃内心似松张道陵与王长赵升试法于此四百余年桃迨今不朽有碑记之道经云云台山有一桃树三年一花五年一实悬絶无底之谷赵升乃自掷取得桃子余者无能取之治应胃宿【郡国志】
　　咒桃樊夫人与夫刘刚俱学道术各自言胜中庭有两大桃树夫妻各咒其一夫人咒者两枝相闘击良久纲所咒者桃走出篱外【神仙】
　　仙桃仙桃出蘓眤仙坛有人至心祈之輙落坛上或至五六颗形如石块赤黄色破之如有核三重硏饮之立愈众疾尤治邪气
　　红衣人歌天宝中处士崔元防东洛有宅入嵩山采术茯苓回宅中蒿莱满院时春季夜风月清朗忽有青衣引十余人有緑裳者前曰某姓指一人曰李氏又一人曰陶氏又指一绯衣小女曰姓石名醋醋各有侍女辈色皆殊絶香气袭人处士命酒各歌以送之红衣人送酒歌曰綘衣披拂路盈盈淡染胭脂一朶轻自恨红顔留不住莫怨春风道薄情月中随而送之逾墙入苑中乃桃花精也【博异记】
　　石城玉桃古记云昔人于天目捕猎沮于石城之外见林间有白桃一颗摘入手如氷忽又变红其热如汤遂采木叶包之藏于白囊下山扪之犹在及至家惟木叶存【杭州志】
　　接桃李接桃而本强者其实毛【化书】
　　樱桃
　　含桃仲夏羞含桃先荐庙含桃樱桃鸎鸟所含食故言含桃也【吕览】一名朱桃一名麦美【木草】
　　樱桃有三种樱桃其种有三大而殷者曰呉樱桃黄而白者曰蜡珠小而赤者曰水樱桃食之皆不如蜡硃【杨膳夫録】
　　献宗庙汉惠帝出离宫叔孙通曰礼有春尝果方今樱桃可献愿陛下出因取樱桃献宗庙诸献果自此始【汉书】赐羣臣明帝于月夜宴羣臣于园太官进樱桃以赤瑛为盘赐羣臣月下视之盘与桃同色羣臣皆笑云是空盘【拾遗记】
　　饷樱桃太宗将致樱桃于郑公称奉则是尊言赐又似卑问之虞监曰昔梁帝遗齐巴陵王称饷遂从之【旧唐】赐朱樱四年夏四月上与侍臣于树中摘樱桃恣其食未后于蒲萄园太陈宴席奏宫乐至防每人赐朱樱两笼【景覧舘记】
　　和以杏酪四年夏四月上幸两仪殿命侍臣升殿食樱桃其樱桃并盛以琉瑠和以杏酪饮酴醿酒【上】
　　口宗紫宸殿樱桃熟命百官皆摘之【旧唐】
　　蜡帛丸杂果中李希烈始入汴闻户曹防军窦良女桂娘美而能文强取之桂娘将出门顾其父曰慎无戚必能灭贼桂娘在希烈侧能巧曲取信得闻密谋希烈归蔡州桂娘常称陈仙竒忠勇可用而妻亦窦姓愿如姒媢者以固其夫希烈然之桂娘以姊事仙竒妻因论以祸福仙竒妻然之兴元元年四月希烈暴死其子不发丧欲悉诛诸将自立未决有献含桃者桂娘白希烈子分遗仙竒妻且以示无事于外因为蜡帛丸杂果中出所谋仙竒见之言于薛育明日各以所部兵噪而入子迫出遍拜语已斩之取首以献后两月吴少诚杀仙竒知桂娘谋因亦杀之【杜樊川集】
　　赐太后文宗始即位尝因内园进新樱桃将以赐三宫太后上曰送太后焉可以为赐因援笔易其文簿曰奉太后自是以为常【旧唐】
　　樱桃宴唐时新进士尤重樱桃宴干符四年刘邺第二子覃及第时状头已下方议醵率覃濳遣人预购数十树独置是宴大防公卿时京国樱桃初出虽贵逹未遇而覃山积铺席复和以糖酪者人享蛮画一小盎亦不啻数升以至参御辈靡不霑足【摭言】
　　夣遗樱桃裴元裕羣从中有悦邻女者夣妓遗二樱桃食之及觉核坠枕侧【酉阳】
　　养樱桃陈景思説勑使齐日升养樱桃至五月中皮皱如红柿不落其味数倍人不测其法【上】
　　饆饠韩约能作樱桃饆饠其味不变【上】
　　十二枚及一尺卫公言滑州樱桃十二枚及一尺【上】赐樱屈拜严绶为左仆射司空尝预百寮廊中食上令中使马江朝赐樱桃绶为两班之首旧识江朝叙语次不觉屈而拜江朝荅拜御史大夫高郢亦从而拜为御史所劾绶出镇荆南江朝降一官【续世説】
　　梨
　　千树淮北荥南河济之间千树梨其人皆与千户侯等【汉书】
　　紫梨老子西游省太真王母共食碧梨紫梨【尹喜内】十梨上林苑有紫梨芳梨【实小】大谷梨细叶梨缥蔕梨金柯梨【出琅琊王野家太守王唐所献】瀚海梨【出瀚海北耐寒不东】东王梨紫条梨青玉梨【西京杂记】
　　光太上之药果有光梨【内传】
　　取小孔融年四歳与诸兄食梨輙取其小者人问其故荅曰我小儿法当取小者由此宗族竒之【文士传】
　　出血曹操自汉中至洛阳起建始殿使工蘓越从美梨掘之根伤尽血出越白状操躬自视而恶之以为不祥还遂疾【曹瞒传】
　　赐梨介象为吴主所徴在武昌速求去不许象言病帝以美梨一奁赐之湏防象死帝殡而埋之以日中时死其日晡时到建业以所赐梨付守苑吏种之后吏以状闻即发象棺视之惟一符耳【神仙】
　　真定真定御梨大若拳甘若密脆若菱可以觧烦释渇【魏文帝诏】洛阳北邙张公夏梨海内唯有一树常山真定梨山阳钜野梨梁国睢阳梨齐郡临淄梨广都梨又云钜鹿豪梨重六斤数人分食之上党楟梨小而加甘新丰箭谷梨闗以西农京兆右扶风界诸谷中梨多供御阳城秋梨夏梨【广志】味出灵闗【山名】之阴旨珍玉津之澨岂徒真定归美大谷慙滋【谢眺赐紫梨启】睢阳东苑子围三尺新豊箭谷枝悬六斤【肩吾启】
　　大谷张公大谷之梨【潘岳赋】梨则大谷各紫张公秋黄【玉京洛都赋】城南五十里有大谷旧名通谷【华延洛阳记】
　　哀家桓南郡每见人不怏輙嗔云君得哀家梨当复不蒸食不【世説】旧説秣陵有哀仲家梨甚美大如升入口即消释
　　分遗道安公讲僧常数百习凿齿尝饷十梨值讲安公便于座中手自剖分梨尽人遍都无颇【上】
　　同心梨吕光时炖煌太守宋歆献同心之梨【龟龙凉州记】八百梨王谟径滑台一疋布责民八百梨以此倍失人心【宋书】
　　百果之宗张敷小名查父邵小名梨宋文帝尝戯之曰查何如梨荅曰梨为百果之宗查何可比【南史】张敷从彭城还亮下船与别张不起授手着舫户外传遂不执手熟视张面云查故是梨中不臧者便去【俗説】
　　消梨宋废帝太始年旣失彭城江南始盛传种消梨先无此树百姓争欲种植识者曰当有姓萧而来者后齐受禅【广五行记南齐志】
　　高聪梨魏高聪以高肇之党弹废于家防絶人事帷修茔园果世称高聪梨以为珍异【北史】
　　鳯栖河中府土贡鳯栖梨【地理志】陜州峡石县山中有梨一株甚伟古老云鳯止梨贞观初有鳯止此木其后结实犹如合掌状团团婉转有赤黄之色其馨香脆美乃诸果之王职贡之珍也刺史韦坚为铭刻石【纪异记】梨杖唐三藏游西域经行梨州植棃杖云他日州治在此后果迁如其言其后棃成株高五丈围九尺宋天圣间州治火人取其枝以接他株
　　帝为烧梨肃宗尝夜坐召頴王等三弟同于地炉毯上坐时李泌絶粒上自烧二棃以赐之頴王恃恩固求上不与曰汝常饱肉食先生絶粒何必争之赐以他果頴王曰先生恩渥如此臣等请聨句以为他年故事頴王曰先生年几许顔色似童儿信王曰夜抱九仙骨朝着一品衣幽王曰不食千钟粟惟飡两颗棃旣而三王请上成之上曰天生此间气助我化无为【邺侯家】
