<!-- { "loadSidebar": true } -->
　　竹片椑楯魏武征袁本初治装余有数十斛竹片咸长数寸众云并不堪用正令烧除太祖思所以用之谓可为竹椑楯而未显其言驰使问主簿杨徳祖应声荅之与帝心同众服其辩悟【上】
　　门题活字杨徳祖为魏武主簿时作相国门始构榱桷魏武自出看使人题门作活字便去杨见即令壊之既竟曰门中活阔字王正嫌门大也【上】
　　鸡肋夏侯渊为黄忠所杀操临汉中至阳平欲攻刘徳而不得进欲守又难为功乃出令曰鸡肋官属不解所谓杨脩便自严装人惊问脩何以知之脩曰鸡肋弃之可惜食之无所得以比汉中知公欲还也俄操回师时人服其几决【九州春秋】
　　一人在前王东亭作宣武主簿尝春月与石头兄弟乗马出郊时彦同游者连镳俱进唯东亭一人常在前觉数十步诸人莫之解石头等既疲倦俄而乗舆回诸人皆以从官唯东亭一人在前其悟捷如此
　　一诣主簿桓公隂懐犯顺追蜀人知星者问以国家运祚脩短星人云太防紫防文昌三宫气如此决无忧虞五十年外不论耳由是大忤温防异日送绢一匹钱五千文与之星人乃驰诣习凿齿曰家在益州被命逺下今受防自裁无由致其骸骨縁君仁厚乞为标碣习问其故星人曰赐绢一匹令仆自裁钱五千以买棺耳习曰君几误死君尝闻星宿有载覆之义乎此以绢戏君以钱供道中资聴君去耳星人大喜明便诣温别温问去意以习凿齿之言对温笑曰凿齿忧君误死君定是误活然徒三十年读书不如一诣习主簿
　　解习字东魏孝文帝常宴羣臣酒酣欢极帝因举巵酒属羣臣曰三三横两两纵谁能辩之赐金钟御史中尉李彪曰沽酒老妪瓮注瓨屠儿割肉与称同尚书左丞甄琛曰吴人浮水自云工妓儿掷袖左虚空彭城王勰曰臣始解此是习字髙祖即以金钟赐彪人服彪聪明有智甄琛和之亦速【洛阳伽蓝记】
　　与上人梁时有沙门讼田武帝大署曰贞有司未辩徧问莫知刘显曰贞文字为与上人帝因忌其能出之魏使李谐至闻之恨不相识叹曰梁徳衰矣善人国之纪也而出之无亦不可乎【南史】
　　青十二月则天时裴炎与徐敬业骆宾王合谋州兵起炎从内应书与敬业等合谋惟有青鹅字人有告者朝臣莫之能解则天曰此青者十二月鹅字者我自与也遂诛炎敬业等寻败【佥载】
　　细辨古铭天宝中商洛隠者任升之自言五世祖仕梁为太常大同四年于钟山下获古铭有小篆文云言土蓍言水甸服黄钟啓灵趾瘗在三上庚堕遇七中已六千三百浃辰交二九重三四百圮録示史官姚訾并诸学官详议数月无能知者因缄其名诫诸子曰我代代子孙以此铭访于通人倘有知者吾无所恨升之雅闻郑钦悦之名即告以先祖之意钦悦曰子当録以示我我试思之升之书遗其铭防钦悦适奉朝使方授驾于长乐驿得铭而绎之行及滋水凡三十里则释然悟复书曰属在途路据鞍运思颇有所得发圹者未知谁氏之子卜宅者实为絶代之贤蔵往知来隗炤之预识龚使无以过也谨稽诸厯术测防防防当梁武帝大同四年嵗次戊午言甸服者五百也黄钟者十一也五百一十一年而圮从大同四年上求五百一十一年得汉光武帝建武四年戊子嵗也三上庚三月上旬之庚也其年三月辛巳朔十日得庚寅是三月初葬于钟山也七中己乃七月戊午朔十二日得己巳是初圮堕之日是日己巳可知矣浃辰十二也从建武四年三月至大同四年七月总六千三百一十二月每月一交故云六千三百浃辰交也二九为十八重三为六末言四百则六为千十八为万可知从建武四年三月十日庚寅初葬至大同四年七月十二日己巳初圮计一十八万六千四百日故云二九重三四百圮也其所言者但説年月日数耳据年则五百一十一防于甸服黄钟言月则六千三百一十二防于六千三百浃辰交论日则一十八万六千四百防于二九重三四百圮从三上庚至于七中已据厯计之无所差也所言年则月日但差一数则不相照防矣李吉甫闻其事于李防以质于钦悦子克钧克钧自云亡其草吉甫甚惜之后吉甫贬明州长史得此书于隠者张阳抃逾获宝为著论曰夫一邱之土无情也遇而圮偶然也穷象者己悬定于十八万六千四百日之前矧于理乱之运穷达之命圣贤不逢君臣偶合则姜牙得璜而尚父仲尼无凤而旅人傅説梦达于岩野子房神授于圮上亦必定之符也然而孔不暇暖其席墨不俟黔其突何经营如彼孟去齐而接淅贾造湘而投吊又眷恋如此岂大圣大贤犹惑于性命之理欤将凂身存教示人道之不可废欤【异闻记】唐书云任昉得此铭按昉天监六年卒已卅九年矣
　　己酉日尅元利十三年裴度击吴元济封人濬池濠得石铭以献文曰井底一竿竹竹色深绿绿鸡未肥酒未熟障车儿郎且须缩度令从事辩其义有一卒贺曰吴元济成擒矣井底一竿竹竹色深绿緑者言吴少诚由行间一卒遂拥十万兵为一方帅且喻其荣者鸡未肥者言无肉也夫以肥去肉为己字也酒未熟者言无水也以酒去水为酉字障车儿郎谓兵革之士也且缩者谓宜退守其所也推是言之则己酉日当尅也度竒其辩是冬李愬生得元济果己酉日焉于是度擢卒为裨将【宣室志】
　　石壁道语太和中有栁光者尝南游因行山道防日晩悮入山庵中下有泉水味若甘醴光饮之而醉遂偃于榻及晓石壁有雕刻文字遂写置袖中曰武之在夘尭王八季我弃其寝我去其扆深深然髙髙然人不吾谓由今之后百余祀焰焰其光和和其始东方有兔小首元尾经过吾道来至吾里饮吾泉以醉登吾榻而寐刻乎其壁奥乎其义人谁以辨其东平子光阅而异之遂行出径数十步回望其室尽亡见矣光究之不得有昌生者视而解之曰此乃得道者语也夫唐初建号武徳二年其嵗己夘则武之在夘盖武徳二年也尭王者谓髙祖号神尭也曰八季者亦二年也弃寝去扆者言其去絶之时乃武徳二年也深深然人不吾谓者言其隠而人不知也由今之后二百余祀者言君之来相去二百年也焰焰其光谓嵗在丁未也焰者火南方丙丁之位也和和其始谓今上太和元年也东方有兔小首元尾者叙君之名氏东方甲乙木也兔者夘也夘以附木是栁字也小首元尾是光字也经吾道来吾里言君之来也饮吾泉以醉登吾榻而寝言君之止也刻乎其壁奥乎其义谁人以辩其东平子谓其义奥而独吾能辩之东平吾之邑也即其信矣【上】
　　思得题易刘遵古太和四年节度东川借人千余编书忽一旦洪水大泛书尽濡湿刘命曝之得周易正义一轴其卷末有题云上元二年三月十一日因读周易着此正义从兹易号十之三至一人八千口当有大水飘溺因得舒展晒曝衡阳道士李徳初刘阅题叹异召宾掾示之有掌书记思而得之曰自上元至太和凡十三改号一人八千口者盖太和字也然则万物之不能逃于至数也久矣【宣室志寓简】
　　大明寺壁太保令狐相出镇淮海曰支使班与从事俱游大明寺之西廊忽观前壁题云一人堂堂二曜重光泉深尺一防去冰旁二人相连不欠一邉三梁四柱烈火燃添却双钩两日全诸宾幕顾之皆莫能辨独班支使曰一人非大字乎二曜者日月非明字乎尺一者寸土非寺字乎防去冰旁水字二人相连天字不欠一邉下字三梁四柱烈火燃无字添却双钩两日全比字乃大明寺水天下无比也众皆恍然曰黄绢之竒智亦何异哉【桂苑丛谈】
　　钟楼漆字洛京北邙太清观钟楼唐咸通中忽然摧塌有屋檩一条其中空虚道士李威义破之于其间得一黒漆板上有陷金之字曰山水谁无言元年遇福重脩道士賷呈洛中诸官皆不能详之后李福罢镇西川归洛见此隠文反覆数四因遂以俸余之金独力完葺之洎观成或请其由福曰山水谁无言者今上御名也【咸通名崔】元年遇福者福改元之初作镇获俸而回福其不脩复待何人者哉【玉堂闲话】
　　合寺茍卒干符末有客诣青龙寺寺僧不为礼客怒题门而去词曰龛龙去东海时日隠西斜敬文今不在碎石入流沙僧众皆不能详有沙弥曰龛龙去矣有合字时日隠有寺字敬文不在茍字也碎石入沙卒字也此不逊之言辱我曹矣僧人大悟追前人杳无踪由客去沙弥乃懿皇帝朝文皓供奉【桂苑丛谈】
　　许碑重立义兴县有后汉许慎行庙碑碑即许邵祠嵗久字多漫灭唐元和中许氏诸孙重刻之碑隂题八字云谈马砺毕王田数七人莫能晓邑宰徐延休铉之父也一见解之云谈马即言午言午许字砺毕即石卑石卑碑字王田乃千里千里重字数七乃六一六一立字独眠孤馆陶谷使于南唐因书十二字于官舎壁间曰西川狗百姓眼马包儿御厨饭宋齐邱解云十二字包四字云独眠孤馆【博文虎序】互见驿门
　　越絶越絶书末叙云记陈厥説畧其有人以去为姓得衣乃成厥名有米覆之以庚禹来东征死葬其疆不直自斥托类自明写精露愚畧以事类俟告后人文属辞定自于邦贤邦贤以口为姓丞之以天楚相屈原与之同名是草创越絶者为防稽袁康润色之者同郡吴平耳论衡防稽吴君髙之越絶録
　　防同契防同契者防即三同即相契所谓委时去害与鬼为隣委鬼魏字百一之下遨游人间百一之下为百人乃其傍之立人合之则伯字汤遭厄际水旱隔迸汤遭旱而无水阳字此自解为事合之则阳字此自解魏伯阳三字【席上腐谈】
　　博学
　　俞儿桓公北伐孤竹未至卑耳之谿十里闟然瞠然视援弓将射未敢发也谓左右曰事其不济乎今者寡人见人长尺而人物具焉冠右右袪衣走马前疾事其不济乎管仲对曰臣闻登山之神有俞儿者长尺而人物具焉霸者之君与而登山神见且走马前疾道也袪衣示前有水也右袪衣示从右方涉也至卑耳之谿有賛水者曰从左方涉其深及冠从右方涉其深至膝若右涉其大济桓公立拜管仲于马前曰仲父之圣至若此对曰夷吾闻之圣人先知无形今已有形而后知之臣非圣也善承教也【管子】
　　駮象桓公乗马虎望见之而伏桓公问管仲曰今者寡人乗马虎望见寡人而不敢行其故何也管仲对曰意者君乗駮马而驰桓迎日而驰乎公曰然管仲对曰此駮象也駮食虎豹故虎疑焉【管子】晋平公出畋见乳虎伏而不动顾谓师旷曰吾闻之也霸王之主出则猛兽伏不敢起今者寡人出见乳虎伏而不动此其猛兽乎师旷曰鹊食猬猬食鵔鸃鵔鸃食豹豹食駮駮食虎夫駮之状有似駮马今者君之出必骖駮马而出畋乎公曰然师旷曰臣闻之一自诬者穷再自诬者辱三自诬者死今夫虎所以不动者为駮马也固非主君之徳义也君奈何一自诬乎
