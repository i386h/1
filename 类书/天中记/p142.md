<!-- { "loadSidebar": true } -->
　　武公干武公干常事蒯希逸十余歳异常勤干洎希逸擢第干辞以亲在乞归就养公坚留不住公既加其忠孝以诗送之畧云山险不曽离马后酒醒长见在床前同人醵绢赠行皆有继和【上】
　　京兆髙昻字敖曹与侯景等同攻独孤信于金墉昻使奴京兆候西军京兆于傅婢强取昻佩刀以行昻执杀之京兆曰三度救公大急何忍以小事赐杀其夜夣京兆以血涂已寤而怒使折其二胫时刘桃棒在勃海亦夣京兆言诉得理将公付贼桃棒知昻必死奔焉昻心轻敌建旗葢以陵阵西入尽鋭攻之一军皆没昻轻骑东走河阳城未彻而追兵至伏于桥下追者见其从奴持金带问昻所在奴示之追者斩之以去先是昻夣为此奴所杀以告卢武将杀之武谏乃止果及难【北史】奚周礼奚三百人注云今官婢也
　　翟婢姑布子卿见无恤曰此真将军矣简子曰此其母贱翟婢也奚道贵哉子卿曰天所授虽贱必贵【史记】李羽生乐成王党取中山傅婢李羽生为小妻【后传】飜肉刘寛尝有客遣苍头市酒迂久大醉不还骂曰畜生遣人视奴疑必自杀夫人欲试寛令恚伺当朝防装严已讫使侍婢奉肉飜污朝衣婢遽收之寛神色不异乃徐语曰烂汝手【东观汉记】
　　读书郑家奴婢皆读书尝使一婢不称防将挞之方自陈説怒使人曵着泥中湏复使一婢来问曰胡为乎泥中答曰薄言徃愬逢彼之怒【世説】
　　翟素防稽翟素友翟氏之女受聘未及配适遭贼欲犯之临以刃曰不从者今即死矣素曰我可得而杀不可得而辱素婢名青青乞代素贼遂杀素后欲犯青青曰向欲代素者恐被耻获耳今素已死何以生为贼复杀之【皇甫谧列女后传】
　　嫁婢赵明甫名仁美天水人迁授蒲县令素晓三命自知禄夀所至有日者经过谒之语与相同赵一女未适人未选得婿间先为女子覔一女仆使一日命之扫庭忽尔涕泪赵曰何故女曰某姓王父名徳麟尝为此邑令某生此县中因丧父母为人掠卖至此赵然谓其妻曰我女不忧不嫁遣乃择邑客善者辍女妆奁先嫁之忽一曰经过善相人复谒于令见之大骇曰昨观君容其命将殂今日观之福禄与夀未可言也因徴其异政雪寃之事赵曰某别无能政因话嫁仆之事乃贺令曰只此便是隂功禄夀寜可测乎【捜神记】今各书止载南唐钟离瑾事
　　胡婢金袆为郡上计留在许都时魏武使长史伍必将兵卫天子于许都袆与必善必见袆有胡婢善射必尝请之从后也【三辅决録】
　　丸药陈夀仕蜀遭父丧有疾使婢丸药客徃见之乡党以为贬议及蜀平坐是沉滞者累年
　　下食裴秀年十八有令望母是婢而嫡母妬犹令秀母亲役后大集客秀每下食众賔见并起拜之答曰防贱岂冝如此当为小儿故耳于是大母乃不敢复妬之【语林】蕧苏千寳父有嬖人寳母至妒寳父时因推着藏中经十年而母丧开墓其婢伏棺上就视犹暖渐有气息舆还家终日而苏説寳父常致饮食与之按寝恩情如生家中吉防輙语之校之悉验平复数年后方卒寳因作捜神记中云有所感起是也【志怪】
　　婢伤祖约为丞相从事中郎于府内为婢所伤司直刘隗奏约患生婢仆身被刑伤约甚慙耻遂解职【晋中兴书】采音緑草采音宋零陵太守刘兴道所得家婢也【选奏弹】采兰蔡樽在临海百姓杨元孙以婢采兰贴与同里黄权约生子酬乳哺直权死后元孙就权妻呉赎婢母于五人呉背约不还元孙诉樽判还本主呉能为巫出入樽内以金钏赂樽妾遂改判与呉元孙檛登闻皷讼之【南史十九】孔熈先有婢曰采藻【宋书范传】
　　恭心王怿不辨菽麦时以为殷道矜之流人无肯与婚以防婢恭心侍之遂生琨初名昆仑【南齐】
　　玉素中书舎人郭正一破平壤得一髙丽婢名玉素极姝艳令专知财物库正一夜湏浆水粥非玉素煑之不可玉素毒之良久乃觉覔婢不得魏防有策畧于金城坊空宅捜之婢与投化髙丽并在奉勅斩东市【佥载】怀春天寳初驸马独孤明有婢曰怀春雅齿俊俏【酉阳】剪防顔真卿奉使李希烈谓柳常侍世父曰吾知此行必不回吾小青衣双鬟名剪防者颇善承吾吾幸得归骨其时汝必与之同啓吾棺知吾有异常人之死【常侍言防】兰荪彭城刘元漙女将出适求女奴资行用钱八十万得四人一人名兰荪者有殊色而风骨姿态不类贱元漙诘其情果衣冠子已再易主元漙焚劵以家财五十万先其女而嫁之【隂徳传】
　　细婢栁仲郢仆射有婢失意鬻于成都葢巨源使君欲之取致其家一日通衢有鬻绫罗者从下过葢公于束缣内选择舒卷酬酢可否栁婢失声而仆似中风葢命扶出翌日瘳曰某虽贱人曽为柳家细婢死则死矣安能事卖绢牙郎乎【北夣】
　　薛荔武翊皇以三头冠絶一代后惑婢薜荔苦其家妇卢氏虽李绅以同年为防而众论不容终至流窜状头宏词勅头是谓三头【南部新书】
　　緑翘西京咸冝观女道士鱼机字幼防有国色喜读书属文风月赏玩之佳句徃徃播于士林一女僮曰緑翘亦明惠有色机疑与知客私笞杀之
　　小碧刘积中婢小碧忽作同年杜省躬语【酉阳】
　　轻红华州栁参军妻崔氏有青衣曰轻红【干子】
　　金釭杨州从事张不疑买一婢金缸价一十五万【灵怪集】鸾防司马图居中条山王官谷布衣鸠杖出则一女仆鸾防自随歳时村社雩祷图必造之与村老同席曽无傲色【续世説】
　　春燕蜀王孟昶説宫婢春燕姓李氏行则同舆坐则同席末年遭杀并命合墓上有树生异花上似鸳鸯交颈人不知名但曰鸳鸯树时有歌曰愿作坟上鸳鸯木作双飞去作双归【海物异名记】
　　金鳯王鏻妻早卒继室金氏贤而不见答审知婢金鳯姓陈氏鏻嬖之遂立以为后初鏻有嬖吏归守明者以色见幸号归郎鏻后得风疾陈氏与归郎姧又有百工院使李可殷因归郎以通陈氏鏻命锦工作九龙帐国人歌曰谁谓九龙帐惟贮一郎归【五代史】
　　春鷰王鏻婢春鷰有色其子继鹏蒸之鏻已病继鹏因陈氏以求春鷰鏻快快与之【上】
　　春莺王延义常为牛饮一夕醉甚命宰相李凖弃市而凖方大醉卧于市中惟呼其婢春莺而已刑者未敢杀置之他所明日视朝使召准左右以夜来之命对之延义都不能知乃急召复其位【五国故事】

　　天中记卷十九
<子部,类书类,天中记>
　　钦定四库全书
　　天中记卷二十
　　明　陈耀文　撰
　　师第
　　师佐智如泉源行可以为表仪者人师也智可以砥行可以为辅弼者人友也上主以师为佐中主以友为佐【韩诗外传】
　　就师子既生不免乎水火母之罪也羁贯成童不就师傅父之罪也就师学问无方心志不通身之罪也心志既通而名誉不闻友之罪也【谷梁昭十九】
　　四术师术有四而博习不与焉尊严而惮可以为师耆艾而信可以为师诵説而不陵不犯可以为师知微而论可以为师故水深则回树落粪本弟子通利则思师【茍子】
　　师法人无师无法而知则必为盗勇则必为贼云能则必为乱察则必为怪辩则必为诞人有师有法而知则速通勇则速威云能则速成察则速尽辩则速论故有师法者人之大宝也无师法者人之大殃也【上】
　　求师干将镆耶巨阙辟闾此皆古之良剑也然而不加砥砺则不能利不得人力则不能防骅骝騹骥纎离緑耳此皆古之良马也然而前必有衘辔之制后有鞭策之威加之以造父之驭然后一日而致千里也夫人虽有性质美而心辩知必将求贤师而事之择贤友而友之【上】
　　尊师圣人生于疾学不疾学而能为魁士名人者未之尝有也疾学在于尊师师尊则言信矣道论矣故往教者不化召师者不化自卑者不聴卑师者不聴师操不化不聴之术而以彊教之欲道之行身之尊也不亦逺乎学者处不化不聴之势而以自行欲名之显身之安也是怀腐而欲香也是入水而恶滞也【吕览劝学】
　　逹师逹师之教也使弟子安焉乐焉休焉游焉肃焉严焉此六者得于学则邪辟之道塞矣理义之术胜矣此六者不得于学则君不能令于臣父不能令于子师不能令于徒【上诬徒】
　　称师君子之学也説义必称师以论道聴从必尽力以光明聴从不尽力命之曰背説义不称师命之曰叛背叛之人贤主弗内之于朝君子不与交友【上尊师】
　　模范务学不如务求师师者人之模范也模不模范不范为不少矣一閧之市不胜异意焉一卷之书不胜异説焉一閧之市必立之平一卷之书必立之师【杨子】圣师天地之所贵者人也圣人之所尚者义也德义之所成者智也明智之所求者学问也虽有至圣不生而智虽有至材不生而能故志曰黄帝师风后颛顼师老彭帝喾师祝融尧师务成舜师纪后禹师墨如汤师伊尹文武师姜尚周公师庻秀孔子师老若此言之而信则人不可以不就师矣夫此十一君者皆上圣也犹待学问其智乃博其德乃硕而况于凡人乎【潜夫论】哀公问于子夏曰然则五帝有师乎子夏曰臣闻黄帝学乎大坟颛顼学乎禄图帝喾学乎赤松子尧学乎务成子附舜学乎尹寿禹学乎西王国汤学乎贷子相文王学乎锡畴子斯武王学乎太公周公学乎虢叔仲尼学乎老聃此十二圣人未遭此师则功业不能着乎天下名号不能傅乎后世者也【韩诗】神农师悉诸黄帝师大挠帝颛顼师伯夷父帝喾师伯招帝尧师子州父帝舜师许由禹师大成贽汤师小臣文王武王师吕望周公旦【吕尊师】尧学于君畴舜学于务成昭【荀子】黄帝学于大真尧学于尹寿舜学于务成汤学于成子伯文王学于铰时子思武王学于郭叔【新序】
　　尧舜师尧之师曰许由许由之师曰齧缺齧缺之师曰王倪王倪之师曰被衣【庄天地】善卷尧闻其得道之士乃北面而师事之蒲衣八嵗而舜之师【上】齧缺问道乎被衣【知北逰】尸子云蒲衣八嵗舜让以天下崔云即被衣王倪之师也
　　世师伊尹酒保太公屠牛管子作革百里官奴海内荒乱立为世师【鹖冠子】
　　伯师昔殷之伊尹周之太公秦之百里奚虽咸有天才然皆年七十余乃升为王伯师【桓谭新论】
　　文王师文王为西伯鬻熊者为文王师有功于文王早卒及武王灭殷未之封也成王举勤劳之后封其会孙熊绎为楚子【史记】魏相奏记载霍光曰文王见鬻子年九十余文王曰噫老矣鬻子曰君若使臣捕虎逐麛臣已老矣若使坐策国事臣年尚少文王善之遂以为师【髙氏子略】鬻子事二説不同已难慿矣今其书慎诛篇乃云昔者鲁周公使康叔往守于殷戒之【云　云】是信书耶
　　酌酒散宜生闳夭南宫适生三子者学于太公太公见三子之为贤人遂酌酒切脯约为朋友【尚书大传】
　　王师齐桓公师管夷吾晋文公师舅犯随会秦穆公师百里奚公孙枝楚庄王师孙叔敖沈申巫吴王阖闾师伍子胥文之仪越王句践师范蠡大夫种【吕尊师】
　　虚往实归常季问于仲尼曰王骀兀者也从之游者与夫子中分鲁立不教坐不议虚而往实而归固有不言之教无形而心成者耶是何人也仲尼曰夫子圣人也丘直后而来往耳立将以为奚假鲁国乎【庄德充符】
