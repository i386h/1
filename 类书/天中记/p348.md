<!-- { "loadSidebar": true } -->
　　遗浦浣衣杨行密尝过楚州台蒙盛供帐之行密一夕去遗衣卧内皆经补浣蒙帐之行密曰吾兴细微不敢忘本君笑我耶蒙大慙
　　黄衫昭宗既诛宦官第五可范等凖国故事量留三十人各赐黄绢衫一领以备宫中指使仍不得辄有养男其左右神防军诸道监军并令停废
　　寒不假衣陈无已赵挺之邢和叔皆郭大夫壻陈在馆职当侍祠郊非重裘不能御寒气无已止有其一其内子为于挺之家假以衣之无已诘所从来内以实告无已曰汝岂不知我不着渠衣邪却之既而遂以冻病而死谢克家作其文集序中有云箧无副裘又云此岂易衣食者盖指此事【朱语録】
　　寳衣武王伐纣纣防寳衣投火而死【六韬】
　　紫衣齐桓好服紫国人尽服之公患之管仲曰君谓左右甚恶紫臭于是三日境内莫有紫衣者【韩子】
　　妾不衣帛季文子相宣成无衣帛之妾无食粟之马仲孙它諌曰子为鲁上卿妾不衣帛马不食粟人其以子为爱且不华国乎文子以告孟献子献子囚之七日自服之妾衣不过七升之布文子闻之曰过而能改者民之上也使为上大夫【鲁语】
　　偏裻之衣晋献公使太子申生伐东山衣之偏裻之衣防之金玦仆人賛闻之曰大子殆哉君赐之竒竒生怪怪生无常无常不立使之出征先以观之且是衣也狂夫阻之衣也【晋语】狂夫方相氏之士也阻古诅字将服是衣必先诅之
　　防羊之裳晋文公好仕之恶衣故文公之臣皆防羊之裳韦以为带【墨于】
　　大布之衣昔晋国苦奢文公以俭矫之乃衣不重帛食不兼肉无防时国人皆大布之衣脱粟之饭【尹文子】四时衣宋景公之时悬四时衣春夏以珠玉为秋冬以翡翠为温【拾遗録】
　　觧衣夜死戎夷违齐如鲁天大寒而后与门弟子一人宿于郭外寒逾急谓其弟子曰子与我衣我活我与子衣子活我国士也为天子惜死子不肖也不足爱子与我衣弟子曰夫不肖之人安能与国士衣哉戎夷觧衣与弟子夜半而死弟子遂活【吕氏春秋】
　　悬蓑林类荣启期衣若悬蓑【淮南】
　　小人衣齐林既者衣苇朝景公景公曰何忽服小人衣耶林既曰衣狗裘者必不羊鸣今君衣狐裘音必能不狐乎【説】
　　赐衣魏文侯封太子击于中山三年使不徃来舎人赵仓唐奉使侯问子之君长大孰与寡人仓唐曰君赐之外府之衣则能胜之文侯遣仓唐赐太子衣一袭令仓唐鸡鸣时至太子迎拜赐发箧衣尽颠倒太子趣具驾曰赐之衣非以为寒也欲召击也无谁与谋故遗予以衣诗曰东方未明颠倒衣裳颠之倒之自公召之【上】悬鹑子夏家贫衣若悬鹑人曰子何不仕曰诸侯之骄我者吾不为臣大夫之骄我者吾不复见也【孙卿子】缁衣狗吠杨朱之弟杨布衣素衣而出天缁衣而反其狗吠之布恐将击之朱曰使汝狗白而徃黒而来能不怪哉【韩子】
　　大布之衣庄子衣大布之衣而过魏王魏王曰何先生之惫耶庄子曰士有道德不能行惫也衣履穿而贫者非惫也【庄子】
　　短褐田文谓其父靖郭君曰君后宫蹈绮縠之衣而士不得短褐【春秋后语】
　　五时衣高祖时大谒者臣章受诏长乐官令羣臣议天子所以服以安天下谒者赵尧举春李舜举夏倪汤举秋贡禹举冬四人各职一时制曰可举者以各举一时之事白之五时衣始于是【汉杂事】
　　缀草为衣天汉三年渠搜国之西有祈沦国其俗淳和人夀三百嵗有大夀木之林一树千寻若经憇此木皆不死不病或有泛海绳山来防其国缀毛草为绳结网为衣如今之罗纨也至元狩六年献网衣一袭帝焚于九逹之道恐后人徴求此物故烧之烟如金石之气【拾遗】以茅为衣员峤山南有池移国人长三尺夀万嵗以茅为衣衣服皆长裾大防因风以升烟霞若鸟用羽毛也织茅为衣礼敬国其俗人年三百嵗而织芳茅以为衣盖尚书云岛夷卉服之类也
　　观书题衣任末年十四时学无常师夜则映星望月暗则缕麻蒿以自照观书有合意者题其衣裳以记其事门徒悦其勤学更以静衣易之时人谓任氏为经金缕衣王昌字公伯为东平相散骑常侍早卒妇是任成王曹子大女昌弟式字公仪为渡辽将军长史妇是尚书令桓阶女昌母聪明有典教二妇入门皆令变服下车不得逾侈后偕子嘉尚魏主欲金缕衣见其式妇归嘉止之曰其妪严固不聴善耳不须持徃犯人家法【襄阳耆旧传】
　　赌衣明帝宠爱肇与帝戯赌衣服有所获辄入御帐服之趣出亲狎如此【曹肇传】
　　袭私服齐王冏为大司马辅政稽绍为侍中诣冏谘事冏召葛董艾等共论时宜等白冏曰稽侍中善于丝竹公可能操之遂进乐器绍推却不受冏曰今共为叹卿何却耶绍曰公恊辅皇室今作事可法绍虽官卑职备常伯岂可以先王法服为令人之业今逼高命不敢有辞当释冠冕袭私服此绍之心也等不自得而退【世説】
　　不好着新衣桓车骑不好着新衣浴讫妇故送新衣车骑大怒催使将去妇便持还传语云衣不经新何由而故桓大笑而着之【上】
　　鬼着生衣阮宣子论鬼神有无或以人死有鬼阮子独以为无曰今见鬼者云着生时衣服若人死有鬼衣服亦复有鬼乎【上】
　　五色玉衣太始元年魏帝以陈留王之嵗有频斯国人来朝以五色玉为衣如今之铠【拾遗録】
　　绣衣赐死曹操遣女皁帐婢婢十人东阿妇以绣衣赐死王景兴以淅米见诮【南齐书崔祖思传】
　　玉衣霍光传珠玑玉衣师古曰汉仪注以玉为如铠□连缀之以黄金为缕要以下玉为札长尺广二寸半为柙下至足亦缀以黄金缕也　上赐霍光玉衣梓宫耿秉死上亦赐玉衣贵人死者珍异之服也
　　染帛为服上古穴居衣毛未有制度后圣人易之以丝麻观之翚翟之文荣华之色乃染帛以効之始作五采成以为服凡十二章【董巴汉舆服志】
　　适体古之人未知衣服之制故圣人作之冬则绵帛暖且温夏则絺绤清且凉所以适身体和肌肤也【墨子】老而衣丝古者庶人老耋而后衣丝其余则麻□而已【防鉄论】
　　白越单衫吴选曹令史刘卓并荒梦见一人以白越单衫与之言曰汝着衫污火烧便洁也卓觉果有衫在侧污辄火浣之【魏文帝列传】
　　服妇人服何宴好服妇人之服傅曰此服妖也夫衣裳之制所以定上下殊内外也大雅云衮赤舄钩膺镂歌其文也小雅云有严有翼共武之服咏其武也若内外不殊王制失叙服妖既作身随之亡姝嬉冠男子之冠桀亡天下何晏服妇人之服亦亡其家其咎均也
　　紫狄仁杰转幽州都督赐紫带武后自制十二金字环统五色双鵉其文曰敷政术守清勤升题位励相臣乃命録之【家传】
　　不肯服朱桃椎益州成都人澹泊絶俗被裘曵索人莫能测其为长史窦轨见之遗以衣服鹿帻麂鞾逼署乡正委之地不肯服
　　羣臣之服衮冕者一品之服也鷩冕者二品之服也毳冕者三品之服也絺冕者四品之服也冕者五品之服也平冕者郊庙武舞郎之服也爵弁者六品以下九品以上从祀之服也武弁者武官朝叅殿庭武舞堂下鼓人鼓吹按工之服也弁服者文官九品公事之服也进贤冠者文武朝叅三老五更之服也逺逰冠者亲王之服也法冠者御史大夫中丞御史之服也高山冠者内侍省内谒者之服也委貎冠者郊庙文舞郎之服也却非冠者亭长门仆之服也平巾冠者武官卫公事之服也黒介帻者国官视品府优谒府国子太学生四门生俊士叅见之服也介帻者流外官行署及三品以下登歌工人之服也緑帻者尚食局主膳典膳局典食大官署食官署供膳奉觯之服也具服者五品以上陪祭朝飨拜表大事之服也从省服者五品以上公事朔望朝谒见东宫之服也
　　服袍加襴大尉长孙无忌议服袍者下加襴绯紫緑皆视其品庶人以白出【车服志】
　　易青以碧则天光宅元年九月甲寅易内外官服青者以碧【阙】

　　金字铭袍永夀中勑赐岳牧金银字铭【鸡跖集】
　　机杼伯余之初作衣也緂麻索缕手经指挂其成犹网罗后世为之机杼【淮南汜论】
　　甚辽衣服鬼名甚辽
　　焚衣街齐东昏侯制四种冠五彩一月中二十余出晨出三更归夜出清晨反梁废东昏焚奢滛异服六十二种于御街后人号其所曰焚衣街【金陵志】
　　衣小裳大帝尝问丈夫冠妇人髻皆高大何邪令狐德棻对曰冠髻在首君之象也晋之将亡君弱臣彊故江左士女衣小而裳大宋武帝时命君德尊严衣裳随亦变改此近事验也【唐书】
　　纱谷单衣江充召见上衣纱谷单衣曲后垂交输【汉书】共衣陈留尹苞字延与同郡范史云善二人俱贫出入共一单衣到人门外苞年长常先着单衣前入须臾出觧与史云【谢承后汉书】
　　衣补车幰梁孝王彤宣帝子将军衣补车幰以此为清叅军王铨曰晏婴大官称清者以为御食七百家也公无此费宜美衣服使内外相称彤有慙色【王隠晋书】
　　卖衣还钱郑为县啬夫民有弟斥兄钱者未还之嫂领诣卖中单为叔还钱兄闻之慙遣妇赍钱还不受【防稽典録】
　　市衣与父吴祐为曜东相啬夫孙性盗富民钱五百为父市单衣父恐便以单衣谒门自谢祐遂以单衣遗其父【陈留耆旧传】
　　火浣梁兾作火浣布单衣防賔客行酒失杯而汚之伪怒觧衣而烧之垢尽火灭粲然洁白【子】梁兾作狐尾单衣上短下长【别】
　　单衣有余边让才辩俊逸孔融荐让于武帝曰边为九州之被则不足为单衣防防则有余【别】
　　华曜懐愧张君平与妹宪书曰念诸里舎皆富财贿袿防袭蔽纷华照曜于是之除想汝懐愧【妇人集】
　　介帻优申石勒叅将周承为舘陶令防官绢数百疋狱以入坐议宥之后每设大防使优儿着介帻黄绢单衣优问曰汝何官答曰我本为舘陶令斗薮单衣曰正坐取是故入汝辈以为本笑【赵书】
　　緼袍以示灵帝欲以羊续为太尉时拜三公者皆输东园礼钱千万于使督之续乃举緼袍以示之曰臣之所资惟斯而已故不登公位【袁山松后汉书】续出黄纸补以示使人时人谣曰天下清苦羊续祖【古今善言】
　　青丝郭璞每自为卦知其防终尝逢一趍走来年便脱青丝袍与之此人不觧其意璞曰身命卒当在君手故逆相属耳及当死果此人行刑傍人皆为属求利璞曰我常托之乆矣此人为之歔欷哽咽行刑既毕乃説如此【搜神记】
　　防妇珠袍有谈生者年四十无妇夜有女年十六六姿色无双来为生妻经三年遂乃生一儿曰慎勿以火照我后三年可照耳生不能忍照之腰上肉如人腰以下但枯骨妇求去将入华堂奥室以珠与之生至市卖袍睢阳王识是女袍收栲谈生谈生具对呼儿似王女【捜神记】
　　防长三丈母俭征浟使王顷穷其东界父老云曽有破船从汉海流得布衫身如中国人但两防俱长三丈【异苑】
　　袍楚庄王觧冠緼纽缨綘衣袍以理其国政也【墨子】
　　襦
　　短衣短衣也一曰罗衣罗温也奴案反【説文】煗也言温煗也单如而无絮也反闭之小者也却向着之领含于项反于背后闭其衿也【释名】
　　小狱袴子产治郑邓析务难之约民大狱一衣小狱袴郑国大乱子产杀邓析而民服【吕氏春秋】
　　左开之勾践与妻入臣吴夫人衣无縁之裳左开之莝以养马【吴越春秋】
　　绮繻班伯为侍中与王许子弟为羣在于绮繻纨袴之间非其好也【汉书】
