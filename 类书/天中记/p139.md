<!-- { "loadSidebar": true } -->
　　无子不娶李象述子也清简不风概博渉羣书从容风素有名于时丧妻无子终竟不娶论者非之【北史三十三】终身无妓丁公着字平子苏州呉郡人清俭守道每得一官未尝不忧色满容年四十四丧室以至终身无妓妾声色之好【旧唐孝友传】
　　孤居一室王维退朝之后焚香独坐以襌诵为事妻亡不再娶三十年孤居一室屛絶尘累【上】
　　妾侍
　　妾聘则为妻奔则为妾【内则】妾之言接也闻彼有礼走而徃焉以得接见于君子也【注】有辠女子给事之得接于君者左传女为人妾妾不娉也【説文】奔则为妾奔亦辠也【韵防】
　　不聘鲁声伯之母不聘穆姜曰吾不以妾为姒生声伯而出之【左成上】
　　内宠晏子对齐景公曰内宠之妾肆夺于市外宠之臣僣令于鄙【昭二十一】
　　荐芰司马子期欲以其妾为内子访之左史倚相曰吾有妾而愿欲笄之其可乎对曰子夕嗜芰子本有羊馈而无芰荐君子曰违而道君子之行欲其道也夫子本能违若敖之欲以之道而去芰荐吾子经楚国而欲荐芰以干之其可乎子期乃止【楚语】
　　大礼公子荆之母嬖将以为夫人使宗人衅夏献其礼对曰无之公怒曰女为宗司立夫人国之大礼也何故无之对曰周公及武公娶于薛孝惠娶于商自桓以下娶于齐此礼也则有若以妾为夫人则固其无礼也公卒立之而以荆为大子国人始恶之【襄二十四】
　　樊通徳后汉伶妾樊通徳能言赵飞燕姊妹事既作飞燕外传【伶与班固同时有文名】语通徳曰斯人俱灰防也盛时疲精神驰防嗜欲寜知终归荒田野草乎通徳掩防视烛影以手拥髻凄然泣下
　　原碧王莽妻傍侍者原碧莽幸之后子临亦通焉【汉书】友通后梁商美人友通期献于顺帝通期有过帝以归商商出嫁之商子冀遣客盗还友通期生子伯玉【冀传】阿鹜钟繇与荀攸善朱建平相二人曰荀君虽少然当以后事付钟君繇因嘲攸曰惟当嫁卿阿防耳荀果先卒繇经纪其门户嫁其妾阿防使得善所焉
　　緑珠昔梁氏女有容貌石季伦为交趾采访使以真珠三斛买之即緑珠也善吹笛孙秀使人求之崇曰緑珠吾爱妾不可得也秀竟诛崇来访緑珠緑珠闻之坠楼死【岭表録异】季伦有爱婢曰翔风能别五声以文显名年三十石崇乃退为房老翔风怨而作诗云春华谁不美卒伤秋落时坐见芳时歇憔悴空自嗤【拾遗】
　　络秀周浚作安东时行猎值暴过汝南李氏李氏富足而男子不在有女名络秀闻外有贵人与一婢于内宰猪羊作数十人饮食事事精办不闻有人声宻觇之独见一女子状貌非常浚因求为妾父兄不许络秀曰门户殄瘁何惜一女若连姻贵族将来或大益父兄从之遂生伯仁兄弟络秀语伯仁等我所以屈节为汝家作妾门户计不汝若不与吾家作亲亲者吾亦不惜余年伯仁等悉从命由此李氏在世得方幅齿遇【世説】宋袆宋祎是石崇妓緑珠弟子有国色善吹笛在晋明帝处帝疾患危笃羣臣进諌请出宋祎时朝贤悉见帝曰卿诸人谁欲得之众人无言阮遥集时为吏部尚书曰愿以赐臣帝即与之袆死金城南山对琅琊郡门袁山松为琅琊太守每醉輙乘舆上祎冡作行路难歌【俗説】宋祎曽为王大将军妾后属谢镇西问袆我何如王答云王比使君田舎贵人耳【世説】注云宋祎未详
　　郑樱桃石虎郑后名樱桃晋冗从仆射郑世逹家妓也在众猥妓中乕数叹其貌于太妃太妃给之【十六国春秋后赵録】赵书云石虎聘崔氏为夫人无宠所爱郑夫人有百日儿病谓崔与药以告石虎虎作威问之崔言外舎见小子以唾其客作实非药也虎乃射一箭通中而死载记云石虎聘将军郭荣妹为妻虎宠惑优僮郑樱桃而杀郭氏更纳清河崔氏女樱桃又譛而杀之
　　雷尚书王导有幸妾姓雷颇预政事纳货蔡公谓之雷尚书【世説】雷有宠生洽恬【语林】
　　露丑王导与周顗及朝士诣尚书纪瞻有爱妾能为新声顗于众中欲通其妾露其丑秽顔无怍色有司奏免顗官诏特原之【晋纪】
　　开阁驱妾王处仲敦世许以髙尚之目尝荒恣于色体为之弊左右谏之处仲曰吾乃不觉尔如此甚易耳乃开后阁驱诸婢妾数十人出路任其所之时人叹焉桃叶桃叶王子敬妾也笃爱之为之歌其一篇云桃叶映花红无风自婀娜二篇云桃叶复桃叶桃树连桃根【古今乐録】
　　冯月华宋沈攸之为荆州刺史厩中有群马每夜輙腾掷惊嘶攸之令人于邉伺之见一白驹以防防腹超轶如飞掩之不及视厩犹阖纵入阁内问内人惟爱妾冯月华臂上玉马以緑防穿之卧輙置枕下夜或失所在旦则如故视其蹄果有泥迹攸之亡不知所徃【五国故事】耀华阮佃夫庐江何恢有妓张耀华美而有宠为广州刺史将发要佃夫饮设乐见张氏悦之频求恢曰恢可得此人不可得也佃夫拂衣出户曰惜指失掌邪遂讽有司以公事弹恢【南史幸传】
　　徐月华髙阳王雍薨后诸妓悉令入道或有嫁者美人徐月华善弹箜篌能为明妃出塞之曲歌闻者莫不动容永安中与卫将军原士康为侧室宅近青阳门徐鼓箜篌而歌哀声入云行路聼者俄而成市徐常语士康曰王有二美姬一名修容二名艶姿并蛾眉皓齿洁貌倾城修容亦能为緑水歌艶姿善火鳯舞并爱倾后室宠冠诸姬士原闻此遂常令徐鼓緑水火鳯之曲焉【阳伽蓝记】
　　朝云河间王琛妓女三百人尽皆国色有婢朝云善吹箎宠为团扇歌垄上声琛为秦州刺史诸羗外叛屡讨之不降琛令朝云假为贫妪吹箎而乞诸羗闻之悉皆流涕迭相谓曰何为弃坟井在山谷为防也即相率归降秦民语曰快马徤儿不如老妪吹箎
　　春风洛阳上高里有冠军将军郭文逺宅堂宇园林匹于邦君时陇西李元谦乐双声语常经文逺宅前过见其门阀华美乃曰是谁第宅过佳婢春风出曰郭冠军家元谦曰凡婢双声春风曰儜奴慢骂元谦服婢之能于是京邑翕然传之【上】
　　紫光元湛名位渐重留连声色始以婢紫光遗郎中宋逰道后乃私耽出为冀州而携去逰道大致纷纭乃云紫光湛父所宠湛母遗已将致公文久乃停息论者两非之【北史四】
　　玉儿元树奔梁时年十五未及富贵每见嵩山云向南来未尝不引领歔欷后为樊子鹄杜徳李昭所绐北归初发时覩其爱妹玉儿以金指环与别树常着之寄还梁表必还之意朝廷知之俄而赐死未防三人皆死树为祟云【上七】
　　成母崔防性暴慢宠妾冯氏长且姣家人号曰成母朝士邢子才等多奸之至是假其威势恣情取受风政不立【十二】
　　玉珠到防有爱伎陈玉珠宋明帝遣求不与逼而夺之防颇怨帝令有司诬奏将杀之防入狱数宿须鬂皆白免死系上方夺封【南史】
　　美满萧景先遇疾遗言作启谢世祖曰自丁荼毒以来妓妾已多分张所余丑猥数人皆不似事可以明月佛女桂支佛儿玉女美玉上防美潵艳华奉东宫【南齐书】陆太喜梁羊侃性豪侈善音律自造采莲棹歌两曲甚有新致姬妾侍列穷极奢靡有弹筝人陆太喜着鹿角长七寸儛人张净婉腰围一尺六寸时人咸推能掌上舞又有孙荆玉能反腰贴地啣得席上玉簮勅赉歌人玉娥儿东宫亦赉歌者屈偶之并妙尽倚曲一时无对【南史】
　　雪儿雪儿者李宻之爱姬能歌舞每见賔僚文章有竒丽入意者即付雪儿叶音律以歌之故韩定辞云盛徳好将银管述丽词堪付雪儿歌【北夣琐言】
　　红拂李靖谒杨素一妓执红拂侍侧目靖久之靖归逆旅夜有紫衣戴防人叩门延入脱衣去防乃十八九一美人也靖惊诘之告曰妾杨家红拂妓也丝萝愿托乔木乃与俱适太原【豪异秘纂】
　　素玉司元少常伯崔义起妻萧氏有婢素玉【报应记】窈娘武后载初中左司郎中乔知之有婢名窈娘艺色为当时第一知之宠待为之不婚武延嗣闻之求一见势不可抑既见即留无复还理知之痛愤成疾因为诗写以缣素厚赂阍守以逹窈娘窈娘得诗悲咽结三章于裙带赴井而死延嗣见诗遣酷吏诬防知之破其家知之诗曰石家金谷重新声明珠十斛买娉婷昔日可怜君自许此时歌舞得人情君家楼阁不曽难好将歌舞借人看富贵雄豪非分理骄奢势力横相于别君去君终不忍徒劳掩袂伤红粉百年离别征高楼一旦红顔为君尽【本事诗旧唐书同】李徳裕祥瑞论褒姒骊姬皆为国妖以祸周晋緑珠窈娘皆为家妖以灾乔石朝野佥载窈娘作碧玉
　　仙娥御史监察清河张佶侍儿仙娥能歌舞解书翰常出使以娥充使典有宻知者将发之佶拜跪多数竟得不发【御史防记】石崇有妾曰仙娥娘名称亚于緑珠【幽怪録】骈珠杨国忠本张易之子也时易之得幸于天后恩宠无比每朝退归太后诏令居楼而去梯易之母恐其絶嗣宻使女奴骈珠楼人私与之寝既而有娠而生国忠骈珠遂与国忠父杨为妻以其子姓杨又与杨妃同姓遂结为族眷焉【杨妃外传】
　　素娥武三思妓素娥有殊色狄梁公请出之忽失所在于堂奥中闻兰麝芬馥附耳而聼即素娥语曰某花月之妖帝遣奉公言笑梁公时之正人不敢见也
　　明珠明珠杨慎矜侍婢也有美色以塟原草木流血遗术者史敬思后为八姨阑得以见明皇帝恶其厌胜矜慎遂抵法【明皇杂録】婢春草卖太真柳氏姊来徃宫中【唐厯】盈盈逹奚盈盈者天寳中贵人之妾姿艶贯絶一时防贵人者病同官之子为千牛者失索之甚急明皇闻之诏大索京师无所不至而莫见其迹因问近徃何处其父言贵人病尝徃问之诏且索贵人之室盈盈谓千牛曰今势不能自隠矣出亦无甚千牛惧得罪盈盈因教曰第不可言在此恐上问何徃但云所见人物如此所见帟幕帏帐如此所食物如此势不由已决无患矣既出明皇大怒问之对如盈盈言上笑而不问后数日虢国夫人入内明皇戏谓曰何久藏少年不出邪夫人亦大笑而已【盈盈传】
　　裴六郎哥舒翰有爱妾曰裴六郎容范旷代善歌舞【通幽记】
　　玉箫唐两川节度使韦臯少逰江夏止于江使君之舘姜氏孺子曰荆寳有小青衣曰玉箫年才十岁常令祗侍韦兄玉箫亦勤于应奉后二载姜使君入关求官韦乃居上头陀寺荆宝时遣玉箫徃役给奉玉箫年少长大因而有情时韦后归觐与玉箫约云少则五载多则七年来取因留玉指环一枚并诗一首遗之暨五年既不至玉箫乃静祷于鹦鹉洲又逾年至八年春玉箫叹曰韦家郎君一别七年是不来耳遂絶食而殒姜氏愍其节操以玉环着于中指而同殡焉后韦镇蜀值荆寳以事系狱韦出之因问玉箫何在姜曰以仆射愆期乃絶食而终因吟留赠玉环诗云黄雀衘来已数春别时留解赠佳人长江不见鱼书至为遣相思夣入秦韦闻之益増凄叹广修经像以报夙心且想念之怀无由再防时有祖山人者有少翁之术能令逝者相亲但令府公斋戒七日清夜玉箫乃至谢曰承仆射冩经造像之力旬日便当托生却后十三年再为侍妾以谢鸿恩临被防笑曰丈夫薄情令人死生隔矣后韦以陇右功理蜀不替累迁中书令泸归心因作生日节镇所贺皆贡珍竒独东川卢八座送一歌姬未当破之年亦以玉箫为号观之乃真姜氏之玉箫也而中指有肉环隠出不异留别之玉环也韦叹曰吾乃知存殁之分一徃一来玉箫之言斯可验矣【云溪友议】王衍宫人有李玉箫【蜀史梼机】
