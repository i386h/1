<!-- { "loadSidebar": true } -->
　　化羊曹公收左慈慈走入羣羊中失慈之所在追者疑化为羊乃令人数羊羊本千口拣之长一口知果化为羊乃谓曰若是左公者但出无苦也有一羊跪云遽如许追者欲执之于是羣羊皆跪曰遽如许追者乃去【仙】羊车武帝平吴后多内宠莫知所适尝乘羊车恣其所之至便宴寝宫人乃取竹叶挿户以盐汁洒地而引帝车胡贵嫔芳最蒙爱幸殆有専房之宠【晋后妃】宋之帝好乘羊车经诸房潘淑妃毎妆饰褰帷以候并密令左右以盐水洒地帝每至户羊辄防地不去帝曰羊乃为汝徘徊况于人乎以此爱倾后宫【南史后妃】刘毅奏羊琇乘羊车请免官诏曰羊虽无制非素乘者可如其奏【太元起居注】
　　牧羊张华少孤贫自牧羊同郡卢钦见而器之乡人刘放亦竒其才以女妻焉【晋书】
　　质羊桓彝亡后子冲兄弟并少家贫母患须羊以解无由得之温乃以冲为质羊主甚富言不欲为质幸为养买得郎买得郎冲小字也及冲为江州出射羊主于堂边看冲识之曰我买得也遂厚报之
　　负鱼石虎尝昼寝梦见羣羊负鱼从东北来寤以访浮图证证曰不祥也觧卑其有中原乎慕容氏后果都之【髙僧传】
　　投客顾霈者呉之豪士送客于升平亭时有一沙门在坐是流俗道人主当欲杀羊羊绳断便走来入此道人膝中穿头入袈裟下道人不能救即将去而杀之既行炙主人先割以啖道人道人食炙下喉炙便自走行道人皮中痛毒不可忍呼医来针之以数针贯之炙犹动摇乃破出之故是一脔肉耳道人于是得病作羊鸣吐沫还寺少时便死【续捜神记】王克为永嘉郡守有人饷羊集宾欲防而羊绳解来投一客先跪两拜便入衣中此客竟不言之固无救请须臾宰羊为炙先行至客一脔入口便下皮内周行遍体痛楚号呌方复説之遂作羊鸣而死【顔氏家训】
　　羊怪呉兴俞亮以永明八年补防军府吏于长眠处闻有羊声疑为神怪窃于户窥之见其床下有一羊可髙二尺毛色若丹光耀满室【续异记】
　　梦盗入狱京兆许超梦盗羊入狱问于杨元慎曰君当得阳城令其后有功封阳城侯【伽蓝记】
　　青衣乞命隋大业中长安赵文若尝因使暂憇一驿防上梦一青衣妇女乞命甚急文若惊寤问之乃驿长将杀青防羊相待也即赎放之【宜祥记】
　　鬭羊王君防破吐蕃于青海西张説策其且败因上巂州鬭羊于帝以申讽谕曰使羊能言必将曰鬭而不解立有死者所赖至仁无茂量力取欢焉帝识其意纳之赐防千匹　西舍利凡曲名十有二五曰鬭羊胜骠云来乃昔有人见二羊鬭海岸强者则见弱者入山时人谓之来乃来乃者胜势也
　　食头开元末有人好食羊头者尝晨出有怪在门焉羊头人身怪衣冠甚伟告其人曰吾未之神也其属在羊吾以汝好食羊头故来告汝辍食则已若不尔吾将杀汝其人大惧遂不复食【纪闻】
　　食羊邠公杜悰福夀少伦日食五飧一食之费皆至万钱京西李客见人牧羊遍满山谷不知几千万口诘之自何而来自鄜夏供相公食耳指顾之际转首恍然并无所覩乃神灵所授也【中朝故事】李徳裕为太子少保分司东都尝召一僧问已之休咎僧曰公灾当南行万里公曰南去遂不还乎僧曰当还耳公究其事对曰相国平生当食万羊今食九千五百矣所以当还者未尽五百羊耳公惨然而叹曰吾师果至人且我元和十三年为丞相张公从事于北都尝梦行晋山见山上尽目皆羊有牧羊者十数迎拜我因问牧羊者牧者曰此侍御平生所食羊吾尝识此梦不泄于人今者果如师之説耶后旬余振武节度使朱塈遣使至书于公且馈四百羊公大惊即召僧告其事僧叹曰万羊将满公其不还乎公曰吾不食之亦可免耶曰羊至此已为相国所有公戚然不悦旬日贬潮州司马连贬崖州司户竟没于荒裔【补録纪传宣室志】
　　一品集数论云余尝三遇异人非卜祝之流惟再谪南服未尝有前知者则万羊之説疑即杜公事而宣室志等传闻之误耳
　　蒙皮王处存以轻兵三千蒙羊皮夜布之野李全忠军望为羣羊争趍之【李茂勲】
　　羶根薛昭纬经巢贼乱流离絶粮遇旧识银工延昭纬饮食甚丰以诗谢之曰一楪毡根数十皴盘中犹更有红鳞早知文字多辛苦悔不当初学治银【南楚新闻】
　　请命黄载字元吉精究经史遂不复进取肄业之士多从之诸生醵防市羊以俻馔载梦一羊前跪请命晨出见羊跪伏如所梦载以已缗偿诸生而畜其羊又畜一犬亦颇驯出入则羊犬聨随潭倅夏中正为作犬羊仙序以记其事【南唐书】
　　羊生人手宁州真宁县有牵羊教化者其羊胸前有一手抱胸如人手有六指甲如羊颇长皆言前身为人因过恶致此县令张元弼疑之主簿尹良臣曰此无他人与羊交耳众人皆伏【北记异】
　　苦泉羊梁氏志云冯翊朝邑县许原下地有苦泉水味醎苦羊饮之肥而肉美今于泉侧置羊牧因相渭沙细肋羊谚曰苦泉羊洛水浆【寰宇记元和郡图县志】
　　一角龙鱼河图曰羊有一角食之杀人白泽图曰羊有一角当顶土龙也杀之震死
　　如驴僧装至西域大雪山髙岭上有一村养羊大如驴【酉阳】
　　生土拂林国有羊羔生于土中其国人候其欲萌乃筑垣以环之防外兽所食然其脐连地割之絶则死惟人着甲走马击鼓骇之其羔惊鸣而脐絶因逐水草以一二百口为羣【旧唐】
　　大尾月氏有羊尾重十斤稍割以供食寻生如故【宋膺异物志】康居出大尾羊尾上旁广重十斤
　　灵羊尾大者重二十斤行则以车载羊
　　取脂大食勿斯离国产胡羊髙三尺余其尾如扇毎嵗春时割取脂二十余斤再缝合仍生不取则胀死又庄浪有饕羊土人嵗取其脂羊久复满腹
　　二种羊有二种不可食毛长而黒壮者曰骨防白而有角者曰古羊皆羶臭发病羊之大者不过五十斤奚中所产者百余斤【膳夫録】
　　龙羊龙羊出吐蕃及蜀威茂州形似畜羊而大其角缭上重八九两黒质而白文带以为带胯其用乱犀【宋祁益州方物賛】
　　青羊千嵗之树精为青羊【中记】宾国出野青羊如翠色土人食之【酉阳】
　　四种忽鲁谟斯国羊有四种大尾绵羊重七八十斤其尾濶一尺余拖地重二十斤狗尾羊如山羊尾长二尺余鬭羊髙二尺七八寸前截毛长拖地后半皆剪净颇颇似绵羊角弯向前上带小鉄牌好鬭好事者养之赌博为戏【瀛羊胜览】
　　毛短如犬阿丹国绵羊白毛无角于角处有两搭圆黒甚异其项下如黄牛袋毛短如犬尾大如盘
　　跛牂故十仞之城楼季弗能逾者峭也千仞之山跛牂易牧者夷也故明王峭其法而严其刑也【韩子五蠧】李斯对二世书曰城髙五丈而楼季不轻犯也太山之髙百仞而跛牂牧其上夫楼季也而难五丈之量岂跛牂而易百仞之髙哉陗堑之势异也【史记】
　　五角蜀复山郡有五角羊
　　觥羊觥羊之毅鸣不类【太】觥羊大羊也
　　虎皮或曰有人焉自姓孔而字仲尼入其门升其堂伏其几袭其裳则可谓仲尼乎曰其文是也其质非也敢问质曰羊质而虎皮见草而説见豺而战忘其皮之虎也【杨子吾子】
　　滛佷卞彬为禽兽决録目禽兽云羊性淫而佷猪性卑而率鹅性顽而傲狗性险而出皆指斥贵势其羊淫佷谓吕文显猪卑率谓朱隆之鹅顽傲谓潘敞狗险出谓文度其险诣如此
　　皂荚江东谓羖羊角为皂荚【南史陈纪】
　　融鉄铸鉄不销以羊头骨灰致之乃消融也【物类相感志】变羊万夀年中长安百姓李审言忽得病如狂须与羊同食家人无以止求医不效后忽西走近将百里路傍遇羣羊遽走入其内逐之者方至审言已作为一大羊于众中不能辨认及家人齐至泣而释之其一大羊乃自语曰将我归慎勿杀我我为羊快乐人何以比遂将归饲养以终天年
　　犬
　　犬犬狗之有悬蹄者也孔子曰视犬之字如画狗也狗叩也叩气吠以守也【説文】尨犬多毛也猲短喙犬也防犬吠不止也獒犬如人心可使也防徤犬也狄赤犬也狡少狗也匈如地有狡犬巨口而黒身獿獀南越名犬也【上】獹韩良犬也防【鹊】宋良犬也逐虎犬也【吕忱字林】守犬为獖陇西以犬为犹防防皆多毛犬也獟猘也防屈尾犬也【何承天纂文】狗有悬蹄短尾之号殷虞晋獒并犬名也【广雅】
　　槃瓠昔髙辛氏有犬戎之冦帝募有能得其将呉将军【搜神作呉将军中记作犬戎】头者厚赏之妻以少女时帝有畜狗其毛五采名曰槃瓠下令亡三月以其首来帝乃以女配之槃瓠负女而走入南山止石室中经三年生六男六女槃瓠死后因自相夫妻其母后归以状白帝于是使迎致诸子赐以名山广泽其后滋蔓号曰蛮夷今长沙武陵蛮是也【后汉】髙辛氏有老妇居王室得耳疾挑之乃得物大如茧妇人盛瓠中覆之以槃俄项化为丈其文五色因名槃魏畧武溪山髙可万仞半有槃瓠石窟可容数万人窟中有石似狗形蛮俗相即槃瓠也【武陵记】毎嵗七月二十五日种类四集于庙扶老携幼环宿其旁凡五日祠以牛彘酒鲊椎歌欢饮即还惟不用犬云【辰阳风土记】
　　逐犬少康逐犬而颠陨厥首言夏后少康因田猎放犬逐兽遂袭杀浇而断其头【楚词】
　　矩狗汤四方献令伊尹请正南以矩狗为献孔氏曰矩狗狗之善也
　　执犬周成王时渠搜国献鼩【一作鼩】犬鼩犬者露犬也能飞食虎豹【周书王防】
　　执虎豹天子之狗走百里执虎豹【穆天子】
　　龙狗天子东征以行流沙天子之豪牛豪马龙狗豪羊【上】注龙龙茸谓猛狗或曰龙亦狗名
　　鹄苍徐君宫人姙娠而产卵以为不祥弃于水滨孤独老母有犬名鹄苍猎于水滨得所弃卵衔以来归独母以为异覆暖之遂蝍成小儿生时正偃故以为名徐君宫中闻之乃更録取收养长而仁智袭君徐国后鹄苍临死更生角而九尾实黄龙也偃王葬之徐梁界中今名狗垄鹄苍或名后苍【王志博物志】
　　周狗晋侯饮赵盾酒伏甲将攻之其右提弥明知之趋登曰臣侍君宴过三爵非礼也遂扶以下公嗾夫獓焉明抟而杀之盾曰弃人用犬虽猛何为鬭且出【左宣二】灵公食赵盾公曰闻子之剑葢利剑也子以示我我将观焉盾起将进剑祁弥明自下呼之曰盾食饱则出何故拔剑于君所盾知之躇阶而走公有周狗谓之獒呼而属之獒亦躇阶而从之弥明逆而踆之絶其颔赵盾顾曰君之獒不若臣之獒也【公羊】注躇犹超遽周狗可以比周之狗所指如意踆以足逆蹋之
　　瘈狗宋国人逐瘈狗瘈狗入于华臣氏国人从之臣惧遂奔陈【左襄十七】
　　狾狗郑子阳刚毅而好罚其于罚也执而无赦舍人有折弓者畏罪而恐诛则因狾狗之惊以杀子阳此刚猛之所致也【淮南汜论】
　　茹黄荆文王得茹黄之狗宛路之矰以畋云梦三月不返得舟之姬期年不朝葆申束细箭五十跪而加之王背出而自沈于渊荆王乃杀茹黄狗折矰放舟之姬【吕览】噬犬秦伯有齧犬弟鍼欲请之秦伯不与鍼以百两金易之又不聴因逐鍼而夺其爵【昭元事】兄有噬犬弟何欲易之以百两卒无禄【楚词】
　　吠狗叔孙婼如晋晋人执之馆诸箕吏人之与叔孙居放箕者请其吠狗弗与及将归杀而与之食之叔孙所馆者虽一日必葺其墙屋去之如始至【昭二十三】
　　作狗吠文种过范蠡之门蠡于狗洞作狗吠文种曰狗当吠人蠡乃以我为人回车至其门入内而拜荐为越相刘子知人篇曰范蠡于犬窦文种闻而拜之
