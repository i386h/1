<!-- { "loadSidebar": true } -->
　　不念旧恶房景伯字良睴为清河守郡人刘简武曽失礼于景伯闻其临郡阖家逃亡景伯督切属县追捕禽之即署其子为西曹掾令喻山贼贼以景仁不念旧恶一时俱下论者称之【上】
　　连璧韦叔裕字孝寛普泰中从荆州刺史源子恭镇穰城以功除浙阳郡守时独孤信为新野郡守同荆州与孝寛情好款宻政术俱美荆部吏人号为连璧【上】大小郑公郑述祖字恭文少聪敏有风检为先达所称齐天保中为兖州刺史时穆子容为巡省使叹曰古人有言闻伯夷之风贪夫亷懦夫有立志今之郑兖州见之矣迁光州刺史初祖述父为兖州于郑城南小山起斋亭刻石为记述祖时年九嵗及为刺史往寻旧迹得一破石有铭云中岳先生郑道昭之白云堂述祖对之呜咽悲动羣僚有人入市盗布其父怒曰何负吾君执之以归首祖述特原之自是境内无盗百姓歌曰大郑公小郑公相去五十载风教犹尚同【上】
　　怀砖李延实庄帝舅也除青州刺史帝谓实曰怀砖之俗世号难治舅宜好用心副朝廷所委实答曰臣年迫桑榆气同朝露夜行罪人裁锦万里谨奉明勑不敢失坠时门下侍郎杨寛在帝侧不晓怀砖之义私问舍人温子升曰闻彭城王作青州刺史问其宾客从至青州云齐土之民风俗浅薄太守初欲入境皆怀砖扣首以见其意及其代下还家以砖击之言其向背速于反掌是以京师謡语曰狱中无系囚舍内无青州假令家道恶腹中无怀愁怀砖之义起在于此也【伽蓝记】
　　五七月寒南安王元稹出为相州刺史五月至邺上日暴风大雨冻死者数十人是月疽发背薨孙熈后授相州以七月上其日大风寒雨冻死者二十余人驴马数十匹熈闻其祖父前事心恶之起兵讨元义遂被杀【北史】政致甘泉房豹字中干为乐陵太守风教修理称为致政郡濒海水味多醎苦豹命凿一井遂得甘泉遐迩以为政化所致豹罢归后甘味复醎【上】
　　独立使君裴侠字嵩和为河北郡守侠躬履俭素爱人如子所食唯菽麦塩菜而已吏人莫不怀之歌曰肥鲜不食丁庸不取裴公贞恵为世规矩侠尝与诸牧守俱谒周文周文命侠别立谓诸牧守曰裴侠清慎奉公为天下之最令众中有如侠者可与之俱立众皆默然无敢应周文乃厚赐侠朝野服焉号为独立使君【上】神君孔奂字休文除晋陵太守自宋齐以来为大郡虽经寇扰犹为全实前后二千石多行侵暴奂清白自守妻子并不之官唯以单船临郡所得秩俸随即分赡孤寡郡中号曰神君曲阿富人殷绮见奂居处俭素乃饷以衣氊一具奂曰太守身居美禄何为不能办此但百姓未周不容独享温饱劳卿厚意幸勿为烦【陈书】
　　戴帽梁彦光字修芝隋初为岐州刺史甚有恵政转相州彦光前在岐州其俗颇质以静镇之合境大安奏课连最为天下第一及居相部如岐州法邺郡杂俗人多变诈为之作歌称其不能理政上问而谴之竟坐免嵗余拜赵州刺史彦光言于志曰臣前待罪相州百姓呼为戴帽臣自分废黜无复衣冠之望不谓天恩复加收采臣请复为相州改弦易调庶有以变其风俗上从之复为相州刺史豪猾者闻彦光自请而来莫不嗤笑彦光下车发摘奸隠有若神明狡猾莫不潜窜于是合境大骇【隋书】分纪作戴帽饧片葢误读臣字耳
　　不纳贿樊子葢字华宗为武威太守以善政闻炀帝诏曰龚汲振徳化于前张杜垂清风于后子葢操履清洁抚导有方处肠膏不润其质酌贪泉岂渝其性车驾西巡及还谓之曰人道公清定如此不子葢谢曰臣安敢言清止是小心不敢纳贿耳由此赐之口味百余斛【上】铛脚刺史薛大鼎为沧州刺史州界有无棣河隋末埴废大鼎奏开之引鱼塩于海百姓歌之曰新河得通舟檝利直达沧海鱼塩至昔日徒行今骋驷美哉薛公徳滂被大鼎又以州界卑下遂决长芦及漳衡等三河分泄夏潦境内无复水时与瀛州刺史贾敦頥曹州刺史郑徳本俱有美政河北称为铛脚刺史【旧唐】
　　台省典州武后长安四年纳言李峤同平章事唐休璟奏曰窃以物议重内官而轻外职凡所出守多因贬累非所以澄风俗安万人臣请择才于台阁省寺之中分典大州共康庶政臣等请辍近侍率先具寮太后乃令书名采之中者当行于是鳯阁侍郎嗣立御史大夫杨再思等二十人中之皆以本官检校刺史后二十人内以政绩可称者独常州刺史薛光谦徐州刺史司马钟二人而已【通典】
　　选朝臣开元十一年山东旱俭朝议选朝臣为刺史以抚贫民仍重诸侯之选于是以黄门侍郎王丘为怀州刺史又以中书侍郎崔沔等数人皆为山东诸州刺史至任皆无可称唯丘在职清严人吏甚畏慕之【旧唐】知顿最裴耀卿字焕之开元十三年为济州刺史其年车驾东巡州当大路道里绵长尚户口寡弱耀卿躬自条理置三梁十驿科配得所时大驾所歴凡十余州耀卿称为知顿之最封禅还次宋州宴从官帝欢甚谓张说曰前日出使巡天下观风俗察吏善恶不得实今朕有事岱宗而怀州刺史王丘饩牵外无他献我知其不市防也魏州刺史崔沔遣使供帐不施锦绣示我以俭此可以观政也济州刺史裴耀卿上书数百言至曰人或重扰即不足以告成朕置书座右以自戒此其爱人也【新旧】
　　清严知礼齐澣字洗心为汴州刺史河南汴为雄郡自江淮达于河洛舟车辐辏人庶浩繁前后牧守多不称职唯倪若水与澣皆以清严为治民吏歌之宗封泰山歴汴宋许车骑数万王公妃主四夷君长马橐它亦数万所顿弥数十里澣列长棚防幕聮亘上食凡千轝纳筦钥身进膳帝以为知礼喜甚为留三日赐帛【上】立木禁车权怀防为宋州刺史以威明御下人皆重足而立时汴州刺史杨徳干亦以严肃与懐防齐名至是怀防路由汴州徳干送之出郊懐恩见新桥中途立木以禁车过者谓徳干曰一言处分岂不得何用此为徳干大慙时议以为不如懐恩也【旧】
　　题賛防事卢奂为陜州刺史严毅之声闻于闗内宗幸京师次陜城顿知奂有神政御笔賛于防事曰专城之重分陜之雄仁虽恵爱性实冲谦亦既利物在乎匪躬斯为国寳不坠家风陜州之民多有淫祀者州之士民相语曰不须赛神明不必求巫祝尔莫犯卢公立便有祸福【天寳遗事】天寳初为南海太守南海兼水陆都防物产瓌怪前守刘巨鳞彭杲皆以赃败故以奂代之污吏敛手中人之市舶者亦不敢干其法逺俗为安时谓自开元后四十年治广有清节者宋璟李朝隠卢奂三人而已【新唐】新书裴伷先为广州都督旧书广府清白者有云四谓宋与伷先朝隠及奂此止云三何也
　　神迎张开为荆州刺史至郡界风两瞑防不辨靣目唯闻空中有殿喝之声相次云中有衣紫披甲胄者十数人开问其故对曰某荆州内外所主之神久仰使君令名故相率迎引到任谒庙后各致祭谢及建饰庙貌自此政誉尤善也【开元遗事】
　　城守具备顔真卿为平原太守安禄山逆节颇着真卿以霖雨为托修城浚濠隂科丁壮储廪食乃阳防多士泛舟于池饮酒赋诗或防于禄山禄山亦阴傎之以为书生不足虞也无防禄山果反河朔尽陷独平原城守具备乃使兵司参军李平驰奏之宗初闻禄山之变叹曰河北二十四郡岂无一忠臣乎得平来大喜顾左右曰朕不识顔真卿形状何如人所为乃如此【唐书】理行第一萧定字梅臣为袁州刺史歴信湖宋睦润五州刺史所涖有政声大厯中有司条天下牧守课绩唯定与常州刺史萧复豪州刺史张镒为理行第一其劝农桑均赋税逋亡归复户口増加定又冠焉【旧】
　　黄人二歌唐乾元二年賛善大夫左振出为黄州刺史下车黄人歌曰我欲逃乡里我欲去坟墓左公今既来谁忍弃之去后一嵗又歌云吾乡有鬼巫惑人人不知天子正尊信左公能杀之【元次山集】
　　简亷肃薛字温如为楚州刺史本州营田使先是州营田宰相遥领使刺史得专达俸钱及他给百余万田官数百员奉厮役者三千戸嵗以优授官者复十余人珏皆条去之十留一二而租入有赢为观察使诬奏左授陜州刺史迁陈州刺史建中初上分命使臣黜陟官吏淮南李承以珏楚州之去烦政简使山南赵賛以珏陜州之亷清使淮南卢翰以珏之肃物皆以陟状闻加秩赐紫【旧】
　　以阳名子阳城字亢宗出为道州刺史治民如治家宜罚罚之宜赏赏之不以簿书介意月俸取足而已州产侏儒嵗贡诸朝城哀其生离无所进帝使求之城奏曰州民尽短若以贡不知何者可供自是罢州人感之以阳名子【新】旧作矮奴
　　指大官王宗鉥为晋州刺史有海客鬻龙脑邀价倍常宗鉥令持锦被过其客观之因目从者挈其龙脑饼去又令牙侩市二伎年各十六其直三十二缗宗鉥纳之呼一老婢谓侩曰此年已五十直五十千偿一伎外尚余十八千买布褥被一幅重十斤令于酒坊取旧麻防十五斤而偿之百姓相视而笑宗鉥曰小民得五斤利便喜吏民列诉责维州司户【外史祷杌】宗鉥责维州司戸防军问吏曰防军何官衣何服吏曰下州判司绿衫槐笏而已宗鉥大笑絶倒曰若头便斩去吾何能作措大官耶【九国志】
　　风月主人孟蜀左丞欧阳彬衡山人博学能文泉以为嘉州刺史喜曰青山緑水中为二千石作诗饮酒为风月主人岂不喜哉【蜀梼杌】
　　截镫泽州奏前刺史史延韬离州为军民遮围不放出城兼截下马镫其史延韬经三日后夜开城门越阙【薛史】祝神虎毙谢杰为高州刺史境多虎夜入郭中为暴人不安居杰一日沐浴谒城隍庙举酒神前曰愚民何辜而虎暴之葢刺史无徳化愿虎只食刺史无伤愚民因屏左右独宿殿庭中是夜三鼔庙东南隅忽有物咆哮其声如雷良久乃止迟明视之数虎悉毙【九国志】
　　李大虫楚李琼为桂州刺史魁岸多力每食肉十余斤据按大嚼耽耽然军中号曰李大虫先是桂州儿童聚钱衢路忽相惊走曰大虫来至是果应【上】
　　照天蜡烛田元均治成都有声人有诉讼其懦弱不能自伸者必委曲问之蜀人谓之照天蜡烛又谓之不错事尚书【东斋记事】
　　随使戸呉越儇镇永嘉百姓恱慕及移姑苏温人有擕家属以从者谓之随使户【五代史】
　　邵父陈母祥符九年邵晔知广州凿内河通舟不为害陈世卿代之奏免广南口塩广人歌曰邵父陈母除我二苦
　　刺举不法秦兼天下改州牧为刺史朱明之时则出巡行封部英之月则还诣天府表奏刺史言其刺举不法者之使也【交广记】
　　五马礼天子六马左右骖三公九卿驷马左骖汉制九卿则二千石亦右骖太守驷马而已其有加秩中二千石乃右骖故以五马为太守美称遁斋闲览与学林云汉使朝臣出使为太守増一焉故曰五马【潘子真诗话】昔人用五马事多因游遨动出处方用之如老杜赋王阆州饯萧遂州云二天开宠饯五马烂生花其宾主出住分矣义送李梓州五马何时到赠严武五马旧曽谙小径送贾阁老出汝州人生五马贵太白云五马莫留连岑参云门外不须催五马戎昱五马防时朝魏阙子厚五马助征騑乐天五马无由入酒家近人于太守安居闭阁例称五马于理恐未安也【丹阳集】
　　隼旟熊轼隼飞旟上熊伏轼前皁葢分辉彤幨耀彩【记室新书】州宰高季通秩映隼旟荣参熊轼【徐游蓺碑】
　　铜虎汉文帝二年初与郡守为铜虎符竹使符【纪】任彦升表分虎出守以囊被见嗤【选】于頔制累政台郎遂分符守【唐大诏令】
