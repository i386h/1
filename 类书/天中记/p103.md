<!-- { "loadSidebar": true } -->
　　月堂李林甫于正堂后别创一堂制度弯曲有却月之形名曰月堂木土秀丽精巧当时莫俦也林甫毎欲破灭人家即入月堂精思极虑喜悦而出必不存焉【传信记】芸辉元载造芸辉堂于第芸辉香草名也出于阗国其香洁白如玉入土不朽烂舂之为屑以涂其壁故号芸辉而更以沉香为梁栋金银为户牖【杜阳编】
　　緑野裴度时阉竪擅威天子拥虚器搢绅道防度不复有经济意乃治第东都集贤里午桥作别墅具燠馆凉台号绿野堂激波其下度野服萧散与白居易刘禹锡为文章把酒穷昼夜相欢不问人间事【本传】
　　徳星崔郸贝州武城人崔氏四世缌麻同爨兄弟六人至三品邠郾郸凡为礼部五吏部再唐兴无有也居光徳里架便斋宣宗闻而叹曰郸一门孝友可为士族法因题曰徳星堂后京兆民即其里为徳星社【本传】
　　镜堂顾彦晖为东川节度使梓州有镜堂世称其丽彦晖尝防诸将堂上【唐书】
　　逺百里堂上逺于百里门庭逺于万里今歩者一日百里之情通堂上有事十日而君不闻歩者十日千里之情通堂下有事一月而君不闻歩者百日万里之情通门庭有事期年而君不闻此谓逺于万里也【管子】
　　满堂饮圣人于天下譬如一堂之上也今有满堂饮酒者一人独累然向隅而泣则一堂之人皆不乐矣【説苑】则百洛阳宫有则百堂螽斯堂休徴堂延禄堂仁夀堂绥福堂含芳堂乐日堂椒华堂芳音堂显成堂承光堂五福堂嘉宁堂尧母堂永光堂长夀堂【晋宫阁名】承庆堂昌福堂徽音堂嘉徳堂【宫殿簿】虚徳堂修成堂【宫地记】
　　湛露三十六国有琨华堂湛露堂后魏有云母堂九华堂六朝有芳香堂芙蓉堂贞华堂隋有紫霄堂玉华堂延祥袭庆堂芳音堂懐芳堂璧月堂流风崇兰堂丽景堂鲜云堂
　　谿堂马摠为郓曹濮节度观察使为堂于其居之西北隅号曰谿堂以飨士大夫通上下之志既飨其从事陈曽乃使来请诗曰公作谿堂四通流水浅有蒲莲深有蒹苇公以賔燕其鼓骇骇公燕谿堂賔校醉饱流有跳鱼岸有集鸟谿有薲苽有有鱼公在中流右诗左书【韩集】
　　宅
　　宅宅择也言择所处而营之也【释名】宅人所托也【説文】宅亦曰第言有甲乙之次第也一曰出不由里门靣大道者名曰第爵虽列侯食邑不满万户不得作第其舎在里中皆不称第【初学记】
　　斵砻赵文子为室斵其椽而砻之张老夕焉而见之曰天子之室斵其椽而砻之加密石焉诸侯砻之大夫斵之士首之备其物义也从其等礼也今子贵而忘义富而忘礼吾惧不免文子归令之勿砻也匠人请皆斵之文子曰止为后世之见之也其斵者仁者之为也其砻者不仁者之为也【晋语】
　　轮奂晋献文子成室晋大夫发焉张老曰美哉轮焉美哉奂焉歌于斯哭于斯聚国族于斯文子曰武也得歌于斯哭于斯聚国族于斯是全要领以从先大夫于九京也北靣再拜稽首君子谓之善颂善祷【礼檀弓】
　　美室宋向戌来聘见孟献子尤其室曰子有令闻而美其室非所望也对曰我在晋吾兄为之毁之重劳且不敢间【襄十五】
　　爽垲初景公欲更晏子之宅曰子之宅近市湫隘嚣尘不可以居请更诸爽垲者辞曰君之先臣容焉臣不足以嗣之于臣侈矣且小人近市朝夕得所求小人之利也敢烦里旅及晏子如晋公更其宅反则成矣既拜乃毁之而为里室皆如其旧则使宅人反之且谚曰非宅是卜惟邻是卜二三于先卜邻矣违卜不祥君子不犯非礼小人不犯不祥古之制也吾敢违诸乎卒复其旧宅【左昭三】
　　东益哀公问于孔子曰寡人闻东益宅不祥信有之乎孔子曰不祥有五而东益不与焉夫捐人而自益身之不祥也弃老而取幼家之不祥也舎贤而任不肖国之不祥也老者不教防者不学俗之不祥也圣人伏匿愚者擅权天下不祥也不祥有五东益不与焉【家语】
　　西益哀公欲西益宅史争之以为西益宅不祥哀公作色而怒左右数諌不聴乃以问其傅宰折雎曰吾欲益宅而史以为不祥子以为何如宰折雎曰天下有三不祥西益宅不与焉哀公大説而喜顷复问曰何谓三不祥对曰不行礼义一不祥也嗜欲无止二不祥也不聴彊諌三不祥也哀公黙然深念愤然自反遂不西益宅【淮南人门】风俗通曰宅不西益俗以西者为上上益宅者妨家长也原其所以西益者礼记曰南向北向西方为上尔雅曰西南隅谓之奥尊长之处乎不西益者恐动摇之耳审西益有害増广三靣岂能独吉乎
　　土木胜人知襄子为室美士茁夕焉知伯曰室美夫对曰美则美矣抑臣亦有惧也志有之曰髙山峻原不生草木松栢之地其土不肥今土木胜臣惧其不安人也室成三年而知氏亡【晋语】
　　木生髙阳魋将为室问匠人匠人对曰未可也木尚生加涂其上必将挠以生材任重涂今虽成后必败髙阳魋曰不然夫木枯则益劲涂干则益轻以劲材任轻涂今虽恶后必善匠人穷于辞无以对受令而为室其始成竘然善也而后果败
　　开第齐威王养士稷门之下自淳于髠以下七十余人髙者为列大夫为开第康庄之衢髙门大屋尊宠之【史记】穷僻萧何买田宅必居穷僻处为家不治垣屋曰令后世贤师吾俭不贤毋为势家所夺【本传】
　　北第汉书曰夏侯婴以太仆事恵帝恵帝及髙后徳婴之脱孝恵鲁元于下邑间也乃赐婴北第一区曰近我以尊异之师古曰北第者近北阙之第故张衡西京赋云北阙甲第当道直启
　　壊孔子宅鲁恭王初好治宫室壊孔子旧宅以广其宫闻钟磬琴瑟之声遂不敢复壊于室壁中得古文经传【汉本传】
　　传舎平恩侯许伯入第盖寛饶贺之酒酣仰屋而叹曰美哉然富贵无常忽则易人此如传舎所阅多矣惟谨慎为可乆君侯可不戒哉【本传】
　　治第霍去病为票骑将军上为治第令视之对曰匈奴不灭无以家为也由此上益重爱之【前汉】
　　膏腴田蚡为丞相尝请考工地欲以益宅上怒曰何不遂取武库治宅甲诸第田园极膏腴前堂罗钟皷立曲防后房妇女以百数【上】
　　塞咎董宣为北海太守大姓公孙舟造起大宅工占之曰宅当出一防舟使子取行人杀之以塞咎宣收舟考杀之【陈留耆旧传】
　　对宇襄阳城东南有白沙曲庞士元居汉之隂司马徳操宅洲之阳隔鱼梁洲望衡对宇懽情自接每至相思则褰裳渉水岂待还桂柂于千里贡深心于永思哉【水经舆地志】
　　表闾晋永兴中镇南将军刘至隆中观亮故宅立碣表闾命太傅掾犍为李兴为文【蜀记】
　　与兄裴楷营新宅基宇甚丽当移住与兄共逰行牀帐俨然櫺轩踈朗兄心甚愿之而口不言楷心知其意便使兄住【别传】楷尝营别宅从兄衍见而悦之即以宅与衍【晋书】
　　起宅太过王濬字士治恢廓有大志尝起宅开门前路广数十歩人或谓之太过濬曰吾欲使可容长防幡旗众咸笑之濬曰陈胜有言燕雀安知鸿鹄之志【晋书】宅相魏舒字阳元防防父母为外祖甯氏所养甯氏起宅相者云当出贵外甥祖父母以魏氏甥小而慧意谓应之舒荅曰当为外家成宅相【晋书】
　　侵并廷尉张闿住在小市将夺左右近宅以广其居乃私作都门早闭晏开人多患之讼于州府皆不见省会贺循出至破冈连名诣循质之循曰见张廷尉当为言及之闿闻而遽毁其门诣循致谢【上】
　　草屋孔愉为会稽内史在郡三年营山隂湖南缑山下数亩地为宅草屋数间便弃官居之送资数百万悉无所取【上】
　　为营桓得志常欲以谢安宅为营谢混曰邵伯之仁犹恵及甘棠文静之徳更不保五亩宅耶闻慙而止【同上】
　　鬼营檀道济居清溪第二儿夜忽见人来缚已欲呼不得至晓乃解犹见绳痕在此宅先是吴将歩阐所居谚云扬州青是鬼营青溪青扬是也自歩及檀皆被诛【异】防地建业大社西空地东吴时右司马丁奉宅孙皓杀之流徙其家晋元帝初为仆射周顗宅顗为王敦所害后为冠军苏峻宅峻反被诛后为袁悦宅为会稽王道子所亲昵縁道子见杀又为章武王司马秀宅亦以防终宋孝武时为雍州刺史臧焘宅质反被杀故宅多空地宋吏部尚书王僧绰尝谓宅无吉防请以为第始造未及居为元凶邵所杀【宋书南史】
　　笑拙顔延之子峻既贵权倾一朝凡所资供延之无所受器服不改宅宇如旧见峻起宅谓曰善为之无令后人笑汝拙也【本传】
　　永年孝文因行药至司空府南见邢峦宅遣使谓峦曰朝行药至此见卿宅乃住东望徳馆情有依然峦对曰陛下移构中原方建无穷之业臣意在于魏升降宁容不务永年之宅帝谓司空穆亮仆射李冲曰峦之此言其意不小也【魏君】
　　买宅吕僧珍旧宅在市北前有督邮廨乡人咸劝徙廨以益其宅僧珍怒曰岂可徙官廨以益私宅乎宋季雅罢南康郡市宅居僧珍宅侧僧珍问宅价曰一千一百万恠其贵季雅曰一百万买宅千万买邻【岳史】
　　卖宅崔慰祖卖宅须四十五万买者曰宁有减不荅曰诚异韩休伯何容二价买者曰君但卖四十六万一万见与慰祖曰是岂我心乎【上】
　　望气长流解西有梁曹仪同景宗栁仪同庆逺韦仪同叡诸宅并相隣次郭城西门韦叡少时有南阳人蔡郍善望气相叡宅应出三公刺史贵不可言时叡宅上有草房十间郍宅在城南悉是瓦屋求叡换宅疑而不许叡两兄阐纂有令闻位望在叡之右乡里谓此人应班槐梀其后阐纂相继而终叡奉龙飞遂成宅相简文徴书既至乃曰此宅望气之言殆有徴矣【襄沔记】
　　逆旅舎徐勉戒子书曰吾清明门宅西邉既施宣武寺不复方幅意谓亦逆旅舎耳何事须华常怪时人谓是我宅古往今来豪贵继踵宛其死矣定是谁室【梁书】同传舎阳固字敬安元魏世宗末中尉王显起宅既成集僚属飨宴酒酣问固曰此宅何如固曰晏婴湫隘流称于今丰屋生灾着于周易此盖同传舎耳惟有徳能卒愿公勉之显黙然【北史】
　　髙壮王椿字元夀叡子也于宅构起防事极为髙壮时人忽云此乃太原王宅岂是王太原宅椿往为本郡世皆呼为王太原未防尔朱荣居椿之宅荣封太原王焉【魏书恩幸传】
　　广营栁夐宇文防执政广营第宅尝召夐至宅访以政事夐仰视其堂徐而叹曰酣酒嗜音峻宇雕墙有一于此未或不亡防不悦有识者以为知言【北史】
　　宅怪长安待贤坊隋北领军大将军史万嵗宅其宅初有鬼怪居者辄死万嵗不信因即居之夜见人衣冠甚伟来就万嵗万嵗问其由曰我汉将军樊哙墓近君居厠常苦秽恶幸移他所必当厚报万嵗许诺因诘杀生人所由曰各自怖而死非我杀也及掘得骸柩因为改葬后夜又来谢曰君当为将吾必助君后万嵗为隋将每遇贼便觉鬼助已战必大防【两京记】
　　宜人东京宜人坊其半本隋齐王晖宅炀帝爱子初欲尽坊为宅帝问宇文凯曰里名谓何凯曰里名宜人帝曰既号宜人奈何无人可以半为王宅【上】
　　髠栁延夀坊东隅驸马裴防宅髙祖末裴行俭居之自行以前居者辄死自俭卜居有狂僧突入尽髠其庭中大栁树中有豕走出径入北隣其家数日暴死尽此宅清宴【上】
　　辞第隋炀帝在藩旧宅武徳中赐尚书左仆射萧瑀西为园后瑀子鋭尚襄城公主诏别营主第主辞以姑妇异居有乖礼则因固陈请乃取园地充主第又辞公主棨防不欲异门乃并施瑀之院门【长安志】
