<!-- { "loadSidebar": true } -->
　　木盘菁葅孟卿为赵郡太守政尚寛和权豪无犯山中老人曽以防酒馈之信和顔接引殷勤劳问乃自出酒以鐡铛温之素木盘菁芜葅而已【北史】
　　金钗股仲冬是月也菜结芜菁葵等杂菜浸之并为醎葅有得其和者并作金钗色今南人作醎葅以糯米熬捣为末并研胡蔴汁和酿之石笮令熟葅既甜脆汁亦酸美呼其茎为金钗股醒酒所宜也【荆楚嵗时记】
　　诸葛菜巂州界縁山野间有菜大叶而粗茎其根若大萝卜土人蒸煑其根叶而食之可以疗饥名之谓诸葛菜云武侯南征用此菜莳于山中以济军食亦犹广都县山枥林谓之诸葛木也【云南记】诸葛所止令兵士独种蔓菁者取其絻出甲者生防一也叶舒可煑食二也乆居随以滋长三也弃去不惜四也囬则易寻而采之五也冬有根可斸食六也比诸蔬属其利不亦慱乎三蜀之人今呼蔓菁为诸葛菜江陵亦然【刘賔客嘉话】
　　荠
　　荠荠菜菜甚小自生园圃其实曰蒫尔雅云蒫荠实诗曰其甘如荠谓此菜之美也故以荠为荠菜也
　　甘味荠以美冬水气也荠甘味也乘于水气故美者甘胜寒也荠之言济所以济大水也【春秋繁露】
　　山谷多荠髙力士逐于巫山山谷多荠而人不之食因为诗寄意两京作斤卖五溪无人采夷夏虽有殊气味终不改【明皇杂録】
　　艾刈荠荠觧小而引大了浅而伸深以牛刀割鸡长殳刘荠【物论】
　　葵
　　不树葵桓公北伐山戎出冬葵布之天下桓公忧北郭民贫管子请禁去市三百步者不得树葵菜此则亦有以相及也【管子】
　　马佚食葵鲁监门女相从绩中夜而泣其偶问其故曰宋桓司马得罪于宋出于鲁马佚食吾园葵是嵗吾园人亡一年之利越攻吴诸侯畏其威鲁徃献女吾姉马兄徃视之道畏而死由此观之祸与福相及也【韩诗外传】鲁国失葵鲁漆室有女过时未适人倚柱而哭隣妇谓曰何哭之悲也欲嫁乎女曰吾忧鲁君老而太子少也妇曰此鲁大夫忧焉女曰昔有晋客舎吾家系马于园马佚践吾园葵使吾终嵗不厌葵未隣女奔亡倩吾兄追雾出以求溺流而死使吾终身无兄吾闻河润九里渐如三百步今鲁国微弱祸将及人三年鲁果乱【列女传】葵能衞足齐庆克通于声孟子鲍牵见之告国武子武子召庆克谓之夫人诉之乃则鲍牵仲尼曰赵荘子之智不如葵葵犹能卫其足【左成下】
　　食茹拔葵公仪休为鲁相食茹而美拔去园葵也【史记】卖葵亏体江统上天子书曰今西园卖葵菜蓝子鸡麫之属亏败国体贬损令门【晋书】
　　书葵得偷彭城王攸字子深少孤独种葵三畆数被人盗之攸宻令人书葵叶下明旦市中看之遂得偷者【北齐】冬得生葵丁次都不知何许人也为辽东丁氏作人丁氏尝使买葵冬得生葵问冬何得有葵云从日南买来【列仙传】
　　倾葵圣人之于道犹葵之于日虽不能终始哉其乡之者诚也【淮南】若葵藿之倾叶太阳虽不为之逥光终向之者诚也【选曹子建求通亲亲表】
　　蘬广雅曰蘬葵也注丘轨切齐民要术云蘬丘葵也疑误
　　胡葵广志曰其花紫赤
　　冬葵陶隠居曰似秋种葵覆养经冬至春作子谓之冬葵本草图经云苗叶作菜茹更甘美
　　蜀葵尔雅所谓菺戎葵者也郭璞云如木防华戎蜀盖其所自因以名之花有五色有红者又号一丈红锦葵锦葵花小叶圆
　　终葵终葵一名落葵一名天葵一名繁露一名承露一名藤葵尔雅所谓蔠葵蘩露是也郭璞云大茎小叶紫黄色陶隠居云人家多种之叶惟可鲊子紫色女人以渍粉面为假色俗呼为胡燕脂蜀本图经云蔓生叶圆厚如杏叶子如五味子生青熟黒所在有之食疗云其子令人面鲜华可爱取蒸烈日中曝干挼去皮取仁细研和白宻之甚验
　　落葵人食落葵为向所齧作疮则不瘥或至死【物志】龙葵本草唐本注云即关河间谓之苦菜者叶圆花白子若牛李子生青熟黒旦堪煑食不任生噉孟诜云其味苦挼去汁食之食医心防云龙葵作粥食之并得图经云惟北方有之北人谓之苦葵叶圆似排风而无毛
　　莬葵尔雅曰莃莬葵郭璞注云颇似葵而小叶状如藜有毛汋啖之滑广志云免葵沦之可食本草唐本注云苗如龙苪叶光泽花白似梅茎紫色煑汁极滑堪食刘禹所谓动摇春风者也
　　荆葵荆葵一名芘芣尔雅曰荍蚍衃是也郭璞注云似葵紫色陆玑云似芜菁华紫緑色可食微苦
　　钱葵钱葵丛低又一种千叶可爱
　　鳬葵马融曰桂荏鳬葵叶圆似莼生水中一名水葵蒲葵蒲葵可食叶似葵而大中作扇谢安取蒲葵扇中者捉之是也
　　露葵顔氏家训云蔡朗父讳纯遂呼莼菜为露葵王维诗云松下清斋折露葵意谓带露之葵不指莼菜盖莼菜非辋川所有宋玉讽赋云烹露葵之曹植七啓云霜蓄露葵语并在蔡朗前亦不指莼菜
　　楚葵楚葵即水中芹菜
　　泽葵泽葵即莓苔鲍昭芜城赋泽葵依井是也
　　鸭脚葵今世葵有紫茎白茎二种种别复有大小之殊又有鸭脚葵也【齐民要术】别有鸭脚肫耳【鲍明逺葵赋】
　　冬葵崔寔曰六月六日可种葵中伏后可种冬葵九月作葵菹干葵家政法曰正月种葵【上】陶隠居云以种种葵覆养经冬至春作子谓之冬葵【本草】
　　陈葵陈葵子微火炒令爆叱散着熟地中遍踏之朝种暮生逺不过宿陈葵子秋种覆盖令经冬不死至春有子是也【物志】
　　百菜主葵叶为百菜主其心伤人俗呼为西王母菜食之益人【本草】
　　占牛马黄帝问师旷曰欲知何牛马贵贱秋葵下小葵生牛马贵大葵不防牛马贱【师旷占】
　　摘葵古者葵称露葵又终葵一名繁露今摘葵必待露解语曰触露不搯葵日中不剪韭各有宜也【尔雅翼】潘岳闲居赋曰緑葵含露白薤负霜
　　梦城生葵符坚将欲南师夣葵生城内明以问妇妇曰若征军逺出难为将也【异苑】
　　莼
　　莼字本作莼水葵也图经云莼乃菜之上味生水中叶似鳬葵三月至八月茎细如钗股短长随水浅深名莼丝味甘而体软霜降后萌在泥中粗短名瑰黄味苦而体澁又有石莼似紫菜青色
　　莼莼菜之根絶美江东人谓之莼【酉阳杂俎】
　　雉尾莼四月莼生茎而未叶名为雉尾莼五月莼叶舒长名丝莼入七八月不中食有蜗虫故也又至十月氷冻虫死虽老犹可食【鸡跖集】
　　思莼张翰晋惠朝齐王冏辟为东曹掾谓顾荣曰吾本山林间人无望于时子善以明防前以知虑后荣曰吾亦与子采南山蕨饮三江水耳翰因见秋风起乃思吴中菰菜莼鲈鱼脍叹曰人生贵得适志耳何能覊宦数千里以要名爵乎遂命驾而归【晋书】
　　千里莼陆机请王武子武子前置数斛羊酪指以示陆曰卿江东何以敌此陆云有千里莼但未下盐豉耳【世説】齐髙帝设莼脍崔祖思曰此味故为南北所推沈文季曰千里莼岂关鲁卫然则千里盖吴中地名前人以比末下盐豉皆地名无疑也【防简】世説新语陆机【云　云】盐豉耳观但耳二字语意自眀鲁三异乃谓末字误书为未而以末下为地名欲与千里对言是未尝阅世説新语也【墅谈】
　　断莼陶子锵母嗜莼母没终不味莼
　　客须莼鳢丹阳张承先家有鬼长为取他物防有客湏莼二斗鳢鱼二十头鬼将一小儿置骠骑令小儿睡眼觉看蓝中已有鱼鳢【集异记】
　　獭船载莼河东常丑奴泛湖邉防蒲暮宿空舎时日暮见一女姿容极美乘船载莼至舎寄住变而为獭【幽明録】采莼供食沈顗字处黙逢兵荒与家人并日而食或有餽其梁肉者闭门不受惟采莼菜供食以樵采自资【南齐】呼为露葵梁世有蔡朗父讳莼既不涉学遂呼莼为露葵面墙之徒逓相仿效承圣中遣一士大夫聘齐齐主各即李恕问梁使曰江南有露葵否荅曰露葵是莼江南所出卿今食者緑葵菜耳【颇氏家训】
　　蘘荷
　　香脆急就章云老菁蘘荷冬日藏顔师古注蘘荷一名莼苴茎叶似姜其根香而脆可以为葅又辟蛊毒嘉草本草云叶似初生甘蕉根似姜芽性好隂在木下生者尤美中蛊者服其汁卧其叶即呼蛊主姓名周礼庶氏以嘉草除蛊毒宗懔谓嘉草即此也桞子厚种白蘘荷诗庶氏有嘉草攻桧事乆冺注引本草
　　隂地种蘘荷似葍苴而白葍苴色紫花生根中花未败时可食乆置则销烂不为实矣叶似姜宜隂翳地种之【古今注】蘘荷宜隂时藿向阳【潘安仁闲居赋】
　　葍蒩説文一名葍蒩古今注紫者曰葍蒩白者曰蘘荷解毒用白蘘荷陶隠居葍作覆
　　攻蛊蒋士有佣客得疾下血医以中蛊乃宻以蘘荷根布席下不使知乃狂言曰食我蛊者乃张小人也乃呼小小亡去今世攻蛊多用蘘荷根徃徃验蘘荷或谓嘉草【搜神记】人得蛊取蘘荷叶着卧席下不使知立呼蛊姓名【葛洪方】
　　花似美蓉马融广成颂芝荋堇荳蘘荷渠章懐注曰蘘荷苗似姜根花红紫似美蓉可食其叶似初生甘防根似姜芽其叶冬枯其根为菹亦可醤中藏古之为味者杂用脍炙切蘘荷以为香是为珍味【尔雅翼】
　　预知子预知子传云取二枚缀衣领上遇蛊毒物则闻其有声当便知之故名预知子【上】
　　落苏美茄也钱王有子跛足以声相近故止呼落苏【酉阳】紫茄常饵蔡樽为吴兴太守不饮郡井水斋前自种白苋紫茄以为常饵诏褒其清加信武将军【梁书】
　　昆仑紫苽四年改胡床为交牀改胡为白露苽改茄子为昆仑紫苽【大业拾遗録】
　　树髙二丈南土无霜雪生物不复凋枯种茄子十年不死生子皆攀缘摘之树髙至二丈【岭南异物志】
　　梯树摘南中草菜经冬不衰故蔬园之中栽种茄子宿根有二三年渐长枝翰乃为大树毎夏秋熟则梯树摘之三年后树渐老子稀即伐去别栽嫩者【岭表録异】
　　茄子故事茄子本莲茎名革遐反今呼伽未知所自成式因就节下食有茄子数蔕偶问张周封故事张去一名落苏事具本草成式记得隠侯行园诗云寒方卧陇秋菰正满陂紫茄纷烂漫緑芋鬰参差岭南茄子宿根成树髙五六尺姚向曽为南选使亲见之【酉阳杂俎】茄子浦水经云石头西对蔡浦浦长百里上有大荻浦下有茄子浦【上】
　　子大如苏门荅剌国有大茄树髙丈余经三四年不瘁子大如西重十余斤人以梯摘之【志】
　　姜
　　御湿姜御湿之菜也【援神契説文】
　　璇星散璇星散为姜风土失得逆时则姜有翼辛而不臭也【春秋运斗枢】
　　辛不因地宋玉因其友见楚相待之无以无以异让其友其友曰夫妻桂因地而生不因地而辛女因媒而嫁不因媒而亲【韩诗外传】
　　杨朴和之美者杨朴之姜招摇之桂越骆之菌【吕鉴】蜀姜孙权尝使介象作变化种菜百菓皆立生可食先主论鲙鱼何者防美象曰鲻鱼为上先主曰论近道鱼耳此出海口安可得乎象曰可得耳乃令人于殿庭中作方坑汲水满之并求钓象饵之埀纶于坑中不过项刻得鲻鱼先主大惊喜问象曰可食否象曰故为陛下取安敢取不可食之物乃使厨下切之先主曰闻蜀姜作虀至佳此间姜永不及也恨此时无此姜尔象曰蜀姜岂不易得愿差所使行者并付以直象自书一符以青竹丈使行人闭目骑杖杖止便买姜买姜毕复闭目此人承其言骑杖须臾已到成都不知是何处问人人言是蜀市乃买姜于时吴使张温市见之问曰与帝买姜于是甚惊作书寄象此人买姜毕捉书骑竹扙闭目复须臾已还吴厨切脍亦适了也【神仙传】
