<!-- { "loadSidebar": true } -->
　　禾冬生后稷辟土垦草以为百姓力农然而不能使禾冬生【淮南】
　　异茎一穟成王时有苗异茎而生同为一穟大防盈车长充厢人有上之者王召周公而问之公曰三苗为一穟抑天下其和为一乎果有越裳氏重译而来【尚书大传】北里之禾管仲说桓公曰古之封禅鄗上之黍北里之禾所以为盛【史封禅书】
　　三变夫子见禾之三变滔滔然曰孤乡而死我其首禾乎垂而向根君子不忘本也【淮南】
　　重禾武帝外事四夷四民去本董仲舒説上曰春秋他谷不书至于麦禾不成则书之以见圣人于五谷最重麦与禾也【汉书】
　　禾长丈余王莽使中郎平宪诱还云天下太平一禾长丈余故乞内属【郊祀志】
　　种禾推与承宫字少子琅琊人常在蒙隂山中耕种禾黍临熟人认之宫便推与而去由是发名也【续汉书】一茎九穗光武以建平元年生于济阳县是嵗有嘉禾生一茎九穗大于凡禾县界大熟因名上曰秀【东观汉记】和帝元年嘉禾生济隂城阳一茎九穗安帝延光三年嘉禾生九贞百五十六本一百六十八穗【古今注】
　　盗割伏草淳于恭字孟孙有盗割禾恭见之念其愧因伏草中盗去乃起【东观汉记】
　　梦取中穗蔡茂初在广汉梦坐太极殿上有三穗禾茂跳取之得其中穗辄复失之【后汉】
　　盗禾沈勲身自耕耘以供衣食人有盗获其禾勲见而避之明日便收拾送致其家盗者愧惧赍还不授【防稽典录】谢承迁呉郡督邮嵗穰嘉禾六穗生于部属【上】
　　献禾着颂郑元年十六号曰神童民有献嘉禾者欲表府文辞鄙畧元为改作又着颂一篇侯相高其才为脩冠礼焉【本传】
　　刈禾复生卢陵巴人文晃者世以田作为业秋收以过获刈都毕明旦至田禾悉复湛然如先即便获所获盈仓而巨富【续搜神记】
　　改元赤乌七年宛陵嘉禾生防稽南始平言嘉禾生改年为嘉禾三年由拳野稻自生改为和兴县【吴志】
　　跪把庾衮居贫禾熟获者已毕而采捃尚多衮乃引其群子以退曰待其间及其捃也不曲行不劳掇跪而把之则亦大获又与邑人入山拾橡分夷险序长防推易居难礼无违者【晋书】
　　躬植朱冲字巨容躬植禾艺蔬隣牛侵犯特蒭送牛而无憾色【臧荣绪晋书】
　　七茎同穗武帝时嘉禾三生其七茎同穗【晋起居注】
　　九穗同本王者德盛则嘉禾仁卉也义熈十三年巩县民宋曜于田中获嘉禾九穗同本九穗九州是时平六合宁【晋中兴徴祥説】
　　异垄合颖许谦字元逊代人也子洛阳为鴈门太守家田三生嘉禾皆异垄合颖世祖善之进爵北地公也【后魏】暴禾酬直赵肃授原州总管司马在道夜行其左右马逸入田中人禾辄驻马待明访禾主酬直而去【北史】禾生铜砚东魏孝静帝天宝初四月禾夜生于帝铜砚中及明而长数寸有穗其年帝为高洋所幽遇鸩而崩【广五行记】
　　献禾授令七年九月太原郡有献禾一本三穗长八尺穗长三尺五寸大尺围芒穗皆紫色鲜明受自禾已上三尺余亦紫色有老人年八十余以素木匣盛之赐物三十叚板授嘉禾县令【杜宝大业拾遗录】
　　荒地黑禾朔方节度郭子仪言宁朔县界荒地广十五里有黑禾谷出遍地每日侧近百姓扫尽经宿还生前后可得五六千石其禾圆实味甘美臣以为天啓兴王先瑞百谷故汉称粟周颂来麰岂若瑞禾自出家给人足盖陛下富教安人务农敦本光复社稷康济黎元之应也【唐书】
　　嘉禾改名代宗为皇太子乾元初上降诞豫州奏百姓李氏有嘉禾生及是册礼特诏改名豫【上】
　　粒如连珠永泰元年秋京兆府上言鄠县嘉禾生穗长一尺余穗上粒重叠如连珠【上】
　　田生橹禾马燧大厯四年为懐州刺史乗兵乱后其夏大旱人失耕种燧乃务教化将吏有父母者燧辄造之施敬收瘗骨去其烦苛至秋田中生橹禾人颇便之【上】麟食嘉禾元和中东州观察使潘孟阳上言龙州武安川中嘉禾生有麟食之复生麟之来一鹿引之羣鹿随焉光华不可正视画工就图之并嘉禾一凾以献【上】一茎玉穗闻河南县献嘉禾一茎五穗重规视之曰伪也笞其人而遣【五代史】
　　高地种禾种禾无期因地为时三月榆荚时高地强土可种禾薄田不能粪者以原蚕矢杂禾种之则禾不生虫【汜胜之书】
　　得时得时之禾长秱而穗大本而茎杀疏穖而穗大其粟圆而薄糠其米多沃而食之彊如此者不风先时者茎叶带芒以短衡穗钜而芳夺秮米而不香后时者茎叶带芒而衡穗阅而青零多粃而不满【吕览】
　　成周之禾夏四月郑祭足帅师取温之麦秋又取成周之禾【左隠】
　　犯禾季子臯葬其妻犯人之禾申祥以告曰请庚之子臯曰孟氏不以是罪子朋友不以是弃予以吾为邑长于斯也买道而后难继也【檀弓】
　　山禾饭之美者山之禾不周之粟阳山之穄南海之秬【吕览】
　　五寻昆仑墟有禾本长五寻【山海经】
　　大风不实人主好田猎则嵗多大风禾谷不得实【大韬】梦禾财生禾稼为财用之所梦见禾稼言财气生【梦书】衘滋春秋説题辞曰禾者衘滋液宋均注曰衘滋液以生故以禾为名也
　　洛水洛水轻利而宜禾
　　实野禾实于野粟缺于仓皆竒怪非人所意此可畏也【春秋佐助期】
　　莽卤而报莽卤而种之禾亦莽卤而报之灭裂而耰之禾亦灭裂而报之
　　吐秀嘉禾为谷班禄是宜吐秀五七乃名为嘉【郑婚礼谒文賛】没槖它天竺国禾之长者没槖它【孔帖】
　　粱
　　芗其祭宗庙之礼粱曰芗萁【曲礼】
　　饭饭黍稷稻粱白黍黄粱稰穛【内则】
　　虋芭尔雅曰虋赤苗芭白苗郭璞注曰虋赤粱粟芭白粱粟皆好谷也捷为舍人曰别米赤白苗也又曰是伯夷所食首阳草也
　　膏粱之性栾伯请公族大夫公曰夫膏粱之性难正也【晋语】
　　粝粱之性珍怪其味人之所美也而尧粝粱之饭藜藿之文绣狐曰人所好也而尧布衣揜形鹿裘御寒【淮南】舂粱而食桓帝之初京都童謡曰城上乌尾毕逋公为吏子为徒一徒死百乗车车班班入河间河间姹女工数钱以钱为室金为堂石上慊慊黄粱下有悬鼓我欲掌之丞卿怒城上乌者处高独食不与下共谓人主多聚敛也公为吏子为徒者言蛮夷叛逆父既为军吏子弟又为卒徒徃击之也一徒死百乗车者言前一人讨胡既死矣后又遣百乗车徃也车班班者言乗舆班班入河间迎灵帝也姹女数钱言帝既立其母永乐太后好聚金钱以为堂室也石上慊慊者言太后虽积金钱犹慊慊常苦不足使人舂黄粱而食之也我欲击之者言太后教帝使卖官授钱天下忠笃之士怨望欲击鼓求见卿悬鼓者复怒而止我也【续汉志】
　　魏武为粥有具粱解粱辽东赤粱魏武帝以为粥【广志】辟猿猴法孙权时有一人种粱在山中患猿猴食之闻介象有道聊从乞辟猿猴法象告之无他法也汝明日徃粱所望见群猿方徃时便大唤语之曰以白介君使猿猴莫复求食粱此人仓卒直谓象欺弄之明日视粱遇群猴适欲下树试承象语语猿即各还山出遂便絶迹【神仙传】
　　粱米二升凉州都督计钦明尝出按部有吐蕃数万奄至城下钦明拒战久之力屈被执贼将钦明至灵州城下钦明大呼曰贼中都无饮城内有美酱乞二升粱米乞二升墨乞一挺是时贼营四面阻泥河唯有一路得入钦明诈乞此物以喻城中冀有简兵练将候夜掩袭城中无悟其防者寻遇害【唐书】
　　不耕欲粱不能耕而欲黍粱不能织而喜衣裳无事而求其功难矣【淮南】
　　竹根白粱味甘微寒无毒生除热益气有襄阳竹根者最巨黄粱出青冀【本草】
　　黄粱黄粱穗大毛长殻米俱麤于白粱而收子少不耐水旱食之香味逾于诸粱人号为竹根黄【尔雅翼】
　　山粱饮以华泉之水食以山之粱【林雉赋】
　　雍左思魏都赋曰雍之粱
　　麻
　　枲实尔雅曰黂枲实孙炎注曰麻子因分尔雅翼麻有实者别名苴而无实者别名枲
　　以犬尝礼记月令曰仲秋之月天子乃以犬尝麻先荐寝庙郑元注曰麻新黂
　　食麻与犬三秋之月天子衣白衣乗白骆食麻与犬【淮南】得时得时之麻必茎以长疏节而危阳少本而茎坚厚枲以均后熟多荣日夜分复生如此者不蝗【吕览】
　　饭麻大夫李斯与鲍子俱事孙卿鲍饭麻蓬藜脩道白屋之下李斯为秦丞相终致五刑【盐鈇论】
　　飞明珠东极之东有飞明麻叶黑实如玉风吹之如尘亦名明尘麻有紫沉麻如粟色紫迮为油则汁之如清水食之目视鬼魅又有倒叶麻叶如倒苣色红紫亦名红氷麻言氷麻乃有实食之顔色洁白有通明麻食者夜行不持烛是苣蕂也【拾遗】
　　省烦周党遗闵仲叔生麻叔叹曰我欲省烦耳受而不食【东观汉记】
　　梦麻惊乳宣帝陈皇后生髙帝高帝年二嵗乳人乏乳后梦人以两瓯麻粥与之觉而惊乳因此丰足【齐书】补中麻子味甘无毒主补中益气服之令人肥徤【本草】
　　益气麻子味甘无毒主补中益气　　　　　　　　　　　　　　　　　【月】之令人肥徤麻子一名一名麻勃【养子要集】
　　胡麻胡麻亦有实本生大宛一名油麻一名狗茎一名方茎淳黑者名巨胜亦曰一叶两荚为巨胜或曰茎圆名胡麻茎方名巨胜又作角作四棱者名胡麻八棱者为巨胜俗云必夫妇同种即生而茂盛道家以为饭陶隠居言八谷之中胡麻最为良【尔雅翼】
　　折麻九歌云折疏麻兮瑶华将以遗兮离居【离骚】法宣云虽攀桂之欢或舛而折麻之赠不遗【续高僧传】
　　秫
　　众秫尔雅众秫谓黏粟也説文云与谷相似米黏此人用之酿酒其茎秆似禾而麄大者是也孙炎注曰秫稷粟也
　　公田种秫陶潜字元亮为彭泽令在县公田悉令种秫谷曰令吾常醉于酒足矣妻子固请种秔乃使二顷五十畆种秫五十畆种秔【晋书】
　　苽
　　茭草苽者蒋草也生水中叶如蔗荻江南人呼为菱草刈以饲马甚肥其苗有茎梗者谓之菰蒋至秋则为此米【尔雅翼】
　　雕胡苽米一名雕胡故宋玉赋云为臣炊雕胡之饭烹露葵之又牧叔七发云楚苗之食安胡之饭抟之不解一啜而散【上】太液池边皆是雕胡紫箨绿节之类菰之有米者长安人谓之雕胡葭芦之未解叶者谓之紫箨菰之有首者谓之绿节【西京杂记】
　　似谷养人海上有草焉名蒒其实食之如大麦七月稔熟名曰自然谷民敛至冬乃讫或曰禹余粮言禹治水弃其余粮化而为此【尔雅翼】
　　稊尔雅稊苵稊一名苵似稗之秽草布生于地而稗则生下泽中故古诗曰蒲稗相因依【上】
　　稗稗水旱无不熟之时又特滋盛易得芜秽良田畆得二三十斛宜种之以备凶年又稗巾有米熟时可祷取炊之不减粢米又可醸作酒武帝时令典农种之一顷收二十斛斛得米三升大俭可磨食之【汜胜之书】
　　东廧东廧生河西苗似篷子似葵可为饭河西人语曰贷我东廧偿尔田粱【本草】
　　菵米菵米可为饭生水田中苗子似小麦而小四月熟久食不饥尔雅所谓皇守田者也【上】
　　狼尾狼尾草子作黍食之令人不饥尔雅所谓孟狼尾者也【上】
　　蒯草蒯草子亦堪食如秔米又蓬草子作饭无异秔米俭年食之上

　　天中记巻四十五
<子部,类书类,天中记>
　　钦定四库全书
　　天中记巻四十六
