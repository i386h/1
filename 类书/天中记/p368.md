<!-- { "loadSidebar": true } -->
　　文似氷绫绫者其文望之似氷绫之理也【释名】
　　散花绫霍光妻淳于衍散花绫二千五疋绫出钜鹿陈宝光妻传其法霍显召入其弟使作之一疋直钱一万又与緑绫七百端直钱百万【西京杂记】
　　缥绫半袖杨阜字仪山为城门校尉常见明帝着防被缥绫半袖阜问帝曰此于礼何法服也帝黙然【魏志】绛绫诏临邑使主范柳所贡物多绛绫是其所珍可筹量増赐【晋咸康起居住】
　　白绫防帝改服着白绫防【晋修复山陵故亊】
　　托绫还封辛穆字叔宗举茂才东雍州别驾初随父在下邳与彭城陈敬文友善敬文弟敬武为沙门从师逺学经久不还敬文病临卒以杂绫二十疋托穆与敬武穆久不得见经二十年始于洛阳见敬武以物还之封题如故世称亷信【后魏书】
　　盘绦绫长庆中浙西观察使李徳裕上表曰臣当道奉诏更令织定罗丝袍叚及可幅盘绦绫一千疋孔丘立鹅天马掏豹盘绦文彩珍竒只合圣躬自服今所织十疋费用至多在臣愚诚亦有所未谕乞着臣当道物力所宜更赐节减即海隅苍生无不受赐诏许罢进盘绦绫一千疋【唐书】
　　縠
　　细缯説文曰縠细缯也
　　不如爱縠先生王斗见齐宣王宣王曰愿闻先生直言正谏斗曰王之忧国爱民不若王爱尺縠也王使人为冠不使左右便僻而使工者何也为能之也今王治齐非左右便僻无使也臣故曰不如爱尺縠也【齐防】
　　见上纱縠江充召见太乙宫自请愿以所常被服衣冠见上上许之充衣纱縠单衣【汉书】
　　后官服縠袁术遂僣号荒侈滋甚后宫数百服绮縠余梁肉【魏志】
　　雾縠或曰雾縠之丽曰女工之蠧【杨子法言】劲弩之余力不能洞雾縠【抱朴子】
　　纱
　　轻纱幕汉武帝思李夫人不可复得手诏董仲君曰朕思李氏其可得乎仲君曰可遥见而不可同帷幄耳濳英石色青轻如毛羽寒盛则石温夏盛则石冷刻之为人像神悟不异真人使此石像徃则夫人至矣乃遣人至晦海经十年而得还此石命工依李夫人形刻成置于轻纱幕里宛若生时帝大悦【拾遗记】
　　纱帐授徒马融博洽通儒教养诸生千数融好侈饰常施绛纱帐前授生徒后列女乐【东观汉记】
　　綘纱系臂武帝始防九年帝多简良家子女以充内职又择其美者以绛纱系臂【晋书】
　　纱縠不安蔡克字子尼体貎尊严莫有媟嫚髙平刘整隽才白衣居家车服奢丽谓人曰纱縠吾之常服耳遇蔡子在坐而经日不自安【别传】
　　绛帐受业符坚以太常韦暹毋宋传其父业周官音义乃就宋家立讲书堂书生百人隔绛纱帐而受业焉【秦记】鬻纱王僧孺防贫其母鬻纱布以自业【梁书】
　　青纱单衣游明根以年逾七十表求致仕优诏许之引入陈谢悲不自胜帝言别慇懃仍为流涕赐青纱单衣委貎冠被褥锦袍等物【后魏书】
　　张幕隔障琅邪王俨字威仁武成第三子拜京畿大都督领军大将军领御史中丞迁大司徒初从北宫出将上中丞凡京畿步骑领军之官属中丞之威仪司徒之卤簿莫不毕备帝与后在华林园东门外张幕隔素纱步障观之【北齐】
　　隔纱帷听卢道防聘妻元氏甚聪悟常升高坐讲老子道防从弟元明隔纱帷以聴焉【北史】
　　服黄纱衣太宗幸蒲州刺史赵元楷课父老服黄纱单衣迎谒道左【唐书】
　　绛纱单衣皇太子初拜有绛纱单衣【东宫旧亊】
　　盛食沉波江汉之民至暮春上已之日禊集招祗之祠或结五色纱囊盛食沉于波中言蛟龙水防畏之不侵食也【拾遗记】
　　着纱披袍余杭县有一人姓沈名纵与父同入山至夜二更中忽见一人着纱防披绛龙袍云是闘山王【齐谐记】
　　防
　　防防大丝缯也【説文】防抽也抽引防端防绪也又谓之絓挂也挂于杖端振举之也【释名】
　　白防为别袁聿脩为太常寺少卿出视廵省仍令考校官人得失经兖州时邢劭为刺史别后送白防为别信聿脩不受与劭书云今日仰遇有异常行田李下古人所慎愿体此心不贻厚责劭亦欣然解报书云老夫忽忽意不及此敬承来旨吾无间然弟昔为清郎今日复作清卿矣【太史】
　　布
　　带防以狥诸侯攻偪阳主人悬布鲁孟氏之臣秦堇父登之及堞而絶之坠则又悬之苏而复上者三主人辞焉乃退带其防布以狥于军三日【襄二】
　　幅利齐子尾曰富人之所欲也何独弗欲对曰且夫富如布帛之有幅焉为之制度使无迁也夫民生厚而用利于是乎正德以幅之使无黜嫚谓之幅利利过则为败吾不敢贪多所谓幅也【襄二十八】
　　布衣饭牛鲁君闻顔阖得道之人使人以币聘焉顔阖守门粗布之布衣而自饭牛使者致币顔阖对曰恐听缪而遗使者罪不若审之使者还反复来求而不得【庄子】无故得帛卫人有夫妻祷而祝曰使我无故得百束帛其夫曰何心也妻曰益子将取妾【韩子】
　　布尽无币齐国好厚葬布帛尽于衣衾材木尽于棺椁桓公患之以告管仲曰布帛尽则无以为币材木尽则无以为守备而人厚之不休柰何管仲对曰凡人之有为也非名之则利之也于是乃下令曰棺椁过度者僇其尸罪夫当丧者夫僇死无名罪当丧者无利人何故为之也【上】
　　衣细布墨子曰古有衣无文者禹是也土阶三等衣裳细布当此时黼黻无所用务在完坚【説苑】
　　云霞布周成王六年燃丘之国遣使贡献使者衣云霞之布如今之朝霞布也【拾遗记】
　　令尹盗布楚江乙母者当恭王之时也乙为郢大夫有入王宫盗者令尹以罪乙请于王而黜之处家无防其毋亡布入寻言令尹盗之王曰令尹在上冦盗在下令尹不知有何罪焉毋曰昔日妾子为郢大夫人盗王宫中之物妾子坐而黜之令尹独何以不坐是为也王曰善令吏偿毋之布因赐金十镒毋让金布曰妾岂贪货而于王哉怨令尹之治也遂不肯受王曰毋智若此其子必不愚乃复召江乙而用之【列女传】
　　尺布可缝文帝从淮南王长道死时民謡曰一斗粟尚可舂一尺布尚可缝兄弟二人不相容【汉书】
　　蜀布臣在大夏时见卭竹杖蜀布问安得此大夏国人曰吾贾人徃市之身毒身毒在大夏东南可数千里【史记张骞传】
　　猪膏涂布董卓获山东兵以猪膏涂布十余疋用纒其身然后烧之先从足起【谢承后汉书】
　　越布单衣吴郡本不献越布陆宏美容仪常衣越布单衣明帝好之因勅郡献越布由此始也【上】
　　布如绫锦哀牢夷之染防防布织成文章如绫锦有梧木叶倩以为布幅广五尺洁白不受垢污先以覆亡人然后服之【华峤后汉书】
　　书吕布上王允与吕布及士孙瑞谋董卓有人书吕字于布上负而行于市歌曰布乎布乎有告卓者卓不悟【上】
　　着布率下马太后诏曰吾为天下母而身服太练食不求甘左右但着帛布无香亷之饰者欲身率下也【范后书】海西布大秦国在安息条支西出细布有织成细布言用水羊毳名曰海西布【魏畧】
　　裙布一疋皇甫隆为炖煌太守炖煌妇人作裙率缩如羊肠用布一疋隆禁止之所省复不訾【上】
　　遗单布衣王戎性悭从子将婚遗一单布衣婚毕都收之【晋书】
　　练布单衣苏峻平后帑藏空竭库中唯练数千端鬻之不售而国用不给道患之乃与朝贤俱制练布单衣于是人士翕然竟服之练遂踊贵乃令主者出卖端至一金【上】
　　疋布责梨王谟侵魏为前好营货利一疋布责人八百梨以此倍失人心【宋书】
　　焚筒中布萧恢为郢州刺史境内大宁时有进筒中布者恢以竒货异服即命焚之于是百姓仰徳【梁书】
　　送南布姚察自居显要一不交通尝有私门生不敢厚饷送南布一端花练一疋察谓曰吾所衣着止是麻布蒲练此物于吾无用旣欲相接欵幸不烦尔此人逊譲察厉色驱出自是莫敢馈遗【陈书】
　　赐布令负宋该字宣孔为右长史大社为羣僚以该性贪故赐布百余疋令负而归重不能制乃至顿以愧辱之【燕书】
　　勿积金帛杨椿归老临行试子孙曰国家初丈夫好服防色吾虽不记上谷翁时事然记清河翁时服饰恒见翁着布衣韦带常自约勅诸父曰汝等后世若富贵于今日慎勿积金一斤防帛百疋已上用为富也【后魏书】防蒿衣布杨大眼为荆州刺史常防蒿为人衣以青布而射之召诸蛮渠指示之曰卿等若作贼五口正如此相杀也【上】
　　盗布首官齐郑述祖为光州刺史有人入市盗布其父怒曰何忍欺吾君之执以归首述祖特原之自是境内无盗【北史】
　　出布资征贞观十八年命将征东安州人彭通请出布五千叚以资征人上善之比汉之卜式拜宣义郎【唐书】妻织燔机公仪休相鲁其妻织布休曰汝岂与世人乎争利哉遂燔其机【韩子】
　　纺花为布莬北有山山有花人取纺绩为布【中记】缉木为布大业七年十二月朱寛征留仇国获男女口千余人并杂物产与中国多不同缉木皮为布甚细而幅濶三尺二寸亦有细班布幅濶四尺许【拾遗録】
　　班布林邑国出古贝古贝者树名也其华盛时如鹅毳抽其绪纺之以作布布与纻布不殊亦染成五色织为班布【南史】
　　扶桑布东夷扶桑国其土多扶桑木故以为名扶桑叶似桐初生笋笋国人食之实如梨而赤绩其皮为布以为衣亦以为锦【上】
　　暴布戎人见布者而问之曰何以为之莾莾也指麻而示之怒曰孰之壤壤也可以为之莾莾也【吕览】
　　织葛葛山者勾践种葛使越女织治葛布献于吴【越书】盗牛遗布王烈字彦考逺识逹通人皆慕之州闾成风咸竞为善时国中有盗牛者牛主得之盗者曰我邂逅迷惑从今以后将改过子既已见宥幸无使王烈闻之人有以告烈者烈以布一端遗之【先贤行状】
　　遗布不受王戎为侍中南郡太守刘肇遗戎筩中布五十端戎不受而厚报其书识者以为讥世祖患之为发诏讥乃息【竹林七贤论】
　　择布无麄者沈珩弟峻字枚山有誉而性俭张温使蜀辞峻峻入内良久出语温曰向择一端布欲以送卿而无麄者温嘉其能显非【笑林】
　　市布作惟曹植表曰欲遣人到邺市上党布五十疋作车上小帐帷谒者不听
　　大浣布
　　西域献青龙三年西域重译献火浣布诏大将军大尉临试示百僚【魏志】
　　火鼠布日南北景县有火鼠取毛为布烧之而纺绩名火浣布【吴録】
　　火洲南海诸藻国东千余里至自然火洲其上有树生火中州左近人剥取其皮纺绩作布以为手巾与蕉麻无异而色防青若小垢洿则投火中复更稍洁或作镫柱用之不知尽【南史】
　　火浣布周穆王大征西戎西戎献锟铻之劔火浣之布其劒长尺有咫链钢赤刃用之切玉如泥焉火浣之布浣之必投于火布则火色垢则布色出火而振之皓然疑乎雪也【列子】
　　单衣防宾长老説汉桓帝时有大将军梁冀作火浣布单衣防賔客行酒公卿朝臣前佯争酒失杯而行之伪怒解衣而烧之布得火炜炎赫然而炽如烧凢布垢尽火灭粲然洁白如氷澣之【傅子】
