<!-- { "loadSidebar": true } -->
　　不刋之典穆宗常谓侍臣曰朕欲习学经史何先薛放对曰经者古先圣之至言多仲尼所发明皆天人之极致诚万代不刋之典也论语者六经之菁华孝经者人伦之大本穷理执要真可谓圣人至言是以汉朝论语首列学官光武令虎贲之士皆习孝经【旧唐】
　　臆説郑康成多臆説人见其名学谓有所出也证案大事要在五经四部书如非此文近为妄矣若子所执以为郊天皷必当麒麟之皮也冩孝经本当曽子家防乎【孔融与诸卿书】
　　七纬七纬者易纬稽覧图干凿度坤灵图通卦验是类谋辨终备也书纬璇玑铃考灵耀刑徳收帝命验运期授也诗纬推度灾记歴枢含神务也礼纬含文嘉稽命徴斗威仪也乐纬动声仪稽耀嘉叶图徴也孝经纬授神契钩命决也春秋纬演孔图元命包文耀钩运斗枢感精符合诚图考异邮保干图汉含孳佑助期握诚图濳潭巴説题辞【后樊英】
　　易
　　三易按周礼筮人氏掌三易夏曰连山殷曰归藏周曰周易解此不同按杜子春云连山伏羲也归藏黄帝也难曰按礼记曰我欲观殷道得坤干焉今归藏先以坤后干则知是殷明矣推归藏既在殷制连山理是夏书【金楼子】
　　道籥孔子曰易者易也变易也不易也管三成德为道苞籥易者其徳也光明四通简易立节天以烂明日月星辰布设张列通精无门藏神无穴不烦不扰澹泊不失此其易也变易者其气也天地不变不能通气五行迭终四时更废君臣取象变节相移能消者息必专者败此其变易也不易者其位也天在上地在下君南面臣北面父坐子伏此其不易也故易者天地人之道也【干凿度】管犹兼也一言而兼此三事以成其道徳苞之美齐鲁之间名门户及藏器之管为籥【郑注】
　　始太极孔子曰易始于太极太极分而为二【七九八六】故生天地天地有春冬夏之节故生四时四时各有阴阳刚柔之分故生八封八卦成列天地之道立雷风水火山泽之象定矣【干凿度】
　　象阳法阴孔子曰阳三阴四位之正也易卦六十四分而为上下象阴阳也阳道纯而竒故上篇三十以象阳阴道不纯而偶故下篇三十四以法阴【上】
　　象天叶厯易者气之节含精宣律上经象天下经叶歴文言立符【符信】象出期节【象两也出期节者若以至日闭闗商旅不行后不省方之北也】彖言变化系设类迹【春秋説题辞】
　　正本遂皇【燧人】始出握机矩表计寘其刻白苍牙通灵【伏羲】昌之成【文王】孔演命明道经羲作易仲命徳维纪衡【仲谓四仲之卦震兑坎离也维者四角之卦艮巽坤干也】周文増通八八之节转序三百八十四爻以系王命之瑞故正其本而万物理失之毫厘差以千里【易通卦验】
　　汉马迁传差以【史失之】毫厘谬【史差】以千里注师古曰今之易经及彖象系辞并无此语易纬则有之葢易象之别记者也【见王注今本无】经解引易此语孔頴逹防曰此易系辞文也欧阳永叔传易图序云余读经解此语今易无之岂易今亦有亡者耶是亦不得为全书也选竟陵王行状注引易干凿度云云
　　读易孔子读易韦编二絶鐡擿【挝】三折漆书三防【论证】史世家韦编三絶抱朴子古强云三絶三折云
　　九师易者淮南九师道训者淮南王安所造也【七畧】淮南王安聘明易者九人号九师説【汉书音义】
　　五子所校讐中古五子书除复重定着十八篇分六十四卦着之曰辰自甲子至壬子凡五子【刘向别録】
　　东南之美虞翻与少府孔融书并示以所着易泾融答书曰闻延陵之理乐覩吾子之治易乃知东南之美者非徒防稽之竹箭也又观象云物察应寒温原其祸福与神合契可谓探頥穷通者也【呉志】孔答书曰示所着易传自商瞿以来舛错多矣去圣弥逺众説骋辞曩闻云云【王覧引后汉书】
　　易道在天虞翻初立易注奏上曰臣郡吏陈桃夣臣与道士相遇放髪被鹿裘布易六爻挠其三以饮臣臣乞尽吞之道士言易道在天三爻足矣【别传】
　　无体禇澄与王俭书论立郑王易注曰易弥天地之道通万物之情虽有异家之学同以象数为宗葢无体不可以一体永屡迁不可以一迁执也俭答曰易体微逺实贯羣籍施孟异闻周韩殊防岂可专据小王便为该备依旧存郑髙同来説【南齐书】
　　不读易虞世南云不读易不可为宰相【坤凿度注】
　　旨难明五鹿充宗与诸儒讲而朱云折之何晏不了九事而伏曼容轻之王弼训注于六爻变化五气相推多所摈畧而孙盛短之周洪正于讲席辨析名理而张讥屈之【玉海】
　　书
　　上帝之书尚书者二帝之迹三王之义所以推其期运明命授之际书之言信而明天地之情帝王之功凡百二篇第次委曲尚者上也上帝之书也【春秋説题辞】郑书赞云孔子乃尊而命之曰尚书【玉海引正义】
　　大训孔安国尚书序云典谟训诰誓命之文凡百篇所以恢至道示人主以范也故歴代寳之以为大训也谨按此书多録正事堪为国训家之则故曰大训【北堂】坟典三坟五典粲粲如列宿落落如连珠也【顾子义训】贾逹云三坟三王之书五典五帝之典延笃言张平子説三坟三礼礼为人防五典五帝之常道马融説三坟三气阴阳始生天地人之气也五典五行也诸家各以意言【春秋正】三坟之目见于孔序汉志不载元丰七年毛渐奉使京西得之其书以山气形为别山坟谓之连山气坟归藏形坟坤干与先儒言三易异其中有姓纪【一篇】皇防【一篇】政典【二篇】合为三卷皆依托也【中兴书目】
　　论事子夏读书既毕而见于夫子夫子谓曰子何为于书子夏对曰书之论事也昭昭然若日月之代明离离然若参商之错行上有尧舜之道下有三王之义凡古之弟子所受书于夫子者志之于心弗敢忘虽退而穷居河济之间深山之中作壤室编蓬户常于此弹琴以歌先王之道则可以发愤忘忧矣【书大传孔丛子】
　　古文杜林字伯山从张竦受学洽多闻时称通儒于西州得漆书文文尚书一卷常寳爱之卫宏徐廵皆受林学出古文示宏曰林离流兵乱常恐此经将絶何意卫子徐生复能传之是斯道竟不坠地也古文虽不合时务然礼失求之于野古文不犹愈于野乎愿诸生无悔所学古文遂传于世【东观记】
　　臯谟周诰论者或恠亮文彩不艳而过于丁宁周至臣愚以为咎繇大贤也周公圣人也考之尚书咎繇之谟畧而雅周公之诰烦而悉何则咎繇与舜禹共谈周公与羣下矢誓故也亮所与言尽众人凡士故其文指不及得逺也【三国志】
　　改颇为陂典谟既作虽曰不刋文字或讹岂必相袭朕每读尚书洪范至无偏无颇遵王之谊三复斯文并皆恊韵唯颇一字实则不伦又周易防卦中无平不陂释文陂字亦有颇音陂之与颇训诂无别为陂则文亦防意为颇则声不成文应由煨烬之余简编坠缺传授之余差舛相仍宜改颇字为陂仍宣示国学【唐宗诏】
　　百二篇孔子求书得黄帝孙帝魁之书迄于秦穆公凡三千二百四十篇防送取近定可以为世法者百二十篇以百二篇为尚书十八篇为中候【书纬】
　　诗
　　言志书曰诗言志歌咏言故哀乐之心感而歌咏之声发诵其言谓之诗咏其声谓之歌故古有采诗之官王者所以观风俗知得失自考正也【艺文志】
　　喻志古者诸侯卿大夫交接邻国以防言相感当揖让之时必称诗以喻其志葢以别贤不肖而观盛衰也【御覧艺文志】
　　志之所之诗者志之所之也在心为志发言为诗情动于中而形于言【子夏毛诗】在事为诗未发为谋恬淡为心思虑为志故诗之为言志也【説题辞】
　　天地之心诗者天地之心君徳之祖百福之宗万物之户也【诗含神雾】诗者天文之精星辰之度【春秋説题辞】
　　四始五际建四始五际而八节通卯酉之际为革政午之际为革命神在天门出入候听【诗推度灾】翼奉云窃闻齐诗闻五际之要十月之交篇注孟康曰诗内传曰五际卯酉午戌亥也阴阳终始际防之歳于此则有变改之政【前传今本无注】大明在亥水始也四牡在寅木始也嘉鱼在已火始也鸿鴈在申金始也卯天保也酉祈父也午采苞也然则亥为革命一际也亥又为天门出入候听二际也卯为阴阳交际三际也午为阴谢阳兴四际也酉为阴盛阳防五际也【泛歴枢】翼奉曰诗有五际君臣父子兄弟夫妇朋友【白帖】郎顗曰四始之缺五际之戹其咎如此四始谓闗睢为国风之始鹿鸣为小雅之始文王为大雅之始清庙为颂雅之始【后汉】
　　六情诗含五际六情【演孔图】六情即六义一曰风二曰赋三曰比四曰兴五曰雅六曰颂【宋均注】诗之也志之所之也兴物而作谓之兴敷布其义谓之赋事类相似谓之比言王政事谓之雅称颂成功谓之颂随作者之志而别名之也【释名】
　　物化物正夫风雅者体同而由我化物则谓之风物由我正则谓之雅考之礼教其归不殊也【周续之解】
　　集防揆着集防揆着上统元皇下序四始罗列五际宋均注集防揆著者绵绵瓞人之初生揆其如是必将至着有天下也【含神雾】
　　言情诗以言情情者信之符也书以决断断者义之证也【刘歆七畧】
　　春秋
　　志在孔子在庶徳无所施功无所就志春秋秋行在孝经以春秋属商孝经属参【孝经钩命】
　　宝书闵因叙云昔孔子受端门之命制春秋之义使子夏等十四人求周史记得百二十国寳书九月经立【感精符考异邮説题辞】解疑论云圣人不空生受命而制作所以生斯民觉后生也西狩获麟知天命云周赤帝方起麟为周亡之异汉兴之瑞故孔子曰我欲托诸空言不如载诸行事又闻端门之命有制作之状乃遣子夏等云云【公羊防】
　　思存前业古之王者世有史官君举必书所以慎言行昭法式也周室既防载籍残缺仲尼思存前圣之业以鲁周公之国礼文备物史官有法故与左邱明观其史记据行事仍人道因兴以立功就败以成罚假日月以定厯数籍朝聘以正礼乐有所褒讳贬损大人当世君臣有威权执力其事实皆形于是以隠其书而不宣所以免时难也及末世口説流行故有公羊谷梁邹夹四公谷立于学官邹氏无师夹氏未有书【艺文志】左氏善于礼公羊善于防谷梁善于经【六艺论】左丘明张本继末发明经意信多奇伟公羊高亲受子夏辞义清断决明审谷梁赤师徒相文清义约是以三并行莫能孤废【晋荀崧】
　　操戈何休字邵公作公羊解注妙得公羊本意作公年墨守左氏膏肓谷梁废疾郑乃发墨守鍼膏肓起废疾休见而叹曰康成入吾家操吾戈矛以伐我乎【别】囊括古今丘明之本模春秋博物尽变囊括古今表里人事【卢植奏事】
　　太官厨严翰字公仲善于春秋公羊时司钟繇不好公羊而好左氏以左氏为太官厨公羊为卖饼家故尝数与翰会辨析长短繇机摙善特论而翰讷口时屈无以应繇曰公羊高竟为丘明服矣翰曰直故吏为明公服尔公羊未肯也【魏畧】
　　若云若海左氏之传史之极也文采若云月高深若山海【北堂】
　　相斫书隗禧字子牙鱼豢尝从问左氏传禧答曰欲知幽防莫若易人伦之纪莫若礼左氏相斫书耳不足精意也【魏畧】
