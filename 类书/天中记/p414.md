<!-- { "loadSidebar": true } -->
　　鲫化人谢灵运守永嘉逰石门洞入沐鹤溪旁见二女浣沙顔貌娟秀非尘俗态以诗嘲之曰我是谢康乐一箭射双鹤试问浣沙娘箭从何处落二女邈然不顾又嘲之曰浣沙谁氏女香汗湿新雨对人黙无言何事良苦而二女微吟曰我是潭中鲫暂出溪头食食罢自还潭云踪何处覔吟罢不见康乐遂回【青田志】
　　为妇明月峡中有二溪东西流宋顺帝升平二年溪人微生亮钓得一白鱼长三尺投置舡中以草覆之及归取烹见一美女在草下洁白端丽年可自六七自言高堂之女偶化鱼防为君所得亮问曰既为人能为妻否女曰防契使然何为不得其后三年为亮妻忽曰数已足矣请归髙堂亮曰何时复来荅曰情不可防者有思复至其后一歳三四往来不知所终【三峡记】
　　献鳆禇彦回元徽中授中书监侍中时淮北属魏江南无鳆鱼或有间闗得至者一枚直数千钱有献彦回鳆鱼三十枚彦回时虽贵而贫薄过甚门生有献计卖之云可得千万钱彦回变色曰我谓此是食物非曰财货且不知堪卖钱尔受之虽复俭乏宁可卖饷取钱也悉与亲逰噉之少日便尽【南齐】光武时张步遣使随伏隆诣阙上书献鳆鱼郭璞注云苍云鳆似蛤偏有石广志云鳆无鳞有殻一面附石细孔杂杂或七或九本草曰石决明一名鳆鱼【伏湛传】
　　海鷰永明九年盐官县石蒲有海鱼乘潮来水退不得去长三十余丈黒色无鳞未死有声如牛土人呼为海鷰取其肉食之【南齐五行志】
　　邾莒小国王肃初入国不食羊肉及酪浆等物常饭鲫鱼羮经数年已后肃与髙祖殿防食羊肉酪粥甚多髙祖怪之谓肃曰卿中国之味也羊肉何如鱼羮肃对曰羊者是陆产之最鱼者乃水族之长所好不同并各称珍以味言之甚是优劣羊比齐鲁大邦鱼比邾莒小国彭城王谓肃何爱小国对曰乡曲所美不得不好【伽蓝记】化虹太和三年文明太后冯氏幸金河府摩磷宫汤泉钓得鲤鱼一双皆长尺以黄金锁穿腮放于池内内后皆长五尺沈泛相从正光元年五月五日天清气爽闻池内锵锵声水中惊沸须臾雷电其一浮天化五色虹而去久之乃灭一在池中至孝昌元年六月行台元洲北伐顿此决此取鱼鳞甲非常渊令杀之得金二斤八两渊明年为葛荣所杀【冀州图经郡国志】
　　飞鱼口邢子励地记云元魏延兴初交安人孙愿捕鱼于五渠水中有羣鱼从西来共以柴塞之忽有人谓愿曰须臾当得大鱼若愿多求宜勿杀也愿与共食惟觉出气少腥而衣衫多棷及去愿送之以鱼固辞不受去后愿下网果得大鱼其状如鲤而大愿以为卖物遂杀食之俄然风雨昼昏闻飞鸟声北风息雨露有人乘舡至者前见羣鱼无数飞入于海愿遂不复渔矣因呼入海之处为飞鱼【口宣室志】
　　槎头鳊岘山下汉水中出鳊鱼肥美常禁人采捕以槎断木谓之槎头鳊宋张敬儿为刺史齐高帝求此鱼敬儿作六舻船置鱼而献曰奉槎头缩项鳊鱼一千六百头【襄阳耆旧传】
　　姓李南郡太守刘之亨尝梦二人姓李诣之乞命未之解也其明仲夏有遗生鲤鱼二头者之亨曰梦中所感也放之又梦来谢防云当令君延算【梁书】张洞为淮南转运使梦人通谒云池州李长史后池中得大鲤即梦也【见闻杂録】
　　炙鱼眼梁元帝母阮修容曽失一珠元帝时防窃吞之谓是左右所盗乃炙鱼眼以厌之信宿之间珠遂便出帝寻一日致葢鱼之报也【梁书引御覧】
　　吞防梁邵陵王纶在南徐州轻险躁虐肆行非法遨逰市里杂于厮常谓卖防者曰刺史何如对者言其躁虐纶怒令吞防以死自是百姓惶骇道路以目【南史】鳣羮江陵刘氏以卖鱓羮为业后生一儿头是鱓自颈已下方为人耳【顔氏家训】
　　嘉味大业六年吴郡献松江鲈鱼干脍胪鱼肉白如雪不腥所谓金韲玉鲙东南之嘉味也【拾遗録】
　　鱼长一尺四年梁郡有清泠水面濶二里许即卫平得大之处清泠水南有横渎东南至崖山县西入通济渠是时多雨沟渠皆满忽有大鱼似鲤而头一角大尺余鳞正赤从清泠水出头长三尺许入横渎逆流西上十余里不没入通济渠于时夹岸随看者数百人人皆谓赤龙大鳞从渊而出此亦唐祚将兴之兆【上】
　　大鱼隋炀帝时常骏使赤土国还既入海见緑鱼羣飞水上浮海十余日至林邑东并山而行其海水色黄气腥舟行一日不絶云是大鱼粪也【北史】昔人有逰东海者既而风恶船被补治不能制随风浪莫知所之一日一夜得一孤洲同侣欢然下石植防登洲煑食食未熟而洲没在船者斫断其防船复飘荡向者孤洲乃大鱼也怒竪掉鬐吸波吐浪云疾如风云在洲上死者十余人【西京杂记】李崇矩见海上沙岛有大鱼剖其腹得一艇舡兼三死人衣服犹备【秘阁闲谈】海防鱼即海上最伟者也小者亦千余尺吞舟之説固非谬矣每歳广州常发舶船过南安货易北海人有偶求此行往复一年便成班白云路经黎深濶处又见十余山或出或没没初甚讶之篙工曰非山岛防鱼背也果见双目闪烁鬐鬛若簸米箕危沮之际日中忽雨霂霡舟子曰此防鱼喷气水散于空风势吹夹若雨耳及近鱼即皷舡而噪倐尔而没去【岭南録异】王师中知登州一日大风异常呼问父老曰海防将过此必先有大风次日师中登蓬莱阁候之须臾鱼至不见其首但其脊如山出水上隠隠自北而南经二日始见其尾【摭遗别録】沈作喆尝迎亲海上至补陀山望见海中数十里外有旌旗如军行数万骑者淘涌东下问其人曰此大鱼耳旌旗状者葢鳞鬛也须臾稍近山石为之震动【寓简】南方尝晴望海中二山如黛海人云去岸两相各六百里一旦暴风雷雨雾露皆腥杂以泥涎七日方已属有人从山来説云大鱼因鸣吼吹沫其一鳃挂山巅七日山为之折不能去鸣声为靁气为风沫为雾【岭南异物志】真腊国有鱼名建同四足无鳞鼻如象吸水上喷髙五六十天有浮胡鱼形似防觜如鹦鹉有八足多大鱼半身出望之如山【北史八十三】东海之大者东海鱼焉行海者一日逢鱼头七日逢鱼尾鱼产三日则碧海为之变红【中记】海人与山客辨其方物海人曰横海有鱼额若华山之顶一吸万顷之波山客曰邓林有木围三万寻直上千里傍防数国有人曰东极有大人斩木为策短不可支钓鱼为鲜不足充饥【孙绰子】山中人不信有大鱼大如木海上人不信有大木大如鱼【顔氏家训】黒河北极也其水浓黒不流上有浓云出焉有黒鲲千尺如鲸常飞逰于南海【拾遗记】洲一名魂州亦曰环洲洲傍有洞渊其广千里有鱼焉其长千丈鳞色烂斑鼻有角时皷舞羣戯或有逺而望者见水间有五色云上就之乃是此鱼喷水为云也【上】五百贾客入海采宝值摩竭鱼王开口船去甚疾船师问楼上人何所见耶荅曰见三日及大白山水流奔趣如入大坑船师云三日者一是实日二是鱼目白山是鱼齿水奔是入鱼口我曹死矣时船中有优婆塞语众人言共称南无佛鱼便合口众人命存【大论】海味咸者有三一者海中大鱼身长二万八千里不净其中【楼炭经】佛言如意珠者是摩竭大鱼脑中出鱼身长二十八万里此珠名曰金刚也【杂宝经】赤鯶公唐朝律取得鲤鱼即宜放仍不得吃号赤鯶公卖者决六十【酉阳】
　　当乳太宗观鱼于西宫见鱼跃焉问其故渔者曰此当乳也于是中网而止【唐语】
　　阑鱼周利贞武后时调钱塘尉时禁捕鱼刺史饭蔬利贞忽馈佳鱼刺史不受利贞曰此阑鱼公何疑问其故荅曰适见渔者禽不获而有鱼焉阑得之【上】
　　有铭开元二十一年衢州获鱼有铭献之侍中裴光庭等奏贺曰鱼龙为图河洛所出比之盛明彼何足云【上】张九龄贺瑞鱼铭曰鱼为龙象既彰受命之元铭作久文更表锡年之永
　　鳄鱼韩愈初至潮州问民疾苦皆曰恶溪有鳄鱼食民畜产且尽民是以穷数日愈自徃视之令其属秦济以一羊一豚投溪水而祝之祝之夕暴风震电起溪中数日水尽涸西徙六十里自是潮无鳄鱼患【唐书】王齐直知潮州钓得一鳄鱼其大如船画以为图其形如鼍豕长半其身牙如锯齿尾有三钩极利遇鹿豕即以尾防之以食生卵甚多或为鱼鼍其为鳄不过一二【岭表志】鳄鱼其身土黄色有四足修尾形状如鼍而举止趫疾口淼锯齿往往害人南中鹿多最惧此物鹿走崖岸之上羣鳄嘷叫其下鹿必怖惧落崖多为鳄鱼所得亦物之相摄伏也故太尉李徳裕贬官潮州经鳄鱼滩损坏舟船平生宝玩古书图画一时沈失遂召舶上昆仑取之见鳄鱼极多不敢辄近乃是鳄鱼之窟宅也【岭表録异】南海有鳄鱼状似鼍斩其头而干之喙去齿而更生如此三乃止【博物志】鳄好出沙上卵大如鹅卵可食【交州记】广州人説鳄鱼能陆追牛马水中覆舟杀人值网则不敢触有如此畏慎【感应经】鳄鱼别号忽雷熊能制之掘其觜至炭裂擘食之一名骨雷秋化为虎三爪出南海思雷二州临海英潘村多有之【洽闻记】南方有鳄鱼喙长八尺秋时最甚人在舟边者鱼或出头食之故人持戈于船侧而御之【虞喜志林】鳄鱼大者长二三丈有四足似守宫常荅食人扶南王范寻敕捕取置沟壍中寻有所忿者防以食鳄若罪当死鳄不食便解放以为无罪【吴时外国传】林邑国于城沟中养鳄鱼门外圈虎有罪者辄以餧猛战及鳄不食为无罪三日乃放之【南史】占城国有鳄鱼潭有争讼官不能断者则令二人骑水牛过此潭曲者鳄鱼出而食之直者虽过数次鳄出而不食也【涯胜覧】
　　鳜西塞山邉白鸟飞桃花流水鳜鱼肥【一品集】鳜鱼巨口而细鳞鬐鬛皆圆黄质黒章皮厚而肉特异常鱼夏月盛热时好藏石鏬中人即而取之其斑文尤鲜明者雄也稍晦昧者雌也渔者以索贯一雄置之谿畔羣雌来齧曳之不舍掣而取之常得十数尾凡鱼无肚不嚼鳜鱼有肚能嚼【尔雅翼】
　　鱼脇李徳裕有巨鱼脇骨一条长二丈五尺其上刻云防昌二年海州送到【剧谈録】
　　鳃毛屛封演客海州见人持一束黒物形如竹篾问其人乃海中鳃中毛拟用作屏风贴问其所得云数十年前东海有大鱼死于岸山收得此惟堪用为屏风贴前后所用无数今官造屏风捜求得此奇文异色泽似水牛角小头似猪鬃大头正方长四五寸广可一寸亦奇异也今人间大鱼鳃中翣毛长不盈寸物此乃长四五寸鱼亦大矣【封氏见闻记】
　　鱼脊漕国在葱岭之北汉时宾国也葱岭山有顺天神祠前有一鱼脊骨有孔中通马骑出入【北史】
　　逆鳞王旻之与琅琊太守许诚言书云贵郡临沂县其沙村逆鳞鱼可调药物逆鳞物仙经谓之肉芝【纪闻】使宅钱氏之有国也应西湖之鱼捕者必日纳数斤谓之使宅鱼有终日不及其数者必市而供之民颇怨叹一日武肃大设有一图上画磻溪直钓之事武肃指示命罗隠赋诗隠应声曰吕望当年展庙谟緫戎钓国更谁如若教生在西湖上也是须供使宅鱼武肃大咲曰是尽得蠲免【闲谈録】
　　策策堂堂庚氏穴池搆竹为凭栏登之者其声策策焉辛氏穴池搆木为凭栏登之者其声堂堂焉二氏俱牧鱼于池中每凭栏投饵鱼必踊跃而出每日但闻策策堂堂之声不投饵亦踊跃而出则是庚氏之鱼可名策策辛氏之鱼可名堂堂食之化也【谭子化书】
