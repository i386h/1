<!-- { "loadSidebar": true } -->
　　刚梗防肇字伯始孝文赐名焉愽综经史动存名教尚书令髙肇宣武之舅百僚慑惮以肇名与已同欲令改易肇以孝文所赐执志不许髙肇甚衘之宣武嘉其刚梗【北史】
　　名干魏镇东将军刘干碑云君讳干字天【金石录】
　　盗殴庄里有人字其长子曰盗次子曰欧盗持衣出耨其母呼之曰盗吏因之其母呼欧欧喻吏遽而声不转但言欧欧吏因欧之盗几至于殪【刘子】
　　祖父同名襄阳有陏处士罗君墓志曰君讳靖字礼襄阳广昌人髙祖长卿齐饶州刺史曽祖智梁殿中将军祖养父靖学优不仕有名当代碑字画劲楷类褚河南【容斋一笔】
　　半千员半千字荣期始名余庆举童子房龄异之长与何彦先同事王义方以迈秀见赏义方常曰五百年一贤者生子宜当之因改今名【唐书】
　　易名姚崇始名元崇以与突厥叱刺同名武后时以字行至开元世避帝号更以今名【上】
　　赐名陆象先元方子也始名景初睿宗曰子能绍先构是谓象贤者乃赐名焉【上】
　　子贺知章秘书监有髙名告老归呉中上嘉重之毎别忧异焉知章将行涕泣辞上上曰何所欲知章曰臣有男未有定名幸陛下赐之归为乡里荣上曰为道之要莫若信孚者信也履信思乎顺卿子必信顺之人也宜名之曰孚知章再拜而受命知章久而谓人曰上何谑我耶呉人孚乃下为子岂非呼我为子耶【信记】名似杜相鸿渐之父名鹏举父子而似兄弟之名父尝梦有所之见一大碑云是宰相碑已作者金填其字未作者刋名于上杜问曰有杜家儿否曰有任自看之记得姓下是鸟偏傍曵脚而忘其字乃名鹏举而谓之曰汝不为相即世世名鸟旁而曵脚也鹏举生鸿渐而名字亦前定矣况其官与寿乎【刘賔客嘉话】
　　神命李西防栖筠避暑于青龙寺梦戴白神人云昔尹氏相宣王致中兴君男亦佐中兴之君可以吉甫名之【载】栖筠喜奨善而乐人攻已短为天下士归重不敢有所斥称賛皇公云【新唐】
　　索继马燧之孙始生徳宗命之曰继祖退而笑曰此有二义意谓索继也【国史补】
　　同帝王苗晋卿十子发丕坚粲垂向昌稷望咸粲徳宗时官至郎中陆贽欲进粲官帝不许曰晋卿徃摄政有不臣之言又名其子皆与帝王同粲等宜与外官贽为奏辨帝然之而粲官终不【新唐】赵尧李舜未闻为逆于当时王莾曹操不假袭名于前代而防者以此诬之可谓寃矣【大学衍义】
　　赐旧名李正已反将断江淮路徳宗以张万福为濠州刺史召见谓曰先帝改卿名正者所以褒卿也朕以为江淮草木亦知卿威名若从光帝所收恐贼不知是卿也复赐名万福【旧唐】
　　名子杨遗直为兰陵簿四子发假収严皆登进士第收即大拜发已下皆至丞相发以春为义假以夏为义收以秋为义严以冬为义皆有文学登弟【上】
　　岩防南汉刘防初名岩又更曰陟九年白龙见南宫三清殿改元白龙又更名防以应龙见之祥有胡僧言防书防刘氏者防也防乃采周易飞龙在天之义为防字音俨以名焉【五代史】
　　齐圣汪台符饮人能属文烈祖善之而宋齐邱疾其才髙屡为诋訾台符由是不平齐邱始字超囬台符贻书诮之曰闻足下齐大圣以为名超亚圣以称字齐邱大惭改字子嵩因使亲信诱台符乘舟痛饮推沉石城蚵蚾矶下【南唐】
　　两曾参曾子处费费人有与曾子同名族者而杀人人告曾子母曰曾参杀人曽子之母曰吾子不杀人织自若有顷焉人又曰曾参杀人其母尚织自若也顷之一人又告之曰曾参杀人其母惧投杼逾墙而走夫以曾参之贤与母之信也而三人疑之则慈母不能信也【秦策】秋胡杜陵秋胡者能通尚书善为古字为翟驰所礼欲以兄女妻之或曰秋胡已经娶而失礼妻遂溺死不可妻也驰答曰昔鲁人秋胡娶妻三月而逰防二年休还家其妇采桑于郊胡至郊而不识其妻也见而悦之乃遗黄家一镒妻曰妾有夫逰防不返幽闺独处三年于兹未有被辱如今日也采不顾胡惭而退至家问家人妻何在曰行采桑于郊未返既还乃向所挑之妇也夫妻并慙妻赴沂水而死今之秋胡非昔之秋胡也【西京杂记】
　　毛遂赵有两毛遂野人毛遂坠井而死客以告平原君平原君曰嗟乎天丧予矣既而知野人毛遂非平原君客也
　　公孙孟尝君为从公孙请西观秦王昭王闻之而欲丑之以辞言昭王不好士昭王笑而谢焉公孙可谓不侵矣吕不侵公孙侯年六十以贤良对防拜为慱士后代薛泽为丞相封平津侯【汉书】虞延欲辟幽州从事公孙以交通楚王英而止【后书】
　　董仲舒下帷发愤潜心大业令后学者有所统后为郡儒首【汉賛】齐鱼复侯子响武帝四子也为都督荆州刺史直阁将军薫蛮粗有气力上曰人名蛮复何容得蕴籍乃改名为仲舒谓曰今日仲舒何如昔日仲舒荅曰昔日仲舒出自私庭今日仲舒降自天帝以此言之胜昔逺矣上称善【南史】
　　孔安国孔子十一世孙为汉武帝士承诏作书又作古文孝经亦作论语训解【论语正义】孔安国字安国孔愉子也以儒业孝武时甚礼遇安帝时歴尚书左右仆射【晋书】
　　张禹张禹字子文宣帝甘露中诸儒荐禹诏萧望之问禹对易及论语大义望之善焉后代王啇为丞相封安昌侯【汉书】张禹字伯达性笃厚节俭和帝时为太傅安帝时以定防功封安乡侯【后汉】
　　张衡张衡字平子大将军邓骘竒其才崔瑗之称曰数术穷天地制作侔造化【上】张陵入鹄鸣山自称天师陵子衡为系师陏张衡杀文帝武后令史张衡官四品李膺李膺字元礼桓帝时朝廷日乱纲纪穨阤膺独持风裁以声名自髙士有被其客接者名为登龙门【后汉】蜀士李膺字公为涪令有才辩西昌侯藻为益州以为主薄使至都武帝悦之谓曰今李膺何如昔李膺对曰今胜昔问其故对曰昔事桓灵之主今逢尧舜之君帝嘉其对乃以为益州别驾着益州记三卷【南史】
　　张説刘瑀为益州张説代之瑀去任将佐逼制将还谓人曰随我上岂可为张説作西门客耶【宋书】张説字道济宗时为右丞相中书令开元后不以姓著者曰燕公云【唐书】张説之为丞防也朝士多趋之王质景文沈子寿始俱在学校有声既而俱立朝物誉亦归之相与言吾侪当以诣説为戒众皆闻其説而壮之已而质潜徃説所甫入客位而已先在焉相视然明日喧清议鄙之久皆不安而去焉【齐东野语】
　　李纲李纲字文纪少慷慨尚风节始名瑗慕张纲为人改焉仕周及陏入唐为太子少保帝以纲陏名臣手敕未尝名【唐书】李纲字伯纪髙宗时为相为黄潜善王伯彦所嫉张浚伯彦所幸进且潜善客也以所厚客宋齐愈劾纲以私意杀侍从之罪遂罢纲提举洞霄宫【宋史】韩翊天寳末举进士制诰阙人中书两进名德宗批曰与韩翊时有与翊同姓名者为江淮刺史又具二人同进御笔复批曰春城无处不飞花寒食东风御斜斜日暮汉宫爉烛青烟散入五侯家又批曰与此韩翊时建中初也【本事诗】时有翰林学士韦绶华隂令韦绶【唐书】李益李尚书益有宗人庶子同名俱出于姑臧公时人谓尚书为文章李益庶子为门户李益而尚书亦兼门地焉尝姻族间有礼防尚书归笑谓家人曰大堪笑今日局席两个坐头总是李益【固话录】
　　汉初张良石虎右仆射张良梁王彭越苻坚平西将军彭越武帝时将军李广北齐御史李广益州刺史任安蜀秦宓荐儒士任安防稽太守朱买臣梁元时武昌太守朱买臣昭帝时衞尉王莽后王莽簒汉元成时丞相王商蜀志王商为严平立祠祠后汉儒林张呉张纮子晋张与谢安围棋张纲埋轮慕容超尚书郎张纲降刘为攻具桓帝时司空张温呉张温使蜀冉闵车骑张温灵帝时司空刘【晋开府隋诚节俱有刘】普壮侯张华慕容徳黄门侍郎张华成公绥张华重其文慕容超太史令成公绥【他不能尽载】
　　讳
　　不讳周颂祀文武之乐歌雝曰克昌厥后噫嘻曰骏发尔私此庙中不讳也春秋僖公名申而书戊由定公名宋而书宋仲几庄公名同而书同盟此临文不讳也文王讳昌而箕子陈范回曰使羞其行而邦其昌厉王讳胡而宣王时诗曰胡不相畏胡为虺蝪周礼有昌本之姐诗有觱发之咏大诰弗弃基不讳后稷弃字孔子父叔梁纥而春秋书臧孙纥成王讳诵而吉甫作诵之句正在其时此诗书不讳也【齐东野语】
　　同训凡避讳者皆须得其同训以代换之桓公名白有五皓之称厉王名长琴有修短之目不闻谓布帛为布皓呼肾肠为肾修也【家训风操】
　　不偏讳夫子之母名徴在言在不称徴言徴不称在【檀弓】辟兵为狂庄子曰宋桓公行未出城门其前驱呼辟蒙人止之后为狂也司马彪云呼辟使人避道人以桓侯名辟而前驱呼辟故为狂也【史宋世家注】史桓侯名避兵正征正周正建子之正也始皇以正月旦生干赵因名为政后以始皇讳故音征【正义】
　　史月表二世二年三年俱书端月不云正也又卢生云良士畏忌讳防不敢端言其过又老子天得一以清地得一以寜侯王得一以为天下正已读征音矣又礼缁衣昔吾有先正其言明且清前书叙其在于京弈世宗正子政慱学三世成名
　　西汉讳景帝讳啓史记防子啓作防子开武帝讳彻以彻侯为通侯蒯彻为蒯通宣帝讳询以荀卿为孙卿至唐杨倞改孙卿新书为荀卿子元帝讳奭以奭氏为盛氏
　　汉司徒盛允梁国虞人也其先奭氏自汉中叶避孝元皇帝讳改姓曰盛【水经注碑】
　　东汉讳明帝讳庄相袭谓庄为严庄光为严光庄君平为严君平后书君平愽覧亡不通依老子严周之指著书十万余言殇帝讳隆以隆虑为林虑安帝父讳庆以庆氏为贺氏【见姓氏】
　　杜度世徴名与姓音同者必称杜度按杜恕笃论云杜伯度名操字伯度善草书曹魏时以其名同武帝故隠而举字后人见其姓杜字伯度后又削去伯字呼为杜度明知度非名也【资暇集】
　　呉讳呉黄龙三年嘉禾生于由拳改县曰禾兴后孙皓父名禾改曰嘉兴【地志】
　　晋讳司马师讳师以师保为保傅以京师为京都司马昭讳昭以昭穆为韶穆昭君为明君韦昭为韦曜晋帝讳业以建业为建康
　　李涪云昭本如字为晋讳昭改音韶案説文昭明也韶乐也自有佋穆字以昭为佋盖借音耳
　　梁讳梁武小名阿练子孙皆呼练为绢乃谓销錬物为销绢物恐乖其义或有讳云者呼纷纭为纷烟有讳桐者呼梧桐树为白铁树便似戯笑耳【顔氏家训】
　　隋讳隋帝讳忠凡郎中皆去中字侍中为侍内中书为内史中庐为次庐魏徴隋书凡忠字皆谓之诚谓死事之臣为诚节唐太宗诗疾风知劲草板荡识诚臣隋焬帝讳广以广乐为长乐广陵为江都
　　唐讳唐髙祖之祖讳虎以猛兽代之晋书易石虎以季龙北史易韩擒虎以韩擒赤虎仪同为赤彪南史梁纪作神龙仁兽阙陈纪九锡虎贲之士作武贲宣纪改作云龙神兽门地志武林本名虎林唐因避讳改之也髙祖父讳昞北史丙以景字代之如景子景午景成之类陆贽鐡劵文贞元二年嵗次景寅髙祖讳渊渊字尽改为泉字龙渊为龙泉晋书刘渊为元海戴渊为戴若思北齐赵文渊为赵文深太宗讳世民凡言世皆曰代民皆曰人南史王规俊民作俊人桞宗元平淮夷雅曰命官分土则崧髙韩奕烝人民部曰户部
