<!-- { "loadSidebar": true } -->
　　灯纉枝生南齐南海王子罕字云华武帝子也其母乐容华尝寝疾子罕昼夜祈祷于时以竹为灯纉其灯照曜讫夜极明此纉经宿枝叶茂盛母病寻愈咸以为孝感所致主簿刘鬷侍读贺子乔为之赋颂当时以为美谈【南史】
　　竹林堂竹林堂宋临川王羲庆所作梁元帝因而修之堂前有竹名桂竹郭璞云桂竹出始兴桂阳县来风防露上合下疎毎日出罗纨金翠春光秋月隔林而望若花开也其西有篠尔雅篠箭冬月抽笋似桂而辛隆暑赫曦但有凉气入其下者咸以御风【寰宇记】
　　縁江采竹苏良嗣为荆州长史髙宗使中官縁江采异竹植于苑内中官科船载竹所在纵暴还过荆州良嗣囚之上疏切谏髙宗谓则天曰吾约束不严整果为良嗣所怪下诏慰喻便令弃竹于江中【唐新语】
　　枯苑后汉襄楷云国中竹栢枯者不出三年人主当之人家竹花枯死者家长当之开元二年终南山竹开花结子绵亘山谷大小如麦其嵗大饥其竹并枯死岭南亦然人取而食之四年而太上皇崩【佥载】
　　义竹太液池岸有竹数十丛牙笋未尝相离密密如栽也帝因与诸王闲步于竹间谓诸王曰人世父子兄弟尚有离心离徳此竹宗本不相疎有人懐二心生离间之意覩此可以为鉴诸王皆唯唯帝呼为义竹
　　百丈贞元五年秋番禺有海户犯盐禁者避罪于罗浮山深入至第十三岭遇巨竹百千万竿连亘岩谷竹围二十一尺有三十九节节长二丈即由梧类也海户因破之为篾防罢吏捕逐遂挈而归时有军人获一篾以为竒者后献于刺史李复复命陆子羽图而记之旧记云李公顾谓门生广州桑苎翁曰夫视听之外经籍未録不合有而有者不知其极况兹竹载在图记不足竒也许慎説文有长节竹谓之得非罗浮山之义耶【北户】仙翁鄜延长吏有大竹凌云可三四围伐剖之见内有二仙翁对云平生深根劲节惜为主人所伐言毕乘云而去【幽怪録】
　　报平安李衞公守北都惟童子寺有竹一窠才长数尺相传令其寺纲维毎日报平安【酉阳】
　　规方李衞公罢镇浙右游甘露寺有老僧者熟于只接谈话多空敎所长李以大宛所遗笻竹杖赠别其杖虽竹而方所持向上节眼须牙四面对出李所宝也后再领朱方到院问柱杖何在则老僧规圆而漆之矣公嗟叹再弥日【桂苑丛谈】澄州产方竹其隔州亦出大者数丈【北户】桶大僧烛曽寓天台国清寺与同学寻山川旬日至一溪夹岸翠竹数百竿皆三尺围烛伐得竹五六截凡遇树木皆斫成文用记后来数日再游竟寻不得斫树之文亦皆迷没其竹俱可桶大【葆光録】
　　爆竹辟妖气李畋邻人有仲叟家为山魈所祟掷瓦石开户牖不自安叟求祷之以佛经报谢而妖祟弥盛畋谓其叟曰翁旦夜于庭落中若除夕爆竹数十竿叟然其言爆竹至晓寂然安帖遂止【误闻録】或问鬼所恶荅云最恶金姑声闽人谓破竹声为金姑声【海録鬼神门】
　　竹实旧称竹实鸾鳯所食今近道竹间时见开花小白如枣花亦结实如小麦子无气味而澁江浙人号为竹珠以为荒年之兆及其竹即死信非鸾凤之所食也近有江南余千人来言彼有竹实大如鸡子竹叶层层包裹味甘胜蜜食之令人心膈清凉生深竹林茂盛密处顷因得之但日乆汁枯干而味尚存耳因知鸾凤之食必非常物也【该闻録】
　　十二时竹张堂云同邑安福西乡周俊叔家尝得十二时竹一根植之家庭歴有十余年笋而竹者才三竹绕节凸生子丑寅卯辰巳午未申酉戌亥十二字画可数【谷漫録】
　　旃檀紫竹绍兴中四明有巨商泛海沮风抵一山下因攀蹑而登至絶顶有梵宫焉商入见一僧独坐禅榻窓外竹数个榦叶如丹商坚求得一二竿持还就舟中截之为杖毎以刀锲削辄随刃有光心异之前至一国偶携其杖登岸有老叟以箪珠易之因谓商曰君亲至补陀落伽山此观音坐后旃檀林紫竹也商惊悔归舟取削弃余札宝藏之有久病医药无効者取竹煎汤饮之辄愈陈仲谟知録説【暌车志】
　　浮筠蓬山有浮筠之簳叶青茎紫子如大珠有青鸾集其上下有砂礰细如粉暴风至竹条翻起拂细砂如雪霰仙者来观戏焉风吹竹折声如钟磬之音【拾遗记】蔓竹岑华山在西海之西有蔓竹为箫管吹之若羣凤之鸣【上】
　　金门金门之竹可以为律管金门山名在福昌县【九州记】宜阳县金门山竹以为律管河内葭以为灰可以气焉【物理论】
　　邹篠鲁郡邹山有篠形色不殊质特坚润宜为笙管诸方莫及也笙赋所谓邹山大竹峄阳孤桐此山竹特能贞絶也【竹谱】
　　笙赋邹鲁之珍有汶阳之孤篠焉此云大竹孤桐误
　　箫干慈母山竹作箫笛有妙声【江图】江宁县南慈母山积石临江生箫管竹王褒洞箫赋云于江南之丘墟即此处也其竹圆致异于余处自伶伦采竹嶰谷其后唯此簳见珍故歴代常给乐府而俗呼曰鼓吹山今慈胡成常禁之【丹阳记】
　　汉竹永昌有汉竹围三尺余大者一节受一斛小者数升为椑榼【广志】
　　晋竹吴王闻越王尽心自守因赐之以书増之以封越王乃使大夫种索葛布十万狐皮五双晋竹十廋以荅封礼【吴越】
　　为船云母竹一节为船出扶南【南方草木状】节竹一名太极长百丈南方以为船【神异经】南方荒中有竹其长百丈围三丈五六尺厚八九寸以为船其子美食之可以已疮疠【上】
　　为梁岭南峯州粪泠县有大竹数围实中任屋梁柱覆用之则当瓦【南征八郡志】由梧竹吏民家种之长三四丈围一尺八九寸作屋柱出交趾【南方草物状】有竹曰防其大数围节间相去局促节中实满坚强以为屋榱断截便以为栋梁不复加斤斧也【异物志】防实厚肥孔小几于实中安成以南有之【竹谱】少室之山大竹堪为釡甑【孝经河图】实心云南有实心竹文采班駮殊好可为器物其上以为枪榦交牀【云南记】
　　簩簩竹皮薄而空多大者征不逾二寸皮上有粗澁文可以为错子错甲利胜于铁若钝以浆水洗之还复快利【岭表録异】
　　石林石林竹似桂竹劲而利削为刀割象皮如切芋出九真交趾【南方草木状】林一作麻
　　防防竹大如脚指坚厚脩直腹中白幕阑隔状如湿麫生衣将成竹而笋皮未落辄有细虫齧之陨箨之后虫齧处往往成赤文颇似绣画可爱肃肃畟畟南康所生见沈志也【竹谱】
　　箛箛竹生于汉阳内实外泽时献以为辂马防见南郡赋【上】
　　桂竹云山有桂竹甚毒伤人必死【山经】桂竹髙四五丈大者二尺围阔节大叶状如甘竹而皮赤南康以南所饶也【竹谱】
　　桃竹桃枝竹皮赤编之滑劲可以为席顾命篇所谓篾席者也【上】嶓冡之山其上多桃枝钩端【山经】
　　红竹红竹出峡州宜都县飞鱼口大者不过寸许鲜明可爱【续竹谱】
　　筼筜筼筜竹生水边长数丈围一尺五六寸一节相去六七尺或去一丈庐陵界有之【异物志】建安有筼筜竹节中有人长尺许头足皆具【异苑】王彪之闽中赋竹则筼筜涵人桃枝育虫筼筜竹节中有物长数寸正似世人形俗説相传云竹人时有得者育虫谓竹防竹中皆有耳【齐民】筼筜竹堪作甑【竹谱】
　　龙钟罗浮山生竹皆大七八围节长一二丈谓之龙钟竹【南越志】常有鳯鸾栖宿食其实山东有溪曰罗阳永泰中暑雨涨有一竹叶若芭蕉叶大随水出【罗浮山记】
　　杜寄髙适岑参诗云何太龙钟极于今出处妨薛苍舒注按广韵龙钟竹名世言龙钟谓其年老如竹之枝叶摇曳不自矜持取此义【集】此南裔异物人所希见者安得以年老取此义耶注杜者欺已诬人大率类此后记事珠等书遂据为故实更误
　　竹谱云籦龙竹名黄帝使伶伦伐之于昆仑之墟吹以应律按吕氏古乐云伶伦自大夏之西乃之阮隃之隂取竹于嶰谿之谷不云昆仑汉志云伶伦自大夏之西昆仑之隂取竹之嶰谷亦不云籦龙马融笛赋云惟笼籦之竒生于终南之隂崖亦不云昆仑不知凯之何据而云伶伦所伐初学记引之似误韵防云笼籦竹名吴都赋竹则籦笼注伶伦吹以为律选无此句盖误引竹谱耳
　　箖箊箖箊叶薄而广越女试劒竹是也【竹谱】
　　慈竹吴筠赋序云广汉山中有竹名慈竹生必内向示不离本修茎巨叶攅根沓柢丛之大者或至千百株焉而萦结逾乎咫步好事者徙为堦庭之玩【英华】
　　月竹蜀嘉定产月竹毎月生笋
　　筀篥始兴郡桂阳县出筀竹大者围二尺长四大又交趾有篥竹实中劲强有毒锐以刺虎中之则死【山经注】棘竹棘竹生交州诸郡丛生初有数十茎大者二尺围肉至厚几于实中夷人破以为弓枝节皆有刺彼人种以为城卒不可攻万震异物志所谓种为藩落阻过层墉者也或卒崩倒根出大如十石物从横相承状如缲车一名防竹见三苍笋味落人须发【竹谱】
　　对竹其竹一边青一畔二色相映可爱笋萌可食出成都孟咏据蜀作对青竹亭焉【笋谱】
　　玳瑁弓竹如藤其节郄曲生多卧土立则依木长几百寻状若相续质虽含文须膏乃缛【竹谱】弓竹似筋藤班驳如玳瑁【薛翊异物志】
　　二箭四苦谢灵运山居赋云其竹则二箭殊叶四苦齐味注云二箭一者苦箭大叶一者笄箭细叶【宋书】安思县多苦竹竹之丑有四有青苦者白苦者紫苦者黄苦者【要术】
　　电斑雷州土贡电斑竹【地理志】
　　疎节竹通竹髙潘州有疎节竹五六尺一节僧道多以为杖又溱州通竹直上无节空心也【北户録】
　　篁竹篁竹坚而促节体圆而质坚皮白如霜粉大者宜行船细者为笛篁见三苍【竹谱】乐毅书蓟丘之植植于汶篁【史记】初篁苞緑箨【谢灵运诗】风篁成韵【月赋】修篁壮下属【徐敬业诗】竻竹广新州石城狭隘宋绍兴中州守黄济植竻竹围绕之竹有刺芒棘森然羔豚不能入【志】
　　合欢合欢竹出南岳下诸州山溪间郴州最多其笋初生合欢形势及成竹也或三茎合或两茎合断其间有窍【志】
　　三棱三棱竹状若椶榈叶茎柄三脊然笋细初抽川中人家竹林中忽有云吉兆也【上】
　　防竹竹之良者惟有防竹谢灵运所游之涧今在鴈荡其自死笋则谓之仙人杖【通志】
　　灵运游名山志云神子溪南山与七里山分流去斤竹涧数里又有从斤竹涧越岭溪行诗此云防竹似误
　　伐卖解賔王作利漕将代还凡有行衙所在竹皆伐卖之时人呼为解子猷【杂志】
　　滔防儋州滔防井与沦水通有人以竹置井口沦水得之儋人呼竹为滔防因以为名【郡国志】
　　竹醉种竹者多用辰日又用腊月惟五月十三日人谓之竹醉日又谓之竹迷日栽竹多茂盛或隂雨则鞭竹明年笋茎交出【艺苑雌黄】
　　雌雄竹有雌雄雌者多笋故种竹常择雌者物凡欲识雌雄当自根上第一枝观之有双枝者为雌即出笋若独枝者是雄竹耳【志林】
　　曳瑟知林唐言杖林其林修劲被满山谷先有婆罗门闻释迦佛身长丈六常懐疑惑未之信也乃以丈六竹杖欲量佛身恒于丈端出过丈六如是増髙莫能穷实遂投杖而去因植根焉【西域记】
　　竹肉江淮有竹肉生节上如弹丸味如白树鸡【酉阳】
　　笋
　　竹萌笋竹萌也【尔雅】笋竹胎也防竹萌也【説文】箈苴鴈醢郑注箈箭萌
　　越骆菌和之美者越骆之菌注云越骆山名菌竹笋也【吕览】
