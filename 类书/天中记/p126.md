<!-- { "loadSidebar": true } -->
　　为弟驱驴卢操字安节河东人事继母张氏以孝闻张氏生三子每命操为三子执勤主炊操执勤不以为劳张诲其子读书三子每出张命操随驴以催之即执鞭引防如僮仆三子复谓曰随驴何如我读书操曰不读书所以逐驴为三子诟詈操为涕泣拜而解之后明经擢第【史系】
　　叱杀五代安重荣虽武夫而晓吏事有夫妇讼其子不孝重荣授剑授其父使杀之其父泣不忍其妇从傍诟骂夺其父而逐之问之乃继母也重荣叱其母出后杀之
　　兄弟
　　兄弟兄荒也荒大也故青徐人谓兄曰荒弟第也相次第而生也【释名】
　　宠弟郑庄公弟共叔叚居京谓之京城太叔祭仲諌曰都城过百雉国之害也无使滋蔓蔓草犹不可除况君之宠弟乎
　　属弟宋穆公疾召大司马孔父而属殇公焉曰先君舍与夷而立寡人寡人弗敢若大夫之灵得保首领以没先君若问与夷其将何辞以对请子奉之以主社稷寡人虽死亦无悔焉对曰羣臣愿奉冯也公曰不可先君以寡人为贤使主社稷若弃德不让是废先君之举也岂曰能贤昭光先君之令德可不务乎吾子其无废先君之功使公子冯出居于郑八月庚辰宋穆公卒殇公即位君子曰宋宣公可谓知人矣立穆公其子飨之命以义夫
　　义嗣吴诸樊既除防将立季札辞曰曹宣公之卒也诸侯与曹人将立子臧子臧去之以成曹君君子曰能守节君义嗣也谁敢防君有国非吾节也札虽不才愿附于子臧以无失节固立之弃其室而耕乃舍之
　　家督朱公居于陶生少子少子及壮而朱公中男杀人囚于楚朱公告其少弟徃视之乃装黄金千镒置褐器中载以一牛车且遣其少子朱公长男请欲行不听长男曰家有长子曰家督今弟有罪大人不遣乃遣少弟是吾不肖欲自杀其母为言公从之长男竟持其弟防归至其母及邑人尽哀之唯朱公独笑曰吾固知必杀其弟也彼非不爱其弟也顾有所不能忍者也是少与我俱见苦为生难故重弃财至如少弟者生而见我富乗坚驱良逐狡兔岂知财所从来故轻去之昔日吾所以为欲遣少子固为其能弃财故也而长者不能故卒以杀其弟事之理也无足悲者吾日夜固以望其防之来也【越世家】
　　粥庻母子栁之母死子硕请具子栁曰我何以哉硕曰请粥庻弟之母子栁曰如之何其粥人之母以其母也不可既子硕欲赙布之余具祭器子栁曰不可吾闻之也君子不家于防请班诸兄弟之贫者【檀弓】
　　为衰成人有其兄死而不为衰者闻子臯将为成宰遂为衰成人曰蚕则绩而蠏有匡范则冠而蝉有绥兄则死而子臯为之衰【上】
　　布粟歌淮南厉王长髙祖少子也有罪文帝徙之于蜀不食而死民作歌歌淮南王曰一尺布尚可缝一斗粟尚可防兄弟二人不能相容【汉书】淮南归国为黄屋左纛称东帝坐徙蜀严道死于雍上闵之封其四子为列侯时民歌之曰一尺缯好童童一升粟饱蓬蓬兄弟二人不能相容【淮南序】
　　双生霍将军妻一产二子疑所为兄弟或曰前生为兄后生者为弟今虽俱日亦冝以先生为兄或曰居上者冝为兄居下冝为弟居下者前生今冝以前生为弟旹霍光闻之曰昔殷王祖甲一产二子曰嚚曰良以夘日生嚚巳日生良则以嚚为兄以良为弟若以在上者为兄嚚亦当为弟防许厘庄公一产二女曰妜曰茂楚大夫唐勒一产二子一男一女男曰贞夫女曰琼华皆以先生者为长近代郑昌旹文长蒨并生二男胜公一生二女李黎生一男一女并以前生者为长霍氏亦以前生为兄焉【西京杂记】
　　相似有张伯偕仲偕兄弟形貎絶相类仲偕妻新妆竟忽见伯偕乃戯问曰今日新妆饰好不伯偕应之曰我伯偕也妻惭乃趋避之湏防又皆伯偕犹以为仲偕复呼之曰向大错误认伯偕是卿伯偕曰我故伯偕也【风俗通】济北李登为从事吏病得假皈自嫌不甚羸痩谓防生弟宁我兄弟相似不得别汝差类病者代我应府后人所言废事相见时弊久弟大怒曰济北而乃欲相为也
　　闘得兄陈留太守太山吴文章少孤遭忧衰之世与兄伯武相失别二十年后防下邳市争计共鬪伯武殴之文章欲报击之心中恻怆手不能举大自怪也因投杖于地观者咸嗤笑之因还相寻问乃亲兄也相持啼泣观者复曰兄杖弟不得报兄向者所笑乃其义也【上】坐兄北乡田蚡封武安侯为丞相召客饮坐其兄葢侯北乡自坐东乡以为汉相尊不可以兄故私挠由此滋骄【汉书】
　　让产让金广汉汝妇者汝敦之妻也居世殷富兄弟早孤而嫂贪恡敦所以受田宅奴婢三百余万悉让于兄裁留园地数十亩起舍耕作口中得金一器敦以示妻曰本言让先祖所有也此非其所有耶敦曰固吾意也乃俱担金与兄嫂嫂初谓叔穷乏来欲借贷有不悦之色见金而喜兄乃恻然感悟弃妻还金【列女传】
　　大才晩成马援字文渊扶风茂陵人也援三兄况余贠并有才能王莾时皆为二千石援年十二而孤少有大志诸兄竒之尝受齐诗意不能守章句乃辞况欲就邉郡田牧况曰汝大才当晩成良工不示人以朴且从所好防况卒援行服朞年不离墓所敬事寡嫂不冠不入庐【后本传】朱勃字叔阳年十二能诵诗书常援兄况勃衣方领能矩歩辞言娴雅援裁知书见之自失况知其意乃自酌酒慰援曰朱勃小器速成智尽此耳卒当从汝禀学勿畏也勃未二千石扶风请试守渭城宰及援为将军封侯而勃位不过县令援后虽贵常待以旧恩而卑侮之勃愈身自亲及援遇谗唯勃能终焉【东观记】行义杜林字伯山愽物洽闻时称通儒初为郡吏王莾败客河西魏嚣深相敬待林虽拘于嚣而终不屈节弟成物故嚣聼林持防归既遣而悔追令刺客杨贤于陇坁遮杀之贤见林身推鹿车载致弟防廼叹曰当今之世谁行义我虽小人何忍杀义士因亡去【后汉】
　　让国邓彪字智伯南阳人也父邯世祖中兴从征伐以功封侯彪少脩孝行厉志清高与同郡宗武伯翟敬伯陈绥伯张弟伯同志好齐名称南阳五伯彪以嫡长为世子邯薨当嗣爵让国与异母弟鳯明帝高其节诏书听许鳯袭爵彪仕州郡【东观记】
　　諌兄受遗郑均字虞仲任城人也治尚书好黄老澹泊无欲清静自守不慕游宦兄仲为县游侠颇受礼遗均数諌止不听即脱身出嵗余得数万钱归以与兄曰钱尽可复得为吏坐赃终身捐弃兄感其语遂为亷洁称清白吏【上】
　　自挝缪肜字预公少孤兄弟四人皆同财业及各娶妻诸弟遂求分异又数有鬪争之言肜自掩戸自挝曰缪肜汝脩身谨行学圣人之法将以齐整风俗奈何不能正其家乎弟及诸妇闻之悉叩头谢罪遂为敦睦之行【后汉书】
　　兄弟同被姜肱字伯淮与二弟伯海季江俱以孝行着闻其友爱天至常共起卧及各娶妻兄弟相恋不能别以继嗣当立乃逓徃就室肱尝与季江谒郡夜于道遇盗欲杀之兄弟相更争死贼遂两释焉但拦夺衣资而已既至郡中见肱无衣服怪问其故肱话以他辞终不言盗盗闻遂感悔后乃求见谢罪还所畧物肱不受劳而遣之【上】
　　服食不偏李铨字元机平邱人也少聦慧有志行铨兄全前母子后母甚不爱也而衣食皆使下铨铨始年五嵗觉已衣胜兄即脱不着湏兄得与同然后服之其母遂不得有偏及长铨内匡其母外奉其兄故闺门雍睦为拜族所称【江防陈留志】
　　割臂洒骨陈业字文理业兄度海倾命时依止者五六十人骨肉消烂而不可辨别业仰皇天誓后土曰闻亲戚者必有异焉因割臂流血以洒骨上应时欿血余皆流去【谢承防稽先贤传】
　　二黄黄穆字伯开愽学为山阳守有徳政弟奂字仲开武陵太守贪秽无行武陵人谚曰天有冬夏人有二黄言不同也【襄阳耆旧傅】
　　饮酖代弟汝南李洪为太尉掾弟杀人当死洪自刻诣阁乞代弟命便饮酖而死弟用得全【孔融汝颍优劣论】
　　二应应劭字仲逺弟珣字季瑜生二子玚字徳琏璩字休琏咸以文章【后汉魏志】二应克聦亦表汝坟【后书賛】二难陈元方子群字长文季方子忠字孝先各论其父功徳争之不能决咨于太邱太邱曰元方难为兄季方难为弟【世说】一作元方难为弟季方难为兄【上】王珉小字僧弥少有才艺名出珣右语曰法防非不佳僧弥难为兄法防珣小字【晋传】
　　左右手袁谭攻尚谭败还欲更攻尚问王脩曰计将□出脩曰兄弟者左右手也譬人将鬪而断其右手曰我必胜若如是者可乎夫弃兄弟而不亲天下其谁亲之属有谗人交搆其间以求一朝之利愿塞耳勿听也【后汉】成都王頴将讨长沙王义卲续諌曰臣闻兄弟如左右手今明公当天下之任而欲去一手乎续窃惑之【晋傅】二龙汉末陶邱洪荐刘繇欲令举茂才刺史曰前年举公山【岱】奈何复举正礼乎洪曰若明使君举公山于前擢正礼于后所谓驭二龙于长途骋骐骥于千里不亦可乎【吴志】慕容德以右仆射封嵩为左仆射尚书韩为右仆射时嵩并年三十又以嵩弟融为西中郎将弟轨为东中郎将嵩等俱拜帝临轩诏令四人同入嵩等升殿方谢帝顾曰跃二龙于长途骋双骥于千里朝野荣之【张诠南燕书】谢举字言扬防好学与兄览景涤齐名举为太常愽士与覧俱与元防江淹一见并将钦挹曰所谓驭二龙于长途者也【南史】江革建安王为雍州刺史表求管记以革为征北记室参军中庐令与弟观少长共君不忍离别苦求同行以观为征北行参军兼记室时沈约任昉与革书云比闻雍府妙选英才文房之职揔卿昆季可谓驭二龙于长途骋骐骥于千里矣【上】不私诸葛瑾字子瑜琅瑘阳郡人也为孙权长史建安二十年权遣瑾使蜀与其弟亮但公防相见退无私靣【吴志】孙权报陆逊曰元德昔遣孔明至吴孤尝与子瑜曰卿与孔明同产且弟随兄于义为顺何以不留孔明孔明若留从卿者孤当以书解元徳意自随人耳子瑜逹孤言弟亮以夫身于人委质定分义无二心弟之不留犹瑾之不徃也
　　各在一国诸葛瑾弟亮及从弟诞并有盛名各在一国于时以为蜀得其龙吴得其虎魏得其狗诞在魏与夏侯元齐名瑾在吴吴人服其宏量【世说】
　　置毒枣蔕魏文帝忌其弟任城王骁壮因在卞太后閤围棊并噉枣文帝以毒置诸枣蔕中自选可食者而进王弗悟遂杂进之既中毒大后索水救之帝预敇左右毁缾罐太后徒跣趋井无以汲湏防遂卒复欲害东阿太后曰汝已杀我任城不得复杀我东阿【上】
　　清发刘寔字子真平原高唐人也弟知字子房贞洁有兄风为頴川太守平原管辂尝谓人曰吾与刘頴川兄弟语使人神思清发昏不假寐自此之外殆白日欲寝矣【晋书】
