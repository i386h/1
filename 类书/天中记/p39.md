<!-- { "loadSidebar": true } -->
　　宿嵗嵗除家家具肴蔌谓宿嵗之储以迎新年相聚酣饮畱宿嵗饭至新年则弃之街衢以为去故纳新也【荆楚记】
　　藏钩荆楚记曰嵗前为藏钩之戏始于钩弋夫人按汉武故事云上巡狩河间见清光自地属天望气者云下有贵子上求之见一女子在空室中姿色殊絶两手皆拳数百人擘之莫舒上自披即舒号拳夫人善素女术大有宠即钩弋夫人也辛氏三秦记曰汉昭帝母钩弋夫人手拳有国色世人藏钩起于此周处风土记云呼为行彄盖妇人所作金环以錔指而纒者腊日祭后叟妪各随其侪为藏彄之戏分为二曹以较胜负得一筹者为胜其负者起拜谢胜者俗云戏令人生离有禁忌之家废不脩也【彄音钩】
　　载土洪矩呉时作庐陵郡载土船头逐除人就乞矩指船头云无物载土耳【宣城记】
　　逐除京师每嵗除日行傩今所谓逐除也结党连羣通夜达晓家至门到责其送迎孙兴公尝着戏为傩至桓宣武家温觉其应对不凡推问之乃兴公【建康实録】傩亦呼为野雩戏俗讹傩为野胡
　　放囚谢方明晋末宋武帝加晋陵太守为骠骑长史南郡相尝年终江陵县狱囚事无轻重悉放还家使过正三日还到罪重者二十余人主簿季咸等固谏方明不纳一时遣之囚及父兄并惊喜涕泣以为就死无恨至期有重罪一人醉不能归违二日乃反余一囚十日不来巡逡墟里不能自归乡村责让率领将送竞无迯者逺近叹服焉【南史】旧唐书吕元膺为蕲州刺史放囚事同着
　　野雩曹景宗嗜酒好乐腊月于宅中使作野雩逐除徧徃人家乞酒食本以为戏而部下多剽轻因防人妇女夺人财货高祖颇知之景宗乃止【梁书】
　　设火山唐太宗盛饬宫掖明然灯烛与萧后同观之谓曰朕施设孰与隋主萧后笑而不答固问之曰彼乃亡国之君陛下开基之主奢俭之事固不同尔帝曰隋主何如萧后曰每至除夜殿前诸院设火山数十车沉水香根每一山焚沉香数车以甲煎沃之熖起数丈香闻数十里一夜之中用沉香二百余乘甲煎二百余石房中不然膏火悬寳珠一百二十以照之光比白日妾观陛下殿前所焚是柴木殿内所爇是膏油但觉烟气薰人太宗良乆不言口刺其奢心服其盛【续世説】
　　阿奢窦懐贞防嵗除中宗宴近臣谓懐贞曰闻卿丧妻今欲继室可乎懐贞唯唯俄而禁中寳扇障衞有衣翟衣出者已乃韦后乳媪所谓莒国夫人者故蛮婢也懐贞纳之不辞世谓媪婿为阿奢懐贞每奉事辄自署皇后阿奢而或谓国奢轩然不惭【本传】
　　进傩嵗除日太常卿领官属乐吏并防童侲子于人晚入内至夜于寝殿前进傩燃蜡烛燎沉檀荧煌如昼上与亲王妃主以下观之其夕赏赐甚多是日衣冠家子弟多覔侲子之衣而窃看宫中有进士臧童老者矣偶为人牵率同入其间为乐吏所驱时有一跌不敢擡头望视执防牛尾拂子鞠躬宛转随队唱夜好于匝于广庭之中及将旦得出不胜困劣扶舁而归一病六十日而就试不得【南部新书】
　　击鬼图呉起钱佐卒弟琮以次立嵗除画工献钟馗击鬼图倧以诗题图上胡进思见之大悟知倧将杀已是夕拥兵废倧迎俶立之【五代史】
　　爆竹李畋隣人有仲叟家为山魈所掷瓦石开戸牖叟求报谢而妖崇弥盛畋谓叟曰公旦夜于庭落中若除夕爆竹数十竿叟然其言爆竹至晓寂然安帖遂止【该闻集】山臊在西方深山中长尺余性不畏人犯之令人寒热病畏爆竹声【神异经】张说守嵗诗爆竹好惊眠荆楚嵗时记曰元日庭前爆竹以辟山臊恶鬼也
　　守嵗蜀之风俗晩嵗相与餽问谓之餽嵗酒食相邀为别嵗至除夕达旦不眠谓之守嵗【风土记】
　　傩翁嵗除日傩皆作鬼神状二老人傩翁傩母【秦中嵗时记】三傩论语疏傩逐疫鬼也为隂阳之气不节厉鬼随而作祸故天子使方相氏黄金为四目熊皮为防口作傩傩之声以驱疫鬼一年三变为之【海録碎事】
　　丹首制傩选侲子皆赤帻皂制执大鼗方相帅之及百以桃旅棘矢土鼓鼓且射之以赤丸五谷播洒之持火炬送疫出端门外驺骑传炬出宫五营骑士传火弃洛水中仍土天池絶其桥梁使不得还【后汉志】






　　天中记巻五
<子部,类书类,天中记>
　　钦定四库全书
　　天中记卷六
　　明　陈耀文　撰
　　律
　　万事根本王者制事立法物度轨则一禀于六律六律为万事根本焉其于兵械尢所重故云望敌知吉凶闻声効胜负百王不易之道也【史记】
　　律本黄帝使泠纶自大夏之西昆仑之隂取竹之解谷生其窍厚均者断两节间而吹之以为黄钟之宫【阙】二筩以听鳯之鸣其雄鸣为六雌鸣亦六【阙】
　　而皆可以生之是为律本至【阙】
　　风天地之风气正【阙】
　　之谷
　　声管月令章句曰律率也声之管也上古圣人本【阙】别风声审清浊而不可以文载口传也于是始铸金作钟以主十二月之声然后以放升降之气钟难分别乃截竹为管谓之律律者清浊之率法也声之清浊以制长短为制宫商所生夫声有清浊故协以宫商形有长短故检以丈尺器有大小故定以斛斗质有轻重故平以钧石故虞书曰乃同律度量衡然则律吕宫商之所由生也【宋志】候气夫五音生于隂阳分为十二律转生六十皆所以纪斗气效物类也天效以景地效以响即律也隂阳和则景至律气应则灰除是故天子常以日冬夏至御前殿合八能之士陈八音听乐均度晷景候钟律权土灰放隂阳冬至阳气应则乐均清景长极黄钟通土灰轻而衡仰夏至隂气应则乐均浊景短极賔通土灰重而衡低进退于先后五日之中八能各以候状闻太史封上效则和否则占候气之法为室三重戸闭涂衅必周密布缇缦室中以木为案每律各一内庳外高从其方位加律其上以葭莩灰抑其内端案歴而候之【阙】者灰去其为气所动者其灰散人及风【阙】
　　殿中候用玉律【阙】
　　日如其厯【后汉志】
　　六律相生元帝自晓音律郎官京房知五声【阙】
　　之数因使韦成等杂试问房房对受学焦延夀【阙】律相生之法以上生下皆三生二以下生上皆三生四阳下生隂隂上生阳终于中吕而十二律毕矣中吕上生执始执始下生去防上下相生终于南事六十律毕矣夫十二律之变至于六十犹八卦之变至于六十四也【上】
　　九律相生五声之本生于黄钟之律九寸为宫或损或益以定商角征羽九六相生隂阳之应也律十有二阳六为律隂六为吕律以统气类物一曰黄钟二曰太族三曰姑洗四曰賔五曰夷则六曰亡射吕以旅阳宣气一曰林钟二曰南吕三曰应钟四曰大吕五曰夹钟六曰中吕有三统之义焉【前志】
　　函三太极元气函三为一极中也元始也隂阳合徳气钟于子化生万物者也故孳萌于子纽牙于丑引达于寅冐茒于夘振美于辰巳盛于巳咢布于午昧薆于未申坚于申畱孰于酉毕入于戌该阂于亥出甲于甲奋轧于乙明炳于丙大盛于丁丰楙于戊理纪于己敛更于庚悉新于辛懐任于壬陈揆于癸故隂阳之施【阙】物之终始既类旅于律吕又经歴于日辰【阙】
　　可见矣【上】
　　相生周十一辰在六律为阳则当【阙】
　　六吕为隂则得其所衡而上生于阳推等【阙】
　　生下之法也所谓律取妻吕生子隂阳升降律吕【阙】经也【晋志】
　　娶妻生子九六隂阳夫妇子母之道也律娶妻而吕生子天地之情也六律六吕而十二辰立矣【前志】注异类为子母谓黄钟生林钟也同类为夫妇谓黄钟以大吕为妻也律娶妻黄钟生林钟吕生子林钟生太族
　　相生相摄凡十二律各有所摄引而申之至于六十相生者相变始黄钟之管下生林钟以阳生隂故变也相摄者相通如中吕之管摄于物应以母权子故相变者异时而各应相通者同月而继应应有早晩者非正律气乃子律相感寄母中应也【毛爽律谱】
　　天道一律而生五音十二律而为六十音因而六之六六三十六故三百六十音以当一嵗之日故律厯之数天地之道也【淮南子】
　　声生于音杨子云曰声生于日律生于辰声以情质律以和声声律相协而八音生宫商角徴羽谓之五声金石匏革丝竹土木谓之八音声和音谐是谓五乐日谓甲己为角乙庚为商丙辛为徴丁壬为羽戊癸为【阙】谓子为黄钟丑为大吕寅为太簇夘为夹【阙】
　　巳为中吕午为賔夫为林钟申为夷则【阙】
　　为无射亥为应钟【宋志】
　　玉纪圣人观四时之变刻玉纪其盈虚察【阙】
　　金均其清浊所以遂八风而宣九徳和大乐而成【阙】然金质从革侈弇无方竹体圆虚脩短利制是以神瞽作律用写钟声叶时日于晷度效地气于灰管律之为言法也言阳气施生各有法也吕之为言助也所以助隂成阳功也【晋志】
　　截管截管为律吹以考声列以物气道之本也【后志】律之始造以竹为管取其自然圆虚也杨泉物理论曰听清浊五声之和然后制为钟律取农宜阳县金门山竹为管河内葭莩为灰或云以律着室中随十二辰埋之上与地平以竹莩灰实律中以罗縠覆律吕气至吹灰动縠小动为和大动君弱臣强不动君严暴之应也【晋志】定姓黄帝吹律定姓【帝王世纪】圣人兴起不知姓名当吹律听声以别其姓律者六律也【易是类谋】圣王吹律有姓【援神契】作律黄帝始作律管【通】昔黄帝采竹昆仑之隂听鳯岐阳之下断自然之物写自然之音音既协矣黄钟以立数既生矣气亦证之于是备数和声审度嘉量权衡之用皆出于兹【后魏志】　律谱云黄帝遣伶伦氏取竹于嶰谷吹以为黄钟之宫曰含少听鳯阿阁之下始造十二律焉乃致天地气应是则数之始也阳管为律隂管为吕其气以四时其数以纪万物云首作数盖律之本也故有虞氏用律和声邹衍改之以定五始【隋志】玉管黄帝吹玉律正璇衡【拾遗记】黄帝作律以玉为管长尺六孔为十二月音至舜时西王母献昭华之琯以玉为之及汉章帝时零陵文学奚景于冷道舜祠下得白玉琯又武帝太康元年汲郡盗发六国时魏襄王冢亦得玉律则古者又以玉为管矣以玉者取其体含廉润也【晋志】淳古苇防创覩人籁之源女蜗笙篁仍昭鳯律之首伶伦含少乃擅比竹之工虞舜昭华方刻玉之美【隋志】正律舜以防为乐正于是正六律和均五声以通八风【吕览】吹律听声武王伐商吹律听声推孟春以至季冬杀气相并而音尚宫【史律书】武王问太公曰律音之声可以知三军之消息胜负之决乎太公曰夫律管十二其要有五音宫商角徴羽此真正声也万代不易五行之神道之常也金木水火土各以其胜攻也其法以天清净夜半徃至敌垒去九百步外徧持律管当耳大呼警之有声应管其来甚微角声应管当以白虎徴声应管当以武商声应管当以朱雀羽声应管当以勾陈五管声尽不应者宫也当以青龙此五行之符佐胜之徴成败之机微妙之音皆有外敌人惊动则听之闻枹鼓之音者角也见火光者徴也闻金铁矛防之音者商也闻人啸呼之音者羽也寂寞无闻者宫也此五者声之符也【龙韬】
　　同律周礼大师执同律以听军声而诏吉凶武王出兵书云王者行师出军之日大师吹律合音商则战胜军士强角则军扰多变失士心宫则军和士卒同心徴则将急数怒军士劳羽则兵弱少威明
