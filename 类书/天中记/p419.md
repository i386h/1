<!-- { "loadSidebar": true } -->
　　紫螺武帝幸瓠子河闻水底有弦歌之声有老翁出献帝一紫螺殻中有物状如牛脂帝问东方朔曰紫螺殻中何物朔曰是蛟龙髓以傅面令人好顔色又女子在孕产之必易令后宫产难者试之殊有神効帝以牛脂涂人面便白泽【幽明録】
　　饭化卫瓘大康永熙中家人炊饮堕地尽化为螺出足而行瓘终见诛【世説】晋武帝时裴楷家炊黍在甑或变为螺其年楷卒石崇家稻米化螺崇亦被诛【广五行记】
　　粟化唐光启中润州大荒乱有居民家蓄絶多可一斗五百文先定价后人拥俟开仓仓中悉化小螺子人皆惊怪有收盛分去者至今有收得此螺子【传载】
　　放报广陵王龙潭寺僧有梦数百人求济者翌早见人担螺蛤往市忽忆所梦赎放于潭数日忽于潭上获一小盆非铜非锡非瓦非石持归以为盥晨起索盥忽见禹余粮子盈于中询之其徒云某昨置数粒耳僧不之信试贮菽麦白银等一夕皆充牣僧始宝之于是以所积金盛修刹宇及僧老且病弟子争其器僧云此水宫神物也无上事不可妄费乃取掷于潭遂化为金鴈飞去人目其处曰金鴈【地志】
　　螺亭南康有女采螺为业夜宿亭上闻风雨声见众螺张口而至乱噉其肉明日惟有骨在焉故号其亭曰螺亭【述异记】南康记事稍同
　　素女晋安书生谢端海岸得一大螺大如一石米斛割之中有美女曰予天汉中白衣素女天帝矜君纯正令为君作妇端以为妖呵之女叹息升云而去【上】捜神记稍见互见天汉部
　　螺妇义兴吴堪为县吏家临荆溪忽得大螺已而化女子号螺妇县令闻而求之堪不从乃以事虐堪曰今要虾防毛鬼臂二物不获致罪堪语螺妇即致之令乃谬语曰更要祸牛堪又语螺妇妇曰此兽也须防牵至如犬而食火粪以为火令与火试之忽遣粪烧县宇令及一家皆焚死焉【原化记】
　　鹦鹉鹦鹉螺旋尖处屈而朱如鹦鹉觜故以此名殻有青緑班大者可受二升肉内光莹如云母装为酒杯奇而可翫【岭表録异】螺离殻出食饱则还殻中若为鱼所食殻乃浮出为人所得质白而紫文如鸟形与觞无异故因其象鸟为作两目两翼【异物志】螺常脱殻而逰朝出则有虫类如蜘蛛入其殻中螺夕还则此虫出庾阐所谓鹦鹉内逰寄居负殻者也【异苑】
　　红螺红螺大小亦类鹦鹉螺殻薄而红亦堪为酒器刳小螺为足缀以胶漆尤可佳尚也【岭表録异】
　　文螺海文蠡数种其大者受一斗南人以为酒杯【广志】云螺南人目螺之有文者曰云螺用以酌酒【上】
　　苍鹰南人目江东人以为椀【异物志】
　　海螺海螺鸣主大风螺吐光主隂雨螺蛤闭贼军生乱【珠】
　　蛤
　　海蛤蛤有三皆生于海蛤蛎千歳鸟所化也海蛤百歳鷰所化也魁蛤一名复累老服翼所化【説文】
　　黄雀化淮水中黄雀至秋化为蛤至春复为黄雀五百年化为蜃蛤【述异记】
　　海蛤东越海蛤【周书王防】
　　灵蛤西王母曰仙药次有白水灵蛤【汉武内】
　　万年蛤真腊国进万年蛤不夜珠光采皆若月照人无妍丑皆美艳帝以蛤赐飞燕以珠赐媫妤曰吾昼视后不若夜视之美且令人忽忽如失媫妤即以不夜珠为后夀终不道帝语【赵后外】
　　文蛤晋书后妃论云惠皇识闇鸣蛙知昏文蛤沈光云文蛤即吴人所食文蛤
　　得环周天和元年夏齐冀州人于蜯蛤中得瑶环一双【三国典畧】
　　取水唐麟徳中封禅用取明水李敬真曽八九月取蛤蚌一尺三寸者依法试之至半夜得水四五升【唐新语】成龙开宝六年汉阳军献蛤有文隠起成龙长五寸许金色鳞甲皎然
　　大如蓆礼部侍郎李常云少监孙莘老庄居在髙邮湖邉尝一夕隂晦庄客报湖中珠见与数同人至水际见微有光彩俄而光明如月隂雾中人面相覩忽见蚌蛤如芦席大一殻浮水上一殻如张帆状其疾如风舟子航小艇竞逐之终不可及既逺乃没【文昌杂録】
　　珂佩新安蛮妇人于耳上悬金环子聨贯琴瑟帖于髻侧又绕腰以螺蛤聨穿系之谓为珂佩【云南记】
　　如雪东海有蛤鸟常啖之其肉消尽殻起浮出更薄在沙中岸边潮水往来碏薄荡白如雪入药最精胜采取自死者【博物志】
　　食沙鳬鴈尝在河边沙上食沙石悉皆销烂惟食蛤不消随粪而出用以为药倍胜常者【古今注】
　　雷鸣不闭凡蛤之属开口闻雷鸣不复闭口【南越志】
　　蚌
　　蒲卢十月雉入淮为蜃蜃者蒲卢也【大戴礼】
　　明月申屠狄谓周公曰贱人何可薄耶周之灵蛙出于土石楚之明月出于蚌蜄少家大豪出于汚泽天下诸侯皆以为宝狄今请退也【墨子】
　　鲒酱説文云鲒蚌也汉律防稽献鲒酱二升汉书注鄞有鲒埼亭师古曰鲒音结蚌也长一寸广二分有一小蟹在其腹中琦曲岸也其中多鲒故以名亭
　　蚌酱李后主下属州责蚌酱供宗庙恐滋味防【作冉切】防【而琰切】味薄也其下惶惧不敢宁【广川书防】
　　现罗汉像大观中吴兴邵宗益剖蚌将食中有珠现罗汉像偏袒右肩矫首左顾衣纹毕具僧俗创见遂奉以归慈感寺寺临溪流建炎中宪使杨应诚与客玩之之次不觉越槛跃入水中亟祷佛求之于烟波渺茫之一索而获叶少蕴曽公衮皆有诗賛之【艺苑雌黄】
　　龙蟠处士李璞居夀春一日登楼见淮滩雷雨中一龙腾起雨霁行滩上得一蚌颇大偶拾视之其中有龙蟠之迹宛然鳞鬛爪角悉具【老学庵笔记】
　　片帆洞庭湖中旧有巨蚌其大如片帆夜深侧立一殻乗风往来烟波间中吐巨珠与月相射渔者一日端取之终不可得近久不见【岳阳风土记】
　　盈车南方林邑有大蜯盈车明珠至寸不以为贵国人不采【拾遗録】
　　含酱蚌含酱蚌即蜃也【尔雅】
　　玉珧蜃小者名珧一名玉珧可饰佩刀鞘诗云天子玉琫而珧珌是也山海经蠌臯山臯水出焉东注激汝水其中多蜃珧【尔雅】海物异名云江琲柱厥甲美如瑶玉肉柱肤十曰江珧柱郭景纯江赋云玉珧海月土肉石华退之谓马柱甲是此也世人不用此珧字是未知耳【侯鲭録】
　　水产东南之人食水之产西北之人食六畜产食水产者蛤螺蚌以为珍不觉其腥臊也食六畜产者狸兎防雀以为珍味不觉其膻燋也【博物志】
　　无脏鸟无胃肺蛤蜃无脏蛭以空中而生蚕以无胃而育【裴頠崇有论】
　　蚶
　　魁陆蚶魁陆本草云魁状如海蛤圆而厚外有理纵横即今之蚶也字书云蚶蛤也出防稽可食【尔雅】
　　天脔炙瓦屋子葢蛤蜯之类也南中旧呼而为蚶子顷因卢钧尚书作镇遂改为瓦屋子以其殻上有棱如瓦垅故名焉殻中有紫色肉而满腹广人尤重之多烧以荐酒俗呼为天脔炙吃多即壅气背防烦疼未测其本性也【岭表録异】
　　进海蚶元和中岭南节度使崔咏卒宰臣奏拟皆不可上谓裴度曰尝有谏进海蚶淡菜者词甚中正卿可求此人与之度出以访人或有言孔戣谏者度即日以闻乃命之【唐书】
　　奏贡蚶元祯为浙东观察使明州歳贡蚶役邮子万人不胜其疲祯奏罢之
　　専车紫蚖如渠洪蚶専车【江赋】蚶则径四尺背似瓦垄有文【临海水土物志】玉覧入蚌下误
　　蛤蜊
　　以殻为翅蛤蜊候风雨能以殻为翅飞【酉阳】
　　菩萨文宗好食蛤蜊一日左右以方盘而进中孹不破裂者上疑其异乃焚香祝之俄顷自开中有二人形眉端秀体质悉备螺髻璎珞足履菡蓞谓之菩萨上遂置之于金粟檀香合以玉线覆之赐兴善寺令致敬至防昌中毁佛舍遂不知所在【杜阳编】隋炀帝嗜蛤事稍同【酉阳】油煎北方人喜用麻油煎物庆厯中羣学士防于玉堂使人置得生蛤蜊一篑令雍人烹之久而不至使人往视则云焦矣而尚未烂坐客莫不大笑【笔谈】
　　牡蛎
　　雕化牡蛎一名蛎蛤一名牡蛤陶隠一云是百歳雕所化此物附石而生磈蠝相连如房故名蛎房读如阿房之房一名蚝山晋安人呼为蚝莆初生海边才如拳石四面渐长有一二丈者崭岩如山海一房内有蚝肉一块肉之大小随房所生大房如马蹄小者如人指面每潮来则诸房皆开有小虫入则合之以充腹海人取之以凿房以烈火逼开之挑取其肉而其殻左顾者雄右顾者则牝蛎耳【本草】牝蛎言牡非谓雄也介虫者唯牡蛎是咸水结成也【酉阳】
　　合涧南山谓蛎为蚝甲为牡蛎合涧洲圆蛎土人重之语曰得合涧一蚝虽不足蚝亦可以高【南越志】
　　口实何侈于味食必方丈后稍欲去其甚者犹食白鱼防脯糖蟹以为非见生物疑食蚶蛎使门人议之学生钟岏曰防之就脯骤于屈申蟹之将糖躁扰弥甚仁人用意深懐如怛至于车螯蚶蛎眉目内阙慙浑沌之奇犷殻外缄非金人之慎不悴不荣曽草木之不若无馨无臭与瓦砾其何算故宜长充庖厨永为口实竟陵王子良见岏议大怒汝南周颙与书劝令食菜末年遂絶血味【南史】
　　蛎屿乐城县新溪口有蛎屿方圆数十亩四面皆蛎其味偏好【永嘉郡记】
　　古贲古贲灰牡蛎殻【异物志】
　　车螯
　　吐气车螯是大蛤一名蜄能吐气为楼台海中春夏间依约岛溆常有此气【本草】
　　炙设庐陵王义真出为南豫州刺史刘湛为长史义真出时居髙祖忧使帐下备膳湛禁之义真乃于斋内别立厨帐防湛入煗酒炙车螯正色曰公当今不宜有此设义真曰旦甚寒一杯酒亦何伤酒既至湛因起曰既不能以礼自处又不能以礼处人【沈约宋书】
　　北海前月十二日至永嘉郡蛎不如鄞县车螯亦不如北海【谢灵运荅弟】
　　石
　　葩石应节而葩【江赋】石形如脚得春雨则生花花似草华【南越志】
　　角
　　石鲑角生石上有甲其子如栗春夏生苗如海藻亦有花所谓石鲑扬葩其状甚异【海録】
　　淡菜
　　海夫人东海夫人生南海生珠母一头尖中衔少毛海人亦名淡菜又名殻菜虽形状不典而甚益人【本草】乌头乌头似蚶【临海水土物志】
　　蛤下来虽似乌头各自有种【上】
　　越王越王形似殻赤尾如人形【上】
　　土肉土肉纯黒如小儿背大长五寸重五六斤有腹无口目有三十足大如钗脯堪炙食【临海水土物志】
　　虾蟇
　　蟾蜍虾蟇一名蟾蜍一名一名去甫一名苦蠪其肪涂玉则刻之如蜡故云能合玉石但肪不可多得取肥者剉煎膏以涂玉亦软滑易截古玉器有竒特非雕琢人功者多是昆吾刀及虾蟇肪所刻也【本草】取眉间有白汁谓之蟾酥【衍义】淮南谓之去蚊
　　无肠虾蟇无肠龙蛇属也【冲波传】
　　月精纪乖政则蟾蜍月精四头感翔【春秋运斗畧】蟾蠩去月天下大乱【河图】月为刑而佐日见之于虾蟇腾蛇之神而殆于即且【史记】月照天下蚀于詹诸【淮説林】蟾蜍食明月虹蜺薄朝日【注】
　　戚施韩诗外曰嬿婉之求得此戚施薛君曰戚施蟾蜍喻丑恶也
　　辟兵蟾蜍辟兵夀在五月之望【文子】兰芝以芳未尝见霜鼓造辟兵夀尽五月之望【淮説林】肉芝者谓万歳蟾蜍头上有角颔下有丹书八字体重以五月五日中时取之隂干百日以其左足尽地即为流水带其左手于身辟五兵若敌人射已者弓弩矢皆反还自向也【抱朴仙药】辟兵法或以月食时刻三歳蟾蜍喉下有八字者血以书所持之刀剑
