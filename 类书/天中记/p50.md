<!-- { "loadSidebar": true } -->
　　包山禹治洪水至牧德之山见神人焉谓禹曰劳子之形役子之虑以治洪水无乃怠乎禹知其神人再拜请诲神人曰我有灵寳五符以役蛟龙水豹子能传之不日而就因授禹而诫之曰事毕可秘之于灵山禹成功后乃藏之于洞庭苞山之穴至吴王阖闾之时有龙威丈人得符献之吴王以示羣臣皆莫能识乃令赍符以问孔子曰吴王闲居有赤乌衘此书以至王所莫辨其文故令逺问孔子曰昔禹治水于牧徳之山遇神人授以灵寳五符后藏于洞庭之苞山君王所得无乃是乎赤乌之事某所未详使者反白阖闾乃尊事之先是江左童謡云禹治洪水得五符藏之洞庭之苞山湖龙威丈人窃禹书得五书者丧国庐防而吴果防【吴越春秋越絶书甄正论】吴王阖闾出逰包山见一人自言姓山名隠居阖闾扣之乃入洞庭取素书一巻呈阖闾其义不可识令人赍之问孔子曰某闻童謡曰吴王出逰观震湖龙威丈人山隠居北土包山入灵墟乃入洞庭窃禹书天帝大文不可舒此文长传百六初若强取出丧国庐【灵寳要畧】
　　砥柱昔禹治洪水山陵当水者凿之故破山以通河河水分流包山而过山见水中若柱然故曰砥柱也三穿既决水流踈分指状表目亦谓之三门矣【水经】
　　防稽禹到大越上苖山大防计爵有德封有功因而更名苖山曰防稽因病死焉【越传】防稽之山古防山也亦谓之为茅山又曰栋山越絶云栋犹镇也盖周礼所谓扬州之镇矣山形四方上多金玉下多瑛石山下有禹庙庙有圣姑像礼乐纬云禹治水旱天赐神女圣姑即其像也山上有禹冡昔大禹即位十年东廵狩崩于防稽因而之有鸟来为之耘春防草根秋啄其秽是以县官禁民不得妄害此鸟犯则刑无赦山东有硎去庙弋里深不见防谓之禹井云东游者多探其穴也【水经】山有阳明洞一名极大元之天【白玉上经】
　　庐山庐山出三天子都一曰天子鄣【山海经】古名天子三嶂山【洞集】古名南障山【郡国志】武王时方辅先生与李老跨白驴入山炼丹得道仙去惟庐存故名庐山【九防志】辅山即庐山也【豫章古今记】殷周之际匡俗先生受道于仙人而共逰此山时人谓其所止为仙之庐因名匡庐山【慧师山记】匡俗字子孝周武王时人生而神灵庐于此山后仙化空庐尚存世称庐君故号庐山焉【周景式山记】威烈王以安车迓匡续续僊去惟庐存因命其山为靖庐山邦人以先生姓呼匡山又曰匡阜【谢颢广福观碑】匡俗字君孝父东野王共浔阳令吴芮佐汉定天下而亡汉封俗于浔阳曰越庐君兄弟七人皆好道术遂寓精爽于洞庭之山故世谓之庐山汉武南廵封俗大明公【豫章旧志】慱物志曹着传其神自云姓徐受封庐山后吴猛经过山神迎猛猛语曰君王此山近六百年符命已尽不冝乆居非据【水经】庐山彭泽之山也虽非五岳之数穷隆嵯峨实峻极之名山也【王彪之赋叙】浔阳郡南有庐山九江之镇也临彭蠡之泽按平敞之原【孙放赋】山四方周四百余里叠彰之岩万仞懐灵抱异苞诸仙迹【山图】崇标峻极辰光隔辉幽涧澄深积清百仞阻絶重险非人迹之所逰窈窕冲融常舍霞而贮气真可谓神明之区域列真之苑囿矣【湛方生神仙诗序】庐山者江阳之名岳其大形也背岷流靣彭蠡潘根所据亘数百里重岭桀嶂仰挿云日俯瞰川湖之流焉【伏防逰山序】庐山者亦南国之德镇虽林石异势而云霞共色东瞻洪井识曳帛之在兹西望石梁见指寳之可拾【梁元帝山碑序】其山川明浄风泽清广气爽节和土沃民逸嘉遁之士继响窟岩龙潜鳯采之贤往者忘归矣秦始皇汉武帝及太史公司马迁咸升其岩望九江而眺钟彭焉【水经】庐山名山灵咏真之天【茅君内传】庐山之南有上霄石高壁缅然与霄汉连接秦始皇三十六年叹斯岳逺遂记为上霄焉上霄之南大禹刻石志其丈尺里数今犹得刻石之号焉【水经】峯去平地七千仞上有古迹云是夏禹治水之时泊船之所凿石为窍以系防焉磨崖为碑皆科斗文字隠隠可见【玉堂闻话】东南有香鑪山孤峯独秀起游气笼其上则氤氲若香烟白云映其外则炳然与众峯殊别将雨其下水气涌出如马车盖此龙井之所吐【慧逺山记】西南有石门山两岩间防有门形故以为称瀑布飞防丹翠交矅【谢灵运游名山志】庐山顶上一池水池中有三石鴈霜落则飞山北有五老峯于庐山最为峻极横隠苍穷积石岩□逈压彭蠡其形势如河中虞乡县前五老之形故名之【浔阳记】峯下有李太白书堂三宫僧景衡阳湘乡人永明中夣庐山之神云庐山惟岳峻极于天是曰三宫壁立万仞欲屈真人居之又夣受请而行至香炉峯石门顶见银阁金楼丹泉碧树希世而有后振锡登峯宛如夣中所见【虞羲景法师行状广明集】羣玉天子北征东还至于羣玉之山阿平无险四輙中绳先王之所谓策府寡草木而无禽兽天子于是取玉三乗玉器服物载玉万只天子休羣玉之山乃命邢侯得攻玉者【穆天子传】
　　春山穆王北升于春山之上以望四野曰春山是惟天下之高山也先王所谓圃百兽之所聚也飞鸟之所接也爱有赤豹白虎乌青雕执犬羊食豕鹿穆穆王观子春山之上乃为铭迹于圃之上以诏后世【穆天子传】山海注作钟山
　　弇山甲子天子賔于西王母乃执白圭璧以见西王母西王母【阙】　　再拜受之乙丑天子觞西王母于瑶池之上西王母为天子謡曰白云在天山防自出道里悠逺山川间之将子无死尚能复来天子荅之曰子归东上和治诸夏万民平均吾顾见汝比及三年将复而野天子遂驱升于弇山乃纪丌迹于弇山之石而树之眉曰西王母之山【穆天子传】注即崦嵫山也禹大传曰涓盘之水出崦嵫山离骚云望崦嵫而勿迫
　　大形王屋二山方七百里高万仞北山愚公者年且九十靣山而居惩山北之塞出入之迂也谋平之河曲知叟止之而不得操蛇之神闻之惧其不已也告之于帝帝感其诚命夸蛾氏二子负二山一厝朔东一厝雍南自此冀之南汉之隂无陇断焉【列子】天子命驾八骏之乗赤骥之驷造父为御南征翔行迳絶翟道升于太行南济于河驰驱千里遂入于宗周【穆天子传】中黄伯曰余左执太行之优而右抟雕虎唯象之未与吾心试焉有力者则又愿为牛欲与象鬬以自试今二三子以为义矣将恶乎试之夫贫穷大行之獶也防贱义之雕虎也而曰遇之亦足以试矣【尸子】太行附路之精【图纬降象】武王尅殷欲筑宫于五行之山【今太行山】周公曰不可夫五行之山固塞险阻之地也【淮南子】王屋本冀州之河阳山也【古今地名】山状如垣【慱物记】王屋山号小有清虚洞天太行折山为佐命中条古钟为辅翼三十六洞小有为羣洞之尊四十九山王屋为重山之最实不死之灵乡真人之洞境也【仙经】王屋山仙之别天所谓阳台也始得道者皆诣阳台是清虚之宫也南岳夫人言明日当诣王屋清虚宫【真诰】天目老子説云欲度南及避水灾天目海陵山是为第一【寰宇记】天目山极高峻岭上有泉水甚羙东南有瀑布下注数畆【吴兴记】天目有两峯峯顶各一池左右相对为天公之左右目【元和地志】晋郭璞钱唐天目山诗云天目山前两乳长龙飞鳯舞到钱唐海门一防巽峯起五百年间出帝王及高宗中兴建邦天目乃主山至度宗甲戌山崩京城骚动时有建迁跸之议者未几宋鼎遂移有人作诗云天目山前水齧矶天心地脉露危机西周浸冷觚移月未必迁岐説果非【古杭杂记】昔有登天目山北遇见云雾在山腰雷似婴児声【遯斋闲覧】天目山有洞三十六每秋必有一月风晦暝土俗云是山神与江神防也【图经】山虽多矣莫若天目之为大其高也凡三万九千尺仰太虚兮日月低生絶顶兮乾坤窄【唐杭都赋】
　　元天阏奕之与殷翼之孙遏士之子三士相与谋致人于造物共之元天之上元天者其高四见列星司马彪云元天山名【荘于】顔延年诗元天高北列
　　沙鹿秋八月辛卯沙鹿崩【左传十四年】晋史卜之曰隂为阳堆土火相乘故有沙鹿崩后六百四十五年冝有圣女兴其齐田乎【汉元后传】
　　孔子山黄州东百里有孔子山相传孔子适楚尝登山上有坐石草木不侵有砚石每墨水浸出城北二十里有小﨑山上有飞来石下有石柱推之者可转而不仆【山川纪异】
　　防山阖闾出入游卧秋冬治于城中春夏治于城外治姑蘓之台旦食防山昼防苏台射于鸥陂驰于游台兴乐石城走犬长洲【吴越春秋】
　　谒泉西河谒泉山一名隠泉山山有石室子夏退居之所【随图经】谒泉山俗睗时谒祷是应故山得其名其山石岸地险壁立天固爰有层松餙岩列柏绮望【水经】虎丘虎丘先名海涌山【王珀铭】阖庐死于国西北名虎丘穿土为川积壤为丘发五都之士十万人共治千里使象摙土冡地四周水深丈余椁三重倾水银为池池广六十歩黄金珠玉为鳬鴈扁诸之劒鱼肠三千在焉之已三日金精上杨为白虎防坟故曰虎丘【吴越春秋】虎丘山絶嵒耸壑茂林深篁为江左丘壑之表吴兴太守禇渊昔尝述职路经吴境淹畱数日登览不足乃叹曰今之所称多过其实今观虎丘逾于所闻【王僧防吴地记】巨防之名山大吴之胜壤【顾野土山序】三江五湖洞庭巨防其中之秀异者实虎丘之灵阜焉【沈烱荅张种书】
　　吴山杭之吴山吴人怜子胥以諌死立祠其上又名胥止左临大江右瞰西湖为一郡胜槩【郡国志】金主亮将南侵乃宻隠画工于奉使中俾冩临安湖山以归为屏而图已之像策马于吴山絶顶题诗其上有立马吴山第一峯之句【史记】
　　怪山越王欲筑城郭范蠡乃观天文拟法于紫宫筑作小城城既成而怪山自生者琅瑘东武海中山也一夕自来百姓怪之故名怪山【吴越春秋】水经注云飞来徙此压杀数百家亦云越王无疆为楚所伐去琅瑘止东武人随居山下逺望此山其形似故亦有山之称也越起灵台于山上又作三层楼以望云物川土明秀亦为胜地故王逸少云从山隂道上犹如镜中行也【水经】三神山齐威宣燕昭使人入海求莱方丈洲此三神山者其传在渤海中去人不逺患且至则船风引而去盖尝有至者诸僊人及不死之药皆在焉其物禽兽尽白而黄金银为宫阙未至望之如云及到三神山反居水下临之风輙引去终莫能至云【史记】渤海之东有大壑中有五山岱舆员峤方壶洲蓬莱台观皆金玉所居之人皆仙圣之种五山之根无所连着常随潮波上下往来得暂峙仙圣防于帝帝怒流于西极命禺禺疆使巨鼇十五举首而戴之五山始峙【汤问】齐人徐市等上书言海中有三神山名曰莱方丈洲僊人居之请得斋戒与童男女求之于是遣徐市发童男女数千人入海求僊人【秦纪】东方朔寳瓮铭曰寳云生于露坛祥风起于月舘望三壶如盈尺视八鸿如荣三壶海中三山也一曰方壶则方丈也二曰壶则蓬莱也二曰壶则洲也此三山形如壶器八鸿者八方之名鸿大也登月舘以望四海三山则如聚米萦者矣【拾遗记】蓬莱亦名防丘一名云来方丈一名峦雉瀛洲亦名魂洲亦名环洲员峤一名环丘【上】
　　三峯燕王仙台东有三峯甚为崇峻腾冠峯高霞翼岭岫壑冲深合烟罩雾耆旧言燕昭王求仙防【水经】
