<!-- { "loadSidebar": true } -->
　　栖舆国人有以伯劳鸟献诸庭者侍臣谓曰世同恶伯劳之鸣何谓也王曰月令仲夏鵙始鸣诗云七月鸣鵙七月夏五月鵙则伯劳也昔尹吉甫信后妻之防而杀孝子伯竒其弟伯封求而不得作黍离之诗俗云吉甫后悟追伤伯竒出逰于田见异鸟鸣于桑其声噭然吉甫心动曰无乃伯竒乎鸟乃折翼其声尤切吉甫曰果吾子也乃顾曰伯竒劳乎是吾子栖吾舆非吾子飞勿居言未卒鸟寻声而栖其盖归入门集于井干之上向室而号吉甫命后妻载弩射之遂射杀后妻以谢之故俗恶伯劳鸣言所鸣之家必有凶也好事者附防为之说今俗人恶之其实否也伯劳以五月鸣应隂气之动阳为生养隂为残杀伯劳盖贼害之鸟也其声鵙鵙故以其音名也【陈思王恶鸟论】
　　仇绥慕容垂之起于闗东嵗在癸未符坚之分氏戸于诸镇也赵整因侍援琴而歌曰阿得脂阿得脂伯劳旧交是仇绥尾长翼短不能飞逺徙种人留鲜卑一旦缓急语阿谁坚笑而不纳至是整言验矣【晋载记】
　　杀蛇伯劳使蛇蜿蝉【万毕术】仲夏隂作于下阳发于上伯劳夏至后应隂而杀蛇磔之于棘而鸣于上【吕览注】鵙鸣在上蛇蟠不动鹊鸣在上猬反不行【类从】鵞飞则蜮沉鵙鸣则蛇结【物理论】
　　梦伯劳伯劳为忧口舌声可恶也梦见伯劳忧口舌也【梦书】
　　比翼
　　鹣鹣古之封禅西海致比翼之鸟【史记】南方有比翼鸟不比不飞其名谓之鹣鹣
　　蛮蛮崇吾之山有鸟其状如鳬而一翼一目相得乃飞名曰蛮蛮见则天下大水【西山经】
　　玉樊成王时燃邱国献比翼鸟防各一以玉为樊【拾遗记】成王时巴人献比翼鸟【周书】
　　鵽
　　冦雉鵽鸠冦雉鵽大如鸽似雌雉鼠脚无后指岐尾为鸟憨急群飞出北方沙漠地又谓之泆泆【尔雅】
　　犯塞之兆调露元年突厥温等未叛时有鸣鵽羣飞入塞相继蔽野边人相惊曰此鸟一名突厥雀南飞突厥犯塞之兆也至二年正月还复北飞至灵夏已北悉坠地而死视之皆无头裴行俭问右史苗神客曰鸟兽之祥乃应人事何也对曰人虽最灵而禀性含气同于万类故吉凶兆于彼而祸福应于此圣王受命龙鳯为嘉瑞者和气同也故汉祖斩蛇而验秦之必亡仲尼感麟而知己之将死夷羊在牧殷纣以灭鸜鹆来巢鲁昭出奔鼠舞端门燕王诛死大鸟飞集昌邑以败是故君子防恭寅畏动必思义虽在幽独如承大事知神明之照临惧患难之及已也雉升鼎耳殷宗侧身而修徳鵩上坐隅贾生作赋以叙命卒以无患者徳胜妖也【唐五行志】
　　鹙
　　扶老扶老秃鹙也状如鹤而大大者髙八尺善与人鬬好啖蛇【古今注】一名舍利
　　兆祸汉昭帝时有鹈鹕或曰秃鹙集昌邑王殿下王使人射杀之时王驰骋无度故祥见也野鸟入处宫室将空王不寤卒以亡国【五行志】
　　大鸟孙皓问中书令张尚曰鸟之中大者唯鹤小者雀乎尚曰大者有秃鹙小者有鹪鹩皓忌胜已因徙之【呉纪】谏养正光二年八月获秃鹙于宫内诏以示崔光表曰此即诗所谓有鹙在梁解云秃鹙也贪恶之鸟也泽所育不应入于殿庭臣闻野物入舍古人以为不善是以张臶恶贾谊忌鵩鹈鹕蹔集而去前王犹为至诫况今获之宫禁方被畜养乎卫侯好鹤曹伯爱鴈身死国灭可为寒心愿放无用之物委之川泽明帝览表即弃之【北史】
　　兆亡周大象二年二月有秃鹙集洛阳宫太极殿其年帝崩后宫常虚【隋志】唐昭宗光化元年有秃鹙鸣于昭敬殿殿中唐一十八帝御容在焉唐祚将终之兆也【长安志】飏摩诃池王蜀通正元年四月有狐据于寝室鸺鹠鸣于帐中有大秃鹙鸣飏于摩诃池上顾太尉琼时为小臣直于内庭潜吟曰昔日曾看瑞应图万般祥瑞不如无诃摩池上分明见仔细看来是那胡至光天元年帝崩乃秃鹙之徴也【鉴戒録】
　　鸩
　　毒鸟鸩毒鸟也【说文】鸩鸟其雄谓之运日其雌谓之隂谐【广雅】运日知晏隂谐知雨天晏静无云则运日先鸣天将隂雨隂谐则鸣【淮谬称】
　　禁蛇广志曰鸩似鹰而大如鹗毛紫黒色有毒食之杀人喙长七八寸黄赤如铜食蝮蛇及橡粟蛇入口则烂屎溺着石石烂如泥屎石则变为生金及雄黄其鸟有法知巨石大树间有蛇虺即为禹步以禁之进退俯仰有度或独为或结群逡巡石树为之崩倒取蛇虺时呼同力数十声石起蛇出皆啄食之有人入山见其步法归向其妻学之妇正织而机翻倒凡鸩饮水处百鸟吸之皆死或得犀牛蘸角其中则水无毒此鸟与犀二物相伏今有犀处必有鸩鸩生处必有犀不然有毒气伤物类故天资之以含育万物【物类相感志】
　　同力鷤鸟千嵗为鸩老则愈毒同力即鸩也【禽经注】鸩一名昙鸟亦曰同力鸟尾有綷文背上连缀不断足生距雄者其鸣先顾【寰宇记】
　　云白白雉落黒鸩零【蜀都赋】鸩鸟一名云白古人谓之鸩毒【刘注】渴者恣口于云白之酒饥人之取饱于郁肉漏脯也【抱朴良规】
　　寘酒申生祭齐姜于曲沃归福于绛公田骊姬受福乃寘鸩于酒置堇于肉公归祭之地地焚饮小臣酒亦毙【晋语】韦注曰鸩运日也
　　买酖驸马共为荆使于巴见担酖者问之是何以曰所以酖人也于是请买之金不足又益之车马已得之尽注之于江【尸子】
　　过江石崇为荆州刺史得鸩鸟鶵以与后军将军王恺而养之其大如鵞喙长尺余纯食蛇虺时制鸩鸟不得过江为其羽落酒中必杀人司校尉傅只所纠诏原之烧鸩于都衙【晋书】
　　避恶穆帝升平二年二月诏曰佽飞督王饶忽上吾鸩鸟一口云以避恶此凶物岂宜妄进于是鞭饶二百使殿中御史孙云焚其鸟于四达之衢【晋中兴书】
　　送子出山有任岭南者于山寺登厠忽见异禽集石上跳跃作声若巫家禹步然须臾石下出一青蛇衔之而去问之寺僧云此鸩鸟也又蕲州黄梅山有鸩巢于山岩大木中巢下数十步无生草每春生一子能飞即送出山惟二雌雄独留【遯斋闲览】
　　枭
　　流离鸟少美长丑为鹠鷅【尔雅】风琐兮尾兮流离之子陆玑疏云流离枭也自闗而西谓枭为流离其子适长大还食其母故张奂云鹠鷅食母许慎云枭不孝鸟是也【注疏】鸱枭食母眼睛乃能飞【感应经疏】乌反哺枭反噬盖顺逆之习也【北山録】炎州有鸟其名曰枭妪伏其子百日而长羽翼既成食母而飞【刘子贪爱】
　　逃于絶漠尧在位七年鸱枭逃于絶漠【拾遗记】
　　不入城郭曾子居曲阜鸱枭不入城郭【水经注】
　　不至子产治郑蒺藜不生鸱枭不至【梁冀别】李矩令郭诵祷郑子产祠云君昔相郑恶鸟不鸣凶胡臭羯何得过庭【晋书】
　　禳枭齐景公为路寝之台闻枭鸣而恶之成而不适焉栢常骞为置白茅禳之夜间甫一鸣而不复闻公使人徃视之枭当陛布翼伏地而死【说苑】
　　枭羮夏至赐百官枭羮欲絶其类也夏至防隂始起育万物枭害其母故以此日杀之【汉官仪】古天子常以春解祠祠黄帝用一枭破镜如淳曰汉使东郡送枭五月五日作枭羮赐百官以其恶鸟故食之【汉郊祀志】
　　化枭仇香字季和化陈元为孝子乡邑为之谚曰父母何在在我庭化为隝枭哺所生【后汉书】化枭仰季和驯雉推仲康【刘孝绰诗】
　　尅敌之兆张重华为石季龙所攻重华使谢艾为中坚将军引师出振武夜有二枭鸣于牙中艾曰枭邀也陆博得枭者胜今枭鸣牙中尅敌之兆于是进战大破之【晋书】集手乞伏干归畋于五谿有枭集于其手甚恶之六年为兄子公府所弑并其诸子十余人【载记】
　　鸣帐齐后主纬武成之长子也母曰胡太后梦于海上坐玉盆日入裙下遂有娠五月五日生于并州其日有鸮鸣于产帐之上【三国典畧】武成生后主初有枭升后帐而鸣枭不孝之鸟不祥之应也后主嗣位胡后淫乱事彰遂幽死于北宫焉【隋志】
　　此一事而鸮枭字异知当是一物耳
　　改官有枭鸣于张率更庭树其妻以为不祥连唾之张闻之曰急洒扫吾当改官言未毕贺者已在门【唐书】不鸣宗令突厥入仗驰射吕向上疏曰鸱枭不鸣未为瑞鸟猛虎虽伏岂称仁兽【旧突厥】
　　啸屏路敬潜为遂安令先是令多死敬潜欲辞妻曰君不死狱而得全非生死有命耶从之到官有枭啸其屏鼠数十走于前左右驱之拥杖而号敬潜不为惧乆之迁卫令位中书舍人【新唐】
　　更鸣枭逢鸠鸠曰子将安之枭曰我将东徙鸠曰何故枭曰乡人皆恶我鸣以故东徙鸠曰子能更鸣可矣不能更鸣东徙犹恶子之声【说苑】
　　捕鼠北方枭人家以为怪异恶之南中昼夜飞鸣与乌鹊无异桂林人维取生养之家家养使捕鼠以为胜狸【岭表録异】
　　鸮
　　恶声鸟诗陈风云墓门有梅有鸮萃止毛云恶声之鸟也一名鵩一名枭一名鸱大雅瞻卬云为枭为鸱陆玑云鸮大如斑鸠绿色恶声之鸟也入人家凶贾谊所赋鵩鸟是也其肉甚美可以为羮臛又可为炙汉供御物各随其时鸮冬夏常施之以其美故也【尔雅酉阳】
　　如鸡有鸟小如鸡体有文色土俗因形名之曰鵩不能逺飞行不出域【巴蜀异物志】
　　为赋贾谊为长沙王太傅三年有鸮飞入贾生舍止于坐隅楚人命鸮曰鵩【史】鵩似鸮不祥鸟也【选】谊在长沙鵩鸟集其承尘而鸣长沙俗以为鵩至人家主人当死谊作鵩鸟赋齐死生等荣辱以遣忧累焉【西京杂记】
　　鸺鹠
　　鵅鵅鵋防今江东呼鸺鹠为鵋防亦谓之鸲鵅【尔雅】撮蚤鸱鸺夜撮蚤察毫末昼出瞑目而不见丘山殊性也【庄结性】
　　拾爪甲鸺鹠一名鵄鸺昼日无所见夜则目至明人截爪甲弃露地此鸟夜至人家拾取爪分别视之则知有吉凶凶者辄便鸣于屋上其家有殃【博物志】人获之者于嗉中犹有爪甲【本草】除爪甲埋之戸内恐此鸟得之也【五行志】鸺鹠白日不见人夜能食蚤虱也蚤爪音相近俗云鸺鹠拾人弃爪相其吉凶妄说也【纂文】
　　聚鸟鵄鸺致鸟取鵄鸺折其大羽绊其两足以为媒张罗其旁鸟聚矣【万毕术】鸺鹠即鸱也为网可以聚诸鸟【岭表録异】
　　刘鸺鹠刘在朱方人不得共话若与之言人必遭祸难及身死疾惟一士谓无此理偶值人有屯塞耳刘闻之欣然而徃自说被谤君能见明答云世雷同何足恤须防火发资畜服玩荡然于是举世号为刘鸺鹠或遇诸途皆闭车走马掩目奔避刘亦杜门自守嵗时一出则人惊散甚于见鬼【异苑】
　　射侯景矫豫章嗣王栋命禅位于己将拜册命忽有丹觜鹊集于册书又夜有鸺鹠鸣于太极殿上景深以为恶自控伺之【典畧】景寻败将亡入海中为羊所杀【隋志】训狐僖宗广明元年春绛州翼城县有鸺鹠鸟群飞集县署众鸟逐而噪之鸺鹠一名训狐【唐五行志】训狐恶鸟也鸣则后窍应之【酉阳】有鸟夜飞鸣训狐矜凶挟狡夸自呼【韩诗】闗西曰训猴
　　下幄光化二年刘仁恭为幽帅自破太原军于安塞城南取邺中图袁曹之霸先下甘陵无少长悉坑之初泊甘陵城下有鸺鹠数头飞下幄帐内逐之复来仁恭恶之竟为魏汴所败杀其名将单可及仁恭单马而遁【唐书】
　　鬼车
　　九头鸟鬼车晦暝则飞鸣能入人室收人魂气一名鬼鸟此鸟昔有十首一首为犬所噬今犹余九首其一常下血滴人家则凶夜闻其飞鸣则捩狗耳犹言其畏狗也亦名九头鸟【本草】
