<!-- { "loadSidebar": true } -->
　　石汁朱崖郡海中之洲也洲方千里自徐文泾度便风扬风帆一日一夕即至以圡为釡器用瓠瓢无水人饮石汁又有椒似安石榴花着瓮中经旬即成酒其味香美甚醉人【十道志】
　　女酒南方人有女数嵗即大酿酒俟陂水竭寘壶其中宻固其上侯女将嫁决水取之供賔客谓之女酒味絶美居常不可致也【房千里投荒泉】
　　般若汤北僧谓酒为般若汤盖廋词以避法禁【酒録】酒名酒则郢之富水乌程之若下荥阳之圡窟春富平之石冻春劒南之烧春河东之干和蒲桃岭南之灵溪慱罗宜城之九醖浔阳之湓水京城之西市睦虾蟇陵之郎官清河漠又有三勒浆类酒法书波斯二勒谓庵摩勒毗棃勒诃棃勒【国史补】
　　异酒山海经防汁甘为酒齐民要术沈约集皮日休集皆有防酒乌丸有东墙酒交州有椰子酒南蛮有防榔酒贡腊有朋芽四酒辰溪有钓藤酒赤圡国有甘蔗酒鞾靼有马潼酒诃陵国以桞花椰子为酒扶南有椰浆又有蔗及圡根酒房千里投荒録云南方有女数嵗积水酿酒侯彼水竭置壶其中宻固其上侯女将嫁决水取之供客谓之大酒味絶美常居不可致也古有昆防酒事见陆鲁望诗蜀后玉有桃核两扇每扇着仁处约盛水五升良夕水成酒味醉人更五贮水以俱其宴【见杂俎】阿萨部多猎虫鹿剖其肉重叠之以石压沥汁波税斯拂蔴等国米及草子酿于肉汁之中经数日即变成酒饮之可醉【同上】天竺国谓酒为酥烈椰子本出伽卢国其地热衢植椰子木为防剖其实中有酒能醉人【孙公谈圃】三佛齐有栁花酒椰子酒防榔酒皆非麯蘖所醖饮之亦醉人扶南石榴酒辰溪钓藤酒赤圡国甘蔗酒【孙公谈圃】
　　抛青春韩诗百年未满不得死且可勤买抛青春李太白诗堂中三千朱履客瓮中百斛金陵春杜子美诗山盖竹叶春闻道云安麯米春呉志乌程酒有名竹叶春裴铏传竒亦有酒名松醪春
　　三台北齐髙洋毁铜雀台筑三个台宫人拍手呼上台因以送酒【刘賔客嘉话】今之催酒三台或云邺中有三台石崇逰一之地乐工以促饮又云蔡邕三日之间周厯三台乐府以邕谙音律制此曲希其厚遇【资暇集】
　　玉清碧摇杜陵弇防蜀春末南山郑氏亭有仙女曰我玉清之女此玉清宫也命酒乐宴亭中曰吾有三寳将以赠君始出一杯其色碧而光莹洞澈顾谓弇曰碧瑶杯也【宣室志】
　　鸂鶒巵庄宗年十一从晋王讨王行瑜初令入勤献捷昭宗一见骇异之曰此子有竒表乃抚其背曰我儿将来之国栋勿忘忠孝于吾家乃赐鸂鶒酒巵翡翠盘【北梦】醉龙蔡邕饮酒乃至一石尝醉在路上卧人名曰醉龙故在此醉卧扶而归也【语林】
　　红犮元豊中东坡自黄移汝至荆溪寓滆湖别业一夕与单君步月于黄有饷红灰酒者曰此红犮也玻曰彼知有红友不知有黄封真快恬也因就号为东坡酒【图经】刘防字斯立命酒为玉犮仍为作传【百家诗序】
　　卷白波资暇集云黄巾余党起西河白波谷汉既擒白波戮之如卷席然故酒席仿之以快人情也青箱杂记曰杯名文选飞觞举白盖卷白上之酒波耳薛莹后汉书曰黄中郭太等起于西河白波谷时谓之白波贼味江蜀有味江旧经蜀王征西畨有野人以壶酒献王王使投之江中三军饮之皆醉囚名
　　酒山南昌国有酒山山有泉其味如酒饮之甚美醉经月不醒
　　酒井衞青破月支月支有井色如酒因名酒井【羊头山记】谨酒萍氏掌几酒谨酒神农书萍能胜酒取不沉溺也【示儿编】始终空桑秽饭醖以稷麦以成醇醪酒之始也乌梅女麯甜醹九酘澄清百品酒之终也【酒经】
　　狂花病叶或有勇于牛饮者以巨觥沃之既撼狂花复凋病叶饮流谓睚者为狂花日睡者为病叶【醉乡日月】酉不防客杜康善造酒以酉日死故酉日不饮酒防客【典论】沉湎夫饮之礼不脱履而即序者谓之礼跣而上坐者谓之宴能饮者饮之不能饮者已谓之醧齐顔色均众寡谓之沉闭门不出者谓之湎故君子可以宴可以醧不可以沉不可以湎【韩诗外传】
　　异名酴酒母也醴一宿成也醪浑汁酒也酎三薫酒也醨薄酒也醑防酒也曰曰醙白酒也曰酿曰醖造酒也买之曰沽当肆曰垆酿之再亦曰醙洒酒曰酾酒之清曰醥厚曰醹相饮曰配相强曰浮饮尽曰釂使酒曰甚乱曰醟饮而面赤曰酡病酒曰酲主人进酒于客曰酧客酌主人曰酢独酌而醉曰醮出钱共饮曰赐民共饮曰酺不醉而奴曰奰【婢】集韵酒滓谓之酪母醪汁滓酒也
　　竹根巴州以竹根为酒注子为时珍贵也【段氏蜀记】庾信谢赵王赐酒诗如闻传上命定是赐中尊野炉烧树叶山杯捧竹根杜诗倾银注玉惊人眼共醉终同卧竹根酒谱云盖以竹根为饮杯也【江淹集】
　　杯贤扚圣壶隠仙人尝吟诗曰杯贤与杓圣与我万户封【树萱録】
　　软脚樽宗幸诸杨第出有赐曰饯路及还有劳曰软脚樽郭子仪自同州归代宗诏大臣就宅作软脚局人出三百千【大唐遗记】宗幸杨国忠第出有饮饯还有软脚樽【开天传信记】
　　白掷剧饮元行恭少颇骄恣父文遥令与卢思道交逰文遥尝谓思道曰小儿此日微有所知是大弟之力然白掷剧饮甚得师风思道荅云六郎情情俊迈自是克荷堂构而白掷剧饮亦天性所得【北齐】
　　嵬峩我北齐卢思道尝曰长安酒贱防价三百能可嵬峩我不可令嵬峩尔也【杨松玠谈薮】
　　酒秃茶风无柰笔酒秃不胜簮【张祐】
　　酒经陶人之为器有酒经焉晋安人盛酒以瓦壶之制小颈环口修腹受一斗可以盛酒凡馈人牲兼云以酒器书云酒一经或二经至五经焉他境人有防于是邦不逹其义间五经至束带迎于门乃知是酒五鉼为五经焉【侯鲭録】
　　酒胆豩豩字呼关切顽也当在山字韵刘梦得有杯前胆不豩赵勰有吞舡酒胆豩之句礼部韵不收唐韵亦无【汉臯诗话】
　　抱瓮羊稚舒冬月酿酒令人抱瓮速得味好【语林】
　　审宜攻景凡醉有所宜醉花宜昼袭其光也醉雪宜夜消其洁也醉得意宣唱宜其和也醉将离宜击鉢壮其神也醉文人宜谨节奏章程畏其侮也醉俊人宜加觥孟加旗帜助其烈也醉楼宜暑资其清也醉水宜秋泛其爽也此皆以审其宜攻其景以与恊合也【侯鲭録】麯晒凡造麴晒一月露一月酿酒清甚【碎録】
　　茶
　　南方嘉禾茶者南方之嘉禾也树如芦叶如栀子花如白蔷薇实如栟榈蔕如丁香根如胡桃其名一曰茶二曰槚三曰蔎四曰茗五曰荈【茶经】早采者为茶晩取者为名一名荈蜀人名之苦茶【尔雅】
　　茶品风俗贵茶其品器益众劒南有蒙顶石花或小方或散芽号为第一湖州有顾渚之紫笋东川有神泉昌明硖州有碧涧明月芳蕋菓茰簝福州有芳山之生芽防州有香山江陵有楠木湖南有衡山岳州有防湖之含膏常州有义兴之紫笋州有来白睦州有鸠坑洪州有西山之白露夀州有藿山之黄芽蕲州有蕲门团黄浮梁商贾不在焉【国史补】建州有龙圑鳯夸【上】清明日湖州进紫笋茶【荆楚嵗时记】
　　臯卢臯卢古平作饮止渇除疫不睡利水道明目生南海诸山中南人极重之【本草拾遗】酉平县出臯卢茗之别名叶大而澁南人以为饮【广州记】
　　日铸防稽有日铸岭其地产茶欧阳脩云两浙产茶日铸第一【方舆胜覧】
　　茶产建州之北苑先春龙东川之兽目绵州之松岭福州之柏岩雅州之露芽南康之云毋婺州之举岩碧貌宣城之阳坡横纹饶池之仙芝福合禄合运合庆合蜀州之雀舌鸟觜麦伙片甲蝉翼潭州之独行灵草彭州之仙厓石花临江之玉津袁州之金片龙安之骑火涪州之賔化建安之青鳯髓岳州之黄翎毛建安之石岩白岳阳之令膏冷【出茶谱通考茶论臆乗】
　　湖州紫笋袁州界桥其名甚着不若湖州之研膏紫笋烹之有陆脚埀下故公淑赋云云埀緑脚
　　山露芽蜀雅州境上顶有山谷芽皆云火前者言采造于禁火之前也火后者次之又有枳殻芽荀把芽桃杷芽者皆治风疾又有皂荚芽槐桞芽皆上春摘其芽和茶作之
　　长洲沙泉湖州长洲县啄木岭金沙泉每嵗造茶之所也湖长二郡接界于此厥圡有境防亭每茶时二牧毕至斯泉也处沙之中居常无水将造茶太守具仪注拜勑祭泉湏之发源其夕清溢供御者毕水即微减供堂者毕水已半之太守造毕水即涸矣太守或还斾稽期则示风雷之变或见鸷兽毒蛇木魅晱之类焉商旅即以顾渚水造之无沾金沙者今之紫笋即顾渚者亦甚佳矣
　　渠江鐡色潭郡之间有渠江中有茶而多毒蛇猛兽乡人每年采不过十五六斤其色如鐡而芳香异常烹之无脚
　　晋原嫩芽蜀州晋原洞口横原味江青城其横芽雀舌鸟觜麦颗盖取其嫩芽所造以牙似之也又有片甲片甲者早春黄茶牙茶相把如片甲也蝉翼者其叶软弱如蝉翼也皆散茶之最上也
　　含膏白鹤岳阳灉湖旧出茶谓之灉湖茶李肇所谓灉湖之含膏也今惟白鹤僧园有千余本一嵗不过一二十两圡人谓之白鹤茶味极甘香【岳阳风圡记】
　　胜金徽黟茶有胜金嫩桑仙芝来泉先春运合琼英之品又有不及号者曰片茶
　　竹茶茶经云容州黄家洞有竹茶叶如嫩竹圡人作饮甚甘美
　　杭州茶杭州寳云山产者名寳云茶下天竺香林洞者名香林茶上天竺白云峯者名白云茶
　　金地茶西域僧金地藏所植今传梗空筒者是大抵烟霞云雾之中气常温润与地上者不同味自异也【几华山志】茶之别茶之别者有枳殻芽枸杞芽批杷芽皆治风疾又有皂防芽槐芽栁芽乃上春摘其芽和茶作之故今南人输官茶徃徃杂以众叶惟茅芦竹箬之类不可入自余山中草木芽叶皆可和合椿柿尤竒真茶性极冷惟雅州山出者温而主疾【本草】
　　茶山茶溪临城县东北一百四十里有茶山茶溪【括地国】大茗丹丘出大茗服之生羽翼【天台记】
　　真香茗西阳武昌晋陵皆出好茗巴东别有真香茗煎饮令人不眠【桐君録】
　　花如栀子茶花状如栀子其色稍白【上】
　　明月峡明月峡在顾渚侧二山相对石璧峭立大涧中流乱石飞走茶生其间尤为絶品张文规所谓明月峡月茶始生是也又峡中有夜桥昔顔鲁公于此步月因名宋长兴令许遵重建改名许公桥
　　湖州茶湖州茶生长城县顾渚山中与峡州光州同生白茅悬脚岭与襄州荆南义阳郡同生鳯亭山伏翼涧飞云曲水二寺啄木岭与夀州常州同生安吉武康二县山谷与金州梁州同
　　界桥茶袁州界桥茶其名甚着不若湖州之研膏紫笋烹之有緑脚埀下
　　茗菜婴相齐景公时食脱粟之饭炙三弋五夘茗菜而已【晏子春秋】
　　尘上茶惠帝蒙尘还洛阳黄门以瓦盂盛上茶至尊【晋四王起事】
　　卖茶亏体江统字应迁愍懐太子洗马常上防谏云今西园卖醯麫蓝子菜茶之属亏国体【宋江氏家传】
　　闷仰真茶刘琨与兄子南兖州刺史演书云前得安州干姜一斤桂一斤黄芩一斤皆所湏也吾体中溃闷常仰真茶汝可置之【茶经】
　　茶茗任瞻字育长少时有令名自过江失志既下饮问人云此为柔为茗人有怪色乃自分明云向问饮为热为冷【世説】
　　提茗鬻市晋元帝时有老姥每旦独提一器茗徃市一鬻之市人竞买自旦至夕其器不减所得钱散路傍孤贫乞人人或异之州法曹絷之狱中至夜老姥执所鬻茗器从狱牗中飞出【黄陵老传】
