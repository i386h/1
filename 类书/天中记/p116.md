<!-- { "loadSidebar": true } -->
　　市易大业六年诸夷来朝请入市交易焬帝许之于是修饰诸行葺理邸店皆使甍宇齐正髙卑如一壊货充积人物华盛时诸行铺竟崇侈丽至买菜者亦以龙须借之夷人有就店饮噉皆令不取直故夷惊视寝以为常【两京记】
　　豊都洛阳南市即隋之丰都市也初筑外垣之时掘得一塜无甎甓棺中有平上朱衣铭曰筮言居朝龟言近市五百年庙于斯见矣校其年月当魏黄初二年【隋唐嘉话】利人西市隋曰利人市市西北隅有海池长安中僧法成所穿分未安渠以注之以爲放生之所穿池得古石铭云百年为市而后为池自置立市至是时百余年矣【两京记】
　　卖卜武攸绪则天兄惟良子也恬淡寡欲好易庄周书少变姓名卖卜长安市得钱辄委去【新唐】
　　宫市德宗时宦者主宫市置数十百人阅物防左谓之白望无诏文验覈但称宫市则莫敢谓何大率与直十不偿一谏官交章列上皆不纳【上】呉凑以戚里为京兆尹深言其张建封入觐具奏之德宗颇深嘉纳苏弁希宦者之防因入奏言便于堕业之徒宫市不为之改【旧唐】德宗晩年政出多门宫市之谏官论之不聼韩愈尝上章数千言极论之不聼怒贬为连州山阳令【上】三公入杜司徒常言我致政之后必买小驷饱食讫跨之着麄布襴衫入市看盘铃傀儡即足矣后致仕果行其志谏官上防言三公不合入市公曰在吾计中矣【刘禹锡嘉话】
　　置权量栁仲郢拜京兆尹置权量于东西市使买易用之禁私制者北司吏入粟违约仲郢杀而尸之自是人无敢犯【新书】
　　草市蜀东西川之人常互相轻薄西川人言梓州者乃我东门之草市也岂得与我耦哉栁仲郢为东川节度使闻之谓幙賔曰吾立朝三十年清华备歴今日始得为西川作市令闻者皆笑之故世言东西两川人多轻薄【南部新书】
　　鬼市軰俗说务本坊西门是鬼市或风曛晦皆闻其喧聚之声秋冬夜多闻卖干柴云是枯柴精也又或中秋望夜闻鬼吟六街鼓絶行人歇九衢茫茫空有月有和者云九衢生人何劳劳长安土尽槐根髙【嵗时记】海边时有鬼市半夜而合鸡鸣而散人从之多得异物【畨禺杂记】虚所岭南谓材市为虚栁子厚童区寄传云之虚所卖之又诗曰青篛褁塩归洞客緑荷包饭趂虚人市之所在有人则满无人则虚岭南村市满时少虚时多故曰虚【青箱杂记】
　　亥市分宁县本常州亥市也岭南村落有市谓之虚不常防多虚日也西蜀曰痎如疟疾间曰复作也江南人恶以疾称故止曰亥耳又荆呉俗有寅申巳亥日集于市故称亥市【徐筠水志】蜀有痎市间日一集如痎疟之发其俗又以冷爇发歇为市喻【青箱】
　　市禁孔子告仲弓曰其余禁者十有四焉命服命车不粥于市珪璋璧琮不粥于市兵车旍旗不粥于市牺牲秬鬯不粥于市戎噐兵甲不粥于市噐用不中度不粥于市布帛精麤不中数广狭不中量不粥于市奸色乱正色不粥于市文锦珠玉之噐雕饰靡丽不粥于市衣服饮食不粥于市菓实不时不粥于市五木不中伐不粥于市鸟兽鱼鼈不中杀不粥于市凡执此禁以齐众者不赦过也【家语】
　　九市庙记六长安市有九六市在道西三市在道东凡四里为一市致九州之人在突门夹横桥大道市楼皆重屋又曰旗亭楼在杜门大道南又有当市楼有令署以察啇贾货财买卖贸易之事三辅都尉掌之西京赋云郭开九市通阛阓旗亭重立俯察百隧是也【黄图】四通后魏立市于洛水南号曰四通市民间谓永桥市伊洛之鱼多于此卖士庻湏鲙皆请取之【洛阳伽蓝记】市语长安市人语各不同有葫芦语鏁子语纽语练语三折语通名市语【两京杂记】
　　三市三市大市名也金市在大城西南市在大城南马市在大城东按金市名啇观西兊为金故曰金市【洛阳记】肆店肆者所以陈货鬻之物也店者所以置货鬻之物也【古今注】
　　青羊老子为关令尹喜着道经临别曰子行道千日后于成都青羊肆寻吾今为青羊观也【蜀本纪】
　　葱肆吕僧珍从父兄子先以贩防为业僧珍至乃弃业求州官僧珍曰汝等自有常分岂可妄求叨越当速反葱肆耳【南史】
　　鸡肆长安富民罗防以剔粪自业里中谓之鸡肆言若鸡之因剔粪而有所得也防世副其业家财巨万有士人陆景晹防邀过所止舘舍甚丽入内梳洗衫又极鲜屏风氊褥烹无所不有景晹问曰主人即如此快活何为不罢恶事防曰吾中间停一二年奴婢死亡牛马散失复业已来家园稍遂非情愿也分合如此【朝野佥载】女肆葱岭以东俗志淫龟兹于阗置女肆征其钱【新唐】星货肆有以筐以筥或倚或垂鳞其物以鬻者曰星货铺言其列货丛杂如星之繁今俗呼为星火铺误也【李济翁资暇集】
　　驵侩子贷金钱十贯节驵侩贪贾三之防贾五之孟康曰节节物贵贱也谓除估侩其余利师古曰侩者合防二家交易者也驵者其首率也【前货殖传】
　　大驵段干木晋国之大驵也【驵廥人也】学于子夏髙何县子石齐国之暴者也指于乡曲学于子墨子【吕覧尊师】
　　市师王孙卿以财养士与雄杰交王莾以为京司市师汉司东市令也【贷殖】
　　道路
　　道路道蹈也路露也言人所蹈而露见也城下路谓之豪歩所用道谓之蹊【释名】一逹谓之道路二逹谓之岐旁三逹谓之剧旁四逹谓之衢五逹谓之康六逹谓之庄七逹谓之剧骖八逹谓之崇期九逹谓之逵庙中路谓之唐大路谓之奔【尔雅】墿【亦】轨堩【亘】衘径防【航】【干】道也【广雅】
　　阡陌南北为阡东西为陌【风俗通】长安中有九陌【汉宫殿疏】东西经七陌南北越九阡【子建诗】
　　四逹帝颛顼之法妇人不辟男子于路者拂之于四逹之衢今之国都男女切踦肩摩于道其于俗一也【淮南齐俗】弃灰殷之法刑弃灰于街者子贡以为重问之仲尼仲尼曰知治之道也夫弃灰于街必掩人掩人人必怒怒则闘闘必三族相残也此残三族之道也虽刑之可也且夫重罪者人之所恶也而无弃灰人之所易也使人行之所易而无离所恶此治之道也一曰殷之法弃灰于公道者断其手子贡曰弃灰之罪轻断手之罚重古人何太毅也曰无弃灰所易也断手所恶也行所易不闗所恶古人以为易故行之【韩非子】
　　道茀定王使单襄公聘宋假道于陈火朝觌矣道茀不可行也司空不视途道无列树单子归告王曰陈侯不有大咎国必亡夫辰角见而毕天根见而水涸故先王之敎曰雨毕而除道水涸而成梁故夏令曰九月除道十月成梁周制有之曰列树以表道立鄙食以守路陈国道路不可知是废先王之法制者也其能久乎【周语】失道管仲隰朋从于桓公而伐孤竹春徃冬反迷惑失道管仲曰老马之智可用也乃放老马而随之遂得道【韩非子】
　　争道楚野辨女者昭氏之妻也郑简公使大夫聘于荆至于狭路有一妇人乘车与大夫毂击而折大夫车轴大夫怒将执而鞭之妇人曰君子不迁怒不贰过今于狭路之中妾避之已极矣而子大夫之仆不肯少引是以败子夫夫之车而反执妾岂不迁怒哉既不怒仆而反怨妾岂不贰过哉【列女传】
　　术子产相郑十八年刑三人杀二人桃李之垂于街者莫之授也锥刀之遗于道者莫之举也【吕覧下贤】孟春察端径术注端正其径路不得邪行也【吕覧】畛涂陈术亦道路别名【初学记】
　　别途孔子用鲁三年男子行乎涂右女子行乎涂左财物之遗者民莫之举【吕乐成】
　　五父季孙相鲁子路为郈令鲁以五月起众为长沟当此之为子路以其私秩粟为民饭要作沟者于五父之衢而飡之孔子闻之使子贡徃覆其饭色毁其噐曰鲁君有民子奚为乃飡之子路怫然怒攘肱而入请曰夫子疾由之为仁义乎孔子曰由之野也女之飡之为爱之也夫礼天子爱天下诸侯爱境内大夫爱官职士爱其家过其所爱曰侵今君有民而子擅爱之此是子侵也不亦诬乎言未卒而季孙使者至让曰肥也起民而使之先生使弟子今徒役而飡之将夺肥之民耶孔子驾而去鲁【韩外储】
　　多岐杨子之邻人亡羊既率其党又请杨子之防追之杨子曰嘻亾一羊何追者之众隣人曰多岐路既反问获羊乎曰亡之矣曰奚亾之曰岐路之中又有岐焉吾不知所之所以反也心都子曰大道以多岐亡羊学者以多方防生【列说符】杨子见逵路而哭之为其可以南可以北墨子见练丝而泣之为其可苡黄可以黒【淮说林】堙郤中山之国有风繇者智伯欲攻之而无道也为铸大钟方车二轨以遗之风繇之君将斩岸堙谿以迎钟赤章蔓枝谏曰谏云唯则定国我胡则以得是于智伯夫智伯之为人也贪而无信必欲攻我而无道也故为大钟方车二轨以遗之君因斩岸堙谿以迎钟师必随之弗听有顷谏之君曰大国为懽而子逆之不韩子释之赤章蔓枝曰为人臣不忠贞罪也忠贞不用逺身可也断谷而行至卫七日而风繇亾【吕权勳】风繇韩子作伉繇卫作齐
　　金牛昔蜀王从卒数千余出猎于褒谷而溪奏惠王亦畋于山中怪而问之以金一筐遗蜀王及报欺之以土秦王大怒其臣曰此秦得之端秦王未知蜀道乃刻石牛五头置金于尾下伪如养之者言此天牛能屎金蜀人见而信之乃令五丁共引牛成道致之成都秦始知蜀道使张仪伐之蜀王开战不胜而亡【十三州志】
　　驰道秦纪始皇二十七年治驰道注曰驰道天子道也蔡邕曰驰道天子所行道也今之中道然汉令诸侯有制得行驰道中者行旁道无得行中央三丈也不如令没入其车马【黄图】贾山至言曰秦为驰道于天下东竆燕齐南极呉楚江湖之上濒海之观毕至道广五十歩三丈而树厚筑其外隐以金椎树以青松为驰道之丽至于此使其后世曽不得邪径而托足焉【汉书】鲍宣为司丞相孔光四时行园陵官属以令行驰道中宣没入其车马【本传】行必以车马故以名驰【选注】年不顺成驰道不脩【毛诗注】
　　甬道汉王屯荣阳筑甬道属河以取敖仓粟应劭曰恐敌抄锱重故筑垣墙如街巷也【纪】
　　栈道张良至褒中因説汉王烧絶栈道以备诸侯盗兵亦视项羽无东意注栈即阁也今谓之阁道【纪】
　　复道髙祖居南宫从复道上见诸将徃徃耦语如淳曰上下有道故谓之复【纪】惠帝为东朝长乐宫及间徃数跸烦民作复道方筑武库南【纪】桂宫周回十里内有复道横渡西至神明防【三辅故事】
　　间道韩信欲东下井陉击赵李左车说赵王曰愿假臣等三万兵从间路絶其辎注防路也黥布已先从间道破闗下军【本传】
　　灵山司马相如畧定西南夷通灵山道桥孙水注凿开灵山道置灵道县【本】
　　藁街延夀陈汤上疏云斩郅支首及名王以下冝县头藁街蛮夷邸间【本传】长安城中有藁街【三辅故事】
　　子午平帝元始五年秋王莾以皇后有子孙颛通子午道子午道从杜阳直絶南山径汉中师古曰子北方也午南方也言通南北道相当故谓之子午耳今京城古南山有谷通梁汉道名子午谷又冝州西界庆州东界有山名子午岭计南北直相当此则北山者是子南山者是午共为子午道【汉传】子午长安正南山名【三秦记】王莾以皇后有子孙瑞通子午道葢以子午为隂阳之王气也【括地志】
