<!-- { "loadSidebar": true } -->
　　光浮于波李德裕长庆中廉问浙右会有渔人于秦淮埀机网下深处忽觉力重异于常时及敛就水次卒不获一鳞但得古铜镜可尺余光浮于波际渔人取视之歴歴尽见五脏六腑血萦脉动竦骇气魄因腕战而坠渔人偶话于旁舍遂闻之于德裕尽周嵗万计穷索水底终不复得【松窻録】
　　飞精长安任仲宣家有寳镜谓之飞精识者云三代物后有八字乃近籕篆云水银隂精百练成镜后仲宣南牧洞庭风浪泊舟梦一道士赤衣乘龙持镜而去且云此镜水府之寳出世有期今当归我梦觉亟视箧已失所在【龙城録】
　　神物王宗受建之族子得一古镜镜下有篆文十二字忽照见一青衣小儿坐酒楼上令人访之青衣随至曰吾失此百年矣此神物也终当化去不若还我宗受出而与之青衣剖腹纳镜而去小儿传辟谷吐纳之术【外史梼杌】
　　照二百里吕蒙正为相有朝士藏古鉴能照二百里欲因弟献以求知公曰吾面不过楪子大安用照二百里闻者叹服【归田録】
　　明彻惊人熈宁末齐南陵耕者破塜得古圆镜大小二径六七寸明彻惊人非他鉴比其背郭皆有字可读大为小篆小为正附篆为流水美蕖茂林丛竹又有孤陵野鹤下有老人倚杖岸帻逍遥其间附丽亦为杂花皆古简不可识其词曰隂阳合配日月两相防白玉芙蓉匣翡翠琼瑶带同心人心相亲照心照胆保千春炼形巧冶莹质良工如珠出匣似月停空当扉写翠对脸传红绮窻静屋俱含影中【宋朝类苑】
　　照见前途嘉祐中有吴【阙】　　寳鉴云斋戒照之见前途吉凶沈括伯兄为京寺丞衣緑往照之鉴不甚分明髣髴见人衣绯而坐不数月以英宗覃恩果赐绯后其僧至京师茶景繁为御史尝照之见着貂蝉甚喜不旬日摄官奉祠遂假貂蝉【笔谈】
　　见十里外安陆石岩村耕夫得一镜光明莹然不为土所蚀视之可见十余里外草木人物三人者互欲得之遂破三叚犹照数里【尘史】
　　照数十里何逺字楚言防随父宦河朔有一人持古镜谓之云可照数十里因试之郊外镜中隠隠如飞绳不絶询之乃二十里开河掷土土空中也【南墅闲谈】
　　背铸兔形庆厯中有宦者以罪谪居维藏一古鉴圆径尺余云是禁中旧物鉴背铸成兎形甚精巧每至月满夜持鉴当月照之则兎形却在鉴中人莫究其理【墨客挥麈】
　　轩辕镜李士宁道人蓬州人先得涂氏所藏轩辕山镜洞见逺近李曽为蔡君谟正首骨出入张方平门下盖异人也【李壁安石诗注】
　　寳镜金轮卢彦绪曽于圹中得寳镜一枚背是金花持以照日花如金轮【广异记详墓】
　　光照室寝孟蜀时军校张敌得一古镜模濶尺余光照室处不施灯烛将求磨涤之有贫士见而叹礼曰久知寳在蜀中一见足矣然此镜不久当亦归耳敌益珍藏自得镜无疾病【樵牧闲谈】
　　仙铜传王希黙简淡无他好惟以对镜为娱整饰为须终日无倦以杜子美有勲业频看镜之句遂作策勲亭仍自号勲叟収古今善镜典衣赏无难色居长洲结亲友之蓄异镜者数人间日防聚乐饮各出镜传玩评品抵掌极欢而罢乡人目曰镜社希黙又集载集凡言镜者成二十卷号仙铜传云【清异録】
　　照人微小元丰中东坡自齐安过黄州获一镜其背铭云汉有善铜出自白阳取铸为镜清明而光左龙右虎辅之两傍其字如粟大篆欵甚精妙白阳疑白水之阳其铜黒色如漆照人微小古镜然此道家聚形之法也【仇地笔记】
　　覆镜叹惋杨慎矜慎余慎名皆伟仪形风韵髙朗爱客喜饮籍甚于时慎名尝览镜见其须面神彩有过于人覆镜叹惋曰吾兄弟三人尽长六尺余有如此貎如此才而见容当代以期全难矣何不惜我少体弱耶竟如其言【旧唐】
　　辞镜冯履谦七嵗读书数万言九嵗能属文自管城尉丁艰补河北尉有部人张懐道任河阳尉与谦畴旧饷一镜焉谦召县吏遍示之咸曰维之美者甚喜也谦谓县此张公所致也吾与之有旧虽亲故不坐着之章程吾効官但以俸禄自守岂私受遗哉昌言曰清水见底明镜照心余之効官必同于此复书于使者乃归之闻者莫不钦尚【新语】
　　磨镜取资海内王品子曰徐孺子常事江夏黄公公卒孺子往防葬无资以自致赍磨镜具自随每所在赁磨镜取资然后得前既至祭毕而还【艺文】
　　照靣一眼徐铉得一镜照面只见一眼【秘阁闲谈】
　　江心镜州旧贡江心镜五月五日子江心中铸也或言无百链者六七十链则止易破难对往往有鸣者【国史补】
　　火齐镜周灵王起昆阳台戎胥国献火齐镜髙三尺暗中视物如昼向镜则闻影应声周人见之如神灵王末不知所之【拾遗録】
　　三鉴君子有三鍳世人镜鍳前惟顺人惟贤镜惟明夏商之衰不鍳于汤禹也周秦之不鍳于民下也侧弁垢顔不鍳于明镜也【荀悦申鍳】
　　铭古镜铭云仙山并照知水齐名花朝艶采月夜流明龙盘五瑞【瓀】鸾舞【儛】双情【精】传闻仁寿始验销兵五月五日【东观余论】
　　镜台
　　玉镜台温峤为刘越石长史北讨刘聪得玉镜台峤从姑刘氏有女美峤有意自媒数日乃下玉镜台姑喜既婚交礼女曰我固疑是老奴果如所小也【世説】
　　七寳镜台胡太后使沙门灵昭造七寳镜台合有三十六戸每室别有一妇人手各执鏁才下一关三十六户一时自闭若抽此关诸门皆啓妇人各出戸前【三国典畧】铜镜台元嘉中韦朗为广州刺史作铜镜台一具御史中丞刘祯请以事追免朗官【宋起居注】
　　钗
　　因形钗枝也因形名之也爵钗者钗头施爵也【释名】神女玉钗元鼎元年起招仙阁有神女留一玉钗与帝帝以赐赵婕妤至昭帝元鳯宫中人犹见此钗共谋欲碎之明旦视匣中唯见白燕直升天去故宫人作玉钗因改名玉鷰钗言其吉祥【洞防记】
　　化鼋簮钗灵帝时江夏黄氏母浴而化为鼋入于深渊其后人时见出浴簪一银钗犹在其首【续汉书】
　　拭血拂创汉献帝为李催所败帝伤指伏后以绣绂拭血刮玉钗以拂于创应手则愈【拾遗记】
　　龙鸾钗魏文帝纳美女薛灵芸有献火珠龙鸾钗帝曰珠翠尚不能胜况龙鸾之重乎【上】
　　鳯冠钗石季伦爱婢翔风别玉声金色为倒龙之佩营金为鳯冠之钗言刻玉如倒龙之势铸金象鳯凰之状结绣绕楹舞于昼夜使声声相接谓之恒舞欲有所召者不呼姓名悉听佩声视钗色玉声轻者居前金色艶者居后以为行次而进也【上】
　　辟寒钗魏明帝时昆明国贡金鸟常吐金屑如粟用饰钗佩谓之广寒金宫人因相嘲曰不服辟寒金那得帝王心【上】
　　蟠龙钗蟠龙钗梁冀妇所制【崔豹古今注】
　　乞恩防钗吴郡有徐君庙东阳长山县吏季瑫义熈中遭事在都妇过庙乞恩防银钗为愿未至富阳有白鱼跳妇前剖腹得所愿钗夫事寻解【异】
　　鱼钗浔阳叅军梦一妇人前跪自称先葬近水沦没诚能见救虽不能富贵可令君薄免祸叅军答曰何以为志妇人曰君见渚邉上有鱼钗即我也叅军明旦覔果见一毁坟其上有钗移置髙燥处却十余日叅军行至东桥牛奔直趋水埀堕忽转正得无恙也【幽明録】
　　金钗置户吴人梦季客贾去家与诸贾人语曰吾临行就妇求金钗妇与之吾乃置户楣上忘白妇説妻梦见季死前金钗在户上妻取得发哀一年季却还【録异传】钗夜堕靴头上着钗夜卧堕靴履中者妇人与外夫杀之也【神仙占】
　　骇鸡剥骇鸡以为钗骇鸡犀也【黄香九宫赋】
　　金雀钗头戴金雀钗腰佩翠琅玕【陈司马美女篇】
　　合欢钗头戴合欢钗【魏陈思王美女篇】
　　资钗千金今致寳钗一双价值千金可以辉首淑答曰未奉光仪则寳钗不设【秦嘉与妇淑书】
　　珰珥
　　耳珠耳珠曰珰【风俗通】珥瑱也瑱以玉充耳也【説文】瑱镇也悬珰耳旁不欲使人妄聼目镇重也【释名】
　　天知玉珥武王驰纣商师大崩帝辛登禀台取天知王珥及鹿玉衣食以自焚鹿玉则销天知珥在火中不销【周书】
　　充耳齐侯将纳公命无受鲁货申丰从女贾以币锦二两缚一如瑱注云瑱充耳也易懐盛也【昭六】
　　十美其一齐威王夫人死有十孺子薛公欲知所立人为十玉珥而美其一献于王以付十孺子明日赐美珥所在乃立之【韩子】
　　堕珥淳于髠谓齐威王曰前有堕珥后有遗簪此可饮八斗而醉二参【史记】
　　七美珥齐王夫人有七美珥【战国策】
　　脱簪珥武帝谴责钩戈夫人脱簮珥叩头【史记】
　　合浦圆珠赵飞鷰为皇后其女弟上遗合浦圆珠珥【西京】选一卞太后唯约俭不尚华丽无文绣珠玉器皆黒漆太祖尝得名珰数具命后自选一具后取其中者太祖问其故对曰取其上者为贪取其下者为诈故取其中者【魏书】
　　穿耳附珠洈慎时在坐嘲诸葛恪曰马虽大畜禀气于天今残其耳岂不伤仁恪答曰母之于女恩爱至矣穿耳附珠何伤于仁【吴志注】
　　钏
　　环臂环臂谓之钏【通俗文】
　　镂鏆延安中河间太守刘照夫人卒于府后太守至梦见一好妇人就为室家持一双金鏆与太守不能名妇人乃曰此镂鏆镂鏆者其状如纽珠大如指屈伸在人太守得置枕中前太守迎丧言有镂鏆开棺视夫人臂果无复有镂鏆焉【祖台之志怪】
　　脱以与主乐安章沉病死未殡而苏云被录到天曹主者是其外兄断理得免见一女同时被録乃脱金钏一双托兄以与主者亦得还遂共防接女云家在吴姓徐名秋英沈后寻问遂得之女父母因以女妻沈【集异记】金钗易书交河王麴崇裕兄照少好学尝有鬻异书于市者其母将为买之搜索家财不足其价唯噬中有金钗数枚既而叹曰何爱此物令吾子不有异闻手促令货易此书昭后位司膳卿颇以诗咏流誉【唐书】
　　指环
　　刑取其环纣刑鬼侯之女取其环【春秋繁露】
　　令取玉环羊祐年五嵗令乳母取所弄玉环乳母曰汝先无此物祐乃隣人李氏东墙桑树中探得之李氏见惊曰余亡儿所失物也乳母具言前事李氏悲惋时人异之李氏之子即羊祐前身也【晋书】
　　金环不惜傅畅年五嵗父友见而戯解畅衣取其金环与左右畅不惜以此赏之后选入侍讲东宫【上】
　　赠以金环武帝贵嫔武帝镇樊城尝登楼以望见汉滨五彩如龙丁有女子臂绕头则贵嫔也帝赠以金环纳之时年十四【梁书】
　　寄金指环咸阳王禧弟树字秀和位宗正卿后奔梁武帝尤器之后复归魏初辞梁其爱妹玊儿以金指环与树常着之寄以还梁表必还之意朝廷知之俄而赐死【后魏书】
　　百链照指戚姬以百链金为环照见指骨上恶之以赐侍儿【西京杂记】
　　金环造墓刘宠丧母时危乱坟墓发伤宠乃矫母令家贫无财唯有手上金环卖造墓供送免发掘【益部耆旧传】榴还台吴王潘夫人以火齐指环挂石榴枝上因其处台名曰环榴台时有谏者云今吴蜀争雄还榴之名将为妖乎权乃翻其名为榴环台也【拾遗録】
　　亡寄指环王諿琅琊人也仕梁为南康王记室亡后数年妻子困于衣食嵗暮諿见形请妇曰卿困乏衣食妻因与之酒别而去諿曰我若得财物当以相寄后自小女探得金指环一只【集灵记】
　　塜寄指环沛郡秦拊义熈中至曲阿村日暮失路逺见火光投之屋有小女因寄宿晓临别女以指环与拊拊去顾乃是塜焉【甄异传】
　　笄
