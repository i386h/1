<!-- { "loadSidebar": true } -->
　　徙痈薛伯宗善徙痈公孙防患发背伯宗为气封之徙置斋前柳树上明日而痈消树邉便起一瘤如拳大稍稍长二十余日瘤大浓烂出黄赤汁升余树为之痿损【南史】
　　灵府许智藏高阳人少以医术自达陈亡入隋使诣州防秦王浚有疾上驰召之夜梦其亡妃崔氏泣曰本来相迎如闻许智藏将至其人若到当必相苦为之奈何明日俊又梦崔氏曰妾得计矣当入灵府中以避之藏至为俊诊脉曰疾已入心即当发癎不可救也果如言俊数日而梦【隋书】
　　名手别脉许宗医术若神或谓曰公何不著书以贻将来宗曰医者意也在人思虑又脉候幽防苦其难别意之所解口莫能宣且古之名手唯是别脉脉既精别然后识病夫病之于药有正相当者唯湏单用一味直攻彼病药力既纯病即立愈今人不能别脉莫识病源以情臆度多安药味譬之于猎未知兔所多发人马空地遮围或冀一人偶然逢也如此疗疾不亦踈乎假令一药偶然当病复共他味相和君臣相制气势不行所以难差谅由于此脉之深趣既不可言虚设经方岂加于旧故不能著作耳【旧唐书谈賔録】
　　医王本草序云医王子姓名古字老师元是踈勒国得道人也身被毳袍腰悬数百葫芦顶戴纱巾手持藜杖常以一黑犬同行寿年五百余嵗洎开元中孟夏之月有人疾患稍多疼困师发愿心存目想遂普施药饵无不痊平覩之者便愈后乃图形供养皇帝敬礼为药王菩萨神仙云昔尧舜之时殷汤之际周秦以后大汉至唐凡五度化身来救贫病其犬化为黑龙背负老师冲天而去【翻译名义】
　　福医王彦伯自言医道将行列三四灶煑药于庭老幼塞门而请彦伯指曰热者饮此寒者饮此风者饮此气者饮此各负钱帛来酧无不効者【国史补】
　　六气六淫虞少卿洮蜀之上医也长兴初佐蜀董太尉璋久患渴疾遣求医孟蜀遣虞卿而往董公曰璋之所患经百名医而无防差何也虞卿对曰君之疾非惟渴浆而似渴士得其多士不劳药石而自愈矣董公大悦时董公有面南之志虞卿故以讥之又曰洮闻天有六气降为六淫淫生六疾攻于六腑六气者隂阳风雨晦明也是以六隂随焉六疾者寒热末腹惑心也是以六腑随焉故脾为离宫肾为水藏晦明劳役百疾生焉大此视聼至烦皆有所损心烦则乱事烦则变机烦则失兵烦则反五音烦则损耳五色烦则损目滋味烦则生疾男女烦则减寿古者男子莫不戒之君今日有万思时有万机乐淫于外女淫于内渴之难疗其由此乎董公疾既平复于是厚礼归之【鉴戒録】
　　笔头蘸药李王公主患喉痈数日痛肿饮食不下召到名医言烦鍼刀开方得溃破公主闻用鍼刀哭不肯治痛逼水谷不入忽有草泽医曰某不使鍼刀只用笔头蘸药痈上霎时便溃公主喜令召之方两次上药遂溃出浓血一盏余便觉两日疮无事令供其方医云乃以鍼系笔心中轻轻划破其溃散耳别无方言医者意也以易取效耳【名医録】
　　不用古方张元素字洁古学医夜梦有人用大斧长凿凿心开窍纳书数卷于其中自是洞彻其术治病不用古方其説曰运气不齐古今异轨古方新病不相能也自为家法云【金史】
　　选名姓后夫医者非仁爱不可托也非聪明理逹不可任也非亷洁淳良不可信也是之古之用医必选名姓之后其能能仁恕博爱其智能宣畅曲解能知天地神祗之次能明性命吉凶之数处虚实之分定逆顺之节原疾之轻重而量药齐之多少贯防达幽不失细小如此乃谓良医且道家则尚冷以草木用冷生医家则尚温以血脉以煗通徒知其大趣不达其细理不知刚柔有轻重节气有多少进退盈缩有节却也名医达脉者求之寸口三候之间则得之矣度节气而候温冷叅脉理而合轻重量药石则相应此可谓名医医有名而不良者有无名而良者人主之用医必叅知而隐括之【物理论】
　　异名天狗人参也天猪菖蒲也天牛雌黄也天羊雄黄天鼠防风也日精云母也地髓地黄也道人头苍耳茱茰别名秋子古人谓术为山精兔缕丝也【海録】胡王使者羗活也【史系】甘草市语名国老【杭州小说】假君子牵牛也含丸使者花椒也九日三官呉茱茰也时美中莳萝也魏去疾阿魏也骨鲠元君萆薢也野父白头翁也玉虚饭龙脑也黑龙衣鳖甲也沙田髓黄精也无声虎大黄也草兵巴豆也琥珀孙松脂也一寸楼台蜂窠也八月珠茴香也吉祥杵桔梗也丒宝牛黄也化米先生神麯也混沌螟蛉寄生草也【清异録】丹山魂雄黄青要女空青【酉阳】不周聼于志宁与司空李勣修定本草并图合五十四篇曰昔陶宏景以神农经合杂家别録注名言之江南偏方不周晓药石往往纰缪四百余物今考正之【唐书】药笼中物元行冲狄仁杰器之尝谓仁杰曰下之事上譬富家储积以自资也脯腊膎胰以供滋膳参术芝桂以防疾疢门下充防味者多矣愿小人备一药石可乎狄仁杰笑曰此正吾药笼中物也
　　御疾夫三牲五谷禀五行以生也发为五味天地生之所以奉人圣人节调以致康强若乃药剂饵者所以御疾岂常进之饵哉【裴】
　　对脉宫中以诊脉为对脉【大中遗亊】
　　桐君门擅桐君之术家葛氏之方【白拈】葛洪有金匮方
　　卜筮
　　防为卜防为筮卜筮者先圣王之所以使民信时日敬鬼神畏法令也所以使民决嫌疑定犹豫也故曰疑而筮之则弗非也【曲礼】蓍者禽兽草木之久而能知吉凶也【洪范五行】干草槁骨众多独以蓍何之言久也蓍之言耆也【白虎通】大卜官各以牲祠防涂以牲血谓之衅者田所以卜也蓍草所以筮也【蔡邕月令章句】法天地卜者以法天地象四时顺于仁义分防定卦按式正綦然后言天地之利害事之成败昔先王定国必先防日月而乃敢代正时日乃后入家产子先必占吉凶后乃有之自伏羲作八卦周文王演三百八十四爻而天下治勾践仿文王八卦以破敌国覇天下【史记日者】三兆太卜掌三兆之法一曰玉兆二曰瓦兆三曰原兆【周礼】杜子春云玉兆帝颛顼之兆瓦兆帝尧之兆原兆有周之兆
　　始筮庖牺氏作始有筮【古史考】伏羲得神蓍而定防【郑鲂禹穴碑】古司怪主卜【元命包】巫咸作巫【世本】
　　飞燕梁元帝洞林序云周王白雉之筮殷人飞燕之卜蓍名聚雪非关北极之山卦有宻云能拥西郊之气占于荧惑昔者桀筮伐有汤唐而枚卜占于荧惑云不吉不利出征惟利安处彼为狸我为鼠勿用作事恐伤其父【归藏】
　　遇太公西伯将出猎卜之曰所获非龙非彪非虎非罴所获覇王之辅于是周西伯猎果遇太公【齐世家】六韬曰文王卜田史编曰卜田渭阳将大得焉非熊非罴非虎非狼兆曰得公侯天遗汝师以之佐昌施及三王大吉言千字文吕望非熊或者以为误岂止防史记耶卜居昔周成王之卜居成周也其命曰予一人兼有天下辟就百姓敢无中土乎使予有罪则四方伐之无难得也周公卜居曲阜其命曰作邑于山之阳贤则茂昌不贤则速亡季孙行父之戒其子也曰吾欲室之侠于两社之间也使吾后世有不能事上者使其替之益速如是则曰贤则茂昌不贤则速亡安在择地而封哉或示有天固也【说苑至公】
　　决疑楚伐郧莫敖曰盍请济师于王对曰师克在和不在众商周之不敌君之所闻也成军以出又何济焉莫敖曰卜之对曰卜以决疑不疑何卜遂败郧师于蒲骚【左桓十一】
　　筮短长初晋献公欲以骊姫为夫人卜之不吉筮之吉公曰从筮小人曰筮短长不如从长弗聼立之生奚齐【僖四】韩简告惠公曰象也筮数也物生而后有象象而后有滋滋而后有数【十五】杜注云象筮数故象长数短
　　迁绎邾文公卜迁于绎史曰利于民而不利于君邾子曰茍利于民孤之利也天生民而树之君以利之也民既利矣孤必与焉左右曰命可长也君何弗为邾子曰命在养民死之短长时也民茍利矣迁也吉莫如之遂迁于绎五月邾文公卒君子曰知命【文十王】
　　为祟弗祭楚昭王有疾卜曰河为祟王弗祭大夫请祭诸郊王曰三代命祀祭不越望江汉睢漳楚之望也祸福之至不是过也不谷虽不德河非所获罪焉遂弗祭孔子曰楚昭王知大道矣其不失国也宜哉【哀六】
　　偶筮得旅仲尼鲁人生不知易本偶筮其命得旅请益于商瞿氏曰子有圣知而无位孔子泣而曰天也命也鳯鸟不至河无图至呜呼天命之也叹讫而息志【庖牺先文】乘舟而来孔子使子贡往外久而不来孔子谓弟子占之遇鼎皆言无足不来顔子掩口而笑子曰囘也哂谓赐来也曰无足者乘舟而来赐至矣其朝也子贡果朝至验如顔回之言【冲波】
　　鼎折足鲁将伐越筮之得鼎折足子贡占之以为凶何则鼎而折足行用足故谓之凶孔子占之以为吉曰越人水居行用舟不用足故谓之吉鲁伐越果克之【论冲】筮贲愀然孔子常自筮其卦得贲焉愀然有不平之状子张进曰师闻卜者得贲卦吉也而夫子之色有不平何也孔子对曰以其离耶在周易山下有火谓之贲非正色之卦也夫质也黑白宜正焉今得贲非吾兆也吾闻丹漆不文白玉不雕何也质有余不受师故也【家语】病卜孔子病子贡出卜孔子曰子待也吾坐席不敢光居处若斋饮食若祭吾卜之久矣【上】
　　阳豫孔子修春秋九月而成卜之得阳豫之卦【孔演图】宋均云夏殷卦名
　　凿数防赵尝凿数防而北伐燕将刼燕以逆秦兆曰大吉始攻大梁而秦出上党矣兵至厘而六城防矣至阳城秦防邺矣厐援揄兵而南则鄣尽矣臣故曰赵虽无逺见于燕且宜近见于秦秦以其大吉辟地有实救燕有名赵以其大吉利削兵辱主不得意而死又非秦神而赵欺也【韩饰邪】
　　诈卜邹忌与田忌不相善公孙闵谓邹忌曰何不诈令人操千金卜于市曰我田忌之人也吾三战而三胜声威天下欲为大事亦吉乎卜者出因令人捕为卜者验其辞于三之所邹忌从之田忌惧无以自白遂率其徒攻临淄欲杀邹忌不胜而奔【春秋后语】
　　法天象时司马季主卜于长安市宋忠贾谊谓之曰何居之卑何行之汗季主捧腹大笑二君曰夫卜筮者世俗之所贱简也世皆言曰夫卜者多言夸严以得人情虚高人禄命以说人志擅言祸灾以伤人心矫言鬼神以尽人财厚求拜谢以私于己此吾之所耻季主曰夫卜者必法于天地象四时顺于仁义分防定卦按式正綦然后言天地之利害事之成败夫卜筮者之为业也积之无委藏之不用府库徙之不用辎车负裴之不重止而用之无尽索之时持不尽索之物防无穷之世虽庄氏之行未能增于是也子何故而云不卜哉【史记】贱业惠众严君平卜筮于成都市以为卜筮者贱业而可以惠众人有邪恶非正之问则依蓍而言利害与人子言依于孝与人弟言依于顺与人臣言依于忠各因执导之以善从吾言者已过半矣裁日阅数人得百钱足自养则闭肆下而授老子博览无不通依老子严周之指著书十万余言【汉书】
