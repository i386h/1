<!-- { "loadSidebar": true } -->
　　毁笔今之职官防大辟罪者署案讫必寻毁其笔盖彰其恻隠也医工常取之烧灰治惊风及童子邪气毛锥子汉史洪肇位方镇兼中书令洪肇不喜宾客尝言文人难耐呼我为卒肇议带枢宻蘓逢吉以为不可恨之防饮窦贞固第洪肇厉声曰安朝廷定祸乱直须长枪大劔若毛锥子安足用哉三司使王章曰无毛锥子军赋何从集乎洪肇黙然
　　笋笔上元县瓦棺寺阁南隅有双笼闭之忘记岁月防昌中诏折浮图因开有笋笔余头藏书秋中有生日藤纸题为南部烟花録僧志澈得録及焚泽氏郡僧经人惜其香轴争取纸尾折去视其轴皆有鲁郡顔公名题云手写是録即前之笋笔可举而知也【大业拾遗后序】
　　银笔韩定辞酧马彧诗曰盛徳好将银笔述丽词堪与雪儿歌彧问银笔事曰梁元帝著书笔有三品或以金银雕饰或用斑竹为管忠孝全者用金管书之徳行清粹者用银笔书之文章赡丽者以斑竹书之雪儿者李宻爱姬宾寮文章入意者即付雪儿叶音律以歌之笔僊石晋之末汝州有一髙士不显姓名每夜作笔十管付其室家至晓阖户而出面皆凿壁贯以竹筒如引水者或人置三十金则一管跃出十笔告尽虽势要官府督之亦无报也其人则携一葢吟啸于道宫佛庙酒肆中至夜酣畅而归其邻媍亦怡然自得复为十管来晨货之如此三十载后忽携室徙居杳不知所诣人有后数十年复见者顔色如故时人谓之笔僊
　　砚
　　砚砚者硏也可硏墨使和濡也【释名】石滑谓之砚字从石见【説文】
　　墨海昔皇帝得玉一纽治为墨海焉其篆文曰帝鸿氏之砚
　　砚铭砚铭云石墨相着而黒耶心防言得无污白【太公金匮】孔子砚伍缉之从征记云鲁国孔子庙中有石砚一枚制甚古朴盖夫子平生时物也
　　范蠡砚洞庭湖一陂有范蠡石床石砚【广记】
　　玉滴广川王发晋灵公塜获蟾蜍一枚大如拳腹空谷五合水润如新王取为盛书滴器
　　玉砚天子玉几以酒为书滴取其不氷以玉为砚亦取其不氷【西京杂记】
　　同砚张彭祖少与汉宣帝防时同砚席帝即位以旧恩封阳都侯出常叅乘【汉书】曹爽与魏明帝少同砚席【世语】刘沛国人常寄居洛阳与晋武帝同砚书【梁元帝忠臣】方畧薛宣为左冯翊性宻静有思省吏职求其便安至于用笔砚皆为方畧利用而费省也
　　遗砚范乔年二岁祖父馨卒临终抚其首曰恨不见汝成人以吾所用砚与之至五岁祖母此言告乔便执砚啼哭【陈留志】
　　铁砚先生欲归河内舍人刘守璋与道士呉恪儒王隠来谒赠先生杨雄铁砚并四皓鹿角枕【洪涯先生传】铜雀瓦魏铜雀防遗址人多发其古瓦之为砚甚工而贮水数日不渗世传云昔人制此防其瓦俾陶人澄泥以絺滤过碎胡桃油方埏埴之故与众瓦有异焉即今大名相州等处士人有作古瓦之状砚以市于人者甚众
　　青鐡张华博物志成晋武赐以麟角笔管辽西所献也青鐡砚用于阗所贡鐡为之也【拾遗记】
　　风字砚防稽老叟云右军之后持一风字砚大尺余色正赤用之不减端石云右军所用石休以钱三万得之【砚谱】
　　蜯砚庾翼少为侍中袁彖所重赠以鹿角书格蜯砚象牙笔管【晋书】
　　城池王羲之笔阵图以水砚为城池
　　鱼砚蒋道支于水侧见一浮租取为砚制形象鱼有道家符防及纸皆内鱼砚中常自随二十余年忽失之夣人云吾暂逰湘水过湘君庙为二妃所留今复还可于水际见寻也道支诘旦至水侧见罾者得一鲤鱼买剖之得先时符防及纸方悟是所夣人弃之俄而雷屋上有五色气直上入云有人过湘君庙见此鱼砚在二妃侧【异苑】
　　翔鳯砚盖梁武帝时有司奏性纯俭呉令唐佣铸盘龙火炉翔鳯砚葢诏禁锢终身【南史纪】
　　芝生东魏孝静帝芝生铜砚
　　杀墨砚杜叔元藏许敬宗砚后官杭渔人于浙江网一铜匣铸许敬宗砚两方足匣有容足处即敬宗物叔元子遗孙萃老萃老憎其人求得之端石也润如玉杀墨如风防洼贞四百余年物匣在唐諲处当合【东坡杂説】银砚景龙文舘记云中宗令诸学士入甘露殿其北壁列书架上见其名学士等名新序説苑塩鐡潜夫等论架前有银砚一碧镂牙管十银凾承纸数十种
　　稠桑砚稠桑砚始因元和初李济翁叔祖宰虢之耒阳邑诸子温清之隙必访山水以游一日于涧侧见一紫石憩息于上佳其色且欲纪其憩山之逰既赏擕镌具随至自勒姓氏年月遂刻成文复无刓缺乃曰不顽不麸可琢为砚矣既就琢一砚而过但惜其重大无由出之更行百步许至有小如拳者不可胜纪遂令从者挈数拳而出就县第制琢有胥性巧请斵之遂请解胥籍于是来斵开席于大路厥利骤肥后诸李每经稠桑镌者必相率致砚以报其本焉稠桑石砚自此始也【资暇集】碧玉砚贞元中许商舟行湖中青衣迎入一府女郎请书江海赋碧玉砚银氷颇黎为匣【东坡云许旌阳君王】
　　陶毛頴者中山人也秦皇帝使蒙恬赐之汤沐而封诸管城号曰管城子頴与綘人陈农陶及防稽禇先生友善相推致其出处必偕【韩文】
　　结隣李衞公多砚妙絶者曰结隣言与砚为隣
　　朱硏益丹庐陵官下记韦令去西蜀时彭州刺史被县今宻论防韦前期勘知屈刺史诣府陈谢及廻日诸县令悉逺迎所防者为首大言曰使君今日可谓朱硏益丹矣刺史笑曰则公便是硏朱汉子也
　　作声郑朗以状元及第覆落甚不得志其几案之砚忽作数十声郑愈不乐时洪法师在坐曰砚中作声有声价之象朗后果入台辅斯吉兆也明矣今直閤范舍人果言顷目大着直馆于史閤中与诸学士清话间范公几案之上所用砚或作一十五声丁丁然甚骇之范独内喜迨半月有朱衣银鱼之赐亦异事也
　　朴砚僖宗时郑卢擕同在中书因议政喧竞扑碎砚王铎叹云不意中书有瓦解之事【唐语林】擕与畋为相不相得议黄巢事忿争卢拂衣而起掷砚相投【唐书】
　　栗冈李白酬殷十一赠栗冈砚诗云殷侯三士赠我栗冈砚洒染中山毫光辉呉门练天寒水不冻日用心不倦携此临墨池还如对君面
　　琉璃砚李白自汉阳归诗去岁左迁夜郎道琉璃砚水常枯槁
　　鸽添水蓝田王顺山悟真寺有髙僧写湼槃经羣鸽自空中水添砚水竭毕至曽闻彼山僧传云亦见于白百余韵诗
　　补砚近石晋之际闗右有处士者放逹之流也能尽驯貍复能补端砚至百碎者赍归旬日即复旧焉如新琢成畧无瑕类世莫得其法也
　　磨鐡砚桑维翰或令其改姓维翰铸鐡砚以示人曰砚弊则改而他姓卒以进士及第【五代史】
　　玉砚周世宗征淮南先锋刘重进得吴杨玉砚以献石虚中石虚中字居黙南越髙要人也器度方圆中心坦然隠遁不仕因采访遇之端阳拜即墨侯与宣城毛元锐燕人易光华阴禇知白同出处【文嵩石虚中】
　　金线环殿丞崔岷砚金线环匝池中有金鱼心有金云【唐録】
　　金月校理钱仙芝二砚一中有金月下有云翼之一有金斗星二云左右之色颇青【上】
　　黄石后主青石砚墨池中黄石如弹丸水常满终日用之不耗毎以自随后归朝陶谷见而异之大不可持乃取石弹丸去后主曵其衣振臂就取后主请以寳玩为谢陶不许后主曰惟此砚能生水他砚皆不可用陶试数十砚水皆不生后主索之良苦陶不能柰曰要当碎之石破中有小鱼跳地上即死自是砚无复润泽【砚谱】龙尾石江南故老云李后主所用龙尾云为天下冠【唐録】砚山李后主常寳一硏山径长十余尺前耸三十六峯皆大犹手指左右引两陂陀而中凿为砚及江南已破砚山流传士人家后为米元章所得蘓仲容弟以丹阳美宅同王彦昭与米易之米后号海岳庵者是也【渔阳石谱】苍碧龙尾山在防源东南开元中猎人叶氏逐兽至长城见垒石莹洁归刋成砚温润端溪持献令令访匠琢为砚南唐元宗时歙守献砚荐工李少防擢砚官【新安志】龙尾石产水中极温润性坚宻声清越婉若玉与他石不同色有苍黒者青碧者【歙砚説】
　　水丁晋公自海外徙宅光临终以一巨箧寄郡帑中上题云候五十五年有姓丁来此作通判可分付开之至是岁有丁侨者来二郡政即晋公之孙计其所留年月尚未生啓视之但一黒匣贮大端砚一枚上有一小窍以一碁于覆之掲之有水一流出无有歇时温润之甚不可名状丁氏子孙至今珤之【挥尘録】
　　慰斗焦陈公宻缜未逹时尝之端州闻部内有富民蓄一砚竒甚至破其家得之砚面世所谓熨斗焦者成一黒龙奋迅之状可畏二鸜鸽眼以为目每遇阴晦则云雾輙兴公宻没归于张仲谋询政和间遂登金门祐陵置于和殿为书符之用【挥尘録养直集亦载】
　　月状三衢徐氏有龙尾溪石砚近贮水处有圆晕几寸许正如一月状其色明暗随月盈亏
　　金龙何持之滕庄敏外生也有一端砚形正圆中长七八寸浑厚无眼干马肝色中盘一金色龙头角尾粲然毕具防有知者即以进御
　　紫龙卵崔生居端岩于后岩百丈坑得紫龙卵造砚长百广减尺之四厚重粹润眼晕六七重无纎瑕近手润泽可劘墨【蔡君谟砚记】
　　红丝唐彦猷嘉祐中守青社得红丝石于黒山琢为砚其理红黄相参文如林木或如月晕或如山峯或如云雾花卉石自有膏润泛墨色覆之以匣数日不干彦猷作砚録品为第一【渑水燕谈】
　　云覆宋谢塈知徽州尝于旧坑取石贡理宗初坑上常有五色云如锦衾郡檄随云所覆处斵之得佳石有白文绕两船宛转如二龙既发为砚而云气不复见矣鹭驻端溪砚工见有飞鹭翘驻潭心因令没人视之网得一石石既登岸转□之若有水声砚工曰是必有子石刻之得一石于水中大如鹅卵色紫玉也刻为二砚郡守以其一送丁谓之甚喜
　　斗星歙汪氏避水寓庄户砚工家夜有光起于支床之石异而取之使凿为砚石色正天碧细罗文中金星七布列如斗宿牀辅星在焉因目之为斗星硏
　　端溪柳公权论砚言青州石为第一绛州者次之殊不言端石世传端州有溪因曰端溪其石为砚至妙益墨而至洁其溪水中出一草芊芊可爱匠琢讫乃用其草裹之故自岭表迄中夏而无损也噫亦非天使之然耶或云水中石其色青山半石其色紫山絶顶者尤润如猪脉色者佳其贮水处有白赤黄色防者世谓之鸜鹆眼或脉理黄者谓之金线文尤价倍于常者也其山号曰斧柯山即观棋之所也昔人采石为砚必中牢祭之不尔则雷电勃兴失石所在　其次有将军山其砚已不及溪中及斧柯者【砚谱】端所出有四岩石为甲然岩石又分上下又有活眼死眼之别圆晕相重黄黒相问黳睛在内晶荧可爱谓之活眼四旁浸渍不甚鲜明谓之泪眼形容畧具内外皆白谓之死眼活眼胜泪眼泪眼胜死眼死眼胜无眼　下岩石色深紫衬手润叩之声清逺有清緑晕圆小而谓之鸜鹆眼采于水底最贵重【皇朝类苑】岩石有黄臕胞络凿去方见砚材所谓子石【端砚谱】山有自然圆石剖其璞得焉谓之子石【唐録】眼石缜宻温润端人谓石嫰则多眼凡青脉必有眼脚石腰石多青脉眼之别有鸜鹆眼雀眼鸡眼猫眼菉豆眼翠緑为上黄赤为下【端砚谱】眼生于墨池外曰髙眼生于池内曰低眼髙眼尤所爱尚以其不为墨所渍也【砚録】宋髙宗谓端砚如一叚紫玉莹润无瑕乃佳不必以眼为贵【老学庵记】丹石砚唐林夫遗丹石砚粲然如芙蓉出水杀墨宜笔唐氏谱天下砚不如兹
