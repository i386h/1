<!-- { "loadSidebar": true } -->
　　杨家果杨脩字德祖九歳聪慧孔文举诣其父父在在乃呼脩脩为设菓菓有杨梅融指示儿曰此君家之菓耶脩应声曰未闻孔雀是夫子之家禽【郭子】杨氏子九歳孔君平诣之云云【世説】杨周年七歳孔君平诣之云云此真君家果【金楼子】
　　孝感齐王虚之庭中杨梅树隆冬三实又每夜所居有光如烛墓上橘树一冬再实时人咸以为孝感所致【南史】停采任昉为新安太守郡有蜜岭及有杨梅旧为太守所采昉以冐险多毒物故即时停之【梁书】
　　献仁王薿字丰父守防稽童贯时方用事贯苦脚气或云杨梅仁可疗是疾丰父裒五十石以献之后擢待制再任不歴贴职径登次对惟丰父一人【挥麈録】
　　杨梅坞杭州杨梅坞在南山近瑞峯石坞内有一老妪姓金其家杨梅甚盛俗称杨梅坞所谓金婆杨梅是也【古迹事实】
　　甘
　　壶甘甘橘之属滋味甜美特异者也有黄者有頳者谓之壶甘【风土记】甘实形如石榴者亦谓之壶甘【古今注】有黄甘一核有成都平蔕甘大如升色苍黄犍为南安县出黄甘【广志】宜都郡旧江北甘园名宜都甘【荆州记】
　　赂子丹阳张磐字子石为庐江太守寻阳令尝饷一奁甘橘其小男年七歳就取一枚磐夺取付外卒以两枚与之磐夺儿甘鞭卒曰何故行赂于吾子【谢承书】
　　木奴吴李衡字叔平襄阳人习竺以女英习配之汉末为丹阳太守每以妻计得全衡每欲治家事妻輙不听后密遣客十人徃武陵龙阳泛洲上作宅种甘橘千株临死勑儿曰汝母恶吾治家故穷如是然吾州里有千头木奴不责汝衣食歳上千匹绢亦可足用尔衡亡后二十余日儿以白母母曰此当是种柑橘也汝家失十戸客来七八年必汝父遣为宅汝父恒称太史公言江陵千树橘当封君家吾荅云且人患无徳义不患不富若贵而能贫方好尔用此何为吴末衡柑橘成歳得绢数千匹家道殷足晋咸康中其宅止枯树犹在【襄阳耆旧传】三寸文帝时彭城王义康颛总朝政四方献馈皆以上品荐义康而以次者供御上尝冬月噉耳其形味并劣义康在坐曰今年甘殊有佳者遣人还东府取甘大供御者三寸【宋书】
　　甘中有蛇唐光宅中李崇真为益州刺史防事前有甘树有甘大如鸡子晚熟防小有孔如针羣官咸异之方欲将进久而方罢因剖之得一赤班蛇长尺余崇真后为兵所杀【广五行记】调露中连州见一柑树四月中有子如斗大剖之有两头蛇
　　布裹甘子益州歳进甘子皆以纸裹之他时长吏嫌纸不敬代之细布旣而恐柑子为布所损每怀忧惧俄有御史甘子布至长吏以为推布裹甘子事惧曰果为所推及子布到驿长吏叙以布裹甘子为敬子布初不知之久而方悟闻者莫不大笑【唐新语】
　　禁中甘天寳中中书门下奏曰臣等今日因奏事承德音闻江南为橘江北为枳葢以地气有殊物性因变朕近于宫内种甘子树数株今秋以来结实一百五十颗乃与江南及蜀道所进无别亦可谓稍异也【旧唐】宰臣表贺曰露所均混天区而齐被草木有性凭地气以濳通故兹江外之珍果为禁中之佳实緑蔕含霜芳流绮殿金衣烂日色丽彤庭云云乃颁赐大臣外有一合欢实上与妃子互相持翫上曰此果似知人意朕与卿固同一体所以合欢于是促坐同食焉因令画图传之于后【杨奴外传】
　　不实罗浮山有御园甘子唐宗幸蜀子乃不生德宗梁亦不实僖宗狩蜀花实皆无树亦枯瘁【续南越志】中和辛丑翠轝在巴州时以云栈巗崄罢贡同庭丹实是亦木奴之属旣醢且瘠【唐史】　罗浮甘子开元中始有山僧住于南楼寺其后尝资进献幸蜀幸奉天之歳皆不结实【旧唐】
　　送甘安禄山将反宰臣韦见索请以平章事追之宗许焉草诏讫中留之遣中使辅璆琳送甘子且观其变璆琳受赂而还因言无反状宗谓宰臣曰禄山必无二心诏本朕已焚矣【上】
　　嗅甘明皇食甘已千余枚皆缺一瓣问进甘使者云途尝有道士嗅之盖罗公逺也【书】
　　术致宣宗朝有术者董元素自江南来上召见留于上林中宿泊夜召与语曰闻君颇有神术今南中柑橘正熟卿能致之否元素对曰请安一合于御榻前数刻时有防风入帘元素乃啓其合柑子满其中奏曰此江陵枝江县柑也逺处恐迟上尝之惊叹【异闻集】
　　变甘新州出变甘有苞大如升许且皮薄如洞庭之柑余柑之所弗及传云移植不数百里形味俱变因以为名【北户録】
　　东望甘南康郡有东望山山顶有果林周四里许众果毕植行列整齐如人功也甘子熟尝有三人造之共食致饱又怀二枚欲以示人旋半日迷不得归闻空中语云放双柑乃听汝去怀柑者恐怖放甘于地转眄即见归径乃相与俱返【述异记】
　　遇虺南康归美山石城内有甘橘橙柚就食其实任意取足晚持归者便见大虺或颠仆失径家人啖之亦病【异苑】
　　狮头云南北胜州有狮头柑状如狮头而色黄有大如椀其味最甘【云南志】
　　橘
　　璇星璇星散为橘【运斗枢】
　　千树蜀汉江陵千树橘与千户侯等【史记】
　　美果伊尹告汤曰果之美者沙棠之实箕山之东青鳬之所有栌橘焉江浦之橘云夣之柚汉上之箞【今本作石耳】所以致之【吕览】
　　逾淮为枳晏子使楚王谓其左右曰晏婴习辞者也吾欲伤之坐定而防一人至问何为曰齐人坐盗王视晏子曰齐人善盗乎晏子对曰婴闻橘生于淮北则为枳枝叶徒似其实味不同水土异也今民生于齐不盗入楚则盗得无楚之水土使民善盗耶王笑曰寡人反取病焉【晏子】
　　食橘不剖晏子使楚楚王进橘置削晏并食不剖王曰橘当剖对曰臣闻赐人主前者桃不削橘柚不剖今者万乘无教故不敢剖臣非不知也【上】
　　树橘阳虎去齐走赵简子问曰吾闻子善树人虎曰虎不善树人云云主俛而笑曰夫树橘柚者食之则甘嗅之则香树枳棘者成而棘人故君子慎所树【韩子】御览引以柤棃橘柚者
　　厌橘孝武帝平百越以为园圃而民皆厌橘【盐鐡论】橘柚生于江南而民皆甘之于口味同也【上】
　　嘉树后皇嘉树橘徕服兮受命不迁生南国兮深固难徙更壹志兮緑叶素荣纷其可喜兮行比伯夷置以为像兮【楚辞僪颂】
　　得实系树沛国桓晔字文林一名严避地居杨州从事屈豫室中中庭有橘树一株遇其实熟数垂室内严以竹藩树四面风吹落两实堕地以绳防系树枝【谢承书】卢橘朱光禄为建安郡中庭有橘冬月树上覆裹之至明年春夏色变青黒味尤絶美上林赋云卢橘夏熟卢黒色也葢近是乎【吴録地理志】卢橘属土有给客橙似橘而非若柚而香冬夏华实相继或如弹丸或如拳通歳实之亦名卢橘【魏王花木志】
　　橘税越多橘柚园越人出橘税谓之橙橘户亦曰橘籍吴阚泽表曰请除臣之橘籍越中有王氏橘园胡氏梅园贺氏之【述异记】
　　黄子孔安国闭宅忽有二人来云自帝庭来谒一衣緑曰藤子一衣黄曰黄子语吴大帝时事歴歴可听及去遣人寻之入未央宫庭中衣緑者入于藤下衣黄者入于橘下【三吴志】
　　橘官刘先主时巴郡结舫水居者五百家县有橘官荔支园夏至则熟二千石常设厨膳命士大夫共防树下食之县北有稻田出御米【水经】
　　一蔕十七实呉黄武中交趾太守士爕献橘十七实同一蔕以为瑞异羣臣毕贺【南方草本状】晋咸和六年西平将军庾亮送橘十二实共同一蔕以为瑞异【建武故事】
　　橘连理孝武大明中芳香琴堂东西有双橘连理改芳香琴堂为连理堂【宋书】
　　鬼命补橘豫章王嶷薨忽见形于第后园乘腰舆指麾处分呼直兵无手板左右授一玉手板与之曰橘树一株死可覔补之因出后园阁直兵倒地仍失手板【齐书】一蔕二十五子梁侯景未平王僧辨献嘉橘一蔕二十五子于湘东王王荅之曰昔文康献橘十有二子用今方古彼有慙色今景之凶恶旣稔凯歌之声已及嘉瑞逺臻但増哽慰【三国典畧】
　　黄衣围城陈后主夣黄衣人围城绕城橘树尽伐去之及隋兵至上下通服黄衣未几为隋攻围之应【广五行记】橘中乐巴卭人家有橘园霜后诸橘尽收余二大橘如三斗盎巴人异之剖开每橘有二叟须眉皤然肌体红明皆相对象戯谈笑自若一叟曰橘中之乐不减商山但不得深根固蒂为愚人下耳【幽恠録】
　　洞庭韦苏州寄橘书云书后欲题三百颗洞庭须待满林霜后人多言率尔成章不知南朝有人于纸尾寄洞庭霜橘三百颗正用此事王右军帖云奉橘三百颗霜未降不可多得同出于此【芝田録序】国子朱司业言南方柑橘虽多亦畏霜毎霜时亦不甚收唯洞庭霜虽多却不能损询彼人云洞庭四面皆水也水气上腾尤能阁霜所以洞庭柑橘最佳歳收不耗正为此耳【文昌杂録】
　　分贡刘晏自江淮名橘珍柑常与本道分贡兢欲先至虽封山防道以禁前发晏厚资致之尝冠诸府【唐书】弛橘禁薛戎迁浙东观察使所部州橘未贡先鬻者死戎弛其禁【上】
　　纳质柳玭为岭北节度副使癣中橘熟旣食乃纳质于官【上】
　　瑞橘清霜始降上命中使赐臣等朱橘各三枚葢灵囿之所植也臣伏以度淮而枳由地气而不迁吹谷生黍信阳和之所感昔汉武致石榴于异国灵根遐布此西域柔服之应也魏武植朱橘于铜雀华实莫就乃吴人未格之兆也逺自湘山移根清御始发素荣俄成丹寳臣贞叶凝碧蔚湘岸之夕阴华实变黄动江潭之秋色氷心独润金衣更鲜树隠方塘此丹墀之効实盘映皎目与赤瑛而共硏并食不割窃愧晏婴之知捧之以拜重感桓荣之赐【瑞橘赋一品集】
　　丰城陈允升好道抚州危全讽迎置郡中尝夜坐危谓之曰丰城橘美颇思之允升曰方有一船泊丰城港今为取之港去城十五里少顷便还擕一布囊数百【异人録】橘黄世説有枇杷黄医者忙橘子黄医者藏李太异囘医生书云遗白金三十两奉纳以备橘黄之需
　　御橘橘为树白华赤实皮旣馨香又有善味江南则有之不生他所交趾橘有置官长一人秩三百石主歳贡御橘矣【曹叔异物志】
　　洞庭緑橘出洞庭东西山北常橘特大未霜深緑色脐间一防先黄味最全可啖故名緑橘【范成大苏志】
　　大如斗成都有柚大如升【广志】岭南有柚大如冬【本草】让木橘树直竦枝叶不相妨蜀人谓之让木【江邻几杂志】蚁食苍梧土谚曰郡中甘橘多被黒蚁所食人家买黄蚁投于树上因相闘黒蚁死柑橘遂成【寰宇记】
　　覩尸橘覩尸而实繁榴得骸而叶茂【类从】
　　结迟果中易生者莫如桃而结实迟者莫如橘谚云头有二毛好种桃立不逾好种橘葢言桃可待橘不可待【曲洧旧闻】
　　金橘其实小如弹黄如金谓之金橘【花果録】金橘产于江西都人初不甚贵后因温成皇后好食之由是价重京师欲久留此果藏于菉豆中经时不变橘性热而豆凉也【归田録】
　　齐珍呉楚之国有大木焉其名为櫾碧树而冬生实丹而味酸食其皮汁已愤厥之疾齐州珍之渡淮而北而化为枳焉地气然也【列汤问】故曰橘柚有林萑蒲有丛又曰橘柚凋于北徙若榴郁于东移也【埤雅】
　　荔枝
　　南珍荔枝甘橘南珍之上【广志】此木以荔枝为名者以其结实时枝弱而蒂牢不可摘取以刀斧劙取其枝故以为名耳【扶南记】荔字亦用欐字卫洪七间云蒲萄龙目椰子荔枝作此字【北户注】
