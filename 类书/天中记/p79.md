<!-- { "loadSidebar": true } -->
　　天思天思渊发妙防凝深至理既孝机兼极生属昌辰预觏圣藻【王缉荅勅审神威论】
　　天情睿思机深天情云发标理明例涣若冰消【王莹荅】伏奉渊防祛羣疑天情独照妙鉴悬览【伏晅荅】
　　天识天识昭逺圣情渊察伏览徽实晓庸昧【建安王】天防天防深慇懃于妙象【范孝才】伏读天防照镜尘防皎若朝晖朗如宵读【陆琏】猥奉神防昭若发【殷的】
　　天诲天诲谆谆引谕弥博徒懐游圣终懵管窥【谢绰】天照天照渊凝妙防周博折彼异端兹教范信可以朗悟冥涂栋梁千载矣【王珍国】
　　天制示天制谨加读诵垢吝云消特兼懽抃【韦】天仪天仪临席睟容亲证拜伏虽多疲劳遣【简文荅湘东书】天览臣障虽多灾身秽饶疾针艾汤药每黩天览【简文谢懴】天奬大恩渊深叡情广奥夕趋琼筵晨登朱陛颁天奬犹及下官【萧映荅晋安王心要书】
　　天藻圣上愍其迷途爰奋天藻钩深致逺尽化知神【陆倕】仰坠天藻俯逮阐提所谓若披重雾以攀合璧出幽夜而眄烛龙短绠爰汲望澜觇海【沈宏】
　　天苑敢借宠灵频干听览再降神防未垂临烛自以结根天苑窃髙前载累冒宸严倍増战息【梁太子纲请御讲啓】天慈欲须甘果翻种苦欲除渇乏反趋咸水伏愿天慈曲垂矜许【隋释彦琮通极论】
　　天泽圣主流慈天泽滂被上荅干慈永同彼岸【萧纶教】天鉴天鉴凝逺未降遂【晋安王等重请御讲啓】
　　道纲圣王御世淳风遐被振道纲以维六合布徳网以罗羣俊川无扣浪之夫谷无含叹之士【晋什道恒释驳论】地纲皇帝握斯干纪执斯地纲悬特日月啸咤风云【北齐武成诏魏收】
　　临干皇上体神御极挹睿临干二仪叶徳五精翼化下洞渊泉上达苍昊
　　统天皇帝以上叡统天大明御极弹压九代驱驾百王至徳上通深仁下漏【卢思道诗序】
　　运元象理大纲仗八柄运元象撮众有者天子也【周生列子】
　　古帝王
　　盘古天地浑沌如鸡子盘古生其中万八千嵗天地开辟阳清为天隂浊为地盘古在其中一日九变神于天圣于地天日髙一丈地日深一丈盘古日长一丈如此万八千嵗天极髙地极深盘古极长【三五厯纪】盘古垂死化身气成风云声为雷霆左眼为日右眼为月四肢五体为四极五岳血液为江河筋脉为地里肌肉为田土发髭为星辰皮毛为草木齿骨为金石精髓为珠玉汗流为泽身之诸虫因风所感化为黎甿【元气论】盘古之君龙首蛇身嘘为风雨吹为雷电开目为昼闭目为夜死后骨节为山林肠为江海血为淮渎毛发为草木【五运歴年记】又昔古盘古左手为东岳右手为西岳腹为中岳首为南岳足为北岳【事物纪原】盘古氏神灵一日九变盖元混之初陶融造化之主也真源赋谓元始应世万八千年为一甲子荆湖南北今以十月十六日为盘古氏生日以月之隂晴云其头化之所宜有以也【路史】广都县有盘古三郎庙颇有灵应民之过门稍不致敬必加显验或为人殴击或道途颠蹶由是逺近畏而敬之县人杨知遇者尝受正一盟威箓一夕醉甚将还其家路逺月黒因庙门过大呼曰余正一弟子也愿得神力示以归路俄有一炬火自庙门出前引之比至其家二十余里虽狭桥细路畧无蹉跌火炬亦无见矣乡里尤惊异之【録异记】
　　天皇春秋保干图云天皇于是斟元陈枢以立易威言斟酌元化该皇极以建易道宋君云威则也言斟酌元气陈列枢机之行以改立先法　易通卦验云天皇氏之先与乾曜合元君有五期辅有三名注云君之用事五行更王者亦有五期三辅公卿大夫也　河图括地象云天皇九翼提名旋复盖辅翼者九人
　　地皇人皇盘古氏后有天皇君一十三人时遭劫火乃有地皇君一十一人各万八千余年乃有人皇君兄弟九人结绳刻木四万五千六百年【真源赋】天地初起状如鸡子盘古生其中经九万嵗次三皇及燧人氏治二万二百九十七年【帝系谱】
　　九皇九皇之制主不虚王臣不虚贵阶级尊卑名号自君吏民次者无国歴宠歴録副所以付授与天人防相结连钩攷之具不备故也【鹖冠子】九皇殊制而政莫不效焉故曰泰一泰皇问泰一曰天地人事三者孰急泰一曰爱精养神内端者所以希天【上】泰一之道九皇之请成于泰始之末【上】注春秋纬云人皇兄弟九人分治天下九皇之号岂縁是欤泰皇盖九皇之长也　索隠曰按李斯议云天皇地皇之下即云泰皇当人皇也而封禅书云昔者太帝使素女鼓瑟而悲盖二皇已前称泰皇【秦纪注】李斯云泰皇最贵
　　东户东户氏之熈载也绍荒屯遗美好垂精拱黙而九寰以承流当是之时禽兽成羣竹木遂长道上顔行而不拾遗耕者余饩宿之陇首其歌乐而无謡其哭哀而不声皆至徳之世也【子思子】淮南子云东户季子之世道路不拾遗耒耜余粮宿诸亩首使君子小人各得其宜也许氏云古之人君又作东扈
　　几蘧几蘧氏之御天下也不治而不乱徇耳目内通而外乎心知天下之人惟知母不知父鹑居鷇饮而不求不誉昼则旅行夜则类处及其死也藁舁风化而已令之曰知生之民【亢仓子】庄子人间世云夫徇耳目内通而外于心知鬼神将来而况其散焉者是伏羲几蘧之所行终而况其散者成英云徇使也能令根窍内通不縁于物境精神安静志外于心知则外遣于形内忘于知鬼神冥附而舎止矣几蘧者三皇以前无文字之君言伏羲几蘧行之以终其身也
　　至徳之世昔者容成氏大庭氏伯皇氏中央氏栗陆氏骊畜氏轩辕氏赫胥氏尊卢氏祝融氏伏戏氏神农氏当是时也民结绳而用之甘其食美其服乐其俗安其居邻国相望鸡狗之音相闻民至老死而不相往来若此之时则至治己【庄子】
　　赫胥氏夫赫胥氏之时民居不知所为行不知所之含哺而熈鼓腹而游民能以此矣【上】
　　皇雄齐授梁防云遂古之载肇有生人皇雄大庭之辟赫胥尊卢之后斯并龙图鸟迹以前慌忽杳冥之世固无得而详焉
　　合雒元帝荅王僧辨曰天生蒸民而树之君所以对扬天休司牧黔首摄提合雒以前栗陆骊连之外书契不传无得称也
　　神民氏路史云天地开辟爰有神民民神异业精气通行【见潜夫论卜列】都于神民之邱一曰神皇氏　陈子桱纲目外纪云神皇盖使神民异业精气通行者
　　王潜夫云天地开辟有神民民神异业精气通行有招召命有遭随吉防之期天难谌斯圣贤虽察不自専故立卜筮以质神灵
　　按此论之意盖谓开辟之后有神有民民之与神业虽异而精气则相通也民之吉凶因行命而致故立卜筮以质神灵耳非以神民为帝者名氏也罗氏误以行字带上读遂为强立名氏陈氏不察本书遂因之而示盖使【云　云】不大误于后学耶
　　路史又有大隗氏陈氏亦因载之按庄子徐无鬼云黄帝将见大隗乎具茨之山注云大隗大司神名也一云大道也又云具茨今名泰隗山未尝以为帝者名也而罗氏【云　云】不知果何所见其他所列帝王名氏讵可尽凭耶
　　路史有钜灵氏　左邱明国语云华岳本一山当河河水过而曲行河神巨灵手荡脚蹋开而为两今掌足之迹仍存【水经】有巨灵神者偏得神元之道能造山川出江河【华严开山图】俱不云帝王也
　　齐桓公欲封禅管仲曰古者封泰山禅梁父者七十二家而夷吾所记者十有二焉昔无懐氏【云　史云记】孔子登泰山观易姓而王可得而数者七十余人不得而数者万数也【韩诗外传】
　　杨朱曰太古之事灭矣孰志之哉三皇之事若存若亡五帝之事若觉若梦三王之事或隠或显亿不识一当身之事或闻或见万不识一目前之事或存或废千不识一太古至于今日年数固不可胜纪【列子】髙辛已往则闻其人不见其书唐虞夏殷则见其书不详其事周氏已来载籍具矣【仲长昌言】
　　按此昔人所论往古事者也而路史之云若此三皇
　　三皇伏羲女娲神农【春秋运斗枢】伏羲祝融神农【礼号諡记】虙戏燧人神农【含文嘉】伏羲神农黄帝之书谓之三坟【孔安国书序】女娲燧人祝融事经典未尝以皇帝言之又不承五行之运盖霸而不王者也且祝融乃颛顼之代火官之长可列于三皇哉则诸家之论唯安国为长【兼明书】
　　迈化三皇迈化民不犯慝【后天文志】三皇迈化五星如连珠日月如合璧【上】三皇迈徳七曜顺轨【晋天文志】
　　登闳羽猎赋歴五帝之廓涉三皇之登闳韦昭曰登髙也闳大也【选】蹑三皇之髙踪【扬雄河东赋】
　　统天三皇统天五帝御防道含而逺大徳普覆而平均【广明集】夫王道之主其徳能载包含以统乾元也【桓谭新论】太昊燧人氏没庖牺氏代之继天而生首徳于木为百王先帝出于震末有所因故位在东方主春象日之明是称太昊【皇王世纪】
　　纬合天地开辟五纬各在其方至伏牺乃合故以为元【春秋内事】
　　三皇最先説文云贾侍中説此牺非古字张揖字诂云羲古字戏今字一号包羲氏三皇之最先【书序注】养牺牲以充庖厨故曰庖牺氏服牛乗马亦曰伏羲【通厯】伏牺徳洽上下【礼含文嘉】
　　庖官太昊之世设九庖之官【崔寔政论】
　　春皇春皇者庖牺之别号至徳于天下元元之类莫不尊焉以木徳称王故曰春皇其明叡照于八区是谓太昊昊者明也位居东方以含养蠢化叶于木徳其音附角号曰木皇【拾遗记】一号雄皇氏【世纪】
　　法始或曰太上无法而治法非所以为治也曰鸿荒之世圣人恶之是以法始乎伏羲而成乎尭匪伏匪尭礼义哨哨圣人不取也【扬子问道篇】周易云伏羲为上古俯仰二仪经纶万象至徳备于冥昧神化通于精粹是以图书着其迹河洛表其文变太素之质改淳逺之化三才之位既立四维之义乃张礼乐文物自兹而始【拾遗记録】功揆天地虙牺氏之王天下也枕石【淮南作枕方】寝绳杀秋约冬负方州抱员天隂阳所拥沈滞不通者窍理之逆气戾物伤民厚积者絶止之其民童不知西东视瞑瞑行蹎蹎侗然自得莫知其所由浮游泛然不知所本自养不知所如往当此之时禽兽虫蛇无不懐其爪牙蔵其螫毒功揆天地然而不章其功不扬其名隠真人之道以从天地之固然何即道徳上通而智故消灭也【文子】
　　至徳伏戏女娲不设法度而以至徳遗于后世何则至虚无纯一而不喋苛事也【淮南子】春秋世谱云华胥生男子为伏羲女子为女娲故世言女娲伏羲之妹链补往古之时四极废九州裂女娲链五色石以补苍天断鼇足以立四极苍天补四极正考其功烈上际九天下契黄垆名声被后世光辉重万物乗雷车服驾应龙骖青虬援絶瑞席萝图黄云络前白螭后奔蛇浮游消摇道鬼神登九天朝帝于灵门宓穆休于太祖之下【准南训】福万民夀九州莫大乎真气链五石立四极莫大乎神用【易内篇】平定州有东西浮化二山皆有女娲庙其东浮山即娲氏补天之处其链石灶尚存而所产诸色石亦可烧云嵗上元夕人家各置一鑪当户是曰补天【图经】互见天地门
