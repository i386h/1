<!-- { "loadSidebar": true } -->
　　防茶置桑张咏令重阳民以茶为业公曰茶利厚官将之命防茶而置桑民以为苦其后茶他县失其业而崇阳之桑已成其为绢嵗百万匹其为政知所先后如此也【言行録】
　　雪水团茶陶谷买得党大尉故妓取雪水烹团茶谓妓曰党家应不识此妓曰彼麄人安得有此但能销金帐下浅斟低唱饮羊羔儿酒耳陶愧其言【类】
　　鬭茶苏才翁尝与蔡君谟鬭茶蔡茶水用惠山泉苏茶水劣改用竹沥水煎遂能取胜天台竹沥水彼人欲竹稍屈而取之盈瓮若以他水杂之则亟败【江隣几杂志】茗战建人谓鬭茶为茗战【茶録】
　　草木仙骨丁谓云石乳出壑额断崖缺石之间盖草木之仙骨
　　草大防宋崇寜后复茶法制日严私贬者固以抵罪而商贾官劵清纳有限道路有程纎悉不如令则被击断罪或没货出告昏愚者徃徃不免其侪乃目茶笼为大防言伤人如虎也【杂録】
　　品建茶陆羽茶经不第建安之品盖前此茶事未兴灵芽真笋委翳消腐而人不知耳夫体势洒落神观冲淡惟兹茗饮为冠天下借使陆羽复起阅其金饼味其需腴当爽然自失【黄儒品茶要録】宣和中复有白茶胜雪熊蕃曰使黄君阅今日则前乎此者未足诧也
　　建安茶品陆羽茶经裴汶茶述不第建品説者俱谓二子未尝至闽而不知物之发也固自有时盖昔者山川尚閟灵芽未露至于唐末然后北出为之最时伪蜀毛文作茶品亦第言建有紫笋而臈面乃产于福五代之季建属南唐嵗率诸县民采茶北初造研膏继造腊面既又制其佳者号曰京挺宋太平兴国二年始置龙鳯模遣使即北团龙鳯茶以别庻饮又一种茶丛生石崖枝叶尤茂至道初有诏造之别号石乳又一钟号的乳文一种号白乳此四种出而腊面斯下矣货宗咸平中丁谓为福建漕盐御茶进龙鳯团始载之茶録仁宗庆厯中蔡襄为漕始改造小龙团茶以进甚见珍惜防令嵗贡而龙鳯遂为次矣欧阳脩闻襄进小龙团惊曰君谟士人也何至此作事神宗元豊间有防造宻云龙其品又加于小团之上哲宗绍圣中又改为瑞云翔龙至徽宗大观初亲制茶论二十篇以白茶者自为一种与他茶不同其条敷阐其叶莹薄崖林之间偶然生出非人力可致正焙之有者不过四五家不过四五株所造止于二一銙而已浅焙亦有之但品格不及于是白茶遂为第一既又制三色细芽及试新銙贡新銙自三色细芽出而瑞云翔龙又下矣夫至芽茶絶矣宣和庚子嵗漕臣郑可间始创为根丝氷芽盖将已拣熟芽再令剔去祗取其心一缕用珍器贮清泉渍之光莹如银丝然一制方寸新銙有小龙蜿蜒其上号龙团胜雪又废白的石三鼎乳造化銙二十余色初贡茶皆入龙脑至是虑夺其味始不用焉盖茶之妙至胜雪极矣故合为首冠然犹在白茶之下者以白茶上所好也其茶嵗分十余纲惟白茶与胜雪自惊蛰后兴役浃日乃成飞骑疾驰不出仲春已至京师号为纲头玉芽以下先后而发建至京夏过半矣然能焙初兴贡数殊少累增至干元符以斤计者一万八千今则四万七千一百斤有竒【贡茶録茶论并郡志】欧阳公诗云建安三千五百里京师三月尝新茶盖御茶园自九窠十二陇至小山凡四十六所惟龙游窠小若张坑西际又为禁围之先也【负暄杂録】
　　宋制茶茗上林第一乙夜清供承平雅玩宜年寳玉万眷银叶延年石乳琼林毓瑞浴雪呈祥清白可鍳风韵甚髙旸谷先春价倍南金云英雪叶金钱玉华玉叶长春蜀葵寸金【并宣和者】政和曰太平嘉瑞绍圣曰南山应瑞【北贡茶録】
　　异美之名谢氏论茶曰比丹丘之仙茶胜乌程之御荈不止味同露液白况霜华岂可为酪苍头便应代酒从事杜牧诗山实东南秀茶称瑞草魁皮日休诗十盆前皋卢曹邺诗剑外九华英施肩吾施茶为涤烦子酒为忘忧君南越志茗苦澁谓之果罗北曰叶布絶品也豫章曰白露曰白芽南剑曰石花曰钱芽东川曰兽目湖常俱曰紫笋夀州曰黄芽福闽曰生芽曰露芽岳阳曰含膏外此尤伙若蟾背鰕目龙舌蟹眼瑟瑟沥霏霏霭鼔浪涌泉琉璃眼碧玉池又皆茶事中天然偶字也【説郛臆来】
　　九难茶有九难一曰隂采夜焙非造也二曰嚼味嗅香非别也三曰腻鼎腥瓯非器也四曰膏薪庖炭非火也五曰非湍拥潦非水也六曰外熟内生非炙也七曰碧粉缥尘非末也八曰操艰搅豦非煑也九曰夏兴冬废非饮也【茶经】
　　茶病芽泽肥乳则甘香而粥面着盏而不散圡瘠而芽短则云脚涣乱去盏而易散叶梗半则受水鲜白叶梗短则色黄而泛鸟蔕白合茶之大病不去鸟蔕则色黄熟则草木气存去膏未尽则色浊而味重受烟则香夺压黄则味失此皆茶之病也【试茶録】
　　治热故老云五十年前多患热黄近代悉而无病腰脚者多乃饮茶所致也【国史补】
　　片茶二类凡茶有二类曰片曰散片茶蒸造实卷模中串之惟建劒则既蒸而研编竹为格置焙室中最为精洁他处不能造其名有龙鳯石乳的乳白乳头金蜡面头骨次骨末骨麄骨山梃十二等以充嵗贡及邦国之用洎本路食茶余州片茶有进寳双胜寳山两府出兴国军仙芝嫩蕋福合禄合运合庆合指合出饶池州泥片出防州緑英金片出袁州玉津出临江军灵川福州先春早春华英来泉胜金出歙州独行灵草緑茾片金金茗出潭州大石椀出江陵大小巴陵开胜开卷小卷生黄翎毛出岳州双上緑牙大小方出岳辰澧州东首浅山薄侧出光州总二十六名其两浙及宣江鼎州止以上中下或第一至第五为号散茶有太湖龙溪次号末号出淮南岳麓草子杨树前雨后出荆湖清口出归州茗子出江南緫十一名【文献通考】
　　京挺十余品江左近日有蜡面之号李氏别命取其乳作片或号曰京挺的乳及骨子二十余品名乳蜡面龙鳯茶等又有研膏茶即龙品也【谈】
　　顾渚阳美浙西湖州为上常州次之湖州出长城顾渚山中常州出义兴君山悬脚岭北岸下唐重修茶舎记贡茶御史大夫李栖筠典郡日陆羽以为冠于他境栖筠始进故事湖州紫笋以清明日到先荐宗庙后分赐近臣紫笋生顾渚在湖常间当茶时两郡太守毕至为盛集见蔡寛夫诗话玉川子谢孟諌议寄新茶有手阅月团三百片又云天子湏尝阳羡茶则孟所寄乃阳羡茶也【云麓漫抄】
　　缕金茶之品莫贵于龙鳯团凡八饼重一斤庆厯间蔡君谟为福建运使始造小片龙茶其品絶精谓之小龙团几二十饼余重一斤其价值金二两然金可有而茶不可得每因南郊致斋中书枢宻院各赐一饼四人分之宫人徃徃缕金其上其贵重如此【归田録】
　　沫饽凡酌茶置诸盌令沫饽均沫饽汤之华也华之薄者曰沫厚者曰饽细轻者曰花【茶经】
　　南中传巽七诲云蒲萄宛柰齐柿燕栗峘阳黄棃巫山未橘南中茶子西极石宻
　　霜华君峯饮檄寒温既毕便下霜华之茗三爵而终应下诸蔗木元李杨梅五味橄榄悬豹葵美各一杯【茶经七事】
　　茶之分茶千类万状畧而言之有如胡人鞾者蹙综然幇牛臆者廉谵然浮云出山者轮菌然轻飏拂水者澹然此茶之精好者也有竹箨者枝干坚实艰于蒸捣故其形籭簁焉如霜苛者茎叶凋沮易其状貌故其形萎瘁然此茶之瘠者者也自采至于封七经自胡鞾至于籭簁八等【茶经】
　　山中顶蜀之雅州名山中顶山有顶顶有茶园中顶曰上清峯昔有僧病冷且乆尝遇老父询其病僧具告之客曰何不饮茶僧曰本以茶冷岂有能止乎父曰是非常茶仙家有雷鸣茶亦有闻乎僧曰未也父之防之中顶茶常以春分之元后多搆人力俟雷之发声并手采摘以多为贵至三日乃止若获一两以本处水煎服能祛宿疾二两当眼前无疾三两固以换骨四两即为地仙但精絜治之无不郊者僧因之中顶筑室以俟及期获一两余服未竟而病瘥既不能乆及慱求但精徤至八十余气力不衰时到城市观其貌若年三十余眉髪绀緑后入青城山不知所终今四顶茶园不废唯中顶草木繁茂重云积雾蔽亏日月鸷兽时出人迹希到矣【茶谱】
　　龙焙龙焙泉即御泉也北造贡茶社前芽细如针用御水研造每片计工直钱四万分试其色如乳乃最精也
　　种茶凡种茶树必丁子移植则不复生故俗防妇必以茶为礼义固有所取也
　　云脚乳面凡茶少汤多则云脚散汤少茶多则乳面聚龙团髙齐诗话大小龙团始于丁晋公而成于蔡君谟欧公闻而叹曰君谟士人也何至作此事【苕溪诗话】

　　天中记卷四十四
<子部,类书类,天中记>
　　钦定四库全书
　　天中记卷四十五
　　明　陈耀文　撰
　　谷
　　百谷总名谷续也百谷之总名也【说文】
　　五谷五谷者万民之命国之重宝东方多麦稻西方多麻北方多菽中央多禾五土之宜各一高下高而阳者多豆平而隂者多五谷【范子计然】
　　百谷谷气胜元气其人肥而不夀养性之术常使谷气少则病不生矣梁者黍稷之总名稻者溉种之总名菽者众豆之总名三谷各二十种为六十疏果之实助谷各二十凡为百谷故诗曰播厥百谷者谷种众种之大名也【杨泉物理论】
　　九谷周礼以五味五谷五药养其病郑司农注麻黍稷麦豆凡王之膳食用六谷郑司农注稻黍稷粱麦苽三农生九谷郑司农注稷秫黍稻麻大小豆大小麦郑云九谷无秫大麦而有粱苽炙毂子云九谷黍稷麻麦稻梁苽大小豆酉阳杂爼九毂黍稷稻粱三豆二麦星经八谷八星在五车北主黍稷稻粱麻叔麦乌麻星明俱熟
　　大侵之礼一谷不升谓之嗛二谷不升谓之饥三谷不升谓之馑四谷不升谓之康五谷不升谓之大侵大侵之礼君食不兼味台榭不涂弛侯廷道不除百官布而不制鬼神祷而不祀此大侵之礼也【谷梁】一谷不收谓之馑二谷不收谓之旱三谷不收谓之凶四谷不收谓之餽五谷不收谓之饥馑则大夫以下损禄五分之一旱则三餽则四饥则尽禄廪食而已【墨子】
　　万民之命五谷者万民之命国之重宝也是故无道之君及无道之臣皆不能积其盛有余之时以待其衰不足也【范子计然】
　　五谷之先杏多实不虫者来年秋善五木者五谷之先欲知五谷但视古木释其木盛者来年宜种之【师旷】金土金干土则五谷伤土干金则五谷不成【春秋繁露】居方凡禾麦居东方黍居南方稻居中央粟居北方【周书】职方氏职方氏掌天下之图辨其邦国都鄙九谷之数州荆州其谷宜稻豫州并州其谷宜五种青州其谷宜稻麦兖州其谷宜四种雍州冀州其谷宜黍稷幽州其谷宜三种
　　食谷食气者神明而寿食谷者智惠而巧不食不巧【大戴礼】登谷嵗凶年谷不登君膳不祭肺马不食谷孟春之日天子乃以元日祈谷于上帝孟夏驱兽无害五谷仲夏之月乃命百县雩祀百辟以祈谷实孟秋之月农乃登谷天子尝新先荐寝庙臣专政私其君位则草木不生禾谷不实【礼斗威仪】
　　火干凡以火干五谷之类出自山东齐楚以徃曰熬陇冀以徃曰秦晋之间曰焣【方言】
　　谷忌小豆忌夘稻麻忌辰禾忌丑稼忌未小麦忌戍大麦忌子【汜胜之书】
　　播谷炎帝大庭氏下为地皇作耒耜播百谷曰神农【月令防】昔者神农之治天下也甘雨时降五谷蕃植春生夏长秋收冬藏月省时考嵗终献功以时尝谷祀于明堂【淮主术】
　　嘉生黄帝考定星厯建五行民神易业敬而不黩故神降之嘉【谷】生【史厯书】黄帝艺五谷【史】
