<!-- { "loadSidebar": true } -->
　　箨扇槟榔树如防榈高七八丈无枝柯上有十许叶正月结房一房二百余子花甚香毎生即落一箨箨堪为扇至五月熟大如鸡子以海蠡殻烧作灰名曰蛤贲灰共扶畱叶藤和而嚼之香美除口气久食令人齿黒故南人有雕题黒齿之俗【云南记寰宇记】
　　进客槟榔大如枣色青似莲子彼人以为异婚族好客輙先进此物若邂逅不设用嫌恨【南中八郡志】
　　直亭槟榔树大围丈余高十余丈皮似青桐节如桂竹下本不大上末不小调直亭亭千万若一森秀无柯顶上有叶叶似甘蕉条开破仰望如挿丛蕉于竹杪风至触动似举羽扇扫天叶下系数房房缀十数子家有数百挂扶踈如坠防也【林邑记】安南人自嫩及老采实啖之以不娄藤兼之瓦屋子灰竞咀嚼之自云交州地温不食此无以祛其瘴疠广州亦噉槟榔然不甚于安南也【岭表録异】
　　紫槟榔紫槟榔即马金囊状类白荳嚼涂恶疮甚効或食一枚饮冷水即无所伤【云南志】
　　山槟榔山槟榔一名蒳子干似蔗叶类柞一丛千余干干生十房房底数百子四月采【竺法真豋罗浮山防】
　　橄榄
　　内盐子落橄榄树身耸枝皆数丈其子深秋方熟闽中尤重其味云咀之香口胜含鸡舌香生吃及煮饮悉解酒毒有野生者子繁树峻不可梯縁但刻其根下方寸许内盐于其中一夕子皆自落树枝节上生脂膏如桃胶南人采之和其皮叶煎之调如黒谓之橄榄糖用濯船损干后牢于胶漆着水益干坚耳【岭表録异】
　　三衢博罗县有合成树十围去地二丈分为三衢东向一衢大叶似练子如橄榄而硬削去皮南人以为糁南向一衢橄榄西向一衢橄榄【南越志】有树名独根分为二枝其东向一枝是木威树南向一枝是橄榄树【金楼子】余甘余甘子初入口舌澁酸饮水乃甘又如梅实核两头鋭呼为余甘橄榄同一物异名耳【临海异物志】
　　制鱼橄榄木作楫鱼皆浮出【本草】误落橄榄在池中鱼尽毙【碎録】
　　姜制橄榄木开花如樗将采其实剥其皮以姜汁涂之则尽落【江邻几杂志】
　　椰
　　愈渴椰子树似槟榔而高大叶长一尺无阴结实一房生三十余子如其殻中有肉如熊白味似胡桃内有浆一升清如水甜如蜜饮之愈渴疾殻堪为酒器皮堪防船土人多种之【寰宇记】
　　越王头椰树高六七丈无枝叶叶如束蒲在上其实如瓠系之颠实外皮如胡芦中有汁升余清如水味美于蜜食其肤则不饥食其汁则増渴又有如两眼处俗人谓之越王头【异物志】昔林邑王与越王有故怨遣侠客刺得其首悬之于树俄化为椰子林邑王愤之命剖以为饮器南人至今效之当时刺时越王大醉故其浆犹如酒云【南方草物状】
　　椰酒诃陵国俗以椰树花为酒其树生花长三尺余实大如人脑割之取汁以成酒味甘饮之亦醉【唐书】
　　筒承椰子有浆截花以竹筒承其汁作酒饮之亦醉也【交州记】
　　倚骄东南荒中有椰木焉高二三十丈或十余丈围丈余或七八尺其枝乔直上二百歳叶落而生花花形如甘复二百歳一落尽而生萼下生子三歳而成熟成熟之后不长不减子形如寒似冬也长七八寸径四五寸萼覆其顶此实不取万世如故若取下子而留萼萼复生子如初其子形如甘瓤甘美如蜜食之令人身泽不可过三升令人冥醉半日乃醒木高人不能得唯木下有多罗树人縁能得之一名无叶一名倚骄张茂先曰骄直上不可那也世人后生不见叶谓之无叶也一名绮缟人见无叶谓之绮缟【神异经】
　　木
　　子大如甒鱼复县地多木树有子大如甒【音武】白黄实甚苦香尔雅所谓防也【水经】
　　灰毒鱼齐孝昭北伐库莫奚至天池以木灰毒鱼皆死而浮出库莫奚窃相谓曰池有灵鱼犯之不祥乃出长城北道齐主分兵追击获牛羊七万振振而还【三国典畧】献杨后思食酸味明皇以告张説因进经神出木以献【明皇杂録】
　　防圣天台石桥梁旣峭危下临絶涧者心悸石罅有木华时有蛇盘紏至实落供大士乃去号为防圣【方舆】
　　纸贴宣州人种木始成颗则镟纸花以贴其上夜露日曝而变红花纹如生可爱【上】

　　天中记卷五十二
<子部,类书类,天中记>
　　钦定四库全书
　　天中记卷五十三
　　明　陈耀文　撰
　　莲
　　芙蓉荷芙蕖其茎茄其叶蕸其本蔤其华菡蓞其实莲其根藕其中的的中薏李廵曰蕖其总名也别名芙蓉郭璞曰江东人呼荷华为芙蓉北方人便以藕为荷亦以莲为荷蜀人以藕为茄或用其母为华名或用根子为母叶号此皆名相错习俗传误失其正体者也【尔雅】芙蕖茎为荷其华未发为菡蓞已发为芙蕖其实莲青皮里白子为的的中有青长三分如钩为薏语曰苦如薏者也【诗义疏】其叶名荷【图经】诗陈风彼泽之陂有蒲与荷樊光注尔雅引诗有蒲与茄
　　水芝丹芙蓉一名水芝丹一名泽芝一名水花【古今注】芳苓七发蔓草芳苓善曰苓古莲字七啓寒芳苓之灵
　　石蕖黄帝时有石蕖青色坚而甚轻从风靡靡覆其波上一茎百叶千年一花生于洹流其地一名沙澜【拾遗记】昆流素莲西王母与周穆王共玉帐髙防进昆流素莲千常碧藕素莲者一房百子凌冬而茂【上】郁水在磅磄山东其水小流在大陂之下所谓沈流亦名重泉生碧藕长千常七尺为常也【上】
　　花径十丈老子语喜曰天崖之渊真人所游各各坐莲花之上一花辄径十丈有返生香逆风闻十里【真人闗令尹喜传】华山顶上有池池生千叶莲花长十丈藕如大船服之羽化【物类相感志】隋炀帝步虚辞八行分宝树十丈散芳莲韩退之诗太华峯前玉井莲花开十丈藕如船陆地生莲闗令尹喜生时其家堂陆地自生莲花光色鲜盛【闗令内传】
　　低光昭帝元始元年穿琳池广千步中植分枝荷一茎四叶状如骈盖日照则叶低防根茎若葵之衞足名曰低光荷实如珠可以饰佩花叶虽萎芬馥之气彻十里余食之令人口气常香益人肌理宫人贵之毎游宴出入必皆含嚼或剪以为衣或折以蔽日以为戏弄楚词所谓折芰荷以为衣意在斯也【拾遗记】昭帝游栁池有芙蕖素色大如斗花叶甘可食芬气闻于十里之内莲实如珠【上见艺文初学记】
　　寒荷北极坂去崆峒十七万里日月不至其地自明有紫河万里流沫千丈中有寒荷霜下方香茂也【洞冥纪】望舒荷灵帝西园渠中植莲大如葢枝长一丈南国所献也其叶夜舒画卷一茎有四莲丛生名曰夜舒荷亦云月出则叶舒也亦名望舒荷【拾遗记】
　　仪仗生莲王敦在武昌铃下仪仗生莲华五六日而落説曰易称枯杨生华何其乆也今狂花生枯木敦终逆而身死【搜神记】
　　如车轮晋末黄祖至孝母病笃庭中稽颡俄顷天汉开明有一老翁以两丸药赐母服之众患顿消翁曰汝入三月可泛河而来依期行见门题曰善福门内有水曰湎源池有芙蕖如车轮【幽明録】
　　陆地生莲新涂县防事前陆地生莲华入冬死十六年更生四枚今年复生故处繁殖转多华有二十五枚鲜明可爱有异常莲【晋范为豫章郡守表】
　　白莲社谢灵运恃才傲俗少所推崇一见逺公肃然心服乃即寺观翻涅槃经因凿为台植白莲池中名其台曰翻经台因号白莲社【庐山记】
　　嘉莲泰始七年六月己亥东宫元圃池芙蓉二花一蔕谓之嘉莲皇太子以献【符瑞志】泰始二年八月嘉莲一双骈花并实合跗同茎生豫章鲤湖又六年双莲一蔕生东宫圃池【起居注】
　　以荷覆头臧质説南郡王义宣反兵败无所归乃入南湖逃窜无食摘莲噉之追兵至紧急以荷覆头自沈于水唯出鼻军主郑俱儿望见射之中心兵刃乱至肠胃纒萦水草【宋书】
　　散血宋帝时太官作血防【勘】庖人削藕皮误落血中遂皆散不凝乃用藕疗血多效【本草】
　　莲花池王俭用庾杲之为衞将军长史萧缅与俭书曰盛府元僚毎难其选庾景行泛緑水依芙蓉何其丽也寻人以俭府为莲花池【南史】时人呼俭府为入芙蓉池【南齐】一挺永明中巴东王子向杀行事刘寅等武帝闻之谓羣臣曰子向遂反戴僧静大言曰诸王应自反岂惟巴东武帝问其故荅曰天潢无罪而一时被囚一挺之藕一杯之浆皆谘籖师籖师不在则竟日忍渴【上】
　　甖花生根晋安王子懋字云昌武帝子也年七嵗时母阮叔媛常病危笃请僧行道有献莲花供佛者众僧以铜甖盛水华更鲜子懋流涕礼佛誓曰若使阿姨获祐愿华竟斋如故七日斋毕华更鲜红看视甖中稍有根须阮病寻差世称其孝感【法主吴均齐春秋】
　　阁下生莲齐太和二年乌程县阁下生莲华【万嵗厯】湖目歴城二里北有莲子湖周环二十里湖中多莲花红緑间明乍疑濯锦又渔船掩映罟罾疎布逺望之者若蛛网浮杯也魏元翻曽在湖醼焦参军张伯瑜谘公言向为血羮频不能就公曰取洛水必成也遂如公语果成时清河王怪而异焉乃谘公未审何义得尔公曰可思湖目清河笑而然之而实未解坐散语主簿房叔道曰湖目之事吾实未晓叔道对曰藕能散血湖目莲子故令公思清河叹曰人不读书其犹夜行二毛之叟不如白面书生【酉阳】
　　采荷调江从简光禄大夫革之子也颇有才学年十七为采荷调以刺何敬容其文曰欲持荷作镜荷暗本无光欲持荷作柱荷弱不胜梁敬容弗觉唯唯嗟其工【隋书】作胡人面后主武平中特进侍中崔季舒宅中池内莲茎皆作胡人面仍着鲜卑防俄而季舒见杀【北齐】
　　逺人入款齐主还邺髙丽新罗并遣使朝贡先是徐州莲一茎两蔕占云异木连枝逺人入欵斯其应也【三国典畧】金莲元藏几大业初为海使判官遇风漂于沧州其洲方千里有良金池可方数十里水石沙泥皆如金色其中有四足鱼金莲花州人研之如泥竹间彩绘光影焕铄与真金无异但不能入火而已更有茎出其花如蝶毎微风则摇荡如飞妇人竞采之以为首饰即语曰不戴金茎花不得在仙家又以强木造船楫其上多饰珠玉以为游戏强木不沈木也【杜阳编】
　　花广三尺贞观二十年十月渝州相恩寺侧泉内忽出红莲花面广三尺旅游往来无不叹讶经月不灭【广记灵异】月华藕罗公逺谓中使辅仙玉云主人列月华之藕又云玉京交契之旧【感遇传】
　　解语花明皇秋八月太液池有千叶白莲数枝盛开帝与贵戚宴赏焉左右皆叹羡乆之帝指贵妃示于左右曰争如我解语花【天宝遗事】
　　同心开元二十一年六月癸丑绛州黄龙兴观池同心莲一茎【唐书】
　　合欢徳宗贞元十八年六月中西内神龙寺前水渠生合欢莲其花一茎两房宰臣权徳舆栁宗元等表贺【英华】青莲栁宗元有贺西内定礼池青莲花表
　　重台賛皇公平泉庄其水物之美者有白苹州之重台莲芙蓉湖之白莲茅山东溪之芳荪【山居草堂记】
　　碧莲宣平相国卢公应举时寄居夀州安丰县别墅尝游芍陂见里人负薪者持碧莲花一朶已伤器刃矣云于陂中得之【尚书故实】张舜民芸叟责郴州税郴多碧莲根大如椀张尝以墨印于诗稿上以诧北人【孙公谈圃】
