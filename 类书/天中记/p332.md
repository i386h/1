<!-- { "loadSidebar": true } -->
　　独母宻园东平衡农师太尉薨农欲奔赴无粮自致妻愿从行行止纺绩庶以自资行至聚亭遇天留独母舍母舍后有空园农曰此园可以种黍从求分种之独母曰此久废园唯恐生劣不多耳何分之有乎农遂与妻斩荆棘种之黍将熟独母乃更曰黍当分农欲委去妻曰不如收敛以遗之安其意然后乃去农遂从之后还独母以昔黍归农遂不肯取【列女后传】
　　稻之黍稻之黏者为黍亦谓稌为黍【古今注】
　　禾之黏禾之黏者为黍亦谓之穄亦曰黄黍【上】
　　穄麦似黍天子西征至于赤鸟献酒千斛穄麦百载穄似黍而不黏天子赐墨乗黄金贝带乃膜拜而拜【穆天子传】酿酒王绩种黍春秋酿酒【孔大帖】
　　稷
　　五谷之长稷者五谷之长以其中央之谷月令中央土食稷与牛五行土为尊故五谷稷为长【雅翼】
　　明粢曲礼曰凡祭宗庙稷曰明粢稷又名斋或为粢故祭祀之号稷曰明粢而言粢盛者本之故诸谷因皆有粢名小宗伯所谓辨六齍之名物与其用是也
　　膏稷西南黑水之间有都广之野后稷焉爰有膏菽膏稻膏黍膏稷百谷自生【山海经】
　　阳山之穄稷又名为穄吕氏春秋曰饭之美者有阳山之穄高诱曰闗西谓之糜冀州谓之防説文糜穄也广记曰防穄也
　　谷之贵苗穗似芦而米可食月令章句稷秋种夏熟厯四时备隂阳谷之贵者【通志】
　　蕃殖黍不为黍不能蕃芜稷不为稷不能蕃殖【国语】四月熟破减稷逼麦稷此二者以四月熟【广志】
　　益志稷米甘而无毒益志气补不足【本草】
　　太官稷为太官【郑氏婚礼谒文賛】
　　地珍贞定好稷地产不为无珍也【卢冀州论】
　　谷神稷古者祭祀以为谷神又农官之名亦曰后稷左传稷田正也烈山氏之子曰桂为稷自夏以上祀之周弃亦为稷自商以来祀之自汉以来禹配社稷配稷粢稷也【尔雅】今江东呼粟为粢也【郭璞注】
　　粟
　　陆种之首说文粟嘉谷实也孔子曰粟之为言续也粟为陆种之首
　　五变粟助阳扶性粟之为言续也粟五变一变而以阳生为苗二变而秀为禾三变而祭然谓之粟四变入臼米出甲五变而蒸饭可食阳以一立为法故粟积大一分穗长一尺文以七烈精以五六立故其字粟为粟西者金所立米者阳精故西字合米而为粟【説题辞】
　　天粟苍帝起天雨粟也【河图説微】神农之时天雨粟神农耕而种之作陶冶斤斧破木为耜鉏耨以垦草莽然后五谷兴以助菓蓏之实【周书】昔者苍颉作书而天雨粟吐粟黄帝治天下力牧太山稽辅之狗吐菽粟于道路而无分争之心【淮南子】
　　无粟弗守神农之教虽有石城汤池带甲百万而无粟者弗能守也夫谷帛实天下之命卫尉前上蚕法今上农事人所忽畧卫尉勤之可谓忠国忧民之至【汜胜之书】不周粟伊尹説汤以至味饭之美者山之禾不周之粟阳山之穄南海之秬【吕氏春秋】
　　发秬桥粟武王入殷发秬桥之粟以与殷民
　　乞籴输粟冬晋荐饥乞籴于秦秦伯输粟于晋自雍及绛相继命之曰泛舟之役【左传】
　　归粟诸侯无粟诸侯相归粟正也【谷梁载孙告籴记】
　　无贮粟秋齐侯宋公江人黄人防于阳谷桓公曰无障谷无贮粟【公羊传】
　　嵗病饩粟郑子皮即位于是郑饥而未及麦民病子皮以子展之命饩国人粟户一钟【襄公】
　　比德桓公观于野曰何物可比君子之德隰朋曰粟可比君子之德管仲曰苗始出生也眴眴乎似孺子安之则安不得则危命之曰禾可比君子桓公曰善【管子】令输玉粟夏防于黄父谋王室也赵简子令诸侯之大夫输玉粟【昭公】
　　高府阖闾代楚五战入郢烧高府之粟【淮南子】
　　输粟豢仇伍子胥谏呉王曰非吾防越越必防呉今将输之粟是长吾讐而豢吾讐也【上】
　　致粟施人季桓子以粟十钟饩夫子天子受而班门人之无者子贡曰季孙以夫子贫故致粟今而施人无乃乖彼意乎子曰吾受而不辞为季孙之惠受不为富惠于一人岂若数百人哉【孔丛子】
　　馈粟不受曾子鲁君馈之粟辞不受使者曰子无求于人人自致之曰与人者骄人受人者畏人纵子不以是骄我我能无畏乎与其富而畏人不若贫而无屈【曽子】石粟易秕邹穆公有令食鳬鴈者必以秕无敢以粟于是仓无秕求而易于民二石粟得一石秕于民请曰秕食鳬鴈为无费也今求秕于二石粟而易一石秕食鴈则费甚矣请以粟食之穆公曰去非尔知也夫百姓饷牛而耕暴背而芸勤而不敢惰者岂为鸟兽食哉粟米贡上食也奈何以其食养鸟且尔知小许而不知大害【贾子】
　　小斗大斗田厘子乞事齐景公为大夫其收赋税于民以小斗受之其粟予民以大斗行隂德于民而景公弗禁晏婴卒后范中行氏反晋晋攻之急范中行请粟于齐田乞欲为乱树党于诸侯乃说景公曰范中行数有德于齐齐不可不救齐使田乞救之而输之粟田乞卒子常代立是为田成子复脩厘子之政以大斗出贷以小斗收齐人歌之曰妪乎采芑归乎田成子【史记】
　　馈粟二车子思居贫其友馈之粟者受二车焉或献尊酒束脩子思曰为费而无当也或曰子取人粟而辞酒是辞少而受多也于义则无名于分则不全行之何也子思曰然伋不幸而贫于财及至困乏将絶先人之祀夫所以受粟为周乏也酒脯则所以饮谦也方乏于食而乃饮谦非义也吾岂以为介哉度义而行之【孔丛子】高平贷粟高平主遣使者从魏文侯贷粟文侯曰须吾租收邑粟至乃得也使者曰臣初来时见渎中有鱼张口谓臣曰无穷水鱼命在呼吸可得灌乎臣谓之曰待吾南见河堤之君决江淮之水灌汝口鱼曰谓命在须臾乃须决江淮之水比至君还必求吾于枮鱼之肆今高平贫穷故遣诣君贷粟乃须租收大王必求臣于死人之墓【説】
　　贷粟待金庄周贫贷粟于监河侯侯曰待我得邑金将贷子周作色曰周昨来有呼周者视辄中有一鲋鱼曰我东海之波臣也君岂有斗升水活我哉周曰诺我且南逰呉越激西江之水迎子可乎鲋鱼曰不如早索我于南逰之肆也【庄子】
　　防年择粟墨子语禽滑厘曰今防年与子隋侯珠又与子一钟粟子将何择厘曰粟可耳【说】
　　聚粟卫嗣君欲重税以聚粟民弗安以告薄疑曰民甚愚矣夫聚粟也将以为民也其自藏之与在于上奚择薄疑曰不然其在于民而君弗知其不如在上也其在于上而民弗知其不如在民也凡听必反诸已审则令无不听矣【吕氏春秋】
　　仰天雨防燕太子丹仰天叹天为雨粟【风俗通】
　　族乃多粟苗其蒻也欲孤长也欲相与居其熟也欲相扶是故三以为族乃多粟【吕氏春秋】
　　雨粟吕后三年秦中天雨粟【述异记】武帝建元四年天雨粟宣帝地节三年长安雨黑粟元帝竟宁元年南阳山郡县雨粟赤青黑味若大者如豆小者如麻子赤黄味如麦建初元年九江寿春雨粟光武建武二十年清河广州雨粟大如苋实色黑【古今注】天雨粟无德者兴有德者不禄小人进大臣辱【春秋潜潭巴曰】天雨粟不肖者食禄与三公易位天与稻黍者亡天雨稻大臣当诛【京房易占】独窖仓粟宣曲任氏之先为督道仓吏秦之败也豪杰皆争取金玉而任氏独窖仓粟楚汉相距荥阳也民不得耕种米石至万而豪杰金玉尽归任氏任氏以此起富【史货殖】
　　甬道输粟防将王离涉河围钜鹿章邯军其南筑甬道而输之粟【汉书】
　　方船郦食其说齐王曰汉英豪贤才皆乐为之用诸侯之兵四面而至蜀汉之粟方船而下【上】
　　飞蒭挽粟主父谏伐匈奴曰秦皇使天下飞蒭挽粟起于东陲琅耶负海之郡转输北河率三十钟而致一石【汉书】
　　太仓充溢汉兴七年之间国家无事非遇水旱之灾太仓之粟陈陈相因充溢露积于外至腐败不可食也【史记】一斗粟文帝徙淮南王道死民歌曰一斗粟尚可舂一尺帛尚可缝兄弟二人不能相容【上】时民歌之曰一尺缯好童童一升粟饱蓬蓬兄弟二人不能相容【淮南注】发仓赈粟河内失火上使黯徃视之还报曰河内人或父子相食臣谨发河南仓粟以赈贫乏上贤而释之【汲黯传曰】
　　脱粟公孙宏起家徙歩为丞相故人高贺从之食以脱粟未饭复以布被贺怒曰何用故人富贵为脱粟布被我自有之乃退【汉书】
　　太仓红腐贾捐之上书曰武帝元狩六年太仓之粟红腐不可食【上】
　　烧余粟大将军卫青遂至实顔山赵信成得匈奴积粟食军军留一月而还悉烧其城余粟以归【汲黯传曰】
　　囊粟东方朔曰侏儒长三尺俸一囊粟钱二百四十臣长九尺余亦俸一囊粟钱二百四拾侏儒饱欲死臣朔饥欲死【汉书】
　　摇枝粟宣帝地节元年乐浪子东有背明之国人至贡方物言其乡土在扶桑之东见日出于西方其国昏昏恒门宜五谷名田融泽方三千里五谷皆良食者延年清腹一粒厯年不饥有摇枝粟言其枝长而弱无风常摇食之益髓其鳯冠粟似鳯之冠食者令人多力有龙枝之粟言其枝屈曲似游龙食之善走有琼脂粟言质白如玉柔滑如膏食之尽寿不病有云渠粟藂生叶似扶蕖食之益顔色粟茎赤多黄皆长二丈千株藂生【拾遗记】不周粟员峤山一名环上有方湖周逥千里多大鹊高一丈衔不周之粟粟穗髙三丈粒皎如王鹊衔粟飞于中国故世俗间徃徃有之其粟食之厯月不饥故吕氏春秋云粟之美者有不周之粟焉
　　粟置茭中丹阳方储字圣明晓风角占候为章句长民曰还置余粟二石及刀锄于田陌上明日求亡去疑其邻家储曰此人非偷自呼县功曹语曰若何取粟置家后积茭中功曹欵服【谢承后汉书】
　　腐粟不贷王符潜夫论曰富贵皆背亲捐旧防其本心杇实千万而不忍赐人一钱积粟腐仓不忍贷人一升持金易粟光武兴洛阳斗粟万钱人死者相枕汉末大饥江淮间童謡曰大兵如市人死如林持金易粟粟贵如金洛中謡云虽有千金黄不如我斗粟斗粟自可饱千金何所直袁绍在冀州时满市黄金而无一斗之粟饿死者相食人为之语虎豹之口不如饥人刘备在荆州粟与金同价永嘉之乱洛中饥荒懐帝遣人观市珠玉金银填委市门而无粟麦袁宏上表云田畆由是墟都市化为珠玉矣【任昉述异记】
　　粟化虫晋末荆州久雨粟化为虫虫害民春秋云谷之飞为虫是也中郎王义兴表曰臣闻尧生神禾而晋有虫粟陛下自以圣德何如也帝有慙色【上】
　　野粟宋高宗之初当晋末饥馑之后既即位而江表二千余里野粟生焉又淮南诸山石殻生石上生殻也袁安云石殻药名穗之尤小者是也【述异记】
　　输粟任城王云为冀州刺史云留心政事甚不得情于是合城长吏请输绢五尺粟五升以报云恩高祖甚嘉之【后魏书】
　　除田禁世祖引高允与论刑政言甚称防因问允曰万机之务何者为先是时多禁封良田又京师游食者众允因言曰地方一里则为田三顷若勤之则畆益三升不勤则畆损三升方百里损益数率为粟二百二十二万斛况以天下之广乎若公私有储虽遇饥年复何哉世祖善之遂除田禁【上】
　　造粥饲饥韦朏字尊显少有志业年十八辟州主簿时属嵗俭朏以家粟造粥以饲饥人所活甚众【上】
　　徴税莫隠王罴为华州刺史时闗中大饥徴税民间谷于以供军费或隠匿者令逓相告多被篣捶以是人有逃散唯罴信着于人莫有隠者得粟不少【后周书】
