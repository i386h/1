<!-- { "loadSidebar": true } -->
　　狗窦张之年八嵗亏齿先达知其不常故戏之曰君口中何为开狗窦张应声答曰正使君辈从此中出入【上】
　　利齿简文在殿上行右军与孙兴公在后右军指简文语孙曰此噉名客简文顾曰天下自有利齿儿后王光禄作防稽谢车骑出曲阿祖之王孝伯罢秘书丞在坐谢言及此事因视孝伯曰王丞齿似不钝王曰不钝颇亦验【上】
　　齿冷隆昌末乐预谓丹阳尹徐孝嗣曰外传借借似有伊周之事君武帝殊常之恩荷托付之重恐不得同人此事人笑楮公至今齿冷无为効尤【南史】
　　智牙齐太上主生齻牙问于尚药典御邓宣以对太上主怒而挞之中书监徐之才拜贺曰此智牙生者聪明长寿太上悦而赏之【三国典畧】
　　齿生则天春秋高左右不悟其衰俄而二齿生诏改元长寿李敬仁贺表云易有四营金牙为寿考之象诗具六义玉齿载神仙之谣还年而辅车不亏却老而瓠犀仍出坚而不诡闻于导养之方落而更生得自灵飞之散乞宣示海内仍録付史官
　　击堕张果帝谓高力士曰吾闻饮堇无苦者奇士也时天寒因取以饮果三进頺然曰非佳酒也乃寝顷视齿燋缩顾左右取铁如意击堕之藏带中更出药传其龂良久齿已生粲然骈洁帝益神之
　　妨物元退处士年七十三口中无齿每磨装胡饼疾齧如刀年少不及常言而今方知齿为妨物
　　齿碎张巡每战大呼嚼齿皆碎及尹子奇视之其齿存者不过三四【唐书】
　　晋黄颈处险而瘿齿居晋而黄【养生论】医説云晋地多枣人常置之怀袖中若粤人之噉槟榔味甘伤脾故齿黄也
　　齿落国人年五十以上四齿皆落将由地寒多障气也【段国沙州记】
　　齿黒屠移在海外以皁染齿因号黒齿【异物志】山梁氏泥于西屠而染其齿【袁子正书】
　　防牙溧水有伍牙山一名防牙舆地广地云子胥伐楚还吴经此山故名伍牙建康志云俗传伍子胥美齿牙避楚至此恐为人所识以石击毁其牙山神为震防之不毁因名防牙
　　坚齿或问坚齿之道答曰养以华池濑以浓液永不动永不动次则服灵非散既脱更生【抱朴子】
　　舌
　　舒泄舌泄也舒泄所当言也【释名】
　　四寸舌之为言达也阳立于三故舌在口中者长三寸象斗玉衡隂合有四故舌论入溢内者长四寸【元命苞】玉衡三星也魁四星也【宋均注】
　　和候舌者和之候也【养性经】
　　舌出齐桓公约大臣具酒期以日中管仲后至桓公举觞以饮之管仲半弃酒桓公曰期而后至饮而弃酒于礼可乎管仲对曰臣闻酒入舌出舌出者言失言失者身弃臣计弃身不如弃酒桓公笑曰仲父起就坐【説苑】示舌常摐有疾老子往问焉曰先生疾甚矣无遗教可以语诸弟子者乎常摐张其口而示老子曰吾舌存乎老子曰然吾齿存乎老子曰亡常摐曰子知之乎老子曰夫舌之存也岂非以其柔耶齿之亡也岂非以其刚耶常摐曰嘻是已天下之事已尽矣无以复语子哉【上】老子曰学于常摐见舌而守柔仰视屋树退而因川观影而知持后【文子】
　　尚存韩平子问于叔向曰刚与柔孰坚对曰臣年八十矣齿再堕而舌尚存老有言曰天下之至柔驰骋乎天下之至坚又曰人之生也柔弱其死也刚强柔弱者生之徒也刚强者死之徒也吾是以知柔之坚于刚也平子曰善哉【説苑】
　　七重仲尼舌理七重陈机授度【孝经钩命决】
　　不能为舌子思见老莱子老莱子曰若子事君将何以为乎子思曰顺吾性情以道辅之无死亡焉老莱子曰不可顺子之性也子不见夫齿乎齿坚刚卒尽相磨舌柔顺终以不子思曰吾不能为舌故不能事君【孔丛子】舌在张仪尝从楚相饮已而楚相亡璧门下意仪盗璧共执仪掠笞数百不服释之其妻曰子无读书游説安得此辱乎仪张口曰视吾舌尚在否妻曰在也仪曰足矣【史记】
　　三寸平原君既已定从而归至于赵曰毛先生以三寸之舌强于百万之师【史记】蒯通谓韩信曰郦生一士伏轼掉三寸之舌下齐七十城【上】留侯曰今以三寸舌为帝者师封万户位列侯此布衣之极于良足矣【上】
　　吞舌荆轲见燕太子太子曰田先生今无恙乎轲曰光临送轲之时言太子戒以国事耻以丈夫而不见信向轲吞舌而死矣【燕丹子】
　　舌举公孙龙口吐而不合舌举而不下【庄子】
　　切食东海公宾就斩王莽传首更始悬宛市百姓共提击之或切食其舌【汉书】
　　咋舌马援与隗嚚将杨广书曰岂有知其一成而但萎膢咋舌义手从族乎【后汉】
　　流血曹操与刘备密言备泄于袁绍绍知操有图已之意操自咋其舌流血以失言诫后世【英雄记】
　　舌耕贾逵博通坟典门徒来学皆口授经文赠献者积粟盈仓或云逵非力耕所谓诵经口倦世所谓舌耕也【拾遗记】
　　妙舌沈友字子正弱冠博学多所贯综善属文辞又辩于口每所至众人皆黙然莫与为对咸言其笔之妙舌之妙刀之妙三者皆过絶于人【吴録】
　　竹搀诸葛诞杀乐綝有典农都尉数谗诞于是收而斩之骂曰卿坐舌先人以竹搀其舌然后杀之【魏末传】断舌永嘉中有天竺胡人能断舌先吐舌示宾客然后乃截血覆地乃取置器中传以示人取舌还合有顷如故【搜神记】
　　拔舌温峤密启肃祖陈王敦敦闻曰果为小物所欺表诛奸臣以峤为首募生得峤者当自投其舌【中兴书】舌强殷仲堪云三日不读道德经便觉舌本间强【郭子】舌短南都王义宣生而舌短言【宋书】
　　钉柱颖川王伟有才学为侯景左仆射景败被擒送江陵湘东王欲活之左右妬其才乃曰为作檄文绎视之大怒钉伟舌于柱【谈薮】
　　锥刺贺若弼父敦以武烈知名仕周宇文防忌而害之临刑呼弼谓之曰吾以舌死汝不可不思因引锥刺弼舌出血戒以慎口【隋书】
　　不可禁张延赏怙权嫉柳浑遣亲厚谓曰明公旧德第谨言于朝则位可久浑曰为吾谢张公浑头可断舌不可禁卒为所挤【唐书】
　　剪舌防州道士王法朗舌长呼字不正乃日诵道德经后梦老君剪舌【上】
　　生毛冯延已镇临川闻朝议已有除替一夕梦通舌生毛翊有僧解之曰毛生舌间不可剃也相公其未替乎果已【南唐近事】
　　三叠宋崔公度与文同尝言为馆职思同京南同曰吾闻人不妄语者舌可过鼻即吐其舌三叠之如饼状引之至眉间公度大惊即京中传同死公度乃悟所见非生者【文苑传】同东坡从表兄也
　　舌端传曰鸟之美羽勾啄者鸟畏之鱼之侈口垂腴者鱼畏之人之利口赡辞者人畏之是以君子避三端避文士之笔端避武士之锋端避辩士之舌端【韩诗外传】舌神舌神通命字正伦【内经】舌神名始梁峙字道岐
　　髪
　　苍华髪神苍华字太元脑神精振字泥丸【内经】九华真妃云髪者脑之华脑减则髪素妾有还白之法【真诰】髪神名文华字道衡
　　髪与足齐帝喾高辛氏娶于娵氏女女生而髪与足齐坠地能言乃纳于帝【拾遗记】
　　朱髪共工人面蛇身朱髪【归藏启筮】
　　剪髪殷汤尅夏而大旱汤乃以身祷于桑林剪其髪自以为牺牲祈福于上帝【吕览】
　　断髪子贡答太宰嚭曰大伯端委以治周礼仲雍嗣之断髪文身臝以为饰岂礼也哉【襄七】太伯虞伯知古公欲立季歴以传昌二人亡如荆蛮文身断髪以让季歴【史记】种种齐侯田于莒卢蒲嫳见泣且请曰余髪如此种种余奚能为公曰诺吾告二子归而告之子尾欲复之子雅不可曰彼其髪短而心甚长其或寝处我矣【昭二】生白老初生而髪白故号老子【帝王世纪】
　　髠髢卫桓公欲逐石圃圃攻公公入于戎州已氏初公自城上见已氏之妻髪美使髠之以为吕姜髢也既入焉而示之璧曰活我吾与女璧已氏曰杀女璧其焉往遂杀之而取其璧【哀十七】髢髲也
　　进炙髪绕晋平公觞客少庶子进炙而髪绕之平公趣杀炮人毋有反令炮人呼天曰嗟乎臣有三罪也而不自知乎平公曰何谓也对曰臣刀之利风靡骨断而髪不断是臣之一死也火炭炙之肉红白而髪不焦是臣之二死也炙熟又重睫而视之髪绕炙而目不见是臣之三死也意者堂下其有翳憎臣者乎杀臣不亦蚤乎【韩非子】文公之时宰臣上炙而髪绕之【上】
　　断髪公孙断髪而为越王骑公孙喜使人絶之曰吾不与子为昆弟矣公孙曰我断髪子断颈而为人用兵我将谓子何周南之战公孙喜死焉【上】
　　递剪张仪苏秦二人共递剪髪以相活或佣力写书行遇圣人之文无以题记则以墨画于掌内及股里夜还更以竹写之【拾遗记】
　　冲冠蔺相如使秦相如持璧却立倚柱怒髪上冲冠【史记】荆轲入秦取道而歌复为羽声忼慷士皆瞠目髪尽上冲冠【国防】史作指冠
　　擢髪须贾使秦范睢谓贾曰汝罪有几曰擢贾之髪以续贾之罪尚未足也【史记】
　　被髪上败彭城薛人丁固追上上被髪而顾曰丁公何相急之甚乃骂而去上即位欲陈功上曰使项羽失天下是子也为人臣两心非忠也下吏笞之【楚汉春秋】
　　拭白汉元鼎间郅支国贡马肝石百升以之拭髪白者皆黒帝坐羣臣于甘泉殿有髪白以此拭髪应手皆黒是时公卿语曰不愿方伯惟愿拭肝石
　　染髪更始元年置百官王莽闻之愈恐欲外示自安乃染其髪鬓【汉书】
　　四起髻马皇后身长七尺二寸方口美髪为四起大髻但以髪成尚有余绕髻三匝眉不施黛独在眉角小结补之如粟尝称疾而终身得意【东观汉记】
　　截髪供费乐羊学书其妻贞义截髪以供其费【列女传】援剑割髪曹操尝行经麦中令士卒无败麦犯者死骑士皆下马持麦以相付时操马腾入麦中操曰制法而自犯之何以师下然孤为军帅不可杀请自刑因援劔割髪以置地【曹瞒传】
　　立髪委地明帝天姿秀出立髪委地口吃少言而沈毅好断【魏氏春秋】
　　垂髪至地初武帝未为世子文帝问裴秀曰人有相不秀曰中抚军垂髪至地伸手过膝非人臣之相也【王隐晋书】五截故中牟令苏韶字孝先咸宁初亡诸子迎丧至襄城第九子节梦见卤簿行列甚肃见韶曰卿犯卤簿应髠刑节俛受剃惊觉摸头得断髪如大指大后又梦见韶截之节素美髪五截而尽【上】
　　长七尺广陵公陈逵妹才色葚美髪长七尺石虎以为夫人【邺中记】
　　为髲陶侃少酷贫与母湛氏同居同郡范逵素知名举孝亷投侃宿于时氷一积日侃室如悬磬而逵马仆甚多侃母湛氏语侃曰汝但出外留客吾自为计湛头髪委地下为二髪贾得数斛米日夕遂设精食从者皆无所乏逵既叹其才辩又深愧其厚意及洛遂称之于羊晫顾荣诸人大获美誉【世説】
　　髪与身齐刘曜王子风骨俊茂爽朗卓然身长八尺三寸髪与身齐【载记】
　　冠裂王逊为宁州刺史李雄将李骧冦寜州逊使姚崇拒战大破之逊以崇不穷追执崇鞭之怒甚髪上冲冠冠为之裂夜中卒【晋书】
　　髪鬓谢灵运欲入逺公社逺公拒之曰子髪鬓而须美面与身戾非令终之相运怒曰学道在心安以貌耶逺公笑而不答后果如所料卢循反逺与之执手言笑知人之鍳何明于灵运而暗于循如此耶【嵩仲虚钞书纪事】青青何长瑜临川王义庆招集文士长瑜自国侍郎至平西记室叅军尝于江陵寄书与宗人何朂以韵语序义庆州府僚佐云陆展染鬓髪欲以媚侧室青春不解久星星行复出如此者五六句【宋书灵】
