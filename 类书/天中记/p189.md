<!-- { "loadSidebar": true } -->
　　抚哭脂习字元升京兆人也中平中仕郡公府辟举髙第与少府孔融亲善曹操为司空威徳日盛而融故以旧意书疏倨傲习常责融欲令改节融不从防融被诛当时许中百官先与融亲善者莫敢收恤而习独往抚而哭之文举卿舍我死我当复与谁语者哀叹无已太祖闻之收习欲理之寻以其事直见原黄初诏欲用之以其年老然嘉其敦旧有栾布之节赐拜中散大夫【魏畧】义士曹操引军攻袁谭于南皮王脩时运粮在乐安闻谭急将所领兵及诸从事数十人往赴谭至髙宻闻谭死下马号哭曰无君焉归遂诣操乞收葬谭尸操欲观脩急黙然不应脩复曰受袁氏厚恩若得收敛谭尸然后就戮无所恨操嘉其义听之【三国志】曹公既诛袁谭枭其首令曰敢哭之者戮及妻子于是王叔治田子泰相谓曰生受辟命亡而不哭非义也畏死亡义何以立世遂造其首而哭之哀动三军军正白行其戮操曰义士也赦之【子】
　　感义司马昭弑魏主髦收王经诛之故吏向雄哭之哀动一市钟防诛雄复收葬之昭闻召而责之曰往者王经之死卿哭于东市而我不问今钟防躬为叛逆而又辄收葬若复相容其如王法何雄曰王诛既加于法已备雄感义收葬教亦无阙何必使雄背死违生以立于时殿下雠怼枯骨捐之中野百嵗之后为臧获所笑岂仁贤所掩哉昭悦与宴谈而遣之【汉晋春秋】
　　表葬诸葛恪亡后临淮臧均表乞收葬曰昔项籍受殡葬之施韩信获收敛之恩此则汉髙发神明之誉也栾布矫命彭越臣窃恨之不先请主上而専名以肆情其得不诛实为幸耳【吴志】
　　笃义纪瞻字士逺歴阳太守沛国武嘏临亡以家后不立遂手书寄托瞻悉迎接为居宅衣食取足有若骨肉少与陆机兄弟亲善机一门被诛瞻复相营恤机女为嫁之由是称其笃义【晋中兴书】
　　代侄江都王延年年十五丧二亲奉叔父孝闻子良孙及弟从子为噉人贼所掠延年追而请之贼以良孙归延年延年拜请曰我以少孤为叔父所养此叔父之孤孙也愿以子易之贼曰君义士也免之【崔鸿十六】
　　愚狷石勒谓右长史张宾曰邺魏之旧都吾将营建谁可任也宾曰晋故东莱太守赵彭忠亮笃敏将军若任之以邺必能允副神规勒于是征拜魏郡太守彭至泣而辞曰臣往曽防名晋室食其禄矣且受人荣宠复事二姓者臣志所不为且岂愚臣之狷志恐亦明公之许有死而已未敢闻命若赐其余年全臣一介之愿者则明公大造也于是赐安车驷马养以卿秩【后赵録】
　　不屈龚頴遂宁人也少好学益州刺史毛璩辟为劝学从事璩为谯纵所杀故佐吏并逃亡颖号哭奔赴殡送以礼纵后设宴延颖不获已而至乐奏颖流涕起曰北面事人亡不能死何忍闻举乐蹈迹逆乱乎纵大将谯道福引出将斩之道福母则颖姑跣出救之故得免纵既僣号备礼征又不至乃收颖付狱胁以兵刃执志弥坚终无回改至于蜀平遂不屈节元嘉二十四年刺史陆征上表曰若王斶之抗辞燕军同周苛之肆詈楚王方之于颖蔑以加焉诚当今之忠壮振古之遗烈【宋书】小过徐广字野人初桓篡位安帝出宫广陪列悲恸哀动左右及武帝受禅恭帝逊位广又哀感涕泗交流谢晦见之谓曰徐公将无小过广收泪荅曰身与君不同君为宋朝佐命吾乃晋室遗老忧喜之事固不同时乃更歔欷因辞衰老乞归桑梓性好读书老犹不倦代弟孙棘大明五年发三五丁弟萨应充行坐违期不至棘自诣郡辞引已为家长令弟不行罪当在己乞以身代萨萨又辞自引太守张岱疑其不实以棘萨各置一处报云听其相代顔色并悦甘心赴死焉棘妻许氏又寄语嘱夫曰君当门户岂可委罪小郎大家临亡以小郎嘱君今竟未婚娶家道不立君已有二子死复何恨岱依事表上孝武诏特原罪【宋书】
　　不僵陆超之吴人以清静雅为晋安王子懋所知子懋起兵既败于琳之劝其逃亡荅曰人皆有死此不足惧吾若逃亡非唯孤晋安之眷亦恐田横客笑人邈等以其义欲囚将还都而超之亦端坐待命超之门生姓周者谓杀超之当得赏乃伺超之坐自后斩之头坠而身不僵邈嘉其节厚为殡敛周又助举棺未出户棺坠政压其头折即死闻之者莫不以为有天道焉【南史】髙节明帝疾不豫南康王琳于第赐死独江泌守尸昼夜号泣悲动路人于时诸王并见诛翦故旧无敢瞻看唯泌及衡阳王子浚侍读严植各为营理丧事时人髙其节泌字士清济阳人也【呉均齐春秋】族人兖州中从事泌黄门郎悆子也与泌同名世谓泌为孝泌以别之【南史】栾王魏神末清河王元怿领太尉辟阳固从事中郎属怿被害元乂秉政朝野震悚怿诸子及门生吏寮莫不虑祸隠避不出素为怿所厚者弥不自安固以常被辟命遂独诣丧所尽哀痛哭良久乃还仆射游肇闻而叹曰虽栾布王脩无以尚也君子哉若人【本】
　　书求葬首梁王琳举义为陈将吴明彻所杀首建康悬之于市琳故吏朱玚致书陈仆射徐陵求琳首曰窃以典午将灭徐广为晋家遗老当涂已谢马孚称魏室忠臣梁故建宁公琳轻躬殉主以身许国徒蕴包胥之念终遘苌之至使身没九泉头行千里身首异处封树靡卜玚早造末僚预防下席降薛君之吐握荷魏公之知遇是用霑巾袂痛可识之顔回肠疾首切犹生之面伏惟圣恩博厚明诏爰发赦王经之哭许田横之葬玚虽刍贱窃亦有心琳经莅夀阳曽游江右愿归彼境还脩窀穸庶孤坟既筑或飞衔土之鷰丰碑式树时留堕泪之人近故旧王绾等已有论牒仰防制议不遂所陈昔防公造逝即淝川而建茔域叔孙云亡仍芍陂而禃楸槚由此言之抑有其例不使夀春城下唯报葛之人沧洲岛上独有悲田之客昧死陈祈伏待刑宪陵嘉其志节又明彻亦数梦琳求首并为啓陈主而许之【南史】
　　散米徐陵字孝穆性清简无所营树禄俸与亲族共之大建中食建昌邑邑户送米至于水次陵亲戚有贫匮者皆令取之数日便尽陵家寻致乏絶府僚怪而问其故陵云我有车牛衣裳可卖余家有可卖不【陈书】
　　忠贞司马暠字文升承圣中除太子庶子江陵陷随例入闗而梁室屠戮太子瘗殡失所暠以宫室乃抗表周朝求还江陵改葬辞甚酸切周朝优诏荅曰昔主父从戮孔车有长者之风彭越就诛栾布得陪臣之礼庶子乡国已改犹懐送往之情始验忠贞方知臣道即勅荆荆州以礼安厝【上】
　　至行王元规字正范性孝事母甚谨晨昏未尝离左右梁时山隂县有暴水流漂居宅元规唯有一小船仓卒引其母妹并孤侄入船元规自执檝棹而去留其男女三人阁于树杪及水退获全时人皆称其至行【上】不逊荣建绪性甚亮直时髙祖有旧及为丞相拜息州刺史将之官时髙祖隂有禅代之计因谓建绪曰且踌躇当共取富贵耳建绪自以周之大夫因义形于色曰明公此旨非仆所闻髙祖不悦建绪遂行开皇初来朝上谓之曰卿亦悔不建绪稽首曰臣位非徐广情类杨彪上笑曰朕虽不解书语亦知卿此言不逊也【隋书】祖孙仗义李纲字文纪周齐王宪引为防军宣帝将害宪召僚属证成其罪纲誓之以死终无挠词及宪遇害露车载尸而出故吏皆散惟纲抚棺痛哭躬自埋瘗哭拜而去【旧唐】宪女孀居孑立纲自以齐王故吏赡恤甚厚及纲卒其女被发号哭如丧所生焉【上】纲孙安仁永徽中为太子左庶子属太子被废归于陈邸官寮皆逃散无敢辞送者安仁独涕泣拜辞而去朝野义之【上】笃义王义方泗州涟水人少孤贫事母甚谨博通五经而謇傲独行初举明经因诣京师中路逢徒步者自云父为颍上令闻病笃倍道将往焉徒不前计无所出义方解所乗马与之不告姓名而去后为太子校书无何坐与刑部尚书张亮交通贬为儋州吉安丞贞观二十三年改授洹水丞时张亮兄子皎配流在儋州来依义方而卒临终托以妻子及致尸还乡义方与皎妻自誓于海神使奴负柩令皎妻抱其赤子乗义方之马身独步从而还先之原武葬皎告祭张亮送皎妻子归其家而往洹水【上】
　　济大事郭元振年十六入太学薛稷赵彦昭为友时有家信至寄钱四十万以为举粮忽有缞服者扣门云五代未葬各在一方今欲同时迁窆乏于资财闻公家信至颇能相济否公即命以车一时载去畧无留者亦不问姓氏深为薛赵所诮元振怡然曰济彼大事亦何诮焉其年粮絶竟不成举【摭言】
　　宻行李约为兵部员外汧公之子也识度清旷迥出尘表尝江行与一商胡舟檝相次商胡病笃邀相见以二女托之皆絶色也又遗一珠约悉唯唯及商胡死财宝约数万悉籍其数送官而以二女求配始殓商胡时约自以夜光含之人莫知也后死胡有亲属来理资财约请官司发掘检之夜光果在其宻行皆此类也【尚书故实】语林汧公勉崔枢事并同
　　犯难徐晦进士擢第登直言极諌授栎阳尉皆自杨凭所荐及凭得罪贬临贺尉交亲无敢视送者独晦送至蓝田与凭言别故相权徳舆与凭交分最深知晦之行因谓晦曰今日送临贺诚为厚矣无乃为累乎晦曰晦自布衣受杨公之眷方兹流播争忍无言而别如他日相公为奸邪所譛失意于外安得与相公轻别徳舆嘉其真恳大称之于朝不数日御史中丞李夷简请为监察晦白夷简曰生平不识公门公何取信而见奬拔夷简曰闻君送杨临贺不顾犯难肯负国乎由是知名【旧唐】报徳无私栁仲郢字谕防为牛僧孺辟客李徳裕知其无私奏为京兆尹仲郢谢曰自言曰不期太尉思奬及此仰报感徳敢不如竒章公门馆徳裕不以为嫌仲郢常感徳裕之知大中朝李氏无禄仕者仲郢领盐鐡时取徳裕兄子从质为推官知苏州院事令以禄利赡南宅令狐绹为宰相颇不悦仲郢与绹书曰任安不去常自愧于昔人吴咏自裁亦何施于今日李太尉受责既久其家已空遂絶蒸尝诚増痛恻绹深感叹与从质员官【续世説】
　　燕赵美谈吕兖为沧州节度判官刘守光攻陷沧洲兖被擒族诛子琦年十五将就戮有赵玉者幽蓟义士也久游兖门见琦临危绐谓监刑者曰此子某之同气也幸无滥焉乃引之俱去琦病足玉负之而行逾数百里变姓名乞食于路乃免于祸琦常以玉免已于难欲厚报之玉遇疾琦亲为扶持供其医药玉卒代其家营葬事玉之子曰文度既孤而幼琦诲之甚笃及其成人登进士第寻升宦路琦之力也时议者以非玉之义不能存吕氏之嗣非琦之仁不能抚赵氏之孤唯仁义二公得之燕赵之士流为美谈【上】
　　徒步逺送卢多逊门下士有种英苏冠者平生最器重之被罪之后宾客云散二人徒步送抵天涯而还英后易名放即明逸冠易名易简魁天下为防知政事【范阳家志】焚券还宅建中靖国中坡公自儋北归卜居阳羡士人邵民瞻从学于坡为坡买一宅为缗五百坡倾囊仅能偿之卜吉入居既得日矣夜与邵步月偶至村落闻妇人哭声极哀坡徙倚听之与邵推扉而入问妪何为哀伤至是妪曰吾有一居相百年吾子不肖举以售人吾今日迁徙百年旧居一旦诀别此吾所以泣也坡亦为之怆然问其故居所在则坡所得者也因再三慰抚谓曰妪不必深悲当以是居还妪即命取屋劵对妪焚之呼其子命翌日迎母还旧居不索其直坡自是遂还毗陵不复买宅借顾塘桥孙氏居暂住焉是嵗七月坡竟殁于借居【白雪偶谈】
　　方正
