<!-- { "loadSidebar": true } -->
　　轻薄祭酒防稽孔广字淹源美容止善吐论王俭张绪咸美之俭尝云广来使人废簿领匠不须来来则莫听去绪数巾车诣之每叹云孔广使吾成轻薄祭酒【南史】毓徳沛国刘瓛瓛弟璡并一时秀士也瓛则闗西孔子通涉六经循循善诱服膺儒行璡则志烈秋霜心贞昆玉亭亭髙竦不离风尘皆毓徳于衡门并驰声于天地而官有防于侍郎位不登于执防【刘孝标辨命论】
　　饰馆拂席王肃字恭懿导之后也太和十七年奔魏髙祖闻肃至虚襟待之引见问故肃韵音雅畅辨而有礼髙祖嗟纳之促席移景不觉坐之疲淹也后为豫州刺史寻徴入朝髙祖手诏曰不见君子中心如醉一日三嵗我劳如何饰馆华林拂席相待卿欲以何日发汝坟也故复此勅【魏书】
　　明镜懐冰何防尝称陆慧晓心如明镜遇形触物无不朗然王思逺常如懐冰暑月亦有霜气当时以为实録【南史】
　　俭稷寒纩刘孝标称刘訏超超如半天朱霞刘敲矫矫如云中白鹤皆俭嵗之梁稷寒年之纎纩【上】
　　标竒庾曼倩字世华诜子也早有令誉梁元帝在荆州辟为主簿每出尝目送之谓刘之遴曰荆南信多才子虽美归田凤清属桓阶赏徳标竒未过此子【梁书】
　　具美栁恽字文畅立性真素以贵公子早有令名与陈郡谢瀹隣居深见友爱瀹曰宅南栁郎可为仪表梁武帝谓周舍曰吾闻君子不可求备至于栁恽可谓具美分其才艺足了十人【南史】
　　江汉英灵栁遐谢举与语顾人曰江汉英灵见于此矣天上人李徳林少以才学见知为齐中书侍郎于宾馆受书陈使江总目送之曰此即河朔之英灵也周武帝于云阳宫作鲜卑语谓羣臣云我往日惟闻李徳林名及见其与齐朝作诏书移檄我正谓其是天上人岂言今日得其驱使为我作文书极为大异
　　海内共推虞世基字茂世茘子也幼沈静喜怒不形于色博学有髙才兼善草陈孔焕见而叹曰南金之贵属在斯文徐陵闻其名召之世基不往后因公防陵一见而竒之顾谓朝士曰当今潘陆也隋秘书监栁顾言博学有才罕所推谢与世基相见叹曰海内当共推此人非吾侪所及也【陈书】
　　闗西孔子薛道衡字卿六嵗而孤専精好学年十嵗讲左传见子产相郑之功作国侨賛颇有词致见者竒之其后才名益着吏部尚书辛术与语叹曰郑公业不亡矣河东裴瓛祠之曰鼎迁河朔吾谓闗西孔子罕遇其人今复遇薛公矣【北史】
　　摸索可识许敬宗性轻见人多忘或谓其聪乃曰卿自难识若遇曹刘沈谢暗中摸索着亦自可识【国史纂要】遗珠狄仁杰调汴州防军为吏诬诉黜陟使阎立本召讯特异其才谢曰仲尼称观过知仁君可谓海曲之明珠南东之遗寳特荐之迁并州法曹
　　王拜郑述祖女为赵郡王叡妃述祖常坐受王拜命坐王乃坐妃薨王更娶郑道防女王坐受道防拜王命坐乃敢坐王曰郑尚书风徳又贵重夙旧汝不得比之【北齐】中林蕙兰吴淑字正仪幼有俊才时韩熈载潘佑皆以文章著名江左一见淑深加器重曰吴正仪中林之蕙兰也
　　夙慧
　　八嵗蒲衣子者舜时贤人年八嵗而舜师之遂让以天下蒲衣子不受而去莫知所终【皇甫士安髙士】
　　十二荀仲豫称禹十二为司空【子】
　　五嵗佐禹管仲妾婧云睾子生五嵗而佐禹【列女辨通传】汤契后秦益后益即臯陶子也【仲长统昌言】睾子賛禹甘生相秦【李邕李思训碑】陶子者臯陶之子伯益也【曹大家】
　　五称五穷晋平公使叔誉于周见太子晋与之言五称而五穷【周书】蒲衣生八年舜让以天下周王太子晋生八年而服师旷【尸子】
　　十五相荆荆公子年十五而相荆【説苑】昔者荆子总角而摄相事实赖二十五老臻乎恵康【抱朴任能篇】
　　十八宰阿子竒年十八为阿邑宰出仓廪以振贫乏邑内大化郎顗荐李固云昔顔子十八天下归仁子竒稚齿化阿有声【説苑】
　　咫角齐有闾邱卭年十八道遮宣王愿仕宣王曰子年尚稚未有咫角驹而能服重致逺者也对曰不然昔者颛项行年十二而治天下秦项橐七嵗为圣人师由此观之卭不肖耳年不稚矣宣王载以俱归【新序】
　　项橐文信侯欲使张唐相燕弗肯行少庶子甘罗请行之文信侯叱去甘罗曰夫项橐生七嵗为孔子师今臣生十二嵗于兹矣君其试臣奚以遽言叱乃见张卿説而行之甘罗还报秦乃封罗以为上卿【战国防】董仲舒防云此无异于达巷党人不学而自知孟康云项橐也【汉书】橐鲁人十嵗而亡时人尸而祝之号小儿神【图经】
　　飞兔齐之辩士田巴辩于徂邱议于稷下毁五帝罪三王訾五伯离坚白合同异一日而服千人有徐劫者其弟子也鲁连谓徐劫曰臣愿得当田子使之必不复谈可乎徐劫言之巴曰走弟子年十二然千里驹也愿得代议于前可乎田巴曰可鲁连得见曰今楚军南阳赵伐髙唐燕人十万在聊国亡在旦暮先生将奈何田巴曰无奈何鲁连曰危不能为安亡不能为存无贵学士矣今臣将罢南阳之师还髙唐之兵所贵谈説此之谓也如先生之言有似枭鸣出声人皆恶之愿先生勿复谈也田巴曰谨受教明日见徐劫曰先生之驹乃飞兔騕褭也岂特千里哉田巴于是杜口易业终身不谈也【鲁连子】
　　辨狱景帝时廷尉上囚防年继母陈氏杀防年父防年因杀陈依律杀母以大逆论帝疑之武帝时年十二为太子在傍帝遂问之太子荅凡夫继母如母明不及母縁父之故比之于母今继母无状手杀其父则下手之时母恩絶矣宜与杀人者同不宜以大逆论从之【汉武故事】武帝事史防不着仅见于通典刑法杂议【困学纪闻】
　　辨牍光武时天下垦土多不以实诏下州郡检覆其事帝见陈留吏牍上书云颍川农可问河南南阳不可问帝诘吏只言于长夀街得之时明帝为东海公年十二在幄后言曰吏受郡勅欲以垦田相妨耳帝曰何故言河南南阳不可问对曰河南帝城多近臣南阳帝乡多近亲田宅逾制不可为凖诘问如明帝对【后汉书】童乌育而不苗者吾家之童乌乎九龄而与我文【杨问神】杨信字子乌雄第二子幼而聪慧雄草经不防子乌令作九数而得之雄又拟易羝羊触藩弥日不就子乌曰大人何不曰荷防入榛【刘向别】项子有含穂之叹杨乌有夙折之衷【抱朴自叙】
　　不乏季子吴祐字季英陈留长垣人父恢为河南太守祐年十嵗恢欲杀青简以写经书祐谏曰今大丈夫逾越五岭逺在海滨其俗旧多珍怪此书若成则载之兼两昔马援以薏苡兴谤王阳以衣囊邀名嫌疑之间诚先贤所慎也恢乃止抚其首曰吴氏世不乏季子矣【东观汉记】
　　黄童黄香字文强江夏安陆人年九嵗失母思慕憔悴殆不免丧乡人称其至孝年十二博览记京师号曰天下无双江夏黄童京师贵香慕其声名更馈衣物【上】御览天下作日下
　　和亲杨厚字仲桓统子也厚母初与前妻子博不相安厚年九嵗思令和亲乃托疾不言不食母知其防骤然改意恩养加笃【后汉】
　　异才桓驎年十三四在伯父太尉焉坐焉告客曰此吾弟子有异才殊能作诗赋客乃为诗曰甘罗十二杨乌九龄昔有二子今则桓生驎应声荅曰邈矣甘罗超等絶羣伊彼杨乌命世称贤嗟予惷弱殊才伟年仰慙二子俯愧过言【文士】
　　庭树宅法徐稚字孺子豫章南昌人与太原郭林宗游学同稚还家林宗庭有一树欲伐去之稚乃问其故林宗曰为宅之法正方如口口中有木困字不祥也是以去之稚难林宗曰为宅之法正方如口口中有人囚字岂可居之林宗黙然无对稚时十一嵗
　　为郎不就黄琬字子琰早而辨慧年七嵗桓帝建和初为祖琼对日食状琼深竒爱之后琼为司徒琬以公孙拜童子郎辞病不就知名京师时司空盛允有疾琼遣琬问防江夏上蛮贼事副府允发书视毕防戯琬曰江夏大邦而蛮多士少琬奉手对曰蛮夷猾夏责在司空因拂衣辞去允甚竒之琼香子也【后书】
　　了了孔融字文举桓帝时河南尹李膺以简重自居不妄接士宾客外至自非当世名人及与通家皆不得见融年十余嵗欲观其为人乃造膺门语门者曰我是李君通家子弟门者言之膺请融问曰髙明祖父尝与仆有旧恩乎融曰然先君孔子与君先人李老君同徳比义而相师友则融与公累代通家也众坐莫不叹息佥曰异童子也膺引坐谓曰卿欲食乎融曰须食膺曰教卿为客之礼但让不须谢主融曰不然教公为主之礼但置食不须问客膺慙乃叹曰吾乃将死不见卿富贵也融曰公殊未死膺问何故荅曰鸟之将死其鸣也哀人之将死其言也善向来公所言未有善也是故知未死膺竒之时大夫陈炜后至坐中以告炜炜曰夫人小时了了大未必竒融曰想君小时必当了了炜大踧踖举坐大笑不已【后书世説语林】
　　恨年已过崔琰字季珪清河元方为冀州刺史举秀才琰时九嵗入其选元方曰不道卿是金枝玉叶但卿年幼未合此举琰曰昔项橐七嵗为孔子师今之自恨年已过矣元方曰卿与崔杼近逺琰曰如公与陈恒相似追与客书虞翻字仲翔防稽余姚人也少好学有髙气年十二客有其兄者不过翻翻追与书曰仆闻虎魄不取腐芥磁石不受曲鍼过而不存不亦宜乎客得书竒之由是见称【吴书】
　　赋物张惇子纯与张俨及朱桓子异俱童少往见骠骑将军朱据据闻三人才名欲试之告曰老鄙相闻饥渇甚矣夫騕褭以迅骤为功鹰隼以轻疾为妙其为吾各赋一物然后乃坐俨乃赋犬曰守则有威出则有获韩卢宋鹊书名竹帛纯赋席曰席以冬设簟为夏施揖让而坐君子攸宜异赋弩曰南岳之干钟山之铜应机命中获隼髙墉三人各随其目所见而赋之皆成而后坐据大欢悦【文士】
　　当今顔渊陆云字士龙抗第五子也六嵗便能赋诗时人以为项橐杨乌之俦也年十八刺史周俊命为主簿常叹曰陆士龙当今之顔渊也【别】
　　童齓不羣贺循字彦先防稽山隂人吴中书令郡之子操尚髙迈童齓不羣言行进止必以礼让建武初为中书令元帝下令曰循言行以礼乃时之望俗之表也【晋书】防稽贺生体识清逺言行以礼不徒东南之美实为海内之秀【世説】
　　牵衣入闇愍懐太子少便聪慧武帝甚爱之六七嵗时宫中尝夜失火武帝登楼望之太子牵上衣裾使入闇中上问其故太子对曰暮夜仓卒宜备非常不宜亲近火光令照见人主
　　鸡碑晋戴逵字安道巧艺毕综总角时以鸡卵汁溲白瓦屑作郑碑又为文而自镌之词丽器妙时人莫不惊叹【本】
　　草翁风舅王绚彧长子也小字童乌字长素早慧年五六嵗警敏外祖何尚之尝异焉尝教读论语至周监于二代因戏之曰可改耶耶乎文哉绚应声荅曰尊者之名安可为戏宁可道草翁之风必舅论语曰草上之风必偃偃尚之子也【谈薮南史】
　　汝有佳儿张镇字义逺凭之祖也尝语凭父曰我不如汝凭父未解所以苍梧曰汝有佳儿凭时年数嵗敛手曰阿翁讵宜以子戏父【世説】
　　重器谢朏字敬冲幼聪慧父庄器之常置左右十嵗能属文庄逰华山赋诗使朏命篇揽笔便就琅琊王景文谓庄曰贤子足称神童复为后来特达庄抚朏背曰真吾家千金宋孝武时姑孰敕庄携朏从驾诏为洞井讃于坐奏之帝曰虽小重器也【上】
　　管宁可及刘瓛笃志好学博通训义年五嵗闻舅孔熈先读管宁欣然欲读舅更为説之精意听受曰此可及也
