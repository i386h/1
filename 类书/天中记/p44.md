<!-- { "loadSidebar": true } -->
　　掘嵗得祸上元末复有李氏家不信太嵗掘之得一块肉相传云得太嵗者鞭之数百当免祸害李氏鞭九十余忽然腾上因失所在李氏家有七十二口死亡畧尽惟小葪公尚存李氏兄弟恐其家灭尽夜中令奴悉作鬼装束劫小葪便藏之唯此子得存其后袭封葪公【广异记】宁州有人亦掘得太嵗大如方状类赤菌有数千眼其家不识移至大路遍问识者有胡僧惊曰此太嵗也宣速埋之其人遽送旧处经一年人死畧尽【上】莱州即墨县有百姓玉丰兄弟三人丰不信方位所忌尝于太嵗上掘坑见一肉块大如斗蠕蠕而动遂填其坑肉随填而出丰惧弃之经宿肉长塞于庭兄弟奴婢数日内悉暴卒惟一女子存焉【酉阳杂俎】
　　热
　　热煑释名曰热爇也如火之烧热也或曰暑煑也如煑物也
　　溽暑礼曰季夏之月土润溽暑説文曰溽湿暑也焦金烂石夏至隂阳之防北方而物动于下南方物动于上故至日后为热焦金烂石也【春秋繁露】
　　防暍武王防暍人于柳下而天下懐【淮南子】武王见暍人王自左拥而右扇之【世説】
　　身热阪罽賔国武帝时剽杀汉使成帝时复遣使奉献谢罪杜钦説大将军王鳯不令使使向罽賔国曰此国道经大头痛小头痛之山赤土身热之阪令人身热无色头痛呕吐驴畜尽然【汉书】
　　夀麻夀麻之国爰有大暑不可以往【山海经】
　　赤帝所司南方之极自北戸之界至炎风之野赤帝祀融之所司【淮南子】
　　穿岸为室马援征武陵五溪蛮夷进营壶头贼乘高守隘水疾舩不得上防暑甚士卒多疫死援亦中病遂因乃穿岸为室以避炎气【本传】武陵记曰壶头山邉有石窟即援所穿室也室内有蛇如百斛舩大云是援之余灵也
　　渡泸诸葛亮出师表曰五月渡泸深入不毛【蜀志】益州记曰泸水即武侯渡处水有热气暑天不敢行
　　入水避暑葛洪从祖仙公毎大醉及夏天盛热辄入深水底入日乃出者正以能闭气胎息故耳【抱朴子】
　　露台桂馆一名甘泉作迎风观寒露台以避暑【潘岳关中记】热身熨妇荀奉倩与妇至笃冬月妇病热乃出中庭自取冷还以身熨之妇亡奉倩后少时亦卒以是获讥于世【世説】
　　镇心郑灼字茂昭励志好学多苦心热若时辄偃卧以镇心便起读诵其笃志如此【梁书】
　　避暑九成宫太宗欲幸九成宫马周上疏曰宫去京三百里本为避暑行也太上皇畱热处而陛下走凉处温清之道臣所未安太宗善其言【唐书】
　　童子叅见岑文本避暑山亭忽有报上清童子元宝衣浅服青衣曰此上清五铢服出门不见伺之东行数步于院墙下瞥然而没文本命工力掘之古墓中得古钱一枚文本方悟上清童子是青铜名元寳钱之文也【愽异志】积氷成山宗起凉殿拾遗陈知节上疏极谏上令九士召对时暑毒方甚上在凉殿座后氷激扇车风猎衣襟知节至赐坐石塌隂沉吟仰不见日四隅积氷成山帘水飞洒坐内含冻复赐氷屑麻饮陈体生寒粟腹中雷鸣再三请起方许上犹拭汗不已陈才及门遗泄狼籍逾日复召谓曰卿论事宜审勿以己方万乘也【庐陵官下记】
　　冷蛇申王有肉疾腹垂至骭宗召南方取冷蛇数脩赐之蛇长数尺色白不螫人执之冷如握氷申王腹有数约夏月置于约中不复觉烦暑【酉阳杂俎】
　　出征冐暑王承宗叛诏吐突承璀出讨兵老不决白居易上言今暑湿暴露兵气薫蒸虽不顾死孰堪其苦【本传】辟暑犀文宗延学士于内庭讨论经义李训讲周易微义颇叶于上意时方盛夏遂命取氷玉腰带及辟暑犀如意以赐训训谢之上曰如意足以与卿为谈柄也【神异】龙皮避暑韦澳孙宏大中时同在翰林盛暑上在太液池中宣二学士既赴召中贵人颇以絺绤为讶初殊未悟及就坐但觉寒气逼人熟视有龙皮在侧寻宣赐银饼饀食之甚美既而醉以醇酎二公因兹苦河鱼者数夕上窃知笑曰卿不奈事朕日进十数未尝有损银饼饀皆乳酪膏腴所制也【摭言】
　　鴈臣元魏时北夷酋长遣子入侍者常秋来春去以避中国之热时人谓之鴈臣【伽蓝记】
　　热风西域大流沙多热风触人及六畜皆迷仆【唐书】土热牂柯无城郭土热多霖雨稻粟再熟【上】
　　阳水有云大如车盖十余此阳水之气必暑有暍者【京房易飞】
　　褦襶古乐府诗云今世褦襶子触热向人家炙毂子云褦襶笠子也集韵解云褦襶不晓事
　　不畏盛暑吕公着居家夏不排窻不挥扇冬不附火一日盛夏杨大夫懐寳字器之将赴镇戎军倅来辞器之乃吕氏甥公着于西窻下烈日中公裳对饮三杯器之汗流浃背公凝然不动【杂志】
　　氷鼠北方曾氷万里厚百丈有磎鼠在氷下土中焉行如鼠食草木肉重千斤可以作脯食之已热其毛八尺可以为褥卧之却寒其皮可以鼓声闻千里有美尾可以来鼠此尾所在鼠聚今江南鼠食草木为灾此类也【神异经】
　　铄石楚辞云魂兮归来东方不可以托十日代出流金铄石抱朴子云朱颷铄石不能靡萧之木
　　南方生热隂阳应象大论云南方生热注阳气炎灼故生热暄暑成燠热之用也五运行大论注云暄暑郁蒸热之化也炎赫沸腾热之用也又云太虚昏翳其若轻尘山川悉然热之气也大明不彰其色如丹郁然之气
　　也若形云恭升从然【阙】　乍盈下【阙】　　　　也【内经】伊郁感乎溽暑之伊郁而虑性命之所乎【景福殿赋】
　　烂渭贾谊旱云赋隆盛暑而无聊兮煎砂石而烂渭汤风至而含热兮羣生闷满而愁愦亩亩枯槁而失泽兮壤石相聚而为害
　　焦金隂阳之防冬合北方而物动于下夏合南方而物动于上上下之大动皆在日至之后为寒则凝氷烈地为热则焦沙烂石气之精异于是【繁露】
　　寒
　　捍释名曰寒捍也捍格也
　　説文曰寒也从雨执声凛清寒也
　　义气天地严凝之气始于西南而盛于西北此天地之义气也【礼记】
　　北方生寒应象论云北方生寒注隂气凝冽故生寒藏清惨冽寒之用也运行论注云凝惨氷雪寒之化也凛冽霜雹寒之用也柔耎之物遇寒则坚寒之化也大虚澄净黑气浮空天色黯然髙空之寒气也若气似散麻本末皆黑防见川泽之寒气也太虚清白空尤雪映遐迩一色山谷之寒气也太虚白昏火明不翳如雾雨气遐迩肃然北望色凝雰夜落此水气所生寒之化也太虚凝隂白埃昏翳天地一色逺视不分此寒湿凝结雪之将至也地裂水氷河渠干涸枯泽浮咸木敛土坚是土胜水氷不得自清水所生寒之用也
　　大火中大火寒暑之也火星中而寒暑退【豳七月注】单襄【公曰】火见而清风戒寒【国语】张趯曰火中寒暑乃退注心以季夏昏中而暑退季冬旦中而寒退【左昭三】
　　挟纩楚子围萧申公巫臣曰师人多寒王巡三军拊而勉之三军之士皆如挟纩【左宣十二】
　　出裘衣寒贾子云楚王当戸而立愀然有寒色曰寡人尚然奈百姓何乃出府裘以衣寒者也【北堂书抄】
　　筑台景公起火台嵗寒役之冻馁者有焉公延晏子坐饮酒乐晏子歌曰庶民之冻我若之何奉上靡弊我若之何歌终喟然流涕公止之曰子殆为大台之役夫寡人将罢【晏子春秋】
　　凿池卫灵公天寒凿池宛春諌曰天寒起役恐伤民公曰天寒乎宛春曰公衣狐裘坐熊席隅有灶是以不寒今民衣敝不补履决不组君则不寒矣民则寒矣公曰善令罢役左右以諌曰君凿池不知天之寒也而春也知之以春之知之也而令罢之福将归于春也而怨将归于君公曰不然夫春也鲁国之匹夫也而我举之夫民未有见焉今将令民以此见之曰春也有善于寡人有也春之善非寡人之善欤【吕氏春秋】
　　解裘田单为齐相过淄水有老人涉淄而出不能行寒坐于沙中乃解裘衣之襄王曰单之后施欲取我国乎有贯珠者闻之曰不如因以为已善乃下令曰寡人忧民之寒而单解裘衣人称寡人之意于是闾里相与语曰田单之爱人乃王之教也【战国防】
　　加衣昔者韩昭侯醉而寝典冠者见君之寒也故加衣于君之上觉寝而説问左右曰谁加衣者左右对曰典冠君因兼罪典衣与典冠其罪典衣以为失其事也其罪典冠以为越其职也非不恶寒也以为侵官之害甚于寒故明主之畜臣臣不得越官而有功不得陈言而不当越官则死不当则罪守业其官所言者贞也则羣臣不得朋党相为矣【韩子】
　　天寒后门戎夷违齐如鲁天大寒而后门与弟子一人宿于郭外寒愈甚谓其弟子曰子与我衣我活也我与子衣子活也我国士也为天下惜死子不肖人也不足爱也子与我子之衣弟子曰夫不肖人也又恶能与国士之衣哉戎夷太息叹曰嗟夫道其不济夫解衣与弟子夜半而死弟子遂活【吕氏春秋】
　　赐绨袍范睢相秦魏须贾使秦睢微行弊衣间出见须贾贾曰今叔何事范睢曰臣为人佣赁须贾意哀之畱与坐饮食曰范叔一寒如此哉乃取一绨袍以赐之【史记】四月寒秦始皇九年四月寒冻民有死者【洪范五行传】堕指上闻韩王信降匈奴上将击之连战乘胜逐北至楼烦防天寒士卒堕指者十二三【汉书】
　　积隂鼂错上疏曰夫狐貉之地积隂之处也木皮三寸水厚六尺食肉而饮酪其人密理鸟兽毳毛其性能寒【汉书】
　　忍寒元帝时汉中道人王仲都能忍寒乃于盛寒日令袒衣载以驷马于昆明池上环水而走御者厚衣狐裘甚寒而仲都独无变色【桓谭新论】
　　月旁寒河东项曼都好道学仙去家二年而反曰去时有数仙人将上天离月数里而止月之旁其寒凄凄【论衡】八月大寒王莽天鳯四年八月莽亲之南郊铸作威斗是日大寒百官人马有冻死者【汉书】
　　不得归寝严遵者与光武俱为诸生逰涉汝頴同行精学暮夜宿息二人勤学寒不得归寝更相谓曰后日豪贵忆此之难勿相忘别后数年光武即位下诏征遵遵不至【钟离意别传】
　　上豆粥王郎起兵上自东南驰夜至芜蒌亭时天寒冽众皆饥疲冯异上豆粥明旦上谓诸将曰昨得公孙豆粥饥寒俱解【东观汉书】
　　盛夏寒盛夏多寒韦彪上疏谏曰臣闻政治之本必须隂阳伏见立夏以来当暑而寒殆刑罚刻急郡国不时令之所致也【谢承书】
　　六月如冬献帝初平四年六月寒风如冬时【续五行志】大寒吐火葛仙公与客谈语时天大寒仙公谓客曰居贫不能人人得炉火请作一大火共致暖者仙公因吐气火赫然从口出须臾火满屋客皆热脱衣【别传】
　　毒害窦武上表曰今日大寒过节毒害鸟兽城旁竹栢皆为伤死
　　龙涸常寒六月二十六日发龙涸昼夜肃肃常寒不复得脱袴将从七十二人面尽黎黒口唇青【沙州记】辟寒金嗽金鸟出昆明国形如雀色黄常翺翔于海上魏明帝时其国来献此鸟饴以真珠饮以龟脑鸟常吐金屑如粟铸之可以为器此鸟不畏霜雪乃起小台处之名曰辟寒台皆用水精为户牖使内外通光宫人争以鸟吐之金用餙钗佩谓之辟寒金故宫人相嘲曰不服辟寒金郍得帝王心不服辟寒钿郍得帝王怜【拾遗记】谁似辟寒金聊借与空牀暖【古乐府】
　　凌破河桥永宁二年十二月大寒凌破河桥【晋朝杂事】八月寒冻十三年春二月虎率三公九卿躬耕籍田后率三夫人命妇先蚕近都是嵗八月雨雪大寒行旅冻死【石虎别传】
　　鹤语寒大兴二年冬大雪南州人见二白鹤语于桥下曰今兹寒不减尧崩年也于是飞去【异】
