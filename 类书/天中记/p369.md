<!-- { "loadSidebar": true } -->
　　萧丘生火海中萧丘有自生火常以春起而秋灭五方十里当火起满洲上上纯生一种木正着此木虽为火所焚而不糜但小焦里人或得为薪者火之俱如常薪但不成灰炊熟列以水灌灭之后复更用如此不穷夷人取此木叶绩以为布其木皮赤剥以灰煮治以为布但麄不及华俱可以火浣又有白鼠毛长三寸许亦居北州上空木中入火中不烧灼也其毛又可绩以为布故火浣有三种【抱朴子】
　　火鼠布南荒之外有火山长四十里广五十里其中皆生不烬之木尽夜火烧得风下猛不灭火中有鼠重百斤毛长二尺余细如丝可以作布恒居火中色洞赤时时出外而色白如水逐而沃之即死织以为布【东方朔神异经】
　　净火晋太康中有羽山之民献火浣布其国称羽山之上有文石生火烟色似随四时而见也名为净火有不洁之衣投于石火之中虽滞于渍淄皆如新浣矣当虞舜时其国献黄布汉末献赤布梁冀制为衣谓之丹衣而史家云单衣则今掖缝也字异声同未知熟是【拾遗记】为纒方丈山东有龙塲地方千里玉瑶为林或云龙常闘此处膏血如水流着物如淳漆燕昭王三年海人乘霞舟以雕壶盛膏数斗以献昭王王坐通云之台之火浣布为纒用龙膏为镫照曜百里【上】
　　炎火山昆仑之墟有炎火之山山上有鸟兽草木皆生长于炎火之中故有火浣布非此山草木之皮枲则其鸟兽之毛也汉世西域旧献此布中间久絶至魏初时人疑其有文无实文帝以为火性酷烈无含育之气着之典论明其不然之事絶智者之听及明帝立诏三公曰先帝尝着典论不朽之格言令其刋石于庙门之外及太学与石经并以为永示后世至此西域使至始献火浣布焉于是刋灭此论而天下笑之臣松之昔从征西洛阳歴观旧物见典论石在大学者尚存而庙外庑之间诸长老云晋初受禅即用魏庙移此石于太学非两处立也窃谓此言为然
　　木鼠有高人赍火浣布为三端帝以杂布积之令杰公以他事至于市所李公遥识曰此火浣布也一是积木皮所作一是积鼠毛所作以诰商人具如李公所说因问木鼠之异公曰木坚毛柔是可别也以阳燧火山阴柘木爇之木皮改常试之果验【梁四公记】
　　火洲斯调国有大洲在南海中其上有野火春夏自生秋冬自死有木生于其中而不消也枝皮更滑秋冬火死则皆枯瘁其俗常以冬采其毛以为布色小青黒若尘垢污之便投着火中则更鲜明也【异物志】
　　黄草布湖州有黄草布出各县极细者与葛无异海中布大秦国有织成细布言用水羊毛名曰海中布作防防罽帐之属其色又鲜于海东诸国所作【史】白叠高昌国有草实如茧中丝如细纑为白叠子国人取以为布【海録碎事】又白越细布也【越絶书】
　　春芜波岐国产荃薕草亦曰春芜草其皮如丝可以为布所谓春芜布亦曰香荃布【洞冥记】
　　朝霞布西屠夷头黎贞观时献朝霞布【唐书】
　　海西布波西织水羊毛为布曰海西布
　　黄润蜀都赋黄润比筒籝金所过注黄润谓筒中细布也司马相如几将篇曰黄润织美宜制禅杨雄蜀都赋曰同中黄润一端数金籝幐也
　　纻
　　献纻衣季札聘郑见子产如旧相识与之缟带子产献纻衣焉【襄六】
　　纻絺三百呉赤市使于智氏假道于卫寗文子具纻絺三百制将以送之大夫豹曰吴虽大国也亦不壊交假之道则亦敬矣又何礼焉文子不听遂致之【説苑】
　　贩纻为业戴法兴防稽山阴人家贫父硕子以贩纻为业【宋书】
　　絺绤
　　粗细葛絺细葛也绤粗葛也绉絺之细也【説文】
　　夏给善卷曰子立宇宙之中冬衣皮毛夏给葛【稽康髙士传】赐絺尧见舜于宫设飨礼送为宾主南面问政然后赐以絺表琴瑟又筑宫室封之于虞【帝王世纪】
　　抽絺以授孔子南逰楚至阿谷有处女佩黄而浣孔子曰彼妇人可与言矣抽絺绤五两以授子贡曰善为之辞以观其语子贡曰吾北鄙之人也将南楚于此有絺绤五两吾不敢置之水浦妇人对曰客之行差迟乘人久分其资财弃之野鄙吾年甚少何敢取之子不早去窃有狂夫守之者矣【韩诗外传】
　　全葛江都王建谋反与闽越通越遗建荃葛【汉书】
　　絺巾耿纯字伯山率宗族宾客二千人皆缯襜絺巾迎上于费上大悦【东观汉记】
　　葛绨马严为陈留太守严病遣功曹史李龚奉章诣阙上亲召见龚问疾病形状以黄金葛绨赐严【上】
　　黄白葛黄香为郎召诣安福殿赐钱三万黄白葛各一端【上】
　　求细葛魏文帝遣使于吴求细葛君臣以为非礼欲不与孙权勅付使【江表传】
　　冬月着葛任昉卒后子西华冬月着葛帔练裙道逄平原刘孝标然矜之谓曰我当为卿作计【梁书】
　　赠絺绤贺兰祥梁雍州刺史岳阳王萧钦其节俭乃以竹屏风絺绤之属及经史赠之祥难违其意取而付诸所司太祖后闻之并以赐祥【后周书】
　　冬初衣葛袁充少警悟年十余歳其父党至门时冬初充尚衣葛衫客戯充曰袁郎子絺兮绤兮凄其以风充应声荅曰唯絺与绤服之无斁以是大见嗟赏【隋书】
　　绵
　　纩説文曰纩絮缊也
　　挟纩楚子伐萧萧溃申公巫臣曰师人多寒王廵三军拊而勉之三军之士皆如挟纩【左宣下】
　　绵絮渍酒徐稚不就诸公之碎及人丧者万里赴吊常于家预失鸡一只以一两绵絮渍酒中曝干至门以绵絮致水中俟有酒气以鸡置前祭毕便去【谢承后汉书】纒以绵纩张奂遗命曰吾前后仕进十腰银艾不能和光同尘为邪説所忌通塞命也始终常也但地下长无晓期而复纒以绵纩半以钉密为不喜耳今幸有前穿朝殒夕下横尸露床幅巾而已【范晔后汉书】
　　纒女马上吕布为曹公所攻甚急乃求救于袁术术先求布女布恐术为女不至故不遗救也即以绵纒女身防着马上夜自送女女与术天祖守兵相触格财不得复还城【英雄记】
　　伤婢拭血钟繇常数日不朝或问其故云常有妇女来美丽非凢问必曰是鬼物不可杀之妇人后徃不即前止户外繇问何以曰公有相杀意繇曰无此勤勤呼之乃入繇有不忍心然犹斩之伤婢妇人即出以新绵拭血竟路明日使人寻迹至一大塜木中有好妇人形体如生人着白练册绣两当伤一脚以两当中绢拭血【异林】衣并无絮朱百年隠居山阴家室素贫母以冬月亡衣并无絮自此不衣绵布尝寒时就孔凯宿衣悉裌布饮酒醉眠凯以卧具覆之百年不觉引卧具去体谓凯曰绵定竒温因流涕悲恸凯亦为之感伤【宋书】
　　不服绵纩阮孝绪年十六父丧不服绵纩虽食有味亦吐之【齐书】
　　豪具谢万就人乞裘云畏寒荅曰君妄语正欲以为豪具耳若威寒无复盛绵者以三十斤绵与谢【语林】
　　建安绵郭原平孝行既着睢阳许瑶之罢建安郡丞还家以绵一斤遗之不受瑶之乃自徃曰今遇寒而建安绵好以此奉尊上下耳原平乃拜而受之也【宋书】
　　房子绵房子城西出白上细滑可如膏用灌绵霜鲜雪曜异于常绵世俗言房子之纩也御亦类蜀郡之绵得江津矣故歳贡其绵以充御府【郦善长水经注】
　　絮
　　芦花代絮闵子骞防时为后母所苦冬月以芦花衣之以代絮其父后知之欲出后母骞跪曰母在一子单母去三子寒父遂止【孝子传】
　　覆面吴王将死曰吾以不用子胥言以至于此死者无知则已死者有知何面目见子胥也遂蒙絮覆面而自刎【吴越春秋】
　　澼絖宋人有善为不龟手之药世世以洴澼絖为事客闻之请买其方百金聚族而谋曰我世世洴澼絖不过数金今一朝鬻其百金请与之【庄子】
　　冒絮提帝人有上书告周勃反下廷尉薄太后以为无反事文帝朝太后以冐絮提文帝曰绛侯绾皇帝玺将兵于北军不以此时反今居一小县顾欲反耶帝乃出之【史记】
　　野蚕絮光武建武二年野蚕成茧民收其絮【司马彪续汉书】赠杂缯絮曹公定邺临祠袁绍墓哭之流涕慰劳绍妻还其家人宝物赠杂缯絮廪食之【魏志】
　　布衣摩絮顾悌字千通父亡孙权为作布衣一袭皆絮着之强令悌释服【呉书】
　　素簏故絮王敦害周顗籍其家政见素簏数枚中有故絮也【晋中兴书】
　　腹孔絮塞佛图澄腹傍有一孔常以絮塞之每夜读书则防絮孔中出光照于一室【晋书】
　　布衣絮防顔竣丁父忧起为丹阳尹遣中书舍人戴宝明抱竣登车载之郡舍赐以布衣一袭絮以防纶遣主衣就衣诸体【宋书】
　　弊絮躭学江革补国子生王融谢眺尝行还过候革时大寒见革弊絮单衣而躭学不倦嗟叹久之【齐书】
　　木绵为絮蛮夷不蚕采木绵为絮【裴渊广州记】
　　房子好绵房子好绵地产不为无珍也【卢毓兾州论】
　　被絮通心皇甫规与马融书曰与被絮一双以通防心着絮棘中王文度在西州与林法师讲韩孙诸人并作坐林公理每欲小屈孙兴公曰法师今日似着絮在荆棘中触地挂阂【世説】
　　金
　　华山金石黄金谓之荡其美者谓之镠饼金谓之钹絶金谓之铣西南之美者有华山之金石焉【尔雅】
　　黄金为长金五色金也黄金为之长久埋不生衣百链不轻从革不违西方之行大于土从土左右注象金在土中形【説文】
　　制物金禁也气刚毅能禁制物也【释名】
　　金起汝汉玉起于禹氏山金起于汝汉珠起于赤野此宝相去之七十里汤以杜山之金以赎民之卖子者禹以歴山之金赎卖子者江阳之珠天下至美上有丹沙下有黄金上有慈石下有铜金上有陵石下有鈆锡上有赭下有铁葛卢山发而出金尤取以为铠雍孤山发而出金尤取以为防楚有汝汉之黄金【子】
　　鸣山少昊主西方一号金天氏亦曰金穷氏时金鸣于山银涌于地或如龟蛇之类乍似人鬼之形【拾遗记】封玺舜为天子东廵临观黄龙五采负图出置舜前图以黄玉为柙黄金绳封两端章曰黄帝符玺也【春秋运斗枢】铸鼎夏之方有德也逺方图物贡金九牧铸鼎象物百物而为之备使民知神奸【宣三】
　　金明夏革殷谓汤曰渤海之东不知防亿万里有大壑中有山一曰岱舆二曰方壶三曰员峤四曰瀛洲五曰蓬莱其上高观皆金阙【列子】
　　昆仑金台老子与伊喜登昆仑上金台玉楼七宝宫殿昼夜光明乃大帝四王之所游处有珠玉七宝之床【闗令内传】金綦景公为履黄金之綦仅能举之【晏子】
　　取不见人齐人有欲金者清旦衣冠之市鬻金者之所因攫其金而去吏捕得之问曰人皆在焉子攫人之金何故对曰取金之时不见人徒见金【列子】
　　晏子金齐晏子娶吴王女筑城于吴兴安吉州西北二十里后耕者每得黄金状如四角菱中有齐字名晏子金故其地曰晏子城乡名晏子乡
　　虹化为金孔子修春秋制孝经既成孔子斋戒向北斗星辰而拜告备于天乃有赤虹见自上而下虹化黄金有刻文孔子受而跪读之【捜神记】
　　徙木予金卫鞅入秦孝公以鞅为左庶长鞅定变法令及立三丈之木于国都市南门募民有能徙置北门者予五十金有一人徙之輙予五十金以明不欺【史记】抵鼃太子与荆轲之东宫临池而观轲拾瓦投池太子秦金丸轲用抵鼃复进轲曰非为太子爱金也但臂痛也【燕丹子】
