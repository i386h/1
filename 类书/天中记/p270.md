<!-- { "loadSidebar": true } -->
　　后汉纪传后汉纪传发源东观袁张所制偏驳不伦薛谢之作疎谬少信司马彪之详实华峤之准当则其冠也【雕龙】范氏増损东汉一代自谓无慙良直而王乔鳬履出于风俗通左慈羊鸣传于抱朴子朱紫不别秽莫大焉【史通】
　　国志隋内史李德林著论称陈寿蜀人其国志党蜀而抑魏为汉贼按曹公之创王业也贼杀母后逼主上罪百田常祸千王莾文帝临戎不武为国好奢忍害贤良踈忌骨肉而寿评皆依违其事无所措言刘主地居汉宗仗顺而起夷险不挠终始无瑕方诸帝王可比少康光武譬以侯伯宜辈秦缪楚荘而寿评抑其所长攻其所短是则以魏为正朔之国典午攸承蜀乃僭伪之君中朝所嫉故典称曹美而虚説刘非安有背曹而向刘踈魏而亲蜀也【上】后主传云蜀无史职故灾祥靡闻按黄气见于柹归羣乌堕于江水成都言有景星出益州言无宰相气若史官不置此事安得从而书之盖由父辱受髠故加兹谤议者也【上】志称王崇补东观许葢掌礼仪又郄正为秘书郎广求益部书籍斯则典校无阙属辞有所矣而陈寿评云蜀不置史官者得非厚诬诸葛乎【上】
　　文义典正毛脩之位次崔浩下浩之以其涉猎书传与共论説之次及陈寿三国志志有古良史风其所著述文义典正班史以来无及寿者脩之曰昔在蜀中闻长老言寿曽为诸葛门下书佐得挞百下故其其论武侯云应变非其所长浩乃与论曰承祚之评亮乃有故义过美之誉非挟恨之言夫亮之相备英雄奋发之时君臣相得鱼水为喻而不能与曹氏争天下委弃荆州退入巴蜀守穷﨑岖之地僭号邉夷之间此防之下者可以赵他为偶而以管萧之亚匹不亦过乎脩之谓浩言为然【此史】
　　着汉春秋桓温觊觎非望习凿齿着汉晋春秋以裁正之起汉光武终于晋愍帝于三国之时蜀以宗室为正魏武虽受汉禅晋尚为簒逆至文帝平蜀乃为汉亡而晋始兴焉引世祖讳炎兴而为禅受明天心不可以势力强也【晋书】
　　秽史魏收撰魏史夙有怨者多没其善每言何物小子敢共魏收作隙若举之则使上天按之当使入地时论收为朱荣作传以荣比韩彭伊霍者葢由得其子文畧黄金故也收在神武时为太常少卿脩国史得杨休之助因谓休之曰无以谢德当为卿作佳传休之父固魏世为北平太守以贪虐为中尉李平所弹获罪收书云固为北平甚有惠政坐公事免官又云李平深相敬重羣口沸腾勑魏史且勿施行号为秽史【三典畧】
　　五难袁山松云书之为难也有五烦而不整一难也俗而不典二难也书不实録三难也赏罚不中四难也文不胜质五难也【史通】
　　三长礼部尚书郑惟忠尝问刘子曰自古已来文士多而史才少何也对曰史才须有三长世无其人故史才少也三长谓才也学也识也夫有学而无才亦犹有良田百顷黄金满籯而使愚者营生终不能致于货殖者矣如有才而无学亦犹思兼匠石巧若公输而家无楩柟斧斤终不果成其宫室者矣犹须好是正直善恶必书使骄主贼臣所以知惧此则为虎傅翼善无可加所向无敌者矣脱茍非其才不可叨居史任自夐古已来能应斯目者罕见其人时人以为知言【旧唐】
　　史通刘知防求罢史任奏记于萧至忠因为言五不可至忠惜其才不许忠楚客嫉其正直谓诸史官曰此人作书如是欲置我何地时知防又着史通子二十卷备论史防之体右庶子徐坚深重其书尝云居史职者宜置此书于座右【上】
　　良史古所谓良史者明周万事之理道天下之用智足以通难知之德文足以发难显之情
　　诸子
　　立言诸子者入道见志之书太上立徳其次立言大自六国以前去圣未逺故能越世髙谈自开户牗两汉以后体势侵弱难明于坦途而类多依采此逺近之渐变也嗟夫身与时舛志共道申摽心于万古之上而送懐于千载之下金石靡矣声其销乎【雕龙】
　　述往思来古者富贵而名摩灭不可胜记唯俶傥非常之人称焉葢西伯拘而演周易仲尼戹而作春秋屈原放逐乃赋离骚左丘失明厥有国语孙子髌脚兵法修列不韦迁蜀世传吕览韩非囚秦説难孤愤此人皆意有鬰结不得通其道故述往事思来者【汉书】
　　汉书载子长云自古述作皆因患而起末云不韦迁蜀世传吕览按吕氏广招辨士购以千金则当时宣布为日久矣岂以迁蜀之后方始传乎若欲引以自喻何不云虞卿穷愁著书八篇乎葢识有不该思之未审耳【史通】
　　穷愁著书魏齐魏相与应侯有仇秦求之急乃抵虞卿卿弃相印乃与齐间行亡归梁以托信陵君疑未决齐自杀故虞卿失相乃穷愁而著书上采春秋下观近世曰节义称号揣摩政谋凡八篇以刺讥国家得失世传之曰虞氏春秋【史记索】
　　尸子尸子晋人也名佼秦相魏鞅客也鞅谋事画计立法理民未尝不与佼规也商君被刑恐并诛乃亡逃于蜀作书二十篇凡六万余言十九篇陈道徳仁义之事一篇言九州险阻水泉所起也其仁意篇述太平之事云烛于玉烛饮于醴泉畅于永风春为青阳夏为朱明秋为白藏冬为英四气和正光照此之谓玉烛甘时隆万物以嘉髙者不少下者不多此之谓醴泉其风春为发生夏为长嬴秋为方盛冬为安静四气和为通正此之谓永风
　　韩子韩非者为人口吃不能道説而善著书人或传其书至秦秦王见孤愤五蠧之书曰嗟乎寡人得见此人与之游死不恨矣【史记】韩非之书传在秦庭始皇叹曰独不得与此人同时陆贾新语每奏一篇高祖左右称曰万歳夫叹思其人与喜称万歳岂可空为哉【论衡佚文】新语新语陆贾所造葢董仲舒相被服焉皆言君臣政治得失言可采行事美足观鸿知所言参贰经传虽古圣之言不能过増【上书】
　　夣龙入懐董仲舒著书不称子者意殆自谓过诸子也【上】仲舒夣蛟龙入懐乃作春秋繁露词【西京杂记】
　　字直百金公孙着公孙子言刑名事亦谓字直百金字挟风霜淮南王安着鸿烈二十一篇鸿大也烈明也言大明礼教号为淮南子一曰刘安子自云字中皆挟风霜杨子云以为一出一入【俱上】
　　太杨雄少而好学博览无所不见欲求文章成名于后世以为经莫大于易故作太传莫大于论语作法言家素贫耆酒人希至其门时有好事者载酒肴从游学而钜鹿侯芭常从雄居受其太法言焉刘歆亦尝观之谓雄曰空自苦今学者有禄利然尚不能明易又如何吾恐后人用覆酱也雄笑而不应雄卒大司空王邑纳言严尤闻雄死谓桓谭曰子常称杨雄书岂能传于后世乎谭曰必传顾君与谭不及见也凡人贱近而贵逺亲见杨子云禄位容貎不能动人故轻其书杨子之书文义至深而论不诡于圣人若使遭遇时君更阅贤知为所称善则必度越诸子矣自雄之没至今四十余年其法言大行而终不显然篇籍具存【汉书】拟经张平子与崔子玉书曰乃者读太经知子云特极阴阳之数也非特传记之属心实与五经拟汉家得二百歳卒乎四百歳其兴乎足下累世穷道极防子孙必命世不絶且幅写一通藏之以待能者陆续云平子云汉之四百其兴乎汉元至今四百年矣其道大显【陆绩述】
　　吐鳯杨雄读书有人语之曰无为自苦故难传忽然不见雄着太经夣吐鳯凰集之上顷而灭【西京杂记】不观述事者好髙古而下今贵所闻而贱所见辨士则谈其久者文人则者其逺者画工好画上代之人秦汉之士功行谲竒不肯图今世之士者尊古卑今也贵鹄贱鸡鹄逺而鸡近也杨子云作太造法言张伯松不肯壹观与之并肩故贱其言使子云生周世则伯松以为金匮矣【论衡齐世】世俗率贵古昔而贱当今敬所闻而黩所见同时虽有追风絶景之骏犹谓不及伯乐之所御也虽有宵朗兼城之噗谓不及楚和之泣也虽有防马指雕之劒犹谓不及欧冶之所铸也虽有生枯起朽之药犹谓不及和鹊之所合也【抱朴文行】虽有超羣之人犹谓之不及竹帛之所载也虽有益世之书犹谓之不及前代之遗文也是以仲尼不见重于当时太见薄于比肩也俗士多云今山不及古山之高今海不及古海之广今日不及古日之热今月不及古月之朗何肯许今之才士不减古之枯骨重所闻轻所见非一世之所患矣【上尚】
　　次经杨子云才智闻道早絶于众汉兴已来未有此也刘子骏曰何以言之荅曰通才著书以百数唯太史公为广大余皆缺残小论不能比之子云所造法言太也人贵所闻贱所见也故轻易之若遇上好事必以太次五经也【桓谭新论】
　　河汉汉作书者多司马子长杨子云河汉也其余泾渭也然而子长少臆中之説子云无世俗之论量仲舒説道术竒矣北方三家尚矣【案书】
　　未见此人阳成子长【张】作乐经杨子云作太经造于思极窅冥之深非庶几之才不能成也孔子作春秋二子作两经所谓卓尔蹈孔子之迹鸿茂参贰圣之才者也王公子问于桓君山以杨子云君山对曰汉兴以来未有此人【超竒】
　　新论桓谭曰余为新论术辨古今亦欲兴治也何异春秋褒贬耶今存疑者所谓蚌异蛤二五为非十也谭见刘向新序陆贾新语乃为新论庄周寓言乃云尧问孔子淮南子云共工争帝地维絶亦昏为妄作故世人多云短书不可用然论天间莫明于圣人庄周等虽虚诞故当采其善何云尽弃耶【新论】
　　素相世间为文者众矣是非不分然否不定桓君山论之可谓得实矣论文以察实则君山汉之贤人也孔子不王素王之业在于春秋然则桓君山素丞相之迹存于新论者也【衡定贤】孔子之春秋素王之业也诸子之传书素相之事也观春秋以见王意读诸子以睹相指【超竒】説论为甲新论论世间事辩照然否虚妄之言伪饰之辞莫不证定彼子长子云説论之徒君山为甲【上】董仲舒之言道德政治可嘉美也质定世事论説世疑桓君山莫上也【案书】桓谭新论华谭又有新论杨雄有太经杨泉有太经【金楼子】
　　洞歴防稽周长生者文士之雄也作洞歴十篇上自黄帝下至汉朝锋芒毛髪之事莫不纪载与太史公表纪相似类也上通下逹故曰洞歴然则长生非徒文人所谓鸿儒者也孔子曰文王旣没文不在兹乎文王之文在孔子孔子之文在仲舒仲舒旣死岂在长生之徒与何言之卓殊文之美丽也长生家在防稽生在今世文章虽竒论者犹谓穉于前人天禀元气人受元精岂为古今者差杀哉【超竒】
　　七序梁敬叔竦以经籍自娱著书数篇名曰七序班固见而之称曰昔孔子着春秋而乱臣贼子惧梁竦作七序而窃位素餐者慙【后书】
　　度越诸子王充好慱览而不守章句闭门濳思絶庆吊之礼戸牗墙壁各置刀笔著论衡八十五篇【后书】充作论衡北方都未有得之者蔡伯喈到江东始得之叹其文高度越诸子及还中国诸儒觉其谈论更逺嫌得异书或捜求其帐中至隠处果得论衡捉取数卷将去伯喈丁宁之曰惟我与尔共之勿广也【抱朴】邕入吴得论衡恒秘玩以为谈其后王朗为防稽太守又得其书及还许下时人称其才进或曰不见异人当得异书问之果以论衡之益由是遂见传焉【袁山松书】充一代英伟所着文时有小疵犹邓林枯枝沧海流芥未易贬者【抱朴】
