<!-- { "loadSidebar": true } -->
　　三种井蕉草类望之如树株大者一围余叶长一丈或七八尺广余二尺许花大如酒杯形色如芙蓉着茎末百余子大名为房根似芋魁大者如车毂实随华长毎华一阖各有六子先后相次子不俱生花不俱落此蕉有三种一种子大如指长而锐有似羊角名羊角蕉味最甘好一种大如鸡卵有似牛乳味微减羊角蕉一种大如藕子长六七寸形正方少甘味最弱其茎如芋取以灰练之可以纺绩【南州异物志】剥其皮食其肉味如蜜甚美食之四五枚可饱而其滋味犹在齿牙一名甘蔗【上】十丈赤岩山水石之间有甘蕉林髙者十丈【游名山志】书芭蕉陆羽作僧懐素传曰贫无纸可书常于故里种芭蕉万余株以供挥洒【书法苑什文】
　　移植天水之地迩于边陲土寒不产芭蕉戎帅使人于兴元求之植二本于庭台间毎至入冬即连土掘取之埋藏于地窟候春暖即再植之庚午辛未之间有童謡曰花开来里花谢来里而又节气变而不寒冬即和暖夏即毒热甚于南中芭蕉于是花开秦人不识逺近仕女来看者嗔咽衢路寻而蜀人犯我封疆年年一来不失芭蕉开谢之期其地竟为蜀人所有【玉堂闲説闲话徴应】移根槁瘁初朱勔之进花石也聚于京师艮岳之土以移根之乆为风日所残植之未乆即槁瘁时时欲一易之故花纲旁午于道一日内宴伶人因以讽之有持梅花而出者问曰此何物也应之曰芭蕉有持松桧而出者亦以芭蕉荅之如是者数四遂批其颊云此某花此某木何俱谓之芭蕉应之曰我但见巴巴地讨来都焦了天顔亦为之少破【中吴纪闻】
　　枸
　　地辅一名枸檵郭云今枸杞也【尔雅】一名苦【诗义疏】一名根一名地骨一名枸忌一名地辅一名羊乳一名却暑一名仙人杖一名西王母杖【本草】家柴一名托卢或名天精或名却老【抱朴】
　　花犬朱孺子嘉安国人幼事道士王真居大箬岩常登山岭采黄精服饵一日就溪濯蔬忽见岸侧有二小花犬相趂孺子异之乃寻逐入枸丛下归语真讶之遂与孺子俱往伺之复见二犬戏跃逼之又入枸下真与孺子共寻掘乃得三枸根形状如花犬坚若石洗挈归煮食之俄顷而孺子忽飞升在前峯矣真惊异乆之孺子谢别真升云而去今俗呼其峯为童子峯【续神仙传】
　　杂果
　　枳柜枳柜叶似蒲栁子似瑚【广志】有子着枝端大如指长数寸噉之甘美如饴八九月熟江南者特美今官园种之谓之木蜜本从江南来其木能令酒薄若以为屋柱则一屋酒皆薄【诗义疏】昔有南人修舍用此悮有一片落在酒瓮中其酒化为水味【本草】枳椇子一名树蜜一名木饧实形拳曲核在实外一名白石一名木石【古今注】都念十二年四月南海郡送都念子树一百株勅付西苑十六院内种此树髙一丈许叶如杨枝柯长细花金色花叶正赤似蜀葵而大其子小于柿子甘酸至美蜜渍为粽益佳【大业拾遗】头上有四叶如柿蔕食者必捻其蔕故谓之倒捻子或讹呼都念子今又讹念为撚【岭表録异】刘刘一名刘杙其子可食郭云刘子生山中实如梨酢甜核坚出交趾【尔雅】刘三月华七月八月熟其色黄其味酢出交趾武平兴古九真【南方草木状】
　　猪肉子端溪县有树冬荣其子号曰猪肉子大如杯其肉如肪炙而食之味似猪肉至美故名也【寰宇记元和志】猩猩果云南大理府邓川县有猩猩果髙数丈春花秋实果如弹丸色如血故名味酸可食【云南志】
　　豆豆树大如李二月花色仍连着实子相连累其核根芬芳成殻七月八月熟曝干剥食核味卒香五味出兴古【南方草物状】豆生交趾其根似姜而大从根中生形似益智皮殻小厚核如石榴辛且香【异物志】
　　钩緑子钩緑子形如皮似橙而金色胡人重之极芬香肉甚厚白如芦菔女工竞雕镂花鸟渍以蜂蜜防燕檀巧妙丽絶妙无与为比太康五年太泰进十缶帝以三缶赐王恺助其珍味夸示于石崇【南方草物状】
　　千嵗子千嵗子有藤蔓出土子在根下须緑色交加如织其子一苞二百余颗皮殻青黄色殻中有肉如栗味亦如之干者肉殻相离撼之有声似肉豆出交趾【上】那核婆印度出那核婆果大如冬熟则果赤剖之中有十小果大如鸡卵更又破之其汁黄赤其味甘美或在树枝如众果之结实或在树枝如茯苓之在土【北户録】人面子树人面子树似含桃结子如桃实核正如人面故以为名以蜜渍之稍可食其核可翫【稽含草木状】人面木春花夏实秋熟皮味甘酸实有核如胡桃两边似人面【寰宇记】
　　古度古度树不花而实实从皮中出大如安石榴色赤可食其实中如有蒲防者取之为粽数日不煮皆化成虫如蚁有翼穿皮飞出着屋正黒【交州记】熙安县有孤古度树生其号曰古度俗人无子于祠炙其乳则生男以金帛报之【广州记】
　　沙棠昆仑之丘有木焉其状如棠华黄赤实其味如李而无核名曰沙棠可以御水食之使人不溺【山经】果之美者沙棠之实【吕览】
　　石南石南树野生二月花色仍连着实实如鷰卵七八月熟人采之取核干其皮中作肥鱼羮和之尤美出九真【南方记】
　　州树州树野生二月花色仍连着实五六及握煮如李子五月熟剥核滋味甜出武平【上】
　　国树国树子如鴈卵野生三月花色连着实九月熟曝干讫剥殻取食之味似栗出交阯【上】
　　五子五子树实如梨里有五核因名五子治霍乱金疮【广州记】
　　无花木馒头无花果也【倦游録】
　　波罗蜜占城国有果曰波罗蜜状如冬皮似荔枝内有黄肉大如鸡子味甘如蜜中有子似鹅腰子炒食之味若栗【瀛涯胜览】
　　王坛王坛子如枣大其味甘出猴官越王祭太一坛边有此果无知其名因见生树遂名王坛其形小于龙服有似木【异物志】
　　多感多感子黄色围一寸【交州记】
　　竹
　　非草非木植类之中有物曰竹不刚不柔非草非木根榦将枯花乃县防必六十复亦六年【竹谱】
　　东南之美东南之美者有防稽之竹箭焉【尔雅】
　　渭川渭川千畆竹与千户侯等【史货殖传】秦地有鄠杜竹林南山檀柘号陆海焉【汉地理志】
　　箬楚谓竹皮曰箬【説文】箨竹皮也【字书】竹花曰华草【本草】万个竹竿万个【货殖传】竹曰个木曰枚【采名】
　　竹性竹性爱向西南引故园东北角种之数嵗之后自当满园谚云东家种竹西家治地为滋蔓而来生也其居东北角者老竹种不生亦不能滋茂故须取西南引少根也【齐民要术】
　　不死髙阳氏有同产而为夫妇者帝怒放之于是相抱而死有神鸟以不死竹覆之七年男女皆活同颈异头共身四足是为蒙双民【外国图】
　　可为舟大荒之中附禺之山帝颛顼与九嫔葬焉爰有鸟兽瑶碧皆出衞于山【在其山边】丘方圎三百里丘南帝俊舜竹林在焉大可为舟【山经】竹谱云员丘帝竹一节为船舫广文初学作衞兵山俱误賛宁笋谱作衞于山更误斑竹湘水去岸三十许里有相思宫望帝台舜南巡不返殁葬于苍梧之野尧之二女娥黄女英追之不及相思恸哭泪下沾竹文悉为之斑斑然【述异记】洞庭之山帝寻竹禹杀共工臣相繇二臣膏流为水其处腥臊不植五谷禹三皆沮寻竹生焉在昆仑之北有岳之山【山经】孤竹东海畔孤竹生焉斩而复生中为舟武王时孤竹人献笋一株【述异记】
　　淇园衞有淇园出竹在淇水之上诗曰瞻彼淇澳緑竹猗猗【上】淇园殷纣竹箭园也见班彪志【竹谱】武帝时河决上使发卒数万人塞瓠子河下淇园之竹以为楗【汉书】乌号之弓贯淇衞之箭也【淮南】
　　南山子路见孔子子曰君子何不学子路曰南山有竹不揉自直斩而用之达于犀革以此言之何学之有子曰括而羽之镞而砺之其入之不亦深乎【家语】
　　斩竹齐景公树竹令吏守之公守过之有斩竹者拘之将加罪焉晏子曰君闻吾先君丁公乎公曰何如对曰丁公伐曲城胜之止其财出其财出其民有与死人以出者公怪之令视之则其中有金玉焉吏请杀其人丁公曰以兵攻城以众图财不仁且君人者寛惠慈众身不妄诛令吏舍之公曰善令出斩竹之囚舍之【晏子】越王越王竹根生石上若细荻髙尺余南海有之南人爱其青色用为酒筹云越王弃余筭而生竹【南方草木状】次有沙筯产于海岛间其心若骨可为筹筯凡欲采者须轻步从之不尔闻人行声则缩入沙中了不可取【北户録】晋安有越王余筭菜白者似骨黒者似角【异】
　　符竹叶峡州玉泉鬼谷子洞前有丛竹竹叶有文成符叶叶不同佩之可以辟患【宋陈日华琐碎録】
　　卭竹张骞至大夏见蜀布卭竹杖问之云贾人市之身毒国因説武事西南夷以通【汉书】张骞奉使寻河源得髙节竹植于卭山今縁领皆是堪为杖号曰卭竹杖【蜀记】笻竹髙节实中状若人剡俗谓之扶老竹【竹谱】卭竹本出卭山张骞西至大夏所见也而此山左右时有之乡老多以为杖【罗浮山记】山多扶竹即笻竹【山经】
　　孝竹诗义云南中生子母竹今慈竹是也汉章帝三年子母竹笋生白虎殿前时谓之孝竹羣臣作孝竹颂【述异记】
　　髙迁竹蔡邕避难宿于防稽髙迁亭见屋椽竹从东间数第至六可以为笛取用果有异声【文士传防稽记】千秋亭一名柯亭【郡国志】一云髙迁亭【寰宇记】
　　竹王有竹王者兴于遯水有一女浣于水濵有三节大竹流入女足间推之不去闻有儿声持归破竹得男长养有武才遂雄夷狄氏竹为姓所破竹于野成林今王祠竹林是也【华阳国志】
　　抽竹吴褚瑶字孔珽为乌伤令罢去单船而归故人太子中庶子羊衜乞土宜瑶乃抽船上竹一竿与之曰东南之美惟竹箭最真而有节幸堪嵗寒羊衜密令人视之舟中惟竹笠一枚芦袯数领遂啓用瑶为昭信中郎篃竹篃亦箘徒是箭竹类一尺数节叶大如履可以作蓬亦中作矢其笋冬生广志云魏时汉中太守王图毎冬献笋俗谓之□笴北土寒氷至冬地冻竹根类浅故不能植唯□根深故能晚生【竹谱】
　　此君王子猷尝暂寄人空宅住便令种竹或谓暂住何烦尔王啸咏良乆直指竹曰何可一日无此君【世説】径造竹下王子猷尝行过吴中见一士夫家极有好竹主已知子猷当往乃洒扫施设在聴事坐相待王肩舆径造竹下讽啸良乆主已失望犹冀还当通遂直欲出门主人大不堪便令左右闭门不聴出王更以此入主人乃留坐尽欢而去【上】
　　竹中髙士乐成张廌者隠居颐志家有苦竹数十顷在竹中为屋常居其中王右军闻而造之廌逃避竹中不与相见郡号为竹中髙士【永嘉郡记】
　　雉头蛇身大元中汝南人入山伐木见一竹蛇形已成上枝叶如故吴郡桐庐人少尝伐除遗竹一宿竿雉头已尽就蛇身犹未变此亦竹为蛇为雉也【异苑】
　　直造竹所宋袁粲为丹阳尹郡南一家颇有竹石粲率尔步往不通主人直造竹所啸咏自得主人出语笑欵然俄而车骑羽仪并至门方知是袁尹【南史】
　　竹枝如林宋郭仲产为南郡从事宅在枇杷寺南其村亦名枇杷元嘉末起斋屋以竹为窓櫺竹遂渐生枝叶长数丈扶疎葱翠欝然成林仲产以为祥及孝建中同义宣之谋被诛【渚宫故事述异记】
