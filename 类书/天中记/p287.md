<!-- { "loadSidebar": true } -->
　　大齐杨朱曰百年寿之大齐得百年者千无一焉设有一者孩抱以逮昏老几居其半矣夜眠之所弭尽觉之所遗又几居其半矣痛疾哀苦亡失忧惧又几居其半矣量十数年之中逌然而自得亡介焉之虑者亦亡一时之中尔则人之生也奚为哉奚乐哉【上】盗跖曰人上寿百嵗中寿八十下寿六十除病痩死丧忧患其中开口而笑者一月之中不过四五日而已矣【庄盗跖】
　　长生黄帝曰治身柰何而可以长乆广成子曰无视无聴抱神以静形将自五必静必清无劳女形无摇女精乃可以长生故我修身千二百嵗矣吾形未尝衰八百彭祖姓籛名铿尧臣封于彭城在啇为守藏史在周为柱下史年八百嵗犹自悔不寿枕髙【杖晚】而唾逺自丧四十九妻五十四子【仙世本楚辞主】庄子曰夫道自本自根未有天地自古以固存彭祖得之上及有虞下及五伯又曰吹呴呼吸吐故纳新熊经乌伸为寿而已矣此导引之士养形之人彭祖寿考者之所好也
　　周王寿文王祖父寿百二十而没王季百年而没文王寿九十七而没【六韬】
　　八十入文説苑云吕望年七十钓于渭渚三日三夜鱼无食者望即忿脱其衣冠上有农人者古之异人谓望曰子姑复钓必细其纶芳其饵徐徐而投无令鱼骇望如其言初下得鲋次得鲤刺鱼腹得书书文曰吕望封于齐望知其异【史注】姚贾对秦王曰太公望齐之逐夫朝歌之废屠子良之逐臣棘津之雠不庸文王用之而王【秦防】太公九十乃显荣分诚未遇其匹合【未玉九辨】天问云师望在肆昌何识鼓刀声后何喜王逸曰言太公鼓刀在市肆文王亲徃问之对曰下屠屠牛上屠屠国文王喜载而归【楚辞】淮南云吕望使老者奋太公鼓刀钓鱼年七十始学读书九十为文王师佐武王伐纣成王封之于齐【髙诱注説林训】夫文王非无便辟亲比已者超然乃举太公于舟人而用之岂私之哉以为姣好耶即太公七十二齳然而齿堕矣【韩诗外】吕望行年五十卖食于棘津行年七十屠牛朝歌行年九十为天子师则其遇文王也【説苑韩诗】太公望故老妇之出夫也朝歌之屠佐也棘津迎客之舎人也年七十而相周九十而封齐【説苑八】
　　遯斋闲览梁灏八十二嵗状元及第其谢启云少伏生之八嵗多太公之二年未见所出而人遂皆云太公八十遇文王岂相沿之误耶然国史及朝野杂记俱云灏中状元年二十三非八十二也
　　九十为师鬻子名熊楚人年九十见文王王曰老矣鬻子曰使臣捕兽逐麋已老矣使臣坐防国事尚少也文王师之著书二十二篇名曰鬻子【鬻子】
　　世鬻子九十余始遇文王而书乃载三监曲阜事篇名次第皆错乱不可晓盖残阙书也【序】
　　史楚世家周文王之时季连之苗裔曰鬻熊鬻熊子事文王早卒楚武王熊通怒曰吾先鬻熊文王之师也早终成王举我先公乃以子男田令居楚今书云昔者鲁周公又曰周公使康叔徃封于殷皆文王后事也其为伪书无疑而无举以证之者
　　出入百嵗文王九十七而薨武王九十三而崩周公武王之弟也兄弟相差不过十年武王崩周公居摄七年复政退老出入百嵗矣邵公周公之兄也至康王之时尚为太保出入百有余嵗矣称邵公百八十髙宗享国百年周穆王享国百年并未享国之时皆出百三十四十嵗矣【论衡】
　　交儆左史倚相迋见中公子亹子亹不出左史谤之举伯以告子亹怒而出曰女无亦谓我老耄而舎我而又谤我左史曰唯子老耄故欲见以交儆子若子方壮能经营百事倚相将奔走承序于是不给而何暇得见昔卫武公年数九十有五矣犹箴儆于国曰自卿以下至于师长士苟在朝者无谓我老耄而舎我必防恪于朝朝夕以交戒我闻一二之言必诵志而纳之以训道我于是乎作懿戒以自儆也及其没也谓之叡圣武公今子老楚国而欲自安也若常如此楚其难哉子亹惧曰老之过也乃骤见左史【楚语】
　　登年鲁叔孙侨如公孙归父家皆侈刘康公告定王曰人臣而侈国家弗堪亡之道也若皆早世犹可若登年以载其毒必亡【周语】赵简子曰雀雉鱼鳖莫不能化惟不能哀夫窦犨曰君子哀无人不哀无贿哀名之不令不哀年之不登【晋谓】
　　自养桓公之平陵见家人有年老而自养者公问其故对曰吾有子九【韩子作三】人家贫无以娶妻吾使佣而未返也桓公取外御者五人妻之【説苑五】桓公微服而行于民问有鹿门稷者年七十而无妻问子管伸令宫中女子未尝御出嫁之【韩子十四】
　　麦丘三祝齐桓公逐白鹿至于麦丘见邑人问曰叟年几何对曰八十有三矣公曰美哉寿乎与之饮曰盍以叟之寿祝寡人邑人奉觞再拜曰祝主君使主君甚寿金玉是贱人为寳公曰善哉至徳不孤善言必再吾子复之曰祝主君使主君无羞学无恶下问贤者在谤谏者得人公曰善哉至徳不孤善言必三吾子复之曰祝主君无使羣臣百姓得罪于吾君无使吾君得罪于羣臣百姓公怫然作色曰此言者非复前二言之祝叟其草之矣麦丘邑人坐拜而起曰子得罪于父可因姑姊妹谢也父乃赦之臣得罪于君可使左右谢也君乃赦之昔桀得罪于汤纣得罪于武王此则君之得罪于臣者也莫有谢至今不赦公曰善抉而载之自御以归礼之于朝封之以麦丘而防政焉【韩诗新序】
　　二七宋襄公及楚人战于不禽二毛公伤股子鱼曰今之勍者皆吾敌也虽及胡耉获则取之何有于二毛【僖二十二】
　　无能为秦晋围郑佚之狐言于郑伯曰国危矣若使烛之武见秦君师必退公从之辞曰臣之壮也犹不如人今老矣无能为也已公语之夜缒而出见秦伯曰隣之厚君之薄也夫晋何厌之有阙秦以利晋惟君图之秦伯説与郑盘【僖三十】
　　七十三晋悼夫人食与人之城杞者绛县人或年长矣无子而徃与于食有与疑年使之年【使言其年】曰臣小人也不知年纪臣生之嵗正月甲子朔四百有四十五甲子矣其季于今三之一也吏走问诸朝师旷曰鲁叔仲恵伯防郤成子于承匡之嵗也七十三年矣史赵曰亥有二首六身下二如身是其日数也【襄六】
　　种种齐侯田于莒卢蒲嫳见泣且清曰余髪如此种种余奚能为子雅曰彼其髪短而心甚长其或处我矣九月放卢蒲嫳于北燕【昭三】
　　七十欲学晋平公问于师旷曰吾年七十欲学恐已暮矣师旷曰何不炳烛乎平公以为戏君师旷曰臣闻少而好学如日出之阳壮而好学如日中之光老而好学如炳烛之明炳烛之明孰与昧行乎平公曰善哉【説苑】防士鲁有防士名曰机汜行年七十其防益甚冬日行隂夏日行阳市次不敢不行参行必随坐必危一食之间三起不羞见衣裘褐之士则为之礼鲁君问曰机子年甚长矣不可释防乎机汜对曰君子好防以成其名小人学防以除其刑对君之坐岂不安哉尚有差跌一食之上岂不美哉尚有哽噎今若汜所谓幸者也固未能自必鸿鹄飞冲天岂不髙哉矰缴尚得而加之虎豹为猛人尚食其肉席其皮誉人者少恶人者多行年七十常恐斧质之加于汜者何释防为【説苑】
　　防敬待命成回学于子路三年回防敬不已子路问其故何也回对曰臣闻之行者比于鸟上畏鹰鹯下畏纲罗夫人为善者少为防者多若身不死安知祸罪不施行年七十常恐行节之亏回是以防敬待大命子路稽首曰君子哉
　　色若孺子南伯子葵问女偊曰子之年长矣而色若孺子曰吾闻道矣【庄子】
　　三愿齐宣王出猎于社山社山父老十三人相与劳王王赐之田不租父老皆拜闾丘先生独不拜又赐无役役诸老复拜闾丘先生又不拜疑而问之对曰来见大王所望者三愿赐臣寿赐臣富赐臣贵王曰天命有长短非寡人所则无所寿先生仓粟虽盈以备灾害无以富先生大官无阙小官卑贱无以贵先生先生曰所望愿王选良吏臣少可以得寿焉使民以时役无烦苛此臣所以得富焉使少者敬长长者敬老此臣所以得贵焉王赐臣田不租仓廪将虚赐臣无役则官无所使非所望也王曰赐先生为相可乎先生曰臣得三愿足矣安用为相【説苑御览稍异】
　　春秋髙楚丘先生行年七十披裘带索徃见孟尝君欲趋不能进孟尝君曰先生老矣春秋髙矣多遗忘矣何以教文楚丘先生曰噫将我而老乎噫将使我追车而赴马乎投石而超距乎逐麋鹿而豹虎乎吾已死矣何暇老哉噫将使我深计逺谋乎定犹豫而决嫌疑乎出正辞而当诸侯乎吾乃始壮耳何老之有孟尝君赧然汗出至蹱曰文过矣文过矣诗曰老夫灌灌小子蹻蹻言老夫欲尽其谋而少者骄而不受也秦穆公所以败其师殷纣所以亡天下也故书曰黄髪之言则无所愆诗曰寿胥与试美用老人之言以安国也【韩诗新序】善饭亷颇奔魏赵王思复得亷颇使使者视颇尚可用否颇之仇郭开多与使者金令毁之赵使者既见亷颇颇为之一饭斗米肉十斤被甲上马以示尚可用赵使还报王曰亷将军虽老尚善饭然臣与坐顷之三遗矢矣赵王以为老遂不召【本】
　　食乳张苍身长大肥白如瓠为丞相十五嵗而免免相后老口中无齿食乳女子为乳母妻妾以百数尝孕者不复生苍年百有余嵗而卒【史】
　　逸乐益命文帝时得魏文侯时乐人窦公百八十嵗两目皆肓文帝奇之问何能服食而至此耶对曰年十三失明父母哀之教使鼓琴日讲习以为常事臣不能道固无所报弭也谭以为少肓恒逸乐所以益性命也【新论】九十授书伏生济南人故为秦士文帝时闻其能治尚书欲召时伏生年九十余老不能行使晁错徃受之【汉书】汉兴开设学校旁求儒雅以阐大猷济南伏生年过九十失其本经口以授【尚书序】伏生老不能正言言不可晓也使其女言教错齐人语多与頴川异错所不知者凡十二三畧以其意属读而已【卫宏古文尚书序】
　　车轮迎申公鲁人少事齐人浮丘伯受诗武帝初即位使使束帛加壁安车以蒲里轮驾驷迎申公弟子二人乗轺从至见上上问治乱之事申公时已八十余老对曰为治者不在多言顾力行何如耳是时上方好文辞见申公对黙然【汉书】
　　治诗辕固齐人以治诗孝景时为博士武帝初即位复以贤良征诸儒多嫉毁曰固老罢归之时固已九十余矣公孙亦征亥目而事固固曰公孙子务正学以言无曲学以阿世【上】
　　三世不遇上尝辇至郎署见一老髭须皓白衣服不完上问曰公何时为郎何其老矣对曰臣姓顔名驷江都人也文帝时为郎上问曰何不遇也驷曰文帝好文臣好武景帝好老臣又少陛下好少臣又老是以三世不遇上其言拜为防稽都尉【汉武故事】
　　九千嵗东方朔元封中防鸿之泽忽遇老母采桑于白海之积俄而有黄省翁指母以语朔曰昔为吾妻托形于太白之精今汝亦此精也吾却食吞气已九千余嵗目中瞳子皆有青光能见幽隠之物三千年一返骨洗随三千年一剥皮代毛吾生来已三洗髄一代毛矣洗沭澣裙石建为郎中令建白首万石君尚无恙毎五日洗沐归谒亲入子舎窃问侍者取亲中君厠牏身自澣洒复与侍者不敢令万石君知之以为常【汉书】
