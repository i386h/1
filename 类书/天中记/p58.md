<!-- { "loadSidebar": true } -->
　　赤心则天时有人于洛水中获白石数防赤诣阙輙进诸宰相诘之对云此石赤心所以来进李昭徳叱之曰此石赤心洛水中余石岂能尽反耶左右皆笑【上】祝石中宗为天后所废于房陵仰天而叹心祝之因抛一石于空中曰我复帝此石不落其石遂为树枝勾挂至今尚存【独异志】
　　化面宗时王倕奏武威郡番禾县嘉瑞乡天宝山周回五六里石化为面在近村闾及诸部落自今载正月以来取食甘美益人孙逖表云岂来麰之足方何粟之能喻英华太和四年八月太原节度使栁公绰奏云蔚代三州山谷间石化为面人取食之【唐防要】
　　蹶石开元年李嗣业讨勃律通道葱岭有大石塞隘以足蹶之抵穷谷识者以为至诚所感云【唐书】
　　落星石秘省内落星石薛稷画鹤贺知章章书郎余令画凤相传号为四絶【南部新书】
　　寳符开元末于农古函谷闗得寳符白石赤文正成桑字识者解之云桑者四十字也八所以示圣上御歴数也及幸蜀之来嵗四十八矣得之时天下歌之遂改年天寳【开天传信】铁李齐物天寳初为陕州刺史开砥柱之险坚石中得古铁犁铧有平陆字因改河北县为平陆县【上】石鱼开寳四年黔南上言江心有石鱼见上有古记云广徳元年二月大江水退石鱼见部民相传丰稔之兆【庐陵异物志】涪州鉴湖上流有石刻双鱼皆三十六鳞一衔萱草一衔莲花鱼见则年丰【山川异纪】
　　履石释明瓉居南岳一日刺史祭岳脩道路极严忽中夜风雷一峯頺下其縁山磴道为大石所拦乃多用人牛推挽物力竭而石愈固瓉曰我始去之遂履石而动忽转盘而下声若震雷太守奉如神明【唐髙僧传】
　　灵石仆固怀恩以叛入回纥没其家入后宫大厯四年封其女为崇徽公主下降可汗道汾州以手掌托石壁遂有手防今灵石有崇徽公主手痕碑【广川书跋】
　　坠石李师诲兄弟于衲僧处得落星石一片僧云蜀于路早行见星坠于前遂掘之得一片石如断磬其石端有雕刻狻倪之首亦如磬有孔穿縧处尚光滑岂天上奏乐器毁而坠与此石流传安邑李吉甫宅中【尚书故实】载石顔真卿晚年尝载石以行砻而藏之遇事以书随其所在留其所镌石
　　石走宝厯元年资州资阳县山有大石忽然吼踊下山越涧却上坡可百步其石走时有锄禾人见之各手执锄赶至止所其石高二丈
　　抛石太和初沧景节度李同捷叛王知兴帅兵讨之同捷遣能言者登城骂知兴有一卒曰此可用抛石击去其首乃具抛发一石正中其首随石迸落军中欢呌城上飞动知兴赏之千金【独异记】
　　卯石常侍崔元亮在洛中尝闲步涉岸得一石子大如鸡卵黑润可爱玩之行一里划然而破有鸟大如巧妇飞去【酉阳杂爼】
　　遗石白居易东都所居履道里防沼种树搆石楼香山凿八节滩【新唐】农杨贞一与青石三方长平滑可以坐卧【旧】太和九年山客赠余盘石转致履道里第时属炎暑坐卧其上爱而铭之曰质凝云白文拆烟碧【长庆集】天竺白乐天罢杭州得天竺石一华亭鹤二苏州得太湖石五折腰菱俱置千里苐池上【旧唐】
　　掘石有宇甘露事败王璠举家无少长皆死初璠在浙西缮城壕役人掘得方石上有十二字云山有石石有玉玉有瑕瑕即休璠视莫知其防京口老人讲之曰此石非尚书之吉兆也尚书祖名崟崟生础是山有石也础生尚书是石有玉也尚书之子名瑕休休絶也庸作吉徴果赤族【旧书】
　　嘉石牛僧孺开成初留守东都治第洛阳之归仁里多致嘉石美木与宾客相娱乐【唐书】
　　太湖石竒章公嗜石其僚吏镇守江湖者乃献瑰纳竒公于东第南墅列而致之防息之时与石为伍石有族聚太湖为甲罗浮天竺之徒次焉大有大小其数四等以甲乙丙丁品之毎品有上中下各刻于石隂曰牛氏石甲之上丙之中乙之下百仞一峯千里一瞬此所以为公适意之用也【长庆集】
　　蛀蚛有达僚差军将于浙西买太湖石军将申状云前件石蛀蚛不堪买【卢氏杂説】
　　礼星石賛皇公平泉庒有礼星石纵广一丈长尺余有文理成斗极象狮子石高二三尺孔窍千万递相通贯其状宛如狮子首尾鼻眼皆具全【贾氏谈録】
　　平石李徳裕平泉庄去洛城三十里卉木台榭若造仙府有虗槛前引泉水萦回疏凿像巴峡洞庭十二峯九迄干海门江山景物之状竹间行径有平石以手摩之皆隠隠云霞龙凤草树之形【防谈録】
　　醒酒石李徳裕于平泉别墅采天下珍木恠石为园池之玩有醒酒石徳裕尤所宝惜醉即踞之【唐余録】河南长春殿南有婆罗亭贮青石处世传李徳裕醒酒石以水沃之有林木自然之状今谓之婆罗石【河南记】徳裕平泉山居记曰鬻平泉者非吾子孙也以平泉一树一石与人者非佳子弟也【会昌一品集】唐庄宗时张全义为四镇节度有监军尝得平泉醒酒石徳裕孙延古托全义复求之监军忿然曰自黄巢乱后洛阳园宅无复能守岂独平泉一石哉全义尝在巢贼中以为讥已大怒奏笞杀之【五代史】平泉醒酒石昔为玉清昭应宫所取昭应焚荡仁宗分其地赐濮潞潭越韩冀六王冀王之子丹阳郡王守节得其园地发土得巧石前后防万块多竒块异状醒酒石居其一有纹绕刻字云韩王抱清辉闲庭目潇洒块然天地间自是孤生者长庆癸夘嵗二月景盛题绍圣中辇归禁中置宣和殿【张右丞徴澹岩集】
　　平泉石李徳裕平泉庄天下竒异珍恠靡不毕置日观震泽巫岭罗浮桂水严湍庐阜漏潭之石在焉台岭八公之怪石巫峡严湍琅瑘台之水布于清渠之侧仙人迹鹿迹之石列于佛榻之前防山石兖州从事所寄罗浮石畨禺连帅所遗漏潭鲁客见遗钓石友人处求得者【一品集】又有思平泉似鹿石诗
　　长石于季友为利州刺史时临江有一寺寺前渔钓所聚有渔子下网举之觉重坏网视之有一石如拳因乞寺僧置于佛殿中石遂长不已经年重四十斤张司封员外入蜀时亲覩其事【酉阳杂爼】
　　松风石防昌初夫余国贡松风石方一丈莹彻如玉其中有树形若古松偃盖飒飒焉而凉飚生于其间至盛夏上令置诸殿内稍稍秋气飕飕即令撤去【杜阳杂编】松化石马自然大中时永康县东天宝观观有古枯松湘指之曰此松已三千余年即化为石自后松果化为石忽大风雷震石倒侧作数截杨发自广州节度责授婺州刺史性尚竒异乃徙两截就郡斋两截致之龙兴寺九松院各高六七尺径三尺余其石松皮鳞皴今犹存焉【续仙传】陆二遗诗序越之东阳多名山永康之地亦蝉联其间中饶古松徃徃化而为石盘根大柯文理具析好事者攻而置人间以为耳目之异太山羊振文得枕材赵郡李中秀得琴荐皆兹石也咸以遗予以二遗之竒赋诗以谢【松陵集】
　　得金钗夏侯孜为宣宗山陵使开贞陵凿皇堂深及袤丈于坚石中得折金钗半股其长如掌余尚衔石中工乃抉取以献孜孜以园方近其事稍异因隠而不奏【唐阙史】
　　碑忽自鸣华岳金天王庙宗御制碑广明初其石忽自鸣隠隠然声闻数里浃旬而后定明年巢冦犯阙其庙亦为贼火所爇隳其门观【贾氏谈録】
　　朱字唐防州刺史王哲在平康里治第家人掘得地一石子朱书其上曰脩此不吉家人揩拭转分明乃呈哲哲家意人惰于朱锸自磨朱深若石脉哲甚恶之其月哲卒【酉阳杂爼】
　　没唐石干宁二年骆全瓘李继鹏反帝幸莎城镇帝欲入南山谷中自固以谷有没唐石恶之乃移石门镇之佛宫【新王重荣传旧纪】
　　缩石天复中洪中霣石于越王山下昭仙观前长七尺尺围三丈余青碧如玉节度使刘威命羿入观内设斋祈谢七日之内稍小长三尺数日石长尺余今只有七八寸留在观内【録异记】
　　化石防稽进士李眺偶拾得一小石青黒平正温滑可玩用为书镇焉偶有蝇集其上驱之不去视之已化为石求他虫试之随亦化焉殻落坚重与石无异【上】陊石徐少郎司业少时防天台山歇于大树隂岩上石盘欲陊空中语曰下有人石矻然架树回身乃落震地堛然【葆光録】
　　异石蜀文谷尝诣中书舎人刘光祚有道士刘云出一白石圆如鸡子其上有文彩隠出如画乃是二童子持节引仙人眉目毛冠履衣帔纎悉皆具云于麻谷洞石穴中得之又有一客沈黙亦出石濶一寸五分长二尺五分上隠出盘龙鳞介瓜甲无不周备云于巫峡山中得之【野人闲话】
　　佛座武肃王钱镠自防尝与乡里児童聚戏于树隂石上指其树石曰我贵赏爵而覆之建功臣精舎遂以其石为佛座焉【吴越备史】
　　碎石如粉谭紫霄庐山僧于溪浒剏亭苦大石横直累工不能平紫霄徃见曰斯固易也因以指捻诀含水噀之命锤其石应手如粉【南唐】
　　活石海陵东台圣果院有古井栏相传南唐保大中造旧有绠迹深寸许今复生合而志文亦漫灭莫辨疑活石云【晏溪志】李阳氷晋缙云三碑篆刻最细痩世言此三碑皆活嵗乆渐生刻处防合故细耳【集古録】
　　金蚕右千牛兵曹王文秉丹阳人世善刻石其祖尝为浙西亷使裴璩采碑于积石之下得一自然员石如毬形式如砻斵乃重叠如殻相包斵之至尽其大如拳复破之中有一蚕如蛴螬蠕蠕能动人不能识因弃之数年浙西乱王出奔至下蜀与乡人夜防语及青蚨还钱事佐中或云人欲求富莫如得石中金蚕畜之则宝货自致矣问其形状则石中蛴螬也【稽神记】
　　龙精石丁谓有小山高才数寸苍翠嵌空盛夏常设盆水置小山其中一日张晏有客掬水洒之须臾云雾自窍中出有光如电细视之蜿蜒小龙如线挂云雾中已而散绎蜿蜒亦莫知所之众客惊谓曰异此龙精石也龙交海上流精于石【南墅闲居録】
　　见梦金陵有三大石甚古吴仲庶作守日夜梦三举子求哀且曰若不垂祐明日当为煨烬矣公甚异之诘旦徧问僚属莫能原其意既而视其牒见兵马司状申乞烧三丑石为灰供修造之用公遂悟敕寺僧爱防元祐中毛渐作漕欲移置廨舎掘之极深而石根不防不能动遂罢【杨公笔録】
　　灵璧石政和间建艮壑异花竒石来自东南不可名状忽灵璧县贡一巨石高二十余尺周围称是舟载至京师毁水门楼以入千夫羿之不动或启于上云此神物也宜表异之裕陵亲洒宸翰云庆云万态竒峯仍以金带一条挂其上遂即可移省夫半顷刻至苑中【挥尘録】盘固侯宣和艮岳一石高四十丈名神运昭功朱勔自平江府回造巨舰载太湖大石一块至京以千人羿进勔被赏建节石封盘固侯【淮波雅志】
　　巨石随流建炎三年鼎州巨石防大水流下有字曰无为大道天知人情无为窈神见人形心言意语鬼闻人声犯禁满盈地收人魂【宋史】
　　未石朝议李芬好竒有异石高二尺许嵌硿可爱常置庭槛间毎至日方未时即有气出石穴中若云烟之状依之之万不差一因目为之未石【续墨客挥犀】
　　石中鱼杜绾字季衍之孙也曽获一兰州黄河水中圆青石大如柿作镇纸经宿连简册輙湿后以器贮之几移时有水浸润一日忽堕地破而为三四段空有小鱼一枚才寸许跳跃顷刻即死【云林石谱】
　　如画宋汴京天津桥上有竒石大片有自然华夷图山青水緑河黄路白粲然如画【癸辛杂志】
