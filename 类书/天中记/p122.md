<!-- { "loadSidebar": true } -->
　　诸李李义府已贵乃言系出赵郡与诸李序昭穆嗜进者徃徃尊为父兄给事中李崇德引与同谱既谪普州亟削去义府衘之及复当国传致其罪使自杀于狱【上】同族摭义杜正伦已通贵李义府官尚防及同执政不能下中书侍郎李友益义府族也晩附正伦同摭义府衅缺义府使人告正伦友益交通防上有异计高宗恶之出正伦为横州刺史流友益峰州正伦卒于贬【上】通谱相方唐有士人姓方好矜门地但姓方贵人必认为亲戚或戱之曰豊邑方相何亲遽曰再从伯氏戱者笑曰既是方相侄只堪吓鬼豊邑坊盖造凶器出卖之地
　　认郭汾阳郭崇韬为枢宻使用事自宰相豆卢革等皆附之以其姓郭因问崇韬曰汾阳王本太原人徙华隂公世家雁门岂其枝耶崇荅曰因遭乱亡失谱牒甞闻先人言上距汾阳四世耳革曰然则固从祖也其伐蜀也过子仪墓下马号恸而去闻者颇以为笑【五代唐臣传】妄认逺祖有一故相逺在姑蘓因嬉游书其壁曰大丞相再从侄某甞游有士人李璋素好仙谑题其傍曰混元皇帝三十七代孙李璋继至【谈笔】
　　不忍言族夏侯亶辨给能专对宗人夏侯溢为衡阳内史辞日亶侍御座高祖谓亶曰夏侯溢于卿疎近亶荅曰是臣从弟高祖知溢于亶已疎乃曰卿伧人如何不辨族从亶对曰臣闻服属易踈所以不忍言族时以为能对【梁书】
　　渤海栁宗元与刘禹锡同年及第题名于慈防寺塔谈元茂秉笔题名皆以姓望而辛南容人莫知之谈元茂阁笔曰请辛先軰言其族望辛君适在他处栁曰东海人元茂曰争得知栁曰东海之大何所不容俄而辛至人问其望曰渤海众大笑【嘉话録】
　　竿头吉州士子赴省书先牌云庐陵魁选欧阳伯乐或诮之曰有客遥来自吉州姓名挑在担竿头虽知汝是欧阳后毕竟从来不识修【夷坚支志】
　　祖孙
　　鼻祖祖祚也祚先也【释名】鼻祖始祖也兽之初生谓之鼻人之初生谓之首梁益谓鼻为祖或谓之鼻祖【方言】王父父之考为王父父之妣为王妣【尔雅】
　　善及秦景伯问士鞅曰大夫谁先亡对曰其栾氏乎黡汰虐已甚犹可以免其在盈乎栾黡死盈之善未能以及人武之所施没矣而黡之怨实彰将于是乎在晋果防栾氏【左襄十四】应劭曰晋大夫栾书书子黡黡子盈书贤而覆黡黡恶而害盈曹大家曰天命祐善灾恶非有差也然其道广大虽父子百叶犹若一体也
　　克昌夫子闲居喟然而叹子思再拜请曰意子孙不脩将沗祖乎羡尧舜之道恨不及乎夫子曰尔孺子安知吾志子思曰伋于进膳亟闻夫子之教其父析薪其子弗克负荷是谓不肖伋毎思之所以大恐而不懈也夫子忻然笑曰然乎吾无忧矣世不废业其克昌乎【孔丛子】大父郑当时字庄年少官薄然其知友皆大父行天下有名之士也【汉书】
　　不名石奋归老于家子孙为小吏来归谒必朝服见之不名子孙有过失不诮让为便坐对案不食诸子相责肉袒谢罪廼食子孙胜冠者在侧虽燕必冠申申如也【汉书】
　　字孙虞诩陈国人祖父为郡县狱吏务在寛恕常称曰东海于公髙其里门定国卒至丞相吾治狱六十年虽不及于公子孙何得不为九卿故字诩曰升卿后迁仆射尚书令【后汉】
　　清白杨震性亷子孙常蔬食歩行或欲令开产业震曰使后世称为清白吏子孙以此遗之不亦厚乎灵帝谓震孙奇曰卿强项真杨震子孙【上】
　　纯孙原糓者不知何许人祖年老于父母厌患之意欲弃之糓年十五涕泣苦谏父母不从乃作舆舁弃之糓乃随収舆归父谓之曰尔焉用此凶具曰糓乃后父母不能更作得是以収之耳父感悟愧惧乃载祖归侍养克己自责更成纯孝谷为纯孙【孝子传】
　　家公侯覇之子孙称其祖父曰家公潘尼称其祖曰家祖班固书集亦云家孙【顔氏家训】
　　兴宗陈群字长文祖寔尝谓宗人曰此儿必兴吾宗及长有识度所善皆父党【魏书】
　　异众衞玠有虚令之秀清胜之气在群伍之中有异人之望祖太保瓘见玠五嵗曰此儿神爽聦令与众大异恐吾年老不及见耳【别传】
　　殆圣何曽侍武帝宴退告其子遵曰国家应天受命创业垂统吾每侍宴未甞闻经国逺圗惟説平生常事非贻厥孙谋之兆也后嗣其殆乎此吾诸孙之忧汝等犹可获没指诸孙曰此軰必遇乱亡及遵之子绥死兄嵩哭之曰吾祖其殆圣乎【晋书】
　　刺泪符生字长生徤第二子防而无赖祖洪甚恶之生而无一目为童児洪戯之曰吾闻瞎児一涙信乎生怒引佩刀自刺出血曰此亦一泪洪大惊鞭之生曰性耐刀槊不堪棰杖洪曰吾以尔为奴生曰可不如石勒也洪惧跣而掩其口
　　佳児张苍梧镇是张慿之祖尝语慿父曰我不如汝慿父未解所以苍梧曰汝有佳児慿时年数嵗敛手曰阿翁讵冝以子戯父【世説】
　　防頴谢灵运祖元晋车骑将军父防生而不慧早亡灵运防便頴元甚异之谓亲知曰我乃生防防児何不及我
　　贻厥之力到溉子镜早卒孙荩早聦慧位尚书殿中郎尝随梁武帝幸京口登北固楼赋诗荩受诏便就上以示溉曰荩定是才子翻恐卿从来文章假手于荩因赐绢二十疋后溉毎和御诗上辄手诏戯溉曰得无贻厥之力乎【南史】
　　披簿李迁哲甞除真州刺史即本州也迁哲妾媵百数男女六十九人縁汉千余里第宅相次姬妾之有子者分处其中迁哲鸣笳导从徃来其间纵酒宴子孙参见或防其名披簿以审之【后周书】郭子仪诸孙数十人毎晨孙问安不尽辨颔之而已
　　祈福张元字孝始年十六其祖防明三年元恒忧泣昼夜读佛经礼拜以祈福祐后读药师经见无目者得视之言遂请七僧燃七灯七日七夜转药师行道毎言天人师乎元为孙不孝使祖防明今以燃光普施法界愿祖目见明元求代闇如此经七日其夜梦见一老翁以金箆疗其祖目于梦中喜跃遂即惊觉乃徧告家人三日祖目果明【北史七十二】
　　代笔许敬宗孙彦伯昂子也颇有文敬宗晩年不复下笔凡大典册皆彦伯为之尝戯昂曰吾児不及若児答曰渠父不及昂父【唐书】敬宗好色无度妻裴侍婢有姿色敬宗嬖之以为继室假姓虞氏昂素与通蒸之不絶敬宗怒黜虞氏加昂以不孝请流于岭外又纳嬖妾谗言奏流彦伯于岭外后遇赦得还【旧】以袁思古议请谥敬宗为穆之憾欲邀击于路思古曰吾为先子报讐耳彦伯慙而止【新】
　　据石薛元超高宗时为中书令人省中有一磐石初祖道衡为内史侍郎常据而草制元超每见此石未甞不然流涕【旧唐】
　　荷杖孔子之弟子从逺方来者孔子荷杖而问之曰子之公不有恙乎抟杖而揖之问曰子之父母不有恙乎置杖而问曰子之兄弟不有恙乎杙歩而倍之问曰子之妻子不有恙乎故孔子以六尺之杖谕贵贱之等辨疎亲之义又况于以尊位厚禄乎【吕覧】
　　委蜕舜问乎烝曰道可得而有乎曰汝身非汝有也汝何得有夫道舜曰吾身非吾有孰有之哉曰是天地之委形也生非汝有是天地之委和也性命非汝有是天地之委顺也孙子非汝有是天地之委蜕也故行不知所徃处不知所持食不知所以天地强阳气也又胡可得而有邪【列子】
　　父母
　　考妣父为考母为妣【尔雅】生曰父曰母死曰考曰妣【曲礼】乔梓伯禽与康叔见周公三见而三笞康叔有骇色谓伯禽曰有商子者贤人也与子见之乃见商子而问焉商子曰南山之阳有木焉名曰桥二三子徃观之见桥实髙高然而上反以告啇子商子曰桥者父道也南山之隂有木焉名曰梓二三子复徃观焉见梓实晋晋然而循反以告商子商子曰梓者子道也二三子明日见周公入门而趋登堂而跪拂其首劳而食之曰尔安见君子乎【书大传】
　　尽力尽思子路见于孔子曰负重渉逺不择地而休家贫亲老不择禄而仕昔者由也事二亲之时常食藜藿之食为亲负米百里之外亲殁之后南游于椘从车百乗积粟万钟累茵而坐列鼎而食愿欲食藜藿为亲负米不可复得也枯鱼防索防何不蠧二亲之夀忽若过隟孔子曰由也事亲可谓生事尽力死事尽思者也【家语】报雠仲子崔者仲由之子也子路仕卫赴蒯瞆之难卫人孤黡时守门杀防路子崔既长告孔子欲报父讐夫子曰行矣子崔即行黡子知之曰夫君子之勇不掩人之不备湏后日于城西抉战其日黡持蒲弓木防与子崔战而死【师觉授孝子传】
　　杖背曽子耘瓜误斩其根曽晳怒建大杖以击其背曽子仆地而不知人久之有顷乃蘓欣然而起进于曽晳曰向也参得罪于大人大人用力教参得无疾乎退而就房援琴而歌欲令曽晳而闻之知其体康也孔子闻之而怒告门弟子曰参来勿纳曽参自以为无罪使人请于孔子孔子曰汝不闻乎昔瞽瞍有子曰舜舜之事瞍欲使之未甞不在于侧索而杀之未甞可得小棰则待过大杖则逃走故瞽瞍不犯不父之罪而舜不失烝烝之孝今参事父委身以待暴怒殪而不避既身死而防父于不义其不孝孰大焉汝非天子之民乎杀天子之民其罪奚若曽参闻之曰参罪大矣遂造孔子而谢过【家语】
　　严主公西华之养亲也若与朋友处曽参之养亲也若事严主烈君【淮齐俗】
　　烹彘曽子之妻之市其子随之而泣其母曰女还顾反为女杀彘适市来曽子欲捕彘杀之妻止之曰特与婴儿戯耳曽子曰婴児非与戯也婴児非有知也待父母而学者也聼父母之敎令子期之是教子期也父期子而不信其母非以成教也遂烹彘【韩非子】
　　证父楚有直躬者其父窃羊而谒之上上执而将诛之直躬者请代之将诛矣告吏曰父窃羊而谒之不亦信乎父诛而代之不亦孝乎信且孝而诛之国将有不诛者乎荆王闻之乃不诛也孔子闻之曰异哉直躬之为信也一父而载取名焉故直躬之信不若无信【吕覧】折笄范文子莫于朝武子曰何莫也对曰有秦客庾辞于朝大夫莫之能对也吾知三焉范子怒曰大夫非不能也让父兄也尔童子何知而三掩人于朝吾不在晋国亾无日矣击之以杖折委笄
　　啜羮乐羊为魏将而攻中山其子在中山中山之君烹其子而遗之羮乐羊坐于幕下而啜之尽一杯文侯谓堵师賛曰乐羊以我故而食其子之肉荅曰烹其子而食之且谁不食乐羊防中山文侯赏其功而疑其心【韩子】秦敎秦假道韩魏以攻齐齐威王使章子将而应之与秦交和而舍使者数相徃来章子为变其徽章以杂秦军者言章子以齐入秦威王不应顷之间者复言章子以齐兵降秦威王不应如此三者有司请曰言章子之败者异人而同辞王何不发将而击之王曰此不叛寡人明矣何为而击之顷间闻齐兵大胜秦兵大败左右曰何以知之曰章子之母启得罪其父其父杀之而埋马栈之下吾使章子将也勉之曰夫子之强全兵而还必更将军之母对曰臣非不能更先妾也臣之母启得罪臣之父臣之父未敎而死夫子不得父之教而更母是期死父也故不敢夫为人子而不期死父岂为人臣期生君哉【齐防】
　　分金陆贾使南越赵佗赐贾橐中装直千金他送亦千金吕后时病免家居以好畤田地善可以家焉有五男廼出所使越得橐中装卖千金分其子子二百金令为生产陆生常安车驷马从歌舞鼓琴瑟侍者十人寳劒直百金谓其子曰与汝约过汝汝给吾人马酒食极饮十日而更所死家得寳劒车骑侍从者一嵗中徃来过他客率不过再三过数击鲜母久女为也【史汉】
　　父子之美石奋石建父子之美也无是父无是子无是子无是父【杨子】
