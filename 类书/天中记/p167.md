<!-- { "loadSidebar": true } -->
　　发梦黄帝曰愿闻淫邪泮衍奈何岐伯曰正邪从外袭内而未有定舍反淫于藏不得定处与营卫俱行而与魂魄飞使人卧不得安而喜梦气淫于府则有余于外不足于内气淫于藏则有余于内不足于外黄帝曰有余不足有形乎岐伯曰隂气盛则梦涉大水而恐惧阳气盛则梦大火而燔炳隂阳俱盛则梦相杀上盛则梦飞下盛则梦堕甚饥则梦取甚饱则梦予肝气盛则梦怒肺气盛则梦恐惧哭泣飞心气盛则梦善笑恐畏脾气盛则梦歌乐身体重不举肾气盛则梦腰脊两解不属凡此十二盛者至而写之立已厥气客于心则梦见丘山烟火客于肺则梦飞见金铁之奇物客于肝则梦山林树木客于脾则梦丘陵大泽坏屋风雨客于肾则梦临渊没居水中客于膀胱则梦游行客于胃则梦饮食客于大肠则梦田野客于小肠则梦聚邑冲衢客于胆则梦鬭讼自刳客于隂器则梦接内客于项则梦斩首客于胫则梦行走而不能前及居深地窌范中客于股肱则梦礼节拜起客于胞防则梦溲凡此十五不足者至而补之立已也【灵枢经】
　　神交觉有八征梦有六候奚谓六候一曰正梦二曰蘁梦三曰思梦四曰寤梦五曰喜梦六曰惧梦此六者神所交也一体之盈虚消息皆通于天地应于物类是以浮虚为疾者则梦以沈实为疾者则梦溺借带而寝则梦蛇飞鸟断髪则梦飞将隂梦火将疾梦食饮酒者忧歌儛者哭故神遇为梦形接为事古之真人其觉自忘其寝不梦【列子】
　　五旬一觉西极之南隅有国焉不知境界之所接名古莽之国隂阳之气所不交故寒暑亡辨日月之光所不照故昼夜无辨其民不食不衣而多眠五旬一觉以梦中所为者实觉之所见者妄【上】
　　阳气之精梦者阳气之精也心所喜怒则精气从之【庄子】梦饮酒者旦而哭泣梦哭泣者旦而田猎方其梦也不知其梦也梦之中又占其梦焉觉而后知其梦也且有大觉而后知此其大梦也而愚者自以为觉窃窃然知之君乎牧乎固哉【上】
　　梦列凡梦有直有象有精有想有人有感有时有反有病有性在昔武王邑姜方震太叔梦帝谓已命尔子虞而与之唐及生手掌文曰虞因以为名成王灭唐遂以封之此谓直应之梦也诗云惟熊惟罴男子之祥惟虺惟蛇女子之祥众惟鱼矣实惟丰年旐惟矣室家蓁蓁此谓象之梦也孔子生于乱世日思周公之德夜即梦之此谓诚精之梦也人有所思即梦其到有忧即梦其事此谓记想之梦也今事贵人梦之即为祥贱人梦之即为妖君子梦之即为荣小人梦之即为辱此谓人位之梦也晋文公于城濮之战梦楚子伏已而监其脑是大恶也及战乃大胜此谓极反之梦也隂雨之梦使人厌迷阳旱之梦使人乱离大寒之梦使人怨悲大风之梦使人飘翔此谓感气之梦也春梦发生夏梦髙明秋冬梦熟藏此谓应时之梦也隂病梦寒阳病梦熟内病梦乱外病梦发百病之梦或散或集此谓气之梦也人之情心好恶不同或以此吉或以此凶当各自蔡常吾所从此谓性情之梦也故先有差忒者谓之精画有所思夜梦其事乍吉乍善乍恶不信者谓之想贵贱贤愚男女长少谓之人风雨寒暑谓之感五行王相谓之时隂极即吉阳极即凶谓之反观其所疾察其所梦谓之病心精好恶于事验谓之性凡此十者占梦之大畧也而决吉凶者多失其类岂人觉为阳人寐为隂隂阳之务相反故邪【潜夫论】
　　梦像梦者像也精气动也魂魄离身神来往也隂阳感成吉凶验也梦者语其人预见过失如其贤者知其自改革也梦者告也告其形也目无所见耳无所闻鼻不喘嗅口不言也魂出游身独在心所思念忘身也受天神戒还告人也受戒不精忘神言也名之为寤告符臻也古有梦官世相也【梦书】
　　四法什民以四法判梦一曰无明薫习二曰旧识巡游三曰四大偏増四曰善恶先兆
　　游华胥黄帝十有五年昼梦游于华胥氏之国其国在弇州之西台州之北不知距齐国几千万里盖非舟车足力之所及其国无帅长民无嗜欲不知乐生不知恶死故无夭殇不知亲已也知踈物故无爱憎不知背逆不知向顺故无利害帝悟然自得召辅相而告之曰朕思有以养身治物之道弗获其术疲而睡所梦若此今知至道不可以情求矣朕知之矣朕得之矣又二十有八年天下大治几若华胥氏之国【列子】
　　母子尧为天子梦白帝遗吾乌啄子其母为扶始升丘暏曰帝上有云虎感已生臯陶尧聘索状如问之如尧言征与语明于刑法【元命包】
　　乗龙昔圣帝明王之时神气炤然先见故尧梦乗龙上太山舜梦击天鼓禹梦其手长汤梦布令天下后皆有天下桀梦疾风坏其宫纣梦大雷击其手齐桓梦为大禽所中秦二世梦虎齧其马王者梦之皆失天下【梦书】眉长舜耕于歴梦眉长与髪等【宋志】感梦长眉明仄陋【温子升舜庙碑】
　　洗河舜梦自洗于河以手取水饮之【宋志】
　　梦宰汤思贤梦见有人负鼎抗俎对已而笑寤而占曰鼎为和味俎者割截天下岂有人为吾宰者哉初力牧之后曰伊挚耕于有薪之野汤闻以币聘有莘之君留而不进汤乃求婚于有莘之君遂嫁女于汤以挚为胜臣至亳乃负鼎抱俎见汤也【帝王世记】
　　隅中梦攀日月觉而不上天庭梦入九泉寤而不及地下髙宗得説偶中耳【子】
　　同梦文王梦天帝服禳以立于令狐之津帝曰昌汤汝望文王再拜稽首太公于后亦再拜稽首文王梦之之夜太公梦之亦然其后文王见太公而讯之曰而名为望乎答曰唯为望文王曰吾如有所于见汝太公言其年月与其日且尽道其言臣此以得见也文王曰有之有之遂与之归以为卿
　　梦先王文王微服而观于臧见一丈夫钓而其钓莫钓文王欲举而授之政而恐大臣父兄之弗安也欲终而释之而不忍百姓之无天也于是旦而属之大夫曰昔者寡人梦见良人黒色而乗驳马而偏朱蹄号曰寓而政于臧丈人庶几乎民有瘳乎诸大夫蹵然曰先君王也文王遂迎臧丈人而授之政【庄子】
　　为君为仆周之尹氏大治产其下趣役者侵晨昏而弗思有老役夫筋力竭矣而使之弥勤书则呻呼而即事夜则昏惫而熟寐精神荒散昔昔梦为国君居人民之上总一国之事游燕宫观恣意所欲其乐无比觉则复役人有慰喻其懃者役夫曰人生百年昼夜各分吾昼为仆虏苦则苦矣夜为人君其乐无比何所怨哉尹氏心营世事虑钟家业心形俱疲夜亦昏惫而寐昔昔梦为人仆趋走作役无不为也数骂杖挞无不至也眠中啽呓呻呼彻旦息焉尹氏病之以访其友友曰若位足荣身资财有余胜人逺矣夜梦为仆苦逸之复数之常也若欲觉梦兼之岂可得耶尹氏闻其言言寛其役夫之程减已思虑之事疾并少间【列子】
　　梦抟晋侯梦与楚子抟楚子伏已而盬其脑是以惧子犯曰吉我得天楚伏犯罪吾且柔之矣【僖二十八】
　　河神初楚子玉自为琼弁玉缨未之服也先战梦河神谓已曰畀余余赐女孟诸之麋弗致也荣季曰死而利国犹或为之况琼玉乎是粪土也而可以济师将何爱焉弗听出告二子曰非神败令尹令尹其不勤民实自败也既败晋侯闻之而后喜可知也【上】
　　涉洹初声伯梦涉洹或与已琼瑰食之泣而为琼瑰盈具怀从而歌之曰济洹之水赠我以琼瑰归乎归乎琼瑰盈吾怀乎惧不敢占也还自郑壬申至于貍脤而占之曰余恐死故不敢占也今众繁而从余三年矣无伤也言之莫而卒【成十七】
　　梦鬭不胜景公病水卧十数日夜梦与二日鬭不胜晏子朝公曰夕者梦与二日鬭而寡人不胜我其死乎晏子对曰请召占梦者出于闺使人以车迎占梦者至晏子以公梦告之曰公所病者隂也日者阳也一隂不胜二阳故病将已以是对占梦者入对公如晏子之言居三日公病大愈公且赐占梦者占梦者曰此非臣之力晏子教臣也公召晏子且赐之晏子曰占梦以占之言对故有益也使臣言之则不验矣此占梦之力也臣无功焉公两赐之曰以晏子不夺人之功以占梦者不蔽人之能【晏子】
　　梦先君孔子穷乎陈蔡之间藜羮不斟七日不尝粒昼寝顔回索米得而爨之几熟孔子望见顔回攫其甑中而食之选间食熟谒孔子而进食孔子佯为不见之孔子起曰今者梦见先君食絜而后馈顔回对曰不可向者煤室入甑中弃食不祥回攫而饭之孔子叹曰所信者目也而目犹不可信所恃者心也而心犹不足恃弟子记之知人固不易矣【任数】家语云子贡见之以问孔子梦觉顔回问仲尼曰孟孙才其母死哭泣无涕中心不慼居丧不哀无是三者以善丧盖鲁国固有无其实而得其名者乎回一怪之仲尼曰孟孙氏不知所以生不知所以死不知就先不知就后吾特与汝其梦未始觉者邪且彼有骇形而无损心有旦宅而无情死且汝梦为鸟而厉乎天梦为鱼而没于渊不识今之言者其觉者乎其梦者乎【庄子】
　　上天赵简子梦上天见一男子在帝之侧后出见人当道则前所梦见在帝侧者也论之以为赵国且昌之状也【论衡自然】简子所见帝非实帝也以梦占知之楼台山陵官位之象也人梦上楼台升山陵辄得官位实楼台山陵非官位也则知简子所梦见帝者非天帝也【上纪妖】髙唐楚王与宋玉游于云梦之野将使宋玉赋髙唐之事望朝云之馆上有云气崪乎直上忽而改容须防之间变化无穷王问宋玉曰此何气也对曰昔者先王游于髙唐怠而画寐梦一妇人暧乎若云焕乎若星将行未至如浮如停详而视之西施之形王悦而问焉我帝之季女也名曰瑶姬未行而亡封巫山之台精魂依草寔为茎芝媚而服焉则与梦期所谓巫山之女髙唐之姬闻君游于髙唐愿荐枕席王因而幸之【襄阳耆旧记】推上天文帝尝梦欲上天不能有一黄头郎推上天顾见其衣尻带后穿觉而之渐台以梦中隂目求黄头郎见邓通其衣后穿梦中所见也召问其名姓姓邓名通邓犹登也文帝甚説尊幸之日日异【汉书】
　　蛟龙董仲舒梦蛟龙入怀乃作春秋繁露词【西京杂记】献赋相如将献赋未知所为梦一黄衣翁谓之曰可为大人赋遂作大人赋言神仙之事以献之赐锦四匹【上】祖谴韦成为丞相言孝文太后寝祠园宜如礼勿复脩奏可后嵗余上寝疾梦祖宗谴罢郡国庙上少弟楚孝王亦梦焉上召问匡衡议欲复之衡深言不可后上疾连年遂尽复诸所罢寝庙园皆脩祀如故【上】
　　五脏出地杨子云成帝时上幸甘泉宫召使作赋子云为之卒暴倦卧梦其五脏出在地以手收内及觉太少气病一嵗卒【桓谭新论】
　　乗龙上天诸将皆劝光武即位乃召冯异上曰我昨夜梦乗赤龙上天觉悟心中动悸异因下席拜贺曰此天命发于精神也异遂与诸将定议上尊号【东观汉记】
　　梦殿得禾蔡茂初在广汉梦坐太极殿上有三穗禾茂跳取之得其中穗辄复失之以问郭贺贺离席庆曰大殿者宫府之形象也极而有禾人臣之上禄也取其中穗是中台之位也于字禾失为秩虽曰失之乃所以得秩也旬月而茂徴焉乃辟贺为掾【后汉】
　　隂堂周磐字坚伯嵗朝防集诸生讲论终日因令其二子曰吾日者梦见先师东里先生与我讲于隂堂之奥既而长叹岂吾齿之尽乎其月望日无病忽终【上】嵗在郑梦孔子告之曰起起今年嵗在辰来年嵗在已既寤以防合之知命当终有顷寝疾而卒【上】北齐刘昼髙才不遇论曰辰为龙巳为蛇嵗至龙蛇贤人嗟
