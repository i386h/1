<!-- { "loadSidebar": true } -->
　　赋鹏贾谊曰十八以能诵诗属书闻于郡中吴廷尉为河南守闻其秀才乃言贾生年少颇通诸子百家之书文帝召以为博士是时贾生年二十余最为少文帝悦之綘灌等尽害之适为长沙王太傅有鸮飞入害作赋以自广后为梁懐王大而死时年三十三【史记】
　　赋灵光王延寿字文考有儁才少逰鲁国作灵光殿赋后蔡邕亦造此赋未成及见延寿所为甚竒之遂辍翰而已曽有异梦意恶之乃作梦赋以自厉后溺水死时年二十余【后汉】王子山与叔父师到泰山从鲍子真学筭到鲁赋灵光殿归度湘水溺死【博物志】文考一字子山也豫知亡日陆绩字公纪防有儁朗才数博学多通虞翻旧齿名盛厐统荆州令七年长于绩共为交友仕至欝林太守自知亡日乃为辞曰有汉志士陆绩防敦诗画长玩礼易雨征遘疾呜呼悲隔又曰从今已去六十年之外车同轨书同文恨不及见也年三十三卒【文士传吴志】可言天人王弼字辅嗣山阳髙平人少而察惠十余嵗便好壮老通辩能言为嘏所知吏部尚书何晏甚竒之题之曰后生可畏君斯人者可与言天人之际矣正始中遇疠疾亡时年二十四司马师嗟叹累日
　　妇亡神伤荀粲字奉倩彧子顗弟也常以为子贡称夫子之言性与天道不可得闻然则六籍虽存固圣人之糠粃粲兄俣难曰易经云圣人立象以尽意系辞焉以尽言则微言胡不可得而闻见哉粲荅曰盖理之甚微者非物象之所举也今称立象以尽意非此通于意外者也系辞焉以尽言此非言乎系表者也斯则象外之意系表之言固蕴而不出矣及当时能言者不能屈也又论父彧不如从兄攸彧立徳髙整轨仪以训物而攸不治外形慎宻自居而已粲以此言善攸诸兄怒而不能回也妻曹洪女有美色専房欢宴厯年后妇病亡不哭而神伤痛悼不能已嵗余亦亡时年二十九粲简贵不能与常人交接所交皆一时俊杰至塟夕赴者裁十余人皆同时知名士也哭之感恸路人【何恒为粲】栁卒杨表诔之曰山阳王弼风流长逝颖川荀粲零落无时修行夹池永絶梁园之赋长杨映沼无复洛川之文朝野悲惜魏舒子混字延广清恵有才行年二十七先舒卒朝野咸为舒悲惜舒毎哀恸退而叹曰吾不及庄生逺矣岂以无益自损乎于是终服不复哭诏曰舒惟一子薄命短折舒告老之年处穷独之苦毎念怛然为之叹悼思所以散愁养气可更増之味品物仍给四望牛车庻出入观望或足散忧也【本】
　　不秀王戎丧儿万子山简徃省之王悲不自胜简曰孩抱中物何至于此王曰圣人忘情最下不及情情之所钟正在我辈简服其言更为之恸【世説】万子有大成之风苗而不秀【上】
　　栋梁折卫玠字叔寳有虚令之秀清胜之气在羣伍之中有异人之望祖卫瓘见玠五嵗曰此儿神爽聪令与众大异恐吾年老不及见耳【别】及长好言理亲友时请一言无不咨嗟以为入微以天下大乱移家南行永嘉六年卒时年二十七塟于南昌谢鲲哭之恸人问曰子有何恤而致斯哀荅曰栋梁折矣不觉哀耳咸和中丞相王导教曰卫洗马明当改塟此君风流名士海内所瞻可修薄祭以敦旧好
　　行善祸繁羊秉字长达少有令誉仕参抚军将军事将奋千里之足挥冲天之翼惜乎春秋三十有二而卒昔罕虎死子产以为无与为善自夫子之没有子产之叹矣亡后有子男又不肙是何行善而祸繁也岂非司马生之所惑欤羊权为黄门侍郎侍简文坐帝问曰夏侯湛作羊秉叙絶可想是卿何物有后不权澘然对曰亡伯令问夙彰而无有继嗣虽名播天聴然絶圣世帝嗟慨乆之【世説】
　　转视尘尾王长史【蒙】病笃卧灯下转尘尾视之叹曰如此人曽不得四十及亡刘尹【惔】临殡以柄麈尾箸柩中因恸絶【上】
　　年齐古人王修字敬仁小字苟子蒙子也明秀有美称善行书号曰流奕清举转中军司马未拜而卒时年二十四昔王弼之没与脩同年故修弟熈乃叹曰无愧于古人而年与之齐也【文字志】
　　不可无年王珣疾临困问王武冈【谥】曰世论以我家领军比谁武冈曰世以比王比中郎【坦之】东亭转卧向壁叹人固不可以无年【上】
　　祝予羊孚年三十一卒桓与羊欣书曰贤从情所信寄暴疾而殒祝予之叹如何可言
　　兰王夙凋谢恵连年十嵗能属文才思富防彭城王义康修府城得古冢使恵连为祭文留信待成其文甚美文为雪赋以髙丽见竒灵运见其新文毎曰张华重生不能易也文章并行于世年三十七卒【南史】恨其兰玉夙凋故长辔未骋【诗】
　　国政衰王昙首太保之弟也武帝至彭城大防羣英台赋诗昙首文先成帝问曰卿弟何如卿荅曰若但如下官门户何寄帝大笑为文帝镇西长史武帝谓文帝曰昙首辅相才也汝可毎事之后乞吴郡文帝曰岂有欲建大厦而遗其栋梁卒时年三十七文帝临恸叹曰王詹事所疾不救国之衰也中书舎人周赴侍侧曰王家欲衰贤者先殒上曰直是我家衰矣【南史】
　　后进领袖王训字怀范防聪敏有识量后拜郎中入见武帝帝问何敬容曰禇彦回年几为宰相敬容曰少过三十上曰今之王训无谢彦回训美容仪善进止文章为后进领袖年二十六卒【上】
　　珠树王勃字子安六嵗善文辞九嵗得顔师古注汉书读之作指瑕以擿其失聪惊絶众文章迈防下笔则成尤好者书为虢州叅军坐罪除名父福畤以左迁交趾令勃徃省道出江中为采莲赋以见意其辞甚美渡南海堕水而卒时年二十八【旧唐】
　　奴仆命骚李贺字长吉韩退之皇甫湜聨骑造门贺总角荷衣而出赋髙轩过操觚立成杜牧之序其文盖骚之裔理虽不及辞或过之生二十七年死世皆曰使贺且未死少加以理奴仆命骚可也
　　神防天出邢君实恕子也自少有逸才大为苏黄诸公所称许而不幸早死作秋风三叠时年未弱冠神防天出如不经意同时之士名好古字皆不能及
　　富
　　钟悬不移鲁孟献子聘于晋宣子觞之三徙钟石之悬不移而具献子曰富哉家宣子曰子之家敦与我家富献子曰吾家甚贫惟有二士曰顔回兹无灵者使吾邦家安平百姓和恊惟此二者耳吾尽于此矣客出宣子曰彼君子也以养贤为富我鄙人也以钟石金玉为富孔子曰孟献子之富可着于春秋【新序】
　　逃富鬬且曰昔鬬子文三舎令尹无一日之积防民故也成王毎出子文之禄必逃王止而后复入谓子文曰人生求富而子逃之何也对曰夫从政者以庇民也民多旷者而我取富焉是勤民以自封也死无日矣我逃死非逃富也【楚语】
　　富淫齐庆封奔吴吴予之朱方聚其族焉而居之富于其旧子服恵伯谓叔孙曰天殆富淫人庆封又富矣杨子曰善人富谓之赏淫人富谓之殃天其殃之也其将聚而殱旃【襄二十八】
　　幅利齐庆氏亡分其邑予晏子弗受子尾曰富人之所欲也何独弗欲对曰庆氏之邑足欲故亡吾非恶富也恐失富也且夫富如布帛之有幅焉为之制度使无迁也夫民生厚而用利于是乎正徳以幅之使无黜嫚谓之幅利利过则为败吾不敢贪多所谓幅也【上】
　　怙富子产聘晋叔向问子晳于行人挥对曰其与几何无礼而好陵人怙富而卑其上弗能乆矣【昭元】
　　富得罪南宫敬叔以富得罪于定公奔卫卫侯请复之载其寳以朝夫子闻之曰若是其货也丧不若速贫之愈子游侍曰敢问何谓如此孔子曰富而不好礼殃也敬叔以富丧矣而又弗改吾惧其将有后患也敬叔闻之骤如孔氏而后循礼施散焉【家语】
　　陶朱公黄帝设五法布之天下用之无穷盖世有能知者莫不尊亲如范子可谓晓之矣范蠡为越相三江五湖之间民富国强卒以擒吴功成而弗居变名易姓之陶自谓朱公行十术之计二十一年之间三致千万再散与贫【素王妙论】
　　逰宫范蠡相越日致千金家僮闲筭术者万人收四海难得之货盈积于越都以为器铜鐡之类积如山之阜或藏之井壍谓之寳井奇容丽色溢于闺房谓之逰宫歴古以来未之有也【拾遗记】
　　猗顿猗顿鲁之穷士问术于朱公乃畜防于猗氏之南以富兴于猗氏故曰猗顿【孔丛子】
　　君子之富楚王问庄辛曰君子之富柰何对曰君子之富假货人不徳也不贵也其食饮人不使也不役也亲戚爱之众人喜之不肖者事之皆欲其寿乐而不伤于患此君子之富也楚王曰善【説苑】昔楚顿襄王问陵阳右曰君子之富何如云云【后汉楚宏论】
　　观时白圭曰吾营生犹伊尹吕尚之谋白圭乐观时丰嵗熟取谷与之丝漆茧出取帛絮与之食趍时若猛兽鸷鸟之发【史记】
　　卓氏卓氏用鐡冶富程郑富埒卓氏【上】
　　食货称首卓王孙家僮千数程郑各八百人而郗公从禽巷无竹八箫鼓歌吹击钟肆悬富侔公室豪过田文汉家食货以为称首盖以地沃土丰奢侈不期而至也【华阳国志】
　　铜山临卭有古石山有石鑛大如蒜子火烧合之成流支鐡甚刚因置鐡官汉文帝时以鐡铜赐侍郎邓通通假民卓王孙嵗取千疋故王孙货累巨万亿邓通钱亦尽天下王孙女文君能鼓琴时有司马长卿者临卭令王告与之逰王孙家文君因奔长卿【上】
　　茂陵富人茂陆富人袁广汉藏镪巨万家僮八九百人于北邙山下筑园东西四里南北五里激流水注其内构石为山髙十余丈连延数里养白鹦鹉紫鸳鸯厘牛青兕竒兽怪禽委积其间积沙为洲与激水为波潮其中致江鸥海鹤孕雏产鷇延漫林池竒树异草靡不具植屋皆徘徊连属重阁修廊行之移晷不能徧也广汉后有罪诛没入马官园鸟兽草木皆移植上林苑中【西京】髙訾自元成讫王莾京师富人杜陵樊嘉茂陵挚网平陵如氏茸氏长安丹王君房豉樊少翁王孙大卿为天下髙訾【汉货殖】
　　辇贿思赋或辇贿而违车兮孕行产而为对注云昔有周犨者家贫夫妇夜田天帝见而矜之问司命曰此可富乎司命曰命当贫有张子钱可以借之乃借而与之期曰车子生急还之田者稍富利及期妇夫辇其贿以逃同宿路逢夫妻寄车下宿夜生子问名于夫夫曰生车间可名车子也从是所向失利遂以贫困善曰见鬼神志搜神记
　　富拟封君湖阳县有樊重碑重居湖阳能治田殖至三百顷起庐舎髙楼连阁波陂灌注竹木成林六畜放牧鱼嬴梨果檀棘桑麻闭门成市兵弩器械赀至百万其兴工造作无穷巧不可言富拟封君世祖之少数归外氏及之长安受业赍送甚至世祖即位追封敬侯诏湖阳为重立祠【水经注后书畧同】
　　金穴郭况光武皇后之弟也累金数亿家僮四百余人以黄金为器工冶之声震于都鄙时人谓郭氏之室不雨而雷言其铸鍜之声盛也庭中起髙阁长庑置衡石于其上以称量珠玉也阁下有藏金窟列武士以卫之错杂寳以餙台谢悬明珠于四垂昼视之如星夜望之如月里语曰洛阳多钱郭氏室夜日昼星富无疋其宠者皆以玉器盛食故东京谓郭家为琼厨金穴【拾遗记】守钱虏马援尝谓賔客云丈夫为志穷当益坚老当益壮凡殖货财产贵其能赈施也否则守钱虏耳【本】散施折像字伯式父国有赀财二亿家僮八百人文卒感多藏厚亡之义乃散金帛资产周施亲踈或谏像曰君三男两女孙息盈前当増益产业何为坐自耗散乎像曰昔闘子文有言我乃逃祸非避富也吾门户植财日乆盈满之咎道家所忌今世将衰子又不才不仁而富谓之不幸墙隙而髙其崩必疾也智者闻之感服焉【后汉书】
