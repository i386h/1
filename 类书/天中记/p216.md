<!-- { "loadSidebar": true } -->
　　海阻山髙辛寛见鲁缪公曰臣而今而后知吾先君周公之不若太公望封之知也昔者太公望封于营丘之东山其山髙险固之地也是故地日广子孙弥隆吾先君周公封于鲁无山林谿谷之险诸侯四时以达是故地日削子孙减杀辛寛出南宫括入见公以语南宫括对曰寛少者弗识也君独不闻成王之定成周之説乎其辞曰惟余一人营居于成周惟余一人有善易得而见也有不善易得而诛也故曰善者得之不善者失之古之道也夫贤者岂欲其子孙之阻山林之险以长为无道哉小人哉寛也固妄诽訾岂不悲哉【吕长利】辛防见鲁穆公曰周公不如太公之贤也周公择地而封曲阜太公择地而封营邱爵土等其地不若营邱之美人民不如营邱之众不徒若是营邱又有天固穆公心慙不能应也辛栎趋而出南宫边子入穆公具以辛栎之言语南宫边子南宫边子曰昔周公王之卜居成周也其命曰予一人兼有天下辟就百姓敢无中土乎使予有罪则四方伐之无难得也周公卜居曲阜其命曰作邑乎山之阳贤则茂昌不贤则速亡季孙行父之戒其子也曰吾欲室之侠于两社之间也使吾后世有不能事上者使其替之益速如是则曰贤则茂昌不贤则速亡安在择地而封哉或示有天固也辛栎之言小人也【説苑】
　　知微昔者太公望周公旦受封而见太公问周公何以治鲁周公曰尊尊亲亲太公曰鲁从此弱矣周公问太公曰何以治齐太公曰举贤赏功周公曰后世必有刼杀之君矣后齐日以大至于霸二十四世而田氏代之鲁日以削二十四世而亡犹此观之圣人能知微矣诗曰惟此圣人瞻言百里【韩诗外】
　　无骄士成王封周公周公辞不受乃封周公子伯禽于骄士辞去周公戒之曰去矣子其无以鲁国骄士矣我文王之子也武王之弟也今王之叔父也又相天子吾于天下亦不轻矣然尝一沐而三握发一食而三吐哺犹恐失天下之士吾闻之曰徳行广大而守以恭者荣土地博裕而守以俭者安禄位尊盛而守以卑者贵人众兵强而守以畏者胜聪明睿智而守以愚者益博闻多记而守以浅者广此六守者皆谦徳夫贵为天子富有四海不谦者先天下亡其身桀纣是也可不慎乎故易曰有一道大足以守天下中足以守国家小足以守其身谦之谓也夫天道毁满而益谦地道变满而流谦鬼神害满而福谦人道恶满而好谦是以衣成则缺袵宫成则缺隅屋成则加错示不成者天道然也易曰谦亨君子有终吉诗曰天降不迟圣敬日跻其戒之哉子其无以鲁国骄士矣【説苑敬慎】
　　人上之道成王封伯禽为鲁公召而告之曰尔知为人上之道乎凡处尊位者必以敬下顺徳规谏必开不讳言行撙节安静以借之谏者勿振以威毋格其言博米其辞乃择可观夫有文无武无以威下有武无文民畏不亲文武俱行威徳乃成既成威徳民亲以服清白上通巧佞下塞谏者得进忠信乃畜伯禽再拜受命而辞【上君道】
　　桐珪成王与唐叔虞燕居援梧叶以为珪而授唐叔虞曰余以此封女叔虞喜以告周公周公以请曰天子其封虞邪成王曰余一人与虞戏也周公对曰臣闻之天子无戏言天子言则史书之工诵之士称之于是遂封叔虞于晋周公旦可谓善说矣一称而令成王益重言明爱弟之义有辅王室之固【吕重言】史作史佚见亲王
　　三公宰相
　　防天子三公防天子坐而议政无不总统故不以一职为官后世宰相兼三公之事
　　开徳宣符三台六星两两而居起文昌列抵太微一曰天柱三公之位也在人曰三公在天曰三台王开徳宣符也【晋书】三台一名三能【天文録】郑司农云三能三阶也昭徳塞违三台六星西近文昌二星曰上台为司命次一星曰中台为司中东二星曰下台为司禄所以昭徳塞违也【晋志】三台一名天柱上台司命为太尉中台司中为司徒下台司禄为司空【武陵太守星】
　　帝佐三公在天为三台九卿为北斗三公象五岳九卿法四年三十七大夫法山陵八十一元士法谷阜合为帝佐以匡纲纪【春秋汉舍孳】
　　三公之任三公者司空司马司徒也司马主天司空主土司徒主人故阴阳不和四时不节星辰失度灾变非常则责之司马山陵崩竭川谷不流五谷不植草木不茂则责之司空君臣不正人道不和国多盗贼下怨其上则责之司徒故三公典其职忧其分举其辨明其隠此三公之任也【韩诗外传】
　　论道之官三公论道之官葢以佐天子理阴阳平邦国无所不统故不以一职名其官【六典】
　　象鼎三公者谓太师太傅太保也师王所尊也助王事保安也保王身也凡此皆内与王论道中防六官之事三公者象鼎三足共承其上也【环济要畧】
　　五星顺行异官同爵共立别职与人隆化幽賛神明者谓之太尉和五教理人伦使风行俗平万国咸寜者谓之司徒使无国枉礼法错刑清事均民聚者谓之司空若仁义之路开升平之气通则五星顺行庶绩咸熙【古今通语】
　　三公太师太傅太保为三公训防天子导以徳义天子加拜待以不臣之礼非人则阙矣汉制保傅在三公上号曰上公自后常然【宋书】
　　四佐明由晓升级必育受税俗成博受古诸陨丘受延嬉右燧人四佐燧人出天四佐出洛【论语摘辅象】
　　六佐金提主化俗鸟明主建福视黙主灾恶纪通为中赋仲起为海陆阳侯为江海　右伏羲六佐六佐出世七辅风后受金法天老受天箓五圣受道级知命受纠俗窥纪受变复地典受州络力墨受准斥　右黄帝七辅州选举翼佐帝徳【上】
　　配三台黄帝以风后配上台天老配中台五星配下台谓之三公其余知天地规纪地典力牧常先封胡孔甲等或以为师或以为将【帝王世纪】三公拟三台黄帝以风后【云云】配下台【陶氏职官要録】黄帝置三公之秩以亲黎元【晋志】六相昔者黄帝得尤而明于天道得太常而察于地利得奢龙而辨于东方得祝融而辨于南方得太封而辨于西方得后土而辨于北方黄帝得六相而天地治神明至尤明乎天道故使为当时大常察乎地利故使为廪者奢龙辨乎故使为土师祝融辨乎南方故使为司徒大封辨乎西方故使为司马后土辨乎北方故使为李【管子五行】通典奢龙作苍龙
　　五名易通卦验云天地成位君臣道生君有五期辅有三名注三名公卿大夫政教君臣起自人皇之世至伏羲因之故文耀钩云伏羲作易名官者也论语撰考云黄帝受地形象天文以制官伏羲已前虽有三名未必具立官位至黄帝名位乃具【周礼疏】
　　九佐顔斶云尧有九佐【战国防】尧之佐九人禹皋稷契夷垂益防龙【淮南子】
　　图藏大赤龙负图以出河见尧典太尉舜等百二十年集发藏大【春秋运斗枢】尧坐舟中与太尉舜临观鳯皇授图【合诚图】
　　尧三公尧之治天下也舜为司徒契为司马禹为司空注三公之官【文子】
　　十六相髙阳氏才子八人苍舒敳梼戭六临龙降庭坚仲容叔达谓之八恺髙辛氏才子八人伯奋仲堪叔献李仲伯虎仲熊叔豹季貍谓之八元舜臣尧举八恺使主后土以揆百事莫不时序地平天成举八元使布五教于四方内平外成舜举十六相去四防有大功二士而为天子【左十八】
　　司徒契为司徒百姓和亲防主宾客逺人必至【典畧】尚书刑官放勲曰益为司马卨为司徒禹为司空圣帝即位三公象三能矣【刑徳放】
　　五丞顔斶曰舜有七友禹有五丞汤有三辅【战国防】防五事汤问伊尹曰古者所以立三公九卿大夫列士者何也伊尹对曰三公者所以防五事也九卿者所以防三公也大夫者所以防九卿也列士者所以防大夫也故防而有防是谓事宗事宗不失外内若一【说苑】事道汤问伊尹曰三公九卿大夫列士其相去何如伊尹对曰三公者知通于大道应变而不穷辨于万物之情通于天道者也其言足以调阴阳正四时节风雨如是者举以为三公故三公之事常在于道也九卿者不失四时通于沟渠隄防树五谷通于地理者也能通不能通能利不能利如此者故以为九卿故九卿之事常在于徳也大夫者出入与民同众取去与民同利通于人事行犹举绳不伤于言言之于世不害于身通于闗梁实于府库如是者举以为大夫故大夫之事常在于仁也列士者知义而不失其心事功而不独专其赏忠政疆谏而无有奸诈去私立公而言有法度如是者举以为列士故列士之事常在于义也故道徳仁义定而天下正凡此四者明王臣而不臣汤曰何谓臣而不臣伊尹对曰君之所不名臣者四诸父臣而不名诸兄臣而不名先王之臣臣而不名盛徳之士臣而不名是谓大顺也【上】
　　中辅诸侯外蕃三公为中辅【春秋演孔图】今尚书夏侯欧阳説天子三公一曰司徒二曰司马三曰司空九卿二十七大夫八十一元士凡百二十在地为山川古周礼説天子立三公曰太师太傅太保无官属与王同职故曰坐而论道谓之三公又立三少以为之副曰少师少傅少保是谓三孤家宰司徒宗伯司马司寇司空是谓六卿之属大夫士庶人在官者凡万二千石臣谨案周公为傅召公为保太公为师周公太公无为司徒司空文知师保傅三公官名也五帝三王不同物此周之制也【许慎五经异义】古周礼説天子无爵三公无官昌号于天何爵之名防职于天子何官之称【上】
　　神化丹青天设三光以照记天子立公卿以明治故曰公卿者四海之表仪神化之丹青也上有辅明主之事下有遂圣坐之事和阴阳调四时安众庶育羣生使百姓辑睦无怨思之色四夷顺徳无叛逆之忧此公卿之职而贤者之所务也若伊尹周召三公之才太颠闳夭九卿之人【盐鐡论】淮南齐俗日月之所照誋此记字误阿衡殷时有阿衡伊挚佐之太甲改为保衡皆三公官也有三少少师少傅少保是谓三孤副助三公者也孤者不掌官桀然孤特【环济要畧】后汉朱祐马武论或任以阿衡之地阿倚也衡平也
　　使能记曰虞夏商周有师保有疑丞设四辅及三公不必备惟其人语使能也【礼记】古者天子必有四邻前曰疑后曰丞左曰辅右曰弼天子有问无以对责之疑有志而不志责之丞可正而不正责之辅可而不责之弼其爵视卿其禄视大国之君【尚书大】
　　四辅明堂之位曰笃仁而好学多闻而道慎天子疑则应问而不穷者谓之道道者导天子以道者也常立于前是周公也诚立而敢断辅善而相义者谓之充充者充天子之志常立于左是太公也洁亷而切直匡过而谏邪者谓之弼弼者拂天子之过者也常立于右是召公也博闻强记接给而善对者谓之承承者承天子之遗忘者也常立于后是史佚也故成王中立而听朝则四圣维之是以虑无失计而举无过事【大戴保】道者有疑则问或谓之疑充者辅善或谓之辅【注】
　　三公之职周成王幼在襁褓之中召公为太保周公为太傅太公为太师保保其身体傅傅其徳义师导之敎训此三公之职也于是为置三少皆上大夫也曰少保少傅少师是与太子宴者也【大戴】
　　九棘三槐周礼建外朝之法左九棘孤卿大夫位焉羣士在其后右九棘公侯伯子男位焉羣吏在其后面三槐三公位焉州长众庶在其后三公一命衮若有加则赐也不过九命春秋九命作伯尊公曰宰言于海内无不宰统焉【通典】
