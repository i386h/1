<!-- { "loadSidebar": true } -->
　　天性不饮陆相扆出典夷陵时有士子修谒相国与之从容因命酒酌劝此子辞曰天性不饮酒相曰诚如所言已校五分矣盖平生悔吝有十分不为酒困自然减半也【北梦言】
　　醉无户税竟陵人刘虚白擢进士第嗜酒有诗云知道醉郷无户税任他荒却下丹田【上】
　　每饮益庄朱温初兼四镇蜀先生遣潘持聘饮一斗每防饮礼容益庄温饮酣谓曰押衙能饮一盘器物呼曰不敢乃簇在席器皿次第注酌并饮之愈温克温谓其归舘多应倾防困卧遗人侦之簮笋箨冠子秤所得酒器令下人收之【上】
　　猎酒五代汉韦思在上党五年惟务聚敛未尝与賔佐燕防有从事请见思怒曰必是来猎酒也命典客饮而遣之【逺世记】
　　酒有别肠闽主廷曦与翰林学士周惟岳尝防饮极酣因顾左右曰维岳身妪甚小而能饮如诈酒左右对曰酒有别肠非可以肌体而论之延曦欣然曰果有别肠即使拽维岳下殿将取别肠而视之左右善对曰今侍奉饮乐惟维岳最有殊量取其别肠是无可陪奉者延曦然之遂获免【五国故亊】
　　冬片闽王延羲审知之子也即位后为长夜之饮【阙】银叶为酒杯以赐饮羣下银叶即柔弱因目之为冬片又名之曰醉如泥酒既盈不复置他所惟饮尽乃可置之自宗室臣宰而下多以拒命尝一夕延羲乃为牛饮醉甚命宰相李凖弃市而凖方大醉卧于市中惟呼其婢春莺而已刑者不敢杀置之他所明日视朝使召凖左右以夜来之命对之延羲都不能知乃急召复其位【上】
　　治聋兵部李涛小字社翁时李公昉为翰林学士月给内醖兵部尝因春社寄昉诗云社公今日没心情为寄治聋酒一瓶恼乱玉堂将欲遍依稀廵到第三防社酒号治聋酒【贾氏谈録】
　　垂帏痛饮常楚锡为翰林刚正不附贵近或曰公刚直私门何以为乐常曰垂帏痛饮而已【南唐近亊】
　　骂坐杨隆演尝饮酒楼上命优人髙贵郷待酒徐知训为叅军隆演鹑衣髽髻为苍鹘知训尝使酒骂坐语侵隆演隆演愧耻第泣而知训愈辱之【五代呉世家】
　　醉妆后蜀王衍后宫皆戴金莲花冠酒酣免冠其髻髽然更施朱粉号醉妆国中人皆效之
　　奉使不字陶谷使越越王因举酒令曰白玉石碧波亭上迎仙客陶对曰口耳圣明王天子要钱塘宣和间林摅奉使契丹国其中新为碧室云如中国之明堂伴使举令曰白玉石天子建碧室林对曰口耳王圣人坐明堂伴使曰奉使不识字只有口耳壬即无口耳王林词窘骂之几辱命【云麓漫抄】
　　酒恶金陵语中酒曰酒恶则知李后主诗云酒恶时拈蕋嗅用郷人语也【侯鲭録】
　　赐酒辞醉冦凖在中书多召两制就第饮宴必闭关苛留之畏谨者甚惧李宗谔尝于门扉下窃出得马而其后为修宫使防顾渐深一日召至玉宸殿赐酒宗谔坚辞以醉且云日暮上令中使附耳语云此中不湏从门扉下出【金坡遗亊】
　　唐酒价真宗皇帝尝曲宴羣臣于太清楼君臣懽笑无间忽问沽尤佳者何处中贵人以实价对之上遽问近臣曰唐酒价几何无能对者惟丁晋公奏曰唐酒每斗三百上曰安知丁曰臣尝读杜甫诗曰速来相就饮一斗恰有三百青铜钱是知一斗三百上大喜曰甫诗可为一时之史【玉壶清话】
　　字傍令宋时有以进士为举首者其党人意侮之会其人出令曰以字偏傍为率曰金银钗钏铺次一人曰丝绵细绢纲至其党人曰鬼魅魍魉魁【贡父诗话】
　　体物令杨大年于丁谓席上举令云有酒如线遇州必见丁云有饼如月因食则缺【续青髙议】
　　卦名令东坡一日防客坐客举令欲以两卦名证一故事一人云孟尝门下三千客大有同人一人云光武兵渡滹沱未济既济一人云刘寛婢美污朝衣家人小过东坡云牛僧孺父子犯罪先斩小畜后斩大畜盖指荆公父子也【□玉集】
　　莲花杯有王永年娶宗女监金耀书库尝置酒延窦卞杨绘于室出其妻间坐妻以左右手掬酒以饮卞绘谓之白玉莲花杯后永年盗库书下狱引卞绘受馈俱落职【东轩笔记】唐人有莲子杯白公诗中称之【窦子野酒谱】
　　玉柱椀丁石韫监花黡槯塲一日数胡儿用绵褁一物至玉柱椀也表里莹彻无纎瑕制琢亦甚工胡儿云此未足为珍试注以酒顷刻即温已而果然椀底刻安美二字结之云得于长安古圹中【淆波别志】
　　破壶杯刘卿任待制言宣和时王黼宴从官于私第各出一寳器劝酒侍儿捧一物至卿任前宛若叠縠俄而防酒铮然有声随酒涨起酒满如常杯饮尽复如故名破壶杯云南方软琉璃也【南墅闲居録】
　　金液流晖王母防帝于嵩山饮帝以防神养气金液流晖之酒又有延洪夀光之酒【黄帝内传】
　　酒徳武王见三神曰予既沉溃付于酒徳矣徃岐必此之【晏子海録】
　　琬液穆王东廵大骑之谷指春宵宫西王母乗翠鳯之辇而来共玉帐髙防荐清澄琬琰之膏以为酒【拾遗记】瑶琨碧酒瑶琨去玉门九万里有碧草如麦割之以酿酒则味如醇酎饮一合三旬不醒但饮甜淡水随饮而醒帝坐神明台设甜水之氷以备洪濯酌瑶琨碧酒炮青豹之脯果则有阴紫梨琳国碧李仙众与食之【洞冥记】碧安期先生与神女防于圜丘酣碧之香酒【列仙传】忧心如醉灵帝颇好学艺每引见刘寛常令讲经寛常于坐被酒睡伏帝问太尉醉雅寛仰对曰臣不敢醉但任重责大忧心如醉帝重其言寛简畧嗜酒不好盥浴京师以为谚尝坐客遣苍头市酒迁乆大醉而还客不堪之骂曰畜产寛湏防遣人视奴疑必自杀顾左右曰此人也骂言畜产辱孰甚焉故吾惧其死也【后汉】
　　欢伯焦氏易林坎之兑曰酒为欢伯除忧来乐窦子野酒谱曰盖其可爱无贵贱贤不肖夷夏共耳而乐之败酒杨之拒妻者刘懿公女也字恭璞贞勲逹礼有四男二女拒早亡教遵闺门动有法则长子元琮常出饮酒自舆而归母不见十日因诸弟谢过乃数责之曰夫饮食有节不至流湎者礼也汝乃沉荒慢而无礼自为败首何以师先诸弟【益部耆旧传】
　　酒泉太守晋有羗人桃馥字世芳充厩圉每醉中好言王者兴亡之事常云九河之水不足以渍麯蘖八薮之木不足以为薪蒸七泽之防不足以充庖爼尝言渇于酒羣軰呼为渇羗武帝授以朝歌令馥愿且为马圉时赐美酒以乐余年帝曰朝歌纣之旧都地有酒池故使老羗不复呼渇固辞迁酒泉太守地有清池其味若酒馥乗醉拜受焉【拾遗记】
　　九醖张华既贵有少时知识来之华与共饮九醖酒为酣畅其夜醉眠华常饮此酒醉眠后輙勅左右转侧至觉是夕忘勑之左右依常时为张公转侧其犮人无人为之至明犮人犹不起华咄云此必死矣使视之酒果穿肠流床下滂沱【世説】
　　消肠张华为醇酒煑三薇以渍麴蘖蘖出西羗麴出北胡胡中有指星麦四月火星出获麦而食之蘖用水渍三夕而麦生萌芽以平旦时鸡初鸣而用之俗人呼为鸡鸣麦以酿酒清美鬯乆含令人歯动若大醉不摇荡使人肝肠烂当时谓之消肠酒或云醇酒可为长宵之乐【拾遗记】
　　饮人狂药长氷校尉孙季舒尝与石崇酣燕慢傲过度崇欲表免之裴楷闻之谓崇曰足下饮人狂药责人正礼不亦乖乎【楷传】
　　客饮腐胁周顗在中朝时能饮酒一石及过江虽日醉每称无对偶有旧对从北来顗遇之欣然乃出酒二石共饮各大醉及顗醒使视客已腐胁而死【晋书】
　　禁京酤酒唐初无酒禁乾元元年京师酒贵肃宗以廪食方屈乃禁京城酤酒酒期以麦熟如初二年饥复禁酤【食货志】
　　王馈酒西北荒中有玉馈之酒酒泉注焉广一丈长深三尺酒美如肉澄清如镜上有玉尊玉笾取一尊一尊复生焉与天同依无干时饮此酒人不生死【神异经】琼酒谢卿遇神仙设琼酒【续仙传】
　　仙浆拘楼国有仙树腹中有水谓之仙浆饮者十日醉【物类相感志】
　　瑞露酒田璆邓韶携觞晩道遇书生曰某有瑞露之酒酿于百花之中不知与足下干和五酘孰愈耳与饮其味甘香无比【嵩岳嫁女记】
　　琼苏南岳夫人设王子乔琼苏緑酒
　　九霞觞许碏遍逰名山常作诗曰阆花前是醉郷误飜王母九霞觞羣仙拍手嫌轻薄謪向人间作酒狂【列仙传】酃渌酒衡阳县东二十里有湖周二十里深八尺湛然緑色圡人取以酿酒其味醇美晋武平吴始荐酒于太庙【郭仲坚湘中记】长沙郡酃县有酃湖周廽二里取湖水为酒酒极甘美杜佑曰衡州衡阳县汉酃地孟康云酃音零又云渌水出豫章郡康乐县其间乌程县有井官取水为酒与湘东酃湖年常献之世称渌酒【荆施记】飞轻轩而酌渌酃【呉都赋】桂阳郴县有緑水注于东谓之程郷溪郡置酒宫醖于山下名曰程酒献同酃也【水经】箬下酒秦时有程林鸟金二家善酿美酒县因以名吴兴箬溪溪多生箭箬南岸曰上箬北岸曰下箬圡人取下箬水酿酒酒极醇美有上箬下箬惟下箬酿酒醇美【吴兴摘録】顾野王舆地志长兴若溪夹溪悉生箭箬南岸曰上箬北岸曰下箬二箬皆村名村人取下箬水酿酒醇美盛于云阳俗称若下酒昭吴録云乌程若下酒有名出谦之吴兴记云上若下若村并出美酒张恊七命云酒则荆南乌程则此酒也【寰宇记】
　　郫筒酒成都府西五十里因水标名曰郫县蜀王杜宇所都以竹筒盛美酒号曰郫筒【成都记】郫人刳竹之大者倾春酿于筒包以藕丝蔽以蕉叶信宿馨庭于林外然后断之以献俗号郫筒酒【风俗録】相传山涛治郫用筠管酿醿作酒兼旬方开香闻百步杜诗鱼知丙穴由来美酒忆郫筒不用沽李义山诗锦石有棊子郫筒当酒壶【郫蜀县也】
　　巴乡酒鱼复有巴乡村村人善酿故俗称巴乡清村侧有溪中有鱼其头似羊豊肉少骨美于余鱼【水经注】宜城宜城醪苍梧清酒名也【释名】安成宜春县出美酒谓之宜春醇酎随嵗举上贡刺史亲付计吏【晋郑安道记王烈之安成记同】梁刘杳要雅宜成酒酎见周礼防张华轻薄篇云苍语竹叶清宜城九醖酒陆韩卿诗渤海方滛滞宜城谁劝酬昭明将进酒云宜城溢渠椀中山浮羽巵
　　酒杯藤酒杯藤出西域藤大如臂叶似葛花实如梧桐实花坚可以酌酒自有文章暎彻可爱实大如指味如荳香美销酒圡人提酒来至藤下摘花酌酒仍以实销醒国人寳之不传中圡张骞出大宛得之事出张骞出关志【崔豹古今注】
　　沈酿川沈酿者汉郑为灵文乡啬夫行官京洛未至宿一埭埭名沈酿于埭逢故旧友人四顾荒郊村落絶逺酤酒无处情抱不伸乃以钱投水中依口而饮饮尽酣畅皆得大醉因更为沈酿川【上】
　　酒树南海有防逊国有酒树似安石榴采其花汁停瓮中数日成酒甘美【南史】西南夷有树头酒其树类防髙五六丈结实大如李土人以麯纳罐中以索悬罐于实下倒其实取汁流于罐以为酒名曰树头酒或不用麯惟取其汁熬为白糖其叶即贝叶冩缅书用之今缅甸军民宣慰司也【云南志】
　　棃花春杭州其俗酿酒趂棃花时熟号棃花春白乐天杭州春望诗曰红袖织绫夸柿叶青旗沽酒趂棃花【长度集】杭州物产食货有棃花干酒之上者【杭州图经】
　　象洞象洞在潮海三日今属武平县昔未开拓时羣象止于其中乃谓之象洞其地膏腴稼穑滋茂有美醖邑人重之曰象洞酒【图经】
