<!-- { "loadSidebar": true } -->
　　大豆造父始习于大豆蠭门始习于甘蝇御大豆射甘蝇而不徒人以为性者也不徒之所以致逺追急也所以除害禁暴也凡人亦必有所习其心然后能听説【上】求马鲁定公问于顔囘曰子亦防东野毕之善御乎对曰善则善矣虽然其马将必佚足公色不悦谓左右曰君子固有诬人也后三日牧来防之曰东野毕之马佚两骖曵两服入于廐公闻之促驾召顔囘囘至公曰吾子奚以知之对曰以政知之昔者帝舜巧于使民造父巧于使马舜不穷其民力造父不穷其马力是以舜无佚民造父无佚马今东野毕之御也升马执辔衘体正矣步骤驰骋朝礼毕矣厯险致逺马力尽矣然而犹乃求马不已臣以此知之公曰善诚若吾子之言也愿少进乎顔囘曰臣闻之鸟穷则啄兽穷则攫人穷则诈马穷则佚自古及今未有穷其下而能无危者也公悦遂以告孔子孔子对曰夫其所以为顔囘者此之类也【家语】吕览云东野稷以御见庄公顔阖入见【云　云】事稍同注顔阖去庄公十二世吕之误也
　　马逸孔子行道而息马逸食人之稼野人取其马子贡往请説之毕辞野人不听孔子曰夫以人之所不能听説人譬以大牢享野人不听韶乐飞鸟也乃使马圉往説之至见野人曰子耕于东海至于西海吾吾得何不食子之禾其野人大説相谓曰説亦皆如此其辩也独如向之人解马而与之説如此其无方也而犹行外物岂可必哉【淮吕】
　　疋练儒书称孔子与顔渊俱登鲁东山望吴昌门谓渊曰尔何见曰一疋练前有生蓝孔子曰噫此白马卢刍也使人视之果然【论衡见御览】顔渊与孔子俱上鲁太山孔子东南望异阊门外有系白马引顔渊指以示之曰若见吴阊门乎顔渊曰见之孔子曰门外何有曰有如系练之状孔子抚其目而止之因与俱下下而顔渊髪白齿落因以病死盖精神不能若孔子强力自极精华竭尽故早夭死【今本】
　　庸马顔渊所以命短暴孔子所以伤其年也若庸马良马相追至晩共列良马宿所鸣食如故庸马埀头不复食何异顔渊与孔子优劣【桓谭新论】
　　案图齐景公好马命画工图而访之殚百马之价朞年而不得像过实也今使爱贤之君考古籍以求其人虽期百年不可得也【符子】
　　赎老田子方见老马于通【道】喟然有志焉以问其御曰此何马也其御曰此故公家畜也老罢而不为用出而鬻之田子方曰少而贪其力老而弃其身仁者弗为也束帛以赎之罢武闻之知所归心矣【淮人间韩外】
　　天下马徐无鬼因女啇见魏武侯曰吾相马直者中绳曲者中驹方者中矩圆者中规是国马也而未若天下马也天下马有成材若防若失若丧其一若是者超轶絶尘不知其所武侯大説而笑【庄子】
　　似鹿千金如耳説卫嗣君君悦而太息左右曰公何为不相也公曰夫马似鹿者而题之千金然而有百金之马而无一金之鹿者马为人用而鹿不为人用也今如耳万乘之相也外有大国之意其心不在卫虽辨智亦不为寡人用吾是以不相也【韩子】
　　马食苏代欲见齐王説淳于髠曰人有骏马欲卖之见伯乐曰此三旦立于市人莫与言愿子还而视之去而顾之臣请献一朝之价伯乐如其言一旦而马价十倍今臣欲以骏马见于王莫臣先后足下有意为臣伯乐乎请献白璧一双黄金十镒以为马食淳于髠言于王而见之注马食不欲斥言之【春秋后语】
　　相马古之善相马者寒风是相口齿麻朝相颊子女属相目卫忌相许鄙相□投伐褐相胁管青相头骨陈悲相股脚秦牙相前賛君相后凡此十人者皆天下之良工也其所以相马者不同见马之一徴也而知节之髙卑足之滑易材之坚脆能之长短非独相马然也人亦有徴【吕观表】
　　塞翁失马近塞上之人有善术马无故亡而入胡人皆吊之其父曰此何讵不为福乎居数月其马将胡骏马而归人皆贺之其父曰此何不能为祸乎家富马良其子好骑堕而折其髀人皆吊之其父曰此何不为福乎居一年胡人大入塞丁壮者皆引而战近塞之人死者十有此独以跛之故父子相保幽通赋曰北叟颇识其倚服【淮人问】
　　泛驾武帝诏曰马或踶奔而致千里士有负俗之累而立功名夫泛驾之马跅弛之士亦在御之而已【汉书】捕防骠骑难诸士东方朔对曰干将莫耶天下之利劒也水断鹄雁陆断马牛将以补曽不如一钱之锥骐骥騄耳天下之良马也将以捕防于深宫曽不如跛猫【东方朔传】
　　马夀卫后园有送时乘舆马十疋卒养视善饮不能乘而马六十岁乃死【桓谭新论】韩子治尝以地地黄甘草哺五十岁老马又生三驹又百三十岁乃死【抱朴子】德州刺史张讷之一白马其色如练父雄为数州刺史常乘雄薨子敬之为考功郎中改夀州刺史又乘此马敬之薨弟讷从给事中改徳州刺史入为国子祭酒出为常州刺史至今犹在计八十余极肥徤骤脚不散【朝野佥载】识马语广汉阳翁伟能听鸟兽之音乘马之野而田间有放马者相去数里鸣声相闻翁伟谓其御曰彼放马目其御曰何以知之曰骂此辕中马曰马马亦骂之曰马御者不信使往视之马目竟眇【论衡】李南乗赤马行道逢他人乗白者马白马先鸣而南赤马鸣应之南谓从者曰彼马言汝今当见一黄马左目肓者是吾子可为告使駚行相及从者不信行二里所果逢黄马而左目肓南之马先鸣而肓马应之问其主果向白马子也【抱朴子】
　　大骊世祖防诸将问破贼所得物唯李忠独无所掠世祖曰我欲特赐忠诸卿得无望乎即以所乘大骊马及绣被衣物赐之【本】
　　欵叚马援击交阯谓官属曰从弟少逰常哀吾多大志曰士生一世但取衣食足乘下泽车御欵叚马为郡吏守坟墓乡里称善人斯可矣求益盈余但自苦耳【东观汉记】兵甲之本夫行天莫如龙行地莫如马马者兵甲之本国之大用安寜则以别尊卑之序有变则以济逺近之难【援上铜马式表】
　　八百钱马虞芝州命辟南阳从事太守张忠连姻王室罪名入重芝依法执按刺史畏势召芝芝曰吾年徃志尽譬如八百钱马死生同价且欲立效于明时耳遂投去【长沙耆旧】
　　随马寻主孙坚讨黄巾乗胜深入于西华失利被创堕马卧草中军众分散不知坚所在坚所骑騘马驰还营掊地呼鸣将士随马向草中乃得坚扶还营【吴书】
　　伏枥老骥伏枥志在千里烈士暮年壮心不已【曹操乐府】杜挚与毌丘俭诗云骐骥马不试婆婆槽枥间壮士志未伸坎轲多辛酸【文章叙録】
　　一跃丈余孙权征合肥败马上津桥桥南已彻丈余无板谷吉利在马后使权持鞍缓辔于后着鞭以助马势遂得超渡【江表】
　　恶香朱建平善相马文帝将出取马外入建平道遇之语曰此马之相今日死矣帝将乗马马衣香惊齧帝膝帝怒杀之【魏志】
　　驽马恋栈豆桓范出赴曹爽宣王谓蒋济曰智囊往矣济曰范则智矣驽马恋栈豆爽必不能用也【于寳晋纪】马穴中卢县西山中有一道汉时尝有数百疋马出其中今名马穴人于此得马顿宿遂名骑亭马形皆小似巴滇马三国时陆逊攻襄阳又值此穴中有数十疋马出逊载还建业蜀使来有五部兵家浈池者识其马色云是已亡父所乗对之流涕因名地道为白马坑【襄阳记】夷陵县北三十里有石穴名曰马穿常有白马出穴食人逐之入穴潜行出汉中汉中人失马亦常出此穴相去数千里【水经二十四】
　　泥马章震号王子能以泥作马日行千里【葛洪神仙传】解马性王济善解马性尝乘一马着连钱障泥前有水终日不肯渡正云此必是惜障泥使人解去便径渡【世説】马癖武子性爱马亦甚别之故杜预道王武子有马癖和长舆有钱癖武帝问杜预卿有何癖对曰臣有左癖【语林】
　　蚁封王湛字处冲居墓次兄子济往省济性好马而所乘马骏駃意甚爱之湛曰此小駚然力薄不堪苦近见督邮马当胜此但养不至耳济取督邮马食十数日与湛试之湛未尝乘马卒然便驰骋步骤不异于济而马不相胜湛曰今直行车路何以别马胜不唯当就蚁封耳于是就蚁封盘马果倒踣【邓粲晋记】
　　金埒王武子被责移第北邙下于符人多地贵济好马射买地作埒编钱匝地竟埒时人号曰金沟【世説沟一作埒】巴王戎頴脱不持仪形好乗巴马虽为三司率尔私行巡省田园不从一人自以手巾挿腰【竹林七贤论】赤蛇出鼻陈安为河间王颙给使甚壮徤常乘一马骏快非常后马死双赤蛇出其鼻【灵鬼志】
　　河神请马晋明帝时有献马者夣河神请之及至与帝夣同即投河以奉神始太传禇褒亦好此马帝云已与河神及禇公卒军人见云乘此马矣【志怪】
　　神骏支道林常养数匹马或言道人畜马不韵支曰贫道重其神骏【世説】支道庵在南峯古号支硎山今有白马涧支饮马处也庵傍石上有马足四云是道林飞步马迹也【吴郡志】
　　五色符坚时大宛献天马千里驹皆汗血朱鬛五色鳯麟身命羣臣作止为诗而遣之示无欲也【晋载记】埀鞚救主符坚为慕容冲所袭坚驰騧马堕而落涧追兵机及计无由出马即踟蹰临涧埀鞚与坚坚不能及马又跪授马坚攀之得登岸而走卢江【异苑】
　　羊须太上四年兖州民王蒲率众二千来降献美女马匹羊须去地九寸拜蒲长水校尉廪丘公【崔鸿十六国春秋】知胜败侯景所乘白马毎战将胜輙踯躅嘶鸣气意后逸其有奔衂必低头不前及石头之役精神沮爽卧不肯动景使左右拜请或加棰防终不肯进【南史】
　　畏马权防为国子士或平末自府还第在路无故马倒遂不得语因亡防生平畏马位望既至不得不乘果以此终
　　军前取王世充兄子伪代王琬使于窦建徳军中乗陏炀帝所御騘马铠甲甚鲜逈去军前以夸众太宗曰彼之所乘真良马也尉迟敬德请往取之乃与髙甑生梁建方三骥直入贼军擒琬引其马以归【旧唐】
　　执经尹神童毎説伯乐令其子执马经畵様以求马经年无有似者归以告父更令求之出见大虾蟆谓父曰得一马畧与相同而不能具伯乐曰何也对曰其马隆颅跌目郁缩但蹄不如累趋耳伯乐曰此马好跳掷不堪御也子笑乃止【朝野佥载】
　　舞马中宗时殿中奏蹀马之戯宛转中律遇作饮酒乐者以口啣杯卧而复起吐蕃大惊【景龙文舘记】宗尝令教舞马四马匹分为左右目为某家宠某家娇时塞外亦以善马来贡者上俾教习无不曲尽其妙因命衣以文绣络以金修餙其鬛间杂以珠玉其曲谓之倾盆【一作杯】乐若歌其曲奋首鼓尾纵横应节又于三层板床马乘而上旋转如飞或命壮士举一榻马舞于榻上乐工数十人立于左右前后皆衣淡黄衫文玉带必求少年而姿貎羙秀者每千秋节常命舞于勤政楼下其后上既幸蜀舞马亦散在人间禄山尝覩其舞而心爱之自是因取数十匹置于范阳其后转为田承嗣所得而承嗣不知杂之战马置之外栈忽日日军中大享士乐作马舞不能自止厮养辈谓其为妖拥篲以击之马谓其舞不中节抑杨顿挫尚存故态厩吏剧以为怪白承嗣命棰之甚酷马舞益整而鞭捶愈加竟毙于枥下时人亦有知其舞马者惧田暴逆而终不敢言【明皇杂録】
