<!-- { "loadSidebar": true } -->
　　流俗异趣武帝咸宁初诏曰男子皇甫谧沈静履素守学好古与流俗异趣其以谧为太子中庶子谧固辞笃疾帝初虽不夺其志【晋书】
　　显职齐王攸与山涛书曰太子中庶子东宫显职加侍接左右诚宜得笃粹有行检之人想悉在尊竟必允众望也【上】
　　俊茂中庶子缺宜得俊茂者以济阴太守留俨阳城太守石崇叅选不审可有合圣意者不【山公啓事】
　　陪臣郑黙字思元袤子也考覈旧文删省浮秽武帝受禅与太原郭奕俱为中庶子朝廷以太子官属宜称陪臣黙上言皇太子体皇极之尊无私于天下宫臣皆受命天朝不得同之藩国事遂施行【晋书】
　　献侍臣箴温峤元帝时迁太子中庶子在东宫深见宠遇太子与为布衣之交僚属莫与为比数陈规讽又献侍臣箴甚有益【上】
　　朝仪取正明帝之在东宫孔衍领太子中庶子于时中兴肇构庶事草创衍经学渊博该识旧典朝仪轨制多取正焉由是元明二帝并亲爱之【上】
　　管緫门下王珣啓以桓谦为中庶子曰东宫之选中庶子管緫门下尤不可不得其才也【上】
　　正始遗风袁粲言于帝曰张绪有正始遗风宜为宫职复转中庶子【斋书】
　　又留承华王防父中尝为防辞领中庶子世宗顾谓冲曰所以久留防于承华正欲使太子防有防风法耳【陈书】教歌刘行本拜太子左庶子皇太子虚袊敬惮时唐令则亦为左庶子太子昵狎之毎令以弦歌教内人行本责之曰庶子当匡太子以正道何有嬖昵房帷之间哉令则甚慙而不能改【隋书】
　　防臣刘行本为庶子时左卫率长史夏侯福为太子所昵太子尝得良马令福乗而观之太子甚悦因欲令行李复乗之行本不从正色而进曰至尊置臣于庶子之位者欲令辅导殿下以正道非为殿下作弄臣也太子慙而止行本卒后而太子勇废文帝曰若使刘行本在勇当不及于此【上】
　　去臂薛元趋永隆二年拜中书令兼太子左庶子髙宗幸东都太子于京师盐国因留元趋以侍太子帝临行谓元超曰朕之留卿如去一臂但吾子未闲庶务闗西之事悉以委卿所寄既深不得黙尔【旧唐】
　　谏猎吴竞为左庶子宗东封在路多射猎竞諌曰陛下爰自洛邑告禅岱宗行经数州屡以畋猎为事诚外方之渐非致礼之所急况登封告成礼容甚大畋游之事克损威仪又正观时太宗文皇凡在巡行则慱选识达古今之士以在左右毎至前代兴亡之地皆询其所由用为鉴诚伏愿陛下遵而行之则与夫骋奔马于涧谷要狡兽于丛林不慎垂堂之厄不思驭朽之变不可同日而论也【职官分纪】
　　坊寺晋王珉曰中庶子称坊詹事称寺寺同于九卿坊如天朝之称防
　　洗马
　　清道徐邈问王珉汉制洗马冠髙山冠职如谒者中朝新制洗马进贤冠出则在马前清道故曰洗马【职官分纪】执干戈勾践入官于吴执干戈为吴王洗马故能杀夫差于姑苏【韩子】
　　善宦汲黯字长孺孝景时为太子洗马黯姊子司马安亦少与黯为太子洗马安文深巧善宦四至九卿【汉书】不空有名李密晋武徴为太子洗马诏累下郡县逼遣密上数疏武帝览其表曰密不空有名嘉其诚欵赐奴婢二人郡县供其祖母俸赡后刘终复以洗马徴【襄阳耆旧】兄弟同任解系字少连次弟结字仲连次弟育字稚连各清身洁已仕皆为洗马州里荣焉【王隠晋书云】
　　上五事江统字应元为太子洗马在东宫累年甚被亲礼太子颇阙朝觐又奢费过度多诸禁忌统上五事谏之【晋书】统召补洗马毎有疑滞大事章奏表议輙为同官所推常为之作草【文上】
　　廊庙才裴松之字世期宋武帝北伐领司州刺史既尅洛阳松之居州行事宋国初建毛徳祖使洛阳武帝敕之曰裴松之廊庙之才不宜久居边务今召为太子洗马与殷景仁同可令知之【南史】
　　甲族才望庾于陵字子介天监中为太子洗马旧事东宫官属通为清选洗马掌文翰尤其清者近世用人皆取甲族有才望时于陵与周舍竝擢充职髙祖曰官以人而清岂限以甲族时论以为美【梁】
　　正庶子罪李纲字文纪开皇末为太子洗马皇太子勇尝以嵗首宴宫臣左庶子唐令则自请奏琶琶又歌武媚娘之曲纲白勇曰令则身任宫僚軄当调防乃于宴座自比倡优进滛声秽视听事若上闻令则罪在不测岂不累于殿下臣请举正其罪勇曰我欲为乐耳君勿多事纲趋而出【旧唐】
　　掌阁籍唐司经局洗马掌经籍出入侍从图书上东宫者受而庄之龙朔二年改洗马为司经大夫三年改司经局为桂坊以洗马为桂坊大夫紏正违失【通典志】经局长官常衮为相先是百官俸料寡薄衮与宰相杨绾奏请加之时韩滉判度支衮滉各骋私懐懐所加俸料厚薄由已滉恶国子司业张参衮恶太子詹事赵惎因皆少给之太子洗马实司经局长官文学为之贰衮有亲戚任文学者乃给十二千而给洗马十千其轻重任情如此【旧唐书】
　　秦君秦景通与弟暐尤精汉书当时习汉书者皆宗师之常云景通为大秦君暐为小秦君若不经其兄弟措授则谓之不经师匠无足敎也景通贞观中为洗马【上】
　　中允
　　朝请起居汉制太子五日一朝其非朝日即遣仆及中允入朝问起居隋有内允贞观初曰中允掌侍从賛相驳正啓奏緫司经皇太子出则版奏外办中严入则解严龙朔元年改门下坊曰左春坊中允曰左赞善大夫【通典】王珪孔颖达杜防陆徳明王维为中允
　　疾风劲草裴谞字士明少举明经为史思明捕得尝疏贼短长以闻贼平除太子中允代宗居赴行在上见而谓之曰疾风知劲草果信矣【旧唐书】
　　谕徳
　　谕道徳左右谕徳掌谕太子以道徳也皇太子朝宫臣则列侍于左右阶出入则骑从于正道之左右其内外庶政有可为规讽者随事而賛谕焉【六典】
　　文雅粉泽员半千武后时入文馆为学士武三思用事以贤见忌出豪蕲二州刺史半千不颛任吏常以文雅粉泽故所至礼化大行睿宗初召为太子右谕徳仍学士职【唐书】
　　谕善箴韦承庆字延休弱冠举进士辞藻之美擅于一时累迁太子司议郎太子贤监国不近声色承庆上书谏曰殿下岳峙渊渟金贞玉裕百僚仰重曜之晖万姓闻洊雷之响居处服玩必循节俭毁猎游娱不为纵逞则可以克享终吉长保利贞又当为谕善箴以献太子太子赐予甚厚久之以病免改授太子谕徳【上】
　　东寮徳宗拜崔芉为谕徳芉对东宫曰臣不识朝廷典故见殿下合称臣否东宫曰卿是东寮自合知也【上】
　　賛善
　　翊賛左右賛善大夫龙朔二年初置左賛善大夫賛中冗置右賛善大夫賛中舍人咸宁元年中允复旧而賛善大夫别自为官皆掌侍从翊賛太子以规讽也皇太子出入动静茍非其徳义则必陈右以箴焉【六典通典】经业归崇敬字正礼少勤学以经业擢第天寳末对箂髙帝授左拾遗改秘书郎迁起居郎賛善大夫兼史馆修撰【旧唐】
　　新名贞元十六年以山人崔羊为右賛善大夫充太子侍直新名也
　　先谏官言白居易授左賛善大夫盗杀宰相武元衡居易首上疏论其寃急请捕赋以雪国耻宰相以宫官非谏职不当先諌官言事防有素恶居易者掎摭居易言浮华无行其母因看花堕井而死而居易作赏花及新井诗甚伤名教不宜寘彼周行执政方恶其言王涯上疏论之贬江州司马【上】
　　賔客
　　賛相上齿太子賔客掌侍从规谏賛相礼仪而先后焉凡皇太子有賔客宴防则为之上齿【六典】
　　立望苑汉书髙祖欲废太子吕氏用张良计致商山四皓以为賔客又孝武帝为太子立望苑使通賔客则其义也若有宴赐诸司长官太子賔客则皆预焉【上】太子为拜杨元琰与张柬之等定计诛张易之兄弟俄而柬之等为武三累所搆琰竟以先觉获全睿宗即位三迁刑部尚书开元初拜太子賔客诏设位东宫太子为拜【旧良吏新四十五】
　　防慢政官李固言太和五年将作监王堪修秦太庙防慢罚俸仍改官为太子賔客制出固言封还曰东宫调防之地不可令防慢被罚之人处之改为均王【旧唐】侹侹大节郑肃开成二年拜吏部侍郎帝以肃尝侍太子言论典正复令兼太子賔客为东宫受经既而太子失宠上不悦有废斥意肃因召见深陈邦国大本君臣父子之义上改容嘉之而太子竟以杨妃故得罪武宗思太子永之无罪尽诛陷永之党朝议称肃忠正侹侹有大臣之节【上】
　　修撰
　　名始武徳中秘书丞令狐徳棻请修五代史诏萧瑀等分修之歴年不就贞观三年复勑修撰乃令徳棻仍总知类防诸史武徳以来创修撰之源自徳棻始也防诏改撰晋书房龄秦徳棻令预修撰当时同修一十八人并推徳棻为首其体例多取决焉【旧唐】
　　修国史唐史舘修撰掌修国史天寳后他官兼史职者曰史舘修撰元和中宰相裴垍建议登朝官领史职者为修撰以官髙一人判舘事【志】
　　父子同职归登字冲之崇敬子也充皇子侍读寻加史舘修撰顺宗初以东朝旧恩赐金紫寻加史舘修撰【上】义字徳源通羣籍史才尤长贞元中史舘修撰居史任二十年好学不倦老而弥笃子系太和中拜史舘修撰典实有父风伸太中初入朝右补阙史舘修撰召入为翰林学士偕有史才以父任歴官左拾遗史舘修撰蒋氏世以儒史穪与栁氏沈氏父子相继修国史实録时推良史京师云蒋氏日厯士族靡不家藏焉【旧唐】两宫恩顾徐岱字处仁贞元初史舘修撰并依旧侍读承两宫恩顾时无与比而谨慎遇甚来尝泄禁中语亦不谈人之短【南唐】
　　正戴李翺转史舘修撰以史官记事不实奏曰臣谬秉笔以记注为职夫观善惩恶正言直笔史官之任今善恶皆取行状谥议葢行状多是其门生故吏欲虚美于受恩之地今请但指事实直载事功假如作魏徴传但纪其谏诤之辞足以为正直叚秀实但记其倒用司农印以追道兵以象笏击朱泚足以为忠烈若考视行状依此则考功下太常牒史舘然后定谥从之【上】
　　贾铁嘴周贾伟充史舘撰普衫桑维翰为相恶纬侍之甚薄及为翰传言翰死有白金八千铤学士徐台符以为厚诬伟乃更为数百侪类不平目为贾铁嘴【五代史】修唐书庆厯四年贾昌朝建言修唐书命王尧臣宋祈杨察张方平为修撰曽公亮范镇宋敏求吕夏卿为编修其后相继出外独宋祈秉笔【编年】夏卿览强记而于歴代史尤该洽【东都事畧】
　　编修
　　始立宋太平兴国八年八月以国子监主簿杨文举为国子监丞史馆编修
　　貎闲吟苦天圣中修国史王安简谢杨夏李邯郸黄唐卿为编修官安简神情冲澹唐卿刻意篇什谢安尝戏为句曰王貎闲如鹤黄吟苦似猿
　　不负公议袁枢字机仲为编修官分修列传故相章子厚家以同里宛转求释其事公曰吾为史官书法不隠宁可负乡人不可负天下后世公议时宰相赵雄緫史事叹曰无愧古之良史【行状】
　　检讨
　　检讨淳化二年以殿中丞郭延泽太子右賛善大夫董元亨并为史馆检讨
　　父子同典李焘权同修国史先是子垕兼国史编修实録检讨迁校书著作父子同典史事搢绅荣之【言行録】


　　天中记卷三十
<子部,类书类,天中记>
　　钦定四库全书
　　天中记卷三十一
　　明　陈耀文　撰
　　尚书
　　省案昭辩释名曰尚上也言最在上总领之也辩云尚犹奉也百官言事当省案平处奉之故曰尚书尚食尚方亦然
