<!-- { "loadSidebar": true } -->
　　遗休霍去病父中儒以县吏给事平阳侯家与侯侍婢衞少児私通生去病中孺吏毕归家娶妇生子不相闻久之去病为骠骑将军击匃奴道出河东至平阳传舍遣吏迎中孺中孺趋至拜谒将军迎拜因跪曰去病不早自知为大人遗体也中孺扶服叩头曰老臣得托命将军此天力也去病大为中孺买田宅奴婢而去【光传】諌父吴祐父恢为南海太守祐年十二随官恢欲杀青简以冩经书祐諌曰逾越五岭俗多珎怪上为国家所疑下为权戚所望此书若成则载之兼两昔马援以薏苡兴谤王阳以衣囊徼名恢乃止因抚其首曰吴氏卋不乏季子矣【本传】
　　不凡薛勤仕郡为功曹陈仲举年十五为父赍书诣勤勤顾而察之明日造焉仲举父出迓勤勤曰足下有不凡子吾来之不从卿也言议尽日【汝南先贤传】
　　佷子有佷子者家赀万金而自少小不从父语临亡意欲山上恐児不从例言落渚下召碛上佷子曰我由来不奉教令今当从此一语遂尽散家财积土绕之成一洲长数百歩元康中始为水所壊佷子前汉人也【愽物志】
　　老韦康元将弟诞仲将孔融与其父书曰前日元将来渊才亮茂雅度毅伟世之器也昨日仲将来文敏笃诚保家之主也不意双珠近出老蚌【后汉】世祖见王广之子珍国应堪大用谓广之曰卿可谓老矣广之曰臣不敢辞上大笑【南齐书】
　　凿井得铜魏郡厐俭因乱失父时俭三四嵗母襁抱转客庐中凿井得钱数万遂致富因买一苍头主家干一日堂上作乐老苍头在厨中窃言曰堂上老母我妇也问其故奴曰我妇姓艾字阿宏足下有黒子腋下有赤志母曰我翁也遂为夫妇时人为之语曰庐里厐公掘井得铜买奴得翁【风俗通】
　　舐犊杨彪位至太尉见汉祚将终称脚挛不复行积十年后子修为曹操所杀操见彪问曰公何痩之甚荅曰悔无日防先见之明犹懐老牛舐犊之爱操为改容【后汉】将车陈太丘诣荀朗陵贫俭无仆役乃使元方将车季方持杖后从长文尚小载箸车中既至荀使叔慈应门慈明行酒余六龙下食文若亦小坐着防前于时太史奏真人东行【世説】按本传淑卒于桓帝建和三年彧生于延熹六年相去已十三年矣
　　家君颍川太守髠陈仲弓客有问元方府君何如元方曰高明之君也足下家君何如曰忠臣孝子也客曰何有高明之君而刑忠臣孝子者乎元方曰足下言何其谬也故不相荅客曰足下但因伛为防而不能荅元方曰昔髙宗放孝子孝己尹吉甫放孝子伯竒董仲舒放孝子符起惟此三君髙明之君惟此三子忠臣孝子客惭而退【上】
　　隔坐吴纪隲字子上景皇时隲父亮为尚书令隲为中书令毎朝防诏以御屏风隔其坐【吴録】宣城记云隔以云母屏
　　家父陈思王称其父为家父母为家母【家训】
　　拜书吴顾悌字子通毎得父书常洒扫几席舒书于上拜跪读之毎句应诺阅毕再拜若父有疾耗之问则临书垂泣语声哽咽【吴雍传注】
　　清赏阮借素与王浑为友浑子戎字濬仲年十五少借二十嵗而借与之交毎遇浑俄顷辄去过视戎良久然后出谓浑曰濬冲清赏非卿伦也共卿言不如共阿戎谈
　　未见其父稽绍始入洛或谓王戎曰昨日于稠人中见稽绍昂昂然如野鹤之在鸡羣戎曰君复未见其父绍父则中散嵇叔夜也
　　瓜葛王长豫防便和令丞相爱恣甚笃每共围碁丞相欲举行长豫按指不听丞相笑曰讵得尔相与似有瓜葛
　　训导太尉刘子真清洁有志操行己以礼而二子不才并黯货致罪子真坐免官客曰子奚不训导之子贞曰吾之所行是所闻见不相祖习岂复教诲之所变耶【世说】寔子名夏
　　常自敎児谢安夫人教儿问太傅那得初不见君教児答曰我常自教児【世说】宋王裕之字敬见児孙嵗中不过一再相见见辄尅日未甞敎子孙学问各随所欲人或问之荅曰丹诛不应乏教越不闻被捶【南史十四】恶扺韦防字宪道京兆人雅好儒术善着撰甞谓其子伯阳曰我高我曽重光累徽我祖我考父父子子汝为我对正值恶扺伯阳曰伯阳之不肖诚如尊教尊亦正值软扺耳防慙无言时人传之以为笑【晋儒林传】
　　作父伏防字元度少知名孝武帝尝防于西堂防豫坐逺下车先呼子系之谓曰百人高防天子先问伏防在坐不此故易得为人作父如此定何如也【晋传】
　　鳯毛王敬伦风姿似父作侍中加授桓公公服从大门入桓公望之曰大奴固自有鳯毛【世说】谢鳯子超宗好学有文辞帝大嗟赏谓谢庄曰超宗殊有鳯毛
　　倾朝相送宋何尚之字彦徳叔度子也为吏部郎告休定省倾朝送别于治渚及至郡叔度谓曰闻汝来此倾朝相送可有防客答曰殆数百人叔度笑曰此是送吏部郎耳非関何彦徳也昔殷浩亦尝作豫章定省送别者甚众及徙东阳舩泊征虏亭积日乃至亲旧无复相窥者【南史二十】
　　要人顔延之少有令名宋文帝尝问以诸子才能延之曰竣得臣笔测得臣文防得臣义跃得臣酒何尚之曰谁得卿狂答曰其狂不可及子竣既贵重权倾一朝凡所资送延之一无所受尝语竣曰平生不喜见要人今不幸见汝尝早竣遇賔客盈门竣方卧不起延之怒曰恭敬樽节福之基也骄佷傲慢祸之始也况出粪土之中而升云霞之上傲不可长其能久乎
　　帝为制名顔竣先未有子而司马江夏王义防诸子为元凶所杀至是各产男上自为制名名义恭子为伯禽以比鲁公伯禽周公之子名竣子为辟强以比汉侍中辟强张良之子也
　　汤浇雪王莹字奉光累迁义兴太守代谢超宗去郡与莹交恶还都就莹父懋求书属莹求一吏曰丈人一防如汤浇雪耳及至莹荅防以公吏不可超宗徃懋处对诸賔谓懋曰汤定不可浇雪懋靣洞赤唯大耻愧懋后徃超宗处设精白防美鲊麞懋问那得佳味超宗诡言义兴始见饷阳惊曰丈人岂应不得耶懋大忿言于朝廷称莹供养不足坐失郡弃废久之
　　名子谢庄生五子飏朏颢崧沦世谓庄名子以风月景山水
　　沥骨梁武帝第二子综封豫章王初母吴淑媛在齐东昏侯宫及幸武帝七月而生综宫中多疑之及综年十四常梦一少年肥壮自挈其首对综非一问母母问梦中形状类东昏因宻报之勿泄综遂于别室祠斋庙然犹无以自信闻俗说以生者血沥死者骨渗即为父子综私发东昏墓出其骨沥血试之既验在西州生次子月余潜杀之既瘗其骨又试之【南史】唐王少元父隋末死乱兵遗腹生十嵗问父所在母以告即哀泣求尸时野中白骨覆压或曰以子血渍而渗者父胔也少元镵肤阅旬而获遂以【孝友传】
　　似父陆倕次子缅有似于父倕一见殆不能别【南史】呼子使君毕众敬宋明帝授兖州刺史后入魏就拜兖州子元賔继之父子相代为本州当世荣之时众敬以老还乡尝呼元賔为使君毎賔聼政时乗板舆至賔所先遣左右勅不聼起观其决防忻忻然喜见顔色【北史卄七】射子羊侃在台城其长子鷟先为侯景所获执来城下示侃侃谓曰我倾宗报主犹恨不足岂复惜此一子幸早杀之数日复持来侃谓鷟曰久以汝为死犹在耶吾以身许国誓死行阵终不以尔生进退因引弓射之贼以其忠义亦弗之害【南五十三】
　　名傍后魏高祖名子曰恂愉悦怿崔先名子励朂勉高祖谓先曰我児名傍皆有心卿児名傍皆有力荅曰所谓君子劳心小人劳力上大嗟恱【魏书】
　　二奚孝文临轩令诸州中正各举所知阳尼与房千秋各举其子帝曰昔有一祁名垂徃史今有二奚当闻来牒【魏书】
　　命降一等杨元感与父素俱为柱国朝防则齐列隋文帝命元感降一等谢曰不意陛下宠臣之甚许以公庭展私敬【隋史】
　　誉児癖王福畤子勔励勃皆着才名其后劼助又以文名顕劼早卒少子劝亦有文福畤常诧韩思彦戯曰武子有马癖君有誉児癖王家癖何多耶使助出其文思彦曰生児若是可夸也【新唐】
　　见父吕向之生父岌客逺方不还后有传父犹在者访索累年不得他日自朝还见一老人物色问之果父也下马抱父足号恸行人为流涕
　　违父崔挹为礼部侍郎子湜为兵部父子同时为南省副贰有唐以来未有也湜后为中书令挹户部尚书致仕挹性贪冐受人请托数以公事干于湜湜多违拒不从大为时论所嗤【旧唐】崔湜为吏部侍郎贪纵兄凭弟力父挟子威咸受嘱求賍汚狼藉父挹为司业受选人钱湜不之知也长名放之其人诉曰公亲将赂去何为不与官湜曰所亲为谁吾捉取鞭杀曰鞭即遭忧湜大慙主上以湜父年老瓜初熟赐一颗湜以瓜遗妾不及其父朝野讥之时崔岑郑愔并为吏部京中謡曰岑愔獠子俊崔湜令公孙三人相比较莫贺吐骨浑【朝野佥载】毁像狄仁杰为魏州刺史有惠政百姓为之生立祠后其子景辉为魏州司功参军贪暴人患焉遂毁其像嘲父陆庆余为洛州长史善论事而谬于判决其子嘲之曰陆庆余笔头无力觜头硬一朝受辞讼十日判不竟送案褥下庆余得之曰必是那狗遂鞭之时嘲之曰説事则喙长三寸判事则手重五斤信有之矣【佥载】相诮裴勋容貎么麽而性尤率易与父垣防饮垣令飞盏毎属其人辄自言状垣付勋曰矬人饶舌破车饶楔裴勋十分勋饮讫而复其盏曰蝙蝠不自见笑他梁上燕十一郎十分垣第十一也垣怒笞之慈恩寺连接曲江及京辇诸考毎榜新得第者毕列姓名于此勋尝与亲识游见父及诸家榜率多物故因谓人曰此皆鬼録也【玉泉子】
　　直馔贞元初穆寕为和州刺史其子故宛陵尚书賛及给事中质及员赏尚未分官列事寕前时穆氏家法切峻寕命诸子直馔稍不如意则杖之诸子将至直日必探求珍异罗于樽爼之前竞新其味计无不为然而未尝免笞叱之过者一日给事直馔鼎前有熊白及鹿脩忽曰白肥而脩瘠相资其冝乎遂同试曰甚异常品即以白裹脩改之而进寕果再饱宛陵与诸季望给事盛形羡色曰非惟免笞兼当受赏给事颇亦自得寕饭讫戒使令曰谁直可与杖俱来于是罸如常数给事将拜杖遽命前曰如此味奚进之晩耶如是闻者笑而傅之【资暇録】
　　任子令狐绹为相毎朝廷大事一取决于子滈如元载之伯和李吉甫之徳裕滈颇招权受贿言事者攻其短绹乃为子讼寃【南部】
　　行乞淮南程干本富家三年间为水火所焚荡业俱尽妻茅氏连八年生十六男父子相携行乞于市【上】异呼荆土方言谓父为爹【舵南史四十二】呉人谓父曰爸【集韵】回纥呼父曰阿多【防要】闽人呼父曰郎罢谓子曰囝顾况诗郎罢别囝吾悔生汝囝别郎罢心摧血下
　　笞父蜀有姜太师者许田人也防年为黄巾所掠失其父母有廐卒江老者毎被鞭笞后老不任其苦乞告夫人求归夫人询其乡里诘其妻息皆备言之及姜归宅夫人具言其事姜惊疑其父也使人细问之其男身有何记騐曰我児脚心上有一黒子余不记之姜大哭宻遣人送出劒门之外奏先主曰臣父近自関东来遂迎入宅父子如初姜报打父之过斋僧数万终身不挞从者【王氏见闻】玉堂闲话长兴中侍卫使康义诚事畧同昭穆父南靣故曰昭明也子北靣故曰穆顺也晋以文帝名昭故读曰韶后人因而不改【决疑要録】
　　井灶王朗杂箴曰家人有严君焉井灶之谓也吴崇贺人生子云寄语王浑防跨灶阿戎清赏只湏防或云灶上有釜故子贤于父为跨灶
