<!-- { "loadSidebar": true } -->
　　大明上都大明宫本永安宫贞观九年改曰大明宫以备太上皇清暑百官献赀以助役髙宗厌西内湫湿龙朔二年始大兴葺改曰蓬莱宫咸亨元年改曰含元宫【地理志】大明宫髙宗命司农少卿梁孝仁制造北据髙原南望爽硙每天晴日朗南望终南山如指掌京城坊市街陌俯视如在槛内【长安志】元象着明帝坐维三皇唐设位俯察仰参翼室正中游宫次南北起含元其容耽耽总而言之如山之夀则曰蓬莱如日之升则曰大明【李华含元殿赋】
　　太和长安县南太和谷有太和宫武徳八年置贞观二十一年公卿请修太和废宫可以清暑诏遣将作大匠阎立本毁壊顺阳王第取林瓦以建之包山为苑改为翠防宫【地志会要】
　　玉华贞观二十一年建玉华宫于宜君县之鳯凰阁【旧纪】即润防隍慿岩建宇土无文缋木不雕锼矫铺首以荆扉变绮窻于瓮牖【诏】徐贤妃疏谏曰为政之本贵在无为土木之功不可兼遂北阙初建南营翠防曽未逾时玉华创制虽复因山借水非无架筑之劳损之又损颇有工力之费终以茅茨示约犹兴木石之烦假使和雇取人不无烦扰之故有道之君以逸逸人无道之君以乐乐身【旧传】二十一年正月玉华宫李木连理隔涧合枝【会要】
　　长春大业十三年髙祖起义兵次长春宫【纪】视河外之离宫信寰中之特美飞重楼之防秀缭长垣而层趾长者仁夀之符春者发生之所【长春赋】
　　九成贞观六年孟夏皇帝避暑九成之宫此则隋之仁夀宫也冠山抗殿絶壑为池跨水架楹分巗竦阙髙阁周建长廊四起汉之甘泉不能尚也十六日上及中宫歴览台观闲歩西城俯察厥土微觉有润因而以杖导之有泉随而涌出乃承以石槛引为一渠其清若镜味甘如醴【魏徴铭】扄牖六合奔走八神梯霄架极考遗基于汶上稽故典于淹中阳灵开避暑之宫景福制追凉之殿洞龙对霤铁鳯连甍【王勃颂】马周上防曰明勅以二月幸九成宫臣窃惟太上皇春秋已髙陛下宜朝夕视膳而晨昏起居今所幸宫去京三百余里銮舆逺出动辄经旬非可以旦暮至也太上皇情或思感而欲即见陛下者将何以赴之且车驾今行本为避暑然则太上皇尚留热所而陛下自逐凉处温凊之道臣窃未安然勅书既出业已成就愿示速返之期以开众惑【旧传】
　　上阳髙帝时初造蓬莱上阳合璧等宫仓库渐虚张文瓘因进谏曰人力不可不惜百姓不可不养养之逸则富以康使之劳则怨以叛秦皇汉武广事四夷多造宫室使土崩瓦觧户口减半臣闻制化于未乱保邦于未危人防常懐懐于有仁臣愿稍安抚之无使生怨【旧传】上阳宫在皇城西南东苑苑东垂南临洛水西距糓水上元中韦机充使所造列岸修廊连亘掘地得铜器似盆而浅中有隠起双鲤之状鱼间有四篆字曰长宜子孙时人以为李氏再兴之符髙宗末常居此宫以聴政也【东京记】上阳别宫丹粉多状霄倚霞连屹屹言言翼太和而耸观侧賔曜而防轩【李庾东都赋】防云宇而承天擎露盖而洗日【贾登上阳宫赋】
　　紫桂仪鳯四年造紫桂宫于渑池县西是年帝入洛乃移御洛北隂殿尚书左仆射刘仁轨谓侍御史狄仁杰曰古之陂池台榭皆在深宫重城之内不欲外人见之恐伤百姓之心也韦机之作列岸修廊在于城堞之外万方朝谒无不觌之此岂致君尧舜之意哉机闻之曰天下有道百司各奉职辅弼之臣则思献替之事府蔵之臣行诏守官而已吾不敢越分也【间府】调露二年改曰避暑宫永淳元年改曰芳桂宫【地理志】新书以机事附上阳宫
　　三阳宫武三思以则天厌居深宫又欲与张易之昌宗等扈从驰骋以防其权乃请创造三阳宫于嵩髙山兴泰宫于万夀山请则天每嵗临幸前后工役甚重百姓怨之【旧传】乆视元年则天幸三阳宫自夏渉秋不时还都张説上疏谏曰三阳宫去洛城一百六十里有伊水之隔崿坂之峻过夏渉秋水潦方积道壊山险不通转运奈何去宗庙之上都安山谷之僻处是犹倒持劒防示人鐏柄臣为陛下不取【説传】
　　旧事本自明白新书乃为艰澁之词云后逭暑三阳宫故知震雷不暇掩聪不独札闼洪休之诮矣夫逭暑三阳已不成语而孔帖复云后造逭暑宫抑又误已
　　华清贞观十八年诏阎立徳建温泉宫太宗临幸制碑咸亨三年名温泉宫【十道志】房琯天寳五年为给事中时元宗有逸志数巡幸广温泉为华清宫环宫置百司区舎以琯资机算诏总经度骊山疏岩剔薮以为天子逰观【本传】杨妃每十月帝幸华清宫五宅车骑皆从家别为队队一色俄五家队合烂若万花川谷成锦绣遗钿堕舄瑟瑟玑琲狼藉于道香闻数十里【本传】
　　望春西京禁苑内有望春宫在髙原之上东临灞浐今上曽登北亭赋春台咏朝士奉和凡数百【西京记】代宗时姚南仲防曰王者必据髙明烛幽隠先皇所以因龙首而建望春也【本传】青门之左层谷嶙峋标上苑而独出俨复道而明望南山之翠色盈前渭水之素光在下【李景逊赋】鱼藻顺宗为皇太子后侍宴鱼藻宫张水嬉防舰宫人为擢歌众乐间发徳宗驩甚顾太子曰今日何如太子诵诗好乐无荒以为对【顺纪】元和十五年八月壬辰幸鱼藻宫发神防军二千人浚鱼藻池九月辛丑大合乐于鱼藻宫观竞渡【穆旧纪】
　　玉清古之离宫别馆而已踵事相増迄无究极至于后人金帛作离宫游猎故时刘氏有南宫大明昌华甘泉玩华秀华玉清太微诸宫凡数百不可悉纪【五代史】紫宫闶阆阆其廖廓兮似紫宫之峥巆师古曰紫宫天帝之宫也【甘泉赋】体象乎天地经纬乎隂阳据坤灵之正位放太紫之圆方【东都赋】焕若列宿紫宫是环【上】天宫紫微宫北极天一太一钩陈后宫也【乐汁图徴】王者师天地体天而行是以明堂之制内有太室象紫防宫南出明堂象太微【七畧】紫之言此也宫之言中也言天神图法隂阳开闭皆在此中也【春秋元命苞】紫宫太帝室太一之精也【春秋合诚图】中宫天极星环之匡卫十二星藩臣皆曰紫宫也【汉书】青丘山上有紫宫天真仙女多逰于此【十洲记】
　　琉璃方丈洲有金玉琉璃之宫三天司命所治之处【十异】天地东方有宫青石为墙髙三仞左右阙髙百丈画以五色门有银榜以青石碧镂题曰天地长男之宫西方有宫白石为墙五色黄门有金榜而银镂题曰天地少女之宫西南方有宫以金为墙门有金榜以银镂题曰天皇之宫南方有宫以赤石为墙赤铜为门有银榜题曰天地中女之宫北方有宫以黒石为墙题曰天地中男之宫东南有宫以黄石为墙以黄碧镂题曰天地少男之宫西南有宫以黄铜为墙题曰地皇之宫【神异经】珠宫鱼鳞屋兮龙堂紫贝阙兮珠宫【楚辞】铃绦无响闭珠宫【郑畋请序】
　　行宫自襄国至邺二百里中四十里辄立一宫宫有一夫人侍婢数十黄门宿卫石虎下辇即止凡虎所造内外大小殿台观行宫四十四所【邺中记】
　　汾阳大业十六年自江都还洛阳勅于汾州北临汾水起汾阳宫即管涔山汾河源所出之处当盛暑之时临河盥潄即凉风凛然如八九月其地多雨经夏罕有晴日一日之中倐忽而雨倐忽而晴晴未曽经日虽髙岭千仞岭上居人掘地深二三尺即得清泉用之【隋图经】三宫庐山有三宫上宫在悬崖之表人所不及次宫在山岩下两邉有隂阳沟有石羊马夹道相对下宫在彭蠡湖际【郡国志】
　　五宫大秦国城中有五宫相去各十里宫室皆以水晶为柱食器亦然【魏畧】
　　秦汉宫秦有蕲年宫【信宫】梁山宫并始皇所居【史记】汉有沛宫林光宫龙泉宫交门宫万嵗宫池阳宫蒲陶宫竹宫昭台宫黄山宫太一宫思子宫【汉书】夜光宫棠梨宫七里宫増城宫修池宫扶荔宫长定宫囘中宫【黄图】鼎湖宫谷口宫望仙宫通天宫【汉武故事】长安有皷簧宫承光宫延夀宫祈年宫长平宫【汉宫阙名】后汉有南宫北宫胡桃宫【东观汉记】魏有邺宫【魏畧】此诸宫皆范金合玉而为之【初学记】
　　首山汉武元封元年封禅后梦髙祖坐明堂朝羣臣于是祀髙祖于明堂以配天还作首山宫以为髙灵馆【黄图】夀宫北宫有神仙宫夀宫张羽旗设供具以礼神君神君来则肃然风生帷帐皆动【上】
　　七业七业宫大霞宫太素宫琅华宫沧浪宫【丹台新録】逃夏宫今太守舎者春申君所造后壁屋以为逃夏宫【越絶书】
　　宵逰宫汉成帝好微行于太液池傍起宵游宫好夕出逰造飞行殿方一丈如今之辇选羽林之士负之以趋帝于辇上觉其行快疾闻其中若风雷之声言其行疾也名曰云雷宫【拾遗记】
　　殿
　　殿殿大堂也【苍颉篇】殿堂之髙大者【説文】汉书黄霸令郡国上计吏有举孝子弟弟贞妇者为一辈先上殿师古曰丞相所坐屋也古者屋之髙严通呼为殿不必宫中也【本传】殿共也取众屋拥从如军之殿【苏氏演义】
　　称殿商周以前其名不载商子定分篇云臣侍殿上兵陈殿上兵陈殿下史荆轲传秦法羣臣侍殿上者不得持尺寸之兵诸郎中执兵皆陈殿下始皇纪先作前殿阿房周驰为阁道自殿下直抵南山
　　殿陛凡大殿乃有陛堂则有阶无陛也左墄右平平者以文砖相亚次墄者为陛级也九锡之礼纳陛以登谓受此陛以上殿堂之正者为路寝凡殿堂坐位以近尊为上无尊者则东向者以北为上南向者以西为上西向者以南为上北向者以东为上也殿堂之上唯天子居牀其余皆匍匐席前设筵礼天子之殿东西九筵南北七筵【挚虞决疑要注】天子殿髙九尺阶九齿各为九级【薛综西京赋注】
　　象井殿堂象东井形刻作荷菱菱水物也所以厌火【风俗通】
　　明光甘泉殿函徳殿明光殿臯门殿麒麟殿白虎殿金华殿【汉书】
　　椒房未央宫有椒房殿长乐宫前殿宣徳殿通光殿髙明殿【三辅宫殿名】
　　朱鸟长安有临华殿神仙殿髙明殿朱鸟殿曽城殿宣室殿永明殿鳯皇殿飞云殿昭阳殿鸳鸯殿钓台殿合欢殿萧何曹参韩信并有殿【汉宫阁名】
　　温明光武居邯郸宫昼卧温明殿耿弇入造牀下请间【后传】赵王如意之殿也故基在今洺州邯郸县内【注】玉海歴代殿名书此于六国赵下误
　　承明孝文皇帝躬行节俭其时未有甘泉建章及上林中诸离宫馆也未央宫又无髙门武台麒麟鳯凰白虎玉堂金华之殿独有前殿曲台渐台宣室温室承明耳【前翼奉传】
　　宣室宣室未央前殿正室也淮南子曰周武王杀纣于宣室汉取旧名也汉书曰文帝受厘宣室夜半前席贾生问鬼神之事即此也【黄图】
　　灵光鲁灵光殿者盖景帝程姬之子恭王余之所立也初恭王始都下国好治宫室遂因鲁僖基兆而营焉遭汉中防盗贼奔突自西京未央建章之殿皆见隳壊而灵光岿然独存意者岂非神明依慿支持以保汉室者也然其规矩制度上应星宿亦所以永安也【宫殿赋】孔子庙东南立百歩双石阙即灵光之南阙北百余歩即灵光殿基东西二十丈南北二十丈髙丈余东西廊庑别舎中间方七百余歩阙之东北有浴池池方四十二歩池中有钓台方十歩池台之基岸悉石也遗基尚整故王延夀赋曰周行数里仰不见日者是也【水经注】
　　温室温室殿武帝建冬处之温暖也【黄图】温室以椒涂壁被之文绣香桂为柱设火齐屛风鸿羽帐规地以賔氍毹【西京杂记】
　　清凉清凉殿夏居之则清凉也亦曰延清室汉书曰清室则中夏含霜即此也
