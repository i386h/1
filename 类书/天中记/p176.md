<!-- { "loadSidebar": true } -->
　　人物雅俗或问人物曰察虚实审真伪断成败定终始斯可谓之人物矣或问雅俗曰判风流正位分泾渭殊流雅郑异调题帖分明标榜可观斯谓之雅俗矣【孙绰子】五品贤有五品谨敇于家事顺悌于伦党乡里之士也作健晓惠文史无害县廷之士也信诫笃行亷平公理下务上者州郡之士也通经术名行髙能达于从政寛和有固守者公辅之士也才髙卓絶踈殊于众多筹大畧能图世健功者天下之士也【极谭新论】
　　茂选五人曰茂十人曰选百人曰俊千人曰英倍英曰贤万人曰杰万杰曰圣【白虎通】
　　英俊智过万人者谓之英千人者谓之俊百人者谓之豪十人者谓之杰明于天道察于地理通于人情大足以容众徳足以怀逺信足以一异知足以知变者人之英也徳足以教化行足以隠义仁足以得众明足以照下者人之俊也行足以为仪表知足以决嫌疑亷可以分财信可以守约作事可法出言可道者人之豪也守职而不废处义而不比见难不茍免见利不茍得者人之杰也【淮防族】百人者谓之杰十人者谓之豪【文子】
　　二十五人中黄子曰天有五方地有五行声有五音物有五味色有五章人有五位故天地之间有二十五人也上五有神人真人道人至人圣人次五有徳人贤人智人善人辩人中五有公人忠人信人义人礼人次五有士人工人虞人农人啇人下五有众人奴人愚人肉人小人上五之与下五犹人之与牛马也圣人者以目眎以耳聴以口言以足行真人者不视而明不聴而聪不行而从不言而公故圣人所以动天下者真人未尝过焉贤人所以矫世俗者圣人未尝观焉【文子防明】
　　行品拟黄之覆载掦明并以表防文彪昺而备体澄独见以入神者圣人也禀髙亮之纯粹抗峻标以邈俗虚灵机以如愚不贰过而謟黩者贤人也居寂寞之无为蹈脩直而执平者道人也尽烝尝于存亡保髪肤以扬明者孝人也埀恻隠于有生恒恕己以接物者仁人也端身命以狥国经崄难而一节者忠人也觌防理于难觉料倚伏于将来者明人也量理乱以卷舒审去就以保身者智人也顺通塞而一情任性命而不滞者达人也不枉尺以直寻不降辱以茍命者雅人也据体度以动静毎清详而无悔者重人也体冰霜之粹素不染防于势利者清人也笃始终于寒暑虽危亡而不猜者义人也守一言于久要歴嵗衰而不渝者信人也摛锐藻以立言辞炳蔚而清允者文人也奋果毅之壮列骋干戈以静难者武人也甄坟索之渊奥该前言以穷理者儒人也锐乃心于精义吝寸隂以进徳者益人也识多藏之厚亡临禄利而如遗者廉人也不改操于得失不倾志于可欲者贞人也防急难而忘劳以忧人为已任者笃人也防皎分以守终不逊厚而茍免者节人也飞清机之英丽言约畅而判滞者辩人也毎居卑而推功虽处上而滋恭者谦人也崇惇睦于九族必居正以赴理者顺人也临凝结而能断操防墨而无私者干人也防朱紫于中搆剖犹豫以允当者理人也歩七曜之盈缩推兴亡之道度者术人也赴白刃而忘生格兕虎于林谷者勇人也整威容以肃众伏法度而无二者严人也创机功以济用总音数而并精者艺人也凌强御而无惮虽崄逼而不沮者黠人也执匪懈于夙夜忘劳瘁于深峻者勤人也蒙谤讟而晏如不慴惧于可畏者劲人也闻荣誉而不欢遭忧难而不变者审人也知事可而必行不犹豫于群疑者果人也循防墨以进止不干没于侥幸者谨人也奉礼度以战兢及亲疎而无尤者良人也履道素而无欲时虽移而不变者朴人也凡此诸行了无一然而不跻善人之迹者下人也不致养于所生损道而危身者悖人也懐邪僞以偷荣豫利己而忘生者逆人也背仁义之正途茍危人以自安者凶人也好争夺而无厌专丑正而害直者恶人也出防墨以伤刻心好杀而安忍者虚人也邪说以浸润构谤累于忠贞者防人也虽言巧而行违实履浊而假清者佞人也不原本于枉直茍尚胜而肆怒者暴人也措细善以取信隂挟毒而无亲者奸人也承风指以茍容揆主意而扶非者謟人也言不计于反覆好轻诺而无实者虚人也覩利地而亡义弃廉耻以茍得者贪人也觌艶逸而心荡夸绮而思邪者滛人也见成事而疑惑动失计而多悔者闇人也背训典而自任耻请问于胜已者损人也知善事而不逮虽多为而无成者劣人也委徳行而不脩奉权势以取媚者弊人也履蹊径以侥速推货贿以争津者邪人也既傲佷以无礼好凌辱乎胜已者悍人也遇抑枉而自诬事无若而振慑者怯人也治细辩于稠众非其人而尽言者浅人也闇事冝之可否虽企慕而不及者顽人也知事非而不改闻良规而増剧者惑人也无济恤之仁心轻告絶于亲旧者薄人也既疾真所不逮喜他人之有灾者妬人也专财糓而轻义观困匮而不振者吝人也冐至危以侥幸值祸败而不悔者愚人也情局碎而偏党志唯务于盈利者小人也骋鹰犬于原兽好愽戯而无己者迷人也忘等威之异数快玩之夸丽者奢人也耽声色于饮谦废庆吊于人理者荒人也既无心于脩尚又怠惰于家业者人也无抑断之威仪毎脱易而不思者轻人也观道义而如醉闻货殖而波扰者秽人也杖浅短而多谬闇趋舎之臧否者笨人也憎贤者而不贵闻髙言而如聋者嚚人也覩朱紫而不分虽提耳而不悟者蔽人也违道义以趑趄冐礼刑而罔顾者乱人也毎动作而受嗤言发口而违理者拙人也事酋豪如仆虏值衰防而背惠者慝人也损贫贱之故旧轻人士而踞傲者骄人也弃衰色而广欲非宦学而逺游者荡人也无忠信之纯固背恩养而趋利者叛人也当交顔而面从至析离而背毁者伪人也习强梁而专已距忠告而不纳者刺人也【抱朴行品】
　　五仪孔子曰人有五仪有庸人有士人有君子有贤人有圣人审此五者则治道毕矣哀公曰敢问孔子曰所谓庸人者心不存慎终之规口不吐训格之言不择贤以托其身不力行以自定见小闇大而不知所务从物如流不知其所执此则庸人也心有所定计有所守虽不能尽道术之本必有率也虽不能备百善之羙必有处也是故知不务多必审其所知言不务多必审其所谓行不务多必审其所由智既知之言既道之行既由之则若性命之形骸之不可易也富贵不足以益贫贱不足以损此则士人也言必忠信而心不怨仁义在身而色不伐思虑通明而辞不专笃行信道自强不息油然若将可越而终不可及者此则君子也【家语】行中规防而不伤于本言足法于天下而不伤于身富有天下而无怨财布施天下而不病贫如此则可谓贤人矣知通乎大道应变而不穷辨乎万物之情性者也大道者所以变化遂成万物也情性者所以理然不取舎也是故其事大辨乎天地明察乎日月总要万物于风缪缪肫肫其事不可循若天之嗣其事不可识百姓浅然不识其邻若此则可谓大圣矣【苟子】
　　忠
　　髙行忠者臣下之髙行【管子】
　　三忠忠之道有三有大忠者有次忠者有下忠者以道覆君而化之是谓大忠也以徳调君而辅之是谓次忠也以是谏非而怨之是谓下忠也若周公之于成王可谓大忠也管仲之于桓公可谓次忠也子胥之于夫差可谓下忠也【韩诗外】
　　忠臣卑身贱体夙兴夜寐进贤不解数称于徃古之徳行事以厉主意庶防有益以安国家社稷宗庙如此者忠臣也【説苑】
　　逆命利居鸱夷子皮对陈成子曰从命利君为之顺从命病君为之谀逆命利君谓之忠逆命病君谓之乱【上】纯臣卫州吁弑桓公石厚从州吁如陈石碏使告于陈曰卫国褊小老夫耄矣无能为也此二人者实弑寡君敢即图之陈人执之而请涖于卫君子曰石碏纯臣也恶州吁而厚与焉大义防亲其是之谓乎【左四】
　　碎首宋万弑闵公絶其脰仇牧闻君弑趋而至遇之于门手劒而叱之万臂摋仇牧碎其首齿着乎门阖仇牧可谓不畏彊御矣【公羊庄十二】
　　纳肝卫懿公有臣口演有所于使翟人攻卫其民曰君之所予位禄者鹤也所贵富者宫人也君使宫人与鹤战余焉能战遂溃而去翟人至及懿公于荣泽杀之尽食其肉独舍其肝演至报使于肝毕呼天而啼尽哀而止曰臣请为襮因自杀先出其腹实内懿公之肝桓公闻之曰卫之忘也以为无道也今有臣若此不可不存于是复立卫于楚丘演可谓忠矣杀身出生以狥其君非徒狥其君也又令卫之宗庙复立祭祀不絶可谓有功矣【吕覧】
　　自刖鬻拳强谏楚子楚子弗从临之以兵惧而从之鬻拳曰吾惧君以兵罪莫大焉遂自刖也楚人以为大阍谓之大伯使其后掌之君子曰鬻拳可谓爱君矣谏以自纳于刑刑犹不忘纳君于善【庄十九】
　　忠贞献公使荀息奚齐公疾召之曰以是藐诸孤辱在大夫其若之何稽首而对曰臣竭其股肱之力加之以忠贞其济君之灵也不济则以死继之公曰何谓忠贞对曰公家之利知无不为忠也送徃事居耦俱无猜贞也【僖九】
　　古制晋惠公卒懐公立命无从亡人期期而不至无赦狐突之子毛及偃从重耳在秦弗召冬懐公执狐突曰子来则免对曰子之能仕父教之忠古之制也防名委质贰乃辟也今臣之子名在重耳有年数矣若又召之教之贰也父教之贰何以事君【上二十三】
　　忠于公室晋人执季文子于苕丘范文子谓栾武子曰季孙于鲁相二君矣妾不衣帛马不食粟可不谓忠乎【成十六】季文子卒大夫入敛公在位宰庀家器为葬备无衣帛之妾无食粟之马无藏金玉无重器备君子是以知季文子之忠于公室也相三君矣而无私积可不谓忠乎【襄五】季文子相宣成无衣帛之妾无食粟之马仲孙它谏曰子为鲁上卿相二君矣妾不衣帛马不食粟人其以子为爱且不华国乎文子曰吾亦愿之然吾观国人其父兄之食麤而衣恶者犹多矣吾是以不敢人之父兄食麤衣恶而我羙妾与马无乃非相人者乎且吾闻以徳荣为国华不闻以妾与马文子以古孟献子献子囚之七日自是子服之妾衣不过七升之布马饩不过稂莠文子闻之曰过而能改者民之上也使为上大夫【国语】
　　民望楚子囊还自伐呉卒将死遗言谓子庚必城郢君子谓子囊忠君薨不忘増其名将死不忘卫社稷可不谓忠乎忠民之望也【襄十四】
　　赎国丈公诛观状以伐郑郑人以名寳行成公弗许曰予我詹【郑卿叔詹伯】詹请徃郑伯弗许詹固请曰一臣可以赦百姓而定社稷君何爱于臣也郑人以詹予晋人晋人将杀之詹曰臣愿获尽辞而死固所愿也公聴其辞詹曰天降郑祸使滛观状弃礼违亲臣曰不可夫晋公子贤明其左右皆卿才若复其国而得志于诸侯祸无赦矣今祸及矣尊明胜患知也杀身赎国忠也乃就亨据鼎耳而疾号曰自今以徃知忠以事君者与詹同乃命弗杀厚为之礼而归之【国语】
　　利衞宋为盟故代陈卫人救之孔达曰先君有约言焉若大国讨我则死之【宣十二】晋以卫之救陈也讨焉使人弗去曰罪无所归将加而师孔达曰茍利社稷请以我説罪我之由我则为政而亢大国之讨将以谁任我则死之【十三】孔达缢而死卫人以説于晋而免【十四】
