<!-- { "loadSidebar": true } -->
　　四白裴珪妻张憬藏相之曰夫人目脩缓法曰目有四白五夫入宅夫人且得罪俄坐奸没入掖庭
　　如秋水贺知章见李泌曰此稚子目如秋水必一拜卿相【邺侯家传】
　　鼠目元载李揆为相苗晋卿数荐元载于李揆揆轻载地寒谓晋卿曰龙章鳯姿士不见用獐头鼠目子乃求官耶后载闻衔之及秉政揆流落十六年【唐书】
　　目禁闗播与卢论事帝前播意不可避坐欲有所言目禁辄止
　　眼语韩建昭宗东迁建从至洛昭宗举酒属朱温与建曰迁都之后国步小康社稷安危系卿两人次何皇后举觞建蹑朱温足乃阳醉去建出谓朱温曰天子与宫人眼语幕下有兵仗声恐公不免也太祖以故尤德之【五代史】
　　独眼龙李克用少骁勇军中号曰李鵶儿其一目眇及其贵也又号独眼龙盖威名盖于代北【上】王延禀审知之养子眇一目人亦谓之独眼龙后为延钩所杀【五国故事】阳疾杨行密为吴王其妻兄朱延寿为寿州节纯潜以宗姓通于梁祖将规淮甸行密谋之且虑召之不至乃阳为目疾每接延夀使者必错乱其所见以示之尝行故触柱而仆凡三年其妻旦夕视其动静以为信至于私于仆悉避余人唯不避行密密一日谓其妻曰吾目疾不瘳矣诸儿且不克省军府之事当属于舅汝宜召之其妻自以书召延寿既至行密处正防潜兵以见之俄而开目曰数年不见舅今旦果相覩延夀惶骇遂叱勇士执而杀之仍废其妻焉【五代史五国故亊】
　　去防钱镠年老一目失明中朝国医胡某曰可无疗此当延五七嵗寿若决膜去内瘴眼即复旧但虑损福镠曰吾得不为一目鬼于地下足矣医为治之复故凡赂医金帛计五万缗未防镠卒【谈苑】
　　夜光张彦泽为人骁悍残忍目睛黄而夜有光顾视如猛兽以善射为骑将数从庄宗明宗战伐【五代史】
　　瞬如电吴主升身长七尺姿貌瑰特目瞬如电语音厚重望之慑人与语可爱【五国故事】
　　鬼眼陶糓少时梦数吏云奉符换眼吏附耳求钱十万安第一眼糓不应又云钱五万安第二眼复不答吏曰上安第三眼即以二弹丸纳眼中既觉眼色深碧后有善相道士陈紫阳曰好贵人贵气奈一双鬼眼竟不至大位【卓异记】太祖尝谓陶糓一双鬼眼【画谩録】
　　木睛周寳唐立武选以高上击毬较其能否而黜陟之至有致铁钩于毬仗以相击寳尝与此选为铁钩所摘一目暗失寳取睛吞之复击毬获头筹遂授官原勑赐木睛以代之一日晨起潄木睛坠水弃之侍姬窃笑寳怒曰瞎汉何足笑遂杀之注木睛莫知何木置中无所碍视之如真睛矣【吴越备史】
　　眼多白李承之在仁宗朝官州县因邸吏报包拯拜参政或曰朝廷自此多事矣承之正色曰包公无能为今知鄞县王安石者眼多白甚似王敦他日乱天下者此人也【邵氏闻见録】潘阳仲见王敦小时谓曰君蜂目已露但豺声未振耳必能食人亦当为人所食【世语】楚令尹子上谓世子商臣蜂目而豺声忍人也不可立也【左文元】抗阳蔡京尝入朝已立班上御殿差晚杲日照耀众莫敢仰视京注目久而不瞬或曰大贵相也陈子翁曰贵则贵矣然区区精神敢抗太阳他日得志必无君为天下患也【百家诗序】秦桧眼有夜光
　　身镜眼者身之镜视多则镜昏妾有磨镜之石【真诰】眼神眼神明上字英【黄庭】目神名虚监生字道童【神回元】银海肩为玉楼眼为银海【道经】亦曰铜闗
　　眼泉鲍溶诗谓泪曰眼泉【三水小牍】
　　养目凡视五色皆损目惟黒色无损李氏有江南日中书皆用皂罗糊屛风所以养目也【倦游杂録】
　　昧襄王将以狄伐郑富辰谏曰目不别五色之章为昧【禧二十四】五色令人目盲【老】失性有五一曰五色乱目使人目不明【庄】目不能决黒白之色则谓之盲盲则不能避昼日之险【韩解老】
　　见百步目见百步之外而不能见其眦【胡非子】楚庄王欲伐越杜子谏曰王之伐越何也王曰政乱兵弱杜子曰臣患知之如目也能见百步之外而不能自见其睫王之弱乱非越王之下也而欲伐越此知之如目也【韩子】眼能察天衢而不能用项领之间【抱朴子】
　　不见太山夫目察秋毫之末而耳不闻雷霆之音耳调玉石之声而目不见太山之高何则小有所志而大有所忘也【淮南】
　　察度察色单穆公曰夫目之察度也不过步武尺寸之闲其察色也不过墨文寻常之闲【国语】
　　耳
　　心候耳者心之候【元命苞】
　　洗耳尧聘许由为九州牧由闻之洗耳于河【高士传】耳长务光夏时人耳长七寸阳都女耳细而长众皆言此天人也【列仙传】
　　心枢景公将铸大钟单穆公曰夫耳目心之枢机也故必聴龢而视正聴龢则聪视正则明【国语】
　　耳塞梁亡自亡也湎于酒淫于色心昏耳目塞上无正长之治大臣背叛民为冦盗梁亡自亡也【谷梁传】
　　三门老子耳有三门【濑乡记】老君耳长七寸【抱朴子】
　　免洗鹖冠子常居深山耳聋谓妻子曰吾免为巢由洗耳清溪
　　唾耳燕丹使田光往候荆轲值其醉唾其耳中轲觉曰此出口入耳之言必大事也则往见光【列士传】
　　重聴黄霸为颖川太守长吏许丞老病聋督邮白欲逐之霸曰许丞亷吏虽老尚能拜起送迎颇重聴何伤且善助之母失贤者意
　　顾见其耳曹公擒吕布布顾刘备曰德卿为上坐客我为降虏绳防我急独不可一言耶操曰防虎不得不急曹公欲缓之备曰不可公不见布事丁建阳董太师乎操额之布目备曰大耳儿最叵信【英雄记】先主身长七尺五寸垂手下膝顾自见其耳【蜀志】王蜀后主衍方頥大口垂手过膝顾目见耳【五代史】
　　称聋先主定蜀杜微尝称聋闭门不出丞相亮领益州牧以微为主簿固辞轝而致之亮以微不闻人语坐上与书曰君但以德辅时耳不责君军事君何为汲汲求去乎【蜀志】
　　枕流孙子荆年少时欲隐语王武子当枕石漱流误曰漱石枕流王曰流可枕石可漱乎孙曰所以枕流欲洗其耳【世语】许由为尧所让其友巢父责之由乃过清泠水洗耳拭目曰向闻贪言负吾之友【逸士传】
　　天柱太尉刘寿少遇相师曰耳为天柱今君耳有城郭必典家邦【长沙蓍旧传】
　　相望武皇帝李雄美容貌相工相之曰此君口如方器耳如相望位必过二公不疑也【蜀书】
　　垂肩王导多病每自忧虑陈训曰公耳竪垂肩必寿亦大贵【晋书】
　　戏弄齐杜台卿字少山为尚书左丞省中以其耳聋戏弄之下辞不得理者至大骂台卿见其口动谓为自陈令史又不晓谕训对往往乖越聴者以为嗤笑【北史】佯聋王笠不仕佯狂作聋每説话则画字后隐嵩山隋文帝召不起
　　三耳秀才隋兖州佐史董慎性公直明法理一日出州门逢一黄衣使者曰太山府君呼君为録事即内慎于大布囊负之既至府君命坐因与之论天曹疑狱慎举张审通自代审通为状申天曹天符下罚府君府君大怒审通即命左右取方寸肉塞却一耳遂无闻审通更为判申天曹允之府君悦命左右割下耳中肉令一小鬼擘之为一耳安于审通额上既寤数日额角痒遂踊出一耳通前三耳而踊出者尤聪时人笑曰天有九头鸟地有三耳秀才亦呼鸡冠秀才者【幽怪録】
　　耳中天地薛君曹见二青衣驾赤犊出耳二童子曰兠国在吾耳中一童子倾耳示君曹乃别有天地花卉因扪耳投之至一都防城池楼堞穷极瓌丽因作思归赋自童子耳中落【上】
　　耳栢许公宇文述素好着奇燿时人又遇天寒云定兴曰入内宿卫必当耳冷述曰然乃制梜头巾令深栢耳人学之名为许公栢势述大悦曰云兄所作必能变俗我闻作事可法故不虚也【北史】
　　无根袁天纲工相术马周就之相天纲曰马侍御伏犀贯脑兼有玉枕又背如负物当富贵不可言公面包赤命门色暗耳后骨不起耳无根只恐非寿者周后伍至中书令兼吏部尚书年四十八卒【旧唐】
　　龟息李峤防有清才诣袁天纲纲曰郎君神气清秀而寿若不永母忧之天纲请同于书斋连榻而坐寝袁登床稳睡李独不寝至五更忽睡袁适觉视李峤无喘息以手候之鼻下气絶初大惊怪良久侦候其出入息乃在耳中抚而告之曰得矣遂起贺其母曰数候之皆不得今方见之矣郎君必大贵寿是龟息也贵寿而不富耳后果如其言【定命録】
　　驴耳汴州节度李忠臣尝因奏对德宗谓之曰卿耳甚大贵人也忠臣对曰臣闻驴耳甚大龙耳即小臣耳虽大乃驴耳也上悦之【上】
　　耳冷孟微对宣宗曰陛下何以不知有臣不以文字召用帝怒曰朕耳冷不知有卿翊日喻辅臣曰此人躁妄欲求内相乃黜之
　　缺左商成已生而鈌左耳
　　通人老子曰言者所以通已于人也闻者所以通人于已也既闇且聋人道不通故有闇聋之病者莫知事通岂独形骸有闇聋哉心亦有之塞也莫知所通此闇聋之类也【文子】
　　神聴文子问道老子曰学问不精聴道不深凡聴者将以达智也将以成行也将以致功名也不精不明不深不达故上学以神聴中学以心聴下学以耳聴以耳聴者学在皮肤以心聴者学在肌肉以神聴者学在骨髓故聴之不深即知之不明知之不明即不能尽其精不能尽其精即行之不成【上】
　　豆塞夫耳之主聴目之主明一叶蔽目不见太山两豆塞耳不闻雷霆道开而否未之闻也【鹖冠子】
　　耳苦倾聴求声者则耳苦而目乐定心管物者则神劳而形安同在一身之上而休戚异者是天理殊宜造化自隔
　　身牖九华真妃曰耳者身之牖聴众则牖闭妾有决牖之术【真诰】
　　娇女耳神空闲字幽田【黄鹿经】娇女窈窕翳霄时真诰曰娇女耳神名
　　耳相耳门不容麦百嵗【樊氏相法】耳门小富而恡【相书】
　　垂肩珠崖儋耳其渠师耳垂肩三寸【后汉】
　　为翼南方落头民其头能飞以耳为翼【博物志】
　　龙虎沐胥国人左耳中出青龙右耳中出白虎龙虎初出之时如绳縁颊手特面如龙虎皆飞去地十余丈而云气绕龙风吹虎俄而以手一挥龙虎皆还入其耳【王子年拾遗録】
　　鼻
　　心门鼻者心之门【养生经】鼻者肺之使【白虎通】
　　天台天中之岳谓鼻也一名天台【黄庭】
　　玉垄鼻神玉垄字灵坚亦曰玉庐【上】鼻神名冲灵玉字道微【四命】
　　山源鼻中隔之际名曰山源山源者一名鬼井一名神池一名邪根一名魂台也【真诰】
　　虎鼻伏羲山准禹虎鼻【援神契】夏禹蛇身人面牛首虎鼻而有大圣之德【列子】
　　叩鼻邾娄人执甑子用之社盖叩其鼻以血社也【公羊传】鼻柱老子鼻柱【瀬乡记】
　　弹鼻苏子南使齐谓齐王曰臣闻当世之举王必诛暴正乱今宋王射天笞地铸诸侯之像使侍屏匽展其臂弹其鼻此天下无道而王弗伐王名终不成矣【国防】垩鼻庄子过惠子之墓顾谓从者曰郢人垩漫其鼻端若羽翼使匠石斵之匠石运斤成风聴而斵之尽垩而鼻不伤郢人立不失容宋元君闻之召匠石曰尝试为寡人为之匠石曰臣则尝能斵之虽然臣之质死久矣自夫子之死也吾无以为质矣吾无与言之矣【庄子】鼻丑秦割国之君劓杀其民于是赭衣塞路有鼻者丑故百姓鸟惊兽骇不知所归命【崔寔政论】
　　长准始皇蜂目长准盖鼻高起【史注】
　　隆准高祖为人隆准而龙顔【史记】
