<!-- { "loadSidebar": true } -->
　　乗轩狄人伐卫懿公好鹤鹤有乗轩者将战国人受甲者皆曰使鹤鹤实有禄位予焉能战【左传】卫侯喜鹤有饰以文绣而乗轩者【贾子】
　　衔珠而舞晋平公鼓琴有鹤二八而下衔明珠舞于庭一鹤失珠覔得而走师旷掩口而笑【瑞应图】
　　六翮晋平公逰于河而乐曰安得贤士与之乐此也舡人葢尝跪而对曰君不好士耳何患无士乎公曰吾食客门左千人门右千人可谓不好士乎对曰夫鸿鹄髙飞逺翔一举千里所恃者六翮耳背上之毛腹下之毳无分寸之数益一把飞不为加髙损一把飞不加下不知门下左右客左右者亦有六翮之用乎将皆背上之毛腹下之毳耶【韩诗外】班固荐郭基云进有羽翮奋翔之用【后汉】桓帝时杨乔荐孟尝曰实羽翮之美用非徒腹背之毛【上】郭祖深上武帝封事曰今之所任腹背之毛耳【梁书】蔡景厯与陈霸先书且为腹背之毛脱充鸣吠之数【陈书】
　　白鹄翔师旷鼓通于神明而白鹄翔【瑞应图】
　　一举千里田饶事鲁哀公而不见察谓哀公曰夫鸡有五徳犹曰瀹而食之者以其所从来近也夫黄鹄一举千里止君园池啄君稻梁君犹贵之以其所从来逺也故臣将去君黄鹄举矣
　　献鹤齐王使淳于髠献鹤于楚出邑门道飞其鹤徒掲空笼造诈成辞往见楚王曰齐王使臣来献鹤过于水上不忍鹤之渇出而饮之去我飞亡吾欲刺腹绞颈而死恐人之议吾王以鸟兽之故令士自伤杀也鹤毛物多相类者吾欲买而代之是不信而欺吾王也欲赴他国奔亡痛吾两主使不通故来服过叩头受罪大王楚王曰善齐王有信士若此哉厚赐之财倍鹄在也【史记】説苑魏文侯使舍人蔡无泽献鹤于齐
　　凌风庄辛谓楚襄王曰黄鹄逰乎江海淹乎大沼俯噣鳝鲤仰囓防衡奋其六翮而凌清风飘摇乎髙翔自以为无患与人无争也不知夫射者方将修其碆卢治其矰缴将加已乎百仞之上被防磻引微缴折清风而抎矣故昼防乎江河夕调乎鼎鼐【楚防】
　　还丹使大司命君茅盈与弟定録中君固保命小君曽各来白鹄集分句曲之山时人互有见者父老謡歌曰茅山连金陵江湖据下流三神乗白鹄各治一山头召雨灌旱稻陆田亦复柔妻子咸保室使我百无忧白鹄青天何时复来逰汉明明帝永平二年诏立庙祀之邑人呼为白鹄庙昔人有至心好道入庙请命者或闻二君在帐中与人言语或见白鹄在帐中白鹄者是服九转还丹使能分形之变化也亦可化作数十白鹄或可乗之以飞行而本形故在所止也【茅君内】
　　金衣菊裳昭帝始元元年春二月黄鹄下建章宫太液池中公卿上夀赐诸侯王列侯宗室金钱各有差【汉书】黄鹄太鸟一举千里非白鹄也【师古注】上为歌曰黄鹄飞兮下建章羽肃肃兮行跄跄金为衣兮菊为裳唼喋荷荇出入蒹葭自顾菲薄愧尔嘉祥【西京杂记】黄鹄出东海以其来集为祥【广志】
　　衔珠报恩曾参养母至孝曽有鹤为弋人所射穷而归之参牧养治疗疮愈放之后鹤夜到门外参炳烛视之雌雄各至衔双明珠报参焉【捜神记】张氏家曰禧字彦祥除效毂令有鹤负矢集禧庭禧以草汤洗之药留养十余日疮愈飞去月余衔赤玉珠二枚置禧庭中
　　鹤髓王莽以鹤髓渍縠种学仙【汉书】
　　丁令威辽东城门有华表柱忽有一白鹤来集徘徊空中言曰有鸟有鸟丁令威去家千歳今来归城郭如故人民非何不学仙去空伴冢累累遂上冲天【续捜神记】驾鹤夏口城据黄鹄矶世仙人安子黄鹄过此土也边江峻险楼橹髙危瞰临沔汉应接司部【南齐志】费祎登仙尝驾黄鹤返憇于此遂以名楼【唐图经】荀环字叔伟事母孝好属文及道术潜栖却粒尝东逰憇江夏黄鹤楼上望西南有物飘然降自霄汉俄顷已至乃驾鹤之宾也鹤止戸侧仙者就席羽衣红裳宾主欢对已而辞去跨鹤腾云眇然烟灭【述异记】阎伯理梅记云王室载怀思仲宣之能赋僊踪可揖嘉叔伟之芳尘黄鹤来时歌城郭之并是浮云一去惜人世之俱非【英华】
　　华亭鹤世説云陆机河桥败为卢志所谗被诛临刑叹曰欲闻华亭鹤唳可复得乎八王故事曰华亭吴豢县郊外墅也有清泉茂林吴平后陆机兄弟共逰于此十余年语林云机为河北都督闻惊角之声谓孙丞曰闻此不如华亭鹤唳
　　鹤泽晋羊祜镇荆州江陵泽中多有鹤常取之教舞以娱宾客因名鹤泽后人因之遂呼江陵郡名为鹤泽【方舆】羊公鹤刘遵祖【爰之】少为殷中军所知称之于庾公庾公甚忻然便取为佐既见坐之独榻上与语刘尔日殊不称庾小失望遂名之为羊公鹤昔羊叔子有鹤善舞尝向客称之客试使驱来氃氋而不肯舞故称比之【世説】凌霄僧支道林好鹤时有遗其双鹤者翅长欲飞林意惜之乃铩其翮鹤轩翥不能复起乃舒翼反顾视之如似懊丧意林公曰既有凌霄之姿何肯为人作耳目近玩养令翮成置使飞去【上】合璧引冲天【白帖】冲云【世説】俱误雷门鹤郡西有白鹤山古老相云此山昔有晨飞鹄入防稽雷门皷中于是雷门皷鸣洛阳闻之孙恩时斫此皷见白鹤飞出翺翔入云此后皷无复逺声后人呼为潜鹤皷【临海记】
　　颈长石虎时州献黄鹄雏五泛之于武池颈长一丈声闻十余里【载记】
　　化女晋安帝元兴中一人年出二十未婚然目不干色曽无秽行尝行见一女甚丽谓少年曰闻君自以柳季之俦亦复有桑中之欢耶女便歌少年微有动色后复重见之少年问姓云姓苏名琼家在途中遂邀还尽欢从弟突入以杖打女即化雌白鹄【广记】
　　断肠庐山逺法师未出家善弩射尝于鹤窟射得鹤雏后复伺鹤母见将射之鹤不动翔观之已死于窠中疑其爱子致死破视心肠皆寸絶法师于是放弩发菩萨心【江揔记】
　　养雏宋元嘉初镇北将军王仲徳镇彭城左右出猎遇一鹤将二子悉禽之归以献王王使养其小者口为人所裂遂不能饮食大者辄含粟哺之饮辄含水饮之先令其饱未尝防也王甚爱之令精加养视大者羽翮先成每翥冲天小者尚未能飞大者终不先出留饮饴之又于庭中骞跃教其飞飏六十余日小者能飞乃与俱去【述异记】
　　【阙】　齐高帝镇淮隂为宋明帝所疑被徴为黄门郎深怀忧虑见平泽有羣鹤乃命笔咏之曰八风舞遥翮九野弄清音一摧云间志为君苑中禽以示荀伯玉玉占之言帝不成行俄而帝卒复本任
　　主病不食谢昌寓陈郡人也为刘悛广州参军孝性甚至尝养一鹄昌寓病二旬而鹄二旬不食昌寓亡而鹄遂飞去【南史孝义】
　　好鹤唳梁书曰庾域母好鹤唳域在位营求孜孜不怠一旦双鹤来下论者以为孝感所致【南史】
　　雄鹤赴雌湘东王修竹林堂新阳太守郑裒送雌鹤于堂留其雄者尚在裒宅霜天月日无日不鸣啇旅江津闻者堕泪时有野鹤飞赴堂中驱之不去即裒之雄也交颈颉顽抚翼闻奏钟磬翻然共舞婉转低昻妙契弦节【渚宫故事】
　　向影武成二年春二月双白鹤飞集上林园大将郑伟布戈设罝并皆禽获六翮已摧双心俱怨相顾哀鸣孤雄先絶孀妻向影天子愍焉立使庾信为讃【英华】
　　自投毛炀帝大业二年太府少卿何稠课州县送羽毛民求捕之网罗被水陆禽兽有堪氅眊之用者殆无遗类乌程有树髙逾百尺旁无附枝上有鹤巢民欲取之不可上乃伐其根鹤恐杀其子自投氅衣投于地时人或称以为瑞曰天子造羽翼鸟兽自献毛羽【隋书五行记】集坛天皇东封鹤集其坛使诸州为老氏筑宫号以白鹤【杜光庭灵騐记】
　　病鹤李卫公逰嵩山见鹤呻吟曰我鸟仙为樵者伤脚得人血则愈李公解衣即刺血鹤曰世间少至少公且未是乃令防眼睷毛持往来都下但映眼照之即知矣李公中路自视乃马头也至东洛所遇非少悉非全人皆犬彘驴马之类惟一老翁是人李公言病鹤之意老翁笑下驴宣臂刺血李公得之以涂鹤即愈鹤谢曰公即为明时宰相复当上升相见非遥慎无懈惰李公谢鹤遂冲天而去【逸史】
　　丹歌池州鳯凰山道士赵自然梦隂真君与柏叶一枝九叠食之因不食神气异常为诗曰尝欲栖山岛闲眠玉洞寒丹歌时引舞来去跨云鸾或问何名丹歌曰鹤也【秘阁闲谈】万花谷道士赵自然以丹歌为鳯秘阁误放鹤徐州云龙山西麓有放鹤亭宋山人张天骥所筑也山人有二鹤旦则望山西而放暮则傃山东而归因以为名
　　跨鹤有客相从各言所志或愿为州刺史或愿多赀财或愿骑鹤上升其一人曰腰纒十万贯骑鹤上州欲兼三者【小説】
　　青田有沐溪野去青田九里中有双白鹤年年生子长大便去只恒余父母一只耳精白可爱多云神仙所养浮丘公相鹤经云青田之鹤【永嘉郡记】
　　曲颈而息鹤夀有千百之数性夀之物也道家之言鹤曲颈而息潜匿而噎此其所以为夀也服气养性者法焉【养生要论】
　　皂鹤平凉西有崆峒山乃广成修道之所山之絶壁有石穴谓之皂鹤洞鹤顶如丹毛羽皆黒日照之金色灿所据其上有金衣亭歳不过一二出金其地乃为僧徒所据鹤或见则僧徒必有死亡返初者【墨容挥犀】
　　青田朝鲜知异山中有异鹤洞其境虚旷四隅皆良田沃壤宜播殖惟青鹤栖息其中故以为名【志】
　　登木玉策记云千歳之鹤随时而鸣能登于木色纯白脑尽成骨其未千歳者终不集于林也【抱朴子】
　　兰岩双鹤荣阳郡西有兰岩山常有双鹤素羽皦然日夕偶形翔集云昔夫妇俱隠此山年数百歳化成此鹤忽一旦一鹤为人所害其一鹤歳常哀鸣至今向动岩谷莫知年歳【王韶之神境记】
　　鹄鹤鹄即是鹤音之转后人以鹄名颇着谓鹤之外别有所谓鹄故埤雅既有鹤又有鹄葢古之言鹄不口浴而白白即鹤也鹄名哠哠哠哠鹤也以龙鸿鹄为夀夀亦鹤也故汉昭时黄鹄下建章宫太液池而歌则名黄鹤神异经鹤国有海鹄其余诸书文或为鹤或为鹄者甚多以此知鹤之外无别有所谓鹄也【尔雅翼】
　　兵甲鹤左右脚里第一指名兵爪
　　孔雀
　　火离火离为孔雀【元命包】
　　影相释氏书言孔雀因雷声而孕【酉阳】孔雀不必配合正以音影相接便孕亦与蛇偶一云雌见雄舞而有子【南越志】或云雄鸣上风雌鸣下风亦孕【博物志】
　　都防罗州山中多孔雀羣飞者数十为偶雌者尾短无金翠雄者生三年有小尾五年成大尾始春而生三四月后复凋与花萼相荣衰然自喜其尾而甚妬凡欲山栖必先择有置尾之地然后止焉南人生捕者候甚雨往尾霑而重不能髙翔人虽至且爱其尾恐人所伤不复骞翔也虽驯养颇久见美妇人好衣裳与童子丝服者必逐而喙之芳时媚景闻管弦笙歌必舒张翅尾盻睇而舞若有意焉山谷夷民烹而食之味如鹅解百毒人食其肉饮药不能愈病其血与其首解大毒南人得其卵使鸡伏之即成其脚稍屈其鸣若曰都防土人取其尾者持刀于丛篁可隠之处自蔽伺过急断其尾若不即断回首一顾金翠无复光彩【纪闻】
　　迎晨鸣和孔雀自背及尾皆作圆文五色头戴三毛长寸以为冠足有距迎晨则鸣相和【异物志】
