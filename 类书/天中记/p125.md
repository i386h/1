<!-- { "loadSidebar": true } -->
　　祈福琅瑘王凝之夫人陈郡谢氏名韬元奕女也清心元诣姿才秀逺防二男痛甚六年不开帷幙忽见二児还钳鎻大械劝母自寛云罪无得脱为福徳可免耳具叙诸苦母祈福兾获福裕也【晋録】
　　宻窥刘裕与何无忌等谋诛桓元无忌夜于屏风里草檄文其母刘牢之姊也登楼宻窥之泣曰吾不及东海吕母明矣汝能为此吾复何恨问所与同谋曰与刘裕母尤喜因为言元必败举事必成之理以劝之
　　録母沈攸之为荆州刺史招集才力之士随郡人防泰贞有干力召不肯来攸之遣二十人被甲之泰贞射杀数人欲过家将母去事迫不获单身走入蛮追者既失之録其母去泰贞既失母乃自归攸之不罪曰此孝子也赐钱一万转补队主其抑情待士如此【南史】
　　设葅乐頥之字文徳吏部郎庾杲之尝徃頥之为设食枯鱼菜葅而已杲之曰我不能食此母闻之乃出常膳鱼羮数种杲之曰卿过于茅季伟我非郭林宗【南史】曽子齐宗元卿有至行早孤为母所养母病元卿在速辄小痛大病则大痛小病则小痛以此为常则乡里宗敬率号宗曽子【谈薮】
　　复蘓齐庐陵匡昕隐金华山服食不与俗人交母亡已经数日昕奔还号呌母便蘓孝感致也【上】
　　诫读书高谦之妻中山张氏明识妇人也敎劝诸子从师受业常戒之曰自我为汝家妇未见女父一日不读书汝等各冝脩勤勿替先业【魏书】
　　摩敦宇文护年十余嵗母阎姫因乱防齐护居宰相之后每遣间使寻求莫知音息后许还朝齐主以防既当权重乃留其母以为后圗仍令人为阎作书报防自称曰阿摩敦防得书悲不自胜报书亦称曰摩敦及母至举朝庆悦防与母暌隔多年一旦聚集凡所资俸穷极华盛每四时伏腊高祖率诸亲戚行家人之礼称觞上夀荣贵之极振古未闻
　　蓝田生玉陆卬字云驹居父防尽礼哀毁骨立母魏上庸公主初封蓝田高明妇人也卬昆弟六人并主所出邢邵尝谓人云蓝田生玉固不虚矣主教训诸子皆以义方虽创巨痛深出于天性然动依礼度亦母氏之训焉卬兄弟相率庐于墓侧诏改所居里为孝终里【北史】戒以逺祸高颎初为仆射其母诫之曰女富贵已极但有一斫头耳尔冝慎之【附书】齐国太夫人杨氏墓志云夫人字季姜仆射高颎之母也本傅称颎既贵其母常戒以逺祸可谓贤母不着其姓氏【金石録】
　　孝感髙士亷事父母以孝闻隋时坐与斛斯政交游谪朱鸢主簿岭南瘴疠不可同行留妻鲜于氏侍养属天下大乱久在南方不知母问安否北顾弥切尝昼寝梦其母与之言宛如膝下既觉而涕泗横集明日果得母讯议者以为孝感之应【旧书】
　　请代狄仁杰为并州参军同府司法郑崇质母老且病当充絶域仁杰谓曰太夫人有危疾而公逺使岂可贻亲万里之里诣长史蔺仁基请代行仁基与司马李孝亷不恊相语曰吾等岂独无愧耶由是相待如初【上】愿立名王义方以李义甫奸害政将加弹奏以问其母曰昔王陵伏劒成子之义汝能尽忠立名吾之愿也虽死不恨义方乃奏之左迁华州司户参军
　　先国张易之张昌宗居中用事桓彦范谋诛之以白其母母曰忠孝不两全先国后家可也【通鉴】
　　妻卒约哭李畬事母甚谨闺门邕睦累代同居毎四时拜庆长防男女咸有礼节及妻卒时母已有病畬恐伤母意约家人不令哭声使闻于母朝夕定省不曽见其有忧念之色士友甚以称之【旧唐】
　　刺血濡章驸马都尉郑潜曜睿皇之外孙尚明皇第十二女临晋长公主母即代国长公主也开元中母寝疾曜刺血濡奏章请以身代及焚章独神道许三字不化翌日主疾间郑固命左右勿敢言其请天之章门客尹灵琛之词也灵琛为人言之
　　定军李景让字后已母郑治家严身训勅诸子始贫乏时治墙得积钱童婢奔告母曰士不勤而禄犹灾其身况无妄而得我何取亟使闭坎景让出为浙西观察使尝怒牙将杖杀之军且谋变母欲息众乃召景让廷责曰尔镇抚方靣而轻用刑一夫不寜岂特上负天子亦使百嵗母啣羞泉下何靣目见先大夫乎将鞭其背吏大将再拜请皆泣谢乃罢一军遂定【唐书】
　　坦施曹成王臯为刺史遭诬在治念其母太妃老将惊而戚出则囚服就辨入则拥笏垂鱼坦坦施施【退之曹王碑】熊丸栁仲郢字谕防母韩即臯女也善训子故仲郢防嗜学尝和熊胆丸使夜咀咽以助勤元和末及进士及为校书郎牛僧孺辟武昌幕府有父风矩僧孺叹曰非积习名教安及此耶【唐书】
　　鞠狱得母杜羔有至性其父河北一尉而卒母非嫡经乱不知所之防堂兄兼为泽潞判官尝鞠狱于私第有老妇辨对见羔出入窃语人曰此少年状类吾子讯之故羔母也自此迎侍而归又徃访先人之墓邑中故老已尽不知所在舘于佛寺日夜悲泣忽视屋柱煤烟之下见数行字拂而视之乃父遗迹云我子孙若求吾墓当于某村家问之羔哭而徃村有老人八十有余指其坵垅因得归羔官至工部尚书致仕【国史补】
　　改州宪宗初徴栁宗元刘禹锡至京俄而以栁为栁州刺史刘为播州刺史栁以刘湏侍亲播州最为恶处请以栁州换上不许宰相对曰禹锡有老亲上曰但要与恶郡岂系母在裴晋公进曰陛下方侍太后不合发此言上有愧色既而语左右曰裴度终爱我切刘遂改授连州【因话録】
　　好消息崔元晖为库部员外郎其母尝戒之曰徃者吾见姨兄屯田郎中辛元驭云児子从宦者有人来云贫乏不能存此是好消息若闻赀货充足衣马轻肥此恶消息吾常重此言以为确论比见亲表中仕宦者多将钱物上其父母父母但知喜恱竟不问此物从何而来必是俸禄余资诚亦善事如其非理所得此与盗贼何别纵无大咎独不内愧于心耶母不受鱼鲊之馈皆为此也汝今坐食禄俸荣华已多若其不能忠清何以戴天履地孔子云虽日杀三牲之养犹不为孝又曰父母惟其疾之忧特冝脩身洁已勿类吾此意也元晖遵奉母教诫以清谨见称【旧唐】
　　弃官寻母司农少卿朱夀昌方在襁褓而所生母被出及长仕于四方孜孜寻访不逮治平中官至正郎矣或傅其母嫁为関中民妻寿昌即弃官入関中得母于陜州士大夫嘉其孝节多以歌诗美之【东轩笔谈】蘓子瞻诗云感君离合伤我魂此事今无古未闻长陵谒来见大娣仲儒岂意逢将军开皇苦桃空记靣建中天子终不见西河太守谁复讥颍谷封人羞自荐
　　不持生服蔡延庆所生母已亡不为服久矣闻李定不服所生母为台所评乃乞追服则知蠏匡蝉绥不独成人之弟也是时有朱夀昌其所生母三嵗舍去长大刺血冩经誓毕生寻访凡五十年乃得之奉养三年而亡寿昌至毁焉善人恶人相去乃尔逺邪【志林】汴妓郜懿以色着懿第六郎蔡奴之母也李定之父与郜六游生定而郜六死定不之知也及王荆公为宰相擢用李定言官交攻以为母死不持服为此蔡奴亦以色着云【洛阳花品】两生俱贵陈瓘之父与潘良贵父情好甚笃潘一日谓陈曰吾二人官职年齿相似独一事不如公陈问之潘曰公有三子我乃无之陈曰吾一婢已生子矣当以奉借它日生子即见还既而遣至乃了翁母也未防生良贵后其母遂徃来两家焉【罗春伯闻见録】
　　二子争乾道间单尚书防生母本媵也又徃耿氏生侍郎延年及死尚书侍郎争其母事逹朝廷孝宗曰二子母争朕为之衣冠之家以为美谈
　　异息周有申喜者亡其母闻乞人歌于门下而悲之动于顔色谓门者纳乞人之歌者自觉而问焉曰何故而乞与之语乃其母也故父母之于子也子之于父母也一体而两分同气而异息若草木之有花寔也若树木之有根心也虽异处而相通隠志相及疾痛相救忧思相感生则相欢死则相哀此之谓骨肉之亲神出于思而应乎心两精相得岂待言哉
　　见子目明吴人陈遗少为郡吏母好食燋饭遗在役恒囊毎煮食瀌其燋以献母孙恩作乱遗随例奔逃母忆遗昼夜哭泣遂失明遗脱难还家入门见母再拜号泣母目忽然开朗【孝子传】
　　刺血防目伪蜀防山军卒李梦旗经敌擒归岐阳老母悲泣因瞽两目梦旗在岐阳防祈切至愿见慈母三载方还梦旗刺股血防母眼即时如故乃知孝道感通其昭然耳
　　继母
　　如母传曰继母何以如母继母之配父与因亲母同故孝子不敢殊也【仪礼】
　　放贒子殷高宗武丁有贤子曰孝已事亲一夜五起其母早死高宗信后妻之言放之而死天下哀之【帝王世纪】掇蜂尹吉甫周卿士子伯竒母早亡吉甫更娶后妻妻乃譛之于吉甫曰伯竒见妾美欲有邪心吉甫曰伯竒慈仁岂有此也妻曰置妾空房中君登楼察之妻乃取毒蜂缀衣领令伯竒掇之于是吉甫大怒放伯竒于野宣王出游吉甫从之伯竒作歌以感之宣王闻之曰此放子之辞也吉甫乃求伯竒而感悟遂射杀其妻【琴操】羊誓陈元字子元陈侯太子七嵗防母父更娶周氏有子曰昭周氏防元侯将杀元昭欲先死元不听引白羊誓曰孝者羊血逆上一丈三尺一如誓言周后又谗之侯怒令元自杀元投辽水有大鱼负之元曰我罪人也鱼乃去昭从后来以问鱼者云投水死矣昭气絶良久曰吾兄也又投水而死【萧广济孝子傅】
　　诚感应慎字仲华为东平相事后母至孝精诚感应梓树生防前屋上徙置府庭繁茂长大
　　扫舍薛包好学笃行防母以至孝闻父娶后妻而赠苞分之令出苞日夜号泣不能去至被殴杖不得已庐于舍外旦入而扫父怒又逐之乃庐于里门晨昏不废积嵗余父母慙而还之【汝南先贒传】
　　织屦翟方进年十二三失父为太守府小吏因病归家辞其后母欲西至京师授经母怜其防随至京师织屦以给方进积十余年至宰相母尚在【汉书】
　　去梯刘表子曰琦琮表初以琦貎类已乃爱之及后为琮娶其后妻蔡氏之侄蔡氏遂爱琮而恶琦毁誉之言日闻于表表惑躭后妻每信受焉又妻弟蔡瑁外甥及张允并得幸于表又睦于琮而琦不自宁【后汉】琦每欲与诸葛亮谋自安之术亮辄拒塞未与处画琦乃将亮游观后园共上楼饮宴之间令人去梯因谓亮曰今日者上不至天下不至地言出于口入于吾耳可以言未亮荅曰君不见申生在内而危重耳在外而安乎琦意感悟隂规出计【蜀志】
　　黄雀入幕王祥字休徴琅瑘人至孝继母朱氏不慈由是失爱于父令扫除牛下祥愈恭敬父母有疾衣不解母令守丹防实每风雨则抱而泣母尝思黄雀炙忽有黄雀数十飞入幕遂以供养【晋书】
　　扣冰得鱼王延九嵗防母行孝有闻后母卜氏御之无道延防事弥谨卜常取蒲败麻与之贮衣延知而不言卜冬月杖之流血令求生鱼延扣冰恸哭而得与之卜乃心悟抚之如所生也【三十国春秋】
　　梦虎免难衡农字剽卿东平人少孤事继母至孝甞宿于他舍夜雷频梦虎啮其足农呼妻相出于庭叩头三下屋忽然而壊压死者三百余人唯农夫妻获免【捜神记】
　　瘗子散骑常侍袁瑜荐防稽郭道事继母至孝家贫产子忧不能字谓其妻曰伤慈以终孝吾无恨也遂瘗之【裴子野志畧】
　　莫辨兄弟高谦之字孝让事后母李以孝闻李亦抚育过于已生人莫能辨其兄弟所出同异论者两重之【魏书】泉出宋思礼字过庭事继母以孝闻补萧县主簿防天旱井池涸母羸疾非泉水不适口思礼忧惧且祷忽有泉出诸庭味甘寒日不乏汲县人异之尉栁晃为刻石颂其感【唐书】
