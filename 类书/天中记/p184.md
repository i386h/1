<!-- { "loadSidebar": true } -->
　　博物君子晋侯【平】有疾郑伯使公孙侨如晋聘且问疾叔向问焉曰寡君之疾病卜人曰实沈台骀为祟史莫之知敢问此何神也子产曰昔髙辛氏有二子伯曰阏伯季曰实沈居于旷林不相能也日寻干戈以相征讨后帝不臧迁阏伯于商邱主辰商人是因故辰为商星迁实沈于大夏主防唐人是因以服事夏商其季世曰唐叔虞当武王邑姜方震大叔梦帝谓己余命而子曰虞将与之唐属诸参而蕃育其子孙及生有文在其手曰虞遂以命之及成王灭唐而封大叔焉故参为晋星由是观之则实沈防神也昔金天氏有裔子曰昧为冥师生允格台骀台骀能业其官宣汾洮障大泽以处大原帝用嘉之封诸汾川沈姒蓐黄实守其祀今晋主汾而灭之矣由是观之则台骀汾神也抑此二者不及君身若君身则亦出入饮食哀乐之事也山川星辰之神又何为焉叔向曰善哉肸未之闻也晋侯闻子产之言曰博物君子也重贿之【左昭元】
　　金简吴王伐石以治宫室于合石之中得紫文金简之书不能读之使使者持以问仲尼而欺仲尼曰吴王闲居有赤雀衔书以置殿上不知其义故逺谘呈仲尼视之曰此乃灵宝之方长生之法禹之所服隠在水邦年齐天地朝于紫庭者也禹将仙化封之名山石函之中乃今赤雀衔之殆天授也【抱朴辨问】互见山部
　　言古圣状景公举兵将伐宋师过泰山公梦见二丈夫立而怒其怒甚盛公恐觉辟门召占梦者至公曰今夕吾梦二丈夫立而怒不知其所言其怒甚盛吾犹识其状识其声占梦者曰师过泰山而不用事故泰山之神怒也请趣召祝史祠乎泰山则可公曰诺明日晏子朝见公告之如占梦之言也公曰占梦者之言曰师过泰山而不用事故泰山之神怒也今使人召祝史祠之晏子俯有间对曰占梦者不识也此非泰山之神是宋之先汤与伊尹也公疑以为泰山神晏子曰公疑之则婴请言汤伊尹之状也汤质晳而长顔以髯鋭上丰下倨身而声公曰然是已伊尹黒而短蓬而髯丰上鋭下偻身而下声公曰然是已今若何晏子曰夫汤太甲武丁祖乙天下之圣君也不宜无后今惟宋耳而公伐之故汤伊尹怒请散师以平宋景公不用终伐宋晏子曰伐无罪之国以怒明神不易行以续蓄进师以近过非婴所知也师若果进军必有殃军进再舎鼔毁将殪公乃辞乎晏子散师不果伐宋【晏子】
　　劳薪王劭以上古有鑚燧改火之义上表请变火云昔师旷食饭云是劳薪所爨晋平公使视之果然车辋【隋书】亥豕卜商反卫见读史志者云晋师伐秦三豕渡河子夏曰非也己亥耳读史志者问诸晋史果曰己亥于是卫以子夏为圣【家语弟子解】
　　怪哉汉武帝幸甘泉坂驰道有虫蟠而覆地赤如生肝头目口鼻耳齿尽具先驱旄头驰还以闻上使视之莫知也时东方朔在属车帝令往视之还对曰此虫名怪哉上曰何谓对曰秦始皇拘系无罪幽杀无辜众庶愁怨咸仰首叹曰怪哉怪哉愤气之所生也此地必秦之故狱处也诏丞相公孙按地图果秦狱也上曰善当何以去之朔曰凡积忧者得酒而解以酒灌之当消于是使人取虫置酒中须臾糜烂上笑曰东方生真先生赐帛百匹后属车上载酒为此也【方朔别】武帝东行至函谷闗有物当道长数丈其状象牛青眼而曜晴四足入土动而不徙百官惊惧东方朔乃请酒灌之数十斛而消帝问其故曰此名为患忧之所生也此必是秦之狱地不然罪人徒作聚地也夫酒忘忧故能消之也帝曰博物之士至于此乎【捜神记】
　　钟鸣汉武帝时未央宫前殿钟无故自鸣三日三夜不止诏问太史待诏王朔朔言恐有兵气更问东方朔朔曰臣闻铜者山之子山者铜之母以隂阳气类言之子母相感山恐有崩弛者故钟先鸣易曰鸣鹤在隂其子和之精之至也其应在后五日内居三日南郡太守上书言山崩延袤二十余里【别传】
　　巫雀汉武祠甘露时有神雀下羣臣皆上夀东方朔独不贺帝曰朔何不贺曰此所谓巫雀非神雀也或有巫者为国作害卒有巫蛊之事果应【上】
　　异鸟武帝时有献异鸟者食之百物所不肯食东方朔见之言其鸟名又言其所当食如朔言问朔何以知之曰出山海经【刘歆序】武帝时尝有独足鹤人皆不知以为怪异东方朔奏曰此山海经所谓毕方鸟也验之果是因敕廷臣皆习山海经云西章义之山有鸟焉其状如鹤一足赤文青质而白喙名曰毕方其名自叫见则其邑有譌火【尚书故实】
　　劫灰武帝穿昆明池底得黒灰无复土问东方朔朔云不知可问西域之人明帝时竺法兰入来洛阳时有忆方朔言者乃追以问之兰云经云天地大劫将尽则劫烧此烧劫之余灰也乃知朔言有征信者甚众【髙僧传志怪】藻防武帝与近臣宴防于未央殿忽闻人语良久梁上见一老翁长八九寸縁柱而下放杖稽首嘿而不言仰头视屋俯指帝脚忽然不见帝骇愕召方朔以告朔曰其名为藻防水木之精夏巢幽林冬潜深河陛下顷日兴造宫室斩伐其居故来诉耳仰头看屋视殿室名未央诉陛下方侵其居宅未央也俯指陛下脚者足也愿陛下宫室足于此不复更造也帝感之息役后帝幸瓠子河闻水底有弦歌之声须臾前梁上翁及年少数人皆长八九寸有一人长尺余凌波而出或有挟乐器者帝方食命列坐案前帝问曰闻水底奏乐为是君耶得奏乐否故赍乐来安敢不奏其最长人便鼔弦而歌歌声小大无异于人清彻绕越梁栋又二人鸣管抚节调髙声谐帝欢悦举觞并劝翁等并舞拜受爵各饮数升不醉献帝一紫螺殻中有物状如牛脂帝问曰朕闇无以识此物东方生知君耳君可更以珍异贻之老翁顾命取洞穴之宝一人受命下没渊底倐忽还到得一大珠径数寸明曜絶世帝甚弄玩翁等忽然而隠帝问朔紫螺殻中何物朔曰是蛟龙髓以傅面令人好顔色又女子在孕产之必易防后宫产难者试之殊有神效帝以脂涂面便白泽又曰何以此珠名洞穴珠朔曰河底有一穴深数百丈中有赤蚌蚌生珠故以名焉帝既深叹此事又以五十万钱赐朔取其珠置于内库【幽明録志怪】驺牙建章宫后阁重栎中有物出焉其状似麋以闻武帝往临视之问左右羣臣习事通经术者莫能知诏东方朔视朔曰所谓驺牙者也逺方当来归义而驺牙先见其齿前后若一齐等无牙故谓之驺牙其后数嵗余匈奴混邪王果将十万众来降汉乃复赐东方生钱财甚多【史】东方生啖铁之兽实赖大荒之籍矣【抱朴子】寳露坛髙辛时丹邱之国献玛瑙瓮以盛甘露至尭时犹存舜迁宝瓮于衡山之上故衡山有宝露坛舜于坛下起月馆以坐夕月又迁于零陵之上舜崩瓮沦于地下秦始皇掘地得赤玉瓮于舜庙堂前后人不知年月东方朔识之乃作铭曰宝云生于露坛祥月起于月馆望三壶如盈尺视八鸿如萦带【拾遗记】
　　太乙星武帝元狩中有日者奏太乙星不见帝召东方朔问其由朔奏曰是星不见则游于世为居民福夀旁曰何以验之朔曰陛下使人于异方江海之滨设礼祭而迎之或乗舟或控鹤特异于常者则为验见则斫竹建坛醮谢之帝如奏朔曰迎之是月果有防稽太守奏海中有人丫角面如玉色美髭髯而腰蔽槲叶乗一叶红莲约长丈余偃卧其中手持一黄书自东海浮来臣等焚香迎拜俯首百步俄而云雾所遮后雾散不知所之遗其黄书飘至亭侧进于帝帝令朔验之曰此上界火珠经也或曰连珠【汉遗史】
　　一角五蹄终军字子云从上幸雍祠五峙获白麟一角而五蹄时又得竒木其枝旁出辄复合于木上上异此二物博谋羣臣军上对曰野兽并角明同本也众支内附示无外也若此之应殆将有解编髪削左衽袭冠带要衣裳而化者焉斯拱而竢之耳对奏上甚异之由是改元为元狩后数月越地及匈奴名王有率众来降者【前汉】
　　豹文鼠武帝时得豹文鼠羣臣无知者孝防郎终军曰是名鼮鼠以尔雅对赐绢百匹【尔雅】窦攸事同具鼠部七车张蜀郡张寛字叔文汉武帝时为侍中从事甘泉至渭桥有女子浴于渭水乳长七尺上怪其异遣问之女曰帝后第七车侍中知我所自来时张寛在第七车对曰天星主祭祀者斋戒不严则作女令见【益部耆旧】世称云七车张
　　三箧武帝幸河东尝亡书三箧诏问莫能知惟张安世识之具作其事后购求得书以相校无所遗失上竒其材【本】
　　髦头武帝时有彭权为侍中问髦头义权荅曰秦时有竒怪触山截水无不崩溃惟畏髦头帝乃令虎贲之士戴之以卫左右【挚虞决疑要注】録异秦文公以梓树青牛置之髦头与此不同具牛部
　　贰负贰负之臣曰危与贰负杀窫窳帝乃梏之疏属之山桎其右足反缚两手与发繋之山上在开题西北郭璞注云汉宣帝使人上郡发磐石石室中得一人徒裸被发反缚械一足以问羣臣莫能知刘向按此言对之宣帝大惊于是时人争学山海经矣【山海】董仲舒睹重常之鸟刘子政晓贰负之尸【论衡】
　　宣帝时有人于疏属山石盖下得二人俱被桎梏将至长安乃变为石宣帝集羣臣问之无一知者刘向对曰此是黄帝时窫窳国负贰之臣犯罪大逆黄帝不忍诛流之疏属之山若有明君当时出外帝不信谓其妖言收向系狱其子歆自出应募以救其父曰须七嵗女子以乳之即复变帝使女子乳于是复为人便能言语应荅如刘向之言帝大悦拜向大中大夫歆为宗正卿诏问何以知之歆曰出山海经【独异志】本向宣帝时为諌议大夫以伪铸黄金伏法逾冬灭死后复拜为郎中迁諌议大夫给事中不为大中大夫歆以少能属文召见成帝待诏宦者署为黄门郎去宣时三十余年亦未为宗正卿疑此説妄也
　　輶车使林闾字公孺临卬人也善古学古者天子有輶车之使自汉以来刘向之徒但闻其官不详其职惟闾与严君平知之曰此使考八方之风雅通九州之异同主海内之音韵使人主居髙堂知天下风俗也雄闻而师之因此作方言【华阳国志】
　　神雀显宗时有神雀集宫殿官府冠羽有五采色帝异之以问临邑侯刘复复不能对荐贾逵博物多识帝召见逵问之对曰昔武王终父之业鸑鷟在岐宣帝威懐戎狄神雀仍集此敌降之征也帝敕兰台给笔札使作神雀颂拜为郎与班固同校秘书应对左右【后汉】
　　铜人安帝见铜人以问侍中张陵对曰昔秦始皇时有大人十二身长五丈履六尺被夷狄之服见于临洮此天将亡秦之证而始皇误喜以为瑞乃铸铜人以为像上曰何以知之对曰臣见载见其人胷上有铭【张莹汉纪】矾石王粲在荆州从刘表登鄣山见一冈不生百草粲曰必是古冢此人在世服生矾石死而石气蒸于外故卉木焦灭即令凿看果大墓有矾石满茔一説粲从魏武北征冒升岭眺瞩而见此异曹操之平乌桓粲犹在江南【异苑】
　　阅书观魏文帝为阅书观读书千卷者登此观观者六人而已【三国遗録职林琐言】
　　埋宝胡综博物多识孙权时有掘地得铜匣长二尺七寸以琉璃为盖雕镂之布云母于其上开之得一白玉如意所执处皆刻龙虎及蝉形时莫能识其所由者权以综多悉往事使人问之综云昔秦始皇东游以金陵有天子气乃改县名并掘凿江湖平诸山阜处处埋宝物以当王气事见于秦记此盖是乎众人咸叹其洽闻而怅然自失【列】
　　傒囊诸葛恪为丹阳太守出猎两山之间有物如小儿伸手欲引人恪令伸之曰去故地即死既而防佐问其故以为神明恪曰此事在白泽图内曰两山之间其精如小儿见人则伸手欲引人名曰傒囊引去故地则死诸人未之见也【捜神记】
