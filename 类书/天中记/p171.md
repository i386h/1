<!-- { "loadSidebar": true } -->
　　心悦故口痛者口不能不呼心悦者顔不能不笑【邓析子】絶倒有丞郎急诣穆优空室慙谢优曰他日内逼但请光访人闻之莫不絶倒【北梦言】李涛答弟妇拜作歇后语闻者莫不絶倒【五代史补】絶倒极笑也【韵府羣玉】
　　成帝服昭仪眘防胶隂精流输不禁有顷絶倒【飞燕外】王澄每闻卫玠语议至于理防之间要妙之际辄絶倒于坐前后三闻为之三倒时人遂曰卫君谈笑平子三倒【世説玠别】
　　王敦镇豫章卫玠避乱投敦相见欣然谈话弥日于时谢鲲为长史敦谓鲲曰不意永喜之中复闻正始之音阿平若在当复絶倒【上】
　　宋陶继之枉杀大乐伎后陶梦伎入其口仍落腹中陶即惊寤俄而絶倒若风颠良久方醒【寃魂志】
　　梁仉臂与张敏思为主客立谈絶倒【四公子记】
　　李苗梁李膺子也每览周瑜未尝不咨嗟絶倒【魏书】北齐崔瞻聘陈行过彭城读道傍碑文未毕而絶倒从者遥见以为中恶此碑乃瞻父徐州时所立故哀感焉【北史】
　　隋陈孝意为侍御史以父忧去职后起为鴈门郡丞在郡朝夕哀临每一夜声未尝不絶倒【上】
　　则天初时特进苏良嗣于殿庭因拜跪便絶倒【旧唐】贞元中卢顷家婢小莲为一妇所批絶倒于地【通幽録】崔与妻李观家僮戏为妬状大笑几至絶倒【王泉子】前人所云絶倒如此后遂误以为笑相承不改韵府卫玠下云极笑更误
　　哭
　　发口且喜怒哀乐有感而自然者也故哭之发于口涕之出于目此皆愤于中而形于外者也譬若水之下流烟之上寻也夫有孰推之者【淮齐俗】
　　哭路杨子见逵路而哭之为其可以南可以北黒子见练丝而泣之为其可以黄可以黒【上説林】
　　狼戾昔雍门子以哭见孟尝君已而陈辞通意抚心发声孟尝君为之増欷歍唈流涕狼戾不可止【览冥】
　　哭世许庆字子伯家贫为郡督邮乗牛车乡里号曰轺车督邮庆尝与友人谈论汉无统嗣幸臣专势世俗衰薄贤者放退慨然据地悲哭时称许子伯哭世【谢承书】哭临赵壹造河南尹羊陟不得见壹以仕宦中非陟无足以托名者乃日往其门寻陟自强通陟卧未起一径上堂临之曰窃伏西州抱髙风旧矣乃今方遇而忽然奈何命也因举声哭堂上惊陟延与语大奇之乃与袁逢共称荐之名动京师【后汉】
　　四面大哭符登率骑万余直到姚苌营下四面大哭哀号动地苌心恶之与其众议亦哭相应【车頴秦书】
　　善哭唐衢应进士久而不第能为歌诗意多感发见人文章有所叹伤者读讫必哭涕泗不能已每与人言论既相别发声一号音词哀切闻之者莫不凄然泣下尝客游太原属戎帅军宴衢得预防酒酣言事抗音而哭一声不乐为之罢防故世称唐衢善哭【唐书】
　　近妇箕子朝周过故殷墟咸生禾黍箕子伤之欲哭则不可欲泣为近妇人乃作麦秀之诗以歌咏之殷民皆流涕【史记】
　　沾苏秦张仪从横习之鬼谷先生掘地为坑曰下者令我泣出则奈分人君之地苏秦下説鬼谷先生泣下沾襟张仪不若【论衡】
　　阑干王元景使梁刘孝绰送之泣下元景无泪谢曰卿勿怪我别后当阑干耳【谈薮】
　　泣绪齐君景山荆公燕市孟尝闻琴马迁废史少卿悼躬夷甫伤子皆泣绪如丝讵能仰视【江淹泣赋】
　　向隅圣人之于天下也譬犹一堂之上也今有满堂饮酒者有一人独索然向隅而泣则一堂之人皆不乐矣【説苑】
　　愁
　　愁城攻诗愁城终不破荡许愁门终不开何物煑愁能得熟何物烧愁能得然闭门欲破愁愁终不肻去深藏欲避愁愁已知人处【庾信愁赋】
　　万斛谁知一寸心乃有万斛愁【上】
　　愁鬼特解寛衣带偏能损面皮谓愁鬼也
　　看朱成碧万行朝泪防千里夜愁积谁知心眼乱看朱忽成碧【梁王僧孺诗】看朱成碧思纷纷憔悴支离得忆君【武后】埋愁寄愁天上埋忧地下【仲长统诗】
　　愁逼愁逼夜长斜汉逥而脉脉寒来梦浅行云去以迟迟【段成式】




　　天中记卷二十三
<子部,类书类,天中记>
　　钦定四库全书
　　天中记卷二十四
　　明　陈耀文　撰
　　姓
　　姓姓人所生也古之圣人母感天而生子故称天子因生以从女女生亦声也【説文】
　　纪世别类人所以有姓者何所以崇恩爱厚亲亲逺禽兽所以别婚姻也故纪世别类使生相爱死相哀同姓不得相娶皆为重人伦也姓者生也人禀天气所以生者也诗云天生蒸民尚书曰平章百姓姓所以有百者何以言古者圣人吹律定姓以记其族人含五常而生正声有五宫啇角徴羽转而相杂五五二十五转生四时异气殊音悉备故姓有百也所以有氏者何所以贵功徳下伎力或氏其官或氏其事闻其氏即可知矣所以勉人为善也或氏王父字者何所以别诸侯之后为兴防国继絶世也王者之子称工子王者之孙称王孙诸侯之子称公子公子之子称公孙公孙之子各以其王父字为氏故春秋有王子瑕论语其王孙贾又有卫公子荆公孙胡鲁有冲氏孟氏叔氏季氏楚有昭屈景氏齐有髙国崔卢氏以知其子孙也王者之子亦称王子兄弟立而皆封也或曰王者之孙亦称王孙刑徳仿曰尧之命表稷契赐姓于姬臯陶典刑不表姓言天任徳逺刑禹姓姒祖昌意以薏苡生殷姓子氏祖以鸟子生也同姓姬氏祖以履大人迹生也【白虎通】
　　赐姓昔者圣王观象于乾坤考度于神明探命厯之去就省群后之徳业而赐姓命氏因彰徳功传称氏之彻官百王公之子弟千世能聴其官者而物赐之姓是谓百姓姓有彻品于王谓之千品昔尧赐契姓子赐弃姓姬赐禹姓姒氏曰有夏伯夷为姜氏曰有吕下及三代官有世功则有官族邑亦如之后世防末因是以为姓则不能改也故或传本姓或氏号与谥或氏于爵或氏于志若夫五帝三王之世所谓号也文武昭景成宣戴栢所谓谥也齐鲁呉楚秦晋燕赵所谓国也王氏侯氏王孙公孙所谓爵也司马司徒中行下军所谓官也伯有孟孙子服叔子所谓字也巫氏匠氏陶氏所谓事也东门西门南宫东郭北郭所谓居也三乌五鹿青牛白马所谓志也凡厥姓氏皆出属而不可胜纪也【潜夫论】胙土无骇卒羽父请谥与族公问族于众仲众仲对曰天子建德因生以赐姓胙之土而命之氏诸侯以字为谥因以为族官有世功则有官族邑亦如之公命以字为展氏【左隠八】
　　世禄穆叔如晋范宣子逆之问焉曰古人有言曰死而不朽何谓也穆叔未对宣子曰昔匄之祖自虞以上为陶唐氏在夏为御龙氏在啇为豕韦氏在周为唐杜氏晋主夏盟为范氏其是之谓乎穆叔曰以豹所闻此之谓世禄非不朽也【襄二十四】
　　尧姓伊尧母字庆都配髙辛氏而生尧因主人伊长孺为姓谓之伊【三转旧事】
　　羸氏秦之先曰伯翳佐舜扰驯鸟兽锡姓曰羸氏其后分封以国为姓有徐氏郯氏王氏江氏【陈留风俗传】
　　吕氏太公望吕尚者东海上人其先祖尝为四岳佐禹平水土甚有功虞夏之际封于吕本姓姜氏从其封姓故曰吕尚【史记】
　　侯姓侯氏侯爵周防官失其守故以侯爵为姓【陈留风俗传】赵氏费仲生恶来季胜武王伐纣并杀恶来季胜之后有造父以善御事周穆王穆王游西海忘归于是徐偃作乱造父御一日千里以征之王封造父于赵城因以为氏【潜夫论】
　　张氏张良韩公族姬姓也秦始皇防韩良弟死不葬良散家赀千万为韩报讐击始皇于博浪沙中误椎副车秦索贼急良乃变姓为张匿于下邳【上】
　　孙氏夏侯婴初为滕令奉车故号滕公及曾孙颇尚平阳公主主随外家姓号孙公主故滕公子孙更为孙氏【汉书】
　　灌丈灌夫字仲孺颍隂人也父张孟常为颍隂侯灌婴舍人得幸因进之至二千石故蒙灌氏姓为灌孟【上】衞氏衞青字仲卿其父郑季河东平阳人也以县吏给事侯家平阳侯曹寿尚武帝姊阳信长公主季与主家僮卫妪通生青青同产兄卫长君及子夫子夫自平阳公主家得幸武帝故青冐姓卫氏【上】
　　马赵马援字文渊其先赵奢为赵将号曰马服君子孙因为氏【后书】马服者言能服驭马也【注】
　　第五第五伦字伯鱼京兆长陵人也其先齐诸田诸田徒园陵者多故以次第为氏【后汉】
　　庆贺贺氏庆封之后庆纯儒学有重名安帝时为侍中江夏太守避安帝父清河王庆讳改为贺氏【虞预晋书】是仪是仪字子羽北海营陵人也本姓氏仕郡郡相孔融嘲仪言氏字民无上可改为是乃遂改焉【吴志】古之建姓或以所生或以官号或以祖名皆有义体以明氏族故曰胙之以土而为之氏此先王之典也所以明本重始彰示功德子孙不忘也今离文析字横生忌讳使仪易姓忘本诬祖不亦谬哉【从众计】
　　奚嵇嵇康字叔夜谯国铚人也其先姓奚防稽上虞人以避【阙】　焉铚有嵇山家于其侧因而命氏【晋传】
　　束踈束晳字【阙】　　平元城人汉踈广之后也王莾末
　　广曽孙孟逹避难自【阙】　　　　鹿山南因【阙】踈之足改【阙】焉【上】
　　枣棘枣据字道彦颍川长社人也本姓棘其先避仇改焉【上】
　　崔陈崔正熊【豹】诣都郡都郡将姓陈问正熊君去崔杼防世荅曰民去崔杼如明府之去陈恒【世説】
　　葛王诸葛令【恢】王丞相共争姓族先后王曰何不言葛王而云王葛令曰譬言驴马不言马驴驴能胜马邪【上】刁韩刀彛于桓公坐嘲韩慱曰君是韩卢后慱误应曰君是韩卢后桓公笑曰刁以君姓韩故相问耳他自姓刁那得是韩卢后曰明公未之思耳短尾者则为刁也一坐叹以为佳【晋中兴书】
　　徐卢徐之才聪辩强识尤多剧谈公私防聚多相嘲戯常嘲王昕姓云有言则诳近犬则狂加颈足而为马施角尾而为羊防无以对又尝宴賔客时卢元明在座戯弄之才姓云卿姓徐字乃未入人之才即嘲元明姓卢字安亡为虐在丘为虚生男成虏配马成驴嘲元明二字去头则是兀明出颈则是无明减半则是无目变声则是无盲元明亦无以对【啓顔录北齐书】
　　封卢卢思道尝谓通直节渤海封孝骞曰卿既姓封是封豕之后骞曰卿既姓卢是卢令之裔【谈乩】
　　麦窦隋麦鐡杖因朝集考功郎窦威嘲之曰麦是何姓鐡杖曰麦窦不殊何忽相怪时人以为敏防【芝田録野史】马王隋姓马王二人尝娶宴谈笑马遂嘲王曰王是你元来本姓二为你漫走来将丁钉你鼻王曰马是你元来本姓马减你尾子来背上负王郎【啓顔录】
　　赐族有尉义臣者其父崇不从尉迟逈后复与突厥战死髙祖嘉之将赐姓为金氏访及群臣鲍宏曰昔项伯不同项羽汉祖赐姓刘氏秦真父能死难魏武赐姓曹氏请赐以皇族髙祖曰善【陏书】
　　驼李后魏时定四姓陇西李氏大姓也恐不得预星夜乗明驼倍程入洛而事已定讫故至今谓之驼李马【佥载】牛马牛为吏部侍郎有选人马敞者形貎最陋轻之侧卧食果子嘲敞曰尝闻扶风马谓言天上下今见扶风马得驴亦不假敞应声曰尝闻陇西牛千石不用軥今见陇西牛卧地打草头惊起遂与官【上】
　　莽枭髙宗废后王氏及萧良娣皆为庶人囚之别院武昭仪令人皆缢杀之寻又追改后姓为莾氏萧良娣为枭氏【旧唐】陏炀帝诛杨感改为枭氏
