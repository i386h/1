<!-- { "loadSidebar": true } -->
　　睡寤得奸何祗字君肃补成都令时县令缺以祗兼二县二县户口猥多切近都治饶诸奸秽毎比人常眠睡值其觉寤辄得奸诈众咸畏祗之发摘或以为有术无敢欺者使人投筭祗聴其读而心计之不差升合【蜀志】褒美树碑荀藐除太原榆次令为徳以政人怀之时有鳯凰集其境内晋武帝下诏褒美太始三年卒吏人如防亲戚为之树碑其序曰仰之如日月敬之如神明爱之如父母乐之如时雨【家传】
　　就之以下序辞也合璧类聚以为诏词误
　　斗米折腰陶潜为彭泽令郡遣督邮至县吏白应束带见之叹曰吾不能为五斗米折腰向乡里小人即解印绶去县【本传】晋书陶潜传云潜少怀高尚博学善属文尝作五栁先生传以自况先生不知何许人不详姓字宅邉有五栁树因以为号焉【米书亦同】即非彭泽令时所栽人多于县令事中使五栁误也白氏六帖县令门栽五栁亦误【南部新书】菁华引本传令下加门种五栁更误【记纂事文俱同】
　　煑桃人万亮为永康令严刻人惮之乃以桃木刻作亮身烧柴煮汤火炽桃人自鼎跳出【异苑】
　　落落有才前秦徐嵩为长安令贵戚子弟犯法者嵩一皆考竟请托路絶符坚甚竒之谓其叔父戚云为长吏故当应尔此年少落落有端贰之才【十六国春秋】
　　宋世三人北地傅僧祐颍川陈珉高平张祐并以吏才见知僧祐再为山阴令甚有能名末世令长莫及珉为呉令善发奸伏境内以为神明祐歴临安武康钱塘令并着能名末世言长吏者以三人为首【宋书王歆之臧焘传】三世山隂山阴东土大县难为长官傅僧祐在县有称子琰为武康令迁山阴令尤明察又著名二县皆谓之傅圣父子并着竒绩时云诸傅有治县谱子孙相传不以示人明刘明亦有吏能歴山阴令政常为天下第一琰子翽代明为山阴问明答曰我有竒术卿家谱所不载临别当相示既曰作县令唯日食一升饭而莫饮酒此第一策也【齐书南史】
　　疑滞就决萧景字子昭齐建武中为永宁令政为百城最永嘉太守范述曽居郡号称亷平雅服景为政乃榜郡门曰诸县有疑滞者可就永宁令决【梁书】
　　门榜父首江介为呉令其父谧为长沙内史谧教治苛刻僧遵道人与谧情款随谧莅郡犯小事饿系郡狱僧遵裂三衣食之既尽而死为有司所奏介治亦深切民间榜死人髑髅为谧首介弃官而去【齐书】南史僧遵道下之人字作又字下又云遵道通志因之似误
　　中丞分路元志为洛阳令不畏强御与御史中丞李彪争路俱入见孝文令分路而行及出与彪折尺量道各取其半帝谓邢峦曰此儿竟可所谓王孙公子不镂自雕峦曰露竹霜条故多劲节非峦则鳯其在木枝也【北史】两县永怀魏徳深迁贵乡长为政清净不严而肃恒为诸县之最防转馆陶长贵乡吏民闻之相与言及其事皆欷歔流涕语不成声及将赴任倾城送之号泣之声道路不絶既至馆陶阖境老幼皆如见其父母贵乡父老诣阙请留徳深有诏许之贵乡吏民歌呼满道互相称庆馆陶众庶合境悲泣因从而居住者数百家后与贼战没于阵贵乡馆陶人庶至今怀之【隋书】
　　政在养人贾敦实咸亨初为洛州长史时洛阳令杨徳干杖杀人吏以立威名敦实曰政在养人义须存抚伤生过多虽能亦不足贵也常抑止徳干徳干亦为之稍减【旧唐】
　　童幼犒饯景骏神龙中为肥乡令县界漳水连年泛溢景骏审其地势増筑隄防遂无水患开元中为贵乡令迁赵州长史路由肥乡人吏惊喜竞来犒饯留连弥日有童幼数人年甫十嵗亦在其中景骏谓之曰计吾北去此时汝辈未生既无旧徳何慇懃之甚也咸对曰比闻长宿传说县中廨宇学堂馆舍堤桥并是明公遗迹将谓古人不意得瞻覩不觉欣恋倍于常也【新语】拽出宦官李朝隠为长安令有宦官阎兴贵诣县请托朝隠命拽出之睿宗闻而嘉叹乃下制曰李朝隠徳义不回清强自遂品官入县有乖仪式遂能责之以礼防之以愆昔虞延持皇后之客梅陶鞭太子之傅古称遗直复见于今宜加一阶用表刚烈【旧】
　　禽拥行车李元纮开元初为好畤令赋役平允不严而治大有政声迁润州司马发离百里士民号泣遮路乌鹊之类飞拥行车有诏褒美之【开天遗事】
　　县妖破胆李杲为洛阳令严毅公正县务清简有进士刘兼过其境外闻戸外相语声曰李令今古正人也见其行事令人破瞻可于他邑求血食也兼启门视之寂无影响方知乃邑之妖神也兼遂书賛一首于村邸之壁云狡吏畏威县妖破胆好录政声闻于御览后明皇旌其能赐金百两及章服焉【上】
　　擒捕王奴崔皎为长安令邠王守礼部曲数辈盗马承前以上长兄不敢按问奴辈愈甚府县莫敢言者皎设法擒捕羣奴潜匿王家皎命就擒之王惧尽缢杀悬于街树境内肃然出为怀州刺史歴任内外咸有声称【新语】三栁虞城宰公李锡字元勲官宅旧井水清而味苦公下车尝之莞尔而笑曰我苦且清足以符吾志也遂汲不改变为甘泉蠡丘馆东有三栁焉公往来憩之饮水则去行路勿剪比于北棠【李集】此白为锡去思颂碑也事略文作白为虞城令误
　　改名路嗣恭始名劒客歴仕郡县有能名后授神乌令考绩上上为天下最宗以其能嗣鲁恭赐改其名【旧唐】摄邑政滕遂贞元末为长洲令摄呉县时人歌曰朝判长洲暮判呉道不拾遗人不孤人谓有汉叔辅之遗风【滕谱】
　　书名殿柱宣宗猎苑北见樵者数人因留与语言泾阳百姓因问邑宰为谁曰李行言为政何如曰性执滞有刼贼五六人匿军家取来直不肯与尽杖之上还宫书其名帖于殿柱上后二年行言领海州中谢上曰曽宰泾阳否对在泾阳二年上曰赐金紫再谢上曰卿知著紫来由否对曰不知上命取殿柱帖子示之【语林】
　　鐡船渡海闽贾郁性峭直不容人吏文过时为仙游令王氏初霸闽越郡邑之政皆自贿成郁独守正奉法吏颇畏之及受代有一吏酣酒郁怒曰吾当再典此邑以惩汝辈吏扬言公欲再作县令犹造铁船渡海也郁闻之是嵗选集防延钧建号闻郁有治称乃擢授賛善大夫复典旧邑时醉吏为库吏不数月盗官钱数万下狱具伏郁批前牍尾曰窃铜镪以润家非因皷铸造铁船而渡海不假鑪锤因决杖徙之胥皆摄伏未防移治福清考满召为御史中丞【九国志】
　　支钱输绢王丝字敦素越之萧山人景祐初为县令防嵗歉丝毎家支钱一千以济之期以明年夏输绢一匹邑人大受其惠称为徳政由此当路荐之葢是时一缣售价不逾其数尔【范希文志】荆公当国效其法施之天下号曰和买久之本钱既不复俵且有折帛之害
　　勒巫为农陈希亮字公弼知鄠县有巫觋嵗敛民财祭鬼谓之春斋否则有火灾民讹言有绯衣三老人行火希亮禁之民不敢犯火亦不作毁淫祠数百区勒巫为农者七十余家及罢去父老送之出境泣曰公去我绯衣老人复出矣【宋史】
　　清水平衡叶康直字景温知光化县县多竹民皆编为屋康直教用淘瓦以宁火患凡政皆务以利民时丰稷为糓城令亦以治绩显人歌之曰叶光化丰糓城清如水平如衡【上】
　　十竒嘉祐中京西转运使陈希亮奏据河清县僧道进士等状奉举留知县著作郎王元规再任事本司体量得本官到任军民歌咏有十竒第一竒民吏不识知县儿第二竒搨却曹司旧肚皮第三竒买物价例不曽亏第四竒处断明白尽絶私第五竒街里不见凶顽儿第六竒蝗虫不入境内飞第七竒不敢赌钱怕官知第八竒不孝不仁不敢为第九竒乡村不被公人欺第十竒百姓纳税不勾追如此之类甚得民情上令审官院上簿记其姓名【分纪】
　　三惠于穆君侯英才宣朗明断决疑易于指掌野有冦盗惟侯屏之我有田畴惟侯辟之古人慎狱惟侯平之凡此三惠如何勿思【晋孙楚梁令孙候颂】
　　碧巾示辱李封为延陵令吏人有罪不加杖罚但多置碧头巾示辱之随所犯轻重以日数为等级日满乃释着此服出入州乡以为大耻皆相劝励无取僣为赋税常先诸县去官竟不捶一人【封氏见闻】
　　县丞
　　长吏县皆有丞尉是为长吏【汉表】隋唐县丞为副贰通判县事【通典】丞署文书典知仓狱【百官志】
　　主刑狱诏捕淮南太子淮南相怒寿春丞留太子建不遣【史记】丞主刑狱囚徒故责之【注】
　　解蒙张字君夏迁陈仓县丞清净无欲专心经书初为丞尝以职事对府不知官曹处吏事门下责之时扶风徐业亦大儒也闻诸生试引见之与语大惊曰今日相遭真解蒙矣遂请上堂难问极日【后汉】
　　歴佐三县孙坚字文台除坚塩渎丞徙盱眙丞又徙下邳丞坚歴佐三县所在有称吏民亲附乡里知旧好事少年往来者常数百人坚接抚待养有若子弟焉【江表传】令囚归种唐临为万年丞县有轻囚十数人防春暮时雨临白令请出之令不许临曰明公若有所疑临请自当其罪令因请假临召囚悉令归家耕种与之约令归系所囚等皆感恩贷至时毕集诣狱临由是知名【旧】酌水而祭王义方坐与张亮交通贬为儋州吉安丞行至海南舟人将以酒脯致祭义方曰黍稷非馨义方明徳酌水而祭时当盛夏风涛蒸毒既而开霁南渡吉安峦俗荒梗义方召诸首领集生徒亲为讲经行释奠礼清歌吹籥登降有序蛮酋大喜【上】
　　真清陆景倩为扶沟丞河南按察使毕构覆州县殿最欲必得实有吏言状曰某彊清某诈清惟景倩曰贞清终监察御史【新】
　　哦松崔斯立元和中以大理评事言得失黜官再转蓝田县丞庭有老槐四行南墙钜竹千挺俨立君相持水防防循除南斯立痛扫溉对树二松日哦其间有问者辄对曰余方有公事子姑去【韩诗】
　　賛府裴子羽为下邳令张晴为县丞二人俱有声气而善言语曽论事移时吏人窃相谓曰县官甚不和长官称雨賛府即道晴賛府称晴长官即道雨终日如此非不和乎【封氏】
　　占气九千里之丹鳯自下升高七十日之黄龙从防至着【张鷟集】宋玉曰鳯凰上击九千里翺翔乎窈之上藩篱之鷃岂得料其高哉士亦然矣相书占气要曰日中有黄气如龙七十日迁为丞也
　　主簿
　　闗普诸事韦昭云主簿者主诸簿书办云簿普也闗普诸事也簿书必有长者录书以领之【辨释名】主簿上辖【通典】职司符印主掌簿书【白帖】
　　忠臣西部都尉宰鼂行呉郡太守事以防过收呉县狱吏将杀之主簿钟离意争谏甚切鼂怒使收防意欲案之掾吏莫敢谏彭修排阁入拜于庭曰明府发雷霆于主簿请闻其过鼂曰受教三日初不奉行废命不忠岂非过邪修因拜曰昔任座面折文侯朱云攀毁阑槛自非贤君焉得忠臣今庆明府为贤君主簿为忠臣鼂遂原意罚贳狱吏罪【旧苏志】
