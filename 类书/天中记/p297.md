<!-- { "loadSidebar": true } -->
　　拆谢石字谢石既以相字著名常游丹阳见道姑行市中执巨扇其上大书拆字如神石笑曰此术岂有胜我者何物老妪敢尔呼入室书石字示之姑曰为名不成得召却退逢皮则破遇卒则碎石视之不乐然心服其言明日访所在无识之者葢异人也建炎中石为利路一尉武将王进邀之饮使拆其名石曰家欲走若图事必败时进以谋叛结党欲发不以其语为然将起乱之夕乳媪逾墙告官逮捕下狱始叹息曰悔不用谢石之言郡守疑石同谋而知反不告亦逮治坐削借黥配蓬州后询王进乡里乃沧州南皮且起于卒伍悉如道姑言石赴配所道复遇之道姑道姑靠山而立令石相之人倚山而立莫非仙乎道姑批其颊曰尔以多口致累仍复然乎自尔黥迹尽灭
　　竒字贾似道有异志有一术士能拆字贾以防画地作竒字术曰公相之志不谐矣道立又不可道可又立不成贾黙不语礼而遣之恐泄其事使人害诸也【草本子】桑相元僧格丞相元名桑哥拜相后延术者书桑字令测曰今已相矣但欲知相位日月久近曰木字十八字也上有三个十字在相位当有四十八个月相哥不满遂更名相哥复书相字令测曰目字横看又是四字若是则横直只四十八个月至元辛夘正月贩时其言果验
　　五星言五星奥而慧善辨宝玉能别妇人妍丑闻其声咳扣问数语即知其人美恶情性赵信相丞相専俾置姫妾并玉器云【癸孝杂志】
　　巫
　　以舞降神巫祝也女能事无形以舞降神也象人两襄舞形与工同意古者巫咸初作巫【説文】
　　巫觋古者民神不杂民之精爽不贰者而又能齐肃正其知能上下比义其圣能光逺宣朗其明能光照之其聪能聼防之如是则明神降之在男曰觋在女曰巫是使制神之处位次主【楚语】周礼司巫掌羣巫之政令若国大旱则率巫而舞雩有男巫女巫
　　桑田巫晋侯梦大属被髪及地抟膺而踊曰杀余孙不义余得请于帝矣坏大门及寝门而入公惧入于室又坏户公觉召桑田巫巫言如梦公曰何如曰不食新麦矣晋侯欲麦使甸人献麦馈人为之召桑田巫示而杀之将食张如厠防而卒【成卜】
　　愚妇人嵗旱穆公召县子而问然曰天久不雨吾欲暴巫而奚若曰天则不雨而望之愚妇人于以求之毋乃已疏乎【檀弓】
　　信巫昔楚灵王骄逸轻下信巫祝之道躬儛坛前呉人来攻其国人告急而灵王鼓舞自若【桓子新论】
　　何不告祀哀公射而中稷其口疾不食肉祠稷而善卜之巫官巫官变曰稷负五种托株而从天下未至于地而株絶猎谷之老人张祍以受之何不告祀之公从之而疾去【说苑】
　　邺令沈巫西门豹为邺令邺三老廷掾嵗敛百姓钱为河伯娶妇巫行视小家女好者浮之河上行数十里乃没邺至呼河伯妇视之曰是女子不好烦大巫妪为入报河伯更求好女送之使吏卒抱太巫姫投河中复以弟子一人投河中趣之有顷曰弟子何久也凡三投弟子复投三老河中【史记】
　　神巫郑有神巫曰季咸云人之死生存亡祸福夀夭期以嵗月旬日若神郑人见之皆弃而徙【列子】
　　巫咸欲从灵氛之吉占兮心犹豫而狐疑巫咸将夕降兮怀椒糈而要之【离骚】巫咸古神巫也当殷中宗之世椒香物所以降神糈精米所以享神【注】
　　巫阳帝告巫阳曰有人在下我欲辅之魂魄离散汝筮予之巫阳乃下招曰魂兮归来些【宋玉招魂】
　　求马渐巫班超使西域于间王广徳闻超至礼意甚踈其俗信巫巫言神怒何故欲向汉汉使有骊马急求取以祠我广德就超请马超许之而令巫自求取马有顷巫至超即斩其首送广德因辞让之【东观汉记】
　　巾书两口董卓信巫军中常有巫都言祈求福利言从卓求布仓卒无布有手巾言曰可用耳便取书手巾上作两口一口大一口小相累以举谓卓曰慎此也卓后为吕布所杀【幽明録】
　　丹珠夏统字仲御从父敬宁祠先人迎女巫章丹陈珠二人并有国色装服甚丽善歌舞又能隐形匿影甲夜之初击鼓撞钟间以丝竹丹珠乃防刀破舌吞刀吐火云雾杳防流光电发统诸从兄弟欲往观之难统于是共绐之俱行统入门忽见丹珠在中庭轻歩囬舞灵谈鬼笑飞触桃拌酧酢翩翩统惊愕而走不由门破籓而出【晋书】
　　宣教无虚义熈五年宋武帝北讨鲜卑大胜进围广固军中将佐乃遣使奉牲荐币谒岱庙有女巫秦氏奉高人同县索氏之寡妻也能降灵宣教言无虚唱使使者设祷因访克防之期秦氏乃称神教曰天授英辅神麾所拟有征无战蕞尔小虏不足制也到来年二月五日当尅如期而三齐定焉【述异记】
　　杨婆欝林王在西州令女巫杨氏祷祠速求天位及大惠薨谓由杨氏之力倍加敬信呼杨婆宋氏以来人间有杨婆儿歌葢此徴也武帝有疾又命杨氏日夜祈祷【齐书】
　　刻期得魅宋高祖永初中张春为武昌太守时人有嫁女未及升车忽便失性出外欧击人乘自云已不乐嫁俗人巫説是邪魅将女至江际击鼓以术呪疗春以为欺惑百姓刻期湏得妖魅翌日后有一青蛇来到巫所即以大钉钉其头至日中复见大从江来伏于巫前更以朱书背作符更遣入江至暮有大白鼍从江中出乍沉乍浮向随后催逼鼍自分死冒来先入慢与女辞诀女恸哭云失其好姻自此渐差或问巫曰魅者归于一物今安得有蛇巫云蛇是通是媒人鼍是其对所获二物悉以示春春始知灵验【幽明録广五行记】天神赐符宋文帝时务本业使宫内皆蚕欲以风励天下有女巫严道育夫为刼坐没入奚官劭姊东阳公主应阁婢王鹦鹉白公主道育通灵主乃白上托云善蚕求召入道育云所奉天神常赐符应时主夕卧见流光相随状若萤火遂入巾箱化为双珠圆青可爱于是主及劭并信惑之号曰天师后遂为巫蛊行弑逆而败【南史】诫有暴祸魏道武开颇有学问晓天文先是有神巫诫云当有暴祸惟诛清河杀万民乃可以免开乃灭清河一郡常手自杀人欲令其数满万夜恒变易寝处人莫能知惟爱妾名万人知其处万人与门子清河王私通虑事觉欲杀开令万人为内应夜伺开独处杀之开临死曰清河万人之言乃汝等也【宋书索虏】
　　妖妄顔之推曰吾家巫觋符章絶于言议汝曹所见勿为妖妄【家训】
　　湏衣为信袁君正字世忠昻子也少聪敏以贵公子早得时誉为豫章内史性不信巫有师万世荣称通术为一郡巫长君正在郡小疾主簿熊岳荐之师云湏疾者衣为信命君正以所着襦与之事竟取襦云神将送与北斗君君王使检诸身于衣里获之以为乱政即刑于市而焚其神一郡无敢行巫【南史十六】
　　众鬼为厉卫昭王爽讨突厥明年徴为纳言高祖甚重之未几爽寝疾上使巫者薛荣宗视之云众鬼为厉爽令左右驱逐之数日有鬼物来击荣宗荣宗走下阶而毙其夜爽薨【隋书】
　　左道肃宗重隂阳鬼神之事或命巫媪行郡县令厌胜之术有祓人王璵遂以左道为相代宗亦笃信之凡所修筑动牵禁忌而奸人黎干得以左道尹京又内集众工编刺珠绣为御衣既成而焚以为禳除且无虚月【唐书】分祈山川肃宗尝不豫太卜云祟在山川王璵乃遣女巫分行天下祈祭名山大川巫皆盛服来而行上令中使监之因縁为奸所至干托长吏以邀赂遗一巫盛年而美以恶少数十自随尤为蠧与其徒宿于黄州之舍刺史左震晨至驿门扄鐍不可啓震破锁而入曵女巫阶下斩之所从恶少年皆毙阅其赃赂数十万震籍以上闻仍请赃钱贷贫民租税其中使发遣归京肃宗不能诘【上】
　　月明致雪方先锋兵马使南阳郡王白元允与回纥合兵于泾州灵台县西共破吐蕃等十余万众初元白光等到灵台县欲探知城势为月明思少隂晦回纥使师巫便致风雪及逹明战吐蕃尽寒冻弓矢皆废披揽徐进元光与回纥随而杀之【上】
　　天师防昌中晋阳令狄惟谦梁公之后善为政州境亢阳于晋祠者数旬无应有女巫郭者攻符术厌胜之道有监军携至京师因縁出入宫掖其后告归遂号天师旣而亢旱滋甚境内莫知所为皆曰若得天师至晋祠则旱不足忧矣惟谦请于主师主师亲自为请巫者许之惟谦迎自私室躬为控马既至祠所陈设供馔自旦及夕立于庭下如此者两日语惟谦曰为尔飞符于上帝请雨三日雨当足矣观者云集三夕雨不降又曰此土灾沴亦由县令无德为尔再请七日当有雨惟谦引罪于己奉之愈恭及期又无应郭乃骤索马入州宅惟谦曰天师已为百姓此来更乞祈祷勃然怒骂曰庸琐官人不知礼天时未肯下雨留我将复奚为谁谦对曰明日排比相送迟明郭将归肴醴一无所设坐于堂上大怒惟谦曰左道女子妖惑日久当湏毙此焉敢言归叱左右曵于神堂前杖背三十投于潭水祠后有山极高即令设席焚香端笏立于其上阖县该云长官打杀天师驰走者纷纭祠上忽有云如车葢覆惟谦逡巡四合雷震数声甘泽大防数尺于是士民自山顶拥惟谦而下州将以専杀巫者初亦怒之既而嘉其精诚有感与监军表言其事制书褒曰狄惟谦邑良才忠臣华胄覩此天厉将殚下民当请祷于晋祠类投巫于邺县曝山椒之畏景事等焚躯起天际之油云法同剪遂使旱风潜息甘泽旋流是天心犹鉴于克诚余志岂忘于褒善特颁朱绶俾耀铜章勿替令名更昭殊绩赐章服并钱五十万厯绛隰二州刺吏所治皆有名称【剧谈録】狂巫太仆卿韦觐欲求夏州节度使有巫者知其所希忽诣之欲为祷祝韦不知其诈择日为坛手书官衘一道与之巫即大呌曰韦觐有异志韦大惧凡所玩用财物尽占之时崔侃充京尹有府囚叛狱谓巫者是其一軰里胥诘其衣装忽异巫情窘乃具言其事既当申奏宣宗召觐至殿前获明寃状复召宰臣谕曰韦觐城当盛族昨为求官遂招诬谤无令酷吏加之罪巫便付京兆处死韦贬潘州司马【圣溪友议】
　　为人延筭唐长道县山野间有巫曰权师善巫卜至于邪魅鬼怪隐伏逃亡地秘山藏生期死限罔不预知之或人请命则焚香呼请神僵仆于茵褥上奄然而逝移时方喘息瞑目而言其事一日卧于民家瞑目干十指云筭天下死簿数其遐迩州县死数甚多次及本州村乡亦十余人合死者内有豪士张夫子名行儒与焉人有急告行儒者闻而惧遂命之至谓张曰可以奉为牒阎罗山免之于是闭目于纸上书之半如篆籀祝焚之既讫张以含胎马奔奉之巫曰神只许其母子即奉还以俟异日所言本州十余人筭尽者应期而殁惟张行儒免之及牝诞驹遂还其主其牝呼为和尚云此马曽为僧不了是有报自尔为人延筭者不少为人掘取地下隐伏者亦多言人筭尽者不差晷刻以至其家大富取民家牛马资财遍山盈室【玉堂闲话】
　　禳灾有里人为邻巫所惑谓当有灾宜谢神乃杀家犊酿酒声鼔以祀时官禁屠牛私酿法甚峻又当国忌不合动乐并犯三罪为吏所擒家长邻保皆抵重罪连及数十人此乃禳灾适所以致灾也其愚如此【因话録】斩巫絶火钱元懿牧新定一日闾里间輙数处火起居民颇忧恐有巫杨媪因之遂与妖言曰某所复当火皆如其言民由是竟祷之元懿谓左右曰火如巫言巫为火也宜杀之乃斩媪于市自此火遂絶【呉越备史】
　　恣为神语钱偡年十八出为湖州刺史有妖巫豋衙门大树恣为鬼神语人皆警畏偡曰妖由人兴命工弩而射巫果请命因鞭之州人咸服【上】
　　命狗命子齐有田果者命狗曰富命子为乐将欲祭也狗入室果呼之曰富出巫曰不祥也家果大祸长子死哭曰乐乎而不似悲也【尸子】
