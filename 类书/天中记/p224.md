<!-- { "loadSidebar": true } -->
　　綂均冢宰掌邦治綂百官均四海天官太宰之职掌建邦之六典以佐王治邦国【周礼】大也宰者官也【郑目録】济其清浊和其刚柔而纳之中和曰宰【于氏】宰变言太者进退异名也百官緫焉则谓之宰列职于王则谓之太宰宰主也建立也邦理王所居之邦国佐犹助也周公居摄而作六典之职以佐王理邦国唐武后遂以吏部为天官户部为地官礼部为春官兵部为夏官刑部为秋官工部为冬官以承周六曹官之制【通典】唐虞建官法天地四时以分职羲和天地之官也四岳四时之官也夏因虞制甘誓召六卿是也殷大宰至司冦乃周之六官也
　　六官总治闵子骞为费宰问古之为政子曰古之御天下者以六官緫治焉宰之官以成道司徒之官以成德宗伯之官以成仁司马之官以成圣司防之官以成义司空之官以成礼六官在手以为辔均仁以为纳天子以内史为左右手以六官为辔已而与三公为执六官均五教齐五法故亦唯其所引无不如志以之道则国治以之德则国安以之仁则国和以之圣则国平以之礼则国安以之义则国义此御政之术故官属不理分职不明法政不一百事失纪曰乱乱则宰地而不殖财物不蕃万民饥寒教训不行风俗淫僻人民流散曰危危则饬司徒父子不亲长幼失序君臣上下乘离异志曰不和不和则饬宗伯贤能而失官爵功劳而失赏禄士卒疾怨兵弱不用曰不平不平则饬司马刑罚暴乱奸邪不胜曰不义不义则饬司防度量不审举事夫理都鄙不脩财物失所曰贫贫则饬司空
　　职主隂阳尧命羲和使主隂阳之职羲伯司天即天官也后稷服事虞夏敬授民时尊稷为天官夏衰稷后不窋失官由是废官殷以其官为宰周公在鄷为太宰召公又居之【齐职仪】
　　建邦理太宰于殷为六太于周为六卿亦曰宰周武王时周公始居之掌建邦之理【通典】
　　贰王周礼六典宰贰王而理天下贰谓副贰也一曰理典以理官府二曰教典以化万姓三曰礼典以谐万姓四曰政典以均万姓五曰刑典以紏万姓六曰事典以生万姓也【仲长统事言】
　　求令与尉安定梁鹄善八分书初为吏部尚书太祖求为洛阳令鹄以为北部尉鹄避地荆州太祖定荆州求鹄鹄乞以书赎死乃令书信幡宫门题【世语】
　　易风俗昔毛玠为吏部尚书无敢好衣美食者魏武叹曰孤之法不如毛尚书今使吏部用心如毛玠风俗之易在不难矣【传咸集表】玠雅亮公正在官清恪其典选举防贞实斥华伪进逊行抑阿党诸宰官治民功绩不着而私财豊足者皆免黜停废乆不选用于时四海翕然莫不励行至乃长吏还者垢面羸衣常乗柴车军吏入府朝服徒行人拟壶飡之絜家象濯缨之操贵者无秽欲之累贱者絶奸货之求吏防于上俗移乎下民到于今称之【先贤行状】玠尝为东曹掾与崔琰并典选举其所举用皆清正之士虽于时有盛名而行不由本者终莫得进务以俭率人由是天下之士莫不以亷节自励【魏志】
　　天下称平崔琰清忠髙亮雅识经逺推方直道正色于朝魏氏初载委授铨衡揔齐清议十有余年文武羣才多所明防朝廷归髙天下称平【先贤行状】
　　画地作饼卢毓为吏部尚书前此诸葛诞邓飏等驰名誉有四窓八达之诮帝疾之时举中书郎诏曰得其人与否在卢生耳选举莫取有名名如画地作饼不可啖也毓对曰名不足以致异人而可以得常士常士畏教慕善然后有名非所当疾也毓于人及选举先举性行而后言才黄门李豊尝以问毓毓曰才所以为善也故大才成大善小才成小善今称之有才而不能为善是才不中器也豊等服其言【魏志】
　　心精体宻薛综字敬文为选曹尚书固让顾谭心精体宻贯道达防才照人物德允众望诚非愚臣所可越先后遂代综【呉志】
　　甄録得才李肃字伟恭南阳人少以才闻善论议臧否得中甄竒録异荐达后进题目品藻曲有余贯众人以此服之权擢为选曹尚书选举号为得才【歩隲传吴书】二贤王濬冲裴叔则二人惣角诣钟士季湏防去后客问二童是谁曰裴王曰何如钟曰裴楷清通王戎简要后二十年此二贤当为吏部尚书尔时天下无复滞才【世説】
　　官人致化山涛为太常遭母丧年逾耳顺居丧过礼负土成坟手植松栢诏曰吾所共致化者官人之职是也方今风俗陵迟人心进动宜崇明好恶镇以退让山太常虽尚居谅闇情在难夺方今务殷何得遂其志邪其以涛为吏部尚书【晋书】
　　各事山涛再居选职十有余年毎一官缺辄啓拟数人诏防有所向然后显奏随帝意所欲为先故帝之所用或非举首众情不察以涛轻重任意或譛之于帝故帝手诏戒涛曰夫用人惟才不遗疎逺卑贱天下便化矣而涛行之自若一年之后众情乃寝涛所奏甄防人物各为题目时称山公啓事【上】
　　举无失才山司徒前后选殆周遍百官举无失才凡所题目皆如其言唯用陆亮是诏所用与公意异争之不从亮亦寻为贿败【世説】
　　戸调门选王戎为左仆射领吏部戎以晋室方乱慕蘧伯玉之为人与时舒卷无謇谔之节自经典选未尝进寒素退虚名但与时浮沉戸调门选而已【晋书】
　　一字正人蔡克素有格量及居选官茍进之徒望风畏惮初克未仕时山简尝与琅邪王衍书曰蔡子尼今之正人衍以书示众曰山子以一字防人然未易可称后衍闻克在选官曰山子正人之言验于今矣【通志】
　　无功遗美乐广为吏部尚书所在为政无当时功誉毎去职遗爱为人所思论人必先引其长屈其所短不明而自显人有訾过先尽容恕而后善恶自着值世多难清白自将交无内外任诚保真人莫见其际者是以能自全当世以此多之【王隠晋书】乐彦辅雍容自守当时恨其寡誉山巨源意在防竒不免与世沉浮【张纉表】
　　人中市井袁贞为监军范平作吏部尚书大坐语袁卿此还不失护军袁曰卿何事人中作市井【语林】人伦之职山涛曰臣欲以郄诜为温令诏可寻又啓曰访闻诜丧母不时葬遂于所居屋后假葬有异同之议请更选之诏曰君为管人伦之职此辈应为清议与不便当裁处之【啓事】
　　拟崔毛郭抚初为吏部尚书与郎姚范清心虚求搜扬俊乂内外称之以郭姚拟崔毛【崔鸿春秋】
　　署纸尾宋废帝时征豫章太守蔡廓为吏部尚书廓至因北地隆以闻传亮选事若悉以见付不论不然不能拜也亮以语録尚书徐羡之羡之曰黄门郎以下悉以委蔡吾徒不能厝懐自此以上故宜共参同异廓曰我不能为徐干木署纸尾遂不拜干木羡之小子也选案黄纸録尚书与吏部连名故廓言署纸尾也【南史】
　　方能荷蔡兴宗廓之少子也为左户尚书转掌吏部时上方盛淫宴虐侮羣臣自江夏王义恭以下咸加秽辱唯兴宗以方直见惮不被侵媟尚书仆射顔师伯谓仪曹郎王耽之曰蔡尚书常免昵戯去人实逺耽之曰蔡豫章昔在相府亦以方严不狎武帝宴私之日未尝相召毎至官赌常在胜朋蔡尚书今日可谓能荷矣【上】事异意同少帝即位以蔡廓为吏部尚书不肯拜以王惠代焉惠被召即拜未尝接客人有与书求官得辄聚阁上及去职印封如初时以廓不拜惠即拜事异而意同也【南史】
　　令史留宿庾炳之字仲文为吏部尚书为人强急而不耐烦领选既不缉众论又颇通货贿吏部令史钱泰能琵琶主客令史周伯齐善歌诣炳之宅谘事因留宿尚书旧制令史谘事不得宿停外虽有八座命亦不许为所司奏免官【宋书】
　　六代五人光禄大夫谢庄子朏朏子防防子覧覧弟举六代五人皆为吏部尚书并有文集【梁书】覧字景涤朏之弟防之子覧弟举字言杨迁掌吏部尚书举祖庄宋代再典选至举又三为此职前代未有也【上】
　　明赡范云性机警有识且善属文下笔輙成时人毎疑其宿构为吏部尚书寄任隆重书牍盈案賔客满门应荅如流无所壅滞官曹文墨发擿若神时人莫不服其明赡【梁书】
　　止谈风月徐勉字修仁迁吏部尚书勉居选官彛伦有序既闲尺牍兼善辞令虽文案填积坐客充满应对如流手不停笔又该综百氏皆为避讳常与门人夜集客有虞髙求詹事五官勉正色答云今夕止可谈风月不宜及公事故时人咸服其无私【上】
　　奬擢人伦杨愔字遵彦武定来以望实之美超拜吏部尚书典选二十余年奬擢人伦以为己任然取士多以言貌时致谤言以为愔之用人似贫士市取其大者愔闻不屑焉其聦记强识半面不忘毎有所召问或单称姓或单称名无有误者后有选人鲁漫汉自言猥贱独不见识愔曰卿前在元子思坊骑秃尾草驴经见我不下以方趜鄣面我何不识卿漫汉惊服又谓之曰名以定体漫汉果自不虚又令吏唱人名误以卢土深为琛士深自言愔曰卢郎玉润所以从玉自尚公主后衣紫罗袍金大遇李庶颇以为耻谓曰我此衣服都是内裁既见子将不能无愧【北齐】东魏以杨愔典选尝六十人为一甲愔令其自叙讫不省文簿使次第呼之呼误以慕容为长孙一人而已【三国典畧】
　　铨衡折辛术字懐哲迁吏部尚书迁邺以后大选之职知名者数四互有得失未能尽美文襄少年髙朗所者疎袁叔德沈宻谨厚所伤者细杨愔风流辩给取士夫于浮华惟术性尚贞明取士以才以器循名责实新旧参举管库必擢门阀不遗考之前后铨衡在术最为折甚为当时所称举【北史】
　　亷平世康为吏部尚书选用平允请托不行后复拜尚书前后十余年间多所进防朝廷称为亷平尝因休暇谓子弟曰吾闻功遂身退古人常道今年将耳顺志在悬车汝軰以为云何子福嗣荅曰大人澡身浴德名立官成盈满之戒先哲所重欲追踪二疎伏奉尊命【上】选举为最牛字里仁为吏部尚书其选举先德行后文才要在审慎虽致缓滞所有进用竝多称职吏部侍郎髙孝基鍳赏机晤清慎絶伦然爽俊有余迹似轻薄时宰多以此疑之唯深识其贞推心任委隋之选举于斯为最时论服识度之逺【上】
　　宰臣知选魏知古先天二年冬令往东都知吏部尚书事深以为称职手制曰卿以宰臣往知大选官人之委情寄尤切遂能端本革弊忘私狥公正色而行措心不挠镜已激则妍必鍳衡已举则轻重罔违朕逺闻之益用嘉叹【旧唐】知古姚崇所引及同列稍轻之出摄吏部尚书知东都选知古憾焉时崇二子在洛通賔客馈遗凭旧请托知古归悉以闻他日帝召崇曰卿子才乎皆安在崇揣知帝意曰臣二子分司东都其为人多欲而寡慎是必尝以事干魏知古帝始以崇私其子或为隠防以言动之及闻乃大喜问安从得之对曰知古臣所荐也臣子必谓其见德而请之帝于是爱崇不私而薄知古罢为工部尚书【唐书】
　　资格唐初因隋制以吏部典选主者将亲其人覈之吏事始取州县府寺疑狱课其断决而观其能否此判之始焉后日月淹久选人滋多案牍浅近不足为准乃采经籍古义以为问目其后官员不充选人益众乃征僻书隠义以试之唯惧选人之能知也道丽者号为髙等拙弱者号为蓝罗至今以为故事开元中裴光庭为吏部始循资格以一贤愚遵平辙者喜其循常负材用者受其抑屈宋璟固争不得【唐新语】选人非负谴者皆有升无降其庸愚沈滞者皆喜谓之圣书【通鉴】
