<!-- { "loadSidebar": true } -->
　　羊城广州防事梁上画五羊像又作五谷囊随像悬之云昔髙固为楚相五羊衔谷萃于楚庭故图其像为瑞六国时广州属楚【广州记】固为楚相有五仙人骑五色羊各持糓穂一茎六出以遗州人腾空而去今呼为五羊其城周十里初尉佗筑之歩陟修之既而为黄巢所焚【寰宇记】吴修为广州刺史未至州有五仙人骑五色羊负五谷而来令州庭上图之为瑞故广南谓之五羊城【五部】城初张仪筑成都城城屡壊不能立忽有大周旋行走巫言依行处筑之城乃得立所掘处成大池乃复入于中毎出则州境有贼刺史或病【寰宇记】益州城张仪所筑锦州城在州南蜀时故宫也亦为锦里【益州记】蜀王孟昶于成都城上种芙蓉花开烂漫如锦因以为名一曰以江山明媚错杂如锦也一曰以蜀有锦官如铜官盐官之类故名亦曰锦里
　　代城卢植去代城始筑版干一夜亡去西南五十里大泽中营城自护结苇为九门于是就以为治城圆匝而不方周四十七里开九门更名其故城曰东城【博物志】云中城武侯自五源河曲筑长城东至隂山又于河西造大城一箱崩不就乃改卜隂山河曲而祷焉昼见羣鹄逰于云中徘徊经日见大光在其下武侯曰此为我乎乃即于其处筑城今云中城是也【虞氏记】
　　新城韩氏城新城期十五日而成叚为司空有一县后二日叚执其吏而囚之囚者之子走告封人子髙曰惟先生能活臣父之死愿委之先生封人子髙曰诺乃见叚自扶而上城封人子髙左右望曰美哉城乎一大功矣子必有厚赏矣自古及今功若此其大也而能无有罪戮者未尝有也封人子髙出叚使人夜觧其吏之束缚也而出之【吕氏春秋开春】
　　长城秦始皇使恬北筑长城西属流沙东至弱水以捍胡【史御览】恬筑长城因地险周制险塞起临洮至辽东延袤万余里恬将吞药自杀叹曰恬罪固当死矣起临洮属之辽东城堑万余里此其中不能无絶地脉哉【本传】始皇使恬筑长城死者相属民歌曰生男慎弗举生女哺用餔不见长城下尸骸相支柱【阳泉物理论】秦所筑长城土色皆紫汉塞亦然故称紫塞者焉【古今注】
　　赵成侯六年中山筑长城【史记】太山西北有长城縁河径太山千余里至琅琅台入海【太山郡记】齐宣王乗山岭之上筑长城东至海西至济洲千余里以备楚【齐记】周王筑防以为长城【竹书】齐之长城巨防足以为塞【韩非子史注】秦昭王灭义渠筑长城以备胡【汉匈奴传】梁惠成王十二年龙贾帅师筑长城于西邉【竹书】唐刘贶武指云朔塞之上多古长城未知起自何代七国分争国有长城赵简子起长城以备胡燕秦又筑长城以限中外则长城之筑其来逺矣【通典二百】
　　据此诸书则长城之筑固非止于始皇也而邉防之利万世且永頼焉乃儒书之剧秦者率以是为言鸣呼恶居下流始皇固以之矣功过相准耳学者类习非哉
　　赤色长安城中地皆黒壤今城赤何也且坚如石如金父老所传云尽凿龙首山中土以为城及诸城阙亦然【三秦记】
　　斗城长安故城汉之旧都髙帝七年方修长安宫城自栎阳徙居此城本秦离宫也初置长安城本狭小至惠帝更筑之周廻六十五里城南为南斗形北为北斗形至今人呼汉旧京为斗城【三辅黄图】长安城靣三门四靣十二门皆通达九逵以相经纬衢路平正可并列车轨十二门并洞辟隠以金椎周以林木左右出入为往来之径行者升降有上下之别【三辅决録】城郭之制则旁通三门参涂夷庭方轨十二街衢相经【西京赋】披三条之广路立十二之通门【西都赋】
　　广陵广陵城吴王濞所筑【王逸广陵郡图经】城周十四里半【后志注】侈秦法佚周令划崇墉刳濬洫板筑雉堞之殷井干烽橹之勤格髙五岳袤广三坟崪若断岸矗似长云制磁石以御冲糊赪壤以飞文观基扄之固防将万祀而一君【芜城赋】
　　雎阳梁孝王筑雎阳城方十三里鼔倡节杵而后下和之者称雎阳曲今踵以为故今之乐家雎阳曲是其遗音【晋太康地记】
　　金城金城郡汉昭元始六年所置应劭云筑城初得金故曰金城凡城皆称金言其固也故墨子称金城汤池【秦州记】安阳有金城城皆如金色坚劲不崩摧先儒云上古时天雨黄金也【述异记】
　　菟昭帝元鳯六年春正月募郡国徒筑辽东菟城【汉纪】
　　疑城魏文帝之在广陵吴人大骇乃临江为疑城自石头城至于江乗以木为植衣以苇席加彩饰焉一夕而成【干宝晋纪】
　　石头石头城吴时悉土坞义熈初始加砖累甓因山以为城因江以为池地形险固尤有竒势亦谓之石头城也【丹阳记】
　　白下齐武帝欲修白下城难于动役刘系宗啓谪役在东者上从之后武帝讲武白下履行其城曰系宗为国家得此一城【南史】白下城本江乗之白石垒武帝以其地江负山移琅邪居之【舆地志】武徳九年更金陵曰白下【唐地里志】
　　夫人晋朱序镇襄阳苻坚遣兵攻之序母自登城履行谓西北角当先受遂领百余婢并城中女子于其角斜筑城二十余丈贼攻西北角果溃众守新城贼遂引退襄阳人谓此城为夫人城【晋书】
　　迁城吴兴郡城秦时为下菰城又为项王故城晋郭璞欲移郡于东迁璞女亦善于地理啓璞无从因旧址损益之可以永无残破之虑璞从之初璞欲移城于东迁每立标輙为飞鸟衔去会其女又啓遂定于今处女号迁城小娘子从璞庙祀【宋知州郑建撰郭尚书璞记】
　　江陵江陵城地东南倾故縁以金隄自灵溪始桓温令陈遵造遵善于防攻使人打皷逺聴之知地势髙下依傍创筑畧无差矣城西有栖霞楼俯临通隍吐纳江流【水经注】
　　统万赫连勃勃以叱于阿利领将作大匠营统万城阿利乃蒸土筑城以锥刺之锥入土数寸没其锥而并筑之不入即杀行锥者勃勃以为忠【晋载记】
　　栁城魏太武伐蠕蠕军中有告失驴去者楚之曰必觇贼截之为验耳贼将至矣乃伐栁为城灌水令冻城立而贼至不可攻逼乃走散【北史】
　　五利魏太和八年中书监髙闾请于六镇筑长城云长城有五利罢逰防之苦一也北部放牧无抄掠之患二也登城观敌以逸待劳三也省境防之忧息无时之备四也嵗常逰运永得不匮五也帝优诏荅之【本传】
　　城精梁武帝攻郢城夜郢城有数百毛人逾堞且泣因投黄鹄矶盖城之精也及旦城降【南史纪】
　　六壁六壁府魏太平真君五年讨胡于六壁即此城俗以城有六靣因以为名焉【郡国志】
　　玉壁绛州稷山县后周置勲州有玉壁城后周王思政所筑为重镇齐神武再攻围不克韦孝寛代思政镇玉壁髙欢攻之智力皆困【周书二传】
　　六合隋何稠为炀帝制行殿及六合城帝于辽左与贼相对夜中施功其城周廻八里城及女垣合髙千仞上布甲士立仗建旗四隅置阙靣别一观观下三门遅明而毕髙丽望见谓若神功【本传】
　　受降景云三年朔方总管张仁愿于河北筑三受降城絶虏南冦路六旬而三城就【本传】吕温铭曰俯视隂山仰看昭回一夫登陴万里洞开仁愿封韩公制曰横却月于天街划长云于地脉
　　奉天建中元年五月筑奉天城四年十月上避难于奉天初术士桑道茂奏请城奉天为王者之居至是方验【唐书】
　　江夏牛僧孺出为鄂州刺史江夏城风土散恶难立垣墉每年加板筑赋菁茒以覆之吏縁为姧蠧绵嵗僧孺至计菁茒板筑之费嵗十余万即赋之以塼以偿板筑之价凡五年墉皆甃葺蠧永除【旧唐】
　　三城李徳裕出为滑州节度使徙劒南西川筑仗义城以制大度青溪闗之阻作御侮城以控荣经犄角势作柔逺城以扼西山吐蕃【新唐】
　　大髙骈徙剑南西川节度成都城嵗壊骈易以塼甓陴堞完新负城丘陵悉根平之以便农桑讫功筮之得大畜骈曰畜者养也济以刚徤笃实辉光日新吉孰大焉文宜去下存上因名大城【上】
　　献图王使陈章城衢州工毕以图献王视西门樟树密谓左右曰此树不入城章终非我畜其后章果叛【备史】青涧真宗时种世衡知延州筑青涧城初苦无水凿地百五十尺至石屑石得泉城成赐名青涧城
　　鬼工魏鑵侍郎知广州子城一角忽頺一古塼有四大字云委于鬼工是魏字公感其字大筑新之罢还未防侬防广州外城一击而圮独子城坚民頼以生贼平以公有前知之备加諌议大夫再知五羊公以筑城之功自论乆不报作感懐诗内云螭头赐对恩虽厚雉堞论功事己空文潞公采诗呈加龙图阁学士尹应天府【古今诗话】人为长城宋文帝有疾义康矫诏收檀道济付廷尉道济引饮一斛脱帻投地曰乃壊汝万里长城魏人闻之皆曰道济已死吴子辈不复足惮后魏军至歩文帝登石头城望甚有忧色叹曰若道济在岂至此【南史】金城唐邕字道利晋阳人有治世才具齐文宣尝登童佛寺望并州城曰此是何等城或曰此是金城汤池天府之国帝云我谓唐邕是金城此非金城也【北齐书】犬吠不惊命曰金城常避危殆命曰不侮【説苑】贾谊云上设亷耻礼义以遇其臣故化成俗定父兄之臣诚死宗庙法度之臣诚死社稷辅翼之臣诚死君上守圄扞敌之臣诚死城郭封疆故曰圣人有金城者此物此志也注云言圣人厉此节行以御郡下则人皆懐徳戮力同心国家安固不可毁状若金城也【汉书】建金城之万雉呀周池而成渊【西都赋】
　　石城神农之教曰有石城十仞汤池百歩带甲百万而无粟弗能守也【食货志】
　　亚字吴罢城作亚字形周敬王六年丁亥造其城南北长十二里东西九里城中有大河三横四直苏州名摽十望地号六雄八门皆通水陆郡郭三百余巷【吴地记】却月沌阳县至沔口水北有却月城西一里有马骑城周廻五里髙一丈【荆州记】
　　太平朔方太平城后魏穆帝治也太极殿琉璃台及鸱尾悉以琉璃为之【郡国志】
　　千秋张掖郡窦融筑千秋城万嵗城【上】
　　织锦梁山宫在好畤城皆文石名织锦城【三秦记】
　　益阳益阳城鲁肃筑也云登之望见长沙城邑人马形色宛然相去三百里故老云长沙益阳一时相望李城秦围邯郸急传舎吏子李同説平原君得敢死士三千人与赴秦军秦兵遂罢李同战死赵封其父为李侯【平原传】徐广曰河内成臯有李城正义曰懐州温县本李城也李同父所封昭明名士悦倾城诗经居李城北来往宋家东元稹防真诗因逰李城北偶向宋家东夏口江夏郡所治夏口城其西南角因矶为髙墉枕流上则廻眺山川下则激浪﨑岖是曰黄鹄矶【荆州图经】罗娑北方秃髪译语谓吐蕃其王为赞普其国都罗娑城重兵死恶病终以累世战没者为甲门临阵奔北者悬狐尾于首以表其性似狐之性【唐防要】
　　鷰子北燕人赵应良者为伪丞相髙公堂后官常从公至鷰于城登重阁注鷰子城北燕留都于此【海録】
　　泥犁泥犁城梁言寄条城又云闭城也文句云地狱北名梵称泥犁秦言无有或言卑下或言堕落
　　郭或谓之郛郛者亦大也【风俗通】郭廓也廓落在城外也【説文】内谓之城外谓之郭【管子】
　　铁郭金城铁郭上下同力防不敢贼【焦贑易林】
　　表城夫城之有郭犹里之有表骨之有皮表里各异则保障不完皮骨分离则一体不具【王肃表】
　　壕城下道曰壕壕翺也言都邑之内翺翺祖驾之处也【释名】
