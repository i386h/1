<!-- { "loadSidebar": true } -->
　　白猿刘宋时钱塘释智一者善长啸于灵山涧适养一白猿有时蓦山逾涧久而不还一乃吮吻张喉作梵呼之则猿至矣时人谓之白猿梵名一公为猿父为狙公也其后涧邉羣狙聚焉每至众僧斋讫敛生饭送猿台所后令山童呼二三声则羣猿竞至洎唐武宗废教寺遂圯焉饭猿于台事皆埋灭【宋高僧】
　　求子猿齐鱼复侯子响为萧顺之所杀武帝出景阳山见一猿透掷悲鸣问后堂丞此猿何意答曰猿子前日堕崖致死其母求之不见故耳上因忆子响歔欷良久不自胜顺之慙惧以忧卒【南史】
　　【阙】





<子部,类书类,天中记,卷六十>
<子部,类书类,天中记,卷六十>




　　长猨鸣三声泪沾裳【荆州记】峡中猨鸣至清山谷传其声泠泠不絶行者歌之曰巴东三峡猨鸣悲猨鸣三声泪沾衣【宣都山川记】
　　胆甜猿食果故其胆黒甜
　　善縁猨寓属也或黄黒通胂轻巢善縁能于空轮转好吟雌为人所得终不徒生【周索氏茅子】
　　臂笛猿臂可为笛吹之其声圆于竹【酉阳】
　　猴
　　王孙猴一名狙一名王孙一名胡孙【广猚】
　　沐猴独猴也楚人谓之沐猴老者为獑猢骏捷其鸣噭噭而悲【诗疏】
　　人君山中申日称人君者猴也猴夀八百嵗【枹朴子玉防记】
　　狙伐巧呉王浮于江登于狙之山众狙见之恂然弃而走逃于深秦有一狙为委蛇攫搔见巧乎王王射之敏给掉捷矣王命相者趍射之狙死王顾谓其友顔不疑曰之狙也伐其巧持其便以傲予以至此极也戒之哉嗟乎无以汝色骄人哉【庄子】
　　狙公宋有狙公者爱狙养之成群能解狙之意狙亦得公之心损其家口充徂之欲俄而匮焉将限其食恐众狙之不驯于己也先诳之曰与若子朝三而暮四足乎众徂皆起而怒俄而曰与若子朝四而暮三足乎众徂皆伏而喜物之以能鄙相笼皆
　　犹此也圣人以智笼群愚亦犹狙公之以智笼羣狙也【列子】
　　烹猴楚人有烹猴而召其隣人以为狗也而甘之后闻其猴也据地而吐之尽防其食此为未始知味者也邯郸师有出新曲者托之李奇诸人皆争学之后知其非也而皆弃其曲此未始知音者也【淮南】
　　猴鬼滕永叔常养大猕猴锁着牀间犬忽啮杀之永叔便合锁埋之后百许日有见鬼者徃见猕猴走上永叔承尘上不悟是鬼也惊指之曰猕猴何以被伤血流断走乎永叔曰始乃知猴死复有鬼也
　　山家小儿天监中有释寳志曰掘尾狗子自发狂又曰山家小儿果攘背掘尾狗子山家小儿皆猴伏也后侯景叛【梁书】
　　为脯鱼为湘东王镇西司马述职西上道中乏食于穷洲之上捕得数百猕猴膊以为脯以供酒食【南史四十五】献白猴交州刺史阮表言林邑王范绩云昼观望天气知中国有圣主臣乞内附为臣兼献白猴一头【天监起居注】热熬胡孙杨仲嗣躁率魏光乘目为热上胡孙【佥载】纵火唐大厯中有猴数百集古田杉林中里人欲伐木杀之中一老猴忽跃去隣近一家纵火焚屋里人惧亟走救火于是羣猴脱去【汀州记】
　　孙供奉唐昭宗播迁随驾技艺人止有弄猴颇驯能随班起居昭宗赐以绯袍号孙供奉罗隐下第诗云何如学取孙供奉一笑君王便着绯朱梁簒位取此猴令殿下起居猴望殿陛见全忠径趋其所跳跃奋击遂令杀之唐臣愧此猴多矣【幕府燕闻録】猴部头猿父也衣以俳优服常在昭宗侧朱梁云【嘉祐杂志】
　　教猴语蜀中有杨千度者善弄胡孙防人言语一日内廏上孙絶维上殿阁蜀主令射之三日不得内竖奏千度能弄胡孙试令捉之杨遂以十余头戏于殿前内廏者亦在舍上窥之杨高声曰奉勅把舍上胡孙来果立致于殿前蜀主大悦厚赐千度内臣因问其教之之术对曰胡孙乃兽实不防人语先饵以灵砂变其兽心然后可学耳【野人闲话】
　　触网南唐李后主猎青龙山一牝狙触网见主两泪稽颡指其腹戒虞人保守之是夕诞二子还幸大寺寺録囚系有大辟妇以孕在狱未几诞二子煜感狙事罪止于流【湘山寺録】
　　马留京师优人以杂物数十种布地使人暗记物色然后遣沐猴认之每沐猴得之优人即曰道着也马留马留盖优人呼沐猴之名【古今诗话】
　　猴头羮南方人以猕猴头为鲊【异物志】安家夷以好噉猴头羮谚言人能负人千石之粟不愿负人猴头羮臛【临海异物志】
　　如拳武夷山多猕猴其小者仅如拳【崇安志】
　　胡孙脂胡孙脂人摘去毛髪者以涂之则不出
　　猴王外夷爪哇国山多猴不畏人呼以霄霄之声则出或投以果实则其二大猴先至土人谓之猴王猴夫人食毕羣猴食其余
　　狐
　　三德狐妖兽也鬼所乘也有三德其色中和小前大后死则首丘谓之三德【説文】
　　阿紫狐者先古之滛妇也其名曰紫化而为狐故其怪多自称阿紫【名山记搜神记】旧説野狐夜系尾出火将为怪必戴髑髅拜北斗髑髅不坠则化为人矣【酉阳】
　　狐变为巫狐五十嵗能变化为妇人百嵗为美女为神巫或为丈夫与女人交接能知千里外事善蛊魅使人迷惑失智千嵗即与天通为天狐【中记】狐及狸狼皆寿八百嵗满三百嵗暂变为人形【抱朴子玉防记】
　　听氷盟津河津恒浊方江为狭比淮济为濶寒则冰厚数丈冰方合车马不敢过要须狐行云此物善聼冰下无水乃过人见狐行方渡【述征记】按风俗通云里语称狐欲渡河无如尾何且狐性多疑故俗有狐疑之説亦未必一如缘生之言也
　　九尾青丘之国有狐九尾【大荒东经】太平则出为瑞也【注】九尾狐者神兽也其状赤色四足九尾出青丘之国有如婴儿食者令人不逄妖邪之气及蛊毒之类【瑞应图】应夏禹二十未娶行列山恐时之暮失其度制曰吾之娶也必有应矣乃有白狐九尾造于禹曰白者吾服也九尾者王证也涂山之歌曰绥绥白狐九尾厐厐成家成室我造彼昌禹娶涂山女【吴越】
　　瑞周周文王拘羑里散宜生至防稽得九尾青狐以献纣免西伯之难【瑞应图】昔文王应九尾狐而东夷归【王褒讲德论】天命文王以九尾狐【春秋元命苞】狐死首丘不防本也德至鸟兽则九尾狐见九者子孙繁息也于尾者后当盛也【白虎通】栢柕子征于东海及三寿得一狐九尾【竹书】白狐文王拘羑里散宜生之西海之濵取白狐青翰献纣纣大悦翰长毛也【大】
　　马化周宣王三十三年幽王生是嵗有马化为狐【搜神记】狐白齐管子对桓公曰代出狐白之皮狐白应隂阳之变六月而一见公贵买之代人防其难得利其贵价必相率而求之因令齐载金钱之代谷求狐白之皮代王闻之果去其本入山林之中求狐白之皮二十四月而不得一离支闻而侵之代王即将其士卒下于齐鸟爱晋平公异曰出朝有鸟环平公不去平公顾谓师旷曰吾闻之也霸王之王凤下之今者出朝有鸟环寡人终朝不去是其鳯鸟乎师旷曰东方有鸟名谏珂其为鸟也文身而朱足憎鸟而爱狐今者吾君必衣狐裘以出朝乎平公曰然师旷曰鸟为狐裘之故非吾君之故非吾君之德义也君奈何而再自诬乎【説】
　　衣狐林既衣韦衣而朝齐景公齐景公曰此君子之服也小人之服也林既逡巡而作色曰夫服饰何足以端士行乎即如君言衣狗裘者当犬吠衣羊裘者当羊鸣且君衣狐裘而朝意者得无为变乎景公曰子眞为勇悍矣【上】狐白之裘天子被之而在庙堂为狐计者不若走于平泽【金楼子】
　　假虎畏楚宣王问羣臣曰吾闻北方之民畏昭奚恤亦诚何如江乙对曰虎求百兽而食之得狐狐曰子无食我天帝令我长百兽子若食我是逆天帝之命子以我为不信我为子先行随我后观百兽见其能无走乎虎以为然随狐而行百兽见皆走虎不知兽之畏已反以为畏狐也今王地方五千里甲百万而任之于昭奚恤然北方非畏奚恤实畏王之甲兵【春秋后语】
　　稷狐客谓孟尝君曰狐者人之所攻也鼠者人之所熏也臣未见稷狐见攻社防见熏何则所托者然也【説苑】伤狐报广川王去疾聚无頼少年游猎无度国内冢墓尽发之尝发栾书冢无余物有一白狐见人惊走左右防之不得伤左足于是王梦一丈夫发眉尽白来谓王何故伤吾左足以杖叩王左脚上乃患脚至死不差【西京杂记】
　　忌犬胡道洽自云广陵人好音乐医术之事体有臊气常以名香自防惟忌猛犬自审死日诫弟子曰气絶便殡勿令狗见我尸也死于山阳敛毕觉棺空即开看不见尸体时人咸谓狐也【刘敬叔异苑】
　　胡博士有一书生吴中皓首称胡博士教授诸生忽复不见九月初九日士人相与登山游观闻讲书声命仆防之见空冢中羣狐罗列见人即走老狐独不去是皓首书生【搜神记】
　　足香嚢习凿齿从桓温出猎时大雪于江陵城西见草上有气出伺一物射之应箭死徃取之乃老雄狐足上绛缯香囊【渚宫故事】
　　截发后魏有挽歌者孙岩娶妻三年妻不脱衣而卧岩私怪之伺其睡阴解其衣有尾长三尺似狐尾岩惧而出之妻临去将刀截岩发而走隣人逐之变为一狐追之不得其后京邑被截发者一百三十人初变为妇人衣服净庄行于道路人见而悦之近者被截髪当时妇人着防衣者指为狐魅【洛阳伽蓝记】
　　狐神唐初以来百姓多事狐神房中祭祀以乞恩饮食与人同之事者非一主当时有谚曰无狐魅不成村【佥载】天狐科神龙中有何让之者上已于洛中光武原陵上见老翁吟曰野田剥棘春闺阁绮罗新出没头上日生死眼前人讶其非人遽欲前执翁倐然跃入丘中让之从焉遽见一狐跳出尾有火复如流星让之见一几案上有文书二纸其一曰五行七曜成此闰余上帝降灵嵗旦涒涂蛇蜕其皮君亦神攎九九六六来自天除何以充喉吐纳太虚何以蔽裸霞袿云哀尔浮生掷此荒墟吾复浩气还形之初在帝左右道济忽诸题云应天狐超异科策八道后文甚繁难以详载让之获此书帖喜而怀之遂跃出丘穴后数日狐化为僧持缣来易复化让之弟绐取去未几有勅捕盗内府绢者遂执让之付法【干子】
　　狐若牛李林甫方居相位尝退朝至于堂之前轩见一狐其身甚大若牛马而毛色黯黒有光自堂中忽驰至庭顾望左右林甫命弧矢将射之未及已亡见矣自是凡数日每昼坐辄有一狐出焉其嵗林甫籍没【宣室志】
　　白狐祥唐丞相李揆乾元初为中书舍人尝退朝见一白狐在庭中捣练石上命侍僮逐之已亡见矣时有客于揆门者因话其事客曰此祥符也某敢贺至明日果迁礼部侍郎【宣室志】
　　通天狐杨虞卿汉公兄弟党附闗节节常嫉不附己者令其党赤舌而攻之辇下谓三杨为通天狐三十余年为朝廷之隂蠧【牛羊日厯】
　　咋狐犬睢阳郡宋王冢旁有一老狐每至衙中邑中之狗悉徃朝之狐坐冢上狗列其下东都王老有防犬能咋狐前后杀魅甚多宋人相率以财雇犬咋狐王老驱双犬至乃迳诣诸犬之下伏而不动大失宋人之望今世人有不了其事者相戏云取睢阳咋狐犬【广异记】丘校尉张铤为巴西侯所邀坐中有称丘校尉者明日视之乃狐也【宣室志】
