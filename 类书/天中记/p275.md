<!-- { "loadSidebar": true } -->
　　潘陆顔谢顔延之与陈郡谢灵运俱以辞未齐名而迟速悬絶文帝尝各拟乐府比上篇延之受诏便成灵运久之乃就延之尝问鲍照巳与灵运优劣照曰谢五言如初发芙蓉自然可爱君诗若铺锦列绣亦雕缋满眼延之毎薄汤惠休诗谓人曰惠休制作委巷中歌謡耳方当误后事是时议者以延之灵运自潘岳陆机之后文士莫及江右称潘陆江左称顔谢焉【南史】汤惠休曰谢诗如芙蓉出水顔如错彩金顔终身病之【诗品】都邑竸冩谢灵运毎有一诗至都邑贵贱莫不竞写宿昔之间士庶皆徧逺近钦慕不动京师【宋书】齐武陵王华作短句诗学谢灵运陈太祖曰康乐放荡作体不辩有首尾安仁士衡深可宗尚顔延之抑其次也【南齐十六】风人第一谢惠连才思富防恨其兰玉夙凋故长辔未骋秋怀捣衣之作虽复灵运锐思亦何以加焉久工为绮丽歌謡风人第一【诗品】康乐毎对惠连輙得佳语后在永嘉西堂思诗竟日不就窹间忽见惠连即成池塘生春草园柳变鸣禽故常云此语有神非吾语也【家録】五言冠冕元嘉中有谢灵运才髙词盛富艶难踪固已含跨刘郭陵轹潘左故知陈思为建安之杰公干仲宣为辅陆机为太康之英安仁景阳为辅谢客为元嘉之雄顔延年为辅斯皆五言之冠冕文词之命世也【诗品】好谑遇敌谢庄有口辨宋孝武尝问顔延之曰谢希逸月赋何如荅曰美则美矣但庄始知隔千里兮共明月帝召庄以延之荅语语之庄应声曰延之作秋胡诗始知生为久别离没为长不归帝抚掌笑曰人好嘲谑未有不遇其敌者
　　善制冩物鲍照字明逺其诗善制形状冩物之词得景阳之諔诡含茂先之靡嫚骨节强于谢混驱迈疾于延年总四家而擅美跨两代而孤出嗟其才秀人防故取湮当代然贵尚巧似不避危仄颇伤清雅之调故言险俗者多以附昭【诗品】
　　感激挫谢晀字晖诗其源出于谢混防伤细密颇在不伦一章之中自有玉石然竒章秀句往往警遒足使叔源失步明逺变色善自发诗端而末篇多踬此意锐而才弱也至为后进士子之所嗟慕晀极与余论诗感激挫过其文【上】晀长五言诗沈约尝云二百年来无此诗【南史】梁髙重晀诗曰三日不读谢晀诗觉口臭【谈薮】刘孝绰当时有重名无所与让唯服谢晀常以谢诗置几案间动静輙讽味简文爱陶渊明文亦复如此【家训】打鉢立韵萧文琰兰陵人丘令楷吴兴人江洪济阳人齐竟陵王子良尝夜集赋诗约四韵刻烛一寸文琰曰须烧一寸烛为成四韵诗何难之有乃与丘江等共打铜鉢立韵响灭则诗成皆可观览【南史王孺传】
　　文外独絶王籍入若耶溪诗云蝉噪林逾静鸟鸣山更幽江南以为文外独絶物无异议简文吟咏不能忘之孝元讽味以为不可复得至怀旧志载于籍传范阳卢询邺下才俊乃言此不成语何事于能魏收亦然【家训】雕章间出齐萧慤字仁祖尝于秋夜赋诗其两句曰芙蓉露下落杨柳月中踈邢子才曰萧仁祖之斯文可谓雕章间出昔潘陆齐不袭建安之风顔谢同声遂革太元之气自汉逮晋情赏犹自不谐河北江南意制本应相诡顔黄门云吾爱其萧散宛然自目而卢思道之徒雅所不惬箕毕殊好理宜固然【三国典畧】
　　日限为诗张率字士简常日限为诗一篇有虞讷者见而诋之率乃一旦焚毁更为诗示焉托云沈约讷便字字嗟称无字不善率曰此吾作也讷慙而退【南史】
　　十步后魏彭城王勰从幸上党有大松上行而赋诗曰汝可作诗至吾行所而令就也时勰去帝十余步至帝所而就诗曰问松经防冬山川何如昔风云与古同【本传】妻子不容北齐并州有士族好为可笑诗赋轻蔑邢魏诸公众共嘲弄虚相称赞必击牛酾酒延之其妻明鉴人也泣而谏之此人叹曰才华不为妻子所容何况行路至死不觉【家训】
　　作诗得妾李徳林为内史令与杨素共执隋政素功臣豪侈后房妇女千人徳林子百药夜入其室私素宠姬旦日俱执于庭将斩之百药年未二十仪神隽令素意惜之曰闻汝善为诗可作诗自叙若称吾意当贷汝死授以纸笔立就素览之欣然即以妾与之并资从数十万【国朝传记】
　　嘉语得祸炀帝善属文而不欲人出其右司薛道衡由是得罪因后事诛之曰更能作空梁落燕泥否炀帝为燕歌行文士皆和著作郎王胄独不下笔帝毎衘之胄竟坐此见害而诵其警句曰庭草无人随意緑复能作此语否【国朝传记隋唐嘉话】
　　力敌造化卢黄门云陈拾遗横制頺波天下质文翕然一变至今尚有陈梁宫掖之夙至公大变扫地并尽今古文集遏而不行惟公文章横被六合可谓力敌造化欤【李阳氷序】
　　江山助张説旣謪岳州而诗亦凄惋人谓得江山云非世间语歌诗之风荡来久矣大抵丧于南朝坏于陈叔宝然今之业是者苟不能求古于建安即江左矣苟不能求丽于江左即南朝矣或过为艳伤丽病者即南朝之罪人也吾唐来有是业者言出天地外思出鬼神表读之则神驰八极测之则心怀四溟磊磊落落真非世间语者有李太白【皮日休文薮】李阳氷云太白多天仙之词凡言多讽兴自风骚之后驰骋屈宋鞭打杨马千载独步惟公一人而已
　　得古体势杜子美诗上薄风骚下该沈宋言夺苏李气吞曹刘掩顔谢之孤标杂徐庾之鲜丽尽得古人之体势【元祯集】
　　诗人多蹇天宝之末刘希夷王昌龄祖咏张若虚孟浩然常建李白杜甫虽有闻名俱流落不偶恃才浮诞而然也【明皇杂録】诗人多蹇如陈子昻杜甫各授一拾遗而屯剥至死李白孟浩然不及一命穷悴终身近日孟郊六十终恊律即张籍五十未离一太祝
　　好取人句王维好佛故字摩诘性致髙逺得宋之问辋川别业山水胜絶今清凉寺是也维有诗名然好取人句如行到水穷处坐看云起时英华集中诗也漠漠水田飞白鹭阴阴夏木啭黄鹂李嘉祐诗也【国史补】
　　天心月脇逸歌长句骏发踔厉往往穿天心出月脇意外惊人语非寻常所能及也【皇甫湜顾况集序】
　　擅塲李端工诗大厯中与韩翊钱起卢纶等文咏唱和驰名都下号大厯十才子郭尚父少子暧尚代宗女升平公主贤明有才思尤喜诗人而端等十人多在暧之门下每宴集赋诗公主坐视中诗之美者赏百缣暧因拜官防十子曰诗先成者赏诗端先献警句云薫香荀令偏怜小傅粉何郎不解愁主即以百缣赏之钱起曰李校书诚有才此篇宿搆也愿赋一韵正之请以起姓为韵端即裂牋而献曰方塘似镜草芊芊初月如钩未上新开金将教调马旧赐铜山许铸钱暧曰此食工也起等始服子虞仲【旧唐】唐人防集必赋诗推一人擅塲是防也端擅塲送丞相王缙之镇幽朔韩翊擅塲送丞相刘宴之廵江淮钱起擅塲【国史补】
　　赂求供奉李益长于歌诗与宗人李贺齐名毎作一篇为教坊乐人以赂求取唱为供奉歌词其征人歌早行箱好事者尽为图障乐烽前沙似雪受防城外月如霜之句天下以为歌词【旧唐】
　　规讽时事白居易作乐府及诗百余篇规讽时事流闻禁中上见而悦之召为翰林学士元祯为集序曰鸡林贾人求市颇切自本国宰相每以一金换一篇甚伪者宰相輙能辨之【本传】李戡尝曰自元和以来有元白诗者纎艶不逞非庄人雅士多为其所破坏流于民间防于屏壁子父女母交口教授滛言媟语冬寒夏热入人肌骨不可除去吾无位不得用法以治之【杜牧李志】或云乐天毎作诗令一老妪解之问曰解否妪曰解则録之不解则不复习之故唐末之弊至于俚【墨客挥】
　　冷淡生活裴令公居守东洛夜宴半酣公索句元白有得色时公为破题次至汝士曰昔日兰亭无艶质此时金谷有髙人白知不能加遽裂之曰笙歌鼎沸勿作冷淡生活元顾曰乐天所谓能全其名者也【唐纪】
　　探骊获珠长庆中元防之夣得韦楚客同防乐天舍论南朝兴废各赋金陵怀古诗刘满引一杯饮已即成曰王濬楼船下益州金陵王气黯然收千寻铁鏁沈江底一片防幡出石头人世防囘伤往事山形依旧枕江流而今四海为家日故垒萧萧芦荻秋白公览诗曰四人探骊龙子先获珠所余鳞爪何用耶于是罢唱【唐诗纪事】铸铜像事李洞字才江诸王之孙慕贾岛为诗铸铜其像事之如神诗人多笑其僻澁不贵其竒峭惟吴融称之【唐书】
　　小杜杜牧于诗情致豪迈人号为小杜以别杜甫【本】味出酸醎司空图论诗云梅止于酸而塩止于咸味尝在于酸咸之外谓其诗棋声花院静旛影石坛髙之句为得之又云戴容州叔伦谓诗家之景如蓝田日暧良玉生烟可望而不可置于目睫之前也【一鸣集】
　　掘得玉匣湖南天防府学士刘昭禹字休明婺州人少师林寛为诗刻苦不惮风雪尝与人论诗曰五言如四十个贤人着一宇如屠沽辈不得覔句者若掘得玉匣合有葢有底但精心求之必得其宝【郡阁雅谈】
　　目昏耳聋魏明好作诗词多而格下尝擕近诗诣韩熈载韩托以目病请置几案徐览明曰侍郎目昏请自为呤之韩曰耳聋加剧切恐不闻【南唐近事】
　　小杜之下吴僧法海好作恶诗萃成帙求刘从事为序刘书曰师虽习西方之教颇同东鲁之风因命为同东集然师之诗长于譬喻动有风骚昔唐小杜旣为老杜之次令师又在小杜之下【悦生堂隋抄】
　　骚
　　惊采絶艶昔汉武爱骚而淮南作传以为国风好色而不滛小雅怨谤而不乱若离骚者可谓兼之蝉蜕秽浊之中游浮尘埃之外防然湼而不缁虽与日月夣光可也故能气往轹古辞来切今轩翥诗人之后奋飞辞家之前惊采絶艶难与并能矣自九怀以下遽蹑其迹而屈宋逸步莫之能追故其叙情怨则鬰伊而易感述离居则怆怏而难怀论山水则循声而得貎言节候则披文而见时是以枚贾追风以入丽马杨防波而得竒其衣被词人非一代也故才髙菀其鸿裁中巧者猎其艶辞吟讽者衘其山川童蒙者拾其香草若能凭轼以倚雅颂悬辔以驭楚篇则顾盻可以驱辞力欬唾可以穷文致亦不复乞灵于长卿假宠于子渊矣【文心雕龙】
　　惊澜奋湍离骚经若惊澜奋湍欝闭而不得流若长鲸苍虬偃蹇而不得伸若浑金璞玉泥沙掩匿而不得用若明星皓月云汉蒙蔽而不得出【蒋之翰】
　　骚离灵王为章华之台与伍举升焉曰台美矣对曰君国者将民之与处私欲侈则徳义鲜少德义不行则迩者骚离而逺者距违【楚语】骚愁也离畔也

　　天中记卷三十七
<子部,类书类,天中记>
　　钦定四库全书
　　天中记卷三十八
　　明　陈文耀　撰
　　书
　　效奎奎主文章苍颉效象洛曜书丹青埀萌画字宋均注曰奎星屈曲相钩似文字之画苍颉视而作书则河洛之应与人意所惟通矣【孝经援神契】
　　鬼哭苍颉造书而天粟鬼夜哭髙诱曰自书契作诈伪萌生去本趋末弃耕耨之业而务锥刀之利天知其将饿故为粟鬼恐为文所劾故哭也鬼或作兎恐有取毫作管之害及之故哭【淮南】
　　文字黄帝之史苍颉见鸟兽蹏迒迹知分理之可相别异也初作书契葢依类象形故谓之文其后形声相之益即谓之字字者言孶乳而浸多也着于竹帛谓之书书者如也以迄五帝三王之世改易殊体封于防山者七十有二代靡有同焉【説文序】
