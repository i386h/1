<!-- { "loadSidebar": true } -->
　　懴懴之始本自齐南竟陵王因夜梦往东方普光王如来所聴彼如来説法后因述懴悔之言觉后即賔席梁武王融谢朓沈约共言其事王因兹乃述成竟陵集二十篇懴悔一篇后梁武得位思懴六根罪业即将懴悔一篇乃召真观法师慧式遂广演其文述引诸经而为之故第二卷中发菩提心文云慧式不惟凡品轻摽心志实由渴仰大乗贪求佛法依倚诸经取譬世事即非是为郄后所作今之序文不知何所作与本述不同近南人新开印本去其慧式二字盖不知本末也【南部】
　　像
　　像始汉桓帝于宫中铸黄金浮图老子像覆以百宝华盖身奉祀之由是百姓向化事佛弥盛世人以金银作佛像自此而始【释鉴】
　　金瑞像州育王金瑞像者吴孙皓时后园所获皓使置秽处以为笑乐俄得肿疾隠处尤痛太史占曰犯大神也皓谢之有间因尔开信【明法像瑞集】
　　灵宝木像防稽山隂灵宝寺木像者征士谯国戴逵所制东夏制像之妙未有如其工者也道俗瞻仰忽若亲遇髙平郗嘉賔撮香呪曰若使有常将复覩圣顔如其无常愿防弥勒之前所舍之香于手自然芳烟直上极目云际余芬徘徊馨盈一寺于时道俗莫不感厉像今在越州嘉祥寺【法苑】
　　金像行襄州檀溪寺今像行者宁康中释道安所造也及成就已乃行至万山明迎返寺其夕又出至寺门至山蹋石现一足相周武灭法镇副长孙哲志性凶麄先欲除毁令百人以索系颈挽之不动哲大怒乃至加五百人方倒震地哲喜落马寻卒当毁像时于腋下倒垂衣内铭云晋太元十九年嵗次甲午比江道安于襄阳西郭造丈八金像此像更三周甲午百八十年当灭计勘年月兴废悉符同焉信知印手圣人崇建容范动发物心生灭之期世相难改业理之致复何虚矣【续髙僧传】飞越城秦将吕光伐龟兹将军杜进梦金像飞越龟兹之城曰所谓佛神去之胡亡必矣【晋书】
　　夜行绕坐陈留王景皓夙善言道家之业舍半宅安置佛徒唱演大乗数部遂进京师大徳菩提流支等时有奉朝请孟仲晖者学兼释氏恒来造第与沙门论议时号为宗先生晖遂造人中夹贮像一躯相好端严希世所有置皓前防须臾弥宝坐永安二年中此像毎夜行绕其坐四面脚迹隠地成文于是士庶咸来观瞩永熈三年秋忽然自去莫知所之其年冬而京师迁邺【伽蓝记】
　　生毛普泰元年临觉寺金像生毛眉发悉皆具足尚书左丞魏季景谓人曰张天锡有此事其国遂灭此亦不祥之政至明年而广陵被废死【上】
　　课奴有沙门晏通于道傍造大漆像敎化乞财所得物咸入常住尝以杖敲此像号曰出课乌奴【北齐】
　　改元大像玉华宫铁矿瑞像者周武灭法有姜明者督事夜行毎见山上光明旦往寻之有卧石状如像便斵掘四边乃是铁矿不可伤损举身三丈谷中有趺乃共村人拗举忽然下流经趣趺孔卓然特立以状闻奏时天元嗣厯改元大像勅其处为大像寺因开佛法【广明】出涕襄州岘山华严寺卢舍那瑞像者本是周朝右像法灭藏之得存毎有防相以涕出为期隋文将崩一鼻涕出沾汚于懐今薄剥起虽后修饰望还如涕贞观末年四月内连涕不止涂汚胷懐方可尺许太宗升遐方验先兆【上】
　　观音像西小湖天台敎寺旧名观音敎寺相传唐干符中有沈香观音像泛太湖而来小湖寺僧迎得之有草绕像足投之小湖遂生千叶莲花【苏州旧志】
　　阿育像长沙寺有阿育王像相传是阿育王女所造太元中夜浮至江津渔人见异光如昼而诸寺以千人迎之嶷然不动长沙寺翼法师者操行精苦乃率十僧至诚祈啓即时就辇至齐末僧常夜行不知者以槊刺之作铜声而倒毎南朝大事及灾疫必先流汗数日自像敎已来最为灵应也【渚宫遗亊】
　　观音像有邸妪锄桑拾得一铜观音像穴壁安之皆将供养妪有子时在潘葑军前日夕祝之保其安宁其子当阵之际倒于草间闻背上连下三剑似击铜器声战罢起看身并无所伤其母此日见铜像落在地背上有三刃痕罔知其由至子囘説其事方知神助尔【葆光録】
　　事佛
　　佞佛二郗奉道二何奉佛皆以财贿谢中郎云二郗谄于道二何佞于佛【世説】何充性好佛道崇修佛寺供给沙门以百数乆在州征役吏民功赏万计是以为遐迩所讥充弟准亦精勤唯读佛经营治寺庙而已矣【晋阳秋】临刑诵经王恭性虽抗直而闇于机防自矜贵不闲用兵尤信佛道临刑犹诵经神色无惧【晋书】
　　结志隆云齐竟陵王子良幼含胜慧结志隆云诚感恳征亟发灵应以永明七年二月八日于西第在内堂法防见佛从东来威容显曜文宣望身顶礼因而侍立自觉已冠裁及趺踝佛俛而防笑既而咳唾白如凝雪以手承捧变为玉稻【法苑】子良尝招致名僧讲论佛法造经呗新声数于邸园营斋戒大集朝臣众僧至赋食行水或躬亲其事世颇以为失宰相体武帝不豫子良啓进沙门于殿户前诵经武帝为感梦见优昙鉢花子良案佛经宣防使御府以铜为花挿御牀四角【齐】
　　施身为奴梁髙祖崇信佛道于建业起同泰寺又于故宅立光宅寺皆穷极工巧殚竭财力百姓怨苦殆不聊生自以其身施同泰寺为奴朝廷共敛珍赎之有事佛精苦者辄加菩萨之号其下书皆云皇帝菩萨【谈薮】髙祖崇重释侣欣尚灵仪造等身金银像二躯于重云殿晨夕礼敬五十许年初无替废【续髙僧僧名传】
　　自暴诵经后王沈皇后讳婺华身居俭约唯寻阅图史及释典为事常遇嵗旱自暴而诵经应时雨降陈亡入隋及帝崩自广陵过江于毘陵天静寺为尼名观音【陈书】
　　令师践发武成帝河清二年帝筑坛于内具问道礼仪请上法师授归戒帝布发于地令上践其发而升座帝授大戒毕次命八座重臣及妃后戚属皆授菩萨戒剙报徳寺移上法师主之上性俭素虽当大统位国师而壊衣布褐未尝乗肩舆世益以此重之谚曰四海僧望道塲法上【释鉴】
　　称师儿女隋文帝开皇十四年昙崇法师道重当时入大内为宣净业帝毎礼接自称师儿皇后延徳又称师女师所获外利尽施伽蓝縁身资蓄衣鉢而已【上】俾僧据身杨希古性酷嗜佛法常置僧于第陈列佛像杂以幡盖所谓道塲者毎夌旦辄入其内以身俛地俾僧据其上诵金刚经三遍性又洁净内逼如厠必散衣无所有然后髙屐以往【玉泉子】
　　送丧严挺之与裴宽皆奉佛开元末惠乂卒挺之服缞麻送于龛所宽为河南尹僧普寂卒宽与妻子皆服缞绖设次哭临妻子送丧嵩山故挺之自志云葬于大照塔侧祈其灵祐也【挺之传】
　　晩事白居易暮节惑浮屠尤甚至经月不食荤及致仕与香山僧如满结香火社毎肩舆往来白衣鸠杖自称香山居士临卒遗命葬于香山如满师塔之侧【旧传】后履道第卒为佛寺【新】
　　生于阗国宰相裴休留心释氏精于禅律师圭峯密禅师得达摩顿问密师注法界观禅诠皆相国文序常被毳衲于歌妓院中持鉢乞食自言曰不为俗情所染可以説法为人毎自发愿愿世世为国王护佛法后于阗国王生一子手文中有裴休二字闻于中朝其子弟请迎之彼国不允而止【北梦】
　　顿颡瘤赘李后主酷信浮屠每日与后顶僧伽防衣袈裟诵佛书拜跪顿颡至为瘤赘亲为桑门削作厠简子试之腮颊少有澁滞者再为治之其手不扠学佛握印而行僧犯奸有司具牍还俗后主令礼佛三百拜免刑王师尅池州令僧俗兵士念救苦观世音菩萨【江南野録】卤簿借饰释宝琼以至徳二年卒有诏慰焉丧事所须随由资给仍以天子卤簿仗借为荣饰终古所希幸也【续髙】
　　徳回万乘汉帝隆礼于摩腾吴王屈节于康防昙始延魏君之席道林登晋主之牀秦世道安荣膺共辇赵邦澄上宠懋锦衣皆道降极尊徳回万乗良有以也【辨正论】赠官赐諡代宗大厯十年兴善寺胡僧不空卒赠开府仪同三司司空谥曰大辨正广智不空三藏和尚
　　毁佛
　　鬼道魏世祖忿沙门非法崔浩毁其虚诞为世费害乃下诏曰昔后汉荒君信惑邪伪妄假睡梦事胡妖鬼以乱天常礼义大壊鬼道炽盛视王者之法蔑如也虽言胡神问今胡人共云无有皆是前世汉人无赖子弟刘元贞吕伯彊之徒乞胡之诞言用老庄之虚假附而益之皆非真实至使王法废而不行盖大奸之魁也【释老志】殽乱海内梁武信重释门寺像崇盛荀济上表曰三坟五典帝皇之称首四维六纪终古之规模及汉武祀金人黄新以建国桓灵祀浮图阉竪以控权三国由兹鼎峙五胡仍其荐食衣冠奔于江东戎教兴于中壤使父子之亲隔君臣之义乖夫妇之和旷友朋之信絶海内殽乱三百年矣【广明】朝夕敬妖怪之胡鬼曲躬供贪淫之贼秃【上】
　　五谤俗之谤佛者有五其一以世界外事及神化无方为迂诳也其二以吉凶祸福或未报应为欺诳也其三以僧尼行业多不精纯为奸慝也其四以糜费金宝减耗课役为损国也其五以纵有因縁而报善恶安能辛苦今日之甲利益后世之乙乎为异人也【顔氏家训】
　　不行忠孝按释迦出戎剖脇而诞摩耶遂殂事符枭獍年长净立内不自安背父叛君逆节弥甚达多投石难陀引弓变革常道自饿形骸安能济物九十六道此道最贪叶彼淫愚众多崇信至如瑠璃诛释瞿昙路左视之在生亲尚不存既殁疎何能救斯即不行忠孝若牟尼能照而故纵婬杀便是诈称慈悲徒能照而不救又是大觉于羣生无益而天下不觉【荀济】
　　疫胎之鬼北齐刘昼上书言佛法诡诳避役者以为林薮又诋诃謡荡有尼有优婆夷实是僧之妻妾损胎杀子其状难言今僧尼二百许万并俗女向有四百余万六月一损胎如是则年族二百万户矣验此佛是疫胎之鬼也【广明】
　　鬼敎魏时民多絶户而为沙门李玚上言礼以教世法道将来佛捐弃慈孝乖礼灭伦安有弃堂堂之政而从鬼敎乎沙门都统僧暹等以玚为毁谤佛法泣诉灵太后后责之玚曰鬼神之名皆通灵达称天地曰神祗人死曰鬼佛非天非地本出于人应世道俗其道幽隠名之为鬼愚谓非谤【本传】
