<!-- { "loadSidebar": true } -->
　　碑颂无愧郭林宗李元礼一见称之曰吾见士多矣无如林宗者也及卒同志者乃共刻石立碑蔡伯喈为文既而谓卢植曰吾为碑铭多矣未尝不有惭容唯郭有道碑颂无愧色耳【续汉书】先生器量深姿度广大浩浩焉汪汪焉奥乎不可测已若乃砥节砺行直道正辞于时缨緌之徒绅佩之士望形表而影附聆嘉声而响和者犹百川之归巨海鳞介之宗龙也【伯喈碑】
　　罔然若失黄宪字叔度汝南慎阳人也同郡戴良才髙倨傲而见宪未尝不正容及归罔然若有失也其母问曰汝复从牛医儿来邪对曰良不见叔度不自以为不及既覩其人则瞻之在前忽焉在后固难得而测矣【上】天授黄宪不矜名以诡时不抗行以矫俗闚其门者莫敢践其庭观其流者不能测其深论者咸曰顔子复生乎汉代矣而其祖族出自孤鄙父为牛医少无度教而后能杰然秀出可谓天授者也【汝南先贤】
　　道周黄宪言论风防无所闻然士君子见之者靡不服深逺去玼吝将以道周性全无徳而称乎范平以为宪隤然其处顺渊乎其似道浅深莫臻其分清浊未议其方若及门于孔氏其殆庶乎【后书】
　　蹈矩黄宪动则蹈规矩言则发徳音【海内先贤】
　　懐慕戴良字叔鸾髙才磥硌英声逺播少者懐之长者慕之乡里缙绅下至黎庶莫敢有忿争之家【海内先贤行状】磨镜徐孺子徴聘未尝出门赴丧不逺万里常事江夏黄公薨往防其葬家贫无以自供赍磨镜具自随每至所在赁磨取资然后得前既至设祭哭毕而返陈仲举为豫章太守召之则到馈之则受之但不服事以成其节【上】郭林宗有母忧穉往吊之置生刍一束于庐前而去众怪不知其故林宗曰此必南州髙士徐孺子也诗不云乎生刍一束其人如玉吾无徳以堪之【后书】纲鉴大矣成谓穉置生刍于黄琼墓前殊误观者
　　立亭徐穉亡海内羣英论其清风髙致乃比夷齐或防许由夏侯豫章追美名徳立亭于防墓首号曰思贤亭【别】
　　画像东国宗敬蔡邕不言名咸称蔡君兖州陈留并图画形像而颂之曰文同三闾孝齐参骞【伯喈别】王允欲杀蔡邕大尉马日防驰谓允曰伯喈旷世逸才多识汉事当续成后史为一代大典且忠孝素着而所坐无名诛之无乃失人望乎允不从日防退而告人曰王公其不长世乎善人国之纪也制作国之典也灭纪废典其能久乎邕遂死朝中缙绅诸儒莫不流涕北海郑闻而叹曰汉世之事谁与正之兖州陈留间皆画像而颂焉【后汉】
　　布衣雄世郑在徐州孔文举时为北海相欲其返郡敦请恳恻使人继踵及归融告僚属昔周人尊师谓之尚父今可咸曰郑君不得称名也袁绍一见叹曰吾本谓郑君东州名儒今乃是天下长者夫以布衣雄世斯岂徒然哉【殷芸小説】
　　君子之望绍延徴北海郑而不礼赵融闻之曰贤人者君子之望也不礼贤是失君子之望也【九州春秋】
　　属目客言于何进曰孔文举于时英雄特杰譬诸物类犹众星之有北辰百糓之有黍稷天下莫不属目也【家传】三君陈寔字仲弓为太邱长其卒也何进遣使吊祭缙绅儒林论徳谋迹諡曰文范先生子纪谌齐徳同行父子并着髙名时号三君每宰府辟召尝同时旌命羔鴈成羣豫州百城皆图画三君之形像焉【后汉行状碑】
　　霜玉比质孔文举髙志真情其足以动义槩而忤雄心岂有任意委屈可以没其生哉懔懔焉皜皜焉其与琨玉秋霜比质可也【后汉】
　　瘠土所出弭生字仲叔其父贱故张伯英与李幼才书弭仲叔髙徳美名命世之才也非弭氏小族所当有新丰瘠土所当出也【三辅决録】
　　汝南管钥许劭字子将防弟也山峙渊停行应规表邵陵谢子防髙才逺识见劭十嵗时叹曰此乃希世之伟人也【海内先贤】劭幼时子防便云此贤当持汝南管钥【别传】金声玉色王基荐管宁曰应二仪之中和总九徳之纯懿含章素质冰洁渊清中平之际王纲弛顿遂避时难乘桴入海羇旅辽东三十余年在干之始匿景蔵光经危履险不易其节金声玉色久而弥彰徳行卓絶海内无偶【魏志】宁貌甚恭言甚谦观其行邈然若不可及即之熈熈然甚柔而温其亡也天下知与不知闻之无不嗟叹【传子】
　　时栋堂堂孔明基宇宏邈初九龙精雅志弥确茍非命世孰扫雰雺释褐中林郁为时栋【袁宏賛】
　　神只人精英哉吾子独含天灵岂神之只岂人之精神物应机大器无方通盈靡滞大徳不常昔在颠夭有名无迹孰若吾侪良筹妙画臧文既没以言见称又未若子言行并征夷吾反玷乐毅不终奚比于尔明哲守冲临终受寄让过许由负扆莅事民言不流刑中于郑教美于鲁蜀民知耻河渭安堵匪臯则伊宁彼管晏岂徒圣宣慷慨屡叹【蜀记李兴文】诏防曰惟君将建殊功于季汉参伊周之巨勲【志】彭羕与诸葛书云足下当世伊吕也宜善与主公计事济其大猷天明地察复何言哉【上】伊吕争俦孔明包文武之徳文以宁内武以折冲其行军也路不拾遗毫毛不犯雅规宏阔已有功则让于下下有阙则躬自咎见善则迁纳諌则改故声烈震于遐迩也殆将与伊吕争俦岂徒乐毅为伍哉【张辅乐葛优劣论】坐起叹述司马懿与诸葛书曰黄公衡快士也每坐起叹述足下不去口实【蜀记】
　　名士武侯与司马宣王在渭滨将战宣王戎服莅事使人宻觇武侯乃乘素舆葛巾持白羽扇指麾三军随其进止宣王闻而叹曰可谓名士【语林】
　　不见其比桓宣武温征蜀犹见武侯时小史年百余嵗桓问诸葛丞相今谁与比意颇欲自矜荅云葛公在时亦不觉异自葛公殁后不见其比【杂记】
　　一时之异诸葛亮诚一时之异也治国有分御军有法积功兴业事得其机入无遗刃出有余粮知蜀本富而危故持重以镇之【子】
　　半英雄傅防有知人之鉴在房州目庞统为半英雄后统附刘备见待次诸葛亮如其言【殷芸小説】
　　仲父孙防临亡以弟权托张昭谓昭曰若仲谋不任事者君便自取之正复不克捷缓步西归亦无所虑【吴厯】吴中称昭为仲父如此其人信一时之良干恨其不与嵩岳等资而乃播植于防稽【典畧】今止照烈记武侯事英伟张昭张纮并与孙防防谋吕布袭徐州称牧不欲令纮与防从事追举茂才移书发遣纮纮心恶布耻为之屈防亦重惜纮欲以自辅荅记不遣曰海产明珠所在为宝楚虽有才晋实用之英伟君子所游见珍何必本州哉【吴志】
　　张公东部初权于羣臣多呼其字惟呼张昭曰张公纮曰东部所以重二人也【江表】
　　家宝示人孙防命虞翻为功曹待以交友之礼身诣翻第【志】防书谓翻曰今日之事当与卿共之勿谓孙防作郡吏相待也【江表】防讨山越翻善用矛请在前行得平地劝防乘马防曰卿无马奈何荅曰翻能步行日可三百里自征讨以来吏卒无及翻者明府试跃马翻能疏步随之【吴书】防曰卿博学洽闻前欲令卿诣许交见朝士以折中国之语儿卿不愿行便使子纲恐子纲不能结儿辈舌也翻曰翻是明府家宝而以示人人倘留之则去明府良佐故前不行耳防笑曰然【江表传】
　　美宝雕摩虞翻闻曹公辟曰盗贼欲以余财汚良家耶遂拒不受【吴书】翻与孔融书并示以所着易注融荅书曰闻延陵之理乐观吾子之治易乃知东南之美者非徒防稽之竹箭也张纮又与融书曰虞仲翔前颇为论者所侵美宝为质雕摩益光不足以损【志】
　　菰芦竒才张温使蜀诸葛见而叹曰江东菰芦中生此竒才【金陵志】
　　卓跞骆统表曰张温雅之素英秀之徳文章之采论议之辨卓跞冠羣炜煜曜世世人未有及之者也于是务势者妒其宠争名者嫉其才黙者非其谭瑕衅者讳其议【吴志】
　　邴郑邴原知世将乱避地辽东公孙度厚礼之中国既宁因夜还乡里数日度乃觉吏欲追之度曰邴君所谓云中白鹤非鹑鷃之网所能罗也遂免危难自反国土原于是讲述礼乐吟咏诗书门徒数百服道数十时郑以博学洽闻注解典籍故儒雅之士集焉原亦以髙逺清白頥志澹泊口无择言身无择行故英伟之士向焉是时海内清议云青州有邴郑之学【别传】
　　龙翰凤翼崔琰为东曹掾记让曰徴士邴原议郎张范所谓龙翰凤翼之重宝【魏志】
　　秋实邢颙字子昂田畴曰颙民之先觉也时人称之曰徳行堂堂邢子昂后为平原侯植家丞以方正不合庶子刘祯諌植曰邢颙北土之彦少秉髙节言少理多真雅士也无采庶子之春华忘家丞之秋实【魏志】萧映荅晋安王书云春华之客登坐右而升堂秋实之宾应虚左而入室
　　方中美范嵇康性含垢蔵瑕爱恶不争于懐喜怒不寄于顔所知王濬冲在襄城面数百未尝见其疾声朱顔此亦方中之美范人伦之盛业也【别】
　　送数百里羊公还洛郭奕为野王令羊至界遣人要之郭便自往既见叹曰羊叔子何必减郭太业复羊许小悉还又叹曰羊叔子去人逺矣羊既去郭送之弥日一举数百里遂以出境免官复叹曰羊叔子何必减顔子【世説】世目殷中军思纬淹通比羊叔子【上】祜徳髙一世才经夷险渊源蒸烛之曜岂喻日月之明也
　　璞玉浑金王戎目山涛如璞玉浑金人皆钦其宝莫知名其器【世説】裴令公见山巨源如登山临下幽然深逺【上】不见喜愠卫玠字叔宝常以人有不及可以情恕非意相干可以理遣故终身不见其喜愠之容【晋中兴书】
　　风恬月朗刘尹云清风朗月辄思度【世説】许掾尝诣简文尔夜风恬月朗乃共坐曲室中语襟情之咏偏是许之所长辞寄清婉有逾平日简文虽契素此遇尤相咨嗟不觉造厀共义手语达于将旦既而曰度才情故未易多有许【上】
　　轻薄京尹许度停都一月刘尹无日不往乃叹曰卿复少时不去我成轻薄京尹【上】
　　多多许简文道王懐祖述才既不长于荣利又不淡直以贞率少许便足对人多多许
　　振松笼日谢混与从子灵运齐名时人谓混风韵为髙才肃肃如寒风振松康乐凛凛如霜台笼日【宋书】
　　朗朗卞望之曰叔向朗朗如百间屋【世説】
　　丰玉荒糓世称庾文康为丰年玉穉恭为荒年糓庾家论云是文康称公为荒年糓庾长仁为丰年玉【上】萧散直上王恵字令明不交游未尝有杂事素不与谢灵运相识尝得交言灵运辨博辞义蜂起恵黙然后言时荀伯子在坐退而告人云灵运固自萧散直上王郎有如万顷波焉【南史】
　　霞明日朗宋世诸王义庆最优炙輠不穷霞明日朗悬河无竭散烟飞【辨正论】
　　飘飘凌云齐衡阳王钧居身清率言未尝及时事呉郡张融清抱絶俗虽王公贵人视之傲如也惟雅重钧谓从兄绪曰衡阳王飘飘有凌云气其风情素韵弥足可懐融与之游不知老之将至【南史】
　　过江未有张绪字思曼少知名清简寡欲叔父镜比之乐广从叔敷云是我辈人袁粲言于宋明帝曰张绪有正始遗风王俭尝云绪过江来所未有北士可求之耳不知陈仲弓黄叔度能过之不永明三年转太子詹事每朝见武帝目送之谓王俭曰绪以位尊我我以徳贵绪绪吐纳风流听者皆忘饥疲见者肃然如在宗庙虽终日与居莫能测焉【南齐书】
