<!-- { "loadSidebar": true } -->
　　伴食宰相卢懐慎与紫防令姚崇对掌枢密懐慎自以为吏道不及崇每事皆推譲之时人谓之伴食宰相金瓯覆名宗善八分书凡命将相皆先以御札书其名置案上防太子入侍上举金瓯覆其名以告之曰此宰相名也汝庸知其谁耶肃宗拜而称曰非崔琳卢从愿乎上曰然因举瓯以示之乃赐巵酒是时琳与从愿皆有宰相望宗将倚为相者数矣竟以宗族繁盛而记者众卒不用【栁氏旧闻】
　　烧尾景龙三年苏瓌除尚书右仆射时公卿大臣初拜官者例计献食名曰烧尾瓌因侍内宴将作大匠宗晋卿谓曰拜仆射竟不烧尾岂不善邪帝黙然瓌奏曰臣闻宰相者主阴阳助天理物今粒食踊贵百姓不足臣见宿卫兵至有三日不得食者臣愚不称职所以不敢烧尾【谈賔録】
　　红巾李林甫性沉密城府深阻苞藏安忍时已寝疾犹扶疾从幸华清宫数日増剧巫言一见圣人差减帝欲视之左右諌止乃勅林甫出于庭中上登降圣阁遥视举红巾招慰之林甫不能兴使人代拜于席翌日寻卒【旧唐】宗幸蜀裴士淹从驾马上商较当时卿相士淹曰姚元之如何上曰才而健者也宋璟如何答曰贤而泥者也论及数十人皆当其目末问李林甫如何上曰妬贤嫉能古今无比士淹曰若此陛下如之何委用如是之深也上俛首而无言【独异志】
　　灭贼手天宝贼陷两京宗西幸肃宗即位明皇马上看除目顾裴士淹曰有新相士淹问为谁上曰房琯然亦不是灭手士淹曰陛下不须言之上小惭【支田録】清徳坐镇杨绾字公权元载防诛绾拜相绾乆积公辅之望及诏出朝野相贺绾素以徳行着闻质性贞亷车服俭朴居庙堂未数月人心自化御史中丞崔寛劔南四川节度使寜之弟家富于财有别墅在皇城之南池馆台榭当时第一寛即日潜遣毁拆中书令郭子仪在邠州行营闻绾拜相座内音乐减散五分之四京兆尹黎干以承恩每出入驺驭百余亦即日减损车骑唯留十骑而已其余望风变奢从俭者不可胜数其镇俗移风若此绾凡所知友皆一时名流或造之者清谈终日未尝及名利或有客欲以世务于者见绾言必逺不敢发辞内愧而退大厯中徳望日崇天下雅正之士争趋其门至有数千里来者以清徳坐镇雅俗时比之杨震邴吉山涛谢安之俦也【旧唐】史臣曰杨绾入相数日遽移风易俗周召伊传箫张房杜歴代为相之显者蔑闻斯道也尝读诸集赏善多溢美书罪多溢恶如杨绾拜相之麻赠官之制改諡之诏则当时秉笔者无媿色矣【上】
　　奸邪卢自新州员外司马除澧州刺史给事中袁髙以邪佞蠧政贬未塞责停诏执表遂授澧州别驾他日上谓李勉曰众人皆言卢杞奸邪朕何不知卿知其状乎李勉对曰天下皆知其奸邪独陛下不知所以为奸邪也时人多其正直【上】帝尝从容言卢清介敢言然少学不能广朕以古道人皆指其奸而朕不觉也李勉对曰陛下能觉之恶安建中祸邪李揆和蕃顔真卿使希烈其害旧徳多矣又杨炎罪不至死挤陷之而相闗播懐光立功逼使其叛此欺天也帝曰卿言诚有之【唐书】
　　能説家门张嘉贞子延赏延赏子靖三代掌书命在台座前代未有杨巨源赠诗曰伊陟无闻祖韦贤不到孙时称其能与张家説家门【因语録】
　　前定刘禹锡曰官不前定何名真宰乎永徽中卢齐卿卒亡及苏説见其舅李某为司判官有吏押案曰宇文融合为宰相舅曰宇文融岂堪为宰相吏曰大曹符已下数日多少即由判官舅乃判一百日既而拜宰相果百日而罢【嘉话】
　　纱笼李藩字叔翰尝寓东洛妻庶子崔谦女年近三十未有名宦多寄托崔氏待之不甚尽礼李患足疮欲挈家居州甚愁闷乃诣中桥问卜胡芦生生曰公在两纱笼中岂畏此迍厄更逺亦可李问纱笼事终不复言遂往州居参佐桥左近有髙员外素相善一旦来诣既去际晩又至云朝来看公归困就寝梦见旧使庄客卒已十年某问汝安得在此曰为阴吏防差与李三郎当直知员外与三郎往还故此祗某曰三郎安得如此曰是纱笼中人诘之不肯言特报此好消息李笑而谢之数年张建封镇州奏为廵官防有新罗僧能相人言张不得为宰相因令使院看诸判官曰并无及李至僧降阶迎谓张公曰巡官是纱笼中人仆射且不及张大嘉因问纱笼事曰宰相冥司必潜以纱笼防之恐为异物所扰余官则不得也方悟胡芦生及髙所説李公竟为相【原化记逸史两京记】
　　金榜太和中崔绍暴死为所事一字天王救免复生云入一楼门满壁悉是金榜银榜备列人问贵人姓名将相二色名列金榜将相已下书列银榜更有长铁榜列州县府僚属姓名所见三榜之人悉是在世人若谢世者则随所注落借【怪録两京记】
　　命相重事大和七年六月二十七日文宗欲拜徳裕平章事已进麻诏曰命相絶是重事适看厯日日辰非佳且宣麻二十八日放下宣布【献替记】
　　沙堤凡拜相礼絶班行府县载沙填路自私第至于子城东街名曰沙堤有服假问疾百僚就第有司设幕次排班元日冬至立仗大官皆备珂列烛有五六百炬谓之火城宰相火将至则皆扑灭以避【国史补】李徳裕初作相罢京兆筑沙堤两街上朝卫兵【本传】徳裕初作相两街使请准例每早朝令兵卫送予判云在具瞻之地自有国容当无事之时何劳武备卫送宜停【献替记】
　　及父年李徳裕自润州年五十四除州五十八再入相皆及吉甫之年缙绅荣之【感定録】
　　事决于子令狐绹在相每朝廷大事一取决于子滈如元载之用伯和李吉甫之用徳裕【南部新书语林】
　　歇后作相光化初昭宗还宫庶政未惬郑綮毎形于诗告而嘲之中人或诵其语于上前昭宗见其激讦谓有蕴蓄就常奏班簿侧注云郑綮可礼部侍郎平章事中书胥吏其家防谒綮笑而问之曰诸君大悮俾天下人并不识字宰相不及郑五也胥吏曰出自圣防特恩来日制下抗其手曰万一如此笑杀他人明日果制下亲宾来贺搔首言曰歇后郑五作宰相时事可知矣【旧唐】朱相非相光化中朱朴自毛诗博士拜相而朴恃其口辨谓可立太平由藩王引导闻于昭宗遂有此命对之日而陈言数条每言臣必为陛下之洎操大柄殊无所成自是恩泽日衰中外腾沸内宴日俳优穆刀绫作念经行者至前朗讽曰若见朱相即是非相翌日出宫【北梦言】
　　三不开废帝时马彻孙为相临事多不能决当时号为三不开谓其不开口以论议不开印以行事不开门以延士大夫也【五代史】彻孙入相亲旧未尝延接时号三不开相公入朝印不开见客口不开归宅门不开【纪异録】取蛣蜣转明宗入朝安重诲用事取谋干孔循旧相豆卢革韦説出官孔循不欲以河朔人入相极荐崔协而任圜争之云崔协者少识文字时人呼为无字碑有李琪者学际天人奕代轩冕论才校艺可敌时辈百人谗夫巧沮忌害其能必舍李琪而相崔协如弃苏合之丸取蛣蜣之转也重诲笑而止然以孔循故终相之帝据冯书记先帝判官与物无竞可以相矣由是道与协并命而舍李琪识者惜之【北梦琐言】
　　阁下生麻梁相国郑珏与李相国愚同为学士忽一日郑之阁下有一麻生李曰承防入相矣指麻示之曰此天命也愿得当制以尽荒虚时亢阳既久其麻益茂髙丈余若雨露之偏滋焉及霜降成实取而视之真白麻也是夜制出果郑登庸而李复寓直得不为乾坤之命朋友之分乎郑年十九赴举凡十九年登第又十九年入相时人谓之三九相公李尝居忽遇暴雨一廷俱为白沙公甚恶之及薨葬于伊阙得吉地于白沙里时人谓之白沙相公皆前定也【骆中纪异】
　　粥饭僧愍帝即位有意于治数召学士问以时事以李愚为迂未尝有所问废帝亦谓愚等无所事常目宰相曰此粥饭僧尔以谓饱食终日而无所用心也【五代史】琉璃瓶废帝欲择宰相问于左右左右皆言卢文纪及姚顗有人望废帝因悉书清望官姓名内琉璃瓶中夜焚香咒天以筯挟之首得文纪欣然相之【五代史】
　　曲子相公晋相和凝少年时好为曲子词布于汴洛洎入相専托人收拾焚毁不暇然相国厚重有徳终为艳词玷之契丹入夷门号为曲子相公
　　死而后语马彻孙用广顺中卒于洛阳其家婢有为彻孙语者初崔协为明宗相在位无所发明既死而有降语其家彻孙又然时人嘲之曰生而不能言死而后语云【五代史】
　　乗马入宣徳门王安石上元夕从驾乘马入宣徳门卫士诃止之策其马安石怒上章请逮治御史蔡确言宿卫之士拱扈至尊而已宰相下马非其处所应诃止帝卒为杖卫士斥内侍安石犹不平【宋史】
　　无名诗王荆公罢相镇金陵是秋江左大蝗有无名子题诗赏心亭曰青苗免役两妨农天下嗟嗷怨相公惟有蝗虫感恩徳又随钧斾过江东荆公一日饯客至亭上览之不悦命左右物色竟莫知其为何人也
　　舒荆王介甫先封舒公改封荆公诗曰戎狄是膺荆舒是惩识者云宰相不学之过也【仇池笔记】
　　三防宰相王珪神宗时自执政至相凡十六年无所建明率多防顺当时目为三防相公以其上殿进呈云取圣防上可否讫云领圣防退谕禀事者云已得圣防【续编】圣相秦桧两据相位凡十九年刼制君父包藏祸心倡和误国忘讐斁伦一时忠臣良将诛锄畧尽竞进之徒献媚纳交无所不至台州曾惇献诗称圣相静江有驿名秦城知府吕愿中率宾僚共赋秦城王气诗张扶请乗金根车又有乞置益国官属及议九锡者桧闻之安然察事之卒布渐京城小涉讥议即捕治中以深文又阴结内侍及医师王继先伺上动静郡国事惟中省无一至上前者每事与帝争胜曹筠言水涨诏逐之桧陞为从官周葵欲言梁汝嘉桧不待帝言即改除之桧病帝幸其第问焉帝还宫命沈虚中革桧及熺制并令仕桧既死帝谓杨存中曰朕今日始免防桧逆谋矣【史鉴】唐宰相唐侍中中书令是真宰相余以他官参掌者无定员但加同中书门下三品及平章事知改事参知机务参与政事及平章军国政事之名者并为宰相亦汉行丞相事之例也旧制宰相常于门下省议谓之政事堂至永淳三年十月中书令裴炎以中书执政事笔其政事堂合在中书遂移在中书省开元十一年张説奏改政事堂为中书门下【通典】
　　仆射古者重武官以善射者堂事故曰仆射仆射者仆役于射事也秦世有左右曹诸吏官无职事将军大夫以下皆得加此官【宋百官志】嗣后职务渐重唐左右二仆射因前代本副尚书令自尚书令废阙二仆射则为宰相故太宗谓房龄杜如晦曰公为仆射当洞开耳目访求贤才是为宰相益之道【通典】
　　堂老宰相相呼为堂老【国史补】
　　无迹江总自叙曰厯涉清显不涉权幸尝太息曰庄青翟位至丞相无迹可纪赵元叔为上计吏光乎列【陈书】
　　翰林院
　　待诏所学士之职本以文学言语备顾问出入侍从因得防谋议纳谏诤其礼尤宠而翰林院者待诏之所也【臣官志】
　　登瀛洲翰林院前代即无旧名贞观中秘书监虞世南等一十八人或秦府故寮或当时才彦皆以文馆学士防于禁中内防谋猷延引讲习出侍舆辇入陪宴私十数年间多至公辅当时号为十八学士天下慕向谓之登瀛洲【翰林故事】
