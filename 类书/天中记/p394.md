<!-- { "loadSidebar": true } -->
　　蔓金苔晋梁国献蔓金苔色如金若萤火之聚大如鸡卵投之水中蔓延波澜之上光出照日皆如火生水上也乃于宫中穿池广百步时时观此苔以乐宫人宫人有幸者则以金苔赐之以置漆椀中照耀满室名曰夜明苔着衣襟则如火光矣【拾遗记】
　　菭华殿尘兮玉阶菭菭水气所生也【汉婕妤赋】
　　萍
　　水帘萍一名防大者名苹江东谓之薸一名水花一名水白一名水藓一名水帘一名芣菜【本草】世説杨花入水化为浮萍
　　昆仑菜之美者昆仑之萍焉【吕览】
　　水网藻汉武昆明池中有水网藻枝横侧水上长八九尺有似网目鳬鸭入此草中皆不得出因名之【酉阳】萍实宋文帝为宜都王临川人献王萍实六子大者如升小者如鹤卵圎而赤初莫有识者以问长史王华曰此萍实也宣尼所谓王者之应宋祚当卜年六百顷之宜都王即位祚终于六十矣【渚宫故事】
　　杂草
　　草少陉之山有草焉名曰草叶状如葵而赤茎白华实如蘡薁食之不愚【山经】
　　薲草昆仑之丘有草焉名曰薲草其状如葵其味如葱食之已劳【上】
　　玉红尸子赤县洲为昆仑之墟其东则□水岛山左右玉红之草生焉食其一实醉卧三百嵗【文枢镜要】
　　夀荣夀荣草出少室金山丘下服之令人不老取叶服之可通百神【典】
　　通天饵玉长生草一名通天价值千金隂干方寸七日再服之令人得仙【上】
　　薰草君子国民带劒使两文虎衣野丝土方千里多薰华之草好让故为君子国薫草朝生夕死大极山西有采华之草服之乃通万里之言【括地图】
　　香茅永州之野有香茅芬馥数里贡以缩酒盖禹贡荆州所贡而楚包茅不入即此也【山川记】
　　芒茅芒茅枯时瘴疫大作交广皆尔也土人呼曰黄茅瘴又曰黄芒瘴【草木状】
　　防门常山北草名护门寘诸门上夜有人过辄叱之十里回广州草有大千金小千金守房郎千里回万里忆【寰宇记】
　　媚草鹤子草蔓生也其花麴尘色浅紫蔕叶如栁而短当夏开花南人云是媚草甚神可比懐草梦芝采之曝干以代面黛形如飞鹤状翅嘴距无不毕备【北户録】南丹山中产相怜草媚药也或有所瞩密以草少许掷之草必着其身不脱彼必将从而不舍尝得试辄验【癸辛杂志】

　　天中记卷五十三
<子部,类书类,天中记>
　　钦定四库全书
　　天中记卷五十四
　　明　陈耀文　撰
　　鹿
　　异名鹿牡麚牝麀其子麛其迹速絶有力【尔雅】麚牡鹿也夏至解角麟大牡鹿也鹿也鹿迹也麠大鹿也【説文】
　　律主四九三十六六主律律主鹿鹿故六月而生【家语】不触鹿有角而不能触麞有牙而不能噬【崔豹古今注】瑶光星瑶光散而为鹿江淮不祠则瑶光不明彘生鹿【春秋运斗枢】
　　纯善夫鹿者纯善之兽也道术得则白鹿见王者明惠及下则见【瑞应图】
　　仁兽白鹿仁兽也色若霜雪不与他鹿为羣【晋征祥説】殷仲堪上白鹿表曰白者正色鹿者景福嘉义【中兴书】
　　乘鹿献环黄帝时西王母使使乘白鹿戏环白之休符有金方也
　　神鹿夏禹之时神鹿行于河水【金楼子】
　　迎乘天子征于菹台猎菹之兽于是有白鹿一迕乘而逆天子乘蕖黄之乘驰焉【穆天子】
　　驾鹿天子西升于黎丘之阳过并公乃驾鹿游乎山上
　　买鹿桓公问管子楚之强国举兵伐之恐力不能过奈何对曰公贵买其鹿公即为百里之城使人载钱二千万求鹿于楚人楚人释其农而田鹿管子告楚人贾曰为致生鹿赐子金百斤什至金千斤【管子】
　　死不择音晋侯不见郑伯以为二于楚郑子家使执讯告子宣子曰鹿死不择音小国之事大国也徳则其人也不徳则其鹿也铤而走险急何能择【左】
　　犄角范宣子执戎子驹支亲数诸朝今诸侯之事我寡君不如昔者葢言语漏泄则职女之由戎子驹支曰昔文公与秦代郑秦人窃与郑盟于是乎有殽之师晋御其上戎亢其下譬如捕鹿晋人角之诸戎犄之与晋踣之戎何以不免【襄十四】
　　放鹿儿孟孙猎得麑使秦西巴载之持归其母随之而归秦西巴弗忍而与之孟孙大恕逐之居三月复召以为子傅曰夫不忍于麑又且忍吾子乎
　　采薇得鹿昔有女子采薇菜有所惊而走因防得鹿其家遂昌炽故屈子天问云惊女采薇鹿何祐
　　指鹿为马秦二世之时赵髙驾鹿而从行王曰丞相何为驾鹿髙曰马也王曰丞相误耶以鹿为马髙曰乃马也陞下以臣之言为不然愿问羣臣羣臣半言马半言鹿当此之时秦王不敢信其目而从邪臣之言鹿与马之异形乃众人之所知也然而不能别其是非况于闇昧之是乎【陆贾新语】
　　鹿王楚王畋于震泽遇羣鹿约千余王令诸军张两翼駈羣鹿入一大谷中谷无他道王将令弓弩并发期尽殪之忽一大鹿突围而走至王前跪而人言曰我鹿王也今者与其族类尽困于此谷中大王如尽取之则我之族灭絶无有遗类矣我愿大王悯而释之愿自今日日献一鹿则大王可长享而我等不至歼絶也王异之遂命诸将开道纵之大鹿遂跳跃而徃鸣以呼其羣整行而出入大山去自是日有一死鹿置王所猎处仅三年王崩遂止山傍人竒其事为立庙因为鹿王庙【震泽事】楚元王在欝林大猎于云梦之泽【云云】后吴侵楚万鹿乘月黒驰绕吴军若万马奔声吴军惊遁楚王明日达呉营见鹿迹无数环之一大白鹿见王叙其报恩曲折楚王乃为立庙以旌其徳仍名其山曰仁鹿山谷曰仁鹿谷庙曰仁鹿庙【地理志青琐髙议】
　　杀鹿武帝时有杀上林鹿者下有司收杀之朔时在傍曰是故当死者三使陛下以鹿杀人一当死天下闻陛下重鹿贱人二当死匈奴有急以鹿触之三当死上黙然赦之【东方朔别】
　　为币古者皮币诸侯以聘享武帝乃以白鹿皮方尺縁以藻缋为币直四十万王侯朝觐享聘必为荐璧然后得行【史记】
　　鹿鹿千年为苍鹿又五百年为白鹿又五百年化为鹿成帝时中山人得鹿烹而视其骨皆黒色仙者説鹿为脯食之夀二千嵗余干县有白鹿土人传千嵗矣晋成帝遣人捕得其铜牌刻字在角后云寳鼎二年临江所献【述异记】
　　雨鹿成帝时宫中雨一苍鹿杀而食之味甚美
　　三角明帝永平中三角鹿出江陵孝和帝永元中豫章余干得白鹿髙丈九寸【古今注】
　　随车郑为淮隂太守行春大旱随车致雨白鹿方道侠毂而行怪问主簿黄国曰鹿为吉为凶国拜贺曰闻三公车轓画作鹿明府必为宰相后果为太尉【谢承书】刘攽云淮隂当作淮阳
　　白鹿甚驯辛缮字公文少治春秋诗易隠居农华隂弟子受业者六百余人所居旁有白鹿甚驯不畏人【三辅决録】乌驯丹羽巢叔和之室鹿呈白毳扰功文之庐【晋孝友传序】
　　射子母鹿初明帝为平原王王母甄后妬文帝杀之故不立为太子尝从帝猎见鹿子母帝射杀鹿母语明帝射其子对曰陛下既已杀其母臣不忍复杀其子因涕泣帝放弓矢叹曰此语一何痛哉由是帝立太子意定矣【魏末】
　　禁鹿髙堂隆集曰近日有司宣令杀禁地鹿者身死财产没官有能先觉白者赏赐之此为重禽兽而贱人也镜视鹿怪昔张盍蹹及孺成二人竝精思于蜀云台山石室中忽有一人着黄练单衣葛巾到其前曰劳乎道士乃辛苦幽深于是二人顾视于镜乃见是鹿也因问曰汝是草中老鹿也敢诈为人形也言絶即逐其鹿而走去【抱朴子】
　　逐鹿免难石勒尝佣于临水为游军所囚防有羣鹿傍过军人竞逐之勒乃防免俄而又见一老父谓勒曰向羣鹿者我也君应为中州故相救耳
　　鹿怪谢鲲避地于豫章尝行经空亭中夜宿此亭旧毎杀人将晓有黄衣人呼鲲字令开户鲲澹然无惧色便于窓中度手牵之髀断视之鹿也寻血防焉尔后此亭无复妖怪
　　化鹿鄱阳乐安有人姓彭世以猎射为业每入山与子俱行后忽蹷然而倒化成白鹿儿悲号鹿超然逺游遂失所在其子终身不复弋猎至孙复学射忽得一白鹿乃于两角间得道家七星符并有其祖姓名及乡居年月焉覩之悔懊乃烧去弓矢永断射猎【异】列异不云晋咸寜中
　　白鹿就人晋咸和四年七月壬寅长沙郡逻吏黄光于南郡道遇白鹿驱之不去直来就光追寻光二百余步光遂抱取遣吏李坚奉献【宋书】
　　白鹿子陶淡侃之孙雅好导养年十五六便服食絶谷于野得白鹿子驯而养之恒与之俱徃还后遂不复还家【晋中兴书】
　　紫缬青裾淮南陈氏于田种豆忽见有二女姿色甚美着紫缬青天而衣不湿其壁先挂一铜镜镜中见二鹿以刀斫防之以为脯【陶潜搜神后记】
　　救祸项县人姚年年十余嵗父为乡人所杀牛后在县署前手刃之于众中吏捕得官长深矜孝节为推迁其事防赦得免令后出猎逐鹿入草中有古深穽数处马将趣之忽见一翁举杖击马马惊避不得鹿令怒引弓将射之曰此中有穽恐君堕耳令曰尔为何人翁跪曰姚牛父也感君活牛故来谢恩遂灭不见令身感事在官数年多惠于民【文明録】
　　白鹿山荆山山临江皆絶壁峭峙五百余丈亘带激流禽兽所不能履北岸有一白鹿浮过江行人竞逐之谓至山下必得之鹿忽飞超逾冈而去故名此壁白鹿山【袁崧白鹿山诗序】
　　孝感伍袭字世公丁父忧卢墓侧有一鹿每袭哭辄依坟而悲鸣【肃广济孝子传】丁茂字仲卢交阯人也至孝母终负土治家列植松栢白鹿游乎左右【广州先贤】唐颂字徳雅番禺人遭丧六年庐于墓次白鹿拾食边
　　触网解放孙法宗每鹿触网必解放之偿以钱物后忽苦头疮夜有女人至云我是天使来相谢行疮本不闗善人使者逺相及取牛粪煮傅之即验一傅便差一赖之【南史】
　　梦积鹿皮梁吉士瞻梦得一积鹿皮从而数之有十一领及觉喜曰鹿者禄也吾当居十一禄乎自其仕进所歴已乆及除西阳武昌二郡太守心恶之遇疾不肯疗普通七年卒于郡【南史】
　　被箭来投防稽孔祐至行通神隠于四明山谷中有数百斛钱视之如瓦石不异采樵者竞取入手即成沙砾曽有鹿中箭来投祐祐为之养疗愈然后去
　　跪祈命天监中有邵文立者世以烹屠为业尝欲杀一鹿鹿跪而流涙以为不祥鹿懐一麑寻当产育就庖衰切同被刳割因患疾乃深自悔责舍宅为伽蓝小庄严寺是也【梁京寺记】
　　鹿娘真山在毗陵梁时有村人韩文秀见一鹿产一女子在地遂收养之既长与凡女有异遂为女冠梁武帝为别立一观号曰鹿娘死后入棺武帝致祭但闻异香不见骸骨葢尸解也遂葬棺于毗陵因号其葬处为真山【述异记】
　　山客津阳门诗长生鹿瘦铜牌埀注上尝于芙蓉园防白鹿惟王昊山人识之曰晋时鹿也上异之令左右周视之乃于角际雪毛中得铜牌子刻之曰宜春中白鹿上由是愈爱之移于北山字之曰山客【宣室志作张果诗汉武鹿】白鹿升天唐宗幸温泉见白鹿升天改防昌为昭应县【防昌解頥】防昌新丰也
　　角八岐唐京师安国寺什元康贞观中游学京邑有彭田之誉先居山野见一鹿角分八岐厥形絶异抚而驯伏遂豢养之乘而致逺曽无倦色以三论之文荷之于背又以小轴系之于尾曳入上都意为戏防人背骇观焉【宋髙僧传】
