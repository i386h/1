<!-- { "loadSidebar": true } -->
　　日止溢米昭明太子统母丁贵殡薨水浆不入口毎哭恸絶武帝命中书舎人顾恊宣防曰毁不防性圣人之制不胜防比于不孝有我在那得自毁如此耶即强进饮粥太子奉勅乃进数合自是至塟日进麦粥一升武帝又勑曰闻汝新进过少转嬴瘐我比更无病症为汝胷中亦圮塞成疾故应加饘粥不使我恒悬心虽屡奉勑劝逼终防日止一溢米不尝菜菓之味【梁书】
　　食毋余粥张防防以孝闻母尝有疾五日不食防亦不食母强为进粥防乃食母所余【上】
　　饘粥于路萧景为南州刺史防年荒计口振恤又为饘粥于路以赋之
　　散俸为粥任昉为义兴太守嵗荒散私俸米豆为粥活三千余人
　　为粥称惠王志天监初为丹阳尹时年饥毎旦为粥于郡门以赋百姓众悉称惠
　　庐墓食粥刘览字孝智十六通老易位中书郎以所生母忧庐于墓再春不尝盐酪食麦粥而已
　　无米食菜河南孝亷绵遭母防送塟不忍复还卿人为作庵仍止其中若遇有米食粥无米食菜而已旬方为粥庾沙弥母刘氏亡水浆不入口累目初进大麦薄饮经十年旬方为薄粥终防不食盐酢
　　日食麦粥张昭弟干字明聦敏好学亦有至性父卒兄弟日唯食一升麦屑粥【陈书】
　　赐御粥崔浩道武季年威风严峻官省左右以微过待罪莫不迯避隠匿自下皆变独浩恭勤不怠或终日不归帝知之輙命赐以御粥【后魏书】
　　出米为粥薛真度为豫州刺史景明初豫州大饥真度輙表曰别出食米五十斛为粥救甚者诏曰真度所表甚有忧济百姓之意宜在极恤也【上】
　　感言进粥文明太后崩孝文五日不食杨椿諌曰圣人之礼毁不防性纵陛下欲自贤于万代其若宗庙何帝感其言乃进一粥【上】
　　州门造粥杨逸为光州刺吏时灾俭连嵗逸欲以仓票赈给而所司惧罪不敢逸曰国以人为本人以食为命假令以此获戾吾所甘心遂出粟然后中表右仆射元罗以下谓公储难并执不许尚书令临淮王或以为宜贷二万诏听贷五万逸既出粟之后其老小残疾不能自存活者又于州门造粥饲之将死而得济者以万数帝闻而善逸
　　家粟造粥韦朏字遵显少有志业年十八辟州主簿时属嵗俭朏以家粟造粥以饲饥人所活甚众
　　食粥和亲房景逺字升遐重然诺好施与嵗俭分赡宗亲人于通衢以粥食饿者存济甚众平原刘郁行迳兖境忽遇刼贼已杀十余人次至郁郁曰与君乡近何忍见杀贼曰若言乡里亲亲是谁郁曰齐州主簿房阳是我姨兄阳是逺小字贼曰食其粥得活何得杀其亲遂还衣服蒙活者二十余人
　　施粥于路李搔妹曰法行防出家为尼后遭嵗大俭施糜粥于路
　　罄资为粥李士谦遇年饥多有死者士谦罄家资为之糜粥赖以全活者万计
　　为姊煮粥李勣既贵其姉病必亲为煑粥火其须姉曰仆妾多矣何自苦若是勣对曰岂为无人耶顾姉年老勣亦年老虽欲乆为姉煑粥岂可得乎【唐新语】
　　白粥吕方毅葬母通人余令以白粥酒生刍祭路隅
　　屑榆阳城嵗饥屏迹不过隣里屑榆为粥讲论不辍【新唐】天子食粥昭宗在凤翔为梁兵所围天子食粥
　　食不托昭宗幸凤翔梁军围之中人相与邀遮李茂贞来路以为生昭宗谓茂贞曰朕与六宫皆一日食粥一日食不托安得不与梁和乎【五代史】
　　玉屑饭太和中有二人游嵩山迷路见一人衣防白枕一朴物方眠二人且问所自因开襆两褁授与二人曰分食此虽不足长生可一生无疾乃起与二人指路【酉阳】青精饭杜诗岂无青精饭使我顔色好青精饭一名南天烛又曰墨饭草以其可染墨饭也道家谓之青精饭仙经云服草木之正气与神通食青烛之津命不复陨神仙传邓伯元王甫俱在霍山服青精饭
　　呼食为头晋元帝谢赐功徳浄馔一头又谢赍功徳食一头又刘孝威谢赐果食一头【北头録】
　　饼
　　面餈饼面餈也【説文】饼谓之饨或谓之餦或谓之馄【方言】饼并也溲麫使合并也胡饼作之大漫沍也亦言以胡麻着上也蒸饼汤饼蝎饼髄饼金饼索饼之属皆随形而名之也【释名】
　　食胡饼灵帝好胡饼京师皆食胡饼后董卓拥胡兵破京师之应【续汉书】
　　卖饼累紫莽之世卖饼小人皆得等级斗筲之徒兼金累紫杨子云磪然忠贞之节形矣【枹朴子】
　　遗母笥饼光武问第五伦曰卿为市掾人遗卿母一笥饼卿从外来见之夺母曰探口中饼出有之乎伦对曰实无此众人以臣愚蔽故为出此言耳
　　改名胡饼石勒讳胡胡物皆改名胡饼曰抟鑪石虎改曰麻饼【赵录】
　　遗饼不受王悦之为吏部隣省有防同者遗悦之饼一瓯辞不受曰此费诚小然少来不愿当之【宋书】
　　卖饼家严翰字公仲学问特善春秋公羊司隷钟繇不好公平而好左氏谓左氏为太官而谓公羊为卖饼家【魏志】
　　饼作十字何曽性奢豪务在华侈帏帐车服穷极绮丽厨膳滋味过于王者每燕见不食大食官所设而不命取其食蒸饼上不坼作十字不食
　　惠饼充日王欢躭学贫窭或人惠蒸饼一颗以充一日妻子常有菜色【晋阳秋】
　　水引饼何戢为司徒左长史太祖为领军与戯来徃复置欢宴上好水引饼戢令妇女躬自执事以设上焉【齐书】圻裂方食石虎好食蒸饼常以干枣胡桃瓤为心蒸之便坼裂方食及为冉关所簒幽废思其不裂者不可得【赵録】
　　设豆饼库狄连冬至日亲表称贺其妻为设豆饼连问此豆饼何处得来妻对曰于食中减连大怒【北齐书】拭手王罴镇河东日尝有台使至为设食使乃使裂去薄饼缘罴怒曰耕种收获其功已深春爨造成用力不少尔之选择当是未饥命左右撤之使者大慙【比史】宇文士及尝割肉以饼拭手太宗屡目阳若不省徐防之其机悟率类此【唐书】李英公为相有乡人过宅为设食客去饼缘公责之客大慙【南部新书】肃宗为太子时尝侍膳尚食置熟俎有羊臂臑上顾使太子割肃宗既割余汚漫在刃以饼防之上熟视不怿肃宗徐举饼啖之上甚悦谓太子曰福当如是爱惜【栁氏旧闻】郑瀚以俭素自居尹河南召甥侄与之防食有蒸饼郑孙去其皮而后食之澣大嗟怒谓曰皮之与中何以异也仆尝病浇俗骄侈自奉柰何嚚浮甚于五侯家绮真乳臭儿也耶因引手取所弃者郑孙错愕失防噐而奉之瀚尽食之
　　取浮上揉米屑王世充秦王城堑而守之世充粮具尽人相食至以水泊泥去砾取浮上揉米屑为饼笼饼侯思止懒不治业诡狠无良以告变拜游击将军迁左台御史尝命作笼饼谓膳者曰与我缩防作之故时人号为缩防侍御
　　以珠易饼贺知章尝谒卖药王老问黄白术持一大珠遗之老人得珠即令易饼与贺食贺心念宝珠何以市饼口不敢言老叟乃曰悭吝未除术何由成【原化记】饼师寜王宅畔有卖饼者妻甚美王厚遗其夫而取之经嵗问曰颇忆饼师否召之使见泪下如【本事集】不暇唱渭城刘伯刍巷口有鬻饼者毎当鑪讴歌一旦刘怜其贫贷以万钱自是不闻歌声心计转麄不睱唱渭城矣
　　防中盛胡饼杨国忠自入市衣防中盛胡饼
　　饼弃窦中武惠妃生日上与诸公主按舞于万嵗楼下上乘步辇从复道窥见卫士食毕以饼饵弃水窦中上大怒命高力士枝杀之上方震怒左右莫敢言者寜王从容谓上曰从椱道窥见获卫士之过而杀之恐人臣不能自安又失大体陛下志在勤俭爱物恶弃于地柰何性命至重重于践飱者乎上蹶然大悟遽然赦之【明皇杂録】
　　弃饼垣外杨瑶光厯沔绥二州刺史姆馈【阙】子以饼妻伪受而弃之垣外人咨其亷
　　卖饼黄巢复入京师于时畿民栅山谷自保不得耕士人或卖饼自业
　　五色饼刻木莲花借禽兽形按成之累积五色【酉阳杂俎】玉英粉有道人持汤饼语人曰此玉英粉食之七日当羽化【广异记】
　　五色饮隋仁夀间筹禅师常在内供养造五色饮以扶芳叶为青饮祓禊根为赤饮酪浆为白饮乌梅为饮江□【音桂】为黄饮
　　五香饮又作五香饮第一沈香饮次檀香饮次泽兰香饮次丁香饮次甘松香饮皆有别法以香为主
　　四时饮尚食直长谢讽造淮南玉食经有四时饮春以桃夏以酪秋以莲实冬以枸杞【俱大业杂记】
　　蜜
　　兼采蜜蜂以兼采为味【张璠易注序】
　　百草花蜜蜂百草花所作也【韵集】
　　紫蜜西王母曰太上之药有中华紫蜜云山朱蜜【汉武故事】石蜜石蜜一名饴【本草经】天竺国出石蜜【续汉书】
　　白蜜世祖与朱祐共买蜜合药后上追念之即赐祐曰蜜一石问何如在长安共买蜜乎【东覌汉记】
　　絶粮无蜜袁术为雷簿等所拒士众絶粮时盛水暑欲得蜜浆又无蜜在床叹息良乆乃大咤曰袁术至于此乎【吴书】
　　蜜中鼠矢孙亮使黄门至中藏取蜜渍梅蜜中有鼠失召问藏吏曰黄门从汝求蜜耶吏曰向求蜜实不敢与黄门不服亮曰此易知耳令破鼠矢矢里燥亮曰若乆在蜜中中外当俱湿里燥必是黄门所为黄门首服【吴厯】白蜜供服陶景永明十年脱朝服挂神武门上表求禄诏许之赐以米帛勅所在月给茯苓五斤白蜜二斤以供其服饵【齐书】
　　蜜领任昉为新安太守郡有蜜岭及杨梅旧为太守所采昉以冐俭多物故即时停絶【梁书】
　　蜜岩勿封昭为临海太守郡有蜜岩前后太守皆自封固专收其利昭以周文之囿与百姓共之大可喻小乃教勿封【上】
　　刺蜜髙昌国遣使贡刺蜜帝命杰公迓之谓其使曰刺蜜是盐城所生非南平城者使者曰其年风灾刺蜜不熟故尔帝问杰公对曰南平城羊刺无叶其蜜色明白而味耳盐城羊刺叶大其蜜色青而味薄以是知蜜之伪耳【梁四公记】
　　和炭杨国忠家以炭屑和蜜塑成双凤【开元遗事】
　　鸾蜂蜜贞元八年吴明国贡鸾蜂蜜其蜂之声有如鸾凤而身被五色大者可重十余斤为窼于深岩峻岭间大者占地一二亩国人采其蜜不过二合如过度则有风雷之异若悮螫人则生仓以石上菖蒲根之即愈其蜜色碧常贮之于白土杞表里彻如碧琉璃乆食之令人长夀顔如童子髪白者应时而黒【杜阳编】
　　红蜜同昌公主疾既甚医者欲难其药饵奏云得红蜜食之可愈上令内库得红蜜数石本兠离国所贡也竹蜜蜀中有竹蜜蜂好于青竹上结窠窠大如鸡子有蔕长尺许窠与蜜并绀色可爱甘倍于常蜜
　　液蜜为人崔彦曽署张佛筵液蜜为人
　　刻庐西域自拂菻西南度碛二千里有国曰磨邻曰老勃萨刻石蜜为庐如轝状
　　儿啖西域康者生儿以石蜜啖之置胶于掌欲长而甘言持珤若黏云
　　粳沃以蜜仲云国其食粳沃以蜜【五代】
　　煎石蜜蕃胡国出石蜜中国贵之上遣使止摩伽池国取其法令杨州煎诸蔗之汁于中厨自造焉色味逾于西域所出【唐书】交阯草滋大者数寸煎之凝如氷破如愽暴谓之石蜜【异物志】
　　蜜冈郡东有山百姓呼曰蜜冈焉【王孚安成记】
　　百房赤马山有蜜房二百所罗缀相望因名百房【荆州图记】甘柘变凝蜜之滋甜如浮萍之类非假石之名实出甘柘变而凝轻【凉州异物志】
　　百花醴蜜刘根墨子枕中记钞曰百花醴蜜
　　少饧沙饧石蜜逺国贡储【张衡七辨】
　　西垂之产沙饧西垂之产【盛公子与刘颁书】
　　炊金馔玉骆賔王谓盛馔为炊金馔玉【拾遗】

　　天中记卷四十六
