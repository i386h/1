<!-- { "loadSidebar": true } -->
　　失行马曹摅为洛阳令于时大雪而宫门夜忽失行马摅曰此非他窃理可保明必是门生以燎寒騐之而具服【别传】雨雪降变石季龙以五月内发五百里内万人筑华林苑垣周旋数十里至八月天暴雨雪深三尺冻死数千人太史奏作役非时天降此变虎乃诛起部尚书朱轨以塞天灾【邺中记】
　　柳絮因风谢太傅寒雪日内集与儿女讲论文义俄而雪骤公欣然曰白雪纷纷何所似兄子胡儿曰散盐空中差可拟兄女曰未若柳絮因风起【世説】
　　访戴王子猷居山隂大雪夜眠觉开室酌酒四望皎然因起傍徨咏左思招隐诗忽忆戴安道时戴在剡溪即便夜乗轻舩就戴经宿方至既造门不前便返人问其故王曰吾本乗兴而行兴尽而返何必见戴【语林】
　　撤荐饲马孝亷范逵宿于陶侃家时大雪侃母湛氏撤所卧荐自剉饲其马逵闻之叹曰非此母不生此子【列仙传】
　　雪赞羊孚作雪赞云资清以化乗气以霏遇象能鲜即洁成辉桓遂以书扇【世説】
　　神仙中人孟昶未达时家在京口尝见王恭乗高舆被鹤氅裘于时微雪昶于篱间窥之叹曰此真神仙中人【上】铜驼得铜先酒泉南有铜驼山言虏犯者有大雪沮渠防逊遣工取之得铜数万觔【崔鸿北凉録】
　　集衣大明五年正月戊午元日花雪降庭殿时右卫将军谢庄下殿雪集衣还白上以为瑞于是公卿并作花雪诗【宋书符瑞志】
　　载樵给乏梁南平王伟每祁寒积雪则遣人载樵米随乏絶者赋给之【南史】
　　映雪读书宋齐语曰孙康家贫尝映雪读书清淡交游不杂【孙氏世録】
　　雪霰兆凶梁元帝徐妃初嫁夕车至西州而疾风大起发屋折木无何雪霰交下帷帘皆白及长还之日又大雷震西州防事两柱俱碎帝以为不祥后果不终妇道【南史】
　　飞雪不霑梁邵陵王为魏将杨忠所杀投于江岸经日色不变鸟兽莫敢近时飞雪飘零尸横道路周回数步独不霑洒旧主师郝破敌敛之于襄阳葬之日黄雪雰糅惟冡圹所独不下雪杨忠悔而祭之百姓为立庙【上】立雪中长孙俭旧尝诣阙奏事时值大雪遂立于雪中待报自旦达暮竟无惰意其奉公勤至皆此类也【后周书】禬神致雪薛延陀使大度设击李思摩摩走朔州太宗诏李勣营朔州部将薛万彻率劲骑先收执马者故延陀不能去斩首数千级获马万五千大度设亡去万彻追弗及残卒奔漠北防雪甚众皲踣死者十八始延陀能以术禬神致雪冀困勣师及是反自毙云【回纥传】盛夏取进高宗盛夏思雪明崇俨坐顷取以进曰雪往隂山取之【艺术传】
　　盛夏积雪咸亨元年吐蕃遣大臣论仲琮入朝帝召见对曰乌海之隂盛夏积雪【吐蕃】
　　元日雪长夀二年元日大雪其夜质明而晴上谓侍臣俗云元日有雪则百谷丰未知此语有何故实文昌左丞姚璹对云汜胜之书云雪是五谷之精以其汁种和则年谷大穰又宋武帝大明五年元日降雪以为嘉瑞上曰朕临御万民心存百姓如得年登嵗稔即可为大瑞虽获麟鳯亦何用焉【旧唐书】
　　春雪非瑞久视二年都城三月雨雪鳯阁侍郎苏味道以为瑞雪率百官表贺左拾遗王求礼云公为宰相不能燮理隂阳非时降雪又将灾而为瑞诬罔视聴若以三月雪为瑞雪即腊月雷亦为瑞雷耶味道不从举朝笑以为口实【上】
　　雪不移足郭元振为安西大都防时西突厥首领乌质勒部落强盛欻塞通和元振就其牙帐计防军事时天大雪元振立于帐前与乌质勒言议须臾雪深风冻元振未尝移足乌质勒年老不胜寒苦防罢而死【上】立雪待友萧至忠尝与友人期于路隅防风雪冻冽诸人皆奔避就宇下至忠曰焉有与人期而求安失信乎独不去【上】又滕六降雪事见风巽二下
　　遇雪誓神开元时王晙将并州兵西济讨叛虏间行倍道趋之夜于山中忽遇风雪甚盛晙恐失期仰天誓曰晙若事君不忠不讨有罪明灵所殛固自当之而士众何辜令其艰苦若诚心忠烈天艰孔明当止雪回风以济戎事言讫风回而雪止【上】
　　没靴韦斌每朝防不敢离位笑言尝大雪在廷者皆振裾更立斌不徙足雪甚几至没靴亦不失恭【安石传】雪花如翼天寳初安思顺进五色玉带上怪近日西贡无五色玉令责安西诸蕃蕃言为小勃律所刼沮上怒李林甫赞成上意命王天运将四万人往征之屠其城虏二千人及其珠玑而还勃律中有术者言将军无义不祥天将大风雪矣行数百里忽惊风四起雪花如翼风激小海水成氷柱起而复摧经半日小海涨涌四万人一时冻死【酉阳杂俎】
　　扫雪迎宾王元寳每大雪之际则令仆夫门巷扫雪为径迎揖宾客饮宴为暖寒之防【天寳遗事】
　　葛三避雪大厯初钟陵崔希真工绘事冬日晨出见一老人避雪门下延入具大麦面食之又献松花酒老人怀中取一丸药置酒中酒顿甘美仍取数丸遗崔崔入宅复出见老人已去有图于所画素上者皆非常意所及遂踏雪寻至芦洲中见船中数人而樵客在侧顾笑曰葛三乃见逼于伊人李极光天师曰此真人葛洪第三子所画也其药乃千嵗松胶也【原化记】野处诗天上惟留榺六住人间防有葛三来
　　雪夜平蔡李愬袭吴元济出文成栅是日雨雪大风裂旗斾马栗而不能跃士卒抱戈冻死者十二三比夜半至悬匏城雪愈甚近城有鹅鸭池愬令击惊之以杂其声遂登城防元济【愬传】
　　雪拥蓝闗韩退之侄湘有仙术方退之在朝暇日湘种顷刻花上拥出诗一聨云云横秦岭家何在雪拥蓝闗马不前未几退之言佛骨贬潮州一日途中遇雪俄有一人冒雪而来乃湘也湘曰忆花上之句乎公询其地乃蓝闗嗟叹久之为续其诗载集中【青琐集】
　　越犬吠走柳子厚答韦中立书云二年冬大雪逾岭被越中数州数州之犬皆仓皇吠噬狂走者累日
　　寝室无雪懿宗在藩邸时尝大雪盈尺上寝室上辄无分寸诸王见者无不异之【杜阳编】
　　深雪袒寝蜀有道士阳狂俗呼为灰袋尝大雪中衣布褐入青城山暮投兰若求僧寄宿至夜半雪深风起僧虑其已死就视之去床数尺气蒸如炊【酉阳杂俎】
　　星子取书书生李胜尝游洪州西山与处士卢齐辈雪夜共饮坐中一人偶言雪势如此固不可出门胜曰欲有何诣吾当往之曰吾有书在星子可为取之乎胜曰可乃出门去饮未散携书至星子距西山凡三百里【江淮异人録】
　　雪令李升既畜异志欲有江南且欲讽动僚属雪天大会出一令曰借雪取古人名仍词理通贯时宋齐丘徐融在坐升举杯为令曰雪下纷纷便是白起齐丘曰着履过街必须雍齿融意欲挫升等遽曰明朝日出争奈萧何升大怒是夜收融投于江自是与谋者惟齐丘而已【五代史补】
　　以雪为银耿先生大中召之官尝大雪戏之曰先生能以雪为银乎曰可乃取雪自投于炽炭中灰埃芒起徐以炭周覆之过食顷曰可矣乃取出赫然若铜置之于地及冷烂然为鋋银及视其下若垂酥滴乳之状【江表志】绛雪丹薛昭遇仙女张云容一曰萧鳯台一曰刘翘翘得绛雪丹度世【传奇】
　　瑞叶王纶女为鬼所凭自称为燕华君有雪诗云何事月娥期不在乱飘瑞叶落人间説与人云天上瑞木开花六出【古今诗话】
　　马耳王晋之与霍辨对谈雪盈尺王曰雪太深乎霍曰看北台马耳果何如左右曰有两尖在东坡雪夜诗试扫北台看马耳未随埋没有双尖【示儿编】
　　三白正月三白田公笑赫赫西北人喭曰要宜麦见三白【朝野佥载】
　　隂作威春秋潜潭巴曰大雪甚厚必有女主天雪连月隂作威宋均曰雪为隂臣道
　　冬夏有雪山海经曰由首山小威山空桑山并冬夏有雪汉书西域传曰天山冬夏有雪
　　积雪云南郡四五月犹积雪皓然代郡隂山五月犹宿雪八月未复雪
　　将将荀子诗云如雪霜之将将如日月之光明注逸诗琼树谢惠连雪赋庭列瑶阶林挺琼树善注琼赤玉也琼树恐误困学纪闻载之按诗木报之以琼琚传琼玉之美者琚佩玉名疏云言琚是玉名则琼非玉名故云琼玉之美者言琼是玉之美名非玉之名也陈张正见诗睢阳生玉树云梦起琼田隋王衡诗璧台如始构琼树似新栽李贺诗白天碎碎堕琼芳李义山诗已随江令夸琼树又入卢家妬玉堂
　　玉尘巴卭人有橘园两大橘如三斗盎剖开每橘有二老叟皆相对象棋一叟曰我输瀛洲玉尘九斛【幽怪録】何逊雪诗若逐微风起谁言非玉尘
　　银花羣仙録姚君上升之日天雨银花缤纷满地宋之问雪中应制诗琼章定少千人和银树先舒六出花刘梦得诗银花垂院榜翠羽撼绦铃
　　坚立不动达摩止嵩山少林寺面壁有僧神光事之夜大雪坚立不动达摩契之与易名惠可即二祖也【传灯録】六出公东阳夜怪録有雪诗云爱此飘飖六出公轻琼洽絮舞长空呼雪为公取呼竹为君之意也
　　剪水作花陆畅雪诗仙人宁底巧剪水作花飞【本事诗】雪蛆峨眉雪蛆大治内热【江隣几杂志】
　　寒凝春泄气为雨寒凝为雪【五经通义】
　　霰
　　阳之专气大戴礼曽子云阳之专气为雹隂之专气为霰霰雹者一气之化也盛阳之气在雨水则温暖为雨隂气薄而胁之不相入则转而为雹盛隂之气在雨水则凝滞而为雪阳气薄而胁之不相入则消散而下因水而为霰故春秋谷梁説曰雹者隂胁阳之象霰者阳胁隂之符也
　　稷雪説文曰霰积雪也埤雅云霰闽俗谓之米雪今名濇雪亦曰湿雪诗补传霰米雪又曰粒雪
　　花雪韩诗曰如彼雨雪先集维霰薛君注霰英也花叶谓之英离骚云秋菊之落英左思云落英飘飖是也然则霰为花雪矣【宋书符瑞志】
　　霄雪尔雅雨防为霄雪注诗先集惟防防氷雪杂下者谓之霄雪疏霄即消也尔雅又云雨雪相和为霰
　　冬夜霰雪有丁生寓朗州蘂宫久夜霰雪方甚二三羽衣围炉有肥羜美酒之叹丁曰致之何难辟户奋袂去至夜分防雪回提一银榼酒熟羊一足云浙帅防中物留之而去【琐言】
　　雹
　　雨氷説文曰雹雨氷也蔡邕月令章句云雨凝曰雹也北方气东方之气雷南方之气电西方之气虹霓北方之气云雨雹霰雪【造化权舆】
　　愆阳伏隂凡雹皆冬之愆阳夏之伏隂也【汉五行志】
　　徴动羽风角占曰徴动羽有雹霜陈陆琼诗惟徴动羽惟隂胁阳雨水作沴凝气为祥
　　隂气专精春秋考异邮曰隂气之专精凝合生雹雹之为言合也以妾为妻隂精凝而见戒也后汉张奂疏云隂气专用则凝精为雹
　　如砺夷王七年冬雨雹大如砺【纪年】
　　气凝春秋汉含孽曰专一精并气凝为雹宋均注谓若鲁僖公胁于齐以妾为妻尊重齐媵无回曲之心感隂水气乃使结而不解散
　　御雹春王正月大雨雹季武子问于申丰曰雹可御乎对曰圣人在上无雹虽有不为灾古者日在北陆而藏氷西陆朝觌而出之其藏之也周其用之也徧则冬无愆阳夏无伏隂春无凄风秋无苦雨雷出不震无菑霜雹今藏川池之氷弃而不用风不越而杀雷不发而震雹之为菑谁能御之【左昭四】
　　如桃李成帝问刘向曰俗説文帝曰时天下断狱二人米一斗一钱有此事否对曰皆不然后元年雨雹如桃李深三尺寻太宗之世不可为升平【风俗通】
　　马头鸡子武帝元封三年十二月雨雹大如马头宣帝地节四年五月山阳济隂雨雹如鸡子深二尺五寸杀二十人蜚鸟皆死成帝河平二年四月楚国雨雹大如斧飞鸟皆死【汉书】
