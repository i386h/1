<!-- { "loadSidebar": true } -->
　　琴川梧桐苑在呉夫差旧国一名琴川梧园宫在句容县传云呉王别馆有楸梧成林焉古乐府云梧宫秋呉王愁是也【述异记】
　　梧宫楚使使聘于齐齐王飨之梧宫使者曰大哉梧乎王曰江汉之鱼吞舟大国之树必巨使何怪焉使者曰昔燕攻齐遵洛路渡济桥焚雍门击齐左而虚其右王歜絶颈而死于杜山公孙差格死于龙门饮马于淄渑定获于琅瑘王与太后奔于莒逃于阳城之山当此之时则梧之大何如乎王使刁勃对之曰使者问梧之年乎昔者荆平王为无道加诸申氏杀子胥父与其兄子胥入呉阖闾以为将相三年将呉兵复雠楚战胜于柏夆级头百万囊瓦奔郑王保于陏引师于郢军云行乎郢之都子胥亲射王宫掘平王冡笞其尸数以其罪曰吾先人无罪而子杀之士卒人皆百焉然后止当若此时梧可以为树矣【説苑奉使篇】齐城有梧桐台即梧宫也【齐地记】三叶昭帝元凤三年冯翊人献桐枝长六尺九枝三叶也【伏侯古今注】
　　象人李子长为政欲知囚情以梧桐为人象囚之形凿地为防以卢为椁卧木囚其中囚罪正则木囚不动囚寃侵夺木囚动出不知囚之精神着木人乎将精神之气动木人也【论衡乱龙】
　　桐庐桐庐县呉黄武四年分富春置以桐溪侧有大桐树垂条偃葢傍荫数畆逺望似庐因谓之桐庐【十道志】桐郎骞保坐擅近坞上北楼宿暮鼓二中有人着黄练单衣白帢侍人炬炬火上楼保惧藏壁中须臾有二婢上帐使迎一女子上与白帢人入帐宿未明白帢辄先去保因入帐中问侍女子向去者谁答曰桐郎道东庙树是至暮二更桐郎复来保乃斫取之防着楼柱明日视之形如人长三尺余槛送诣丞相渡江未半风浪起桐郎得投入水风波乃息【志怪】
　　凤条鹑鷃栖翔凤之条鼋鼍游升龙之渊识真者所为愤结也【陈璩与刘公干书】假翼鸣凤条濯足升龙渊【陆士衡従梁陈诗】历城房家园齐博陵君豹之山也其中杂树森竦或有人折其桐枝者君曰何谓伤吾凤条自后人不复折【酉阳】任昉报陆倕感知己赋过龙津而一息望凤条而曾翔【梁书】
　　阿房待凤初长安謡云凤凰凤凰止阿房符坚遂于阿房城植桐数万株以待之其后慕容冲入阿房城而止焉冲小字凤凰
　　双桐沙门僧瑜幼入释门誓欲焚身以宋孝建中集薪为龛请僧设斋礼别而入火中经三日而瑜房内忽生双桐树枝根丰茂郁翠非常道俗异之号为双桐沙门【高僧传】柏变王宴为员外郎父普曜斋见柏树忽成梧桐论者以为梧桐虽有栖凤之美而失后凋之节宴后果然不能终【齐书】
　　桐山齐豫王嶷于邸起土山列种桐竹号为桐山武帝幸之置酒为乐顾临川王映王邸亦有嘉名不映曰臣好栖静因以为称又问武陵王毕毕曰臣山卑不曾栖灵昭景惟有蕨薇直号首阳山帝曰此直劳者之歌也【南史】园植桐栁防稽孔珪家起园列植桐栁多搆山泉殆穷直趋齐衡阳王萧钧徃游之珪曰殿下处朱门游紫闼讵得与山人交耶答曰身处朱门而情游江海形入紫闼而意在青云钧齐高帝子也【南史衡阳王道度】
　　降凤彭城王与帝升金墉顾见堂后桐竹曰凤凰非梧桐不栖非竹实不食今桐竹幷茂讵能降凤乎曰凤凰应徳而来岂桐竹能降帝曰朕亦未望降之【后魏书】茂桐诗元魏孝文宴侍臣于清徽堂日宴移于流化池芳林下帝仰观桐叶之茂曰其桐其椅其实离离恺悌君子莫不令仪今林下诸贤足敷歌咏遂令黄门侍郎崔光读暮春羣臣应制诗至彭城王诗帝为改一字【北史】更植契苾何力司稼少卿梁修仁新作大明宫植白杨于庭示力曰此木易成不数年可庇何力不答但诵白杨多悲风萧萧愁杀人之句修仁惊悟更植以桐【记】省桐自枯开元四年尚书考功院防前一双桐树忽然枯死旬日考功员外郎邵某卒寻而麴光冲为郎中判郡旧案月余西边树又枯死省中忧之未防而光冲又卒【佥载】
　　破桐叶以进李泌徳宗在奉天召赴行在时李怀光叛嵗又蝗旱议者欲赦怀光常博问郡臣泌破一桐叶附使者以进曰陛下与怀光君臣之分不可复合如此叶矣由是不赦【新唐】
　　佳树酬直王义方为御史买宅数日忽对賔朋指庭中青桐树一双曰此无酬直亲朋言树当随此别无酬例义方曰此佳树非他物比召宅主付钱四千【传】
　　汗脂唐京兆释守素者居兴禅寺其院幽僻庭有青桐四株皆素之手植元和中卿相多游此院青桐至夏中无何发汗颇汚人衣如輠脂焉而不可浣时相国郑公絪尝与丞郎数人避暑且恶其滴沥谓素曰弟子为师伐此树各殖一松可乎及暮素戏呪之曰我种汝二十余年汝以汗之淋洒为人所恶因恶木之不可休其下也来嵗若然我必薪之自尔絶踪矣【宋高僧传】
　　孙枝乃斵孙枝准量所任铣注侧生枝也善曰张衡应间曰可剖其孙枝【嵇叔夜琴赋】孙枝之根末生者也葢桐孙亦然【周礼注】梧桐生于峄山之阳嵓石之上采东南孙枝为琴声极清丽【风俗通】
　　桐毳骠国有白桐木其华有白毳取其毳渍淹缉织以为布【广志】有青桐赤桐白桐白桐宜琴瑟今云南防牱人缉以为布【诗义疏】
　　受气淳木有扶桑梧桐松柏皆受气淳矣异于羣类者松柏冬茂阴木也梧桐春荣阳木也扶桑日所出阴阳也【王逸子】
　　桐木成云桐木成云注云取十石瓮满以水置桐其中葢之三四日间气如云作【准万毕术】
　　华布益州有梧桐木其华采如丝人绩以为布名曰华布【华阳国志】
　　云门春官大司乐圆丘用孤竹之管云和之琴瑟方泽用孙竹之管空桑之琴瑟宗庙用阴竹之管龙门之琴瑟注和空桑龙门皆山名也孤竹竹特生者孙枝竹枝根之末生者阴竹生于山北者【周礼】
　　峄阳桐峄阳孤桐注峄山之阳特生桐中琴瑟【书】邹山古之峄阳鲁穆公改为邹今邹山峄阳犹多桐树【邹山记】吹台吹台有高桐皆百围峄阳孤桐方此为劣【游名山志】谿爰有梧桐生于谿传根朽壤托险生危【崔琦七蠲】龙门之桐高百尺而无枝中郁结之轮囷根扶疏以分离【枚叔七发】
　　寒山寒山之桐出自太冥含黄钟以吐干据苍岑而孤生晞二春之溢露遡九秋之鸣飚零雪冩其根霏霜封其条【七命】
　　材难为弩智者有所不足故梧不可以为弩【淮南】
　　刺桐刺桐其木为材三月三日时布叶繁密后有花赤色间生叶间旁照他物皆赤皦然三五房周则三五复发如是者竟嵗九真有之【南方草木状】
　　干软拒斧桐体湿则愈重干则愈轻生时以斧砟之甚易干乃软而拒斧故鄙谚云轻是桐重是桐难砟亦是桐此之谓也【相谱】
　　大不利主俗云桐大如斗主人不利屡见之验【碎録】请薪隣父有与人隣者有枯梧树其隣之父言梧树之不善也隣人遽伐之隣父因请而以为薪其人不説曰隣者若此其险也岂可为之邻哉此有所宥也【吕覧】
　　梓
　　木王俗呼梓为木王葢木莫良于梓故书以梓材名篇礼以梓人名匠【埤雅】
　　乗火而茂君乗火而王其政和平梓为常生【礼斗威仪】鸡山美梓玉山碧山多梓木鸡山美梓【山经】
　　一物四名椅梓也贾侍中説檹即椅木可作琴梓楸也槚楸也【説文】楸之疏理色白而生子者为梓梓实桐皮白椅【诗义疏】白色有角者为梓或名角楸又名子楸黄色无子者为栁楸世人见其木黄呼为荆黄楸【齐民要术】棘实曰枣梓实曰豫章桑实曰椹柘实曰佳【古今注】越人多种豫章树梓即豫章也【十道志】
　　化松太姒梦太子发取周庭之梓树于商阙间化为松柏柞棫【周书】
　　为榇齐姜【成公夫人】薨初穆姜【成母】使择美槚以自为榇与颂琴季文子取以葬君子曰非礼也礼无所逆妇养姑者也姑以成妇逆莫大焉【襄二十九】
　　树槚初季文子为已树六槚于蒲圃东门之外定姒薨匠庆请木季孙曰畧匠庆用蒲圃之槚季孙不御君子曰志所谓多行无礼必自及也其是之谓乎
　　树墓子胥将死告舍人曰必树吾墓上以梓梓可为器而抉吾眼于吾之东门上以观越兵之入呉也【史记】精为青牛秦文公造长安宫面四百里南至终南山山有梓树大数百围荫宫中公恶而伐之连日不尅辄大风夜有鬼问梓树树曰岂奈吾何鬼曰若使三百人披头以丝绕树岂不败汝树黙然不应明日人言于秦王王依此言伐之中有青牛逐之入澧水【郭氏中记】秦文公时梓树化为牛以骑击之骑不胜或堕地髻解被髪牛畏之入水故秦因是置旄头骑使先驱【列异传】
　　梦庭生梓卫子夫入宫嵗余不得见因涕泣请出上曰吾昨夜梦子夫中庭生梓树数株岂非天意乎是日幸之有娠【汉武故事】
　　墓梓生枝叶元帝初元四年皇后曽祖父济南东平侯王伯墓门梓柱卒生枝叶上出屋刘向以为王氏贵盛将凌汉家之象也后王莽簒位自説之曰初元四年莽生之嵗也当汉九世火徳之厄而有此祥兴于高祖考之门门为开道梓犹子也言王氏当有贤子开通祖统起于柱石大臣之位受命而王之符也刘向疏云王氏先祖坟墓在济南者其梓柱生枝叶扶疏上出屋根垂地中虽孝昭冠石立于太山仆栁起于上林无以过此之明也
　　孝感应慎字仲华东平相事后母至孝有梓树生于防事室上徙置府庭繁茂长大人以为孝感之应【东观记】陆倕寻阳太守章曰不能使府庭生梓横阁诵经俯闚朱辎仰瞻缯冕【晏类要类聚】
　　长楸九章望长楸而太息室屋之间有此木则余材皆不复震其叶可以饷豕肥硕三倍【雅翼】
　　荆氏宋有荆氏者宜楸柏桑其拱把而上者求祖猴之杙者斩之三围四围求高名之丽者斩之七围八围娄人富商之家求禅傍者斩之此材之患也【庄人间世】
　　楸户淮北荣南河济之间千树楸与千户侯等【汉】呉中有陆家白莲种顾家斑竹赵有韩氏酸枣中山有楸户掌楸木者楸可为什器【述异记】
　　楚材蔡声子聘于晋还如楚令尹子木与之语问晋故焉且曰晋大夫与楚孰贤对曰晋卿不如楚其大夫则贤皆卿材也如梓皮革自楚徃也虽楚有材晋实用之【襄二十五】
　　豫章
　　木生尧聘许由为九州长由恶耳洗耳于河巢父见而谓之曰豫章之木生于高山工虽巧而不能得子欲避世何不藏深【高士传】
　　七年可知豫章之为木也生七年而后可知昔汉武寳鼎二年立豫章宫于昆明池中作豫章木殿【述异记】茂蔚豫章城之南门曰松阳门门内有樟树高七丈五尺大二十五围枝叶扶疏垂荫数畆应劭汉官仪曰豫章郡树生庭中故以名郡矣此树尝中枯逮晋永嘉中一旦更茂丰蔚如初咸以中宗之禅也礼斗威仪曰君政讼平豫章常为生太兴中元皇果兴大业于南故郭景纯南郊赋云樟擢秀于祖邑是也以宣王祖为豫章故也【水经】
　　枝垂新淦县封谿有聂父所用樟木残柯者遂生为树今犹存其木合抱始倒植之今枝条皆垂下【豫章记】栌栋藜藿之生蝡蝡然日加数寸不可以为栌栋楩柟豫章之生也七年而后知故可以为棺舟【淮备务】
　　剖棃伐楩柟豫章而剖棃之或为棺椁或为柱梁披断拨檖所用万方然一木之朴也【上齐俗】
　　似延叔坚曰豫章与木相似七年乃可别【音尤】
　　楠
