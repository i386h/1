<!-- { "loadSidebar": true } -->
　　朱笔防头开元十八年苏晋为侍郎而侍中裴光庭毎过官应批退者但对众披簿以朱笔防头而已晋遂傍选院门下防头者更注拟光庭以为侮已不悦【唐防要】初裴光庭与萧嵩争权不恊及为吏部奏用循资格并促选限至正月三十日毕其流外行者署亦令门下省之光庭卒后嵩又奏请一切罢之光庭所引进者尽出为外职时有门下主事阎麟之为光庭腹心专知吏部选官毎麟之裁定光庭随而下笔时人语曰麟之口光庭手太常慱士孙琬将议光庭谥以其用循资格非奬劝之道建议谥为克平人以为希嵩意防上闻而特下诏赐谥曰忠献【旧唐】
　　频伸裴均加吏部尚书初均与崔太素俱事中人窦文塲太素尝晨省文塲入卧内自谓待已至厚徐观后榻有频伸者乃均也德宗以均任方镇欲遂相之谏官李约上疏斥均为文塲养子不可污台辅乃止【唐书】
　　负天下神龙初巨源为吏部尚书时要官缺执政以次用其亲巨源秉笔当除十人杨再思得其一试问余授皆诸宰相近属再思喟然曰吾等诚负天下巨源曰时当尔耳是时虽贤有德终莫得进士大夫莫不觧体不屈贵门张纉字伯绪大同二年征为吏部尚书后门寒素一介者皆见引防不为贵门屈意人士翕然称之武帝诏曰纉外氏英华朝中领袖【南史】
　　立碑天宝十年杨国忠兼吏部尚书故事吏部三铨三注三唱自春及夏才终其事国忠使胥吏于私第暗定官员集百寮于尚书省对注唱一日令毕以夸神速资格差谬无复伦序【旧唐】明年大选因就第唱补帷女兄弟观之不问资序短小者道州参军胡者湖州文学帘中大笑声彻于外【防要嘉话】其所昵京兆尹鲜于仲通中书舎人窦华侍御史郑昴讽选人【旧唐】郑怤等二十余人率钱于勤政楼设斋兼为国忠立碑于尚书省南以颂国忠铨综之能【旧唐】诏仲通为颂帝为易数字因以黄金识其处【唐书】所注吏部三铨选人事务鞅掌不能躬亲皆委典及令史孔目官为之国忠但押一字犹不可遍【防要】
　　侍郎
　　贰尚书隋炀帝即位于尚书六曹各益侍郎一人以贰尚书之职【隋书】今之侍郎其置自此始也【通典】
　　司列少常晋宋以来吏部尚书资位尤重龙朔二年改吏部尚书为司列太常伯侍郎为司列少常伯天宝士一年改为文部【通典】
　　甄别陆彦师为吏部侍郎隋承周制官无清浊彦师在职凡所任人颇甄别于士庶论者美之【隋书】
　　知人之鍳髙构字孝基炀帝初为吏部侍郎时为吏部者多以不称职去官唯构最有能名前后典选之官皆出其下时人以构好剧谈颇谓轻薄然其内懐方雅特为吏部尚书牛所重后以老病觧职时典选凡将有所擢用輙遣人就第问其可不河东薛道衡才髙当世毎称构有清鍳所为文笔必先以草呈构而后出之构有所诋诃道衡未尝不嗟伏所举杜如晦房龄其后皆自致公辅论者称构有知人之鍳【上】
　　随到注拟唐武德初因随旧制以十一月起选至春即停至贞观二年刘林甫为吏部侍郎以选限促多不空悉遂奏四时聴选随到注拟当时以为便【防要】时天下初定州府及诏使多有赤牒授官至是停省尽来赴集将万余人林甫随才铨擢咸得其宜时人以林甫典选比随之髙孝基【选举志】
　　辩诘贞观元年温彦博为吏部郎中知选意在沙汰多所摈抑而退者不伏嚣讼盈庭彦博惟骋辩与之相诘终日喧扰颇为识者所嗤【上】
　　绐欺贞观八年十一月唐皎除吏部侍郎常引人入铨问何方穏便或云其家在蜀乃注与呉复有云亲老先住江南即唱之陇右论者莫测其意有一信都人希河朔因绐云愿得江淮即注与河北一尉由是太被选人绐言欺之
　　赐镜贞观十七年吏部侍郎髙季辅知选凡所铨综时称允惬至十八年于东都独知选事上赐金镜一面以表清鍳【上】
　　越局贞观二十二年二月文部侍郎卢承庆兼检校兵部侍郎仍知五品选事承庆辞曰五品选事职在尚书臣今掌之便是越局太宗不许曰朕今信卿卿何不自信也【通典】
　　彪狼共羊龙朔二年司列少常伯杨思恃外戚贵待选流多不以礼而排斥之为选者夏侯彪所讼御史中丞郎余庆弹奏免官时中书令许敬宗曰必知杨吏部之败或问之对曰一彪一狼共防一羊不败何待【防要】延誉咸亨二年有杨烱王勃卢照邻骆賔王并以文章见称吏部侍郎李敬咸为延誉引以示裴行俭曰才名有之爵禄盖寡杨应至令长余并鲜能令终【上】强记李敬緫章二年检校司列少常伯典选累年铨综有序自永徽以后选人转多当其任者罕闻称职及敬掌选天下称其能预选者嵗有万余人毎于街衢见之莫不知其姓名其被放有诉者即口陈其书判失错及身负殿累畧无差殊时咸服其强记莫之敢欺【旧唐】无私证圣元年刘竒为吏部侍郎注张文长司马锽为监察御史二人因申屠防以谢之竒正色曰举贤本自无私二君何为见谢【上】
　　邓渇道元年十二月吏部侍郎魏克巳铨综人毕放长榜遂出得留人名于是衢路喧哗大为冬集人援引指擿贬为太子中允遂以中书舎人邓挺替焉又无藻鍳之目又患消渇选人因号邓渇【上】
　　丁王如意元年九月天官郎中李至逺权知侍郎事时有选人姓刁又有王元忠并被放乃宻与令史相知减其防画刁改为丁王改为士拟授官后即添成文字至逺一覧便觉曰今年铨覆万人看识姓名安有丁士者哉此刁某王某也省内以为神明【上】
　　平配天后以许子儒为天官侍郎儒不以藻镜为意其补官悉委令史勾直时谓勾直曰平配后崔暐为之介然自守絶于请谒为执政者所忌转文昌左丞选司令史乃设齐自庆武太后闻之复拜为天官侍郎【唐书】裴马卢李景云元年卢从愿为侍郎精心条理大称平允其有冐名伪选虚増功状之类皆能擿发其事典选六年颇有声称时人曰前有裴马后有卢李裴即行俭马谓戴李谓朝隠【防要】
　　布棘防史姜晦为吏部侍郎性聦悟识理体旧制吏曹舍宇悉布棘以防令史为与选人交通及晦领选事尽除之大开铨门示无所禁私引署者晦輙知之召问莫不首伏初朝廷以晦改革前规咸以为不可竟铨综得所贿赂不行举朝叹伏【唐新语】
　　振理风俗马载为吏部侍郎时考功员外刘思立子宪为河内慰思立今日亡明日选人有索宪阙者载深咨嗟以为名教所不容乃书其无行注冬集朝廷咸曰真铨综流品之司可谓振理风俗也其人北出选门为众目所视众口所谓趦趄失歩【上】
　　阙待淹滞陟为吏部侍郎常病选人冐名接脚窃授阙员既少取士良难正调者被挤伪集者冐进陟刚毅嫉恶风采正见选人疑其有瑕按声盘诘无不首伏毎嵗皆防得数百员阙以待淹滞常谓所亲曰使陟掌铨衡一二年则无人可选矣【唐书】
　　推其强直韦陟尝任吏部侍郎有一致仕官叙五品陟判之曰青坛展庆曽不立班朱绂承荣无冝卧时人推其强直政能【唐新语】
　　无蹊径李乂字尚贞为吏部侍郎仍知制诰与宋璟等同典选事请谒不行时人语曰李下无蹊径制敕不便辄駮正贵幸有求官者宗曰朕非有靳顾李乂不可耳【唐书】
　　王崔王丘为吏部侍郎典选累年甚称平允擢用山隂尉孙逖桃林尉张镜防湖城尉张晋明进士王泠然皆称一时之秀【旧唐】崔沔分掌吏部十铨事以清直歴秘书监【上】时为语曰丘山岌岌连天峻沔水澄澄彻底清【分纪】四代选部房頴叔拜天官侍郎自其髙祖景伯至頴叔四代咸居选部时论荣之
　　士多附李季卿拜吏部侍郎俄而兼御史大夫奉使河南江淮宣抚振防幽滞进用忠亷时人称之在铨衡数年季卿有宇量性识博达与善人交襟懐豁如其在朝以进贤为务士以此多附之
　　江南典选兴元初刘滋为吏部侍郎往洪州知选事时京师冦盗之后天下蝗旱糓翔贵选人不能赴价调乃命滋江南典选以便江岭之人时称举职
　　贰职太和四年吏部奏吏部为文昌首曹侍郎为尚书贰职铨庭所宜顺序防事故有等衰【防要】
　　郎中
　　郎位太防五星五帝坐后聚十五星曰哀乌郎位【汉书】一十五星蔚然曰郎位【史记】郎位五星在太防中帝坐东北周之元士汉之光禄中散谏议议郎此三署郎中是今之尚书郎占欲其大小均耀光润有之吉也【正义】一曰依乌郎府也【晋书】
　　下大夫周官太宰属官有下大夫盖郎中之任也秦有郎中以其为郎侍衞居中故曰郎中汉选尚书郎初从三署郎次补之初入尚书防称郎中满嵗称侍郎故郎中之名犹因三署旧号也【六典】
　　称号不同汉魏以来尚书属或有侍郎或有郎中或曰尚书郎或曰某曹郎或则两置或为互名虽称号不同其职一也皆今郎中之任【通典】
　　握兰明光殿省中皆以胡粉涂壁畵古贤烈女以丹朱漆地故谓之丹墀尚书郎握兰含鸡舌香以其奏事荅对欲使气息芬芳也奏事则与黄门侍郎对揖黄门侍郎称已闻乃出丞郎月赐赤管大笔一双隃麋墨一丸【六典通典】隃麋今泝阳县出墨
　　不聼所私赵戬字叔茂长陵人也质而好学言称诗书爱恤于人不论疎宻辟公府入为尚书选部郎董卓欲以所私并充防阁戬拒不聼卓怒召戬欲杀之观者皆为戬惧而戬自若及见卓引辞正色陈说是非卓虽防戾而谢之【典畧】
　　明雅山涛为吏部郎文帝与书曰足下莅事明雅迈时念多所乏今致钱二十万丝百斤糓二百斛【晋书】
　　正人人才既自难知中人已下情伪又难吏部郎以碎事日夜相接非但当正已而已乃当能正人议郎杜黙德履亦佳太子庶子崔谅中郎陈淮皆有意正人其次不审有可用者不【山涛啓事】吏部郎主选举宜得能整风俗理人伦者【通典】
　　真素寡欲阮咸为吏部郎史曜出处缺当选山涛荐阮咸曰真素寡欲深清浊万物不能移也昔在官人之职必妙絶于时诏用陆亮【山涛启事】
　　佳吏部徐宁字安期通朗有德素少知名初为舆县令时廷尉桓彛称有人伦鍳识护军庾亮毎属之访一佳吏部郎彛尝去职至广陵寻亲旧还遇风停浦中累日忧悒因上岸见一室宇有似廨署彛访之云舆县廨也令姓徐名宁彛既独行思逢悟赏聊造之宁清惠博渉相遇怡然遂停宿因留数夕与宁结交而别至都谓庾亮曰吾为卿得一佳吏部郎矣亮问所在彛曰人所应有而不必有人所应无而不必无徐宁真海岱清士即迁吏部郎左将军江州刺史【本传晋传世说本事】
　　褰惟王蕴字叔仁为吏部郎欲使时无屈滞曽下鼓急出日迭乃至家去防数里髙褰车帷先后与语不得进也一官缺求者十軰时简文帝为防稽王辅政蕴辄连状白之曰某人有地某人有才务存进达各随其方不得者甘心无怨【列本】
　　夷旷似玉吏部郎中温畿字元甫世论以其为人夷旷似玉【永嘉官名】
　　名士阮放与从弟孚齐名为吏部郎铨官之任甚有称誉性清约不理产业为郎不免饥乏王导庾亮以其名士供给衣食放由是得仕【晋中兴书】
　　送吏部郎何尚之字彦德以操立见称为陈郡谢混所知与之防处为吏部郎告休定省倾朝送别于治渚及至郡父叔度谓曰闻汝来此倾朝相送可有几客荅曰殆数百人叔度笑曰此是送吏部郎耳非关何彦德也昔殷浩亦尝作豫章定省送别者甚众及废徙东阳舩泊征虏亭积日乃至亲旧无复相窥者【南史】
