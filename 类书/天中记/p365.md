<!-- { "loadSidebar": true } -->
　　系冠笄系也所以系冠使不坠也【释名】笄簮也士以骨大夫以象【三礼图】
　　有妾欲筓司马期欲以妾为内子访于左史倚相曰吾有妾而愿欲立之倚相止之【国语】
　　杖折委笄范文子暮退于朝武子曰何暮也对曰有秦客辞于朝大夫莫之能对也吾知三焉武子怒曰大夫非不能也让父兄也尔童子而三掩人于朝吾不在晋国亡无日矣击之以杖折其委笄【上】
　　磨笄赵襄子之姊为代王夫人襄子并代杀王平其地其姊闻之泣而呼天磨笄自杀代人怜之名其地为磨笄山【春秋后语】
　　粉
　　研米使散粉分也研米使分散也粉赤也染粉使赤以着颊上也【释名】
　　造粉墨子曰禹造粉
　　烧鈆纣烧鈆锡作粉
　　傅粉惠帝侍中皆傅脂粉【汉书】
　　胡粉饰貎顺帝时所除官多不次李固奏免百余人此等既怨共作飞章诬固曰大行在殡路人掩涕固独胡粉饰貎搔头弄姿盘旋偃仰曽无惨怛之心【续汉书】粉不去手何晏自喜动静粉白不去手行歩顾影【魏书】自傅邯郸淳诣临淄侯植时天暑植取水浴以粉自傅科头胡舞击劒诵小説顾谓淳曰邯郸生何如也【魏畧】脂靣若毛嫱西施之美丽无益吾面用脂泽粉黛则倍其初言先王仁义无益于治明法度必赏罚则国之脂泽粉黛【韩子】
　　粉水巴郡江西县有清水穴巴人以此水为粉则皜曜鲜芳尝贡京师名为粉水【华阳国志】
　　梦粉妇人梦粉饰为懐姙【梦书】
　　和椒涂壁石崇以胡粉和椒涂壁曰椒房
　　黛
　　眉黛作黱眉也【説文】黛代也去眉毛以此代其处也【释名】
　　防黛染青石谓之防黛【通俗文】
　　不施明德马皇后眉不施黛独左眉角小缺补之如粟【后汉书】
　　青雀头河西王沮渠蒙逊献青雀头黛百斤【宋起居注】
　　脂泽
　　香泽香泽者人髪恒枯瘁以此濡泽之也唇脂以丹作之象唇赤也【释名】江淮以北谓面脂为面泽【世説】
　　贩脂翁伯贩脂而倾县邑【汉书】
　　处不能润孔为姑臧长清俭人或讥之以身处脂膏不能自润【上】
　　典栉晋旧仪典栉三人掌宫中栉膏沐【北史后妃传】
　　燕脂
　　蓝蘤去汁作燕脂取蓝蘤捣以水洮去黄汁作小饼如手掌着温草卧一宿便隂干欲用燕脂以水浸之三四日以水洮去黄汁尽得赤汁而止也【博物志】
　　焉支山祁连山焉支山能畜养匈奴失此二山乃歌曰失我祁连山使我六畜不蕃息失我焉支山使我妇女无顔色【河西旧事】
　　红蓝燕支叶似葪花似蒲公出西方土人以染名为燕支中国人谓之红蓝以染粉为面色谓为燕支粉今人以重绛为燕支非燕支花所染也燕支花所染自为红蓝尔旧谓赤白之间为红即今所谓红蓝也【古今注】染绯习凿齿与燕王书曰此下有红蓝足下先知之不北方人采取其花染绯黄
　　名妻班固曰匈奴名妻作阏氏言可爱如燕支
　　的
　　注靣以丹注面曰的的灼也此本天子诸侯有羣妾者以次进御有月事者止而不御重以口説故注此于面灼然而识也【释名】
　　施粉的王粲神女赋曰施华的结羽钗
　　防双的珥明珰之迢迢防双的以发姿【傅镜赋】
　　巾箱
　　箱中书武帝见西王母巾箱中有一卷书王母曰此五岳真形图昨青城诸仙就我来求今当付之【汉武内传】符应入巾元凶劭弑逆南阳公主见女巫严道育云天神当赐符应时主夕卧见流光相随状若萤火遂入巾箱化为双珠圆青可爱因是巫蛊而败【宋书】
　　五经置箱衡阳王钧常手自细书写五经部为一卷置于巾箱中以备遗忘侍读贺玠问曰殿下家自有坟素复何须蝇头细书别藏巾箱中答曰巾箱中有五经便于检阅且一经手写则永不忘诸王闻而争効为巾箱五经自此始也【齐书】
　　神入箱中威法济者义兴人其儿年二十得病经年有神来语言床席不净神何处得坐曰有漆巾箱甚净神何不入中因内新果于箱中觉有声以盖覆之于是便闻箱中动摇即以衣之可五升米重而病愈【世説】箱中鼓角晋孝武太元末每闻手巾箱中有鼓吹鞸角之音帝是嵗崩天下大乱【异苑】
　　笥
　　饭衣器簟笥饭及衣之器【説文】
　　夺母饼上问第五伦卿为市掾人有遗卿母一笥饼卿从外来见之夺母笥探口中饼出之伦对曰实无此众人以臣愚蔽故为生此语【东观汉记】
　　笥麦免肩上闻王武将军至复惊去冯异进一笥麦饭免肩【上】
　　一笥饭世祖防时系南鸣市狱市吏以一笥饭与之【续汉】琥珀笥宣帝以琥珀笥盛身毒寳镜【西京杂记】
　　苇辟方笥孝灵帝建宁中京师长者皆以苇辟方笥为妆具时有识者窃言苇方笥郡国谳箧也今珍用天下皆当有罪谳于理官也后党锢皆谳廷尉人名悉入方笥中斯为验矣【风俗通】
　　笈
　　板作板作笈驴上负也【説文】
　　负书笈学士所以负书箱如冠籍箱也【风俗记】
　　防负笈徐稚字孺子公车五徴皆不降志其有死丧负笈赴吊【谢承后汉书】
　　负笈从师袁闳字夏甫汝南人也博览羣书常负笈寻师变易姓名【上】苏章字士成北海人负笈从师不远万里【上】
　　到官负笈髙字伯武河内山阳人为琅琊相到官自负笈单歩入界聼采风俗【上】
　　负笈三辅方储字圣明负笈到三辅无术不览【上】负笈遁去郎宗负笈卖卜给食诸公表上博士徴宗宗负笈遁去【上】
　　步行负笈李固父为三公而固歩行负笈千里从师【本传】琼笈妙蕴上元夫人语武帝曰阿母令以琼笈妙蕴发紫台之文赐汝【汉武内传】
　　火笼
　　薫笼南楚江沔之间笼谓之篣或谓之笯陈楚宋魏之间谓之庸君今薫笼是也【方言】
　　大瓠为笼卞彬性饮酒以大瓠为火笼什物多诸诡异自称卞田居妇为传蚕室【齐书】
　　火笼诗临贺五正德为吴郡太守正徳自谓应居诸谪心常怏怏后奔魏初去之始为诗一絶内火笼曰桢干屈曲尽兰麝氛氲销欲知怀炭日正是履氷朝【梁书】象牙汉制天子以象牙为笼上皆散花文后宫则五色绫文【西京杂记】
　　锦
　　锦里锦金也作之用功重其价如金故制字帛与金也【释名】歴代尚未有锦而成都独称妙故三国时魏则市于蜀吴亦资西蜀至是始乃有之【丹阳记】锦城在益州南里桥东流江南岸昔蜀时故锦宫也处号锦里城墉犹在【益州记】
　　登髙明光织锦罗在中尚坊三署皆数百人锦有大登髙小登髙大明光小明光大博山小博山大茱萸小茱萸大交龙小交龙蒲桃文锦班文锦鳯凰朱雀锦韬文锦桃核文锦或青绨或白绨或黄绨或緑绨或紫绨或蜀绨工巧百数不可尽名也【邺中记】
　　手引结绵周成王时有因祗之国献女工一人善织以五色丝内于口中手引而结之则成文锦其国人来献有云昆锦文似云从山岳中出有列堞锦文似云霞覆城雉楼堞杂珠锦文似贯珠佩也有篆文锦文似大篆之文也有列明锦文似列灯烛也幅皆广三尺【拾遗记】重锦卫迁于曹齐桓公归夫人鱼轩重锦三十两【左闵】束锦晋侯先归功享六卿于蒲囿贿荀偃束锦加璧【襄三】馈锦左师见夫人之歩马者问之对曰君夫人氏也左师曰谁谓君夫人余胡弗知圉人归以告夫人使馈之锦与马先之以玉【襄五】
　　制锦子皮欲使尹何为宰子产曰少未知可否子皮曰愿吾爱之使夫往而学焉亦愈知治矣子产曰人之爱人求利之也今吾子爱人则以政犹未能操刀而使割也其伤实多子之爱人伤之而已子有美锦不使人学制焉大官大邑身之所庇也而使学者制焉其为美锦不亦多乎【襄六】
　　一箧锦合诸侯次于卫地叔驸求货于卫淫蒭荛者卫人使遗叔向一杯与一箧锦曰诸侯事晋未敢携贰况卫在君之宇下何敢有异志蒭荛者异于他日敢请之叔向受反锦【昭四】
　　懐锦平邱之防公不与盟晋人执季孙意如以幕蒙之使狄人守之司铎射怀锦奉壶饮氷以匍匐焉守者御之乃与之锦而入【上】
　　币锦齐侯将纳公命无受鲁货申丰从女贾以币锦二两缚一如瑱适齐师谓子犹之人髙齮能货子犹为高氏后粟五千庾高齮以锦示子犹子犹欲之齮曰鲁人买之百两一布以道之不通先入币财子犹爱之【昭六】束锦吴人藩卫侯之舍子服景伯为子贡曰夫诸侯之会事既毕矣侯伯致礼地主归饩以相辞也今吴不行礼于卫而藩其君舍以难之子盍见太宰乃请束锦以行【哀上】
　　锦帷孔子反卫夫人南子使人谓之曰四方君子之来者必见寡小君子不得已见之夫人在锦帷中孔子北面稽首【典畧】
　　锦被蒋钦字公奕为右防军孙权入其内母练帐缥被权叹其在贵守约勅御府为其母作锦被改易帷帐【吴志】缯锦维舟甘宁住止常以鏳锦维舟去輙割弃以示奢锦诸葛融父兄质素虽在军旅身无防饰而融锦文绣独为奢侈【上】
　　重锦蜀遣使献重锦十端【环氏吴纪】
　　锦挽车走陆逊攻刘备于夷陵备舍船歩走烧皮铠以断道使兵以锦挽车走入白帝【江表传】
　　不可为幍袁甫字公曹称所知于领军何朂朂曰君称其好人则多所宜何以唯欲使宰民不可为台阁职手甫曰人各有能此人虽好好莫过锦锦不可以为慆【晋书】织锦回文窦滔妻苏氏善属文符坚时滔为秦州刺史被徙流沙苏氏思之织锦为文诗以寄滔滔循环宛转以读之词甚凄切【上】
　　衣以绫锦石季龙僣立迁都于邺倾心事佛图澄有重于勒下书澄衣以绫锦乘以雕辇【上】
　　赐袴褶宋元凶邵将作难赐袁淑等袴褶又就主人取锦裁三尺为一叚又中裂之分萧斌与淑及左右使以防袴褶【南史】
　　割截都尽江淹为宣城太守时罢归始泊禅林寺渚夜梦一人自称张景旸谓曰前以一疋锦相寄今可见还淹探怀中得数尺与之此人大恚曰那得割截都尽愿见立迟谓余尺既无用以遗君自迩淹文章踬矣【齐书】献锦孝武时至彭城宋江夏王义恭献蜡烛十梃武陵王骏献锦一疋【后魏书】
　　千机织锦齐毕义云家有千余机织锦并造金银器物【北史】
　　樗蒲取锦太祖曽在同州与郡公宴集出锦及杂绫绢数叚命诸将樗蒲取之【后周书】
　　赐瑞锦王方庆天后初为广州都督境内清肃手制褒之曰朕以卿歴职有称故授此官既美化远闻实副朝寄今赐卿杂防六十叚并瑞锦等物以彰善政也【唐书】锦纒头大厯初代宗诏许宰臣元载王缙及左仆射裴冕户部侍郎判度支第五琦京兆尹黎干各出钱三十万宴郭子仪于子仪私第内侍鱼朝恩叅其防焉朝恩出锦三疋罗五十疋绫一百疋为子仪纒头之费极欢而罢旧俗赏歌舞人以锦防置之头上为之纒头宴享加惠借以为词【上】
