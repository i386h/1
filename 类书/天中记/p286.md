<!-- { "loadSidebar": true } -->
　　两世夫妇刘立者为长葛尉其妻杨氏忽一日泣谓立曰我以某日当死且以小女美美为托曰他日美美成长望君留之三二年其夕杨氏卒及罢官寓居长葛已十年矣有县令某者邀立徃郭外看花令立先去舎赵长官庄行二三里见二杏园中看妇女十数人立驻马观之有一女年可十五六亦近败垣中窥立至赵长官宅入门主人移时方出曰适女子与亲族看花忽中暴疾所以不果奉迎坐未定有一青衣与赵耳语赵起入内闻赵公嗟叹之声乃问立曰君某年为长葛尉婿杨氏乎曰然有女名美美仆名秋笋乎曰然赵又叹息惊异旋有人唤秋笋入宅中见一女涕泣谓曰美美安否对曰无恙也仆亦讶之徐问赵曰某未省与君相识何故知其行止也赵乃以实告曰女适看花忽行奏卒既蘓自言前身乃公之妻也适窥见公不觉闷絶立歔欷乆之须臾县令亦至众客俱集赵白共事众咸异之立曰某今年尚未髙亦有名官愿与小娘子寻隔生之好众共成之于是成婿而美美长于母三嵗矣【防昌解頥録】蜥蜴钱武肃毎夜令老姥监直更听一霄银板灯有大蜥蝪沿油釭噏之将竭倐然不见亦不为意明日王曰昨作夜梦饮麻膏充肠而饱是何祥也宫中或有对者王微哂而已【载】
　　庙蛇之精梓橦县张恶子神乃五丁防蛇之所也或云隽州张生所养之蛇因而祠之人谓之张恶子其神甚灵蜀王建世子元膺聪明达骑射絶伦牙齿常露多以袖掩口左右不敢仰视蛇眼而黒色凶恶鄙防通夜不竟以作逆伏诛就诛之夕梓橦庙祝亟为恶子所责言我不在川今始方归何以致庙宇荒秽如是耶由是蜀人方知元膺为庙蛇之精矣【北梦】
　　灵运来谒江南邉镐初生其父忽梦谢灵运持刺来谒自称前永嘉守修髯秀采骨清神竦所披衣巾轻若烟雾曰欲托君为父子顿寄浙西飞来峯翻译金刚经有未合佛防处愿生君家刋正慎勿以荤羶噉我七嵗于我出家为僧以毕前经梦讫镐生貌类梦中者父爱之小字康乐成童聪明坚求出家其父不允以荤廹之及冠强为娶妻后嗣主爱其博雅累用之而柔懦寡断唯好释氏初从军平建州唯务全活人号邉罗汉及至湘潭人号邉菩萨及帅潭政出多门絶无威断楚人失望人号邉和尚【玉壶清话】
　　夜义精髙澧夜叉精也尝请太学博士丘光庭校书于楼中澧亦屡徃视之一日袜而登光庭不之知因回顾见一青面鬼遂大呼俄而见澧抚之曰谨勿言之以是验其非人【吴越备史】
　　北平王马仁徐州人唐北平王燧裔孙世为武宁军校仁母方娠梦言北平王来归生紫气光庭【南唐】顔延之潘佑自言其母方娠梦古衣冠人告曰我顔延之也与夫人为子及生七嵗始能语曰儿误伤白龙为上帝所罚也因吟诗曰朝防沧海东暮归何太速只因骑折王龙腰谪在人间三十六果以其嵗罪死【南唐相山】梦牛相来刘沆曽祖景洪事杨行宻为江西牙将有彭旴者称太守脇景洪附湖南伪许之复以归行宻遂不任初景洪曰我不从彭旴因活万余人后必隆因名所居山曰复隆山山有牛僧孺读书堂沆母梦牛相公来而生沆后沆赴举有老人云公自是罗浮山玉源遵君汉将邓禹范祖禹母梦一丈夫被金甲至寝曰吾故汉将邓禹也祖禹是日生公遂以名初字梦得温公以称邓禹笃行淳备改字淳甫【家】
　　琅琊僧张安道自禁林谪守滁州睱日逰琅琊精含恍然省记前生曽作寺僧手冩楞伽经四卷使人登佛屋梁间获经凾发视笔画手迹宛然悲喜太息夙障氷解乐全盖琅琊山僧后身也遂托东坡书此经入金山寺印施【寓简侯鲭録】
　　戒和尚元丰中东坡谪居黄州子由亦迁髙安时云庵居洞山尝梦与子由借出防郊云迓五祖戒禅师觉而异之迟明以语子由既而蜀僧聪禅来曰我祖梦吾三人同迎戒和尚此何祥也子由大骇叹曰世岂有同梦者耶与二士俱行二十余里而东坡至东坡曰某八九嵗时时梦身是僧徃来陜右又云妣方孕梦一僧瘠而来托宿聪惊曰戒陜右人失一目暮年弃五祖终于犬遇逆数盖五十年矣后坡谪英州与僧书曰戒和尚又凿脱也【志林】
　　降邹阳何逺一日谒氷华居士钱济明文于其所居烟雨堂语次偶诵祭东坡先生文至降邹阳于十三世天其偶然虽继孟轲于五百年吾无间也之句氷华笑曰此老夫所为者因请降邹阳事氷华云元祜初刘贡父梦至一官府紫间文轴甚多偶取一轴展视云在宋为苏某逆数而上十三世云在西汉为邹阳盖如皇帝时为大师周朝为柱下史只一老也【春者纪闻】
　　前身女子黄山谷初与东坡同见清老者清语坡前身为五祖戒和尚而谓山谷云学士前身一女子我不能详语后日学士至涪陵当自有见者山谷意谓涪陵非迁谪不至闻之亦似愦愦既坐罪人果迁涪陵未几梦一女子云某生诵法华经而志殁后身为男子得大知惠为一时名人今学士某前身也学士近年来所患腋气者縁某所塟棺朽为蚁穴居系两腋之下故有此苦今此居后山有某墓学士能启之除去蚁聚则腋气可除也既觉果访得之已无主矣因改去之而腋气果除【上】
　　秦王后身王介甫在钟山读书有一长老曰先辈必做宰相但不可念旧恶改壊祖宗格法介甫云一第未就奚暇问作宰相并壊祖宗格法僧戏言也老僧云曽坐禅入定见秦王入寺来知先辈秦王后身也【贵耳集】赞皇公至赵鼎初生时其母梦金紫伟人入其室前有赞引者喝曰赞皇公至夫人惊悟彷佛若有所见未几而鼎生焉其后仕宦功名多与徳裕合徳裕自东都分司贬潮阳而鼎亦自四明以散官安置子潮阳徳裕明年贬朱崖而卒鼎亦卒于朱崖俱年十二【坦斋笔冲】
　　万年鬼王王万年副都统因贻书岷峨山拗中和尚和尚不荅书但云语太尉卑归人至问有书否坚不肯説王云我已知了你直説乆而方云和尚请太尉早归三日后与潄间即逰人问拗中云王太尉是第六个万年鬼王所以姓王名万年【贵耳集】
　　伯威后身王十朋将诞时母梦其族叔之师严伯威闵黎至家遂生后有僧见十朋云此郎严伯威后身也【梅溪文集】十朋石桥絶句云石桥未到神先到日里还同梦里时僧教我名刘道者前身曽冩石桥碑石桥乃天台五百尊罗汉洞口也【阙丛説】
　　仙庵道人建宁浦城有道人于山间结庵炼丹将成忽一日入定语童子曰我去后或十日五日即还谨勿轻动我屋子后数日忽有叩门者曰我知汝师已为不所録留之徒臭腐耳童子不悟为魔遂举而焚之道者旋归绕庵呼号云我在何处如此月余不絶声适有老僧问其説厉声荅之曰尔説寻我尔却是谁其声乃絶时其母方娠忽见道者入室遂产徳秀【齐东埜野】
　　婺女星胡寅夫人翁氏宻州司户揆之女也生之前一夕其祖殿撰梦有通谒者曰吾婺女星也当生君家翼日而翁氏生红光满室殿撰曰此必清贵而寿者也长归于寅以妇徳闻见孙者三封太原宁郡大夫人【内】梦龙文天其母将诞梦有龙降其家公遂生其所居之傍有潭成巨浸自公之生潭水日浅长读书秀水山中往来中途有客店一夕店主梦龙蜕爪于门外石上迨晓开户见公脱履于石少憇而去又公好与客奕水中客不能胜公镇日怡然自若及公卒潭水复深国王唐裴休为于阗王【北燕】南唐后主为师子国王【乗异记】
　　重生
　　秦谍复蘓晋伐秦晋人获秦谍杀诸绛市六日而苏盖记异也【左宣公记】
　　汉宫人汉末闗中大乱有发前汉时宫人冢者人犹活既出平复如旧魏郭后爱念之録置宫中常在左右问汉时宫内事説之歴歴皆有次叙郭崩哭泣过礼遂死【博物志】魏时人有开周王冡者得殉塟女子经数日而有气数月而能语年可二十送诣京师郭太后爱养之十余年太后崩哀思哭泣一年余而死【顾恺之启防注】
　　张明友奴并州刺史毕轨送汉故度辽将军范明友鲜毕奴年三百五十嵗言语饮食如常人奴云霍显光后小妻明友妻光前妻女【世语】汉末发范友明冡奴犹活友明霍光女聓説光家事废立之际多与汉书相似此奴常逰走于民间无止住处【博物志】
　　崔涵菩提寺西域胡人所立沙门逹多发塜取甎得一人以进时太后与明帝在华林堂以为妖异使黄门侍郎徐纥问其姓名死来几年何所饮食死者曰臣姓崔名涵字子洪博陵安平人也父名畅母姓魏家在城西□财里死时年十五今满二十七在地十有二年常似醉卧无所食也时复逰行或遇饭食如似梦中不甚辨了后即遣门下録事张隽诣□财里访涵父母果得隽还具以实闻后遣送涵回家母魏把桃枝急令速去涵遂舍去逰于京师常宿寺门下汝南王赐黄衣一具涵性畏日不敢仰视又畏水火及刀兵之属常走于逵路遇疲则止不徐行也时人犹谓是鬼【东蓝记】
　　生食荷叶陏开皇三年京师西北凝观寺有僧法庆造丈六挟贮像未成暴死时寳昌寺僧大智同日亦卒三日并蘓云见官曹殿上有人似王者仪仗甚众见法庆在前有一像忽来谓殿上人曰庆造我未成何乃令死便检文薄云庆食尽命未尽上人曰可给荷叶以终寿言讫忽然皆失所在大智便蘓众异之乃徃凝观寺问庆説皆符验庆不复能食毎日朝进荷叶六枝斋时入枝如此终身同流请乞以成其像【两京记】昭宗初年鳯翔释寗师者忽暴终而蘓云初为司所摄也一判官云和尚寿在而无禄召吏检之只有干荷叶三石因令注于簿自此寗毎断中惟荷叶汤而已下号入和尚【上】法庆丸欲食时先以暖水令防湿方食之【宋髙僧】三百年复生窦建徳常发邺中一墓无他物开棺见妇人顔色如生姿容絶丽可年二十余衣物形制非近世者之似有气息乃收还军养之三日而生能言云我魏文帝宫人随甄皇后在邺死塟于此不知今乃何时也説甄后见害了了分明建徳甚宠爱之其后建徳为太宗所灭帝将纳之乃具以事白且辞曰妾幽闭黄壤已三百年非窦公何以得见今日死乃妾之分也遂饮恨而卒帝甚伤之【神异】
　　粥饼宋之末年姑蘓卖饼冢检所鬻钱得币焉因怪之毎粥饼必识其人与其钱乆之乃一妇人也迹其妇至一塜而灭遂白之官启塜见妇人卧柩中有小儿坐其侧恐其为人所觉必不复出饥死小儿有好事者收归养之既长与常人无异不知其姓乡人呼之曰鬼官人元初犹在后数年方死【元吾衍子行间居録】
　　夀
　　考老考也【説文】老朽也老而不死曰仙【释名】
　　期頥五十曰艾艾治也治事能断割芟刈无所疑也六十曰耆耆指也不从力役指事使人也七十曰耄头髪白耄耄然也八十曰耋耋鐡也皮肤变黒色如鐡也九十曰鲐背皆有鲐文也或曰黄耉鬓髪变黄也耉垢也皮色骊悴恒如有垢者也或曰胡耉咽皮如鸡胡也或曰冻梨皮有班黒如冻梨色也或曰齯齯大齿落尽更生细者如小儿齿也百年曰期頥頥养也老昏不复知服味善恶孝子期于尽养道而已也【上】
　　五福一曰寿二曰富【云云】五曰考终命【洪范】
　　四事杨朱曰生民之不得休息为四事故一为寿二为名三为位四为货有此四者畏鬼畏人畏威畏刑此谓之遁人也不逆命何羡寿不矜贵可羡名不要势可羡位不贪富可羡货此之谓顺民也【列】
