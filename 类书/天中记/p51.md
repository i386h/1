<!-- { "loadSidebar": true } -->
　　玉笥屈潭之左玉笥山屈平之放栖于此山而作九歌焉【甄烈湘中记】汉武好仙于玉笥山顶上置降真坛大还丹灶道士昼夜祈祷天感其诚乃降白玉笥置坛上武帝遣使取之至其坛侧飘风大震巻玉笥而去因此则为玉笥山焉【玉笥山録】
　　巫山大巫山非惟三峡所无乃当抗峯岷娥偕领衡疑其附翼羣山并概青云更就霄汉辨其优劣耳其间首尾一百六十里谓之巫峡盖因山为名也【水经】楚防王与宋玉逰于云夣之野望朝云之馆有气焉湏防之间变化无穷王问此是何气玉对曰昔先王逰于高唐怠而昼夣见一妇人自云我天帝之季女名曰瑶姫未行而亡封于巫山之台精防为草实为灵芝所谓巫山之女高唐之姫闻王来逰愿荐枕席王因幸之去乃言妾在巫山之阳高丘之阻旦为朝云暮为行雨朝朝暮暮阳台之下旦以视之果如其言为之立馆名曰朝云【宋玉集】十二峯曰望霞峯翠屏峯朝云峯松峦峯集仙峯聚鹤峯净坛峯上升峯起云峯飞鳯峯登龙峯圣泉峯武担武都丈夫化为女子顔色羙絶盖山精也蜀王纳以为妃无几物故王哀念之遣武丁之武都担土为妃作冡盖地数畆高七丈号曰武担以石作镜一枚表其墓其石俗今名为石笋【蜀王本纪华阳国志】
　　吴山雍州其山镇曰吴岳【周礼】国语谓之西吴古文以为汧山秦都咸阳以为西岳【汉地理名】一名吴岳马融作开山【书防】吴山三峯霞举秀出云霄崩峦倾返山顶相捍望之恒有落势【水经】
　　秦望防稽秦望山为众峯之杰陟境便见史记云秦始皇登之以望南海自平地以取山顶七巠县嶝孤危峭路险絶记云扳萝扪葛然后能升山上无高木当由地逈多风所致山南有嶕岘岘里有大城越王无余之旧都也【上】
　　四明四明名丹山赤水之天上有石窟四穴通日月星辰之光故曰四明秦时驱山塞海鬼神劳役奔入四明洞不出因名鬼藏山其巅五峯絶高形如芙蓉
　　良常秦始皇登句曲北埀叹曰廵狩之乐莫过于山海自今以往良为常也尔羣臣并称夀叹曰良为常矣乃改句容北埀为良常山【金陵志】
　　大翮居庸县有大翮小翮山高峦截云层陵断雾双阜共秀兢举羣峯之上郡人王次仲少有异志年及弱冠变苍颉旧文为今书秦始皇时宫务烦多以次仲所易文简便于事要竒而召之三徴而輙不至次仲履真懐道穷数术之羙始皇怒其不恭令槛车送之次仲行次忽化为大鸟出车外翻飞而去落二翮于斯山故其峯峦有大翮之名矣【水经注】次仲匿术匿术于秦始落双翮而冲天【阳固北都赋】
　　驱山铎冝春界钟山有峡数十里其水即冝春江也回环澄澈深不可测曽有渔人埀钓得一金鎻引之数百尺而获一钟又如铎形渔人举之有声如霹雳天昼晦山川震动钟山一靣崩摧五百余丈渔人皆沉舟落水其山摧处如削至今存焉或有识者云此即秦始皇驱山之铎也【玉堂间话】
　　拒神山牟州有拒神山在州东五里始皇取石为桥此山拒而不去因遂名焉山南四里有黄银冗【续高僧传】八素八素山在武义县东阳山水记云秦末有八士来隠于此故名
　　五岭秦北为长城之役南有五岭之戍【汉书】五岭大庾始安临贺桂阳掲阳【广州记】大庾岭一名塞岭又曰塞上武帝元鼎四年南越相吕嘉杀汉将韩千秋凾封汉使节置塞上即此岭也南康记云汉兵击嘉众溃有监军姓庾城是岭以其姓庾因谓之大庾又以其上多梅而先发亦曰梅岭【海録】古人云五岭者天地以隔内外况绵涂于海衣顾九岭而弥邈非复行路之迳岨信幽荒之防域者矣【水经】
　　茅山句曲山秦时名为华阳之天三茅君居之因而为名外金山因坛为号矣周时名其源泽为句曲之穴案山形曲折后人名为句曲之山山间有金陵之地四十七八顷是金坛之地肺也居其地必得度世【茅君内传】句曲洞天东通林屋北通岱宗西通峨嵋南通罗浮【真诰】句曲山深曲而有所容故号为句容里【史记】
　　方山湖熟西北有方山顶正方上有池水【舆地志】山形方如印故曰方山亦名天印山【丹阳记】始皇时望气者云江东有天子气乃东游以厌之又凿金陵以断其势今方山石硊是其所断之地也【舆地志】
　　酉阳小酉山石穴中有书千巻相传秦人于此而学因留故梁湘东王云访酉阳之逸典是也【荆州记】
　　终南荆山中南九州之险也【成传】终南一名中南言在天中居都之南也【闗中记】太一在骊山西山之秀者也一名地胏山可避洪水【三秦记】孟门终隆之山不能禁注终隆终南【淮南子】扶风武功县有太一山古文以为终南【汉地理志】秦时四皓共入啇雒隠地肺山以待天下定及秦败汉高闻而徴之不至深自匿终南山不能屈已【高士传】卢藏用初隠居之时有贞险之操性来于少室终南二山时人称为随驾隠士后登朝趑诡佞专事权贵道士司马子防归天台山羣公祖道藏用指终南山曰此中甚有佳处何必天台子防曰以吾观之此乃仕宦之捷径尔藏用有慙色【旧唐】防西京赋终南太一隆窟崔崒西征赋靣终南而背云阳跨平原而连蟠冡九嶭太一巃嵸则终南太一非一山也【元和志】盖终南南山之緫名太一一山之别号【五经要乂】按四皓先隠地胏后匿终南则地胏终南亦非一山矣
　　天阶将乐县天阶山下有寳华洞即赤松子采药之所洞中有石燕石蝙蝠石室石柱并石臼石井俗云其井南通沙县溪复有乳泉自上而滴人以服之登山顶者若升碧霄故有天阶之号【建安记】
　　孤云两角兴元南有路通巴州深谿峭岩扪萝摸石三日始达于山顶复登措大岭盖稍平处也其絶顶谓之孤云两角彼中谚云孤云两角去天一楃淮隂侯庙在焉昔韩信亡去萧何追及于兹山王仁裕题诗云孤云不掩兴亡策两角曽悬去住心【玉堂间话】
　　八公山夀春八公山山无树木唯重阜耳山上有淮南王刘安庙安折节下士笃好儒学养方术之徒数十人皆为俊异焉多神仙秘法鸿寳之道忽有八公皆须眉皓素诣门希见门者曰吾王好长生今先生无住衰之术未敢相闻八公咸变成童王甚敬之八士并能錬金化丹出入无间乃与安登山埋金于地白日升天余药在器鸡犬防之者俱得上升其所升之处践石皆防人马迹存焉故山即以八公为目晋世谢北御符坚祈八公山及置阵于肥水之濵坚望上山草木咸为人状非八公之灵有助盖符氏将亡之感也【水经】
　　凾山齐郡凾山有鸟足青觜赤黄素翼綘颡名王母使者昔汉武登此山得玉凾长五寸帝下山玉凾忽为白鸟飞去世传山上有王母药凾常令鸟守之【酉阳杂爼】天台天台山者盖山岳之神秀也渉海则有方丈蓬莱登陆则有四明天台皆圣之所逰化灵仙之所窟宅【孙绰赋序】明帝永平五年剡县刘晨阮肇共入天台山度山出一大溪溪邉有二女子姿质妙絶遂半年后懐土求归既出亲旧零落邑屋改异无复相识讯问得七世孙【幽明録】天台山上应台星超然秀出山有八重视之如一防高一万八千丈周廻八百里【临海经】天台山去天不逺路楢溪溪水险清冷前有石桥路径不盈尺长数千丈下临絶防之涧唯忘其身然后能济济者梯岩壁扪萝葛之茎度得平路见天台山蔚然绮秀列双岭于青霄上有琼楼玉阁天堂碧林醴泉仙物华具晋隠士白道猷得过之获醴泉紫芝灵乐【啓蒙记注】赤城山天台之南门也瀑布山天台之西南峯水从南岩悬注望之如曵布【天台山图】赤城山土色皆赤岩岫连防状似云霞悬霤十仞谓之瀑布飞流洒散冬夏不竭山谷絶涧峥嵘无防长松蔓藟幽蔼其上内有天台虚岳仙室璿台【防稽记】赤城山亦名烧山【名山畧记】此山旧名五县之余地五县余姚鄞句章剡始寜【防稽记】济楢溪而直进落五界而迅征【孙赋】天台山有八桂岭【地理记】白石之山望之如雪山有湖传云金鹅之所集八桂之所植【临海记】八桂森挺以凌霜【赋】天台山赤城阻其迳瀑布激其衢石有莓苔之险渊有不测之深【异苑】
　　燕然窦宪与单于战于稽落山大破之宪遂登燕然山刻石勒功班固作铭曰封神丘兮建隆嵑【后汉】
　　筑山梁冀广开园囿采土筑山十里九坂以象二崤深林絶涧有若自然竒禽驯兽飞走其间【后汉】
　　祁山汉水北连山秀举罗峯竞峙祁山在蟠之西山上有城极为岩固昔诸葛亮攻祁山即此城也开山图曰汉阳西南有祁山溪径委迤山高岩崄九州之名岨天下之竒峻【水经】
　　钟山建康东北十里有钟山旧名金山汉末金陵尉蒋子文讨贼战亡灵发于山因立蒋侯祠焉故号曰蒋山诸葛亮以为钟山龙盘即蒋山也【徐爰释问畧】京师南北并有连领而蒋山独隆崫峻异其形象龙实杨都之镇也孙权山南因山为名号曰孙陵【丹阳记】蒋山舆地图谓之钟山元皇未渡江之年望气者云蒋山上有紫云时时晨见【庾阐杨都赋注】蒋山旧名金陵山因此立名金陵【舆地志】秦始皇时望气者云金陵有天子气埋金玉杂寳于钟山乃断其地更名曰秣陵【金陵地记】大帝祖讳钟因改名曰蒋山【吴録】萧士赟李白金陵歌注云大帝为子文立庙子文祖讳钟改曰蒋山一统志亦云误
　　石城石头城山岭嶂千里相重若一防歴者以为吴之石城犹楚之九疑也山上有城因以为名汉建安十六年吴孙权脩理改名石头城今清凉寺西是也【江乗地记】诸葛亮谓吴大帝曰秣陵地形钟山龙蟠石城虎踞真帝王所都也
　　景阳黄初元年文帝愈崇宫殿雕餙观阁取白石英及紫石英五色大石于太行谷城之山起景阳山于芳林园树松竹草木捕禽兽以其中于时百役繁兴帝躬自掘土率羣臣三公以下莫不展力【孙盛魏春秋】
　　北芒明帝欲平北芒令于其上作台观则见孟津辛毗曰天地之性高高下下今而反之既非其理加以损费人功民不堪役且若九河盈溢洪水为害而丘陵皆夷将何以御之帝乃止【魏志】北邙山是陇山之尾一名平逢山一名郏山【郡国志】北山连岭脩豆四百余里实古今东洛九原之地也【洛阳记】南临洛水北防邙山托崇以为宅因茂林以为防【应璩与程文信书】蘓韶卒见形于蘓节求改曰吾性爱好京洛每往来出入瞻视邙山乐哉万世之基也北背孟津洋洋之河南望天邑济济之盛【王隠晋书】太白吉茂苏则值乱隠于扶风南太白山中以经籍自娱【魏畧】太白山不知高几许俗云武功太白去天三百山下军行不得鸣鼓角鸣鼓角则疾风暴雨兼至也【三秦记】嵩梁武陵郡嵩梁山高峯孤耸素璧千防望之苕亭有似香炉永安六年其山洞开朗如门高三百丈广二百丈门角上各生一竹倒埀下拂谓之天箒孙休以为嘉祥分武陵置天门郡【水经荆州记】隋文帝改曰石门山昆山海塩县东北二百里有长谷昔陆逊陆凯居此谷东二十里有昆山父祖焉【陆道瞻吴地记】陆氏之先此士衡兄弟生焉时人以玉出昆冈比之故名士衡赠从兄车骑诗所谓婉娈昆山隂也【舆地广记】
　　岘山羊祜尝与从事邹湛共登岘山埀泣曰自有宇宙便有此山由来贤达胜士登此逺望如我与卿者多矣皆湮灭无闻念此使人悲伤我百年后防魄犹当登此山也湛对曰公德冠四海道符前哲令闻令望当与此山俱传若湛軰乃当如公语耳【襄阳耆旧传】
