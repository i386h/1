<!-- { "loadSidebar": true } -->
　　岳鼻卫太子岳鼻太子来省疾至甘泉宫江充告太子勿入陛下有诏恶太子鼻岳尚以纸蔽其鼻充语武帝曰太子不欲闻陛下脓臰故蔽鼻武帝怒太子太子走还【三辅故事】
　　气户太尉郅寿少遇相师相师曰凡鼻为气户君鼻大贵之象也【长沙蓍旧传】
　　广莫顾长康拜桓宣武墓作诗云山崩溟海竭鱼鸟将何依人问之曰卿凭重桓乃尔哭之状其可见乎顾曰鼻如广莫风眼如悬河决溜【世语】
　　鼻音谢安本能为洛下书生咏有鼻疾故其音浊名流爱其咏而弗及或掩以効之
　　面山康僧渊目深而鼻高王丞相每调之僧渊曰鼻者面之山目者面之渊山不高则不灵渊不深则不清【世説】齇鼻宋废帝常入武帝庙指其画像曰此渠不好色不择尊卑顾谓左右渠大齇鼻如何不齇即令画工齇【谈薮】世齇王慧龙愉之孙也防聪慧愉以为诸孙之龙故名焉避刘裕之难奔魏崔浩弟恬闻其为王氏子以女妻之浩既婚姻及见慧龙信王家子也王氏世齇鼻江东谓之齇王慧龙鼻大浩曰真贵种矣【魏书】
　　易鼻徐郎中筠少梦神人状甚伟乎携竹篮其中皆人鼻端视徐曰形像非薄但其鼻曲而小吾与若易之遂于篮中择一鼻先劓徐鼻掷去以所择鼻安之仍以手指周固四际梦中亦觉痛楚神笑曰好一正即鼻也徐之鼻素隆不正自梦易之后自然端直歴官驾郎中治平巾卒【括异志】
　　息主割鼻饴口丧其息主【大经】
　　鼻不知臰为人不知是非为閇【论衡】
　　刺天王沈什时论鼻而刺天谓仰鼻也【上寥下尧】
　　口
　　言食口人之所以言食也【説文】
　　言门口者言之门【周生烈子】
　　机闗口者机闗也所以门闭情意也可以食不可以言【鬼谷子】口者闗也舌者机也出言不审驷马不能追也【説苑】华池口为华池【养生要尹氏解】
　　军营军营之中有甘泉军营口也甘泉唾也【养生经】监谤厉王虐国人谤王王怒得卫巫使监谤者召公曰是障之也防民之口甚于防川川壅而溃伤人必多民亦如之是故为川决之使导为民者宣之使言民之有口犹土之有山川也夫民虑之于心而宣之于口成而行之胡可壅也若壅其口其与能几何王弗聴于是国人莫敢出言【国语】
　　不阖桓公与管仲谋伐莒未发已闻于国东郭邮至公问之曰子言伐莒者乎东郭曰然臣也君子善谋而小人善意臣视二君在堂上口开而不阖是言莒也举手而指势当莒也【管子】
　　三缄孔子观周入于太庙右陛之前有金人焉三缄其口而铭其背曰古之慎言人也戒之哉戒之哉无多言多言多败无多事多事多患诚能慎之福之根也曰是何伤祸之门也强梁者不得其死好胜者必遇其敌夫江河长百谷者以其卑下也戒之哉戒之哉孔子顾谓弟子曰小子识之此言实而中情而信行身如此岂以口遇祸哉【説苑】襄州谷城县城门外道傍石人缺剥腹上有字云磨兠鞬慎勿言是亦金人之流也【浮休间目集】方口李母碑曰老子方口【濑乡记】
　　海口孔子海口言若含择【援神契】
　　斗绕子贡山庭斗绕口谓面有三庭言山在中鼻高有异相也故子贡至孝顔渊至仁【论语摘辅相】
　　口説哀公问取人之法孔子对曰毋取拑者无取倢者毋取口鋭者拑者大给利不可尽用倢者必欲兼人不可以为法也口鋭者多诞而寡信后恐不验也【説苑】无取捷捷无取钳钳无取啍啍捷捷贪也钳钳乱也啍啍诞也【家语】
　　口臭越王勾践入臣于吴吴王病入问病适遇吴王之便太宰嚭奉溲恶以出勾践以手捧其便与恶而尝之后遂病口臭范蠡令左右食岑草以乱其气【吴越】
　　天口齐田骈游稷下好谈论号天口言不可穷尽【七畧】虎口秦始皇虎口日角【河图】
　　口吃韩非口吃不能道説而善著书【史记】司马相如口吃而善著书【汉书】
　　期期周昌为人吃高帝欲废太子昌曰臣口不能言然臣期期知其不可陛下欲废太子臣期期不奉诏上欣然而笑即罢【汉书】
　　乳臰汉王击魏豹谓郦食其曰魏大将者其人为谁曰栢直也汉王曰是口尚乳臰【汉书】
　　从理入口周亚夫为河内守许负相之曰君当封侯而饿死亚夫曰既已贵又何説饿死指视我负指其口曰从理入口此饿死法也【汉书】
　　不能剧谈长安有儒生曰惠庄闻朱云折五鹿充宗之角乃叹息曰栗犊反能尔耶吾终耻溺死沟中遂褁粮从云云与言庄不能对逡巡而去拊心谓人曰吾口不能剧谈此中多有【西事杂记】雄口吃不能剧谈而好深湛之思
　　哆口王莽为人哆口【汉书】
　　无择言马援在交阯还书戒兄子曰龙伯高敦厚周慎口无择言谦约节俭亷公有威吾爱之重之【后汉】
　　方口明德马后身长七尺三寸青白色方口美髪【东观汉记】含香桓帝时侍中刁存年蓍口臭上出鸡舌香使含之自疑有过赐毒归舍辞诀欲就便宜赖僚友求眎其药更为含食意遂解【汉官仪】
　　大口孙坚为下邳丞时孙权生方頥大口目有精光坚异之以为有贵像【江表传】
　　艾艾邓艾以口吃不得作干佐为稻田守丛草吏【魏志】尝语称艾艾晋文王戏之曰卿云艾艾定是几艾对曰鳯兮鳯兮故是一鳯【世説】
　　雌黄王衍善谈老庄义理有所不安随即更改世号口中雌朝野翕然谓之一世龙门矣【晋书】
　　食不知口司马流与苏峻战食不知口处
　　下动申弼烈祖常从容问诸侍臣曰夫口以下动乃能制物铁鎻为用亦噬嗑之意而从上下何也弼答曰口之下动上使下也铁鎻之用上斩下也烈祖称善【燕书】宜饮谢朏出为吴兴郡守与弟瀹于送别朏指瀹口曰此中唯宜饮酒【南史】
　　度启公焦度为人质直木讷口不能出言欲就齐高帝求州比见竟不涉一语后求竟陵郡不知所以置辞亲人授之百余言于大众中欲自陈临时卒忘所教乃大言曰度启公度启公度无食帝笑曰卿何忧无食即赐米百斛【上】
　　酧据精悉崔慰祖字悦宗沈约谢脁尝于吏部省中宾友俱集各问慰祖地里中所不悉十余事慰祖口吃无华辞而酧据精悉一坐称服之朓叹曰假使班马复生无以过此【南齐书】
　　读谢诗梁高祖重陈郡谢微诗常曰不读谢诗三日觉口臭【谈薮】
　　吃怒效已后周郑伟姓吃当逐鹿于野失之过牧竪而问焉牧竪答之其言亦吃伟怒谓其效已遂射杀之其忍暴如此【二十八】
　　木丸窒郝象贤为太子通事舍人后素衔处俊因事诛之临刑极骂乃死自是讫后世刑人必先以木丸窒口云
　　口过宋之问天后朝求北门学士不许作明河篇以见志则天见其诗谓崔融曰非不知宋之问有奇才但恨有口过耳宋终身惭愤口过谓口臭也
　　鸡鸣唐华原令崔思海口吃每共表弟杜延业递相戏弄杜尝语崔云延业死遣兄作鸡鸣但有所问兄即须报旁人云他口应须自由何得遣人驱使若不肻作何能遣之杜即云能得既而旁人即共杜私赌杜将一把谷来崔前去此是何物崔云谷谷旁人大笑因输延业【启顔録】
　　钳口元载引用私党惧朝臣论奏其短乃请百官凡欲论事皆先白长官长官白宰相然后上闻顔真卿上疏曰朝廷开不讳之路犹恐不言况怀厌怠令宰相宣进止御史台作条目不得直进从此人不奏事矣陛下闻见止于数人耳目天下之士方钳口结舌陛下渐成孤立后悔无及矣【唐书】
　　棱等登唐世进士及第放榜讫则须谒宰相其导答词语一出榜元俯仰疾徐尤宜精审时卢肇首冠有故不至次乃丁棱棱口吃又形体小陋迨引见则俯而致词意本言棱等登科而棱頳然汗发鞠躬移时乃曰棱等登棱等登竟不能发其后语而罢左右皆笑翌日友人戏之曰闻君善筝可得闻乎棱曰无之友人曰昨日闻棱等登棱等登岂非筝声耶【王泉子】
　　谈辩风生孙晟口吃遇人不能道寒暄已而坐定谈辩风生聴者忘倦【南唐】
　　嘲吃王汾口吃刘攽嘲曰恐是昌家又疑非类不见雄名唯闻艾气以周昌韩非雄邓艾皆吃也【倦游録】如鼻束脩之业其上在于不言其次在于寡知也故谚曰使口如鼻至老不失【杜如体论】
　　口铭神以感通心由口宣情莫多妄口莫多言病从口入祸从口出存亡之机开阖之术【传子】
　　唇
　　唇吻唇縁也口之縁也吻免也入之则碎出则免也又取也漱唾所出恒加拭因以为名也【释名】咡谓之吻舌藩唇者舌之藩【周生烈子】
　　齿垣唇者齿之垣所以扶神设端若有列星外有限故曰唇亡齿寒【元命苞】
　　斗唇仲尼斗唇吐教陈机授度【孝经钩命决】
　　反唇张荡与顔异有隙人有告异以他事议下汤治异云异与客语云初令下有不便者异不应微反唇汤奏异九卿见令不便不入言而复诽论死自是后有复诽之法【汉书】
　　弄唇樊伷顾能弄唇吻实无才畧
　　兔缺魏咏之字长道生而兔缺有善相者谓之曰卿当富贵年十八闻荆州刺史殷仲堪帐下有医能疗贫无行装谓家人曰残丑如此用活何为遂赍数斛米西上以投殷仲堪仲堪嘉其意召医视之医曰可割而补之但须百日进粥不得笑语咏之曰半生不语而有半生亦当疗之况百日耶仲堪于是处之别屋疗之咏之遂闭口不语惟食薄粥其励志如此【晋书】
　　腾蛇腾蛇鎻唇梁武饥亡台城上腾蛇即法令纹也梁武帝都建康为侯景逼台城饮膳被景裁损帝忧愤成疾口苦索蜜不得再曰荷荷遂殂【神异赋】
　　补唇方干为人唇缺有司以为不可与科名连应十余举遂隐居鉴湖后数十年遇医补唇年已老矣人号曰补唇先生又性好侮人尝与龙丘李主簿同酌李目有翳干改令讥曰措大吃酒防盐军将吃酒防酱只见门外着篱未见眼中安障李答曰措大吃酒防盐下人吃酒防鲊只见手臂着栏未见口唇开袴【摭言】
　　齿
　　毁齿齓毁齿也男八月生齿八嵗而齓女七月生齿七嵗而齓【説文】
　　长防齿始也少长之别始乎此也以齿食多者长食少者防也【释名】
　　身寳夫齿者年也身之寳也藏之斧凿所以调谐五味以安性气者也【杨泉物理论】
　　秉度帝喾骈齿【河图矩起】帝骈骈齿上法曰叅秉度成纪以理隂阳【白虎通】
　　骈齿武王骈齿是谓刚强取象叅房诛害以从天心【元命苞】房为明堂主布政叅为大辰生斩刈兼此二者故重齿为表【注】夫子骈齿象钩星也【孝经钩命决】
　　牵折陈僖子使召公子阳生立之将盟遂诬鲍子曰子之命也鲍子曰汝忘君之为孺子牛而折其齿乎孺子荼也累公后衔绳为牛使荼牵之恭须地救折其齿也【左传】
　　折齿范睢事魏中大夫须贾贾使齐睢从齐襄王闻睢辨赐金及牛酒贾以为睢持魏隂事告齐故得此馈以告魏相魏齐大怒使舍人笞击睢折脇擢齿睢佯死【史记】无齿张苍长八尺余免相后老口中无齿食乳女子为乳母妻妾以百数尝孕者不复幸年百余嵗而卒【上】梭折谢鲲隣家高氏女有美色鲲尝挑之女投梭折其两齿时人语曰任达不已防舆折齿鲲闻之傲然长啸曰犹不废我啸歌
　　齿疾温峤先有齿疾因抜中风而卒【晋书】
　　相须王子猷诣谢万林公先在坐瞻瞩甚高王曰若林公须髪并全神情当复胜此不谢曰唇齿相须不可以偏亡须髪何闗于神明林公意甚恶曰七尺之躯今日委君二贤【世説】
