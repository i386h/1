<!-- { "loadSidebar": true } -->
　　中食多论云从旦至中其明转盛名之为时中后明没名为非时今言中食以天中日午时得食僧只云午时日影中一发一瞬即是非时毗罗三昧经瓶沙王问佛何故日中佛食荅云早起诸天食日中三世佛食日西畜生食日暮鬼神食佛制防六趣因令同三世佛食袈裟僧只律敬袈裟如敬佛塔谓袈裟为福田衣衣名销痩取能销痩烦恼铠名忍辱取能降伏魔军亦喻莲华不染泥滓亦为诸佛之所幢相则袈裟之为义其至矣【广明司我议僧行】萨婆多云卧具者三衣之名大净法门经云袈裟者晋名去秽大集经名离染服贤愚经名出世服真谛杂记云袈裟是外国三衣之名名含多义或名离尘服由防六尘故或名消痩服由割烦恼故或名莲华服服者离着故或名间色服以三如法色所成故言三色者律有三种壊色青黒木兰青谓铜青黒谓杂泥木兰即树皮也应法师云韵作防音加沙葛洪字苑始改从衣【翻】髙宗末疏勒国王遣使送释迦牟尼佛袈裟衣一长二丈余髙宗以审是佛衣应有灵异遂烧之以验虚实置于猛火之中经日不然观者莫不悚骇心形俱肃【魏书】蜀金堂县三学山开照寺衣羣冦入寺刼掠缁徒声尽寺元有释迦藕丝袈裟为千载之异物也贼曹分取与其妻折而易之夫妻当时手指节节堕落须鬓俱坠寻事败戮于市【儆戒録】
　　三衣僧祗云三衣者贤圣沙门之幖帜【翻译】一曰僧伽梨即大衣也二曰欝多罗僧即士条也三曰安陀防即五条也此是三衣若呼三条褊衫裙为三衣误也【员觉】褊衫僧祗支西域记云正名僧迦鵄此云覆腋衣用覆左肩右开左合竺道祖云魏时请僧于内自恣宫人见僧偏袒不以为善遂作此衣施僧因缀于左边祗支上因而受称即褊衫右边今隠祗支名通号两袖曰褊衫锡杖隙弃罗此云锡杖由振时作锡锡声故十诵名声杖锡杖经又名智杖亦名徳杖彰智行功徳故圣人之幖帜贤士之明记道法之幢【翻】舒州潜山最竒絶而山麓尤胜志公与白鹤道人皆居之因禀武帝帝以二人俱具灵通俾各以物识其地得者居之道人云某以鹤止处为记志公云某以卓锡处为记已而鹤先飞去至麓将止忽闻空中锡飞声志公之锡遂卓于山麓而鹤惊止他所道人不怿然以前言不可食遂各以所识筑室焉【释鉴】释子云游行僧为飞锡安住僧为挂锡【释氏要览】犍椎声论翻为磬亦翻钟増一云阿难升讲堂击犍椎者此是如来信鼓也应法师准尼钞云时至应臂咤犍捶梵语臂咤此云打犍捶此云所打之木【翻】又云凡有一个铜铁鸣者皆名犍椎又云但是金石板木砧锤有声可以集众者皆名犍椎【要览】
　　梵防梵语云防者华言止断外事外事止断时任为法事防者讃咏之声也善见云聴汝作防防言説之辞也清而不浊雄而不猛流而不越凝而不滞逺聴则汪洋峻雅近属则从容和肃法苑云寻西方之有防犹东国之有讃讃者从文以结草防者短偈以流颂比其事义名异实同佛道论衡云陈思王幼含珪章十嵗能文毎读经文流连嗟玩以为至道之宗极也遂制转读七声升降曲折之响世之讽诵咸宪章焉尝游鱼山忽闻空中梵天之响清飏哀婉其声动心独聴良乆而侍御莫闻植深感神理弥悟法应乃摹其声节为梵防撰文【翻】思王尝登鱼山临东阿忽闻岩岫里有诵经声清道深亮逺谷流响肃然有灵气不觉敛襟祗敬便有终焉之志即效而则之今梵唱皆植依拟所造【异苑】金言有译梵响无授始有魏陈思王曹植深爱声律属意经音既通般遮之瑞响又感渔山之神制于是删治瑞应本起以为学者之宗传声则三千有余在契则四十有二【髙僧传】珠林齐僧辩能作梵契等音义云契之一字犹言一节一科也【翻】
　　四姓释迦者起自秦代释道安云既存剃染绍继释迦子虽异父而姓无殊今者出家宜悉称释及翻四含果云四姓出家同一释种众咸叹其四姓一刹帝利此是王种二婆罗门是髙行人三名毗舍如此土民四名首陀最为卑下如此土皂安当晋秦之时删注羣经自号弥天措摸季叶犹言译胡为秦此一昆山之一砾未尽美焉【法苑传记】
　　泥犂耶梵称泥犁秦言无有无有喜乐无气味无欢无利故云无有或云无者更无赦处婆沙论名不自在谓彼罪人为狱卒阿傍之所拘制不得自在故名地狱又地者底也地最在下狱者局也谓拘局不得自在故名地狱梁言寄条城又言闭城也【翻苑】诸罪人未受罪之间共聚是处巧风所吹随业轻重受大小身臭风所吹成就罪人麄丑之形香风所吹成就福人防细之体净度三昧经云有三十地狱有五官主典一者鲜官禁杀二者水官禁盗三者防官禁婬四者言官禁两舌五者天官禁酒【法记】赵泰字文和宋太始中暴死而苏云被捉将去遍歴地狱复见一城名为受变形城地狱考治已毕者当于此城更受变报泰入其城见大屋中有数百局吏对校文书云杀生者当作蜉蝣朝生暮死【若为人常短命】刼盗者当作猪羊受人屠割【身屠肉偿人】婬逸者作鹤骛麞麋【蛇身】两舌者作鵄枭鸺鹠【人闻皆呪令死】捍债者为驴骡牛马【鱼鼈之属防报记幽防録】
　　阿鼻此云无间观佛三昧经云阿言无鼻言救【翻】摩诃萨梵语摩诃萨者此云大有情即能救度人也【地符】孔门亚圣观音于诸先觉犹孔门之有亚圣其悲智应用鸿纎亿刹常如视诸掌
　　八关修多罗敎函于藏轮周回八角正道斯陈周回八角角觉也佛以眼为八邪耳为八患鼻为八苦舌为八难迥八邪为八觉迥八患为八解脱迥八苦为八安乐迥八难为八王子指四八为三十二相由此八闗返邪归正成佛之境矣止则寂然无用引则转而不穷动虽有声静乃无迹【文苑转闗经藏记】梵语修多罗此言经也【什要览】盂兰盆梵云盂兰此云救倒悬盆则此方器也华梵双举自目连救母始也【要览】
　　鉢塞梵语鉢塞莫梁云数珠此是引接下根牵果修业之具也
　　伽陀梵言伽陀此言讽诵【祖廷事苑】
　　法门佛示灭后大弟子寅圣言而成经传心印曰法承法而能传曰宗由宗而分敎曰支坐而摄化者胜义皆空之宗也行而宣敎者推破邪山之支也释子惠则生于像季思济刼浊乃学于一支门役羣迷以为尽妙理者莫如法门变凡夫者莫如佛土悟无深者莫如散花故业于净名深达实相自京师涉汉沔歴鄢郢登熊湘【刘禹锡送惠则归上都】
　　竺僊夜雨山草湿爽籁杂枯木闲吟竺僊偈清絶过于玉【贯休诗】
　　三禅沙门有三坐禅为上辈诵经为中辈助众为下辈【无为经】
　　天堂地狱防州刺史李舟与妹书曰释迦生中国设敎如周孔周孔生西方设敎如释迦天堂无则已有则君子登地狱无则已有则小人入识者以为知言【国史补】四惑含笑作姿以惑于人婬罗弥网人皆投身坐卧行立四面巧媚薄智愚人为之心醉执剑向敌是犹可胜女贼害人是不可禁毒蛇含毒犹可手捉女情惑人是不可触【智度论】
　　隂府寄库遍览藏经无隂府寄库之説譬如有人不为君子之行以交结贤人君子乃寄钱司理院狱子处待其下狱则用钱免罪岂不谬哉【龙舒】
　　吃栗多梵云吃栗多唐言贱人
　　寺
　　寺寺司也官府所止故曰寺【风俗通】汉永平中佛敎初至洛阳始置寺度腾兰二徳古者官之庭府称寺盖賔而尊之比干曹署此其源也【李华杭州开元寺新塔碑】寺者释名曰嗣也治事者相嗣续于其内本是司名西僧乍来权止公司移入别居不忘其本还标寺号【翻】古徳寺诰乃有多名或名道即无生廷也或名为寺即公廷也或名净往舍或名法同舍或名出世间舍或名精舍或名清净无极园或名金刚净刹或名寂灭道场或名逺离恶处或名亲近善处并随义立各有所表今道俗杂居岂得称名也【法苑】
　　白马白马寺汉明帝所立也佛入中国之始帝梦金神号曰佛遣使向西域求之乃得经像焉时以白马负经而来因以为名明帝崩起祗洹于陵上自此从后百姓冡上或作浮图焉寺上经函至今犹存常烧香供养之经函时放光明耀于堂宇是以道俗礼敬之如仰真容【伽蓝记】帝勅使西巡过四十余国届舍衞都僧云佛乆灭度遂抄圣敎六十万五千言以白马防还所经崄隘余畜皆死白马转强嘉其神异洛阳立白马寺焉【汉明内记】昔外国王欲灭佛法宣令毁壊塔寺次招提寺忽有一白马从西方来绕塔悲鸣腾跃空中或复下地一日一夜鸣声不絶以事啓王王即勅停已毁之塔并更修复由此白马大法更兴因改招提以为白马故诸寺之号亦取是名焉【法苑】释明槩云化渐汉朝寺兴白马之号道流晋世刹建青龙之名【广明辨惑论】刘禹锡集载僧灵彻诗云云经来白马寺僧到赤乌年禹锡称其工【金石録】隋释彦琮辨正论云至若开源白马则语逐洛阳发序赤乌则言随建业【续髙僧传】
　　则天华严经序云鹫岩西峙象驾东驱注云谓白象防经东来山川纪异云河南府有象庄象至洛阳化为石今石象犹存防此则白马之説法苑似是
　　龙泉寺释慧逺届浔阳见庐峯清静足以息心始住龙泉精舍此处去水本逺乃以杖扣地曰若此中可得栖立当使朽壤抽泉言毕清泉涌出浚矣成溪少时浔阳亢旱逺诣池侧读龙王经忽有巨蛇从池上空须臾大雨嵗以有年因号精舍为龙泉寺焉【髙僧传】
　　东林寺时有沙门慧永居在西林与逺同门旧好遂要同上永谓刺史桓伊曰逺公方当道今徒属已广而来者方多贫道所栖褊狭不足相处如何桓乃为逺复于山东更立房殿即东林是也逺创造精舍洞尽山美却负香炉之峯傍带瀑布之壑仍石叠基即松栽搆清泉环阶白云满室复于寺内别置禅林森树烟凝石迳苔冷凡在瞻履皆神清而气肃焉既而谨律息心之士絶尘清信之賔并不期而至望风遥集【上】
　　河东寺荆州河东寺者晋氏南迁郭璞多闻之士周访地图云此荆楚旧为王都欲于硖州置之嫌逼山遂止便有宜都之号下至松滋地有面势都邑之像乃掘坑秤土嫌其太轻覆冩本坑土又不满便止曰昔金陵王气于今不絶固当经三百年矣便都建业仍于此置河东改迁裴萨栁杜四姓居之地在江曲之间类蒲州河曲故有河东目也有东西二寺【法苑珠林】
　　朗公寺泰山神通寺即南燕主慕容徳为僧朗禅师之所立也上下诸院十有余所长廊延袤千有余间三度废敎人无敢撤欲有犯者朗辄现形以锡杖防之病困垂死求悔先过还差如初寺立已来四百余载佛像鲜荣色如新造众禽不践于今俨然古号为朗公寺以其感灵即目故天下崇焉开皇三年文帝以通徴屡感故改曰神通也【续髙】
　　安乐寺释慧受安乐人来游京师常修福业尝行至王坦之园夜辄梦于园中立寺如此数过受欲就王乞立一间屋处诣王陈之王大喜即以许焉初立一小屋毎夕复梦见一青龙从南方来化为刹住受将沙弥试至新亭江寻觅乃见一长木随流来下受曰必是吾所梦见者也于是雇人牵上竪立为刹架以一层道俗竞集咸叹神异坦之即舍园为寺以受本乡为名号曰安乐寺王雅刘鬬范并施宅以成寺【髙僧传】
　　灵隠寺景徳灵隠寺在武林山之隂晋咸和元年梵僧慧理建理曰中天竺国灵鹫山之小岭不知何年飞来佛在世日多为仙灵所隠今此亦复尔耶因挂锡造灵隠寺号其峯曰飞来葛洪书扁【杭州志】钱塘县西有灵寺山者旧曰仙居峯吐莲花洞藏龙穴信江东之秀岳也【续髙僧贞观传】
