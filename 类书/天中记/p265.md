<!-- { "loadSidebar": true } -->
　　大道天尊大道天尊治太之都玉光之州金贞之郡天保之县元明之乡定志之里灾所不及【神仙五岳圗】大罗是五亿五万五千五百五十五重天之上天也【灵书经】都者观也太上大道道之中道神明君最守静居太之都【五岳图】天与诸仙鸣楼都之鼓朝妄玉京以乐道君【诸天内音】
　　髙葢天道君处太都坐髙盖天上罗三清下包三界居七瑛之房出九宫之上行神布气造作万物
　　四民天三界之外次四民天所谓东华南离西灵北贞行仁者生东华宫行礼者生南离宫行义者生西灵宫行徳者生北贞宫言三界之内大刼交时有四行者堪为种民王母迎之登上四天为下民种也【四见论】
　　八百道君玉皇诸録有百八道君羣仙随业以补其职三善道者圣真仙也上品曰圣中品曰贞下品曰仙三清之间各有正位圣登玉清真登上清仙登太清玉清有大省宫殿皇帝王公卿大夫吏民率以圣呼之如圣皇圣帝之类是也男女贵贱各有次第上清都玉京七宝紫防率以真呼之太清有大极宫殿率以仙呼之其上清太清之品列位男女次第之统数与玉清同【太真】道品道家厥品有三一者老子无为二者神仙饵服三者符箓禁厌就其章式大有精麄麄者厌人杀鬼精者练尸延夀更有青箓受须金帛王侯受之则延年益祚庶人受之则轻健少疾　孔子贵知命伯阳去竒尚奚取鬼符望致其夀若言受之必益今佩符道士悉可长年无箓生民并应短夀事既不徴何道之有【二敎论】敎人与人君言则惠于国与人父言则慈于子与人师言则爱于众与人兄言则悌于行与人臣言则忠于上与人子言则孝于亲与人友言则信于交与人妇言则忠于夫与人夫言则和于室与人弟言则恭于礼与野人言则劝于农与道士言则正于道与国人言则各守其域与奴仆言则慎于事【智慧经】
　　法道置官中黄道君曰天生万物人为贵也人身包含天地无所不法立天子置三公九卿二十七大夫八十一元士九州百二十郡千二百县也胆为天子大道君脾为皇后心为太尉左肾为司徒右肾为司空封八神及挤为九卿珠楼神十二胃神十二三焦神三合为二十七大夫四肢神为八十一元士合之百二十以法郡数也又肺为尚书府肝为兰台府【五符经】
　　上清上清者宫名也明乎混沌之表焕乎大罗之天灵妙虚结神竒空生髙浮澄净以上清为名乃众真之所处大圣之所经也宫有丹青金书玉字上皇宝经皆古之道自然之章【云笈】
　　方诸天仙上真之宫室也髙九千丈有大方诸小方诸大方诸对防稽东南七万里小方诸之上多有奉佛者人皆服五星精读夏归藏经用以飞行【真诰】
　　真定真惠夫欲修道惟灭动心不灭照心但凝空心不凝住心有事无事常若无心处静处喧其志惟一制而不动处喧无恶涉事无恼者皆是真定以无事为真宅有事为应迹不求惠而惠自生此名真惠【定观经】
　　三洞道门大论云三洞者洞言通也通达妙其统有三故云三洞第一洞真第二洞第三洞神乃三景之防八防之灵章鳯篆龙金编玉字修服者因兹入悟研习者得以还源故玉经隠注云三洞经符道之纲纪太虚之宗上真之首经矣岂中仙之所闻哉本际经云若有经文具十二部应三洞者是名正法洞真以不杂为义洞以不滞为名洞神以不测为用故洞言通也三洞上下义相通洞真者灵秘不杂故得名真洞者生天立地功用不滞故得名洞神者召制鬼神其功不测故得名神此三法皆能通凡入圣同契太乗故得名洞也【云笈】
　　服隠芝仙宫上下次秩有左右府左右公左右卿左右大夫左右御史明大洞真经者为仙卿服金丹者为大夫服众芝为御史若得大极隠芝服之便为仙公真人矣
　　九患学道者有九患有志无时有时无友有友无志有志不遇其师遇师不觉觉师不勤勤不守道或志不固固不能乆皆人之九患也
　　五难上元夫人三天上元之官统领十万玉女名箓者谓武帝曰汝好道乎数招方术登山祀神亦为勤矣然汝胎性暴胎性淫胎性奢胎性酷胎性贼五者恒舍于荣衞之中五藏之内虽获良针固难愈也暴则使气奔而攻神是故神扰而气竭淫则使精漏而魂疲是故精竭而魂消奢则使真离而魄秽是故命逝而灵失酷则使丧仁而自攻是故失仁而眼乱贼则使心鬭而口干是故内战而外絶此五事者皆是截身之刀锯刳命之斧斤矣虽复志好长生不能遣兹五难亦何为损性而自劳乎若从今闭诸淫养汝神放诸奢从至俭勤斋戒节饮食絶五谷去羶腥鸣天鼔饮玉浆荡华池叩金梁按而行之阿母必能致汝于都之墟迎汝于昆阆之中位以仙官游于十方子励之哉【汉武内传】
　　长生之道武帝问长生之道王母曰汝能贱荣乐卑躭虚味道自复佳耳然汝道恣体欲淫乱过甚杀伐非法奢侈恣性夫侈者裂身之车也淫者破身之斧也杀者向对奢者心烂积欲则神陨聚秽则命断以子蕞尔之身而宅残形之贼盈尺之材乃攻之者百刃欲以解脱三尸全身永乆不可得也有似无翅之鷃愿鼓天池朝生之防而乐春秋者哉若能荡此众乱拨秽易意保神气于绛府闭淫宫而不开静奢侈于寂室爱众生而不危守慈务施链气惜精傥有若斯之事岂无髣髴耶若不尔者譬如抱石而济长河耳【墉城集仙録王母传】
　　七逺七近真君则太上也为神明宗极独在于窅防之先髙居紫防之上隂隲兆庶诗称上帝临汝书曰天监孔明福善祸淫不差毫末而迷悟之子日用不知背本向末故逺于仙道者有七焉近于仙道亦有七焉当世之士未能窥妙门洞幽雷同以泯灭为真实生成为假幻但所取者性所为者形甘之死地乃为常理放彼七逺取此七近谓之拔陷区出溺涂碎祸车登福舆始可与涉神仙之津矣【神仙可学论】
　　智尽诸见太上告王母曰夫人爱天地之气生气之来也谓之精精之搆也谓之灵灵之变化之谓神神之化也之谓魂随魂往来之谓识随魂出入之谓魄主管精魄之谓心心有所从之谓情情有所属之谓意意有所指之谓志志有所忆之谓思思而逺慕之谓虑虑而用事之谓智智者尽此诸见者也【众真语録】
　　三过视过其目明不居聴过其耳精泄漏爱过其心神出去【妙真经】
　　祸车罪莫大于淫祸莫大于贪咎莫大于僭此三者祸之车也小则亡身大则残家【上】
　　多言何谓为多言然一言而致大防是为上多言人也一言而致辱是为中多言人也一言而见穷是为下多言人也【太平经】
　　去欲入无欲者防害之根也气者天地之元也莫知其根莫识其元是故圣人去欲入无以辅其身【西升经】败徳伤生七窍者精神之户牖也志气者五藏之使也耳目诱于声色鼻口悦于芳味肌体之于安适其情一也则精神驰骛而不守志气縻于趣舍则五藏滔荡而不安嗜欲连绵于外心腑壅塞于内曼衍于荒淫之波留连于是非之境而不败徳伤生者盖亦寡矣【云笈】知足天下有富贵者三贵莫大于无罪乐莫大于无忧富莫大于知足知足之为足天道之禄不知足之为止害乃反已【上】
　　五色五味五色重而天下爽珠玉贵而天下劳币帛通而天下倾是故五色者防目之锥五音者塞耳之椎五味者截舌之斧
　　致道机要圣母元君曰功术之秘者惟符药与气也符者三光之灵文天真之信也药者五行之英华池之精液也气者隂阳之和万物之灵爽也三者致道之机要求仙之所宝也【众真语録】
　　学道求生西城真人谓王子登【褒】曰夫学道者谅不可以仓卒期求生者不可以立尔综子求生虽笃而未见其涯慕道虽勤而未啓其门殆犹防涌波以索鸟巢寻长木而访渊鳞尔是故子心疲于导引而朱宫为之丧溃肺弊于理炁故神华为之凋落肝劳于视盼而魂精为之辽索脾竭于守神而丹田为之阂滞肾困于经纬而津液为之不泽胆鋭于趣竞故四肢为之乱作五脏相攻六府颠覆三焦滞而不泻八关絶而无续赖钒饭以劲汝身恃丹青以固汝内尔正可却衰白之凋折犹不免必死之期防徒有万年之夀岂足贵乎【王君内传】养夀彭祖告采女曰养夀之道但莫伤之而已夫冬温夏凉不失四时之和所以适身也美色淑资幽闲娱乐不致思欲之惑所以通神也车服威仪知足无求所以一志也八音五色以悦视聴所以导心也凡此皆以养夀而不能斟酌之者反以速患夫逺思彊记伤人忧喜悲哀伤人喜乐过差忿怒不解伤人汲汲所愿伤人隂阳不顺伤人有所伤者数种而独戒于房中岂不惑哉【神仙传】
　　九贞九贞者九天之贞气凝而成也上中下三贞生于太清是元始之澄气也各置宫室次第上清行衞之宫太上太道君万贞之主也居玉殿造上帝之章以为宝经于王清宫中以度后学得贞之士【太上正法经】
　　中极中极贞人主人命籍九华贞人主九幽之上宿对生死太元贞人受天地之符度长夜之魂太极贞人治赤城玉洞之府司校大山死生之箓三元贞人主紫防行道【灵寳隠书】
　　瑶台昆仑瑶台刋定真经之所也上品居上清拟皇帝之尊中品处中道皆公卿之位下品居三元之末并大夫之流三贞品经各有条次【登真隠诀】
　　阆野阆野者阆风之府是也昆仑上有九府是为九宫太极为太宫诸仙皆是九宫之宫僚耳至于真人乃九宫之公卿也【南真记】
　　阳台王屋山仙之别所谓阳台也始得道者皆诣阳台是清虚之宫也
　　凌毁大道道科凡故意凌毁大道及福地灵坛殃流三世
　　立法三品道家立法厥品有三上标老子次述神仙下袭张陵太上为宗夫标名大道而敎甚于俗举号太上而法穷下愚何故知耶贪夀忌天含识所同故肉芝石华谲以翻腾好色触情世所莫异故黄书御女诳称地仙肌革盈虚羣生共爱故宝惜洟唾以灌灵根避灾苦病民之恒患故斩防魑魅以快愚情慿威恃武俗之旧风故吏兵钩骑以动浅心至于消灾淫术厌胜奸方事合氓庶故比屋归宗是以张角李毒流汉季卢孙恩乱盈晋末余波所被寔蕃有徒糜费产业蛊惑士女运迍则蝎国世平则蠧民【明集灭惑论】首冠黄巾者卑鄙之相也皮革苫顶者莫非华风也贩符卖箓者天下邪俗也搏颊扣齿者倒惑之至也反缚伏他者地狱之貌也符章含气者奸狡之穷也【戎华论】
　　上清经陆修静宋明帝太始七年因勑而上上清经目既云隠在天宫尔来一百余年不闻天人下降不见道士上升不知此经从何至此昔文成书以饭牛诈言王母之命而黄庭元阳以道换佛张陵创造灵宝吴赤乌时始出上清起于草宋齐之间乃行鲍静造三皇事露而被诛文成书饭牛致戮于汉世今之学者又踵其术又可悲乎【笑道论】
　　去五情老子语尹喜曰若求学道先去五情一父母二妻子三情色四财宝五官爵若除者与吾西行喜精鋭因防七首来老笑曰吾试子心所杀非亲乃禽兽耳伏视七头为七宝七尸为七禽喜疑反家七亲皆存【消氷经】
　　仙
　　僊老而不死曰仙僊迁也迁入山也故制字人傍山也【释名】
　　变形惟昔圣贤懐抱贞体服九鼎化沦与并含精养神通徳三元精液腠理筋骨致坚众邪闗除正气常存累积长乆变形而仙【周易参同契】魏伯阳者吴人也好道不仕修已养髙后入山饵神丹仙去防同契其説以周易爻象论作仙丹之意而世不知神丹之事多作隂阳注之殊失其防【三洞珠囊】
