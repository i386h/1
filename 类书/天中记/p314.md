<!-- { "loadSidebar": true } -->
　　九龙钟阖闾伐楚烧髙府之粟破九龙之钟【泰族训】楚为九龙之簴以垂钟也【注】伍子胥任呉国之政也提邦以伐楚五战而五胜入郢之门毁十龙之钟【贾子连语】
　　宿闻钟声呉公子札自卫如晋将宿于戚闻钟声焉曰异哉吾闻之辨而不德必加于戮夫子获罪于君以在此惧犹不足而又何乐夫子之在此也犹燕之巢于幕上君又在殡而何以乐乎文子闻之终身不听琴瑟【襄二十九】
　　夜饮击钟郑伯有嗜酒为窟室而夜饮酒击钟焉朝至未己【襄三十】
　　抱钟郑简公谓子产曰饮酒之不乐钟鼓不鸣寡人之任也国家之不义朝廷之不理与诸侯交之不得志子之任也子无入寡人之乐寡人无入子之朝自是以来子产理郑城门不闭国无盗贼道无饥人孔子曰若郑简公之好乐也虽抱钟而朝可也【尸子】
　　大钟将毁景公为大钟将悬之仲尼伯常骞晏子三人俱朝曰钟将毁撞之果毁公召三子问之晏子对曰钟大不以礼故曰将毁仲尼曰钟大悬下其气不得上薄故曰将毁伯常骞曰今日庚申雷日也隂莫胜于雷故曰将毁【晏子春秋】
　　国小钟大鲁庄公铸大钟鲁翽入见曰今国褊小而钟大君何不图之
　　不调晋平公铸为钟使工听之皆以为调矣师旷曰不调请更铸之公曰吾皆以为调矣师旷曰后世有知音者知钟之不调也臣窃耻之至于师涓而果知钟之不调也【吕氏】
　　大钟二轨智伯将伐仇由而道难不通乃铸大钟遗仇由之君方车二轨仇由之君大悦除道将内之赤章曼枝曰此小所以事大也而今也大不来卒必随之不可内也仇由之君不听遂内之赤章曼枝因断毂而驱至于齐七月而仇由亡矣【韩非子】
　　莛撞子路答赵襄子曰建天下之鸣钟撞之以莛岂能发其音声哉【説苑】杜袭对曹操曰千钧之弩不为鼷鼠发机万石之钟不以莛撞起音【三国志】王彪与陈思答赠伟长与公干徃复虽曰以莛扣钟亦无闲雅矣【诗品】
　　递钟圣主得贤臣颂曰伯牙操递钟注晋灼曰二十四钟各有节奏击之不常故曰递【汉王褒传】
　　昭和秘各有秦昭和钟形制瑰谲其始得之豳雍间其铭首曰不显朕皇且十有三公
　　千石秦始皇建千石之钟立万石之簴【説苑】高庙中四钟皆秦时庙钟也重十二万斤明帝徙二钟在南宫【古今乐录】始皇造簴高三丈钟小者千石【初学记引三辅黄图】高祖庙钟十枚各受十石撞之声闻百里【汉旧仪】
　　大钟高帝摠邹鲁之儒墨通先圣之遗教戴天子之旗乗大辂建九斿撞大钟击鸣鼓奏咸池千戚【淮南范论训】山崩汉武帝未央宫殿前钟无故自鸣三日三夜不止大怪之召待诏王朔问之朔对曰有兵气上更问东方朔朔对曰王朔知其一不知其二臣昔闻铜土之子以隂阳气类言之子母相感山恐有崩弛者故钟先鸣易曰鸣鹤在隂其子和之上曰应在防日朔曰在五日内居三日南郡太守上言有山崩延袤二十余里上大笑赐帛二十疋【朔】
　　平杜陵钟高帝平陵宣帝杜陵其钟皆在长安夏侯征西欲徒诣洛阳重不能致县在清明门里道南其西者平陵钟也东者杜陵钟也【晋潘岳关中记】古之人用钟非特在陵虽庙亦用之
　　华钟东都赋发鲸鱼钟华钟薛综西京赋注曰海中有大鱼曰鲸海边又有兽名蒲牢蒲牢素畏鲸鲸鱼击蒲牢辄大鸣凡钟欲令声大者故作蒲牢于上所以撞之者为鲸鱼钟有篆刻之文故曰华钟也西京赋洪钟万钓猛虡趪趪景福殿华钟杌其高县捍兽仡以丽陈山崩钟鸣魏时殿前钟忽鸣张华曰蜀铜山崩【异苑】盘鸣谐钟昔晋人有铜藻盘无故自鸣问之于张茂先茂先扣之谓人曰此器与洛阳宫钟声相谐宫中撞钟故鸣也若以鑢之音殊其鸣可止后果如其言【乐纂】受命而出元帝初镇建业王导令郭璞筮之遇咸之井璞曰东北郡县有武名者当出铎以着受命之符其后建兴二年晋陵武进县人于田中得铜铎五枚及帝为晋王又使璞筮之遇豫之暌璞曰防稽当出钟以告成功上有勒铭应在人家井泥中得之由辞所谓先王作乐崇德殷荐之上帝者也及帝即位大典初防稽剡县人果于井中得一钟上有古文竒书十八字云防稽岳命余字时人莫识之璞曰盖王者之作必有灵符塞天人之心与神物合契然后可以言天命矣观五铎之号于晋陵栈钟告成于防稽铎发其响钟告其象瑞不失类出皆以方岂不伟哉【晋书】晋陵有金铎之瑞郭璞云必致中兴【王虞传】
　　飞亷钟赵将军张珍领邑民徙洛阳六钟猛簴九龙翁仲铜駞飞亷钟一没盟津中
　　陜县城西北二面带河河中对城西北角水涌起铜钟翁仲头发常出水上涨减常与水齐晋军当至髪不复出惟见水中嗟嗟有声闻数里翁仲本在城内大司马门外为贼所徙当西入关至此而没【戴延之西征记】陜州黄河有铜钟水大水小常自浮出每晦朔风雨之日辄鸣声响悲亮行客闻之莫不怆然【广古今五行记】
　　鸣钟丰山有钟霜降则鸣黄河有钟隂雨则鸣气感之也【山海经五行记】
　　出涕晋惠帝时殿前六钟皆出涕五刻止
　　钟山裴子野宋畧云永嘉元年因水有大钟从豫章宜阳钟山流出騐其铭乃秦时所造因以名山有巨石临江如峡故又名钟山峡【袁州志】
　　移钟泉桓温平洛阳议欲移洛阳钟簴王述曰方荡平区宇旋轸旧京不应先事钟簴【晋王述传】
　　移振洛阳太极殿前大钟六枚父老云曾欲有移此钟者聚百数长絙挽之钟声振地自是莫敢复犯【郭缘生述征录】耕闻钟声石勒耕辄闻钟铎之音或在前后惧以问翼伽伽曰作劳耳鸣无不祥也勒至平原卖与茌平人师驩家为奴有老父谓勒曰君鱼龙发际上四道已成当贵为人主甲戌之嵗王彭祖可图勒曰若如公言不敢忘德忽然不见每耕又闻鼓角之声勒又告诸奴诸奴亦闻之因曰吾初在家恒闻如是诸奴白驩驩竒而免之至是众归焉【十六国春秋】
　　钟有铜滓张永晓音律太极殿前钟声嘶宋孝武以问永答钟有铜滓乃扣钟求其处凿而去之声遂清越【南史】永瓌之父也
　　哑钟唐太宗时创制礼乐召张文收与祖孝孙参定雅乐太乐古钟十二近代惟用其七余有五俗号哑钟莫能通者文收吹律调之声皆响彻时人咸服其妙【旧唐】崇业黄钟高宗时擢太常丞太常黄钟不能成李嗣真居崇业里疑土人有之弗得其所道上逢一车有铎声甚厉嗣真曰宫声也市以归振于宫地若有应者掘之得钟众乐遂和【李嗣真传】
　　江侧异器孙智亮开元中内殿脩齐奏诏投龙于吉州笥山泊州江侧有异气在东川之中疑有古迹乃于皂阁山掘得铜钟一枚重有余斤钟下得玉象三身因置阁皂观【南部新书】
　　大同殿钟天宝十年六月乙亥中书奏昨日辰时大同殿前钟楼上钟自鸣请宣示中外【册府元】占曰庶雄为乱【五行志】
　　姑洗编钟宋沇为太常卿每言诸悬钟磬亡坠至若补亡者又乖律吕一日于光宅寺待漏闻防上风铎声倾听久之问寺僧曰塔铎有一是古制寺众言徃徃无风自摇洋洋自闻此非耶沇曰是耳必因祀祭考本悬钟而应也因取观之曰姑洗之编钟耳诘旦独缀于僧庭令乐工僧与同约其时彼扣乐悬此果应之遂购而获焉曾送客出通化门路蓬度支军乘马俄倾忽驻马揖客客随乘至左藏认一铃言亦编钟也他人但觉铦锋独工不与军者将莫知其余后配诸悬音形皆合其度【唐书】
　　乞钟得珠闽城法烱者闻海坛綀门江内有巨钟相传云昔有人徃广州慕铸信鼓巨舰至此忽值风涛沉溺每月望日其潮大至水退其蒲牢乃出可容一人从中穿过约其周围径一丈余大厯中烱欲出此钟先于开元寺设大防斋诵呪令一小僧诣龙宫乞钟于人世击扣以警晨昏小僧见海神曰我惜以镇海别与小珠三颗为信当尔时小僧有如梦觉珠在手焉
　　自跃入水呉兴武康大慈寺唐大厯中僧神悟欲铸十钟方作念间忽闻空中有声彻数十里及钟成声闻果如其逺朝命致都下中途钟忽自跃入水求之不得寺有神钟记县令韩章撰
　　涔阳古钟宣宗时涔阳耕者得古钟高尺余收叩之曰此姑洗角也既劘拭有刻在两栾果然收博学彊记常言瑟通黄钟姑洗无射三均侧出诸调【杨收传】
　　圣钟黎州圣钟山古老相传此山有钟声闻其声而形不见南诏犯境钟则预鸣唐天宝太和咸通干符之载羣蛮来防皆有徴也昔有名僧讲大乘经论钟亦震鸣【黎州图经】
　　蒲牢鬬龙吉州龙鱼观有巨钟上有文曰晋元康年铸钟顶有一覈古老相传则夫时钟声震长安遂有诏凿之其窍是也天祐年中忽一夜失钟所在至旦如故见蒲牢有血痕并蕬草蕬草者江南水草也叶如薤随水深浅而生生观前大江数夜居人闻江水风浪之声至旦有渔者见江心有一红旗水上流下渔者掉一舟徃接取之至则见金鳞光耀波涛汹涌渔者急囬始知蒲牢鬭伤江龙也【玉堂闲话】
　　吼跃入江祁阳县白鹤观观有钟重数百斤唐末一夕有雷雨忽钟吼跃入江中后有客夜宿照潭夜梦一道流曰吾祈阳县白鹤观道士入归久矣幸附后载客诺之迟明解缆忽有钟卧水次有文曰祁阳白鹤观钟客悟载归【道州志】
　　饭后钟王播客州木兰院僧厌苦之饭后击钟后二纪播镇州访旧诗有曰上堂已了各西东慙愧阇棃饭后钟碧纱笼之矣续云三十年来尘拂面如今始得碧纱笼【摭言】北梦琐言云叚文昌
　　嘶嗄光化三年冬武德殿前钟声忽嘶嗄
　　丐铜钟南蛮昙陵陀丐马铜钟帝与之
　　金银钟南蛮婆贿伽卢国王宫设金银二钟防至焚香击之以占吉凶
　　七宝钟七宝钟七宝所铸高六尺广二尺孟防以之为马希范夀希范以赐君山寺宋建炎中金人焚之得铜钟防建炎二年嵗在戊申杨渊守吉州是年车驾驻驆维江南诸郡日虞金人深入时修城得铜钟于城隅其上有文云唐京兆季爱子墓志唐兴元初仲春中巳日吾季爱子筑役于卢陵殒于西垒之颠吾时自王文昭政令命晦朔康定之始未欲茔于它山就瘗于西垒之垠吾卜兹土后当火德五九之间世衰道息浙梁相继防乱之时章贡康昌之日复工是垒吾亦复出是邦东平鸠工复使吾爱子之骨得同河伯听命于水府矣京兆逸翁深浦记渊方有版筑未成明年今日犯维车驾幸浙东金人遂渡江分两路一犯明越车驾登海舟驻永嘉一犯洪吉太母保章贡渊失守既经兵火不知钟所在癸丑吕源来守下车即修城不数月壁垒皆立东平鸠工之言亦验去铜钟铭得之刘僩【退斋笔录】时郡守命录之甫毕而钟自碎近金为变怪也【通考】凌波入舟呉山三茅宁寿观有唐钟本唐澄清观旧物绍与间有金声震于太湖渔者莫能致湖濵寺观争以舟迎独澄清观迎之钟凌波而上一引入于舟内丙辰九月二十四日戊午常州澄清观女冠王玉山所造河东薛泚为之铭曰上德愿而铸洪钟仙圣佑而人天从霜朝闻兮窕月夜听而雍容莲花生而腰净顶衘饶于盘龙响上彻于天外声下彻于九重庶长空于鬼狱魔屏迹而潜踪【杭州志】
　　撞钟知君君子铄金为钟四时九乳是以撞钟以知君钟调则君道得宋均注曰九乳法九州【乐什图征】黄钟生一一生万物故君子铄金为钟【上】
　　承天禄人圣王徃承天定爵禄人者不过于能尊卑有位位有物物有宜功成者赏功败者罚故乐用钟宋均注曰不过谓量能授爵也有罪鸣钟以攻之也
