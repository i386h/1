<!-- { "loadSidebar": true } -->
　　菑除李吉甫改郴饶二州防前刺史继死咸言牙城下物怪不敢居吉甫命菑除其署以视事吏由是安【上】緑莎防河中府有緑莎防唐治平时好事者常加浇溉兵兴以来而好事者刘吉之王禹偁送柴谏议河中中诗云纱莎防事旧鸣蛩【鸡跖集】
　　无廨宗初京师职事官旧皆无公虽宰相执政官亦僦舎而居毎遇出省或有中批外奏急速文字则省吏遍持于私舎呈押既稽缓又多漏泄【石林燕语】
　　邸驿
　　邸驿郡国朝宿之舎在京者谓之邸邮驿传遽之馆在四方去谓之驿【玉海】驿置骑也【说文】
　　乗傅梁山崩晋侯以传召伯宗伯宗辟重曰辟传重人曰我待不如防之速也【左成五】田横乘传诣洛阳如淳曰律四马髙足为置传四马中足为驰传四马下马为乗传一马二马为轺传急者乘一传传师古曰传者若今之驿古者以车谓之传车其后又单蜀马谓之驿骑【髙纪】乗遽公孙黒将作乱驷氏与诸大夫欲杀之子产在鄙闻之惧弗及乘遽而至【昭二】伐叛克胜则使传遽告功于王【江汉毛诗注】士曰乘遽之臣注云传遽以车马给使者也谓若今明乘驿递传而遽疾故谓之传遽也【玉藻】以车曰传以马曰遽【释文】
　　广成兰相如奉璧西如秦秦王舍相如广成舎索隐广成是传舎之名【史】营客馆以周坊饬賔旅之所集广成之传无以俦槀街之邸不能及【魏都赋】
　　高阳沛公至髙阳传舎使人召郦食其师古曰传舎者人所止息前人已去后人复来转相传也【传】
　　置文帝二年诏曰以给传置师古曰置者置传驿之所因名置【纪】田横至尸乡廐置臣瓉曰廐置谓置马以传驿者曹参取狐父祁善置文頴曰善置置名也李陵骑置以闻师古曰骑置谓驿骑也【各传】
　　邮亭平帝诏置宗师考察不从敎令者宗师得因邮亭书言宗伯【纪】薛惠为彭城令桥梁邮亭不脩父宣过县心知惠不能留彭城数日案行舎中处置付噐观视园菜终不问惠以吏事【传】说文邮境上行书舎从邑垂垂边也徐曰邮之言过使所过也广雅曰邮驲也置驿也风俗通曰汉改邮为置置者度其逺近之间置之也増韵又马传曰置歩传曰邮
　　置驿郑当时景时为太子舎人毎五日洗沐常置驿长长安诸郊请谢賔客夜以继日明旦常恐不徧【前汉】诈止魏相为茂陵令御史大夫桑羊客诈称御史止传丞不以时谒客愁防丞相疑其有奸收捕案致其罪论弃市市茂陵大治【上】
　　具马王温舒为河内太守令郡具私马五十疋为驿自河内至长安奏行不过二日得可论事报河内皆怪其奏以为神速【上】
　　饰傅宣帝元康诏吏或饰厨传称过使客以取名誉韦昭曰厨谓饮食传谓舎言脩饰意气以称过使而已师古曰使人及賔客来者称其意而遣之令过去也【纪】列傅卫飒建武时迁桂阳太守三县去郡逺且千里毎一吏出徭及数家飒乃凿山通道五百余里列亭传置邮驿于是役省劳息【本传】
　　不纳赵孝字长平父普王莾时为田禾将军任孝为郎毎告归常白衣歩担尝从长安还欲止邮亭亭长先时闻孝当过以有长去客洒扫待之孝既至不自名长不肯内因问曰闻田禾将军子当从长安来何时至乎孝曰寻到矣于是遂去【后汉】刘宠累登卿相家无货积尝出京师欲息亭舎亭吏止之曰整顿洒扫以待刘公不可得也宠无言而去时人称其长者【上】
　　筹笔筹笔驿在利州诸葛孔明筹画于此山水最秀殷潜之诗沉处经谋际挥毫决胜时之觚当八画前着此操持山秀扶英气川流入妙思算成功在彀运去事终亏杜牧之诗永安宫受诏筹笔驿沉思昼地乾坤在濡毫胜负知川流萦智思山耸助扶持子夜星才落鸿都鼎便移邮亭自世换白日事长垂李义山诗鱼鸟犹疑畏简书风云长为防储胥徒令上将挥神笔终见降王走传车管乐有才原不忝闗张无命欲何如他年锦里经祠庙梁甫吟成恨有余罗隐诗抛掷南阳为主忧北征东讨尽良筹时来天地皆同力运去英雄不自由千里山河轻孺子两朝冠劎恨谯周惟余岩下多情水犹觧年年傍驿流
　　滋水滋水驿在长乐驿之东睿皇在藩日经此亭防西壁画一胡头因题曰唤出眼何用苦深藏缩却鼻何畏不闻香【南部新书】
　　晨侯郑审开元中为殿中侍御史充馆驿使令毎传舎立晨候自公始也【传载】开元十六年七月敕传驿因御史出使察之二十五年五月御史郑察检校两京馆驿使未称使今驿门前十二辰堆即审剏焉【防要】
　　郎当梓潼县有上亭驿明皇幸蜀问黄幡绰曰车上铃声颇似人语言对曰似言三郎郎当三郎郎当故又名琅珰驿罗隐诗山雨防防宿上亭中因想淋铃【志】长乐郭子仪乾元元年破贼河上因朝京师诏百官迎于长乐驲帝御望春楼待之【志】
　　舘驿使裴潾元和中两河用兵初宪宗宠任内官以充馆驿使有曹进五者恃恩暴戾遇四方使多据有至捽辱者宰相李吉甫奏罢之十二年淮西用兵复以内官为使潾上疏云舘驿之务毎处皆有专知官畿内有京兆尹外道有观察使刺史迭相监临防中又有御史充馆驿使专察过阙若令宫闱之臣出参馆驲之务则内臣外事职分各殊切在塞侵官之源絶出位之渐言虽不用帝意嘉之【旧唐】
　　相思铺鄜州东百里有水名相思河传舎曰相思铺令狐楚诗曰谁把相思号此河塞垣车徃来来多只应自古征人泪洒向空川作碧波【诗话总龟】
　　万春延和中敬昭道迁监察御史先是防州征人舒万福等十人次于巴阳滩溺死昭道因使巴渝至万春驲方睡见十人祈哀始寐觉至于再三乃召驲吏问之驲人对如梦昭道即募善防者出其尸具酒肴以酎之乃移牒近县备槥椟归之故乡征人闻者无不感激【大唐新语】女巫乗傅肃宗以王璵为相尚鬼神之事分遣女巫遍祷山川有巫者少年盛服乘传而行中使随之而行诛求与恶少恶数辈横行州县至黄州震左为刺史晨至驿门扄户不啓震命壊而入曵巫斩阶下恶少皆死籍其緍钜万悉列上曰臣已斩巫请以所籍钱代臣贫民输税其中使送上臣请死朝廷慰奬之【唐诏林】
　　驿官江西有驿官以干事自任白刺史驲已理请一阅之乃徃初一室为酒库诸醖毕熟其外画神问曰何也曰杜康刺史曰功有余也又一室曰茶库诸茗毕贮复有神问何也曰陆鸿渐刺史益喜又一库诸茹毕备复问何神曰蔡伯喈刺史大笑曰君悮矣【国史补】
　　高塘濠州西有髙塘馆俯近淮水御史阎敬爱宿此馆题诗曰借问襄王安在哉山川此地胜阳防今朝寓宿髙塘馆神女何曽入梦来轺轩来徃莫不吟讽有李和风者至此又题诗曰髙唐不是这髙塘淮畔江南各一方若向此中求荐枕参差笑杀楚襄王读者莫不觧顔后因失印求新铸始添濠字【南部新书】
　　敷水元为御史分司东都召还次敷水驿中人仇士良夜至不让中人怒击败面宰相以年少轻树威失宪臣体贬江陵士曹参军【新唐】
　　褒城元为御史奉使东川于褒城驿窦明府防虞乡黄丞犯令逃去再使东川至褒城驿黄丞餽酒舟与同酌徧问褒阳山水则褒姒所奔之城在其左诸葛所征之路在其右感今懐古作诗赠黄曰昔年曽痛饮黄令困飞觥席上当时走马前今日迎迤逦七盘路坡坨数丈城花疑褒女笑栈息武侯征一种埋幽石空闻千载名【本事诗】褒城驿号天下第一【孙樵记】
　　青云元青云驿诗岧嶤青云岭下临千仞谿谓言青云驲绣户青云闺昔游蜀关下有驿名青泥闻之意惨怆若坠牢与狴【本集】
　　阳城元阳城驿诗啇有阳城驿名同阳道州阳公没已乆感我涙交流祠曹讳羊祜此驿何不侔我愿避公讳名为避贤邮【上】
　　条检栁公绰长庆元年为京兆尹时河朔复叛朝廷用兵捕授行营诸将朝令夕改驿骑相望公绰奏曰自幽镇用兵使命繁并馆递匮乏鞍马多阙又勅使行李人数都无限约其衣绯紫乘马者二十三十匹衣黄緑者不下十匹五匹驿吏不得视劵牒随口即供驿马既尽遂夺路人鞍马衣冠士庻惊扰怨嗟逺近喧腾行李将絶伏望为定限乃下中书条流人数自是吏不告劳【旧唐】
　　管城太和二年荥阳守阳归厚奉诏成新驿周以髙墉乃楼其门劳迎展蠲洁之敬饯别起登临之思走毂奔蹄遄征急宣入而防劳出必屡顾其传舎之尤乎【刘禹锡管城驿记】
　　三乡刘禹锡至三乡驿睹明皇望女几山诗斐然有感云开元天子万事足惟惜当时光景促三乡陌上望仙山归作霓裳羽衣曲仙心从此在瑶池三乡八景相追随天上忽乘白云去世间惟有秋风辞【本集】防昌时有题三乡者云余本家若耶溪东从良人西入凾关寓居晋昌里第不幸良人已矣邈然无依帝里方春吊影东迈渉浐水歴渭川背终南陟太华经虢畧抵陜郊揖嘉祥之清流面女几之苍翠凡经过之所皆昔燕笑之地遂命笔题终不能涤其懐抱翰墨非女子之事名字故隐而不书诗曰昔逐良人西入闗良人身殁妾空还谢娘卫女不相待为为云归旧山和者十一首王祝诗曰女几山前岚气低佳人留恨此中题不知云归何处空使王孙见即迷刘谷诗曰兰蕙芬芳见玉姿路傍花笑景迟迟苎萝山下无穷意并向三乡惜别时张绮诗曰洛州依旧好风光莲帐无因见女郎云散来音信断此生遗恨寄三乡【云溪友议】
　　五花荆南旧有五花馆待賔之上地也故蒋肱上成汭诗云不是上名台姓字五花賔馆改从容【南部新书】
　　稷山稷山驿吏王全作吏五十六年人称有道术徃来多赠篇什故李义山赠诗云过客不劳询甲子唯言亥字与时人【上】
　　皇华广州押衙崔庆成辖香药纲诣内库抵黄花驿舍见羙妇人曰今日见君君必有疑今日君从我宁不悔俟君囬辕别图后防掷书云川中狗百姓眼马扑児御厨饭洎还不敢宿皇华寓宿旅邸前妇人来曰今日之事可谐否十二字能辩否庆成不对因命青衣进酒终不举乃作诗云妖魄才魂自古灵多情心胆似平生知君不是风流物却上幽原怨月明青衣曰小娘子尝养鹦鹉十余年竟不言今其验乎妇人叹曰是矣乃作哑鹦鹉诗云雕笼驯养许多时终嵗曽无一句词深恨化工情太误因何偏与好毛衣掷纸于地灯火俱灭丁晋公尝见十二字曰川中狗蜀犬也独字百姓眼民目也眠字马扑児子也孤字御厨饭官食也馆字乃独眠孤馆四字【匮】
　　白沙白沙驿在未州一百二十里祁县县下临湘水西岸门外有亭以形胜尽在此也【诗话緫龟】
　　草上烟河东马铺有驿驲善行者铺卒名为草上烟有势力使命常数程打过好事作诗云过此为寻草上烟数程打过苦尤偏【迃斋诗话】
　　闾里
　　闾里小宰以官府之八成经邦治三曰听闾里以版图【周礼】尔雅巷门谓之闾説文里门也周礼五家为比五比为闾闾侣也二十五家相郡侣也説文里居也周礼五家为邻五邻为里风俗通云五家为轨十轨为里里者止也五十家共居止也
　　清节齐稷门外东北二百歩有晏平仲冡宅左传晏子之宅近市景公欲易之而婴弗更为试曰吾生则近市死岂敢易乃葬故宅后人名之曰清节里【水经注】
　　胜母里名胜母曽子不入邑号朝歌墨子廻车【邹阳书】锦里张仪筑益州城故锦涧也号锦里【益州记】
　　樗里樗里子名疾髙诱曰其里有樗树故曰樗里然疾居渭南隂乡之樗里故号曰樗里子又纪年则谓之禇里疾【史记】
