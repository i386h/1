<!-- { "loadSidebar": true } -->
　　不负陛下唐使右仆射孙晟使周给事中王崇质为介晟至汴京谓崇质曰吾观事势不生还矣君家百口当别为谋乃白世宗遣崇质归计事【江南别录】世宗怒江南失约召晟责之乃置晟于楼车【蜀史】因曰诸将围夀州久未尅汝能降之当赦汝罪晟至城下见刘仁赡遥呼曰君受国家旌旄臣节不可隳也且援兵至世宗大怒追至汴京斩之晟临刑神色不变南望再拜曰死不负陛下矣【别录】元宗闻晟死流涕赠鲁国公【陆】
　　撰碑南唐后主薨太宗诏侍臣撰碑时有与徐争名欲中伤之因言知呉王事迹莫若徐铉太宗诏为之遽请对泣曰臣旧事李煜陛下容臣存旧主之义不敢奉诏太宗许之为碑但推言厯数已尽天命有归有曰东邻搆祸南箕扇疑投杼致慈亲之惑乞火无老媪之谈始劳因垒之师终后涂山之防太宗览读叹赏又得所撰呉王挽词毎对宰臣称忠义挽词云青松洛阳陌荒草建康宫东隣谓钱俶也【宋朝类苑】
　　孝
　　务本凡为天下治国家必务本而后末务本莫贵于孝人主孝则名章荣下服聴天下誉人臣孝则事君忠处官廉临难死士民孝则耕芸疾守战固不罢北夫孝三皇五帝之本务而万事之纪也夫执一术而百善至百邪去天下从者其惟孝也【吕览】
　　五孝天子孝曰就就之为言成也天子徳被天下泽及万物始终成就则其亲获安故曰就也诸侯孝曰度度者法也诸侯居国能奉天子法度得不危溢则其亲获安故曰度也卿大夫孝曰誉誉之为言名也卿大夫言行布满能无恶称誉达遐迩则其亲获安故曰誉也士孝曰究究者以明审为义士始升朝辞亲入仕能审资父事君之礼则其亲获安故曰究也庶人孝曰畜畜者含畜为义庶人含情受朴躬耕力作以畜其德则其亲获安故曰畜也【援神契见旧唐志】
　　孝感元气混沌孝在其中天子孝天龙负图地出书夭孽消防景云出游庶人孝则泽林茂浮珍舒怪草秀水出神鱼【援神契】
　　通神明天子行孝四夷和平孝悌之至通于神明病则致其忧鹪消形求医翼全【上】宋均注曰翼羽翼亲者也【上】
　　爱敬先王之所以治天下也故爱其亲不敢恶人敬其亲不敢慢人爱敬尽于事亲光耀加于百姓究于四海此天子之孝也曽子曰身者父母之遗体也行父母之遗体敢不敬乎居处不庄非孝也事君不忠非孝也莅官不敬非孝也朋友不笃非孝也战阵无勇非孝也五行不遂灾及乎亲敢不敬乎啇书曰刑三百罪莫重于不孝【吕孝行】
　　拭目舜耕歴山嵗不熟舜粜其母诣籴毎还钱与米问之子也因相抱归拭其父目寻自明尧闻而妻之【类林】舜粜于平阳中父认之乃其目目以光明【真源赋】
　　安金罐中舜为父母淘井取金银安罐中与父母【史记御览】不择官曽子曰徃而不可还者亲也至而不可加者也是故孝子欲养而亲不待也木欲直而时不待也是故椎牛而祭墓不如鸡豚逮亲存也故吾尝仕齐为吏禄不过斤釡尚犹欣欣而喜者非以为多也乐其逮亲也既没之后吾尝南游于楚得尊官焉堂髙九仭榱题三围转毂百乘犹北乡而涕泣者非为贱也悲不逮吾亲也故家贫亲老不择官而仕后夫信其志约其亲者非孝也【韩诗外】
　　感益母诗王风中园有蓷陆玑云韩诗及三苍皆云益母也故曽子见益母而感【本草茺蔚下】曽子攀柩车引輴者为之上也【淮南】曽参行孝枯井涌泉
　　遗躬乐正子春下堂而伤足瘳而数月不出犹有忧色门人问之曰夫子下堂而伤足瘳而数月不出犹有忧色敢问其故乐正子春曰善乎而问之吾闻之曽子曽子闻之仲尼父母全而生之子全而归之不亏其身不损其形可谓孝矣君子无行咫歩而忘之余忘孝道是以忧故曰身者非其私有也严亲之遗躬也【吕孝行】地中得米杨范字文端齐人齐宋之乱母在贼中采椹藏于地夜取之进毋如是非一忽于地中得米十斛上有字云米十斛赐孝子杨范以资给母【风俗通】
　　得妇赐筭纪迈庐江人本姓舒以五月五日生母弃之村人纪淳妻赵氏养之年六嵗本父母时来看语曰汝是我生迈泣涕告赵乃具言始末及年十嵗佣力所得輙分二母各半淳亡无子迈乃斩衰三年本父母继亡又并齐衰心丧三年赵欲为赍酒米徃婚家逢醉人打赵体闷忽有一狗直至衘迈衣如此者三迈心动走赴婚家逢醉适共举酌于草中迈乃以担杀二醉人赵归得平乃诣县首令宥之乃誓不娶后迈尝寑忽有一女言姓卫昨忽暴死天神矜愍君无妻故使相报迈具説其状母子至卫门外果如言送丧上车牛不肯动赵乃与主人具叙説之主人开柩女有气息至晩便説且説始末如赵所言遂为夫妇赵卒迈絶复苏者日数四迈五十尝病防死梦神曰君行至孝延厯将得百嵗果九十七而卒【頴躬孝子】孝顺二亲得筭二千天司录所表事赐筭中功【河图】
　　伏棺火防梁武孝思赋顾长沙之临湘有古初之道始时父没而未葬遇隣火之卒起乃伏棺而长号暴至而火死【事见束观记】又何琦其亦然独柩屋而全止【见晋中兴书】醴泉生灶刘镇就养而不暇常逺汲而力寡苦节感于幽灵醴泉生于灶下【孝思赋】
　　齿生邢渠失母与父仲居性至孝贫无子佣以给父父齿落不能食渠常自喃之专专然代其喘息仲逐康休齿落更生百余嵗乃卒也【萧广济孝子】
　　目明呉中书郎盛彦之至孝母王氏失明彦蹔行勑婢食母婢乃取蛴螬蒸食之母甚以为美不知是何物儿还母曰汝行后婢进吾食甚甘然非鱼肉汝试问之既而问婢婢服曰实是蛴螬彦抱恸哭母自霍然立开【志怪】画像陈实子故大鸿胪纪字元方至徳絶俗才达过人烝烝色养不离左右豫州刺史嘉其至行表上尚书画像百城以厉风俗焉【海内先贤】
　　感马程坚字谋甫南阳人居贫以磨镜给养母丧哀号下有马每闻坚哭辙泪出暂辍刍草【魏畧】
　　孝弟王兖州曲阜县髙平乡九原里有至人兰公家族百余口精专孝行感动乾坤忽有斗中真人下降兰公之舍自称孝弟王云居日中为仙王月中为明王斗中为孝弟王夫孝至于天日月为之明孝至于地万物为之生孝至于民王道为之成吾于上清已下托化人间示陈孝弟之教后晋代尝有真仙许逊吾孝道之宗是为众仙之长因付兰公至道秘防【十二真君传】
　　病从指入崔浑为侍御史清白温恭能尽色养父母小不康輙析幽请以身代母常有疾浑跪请病受已有顷觉病从十指入俄而遍身母所苦逐愈丁父艰勺饮不入口毁瘠骨立无何不胜其哀而卒朝野伤心【朝野佥载】饮酖贾直言父道冲以伎术得罪贬之赐酖于路直言伪令其父拜四方辞上下神祗伺使者视稍怠即取其酖以饮遂迷伏而死明酖泄于足而复苏代宗闻之减父死直言亦自此病躄【旧唐】大和初授绛郡太守每话所经之事自云始饮酖志在必死忽然觉毒防五内至支节其痛愈于鑚灼摩顶旋踵不可名状天隂则又甚焉其防及足胫色皆如墨有傍攻出绿脓液紫迄于臭败逆抢人鼻达数十歩外唯食啖无减【续定命录】
　　掘钱符梦赵隽字子竒平阳岳阳人父防嗜酒夜归里墅横卧涂中隽见归迟寻迎之父醉负而不胜时冬中沍寒方甚隽脱己衣覆之岳阳山多鸷兽有豹视之为之岐道而去父卒自营丘封有白鹊常逰其冡枣树防潞师刘反辇其母入文城西山稹防复辇其母东归母卒哀毁过制县令京兆常伯伦知之给米粟蠲其家隽将葬母贫鬻其子质剂已定其夜梦一人请曰小舍束有钱百万乃自发之及旦隽自舍东手掘之果得钱符梦数焉【史系】
　　血缘旛竿周青东郡人母疾积年青扶持左右四体羸瘦村里乃敛钱营助汤药母痊许女同郡周郡周少君少君病疾未获成礼乃求青母见青许之俄而命终青徃为妇十余年中公姑感之劝令更嫁青誓以匪石后公姑并自杀姑女告青害杀县牧栲棰遂以诬欵七月刑青于市青谓监杀曰乞树长竿白幡青若杀公姑血入泉不杀者血上天血乃缘旛竿上天【王绍之孝子传】汉书于公辨孝妇之寃相将刑青血上复缘旛而下云【搜神记】










　　天中记卷二十四
<子部,类书类,天中记>
　　钦定四库全书
　　天中记卷二十五
　　明　陈耀文　撰
　　徳誉
　　得二在理则昧造形则悟顔子之分也失之于几故有不善得之于二不逺而复【韩易注】践得二之庶几【王俭序】风誉翩翩宰我首名言语志表义章英辞风誉【王宰我讃】冰清原宪黙冰清玉粹志逸九霄身安陋术【孙绰原宪讃】体二孟轲荀卿体二希圣从容正道不能维其末【运命论】玉莹皎皎屈原玉莹冰鲜舒采翡林摛光虬川【谢万人贤颂】照隣张子房道亚黄中照隣殆庶风云交感蔚为帝师夷项定汉大极横流亮伊顔之殆庶【辨命论】张良虑若源泉深不可测【黄石公记序】
　　标的晋简文云汉世人物当推子房为标的神明之功胜之要莫之与二接俗而不亏其道应世而事不婴识逺奥超然独迈【盛之荆州记】
　　岳峙渊清李膺岳峙渊清峻貌贵重华夏称曰颍川李府君頵頵如玉山汝南陈仲举轩轩如千里马南阳朱公叔飂飂如行松栢之下【李家】
　　龙门李元礼风格秀整髙自标持欲以天下名教是非为己任后进之士有升其堂者皆以为登龙门【世説】王衍善言惟谈老庄为事理有所不安即改更朝野翕然谓一世龙门【晋书】任昉为中丞簮裾辐辏预其宴者殷芸到溉刘苞刘孺刘孝绰及陆倕而已号曰龙门之游虽公贵子孙不得与也【梁书】袁昂在朝謇谔号曰俊臣雅有伦鉴游处不杂入其门者号登龙门【上】
　　谡谡李元礼谡谡如劲松下风【世説】
　　浏浏京师号陈仲举昂昂如千里骥周孟玉浏浏如松下风【青州先贤】
　　悬榻陈仲举言为士则行为世范登车揽辔有澄清天下之志为豫章太守至便以礼请徐孺子署功曹穉不就之既谒而退蕃在郡不接宾客唯穉来特设一榻去则县之【后书】蕃为乐安太守郡人周璆髙洁之士前后郡守招命莫肯至唯蕃能致焉字而不名特为置一榻去则县之璆字孟玉临济人有美名【上】
　　宋郭石云考从容谓宋子俊曰吾与子不及郭生辟诸由赐不敢望回也今卿言称宋郭此河西之人疑卜商于夫子者也若遇曽参之诘何辞以对乎子俊曰鲁人谓仲尼东家丘荡荡体大民不能名子所明也陈子禽以子贡贤于仲尼浅见之言故然有定耶吾尝与周深甫论林宗之徳也清髙明雅英达瓌玮学问渊深妙有俊才然其恺悌澹格量髙俊含博恕忠粹笃诚非今之人三代士也汉元以来未见其匹也周甫深以为然此乃宋仲之师表也子何言哉泰身长八尺仪貌魁岸善谈论声音如钟宵行幽闇必正其衣服家有书五千卷率多图纬星厯之事与其等类行晨则在前暮则在后所歴亭不处正堂恒止逆旅之下先加粪除而后处焉及宿止冬让温厚夏让清凉如乡里或有尔者父母叹曰欲作郭林宗邪【汉记】
　　松在霄汉郭林宗来游京师当还乡里送车千余乗李膺亦在焉众人皆诣大槐客舎而别独膺与林宗共载乘薄围车上大槐坂观者数百人引领望之若乔松之在霄汉【商尝小説】
