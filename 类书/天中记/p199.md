<!-- { "loadSidebar": true } -->
　　君子之勇胡非子脩墨以教有屈将子好勇闻墨者非闘带剑危冠往见胡非子而问之曰将闻先生非闘而将好勇有説则可无説则死胡非子曰吾闻勇有五等夫负长劔赴榛薄折兕豹抟熊罴此猎徒之勇也负长剑赴深渊折蛟龙鼋鼍此鱼人之勇也豋高危之上鹄立四望顔色不变此陶岳之勇也剽必刺视必杀此五刑之勇也昔齐桓公伐鲁曹刿闻之触齐军见桓公曰臣闻君辱臣死君退师则可不退则臣以血溅君矣桓公惧管仲曰许与之盟夫曹刿匹夫一怒而却齐侯之师此君子之勇晏婴疋夫一怒而沮崔子之乱亦君子之勇也五勇不同公子将何处屈将説称善乃觧长剑释危冠而请为弟子焉【胡非子】
　　投葢雩讲于梁氏女公子观之圉人荦自墙外与之戱子般怒使鞭之公曰不如杀之是不可鞭荦有力马能投盖于稷门【庄三十二】走而自投接其屋之角反覆门上【注】贾勇晋郄克及齐侯战于鞍齐高固入晋师桀石以投人禽之而乘其车系桑本焉以狥齐垒曰欲勇者贾余余勇【成一】周武帝劳宇文庆曰卿余勇可以贾人也【隋书】扶悬晋伐偪阳悬门发聊人纥抉之以出门者狄弥建大车之轮而防之以甲以为橹左执之右防防以成一队孟献子曰诗所谓有力如虎者也【襄十】纥孔子父先鸣齐庄公朝指殖绰郭最曰是寡人之雄也州绰曰君以为雄谁敢不雄然臣不敏平隂之役先二子鸣庄公为勇爵殖绰郭最欲与焉州绰曰东闾之役臣左廹还于门中识其枚数其可以与于此乎二子者譬于禽兽臣食其肉而处其皮矣【襄二十二】
　　万人莫当公子庆忌筋骨果劲万人莫当走追奔兽手接飞鸟骨腾肉飞拊膝数百里阖闾尝追之于江驷马驰不及射之闇接矢不可中【呉越】
　　杓关孔子之劲举【淮道应作杓引也】国门之关而不肯以力闻墨子为守攻公输殷服而不肯以兵加【吕慎大】孔子之通智过于苌勇服于孟贲足蹑于郊莬力招城关能亦多矣然而勇力不闻伎巧不知【淮主术】
　　四勇孔子游于匡宋人围之数匝而歌不惙子路入见曰何夫子之娯也孔子曰来吾语女夫水行不避蛟龙者渔父之勇也陆行不避兕虎者猎夫之勇也白刄交于前视死若生者烈士之勇也知穷之有命知通之有时临大难而不惧者圣人之勇也由处矣吾命有所制矣无防何将甲者进辞曰以为阳虎也故围之今非也请辞而退【庄子】
　　勇而能怯圣人畜仁而不主仁畜智而不主智畜勇而不主勇昔者齐桓公胁于鲁君而献地百里勾践胁于防稽而身宦之三年襄子胁于智伯而以顔为媿其卒桓公臣鲁君勾践防呉襄子以智伯为戮此谓勇而能怯者也【呉子】
　　尚力襄楷上书云周衰诸侯以力征相尚于是夏育申休宋万彭生任鄙之徒生于其时【后汉】乌获任鄙之力焉而死成荆孟贲王庆忌夏育之勇焉而死【史记】
　　鐡甲鐡杖赵氏攻中山中山之人多力者曰吾丘鴧衣鐡甲操鐡杖以战而所击无不碎所冲无不防以车投车以人投人也防至将所而后死【吕贵卒】
　　夏鬻王子渊洞箫赋云桀跖鬻慱儡以顿杂注云鬻夏育也申也陆机夏育賛云夏育之猛千载所希申角勇临雒奋椎【选】蔡泽曰夏育太史噭叱呼骇三军然而身死于庸夫【史记】夏育衞人力举十钧
　　索隠曰二人勇者夏育贲育也似误
　　孟贲孟贲齐人生防牛角【帝王世纪】人谓孟贲曰生乎勇乎曰勇贵乎勇乎曰勇富乎勇乎曰勇三者人之所难而皆不足以易勇此其所以能摄三军服猛兽也【新子论】勇士一呼三军皆辟易士之诚也夫勇士孟贲水行不避蛟龙陆行不避虎狼发怒吐气声响动天至其死矣头身断絶夫不用仁而用武当时虽快身必无后是以孔子勤勤行仁【新序】孟贲过于河先其五船人怒而以楫虓其头顾不知其孟贲也中河孟贲瞔目而视舩人髪植目裂鬓指舟中之人尽扬播入于河使舩人知其孟贲弗敢直视涉无先者又况于辱之乎此以不知故也【吕覧】成荆豫让必死于襄子而赵氏皆恐成荆致死于韩主而周人皆畏【吕论威】孔丘曽参无所施其善孟贲成荆无所行其威【淮齐俗】
　　乌获武王有力好戱力士任鄙乌获孟説皆至大官王与孟説举龙文之鼎絶膑而死【史记见艺文御覧今本无龙文字】武王好多力之士乌获孟贲之徒竝皆归焉秦王于洛阳举周鼎乌获两目血出【世纪】孟贲岂即孟説之误耶
　　神勇田光曰窃观太子客无可用者夏扶血勇之人怒而面赤宋意脉勇之人怒而面青武阳骨勇之人怒而面白光所知荆轲神勇之人怒而色不变【燕丹子】秦舞阳者燕国人也年十二以勇气闻人犯必杀之莫有敢忤视【刘昭防童传】
　　相啖齐之好勇者其一人居东郭其一人居西郭卒然相遇于涂曰姑相饮乎觞数行曰姑求肉乎一人曰子肉也我肉也尚胡革求肉而为【革更】于是具染而已因抽刀而相啖至死而止勇若此不若无勇【吕当务】
　　不辱齐庄公之时有士曰賔卑聚夣有壮子白缟之冠丹绩之防东布之衣新素履墨劔室从而叱之唾其面愓然而窹徒夣也终夜坐不自快明日召其友而告之曰吾少好勇年六十而无所挫辱今夜辱吾将索其形期得之则可不得将死之每朝与其友俱立乎衢三日不得却而自殁谓此当务则未也虽然其心之不辱也有可以加乎【上离俗】
　　扛鼎项籍长八尺余力能扛鼎才气过人【纪】韩信云项王喑恶叱咤千人皆废【信】汉有善骑射者楼烦楚挑战三合楼烦輙射杀之项王大怒乃自被甲持防挑战楼烦欲射之项王瞔目叱之楼烦目不敢视手不敢发遂走还入壁不敢复出【纪信】
　　洞口祭遵为征虏将军南击农厌新柏华蛮贼合战中弩矢入口洞出举褏掩口血流褏中众见遵伤却退遵呵吏士吏士进战皆一人击十大破之【东观汉记】
　　勇可习建安六年刘表攻西鄂西鄂长杜子绪帅县男女婴城而守时南阳功曹栢孝长亦在城中闻兵攻声恐惧入室闭户牵被覆头相攻半日稍敢出面其明侧立而聴二日往出户问消息至四五日乃更负防亲闻语子绪曰勇可习也【九州春秋】
　　曵蛟荆州上明江浦常有蛟谷汲者多不脱嵗升害人陈郡邓遐字应远素勇徤愤而入水覔蛟得便举拳即曵着岸欲砍杀母语云蛟是神物寜勿杀之今可呪食勿复为害遐呪而放焉自兹迄今絶无此患【异苑】互见蛟呼声盗殒兖州刺史蔡裔有勇气声若雷震尝有二偷入室裔拊林一呼而盗俱傊殷浩委以军锋焉【晋】逸才杨大眼武都氐难当之孙少有胆气跳走如飞高祖南伐李冲典选征官大眼求焉冲不许大眼曰尚书不见知为尚书出一枝便以防长三丈系髻而走防直如矢马驰不及见者莫不惊叹冲曰千载已来未有逸材若此者遂用为军主【谈薮】所经战皆武冠六军大眼妻潘氏善射诣军省大眼至攻战逰猎之际潘氏亦戎装齐镰竝辔乃至还营同坐幕下对诸寮佐言笑自得大眼指谓诸人曰此潘将军也淮泗之间童児啼者恐之云杨大眼至无不立止【后魏】
　　执石人相击羊侃字祖忻膂力絶人所用弓至二十石马上用六石弓尝于兖州尭庙蹋壁直上至五寻横行得七迹泗桥有数石人长八尺大十围侃执以相击悉皆破碎大通三年至建邺初仕魏为尚书郎以力闻魏帝谓曰郎官谓卿为虎岂羊质虎皮乎试作虎状侃因伏以手抉殿没指魏帝壮之赐以珠劔【南史五十三】
　　指碎羊骨魏孝文帝宏少善射有膂力年十余能以指弹碎羊髆骨射禽兽莫不随行所至而毙【北史纪】
　　挟石狮逾墙东魏孝静帝善见好文美容仪能挟石狮子以逾墙射无不中【上】
　　神力神武起兵范阳卢曹以勇力称为尔朱据蓟曹身长九尺鬓面甚雄臂毛逆如防鬛力能防树尝卧疾犹申足以举二人蠕蠕冦范阳曹登城射之矢出三百歩投弓于外群虏莫能弯乃去之时有沙门昙讃号为神力唯曹与之角焉昙讃闻呌声则胜【北史十九】
　　截肠彭乐勇猛无双时神武率乐等十余万人于沙苑与宇文护战时乐饮酒乘醉深入被刺肝肚俱出内之不尽截去复入战防兵遂败相枕藉死者三万余人【独异志】乐被刺肠出内之不尽截去复战身被数创军势遂挫不利而还神武每追谕以戒之【北史】
　　投井跃出权武少果劲勇力絶人能重甲上马尝倒投于井未及泉复跃而出其拳防如此【上】
　　言闻百歩鱼俱罗身长八尺膂力絶人声气雄壮言闻数百歩【上】
　　肉飞仙沈光字緫持少骁防善戯马为天下之最初建禅定寺其中幡竿高十余丈适值防絶非人力所及光谓僧曰当相为上防诸僧惊喜光因取口衔拍竿而上直上龙头系防毕手足皆放透空而下以掌拓地倒行十余歩观者骇悦莫不嗟异时人号为肉飞仙后应徴从炀帝攻辽东以冲梯击城竿长十五丈光升其端临城与贼战短兵接敌杀伤十数人贼竞击之而坠未及于地适遇竿有埀絙光接而复上帝望见壮而异之驰之与语大悦恒致左右及江都之难光与麦孟才钱杰隂图宇文化及为帝复雠事泄仓卒奋击贼皆披靡司马徳戡遣骑持弩翼而射之光身无甲胄遂为所害麾下数百人皆闘而死一无防者壮士闻之莫不为之陨涕【隋书】
　　拳防崔度膂力絶人仪貌魁岸常与宇文防子训豋楼至上层去地四五丈俯临之训曰可畏也度曰此何足畏歘然掷下至地无损伤训以其拳防大竒之【上书】壁龙柴绍弟某有材力轻趫迅防踊身而上挺然若飞十余歩乃止尝着吉莫靴走上砖城且至女墙手无攀引又以足蹈佛殿柱至檐头捻掾覆上越百尺楼阁了无障碍太宗竒之曰此人不可处京邑出为外官时人号为壁龙【佥载】
　　撮确书壁宋令文者有神力禅定寺有牛触人莫之敢近筑圈以阐之令文问知其故遂禓而入牛竦角向前令文接两角顿之应乎而倒颈骨皆折而死又以五指撮碓觜壁上书得四十字诗为太学以一手挟讲堂柱起以同房生衣柱下压之重设乃为之出令文有三子长之问有文次之愻善书次之悌有勇之悌后左防朱鸢防贼破驩州以之悌为緫管击之募壮士得八人之悌身长八尺被重甲直前大呌曰贼动即死贼七百人一时俱挫大破之【上】
　　曵车彭愽通者河涧人也身长八尺曽于讲堂堦上临楮而立取鞋一緉以臂夹令有力者后防之鞋底中断慱通脚终不移牛驾车正走慱通倒曵车尾却行数十歩横防车辙深二尺皆纵横破裂曽逰歩江有急风张防慱通捉尾防挽之不进【上】慱通膂力絶伦尝于长安与壮士魏宋令文冯师本角力慱通坚卧命三人夺其枕三人力极未脚尽折而枕不动观者逾主人垣墙屋宇尽壊名动京师尝与客同饮防瞑独持两床防阶就月于庭酒爼之类畧无倾防矣【御史台记】
　　赏等身金郝玭鎻临泾鎻勇敢无敌声振虏庭在邉三十年每战得蕃俘必刳剔而归其尸蕃人畏之如神普賛下令国人曰有生得郝玭者赏之以等身金蕃中児啼者呼玭名以怖之【旧唐】
