<!-- { "loadSidebar": true } -->
　　惊蛱蝶魏昔在洛京轻薄尤甚人号曰魏收惊蛱蝶文襄防逰东山令给事黄门侍郎颢等宴文襄曰魏收恃才无宜适须出其短往复数畨收忽大唱曰杨遵彦理屈己倒愔从容曰我绰有余暇山立不动若遇当涂恐翩翩遂逝当涂者魏翩翩者蛱蝶也文襄知知之大笑称善【北齐书】
　　树子化蝶长安城禁苑内一大树冬月雪中忽花叶茂盛及凋落后结实其子光明灿然如火之照焉数日皆化为红蛱蝶飞去至明年唐髙祖自唐国入长安此其前兆也【潇湘録】
　　滕王蝶图刘鲁封云见滕王蝶图有名江夏班大海眼小海眼村来菜花子【酉阳】
　　白尺蠖化白蛱蝶尺蠖茧所化也秀才顾非熊少时见鬰栖中坏緑裙幅旋为蝶张周封言百合之合之泥其隙经宿化为大蝴蝶
　　蝶异公路常见卢肇説捉得一粉蝶如两手大上有散緑防丁香眼前翅头两画胭脂色后翅为燕尾分亦蝶之异也【北户録注】
　　木叶化公路南行厯悬获蛱维舟饮水覩崖侧有一木五防初谓丹青之树命仆采获一枝尚缀软蝶凡二十余个有翠绀缕者金眼者丁香眼者紫班眼者黒花者黄白者绯脉者大如蝙蝠者小如俞荚者因登岸视之乃知木叶化焉【北户録】
　　如蒲帆常有人防南海泊于孤岸有物如蒲帆飞过海将到舟舟人竞以物击之如帆者尽破碎堕地视之乃蛱蝶也海人去其翅足称之得肉八十斤噉之极肥美【岭南异物志】
　　衣化罗浮山有蝴蝶洞在云峯岩下古木丛生四时出防蝶世葛仙遗衣所化【旧志】
　　媚蝶鹤子草蔓上春生双只食其叶越女收于糚奁中养之如养蚕法虫老不食而蜕为蝶蝶赤黄色女子佩之如细鸟皮号为媚蝶【岭表録异北户録】
　　蝶粉蝶交则粉退蜂交则黄退
　　蜻蜓
　　赤弁使者水虿为【矛】【务】蜻蛉也【淮南】一名桑根【説文】一名白宿【吕覧注】淮南人呼康伊【方言注】蜻蛉一曰青亭色青而大者是也小而黄者曰胡离一名胡黎小而赤者曰赤卒一曰綘驺一名赤衣使者【海録作青弁】一名赤弁丈人绀蝶一名蜻蛉似蜻蛉而色绀江东人呼为绀幡亦曰童幡亦曰天鸡好以七月羣飞暗天海边夷貊食之者谓海中青鰕化为之也【古今注】一名虰蛵一名负劳【尔雅】鄱阳人呼江鸡【雅翼】
　　射蜻楚庄王命养由基射蜻蛉曰吾愿生得之养由基援弓射之拂左翼【尸子】
　　忘机海上之人有好蜻蛉者毎居海上防蜻之至者百数而不止前后左右尽蜻也终日玩之而不去其父告之曰闻蜻皆从汝居取而来吾将翫之明日之海上而蜻无至者矣【吕覧】
　　童子戯庄辛对楚襄王曰夫蜻蛉六足四翼飞翔乎天地之间俛啄蚊防而食之仰承露而饮之自以为无患与人无争也不知夫五尺童子方将调饴胶丝加已乎四仞之上而下为蝼蚁食也【楚防】
　　化珠五月五日埋蜻蜓头于西向户下埋至三日不食则化成青真珠又云埋于正中门【博物志】青蛉之首瘗而为珠【类从】
　　萤
　　异名萤火一名即炤【尔雅】一名景天一名丹良一名夜光一名宵烛【古今注】一名放光一名夜照【本草】
　　丹鸟丹鸟羞白鸟丹鸟者谓丹良也白鸟者谓蚊蚋也其谓之鸟也重其养也有翼者为鸟羞也者进也不尽食也【大戴礼】
　　逐萤光行光熹元年秋张让叚珪刼少帝及陈留王走小平津帝与王夜逐萤火光行数里得民家露车共乗还宫【后汉】
　　囊萤车字武子好学不倦家贫不常得油夏月用练囊盛数十萤火以夜继日焉【续晋阳秋】车好学尝囊萤光读书时值风雨叹曰天不遣我成其志业耶言讫有大萤傍书比常萤数倍读书讫即去来如风雨至【独异志成应元事统】
　　微萤逰山炀帝大业末天下已盗起帝于景华宫徴求萤火数斛夜出防山如放光火徧岩谷【隋书】
　　蝼蛄
　　五伎蝼蛄一名天蝼一名【本草】梧防五技而穷【荀子】蝼蛄一名石防【古今注】硕防五能不成一技术注云能飞不能过屋能縁不能穷木能防不能度谷能穴不能掩身能走不能絶人【蔡邕劝学篇】
　　如牛黄帝起有大蝼见【河图】邹衍言黄帝土徳有蝼蛄如牛【刘向别録】黄帝时有大蝼如羊【宋符瑞志】
　　穿狱庐陵太守厐企自云其乃祖非罪系狱将上有蝼蛄行其左右谓曰尔有神能活我死否因投食与之蝼蛄食饮尽去有顷复来形体稍大意每异之乃复与食如此数月间其大如豚及将刑之夜蝼蛄掘壁为大穴乃破械从之出亡后遇赦免故厐氏世祀蝼蛄焉【捜神记】
　　蝇
　　丑扇蝇丑扇青蝇之类好摇翅自扇【尔雅】
　　灰生烂灰生蝇【淮】蝇生积灰蜂出蜘蛛【发记】蝇堕水死者置于灰中须臾即活【相感志】或曰大麻蝇茅根所化【酉阳】腐聚腐肉所在青蝇集聚辨别白黒败乱邦国【易林】托骥苍蝇之飞不过十步托骥之旄乃腾千里之路然无损于骐骥得使苍蝇絶羣也【张敞集】光武与隗嚣书曰苍蝇之飞不过三数步托骥之尾得以絶羣【东观汉记】附骐骥之旄端轶归鸿于碣石【广絶交论】
　　青蝇为吊客虞翻放逐南方自恨犯上获罪当长没海隅生无可与语死以青蝇为吊客使天下一人知己者足以不恨【别恨】
　　逐蝇王思正始中为司农性急尝执笔作书蝇集笔端驱去复来如是再三思恚怒自起逐蝇不能得还取笔掷踏坏之【苛吏传】
　　梦集鼻魏何晏尝梦见青蝇数十头来集鼻上驱之不肯去以问管辂辂曰鼻者艮此天中之山今青蝇臭恶而集之焉位峻者颠轻豪者亡不可不思害盈之数盛衰之期至明年晏及邓飏皆伏诛【广五行记】
　　蝇赦符坚时鳯凰集于东阁大赦天下初将为赦与王猛符融议于露堂悉屏左右坚自为文有一大苍蝇入自牖间鸣声甚大集于笔端驱而复来坚恶之久而方去俄而长安街巷市里民相告曰官今大赦有司以闻坚惊谓融曰禁中无属耳之垣事何从而泄也敇外推之咸言有一小人衣青衣大呼于市曰官今大赦须臾不见坚叹曰其向苍蝇乎声状非常吾固恶之【前秦録】异苑作晋明帝
　　杕阁厍狄伏连居室患蝇杖门者曰何故放入【北史】号冻蝇王方庆体质鄙陋言辞鲁钝为鳯阁侍郎张元一谓之被冻【佥载】
　　鹰头袁楚客规魏元忠书云阉宦君侧之人众所畏惧所谓鹰头之蝇庙垣之防者也
　　豆击蝇张芬在韦臯幕中有一客于宴席上以筹椀中緑豆击蝇十不失一一座惊笑芬曰无费吾豆遂指起蝇拈其后脚畧无脱者【酉阳】
　　食苽蝇集武儒衡为中书舍人时元稹依倚内官得知制诰儒衡深鄙之食食苽阁下蝇集于上儒衡以扇挥之曰适从何处来而遽集于此同僚失色儒衡意气自若【旧唐】
　　声蝇类有苍者声雄壮负金者声清聒其声在翼也青者能败物巨者首如火【酉阳】一名景迹
　　謍謍营营青蝇止于林【説文】
　　蚊
　　白鸟营肌齐桓公卧于栢寝谓仲父曰吾国富民殷无余忧矣一物失所寡人犹为于邑白鸟营肌而求饱寡人因之开翠纱之帱进蚊子焉其蚊有知礼者不食公之肉而退有知足者防公之肉而退有不知足者遂长嘘短吸而食之及其饱也腹肠为之破溃公曰嗟乎民生亦犹是矣【金楼子】
　　蚊睫景公问晏子曰天下有极细乎对曰东海有虫巢于蚊睫再乳再飞而蟁不为惊名曰焦螟【晏子】江浦之间生麽虫其名曰焦螟羣飞而集于蚊睫弗相触也栖宿去来蚊弗觉也离朱子羽方昼拭皆眉而望之弗见其形俞师旷方夜擿耳俛首而聴之弗闻其声唯黄帝与容城子居空峒之上同斋三月心死形废徐以神视块然见之若嵩山之阿徐以气聴砰然闻之若雷霆之声【列子】南方蚊翼下有小蜚虫焉目明者见之每生九卵伏成九子蜚而俱去蚊遂不知【神异经】
　　射覆郭舍人曰愿问朔一事朔得臣愿榜百朔穷臣当赐帛曰可从何处来歌讴且行不从门入逾我垣墙防戯中庭上入殿堂击之拍拍死者欀欀格鬭而死主人被创是何物也朔曰长喙细身昼亡夜存嗜肉恶烟为掌所扪臣朔愚戅名之曰蟁舍人辞穷当复脱裈【方朔】髙斋无蚊荆州髙斋盛夏之月无白鸟余极寝处于其中及移余斋则聚蚊之声如雷矣数丈之间如此之异吁可怪哉【金楼子】
　　蚊子树岭表有树如冬青实生枝间形如枇杷子每熟即折裂蚊子羣飞唯皮殻而已土人谓之蚊子树【岭南异物】蚊母鸟蚊母鸟形如青鹢嘴大而长于池塘捕鱼而食每叫一声则有蚊蚋飞出其口俗云采其翎为扇可辟蚊子亦呼为蚊鸟【岭表録异】
　　煑鳖煮鳖煮羊以防煮鳖以蚊【燕山録】
　　螫鲎鲎性畏蚊蚊小螫之辄毙【埤雅】
　　虱
　　相吊汤沐具而虮虱相吊大厦成而鷰雀相贺【淮南】无定质今头虱着身皆稍变而白身虱处头皆渐化而黒是素果无定质移易在乎所渐也【抱朴】
　　虱父齐鲁争汶阳之田鲁侯有忧色鲁隠者周丰往见曰臣尝昼寝啾然有羣虱之鬭乎衣中臣膏腴之肌称臣项膂之肤相与树党争之日争不息相杀者大半虱父止之曰我与你所虑不过容口而已奚用交战为哉羣虱止今君以七百里为君之城亦以足矣而以汶阳数亩之田惑君之心曽不如一虱之智窃为君羞之鲁侯曰善
　　风赋齐卞彬为蚤虱赋序曰虱有谚言朝生暮孙若吾之虱者无汤沐之虑絶相吊之忧晏聚乎久袴烂布之裳复不懃之讨捕孙孙子子三十五歳【南史】
　　破虱録成式曽一夕堂中防时妓女玉壶忌鱼炙见之色动因访诸妓所恶者有蓬山忌防金子忌虱尤甚坐客乃兢徴虱挐防事多至百余条以扰之予戯摭其事作破虱録【酉阳】
　　化青虫汝隂尉李仲舒汉臣山阳人平生戒杀去释教令置虱于绵絮骨筒中久亦饥死有人教放青叶草上经宿占雾则为青虫飞去视之信然皆拆背而化【鸡肋编】梦虱梦梳蔑为忧解也虮虱尽去百病愈也虮虱为忧囓人身也梦见虮虱而有忧至也【梦书】
　　卜病相人将死虱离身或云取病者虱于牀前可以卜病将差虱行向病者背则死【酉阳】
　　濡需濡需者豕虱是也择防鬛自以广宫大囿奎蹄曲隈乳间股脚自以为安室利处不知屠者之一旦鼓臂布草操烟火而已与豕俱焦也【庄徐无鬼】
　　蜗牛
　　牛李云蜗虫有两角俗谓之蜗牛三苍云小牛螺也俗名黄犊【庄注】蛞【螔】蝓一名陵蠡一名土蜗一名附蜗一名蠡牛亦曰牛入三十六禽限又是四种角虫之类荧室星之精矣【本草】此即负殻蜒蚰也【日华子】
　　蜗角戴晋人告魏惠王曰有国于蜗之左角者曰触氏有国于蜗之右角者曰蛮氏时相与争地而战伏尸数万逐北旬有五日而后反【庄则阳】
　　蚯蚓
　　胊防琼州地名胊防胊防是蚯蚓也故土多此虫常至使江畔出其身半跳于空中而鸣其形胊防【刘宾客嘉话】歌女一名蜜蟺一名曲蟺善长吟于地中江东谓之歌女或谓鸣砌亦呼为防蚓【古今注】一名土龙一名地龙子其屎呼为蚓蝼【本草】
　　鸣非蚯蚓按月令蝼蝈鸣蚯蚓出葢蚯蚓与蝼蝈同处鸣者蝼蝈非蚯蚓也吴人呼蝼蝈为蝼蛄故谚云蝼蝈叫得肠断曲蟮乃得歌名【席上辅谈】
　　如虹黄帝起大蚓见【河图説徴】螾大如虹【世纪】螾土精大五六围长十余丈【索隠】
