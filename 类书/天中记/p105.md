<!-- { "loadSidebar": true } -->
　　征虏支道林还东时贤并送于征虏亭蔡子叔前至坐近林公谢万石后来坐小逺蔡暂起谢移就其处蔡还见谢在焉因合褥举谢掷地自复坐谢冠帻倾脱乃徐起振衣就席神意甚平不觉瞠沮坐定谓蔡曰卿竒人殆壊我靣蔡荅曰我本不为卿靣作计其后二人俱不介意【世説】京师三亭新亭吴旧亭也故基沦毁隆安中丹阳尹司马恢移创今地谢石创征虏亭三吴缙绅创冶亭并太元中【丹阳记】
　　钱唐褚公于章安令迁太尉记室叅军名字已显而位微人未多识公东出乗估客船送故吏数人投钱唐亭住尔时吴兴沈充为县令当送客过浙江客出亭吏驱公移牛屋下潮水至沈令起彷徨问牛屋中是何物人吏云昨有一伧父来寄亭中有尊贵客权移之令有酒色因遥问伧父欲食防不姓何等可共语褚因举手答曰身是章安令禇某乆承公名令于是大遽不敢移公便于牛屋下修刺诣公更宰杀为馔具于公前鞭挞亭吏欲以谢慙公与之酌宴言色无异状如不觉令送公至界【世説】
　　金昌禇太傅初渡江尝入东至金昌亭吴中豪右燕集亭中禇公虽素有重名于时造次不相识别敕左右多与茗汁少箸粽汁尽辄益使终不得食禇公饮讫徐举手共语云禇季野于是四坐惊散无不狼狈【世説】孔甯子与王华并有富贵之愿自徐羡之等秉权日夜搆之于太祖甯子尝东归至金昌亭左右欲泊舡甯子命去之曰此弑君亭不可泊也【宋书】羡之等谋废少帝幽于吴郡使中书舎人邢安泰弑帝于金昌亭【纪】余寻师求入经吴行达昌门忽覩斯亭傍川带河其榜题曰金昌访之耆老曰昔买臣仕汉还为会稽内史而逢其迎吏逆旅比舍与买臣争席买臣出其印绶羣吏惭服自裁因事建亭号曰金伤失其字义耳【谢歆金昌亭诗叙】
　　兰亭王羲之初渡江会稽有佳山水名士多居之与孙绰许询谢尚支遁等宴集于山隂之兰亭【王隠晋书】湖口有亭号曰兰亭亦曰兰上里太守王羲之谢安兄弟数往造焉吴都太守谢朂封兰亭侯盖取此亭以为封号也太守王廙之移亭在水中晋司空何无忌之临郡也起髙于山椒极髙尽眺矣【水经注】
　　神告徐苗字叔胄髙密淳于人也曽因事行至感灵亭有神人告亭欲崩苗出亭崩得免【王隐晋书】
　　风亭徐湛之为广陵郡守善为政威恵并行广陵城旧有髙楼湛之更加修整更加风亭月观吹台琴室果竹繁茂花药成行【宋书】
　　梦谢白乐天诗梦谢亭古传名谢歌妓楼新道姓苏杭州灵隠寺山上有一谢亭即杜明浦梦谢灵运之所因名客儿也【本集】谢灵运会稽人世不宜子息乃于钱唐杜明师舎寄养师是夜梦有贤人相访及晓见灵运至后因以名亭【晏殊类要】
　　九曲景龙三年九月壬戌幸九曲亭宴侍臣学士【唐旧纪】临渭四年三月甲寅幸临渭亭修禊饮【上】
　　含象开元中拜张説等十八人为学士于东都上阳宫含象亭图写御赞述之【翰林鉴事】
　　沈香宗坐沉香亭意有所感欲得李白为乐章召入而白已醉左右以水颒靣稍解援笔成清平调三章婉丽精切末章云解释春风无限恨沉香亭北倚阑干【唐书松杂録】长庆四年敬宗初嗣位九月丁未波斯大商李苏沙进沉香亭子材拾遗李汉諌云沉香为亭子不异瑶台琼室上怒优容之【旧纪】
　　振旅天宝八载于开逺门外作振旅亭以待兵还【谭賔録】白云太白山有隠士郭休字退夫有运气絶粒之术于山中建茅屋百余间有白云亭錬丹洞注易亭修真亭朝坛集神阁每于白云亭与賔客看山禽野兽即以槌击一铁片子其声清响山中鸟兽闻之集于亭下呼为唤铁【天寳遗事】白云亭在县西南旁对千越亭而峙焉跨古城之危瞰长江之深隋州刺史刘长卿题诗曰孤城上与白云齐因以白云为名【鄱阳记】
　　三癸代宗时顔真卿由吉州司马迁抚湖二州刺史于乌程杼山立三癸亭时癸年癸月癸日故名
　　望春代宗嘉诚公主贞元元年下嫁魏博节度使田绪徳宗幸望春亭临饯【新唐】南北望春亭在禁苑东南髙原之上【长安志】
　　太液大和四年七月文宗于太液亭召翰林学士郑覃已下对赐锦防【实録】元稹诗网索两临太液池注网索在太液上学士侯对于此
　　彩霞文宗太和九年二月发神策军一千五百人修淘曲江如诸司有力要于曲江置亭舘者宜给与闲地七月敕造紫云楼彩霞亭于曲江芙蓉园北垣十月内出曲江新造紫云楼彩霞亭额左军仇士良以百戯于银台门迎之时郑注言秦中有灾宜兴土功厌之乃濬昆明曲江二池上好为诗毎诵杜甫曲江行云江头宫殿鏁千门细栁新蒲为谁緑乃知天宝已前曲江四岸皆有行宫台殿百司廨署思复升平故事故为楼殿以壮之【旧纪防要】
　　合璧事类引孔帖云天寳时诏两神防治曲江昆明作彩霞亭诏公卿得列舎堤上郑若庸类隽引天宝遗事天寳时云云俱误
　　精思李徳裕所居安邑里第有院号起草亭曰精思每计大事则处其中虽左右侍御不得豫【本传】
　　含春宣宗召学士令狐绹夜对含春亭烛尽以金莲华炬送归院【统志】本传止云夜对禁中
　　白檀李绛子璋为宣州观察使杨收造白檀香亭子初成防亲賔观之先是璋潜遣人度其广袤织成地毯其日献之及收败璋亦从坐【杜阳编】
　　休休司空图本居中条山上官谷有先人田遂隠不出作亭观素室悉图唐兴节士文人名亭曰休休作文以见志曰休美也既休而美具故量才一宜休瑞入二宜休耄而瞆三宜休又少也惰长也率老也迂三者非为时用则又宜休因自目为耐辱居士【新唐】
　　半隠王字大年常以光福第賔客多更住永达里林木穷僻构半隠亭以自适【唐书】
　　野春武陵儒生苖彤事园池以接賔客有野春亭者杂植山花五色错列【清异録】
　　天绘昭州瘴毒地靣山水颇清婉郡圃有亭名天绘郡守李丕以同金年号欲更之有范滋者为易名清晖后李视积壤中有片石载邱濬所作记畧云子择胜地构此亭名曰天绘取其景物自然也后某年月日当有俗子易名清晖者可为一笑考命名之日不差【夷坚志】草扬雄宅后置宝园寺今为宫亭有墨池在焉【成都记】子云南阳诸葛庐西蜀子云亭孔子云何陋之有【刘禹锡陋室铭】
　　劳劳江宁县南十五里有劳劳亭古送别之所太白诗金陵劳劳送客堂蔓草离离生道傍古情不尽东流水此地悲风愁白杨【本集】新亭陇有逺望楼一名劳劳楼后为临沧观【舆地志】
　　故人梁栁恽诗汀洲采白苹日晚江南春洞庭有归客潇湘逢故人后因于潇湘水合处立故人亭
　　千越饶州余干县有千越亭前瞰琵琶洲后枕思禅寺林麓森鬰千峯竞秀张枯题云扁舟亭下驻烟波十五年逰从此过洲觜露沙人渡浅风稍蔵竹鸟啼多层栏涨水痕犹在古板题诗字已讹况是髙林正圆月可堪闻聼异乡歌【文公谈苑】
　　迎春飞霜殿前日悄悄迎春亭下风飔飔【郑愚津阳门诗】四亭頥山有四亭曰绿隂曰西阳曰防云曰卧龙【陆希声頥山録】
　　浣花浣花亭临大江鼈灵槛池【成都记】
　　稽亭稽亭北瞰大江南望髙岳淹留逺客因以为名焉【浔阳记】
　　阆风润州覆舟山有阆风亭【郡国志】
　　金谷东都苑内有金谷亭凝碧池【两京新记】
　　九洲东京上阳宫有曜掌亭九洲亭【上】
　　三京乐城县三京亭此亭是祖送行人所【永嘉记】
　　三枫韶州潼溪里有三枫亭【郡国志】
　　驾霄张镃字功甫张循王诸孙也园池声妓服玩之丽甲天下尝于南湖园作驾霄亭于四古松间以巨铁絙悬之空半当风月清夜与客梯登之飘摇云表
　　折叠宋理宗时禁苑渐頺赏荷池宴但张盖设屛扆于烈日中董宋臣黙会意不日而成一亭于池傍再宴上大喜未防冬月赏梅园又有一亭上意不乐谕宋臣曰前造荷亭朕不为较今复有此半年之间劳民动众如此宋臣曰此梅亭即前之荷亭也上问其故对曰此乃折卸折叠之亭上愈称赏之
　　积功亭为积功民所成也梦筑亭者功积成也梦亭壊败恩泽伤也【梦书】
　　亭河南密县有亭急也从从心【説文】
　　防亭琅邪朱虚有防亭懽也
　　荋沛城父有荋亭草多叶貎
　　鲒埼鄞有鲒埼亭师古曰鲒音结也长一寸广三分有一小蟹在其腹中埼曲岸也其中多鲒故以名亭丈亭慈溪县在尉廨筑方丈室云丈亭其北有老尉埔【地志】
　　馆
　　馆馆客舎也待賔之舎曰馆【桂苑】凡事之賔客馆焉舎也有积以待朝聘之官是也客舎逆旅名馆也公馆也公宫者公所为也私馆者自卿大夫以下之家【开元文字】大庭黄帝于是放万机舎官寝去直侍彻钟悬减厨膳退而闲居大庭之馆齐心服形三月不亲政事画寝而梦逰于华胥氏之国【列子】
　　授馆单襄公聘于宋假道于陈司里不授馆国无寄寓县无施舎单子归告定王曰陈侯必有大咎周制有之曰国无郊牧县有寓望周之职官有之曰敌国賔至人为导卿出郊劳司里授馆【周语】
　　重馆晋分曹卫之田公使臧文仲往宿于重馆重馆人曰晋新得诸侯必亲其共不速行将无及也【左僖三十一】大馆叔弓聘于晋晋侯使郊劳辞致馆辞曰寡君命下臣来继旧好好合使成臣之禄也敢辱大馆【左昭二】葺馆叔孙婼如晋晋人执之先归邾子士伯曰以刍荛之难从者之病将馆子于都叔孙旦而立期焉乃馆诸箕吏人之与叔孙居于箕者请其吠犬弗与及将归杀而与之食之叔孙所馆者虽一日必葺其墙屋去之如始至【昭二十三】
　　筑馆战国防曰燕昭王见郭隗乃筑馆而师之乐毅邹衍剧辛皆争走燕遂以破齐【艺文类聚】今本馆作宫
　　祠韩惠帝时有道士韩稚来自东海退莫知其所之帝使立仙坛于长安城北名曰祠韩馆【拾遗记】
　　忘忧梁孝王逰于忘忧之馆集诸逰士各使为赋【西京杂记】飞亷元鼎六年冬公孙卿神河南言见僊人迹缑氏城可为馆如缑氏城置脯枣神人宜可致且僊人好楼居于是上令长安作飞亷桂馆甘泉则作益夀延夀馆使卿持节设具而神人乃作通天台置祠具其下将招徕神僊之属【郊祀志】
　　平乐元封六年夏京师民观角抵于上林平乐馆【武纪】枚臯上书北阙诏使赋平乐馆上善之【本传】董偃常从驰逐平乐【方朔传】禹山走马驰逐平馆【霍光传】
　　三馆公孙起徒歩数十年至宰相封侯于是起客馆开东阁以延贤人与参谋议身食一肉脱粟之饭故人賔客仰衣食俸禄皆以给之家无所余年八十终后李蔡严青翟赵周石庆公孙贺刘屈牦继踵为丞相者客馆丘墟而已至贺屈牦时坏已为马廐车库奴婢室矣【汉书】平津侯自以布衣为宰相乃开东阁营客馆以招天下之士其一曰钦贤馆以待大贤次曰翘材馆以待大才次曰接士馆以待国士其有徳任毗赞佐理隂阳者处钦贤之馆其有才堪九列将军二千石者居翘材之馆其有一介之善一方之艺居接士之馆而躬自菲薄所得俸禄以奉待之【西京杂记】贤良曰公孙丞相倪大夫分禄以养贤毕已以下士功业显立无行人子产之继而葛绎澎侯之等隳壊其绪纰乱其纪毁其客馆议堂以为马廐扫舎【盐铁救匮】
　　髙灵上自封禅后梦髙祖坐明堂羣臣亦梦想于是祀髙祖于明堂以配天还作髙灵馆【三辅故事】
