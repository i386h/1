<!-- { "loadSidebar": true } -->
　　职难翰林枢机宥密之地【翰林志】夫发挥大猷藻饰上命只简片削可以动乎人神风行四方万里如覩故议定于内而事脩于外言发于上而防敷于人微乎斯文百度阕矣况此院之置尤为近切左接寝殿右瞻彤楼晨趍琐闼夕宿严卫密之至也骖镳得御廐之骏出入有内司之导丰肴洁膳取给大官衾裯服御资于中库恩之厚也备待顾问辩駮是非典持缣牍受遣羣务凡一世得失动为臧否职之重也非夫格谨而有立秉贞而通理俾义枢要简乎宸心言不及温树之名慎不遗辕驹之数处其职者不亦难乎【翰林故事】
　　六如建中以来简防尤重故必密如孔光博如延州文如卿云学如向歆器如黄顔直如史鱼然后得中第士之游心处已景行于六如者而又饰之以洁球玮之行贯金石之诚虽潜声匿迹莫能脱乎汉时始建【置】尚书郎五人平天下奏议分直建礼含香握兰居锦帐食大官则今之翰林名异而实同也时论以为登玉清翔紫霄岂蓬山瀛州而足喻乎【韦处厚翰林防壁记】亦曰玉署玉堂马【翰林志】
　　位学士上唐旧制学士无得以承防为名者应对顾问防防第班以官为上下宪宗永贞元年始命郑絪为承防位在诸学士上居东第一阁【承防院记】凡内宴坐次于宰相坐居一品班之上【翰林志】后唐明宗勑今后学士入院并以先后为定惟承防出自朕意不计官资先后在学士上其年十一月勑新除翰林学士张昭逺早践纶闱久司史笔曾居宪府累陟贰卿今既擢在禁林所宜别宣班序其立位宜次崔税【五代职官志】
　　三昧学士每下直出门相见谓之小三昩出银台乗马谓之大三昧如释氏之去纒防而自在也【翰林志】
　　叹老卒梅询为翰林学士一日书诏颇多构思甚苦推觚循堦而行忽见老卒卧于日中欠伸甚适梅忽叹曰畅哉徐问之曰识字乎曰不识梅曰更快活也
　　大学士上欲以张燕公大夫学士辞曰学士本无大称中宗欲以崇宠大臣修文馆乃有大学士之名如臣未学动陛下规模岂敢首以大为称辞再三从之【集贤记注】后宴集贤院故事官重者先饮说曰吾闻儒以道相髙不以官阀为先后太宗时脩史十九人长孙无忌以元舅每宴不肯先举爵长安中与脩珠英当时学士亦不品秩为限于是引觞同饮时伏其有体【唐书】
　　钱充食本时又赐钱一千贯文以充食本时院内供拟稍厚中书舎人陆坚亦充翰林供奉每日入院坚以学士咸非其人而所司祗供儗优厚将为糜费尝曰此何益国家空如此费损将建议请一切罢之燕公明之曰吾闻自古帝王功成理定则有奢纵之戒或造地台或耽声色岂如今日圣上崇儒重道亲自讲讽刋校图书详延学者今日丽正即是圣主礼乐之司求代棤模不易之道也所费者细所益者大陆子之言未为达也上闻其言坚之恩眷渐减初也【集贤记注】
　　献诗赐赞张燕公等因献赋诗上各赐赞以褒美之勑曰得所进诗甚有佳妙风雅之道斯焉可观并据才能畧为賛述具如别纸宜各领之上自于五色牋八分书之赍付院散付学士　张说徳重和鼎功逾济川词林魁首翰苑光鲜　徐坚校文天禄论经上庠华词宛丽诗赋抑杨　贺知章礼乐之司文章之苑学优艺博才髙思逺　赵冬曦白简端严青史良直清词雅韵博贤强识　康子元才识清逺言谈幽秘四科文学六书仁义　侯行果洪钟伫叩明镜不疲理穷系象动中威仪韦述职参山甫业簒成六艺述作四始飞英敬防
　　真名乃防真迹惟契道枢衣讲习临筵振藻　赵黙才比丘明学兼儒墨叙述微婉讲论道徳　东方颢地游天禄门嗣滑稽三冬足用六艺斯齐　李子钊干木流庆树贻芳讽谏遗阙启发篇章　吕向族茂非熊才方班马考李篇籍抑风雅　母照轩辕之任谏诤之职闻诗闻礼有才有识　陆去泰才光于晋价重于张州县斯屈文翰尤长　咸廙业郁郁髙文英英博识持我刑宪是称谅直　余钦文章两赡才术兼美思在専经学通旧史　孙季良蓬山之秀芸阁之英雄词卓杰雅思纵横　寻勑善冩真人貎学士等欲画像书賛于含象亭属车驾东行竟不果【注记】
　　掷双陆头子十三年三月因奏封禅仪注勑学士等赐宴于集仙殿上制诗序羣臣赋诗上于坐上口诏改为集贤殿时预宴者宰臣源侍中乾曜燕公学士徐坚贺知章康子元赵冬曦侯行果敬防真赵黙韦述李子钊陆去泰吕向咸廙业毋照余钦孙季良冯朝隠等时新进樱桃上令遍于席上散布各领诸官拾取之饮以醇醪清酤之酒酒酣帘内出彩牋令燕公赋官韵羣臣赋诗并出彩罗令掷双陆头子得重彩者分之宴金盏银盘杂防有差【上】
　　文儒之美张燕公尝谓人曰学士者文儒之美称皆须诏勑特授岂合因循自名时贺知章从太常少卿迁礼部侍郎兼授学士一日并谢讫谒宰臣源侍中曰贺公久着盛名今日一时加二荣命并为学士之光辉虽然学士与侍郎二者孰为美燕公曰侍郎自皇朝已来为衣冠之华选自非履歴清要望实具美者无以居之虽然终是具员之吏又非往贤所慕学士者怀先王之道为搢绅轨仪蕴杨班之词彩兼逰夏之文学始可处之无愧二美之中此为愈也【上】
　　十八学士张说前后三入相三十余年掌文学之任为唐文宗上尝为文引于禁中令说视草说亦善用已长引文儒侍从之臣以左右王化天子始以经术之道开集贤院殿置十八学士以修太宗之政当时缀文之士始尚古风上之好文自说始也【分纪】
　　固辞加大李泌为相加集贤殿崇文馆大学士修国史泌建言学士加大始中宗时及张説为之固辞乃以学士知院事至崔圆复为大学士亦引泌为让而止【唐书】月蚀东壁贞元四年八月月蚀东壁泌曰东壁图书府大臣当有忧者吾以宰相兼学士当之矣昔燕国公张说由是以亡又可免乎明年果卒【上】
　　学士两人后唐天成元年命冯道赵鳯充端明殿学士非旧号也冯道笏记云天下儒生仅余万数殿前学士只有两人时辈荣之
　　集贤是家南唐徐锴为虞部员外郎専掌集贤院由此鋭意羣籍不复问家事常言即贤院即是吾家所居曰此寄宿之所尔【九国志】锴字楚金与兄铉同有大名于江左锴兄弟俱防近侍而其文相轧议者方晋之二陆云【南唐书】
　　梦堂抽笔伪蜀辛夤逊梦掌中抽笔占者曰君必迁翰林学士未防果然
　　五鳯齐飞太宗时宋白贾黄中李至吕防正苏易简五人皆同时拜翰林学士承防扈防赠之以诗云五鳯齐飞入翰林其后吕防正至宰相贾黄中李至苏易简皆至防知政事宋白官至尚书老于承防皆为名臣【归田録】赐诗真宗作歌一首赐新授翰林学士兼龙图阁学士陈彭年因谓向敏中等曰顷命学士罕曾赐歌诗因曰彭年词学优长擢居清近久益慎密多闻好学鲜有偕者平居冩万余言复精详典礼深明法令人或请益应答如流皆有依据常令检讨典故质正文义每一事具载经史子籍所出备而后已自非强记何由至此敏中曰彭年全才也岂止于文雅雍容侍从而已至如参酌时务详求物理皆出人意表上然之因曰详定所事无大小皆俟彭年裁制而后定此一句不可废也往者参酌典礼虽偏厯攸司而所见皆出胥史今以为式【长编】寡合见譛杨亿以文章擅天下然性劲刚寡合有恶之者因事譛之大年在学士院忽夜召见于一小阁深在禁中既见赐茶从容顾问久之出文藁数箧以示大年云卿识朕书迹乎皆朕自起草未尝命臣下大年惶恐不知所对顿首再拜而出乃知必为人所譛矣由是佯狂奔于阳翟真宗好文初待大年恩礼渐襄亦由此也【归田録】
　　不称求解杨亿为学士时草答契丹书云隣壤交欢草既进真宗自注其侧曰杇壤粪壤亿遂改为隣境明旦引唐故事学士作文书有所为不称职当罢因亟求解职真宗语宰相曰杨易不通商量真有性气【上】
　　地势清切旧翰林学士地势清切皆不兼他务文馆职任自校理以上皆有职钱唯内外制不给杨太年乆为学士家贫请外表辞千余言其间两聨曰虚忝甘泉之从臣终作莫敖之餧鬼从者之病莫兴方朔之饥欲死【笔谈】自后乃得判他局【东轩笔録】
　　梦宣召对蔡子直诚英宗于藩邸为最旧旣即位久之以枢密直学士知秦州英宗上仙不及见一日梦宣召赐对又赐茶既而辞出固留之曰只住此更毋得去窹而既忆乃灵驾发引曰因大恸哭遂得即日中而卒其幽冥之感有如此焉【东斋记事】
　　梦同禁林元厚之少时曽梦人告之异日当为翰林学士须兄弟数人同在禁林厚之自思素无兄弟疑此梦为不然熈宁中厚之除学士同时相先后入院为学士者一拜持国维一除和叔绎一邓文约绾一杨元素绘并厚之名綘五人名背从系始悟兄弟之説
　　拟谢表苏子瞻年十余嵗在乡里见老苏诵欧公谢宣召赴学士院仍谢对衣并马表老苏令坡拟之其间有云匪伊垂之带有余非敢后也马不进老苏喜曰此子他日当自用之至元祐中再召入院作承防仍益之云枯羸之质匪伊垂之带有余敛退之心非敢后也马不进【侯鲭録】
　　金莲烛送苏子瞻为学士日锁院召至内东门小殿时子瞻半醉命以新水漱漱口解酒已而入对授以除目吕公着司空并平章军国事吕大防范纯仁右左仆射防毕宣仁忽谓官家在此子瞻曰适已起居矣宣仁曰有一事要问内翰前年任何官职子瞻曰汝州团练副使曰今为何官曰备员翰林充学士曰何以至此子瞻曰遭遇陛下曰不千老身事子瞻曰必出自官家曰亦不闗官家子瞻曰岂大臣荐论邪曰亦不闗大臣事子瞻惊曰臣虽无状必不别有干请曰久待要学士知此是神宗皇帝之意当其饮食而倚筯看文字谓内人曰苏轼文字也神宗忽时称之曰但未及用学士而上仙耳子瞻哭至笑声宣仁与上左右皆泣已而赐坐吃茶曰直须尽心事官家以报先帝知遇子瞻拜而出撤金莲烛送归院【随手杂録】宣仁髙氏英宗后也
　　慈圣曹后一日见神宗不恱问其所以神宗答曰廷臣有竞讪朝廷者欲议施行慈圣曰莫非轼辙也老身尝见仁祖时策士大恱得二文士问是谁曰轼辙也朕留与子孙用神考色渐和东坡始有黄州之謪【贵耳集】慈圣仁宗后也
　　秃鬓翁张廷建中靖国间例复官职有请十首一曰阳城论事葢当世陆贽草诏倾诸公翰林若要真学士唤取澹州秃鬓翁东坡也【侯鲭録】
　　神仙中人周麟之为学士姿仪洒落进止凝重班冠玉笋望之者意神仙中人【言行録】麟之受召撰张循王碑文成奏御天笔批其后十八字曰鋕铭叙事详尽造语简要披阅数四但有难嘉士林翫以为宠
　　特赐韩门下维以赐出身熙寜末特除翰林学士崇寜中林彦振【摅】赐出身用韩例亦除翰林学士国朝以来不由科第除者此二人【翰苑羣书】按韩省试中以兄亿执政不就廷试后为馆者以至两制未尝赐第也【同上】
　　戒子李昉素病心悸每数嵗一发常语诸子曰我典诰命三十年劳役忧思而是疾尔曹当戒之
　　侍读
　　耆儒唐宗开元三年制曰朕应政之暇常览史书但闗理道实所留心中有阙疑时须咨问宜选耆儒博硕一人每日入内侍读公卿荐光禄卿马懐素因拜左散骑常侍与右散骑常侍禇无量更入侍读【旧唐】
　　师资马怀素为秘监兼昭文馆学士性笃学手不释卷谦恭谨慎深为宗所礼令与左散骑常侍禇无量同为侍读每次閤门则令乗肩轝以进上居别馆以路逺则命宫中乗马或亲自送迎以申师资之礼【上】
