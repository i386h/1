<!-- { "loadSidebar": true } -->
　　沉碑杜预好为后世名常言高岸为谷深谷为陵刻石为二碑纪其勲绩一沉万山之下一立岘山之上曰焉知此后不为陵谷乎【晋书】时人多使沉碑岘首唐贤往往有之按晋书【云　云】沉碑岘首误也当为沉碑万山【南部新书】五台五台山有五峦巍然故曰五台晋永嘉三年鴈门郡人五百余家避乱入此山见山中人为先驱因而不返遂寜岩野往还之士稀有望见有村居者至诣防访莫知所在故俗人以为仙者之都矣中台之山山顶方三里西北有一泉水不流谓之太华泉盖五台之层秀仙经云此山名为紫府仙人居之其北台之山冬夏常氷雪不可居即文殊师利常镇毒龙之所今多佛寺四方僧徒善信之士多往礼焉【水经注】内经以为清凉山【元和志】云代之间有灵山焉与竺干鹫岭角立相望而往山东峯有离岳火球西峯有丽农瑶室南峯有洞光珠树北峯有玉涧琼芝中峯有自明之金环光之璧【太平广记】太和武当山亦曰太和山亦曰叅山山形特秀又曰仙室晋咸和中歴阳谢乆舍罗邑宰隠遁斯山故亦曰谢罗山【水经】武当山区域周廻四五百里中央有一峯名四叅岭高二十余里望之秀絶出于云表清朗之日然后见峯一月之问不见四五轻霄盖扵上白云带其前旦必西行夕而东返尝谓之朝山盖以众山朝揖之生也【山记】武当山山高巄峻若慱山香炉苕亭峻极于霄出雾学道者常百数相继不絶若有于此山学者心有隆替輙为兽所逐【南雍州记】
　　印渚印渚山上承浮溪水从渚以上至县悉石瀬恶道不可行舡以下水道无险故行旅集焉晋王胡之为吴兴太守至渚中叹曰非唯使人心情开涤亦觉日月清朗传云渚次石文似印因以为名【吴兴记】
　　东山王右军语刘尹故当共推安石刘尹曰若安石东山志立当与天下共推之【世説】谢公在东山朝命屡降而不动后出为桓宣武司马将发新亭朝士咸出瞻送高灵时为中丞亦往相祖先时多少饮酒因倚如醉戯曰卿屡违朝防高卧东山诸人每相与言安石不肯出将如苍生何今亦苍生将如卿何谢笑而不荅【上】东永安西永安为安石之东山【临要图记】安石每防赏必以女妓自随今山絶顶有谢公调马路白云明月二亭遗迹【地志】后于建康土山营筑以拟东山【六朝事迹】
　　济胜许询字度好逰山水而体便登渉时人云许非徒有胜情实有济胜之具【世説】
　　买山支道林因人就深公买印山深公荅曰未闻巢由买山而隠【世説】遁得深公之言慙而已【高逸沙门传】
　　竞秀顾恺之从会稽还人问山川之羙顾云千岩竞秀万壑争流草木笼其上若云兴霞蔚【世説】
　　映发会稽境特多名山水峯崿隆峻吐纳云雾松栝枫柏擢榦竦条潭壑镜彻清流写注【会稽郡记】王子敬云从山隂道上行山川自相映发使人应接不暇若秋冬之际尤难为懐【世説】
　　采药许迈小名阿映上山采药经月不返每言映好山林犹鱼得水也【真诰】
　　天姥天姥山与括苍山相连石壁上有刋字科斗形高不可识春月樵者闻箫鼓笳吹之声防耳元嘉中遣名画冩状于图扇即此山也【郡国志】瞑投剡中宿明登天姥岑【谢灵运与惠连诗】东南山水越为首剡为靣沃洲天姥为眉目【沃洲禅院记】
　　登蹑谢灵运寻山陟岭必造幽峻岩嶂千重莫不备尽登蹑常着木履上山则去前齿下山去其后齿【宋书】神明境嵊山带山临江松岭森蔚与始寜县嶀山峯岭相连其间倾涧懐烟泉溪引雾吹畦风馨触岫延赏是以王元琳谓之神明境事备谢康乐山居记【水经】东则天台桐栢方石太平二韭四明五奥三菁表神异于纬牒验感应于庆灵连冈则积岭以隠嶙举峯则羣竦以【山赋】
　　观景阳孝文曽幸华林园因观故景阳山祚曰山以仁静水以智流愿陛下脩之帝曰魏明以举失于前朕何为袭之于后祚曰高山仰止帝曰得非景行之谓【北史】山云陶景性爱林泉齐高祖问之曰山中何所有景赋诗以荅之曰山中何有所英英多白云只可自怡悦不堪持寄君高祖赏之【谈薮】齐无高祖疑梁武也秀山池州秀山峯峦秀丽屹然于云昭明太子薨其神附于秀山之民曰吾昔爱此今帝赐我矣民为立祠山阿【图经】
　　庆山则天时新丰县东南露台乡因大风雹震有山踊出高二百尺有池周三顷池中有龙鳯之形禾麦之异则天以为休徴名为庆山荆州人俞文俊诣阙上书曰臣闻天气不和而寒暑隔人气不和而疣赘生地气不和而堆阜出今陛下以女主居阳位反易刚柔故地气隔塞山变为灾陛下以为庆山臣以为非庆也则天怒流于岭南【旧唐志】给事中魏叔璘曰地生骨堆何足可庆或以上闻坐赐死【两京道里记】
　　山移永昌中华州赤水南岸大山昼日忽风昏有声隠隠如雷顷之渐移东数百歩拥赤水压张村民三十余家山高二百余丈水深三十丈坡上草木宛然【唐志】金庭山嵊县桐栢山上有金庭洞道书以为第二十七洞天下有丹池赤水唐天寳六载改名曰丹池山晏殊要云越有桐栢之金庭养真之福地
　　辅唐太和先生王旻得道者也常逰名山五岳宗雅敬信之南岳道者李遐周恐其恋世乐劝旻令出旻乃请于高宻牢山合炼宗许之因改牢山为辅唐山许旻居之【纪闻】
　　九华九华山録云峯峦异状其数有九故号九子李白以九峯如莲花更号九华刘禹锡云九华山自是天地一尤物
　　陆浑元德秀为鲁山令秩满南防陆浑见佳山水杳然有长往之志乃给庐山阿陶陶然遗身物外【旧唐】
　　徛玕元结天寳中师中行子始在啇于之山称元子逃难入猗玕之山称猗玕子或称浪士渔者乎为声叟酒徒呼为漫叟及为官呼漫郎【国史补】
　　九日秦系字公绪天寳末客泉州南安有九日山大松百余章俗传东晋时所植系结庐其上姜公辅之谪别驾见系輙穷日不能去筑室与相近忘流落之苦卒南安人思之为立小亭号其山为高士峯云【唐书】
　　买山钱于頔镇防阳匡庐符载山人遣书乞买山钱百万公遂与之仍加纸墨衣服等【云溪友议】
　　造山懿宗末年长安役人取石于苑中造山危诘曲有若天成又命东终南草木植之山禽野兽纵其往复及造屋室如庶民家帝与嫔妃逰处由是王公贵防争效之未及半年竒花异草自然生满宫殿识者以为丘墟之象后黄巢入京焚焼殆尽悉为瓦砾【纪异録】
　　锦维王镕好左道与道士王若讷留防西山登王母祠使妇人维锦绣牵持而上逾月忘归【五代史】
　　衣锦山临安石镜山东峯有圆石径二尺七寸其光如鉴吴越王钱镠布衣时尝照此镜镜起而耸战顾其形服皆冠冕如王者状【寰宇记】其后唐昭宗改镠所居营曰衣锦营又升衣锦营为衣锦城石鉴山曰衣锦山大官山曰功臣山镠游锦城宴故老山林皆覆以锦号号其防所尝戯大木曰衣锦将军【五代史】
　　金山金山始名浮玉言自玉京诸峯浮而至也【道藏经】此山大江环绕每风涛四起势欲浮动故南朝谓之浮玉山唐有裴头陀于此开山得金因名金山【周必大杂志】麦积山北跨清渭南渐两当其半崛起一石块高百万防望之团圑如民间积麦之状故有此名其青云之半峭壁之间镌石成佛万龛千室虽自人力疑其鬼工随文分神尼舍利凾于东阁下傍室之中有庾信记刋于岩中古记云六国共脩自平地积薪至于岩巅从上镌凿其龛室佛像功毕旋旋折薪而下然后梯空架险而上其上千房万屋縁空蹑虗登之者不可回顾将及絶顶有万菩萨堂凿石而成自此室上更有一龛谓之天堂空中倚一独梯攀縁而上至此则万人无一人敢登者于此下顾其羣山皆如培塿王仁裕前唐末年辛未独能登之题诗于天营西壁上曰蹑尽悬空万仞梯等闲身共白云齐檐前下视羣山小堂上平分日月低云云【玉堂闲话】
　　斗山兴元有斗山观自平川内耸起一山四靣悬絶其上方如斗防故号之薜萝松桧景象幽竒上有唐公昉饮李八百仙酒全家防宅之迹其宅基三畆许防为坑此盖连地而上升也王仁裕辛巳嵗为节度判官尝以片板题诗于观旧説斗山一洞西去二千里通于青城大靣山又与严贡观井相通仁裕癸未年入蜀因入严贡观见斗山诗牌在焉诘之不知所来人皆异之【上】皖公李家明从元宗迁南都时已失江北十四郡舟楫多行南岸至赵屯因辍乐停觞北望皖公山谓家明曰好青峭数峯不知何名也家明应声对曰龙舟轻飒锦防风正值宸逰望逺空回首皖公山色翠影斜不到夀杯中元宗慙之俛首而过【南唐】皖山在□山天柱峯相连其山三峯鼎峙叠嶂重峦拒云槩日登渉无由【汉地理志】山王有旧南汉韶州释如敏者知来事多异迹初以一苦行为侍者呼曰所由一日随登山脊间却之前令下山廻顾见敏入地焉苦行隠草中伺之乆之乃出迎问曰师焉往平曰吾与山王有旧邀命言话来如是时或亡者乃穴地而出严诫之曰所由无宜外説泄吾闲务【高僧传】
　　天中宋刘敞云豫州天地之中而汝南又为豫州之中故汝寜北三里有山名天中一名天台云自古测影植圭莫凖于此
　　鴈宕西成书云第五位尊者诺讵那大罗汉续居震旦南大海际鴈荡山又云龙湫鴈宕乃吾佛弟子诺讵那尊者之化都也讵那至山中观瀑遂坐化焉唐贯休诗云鴈宕经行云漠漠龙湫宴坐蒙蒙宋太宗时永嘉僧全了至荆州至玉泉山遇天竺一神僧谓之曰嘉有诺讵罗者道塲数适当兴师冝往访以成其事了诘其所在曰地以花名山以鸟名中有龙湫宴坐此尊者栖锡地也了遍访诸山行至海濵见山水清奥因问其村曰芙蓉问其山曰鴈宕了大感悟遂住山结庵于山水要会处曰芙蓉庵即今能仁寺也大芙蓉小芙蓉者鴈山西外谷山名也【山志】荡在山之絶顶中多葭苇每深秋鸿鴈来集故名其地险逺至者絶少山下有东西二谷东谷有剪刀峯瀑布泉颇竒大龙湫在其上西谷有长云峯在马鞍岩之东展旗石屏天柱玉女卓笔诸峯皆竒崝耸直高挿天半而不沾寸土其北最高且大横十数石石理如涌浪名平霞嶂灵岩寺在诸峯防岏中于此独立西顾心目惊悸清气砭骨似非人世令人眷恋裴回不忍舍去回视西湖飞来等峯便觉尘俗无余韵矣平霞嶂西一洞中有石下埀泉涓涓出二窍中名象鼻泉
　　括苍五岳图序曰括苍山东岳之佐命登真隠诀注及吴録云括録山登之俯视雷雨也
　　鹈鹕山鹈鹕山有二峯峻极于天高崖云峯亢石无阶防徒防其捷巧鼯族穷其轻工及其长霄骨镇层霞冠峯方乃就辨优劣耳故有大小鹈鹕之名矣【水经】
　　百梯河东涷水南盐道山其西则石壁千寻东则溪万仞方岭云廻竒峯霞举孤标秀出罩络羣山之表翠栢防峯清泉灌顶郭景纯云世所谓鸯浆也发于上而潜于下矣厥顶方平有良药神农本章曰地有固活女踈铜芸紫菀之族也是以缁服思之士鹿裘念一之夫代往游焉路出北巘势多悬絶来去者咸援萝腾崟寻葛降深于东则连木乃陟百梯方降岩侧縻鎻之迹仍今存焉故亦曰百梯山也【土】
　　鳯凰山杭州鳯凰山下瞰大江直望海门势若鳯凰欲飞之状有石如片云援地高数丈将巅有一窍已余名曰月岩惟中秋之月穿数而出十四十六日则外此窍矣余月尤斜
