<!-- { "loadSidebar": true } -->
　　思亲狄仁杰为并州法曹其亲在河阳别业赴任于并登太行白云孤飞曰吾亲舍所居近此云下悲泣伫立久之候云移乃行【唐新语】
　　谬图五色中宗后韦氏禁中谬传有五色云气后衣笥帝图以示诸朝因大赦天下【唐书】
　　贼瑞建中三年冬十月庚申朱滔王武俊田恱李纳为坛魏西祀天各僭为王滔等三让乃就位是日三叛军上有云气颇异燧望笑曰是云无知乃为贼瑞耶【唐书】表符唐正元壬午有五色云见长安太史张曰在宋分后一百六十年有圣人兴其地至天成丁亥宋祖生洛阳
　　五色葢防拾遗崔希乔转冯翊令有云如葢当其防事前须臾五色错杂徧于州郭【唐书】
　　天瑞郑垍子仁规仁表皆豪爽有文表尝以门阀文章自髙曰天瑞有五色云人瑞有郑仁表【唐书】
　　云气甚嘉五代吕师周谓其禆将綦毋章曰吾与楚人为敌境吾尝望其营上云气甚嘉未易败也【楚马殷传】鳯竹祥符元年封泰山十月壬辰天文院言紫云如葢黄云如龙鳯青云如竹木名梢云【宋史】
　　五色天圣五年仁宗初临轩试进士琦名在第二时唱名第一甲方终太史奏日下五色云见左右从官皆贺于殿上【韩琦家传】
　　贡云宣和中艮岳初成令近山多造油绢囊以水湿之晓张于危峦絶巘之间既而云尽入遂括囊以献名曰贡云毎车驾所临则尽纵之须臾滃然充塞如在千岩万壑间【齐东野语又载东坡山归牧白云入笼放之作攓云篇】
　　云将庄子曰云将东游过扶摇之枝而适遭鸿防曰天气不和地气郁结六气不调四时不节今我愿合六气之精以育羣生【李注云云将云主师也】
　　五岳云公羊传曰触石而出肤寸而合不崇朝而徧乎天下者惟泰山云耳尚书大传五岳皆触石出云四海云淮南子云先王之政四海之云至而脩封彊注云立春之后四海出云
　　八极云八极之云是天下八门之风是节寒暑八纮八寅大泽之云以雨九州而和中土【淮南子】
　　周云淮南子云周云之笼苁辽巢澎濞而为雨注周宻也笼苁聚合也辽巢澎濞蕴借貌也
　　圛圛书曰圉圛升云半有半无圛回行也【説文】
　　云云吕氏春秋曰云气西行云云然冬夏不辍
　　云舆仲长统诗春云为舆秋风为驷传诗云为车兮风为马
　　金翘云卷金翘日辉合壁红尘暗陌丹霞映峙【金楼子】云互王僧达祭顔延年文云情条云互谢灵运辨论云情理云互物已相倾李陵诗云仰视惊云逝纷纷互相逾
　　礟车云暴风之候有炮车云【国史补】舟人占云若炮车起急避之乃大风也东坡诗终日江头天色恶炮车云起风欲作
　　南云陆机思亲赋指南云以寄钦望归风而效诚陆云赠郑曼季诗声播东汜响溢南云宋文帝北伐诗云不覩南云阴但见胡风起江緫扬州九日诗心逐南云逝形随北鴈来谢灵运上书云注心南云为日已久东云义熈七年朱龄石代蜀袁豹为檄文云梁益人士驱廹一时待命冦雠之戮防防豺狼之吻岂不遡诚南凯延首东云【宋袁湛传】
　　雕云顔延年诗雕云丽葢祥飚被防斿南齐祥瑞志流火赤雀实纪周祚雕云素灵发祥汉氏沈烱陈武帝哀策雕云布族祥星结枢
　　愁云班婕妤捣素赋停风轩而结睇对愁云之浮沉诗浮云含愁色悲风坐自叹谢惠连雪赋寒风积愁云繁
　　渫云蜀都赋穷岫渫云日月翳谢晖诗渫云已漫漫多雨亦凄凄
　　纎云曹植魏徳论纎云不形阳光赫戯弈诗纎云时髣髴渥露霑我裳
　　鲜云陆士衡悲哉行和风飞清响鲜云垂薄阴
　　崇云猛虎行崇云临岸骇鸣条随风吟
　　曾云园葵诗曽云无温液严霜有凝感
　　归云拟古诗惊飚褰反信归云难寄音
　　流云顔延年诗流云蔼青阙皓月鉴丹空
　　石梁云应襄阳石梁山出云应验符合乡人候之若曰云起定雨黄云起则风黑云起则多病【物类相感志】
　　昆仑五色昆仑山有九层毎层相去万里有云气五色从下望之皆有城阙之象昆仑者西方曰须弥山有九层其第七层有景云出以映朝日【拾遗记】
　　香云贠峤山一名环丘有云石驳骆如锦川扣之则片片蓊蓊然云出俄而遍润天下西有星池有烂石常浮于水邉其色红质虚似肺烧之有烟香闻数百里烟气升天则成香云遍润则成香雨【同上】
　　屯云曹子建汉髙賛云屯云斩蛇传诗屯云结不解谢灵运诗屯云被曽岭
　　雾
　　阴阳乱气阴阳之气乱则雾【曽子】
　　积水上溢腾水上溢故为雾【庄子】
　　百邪之气雾者百邪之气为阴冐阳本于地而行于天【五行志】
　　雾不塞望太平之世雾不塞望浸淫被泊而已【西京杂记】三日雾黄帝时天大雾三日帝游洛水之上见大鱼杀五牲以醮之天乃甚七日七日鱼沉始得图书焉今之河图即其书也世传大雾三日必有甚自此始也【帝王世纪】
　　蚩尤作雾黄帝与蚩尤战于涿鹿之野蚩尤作大雾弥三日军人皆惑黄帝乃令风后法斗机作指南车以别四方遂擒蚩尤焉【志林】
　　地吐黄雾桀无道地吐黄雾【尚书中候】
　　伊尹卒雾三日伊尹卒年百有余嵗天雾三日沃丁塟以天子之礼【帝王世纪】伊尹受戮大雾三日【抱朴子】
　　开而覩天文王遇姜公于渭阳执竿而钓文王得之灼若披云而见白日霍若开雾而覩青天【徐干中论】
　　喷水为雾燕昭王七年沐胥国来朝有道术人名尸罗喷水为雰雾暗数里间俄复吹为疾风雰雾皆止【拾遗记】大雾免难髙祖至平城为匈奴所围七日天大雾汉使人还徃胡不觉后得免平城之难【汉书】
　　乗雾东方朔乗云飞去仰望天雾覆之不知所在【汉武内传】立起云雾淮南王闻有道术之士必卑辞厚币以致之于是八公乃徃一人能坐致风立起云雾【神仙传】东海人黄公立兴云雾坐成山河【西京杂记】
　　隂侵阳成帝建始中黄雾四塞上问杨兴等对曰阴盛侵阳之气也【汉书】王氏五侯同日俱封其日黄雾四塞还蜀栾巴为尚书郎忽一旦天大雾对坐不相见失巴所在寻问之云其日还成都与亲故别时亦风晦防【葛洪神仙传】蜀郡邓公呼吸成雾【蘓子】
　　能作雾张楷字公超有道术居华山谷中能为五里雾人学其术者填门如市故云雾市【神仙传】时关西人裴优亦能作三里雾自以不如楷徃从学之楷避不见【谢承书】迷路曹公赤壁败行云夣大泽中遇大雾迷失道路【国志】不迷刘雄鸣每行云雾中识道不迷时人谓能为雾【魏畧】半天刘先主遣军取李旷先生起雾半天备骑自相杀先生乃入呉【李先生传】
　　冐雾王肃张衡马均者昔俱冐雾行一人无恙一人病一人死无恙者饮酒病者食死者空腹【物志】
　　孝感旴民王彭先丁母艰居防至孝元嘉之始父又防亡彭兄弟二人土工未就乡人助彭作塼塼事须水济值天旱穿井尽力不得水彭号穷无计一旦天雾雾消之后于塼前自然水生【元嘉起居注】
　　昼昏天宝间雾昏暗十步外不见人是谓昼昏【五行志】数里韩似在桂州有妖贼封盈能为数里雾声言某日将攻桂州有紫气者我必胜至期果紫气如疋帛自山亘于州城白气直冲紫气遂散天忽大雾至午稍霁【杂爼】枉杀致雾马希声矫殷令杀髙郁是日大雾四塞殷怪之曰吾尝从孙儒毎杀不辜天必大雾岂马步狱有寃死乎明日吏以状白殷抚膺大哭【五代楚世家】
　　服雾雾者金石之盈气女真张微子服雾得仙
　　迷空步障髙丽见学记呼雾迷为空步障【清异録】素雾曲江县有银山山常多素雾【湘州记】
　　金雾蓬莱山东有郁夷国时有金雾

　　天中记卷二
<子部,类书类,天中记>
　　钦定四库全书
　　天中记卷三
　　明　陈耀文　撰
　　雨
　　辅时雨者辅时生养均遍故谓之雨【礼统】雨者辅也【什名】天地之施雨者天地之施也【河图帝通纪】阳制于隂故为雨【春秋潜潭已】
　　隂阳和天地之气和则雨【曽子】
　　二气均王弼云雨者隂在于上而阳薄之而不得通则烝而为雨此説非也何者夫隂阳二气生于黄泉氤氲交结出地为云二气力均则能为雨或隂气少而阳气多或隂气多而阳气少皆不能为雨也小畜不雨者隂气少也小过不雨者阳气少也小畜上九既雨既处者阳极则隂也故孔子曰天作时雨山川出云云也者非一气能生者也譬之于炊或有水而无火有火而无水皆不能生气必须水火备而后气生气生本于釡中非结成于甑上也由此而论云必结于地中隂阳相将而出非隂先而阳后尚不能为云岂能为雨乎【兼明书】地气风为天气雨为地气风顺时而行雨应风而下命曰天气下地气上隂阳交通万物成矣【范子计然】
　　隂气天将雨人之病为之先动是隂相应而起也天将隂雨又使人睡卧者隂气也【汉名臣奏】
　　神雨神农之理天下欲雨则雨五日为行雨旬日为糓雨一旬五日为时雨万物咸利故曰神雨【尼子】神农之治天下甘雨时降五糓繁植【淮南子】
　　云族黄帝见广成子于空同曰而治天下云气不待族而雨【庄子】族云飞泉室震风沈羽卿【鲍照诗】
　　洗甲兵文王命散宜生卜伐纣吉乎曰不吉鑚龟龟不兆数蓍不交而折将行之日雨辎车至轸行之日帜折为三散宜生曰此卜四不祥不可举事太公进曰是非子之所知也祖行之日雨辎重车是洗濯甲兵也【六韬】暴雨太公为灌坛令武王梦妇人当道夜哭问之曰吾是东海神女嫁于西海神童今灌坛令当道废我行我行必有大风雨而太公有德吾不敢以暴风雨过是毁君德武王明日召太公三日三夜果有疾风暴雨从太公邑外过【博物志】
　　风波立霁武王伐纣至河上雨甚疾雷晦暝扬波于河众甚惧武王曰余在天下谁敢干志者风波立霁【搜神记】雨必以夜周公载纪而天下太平当此之时雨不破块风不鸣条旬而一雨雨必以夜无丘陵高下皆熟【盐铁论】淫雨宋大水公使吊焉天作淫雨害于粢盛若之何下吊对曰孤实不敬天降之灾又以为君忧拜命之辱【左庄十一年】
　　膏雨子游答季孙曰以子产之仁爱譬夫子其犹浸水之与膏雨乎夫浸水所及则生不及则死膏雨之所生也广民之受赐也普莫识其由来者【孔丛子】孔子相鲁三月不令而行沛若时雨之灌万物莫不兴起也【盐铁论】月离毕孔子出使子路赍雨具有顷天果大雨子路问其故孔子曰昨暮月离于毕后日月复离于毕孔子出子路请赍雨具孔子不聴出果无雨子路问其故孔子曰昔日月离其隂故雨昨暮月离其阳故不雨【论衡】商羊舞齐有一足之鸟飞集殿前舒趐而跳齐侯异之访诸孔子孔子曰此鸟名曰商羊昔童儿在屈其一脚振迅两臂而跳且谣曰天将大雨商羊鼓舞今齐有之其应至矣急告民趋治沟渠脩堤防果大霖雨诸国伤害人民唯齐有备【家语】
　　假盖孔子将行雨而无盖门人曰商也有之孔子曰商之为人也甚恡于财吾闻与人交推其长者违其短者故能敬也【家语】
　　雨水灭表齐韩魏共攻燕楚王使景阳将而救之暮舍使左右司马各营壁地已植表景阳怒曰女所营者水皆欲灭表焉可以舍乃令徙明日大雨山水大出所营者水皆灭表军吏乃服【战国防】
