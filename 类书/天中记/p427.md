<!-- { "loadSidebar": true } -->
　　鵞女溪昔太元中章安郡史悝有駮雄鵞善鸣悝女常养之鵞非女不食荀佥苦求得之鵞輙不食乃以还悝又数日晨起失女及鵞隣家闻鵞向西追至一水唯见女一及鵞毛在水边今名此水为鵞女溪【广古今五行记】金色雄鵞义熙中羌中姚畧坏洛阳沟取博得一双雄鵞并金色交颈长鸣声闻于九臯养之此沟【幽明録】四尺九寸太康中得大苍鵞从喙至足四尺有九寸体色丰丽鸣声惊人三年而为暴犬所害【晋沈充鵞赋序】
　　苍鹅入帐胡蕃为髙祖从事征广固累月及未防忽有鸟如鵞苍赤色飞入髙祖帐里皆骇愕蕃起贺曰苍色赤色者戎虏戎虏归我大吉之祥也明日攻城防之【宋书】只鵞送别何逺为永康令人甚称之太守王彬廵属县诸县皆盛供帐以待焉至永康逺独设糗水而已彬去逺送之拜斗酒只鵞而别彬戯曰卿礼有过陆纳将不为古人所笑乎【南史】
　　鵞浦济南郡张公城西北有鵞浦南燕世有渔人居水侧常聴鵞声而众鵞中有铃声甚清亮候之见一鵞咽颈极长因罗得之项上有铜铃缀以银鏁有隠起元鼎元年字【酉阳】
　　系鵞求妾庾信自建康遁归江陵湘东因赐妾徐氏妾与任掞通欲求之无致言者信庭前有一苍鵞乃系书于鵞颈视之乃掞启遂题纸尾曰畜生乞汝【三国典畧】系木鵞髙祖义兵至河东随将尧君素城守时围甚急君素乃为木鵞置表于颈且论亊势浮之黄河下河阳守者得之达于东都越王伺见而叹息【旧唐】
　　献金鵞贞观二十年吐蕃遣其大臣禄东賛奉表曰圣天子讨髙丽奴才闻陛下发驾少选之间已闻归国鴈飞迅越不及陛下速疾奴沗预子婿喜百常夷矣夫鵞犹鴈也故作金鵞奉献其鵞黄金铸成髙七尺中可实酒三斛【唐书】
　　鵞聴讲经净影寺沙门慧逺讲经初在乡养一鹅常随逺聴经及逺入京留在寺昼夜鸣叫不止僧徒送入京至此寺大门放之自然知逺房便入驯狎每闻讲经即入堂伏聴若闻泛説他事则鸣翔而出如是六年忽哀叫庭宇不肯入堂二旬而逺卒寺内有逺碑亦述其事【两京记】
　　向天歌骆宾王七歳咏鵞云鵞鵞鵞曲项向天歌白毛浮緑水红掌拨清波【唐诗纪事】
　　长生鵞久视年中越州有祖録事不得名早出见担鵞向市中者鵞见録事频顾而鸣祖乃以钱赎之至僧寺令牧为长生鵞竟不肯入寺但走逐祖后经坊厯市稠人广众之处一步不妨祖牧养之左丞张锡亲见其亲也【佥载】
　　孝鵞天寳末徳清沈朝家有鵞育卵而肠出以死其雏悲鸣不复食啄败荐覆之又衔雏草母前若祭奠状长吁数声而死沈氏异而埋之后人因呼为孝鵞【寰宇记】十万钱僖宗好鬭鵞数幸六王宅兴庆池与诸王鬭鵞一鵞值五十万钱
　　税双卵鵞李先主以国用不足税民间鵞卵出双子者柳花为絮者伶人献词云惟愿普天多瑞庆柳条结絮鵞双生【闻见録】
　　祈雨宋祈雨雪法择灵祠为坛取白鵞割项盛血并鵞奠之次日俱于坛前瘗之【事实】东坡云鵞能警盗亦能却蛇且又有祈雨之厄悲夫【志林】
　　毛暖南道酋豪多选毛之细毛夹以白布絮而为被复纵横衲其温柔不下于挟纩也俗云鵞毛柔暖而性冷宜履婴儿辟惊癎也【岭南异物志】
　　差翅鵞见异类差翅鸣鸡见同类附翅鸣【禽经】
　　鸭
　　舒鳬鹜鸭也一名舒鳬李巡曰野曰鳬家曰鹜礼记内则辨鸟之不可食者云舒鳬翠【尔雅防】王勃滕王阁序落霞与孤鹜齐飞是又以鹜为野鸭矣
　　挚周官庶人执鹜郑曰鹜取其其飞迁説苑曰鹜无他心故庶人以为挚曲礼曰庶人之挚匹匹鹜也
　　胫短鳬胫虽短续之则忧鹤胫虽长断之则悲【庄】权二无复什复礼书云续晨鳬之足凿混沌之窍
　　鸡伏鸡伏鸭卵鶵或入水鸡母随岸呼之鶵出而不随母鸭鸡异类能相随也【风俗通】
　　青鸭帝升望月台时暝望南端有三青鸭羣飞俄而止于台上帝悦之至夕鸭宿于台端日色已暗帝求海肺之膏以为灯焉取灵布为纒火光甚微而光色无幽不入青鸭化为三小童皆着青绢文繻各握鲸文大钱五枚置帝几前身止影动因名轻影钱
　　升渠鸭都翠水中有鸭丹毛而轻登于英渠唼露而食名曰升渠鸭【洞防记】
　　鹜当鳬张汤欲以鹜当鳬祀宗庙董仲舒曰鹜非鳬鳬非鹜愚以为不可【繁露】
　　鳬藻杜诗光武上防云陛下起兵十有三年将帅和睦士卒鳬藻注云言其和睦和悦如鳬之戯于水藻也【后汉】桓帝时刘陶上议曰圣王承天制与与人行止建功则众悦其事兴戎而师乐其旅是故灵台有子来之人武旅有鳬藻之士注武旅周武王之旅鳬得水藻言喜悦也【上】舍车道往路鳬藻驰目成【顔延年秋胡诗】鳬兴藻抃独莹心灵【梁简文公圃园颂序】
　　孝感顿琦至孝母丧感慕哀声不絶有飞鳬白鸠栖庐侧见人即去见琦而留又丁宻遭父艰致飞鳬一双防庐旁小池见人则驯附如家所畜后遭母丧宻归至所居一宿故双鳬复防戱池中【广州先贤】
　　求鬭鸭魏文帝遣使求鬭鸭羣臣宜奏勿与权曰彼在谅隂中所求若此岂可与言礼哉具以与之【江表传】用此何为建昌侯孙虑于堂前作鬭鸭栏颇施小巧陆逊正色曰君侯勤覧经典用此何为虑即毁之【吴志】设乐羣翔吾尝防宾设乐天忽云兴继以大雨有羣鹜成列飞翔而过此偶耳何异鹤二八也【唐子】
　　辨海鳬毛人有得鳬鸟毛长三丈以示张华华见曰不然此谓海鳬毛也出则天下乱【博物志】
　　乌衣人栢邈为汝南郡人赍四乌鸭作礼大儿梦四乌衣人请命觉忽见鸭捋杀遂救之买肉以代施梦四人来谢而去【梦隽】
　　白头翁周访少时与商人共入宫亭庙宿起如厠见一白头翁昉逐擒之化为雄鸭昉捉还船欲烹之因而飞去后亦无他【述异记】
　　狸咋鬭鸭齐王祐太宗第五子好养鬭鸭方未反前忽有野狸入笼中咬四十余鸭皆断其头去及败同恶而诛者四十四人【旧唐】
　　费鸭被鞭唐安南郡都防登祐诏州人也家巨富奴婢千人庄田绵亘口腹自供未尝设客孙子将鸭费用祐以擅破家私鞭二十【佥载】
　　鸭金广州浛洭县金池王家有养鵞鸭池尝于鸭粪中见麸金遂多收掏之日得一两縁此而致富贵子孙皆为使府剧职三世后池即无金王氏力殚矣【岭南异物志】陈怀卿岭南人也养鸭百余头后于鸭栏中除粪粪中有光爚然试以盆水沙汰之得金十两乃觇所食处于舍后山足下土中有麸金销得数千金遂巨富【禽载】
　　緑头鸭李逺为杭州刺史嗜防緑头鸭贵客经过无他馈饷相厚者乃緑头鸭一对而已【志林】
　　自呼名陆居震泽之南巨积庄有鬭鸭一栏有驿使过挟弹毙其尤者手一表云此鸭能作人语待附苏州上进使者奈何毙之使人恐以槖中金酬之俟其稍悦徐问其人语鲁望曰能自呼其名耳使人愤且笑拂袖上马复召之还其金曰吾戯耳【葆光録】
　　争藻太祖车驾幸城南园临水亭见双鳬争藻戯于池面引弓射之一发而双贯从官欢呼拜贺上命翰林绘工写之缣素【周书】
　　白缨水战之鸭何必白鹦盈俎之鸡何必长鸣【蔡氏清经】青缨之鸭翰音之鸡望视之白蹄之豕短喙之狗修颈之鸟君子之貌何独异耶【太元经】
　　养鸭方君云养鸭者每年五月五日不得放栖只喂干食不得与水吃则日日生卵不然或生或不生凡家用此法其卵未有一日缺一法以土硫黄拌糓饲之易肥【琐碎録】
　　海鸭海鸭大如常鸭斑白文亦谓之文鸭【金楼子】
　　露华鹜野鸭雄者赤头有似鹜生百卵一日再生有露华鹜以秋冬生卵并出蜀晨鳬而耐寒宜为臛【广志】松鳬化防县祠山上有池池中有松鳬如金野鳬栖息松间故俗谓之松鳬【南越志】
　　金羮蜀广安有金羮玉饭红腊紫黎金羮谓鸭也
　　鸡
　　时夜鸡一名时夜【古今注】
　　玉衡精玉衡星散为鸡逺雅颂着倡优则雄鸡五足【春秋运斗枢】
　　积阳鸡为积阳南方之象火阳精物炎上故阳出鸡鸣以类感也鸡之为言佳也佳而起为人期莫宝也【説题辞】巽为鸡九家易曰应八风也风应节而变变不失时鸡时至而鸣与风相应也二九十八主风精为鸡故鸡十八日剖而成雏二九顺阳厯故鸡知时而鸣也
　　蜀鶤鸡大者蜀蜀子杂未成鸡曰僆絶有力奋鸡三尺为鶤栖于杙为桀凿垣而栖为埘【尔雅】
　　司时京房易曰鸡知时刘向云鸡者小畜主司时起居人师古曰至时而鸣以为人起居之节【汉五行志】
　　应旦鸡应旦鸣【考异邮】窦宪论曰当青病奴仆之时窦将军念咎之日乃庸力之不暇思鸣之无晨【后书】武选令云谚云候晨之鸡思补更鸣【魏志】诸葛瑾理周瑜子使失旦之鸡复得一鸣抱罪之臣展其后效【吴志】
　　鳯为黄帝之时以鳯为鸡【徐整正厯】
　　木鸡纪渻子为周宣王养鬭鸡十日而问鸡可鬭已乎曰未也方虚骄而恃气十日又问曰未也犹应影向十日又问曰未也犹疾视而盛气十日又问曰几矣鸡虽有鸣者已无变矣望之似木鸡矣其徳全矣异鸡无敢应者反走耳【列子】
　　先鸣齐庄宗朝指殖绰郭最曰是寡人之雄也州绰曰君以为雄谁敢不雄然臣不敏平隂之后先二子鸣【襄二十五】战如鬭鸡胜者先鸣【尸子】
　　日膳公膳日双鸡饔人窃更之以鹜御者知之则去其肉而以其洎馈子雅子尾怒庆封告卢蒲嫳卢蒲嫳曰譬之如禽兽吾寝处之矣【襄二十八】
　　惮牺宾孟适郊见雄鸡自断其尾问之侍者曰自惮其牺也【昭二十二】
　　金距季郈之鸡鬭季氏介其鸡郈氏为之金距【昭二十五】季氏与郈氏鬭鸡郈氏介其鸡而季氏为之金距季氏之鸡不胜季平子怒因侵郈氏之宫而筑之郈昭伯怒譛之鲁昭公使昭伯将卒以攻之仲孙氏叔孙氏救之郈昭伯不胜而死昭公奔齐故祸之所从生者始于鸡足及其大也至于亡社稷【淮人间】
　　五徳田饶谓鲁哀公曰夫鸡头戴冠者文也足抟距者武也敌在前敢鬭者勇也见食相呼者仁也守夜不失时者信也鸡有五徳也【韩诗】吴均云鸡有呼羣之徳鹿有食苹之美
　　死化朱文绣与罗子钟为友俱仕于梁文绣既死罗子钟哭之其夜俱亡梁南七里有山塟绣于其中北九里有涧埋钟于其内绣神灵变为鸡钟魂魄化为雉清鸣哀响往来不絶故诗曰鸡山别飞响雉涧和清音【异】鼎烹鸡白圭对魏王曰帝丘之鼎以烹鸡多洎之则淡不可食少炙之则焦而不熟也【吕覧】蔡邕荐边让于何进曰曰函牛之鼎以烹鸡多汁则淡而不可食少汁则热而不可熟【后书】
　　连鸡秦惠王谓寒泉子曰苏秦欺弊邑欲以一人之智反覆山东之君夫诸侯之不可一犹连鸡之不能俱止于栖也【战国防】
　　呼鸡祝祝祝鸡翁雒阳人居尸乡北山下养鸡百余牢【阙】



<子部,类书类,天中记,卷五十八>


　　短鸣魏文帝遣使求长鸣短鸣鸡羣臣以非礼砍不与孙权敕付之【吴録】
　　连鸡莞营殷浩以江逌为长史及丁令反叛浩令逌伐之乃取数百鸡以长绳连之脚皆系火一时驱放羣鸡骇散飞过壍集莞营皆燃因其惊乱纵兵击之【晋中兴书】用卵支遁防时尝与师共论物类谓鸡卵生用未足为杀师不能屈师寻亡忽现形投卵于地防破雏行顷之俱灭遁乃感悟由是防食终身【髙僧传四】
