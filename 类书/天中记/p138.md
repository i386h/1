<!-- { "loadSidebar": true } -->
　　赠珠呉王夫差小女名紫珪才貌俱美悦童子韩重欲嫁之王不许紫珪饮气而死重逰学归知之感其意乃具帛币吊于墓前珪魂出塜见重流涕相与还塜三日夜赠以径寸珠并白玉壶延颈而歌曰南山有鸟北山张罗意欲从君谗言孔多悲结成疹殁命黄垆命之不造如之何羽族之长名为鳯凰一日失雄三年感伤虽有众鸟不为匹双故见鄙姿逢君辉光身逺心近何当暂忘【捜神记作紫玉】
　　驸马陇西辛道度者防学行至雍州城西五里北见一大宅有青衣女子在门辛度谓门下求飱女子入告秦女女命召入度趋入阁中秦女于西榻而坐度称名叙起居既毕命东榻而坐即具饭馔食讫女谓度曰我秦关王女出聘曹国不幸无夫而亡亡来已二十三年独居此宅今日君来愿为夫妇经三宿三日俄女即自言曰君是生人我鬼也共君宿契此防只可三宵不可久居当有祸矣然兹信宿未悉绸缪既已分飞将何表信于郎命取床后盝子开之取金枕一枚与度为信乃分袂泣别即遣青衣送出门外未逾数步不见舎宇惟有一塜度当时荒忙走出视其金枕在怀乃无异变寻至秦国以枕于市货之恰遇秦妃车逰亲见度卖金枕疑而索看语度何处得来度具以告妃闻悲泣不能自胜然向疑耳乃遣人发塜启柩观之原诸物悉在惟不见金枕解体看之情交宛若秦妃始信之叹曰我女大圣死经二十三年犹能与生人交徃此是我真女婿也遂封道度为驸马都尉赐其金帛车马令还本国因此以来后人名女婿为驸马今之国婿亦为驸马矣【捜神记】更生秦始皇时有王道平长安人也少小之时与同村人唐叔偕女小名父喻容色俱美誓为夫妇寻王道平被差征伐落防南国九年不归其父母见女长成即聘与刘祥为妻女与道平言誓甚重不肯改事父母逼廹不免出嫁刘祥经三年怱怱不乐常思道平忿怒之深悒怏而死死经三载道平还家乃诘乡人此女何在乡人曰此女意在于君被父母凌逼嫁与刘祥今已死矣平问墓在何处乡人引徃墓所平悲号哽咽三呼女名绕墓悲苦不能自止平乃祝曰我与汝立誓天地保其终身岂料官有牵纒致令乖隔使女父母与刘祥既不契于初心死生永诀然汝有灵圣使我见汝平生之面若无神灵从兹而别言讫又复哀泣逡廵其女魂自墓而出问平何处而来良久契阔本与君誓为夫妇以保终身为父强逼乃出聘刘祥已经三年日夕忆君成病结恨致死乖隔幽途然念君宿愿不忘再求相慰妾身未损可以再生还为夫妇且速开塜破棺出我不活审言乃启墓门扪看之其女果活乃结束随道平还家其夫刘祥闻之惊恠申诉州县检律断之无条乃録状奏王王乃断还王道平为妻夀年一百二十岁实谓精诚贯于天地而获感应如此耳【捜神记】元康中梁国女子许嫁已受礼娉寻而其夫戌长安经年不归女家更以适人女不乐行其父母逼彊不得已而去寻得病亡后其夫还问其女所在其家具説之其夫径至女墓不胜哀情便发冡开棺女遂活因与俱归后壻闻知诣官争之所在不能决秘书郎王导议曰此是非常事不得以常理断之宜还前夫朝廷从其议【晋五行志】
　　鬼子卢充者范阳人家西三十里有崔少府墓充先冬至一日出家西猎见一麞举弓而射即中之麞倒而复起充逐之不觉逺忽见一里门如府舎门中一铃下有唱家前充问此何府也答曰少府府也充曰我衣恶那得见贵人即有人提襆新衣迎之充着尽可体便进见少府展姓名酒炙数行崔曰近得尊府君书为君索小女婚故相延耳即举书示充充父亡时虽小然已见父手迹便歔叹无辞崔即敕内令女郎庄严使充就东廊充至妇已下车立席头共拜为三日毕还见崔崔曰君可归矣女有娠相生男当以相还生女当留自养敕外严车送客崔送至门执手零涕离别之感无异生人复致衣一袭被褥一副充便上车去如电逝湏至家家人相见悲喜推问知崔是亡人而入其墓追以懊惋居四年三月三日临水戏忽见一犊车乍浮乍没既上岸充徃开车后户见崔氏女与三岁男儿共载充见之忻然欲捉其手女举手指后车曰府君见人即见少府充徃问讯女抱儿还充又与金盌别并赠诗曰煌煌灵芝质光丽何猗猗华豓当时显嘉异表神竒含英未及秀中夏罹霜萎荣曜长幽防世路永无施不悟隂阳运哲人忽来仪防浅离别速皆由灵与祗何以赠余亲金盌可頥儿爱恩从此别断絶伤肝脾充取儿盌及诗忽不见二车处将儿还四坐谓是鬼魅佥遥唾之形如故问儿谁是汝父儿迳就充懐众初怪恶传省其诗慨然叹死生之通也充诣市卖盌髙举其价不欲速售冀有识者欻有一老婢问充得盌之由还报其大家即女姨也遣视之果是谓充曰我姨姊崔少府女未嫁而亡家亲痛之赠以金盌箸棺中今视卿盌甚似得盌本末可得闻不充以事对即诣充家迎儿儿有崔氏状又似充貌姨曰我舅甥三月末间产父曰今春煗温也愿休强也即字温休温休葢幽婚也其兆先彰矣儿遂成为令器歴数郡二千石皆箸绩其后生植为汉尚书植子毓为魏司空冠葢相承至今也【志怪】
　　同学梁山伯祝英防皆东晋人梁家防稽祝家上虞尝同学祝先归梁后过上虞寻访之始知为女归乃告父母欲娶之而已许马氏子矣梁怅然若有所失后三年梁为鄞令病死遗言清道山下又明年祝适马氏过其处风涛大作舟不能进祝乃造梁塜失声哀恸忽地裂祝投而死焉马氏闻其事于朝丞相谢安请封为义妇和帝时梁复显灵异效劳于国封为义忠有司立庙于鄞云呉中有花蝴蝶橘蠧所化也妇孺以梁山伯祝英防呼之
　　神女塜宋少帝时南徐有一士子从华山徃云阳见客舎中有一女子悦之无因遂成心疾母问其故具以告之母徃寻见女子具説之女问感之因脱蔽膝令母宻藏于席下卧之当愈数日果差忽举席见蔽膝持而泣之气欲絶谓母曰时从华山过母从其意北至女门牛打不行且待湏女妆防沐浴竟而出歌曰华山畿君既为侬死独活为谁施君若见怜时棺木为侬开言讫棺木开女遂透棺中因合呼曰神女塜【参察子】重活开元中易州司马郑州张果女卒权阁下有刘乙来代其子常止阁中日暮有美女来情好遂洽经数月忽谓刘曰我前张司马女没殡此阁命当重活与君好合后三日君可见发指其所痊处而去刘如期发之至明复活渐能言语坐起数日父诣阁中见女在焉问知其由乃歔欷曰此期至感何为隠蔽因遣报果请婚父母惊喜赴期遂成嘉偶后产数子【广异记】
　　鬼胎代説郑畋是鬼胎其母卒后与其父亚再合而生畋初亚未逹旅逰诸处留其妻并一婢在山观中女冠院侧及归妻已卒询其婢婢曰娘子将欲产卧之夕闻空中有语曰汝湏出观外无触汚吾清境不然吾当杀汝妻祝曰某妇人也出无所归愿圣者悯念及五更分娠后乃殒絶观内道众为殡于墙外野田中矣亚以钱酒徃酱之是夜夣妻曰某命未尽合与君生贵子无何为触汚道院为神灵所杀从此向南十里有一僧院其间祗有一僧年可五十来此竒士也君可徃求之僧必拒讳但再三哀鸣祈之当得再奉箕箒也及寤不以为信次夕又再夣之语如初亚于是趋其院果见彼桑门初谒之亦喜亚告之殊不管顾曰我即凡人也偶出家耳岂能主幽之间事乎亚复恳之僧怒以柱杖驱击亚甘其辱连日不去夕亦不寝僧乃许之曰汝既心坚若此俟吾寻访之乃坐入定半夜后起谓亚曰事谐矣天曙但先归吾当送来亚其夕归观三更中闻外户人语即引妻来言本身已备损坏此即防也善相保守嘱之而去其事宛如平生但恶明处三二年间乃生畋又数岁妻乃辞去言年数已尽合当决去涕泗而别俄不知所之【中朝故事】
　　入哭复活崔防举进士不第清明独逰都城南得村居花木丛萃叩门久之有女子自门隟问之对曰寻春独行酒渇求饮女子启门以盂水至独倚小桃柯伫立而属意殊厚崔辞起送至门如不胜情而入后絶不复至及来岁清明径徃寻之门庭如故而户扄矣因题诗于其左扉云去年今日此门中人靣桃花相映红人靣不知何处去桃花仍旧笑春风后数日复徃闻其中哭声问之老父云君非崔防耶吾女自去年恍惚如有所失及见左扉字遂病而死崔请入哭之尚俨然在床崔举其首枕其股曰防在斯防在斯湏开目半日复活老父大喜以女归之【本事诗】
　　云英裴航遇云翘夫人与诗云一饮琼浆百感生霜捣尽见云英蓝桥便是神仙窟何必区区上玉京后经过蓝桥渇过一舎有老妪揖之求浆妪令云英擎一瓯浆饮之即美女也航欲娶云英妪曰但得玉杵玉臼当与之后航得杵臼为捣药乃得娶遂得仙也【传竒】
　　彩鸾文萧抵钟陵西山山有许真君上升第每岁中秌士女栉比文生暏一妹歌曰若能相伴陟仙坛应与文萧驾彩鸾自有綉襦并甲帐琼防不怕雪霜寒歌罢秉烛陟山扪石生亦潜蹑其踪妹顾曰非文萧耶引至絶顶侍卫甚严后有天判云呉彩鸾以私欲泄天机谪为民妻一纪后入越王山【上】
　　佐酒卢李二生隠太白山习吐纳李生不甘贫浪迹江湖后于扬州逢卢生昔号二舅以马来迎朱门斜开侍婢数百人一女子佐酒善箜篌容色极佳上有朱字一行云中辨江树天际识归舟燕罢曰莫愿作姻否其年汴舟陆长源以女妻之宛类卢舅善箜篌者李具言旧事女曰少年时因兄弟戏乃作夣入仙宫如公所言【卢遗史】
　　真真进士赵顔于画工处得一软障图一妇人甚丽顔谓画工曰世无其人也如何令生某愿纳为妻画工曰余神画也此亦有名曰真真呼其名百日昼夜不歇回必应之应则以百家防灰酒灌之必活顔如其言遂呼之百日昼夜不止乃应曰诺急以百家防灰酒灌之遂活行歩言笑饮食如常曰谢君召妾妾愿事箕箒终岁生一儿儿年两岁友人曰此妖也必与君为患余有神劒可斩之其夕乃遗顔劒劒才及顔室真真乃泣曰妾南岳地也无何为人画妾之形君又呼妾名既不夺君愿君今疑妾妾不可住言讫其子却上软障呕出先所饮百家防灰酒覩其障唯添一孩子焉【松杂记闻竒録】
　　不继娶
　　不继娶曽子出妻终身不娶其子元请焉告其子曰髙宗以后妻杀孝已尹吉甫以后妻放伯竒吾上不及髙宗中不比吉甫容知其免于非乎【家语】曽参丧妻不更娶人问其故曽子曰以华元善人也【韩诗外传】如淳曰华与元参之二子也
　　不复娶王吉子骏为少府时妻死因不复娶或问之骏曰徳非曽参子非华元亦何敢娶【前汉】
　　三不惑杨秉早丧夫人遂不复娶遂从容言曰我有三不惑酒色财也【后汉】
　　败家朱晖年五十失妻昆弟欲为继室晖叹曰时俗希不以后妻败家者遂不复娶【上】
　　不违本心管寜妻先卒知故劝更娶寜曰每省曽子王骏之言意尝嘉之岂自遭之而违本心哉【魏志十一】
　　笃慎诸葛瑾才畧虽不及弟而徳行尤纯妻死不更娶有所爱妾生子不举其笃慎如此【呉志】
　　辞疾陈化字元耀汝南人为尚书令妻早亡化以古事为鍳乃不复娶孙权闻而贵之以其年壮勅宗正妻以宗室女化固辞以疾权不违其志【呉书】
　　比曾徐伯珍举动有礼过曲木之下趋而避之早丧妻晩不复重娶自比曽参【南齐书】家甚贫乏兄弟四人皆白首相对时人呼为四皓
　　妻亡无妾宋何尚之立身简约车服率素妻亡不娶又无妇妾执衡当朝畏逺权柄亲故一无荐举既以此致怨亦以此见称【南史二十】
