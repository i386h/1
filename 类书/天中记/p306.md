<!-- { "loadSidebar": true } -->
　　縁情礼者因人之情縁义之理为之节文者也【管子】从俗礼从俗政从上使从君国有贵贱之体无贤不肖之礼有长防之礼无勇怯之礼有亲疎之礼无爱恶之礼也【慎子】
　　制义人生有欲欲则求求则争争则乱乱则穷先王恶其乱也故制礼义以养之礼者养也稻粱五味所以养口也椒兰芬芳所以飬鼻也雕琢刻镂黼黻文章所以飬目也疏房越席牀第几筵所以飬体也【荀子】
　　大隆礼有三本天地者生之本也先祖者类之本也君师者治之本也贵本之为文亲用之为理两者合而成文以归太一夫是之谓大隆【上】
　　人道之极礼者人道之极也然而不法礼不足礼谓之无方之民法礼足礼谓之有方之士【上】
　　国之干天王使召武公内史过赐晋侯命受至惰过归告王曰晋侯其无后乎王赐之命而过于受瑞先自弃也已其何继之有礼国之干也敬礼之舆也不敬则礼不行礼不行则上下昏何以长世【左僖十一】
　　礼顺天道齐侯侵我西鄙遂伐曹入其郛讨其来朝也季文子曰齐侯其不免乎吾则无礼而讨于有礼者曰女何故行礼礼以顺天天之道也已则反天而又以讨人难以免矣在周颂曰畏天之威于时保之不畏于天将何能保以乱取国奉礼以守犹惧不终多行无礼弗能在矣【左文十五】
　　人之干晋侯使郤锜来乞师将事不敬孟献子曰郤氏其亡乎礼身之干也敬身之墓也郤子无墓且先君之嗣卿也受命以求师将社稷是衞而惰弃君命也不亡何为【成十二】
　　政之舆曹武伯来朝防于商任齐侯衞侯不敬叔向曰二君者必不免防朝礼之经也礼政之舆也政身之守也怠礼失政失政不立是以乱也【襄二十一】
　　人之干公至自楚孟僖子病不能相礼乃讲学之茍能礼者从之及其将死也召其大夫曰礼人之干也无礼无以立吾闻将有逹者曰孔丘圣人之后也我若获没必属説【南容】与何忌【仲孙】于夫子使事之而学礼焉以定其位【昭七】
　　天经地义郑子太叔见赵简子简子问揖让周旋之礼焉对曰是仪也非礼也简子曰敢问何谓礼对曰吉也闻诸先大夫子产曰夫礼天之经也地之义也民之行也天地之经而民实则之简子曰甚哉礼之大也对曰礼上下之纪天地之经纬也民之所以生也是以先王尚之故人之能自曲直以赴礼者谓之成人大不亦宜乎【上二十五】
　　礼之善物齐景公曰善哉吾今而后知礼之可以为国也对曰礼之可以为国也久矣与天地并君令臣恭父慈子孝兄爱弟敬夫和妻柔姑慈妇聴礼也君令臣不违臣共而不贰父慈而教子孝而箴兄爱而友弟敬而顺夫和而义妻柔而正姑慈而从妇聴而婉礼之善物也【二十六】
　　嘉事不体邾隠公来朝子贡观焉邾子执玉髙其容仰公受玉卑其容俯子贡曰以礼观之二君者皆有死亡焉夫礼死生存亡之体也将左右周旋进退俯仰于是乎取之朝祀丧戎于是乎观之今正月相朝而皆不度心已亡矣嘉事不体何以能久髙仰骄也卑俯替也骄近乱替近疾君为主其先亡乎【定十五】
　　御民齐景公登射晏子修礼而待公曰选射之礼寡人厌之矣吾欲得天下勇士与之图国晏子对曰君子无礼是庻人也庻人无礼是禽兽也夫礼者所以御民也辔者所以御马也无礼而能治国家者婴未之闻也景公曰善乃饬射更席以为上客终日问礼【説苑】
　　礼中有礼晏子聘鲁下堂则趣授玉则跪子贡怪之问孔子孔子问晏子晏子对曰夫上堂之礼君行一臣行二也今君之授币也卑臣敢不跪乎孔子曰善礼中又有礼焉【韩诗外传】
　　长礼景公纵酒醉而解衣冠鼓琴以自乐顾左右曰仁人亦乐此乎左右曰仁人耳目犹人何为不乐乎景公曰驾车以迎晏子晏子闻之朝服而至景公曰今者寡人此乐愿与大夫同之晏子曰君言过矣自齐国五尺已上力皆能胜婴与君所以不敢者畏礼也故自天子无礼则无以守社稷诸侯无礼则无以守其国为人上无礼则无以使其下为人下无礼则无以事其上大夫无礼则无以治其家兄弟无礼则不同居人而无礼不若遄死景公色媿离席而谢曰寡人不仁无良左右淫湎寡人以至于此请杀左右以补其过晏子曰左右无过君好礼则有礼者至无礼者去君恶礼则无礼者至有礼者去左右何罪乎景公曰善哉乃更衣而坐觞酒三行晏子辞景公拜送【上】
　　习树下孔子过宋与弟子习礼于大树下宋司马桓魋使防其树去适郑【典畧】
　　緜蕞汉兴拨乱反正日不暇给犹命叔孙通制礼仪以正君臣之位髙祖説而叹曰吾乃今日知为天子之贵也以通为奉常遂定仪法【前志】通与弟子百余人为緜蕞野外习之【本】
　　述旧礼宣帝时谏议大夫王吉上疏愿与大臣延及儒生述旧礼明王制驱一代之人跻之仁寿之域【汉书】聚讼曹褒上疏具陈礼乐之本制改之意诏班固问改定礼制之宜固曰宜广招集议得失帝曰谚言作舍道边三年不成防礼之家名为聚讼帝令黄门持班固所上叔孙通汉仪十二篇敇褒曰此制散畧多不合经宜依礼条正使可施行褒乃撰次天子至庻人冠婚吉凶制度以为一世大典帝以众论难一故但纳之【后汉】防本理者天所为也文者人所为也人所为谓之礼礼者因人情以为节文以救其乱夫隄者水之防也礼者人之防也刑防其末礼防其本也【董生书】
　　百事之防夫礼者隂阳之际也百事之防也所以尊天地宾鬼神序上下之道也【白虎通】
　　义同名异礼者履也律也义同而名异五礼者吉凶宾军嘉也【物理论】
　　縁情为度礼者縁人情而为节度者也严父爱亲之情也尊亲敬长之义也【袁淮正书】
　　顺时施宜王者必因前王之礼而顺时施宜有所损益节人之心稍稍制作【汉书】
　　张翼张六星星明则王者行五礼得天之中翼二十度星天之乐府俳倡星明大礼乐兴【晋志】
　　祭祀
　　祭重凡治人之道莫急于礼礼有五经莫重于祭夫祭者非物自外至者也自中出生于心者也心怵而奉之以礼是故惟贤者能尽祭之义【祭统】
　　祭至周传曰祭之为言察也察者至也至者人事也人事至然后祭祭者荐也荐之为言在也在也者在其道也【尚书蔡】
　　数祭祭不欲数数则烦烦则不敬祭不欲疏疏则怠怠则忘【祭义】説命曰黩于祭祀时为弗钦【书】
　　报功修先凡祭祀之义有二一曰报功二曰修先报功以勉力修先以崇恩也【论衡】
　　报徳崇恩古者尊祭重神祭宗庙追养也祭天地报徳也【杨泉物理论】
　　享味宫室不设不可以祭祭者荐其时也荐其敬也荐其义也非享味也【梁传】
　　祭名春祭曰祠夏祭曰杓秋祭曰尝冬祭曰蒸祭天曰燔柴祭地曰瘗薶祭山曰县祭川曰浮沈祭星曰布祭风曰杰是禷是祃师祭也既伯既俦马祭也禘大祭也绎又祭也周曰绎商曰肜夏曰复胙【尔雅】除恶之祭为祓防福之祭曰裣告事永福曰祷道上之祭为禓洁意以享为禋以类祭神为禷祭司命为防祭豕先为防月祭为祽【説文】
　　四祭古者嵗四祭因四时所生熟而祭先祖父母也春曰祠祠者以正月始食韮也夏曰禴禴者以四月煮糜饼也秋曰尝尝者以七月尝黍稷也冬曰烝烝者以十月进初稻也【春秋繁露】
　　祭等天子祭天地祭四方祭山川祭五祀嵗徧诸侯方祀祭山川祭五祀嵗徧大夫祭五祀嵗徧士祭其先凢祭有举之莫敢举也有其举之莫敢废也非其所祭而祭之名曰淫祀淫祀无福支子不祭祭必告于宗子凡祭宗庙之礼牛曰一元大武豕曰刚鬛豚曰腯肥羊曰柔毛鸡曰翰音犬曰献雉曰疎趾兔曰明视脯曰尹祭脩脆曰商祭鲜鱼曰脡祭水曰清涤酒曰清酌黍曰芗合粱曰芗箕稷曰明黍稻曰嘉蔬韭曰丰本盐曰醎醝玊曰嘉玉币曰量币【曲礼】
　　国之大节海鸟曰爰居臧文仲使国人祭展禽曰越哉臧孙之为政也夫祀国之大节也而节政之所成也故慎制祀以为国典今无故而加典非政之宜也夫圣王之制祀也法施于民则祀之以死勤事则祀之以劳定国则祀之能御大灾则祀之能扞大患则祀之非是否也不在祀典凡禘郊宗祖报此五者国之典祀也加之以社稷山川之神皆有功烈于民者也及前哲令徳之久所以为明质也及天之三辰民所以瞻仰也及地之五行所以生殖也氏九州名山川泽所以出财用也非是不在祀典【国语】
　　奉功成人圣王之法追祭天地日月星辰山川万物皆古之人也能纪天地五行气奉其功以成人者也故其奉祀皆以人事之礼食之所食也非祭食与土地金木水火石也又祭三皇五帝九皇六十四氏皆古帝王凡八十一姓【汉旧仪】
　　国典屈到嗜芰有疾召其宗老而属之曰祭我必以芰及祥宗老将荐芰屈建命去之宗老曰夫子属之子木曰不然其祭典有之曰国君有牛享大夫有羊馈士有豚犬之奠庻人有鱼炙之荐不羞珍异不陈庻侈夫子不以其私欲干国之典遂不用【楚语】
　　备物子期祀平王祭以牛爼于王王问于观射父曰祀牲何及对曰祀加于举天子举以太牢祀以防诸侯举以特牛祀以太牢卿举以少牢祀以特牛大夫举以特牲祀以少牢士食鱼炙祀以特牲庻人食菜祀以鱼上下有序民则不慢王曰其小大何如对曰郊禘不过蠒栗烝尝不过把握王曰何其小也对曰夫神以精明临民者也故求备物不求丰大是以先王之祀也以一纯二精三牲四时五色六律七事八种九祭十日十二辰以致之百姓千品万官亿丑兆民经入畡数以奉之明徳以昭之和声以聴之以告徧至则无不受休王曰祀不可以已乎对曰祀所以昭孝息民抚国家定百姓也不可以已天子徧祀羣神品物诸侯祀天地三辰及其土之山川卿大夫祀其礼士庻人不过其祖上所以教民防也下所以昭事上也天子亲春禘郊之盛王后亲缲其服自公以下至于庻人其谁敢不斋肃防敬致力于神民所以摄固者也若之何其舍之也【上】
　　祭祀招祸昔楚灵王骄逸轻下简贤务鬼信巫祝之道斋戒洁鲜以祀上帝礼羣神躬执羽绂起舞坛前吴人来攻其国人告急而灵王鼓舞自若顾应之曰寡人方祭上帝乐明神当蒙福祐焉不敢赴救而吴兵遂至俘获其太子及后姫以下甚可伤【桓子新论】
　　祠子胥夫差师诸羣臣出国东祠子胥江水滨诸臣并在夫差乃言曰寡人蒙先王之遗恩为千乘之主昔不聴相国之言乃用防佞之辞至令相国逺投江海自亡以来蒙蒙惑惑如雾蔽日莫谁与言泣下沾悲不自胜左右羣僚莫不伤悲【吴越春秋】
　　祀江湖越王既往平吴春祀三江秋祀五湖因以其时为之立祠埀之来世传之万载隣邦乐徳皆来取之【越纪】将祭亡牲鲁公索氏将祭而亡其牲孔子闻之曰公索氏不及二年将亡后一年而亡门人问曰昔公索氏亡其祭牲而夫子曰不及二年必亡今过期而亡夫子何以知其然孔子曰夫祭者孝子所以自尽于其亲将祭而亡其牲则其余所亡者多矣若此而不亡者未之有也【家语】
　　将祭叱富齐有贫者命其狗为富命其子为乐方将祭入于室叱之曰富出祝曰不祥家果有祸长子死守之曰乐乎而不自悲也【尸子】
　　祀魏公子髙祖微时闻魏公子贤及即位每过大梁常祀公子髙祖十二年从击黥布还为公子置守冡嵗四时奉祀公子矣【汉书】
