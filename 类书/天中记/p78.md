<!-- { "loadSidebar": true } -->
　　有道师尚父曰天下圹圹一人有之天下藂藂一人理之故夫天下者非一家之有也惟有道者理之惟有道者纪之惟有道者使之惟有道者宜处而久之【贾子】体元春秋元命苞曰元年者何元宜为一谓之元何曰君之始元也杜预传注曰凡人君即位欲其体元以居正
　　玉牀易是谋类曰假威出座玉牀郑曰坐玉牀处天下之位也
　　天镜握天镜而授河图执玉衡而运乾象【徐陵文】皇齐受终建极握镜临宸神武重辉钦明懿铄【齐建武记】握镜璇枢允集明哲【齐禅梁文】张寳图以光帝载悬玉镜以彻澿灵【唐元和类表】神器有归鼎运斯集凭玉几握天镜【简文大法颂序】天序成帝初匡衡张谭奏言帝王之事莫大乎承天之序承天之序莫重于郊祀【前汉郊祀】武帝策阮种曰在昔哲王承天之序光宅宇宙咸用规矩乾坤恵康品类【晋传】肆予一人只承天序【魏禅晋文】天序不可以无统人神不可以旷主【晋纪】陟鉴干序钦若明命【齐即位告天文】猥以冲人入纂干绪思与黎元共绥戬福【齐海陵诏】
　　践祚谷永对成帝曰陛下践至尊之祚为天下主奉帝王之职以统羣生【前汉】仰宣遗烈俯景祚【宋永光诏】神器殆于朽索景祚危于缀旒【上】朕以身只承宝祚【周宣帝诏】继统兴业兴复洪祚【后黄琼传】髙皇赫矣仰膺干顾景星蒸哉实啓洪祚　【休昭王碑】
　　登极大命元集大业攸归宜遵汉魏纂承皇极【宋书太后令】位御三极风澄万防【宋永元诏】夫肇自生民树以司牧所以阐极则天开元创物【齐告天文】陛下穷神尽圣总极居中【齐王融疏】武皇以英明提极经纬天人【齐太后诏】汉宣嗣位之后即遣蒲类之军光武登极既竟始有长安之捷【王僧辨奉表】公卿失驭祸纒霄极【元纪】望紫极而长号瞻丹陵而殒恸【上】握图握干图之休征应五百之显期【曹植论光武】御凤厯握龙图【梁武纪】何以应寳厯何以嗣龙图【元纪】握图南面绍兹宝运【上】握图执钺将在御天【上】圣王御世河龙负巻舒图【论语比考防】践宝祚握瑶图【唐类表】
　　握枢负扆握枢元归明哲【宋与齐九锡文】秉箓御天握枢临极【王元长防秀才文】髙祖应期抚运握枢御宇【陈书】
　　握机握机创厯诞命建家【王元长诗序】魏文与吴主防曰朕承运革命秉统天机【吴志】
　　握符圣皇乃握干符阐坤珍握皇图稽帝文【东都赋】大魏膺灵符天禄方兹始【曹植大魏篇】信斯武之未丧膺灵符而在　【陆士衡吊兹魏武文】魏武协建灵符天命既集【石苞与孙皓书】伏惟大晋应符御世【桓温荐谯秀表】天子受符以卒日立号【春秋汉含孳】帝受命握符出也【孝经钩命诀】宜顺灵符速践皇阼【魏志注】膺箓膺箓受图顺天行诛【东京赋言汉髙】由徳膺箓者代兴于前失道数尽者迭废于后【魏志注董巴等奏】五徳更运膺箓受符【应吉甫晋武帝华林园诗】肇基骏命膺箓受图【齐废东昏诏】惟是孱防再膺天箓【陈纪】惟王应期诞秀开箓握图【上】宣奉大宗嗣膺宝箓【上】奄宅区夏爰膺帝箓【北齐賛】五徳之运同征合符膺箓次相代【春秋命厯序】
　　秉维人君者摄天地之政秉四海之维举动不可以违圣法进退不可以离道规谬言出口则乱及八方【后陈蕃疏】登皇大汉之开元也奋布衣以登皇位【东都赋】神器不可以辞拒皇位不可以谦让【汉册亲诏】陛下蹑厯登皇乗图践帝天地更筑日月再张【孔稚珪】张天造厯驾日登皇声雷防寓宙势压河岳【上】
　　皇纲古者隂阳始分天地初制皇纲云绪帝纪乃设【后崔骃达防】廓帝纮恢皇纲【荅宾戏】曹操阶祸窃执天衡丕寻乱阶盗据神器昭烈丕承天序存复祖业诞膺皇纲不坠于地朕以幼冲继统鸿业【诸葛集诏】九州絶贯皇纲解纽【孙子荆代与孙皓书】帝王莫不张皇纲以罗逺飞仁风以被物【晋桓谭传】闗朗曰圣人辅相天地凖绳隂阳恢皇纲立人极脩防迥驭长罗逺驾昭治乱于未然算成败于无兆【文中子】圣人之临天下也祖乾纲以流化顺谷风以兴仁【上】元帝振乾纲于已坠纽絶维而更张【晋刘波传】帝典缺而不补王纲弛而未张【扬雄传】王纲纵弛于上智士郁伊于下【后崔寔政论】拯頺纲以继三五鼓芳风以扇逰尘【范甯谷梁传序】
　　宸居髙光二圣宸居其域【典引】宸居失御神器流离【刘琨表】叡文承厯景属宸居【顔延年曲水诗序】宸极不可久旷民人不可乏主【梁诏】紫宸旷位赤县无主【梁王僧辨表】毓徳素里栖景宸轩【谢希逸宣贵妃诔】徳芬道俗美敷宸宇【魏孝文诏】贾逵曰宸室之奥者后人指帝居曰宸广韵曰天子之居増韵帝居北辰之宫
　　天厯思厚国本用天厯【周宣诏】天厯逐狱讼之归神鼎随讴歌之去【周禅隋册】皇灵有睠遽移天厯【陈书】宸厯御防革典宪【沈休弹王源】孝武弃世属当厯宸【宋太后诏】安成王地隆亲茂皇厯攸归【上】只从鸿厯防奉皇符【南齐纪】革文祖而抚归运畏上天而躬宝厯【齐玺梁禅】齐武帝威承景厯肃御金科【史臣】
　　宝命宸运肇创宝命维新【齐诏】宝命无常主帝王非一族【梁纪】嗣膺宝政钦若前图【郁林诏】神鼎将迁宝防无主【宋禅齐玺书】负荷宝图亟回星琯【陈书】武帝拨乱反正膺图御箓文帝克嗣洪基光宣寳业【上】宝册葳蕤帝图掩暎【简文颂】鼎玉钦若唐虞推其鼎玉【梁与陈玺书】干戈揖让取之也殊途鼎玉符成之也一致【海録】
　　天业婉婉幙中画辉辉天业昌【谢宣逺张良诗】摄天之业使之理【易制灵图】寅畏上灵用膺景业【梁诏】
　　天玑大魏承天玑【曹植秋胡行】伊昔不造鸿化中防用集寳命仰陟天玑【顔延年宋后哀防文】注曰天玑喻帝位也即璿玑玉衡机玑同
　　天居皇家赫而天居【蔡伯喈西征赋】层阁肃天居驰道直如发【选鲍明逺诗】
　　天纲陈蕃芜室志清天纲人谋虽缉幽运未当【后賛】天晖广筵华宴必防末例朝半问讯时奉天晖【南齐刘祥传】帝晖临幄百司定列【顔延年曲水诗序】
　　天欢髙宗诞辰与侍臣赋诗宴乐上曰可识朕意不须惜醉李峤等奏曰既陪天欢不敢不醉【景龙文馆记】
　　拥璇拥璇持衡倾伫明哲【宋禅齐玺书】拥璇沈首属懐圣哲【齐禅梁册】昔放勲御世沈璧属子重华握厯持衡拥璇【魏禅北齐册】
　　握纪李百药封建论陛下握纪御天膺期啓圣独照宸衷永懐前古【英华】
　　五行之精帝王者五行之精易姓之符代兴之防以七百二十年为一轨有徳者遇之至于八百无徳者不及至四百载是以周家八百六十七年夏家四百数十年汉行夏止迄今四百二十六嵗【魏志注】
　　合元徳合元者称皇孔子曰皇象元逍遥术无文字徳明谥合天者称帝河洛受瑞可放仁义合者称王符瑞应天下归往【公羊成公八年传注疏春秋説】
　　青蒲元帝欲废太子史丹直入卧内伏青蒲上泣言太子遂定应劭曰以青规地曰青蒲非皇后不得至此【前书】王融疏云待诏朱阙伏对青蒲【南齐书】太后废郁林诏曰丹屛之北为沽鬻之所青蒲之上开桑中之肆【纪】日伏青蒲罕能切直【任彦升防秀才文】
　　枫宸芸若充庭槐枫被宸【景福殿赋】古者王禁被以枫槐外朝之位树九棘焉【埤雅】
　　尊无为上天子尊无为上故天以为子位临臣庶威重四海动静以理则星辰顺序意有邪僻则晷度错违【后爰延传】
　　干刚明主严天元之尊正干刚之位若国政一由帝命王事每决于己【后陈忠传】奋干刚之位平天覆之施【前谷永传】宅中彼偏据而规小岂如宅中而图大【东京赋】古之王者择天之中而立国择国之中而立宫【吕氏春秋】宅天衷立民极【顔延年序】奄受敷锡宅中拓宇【顔诗】
　　万叶晋诏桓蕃卫王家垂固万叶【中兴书】拓世贻统固万叶而为量【顔延年曲水序】
　　步斗步玉斗握金镜地维续天柱正【张説握干符颂】
　　亘地亘地称皇罄天作主【顔延年诗】
　　威力夫帝王者必立徳立功可大可久经之以仁义纬之以文武深根固蔕贻厥子孙一言一行以为轨范垂之万代为不可易所以域中四大王居其一帝力可以镇万邦王威可以伏兆庶【翻译帝王畧论】
　　帝王不得称帝王肃云王者虽号称帝而不得称天帝而曰天子乃天之子子之与父尊卑相去逺矣金光明经云以天护故复称天子【翻译】
　　负扆皇帝应天御物负扆临民含光宇宙照清海表【梁郡陵王纶啓广明集】
　　登图大唐膺期啓运握机御厯诞命建家初起义则道叶百灵始登图则威加万国【明槩决对广明集】
　　佛经五王世间帝王有其五种一粟散王威徳最劣二铁轮王治阎浮提三铜轮王兼二天下四银轮王化三天下五金轮王统四天下【仁王经】此之五王论其位上下不同语其徳胜劣有异推秦皇汉武阎浮提内唯王震旦五种王中粟散王也【广明释明槩决对傅奕事】四种轮王威定诸方亦有差别慈恩云金轮望风顺化银轮遣使方降铜轮震威乃服铁轮奋戈始定【翻译】俱舎云从此洲人夀无量嵗乃至八万嵗有转轮王生契经从胜但説金轮故契经言若王生在刹帝利种绍灌顶位于十五日受斋戒时沐浴首身受胜斋戒升髙台殿臣僚辅翼东方忽有金轮宝现其轮千辐具足毂辋众相圆浄如巧匠成舒妙光明来应王所此王定是转金轮王转余轮王应知亦尔【上】中国者三千日月万二千天地之中央也故有轮王迭出圣主继兴御七宝而王四天行十善而被万国【明防决对】唐武后证圣元年秋九月加尊号天册金轮圣神皇帝【旧纪】仪干开宝厯御极转金轮【宗楚客应制】归仰夫为王者率土归仰王当如桥济渡万民王当如水亲疎皆平王当如道不违圣踪王者如日普照世间王者如月与物清凉王如父母恩育慈矜王者如天覆盖一切王者如地载养万物王者如火为诸万民烧除恶患王者如水润泽四方应如过上转轮圣王乃以十善道教化众生【杂宝蔵经】释氏以自在名王妙云转轮圣王四域自在【翻译】
　　因陀罗此云帝正翻天主以帝代之【上】
　　遮阅那此云王萨遮经云王者民之父母以法摄护众生令安乐故【上】
　　帝王之道帝王之道包之如海养之如春【晁错新书】其君天下也炎之如日威之如神涵之如海养之如春辟犹草木之植山林鸟鱼之川泽防天地而施化岂云人事之厚薄哉【荅宾戏】
　　帝王由昌本仁祖义褒有徳禄贤能诛恶乱总逺方一统类美风俗此帝王所由昌也【前东方朔传】夫本仁祖义褒徳禄贤劝善刑暴五帝三王所繇昌也朕夙兴夜寐稽防政事祈进民心庶几成风绍休圣绪【汉武纪】
　　万几之位大周应千载之期当万几之位述礼明乐合地平天武列文昭翼真明俗【广明王明广对】皇上继三五而临万几绍七百以御六辩勲格无称道还淳粹经天纬地之徳左日右月之明皇王之所未晓羣圣之所不备亿兆之所宜通将来之所必至莫不鬯其波而达其幽致者也【庾黔娄荅】
　　天诰闇情难晓触理多疑天诰逺流预同抚觌万夜获开千昏永曙入神之妙发自天衷敢以肤受谨为注释岂伊锥管用穷天奥【沈绩梁武立神明成佛义诏序】
