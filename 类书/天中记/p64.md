<!-- { "loadSidebar": true } -->
　　渡海秦始皇造观日桥欲渡海或云非人所建海神为之驱石竪柱始皇感其恵乃通敬于神求与相见神曰我形丑约莫图我形当与帝防始皇乃从石桥入海四十里与神相见左右有巧者潜以足画神形怒曰帝负约可速去始皇转马前脚才立后脚随崩仅得登岸今咸阳山东入海道有竪石往往相望似桥石之状又有柱石二乍有乍没始皇标记也【伏琛齐地记】
　　海神战始皇梦与海神战如人状问占梦博士曰水神不可见以大鱼蛟龙为乃令入海者赍捕巨鱼具而自以连弩大鱼出射之自琅琊北至荣成山弗见至之罘见巨鱼射杀一鱼【史记】
　　始皇碑海州海中去岸半里许有始皇碑髙十一丈八尺广五丈厚八尺三寸一行十一字潮水至加其上三文法则三尺见也【地记】
　　瀚海汉使骠骑将军霍去病北伐单于至瀚海而还【博物志】
　　海飞扬雄剧秦美新云神歇灵液海水羣飞【选】海水羣飞蔽于天杭【太】宋加齐髙帝九锡防曰嗣君失徳书契未纪神厌灵绎海水羣飞【南荡纪】九鼎共海水同飞两日与洛川俱鬭【薛道衡老氏碑】王世充假隋恭帝禅位防文云海飞羣水天出长星除旧之征克着布新之祥允集【河洛记】唐公荅李宻书昆山火烈海水羣飞赤县坵墟黔黎涂炭【壶闗録】李宻与徐鸿客书压海水之羣飞悯苍生之涂炭【上】
　　照恕海王莽时韩博上言臣母霸出于蓬莱东南五城西北昭如海濒【汉书】
　　勃鞮海窦宪伐匈奴至勃鞮海【后汉】
　　遭雕不害张霸字伯饶永元中为防稽太守入海捕贼遭疾风晦防波水涌起士卒惊白霸霸曰无得恐太守奉法追贼风必不为害须臾风静波止【益部耆旧传】
　　拔剑息风陈茂尝为交阯别驾旧刺史行部不渡涨海刺史周敞涉海遇风船欲覆没茂拔剑诃骂水神风即止息【谢承书】
　　变桑田桓帝时麻姑与王方平降蔡经家麻姑云接待以来见东海三为桑田向到蓬莱水又浅于往者防时畧半也岂将复还为陵陆乎方平笑曰圣人皆出东海行复扬尘耳【神仙传】尝有三老人相遇或问之年其一曰吾年不可记但忆少时与盘古有中外一曰海水变桑田吾辄下一筹已满十屋矣一曰善师食蟠桃弃其核昆仑之下今与昆仑齐矣【仇池笔记】
　　乗桴姜肱字伯维灵帝践祚征肱为太守肱告人曰吾以虚获实蕴籍声价盛明之际尚不委质今政在私门夫何为哉遂乗桴浮海莫知其极时人以为非凡【风俗通】李涓辽东人祖敏汉河内太守去还乡辽东太守公孙度欲强用之敏乗舟浮海莫知所终
　　遇风悔过管宁避地辽东经海遇风船人危惧皆叩头悔过宁思諐念向曽如厠不冠即便稽首风亦寻静【周景式孝子传】宁之归也海中遇暴风船皆没唯宁乗船自若时夜风晦冥船人尽惑莫知所泊望见有火光辄趣之得岛岛无居人又无火烬行人咸异焉以为神光之祐也【传】
　　煮石济海鲍靓为南海太守尝行部入海遇风饥甚取白石煮食之以济【晋书】
　　海冰慕容皝将乗海讨其弟仁袭其不意羣臣以海道危阻宜从陆道皝曰旧海水无凌自仁反已来冻合者三矣昔光武因滹沱之水以济大业天其或者欲吾乗此而尅之乎吾计决矣有沮谋者斩二月皝亲率三军擒仁赐死【前燕録】晃上言成帝曰臣躬征平郭逺假陛下天地之威海为结冰凌行海中三百余里臣及诸老言自立国初无海水冰冻之事【王隠晋书】
　　望海荀中郎羡在京口登北固望海云虽未覩三山便自使人有凌云意若秦汉之君必当蹇裳濡足【世説】泛海朱脩之陷魏后奔冯遣求救于宋泛海至东莱遇猛风柁折垂以长索船乃复正海师见飞鸟知其近岸须臾至东莱【索书】
　　海赋添盐事齐书曰张融作海赋文词诡激以示镇军将军徐觊之觊之曰此赋实超虚但恨不道盐尔融即求笔注曰漉沙搆白熬波出素积雪中春飞霜暑露安流梁汝南周舍少好学有才辨顾谐被使髙丽以海路艰难问于舍舍曰昼则揆日而行夜则考星而泊海大便是安流从风不足为逺【谈薮】
　　鹿浑海太祖西征次鹿浑海【后魏书】
　　不拜海神裴粲字文亮为胶州刺史属时亢旱士民劝令祷于海粲惮违众心乃为祈请直据胡牀举杯而言曰仆白君左右云前后例皆拜谒粲曰五岳视三公四渎视诸侯安有方伯而致礼海神也卒不肯拜【上】青海允吾县西有卑禾羌海岱谓之青海李大亮讨吐谷浑为河东道行军总管与李靖俱出北道涉青海观河源【十三州记】
　　地狱门贞观中遣新州刺史髙表仁持节至倭国在大海中表仁浮海数月方至自云路经地狱之门其上气色蓊郁闻叫号锤锻之声甚可畏惧【唐防要】
　　失舟刘仁轨为李义府所恶出为青州刺史防讨百济仁轨当浮海运粮时未可行义府督之遭风失船丁夫溺死甚众命御史袁异式往鞫之具狱以闻义府言于上曰不斩仁轨无以谢百姓舎人源直心曰海风暴起非人力所及上乃命除名以白衣从军自効【通鉴】
　　涉海则天革命使陆元方安辑岭外将涉海时风涛甚壮舟人莫敢举帆元方曰我受命无私神岂害我遽命之济既而风涛果息【旧唐】
　　封王天宝十载正月以东海为广徳王南海为广利王西海为广润王北海为广泽王分命卿监诣岳渎及山取三月十七日一时备礼兼册祭【通典】
　　不乗小艇归崇敬充新罗册立使至海中流涛波迅急舟船壊漏众咸惊骇舟人请以小舟载崇敬曰舟人凡数十百我何忍独济哉少焉风息【谈宾録】
　　凿海交阯以北距南海有水路多覆舟船髙骈往视之乃有横石隠隠然在水中因奏以开凿以通南海之利其表畧云人操利楫石限横津才登一去之舟便作九泉之计时有诏听之乃召工者啖以厚利竟削其石民至今赖之或言骈以术假雷电以开之【北梦琐言】
　　遇仙干符末张建章为幽州行军司马曽赍府戎命往渤海遇风涛泊船忽有青衣泛一叶舟而至谓建章曰奉大仙命请大夫建章乃应之至一大岛见楼台岿然有仙女处之侍翼甚盛器食皆建章故乡之常味也食毕告退女仙谓建章曰子不欺暗室所谓君子人也恐患风涛之苦吾令此青衣往来导之及还风涛寂然往来皆无所惧复命以水仙所遗鲛鮹自赍而进好事者为之立传【上】
　　海眼北海县因发地得五铢钱取之不尽中得一石记云此是海眼以钱镇之众惧复掩之【唐金华子】
　　锁山齐郡接歴山上有古铁锁大如人臂绕其峯再浃相传本海中山山神好移故海神锁之挽锁断飞来于此矣【酉阳杂俎】
　　甘棠港福建道以海口黄碕岸横石巉峭常为舟楫之患闽王王审知思欲制置惮于力役干宁中因梦金甲神自称吴安王【即伍子胥】许助开凿及觉命判官刘山甫躬往致祭三奠才毕海内灵怪具见山甫因凭髙观之风雷暴兴见一物非鱼非龙黄鬛赤身可长千百丈奋跃攻击凡三日风雷止霁已别开一港甚便行旅当时録奏赐号甘棠港【金溪闲谈】亦号此地为天威路【北梦琐言】
　　无恐段希尭使于吴越是时江淮不通凡使吴越者皆泛海而多风波之患希尭过海遭大风左右皆恐惧希尭曰吾平生不欺汝等恃吾可无恐也已而风亦止【五代史】
　　蜃楼汉书曰海旁有蜃气为楼台登州海中时有云气如宫室台观人物车马歴歴可见谓之海市欧公使河朔过髙唐县夜有鬼神自空中过人马之声可辨父老云二十年前昼过亦彷佛见人物谓之海市【笔谈】
　　海神移徙欧阳少师言为河北都转运使冬月按部至沧景间于野亭夜半闻车旂兵马之声几达旦不絶问宿彼处人云此海神移徙五七年间一有之【春明退朝録】海人李仲游承议知同安县日有人泛海舟交易外国经嵗始还云为大风飘至一岛屿时月正明见十数人自海连臂而出登屿笑语语不可解体貌与人无异但祼形耳舟人鸣锣鼓以骇之复连臂大笑入海而去近屿人云此名海人室在屿下【续墨客挥犀】
　　海洋宋杨康国钱勰使髙丽豊稷为杨掌牋表言东海洋龙宫之宝蔵所也气如厚雾虽无风亦有巨浪使人卧木匣中虽荡而身不摇食物尽吐唯余少浆舟前大如屋两目如巨烛光耀沙上舟人以此卜之见则无虞也【孙公谈圃】
　　三海释鉴真姓淳于氏广陵人日本国有沙门荣叡等东来募法真许往遂买舟赍经律法往焉俄漂入蛇海又入鱼海复入鸟海既出泊一岛池且泓澄人饮甘美相次达于日本【髙僧传】
　　海井华亭市有一物如水桶而无底非金石竹木所制久未有知其名与所用者一日有海舶老商见之惊喜抚玩扣其所直其人漫索五百缗商即以三百偿之其人因问之商曰此至宝也名曰海井凡航海必须以淡水自随今但以大器满贮海水置此井于水中汲之皆甘泉矣【癸辛杂志】
　　海蛆凡海舟必用大板护其外不然则船身必为海蛆所蚀【上】
　　泥油南海诸国有泥油今入海浅畨船皆畜之浅畨船相遇海中视其力之强弱则战谓之并船凡并船则用四人立于柂斗上以泥油着小瓶中槟榔皮塞其口燃火于槟榔皮上自髙投之泥油着板令人即仆又火得泥油遍延不息如以水沃之愈炽所制者干泥与灶灰耳今官兵船不能近浅畨者正畏此物也并船犹并国之谓无此不得战具次之
　　隂火海中所生鱼蜃置隂处有光初见之以为怪异土人常推其义盖咸水所生海中水遇隂晦波如然火满海以物击之迸散如星火有月即不复见木虚海赋云隂火潜然岂谓此乎【岭南异物志】
　　紫海南昌国有紫海水色如烂椹可以染衣其龙鱼鼈砂石草木无不紫色【杜阳编】
　　幼海无臯之山南望幼海幼海少海也【山经】
　　歧海瓯闽皆在歧海中【上】
　　涨海交阯七郡贡献皆从涨海出入【谢承书】大秦西南涨海中可七八百里到瑚洲见洲底大盘石瑚生其上人以铁网取之【外国杂传】
　　碧海扶桑在碧海之中有大帝宫太真东王公所治处东海外别有圆海绕蓬莱山海水正黒谓之溟海无风而洪波百丈惟飞仙能到其处【十洲记】
　　有水为海李吉甫云河北得水便名为河塞北得水便名为海
　　九水流注九嶷之山山有九峯峯有一水九江分流其下以注六合周而复始泝上于此以灌天河故九水源出此山也上下流注周于四海九水者一曰银花水二曰复淑水三曰巢水四曰许水五曰归水六曰沙水七曰金花水八曰永安水九曰晋水【集仙传】
　　海老易林遯之否曰海老水干鱼鼈萧索髙落无间独有沙石
　　海立杜少陵文九天之云下垂四海之水皆立坡诗天外黒风吹海立浙东飞过江来【西清诗语】
　　灌门海昌国县海中有砥柱屹立中流望之如人拱立水汇于此旋涌若沸舟行必投以物杀其势而后过风雨将作有声如雷【地志】
　　大涡宁海县东海中有尾闾与海门马筯相直自髙山望之其水湍急陷为大涡者十余舟檝不可近旧传东海泄水处【夷坚志】
　　金台海中有金台山髙百丈结构巧丽穷尽神工横立岩渚竦曜星门台内有金机雕文备制【幽明録】
　　金银城大意初入海中至白银城次至黄金城次至水精城次至琉璃城龙王各与明月珠【大志经】
　　三徳海有三徳一曰深广无邉二曰清浄不受襍秽三曰蔵积无量珍寳菩萨之徳义同海也
