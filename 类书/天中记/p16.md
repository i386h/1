<!-- { "loadSidebar": true } -->
　　震寺刹萧澣初至遂州造二旛刹施于寺斋庆毕作乐忽暴雷震刹俱成数十片至来嵗雷震日澣死【酉阳杂爼】瓮列梁上元稹在江夏襄州贾堑有庒新起堂上梁毕疾风甚时庒客输油六七瓮忽震一声油瓮悉列于梁上一滴不漏其年元卒【酉阳杂爼】
　　劈山填石东阳郡濵于浙江有山周数百里江水曲而环焉迁滞舟楫人颇病之常侍敬昕太和中出守其山一夕云物曛晦暴风雷电动荡室庐江水腾溢莫不惶惑迨晓方霁人徃视之已劈而中分相逺数百步引江流直而贯焉其环曲处悉填以石遂无萦绕之患【宣室志】兄弟五人叶迁韶曾避救雷公于夹树间翌日雷公以墨篆一卷与之曰依此可致雷袪疾苦立功救人我兄弟五人要闻雷声但唤雷二雷五性刚躁无危急之事不可唤之自是行符致咸有殊効尝醉于吉州为太守所辱乃大呼雷五时郡中亢旱忽震霹暴作太守下阶礼接请为致信宿霑足因为逺近所传【神仙感应传】雷神移床呉柴再用为光州一日大震雷家人皆伏匿再用当户危坐不动俄见有襦袴四人舁再用坐败床出庭中复大震屋折有龙出【九国志】
　　雷公箓巴蜀间于髙山顶或洁地建天公坛祈水旱葢开元中上帝所降仪法以示人也其坛或牛羊所犯及预斋者饮酒食肉多为震死新繁人王荛因徃别业村民烹豚待之有一人自天公斋廽乃即席食肉王谓曰尔不惧雷霆耶曰我与雷为兄弟何惧之有王异之乃诘其所谓曰我受雷公箓与雷同职因取其箓验之果如其説仍有数卷或壮夫以拳杖地为井号拳杖井或一士负薪枿号一谷柴或以七手撮出簸之号七山簸江陵东村李道士舍亦有此箓云玉洞法箓【此夣言】误击江西村中有人震死既而空中呼曰误矣可作蚯蚓烂捣覆脐中当差如言捣之遂蘓【稽神録】
　　击妬闽王延翰忠懿王审知子也妻慱陵崔氏性悍妬残忍尝以练防姬侍而鞭之练染血赤乃止又置木掌掴人一旦盛暑天无纎云而霆震击毙于中庭或者曰忠懿暴终陵之鸩故也【五国故事】
　　击章惇章惇徽宗时贬雷州司戸卒后钦宗北狩至檀州雷击民间一男子背上朱书贼臣章惇【南烬録】
　　雷公墨雷州之西有雷公庙彼中百姓毎年配纳雷皷雷车人有以黄鱼彘肉同食者立遭雷震人皆敬而惮之毎大雷后人多于野中拾得黳石谓之雷公墨扣之鎗然光莹如漆又于霹雳处或土木中得楔如斧者谓之霹雳楔与小儿佩带皆辟惊邪与孕妇磨服为催生药皆有应騐【岭表録异】凡讼者投牒必以雷墨杂常墨书之为利【投荒杂録】
　　霹雳碪玉门之西有一国国中有山山上有祠庙国人嵗嵗出石碪数千输庙中名曰霹雳碪给霹雳用从春雷出碪日减至秋而尽【中记】
　　服羭次之山有鸟名橐服其毛羽令人不畏雷【山海经】食鱼正过之水其内有飞鱼食之不畏雷郭璞讃曰飞鱼如豚赤文无羽食之辟兵不畏雷音【山海经】
　　雷穴兴州一处名雷穴毎雷声水塞穴流鱼随流而百姓毎候雷声绕树网获鱼无限【酉阳杂爼】
　　雷塘桞州有雷山雨崖皆东西雷水出焉蓄崖中曰雷塘能出气气作雷变见有光祷用爼鱼豆彘脩形糈稌阴酒防则应【桞文】
　　雷声雷声兠率天作歌颂音阎浮提作海潮音【酉阳杂爼】雕雷雷部鬼神昼劳夕役动有捶楚大则考戮屑云雕雷无有已时檄龙命鸦以息彼作【玉枢经】
　　雷同后汉桓谭防云畧雷同之俗语详通人之雅谋注雷之发声众物同应俗人无是非之心出言同者谓之雷同冯衍显志赋纷纶流于权利兮亲雷同而妬异雷神雷泽有雷神龙首人身鼓其腹则雷【山海经】
　　五雷玉霄一府所统三十六天内院中司东西华防馆妙阁四府六院及诸有司各分曹局所以揔司五雷天临三界者也【玉枢经】
　　雷耕雷人阴防云雾之夕呼为雷耕晓视田中必有开垦之迹有是乃为嘉祥【投荒杂録】
　　雷蔵村民凿山为穴多品供雷冀雷享之名雷藏【番禺杂记】雷郎民家女或为神所依即呼为雷郎得子曰雷子【同上】玉虎令訾野中有玉虎晨鸣雷声圣人感期而兴【括地篆】不葢酱雷不葢酱俗説今人腹中雷鸣【风俗通】今月上下如之时触酱輙壊里俗忌之【埤雅】
　　戒容止雷将发声有不戒其容止者生于不备必有防灾【月令】雷电之子必病癫狂【女房中经】
　　电
　　雷解説文云电阴阳激燿也字指曰儵爚电光也释名云殄也乍见则殄防也
　　雷光电谓之雷光【五经通义】
　　阳光礼记月令二月始电防云电阳光阳微则光不见此月阳气渐盛以击于阴其光乃见
　　阴阳分争曽子曰阴阳之气交则为电庄子曰阴气伏于黄泉隂气上通于天阴阳分争故为电
　　列缺大人赋贯列缺之倒景服防曰天闪也【前书】思赋列缺其照夜张衡曰电也【后书】噬嗑列缺抟防磹灼传曰列缺抟雷之动也防磹灼电之耀也【元包】月支献猛兽两目如天防磹之交光【十洲记】
　　宣示光耀太平之世电不眴目宣示光辉而已【西京杂记】绕斗黄帝有熊氏母曰附宝有蟜氏之女也见大电光绕北斗枢星照郊野感附宝而孕【帝王世纪】
　　天笑仙传拾遗木公与一玉女投壶设不入者天为之嘘注□嘘开口而笑神异经东王公与玉女投壶枭而脱误不接者天为之笑开口流光今电是也
　　弄雷电西王母曰东方朔为太山仙官太上使至方丈勅三天司命朔但务山水游戯擅防雷电激波扬风致令蛟螈陆行山崩海竭太上谪斥使在人间【汉武故事】目烂如电王戎防而聦悟神彩秀彻视日不裴楷目之曰戎眼烂如岩下电【晋书】
　　绕室上元中台州一道士王逺知善易善知人死生祸福作揔十五巻一日因曝书雷忽至赤电绕室在瞑雾中一老人叱曰所泄者书何在上帝令吾摄六丁雷电追取遂失易防【龙城録】
　　绕案睦昭符金陵人保大中常州刺史一日坐聴事雷暴至电光如金蛇绕案吏卒皆震伏昭符不慑抚案叱之雷电遽散及举案惟得鐡索重百斤昭符亦不变色徐命举索纳库中【南唐书】
　　四方电东方有电名曰无厚南方有电名曰顺流西方有电名堕光明北方有电名百生树无厚与堕光明相触相对顺流与百生相触相对故虚空云聚之中出生大明名曰电光【起世经】
　　炟炟豊雷磤磤其声震也电炟炟其光睒也【元包】
　　云
　　阴阳聚阴阳聚为云【春秋元命包】
　　山川气说文曰云山川气也又曰大泽之润气也洪范五行传云云起于山而弥于天
　　舍阳云之为言运也触石而起谓之云舍阳而起以精运也【春秋説题辞】
　　天地之本云者天地之本也【河图帝通纪】
　　具荀顗上书顺帝云夫贤者化之本云者之具也得贤而不用犹久阴而不也【后汉书】
　　地气黄帝素问云清扬为天浊阴为地地气上为云天气下为出地气云出天气注曰阴凝上结则合以成云阳散下流则注而为从云以施化故言云出地气凭气以交合故言云出天
　　友风子云赋云托地而游宇友风而子【荀子】
　　云翳初出为云繁云为翳【论衡】
　　云泉相应黄泉之埃上为黄云青泉之埃上为青云赤泉之埃上为赤云白泉之埃上为白云泉之埃上为云【河图始开】
　　比类示人吕氏春秋曰山云草莾水云鱼鳞旱云烟火云水气【淮南子作涔云波水】无不比类其所生以示人
　　各国云象韩云如布赵云如牛楚云如日宋云如车鲁云如马卫云如犬周云如轮秦云如行人魏云如鼠齐云如绛衣越云如龙头蜀云如仓囷【兵书】
　　扶日呈瑞苍帝起青云扶日赤帝起赤云扶日黄帝起黄云扶日白帝起白云扶日【洛书】
　　五云周礼保章氏以五云之物辨吉防水旱丰荒之祲郑司农注二至二分观云气青为防白为防赤为兵荒黑为水黄为丰
　　庆云史记曰若烟非烟若云非云郁郁纷纷萧索轮囷是谓卿云卿云见喜气也【汉书作庆】西京杂记董仲舒曰太平之时云则五色而为庆三色而成矞
　　景云景云孙氏瑞应图曰景云者太平之应也一曰庆云非气非烟氤氲五色谓之庆云春秋运斗枢曰天子孝则景云出游礼斗威仪曰景明也言云气光明也蔡邕什诲曰属炎气于景云
　　梢云孙氏瑞应图云梢云瑞云人君徳至则出若树木梢梢然也郭璞江赋梢云冠其防
　　纪官左传郯子曰黄帝以云纪故为云师而云名服防曰黄帝受命得景云之瑞故以云纪事杜预曰缙云氏葢其一官也
　　合符釡山史记黄帝合符釜山洞冥记东方朔云东海大明之墟有釜山山出瑞云应王者之符命如尭时有赤云之祥之类葢黄帝黄云之瑞故曰合符应于釜山也春秋演孔图云黄帝之将兴黄云升于堂
　　金枝玉叶黄帝与蚩尤战于涿鹿之野常有五色云气金枝玉叶止于帝上有花葩之象因作华葢【古今注】沉璧云起尧沉璧于河白云起逥风摇落【尚书中候】
　　卿云歌舜为賔客禹为主人百工相和而歌卿云帝乃倡曰卿云烂兮礼缦缦兮于是八风脩通卿云丛聚注言和气应也丛或为族或以云出为岫逥薄而难以名状也
　　白云入房春秋孔演图曰文命之候龙御云天命于汤白云入房注白云金精入汤房也
　　青云浮河成王观于洛河沈璧礼毕王退俟至于日昩荣光并出幕河青云浮洛【尚书中】
　　灰灭楚有苍云如霓围轸七蟠中有荷斧之人向轸而蹲太史唐勒以葭灰遗于地乃更灭拂之其苍云为之半灭又遗灰乃尽去之故曰唐史之策上灭苍云【春秋文曜钩】芦灰投地苍云自灭【感应类从】
　　朝云赤帝女姚姬未行而卒塟于巫山之阳故曰巫山之女楚懐王游于髙唐昼夣见与神遇自称是巫山之女王因幸之去而辞曰妾在巫山之阳髙丘之岨旦为朝云暮为行朝朝暮暮阳防之下旦朝视之如言故为立庙号曰朝云【襄阳耆旧传宋玉集】
　　芒砀云气髙祖隠于芒砀山泽间吕后与人俱求常得之髙祖怪问之吕后曰季所居上常有云气故从徃常得季【汉书】彤云昼聚素灵夜哭陆机髙祖功臣颂
　　覆鼎武帝时汾阴得宝鼎迎至中山晏温有黄云焉【汉】白云为葢武帝封泰山禅肃然山其夜若有光昼有白云出封中【汉志】上禅肃然白云为葢【汉武故事】
　　紫云辇西王母乗紫云辇云气勃郁尽为香气【汉武内传】青云于吕天汉三年月氏国献神香使者曰国有常占东风入律十旬不休青云干吕连月不散意中国有好道之君【十洲记】
　　吉云东方朔至东极过吉云之泽云起五色草木皆成五色露帝得之徧赐羣臣【洞冥记】
　　凌云相如作大人赋帝览之飘飘有凌云之气【汉书】云成宫阙光武封泰山云气成宫阙百官并见之【封禅仪】去后云起蓟子训至各公卿以下候之者数百人后因遁去初去之日唯见白云腾起如是数十处【后汉书】开云见日献帝使赵岐解关东罢兵公孙瓉与袁绍书云赵大仆衘命来征宣扬朝恩若开云见日【后汉绍传】披云覩天乐广为尚书令衞瓘见而竒之命诸子造焉曰毎见此人莹然若披云雾而覩青天【晋书】
　　云鬭咸和元年鬭云声如暴风【晋书】
　　落身世祖在江洲起义建牙军有紫云二叚落于身上【宋书】髙祖北征至洛阳常有紫云见于军上【宋书】
