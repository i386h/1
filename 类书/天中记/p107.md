<!-- { "loadSidebar": true } -->
　　妨农宋皇国父为平公筑台妨于农収子罕请俟农功之毕筑者讴曰泽中之晳实兴我役邑中之黔实慰我心子罕闻之执扑抶其不勉者曰吾侪小人皆有阖庐以避燥湿寒暑今君为一台而不速成何以为役注善子罕分谤【左襄十七】
　　重华昔卫灵公坐重华之台侍御数百随珠照日罗衣从风仲叔御谏曰昔桀行此而灭纣用此以亡今四境内侵诸侯加兵土地日削百姓乖离今君王内宠无乃大盛欤公下席再拜曰寡人过矣防子之言社稷倾防于是出宫女之不进者数百人百姓大恱子贡闻之曰所谓能受谏也【王孙子新书】
　　长庲景公筑长庲之台晏子侍坐觞三行晏子起舞曰嵗已暮矣而禾不获忽忽矣若之何嵗已寒矣而役不罢惙惙矣如之何舞三而涕下沾襟景公慙焉为之罢长庲之役【晏子】
　　露寝齐景公为路寝之台成而不通焉柏常骞曰为台甚急台成君何为不通焉公曰然枭昔者鸣其声无不为也吾恶之甚是以不通焉柏常骞曰臣请禳而去之公曰何具对曰筑新室为置白茅焉公使为室成置白茅焉柏常骞曰用事明日问公曰今昔闻枭声乎公曰一鸣而不复闻使人徃视之枭当陛布翼伏地而死【说苑】柏寝景公与晏子游于少海登柏寝之台而还望其国曰美哉泱泱乎堂堂乎后世将孰有此晏子对曰其田成氏乎公然出涕曰不亦悲乎寡人有国而田成氏有之今为之奈何晏子对曰君何患焉若君欲夺之则近贤而逺不肖治其烦乱缓其刑罚赈贫穷而恤孤寡行恩恵而给不足民将归君则虽有十田成氏其如君何【韩非子】
　　遄台齐侯至自田晏子侍于遄台饮酒乐公曰古而无死其乐若何晏子对曰古而无死则古之乐也君何得焉昔爽鸠氏始居此地季萴因之有逢伯陵因之蒲姑氏因之而后太公因之古者无死爽鸠氏之乐非君所愿也【左昭二十年】
　　九重景公使人于楚楚王与之上九重之台顾使者曰齐有台若此乎使者曰吾君有治位之坐土阶三等茅茨不翦朴椽不斵者犹以谓为之者劳居之者泰吾君恶有台若此者于是楚王盖悒如也【韩诗外传】
　　檀台简公与妇人饮酒于檀台成子迁诸寝公执戈将击之太史子余曰非不利也将除害也【左哀十四】
　　凌阳陈恵侯大城因起凌阳之台未终而坐法死者数十人又执三监吏夫子适陈见陈侯与俱登台而观焉夫子曰羙哉此台自古圣王之为台未有不戮一人而能功成若此者也陈侯黙然而退遽窃赦所执吏既而见夫子问曰昔周作灵台亦戮人乎荅曰文王之兴附者六州六州之众各以子道来故区区之台未及期月而既成矣何戮之何夫以少少之众能立大大之功唯君耳【孔丛子】
　　台楚王将游台司马子期谏王怒令尹子西驾于殿下曰今台之观不可失也王喜子西出从十里还引辔曰夫子期忠臣也若臣防臣也愿王赏忠而诛防也王乃还【家语】
　　渐台贞姜者楚昭王夫人也王出游留夫人渐台之上而去王闻江水大至使使者迎夫人忘持其符使者至请夫人夫人不去于是使者取符则水大至台崩夫人流而死【列女传】
　　姑苏阖闾造姑苏台经营九年始成其台髙三百丈广八十四丈望见三百里外作九曲路以登之【吴地记】越王得神木一防大二十围长五十寻阳为文梓隂为楩楠巧工施校制以规防雕治圎转刻削磨砻分以丹青错画文业婪以白璧镂以黄金状类龙蛇文彩生光乃使大夫种献之于呉王呉王大恱呉子胥谏曰王勿受也昔者桀起灵台纣起鹿台隂阳不和寒暑不时五谷不熟天与其灾民虚国变遂取灭亡大王受之必为越王所戮呉王不聼遂受而起姑苏之台三年聚材五年乃成髙见二百里【呉越春秋】越王既献西施复使大夫种请籴以入其意子胥曰夫虎不可餧以食蝮蛇不恣其意今大王捐国家之福以饶无益之雠弃忠臣之言而顺敌人之欲臣必见越之破呉豸鹿游于姑胥之台榛蔓于宫阙愿王覧武王伐纣之事也呉王聼宰嚭之言与越粟万石【上】伍被谏淮南王曰昔子胥谏呉王呉王不用廼曰臣今见麋鹿游于姑苏之台也【本传】
　　如皇越伐呉乃先宣言曰我闻呉王筑如皇之台掘深池疲苦百姓煎靡财货以尽民力余来为百姓诛之【韩子】洪波赵简子有臣曰周舎立于门下抱笔执牍从之书过简子与之居无防死后与诸大夫饮于洪波之台酒酣泣曰千羊之皮不如狐之一腋众人之唯唯不如周舎之谔谔今舎死吾亡无日矣【韩诗外传】
　　召兵秦康公筑台三年人起兵将欲以兵攻齐任妄曰饥召兵疾召兵乱召兵劳召兵君筑台三年今人起兵将攻齐臣恐其攻齐为声而以袭秦为实也不如备之戍东边人辍行【韩非子】
　　瑶台齐威王游于瑶台成侯卿来奏事从车罗绮甚众王望之谓左右曰来者何为者也左右曰成侯卿也王曰国至贫也何出之盛也成侯卿至王问其说对曰忌举田居子为西河而秦梁弱忌举田解子为南城而楚人抱罗绮而朝忌举黔涿子为冥州而燕人给牲赵人给盛忌举田种首子为即墨而于齐足究忌举北郭刁勃子为大士而九族益亲民益富举此数良人者王枕而卧耳何患国之贫哉【说苑】
　　范台梁恵王觞诸侯于范台酒酣请鲁君举觞鲁君择言曰昔者楚王登强台而望崩山左江而右湖以临彷徨其乐防死遂盟强台而弗登曰后世必有以高台陂池亾其国者今主君前夹林而后兰台强台之乐也可无戒与【魏防】
　　丛台赵武灵王建丛台于邯郸【前汉书】夫全赵之时武力鼎士服丛台之下者一旦成市【本传】楚筑章华于前赵建丛台于后【东京赋】史记赵武灵王起丛台太子围之三月【薛综注】郡国志曰邯郸有丛台故刘劭赵郡赋曰结云阁于南宇立丛台于少阳者也【水经注】
　　中天魏襄王将起中天台令曰敢谏者死许绾负操锸入曰闻大王将起中天台臣愿加一力王曰子何力有加绾曰虽无力能商台王曰若何曰臣闻天与地相去万五千里今王因而半之当起七千五百里之台高既如是其趾湏方八千里尽王之地不足以为台趾古者尧舜建诸侯地方五千里王必起此台先以兵伐诸侯尽有其地犹不足又伐四夷得方八千里乃足以为台趾材木之积人徒之众仓廪之储数以万亿度八千里之外当定农亩之地足以奉给王之台者台具以备乃可以作魏王黙然无以应乃罢起台【新序】
　　逃债周赧王虽居天子之位为诸侯所侵逼与家人无异多负责于民无以归之乃上台以避之故周人因名其台曰逃债台故洛阳南宫簃台是也【帝王世纪】
　　黄金黄金台易水东南十八里燕昭王置千金于台上以延天下之士【上谷郡图经】燕昭为郭隗筑台今在幽州燕王故城中土人呼为贤士台亦谓之招贤台【述异记】叚匹防进屯故安县故燕太子丹金台【王隠晋书】固安县金台陂西北有钓台高十丈陂北十余歩有金台有小金台台北有兰马台并悉髙数丈秀峙相对翼台左右水流经通长庑广宇周旋被浦栋堵咸沦柱础尚存耆旧咸言昭王礼賔广延方士至如郭隗乐毅之徒邹衍剧辛之俦宦游歴说之民自逺而届者多矣不欲令诸侯之客伺隟燕邦故修建下都舘之南垂言燕昭创之于前子丹踵之于后【水经注】传逮游赋曰出北蓟歴良乡登金台观武阳雨城辽郭旧迹冥芒【上】
　　按史记云昭王为郭隗改筑宫而师事之孔文举与曹公书昭王筑台以尊郭隗善注止引筑宫事鲍昭诗将起黄金台善引圗经晋书俱不云史记御覧乃引史昭王置千金云云士谓之黄金台不知所据
　　崇霞昭王时广延国来献善舞者二人一名旋娟一名提谟王登崇霞之台乃召二人处之【拾遗记】
　　通霞昭王时海人乗霞舟以雕壶盛数斗龙膏以献王王坐通云堂亦曰通霞之台王与西王母常居其上【拾遗】握日西王母与昭王游于燧林之下王坐握日之台参云上可扪日【上】
　　望气酸枣城西有韩王望气台孙子故台赋叙曰酸枣寺门外夹道左右有两故台访之故老云韩王聼讼观台髙一十五仭虽楼泯灭然广基似于山岳邵公大贤犹舎甘棠区区小国而台观隆崇骄盈于世以鍳来今故作赋曰薎邱陵之逦迤亚五岳之嵯峨言壮观也【水注】
　　青陵韩慿为宋康王舎人妻何氏美王欲之捕舎人筑青陵台何氏作乌鹊歌以见志遂自缢死韩亦死【彤管新编】章台楚怀王西至咸阳朝章台如蕃臣不与亢礼怀王大怒【世家】杨雄解嘲曰蔺先生収功于章台【汉书】张敞无威仪时罢朝防走马章台街【上】
　　兰台楚襄王游于兰台之宫【风赋】楚有人谓顷襄王曰王綪缴兰台饮马西河【世家】一名南台时所谓楚台者也【地志】阳云襄王与唐勒景差宋玉游于阳云之台玉作大言赋【古文苑】子虚赋楚王乃登阳云之台孟康云云梦中髙唐之台宋玉所赋者言其高出云之阳也【汉书】文选作昭阳时所谓阳台者【互见巫山下】
　　白起长平城在郡之南秦垒在城西二军共食流水涧相去五里秦坑赵众収头颅筑台于垒中因山为台崔嵬桀起今仍号曰白起台【上党记】
　　华阳轲与太子游东宫池轲拾瓦拾太子捧金丸进之又共乗千里马轲曰马肝美即杀马进肝太子与樊将军置酒于华阳台出美人能鼓琴轲曰好手也断以玉盘盛之【燕丹子】
　　琅邪琅邪山名越王勾践之故国也秦始皇二十八年至琅邪大乐之留三月乃徙黔首二万户于琅邪山下复十二年所作琅邪台台亦孤山也然髙显出于众山之上刋石立碑纪秦功徳台上有神渊渊至灵焉人污之则竭斋洁则通汉武帝亦登此台【水经注伏防地记】
　　云明始皇起云明台穷四方之珍木捜天下之巧工二千人虚縁木挥斤斧于空中子时起工午时已毕秦人谓之子午台【拾遗记】海録作燕昭误
　　受珠始皇至东海海神捧珠献于帝前今海畔有始皇受珠台【异记】
　　蒲台鬲城东南有蒲台髙八丈秦始皇东游海上于台下萦蒲系马夹道数百歩到今蒲生萦委犹若有系状蒲似水杨而劲堪为箭【三齐畧记】
　　懐清巴蜀寡妇清其先得丹穴而擅其利数世家亦不訾清寡妇也能守其业用财自卫不见侵犯秦皇帝以为贞妇而客之为筑女怀清台【史记】
　　曲台秦倚曲台之宫悬衡天下画地而民不犯威加胡越【汉邹阳传】游曲台临上路不如朝夕之池【枚乗传】
　　黄山阳糓有黄山台黄石公与张子房期处也【水经注】朝台熈安县东南有圎囧十丈四靣为羊肠道论者曰尉佗登此望汉而朝名曰朝台【南越志】尉佗筑台以朝汉室基圎千歩直峭百丈螺道登进顶上三亩朔望升拜号为朝台傍江起华舘以送陆贾因称朝亭【裴渊广州记】前后刺史郡守迁除新至未甞不乗车升履于焉逍遥歩骘登髙逺望覩巨海之浩茫观原薮之殷阜乃曰斯诚海岛膏腴之地宜为都也建安二十二年迁州畨禺桀立城郭绥和百越遂用宁集【水经注】
　　露台文帝甞欲作露台召匠计之直百金上曰百金中人十家之产也吾奉先帝宫室常恐羞之何以台为【纪賛】翼奉上疏曰孝文欲作一台度用百金重民之财废而不为其积土基至今犹存【本传】
　　渐台文帝尝梦欲上天不能有一黄头郎推上天觉而之渐台以梦中隂目求推者郎见邓通梦中所见也师古曰未央殿西南有苍池池中有渐台【汉书】渐台在未央宫太液池中髙十丈渐浸也言为池水所渐【黄圗】
