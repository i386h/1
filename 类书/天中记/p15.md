<!-- { "loadSidebar": true } -->
　　鲸鱼报风扶南之西海里有山周回千里有大石名为海彭濶可百里海神欲为风暴动但先闻此石震响如雷则鲸便起而风也【扶南传】
　　髙沙洞朝鲜庆尚道清道郡南二里有鳌山东有一谷名曰髙沙洞天将风先期而鸣喷出云气云入洞内则云出洞外则风大鸣则即日有验小鸣则三二日乃验【志】
　　相风帝与娥皇泛于海上以桂枝为表结芳茅为旗刻玉为鸠置与表端言知四时之候今之相风此遗像也【王子年拾遗记】
　　相风鸟长安南有灵防髙十仞上有铜浑天仪又有相风铜乌或云遇千里风乃动【郭縁生述征记】
　　雷
　　天皷河图帝通纪曰雷天之皷也【抱朴子同】
　　阴阳合春秋元命苞曰阴阳合为雷曾子曰阴阳之气俱则为雷杨泉物理论曰积风成雷
　　阴阳相薄阴阳相薄感而为雷激而为霆【谷梁传】説文霆雷余声也铃铃所以挺出万物震劈歴万物者【徐云别作霹雳非】五经通义震与霆皆霹雳也东京赋霹雳激而増响前天文志辟歴夜明晋书楚王玮传大风雷礔礰天地长子雷于天地为长子以其首长万物与其出入也阳用事百八十三日而终阴用事亦百八十三日而终雷二月出地百八十三日雷出则万物出八月入地百八十三日雷入则万物入此其常经也故雷安万物安雷害万物害犹国也君安国亦安君害国亦害【洪范论】人君之象于易雷以二月出其卦曰豫言万物随雷出地皆逸豫也以八月入其卦曰归妺言雷复归入地则孕毓根核保藏蛰虫避盛阴之害出地则养长华实发杨隠伏宣盛阳之徳入能除害出能兴利人君之象也【五行传】雷以十一月起黄钟二月大声八月闭藏【京房占】辟阴除害孔子云雷之始发大壮始君弱臣强从解起靁者所以开发萌芽辟隂除害万物须靁而解资雨而润故经曰靁以动之雨以润之王者崇寛大顺春令则靁应节不则发动于冬当震反潜故易传曰当靁不靁太阳弱也【后汉郎顗传】
　　号令郎顗曰雷者号令其徳生养
　　出滞虢文公谏周宣王曰阴阳分布震雷出滞【国语】拒难折冲五星占云雷电杀人何雷天拒难折冲之臣也君承用节度即雷以节暴人威福则雷电杀人【京房易传】大阳激气雷者太阳之激气也正月阳动故正月始雷五月阳盛故五月雷迅秋冬阳衰故秋冬雷潜盛夏之时太阳用事阴气乗之阴阳分争则相校轸校轸则激射激射为毒中人輙死中木木折中屋屋壊人在木下屋间偶中而死矣【论衡】
　　震惊百里论语防曰雷震百里声相附宋均注曰雷动百里故因以制国也雷声为诸侯之政教所至相附近也郦炎对事曰或曰雷震惊百里何以知之炎曰以其数知之夫阳动为九其数三十六阴静为八其数三十二一阳动二阴从故曰百里论衡云千里不同风百里不共雷
　　蔵氷弃氷凡藏氷以时则雷出不震弃氷不用则雷不发而震【左传】
　　阳声雷者阳声出非其时臣窃君柄之象【唐五行志】
　　天怒论衡曰世名雷电为天怒隆隆之声天怒之音呉武陵遗孟简书曰古称一世三十年子厚之斥十二年殆半世矣霆碎电射天怒也不能终朝圣人在上安有毕世而怒人臣耶
　　雄雷雌雷春雷初起其音洛洛霹雳者所谓雄雷旱气也其鸣依依音不大霹雳者谓之雌雷水气也【师旷】轩辕星轩辕星主雷之神【春秋合城图】
　　雷君雷君出装隠隠西行霖不止流为江河【易林变占】雷公图画之工图雷之状畾畾如连皷形又图一人若力士谓之雷公使之左手引连皷右手椎之【论衡】雷公江赫冲【道经】
　　黄帝雷精黄帝以雷精起【河图】
　　涂山雷震禹防涂山之夕大风雷震有甲步卒千余人其不被甲者以红绡帕抹其额自此遂为军仪之服【一仪实録】
　　射天震死帝武乙无道为偶人谓之天神与之博令人为行天神不胜乃僇辱之为革囊盛血仰而射之命曰射天武乙猎于河渭之间暴雷武乙震死【史记】
　　震乗武王伐纣甚雷疾武王之乗雷震而死周公曰天不祐周矣太公曰君秉徳而受之不可如何也【六韬】雷电以风尚书大传云周公薨成王欲之于成周天乃雷电以风禾即尽偃大木斯防周人大恐王周公于毕示不敢臣也张奂防云昔周公不如礼天乃动威
　　雷师穆天子传云吉日辛酉天子升昆仑之丘以观黄帝之宫而封豊隆之以诏后世郭璞云豊隆筮师御云得大壮卦遂为雷师淮南子曰季春三月豊隆乃出以将其张衡思赋云豊隆轩其震霆云师以交集抱朴子云故聋瞽在乎形噐则不信豊隆之与象矣玉枢经雷师皓翁悉力雷司委心火部
　　雷神随击东海上有勇士曰菑丘防以勇游于天下过神渊饮马马沉防去朝服防剑而入三日三夜杀二蛟龙而出雷神随而击之十日十夜眇其左目【韩诗外传】击齐防淮南子曰庶女呌天雷电下击景公防陨支体伤折海水大出许慎注云庶贱之女齐之寡妇无子不嫁事姑谨敬无男有女女利母财令母嫁妇妇终不肯女杀母以诬寡妇妇不能自明寃结呌天天为作雷电下击景公之防陨壊也毁景公之支体海水为之大溢出也
　　震庙九月己卯晦震夷伯之庙罪之也于是展氏有隠慝焉【左传十五】
　　感雷而生子路感雷精而生尚刚好勇亲涉卫难结缨而死孔子闻而覆醢毎闻雷鸣乃中心恻怛故后人忌焉以为常也【论语説】
　　雷火化雀秦穆公出狩天震大雷下有火化为白雀防丹书集公车曰秦伯霸【尚书中候】
　　无云而雷史记秦二世元年天无云而雷刘向以为雷当托于云犹君托臣阴阳之合也二世不恤天下万民有怨畔之心是嵗陈胜起天下畔赵髙作乱秦遂以亡一曰易震为雷为貌不恭也【前汉书】
　　母畏雷蔡顺母平生畏雷自亡后毎有雷震顺奔塜泣曰顺在此【汝南先贤传】晋书王裒孝子传竺弥伏父坟泣同避雷室湖阳县春秋蓼国樊重之邑也重母畏雷为石室避之悉以文石为堦砌今犹存【盛之荆州记】
　　辨诬河南李叔卿为功曹应举孝亷同时应者害之使婢宣言叔卿淫其寡妹其妹伤被淫之名遂到府门自杀叔卿亦自杀明已无也后三年霹雳害叔卿者以尸置叔卿塜前其家收而之秋又震发其冢【列女后传】失匕箸曹公从容谓先主曰天下英雄唯使君与操本初之徒不足数也先主方食失匕箸防雷大震先主曰圣人言迅雷风烈必变良有以也一震乃可致此【华阳国志】虎衘曹爽夣二虎衘雷公若二升椀放着庭中以问占者马训曰忧兵训退告妻曰爽将以兵亡不出旬日【世语】遇震不惊世説云夏候太初尝倚柱作书时大霹雳破所倚柱衣服焦然神色无变书亦如故賔客左右皆跌荡不得住【曹嘉之晋纪作诸葛诞】语林云夏侯太初从魏帝拜陵陪列于松柏下时暴霹雳正中所立之树冠冕焦壊左右覩之皆伏太初顔色不改【减荣绪亦作诸葛诞】载记刘曜年八嵗从元海猎于西山遇止树下雷震树旁人莫不颠仆曜神色自若元海异之曰此吾家千里驹也栢移灾王丞相令郭璞试作一卦卦成郭意色甚恶云公有震厄王问有可消伏理不郭曰命驾西出数里得一栢树截断如公长置床上常处灾可消矣王从其语数日中果震栢粉碎子弟皆称庆大将军云君乃复委罪于树木【世説】
　　雷车义兴人姓周永和中出都日暮道边有一新草小屋有一女出门望见周曰日已暮前村尚逺临贺讵得至周便求寄宿向一更中闻外有小儿唤阿香官唤汝推雷车女乃辞去明朝视宿处乃见一新塜后五年果作临贺太守【续搜神记】桞公权尝见亲故说元和末止建州山寺中夜半觉门外喧閙因潜于牕櫺中观之见数人运斤造雷车如图画者【酉阳杂爼】白日扬光雷车避藏【易林】雷神堕地晋扶风杨道和夏于田中值雷雨至桑下霹雳下击之道和以锄格折其肱遂落地不得去色如丹目如镜毛角长三尺余状如六畜头似弥猴【捜神记】震恶佛佛虏凶虐暴忍常自言国名佛佛则是佛中之佛寻被震死既塟又震出之题背四字表其凶逆【异】震斋栋齐永明十一年三月震于东斋栋崩左右宻欲治缮竟陵王子良曰此岂可治留之志吾过且旌天之爱我也明年子良薨【南齐书】
　　击大航顾恊为通事舍人大通二年霆击大航然尽建康县驰啓恊以为非吉祥未即呈闻后帝知之曰霆之所击一本罚恶龙二彰朕之有过恊掩恶扬善非曰忠公由是见免【南史】
　　霹雳鬭神武尝阅马于北牧道逢暴雨大雷电震地前有浮图一所神武令薛孤延唱杀绕浮圗走火按稍直前未至三十步震烧浮图孤延唱杀绕浮图走火遂灭孤延还眉须及马尾皆焦神武叹其勇决曰薛孤延乃能与霹雳鬭【北齐书】
　　雷卵牙门将陈义即雷之诸孙昔陈氏因雷雨昼冥庭中得大卵覆之数月卵破有婴儿出焉自后日有雷扣击戸庭入其室中就于儿所似若乳哺者嵗余儿能食乃不复至遂以为己子义即卵中儿也【投荒杂记】丁谓撰记云旧记云雷钦州南七里有擎水雷今南渡是也始者里民陈氏家无子因射猎中获一大卵围及尺余擕归家不知其何名忽一日霹雳而开遽生一子鞠育抚养遂成其家乡俗异之曰雷种陈天建二年也
　　雷公夹树唐代州西十余里有大槐震雷所击中裂数丈雷公夹于树间吼如霆震时狄仁杰为都督賔从徃观众皆披靡无敢进者仁杰单骑迳进廹而问之乃云树有乖龙所由令我逐之落势不堪为树所夹若相救者当厚报徳仁杰命锯匠破树方得出其后吉防必先报命
　　分地界开元中漳泉二州分彊界不均互讼于防省制使不能断者数年一日忽大雷霹雳一声崖壁中裂所竞之地拓为一迳因为官道壁中有方篆六行二十四字皆广数尺人莫能识贞元初流人李辩之曰漳泉两州分地太平永安龙溪山髙气清千年不惑万古作程所云永安龙溪者两郡界首乡名也【漳泉故事録异记】方士致雷宗尝冬月召山人包超令致雷声超对曰来日及午有雷遂令髙力士监之一夕醮式作法及明至已矣天无纎翳力士惧之超曰将军视南山当有黒气如盘矣力士望之如其言有顷风起黑气弥漫疾雷数声【酉阳杂爼】
　　霹雳车李鄘在北都介休县百姓送解牒夜止晋祠宇下夜半有人叩门云介休王暂借霹雳车某日至介休收麦良乆见数人共持一物如幢扛上环缀旗幡其幡凡二十八叶毎叶有光如电起以授之百姓遍报邻村村人悉不信其日介山上有云气蔽天注如绠风吼雷震凡损麦千余顷数村以民为妖讼之【酉阳杂爼】
　　雷公形贞元四年宣州忽大雷一物堕地猪首手足各两指执一赤虵啮之俄顷云暗而失时皆图而传之【酉阳杂爼】雷州春夏多雷无日无之秋日则伏地中其状如彘人取而食之【国史补】尝有雷民因大雷电空中有物豕首鳞身状甚异民挥刀以斩其物踣地血流道中而震雷益厉其夕凌空而去自后挥刀民居屋频为天火所灾雷民图雷以祀者皆豕首鳞身也【投荒杂録】
　　震林甫元和元年六月惠州一娼女震死于市衢脇下有朱字云李林甫以毒虐弄正权帝命震死【龙城録】震逆臣宫元和中李师道据青齐不贡不觐宪宗命将讨之王师不利而师道益骄乃建新宫拟天子正衙卜日而居是夕云物遽晦风如撼遂为震击倾圮俄复继以天火了无遗者青齐人相顾语曰人臣逆君谪见于天安可迯其戾乎旬余师道果诛死【宣室志】
