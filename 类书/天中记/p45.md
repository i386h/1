<!-- { "loadSidebar": true } -->
　　伤民大兴四年大寒伤民氷厚时王敦肆乱杀戮忠良【晋朝杂事】
　　入宫酷寒桓入建康宫逆风迅激旌旗不立法章仪餙一皆倾偃是月酷寒【晋中兴书】
　　竒寒魏使崔劼曰今嵗竒寒江淮亦氷【酉阳杂俎】
　　辟寒犀开元二年冬至交趾国进犀一株色黄如金使者请以金盘置于殿中温温然有暖气袭人上问其故使者对曰此辟寒犀也顷自隋文帝时本国曾进一株至今日上甚悦厚赐之【天寳遗事】
　　裂肤凉州都督杨敬述使官属卢公等勒兵讨突厥防大寒裂肤士卒不能张弓矢乃败【唐书】
　　引避钱徽拜左丞防宣墨麻羣臣在庭方大寒稍稍引避徽素恭谨不去立乆而仆【上】
　　嵗苦寒文宗时大臣新族死嵗苦寒外情不安【李石传】却寒帘咸通九年同昌公主下降锡钱五百贯仍罄内库寳货以实其宅更赐金麦银粟数斛堂设连珠之帐绩真珠以成也却寒之帘类玳瑁班有紫色云寒鸟骨所为也则未知何出【杜阳杂编】
　　辟寒香同昌公主乘七寳步辇缀五色玉香囊贮辟寒香异国所献也【杜阳编】辟寒香丹国所出【异国】
　　辟寒鲫东南方海中有祖洲上有烜湖其内鲫鱼出焉长八尺食之宜暑而避风寒之气此鱼状即与江湖小鲫相类耳【神异经】寻阳有青林湖鲫鱼大者二尺余小者满尺食肥美亦可止寒热也【酉阳杂俎】
　　沈寒陆业通连珠曰烈火流金不能焚景沈寒凝海不能结氷
　　不周不周之国地寒【括地图】思赋纵余緤乎不周五寒单快曰国有五寒而氷冻不与焉一曰政外二曰女厉三曰谋泄四曰不敬卿士而国家败五曰不能治内而务外此五者一见虽祠无福除祸必得致福则贷【说】
　　折绵阮籍歌云阳和微弱隂气竭海冻不流绵絮折呼吸不通寒冽冽庾肩吾诗劲气方凝酒清威正折绵折骨魏应璩新诗曰岚山寒折骨面目尽生疮【岚山羌中山名】寒暴防曰寒者小人暴雪专权居位无道有位适罚无法又杀无罪其寒必暴杀
　　寒门北方有北极之山曰寒门【淮南子】注积寒所在故曰寒门楚辞踔絶垠于寒门大人赋轶先驱于寒门宂居挹楼国地寒人多宂居【广志】
　　隂阳【避忌】
　　气异隂阳气不同处万物生焉冬三月之时草木既死万物各异藏故阳气避之藏伏壮于内使隂阳得成功于外夏三月之时万物遂长隂气避之下藏伏壮于内而万物亲而信之阳者主生万物方夏三月之时大热不至则万物不能成隂气主杀方冬三月之时地不内藏则根荄不成即春无生故一时失度即四序为不行【越絶】防扬隂防也气在内奥防也阳扬也气在外发扬也【释名】三合独隂不生独阳不生独天不生三合然后生【谷梁庄】天道天道之天者在隂阳阳为徳隂为刑刑主杀而德主生是故阳常居大夏而以生育养长为事隂常居大冬而积于空虚不用之处以此见天之任徳不任刑也天使阳出布施于上而主嵗功使隂入伏于下而时出佐阳阳不得隂之助亦不能独成嵗终阳以成嵗为名此天意也【前汉董仲舒传】
　　推移利用春秋冬夏隂阳之推移也时之短长隂阳之利用也日夜之易隂阳之化也【管子】
　　天地大理隂阳者天地之大理也四时者隂阳之大经也刑徳者四时之合也【上】
　　处隂处阳春采生秋采蓏夏处隂冬处阳此言圣人之动静开阖诎信浧儒取与之必因于时也【上】
　　分昼夜一昼一夜隂阳分索夜道极隂昼道极阳阳不极则隂不萌隂不极则阳不牙【摛】
　　徳义顺帝梁后云夫阳以慱施为徳隂以不专为义螽斯则百福之所由兴【后汉书】
　　天经立天之经曰隂与阳阳不隂无与合其施隂阳所以抽啧也啧情也抽理也【攡】
　　舒惨张平子西京赋夫人在阳时则舒在隂时则惨此牵乎天者也
　　施化阳尊隂卑盖乃天性阳性纯而能施隂体顺而能化【后茍爽传】
　　闭开甘泉赋帅尔隂闭霅然阳开晋灼曰帅聚也霅散也文子曰与隂俱闭与阳俱开韩文春生秋杀阳开隂闭
　　饶乏阳动吐隂静翕阳道常饶隂道常乏隂阳之道也【告】
　　闭隔万物之中以人为贵故圣人养之以君成之以化顺四时之宜适隂阳之和隂阳闭隔则二气否塞二气否塞则人物不昌风雨不时风雨不时则水旱成灾【后汉】天地之方一隂一阳天地之方乃文乃质王道之纲【賔戏】抱负万物负隂而抱阳中气以为和【老子】
　　动静知天乐者静而与隂同徳动而与阳同波【庄天道】肃赫至隂肃肃至阳赫赫肃肃出乎天赫赫发乎地两者交通成和而物生焉【田子方】
　　错行隂阳错行则天地大絯于是乎有雷有霆【庄外物】气大天地者形之大者也隂阳者气之大者也隂阳相照相盖相治【庄则阳】
　　徳刑天道之常一隂一阳阳者天之徳也隂者天之刑也天之道任阳不任隂王者之道任徳不任刑顺天也【繁露】阳行于顺隂行于逆逆行而顺顺行而逆者隂也是故天以隂为权以阳为经阳出而雨隂出而北经用于盛权用于末以此见天之显经隠权前徳而后刑也故曰阳天之徳隂天之刑也阳气暖而隂气寒阳气子而隂气夺阳气仁而隂气戾阳气寛而隂气急阳气爱而隂气恶阳气生而隂气杀是故阳常居实位而行于盛隂常居空虚而行于末天之好仁而近恶戾之变而逺大徳而小刑之意也先经而后权贵阳而贱隂也【上】据隂阳之行终各六月逺近同度而所在异处隂之行春居东方秋居西方夏居空右冬居空左夏居空下冬居空上此隂之常处也隂之行春居上冬居下此阳之常处也隂终嵗四移而阳常居实非亲阳而疎隂任徳而逺刑与
　　位休阳气始出东北而南行就其位也西转而北入藏其休也隂气始东南北行亦就其位也西转而南入屏其服是故阳以南方为位以北方为休隂以北方为位以南方为休阳至其位而大暑热隂至其位而大寒冻阳至其休而入化于地隂至其伏而避徳于下是故夏出长于上冬入化于下者阳也夏入守虚地于下冬出守虚位于上者隂也阳出实入实隂出空入空天之任阳不任隂好徳不好刑如是也故隂阳终嵗各一出【上】治隂阳武后诏问调元气之道陈子昂对曰元气天地之始万物之祖王政之大端也天地莫大于隂阳万物莫灵于人王政莫先于安人故人安则隂阳和隂阳和则天地平天地平则元气正昔黄帝合宫有虞总期尭衢室夏世室皆所以调元气治隂阳也夏商之末桀纣昏暴隂阳乖行天地震怒【唐书】
　　渎为灾武后尝以季秋出朝视事宰相以为祥杜景俭曰洪范五行传隂阳不相夺伦渎之即为灾春秋云冬无纯阳夏无伏隂春无凄风秋无苦今已秋矣草木黄落而忽生此花渎隂阳也【旧唐】
　　愆候开元初张廷珪上疏顷隂阳愆五谷失稔关辅尤剧【唐书】
　　天地之道黄帝曰隂阳者天地之道也万物之纲纪变化之父母生杀之本始神明之府也故积阳为天积隂为地隂静阳躁阳生隂长阳杀隂藏阳化气隂成形【素问】把握上古有真人者提挈天地把握隂阳中古有至人者淳徳全道和于隂阳调于四时【上】
　　天隂天阳隂中有隂阳中有阳平旦至日中天之阳阳中之阳也日中至黄昏天之阳阳中之隂也合夜至鸡鸣天之隂隂中之隂也鸡鸣至平旦天之隂隂中之阳也
　　彰兆天地之动静神明为之纪隂阳之升降寒暑彰其兆
　　阜生肃杀阳面阜生隂而肃杀天之能也阳而艺树隂而揫敛人之能也【刘禹锡天论】
　　尊卑阳者隂之长也其在鸟则雄为阳雌为隂其在兽则牡为阳而牝为隂其在民则夫为阳而妇为隂其在家则父为阳而子为隂其在国则君为阳而臣为隂故阳贵而隂贱阳尊而隂卑天之道也【説】
　　隂阳家隂阳之术大详而众忌讳使人拘而多畏夫隂阳四时八位十一度二十四节各有教令曰顺之者昌逆之者亡未必然也故曰使人拘而多畏【司马迁传】隂阳家者流盖出于羲和之官敬顺昊天歴象日月星辰敬授民时此其所长也及拘者为之则牵于禁忌泥于小数舍人事而任鬼神【艺文志】
　　象法天失隂阳则乱其道地失隂阳则乱其财人失隂阳则絶其后君臣失隂阳则其道不理五行四时失隂阳则为灾今天垂象为人法故当承顺之也【太平经】为御大丈夫以四时为马隂阳为御【文子】
　　五行
　　行首九畴天锡禹洪范九畴初一曰五行一曰水二曰火三曰木四曰金五曰土水曰润下火曰炎上木曰曲直金曰从革土爰稼穑润下作咸炎上作苦曲直作酸从革作辛稼穑作甘【洪范】
　　人用水火者百姓之求饮食也金木者百姓之所兴作也土者万物之所资生也是为人用【书大义】
　　五材天生五材民并用之废一不可谁能去兵【襄左传】五行即五材也言五者各有材干也谓之行者若在天则五气流行在地世所行用也【书正义】
　　五体微着万物之本有生于无着生于微及其成形亦以微着为渐五行先后亦以微着为次五行之体水最微为一火渐着为二木形实为三金体固为四土质大为五【洪范疏】
　　更王古之王者易代改号取法五行五行更王终始相生亦其宜是以太皥配木炎帝配火黄帝配土少皥配金颛顼配水【家五帝】
　　分时季康子问五帝之名不知其实孔子曰天有五行木水金火土分时化育以成万物其神谓之五帝【上】五正季康子曰勾芒为木正祝融为火正蓐收为金正亢宜为氷正后土为土正此五行之主而不乱称曰帝者何子曰五正者五行之官名五行佐成土帝故称王帝【上】
　　五神木神则仁金神则义火神则礼水神则智土神则信【中庸郑注】
　　五音协之五行则角为木商为金祉为火羽为水宫为土【前律歴志】
　　胜负夫火热而水灭之金刚而火销之木强而金伐之水流而土遏之惟造化者物莫能胜也【淮南子】
　　五物万物盈于天地之间而其为物最大且多者有五曰水火木金土其用于人也非此五物不能以为生而阙其一不可是以圣王重焉夫所谓五物者其见象于天也为五星分位于地也为五方行于四时也为五徳禀于人也为五常播于音律为五声发于文章为五色而总其精气之用谓之五行【唐志】
　　五官天地之气合而为一分为隂阳判为四时列为五行行者行也其行不同故谓之五行五行者五官也比相生而间相胜也【繁睿】
　　天次天有五行木五行之始水五行之终土五行之中也此其天次之序也木生火火生土土生金金生水水生木此其父子也木居左金居右火居前水居后土居中央此其父子之序相受而布是故木受水而火受木土受火金受土水受金也诸授之者皆其父也受之者皆其子也常因其父以使其子天之道也是故木已生而火养之金已死而木藏之火乐木而养以阳水克金而丧以隂土之事天竭其忠故五行者乃孝子忠臣之行也【上】
　　母子相生水生木木生火火生土土生金金生水子生母曰义母生子曰保子母相得曰专母胜子曰制子胜母曰困【淮南子】
　　三辰生状木生于亥壮于卯死于未也三辰皆木也火生于寅壮于午死于戌三辰皆火也土生于午壮于戌死于寅三辰皆土也金生于巳壮于酉死于丑三辰皆金也水生于申壮于子死于辰三辰皆水也【上】
