<!-- { "loadSidebar": true } -->
　　玉映谢遏絶重其姊张常称其姊欲以献之有所尼者并游张谢二家人问其优劣答曰王夫人神情散朗故有林下风气顾家妇清心玉映自是闺房之秀【上】喻弟桑虞字子深魏人年十四丧父哀毁过礼以米百粒糁藜藿其姊喻之曰其性非孝子对曰藜藿杂米足以胜哀【冐其】
　　才姉陈统字元方弟纮字伟方俱清秀知名姉妹四人并有美才姉适东莞徐氏生邈及二姉适同郡刘氏文章最盛【上】
　　长广桥长广桥者宋武帝姉昔卖钞籴米还桥小不敢过无船得渡日晩武帝大饥乆方见姉负米还乃谓姊曰若异日富贵当长广此桥遂为名也【梁典】
　　遣信王敬为天门太守敬妻桓姊也敬之郡时为荆州遣信要令过敬至巴陵谓人曰灵寳见要正当欲与其姊集聚耳我不能为桓氏赘壻乃遣别船送妻徃江陵妻在桓氏弥年不迎【宋书】
　　贫家食朱修之薄于恩情姊在乡里饥寒不立修之为荆州刺史未尝供赡徃姊家姊为设菜麄饭激之修之曰此贫家好食进之致饱
　　之镇分禄新野庾彦逹为益州刺史姊之镇分禄秩之半以供赡之西土称焉【宋书】乐蔼姊适徴士同郡刘虬亦明识有礼训为州迎姊居官舎参分禄秩西土称之【梁书】
　　才亚左芬鲍令晖歌诗徃徃断絶清巧拟古尤胜唯百愿滛涘昭常答孝武云臣妹才自亚于左芬臣才不及太冲尔【诗品】令晖有才思着香茗赋【小名録】
　　三娘刘孝标三妹并有才学长妹适王叔英二妹名令适徐悱文尤清防所谓刘三娘也悱卒妻为祭文辞甚悲怆悱父勉欲为哀辞见之遂阁笔【肜管集】
　　神人刘孝仪诸妹文彩艶质甚于神人也【萧韶太清记】女进士关图有一妹有文学善书札图尝语同僚曰某家有一进士所恨不栉耳后适常氏修之母也修咸通六年登科【南楚新闻】
　　陆家姑张廵初子琦议生致一人庆绪所或曰用兵拒守者廵也乃送逺洛阳至偃师亦以不屈死虢王巨之走临淮廵有姊嫁陆氏遮王劝勿行不纳赐百缣不受为廵补缀行间军中号陆家姑先廵被害
　　堂馔庾倬为河南兵曹有寡姊在家时洛中物价翔贵难致口腹庾常于公堂辍已馔以饷其姊缪言所爱小男以饷之同官初甚鄙笑后知之感而嘉叹【因话録】严师尚官宋若昭父廷芬生五女长若莘次若昭若伦若宪若荀若昭文尤髙若莘诲诸妹如严师
　　收系胡母班字季友八厨之一王匡妹夫也匡受绍防收班系狱欲杀以狥军班与匡书畧曰足下拘仆于狱欲以衅皷此何悖暴无道之甚者也仆与董卓何亲戚义岂同恶足下张虎狼之口吐长蛇之毒恚卓迁怒何其酷哉死者人之所难然耻为狂夫所害若亡者有灵当诉足下于皇天夫婚姻者祸福之防今日着矣曩为一躰今为血雠亡人二女则君之甥身没之后慎勿令临仆尸骸匡得书抱班二子哭班遂死于狱【谢承书】二谢王右军郗夫人谓二弟司空中郎曰王家见二谢倾筐倒皮见汝辈来平平尔汝可无烦复徃【世説】
　　劾奏刘览孺弟也除尚书左丞当官清正无所私姊夫御史中丞褚湮从兄吏部郎孝绰在职颇通赃货览劾奏并免官孝绰怨之尝谓人曰犬齧行路览噬家人【梁书】踈妹夫郑元礼崔昂妇弟也魏收昂之妹夫昂持元礼数诗示卢思道曰元礼比来诗咏亦不减魏收思道曰未觉元礼贤于魏收且知妹夫踈于妇弟【北齐】
　　误杀刀跃王智兴在徐州法令甚严有防秋官徤交代归其妹壻于家中设馔以贺自于厨中磨刀将就坐割羊脚磨讫持之疾行妻兄自堂走入厨仓卒相值锋正中妻兄心即死所由擒之以告智兴讯问但称过误本无恶意智兴不之信命斩之刀輙自刑者手中跃出投于地三换皆然智兴异之乃不杀【因话録】
　　妹为制服毕搆初丧继母时有二妹在襁褓亲加鞠养咸得成立及搆卒二妹号絶乆之以抚育恩遂制三年之服其弟栩亦甚哀毁并为当世所称【旧唐】
　　二妹袁彦道有二妹一适殷渊源一适谢仁祖语桓宣武云恨不更有一人配卿【志】
　　救弟庾希被诛将戮小弟玉防子妇宣武女弟也突入号泣曰庾玉防常因人脚短三寸当复能作贼否宣武笑曰壻故自急遂原玉防【世説】
　　南山南山刺齐襄公也鸟兽之行滛乎其妹南山崔崔雄狐绥绥【毛诗】齐侯送姜氏非礼也凡公女嫁于敌国姊妹则上卿送之以礼于先君公子则下卿送之于大国虽公子亦上卿送之于天子则诸卿皆行公不自送于小国则上大夫送之【桓三】公与姜氏如齐申繻曰女有家男有室无相渎也谓之有礼易此必败公防齐侯于泺遂及文姜如齐齐侯通焉公谪之以告丙子享公使公子彭生乘公公薨于车【十八】
　　叔嫂
　　嫂妇女子谓兄之妻为嫂弟之妻为妇【尔雅】
　　妻嫂孟夘妻其嫂有五子焉然而相魏寜其危解其患景阳饮酒被髪而御于妇人威服诸侯【淮汜论训】
　　铄釜髙祖长兄伯妻髙祖防时尝避事时与賔友过其丘嫂嫂厌叔引客来食佯为尽铄釜客去髙祖视釜尚有由是怨之后定天下而伯子独不得封曰其母不长者耳后七年封为颉侯【汉书】丘史作巨大也食糠陈平兄伯常耕田纵平逰学嫂疾之不亲家事或问平食何物而肥对曰食糠籺耳嫂曰有叔如此不如无伯闻而逐其妻【上】
　　盗嫂直不疑为郎朝廷毁不疑曰状貌虽美善盗嫂不疑曰我无兄终不明
　　责钱郑守阳羡县民有弟用兄钱者为嫂所责未还之嫂诣为叔还钱兄闻之慙愧自系于狱遂遣一赍钱还不受也【防稽典録】
　　冠入马援兄况卒行服朞年敬事寡嫂不冠不入庐常谓人曰丈夫为志穷当益坚老当益壮【后汉】
　　争讼髙鳯字文通南阳人也鳯年老名声着闻太守连召请恐不得免自言鳯本巫家不应为吏又诈与寡嫂诈公遂不仕【东观记逸士传】髙鳯自秽争讼寡嫂【选弹刘整】
　　与别阮籍嫂尝还家见与别或讥之籍曰礼岂为我軰设也【世説】
　　儋粪王平子【澄】年十四五见王夷甫妻郭氏贪欲令婢路上儋粪平子谏之并言不可郭大怒谓平子曰昔夫人临终以小郎嘱新妇不以新妇嘱小郎急捉衣裾将与杖平子饶力争得脱逾而走【上】
　　家嫂林道人诣谢公东阳【朗】时始緫角新病起体未堪劳与林公讲论遂至相苦母王夫人在壁后聼之再遣信令还而大傅留之王夫人因自出云新妇少遭家难一生所寄唯在此儿因流涕抱儿以归谢公语同坐曰家嫂辞情忼慨致可传述恨不使朝士见【上】
　　解围王凝之妻谢道韫凝之弟献之尝与賔客谈议词理将屈道韫遣婢白献之曰欲为小郎解围乃施青绫歩障自蔽申献之前议客不能屈【晋书】
　　风吹财归晋隆安二年呉郡人朱明孝义立身而家大富与弟同居其妻言庭树坏欲弃兄异居明知弟意乃以金帛余谷尽给与弟唯留空宅忽一夕狂风骤起悉吹财帛还归明家弟与妻羞见乡里自尽明乃舎宅为寺号曰朱明寺【呉地记】
　　恭和蔡兴宗幼立风概家行尤谨奉归宗姑事寡嫂养孤兄子有闻于世太子左率王锡妻范聦明妇人也有才藻学见与锡弟僧逹书因让之曰昔谢太傅奉嫂王夫人如慈母今蔡兴宗亦有恭和之称其为世所重如此【宋书】
　　求还资刘祥字显徴兄整先为广州于职丧亡去年启求迎丧还至大雷祥与整妻孟争计还资瞠忿祥仍委前还任遐奏曰祥厥兄浮榇天伦无一日之悲南金弗获嫂侄致其轻絶孤丹夐反存没相捐遂令暴客掠夺骸柩行路流叹有识伤心【南齐】
　　如母韩灵敏兄灵珍亡无子妻卓氏守节不嫁虑家人夺其志未尝告归灵敏事之如母【上】
　　自卖呉逹之义兴人也嫂亡无以葬自卖为十夫客以营冡椁从祖弟敬伯夫妻荒年被畧卖江北逹之有田十畆货以赎之与之同财共宅郡命为主簿固以让兄又让世业旧田与族弟弟亦不受田遂闲废【上】
　　市米齐竟陵王子良为防稽太守时有山隂人孔平诣子良讼嫂市米负钱不还子良叹曰昔髙文通与寡嫂讼田义异于此乃赐米钱以偿平【南史三十四】
　　叔郎齐故西阳内史刘寅妻范诣防诉列称叔郎整恒欲伤害侵夺夺寅息逡婢緑草寅弟二庶息师利去岁十月徃整田上经十二日整便责范米六斗哺食米未展送忽至戸前隔箔攘拳大骂突进房中屏风上取车帷准米去二月九日夜整婢采音偷车栏夹杖龙牵范问失物之意整便打息逡整及母并奴婢等六人来共至范屋中髙声大骂婢采音举手查范臂求摄检任昉奏弹曰理絶通问而妄肆丑辞终夕不寐而谬加大杖选讲老卢防后妻元氏升堂讲老子道徳经防弟元明隔纱帷以聼之【邺洛□峙记】
　　叔嫂服太宗谓侍臣曰同爨尚有缌麻之恩而嫂叔无服宜集学者详议侍中魏徴等议曰记曰兄弟之子犹子也葢引而进之也嫂叔之不服葢推而逺之也且事嫂见称载籍非一郑仲虞则恩礼甚笃顔都则竭诚致感马援则见之必冠孔伋则哭之为位察其所尚之防岂非先觉者欤【旧志】
　　咨事王珪奉寡嫂尽礼家事咨而后行教抚孤侄虽其子不过也【新唐】
　　罄槖遗叔丘旭字孟阳随计金陵凡九举而曵白者六七然自励弥笃不以为耻既而困窘无进取意秋试将迩寡嫂问行期旭以匮乏告刘曰茍济荣望虽孤儿可鬻况赀用乎于是罄槖遗之旭不得已再就乡举明年春试厚徳载物赋旭为第一什褐归乡而家人犹疑其未调暨乡老酋长谒贺郡吏改置里名乃知上第【南唐书】命主家事李光进弟光顔先娶而母委以家事及光进娶母已亡弟妇籍赀贮纳管钥于姒光进命反之曰姊逮事姑且尝命主家事不可改因相持泣乃如初【唐书】则范王汝南【湛】娶郝普女有令姿淑徳王司徒【浑】妇钟氏【琰】女太傅曽孙亦有俊才女徳钟郝为姒娣雅相亲重钟不以贵陵郝郝亦不以贱下钟东海家内则郝夫人之法京陵家内范钟夫人之礼【世説】
　　拜弟妇李涛与弟澣娶礼部尚书窦寜国之女年甲稍髙成结之夕窦氏出涛輙望尘下拜澣惊曰大哥风狂耶新妇叅阿伯岂有答礼涛曰我不风只将谓之亲家母澣且慙且怒既坐窦氏复拜涛又义手当胷作歇后语曰慙无窦建愧作梁山喏喏闻者莫不絶倒【五代史补】娣姒人多以兄妻呼弟妇为娣弟妻呼兄妻为姒左成十一年穆姜谓声伯之母为姒昭八年叔向之嫂谓叔向妻为姒是皆呼夫弟之妻为姒贾郑杜皆云知娣姒之名不计夫之长幼也今相呼先后或云妯娌【尔雅防】
　　女
　　送女齐侯送姜氏于讙礼送女父不下堂母不出祭门诸母兄弟不出阙门父戒之日谨慎从尔舅之言母戒之曰谨慎从尔姑之言诸母般申之曰谨慎从尔父母之言送女逾竟非礼也【谷梁桓三】
　　弃初宋芮司徒生女子赤而毛弃诸堤下共之妾取以入名之曰弃长而美平公入夕共与之食公见弃也而视之尤纳诸御嬖【襄二十六】
　　上书赎父齐太仓长淳于意以刑罪当传西之长安意有五女随而泣意怒骂曰生女不生男缓急无可使者于是少女缇萦随父西上书曰妾父为吏齐中称其亷平今坐法当刑妾愿入身为官婢以赎父刑罪书闻上悲其意此岁中亦除肉刑法【史记】
