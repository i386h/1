<!-- { "loadSidebar": true } -->
　　青藜杖刘向于成帝之末校书天禄阁专精覃思夜有老人着黄衣植青藜杖扣门而进见向暗中独坐诵书老人乃吹杖端出火因以照向具説开辟以前向因受五行洪范之文恐辞説繁广向乃裂裳及绅以记其言至曙而去请问姓名答曰我是太乙之精天帝闻金卯之子有博学者下而观焉乃出怀中竹牒有天文地图之书余畧授子焉至向子歆从授其术向亦不悟其妙也【拾遗録】
　　积竹刺杖昌邑王贺征爲天子到荣阳买积竹刺杖二枚龚遂谏曰积竹刺杖者骄蹇少年杖也大王奉大丧当拄竹杖【新亭】
　　赐玉杖嘉平中袁逢为三公赐玉杖【华峤后汉书】
　　青芦杖糜竺用陶朱计术日益富有室库千间竺常赈生恤死家内马廐旁有古冢夜闻泣声寻之见妇防云汉末为赤眉所害剖棺见剥乞更深埋并乞敝衣自掩竺从其言后歴一年复见前妇云君财寳可支一世应遭大厄今以青芦杖一枚长九尺报君衣棺之惠竺挟杖而归所住邻家常见竺家有一青气如龙蛇之状又有青衣童子数人来云縻竺家当有火赖君能恤敛枯骨天道不孤君徳故来攘却此灾使君财物不尽旬日火从库起烧其珠玉十分遗一火盛之时见青衣童子十数来扑火又有气如云覆火上即灭【拾遗録】
　　延年杖文帝引汉太尉杨彪待以客礼赐之几杖诏曰夫先王制几杖之锡所以賔礼黄耆褒崇元老也昔孔光卓茂以淑徳高年受兹嘉钖其赐公延年杖及凭几【魏志】起弱周宣爲郡史太守杨沛梦人曰八月一日曹公当至必与君杖饮以药酒宣占之曰夫杖起弱药治人病八月一日黄巾贼必灭至时果败
　　藜杖魏帝尝赐景帝春服帝以赐山涛又以其母老年幷赐藜杖一枚【晋书】
　　挂杖头阮宣子出行常以百钱挂杖头每至酒家辄活醉而归
　　御府杖甄琛拜侍中以其衰老诏赐御府杖朝直杖以出入【后魏书】
　　青竹杖费长房欲求遒而顾家夏壶公乃断一青竹杖与长房身等使悬之舍见家人后以爲缢死大小惊号遂殡葬之长房立其傍人无见者后长房归家人不信是房房曰徃日所葬竹且发冢视杖犹在【神仙传】
　　竹杖壶公遣长房归以一竹杖与之骑此当到家以杖投葛陂中长房骑杖忽然如睡便到家以杖投葛陂中顾之乃青龙也
　　银角桃杖今赐足下银角桃杖一枚【魏武帝与杨彪书】
　　甘蔗爲杖魏文尝与平虏将军刘勲奋威邓展共食饮宿闻展有手臂晓五兵余与论剑酒酣耳热方食甘蔗使以爲杖下殿交三中其臂【典论】
　　银杖陈敏孙皓之世爲江夏太守自建业赴职闻宫亭庙验过乞在任安穏当许上银杖一枚年限既满作杖拟以还庙抚捶铁以爲干以银涂之寻徴爲散骑常侍徃宫亭送杖于庙中乞即进路日晚降神巫宣教曰陈敏许我银杖今以涂杖见与投杖水中当送以还之欺蔑之罪不可容也于是取杖看之剖视众见铁干乃置之湖中杖浮在水上其疾如飞遥到敏舫前敏舟遂覆也【神异记】
　　杖瘗防出陈留史均字威明尝得病临死谓其母曰我得复生埋我杖瘗我若杖防出之及死埋杖如其言七日徃视杖果防即掘出之便平复如故【列异传】
　　塔形谢尚梦其父告之曰西南有气至冲人必死勿当其锋见塔寺可禳未暇立寺可杖头刻作塔形见有气来指之尚如其言置杖左右果有黒气冲尚家尚以杖指之气即回散阖门获全气所经处数里无复孑遗【塔记】山桃杖后魏河涧邢峦字山賔迁殿中侍御史尝有疾策山桃杖帝问此何杖荅曰臣源杖太武讳焘故言焉【谈薮】金杖佛图澄死以澄所服金杖银鉢内着棺中经后再开棺视之不见体骨唯见杖鉢【二石僞事】
　　杖生成榛祗洹精舍西北四里有榛林名曰得眼本有五百盲人佛爲説法尽得眼开盲人喜刺杖着地头面作礼杖遂生长成榛【法显记】
　　青竹杖南野县有汉监匠陈邻其人通灵夜尝乗龙还家其妇怀身母疑与外人通密看乃知是邻乘龙龙至家辄化成青竹杖隣内致户前母不知因将杖去须臾光彩满堂俄尔飞失杖乃御双鹄还【邓徳明南康记】
　　圣贤爲杖夫居高者自处不可以不安履危者任杖不可以不固自处不安则坠任杖不固则顚是圣人居高处上则以仁义爲巢乘危履倾则以圣贤爲杖也【陆贾新语】麒麟角杖刘向别曰有麒麟角杖
　　牀
　　安身説文牀安身之几坐徐曰牀即以安身也广韵箦也释名装也所以自装载也广韵栖谓之牀
　　异名牀齐鲁谓之箦陈楚之间谓之第北燕朝鲜谓之蔡秦晋之间谓之杠南楚赵东齐海岱之间谓之梓卫之北郊赵魏之间谓之牒【方言】
　　杀孟阳齐无知弑其君杀孟阳于床注云阳小臣代公居床【庄上】
　　登子反牀楚子围宋宋人惧使华元夜入楚师登子反之牀起之曰寡君使元以病告【宣下】
　　下氷而牀夏子庚卒楚子使防子冯爲令尹访于申叔豫叔豫曰国多宠而王弱国不可爲也遂以疾辞方暑掘地下氷而牀焉重茧衣裘鲜食而寝楚子使医视之复曰瘠则甚矣而血气未动乃使子南爲令尹【襄三】牀第不安晋献公寝而不寐叔虎曰床第之不安耶骊姬之不存侧耶【国语】
　　筐牀丽之姬艾封人之子也晋国之始得之也泣涕沾襟及其至于王所与王同匡床食刍豢而后悔其泣也【庄子】
　　象牀孟尝君至楚献象床郢之登徒直送之不欲行见孟尝君门人公孙戍曰象牀之直千金伤此若髪标妻卖息不足以偿足下能使仆无行先人有寳劔愿献之戍曰诺【战国策】
　　箦床袁术僭号人情离叛欲北至青州曹操使刘备邀之至江寜坐箦牀而叹曰袁术乃至于此乎欧血而死【范后汉书】
　　板牀向栩性卓诡常于灶北坐板牀上如是积久板乃有膝踝足指之处
　　夏坐榆牀羊茂字季寳爲东郡太守冬日坐白羊皮夏月坐一榆木板牀蔬食出界买盐豉食之
　　夏坐板牀薛淳爲汉中太守夏但坐板牀不设席冬坐羊皮河内高爲琅瑘相亦然也
　　客卧下牀陈登字元龙许泛与刘备并在荆州牧刘表坐泛曰陈元龙湖海之士豪气不除备问泛君言豪有事耶泛曰昔遭乱过下邳见元龙无主客之意元龙不相与语自上牀卧使客卧下牀备曰君有国士之名今天下大乱帝王失所望君忧国忘家有济世之意而君求田问舍言无可采是元龙所讳何縁当与君语如小人欲卧百尺楼上卧君于地下何但上下牀之间耶表大笑【魏志】
　　此坐可惜武帝防宴凌云台卫瓘托醉因跪帝牀前曰臣欲有言因以手抚帝牀曰此坐可惜帝意乃悟因谬曰公真甚大醉也瓘于此不复言【晋书】
　　抚牀呼字齐献王攸特爲文帝所宠爱每见攸辄抚牀呼其小字曰此桃符坐也几爲太子者数矣
　　诏升御床中宗既登尊号百官陪列诏王导升御床共坐导固辞曰太阳下同万物苍生何由仰照中宗乃止小牀独坐陶淡字起静好道养年十五六便絶谷设小牀常独坐不与人共
　　御牀忽防桓从荆州下都簒位所坐御牀忽防殷仲文进曰将圣徳深厚地不能载大悦
　　地牀公孙凤隠于昌黎九城寝于地牀也【燕书】
　　局脚床武帝初开国有司奏东西堂于局脚牀银涂钉上不许使用直脚钉用铁也【沈约宋书】
　　眠牀有血江湛爲元凶劭所害初湛家数见怪异未败少日所眠牀忽有数斗血
　　坐牀生埃王微不仕元凶之数微寻书玩古遂至足不履地终日端坐牀皆生埃惟当坐处独净
　　牀狭自开羊戎好爲双声江夏王义恭尝设齐使戎布床须臾王出以牀狭乃自开牀戎曰官家恨狭更广方寸王笑曰卿岂双声惟喜乃辨士也
　　移我远客张敷爲中书舍人狄当周起善管务要以敷同省名家欲诣之超曰彼若不相容接便不如不徃讵可轻行当日吾等幷已员外郎矣何忧不得共坐敷先方设二牀去壁三尺二客就席数呼左右曰移我逺客起等失色而去其自接过如此
　　焚琼坐牀王僧达大明中以归顺功封寜陵县五等侯迁中书舍人黄门郎路琼之太后兄庆之孙也宅与僧达等幷尝盛车服诣僧达僧逹将猎已改服琼之就坐僧达乃不与语谓曰身昔门下驺人路庆之者是何亲遂焚琼之所坐之床
　　江教移牀纪僧真幸于武帝稍历军校容表有士风谓帝曰臣小人出自本县武吏遭逢圣时陞劳至此爲儿婚得荀昭先女即时无复所须惟就陛下乞作士大夫帝曰江教谢籥我不得历此意可自诣之僧真承防诣教登榻坐定教便命左右曰移吾牀让之僧真丧气而退【齐书】
　　拂牀虞愿除后军将军褚彦回诣愿不在见其眠牀上积尘埃有书数卷彦回叹曰虞君亷清乃至于此令人扫地拂床而去
　　旧床致归竟陵王子良爲防稽郡阁下有虞翻旧牀罢任还乃致以归后于西邸起古斋多聚古人器服以充之
　　玳瑁牀少帝夜醉萧坦之与曹道中挟抱还延昌殿置玳瑁牀上又韩嫣以玳瑁爲牀【西京杂记】
　　蹙柏鱼宏性奢侈侍妾百余人不胜金翠服玩车马皆一时之絶有眠牀一张皆是蹙柏四面周匝无一有异通用银镂金花两重爲脚也【梁书】
　　六尺方牀贺革字文明少以家贫躬耕供养年二十余辍耒就受父业精力不怠有六尺方牀思义未达则横卧其上不尽其义终不肯食
　　金牀西域兹等国其王坐金牀随太嵗与其妻幷坐接客
　　板床随隂魏収读书夏月坐板牀随树阴讽诵积年牀板爲之鋭减而精力不辍【后魏书】
　　七寳牀韩武除龙骧将军郢州刺史献七寳牀象牙席兰锜自绕侯景既簒位闻义师转近猜忌弥深牀前兰锜自绕然后见客【南史】
　　膝痕长沙王懿孙藻性恬静独处一室牀有膝痕宗室衣冠莫不楷则
　　玉牀世本曰纣爲玉牀
　　支木爲牀老莱子隠山之阳支木爲牀【皇甫谧高士传】瑚牀武帝受西王母真形六甲云飞十二事帝盛以黄金几封以白玉函瑚爲牀紫锦爲帐安着柏梁台上【武帝内传】
　　七寳牀武帝爲七寳牀杂寳屏风列寳帐设于桂宫中时人谓之四寳宫【西京杂记】
　　画石牀上董威常卧延清之室以画石爲牀文如锦也石体甚轻出在郅支国上设紫瑠璃帐火齐屏风【拾遗记】象牀石季伦屑沉水之香如尘末而置象牀上使所爱者践之无迹则赐珍珠百琲若有迹者则节其饮食令体弱故闺中相戏曰尔非细骨轻躯那得百琲珍珠局脚石牀长沙郡有贾谊所穿井井傍有局脚石床一牀可容一人坐其形古制云谊所坐牀也【盛荆】
　　石牀金乡焦氏山北有汉司校尉曾峻塜前有石牀长八尺莹摩鲜明叩之即鸣时太尉从事中郎珍之谘议参军周安穆折石牀各取一头爲曾氏之后所讼【西征记】
　　牀方三丈石虎御牀辟方三丈其余牀皆局脚高下六寸后宫别坊中有小形玉牀有转闗林射鸟兽【邺中记】沉香板牀沙门支法存有八尺沉香板牀刺史王淡息切求不与遂杀而籍焉后息疾存出爲崇也【异苑】
　　牀尘不拂简文爲抚军时所作牀牀上尘不听左右拂见鼠行视以爲佳【语林】
　　因帖卧牀袁绍年少时曾夜以劔遣人掷魏武帝下不着帝揆其后必高因帖卧牀劔至果焉【世説】
　　缉石爲牀频斯国有枫林林东有大石室可容万人坐壁上刻爲三皇之象天皇十二头地皇一十一头人皇九头皆龙身亦有膏烛之处缉石爲牀牀上有漆疽深二三寸【拾遗録】
　　筐牀明者无所不见人王处筐牀之上而天下治【上书】

　　天中记卷四十八
