<!-- { "loadSidebar": true } -->
　　售猪过真公沙穆尝养猪有病使人卖之于市语之言如售当告买者言病贱取其直不可言无病欺人取贵价也卖猪者到市即售亦不言病其直过价穆怪之问其故赍半直以还买猪者买者辞不取穆弃钱而去【谢书】养猪嚄嚄五门子孙凡民之伍【决録】马氏兄弟五人共作五门客舍养猪卖豚故民谓之曰中三公钜下二卿五门嚄嚄但闻豚声【注】
　　驱豕入孙期济隂人少为诸生家贫事母至孝牧豕于大泽中以奉养焉逺人往从其学者皆执经垄畔以追之里落化其人让黄巾贼起过其里陌相约不犯孙先生舍辟举方正遣吏赍羊酒请期期驱豕入草不顾司徒黄琬特辟不就终于家【皇甫】
　　徽猪司马徽字徳操时人呼为水镜尝有人妄认徽猪徽便推猪以与之后数日亡猪者得其猪既以猪还徽乃叩头自责徽又厚谢【董正别】
　　人语莎车王杀于阗王于阗大都末出城见野豕欲抟之乃人语曰无杀我我为汝杀莎车将军都末异之即与兄弟共杀莎车王【张璠汉记】
　　蒸豕尤美王济性豪侈帝幸其家供馔甚丰蒸豚尤美上问其故对曰以人乳蒸之上色不平食未毕而去【晋书】犬豕交刘聦末年犬与豕交有豕着进贤冠升聦坐犬冠武冠带绶与豕并升俄而鬭死殿上宿衞莫有见其入者【晋五行志】
　　接饮阮咸至宗人间共集不用杯觞斟酌以大瓮盛酒圆坐相向大酌更饮时有羣豕来饮其酒咸直接去其上便共饮之【晋书】
　　进防郭子曰刘道真少时尝渔钓草泽善歌啸有一老妪识其非常人乃杀防以进道真食尽妪又进一防又食半余半还之后道真为吏部郎妪儿为小令史道真乃超用之儿不知所由问母而后知之于是赍牛酒以诣道真笑曰去去无复相报
　　系金铃呉中有一士大夫于都假还至曲阿塘上见一女子甚美留其宿士解臂上金铃系女臂令暮更来女遂不至使人求都无此色过猪圈见一母猪臂上系金铃【志怪】
　　为妖李汾抚琴于四明山月夜有女子至端正无比惟觉口带髙缁黒色留宿极欢汾偷女子青氊履子一只女泣求不与及明见鲜血满地验履乃猪蹄殻也汾惶骇寻血至山前张氏溷中见一牝豕后足已刓一殻豕视汾瞠目咆哮如有怒色汾以事白张叟叟即杀之汾即弃山院别游他邑【搜神记】志怪録尹纵之事同
　　猪王废帝狂悖无道囚诸父殿中以明帝肥壮用竹笼盛而称之号为猪王尝以木槽盛饭内诸杂食搅令和合掘地为坑穽实之以泥水倮明帝内坑中和槽食置前令太宗以口就槽中食用之为欢笑时廷尉刘蒙妾孕临月迎入后宫冀其生男欲立为太子太宗尝忤防帝怒乃倮之其手脚以杖贯手脚内使人防付太官曰即日屠猪休仁笑谓帝曰猪今日未应死帝问其故休仁曰待皇太子生杀猪取其肝肺帝意乃解曰且付廷尉一宿出之【宋书休仁】
　　乞命有刘胡者兄弟四人以屠为业永安年中胡杀猪猪忽唱乞命声及四怜怜人谓胡兄弟相欧鬭而来观之乃猪也即舍宅为归觉寺合家人入道焉【伽蓝记】相乳陆逞为京兆尹都界有豕生数子经旬而死其家又有獖遂乳养之诸豚赖之以活时论以逞仁政所致【后周书】
　　豕语开皇末渭南有人寄宿他舍夜中闻二豕对语其一曰嵗将尽阿耶明日杀我供嵗何处避之一答曰可向水北姊家因相随而去天将晓主人覔豕不得意是宿客而诘之宿客言状主人如其言而得豕【隋五行志】化为异猪安禄山尝夜宴醉卧化为异猪而龙首左右遽言之宗曰猪龙也无能为者【禄山事迹】
　　防主饶阳李瞿昙勲官番满选夜梦一母猪极大李僊药占之曰母猪防主也君必得防主数日
　　乌金洪州有人畜猪以致富因号猪为乌金
　　乌将军郭元振开元中下第自晋之汾夜行失道有宅门宇甚峻堂上灯烛而悄无人俄闻女子哭声公曰人耶鬼耶曰妾乡有乌将军能祸福人毎嵗乡人择美女嫁焉父利乡人之金潜以应选醉妾此室而去将军二更当来公大愤曰吾力救不得当杀身以狥女未久车马骈阗紫衣吏入复走曰相公在此既而将军入公出揖曰闻今夕嘉礼愿为小相将军喜而延坐公取佩刀斫其腕而断之将军失惊而走天明视其手乃猪蹄也俄闻哭声渐近乃父母舁衬而来将收其尸公具告焉乃令乡人执弓矢寻血而行入大冡中见大猪无前蹄走出而毙公纳其女为侧室
　　识豕语咸通初有渤海僧隆多罗者寓于西明精舍能通鸟兽之言一日秋暑方炎与朝客数人将纳凉于城西别墅路逢牝豕引诸豚而行咯咯有声一朝士戯云此猪有语否僧曰巨彘顾诸雏云行行向前树隂下吃妳料其不逺当遇官槐而止且饲羣子矣傎之果然【闗史】勃贺僧辨聦游五台将还京师有老僧托书书其上题云东京城北寻勃贺分付僧窃启封眎之云度众生毕早来茍更强住切恐造业复封之至京寻访不见其人一日于五丈河侧见一小儿逐一大猪名勃贺屠者赵氏猪能令羣猪不乱逸爱食薄苛故以名僧试呼其名以书投之猪遽食其书人立而化僧径之五台访其老僧亦化去矣【洞防志】
　　随声遂狶今观宰司之取士也有似于司原之佃也昔有司原氏者燎猎中野鹿斯东奔司原纵噪之西方之众有逐狶者闻司原之噪也竞举音而和之司原闻音之众则反辍已之逐而往伏焉遇夫俗恶之狶司原喜而自以为获白瑞珍禽也尽刍豢单囷仓以养之豕俛仰嚘咿为作容声司原愈益珍之居无何烈风兴而泽雨作灌巨豕而恶涂渝遂骇惧真声出乃知是家之艾猳耳此随声逐响之过也【潜夫论】
　　甂瓯食狗彘不泽甂瓯而食偷肥其体而顾近其死鳯凰髙翔千仞之上故莫之能致【淮南説林】
　　石猪啨蛉县有石猪圻长谷中有石猪子母数千头长老言夷昔牧此一朝化为石迄今夷人不敢往牧郑颉豕北狄渤海俗所贵者曰鄚颉之豕
　　豢豕豢豕者翁为调糠而媪为择之虱岂爱豕哉利其肉也
　　猫
　　防贵猫目晴旦暮圆及午竪敛如綖其鼻端常冷唯夏至一日暖其毛不容蚤虱黒者闇中逆循其毛即若火星俗言猫洗面过耳则客至楚州射阳出猫有褐花者灵武有经叱拨猫青騘色者猫一名蒙贵一名乌圆平陵城古谭国也城中有一猫常带金鏁有钱飞若蛱蝶士人往往见之【酉阳】
　　猫鬼独狐陁性好左道其外祖母髙氏先事猫鬼转入陁家毎一子日夜祠之犹鬼所杀人取其财物置于所事猫鬼家鬼若降人则面正青若被牵曳陁后败免死【北史】隋大业之季猫鬼事起家养老猫为厌魅颇有神灵相诬告京都都县被诛戮者数千余家蜀王秀皆坐之隋室既亡其事亦寝【佥载】
　　死愿作髙宗废王后及萧良娣萧骂曰阿武狐媚飜覆至死百十愿生得一日为猫阿武为鼠吾扼其喉以报今日即足矣武后闻之不説约六宫不许畜猫【旧书】李猫李义甫柔而害物时谓之李猫【旧唐新唐作人猫】李徳柔任大理少卿持法甚峻忌刻便佞时号李猫儿本无学术诈称博闻毎呼马为韩卢乐工为伶伦謟佞为謇谔以此贻讥于世【南唐近事】
　　抟食鹦鹉武则天习猫使与鹦鹉共处出示百官观未遍猫饥抟鹦鹉食之太后甚慙
　　猫犬互乳河东孝子王燧家猫犬互乳其子州县上言遂蒙旌表乃是猫犬同时产子取猫儿置犬窠中取犬子置猫窝内饭惯其乳遂以为常殆不可以异论也【佥载】梦伏堂限薛季昶为荆州长史梦猫儿伏卧于堂限上头向外以问占者张猷猷曰猫儿者爪牙伏门限者阃外之事君必知军马之要未旬月除桂州都督岭南招讨使
　　失猫唐裴寛子谞素好谈谐为河南尹有妇人投状争猫儿状云若是儿猫即是儿猫若不是儿猫即不是儿猫谞大笑判状云猫儿不识主傍我搦老鼠两家不须争将来与裴谞遂纳其猫儿争者皆哂之【开元传信记】同乳朱泚上言陇州将赵贵家猫鼠同乳不相为害诏遣中使示于朝常衮率百僚庆贺崔祐甫独否中官诘其故答曰此物之失常也上奏言礼云迎猫为其食田鼠也今对鼠不食无乃失于性乎且猫受人养育职既不修亦何异于法吏不勤触耶疆吏不勤捍敌以兹称庆臣所未详代宗深嘉之【旧唐】
　　相乳司徒马燧家猫有生子同日者其一母死焉有二子其一方乳其子衔而乳之若其【韩文】
　　猫精连山张大夫抟好养猫众色备有皆自制佳名毎视事退至中门数十头曳尾延颈盘接入以緑纱为帏聚其内以为戏或谓抟是猫精【南部新书】
　　人言左军容使严遵美阉官中仁人也尝一日发狂手足舞蹈傍有一猫一犬猫忽谓犬曰军容改常也颠发也犬曰莫管他从他俄而舞定自惊自笑且异猫犬之言遇昭宗播廷乃求致仕【北梦琐言】
　　苗介立成自虚雪夜于东阳驿寺中遇苗介立吟诗曰为慙食肉主恩深日晏蟠蜿卧锦衾且学志人知白黒那将好爵动吾心次日视之乃一大驳猫儿也【传竒】白老建州刺吏月下见七八白衣人长不盈尺男女杂坐而饮一人曰今日甚乐然白老将至奈何因哭入沟中数月后罢官新政家有猫名白老于堂西得白鼠七八枚食之【稽神録】
　　善记猫事江南二徐大儒也后主岐王六嵗时戏佛像前有大琉璃瓶为猫所触仆然堕地因惊得疾薨诏锴为墓志锴谓铉曰此文章虽不引猫儿事此故实兄颇记不铉为防二十事锴曰适已忆七十余事铉曰楚金大能记明旦又云夜来复得数事兄抚掌而已【邵思野説】兆祥鄱阳龚冕仲自言其祖纪与族人同应进士举其家众妖竞作乃召女巫徐姥者使治之时尚寒有一猫正卧炉侧家人指谓姥曰吾家百物皆为异不为异者独此猫耳于是猫亦人立拱手而言曰不敢姥大骇驰去后数日防音至二子皆髙第矣知妖异未必尽为祸也【续墨客挥谈】
　　负债为猫和州乌江县升中寺僧有负主僧今久而不偿病且革誓为畜产以报既卒主僧昼寝梦病僧披衣槃跚入床下觉而异之须防猫生一子稍长极驯扰其重七八斤毎客至则欢迎走报见非其人者辄谨随入有知呼其名必前怒噬至主僧呼则昻首号呌若求隠其事者【泊宅编】
　　章惇为猫宋有卢仙姑者指猫而问蔡京曰识之否此章惇也其意葢以讽京
　　仙哥河南永宁天坛山中岩有仙猫洞世燕真人丹成鸡犬俱升仙猫独不去人尝见之就洞呼仙哥则闻有应者【山川纪异】
　　澡洗世俗称六月六日猫犬澡洗之候
　　鼠
　　应星玉衡星散而为鼠【运斗枢】
　　仲能玉防记称鼠夀三百嵗满一百嵗者则色白善凭人而卜名曰仲能知一年中吉凶及千里外事也【抱朴子】毁郊牛鼷鼠食郊牛角改卜牛鼷鼠又食其角乃免牛【左】蚤风虽细困于安寝鼷鼠虽微犹毁郊牛【魏文与王朗书】鼷鼠口鼠也食牛啮尽而牛不觉
　　畏人齐侯将为臧纥田臧孙闻之见齐侯与之言伐晋对曰多则多矣抑君似鼠夫鼠昼伏夜动不穴于寝庙畏人故也今君闻晋之乱而后作焉宁将事之非鼠如何乃弗与田【襄二十三】
　　社鼠桓公问管仲曰治国奚患对曰最苦社鼠矣公曰何患社鼠哉对曰君亦见夫社木者乎树木而涂之鼠穿其间掘穴托其中熏之则恐焚木灌之则恐涂陁此社鼠之所以不得也今人君之左右出则为势重而收利于民入则比周而蔽恶于君不诛则乱法诛之则君不安据而有之此亦国之社鼠也【韩子外储説苑同晏了作景公】社鼷不灌屋鼠不薫何则所托者然也【汉中山王】马成人之巨蠧久依成社不畏熏烧【虞延】
