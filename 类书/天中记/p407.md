<!-- { "loadSidebar": true } -->
　　述宻国迷国正平元年遣使献一峯黒橐驼【北史八十五】取经磁州山中有竹林寺五百罗汉所居隠而不见按齐志云天寳末尝使人往此等取经凾使者辞以不知文宣曰卿取我骆驼乘之则自至矣使者入山东见一寺之门有数僧相谓曰髙洋骆驼来也问使者曰尔天子使汝来何求曰帝命于寺东廊从北第一房取经凾及尺八黄帕等僧共取与之后不复见【胡砺鼔山常乐寺碑】驼负凾养鱼虞孝仁性奢华伐辽之役以骆驼负凾盛水养鱼以自给宋孙承祐从太宗伐以骆驼驼负大函贮水养鱼自给
　　吉骆驼天官侍郎吉顼长大昻头行视郎中张元一目贮弱栁吉骆驼
　　白骆驼哥舒翰甞镇于青海路既遥逺遣使甞乗白骆驼以奏事白驼日行五百里【明皇杂録】
　　庐山精干符中刘秉仁为江州刺史自京将骆驼至郡击射至毙乃以状白州曰获庐山精刘公讶其事既至愀然曰此吾橐驼也乃命痊于江壖【三水小牍】
　　双峯成自虚自渭南晚过东阳驿遇雪夜止佛庙有老病僧曰安知高在焉夜吟诗曰拥褐藏名无定踪流沙千里度衰容得南宗心地后此身应便老双峯
　　山驴梁朱温常言于明皇赵崇是轻薄圆头于鄂州坐上祥不识骆驼呼为山驴【南部新】
　　鬼乘龙周世祖征濠夜遣兵持炬乗橐驼絶淮濠兵惊以为鬼乗龙也遂名乗龙洲【寰宇记】
　　驼语有驼坊使臣夜坐闻户外语云舍人来日当有之万里之役然遂免此苦吾将奈何荅云諌议愿自寛防当免耳使臣窃窥之乃庭中二驼也次早有防差一驼载军衣入蜀遂死蜀中矣【清明投辖録】
　　一封西域大月氏国出一封橐驼注脊上有一封也封言其隆髙若封土也今俗呼为封牛【汉书】吐畨独峯驼日行千里
　　知水脉焞煌西渡流沙往外国流沙千余里中无水时有伏处人不能知皆乘骆驼知水脉遇其处輙停不肯行以足蹋地人于蹋处掘之輙得水【慱物志】
　　知风鄯善古楼兰国也西北有流沙数百里夏日有热风为行旅之患风之欲至唯老驼知之即鸣而骤立埋其口鼻于沙中人每以为候亦即将氊拥蔽鼻口其风迅驶须臾过尽若不然者必至危毙【后周异域传】
　　风脚驼于阗有小鹿角细而长与驼交生子曰风脚驼日行七百里其疾如风【洽间记】波斯国出名马大驼及驼往往有日行七百里者富室至有数千头【北史】
　　两脚滑国者车师之别种也有两脚骆驼野驴有角【南史】粪烟如狼骆驼粪烟直上如狼烟
　　驼峯驼峯倒者齿老矣少徤者峯直【碎録】
　　驼声义训曰牛之声曰牟驼之声曰
　　石骆驼西域拘夷国山有石骆驼腹下下出水以金鈇及手承取即便对过瓠芦盛之者则得饮之今身体香净而升仙其国神秘不可数遇【异苑】互见水
　　驴
　　汉骊驴一曰汉骊其子曰【何承天纂文】
　　奇畜匈奴奇畜即驴骡也【史记】
　　驾驴灵帝于宫中西园驾四白驴躬自操辔驱驰周旋以为大乐于是公卿贵戚转相仿效至乘辎軿以为骑从互相侵夺贾与马齐夫驴乃服重致逺上下山谷野人之所用耳何有帝王君子而骖服之乎迟钝之畜而今贵之天意若曰国且大乱贤愚倒植凡执政者皆如驴也【后五行志】汉灵帝养驴数百头常自骑之駈驰遍京师有时驾四驴入市【金楼子】
　　起死蓟子训驾驴车与诸生俱诣许下道过荥阳止主人舍而所驾之驴忽然卒僵蛆虫流出生白之子训曰乃尔乎方安坐饭食毕徐出以杖扣之驴应声奋起行歩如初即复进道其追逐观者常有千数【后汉】
　　长面诸葛恪父瑾长面似驴孙权大防羣臣使人牵一驴入题其面曰诸葛子瑜恪跪请笔益两字续其下曰之驴举坐欢笑乃以驴赐恪【吴志】
　　作鸣王济卒将时贤无不毕至孙楚雅敬济而后来鸣我为卿作之体似声真賔客皆床曰卿尝好我作驴鸣我为卿作之体似声真賔客皆笑楚顾曰诸君不死而令王济死乎【晋书】
　　头当似猪王导谓诸葛尝见驴谢大问陛下遥相其形当何所似孝武掩口而笑荅曰头当似猪【世説】
　　驴胜马王导谓【诸葛】恢曰人言王葛不言葛王恢曰人言驴马不言马驴岂驴胜马也【晋书】
　　赤驴释道安宇内式瞻尝乘赤驴往来荆襄间朝夕而见今河东寺上有驴台岘有中驴村【史】或云皆虚也中驴之名本是闾国郄国之故地也
　　耀灵后废帝于耀灵殿上养驴数千【宋书】
　　驴王东海王凡劣前废帝号为驴王【刘体仁】魏元坦傲狼防麤安丰王延明每狠责之曰昔宋有东海王祎志性凢劣人号曰驴王我熟观汝所作亦恐不免驴号当时闻者号为驴王【北史】
　　比令仆王奂初拜仆射刘祥与奂子融载行至中堂见路人驱驴祥曰驴汝好为之如汝人才皆已令仆矣【南齐】运粮受绢公孙轨字元庆为虎牢镇将初大武将此征发民驴以运粮使执部调雍州轨令驴主皆加绢一疋乃与受之百姓语曰驴无彊弱负绢自壮众共嗤之坐徴还【后魏书】
　　嗜驴肉陈后主入隋文帝问监者叔宝何嗜对曰嗜驴肉问饮酒多少曰与其子弟日饮一石文帝大惊【南史】为驱驴状苏世长容貎丑陋颇有学识滑稽古杂谐调隋大业中为都水使者炀帝尝谓之曰卿面何类驱驴世长再拜呌呼以手防地项败面为驱驴之状羣臣掩口而笑炀帝大悦赐帛百疋【旧唐】
　　驱驴御史武后初称周恐下心不安乃令人自举供奉官正员外多置里行拾遗补阙御史至有车载斗量之咏有御史台令史将入室值里行御史数人聚立门内令史不下驴冲过其间诸御史大怒将杖之令史云今日之不实在此驴乞先数之然后受罚御史许之谓曰汝技艺可知精神极钝何物驴畜敢于御史里行于是羞赧而止【国朝记】
　　麒麟楦唐杨烱每呼朝士为麒麟楦或问之曰今假防麒麟者必脩餙其形覆之驴上宛然异物及去其皮还是驴耳无徳而朱紫何以异是【佥载】
　　驱驴宰相王及善后为右相无甚施设惟不许令史辈将驴入堂终日驱逐号驱驴宰相【上】
　　宝鞍郭英乂知运子也镇劒南颇恣狂荡取女人令乘驴击毬以寳钿为驴鞍赏赐巨万以为笑乐【唐书】
　　跨长耳咸通末执政以进士车服僣差奏请不许乘马时场中不下千皆跨长耳或嘲之曰今年勑下尽骑驴短辔长秋满九衢清瘦儿郎犹自可就中愁杀郑昌图郑光业躯干伟大故云【摭言】
　　夏侯驴子唐夏侯籍学吟诗逰西川依托勲臣为幕下从事时人号为夏侯驴子言其鄙也【北夣言】
　　梦化驴汉髙祖镇太原周太祖为汉卫时令隠帝监符玺颇相戯狎暨从征邺城旦夕同侍一旦语太祖曰我夜来夣尔为驴负我升既舍尔乘俄变为龙舍我南去何祥也曰公谓驴作少意知勿空见玩抚掌而罢【册府】死为驴陆轸云天圣中侍中冯拯卒次年京城南庆院侧人家生一驴腹下白毛成冯拯二字冯氏以金赎之潜育于室中四方皆知之【泊宅编】
　　聴莺声岭南有驿名翠岚往来者多饲马堂上吏止之不听乃题璧云犬马本非堂上畜莫言邮舍暂经过大都人畜须分别不聴莺声可奈何听莺声者盖昔人为驴吃牡丹赋云展似鉄之双蹄惊囘蝶夣耸如船之两耳不聴莺声驿吏之言出此【墨客挥犀】
　　卫代呼驴为卫于文字未见今卫地出驴义在斯乎或説以其有防有槽譬如诸卫有胃曹也因目为卫【资暇集】或曰晋卫玠好乗之故以为名【尔雅翼】
　　鸣欭【矣】防【亚】驴鸣也率以午及五更初而鸣
　　驴仙有驴仙者享五百员负乘而不辍歴无定主大驿于天下【符子】
　　驴运乌场国特檀山山中有寺大有众僧日日有驴运食无控御者自来留食还去莫知所在【西域志】
　　庐山公宋袁淑徘谐集庐山公九钖文云
　　卖驴开成初东市百姓丧父骑驴市凶具行百步驴忽忽曰我姓白名元通负君家力已足勿复骑我南市卖麸家欠我五十四百我又负君钱数亦如之今何卖我其人惊异即牵行旋访主卖之驴甚壮报价只及五千诣麸行乃还五千四百因卖之两宿而死【酉阳杂爼】
　　金驴晋僧朗住金榆山及卒所乘驴上山失之时有人见者乃金驴矣樵者往往听其鸣响土人言金驴一鸣天下太平【上】
　　服驾骥埀两耳兮中坂蹉跎驴服驾兮无用日多【楚辞】
　　骡
　　四类骡驴父马母也駃騠驴马父母也【説文】驴为牝马为牡则生驘有马与牛而生者皆防【古今注】馲驿驴父牛母【玉篇】蜀中县有马与牛合而生者皆牛为牡马为牝故今川广皆产骡生于广者蹄轻产于蜀者蹄重以大武之遗体也【尔雅翼】
　　骡医赵简子有两白骡而甚爱之阳城胥渠处广门之宫夜欵门而谒曰主君之臣胥有疾医教之曰得白骡之肝病则止不得则死谒者入通董安于御于侧愠曰譆胥渠也欺吾君请即刑焉简子曰夫杀人以活畜不亦不仁乎杀畜以活人不亦仁乎于是召庖人杀白骡取肝以与阳城胥渠处无几何赵兵兴而攻翟广门之左七百人右七百人皆先登而获甲首人主其胡可以不好事【吕覧】
　　駮骡元封四年脩弥国献駮骡髙一丈毛色赤班皆山色旋成日月之象常以金瑶物器盛蒭以饲之置于黄门厩东方朔曰比六畜之下者无为深爱昔夏侯滛于原兽以亡其国况戎翟献其鄙兽费财毁德非所以示天下也楚庄好马叔敖知其失政愿陛下省物金国家之机事骡鄙兽冝置之于负乘不用则弃之于野上乃放之后野人见有赤蛇自天属地有云气来绕地及云徐驰复变为赤龙骑之入云有人来告上曰滑稽儿使我失龙矣朔曰龙何难值恐陛下费金瑶终化为驴骡耳帝纳其言而深忌之【洞防记】
　　非驴非马兹王绛賔朝汉乐汉衣服制度归国治宫室如汉家仪外国之人皆曰驴非驴马非马若兹王所谓驘也【汉书】髙昌性难伏乃作歌曰驴非驴马非马言髙昌似骡也【上】
　　白骡将军明皇将登封太山益州进白骡至防朗丰涧权奇伟异上遂亲乘之柔习安便不知道降之劳也告成礼毕复乘而下才及山址上休息未乆有司言白骡无疾而殪上叹异久之谥之曰白骡将军命有司具槥椟垒石为墓墓在封禅坛北数里至今存焉【开天传信记】骡子都呉少诚防蔡州地既少马而广畜骡乘之教战谓之骡子军尤穪勇悍而甲仗皆画为雷公星文以为厌胜【旧唐】吴元济叛其将有董重质者守洄曲其部下乘骡即战号骡子都防为劲悍官军恒警俻之【上】
　　絷骡进士李詹平生广求滋味取骡絷于庭中围之以火骡渇即饮以灰水荡其肠胃然后取酒调以诸辛味复饮之骡未絶而为大所逼烁外已熟矣其法狄慎思小谏所也无何俱卒【玉泉子】
　　鹁鸽青靖康元年金人犯濬州徽宗防服出通津门御小舟将次雍丘沮浅船不得进夜出上御駮名鹁鸽青望睢阳而奔【挥尘録】
　　雄骡为戯钱昻治郡有声以才能称于崇观间尝帅秦州时童贯初得幸为熙河措置邉事恃宠骄倨将迎不暇独昻未尝加礼昻短小精悍老而矍铄一日赴天宁开啓待贯之来久之方至昻曰太尉来何暮耶贯曰偶以所乘骡小而难骑动必跳跃适方欲防鞍忽盘旋庭中甚久以此遅遅昻曰太尉之骡雄者耶雌耶贯曰雄者也昻曰既尔难柰何不若阉之贯虽一时愧怒而莫能报其后贯大用事卒致迁责【上】
