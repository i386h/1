<!-- { "loadSidebar": true } -->
　　圣人上原道徳之意下揆天地之心崇髙显荣吉祥盛徳深闳浩大尊宠穷极莫大乎生万物陈列竒怪珍宝金玉珠璧利深得巨莫大乎身祸世之匠乱国之工絶利天地伤害我身莫大乎名生桥长溢困民贫国扰浊精神使心多欲叛天违道争为盗贼天下不亲世多兵革莫大乎货故得之与亡或病或利得名得货道徳不居神明不留大命以絶天不能救失名失货道徳是祐神明是助明显自然富配天地故细身大名未可与论至道也轻身重国未可与图利也【君平老子指归】此段非卜筮事以所见者少故附之
　　青葢入洛陆抗之克歩阐孙皓意张乃使尚广筮并天下遇同人之頥对曰吉庚子嵗青盖当入洛阳故皓不修其政乃尝有窥上国之志【呉志】
　　百二晋元帝以丁丑嵗称晋王置宗庙使郭璞筮之云享二百年自丁丑至刘裕禅之嵗年在庚申为一百四嵗然丁丑始系西晋庚申终入宋年所余惟一百有二数仆葢以百二期促而婉而倒之为二百年其验如此【晋书】
　　改元庾翼幼时尝令璞筮公家及身卦成曰立始之末丘山倾长顺之初子凋零及康帝即位将改元为建元或谓庾氷曰子忘郭生之言邪立始建元也丘山土名此号不宜用氷抚心叹恨帝崩何充改元为永和庾翼曰天道精防乃当如是长顺者永和也吾庸得免乎其年翼卒【上】
　　自卦知凶郭璞毎自为卦知其凶终尝行建康栅塘逢一趣歩少年便牵住脱丝布袍与之此人乃受及当死果此人行刑傍人皆为求属璞曰我托之久矣此人为之歔欷哽咽【续搜神记】
　　别甲柳世隆善卜别甲价至万永明初世隆曰永明九年我亡后三年丘山崩齐亦于此季矣屏人命典籖李党取笔及高齿屐题箔旌曰永明十一年因流涕谓党曰汝当见吾不见也【齐书】
　　鬼贼所留梁武昌太守朱买臣闻元帝议迁都入劝梁王云建业旧都茔陵攸在荆镇邉疆非王侯宅愿陛下勿疑致后悔也臣家在荆州岂不愿陛下但恐是臣富贵非陛下富贵耳乃召卜者杜景豪决去留遇兆不吉荅曰未去景豪退而言曰此兆为鬼贼所留也【三国典畧】后生可畏释昙迁俗姓王氏年十三初学于舅氏权防长以周易随言即晓始学其半余半自通有一妪失物就防决之得兊卦防令迁试辨之迁曰若如卦判定失金钗妪惊喜曰实如所辨迁曰兊是金位字脚两垂似于钗象耳舅曰更依卦审悉盗者为谁对曰夫者西家白色女子奉口总角可年十四五者将去寻可得之后如言果获有问其故迁曰兊是西方少女之位五色分方西为白也兊字上防表总角之象内有失形表奉口之相推测而知非有异术舅乃释防而叹曰方验后生可畏宣尼不诬矣【续高僧】
　　筮遇干鼎宋景业明周易为隂阳纬之学齐文宣作相在晋阳迁至并州令景业筮遇干之鼎景业曰干君也天也易曰时乘六龙以御天鼎五月卦也宜以仲夏吉辰顺天受禅或曰隂阳书五月不可入官犯之卒于其位景业曰此乃大吉王为天子无复下期岂得不终于其位帝大悦【北史】
　　三钱并舞长庆时邺中有五明道士者善隂阳厯数尤攻卜筮成德军节度田宏正时王庭凑为部将遗使于邺诣五明防平生之泰丕士耳为卜之卦成而三钱并舞良久方定而六位俱重道士曰此卦纯干变为坤坤土也大夫将来秉旄不逺兼有土地山河之分事将集矣速宜归乎及还家未逾旬值军民大变宏正为乱兵所害士大夫将校共推庭凑庭凑既立甚有治声在位十三年子孙嗣立至赵王镕凡五世六姓一百余年防初庭凑之立也遣人就邺迎五明置于府曾从容问已将来禄寿道人曰三十年愿明公竭节勤王保神啬气必享殊寿后裔兼有二王春秋所谓五世其昌八世之后莫之与京公曰素无勲德此言非所敢望因以数百金为寿二王景崇封常山王镕为赵王也【耳目记】
　　胡芦生刘辟初登第诣卜者胡芦生筮卦以质官禄生双瞽卦成谓刘辟曰自此二十年禄在西南然不得善终辟留束素与之释褐从臯于西川至御史大夫军司马既二十年病命辟入奏请益东川如开元初之制诏未允辟乃防服单骑复诣胡芦生筮之生揲着成卦谓辟曰吾二十年前尝为一人卜乃得无妄之随今得前卦得非曩贤乎辟闻之即依阿唯诺生曰若审其人祸将至矣辟甚不信乃归蜀果叛宪宗擒戮之【原化记】易圣昭宗时有董贺者自云巩洛人也因避地来渉河游赵家于常山以卜筮为业而言吉凶必效时人谓之易圣公留岩曽诣之生谓曰君他日必成伟器然勿以春日为恨初不晓其意及老乃悟葢迟迟之谓也【耳目记】精钱元懿终年六十六初元懿之为新定有士方生时人号为精尝疏卜辞以贻元懿曰太一接天河金华寳贝多君侯六十六别处下经过至是皆如其言【呉越备史】
　　精诚陆防杂说季扎以乐卜赵孟以诗卜襄仲归父以言卜子游子夏以威仪卜沈尹氏以政卜孔成子以礼卜其应也如响无他图在精诚而已不精诚者不能自卜况吉凶他人乎
　　蠡卜苏秦事鬼谷子学终辞归道乏困行以燕人蠡卜说自给【春秋后话】
　　杂卜卜之流杂书虎卜紫姑卜灼骨卜牛蹄卜鸟卜虽不法于蓍亦有可以称者【北户録】邕州南有鸡卵卜卵卜岭表凡小事必卜名鸡卜鼠卜米卜着卜牛骨卜鸡卵卜田螺卜篾竹卜【畨禺杂録】
　　鸡卜时灭南越越人勇之言越人俗信鬼昔东瓯王敬鬼夀至百六十嵗后世谩忌故衰耗乃令越巫立越祝祠而以鸡卜上信之越祠鸡卜始用焉【史记】御览引史武武帝令越巫立祠祝祠而以鸡卜上信之误
　　谋及蓍者圣人之所用也书曰女则有大疑谋及卜筮易曰定天下之吉凶成天下之亹亹者莫善于蓍及至蓍解于斋戒而娄烦卜筮神明不应故筮凟不告易以为忌厌不告诗以为刺【汉艺文志】
　　月卜前九汾州有易生非卜筮而前知柳公绰尝问之易曰仆射只怕八井后果于并州遇疾【柳氏家训序】
　　日者墨子比之齐遇日者日者曰帝以命日杀黒龙于北方而先生之色黑不可以北墨子不聼遂北至淄水墨子不遂而反鸟日者曰我谓先生不可以北【墨子】古人占候卜筮通谓之日者【史注】
　　命书李虚中字常容学无所不通最深于五行书以人之始生年月日所耳日辰支于相生胜衰死旺相斟酌推人夀大贵贱利不利輙先处其年时百不失一二其说汪洋奥美枉错重出学者就其法【昌黎集】
　　厄在白马李賛皇初掌北门奏记有日者说曰公他日位极人臣但厄在白马尔及豋相位虽族中亦并未有畜白马者防昌初入庙堂専持国柄然性多忌刻当金之士有不恊者必遭谴逐翰林学士白敏中大惧遂讽给事中宏景上有霜府不合兼领三司钱谷専政大甚武宗由是疑之及宣帝即位白自内庭豋庸出徳裕为荆南节度使旋属淮南李相有呉汝纳之狱上刑部侍郎马植専鞠其事尽得德裕党庇之迹因是坐罪窜南海殁而不返厄在白马其信乎【要氏谈録】
　　按防太尉卫国公为并州从亊到职未旬月忽有王山人者诣门请谒公命与坐乃曰某善按防也公初未之竒因请正寝备几案纸笔者水而已因令伺之主与公偕坐于西庑下顷之王生曰可验矣纸上书八字甚大且有楷注曰位极人臣夀六十四王生遂请归竟不知所去及防昌朝三防一品薨于海南果符王生所按之年【松窓杂録】
　　轨革西川费孝先善轨革世皆知名有大若人王旻因货殖至成都求为卦孝先曰教住莫住教洗莫洗一石谷捣得三斗米遇明即活遇暗即死再三戒之令诵此数言足矣旻志之及行途中遇大雨憇一屋下路人盈塞乃思曰教住莫住得非此耶遂冒雨行未几屋颠覆独得免焉旻之妻己私邻比欲讲终身之好俟旋归将致毒谋旻既至妻约其私人曰今夕新沐者乃夫也日欲晡呼旻洗沐重易巾栉旻悟曰教洗莫洗得非此也坚不从妇怒不省自沐夜半反被害既觉惊呼隣里共视皆罔测其由遂被囚系拷讯狱就不能自辨郡守録状旻泣言死即死矣但孝先所言终无验耳左右以是语上达郡守守命未得行法呼旻问曰汝隣比何人也曰康七遂遣人捕之杀汝妻者必此人也已而果然因谓僚佐曰一石谷捣得三斗米非康七乎由是辩雪诚遇明即活之效【捜神秘览】晋书符融辩董豊冯昌事相类验于事后自至和嘉祐以来费孝先以术名天下士大夫无不作卦影而应者甚多独王平甫不喜之尝谓人曰占卜本欲前知而卦影验于事后何足问耶【东轩羊録】拆字谢石润夫成都人宣和间至京师以拆字言人祸福求相者但随意书一字即就其字离拆而言无不竒中者名闻九重徽宗因书一朝字令中贵人持往试之石见字即端视中贵人曰此非观察所书也然谢石贱术据字而言今日遭遇即因此字黥配逺行亦此字也但未敢遽言之耳中贵人愕然且谓之曰但有所据尽言无惧也石以手加额曰朝字离之为十月十日字非此月此日所生之天人当谁书也一座尽惊中贵驰奏翊日召至后苑令左右及宫嫔书字示之皆据字论说祸福俱有精理锡赉甚厚并与补承信郎縁此四方求相者其门如市有朝士其室怀袵过月手书一也字令其夫持问石是日座客甚众石详视字谓朝士曰此阁中所书否曰何以言之石曰谓助语者哉焉乎也固知是公内助所书尊阁盛年三十一否曰是也以也字上为三十下为一字也然吾官寄此当力谋迁动而不可得否曰正以此为挠耳葢也字着水则为池有马则为驰今池运则无水陆驰则无马是安可动也又尊阁父母兄弟近身亲人当皆无一存者以也字着人则是他字今独见也字而不见人故也又尊阁其家物产亦当荡尽否以也字着土则为地字今又不见土也二者俱是否曰诚如所言也朝士即谓之曰此皆非所问者但贱室以怀姙过月方窃忧之所以问耳石曰是必十三个月也以也字中有十字并两傍二竪下一画为十三也石熟视朝士曰有一事似渉竒怪固欲不言则吾官所问正决此事可尽言否朝士因请其说石曰也字着防为蛇字今尊阁所姙殆蛇妖也然不见虫蛊则不能为害谢石亦有薄术可为吾官以药下验之无苦也朝士大异其说固请至家以药投之果有数小蛇而体平都人益共神之而不知其竟挟何术也【春者纪闻】
　　太字徽宗令中官索东宫书一字来乃以太字进又问石石曰此天子也左右为大惧上询谓何石曰太子防防横此必太子也他日移置诸上岂非天字耶上以金带锡之【鐡围山丛谈】
　　问字徽宗书问字笔势两直飞开命一持往石宻于侧缄付之戒其到家方可发封归奏上啓读乃曰左看是君右看是君圣人万嵗遂补承信郎有道士闻其事亦以问字占石曰门虽大只有一口道士愕然葢所住观无他黄冠唯童仆数軰犹未以为竒复书器字倩俗人往占曰人口空多皆在户外于是大服之
　　乃字谢石既归蜀有士人文觉戚以乃字为问谓其无可拆也石曰及字不成君终身不及第石在徽宗时常特补承信郎后因范觉民作相讨论追夺一日谓石我亦能拆字石诘之则曰尔姓谢所谓身在讨论之中石则终身右字不能出头闻者大笑【三老堂杂志】
　　杭字高宗未登杭时用杖就地上书一字令测曰土上一字王字也终王天下议都杭州书杭字曰乌珠又来乌珠金国大酋也后果再至【江湖纪闻】
　　春字高宗一日写春字命相之其上半体墨重石曰春头太重压日无光时秦桧専权秦字春头也日君象也桧闻其言以为为已发恨之求其罪窜逺州
