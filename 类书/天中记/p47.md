<!-- { "loadSidebar": true } -->
　　五地周礼曰大司徙掌天下地土之图周知九州之地域广输之数辩五地之物生一曰山林动物冝毛植物冝皁物二曰川泽动物冝鳞植物冝膏物三曰丘陵动物冝羽植物冝覈物四曰坟衍动物冝介植物冝防物五曰原隰动物冝羸植物冝丛物注曰东西为广南北为轮皁栢栗膏杨桞覈李梅防王棘丛萑苇之属五土夫地有五土之冝各有高下【范子计然】分别五土视其高下若田冝黍稷下田冝稻麦丘陵阪险宜种枣栗【孝经郑注】
　　六区思赋上下无常穷六区注六区上下四方也六极天有六极注四方上下
　　六体裴秀武帝时为司空为地图十八篇制图之体有六一曰分率以辩广轮之度二曰凖望以正彼此之体三曰道理以定所由之数四曰高下五曰方邪六曰迂直此三者各因地制冝以校夷险之异以六者参而考之【晋书】隋宇文恺曰裴秀舆地以二寸为千里
　　六幕礼乐志纷纭六幕浮大海师古曰六幕犹言六合也
　　七表天有五行地有五岳天有七星地有七表天有八气地有八风天有九道地有九州天有四维地有四凟【河图括地象】
　　八区杨雄传咸营于八区师古曰八区八方也
　　八纮烛六合耀八纮师古曰八纮八方之纲维也八埏封襌书下泝八埏孟康曰埏地之八际也言徳下流于地之八际
　　八荒过秦论并吞八荒师古曰八荒八方荒忽极逺之地也
　　八柱天有九部八纪地有九州八柱东南神州曰晨土正南卭州曰深土西南戎州曰防土正南弇州曰开土正中冀州曰白土西南柱州曰肥土北方州曰成土东北咸州曰隠土正东扬州曰信土昆仑山为柱气上通天昆仑者地之中也地下有八柱柱广十万里有三千六百轴互相牵制名山大川孔穴相通【河图括地象】八殥九州之外乃有八寅亦方千里自东北方曰大泽曰无通东方曰大渚曰少海东南方曰具区曰无泽南方曰大夣曰浩泽西南方曰渚资曰丹泽西方曰九区曰泉泽西北方曰大夏曰海泽北方曰大曰寒泽凡八寅八泽之云是九州【淮南子】
　　八纮八寅之外乃有八纮亦方千里自东北方曰和丘曰荒土东方曰棘林曰桑野东南方曰大穷曰众女南方曰都广曰反户西南方曰焦侥曰炎土西方曰金丘曰沃野西北方曰一目曰沙所北方曰积氷曰委羽凡八纮之气是出寒暑以合八正必以风【上】
　　八极八纮之外乃有八极自东北方曰方土之山曰苍门东方曰东极之山曰开明之门东南方曰波母之山曰阳门南方曰南极之山曰暑门西南方曰编驹之山曰白门西方曰西极之山曰阊阖之门西北方曰不周之山曰幽都之门北方曰北极之山曰寒门凡八极之云是天下八门之风是节寒暑八纮八寅八泽之云以九州而和中土【上】伯昬无人曰夫至人者上闚青天下潜黄泉浑斥八极神气不变【庄子】
　　八方司马相如传六合之内八方之外师古曰四方四维谓之八方河图龙文曰镇星光明八方归德
　　八聴天有八风噫气也地有八听孔窍也
　　九则楚词曰地方九则何以坟之康回凭怒地何以西南倾注坟分也谓九州之地凡九品禹何以能分别之康回共工也
　　九地凡九地一为沙泥二泽池三沚崖四下田五中田六上田七下山八中山九上山【太经】
　　九土登徒子好色赋周览九土足歴五都思赋思九土之殊风曹子建责躬诗朱旗所拂九土披攘
　　九壤补亡诗茫茫九壌注九壌九州
　　九域韩诗曰方命厥后奄有九域薛君曰九域九州【选注】十形夫土地皆有形名而人莫察焉有龙体有鳞鳯貌有弓弩势有斗升象有张舒形有塞闭容有隠真之安有累夘之危有膏腴之利有塉埆之害此十形者气势之始终隂阳之所极也【物理论】
　　方载从上临下八万里天以圆覆地以方载【考灵耀】地户天不足西北地不足东南西北为天门东南为地户天门无上地户无下【河图括地象】
　　坤灵坤灵定位川泽攸同泽有所注川有所通【后汉杨厥碑】舒形地以舒形万象咸载【钩命决】
　　灵静天成于外地定于内天躰于阳故圆以动地体于隂故平以静动以行施静以合化天以阳廻地以隂淳是故天致其禀气舒光地致其静承施候明天以以顺动不失其中则四时顺至寒暑不减致生有节故品物用生地以灵静作合承天清化致养四时而后育故品物用成凡至大莫如天至厚莫若地至多莫若水至空莫若土至华莫若木至实莫若金至无莫若火【灵宪】出云起土无位而道在故太一不兴化人主不任部地出云起以合从天下动劳出于地功归于主【元命包】不能天不能冬莲春菊是以圣人不违时地不能洛橘汶貉是以圣人不违俗【文始真经】
　　黄泉天以不见为地以不形为人以心腹为天奥西北鬰化精也地奥黄泉隠魄荣也人奥思虑含至精也【太经】
　　十二分地有十二分王侯之所居也【春秋内事】
　　得一天得一以清地得一以寜谷得一以盈天无以清将恐裂地无以寜将恐发谷无以盈将恐竭【老子】
　　九圃洛书曰人皇始出于提地之口九男兄弟相像以别长九州为九囿人皇乃有中州八辅
　　九淮南子曰神农皇帝剖判大宗窍领天地袭九窽重九注窍通也领理也袭法也形也言因九天九地之形法以通理也
　　黄垆淮南子曰女娲功烈上际九天下契黄垆注上与九天接下契至黄垆黄泉下有垆土也又云放乎九天之上蟠乎黄垆之下曹植诗抱罪黄垆
　　方州淮南子曰女娲氏背方州抱圆天注方州地也文子作负方州
　　九州人皇氏分九州神农始立地形甄度四海逺近山川林薮故至东西九十万里南北八十一万里【春秋命厯序】黄帝受命风后受图割地布九州【周公职録】黄帝旁行天下方制万里画壄分州得百里之国万区【汉地理志】
　　图地形元命苞云神农世怪义生白阜图地形脉道注怪义白阜母名白阜为神农图画地形通水道之脉使不壅塞也
　　任地颛项养材以任地载时以象天北至于幽陵南至于交趾西至于流沙东至于蟠木日月所照莫不砥属【史记】
　　益地图西王母于大荒之国得益地图慕舜徳逺来献之【书帝照期】黄帝在位王母遣使乘白鹿集帝庭授以地图舜在位遣使献白玉环反益地图遂广黄帝九州为十二州又献三琯吹之以和八风【集仙録】
　　息壌洪水防天鲧窃帝之息壌以堙洪水【山海经】防滔洪水无所止极伯鲧乃以息石息壌以填洪水【开筮】息谓子也填物不耗减掘之益多故禹用填洪水以为名凡土有轻重肥瘦色泽气不同自江而南掘土不过五尺见泉厥无息掘土还填禆补多欠故南中井浅自淮而北土实掘井动经二三丈或再填穴则多于始取重轻不足定以北校秤之也【相感志】
　　括地图禹长于地理得括地象图尭以为司空【尚书刑德仿】禹观于河始受图括地象也图言治水之意【帝王世纪】禹歩禹乃使太章歩自东极二亿三万三千五百里七十五歩使坚亥步自北极至于南极二亿三万三千五百里七十五歩【淮南子】
　　禹迹虞人之箴曰芒芒禹迹画为九州经啓九道民有庙兽有茂草各有攸处【左襄四】
　　禹治八极之广东西二亿三万三千里南北二亿三万一千五百里夏禹所治四海内地东西二万八千里南北二万六千里【括地象】
　　九有九围啇书曰以有九有之师九有以亡啇颂曰奄有九有九有有截毛传曰九州也又曰式是九围释语云谓九州为九围者盖以九分天下各为九处规围然故谓之九围
　　土训版图之贰月司防掌之土地之图司书记之天官之属也形体之法遂人造之地事之图土训诏之则地官之职也春卿有小史外史掌其志夏卿有司险职方掌其图至于邦国土地之图地域广轮之数载在司徒维见可睹【玉海】
　　献土晋文公过卫衞文公不礼去过五鹿饥而从野人乞食野人盛土器中进之重耳怒赵衰曰土者有土也君其拜受之【史记】
　　金化蜀王本纪曰蜀王猎于褒谷见秦王以金一笥遗蜀王蜀王报以礼物尽化为土秦王大怒臣以下贺曰土地也今秦当得蜀矣
　　九土楚蒍掩为司马书土田度山林鸠薮泽辨京陵表淳卤数疆潦规偃猪町原防牧隰臯井衍沃量入脩赋注量九土之所入【左防二十五年】
　　海外九州邹衍曰儒者所云中国者于天下乃八十一分居其一分耳中国名曰赤县神州赤县神州内自有九州禹之序九州是也不得为州数中国外如赤县神州者九乃所谓九州也于是有禆海环之人民禽兽莫能相通者如一区中者乃为一州如此者九乃有大瀛海环其外天地之际焉【史记】昆仑东南方五千里谓之神州中有和乡方三千里五岳之城帝王之宅圣人所生也【王婴古今通论】昆仑东南有亦县之州风有时寒暑有节茍非此土南则多暑北则多寒东则多阳西则多隂故圣人不处焉【灵宪】
　　幽都土伯防兮归来君无下此幽都些土伯九约其角觺觺些敦脄血拇逐人駓駓些参目虎首其身若牛些【招防】昆仑之东北地转下三千六百里有八幽都方二十余万里【慱物志】
　　六合汰沃卢敖防乎北海经乎太隂入乎阙至于蒙谷之上见一士焉深目而须泪注而鸢肩丰上而杀下轩轩然方迎风而舞顾见卢敖慢然下其臂遯迯乎碑卢敖就而视之方卷殻而食蛤梨卢敖与之语曰唯敖为背羣离党穷观于六合之外者非敖而已乎敖防而好防至长不渝周行四极唯北隂之未闚今卒睹夫子于是子殆可与敖为友乎若士者齤而笑曰曰嘻子中州之民寜肯而逺至此此犹光乎日月而载列星隂阳之所行四时之所生其比夫不名之地犹奥也若我南防乎冈防之野北息乎沉墨之乡西穷窅防之党东开鸿蒙之先此其下无地而上无天听焉无闻视焉无眗此其外犹有汰沃之汜其余一举而千万里吾犹未能之在今子防始于此乃语穷观岂不亦逺哉然子处矣吾与汗漫期于九垓之外吾不可以乆驻若士举臂而竦身遂入云中卢敖仰而视之弗见乃止驾止柸治悖然若有防也曰吾比夫子犹黄鹄与蠰虫也终日行不离咫尺而自以为逺岂不悲哉【淮南子】论衡泪注作颈奥作沉墨作沉薶
　　地市骊山始皇陵作地市生死人交易市平不得欺死人云秦王地市有断马利【三秦记】
　　地脉二世遣使杀防恬恬喟然太息曰我何罪而死乎良乆曰恬罪固当死矣起临洮属之辽东城堑万余里此其中不能无絶地脉哉【史记】
　　八镇校猎赋八镇而开闗应劭曰四方四隅为八镇如淳曰不言九者一镇在中天子居之故也
　　客土永始元年秋七丹诏曰昌陵作治五年尚事加功天下虗耗百姓罢劳客土防恶终不可成其罢昌陵服防曰取他处土以増高为客土也【成帝纪】客土无气【唐方伎传杜生】
　　真土成帝时陈汤上封事起昌陵卒不就有司皆议曰昌陵因卑为高积土为山度便房犹在平地土客土之中不保幽冥之灵浅外不固取土东土且与谷同价故陵因天性防真土处势高敞冝还复之【陈汤传】
　　四表大汉左东海右渠捜前畨禺后陶涂东南一尉西北一候【解謿】甘泉赋东烛仓海西燿流沙北爌幽都南丹厓师古曰四表也
