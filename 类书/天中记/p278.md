<!-- { "loadSidebar": true } -->
　　草圣不工张天觉好草圣而不工一日得诗索笔疾书满纸使其侄録之当竒险处侄罔然而止执所书问曰此何字丞相熟视诟云胡不早来问致吾忘之【泠斋夜话】学曹操书朱子少时曽学曹操书时刘共父方学顔书鹿脯帖朱以字画古今诮之共父云我所学者唐之忠臣公所学者汉之簒贼耳时朱黙然无以应
　　梵书造书凡有三人长名曰其书右行次曰佉卢其书左行少者苍颉其书下行【法苑珠林】梵书左旋其势向右华书右旋其势向左【通志六书畧】安息国书革旁行为书记服防曰横行为书记也师古曰今西方胡国及南方林邑之徒书皆横行不直下也革谓皮之不柔者【汉书西域】
　　笔
　　不律释名曰笔述也谓述事而言之成公绥曰笔者毕也能毕举万物之形而序自然之情也墨薮云笔者意也意到即笔到焉楚谓之聿呉谓之不律燕谓之弗秦谓之笔也
　　曽削古未有笔以书刀刻字于方防谓之削鲁为诗书之国故考工记以鲁之削为良【困学纪闻周礼】
　　防文太公阴谋笔之书云毫毛茂茂防水可脱防文不活
　　缥笔孔子制作孝经使七十二子向北辰磬折使曽子抱河洛事北向孔子簮缥笔衣綘单衣向北辰而拜【孝经授神契】
　　蒙恬笔牛亨问曰古有书契已来便应有笔也世称蒙恬造笔何也答曰自蒙恬始作秦笔耳以枯木为管以鹿毛为柱羊毛为被所谓苍毫非兎毫竹管也非谓古笔也又问曰笔有彤管何也答曰彤者赤漆耳史官载事故以赤管言以赤心记事也【崔豹古今注】
　　天子笔天子笔管以错寳为跗毛皆以秋兎之毫官师路扈为之以杂寳为匣厕以玉璧翠羽皆直百金【西京杂记】饰璧缀珠汉末一笔之匣雕以黄金饰以和璧缀以隋珠文以翡翠此笔非文犀之祯必象齿之管非丰狐之柱必秋兎之翰用之者必被珠绣之衣践雕玉之履【子】笔端传曰鸟之美羽勾啄者鸟畏之鱼之侈口垂腴者鱼畏之人之利口赡辞者人畏之是以君子避三端避文士之笔端避武士之锋端避辨士之舌端诗曰我友敬矣防言其兴【韩诗外】
　　齧笔司马相如作文把笔尝齧之似鱼含毫
　　簮笔张安世持槖簮笔事孝武帝数年见谓忠谨【汉书】槖挈槖也近臣负槖簮笔从备顾问或有所记
　　投笔班超字仲升家贫为官佣书写尝辍书投笔叹曰大丈夫当效介子张骞立功异域以取封侯安能久事笔砚乎【东观汉记】
　　弱翰杨雄谓天下上计孝亷防即把三寸弱翰油素四尺以问其异
　　染血杨斑字机平平零陵贼为荆州刺史赵凯横奏槛车徴之仍夺其笔砚乃齧臂出血以簿中白毛笔染血以书帛上具陈破贼之形势及言为凯所诬以付子弟诣阙诏原之【谢承后汉书】
　　舟笔盛吉拜廷尉每冬月罪囚当防其妻执烛吉持月笔相向埀涕【防稽典録】
　　削荆任末十四时学无常师或依林木之下编茅为庵削荆为笔刻树汁为墨夜则映星望月暗则麻蒿以自照【拾遗记】
　　忌笔路粹字文蔚少学于蔡邕为丞相军谋祭酒曹操令枉状奏孔融诛之后人观粹所作无不嘉其才而忌其笔【典畧】
　　防额孙权常夣北面首于天帝顾而见日俄而日变为三月忽见一人从前以笔防额流血于前惧而走之状似飞者复坠于地觉以问术士熊循循曰吉祥矣大王必为呉主王者人之首额者人之上王加防主字也在而来王者之羣臣也虽主意未至而羣下自逼矣血流在前教令明白当从王出也权乃询之大臣遂絶于魏【吴祚国统】齐髙洋夣人以笔防其额王昙哲贺曰王当作主
　　琉璃笔陆士龙云魏武帝刘媫妤以七月七日折琉璃笔管此其时也
　　麟角张华造物志成晋武赐麟角笔以麟角为笔管此辽西国所献也【拾遗记】王勃春日孙学士宅宴序且倾鹦鹉之杯聊举麒麟之笔
　　炙笔左思为三都赋门庭藩溷必置笔砚十稔方成薛宣令人纳薪以炙笔砚
　　笔答成公绥口不能谈而有剧问以笔答之见其深智【文士】
　　洪笔晋蔡洪赴洛中人问曰呉中旧姓何如答曰呉府君【展】圣朝之老成佐明时之俊乂朱永长【诞】理物之至徳清选之髙望严仲弼【隠】九臯之鸿鹄空谷之白驹顾彦先八音之琴瑟五色之龙章张威伯岁寒之茂松幽夜之逸光陆【士衡】士龙鸿鹄之徘徊悬皷之待槌凡此诸君以洪笔为鉏耒以纸札为良田以黙为稼穑以义理为丰年【世説】
　　鼠须笔王羲之得用笔法于白云先生先生遗之鼠须笔又钟繇张芝皆用鼠须笔
　　緑沉昔人或以琉璃象牙为笔管丽饰则有之然笔须轻便重则踬矣近有人以緑沉漆竹管及镂管见遗録之多年斯亦可爱玩讵必金寳雕琢然后为贵乎余尝自为笔甚可用谢安石庾雅恭每就吾求之禁而不与【王羲之笔经】
　　赍笔陈寿卒洛阳令张遣吏赍纸笔就寿门下写三国志【王隠晋书】
　　赤笔王祐病有鬼至其家留赤笔十余所千荐下曰可使人簮之出入辟恶举事皆无恙
　　牙管庾廙字防简侍中袁彖雅慕之赠鹿角书格蜯砚象牙笔管　范岫字懋宾济阳考城人毎居常以亷洁著称为晋陵太守虽牙管一双犹以为费
　　防笔何禛少孤常以防笔戢扇为业善为智讨由是知名【晋春秋】
　　打骨宋云以魏神中至乌苌国又西至本释迦徃自作国名磨休玉有天帝化为婆罗门形语五日我甚知圣法须打骨作笔剥皮为纸取髓为墨王即依其言遣善书者抄之遂成大乘经典今打骨处祀为琉璃【行记】胎髪南朝有老姥善作笔胎髪者尤佳又有笔工名铁头能莹管如玉【纪闻谭】
　　退笔塜僧智永于楼上学书有秃笔头十瓮每瓮数石人求显题门限穿宂乃以铁叶裹之谓之铁门限后取笔头瘗之号退笔塜自制铭志
　　夣吞笔虞世南学书专精中宵之间夣吞笔觉后若在胷臆又因假见张芝指一道字用笔体斯源也【虞笔髓】犀角管欧阳通询之子善书瘦怯于父常自矜能书必象牙犀角为管貍毛为心覆以秋毫松烟为墨末以麝香纸必须用薄白滑者乃书之盖自重也
　　管子丈李林甫为相初年有一布衣请谒之自称曰业八体书生管子文语毕求退林甫令人暗逐之生至南山中一石洞其人寻亦入石洞遽不见生惟有故旧大笔一其人持以白林甫林甫以其笔置于书阁焚香拜祝其夕笔忽化为五色禽飞然不知所之【大唐竒事】
　　髙搘笔防中尚揖揖者古之肃拜也故有防揖笔每署事必举笔当额有不能下笔者人号为髙搘笔徃徃自防拜他官执笔亦误作防揖者人皆笑之【御史防记】
　　管刻人马王使君有笔管中间刻从军行人马毛髪屋木山水无不精絶毎一事刻从军行一句殆非人功成云用鼠牙刻【卢氏杂説】
　　宣城世宣州陈氏世能作笔家传右军与其祖求笔帖后子孙犹能作笔至唐柳公权求笔于宣城先与二管语其子曰柳学士如能书当留此笔不尔如退还即可以常笔与之未防柳以为不入用别求遂与常笔陈云先与者二笔非右军不能用柳信与之逺矣【文房四寳类説作宣州诸葛氏】柳公权谢人惠笔帖云近蒙寄笔虽毫管甚佳而出锋大短伤于劲硬所要优柔出锋须长择毫须细管不在大副切须齐副齐则波撆有冯管小则运动省力毛细则防画无失锋长则洪润自由顷年曽得舒州青练笔指挥教示颇有灵性后有管小锋长者望惠一二即为妙矣【能改斋漫録】
　　架笔起舞杜昭逺将失宠幸多妖物昼见狗作鸡鸣尝一日架上双笔起舞相对回检不已杜曰既为崇能自书乎右一笔倒砚中渍其毫于案上大书于案上其年杜防大辟【葆光録】
　　衣袖代笔唐相裴休早业于河内之太行山后登显位建寺于彼目为化城寺旋授太原节镇经由是寺寺之僧粉额陈笔砚俟裴公亲题之裴公神情自若以衣袖湿墨以书之尤甚遒徤逮归侍婢讶其霑渥裴公曰句以之代笔来
　　斑竹管李徳裕寓居郊外舍中有湘州守赠以班竹笔管竒采烂然爱玩不足因为赋以报之【英华】
　　笔耕翰林盛事云王勃所至请托为文金帛丰积人谓心织笔耕【翰林志】
　　足夹大厯中东都天津桥有乞儿无两手以右足夹笔写经乞钱欲书时先掷笔髙尺余以足接之曽无失落书迹尤楷【酉阳】
　　夣笔石晋朝丞相赵莹布衣时常以穷通之分祷于华岳宙是夜夣神遗以一笔二劔始得未窹既而一践廊庙拥节旄
　　五色笔和凝年十七举明经至京师忽夣人以五色笔一束以与之谓曰子才可以举进士自是才思敏赡十九登进士第【五代周史】
　　二笔马裔孙初为河中从事因事赴阙宿于逻店其地有上逻神祠夜夣神见召待以优礼手授以笔一大一小觉而异焉及为翰林学士旋知贡举私自谓曰此二笔之应也洎入中书吏奉二笔熟视大小如昔时夣中所授者【上】
　　画日蘓循始至魏州晋王大悦明日献画日笔三十管鹿毛宣城之笔虽管答至妙而佳者亦少大约供进或逹寮为之则稍工又或以鹿之细毛为之者故晋王隠笔铭云岂其作笔必兎之毫调利难秃亦有鹿毛盖江边亦少兎也徃徃商贾赍其皮南渡以取利今江南民间使者则皆以山羊毛焉蜀中亦有用羊毛为笔者徃徃亦不下兎毫也　宣城岁贡青毫六两紫毫三两次毫六两劲徤无以也岭中亦有兎但才大于鼠比中者其毫软弱不充笔用是知王羲之叹江东下湿兎毛不及中山　鹿毛笔晋张华尝用之不下兎毫
　　石鼠蜀中出石鼠毛可以为笔其名
　　人须岭南兎尝有郡牧得其皮使工人削笔醉失之大惧因剪已须为笔甚善更使为之工者辞焉诘其由因实对遂下令使一户输人须或不能致輙责其直【异物志】雉毛有兽縁木文似豹名虎仆毛可以取为笔岭外尤少兎人多以鸡雉毛作笔亦妙故岭外人书札多体弱然而笔亦利其锋至水干墨之后须鬈然如虿焉【物】麝貍郑公防云麝毛笔一管写书直行四十张狸毛笔一管界行写书八百张
　　羊须陶隠居烧丹封鼎际用羊须笔
　　胎髪弗妪多以小儿髪为笔柱郑防云萧祭酒常用之又韦仲将笔説方云笔柱或云墨池亦曰承墨又有柳笔皮笔鐡笔
　　五色畨禺诸郡如陇右多以青羊毫为笔昭州择鸡毛为笔其三覆锋亦有圆如锥方如凿可抄写细字者昔溪源有鸭毛笔雀雉毛间之五色可爱徴其事得非入江淹夣中者乎
　　双床枚捜神记云益州西有神祠自称黄石公祈祷一百纸一双笔一丸墨先闻石室中有声便具吉防不见形也南朝呼笔四管为一床梁简文帝答徐摛书云时防书幌乍置笔床梁令云写书必一枚一万字
　　毫锥白乐天与元防之将应制科各有纎锋细管笔擕以就试相顾輙笑目为毫锥故赠元相诗曰防目穿如札毫锋铳似锥
　　胡卢汉上题襟集有叚成式寄温飞卿胡卢笔管徃复书二首
　　鬼取今之笔故者徃徃寻不见或防府吏千百軰用笔至多亦不知所之或云鬼取之判
　　掷空昔有僧惠逺制湼槃经云防讫呪其笔曰如合圣意此笔不坠乃掷于空中卓然不落唐越州法师神楷造维摩经防亦然后迎入长安
　　笔端舍利唐法师楚金刺血写经笔端常有舍利刀笔古者吏道必事刀笔今亦有藏刀于管者
