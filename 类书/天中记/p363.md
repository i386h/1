<!-- { "loadSidebar": true } -->
　　熨安天下尉迟逈反于邺时李穆在并州髙祖献虑其为逈所诱遣使往布腹心穆奉熨斗于髙祖曰愿以此熨安天下也髙祖大悦【隋书】
　　炮烙始糟丘生于象箸炮烙始于熨斗【淮南子】
　　澡盘
　　恒鸣中朝有人畜铜藻盘旦夕恒鸣张华曰与洛钟宫商相谐故声相应错鑪之乃止【异苑】
　　澡灌惠帝征伐成都军败帝渴帐下赍五升铜灌就民家取水就灌饮之【四王起亊】
　　自奉澡灌刘悛少与齐武欵好帝常至悛宅昼卧觉悛自奉金藻灌受四升水以沃盥因以与帝前后所纳称此【齐书】
　　佛澡灌月支国有佛澡灌受二升许青石水罗勒色碧玉班白受水无定随其多少【西域诸国志】
　　伏虎
　　防器玉府掌玉燕衣服凡防器【周礼天官】
　　饮器智伯围赵襄子于晋阳襄子大败智伯军杀智伯漆其头以为饮器【春秋后语】匈奴破月氏王以其头为饮器【史记】
　　执虎子苏则为侍中旧侍中亲省起居故俗因谓执虎子始苏则同隠吉茂后见嘲之曰仕宦不已执虎子【魏书】吹作角声吴时嘉兴倪彦思忽有鬼魅其家能与人语饮食如人唯不见形思乃延道士逐之酒肴既设道士便击鼓召请诸神魅乃伏虎于神坐吹作角声以乱音顷刻道士忽觉背中冷惊起解衣乃伏虎也【録异传】
　　箱
　　金箱武帝崩时遗诏以杂道书四十卷置棺中至延康二年河东功曹李及入上党抱犊山采药于岩室中得此书盛以金箱卷后题日月是武帝时河东太守张纯以箱笈书奉上之武帝时左右见之涕泣曰此是帝崩时殡敛物宣帝怆然以书付茂陵安合如故【内传】
　　镜
　　作镜镜景也有光景也【释名】鍳谓之镜【广雅】尹寿作镜【中记】镜铭武王践祚镜之铭也曰见尔前必虑尔后【大戴礼】坐镜桀失玉镜用其噬虎【尚书帝命期】郑注曰镜喻清明之道虎喻暴也
　　火齐镜周穆王时沮渠国贡火齐镜广三尺六寸闇中视物如昼人向镜中则响应之【拾遗録】
　　如石镜周穆王时有如石之镜此石色白如月照面如雪谓之月镜【上】
　　池泥錬镜方丈山池泥百錬成金镜色青可照魑魅【上】石作镜武都丈夫化为二女蜀王娶以为夫人无几物故葬于武都以石作镜一枚表其墓【蜀王本纪】
　　金镜秦失金镜鱼目八珠【尚书考灵耀】金镜喻明道也始皇不子言乱真也
　　方镜髙祖入咸阳宫周行府库有方镜九寸表里明人直来照之影则倒见以手掩心而来即肠胃五脏歴然无碍人有病在内则掩心而照之即知病之所在女子有邪心则胆张心动秦始皇帝以照宫人胆张心动者则杀之【西京杂记】
　　身毒寳镜宣帝被収系郡邸狱臂上犹带史良娣合防婉转绳系身毒寳镜一枚如八珠钱旧传此镜照见妖魅佩之者为天神所福宣帝从危获济及绍大位每照此镜感咽移辰帝崩镜不知所在【上】
　　土莹石精郭舍人曰四珠籕文章皆有组索两人相见朔能知之为上客东方朔曰此玉之莹石之精表如日光里如众星两人相覩相见知情此名为镜【汉书】
　　照镜扑地夏侯惇从征吕布为流矢所中伤左目时夏侯渊俱为将军军中号惇为盲夏惇恶之每照镜恚发輙扑镜着地【魏畧】
　　扑地张裕晓相术每举镜视面自知刑死未尝不扑之于地【蜀志】
　　防镜灌母刘敬宣八嵗丧母四月八日敬宣见众人灌佛乃防头上金镜以为母灌因悲泣不胜【沈约宋书】
　　照镜无头殷仲文在东阳照镜而不见其头面旬日而戳【上】甘卓将破诛引镜不见其头【萧方等三十国春秋】
　　遗镜慕容垂攻邺符丕遣其从弟龙请救乃遗谢青铜镜黄金宛转绳等以为之信【上】
　　背三公字綦母珍之有一铜镜背有三公字常语人曰徴祥如此何患三公不至【齐书】
　　心如照镜陆慧晓迁太子洗马庐江何防常称慧晓心如照镜遇形触物无不朗照【上】
　　奉镜献诚王珍国武帝起兵东昏照珍国以众还都使出屯朱雀门为王茂所败及入城宻遣郄纂奉明镜献诚于梁帝帝断金以报之后侍宴帝曰卿明镜尚存黄金何在珍国曰黄金谨在臣不敢失坠【梁书】
　　梦怀镜到溉子镜字圆照初在孕其母梦懐镜及生因以名焉【上】
　　被磨益明文帝委任髙颎后右卫将军厐冕及将军卢贵等前后短颎于上上怒之皆被踈黜因谓颎曰独孤公犹镜也每被磨莹皎然益明【隋书】
　　三镜太宰谓羣臣曰夫以铜为镜可以正衣冠以古为镜可以知兴替以人为镜可以明得失朕常保此三镜以防已过今魏徴殂犹一镜亡矣【唐书】
　　水火镜阳符一名阳燧取火于石隂符一名隂燧取火于月并入铜作镜名曰水火之镜【魏名臣髙堂隆奏】
　　不将不迎至人之用心也若镜不将不迎应而不藏故胜物而无伤【庄子】
　　曜明心善知人者如明镜自知者如渊蚪镜以曜明故鉴人蚪以含珠故内照【符子】
　　正鬓眉古人知目短于自见故以镜观面智短于自知故以道正已镜无见疵之罪道无明过之恶目失镜则无以正鬓眉身失道则无以知迷惑【韩子】
　　士人镜明万乘之主人之阿也亦甚矣而无所镜其残亡无日矣孰当可镜其惟士人乎镜明已也小士明已也大【吕氏春秋】
　　拭以锡明镜之始防然未见形容也及拭之以锡磨之以白氊则鬓眉微毛可得而察【淮南子】
　　照形承食镜便于照形承食不如竹簟【上】
　　坐见四隣髙悬大镜坐见四隣【上】
　　四规镜或问知将来吉凶为有道乎答曰用镜九寸自照有所思存七日则见神仙知千里外事也明镜用一或二谓之日月或用四谓之四规镜【抱朴子】
　　入山悬背万物之老者其精皆能假托人形以炫人于镜中亦能易其真形是以入山道士以明镜径九寸悬于背者老魅未敢近或后来者视镜中其是仙人及山人好神者镜中故如人形【上】
　　疲于屡照晋孝武将讲孝经谢公兄弟与诸人私相讲习车武子欲问谢谓袁羊曰不问则德音有遗多问则重劳二谢袁曰何尝见明镜疲于屡照【世説】
　　磨镜自给杨真孟宗周览求师经歴齐鲁资用将乏磨镜自给【益部耆旧传】
　　防葬磨镜徐孺子常事江夏黄公黄公薨往防其葬家贫无以自给赍磨镜具自随赁磨取资然后得前既至祭而退【海内士品】
　　青金镜望蟾阁上有青金镜广四尺元光年中祗国献此镜照见魑魅百鬼不能隠形【洞防记】
　　引镜为刀河东孙愽能引镜为刀屈刀为镜【神仙传】引镜见伤孙策既杀于吉每独自髣髴见在其左右引镜自照见在镜中因掊大呌疮皆裂须臾而死又吴厯曰策为许贡客所伤引镜自照曰靣如此尝可复建功立事乎因推几大呌疮裂而卒【搜神记】
　　烧辖拟镜文献曽令郭璞筮已一年中吉凶璞曰当有小不吉利可取广州二大甖盛水置床帐二角名曰镜耗以厌之某时撤甖去水如此其灾可消至日忘之寻失铜镜不知所在后撤去水乃见所失镜在于甖中甖口数寸镜大尺余王公后令筮镜甖之意璞云撒甖违期故致此妖邪魅此为无他故也使烧车辖以拟镜立出【续搜神记】
　　镜照羣犬林虑山下有一亭人过宿者或病或死常云十许男女各杂衣或白或黒輙来为害郅伯夷者过宿于此独坐诵经忽有十余人来与伯夷并坐因共蒱搏于是伯夷宻以镜照之乃是一羣犬因执烛而起佯误以烛烧之衣毛乃燋伯夷懐刀杀一人中之遂死成犬余悉走去【上】
　　铸镜为鹊昔有夫妇将别破镜各执半以为信其妻与人通其镜化鹊飞至夫前其夫乃知之后人因铸镜为鹊安背上自此始也【神异经】
　　鍳形顷得此镜既明且好形观文藻世所希世意甚爱之故以相与明镜可以鉴形淑答书曰今君征未旋镜将何施明镜鉴形当待君至【秦嘉与妇徐淑书】
　　照不见头苍梧太守共巨据城邑不恭王命孙权遣步隲为交州喻巨巨照镜不见其头隲因入斩之【王隠晋书】石虎初衣衮冕将祀南郊照镜无首大恐怖不敢称帝乃自贬为王【魏传】梁河东王誉昭明子也将败引镜照面不见其头为元帝所杀【南史】太和九年罗立言为京兆尹尝因入朝既冠带引镜自视不见其首遂语于季弟约言后果为李训连坐诛死【宣室志】
　　献铜镜屏隋帝喜奢侈幸江都王世充献铜镜屏帝甚喜擢江都通守【河洛记】
　　日蚀亦昬苏威有镜殊精好日蚀既镜亦昏黒无所见威以为左右所汚不以为意他日日食半缺其镜亦半昏如之于是始寳藏之后柜内有声如磬寻之乃镜声也无何其子防死后更有声无何而威败后不知所走【隋唐嘉话】
　　紫珍隋御史王度家有寳镜云是苏绰家旧物也大业中有胡僧之宅上常有碧光连日绛气属月此寳镜气也但以金烟薫之玉水洗之又以金膏涂之珠粉拭之虽藏泥中不晦矣蒲陜间疫甚度令小史张龙驹持镜照之诸病皆惊起云见龙驹持一月来相照并愈其夜龙驹梦一人朱冠紫服曰我即镜精也名曰紫珍【上】方丈镜唐中宗令州造方丈镜铸铜为桂树金花银叶帝每常骑马自照人马并在镜中【佥载】
　　夷则镜天寳中陈仲躬居洛阳清化里有大井好溺人一日有敬元頴请谒饰铅粉衣绯緑衣曰此井有毒龙请命匠淘之仲躬命匠入井获古铜镜夜见元頴谢曰某本师旷所铸十二镜中第七者贞观中为许敬宗所堕其镜背科斗书云维晋新公二年七月七日午时首阳山白龙潭铸于鼻题云夷则之镜【博异志】
　　水心镜天寳中州进氷心镜青莹燿目背有盘龙势如生动鼻如明月珠焉先是有老人自称姓龙名防有小童曰防至镜所云老人解造真龙令防入炉所扄闭户牖三日开户俱失所在镜匠吕晖移炉置船以五月五日子江心铸之后大旱不叶法善祈镜龙于凝隂殿须臾云气散布甘大防【异闻集】
　　鉴物如水叶法善有一铁镜鉴物如水人每有疾病以镜照之尽见脏腑中所滞之物即以药疗之竟至痊瘥【天寳遗亊】
　　仁寿字天寳初有献书阙下言巴蜀之间有石镜见于岩之畔仁寿之字昭然可见【文苑英革序】
　　造镜殿少府监裴匪舒为髙宗造镜殿成上与刘仁轨观之仁轨惊趋下殿上问其故对曰天无二日土无二王通视四壁有数天子不祥孰甚焉上遽令剔去【鉴】杨妃故物张芸叟家旧畜镜传为杨妃故物径尺许厚七分背文精古有铭其畧云粉壁交映珠帘对看潜窥圣淑丽则常端圣淑字若少空有并后之象明皇以八月五日生姑置诞节名千秋藩镇进镜紫丝承露囊此几是耶【墁録】
　　镜影相字宋璟未第时因于日中览镜镜影忽成相字璟因此自负遂修相业后如其志【天寳遗亊】
　　金背镜髙季辅兼吏部侍郎凡所铨叙时称允当太宗尝赐金背镜一面以表其清鉴焉【旧唐】
　　见朱衣吏长兴于相琮与举人裴邱善邱有一古镜尝所寳者琮布素时曽一照之分明见有朱衣吏导从他皆类此其镜卒亦坠矣【玉泉子】
　　鲤腹古镜元相国之镇江夏也尝秋夕登黄鹤楼遥望江滨有光若残星焉乃令人往观之至其所乃钧船也询彼渔云适获一鲤光则无之乃携鲤而来命剖之腹中得古镜二如古钱大以面相合背则隠起双龙虽小而鳞鬛髯爪皆具既磨莹则常有光耀公寳之置巾箱中及相国薨镜亦亡去【小説旧闻】
