<!-- { "loadSidebar": true } -->
　　船没不死封伦字徳彛在隋见重于杨素乃以从妺【定命録作侄女】而妻之隋文帝令素造仁智宫引伦为土木监宫成文帝大怒曰杨素殚百姓之力雕餙离宫为吾结怨于天下素惶恐虑得罪伦曰公勿忧待皇后至必有恩赏明日累召素良乆及入对独孤皇后劳之曰公大用意知吾夫妻年老无以娯心盛餙此宫室岂非孝顺赏赉甚厚素退问伦曰卿何以知之对曰至尊性俭虽初见而怒然雅聴后言妇人唯丽是好后心既悦圣虑必移所以知耳素叹曰揣摩之才非吾所及也素时勲在位畧不少下唯激赏伦抚其床曰封郎后时必据吾此座【唐新语】后讨辽东封公船没众皆谓死杨素曰封郎当得仆射此必未死使人求之公抱得一板没于大海中力尽欲放之忽忆杨公之言复勉力持之前为板所摩击肉破至骨众接救得之后果官至仆射【定命録】选将李勣毎临阵选将必相有福禄者而后遣之人问其故对曰薄命之人不足与成功名君子以为知言【定命録】
　　恐变风雅贞观十九年考贡员外郎王师旦知举考张昌龄王公瑾防下太宗叹曰二人咸有词华对曰体性轻薄文絶浮艶必不成令噐臣不上防者恐变陛下风雅帝以为名言后如其言也【上】
　　相不善徐敬业年十余嵗好弹射英公毎曰此児相不善将赤吾族射必溢镝走马若防老骑不能及英公常猎命敬业入林趂兽因乘风纵火意欲杀之敬业知无所避遂屠马腹伏其中火过浴血而立英公大竒之【酉阳】高宗时蛮群聚为冦讨之輙不利乃以徐敬业为刺史彼州发卒郊迎敬业尽放令还单骑至府贼闻新刺史至皆缮理以待敬业一无所问处分他事毕方曰贼皆安在曰在南岸乃从一二佐吏而往观者莫不骇愕贼初持兵觇望及见船中无所有乃更闭营藏隠敬业直入其营内告云国家知汝等为贪吏所苦非有他恶可悉归田后去者为贼唯召其魁首责以不早降各杖数十而遣之境内肃然其祖英公闻之壮其胆畧曰吾不辨此然破家者必此児也【国史异慕】
　　和峤之徒狄仁杰粗覧经史薄闲文笔箴规切谏有古人之风剪除滛祠有烈士之操心神耿直而不淄胆气坚刚明而能断晩途钱癖和峤之徒与【佥载】
　　识扵行伍李白有知鍳客并州识汾阳王郭子仪于行伍间为脱其刑责而奬重之及翰林坐永王之事汾阳功成请以官爵赎翰林上许之因而免诛【乐史序】
　　三贤李华字遐叔兄事元徳秀而友萧頴士刘迅作三贤论曰元之志行当以道纪天下刘之志行当以六经谐人心萧之志行当以中古易今世及于夫子之门则逹者其流也元据师保之席瞻形容而见其仁刘被卿佐之服居賔友之地言理乱根源人伦隠明叅乎元精而后见其妙萧若百链之刚不可屈折当废兴去就之际一生一死之间而后见其大节取其中节之举可以为师矣茂挺父为莒丞得罪清河张惟一时佐防使挟成之茂挺初豋科自洛至莒道邀使车发词哀乞惟一涕下即日舍之且曰萧賛府生一贤才资天下风教吾由是得罪无憾也夫如是得不谓之孝乎太尉房琯毎见鲁山则终日叹息谓予曰见紫芝眉宇使人名利之心尽矣司业苏源明毎谓当时名士曰使仆不幸生于衰俗所不耻者识元紫芝刘在京下尝痑房公时临扶风闻之通夕不顾谓賔从曰柄卿若不起无复有神道尚书刘宴毎有胜理必诣与谈数日忘返退而叹曰闻【刘公】清言见皇王之理矣陈郡殷寅名知人见迅叹曰今黄叔度也不幸元罢鲁山终于陆浑刘避地逝于安康萧归先人殁于汝南三贤不登尊位不享下夀居易委顺贤人之逹也不防其教生人之病也【唐书英华】风流士贺知章陆象先族姑子也陆与知章特相友善尝谓人曰贺兄言论情态直可谓风流之士吾与子弟离濶都不思之一日不见贺兄则鄙郄生矣【旧唐】
　　杨穆贞元中杨氏穆氏弟兄人物气槩不相上下或谓杨氏弟兄賔客皆同穆氏弟兄賔客皆殊以此优劣穆氏弟兄四人賛质员赏时人谓賛俗而有格为酪质羙而多仁为酥员为醍醐赏为乳腐【国史补】
　　六籍奴婢刘蕡精于儒术尝看文中子忿然言曰才非殆庻拟上圣述作不亦过乎客曰文中子于六籍何如蕡曰若以人望人文中子于六籍犹奴婢之于郎主也世遂以文中子为六籍奴婢【南部】
　　顾视非常韩熈载奉使周及归元宗歴问周之将相熈载曰赵防检頋视非常殆难测也【南唐】
　　贷狄狄青为小校时坐法当斩雍贷之【宋史雍】
　　将材秉义郎岳飞犯法当刑宗泽一见竒之曰此将材也防金人攻汜水泽以五百骑授飞使立功赎罪飞大败金人而还【上泽】
　　预知忌记汉高知呉王濞必乱东南许邵知曹操为乱世奸臣孔恂及齐王攸识刘渊必乱王衍识石勒将为天下患潘防知树王敦江外为见贼张九龄识安禄山必乱幽州王叙文知刘辟必乱蜀吕晦知王安石必误天下陈瓘识蔡京为国家贼天下之大蜮【论】
　　智察
　　知奸郑子产晨出过束匠之闾闻妇人之哭也抚其夫之手而聴之有间遣吏执而问之则手绞其夫者也异日其御问曰夫子何以知之子产曰其声惧凡人于其亲爱也始病而忧临死而惧已死而哀今哭夫已死不哀而惧是以知其有奸也【韩子】韩滉在润州事同【酉阳引论衡】神明黄覇为州刺史尝欲有所司察择长年防吏遣行属令周宻吏出不敢舍邮亭食于道旁乌攫其肉民有欲诸府中言事者适见之覇与语道此后日吏还谒覇覇见迎劳之曰甚苦食于道旁乃为乌所盗肉吏大惊以覇具知其起居所问毫牦不敢有所隠鳏寡孤独有死无以菲者乡部书言覇具为区处某所大木可以为棺某亭猪子可以祭吏往皆如言其识事聦明如此吏民不知所出咸称神明【前汉】
　　争子颍川有富空兄弟同居两妇数月皆懐娠长妇胎伤因闭匿之产期同至到乳母舍弟妇生男夜因盗取之争讼三年州郡不能决丞相黄覇出坐殿前令卒抱児取两妇各十步叱妇曰自往取之长妇抱持甚急児大啼呌弟妇恐伤害之因放之而止甚凄怆长妇甚喜覇曰此弟子也责问乃伏【风俗通】
　　遗剑沛郡民家赀二十余万一男才数嵗失其母有一女不贤其父病因呼族人为遗书令悉以财属女但遗一劔云児年十五以此付之其后又不与児乃讼之大守司空何武省其书顾谓掾吏曰女性强梁壻复贪鄙畏害其児且俾与女实寄之耳夫劔者所以决断限年十五者度其子智力足以自居或问州县得以伸理其用虑深远如是乃悉夺则还子【汉书】
　　争缣汉时临淮有一人持一疋缣到市卖之道遇以缣被覆后一人至求庇隂授与一头霁当别因互争各云我缣诣府自言丞相薛宣令断缣各与一半使骑吏聴之后人滥受因前撮之缣主称寃宣然后呼责之具服【风俗通】
　　烧夫张举为句章令有妻杀夫因放火烧舍乃诈称火烧夫死夫之亲疑之诣官告妻妻拒而不承举遂取猪二口一杀一活积薪烧之杀者口中无灰因验夫口中无灰妻果伏罪【异书】
　　辨刼符融在兾州有老母遇刼于路母声唱盗行人为母逐之既擒刼者刼者返诬行人为盗时日埀暮母及路人莫知孰是乃俱送之融见而笑曰此易知耳可二人竝走先出鳯阳门者非盗既而还入融正色谓后出者曰汝真是盗何以诬人【晋载记】
　　断丝鸡传琰字季珪为山隂令齐高帝辅政以山隂狱讼烦积复以琰为山隂令卖针卖糖老姥争丝夹诣琰琰挂团丝于柱鞭之宻视有鐡屑乃罚卖糖者又二野父争鸡琰各问何以食鸡一人云粟一人云豆乃破鸡得粟罪言豆者县内称神明无敢为偷【南史】
　　盐薪李惠转雍州刺史长于思察时人有负盐负薪者同释重担息树隂二人将行争一羊皮各言借背之物惠遣争者出顾谓州纲纪曰此羊皮可楮知主乎郡下以为戱言咸无荅者惠令人置羊皮蓆上以杖击之见少盐屑曰得其实矣使争者视之负薪者乃伏罪【魏书】擒奸彭城王浟字子深为定州刺史时有人被盗黒牛背上方白毛长史道建谓中从事魏道胜曰史君在沧州曰禽奸如神若捉得此贼定神矣浟乃诈为上符市牛皮倍酬价直使牛主认之因获其盗建等叹服又有老母姓王孤独种菜三畆数被偷浟乃令人宻往书菜叶为字明日市中看菜叶有字获贼尔后境内无盗政化为当时第一【齐书】
　　争牛字仲文字次武然安固太守有任杜两家各失牛后得一牛两家俱认州郡乆不决益州长史韩伯防曰于安固少年聦察可令决仲文曰此易觧耳乃令二家各驱牛群去乃放所认者牛遂向任氏群中又使人防伤其牛任氏嗟惋杜氏自若仲文遂诃诘杜氏服罪而去【上】
　　诈敕贞观中左丞李行防弟行诠前妻子忠烝其后母遂私将潜藏云敕追入内行防不知乃进状奉敕推诘峻急其后母诈以领中勒项卧街中长安县诘之云有人诈宣敕唤去一紫袍人见留数宿不知姓名勒项送置街中忠惶恐私就卜问被不良人疑之执送县县尉王璥引就房内推问不允璥先令一人于案褥中伏聴令一人走报长使唤璥鎻房门而去子母相谓曰必不得承并私宻之语璥至开门案下之人亦起母子大惊竝具承伏法【佥载】
　　辨僧李徳裕出镇浙右日有甘露寺主事僧诉交代得常住什物被前主事僧隠用却常住金若干两引证前数軰皆有相交割传领文籍分明众词皆指以新得者隠而用之且云初上之时交领分两既明及交割之日不见其金鞠成具狱伏罪照然然未穷破用之所或以僧人不拘僧行而费之以无理可伸甘之死地一旦引虑之际公疑其未尽防以意揣之髠人乃具实以间曰居寺者乐于知事前后主之者稽年以来空放分两文书其实无金矣群众以某孤立不杂洽軰流欲乘此挤排之流涕不胜其寃公乃悯而恻之曰此固非难也俛仰之间曰吾得之矣乃立促召兠子数乘命关连僧人对事咸遣坐兠子下帘子毕指挥闭门不令相见命取黄泥各令摸前后交付下次金様以凭证据僧既不知形叚竟模不成公怒令劾前数軰等皆一一伏罪其所排者遂获清雪【桂苑丛谈】
　　断丝许宗裔典劔州民有致冦者灯下认识暴客待晓告廵其贼不禁拷捶遂首其罪囚而送州宗裔引虑缧囚与被刼主有词説宗裔促命两家缲丝车又各赍绸纨卷时胎心复用何物一云杏核一云瓦子因令相退下绸线见杏核与囚欵同仍以丝钓安车量其轻重大小亦是囚家本物因罪妄认者与廵捕吏【北夣言】攑柳辨伤尚书李南公知长沙县日有闘者甲强乙弱各有青赤痕南公以指掜之曰乙真甲伪讯之果然盖南方有攑栁以叶涂肌则青赤如殴伤者剥其皮横置肤上以火熨之则如棒伤水洗不下但殴伤者血聚则硬伪者不硬耳【上】
　　勇敢
　　踊勇踊也遇敌踊跃欲击之也【防名】
　　不足为强桀之力别觡伸钩索鐡揉【歙】金推移大麾【牺】水杀鼋鼍陆捕熊罴然汤革车三百乘困之鸣条擒之焦门由此观之勇力不足以持天下矣【淮主术】注大麾军之大旗【见御覧】歙读作恊
　　曵牛纣资辨防疾闻见甚敏材力过人手格猛兽【史记】纣能倒曵九牛抚梁易柱也【帝王世纪】
　　凌轹庄公奋乎勇力不顾干行义勇力之士无忌于国晏子曰昔夏之衰也有推侈大戯殷之衰也有费仲恶来足走千里手裂兕虎任之以力凌轹天下【晏子】
