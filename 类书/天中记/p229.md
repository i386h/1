<!-- { "loadSidebar": true } -->
　　司刑隋初有都官尚书开皇三年改为刑部尚书唐龙朔三年改刑部尚书为司刑太常伯侍郎为少常伯武后改刑部为秋官天宝初改为宪部【通典】
　　覆狱歔欷刘祥道迁司刑太常伯毎覆大狱必歔欷累叹奏决之日为之再不食【唐书】
　　庭无留事李适之拜刑部尚书适之雅好賔友饮酒一斗不乱夜则宴赏昼决公务庭无留事【上】
　　不屈仙客崔隠甫防介自守以强正称为刑部尚书帝欲相之也牛仙客可与语卿常见否曰未也帝曰可见之隠甫终不诣他日又问对如初帝乃不用子弟或问故荅曰吾不以其人防易之也其材不逮中人可与之对耶賛曰挺之拒宰相不肯见李林甫崔隠甫违诏不屈牛仙客信刚者乎二人坐皆是不得相彼亦各申志也【唐书】
　　朝堂流涕泾师之乱关播与卢等从驾幸奉天既而卢白志贞赵賛等并贬黜播尚知政事中外然以为不可遂罢相改刑部尚书大臣伦等泣于朝曰宰相不能嘉猷翊賛以至今日而尚为尚书天下何由致理可痛心也闻者敬惮之【旧关韦传】
　　刑断减死栁公绰为刑部尚书京兆人有姑鞭妇致死者府断以偿死公绰议曰尊欧卑非闘且其子在以妻而戮其母非教也竟减死【唐书】
　　侍郎
　　小司防周之秋官小司冦中大夫也【六典】小司冦之职掌外朝之政以致万民而询焉【周礼】
　　大三司使唐有大狱即命御史中丞刑部侍郎大理卿充谓之大三司使【唐职林】
　　妙择其人太宗谓侍臣曰张亮有义儿五百畜养此軰将何为也正欲反耳命百寮议其狱多言亮当诛唯将作少匠李道裕言亮反形未具明其无事太宗既盛怒竟斩于市籍没其家嵗余刑部侍郎有阙令执政者妙择其人累奏皆不可太宗曰朕得其人也往者李道裕议张亮云反形未具此言当矣当时虽不即从至今追悔遂授道裕刑部侍郎【旧唐】
　　阅案得实奚陟字殷卿迁刑部侍郎裴延龄恶京兆尹李充有能政专意防害之诬奏充结陆贽数厚赂遗金帛充既贬官又奏充比者妄破用京兆府钱糓至多请令比部勾覆以比部郎中崔元翰防充留恶贽也诏许之元翰曲附延龄劾治府史府史到者虽无过犯皆笞决以立威时论喧然陟乃躬自阅视府案且得其实具狱上充既免元翰既不遂其志因此愤恚而卒【上】详决如神王播字明转刑部侍郎播长于吏术虽案牍鞅掌剖析如流黠吏诋欺无不彰败时天下多故法寺议谳科条繁杂播备举前后格条置之座右凡有详决疾速如神当时属僚叹服不暇【上】
　　衰彚敕令刘瑑迁刑部侍郎乃衰彚敕令可用者由武德讫大中凡二千八百六十五事类而之叅订重轻号大中刑律统类以闻法家推其详【唐书】
　　郎中
　　湏有素行李林甫开元中迁大子中允时源乾曜为侍中乾曜之男防曰其父曰李林甫求为司门郎中乾曜曰郎官湏有素行才望髙者哥奴岂是郎官耶哥奴林甫小字也
　　滞郎位蒋沇以刑部郎中兼侍御史元载持政守道士类不迁沇以故滞郎位不得调衮代相问士议恨沇屈故擢御史中丞【唐书】
　　元四制冯宿字拱之为都官员外郎淮德平除比部郎中制词曰亟则失情缓则留狱深则碍恕纵则生奸准是四者持刑之难【唐书孔帖】
　　忝官正秩郑谷为都官郎中作诗自贺且为序云故许昌薛尚书能尝为都官郎中后数嵗故建州李员外频自宪府内弹拜都官员外郎皆一时骚雅宗师都官之曹振盛于此余早年请益实受深知今忝此官复是正秩【分纪】郑谷诗名盛于唐末号云台编而世俗但称郑都官诗其诗多佳句但格不甚髙梅圣俞晩年官亦至都官一日防饮刘原父戏之曰圣俞官必止于此坐客皆惊原父曰昔有郑都官今有梅都官也圣俞颇不乐未几圣俞病卒其诗为宛陵集而今人但谓之梅都官诗一言之防后遂果然斯可叹也
　　员外郎
　　小三司使唐有大狱以刑部员外郎御史大夫大理寺官为之以决疑谓之小三司使【时林】
　　放情事外武元衡为华原令时畿辅有镇军督将恃恩务功者多挠吏民元衡苦之乃称病去官放情事外沉浮醼咏者人之德宗知其才召授比部员外郎
　　至閤草册刘乃大厯十二年召拜司门员外郎十四年崔祐甫秉政素与乃友善防加郭子仪尚父以册礼久废至是复行之祐甫令两省官撰册文未称防召乃至阁草之立就词义典裁祐甫叹赏久之遂擢为给事中请独按鞫德宗时卢南史坐事贬信州司马至郡准例得聼吏一人毎月请纸笔钱一千文刺史姚初奏以为贜又劾南史买鈆烧黄丹德宗遗御史郑楚相刑部员外郎裴澥大理评事陈正仪充三司同往按鞫裴澥独奏曰臣按姚奏状事非巨蠧上曰烧鈆何如澥曰烧鈆为丹格令不禁今忽録此小事令三司使往恐逺方闻之各懐忧惧臣堪任此行即请独往德宗忻然曰卿言是矣
　　諌厚山陵令狐峘大厯中改刑部员外郎德宗即位将厚奉元陵垣上疏諌畧曰臣读汉书刘向传见论王者山陵之诚良史称叹万古芬芳诏荅曰朕顷议山陵心方迷谬卿闻见该通识度逺深知不可形于至言非惟中朕之病抑亦成朕之躬免朕获不子之名皆卿之力也敢不闻义而徙收之桑榆奉以始终期无失坠古之遗直何以加焉
　　夣得杜牧尝于宰执求小仪不遂请小秋又不遂尝梦人谓曰辞春不及秋昆脚与皆头后果得比部员外
　　工部尚书
　　冬官工部尚书周之冬官卿也【晏要】尚书大司空亦曰冬卿【白帖】
　　爽鸠爽鸠氏司空也【左】危东六星两两而北曰司空主水金守之天下忧水【春秋元命苞】
　　下理上和下理坤道上和干光谓之司空【汉官觧话】沟渎壅遏水为民害田广不垦则责之司空【尚书大传】
　　主圡司空主圡不言圡而言空空尚主之况于实乎【白虎通】冬官司空掌邦事营城廓都邑立社稷宗庙造茔宅器械监百工【环济要畧】
　　决九州禹为司空披九山通九泽决九州使各以其职来贡地方五千里至于荒服【鱼通典畧】位当武之官职在司空之任虞舜之代伯禹统其班周成之朝毛公处其地【张鷟集】宋以武公之讳改司空为司城楚改司空为莫敖秦置御史大夫省司空【齐职仪】禹长于地理水泉九州得括象图故尧以为司空【尚书刑徳放】
　　别五圡孔子中仕为中都宰二年定公以为司空乃别五圡之性而物其所生之宜咸得厥所【家语】
　　赤伏符王梁初为野王令世祖议选大司空而赤伏符曰王梁主衞作武帝以野王衞之所徙【卫文君自濮阳徙于野王】武水神之名司空水圡之官也于是擢拜梁为大司空【华峤后汉书】
　　司平晋宋以来有起部尚书陈沈众为起部尚书后周有冬官大司空卿掌五材九范之法隋有工部尚书因后周工部之名兼前代起部之职龙朔二年改工部尚书司平太常伯侍郎为司平少常伯武后改为冬官【通典】名称职长孙平字处均为工部尚书名为称职时有人告都督邴绍非毁朝廷为愦之者上怒将斩之平諌曰川泽纳汚所以成其深山岳藏疾所以就其大臣不胜至愿愿陛下以山海之量茂寛裕之徳鄙夸曰不痴不聋未堪作大家翁此言虽小可以喻大【隋书】
　　兄弟代为阎立本顕庆中代兄立德为工部尚书兄弟相代为八座时人荣之总章元年以司平太常伯拜右相【二唐】时立本为右相姜恪为左相立本无他才识时以善画称之恪尝累为将军立功塞外是嵗京师饥旱文崇贤司成三馆学生并放归本贯当时为之语曰左相宣威沙漠右相驰誉丹青三馆学生放散五台令史明经【通典】右相驰价丹【云】明经以末使进身者可为烱戒【新语】时人以千文为语曰左相【云】丹青【旧】于时左相【云】丹青之嘲【唐】事与工书无于立本事三书不同附之侍郎
　　有宰相望李栖筠字贝一为工部侍郎关中旧仰郑租二渠溉田而豪戚壅上防取硙利且百所夺农用十七栖筠请皆撤毁嵗得租二百万民頼其入魁然有宰相望元载忌之【唐书】
　　出使不辱胡证字啓中太和中以校检工部尚书为回鹘和亲使旧制行人有私觌礼县官不能具召富人子纳赀于使而命之官证请俭省费以絶鬻官之滥次漠南虏人欲屈胁之且言使者必易胡服又欲主便道疾驱者证固不从以唐官仪自将讫不辱命还拜工部侍郎证旅力絶人晋公裴度未顕时羸服私饮为武士所窘证闻突入坐客上引觥三釂客皆失色因取铁灯檠摘枝叶栎合其跗横膝上谓客曰我欲为酒令饮不釂者以此击之众唯唯证一饮輙数升次授客客流离盘杓不能尽证欲击之诸恶少叩头请去证悉驱出故时人称其侠【上】
　　判请防栁彧字幼文为屯田侍郎时制三品已上门皆列防左仆射髙颎子德封应国公申牒请防彧判曰仆射之子更不异居父之防槊已列门外尊有卑之义子有避父之礼岂容外门既设内閤又施事竟不行颎闻而叹伏【隋书】通典云炀帝除侍字武德三年加中子官故置侍郎郎中之间
　　郎中
　　能赋诗裴让之字士礼吴见田郎中省中语曰能赋诗裴让之与杨愔友善相遇则清谈竟日愔毎云此人风流警防斐文季为不亡矣梁使至常令让之摄主客郎【北史】
　　宣抚之才沈扶为屯田郎中充山南道宣抚使至邓州奏内郷县行布黄涧两场仓督邓琬等先主掌湖南江西运到糙米至淅川县于荒野中囤贮除支用外六千九百四十九石裛烂成灰尘度支牒征元掌所由自贞元二年邓琬父子兄弟至元孙相成二十八年前后禁死九人今琬孙及元孙见在枷禁勑曰如闻盐铁度支两使此极多其邓琬等四人资产全卖纳禁系三代庾死狱中实伤和气邓琬等并疎放天下州府监院如此不得禁经三年已上速便疎理以闻议嘉扶有宣抚之才【唐书】
　　员外郎【六典六部主事隋炀初置唐以后无事可见】
　　改令张文瓘迁水部员外郎时兄文琮为户部侍郎旧制兄弟不许并居台阁遂出为云阳令【旧唐】
　　不数省中司门都官屯田虞部主客皆闲简无事时谚曰司门水部入省不数人角之戏有假作吏部令史及虞部令史相见忽然俱到闷絶良久云冷热相激【南部】
　　诸郎
　　天官陈蕃上书云昔明帝公主为子求郎不许赐千万左右问之帝曰郎天官也以当叙德何可妄与人耶今陛下以郎比一把菜臣以为反侧也【汝南先贤】
　　用第二人王坦之郎中少年时江彪为仆射领选拟之尚书郎人有诏王者王曰自过江来尚书郎正用第二人何以拟我闻之而止【世説】
　　兄弟同省故事叔父兄弟不许同省为郎然官格令不载亦无正勑正观二年韦叔谨除刑部员外郎三年季武除库部郎郎中太宗谓曰知卿兄弟近任尚书省故授卿此官欲成一家之美无避稍屈资也其后同省者甚多近日非特恩除拜即湏相回避也【通典】
　　前行后行尚书郎自两汉已后妙选其人唐武德贞观已来尤重其职吏兵部为前行最为要剧自后行改入皆为美选考功员外专掌试贡举人员外郎之最望者司门都门屯田虞水膳部主客皆在后行闲简无事先天中王上客为侍御史自以才望清雅妙当入省常望前行忽除膳部员外郎防有怅惋吏部郎中张敬忠戏咏之曰有意嫌兵部专心望考功谁知脚踜蹬却落省东膳部在省中最东北隅故有此句【两京新记】
