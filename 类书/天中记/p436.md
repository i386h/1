<!-- { "loadSidebar": true } -->
　　胎生孔子与子夏渡江见而异之人莫能名孔子曰鸧也尝闻河上人歌云鸧兮鸹兮逆毛衰兮一身九尾长兮【韩诗】昔孔子与子夏所见故歌之其图九首今呼为九头鸟也白泽图谓之苍鸆帝鹄书谓之逆鸧裴瑜注尔雅云鸧麋鸹是九头鸟也【酉阳】
　　止后园齐孝昭即位之后有鸟止于后园其色赤形似鸭而有九头皆鸣其年帝崩【隋五行志】
　　首互低昻郝氏夜祀佛鬼乗烛光而下翼广丈余九首互相低昂其家呼犬持杖逐之坠一羽长三尺许广八九寸色类鵞鴈【续博物志】
　　渠逸淳熈初李夀翁守长沙恶鬼车中夜鸣噪募得之身圆如箕十脰环簇其九有头其一独缺而鲜血防滴一脰各生两翅当飞时十八翼霍霍而动亦有所向不同更相争抝用力竞进而翅翮有伤折者类野狐而黒嘴长洛中呼为渠逸鸟血落人家皆为灾咎递推门作犬吠以恐之责令速去【夷坚志】
　　乳母鸟姑获能收人魂气今人一云乳母鸟言产妇死变化作之能取人之子以为己子胸前有两乳有小子之家则血防其衣以为志今时人小儿衣不欲夜露者为此也时人亦名鬼鸟【本草】姑获鸟夜飞昼隐如鬼神衣毛为飞鸟脱毛为妇人名为天帝少女一名夜行逰女一名钓星一名隐飞鸟无子喜取人子养之以为子人养小儿不可露其衣此鸟度即此儿死荆州为多昔豫章新喻男子见田中有六七女人皆衣毛衣不知是鸟扶匐徃得其一女所解毛衣取藏之即徃就诸鸟诸鸟各走取毛衣飞去一鸟独不得去男子取以为妇生三女其母后使女问父知衣在积稻下得之衣而飞去后复以衣迎三女三女得衣亦俱飞去今谓之鬼车【中记】本草以姑获鬼车为二鸟
　　车载板车载板鬼车也
　　总禽
　　庶鸟羽嘉生飞龙飞龙生鳯凰鳯凰生鸾鸟鸾鸟生庶鸟凡羽者生于庶鸟【淮南】
　　鸟阳鸟所以飞何鸟者阳也飘轻所飞也禽者何鸟兽之总名明为人所擒制也【白虎通】
　　雌雄武帝问朔何知鸟之雌雄对曰雄左翼加右声髙雌右翼加左声小【方朔】一云烧毛纳水中沉者雄浮者雌
　　鸟数一鸟曰佳二鸟曰雔三鸟曰朋四鸟曰乗五鸟曰雇六鸟曰鶂七鸟曰鳦八鸟曰鸾九鸟曰鸠十鸟曰【禽经】
　　栖宿陆鸟曰栖水鸟曰宿独鸟曰止众鸟曰集水鸟晚于林栖故曰宿也【上】
　　视鸣鹤以怨望鸱以贪顾鸡以嗔睨鸭以怒瞠雀以猜瞿燕以狂防视也鸎以喜啭乌以悲啼鸳以饥鸣鹤以洁唳枭以凶叫鸱以愁啸鸣也【上】
　　鸣音鸟鸣哑哑鸾鸣噰噰鳯鸣喈喈凰鸣啾啾雉鸣嚖嚖鸡鸣吚吚鸎鸣嘤嘤鹊鸣唶唶鸭鸣呷呷鹄鸣哠哠鵙鸣嗅嗅
　　鸟性冠鸟性勇带鸟性仁缨鸟性乐注云冠鸟若鹰是也带鸟若练鹊是也缨鸟若绶鸟是也
　　脚短脚者多伏长脚者多立脚近尾者能步脚近臆者能踯多伏鴚鵞之类是也多立鹳鹤之类是也
　　生陆生之鸟咮多锐而善啄水生之鸟咮多圆而善唼善唼亦鴚鵞之类善啄亦鹳鹤之类是也
　　禽顾凡鸟左顾则怒作右盼则喜生飞而起则仰左翼飞而下则仰右翼故今鸷鸟下击皆先侧左翅也【埤雅】武生文死霜傅强枝鸟以武生者少雪封枯原鸟以文死者多【禽经】
　　禽声鹤声宜学仙雉声宜习武乌声宜习医鴈声宜习卜筮鹊声宜习工巧枭声宜习符呪【聴声考详篇】
　　四种鸟有四种声好而形丑拘翅罗鸟是也形好而声丑鸷鸟是也声形俱丑土枭是也声形俱好孔雀是也【增一阿含经】
　　孕鹤以声交而孕鹊以音感而孕白鹢相眂而孕乌以涎而孕【禽经】
　　脂缾旧说鸟雀尾上有肉髙有穴者名脂缾鸟雀毎引觜取脂以涂翅毛则悦泽雨露不能濡【海録】
　　荧荧子路顔渊浴于洙水见五色鸟顔渊问子路曰荧荧之鸟后日顔渊与子路又浴于泗水更见前鸟复问由识此鸟否子路曰识回曰何鸟子路曰同同之鸟顔回曰何一鸟而二名子路曰譬如丝绢煮之则为帛染之则为皂一鸟二名不亦宜乎【冲波】
　　金吾汉武更中尉名为执金吾师古曰金吾鸟名也主辟不祥天子出行职主先导以备非常故执此鸟之象因以名官【前百官志】吾犹御也应劭曰执金革以御非常【后志】鳷鹊章帝永宁元年条支国来贡异瑞有鸟名鳷鹊形髙七尺解人语其国太平则鳷鹊群翔昔汉武帝时四夷宾服有献驯鹊若有喜乐事则皷翼翔鸣按庄周云雕陵之鹊盖其类也【拾遗记】
　　归飞林邑城外香桂成林气清澄烟时禽异羽翔集间闗兼比翼鸟不比不飞鸟名归飞鸣声自呼俞益期与韩豫章牋曰尝对飞鸟恋土增思寄意谓此鸟其背青其胸赤丹心外露鸣情未达终日归飞飞不十千路有万里何由归哉【水经】
　　瑞鸟炀帝征辽回次于栁城郡之望海镇步出观望有大鸟二素羽丹嘴状同鹤鹭出自霄汉翻翔双下髙一丈四五尺长八九尺徘徊驯扰翔舞御营敕著作佐郎虞绰制瑞鸟铭以进上命镌于其所仍敕殿内承阎毗图写其状秘书郎虞世南上瑞鸟颂敕令写于图首【大业拾遗】
　　周周周周尚衘羽蛩蛩亦念饥【阮籍诗】鸟有周周者首重而屈尾将欲饮于河则必颠乃衔羽而饮今人之所有饥不足者不可以不索其羽矣【韩子】鹯鹯之信不如鴈周周之知不如鸿【禽经】周周衔羽以济【荘子】
　　鸨诗曰肃肃鸨羽集于苞栩释文云鸨似鴈而大无后趾注疏云鸨连啼性不树止一名独豹易林曰文山鸿豹肥腯多脂杂俎云鸨遇鸷鸟能激粪御之粪着毛悉脱物类相感志云雕翎能食诸鸟羽如群错草中有雕毛必众鸟毛羽自落雅翼云雕鸷服羽族此类之可推者鸨乃水鸟而鸷鸟为之落羽此类之不可推者鸟王交州有鸟王如鹊头上有毛冠尾长一尺五寸纯黒色若欲取诸鸟先选髙枝斫除枝柯惟留三两枝以胶挿着取鸟王置其下鸟王鸣呼众鸟闻声皆争集其处或衔果实或送虫蚁皆送鸟王诸鸟着胶獠子之徒下收之也【寰宇记】
　　冶鸟越地深山中有鸟大如鸠青色名曰冶鸟穿大树作巢如五六升器其户口径数寸周饰以土垩赤白相次状如射侯伐木者见此树即避之去或夜暝人不见鸟鸟亦知人不见己也鸣曰咄咄上去明日便宜急上树去曰咄咄下去明日便宜急下树去若不使去但言笑而已者可止伐也若有秽恶及犯其所止者则虎通夕来守人不知者即害人此鸟白日见其形鸟也夜听其鸣亦鸟鸣也时观乐便作人悲喜形长三尺入涧中取石蟹就人火间炙之不可犯也越人谓此鸟为越祝之祖【博物志】
　　木客木客鸟大如雀数千百头为群飞集有度不与众鸟相厠又俗云木客化为此鸟也白黄文者谓之君长左翼后有绶飞特髙而正赤者在前谓之伍伯居前正黒者谓之铃下缃色而赪杂者谓之功曹左脇有白带似鞶囊者谓之主簿长次君后其伍曹官属各有章色土人次第呼之凡飞不过百余步【广陵异物志郡国志】
　　鸀鸟归美山有石室色如黄金号为金室有鸀鸟形色鲜洁自爱羽毛其只者或鉴水向影悲鸣自絶方知孤鸾对镜为不虚矣【南康记】
　　共命雪山有鸟名为共命一身二头识神各异同共报命故曰共命【杂寳藏经】莲香交响共命鸟金榜双逥三足乌【杜诗】
　　驼鸟和帝时安息国献条支大爵时谓之安息雀【后西域】广志云大爵颈及膺身蹄都似槖驼色苍举头髙八九尺张翅丈余食大麦其卵如瓮即今之驼鸟也【后纪】波斯有大鸟形如槖驼有两翼飞而不能髙食草与肉亦能噉火驰走甚疾一日能七百里【魏书今本无末二句】伏卢尼在波斯西北有大河南流中有鸟其形似人亦有如槖驼鸟者皆有翼常居水中出水便死【北史】髙宗永徽中吐火罗国遣使献大鸟其色足如驼有翅而能飞日行三百里能噉铜铁夷俗呼为驼鸟上以太宗懐逺所致献于昭陵乃刻像于陵之内【旧唐】大食国有驼鸟髙四尺以上脚似驼蹄头颈胜得人骑行五六里其卵大如三升器【杜环经行纪】
　　攫食人真腊国有葛浪山髙万丈半腹有洞先有浪鸟状似老鸱大如骆驼人过即攫而食之腾空而去百姓苦之真腊王取大牛肉中安小劒子两头尖利令人载行鸟攫而吞之乃死无复种矣【佥载】
　　骨托河州有禽名骨托状类雕髙三尺许常以名自呼能食铁石郡守出以示客或疑之乃以丝绳系白石掷其前即啄吞之良乆牵出视石已软烂如泥矣【墨客挥犀】火鸡三佛齐国出火鸡大如鹤身圆而颈更长颈中有二红软冠状如红褐嘴尖浑身毛如羊毛稀长青色脚长铁黒其爪甚利或爪破人腹肠出即死好食火炭因名火鸡用杖捶打不能死【瀛崖胜览】
　　独立鸟一足曰独立见其勇强也【河图说徴示】
　　越王越王鸟状似鸢口勾喙可受二升许南人以为酒器珍于文螺不践地不饮江湖不唼百草不下饵虫鱼唯噉木叶粪似薰陆香南人遇之既以为香又治杂疮【坐法真登罗山疏】防一名越王鸟【南越志】
　　防防鸣声哀俗云继母欲嫁因防使人守之母遂不还儿因呼母言防也【临海异物志】
　　百舌仲夏之月反舌无声反舌有声佞人在侧【周书时训】江充之害其萌反舌鸟入殿【春秋保干】百舌春啭夏止惟食蚯蚓正月后冻开蚓出而来十月后蚓藏而徃盖物之相感也【佥载】
　　狂鸟有五采之鸟有冠名曰狂鸟【山经】仪鳯屯集狂鸟秽之【孔融周嵗论】
　　蝙蝠
　　仙鼠蝙蝠自闗而东谓之服翼或谓之仙鼠自闗而西秦陇之间谓之蝙蝠北燕谓之蟙防【方言】一曰天鼠【李氏本草】忌庚申蝙蝠夜值庚申乃伏【变化自然论】
　　百嵗色赤百嵗伏翼色赤止则倒悬千嵗伏翼色白得而食之使人神仙【中记】
　　肉芝荆州清溪秀壁诸山山洞徃徃有乳窟窟中多玉泉交流中有白蝙蝠大如鸭按仙经云蝙蝠仙鼠千嵗之后体白如银栖即倒悬盖饮乳水而长生也【述异记】仙经谓之肉芝
　　红蝙蝠红蝙蝠出泷州背深红色唯翼脇浅黒多双伏红蕉花间采者若获其一则一不去南人收为媚药【北户録】化人百嵗蝙蝠于人口上服人精气以求长生至三百嵗能化形为人飞逰诸天【神异秘经】
　　取人髻宋初淮南郡有物髠人髪太守朱诞曰吾知之矣多置黐以涂壁夕有一蝙蝠大如鸡集其上不得去杀之乃絶观之屋檐下已有数百人头髻【幽明録】
　　鸟鼠譬如蝙蝠人捕鸟时入穴为鼠人捕鼠时出穴为鸟【正法念经】犹苍蝇招白黒之论蝙蝠有鸟鼠之讥上争旦苏舜举知临安县献役钞规例于转运副使王庭老庭老不喜命急足押出城后苏轼云数日前入州却被训狐押出苏问训狐事东坡云自来闻一小话云燕以日出为旦日入为夕蝙蝠以日入为旦日出为夕争之不决诉之鳯凰至路次逢一禽语燕曰不须徃诉鳯凰在假或云鳯凰渴睡却是训狐权摄意以讥庭老等如训狐不知是非也苏赠舜举诗云餔糟睡方熟酒湎唤不醒奈何效燕蝠屡欲争晨瞑【乌防诗集】

　　天中记卷五十九
<子部,类书类,天中记>
　　钦定四库全书
　　天中记卷六十
　　明　陈耀文　撰
　　麟
　　毛虫之长毛虫三百六十而麟为之长【家语】
　　毛类之俊鳯为羽族之美麟为毛类之俊龟龙为介虫之长楩枏为众材之最是物之贵也【任子】
　　枵之兽麒麟者枵之兽隂之精也【鹖冠子】
　　禽兽之瑞麟有五采腹黄髙丈二金兽之瑞【京房】
