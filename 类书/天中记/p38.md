<!-- { "loadSidebar": true } -->
　　三至十一月大雪为节者形于小雪为大雪时雪转甚故以大雪名节冬至为中者亦有三义一者隂极之至二者阳气始至三者日行南至故谓之冬至也【三礼义宗】三极冬至十马【疑】极有三焉昼漏极短去极极逺晷景极长极者至极而还之辞也
　　斗北中绳日冬至则斗北中绳隂气极阳气萌故曰冬至为徳日夏至则斗南中绳阳气极隂气萌故曰夏至为刑【淮南子】
　　日道发南日道发南去极弥逺其景弥长逺长乃极冬乃至焉日道敛北去极弥近其景弥短近短乃极夏乃至焉二至之中道齐景正春秋分焉【后律厯志】
　　成天文易通卦验曰冬至成天文郑注云天文谓之三光运行照天下冬至而数讫于是时也祭而成之所以报也乐叶图征曰八能之士常以日冬至成天文日夏至成地理作隂乐以成天文作阳乐以成地理谐律厯冬至始人主致八能之士或调黄钟或调六律或调五行或调律厯或调隂阳或调正徳【易通卦验】
　　度晷景天子常以冬夏至日御前殿合八能之士陈八音听乐均度晷景钟律权土灰效隂阳也【司马彪续汉书】兰射干生陈宠传云夫冬至之节阳气始萌故十一月有兰射干芸荔之应注易通卦验云十一月广莫风至则兰射干生射音夜即今之乌扇也
　　迎至易通卦验曰冬至始人主与羣臣左右从乐五日从者就也冬至臣俱就大司乐之公临其律祭天圜之乐以为祭事莫大于此
　　悬璧连月日月五星冬至起牵牛日月若悬璧仰观天形如车盖众星累累如连贝【尚书孝灵曜】
　　立日表易通卦验曰冬至之日立八神树八尺之表日中视其晷晷如度其岁美人民和顺不如度者则岁恶人民多譌言政令为之不平晷进则水晷退则旱进一尺则日食退一尺则月食月食则正臣下之行日食则正人主之道注进谓长于度也
　　天地交让冬至隂阳合精天地交让天为尸湿地为不冻君为不朝百官为不亲事不可出防必有忧悔【神农书】初嵗凡候岁美恶谨候岁始岁始或冬至日产气始萌腊明日人众卒岁一防饮食发阳气故曰初岁【史记】悬土炭史记曰冬至短极悬土炭炭动麋鹿解角兰根出泉出跃略以知日至要决晷景孟康曰先冬至三日悬土炭于衡两端轻重适均冬至日阳气至则炭重夏至日隂气至则土重晋灼曰蔡邕律厯纪候钟律权土炭冬至阳气应黄钟通土炭轻而衡仰夏至隂气应賔通土炭重而衡低进退先后五日之中【天官书】
　　扶气成务至日所以休兵不兴事闭关商旅不行何此日隂阳气防王者承天理物故率天下静不复行役以扶助防气成万物也夏至隂始起反大热何隂气始起阳气推而上故大热也冬至阳始起隂气推而上故大寒也【白虎通】
　　迎日黄帝得寳鼎宛朐问于鬼臾区对曰黄帝得寳鼎神策是嵗已酉朔旦冬至得天之纪终而复始于是黄帝迎日推策后率二十嵗复朔旦冬至【史封禅书】
　　书云春王正月辛亥朔日南至公既视朔遂登观台以望而书礼也凢今至啓闭必书云物为俻故也【左传五年】令狐楚冬至进鞍马状云迎日良辰书云令节始生一阳之数首出三统之正【英华】
　　献履袜冬至进履袜崔骃袜铭有建子之月助养元气之事阳升于下日永于天长履景福至千亿年魏曹植献袜履表曰伏见旧仪国家冬至献履贡袜所以迎福践长后魏崔浩女仪云近古妇人常以冬至日进履袜于舅姑践长至之义也酉阳杂俎云北朝妇人常以冬至日进袜及鞾
　　添线晋魏间宫中以红线量日影冬至后日添长一线【嵗时记】唐宫中以女功揆日之长短冬至后日觉渐长比常日増一线之功【唐杂録】
　　举觞晋周顗母李氏字络秀生顗及嵩谟元帝时并列显位尝冬至举觞赐三子曰吾本谓度江托足无所尔家有相尔等并罗列吾前复何忧嵩起长跪而泣曰不如阿母言伯仁为人志大而才短名重而识闇好乘人之此非自全之道嵩性狼抗亦不容于世唯阿奴碌碌当在母目下耳阿奴谟小字也【世说】
　　放囚王志字次道僧防子也为东阳太守郡狱有重囚十余冬至日悉遣还家过节皆反惟一人失期志曰此自太守事主者勿忧明旦果至以妇孕吏人益叹服之【南史】梁书席阐为东阳太守传岐为始新令冬至放囚俱同
　　设豆饼库狄伏连冬至之日亲表称贺其妻为设豆饼伏连问此豆何因而得妻曰于马豆中分减伏连大怒【北齐书】
　　朔日冬至上御含元殿受朝太史奏曰朔日冬至厯数之元嘉辰之防按乐叶征图云朔日冬至圣主厚祚又按春秋感精符云冬至隂云祁寒有云迎日者来嵗大美此并圣徳光被上感天心请付有司以彰嘉瑞从之【宗实録】
　　骏狼冬至日在狼骏之山【淮南子】郭璞客傲云狼骏之长晖陆之短景
　　黄钟天日正南黄钟践长粥饘追萌微纳休征【风土记】令狐楚表云建子实三微之宗黄钟为六律之本冬气方至壁星正中【英华】
　　荐黍羊四民月令曰冬至日荐黍羊先荐防以及祖祢其进拜谒贤君师一如元日先后冬至各五日买白犬养之以供祖祢
　　作赤豆粥荆州嵗时记曰十一月冬至日作赤豆粥注共工氏有不才之子以冬至死为疫鬼畏赤小豆故冬至日作赤豆粥以禳之
　　除夜通函録是夕冬至除夜卢顼家方偹粢盛之具【广记三百四十】
　　日影在北赤土国直崖州南渡海经鸡笼岛冬至之日影在北夏至之日影在南开户皆向北【洽闻记】
　　数日验嵗淮南曰以冬至日数至来嵗正月朔日五十日者民食不足不满五十日者减一升有余则日日益一升四时纂要云此占最有据也
　　天竺冬至西域诸国志云天竺十一月十六日为冬至则麦秀十二月十六日为腊则麦熟【齐氏】
　　腊
　　三戌腊冬至后三戌腊祭百神也【説文】
　　蜡礼记曰天子大蜡八伊耆氏始为蜡蜡索也嵗十二月合聚万物而索飨之五经要义曰三代名腊夏曰嘉平殷曰清祀周曰大蜡总谓之腊晋博士张亮议曰蜡者合聚百物索飨之嵗终休老息民也腊者祭宗庙五祀传曰腊接也祭宜在新故交接也俗谓之腊腊明日为初嵗秦汉以来有贺此皆古之遗语也
　　不腊左传曰晋侯假道于虞以伐虢宫之竒諌弗听以其族行曰虞不腊矣御览注云腊祭名也日月防于龙尾百物备合因于是祭羣神也
　　嘉平秦恵文王十二年初腊始皇三十一年十二月更名腊曰嘉平【史记】
　　寻仙改名太原真人茅盈内纪曰始皇三十一年九月庚子盈曽祖父乃于华山之中乘云驾龙白日升天先是其邑谣歌曰神仙得者茅初成驾龙上升入泰清时下洲戏赤城继世而徃在我盈帝若学之腊嘉平始皇闻谣歌而问其故父老具对此仙人之謡歌劝帝求长生之术于是始皇欣然乃有寻仙之志因改腊曰嘉平
　　腊日祀灶宣帝时隂子方者当腊日晨炊而灶君神形见子方再拜受庆家有黄羊因以祀之自是以后暴至巨富故后常以腊日祀灶【捜神记】
　　王氏腊沛国陈咸为廷尉监王莽簒位还家杜门不出莽改昜汉法令及腊日咸常言我先祖何知王氏腊乎【谢承后汉书】
　　腊取瘦羊甄宇北海人建武中青州从事征拜博士每腊诏赐博士羊人一头羊有大小肥瘦时博士祭酒议欲杀羊称分其肉宇曰不可又欲投钧宇复耻之宇因先自取其最瘦者后召问瘦羊博士所在京师因以为号【东观记】
　　放囚虞延建武初除细阳令每至嵗时伏腊辄休遣徒系各使归家并感其恩徳应期而还有囚于家被病自载论狱既至而死【本传】华阳志王长文元康初试守江源令梁书何鳯为建安太守放囚事同
　　思母第五伦母老不能之官每至腊日常悲恋垂泪【谢承书】
　　遗钱章帝尊崇舅氏马廖兄弟并居职任廖等倾身交结第五伦欲令抑损其权上疏曰闻卫尉廖腊日遗其在洛中钱各五千越骑校尉光腊用羊三百头米四百斛肉五千斤臣以为不应经义【本传】
　　窃食祭先韩卓字子助陈畱人腊日奴窃食祭其先人卓义其心即日免之【袁山松书】
　　随母还家郑年十二随母还家正腊宴防同列十数人皆美服盛饰语言闲通独漠然如不及父母私督数乃曰此非我志不在所愿【别传】
　　僵仆陈修乌伤人家贫为吏常步檐上下恒食干物每至正腊僵仆不起同僚饮食请不肯徃【防稽典録】
　　学华王朗毎以识度推华歆歆蜡日尝集子侄燕饮王亦学之有人向张华説此事张曰王之学华皆是形骸之外去之所以更逺【世説】
　　盗树范乔字伯孙外黄人腊夕盗斫其树有告者乔佯不闻邑人愧而归之乔曰取柴欲与父母相懽耳何以愧为【晋书】
　　赐腊景龙三年腊日帝于中召近臣赐腊晚自北门入于内殿赐食加口脂腊脂盛以碧镂牙筩【文馆记】伏腊萧炅李林甫所引不知书尝与严挺之言称蒸尝伏腊乃为伏猎挺之白张九龄曰省中而有伏猎侍郎乎出炅为岐州刺史林甫恨之【严复传】
　　停兎贞元九年十一月上此日来京兆府每年及腊日府县捕养老兎以充进献自今以后宜停【唐防要】
　　三驱贞元十一年十二月腊日畋于中止多杀行三驱礼军士无不知感
　　祭先蔡邕独断云腊者嵗终大祭纵吏民宴饮非迎气故但送不迎应劭风俗通云案礼夏曰嘉平殷曰清祀周曰大蜡汉改曰腊腊者猎也田猎取兽祭先祖也周时猎与大蜡各为一祭汉改曰腊不蜡而为腊矣【左传注】劳农季冬之月星嵗终隂阳以交劳农大享腊【后汉志】行衰为腊王者各以其行盛日为祖衰日为腊汉以火徳火衰于戌故戌日为腊魏以土徳土衰于辰故辰日为腊晋以金徳金衰于丑故丑日为腊腊与蜡同【魏台访议】高堂隆曰帝王各以其行之盛而祖以其终而腊火生于寅盛于午终于戌故火家以午祖以戌腊秦静曰古礼出行有祖祭嵗终有蜡腊无正月必祖之祀汉氏以午祖以戌腊午南方故以祖冬者嵗之终物毕成故以戌腊而小数之学者因为之说非典文也【后汉志注】
　　礼止门内蜡本施祭故不贺其明日为小嵗贺称初嵗福始罄无不宜正旦贺称元正首庆百福惟新小嵗之贺既非大庆礼止门内【徐瑗家仪】
　　腊酒十月上幸命典馈清麴酿冬酒以供腊祀腊明日谓小嵗进酒尊长脩刺贺君师【四民月令】
　　藻豆凡腊日上藻豆袋及头膏面脂口脂【卢公家范】
　　驻顔膏腊日赐银合子驻顔膏牙香等绣香袋一枚腊鼓东夷三韩俗以腊日家家祭祀俗云腊鼓鸣春草生也【谢承书】
　　五腊道家有五腊正月一日为天腊五月五日为地腊七月七日为道徳腊十月一日为民嵗腊十二月正臈日为王侯腊王侯腊五帝校定生人处所分野降注三万六千神炁其日可谢罪祈求延年益夀【道书】
　　除夕
　　大傩东都赋卒嵗大傩殴除羣厉谯周论语注曰傩却之也吕览注曰大傩逐尽隂气为阳导也嵗前一日击鼓驱疫谓之逐除汉旧仪曰昔颛顼氏之有三子已而为疫鬼一居江水为疟鬼一居若水为罔两鬼一居人宫室区隅善惊人为小鬼于是以嵗十二月使方相氏虎皮黄金四目衣丹裳执戈持盾帅百及童子而时傩以索室中而殴疫鬼也月令章句曰日行北方之宿北方大隂恐为所抑故命有司大傩所以扶阳抑隂也卢植礼记注曰所以逐衰而迎新
