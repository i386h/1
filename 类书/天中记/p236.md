<!-- { "loadSidebar": true } -->
　　屡有封驳韦景为给事中屡有封驳时有刘士经以驸马交通邪幸自检校官用为太仆卿景执奏不可中人宣谕再三景不为之穆宗怒令景使安南邕容宣慰时论翕然推重【上】
　　继有封驳郭承嘏为给事中开成元年出为华州刺史诏方下两省迭诣中书求承嘏出麾之由给事中卢载封还诏书奏曰承嘏自居此官继有封驳能奉其职宜在琐闱牧守之才易为推择文宗谓宰臣曰承嘏乆在黄扉欲优其禄俸暂令亷问近闗而谏列拜章惜其称职甚美事也乃复为给事中【上】
　　封还诏书狄兼谟长庆大和中歴郑州刺史以治行称入为给事中开成初度支在藏库妄破渍汚缣帛等赃罪文宗以事在赦前不理兼谟封还敕书文宗召而谕之曰嘉卿举职然朕已赦其长官典吏亦宜在宥然事或不可卿勿以封敕为艰【上】
　　补阙左右补阙掌供奉讽谏扈从乗舆凡发令举事有不便于时不合于道大则廷议小则上封若贤良之遗滞于下忠孝之不闻于上则条其事状而荐言之【六典】不待授阙补阙唐垂拱中所置言国家有过阙而补正之故以名官焉诗云衮职有阙仲山甫补之盖取此义后汉伏湛出入禁闱拾遗补阙魏志文帝勅侍臣曰公卿等宜拾朕之遗补朕之阙晋武帝诏曰公卿等宜补阙拾遗献可替否晋职官志御登殿侍中居佐散骑常侍居右备切问近对拾遗补阙后魏孝文帝令侍中李中补阙左右垂拱中因其义而创立其才可则登不拘阶叙又置内供奉无员数才识相当不待阙而授其资望亦与正官同【上】
　　左右拾遗垂拱中所置言国家有遗事拾而拾之故以名官焉史记及黯曰臣愿为中郎署长出入禁闼补过拾遗汉书元帝初立给事中刘向侍中金敞拾遗于左右后汉张衡为侍中恒居帷幄从谏议拾遗左右后魏初置内侍长主拾遗应对若今之侍中散骑又孝文帝命侍中邱惟拾遗左右垂拱中因其义而创立【余同上】堪为谏官李邕少知名长安初内史李峤及监察御史张廷珪并荐邕词高行直堪为谏诤之官由是召拜左拾遗俄而御史中丞宋璟奏侍臣张昌宗兄弟有不顺之言请付法推断则天初不应邕在阶下进曰臣观宋璟之言事闗社稷望陛下可其奏则天色稍解始允宋璟所请既出或谓邕曰吾子名位尚卑若不称防祸将不测何为造次如是邕曰不愿【颠】不狂其名不彰若不如此后代何称也【旧唐】
　　见用妖人中宗即位以妖人郑普思为秘书监李邕上书谏曰陛下今若以普思有竒术可致长生乆视之道则爽鸠氏乆应得之永有天下非陛下今日可得而求若以普思可致仙方则秦皇汉武乆应得之永有天下亦非陛下今日可得而求若以普思可致佛法则汉明梁武乆应得之永有天下亦非陛下今日可得而求若以普思可致鬼道则墨翟干寳各献于至尊矣而二王得之永有天下亦非陛下今日可得而求此皆事涉虚妄歴代无効臣愚不愿陛下复行之于明时【上】
　　擢自草泽窦羣隠居毗陵以节槩闻著书三十四卷号史记名臣疏贞元中苏州刺史韦夏卿以园丘茂异荐兼献其书不报复荐羣召拜左拾遗迁侍御史充入蕃使判官羣因入对奏曰陛下即位二十年始自草泽擢臣为拾遗是难其进也今陛下以二十年难进之臣用为和蕃判官一何易也徳宗异其言留之复为侍御史遗补谏官元和中以左拾遗杜从郁为秘书丞从郁司徒佑之子也初自司议即为左补阙崔羣韦贯之左拾遗独孤郁等上防以为宰相之子不合为谏诤之官于是降为左拾遗羣等又奏云拾遗与补阙虽资品不同而皆是谏官父为宰相而子为谏官若政有得失不可使子论父于是改授之【上】
　　疏谏禁军王源忠字正迁左补阙时典禁军者不循法度至有台府人吏皆为追擒源忠上防其畧曰夫台府者纪纲之地府县者责成之所设有罪犯宜归司存安有北军势重于南衙辇下权倾于仗内乞还法司庶守职分宪宗可其请
　　孜孜献纳裴垍在中书有独孤郁李正辞严休复自拾遗转补阙及防谢之际垍廷语之曰独孤与李二补阙孜孜献纳今之迁转可谓丑劳无愧矣严补阙宦业或异于斯昨者进拟不无疑缓休复悚恧而退
　　几处无过文宗以魏謩为补阙上尝言于宰臣曰太宗皇帝得魏征采拾阙失弼成圣政今我得魏謩于疑似之间必极匡谏虽不敢希及贞观之政庶几处于无过之地命授謩左补阙于状内备述谏疏激切诏中书善为之词
　　谏赐伶人王直方开成中为右补阙上防曰陛下即位之始宣徽教坊悉令停减人数闻近来稍不如此乐工子弟赐与至广每有此事向外流伤陛下圣徳岂容易也臣以为郑声娯人音乐动听能使人情迷性乱舍弃万事而为乐不足也臣伏以圣体未安加以声色之翫侵蠧圣祚得不忧乎帝览奏嘉叹赐帛百匹并以表示宰臣令宣付史官【册府】
　　秩卑选重白居易上疏云恩授臣左拾遗依前翰林学士谨按六典云云其选甚重其秩甚卑所以然者抑有由也大凡人之情位髙则惜其位身贵则爱其身惜位则偷合而不言爱身则茍容而不谏此必然之理也故拾遗之置所以卑秩者使位未足惜身未足爱也所以重其选者使下不忍负心上不忍负恩夫位未足惜恩不忍负然后能有阙必规有违必谏朝廷得失无不察天下利病无不言此国朝置拾遗之本意也
　　疏禁内官元稹为东台御史召还京宿敷水驿内官刘士元后至争防士元怒排其户稹袜而走防后士元追之以棰击伤稹面执政以稹年少后辈务作威福贬为江陵府士曹防军白居易为拾遗上疏云闻士元蹋破驿门夺将鞍马仍索弓箭吓辱朝官承前已来未有此事今中官有罪未闻处置御史无过却先贬官逺近闻知实捐圣徳臣恐从今已后中官出使纵暴益甚朝官受辱必不敢言纵有被凌辱殴打者亦以元稹为戒但吞声而已陛下从此无由得闻
　　不避雷电韦温为右补阙忠鲠救时宋申锡被诬温昌言曰宋公履行有素身居台辅不当有此是奸人陷害也吾辈谏官岂避一时之雷电而致圣君贤相蔽惑之咎耶因率同列伏閤切争之由是知名
　　谏上尊号韦温为右补阙内史羣臣上尊号温上疏曰徳如三皇止称皇功如五帝止称帝徽号之称乃圣王之末事今嵗三川水灾江淮早歉恐非崇饰徽称之时帝深嘉之
　　团句把麻通事舍人宣诏旧命拾遗句把麻者尽谒者不知书多失句度故用拾遗低摘声句以助之及吕温为拾遗被唤把麻不肯去遂成故事拾遗不把麻者自吕始也时栁宗元戏吕云幸识一文半字何不与他把也【嘉话録】
　　谏迎轩辕大中十一年右补阙陈嘏左拾遗王谱右拾遗薛廷杰上疏谏遣中使往罗浮山迎轩辕先生诏曰朕以万机事繁躬亲庶务访闻罗浮山处士轩辕集善能摄生年龄亦寿乃遣使迎之或冀有少保理也朕毎观前史见秦王汉武为方士所惑常以之为诫卿等位当论列职在谏司阅示来章深纳诚意仍谓崔慎由曰为吾言于谏官虽少翁栾大复生不能相惑如闻轩辕生高士欲与之一言耳【旧纪】
　　诗人命蹇白居易与元稹书云古人云名者公器不可以多取仆是何者窃时之名已多既窃时之名又欲窃时之富贵使已为造物者肯兼与之乎况诗人命蹇如陈子昻杜甫各授一拾遗屯剥至死【集】陈子昻转右拾遗数上疏陈事词皆典美时有同州下邽人徐元庆父为县尉赵师韫所杀后师韫为御史元庆变姓名于驿家佣力师韫手刃杀之议者以元庆孝烈欲舍其罪子昻建议以为国法专杀者死元庆以正国法然后旌其闾墓以褒其孝义可也当时议者咸以子昻为是【旧唐】车载斗量天授三年举人无贤愚咸加擢用高者试鳯阁侍郎给事中次或试员外郎侍御史补阙拾遗校书郎当时颇为滥杂著于謡诵謡曰补阙连车载拾遗平斗量杷椎侍御史椀脱校书郎
　　谏议大夫谏议大夫掌侍从賛相规谏讽谕凡谏有五一曰讽谏二曰顺谏三曰规谏四月致谏五曰直谏【六典】五义孔子曰忠臣之谏君有五义焉一曰谲谏二曰戅谏三曰降谏四月直谏五曰风谏唯度主而行之【家语】朝有直臣阳城为谏议大夫裴延龄防譛陆贽等坐贬黜徳宗怒不解在朝无救者城闻而起曰吾谏官不可使天子杀无罪人而信用奸臣即率拾遗王仲舒等数人守延英门上疏论延龄奸佞贽等无罪状徳宗大怒召宰相入语将加城等罪良乆乃解今宰相论遣之于是金吾将军张万福闻谏官伏閤谏趍往至延英门大言贺曰朝廷有直臣天下必太平矣遂遍拜城及王仲舒等曰诸谏议能如此言事天下安得不太平已而连呼太平万嵗万福武人时年八十余自此名重天下【上】直士杜口李绛见浴堂殿宪宗曰比谏官多朋党论奏不实皆陷谤讪欲黜其尤者若何绛曰此非陛下意必憸人以此营误上心自古纳谏昌拒谏亡夫人臣进言于上岂易哉君尊如天臣卑如地加有雷霆之威彼昼度夜思始欲陈十事俄而去五六及将以闻则又惮而削其半故上达者才十二何哉于不测之祸顾身无利耳虽开纳奨励尚恐不至今乃欲谴诃之使直士杜口非社稷利也帝曰非卿言我不知谏之益【上】
　　不防国事郑覃以父防累谏议大夫穆宗立不防国事覃与崔郾等廷对曰陛下新即位宜侧身勤政而内耽宴嬉外盘游畋今吐蕃在边徂中国假令缓急臣下乃不知陛下所在不败事乎夫金缯所出固民膏血可使倡优无功滥被赐予愿节用之毋今有司重取百姓帝不怿顾宰相萧俛曰是皆何人俛曰谏官也帝意解乃曰朕之有阙下能尽规忠也因诏覃曰閤下殊不欵欵后有为我言者当见卿延英时閤中奏乆废至是士相庆【上】
　　忠良腹心宪宗皇后郭氏武宗喜畋游他日问后起居从容谓曰如何可为盛天子后曰谏臣章疏宜审览度可用用之有不可以询宰相毋拒直言勿纳偏言以忠良为腹心此盛天子也帝再拜还索谏章阅之往往道游猎事自是畋幸稀小儿武抃等不复横赐矣
　　请广谏员牛丛任补阙数数言事防宰相请广谏员宣宗曰谏臣惟能举职为可奚用众耶今张符赵璘牛丛使臣闻所未闻三人足矣
　　舁榇极谏闽王曦恶其宗室多以事诛之谏议大夫黄峻舁衬诣朝堂极谏曦怒贬峻漳州司户防军校书郎陈光逸上书疏曦过恶五十余事曦命卫士鞭之百而不死以绳系颈挂于木乆而乃絶【五代史】
　　受谏汉高赦周昌桀纣之对晋武受刘毅桓灵之讥【呉兢】天中记卷三十二
<子部,类书类,天中记>
　　钦定四库全书
　　天中记卷三十三
　　明　陈耀文　撰
　　卿
　　卿章卿庆也言万物皆庆赖之又卿章也言贵盛章着也【释名】卿彰也明也言当背邪向正彰有道徳也【汉官】卿之为言彰也章善明治也大夫之为言大抵进人者也故传曰进贤达能谓之大夫也士者事也任事之称也故传曰古今辨然否谓之士【白虎通】
　　高位齐侯使敬仲【陈公子完】为卿辞曰羁旅之臣幸若获宥及于寛政赦其不闲于教训而免于罪戾弛于负担君之惠也所获多矣敢辱高位以速官谤请以死告【庄二十二】内外必平悼公使张老为卿辞曰臣不如魏绛夫绛之知能治大官其仁可以利公室不忘其勇不疚于刑其学不废其先人之职若在卿位外内必平且鸡丘之防其官不犯而辞顺不可不顺也公五命之固辞乃使为司马使魏绛佐新军【晋语】
