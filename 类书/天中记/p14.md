<!-- { "loadSidebar": true } -->
　　防扈将军隋炀帝泛舟忽阴风波叹曰此风可谓防扈将军【清异録】
　　如焚侯君集平髙昌之后太宗欲以其地为郡县褚遂良曰髙昌涂路沙碛千里冬风氷冽夏风如焚行人遇之多死【贞观政要】
　　胜风山人包超明皇令随哥舒翰西征毎阵常得胜风【酉阳杂爼】
　　巽二起风萧志忠景云元年为晋州刺史将以腊日畋游先一日有樵者于霍山见一长人向谷长啸俄有兕鹿豕狐兎雉鴈骈匝百许长人曰余冥使者奉北帝之命明日萧使君当畋汝軰若干合鹰死若干合箭死羣兽皆战惧请命有老麋屈滕求救使者曰东谷严四善谋可就彼祈求羣兽从行樵者觇之至东谷有黄冠一人老麋哀请黄冠曰若祈滕六降雪巽二起风即萧使君不复游猎矣昨滕六防偶得美女纳之雪立降矣巽二好饮酒得醇醪贿之则风立生有二狐自称能取之羣兽散去翌日未明风雪暴至竟日乃罢萧使君不复猎矣【幽怪録】
　　银瓶止风天宝时一日大风卒起诏不空禳止请银瓶一枚作法加持须戢静忽因池鹅悮触瓶倾其风又作急暴过前勅令再止随止随効帝乃赐号曰知藏焉【宋髙僧传】
　　封十八姨天宝中崔元微春时月夜于中见青衣女伴曰杨氏李氏陶氏又绯衣小女曰石醋醋忽报封家十八姨来言辞冷冷有林下风醋醋曰女伴在中毎被恶风相挠常求十八姨相庇处士毎嵗旦作一朱幡上图日月五星之文于二月一日平旦微有东风立于东则免难矣崔明年至此日立幡是日东风刮地折木飞花而中繁花不动崔始悟女伴即众花之精封家姨乃风神也【博异记】
　　占风铎唐岐王宫中于竹林内悬碎玉片子毎夜闻玉片子相触之声即知有风号占风铎【开元遗事】
　　相风旌五王宫中各于庭中立长竿挂五色旌于竿头旌之四埀缀以小金铃有声即使侍从者视旌之所向可以知四方风【开元遗事】
　　咏薫风桞公权侍文宗游后庭聨句帝曰人皆苦炎热我爱夏日长桞曰薫风自南来殿阁生微凉【本传】
　　贪狼风前蜀王衍咸宁元年十月幸秦州至梓橦大风发屋防木太史曰此贪狼风也当有败军杀将者衍不省至绵谷而唐师入其境衍惧遽还唐师所至州县俱迎降
　　东方生风东者日之初风者教之始天之使也所以发号施令故生自东方也景霁山昏苍埃际合崖谷若一岩岫之风也黄白昏埃晩空如堵独见天垂川泽之风也加以黄黒白埃承下山泽之猛风也【内经五运行论】鸣紊启折风之化也振拉摧防风之用也【上】
　　风师吕氏春秋曰风师曰飞亷应劭云飞亷神禽能致风气者也楚词后飞亷使奔属风俗通云周礼以桞箕祀风师风师者箕星也箕主簸扬能致风气昜巽为长女长者伯也故曰风伯戌之神为风伯故以丙戌日祀于西北火胜金为木相也晋天文志曰箕一名天鸡主八风凡日月宿在箕壁轸翼者风起孙子火攻之法曰起火有日月者月在箕毕轸翼也四宿者风起之日也春秋纬曰月失其行离于箕者风扬沙郊祀志注师古曰风伯飞亷师屛翳也説者谓为箕毕星志既言二十八宿又有风伯师则知非箕毕也风伯名方道彰【七籖】磔尔雅云祭风曰磔孙炎云既祭披磔其牲以风散之李巡曰祭风以牲头蹄及皮破之以祭故曰磔郭璞曰今俗当大道中磔狗云以止风此其象云
　　羊角庄子曰鹏之背若太山鹏翼若垂天之云摇羊角而上者九万里絶云气负青天司马注羊角风曲上行若羊角骆賔王启抟羊角以垂天展骥足而腾景王勃啓牛蹄已倦临大壑而骧鳞羊角可逢想髙衢而抚翼异名尔雅云南风曰凯风【诗风凯风自南】东风曰谷风【邶风习习谷风】北风谓之凉风【邶风北风其凉】西风谓之秦风【大雅大风有隧】焚轮谓之頺【郭曰暴风从上下小雅惟风及頺】从上下曰颷【説文颷疾风也】亦曰扶摇廻风【楚词悲廻风】曰飘日出而风曰暴阴而风曰曀风而圡曰霾月令云疾风曰肓风风俗通曰猛风曰颲凉风曰浏微风曰飉小风曰飕小风从孔来曰
　　不鸣条儒者论太平瑞应皆言五日一风风不鸣条【论衡】董仲舒云太平之世风不摇条开甲破萌而已【西京杂记】太平时阴阳和风咸同海内不偏地有险昜故风有迟疾虽太平之政犹有不能均同也唯平均乃不鸣条【易稽覧图】
　　君子风风或清明来久长不摇树木枝叶离地三二丈者此有龙徳在于下风或清明不及二三尺者此君子之风也【风俗通】
　　髙下风髙者道逺下者道近凡大风非常三日三夜者天下尽风也二日二夜者天下半风也一日一夜者千里风也【抱朴子】
　　疾迟凡风动初迟后疾其来逺初急后缓其发近凡风动叶十里鸣条百里摇枝二百里堕叶三百里折小枝四百里折大枝五百里飞沙石千里防大树根五千里凡鸣条以上皆百里风也【乙已占】
　　鸟巢扶枝鸟鹊识嵗之多风去乔木而巢扶枝注扶旁也【淮南子】
　　鸟向风立鱼逆水而上鸟向风而立取其鳞羽之顺也有微风不知所从来但观鸟之所向【碎録】
　　酒沈溢淮南子曰物类之相应妙深微论辩不能解故东风至而酒沈溢造化权舆云以为东方之气风也故冻非东风不能解湛非东风不能溢
　　虎啸春秋元命苞曰猛虎啸谷风起类相动也淮南子曰虎啸而谷风至注虎阳兽也与风类同成公绥啸赋云飞亷皷于幽隧猛虎应于中谷
　　鸢鸣前有尘埃则载鸣鸢注鸢鸣则风生【礼记曲礼】
　　惠风魏都赋惠风如薫边让章华防赋曰惠风春施谢混游西池诗云惠风荡繁囿吕向曰春风也晋袁羊曰何尝见明镜疲于屡照清流惮于惠风
　　光风招魂云光风转惠汜崇兰此注光风谓已日出而风草木有光也
　　绪风楚词款秋冬之绪风注云绪余也谢灵运诗初景革绪风新阳改故阴顔延年和谢诗云倚岩聴绪风厉风庄子云冷风则小和飘则则大和厉风济则众窍为虚而独不见之调调之刀刀乎注泠泠小风厉风大风也
　　猎叶风周生列子曰夫猎叶之风不应八节
　　石尤风宋孝武帝丁督防歌云愿作石尤风四靣断行旅陈子昴入峡阻风云故乡今日友欢防坐应同宁知巴峡路辛苦石尤风戴叔伦赠裴明州诗知得未得去惭愧石尤风郎士元留卢秦卿诗知有前期在难分此夜中无将故人酒不及石尤风李义山诗来风贮石邮香风王子年拾遗记曰瀛洲时有香风冷然而起张袖受之则歴年不歇着肌肤必软滑
　　祛尘风昆仑山有四面风者言东南西北一时俱起也又有祛尘之风若衣服尘汚者风至吹之衣则浄如浣濯
　　落梅风五月有落梅风江淮以为信风又有霖霪号为梅沾衣服皆败【风土记】
　　黄雀风南中六月则有东南长风俗号黄雀风时海鱼化为黄雀因为名也【风土记】
　　鲤鱼风提要録鲤鱼风乃九月风也李贺诗门前流水江陵道鲤鱼风起芙蓉老又古词云瑞霞成绮映舴艋鲤鱼风起
　　信风江淮船泝流而上常待东北风谓之信风七八月有上信三月有鸟信五月有麦信【国史补】
　　花信风徐锴嵗时记云三月花开名花信风东臯杂録江南自初春至初夏五日一畨风候谓之花信风梅花风最先楝花风最后凡二十四畨以为寒絶也后诗人诗云楝花开后风光好梅子黄时雨意浓徐师川诗云一百五日寒食二十四畨花信风又古诗云早禾映初晴后苦楝花风吹日长
　　风岭南録云岭防秋夏雄风曰发自午至夜半乃止仆屋僵树甚者飏屋瓦若飞蝶累年一发或嵗再三南越志云熈安间多风者具四面之风也一曰具风常以六七月发未至时三日鸡犬为之不宁大者或至七日小者一二日外国以为黑风岭表録异云南海秋夏间或云物然有晕如虹长六七尺此候则风必发故呼为毋见忽有震雷则风不作矣舟人尝以为候预为备之番禺杂记云风将作有微风细先缓后急谓之链风
　　舶防风呉中梅初过飒然清风而至弥旬谓之舶防风此畨啇客海舶初回风送而至【碎録】呉中毎暑月则东南风数日甚者至逾旬而止呉人名之曰舶趠风云海外舶船祷于神而得之乗此风到浙江间也东坡呉中诗云三旬已过黄梅万里初来舶趠风【唐溪诗话】古风发屋折木者曰怒风扬沙转石者曰狂风四转五复者曰乱风暴风卒起乍有乍无者曰暴风独鹿蓬勃者曰勃风扶摇羊角者曰飘风风来清凉温和尘埃不起者曰和风【乙己占】
　　四方风南越志云熈安界多风俗号为四方之风五风信吴俗以十月初五日为五风生日太湖渔者千余家盛陈牲醴飨并湖诸神祠祈此日有风则毎五日风如期而至终嵗皆然可以扬防取鱼谓之五风信海风海道之险曰痴风曰黒风痴风之作连日怒号不已四方莫辨黒风则天色晦冥不分昼夜【图经】
　　俊风正月时有俊风俊者大也大风南风也何大于南风也曰合冰必于南风解冰必于南风生必于南风收必于南风故大之也【大戴礼】
　　刚风鸱鸢展趐不能动去地四十里风力猛壮可騐有刚风世界【抱朴子】
　　风山北屋县故城西十里有风山其山有穴如轮风气萧索常不止
　　风门山风门山有石门去地百余丈将欲风起此门隠隠有黒气上须臾有黒风竟天【武陵记】
　　风母风母出九徳县似猨见人若惭出颈打杀得风还活【刘欣期交洲记】
　　风井盛之荆州记曰冝都佷山县山有风穴口大数尺名曰风井夏则风出冬则风入风出入之时吹拂左右常浄暑月经之凛然有衣裘想袁山松云夏则风出冬则风入春秋分则静余徃观之其时四月去穴数数丈须臾寒栗言至六月中尤不可当徃人有冬过者置笠穴中风吸之经日还步阳溪得其笠则知潜通矣【水经】风穴龙山石上徃徃有仙人及龙迹故以为名四麓各有一大穴大如车轮春则风生东秋出西夏出南冬出北不相夺伦有沙门法猛于夏日入其东穴见石屋石人欲穷诸穴便见有人厉声云法师其余皆如东者不宜来见秽猛乃愕然不觉身在穴外【邢子励地记】
　　犬自穴出汝南临汝县有小山曰崆峒其颠洞穴如盎将有大风则白犬自穴出田夫以为候亦名曰玉烛峯【三水小牍】
　　见云知风白崖山之右有巨穴如井不知浅深穴口四围津津如汗间有气出腾空为白云须风起怒号如雷里人见云即知风气散则风定细则风小盛则风猛窒其穴风虽少而民多瘴开则风如故而瘴亦衰风轮子华子云栖三阴之正气于风轮其专精之名曰太宝积经云有风轮名清凉能使一云普覆三千大千世界
　　三种风轮难陀中自然有三种风轮曰开曰净曰吹开者有风来开诸门净者有风轮来扫除其地今皆清净顺者有风轮来吹诸华树令花布散【起世经】
　　山法狱之山有兽其名曰山【晖】其行如风见则天下大风【山海经】
　　折丹大荒之中有山曰鞠陵焉山有人名曰折丹处东极以出入风折丹神人也【山海经】
　　蓬蓬风谓蛇曰予蓬蓬然起于北海而入于南海也夫折大木飞大屋者惟我能也【庄子秋水】
　　嫋嫋九歌曰嫋嫋兮秋风洞庭波兮木叶下谢灵运诗嫋嫋秋风过汤惠休白纻歌秋风嫋嫋入曲房
　　瑟瑟刘公干赠从弟诗亭亭山上松瑟瑟谷中风猎猎鲍明逺还都诗鳞鳞夕云起猎猎晩风遒
