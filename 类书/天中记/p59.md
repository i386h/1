<!-- { "loadSidebar": true } -->
　　贞妇石道有贞妇石相传昔有贞妇夫没无子事姑甚孝姑抑而嫁竟不从之终姑之世后身没其居之室有一大石涌出后人爱其贞操号其石为贞妇石【寰宇记】化女阳羡县小吏吴龛尝于溪中见五色浮石因取内床头至夜化女子【幽明録】
　　水火石崦嵫山有石赤白色以两石相打则水润打之不已润尽则火出山石皆然炎起丈丈迳日不灭有大黒风自流沙出奄之乃灭其石如初言动火之事发疾经年故不敢轻近耳【水经注】
　　帝台石休与之山其上有石焉名曰帝台之棋五色而文其状如鹑卵帝台之石所以祷百神者也服之不蛊【山海经】
　　协金石有人得青石大如砖皆有鼻穿鉄索长数丈循环无防处海商见之以数十千易之云此恊金石垂于海中经夕引出上有金【幕府宴闲録】
　　龙驹石有人曽畜一石羌人以十万购之其人与之而诘其异胡人令取盆水置石其中视之有一马现石中状如飞动其人问其所用曰此龙驹石也以水浸之饮马马輙生龙驹无价宝也【北囱炙輠】
　　消石消石出乌场国能消金石为水服之悉得长生其石出处气极秽恶飞鸟不能过其上人或单服从过身上诸虫悉化为水而得长生矣形若鹅毛管者佳仙方云此帝珠也
　　乞子石道有乞子石两石夹青衣江对立如夫妇之相向古老相传东石从西石乞子将归故风俗云人无子祈祷有应【寰宇记】
　　香石卞山在湖山下有无价香有老母拾得一文石光采可玩偶坠火中异香闻于逺近收而宝之毎投火中异香如初
　　热石新北市是景观旧基有一巨石大如柱础景人或坐之蹋之逡巡如火烧应而热因便成疾往往心致死或云若聚火烧此石吼即瞿塘山吼而水沸古老相传耳又蜀州晋原县山亭中有二大石各径二尺已来出地七八十人坐之或心痛徃往不救又星落星石东邉者坐即灵者西邉者与石无异色并带诸青白也【録异记】响石南岳呴嵝峯有响石呼唤则应如人共语而不可解也南州南河县东南三十里丹溪之有响石高三丈五尺濶二丈状如卧兽人呼之应笑亦应之块然独处亦号曰独石也【洽闻记】
　　金刚石徼外出金刚石石厉而似金有光彩可以刻玉外国人带之云避恶气【山海经注】
　　画眉石画眉石武昌有之出于樊湖可以代七香圆【鎻碎録】凌水石凌水石出常山谷中以此石为末置水中夏月能为水
　　不灰石安福县长岭山有石黒可以种火是为不灰石【寰宇记】
　　质石渭州水中有虫颇类鱼鸣或作质质处土人见者多以挺刃或坚物击之多化为石石色青黒温润堪为砺目之为质石长惟尺余价值数十千凡兵刃用此磨泊者青光而不鏉【石谱】
　　雷磨石临贺郡有青石上有磨刀斧迹春夏明浄秋冬芜秽云是雷磨石【荆州记】
　　石鷰零陵有石鷰得风则飞翔如真燕风止还为石【湘州记】谢鸿云向在乡中山寺为学见高岩石上有如燕状者因以笔识之石为烈日所暴忽有骤过所识者徃往坠地盖寒热相激而并落非能飞也【倦逰杂録】有石板上磊块如燕形者呼为燕窝【石谱】
　　屏石石屛出零陵白鹤山屈处静上升之所绍兴壬午间有宗子邑居一日舣舟山下于水中得一石光采绚异其文若峯峦耸秀浑然天成自是石工凿取益众烟云雪月之景波澜龙凤之象隐然可观大者方广可四五尺虽巧画者莫臻其妙【零陵志】
　　鱼石衡阳乡湘县有石鱼山下多石石色黒而理若云母发开一重辄有鱼形鳞鳍首尾宛若刻画长数寸鱼形备足烧之作鱼膏形因以名之【南越志】陇西地名鱼龙掘地取石破而得之与湘乡所产无异【石谱】杜诗有水落鱼龙夜山空鸟鼠秋之句
　　嫩石南雄县出嫩石可以为锅釡【寰宇记】
　　石果广西桂州隠山之北中有石室石台又有石果作荔子胡桃栗枣之状人采取之或以钉盘相遗
　　韶石曲江有石高百丈广圆五里两石对峙相去一里小大畧均似双阙名曰韶石南有灵石一名逃石高三十丈广圆五百丈旧耆传言石本桂阳武城县因夜迅雷之变忽然迁此彼人来见叹曰石乃逃来因名逃石以其有灵运徙又曰灵石其杰处临江壁立霞驳有若缋焉水石惊瀬传响不絶啇舟淹留聆玩不已【水经】玉女房龙盘山有一石长四十丈高五丈当有戸及扇若人掩闭古老相传为玉女房【益州记】
　　女观石南陵县有女观山俗传云昔有妇人夫官于蜀屡愆期忧思感伤登此骋望因化为石如人之形所舝狗亦化为石今狗形独存【舆地志】
　　望夫石武当北山上有望夫石状若人立者传云昔有真女其夫从役逺赴国难携弱子饯送此山立望而化为石【世説】
　　督邮宜都建平二郡之界有五六峯参差互出上有倚石如二人像攘袂相对俗谓二郡督邮争界于此【幽明録】盐石汶山有盐石煎之得盐【华阳国志】入汤口四十三里有石煑以为盐石大者如升小者如拳煮之水竭盐成【晋分地道记】
　　承受石筑阳米水口有一石下不测出地尺余围可三尺色极青其上如研明可以鉴人相传以为殒星县西有孤石挺出其下临潭时有见此石根如竹而黄色见者多防相与号为承受石【州图副记】
　　冷石马岭上桥多虺蛇毒杀人有泠石可以解之屑着疮内即活【郡国志】
　　誉石鹳水鸟也防卵时数入水卵泠则不段卵取誉石用绕卵以助暖气故方术家以鹳巢中誉石为真物【愽物志】石猪蜻蛉县有石猪圻长谷中有石猪子母数千头长老传言夷昔牧此一朝化为石迄今夷人不敢往牧【水经】石廪石廪状似仓廪其内可容千斛廪口开则嵗俭闭则年丰【临川记】
　　石镜石镜山东一圆石悬崖明净照人防细必察【浔阳记】宫亭湖邉傍石闻有石数枚形圆若镜明可鉴人谓之石镜后人过以火燎一枚今不复明其人眼遂失明【幽明録】合州涪江有石立水中正圆如月水落时即出高可三丈俗名石镜【山川纪异】零陵中兴崖有石镜刘愿序云以水泽之其光灿然江山之盘纡草木之荣悴皆莫遁也盘陀石明州昌国东海中补陀伽山有盘陀石平广可立百余人下瞰大海正扶桑日出之地烛龙将驾天光焕发五色烂然顷焉一轮涌出其大有不可名者【四明旧志】支鼎辰州东有三山鼎足直上各高数十丈古语云夸父与日兢走至此煑饭此三山者夸父支鼎石也【朝野佥载】女娲石归美山山石红丹赫若采绘峩峩秀上切霄隣景名曰女娲石大风后天晴气静闻弦管声【南康记】磨镜石镜湖俗传轩辕氏铸镜于湖邉今有轩辕磨镜石石上常洁不生蔓草【异记】
　　九州图鲁班刻石为禹九州图今在洛城石宝山【上】石泣桀时防山走山石泣先儒説桀之将亡防山三日泣今防山山石逺望之若人泣盖是也周武谓周公曰桀为不道走山石泣
　　石押衙汴都之南百里有周公墓前一石人能作恠人或遇之称鲁校书石押衙【洞防志】
　　月镜周灵王时异方贡石镜此石色白如月照靣如雪谓之月镜【拾遗记】
　　石海畔有大石俗云鲁班所作夏则入海冬复止于山上陆机诗云石常怀海我宁忘故乡【述异记】越王石兴安县水邉有平石其上有石栉石履各一具俗云越王渡溪脱履堕栉于此【荆州记】
　　照石方丈山西有照石去石十里视人物之影如镜焉碎石片片皆能照人而质方一丈则重一两燕昭王舂此石为泥泥通霞之台与西王母常逰居此台【拾遗记】方坐防稽秦望山始皇刻石前有石广数丈云是始皇坐之石两邉有方坐八所云是丞相已下坐石故今有丞相石之名【舆地记】
　　立石莱子国海上有石人长一丈五尺大十围昔始皇遣此石人追劳山不得遂立【酉阳杂爼】
　　金化石秦二世元年宫中金顷刻皆化为石【述异记】画石董偃常卧延清之室以画石为床文如锦也石体甚轻出郅支国【拾遗记】
　　石人光武夜至赵州南迷路闻人语问之弗应见二人立傍怒拔劔斩之其一急走熟视之乃石人也【野史赵州志】石象河南府东有象庄旧传汉时西僧以象防经至洛阳化为石今石象犹存【山川纪异】
　　石床焦氏山北数山有汉司隶校尉鲁恭家前有石祠石庙四壁皆青石隠起自书契以来忠臣孝子贞妇孔子及弟子七十二人形像像邉皆刻石记之文字分明又有石床长八尺磨莹鲜明叩之声闻逺近时太尉从事中郎传珍之谘议叅军周安穆折败石床各取去为鲁氏之后所讼二人并免官【戴延之西征记】
　　雨石魏武帝末年邺中五色石【述异记】
　　石羊京口有石如羊谓之狼石诸葛壳尝坐其上与孙权议拒曹操【志】狼石有十字断痕先主与孙权私卜所断也【演义】孙刘同猎醉各据一石羊后名石羊巷【舆地记】石像魏孝武永熈元年于平等寺造五层塔二年土木毕功帝率百僚作万僧防其日寺门外有石像自故自动低头复举竟日乃止帝怪其诡异中书舎人卞灵景曰石立社移自古有之陛下何恠也帝乃还宫七月中帝奔长安十月迁都于邺【洛阳伽蓝记】
　　神钲武安县南有鼓山上有二石如鼓南北相当世传鼓鸣则有兵起高齐之末此鼓常鸣而齐为周所并隋文帝末年鼓又自鸣声闻数百里而唐代隋以兴故一名神钲【山川纪异金胡碑记】天水北冀县南有朱圉山山有石鼓开山图谓之天鼓山九州害起则鸣有常应又云石鼓山有石鼓于星为河鼓星则动石鼓鸣石鼓鸣则秦土秧鸣浅殃万物鸣深则殃君王矣【水经】有逢山在广固南三十里有祠并鼔石齐地将乱石人辄打石鼓闻数十里【述征记】
　　变王开皇末高祖于宫中埋二小石于地以志置床之所未防变为玉刘向曰玉者至贵也贱将为贵为象及大业末盗皆僣名号【隋志】
　　投符叶法善卜居夘酉山其门近山巨石当路毎还纡回以避师投符须臾飞去路乃平坦众共惊异之【仙传拾遗】赐石防杨裕河朔人一日出郊有使人自北骑驰来问子非杨裕乎北岳赐汝物可跪受之使者怀中探一物若帛褁者裕归焚香启之得二石防一雄一雌左趐掩右者雄也右翅掩左者雌也后生一男一女男名廷璋周朝为飞龙使女为周太祖妃【缙绅雕説】
　　辟蠧熊山野好访异物有石石桃石枣之类尝梦人自云姓石相依附得一石人长尺余眉目皆具后今世有石燕石蟹之类又松亦化为石陇州有鱼石子置书籍中能辟蠧【秘阁闲谈】
　　石駞于国北五日行又有山山上石骆駞溺水滴下以金银等器承之皆漏人掌亦漏唯匏取不漏或执之令人身臭皮毛改【冾闻记】
　　石柱刼化他国中天竺之属国也有石柱高七十尺紏色有光或观其身随其罪福悉见影中见之【上】
　　擕练捣衣山一名灵山在琅琅山南絶险岩有方石昔有神女于此捣衣其石明谓之玉女捣练碪【述异记】醢石成式群从其言小时尝毁鸟巢得一黒石如雀卵圆滑可爱后偶置醋器中忽觉石动徐视之有四足如綖举之足亦随缩【酉阳杂爼】
