<!-- { "loadSidebar": true } -->
　　卬鼻齐钟离春者齐无防色女也其为人极丑无双白头深目长脂大节卬鼻结喉肥项少髪折腰出胸皮肤若漆行年三十无所容入衒嫁不售于是拂拭短褐自谒宣王宣王方宴于渐台左右闻之掩口大笑曰此天下强顔女子也宣王召见扬目防齿谓有四殆宣王喟然而叹纳之为后【列女传】
　　项瘤齐宿瘤女者齐东郭采桑之女也项有大瘤故号宿瘤闵王出防百姓尽观宿瘤采桑如故王曰此竒女也命后车载之归告诸夫人曰今日出逰得一圣女迟其至也宿瘤骇宫中失貌不能自止女与众言闵王大感以为后【上】
　　五逐齐孤逐女者即墨之女也孤无父母其状甚丑三逐于乡五逐于里过时无所容乃造襄王之门而求见王辍食而起左右曰三逐于乡者不忠五逐于里者少礼何足为贵王曰子不识也夫牛鸣而马不应者异类故也此人必有与人异者遂见与之语而悦之遂以为齐相妻【上】
　　登徒妻登徒子其妻蓬头挛耳齞唇歴齿旁行踽偻又疥且痔登徒子悦之使有五子【好色赋】
　　允妇许允妇是阮衞尉女徳如妹竒丑交礼竟允无复入理家人深以为忧会桓范至语许云阮家既嫁丑女与卿故当有意卿宜察之许便囬入内既见妇既欲出妇料其此出无复入理便捉停之许因谓曰妇有四徳卿有其几妇曰新妇所乏唯容尔然士有百行君有几许云皆备妇曰夫百行以徳为首君好色不好徳何谓皆备允有惭色遂相敬重【世説】
　　卑下王公渊娶诸葛诞女入室言语始交王谓妇曰新妇神色卑下殊不似公休妇曰大丈夫不能仿佛彦云而令妇人比踪英杰
　　酒家婢兵部郎中朱前疑貌丑其妻有美色天后时洛中殖业坊西门酒家有婢蓬头垢面伛肩皤腹寝恶之状举世所无而前疑大悦之殆忘寝食乃知前世言宿瘤防爱信不虚也【佥载】
　　美室张郎中又新与杨防州齐名友善杨妻李氏即鄘相之女有徳无容杨未尝意敬待特甚张尝语杨曰我少年成美名不忧仕矣唯得美室平生之望斯足杨曰必求是但与我同好必谐君心张深信之既婚殊不惬心杨以笏触之曰君何太痴言之数四张不胜其忿廽应之曰与君无间以情告君君误我如是何谓痴杨歴数求名从宦之由曰岂不与君皆同邪曰然然则我得丑妇君讵不闻我邪张色解问君室何如我曰特甚张大笑遂如初张既成家乃诗曰牡丹一朶直千金将谓从来色最深今日满栏开似雪一生辜负看花心【本事诗】
　　长人
　　骨节转车呉伐越堕会稽获骨焉节转车呉子使来好聘且问之仲尼仲尼爵之即彻爼而宴客执骨而问曰敢问骨何为大仲尼曰昔禹致羣神于会稽之山防风氏后至禹杀而戮之其骨节转车此为大矣客曰防风氏何守也仲尼曰汪芒氏之君也守封隅之山者也为漆姓在虞夏啇为汪芒氏于周为长翟氏今为大人客曰人长之极几何仲尼曰僬侥氏长三尺短之至也长者不过十尺数之极也
　　身横九畆文公十年冬十月叔孙得臣败狄于咸长狄也弟兄三人佚宕中国瓦石不能害叔孙得臣最善射者也射其目身横九畆断其首而载之眉见于轼【谷梁传】十一年冬十月甲午败狄于咸获长狄侨如富父终甥摏其喉以戈杀之埋其首于子驹之门以命宣伯【左传】长狄弟兄三人各长百尺狄者隂气时中国衰有夷狄明【春秋考异邮】长狄长盖五丈余也【洪范五行传】
　　十尺孔子长十尺大九围坐如蹲龙立如牵牛就如之昂望之如斗【春秋演孔图】
　　一丈伍子胥见呉王僚僚望其顔色甚可畏长一丈大十围眉开一尺王僚与语三日辞无复者胥知王好之每入言倍有勇壮之气【呉越春秋】
　　大人十二秦始皇帝二十六年有大人长五丈足履六尺【闗中记身长百尺】皆夷狄服凡二十人见于临洮天戒若曰勿大为夷狄之行将受其祸是嵗始皇初并六国反喜以为瑞销天下兵器作金人十二以众之遂自贤圣筑长城故大人见于临洮明祸乱之起【前五行志】铸金狄人十二各重二十四万斤立阿房殿前【三辅旧事】昔大人见临洮而铜人铸临洮生卓而铜人毁天下大乱卓身防抑有以也余二人魏明帝欲徙诣洛阳清明门里载至覇城重不可致便留之【英雄记】后石季龙徙之邺符坚又移入长安而销之【闗中记】铜人翁仲其名也【谢承后汉书】
　　阮翁仲翁仲安南人身长二丈三尺气质端勇异于常人少为县吏为督邮所笞叹曰人当如是耶遂入学究书史秦始皇并天下使翁仲将兵守临洮声振匈奴秦以为瑞翁仲死遂祷铜为其像置咸阳宫司马门外匈奴至有见之者犹以为生
　　宕渠献秦襄王时宕渠郡献长人长二十五丈六尺【蜀王本纪】
　　巨毋覇王莾夙夜连率韩博上言有竒士长一丈大十围来至臣府曰欲奋击匃奴自谓巨母覇出于蓬莱东南五城西北昭如海濒轺车不能载三马不能胜即日以大车四马建虎旗载覇诣阙卧则枕皷以鑯着食此皇天所以辅新室者也莾闻恶之留覇在所新丰更其姓曰巨母氏谓因文母太后而覇王符也【前汉】
　　娶长冯勤字伟伯魏郡繁阳人也曽祖父扬宣帝时为农太守有八子皆为二千石赵魏间荣之号曰万石君焉兄弟形皆伟壮唯勤祖父偃长不满七尺常自耻短陋恐子孙之似也乃为子伉娶长妻伉生勤长八尺三寸八嵗善计姚期荐于光武在事精勤遂见亲识每引进帝輙顾谓左右曰佳乎吏也后歴官司徒号称任职勤母年八十每防见诏勅勿拜令御者扶上殿谓诸王曰使勤贵宠者此母也【后汉】
　　魁岸郭太字林宗身长八尺仪貌魁岸善谈论声音如钟【后汉纪】
　　温伟大将军袁绍总兵翼州遣使要郑太防賔客最后至乃延升上坐身长八尺余饮酒一斛秀眉明目仪容温伟【后书】
　　八尺诸葛孔明身长八尺每自比于管仲乐毅【蜀志】见襄武咸熈二年有大人见襄武县长二丈余脚迹长二尺二寸白发着黄单衣黄巾柱杖呼民王始语云今当太平【魏志】
　　屐七尺符健皇始四年有长人见身长五丈语张靖曰今当太平新平令以闻健以为妖妄召靖击之是月也雨河渭泛溢满坂津监防登于河中流得大履一只长七尺三寸足迹称屐指长尺余文深七寸健叹曰覆载之中何所不有张靖所见定不虚也乃赦之【祖冲之述异记】丈八符坚以乞活夏黙为左镇即胡人防磨那为右镇即奄人申香为拂盖即黙等身长一丈八尺并多力善射三人每食饭一石肉三十斤【崔鸿前秦録】
　　二丈炖煌西尽大秦隔海心无忧遇善风不经二十日得渡心忧数年不得渡谚曰心无忧患不经二旬心若忧患逺离三春士人贤直男女皆长二丈端正国主风雨不和则让贤而治之【三秦记】
　　胫长丈六神武时卢曹率其徒自蓟入海岛得长人骨以髑髅为马皂胫长丈六尺以为二矟送其一于神武诸将莫能用唯彭乐彊举之未几曹遇疾烔声闻于外巫言海神为祟遂卒【北齐书】
　　身长七尺卢文进幽州人也身长七尺状貌伟然至江南李氏封范阳王尝至天定河见人胫骨大如柱长可七尺【陆防南唐诗】
　　长丈二淳熈间苏州有唐姓者兄妹皆长丈二日防斗余行倦则倚市檐憇坐如堵墙不可出出则倾市观之诏廪之殿前司徳夀欲见之遣诣北宫惧其聚民乃卧而泛河之至望仙桥专舟焉【续夷坚志】
　　龙伯佻人从昆仑以北九万里得龙伯国人长三十丈皆夀至千嵗而死从昆仑以东得大秦人长十丈皆衣帛从此以东千万里得佻人国长三十丈五尺从此以东十万里得中秦国人长一丈【河图玉版】
　　朴父东隅大荒之中有朴父马夫妇竝髙千里腹圆百辅天初立时使夫妻导开百川嬾不用意谪其夫妻竝立东南男露其势女彰其杀气息如人不畏寒暑不饮不食湏黄河清复更使其夫妻导百川【神异】
　　东夷东夷长人者类长三丈锯牙鈆爪黒毛覆身不火食噬禽兽或抟人以食
　　支提有支提国人长三丈二尺有三手三足一手当胸手足各三指【洞冥记】
　　大秦大秦国人长一丈五尺猿臂长脇好骑骆驼【外国图】丈五六晋永嘉王年有鹙鸟集于始安县南其里之鷔陂中民周虎张得之木矢贯之鐡银其长六尺有半以箭计之其射者人身应长一丈五六尺也又平州别驾髙防语曰倭国人尝行遭风吹度大海外见一国人皆长丈余形状似胡盖是长翟别种箭殆将从此国来也【山经】
　　短人
　　帝舜帝尧长帝舜短文王长周公短仲尼长子贡短叶公子髙防小短瘠行若将不胜其衣然白公之乱也叶公子髙入据楚诛白公定楚国如反手耳【荀非相】
　　黒短齐景公伐宋过太山梦二人怒曰谓防山之神晏子谓宋相汤与伊尹也为言其状汤晢容多髪伊尹黒而短即所梦也景公进军不聴军鼓毁公怒散军伐宋【博物志晏子语汤作□寅】
　　七寸齐桓公猎得一鸣鹄宰之嗉中得一人长三寸三分着白圭之袍剑持刀车骂詈瞠目后又得一折齿方圆三尺问羣臣曰天下有此及小儿否陈章荅曰昔秦胡充一举渡海与齐鲁交战折伤版齿昔李子敖于鸣鹄嗉中防长三寸三分【博物志】有李子昂长七寸日行千里一旦被海鹄所吞居鹄腹中三百年不死【神异经】朱儒邾人莒人伐鄫臧纥救鄫侵邾败于狐骀国人诵之曰我君小子朱儒是使朱儒朱儒使我败于邾【左襄五】使楚晏子使楚以晏子短楚人为小门于大门之侧而延晏子晏子不入曰使狗国者从狗门入今臣使楚不当从此门入傧者更道从大门入见楚王王曰齐无人耶晏子对曰临淄三百闾张扇成隂挥汗成雨比肩继踵而在何为无人王曰然则子何为使乎晏子对曰齐命使各有所主其贤者使使贤王不肖者使使不肖王婴最不肖直使楚矣【晏子】
　　小孟尝君之赵赵人出观之笑曰始以薛公为魁然也今视之小丈夫耳【史记】
　　短小齐遣淳于髠到楚为人短小楚人甚薄之谓曰齐无人而使子来何长也对曰臣无所长臣腰中七尺之剑欲斩无状王王曰止吾但戯子耳即与髠共饮酒【説苑】巨灵东郡送一短人长七寸衣冠具足上疑其山精常令在案上行召东方朔问朔至呼短人曰巨灵汝何忽叛来阿母还未短人不对因谓上曰王母使臣来告陛下求道之法唯在清净不宜躁扰复五年与帝会言终不见【汉武故事】
　　尺二汉光武时頴川张仲师长一尺二寸【纂文】沈约问刘杳云何承天纂竒博其书载张仲师及长颈王事此何所出杳曰仲师长尺二寸唯出论衡长颈是毗骞王宋建安扶南以南记云古来至今不死约即取二书寻检一如杳言【南史】
　　小吏张重字仲笃南郡人也明帝永明元年举孝防送京师正月朝于徳明殿帝怪其短小问曰何郡小吏荅曰昔子竒十六为河东太守甘罗十二为秦相陛下欲得才耶抑将称骨度肉也帝嘉其善对赐以金帛【东观记交州名士传】
　　短陋周举字宣光姿貌短陋有晏子之风【汝南先贤传】博学洽闻为儒者所宗故京师为之语曰五经从横周宣光【后汉】
　　黝歙短人孙权黄武五年有大秦贾人字秦论来到交趾交趾太守呉邈遣送诣权权问方土謡俗论具以事对时诸葛恪讨丹阳获黝歙短人论见之曰大秦希见此人权以男女各十人差吏会稽刘咸送论还本国【宋书诸夷中天竺下】
