<!-- { "loadSidebar": true } -->
　　吐餐覆醤阮孝绪外兄王晏贵显屡至门孝绪度之必至颠覆闻其笳管穿篱逃匿不与相见曽防醤美问之云是王家所得便吐餐覆醤及晏诛亲戚咸为之惧孝绪曰亲而不党唯坐之及竟获免【上】
　　醤美唾中鄙人有得脠醤而美之及饭恶与人共食即少唾其中而共者因涕其醤遂弃而俱不得食焉彼亡新王朗欲取天下时乃乐与人分之及已得而重爱不肯与是昔唾脠之类【恒谭新论】
　　神药醤西王母谓帝曰神药上有连珠云醤玉津金醤中有元灵之【汉武内传】
　　鱼肠醤汉武帝逐夷至于海濵闻有香气而不见物令人推求乃是渔父造鱼肠于坑中以土覆之香气上逹取而食之以为滋味逐夷得此物因名之置鱼肠醤也【齐民要术□□法】
　　蒟醤武帝使唐防使南越南越食蒟醤如桑椹取食为醤
　　鱼醤晋武帝与山涛书兼致鱼醤一斗
　　十二香浆十二香醤以沈香等油煎成服之【神仙食经】勺药之醤枚乘七发曰熊蹯之勺药之醤韦昭上林赋注曰勺药和齐咸酸美味也
　　醋
　　醯人醯人掌共五齐七菹凡醯物以共祭祀之齐菹凡醯醤之物賔客亦如之王举则共齐菹醯物六十罋共后及世子之醤齐菹賔客之礼共醯五十罋凡事共醯【周礼】
　　华池左味陶隠居云醋俗呼为苦酒丹家又加余物谓为华池左味
　　苦酒魏名臣奏曰中书监刘放曰官饭苦酒与百姓争锥刀之末宜其息絶
　　苦酒城吴王筑城以醯醢今俗人呼苦酒城【吴録地理志】风林鸣醋西王母谓帝曰仙药有风林鸣醋【汉武内传】灌鼻初薛仁杲拔泰州召富人磔于猛火之上或以醯灌鼻求其金宝【唐书】
　　注鼻来俊臣鞠囚不问轻重皆注醯干鼻
　　误进任迪简万年人举进士初为天徳军使李景畧判官性重厚尝有军立行酒者误以醯进迪简知误以景畧性严虑坐主酒者乃勉强饮尽之而为容其过以酒薄白景畧请换之于是军中皆感悦
　　芥醋愈疾有少年眼中常见一镜子赵卿之曰来晨以鱼脍奉候及期延于闑内从容乆饥侯客退方得攀接俄而台上施一瓯芥醋更无他味少年饥甚闻芥醋杳轻啜之逡巡再啜遂觉中豁然眼花不见卿云君吃鱼脍脍太多芥醋不快故权诳而愈其疾也【北夣言】醋泥传疮孙光宪家婢抱小儿不觉落炭火上便以醋泥传之无痕【木草】
　　醢
　　醢人醢人掌肆豆之实朝事之豆其实韭菹醯醢昌本麋臡菁菹鹿臡醯食之豆其食葵菹蠃醢防折醯醢蜃蚔醢豚拍鱼醢加豆之实芹菹兎醢深蒲醯醢箈菹鴈醢笋菹鱼醢【周礼】
　　凡事共醢醢人为王及后世子共其内羞王举则共醢六十罋以五齐七醢七菹三臡实之賔客之礼共醢五十罋【上】
　　覆醢孔子哭子路于中庭有人吊者夫子拜之既哭进使者而问故使者曰醢之矣逐命覆醢
　　作醢崔寔四民月令曰五月一日可作醢
　　东里君举食檄曰东里独姥之醢
　　羮
　　尔雅曰肉谓之説文曰五味和粥也
　　五味和合五味者各称一族之名和合一鼎名曰犹威重亷平恩合而为信也【奏子】
　　雉彭铿斟雉帝何飨受夀永多夫何长铿好和滋味进雉于尧尧飨之而锡以夀考至八百嵗荘子以为上及有虞下及五伯是也【天问】
　　鹄縁鹄餙玉后帝是飨言伊尹始仕因縁烹鹄鸟之修玉鼎以事汤汤贤之遂以为相【上】
　　熊纡王怒熊不熟而杀庖人【新序】
　　食子文王长子曰伯邑考纣烹以为以赐文王曰圣人不食其子文王得而食之纣曰谁谓西伯圣者与食其子而不知【帝王世纪】
　　羊不遍中山君享犬司马子期在焉羊不遍子期怒走楚説王伐中山中山君王有二人挈矛随后问之曰臣父尝饿且死之君下壶飱哺臣之父故来死君也中山君曰吾与一碗羊亡国以一壶飱得二士死【国防】中生肝昭僖侯之时宰人上食而中有生肝焉昭侯召宰人而诮之曰汝何为置生肝中宰人曰窃以为有欲去上食宰也【韩子】
　　母作方陆续诣诏狱其母至京师饷食续对饷泣曰续母来使者问其故荅曰续母作截肉未尝不方断葱寸寸无不同是知毋来【谢承后汉书】
　　啖无盐陶字公超啖芜菁无盐【上】
　　菜不给桓温表王濬之孙曰濬今有三孙年出六十室如悬磬糊口江濵四节蒸尝菜不给【晋书】
　　尝膳鱼湘州刺史王僧防引乐頥之为主簿以同僚非人弃官去吏部郎庾杲之尝徃侯頥之为设食唯枯鱼菜葅杲之曰我不能食此毋闻之自出尝膳鱼数种杲之曰乡过于茅季伟我非郭林宗【南史】
　　羊絶味毛修之被禽入魏敬事嵩山道士冠谦之在魏大武帝信敬营护之故不死修之尝为羊荐魏尚书尚书以为味献之太武大悦以为太官令被宠遂为尚书封南君公太官令常如故【宋书】
　　歠冩宋末齐髙帝辅政刘彦节知运祚将迁宻懐异图及沈攸之举兵齐髙入屯朝堂袁灿镇石头潜与彦节及诸大将黄囬茅谋夜防石头诘旦乃发彦节素怯恇扰不自安晡后便自丹阳郡车载妇女尽室奔石头临去妇萧氏孙劝令彦食歠防中手振不自禁南北所推髙祖既为齐王置酒为乐脍既至崔祖思曰此味故为南北所推侍中沈文季曰脍吴食非祖思所解祖思曰炰鼈脍鲤似非勾吴之诗文季曰千里莼岂关鲁卫之説王甚悦曰莼故应还沈【齐书】毋食尽朱绪无行毋病积年忽思菰绪妻到市买菰为欲奉毋绪曰病后安能食先尝之遂并食尽毋怒曰我病欲此如何必并啖尽天若有知当令汝哽怨绪闻心中芥介然即吐血明日而死【上】
　　胷前翻萧励为广州【一束】史微为太子左卫率励性率俭而器度寛裕左右尝将正胷前翻之顔色不异徐呼更衣后【梁书】
　　盗不食赵琰字叔起尝送子兾州聘室过路旁主人设羊琰方知盗杀卒辞不食【魏书】
　　不还直彭城王攸为沧州刺史显沃县主簿张逹尝诣州投人舎食鸡察知之守令毕集攸对众谓逹曰食何不还价直也逹即伏罪合境号为神明【上】须肉为魏元忠前后三坐弃市偶得不死复旧官因侍宴后曰卿累谤铄何邪对曰臣犹鹿也罗织之吏如猎者茍湏臣肉为之尔【唐书】
　　藜卢照隣字升之客东龙门山布衣藜
　　甘露李林甫子壻郑平为户部外即一日林甫就院省女因邀之见其鬂髪班白谓平曰上明日当赐甘露郑即其食此纵华皓亦必鬓黒明日果有中使至林甫第赐食因以与平食一夕鬓黒【明皇杂録】
　　不二胾栁玭尝述家计曰余旧府髙公先君兄弟三人俱居清列非速客不二□夕食龁卜瓠而已皆保重名于世
　　调李白召见金銮殿论当世事帝赐食亲为调马齿唐代宗崩徳宗即位食马齿不设盐酪注马齿菜名今马齿苋也一名五行草以其叶青梗赤花黄根白子黒也【监】
　　五味晋平公问于叔向曰昔者齐桓公九合诸侯一匡天下不识其君之力乎其臣之力乎师旷侍曰臣请譬之以五味管仲善断割之显朋善煎熬之賔胥无善齐和之以熟矣奉而进之而君不食谁能彊之亦君之力也【新序】
　　粝餐瓠魏文侯见箕季日晏进粝餐之食瓠之文侯语其仆曰食我以粝餐者季岂不能具五味哉教我无多敛于百姓以省饮食之养也【上】
　　啜投浆太宰子朱食侍于令尹子国子国啜而热投浆而沃之明日子朱辞官曰令尹轻行而简礼其辱人不难明日伏即尹怒曰笞之三百【淮南】
　　烹猴楚有烹猴而召其邻人以为狗也而甘之后闻其猴也据地而吐之防尽其食此味始知味者也【淮南修务】中有髪昭帝时大官上食中有发切中有土令承坐不谨敬皆论【风俗通】
　　杯二万李徳裕奢侈毎食一杯其费约钱二万杂珠玉宝贝雄黄硃砂煎汁为之过三煎即弃其滓【独异志】猴头民皆好啖猴头虽五肉臛不能及之其俗言寜自负人千石之票不愿负人猴头臛【临海水物志】不録岭表録异曰交趾之人重不録以羊鹿鸡猪内和骨同一釡煑之令极肥浓漉去肉进之葱姜调以五味贮以盆器置之盘中中有觜银银杓可受一升即揖让多自主人先举即满斟一杓内觜入鼻仰首徐倾之饮尽传杓如酒巡行之吃了然续以诸馔谓之不録防【亦呼为先恼也】交趾人或经营事务弥才缝推要但备此者防无不谐者【安南録异图凿穿心飞头鼻饮者皆遗风也】
　　象鼻炙广之属城循州雷州皆产里象牙小而红土人捕之争食其鼻云肥脆偏堪为【北户录】
　　和齐公曰和与同异乎晏子曰异和如焉水火醯醢盐梅以烹肉鱼燀【炊也】之以薪宰夫和之齐之以味济其不及以泄其过君子食之以平其心君臣亦然故诗曰亦有和既戒既平先王之济五味和五声也以乎其心成其政也以水济水谁能食之【昭二十】
　　露葵主人女为臣炊雕胡之饭烹露葵之披白縠之单杉垂珠步摇来排臣户【相如讽赋】
　　臛
　　臛臛肉【説文】臛者嵩也香气嵩髙也【释名】
　　黄领臛虞悰家富于财而善为滋味豫章王嶷盛馔享賔谓悰曰肴羞有所遗否悰曰何曽食防有黄颔臛恨无之【齐书】
　　土肉为臛九真太守陶璜立郡筑城于土穴中得一白色形似蚕蛹无头长数十丈大余围软软动莫能名割腹有肉如猪豚遂以为臛甚香璜啖一杯三军尽食【刘欣期交州记】
　　脍
　　脍牛与羊鱼之腥聂而切之为脍【少仪】脍春葱秋用芥豚春用韭秋用蓼肉腥细者为脍者大为轩【内则】
　　切散防和脍细切肉也【説文】脍防也细切肉散分其赤白异防之乃防和之也【释名】
　　鱼须脍伍子胥伐楚未还阖闾治鱼作脍过时不至免臭犹须子胥之至也三师到阖闾脍而食之不知其臰后王重作之其味如故人作鱼须脍者阖闾之时造也【吴越春秋】
　　脍成虫陈登得中烦满面赤不食华佗为脉曰府君胃中有虫数升欲成肉疽腥物所为也即将汤二升先服一升期须尽服之食须吐出三升许防赤头皆动半身犹是生鱼脍也【魏志】
　　泉鲤供膳姜诗妻事姑姑嗜鱼脍又不能独味妻与诗常力作供脍呼隣母共食其含侧忽有泉常出鲤鱼一双以供二母之膳【烈女传】
　　船上脍具桓车骑冲在荆州张为侍中使至江陵路经阳岐俄见一人持小笼生鱼迳来造船云有鱼欲寄作脍张乃维船而纳之问其姓字云是刘遗民【鳞之】张素闻其名大相欣待既知张御命问谢安王文度并佳不张甚欲语言刘子无意既进脍便去云向得此鱼观君船上当有脍具是故来耳于是便去【世説】
　　郎官鲙江南人喜作鲙名郎官鲙因张翰思鲙得名【海物异名记】
　　干脍六年吴郡献海鳘干脍四瓶瓶容一斗浸一斗可得经尺面盘并奏作干脍法帝以示群臣云昔术人介象于殿庭钧得海鱼此防化耳亦何足珎异今日之防乃是真海鱼所作求自数千里亦是一时竒味即出数盘以赐近臣【大业拾遗】
　　金虀玉鲙南人鱼鲙以细缕金橙拌之号曰金虀玉鲙隋时吴郡献松江鲙炀帝曰所谓金荠玉鲙东南佳味也【陏唐住话南部烟花録】
