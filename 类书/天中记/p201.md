<!-- { "loadSidebar": true } -->
　　伪醉温峤知王敦不可复谏乃潜谋灭之先夙夜综其府事而附其欲钱凤敦所信也峤谓人曰钱世仪精神满腹峤素有知人之称凤闻而悦之结好于峤防丹阳尹阙峤説敦曰京尹辈谷喉舌宜得文武兼能之公冝自选其才敦然之问峤谁可作者峤曰愚谓钱凤可用然裁之在公敦思惟良久无复胜君峤即舌辞敦不从表补丹阳君犹惧钱凤为之奸谋因敦置酒与峤别峤曰违离宇下情恋不已愿自起行酒以展岐路之心行酒至凤未及饮峤因伪醉以手扳击凤帻为之坠作色曰钱凤何人温太真行酒而敢不饮凤不悦敦以为醉两释之明日凤曰峤与朝廷甚密未必可信或怀反噬宜更思之敦曰太真昨醉小加声色岂得以此便相谗贰由是凤谋不行而得还都【上】
　　醉眠王允之年在总角敦深知之谓为似已入则共寝尝夜饮辞曰醉先眠敦将钱凤计逆允之悉闻虑敦或疑于眠处大吐敦果照视见眠吐中不复疑之【上】嫁女王文度弟阿智恶乃不翅当年长而无人与婚孙兴公有一女亦僻错又无嫁娶理因诣文度求见阿智既见便阳言此定可殊不如人所那得至今未有婚处我有一女乃不恶但吾寒士不宜与卿计欲令阿智娶之文度欣然而啓蓝田云兴公向来忽言欲与阿智婚蓝田惊喜既成婚女之顽嚣欲过阿智方知兴公之诈【世説】
　　引神为誓齐王敬则为暨阳令县有一部刼逃入山中为民患敬则遣人致意刼帅令出首当相申论郭下庙神甚酷烈百姓信之敬则引神为誓必不相负刼帅既出敬则于庙中设酒防刼帅于坐收防之曰吾启神若负誓还神十牛今不得违誓即杀十牛解神遂斩诸刼百姓悦之【南史】
　　夜读史范云齐建元初竟陵王子良为防稽太守云为主簿王未之知后尅日登秦望山乃命云云以山上有秦始皇刻石此文三句一韵人多作两句读之并不得韵又皆大篆人多不识乃夜取史记读之令上口明日登山子良命賔僚读之皆茫然不识末问云云曰下官尝读史记见此刻石文进乃读之如流子良大悦以为上賔自是宠冠府朝【上】
　　生太子永安三年逆贼尔朱兆囚庄帝于寺时太原王位极心骄功髙意侈与夺臧否肆意帝恐谓左右曰朕宁作髙贵卿公死不作汉献帝生乃请计于城阳王徽徽曰以生太子为辞荣必入朝因以毙之庄帝曰后懐孕于十月今始九月可尔已否徽曰妇生产子有延月者有少月者不足为怪帝纳其谋遂唱生太子遣徽特至太原王第告云皇储诞育值荣与上党王天穆博戱徽脱荣帽懽舞盘旋徽素大度量喜怒不形于色绕殿内外懽呌荣遂信之与穆并入朝庄帝闻荣来不觉失色中书舎人温子升曰陛下色变帝连索酒饮之然后行事荣穆既诛拜徽太师司马【洛阳伽蓝记】
　　不言尔朱兆入洛阳擒庄帝崩于晋阳建明二年长广王从晋阳赴京师至郭外世隆以长广本枝疎远政行无闻逼禅与广陵王恭是庄帝从父兄也正光中为黄门侍郎见元徳秉权政归近习遂佯哑不语不预世事永安中遁于上洛山中州刺史泉企执而送之庄帝疑恭奸诈夜遣人盗掠衣物复拔刀劎欲杀之恭张口以手指舌竟乃不言庄帝信其真患于令归第恭常住龙华寺【上】至是世隆将谋废立恐实不语乃令王所亲申其意且兼迫胁王遂答曰天何言哉【魏纪】于是即皇帝位改号曰普泰黄门侍郎邢子才为赦文叙述庄帝枉杀太原王之状广陵王曰永安手翦强臣非为失徳直以天未厌乱逢成济之祸谓左右将诏来朕自作之直言门下朕以寡徳运属乐推思与亿兆同兹大庆肆眚之科一依恒式广陵杜口八载至是始言海内庶士咸称圣君【伽蓝记】
　　易衣尔朱敞字干罗荣之族子也父彦伯齐神武韩陵之捷尽诛尔朱氏敞小随母养于宫中及年十二自窦而走至于大街见童儿羣戱者敞解所着绮罗金翠之服易衣而遁追骑寻至初不识敞便执绮衣儿比究问知非防日已暮由是得免【隋书】
　　犀板换竹齐文襄疑文宣佯愚虑其有后变将隂图之以问崔暹暹曰尝与二郎俱在行位试以手板拍其背而不瞠乃将犀手板换暹竹者自揩拭而翫视之以是知其实痴不足虑也帝既锁暹责其徃昔打背暹自陈所对文襄之言明已功以赎死帝悟曰我免祸乃暹之力释而劳之【北史】
　　笼东宇文泰与侯景合战泰马中流矢惊逸遂失所之泰堕地东魏兵追及之左右皆散李穆下马以策击泰骂之曰笼东军士尔曹主何在而独留此追者不疑因以马授泰与之俱逸【上】
　　观射瞻天元稹便骑射为南豫州刺史太胡山蛮时时钞掠前后守牧多羁縻而已稹乃设画召新蔡襄城蛮魁三十余人稹盛武装于州西为置酒使之观射先遣左右能射者二十余人稹自发数箭皆中然后命左右以次而射先出一囚犯死罪者使服军衣亦参射限命射不中稹即责而斩之蛮魁等相视股栗又预教右右取死囚十人皆着蛮衣云是钞贼稹乃临坐伪举目瞻天微有风动稹谓蛮曰风气少暴似有钞贼入境不过十人当在西南五十里许即命骑追掩果防送十人稹告诸蛮曰尔乡里作贼如此合死以不蛮等皆叩头曰合万死稹即斩之乃遣蛮还诸蛮大服自是境无暴掠【魏书】
　　五君咏张説谪岳州常郁郁不乐时宰以説机辨才畧互相排摈苏颋方大用説与瓌善説因为五君咏致书封其诗以贻颋诫其使曰当候忌日近暮送之使者近暮吊客至多説先公僚旧颋览诗呜咽流涕翌日上对大陈説忠正謇谔人望所属不宜沦滞遐方上因降玺书劳问俄迁荆州长史由是陆象先韦嗣立张庭珪贾曽皆以谴逐嵗久因加甄叙颋以父之执友事之甚谨【唐诗纪事】诗曰凄凉丞相府余庆在城
　　单骑入敌宪宗时戎羯乱华诏下南梁起甲士三千人令赴阙下将起师人作叛逐其帅因团集拒命者嵗余宪宗深以为患京兆尹温造请以骑徃至其界梁人见止一儒生皆相贺无患及至但宣召敕安存一无所问然梁帅负过出入者皆不舍器仗温亦不诫之他日毬场中设乐三军并赴令于长廊下就食坐筵前临堦南北两行设长索二条令军人各于面前索上挂其刀劎而食酒至鼓噪一声两头齐力抨举其索则刀劎去地三丈余矣军人大乱无以施其勇然后阖户而斩之南梁人自尔累世不敢复叛【王氏见闻】
　　佛汗汴州相国寺言佛有汗流节度使刘元佐遽命驾自持金帛以施日中其妻亦至明日复起斋场由是将吏商贾奔走道路惟恐输货不及因令官为簿书以籍所入十日乃闭寺曰佛汗止矣得钱巨万以赡军资【国史补】
　　匿名王锷为淮南节度使尝聴理有遗匿名书于前者左右取以授锷锷纳之鞾中鞾中先有他书以杂之及吏问锷探取他书焚之人言其所匿者焚也既归省其所告者异日乃以他微事连其所告者同穷拘验之以谲众下吏以为神明【旧唐】
　　仓米定价令狐楚除守兖州境方旱米价甚髙遣吏至公署问米价几何州有几仓问讫屈指独语曰旧价若干四仓各出米若干以若干定价粜则可以赈救矣左右聴之流语遍郡中富人竞发所畜物价方平人心欣然得稔【芝田録】
　　咀物交谈张濬唐昭宗朝亲统扈驾六师徃讨太原遂致失律陷其副师侍郎孙揆寻谋班师路由平阳牧守姓张即蒲帅王珂之大校珂变诈难测复虑军旅经过落其诡计濬乃先数程而行泊于平阳之舎六军相次由隂地关而进濬深忌晋牧及张郊迎既驻邮亭濬令张使君升防茶酒设食留至张灯乃许辞去自旦及暮不交一言口中咀少物遥观一如交谈之状珂性多疑动有警察时侦事者已密报之珂果疑召张问之曰相国与尔自旦至暮所话何对云并不交言王殊不信谓其不诚戮之六师乃假途归京了无纎虑后判邦计诸道各致绮纨之类并不受之乃命専人面付之曰尔述吾意以此改充军行所费之物锅幕布槽啖马药土产所共之物咸请备之于是诸藩欣然奉之以至军行十万所需无阙朱温深忌之令刺客杀之长长水庄上【玉堂闲话】
　　刍为人李克用遣人入魏博觇云有旗帜来徃晋王曰刘鄩一步一计更令探审果缚刍缚旗缚旗于上以驴负之循堞而行鄩军已去二日矣【北梦琐言】
　　焚僧李抱贞镇潞州军资匮阙计无所出有老僧大为郡人信服抱贞因请之曰假和尚之道以济军中可乎僧曰无不可抱贞曰但言择日鞠场焚身某当于便宅凿一地道通连俟火作即潜以相出僧喜从之遂陈状声言抱贞命于鞠塲积薪贮油因为七日道塲昼夜香灯梵呗杂作抱贞亦引僧入地道使之不疑僧乃升坛执鑪对众説法抱贞率监军僚属及将吏俱拜其下以俸入檀施堆于其傍由是士女骈填舍财亿计满七日遂送柴积灌油发熖击钟念佛抱贞密已遣人填塞地道俄倾之际僧薪并灰数日籍所得货财辇入军资库别求所谓舎利者数十粒造塔贮焉【尚书故实玉泉子】
　　国君黄云赵王李徳诚镇江西有日者自称世人贵贱一见辄分王使女伎数人与其妻滕国君同妆梳服饰偕立庭中请辨良贱客俯躬而进曰国君头上有黄云羣伎不觉皆仰首日者曰此是国君也王悦而遣之【南唐近事】
　　两面钱南俗尚鬼狄武襄青征侬智髙时大兵始出桂之因祝曰胜负无以为据乃取百钱自持之且与神约果大捷则投此期尽钱面左右谏止傥不如意恐沮师武襄不聴万众方耸视已而挥手倐一掷则百钱尽红矣于是举军欢呼声震林野武襄亦大喜顾左右取百钉来即随钱疎密布地而钉帖之加诸青纱笼覆手自封焉曰伺凯旋当谢神取钱其后砍昆仑关取智髙平邕管及师还如言取钱与幕府士大夫共视之乃两面钱也【】
　　叛亡曹玮知渭州有告戍卒叛入夏国者玮方对客奕棋遽曰吾使之行也夏人闻之即斩叛者投其境境上【宋史】
　　塞堤天雄军豪家刍茭亘野时访奸人穴官坻为咸平中赵昌言为守廉知其事未问一日堤溃吏告急昌言命亟取豪家所积给用塞堤自是不敢盗穴官堤为奸【寓简】
　　筑陂安丰茍陂孙叔敖所创为南北渠溉田万顷民因旱多侵耕其间水溢则盗决之遂失灌溉之利李若谷知夀春下令陂决不得起兵夫独调濒陂之民使之完筑自是无盗决者【上】
　　致梁种世衡知渑池县旁山有庙世衡葺之其梁重大众不能举世衡乃令县干翦发如手抟者驱数对于马前云欲诣庙中教手搏倾城人随徃观既至谓观者曰汝曹先为我致庙梁然后观手搏众欣然移下山共举之须臾而上其权数皆此类【涑水纪闻】
　　禁中赐酒秦桧一日见髙宗不怿奏云何事上劳圣虑上云郊祀匹帛阙五万丈桧云臣为陛下任此事忽一日奏云乞禁中赐臣酒四金壶将某日宣赐秦约张韩二将来议事自早至午未得入谒但见中使宣赐御酒来心愈惑且惊移时秦与张韩进并不发一语忽云御前赐酒同饮一杯张韩捧扈战栗不敢饮秦先取酒饮一勺少定缓云主人要与二将各假一千万缗以奉郊祀祭毕后拨赐张韩谨奉令奏知髙庙得防正五百万缗【贵耳集】
　　殿内紫幕建炎之初虏使讲和云使来必须百官郊迎其书在廷失色秦桧恬不为意尽遣部省吏人迎之朝见使人必要褥位此非臣子之礼是日桧令朝见殿廷之内皆以紫幕销满北人无辞而退【上】
