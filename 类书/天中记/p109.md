<!-- { "loadSidebar": true } -->
　　愁台明宗入汴州庄宗至万胜镇不得进与元行钦登道旁冡置酒相顾泣下有野人献雉问其冡名野人曰愁台也庄宗益不恱因罢酒去【五代史】濮州羊角城陈思王愁台基甚髙【郡国志】
　　病龙周世宗大举入幽州契丹蕃部望风宵遁车驾至瓦桥関闻之甚喜登髙阜因以观六师顷之有老父百余辈持牛酒以献世宗问曰此地何名对曰歴代相传谓之病龙台世宗黙然遽上马驰至是夜病亟回戈未到闗而晏驾【五代史补】
　　书台母昭裔入蜀见岷峨之秀乃叹曰卿云黼黻河汉实英灵所钟也脩文翁石室武侯书台出家财建学馆刋九经【海録】
　　天井江陵县东有天井台飞轩孤映背邑靣河实郊游憇之佳处也【荆州记】井在方城北里余广员二里其深不测井有潜室见輙兵西岸有天井台因基旧隄临际水湄游憇之佳处也【水经注】
　　清暑江陵赤湖东北有大罡台髙六丈余从广八丈一名清暑台秀宇层明通望周使逺者登之以畅逺情【上】玉台雩都君山上有玉台方广数丈周廻尽是白石柱柱自然石覆如屋形也四靣多松杉遥眺峨峨向像羽人之舘风雨之后景气明净颇闻山上有鼓吹之声山都木客为舞唱之节【邓徳明南康记】游阊阖观玉台注上帝所居【天马歌】西有玉台聫以昆徳【西京赋】
　　丽春东都城有流杯殿在丽春台北有东西廊南至丽春台北连宏徽殿南头皆亭子间以山池殿上作漆渠九曲【两京记】
　　九思九思台楚庄王樊姫墓也张说登台诗云楚国所以霸樊姫有力焉万化茫无在孤坟独岿然【英华集思作里】逍遥张九龄陪王司马登薛公逍遥台诗常闻薛公泪非直雍门琴曾是陪游日徒为梁父吟【英华】
　　琴台司马相如宅在州西笮桥北百许歩【王褒益州记】市桥西二百歩得相如旧宅今海安寺南有琴台故墟【李膺记】在成都府华阳县市桥西【寰宇记】在浣花溪云海安寺南今为金花寺城内非其旧【成都志】卢照隣诗云疑作赋客月似聼琴人
　　卜台广汉郡有严君平卜台【蜀记】鴈桥东有严君平卜处土台髙数丈也【益州记】
　　一柱江陵有台甚大而惟有一柱众梁皆共此柱【博物志】灵应长安城南四十里有灵母谷俗呼为炭谷入谷五里有恵炬寺寺西南涧水緑崖侧一十八里至峯谓之灵应台台上置塔塔中观世音菩萨鐡像像是六军散将安清铸造【陆长源辨疑志】
　　望京李逢吉上望京台寄令狐华州云祗役滞南服闲上望京台寄懐三峯守岐路隔云烟【唐诗纪事】
　　集虚张祜集虚台诗云日光斜照集虚台红树花迎晓露开昨夜上皇新授箓太真含笑入帘来【上】
　　凝霞大中中日本国王子来朝云本国之东三万里有集真岛岛上有凝霞台台上有手谭池池中生玉棊子不由制度自然黑白分明【杜阳编】
　　璜台天问璜台十成谁所极焉【楚辞】
　　珍台珍台间馆【甘泉赋】珍台蹇产以极壮隥道逦倚以正东【西京赋】
　　旋台应门八袭旋台九重【七命】箕子曰纣必为九重髙台【韩子】
　　春台众人熈熈如登春台【老子】和邢端公登台春望诗春日绣衣轻春台别有情春烟间草色春鸟隔花声春树乱无次春山遥得名春风正飘荡春瓮莫湏倾【英华】砌台砌台即今擦擦台也王侯家作以为临观之戯唐张仲素诗云骋望临香阁登髙下砌台林间踏青去席上寄笺来即知唐来有之王审琦都尉家其子承祐防时其父戱补砌台使【谈苑】
　　仲素字绘之建封子也孔帖作仲封误
　　避燥湿先圣王之为台榭也足以辟燥湿而已矣【吕覧】髙堂招魂云髙堂防宇槛层轩些层台累榭临髙山些【楚辞】
　　长杨长杨榭在长杨宫秋冬较猎其下命武士抟射禽兽天子登此以观焉【黄圗】
　　瀛洲成帝于太液池中起为瀛洲榭髙四十尺帝御流波文縠无缝衫赵后衣南越所贡云英紫裙碧琼轻绡广榭上后歌舞归风送逺之曲帝以文犀簮击玉瓯令后所爱侍郎冯无方吹笙以倚后歌【赵飞燕传】
　　髙光马融广成颂云栖迟乎昭明之观休息乎髙光之榭以临乎宏地【后传】
　　三台天子有三台灵台以观天文时台以观四时施化囿台以观鸟兽鱼鼈诸侯卑不得观天文无台但有时台囿台也【五经异义】
　　门
　　门门扪也在外为人所扪摸也【释名】门从二户象形也阎里中门也阛市垣也阓市外门也闶阆髙门也防门响也闾里门也周礼五家为比五比为闾闾侣也二十五家相郡侣也阍门竪也门昏也门常昏闭故曰阍即守门也闬门也汝南平舆里门曰闬【说文】闬城外郭内之里门也闬扞也言为人藩屛以扞难也【风俗通】
　　天门角天门也【韩杨天文集要】
　　阊阖天门也楚人名门皆曰阊阖【说文】呌帝阍使开闗兮倚阊阖而望予【楚辞】梦良人兮来游若阊阖兮洞开【潘岳赋】尔雅阖谓之扉左传以枚数阖公羊传齿着于门阖荀子外阖不闭又月令乃修阖扇注治门户用木曰阖用竹苇曰扇或谓防曰阖阖门也单曰扇扇户也月令仲春修阖扇孟冬修键闭服防云阖扇所以开键闭所以塞
　　九重九辨云岂不鬰陶而思君兮君之门以九重【楚辞】注天子九门闗门逺郊门近郊门城门臯门雉门应门路门寝门亦曰库门
　　臯门王之郭门曰臯门【诗注】
　　应门王之正门谓之应门宫中之门谓之闱其小者谓之闺小闺谓之阁【尔雅】李廵曰路门之外受朝正门一名应门应门之外门曰雉门
　　虎门师氏掌以媺诏王居虎门之左司王朝注虎门路寝门也王日视朝于路寝门外畵虎焉以明勇猛于守宜也【周礼】王元长曲水诗序入虎闱而齿胄
　　闳门周书皇门篇维正月庚午周公格于左闳门防群臣序周公防群臣于闳门以辅主之格言作皇门注路寝左曰皇门
　　鼎门成王定鼎于郏鄏其南门名定鼎门盖九鼎所从入也【帝王世纪】雒阳东城门名鼎门【后汉志】
　　鲁十二鲁城凡有十二门其北名上东门左传定公元年公敛处父帅成人自上东门入是也西五门一曰鹿门即臧孙纥斩鹿门闗以出奔邾是也三曰稷门即圉人荦能投盖于稷门南曰雩门左传自雩门出臯比而先犯之是也
　　呉门呉子胥为呉造大城陆门八象天之八风水门八法地之八牕立阊门者象天门通阊阖风也立虵门以象地尸亦名破楚门亦名地门者呉位辰属龙故小城南门作龙以压蛇气也【呉越春秋】呉都赋云通门二八水道陆衢陆士衡诗云闾门何峨峨飞阁跨通波刘梦得诗云二八城门开道路五千军马引旌旗
　　髙门韩昭侯造作髙门屈宜咎曰昭侯不出此门曰何也曰不时吾所谓不时者非时日也人固有利不利昭侯尝利矣不作髙门徃年秦防宜阳明年大旱民饥不以此时恤民之急也而顾反益奢此所谓福不重至祸必重来者也髙门成昭侯卒竟不出此门【谈苑】
　　夷门魏有隐士曰侯嬴年七十家贫为大梁夷门监者魏公子闻之徃请欲厚遗之不肯受【史记】大史公曰吾过大梁之墟求问其所谓夷门夷门者城之东门也【上】土多髦俊儒艺则以游侠夷门即侯嬴抱闗处【郡国志】司马司马门之名起汉世案列女传钟离春诣齐司马门史记又云司马欣请事咸阳留司马三日是则名起战国非独汉也今又曰公车门而俗称谢章门也【丹阳记】未央宫殿虽南靣而上书奏事谒见之徒皆诣北阙公车司马在焉【高纪注】师古曰宫外门也卫尉有八屯卫侯司马主卫士徼循宿卫毎靣各二司马故谓宫外门为司马门【元纪注】
　　端门太防南四星执法中端门左右掖门【天文志】端门太防正南门【注】始皇穷极奢侈筑咸阳宫因北陵营殿端门四逹以则紫宫象帝居引渭水灌都以象天汉横桥南渡以法牵牛【黄圗】燕王旦传鼠舞殿端门中注端门正门也【本传】立金人于端闱【西都赋】
　　掖门内至禁者为殿门外出大道为掖门【汉制】刘章从勃请卒千人入未央宫掖门注非正门而在两旁若人之臂掖【吕后纪】阖门如今东西掖门【仪礼注】掖者言在司马门之旁掖【应劭注汉书】
　　十二长安城方十三里经纬各长十五里十二城门【续志注汉旧仪】长安城东出南头第一门霸城内民见门色青名曰青城门或曰青门召平种青门外庙记亦曰青绮门莽更曰仁寿门无疆亭【黄圗】
　　金马金马门者署门旁有铜马故谓之金马门【史记】武帝时善相马者东门京铸作铜马法献之有诏立马于鲁班门外则更名鲁班门曰金马门【后马援传】公孙宏待诏金马门东方朔待诏公车上使待诏金马门稍亲近主父偃严安徐乐皆待诏金马门宣帝脩武帝故事益召髙才刘向张子侨华龙栁褒等待诏金马门上欲兴协律之事王褒作中和乐职宣布诗【传】兰台金马递宿迭居【西京赋】金闺诸彦兰台羣英注金闺金马门也【选】歴金门上玉堂应劭曰金门金马门也【杨雄传】诏罢黄门乗舆狗马师古曰黄门近署也【元纪】金马门又谓之黄门【玉海】璧门汉书曰建章宫南有玉堂璧门三层台髙三十丈玉堂内殿十二门阶陛皆玉为之铸铜鳯髙五尺餙黄金栖屋上下有转枢向风若翔椽首薄以璧玉因曰璧门【黄图】
　　青黄门郎属黄门令日暮入对青门拜名曰夕郎【汉旧仪】青门在南宫【宫阁簿】王根骄奢僣上赤墀青孟康曰以青画户边中天子制也如淳曰门楣格再重如人衣领再重裹者青名曰青天子门制也师古曰青者刻为连文而以青涂之也【元后传】雕栾镂楶青丹楹【呉都赋】卫瓘注青户邉青镂也【后百官志注】董巴曰禁门曰黄闼以中人主之故号曰黄门令【上】摄官青闼遥望鳯皇池【范云诗】
　　雷门王尊为东平相王以至亲骄不奉法度尊至庭中王传在前说相鼠之诗尊曰毋持布鼓过雷门【本传】开阳开阳门始成未有名宿昔有一柱来在楼上琅邪开阳县上言县南城门一柱飞去光武使来识视怅然遂坚之刻记其年月因以名焉【应劭汉宫】何汤仲弓尝为门候上防行夜还汤闭门不纳朝廷嘉之【水经谢承书】开阳门故建阳门也【晋官阁名】
　　上东谷水东迳建春门石桥下即上东门也阮嗣宗咏懐诗所谓朝出上东门遥望首阳基遥遥九曲门徘徊欲何之者也【水经注】郅恽为上东门光武甞出夜还诏开门欲入恽不内上令从门间识靣恽曰火明辽逺遂拒不开由是上益重之【东观汉记】坚镡攻洛阳朱鲔别将为反间私约镡晨开上东门【本传】
　　上西阊阖门汉之上西门者也汉官仪曰上西门所以不纯白者汉家厄于戍故以丹镂之【水经注】
　　濯龙建初二年有司依旧典奏封诸舅太后诏曰前过濯龙门上见外家车如流水马如龙吾亦不谴怒之但絶其嵗用兾知黙愧其心【袁宏汉纪】
　　云龙班固永平十七年与贾逵传毅杜矩展龙郗萌等召诣云龙门小黄门赵宣持秦始皇本纪问臣等曰太史迁賛语宁有非邪【典引】
　　金商杨赐光和元年引入金商门问祥异注太极殿西有金商门【后汉】啓南端之特闱立应门之将将昭仁恵于崇贤抗义声于金商飞云龙于春路屯神虎于秋方【东京赋】东苍龙西白虎【汉书】
　　鸿都灵帝引诸生能为文赋尺牍工书鸟篆者待制鸿都门下【宦者传】
