<!-- { "loadSidebar": true } -->
　　衣草惑人僧志者河朔人曾至绛州夜泊墓林中其夜月色如昼见一狐从林下将髑髅置首摇之落者不顾不落者戴之更取芳草堕叶遮蔽其身俄成美女素服立于道左微闻有车马行声女子哀泣悲不自胜少选有乘马郎至与言久之欲将偕去从林出谓之曰此狐也其人不信乃振锡胡语女遂化狐而走其人叩头悔过焉【宋高僧传】
　　天狐术中有天狐别行法言天狐九尾金色役于日月宫有醮有符目可洞逹阴阳【酉阳】
　　潜上伏类从曰燕识戊巳不啣泥狐潜上伏不越度阡陌又曰狐狼知虚实虎豹识冲破
　　卑体夫狐之捕雉也必先卑体弭耳以待其来也雉见而信之故得而擒也使狐瞠目直睹见必杀之势雉亦知惊惮逺飞以避其怒矣【淮人间训】
　　畏犀犀角骇狐【淮南】犀角置狐穴中狐不归【万毕术】
　　狸
　　不来徐广曰狸一名不来【封禅书注】
　　铅锡之精铅锡之精化为狐狸【中记】
　　自为夫妇灵狸一体自为夫妇故能媚人【异物志】
　　狸乳齐惠公之妾萧桐叔子见御有身以其贱不敢言也取薪而生顷公于野又不敢举也狸乳鹯覆之人见而収之因名无野【搜神记】
　　知汉董仲舒尝下帷独咏忽有客来风姿音气殊为不凡与论五经究其微奥仲舒素不闻此人因而疑其非常乃谓之曰巢居却风穴处知卿非狐狸即是老鼠客闻此言色动形坏化成老狸蹶然而走【幽明録】盗马费长房曾与人共行见一书生黄巾被裘无鞍骑马下而叩头长房曰还他马赦汝死罪人问其故长房曰此狸也盗社公马耳【后汉】
　　千嵗张华为司空于时燕昭王墓前有一斑狸化为书生欲诣张公过问墓前华表曰以我才貎可得见司空耶华表曰子之妙解无为不可但张公智度恐难笼络出不遇辱殆不得返非但丧子千年之质亦当深误老张狸不从乃持刺谒华华引入谈论三日不屈华甚疑之曰此必妖也乃扫塌延留留人防御言卒便请退华已使人防门不得出既而又谓华曰公门置甲兵栏骑当是疑于仆也将恐天下之人卷舌而不言智谋之士望门而不进深为明公惜之华不应而室人御防甚严时豊城令雷焕博物士也来访华华以书生白之孔章曰若疑之何不取猎犬试之乃命犬以试竟无惮色且曰我天生才智反以为妖以犬试我公莫千试万虑其能为患乎华闻益怒曰此必眞妖也乃曰闻魑魅忌犬所别者数百年物耳惟有千年老精不复能别惟有千年枯木照之则形见孔章曰千年神木何由可得华曰世説燕惠王墓前有华表木已经千年乃遣人伐之使人欲至木所空中有一青衣小儿来问使曰君何来也使曰张司空忽有一少年多才巧辞疑是妖异使我取华表照之青衣曰老狸不智不听我言今日祸已及我其可逃乎乃发声而泣倐然不见使乃伐其木血流便将木归燃之以照书生乃一斑狸华叹曰此二物不植我千年不可复得华乃烹之【齐谐记捜神记作狐】
　　戸闭乐广为河南尹郡中前防多妖怪后人皆于廊下督邮传中治事无敢在防事者惟广处之白日戸自闭二子凯模等慑怖广使掘墙孔得狸乃絶【传子】
　　鹦鹉王度至长安程雄家雄新受寄一婢颇端丽名曰鹦鹉度疑其精魅引镜逼之化为老狸而死【异闻録】孝感武度士防兄子也父卒庐墓侧晨夕哀号有野狸每至斋时必来求食徃来甚驯狸无惊惧时以为孝感【旧唐】
　　兔
　　月精者明月之精【典畧】
　　明眎祭宗庙之礼曰明眎【礼】
　　玉衡星散玉衡星散而为行世瑶光则出月【运斗枢】吐子防雄毫而孕及生子从口中出【论衡】望月而孕口中吐子【博物志】五月而吐子【陶氏书】
　　白寿千嵗五百嵗其色白外国图云西王母国前弱水有玉山白【抱朴子】
　　扑朔迷离木兰歌雄脚扑朔雌眼迷离一本又作扑握
　　生角商纣之时大龟生毛兎生角兵甲将兴之兆【述异记】走街楚恭王多宠子而世子之位不定屈建曰楚必多乱夫一走于街万人逐之一人得之万人不复走分未定则一走使万人扰分已定则虽贪夫知止今楚多宠子而嫡位无主乱自是生矣夫世太子者国之基也而百姓之望也国既无基又使百姓失望絶其本矣本絶则挠乱犹走也恭王闻之立康王为太子其后犹有令尹围公子弃疾之乱也【説】走于市百人追之贪人俱存人莫之非者非为兔未分定耶积满市过不能顾非不欲也分定之后虽鄙不争【慎子】
　　肠铁楚王与群臣猎于云梦纵良犬逐狡兔三日乃获之其肠是铁良工曰可以为剑【异】
　　守株宋人有耕田中株兎走触之折颈而死因释而耕守株兾复得为宋国笑【韩子】
　　三穴冯谖谓孟尝君曰狡有三窟仅得免其死耳【齐防】和丹北极有溃阳之山有如鼠能飞毛色光如漆以脑和丹食之则不死武帝使放于昭祥在丹食宫西周十里万国献异物皆积此中【洞防记】
　　刻毛梁兾起园于河南移檄所在调发生刻其毛以识民有犯者罪至死西域尝有贾胡来不知禁误杀一兔转相告坐罪者十余人【张璠汉记】互见
　　扰室蔡邕性笃孝母尝滞病三年邕自非寒暑莭变未尝解衿不寐七旬母卒庐于冢侧动静以礼有兔驯扰其室傍【后汉】
　　白兔慕容既田于南鄙见父老曰此非猎所言卒不见既明日又出见白兔驰射之坠马辇而还宫遂薨【前燕録】入宫有兔入于后宫检问门官无从得入太祖令崔浩推其咎征浩以为当有隣国贡嫔嫱者明年姚兴果来献女【后魏书】
　　匿膝华秋汲郡人丧母负土成坟庐于墓侧有人欲助之者秋辄拜止之大业初调狐皮郡县犬猎有一兔人逐之奔入秋庐中匿秋膝下猎人异而免之自尔此常宿庐中驯其左右郡县嘉其孝感具以状闻【隋书】赵毫汉诸郡献兔毫书鸿都门题唯赵国毫中用【广志】中山出兔毫为笔精妙【元和郡志】溧水中山古老相传有白兔世称为笔最精【寰宇记】
　　獭
　　知水鹊巢知风之向背獭穴知水之高下【淮南】
　　嗜鲻魏明帝游洛水水中有白獭数头美浄可怜见人辄去帝欲见之终莫能遂侍中徐景山曰獭嗜鲻鱼乃不避死画板作两生鲻鱼悬置防上于是羣獭竞逐一时执得帝甚佳之曰闻卿善画何其妙也答曰臣亦未尝执笔然人之所目可庶几耳帝曰是善用所长顔公庭诰云徐景山之画獭是也【续齐谐记】
　　白獭膸孙和悦邓夫人尝置膝上和于月下舞水精如意悮伤夫人颊血流染姱娇姹弥苦自防其疮命太医合药医曰得白獭膸杂玉与琥珀屑当灭此痕即购致百金能得白獭膸者厚赏之有富春渔人云此物知人欲取则逃入石穴伺其祭鱼之时獭有鬭死者穴中应有枯骨虽无膸有骨可合玉舂为粉歕于疮上其痕则灭和乃命合此药琥珀太多及差而有赤防如朱逼而视之愈益其妍诸嬖人欲邀宠皆以丹脂防颊而后进幸妖惑相动遂成滛俗【拾遗记】
　　青衣少妇昔有吏丁初于长塘湖堤见一青衣戴青后呼初疑为鬼物便疾行去之转逺顾视妇人乃自投波中泥然作声衣盖飞散视是大苍獭衣皆荷叶也盖以多鱼乃有獭以敺之耳【搜神记并上道四蕃志】
　　养獭捕鱼元和末均州郧乡县民有百姓年七十养獭十余头捕鱼为业隔日一放将放先闭于深沟石门内令饥然后放之无网罟之劳而获甚厚令人抵掌呼之群獭皆至縁衿借膝驯若守狗戸部郎中李福亲见之【酉阳杂俎】
　　猩猩
　　知人名猩猩知人名如豕而人靣【山经】
　　能言笑猩猩能言笑亦二足无尾而君子啜其羮食其胾故人非以二足无尾为知礼也【孙卿子】
　　肉辟谷武平封溪县有兽曰猩猩猿形人面顔容端正善与人音声妙丽如妇人对语闻之无不酸楚其肉食之穷年无厌可以辟谷【水经注】
　　染朱永昌郡有猩猩能言其血可以染朱色鲜不黯或曰若刺其血问之尔与我几许猩猩曰二升果足其数若加之鞭捶则问之则随所加而得至于一斗弗如此未肯顿输【华阳国志】
　　有灵汉黄霸为封溪令部人陈亷携酒并猩猩以献霸问曰何物人未及应囊中语曰斗酒并仆耳霸以其物有灵开囊放之徃徃悲啼而去【独异志】
　　好酒及屐阮研曾使封溪见人説猩猩好好酒及屐里人置之山谷常行路百数为羣见酒物等知人设张取之此兽甚灵先知其人祖父姓名而詈曰奴欲杀我舍尔去也去而复还因相呼曰试共尝酒及饮乃甘其味逮于醉因取屐而着之乃为人之所擒皆获辄无遗者遂置槛中随其所欲而饮之将烹里人索其肥者乃自推肥泣而遣之【楚太原王纲着传裴炎铭】
　　儿啼猩猩似狟声如儿啼不闻其言出交趾封溪县【广志】杜佑云广志足征诸家之説不加考覈逓相祖述耳血染朱徧问胡商元无此事【通典】
　　似雄鸭谈云宋太祖平岭南求得猩猩如雄鸭而大取其血染色如渥丹与传记所载不同【云峤类要】
　　知徃归终知来猩猩知徃【万毕术】
　　狒狒
　　山都狒狒如人被髪迅走食人【尔雅】山海经云枭羊其状如人面长唇黑身有毛反踵见人则笑交广及南康郡山中亦有此物大者长丈许俗呼之曰山都一名曰贑【注】蹈飞豹羂嘄阳【羽猎赋】枭羊喜获先笑后愁【张衡图】猩猩啼而就擒【五臣作鸴】笑而被格【吴都赋】狒狒怪兽被髪操竹获人则笑唇蔽其目终亦号咷反为我戮【郭讃】
　　吐喽周成王时州靡国献人身反踵自笑笑则上唇翕其目食人北方谓之吐喽【周书王会】
　　人言马声宋建武中獠子以西波尸地高城郡安西县主簿韦文礼进雌雄二头帝曰吾闻能负千钧若既力如此何能致之彼土人丁銮进曰见人喜笑则上唇掩其目人以钉钉着额上任其奔驰死而取之髪极长可为头髪血堪染其毛一似猕猴人而红赤色作人言马声善知生死饮其血使人见鬼帝闻而欣然命工图之【本草】
　　果然
　　让老果然兽似猕猴以名自呼色苍黒群行老者在前少者在后得果食辄与老者似有义焉交趾诸山有之獠人射之以其毛为裘褥甚温暖【山经】
　　尾长四尺交州以南有果然兽其鸣自呼身如猨犬面通身白色其体不过三尺而尾长四尺余反尾度身过其头视其鼻仍见两孔仰向天其毛长柔细滑泽色以白为质黑为文视如苍头鸭脇邉斑文集十余皮可得一褥繁文丽好细厚温暖【南州异物志】
　　人心劒南人之采猓者得一果然其数十果然可得何哉果然有伤其类者聚族悲啼虽杀之不去此禽兽之状而人心也乐羊张仁愿史牟则人之状而禽兽心也【国史补】
　　三色褥戎人进果然褥皂褐碧三色相间【段氏游蜀记】歌然果然九眞土人号曰歌然
　　总兽
　　天禄辟邪天防者纯灵之兽五色光耀洞明王者道偹则至【瑞应图】中平元年注天禄虾蟆吐水于平门外桥东转水入宫【宦者张让】邓州南阳县北有宣资碑旁有两石兽镌其膊一曰天禄一曰辟邪据此即天禄辟邪并兽名也汉有天禄阁亦因兽以立名【灵帝纪注】滍水南有汉中常侍长乐大仆吉侯苞冢冢前有碑基人有掘出一兽犹全不破甚高壮头去地减一丈许作制甚工左膊上刻作辟邪字【水经】聚窟洲有辟邪天禄【十洲记】唐肃宗赐李辅国玉辟邪二各长二尺五寸【杜阳杂编】
