<!-- { "loadSidebar": true } -->
　　粦火僧録賛宁博物王禹偁徐尝就学焉栁开守维扬后圃遇隂雨即青焰夕起触近则散宁曰此粦火也兵战血或牛马血着土则凝结为此气栁掘之皆断鎗折剑乃古战地也因赠诗曰空门今日见张华【湘山野録】宋无忌火之精宋无忌【白泽图】安平太守王基家有贱妇人生一男儿堕地便走入灶中死管辂曰宋无忌之妖非妖咎之征也【魏志】唐牛僧孺为武昌节度使立宋无忌庙祀之以禳火灾唐韦建除武昌节度使将行梦一朱衣导从数十诣韦曰公将镇鄂渚仆所居頺毁非公不能葺治及至访无忌庙其像即梦中所见遂新之【志】火术姚光者有火术吴主身临试之积荻数千束使光坐其上又以数千束荻裹之因猛风而燔之荻了尽谓光当已化为烬而光端坐灰中振衣而起把一巻书吴主取其书视之不能解也【抱朴子】
　　避火有孙供奉者火发于堂众皆奔逃有乳姥直穿烟焰中出身不焦灼婴儿尚眠不觉人问之荅曰吾夫云避火当瞑目认路劲直趋出若目开则气闷必倒我用此説故出而不损亦不觉身蹈烈火也【遯斋闲览】
　　丁壬梓慎曰水火之母也【左】隂阳之书有五行嫁娶之法火畏水故以丁为壬妃是水为火之雄【正义】张宴曰水以天一为牡火以地二为牝故火为水妃【莽传注】丁女妇壬传世婚【韩陆浑山火】
　　寒焰火体宜炽而有萧邱之寒焰【抱朴子】
　　天中记巻十
<子部,类书类,天中记>
　　钦定四库全书
　　天中记巻十一
　　明　陈耀文　撰
　　帝王
　　皇皇者天天不言四时行焉百物生焉三皇垂拱无为设言而民不违道徳泊有似皇天故称曰皇皇者中也光也也含履中开隂布纲上合皇极其施光明指天画地神化潜通煌煌盛美不可胜量【春秋运斗枢】皇君也美也大也大人之尊美大称也时质故谓之也号之为皇者煌煌人莫违也【白虎通】皇者煌煌也道烂然显明也【元命包】
　　帝帝者天号也徳配天地不私公位称之曰帝天子者继天治物改正一统各得其宜父天母地以养生人至尊之号也大君者君人之盛也【易纬】天立五帝以为相四时施生法度明察春夏庆赏秋冬刑罚帝者任徳设刑以则象之言其能行天道举错审谛也【易书大传】帝者天之一名所以名帝帝者谛也言天荡然无心忘于物我言公平通逺举事审谛故谓之帝也五帝道同于此亦能审谛故取其名【书正义】
　　道缺皇道缺故帝者兴【洛书】
　　皇帝皇帝至尊之称皇者煌也盛徳煌煌无所不照帝者谛也能行天道事天审谛故称皇帝【独断】皇者大也言其煌煌盛美帝者徳象天地言其能行天道举措审谛父天母帝为天下主【汉官仪】
　　王古之人造文字者三画而连其中谓之王三画者天地与人也连中者通其道也取天地与人之才而防之非王者其孰能当是故王者必法天以大仁覆育万物既化而生之又养而成之【董子】王者往也神之所输向人所归乐【元命包】道大天大地大王亦大域中有四大而王居其一焉【老子】李阳冰曰王者之王中一画近上王者则天之义也王者至尊四号之别名王畿内之所称王有天下故称王【独断】王天下所归往也【説文】
　　帝王帝者天下之适也王者天下之往也天下不适不往不可谓帝王故帝王不得人不能成得人失道亦不能守【文子】帝王者号也号者功之表也所以表功明徳号令臣下者也徳合天地者称帝仁义合者称王别优劣也礼记諡法曰徳象天地称帝仁义所生称王帝者天号王者五行之称也【白虎通】帝者天号王者人称天有五帝以立名人有三王以正度【尚书纬】
　　天子天子至尊之定名也应神受命为天所子故谓之天子【帝王世纪】徳侔天地者称皇帝天祐而子之号称天子故圣王生则称天子【繁露】天子皆五帝精寳各有题序次运相据起必有神灵符纪诸神扶助使开阶立遂【春秋演孔图】天子之尊也精神与天地通血气含五帝精天爱之子之也【春秋保干图】太古之时烝黎初载未有上下而自顺序天未事焉君未设焉后稍矫防或相凌虐侵渔不止为萌巨害于是天命圣人使司牧之使不失性四海防利莫不被徳佥共奉戴谓之天子【潜夫论】始生之者天地养成之者人也能养天之所生而勿撄戾之谓天子天子之动也以全天为故者也【吕氏春秋】天子朝诸侯所称父天母地故称天子【独断】古之神圣人母感天而生子故曰天子【説文】圣人受命皆天所生故谓之天子【成公八公羊注】君为天下主者天也继天者君也君之所存者命也为人臣而侵其君之命而用之是不臣也为人君而失其命是不君也【谷梁传】君者羣也羣下之归心也【白虎通】君道能羣【荀子】赏庆刑威曰君【左传注】君者羣也羣天下万民除其害者谓之君王者往也天下往之善养生人者也故人尊之善辩治人者也故人安之善显设人者也故人亲之善粉饰人者也故人悦之四徳具而天下往之四徳无一而天下去之往之之谓王去之之谓亡故曰道存则国存道亡则国亡【韩诗外传】説文君尊也从尹从口以发号徐曰君者尹也正也长民之通称晋悼公曰臣之求君以出令也于文口尹为君
　　齐一古之立帝王者非以奉养其欲也圣人践位者非以逸乐其身也为天下之民强陵弱众暴寡诈者欺愚勇者侵怯又为其懐智诈不以相教积财不以相分故立天子以齐一之【文子】
　　立为天下古者立天子贵之者非以利一人曰天下无一贵则礼无由通通理为天下也故立天子为天下也非立天下为天子也立国君以为国也非立国以为君也【慎子】
　　君之为君孔子曰商汝知君之为君乎子夏曰鱼失水则死水失鱼犹为水也孔子曰商知之矣【尸子】
　　天下智虑人主者以天下之目视以天下之耳听以天下之智虑以天下之力争是故号令能下究而臣情得上闻百官脩同羣臣辐凑喜不以赏赐怒不以罪诛是故威厉立而不废聪明光而不蔽法令察而不苛耳目达而不阍善否之情日陈于前而无所逆【淮南子】
　　明如日月人主之居也如日月之明也天下之所同侧目而视侧耳而听延颈举踵而望也是故非澹泊无以明徳非宁静无以致逺非寛大无以兼覆非慈厚无以懐众非平正无以制断【上】
　　恩如春养君人者乗南面之位操杀生之柄威如秋霜恩如春养何求而不得何化而不从人君也当以江海为腹山林为面当使其观者不知江海何蔵山林何有【唐子】
　　导进称辞昔者天子手能衣而宰夫设服足能行而相者导进能言而行人称辞故无失言失礼也【慎子】
　　人主之术人主之术处无为之事而行不言之教清静而不动一度而不摇因循而任下责成而不劳是故心知规而师傅谕导口能言而行人称辞足能行而相者先导耳能听而执正进諌是故虑无失防谋无过事言为文章行为仪表于天下【淮南】
　　翳明隠听古之王者冕而前旒所以蔽明也黈纩塞耳所以掩聪天子外屛所以自障故所礼者逺则所任者迩所治者大则所守者少【上】天子坐九重之内树塞其门旒以翳明衡以隠听鸾以抑驰【苏子】
　　权势权势者人主之车舆也大臣者人主之驷马也体离车舆之安而手失驷马之心而能不危者古今未有也【淮南】
　　运无所积天道运而无所积故万物成帝道运而无所积故天下归圣道运而无所积故海内服明于天通于圣六通四辟于帝王之徳者其自为也夫虚静恬淡寂寞无为者万物之本也以此处上帝王天子之徳也【庄天道】
　　帝王之徳夫帝王之徳以天下为宗以道徳为主以无为为常无为也则用天下而有余有为也则为天下用而不足【庄子】
　　无为古之王天下者知虽落天地不自虑也辩虽雕万物不自説也能虽穷海内不自为也天不产而万物化地不长而万物育帝王无为而天下功故曰莫神于天莫富于地莫大于帝王故曰帝王之徳配天地乗天地驰万物而用人羣之道也【上】
　　纲纪昔者之圣王仰取象于天俯取度于地中取法于人调隂阳之气和四时之节察陵陆水泽肥墽髙下之宜以立事生财除饥寒之患辟疾疢之灾中受人事以制礼乐行仁义之道以治人伦别金木水火土之性以立父子之亲而成家听五音清浊六律相生之数以立君臣之义而成国察四时孟仲季之序以立长幼之节而成官列地而州之分国而治之立大学以教之此治之纲纪也得道则举失道则废【文子】
　　因物因人夫人君不出户以知天下者因物以识物因人以知人故积力之所举即无不胜也众智之所为即无不成也千人之众无絶粮万人之羣无废功【上】法江海古之善为君者法江海江海无为以成其大窊下以成其广故能长久为天下谿谷其徳乃足无为故能取百川不求故能得不行故能至是以取天下而无事不自贵故富不自见故明不自矜故长处不有之地故为天下王不争故莫能与之争终不为大故能成其大【丈子】
　　利势国者天下之利用也人主者天下之利势也得道以持之则大安也大荣也积美之源也不得道以持之则大危也大累也有之不如无之为安及其亡也索为匹夫不可得也【荀子】
　　国之隆君者国之隆也父者家之隆也隆一而治二而乱【上】
　　导利芮良夫諌厉王曰王人者将导利而布之上下者也使神人百物无不得其极犹日惕惧怨之来匹夫専利犹谓之盗王而行之其归鲜矣【周语】
　　正邪里革曰夫君也者将牧民而正其邪者也若君纵私回而弃民事民胥有慝无由省之益邪多矣将安用之【鲁语】
　　昭徳塞违臧哀伯曰君人者将昭徳塞违以临照百官犹惧或失之故昭令徳以示子孙百官于是乎戒惧而不敢易纪律【左桓二】
　　君道晋平公问于师旷曰人君之道如何对曰人君之道清浄无为务在博爱趋在任贤广开耳目以察万方不固溺于流俗不拘系于左右廓然逺见踔然独立屡省考绩以临臣下此人君之操也平公曰善【説苑】
　　君事齐宣王谓尹文曰人君之事何如尹文对曰人君之事无为而能容下夫事寡易从法省易因故民不以政获罪也大道容众大徳容下圣人寡为而天下理矣宣王曰善【上】
　　司牧卫国逐献公晋悼公谓师旷曰卫人出其君不亦甚乎对曰或者其君实甚也夫天生民而立之君使司牧之无使失性良君将赏善而除民患爱民如子盖之如天容之若地民奉其君爱之如父母仰之如日月敬之如神明畏之若雷霆夫君神之主也而民望之也天之爱民甚矣岂使一人肆于民上以纵其淫而弃天地之性乎必不然矣若困民之性乏神之祀百姓絶望社稷无主将焉用之不去何为公曰善【新序】
　　三惧孔子曰明王有三惧一曰处尊位而恐不闻其过二曰得志而恐骄三曰闻天下之至道而恐不能行三惧者明君之务也【韩诗外传】
　　四术治天下有四术一曰忠爱二曰无私三曰用贤四曰度量通财足用用贤则多功无私百知之宗也忠爱君父之行也【尸子】
