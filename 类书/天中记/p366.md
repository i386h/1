<!-- { "loadSidebar": true } -->
　　软锦瑞锦大厯中代宗勅曰王制命市纳贾以观人之好恶布帛精麤不中度广狭不中量不鬻于市汉诏亦云纂组文绣害女工也朕思以防俭克已敦朴化人每尚素之服庻齐金玉之价而风俗不一逾侈相髙侵于时其来自久耗缣缯之本资锦绮之奢异防之绮文恣其夸竟今师旅未戢黎元不康宣使淫巧之工更恒制在外所织造大张锦软锦瑞锦琇背及太锦竭凿六硬已上锦独窠文纱四尺幅及独窠吴绫独窠司马绫等并宜禁断其长行高丽白锦杂色锦及常行少文字绫锦花文所织盘龙对鳯麒麟狮子天马辟邪孔雀仙鹤芝草万字双胜及诸织差様文字等亦从禁断【上】
　　宫锦张万福为和州刺史贼许果至楚州大掠节度使韦元甫命万福追讨未至淮隂果为其将康自劝所逐自劝拥兵继掠循淮南东万福倍道追而杀之代宗发诏以劳之赐衣一袭宫锦十双【上】
　　文绮坐席夏桀殷纣之时妇人锦绣文绮之坐席衣以绫纨常三百人【太公六韬】
　　鸾章周灵王起昆昭之台以享羣臣张鸾章锦文如鸾翔【拾遗记】
　　锦组吉日甲子天子乃执白圭璧以见西王母好献锦组百纯西王母再拜受之【穆天子传】
　　衣锦侍锦魏文侯与田子方语有两童子衣锦而侍于君前田子曰此君之宠子乎文侯曰非也此其父死于战此其防孤也寡人収之【説苑】
　　紫锦衣囊帝见西王母巾器中有一卷小黄书盛以紫锦衣囊帝问此书是仙方耶不审其因可得瞻盻不王母出以示之此五岳之真形图也文秘禁岂汝秽质所宜佩王母即命女宋灵宾更取一图以与武帝灵宾采怀中得一卷盛以云锦之囊王母起立手以付帝【汉武内传】走龙锦元鼎元年起招仙灵阁于甘泉宫西编翠羽麟毫为亷有走龙锦有翻鸿锦【郭子横洞冥记】
　　五色锦武帝得贰师天马以玫瑰石为鞍辔镂以金锦以緑地五色锦为蔽泥【西京杂记】
　　绮帷淮南王为八公张锦绮之帐燔百和之香【神仙传】蒙锦被陈元方遭父丧骨立其母愍之以锦被蒙其上郭林宗往吊见而责之宾客絶百许日【语林】
　　锦裘魏武与杨彪书曰今赠足下锦裘二领
　　仰锦今民贫国虚决敌之资唯仰锦耳【诸葛亮集】
　　温熟锦刘禅送臣温熟锦五端【张温表】
　　遗锦还主阎宪字孟度成都人名知人为绵竹令以礼让化人莫敢犯者有民社戍夜行得遗贿一囊中有锦二十疋求其主还之曰县有明君何敢负也【华阳国志】帔縁锦夏侯孝若集羊太常辛夫人传曰夫人字宪英卫尉肃侯毗之女不好华丽琇上夫人子帔縁以锦不肯服从外孙胡母杨上夫人锦被夫人反卧之锦帐石崇锦歩幛四十里【世説】
　　买锦増市左慈字元放庐江人少有神道常在魏武帝坐帝曰恨无蜀中生姜耳元放曰亦可得也因曰吾前遣人到蜀买锦可过勅使者増市二端须臾只得姜还并获使报【神仙传】
　　熟锦石虎冬月施熟锦流苏斗帐四角安纯金龙头衔五色流苏或用黄地博山文锦或有紫绨及小明光锦【邺中记】
　　文锦员峤之山名环邱东有云石广五百里有氷蚕长七尺黒色有角有麟以雪霜覆之然后作茧长一尺其色五彩织为文锦入水而不濡其质轻暖柔滑【拾遗记】防濯夫攻玉以石治金以盐濯锦以鱼浣布以灰物故有以丑治好者矣【潜夫论】
　　衣锦夜行韩生説项羽曰关中阻山河四塞地肥饶可都羽见秦皆已烧残则乃怀思东归曰富贵不归故乡如衣锦夜行韩信曰人谓楚人沐猴而冠果然【汉书】锦鸟锦鸟文章如丹地锦而藻缋防文俗人见其端正似锦因谓之锦鸟【异物志】
　　濉涣襄邑县南有涣水北有濉水传曰濉涣之间能文章故有黼黻藻饰日月华虫以奉天子宗庙服御焉【陈留风俗传】
　　登庙子思子曰管仲馈锦也虽恶而登庙子产练紫也虽美而不尊【家语】管仲文锦也虽丑登庙子产练白也美而不尊【淮南子】
　　赐以宫锦封敖武宗使作诏书赐以宫锦
　　贡重锦裴胄拜荆南节度使是时方镇争剥下希防制贡重异绫名贡奉有中使者即悉公帑市欢胄待之有节
　　献锦十五床杜鸿渐兼成都尹入朝献锦十五床锦裘范君瑾执元普送突厥颉利得之遗以锦裘衣锦昼游张士贵虢州人授虢州刺史帝曰顾令卿衣锦昼游耳
　　广陵锦韦坚通漕成舟署某郡以所产暴陈其上若广陵锦
　　竒锦鹤宁严武白宁为利州刺史及武为剑南节度献诚见欵以竒锦珍贝遗献诚且求宁
　　明霞锦宣宗大中初女蛮国献明霞锦练水香麻以为也光耀芬馥着人五色相间而美丽于中国之锦【酉阳】氷蚕丝茧康老子尝卖一锦褥有波斯见之者乃曰此氷蚕丝茧所织暑月陈于座满室清凉【唐乐府録】
　　曵绣为飘杜亚拜淮南节度使泛九曲池曵绣为飘诧曰要当称是林沼李衡曰未有锦防云何亚大慙锦裘绣防李晟毎与贼战必锦裘绣防自表指挥阵前视锦绣元徳秀视锦绣未尝求足
　　鱼油锦女王国贡鱼油锦纹防尤异入水不濡湿云有鱼油故也
　　様与前不同有锦衣宫锦坊禄山乱后人寻其旧坊不収曰如今花様与前不同遣之【卢氏杂説】
　　池底铺锦文宗论徳宗奢靡云问得禁中老宫人每引泉先于池底铺锦建王宫词鱼藻宫中鎻翠蛾先皇行处不曽多只今池底休铺锦菱角鸡头积渐多是也【李石开城録】
　　赐瑞锦王方庆累迁广州都督境内清畏议诸谓治广未有如方庆者号第一下诏赐瑞锦杂防以着善政文锦郭崇韬庄宗闻破蜀遣宧官向正嗣劳军正嗣还上蜀簿得文锦五十万匹
　　赐瑞锦服东女真王敛臂使大臣求请官号武后册拜左右玊铃卫将军赐瑞锦服
　　织锦新罗真德袭王遣春秋子法敏入朝真徳织锦为颂以献
　　朝霞锦安巴坚遣使者解俚随顷以朝霞锦聘梁【五代】毛锦室韦其人工巧善织毛锦【上】
　　波斯锦吐蕃其所贡波斯锦
　　山林覆锦吴越钱镠游衣锦城宴故老山林皆覆以锦大食重锦大食有重锦其载二十槖驰乃胜既不可兼负乃裁为二十匹每三歳一饷黠戞斯
　　缲丝美锦夫丝舍而不治则腐而弃使女工缲之以为美锦人君朝而服之【尹子】
　　绣
　　脩然绣脩也文脩脩然也【释名】五防备谓之绣【冬官上】衣绣纣不服短褐处于茅屋之下必将衣绣游于九重之台【帝王世记】
　　绣衣狄人伐卫公与石祁子玦与甯庄子矢使守曰以此賛国择利而为之与夫人绣衣曰聼于二子【左闵公】被覆郭君乘青输之舟张翠盖越人拥檝而歌曰心悦君兮君不知于是鄂君举绣被而覆之【説苑】
　　绣衣豹裘晋文公使叔向聘吴吴人饰舟以送之左百人右百人有绣衣而豹裘者有锦衣而狐裘者归以告平公平公曰吴其亡乎【上】
　　衣必文绣齐桓公曰昔吾先君襄公陈妾数百食必良肉衣必文绣【国语】
　　绣绂系麟孔子时生之夕有麟吐玊书于阙里人家徴在乃以绣绂系麟角而去【拾遗记】
　　帷不文绣文帝所幸慎夫人令衣不得曵地帷不得文绣以示敦朴【史记】
　　绣衣直指侍御史有绣衣直指武帝所制【百官表】江充使匈奴拜直指绣衣御史督三辅【汉书】暴胜之为直指使者衣绣持斧逐捕盗贼威震州郡【上】
　　绣被霍光薨赠絮绣被百领【上】
　　白绣绮齐织作绣宣帝时呼韩邪单于来赐白绣绮八千疋【上】
　　绣被李忠独不掠财物上曰我欲赐之诸君无望乎取大骊马及绣被以赐忠【东观汉记】
　　衣绣昼行张既为尚书出为雍州刺史太祖谓既曰还君本州可谓衣绣昼行矣【魏志】
　　衣绣赐死曹植妻衣绣太祖登高见之以违制命还家赐死【世説】
　　刺绣图帛吴王孙权常叹魏蜀未夷军旅之隟思得善者便图作山川地形军阵之象赵夫人曰丹青之色甚易歇防不可为久寳妾能刺绣作列国图于方帛之上写以五岳河海城邑行阵之形进于吴王时人谓之针絶【拾遗记】
　　刺绣织锦齐郡能刺绣恒女无不能者襄邑织锦恒妇无不巧者因见而手狎也【论衡】
　　富者绮绣古庻人老耄而后衣丝其余则麻枲而已故命曰布衣今富者绮绣罗纨素绨氷锦【杨子法言】
　　绣师刺绣之师能缝帷裳纳缕之工不能织锦儒生能为文吏文吏不能为儒生也文吏一旦在位则鲜冠利劒一嵗典职则田宅并集【论衡】
　　丝帛布色绣之未刺锦之未织丝帛何以异哉及其加五采之功施针缕之饰则文章焕燿学士有文章其犹丝帛布色之功【上】
　　重绣掩明吴王死辞曰不忍见伍子胥吾死必结璧连组以幕吾目恐其不蔽即复重罗绣三掩以为掩明生不昭我身死不见我形吾何言哉【吴越春秋】
　　绣衣还妇世传有夫死而妇许以不嫁者誓以绣衣禭以衣户纳诸棺焉后三年妇出适迎有日矣有行道人夜求人家宿向晨主人语之妇约之辞寄所誓之衣曰子到若千里当逢之还此衣焉或者出门到所言处果见迎车具以事告还其绣衣妇遂自缢而死【物理论】藻龙元鼎元年起招仙阁于甘泉宫有霞光绣有藻龙绣有连烟绣有走龙锦有云鳯锦飜鸿锦阁上烧荃蘼香屑烧粟许其气三月不絶【别国洞记】
　　绢
　　繁繐繁繐鲜支縠绢也【广雅】绢防也其丝防厚而防也【释名】趣绢后魏书曰四民月令曰八月清风戒寒趣绢缣帛晋故事凡民丁课田夫五十畆収租四斛绢三疋绵三斤凡属诸侯皆减租縠畆一斗计所减以増诸侯绢户一疋以其绢为诸侯秩又分民租户二斛以为侯奉其余租及旧调绢二户三疋绵三斤书为公赋九品相通皆输入官自如旧制晋令其赵郡中山常山国输缣当绢者及余处常输踈布当绵绢者缣一疋当绢六丈踈布一疋当绢一疋绢一疋当绵二斤旧制人间所织绢布等皆幅广一尺二寸长四十尺为一端今任服后乃渐至滥恶不依尺度
　　载绢往饷陈留夏馥避党事遁迹黑山弟靖载绢往饷之于深阳县客舍见馥顔色毁不改识闻其声乃觉之【谢承后汉书】
　　持绢挽下李傕等大战农百官士卒死者不可胜数董承宻招白波帅李岳等率众夹攻击傕等大破之乘舆乃得进承使潜过曰先具舟为应帝歩出营临河岸髙不得下时中官伏徳扶中官以手持十疋绢乃取徳纷连续挽而下余人匍匐岸侧或自投死亡【华峤后汉书】贫困遗绢陈实在乡闾平心率物有盗夜入其家止扵梁上实隂见之乃自整拂命子孙正色训之曰夫人不可不自勉不善之人未必本恶习与性成耳如梁上君子者是矣盗大惊自投于地实徐譬之曰视君状貎不似恶人然当由贫困今遗绢二疋自是县无复盗窃【上】辇绢恣取贼未入门时家见在绢布三千余疋及衣被器物皆令婢使辇出着庭中恣其所取由是皆竞取财物不暇复见杀【孔舒元在穷记】
　　太傅负物王尼见太傅越曰公负尼物越答初不识此事尼曰昔楚人失布谓令尹盗者以令尹执政不能奉礼率法至使盗贼公行则是与自盗无异也尼舍资财军防掇畧公为宰辅未能禁贼令尼穷困是亦明公负物也越意觧大笑与尼绢五十疋【王隠晋书】
　　为道路粮胡威少有志尚厉操清白父质为荆州威自京都省之家贫无车马童仆威自駈驴单行拜见父停廐中十余日告归临辞质赐其绢一疋为道路粮威跪曰大人清髙不审于何得此绢质曰是吾俸禄之余故以为汝粮耳【晋阳秋】
