<!-- { "loadSidebar": true } -->
　　抱树王祥后母庭中有柰树始着子使祥守视昼驱鸟雀夜惊防鼠时忽至祥抱树至曙母见之恻然【萧广济孝子传】
　　三夫人姓魏名华存性乐神仙季冬夜半有四真人降夫人静室因设云紫柰绛实灵爪夫人还王屋山王子乔等并降夫人与真人为宾主设三紫柰【续仙传】碧柰紫防王夫人诗云俯潄云瓶津仰掇碧柰花濯足玉天池皷枻牵牛河【真诰】
　　白花如柰成帝杜皇后崩先是三吴女子相与簮白花望之如素柰言天公织女死为之着服至是而后崩【晋书】绍兴五年宁徳皇后讣音从北庭来陈之茂防云十年罹难终弗返于苍梧万国啣寃徒尽簮于白柰实重七斤白马寺浮图前柰林葡萄异于余处柰实重七斤葡萄实伟于枣至熟时帝取之或赐宫人宫人转遗亲以为竒异得者不敢輙食乃歴数家【洛阳伽蓝记】承光柰承光寺亦多果木柰味甚美冠于京师【上】不顾落实杨愔字遵彦防年学庭前有柰树实落于地群儿咸争之愔独坐不顾其季父暐入学舘见之大用嗟异顾谓賔客曰此儿恬裕有我家风【典畧】
　　朱奈贞观中顿丘有人于黄河渚上拾菜得一树栽子大如指持归莳之三年乃结子五颗味状如柰又似林檎多汁异常酸美送县县上州以其竒味乃进之后树长成渐至三百颗每年进之号曰朱柰至今犹存徳贝博等州取其枝接所在豊足人以为从西域浮来碍渚而住矣【佥载】永徽中魏郡人王方言拾得此树以果献刺史纪王慎王贡于高宗以为朱柰又名五色林檎或谓之聨珠果上重赐王方言文林郎亦号此果为文林果俗云频婆果【洽闻记】
　　冬柰昆仑山上有冬柰冬生子碧色须玉井之水洗之方可食【拾遗记】
　　圣柰河州鳯林闗有灵岩寺每七月十五日溪宂流出圣柰大如盏以为常【洽闻记】
　　春秋柰虎丘山下三面有春秋二柰【虎丘山防】
　　大如兎头白柰出凉州野猪泽大如兎头【酉阳】
　　似日给日给之华与柰相似也柰结实而日给零落虚伪之言与真实相似也虚伪败而真实成【杜恕笃论】
　　来禽林檎似赤柰子亦名黒禽亦名来禽言味甘熟则来禽也【广志】此有三种大长者为柰圆者林檎夏熟小者味涩为梣秋熟【本草】
　　杏
　　歳星之精杏者东方歳星之精也【典术】
　　三种荥阳有白杏邺中有赤杏有柰杏【广志】
　　海杏范蠡宅在湖中有海杏大如拳【地志】
　　缥杏瀬乡老子祠有缥杏【述异记】
　　文杏汉上林有文杏林有文彩【西京杂记】余文杏以为梁【相如长门赋】
　　莱杏上林有蓬莱杏东海郡都尉于吉所献一株花杂五色六出云是仙人所食【西京杂记】号仙人杏【述异记】仙人杏天台山有杏花六出而五色杏园洲在南海中多杏海上人云仙人种杏处汉时常有人洲行遇风泊此洲五六月日食杏故免死云洲中有冬杏王充果赋云冬实之杏春熟之甘晋郭太仪果赋云杏或冬而实【述异记】
　　金杏济南郡之东南有分流山山上多杏大如棃黄如橘土人谓之汉帝杏亦曰金杏【酉阳】
　　杏林董奉字君异居庐山为人治病重病得愈者令种杏五株轻病得愈者为栽一株数年之中杏有十数万株欝然成林杏子熟奉于林中所在作箪食一器宣语买杏者不复须来报但自取之一器糓便得一器杏有人少糓徃而取杏多即有三四头虎逐之奉悉以杏所得糓赈救贫穷【神仙】杏花北岭上有树百株今犹称董先生杏林【得阳记】
　　三紫杏仙人有三紫杏【南岳夫人】
　　杏核如笠裴沆再从伯遇白衣老人裴渇甚求茗老人指一土龛此中有少浆可就取裴视龛中有杏核一扇如笠蒲中有浆浆色正白乃力举饮之不复饥渇浆味如杏酪老人曰君向饮杏浆当哭九族亲情且以酒色为诫也【酉阳神仙感遇传】
　　望杏三月杏花盛可葘白沙轻土之田【四民月令】杏花如何可耕白沙【上】
　　救荒嵩山东北有牛山箕山多杏至五月烂然黄茂自中国防乱百姓饥馑皆资此为命人人充饱而杏不尽【嵩髙山记】
　　灵山灵山之下其木多杏【山经】
　　卜歳杏多实不虫者来年秋禾善五木者五糓之先欲知五糓但视五木择其木盛者来年多种之万不失一故五果分五行所以表五谷也【师矌占术】
　　桃
　　五木之精桃者五木之精仙木也【典术】互见元日
　　应气惊蛰大壮初九桃始华不华仓库多火【易卦通騐】桃棓王子庆忌死于劒羿死于桃棓棓大杖以桃木为之以击杀羿由是以来鬼畏桃【淮南】
　　氷桃扶桑东有磅磄山日所不及其地寒上有桃树千围其花青黒色万歳一实西王母以食穆王【拾遗记】桃殳齐桓公出逰遇一丈夫衰衣应歩带着桃殳桓公恠而问之曰是何名何经所在何篇所居何以斥逐何以避余丈夫曰是名二桃桃之为言亡也夫日日慎桃何患之有故亡国之社以戒诸侯庶人之戒在于桃殳桓公説其言与之共载来年正月庶人皆佩诗曰殷监不逺【韩诗外传】
　　垂行子产相郑徃见壶丘子林与其弟子坐必以年是倚其相于门也夫相万乘之国而能遗之故相郑十八年刑三人杀二人桃李之埀于行【説苑作街】者莫之援也锥刀之遗于道者莫之举也【吕览】
　　碧桃尹喜从老子西游省太真王母共食碧桃之实【内传】六果之下孔子御坐于鲁哀公哀公赐之桃与黍哀公请用仲尼先饭黍而后防桃左右皆揜口而笑哀公曰黍者非饭之也以雪桃也仲尼对曰丘知之矣夫黍者五糓之长也祭先主为上盛果蓏有六而桃为下祭先王不得入庙丘闻之也君子以贱雪贵不闻以贵雪贱今以五糓之长雪果蓏之下是从一雪下也丘以为妨义故不敢以先于宗庙之盛也【韩外储】
　　二桃杀三士公孙接田开彊古冶子事景公勇而无礼晏子言于公曰此危国之器也不若去之因请公使人少餽之二桃曰三子何不计功而食公孙接田开彊各言功援桃而起古冶子又言其功曰二子何不反桃抽剑而起二子曰吾勇不子若功不子逮取桃不让是贪也然而不死无勇也皆反其桃挈领而死古冶子曰二子死之冶独生之不仁耻人以言而夸其声不义恨乎所行不死无勇亦反其桃挈领而死【晏子春秋】
　　余桃昔弥子瑕有宠于卫君与君游于果园食桃而甘不尽以其半啖君君曰爱我哉忘其口味以啖寡人及弥子色衰爱弛得罪于君曰是固尝啖我以余余桃故弥子之行未变于初也而以前之所以见贤而后获罪者爱憎之变也【韩説难】
　　树桃阳虎得罪于卫北见简子曰自今以来不复树人矣简子曰何哉阳虎对曰夫堂上之人臣所树者过半矣朝廷之吏臣所立者亦过半矣边境之士臣所立者亦过半矣今夫堂上之人亲却臣于君朝廷之吏亲危臣于众边境之士亲刼臣于兵简子曰唯贤者为能报防不肖者不能夫树桃李者夏得休息秋得食焉树蒺藜者夏不得休息秋得其刺焉今子之所树者蒺防也自今以来择人而树毋已树而择之【説苑】崔頥荅豫章王书云门有将相宜树桃李【隋书】或谓狄仁杰曰天下桃李悉在公门【通鉴】王冷然上裴耀卿书云拾遗补阙容有种乎仆不佞亦相公一株桃李也【摭言】
　　魏文侯时子质仕而获罪焉去而北游谓简主曰从今已后而不复树徳于人矣云云【韩诗外传】御览李部引之按史六国年表赵简子与魏献子同时文侯元年简子之子襄子巳卒其去简子之死三十三年矣韩诗疑误雅翼以韩诗作韩子亦误
　　剖腹周书云秦吏赵凯以私恨告国民吴旦生盗食宗庙御桃旦生对曰民不敢食也王曰剖其腹出其桃史记恶而书之曰食桃之肉当有遗核王不知此而剖人腹以求桃非礼也【钟离意别传】
　　园亡一桃知伯庖人亡炙一箧而即知之韩魏将反而不能知邯郸子阳园亡一桃而即觉之其自亡也而不能知斯皆鋭情于小而忘大者也【刘子观量篇】
　　获桃得道宁都金精山系第三十五福地汉初张芒女丽英入山获二桃得道长沙王吴苪一日至洞中见其女乘紫云在半空谓苪曰吾为金星之精降治此山言讫即升天而去【白玉蟾记胜览】
　　三偷东郡献短人帝疑其精召东方朔朔至呼短人曰巨灵阿母还来否短人不对因指朔谓上曰西王母种桃三千年一着子此儿不良已三过偷之矣【汉武故事】西王毋以七月七日降帝宫命侍女取桃须防以玉盘盛桃七枚大如子形圆色青以呈王母王母以四颗与帝三颗自食桃味甘美口有盈味帝録其核王母问帝帝曰欲种之耳母曰此桃三千歳一实中夏地土薄不生如何帝乃止【内传】后上杀诸道士妖妄者百余人西王母遣使谓上曰求仙而信邪欲见人而杀戮吾与帝絶矣又致三桃曰食此可得极寿【故事】
　　桃汤王莾畏汉髙神灵乃令虎贲防劒四面斫髙庙桃汤赤鞭洒屋【梅子】
　　巨桃汉明帝时恒山献巨桃核霜下结花隆暑方熟亦云仙人所食帝使值于霜林园园皆植寒果积氷之节百果方盛俗谓之相陵声之误也【拾遗记】
　　天台桃汉明帝永平五年剡县刘晨阮肇共入天台山取糓皮迷路不得返经十余日粮尽饥馁殆死遥望山上有一桃大有子实而絶岩防涧永无登路板縁藤葛然后得上各啖数桃而不饥下山一大溪边有二女资质妙絶因要还家勅婢云刘阮二郎向虽得琼实犹尚虚弊可速作食有胡麻山羊脯甚美遂留半载余二人怀土求归女曰宿福所率何复欲还因指示还路旣出无复相识问得七世孙传闻上世入山迷不得归【洲明録】桃源晋太元中武陵人捕鱼从溪而行忘路逺近忽逢桃花林夹两防芳华鲜美落英缤纷林尽得山山有小口初极狭行四五步豁然开朗邑屋连接鸡犬相闻男女衣着悉如外人见渔父惊为设酒食云先世避秦难率妻子来此遂与外人间隔问今是何世不知有汉不论魏晋旣出白太守刘歆即遣人随徃寻之迷不复得路【陶濳桃源记】
　　鬼不畏桃谯郡夏侯文规亡后见形还家经庭前桃树边过曰此桃我昔所种子乃美好其妇曰人言亡者畏桃君何不畏耶荅曰桃东南枝长二尺八寸向日者憎之或亦不畏也【甄异传】
　　夺帝食桃惠帝征成都王于安阳城北军败日已向中而大官未暇进食左右有赍秋桃一枚便以献帝帝食三枚石超使人擘手夺三枚【四王启事】
　　斫桃武歴阳女嫁阮宣武絶忌家有一桃树华叶灼燿宣叹美之即便大怒使婢取刀斫树摧折其华【柘妇记】求桃桓素轻桓崖崖在京下有奴桃连就求之遂不得佳者与殷仲文书以为嗤笑曰徳之休明肃慎贡其楛矢如其不尔篱壁间物亦不可得也【世説】
　　勾桃邺华林苑有勾鼻桃子重三斤或二斤半亦有名棃几此众果气味甘美入口消汁人间有名果季龙作虾蟆车四箱广一丈深一丈合土在中植之则无不生也【洽闻记】
　　仙人桃魏华林园景阳山南有百果园果列作林林各有堂有仙人桃其色赤表里照彻得霜即熟亦出昆仑山亦曰王母桃也【伽蓝记】洛城华林园内有冬桃十月始熟形如括蒌食之觧劳亦名西王母桃【酉阳】
　　康国献正观十一年康国献金桃银桃诏令置于苑囿【旧唐】
　　桃花宴四年春上宴于桃花园羣臣毕从学七李峤等各献桃花诗上令宫女歌之辞旣清婉歌仍妙絶献诗者舞蹈称万歳上勅太常简二十篇入乐府号曰桃花行【景龙文竒记】
