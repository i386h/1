<!-- { "loadSidebar": true } -->
　　以席自障高祖廆年十五出避难追者急走避民家入其屋以席自障追者入屋发视无所见遂免【前燕録】以金席借林邑王阳初在孕其母梦生儿有人以金席借之其色光丽夷人谓金之精者爲阳返中国云紫磨者因以爲名【宋书】
　　搜白席元嘉中刘祯爲御史中丞奏风闻广州刺史韦朗于州部作搜白席三百二十领请以事追免朗官【宋起居注】抽席悬车刘璡字子敬映介好礼尝与故人共车于津阳内见一女子容姿甚丽盼睐之琏因抽坐席悬车中以隔絶之其正如此【呉均齐春秋】
　　防縁席借宗子頴王璬爲剑南节度大使宗将幸蜀遣璬先赴本郡渡绵州江乘船见以防縁席而借者顾曰此可以寝处奈何践之令撒去【唐书】
　　持席哭市代宗时晋州男女郇模以麻辫髪持竹筐苇席哭于东市以三十二论时政每字条一事上即召见锦縁荐人君所察者三不可以不知不知行与不行譬以方爲轮也不知宜与不宜譬以锦縁荐也【鲁连子】縁熊席昭阳公设縁熊席毛皆长一尺余眠而雍毛自弊望之者不能见也坐则设席其中杂薫诸香一坐此席余香百日不歇也【西京杂记】
　　回风席赵飞燕爲皇后其女弟上遗回风席
　　茅葭爲席郑敬以茅葭爲席常随杞栁之阴【汝南先贤传】常卷坐席隆修字奉迁爲豫章太守防事荐编絶不改易郡风俗不整常卷坐席唯徐穉李防数诣问乃待以殊礼【防稽典録】
　　虎须草名虎须者江东织以爲席曰西王母也【崔豹古今注】龙须太子有独坐龙须席赤皮席花席经席【东宫旧事】白菅鹊山至箕尾山其神皆鸟身龙首祀之用白菅爲席【山海经】
　　紫罗武帝斋于寻真台紫罗荐地夜二更后西王母至也【汉内传】
　　蕖席蕖叶草高五人叶色如绀叶形如半月之势亦曰半月花草无色其质温柔可以爲席【拾遗记】
　　濡濡方丈山有草名濡濡叶色如绀茎色如漆细软可萦海人织以爲荐席卷之不盈一手舒之则列坐方国之宾
　　葭席昆仑山有葭红色可编爲席温柔如毯毛焉云纨席瀛洲南有金峦之观有青瑶瓦覆以云纨之素席用香水柔莞
　　麟文燕昭王设麟文席麟文席者错杂寳饰席爲云霞麟凤之状
　　鱼须登白鹿山延成君入爲敷鱼须之席【成公兴内传】象牙席淮南王爲八公设象牙席【神仙传】
　　晒暴荐席庾寔妻毛氏五月晒暴荐席忽见其三嵗女在席下荐上卧惊怛庾灭女真形在别床如故不旬而夭世传仲夏忌移牀【异苑】
　　五彩线编石虎作席以锦囊五杂香以五彩线编蒲皮縁之锦【邺州中记】
　　桃枝席安城郡今属江州出桃枝席【范汪荆州记】
　　赋席张俨朱异张纯三人共诣骠骑将军朱据据闻三人才名告各爲赋然后乃坐纯乃赋席曰席爲冬设簟爲夏施揖譲而坐君子攸宜【文士】
　　一席万金严君平成都市卖卜诏徴不起蜀有富人罗仲与君平善问何以不徃曰无车粮仲即与具车马粮科君平曰吾病身非不足也我有余而子不足也我有余而子不足奈何以爲不足奉有余也仲曰吾一席直万金子无担石乃云有余谬矣【高士】
　　单席张充爲州治中从事刺史每日坐高床爲从事设单席于地【益都耆旧】
　　坐无完席呉隠之字处黙鄄城人转广州刺史返舟之日唯身而已宅有茅茨六间坐无完席以蓬爲屏风【钟元良吏】董昆字文通爲大农帑丞坐无完席
　　云母御席常山爲林大陆曰泽蒹葭蒲苇云母御席地产不爲无珍也【卢毓冀州论】
　　割席分坐管寜与华歆同席尝读书有乗轩冕过门者歆废书出防寜割席分坐曰子非吾友也【世説】
　　莽煌岱舆山有草名莽煌叶圆如荷去之十步炙人衣服则焦鸟兽不敢近也刈以爲席方冬弥温以枝相摩摩则火出矣【拾遗记】
　　身温罗威字徳行性至孝母老天寒以身温席而后授其处【搜神记】
　　几
　　广物几广也所以广物也【释名】
　　投几诸侯之师乆于偪阳荀偃士丐请于荀莹曰水潦将降惧不能归请班师智伯怒投之以几出于其间【襄二】设而不倚防启疆曰圣王务行礼不求耻人设几而不倚爵盈而不饮礼之至也【昭二】
　　倚几左史倚相曰倚几有训诵之谏【楚语】
　　赐几呉王称疾不朝验问不实及后使人爲秋请上复责问呉使使者曰察见渊中鱼不祥于是天子赐呉王杖几【汉书】
　　赐卧几黄香爲尚书郎以香父尚在赐以卧几灵寿杖【东观汉记】
　　重赏赐几上初即位先访求茂诏曰前密令卓茂名冠天下当受天下重赏今以茂爲太傅封褒徳侯赐几杖凭几坐榻马援凭几而见梁窦子弟文举坐榻而授徐文高拜【姚信士纬】
　　素凭几太祖爲司空丞相毛玠爲东鲁椽太祖平栁城颁所获物特以素屏风素凭几以赐玠曰君有古人之风故赐以古人之物【魏志】
　　砍几吕布遣陈登诣太祖因陈布勇而无谋宜早图之太祖悦始因登求徐州牧不获及登还布防防砍几责之
　　抚几刘毅字仲雄以太康六年卒帝抚几惊曰失吾名臣不得生作三公即赠仪同三司【晋书】
　　赐几不朝魏舒以年老称疾逊位诏赐几杖不朝及钱百万牀帐簟褥
　　棐几误刮王羲之字逸少尝徃门生家见棐几滑净因书之真草相半后其父误刮去之门生惊懊累日凭几鼓琴沈麟士字云禛隠居以笃学爲务恒凭素几鼓素琴【宋书】
　　筵上赐几王冲爲太子少武帝以冲前代旧臣特申长幼之敬文帝即位尊大益加常从幸司空徐度宅宴筵之上赐之以几【陈书】
　　玉几不眠咸阳王僖谋逆诛其宫人爲之歌曰可怜咸阳王奈何作事误金床玉几不能眠夜蹋霜与露【后魏书】隠几嘘嗒南郭子綦隠几而坐仰天而嘘嗒焉似防其偶【庄子】
　　梯几西王母梯几而戴胜【山海经】
　　玉几天子用玉几【汉旧仪】
　　黄金几帝受西王母五岳真形经盛以黄金之几【汉武内传】绨几汉制天子玉几冬则扣绨锦其上谓之绨几公侯皆以木爲几冬则以细厠爲囊凭之不得加绨锦之饰于几案【西京杂记】
　　白桐几葛仙翁凭白桐几学数十年白桐登仙几化爲白虎三脚两头徃徃人见之【防稽典録】
　　漆画御物三十种有上车漆画重几大小各一枚【魏武上防】门吏凭几任元褒爲光禄勲孙凭翊徃诣之见门吏凭几视之孙入语任曰吏凭几对客爲非礼任便推之吏答云得罚体痛以横木扶之非凭几也孙曰直木横施植其两足便爲凭几何必狐蹯鹄曲木抱腰【语林】
　　几板爲文魏朝封文王文王固让公卿皆当喻防司空郑冲等驰使从阮籍求其文立待之籍时在袁孝尼家宿扶而起书几板爲文无所治定乃冩付信【戴胜竹林七贤论】五色几石虎御座儿悉漆雕画皆爲五色花也【邺中记】能作几历阳召秀之剡有一人着平巾袴褶语秀云闻君巧侔班输刻几尤妙太山府君相召秀之自陈云刘政能造数旬而殒石氏犹存作几有名遂以致毙【异】金几海中有金台水出百丈台其内有金几雕文备制上有百味之食【幽明録】
　　石几衡山有石室内有石床石几【南岳记】
　　案
　　案檈圆案也
　　爲冩陈楚宋魏谓案爲冩【方言】
　　同案而食太子常与荆轲同案而食【燕子】
　　玉案之食项王使武涉淮隂侯淮阴侯曰臣故事项王不过中郎官不过执防及去项归汉汉王赐臣玉案之食玉贝之劔臣背之内愧于心【楚汉春秋】
　　持案进食高祖过赵赵王张敖自特案进食甚恭上蹲踞骂之【史记】
　　对案不食万石君石奋子孙有过失不诮让爲便坐对案不食【汉书】
　　金银饰案贡禹奏曰见赐杯案画文金银饰非当所以食臣下也
　　案上杯酒朱博爲人亷俭自微贱至富贵不食重禄案上不过三杯酒
　　不案上食许后五日一朝皇太后于长乐宫亲奉案上食
　　饮时抵案更始韩夫人嗜酒每侍饮见常侍奉事辄怒曰帝方对我饮正用此时持事来手起抵破书案【东观记】拜妻奉案魏覇延年元年仕爲光禄大夫妻死长兄伯爲娶妻送至官舍覇曰年老儿子备具何用空养他家老妪爲即自入拜其妻手奉案前内跪曰不敢相屈而妻惭求去
　　每谈屏案尹敏字幼季与班彪相友善每相与谈论辄屏案不食
　　举案齐眉梁鸿常赁舂每归妻爲具食举案齐眉杯案蔡彤素清在辽东三十年衣无储副赐钱百万下至杯案食物大小重沓
　　郡作书案江秉之爲新安太守在郡作书案一枚去官畱以付库【南史】
　　木案食郭祖深清俭素木案食不过一肉【宋书】
　　奏案皇太子妃初拜有漆金度足奏案一枚【东宫旧事】按行曹公器物有奏案五枚又作欹枕以卧视书【陆云与兄机书】斫奏案曹公平荆州欲伐呉张昭等皆劝迎曹公唯周瑜鲁肃陈距北之计孙权防刀斫前奏案曰诸将复有言迎北军者与此案同【江表传】
　　杂寳案武帝爲七寳牀杂寳案于桂宫中【西京杂记】
　　短人案行武帝时东郡献短人长五寸上疑是山精常令在案行东方朔问曰巨灵汝何以叛阿母徤否【汉武故事】举案投江呉戒字贵齐性刚直同业生陈升爲贼戒见之升爲设食戒曰汝已爲贼奈何爲设食因举案投江中令其趣降【广陵传】
　　金案呉兴人沈羲爲仙人所迎上见老君玉女以金案玉杯药赐羲曰此神仙丹不死之药【神仙传】
　　玉案石季龙以宫人爲女官门下通事以玉案行文书有案置石百文山上有石房内有案置石书二卷【异苑】
　　杖
　　邓林夸父与日竞走渴饮河渭不足北走大泽未至道死弃其杖化爲邓林【山海经】
　　青笻之杖老子当周之末居及景日室之山与世人絶迹唯有黄发老叟五人手中捉青笻之杖出入室中与老子共谈天地之数【拾遗録】
　　杖藜子贡乘大马轩车不容巷徃见原宪杖藜应门【庄子】荷杖孔子之弟子从远方来者孔子荷杖而问曰子之父不有恙乎持杖而揖之问曰子之母不有恙乎置杖而问曰子之兄弟不有恙乎杙步而倍之问曰子之妻子不有恙乎故孔子以六尺之杖论贵贱之等辨亲疏之义又况于以尊位厚禄乎【吕覧】
　　夺杖以敲邾庄公与夷射姑饮酒私出阍乞肉焉夺之杖以敲之【定上】
　　鸠杖汉高祖与项借战京萦间遁丛薄中时有鸠鸣其树追者不疑遂得脱及即位异此鸟故作鸠杖赐老人也【风俗通】
　　金杖汉文帝微服过鲁鲁少年拄金杖出应门【捜神记】九节杖孝武皇帝登少室见一女子以九节杖仰指曰闭左目开右目气且絶久乃苏息武帝使问之所行何等女子不答东方朔曰妇人食日精者【刘根别传】
　　玉箱杖帝先有玉箱杖是西湖母所献帝甚爱之崩后故以入椁其年人有于扶风郿市中买得者帝时左右侍人识之告有司诘闻云见市中有一人卖之实不知卖杖主名也【汉武内传】
　　卭竹杖张骞曰臣在大夏时见邛竹杖蜀布问曰安得此大夏国人曰吾贾人徃市之身毒身毒在大夏东南可数千里【史记】
