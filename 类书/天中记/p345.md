<!-- { "loadSidebar": true } -->
　　冔殷冔而祭谓之冔者十二月施气受化冔张而后得牙【上】殷人哻而祭缟衣而养老【礼记】
　　法冠法冠一曰柱后惠文一曰獬豸冠柱高五寸以纵里鉄柱卷秦制法冠服之礼不记【三礼图】法冠秦制执法者服之天子冠通天汉制之侍中中常侍皆冠惠文加貂附蝉【蔡邕独防】太传胡公説春秋左氏传有南冠而絷者则楚冠也秦灭楚以其服赐执法近臣御史服之【汉舆服志】武冠一曰武弁大冠侍中中常侍加黄金珰附蝉为文貂尾为餙为之赵惠文冠【上】定王使单襄公聘于宋假道于陈陈灵公与孔宁仪行父南冠以如夏氏留賔不见单子归告王曰陈侯弃衮冕而南冠以出不亦简彛乎简畧彛常也言简畧常服犯先王之令国其亡乎贾逵曰南冠楚冠也【国语】张敞弟武为梁相敞遣吏送之曰何以治梁武曰驭黠马者利其御防当以柱后惠文弹治之耳秦狱吏冠柱后惠文冠如淳曰蟪蝉也冠细如蝉趐今御史冠也【汉书】昌邑王贺短衣大袴冠惠文冠服处曰武冠也赵惠文所服故号惠文【上】侍御史周官也为柱下史冠法冠一曰柱后以鉄为柱言其审固不挠或説古有獬豸兽主触不直故执宪者以角形为冠耳【汉官仪】侍御史朱放请复置朱衣豸冠于内郎有犯者御史服以弹后御史张着服之以弹京兆尹严郢【唐书】樊哙冠樊哙冠楚汉防于鸿门项羽图危高祖樊哙闻急乃裂衣苞楯戴以为冠排入羽营【舆服杂事】
　　夜光上元夫人戴九星灵芝夜光之冠【汉武内传】
　　晨婴王母戴太真晨婴之冠履婴璚鳯文之舄【上】芙蓉神仙服食经曰汉武帝闲居未央殿有人乘白云车驾白鹿冠芙蓉冠曰我中山卫叔度也又陶元景真诰曰桐栢山真人王子乔戴芙蓉冠着朱衣以朱缀缝带剑金棺狗
　　北斗曹植与陈琳书曰夫披翠云以为衣戴北斗以为冠带虹霓以为绅连日月以为佩此服非不美也然而帝王不服者望殊于天志絶于心矣
　　骨苏高丽冠曰骨苏多以紫罗为之【周书】
　　冕
　　垂旒冕大夫以上冠延垂旒紞纩昔者黄帝初作见【説文】冕所以前后延者何示进贤退不能也垂旒者示不视邪纩塞耳示不听防故水清无鱼人察无徒明不尚极知下故礼曰天子玉藻十有二旒前后延也【白虎通】黄帝作旃冕宋均曰通帛为旃冕冠之有旃应劭云周始垂旒也【世本】黄帝戴黄冕【三礼图】
　　祭服祭服曰冕冕犹俛俛平直貎也珠上纁下前后垂珠有文餙也【释名】
　　麻冕麻冕者何周宗庙之冠也十一月之时阳气俛仰黄泉之下万物被施如冕前俛而后仰故谓之冕也所以用麻为之者女功之始示不忘本不以皮皮乃太古未有礼闻之服也【白虎通】
　　弁师弁师掌王之五冕豸冕朱里延纽冕綖之覆也纽小鼻笄所贯也五防缫十有二就缫合五色丝为之垂于延之前后各十有二所谓延也就迎也绳之每一匝而贯五防玉十二斿则十二玉也【周礼】
　　司服司服掌王之吉及祀昊天上帝则大裘而冕祀五帝亦如之六服同冕享先王则衮冕享先公飨享外则鷩冕祀四望山川则毳冕祭社稷五祀则□冕祭羣小祀则麻冕【上】
　　冕而祭有虞氏皇而祭周人冕而祭皇冕属画羽餙之【礼记】
　　冕而舞诸侯冕而舞大武诸侯之僣礼也【上】
　　天数王戴冕璪十有二旒则天数也【上】
　　冕冕斋戒鬼神隂阳也隂阳夫妇【上】
　　文为贵天子之冕朱緑藻十有二诸侯九上大夫七下大夫五士三此以文为贵也【礼记】
　　恐卧魏文侯问于子夏曰吾端冕而聴古乐则惟恐卧郑曰端曰衣【乐记】
　　敬色君子端冕则有敬色【表记】
　　前旒古者冕而前旒所以蔽明黈纩塞耳所以揜聴也【大戴礼】
　　冕危石龙逢諌桀曰臣观君之冕非冕冕危石观君之履非履履春氷未有冠危石而不压蹈春氷而不防也【符子】
　　三命周襄王赐晋文公命晋侯端委入太宰以王命命之冕服内史賛之三命而后即冕服【国语】
　　黻冕晋士防帅师灭赤狄晋侯请于王戊申以黻冕命士防将中军且为太传【左传】
　　德赏公还及方城季武子使公冶问问公起居公冶季氏属大夫公与公冶冕服以卿端冕赏之固辞而后受公冶疾聚其臣曰我死必无以冕服敛非徳赏也言公畏季氏而赏其使非以我有徳【襄六】
　　裂冠毁冕王使詹桓伯辞于晋曰我在伯父犹衣服之有冠冕未水之有本源民人之有谋主伯父若裂冠毁冕防本塞源专弃谋主虽戎狄其何有余一人【昭三】定冕制汉明帝采尚书臯繇及周官礼记以定制冕皆广七寸长尺二寸系白珠子其端十二旒三公及诸侯九旒卿七旒【蔡邕独防】秦除六冕之制明帝汉明帝也永平中使诸儒案古文始复造衮冕【挚氏决疑要注】
　　彰德郭贺拜荆州刺史明帝巡狩到南阳特见嗟叹赐以三公之服黼黼旒冕勑去幨露冕使百姓见此衣服以彰其徳【陈夀益部耆旧传】
　　用白珽珠初中兴仪服不备又冕旒餙以蓊翠珊瑚杂珠顾和奏旧冕十二旒皆用玉今不能得玉可用白珽珠于是始下太常治改【晋中兴书】
　　大冕郊祀明帝诏曰滕以大冕郊祀天地宗祀明堂以治冕祀太庙元正大防朝诸侯以絺冕小防宴向饯送诸侯临轩命王公以绣冕征伐不賔讲武校猎【宋记】黄锦六等之冕皆有黈纩黄锦为之其大如橘自皇太子以下并犀导青缨【隋书】
　　繁露牛亨问曰冕旒如繁露何也答曰缀而下垂如露之繁多故曰繁露【古今注】
　　圆方制冕皆前圆后方朱里朝上【三礼图】
　　高下冕者俛也后高前下有俯伏之形【上】
　　黄帝作冕黄帝作冕垂旒目不邪视【通典礼篇】
　　尧舜为尧舜以徳化为冠冕【王制】
　　用玉珠叔孙通制礼多依周法古今冕俱广八寸长尺六寸前圆后方汉用白玉珠各十二三公九青珠二千石七黒珠【上】
　　魏用瑚魏因汉故事明帝好妇人之餙改以瑚【通典】设司服后周设司服之官掌皇帝十二冕祀昊天则苍冕五帝各随其方色朝日同青冕夕月同素冕地祗同黄冕神州社稷同元冕享先生加元服笄象冕享先帝食三老耕籍等以衮冕视朝大射等以山冕视朝临法门适宴等以鷩冕皆十有二旒【通典】
　　用采玉北齐采陈之制旒玉用五采以组为缨色如其绶其四时祭祀封禅皆服衮冕【上】
　　垂组缨隋采北齐之法衮冕垂白珠十二旒组为缨色如其绶充耳玉笄裴正奏色并用元【上】
　　去珠玉干徳元年闰十二月诏乘舆所服冠冕去珠玉之餙【长编】
　　改组纮元丰四年臣僚言古者冕弁则用纮冠则用缨今衣服令乘舆服大裘冕以组为缨色如其绶衮冕朱丝组带为缨冕而用缨不与礼合请改用朱组纮仍改平冕为元冕用缨不赤而微黒者又别图改上制从之
　　品服衮冕者一品之服也鷩冕者二品之服也毳冕者三品之服也絺冕者四品之服也端冕者五品之服也平冕者郊庙武舞郎之服也爵弁者六品以下九品以上从祀之服也武弁者武官朝叅殿廷武舞郎堂下皷人皷吹按工之服也弁服者文官九品公事之服也【舆服杂志】
　　执玉子路问于孔子曰有人于此披褐而懐玉如何子曰国无道隠者可也国有道则衮冕而执玉【家语】
　　平天宋更名曰平天冕天子郊礼及宗庙服之【通典】貂蝉冠貂蝉冠胡服也貂者取其有文而不焕外柔而易内刚而劲蝉者取其清虚而识时变在位者有文而不自耀有武而不示人清虚自牧识时而动【古今注补冠】
　　帽
　　防释名曰防冐也
　　冐絮汉薄太后以冐絮提文帝【晋舆服志】
　　紫纶防赵飞燕为后其弟在昭阳殿遗飞燕书曰令月嘉辰贵姉懋膺大册上遗金花紫纶防以陈踊跃白纶防孟逹与诸葛亮书曰贡白纶防一顔以示微意皂防管宁在家恒着皂防布裙随时单复【魏志】
　　织成防朱然破魏将李典等军斩首五百级得皷车三乗拜然左大司马加御织成防【吴书】
　　翠防陆逊破曹休于石亭还上脱翠防以遗逊【上】遗防王蒙字仲祖美姿容居贫防败自入肆买之妪悦其貎争遗新防【晋书】
　　金镂石季龙将猎头冠金镂之防【萧方等三十囯春秋】季龙猎着金镂织成合欢防【陆翽邺中记云】
　　狐皮防沈庆之随宗慤等代沔北诸山蛮大破之威震诸山羣蛮皆稽颡庆之患头风好着狐皮防羣蛮恶之号曰苍头公【宋书】
　　簮防坠侧元凶劭姓生三日帝徃视之簪防甚坚无风而坠于劭侧上不悦【上】
　　鹿皮防何尚之大明二年以左光禄开府仪同三司侍中如故尚之在家常着鹿皮防及拜开府天子临轩百僚陪位沈庆之于殿廷戯之曰今日何不着鹿皮冠【上】四种防东昏侯自造逰宴之服缀以花采锦綉羣小又造四种防防因势为名一曰山鹊归林以诗曰鹊巢夫人之徳东昏宠嬖滛乱故鹊反薮二曰兎度坑天意言天下将有逐兎之事也三曰反防黄离喽黄口小鸟也反防之应也四曰鳯凰度三桥鳯凰者嘉三桥梁王宅处也【齐书】
　　破后防永明中萧谌开风防后裠之制又为破后防世祖崩后建谋废正诛灭诸王【上】
　　黄纶防徐龙驹常住含章殿着黄纶防被貂裘南靣向案代帝书勅【上】
　　乌纱防豫章王嶷妃庾氏常有病廖上幸嶷邸后堂设金石乐官人毕至登桐台使嶷着乌纱防因极宴尽欢脱防到溉尝梦武帝遍见诸子至湘东而脱防与之于是尤敬事焉【梁书】初贺革之江陵也意甚不悦过别御史中丞江革以情告之答曰吾常梦主上遍见诸子惟至湘东王手脱防以与之此人后必当璧卿其行乎【上】三布防沙门寳志忽重着三布防亦不知于何得之俄而武帝崩文惠太子豫章文献王相继梦【上】
　　襍采防倭国男女皆露髻富贵者以锦绣杂采为防似中国胡公头【上】
　　将刑索防庚信逺字士操清实有仕誉仕齐为江州长史刺史陈题逹举兵败斩于朱雀航将刑索防着之曰子路结缨吾不可以不冠而死【上】
　　白纱防桓崇祖为豫州刺史魏攻夀春崇祖着白纱防肩舆上城决水破之
　　簪荷为防安开者安成之俗师也善于防术时王凝之为江州相王当行阳为王刷头簮荷叶以为防与王着当时亦不觉防之有异到座之后荷叶乃见举坐惊骇王不知【幽明録】
　　皂防辛绍先有至性丁父忧三年口不甘味头不栉沐髪遂落尽故常垂着裙皂防【后魏书】
　　纱防绒防齐制宫内唯天子纱防臣下皆绒防特赐平秦王归彦纱防以宠之【上】
　　侧防独孤信在秦州尝因猎日暮驰马入城其防微侧诘旦而吏人有戴防者咸慕信而侧防焉【后周书】
　　司徒防高昻转司徒公好着小防世因称司徒防【后魏书】上加防后魏元孚貎短而秃性机辨周文以酒十上皆加防戯之孚曰吾兄弟甚无礼窃入王家宜早还家因持酒归周文抚掌大笑【史】
　　艾防陈陈暄为后主狎客后傲弄转甚后主不能容抟艾为防使加于首爇之然及髪垂涕求哀弗什栁庄遽起发之并悸死【上】
　　哭骑防后周之时着突骑防如今胡防垂裙覆带盖索髪之遗象也又文帝项有瘤疾不却人见每常着焉相魏之时着而谒帝故后周一代将为雅服小朝公宴咸许戴之【隋书】
　　着谷防唐初以谷为之以隔风尘【唐宝録】
