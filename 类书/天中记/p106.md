<!-- { "loadSidebar": true } -->
　　昭灵霍光夫人显改光时所自造茔制而侈大之北临昭灵南出承恩【本传】
　　云林霍后废处昭台宫后十二嵗徙云林馆乃自杀【外戚】白鹤初元三年茂陵白鹤馆灾诏曰乃者火灾降于孝武国馆【汉纪】
　　射熊永光五年冬幸长杨宫射熊馆有车骑大猎【元纪】是时农民不得收敛扬雄从至射熊馆还上长杨赋以风【本传】
　　阳禄成帝班婕伃以赵氏娣弟骄妬恐久见危作赋自伤悼曰痛阳禄与柘馆兮仍襁褓而离灾【外戚】
　　涿沐成帝许美人前在上林涿沐馆数召入饰室中若舎一嵗再三召留数月或半嵗御幸元延二年褱子其十一月乳【上】
　　长平王莽知太后厌居深宫中欲虞乐乃令太后四时巡狩四郊存见孤寡贞妇春幸茧馆率皇后列侯夫夫桑遵霸水而防除夏游篽宿鄠杜之间秋歴东馆望昆明集黄山宫冬响饮飞羽校猎上兰登长平馆临泾水而览焉【莽传】
　　承光王莽壊彻城西苑中建章承光包阳大台储元宫及平乐当路阳禄馆凡十余所取其材瓦以起九庙师古曰自建章以下至阳禄皆上林苑其馆【本传】
　　袐馆贾逵明左氏传国语为之解诂五十一篇永平中上防献之显宗写蔵秘馆【后传】蔡邕上书曰臣得以学问执事秘馆操管御前【本传】
　　裸游灵帝初平三年逰于西园起祼游馆十间采绿苔而被堦引渠水以绕砌周流澄澈乗船以游漾使宫人乗之【拾遗记】
　　崇文魏有崇文馆【唐六典注】
　　武魏氏起武馆于芒垂张景阳武观赋所谓髙楼特起竦跱岧嶤直亭亭以孤立延千里之清颷也【水经】渭阳魏明帝为外祖母筑馆于甄氏既成自行视谓左右曰馆当以何为名侍中缪袭曰陛下圣恩齐于哲王罔极过于曽闵此馆之兴情钟舅氏宜以渭阳为名【世説】东都东都馆者盖东武阳侯之馆也俄而迁居谓余曰吾将老焉故有终焉之心而无移易之意子且为我赋之【潘尼赋】
　　儒学宋元嘉十五年立儒学于北郊命雷次宗居之【南史纪】上好儒雅十六年命丹阳尹何尚之立素学著作郎何承天立史学司徒叅军谢元立文学各聚门徒多就业者【上】元嘉有史两馆【六典注】
　　招隠元嘉中徴雷次宗至京师开馆于鸡笼山聚徒教授久之还庐山后又徴诣京邑为筑室于钟山西岩下谓之招隠馆使为太子诸王讲次宗不入公门乃使自华林东门入延贤堂就业【隠逸传】
　　太平禇伯玉字元璩居剡瀑布山宋孝建二年徴聘不就齐太祖即位手召吴会二郡以礼迎遣又辞疾上不欲违其志敕于剡白石山立太平馆居之【齐隠逸传】
　　总明武帝永明三年既立国学省总明观诏于王俭宅开学士馆以总明四部书充之【本传】何佟之为总明馆学士【本传】宋太始齐永明有总明馆【六典注】
　　五馆梁武天监四年诏开五馆建立国学摠以五经教授置五经博士各一人以明山賔陆琏沈峻严植之贺玚补博士各主一馆馆有数百人【南儒林传】植之兼五经博士植之馆在湖沟每当登讲五馆生毕至聴者千余人【本传】帝别开五馆其一馆在袁宪宅西宪常招引诸生讲论新义同辈嗟服【本】
　　集雅天监五年五月置集雅馆以招逺学大同七年十二月于宫城西士林馆延集学者【南史纪】御览前后差误仙人华林园中有大海即汉天渊池也中犹有魏文帝九华台元魏宣武在海内作蓬莱山山上有仙人馆上有钓台殿并作虹蜺阁乗虚来往至于三月禊日季秋巳辰皇帝驾龙舟蠲首逰于其上海西南有景山殿山东有义和岭山西有姮娥峯上有寒露馆山北有武池山南有清暑殿殿东有临涧亭殿西有临危台【洛阳伽蓝纪】
　　文林北齐后主纬幼而令善及长颇学缀文置文林馆引诸文士焉【纪】马元熈字长明敬徳子也少传父业兼长文藻以通直待诏文林馆【北史本传】
　　通道长孙炽字仲光周武帝崇尚道徳求学兼经史者为通道馆学士炽应其选【北史传十】
　　四方隋于建国门外置四方馆以待四方使客各掌其方国乃互市等【六典注】宗诏徙姚崇寓四方馆崇以馆局华大不敢居上曰设四方馆为官吏也使卿居之为社稷也【本传】
　　修文唐武徳四年置修文馆于门下省九年改曰文馆神龙元年改曰昭文馆以避孝敬皇帝之名【官志】文学四年太宗讨平东夏海内无事乃鋭意经籍于秦府开文学馆广引文学之士以府属杜如晦等十八人为学士【旧儒学传】帝以魏王泰好士善属文诏即府置文学馆得自引学士【本】
　　崇贤贞观十三年置崇贤馆上元二年避太子名改崇文馆【百官志】李善为崇贤馆直学士【旧邕传】
　　临臯李固言为西川节度诏云韶雅乐即临臯馆送之【本传】
　　广文元宗爱郑防之材欲置左右以不事事更置广文馆以防为博士防闻命不知广文曹司何在诉宰相宰相曰上増国学置广文馆以居贤者令后世言广文博士自君始不亦美乎防乃就职品秩同大学乆之雨壊庑舎有司不复修完寓泊国子馆自是遂废【本传】天寳十三载八月綦母潜迁广文博士【集贤注记】
　　空馆竟陵掾刘讽夜投空馆有三女郎至歌曰明月清风良宵会同星河易翻欢娱不终绿尊翠杓为君斟酌令女不饮何时欢乐忽有黄衣人曰婆提王屈娘子速来女郎皆起明旦拾得翠钗数只【幽怪録】
　　孤馆陶谷使于南唐因书十二字于官舎壁间曰西川狗百姓眼马包儿御厨饭宋齐丘解云十二字包四字云独眠孤馆【于文虎序】
　　靖防禽殚中衰相与集于靖防之馆【羽猎赋】
　　迎风覛往昔之遗馆获林光于秦余既新作于迎风増露寒与储胥【西京赋】薛综注曰露寒储胥皆馆名【今本无】黄华置酒乎黄华之馆【赵都赋】
　　桃林襄阳县南有桃林馆是饯行送归之所萃也【荆州图副】

　　天中记巻十四
<子部,类书类,天中记>
　　钦定四库全书
　　天中记巻十五
　　明　陈耀文　撰
　　台
　　台观四方髙白台有木曰榭【尔雅】
　　钧台椒举曰夏啓有钧台之享【左昭四】啓筮享神于大陵之上是为钧台之享【归藏】
　　璿台夏后啓筮享神于晋之墟作为璿台于水之阳【上】九成有娀氏有二佚女为之九成之台饮食必以鼓帝令燕徃视之鸣若谥隘【吕覧音初】
　　瑶台桀作瑶台殚百姓之财伊尹谏之桀曰吾有天下犹天之有日日亡吾乃亡矣【新序】
　　鹿台纣为鹿台七年而成其大三里髙千尺临望云【新序】竹书纪年曰武王亲禽帝受于南单之台遂分天之明南单之台盖鹿台之异名也【水经注】
　　灵台文王比出羑里周公旦筑为灵台【六韬】文王为玉门筑灵台以正纣之失【淮南子】周文王作为灵台及于池沼泽及朽骨【新序】武王有灵台之复而贤者进也【管威公问篇】重璧天子游于河济盛君献女为造重璧台【穆天子传】濮州璧玉台穆天子为盛姫所造也今旁地犹多珉石【郡国志】誃台周景王作洛阳誃台论语云誃子之足誃别离也【噐文】
　　中天穆王之时西极之国有化人来以王之宫室卑陋不可处王乃为之改筑土木之功赭垩之色无遗巧焉五府为虚而台始成焉高千仭临终南之上号曰中天之台【列子】
　　鳯台萧史者琼姿伟烁风神超迈善吹箫作鸾鳯之响秦穆公有女字弄玉好之公遂以妻焉日教弄玉作鳯鸣居数年吹箫似鳯声鳯凰来止其屋公为作鳯台夫妇止其上不饮不食不下数年一旦弄玉乗鳯萧史乗龙升天而去秦为作鳯女祠时闻箫声【列仙传拾遗】
　　思烟晋文公焚林以求介之推有白鵶绕烟而噪或集之推之侧火不能焚晋人嘉之起一髙台名曰思烟台【拾遗记】
　　九层晋灵公造九层台费用亿万谓左右曰敢有谏者斩荀息闻之上书求见灵公张弩持矢见之谓曰子欲谏邪息曰不敢谏也臣能累十二博碁加九鸡子其上公曰子为寡人作之息即正顔色定志气以碁子置下加九鸡子其上左右慴息灵公扶伏气息不续公曰危哉危哉息曰是不危也复有危于此者公曰愿复见之息曰九层之台三年不成男不得耕女不得织国用空虚隣国谨议将欲兴兵社稷亡灭君欲何望灵公曰寡人之过乃止于此即坏九层之台【说苑】
　　弹人晋灵公不君厚敛以雕墙从台上弹人而观其辟丸也【左宣二】
　　望母洧水南有郑庄公望母台庄姜恶公寤生与叚共居叚不弟姜氏无训庄公居夫人于城颍誓曰不及黄泉无相见也故成台以望母用伸在心之思感考叔之言忻大隧之赋泄泄之慈有加融融之孝得常矣【水经注】层台楚庄筑层台延石千重延壤百里士有反三月之粮者大臣谏者七十二人皆死矣有诸御己者违楚百里委其耕而入见庄王庄王谓之曰诸御己来汝将谏邪诸御己曰君有义之用有法之行且已闻之土负水者平木负防者正君受谏者圣君筑层台延石千重延壤百里民之衅咎血成于通涂然且未敢谏也已何敢谏乎因歴陈天子诸侯不尊贤用谏身死国亡之事遂趋而出楚王遽而追之曰己子反矣吾固将用子之谏日遂觧层台而罢民楚人歌之曰薪乎莱乎无诸御己讫无子乎莱乎薪乎无诸御己讫无人乎【说苑】
　　强台令尹子佩请饮楚王庄王许诺子佩疏揖北靣立于殿下曰昔者君王许之今不果徃意者臣有罪乎庄王曰吾闻子具于强台强台者南望料山以临方皇左江而右淮其乐防死若吾薄徳之人不可以当此乐也恐留而不能反【淮南子】
　　昆昭周灵王二十三年起昆昭之台亦名宣昭聚天下异木神工筛水精以为泥台髙百丈升之以望云色【论遗】驰底晋平公使叔向聘于呉呉人拭舟以逆之左右五人右五百人有绣衣而豹裘者有锦衣而狐裘者叔向归以吿平公平公曰呉其亡乎奚以敬舟奚以敬民叔向对曰君为驰底之台上可以发千兵下可以陈钟鼓诸侯闻君者亦曰奚以敬台奚以敬民所敬咎异也于是平公乃罢台【说苑】
　　施恵晋平公置酒于施恵之台【史乐书】
　　章华灵王建章华之台与登焉王曰台美伍举曰臣闻国君服宠以为美安民以为乐克聼以为聪致逺以为明不闻以土木之崇髙虫镂之刻畵金石之清音丝竹之凄唳以之为美前庄王为匏【呉越作抱】居之台髙不过望国氛大不过容宴豆木不妨守备用不烦官府民不败时务官不易朝常今君为此台七年国人怨焉财用尽焉年谷败焉百姓烦焉诸侯忿怨卿士讪谤岂前王之所盛人君之美者耶灵王即除土去餙不游于台【楚语呉越春秋】昔灵王不君其臣箴谏以不入乃筑台于章华之上罢楚国其民不忍饥劳之殃三军叛乱于干谿【呉语】边让赋云灵王游云梦之中息于台之上前方淮之水左洞庭之波右顾彭蠡之隩南望巫山之阿遂造章华之台【后汉传】楚子成章华之台愿与诸侯落之【左昭七】三休翟王使使至楚楚王夸使者以章华之台台甚髙三休乃至楚王曰翟国亦有此台乎使者曰否翟窭国也恶见此台也翟王之自为室也堂髙三尺壤堦三累茒茨弗剪采椽弗刮且翟王犹以作之者大苦居之者大佚翟国恶见此台也楚王媿【贾新书】
　　干谿楚灵王作干谿之台五百仭之髙欲登浮云窥天文【陆贾新语】
