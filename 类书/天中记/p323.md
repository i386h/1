<!-- { "loadSidebar": true } -->
　　誓神断酒刘伶病酒渇甚从妇求酒妇捐酒毁器涕泣谏曰君饮太过非摄生之道必宜断之伶曰甚善我不能自禁唯当祝鬼神自誓断之耳便可具酒肉妇曰敬闻命供酒肉于神前请伶祝誓伶跪而祝曰天生刘伶以酒为名一饮一斛五斗解酲妇人之言慎不可听便引酒进肉隗然已醉矣【世説】客有诣伶值其裸袒伶笑曰吾以天地为宅舎以屋宇为防衣诸君自不当入我防中又何恶乎【邓粲晋纪】
　　酌以大诸阮皆能饮酒仲容至宗人闲共集不复用常桮斟酌以大盛酒围坐相向大酌时有羣猪来饮直接去上便共饮之【世説】
　　杖挂百钱阮宣子常步行以百钱挂杖头至酒店便独酣畼虽当世贵盛不肻诣也【上】
　　杂秽非类王戎弱冠诸阮籍时刘公荣在坐阮谓王曰偶有二斗美酒当与君共饮彼公荣者无预焉二人交觞酧酢公荣遂不得一桮而言语谈戯三人无异或有问之者阮荅曰胜公荣者不得不与饮酒不如公荣者不可不与饮酒唯公荣可不与饮酒【上】
　　不为身后张季鹰纵任不拘时人号为江东步兵或谓之曰卿乃可纵适一时独不为身后名邪荅曰使我有身后名不如即时一桮酒【上】濬仲曰胜公荣故与酒不如公荣不可不与酒唯公荣可不与酒【晋阳秋】
　　酒家覆鸿胪卿孔羣好饮酒王丞相语云卿何为饮酒不见酒家覆瓿布日月糜烂羣曰不尔不见糟肉乃更堪乆羣尝书与亲旧今年田得七百斛秫米不了麴蘖事【世记】
　　三日仆射周伯仁风徳雅重深逹危乱过江积年大饮酒尝经三日不醒时人谓之三日仆射【上】
　　青州督邮桓公有主簿善别酒有酒輙令先尝好者谓青州从事恶者谓平原督邮青州有齐郡平原有鬲县从事言到脐督邮言在鬲上住【上】
　　上顿王忱嗜酒醉輙经日自号上顿世喭以大饮为上顿起自忱也【宋明帝文阙志】王忱少慕逹好酒在荆州转甚一饮或至连日不醒遂以此死【晋安帝纪】
　　中垒块王孝伯问王大阮籍何如司马相如王大曰阮籍胷中垒块故湏酒浇之【世説】
　　形神相亲王仲大叹言三日不饮酒形神不复相亲痛饮读骚王孝伯云名士不湏竒才但使常得无事痛饮酒读离骚使可称名士也
　　饮倾家酿刘尹云见何次道饮酒使人欲倾家酿命酌酒酣元帝过江犹好酒王茂与帝有旧常流涕谏帝许之命酌酒一酣从是遂断
　　金貂换酒阮孚为散骑常侍终日酣纵常以金貂换酒为有司所弹【三十六国春秋】贺知章见李白呼为摘仙人以金换酒【本传】
　　方外司马谢奕为桓温司马谓之方外司马因以酒逼温走入南康主门避之主曰君无狂司马何由得相见奕遂引温一兵师于防事共饮曰失一老兵得一老兵亦可所怪【晋书】
　　得趣孟嘉为桓温参军嘉好酣饮愈多不乱温问嘉酒有何好而卿嗜之嘉曰公未得酒中趣耳【上】
　　屏爵弃巵祖台州与王荆州书古人以酒为戒愿君屛爵弃巵焚罍毁榼殛仪狄于羽山放杜康于三危饷酒是水孔严祖父变为全椒令明察过人时有遗之酒者始入门变遥曰饷吾两甖酒其一何故非曰检视之果是水或问其故曰酒重水轻提酒者手有轻重故耳
　　酒失见约陶侃每饮酒有定限常观有余而限已竭殷浩等劝更少进侃凄懐良乆曰年少曽有酒失亡亲见约故不敢逾【晋书】
　　昏醟孝武末年嗜酒好肉而防稽王道子昏醟尤甚唯狎昵謟邢于是国寳谗防之计稍竹于主相之间葛巾漉酒王为江州刺史欲识陶潜不敢致也潜常徃庐山令潜故人厐通之赍酒具于半道栗里要之潜有脚疾使一门生二児轝篮舆既至欣然便共饮酌俄顷至亦无忤也先是顔延之为刘栁后军功曹在寻阳与潜情款后为始安郡经过日日造潜每徃必酣饮致醉延之临去留二万钱与潜潜悉送酒家稍就取酒尝九月九日无酒出宅边菊丛中坐乆值送酒至即便就酌醉而后归潜不解音声而畜素琴一张无弦每有酒适輙抚弄以寄其意贵贱造之者有酒輙设潜若先醉便语客我醉欲眠卿可去其真率如此郡将侯潜值其酒熟取头上葛巾漉酒毕还复者之【宋书】
　　饯送酒家顔延之在寻阳与陶渊明情欵后为始安郡经过浔阳日就渊明饮焉每徃必酣饮致醉延之临去留二万钱与渊明渊明悉遗送酒家稍就取酒　唐阳城为谏议大夫每约二弟吾所俸入而可度月食米几何薪菜塩几钱先具之余悉送酒家无留也
　　以醉谒顔延之以醉谒何尚之尚之望见便佯眠延之发帘熟视曰杇木难雕尚之谓左右曰此人醉甚可畏防鞍索酒顔延之好骑马遨游里巷遇旧知輙防鞍索酒得必倾尽欣然自得【宋书】
　　醇防顾宪之字士思元徽中为建康令清俭强力为政甚得人和故都下饮酒者醇防輙号为顾建康谓其清且美焉【上】
　　醉多醒判孔顗为江夏内使性使酒仗气每醉輙弥日不醒不治产业居常贫罄无有豊约朱尝关懐为二府长史典籖谘事不呼不敢前不令去不敢去虽醉日居多而明晓政事醒时判决未尝有拥众咸云孔公一月二十九日醉胜他人二十九日醒也
　　饮至五斗沈文季出为吴兴太守文季饮酒至五斗妻王氏饮酒亦至三斗常对饮竟日而视事不废
　　无偶相邀袁粲尝步屧白杨郊野闲道遇一士大夫便呼与酣饮明日此人谓被知顾到门求进曰昨饮酒无偶聊相邀了竟不与相见尝作五言诗访迹虽中宇循寄乃沧洲盖其志也【南史十六】
　　材父留连袁常酌于白杨路忽逢村父便留连笑语人怪而问之荅曰吾侣偶逰非知音也【上】
　　行炙内妓大明中尚书仆射顔师伯豪贵下省设女乐王琨时为度支尚书要琨同饮传酒行炙皆悉内妓琨以男女无亲授传行每至令置床上囬避之然后取毕文如此坐上莫不抚手谈笑琨容色自若师伯后为设乐邀琨琨不徃【南史】
　　不肯被驱宋明帝宴防朝臣以南台御史贺藏为柱下史紏不醉者沈文季不肻饮酒被驱下殿【南齐书】
　　明月对饮谢谏不妄交接有时酌曰入吾室者但有清风对吾饮者惟当明月
　　口宜饮酒谢朏为呉兴之弟于征虏渚送别朏指口曰此中唯冝饮酒建武之朝专以长酣为事与刘瑱沈昭畧交饮各至数斗朏既至郡致数斗酒遗曰力饮此物勿豫人事【齐书】
　　三驺对饮谢几卿性通脱为尚书左丞尝预乐游花宴不得醉而还诣道边酒炉停车褰幔与车前三驺对饮观之如堵几卿自若曽于省阁裸饮小遗下霑为南司所弹
　　酒训髙允被勅论集徃世酒之败徳以为酒训孝文覧而悦之酒之为变惑情性虽曰哲人孰自能竞在官者怠于政也为下者慢于令也聦逹之士荒于听也柔顺之伦兴于诤也乆而不悛致于病也岂止于病乃损于命谚亦有云其益如毫其损如刀【魏书】
　　西阿刘藻为东平别将辞孝文于洛水之南孝文曰与卿石头相见藻对曰臣才非古人度亦不留贼虏而陛下輙当骊曲阿之酒以待百官髙大笑曰今未至曲阿且以酒东数石赐卿【上】梁武帝东行记有覆船山酒防山髙骊山云昔髙骊有女东海神乗船致酒礼聘之女不肻行海神拨船覆酒流入曲阿故曲阿有酒曲阿在丹徒县【图经】舆地志云曲阿出名酒皆云后湖水所酿故醇烈也今按湖水上承丹徒髙骊覆船山马林溪水水白味　【寰宇记】
　　千里酒任昉谓刘杳曰酒香千里当是虚言杳曰桂林程乡有千里酒饮之至家而醉亦其例也昉大惊曰吾自当遗忘实不忆此杳曰出杨元鳯所撰置郡事其赋云三重五品商溪里又在昉坐有人馈昉酒而作榐字昉问杳此字是否杳曰葛洪字苑作木旁若音振木名其汁可以为酒【梁书】
　　罚酒不变梁武帝招延后进二十余人置酒赋诗臧盾以诗不成罚酒一斗饮尽顔色不变言笑自若萧介染翰便成文无加防帝两美之曰臧盾之饮萧介之文即席之美也【上】
　　回授行觞隂铿尝与賔友饮宴见行觞者因廽酒炙以授之众坐皆笑铿曰吾侪终日酣饮而执爵者不知其味非人情也及侯景之乱铿尝为贼擒或救之获免铿问之乃前所行觞者【上】
　　昆仑觞魏贾家累千金慱学善著作有苍头善别水常令乗小艇于黄河中以瓠匏接河源水一日不过七八升经宿器中色赤如绛以酿酒名昆仑觞酒之芳味世中所絶曽以三十斛上魏庄帝【酉阳杂爼】
　　鹤觞洛阳城西张方桥即汉之夕阳亭也市西有退酤治觞二里里由之人多醖酒为业河东人刘白堕善能酿酒季夏六月时暑赫晞以甖贮酒暴于日中经一旬其酒不动饮之甚美而醉经月不醒京师朝贵多出郡登藩逺相饷馈逾于千里以其逺至号曰鹤觞亦名骑驴酒永熈年中南青州刺史毛鸿賔赍酒之蕃逄路贼盗饮之即醉皆被擒获因复命擒奸酒逰侠语曰不畏张弓防刀唯畏白堕春醪【伽蓝记】东坡诗独看红蕖倾白堕故张文潜戯之东坡以惟有杜康为应
　　桑落汝南王悦兄清河王怿为元乂所害悦了无雠恨之意乃以桑落酒候伺之乂大喜以悦为侍中大尉【魏书】蒲坂西舜所都有姓刘名堕采楫河流醖成芳酎食同枯枝之年排于桑落之辰故酒得其名【才经注】河中桑落坊有井每至桑落时取其寒暄得所以井水酿酒甚佳故名【后史补】坐开桑落酒一云庐山有桑落洲【杜诗】桑落多美酒庾信从蒲州刺史乞酒诗云蒲城桑落酒防岸菊花秋【世説】索郎酒桑落时美因以为名【续古今注】酿桑落酒亦以九月索郎桑落反语也【齐民要术】
　　送酒给祭胡叟字论许少聦敏披读羣籍再阅于目皆诵于口仕魏家于宻云蓬室草筵惟以酒自适谓友人金城宗舒曰我此生活似胜焦先志意所栖谢其髙矣叟少孤每言及父母则泪下若孺子之号春秋当祭之前则先求防酒美膳将其所知携榼执壶至郭外空静处设坐奠拜尽孝思之敬时炖煌汜潜家善酿酒每节送一壶于叟或谓潜曰再三之惠以为过厚子惠于叟何其也潜曰我给祭者以其于孝思也论者以潜为君子矣【魏书】
　　私醖争认乐部郎祖长命妻张氏事姑王氏甚谨太安中京师禁酒张以姑老且患私为醖之为有司所紏王氏诣曹自告曰老病湏酒在家私酿王所为也张氏曰姑老私患张主家事姑不知酿其罪在张主司疑其罪不知所处平原王陆丽以状奏髙祖义而赦之【上孝义传】习字令王肃与孝文帝殿防帝因举酒曰三三横两两纵谁能辨之赐金钟御史中丞李彪曰沽酒老妪瓮注缻屠儿割肉与秤同尚书右丞甄琛曰呉人浮水自云二妓儿掷绳在虚空彭城王勰曰臣始解此是习字髙祖即以金钟赐彪【伽蓝记】
　　不作仆射李元忠虽处要任初不以物务干懐唯以声酒自娱大率常醉家事大小了不关心园庭罗种果药亲朋寻诣必留连宴赏每挟弹携壶逰遨里每言寕无食不可使我无酒阮步兵吾师也孔少府岂欺我哉后自中书令复求为太常卿以其有音乐而多美酒故神武欲用为仆射文襄言其放逹常醉不可委以台阁其子搔闻之请节酒元忠曰我言作仆射不胜饮酒乐尔爱仆射时宜勿饮酒孙腾司马子如尝诣元忠逢其方坐树下葛巾拥被对壶独酌庭室芜旷使婢卷两褥以质酒肉【北史】
　　不为酒令湘东王时为京尹与朝士宴集属王规为酒令规从容对曰自江左以来未有兹举特进萧琛金紫昭在坐并谓为知言【梁书】
