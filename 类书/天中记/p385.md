<!-- { "loadSidebar": true } -->
　　献南越王尉佗献高祖鲛鱼荔枝髙祖报以蒲桃锦四匹【西京杂记】
　　扶荔宫汉武帝破南越建扶荔宫扶荔者以荔枝得名自交趾移植百株于庭无一生者连年移植不息后数歳偶一株稍茂然终无花实帝亦珍惜之一旦忽萎死守吏坐诛死者数十遂不复茂其实则歳贡焉邮传疲毙于道极为生民之患至后汉安帝时交趾郡守极陈其弊遂罢其贡【三辅黄图】上林赋荅遝离支
　　止献旧南海献龙眼荔枝十里一置五里一候奔腾阻险死者继路和帝时临武长汝南唐羗以县接南海乃上书谏曰臣闻上不以滋味为徳下不以贡膳为功故天子食太牢为尊不以果实为珍伏见交趾七郡献生龙眼等鸟惊风发南州土地恶虫猛兽不絶于路至于触犯死亡之害死者不可复生来者犹可救也此二物升殿未必延年益寿帝于是下诏曰逺国珍羞本以荐奉宗庙茍有伤害岂有爱民之本其勅太官勿复受献由是遂省焉【谢承书】
　　性坚毎歳进荔枝邮传者毙死于道汉朝下诏止之今犹脩事荔枝煎进焉其树自径尺至于合抱叶密如冬青木性坚重其根工人多取为阮咸槽弹弓棊局【广州记】嗜荔枝杨贵妃生于蜀好荔枝南海荔枝胜蜀者当时以马递驰载七日七夜至京人马多毙于路百姓苦之然方暑而热经宿者輙败【新旧唐】一骑红尘妃子笑无人知道荔枝来【杜牧诗】
　　荔枝香曲天宝十四载六月六于骊山驻跸是贵妃诞辰上命许云封等小部音声乐长生殿仍奏新曲未有曲防南海进荔枝因以曲名荔枝香左右欢呼声动山谷是年禄山叛【甘泽謡】
　　荔枝图白居易为忠州刺史在郡为木莲荔枝图寄朝中亲友各记其状曰荔枝生巴峡间树形团团如帷葢叶如桂冬青华如橘春荣实如丹夏熟朶如蒲桃核如枇杷殻如红缯膜如紫绡瓤肉洁白如氷雪浆液甘酸如醴如酪大畧如彼其实过之若离本枝一日而色变二日而香变三日而味变四五日外色香味尽去矣【旧唐】宋家香宋公荔枝泉州所产者树极髙大世传已三百歳旧属王氏黄巢兵过欲伐之时王氏主其木媪抱木愿并戮巢兵为之不伐今虽老矣其实益滋繁味益甘滑真佳植也【徐师仁湖山集】莆田荔枝名品皆出天成虽以其核种之终与其本不相类宋香之后无宋香所存者孙枝尔陈紫之后无陈紫过墙则为小陈紫矣此果形状变态百出不可以理求或以龙牙或类鳯钗头红之可簮緑珠子之旁缀非人力所能加也【容赍闲笔】
　　十八娘十八娘荔枝色深红而细长俚闽王王氏有女第十八好噉此品因而得名其塜今在城东报国院塜旁犹有此树云【荔枝谱】
　　鬼食治平中长沙赵琪作广东提刑韶州公宇西轩有荔枝数本中夏时荔枝方熟琪将召刺史赏燕一夕荔枝皆空皮核满地琪深讶之乃开西轩见壁上有诗曰吾侪今日防嘉宾满酌洪钟酒数廵遍地狼籍不知晓荔枝又是一畨新荔枝皆积其下二广人多传异之【青高议】
　　入夣福建官谭徽之元符末出郊见一园荔枝埀熟徽之采食少憇树下朦胧中夣至一室美人盛服出迎擕手而入饮间吟云妾生原在粤闽间六月南州始荐盘肉嫩色包丹鳯髓皮枯棱澁紫鸡冠咽残风味消心渴嚼破天浆沁齿寒却忆当年妃子笑红尘一骑过长安益人荔枝食之有益于人列仙传云有食其华实为荔枝仙人本草云通神益知多食亦不伤人葛洪云蠲渴补髓【谱】荔枝闽中第一蜀川次之【图经】
　　燕实荔枝木之大者子至百斛其花青白状若冠之蕤缨实如松花之初生者殻若罗纹初青渐红肉淡白如肪玉味甘而多汁五六月盛熟时彼方皆燕防其下以赏之宾主极量取噉虽多亦不伤人少过度则饮蜜浆一杯便解【扶南记】
　　臈枝梧州江前有火山上有荔枝四月先熟核大而味酸其高新州与南海产者最佳五月方熟形若小鸡子近蒂稍平皮殻殷红肉莹寒玉文有焦核者性热液甘食之过度即蜜浆制之又有臈荔枝黄色味稍劣于红者【岭表録异】
　　三种为道广南荔枝熟时百鸟肥其名之曰焦核小次曰春花次曰朝偈此三种为美次鳖卵大而酸以为醢和率生稻田间【广志】
　　焦核荔枝冬青夏至日子始赤六七日可食甘酸可人其细核者谓之焦核荔枝之最珍也【竺法真登罗山防】
　　日中采荔枝青华朱实核黄黒似熟莲子实白如肪甘而多汁似安石榴有浸酢者至日将已时翕然俱赤则可食也【广志】荔枝熟时人未采则百虫不敢近人才采之乌鸟蝙蝠之类无不残伤故采荔枝者日中而众采之【本草】
　　无核梧州火山者夏初先熟而味少劣其高潘者最佳五六月方熟有无核类鸡卵大者其肪莹白不减水精性热液甘乃竒实也【北户録】
　　连理广州信安县有连理荔枝树即傍挺龙目侧生荔枝也【寰宇记】
　　龙眼
　　益智益智龙眼也【广雅】
　　比目龙眼一名比目【本草】一名亚荔枝【海録】
　　蔓生龙眼树叶似荔枝蔓延縁木生子大如酸枣色异纯甜无酸【广志】
　　荔枝奴龙眼子树如荔枝但枝叶稍小殻青黄色形圆如弹丸大核如木槵子而不坚肉白蒂浆其甘如蜜一朶恒三十十颗作穗如蒲桃然荔枝方过龙眼即熟故谓之荔枝奴以其常随后也【南方草木状】
　　益智
　　味辛益智叶如嫩荷茎如竹箭子从心中出一枝有十子内白骨四破去之取外皮蜜煮为粽子味辛【广州记】益智子如笔毫长七八分二月华实色仍连着实五六月熟味辛杂五味中芬芳亦可盐曝【南方草物状】益智类薏苡长寸许如枳梖子味辛辣饮酒食之佳【异物志】
　　遗粽安帝元年卢循为广州刺史遗刘裕益智粽裕乃荅以续命汤【二十六目春秋】
　　异味损饷六种深抱情至益智乃是一方异味即于僧中行之【慧达法师荅虚循书】
　　香孟智子似亷姜香如荳蔲【寰宇记】
　　银杏
　　鸭脚银杏一名鸭脚因叶相似也【格物总论】京师旧无鸭脚李文和自南方来移植于私第因而着子自后稍稍蕃多不复以南方为贵【诗话总】
　　脚杏唐郑光防饮把酒曰某改令身上取果子名云膍脐薛保逊还令云脚杏满座大笑【卢氏杂説】
　　挿枝汴人龚猗以殿中侍御史扈高宗南渡道经昆山贞义里所银杏一株挿地祝曰若此枝得活吾于是居其枝长茂遂成大树如瘿如乳者凡七十余顺相传为其子孙嗣世之数【昆山志】
　　蒲萄
　　得种汉武帝因张骞言遣李广利伐宛而还又发使十余辈抵宛西诸国求竒物汉使采蒲萄首蓿种归【汉大宛传】于是天子始种苜蓿蒲萄肥饶也及外国使来众则离宫别观旁尽种蒲萄苜蓿极望【史记】
　　艺文引广利破宛得种御览因之误
　　味长中国果甚多且复为説葡萄当其末夏涉秋尚有余暑酒醉宿醒掩露而食甘而不防脆而不酸冷而不寒味长汁多除烦解防又酿以为酒甘于麴蘖善醉而易醒道之固以流涎咽唾况亲食之耶他方之果宁有疋之者【魏文诏】
　　实伟于枣白马寺浮图前葡萄异于余处枝叶繁衍子实甚大伟于枣味殊美冠于中京【伽蓝记】
　　竒味俗言葡萄蔓好引于西南庾信谓魏使尉瑾曰我在邻遂大得葡萄竒有滋味陈昭曰作何形状徐君房曰有类软枣信曰君殊不体物何得不言似生荔枝魏肇师曰魏武有言云云道之固以流涎称竒况亲食之者瑾曰此物出自大宛张骞所致有黄白黒三种成熟之时子实逼侧星编珠聚西域多酿以为酒每来歳贡在汉西京似亦不少柱陵田五十畆中有葡萄百树今在京邑非直止禁林也信曰乃园种户植接荫连架昭曰其味何如橘柚信曰津液胜竒芬芳减之瑾曰金衣素里见苞作贡向齿自消良应不及【酉阳】
　　报缣李元忠曽贡文襄葡萄一盘文襄报以百缣遗练书曰仪同立亚台铉识怀贞素出藩入侍备经要重而犹家无担石室若悬磬岂轻财重义奉时爱已故也久相嘉尚嗟咏无极恒思标赏有意无由忽辱蒲桃良深佩戴聊用绢百匹以酧清德也【北齐】通志贡玉蒲桃遗母高祖赐羣臣食于御前果有葡萄侍中陈叔逹执而不食高祖问其故对曰臣母患口干求之不能得高祖曰卿有母可遗乎遂流涕呜咽久之乃止因赐物百叚【旧唐】
　　马乳太宗时叶护献马乳蒲桃一房长二尺余子亦稍大其色紫【旧唐】蒲萄酒西域有之前代或有贡献人皆不识及破高昌收马乳蒲桃实于苑中种之并得其酒法太宗目损益造酒为丸有八色芳辛酷烈味兼醍醐旣颁赐羣臣京师始识其味【上】
　　饮浆四月上已日上辛司农少卿王光辅庄驾还后中书侍郎南阳岑义设茗饮葡萄浆与学士等讨论经史【景龙文馆记】
　　王母葡萄贝丘之南有葡萄谷谷中葡萄可就其所食之或有取归者即失道世言王母葡萄也天宝中沙门昙霄因游诸岳至此谷得葡萄食之又见枯蔓堪为杖大如指五尺余待还本寺植之遂活长高数仭荫地幅员十丈仰观若帷葢焉其房实磊落紫莹如坠时人号为草龙珠帐【酉阳】
　　鸾翼大月氏国善为葡萄花叶酒或以根及汁醖之其花似丁香而绿荣碧须春夏之时万须兢发如鸾翼八月中风至吹叶上伤裂有似绫纨故人呼为葡萄风亦名为裂叶风【金楼子】
　　鸡卵波斯国磨邻老勃蕯嵗献贵人葡萄大者如鸡卵大食国葡萄大如鸡子【唐书】
　　昆山葡萄西旅献昆山之葡萄【王逸荔枝赋】
　　槟榔
　　似螺槟榔菓也似螺可食【周成杂字】
　　槟门槟榔一名槟门【李富之药録】
　　南游竒观豫章俞益期性气刚直不下曲俗容身无所逺在南与韩康伯牋曰惟槟榔树最南游之竒观子旣非常木亦特异余在交州时度之大者三围高者也丈余叶聚木端房栖叶下花秀房中子结房外其擢穗似黍其缀实似糓其皮似桐而厚其节似竹而概其中空其外劲其屈如覆虹其伸如缒防本不大末不小上不倾下不斜调直亭亭千百若一步其林则寥廓庇其荫则萧条可以长吟可以逺想矣但性不柰霜不得北植必当遐立海南辽然万里不遇长者之目自令人恨深【齐民要术水经注】
　　赠槟榔王高丽年十四五时四月八日在彭城佛寺中谢混见而以槟榔赠之执王手谓曰王郎谢叔源可与周旋否【风俗记】
　　金柈贮刘穆之少时家贫诞节嗜酒食不脩拘检好徃妻兄家乞食多见辱不以为耻其妻江嗣女甚明识每禁不令徃江氏后有庆防属令勿来穆之犹徃食毕求槟榔江氏兄弟戯之曰槟榔消食君乃常饥何乃须此妻复截髪市殽馔为其兄弟以饷穆之自此不对穆之梳沐及穆之为丹阳尹将召妻兄弟妻泣而稽颡以致谢穆之曰本不匿怨无所致忧及至醉穆之乃令厨人以金柈贮槟榔一斛以进之【南史】
　　不尝槟榔任昉父遥本性重槟榔以为常饵终尝求之剖百许口不得好者昉以所嗜好深以为恨遂终身不尝槟榔【上】
　　谑防齐命通直散骑常侍辛徳源聘于陈陈遣主客蔡佞宴醻因谈谑手防槟榔乃曰顷闻北间有人为噉槟榔获罪人间遂禁此物定尔不徳原荅曰此是天保初王尚书罪状辞耳犹如李固被责云胡粉餙貎搔头防姿不闻汉世禁胡粉【三国典畧】
　　液如朱南海地气暑湿人多患胷中痞滞故常蹈槟榔数十口加勃蒌藤泊蚬反同咀之液如未色程思孟知番禺凡左右侍吏啖槟榔者悉杖之或问其故曰我恶其口唇如潄血耳【宋朝类】
