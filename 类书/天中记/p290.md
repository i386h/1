<!-- { "loadSidebar": true } -->
　　实庭麋竺字子仲祖世货殖僮客万人赀产巨亿【蜀志】竺用陶朱计术日益亿万之利货拟王家有寳库千间货财如山不可筭计内以方诸盆缾设大珠如卵散满于庭谓之寳庭而外人不得窥时三国交锋军中万倍乃输其寳物车服以助先主黄金一亿斤锦绣毡积如丘垅骏马万疋【拾遗】于时困匮頼此复振【志】
　　饥赖以济刁逵字伯道彛子也隆安中广州刺史其弟畅为始兴相后为冀州刺史兄弟子侄并不拘名行以货殖为务有田万顷奴婢数千余人货称是桓簒并为所用败并诛刁氏素殷富奴客纵横固吝山泽为京口之蠧刘裕散其资畜令百姓称力而取之弥日不尽时天饥编户赖之以济焉【晋三十九】
　　铸全为龙齐时长沙寺僧业富沃铸黄金为龙数千两埋土中歴相付称为下方黄鐡莫有见者萧颍胄伎取此龙以充军实【南齐书】
　　楼观出云元魏时洛阳有刘寳者最为富室州郡都防之处皆立一宅各养马一疋至于塩粟贵贱市价髙下所在一例舟车所通足迹所履莫不啇贩焉是以海内之货咸萃其庭产疋铜山家藏金穴宅宇逾制楼观出云车马服餙拟于王者【伽蓝记】
　　流星入裙北齐后主武平初邑王氏与同邑人李家为婚载羊酒欲就亲家宴防行不过三里日没渐暗见南五十步外有赤物大如升若流星曵影直来着车轮牛即不动见者并怖其妻遂下车向而再拜张裙引之便入裙下升车还家观之乃真金遂盛于库柜毎至良辰恒以香火祈恩后四方异货毕集其家田蚕毎年百倍至春其庭生一桑树枝叶异于众木数年之间遍满一院竒禽异鸟莫不栖集其家大富将三十年王氏妻以老病终后凌朝有白鸟似鹭飞至桑树侧吐血乆之堕地而死日午后西北大漩风涨天而来旋绕此树疎其枝柯如扫箒之形不经十日奴婢逃走首尾相继家资畧尽及开柜取金唯见荧火蜿蜓腐草之余耳【广古今五行记】金舸自随蛮酋冯盎【族人子猷性豪侠贞观中入朝载金一舸】自随许敬宗嫁女与盎子多纳金寳为有司所効左授郑州刺史卒袁思古议谥曰弃长子于荒徼嫁少女于夷洛闻诗学礼事絶于趋庭纳采问名唯闻于黩货请谥为谬【旧唐】田彭侍中平恩公许郝师即郝俊之勇早同乡里俱宦达于时又其乡人田氏彭氏以货赀见称有彭志筠显庆中上表请以家绢布二万叚助军诏受其绢万疋特授奉仪郎仍布告天下故江淮间语曰贵如许郝富如田彭【唐书】
　　邹骆驼邹骆驼长安人先贫尝以小车推蒸饼卖之毎至胜业坊角有伏砖车触之即翻尘土涴其饼驼苦之乃将镢防去十余砖下有瓷瓮容五斛许开看有金数斗于是巨富其子昉与萧佺驸马子善时人语曰萧佺驸马子邹骆驼儿非闗道徳合只为钱相知【佥载】西京懐徳坊南门之东有富啇邹鳯炽肩髙背曲有似骆驼时人号邹骆驼其家巨富金寳不可胜计常与朝贵逰邸店园宅遍满海内四方物尽为所牧虽古之猗白不是过也其家男女婢仆锦衣玉食服用器物皆一时惊异尝因嫁女邀请朝士徃临拜席賔客数千夜拟供帐备极华丽及女郎出侍婢围绕绮罗珠翠垂钗曵履尤艶丽者至数百人众皆愕然不知孰是新妇矣又尝谒见髙宗请市终南山中树估绢一疋自云山树虽尽臣绢未穷事虽不行终为天下所惊后犯事流州防赦还及卒子孙穷匮【两京记】
　　居贿裴伷先流北庭无复名检専居贿五年数千万娶降胡女为妻妻有万金骏马牛羊以财自雄养客数百人自北庭属京师多其客詷侯朝廷事闻知十有七八【旧唐炎传】
　　元寳宗尝召王元寳问其家私多少对曰臣请以绢一疋系陛下南山树尽臣绢未穷又宗御含元殿望南山见一白龙横亘一山间问左右皆言不见令急召元寳问之元寳曰见一白物横在山顶不辨其状左右贵臣启曰何则臣等不见宗曰我闻至富可敌贵朕天下之贵元寳天下之富故见耳人以钱文有元寳字因呼钱为王老【南部新书独异志】
　　地癖李憕丰于产业伊州膏腴水陆上田自都至闗口田畴弥望别业相望与吏部侍郎李彭年皆有地癖郑岩天寳中为少府监田产亚于憕【旧唐忠义】
　　多田翁宗命字文融为括田使融方恣睢稍不附己者必加诬谮宻奏以卢从愿有田数百顷帝素器重亦猗为相者数矣而又族望婚宦鼎重于一时故帝亦重言其罪但目从愿为多田翁【明皇杂録】
　　京师髙赀胡证拜岭南节度使卒广有舶具竒卖证厚殖财自奉养奴数百人营第修行里弥亘间陌车服器用珍侈遂号京师髙赀【旧唐】
　　多藏为鉴李叔明豪侈在蜀殖财广地舎田产殁数年子孙骄纵赀产皆尽世言多藏者以叔明为鉴【上】足谷翁相国韦宙善治生江陵府东有别业良田美产最号膏腴积稲如坻皆为滞穂咸通初授岭南节度使懿宗以番禺珠翠之地垂贪泉之戒宙从容奏曰江陵庒积谷尚有七十堆固无所贪矣帝曰此所谓之足谷翁也【北梦言】
　　打钟百下京辇自黄巢退后修葺残毁之处镇州王家有一儿俗号王酒胡居于上都巨有钱纳钱三十万贯助修朱雀门上有诏重修安国寺毕亲降车辇以设大斋乃十撞新钟舍钱一万贯命诸大臣各取意击之上曰有人能舍钱一千贯文者即打一捶斋罢王酒胡半醉入来径上钟楼连打一百下便于西市运钱十万贯入寺【玉泉子】
　　宝精王处回积钜万计蜀中富豪罕与北在太原家甚贫善相者周豹毎指谓知祥曰此子寳精也它日当大富果如言【九国志】
　　积钱有声五代袁象先子正辞积钱盈室室中常有声如牛以为疾劝其散以禳之正辞曰吾闻物之有声者求其类耳宜益以钱闻者以为笑【本】
　　王石乞儿李昊事前后蜀五十年资货巨万奢侈逾度妓妾百数尝读王恺石崇笑曰穷俭乞儿以此为富可笑可笑【蜀梼杌】
　　代输宣和间朝廷收复燕云科增郡县兑夫钱海州懐仁县有杨秀才妻刘氏独与子居而家饶于财乃以十万緍代下户之输县令欣然辇运库藏为空翼日视之库中之钱复满毎緍首有青麻二字观者异之或曰闻青州有麻十万家岂非神运其钱至此耶刘氏宻令徃青州踪迹之果有麻氏失钱刘氏请归钱于麻麻以为天授辞焉刘氏乃悉散施之其后家益富云【春渚纪闻】民怨刘徳字路叔寛厚好施家产过百万则以振昆弟宾客食饮曰富民之怨也【汉书】
　　玉豚余杭人沈纵家素贫与父同入山得一玉豚从此所向如意田桑并収家遂大富【幽明録】
　　金牛增城东北有牛潭洞深无极此岸有石周逥围三丈许渔人见金牛自水而出盘于此石义熈中増城县人常安到此潭于石中山蹑得金鎻大如指寻之不已俄而有物从水中引之握不能禁忽防得数尺遂致富年登上夀其后义兴周云甫尝见此牛宿伏石上傍有金鎻如索绳焉云甫素勇往掩此牛掣防其锁得二尺许遂以财雄【寰宇记】
　　圈鹿杨子云作法言蜀富人赍钱千万愿载于书子云不聴夫富无仁义之行圈中之鹿栏中之牛也安得妄载【论衡】
　　三患出则以车入则以辇务以自佚命之曰招财之机肥肉厚酒务以相彊命之曰烂肠之食靡防皓齿郑卫之音务以自乐命之曰伐性之斧三患者富贵之所致也【吕本生】
　　贵盛
　　归仰贵归也物所归仰也汝頴言贵声如归往之归也【释名】
　　近危韩皋常言洪范五福独不言贵者以近于髙危福之自至犹宜儆动奈何枉道以邀之【载】
　　物禁太盛李斯长男由为三川守诸男皆尚秦公主女悉嫁秦诸公子李由告归咸阳李斯置酒于家百官长令皆月前为夀门庭车骑以千数李斯慨然而叹曰嗟乎吾闻之荀卿曰物禁太盛夫斯乃上蔡布衣闾巷之黔首上不知其驽下遂擢至此当今人臣之位无居臣上者可谓富贵极矣物极则衰吾未知所税驾也【史记】位盛辞禄张安世以父子封侯在位太盛乃辞禄诏都都内别藏张氏无名钱以百万数安世尊为公侯食邑万户然身衣弋绨夫人自纺绩家童七百人皆有手技作事内治产业累积纎微是以能殖其货富于大将军霍光天子甚尊惮大将军然内亲安世心宻于光焉【前汉】金张金张借旧业七叶弭汉貂【左思谏史】汉书金日防賛曰夷狄亡国羇虏汉庭七叶内侍何其盛也七叶自武至平也又张汤賛曰张氏之子孙相继自宣元已来为侍中中常侍者凡十余人功臣之后唯有金氏张氏亲近贵宠比于外戚【选】七叶弭貂见崇西汉【息幸论】
　　许史朝集金张舘暮宿许史庐【左】汉书盖寛饶曰上无许史之属下无金张之托孝宣许皇后元帝母元帝封外祖父广汉为平恩侯史良娣宣帝祖母也兄恭宣帝立恭已死封恭长子髙为乐陵侯【注】本郑昌上书颂寛饶语曰寛饶言误　江淹杂体诗金张服貂冕许史乘华轩
　　天赐册何比干字少卿明经行修兼法通律为汝隂县狱吏决曹掾平活数千人后为月阳郡尉狱无寃囚淮汝号曰何公征和三年三月辛亥天大隂比于在家日中梦贵客车骑满门觉以语妻语未已而门有老妪可八十余头白求寄避甚而衣履不霑渍雨止送出门乃谓比干曰公有隂徳今天锡君防以广公之子孙因出懐中符防状如简长九寸凡九百九十枚以授比干子孙佩印绶者当如此筭言讫出门不复见比干有六男又生三子本始元年自汝隂徙平陵代为名族【何氏家】比干敞文髙六世祖也【后书】
　　三组杨仆懐银黄垂三组师古曰仆主爵都尉又为楼舩将军并将梁侯三印故三组也【汉书】
　　五侯成帝河平二年上悉封舅谭为平阿侯商成都侯立红阳侯根曲阳侯逢时髙平侯五人同日封故世谓之五侯【本】元后群弟世权更持国柄五将十侯卒成新都【讃】司颖校尉觧光奏曲阳侯根宗重身尊三世据权五将秉政天下辐辏自效【本】五将世权谓王氏五大司马鳯音商根莽也【海録内云莽误】北平侯王谭不同王莽之政子兴生五子并避时乱隠居涿郡西山光武即帝位封为五侯元才北平侯益才安喜侯显才蒲隂侯仲才新市侯季才为唐侯所谓中山之五王也故其旧居世以为五大夫城俗又以为五公城岳讃云五王在中厐葛建绩者也【水经】谭倨不肯事鳯不辅政而薨子仁嗣仁素刚正莽内惮之今人奏就国后遣使廹守令自杀【本】祖孙可谓中立不倚者矣云谓不同莽政误
　　七贵西征赋窥七贵于汉庭诪一姓之或在注七贵谓吕霍上官赵丁王也庾亮表曰向使西京七族皆非姻党从而悉全决不尽败大白诗昔在长安醉花栁五侯七贵同杯酒　史丹男九人皆以丹任并为侍中自宣元成哀外戚与者许史三王丁之家皆重侯累将穷富极贵见其位矣未见其人也【汉传賛】
　　与汉兴衰耿氏自中兴以后讫建安之末大将军九人卿十三人尚公主三人列侯十九人郎将护校尉及刺史二千石数十百人遂与汉兴衰【东观记】
　　四世三公袁绍字本初髙祖父安为汉司徒自安以下四世居三公位由是势倾天下【魏志】安章帝时为司徒生蜀郡太守京京弟敞为司空京子阳为太尉阳子逢逢弟隗皆为公【华峤书】逢孽子绍出后伯父成【袁山松书】逢子术【后书】陶谦表先主为豫州先主云袁公路四世五公海内所归可以州与之孔融谓主曰冡中枯骨何足介意司马彪书曰安桓帝初迁太尉有三子逢成隗逢字周阳灵帝时为司空隗字次阳献帝初为司空似误
