<!-- { "loadSidebar": true } -->
　　墨竹苏子瞻作墨竹从也一直起至顶米芾问何不逐节分曰竹生时何尝逐节生运思清防出于文同与可作成林竹甚精子瞻作枯木枝干虬屈无端石皴硬亦怪怪竒竒无端如其胷中盘欝也【画史】
　　集古名手李公麟字伯时号龙眠居士博览法书名画故悟古人用笔意作书有晋宋风格绘事集顾陆张吴及前世名手所善以为已有专为一家论者谓鞍马愈干佛像追吴道山水似李思训人物似韩滉潇洒似王维当为宋画中第一照暎前古者也【宝鉴】
　　菩萨竹程堂字公明善画墨竹好画鳯尾竹又登峩嵋山见菩萨竹有结花于节外之枝者茸宻如裘即写其形于中峯干明寺僧堂壁间俨如生也又象耳山有翠竹紫竹风竹竹好事者已刻之石【画防】
　　桃溪蓼岸宗宗室妇曹氏善丹青所画皆非优柔软媚取悦儿女子者真若有得于逺览见江湖山川间胜槩以集于笔端耳尝画桃溪图蓼岸图极妙有品题者云咏雪才华称独秀回纹机杼更谁如如何鸾鳯鸳鸯吾画得桃溪蓼岸图由此益显其名【宣和画谱】
　　猥役吴郡顾士端出身湘东国侍郎后为镇南府刑狱叅军有子曰庭西朝中书舍人父子并有琴书之艺尢妙丹青常被元帝所使每怀羞恨彭城刘岳槖之子也仕为骠骑府管记平氏县令才学快士而画絶伦后随武陵王入蜀下牢之败遂为陆防军画支江寺壁与诸工巧杂处向使三贤直运素业岂见此耻乎【顔氏家训】画师见差太宗尝与侍臣学士泛舟于春苑池中有异鸟随波容与太宗击赏数四诏座者为咏召阎立本令写焉时阁外呼云画师立奉时已为主爵郎中奔走流汗俛伏池侧手挥丹粉瞻望座宾不胜媿赧退诫其子曰吾少好读书幸免面墙縁情染翰颇及侪流唯以丹青见知躬厮役之务辱莫大焉汝宜深诫勿习此末技【唐书】
　　金轴见剔王播居永宁里蓄法书名画以金玉为画轴凿垣贮之重复固秘及被诛为人破垣剔取金玊而弃书画于道中且王播元载之祸书画与胡椒无异长舆元凯之病钱僻与传僻何殊名虽不同其惑一也【李义安金石録序容斋随笔无此二句】昔萧绎江陵陷没不惜国亡而毁裂书画杨广江都倾灭不悲身死而复取图书岂人性之所嗜生死不能忘之矣【上】
　　画龙自昔屠龙氏没龙不复扰所谓上飞于天晦隔层云下归于泉深入无底人不可得而见也画龙惟五代四明僧传古大师其名最着画龙者析出三停分成九似穷游泳蜿蜒之妙得回蟠升降之宜仍要騣鬛肘毛笔画壮快直自肉中生出为佳也凡画龙开口者易为巧合口者难为功画家称开目猫与合口龙言其两难也【见闻志】
　　丹青之病三代已前人皆跣足三代已后始服木屐伊尹以草为之名曰屦秦世叅用丝革靴本胡服赵灵王好之制有司衣袍者宜穿皂靴唐代宗朝令宫人侍左右穿红锦皂靴者在经营所宜详辨又如阎立本画王昭君妃虏戴帷防以据鞍王知愼画卞武南郊有衣冠而跨马殊不知帷防创从隋代轩车废自唐朝吴道害画仲由戴木剑不知木剑创于晋代亦丹青之病耳【画防】古今图画且观代开有古今图画者多矣如张僧繇画羣公祖二踈而兵士有着芒屩者阎立本画昭君入匃奴而妇人有着帷防者夫芒屩出于水乡非京华所有帷防创于隋代非汉宫所作议者岂可徴此二画以为故实者乎【旧唐书刘子太子什议】
　　围棊
　　兵法俗有围棋或言是兵法之类上者张置疏逺多得道而为胜中者务相遮絶要以争便求利下者守边趍作罫白生于小邦犹薛公之言黥布反也上计取吴楚广道者也中计取成臯遮要争利者也下计据长沙以临楚此守边趍作罫者也更始帝将相不能防衞而令罫中死棊皆生【桓谭新论】
　　象地效天北方之人谓棋为奕局必方正象地则也道必正直神明徳也棋有白黒隂阳分也骈罗布列效天文也【班固】
　　纵横棋局纵横各十七道合二百八十九道白黒棋子各一百五十枚【邯郸淳艺经】
　　九品夫围棋之品有九一曰入神二曰坐照三曰具体四曰通幽五曰用知六曰小巧七曰鬬力八曰若愚九曰守拙九品之外今不复云
　　十势一不得贪胜二入界宜缓三攻彼顾我四弃子争先五舍小就大六逢危须弃七慎勿轻速八动须相应九彼强自保十势孤取和【刘仲甫】
　　视君如棋衞献公将入国甯喜许之太叔文子闻之曰甯子视君不如奕棋何以免乎奕者举棋不定不胜其偶而况置君而不定乎必不免矣九世之卿族一举而灭之可哀也哉次年衞杀甯喜【右襄二十五】
　　大禆圣教杜陵杜夫子善奕棋为天下第一人或讥其费日夫子曰精其理者足以大禆圣教【西京杂记】
　　临敌围棋后帝延熈七年魏曹爽冦汉中帝遣费祎御之将行光禄大夫来敏诣祎别求计围棋时羽檄交至人马环甲严驾已讫祎与对戯了无倦色敏曰聊以试君耳君信可人必能办贼祎至敌遂退【蜀志】
　　无益孙权太子和常言当世士人宜请修术校习射御以周世务而但交游博奕以妨事业非进取之谓也后羣寮侍宴言及博奕以为妨事费日而无益于用劳精损思而终无所成非所以进德修业积累功绪者也且志士爱日惜力君子慕其大者髙山景行耻非其次夫人情犹不能无嬉娱嬉娱之好亦在于饮宴琴书射御之间何必博奕然后为欢乃命侍坐者八人各著论以矫之于是中庻子曜退而论奏和以示宾客时察頴好奕真事在置者颇学焉故以此论之【吴志】
　　棋圣严武字子卿衞尉畯再从子也围棋莫与为辈【吴録】善围棋者世谓之棋圣故严子卿马绥明有棋圣之名【阙】

<子部,类书类,天中记,卷四十一>
<子部,类书类,天中记,卷四十一>

　　奕与赌郡保戯胜以补宣城太守常中使至保曰今日上何召我耶其子戎曰金沟清泚铜池摇飏既佳风景当得剧棊【上】
　　思深宋大明时琅琊王喜善棋第一品吴郡禇思庄防稽夏赤松第二品赤松思速善于大行思庄思迟巧于鬬棋宋文帝世羊保为防稽帝遣思庄入东宫与保戯因置局图还于帝前覆之萧道成使思庄与王杭交赌自食时至日暮一局始竟上倦遣还省至五更方决杭睡于局后思庄逹旦不寐时或云思庄所以品第致髙縁其用思深久人不能对也永明中敇杭品棋竟陵王子良使萧惠基掌其事惠基善书及奕棋【南齐书】飞棋宋明帝好围棋棋甚拙去格七八直物议共欺以为第三品与第一品王杭围棋依品赌戯杭饶借帝曰皇帝飞棋臣杭不能防帝终不觉以为信然好之愈笃虞愿曰尧以此教丹朱非人主所宜好也【南史】
　　好棋宋明帝好围棋赌州邑以建安王休仁为围棋州都大中正王湛与太子右衞率沈勃尚书水部郎庾珪之彭城丞王杭四人为小中正朝请禇思庄傅楚之为清定访问【上】
　　抑手齐髙帝性寛尝与直阁将军周覆给事中禇思庄累局不倦覆乃抑上手不许易行其厚如此【上】破荻为局齐武陵王毕尝于武帝前与竟陵王子良围棋子良大北及退豫章文献王谓毕曰汝与司徒手谈故当小相推让答曰毕立身以来未尝一口妄语初毕少时无棋局乃破荻为片纵横以为棋局指防形势遂至名品【上】
　　辞拙崔慰祖字悦宗为始安王遥光记室遥光好棋数召慰祖对戯慰祖辄辞拙非朔望不见也【南齐书】
　　品定棋谱梁武帝好奕棋使柳浑品定棋谱登格者二百七十八人第其优劣为棋品三卷浑为第二焉帝谓周舍曰吾闻君子不可求备至于柳浑可谓具美分其才艺足了十人【南史二十八】
　　围棋失睡梁到溉为侍中与武帝棋逹旦或复失寝加以低睡帝嘲曰状若丧家狗又似悬风槌【上】
　　上品制胜髙祖时有范甯儿者善围棋曽与李彪使梁萧頥頥令江南上品王杭与甯儿制胜而还【魏书】
　　覆局不差到溉奕棋入第六品与朱异黯于御座校棋比势覆局不差一道【史】
　　覆局陆云公大同未受武帝诏校定棋品到溉朱异以下并集云公琼年八嵗于客前覆局由是都下号曰神童异言之武帝召见风神警亮进退详审帝甚异之【南史】奏事不申古弼入奏事遇世祖与给事中刘树棋志不聴事弼侍坐良久不获申闻乃起于世祖前捽树头掣下床以手搏其耳以拳击其背曰朝廷不治实尔之罪【阙
<子部,类书类,天中记,卷四十一>】

　　是子可教以常势因指示攻守杀夺救应防拒之法其意甚畧曰此已无敌人间矣谢而别回顾失向之室矣【异丛谈记】自是积薪之艺絶无其伦即布所记妇姑对敌之势罄竭心力较其九秤之胜终不得也因名邓艾开蜀势至今棋围有焉而世人终莫得而解矣【集异记】
　　艺盖新罗开元二十五年使鸿胪少卿邢璹为新罗吊册使将进发上谓璹曰新罗号君子之国颇知书记卿到可阐经典使大国儒教之盛又闻其人多善奕棋因令善棋人率府兵曹杨季鸾为璹之副璹等至彼大为番人所敬其国棋者皆在季鸾之下于是厚赂璹等金宝及药物等【旧唐】
　　惜名延祐围棋与李士秀敌手秀惜其名不肯先宁输延祐筹终绕两路延祐本应明经举道过大梁其防戎知其善棋表进之遂因言江淮足棋人就中奕棋明经者多解【嘉话録】围棋工者近有延祐杨芃首出【国史补】博打子肃宗在彭原廨舍隘狭帝与张良娣博打子声闻于外李泌言帝乃潜令刻干树子不欲有声良娣以是怨泌【上】
　　入侍东宫顺宗为太子王叔文以善棋得侍东宫【上】弄子忘恚李讷仆射性卞急酷尚奕棋每下子安详极于寛缓往躁怒作家人辈则密以奕具陈于前讷覩便忻然改容以取其子布弄都忘其怒矣【南部新书】
　　长日一局令狐相拟李逺为杭州宣宗曰李逺云长日惟消一局棋岂可临郡相曰诗人之言非有实也【幽通鼓吹】玉局日本国王子入贡善奕宣宗令待诏顾师言与之对王子不胜问曰此第几手答曰第三手王子叹曰小国之一不及大国之三王子出本国楸玊棋局冷暖玊棋子盖玉之苍者如楸玉色其冷暖者冬暖夏冷【北梦言】天帝召棋唐咸通中翰林待诏滑能棋品最髙有张生者年可四十请对局初饶一路滑生精思久之方下一子张随手应之或起行庭际候滑生更下又随应之及黄防犯阙僖宗幸蜀滑将赴行在欲取金州路入张曰不必前适某非棋客天帝命我取公棋耳滑惊愕妻子啜泣奄然而逰【上】
　　梦吞棋经唐僖宗自普王即位防而多能素不晓棋一日梦人以棋经三卷焚而使吞之及觉命待诏观棋凡所指画皆出人意【补録纪传】
　　伪为不胜李道古便佞巧宦常以酒肴棋博游公卿门角赌之际伪为不胜而厚偿之故得一时虚名而嗜利者悉与之狎【续世説】
　　乱局石晋陈保性极鄙吝每与人奕棋败辄手乱其局惧所赌金钱不欲偿也及卒家无妻儿惟有白金十铤为他人所有【上】
　　呼白鹦鹉韩偓姚洎俱为翰林学士从照宗幸岐偓每与两使勅令棋两使不胜洎即以手坏之偓呼为白鹦鹉若洎不在两使将输必大呼曰白鹦鹉洎应声至【上】假棋济贪蜀简州刺史安重覇渎货无厌州民有油客者姓邓能棋其家亦赡重霸召对敌只令立侍每落一子俾其退立于西北牖下候我算路乃始进之终日不下十数子而已邓生倦立且饥殆不可堪次日又召或有讽邓生曰此侯好赂本不为棋何不献赂而自求退乃献中金三锭获免【北梦言】
