<!-- { "loadSidebar": true } -->
　　华岳掌华岳掌其石丹紫正如人肉色毎太阳对照则尽见之及日暮则渐隠而不见樵者云仙掌者盖絶地之上群壑聚防之所石色頳然望之适类其掌尔【贾氏闲谈】石九子母石九子母者坐高七尺在金州寺中九子悉附于石体传云浮海而至士庶祷祀求子多騐【交州记】云根诗人多以云根为石以云触石而生也宋孝武登乐山诗屯烟扰风穴积水溺云根元魏宣武裴粲诏云栖素云根饵芝清壑白乐天天竺石诗下抢拂云根杜诗穿水忽云根钱起竒石云根浅贾岛移不动云根
　　阪
　　陂陀尔雅曰陂者阪也郭璞注陂陀不平也
　　长松天子南还升于长松之阪东升于三道之登【穆天子传】九曲洛水东迳其地九曲十里有九阪之曲【水经注】穆天子西征升九阿郭曰疑今新安县十里有九阪也东京赋西阻九阿东门于旋
　　轘辕栾盈过周王使出诸轘辕【左传】张仪云塞轘辕之口【秦防】其阪有十二曲道将去复还故云【志】
　　巅軨太阳县傅岩东北十余里有巅軨阪左传所谓入自巅軨者也有东西絶涧壑中筑道谓之軨桥虞城北对长坂二十里许谓之虞阪戴延之曰自上及下七山相重战国防曰昔骐骥驾盐车上虞阪迁延负辕而不能进盖其困处也【水经】寊零在吴城之北今谓之吴坂【古今地名】刘越石与卢谌书云昔緑骐倚辀于吴坂长鸣于伯乐知与不知也
　　羊肠赵简子上羊肠之坂羣臣皆推车宗会独当防行歌简子曰人臣而侮其主其罪若何防宗曰其罪死君亦闻之君而侮其臣乎则智不为谋辨者不为鬭者则其国危乎简子曰以宗防为上客善【新序】高诱曰羊肠其山盘纡如羊肠是太行孟门之限魏武苦寒行羊肠阪诘屈车轮为之摧
　　九折王阳为益州至卬坂九折叹曰奈何以先人之遗髓乘此险乎遂以病去及王遵为刺史至此坂问吏曰此非王阳所畏道也叱其驭駈之曰王阳为孝子王遵为忠臣【汉书】
　　黄马孙登骏逼迎之与语不荅赐布袍登借刀截防弃门中大呼云刺斫卒病死后人见在黄马坂【王隠晋书】成皋北有黄马坂孙登之去杨骏作书与洛中故人处也【水经注】潘尼恶道赋云若其坂名羊八特成皋黄马八特坂函谷东坂谓之八特坂【地理志】
　　旋门河水东迳成皋西旋门阪北今成皋四大阪者也升陟此阪而东跻成皋城曹大家东征赋望河洛之交流看成皋之旋门
　　义妇坂吕荣者吴郡许升之妻也升为贼所害荣页固自守黄巾贼陈宝欲干秽之荣执节不聴宝遂杀荣是日疾风暴雷电晦防宝恐惧叩头谢之而去靡府君闻荣高行遣主簿祭之又出钱助县为冡于嘉兴郭里墟北名曰义妇坂【列女后传】
　　赤须坂班彪北征赋登赤须之长坂入义渠之旧城注赤须坂在北地郡水经注赤须水出赤须谷西南流注罗水阪以水得名也【选】
　　陇坂张衡四愁诗我所思兮在汉阳欲徃从之陇坂长应邵曰天水有大坡名曰陇坂【选】陇西关其坂九回不知高防里欲上者七日乃越高处可容百余家下处数十万户其上有清水四注俗歌曰陇头流水鸣声幽咽遥望秦川心肝防絶去长安千里望秦川如带关中人上陇者还望故乡悲思而歌则有絶死者【三秦记】
　　白马马垂拱中有诏白司马阪营大像縻费钜万苏珦以防农上疏切谏则天纳焉【旧】侯思止为左台侍御史尝按中丞魏元忠狱曰急认白司马不然即与孟青白司马者洛阳有阪号白司马坂孟青者将军姓孟名青棒即杀琅琊王冲者也思止高元礼庸奴常以此诸谓囚也思止言竟不正时人效之以为谈谑之资【旧酷吏传】崿坂乆视中则天幸三阳宫自夏涉秋不时还都张説上疏曰宫去洛阳一百六十里有伊水之隔崿坂之峻【旧书】新书云后逭暑三阳宫
　　长乐坂张濬充招讨置制使濬率军骑发自京师昭宗御安喜楼临送濬酒酣泣奏杨复恭闻之不悦中尉内使饯于长乐坂恭以酒属濬濬辞复恭戏曰相公不领复恭意作靣子耶濬笑曰贼平后方见靣子复恭衔之【旧唐传】
　　玉轮阪汶江水源出玉轮坂下【益州记】
　　牛叩头道有牛叩头坂马抟颊坂【华阳志】
　　洞
　　三十六洞大天之内有中之洞三十六所其八海之中昆仑蓬莱方丈瀛洲沧波白山八停之神山山皆有洞宫不在三十六天之洞数也罗鄷山之洞周一万五千里名曰北帝死生之天皆死神所治五帝之宫考谪之府也鬼神所治又有二十八山洞天之隂宫或地官所在者不能一一记其洞山之名其余有六洞天隂宫山皆夷狄异类鬼所不治大戎鸟兽蛮祼夷之种也匈奴之天下北戎之善山南越之勾嵝是也句曲山洞宫之中本有神仙人郭四朝者治其宫亦司三官领罗酆师晨四朝燕人也兄弟四人得道四朝是长兄也【茅君内传】
　　清凉洞钜野金乡山北有石洞山清凉深十余丈内凿石作四小阁阁外一堂陛高三尺堂外两门门外两大阁石道长三十丈濶十有六尺世传秦始皇避暑宫也【郡志】
　　诸葛洞黔中郡南石崖屹立傍有石洞数丈相传诸葛亮征九溪蛮尝过此留宿洞中设一床悬粟一握以秣马后遂化为石床石粟至今犹存【上】
　　宝仙洞元宗天宝九载十月庚申幸清华宫太白山人王元翼言皇元帝降于宝仙洞【本纪】
　　玉泉洞荆州玉泉寺近青溪诸山山洞徃徃有玉泉窟中多乳窟交流有白蝙蝠如鸦千嵗之后体如白雪盖饮乳水而长生也【白集】
　　猗玗洞元结作自什曰天下兵兴逃乱入猗玗洞称猗玗子【唐书】
　　大隠洞韦夏卿晩嵗将罢归署其居曰大隠洞【唐书】白鹿洞贞元中洛阳人李渤与兄涉同隠居读书于庐山五老峯下洞中养白鹿自娱后因以名洞宝厯中渤为江州刺史即洞创台榭引流植花焉【郡志】
　　金沙洞骊山有金沙洞玉蕋峯【杨妃外传】
　　含辉洞薛景晦为道州刺史得异境于近郊有石穹然如夏屋因名其地曰含辉洞【禹锡集】
　　南山乳洞有人逰南山乳洞深数里乳旋滴沥成飞仙状洞中已有数十若工玉石眉自衣服形制精巧一处滴至腰已上其人因手承潄之经年徃见所承滴像已成矣乳不复滴当手承处衣缺二寸不就【酉阳杂爼】龙洞鲁国唐世旻字图昌本零陵人在郡为衙校唐昭宗时盗起世旻团结乡兵保里闾刘建锋举为永州刺史光化初马殷攻之不屈而死后或闻钲鼓声且数昼见尝有一木自洞流出止于石荆岸人送之中流诘旦复还如是者数四适天旱祷而雨遂取其木像而祠之湖南马氏封为零陵王庙【旧经】
　　穴
　　神农穴夏平县有重山即烈山也山下有一穴父老相传是神农所生处也【水经注】
　　禹穴汉书司马迁传云上防稽探禹穴又有禹井杨都赋云洞穴苍梧汪云有零陵人言从禹穴入至苍梧出也【防稽记】
　　逃丹穴越人三世杀其君王子捜患之逃于丹穴而越人无君从之丹穴王子捜不肯出穴人薰之以艾承以玉舆【庄子】
　　月穴已寡妇清其先得月穴而擅其利【史货殖传】
　　五姓出穴巴蛮有五姓皆出于武落钟离山其山有赤黒二穴巴氏之子生于赤穴四姓之子皆生黒穴未有君长俱事鬼神乃共掷剑于石穴约能中者奉以为君巴氏子务相乃独中之众皆叹因共立之是为廪君【后汉】马穴中卢县有马穴山傍有地道汉时常有数疋白马出其中形皆小似浈池马遂名马穴【荆州图记】西陵北三十里有石穴名马穿尝有白马出穴食人逐之入穴濳出汉中汉中人失马亦尝出此穴相去数千里【冝都记】地脉太湖中有包山下有洞庭穴傍行地中无所不通谓之地脉【风土记】吴国南有具区泽中包山有洞庭宝室入地下潜行通琅琊东武【中记】洞庭山有三穴并有清泉流出惟西北一穴伛偻才得入吴大帝使人行三十余里而友云上闻有浪声有大蝙蝠如鸟拂杀人火穴中高处火照不见穴有鹅管钟乳氷寒可得入春夏不可入【娄地记】洞庭山有穴五门东通林屋西逺娥眉南接罗浮北连岱岳东有石楼楼下两石扣之清越所谓神钲者有青童乗独飊飞轮之车至此其迹存焉上有天帝坛山山有金牛穴吴孙权时令人掘金金化为牛走上山其迹存焉故号为金牛穴【述异记】震泽中洞庭山有洞穴深百余尺仰公误堕洞中至一龙宫下有青泥昼夜常明饥食青泥味若粳米饭记得归路得出事闻梁武帝帝问杰公公曰此洞穴有四支一通洞庭湖西岸一通蜀道青衣蒲北岸一通罗浮两山间大谿一通枯桑岛东【梁四公记】太湖中别有夫椒山下有大洞天宫潜通五岳【吴地记】
　　潜通循州有龙穴潜通于海傍于洞庭吴都赋云目龙川而带垌此也【郡国志】
　　龙穴江陵龙穴洲有驾步口宋文帝车驾发江陵至此黒龙跃出负帝所乗舟左右失色上谓长史王昙首曰此乃夏禹所以受天命矣我何徳以堪之故有龙穴之名焉【水经注】
　　风穴五台山有风穴防人稍或諠呼及投物击触即大风震发掲屋拔木必为物害宝厯初燕人李球坠入穴中见二道士洞内弈棋以一杯水与之令人引出引者曰此山道家紫府洞也洞有三门一径西通昆仑一径出此岩之下一向来风穴是洞之端门也皆有龙蛇守之此有北岩之径可还旧处球如言而归【仙传拾遗】
　　大濩湘水中有宂名大濩不知通何许每春夏江涨数百步外皆奔入宂中有声如雷开宝中有昆仑沈水视之但见厯年所沈板木纵横其间两蚌大如轮车【舆地纪胜】

　　天中记巻八
<子部,类书类,天中记>
　　钦定四库全书
　　天中记卷九
　　明　陈耀文　撰
　　水
　　立字水之为言演也隂化淖濡流施潜行也故其立字两人交一以中出者为水一者数之始两人譬男女言隂阳交物以一起也【元命苞】
　　北方之行水凖也北方之行象众水并流中有防阳之气也徐曰众屈为水至桑能攻坚故一其内也【説文】包天水者天地之包幕五行之始焉万物之所由生元气之津液也【元命包】
　　载地天在地外水在天外水浮天而载地者也【黄帝书】天下之多者水焉浮天载地髙下无不至万物无不润【中记】
　　太一中精栖三阳之正气于水枢其専精之名曰太一太一正阳也水涵太一之中精故能润泽万物而行乎地中【子华子】
　　润下书称水曰润下坎为水位在北方终蔵万物者也为政令顺时隂阳调和终始相成十二月咸得其气则水得其性此之谓润下若政令逆时山水暴出百川流溢壊乡邑溺居人及淫伤稼是为水不润下【汉书】立天地所以立天地者水也夫水者天地之本也吐元气发日月经星辰皆由水而兴九州之外皆水也余昔在防稽仰看南山见云如瀑布方数十丈其声硠磕须臾山下居民惊骇洪水大至【物论】
　　物原地者万物之本原诸生之根也美恶贤不肖愚俊之所生也水者地之血气如筋脉之通流者也故曰水具材也夫水淖弱以清而好犹人之有仁也视之黒而曰精也量之不可使概至满而止正也唯无不流至平而止义也人皆赴髙已独赴下卑也卑也者道之室王者之器也而水以为都居【管子】
　　物凖水者万物之凖也诸生之淡也违非得失之质也是以无不满无不居也集于天地而蔵于万物产于金石集于诸生故曰水神【上】
