<!-- { "loadSidebar": true } -->
　　讥世六畧之书万三千篇増善消恶割截横拓驱役游慢期便道善归正道焉论衡者所以铨轻重之言立真伪之平非茍调文饰辞为竒伟之观也其本皆起人间有非故尽思极心以讥世俗九虚三増所以使俗务实诚也论死订鬼所以使俗薄丧葬也【衡案书】
　　自纪王充性恬淡不贪富贵滛读古文甘闻异言好结友雅徒不汜结俗材伤伪书俗文多不实诚故为论衡之书论衡者论之平也口则务在明言笔则务在露文宁危之计黜于闾巷拨世之言訾于品俗吕氏淮南悬于市门观读之者无訾一言二氏之文不无累害所由出者家富官贵也夫贵故得悬于市富故有千金副观读之者惶恐畏忌虽见乖不合焉敢谴一字或戯充仕数不耦而徒属文着记美言何补于身者夫逹者未必知穷者未必愚遇者则得不遇失之故夫命厚禄善庸人尊显命薄禄恶竒俊落魄必以偶合称材量德则夫专城食土者材贤孔墨身贵而名贱则居洁而行墨食千钟之禄无一长之德乃可戯也若夫德高而名白官卑而禄泊非才能之过未足以为累也士愿与宪共庐不慕与赐同衡乐与夷俱旅不贪与蹠比迹髙士所贵不与俗均故其名称不与世同身与草木俱朽声与日月并彰行与孔子比穷文与杨雄为双吾荣之身通而知困官大而德细于彼为荣于我为累偶合容説身尊体佚百载之后与物俱殁名不流于一嗣文不遗于一札官虽倾仓文德不丰非吾所臧徳汪濊而渊懿知滂沛而盈溢笔泷漉而集言溶防而泉出富材羡知贵行尊志体列于一世名传于千载乃吾所谓异也或有难充书繁重云玉少石多多者不为珍龙少鱼众少者固为神荅曰文多胜寡财富愈贫世无一卷吾有百篇人无一字吾有万言孰为贤也【上末篇】
　　见虎一毛王仲宣昔在荆州著书数十篇荆州壊尽焚其书今在者二篇知名之士咸重之见虎一毛不知其斑【金楼子】
　　中论文帝与呉质书曰观古今文人类不护细行鲜能以名节自立而徐伟长独懐文抱质恬淡寡欲有箕山之志可谓彬彬君子矣着中论二十余篇辞义典雅足于后【魏志】古人贱尺璧而重寸阴惧乎时之过矣而人多不强力贫贱则惧于饥寒富贵则流于逸乐遂营目前之务而遗千载之功日月逝于上体貎衰于下忽然与万物迁化斯亦志士大痛也孔融等已逝唯干者论成一家之言【典畧】通志畧儒术云中论六卷【魏徐干】典论五卷【魏文帝撰】徐氏中论六卷【魏太子文阙学徐干撰】
　　其编次之讹论云隋志最可信縁分类不攷故亦有重者是不校勘之过也以隋志尚且如此后有编书出于众手不经校勘者可胜道哉于是作书目正讹　通志公自制也魏岂有二伟长各作中论三寸卷耶重之谓固古人所以致论于目睫也
　　体论杜恕着体论八篇以为人伦之大纲莫重于君臣立身之基本莫大于言行安上理民莫精于政法胜残去杀莫善于用兵夫礼也者万物之体也万物皆得其体无有不善故谓之体论其荅宋权书云恕以年五十二不见废弃颇亦遭明逹君子亮其本心若不见亮使刳心着地正与数片肉相似何足有所明故终不自解説【杜氏新书】
　　藻脱牙余家遭火典籍荡尽困于无力不能更得故抄掇众书撮其精要用工少而所收多思不烦而所见博或谓洪曰流无源则干条离株则悴吾恐玉屑盈车不如金璧余荅曰泳源流者采珠而捐蚌登荆岭者拾玉而弃石余之抄畧譬犹摘翡翠之藻羽脱犀象之角牙【抱朴】
　　未成为恨稽君道问二陆优劣抱朴子曰朱淮南尝言二陆重规沓矩无多少也一手之中不无钝利方之他人若江汉之与潢潦陆子十篇诚为快书者其辞之富也虽覃思不可损也其理之约者虽残笔腐豪不可益也陆平原作子书未成吾门生有在陆君军中尝在左右説陆君临亡曰穷通时也遭遇命也古人贵立言以为不朽吾所作子书未成以此为恨耳余谓仲长统作昌言未竟而亡后董袭撰次之桓谭新论未备而终班固为其成琴道今才士何不赞成陆公子书【上】
　　抱趋符朗家罹楚朗弃千金之劒抱苻子而趋曰夫千金之剑利割之所在焉符子之书大道之所居焉【符子】类苑刘峻梁安成王秀雅重之及为荆州引为户曹参军给其书籍使抄録事类名曰类苑未及成后髙祖招文学之士擢以不次曽防锦被事咸言已尽峻忽请纸笔防十余事帝不觉失色自是恶之不复引见及类苑成凡百二十卷帝即命学士撰华林徧畧以髙之【梁书南史】刘之遴与孝标借类苑书曰间闻足下作类苑括综百家驰骋千载弥纶天地纒终万品撮道畧之英华捜羣言之隠頥鈆既毕杀青已就义以类聚事以羣分述征之妙杨班俦也擅此博物何快如之虽复子野调声寄知音于后世文信搆览悬百金于当时居然无以相尚自非沉鬰澹雅之思安能閇志经年勤成若此吾尝闻为之者劳观之者逸足下已劳于精力宜令吾见异书孝标荅曰九冬有隟三余暇时多游书圃代树萱蘓若夫采亹亹于缃纨阅防言于残竹嗢饫膏液咀嚼英华不知地之为舆天之为葢靡测回塘莫辩舆马乌足以言乎是用周流坟素详观图谍搦管聨册纂兹英竒蛩蛩之谋止于善草周周之计利在衘翼故鸿集斯文葢自缀其漏耳岂兾藏之名山播于士大夫裁【艺文】何思澄字元静少勤学工文重结交入华林撰遍畧分书与诸宾朋校定而终日造谒时人方之娄防【南史】
　　雕龙刘勰字彦和撰文心雕龙五十篇论古今文体旣成未为时流所称勰自重其文欲取定于沈约约时贵盛无由自逹乃负书候约于车前状若欲货鬻者约便命取读大重之谓深得文理常陈诸几案【梁书】
　　高才不遇刘昼字孔昭撰髙才不遇三篇自谓博物竒才言好矜大每云使我数十卷书行于后世不易齐景公之千驷也【北史】
　　自懃著书或谓余曰子何不询之有识共着此书何为区区自懃如此夫荷防被毳者难与道纯绵之致蜜羮藜唅糗者不足论大牢之滋味故服绤絺之凉者不知盛暑之欝燠袭貂狐之暖者不知至寒之凄怆予之术业岂宾客之能闚斯葢以筳撞钟以蠡测海也子尝切齿淮南不之书谓为宾逰所制每至著述之间不令宾客窥之也【金楼子】
　　修文御览初齐武成令宋士嘉録古来帝王言行要事三卷名为御览置于齐王巾箱阳体之创意取芳林遍畧加十六国春秋六经拾遗録魏帝史书以士素所撰之名称为洲苑御览后改圣寿堂御览武平三年如晋阳祖珽等上言观书贵博博而贵要省日兼功期于易简前者修文殿令臣等撰録斯书编成三百六十卷昔汉时诸儒集论经传奏之曰白虎阁因名白虎通窃縁斯义仍曰修文殿御览上呈齐主命付史阁徐之木谓人曰此可谓床上之床屋下之屋也【三国典畧】
　　六籍奴婢刘蕡精于儒术尝看文中子忿然而言曰才非上圣拟上圣述作不亦过乎客曰文中子于六籍如何蕡曰若以人望人文中子于六籍犹奴婢之于郎主耳后人遂以文中子为六籍奴婢【贾氏谈録】
　　更撰千文进士周逖改次千字文更撰天宝应道千字文将进之请颁行天下先呈宰执右相陈希烈问之曰有添换乎逖曰飜破旧文一无添换又问翻破尽乎对曰尽右相曰枇杷二字如何飜破逖曰唯此两字依旧右相曰若如此还未尽逖逡廵不能对【上】
　　梁髙祖次韵王羲之书千字使周兴嗣为文髙祖称善加赐金帛【梁】武帝取钟王真迹授周兴嗣令选不重复者千字韵而文之兴嗣一宿而上鬓髪皆白大被赏遇后兴嗣目疾武帝亲为之合药【御览引梁书】千字文有王右军书者始梁武教诸王书令殿铁石于大王书中撮一千字不重者每字一片纸杂碎无叙武帝召兴嗣谓曰卿有才思为我韵云云【刘宾客嘉话】太宗尝幸秘阁出草书千字文为赐李至勒石上曰
　　千文乃梁武得破碑钟繇书命周兴嗣次韵而成理无足取若有资于教化莫孝经若也【宋史至】误
　　意林初梁庾仲容取诸家书术数杂记凡一百七家【五家】抄其要语为子畧三十卷马总以其繁畧失中増损成三轴前有戴叔伦杨伯存两序【读书志】叔伦序曰止以防守教之失中以补比事之缺下以佐属文之绪有防通广博防净符信之要无僻放拘刻譤蔽倍荡之患当篇籍散缺人所未见之时而乃先识其名又得其语斯足以广闻见发挥何止尝鼎脔啖鸡蹠也陆机氏曰倾羣言之沥液潄六艺之芳润唐韦展日月如合璧赋云猎英华于百氏潄芳润于六籍是庶防焉【子畧】
　　纂异李景譲典贡年有李复言者纳省卷有纂异记一部十卷牓出曰事非经济动涉虚妄其所纳仰贡院驱使官却还复言因此罢举【南部】
　　化书谭景升于终南山着化书出授宋齐丘曰是书之化其化无穷愿子序之流于后世齐丘将酒灌之沉湎以牛皮裹缝抛于江中后为渔人所获剖开见先生睡齁不止唤之颇久方觉乃曰宋齐丘夺我化书坠我于江今天下颁行矣齐丘何在因留诗化风起去不见诗曰线作长江扇作天靸鞋抛向海东边蓬莱信道无多地只在谭生柱杖前【本】
　　初学记徐坚撰初学记中山刘子仪爱其书曰非止初学可为终身记【春明退朝録】
　　白帖牛革日厯以白居易六帖为不语先生【谈助】
　　徽言司马光手抄诸子名曰徽言所钞自国语而下六书其目三百一十有二小楷端无一笔不谨【陈氏】
　　文章
　　如绣文者防集众防以成锦绣防集众字以成辞义如文绣然也【释名】
　　不朽盛事文章经国之大业不朽之盛事年寿有时而尽荣乐正乎其身二者必至之常期未若文章之无穷是古之作者寄身于翰墨见意于篇籍不假良史之辞不托飞驰之势而声名自于后【典论】
　　树德建言夫宇宙杳邈黎献纷杂援萃出类智术而已歳月飘忽性灵不居腾声飞实制作而已夫肖貎天地禀性五十拟耳目于日月方声气乎风雷其超出万物亦已灵矣形甚草木之脆名逾金石之坚是以君子处世树德建言岂好辨哉不得已也【雕龙】
　　宣明文章者所以宣上下之象明人伦之叙穷理尽性以究万物之宜者也【文章流别论】
