<!-- { "loadSidebar": true } -->
　　酷似何无忌东海郯人少有大志镇北将军刘牢之即其舅也时镇京口毎有大事皆叅议之桓之簒与刘裕刘毅共兴义兵桓闻之甚惧谓其党曰乌合之众势必无成曰刘裕勇冠三军刘毅家无担石之储樗蒲一掷百万何无忌刘牢之之甥酷似其舅共举大事何谓无成【上】
　　世无渭阳谢绚字宣映曽于公坐调戏无礼于其舅袁湛湛甚不堪之谓曰汝父昔已轻舅汝今复来加我可谓世无渭阳情也绚父重即王胡之外孙与舅亦有不恊之论湛故有此及云【晋书安传】袁湛初陈郡谢重王胡之外孙也于诸舅敬礼多缺重子绚湛之甥也常于公坐慢湛湛正色谓曰汝便是两世无渭阳情绚有愧色【南史】割瘤朱龄石少好武事颇轻佻不治崖检舅淮南蒋氏人才寜劣龄石使舅卧于聼事一头剪纸方一寸帖箸舅枕自以刀子悬掷之相去入九尺百掷百中舅虽危惧战栗为畏龄石终不敢动舅头有大瘤龄石伺舅眠宻徃割之舅即死【宋书】
　　月旦齐王延之与阮韬俱宋领军将军刘湛外甥并有早誉湛甚爱之曰韬后当为第一延之为次也延之甚不平毎致饷下都韬与朝士同例齐武闻之与延之书曰韬云卿未尝有别意当縁刘家月旦故耶韬字长明裕孙也【南史】
　　归阿士刘孝绰字孝绰幼聦敏七岁能属文舅齐中书郎王融深赏异之常与同载适亲友号曰神童融毎言曰天下文章若无我当归阿士阿士孝绰小字也绘齐世掌诏诰孝绰年未志学绘常使代草之【志】
　　名蔺谢蔺安八世孙也父经蔺五岁毎父母未饭乳媪欲令蔺先饭蔺曰既不觉饥彊食终不进舅阮孝绪闻之叹曰此儿在家则曽子之流事君则蔺生之匹因名之曰蔺稍受以经史过目便能讽诵孝绪毎曰吾家阳元也【记】
　　取书乐蔼字蔚逺其舅雍州刺史宗慤尝陈器物试诸甥侄时蔼尚幼而所取惟书慤由此竒之又取史传各一卷授蔼等使读毕言所记蔼畧读具举慤益善之【梁书】如礼梁顔协幼孤养于舅氏陈郡谢暕暕卒协以有鞠养恩居丧如伯叔礼议者甚重焉【南史】
　　类舅陆杲字明霞少好学工书画其舅张融有髙名杲风韵举止颇与相类时称曰无对日下惟舅与甥弹舅领军将军张稷是陆杲从舅杲尝以公事弹稷稷因侍宴诉髙祖曰陆杲是臣通亲小事弹臣不贷髙祖曰杲职司其事卿何得为嫌杲在防号称不畏彊御【梁书】诵诗杨愔字遵彦津子也小名秦王六岁学史书十一受诗易好左氏春秋幼而丧母曽诣舅源子恭子恭与之饮问曰汝比来读何书答曰诵诗子恭因曰诵诗至渭阳未邪愔便号泣感噎子恭亦对之歔欷遂为之罢酒子恭后谓津曰尝谓秦王貌不甚察慧从今已后更刮目而视之【北史】
　　对玉北齐李绘字敬文仪貌端伟神情朗儁第五舅河间邢晏毎与言叹其髙逺曰若披云雾如对珠玉宅相之竒良在此甥【上】
　　英防陈江聦七岁而孤依于外氏聦敏为舅呉平光侯萧励钟爱谓曰尔神采英防后知名当出吾右【上】论兵李靖字药师其舅韩擒虎毎与论兵輙叹曰可与语孙呉者非斯人尚谁哉【唐书】
　　头触玉阶唐霍献可为左司员外则天法峻多不自保竞希防以为忠献可头触玉阶请杀狄仁杰裴行本裴即献可堂舅也既损额以緑帛褁于巾下常令露出冀则天以为忠时人比之李子慎子慎则天朝诬告母舅加防击将军母见其着绯衫以面覆牀涕泪不胜曰此是汝舅血染者耶【御史防记】
　　命子同名姚崇外甥任奕任异少孤长于崇家乃与之立家产谓之曰尔吾无间然矣惜殊宗而代踈命与其子同名冀无以别也
　　杖杀史牟槯盐于解县初变槯法以中朝廷有外甥十余岁从牟检畦拾盐一颗以归年知立杖杀之其姊哭而出救已不及矣【国史补】
　　真珠室皇甫松牛竒章公之甥怨公不荐作谤诗曰夜入真珠室朝逰玳瑁筵真珠公侍妾名也【摭言】
　　抵舅罪王师范舅醉杀人其家诉之师范厚赂谢诉者不置师范曰法非我敢乱乃抵舅罪母恚之师范立堂下日三四至不得见三年拜省户外不敢解【唐书】
　　无罪斩甥刘昌寜陵之围昌令守陴内顾者斩昌孤甥张俊守西北未尝内顾捽下斩之士有死志史臣谓勒兵乘城与贼抗所頼惟赏罚尔今无罪而斩其甥士心离二不祥莫大焉【上】
　　引庇它族张克勤左将卫大将军有诏赐一子五品官克勤以息幼推与其甥裴夷直劾曰克勤骫有司法引它族开后日卖爵之端不可许诏聼遂着于令【上】判毁崔防不登科怒其考官苖登即崔之三从舅也乃私试为判头毁其舅曰甲背有猪皮之异人问曰何不去之曰有所受其判曰曹人之重耳骈胁载观相里之剥苖登猪皮斯见初登为东畿尉相里造为尹曽欲笞之其背有志毛长数寸故云又曰当偃兵之时则燧而无用在冗食之日则摇而有求皆谓其尾也【嘉话録】
　　姨
　　从母母之姉妹为从母【尔雅】
　　问难周季贡班固姉之子也善属文丧妇作问神其姨曹大家难之【三辅决録】
　　断乳初髙祖产而皇妣殂孝皇贫薄无由得乳人议欲不举髙祖髙祖从母生刘怀敬未朞乃断怀敬乳自养髙祖髙祖以旧恩怀敬累见宠授至防稽太守【宋刘怀肃传】识机姚氏妇杨氏者阉人符承祖姨也家贫及承祖为文明太后所宠贵亲姻皆求利润惟杨独不欲常谓其姊曰姊虽有一时之荣不若妹有无忧之乐姨与之衣服奴婢终不肯受承祖遣人乘车徃迎之则厉志不起遣人强轝于车上则大哭言尔欲杀我也由是苻家内外皆号为痴姨及承祖败有司执其二姨至殿庭致法以姚氏妇衣裳弊陋特免其辠其识机虽吕类亦不过也【魏书】
　　不事女主狄仁杰之为相也有卢氏堂姨居于午桥南别墅姨止有一子而未尝来都城亲戚家梁公毎遇伏腊晦朔修礼甚谨尝经甚雪多休暇因候卢姨安否适见表弟挟弓矢携雉兎来归膳味进于北堂顾揖梁公意甚轻简公因启姨曰棊今为相表弟有何乐从愿悉力以从其防姨曰相自贵尔有一子不欲令其事女主公大慙而退【松防杂録】
　　表兄弟
　　内外兄弟姑之子外兄弟也舅之子内兄弟也【尔雅】乞封羊祐当讨呉贼有功将进爵土乞以赐舅子蔡袭诏封袭关内侯【晋书】
　　不饯城阳太守梁桞皇甫谧从姑子也当之官人劝谧饯之谧曰柳为布衣时过吾吾送迎不出门食不过盐菜贫者不以酒肉为礼今作郡而送之是贵阳城太守而贱梁柳岂中古人之道是非吾心所安也【上】
　　鼓琴阮瞻字千里读书不甚研求而默识其要善弹琴内兄潘岳毎令弹琴终日逹夜无忤色识者叹其恬淡不可荣辱【上】
　　食酱阮孝绪字士宗外兄王晏贵显屡至其门孝绪度之必至颠覆闻其笳管穿篱逃匿不与相见曽食酱美问之云是王家所得便吐餐覆酱及晏诛亲戚咸为之惧孝绪曰亲而不党何坐之及竟获免【南史】
　　充选太学博士周舍举外弟徐摛曰形质陋小若不胜衣而堪此选乃为晋安王侍读【刘璠梁典】
　　励志孔若思陈亡客居鄠励志于学外兄虞世南曰本朝沦覆吾分湮防有弟若此知不亡矣【唐书】
　　跪奏开元十六年悉召能言佛老者相答难禁中有员淑者九岁升坐词辨注射帝因问童子岂有类若者俶跪奏臣舅子李泌帝即驰召之泌既至帝方与张説观奕因使赋方圆动静泌即答説因贺帝得竒童帝大悦曰是子精神要大于身【上】
　　倨不冠带崔彦昭与王凝外昆弟也凝大中初先显而彦昭未仕尝见凝凝倨不冠带嫚言曰不若从明经举彦昭为憾至是凝为兵部侍郎母闻彦昭相敕婢多制履袜曰王氏妹必与子偕逐吾将共行彦昭闻之泣且拜不敢为怨而凝竟免【本传】
　　外家之寳韦述父景骏元行冲景骏姑子也为时儒宗常载书数车自随述入其室观书不知寝食行冲异之试与语前世事熟复详谛如指掌然使属文受纸輙就行冲曰外家之寳也【唐书】
　　育女柳公绰外兄薛宫早卒为育其女嫁之【上】
　　翁壻
　　父一祭仲专郑伯患之使其壻雍紏杀之将享诸郊雍知之谓其母曰父与夫孰亲其母曰人尽夫也父一而已胡可比也遂告祭仲曰雍氏舎其室而将享子于郊吾惑之以告祭仲杀雍紏尸诸周氏之汪公载以出曰谋及妇人宜其死也【左桓十四】
　　赘壻淳于髠者齐之赘婿也【史滑稽传】秦人家富子壮则出分家贫子壮则出赘【汉贾谊传】师古曰谓之赘婿者言其不当出在妻家亦犹人身体之有肬赘非应所有也【注】世説赘壻为布袋谓如入布袋气不得出也或云人家有女无子恐世代自此絶不肯嫁出招婿以补其世代【猗觉寮】
　　不拜陈胜既立为王妻之父兄徃焉胜以众賔待之长揖不拜无加其礼妻父怒曰恬乱僣号而傲长者不能乆矣不辞而去陈王跪谢遂不为顾王心慙焉以问孔鲋子鱼对曰礼以婚为昆弟妻之父母为外舅姑由是明之则拜之可知昔魏信陵君尝以此质臣之父臣父曰于诸母之昆弟妻之诸父则以亲配徳年以上虽拜之可也幼于已者揖之可也此出于人情而可常者也周之道虽百世婚姻不通重先君之同体也王曰善【孔丛子六】
　　子婿张耳子敖嗣立为赵王髙祖长女鲁元公主为赵王敖后汉七年髙祖从平城过赵赵王朝夕袒韝蔽自上食礼甚卑有子婿礼髙祖箕倨詈甚慢易之【史记】倩宋建故有要脊痛徃四五日天黄氏诸倩见建家京下方石即防之建亦欲効之効之不能起即复置之暮要脊痛不得溺至今不愈【土仓公传】徐广曰倩女壻也逺嫁张禹毎病輙以起居闻成帝自临问之禹言老臣有四男一女爱女甚于男逺嫁为张掖太守萧咸妻不胜父子私情思与相近上即时徙咸为农太守【本传】氷清玉閠卫玠天韵标今妻父乐广有海内重名议者以裴叔通曰妻父有氷清之姿婿有玉润之望所谓秦晋之匹也后玠以天下大乱移家西行至江夏玠妻先亡征南将军山简见之甚相钦重简曰昔戴叔鸾嫁女惟贤是与不问贵贱况卫氏权贵门戸令望之人乎于是以女妻焉【晋书及别传玉作璧】
　　抑毁戴若思弟邈华谭女壻也谭平生时常抑渊而进邈若思毎衘之及用事常毁谭于帝由是官涂不至谭毎怀觖望常从容言于帝曰臣已老矣将待死秘阁汲黯之言复存于今帝不怿乆之加散骑常侍【晋书】
　　受困裴散骑遐娶王太尉女婚后三日诸壻大防尝时名士王裴子弟悉集郭子在坐挑与裴谈子才甚丰瞻始数交未快郭陈张甚盛裴徐理前语理致甚防四坐咨嗟称快王亦以为竒谓诸人曰君軰勿为尔将受困寡人女壻【世説】
　　晩令谢中郎万是王蓝田女壻尝箸白纶巾肩与径至扬州聼事见王直言曰人言君侯痴君侯信自痴蓝田曰非无此论但晚令耳【世説】
　　刑寡妻齐谢眺为王敬则壻曽告敬则其女常怀刃欲报眺眺不敢相见及当拜吏部谦挹尤甚尚书郎范镇嘲曰卿人才无慙此选但恨不可刑于寡妻眺有愧色及临诛叹曰天道其可昧乎我虽不杀王公王公因我而死
　　比张禹魏崔光自从贵逹罕所申荐曽啓其女壻彭城刘敬防云敬防为荆州五陇城主女随夫行常虑防抄南北分张乞为徐州长史兼别驾暂集京师肃宗许之时人比之张禹【本传】
