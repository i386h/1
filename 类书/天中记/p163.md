<!-- { "loadSidebar": true } -->
　　面旁烦面旁也辅颊也【説文】颊夹也面旁称也頥养也动于下止于上上下咀物以养人也辅车其骨强所以辅持口也或曰牙车牙所载也或曰颔颔含也口含物之车也或曰颊车亦所以载物也【释名】牙车颔车牙下骨之名也颊之与辅口旁朋之名也盖辅车一处分为二名耳辅为外表车是内骨【左僖疏】
　　有美一人硕大且【韩诗】重頥也【薛注】
　　相依晋侯复假道于虞以伐虢宫之奇谏曰虢虞之表也虢亡虞必从之谚所谓辅车相依唇亡齿寒者其虞虢之谓也【僖五】
　　防贯白公胜虑乱罢朝倒杖而防锐贯顊血流至于地而不知郑人闻之曰顊之忘将何为忘哉【韩喻老】
　　燕颔班超字仲升为人有大志不脩小节尝行诣相者相者曰祭酒布衣诸生而当封侯万里之外超问其状相者曰生燕颔虎颈飞而食肉此万里侯相也【后汉】树颊许子将褒贬不平以拔樊子昭而抑许文林刘曰子昭发自贾坚年至耳顺退能守静进能不茍济答曰子昭诚自长防完洁然观其摇牙树颊自非文休敌也【蒋济万机论】
　　益毛顾长康画裴叔则颊上益三毛人问其故顾曰裴楷儁朗有识具正此是其识具看画者寻之定觉益三毛如有神明殊胜未安时【世説】
　　拄颊王子猷作桓车骑叅军桓谓王曰卿在府久此当相料理初不答直高视以手版拄颊云西山朝来致有爽气【上】
　　手
　　手掌手须也事业之所须也掌言可以排掌也【释名】法天掌圆法天以运动【元命苞】
　　法五行指五者法五行【上】
　　握褒舜手握褒【孝经援神契】手中有褒字也喻从劳苦起受褒饰致天祚【宋均注】
　　手字武王与叔虞母防时梦天谓武王曰余命女生子名虞余与之唐及生子文在其手曰虞故遂因名之曰虞【史记】宋武公生仲子仲子生而有文在其手曰为鲁夫人故仲子归于我生桓公【隐元】成李之将生也桓公使卜楚丘之父卜之曰男其名曰友及生有文在其手曰友遂以命之【闵二】
　　啖手齐桓公北伐中山还倚柱叹曰天下珍寳悉易得但未得食人肉耳易牙归断其儿手以啖于君也【论语隐义】管仲曰易牙蒸其首子而进之【韩子】桓公曰易牙烹其子以慊寡人【吕览】
　　割指管仲射小白中其钩白阳僵鲍叔割指血涂之倾盖以覆之哭曰吾君死矣鲁摄兵【班固幽通赋注】
　　虎掌仲尼虎掌是谓威射【钩命决】澹台灭明岐掌是谓正直【樀辅象】
　　握文仲弓钩文在手是谓知始宰我守握户是谓守道子防手握文雅是敏士公冶长握辅是谓习道子贡手握正是谓受相公伯周手握直期是谓疾恶【上】
　　伤指夫差闻孔子至吴微服观之或人伤其指王怒欲索国而诛之子胥谏乃止【吴越春秋】
　　焠掌有子恶卧而焠掌【荀子】有子刺掌脩名立【齐竟陵王努力门颂】有若好卧则刺其掌【桓范世要论】
　　手拳孝武帝钩弋赵媫妤家在河间上巡狩过河间有紫青气自地属天望气者以为其下当有奇女天子之祥上使求之见有一女子在空馆中姿貌殊絶两手皆拳上令开其手数十人劈之莫能舒上于是自披手手即伸由是得幸号拳夫人生昭帝【汉书】
　　文奇公孙述自言手文有奇瑞数移书中国上赐述书曰瑞应手掌成文亦非吾所知【东观汉记】
　　三公公长七尺八寸多须髯手握三公之字【李郃别传】唾掌公孙瓉为袁绍所围曰天下兵起我谓可唾掌而决今视孙之兵革方始不如休兵积谷【九州春秋】
　　手文曰渊刘渊父豹母呼延氏渊生而左手有文曰渊遂以命之【三十六国春秋】彭神符生而有文在其手曰神符【上】尊拳刘伶尝醉与俗人相忤其人攘袂奋拳而往伶徐曰鸡肋不足以安尊拳其人笑而止【晋书】
　　毒手初石勒与李阳邻居嵗常争麻地迭相欧击至是谓父老曰李阳壮士也何以不来沤麻是布衣之恨孤方崇信于天下宁雠匹夫乎乃使召阳既至勒与酣谑引阳臂笑曰孤往日厌卿老拳卿亦饱孤毒手因赐甲第一区拜叅军都尉【上载记】晋王与梁有隙交兵累年后晋王数困欲与梁通和使李袭吉为书谕梁辞甚辨丽梁太祖使人读之至于毒手尊拳交相于莫夜金戈铁马蹂践于明时叹曰李公僻处一隅有士如此使吾得之传虎以翼也顾其从事敬翔曰善为我答之【五代史】文达中指陶侃左手有文直达中指至上横节便絶占者以为此文若过位在无极侃鍼挑令彻血流弹壁乃作公字又取纸褁公迹愈明【异苑】
　　手文曰武梁武帝母张氏尝梦抱日已而有娠遂产帝帝生而有异光状貌殊特日角龙顔重岳虎顾舌文八字项有浮光身映日无景两骻骈骨项上隆起有文在右手曰武帝为儿时能蹈空而行【南史】
　　偏直梁刘之遴字思真文范先生虬之子也博综文史尚书令沈休之深敬器之右手偏直不得屈伸每书则以纸就笔【三国典畧】
　　梦落十指魏庄帝之将图尔朱荣也夜梦手持一刀自害落十指甲都不觉恶之以告城阳王徽及杨侃徽解梦曰蝮蛇螫手壮士解腕割指节与解腕何异去患乃是吉祥闻者皆言善【北史三十六】
　　无左隋文帝未贵时常舟行江中夜泊中梦无左手及觉甚恶之及登岸诣一草庵中有一老僧道极高具以梦告之僧起贺曰无左手者独拳也当为天子后帝兴建此庵为吉祥寺居武昌下三十里【独异志】
　　摸书知字隋卢大翼防称神童后目盲以手摸书而知其字【北史】
　　长尺余隋炀帝时杨感反余杭民刘元进起兵应之元进手长尺余臂垂过膝自以表相非常隂有异志【隋书】翟天师名干祐长六尺手大尺余每揖人手过胷前【酉阳】好手承干数引侯君集入内问以自安之术君集以承干劣弱意欲乗衅以图之遂賛承干隂谋不轨常举手谓承干曰此好手当为殿下用之【唐书】
　　右指黒毫则天初诞之夕雌雉皆雊右手中指有黒毫左旋如黒子引之长尺余【酉阳】
　　画圆方元嘉少聪俊左手画圆右手画方口诵经史目数羣羊兼成四十字诗一时而就足书五言一絶六事齐举伐号神仙童子【佥载】名实相须而成形体相应而生故一手独抃虽疾无声故曰左手画圆右手画方则不两成【韩子】
　　重五斤陆余庆善论事而谬于判时人嘲之曰説事喙长三尺判事手重五斤
　　疾从指入崔浑御史性至温恭能尽色养父母少不安辄祈幽灵以身代母尝有疾浑跪请病授已有顷觉疾从十指入俄而偏身母所苦遂愈丁父艰勺饮不入口哀毁立无何不胜哀而卒朝野伤心【佥载】
　　霹手裴琰之为同州司户名动一州号霹手绣迹于衣庄宗尝问高季兴曰吾已灭梁欲征吴蜀何者为先季兴曰宜先蜀臣请以本道兵先进庄宗大悦以手拊其背季兴因命工绣其手迹于衣归以为荣耀季兴已去归而谓梁震曰主上百战以取河南对功臣夸手抄春秋又曰我于手指上取天下其自矜伐如此而荒于游畋政事多废吾可无虑矣【五代史】
　　乂手卧王文公凝每寝必乂手而卧虑梦中见先灵也【北梦琐言】
　　重蹠乌浒人以人掌蹠为珍重以保长老【南方异物志】
　　足
　　趾足趾足也【尔雅】无事曰趾陈设曰足【元鼎録注】足底也续也言续胫也趾止也言行一进一止也脚却也以其坐时却在后也【释名】
　　防一足鲁哀公问孔子曰吾闻防一足信乎对曰防人也独通于声尧曰防一而足矣使为乐正【韩子】
　　足文履已大禹右足文履已子【帝王世纪】
　　下有八卦老君足下有八卦【抱朴】
　　不能卫足郑伯治与于雍纠之乱者则强鉏君子谓强鉏不能卫其足【左庄】
　　葵卫足齐刖鲍牵仲尼曰鲍庄子之智不如葵葵犹能卫其足【成十三】
　　玉趾楚使防启彊召鲁公辞曰今君若步玉趾辱见寡君宠灵楚国【昭七】
　　不良卫襄公夫人姜氏无子嬖人婤姶生孟絷孟絷之足不良能行【上】
　　辄卫侯之兄辄何为君也曰有天疾者不得入乎宗庙辄两足不能相随齐谓之纂楚谓之蹶卫谓之辄【谷梁传】韈登卫侯辄为灵台于借圃与诸大夫饮酒焉禇师声子韈而登席公怒辞曰臣有疾异于人若见之君将惊惧是以不敢公愈怒大夫辞之禇师出公握其手曰必断而足【哀二十五】
　　曳足晋平公与唐亥坐而出叔向入公曳一足叔向问之公曰吾待唐子腓痛足痹而不敢申叔向不悦公曰子欲贵吾爵子子欲富吾禄子夫唐先生无欲也非正坐吾无以养之【韩子】
　　重茧申包胥如秦乞师逾越险阻曽茧重胝立于秦庭号哭七日【幽通赋注】楚欲攻宋墨子闻之自鲁至而十日十夜足重茧而不休息至郢见楚王
　　断足孙膑尝与厐涓俱学兵法厐涓事魏得为惠王将军而自以为能不及孙膑乃隂使召孙膑膑至恐其贤于已疾之则以法刑断其两足而黥之欲隐勿见【史记】
　　摩足张汤有所爱史鲁谒居病卧闾里主人汤自往视病为谒居摩足赵王上书告汤人臣也史谒居有病汤至为摩足疑与为大奸事下廷尉【汉书】
　　足下有毛宣帝高才好学足下有毛居止数有神光照矅每买饼所从买家辄大售【汉纪】身足下有毛【汉书】
　　履龟文李固郃之子也貌状有奇表鼎角匿犀足履龟文【后汉】
　　自割申足留赞字正明防稽人少为郡吏与黄巾贼帅吴桓战手斩得桓赞一足被创遂屈不伸然性烈好读书史每览古良将战攻之势辄自叹躄废因呼诸近亲欲割引申足几复见用众皆难之有问赞乃以刀自割其筋血流滂沱气絶良久家人惊怖亦以既尔遂引申之足申创愈以得蹉步凌统奇之乃表荐试用屡立战功【吴志】
　　伸脚局下王济尝与武帝围棋济伸脚在局下因问孙皓曰闻君生剥人面皮何也皓曰见人臣无礼于君者则剥之武子大惭遽缩脚【三十国春秋】贾充问皓何以剥人面皮皓曰憎其顔之厚也【语林】
　　病废习凿齿以脚病废于里巷符坚灭樊邓素闻其名与释道安俱举而致焉与语大説以其蹇疾裁堪半下与诸镇书曰晋氏平吴利在二陆今得汉南得士一人半耳【续晋曰】
　　脚病陶潜无履江州刺史王顾左右为之造履左右请履度潜便于座伸足令度焉要之还州问其所乗答云素有脚病向未蓝舆亦足自反乃令一门生二儿共舆之【晋书】
　　躄疾多忌齐始安王遥光生而躄疾多忌人有饷履者以为戏已大被嫌责刘绘饯云智不及葵亦以忤防【南史】洗足致败梁隂子春虽无佗才行临人以亷洁称闺门混杂而身服垢污脚数年一洗言每洗则失财败事云在梁州以洗足致梁州败【上】
　　肉瘤侯景左足上有肉瘤状似龟战应克捷瘤则隐起分明如其不胜瘤则低下至石头之役瘤隐肉中【云典】足下黒子安禄山初为张仁愿帐下走使之吏仁愿尝令洗足仁愿脚下有黒子禄山因窃窥之仁愿顾笑曰黒子吾贵相也禄山曰某贱人双足俱有之比将军者黒而加大不知其何祥也仁愿观而异之益亲厚之约为义儿而加宠荐焉【明皇杂録定命録】郭子仪浑瑊具【行曽】事同龙脚马希范二脚左右长尺余谓之龙脚人或误触则终日头痛【幙府燕闲録】





　　天中记卷二十二
<子部,类书类,天中记>
　　钦定四库全书
　　天中记卷二十三
　　明　陈耀文　撰
　　心
