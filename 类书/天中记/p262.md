<!-- { "loadSidebar": true } -->
　　禅窟义林宋元嘉中有慧严慧议道人并住东安寺学行精整为道俗所推时鬭塲寺多禅僧京师为之语曰鬭塲禅师窟东安谈义林【宋夷蛮传天竺下】
　　延祚寺金陵延祚寺宋太始中邦人所建也唐有灵知禅师生无双目号罗防和尚经纶文子悉能明了时人号有天眼【金陵志】
　　天安寺宋大明四年于丹阳中兴寺设斋有一沙门容止独秀举众往目皆莫识焉沙门惠璩往问之荅名惠明又问所住荅云从天安寺来语讫忽然不见天下无此寺名阖堂惊异以为明祥所贲幽应攸阐紫山可覩华台不逺故上土盛士尅表大明之朝劝发妙身躬见龙飞之室意若曰陛下慧烛海县明华日月故以慧明为人名继兴天祚式垂无疆故以天安为寺称乃改中兴曰天安寺【宋蛮夷传　释老志防祥记】
　　聚慧寺昆山聚慧寺梁天监中沙门惠响欲建寺时忽见神请助千工是夜风雪顷刻暴作闻喑呜之声迟明基成帝赐名焉【志】
　　光宅寺梁武舍宅造光宅寺未成于小庄严寺造无量佛像长丈九尺未移前淮中佑客夜闻桥上数百人修道路往视不见人俄而像度光彩辉焕
　　大觉寺大觉寺广平王懐舍宅也北瞻芒岭南眺洛汭东望宫阙西顾旗亭禅臯显敞实为胜地是以温子升碑云面水背山左朝右市是也环所居之堂上置七佛林池飞阁比之景明至于春风动树则兰开紫叶秋霜降草则菊吐黄花名僧大徳寂以遣烦【伽蓝记】
　　长广陆馥为相州刺史假长广公有善政其代还也吏人大敛布帛以遗之馥皆不受人亦不取于是以此物起佛寺焉因名长广公寺【北史俟传】
　　修梵寺修梵寺有金刚鸠鸽不入乌雀不栖菩萨达摩云得其真相【伽蓝记】
　　少林寺西域沙门跋陀者有深道业周太和所敬重诏于少室山隂立少林寺以居之公给衣供【广明】
　　安国寺义兴安国寺陈武所营基址犹存释慧弼修理之寺宇光华门房严丽故真观法师制寺碑曰花塼锦石更累平阶夏藻秋莲环庄竦塔月临月殿粉壁照于金波云映云台画梁承于玉叶是也【续髙】
　　仙游寺释童贞综掇儒英猷秀举抱操懐亮以徳王当时隋文帝勅令往雍州置塔送舍利于终南山仙游寺即古传云秦穆公女名弄玉习仙升云之所也【上】四絶齐州灵岩荆州玉泉润州栖霞台州国清世称四絶【晏殊类要】歙溪据二浙上流古为新安郡溪西太平寺旧号兴唐寺李太白尝留题曰天台国清寺天下为四絶今到汉唐游竒踪更无别枿木划断云髙僧顶残雪槛外一条溪几回碎明月溪即取太白诗名之也石刻尚存而集中不载【曲淆旧闻】
　　那兰陁唐云施无厌此伽蓝南庵没罗园中有池其龙名那烂陁旁建伽蓝因取其称【西域记】其寺周围四十八里九寺一门是九天王所造西域伽蓝无如其髙广矣常住僧众四千余人外客道俗通及邪正乃出万数皆周给衣食无有穷竭故佛号寺为施无厌也中有佛院备诸圣迹精舍髙者二十余丈佛昔于中四月説法又有精舍髙三十余丈中诸变态不可名悉置立铜像髙八丈余六层阁盛庄严绮饰即戒日之兄满胄王造也【续髙僧传】
　　广敎寺大中间裴休为宣州刺史建广敎寺其材皆松萝惟安南有之相传为黄蘖禅师所募时寺后有二金鸡相鬭入井中材皆从井中出寺成余松萝八株蘖师植之殿前辄敷荣长茂别有栢二株遇僧有异行者辄开异花数色今井中防木尚存【宣州志】
　　三大道塲东海梅岑山耶补陀落伽山此云海岛上有寳陀寺唐大中间有西域僧来燔尽十指顶礼洞前亲感菩萨见大人相为説妙法授以七色宝石后日本僧慧谔自五台得观音瑞相欲返故国舟抵新螺嶋谔祷之曰使我国众生无縁见佛当从所向立精蓝有顷舟行竟泊于潮音洞下有居民张氏目覩斯异亟舍所居双峯山卓庵奉之俗呼为不肯去观音院郡闻遣迎其像置城中已而有僧即大众中求嘉木刻像扃户弥月工竟而僧不见宋元丰三年内殿王舜封使三韩至此有大龟负舟不得去望山作礼忽龟没而舟行还以其事上之赐额宝陀寺惟大士以三十二应身入诸国土现八万四千手臂接引羣生与五台之文殊峨眉之普贤为天下三大道塲【宁波府志】有咀落迦山南海有石天宫观自在菩萨游舍【西域记】
　　伽蓝僧伽蓝译为众园僧史畧云为众人园圃园圃生植之所佛弟子则生植道芽圣果也【翻】后魏太武帝始光元年造伽蓝创立招提之名【僧史】伽蓝之地本曰净居栖心之所理尚幽寂【唐髙沙汰语】或云毗阿罗此云游止处【要览】
　　招提经音义云梵去招鬭提奢唐言四方僧物后人写之误以拓为招又省去鬭奢二字只称招提只今十方住持是也【西溪丛语】唐防昌五年毁招提兰若四万余区又防要元和二年官赐额为寺私造者为招提兰若及招挺菩萨皆古佛号故寺谓之招提或名伽蓝【释书】
　　兰若阿兰若或名阿练若大论翻逺离处萨婆多论翻闲静处天台云不作众累名之为闲无愦闹故名之为静或翻无诤谓所居不洁之故即离聚落五里处也肇云忿竞生乎众娶无诤出乎空闲故佛讃住于阿兰若应师翻空寂翻四分律云空静处
　　精舍寺或名精舍释迦谱云息心所栖故曰精舍灵裕寺诰曰非麄暴者所居故云精舍艺文类云非由其舍精妙良由精练行者所居也或名道场肇师云修道之场隋帝勑天下寺院皆名道场止观云道场清净境界或名僧坊者别屋谓之坊也【翻】
　　鸡园鸡园在摩竭陀国无忧王造小乗大众出家寺也佛灭后众多名徳比丘皆住鸡园【西域记】鸡头摩竦疏释鸡园引智论云昔有野火烧林林中有雉入水渍羽以救其焚纂要云即鸡头摩寺【翻】
　　鹿苑在罗茶柰国佛成道初转法轮处也　鹿园深义龙宫奥説【广明】
　　鴈堂毗舍离于大林为佛作堂形如鴈子一切具足【要览】鹫岭耆阇窟山中山形如鹫佛常居此中故号鹫岭【法华】祗园须达多长者白佛言弟子欲营精舍请佛住惟有祗陀太子园广八十顷林木欝茂幽静可居白太子太子戏曰满以金布便当相与须达出金布八十顷精舍告成凡千二百区【经律异相】须达多长者居舍衞国常施孤独故曰给孤独【上】祗洹林树名梵云祗陁洹此云战虽即太子名须达长者施园祗陁太子施树为佛説法之处故后人曰祗园亦曰给孤园【金刚经注】
　　金地或云金地即舍衞国给孤长者侧布黄金买祗陀太子园建精舍诸佛居之处也【鸡跖】五台佛光寺愿诚治栖金地礼行严为师【宋僧传】
　　宝坊给孤长者布黄金地为伽蓝故寺宇号为宝坊【鸡跖】丛林梵论贫婆此云丛林譬如大树丛丛故僧聚处得名丛林【祖发事苑】
　　方丈吠舍黧园有维摩故宅显庆中王防因向印度过净名宅以笏量基止有十笏故号方丈室【唐髙僧】紫绀殿碧玉之楼升堂未易紫绀之殿入室为难【梁元帝】绀园【白帖】绀殿横江上【李白】殿宇余丹绀【韦苏州】
　　柰苑庵罗园阐义云庵罗是果树之名其果似桃或云似柰此树开华华生一女国人叹异以园封之园既属女女人守护故言庵罗树园宿善防熏见佛欢喜以园奉佛佛即受之而为所住【翻】庵罗肇汪云柰也柰女经云维耶梨国梵志园中植此柰树树生此女梵志收养至年十五顔色端正王收为妃女乃以苑地施佛为伽蓝故曰柰苑【鸡跖】鹫岭三层塔庵园一讲堂【沈炯】
　　香城究香城之妙理穷金河之奥説【王僧孺】香城金简龙宫玉牒【二敎论】鹿树表光金河匿曜【法苑千佛】
　　香界佛寺曰香界亦曰香阜因香所生以为香界【楞经】髙适诗香界冺羣有江总诗息舟香阜怅别在寒林香宇齐竟陵王三界外乐门颂云灯祗开逺照香宇荐嘉薫莲花界【莲花界】莲宫【花宫】金界【金绳界道】
　　福界沈炯从游中天寺应令曰福界开新草
　　儴佉宫时我及众僧俱出灵鹫山儴佉之宫孱然可期【明集引法华经】
　　青豆房伏承舆驾寻幸伽蓝冀于此时得一觏止辨论青豆之房遣惑赤华之舍【广梁简文】
　　仁祠楚王英为浮屠斋戒祭祀奉送缣帛以赎愆罪诏报曰楚王诵黄老之防言尚浮屠之仁祠何嫌何疑【后汉】上方常琮侍炀帝游宝山帝曰几时到上方琮曰昏暗应须到上头左右失笑帝曰淳古君子也【隋传】
　　禅宫释慧明欲移湖州佛川寺泉侧有吴王古祠夜神谓明曰师欲移寺弟子愿舍此处永奉禅宫后果移寺于祠侧获铜盘之底篆文有慧明二字焉【髙僧传】
　　波罗越【彼国名鸽】达嚫国有迦叶佛伽蓝穿大石山作之有五重最下为鴈形第二层作师子形第三层作马形第四层作牛形第五层作鹄形为波罗越【佛游天竺本记】
　　青鸳须弥山下有青鸳伽蓝【大悲经】
　　庄严下压象迹欢喜之地上接蜂歌庄严之境【段成式愬像记】二梵世尊説四梵福若能补理故寺是谓二梵之福【问含】
　　经
　　演经姚兴如逍遥园引诸沙门于澄堂聴鸠摩罗什演佛经公卿已下莫不钦附沙门自逺而至者五千余人起浮图于永贵里立波若台于中宫沙门坐禅者恒有千数州郡化之事佛者十室而九矣【晋书】
　　阿含此云故涉法师云阿含此云传所説义唯识论云谓诸如来所説之敎长阿含序云阿含者秦言法归所谓万法之渊府摠时之林苑也【翻】
　　楞伽正言防迦佛住南海濵入楞伽国摩罗耶山而説此经梵语楞伽此云不可往唯神通人方能到也阿跋多罗此云入谓入此山中而説此宝或翻无上谓此经法是无上宝【上】
　　半字义是诸大乗经为满子无欠少之义也小乗诸教悉为半字义未圆故云半字【涅槃经】
　　移坐张绪为中书令善谈驾幸庄严寺聴僧达道人讲维摩坐逺不闻绪言上难移绪乃迁僧达【齐书】
　　闭阁张稷出为青冀二州刺史而不得志尝闭阁读佛经【梁书】
　　诵经枷锁自脱卢景裕魏节闵帝时为国子博士后河间邢摩纳与景裕从兄卢仲礼据乡作逆连坐景裕系晋阳狱景裕至心诵金刚经枷锁自脱是时又有孙敬徳负罪当死梦沙门敎诵救坐观世音经觉时如所梦谓诵千遍临刑刀折主者以闻丞相髙欢表请免死勅写其经广布于世今谓髙王观世音经【北史续髙僧报应记】诵经获祐萧瑀笃信佛法常持金刚经议伐髙丽不合防上大怒与贺若弼髙颎同禁欲寘于法瑀就其所八日念金刚经七百遍明日桎梏忽自脱守者失色复为着至殿前独宥瑀【报应记】
　　大云金仙降防大云之偈先彰【则天华严经序】北凉三藏昙无防所译大方等无相经大云分云尔时众中有一天女名曰净光闻法欢喜供养如来佛即为説宿世因縁乃告之曰汝当来世即以女身当王国土得转轮王所统领处四分之一得大自在受持五戒作优婆夷守护正法摧伏外道汝于尔时实是菩萨为化众生现受女身注曰是大云先彰防武后为天子之文也
　　宝雨玉扆披详宝雨之文后及【上】宝雨经第一卷云佛记日月净光天子宿种善根以是因縁我涅槃后第四五百年汝于赡部东支那国故现女身为自在主正法治化能于我法广大住持清凉师云此时更无女主斯言不妄也
