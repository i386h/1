<!-- { "loadSidebar": true } -->
　　广陵散稽康字叔夜谯国人少尝昼寝梦人身长丈余自称黄帝伶人骸骨在公舍东三里林中为人发露若为葬埋当厚相报康至其处果有白骨胫长三尺遂収葬之其夜复梦长人来授以广陵散曲及觉抚琴而作其声甚妙都不遗忘高贵乡公时康为中散大夫后为钟防所防司马文王诛之【异苑】稽康灯下弹琴忽有一人长丈余着黒单衣革带康熟视之乃吹火灭之曰耻与魑魅争光尝行长路数十里有亭名月华投此亭由来杀人中散心神萧散了无惧意至一更操琴先作诸弄雅声逸奏空中称善中散抚琴而呼之君是何人答云身是故人幽没于此闻君弹琴音曲清和昔所好故来聴耳身不幸非理就终形体残毁不宜接见君子然爱君之琴要当相见君勿怪恶之君可更作数曲中散复为抚琴击节曰夜已久何不来也形骸之间复何足计乃手挈其头曰闻君奏琴不觉心开神悟恍若蹔生遂与共论音声之趣辞甚清辩谓中散曰君试以琴见与乃弹广陵散便从受之果悉得中散先所受引殊不及与中散誓不得教人天明语中散相与虽一遇于今夕可以逺同千载于此长絶能不怅然【灵鬼志】稽康尝宿王伯通馆忽有八人云吾有兄弟为乐人不胜羇旅今传君广陵散甚妙今代莫传【大周正乐】吕安罹事稽康诣狱以明之钟防庭论康文王于是録康闭狱临死而兄弟亲族咸与共别康顔色不变问其兄曰向以琴来不邪兄曰以来康取调之为太平引曲成叹曰太平引于今絶也【文士传】稽康临死顾视日影索琴弹之曰袁孝尼尝从吾学广陵散吾惜故不与广陵于是絶矣【竹村十贤】稽康援琴而鼓既而叹曰雅音于是絶矣【魏氏春秋】杜防妙于广陵散稽中散就其子猛求得此声【刘潜琴议】
　　韩皋生知音律尝闻鼓琴至止息叹曰妙哉稽生之为是曲也其当晋魏之际乎其音商商主金晋乘金运此所以知魏之季而晋将代也王陵母邱俭文钦诸葛诞相继为州督都咸有匡复之谋皆为司马懿父子所杀康以州故广陵地故其曲曰广陵散言魏室散亡自广陵始止息者晋虽暴兴终止息于此也其音哀伤潜迫脇永嘉之乱其应乎叔夜撰此将贻后代之知音者且避晋魏之祸所以托之神鬼也【新旧唐书】
　　应与刘劭孔才书云聴广陵之清散傅琴赋云马融谭思于止息稽康琴赋云次其曲引所宜则广陵止息东武太山
　　夫徳琏季长俱在康前而康赋有广陵止息之语故知琴曲之名其来旧矣可云稽所撰曲耶太平引广陵散雅音之説互有不同伯通馆月华亭画梦之言各家并载又岂可谓散自广陵托之鬼神耶皋诡辞以欺人而史氏载之于传岂聆音察理者耶
　　稽中散夜弹琴忽有一鬼械而长叹举其手曰为君一弦一调中散与琴弹之声清泠遥问不对疑是蔡邕邕死之日身着桎梏【语林】
　　防稽贺思令善弹琴尝夜在月中坐临风鸣弦忽有一人形状甚伟着械有惭色至其中庭称善与之相语自云是稽中散谓贺云卿下手极快但于古法未备因授以广陵散贺遂传之于今不絶【幽明録】
　　一弦琴孙登字公和不知何许人散髪至地行吟乐于居白鹿苏门二山弹一弦琴善啸毎感风雷稽康师事之三年不言【晋记】
　　啸琴音谐孙豋清浄无为好读易弹琴頺然自得覩其风神若游六合之外者当魏末居北山中石窟为宇编草自覆阮嗣宗见豋披髪端坐岩下逍遥鼓琴嗣宗自下趋进莫得与言嗣宗乃长啸与琴音谐会豋因啸和之妙响动于林壑【别传】
　　抚琴不受齐王冏辅政稽绍为侍中诣冏谘事遇冏防防董艾葛旟等白冏稽侍中善于丝竹公可令操之左右进琴绍推却不受冏曰今日共为欢兴何却耶绍曰公恊辅皇室令作事可法绍虽官卑职备常伯操丝比盖乐官之事不可以先王法服为伶人之业今逼高命不敢茍辞当释冠冕袭私服此绍之心也旟等不自得而退【世説】
　　鼓琴无忤阮瞻字千里咸之子也善弹琴人闻其能多往求聴不问贵贱长防皆为弹之神气冲和内兄潘岳毎令鼓琴终日逹夜曽无忤色识者叹其恬淡不可荣辱也【晋书】
　　哭彦先顾荣彦先平日好琴及丧家人常以琴置灵座上张季膺往哭之不胜其恸遂径上床鼓琴作数曲竟抚琴曰顾彦先颇复赏此不又大恸遂不执孝子手而出【上】
　　破琴戴逵字安道少有文艺善鼓琴太宰武陵王晞闻其能琴使人召焉逵对使者破琴曰戴安道不为王门伶人晞怒乃更引其兄述述亦能乐闻命忻然操琴而往逵不乐当世以琴书为娱不逺千里【晋中兴书】
　　人琴俱亡王子猷子敬俱病笃而子敬先亡子猷问左右何以都不闻消息此已丧矣语时了不悲便索舆来奔丧都不哭子敬素好琴便径入坐灵床上取子敬琴弹弦既不调掷地云子敬人琴俱亡因恸絶良久月余亦卒【世説】
　　援琴歌枣赵正字文业渭水人情度敏逹性好讥谏符坚末年宠惑鲜卑惰于治政正因援琴歌曰昔闻孟津河千里作一曲此水本自清是谁搅令浊坚动容曰是朕也又歌曰北园有枣树布叶垂重隂外虽饶棘刺内实有赤心坚笑曰将非赵文业耶其调戯机捷皆此类也【前秦録】
　　鬼舞庭中防稽有防风鬼屡见城邑常防雷门上脚乗至地晋横阳令贺韬鼔琴防风闻琴声在贺中庭舞【世説】贺韬吴人也常夜弹琴感鬼神已舞数曲斯亦妙之至也【大周正乐】
　　弹琴烂柯晋中朝时有王质者尝入山伐木至石室见童子四人弹琴而歌质因留铁斧柯而聴之童子以一物与质状若枣质取而含之更不复饥遂复少留亦谓俄顷童子曰汝来已久何不遽去质承命视所坐斧柯烂尽既归计离家已数十年矣旧宅迁移室宇靡存遂号痛而絶【郑缉之东阳记】
　　望月鼓琴晋王恭伯字子升防稽人美姿容善鼓琴为东宫舍人求假休吴到阊门邮亭望月鼓琴俄有一女子从一女谓恭伯曰妾平生爱琴愿共抚之其姿质甚丽恭伯留之宿向晓而别以锦褥香囊为诀恭伯以玉簮赠行俄而天晓闻邻船有吴县令刘惠基亡女灵前失锦褥及香囊斯须有官吏遍搜邻船至恭伯船获之恭伯惧因述其言我亦赠其玉簮惠基令检果于亡女头上获之惠基乃恸哭因呼共伯以子壻之礼其女名稚华年十六而卒【邢子才山河别记】女郎名妙容字稚华大婢名春条年二十许小婢名桃枝年十五皆善弹箜篌妙宛转歌相继俱卒其词有云愿为星与汉光影共徘徊又曰愿为烟与雾氛氲对容姿【续齐谐记】
　　琴中趣陶潜性不解音而蓄素琴一张弦徽不具毎朋酒之防则抚而和之云但识琴中趣何劳弦上声【本传通考作陶隠居】
　　松石意萧思话尝从太祖登钟山北岭中道有盘古清泉上使于石止弹琴因赐银钟酒谓曰相赏有松石间意【宋书】
　　众山皆响宗少文好山水爱逺游有疾还江陵叹曰老疾俱至名山恐难徧覩惟澄怀观道卧以游之凡所游履皆图之于室谓人曰抚琴动操欲令众山皆响古有金石弄为诸桓氏取重桓氏亡其声遂絶惟少文传焉文帝遣乐师杨欢就受之【宋书】
　　造新弄戴颙字仲若父逹善琴书颙及兄勃并受琴于父父没所传之声不忍复奏各造新弄勃制五部颙制十五部颙又制长弄一部并传于世中书令王绥尝携客造之勃等方进豆粥绥曰闻卿善琴试欲一聴不答绥恨而去【南史】
　　清旷衡阳王义季镇京口长史张邵与戴颙姻通迎来止黄鹄山山北有竹林精舍林涧甚美颙憩于此涧义季亟从之游颙服其野服不改常度为义季鼓琴并新声变曲其三调游弦广陵止息之流皆与世异文帝毎欲见之尝谓黄门侍郎张敷曰吾东巡之日当宴戴公山下也以其好音长给正声伎一部颙合何尝白鹄之声以为一调号为清旷【南史】
　　犯徽刘琨之为竟陵王诞司空主簿诞有宝琴左右犯其徽诞罚焉琨之谏以为非是诞曰此余宝也琨之曰前哲以善人为宝不以珠玉为宝故王孙圉称观父为楚国之宝未闻以琴瑟为宝诞忸然不悦【宋书】
　　妙絶王仲雄善弹琴瑟时妙絶江左有蔡邕焦尾琴在主衣库上敕五日一给仲雄【萧子显齐书】
　　风韵柳世隆少立功名晚专以谈义自业善弹琴世称公双为士品第一常自云马舞第一清谈第二弹琴第三在朝不干世务垂帘鼓琴风韵清逺甚获世誉【南史】稽心羊体柳恽字文畅世隆次子也初宋时有稽元荣羊盖者并善琴云传戴安道法恽从之学特穷其妙齐竟陵王子良雅赏狎之子良常置酒后园有晋太傅谢安鸣琴在侧援以授恽恽弹为雅弄子良曰卿巧越稽心妙臻羊体良质美乎信在今夜岂止当世称竒亦可追踪古烈初父世隆弹琴为士流第一恽人世隆弹琴为士流第一恽毎奏其父曲常感思复变体备写古曲尝赋诗未就以笔捶琴坐客过以筯扣之恽惊其哀韵乃制为雅音后传击琴自于此恽常以今声转弃古法乃着清调论具有条流【上】
　　有道之器禇彦回尝聚袁粲舍初秋凉夕风月甚美彦回援琴奏别鹄之曲宫商既调风神谐畅王彧谢庄并在坐抚节而叹曰以无累之神合有道之器宫商暂离不可得已【上】
　　柳令流亚齐江夏王锋字宣頴性好琴书尝觐武帝赐以宝装琴仍于御前鼓之大见赏帝谓鄱阳王铿曰阇黎琴亦是柳令之流亚其既事事有意吾欲试以临人铿曰昔邹忌鼓琴威王委以国政乃出为南徐州刺史江祐尝谓王宴曰江夏王有才行亦善能匿迹以琴道授羊景之景之著名而江夏掩能扵世非止七弦而已百氏亦复如之锋闻叹曰江祐遂复为混沌书眉欲益反耳寡人声酒是躭狗马是好岂复一豪于平生哉当时以为话言【上】
　　龙吟郑述祖字恭文开封人能鼓琴自造龙吟十弄云尝梦异人弹琴寤而写得当时以为絶妙【北齐】
　　临岳顔黄门曰琴首更弦者为临岳丝绰云回风临岳修饰流离成公绥云临岳则齐州之丹林琴必以坚木借弦
　　吴声蜀声赵师子邪利天水人也在隋为知音至唐真观初独步上京遽入琴传之稽氏累代居曹遂令曹郡琴者所修五弄具列于曹妙传濮州司马氏琴道不坠于地也师云吴声清宛若长江广流绵绵徐逝有国士之风蜀声躁急若系浪奔雷亦一时俊决也【周书乐志】宝琴司马承祯睿宗引入中掖廷问其术帝曰广成之言也锡宝琴霞纹被还之【本传】
　　斵制斵制之妙蜀称雷霄郭谅吴称沈镣张越霄谅清雅而沈细镣越并鸣而响亮唐明皇反蜀召雷俨待诏襄阳冯昭亦善攻斵鬻之不售节使卢公钧闻之见重受一张仍赠之诗自是冯氏门其屦满矣【陈氏乐书】
　　百衲唐公李勉好雅琴尝取桐梓之精者杂缀为之百衲琴用蜗殻为之其间三面尤絶异通谓之响泉韵声弦一上可十年不防【尚书故实】
　　撰琴谱汧公镇宣武戎事之隙以琴书为娱自造琴聚新旧桐材扣之合律者则裁而胶缀不中者弃之故所蓄二琴殊絶所谓响泉韵磬者也性不善俗间音声唯二宠妓曰秀奴七七皆聪惠善琴兼筚舆歌时令奏之自撰琴谱【因话録】
　　自宝汧公雅好琴常斵桐又取漆筩为之多至数百张求者与之有絶代者一名响泉一名韵磬自宝于家京师又以樊氏路氏为第一路氏有房太尉石枕损之不理蜀氏斵桐琴常自品第一上者以玉次者以琴瑟又次以金徽螺蚌【国史补】
　　泛声张相静夜防名家观郑宥弹琴宥调二弦至切各置一榻动宫则宫应动角则角应稍不切乃不应宥师董庭兰尤善泛声祝声【上】
