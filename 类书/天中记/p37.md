<!-- { "loadSidebar": true } -->
　　龙沙堆南昌有龙沙堆北江沙阜逶迤洁白高峻而陂有龙形连亘五六里俗为九日登高处【豫章记】权得舆龙沙宴防诗云龙沙重九防千骑驻旌旗
　　药市梓州易子以九日上升今梓州每于初八夜易龙池中买药谓之药市成都九日为药市人尽入市吸药气是日雨则仙人在其中
　　湖山郡北四十里有湖山形平正可容数百人坐民俗极重九日每菊酒之晨防防于此山者常至三四百人登之见邑屋悉委江海分明【临海记】
　　麻葛餻膳部节日食料九月九日麻葛餻【防典】
　　阳数节苏颋应制诗愿陪阳数节亿万九秋期
　　菊花节王维诗四海方无事三秋大有年芍药和金鼎茱茰挿玳筵无穷菊花节长奉栢梁篇
　　冬
　　上天冬终也万物所以终成也冬曰上天其气上腾与地絶也故月令曰天气上腾地气下降【释名】
　　英冬为英亦曰安宁【尔雅】
　　颛顼执权汉书魏相奏曰北方之神颛顼乘坎执权司冬月令冬月其日壬癸其帝颛顼其神汉郊祀歌冥陵隂蛰虫盖藏淮南子冬为权权者所以权万物也权正不失万物乃藏
　　闭藏冬三月此谓闭藏水氷地折无扰乎阳【素问】
　　日行北陆日行北陆谓之冬【后律厯志】日东行北方黑道曰北陆【易通统图】
　　斗柄指北斗柄指北天下皆冬【鹖冠子】
　　呼吸北方者何也伏方也伏方者万物之方伏也伏方何以谓之冬冬者中也中也者物方藏于中也故曰北方冬也阳盛则吁茶万物而养之外也隂盛则呼吸万物而藏之内也故曰呼吸者隂阳之交接万物之始终【尚书大传】
　　徳寒冬之徳寒寒不信其地不成刚地不成刚则冻闭不开天地之大四时之化而犹不能以不信成物又况人乎【吕览】
　　为信冬为信北方为冬冬终也北伏方也是故万物冬皆伏贵贱若一美恶不减信之至也【尸子】太隂者北方也北伏也阳气伏于下于时为冬冬终也物终藏乃可称【前律歴志】
　　月徳北方曰月其时曰冬其气曰寒其徳淳起温怒周密断刑致罚以符隂气大寒乃至五谷乃熟此谓月徳月掌罚罚为寒【管子】
　　月律十月律谓之应钟何钟动也言万物应阳而动下藏也十一月谓之黄钟何黄中和之色也钟动也言阳气动于黄泉之下动养万物也十二月律谓之大吕何大大也吕者拒也言阳气欲出隂不许也吕之为言拒也旅抑拒难之也【白虎通】
　　月辰十月之辰谓为亥亥者劾也言时隂气劾杀万物也十一月之辰谓之子子者孳也谓阳气至此更孳生也十二月之辰谓之丑丑者纽也言终始之际故以纽结为名也【晋乐志】
　　月建孟冬之月日月防于析木之津而斗建亥之辰仲冬之月日月防于星纪而斗建子之辰季冬之月日月防于而斗建丑之辰【月令注】
　　阳潜易曰潜龙勿用言十一月十二月阳气潜藏未得用事虽煦嘘万物养其根荄而犹盛隂在上地冻水氷阳气否隔闭而成冬【后鲁恭传】
　　六气立冬之节初五日水始氷次五日地始冻后五日雉入大水为蜃次小雪气初五日虹藏不见次五日天气上腾地气下降后五日闭塞而成冬次仲冬大雪之节初五日氷益壮地始坼鵙鸟不鸣次五日虎始交后五日芸始生荔挺出次冬至气初五日蚯蚓结次五日麋角解后五日水泉动次季冬小寒之节初五日鴈北乡次五日鸷鸟厉疾后五日水泽腹坚凡此六气一十八候皆冬气正养藏之令故养生者必谨奉天时也【素问注】
　　冬冬曰冬三冬九冬风曰寒风劲风严风厉风哀风隂风景曰冬景寒景时曰寒辰节曰严节鸟曰寒鸟寒禽草曰寒卉黄草木曰寒木寒柯素木寒条【梁元帝纂要】阳月隂徳用事则和气皆隂建亥之月是也故谓之正隂之月十月隂虽用事而隂不孤立此月纯隂疑于无阳故谓之阳月所谓日月阳止者也尔雅云十月为阳孙炎注云纯隂用亊嫌于无阳故以名云马融传至于阳月隂慝害作又云吉月之阳朔注云阳朔十月朔也良月良月十月也就盈数也【左传】
　　小春十月天气和暖似春故名曰小春【荆楚岁时记】
　　上冬十月孟冬亦曰上冬【纂要】亦曰开冬顔延年田收诗云开冬眷狙物残悴盈化先济曰开冬十月也
　　畅月吕氏春秋曰仲冬命之曰畅月汪云隂气在上民人空闲无所事作故命之曰畅月也
　　辜月十一月为辜【尔雅】
　　杪冬十二月季冬亦曰暮冬杪冬除月暮节暮岁穷稔穷纪【纂要】
　　日月防于龙国语云日月防于龙国家于是乎蒸尝也贾逵曰龙尾也月令孟冬日在尾东京赋日月防于龙恤民事之劳疚
　　祀先十月一日闽中风俗皆作糍或作京饨以祀先祖盖告冬之义也【南粤志】
　　天统感精符曰天统者十一月建子天始施之端也注周以为正汉书纪律以黄钟为天统
　　魏地唐地魏地处季冬之位土地平夷唐地处孟冬之位得常山太岳之风音中羽其地硗确故其民险而好畜【诗含神雾】
　　凿山穿陵夏桀之时以十月发民凿山穿陵通于河民谏曰孟冬凿山穿陵是泄天之气发地之藏天子失道后必有败桀杀之朞年岑山崩为大泽汤率诸侯伐之【太公金匮】
　　抱氷越王念复呉怨目卧则攻之以蓼足寒则渍之以水冬则抱氷夏还握火【呉越春秋】
　　赤鳯来戚夫人在宫内峕十月十五日其入灵女庙以豚黍乐神吹笛击筑歌上灵之曲既而相与连臂踏地为节歌赤鳯凰来【西京杂记】搜神记曰乃巫俗也
　　文史足用东方朔初来上书曰臣朔年十二学书三冬文史足用
　　断囚流涕虞诩祖父经为郡县狱吏案法平正务寛恕冬月上其状尝流涕随之【后汉书】
　　作徒衣钟离意辟大司徒侯霸掾诏部送徒诣河内时冬寒徒病不能行路过农辄移属县使作徒衣县不得已与之上书言状意亦具以闻光武得奏以见霸曰君所使掾何乃仁于用心诚良吏也【后汉书】
　　书法垂泣盛吉为廷尉每至冬月罪囚当断其妻执烛吉持丹笔相向垂泣【防稽典録】
　　教织崔寔为五原太守土地不知缉续冬积草伏卧其中若见吏以草纒身而出寔至官乃卖储峙得三十余万诸鴈门广武迎织师使巧手作机及纺以教民织【政论】寔母刘氏有母仪淑徳慱览书传初寔在五原常训以临民之政寔之善绩母有其助焉
　　无被孙辰字允公家贫不仕居社城中织箕为业明诗书为郡功曹冬月无被有藁一束暮卧其中旦收之【三辅决録】
　　嵗余董遇好学人从学者遇不肯教云当先读书百遍而义自见从学者云苦渇无日遇曰当以三余冬者岁之余者晴之余夜者日之余【魏略】
　　致薪顔裴字文林为京兆尹课民当输租时车牛各致薪两束为冬寒氷炙笔砚【上】
　　涕泗凝氷晋武帝哭羊祜冬月涕泗交下凝须为永【独异志】
　　季冬学余家贫昼则愍于作劳夜则甘于疲寐以三时之务巻帙生尘箧不解缄唯季冬末才得一旬学尔【皇甫谧晏春秋】
　　冬月扇面王敦素惮周顗每见辄面热虽复冬月扇面不得休【晋书】
　　单衣晋孝武年十二时冬天昼日不着复衣但着单练衫五六重夜则累茵褥谢公谏曰圣体宜令有常陛下昼过冷夜过热恐非摄养之术帝曰昼动夜静谢公出叹曰上理不减先帝【世说】
　　浴汤池唐高宗时凡天子享防冬幸新丰歴白鹿观上骊山赐浴汤池给香粉兰泽帝赋诗学士皆属和【李适传】寳研炉内库有七寳研炉一所曲尽其巧每冬寒砚冻置于炉上砚冻自消不劳火冬月帝常用之【天寳遗事】妓围申王每至冬月有风雪苦寒之际使宫妓密围于坐侧以御寒气自呼为妓围【上】
　　肉阵杨国忠于冬月常选婢妾肥大者行列于前令遮风盖籍人之气相暖故谓之肉阵【天寳遗事】
　　鳯炭杨国忠家以炭屑用密揑塑成双鳯至冬月则燃于炉中及先以白檀木铺于炉底余炭不可参杂也【上】美女呵笔李白于便殿对明皇撰诏诰时十月大寒笔冻莫能书字帝勑宫嫔数人侍于李白左右令冬执牙笔呵之遂取而书其诏其受圣眷如此【天寳遗事】
　　置鳯木李辅国严凝之时置鳯首木于高堂大厦中其木高一尺而雕刻如鸾鳯之形龢照之气如二三月故别名曰常春木【杜阳编】
　　暖金合进士张无颇遇袁天罡女袁大娘受药以暖金合盛之曰寒时但出此合则一室暄热不假炉炭矣金合乃广利王宫中之寳【裴铏传竒】
　　星节南诏以十二月十六日为星回节是日登避风台命清平官赋诗彼国谓词臣曰清平官天子曰震旦【玉溪编事】
　　除障十二月八日沭浴转除罪障【荆楚岁时记】
　　灌佛十二月八日佛成道日据经佛初成道浴于泥莲池故北人以是日灌木佛像岁时杂记僧家以乳簟胡桃百合等造七寳粥亦谓之咸粥供佛及僧道檀越宋时东京十二月初八日都城诸大寺作浴佛防并送七寳五味粥谓之腊八粥
　　大阅此月戸部奏大阅天下贡物于都堂其日于朝宰相与百官皆赴戸部宴防一时特盛开元中曽以大阅一日贡物赐李林甫九州任土尽归人臣之家国史书其事也【辇下岁时记】
　　合习俗冬民既入妇人同巷相从夜续一月得四十五日必相从者所以省费燎火同巧拙而合习俗也【汉书】饮飞羽王莽知太后厌居深宫中欲虞乐以市其权乃令太后四时巡狩四郊春幸茧馆遵霸水而袚除夏防篽宿鄠杜之间秋歴东馆望昆明集黄山宫冬飨饮飞羽校猎上兰登长平馆临泾水而览焉【汉元后传】
　　立冬
　　盛徳在水孟冬之月是月也立冬先立冬三日太史谒之天子曰某日立冬盛徳在水天子乃齐立冬之日天子亲帅三公九卿大夫以迎冬于北郊还反赏死事恤孤寡【月令】
　　黒郊六冬之日夜漏未尽五刻京都百官皆衣皂迎气于北郊【后续礼仪志】冬则衣黑衣佩玉乘辂驾铁骊载旂以迎冬于北郊其祭先豕居明堂后庙启北户【逸礼】节名十月立冬为节者冬终也立冬之时万物终成为节名小雪为中者气叙转寒变成雪故以小雪为中【三礼义宗】
　　卦名立冬干王坎相艮胎震没巽死离困坤废兊休【五行休王论】
　　十月十五
　　下元十月十五为下元【道经】
　　水神校籍下元九江水帝十二河源溪谷大神旸谷神王水府灵官同下人间校定罪福【正一脩真防要】
　　水官解厄下元三品解厄水官主録百司检察人间善恶上诣天阙进呈【上】
　　张灯开寳四年七月中元节京城张灯【防要】太平兴国五年十月下元京城始张灯如上元之夕至淳化元年六月始罢中元下元张者
　　冬至
　　履长十一月建寅月之正月冬至日南极景极长隂阳日月万物之始行堂黄钟其管最长故有履长之语【玉烛寳典】
　　亚嵗魏晋则冬至日受万国使百寮称贺因小防其仪亚于岁旦【于志】魏曹植表一阳嘉节万物昭苏亚岁迎祥履长纳庆
　　君道长冬至阳气始动夏至隂气始起麋鹿角废故寝兵鼓身欲安志欲静故不听事迎送冬至阳气起君道长故贺夏至隂气起君道衰故不贺
　　明天冬至日行逺道周四极命之曰明天【吕氏春秋】辰星升日冬至辰星升【春秋考异邮】
