<!-- { "loadSidebar": true } -->
　　食经崔浩自撰食经序曰余备位台铉与参大谋赏获丰厚牛羊盈泽赀累巨万衣则重锦食必粱肉逺惟平生思季路负米之时可复得乎故序遗文垂示来世【魏书】八美卢郎齐文宣帝崩当朝文士冬作挽歌十首择其善者而用之魏收阳休之祖孝徴等不过得一二首惟虑思道独有八篇故时人称为八美卢郎【北史】
　　大人米西域王舍城有大人美大人米粳米也大如乌豆饭香百步惟此国有王及知法者预焉【元装传续】
　　黄稑乌郎杨州土贡黄稑米乌节米【地里志】
　　紫米元和八年大轸国贡紫米有类于豆胜炊之一升得饭一斗食之令人髭发鬒顔色不老久则后天而死【杜阳编】
　　将米徃馁张万福为泗州刺史魏州饥父子相卖饿死者接道万福曰魏州吾乡里也安可不救令其兄子将米百车徃馁之又使人于汴口求魏人自卖者给车牛赎而遣之【上】
　　度口具米阳城常约其二弟云吾所得月俸汝可度吾家有防口月食米当防何卖薪菜盐米凡用防钱先具之其余悉以付酒媪无留也未尝有所积畜【上】
　　盗米易酒阳城尝絶粮遣奴求米奴以米易酒醉卧于路城与弟迎之奴未醒乃负以归及觉痛咎谢城曰寒而饮何害焉
　　赍米赈给呉全综父柔为桂阳守使综赍米数千斛至呉交易综皆赈给士大夫空船而还柔求之
　　不受米船王修龄贫乏陶胡奴为乌程令送米一船答曰王修龄饥自就谢仁祖索食不须陶胡奴米【世説】有麦辞米齐刘懐惠为齐郡守人有饷新米一斛者懐惠出所食麦饭示之曰食有余幸不烦此
　　于米取侮梁忱绚少贫于宗党得米数百斛为宗人所侮覆米绚去及贵不以为憾
　　通肠米荆南孙儒之乱斗米四十千持金寳换易才得一合一撮谓之通肠米言饥人不可食他物惟煎饮之可以消通肠胃【南楚新闻】
　　射堂占米防稽有射的山逺望状若射侯故谓射的射之西有石室名之为射堂年登否常占射的以为贵贱之碓的明米贱的闇则米贵故谚云射的白斛米百射的斛米千【水经】
　　麦
　　首种孟夏之月天子以彘尝麦孟夏行冬令则首种不入【礼记月令】
　　宿麦凡田六道种麦为首禾欲富黄金覆为曳柴壅麦根也夏至后七十日寒地可种宿麦【古胜之书】尔雅翼麦者继絶续乏之谷春秋于他谷不书至无麦禾则书之麦比他谷隔嵗种故号宿麦
　　含芒麦之为言殖也寝生触冻而不息精射刺直故麦含芒事且立也【春秋説题辞】
　　芒谷麦芒谷秋穜厚薶故谓之麦麦金也金王而生火王而死从来有穗者从久麰周所受来牟也一麦二缝象其芒刺之形天所来也麧坚麦也小麦屑覈也防磨麦也麦覈屑也十斤为三斗从麦啻声防煑麦也麸麦甘鬻也稍麦茎也【説文】
　　不食晋侯梦大厉公召桑田巫巫曰不食新麦矣六月丙午晋侯欲麦使甸人献麦召桑田巫示而杀之将食张如厠防而卒【成上】
　　郭宓子贱为单父宰百姓化之齐人攻鲁道由单道父老谓曰麦已熟矣今齐防至不及人人自收其麦请放民皆使出获传郭之麦可以益粮且不资防三请而宓子不听俄而防逮于麦季孙闻之怒使人让之宓子蹙然曰今兹无麦明年可树若使不耕者得获是民乐有防也且单父一嵗之麦于鲁不加强丧之不加损使民有自取之心其疮必数世不息季孙闻之敞然愧曰地若可入吾岂忍见宓子哉【家语】
　　渐渐箕子朝周过故殷虚感宫室毁壊生禾黍箕子伤之欲哭则不可欲泣为其近妇人乃作麦秀之诗以歌咏之其诗曰麦秀渐渐兮禾黍油油彼狡僮兮不与我好兮所谓狡僮者纣也【史记】
　　上二千斛邓禹平三辅粮乏王舟上麦二千斛禹高其节义表丹领左冯祤【东观汉记】
　　漂麦高凤字文通南阳人诵读昼夜不絶妻尝之田曝麦于地以竿授凤令防鳯受竿诵经书时天大雷雨流潦鳯留意在经忽不视麦麦随水漂去【上】
　　与奴种麦第五伦免归田躬与奴共发株棘田种麦【上】有麦数斛董宣为洛阳令卒官诏遣使视唯见布被覆尸妻子对哭有大麦数斛【上】
　　两岐张湛为渔阳太守劝民耕种以致殷富百姓歌曰桑无附枝麦穗两岐张君为政乐不可支【上】
　　盐麦数斛羊续为南阳太守妻与子秘俱徃郡舍续闭门不纳妻自将秘行其资藏唯布衾禂盐麦数斛【上】青青桓帝时童謡曰小麦青青大麦枯谁当获者妇与姑丈夫何在西击胡【上】
　　捃麦属儿范丹字史云外黄人使儿捃麦得五斛乡人尹台遗之以一斛嘱儿莫道丹后知即令并送六斛言麦已杂遂誓不取【上】
　　蝝蝗不食高顺字孝甫敦厚少华子式至孝蝝蝗为灾不食式麦【陈留耆旧传】
　　母病盗麦孔文举为北海相有人母病差思食新麦家无乃盗隣熟麦而进文举闻特偿之【秦子】
　　马腾麦中太祖曾行麦中令士卒无败麦犯者死骑士皆下马持麦以相待太祖马腾入麦中太祖曰孤为军师不可杀请自刑因拔剑割发以置地【曹瞒传】
　　停食作赋孙恪常飨蜀使费祎祎停食防索笔作麦赋恪亦请笔作磨赋咸称善【诸葛恪别传】
　　宻为刈麦王褒字伟元诸生有宻为褒刈麦者褒遂弃之于是莫敢复佐【王隐晋书】
　　芟麦以待初符徤闻桓温之来伐也芟麦以待之故温掠无所得军人大饥【前秦录】
　　收麦求价李岳字祖仁官至中散大夫尝为门客所説举钱营生广收大麦载赴晋阳侯其寒食以求高价清明之日其车方达又从晋阳载化生向邺城路逢大雨并化为泥息利既少乃至贫迫当世人士莫不笑之【三国典畧】
　　与隣里共侯景乱时呉明彻有大麦三十余斛而隣里饥馁乃白诸兄曰今人不图久奈何不与隣里共此于是计口平分同其丰俭羣盗闻而避焉赖以存者甚众【陈书】
　　麦遗漏地天宝末有强练师以无防囊厯长安市告乞市以米麦遗之随即漏地人或问其故练曰但令诸人见盛空耳及隋初迁都龙首山长空遂空矣【后周书】窃麦避盗张文诩隠居常有人夜中窃刈其麦者见而避之盗因感悟弃麦而谢慰谕之自誓不言固令持去经数年盗者向乡人论之始为逺近所悉隣家筑墙心有不直文诩因毁旧堵以应之【隋书】
　　先熟殊色开元十三年河南府夀安县人刘懐家有大麦六畆先熟与众麦殊色其中有两岐三岐四岐六岐者【唐书】
　　打麦打麦元和九年六月三日宰臣武元衡为盗所害先是长安謡曰打麦打麦三三三既而旋其神曰舞了也觧者谓打麦者打麦时也麦打者盖谓闇中突击也三三三谓六月三日也舞了者谓元衡之卒也【上】散麦于空西安国每十月令巫者赍肴诸山中散糟麦于空大呪呼乌俄而乌如鸡飞入巫者之怀因剖腹而视之每有一谷来嵗必登若有霜雪必有灾异其俗信之名为巫卜焉【上】
　　得时得时之麦秱长而颈黑二七以为行而服薄防而赤色称之重食之致香以息使人饥泽且有力如此者不蚼蛆先时者暑雨未至腑动蚼蛆而多疾其次羊以节后时者弱苗而穗苍狼薄色而美芒【吕览】
　　延精麦延精麦言延夀益气有昆和麦调畅六腑有轻心麦食者体轻有淳和麦麫以酿酒一醉累月食之凌冬不寒有含露麦中有露甘如饴【拾遗记】
　　五土所宜东方多麦南方多稷西方多黍北方多菽中央多禾五土之所宜也【范子计然】
　　异麦虏小麦其实大麰似大麦形有二缝椀麦似大麦出凉州施麦三月种八月熟出西方赤麦赤而肥出郑县有半夏小麦有秀芒大麦有黑穬麦【广志】
　　天竺天竺以十一月六日为冬至则麦秀十二月十六日为腊则麦熟【西域诸国志】
　　啖麦多力啖麦令人多力【博物志】
　　削木近世有田夫至巧削木为麦入市粜之粜者无疑归磨乃觉非麦【上】
　　为蛱蝶麦之为蛱蝶由于湿也则万物之变皆有也农夫止麦之化者区之以灰圣人理万物之化者济之以道【搜神记】
　　含神麦神名含神姓习【春秋佐助期】
　　虚星秋昏虚星中可以种麦【尚书大传】
　　黍麦黑坟宜黍麦【孝经援神契】
　　独恃于麦独孤及上疏陈政曰民不敢诉于有司有司不敢闻陛下茹毒饮痛穷而无告今其心颙颙独恃于麦麦不登则易子交骨矣
　　宿麦以秋种大隂干时雪而霜故大伤首种首种故宿麦以秋种故谓之首种入收也春为寒所伤故至夏麦不成长也臣恐霜雪损稼夏麦不登无所收入也【王方庆疏】
　　自时以观其成太子瑛元宗种麦中瑛诸王侍同帝曰是将事宗庙故亲之亦欲若等知稼穑之艰因分赐侍臣曰春秋无麦禾古所甚重比诏便者阅田畆所对不以实故朕自莳以观其成
　　碧麦元和八年大轸国贡碧麦形大于中华之麦粒表里皆碧香气如粳米食之体轻久可以御风【唐杜阳编】金麦同昌公主出降赐金麦银米共数斛此皆条枝国献
　　教种韦丹为容州刺史教种茶麦
　　吐蕃其稼有小麦青麦荞麦
　　白麦五代囬鹘地宜白麦青麦
　　进瑞麦五代梁果州节度使友谅进瑞麦一茎三穗太祖怒曰宋州大水何用此为
　　九穗太康十五年嘉麦生扶风郿一茎四穟收实三倍【晋起居注】永嘉元年嘉麦一茎九穗生姑臧【前凉录】
　　五属麦实有孚甲属木黍秀舒散属火麻实有文理属金菽实孚甲坚合属水稷五谷之长属土【郑注月令】
　　稻
　　嘉蔬祭宗庙之礼稻曰嘉蔬【曲礼】
　　隂精稻之为言借也稻冬含水盛其德也故稻太隂精含水渐洳乃能化也江旁多稻固其宜也【春秋説题辞】饭美稻稌也防紫茎不黏者也稴稻不黏者也耗稻属也【説文】注伊尹曰饭之美者山之禾南海之耗吕氏今本作秬注黑黍也
　　稻夏禹时天雨稻古诗云安得天雨稻饲我天下民【述异记】
　　不遗种越败呉王孙雄请和范蠡不听雄曰子范子先人有言无助天为虐助天为虐者不祥今吾稻蟹不遗种子将助天为虐不忌其不祥乎【国语】
　　生稻越王勾践复兴师伐呉王呉败画驰夜走三日三夕腹馁口饥顾得生稻而食之顾左右曰此何名也对曰是生稻也呉王曰是公孙圣所言不得火食走傽偟也【吴越春秋】
　　斥卤生稻史起为邺令以漳水灌邺田邺民大怨欲借史起史起不敢出而避之王乃使他人遂为之水已行民大得其利相与歌之曰邺有圣令时为史公决漳水灌邺旁终古斥卤生之稻粱使民知可与不可则无所用矣【吕览】
　　为稻下火东周欲为稻西周不下水东周患之苏子徃西周之君曰君之谋过矣今不下水所以富东周也今其民皆种麦无他种矣君若欲害之不若一为下水以病其所种下水东周必复种稻种稻不复夺之若是则东周之民可令一仰西周而受命于君矣【战国防】
　　稻枯责租刘敞拜庐江都尉嵗余遭旱行县人持稻皆枯吏强责租敞曰太守事也载枯稻至太守所酒数行以语太守太守曰无有敞以枯稻示之太守曰都尉事也敞怒叱太守曰鼠何敢尔也【东观汉记】
　　兴鸿隙陂邓晨为汝南太守兴鸿隙陂数千顷田【后汉书】草化稻孙亮五鳯元年交址稗草化为稻【江表传】
