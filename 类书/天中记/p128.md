<!-- { "loadSidebar": true } -->
　　一队李汉英与昆弟同游倡舘题壁而去有滑稽子书昔人鴈诗于傍曰两行何处闲文字一队谁家好弟兄【遯斋闲覧】马闘慕容瘣父渉归分部落七百户与长庶子吐谷浑分马以给之瘣嗣位而二部马闘瘣怒遣使让浑曰先公分建有别奈何不相逺离而令马有闘伤浑曰马食水草闘其常姓何故怒及于人兄弟至亲而闘及于马当去女万里于是遂西移八千里瘣后悔之遣乙那楼追浑谢之乃拥回浑马马东行数百歩辄悲鸣西奔如是者十余楼曰此非人事遂附隂山靣黄河晋永嘉之乱南迁陇右瘣以孔懐之思作阿干歌嵗暮穷思常歌之乃携垂僣号以为軰后大曲【前燕録】鲜卑谓兄为阿干【晋书浑传】
　　折箭吐谷浑阿柴有子二十人疾病命诸子各献一箭取一箭授其弟慕利延使拆之慕利延拆之又取十九箭使拆之慕利延不能拆阿柴乃谕之曰女曹知之乎孤则易拆众则难摧汝曹当戮力一心然后可以保国宁家言终而卒
　　破荆京兆田真兄弟三人共议分财生赀皆均平惟堂前一株紫荆树共议欲破三片明日就截之其树即枯死状如火然真徃见之大惊谓诸弟曰树本同株闻将分斫所以顦顇是人不如木也因悲不自胜不复解树树应声荣茂兄弟相感合财寳遂为孝门真仕至大中大夫【齐谐记】陆机诗三荆观同株
　　以子易弟上郡王隽字英有干艺之称隽年七八嵗随兄宻子元直西入凉州路中粮匮宻留元直于途乞丐民间比还隽为贱所掠元直逃免宻乃将元直追贼叩头求哀曰人情自当皆爱其子但此弟未生家君见背孤遗相长以至于今请以元直易隽贼相谓曰以子易弟义之大也于是以隽宻受元直而去宻后亡隽勺饮不入口者五日虽服防朞年而心防六载【前赵録】争死袁彖字纬才拜庐陵王谘议时南郡江陵县人荀蒋之弟胡之妇为曽口寺沙弥所淫夜入茍家蒋之杀沙门为官司所检蒋之列家门秽行欲告则耻欲忍则不可实已所杀胡之列又如此兄弟争死江陵令宗躬启州荆州刺史庐江王求愽议彖曰夫迅寒急节乃见松筠之操危机逈搆方识贞孤之风窃以蒋之胡之杀人原心非暴辩谳之日友于让生哀感行路昔文举引谤获漏疎网若防以深刑实伤为善由是兄弟免死【南史】相敬房景先沉敏方正事兄防谨出告反靣晨昏参省侧立移时兄亦危坐相敬如賔客兄曽寝疾景先侍汤药衣冠不解形容毁瘁亲友莫不哀之【魏书】
　　愿为兄李宻聘吴吴主与羣臣泛论道义谓宁为人弟宻曰愿为人兄矣吴主曰何以为兄宻曰为兄供养之日长吴主及羣臣皆称善【华阳志】
　　天中记卷十七
<子部,类书类,天中记>
　　钦定四库全书
　　天中记卷十八
　　明　陈耀文　撰
　　伯叔
　　世父父之晜弟先生为世父后生为叔父【尔雅】世有为嫡者嗣世统故也【注一】继世以嫡长先生于父则继世者也故曰世父説文叔作卡许慎曰从上小言尊行之小也【疏】伯把也把持家政也父弟为仲仲中也位在中也仲父之弟曰叔叔者少也叔父之弟曰季季癸也甲乙之次癸在下也【释名】
　　齐衰县子琐曰吾闻之古者不降上下各以其亲滕伯文为孟虎齐衰其叔父也为孟皮齐衰其叔父也【防弓】字叔爰盎字丝名重朝庭常引大体忼慨宦者赵谈以数幸常害盎盎患之盎兄子种谏盎曰君众辱之后虽恶君上不复信徙吴相辞行种谓盎曰呉王骄日乆国多奸今丝欲刻治彼不上书告君则利劒刺君矣南方卑湿丝能日饮无何説王勿反而已如此幸得脱盎用其计呉王厚遇盎【本传】
　　大人疏广字仲翁宣帝时为太子太傅兄子受字公子为少傅太子每朝因进见太傅在前少傅在后父子并为师傅朝廷以为荣广语受以止足受叩头曰从大人议即日父子俱移病【汉书】
　　十起第五伦字伯鱼京兆长陵人或问伦曰公有私乎对曰吾兄子尝疾一夜十往退而安寝吾子有疾虽不省视竟夕不眠若是者岂可为无私乎【后汉】
　　引老薛包字孟尝弟子求分财异居包不能止乃中分其财奴婢引其老病者曰与我共事乆若不能使也田庐取其荒顿者曰吾少时所治意所恋也器物取其朽败者曰我生平所服食身口所安也【上】
　　活侄琅琅儿子明岁败之时兄为饥人所食自防叩头代兄为食饿人美其义两全舍不食兄死収养其孤爱不异于己之子岁败谷尽不能两活饿杀其子活兄之子临淮许君叔亦养孤兄子岁仓卒之时饿其亲子活兄之子与子明同义【论衡】魏谭有一孤兄子年一二歳常自养视遭饥馑弃其女养活兄子州郡髙其义【东观记】亲若幼童蔡邕书曰邕薄祐早丧二亲年逾三十鬂髪二色叔父亲之犹若幼童车则对生食则比豆
　　防柴载还范丹为莱芜长去官于市卖卜妻纺绩以自给丹弟子恺见丹藩不完载柴将客藩之时丹适行还怒勅子防柴载以还之矣【袁山松书】
　　阳中恶风太祖一名吉利字阿瞒少飞鹰走狗逰荡无度其叔父数言之于嵩操患之后逢叔父于路乃阳败面防口叔父怪问其故太祖曰卒中恶风叔父以告嵩惊愕呼操操口貌如故嵩曰叔父言汝中风已差乎操曰初不中风但失爱于叔父故见罔耳嵩乃凝焉后叔父有所告嵩终不信操于是益得肆志矣【曹瞒传】
　　伤耳荀攸字公逹七八岁叔父衢曽醉误伤攸耳而攸出入逰戏常避防不欲令衢见衢后闻之乃惊其夙智如此【魏书】祖父昙卒故吏张推求守昙墓攸年十三疑之谓叔父衢曰故吏有非常之色殆将奸乱衢悟乃推问果杀人亡命因是异之【魏志】
　　叔王湛初有隠德人莫能知兄弟宗族皆以为痴兄子济轻之所食方丈盈前不以及湛湛命取菜蔬对而食之济尝诣见床头有周易问曰叔父何用此为湛曰体中不佳时脱复看耳济请言之湛因剖析理防妙有竒趣皆济所未闻也【晋书】济先畧无子侄之敬既闻其言不觉懔然心形俱肃遂留连弥日累夜济虽儁爽自视缺然乃喟然叹曰家有名士三十年而不知济之罪也既而辞还浑问济何以暂行累日曰始得一叔浑问其故济具叹述如此浑曰何如我济曰济以上人武帝毎见济輙以湛调之曰卿家痴叔死未济曰臣叔不痴称其实美帝曰谁比济曰山涛以下魏舒以上【世説】时人谓湛上方山涛不足下比魏舒有余湛闻之曰欲以我处季孟之间乎【晋阳秋】
　　兰王谢太傅问诸子侄子弟亦何预人事而正欲使其佳诸人莫有言者车骑荅曰譬如芝兰玉树欲使其生于阶庭耳【世説】
　　佩囊谢尝佩紫罗香囊叔安恶之而不欲伤其意因戏赌得乃焚之【本传】
　　秽素业陆纳字祖言为呉兴太守谢安尝欲诣纳而纳殊无供辨其兄子俶不敢问之乃宻作数十人供安既至纳所设唯茶果而已俶遂陈盛馔珍羞毕具客罢纳大怒曰汝不能光益父叔乃复秽我素业邪于是杖之四十后以爱子长生有疾求解官营视兄子禽又犯法应刑乞免官谢罪诏特许轻降顷长生小佳喻还摄职【晋书】
　　先见安帝时以刘镇之为散骑常侍光禄大夫不受镇之毅季父也义熈初谓毅等曰汝軰才力势运足以得志当身事耳我不就汝求位求财又不受汝罪累毎见毅等导从吏卒到门輙骂诟之毅甚敬畏毎未至宅数百步止与白衣数人而进仪卫悉不自随及至毅败天下服其先见而刘裕敬遇之【三十国春秋】
　　饷新许绍先义兴人也诸父肇坐事系狱七年不判子侄三十余人绍先家最贫薄专独断诉无日在家饷馈肇莫非新家产既尽卖宅以充之肇诸子倦怠唯绍先无有懈息如是七岁尚书沈演之嘉其操行肇事由此而得释【宋书】
　　长风宗慤字元干徴士炳兄子也年少时炳问慤所志答曰愿乘长风破万里浪炳曰汝若不富贵必破我门户【上】
　　活弟子孔严太和中拜呉兴太守余杭妇人经年荒卖其子以活夫之兄子武康有兄弟二人妻各有孕弟逺行未反遇荒岁不能两全弃其子而活弟子严并褒荐之【晋书】
　　矜少谢澹字景恒从子晦为荆州将之镇诣澹别晦色自矜澹问晦年答曰三十五澹笑曰昔荀中郎年二十九为北府都督卿比之已为老矣晦色甚愧
　　废寝王僧防孝武初出为武陵太守兄子俭于中途得病僧防为废寝食同行客慰喻之僧防曰昔马援处儿侄之间一情不异邓攸于弟子更愈所生吾实怀其心诚未异古亡兄之不宜忽诸若此儿不救便当回丹谢职无复逰官之兴矣【南齐】
　　二魏魏收字伯起从叔季景有才学歴官著名并在收前然收常所欺忽季景收初赴并顿丘李庶者以华辨见称曽谓收曰霸朝便有二魏收率尔对曰以从叔见比便是耶输之比卿耶邪输者故上书令陈留公继伯之子也愚痴有名好自入市肆髙价买物商贾共所嗤玩收忽季景方之不逊例多如此文襄曽宴东山杨愔与魏收相嘲文襄曰向语犹防宜更指斥愔应声曰魏收在并州作一篇诗对众读讫云打从叔季景出六百斛米亦不辨此逺近所知非敢妄説文襄喜曰我亦先闻众人皆笑收虽日申雪不复抗拒终身病之【北齐】史无传梁特进沈约撰史王希尝问约曰从叔太常何故无传约戏之曰贤从叔者何可载答曰从叔唯忠与孝君当不以忠孝为美约有慙色【宋齐语録】
　　乳汁元徳秀贫时其兄早亡有遗孤朞月其嫂又丧无乳哺之徳秀昼夜哀号抱其子即以己乳含之渉旬而有汁遂长天徳秀官鲁山令有清政化惠于一邑阖郡歌之【唐书】
　　赏踈野李约初至金陵尝与李锜坐屡赞招隠寺标致一日锜宴于寺中明日谓约曰十郎尝夸招隠寺昨逰宴细看何殊州中约笑曰约所赏者踈野耳若逺山将翠幕遮古松用防物褁腥羶涴鹿跑泉音乐乱山鸟声此则实不如在叔父大防也锜笑【因话録】
　　献图赞陈恭公判毫州遇生日亲戚多献老人星图侄世修独献范蠡逰五湖图且赞曰贤哉陶朱伯越平呉名遂身退扁丹五湖公即日纳节明年乞致仕【倦逰録】诗箴韩佗胄暮年以冬月携家逰西湖画舡花舆览南北二山之胜末乃寘宴于南园同族别院与焉席间有献牵丝傀儡为土偶负小儿者名为逰春黄判韩顾族子汝名能诗可咏即承命一絶云脚踏虚空手防春一人头上要安身忽然线断儿童手骨肉都为陌上尘韩大不乐不终宴而归未防祸作【疲竹齐谈数】
　　属国宋穆公疾召大司马孔父而属殇公焉曰先君舍与夷而立寡人寡人弗敢忘若以大夫之灵得保首领以没先君若问与夷其将何辞以对请子奉之以主社稷寡人虽死亦无悔焉对曰羣臣愿奉冯也公曰不可先君以寡人为贤使主社稷若弃徳不让是废先君之举也岂曰能贤光昭先君之令徳可不务乎吾子其无废先君之功使公子冯出居于郑【左隠三】终致国乎与夷庄公冯弑与夷故君子大居正宋之祸宣公为之也【公羊】竹室杨愔字遵彦小名秦王幼时学庭前有柰树实落地羣儿咸争之愔頺然独坐其季父暐适入学馆见之大用嗟异顾谓賔客曰此儿恬裕有我家风宅内有茂竹遂为愔于林邉别葺一室命独处其中常以铜盘具盛馔以饭之因以督厉诸子曰汝軰但如遵彦谨慎自得竹林别室铜盘重肉之食愔从父兄黄门侍郎昱特相器重曽谓人曰此儿驹齿未落已是我家龙文更十岁后当求之千里外【北齐】
　　合璧事类以昱为愔叔父预期误
