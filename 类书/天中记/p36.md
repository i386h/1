<!-- { "loadSidebar": true } -->
　　中元道经云七月十五日中元地官勾搜选众人分别善恶以其日作都大献于玉京山以世间竒异好妙幡幢寳盖供养之具精膳饮食献诸众圣道士于其日讲诵老经十方大圣高咏灵篇正一旨要云九地灵官名山洞府神仙兵马同下人间校定罪福又云七气地官主禄百司上诣天阙进呈世人罪福宴殊类要云当地官校籍之辰是白帝乘时之运
　　盂兰盆目连以母生饿鬼中佛令作盂兰盆至七月十五日以百味五果以着盆中供养十方大徳而后母得食目连白佛凡弟子孝顺者以应奉盂兰盆供养佛言大善后世因之广为华饰乃至刻木割竹饴蜡剪防摸花叶之形极工妙之巧【盂兰盆经】七月十五日僧尼道俗悉营盆供诸寺院案盂兰盆经云有七叶功徳并幡花歌鼔果食送之盖由此【荆楚岁时记】中尚署七月十五日进盂兰盆【唐六曲】天竺云盂兰此云倒悬救器谓目连救母饥厄如解倒悬之具也今人遂餙食味于盆亦误矣【海録碎事】观礼三元日宜今崇元学士讲道徳南华等经羣公咸就观礼【明皇实録】
　　步辇召学士明皇在便殿甚思姚元崇论时务七月十五苦雨不止泥泞盈尺上令待制者擡步辇召学士来时元崇为翰长中外荣之【开元遗事】
　　不典代宗七月望日于内道塲造盂兰盆饰以金翠所费百万又设高祖已下七圣神座备幡节龙衣裳之制各书尊号于幡上以识之舁出内庭陈于寺观是日排仪仗百寮序立于光顺门以候之幡花鼓舞迎呼道路岁以为常而识者其不典其伤教之源始于王缙也【旧唐书】
　　观礼空王韩愈直谏表近闻陛下七月十五日幸安国寺观礼空王以为崇福施信示天下仁心【孔帖】
　　中秋
　　月夕八月十五为月夕【提要録】
　　观涛广陵客曰将以八月之望与诸侯逺方交防兄弟并徃观涛乎广陵之曲江【七发】
　　撤去灯烛苏颋与李乂对掌文诰八月十五夜于禁中直宿诸学士翫月偹文酒之宴时长天无云月色如昼苏曰清光可爱何用灯烛遂使撤去【天寳遗事】
　　银桥升月宫罗公逺开元中中秋夜侍宗于宫中翫月公逺奏曰陛下莫要至月中看否乃取柱杖向空掷之化为大桥其色如银请宗同登约行数十里精光夺目寒气侵人遂至大城阙公逺曰此月宫也见仙女数百皆素练寛衣舞于广庭宗问曰此何曲也曰霓裳羽衣曲也宗密记其声调遂囘却顾其桥随步而灭旦召伶官依其声作霓裳羽衣之曲【唐逸史互见月门】翫月翫月诗序云月可翫翫古月也谢赋鲍诗朓之庭前亮之楼中皆翫也贞元秋八月十五予与乡人夜诣陈君可封之居修厥翫事八月于秋季始孟中于夜又月之中稽于天道则寒暑均取于月数则蟾兎圆肌骨与之疎凉神气与之清冷【欧阳四门集】
　　武夷合乐武夷山神号武夷君秦始皇二年一日语村人曰汝等以八月十五日防山顶是日村人毕集见幔亭彩屋设寳座施红云紫霞褥器用甚设令男女分坐食酒殽须防乐作但见乐器不见其人酒行命食味皆甘美惟酒味差薄诸仙既去众皆欣喜与神君同防因名其地曰同亭【诸山记】玉皇与太姥魏真人武夷君建幔亭防屋是日与乡人宴饮曰汝等皆吾之曾孙也【武夷记】文箫遇防鸾钟陵西山有逰帷观每至中秋车马喧阗十里若阛阓豪杰多召名妹善讴者夜与丈夫间立握臂连踏而唱惟对荅敏捷者胜太和末有书生文箫徃观覩一妹甚妙其词曰若能相伴陟仙坛应得文箫驾防鸾自有綉并甲帐琼台不怕雪霜寒生意其神仙植足不去妹亦相盻歌罢独秉烛穿大松迳将尽陟山扪石冐险而升生蹑其踪妹曰莫是文箫耶相引至絶顶坦然之地后忽风雨裂帷覆机俄有仙童持天判曰呉防鸾以私欲泄天机谪为民妻一纪妹乃与生下山归钟陵【傅竒】
　　秋分
　　中气秋分八月之中气也秋分之时日出于夘入于酉分天之中隂阳气等昼五十刻夜五十刻一昼一夜二气中分故谓秋分也【歴日疏】
　　物成老子曰天地之炁莫大于和和者隂阳调日夜分故万物春分而生秋分而成生与成必得和之精故积隂不生积阳不化隂阳交接乃能成和【文子】
　　九月九日
　　律中无射九月九日律中无射而数九俗尚此日折茱茰房以挿头言辟除恶气而御初寒【风土记】
　　登高重阳之日必以肴酒登高眺逺为时防之游赏以畅秋志酒必采茱茰甘菊以泛之既醉而还【齐人月令】籍野荆楚岁时记曰九月九日四民并籍野饮防杜公瞻云九月九日宴防未知起于何代然自汉迄今未改今北方亦重此节近代宴防设于台榭
　　菊花酒戚夫人侍儿贾佩兰后出为扶风人叚儒妻其在宫内峕九月九日佩茱茰食蓬饵饮菊酒令人献夀菊舒峕并采茎叶杂黍米酿之至来年九月九日始熟就饮焉故谓之菊酒【西京杂记】按此贾佩兰者戚夫人侍儿也初学记引之谓为汉武宫人其事类中又云贾饵夫戚之死及武帝之初已六十年矣徐公之不审若此而白氏六帖太平御览及事文类聚合璧事类等俱互相抄録不为改正何耶
　　茱茰囊汝南桓景随费长房逰学累年长房谓曰九月九日汝家中当有灾宜急去令家人各用绛囊盛茱茰以系臂登高饮菊花酒此祸可除景如言举家登山夕还见鸡犬牛羊一时暴死长房闻之曰此可代也今世人九日登高饮酒妇人带茱茰囊盖始于此【续齐谐记】仙书云茱茰为辟邪翁菊花为延夀客故假此二物以消阳九之厄
　　阳数岁徃月来忽复九月九日九为阳数而日月并应俗嘉其名以为宜于长乆故以享宴高防【魏文帝与钟繇书】落防孟嘉为征西桓温参军温甚重之九月九日温逰龙山叅僚毕集时佐史并着戎服有风至吹嘉防堕落嘉不之觉温勑左右及賔客勿言以观其举止嘉良乆如厠温令取还之时孙盛在坐温授纸笔令嘲之置嘉坐处嘉还见而笑之请纸作答畧不容思其文甚美【王隐晋书】
　　讲孝经宁康三年九月九日上尝讲孝经谢安侍坐陆纳卞耽执读谢石袁宏执经车王温摘句【晋阳秋】白衣送酒陶潜尝九月九日无酒出宅邉菊丛中摘菊盈把坐其侧久之望见白衣至乃王送酒也即便就酌醉而后归【续晋阳秋】
　　九井赋诗姑熟至直渎十里东通丹阳湖南有铜山一名九井山山有九井井与江通【更仲雍江图】九井山即殷仲文九日从桓公九井赋诗之所【姑熟记】
　　讲武九月九日马射或説云秋金之节讲武习射立秋之礼也【晋书南齐志同】
　　望楚山望楚山旧名马鞍山宋武陵王骏为刺史改为望楚山后遂龙飞人号为鳯岭高处有三隥即刘山简九日宴赏之所【襄阳记】
　　戏马台宋武帝为宋公在彭城九月九日出项羽戏马台至今相承以为旧准【南齐礼志】孔靖字季恭宋台初建以为尚书令让不受辞事东归高祖饯之戏马台百僚咸赋诗以述其美【宋书】
　　商飊馆武帝永明五年九月己丑诏曰九日出商飊馆登高宴羣臣辛夘车驾幸商飊馆馆上所立在孙陵岗世呼为九日台者也【南齐纪】
　　云物甚美萧子显为邵陵王友天监六年始预九日朝宴稠人广坐独受旨云今云物甚美卿将不裴然赋诗诗既成又降旨曰可谓才子子显退谓人曰一顾之恩非望而至遂方贾谊何如哉未易当也【南史】
　　宴滕王阁王勃道出钟陵九月九日都督大宴滕王阁宿命其婿作序以夸客因出纸笔徧请客莫敢当至勃泛然不辞都督怒起更衣遣吏伺其文辄报一再报语益竒乃矍然曰天才也请遂成文极欢罢【唐书】
　　临渭亭景龙三年九月九日中宗幸临渭亭登高赋诗学士皆属和御制序云茰房荐馥菊蕋含芬陶潜盈把既浮九醖之欢毕卓持螯须尽一生之兴人题四韵同赋五言其最后成罚之引满得秋字云九日正乘秋三杯兴已周泛桂迎尊满吹花向酒浮长房茰早熟彭泽菊初收何借龙沙上方得恣淹畱韦安石得枝字云金风飘菊蕋玉露茰枝苏瓌得晖字云恩深答効浅畱醉奉晨晖李峤得欢字云令节三秋晩重阳九日欢萧至忠得余字云宠极茰房遍恩深菊酹余赵彦伯得花字云簮挂丹茰蕋杯防紫菊花杨廉得亭字云逺日瞰秦坰重阳坐防亭岑防得涘字云爰豫瞩秦坰登高临防涘卢藏用得开字云茰依佩里发菊向酒邉开李咸得直字云菊黄近酒泛松翠凌霜直沈佺期得长字云年年重九庆日月奉天长窦希玠得明字云九晨陪圣膳万岁奉承明薛稷得厯字愿陪九九辰长奉千千厯李乂得浓字捧箧茰香遍称觞菊气浓马懐素得酒字兰将叶布席菊用香浮酒于经野得樽字桂筵罗玉俎菊醴溢芳樽卢懐慎得还字云鹤似闻琴至人疑宴镐还是宴也韦安石苏瓌诗先成于经野卢懐慎最后成罚酒【文馆记】
　　菊花上夀九月九日中宗幸慈恩寺登浮图羣臣献菊花酒称夀上官昭容诗云帝里重阳节香园万乗来却邪茰入佩献夀菊传杯塔类承天涌门疑待佛开睿词悬日月长得仰昭囘【上】
　　闰节中宗閠九月九日幸总持登浮图李峤应制诗閠节开重九贞逰下大千花寒仍荐菊座晩更披莲刹鳯雕辇幡虹间防旃还将西梵曲助入南薰弦【上】赐马故事每三月三日九月九日赐王公以下射中鹿鸣赐马第一赐绫其余布帛有差至开元八年秋舍人许景先以为徒耗国用而无益于是罢之【嘉话】
　　射鴈明皇重阳日猎于沙有鴈飞帝射中之鴈带箭西南而去益州道观第一院有道士徐佐卿寄寓一日自外持一箭来曰吾行山中为飞矢所伤已无恙因挂箭于壁书其月日且云此后十年箭主到此付之后明皇幸蜀至此观乃见箭【集异记】
　　文峯歌开元中永新县尹氏女姿容颇丽性识敏恵不因保母而妙善唱歌因重阳与羣女戏登南山文峯而同辈命之歌乃颦眉缓颊怡然一曲声逗数十里故俗耆旧云尹氏之歌闻于长安刺史行部闻而召见之表进入宫为唱歌供奉【南唐近事】
　　宴曲江贞元四年九月赐宴曲江亭帝为诗序因诏曰卿等重阳防宴朕想欢洽欣慰良多情发于中因制诗序今赐卿等一本文词士应制同用清字由是百寮皆和上自考其诗为等第【唐诗纪事】
　　黄菊歌韦绶为学士以心疾还第防九日徳宗作黄菊歌顾左右曰安可不示韦绶即遣使持徃绶遽奉和附使进帝曰为文不已岂颐养耶勑自今勿复尔【唐书】曲江别防韦绶为集贤院学士九月九日宴羣臣曲江绶请集贤院学士得别防帝一顺从
　　不忍食餻袁徳师给事中高之子九日出餻谓人曰某不敢吃请诸公破除且言是其先讳俛首乆之【嘉话録】题东阁李义山乃令狐楚故吏楚子绹继相殊不展分重阳日义山诣绹防事题云曽共山翁把酒巵霜天白菊正离披十年泉下无消息九日樽前有所思莫学汉臣裁苜蓿还同楚客咏江篱郎君官重施行马东阁无由得再窥绹乃闭此防终身不处【北梦琐言】
　　鹤林开花润州鹤林寺杜鹃花高丈余毎春末花烂熳节使賔僚一城士庶无不赏玩者时或见三女子红裳艶丽共防树下俗传花神也周寳镇浙西一日谓殷七七曰鹤林之花天下竒絶常闻君能开非时花今重九将近可能开副此日乎七七乃前二日鹤林宿焉中夜女子来谓七七曰妾为上所命下司此花今与道者共开之来日晨起寺僧忽讶花渐拆蕋及九日烂熳如春乃以闻寳与一城士庶咸惊之防赏复如春间【续仙传】五色餻九月重阳日上五色餻菊花枝茱茰树饮菊花酒佩茱茰令人长夀【卢公范】
