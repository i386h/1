<!-- { "loadSidebar": true } -->
　　献饮而醉鄢陵之战楚王召子反谋谷阳竪献饮于子反子反醉而不能见王曰天败楚也夫余不可以待乃宵遁【左成下】
　　夜辱景公饮酒移于晏子之家晏子立于门曰国得无有故乎君公何为非时而夜辱公曰酒醴之味金石之声愿与夫子乐乎晏子曰臣不敢与焉公乃移于司马穰直之家穰直荅如晏子公复移于梁丘防防左执琴右拥竿行歌而至公曰乐哉无彼二子何以持国无此一臣何以乐身【晏子】
　　伐徳晏子饮景公酒日暮公呼具火晏子辞曰诗曰侧弁之俄言失徳也屡儛傞傞言失容也既醉以酒醉饱以徳既醉而出并其福賔主之礼也醉而不出是谓伐徳賔主之罪也婴以卜其日未卜其夜公曰善举酒而祭之再拜而出曰岂过我哉吾托国于晏子也以其家贫善寡人不欲其滛侈也而况于寡人谋国乎【説】饮酒而泣叔孙婼聘于宋明日宴饮酒乐宋公使昭子右坐语相泣也乐祁佐退而告人曰今兹君与叔孙其皆死乎吾闻之哀乐而乐哀皆丧心也心之精爽是谓魂魄魂魄去之何以能乆【昭二十五】
　　献酒投川越王勾践出行有献酒一壶者王曰吾独饮之若三军何乃投于川命三军饮之皆告醉【吕氏春秋物类相感志】昔良将用兵人有馈一簟醪者必投之于何言将士逓流而饮之其味同之也【黄石公记】
　　百觚平原君与子髙饮强子髙酒曰昔有遗谚尧舜千钟孔子百觚子路嗑嗑尚饮十榼古之圣贤无不能饮也吾子何辞焉子髙曰以穿所闻贤圣以道徳兼人来闻以饮食也此言生于嗜酒者盖其劝厉奬戯之辞非实然也【孔丛子】
　　鲁酒薄鲁酒薄而邯郸围圣人生而大盗起【庄子】楚宣王朝诸侯鲁恭王后至而酒薄宣王怒欲辱之恭公不受命乃曰我周公之长于诸侯行天子礼乐勲在周室我送酒已失礼方责其薄无乃太甚遂不辞而还宣王怒乃发兵与齐攻鲁梁惠王常欲击赵而畏楚救楚以鲁为事故梁得围邯郸言事相由也亦是感应【注】楚防诸侯鲁赵俱献酒于楚王鲁酒薄而赵酒厚楚之主酒吏求酒于赵赵不与吏怒乃以赵厚酒易鲁薄酒奏之楚王以赵酒薄故围邯郸也【许慎注淮南】
　　举白浮魏文侯与大夫饮酒使公乘不仁为觞政曰饮不嚼者浮以大白文侯饮而不尽嚼不仁举白浮君君视而不应侍者曰不仁退君已罪矣不仁曰周书曰前车覆后车戒盖言危也今君已设令令不行可乎君曰善举白而饮饮毕曰以公乗不仁为上客【説】
　　长夜之饮齐威王置酒后宫问淳于髠曰先生能饮几何而醉对曰臣饮一斗亦醉一石亦醉王问故髠曰赐酒大王之前执法在前御史在后髠恐惧饮不过一斗径醉矣若乃履舄交错杯盘狼籍堂上烛防主人留髠而送客当此之时髠心醉欢能饮一石故曰酒极则乱乐极则悲万事尽然言不可极极之而衰以讽諌焉齐王曰善乃罢长夜之饮【史记】
　　醉亡裘绍绩昧醉而亡其裘宋君曰醉足以亡裘乎对曰桀以醉亡天下而康诰曰母彛酒者彛酒常酒也常酒者天子失天下匹夫失其身【韩非子】
　　巵酒激气赵王武臣间出为燕军所得燕囚之欲求分地使者徃十余軰輙杀之有厮养卒请徃张耳陈余遣之及见燕王燕王问之对曰贱人希见长者愿请一巵酒已饮又问之复曰贱人希见长者愿复请一巵酒与之酒卒乃为言之因曰耳余名求赵王实欲燕杀之分赵自立耳燕王以为然乃归赵王养卒为御而归【新序】孔融与曹操书云赵之厮养东迎其主非巵酒无以激其气【九州春秋】
　　九醖汉制宗庙八月饮酎用九醖太牢皇帝侍祠以正月旦作酒八月成名曰酎一曰九醖一名醇酎【西京雑记】髙庙酎张晏曰正月旦作酒八月成名曰酎酎之言纯也至武帝时因八月尝酎防诸侯庙中出金助祭所谓酎金也师古曰酎三重酿醇酒未厚故以荐宗庙【景纪】使酒季布为河东守孝文时人有言其贤者孝文召欲以为御史大夫复有言其勇使酒难近至留邸一月见罢【史记】
　　不防灌夫武帝即位以为淮阳太守入为太仆与长乐衞尉窦甫饮轻重不得夫醉抟甫甫太后昆弟上恐太后诛夫徒夫为燕相夫为人刚直使酒不好面防贵戚诸执在已之右欲必陵之士在已左愈贫贱尤益礼敬与钓稠人广众荐宠下軰士亦以此多之【前汉】
　　无愁酒汉武作无愁酒饮之令人无忧【王箱杂记】
　　百末汉礼乐志景星歌云百末防酒布兰生师古曰百末百草华之末也防美也以百草末杂酒故香且美也晋灼曰芬香布外若兰之生也枚乗七发曰兰英之酒酌以涤口良注曰酒口渍兰叶取其香也谢灵运诗兰巵献时哲防酒布兰生龙城録谓汉武百味防酒名洪梁酒武帝思懐李夫人亲侍者帝容色愁怨乃进洪梁之酒酌以文螺之巵巵出波袛之国酒出洪梁之县此属右扶风至哀帝废此邑南人受此酿法今言云阳出美酒两声相乱矣帝饮三爵色悦心欢【拾遗记】君山仙酒庾穆之湘州记云君山上有美酒数斗得饮之而不死为神仙汉武帝闻之斋居七日遣栾巴将童男女数十人来求之果得酒进御未饮东方朔在旁窃饮之帝大怒将杀之朔曰既酒有验杀臣亦不死无验安用酒为帝笑而释之寺僧云春时徃徃闻酒香寻之莫知其处【岳阳风土记】道士言君山左右皆有美酒数斛得饮之者不死【湘州记】
　　酒狂盖寛饶京师为清平恩侯许伯入第丞相御史等皆贺寛饶不行许伯请之廼徃许伯白酌曰盖君后至寛饶曰无多酌我我廼酒狂丞相魏侯笑曰今公醒而狂何必酒也坐者皆属目卑下之【前汉】
　　数石于定国食酒至数石不乱冬月治请谳饮酒益精明【上】
　　客辖投井陈遵字孟公嗜酒每大饮賔客满堂輙关门取客车辖投井中虽有急终不得去【上】
　　大雅流连富平侯张放淳于长等成帝爱幸出为微行入侍禁中设宴饮之防及赵李诸侍中皆引满举白谈笑大噱班伯云沈湎于酒微子所有告去也式号式謼大雅所以流连也注言作诗之人嗟叹而泣涕流连也诗书滛乱之戒其言皆在于酒【上】
　　千日酒昔有人名刘石曽从中山酒家酤酒酒家与千日酒饮之忘言其节度归至家大醉不醒数日家人不知以为死也具棺殓葬之后酒家至向千日满乃忆石前来酤酒醉当醒矣遂徃索石家而问之云石亡已三年今服阕矣于是与家人至石掘冡开视石始醒起于棺中又俗云石饮酒一醉千日【物志】齐人田乃之能为千日酒饮过一升醉卧千日有故人赵英饮之喻量而去其家以为死埋之乃之计千日当醒徃至其家破棺出之尚有酒气【鬼神至怪録】
　　葡萄酒汉末政在阉防扶风孟佗献西凉州葡萄酒十斛于张让即拜凉州刺史换凉州【见三辅决録】大宛左右以蒲萄为酒富人藏酒至万余石乆者至数十年不败【史记】俗传饮之醉弥月不解【物志】王母尝下帝设蒲萄之酒【汉武内传】蒲萄让以为酒甘于麯米逆之因以流涎咽噃【魏文帝诏】苻坚使吕光讨西域至兹城胡人厚于养士家有蒲桃酒或至千斛十年不败士卒沦没酒藏者相继矣【史记】李白进清平词贵妃以玻璃七寳杯酌西凉葡萄酒饮白【杨妃】孟诜云葡萄不问土地但收之酿酒皆得美好【凟物志】
　　三雅灵帝未有司槯酒斗酒直千钱刘表一子好饮乃制三爵大曰伯雅【容七升】次曰仲雅【五升】小曰季雅【三升】又设大鍼于杖端客有酒輙以刺之验醉醒也【魏文典论】
　　饮酒一石卢植饮酒一石不醉【后汉书】
　　饮酒一斛袁绍总兵兾州遣使邀郑大防賔客最后至乃延升上坐身长八尺饮酒一斛秀眉明日容仪温伟【后汉】
　　酒令孔融集与曹操书云酒之为徳乆矣古先哲王类帝禋宗和神定人以济万国非酒莫以也故天垂酒星之燿地列酒泉之郡人着防酒之徳尧不千钟无以建太平孔非百觚无以堪上圣樊哙解厄鸿门非豕肩钟酒无以奋其怒赵之厮养东迎其王非引巵酒无以邀其气髙祖非醉斩白蛇无以畅其灵景帝非醉幸唐姫无以开中兴袁盎非醇醪之力无以脱其命定国不酣饮一斛无以决其法故郦生以髙阳酒徒着功于汉屈原不餔糟□醨取困于楚由是观之酒何负于政哉又书曰昨承训荅陈二代之祸及众人之败以酒亡者实如来诲虽然徐偃王行仁义而亡今令不絶仁义燕哙以让失社稷今令不禁谦退鲁因儒而损今令不弃文学夏商亦以妇人失天下今令不断婚姻而将酒独急者疑但惜谷耳非以亡王为戒也【后汉注】
　　坐客常满孔融为大中大夫及退闲职賔客日盈其门常叹曰坐上客常满尊中酒不空吾无忧矣与蔡邕善邕卒后有虎贲士貌于邕融每酒酣引与同坐曰虽无老成人尚有典刑【本】
　　千文一斗孝灵末百司湎酒酒千文一斗常侍张让子奉为太医令与人饮辄去衣露刑为乐也【典论】
　　祖裸进酒洛阳令郭珎家有巨亿每暑召客侍婢数十盛妆饰罗縠披之祖祼其中使进酒【上】
　　荒思废业邴原初辞家求学原旧性能饮酒自行之后八九年间酒不向口单才负笈苦身持力至陈留则师韩子助颍川则宗陈仲弓汝南则交范孟慱涿郡则亲卢子干临别师友以原不饮酒防米肉送原原曰本能饮酒但以荒思废业故断之耳今当逺别因见贶饯可以饮燕于是共坐饮酒终日不醉【魏志】
　　剧饮叶歆能剧饮至石余不乱众人防察常以其整衣冠为异江南号之曰华独坐【华矫叔论】
　　中圣人曹公时禁酒而人窃饮之故难言酒以曰酒为贤人清酒为圣人【上】徐邈字景山魏国初建为尚书郎时科禁酒而邈私饮至于沉醉校尉赵逹门曹事邈曰中圣人逹白太祖太祖甚怒度辽将军鲜于辅进曰平日醉客谓酒清者为圣人浊者为贤人邈性慎独遇醉言耳坐刑后车驾幸许昌问邈曰颇复中圣人不邈对曰昔子反毙于谷阳御叔罸于饮酒臣嗜同二子不能自惩时复中之然宿瘤以丑见传而臣已醉见识帝大笑顾左右曰名不虚立【魏志】邹阳酒赋曰清者为酒浊者为醴清者圣明浊者顽騃【西京杂记】
　　一石不乱王凌表满宠年过躭酒不可居方任帝将召宠给事中郭谋曰宠为汝南太守豫州刺史二十余年有勲方岳及镇淮南呉人惮之若不如所表将为所闚可令还朝问以方事以察之帝从之宠既至进见饮酒至一石不乱帝慰劳之遣还【魏畧】
　　酒徒时苖徳胄性嫉恶为夀春令蒋济作州治中苖初至谒济济素嗜酒适防其醉不时见苖苖恚怅还刻木为人署曰酒徒蒋济立于墙下旦夕射之州县知无柰之何【上】
　　化为酒壶郑泉字文渊陈郡人慱学有竒志而性嗜酒其间居每曰愿得美酒满五百斛船以四时甘脆置两头反覆没饮之惫即住而啖肴膳酒有斗升减随即益之不亦快乎权以为郎中使蜀临卒谓同类曰必葬我陶家之侧庶百嵗之后化而成土幸见取为酒壶实获我心矣【防书】
　　七升为限孙皓每飨宴无不竟日坐席无能否率以七升为限虽不悉入口皆浇灌取尽韦曜素饮酒不过二升初见礼异时常为裁减或宻赐茶荈以当酒至于宠衰更见偪彊輙以为罪又于酒后使侍臣难折公卿以嘲弄侵克发摘私短以为欢笑【呉志】
