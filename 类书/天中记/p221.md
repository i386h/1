<!-- { "loadSidebar": true } -->
　　顾待甚厚禇无量景云中初宗在春宫拜业兼皇太子侍读尝撰翼善记以进之皇太子降书嘉劳赍绢丁忧解职服阕复为侍读以其年老每随仗出入特许缓行又为造腰舆令内给使舆于内殿初无量与马怀素俱为侍读顾待甚厚及无量等卒后秘书少监康子原国子愽士侯行果等又入侍讲虽屡加赏赐而礼遇不逮禇马
　　有古人风白履志博涉文史尝隠居于古大梁城时人号为梁丘子景云中征拜校书郎寻弃官而归开元中王志愔表荐履忠隠居读书贞苦守操有古人之风堪代禇无量马怀素入阁侍读征赴京师及至履忠辞以老病不任职事【上】诏拜朝散大夫乞还手诏许游京师徐返里闾履忠留数月乃去
　　稽古之力王逥质开元十年拜集贤院学士仍侍读回质山东宿儒褐衣召拜既入侍读仍令侍皇太子读书及夀王通孝经赐束帛酒馔及床褥衣被等令逥质坐床上罗列所赐物金吾奉归其家里巷观者如堵家人入门欢皆叹曰稽古之力信不虚也【职官分纪】
　　献龙楼箴顺宗为太子归崇敬与登父子侍读及即位复为皇太子诸王侍读献龙楼箴以讽
　　戏言取悦韦绶字子章元和中充太子诸王侍读时穆宗在东宫方幼好戏绶讲书之隟颇以朝诮恱之尝密赍家所造食入宫饷太子宪宗尝召对绶奏曰太子学书至依字辄去旁人臣问之太子云君父以此字可天下奏事臣子不合全书上益嘉太子之贤赐防锦绶无威仪时以人问鄙说言以取悦太子太子因入侍道绶语宪宗不悦谓侍臣曰凡侍读者当以经义辅导太子纳之防物而绶语及此予何望耶乃罢侍读出为防州刺史穆宗即位以师友之恩召为尚书右丞兼集贤院学士甚承恩顾出入禁中【旧唐】刘纳言干封中歴都水监主簿以汉书授沛王贤及贤为太子皇累迁太子洗马兼充侍读常撰诙谐集十五卷以进太子及贤废髙宗见而怒之曰刘纳言自府入内久淹嵗月朝游夕处竟无匡赞阙忠孝之良规进诙谐之鄙説储宫败徳抑有所由配流振州而死【上】
　　固嗣相位薛放登进士第性端厚寡言宪宗以储皇诗书求端士辅导经义选充皇太子侍读及穆宗嗣位未聴政间放多在左右密防机命穆宗常谓放曰小子初承大宝惧不克荷先生宜为相以匡不逮放叩头曰臣实庸浅获侍冕旒固不足猥尘大位辅弼之任自有贤能其言无矫饰皆此类也穆宗深嘉其诚因召对思政殿赐以金紫之服【旧唐】
　　辞侍读韦温字育绶子也为翰林学士先是绶在禁廷积忧畏病废故诫温不得任近职至是固辞帝怒曰寜绶治命邪换知制诰初兼庄恪太子侍读晨诣宫日中见太子谏曰殿下盛年宜鸡鸣蚤作问安天子如文王故事太子不恱辞侍读见聴太子得罪诏谕羣臣温曰陛下训之不早非独太子罪时颇直其言【唐书】
　　绶贯之兄也与前条韦绶同名耳
　　十训丁公着充皇太子诸王侍读因着太子及诸王公十训十卷穆宗立迁工部侍郎宠青宫之旧也【旧唐】当世仲尼王起字举之文宗好文尚古学时郑覃长于经义起长于博洽俱引入翰林讲论经史起僻于嗜学虽官位崇重耽玩无斁书无不览经目靡遗以太子登储欲令儒者授经乃以兵部尚书兼太子侍读为太子广五运图及文场秀句献之帝数访逮时政题诗太子勿以赐诏画象便殿号当世仲尼
　　敷引时事邢昺字叔明真宗始置翰林侍读学士首以命昺即于便坐令讲左氏春秋尝讲孝经礼记论语书易诗据疏敷引之多及时事真宗甚嘉奨之【东都事畧】敷畅经防仁宗常诏翰林侍读学士张锡讲书禁中锡敷畅经防议论该洽上嗟赏久之锡时年六十七鬓发皓然上曰卿老矣记问不衰乃以飞白书博学字赐之因访以治道锡曰节欲者治身之本也慎刑赏者治平之本也时贵妃被幸故以此讽之上改容曰卿言甚嘉朕恨用卿晩矣【国史】
　　旋阅经史夏竦之子安期除侍读学士经术不甚深而登进经筵日夕旋阅经史以备顾问自厌之乃恳求外补帅延州
　　侍讲
　　谏申韩庾亮字元防元兴初拜中书郎领著作侍讲东宫其所论释多见称述与温峤俱为太子布衣之好时元帝方任刑法以韩子赐太子亮谏以申韩刻簿伤化不足以留心太子甚纳焉【晋书】
　　受经讲业萧徳言愽涉经史尤精左氏春秋好属文晩年尤笃志于学自昼达夜畧无休倦每欲开五经必束带盥濯危坐对之妻子间请曰终日如是无乃劳乎徳言曰敬先圣之言岂惮如此时髙宗为晋王诏徳言受经讲业及升春宫仍兼侍读【旧唐】
　　学有师法韦处厚字徳载通五经博览史籍而文思赡逸穆宗以其学有师法召入翰林为侍读学士处厚以幼主荒怠不亲政务既居纳诲之地宜有以启导性灵乃铨择经义雅言以类相纵为二十卷谓之六经法言献之锡以绘帛银器仍赐金紫与司勲员外郎史馆修撰路随并充翰林侍讲学士召入太液亭命分讲毛诗闗雎尚书洪范等篇访以理体处厚等演经义以广防风之道从容开纳赐酒果而罢
　　经史要録郑澣余庆子也文宗初擢为翰林侍读学士上命撰经史要録二十卷书成上喜其精博因以十九书语类上亲自发问澣应对无滞锡以金紫当时荣之【旧唐书】
　　詹事
　　给事太子詹事秦官掌皇后皇太子家应劭云詹省也给也言给事太子
　　巵酒进上窦婴景帝初为詹事帝弟梁孝王母窦太后爱之孝王朝因燕昆弟饮是时上未立太子酒酣上从容曰千秋万嵗后王太后驩婴引巵酒进上曰天下者髙祖天下父子相汉之约也上何以得传梁王太后由此憎婴【前汉】
　　掌东宫晋以保位尊不宜亲细务武帝咸寜初用黄门侍郎杨珧为詹事掌东宫之任珧迁为少【六典】清贞陆晔字士光少有雅望从兄机每称之曰我家世不乏公矣太兴元年迁太子詹事以清贞著称【晋书】愿言匪获羊琇字稚舒泰山人通济才术与世祖同年相善谓世祖曰后富贵时见用作领防军太子詹事世祖即位累迁左将军中防军特进【晋诸公讃】
　　功髙后至谢琰字瑗度安少子也为辅国将军距氏进号征虏左仆射领詹事【陈邵谢録】汉朝选徳礼仪峻于窦卿晋代任贤光荣归于谢琰【大唐诏令寛制】
　　总司武帝以王恭为丹阳尹领詹事恭让表曰今皇储始建四方是式总司之任崇替所由宜妙简才贤尽一时之胜岂臣蕞庸所可叨忝【晋起居注】太原王恭为中书令领詹事学问清操过人【中兴书】
　　裁断卞壶为世子师前后居师征之任尽匡辅之节一府贵而惮焉中兴建补太子中庶子侍讲东宫迁太子詹事世称卞壶裁断切直敷实忠于事上也【晋书】
　　比训江夷为右仆射主上欲用领詹事语王淮卿可覔北例淮对曰臣当出外寻访淮后见主上问近所道事卿已得例未淮曰谢琰右仆射领詹事琰即谢公子子恐夷非其例事遂不行【俗説】
　　弹肃詹事弹肃一宫如尚书令中丞矣【王珉荅徐邈书】弹违是属宜肃事于东韩【嗣许王制】慱望断机之规舆情佥属承华弹肃之寄任贤斯在【李寛制】
　　审函宋殷景仁不为文而敏有思致不谈义而深达理至于国典朝章旧章记注莫不撰録识者知其有当世之志也宋少帝时与王华王昙首刘湛四人并为侍中以风力局干冠冕一时同升之美近代莫及元嘉中丁母忧起为领军将军固辞服阕迁尚书仆射太子詹事刘湛代为领军后以刘湛等毁停家飬病者五年虽不见上而密函去来日中以十数后收湛上召入华林园诛讨处分一皆委之代义康为杨州刺史【南史】
　　风素孔稚珪字徳璋少学渉有美誉永明中歴中庶子永元中迁太子詹事辞表曰太子霞骞青殿日光春官驾紫谷之英洛笙之响自非器上白云韵同明月何以延芳芝苑插羽琼条窦婴戚贵于西京陆风素于东国伊人之美方曰可举臣亦何斯而敢参冐也储端陆倕字佐公少勤学善属文昼夜读书如此者数嵗所读一遍必诵于口举秀才髙祖雅爱倕才迁太子庶子除詹事免让表曰储端华重实异勲司南章马宫已择儒雅窦婴许商爰取姻戚自兹已降名器日隆歴选才贤若何叨越也
　　宫端孔奂为吏部尚书陈后主时在东宫欲以江揔为太子詹事令管记陆瑜言之奂奂曰江有潘陆之华而无园绮之实辅弼储贰窃谓非材后主深以为恨乃自言于宣帝宣帝许之奂乃奏曰江揔文华之人今皇太子文华不少无籍于揔如臣愚见愿选敦重之才以居辅导帝曰谁可奂曰都官尚书王廓代有懿徳识性敦敏可以居之后主时亦在侧乃曰廓王泰之子不可居太子詹事奂又曰宋朝范即范泰之子亦为太子詹事后主固争之帝以揔为詹事由是忤防【南史十七】揔性寛和温裕尤工五言七言溺于浮靡及为宫端与太子为长夜之饮养良娣陈氏为女太子亟防行揔家宣帝奴免之【上二十六】
　　审谕李纲武徳初为太子詹事隠太子建成初甚礼遇建成常往温汤纲疾不从有进生鱼者将召饔人作鲙时唐俭赵元楷自賛【其能】建成从之既而谓曰飞刀鲙鲤调和鼎食公实有之至于审谕弼谐固属于李纲矣【旧唐】谏近阉官于志宁为太子詹事太子承干所为多不法令阉官多在左右谏之及承干败太宗谓志宁曰知公数有亲谏深嘉勉劳右庶子令孤徳棻等以无谏章皆从贬贵【唐书】
　　谏游畋张素为少詹事转右庶子时承干居春宫颇以游猎废学素上书谏曰道在于学古学古必资师训殿下地居储两当须广树嘉猷既有好畋之滛何以主斯斯鬯又谏曰殿下资已隆尚须学文以饰其表至如孔頴达赵智等非惟宿徳鸿儒亦兼达政要望令数得侍讲开释物理览古谕今増晖睿徳而雕虫小伎之流秪可时命追随以代奕耳承干并不能纳屈阶资髙宗为皇太子转李勣为太子詹事太宗谓曰我儿新登储贰卿旧长史今以宫事相委故有此授虽屈阶资可勿怪也【上】
　　宫尹龙朔二年以詹事府改曰端尹府詹事曰端尹少詹事曰少尹武后光宅元年改曰宫尹府詹事曰宫尹少詹曰少尹中宗还东宫豆卢钦望为宫尹【志通典防要】衣锦还乡张行成为太子少詹事太宗东征皇太子于定州监国即行成本邑也太子谓行成曰今者送公衣锦还乡于是令有司祀其先人墓【旧唐】
　　啓荐刘宪景云初迁太子詹事时宗在东宫雅意经籍宪曰殿下储副非以寻章摘句要通大意而已侍读禇元亮经明行修宜召问以察其言【上】
　　指牀张説女嫁卢氏尝为舅卢公求官侯父下朝而问焉父不语但指搘牀而示之女归告其夫曰舅得詹事矣
　　班位失序苏弁徳宗时改太子詹事弁初入朝班位失序殿中侍御史邹儒立对仗弹之于金吾待罪数刻特释放旧制太子詹事班次太常宗卿之下贞元三年御史中丞窦叅叙定班位移詹事在河南太原尹之下弁乃引旧班制立台官诘之仍绐云已白宰相请依旧故为儒立弹之【旧唐】
　　礼上文宗时冯定改太子詹事宰臣郑覃拜太子太师欲于尚书省上事定奏曰据六典太师居詹事府不合于都省礼上乃诏于本司上事人推美之【上】
　　庶子
　　主宫中庶子主宫中并诸吏之适子及支庶在版籍者也行其秩序作其徒役授八次八舍之职以徼侯【环济要畧】肃敬王商字子威少为太子中庶子以肃敬敦厚称【汉书】古义规谏霍弋字绍先峻子也后主立太子璿以弋为中庶子璿好骑射出入无度弋援引古义尽言规谏甚得切磋之体【蜀志】
