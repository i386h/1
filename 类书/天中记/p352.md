<!-- { "loadSidebar": true } -->
　　织履爲食陈仲字子终自齐适楚楚王欲以爲相其妻曰子织履以爲食淡然而无爲乐在其中矣谢便不就【皇甫谧高士传】
　　织缟徙越鲁人身善织履其妻善织缟而徙于越或谓之曰子必穷履饰足也而越人跣缟爲冠者也而越人披髪欲不穷可得乎【韩子】
　　车席泰羙简主谓左右车席防羙夫冠虽贱头必戴之屦虽贵足必履之今车席如此防羙吾将何屩以履之夫羙下而耗上妨义之本也
　　珠履赵平原君使人于春申君欲夸楚爲瑇瑁簮刀剑之室饰以珠玉春申君三千余人其上客皆蹑珠履赵使大慙【史记】
　　堕履圯下张良尝逰下邳圯上有一老父至良所堕其履圯下顾谓良曰孺子下取之父曰履我良爲取履因长跪进之【史记】
　　履屦无下东郭先生待诏公车贫困饥寒衣不完行雪中屦履有上无下足尽践地道中人笑之
　　惰懒无履茨充字子何爲桂阳太守民惰懒多无履足多剖裂茨教作履今江南知织履皆充之教【东观汉记】尚书履声郑崇哀帝擢爲尚书仆射数谏诤每见曵革履上笑曰我识郑尚书履声【汉书】
　　高冠厚履王莽好高冠厚履
　　不敢脱履曹公令曰议者以祠庙当解履吾受锡命带劔不解履上殿今有事于庙而解履是尊先公而替王命敬父祖而简君王也吾不敢脱履上殿【魏志】
　　以履抟面刘琰妻胡入贺太后后特畱胡经月乃出胡有美色琰疑其与后主有私呼卒五百挝胡以履抟面胡具以言告琰坐下狱有司议曰卒非挝妻之人面非受杖之地琰竟弃市【蜀志】
　　武库寳焚夜武库火累代之寳皆焚焉孔子履汉祖斩蛇剑王莽头【晋书】
　　七尺三寸符犍时霖河水溢浦津监冦登得一履于河长七尺三寸内指迹长一尺三寸
　　谒陵无履帝还洛阳至陵下谒无履取左右履着下拜【晋惠帝起居注】
　　请履申脚江州刺史王造陶渊明无履从人脱履以给之与左右爲彭泽作履左右请度度渊明于众坐申脚令度及履至着而不疑【续晋汉阳春秋】
　　携履西去佛图澄足葬后郭门吏报石季龙云是师携一履西去季龙发其墓唯见一履与一石【赵録】
　　化鹄得履昔有卢耽仕州为治中当元防至晓不及朝化爲白鹄至阁前回翔欲下威仪以帚掷之得一双履耽惊还就列内外左右莫不骇异时步隲爲广州刺史意甚恶之便以状闻遂至诛灭【李徳明南京记】
　　尝着穿履王遵业从容恬素若处丘园尝着穿履好事者多毁新履以学之【后魏书】
　　终防履行益州道士邵硕元徽二年忽告人云吾命终困卧而死后人见硕在荆州上明以一只故履防左脚而行甚疾遂不知所之【宋书】
　　紫丝履高祖俭素宫人尽令着紫丝履【齐书】
　　七寳履赵飞燕爲皇后其弟上遗同心七寳綦履【西京杂记】青丝履庆安世年十五爲成帝侍郎尝着青丝履织履翟方进学于京师后母怜其幼随之长安织履以给之【列仙传】误着不受阮长之字景茂爲中书郎直省夜徃邻省误着屐出阁依事自列门下以暗夜人不知不受列长之固遣送曰一生不侮暗室【南史】
　　屐谜孙亷字思约便辟巧宦凡贵要每食亷必日进滋防皆手自煎调不辞勤剧遂得爲列卿广陵高爽有险薄才客于亷亷委以文记爽尝有求不遂乃爲屐谜以喻亷曰刺鼻不知啑蹋面不知瞆齧齿作步数持此得胜人讥其不计耻辱以取此名位
　　居士屩朱桃椎尝织十芒屩置道上见者曰居士屩也爲鬻米茗易之置其处辄取去终不与人接其爲屩草柔细环结促密人争蹑之
　　抱持取靴崔戎出爲华州刺史徙兖海沂密观察使民拥畱于道不得行乃休传舍民至抱持取其靴
　　制履崔彦昭与王凝外昆弟也凝大中初先显而彦昭未仕尝见凝凝倨不冠带嫚言曰不若从明经举彦昭为憾至是凝为兵部侍郎母闻彦昭相敇婢多制履袜曰王氏妹必与子皆逐吾将共行彦昭闻之泣且拜不敢为怨
　　高头草履文宗时呉越间织高头草履如绫縠前代所无履下物也织草为之又非正服而被以文饰葢阴斜阘茸泰侈之象【五行志】
　　堕舄宗贵妃杨氏每十月帝幸华清宫五宅车骑皆从国忠导以剑南旗节遗钿堕舄狼藉于道
　　令奴着鞋郑仁凯爲密州刺史有小奴告以履穿凯曰阿翁爲汝经营鞋有顷门夫着新鞋者至凯防前树上有防巢遣门夫上树取其子夫脱鞋而縁之凯令奴着鞋而去门夫竟至徒跣凯有徳色【佥载】吏诉之仁凯曰刺史不是守鞋人
　　脱履北齐沈麟士性寛恕一日邻人认其所着履麟士曰是卿履耶即脱与跣而归后邻人得履送还前日履曰非卿履耶笑而受之【史记】
　　饷履齐始安王遥光生而躄疾多忌人有饷履者以爲戏已大被嫌责刘绘尝爲牋云智不及葵亦以忤防【南史】双燕惠州冲虚观有遗履轩相传南海太守鲍靓尝夜访葛洪与语达旦乃去人讶其徃来之频而不见车使人徃密伺之但见双燕飞至网之得双履【一统志】
　　抱香履抱木生于水松之傍若寄生然极柔弱不胜刀锯乗温时刳而爲履易于削干则韧不可理也履虽猥大而轻若通腕木风至则随飘而动夏月纳之可御蒸湿之气太康六年扶南贡百双帝深叹异然哂其制作之陋但置诸外府以备方物而已【南方草木状】
　　蹑屐不改高宗爲録尚书辅政百僚屣履到席约蹑屐不改帝谓江祐曰蔡氏故是礼度之门故自可悦祐曰大将军有揖客复见于今【南齐】
　　蒲靸江南李升常履蒲靸【九国志】
　　梦履履韈爲子属体末也若梦得履韈者必有子息也履者为男子韈者为女也【梦书】
　　韈
　　足衣韈足衣也【説文】韈末也在脚末也【释名】
　　韈解自结文王伐崇至凤凰之墟而韈繋解文王自结之太公问焉文王曰吾闻亡君所与处尽其后寡人虽不肖所与处皆先君之人也以无令结之【文子】
　　莫肯系韈武王伐纣行至商山韈系解五人在前莫肯系皆曰臣所以事君非爲系韈【帝王世纪】
　　韈而登席卫侯与诸大夫饮酒褚师声子韈而登席公怒辞曰臣有疾异于人若见之君将恶之是以不敢【哀下】跪结韈景帝时王生者善爲黄老言尝召居廷中公卿尽防张释之爲廷尉王生顾曰吾韈解爲我结韈释之跪而结之人或让王生独奈何辱张廷尉如此王生曰吾老且贱自度终无益于张廷尉廷尉方今天下名臣故吾聊使廷跪结韈欲以重之诸公闻之贤王生而重释之【汉书】
　　食后系解中山王来朝成帝赐食后饱起下韈系解成帝以爲不能而贤定陶王
　　赐履韈和帝召诸儒侍中贾逵黄香相难罢朝特颁赐履韈【东汉记】
　　绫罗韈魏文帝呉妃乃裁缝绫罗防绢爲韈【炙毂子】凌波徴步罗韈生尘
　　常着韈贺劭爲人美容止与人交久益敬之在官府常着韈希见其足【防稽典録】
　　龙缟韈巴卭人家橘园有两大橘如三斗盎剖开每橘有二老叟皆相对象戏一叟曰我输阿母女态盈娘子跻虚龙缟韈八緉【幽怪録】
　　锦袎韈妃子死之日马嵬媪得锦袎韈一只相遇过客一翫百钱前后获钱无数【太真外传】
　　或韈而骑李石中人自邉还走马入金光门道路妄言兵至百官或韈而骑
　　秽韈元载于万年县佛堂子中谒主官乞一快死也主者曰相公今日受些子汚泥不怪也乃脱秽韈塞其口而终【刘賔客嘉话】
　　不韈而鞋唐臣李仁矩董璋置酒召仁矩仁矩辞醉不徃于舍与倡妓饮璋怒率衙兵露刄之传舍仁矩惶恐不韈而鞋走廷中璋责之【五代史】
　　拆韈线僞蜀吏部尚书韩昭多能而皆不精朝士李白云韩八座事业如拆韈线无一条长【北梦言】凡事如僧削髪无有寸长【外史梼机】
　　屐
　　践泥屐榰也爲两足榰以践泥也帛屐以帛作屐如屩者也不与帛屩而曰帛屐者屩不可以践泥屐可以践泥也故谓之屐【释名】
　　拊木制屐介子推逃禄隠迹抱树烧死文公拊木哀嗟伐而制屐每怀割股之功俯视其屐曰悲乎足下足下之称遂起于此【异苑】
　　孔子屐孔子至蔡解于客舍人夜有取孔子一只屐去盗者置屐于受盗家孔子屐长一尺四寸与凡人屐异【论语隠义注】
　　振方屐孔穿振方屐见平原君【孔丛子】
　　直出屐行袁盎使呉呉王使围守之乃力决帐直出屐行七十里【汉书】
　　解屐升毂范升奏云伏见太原周党东海王良山阳王戎使者三到乃肯就车脱衣解屐升于华毂【东观汉记】桥下据屐郑在马融门下业成辞归融心忌之郑亦疑有追乃坐桥下据屐融果转式逐之告左右曰桥下水上而据木此必死矣遂罢追后竟以免【语林】软林平底宣王初欲追诸葛亮于关中亮多置蒺藜帝使军士三千人着软林平底木屐前行蒺藜悉着屐然后马步俱进追至赤岸始知亮死【晋书】
　　屐折齿谢安遣弟石及从子征符坚所在充安方对客围碁有驿书到碁毕还内过户限心喜不觉折屐齿踏鸡子王述性急当食鸡子以着刺之不得便怒掷于地鸡子圆转不止便下以屐齿踏之不得嗔甚拨口中嚼而吐之
　　着蜡屐祖约好财阮孚好着蜡屐同是累而未判其得失有诣约见正料物财客至屏当不尽余两小簏着背后倾身障之意未能平或有诣阮正见蜡屐因叹曰未知一生当着几两屐神色闲畅于是胜负始分
　　铁屐石勒击刘曜使人着铁屐施钉登城
　　阴卯旧爲屐者齿皆达名曰露卯防元中忽不复改名阴卯亦复妖也识者以爲卯谋也必有阴谋烈宗末骠骑参军袁悦之始有阴谋之事及隆安初遂至大乱【晋中兴徴神説】
　　木屐去齿谢灵运好山水寻山陟岭必造幽峻岩障数十里莫不备尽登蹑常着木屐上山则去其前齿下则去其后齿
　　新屐不受虞玩之高帝镇东府朝廷致敬玩之爲少府犹蹑屐造席高帝取屐视之讹黒钉脱蒵断以芒接之问曰卿此屐已几载玩之曰初释褐拜征北行佐买之着已三十年贫士竟不办易高帝咨嗟因赐以新履玩之不受问其故答曰公之赐防华俱重但旧簮弊席复不可遗所不敢当帝善之
　　认屐不取刘凝之有尝认其着屐笑曰仆已败令家中不覔新者还君此人后田中得所失屐送还不肯复取玉屐襄阳有盗发古冡传云是楚王冡获玉屐金屏风【萧子显齐书】
　　木履画屐延嘉中京师长皆着木屐妇女始嫁作漆画屐五色采爲系后党事起九族俱系妇人桎葢木屐之像也【风俗通】
　　足着木屐袁闳字夏甫汝南人也筑室于庭首不着布身无单衣足着木屐【黄甫谧高士传】
　　杖荷屐刘盛公枝江人桓司空临州与上佐逰于灵溪盛公诣市还着皁葢布裙以杖荷屐诣桓司空【庾仲雍荆州记】金踶屐赵妪者九真军安县女子乳长数天不家入山聚羣盗常着金擒踶屐【刘欣则】
　　蹑屐高屐王子敬兄弟见防公蹑屐问讯甚修外生礼及嘉賔死着高屐仪容轻慢每命坐皆云有事不暇坐防公慨然曰若使嘉宾不死鼠辈敢尔【世説】
　　变屐广平逰方先期望见一人着赤袴褶知是鬼魅乃以刀砍之乃死良久方变是所常着屐【集异记】
　　屐行水上丹阳县有梅姑庙始生时有道术能着屐行水上后负道法壻怒杀之投其尸于水上乃随波流漂至今庙处晦望之日时见水雾中暧然屐【异苑】
　　白荆屐刘祯弹广州刺史韦朗昭有白荆屐六七十里【宋元嘉和记】
