<!-- { "loadSidebar": true } -->
　　自赁范丹学通三经常自赁灌园【陈留耆旧传】
　　得印桓帝时沛国戴翼鉏园得黄金印【后汉纪】
　　行园呉祐迁胶东侯相时济北戴宏父为县丞宏年七六从在丞舎祐毎行园常闻讽读之音甚竒之与为友宏卒成儒宗知名东夏为河间相因自沔归家不复仕灌园蔬以经书教授年九十八卒
　　铜爵文昌殿西有铜爵园园中有鱼池铜爵园西有三台中央铜爵台南金鳯台北氷井台【魏都赋注】
　　芳林明帝起土山于芳林园西北陬使公卿百僚皆负成山立松竹杂木善草于其上捕山禽杂兽置其中【魏畧】芳林园即华林园齐王芳即位改为华林
　　甘露降明帝与东阿王诏曰昔先帝时灵芝生芳林园中自吾建成承露已来甘露复降芳林园仁夀殿前翻车马钧巧思絶世居京都城内有地可以为园患无水以灌之乃作翻车令童児转之而灌水自覆更入更出其巧百倍于常
　　収利向秀与吕安灌园于北山阳収其余利以供酒食之费
　　起园顔斐字文林为京兆守于府下起菜园使吏防简锄治也【魏志】
　　春王文选陆士衡诗逍遥春王圃踯躅千亩田注晋宫阁名曰洛阳宫有春王园
　　庐中范汪性好学外氏家贫无以资给汪乃庐于园中布衣蔬食燃薪写书写毕诵读一遍遂博学多通善谈名理【晋书】
　　苜蓿华既废黜武帝后又登凌云台望见苜蓿园阡陌甚整依然感旧太康初大赦乃袭得封【上】
　　名园王子敬自防稽经呉闻顾辟疆有名园先不识主人径徃其家值顾方集賔友酣燕而王游歴既毕指麾好恶傍若无人顾勃然不堪曰傲主人非礼也以贵骄人非道也失此二者不足齿人伧耳便驱其左右出门王独在舆上回转顾望左右移时不至然后令送箸门外怡然不屑【世说】呉中旧传池馆林木之胜惟晋顾辟疆园为第一李太白云栁深陶令宅竹暗辟疆园陆羽云辟疆旧园林怪石纷相向陆云呉之辟疆园在昔胜槩敌皮日休云更葺园中景应为顾辟疆【中呉纪闻】防心简文入华林园顾谓左右曰防心处不必在逺翳然林木便自有濠濮间想也觉鸟兽禽鱼自来亲人【世说】殖果凉州牧张骏増筑四城箱各千歩东城殖园果命曰讲武场北城殖园果命曰武圃皆有宫殿【王隐晋书】逍遥姚兴常于逍遥园引诸沙门聼番僧鸠摩罗什演讲佛经起逍遥宫殿庭左右有楼阁髙百尺相去四十丈以麻防大一围两头各絟楼上防日令二人各从防防行过以为佛神相遇【长安志】
　　种菜桞元景为尚书令南岸有数十亩菜园园人得卖菜钱三万送宅元景曰我立此园种菜以供家中啖耳乃复卖以取钱夺百姓之利耶以钱与守园者【宋书】圃齐文恵太子好释氏立六疾馆以养穷人而性颇奢丽宫内殿堂皆雕餙精绮过于上宫开拓圃园与台城北壍等其中起出土山池阁楼观塔宇穷竒极丽费以千万多聚异石妙极山水虑上宫中望见乃旁列脩竹外施髙彰造游观数百间施诸机巧宜湏鄣蔽湏防成立若应毁撤应手以晋明帝为太子时立西池以起武帝引前例求于东田起小苑上许之壮丽极目【南史】离垢刘慧斐字宣文游匡山有终焉之志遂居东林寺又于山北构园一所号曰离垢园时人乃谓为离垢先生【南史隠逸】
　　芙蓉芙蓉园本隋氏之离宫居地三十顷周廻十七里秦谓为宜春苑汉谓为乐游苑宇文恺营建京城以罗城东南城地髙不便故此隅头一方余地穿入芙蓉池以虚之【两京记】芙蓉在京罗城东南隅有青林重复縁城弥漫若帝城胜景驾时幸之【景龙文馆记】
　　司竹司竹园在盩屋县东十二里穆天子西征至池乃植竹即此是也史记云渭川千畆竹汉谓鄠杜竹林故有司竹都尉西都赋所谓鄠杜濵其足竹林果园芳草甘木也【隋圗经】
　　起楼汝南袁徳师故给事髙之子甞于东都买得娄师徳故园地起书楼洛人语曰昔日娄师徳园今乃袁徳师楼【传载】
　　不立张嘉贞虽贵不立田园甞曰吾相国矣未死岂有饥寒忧苦以谴去虽富田产犹不能保也近丗士大夫务广宅为不肖子孙酒食费我无是也【唐书】
　　市取唐嗣王臯为山南东道节度使张柬之有园圃在襄阳臯将市取之马彛谏曰汉阳有中兴功今遗业当百世共保奈何使其子孙鬻乎王谢曰主吏失词以为君羞防君安得闻此言【上】
　　奉诚司徒兼侍中马燧宅在安邑里燧子少府监畅燧赀甲天下畅亦善殖财贞元末神防中尉杨志亷讽使纳田产遂献旧防为奉诚园【长安志】到顺宗时复记之中官徃徃逼取畅畏不敢以至困穷而终诸子无室庐自托奉诚园亭观故当世视畅以厚畜为戒【新唐】畅以第中大杏馈窦文埸文埸以进徳宗徳宗未甞见颇怪之令中使就封其树畅惧进宅废为奉诚园术皆拆入内【国史补桂苑丛谈】
　　题园杨尚书昭俭退居华下自题家园以见志曰池莲憔悴无顔色园竹低垂减翠隂园竹池莲莫惆怅相防恰似主人心【南部新书】
　　潇洒顔谢鲁公之后所居有泉石松竹创亭延客孟賔于留题诗云园林潇洒闻来久欲徃因循二十秋今日开襟吟不尽碧山重叠水长流【江南赋】
　　荔枝西夷有荔枝园僰僮扡夷中最贤者古所谓僮之富多荔枝为业园植万余树収一百五十斛【郡国志】栗园瓠湾中有地数顷土有栗园栗小殊不并固安之实也然嵗贡三百寔以充天府水渚即栗洲也树木髙茂望若屯云积气矣林中有栗堂射墩甚闲敞牧宰及英彦多所游薄【水经】
　　琼圃洛阳有琼圃园灵芝园石祠园邺有鸣鹄园蒲萄园【晋宫阙名】
　　只园湏逹多长者白佛言弟子欲营精舎请佛住惟有只陀太子园广八十顷林木鬱茂可居白太子太子戯曰满以金布便当相与湏逹出金布八十顷精舎告成凡千二百区【经律异相】亦曰给孤园【金刚经注】舎卫精舎东北六百里毗舎佉毋作精舎请佛及借此处故在秖洹舎大园落有二门一门东向一北向此园即逹湏长者布金钱买地处也精舎当中央佛住此处最久说法度人经行坐处亦尽孝塔皆有名字【法显记】
　　庵罗园庵罗是果树之名其果似桃或云似奈此树开花花生一女国人叹异以园封之园既属女女人守防故言庵罗树园宿善冥薫见佛欢喜以园奉佛佛即受之而为所住【阐义】拘夷那竭城东行到毗舎离城北有大林重阁精舎佛住防及阿难半身塔其城里本庵婆罗女家为佛起塔今故在城南三里道西庵婆罗女以园施佛住处【法显记】





　　天中记卷十五
<子部,类书类,天中记>
　　钦定四库全书
　　天中记卷十六
　　明　陈耀文　撰
　　公
　　官府太宰以八法治官府注百官所居曰府【周礼】
　　公衙近代通谓府廷为公衙即古之公庙字本讹牙作为衙【续世说】
　　府寺自汉以来三公所居谓之府九卿所居谓之寺风俗通曰府聚也公卿牧守府道德之所聚也藏府私府货财之所聚也寺司也庭有法度令所所止皆曰寺【左传疏】寺嗣也治事者相嗣续于其内【释名】
　　官舍何并性清防为頴川太守妻子不至官舍【汉书】缮葺陆抗与诸葛恪换屯柴桑临去皆更缮完其城围葺其墙屋居庐桑果不得妄败恪入屯俨然若新而恪柴桑故屯颇有毁壊深以为慙【吴志】
　　禁毁羊祐都督荆州时长吏防官后人恶之多毁壊旧府祐以死生有命非由居室书下征镇普加禁断【晋传】擅饰杜预为秦州刺史石鍳奏预擅饰城门官舎稽之军兴遣御史槛车徴诣廷尉以预尚主在八议以候赎论【本传】
　　壊舍阮籍为东明相乘驴到郡壊府舎屏障使内外相望法令清简旬日而还【晋传】
　　作廨匿钱光武建武二年西河鲜于兾为清河太守作公未就而亾后守赵髙计功用二百万五官黄秉功曹刘适言四百万钱于是兾乃鬼见白日道从入府与髙及秉等对共计校定为适秉所割匿兾乃书表自理其畧言髙贵不尚节亩垄之夫而箕踞遗类研宻失机婢妾其性媚世求显偷窃银艾鄙辱天官易讥负乘诚髙之谓臣不胜鬼言谨因千里驿闻付髙上之便西北去三十里车马皆灭不复见秉等皆伏地物故髙以状闻诏下还兾西河田宅妻子焉兼为差代以旌幽中之讼【水经注】
　　治廨王导治扬州舎按行而言曰我正为次道治此尔何少爲王公所重故屡发此叹【世说新语】
　　防穴恒恭为桓石民参军在丹徒所住牀前一小防穴详视是古墓桓食常先以鲑投穴中如此经年后眠始觉见一人在床前云吾终没以来七百余年后缘嗣灭蒸尝莫寄君恒食见播及感激无已依君籍当应为宁州刺史后果如言【幽明録】
　　神据萧惠明泰始初为呉兴太守郡界有卞山山下有项羽庙相承云羽多居郡防事前后太守不敢上防惠明谓网纪云孔季恭曽为此郡未闻有灾因命盛设筵榻接賔数日见一人长丈余张弓挟矢向惠明既而不见因发背旬日而卒【南史异苑】
　　舍怪乐广爲河南尹先是官舎多妖怪前尹皆不敢处正寝广居之不疑尝外户自闭左在皆惊广独自若顾见墙有孔使人掘墙得狸而杀之其恠亦絶【上】
　　諠扰罗含字君章为州驾别以舎諠扰于城西池小洲上立茅屋伐木为材织苇为席而居布衣蔬食晏如也【志】
　　入隍傅昭字茂逺梁天鉴中为安成内史郡自宋来兵乱相接府舎称凶毎昏旦间人鬼相触在任者鲜以吉终及昭至有人夜见甲兵出曰傅公善人不可侵犯乃腾虚而去有顷风雨忽至飘郡听事入湟中自是郡遂无患咸以昭贞正所感【南史】
　　脩蔡凝字子居为中书侍郎迁晋陵太守及将之郡更令左右作中书廨守谓賔犮曰庻来者无劳【上】息妖徐孝克祯明元年入为都官尚书自晋以来尚书官僚皆家属居省省在防城内下舎门中有间道东西跨路通于朝堂其第一即都官省西抵阁道年代乆逺多有鬼怪毎夜昏之际无故有声光或见人着衣冠从井中出湏防复没或门阁自然开闭居多死亾尚书周磪卒于此省孝克代确便即居之经两日妖变皆息时以咸以为贞正所致【上】
　　缮理房琯开元中歴慈溪宋城济源县令所在为政多兴利除害缮理宇颇能著名【旧唐】
　　遇神相州刺史宅旧凶王道坚李使君朱希玉前后为太守皆不生出郡城茍不留死则贬开元中张嘉祐初至郡便有鬼祟备极扰乱祐不之惧徃观之见一女子云已是周故大将军相州刺史尉迟府君女徃者杨坚簒夺廻死王事一门遇害合家六十余口骸骨在此防下欲白于人悉皆惧死明公幸垂顾盼祐许诺他日以礼于防后便以防为庙嵗时祷祀焉祐有女年八九嵗家人欲有所问则令啓白神必有应神欲白祐亦令小女出见以为常也后三年嘉祐入拜大金吾至呉兢加以冕服其后皆荣迁云【纪闻广异记独异志】
　　葺脩李听起为邠宁节度使邠州衙防相传不利葺修以至隳壊听曰帅臣凿凶门而出岂有拘于巫祝而隳公署耶遂命葺之足无变异【旧唐】
　　市第赵惠伯为河南尹时尝市杨炎第为官廨御史劾炎宰相抑吏市私第贵取其直卢杞召大理正田晋评罪晋曰辅相于庻官比监临计羡利罪夺官杞怒谪晋衡州司马于是当监主自盗罪绞【新唐】
