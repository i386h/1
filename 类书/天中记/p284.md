<!-- { "loadSidebar": true } -->
　　为僧僧可隆善诗髙从诲阅其卷有观棋句云万般思后行一失废前功从诲谓可隆曰吾师此诗必因事而得隆答曰某本姓慕容与桑维翰同学少负志气多恐维翰维翰登第以至入相某尤在屋频年败衂皆维翰所挫也因削髪为僧其句实感前事而露意焉从诲识鍳多此类也【天定録】
　　蜋推屎髙涣久举不第或谑之曰一百二十个蜋推一个屎块不上【摭言】
　　衣锦井中费绚应进士举夣衣锦在井中觉自喜曰及第衣锦之后游乡井尔或曰此非佳夣衣锦井中文章未显之兆来春果不第【茅斋客话】
　　集古诗石曼卿下第集句云一生不得文章力欲上青天未有因圣主不劳千里召嫦娥何惜一枝春鳯凰诏下虽沾命豺虎丛中也立身啼得血流无着处朱衣骑马是何人【西清诗话】年去年来来去忙为他人作嫁衣裳仰天大笑出门去独对春风舞一塲【蔡绦金玉诗话】
　　康了柳冕应举多避讳谓安乐为安康以避落字也又闻桥出遣仆视之须防仆还曰秀才康了也【遯斋闲览】纲官蜀人石休屡防乡荐常屈春官蜀人比之纲官葢谓牙校部土贡入京师只空归也【续归田録】
　　同年
　　期集防进士榜出谢后便徃期集院状元与同年相见请一人为録事其余主宴主酒主乐探花主茶之类咸以其年辟之【摭言】
　　有情李綘相徳宗元义方言其私同年许季同徳宗问之曰人于同年有情乎綘曰同年乃九州四海之人偶同科第或登科然后相识于情何有若其果才虽在兄弟子侄之中犹将用之况同年乎【唐纪】
　　阿孩儿苖台符六歳能属文年十六及第张读亦防擅词赋年十八及第同年进士又同佐郑薫少师宣州幕二人常列题于西明寺东廊或窃注之曰一双前进士两个阿孩児台符十七不禄读位至礼部侍郎【摭言】题诗张唐卿进士第一人及第期集于兴国寺题壁云一举首登龙虎榜十年身到鳯凰池有人续其下云君看姚察并梁固不得朝官未可知后果终于京官【夣溪笔谈】紫陌进士科始隋盛于唐偕升者谓之同年唐人尤憙期集曲江大防长安坊市为半空天子至御楼以观通榜之士意气相予甚厚否则有紫陌青云之讥

　　天中记卷三十八
<子部,类书类,天中记>
　　钦定四库全书
　　天中记卷三十九
　　明　陈耀文　撰
　　生辰
　　启胁生吴回生陆终陆终娶鬼方国君之妹谓之女嫔孕而不育三年启其母左胁三人出右胁三人出【帝系】化石生启禹治洪水通轘辕山化为熊谓涂山氏曰欲饷闻皷声乃来禹跳石误中皷涂山氏徃见禹方作熊慙而去至嵩髙山下化为石方生启禹曰归我子石破比方而启生【淮南】
　　生于空桑有侁氏女子采桑得婴儿于空桑之中献之其君其君令烰人养之察其所以然曰其母居伊水之上孕梦有神告之曰白出水而柬走毋顾明日视白出水告其隣东走十里而顾其邑尽为水身因化为空桑故命之曰伊尹【防本味】伊尹母孕行汲水化为枯松其夫寻至水濵见桑穴中有儿乃收养之【书大】长有贤徳殷以为尹曰伊尹也【水经十五】
　　观白虹周昭王庻子食采翁山夫人观白虹而有娠生子两手压拳不开昭王噀之即开左手有文曰公右手有文曰羽遂赐姓翁氏【世説】
　　梦兰郑文公有贱妾燕姞梦天使与已兰曰余为伯儵余而祖也以是为而子以兰有国香人服媚之如是既而文公见之与之兰而御之辞曰妾幸而有子将不信敢征兰乎公曰诺生穆公名之曰兰穆公有疾曰兰死吾其死乎吾所以生也刈兰而卒【宣四】
　　熊虎状楚司马子良生子越椒子文【子良兄】曰必杀之是子也熊虎之状而豺狼之声弗杀必灭若敖氏矣谚曰狼子野心是乃狼也其可畜乎子良不可子文以为大慼及将死聚其族曰椒也知政乃速行矣无及于难且泣曰鬼犹求食若敖氏之鬼不其馁而子文卒子越为司马将攻王楚灭若敖氏【上】
　　豺狼声叔向欲娶申公巫臣氏其母止之曰甚美必有甚恶叔向惧不敢娶乎公强使娶之生于伯石伯石始生子容之母走谒诸姑曰长叔姒生男姑视之及堂闻其声而还曰豺狼之声非是莫丧羊石氏矣遂弗视【二人】豕喙牛腹叔鱼生其母视之曰是子虎目豕喙鸢肩而牛腹谿壑可盈是不可餍又叔向曰晋有羊舌鲋者叔鱼之母弟渎货无厌亦将及矣
　　生而白首李母祠在老子祠北二里祠门之左有碑文曰老子圣母李夫人碑老子者道君也始起乗白鹿下托于李母胞中七十二年产于楚国淮阳苦县瀬乡曲仁里老子名耳星精也字伯阳号曰聃【崔山瀬记】老子母懐之七十嵗乃生启其母左腋而生生而白首故为老子【神仙传】老子既生广颡大目踈齿方口耳有三门鼻有双柱足蹈五字手把十文【商芸小説】
　　绛霄绕身闗令尹喜内尹喜母梦綘霄流绕其身遂生喜双光若日飞流满堂良乆乃散
　　文成相里昔子产初生执拳而出启手观之文成相里其后因而氏马【唐髙僧】
　　黒帝感生孔子母顔氏征在防大泽之陂夣黒帝使请已徃夣交语曰汝乳必于空桑之中觉则若感生丘于空桑首类尼丘山故以为名【孔演图】
　　明珠感孕西子母浣帛于溪有明珠射体感而孕又夣有翠鸡五色自空而下乆之化为鹗飞去【翰府名谈】
　　梦神乗云孟子生时其母夣神人乗云自泰山来将止于峄母疑视乆之忽片云坠而寝时闾巷皆见有五色云覆孟氏之居焉
　　初度屈原离骚云帝髙阳之苗裔兮朕皇考曰伯庸摄提贞于于陬兮惟庚寅吾以降皇览揆余于初度兮肇锡余以嘉名名余曰正则兮字余曰灵均
　　感星萧何昂星精张良感弧星生樊哙感狼星生遇龙杂记云汉廷尉扶嘉朐防人也初嘉母于汤溪水侧遇龙后生嘉长占吉凶巧发竒中髙祖为汉王时与嘉相遇嘉劝定三秦髙祖以嘉志在扶翼赐姓扶氏为廷尉食邑朐防嘉临终有言曰三牛对马岭不出贵人出防井【方舆胜览】
　　太白星临东方朔母田氏寡居夣太白星临其上因有娠田氏叹曰无夫而娠人将弃我乃移向代都东方里为居五月旦生朔因以所居里为氏朔为名朔生三日而母田氏死隣母收养之朔生五嵗忽失经年乃归母问之朔曰儿至紫泥海紫水汚衣乃过虞渊湔浣明发中还何言经年乎【洞防记】朔父张夷字少平【今本】
　　神光照社后汉应枢生四子见神光照社枢见光以问卜者曰此天符也子孙其兴乎乃探得黄金自是诸子官学有名至场七世通显【孝子】
　　疋练升天虞延字子大陈留东莞人也其生时以夜适免母身母见其上若一疋练状经上天明以问人人皆曰吉气与天通长大仕宦位至司徒公【论衡吉验】
　　赐杖唐文伯河东蒲坂人也其生以夜半时适生有人从门呼其父名父出应之不见人有一木杖植其门侧好善异于众其父持杖入门以示人人占曰吉文伯长大学宦位至广汉太守文伯当富贵故父得赐杖其占者若曰杖当子力矣【上】
　　天人授书张道陵母夣天人自魁星中以蘅薇香授之遂感而孕【高道】
　　双珠老蚌韦元将弟诞仲将孔融与其父书曰前日元将来渊才亮茂雅度毅济世之器也昨日仲将来思敏笃诚保家之主也不意双珠近出老蚌
　　白鹄耸云吴张承家有白鹄耸云占者曰鹄是延年之物从室入云自卑升髙之象当使子孙位极人臣名擅江表若生子可以名曰鹄后承生昭至辅吴将军【拾遗】胞声震外阚泽字徳润在母胞八月叱声震外年十三夣见名字炳然在月中【防稽先贤】
　　蓝田生玉诸葛恪少有名孙权见其父瑾曰蓝田生玉真不虚也
　　香浴葛尚书年八十始有仙公一子时有天竺僧于市大买香市人怪问僧曰我昨夜夣见善思菩萨下生葛尚书家吾将此香浴之到生时僧至烧香右绕七匝礼拜防敬沭浴而止【仙公起居注】仙公生始数日沙门见而礼拜曰当防仙道白日升天【灵寳法轮经】
　　真英物桓温宣城太守彛之子也生未朞而太原温峤见之曰此儿有竒骨可试使啼及闻其声曰真英物也彛以峤所赏故遂名曰温峤曰果尔后将易吾姓也【本】堕地便坐太原温磐石母怀身三年然后生堕地便坐而笑髪覆靣牙齿皆具【异死】
　　额创儿出魏兴李宣妻樊氏义熈中怀妊过期不孕而额上有创儿穿之以出长为将今犹存名胡儿
　　灵产谯郡胡馥之娶妇李氏十年无子而妇卒哭恸云竟无遗体遂此酷何妇忽然起坐曰感君哀悼我不即朽君可暝后见就依平生隂阳当为君生一男语毕即卧馥之如言不取灯烛闇而就之交接后叹曰亡人以无生理可别作屋见置瞻视满十月然后殡尔来觉妇身微暖如未亡既及十月果生一男男名灵产【幽明録】旗铃落怀任遥妻河东裴氏髙明有徳行尝昼卧夣有五色采旗盖四角悬铃自天而坠其一铃落入怀中心悸因而有娠占者曰必生才子遂生昉斗十二从叔晷有知人之量见而称其小名曰阿堆菩家千里驹也【南史】禇渊尝谓遥曰闻卿有令子相为喜之所谓百不为多一不为少
　　天人执炉陶景母夣两天人手执香炉来至其所已而有孕生景【本】又云笈经云陶隠居初生母夣日精在怀一天人手执金香炉隆
　　腹啼南史王昙逸母昼寝夣灵鳯集身因有娠又闻腹中啼声僧寳志曰生子当为神仙宗伯【鸡祏集】
　　湔裙北齐窦泰母夣风雷有娠期而不产大惧有巫云渡河湔裙必易生因至水所忽一人云当生贵子可徙而南毋从之俄而生泰及长为御史中尉【北史】
　　浮磬之精髙琳母尝防禊泗濵见一石光彩可爱遂持归是夕夣人谓曰此浮磬之精若保之必生令子俄而有孕生琳【北史】
　　遗奴徐孝嗣聿之子也字始昌父被害孝嗣在孕母年少欲更行不愿有子自床投地者无筭又以捣米杵折其腰并服堕胎药胎更坚及生故小字遗奴【啇史五】石麒麟徐陵字孝穆母臧氏尝夣五色云化而为鳯集左肩上已而诞陵焉时有寳志上人者世称其有道陵年数嵗家人携以侯之志手摩其顶曰天上石麒麟梦鳯集王逺知生母昼寝夣鳯集其身因有娠【本】汤饼唐明皇王皇后宠衰一日诉曰三郎独不记何忠脱新紫半臂换一斗为三郎生日汤饼耶上戚然悯之【松窻杂録】刘禹锡送张盥诗云尔生始悬弧我作坐上賔引筯举汤饼祝词天麒麟【本】
　　玉燕投怀张説母一玉燕自东南飞来投入懐中而有孕生説果为宰相其至贵之祥也【天寳遗亊】
　　鹤集张九龄母夣九鹤自天而下飞集于庭遂生九龄【家】
　　长庚李白欲生其母夣长庚星遂生白【本】
　　七十生子三原县南董桥店有孟妪者自云吾年二十六嫁与张詧为妻詧为汾阳所任常在汾阳左右詧之貌酷相类吾詧卒汾阳伤之吾遂伪衣丈夫衣冠投名充詧弟请事汾阳令替代如此又寡居一十五年自汾阳之薨吾已年七十二军中累奏兼御史大夫忽思防独遂嫁此店潘老为妇迩来复诞二子曰滔曰渠滔五十有四渠年五十有二是儿也贞元末百余嵗卒古物饷遗李寰镇晋州表兄武防性诞妾又称好道并爱古物遇寰生日无饷遗乃箱擎一故皂袄子与寰云此是李国公收复京师时所服愿尚书功业一似西平寰以书谢之后值防生日亦以箱擎一破幞头饷防曰知兄深慕髙真求得洪崖先生初得仙时幞头愿兄得道一如洪崖賔僚无不大笑【因话録】
