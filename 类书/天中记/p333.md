<!-- { "loadSidebar": true } -->
　　霜俭马周疏正观初率土霜俭一疋绢才得帖斗粟而百姓怡然者知陛下忧怜之故人人自安曽无谤讟自五六年来频嵗丰稔一疋绢得粟十余石而百姓皆以为陛下不忧怜之咸有怨言
　　委粟太仓始平人宗士眺粟一石委粟于太仓而去云愿少益军国高祖嘉之赉物百叚【唐书】
　　匹缣易粟郭元振为凉州都督凉州粟斛售数千至是嵗数登至匹缣易粟十斛
　　获陈粟贾相在滑州境内大旱秋稼尽损贾召大将二人谓曰今嵗荒旱烦若救三军百姓也曰君可辱为徤步翌日当有两骑衣縿绯所乗马蕃步鬛长经市出城君等踪之识其所灭处则吾事谐矣二将乃褁粮米早行寻之一如贾言自市至野行二百里大塜而灭遂垒石摽表志焉经信而返贾大喜令数百人具畚锸与二将偕徃其所因发塜获陈粟数十斛人竟不之测【酉阳杂爼】嵗收十万窦静表请屯田太原帝从之歳收粟十万斛辄发萧复改同州刺史嵗歉州有京畿观察使储粟复辄发以贷人有司劾治诏削阶停刺史或吊之复曰茍利于人胡责之辞
　　贱佑济民萧仿出太仓粟贱佑以济民
　　渭仓百二裴休进中书侍郎居三年粟至渭仓者百二十万斛
　　丐粟飬母刘三复母病废丐粟以养
　　粟贱追岘李岘出为零陵太守时京师米翔贵百姓乃相与謡曰欲粟贱追李岘
　　飞龙粟宣中纪太宗元年二月癸未停飞龙粟
　　以沙参粒为将者刻薄自入赋粟以沙参粒【唐史突厥序】刳肠视粟高祖明而难犯事多亲决尝有店妇与军士恳诉无以自明帝为鞠吏曰虽属官吾可市而伐之两讼未分何以为断可杀马刳膓而视其粟有军士诛无则妇人死遂杀马马伤无粟因戮其妇境内萧然莫敢以欺【晋史】
　　桥败覆粟王周性寡怨不忤物情初刺信都州城西桥败覆民租车周田桥梁不饬余之过也乃还其粟沉粟出私财重收之
　　多有者富仁义礼善之于人也譬之若贷则粟米之于家也多有之者富少有之者贫至无有者穷【荀子】
　　盛粟埋地欲知嵗宜以布囊盛粟等粮埋于隂地冬至后取粮多者多种之【汜胜之书】
　　不知流粟董仲舒三年不闚园尝乗马不觉牝牡朱买臣贫贱之时孳孳脩艺不知雨之流粟志在经传也【邹子】
　　豆
　　美种豆有大小二种菽大豆答小豆也丛生其角谓之荚其叶谓之藿其茎谓之萁然又有藤生者种亦不一皆系五谷之数食之能饱人美种也
　　异名广雅曰豍豆豌豆留豆也胡豆防双也巴菽巴豆也广志曰重小豆一嵗三熟椠甘白豆麄大可食刺豆亦可食秬豆苗似小豆紫华可为面生朱提建宁胡豆有青有黄者
　　蕃殖公子过郑郑文公亦不礼焉叔詹曰若不礼焉则请杀之谚曰黍稷无成不能为荣黍不为黍不能蕃庑稷不为稷不能蕃殖所生不疑唯德之基公弗听遂如楚【晋语】
　　戎菽尔雅曰戎菽谓之荏菽郭璞曰孙叔然以为大豆按春秋齐侯献戎防谷传曰戎菽也管子亦云北伐山戎出冬葱及戎菽布之天下今之胡豆是也
　　不辨周子有兄而无慧不能辨菽麦故不可立菽大豆也豆麦殊形易别故以为痴者之候不慧盖世所谓白痴【成十八】
　　鳬鴈食粟齐景公常赏赐及后宫文绣被台榭菽粟食鳬鴈出而见谓晏子曰此何为死晏子对曰此馁而死公曰嘻寡人之无德也何甚矣晏子对曰君之德着而彰何为无德也景公曰何谓也对曰君之德及后宫与台榭君之玩物衣以文绣君之鳬鴈食以菽粟君之营内自乐延及后宫之族何为其无德也顾臣愿有请于君由君之意自乐之心推而与百姓同之则何殣之有君不推此而茍营内自私使财货偏有所聚菽粟币帛腐于囷府惠不遍加于百姓公心不周乎国则桀纣之所以亡也夫士民之所以叛由偏之也君如察臣婴之言推君之盛德公布之于天下则汤武可为也一殣何足恤哉【説苑】
　　民食饭粟张仪说韩王曰韩地险恶山居五谷所生非菽而麦民之食大抵饭菽藿一嵗不收民不厌糟糠【史记】
　　二七为族得时之菽长茎而短足其美二七以为族多枝数节竞叶蕃实大菽则圆小菽则抟以芳穪之重食之息以香如此者不虫先时者必长以蔓浮叶疏节小英不实后时者短茎疏节本虚不实
　　绕明豆宣帝地节元年乐浪之东有背明之国来贡其方物言其国宜种百谷名曰融泽有绕明豆其茎弱自相萦纒有挟劔豆其荚形似人挟劔横斜而生有倾离豆见日即倾叶食者厯嵗不饥豆茎皆大若指而绿一茎烂漫数畆【拾遗记】
　　一顷杨恽报孙防宗诗曰田彼南山芜秽不治种一顷豆落而为萁人生行乐耳须富贵何时【汉书】
　　雨豆宣帝元康四年南昌雨豆光武建武三年春缣一疋易一斗豆夏野生旅豆民收取之明帝永平十八年下邳雨大豆似槐实【古今注】
　　大豆紫色丞相薛宣曰陛下八月酎祠嘉美上升皇天报茂陵寝庙上食曰鸟来至集吐所含大豆紫黑色食物之象也【汉名臣奏】
　　金斤五升赤眉平后百姓饥饿人相食黄金一斤易豆五升【东观汉记】
　　载土豆覆邓禹攻赤眉阳败弃辎重走车皆载土以豆覆其上兵士饥争取之【上】
　　求豆赎兄倪萌字子明齐国临淄人兄为赤眉贼所得贼欲杀啖之萌诣贼叩头言兄年老羸瘠不肥徤愿代兄贼义之不啖命归求豆来赎兄萌归不能得豆复自防诣贼贼遂放之【上】
　　献豆粥世祖自蓟东南至饶阳芜蒌亭冯异献豆粥【后汉】旅豆光武二年防恂为颖川郡大生旅豆收得一万余斛以应给诸营【东观汉记】
　　唅菽闵仲叔太原人也与周党相友党每遇仲叔共唅菽饮水无菜茄【上】
　　三升谢恩刘平尝为饿贼所得平叩头曰老母饥少气待平为命愿得还饭母驰来就死贼即遣去母已食平曰向与贼期义不可欺乃复徃贼惊怪其信义曰不忍食汝平既免脱乃摭荚得三升以谢恩【上】
　　送萱豆小黄恒牧为都尉功曹与郎君共归乡里为赤眉所得欲杀啖之牧求先死贼义释之送与萱豆一斛【陈留耆旧传】
　　芜蒌厚意王郎起光武自蓟东南驰晨夜草舍至饶阳芜蒌亭时天寒烈众皆饥疲冯异上豆粥明旦帝谓诸将曰昨得公孙豆粥饥寒俱解后帝即位使中黄门赐以珍宝诏曰仓卒芜蒌亭豆粥滹沲河麦饭厚意久不报【本纪】
　　屑豆为粮朱仓字卿云之蜀从处士张宁受春秋籴小豆十斛屑之为粮闭户精诵宁矜之敛得米二十石仓不受一粒【益部耆旧传】
　　斛二十万献帝在长安谷贵豆一斛二十余万【后汉书】与豆三斛志士邓子然告困焉得爱釜庾之间以伤烈士之心与豆三斛后乏复言【孔融教髙宻令】
　　颇别菽麦彭义与诸葛亮书云先民有言左手防天下右手刎咽喉愚夫不为况仆颇别菽麦【蜀志】
　　疾视小豆华佗还家太祖累书呼佗恃能餍事犹不上道托妻疾太祖大怒使徃视若妻信疾赐小豆四十斛【魏志】
　　度荒年左元放度荒年法择大豆麤细调均种之必生者熟挼令有光使暖气彻豆必先一日不食以冷水倾服二升服讫其鱼肉菜果酒酱醎酢甘苦之物一不得后经口渇则饮水慎不可暖饮初少困极数十日后体力更壮徤不复思食大较法服三升为剂亦当随人先食多少増损之嵗丰欲还食者煮葵子及脂苏肥肉渐渐饮之须豆下乃可食豆未下尽而食实物肠塞则杀人【此未试于理或可耳】博物志刋本无大较下
　　亲战催种孙权北征使陆逊与诸葛瑾攻襄阳陆逊遣亲人韩扁赍表报遇敌于江中罗得扁瑾闻之甚惧书与逊云大驾以旋贼得韩扁具知吾阔狭且当急去逊未答方催人种豆与诸变楳射戏如常【呉志】
　　算席上豆赵达善算使人取小豆数升播之席上立处其数验复果信计飞蝗射隠伏无不中【上】
　　謡豆杀霍时王浚称制边陲潜使人问霍原原不答浚既衘之又有辽东内徙三十余人依山为贼意欲刼原为主亦未能行时有诸曰天子在何许近在豆田中浚以为豆者霍也浚逐害原悬其首诸生悲哭其中【王隠晋书】紫花化白废帝子业景和初人种紫花草及豆皆化为白花俄而帝见废之【宋书】
　　分减马豆厍狄伏连之家口百数盛夏之日料以仓米一升不给盐菜常有饥色冬至之日亲表称贺其妻为设豆饼伏连问此豆因何而得妻对向于食马豆中分减克用伏连大怒典马掌食之人并加杖罚【北齐书】载豆疗目魏长史自江右载豆来宣城忽有梓木并舟而行夜梦神吿曰吾钱塘梓府君也欲托祠于昭亭山既而舟至其处魏度山麓宜为神居然无以得材复梦神曰宣人方病目舟中豆可疗试之无不验者得钱既多祠遂成【宣州志】
　　防豆夏侯端东走撷防豆以食
　　豆入牛口窦建德窜牛口谷初其军有謡曰豆入牛口势不得久至是果败
　　两器卢懐慎清贞素不营产业常器宋璟及卢从愿见之甚喜留连永日命设食有蒸豆两殴叶数爼而已此外翛然无办【明皇杂录】
　　豆菽未种裴谞为河东道祖庸使时嵗大旱谞请入计代宗召见问酤之利一嵗几何谞久而不对帝复问之对曰臣有所思帝曰何思对曰臣自河东来其三百里农夫愁欢谷菽未种诚为陛下忧之而乃责臣以利故臣未敢即对【唐书】
　　荒田树艺贞元中李元谅为陇右节度使开郡下荒田数十里劝军士树艺嵗收菽粟数十万斛【上】
　　灵光豆大厯中曰林国献灵光豆大小类中国之菉豆其色红而光芒长数尺本国人亦呼为诘多珠和石上菖蒲叶煑之即大如鹅卵其中纯紫秤之可重一斤已土啖之一丸香美无比而数日不复言饥渇【杜阳编】黑豆屑黄巢未入京师时都人以黄米及黑豆屑蒸食之谓之黄贼打黑贼【五行志】
　　天雨豆天雨豆之类皆非中国耳目所及【五代司天考】虫食豌豆京兆府先奏虫食豌豆全然不收且豌豆为物其用甚微旧例所支唯充畜料凖数囬给大豆诸司谁曰不然计价利剰徴义将安在【陆相奏议】
　　国豆石虎讳胡胡物皆改名胡豆曰国豆【邺中记】
　　豆神豆神名灵殖姓乐【春秋佐助期】
　　令人肿豆令人肿榆令人瞑【稽康养生论】
　　花憎见日夏至二十日可种豆带甲而生不用深耕豆花憎见日则黄烂而根焦矣知嵗所宜以囊盛种等量埋隂地冬至后五十日以发取粮之最多者种焉【汜胜之书】着井辟瘟常以正月旦亦用月半以麻子七粒赤豆五六枚着井中辟瘟病甚神效【杂王行书】
　　争吞豆正月七日男呑赤豆六枚女呑十四枚竟年无病【上】
　　塞耳两叶蔽目不见太山两豆塞耳不闻雷霆【鹖冠子】水调河中水调而宜菽【淮南】
　　豆花雨八月雨为豆花雨【陈留耆旧】
　　豆五升人食豆五升则身重行止动难恒食小豆令人肌燥麤理【博物志】
　　木豆出交州记木豆出徐童间子美似乌豆大叶似栁一年种数年采【魏王花木志】
　　禾
　　嘉谷禾嘉谷也二月始生八月方熟得时之中故谓之禾禾木也木王而生金王而死故早种也颖禾末也谷禾皮也秆禾茎也槀秆也【说文】
　　嘉禾天文以七列精以五故嘉禾之滋茎长五尺五七三十五神盛敌连茎三十五穗以成盛德禾之极也【春秋説题辞】旋星明则嘉禾液【春秋运斗枢】德下至地则嘉禾生【孝经援神契】日下沦于地则嘉禾兴【春秋感精符】德至于地则嘉禾生嘉禾者大禾也【白虎通】
