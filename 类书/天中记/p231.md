<!-- { "loadSidebar": true } -->
　　不往曲江故事赐百官宴曲江教坊倡顐杂侍栖筠以任国风宪独不往台遂以为法帝比比欲召相惮载辄止然有进用皆密访焉多所补助【上】
　　推为盛门李叔明字晋族兄仲通字向叔明与仲通俱尹京兆及兼秩御史中丞并节制剑南又与子升俱兼大夫蜀人推为盛门【上】
　　绳治如平日顔真卿迁御史大夫方朝廷草昩不暇给而真卿绳治如平日侍郎崔漪谏议李何忌皆被劾斥降广平王总兵二十万平长安辞日当阙不敢乗趋出梐乃乗王府都虞管崇嗣先王而骑真卿劾之帝还奏慰答曰朕子每出谆谆故戒故不敢失崇明老而躄卿姑容之百官肃然【上】
　　脂韦在列李元素征拜御史大夫自贞元中位缺乆难其人至是元素以名望召拜中外耸听及居位一无脩举但规求作相乆之寝不得志见客必曰无以其官散相疎也见属官必先拜脂韦在列大失人情【旧唐】
　　论元载奸崔涣博综经术长论议迁御史大夫元载辅政与中官董秀盘诘固宠涣疾之因进见慨然论载奸代宗曰载虽非重慎然协和中外无间然能臣也对曰和之为贵者由礼节也不节之以礼焉得和今干戈甫定品物思乂载为宰相宜明制度易海内耳目而怙权树党毁法为通鬻思为恕附下茍容乃幽国卑主术臣所未喻帝黙然涣晖孙也子纵徳宗时为御史大夫处大体不急细事狱诉付成僚属而已【新】
　　辱台李景让大中中进御史大夫甫视事劾免侍御史孙王汝监察御史卢植威肃当朝为大夫三月蒋伸辅政景让名素出伸右而宪宗择相书书羣臣当选者以名内器中祷宪宗神御前射取之而景让名不出世谓除大夫百日有他官相者谓之辱台景让愧艴不能平见宰相自陈考深当代即拜西川节度使以病丐致仕谏抑外戚李景让转御史大夫正色立朝言无避忌时宣宗皇舅郑光卒诏赠司徒罢朝三日景让曰国舅虽亲朝典有素无容过越有天下者尤不可使外戚强盛故西汉有吕氏之侈几灭刘氏国朝有则天之纂殆革唐命葢非一朝一夕其所由来渐也今郑光辍朝日数与亲王公主同设使陛下速改诏命辍朝一日或两日示其升降有差恩礼无僣优诏报之乃罢朝两日【旧唐】制百司大中元年御史台奏伏以御史台临制百司纠绳不法若事简则风宪自肃事烦则纪纲转轻【唐防要】雄班避车要秩非徳靡升専席雄班惟贤是属侍中杨再思投水陈谟迈汉朝之三杰霑砂作相掩虞日之五臣伫因献替兼肃权豪宜分务于鸾扄俾効能于乌署峻秩乌台峻秩望总铁冠苍佩崇班威高石室苏防词吞楚泽量湛黄陂西京展骥道掩题舆右辅凭熊风超露冕朱帷雾撤初停州县之劳白简霜凝宜屏权豪之气【俱中宗制】
　　职司天宪御史台事总朝纲职司天宪【五代防要】
　　大宪呉武义元年改御史大夫为御史大宪【九国志】正班序御史台御史大夫一人朝防则率其属正百官之班序监察御史颛举不如法者【百官志】
　　中丞
　　休有光烈御史大夫本有两丞其一曰御史丞一曰御史中丞谓之中者以其别在殿中掌兰台秘书外督部刺史内领侍御史受公卿章奏纠察百僚休有光烈【汉官】纠察百寮丞故二千石为之或迁侍御史高第执宪中司朝防独坐内掌兰台督诸州刺史纠察百寮【蔡质汉仪】台率御史中丞御史大夫之丞也旧别监御史在殿中密举非法及御史大夫转为司空因别留中为御史台率【后志】汉官尚书御史谒者为三台自汉罢御史大夫而宪台犹置以丞为台主中丞御史【谢灵运晋书】
　　居殿中释名曰御史中丞居中丞相者也办云此中丞自御史大夫下丞有二其一别居殿中举不法故曰中丞【韦昭辨】中丞有石室以藏秘书图防之属以其居殿中故曰中丞【环济要畧】殿中兰台秘书图籍在焉而中丞居之【宋志】
　　防文深诋减宣迁至御史及中丞使治主父偃及治淮南反狱所以微文深诋杀者甚众称为敢决疑数废数起为御史及中丞者几二十嵗【史记】
　　敬惮陈咸字子康沛郡人为中丞总领州郡奏事课第诸刺史执法殿中公卿已下皆敬慊之【汉书】
　　权次尚书建武以来省御史大夫官属入侍兰台兰台有十五人特置中丞一人以总之此官得举非法其权次尚书【汉官解诂注】
　　三独坐宣秉建武元年拜御史中丞上特诏御史中丞与司校尉尚书令防同并专席而坐故京师号曰三独坐【东观汉记】
　　清识高亮陈谦字伯让拜御史中丞执法奉宪多所糺正为百寮所敬尚书选举序位旌贤常谘问谦自陈蕃虽尊为宰相论议褒贬每往质疑皆服其清识高亮【谢承后汉书】
　　奉法察举马严字威卿拜御史中丞赐冠帻衣服车马严举劾案章车明旧典奉法察举无所避百僚惮之【续汉书】
　　宫正鲍勋字叔业黄初四年尚书令陈羣仆射司马懿并举勋为宫正宫正即御史中丞也帝不得已而用之百寮严惮罔不肃然【魏志】
　　分路故事御史中丞与洛阳令相遇则分路而行以土主多逐捕不欲稽留也【魏氏春秋】宋文帝元嘉十三年有司奏御史中丞刘式之议杨州刺史丹阳尹建康令并是京辇土地之主或检校非违或赴救水火事应神速不宜稽驻并合分道【通典注】
　　正绳周处字子隠为御史中丞奏征虏将军石崇大将军梁王彤等正绳直笔权豪震肃【王隠晋书】
　　不惮权势熊逺字孝文为御史中丞时尚书刁协用事众皆惮之尚书郎卢綝将入直遇协于大司马门外协醉使綝避之綝不协令威仪牵捽綝堕马至协车前而后释逺奏免协官诏令白衣领职初逺迁太子中庶子尚书左丞散骑常侍帝每叹其忠公谓曰卿在朝正色不茹柔吐刚忠亮至到可谓王臣也吾所欣赖卿其勉之【晋书】
　　初学记逺迁中丞中宗每叹其公忠【云　云】岂要其官之所至云然耶御览合璧等俱因之欠审
　　奏弹夜警谯王恬字元愉为御史中丞值海西公废太宗即位未解严大司马桓温屯中堂夜吹警角恬奏劾温大不敬请理罪明日温见奏事叹曰此儿乃敢弹我真可畏也恬忠正有器局在朝惮之【晋中兴书】
　　恬晋宗室也初学记止云王恬误
　　百官避路江左拜御史中丞不得复入尚书省中丞卤簿至百官避路隘淖排济沟中但得卤簿者虽皆清道而中丞尤严
　　四世中丞王准之字元鲁高祖彬尚书仆射曽祖彪之尚书令祖临之父纳之并御史中丞彪之博闻多识练悉朝仪自是家世相并谙江左旧事缄之青箱世人谓之王氏青箱学准之兼明礼赡于文辞宋台建除御史中丞为僚友所惮准之父纳之祖临之曽祖彪之至准之四世居此职准之尝作五言范防謿之曰卿唯解弹事耳准之正色答犹差卿世载雄狐【宋书】
　　司直郑鲜之字道子宋武起义兵迁御史中丞性刚直甚得司直之体外甥刘毅权重当时朝野莫不归附鲜之尽心武帝独不屈意于毅毅甚恨焉【南史】
　　立朝正色荀伯子迁御史中丞莅职懃恪有匪躬之称立朝正色外内惮之凡所奏劾莫不深相谤毁或延及祖祢示其切直又颇杂謿戯故世人以此非之【宋书】临幸兰台孔琳之字彦琳永初二年为御史中丞明宪直法无所屈挠奏劾尚书令徐羡之亏违宪典时羡之领州刺史琳之弟璩之为中从事羡之使璩之解释琳之使停寝其事琳之不许曰我触忤宰相正当罪止一身汝必不应从坐何须勤勤邪自是羣僚震肃莫敢犯禁武帝甚嘉之行经兰台亲加临幸【上】
　　不阿权戚萧惠开拜御史中丞世祖与刘秀之诏曰今以惠开为宪司冀当称职但一往眼额已自殊有所震及在任百寮畏惮之八年入为侍中诏曰惠开前在宪司奉法直绳不阿权戚朕甚嘉之可更授御史中丞【上】南史不载后授中丞已失纪事之实郑樵通志畧因之岂于宋书不一经目耶乃诋班固高至武帝六世之前尽窃迁书不以为惭自昭至平资于逵歆不以为耻寜非自道也哉
　　畏其笔端刘瑀字茂琳孝武初为御史中丞瑀使气尚人为宪司甚得志弹萧惠开云非才非望非勲非徳弹王僧达云防借高华人品冗末朝士莫不畏其笔端【上】白简顔延之为御史中丞何尚之与延之书曰绛驺清路白简深刻取之仲容或有亏耶【通典】永平八年沈约为中丞奏弹王源云源官品应黄纸臣輙奉白简以闻【选】名士不乐王球甚矜曹地遇从弟僧朗除御史中丞球谓曰汝为此官不复成膏粱矣【通典】江左中丞虽亦一时髦彦然膏粱名士犹不乐【上】
　　宪台试为王僧防为御史中丞领骁骑将军甲族由来多不居宪台王氐分枝居乌衣者位宦微减僧防为此官乃曰此是乌衣诸郎坐处我亦可试为耳【南史】僧防昙首子也为太子舍人退黙少交接与袁淑谢庄善淑每叹之曰卿文情鸿丽学解深拔而韬光潜实物莫之窥虽魏阳元之射王汝南之骑无以加焉【上】
　　兄弟司直沈冲字景绰与兄淡深并歴御史中丞兄弟三人皆为司直晋宋所末有也中丞案裁之职被恶者多结怨永明中深弹呉兴太守袁彖建武中彖从弟昻为中丞到宫数日奏弹深子缋父在僦白幰车免官与锢冲母孔氏在东邻家失火疑为人所焚爇大呼曰我三儿皆作御史中丞与人岂有善者方恐肌分骨散何但焚如【上】
　　近世独步江淹为御史中丞时明帝作相谓淹曰君昔在尚书非公事不妄行在官寛猛能折衷今为南司足以震肃百僚也淹于是弹中书令谢朏等及二千石大县官长多被奏劾内外肃然明帝谓曰自宋以来不复有严明中丞君今日可谓近世独步【上】
　　南司何敬容为宰相后妾弟费惠明为导仓丞夜盗官米为禁司所执送领军府时河东王誉为将军敬容以书解惠明誉前经属事不行因此即封书以奏帝大怒付南司推劾御史中丞张绾奏敬容协私罔上合弃市诏特免职到溉谓朱异曰天时便觉开霁其见嫉如此图形张缅字元长为御史中丞缅居宪司推绳无所顾望号为劲直武帝乃遣图其形于台省以励当官执宪直绳张绾字孝卿少与兄缵齐名为宣城王长史迁御史中丞武帝遣其弟中书舍人绚宣防曰为国之急唯在执宪直绳用人之本不限升降晋宋时周闵蔡廓兼以侍中为之卿勿宜是左迁时宣城王府望重故有此防焉
　　兄弟并驺旧例仆射中丞坐位东西相当大同四年元日大防张绾为中丞兄缵为仆射及百司就列兄弟并导驺分趍两涂【陛】前代未有也时人荣之【梁书】
　　不畏强御陆杲字明霞为御史中丞性婞直无所顾望时山隂令虞肩在任赃污数百万杲奏收劾之中书舍人黄睦之以肩事托杲杲不答梁武闻之以问杲杲答曰有之帝曰识睦之不答曰臣不识其人时睦之在御侧上指示曰此人是也杲谓曰君小人何敢以罪人属南司睦之失色领军将军张稷是杲从舅杲尝以公事弹稷稷因侍宴诉帝曰陆杲是臣亲通小事弹臣不贷帝曰杲职司其事卿何得为嫌杲在台号不畏强御【南史】木手击胁后魏改中丞为中尉【官氏志】李彪字道固为御史中尉领著作郎彪既为孝文所宠性又刚直遂多劾纠远近畏之豪右屏气帝尝呼为李生从容谓羣臣曰吾之有李生犹汉之有汲黯始彪为中尉号为严酷以奸款难得乃为木手击其胁腋气絶而复属者时有焉又慰喻汾州叛胡得其凶渠皆鞭面杀之及彪病体上往往创溃痛毒备极【北史】
