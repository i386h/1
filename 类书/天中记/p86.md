<!-- { "loadSidebar": true } -->
　　干防度宗理宗兄荣王子也方母娠时有飞语遂密使女医治药毒之而荣王不知也煮药者见有金龙于上知将生贵人惧不敢煮因倾防其器以故得不进遂产孟启孟启度宗旧讳也【夷坚续志】景定五年即位十二月甲辰诏以生日为干防节【史】
　　天瑞恭帝以九月生日为天瑞节【史】
　　降诞诞大也天子生曰降诞【玉篇】
　　夫谓生为降似矣乃曰降诞谓天子之生之大耶书多方乃大降罚崇乱有夏乃大降显休命于成汤亦可云诞降耶
　　谢宣逺答灵运诗华宗诞吾秀之子绍前休南齐纪天诞叡圣河岳炳灵魏髙允房氏颂诞兹令哲幽感孔昭　以诞为生此外无多见【王篇广韵疑本诸此】
　　左思赠妹诗峩峩令妹应期诞生陆机诗诞育洪曺纂又鲁左九嫔诔笃生公主诞膺休真【若以诞为生则重矣】诗书中凡云诞者乃也濶也欺也生民诗上云明言载生载育故下文云诞弥厥月诞寘之隘巷诞皆训大非训生育也今人直谓庆生为庆诞生辰为诞节是为庆大与大节矣【颍川语小】按大禹谟帝乃诞敷文徳则训乃亦非
　　书武成云诞膺天命以抚方夏又云惟九年大统未集大诰云有大艰于西土殷小腆诞敢纪其序又云天降戾于周邦惟大艰人诞隣胥伐于厥室康诰云天乃大命文王殪戎殷诞受厥命多士云诞滛厥泆罔显于天惟时上帝不保降若兹大丧多方云有夏诞厥逸乃大滛昏不克终日又云诞作民主罔可念聼惟求尔多方大动以威康王之诰云改大邦殷之命惟周文武诞受羑若　按书大诞多连言之则诞字训大似不可拘拘如孔文毛郑所云也
　　朱氏曰生民之什多诞字皆训大后有不甚通者疑但发语词【吕氏读诗记】按此説似是诞先登于岸依毛郑注则牵强矣　上灵不替朕命诞敢不祗承【后张衡语】尚书无逸云乃谚既诞孔安国曰欺诞也荀子修身篇曰匿行曰诈易言曰诞淮南説林云管子以小辱成大荣苏秦以百诞成一诚许慎説文词诞也袁氏汉纪云西方有神其名曰佛世俗之人以为虚诞刘琨答卢谌书然后知周之为虚诞嗣宗之为妄作文士传阮籍放诞侮傲世情晋中兴书孙承公少诞任不覊晋阳秋罗友诞肆非治民才孙楚庄周賛谩吊鼓缶放此诞言世説有任诞篇宋符瑞志武帝少时诞节嗜酒魏大武纪沙门之徒假西戎虚诞坐致妖孽按此诞字正解也习非不悟特详正之
　　符命
　　五星入昴尧在位七十年将以天下禅舜乃洁齐脩坛塲于河雒率舜等升首山遵河渚有五老防焉盖五星之精也相谓曰河图将浮龙衔玉苞刻版题命可巻金泥玉检封书成知我者重瞳黄姚视五老飞流星上上入昴【宋书比考防互见星门】任彦升宣徳皇后令五老防河飞星入
　　李翰注云尧见五老入于河一老人曰河图将来告帝期又一曰河图推告帝谋又一曰山川鱼鳖荷圣恩又一曰河图推龙衔玉防歌讫五老飞于天入于昴不知出何典记海录碎事引之
　　得玉厯舜方耕于厯山得玉厯于河际之岩知天命在已体道不倦【捜神记】耕于厯山夣眉长与髪等【宋志】
　　拥璿舜在位十有四年奏钟石笙筦未罢而天大雷雨疾风发屋防木桴鼔播地钟磬乱行舞人顿伏乐正狂走舜乃拥璿持衡而笑曰明哉夫天下非一人之天下也亦乃见于钟石笙筦乎乃荐禹于天使行天子事舜乃设坛于河依尧故事至于下昃荣光休气至黄龙负图出于坛畔赤文緑错其文言当授禹【宋志】
　　神降夏道将兴青龙止于郊祝融降于崇山【国语宋志】天变禹将受位天意大变风靡木雷昼防以明将去虞而适夏也【乐稽曜嘉白虎通】
　　金徳汤背有四肘在亳能脩其徳东巡而至于洛观帝尧之坛沉璧立黄鱼双踊黑鸟随鱼至于坛化为黑玉又有黑并赤文成字言夏桀无道汤当代之梼杌之神见于邳山有神牵白狼衔钩而入商朝金徳将盛自山溢汤将奉天命放桀夣及天而舓之遂有天下【宋志】
　　赤爵衔书初黄帝之世防言曰西北为王期在甲子昌制命发行诛旦行道及公刘之后十三世而生季厯季厯之十年飞龙盈于殷之北野此盖圣人在下位将起之符也子昌为西伯作邑于豊文王之妃曰太姒夣商庭生棘太子发植梓树于阙间化为松栢棫柞以告文王文王币率羣臣与发并拜告夣季秋之甲子赤爵衔书及丰置于昌户昌拜稽首受其文要曰姬昌苍帝子亡殷者纣【竹书】季秋之月甲子赤爵衔丹书入于鄷止于昌户其书云敬胜怠者吉怠胜敬者防义胜欲者从欲胜义者凶凡事不强则不枉不敬则不正枉者废灭敬者万世以仁得之以仁守之其量百世以不仁得之以仁守之其量十世以不仁得之不仁守之不及其世【尚书帝命騐】
　　鳯衔书有鳯凰衔书游文王之都书又曰殷帝无道虐乱天下皇命已移不得复久灵祗逺离百神吹去五星聚房昭理四海【宋志】
　　鱼乌武王伐纣度孟津中流白鱼跃入王舟王俯取鱼长三尺目下有赤文成字言纣可伐王冩以世字鱼文消燔鱼以告天有火自天止于王屋流为赤乌乌衔谷焉谷者纪后稷之徳火者燔鱼以告天天火流下应以吉也遂东伐纣胜于牧野兵不血刃而天下归之【上】武王得白鱼喉下文曰以予发【论衡】
　　鱼水精白者殷之色也乌者鸟鸟赤者周之应气也先得白鱼后得赤乌殷之统絶色移在周矣世见武王伐纣出遇鱼乌则谓天用鱼乌使武诛纣盖鱼遭自跃王舟逢之火偶为乌王仰见之非鱼闻武王之徳而入其舟乌知周家当起集于王屋也【论衡指瑞】
　　赤虹化玉鲁哀公十四年孔子夜夣三槐之间豊沛之邦有赤烟气起乃呼颜渊子夏往视之驱车到楚西北范氏街见刍儿摘麟伤其左前足薪而覆之孔子曰儿来汝姓为赤诵名子乔字受纪孔子曰汝岂有所见耶児曰见一禽巨如羔羊头上有角其末有肉孔子曰天下已有主也为赤刘陈项为辅五星入井从嵗星儿发薪下麟示孔子孔子趋而往麟防其耳吐三巻图广三寸长八寸每巻二十四字其言赤刘当起曰周亡赤气起大耀兴丘制命帝卯金孔子作春秋制孝经既成使七十二弟子向北辰星罄折而立使曾子抱河洛事北向孔子斋戒向北辰而拜告备于天曰孝经四巻春秋河洛凡八十一巻谨已备天乃洪郁起白雾摩地赤虹自上下化为黄玉长二尺上有刻文孔子跪受而读之曰宝文出刘季握邜金刀在轸北字禾子天下服【宋志】孔子夣三槐间豊沛市有赤飚起呼顔渊子夏往观之见赤蛇化为黄金上有文曰卯金刀后髙祖起豊沛【金楼子】哀公时西狩薪者获麟击伤左足将以示孔子孔子见俛而泣抱麟曰尔孰为来哉孰为来哉反袂拭面仰视其人龙顔日角夫子奉麟之口须臾吐三巻图一为赤伏刘季兴为王二为周防夫子将终三为汉制制作孝经夫子还谓子夏曰新主将起其人如得麟者【琴操】天子气占气者云山东有天子气秦始皇乃东游欲以厌之【汉纪】髙祖即自疑亡匿隐于芒砀山泽岩石之间吕后与人俱求常得之髙祖怪问之吕后曰季所居上常有云气故从往常得季髙祖心喜沛中子弟或闻之多欲附者矣【史汉】
　　抱朴子云班史云吕氏望云而知髙祖所在天岂独开吕氏之目而掩众人之目耶
　　天授初刘媪妊髙祖而梦与神遇震电晦冥有龙虵之怪及长而多灵有异于众是以王武感物而折契吕公覩形而进女秦皇东游以厌其气吕后望云而知所处始受命则白虵分西入闗则五星聚故淮隂留侯谓之天受非人力也【王命论俱见史记】姬宗之在水浒也鸑鷟鸣于岐山刘姓之在中阳也蛟龙降于豊泽【史通】
　　朱光赫矣髙祖肇载天禄沈迹中乡飞名帝録庆云应辉皇阶授木彤云昼聚素灵夜哭金精仍頺朱光以渥【功臣颂】始起沛泽则神母夜号以彰赤帝之符【王命论】徴应盖在髙祖其兴也有五一曰帝尧之苗裔二曰体貎多竒异三曰神武有徴应四曰寛明而仁恕五曰知人善任使【上】
　　大横文帝初为代王丞相太尉共诛诸吕使人迎之帝报太后计犹豫未定卜之兆得大横占曰大横庚寅余为天王夏启以光帝曰寡人固己为王又何王乎卜人曰所谓天王者天子也【汉书】
　　白衣天子昭帝元鳯二年太山有大石自起立上林有栁树枯僵自起生枝叶虫齧其叶成文曰公孙病以立陈留襄邑王社忽移至长安博士眭孟占之曰石隂类太山岱宗王者禅代之处将有废故之家姓公孙名病已从白衣为天子者时昭帝防少霍光辅政以孟妖言诛之及昭帝崩昌邑王又废光立宣帝曾孙曽孙本名病已在民间白衣三世如孟言焉【汉书】
　　雉集秦文公时陈仓人猎得兽若彘不知名牵以献之逢二童子童子曰此名为媦【宋志作】常在地中食死人脑即欲杀之拍捶其首媦亦语曰二童子名陈寳得雄者王得雌者霸陈仓人乃逐二童子化为雉雌上陈仓北坂为石秦祠之【列异传晋太原地志】其雄者飞至南阳其后光武起于南阳【搜神记】
　　宋志云穆公得之至文公立祠文是穆逺祖也大误
　　白水真人哀帝时夏贺良上言汉家厯运中衰当再受命于是改号为太初元年称陈圣刘太平皇帝以厌圣之及王莽纂位忌恶刘氏以钱文有金刀故改为货泉或以货泉字文为白水真人后望气者苏伯阿为王莽使至南阳遥望见春陵郭唶曰气佳哉郁郁葱葱然及始起兵还春陵远望舍南火光赫然属天有顷不见初道士西门君惠李守等亦云刘秀当为天子【后纪】
　　徴符世祖之兴有四一曰帝皇之正统二曰形相多异表三曰体文而知武四曰履信而好士若其徴符初育则灵光鉴于室隩嘉禾滋于邑壤其望旧庐有火光之异其渡呼沲有河合之应西门君惠先识其讳强华献符千里同騐刘歆改名而陨其身王长错封而见吉兆故王遵谓之天授非人力也【传干王命论俱见后书】
　　嘉禾生怀帝初载嘉禾生于南昌望气者又云豫章有天子气及国家多难宗室迭兴皆卒于倾覆而懐帝以豫章王登天位刘向之防云灭亡之后有少而水名者得之起事者据秦川西南乃得朋按愍帝盖秦王之子得位于长安长安秦地也西以南阳王为右丞相东以琅邪王为左丞相上讳业故改邺为临漳漳水名也由此推之亦有徴祥而皇极不建祸辱及身岂上帝临我而贰其心将由人能道非道人者乎淳耀之烈未渝故大命重集于元帝【晋纪论】
　　真人之应初秦始皇东巡济江望气者云五百年后江东有天子气出于呉而金陵之地有王者之势于是秦始皇乃改金陵曰秣陵凿北山以絶其势孙权之称号自谓当之孙盛以为始皇逮于孙氏四百三十七载考其厯数犹为未及元帝之渡江也乃五百二十六年真人之应在于此矣【晋纪】
　　湖开呉之未亡也呉郡临平湖一旦自开湖边得石函中有小青石刻作皇帝字旧言临平湖塞天下乱开则天下太平呉人以为美祥俄而呉灭后元帝兴于江左呉亡后蒋山上常有紫云数术者亦云江东犹有帝王气【宋志】元帝渡江望气者云蒋山紫气时时晨见【庾阐扬都赋】梓树更荣松阳门内有大梓树大四十五围举树尽枯死永嘉中一旦忽更荣茂太兴中元帝果继大业【豫章记】瘣木荟蔚于豫章【庾仲初杨都赋】弊梓擢秀于祖邑宣帝祖为豫章太守故云祖邑【郭璞南郊赋】王廙为鄱阳太守有枯樟树更生王敦表劝进中宗曰皓兽应瑞而来臻樟树久枯而更荣【臧荣绪晋书】
