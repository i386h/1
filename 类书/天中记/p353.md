<!-- { "loadSidebar": true } -->
　　着屐杖策左慈见孙讨逆着鞭驱马慈着木屐杖策徐步然终不能及乃止【神仙传】
　　余材作屐王褒僮约曰持斧入山断輮裁辕若得余材当作俎几木屐
　　挈屐而归何随家养竹人盗其笋随行见恐盗者觉挈屐而归【华阳国志】
　　方头屐昔作屐妇人圆头男子方头葢作故意欲别男女也太康妇人皆方头屐与男无异【搜神记】
　　布裳木屐戴良嫁女布裳木屐【汝南先贤传】
　　麄屐爲使麄屐为使令卑贱类也梦得麄屐得僮使也【梦书】
　　鞾
　　武灵服鞾木胡也赵武灵王服之【释名】
　　绣鞾慕容晃与顾和书曰今致绣鞾一量
　　织成魏武与杨彪书曰奉足下织成鞾一量
　　五彩织成石虎皇后出女骑千人皆着五彩织成鞾【邺中记】遗鞾有人遗赵柔鞾数百枝柔与子善明鬻之于市有人从柔买柔索绢三十疋有商人知其贱与柔三千疋善明欲取之柔曰与人交易一言便定岂可以摇动心也遂与之【后魏书】
　　换鞾任城王湝爲幷州刺史有妇人临汾水浣衣有乗马又换其新鞾而去妇人持故鞾诣州言之湝召城外诸妪以鞾示之绐曰有乗马人于路被贼刼害遗此靴焉得无亲属乎一妪抚膺哭曰儿昨着此鞾向妻家如其语捕获一时称明察【北齐书】
　　自作郑太妃初与神武避葛荣同走幷州贫困燃马屎自作鞾
　　方屣而鞾建中初赠司徒沈易良之妻崔氏即太后之季父母也上见之方屣而鞾【唐书】
　　皁鞾隋炀帝数出幸因令百官以戎服从一品紫次朱次青皂鞾乃马鞋也后世循袭遂为朝服【朱语録】
　　氊鞾唐马周以麻爲鞾杀其靿加以之氊鞾【纪原】
　　羊鞾开元中裴叔通以羊爲鞾隠麖加以带子装束麂鞾朱桃椎益州成都人长史窦轨遗以衣服麂帻麂鞾之地不肯服【本传】
　　长靿北齐全用故服长靿鞾【笔谈】
　　卖鞾爲业仙人文賔大邱人也卖鞾爲业【列仙传】
　　醉使脱鞾李白供奉翰林当侍宗醉使高力士脱鞾力士耻之摘其诗激杨贵妃帝欲擢白爲妃沮止【唐书】先辨鞾凉州民先辨鞾从军之物然后作衣【傅咸衮】
　　屩
　　蹑屩担簦虞卿者游説之士也蹑屩担簦説赵孝成王一见赐黄金百镒白璧一双再见爲赵上卿故号爲虞卿【史记】
　　作屩供食江夏刘勤字伯家贫作屩供食常作一量屦断勤置不卖出行妻卖以籴米勤归炊熟怪问何所得米妻以实告勤责妻曰卖毁物欺取其直也因弃不食仕至司徒【谢承后汉书】
　　败屩聚道元康之末至太安之间江浦之城有败屩自聚于道多或至四五十两人散去之投林草中明日视之悉复矣民或云见狸衔而聚之世之所説屩者人之贱服而当劳辱下民之象也败者疲之象也道者地理四方所以交通王命所由徃来也今败屩聚于道者象下民疲疾将众聚爲乱絶四方而壅王命【搜神记】空中投屩刘敬宣尝夜与僚佐晏空中有投一只芒屩于坐坠敬宣食盘上长三尺一寸已经人着耳鼻间幷欲坏顷之敬宣参军司马道赐反敬宣爲其所害【宋书】膏梁着屩张畅在彭城爲魏太武所围太武遣李伯至城欲与畅语李伯曰君南上膏梁何爲着屩君而着此使将士云何畅曰膏梁之言武诚为愧但以不武受命统军戎阵之间不容缓服
　　悉使芒屩沈瑀爲余姚令瑀初至冨吏皆鲜衣美服自彰别瑀怒曰汝等下县吏何得自拟贵人悉使易芒屩粗布侍立终日足有蹉跌辄加榜捶【齐书】
　　芒屩习行楮彦囘幼有清誉宋元嘉末魏军逼步百姓咸负担而行时父湛之爲丹阳尹使其子弟并着芒屩于齐前习行或讥之湛之曰安不忘危彦回时年十余嵗甚有慙色
　　青袍芒屩侯景即位童謡曰脱青袍着芒屩荆州天子挺应着【梁书】
　　柴车草屩何防爲尚书乗柴车蹑草屩恣心所适致醉而归
　　布袍芒屩沈众武帝时兼起部尚书监起太极殿恒服布袍芒屩以蔴绳爲带朝士共诮其所爲【陈书】
　　芒屩稻中孟元阳起于陈许军中理戎整肃曲环主屯作西华阳芒屩立稻中须役者退而去【唐书】
　　至市货屩刘祯长少时居丹徒家至贫剧方回数出南射堂射刘徃市卖屩路经射堂邉过人无不看射堂刘过初不回顾方回异之遣问信答老母朝来未得食至市货屩不得展诣后过剧之呼使来与共语觉其佳【俗记】嚼屩南方人至京师者人戒之曰汝得物唯食慎勿问其名也后诣主人入门内见马矢便食恶臭乃步进见败屩弃于路因复嚼殊不可咽顾伴曰且止人言不可皆信后诣贵官爲设馔因相视曰故是首物且当勿食【笑林】着屩牧羊汉卜式爲郎在上林中布衣而牧羊注屩草屦也南方谓之蹻【本传】
　　防屩垂钓张志和筑室越州东郭茨以生草椽栋不施斤斧豹防屩每垂钓不设饵志不在鱼也【本传】
　　屧
　　步屧白杨袁粲爲丹阳尹步屧白杨郊野间道遇一士大夫便呼与酣饮明日此人谓被知顾到门求进粲曰昨饮酒无偶聊相要耳竟不与相见【南史】
　　斫屧爲业江泌字士倩济阳人也少贫好学画则斫屧爲业夜则读书随月光光斜则掩卷升室【齐书】
　　寳屧临川王宏奢侈过度后庭数千人皆极天下之选所幸江无畏服玩侔于齐东昏潘妃寳屧直千万【梁书】
　　笏
　　备忽忘释名曰笏忽也君有教命及所启白则书其上备忽忘也或曰笏可以簿一物
　　球玉鱼须笏天子以球玉爲之挺然而方其首示无所屈于天下诸侯以象前诎后直圆其首屈于天子也大夫以鱼班饰竹士竹本前诎后诎又示无所不屈焉【礼记】天子御珽诸侯御茶大夫服笏【大戴礼】天子之笏谓之珽挺然无所屈也【五经要义】士竹笏饰以象骨大夫饰以鱼须【三礼图】
　　书君教令笏以书君教令记善刺过今之手板以象牙【仲长子】
　　白笔紫囊古者贵贱皆执笏主书君上之政令有事则搢之于腰带中近代以来唯八座尚书执笏者白笔缀手板头以紫囊裹之其余王公卿士但执手板板主于敬不执笏亦非记事官也【兴服杂事】
　　示无雠武王不闭外门以示无惧去劔搢笏以示无雠【周书】代以手板应仲逺云昔荆轲逐秦王其后谒者持匕首以备不虞从此侍官执刀剑汉高祖偃武修文始制以手板代焉【周迁车服杂事】
　　玉笏孟岐清河之逸人也年可七百嵗语及周初时事如目前岐时侍周公升坛上岐以手摩成王之足周公以玉笏与之【郭子横洞冥记】
　　执板入阁陈蕃爲光禄勲范滂爲主事以公仪诣蕃执板入阁至坐不夺滂投板振衣而去郭防责蕃曰以堦级言滂宜有敬以类数推之至阁宜省【后汉书】
　　举笏相短献帝尝见防虑及少府孔融问融曰鸿豫何所优长融曰可与适道未可与权虑举笏曰融昔宰北海政散民流其权安在遂与融互相长短【江表传】
　　执板交拜朱治领呉郡举孙权爲孝防后权爲呉王治每见权常执板交拜【呉志】
　　手板击帻王敦表温峤爲丹阳尹因饯防钱凤自起行酒至凤未饮峤僞醉以手板击凤帻坠作色曰钱凤何人温太真行酒敦不説两释之【晋书】
　　倒持桓温秉政谢安王坦之徃候之坦之倒持手板使人多忤庾道愍尤精相板宋明帝时山阳王休祜屡以言语忤顔见道愍托以已板爲他物令道愍占之道愍曰以乃甚贵然使人多僣忤祜以褚彦同详密求换其板他日彦因侍明帝自称下官帝多忌其不説休祜具以状言帝乃意解【宋书】
　　手板冨贵綦母珍之在西州时有一手板相者云当贵每以此言勲帝又图皇门郎帝尝问之曰西州时手板何在珍之曰此是黄门手板官何须帝大笑
　　玉手板豫章王嶷薨见形于第后园乗腰与指麾处分呼直兵直兵无手板左右授一玉手板与之谓曰橘树一株死可覔补之因出后园阁直兵倒地仍失手板【齐书】手板牒启尔朱荣既诛得其手板上有数牒启皆左右去畱人名非其腹心在出限帝曰竪子若过今日便不可制矣【北齐书】
　　拍背不瞠文襄疑文宣佯愚虑其有后变将阴图之以问崔暹暹曰尝与二郎俱在行位试以手板拍其背而不瞠乃将犀手板换暹竹者自指拭下翫视之以是知其实痴不是虑也帝既鏁暹责其徃若打背暹自陈所对文襄之言以功求赎死帝悟曰我免祸乃暹之力释而劳之
　　书笏魏徴薨帝后临朝叹曰朕比使人至家得书一纸始半稾其可识者曰天下之事有善有恶任善人则国安任恶人则国公卿之内情有爱憎憎者惟见其恶爱者止见其善爱憎之间所宜详谨若爱而知其恶憎而知其善去邪勿疑任贤勿猜可以兴矣其大概如此朕顾思之恐不免斯过公卿侍臣书之于笏知而必谏也故笏魏徴五世孙謩帝问家书诏颇有存者乎謩对惟故笏在诏令上送郑覃曰在人不在笏帝曰覃不识朕意此笏乃今之甘棠
　　卫公故物韦端符卫公故物记三年冬端符于三原令座中揖其羣官有客曰某丞李谓端符曰是卫公之胄也其家传赐书与他物服器十余物讫防端符即丞居爲客谒丞延入就次因请以观丞惨然曰诺即奉赐书一凾它物一器出发眎有玉一公擒萧铣时所赐于阗所献素锦袍靴袴皆非华人所爲象笏不类今笏火镜椰杯凡十三物文王赐书二十通多言征讨事丞因请韦作卫公故物记【文粹】
　　还笏禇遂良帝将立昭仪遂良翌日复言对曰陛下必欲改立后者请更择贵姓昭仪昔事先帝身接帷第今立之奈天下耳目何帝差黙遂良因致笏殿阶叩头流血曰还陛下此笏丐归田里
　　书字以诫崔涤宗时尝朝夕宫掖出入无间虑有所漏泄乃于涤笏上亲书慎宻二字以诫之【唐书】
　　笏囊张九龄体弱有蕴借故事公卿皆搢笏于带而后乗马九龄独常使人持之因设爲笏囊自九龄始举笏却揖宋璟告满入朝公卿以次谒易之等后至促步而附璟举笏却揖唯唯
　　击奸臣顾少连裴延龄方横无敢忤者尝与少连防田镐第酒酣少连捉笏曰叚秀实笏击贼臣今吾笏将击奸臣奋且前元友直在坐劝解之
　　夺笏击泚叚秀实朱泚召秀实计事源休姚令言李忠臣李子平皆在坐秀实戎服与休幷语至僣位勃然起执休腕夺其象笏奋而前唾泚面大骂曰狂贼可磔万段吾岂从汝反耶遂击之泚举臂捍笏中颡流血蔑面榻笏重积崔琳每嵗时宴于家以一榻置笏重积其上以笏叩头宋申锡豆卢署诬告与漳王谋反时二月晦羣司皆休中人驰召宰相至中书舍人唱曰所召无宋申锡申锡始知得罪望延英门以笏叩头还第
　　置笏在陛崔元亮改谏议大夫郑注诬宋申锡捕逮仓卒内外震骇元亮率谏官叩延英苦谏反复数百言文宗未谕元亮置笏在陛
　　执笏帘外宋逊爲连州参军刺史闻其善歌使教婢日执笏帘外唱吟自如
　　择笏以赐李绛面谕吐突承瓘用兵无功合从显责又论承瓘于军中立圣政碑事不可举上初怒色变绛语不已词防恳切因泣下上察其意乃大开悟拜绛爲中书舍人即命曵去所立碑曰微绛语吾不知爲损又面赐绛紫亲爲绛择笏以赐之因谓之曰尔他时勿易此心【唐书】
　　举笏示所记韦贯之或荐之京兆尹李实实举笏示所记曰此其姓名也
　　举笏击面常达归贼薛举奴张贵曰识我否达瞑目曰若乃奴耳贵忿举笏击其面达不爲慑
　　画地陈守贾隠林徳宗见隠林伟其貌问家世答曰故范阳节度副使循臣从父也帝异之引至卧内以手板画地陈攻守计
