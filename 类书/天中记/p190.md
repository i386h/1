<!-- { "loadSidebar": true } -->
　　缩屋顔叔子独处于室邻之嫠妇又独处于室夜暴风至而室壊妇人趋而至顔叔子纳之而使执烛放于平旦而蒸尽缩屋而继之自以为避嫌之不审矣若其审者若鲁人然鲁人有独处室者邻之嫠妇亦独处一室夜暴风至嫠妇室壊趋而托焉鲁人闭户而不纳嫠妇自牖与之言何不仁而不纳我乎鲁人曰吾闻男女不六十不同居今子幼吾亦幼是以不敢纳尔也妇人曰子何不如栁下恵然妪不建门之女国人不称其乱鲁人曰栁下恵则可吾固不可吾将以吾之不可学栁下恵之可孔子闻之曰善哉欲学栁下恵者未有似于此者期于至善而不袭其为可谓智乎【毛诗】
　　不与席光武尝问宋通博之士乃荐沛国桓谭才学洽闻几能及雄刘向父子于是召谭拜议郎给事中帝毎防辄令鼓琴好其繁声闻之不悦悔于荐举伺谭内出正朝服坐府上遣吏召之谭至不与席而让之曰吾所以荐子者欲令辅国家以道徳也而今数进郑声以乱雅颂非忠正者也能自改耶将令相举以法乎谭顿首辞谢良久乃遣之后大防羣臣帝使谭鼓琴谭见失其常度帝怪而问之乃离席免冠谢曰臣所以荐桓谭者望能以忠正导主而令朝廷耽悦郑声臣之罪也帝改容谢使反服其后遂不复令谭给事中【后汉】
　　不私祭遵从征河北为军市令上舎中儿犯法遵格杀之上怒命收遵时主簿陈嗣諌曰明公欲众整齐今遵奉法不避是教命行也上乃贳之以为刺奸将军谓诸将曰当备祭遵吾舎中儿犯令即杀之必不私诸卿也【东观汉记】
　　松父友马援尝有疾梁松来之独拜牀下援不荅松去后诸子问曰梁伯孙帝壻贵重朝廷公卿已下莫不惮之大人奈何独不为礼援曰我乃松父友也虽贵何得失其序乎松由是恨之【后汉】
　　不能为郎世祖选丁邯为郎邯托疾不就诏问实病着为郎乎对曰臣实不病耻以孝防为令史耳世祖怒使虎贲杖之数十诏问欲为郎否对曰能杀臣者陛下不能为郎者臣也诏出不为郎【三辅决録】
　　大人苏纯字桓公有髙名性强切而特毁誉亲友咸惮之至乃相谓曰见苏桓公患其教责人不见又忌之三辅号为大人【后汉】
　　舞属不报蔡邕徙朔方及将就还路五原太守王智饯之酒酣智起舞属邕邕不为报智者中常侍王甫弟也素贵骄慙于宾客诟邕曰徒何敢轻我邕拂衣而去智衔之宻告邕怨于囚放谤讪朝廷内宠恶之邕虑卒不免乃亡命江海逺迹吴防【上】
　　歌舞不盼卢植少与郑俱事马融能通古今学好研精而不守章句融外戚豪家多列女倡歌舞于前植侍讲积年未尝转盼融以是敬之【上】
　　危坐有吕子义当世清贤士也有旧人往存省嫌其设酒食懐干糒而往主人荣其降已乃盛为馔义出懐中干糒求一杯冷水而食之为率更令有人就之宿非其度数之内子义燃烛危坐通晓目不转睛膝不移处【阳泉物理论】
　　不拜布之破也陈羣父子时亦在布之军见曹操皆拜袁涣独髙揖不为礼操甚严惮之【袁氏世纪】
　　呕血髙贵乡公之杀内外諠哗司马昭召朝臣谋其故太常陈泰不至使其舅荀顗召之告以可不泰曰世之论者以泰方于舅今舅不如泰也子弟内外咸共逼之垂涕而入昭待之曲室谓曰伯卿何以处我【于寳晋纪】泰云唯杀贾充以谢天下昭曰可复下此否对曰但见其上未见其下【世説】遂呕血死【魏氏春秋】
　　作士人中书令王球以名公子遗务事外中书舍人王为太祖所爱遇上谓曰卿欲作士人得就王球坐自当判耳若往诣球可称旨就广如言往王举扇防曰吾不得尔还依事啓闻太祖曰我便无如此何移坐张敷为正员中书郎时舎人秋当周赳并管要务以张同省名家尝欲诣之周曰彼恐不相容接不如勿往秋言我等并已员外郎矣何忧不得共坐敷先设二席去壁三四尺许二客就席张呼左右曰移我逺客周等失色而退【宋书】
　　拂衣中书舎人阮佃夫在防下请假东归客劝王僧防以佃夫要幸宜加礼接僧防曰我立身有素岂能曲意此辈彼若见恶当拂衣而去耳佃夫言于宋明帝因而免官【南齐】
　　雅步袁粲字景倩初名愍孙早以操行见知俊于仪范废帝倮之迫使走愍孙雅步如常顾而言曰风如晦鸡鸣不已素寡往来门无杂宾闲居髙卧一无所接谈客文士所见不过一两人【南史】
　　乞作士夫纪僧真得幸于齐世祖容表有士风尝请于世祖曰臣出自本县武吏邀逢圣时阶荣至此为儿婚得荀昭光女即时无复所须唯就陛下乞作士大夫上曰此由江斆谢瀹我不得措意可自诣之僧真承旨诣斆登榻坐定斆顾命左右曰移吾牀逺客僧真丧气而退以告世祖世祖曰士大夫故非天子所命【上】
　　棱岸沈文季风采善于进止司徒褚渊彦回当时贵重颇以门户裁之文季不为之屈武帝在东宫时宴朝臣文季数举酒劝彦回回甚不平语武帝曰沈文季谓渊经为其部依然犹有故情文季曰惟桑与梓必恭敬止岂如明府亡国失主不识枌榆【上】
　　升堦长揖游雅云宗爱之任势也威震四海尝召百司于都坐王公以下望庭拜毕髙允独升阶长揖由此观之汲长孺可以见卫青何抗礼之有【魏书】
　　不同凡俗裴粲字文亮时仆射髙肇以外戚之贵势倾一时一时朝士见者皆望尘拜谒粲肇惟长揖而已家人尤责之粲曰何可自同凡俗也【上】
　　拒境梁武帝起兵州郡望风皆降袁昂独拒境帝手书喻之曰竭力昏主未足为忠家门屠灭非所谓孝忠孝俱尽将欲何依昂荅曰一飱防施尚复投殒况食人之禄而顿忘一旦非惟物议不可亦恐明公鄙之【南史】不食愤卒齐御史中丞顔见逺梁武帝受禅见逺不食发愤数日而卒武帝闻之曰我自应天从人何豫天下士大夫而顔见逺乃至于此【续世説】
　　咏诗昭明与名士游圃后池畨禺轨孰盛称此中宜奏女乐昭明不荅直咏左思招隠诗云何必丝与竹山水有清音轨慙而止【梁书】
　　无私徐勉为吏部尚书尝与门人夜集客有虞暠求詹事五官勉正色荅云今夕止可谈风月不宜及公事时人服其无私【上】
　　不染尉聿字成兴性耿介明帝时为武卫将军是时领军元乂秉权百寮莫不致敬而聿独长揖不拜寻出为平西将军东凉州刺史凉州绯色天下之最乂送白绫二千匹令聿染拒而不许【魏书】
　　不为身计萧引字升休为建康令时殿内朋主吴璡及宦官李善度蔡脱儿等多所请属引一皆不许引族子宻时为黄门郎諌引曰李蔡之势在位皆畏惮之亦宜少为身计引曰吾之立身自有本末亦安能为李蔡改行就令不平不过解职耳吴璡竟作飞书李蔡证之坐免官【陈书】
　　陈汝风袁宪字徳章君正子昂之孙也大同时生徒对防多行贿赂门客岑文豪请具束脩君正曰我岂能用钱为儿买第耶学司衔之寻举髙第以贵公子尚简文南沙公主陈武帝作相除司徒户曹初谒遂抗礼长揖中书令王劢谓宪曰卿何矫众不拜録公宪曰于理不应致拜卫尉赵知礼曰袁生举止详中故有陈汝之风大建三年迁御史中丞时豫章王叔英不奉法度逼取人马宪依事劾奏免叔英自是朝野严惮尝陪宴承香阁宾退后宣帝留宪与卫尉樊俊徙席山亭谈宴终日帝谓俊曰袁家故为有人后主欲废太子知宪有规諌之事荅曰袁徳章实鲠骨臣即日诏为尚书仆射祯明三年隋军来伐隋将贺若弼进烧宫城北掖门兵卫皆散走朝士各蔵唯宪侍左右后主谓曰我从来待卿不先余人今日见卿可谓嵗寒知松栢后凋也非惟由我无徳亦是江东衣冠道尽及至长安隋文帝嘉其雅操下诏以为江表称首【南史】
　　形讃陆徳明受学于周正善言理王世充僣号封其子为汉王署徳明为师就其家将行束脩之礼徳明耻之因服巴豆散卧东壁下充之子入跪牀下徳明佯绐之遗痢竟不与语遂移病成臯及入唐太宗引为文学馆学士使阎立本写真形褚亮为之讃曰经术为贵风可师励学非逺通儒在兹【唐新语】
　　真宰相韦安石为纳言甚为张易之武三思等所忌尝于内殿赐宴易之引蜀商宋霸子等数人于前博戏安石跪奏曰蜀商等贱类不合预登此筵因顾左右令逐出之座者皆为失色则天以安石辞直深慰勉之时凤阁侍郎陆元方在座退而吿人曰此真宰相非吾等所及也【旧唐】
　　髙士图张易之昌宗尝命画工图写武三思李峤苏味道等十八人形象号为髙士图每引朱敬则预其事固辞不就其髙洁守正如此【上】
　　饮巵腹痛王毛仲有宠于宗百官附之一日毛仲嫁女上问何所须毛仲顿首谢曰臣万事已备但未得客上曰张説源乾曜辈岂不可召耶对曰此则得之上曰知汝所不能致者一人耳必宋璟也对曰诚如圣旨上笑曰朕明日为汝召客明日上谓宰相朕奴毛仲有婚事卿等宜与达官悉诣其第既而日中客未敢举箸待璟久之方至先执酒西向拜谢饮不尽巵遽称腹痛而归【续世説】时毛仲恩宠莫比每入侍防赏与诸王姜皎等御幄前连榻而坐宗或时不见则悄然如有所失见之则欢洽连宵有至日晏其妻已邑虢国夫人赐妻李氏又为国夫人每入内朝谒二夫人同承赐赉【旧唐】不与交言宋璟为广府都督宗思之使内臣杨思朂驰驿往追璟就路竟不与思朂交一言思朂以将军贵幸殿中诉于宗上嗟叹良久拜刑部尚书【唐语林】公直魏元忠男升娶荥阳郑逺女升与节愍太子谋诛武三思废韦庶人不克为乱兵所害元忠坐系狱逺以此乃就元忠求离书今日得离书明日改醮殿中侍御史麻察不平之草状弹逺曰郑逺纳钱五百万将女易官既连婚国相父子崇赫迨元忠下狱遂诱私离今日得书明日改醮若言齐郑非偶不合结褵既冰玉交欢则理资同穴下山之夫未遽御轮之聓已周无闻寄死托孤见危授命斯所谓滓秽流品防辱衣冠名教所先理资惩革请裁以宪纲禁锢终身逺从此废弃朝野咸赏察之公正【唐新语】
　　驳正安定公主初降王同皎后降韦濯又降崔诜诜先卒及公主薨同皎子繇为驸马奏请与其父合葬勅特许之给事中夏侯铦驳曰公主初昔降姻梧桐半死逮乎再醮琴瑟两亡则生存之时已与前夫义絶殂谢之日合从后夫礼葬今若依繇所请却祔旧婚但恐魂而有知王同皎不纳于幽壤死而可作崔诜必诉于天国有典章事难逾越铦谬膺驳正敢废司存请傍移礼官以求指定朝廷咸壮之【上】
　　铦幽壤四句皇甫松续牛羊日厯援之以讥牛僧孺矣新书乃云主义絶王庙恩咸崔室逝者有知同皎将拒诸泉铣或诉于帝乃止其文诚省于前矣可云信史耶且幽壤直可云泉耶
　　守直李吉甫字宪贞元十九年为饶州刺史先是郡城已连失四牧故府癈者七稔公莅任后命啓钥翦荆棘而居之郡吏以有怪坚请公曰神好正直守直则神避妖不胜徳失徳则妖兴居之在人【唐语林】
　　除秽李吉甫之为相也政事堂有防食之牀吏人相移之则宰臣当罢不迁者五十年公曰朝夕防道之所岂可使朽蠧之物秽而不除俗言拘忌何足听也以此获免余之愿焉令彻而焚之其下铲去聚壤十四畚议者称正焉【载】
　　不信术数裴度不信术数不好服食每语人曰鸡猪鱼蒜逢着则吃生者病死时至则行【因话録】
