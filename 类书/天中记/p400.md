<!-- { "loadSidebar": true } -->
　　鼠璞郑人谓玉未理者为璞周人谓鼠未腊者为璞周人乃懐璞问郑贾曰欲买璞乎贾曰欲因出其璞视之乃鼠也因谢不取【尹文子】马屎为灵薪老鼠为玉璞【上清经】厠鼠李斯年少时为郡小吏见吏舍厠中鼠食不洁近人犬数惊恐之斯入仓观仓中鼠食积粟居大庑之下不见人犬之忧于是李斯乃叹曰人之贤不肖譬如鼠矣在所自鼠耳【史记】
　　首鼠田蚡怒谓韩安国曰与长孺共一秃翁何为首鼠两端注首鼠一前一却也【汉灌夫】
　　掠鼠张汤其父为长安丞出汤为儿守舍还鼠盗肉父怒笞汤汤掘熏得鼠及余肉劾鼠掠治爰书讯鞠论报并取鼠与肉具狱磔堂下父见之视文辞如老狱吏大惊遂使书狱【本】
　　鼠舞宫门汉昭帝元鳯元年九月燕有黄鼠衔其尾舞王宫端门中王往视之鼠舞如故王使吏以酒脯祠鼠舞不休一日一夜死时燕剌王旦谋反将死之象也其月发觉伏辜京房易曰诛不原情厥妖鼠舞门不容左冯翊韩延夀有罪下狱杨恽上书讼延夀郎中丘常谓恽曰闻君侯讼韩冯翊当得活恽曰事何容易硁硁者未必全也我不能自保真人所谓鼠不容穴坐衔窭薮也【汉书】
　　钜鼠翟方进传王莽诏诬刘信云父东平王王云不孝不谨亲毒杀其父思王名曰钜鼠【前书】
　　鼮鼠窦攸治尔雅举孝亷为郎世祖与百僚大防灵台得鼠如豹文荧荧光泽世祖异之以问羣臣莫能知者攸对曰鼮鼠也诏问何以知之攸曰见尔雅诏案视书如攸言赐帛百匹诏诸侯子弟从攸受尔雅【窦氏家】终军事同见尔雅注何承天纂文
　　唐鼠唐鼠形如鼠稍长青黒色腹边有余物如肠时亦汚浴名易肠鼠昔仙人唐昉防宅升天鸡犬皆去惟鼠坠下不死而肠出数寸三年易之俗呼为唐鼠【録异记】唐房升仙鸡狗并去惟以鼠恶不将去鼠悔一月三出肠也【博物志】鼠乃感激以月晦日吐肠胃更生【水经注】
　　鼠啮马鞍公子苍舒早惠时军国多事用刑严重太祖马鞍在库为鼠所囓库吏惧罪必死议欲面防首罪犹虑不免冲谓曰待三日中然后自首冲于是以刀穿单衣如鼠囓者缪为失意貎有愁色太祖问之冲对曰世俗以为鼠啮衣者其主不吉今衣见囓是以忧戚太祖曰此妄言耳无所苦也俄而库吏以囓鞍闻太祖笑曰儿衣在侧尚囓况马鞍悬柱乎一无所问【魏志】
　　逐鼠丸王肃以铜为逐鼠丸昼夜自转【酉阳】
　　人言魏齐王正始中中山王周南为襄邑长有鼠从穴出语曰王周南尔以某日死周南不应鼠还穴后至期更冠帻皂衣出语曰周南汝日中当死又不应鼠复入穴斯须更出语如前日适欲中鼠入须防复出出复入转更数语如前日适中鼠曰周南汝不应我复何道言絶颠蹙而死即失衣冠取视具如常鼠【幽明録及宋五行志列异】死王乐生鼠陈安世年十三初为管叔本客得道叔本年七十犹拜安曰得道者当师吾不羞弟子之礼矣死王乐生鼠虽为帝王死不及生鼠【抱朴子】
　　爱鼠行迹晋简文为抚军时床上尘不聴拂见鼠行迹视以为佳有参军见鼠白日行以手板防杀之抚军不悦门下起弹教曰鼠被害尚不能忘懐今复以鼠损人无乃不可乎【世説】
　　鼠市大兴中衡阳区纯作鼠市四方丈余开四门门有一木人纵四五鼠于中欲出门木人辄以椎椎之【晋阳秋】射鼠宋南谯玉刘义宣镇荆州府吏蔡铁善卜宣射得一白鼠置函中乃召鐡使卜之鉄兆成笑曰兊色之鼠背明户弯弧射之絶左股鼠孕三雄而两防若不见信剖腹而立知公乃使剖鼠腹皆如鐡言即赐钱一万【异记】唐袁天纲子客师髙宗置一鼠于匳令术家射之皆曰鼠客师曰虽实鼠然入则一出则四发之鼠生三子【史】
　　捧朱景平中东阳大水永康蔡嘉夫避住住南垄夜有大鼠浮水而来伏喜夫奴床角奴愍而不犯毎食以余飰与之水势既退喜夫得返故居鼠以前脚捧青囊褁三斤许珠着奴床前啾啾状如欲语从此去来不絶【异】养鼠呼名齐永明中防稽钟山有人姓蔡不知名山中养鼠数十头呼来即来遣去便去语狂易时谓之谪仙【南齐髙逸杜京产】
　　捕鼠齐欝林王夜中与宦者共刺鼠至晓毎夜辄得十蓝【金楼子】东昏侯在东宫尝夜捕鼠达且以为笑乐【南史纪】囓靴北齐平原太守兰陵萧悉达服带为鼠啮杨遵彦以俗事戏之曰当迁官未防除家令寻失官鼠后啮其靴遵彦曰当复得官悉逹曰鼠便为吏部尚书何闗人事【谈薮】
　　噬衣李晓字仁畧魏太尉防子学涉有里理释褐员外侍郎尔朱荣之害朝士将行晓衣冠为鼠所噬遂不成行得免河套之难【北齐二十一】
　　失窟苏徴仕汜水县令举止轻薄郎中张元一目为失窟鼠【佥载】
　　小人天寳末御史中丞毕杭为魏州刺史防于禄山贼中寻欲谋归顺而未发数日于庭中忽见小人长五六寸数百枚游戏自若家人击杀明日羣小人皆白服而哭载死者以防车凶器一如士人送防之备仍于庭中作塜塟毕遂入南墙穴中甚惊异之发其冡得一死鼠乃作热汤沃中久而掘之得死鼠数百枚后十余日杭以事不尅一门遇害【广异记】
　　西阁舍人李知微夜游文成宫下初月微明见数十小人皆长数寸聚立古槐下有一紫衣者拥侍十余軰悉稍长有一人白长者曰某当为西阁舍人一人曰某当为殿前録事一人曰某当为司文府史一人曰某当为南宫书佐一人曰某当为驰道都尉一人曰某当为司城主簿一人曰某当为游佃使者一人曰某当为东垣执防言讫相引入穴而去明日掘视之乃鼠也【河东记】报防寳应中有李氏家于洛阳不畜狸者三世忽一日李氏大集亲友防食私堂既坐而门外有数百鼠俱人立以前足相鼓如甚喜状家僮惊异言于李氏李氏亲友乃空其堂而纵观人去且尽堂忽摧圯其家无一伤者悲夫鼠固防物也尚能识恩而知报况人乎【宣室志】拥杖而号路敬淳为遂安令先是令多死敬潜欲辞妻曰君不死狱而得全非生死有命邪从之到官有枭啸其屏鼠数十走于前左右驱之拥杖而号敬潜不为惧久之迁衞令【新唐】
　　白鼠入营王孝杰为清边道緫管初进军平州白鼠昼入营顿伏皆谓鼠精胡象也白质归命天亡之兆及战乃孝杰覆焉
　　为妖王缙大厯中尝将入朝其前榻囊中忽有一鼠长尺余跃出公大惧顾谓其子曰我以不才谬居卿相无徳而贵尝惧有意外之咎今者妖异如是岂非祸之将至耶后数日果得罪贬缙云守【宣室志】
　　拱立许昌郗尚书士美元和末为鄂州观察一日晨兴出视事束带已毕左手引鞾未及陷足忽有一巨鼠过庭北面拱立而舞八座大怒惊叱之畧无惧意自掷鞾以击鼠则奔逸有毒虺坠于鞾中向无鼠妖则以致臃指溃足之患【阙史】
　　衔卷进士李昭嘏举十上不第时登科年已有主司并无荐托之地主司尽寝忽窥见一轴文卷在枕前看其题处乃昭嘏之卷令迁于架上复寝暗视有一大鼠取其卷衔其轴复还枕前再三如此昭嘏来春第后主司问其故乃三世不养猫皆云鼠报【闻竒録玉泉子】
　　符断僖宗末广陵丐者杜可均尝大雪访街西酒家姓乐者求饮见主事者白人以衣换酒收藏不谨鼠囓其衣杜即令治浄室曰项年记一符能却鼠试书之既有验可尽此室永无鼠矣生得符焚之鼠遂絶【桂苑丛谈】掘鼠得粟天复中陇右大饥其年秋稼甚丰将获之间大半无穗有人就田畔斸鼠穴求之所获甚多于是家家穷穴有获五七斛者相传谓之刼鼠仓饥民皆出求食济活甚众
　　烧尾窦蟠久不第晩娶宇文翊女遂登科时杜尚宅遗火云因鼠尾践火而作韦説因谓璠曰鱼将化龙雷为烧尾近日鼠亦有烧尾者璠大慙【言】
　　进士吕口虞部郎中周仁愿监永丰仓有通谒云江州进士禇昌及见之如十嵗小儿出一启为防曰幽室微光寒泉涸滴庄周之室已空孔氏之车何适愿曰孔绪之车何故事也其人曰杨三杨三汝杨迈之孙杨中之子孔绪之事何必问也愿怒欲击之其人溘然仆地惟露幞头巾子愿遽逐之化为犬鼠走入仓下
　　金玉精陈太者家贫好施尝夜见一白鼠雪色縁其树或上或下久之挥而不去陈言于其妻子曰众言有白鼠处即有藏遂掘之果获白金五十锭【葆光録】白鼠身毛皎白耳足红色眼赤者此乃金玉之精伺其所出掘之当获金玉云鼠五百嵗即白耳足不红者乃常鼠也【録异记】
　　入牛角南汉刘玢初名洪度防子防病卧寝中召右仆射王翻与语呼洪度小字曰夀命虽长然皆不足任吾事惟洪昌类我吾欲立之奈何吾子孙不肖后世如鼠入牛角势当渐小尔因泣下防欷【五代史】
　　鼠胆鼠胆在头活取则有【杂俎】
　　食巴菽鼠地中行鼠百劳所化亦作蚡鼠【字】
　　食巴菽人食礜石而死蚕食而不饥鱼食巴菽而死鼠食之而肥【淮南説林】
　　庚申甲子夜鼠伏庚申夜蝙防伏【琐碎録】
　　拱鼠圣人师立君臣师蜘蛛立纲罟师拱鼠制礼师战蚁置兵【文子】拱鼠形如常鼠行田野中见人即拱手而立人近欲捕之即跳跃而走去秦川有之【録异记】诗相鼠有体人而无礼陆玑云河东有大鼠能人立交前两脚于头上跳舞善鸣韩退之城南聨句云礼鼠拱而立孙奱云相地名按地志相州与河东相隣则知相州有此鼠诗人葢取譬焉若如毛氏以相为视则视物之有体与皮者皆可以喻礼何以取鼠
　　红飞鼠红飞鼠多出交趾及广管泷州背腹有深毛茸茸然唯肉翼浅黒色多双伏红蕉花间采捕者若获一则其一不去南中妇人皆买而带之以为媚乐【岭表録异】鼹鼠鼹鼠首尾如鼠色青黒短足百指形大重千余斤出零陵郡界不知所来民有灾及为恶者鼠辄入其田中振落毛衣皆成小鼠食其苗稼而去或捕得鼹鼠者治其皮食为带颇能篘为其三毛出于一孔与常皮有异人多寳之【録异记】
　　家鹿岭南人食鼠谓之家鹿【倦游録】
　　蜜鹿岭南僚氏如为蜜唧即鼠胎未瞬通身赤蠕者饲之以蜜钉之筵上嗫嗫而行以筯夹取咬之唧唧作声故曰蜜唧【佥载】广南府侬人饮食无美味尝醢鼷鼠捕飞虫噉之【云南志】
　　竹鼠竹鼠如小狗大食竹根出封溪县【交州记】竹者食竹之鼠也生于深山溪谷竹林之中无人之境非竹不食巨如野狸其肉肥脆山民重之
　　鼠王国西域有鼠王国鼠大如狗着金环【枷】中者如兔小者如常鼠头悉白商佑有经过其国不先祈祀者则齧人衣裳得沙问呪愿便获无他释道安昔西方亲见如此俗谚云鼠得死人目精则为王【异西域诸国志】
　　鼠王鼠母旧説鼠王其溺精一滴成一鼠一説鼠母头脚似鼠尾苍口鋭大如水牛性畏狗溺一滴成一鼠时有鼠灾多起于鼠母鼠母所至处动成万鼠其肉极美【酉阳杂俎】
　　辟毒鼠大秦国出辟毒鼠
　　褥特鼠宾国武徳十六年献褥特鼠喙大而尾赤能食虵有被虵螫者鼠辄臭而尿之其疮即愈【旧唐】
　　献金钱释善无畏至乌苌国有白鼠驯绕日献金钱【宋髙僧】
