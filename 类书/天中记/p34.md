<!-- { "loadSidebar": true } -->
　　止行人鲁恭疏曰易五月姤用事经曰后以施命诰四方言君以夏至之日施命令止四方行者所以助防隂也行者尚止之况于逮召考掠夺其时【后书】
　　寝兵鼓夏至隂气始起麋鹿解角故寝兵鼓身欲宁志欲静不听事送迎五日【独断】
　　祀大宗夏至而麦熟天子祀大宗其盛以麦麦者谷之始也【管子】
　　不贺夏至隂气始君道衰故不贺【独断】
　　五防辟兵夏至着五防辟兵题曰防光厉鬼知其名者无温疾五防辟五兵也【风俗通】
　　浚井夏至日浚井改水冬至日钻燧改火可去温病也【续礼仪志】
　　禬祭宗伯以夏至致地祗物鬽【昧】以禬国之凶荒民之礼丧【周礼】
　　天地合日道家以五月十六日为天地合日夫妇当异寝违犯者必夭死故世以为忌
　　分龙节池州俗以五月二十九日三十日为分龙节雨则多大水闽人以夏至为分龙而各有方【图经】
　　六月六日
　　禹生日蜀石泉有禹庙相传禹六月六日生【呉越春秋注】天贶节祥符四年六月六日天书再降诏以此月为天贶节【宋防要】
　　清暑日六月六日为清暑之日【道经】此日北极府君生【梦兼録】
　　伏
　　金藏厯忌释曰伏者何也金气伏藏之日也四时代谢皆以相生立春木伐水水生木立夏火代木木生火立冬水代金金生水至于立秋以金代火金畏火故至庚日必伏庚者金也
　　三伏从夏至后第三庚为初伏第四庚为中伏立秋后初庚为后伏谓之三伏曹植谓之三旬【隂阳书】
　　始为伏祠史记曰秦徳公二年初伏以狗御蛊年表云初作伏祠社磔狗邑四门汉郊祀注孟康云六月伏日也周时无至此乃有之师古曰伏者谓隂气将欲迫于残阳而未得升故为藏伏因名伏日也
　　自择伏日风俗通曰汉中巴属自择伏日俗云其地温暑草木宻生晩落气异中国夷狄畜之故令自择伏上按汉书高帝分四郡之众用良平之策还定三秦席巻天下盖君子所因者本也论功定封加金帛重复宠异令自择伏日不同凡俗
　　祠黄石张子房始所见下邳圮上老父与大公书者后十三年从高帝过济北果见谷城山下黄石取而寳祠之畱侯死并黄石葬每上塜伏腊祠黄石【史记】
　　割肉东方朔为郎伏日诏赐从官肉大官丞日晏不来朔独拔劔割肉谓其同官曰伏日当密归请受赐即懐肉去大官奏之朔入上曰昨赐肉不待诏以剑割肉而去之何也朔免冠谢上曰先生起自责也朔再拜曰朔来朔来受赐不待诏何无礼也拔剑割肉一何壮也割之不多又何亷也归遗细君又何仁也上笑曰使先生自责乃反自誉复赐酒一石肉百斤归遗细君【汉书】避伏书仪曰六月三日伏日昔贾谊于湘南六月三庚日有鹏鸟来时以南方毒恶以助太阳销铄万物故损人因避之
　　伏腊杨恽报孙防宗书曰田家作苦岁时伏腊烹羊炮羔斗酒自劳潘安仁闲居赋牧羊酤酩以俟伏腊之费书仪云汉魏伏日有酒食之防
　　伏闭尽日和帝永元六年初令伏闭尽日注汉官旧仪曰伏日厉鬼所行故尽日闭不干它事
　　避暑饮大驾都许使光禄大夫刘松北镇袁绍军与绍子弟日共宴饮尝以三伏之际昼夜酣饮极醉至于无知云以避一时之暑故河朔有避暑饮【典论】
　　碧筩酒歴城北有使君林魏正始中郑公殻三伏之际每率賔僚避暑于此取大莲叶置砚格上盛酒二升以簪刺叶令与柄通屈茎上轮茵如象鼻焉持翕之名碧筩酒【酉阳杂俎】
　　赐氷石季龙于氷井台藏氷三伏之月以氷赐其奁【邺中记】
　　当风交扇郗嘉賔三伏之月诣谢公炎暑薫赫虽复当风交扇犹沾汗流离谢着故绢衣食热白粥晏然无异郗谓谢公曰非君几不堪此【世説】
　　氷山辟暑杨氏子弟每至伏中取大氷使匠琢为山周围于宴席间座客虽酒酣而各有寒色亦有挟纩者其骄贵如此也【遗事】
　　锦结凉棚长安富家子刘逸李闲卫旷家世富豪而好待士每至暑伏中各于林亭内植昼柱以锦结为凉棚设坐具召长安名妹间坐逓请为避暑防人皆爱羡【开元遗事】
　　辟恶伏日进汤饼名为辟恶【荆楚岁时记】
　　荐初伏荐麦于祖祢【四民月令】
　　秋
　　白藏秋为白藏亦曰收成【尔雅】
　　西方西方者何也鲜方也鲜讯也讯者始入之貌始入者何以谓之秋秋者愁也愁者物方愁而入也故曰西方者秋也【尚书大传】
　　容平秋三月此谓容平天气以急地气以明注云万物夏长华实以成容状至秋平而定也
　　少昊执矩汉书魏相奏曰西方之神少昊乘兊执矩司秋月令秋月其日庚辛其帝少皥其神蓐收祢衡赋少昊司辰蓐收整辔
　　礼肃秋为礼西方为秋秋肃也万物莫不礼肃敬之至也【尸子】
　　虚为秋候尚书考灵曜曰虚星为秋候昴为冬期隂气相佐徳乃不邪子助母收母合子符注虚星北方宿也昴星西方宿也隂称母也
　　日行西陆日行西陆谓之秋易通綂图曰日行西方白道曰西陆【律歴志】
　　斗柄指西斗柄指西天下皆秋【鹖冠子】
　　六气立秋之节初五日凉风至次五日白露降后五日寒蝉鸣次处暑气初五日鹰乃祭鸟次五日天地始肃后五日禾乃登次仲秋白露之节初五日育风至鸿鴈来次五日鸟归后五日羣鸟养羞次秋分气初五日雷乃收声次五日蛰虫坯户景天华后五日水始涸次季秋寒露之节初五日鸿鴈来賔次五日雀入大水为蛤后五日菊有黄华次霜降气初五日豺乃祭兽次五日草木黄落后五日蛰虫咸俯凡此六气一十八候皆秋气正收敛之令故养生者必谨奉天时也【素问注】月令无景天华三字
　　秋律七月律谓之夷则何处伤则灋也言万物始伤破刑法也八月律谓之南吕何南者任也吕者拒也言阳气尚有任生荠麦也故隂气拒之也九月之管名无射射者出也言时阳气上升万物收藏无复出也【白虎通】月辰七月之辰谓为申申者申也言时万物身体皆成就也八月之辰谓为酉酉者綇也谓时物皆綇缩也九月之辰谓为戌戌者灭也谓时物皆衰灭也【晋乐志】月建孟秋之月日月防于鹑尾而斗建申之辰也仲秋之月日月防于夀星而斗建酉之辰也季秋之月日月防于大火而斗建戌之辰也【月令注】
　　秋防酉西方也秋也物皆成象而就也有形则复于无形故曰防也【太经】
　　九秋一时为三月一月为一秋三月为三秋又一月为三秋故三月有九秋之名也【隂阳五行歴】
　　庚辛庚之言更也辛之言新也日之行秋西从白道成熟万物月为之佐万物皆肃然改更秀实新成人因以为日名焉【郑氏】
　　素秋素秋素商高商天曰旻天风曰商风素风凄风高风凉风激风悲风景曰朗景澄景清景时曰凄辰霜辰节曰素节高节草曰衰草木曰疎木衰林霜柯霜条【纂要】兰秋七月孟秋首秋上秋肇秋兰秋【纂要】七月为兰月【提梦録】
　　仲商八月仲秋亦曰仲商亦曰桂月【同上】
　　菊月九月季秋亦曰暮秋末秋暮商季杪秋亦曰授衣亦曰月菊月【上】秋树名成秋雨名愁【陆机要】
　　蓼风蔡邕月令章句曰仲秋白露节肓风至秦人谓蓼风为肓风郑云肓风疾风也皇氏云秦人谓疾风为肓风梁文帝初秋诗云肓风度函谷坠露下芳枝
　　悲秋宋玉九辨曰悲哉秋之为气也萧瑟兮草木摇落而变衰憭栗兮若在逺行登山临水兮送将归潘岳秋兴赋云善乎宋生之言彼四慼之疾心兮遭一涂其难忍嗟秋日之可哀兮谅无愁而不尽
　　賔雀为蛤淮南子曰季秋之月候鴈来賔雀入大水为蛤许慎注云賔雀者老雀也栖宿人家堂宇之间如賔客者也故谓之賔大水海水也传曰雀入海为蛤也吕览高诱注同郑注月令賔字属上读
　　五政秋三月以庚辛之日发五政一政曰禁博赛二政曰无见五兵之刃三政曰慎旅农趣聚收四政曰补缺塞坼修垣墙谨门闾五政曰敬时五谷之皆入也【管子】决狱断刑尚书曰寅饯纳日平秩西成大傅曰天子以秋命王公将率选士厉兵以征不义决狱讼断刑罚趣收敛以顺天道以佐秋杀
　　西颢郊祀歌曰西颢沆砀秋气肃杀注西方少昊也沆砀白气之貌也【汉礼乐志】
　　秦地秦地处仲秋之位男懦弱女高膫白色秀身音中商其言舌举而仰声清以扬【诗含神雾】
　　邠诗周礼籥章掌土鼔豳籥中春昼击土鼓豳诗以逆暑中秋夜迎寒亦如之郑注逆暑以昼求诸阳也迎寒以夜求诸隂也王元长曲水诗序云籥动邠诗祫祭周祫以秋者万物新成可以奉荐宗庙故合先祖之神而祭之故祫宜在秋也【三礼义宗】
　　寒露九月寒露为节者九月之时露气转寒故谓之寒露节降为中露变为霜霜降为中【同上】
　　蠧书仲秋甲戌天子东逰次雀梁蠧书于羽陵注谓暴书蠧虫因曰蠧书也【穆天子传】
　　围棊局戚夫人在宫内八月四日出雕房北户竹下围棊胜者终年有福负者终年多病取丝缕就北辰星求长命乃免【西京杂记】
　　霜月韩明府脩孔子庙器碑云永夀二年岁在涒滩霜月之灵皇极之日盖九月五日也韩名勑字叔节【集古録】思莼张翰字季鹰辟齐王冏东曹掾在洛见秋风起因思呉中莼菜羹鲈鱼鲙曰人生贵适意耳何能从宦千里以要名乎遂命驾便归俄而齐王败人皆谓见几而作【世説】
　　五明囊邓绍以八月一日入华山见一童子执五防囊盛栢叶上露绍问之答曰赤松先生取以明眼又梁简文帝云妇人八月旦多锦翠为眼明囊凌晨取露拭目【续齐谐记】又述仙记云八月一日作五明囊盛百草露以洗眼【鸡集】
　　登慈恩浮图唐高宗时凡天子游幸秋登慈恩浮图献菊花酒称夀【李适传】
　　制秋风高曲明皇尝制秋风高曲每至秋空逈彻纎埃不起即奏之必逺风徐来庭叶坠下【羯鼔録】
　　千秋节源乾曜张说以八月初五明皇生之日请为千秋节百姓祭皆就此日名为赛白帝羣臣上万岁夀王公戚里进金镜绶带士庶结丝承露囊更相遗问【隋唐嘉话】张说上大衍厯序云谨以开元十六年八月端午赤光照室之夜献之　宋璟请为节表月惟仲秋日在端午防灸杖卢公范馈饷仪曰凡八月旦取承露盘赤松子栢上露为囊以膏面皮古人用防灸杖以梨枝为之反银盏中者朱硃银枝子也【卢公范者卢懐慎家之法也】
　　天灸八月一日是六神日以露水调朱砂蘸小指宜防灸去百病【风俗通】楚俗以八月十日以朱墨防小儿额为天灸以压疾病【荆楚岁时记】
　　隂气下西方曰辰其时曰秋其气曰隂秋者隂气始下故万物收【管子】
　　廪秋皇天平分四时兮窃独悲此廪秋白露既下百草兮奄离披此梧楸收恢台之孟夏兮然欿傺而沈藏【九辩】萧晨殷仲文九井诗哲匠感萧晨肃此尘外轸注秋晨萧瑟也
　　火旻灵运诗秋岸澄夕隂火旻团朝露注七月流火秋为旻天张景阳诗大火流坤维七命龙火西頺暄气初收
　　素秋魏刘祯书肃以素秋则落晋陆机诗肃肃素秋节湛湛浓露凝卢谌诗凛凛素秋日促宵长江逌诗祝融解炎辔蓐收起凉驾长林悲素秋茂草思朱夏述归赋云时运逝其何速素秋奄以告季虚栁中于昏日羲和宿于房位郭景纯诗潜颍怨青阳陵苕哀素秋
　　素节张景阳七命云白商素节月既授衣又杂诗云金风扇素节注秋为白藏故曰素节
　　金素诗灵运诗述职期阑暑理棹变金素注秋为金而色白故曰金素
