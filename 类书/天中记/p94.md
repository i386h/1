<!-- { "loadSidebar": true } -->
　　夀春周馥成都王頴以为河南尹馥覩洛阳孤危乃与祖纳华谭等建策迎天子迁都夀春曰殷人有屡迁之事周王有岐山之徙方今河朔萧条崤函沮涩宛都多败江左多虞惟淮扬之地北阻涂山南抗灵岳名川四带有重险之固是以楚人东迁遂宅夀春徐邳东海亦足戍御且漕运四通无患空乏宜相土迁宅以享永祚【晋书】彼夀阳者南引荆汝之利东连三吴之富北接梁宋平涂不过七日西援陈许水陆不出千里外有江湖之阻内保淮肥之固龙泉之陂良畴万顷舒六之贡利尽蛮越金石皮革之具萃焉苞木箭竹之族生焉山湖薮泽之隈水旱之所不害土产草滋之实荒年之所取给此则系乎地利者也【伏滔正淮论】
　　天心迁徙隋文帝嫌旧城制度偪小宫内多鬼妖夜与髙颎苏威定议迁都庾季才旦而奏曰仰观象俯察图记兆允袭必有迁都且汉营此城经今将八百嵗水皆咸卤不甚宜人愿恊天人之心为迁徙之计帝愕然谓颎等曰是何神也朕自今以后信有天道矣【本传】开皇二年移入新邑在汉故城之东南万年县界南直终南山子午谷北枕龙首原今朝堂即旧杨兴村村门大树今见在【两京记】
　　襄邓干宁初朱朴上书议迁都曰古之王者不常厥居皆观天地兴衰随时制事闗中隋家所都我实因之广明巨盗防覆京阙髙祖太宗之制荡然矣夫襄邓乃形胜之地沃衍之墟自古中兴之君去已衰之衰就未王而王今南阳光武虽起而未王也江南土薄水浅人心嚣浮轻巧不可以都河北土厚水深人心彊愎狠戾不可以都惟襄邓实惟中原人心质良去秦咫尺而有上洛为之限永无夷狄侵轶之虞此建都之极选也【唐书】汤思退以金人议和欲弃唐邓海泗手诏谓唐邓非险要可置度外虞允文奏议邓为襄汉之藩篱南阳又为邓州之藩篱古形胜之国也
　　大势议者曰洛阳四战之地既将不可蒲坂虞舜旧国表里山河江陵亦尝设都控压吴蜀逺导避翟宁不堪居荅曰蒲坂土瘠人贫困竭甚于洛邑江陵本非要害梁主数嵗国亡夫临制万国尤借大势秦川是天下之上腴闗中为海内之雄地若居之则势大而威逺舍之则势小而威近恐人心因斯而摇矣非止于危乱乎哉【通典一百七十四】
　　京兆京兆絶髙曰京京大也十亿曰兆欲令帝都殷盈也左辅右弼蕃翊承风也张掖始开垂张臂掖也【汉官仪】絶髙曰京十亿曰兆人众所聚也【登瀛秘录注】
　　辇毂王鳯疏云臣当靡骨辇毂下【前元后传】至止之日驰心辇毂【曹植责躬诗表】谷永疏曰薛宣为御史中丞执宪毂下【汉书】毂下喻在辇毂之下京城之中也【胡广汉官觧故注】神臯载穆毂下以清【任彦升竟陵王状】自我违京辇四载迄于斯【潘安仁懐县诗】佳丽壮哉帝王居佳丽殊百城【曹植赠王粲诗】两京愧佳丽三都岂能似【谢灵运防吟行】江南佳丽地金陵帝王州【谢晖鼓吹曲】地近华阳金坛之陵故云金陵【建康録】六代帝王国三吴佳丽城谓金陵也【李白诗】
　　皇州升髙临四闗表里望皇州【鲍明逺诗】宛洛佳遨逰春色满皇州【谢晖】
　　皇邑清晨发皇邑日夕过首阳【曹子建赠白马王彪诗】只役出皇邑相期憩瓯越【谢灵运诗】
　　京华京华防侠窟山林隠遁栖【郭璞诗】昔余游京华未尝废丘壑【谢灵运】务恊华京想讵存空谷期【上】火燎神州洪流华域【刘琨】
　　京洛名都多妖女京洛出少年【子建名都篇】京洛多风尘素衣化为缁【陆机】谁能乆京洛缁尘染素衣【谢晖】京洛多妖丽玉顔侔琼防【陆机】
　　京室京室密清防有不韪【东京赋】引领望京室南路在伐柯【潘安仁】引顾见京室宫雉正相望【谢晖】
　　京县灞涘望长安河阳视京县【晖】太微凝帝宇瑶光正神县【江淹杂体】
　　上游项羽阳尊懐王为义帝曰古之王者地方千里必居上防徙之长沙都郴【前传】
　　四方之统王者居中国何顺天地之和而同四方之统也【谯周法训】
　　名都燕之涿蓟赵之邯郸魏之温轵韩之荥阳齐之临淄楚之宛丘郑之阳翟二周之三川富冠海内皆为天下名都居五诸侯之衢跨街冲之路也【盐铁论】
　　居中欲近四旁莫如中央故王者必居天下之中礼也【荀大畧】
　　奠枕昔在姬公用于周而四海皇皇奠枕于京【杨广见】根本京师者诸夏之根本【诗民劳笺】京师以诸夏为障蔽【苕之华笺】京师诸夏之本也将以观治而豪猾逾检【刘蕡传】左襄四年魏绛諌晋侯曰诸华必叛注诸华中国诗正义曰犹诸夏也【上】京师者诸侯之父母也【诗沔水传】
　　王化之始杜预为河南尹以京师王化之始自近及逺凡所施论务崇大体【晋书】
　　百官之府文帝诏京师百官之府四海归向【隋纪】
　　衣冠所聚张九龄云京师衣冠所聚身名所出从容附会不勤而成是大利在于内而不在于外也【本传】
　　朝宗宗时京城糓贵裴耀卿曰国家帝业本在京师万国朝宗百代不易之所【旧唐】国家大本在京师秦地狭水旱易匮【新唐】
　　天下本李晟云长安宗庙所在为天下本若皆执羁勒谁复京师【旧唐】京师天下之本【新书】
　　寰内寰内诸侯尹更始曰天子以千里为寰【谷梁】
　　古三都尧治平阳舜治蒲坂禹治安邑三都相去各二百余里俱在冀州【春秋疏】冀州者天下之中州自唐虞及夏殷皆都焉是天子之常居邹衍著书云九州之内名曰赤县赤县之畿从冀州而起【谷梁疏】
　　三河昔唐人都河东殷人都河内周人都河南夫三河在天地之中若鼎足王者之所居也建国各数百千嵗【史货殖传】周在中枢三河之分风雨所起四险之国【博物志】三川张仪曰争名者于朝争利者于市今三川周室天下之朝市也【奉策】韦昭曰有河洛伊曰三川【今注无】
　　汉五都五都之货殖【西都赋】王莽于长安及五都立五均官更名长安东西市令及洛阳邯郸临甾宛成都市长皆为五均司市称师东市称京西市称畿洛阳称中余四都各用东西南北为称【食货志】
　　魏五都魏黄初二年正月改长安谯许昌邺并洛阳为五都立石表西界宜阳北行太行东北界阳平南循鲁阳东界郯为中都之地【魏志注】魏因汉祚复都洛阳以谯为先人本国许昌为汉之所居长安为西京之遗迹邺为王业之本基故号五都【水经注】
　　唐五都肃宗寳应元年诏曰五都之号其来自乆宜以京兆为上都河南为东都鳯翔为西都江陵为南都太原为北都【志】
　　州
　　州州畴也各畴其土而生也【説文】州注也郡国所注仰也【释名】州之言殊也合同类异其界也【春秋説题辞】周礼五党为州州畴也州有长使之周相足也【风俗通】
　　神州地中央曰昆仑其东南地方五千里名曰神州中有五岳地图帝王居之【括地象】
　　九州黄帝受命风后受图割地布九州置十二国【周公成名録】自神农已上有大九州柱州迎州神州等名至黄帝以来徳不及逺惟于神州之内分为九州【周礼职方疏】颛帝帝喾建万国而制九州【帝王世纪】尧遭洪水民居水中髙土故曰九州【説文】
　　州域河汉之间为豫周也两河之间为冀晋也河济之间兖卫也东方为青齐也泗上为徐鲁也东南为扬越也南方为荆楚也西方为雍秦也北方为幽燕也【吕览有始】两河间曰冀州河南曰豫州河西曰雝州汉南曰荆州江南曰扬州济河间曰兖州济东曰徐州燕曰幽州齐曰营州【尔雅】
　　星主北斗七星主九州【春秋文耀钩】五星流为兖钩钤星别为豫昴毕散为冀箕星散为幽营室流为并参伐流为益虚危流为青天氐流为徐轸星散为荆牵牛流为扬【元命包】
　　系台摘辅象曰兖豫属上台【九州繋于三台】荆扬属下级【上之下等一台名有上下】梁雍属中上【中台之上】冀州属错【中台之下下台之上】青州属下上【下台之上】徐州属下下【下台之下】
　　异气九州之水泉刚柔各异青徐角羽集寛缓舒迟人声缓其泉咸以酸荆扬角徴防气漂轻人声急其泉酸以苦梁州商徴接刚勇慓人声骞其泉苦以辛兖豫宫徴合平静有虑人声端其泉甘以苦雍冀合商羽端駃烈人声揵其泉辛以咸【河图】
　　舜十二州马融曰禹平水土置九州舜以冀州之北广大分置并州燕齐辽逺分燕置幽州分齐为营州于是为十二州【史记注】
　　禹九州尧遭洪水分为十二州今虞书是也及禹平水土还为九州今禹贡是也【帝王世纪】禹登王位还置九州【正义】鲁班石为禹九州图今在格城石室山东北岩中【述异记】九牧王孙满曰昔夏之方有徳也贡金九牧【左宣三】殷九州商颂帝命式于九围【互见地门】
　　周九州保章氏以星土辨九州之地所封封域皆有分星以观妖祥注星土星所主土也【己见星门】
　　周敬王鲁哀公之时吴为越所灭其后六十九年至威烈王始命韩魏赵为诸侯后十七年安王之时三国共灭晋而分其地后五十六年显王之时而越为楚所灭又按所列诸国分野具于班固汉书及皇甫谧帝王世纪下分区域上配星躔固合同时不应前后当吴之未亡天下列国尚有数十其时韩魏赵三卿又未为诸侯晋国犹在岂分其土地自吴灭至分晋凡八十六年时既不同若何分配又按诸国地分考所在封疆辩详属甚为乖互不审二子何不依汉书汉书又云今之苍梧郁林合浦交趾九真南海日南皆越分野夏少康庶子封于防稽后二十余代至勾践灭吴称伯后六代而亡后十代至闽君摇汉复立为越王都夷瓯则今永嘉郡也是时秦南海尉赵他亦称王五岭之南皆他所有也又按越之本封在于会稽至勾践彊盛有江淮之地天子致胙号称霸王正当战国之时凡得百四十二嵗后至秦汉方有闽摇虽虚引其歴代兴亡而地分星躔皆不相渉及赵佗奄有时代全乖未知取舎何所准的凡为著述诚要详审者也【通典】
　　王者规摹夏书禹贡周氏职方中画九州外薄四海析其物土制其疆域此盖王者之规摹也【后魏地形志】
　　増益禹贡有青徐梁而无并幽营尔雅有徐幽营而无青梁并职方有青幽并而无徐梁营三代不同故也【释文】汉兴武帝开拓三方立十三州通并梁之数而増交益焉【物理论】
　　州十二师古者处师八家而为邻三邻而为朋三朋而为里五里而为邑十邑而为都十都而为师州十有二师焉家不盈三口者不朋由命士以上不朋【洛诰大传】
　　郡
　　郡郡羣也人所羣聚也秦改诸侯置郡县随其所在山川土形而立其名【释名】
　　立郡秦始皇废五等之爵立郡县之官以公国为大以侯伯为小大郡曰守小郡曰都尉【史记】
　　周制周制天子方千里分为百县县有四郡故左氏传曰上大夫受县下大夫受郡【风俗通】至秦始置三十六郡以监县矣邑君声【説文】
　　取名郡之言君也改公侯之封而言君者至尊也郡守专权君臣之礼弥崇今郡字君在其左邑在其右君为元首邑以载民故取名于君谓之郡【黄义仲十三州记】
