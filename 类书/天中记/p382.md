<!-- { "loadSidebar": true } -->
　　紫花梨武宗五年患心热之疾青城山邢道士以赤城山之青芝太白溪南紫花棃所合青丹二粒愈之邢辞去后帝疾复作诏求紫花棃时恒州节度王逹尚寿春公主公主即防昌女弟闻真定李令有一株即遣就加封检及秋实公主手选进之其记室李遵来作进棃表云紫花开处擅美春林缥蔕悬时回光秋浦离离玉润落落珠圆甘不待尝脆难胜口表逹阙下公卿笑之曰常山公何用进残棃干天府也葢以其有脆难胜口之句有县宰李尚尝以守树不谨曽风折一枝降为兾州典午【耳目记】
　　按唐书寿春武宗女不着尚者名武宗年三十三不应有如此女大疑刘记为是
　　实大如升李升本徐氏湖州安吉人为安吉令先是其家有棃树云结一实大如升其父异之将献郡守有谓其父母此果非常年所有即上献来年见徴安知复有此物不如勿献其父然之因防邻里将共食即席剖之有赤蛇在实中割者大惊投刄于地俄而赤蛇走其母榻下寻之了无所见未几其母遂孕知诰【吴越偕史】
　　五脏斧斤李建勲罢相出镇豫章一日游西山田间茅舍有老叟教数村童公觞于其庐连食数棃宾僚有曰棃号五脏斧斤不宜多食叟叹曰鹖冠子五脏斧斤乃别离之离非谓棃也葢离别则残贼胷怀有若刀斧因就架取鹖冠子呈之公大叹服【湘山野録】
　　紫轻梨涂山之北有棃大如斗紫色千年一花冬月乃实煎之有膏食之身轻亦曰紫轻棃【洞防记】
　　种青田青田村人家多种棃树名曰官棃子大一围五寸恒以供献名为御梨吏司守视土人有未知味者棃实落至地即融汁【永嘉记】报徳寺有含肖棃重六斤【伽蓝记】仙梨融峰上有青坛方五丈有烧香行道处古形铜器数种有棃树高三十丈子如斗至摇落时但见其汁核无得味者【洽闻记】
　　乐游此狄海果有乐游之棃【上】
　　赤梨扶桑国有赤棃经年不坏【南史】
　　昫山果则昫山之棃【齐都赋】
　　梨园山阳县北有谷通得驴马石勒十人骑昔在此啖棃王树今有棃园【三晋山险记】
　　可口三皇五帝之礼义法度其犹柤棃橘柚邪其味相友而皆可于口故礼义法度者应时而变者也【庄天运】夫柤棃橘柚果蓏之属实熟则剥则辱大枝折小枝继此以其能若其生者也故不终其大年而中道夭自掊击于世俗者也【上人论世】
　　枣
　　核果律明五果一核果如枣杏等二肤果如棃柰是皮肤之果三殻果如椰子胡桃石榴等四桧果字书空外反麄糠皮谓之桧如松栢子五角果如大小豆等【翻译名义】异名枣壶枣边要枣樲酸枣洗大枣晳无实枣【尔雅】弱枝周文弱枝之枣【闲居赋】上林苑有弱枝枣玉门枣棠枣青华枣梬枣赤心枣西王枣【出昆仑山】
　　阴岐黒枣穆王东廵大骑之谷西王母与王共玉帐高防进阴岐黒枣北极有岐峯之阴多枣树百寻枝茎皆空实长二尺核细而柔百年一熟【拾遗记】
　　玉文枣老子西游省太真王母共食玉文之枣其实如瓶【尹喜内传】
　　东海枣景公谓晏子曰东海之中有木而赤其中有枣华而不实何也晏子曰昔者秦穆公乘龙理天下以黄布裹蒸枣至海而投其布故水赤蒸枣故华而不实公曰吾佯问子耳对曰晏闻之佯问者亦佯对【晏子春秋】食枣吐死鲍焦耕田而食凿井而饮于山中食枣或曰此枣子所植耶遂强吐枯立而死【风俗通】
　　枣魏世河内冬枣耆旧説周秦时河南酸枣遂生野枣今酸枣县是也酸枣之甚小者谓之野枣【述异记】酸枣县故城古韩国昔天子建国名都或以山林故豫章以树氏都酸枣以棘名邦【水经】
　　乐氏枣青州有乐氏枣细核多膏肥美为天下第一父老传云乐毅破齐时从燕来齐所种也【齐人要术】
　　如李少君以却老方见上曰臣曽游海上见安期生食臣枣大如【史记】李少君谓武帝溟海之枣大如【内传】玉门七月七日西王母为帝设玉门之枣【上】
　　嵻细枣嵻细枣出嵻山山临碧海上万年一实如今之软枣咋之有膏膏可燃灯西王母握核以献帝因名曰握核枣【洞记】今本无末句
　　来来武帝时上林苑献枣上以所持杖击未央前殿槛呼朔曰叱来叱来先生知此箧中何物朔曰上林献枣四十九枚上曰何以知之朔曰呼朔者上也以杖击槛两木林也曰来来者枣也叱叱者四十九也上大笑赐帛十疋【方朔】
　　思乡枣宣帝时幽州刺史李宣尚范阳公主公主忆长安于易州筑一城象长安故以为名城中有枣树花而不结皆向西南而引俗谓思乡枣【寰宇记】
　　含枣不食孟节能含枣核不食可至十年【后汉】
　　安邑御枣南方有龙眼荔枝宁北西国蒲萄石蜜乎酢且不如中国凡枣味莫若安邑御枣也【魏文帝诏】
　　寘毒枣蔕魏文帝忌弟任城王骁壮因在卞太后所共围棊并文枣文帝以毒着诸枣蔕中自选可食者而进王弗悟遂杂进之旣中毒太后索水救之帝豫勑左右毁器太后徒跣趋井无以汲须防遂卒【世説】
　　纂纂枣下何攅攅荣华各有时枣欲初赤时人从四边来枣适今日赐谁当仰视之【古咄唶歌】咏园桃之夭夭歌枣下之纂纂歌曰枣下纂纂【枣花】朱实离离宛其死矣化为枯枝人生不能行乐何以虚谥为【潘安仁笙赋】弱刺引罗衣朱实凌还幰且欢洛浦词无羡安期逺【枣下何纂纂简文帝辞】西王母枣石虎园有西王母枣味絶美枝叶忽茂四时不凋九月生花十二月乃熟三子一尺又有羊角枣亦三子一尺【邺中记】
　　海枣海枣树身无闲枝直耸二四丈树头四面共生余枝叶如栟榈五年一实实大如杯盌核两头不尖双卷而圆其味极甘美安邑御枣无以加也晋防康五年林邑献百枚昔李少君谓枣大如非诞説也【南方草物状】六竒沙门竺惠猷太元二年夜夣读诗五首其一篇后曰陌南酸枣树名为六竒木遣人以伐取载还柱马屋【异苑】
　　枣昏范撰和香方其序云枣膏昏钝以比杨保也避乱遇枣太原王仲德年少时遭乱避胡贼絶粒二日草中卧忽有人扶其头乎云可起防枣王便寤瞥见一小儿长四尺即隠乃有一囊干枣在前噉之小有气力便起【幽明録】
　　仙人枣魏百果园中有仙人枣长五寸把之两头俱出核细如鍼霜降乃熟食之甚美俗传云出昆仑山一曰西王母枣【伽蓝记】
　　筭枣数北齐綦母怀文云昔在晋阳为监馆馆中有一蠕蠕客同馆胡沙门指语怀文云此人别有异筭术仍指庭中一枣树云令其布筭子即知其实数乃试之并办若干纯赤若干赤白相半于是剥数之惟少一子筭者曰必不少但更撼之果落一实【北史】
　　仲思枣信都献仲思枣四百枚枣长四五寸正紫色细文文绉小核味甘胜于青州枣北齐时有山人仲思得此枣种之因以为名亦名仙枣时海内惟有数株【大业拾遗】碧枣处士元藏机大业元年为海使判官遇风浪坏船独为破木所载忽逹于洲岛洲人曰此乃沧洲有碧枣丹栗皆大如梨【杜阳编】
　　食无核枣河中永乐县出枣世传得枣无核者食可度世里有苏氏女自小获而食之不食五糓年五十嫁顔如处子自乱离后不知所终【北夣言】河中永乐县道净院居蒲中之胜境蒲中多大枣天下人传歳中不过一二无核者侯道华比三年輙得啖之后仙去【室室志】
　　枯枿复生邢州城东十余里周世宗之祖庄也门侧有井上有大枣一株世宗时柯叶茂盛埀荫一畆恭帝旣祗枣遂枯死明道中枯枿复生一枝长一丈余蔚然可爱井水中如覆锦綉柴氏惧遂塞井伐木明年诏求五代帝王之后柴氏自邢蔡虢等州诸族被甄叙入官者三十余人井枣之祥亦非空应【括异志】
　　夣食光禄卿李郁因昼夣食巨枣觉而有疾谓其亲友曰尝闻枣子重来呼魂之象今予神气逼抑将不免乎未几而卒【晋史】
　　嫁枣正月一日日出时反斧班驳椎之名嫁枣不椎则花无实子易零落也【齐民要术】
　　三星骈白河东安邑枣东郡糓城紫枣长二寸西王母枣大如李核三月熟在众果之先洛阳宫后园河内汲郡枣一名墟枣一名安益枣东海蒸枣洛阳夏后枣安平信都大枣单父枣梁国夫人枣大白枣一名曰蹙咨小核多肌三星枣骈白枣灌枣此四者官园所种枣有狗牙鸡心牛头羊矢猕猴细腰之名又有枣大枣崎亷枣桂枣夕枣之名【广志】安邑千树枣与千户侯等【史记】风摇羊角树日映鸡心枝已闻安邑美永茂玉门埀【简文咏枣赋】
　　龙骨河中府贡龙骨枣【地理志】极美者有水菱枣【图经】千年大食国有千年枣【杜还经行记】
　　七寸北方有七寸枣【述异记】
　　鹘莾拂菻南有国曰磨邻人食鹘莾并食波斯枣也【西域传】波斯枣出波斯国波斯呼为窟莾树长三四丈围五六尺叶如土藤不凋二月生花状如蕉花有两甲渐渐开罅中有十余房子长二尺黄白色有核熟则紫色形类干枣味甜如饴可食【酉阳】
　　益气北方荒中有枣林焉其高五十丈敷张枝条数里余疾风不能偃雷电不能摧其子长六七等围过其长熟色如朱乹之不缩气味润泽殊于常枣食之可以安躯益气故方书云此枣枝条盛于常枣亦益气安躯赤松子云北方大枣味有殊旣可益气又安躯【神异经】黄齿齿居晋而黄【养生论】晋地多枣人常置之怀袖中若粤人之噉槟榔味甘伤脾故齿黄也【医説】
　　栗
　　箕山伊尹曰果之美者江浦之橘箕山之栗【吕览】
　　千树燕秦千树栗其人与千户侯等【汉书】
　　五方栗栗五方皆有周秦吴杨特饶唯渔阳范阳栗甜美长味他方不及也倭韩国上栗大如鸡子亦短味不美桂阳有栗丛生大如柿【诗义防】
　　峄阳栗上林有侯栗瑰栗魁栗榛栗峄阳栗峄阳都尉曹龙所献大如拳【西京杂记】
　　十五枚一升汉武帝果园栗十五枚为一升【三秦记】案其栗味甘而小不如三秦所説【括地志】
　　中山栗安平好枣中山好栗魏郡好杏河内好稻真定好梨【河晏九州论】中山好栗地产不以为珍【卢毓冀州论】
　　掷栗卜郡刘秀之为丹阳尹先是秀之从叔穆之为丹阳与子弟于防事上饮宴防事柱有一穿穆之谓子信及秀之曰汝等试以栗遥掷此柱若能入穿必得此郡唯秀之独入焉其言果騐【宋书世説】
　　防栗沈约常侍宴防豫州献栗径寸半竒之问众栗事多少与约各防所知约少帝三事约出谓人曰此公防短前不让即羞死帝以其言不逊欲抵其罪徐勉固谏得止【梁书】
　　掷帝中面萧琛尝预御筵醉伏上以枣投琛乃乃取栗掷帝中面御史中丞在席帝动色曰此中有人不得如此岂有説也琛曰陞下投臣以赤心臣敢报之以战栗【上】
　　天台栗王可交居松江泛江见舫中有道士七人皆玉冠霞帔呼可交上舫与二栗青赤光如枣长二寸许肉脆而甘如饴食尽令去俄顷坐于石上问樵者何地即天台也【续神仙传】
　　鳯冠栗谢卿遇神仙设鳯冠栗【续仙传】
　　猴栗李徳裕一夕柑子宴防客盘中有猴栗无味陈坚处士云防州南有渐栗形如枣核【酉阳】
　　河东饭晋王尝穷追汴师粮运不继蒸栗以食军中遂呼栗为河东饭【清异録】
　　栗之出南山其上多栗葛山铜山其未多栗【山经】
　　大栗栗有闗中侯栗大如鸡子梁州献栗径寸半越中栗大如拳【广志】诸曁产如拳之栗【地理志】马韩出大栗如梨【后四传】东夷魏国出大栗如梨【魏志】
