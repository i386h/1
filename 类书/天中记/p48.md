<!-- { "loadSidebar": true } -->
　　踊长元帝时临淮徐县地踊长五六里高二丈【山海经记】四履秦地则西临洮北沙漠东萦西带皆临大海汉兴地东西九千三百二里南北万三千三百六十八里此汉之极盛也东乐浪西敦煌南日南北鴈门西南永昌四履之盛亦如前汉【通典】
　　缩地脉费长房遇壶公有神术能缩地脉千里聚在目前放之复如旧【神仙传】
　　土神俗间有土公之神云土不可动有五嵗女孙卒得病诣市卜云犯土云即依方治之病即愈然后知天下有土神矣【裴新言】
　　坑掘晋氏南迁郭璞周访地图云荆楚旧为王都欲于硖州置之嫌逼山遂止便有冝都之号下至松滋地有靣势都邑之像乃掘坑称土嫌其太轻复防本坑土又不满便止曰昔金陵王气于今不絶固当经三百年矣便都建业【宣律师感应记】
　　赤如丹祖约府内地忽赤如丹戴洋曰按河图徴云地赤如丹血丸丸当有下反上者恐胡马当来饮准水后果石勒骑大至攻城大战【晋书】
　　夣吞丸刘敬宣在觧卑夣土丸而服之既而占焉或荅曰此服土吞丸也既觉而喜曰丸者桓也既吞矣我复本土矣旬日中闻桓败得来归【晋安帝纪】
　　地防桓既篡位后御牀防防羣臣失色侍中殷仲文进曰当由圣德渊重厚地所以不能载时人善之【世説】侯景篡位及升御床床脚自防【南史】
　　夣吞梁简文乆见幽絷谓舍人殷不害曰吾昨夣吞土试思之不害曰昔重耳馈块卒友晋国陛下所夣将符是乎帝曰傥幽冥有徴兾斯言不妄后王伟彭儁五脩纂进觞于帝帝醉而儁进土囊脩纂坐上乃崩竟恊于夣【南史】
　　食土开元二十八年春二月懐州武德武陟脩武三县人无故食土云味美异于他先是武德期城村妇人相与采聚而言曰今未贵人饥幸为生活有老父紫衣白马从十人来过之谓妇人曰何忧无食此渠水傍土甚佳可食女试尝之妇人取食味颇异遂失老父乃取其土至家伴其面为饼饼甚美由是逺近竞取之渠东西五里南北十余歩土并尽牛肃时在懐亲遇之【纪闻】地癖李憕丰于产业伊川膏腴水陆上田脩竹茂树自城及闗口别业相望与吏部侍郎李彭年皆有地癖郑岩田产亚于憕【旧唐】
　　穿地姜师度既好沟洫所在必发众穿凿虽时有不利而成功亦多先是太史令传孝忠善占星纬时人为之语曰传孝忠两眼看天姜师度一心穿地传之以为口实【旧唐】时为语曰孝忠知仰天师度知相地嘲所嗜也【新唐】王地浮屠与张説置永乐东南第一宅有永巷者戒曰此宅西北隅最是王地慎勿于此取土越月泓又至谓悦曰此宅气候忽然索莫其必恐有取土于西北隅者与説并视果有取土坑三数坑皆深丈余泓大惊曰祸事令公冨贵一身而已更二十年外诸郎君皆不得天年説惧将乎之泓曰客土无气与地脉不相连今欲填之犹人有疮痏补以他肉无益也説子均垍【阙】　禄山委任克复后均赐死垍长流【常恃言防】
　　弹丸劒南自宗还京后于绵益二州各置一节度百姓劳高适因西山三城置戍上三防曰平戎以西数城邈在穷山之颠埀于絶险之未运粮于束马之路坐甲于无人之乡以戎狄言之不足以利戎狄以国家言之不足以广土宇柰何以险阻弹丸之地而困全蜀太平之人哉【旧唐书】
　　地理贾躭好地理学凡四夷之使及使四夷还者必与之从容讯其山川土地之终始是以九州之夷险百蛮之土俗区分指画备防源流【上】
　　贡土天下贡赋唯长安县贡土万年县贡水【南部新书】益土建中初魏县西四十里忽然土长土长四五尺数畆里人骇异之明年魏田悦反德宗命马燧等讨之朱防王武俊帅兵救田悦引军与王师对垒三年防僣称兾王武俊称赵王田悦称魏王悦时垒正当土长之所及僣署告天乃因其长土为坛以祭魏州功曹韦稔为益土颂以媚悦马燧闻之笑曰田悦异常贼也【旧唐】厚薄朱朴迁都议曰江南土薄水浅人心嚣浮轻巧不可以都河北土厚水深人心疆愎狠戾不可以都惟防邓实惟中原人心质良去秦咫尺而有上洛为之限永无夷狄侵轶之虞此建都之极选也【唐书】
　　青牛妪辽太祖皇后述律氏尝至辽土二河之防有女子乘青牛车仓卒避路忽不见未防童谣曰青女妪曽避路盖言谓地祗为青牛妪云【辽史】
　　黄金母汾晋村野间语曰欲作千箱主问取黄金母意谓多稼厚畜由耕所致也【凊异】
　　青铜海汴老圃纪生一鉏庇三年口病笃呼子孙戒曰此二十畆地便是青铜海也
　　起西北昆仑柱天万脉【万山之脉】由起西北绵亘幽寒莫诣为背为项【西北近昆仑如人之背项】为为毳【渐逺也】下为臋上为髪际靣居秦雍耳目口鼻【秦雍为天下之面分耳目口鼻也】幽冀川蜀分左右背悬心闗脑腹埀洛汭胃脘出纳为汧为渭大河大江经络萦衞大肠膀胱震泽垒济青徐以降是为髋髀泄为尾闾茫洋无际海洲万国粪滓尘秽【张子房赤霆经】雌雄中原为雄魁杰竒伟江南为雌淸楚娇丽言其孕人物然也【上】
　　沃瘠公父文伯之母曰昔圣王之处民也择瘠土而处之沃土之民不材淫也瘠土之民莫不向义劳也【国语】生反广成子曰百昌皆生于土而反于土故余将去汝入无穷之门以防无极之野【庄子】
　　上方下方翼奉封事曰上方之情乐也下方之情哀也孟康曰上方谓北与东也阳气所萌生故为上下方谓南与西也隂气所萌生故为下【前汉】
　　地垠甘泉赋天阃决兮地垠开八荒恊兮万国谐【上】地络振天维衍地络【西京】层峯亘天维旷渚绵地络【宋孝武】白土隋图经云常山高邑县房子城出白土细滑膏润可以涂餙兼用之濯锦可致鲜洁一名赤石冈郦道元水经云白土细滑如膏可用濯锦色夺霜雪光彩鲜异洁于常锦俗以美谈言房子之纩也抑亦蜀中之濯锦江矣嵗贡其锦以充御府魏都赋织纩房子
　　响地邢州尚书房东井地周百余步其所鸣响人马行土轰作雷声掘之即火出【郡国志】
　　可食云南临安府唐黎州也有落容山在府治西南三里其土香美作饼炙熟可食僰妇嗜之【云南志】
　　坚土丹徒界内土坚紧如蜡故谚云生东呉死丹徒言呉多产出可以摄生自奉养丹徒地可以也【舆地志】瘗薶尔雅曰祭地曰瘗貍孙炎曰瘗者翳也既祭瘗藏也祭法曰瘗埋于泰折吕氏春秋曰天下时地生财不与民谋有年瘗土无年瘗土注有谷祭土报其功也无谷祭土让其神也
　　六幽典引曰光被六幽蔡邕曰六幽谓上下四方也向曰六幽谓天地四方幽逺之处
　　六漠逺游曰经营四荒兮周流六漠注六合也【楚辞】别让计九州之别壤山陵之大川泽所注菜沮所生鸟兽所聚凡九百一十万八千二十四顷硗埆不垦者千五百万二千顷【援神契】
　　蚤虱凿山鑚石则地痛人民多若蚤虱蚤虱众多则地痒也【刘向别録】
　　梦地地为隂其下也梦见地者身安宁【梦书】
　　地震
　　止殃剪妖文王立国八年寝疾五日而地动东西南北不出国郊百吏皆请曰臣闻地之动为人主也请举事动众増国城以移之文王曰不可天之见妖也以罚有罪也请改行重善以移之无几何疾乃止此文王所以止殃剪妖也【吕氏春秋】三川震幽王三年西周三川皆震伯阳父曰周将亡矣夫天地之气不失其序若过其序民之乱也阳伏而不能出隂遁而不能烝于是有地震今三川实震是阳失其所而镇隂也阳失而在隂川源必塞夫水土演而民用也水土无演民乏财用不亡何待【国语】
　　句星在房心间景公谓太卜曰子之道何能对曰能动地公以告晏子晏子黙然不对出见太卜曰昔吾见句星在房心之间地其动乎太卜曰然晏子出太卜走往见公曰臣非能动地地固将动也田子阳闻之曰晏子黙然不对者不欲太卜之死往见太卜者恐公之欺也晏子可谓忠于上而惠于下矣【晏子春秋】晏子曰吾见维星絶枢星散其地动乎【説苑】维星散句星信则地动有星守三渊地动【后志】天西河中九星曰钩星钩星伸则地动者以水动也辰星赤黄而小则地大动土胜水也钩钤者天之管籥钩钤折则地动者天之管钥动也【汉上未氏易觧】地之将动钩钤开钤即房星上埀二星若磔开则始震盛张则大动渐合则止晋志云西河中九星如钩状曰钩星直则地动
　　地动仪张衡字平子造候风地动仪以精铜铸成圆径八寸合盖隆起形似酒樽餙以篆文山鸟兽之形中有都柱旁行八道于开机外有八龙首衔铜丸下有蟾蜍张口承之牙机巧制皆在鐏中覆盖周宻无际如地动鐏则震龙机发吐丸而蟾蜍承之振声激扬因此觉知虽一龙发机而七首不动防其方靣乃知震动之所在騐之合契若神自书典所记未之有也曽一龙发机而地不觉动京师学者初咸恠其无徴数日驿至果地动由是皆服其神妙【后汉】
　　越隂安帝永初元年郡国十八地震李固曰地者隂也法当安静今乃越隂之职专阳之政故应以震动【通考】失性初平二年地震董卓问蔡邕对曰天为阳故转运于上地为隂故安静于下今而地震是失其性以隂为阳也明公车不当青盖冝改之以应变卓改为緑盖【献帝春秋】邕曰地动隂盛大臣逾制【后汉】
　　臣象永徽元年晋州地震不息高宗顾谓侍臣曰朕政教不明使晋州之地屡有震动侍中张行成曰天阳也地隂也阳君象隂臣象君冝转动臣冝安静今晋州地震弥旬不休臣将恐女谒用事大臣隂谋且晋州陛下本封今地屡震尤彰其应伏愿深思逺虑以杜其萌帝深然之【旧唐】
　　隂盈京房易传曰臣事虽正专必地震其震于水则波于木则摇于屋则瓦落大经在辟而易臣兹谓隂动又曰小人剥庐厥妖山崩兹谓隂乗阳弱胜强刘向曰金木水沴土地所以震春秋灾异先书地震日蚀恶隂盈也【上】
　　风寒盛隂阳太甚作日乆不为星变则为地震或大风作而为地震地寒盛则裂风盛则震也【玉厯通政经】海波薄海水三岁一周流波相薄故地动【庄子】
　　山
　　土聚太子晋曰古之长民者不堕山不崇薮不防川不窦泽夫山土之聚也薮物之归也川气之导也泽水之钟也夫天地成而聚于高归物于下防为川谷以导其气陂唐汚痹以钟其羙是故聚不阤崩而物有所归气不沈滞而亦不散越【国语】
　　含泽布气春秋説题辞曰山之为言宣也含泽布气调五神也又云隂含阳故石凝为山
　　含精山者气之包含所以含精藏云故触石而出【元命包】地基春秋运斗枢曰山者地基也
　　地镇张晏曰元延中岷山崩山地之镇冝固而崩所以示人患也【翟方进传注】
　　产物山产也言产万物【释名】山宣也宣气散生万物有名而高象形也【説文】
