<!-- { "loadSidebar": true } -->
　　感致武定六年甘露降宫阙文武同贺魏帝令羣臣各言德绩感致所由崔昻曰吉凶两门不由符瑞故桑雉之戒实启中兴小鸟孕大未闻福感所愿虽休勿休允答天意帝为敛容【北史】邢子才颂曰流甘委素玉润氷鲜蜜房下结珠琲上悬【艺文】李德林为百官贺表云上乃顾神物荐委飞甘洒润玉散珠连昔魏明仙掌竟无灵液汉武金茎空望云表岂若神浆可挹流味九户之前天酒自零凝照三阶之下臣等振鳞抚翼空驰鱼鸟之心瘗玉编金待云亭之后【初学记】事文类聚以此为梁时虞寄瑞雨颂误
　　孝感李德饶赵郡栢乡人性至孝丁父忧单缞徒跣甘露降其树白鸠巢其庐【隋书】
　　润肺太真妃宿酒初消多苦肺热尝陵晨独游后苑傍花树以手攀枝口吸花露籍其露液润于肺也【开元遗事】政致李悬为具州刺史甘露徧庭树其邑人曰美政所致重降林攒贞元初为福唐尉闻母病弃官还母亡自埏甓作庐其右有白鸟来甘露降观察使李若初遣官属验实防露晞里人失色攒哭曰天所降露祸我耶俄而露复集鸟亦回翔诏作二阙于墓前时号阙下林家【新唐书】
　　甘露之变李训十一月帝御紫宸殿京兆尹韩约奏甘露降金吾左仗树羣臣贺训元舆奏言甘露近在禁中陛下宜亲往观以承天贶许之即辇入含元殿诏宰相羣臣往视训奏言非甘露帝曰岂约妄耶顾中尉仇士良于志等验之训因欲闭之诸官人使无免者蔷薇露五代时蕃使蒲阿散以十五瓶献
　　赐歌祥符九年十一月五日赐玉清昭应宫甘露歌曰名神浆称天酒考祥图兮嘉应之首降仁寿零未央观旧史兮太平之祥六日表贺
　　雀饧杜镐博学有识都城外有坟庄一日忽有甘露降布林木子侄辈惊喜白之镐味之惨然不怿子侄启请曰此非甘露乃雀饧也大非佳兆吾门其衰矣逾年镐家有八丧【王陶谈渊】天官书曰色黄白爵饧
　　降于熈寜六年冬建昌军城北五里间甘露降于进士徐上交别业松上浓厚如酒泽其味甜香上交折松枝献于太守张子方时有野人卖药于市语人曰吾尝客华隂县民亦有以甘露降告县者县令因自出按之有道人笑曰譬如人身精液流通均布六七十年中若有寿短促则涌于未死之前矣此木盖将槁故耳官人不信请留我以待明春此松必不复荣矣县令如其説果验焉【苕溪渔隐】
　　鹤警白鹤性警至八月露降流于草叶上滴滴有声则鸣【周处风土记】
　　仙丘露仙丘降露仙人常饮之【山海经】
　　桂露元封三年娄遏国献能言龟东方朔曰唯承桂露以饮之【洞冥记】
　　丹露毕勒国人饮丹露为浆丹露者日初出有露汁如珠也【上】
　　香露炎帝始百谷滋阜神芝发其异色灵苗擢其嘉颖陆地丹蕖骈生如盖香露滴沥下流成池【拾遗记】
　　朱露昆仑山有甘露蒙蒙似雾着草木则滴沥如珠亦有朱露望之色如丹着木石赭然如赤雪洒焉似瑶器承之如人君盛徳则下【上】
　　玉露齐武帝纪云卿云玉露【南史】玉露凋晚林【旧唐书李密】
　　霜
　　隂精霜者隂精冬令也四时代谢以霜收杀霜之为言亡也物以终也【春秋考异邮】
　　隂凝隂阳之气各静其所则静矣阳气胜则散为雨露隂气胜则凝为霜雪【大戴礼】
　　露凝诗含神雾曰阳气终白露为霜蔡邕月令章句曰露凝为霜潘安仁赋云天凝露以降霜兮木叶落而【埙枝】杀木霜以杀木露以润草【春秋元命苞】
　　挫物援神契曰霜以挫物
　　杀伐之表霜杀伐之表秋季霜始降鹰隼击王者顺天行诛以成肃杀之威若政令苛则夏下霜诛伐不行则冬霜不杀草【春秋感精符】
　　从地升寒气凝以为霜从地升也【五经通义】
　　鸿雁南飞天霜树落叶而鸿雁南飞【五经钩沈】
　　驷见国语曰驷见而霣霜霣霜而冬裘具贾逵曰驷房星也
　　附木诛不原情其霜附木不下地不教而诛其霜反在草下【京房易传】
　　工休礼曰季秋之日霜始降则百工休郑注曰谓胶漆之作停
　　嫁娶行家语曰霜降而妇功成嫁娶者行焉王肃注云季秋霜降嫁娶始于此诗云将子无怒秋以为期青女秋三月青女乃出以降霜雪高诱注曰青女天神青腰玉女主霜雪也楞严经青女者主霜雪之神也梁昭明博山香炉赋青女司寒红花翳景
　　夏陨霜桀无道夏陨霜【命厯序】
　　仲夏霜穆公即位仲夏霜杀草日中不消【上】
　　不杀草菽鲁僖公即位陨霜不杀草李梅实梅李大树比草为贵是君不能伐也定公即位陨霜杀菽菽者稼最强季氏之萌【春秋考异邮】
　　履霜操琴操曰履霜操者伯奇之所作也伯奇者吉甫之子也吉甫聴其后妻之言疑其孝子伯奇遂逐之伯奇编衣采楟花而食之清朝履霜自伤无罪见放遂乃援琴而鼔之
　　六月飞霜淮南子曰邹衍事燕惠王尽忠左右譛之王系之狱仰天而哭夏五月天为之下霜江淹书云昔者贱臣叩心飞霜击于燕地庶女告天振风袭于齐台宋井霜先民有言明出乎幽着生乎微故宋井之霜以基升正之寒黄芦之萌以兆大中之暑事亦如之【中论脩本】顺天气孙寳为京兆尹以立秋日署候文束部督邮入见勅曰今日鹰隼始击当顺天气取奸恶以成严霜之诛【汉书】
　　为秋霜光武崩广陵王荆作飞书与东海王彊搆逆曰当为秋霜无为槛羊注秋霜肃杀于物槛羊受制于人【后汉书】
　　昼霜北齐武成时昼霜下其年传位于太子纬【隋书】盛夏陨霜证圣元年六月陆州陨霜杀草吴越地燠而盛夏陨霜昔所未有【五行志】
　　凝霜封树唐书曰宁王宪疾时京城寒甚凝霜封树时学者以为春秋雨木氷即此是亦名树介言其象介胄也宪见而叹曰此俗所谓树稼者也谚曰树稼达官怕必有大臣当之吾其死矣十一月薨
　　不害嘉谷元和十四年四月淄青陨霜杀恶草及荆棘而不害嘉谷【唐史五行】
　　丰山钟鸣山海经曰丰山有九钟是知霜鸣郭璞注曰霜降则钟鸣故言知也
　　春雷验霜周则天时春雷始鸣记其日计其数满一百八十日霜必降又曰雁从北来记其日后八十日霜降【朝野佥载】
　　霜信北方白雁秋深乃来来则霜降谓之霜信【古今诗话】绀碧广延国霜色绀碧【拾遗记】
　　甘霜嵰州霜甘【上】
　　霜西王母云仙药中有霜绛雪【汉武内传】裴航遇仙女樊夫人诗曰一饮琼浆百感生霜捣尽见云英【传奇】鹧鸪覆背鹧鸪常向日而飞畏霜露早晩希出有时夜飞夜飞则以树叶覆其背上
　　雪
　　隂气凝隂气盛则凝为雪【曽子】云雾雨之徴也夏则为露冬则为霜湿则为雨寒则为雪雨露冻凝者皆由地发不从天降【论衡】
　　花六出凡草木花皆五出雪花独六出【韩诗外传】
　　不封条太平之代雪不封条凌殄毒害而已【西京杂记】五谷之精汜胜之书云取雪汁渍原蚕矢五六日待什手挼之和谷种之能御旱故谓雪为五谷之精也一丈雪武王伐纣都洛邑未成隂寒雨雪十余日深丈余甲子平旦不知何五大夫乗五车从两骑止门外欲谒武王武王将不出见太公曰不可雪深丈余而车骑无迹恐是圣人王使太师尚父谢五大夫曰宾幸临之失不先问方脩法服太师尚父使人持一器粥出进五车两骑曰大夫在内方对天子天寒故进热粥以御寒未知长防从何起两骑曰先进南海君次河伯风伯雨师粥既毕使者具以告尚父尚父告武王曰客可见矣武王曰诸神各有名乎师尚父曰南海神名祝融北海神名冥东海神名勾芒西海神名蓐收河伯名冯脩请使谒者各以其名召之武王乃于殿上谒者于殿下门外引祝融进五神皆惊相视而叹祝融拜武王王曰天隂乃逺来何以教之神曰王伐殷立周谨来受命愿勅风伯雨师各使奉其职武王曰予嵗时亦无废礼焉【太公金匮伏符隂谋】
　　赋黄竹丙辰天子游黄台之丘猎于苹泽有降雨天子乃休日中大寒北风雨雪有冻人天子作黄竹诗三章以哀之曰我徂黄竹【阙】负閟寒郭璞注曰閟闭也【穆天子传】甜雪穆王东至大之谷西王母来进嵰州甘霜甜雪嵰州去玉门三千里地多寒雪霜着木石之上皆融而甘可以为菓【拾遗记】西岳记云甘雪惠兹禾黍【北堂】
　　披裘犹寒天雨雪楚庄王披裘当户曰我犹寒彼百姓宾客甚矣乃使巡因中求百姓宾客之无居宿絶粮者国人大悦【尸子】
　　歌召灵王起昆明台召诸方士有二人乗游龙飞龙之辇王迎之上广时天下大旱地裂木然其一人先唱能为霜雪王乃请焉于是引气一吸则云起雪飞坐者皆凛然【拾遗记】
　　负薪而哭王孙子曰卫君重裘累茵而坐见路有负薪而哭者问之曰雪下衣薄也卫君曰为君而不知民孰以我为君于是开府金出仓粟以赈贫穷
　　雨雪不寒景公时雨雪三日公披狐白之裘曰怪哉雨雪三日不寒晏子曰古之贤君饱而知人饥温而知人寒公曰善出裘发粟以与饥寒者【晏子春秋】
　　梁山操琴操曰曽子耕太山下雨雪不得归思父母作梁山操
　　牛目魏惠王死葬有日矣天大雨雪至于牛目羣臣请弛期太子不许犀首以告惠公惠公谏曰昔王季歴葬于涡山之尾栾水齧其墓见棺之前和文王曰譆先君必欲一见羣臣百姓也天故使栾水见之于是出而为之张朝百姓皆见之三日而后更葬此文王之义也太子曰甚善敬弛期更择葬日【吕氏春秋】北堂书抄引孟子作滕文引战国防作惠王
　　青雪燕昭王时广延国来献其国去燕七万里在扶桑东其地寒盛夏之日氷厚至丈常雨青雪氷霜之色皆如绀碧【拾遗记】
　　履雪东郭先生久待诏公车贫困饥寒衣敝履不完行雪中履有上无下足尽践地道中人笑之东郭先生应之曰谁能履行雪中令人视之其上履也其履下处乃似人足者乎【史记】
　　牛马缩如猬汉元封二年大雪深一丈野中鸟兽皆死牛马踡缩如猬
　　齧雪苏武持节使于匈奴单于幽武置大窖中絶不与食天雨雪武卧齧雪与毡毛并咽之数日不死匈奴因以为神【汉书】
　　五月雪汉女者居东海养姑姑女防之于姑姑径诣太守诉而杀之五月下雪
　　飞燕期射雕赵飞燕在父母家居贫与妹合德通隣人羽林射雕者露立户外风雪大作飞燕闭息顺气体无轸粟射雕者以为神仙【飞燕外传】
　　闭门不出时大雪积地丈余洛阳令自出案行见人家皆除雪出有乞食者至袁安门无有行路谓安已死令人除雪入户见安僵卧问何以不出安曰大雪人皆饿不宜干人令以为贤举为孝亷【汝南先贤传】颍川胡定字元安至行絶人在丧雉兔游其庭雪覆其室县令遣户曹排雪问定定已絶谷妻子皆卧在床令遣掾以干糒就遗之定乃受半
　　食雪段颎破羌明年春余羌复与焼河大豪冦张掖颎自下马大战刀折矢尽虏亦引退颎追之且鬪且行昼夜相攻割肉食雪四十余日【东观汉记】
　　袒卧不移焦先世莫知所出野火焼其庐因露寝遭冬雪大至先袒卧不移人以为死就视如故【高士】
　　赤雪宋朝杂事曰太康七年河隂雨赤雪二顷唐五行志贞元二十一年正月甲戌雨赤雪于京师
　　掘得玉马东瀛公腾字元迈自并州迁镇邺行次真定时大雪当其门前数十步独液不积腾怪而掘之得玉马高尺许齿皆缺腾以为马国姓上送之以为瑞或谓无齿则不食是后腾为汲桑所杀【异苑】
　　平地尺雪陆机诛日平地尺雪时人以为寃【别传】
