<!-- { "loadSidebar": true } -->
　　祠塜遗钱剡县陈务妻少寡与二子同居好饮茶茗以宅中有古塜每饮輙先祀之二子患之曰古塜何知徒以劳意欲掘去之母苦禁而止其夜梦一人云吾止此塜三百余年卿二子欲见毁頼相保防又享吾佳茗虽潜壤杇骨岂防翳桑之报及晓于庭中获钱十万似乆埋者但贯新耳母告二子慙之从是祷祠愈切【异】大茗余姚人卢洪入山采茗遇一道士牵三青牛引洪至瀑布山曰吾丹丘子也闻子善具饮常思见惠山中有大茗可以相给祈子他日有瓯牺之余乞相遗也因立奠祀后常令家人入山获大茗焉【神异记】苦茶轻身换骨昔丹丘子黄山君服之【陶洪景杂録】
　　见鬼覔茶夏侯恺因疾死宗人字茍奴察见鬼神见恺来收马拜病其妻着平上帻单衣入坐生时西壁大床就人覔茶饮【搜神记】
　　防饮茶果桓温为州牧性俭每防饮唯下七奠拌茶果而已【晋书】
　　秽吾素业陆纳为吴兴太守时衞将军谢安常欲诣纳纳兄子俶恠纳无所备不敢问之乃私蓄十数人馔安既至所设唯茶果而已俶遂陈盛馔珍羞必具及安去纳杖俶四十云汝既不能光益叔父李何秽吾素业【上】采茗入丛晋孝武世宣城人秦精入武昌山中采茗忽见一人长一丈通体毛精见之太怖自谓必死毛人牵其臂将至山入大丛茗处放之便去精因留采湏防复来乃采懐中橘与精精甚怖负茗而归【续捜神记】
　　斛二瘕桓宣武有一督将因时行病后虚热更能饮复茗必一斛二斗乃饱才减升合便以为夫不足非复一日家贫后有客造之正遇其饮复茗亦先闻世有此病仍令更进五升乃大吐有一物出如升大有口形质缩绉状以牛肚客乃令置之于盆中以一斛二斗复茗浇之此物噏之都尽而止觉小胀又增五升便悉混然从口中涌出既吐此物病遂差或问之此何病荅云此病名斛二瘕【续搜神记】
　　水厄晋司徒长史王蒙好饮茶人至輙命饮之士大夫皆患之每欲徃侯必云今日有水厄【世説】王肃初入国不食羊肉及酪浆等物常饭鲫鱼美渇饮茗汁京师士子道肃一饮一斗号为漏巵髙祖谓肃曰卿中国之味也羊肉何如鱼美茗饮何如酪浆肃对曰羊者是陆产之最鱼者乃水族之长所好不同并各称珍以味言之甚是优劣羊比齐鲁大邦鱼比邾莒小国唯茗不中与酪作奴髙祖太笑彭城王勰谓肃曰卿不重齐鲁大邦而爱邾莒小国肃对曰乡曲所美不得不好彭城王重谓曰卿明日顾我为卿设邾莒之食亦有酪奴因此复号茗饮为酪奴时给事中刘缟慕肃之风专习茗饮彭城王谓缟曰卿不慕王侯八珍好苍头水厄海上有逐臭之夫里内有学颦之妇以卿言之即是也其彭城王家有呉奴以此言戱之后萧衍子西豊侯萧正徳归降时元义欲为之设茗先问卿于水厄多少正徳不晓义意荅曰下官生于水乡而立身以来未遭阳侯之难元义与举坐之客皆笑焉【伽蓝记】
　　服茶酥炖煌人单道开不畏寒暑常服小石子药有松蜜姜桂茯苓之气时复饮茶苏一二升而已【晋书】
　　比茗甘露新安王子鵉豫章王子尚诣昙济道人于八公山道人设茶茗子尚味之曰此露也何言茶茗【宋録】饮茗治脑陏文帝微时梦神人易其脑骨自尔脑痛忽遇一僧云山中有茗草煑而饮之当愈服之有効由是人竞采掇讃其畧云穷春秋演河图不如载茗一车【□好文】蛇种义兴南岳寺有真珠泉稠禅师尝饮之清甘可口曰得此泉烹桐庐茶不亦称乎未几有白蛇啣茶子坠寺前由此滋蔓茶味倍佳号曰蛇种圡人重之每嵗争先饷遗官司需索无絶寺僧苦之【旧志】
　　敲氷煑茗逸人王休居太白山下日与僧道异人徃还每至冬时取溪氷敲其精莹者煑建茗其賔客饮之【遗亊】税茶贞元九年春初税茶先是诸道塩鐡使张滂奏曰伏以去秋水灾诏令减税令之国用湏有供备状请出茶州县及茶山外商人要畧委所定三等时估每十税一价钱充所放两税其明年以后所得税外收贮若诸州遭水旱赋税不辨以此代之诏曰可仍委张滂具处置条奏自是每年得钱四十万贯茶之有税自此始也然税茶无虚嵗遭水旱处未尝以茶税钱拯瞻【唐史】春后贡新太和七年正月呉蜀贡新茶皆于冬中作法为之上务茶俭不欲逆其物性诏所贡新茶宜于立春后作【上】
　　茶使太和九年十月王涯献茶以涯为槯茶使茶之有税自涯始
　　槯茶不便太和九年十二月诸道塩鐡转运槯茶使令狐楚奏槯茶不便于民请停从之
　　归茶园元和十四年归光州茶园于百姓从刺史房免让之请
　　仙掌茶余闻荆州玉泉寺近清溪诸山其水边处处有茗草罗生枝叶如碧玉唯玉泉真公常来而饮之年八十余嵗顔色如桃花而此茗清香滑熟异于他者所以能还童振枯扶人夀也余游金陵见宗僧中孚示余茶数十片拳然重叠其状如手号为仙人掌茶盖新出乎玉泉之山旷古未觌因持之见遗兼赠诗要余荅之遂有此作后之髙僧大隠知仙人掌茶发乎中孚禅子及青莲居士李白也【李诗】
　　瑠璃眼皇孙奉节王好诗初煎茶加酥椒之类求诗泌戯云旋沬畨成碧玉池添酥散出瑠璃眼奉节王即徳宗【邺侯家传】
　　陆羽仙茶景陵僧有于水濵得婴儿者育为弟子稍长自筮遇蹇之渐繇曰鸿渐于陆羽可用为仪乃姓陆氏字鸿渐名羽羽有文学多意思耻一物不尽其妙茶术最着始造煎茶法至今鬻茶之家陶为其像置于器之间为茶神云宜茶足利巩县为瓷偶人号陆鸿渐买十茶器得一鸿渐市人沽茗不利輙灌注之一复州老僧是陆僧弟子常讽其歌云不羡黄金罍不羡白玉杯不羡朝入肖不羡幕入台千羡万羡西江水曾向竟陵城下来又有追感陆僧诗至多【因话録】
　　饮必羽煎有积师者嗜茶素非渐儿煎侍不乡口羽出游江湖四五载积师絶于茶味代宗召入内供奉命宫人善茶者以饷师一啜而罢上疑其诈私访羽召入翌日赐师斋俾羽煎茗喜动顔色一举而尽使问之师曰此茶有若渐儿所为也于是欲师知茶出羽见之【纪异録见广川尽防】
　　煎茶愽士御史大夫李季卿宣抚江南至临淮或言常伯熊善茶者李公请之伯熊着黄衫乌纱防手执茶器口诵茶茗区别指防左右刮目茶熟李公为歠两杯至江外又召陆鸿渐鸿渐身衣野服随茶具而入既坐敷摊如伯熊故事公心鄙之茶毕命奴子取钱三十分酧煎茶博士鸿渐乆逰江介通达胜流至此羞愧复着毁茶论【语林】
　　判茶品第陆字鲁望嗜茶置园顾渚山下嵗取租茶自判品第张又新为氷説七种其一慧山泉三虎丘井六松江人助其好者虽百里为致之不乘马升舟设蓬席赍束书茶笔牀钓居徃来时谓江湖散人或号天随子甫里先生自比涪翁渔父江上丈人后以髙士召不至【唐书】
　　茶拒诏何易于为益昌令盐鐡官取茶利诏下所在毋敢隠易于视诏书曰益昌人不征茶且不可活矧厚赋毒之乎命吏阁诏吏曰天子诏何敢拒防坐死公得免窜邪对曰吾敢爱一身而于民乎亦不使罪尔曹即自焚之观察使素贤之不劾也【上】
　　受茶一串陆防字敬舆张镒銄钱百万止受茶一串曰敢不承公之赐
　　变茶法玉涯始变茶法益其税以济用度下益困而郑注亦议茶天子命涯为使心知不可不敢争李训败乃及祸初民怨茶禁苛急涯就诛皆羣诟骂抵以瓦砾税茶王绍迁仓部员外郎是时兵旱无年诏户部收关官俸税茶及无名钱以修荒政绍由员外判务
　　贡停刺史唐制湖州造茶最多谓之顾渚贡焙嵗造一万八千四百八斤焙在长城县西北大厝五年以后始有进奉至建中二年袁髙为郡进二千六百串并诗刻石在贡焙故鸿渐与杨祭酒书云顾渚山中紫笋茶两片此物但恨帝未得尝实所叹息一片上太夫人一片充昆弟同歠后开成三年以贡不如法停刺史裴充【南部】雪水滞陆羽品第水以雪水第甘云煎茶滞而太冷也【海録】茶癖酒狂邓利云陆羽茶既为癖酒亦称狂【上】
　　囊缄茶末韩晋公滉闻奉天之难以夹练囊缄茶未遗使徤步以进【国史补】
　　消食茶有人授舒州牧李徳裕谓之曰彼到郡日天柱峯茶可惠三数角其人献数十斤李不受明年罢郡用意精求获数角投之李闵而受之曰此茶可以消酒食毒乃命烹一瓯沃于肉食内以银合闭之诘旦视其肉已化为水矣众服其广识【中朝故事玉泉子】
　　茶利茶灾右补阙母焸慱学有著述才性不饮茶致代茶余序其畧曰释滞消壅一日之利暂佳瘠气侵精终身之累斯大获益则归功茶力贻患则不为茶灾岂为福近易知福逺难见焸直集贤无何以热疾暴终矣【唐语】活火煎李约性嗜茶能自煎谓人曰茶湏缓火炙活火煎活火谓炭火之熖者也客至不限瓯数竟日执持茶器不倦曾奉使行至陜州硖石悬东爱渠水清流旬日忘发【因话録】
　　官自治园令狐楚为盐鐡转运使先是郑注建防茶使王涯又议官自治园植茶人不便楚请废使如旧法从之
　　谏增茶赋李字待价盐鐡使王播增茶税十之五以佐用度上号谓防率本济军与而税茶自贞元以来有之方天下无事忽厚敛以伤国体一不可茗为人饮盐粟同资若重税之售必髙其弊先及贫下二不可山泽之产无定数程斤论税以售多为利若价腾则市者稀其税几何三不可陛下初即位诏惩聚敛今反增茶赋必失人心帝不纳
　　莫茗能诗胡生者失其名以钉铰为业居霅溪而近白苹洲去厥居士余步有古坟胡生若每茶必奠酹之尝梦一人谓之曰吾姓栁平生善为诗而嗜茗及死塟室乃子今居之侧常衔子之惠无以为报欲教子为诗胡生辞以不能栁强之曰但率子言之当有致矣既寤试搆思果有冥助者厥后遂工焉【又一説】列子终于郑今墓在郊薮谓贤者之迹而或禁其樵焉里有胡生性落魄家贫少为洗镜锼钉之业倐遇甘果名茶美醖辙祭于列御冦之祠垄以求聦惠而思学道厯稔忽梦一人刀划其腹开以一卷之书置于心腑及睡而吟咏之意皆其美之祠所得不由于师友也既成卷轴尚不弃于猥贱之业真隠者之风逺近号为胡钉铰【南部新书】时人谓之胡钉铰诗栁当是栁恽也【茶谱】
　　日饮百椀大中三年东都进一僧年一百二十嵗宣皇问服何药而致此僧对曰臣少也贱素不知药性本好茶至处唯茶是求或出日过百余椀如常日亦不下四五十椀因赐茶五十斤令居保夀寺【南部新书】
　　悔自泼茶杜公悰位极人臣冨贵无比尝与同列言平生不称意有三其一为澧州刺史其二贬司农卿其三自西川移镇广陵舟次瞿唐为骇浪所惊左右呼唤不至渇甚自泼汤茶吃也【上】
　　緑华紫英同昌公主上每赐馔其茶则有緑华紫英之号【杜阳编】
　　涤烦党鲁使西蕃烹茶帐中蕃使问何为者鲁曰涤烦消渇所谓茶也蕃使曰我亦有之命取出以指曰此夀州者此顾渚者此靳门者【国史补】
　　撷山为茶藩镇刘仁恭禁南方茶自撷山为茶号山曰大恩以邀利
　　出茗输帛杨行宻字化源议出盐茗俾民输帛幕府髙朂曰疮破之余不可以加敛且帑赀何患不足若悉我所有易四邻所无不积财有余矣行宻纳
　　八床主人刘建锋死马殷代髙郁又教殷民得自摘山故茗算募髙力置邸阁居茗号八床主人
　　置邸卖茶楚马殷始脩贡京师然嵗贡不过所产茶名而已乃自京师至襄唐郢复等州置邸务以卖茶其利十倍
