<!-- { "loadSidebar": true } -->
　　禁尸起拜张俊者宣州深水县尉元澹庄客也其妻为虎所取俊誓欲报讐乃挟矢入山于近虎穴处上大树伺之乃见其妻已死为虎所禁尸自起拜虎讫自解裳衣裸而复僵虎又于穴中引四子皆大如狸掉尾欢跃以舌防死人虎子竞来争食俊连射毙之截虎头并杀四子取其首负妻而归【原化记】
　　鬼畏虎阳朔苏太妻徐氏卒既殡忽一日还家但闻语而不见形云某年命未终防司不録经旬月知占卜吉凶有乡人在府充职染疾其眷属遂徃卜之俄顷云去至凉风馆南地名柘木林遇虎当道不敢过遂郤回卜者坚请再徃俄顷云疾者已愈因述所居坊曲疾人形貎卜者始信服【桂林风土记】
　　南山斑寅将军大中年甯茵秀才于南山庄夜吟有叩门者曰南山斑寅将军拜谒相与吟咏明騐之乃虎也【传竒】
　　寅兽寅兽白齿亦能见机亦云寅客【眞诰】
　　白额侯张鋋次巴西遇白额候于巴西侯席上明騐之乃虎也【宣室志】
　　大空小空潭州华林善禅师观察使裴休访之问有侍者否师曰有一两个乃唤大空小空二虎自庵后出师曰有客且去二虎咆哮而去休问作何行业感得如斯师曰山僧常念观音
　　大青小青聪道人者姓仰氏名德聪姑苏人太平兴国三年结庐于云间余山之东峯有二虎为之衞名大青小青行则随待前后【志】
　　虎须治齿虎交而月晕仙人郑思逺常骑虎故人许隐齿痛求治郑曰唯得虎须及热插齿间即愈即为拔数茎与之因知虎须治齿也【酉阳】按古方剖虎牙治犬咬疮神效无比【北戸録】
　　虎骨如乙字虎杀人能令尸起自解衣方食之虎威如乙字长一寸在脇两旁皮内尾端亦有之佩之临官佳无官人所媢嫉
　　夜视一目放光虎夜视一目放光一目防物猎人候而射之光坠入地成白石治小儿惊【同上】
　　虎卜虎知冲破又能画地卜今人有画物上下者推其竒偶谓之虎卜【博物志】
　　生角汉中有虎生角道家云虎千嵗则牙脱而角生【述异説】説文委虒虎之有角者
　　斑奴登山履谷与虎相触猬为功曹斑奴奔比【易林】虎卧山林鹿过后朐猬为功曹遂全其躯【上】虎饥欲食见猬而伏【上】猬见虎则跳入虎耳【酉阳】
　　人化江陵有防人能化为虎俗云防虎化为人好着紫葛衣足无踵有五指者人化为虎【博物志】越俚之民老者化为虎【括地图】龙编功曹左飞曾化虎数月还作吏【交州记】缺耳凡虎若食一人耳上缺防若割裂以騐食人之数无差【物类相感志】
　　结坛有神能结坛召虎人有疑罪令登坛有罪者虎伤无罪者不顾名虎噬【佥载】
　　辨讼扶南王范寻常畜虎五六头鳄鱼十头若有讼未知曲直便投于鱼虎虎不噬则为有理秽貊之人祭虎为神将有以也【异苑】
　　波罗南诏谓虎为波罗【玉谿编事】
　　罗罗云南蛮人呼虎为罗罗老则化为虎有罗藏山虎市求那跋摩采元嘉元年至南海文帝勅州郡跋发下京路由始兴经停嵗许始兴有虎市仪形耸峙峯岭高絶跋摩谓其髣髴灵山改名灵鹫此山木多有虎灾自跋摩居之昼行夜徃或时値虎以杖按头抒之而去于是山旅水賔去来无梗感德归化者十有七八焉【述异记】曲江县灵鹫山旧多虎一名虎市晋义熙中有天竺僧居此而虎絶【旧经】
　　食犬则醉虎类能识人气未至百歩辄伏而嘷声震山谷须臾奋跃搏人人有勇者不为之动止而坐逡巡弭耳而去又虎骨甚异虽咫尺浅草能身伏不露及其虓然作声则嵬然大矣又虎不食小儿儿痴不知虎之可惧故不得而食兼不食醉人必坐守以俟其醒非俟其醒俟其惧也又人或罹虎口其神魂被虎所役徃徃为之前导今之人凡死于虎者衣服巾履皆别置于地非虎之威能使之自解是鬼之为也又虎饥则兼果实皆啖不特兽也凡食男子必自势起妇人必自乳起惟不食妇人之阴或遇之者当作势与之敌而屡退引至曲路即可避去盖虎不行曲路故也又虎食犬则醉犬虎之酒也【癸辛杂志】
　　天虎人虎俗言四指者天虎也五指者人虎也【国史补】
　　豹
　　豹胎纣为象箸而箕子怖以为象箸必不加于土铏必将犀玉之杯象箸玉杯必不羮菽藿则必旄象【世纪作熊蹯】豹胎【韩子】
　　豹文王拘于羑里散宜生求得豹以献纣免西伯之难【瑞应图】
　　侈靡武王为侈靡令人貂檐豹裘方得入庙故貂皮百金功臣之家粜千钟未得一豹皮【管子】
　　赤豹舂山百兽所聚也爰有赤豹熊罴【穆天子传】乘赤豹兮从文貍【楚辞】泰山多赤豹诗云赤豹黄罴【山海】尾赤而文黑谓之赤豹【陆机疏】
　　献皮翟人有献丰豹豹之皮于晋文公文公受客皮而叹曰此亦皮之美自为罪【韩子】
　　青豹元封中起神明之台炮青豹之脯青豹出浪坂之山状如虎色如翠杀之为脯食之不愚【洞防记】
　　树尾武昌记云樊口南有大姥庙孙权尝猎于山下依夕见一姥问权猎何所得曰止得一豹姥曰何不竖豹尾忽然不见应劭汉官仪云豹尾过役执金吾罢屯解围天下卤簿中后属车施豹尾于道路豹尾之内为省中盖权事应在此故为立庙也【水经注】
　　管窥王献之数嵗时尝防诸门生樗蒱见有胜负因曰南风不竞门生辈轻其小儿乃曰此即亦管中窥豹时见一斑献之怒曰逺惭荀奉倩近愧刘眞长拂衣而去【世説】建安八年庚申令曰明君不官无功之臣不赏不战之士治平尚德行有事赏功能论者之言一似管窥虎与【魏志注】
　　见学狄伯竒少曾游猎得豹见其文采焕炳遂自感叹始学书艺【后秦记】
　　白豹屠州有黒豹有白豹列名貘【王会】
　　文豹夫丰狐文豹栖于山林伏于岩穴静也夜行昼居戒也虽饥渴隐约犹且胥疏于江湖之上而求食焉定也然且不免于罗网机辟之患是何罪之有哉其皮为之灾也【庄子】
　　首山狐死首丘豹死首山是性之异也【广志】
　　果下罗山高入云雾诸仙所游上有豹兽文采蔚然小似猿猴南海人名之为果下非凡豹也【山记】
　　它牛室利佛逝国有橐它豹文而犀角以乘且耕名曰它牛豹【唐南蛮传】
　　狼
　　狼烟狼大如狗苍色作声诸窍皆沸防中筋大如鸭卵有犯盗者薰之当令手挛缩或言狼筋如织络小囊虫所作也狼粪烟直上烽火用之或言狼狈是两物狈前两足絶短行常驾两狼失狼则不能动故世言事乖者称狼狈【酉阳】
　　白狼白狼者金狼精也王者仁智明哲即至动凖法度则见【瑞应图】商汤为天子都于亳有神手牵白狼口衔金钩而入汤庭【田俅子】
　　荒服不至周穆王将征犬戎祭公谋父谏不听遂征之得四白狼四白鹿以归自是荒服者不至【国语】周宣时白狼见而犬戎服【瑞应图】
　　避狼城周幽王时牛化为虎羊化为狼洛南有避狼城是其处也【述异记】
　　狼圈秦故虎圈周匝三十五步狼圈广八十步长二十步西去长安十五里【汉宫殿疏】
　　啮人江都昜王非卒子建立宫人有过纵狼啮之观以为乐【本传】
　　狼乳乌孙王昆莫初生传父置草中为求食还见狼乳之又乌衘肉翔其旁以为神【张骞传】
　　山无豺狼王业为荆州刺史山无豺狼【搜神记】
　　衔衣王懿字仲德初遇苻氏之败与兄叡同起义兵与慕容垂战被重创走困卧大泽林中苦饥饿忽有青衣童儿携食与之食毕欲行防水潦暴至莫知所如有一白狼至前仰天而号号讫衘仲德衣渡水上仲德随之获济与叡相及后仲德三临徐州威德着于彭城立佛寺作白狼童子像于塔中以河北所遇也卒后亦于庙立白狼童子坛每祭必祠之【宋书】后魏事稍同
　　配狼匃奴单于生二女姿容甚美国人皆以为神单于筑髙台置二女其上曰请天自迎之经三年余有一老狼昼夜守台嘷呼其小女下为狼妻而产子后遂滋繁成国故其人好引声长歌又似狼嘷【北史】
　　附离突厥之先匃奴之别种也为隣国所破其族有一小儿弃草泽中有牝狼以肉饲之及长与狼交合遂有孕焉逃于高昌之国北山洞穴遂生十男大外托妻孕其后各为一姓阿史那即其一也【后周四夷传】突厥旗纛之上施金狼头侍衞之士皆为附离夏言亦狼盖本狼生志不本耳【北史】
　　狼头人薛延陀部落尝有一客乞食于主人者主人引与入帐命妻具馔其妻顾视客乃狼头人也主人不之妻告隣人共视之狼头人已食主人而去相与逐之见二人迎来问其故二人曰我是也我即神人薛延陀当灭我来取之其妻惧而反走【旧唐】
　　绳络武后人游击将军朱佛儿于魏县长夀乡界内逄白狼驯狎无惧人意遂以绳络头系得随送于县县令孟神符谍称崔融为贺表
　　防羊龙朔中杨思恃外戚典选多排斥选士为选人夏彪讼之中丞郎余庆弹奏免官许南阳曰故知杨吏部之败或问之许曰一彪一狼共防一羊不败何待【南部】知女百嵗狼化为女人名曰知女状如人坐道傍告丈夫曰我无父母兄弟丈夫娶为妻三年而食人以其名呼之则逃去【白泽图】
　　儿啼狼能为小儿啼声以诱人去数十步止其猛健者人不能制虽善用兵者亦不能尅也其膏可以煎和其皮可以为裘【毛诗疏】
　　狼卜志云狼卜食狼将逺逐食必先倒立以卜所向故今猎师遇狼辄喜盖狼之所在兽之所在也故古之造式者木用槐瘿枣瘤而以狼牙为柱取其灵知也
　　猿
　　五月生五九四十五五主音音主猿猿故五月而生【淮南】猿与狝猴不共山宿临且相呼【元康地记】
　　引气猿似猴大而黒长臂所以夀者好引其气也【繁露】化猿周穆王南征一军皆化君子为猿为鹤小人为虫为沙【抱朴子】
　　射猿荆王有神白猿王自射之则搏树而嬉使养由基射之始调弓矫矢未发猿拥树而号【吕览】养流涕而猿号【幽通赋】
　　袁公越王问范蠡手战之术范蠡曰臣闻越有处女国人称之愿王请问手战之道于是王乃请女女将北见王道逢老人自称袁公袁公问女闻子善为劔愿得一观之处女曰妾不敢有所隐也唯公所试公即挽林内之竹以枯槁末折堕地女接取其末袁公操其本而刺处女处女应即入之三入因举杖击袁公袁公则飞上树化为白猿【异越】授图黄石不无师表之心学劔白猿遂得风云之志【吏信字文盛墓志】授图黄石老学劒白猿翁【杜牧之诗】逞能庄子衣大布而补之正緳系履而过魏王魏王曰何先生之惫邪庄子曰衣敝履穿贫也非惫也此所谓非遭时也王独不见夫腾猿乎其得柟梓豫章也揽曼其枝而生长其间虽羿蓬蒙不能眄睨也及其得柘棘枳枸之间也危行侧视振动悼慓此筋骨非有加急而不柔也处势不便未足以逞其能也今处昏上乱相之间而欲无惫奚可得邪【庄子】新序宋玉事楚襄王稍同射猿蜀车骑将军邓芝征涪陵见猿猴縁山芝性好弩手自射猿中之猿拔其箭卷木叶塞其创芝曰嘻吾违物之性其将死矣【华阳志】芝见猿抱子在树上引弩射之中猿母其子为拔箭以木叶塞创芝乃叹息投弩水中自知当死【晋五行志】
　　肠断桓公入蜀至三峡山中部伍中有得猿子者其母缘岸哀号行百余里不去遂跳上船至便即絶破视其腹中肠皆寸寸断公闻之怒命黜其人【世説】
