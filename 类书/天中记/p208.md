<!-- { "loadSidebar": true } -->
　　不得同时蜀人杨得意为狗监侍上上读子虚赋而善之曰朕独不得与此人同时哉得意曰臣邑人司马相如自言为此赋上惊乃召问相如相如曰有是请为天子防猎赋赋成奏之复奏大人颂天子大悦飘飘有凌云之气似游天地之间意【史记】孝武善子虚之赋征司马长卿孝成玩弄众书之多善杨子云出入游猎子云乗从故曰玩杨子云之篇乐于居千石之官挟桓君山之书富于积猗顿之财【论衡佚文】
　　弃印追谒赵咨字文楚舜帝时拜东海相之官道经荥阳令敦煌曹暠咨之故孝防也迎路谒咨不为留暠送至亭次望尘不及谓主簿曰赵君名重今过界不见必为天下笑即弃印绶追至东海谒咨毕辞归家其为时人所贵若此【后汉】
　　起舍客张楷字公超通严氏春秋古文尚书门徒常百人宾客慕之自父党宿儒偕造门焉车马填街徒从无所止黄门贵戚之家皆起舍巷次以过客徃来之利楷疾其如此輙徙避之学者随之所居成市后华阴山南遂有公超市【上】
　　御李李膺字元礼性简亢无所交接唯以同郡荀淑陈实为师友荀爽尝就谒膺因为其御既还喜曰今日乃得御李君矣其见慕如此【上】膺恒以疾不送迎宾客二十日乃一通客唯陈仲弓来輙乗轝出门迎之【膺家録】膺居阳城时门生在门下者恒有四五百人膺每作一文出手门下共争之不得堕地陈仲弓初令大儿元方来见膺与言语讫遣厨中食元方喜以为合意当复得见焉【商芸小説】
　　异士郭太字林宗始至京师陈留人符融见而叹曰高雅竒伟达见清理行不茍合言不夸毗此异士也言之于河南尹李膺与相见曰吾见士多矣未有如郭林宗者也其聪识通朗髙雅密博今之华夏鲜见其俦友而亲之陈留人韩卓有知人之鉴融见原以己言告之卓曰此太原士也他日又以泰言告之卓曰四海内士也吾将见之于是骤见泰谓融曰此子神气冲和言合规矩髙才妙识罕见其伦【后汉纪】
　　同舟郭太防于洛阳始见河南尹李膺膺大竒之遂相友善于是名震京师后归乡里衣冠诸儒送至河上车数千两林宗唯与李膺同舟而济众宾望之以为神仙焉【后汉】
　　顔子复生黄宪字叔度汝南慎阳人时论者咸云顔子复生而族出孤鄙父为牛医颍川荀季和执宪手曰足下吾师范也后见袁奉髙曰卿国有顔子宁知之乎奉髙曰卿见吾叔度耶【典畧】
　　鄙吝复存黄叔度同郡陈蕃周举常相谓曰时月之间不见黄生则鄙吝之萌复存乎心及蕃为三公临朝叹曰叔度若在吾不敢先佩印绶矣【后汉】
　　万顷陂郭林宗少防汝南先过袁闳车不停执鸾不辍轭诣黄叔度乃弥日信宿或【薛恭祖】问其故林宗曰奉髙之器譬诸泛滥虽清而易挹叔度汪汪若万【千】顷之波澄之不清扰【淆】之不浊其器深广难测量也【后汉世説】下坐为贵庾乗字世逰少给事县庭为门士林宗见而防之劝逰学宫遂为诸生佣后能讲论自以卑第每处下坐诸生博士皆就雠问由是学中以下坐为贵【后汉】北海复知孔融为北海相黄巾复来侵暴融乃出屯都昌为赋管亥所围融逼急乃遣东莱太史慈求救于平原相刘备备惊曰孔北海乃复知天下有刘备邪即遣兵三千救之贼乃散走【上】
　　天际真人或以方谢仁祖不乃重者桓大司马曰诸君莫轻道仁祖企脚北下弹琵琶故自有天际真人想【世説】
　　不似世人王长史为中书郎徃敬和【洽】许尔时积雪长史从门外下车歩入尚书着公服敬和遥望叹曰此不复似世中人【上】
　　贪与周旋王司州先为庾公记室军后取殷浩为长史始到庾公欲遣王使下都王自启求住曰下官希见盛徳渊源始至犹贪与少日周旋【上】
　　画象铭璧宋纎字令艾敦煌人少有逺操沈静不与世交隠居酒泉南山不应辟命张祚时太守杨宣画其象于阁上出入视之作颂曰为枕何石为潄何流身不可见名不可求太守马岌造焉纎距而不见岌叹曰名可闻而身不可见徳可仰而形不可覩先生人中之龙也铭诗于石璧曰丹岩百丈青壁万寻竒木蓊鬰蔚若邓林其人如玉维国之琛室迩人遐实劳我心【晋书】
　　千载盛美王之字方平家贫性好山水义熈中辟召一无所就家在防稽上虞始宁沃川有佳山水之依岩筑室谢灵运顔延之并相钦重灵运与庐陵王义真牋会境既豊山水是以江左嘉遁竝多居之至若之拂衣归耕逾歴三纪孔淳之隠约穷岫自始迄今阮万龄辞事就闲纂戎先业既逺同羲唐亦激贪厉竞若遣一个有以相存真可谓千载盛羙也【南史】
　　陵霄驾鳯袁顗图避祸于襄阳当时皆羡之谓为陵霄驾鳯遂与义嘉同防【明帝答王景文诏】
　　子无所恨王训字懐范小字文殊年十六召见文徳殿应对爽彻上目送之乆谓朱升曰可谓相门有相初补国子生问説师袁昻昻曰乆籍髙名有劳虚想及观容止若披云雾俄而诸袁子弟来昻谓诸助教曰我儿出十数若有一子如此实无所恨【南史】
　　兰台聚到溉字茂灌少孤贫与兄沼弟洽俱知名起乐安任昉大相赏好提携溉洽二人广为声价梁天监初昉出守义兴要溉洽之郡为山泽之逰昉还为御史中丞后进皆宗之时有彭城刘孝绰刘苞刘孺呉郡陆倕张率陈郡殷芸沛国刘显及溉洽専辅日至号曰兰台聚陆倕赠昉诗云和风杂美气下有三人逰壮矣荀文若贤哉陈大邱今则兰台聚万古信为传任君本达识张子复清修既有絶尘到复见黄中刘时谓昉为任君比汉之三君到则溉兄弟也【上】
　　望尘阮孝绪字士宗屏居一室未尝出户亲友呼为居士天监初御史中丞任昉寻其兄履之欲造而不敢望而叹曰其室虽迩其人甚逺其为名流所钦尚如此自是钦慕风誉者莫不懐刺敛祍望尘而息【上】
　　校试误错韩显宗字茂亲性刚直有才学沙门法抚三齐称其聪悟常与显宗校试抄百余人名各读一遍随即覆呼法抚犹有一二舛谬显宗了无误错法抚叹曰贫道生平以来唯服郎耳【魏书】
　　神人李谐字防和防有风采赵郡李搔尝过元义门下见之归谓其父元忠曰领军门下见一神人元忠曰必李谐也问之果然谐与卢元明聘梁梁武使朱异觇客异言谐元明之羙谐等见及出梁武目送之谓左右曰朕今日遇勍敌卿辈常言此间都无人物此等何处来谓异曰过卿所谈【北史】
　　诵骚佳器卢元明字防章风采闲润善自摽置不妄交逰饮酒赋诗遇兴忘返性好理少时常从郷还道途遇相州刺史中山王熈熈博识之士见而叹曰卢郎有如此风神唯须诵离骚饮美酒自为佳器遂留之数日赠帛及马而别【上】
　　倾服阳休之字子烈早得才名为人物所领服外如踈放内实谨厚少年颇以峻急为累晩节以通美见称重衿期好防赏太常卿卢元明人地华重罕所交接非一时名士不得与之防休之始为行台郎便坦然投分文酒会同相得甚欵乡曲人士莫不企羡焉【上】
　　津梁封轨字广度深为郭柞所知柞常谓子景尚曰封轨髙绰二人并干国之才必应逺至吾平生不妾进举而每荐此二人非直为国进贤亦为汝等之津梁其见重如此轨既以方直自业髙绰亦以风槩立名髙肇拜司徒绰送迎徃来轨竟不诣绰顾不见轨乃遽归曰吾一生自谓无愆规矩今日举措不如封生逺矣【上】懐古卢字子真太武辟召天下儒隽以为首崔浩每与言輙叹曰对子真使我懐古之情更深【上】
　　羞对轩冕袁叔徳候李僧伽先减仆从然后入门曰见此贤令吾羞对轩冕
　　心醉忘疲元或字文若少有才学时誉甚美侍中崔光见或退而谓人曰黒头三公当此人也少与从兄安【阙】明中山王熈并以宗室博古文学齐名时人莫能
　　定其优劣尚书郎范阳卢道将谓吏部清河崔休曰三人才学虽无优劣然安豊少于造次中山皂白太多未若济南风流寛雅时人为之语曰三王楚琳琅未若济南备员方或姿制闲裕吐发流靡琅琊王诵有名人也见之未尝不心醉忘疲或本名亮字仕明时侍中穆绍与或同署避绍父讳启求改名诏曰仕明风神运吐常自以比荀文若可名或以取定体相伦之美【魏书】
　　杯属元凯袁尚书【翻】朕之杜预欲以此杯敬属元凯今为尽之侍坐者莫不羡仰【北史】
　　曹陆复生温子升字鹏举博览百家文章清婉梁使张皋写其文笔于江外梁武称之曰曹植陆机复生于北土恨我词人数穷百六【魏书】
　　严郑陆庆少好学节操甚髙仕梁为娄令陈永阳王为呉郡太守闻其名欲与相见庆辞以疾时宗人陆荣为郡五官掾庆尝诣焉王乃微服徃荣宅穿壁以观之王谓荣曰观陆庆风神凝峻殆不可测严君平郑子真何以尚兹【南史】
　　为异代交萧允字升佐为会稽郡丞行经延陵季子庙设苹藻之荐托为异代之交为诗以叙意辞理清典后主尝问蔡徴曰卿世与萧允相知此公志操何如征曰其清虚逺殆不可测至于文章可得而言因诵允诗以对后主嗟赏乆之【陈书】
　　留宿十日阎立本家代善画至荆州张僧繇旧迹曰定虚得名耳明日更徃曰名下定无虚士坐卧观之留宿其下十日不能去【隋唐嘉话】
　　宿傍三日率更令欧阳询行见古碑索靖所书驻马观之良乆而去数百歩复还下马伫立疲则布防坐观因宿其傍三日而后去【上】
　　望之若仙髙宗承贞观之后天下无事上官仪独持国政尝凌晨入朝巡洛水隄歩月徐辔咏诗曰脉脉广川流驱马歴长洲鹊飞山月曙蝉噪野风秋音韵清亮羣公望之若神仙【国史异纂】
　　年不可及崔湜弱冠进士登科不十年掌贡举后三登宰辅年始三十六崔之初执政也方二十七容止端雅文词清丽尝暮出端门下天津桥马上自吟春逰上林苑花满洛阳城张説旹为工部侍郎望之杳然而叹曰此句可效此位可得其年不可及也【翰林盛事】
　　登仙开元中朝廷选用羣官必推精当文物既盛英贤出入皆薄具外任虽雄藩大府由中朝冗员而授时以为左迁班景倩自扬州采访使入为大理少卿路由大梁倪若水为郡守西郊盛设祖席宴罢景倩登舟若水望其行尘谓掾吏曰班公是行何异豋仙乎为之驺殿良所甘心黙然良乆方整回驾既而为诗投相府以道其诚其词为当时所称赏【明皇杂録】
　　睂目有异李邕自刺史入计京师邕素负才名频被贬斥皆以邕能文养士贾生信陵之流执事忌胜剥落在外人间素有声称后进不识京洛阡陌聚看以为古人或将眉目有异衣冠望风寻访门巷又中使临问索其新文【谭宾録】
　　谪仙李太白初自蜀至京师舍于逆旅贺监知章闻其名首访之既竒其姿又请所为文白出蜀道难以示之读未竟称叹数四号为谪仙人白自防好酒于兖州习业平居多饮又于任城县搆酒楼日与同志荒宴其上少有醒时邑人皆以白重名望其重而加敬焉【本事诗】识荆李白与韩荆州书闻天下谈士相聚而言曰生不用万户侯但愿一识韩荆州何令人之景慕一至于此耶岂不以周公之风躬吐握之事使海内豪俊奔走而归之一登龙门则声誉十倍所以龙盘鳯逸之士皆欲收名定价于君侯
　　名利心尽房琯每见元徳秀叹息曰见紫芝眉宇使人名利之心都尽苏源明常语人曰吾不幸生衰俗所不耻者识元紫芝也【唐书】
