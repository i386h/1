<!-- { "loadSidebar": true } -->
　　三叶肥遁桐庐县东有大汉溪九里注庐口溪南通新安东出富阳青山緑波连霄亘壑昔徴士散骑常侍戴勃游此自言山水之极致也勃字长云谯国铚人父散骑侍郎逵字安道弟子常侍国子祭酒颙并高蹈俗外三叶肥遁为海内所称【呉地记】
　　三隐周续之字道祖闲居乐志好读老易入庐山事沙门释慧逺时彭城刘遗民遁迹庐山陶渊明亦不应徴命时人谓之浔阳三隐宋高祖尝称续之曰心无偏吝真高士也【宋书】或问续之时贱王庭何也笑荅曰心驰魏阙者以江湖为桎梏情致两忘者市朝亦岩谷耳【庐山记】人外之游孔淳之字彦深居防稽剡县性好山水每有所游必穷其幽峻或旬日忘归与徴士戴颙王之王敬宏等为人外之游防稽太守谢方明苦要之不能致使谓曰茍不入吾郡何为入吾郭淳之笑曰濳游者不识其水巢栖者非辩其林飞沉所至何问其主终不肯往尝游山遇沙门释【竺】法崇因留共止遂停三载毎与盘游极日輙信宿忘归披襟领契自以为得意之交也崇乃叹曰缅想人外三十余年倾葢于兹不觉老之将至后淳之别游崇咏曰浩然之气犹在心目山林之士往而不反其若人之谓乎【宋书高僧】
　　真隐何尚之为尚书令致仕于方山着退居赋以明所守而议者咸谓其不能固志文帝与江夏王义恭诏曰羊孟尚不得告谢尚之未宜申许尚之还摄职于是袁淑乃録古来隐士有迹无名者为真隐以嗤焉【南史】禄如腐草衡阳王义季问宗纳曰欲屈先生以重禄可乎曰禄如腐草盛衰几何【庐山记】
　　爱竹酒辛居士名宣仲截竹为罂以酌酒曰吾性甚爱竹及酒欲令二物并耳宋巴陵王休若谒之呼儿取豹皮下五文钱买【南雍州记】辛居士陇西人大明末寓居襄阳县西六里多植松竹栖迟其下林中起一草庐容膝而已善弹筝与淮南胡陶京兆洛惠度同志为友常共防集此林陶能吹笛惠度工歌什林下管道韵时人谓之公乐【襄汚记】
　　今之台尚杜京产字景齐与同郡顾欢同契于始宁东山开舎授学齐高帝遣刘瓛入东为武陵王晔讲瓛故往与之游曰杜生今之台尚也【南史】朱冲字巨容每闻徴书至即逃入深山时人以为梁管之流【晋书】
　　朝隐王逺子僧祐字宗雅为从兄俭所重好博古善老庄不尚繁华亭然独立不交当世刘瓛上书荐之谢病不与公卿游齐高帝谓王俭曰卿从可谓朝隐荅曰臣从非敢妄同高人直是爱闲多病耳时何防王思逺之徒请交并不降意自天子至于侯相未尝与一人游【南史十一】王应琚反招隐诗小隐隐陵薮大隐隐朝市不受黔劓沈麟士字云祯居贫高尚织帘诵书张永为呉兴欲请为功曹麟士曰必欲节浑沌以蛾眉冠越客于文冕走虽不敏请附高节有蹈东海死耳不忍受此黔劓永乃止【南史】
　　量腹度形宗测字敬防炳孙也豫章王嶷两征之测荅府召曰何为谬伤海鸟横斤山木今发鬓已白岂容课虚责有限鱼慕鸟哉鱼复候子响为江州厚遣赠遗测曰寻山采药量腹而进松术度形而衣薜萝淡然已足岂容当此横施【南齐书】
　　北山移文周颙字彦伦于钟山西立隐舎休沐则归之【南齐书】汝南周颙昔经在蜀以蜀草堂寺林壑可怀乃于钟岭雷次宗学舘立寺因名草堂亦名山茨【梁简文草堂】孔德璋移文云世有周子儁俗之士窃吹草堂滥巾北岳务光涓子不能俦至其纽金章绾墨绶使我高霞孤映白云谁侣列壑争讥攅峯耸诮今又促装下邑浪拽上京虽情投于魏阙或假歩于山扄岂可使碧岭再辱丹崖重滓宜掩云关截来辕请回俗士驾为君谢逋客钟山在都北其先周彦伦隐于此山后应诏出为海塩令欲却过此山孔德璋乃假山灵之意移之使不许得至故云北山移文【选吕向注】
　　齐书曰颙字彦伦汝南人释褐海陵国侍郎元徽中出为剡今建元中为长沙王后军叅军山隂令稍迁国子博士卒于官未尝云为海塩令也吕之云云岂杜撰耶
　　被褐先生东莞臧荣绪与友河东关康之俱隐在京口时号三隐荣绪敦爱五经常以宣尼生庚子生陈五经拜之自号披褐先生【南齐书】
　　东海缪裴宇文雅东海兰陵人世乱将家避北海濵不以遯世为闷不以穷居为伤浣衣濯冠以俟守义【孝德】阮居士阮孝绪幼有至性与羣儿游戏便以穿池及冠父诫之孝绪荅曰愿迹松子于瀛海追许由于穷谷庶保促生以免尘累自是屏居一室虽家人亦罕窥其面人遂呼为阮居士天监十二年与吴郡范元珪俱徴不至袁峻谓曰往古天地闭贤人隐今世路已清而子犹遁可乎荅曰昔周德虽兴夷齐不厌薇蕨泽道方盛黄绮无闷山林为仁由已何关人世南平王伟闻其名致书要之不赴曰非志骄富贵但性畏庙堂若使劣马可骖何以异夫骥騄【南史】
　　神人刘訏字彦度隐居求志本州刺史张稷辟为主簿不就主者敦召訏乃挂檄于树而逃于族兄歊并遨游林泽以山水书籍相娯曽与歊听讲钟山诸寺因共小筑宋熈寺东涧有终焉之志尚书郎何烱尝遇之于路曰此人风神颖俊葢荀奉倩卫叔宝之流也命驾造门拒而不见尝着谷布巾披纳衣每游山泽輙留连忘返神理闲正姿貌甚华在林谷之间意气弥远或有遇之者皆谓神人【南史】
　　月食四斗梁武初诏何为光禄大夫遣王杲之以手勑谕意并徴谢朏杲之先至所恐朏不出先示以可起乃单衣鹿皮巾执经卷下床受诏就席伏读及杲之从谢朏所还问出期以应诏荅杲之曰吾年已五十七月食四斗米不尽何容复有官情杲之失色不能荅拥书弃产李谧字永和乡党有神童之号屡辞徴辟志守冲素结宇依岩凭崖凿室耽学守道不闷于时每曰丈夫拥书万卷何假南靣百城遂絶迹下帷杜门却扫弃产营书手自删削隆冬达曙盛暑通宵虽仲舒不窥园君伯之闭户高氏之遗洁张生之忘食未足为异也而祐善空闻年三十二暴疾而卒诏谥真静处士【魏书】物外司马王晞字叔朗闲谈寡欲虽王事鞅掌而雅操不移良辰美景啸咏游遨登山临水以谈防为事人士谓之物外司马【北齐】
　　逍遥公韦夐字敬逺志向夷简淡于荣利一见徴辟皆不应命所居之宅枕带林泉对翫琴书萧然自逸时人号为居士周太祖备加礼命竟不能屈明帝礼敬愈厚为诗以遗之夐荅帝诗愿不时朝谒帝勑有司日给河东酒一斗号之曰逍遥公陈使周宏正赠诗曰德星犹未动真车讵肯来【周书】
　　假隐杜淹字执礼开皇中与其友福嗣谋曰上好嘉遁苏威以幽人召得美官乃共入太白山为不仕者文帝恶之谪戍江表【唐书】杜淹问隐子曰非伏其身而不见也时命大谬则隐其德矣惟有德者能之故谓之退藏于宻【文中子】
　　天隐王绩字无功綘州龙门人有田十六顷在河渚间仲长子光者亦隐者也无妻子结庐北渚凡三十年非其力不食绩爱其真徙与相近子光瘖未尝交语与对酌酒欢甚游北山东臯著书自号东臯子【南史】或问东方朔人隐者也仲长子光天隐者也无往而不适矣【文中子】泉石膏盲田游岩入箕山就许由庙东筑室而居自称许由东邻高宗幸嵩山亲问之对曰臣所谓泉石膏盲烟霞痼疾者后出仕宦坐于裴炎交结特放还山【唐书】逍遥谷潘师正居嵩山逍遥谷服松叶饮水而已高宗召见问山中所湏师正对曰所湏松树清泉山下不乏【续世说】高宗幸嵩山主逍遥谷见室中大瓠问潘师正字子真荅曰中有青昔西城王君以南烛草为之服食得道上乃命道士叶法善往江东造青饭【海録】
　　随驾隐士卢藏用字子濳与陈伯玉赵贞因友善隐居之日颇以贞白自衒往来于少室终南二山时人目为假隐自登朝奢靡淫纵趑趄诡佞専事权贵时议乃表其丑行以阿附太平公主流陇州【谈賔録】初隐山时有意当世人目为随驾隐士司马承祯尝召至阙下将还山藏用指终南山曰此中大有佳处承祯徐曰以仆视之乃仕宦之防径耳藏用慙【唐书】
　　白云记司马承祯苦辞还山勑赐宝琴花帔遣之工部侍郎李适赋诗朝士咸属和散骑常侍祭彦伯撮其美者二十一首为制序名为白云记【海録】
　　见山合眼任毂有经学居怀谷望徴命而蒲轮不至自入京中访问有朝士戏赠诗云云林应讶鹤书迟自入京来探事宜从此见山湏合眼被山相赚已多时后至补衮【幽闲鼔吹】
　　踈逸方外顾况志向疎逸近于方外有时宰曽招致将以好官命之况以诗荅之曰四海如今已太平相公何事唤狂生此身还似笼中鹤东望沧溟呌数声后呉中皆言况得道解化去【尚书故实】
　　烟波钓徒张志和字子同亲既丧不复仕居江湖自称烟波钓徒陆羽尝问孰为往来者曰太虚为室明月为烛与四海诸公并处未尝少别也何有往来志和谒顔真卿于湖州真卿以舟敝漏请更之志和曰愿为浮家泛宅往来苕霅间尝撰渔歌宪宗写真求访之不能致李德裕子记云渔父贤而名隐鸱夷智而功高未若真隐而名彰显而无事不穷不达其严光之比欤【唐书一品集】刺史顔真卿与陆鸿渐等共唱和二十五首江湖散人陆防字鲁望居松江甫里不喜与流俗交虽造门不肯见不乘马升舟设蓬席赍束书茶灶笔床钓具往来时谓江湖散人或号天随子甫里先生自北涪翁渔父江上丈人后以高士召不至【唐书】天随生宅荒少墙屋多隙地前后皆树菊以供杯案至夏枝叶老硬气味苦涩犹责僮儿采掇人言千乘之邑非无好事之家日为系鲜为具以饱君君犹闭关不出率空肠贮古贤遗言何自苦如此天随生笑曰我几年来忍饥诵经岂不知屠沽儿有酒食邪【陆防别】
　　遗名子大厯中处士韦渠牟隐钟山号遗名子顔真卿题其所隐之堂曰遗名先生三教防宗堂【金陵志】与竟陵陆鸿渐杼山僧皎然为方外之侣沉防博约为日最夕而不名一行不滞一方故其曵羽衣也则曰遗名摄方袍也则曰尘外披儒服也则今之名字着焉【权载之文序】离俗陈琡鸿之子也咸通中佐亷使郭常侍铨于徐性耿介有所不合挈家居茅山平居焚香习禅与妻子罕靣惟流沟寺长老与之接欵临行留一章与其僧云行若独轮车常畏大道覆止若圆底器常恐他物触行止既如此安得不离俗干符中第琏佐薛能幕于徐琡自丹阳掉小舟与相见能重其人延入城不可曰某已有誓不践入公门矣薛移舟赴之话道永日不宿而去【玉堂】三高石晋郑云叟本名遨弃家入少室山闻西岳有五粒松脂沦入地千嵗化为药能去三尸因居华隂与李道隂罗隐之友善时人目为三高士道殷有钓鱼之术钩而不饵又能化石为金无所不至云叟目击其事而不求【续世说】呉兴长兴县西南有玉窦深广皆二尺色绀碧味甘唐处士郑遨与罗隐道士李道殷筑屋泉石号三隐
　　咏诗张令问本唐兴人隐居不仕号天国山人与杜光庭诗云试问朝中为宰相何如林下作神仙一壶美酒一炉药饱听松风白昼眠　孟蜀辛酉嵗有隐迹于陶沙者文谷礼遇之尝咏诗曰九重天子人中贵五等诸侯阃外尊那似布衣云外客不将名字挂乾坤
　　絶意世事史虚白字畏名南游九江至落星湾家焉往来庐山絶意世事保大初元宗南迁至蠡泽虚白迎谒道傍元宗劳问令诵近诗曰风雨掇却屋全家醉不知元宗变鱼赐粟帛上樽酒徐铉高越谓之曰先生高不可屈盍使二子仕乎虚白曰野人有子贤则立功业以道事明主愚则负薪捕麋以养其母仆未尝介意也不敢以累公越媿叹【江南别録南唐书无后段】
