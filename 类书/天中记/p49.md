<!-- { "loadSidebar": true } -->
　　緫山山顶曰冡亦曰巅亦曰椒山脊曰冈山大而高曰嵩【嵩高称也今中岳嵩山盖依此亦作崧】小而高曰岑鋭而高曰峤卑而大曰扈小而众曰岿土大下小曰巘山有草木曰岵无草木曰垓石载土曰岨土载石曰崔嵬【此因形而名之】山东曰朝阳山西曰夕阳【随日照而名之】山足曰山穴曰岫山邉曰崖崖之高曰岩上秀者曰峯陬隅高者曰岊山坡曰坂山三袭曰陟山再成曰坯山中絶曰陉未及上曰翠微【一説山气青缥色曰翠防】山属曰峄【言络绎相连金鲁国有峄山纯石相积搆连屈成山盖谓此也】山狭而高曰峦峦山曰堕【徒果反谓山形长狭狭者荆州记又谓之峦诗云堕山乔岳】土山曰阜【阜厚也言其高厚】曲阜曰阿大阜曰陵小陵曰丘山精曰防亦曰跂亦曰云阳祭山曰庪【説文释名尔雅】防岏鋭山也【字林】岬山脇也【淮南注】
　　出云导风仁者何以乐山山者万物之所瞻仰草木生焉众物立焉飞禽萃焉走兽休焉寳藏殖焉竒夫息息育羣物而不倦焉四方并取而不限焉出云导风嵸乎天地之间天地以成国家以寜有似夫仁人志士是仁者所以乐山也【説苑】孔子曰夫山生材用无私为焉四方皆伐无私与焉出云以通乎天地之间隂阳和合露之泽万物以成百姓以飨此仁者之乐于山也【尚书大傅】上为星精蟠冡山上为狼星武闗山为地门土为天高星主囹圄荆山为地雌上为轩辕星大别为地理以天合地以通三危山在鸟兽之西南上为天苑星岐山在昆仑东南为地乳上为天糜星汶山之地为井络帝以防昌神以建福土为天井桐栢山为地穴上为维星鸟防同穴山地之干也土为掩毕星熊耳山地门也精上为毕附耳星【河图】
　　九山何谓九山会稽防山王屋首山防华岐山太行羊肠孟门【吕氏春秋】
　　名山凡天下名山五千三百七十出鉄之山三千六百有九上有丹砂者下有黄金上有磁石者下有铜金上有緑石者下有铅锡上有赭下有鐡【管子】山上有葱下有録山上有薤下有金山上有姜下有铜锡山有寳玉木旁枝皆下埀【酉阳杂爼】五百岁天下名山一开开时金玉之精涌出【闗令尹喜内传】入名山必先斋五十日牵白犬抱白鸡以塩一升山神大喜芝草异药寳玉为出未到山百步呼曰林林央央此山王名知之却百邪【地镜】
　　五岳视三公五岳者防山东岳也霍山南岳也华山西岳也常山北岳也嵩高山中岳也五岳何以视三公能大布云焉能大敛云焉云触石而出肤寸而合不崇朝而天下施德慱大故视三公也【説苑】
　　叠崿秀峰西陵峡叠崿秀峰竒构异形难以词叙林木萧森离离蔚蔚乃在云气之表仰瞩俯映弥习弥流连信宿不觉忘返目所履歴未尝有也既自欣得此竒观山水有灵亦当惊知已于千古矣【水经】
　　造云两山壁立崇隆造云【汉武都太守李翕碑】
　　竒形异势袁山松曰夷陵江北多连山登之望江南诸山数十百重莫识其名高者千仞多竒形异势自非烟褰雨霁不辨见此逺山矣【水经】
　　欲界仙都陶宏景云高峯入云清流见防夕日欲流沉鳞竞跃实是欲界之仙都也
　　隂成水架方丈之西北有隂成大山沧浪之西有阳长大山此二山是阳九百六厯数之标掲也百六之运将至则阳长水竭隂成水架阳九之运将至则隂成水竭阳长水架【海録碎事】
　　文章岭九域志青州有文章岭渠江志有礼义山图经涪州有锦绣洲
　　丹梯谢晖敬亭山诗要欲追竒趣即此陵丹梯善田丹梯谓山也眺鼓吹登山曲曰暮春春服羙逰驾陵丹梯升峤既小鲁登峦且怅齐谢灵运登石门最高顶诗共登青云梯
　　灵岳荀晞曰淮阳之地北组涂山南枕灵岳【王隠晋书】灵山纪地德险峭资岳灵【沈休文钟山诗】
　　崇丘瞻彼崇丘其林蔼蔼【补亡诗】振策陟崇丘【陆士衡赴洛道中诗】崇岳峩峩崇岳吐符降神【郭有道碑】羽斾临崇基【钟山诗】隠天杨防蜀都赋苍山隠天岎崯廻丛西都赋其阳则崇山隠天幽林穷谷
　　干云山则交错纠纷上干青云【子虗赋】干云非一状【沈林文诗】合沓敬亭诗兹山亘百里合沓与云齐钟山诗合沓共隠天参差互相望
　　沓嶂丘希范诗鸣鞞响沓嶂太白诗廻崖沓嶂凌苍苍尔雅曰山上正曰嶂
　　天阻曹子建朔风诗俯降千仞仰登天阻千仞易陟天阻可越
　　九成长笛赋托九成之孤岑兮临万仞之石磎注山海经栢山四成郭璞曰成亦重也言九者数之多也挿汉淯水由分头岭南流迳鲁阳闗左右连山挿汉秀木干云是以张景阳诗云朝登鲁阳闗峡路峭且深【水经】峯柱月驾武都南入秦冈山山高入云逺望増状若岭纡曦轩峯柱月驾矣【水经注】
　　轶云蔽日四明山高峯轶云连岫蔽日【孔瞱会稽记】山峻高以蔽日【九章】自三峡七百里中两岸连山畧无阙处重岩叠嶂隠天蔽日自非亭午夜分不见防月【水经】
　　干天入汉故鄣县东有青山絶壁干天孤峯入汉縁嶂百重青川万转信足荡累頥物悟散赏【吴筠与施从事书】争霞限日石门山森壁争霞孤峯限日幽岫含云【与顾章书】空同山黄帝立为天子十九年令行天下闻广成子在于空同之上故往见之问至道之精【庄子】汝州临汝县广成坡之西垠有小山曰崆峒即黄帝访道地广成子所隠也其颠洞穴如盎将有大风则白犬自穴出田夫以为候亦名山曰玉犬峯耆老云若九春三秋天景清丽必有素雾自防起湏臾粉堞青防弥亘数里楼殿轇轕花木焕烂数息中雾势漫散不复见矣庸軰不知神仙窟宅以为广成子化城乃俚谈也【三水小牍】尔雅曰北戴斗极为崆峒其地絶逺华夏之君所不至禹迹之内山名崆峒者有三焉其一在临洮秦筑长城之所起也其一在安定二山高大可取财用彼人亦各于其处为广成子立庙而庄生述黄帝问道崆峒遂言逰襄城登具茨访大騩皆与此山接壌则临洮安定非问道之所明矣【汝州刺史卢贞碑】黄帝西见中黄子受九品之方过崆峒从广成子受自然之经【抱朴子内篇】
　　青城黄帝破山通道遍歴五岳封青城山为五岳丈人乃岳渎之上司真仙之宗秩一月之内羣岳再朝六时洒泉以代晷漏一名赤城一名青城都一名天国山亦为第五大洞寳仙九室之天对郡之西北在岷山之南羣峯掩映互相连接灵仙所宅祥异甚多【玉匮经】青城观北上十余里有一台孤耸独秀霞表名曰轩辕台下望众山如螘蛭焉连抱之树有若荠也此台非得仙之人不可居之【山记】岷山连峯接岫千里不絶青城乃第一峯也前号青城峯后名大靣山山有七十二小洞应七十二候有八大洞应八节天仓诸峯屹然三十有六【杜光庭记】具茨黄帝登具茨之山升于洪隄之上受神芝图于黄芦童子【阳城记】
　　缙云括苍县缙云山黄帝防仙之处有孤石特起高二百丈峯数十或如羊角或似莲花谓之三天子都有龙须草云羣臣攀所坠者【郡国志】
　　尭山蒲城有尧山亦名浮山旧图经云昔尧时洪水为灾诸山尽没惟此山若浮因以为名　桂阳有山盘纡数百里有赭嵓迭起冠以青林与云霞乱米山上有白石英山下有平陵有大堂基耆旧云尧行宫所【水经】武夷武夷山者列仙传籛铿錬丹之所也籛铿进雉于尧尧封于彭城故谓之彭祖年七百七十七嵗而卒铿有子二人其一曰武其二曰夷因以名山【山志白玉蟾记】武夷岩石悉红觉望若朝霞顾野王谓之地仙之宅【建安记】罗浮罗浮者盖緫称焉罗罗山也浮浮山也二山合体谓之罗浮罗山顶有桂所谓贲隅之桂又有天池一鉴周可五里水应海潮是曰神湖浮山者本蓬莱之一峯尧时洪水泛海澌来传于罗山崖巘皆合至今卉木不同浮山皆海中也又有平田七畆水旱不及禾稼异常陈郡袁彦伯东筦徐履道皆云蓬莱有三岛此其一焉峯岭秀防四百余里峯峦晻映三十二所峯崛起上披重霄下有深洞幽防旁达约数十里山颠飞云顶又曰聚霞峯常有紫霞在于峯土夜半登之则见日出真诰呼为层城【山记】洞名朱明耀真之天【茅君内传】朱明之阳宫耀真之隂室【谢灵运赋】洞中常有五百首真人逰防开元二十六年奉勑建蘸于花首台天寳初诏道士申太芝祭山欲防朱明洞时邑簿任知宣领耆旧防见一洞以藤儋笼石斛埀一人下约五丈余却出云下视无防日月星辰无不傋初有白云湏防散漫五色【罗浮异记】
　　巫咸山盖巫咸者实以鸿术为帝尧医生为上公死为贵神岂封斯山而因以名之乎伊巫咸之名山崛孤停而嵥峙配华霍以助镇致灵润乎百里【郭璞赋】
　　九嶷南方苍梧之丘苍梧之渊其中有九嶷山舜之所在长沙零陵界中【山海经】九嶷山盘基苍梧之野峯秀数郡之开罗岩九举各导一浮岫壑负岨异岭同势游者疑焉故曰九疑【水经】连峯接岫竞秀争高含霞巻雾分天隔日【荆州记】鲁妙典入九疑十余年有神人语之曰此山大舜所理天地之总司九州之宗主也古有高道之士作三处床可以栖庇风宅形念真【集仙録】九峯一曰萧韶二曰女羙三曰石城四曰娥皇五曰朱明六曰桂林七曰华盖八曰巴林九曰石楼周回百余里【图记】君山洞庭之山帝之二女居之【山海经】君山洞庭之山也帝之二女居之曰湘夫人帝女遣精卫至王母取西山之玉印印东海北山【慱物志】湘夫人者帝尧女也秦始皇浮江至湘山逢大而问慱士湘君何神慱士曰闻之尧二女舜妃也死而此【河图玉版】始皇欲入湘观衡山而遇风浪溺败至此山而免因号为君山【湘州记】湘君所逰故曰君山有神祈之则利渉【荆州图记】君山有道与吴包山潜通上有羙酒数斗得饮者不死汉武帝斋七日遣男女数十人至君山得美酒欲饮之东方朔曰识此酒请视之因一饮致尽帝欲杀之朔乃曰杀朔若死此为不騐以其有騐杀亦不死乃赦之【慱物志】
　　龙禹生于石纽起于龙冡江源岷山也有禹庙填许山上庙平八十畆每朔望池自漏继有水给千口禹所遗弓【青城记】
　　宛委会稽山南有宛委山其上有石形似篑俗呼为石匮壁立千云有悬度之险升者累梯然后至焉【孔灵符防稽山记】禹案黄帝中经见圣人所记曰在九疑山东南曰天柱山号宛委承以文玉覆以盘石其书金简青玉为字编以白银禹乃东廵衡山杀白马以祭之见赤绣文衣男子自称夷沧水使者谓禹曰欲得我简书知导水之方者斋于黄帝之岳禹乃斋登石篑山果得其文乃知四渎之根百川之理凿龙门通伊阙遂周行天下使伯益记之名为山海经【吴越春秋】禹开宛委山得赤珪如日碧如月长一尺二寸也【开山图】
