<!-- { "loadSidebar": true } -->
　　不使亲疎齐王当出藩而王济諌请无数又累遣常山王与妇长广公主共入稽颡陈乞留之世祖甚恚谓王戎曰我兄弟至亲今出齐王自朕家计而甄徳王济连遣妇入来生哭人耶济尚如此况余者乎济自此被责左迁国子祭酒【晋诸公賛】武帝语和峤曰我欲先痛骂王武子然后爵之峤曰武子隽爽恐不可屈帝遂召武子苦责之因曰知愧不武子曰尺布斗粟之谣常为陛下耻之他人能令疎亲臣不能使亲疎以此愧陛下【世说】二俊陆机与弟云并有俊才司空张华见而恱之曰平吴之利在获二俊【晋阳秋】蔡司徒在洛见陆机兄弟住参佐廨中三间瓦屋士龙住东头士衡住西士龙为人文弱可受士衡长七尺余声作钟声言多慷慨【世说】张华见禇陶语平原陆曰君兄弟龙跃云津顾彦先鳯鸣朝阳【上】婉婉长离陵江而翔长离云谁咨尔陆生【潘安仁陆机诗】云六嵗能属文与兄机齐名虽文章不及机而持论过之号二陆防时吴尚书闵鸿见而竒之曰此児若非龙驹当是鳯雏【晋书】成都王頴陆机弟躭亦有清誉与云同遇害孙惠与朱诞书曰不意三陆相携闇朝一旦湮灭道业沦防痛酷之深荼毒难言国防儁望悲岂一人其为州里所痛悼如此【上】
　　三张安平张载字孟阳愽学有文章弟恊字景阳与载齐名亢字季阳才藻不逮二昆亦有属缀时人谓载协亢陆机云曰二陆三张【上】张协信都人兄弟三人俱善属文语曰二陆入洛三张减价【寰宇记】
　　三窟王衍虽居宰辅之重不以经国为念而思自全之计乃以弟澄为荆州族弟敦为青州因相谓曰荆州有江汉之固青州有负海之险二人在外而吾留此足以为三窟矣识者鄙之
　　在三卫玠字叔寳为太子洗马永嘉四年南至江夏与兄别于梁里涧语曰在三之义人之所重今日忠臣致身之运可勉乎行至豫章乃卒【卫玠别传】
　　遗书不荅李矩表郭诵为杨武将军履败石生诵弟元为贼所执贼遣元以书说矩曰去年东平曹嶷西賔猗卢矩如牛角何不归命矩以示诵曰昔王陵母在贼犹不改意弟当何论石勒复遗诵尘尾马鞭以示殷勤诵不答【晋书】
　　第五何准字防道庐江人骠骑将军充第五弟也雅好高尚征聘一无所就充位居宰相权倾人主而准散衡门不及世事于时名徳皆称之【中兴书】骠骑劝之令仕荅曰予弟五之名何必减骠骑【世说】
　　家弟戴安道【逵】既厉操东山而其兄欲建式遏之功谢太傅曰卿兄弟志业何其太殊戴曰下官不堪其忧家弟不改其乐【上】
　　轻侮和峤为少保散骑常侍性至俭恡峤同母弟郁素无名称峤轻侮之此以为捐
　　余年代弟太元中有一师从逺来莫知所出云人命应终有人乐代则死者可生若逼人求代亦复不过少时人闻此咸怪其虚诞王子猷子敬兄弟特相和睦子敬疾属纩子猷谓之曰吾才不如弟位亦通塞请以余年代弟师曰夫生代死者以己年限有余得以足亡者耳今贤弟命既应终君侯筭亦当尽复何所代子猷先有背疾子敬疾笃恒禁徃来闻亡便抚心悲惋都不得一声背即溃裂推师之言信而有实【幽明録】
　　火攻周仲智饮酒醉瞠目还靣谓伯仁曰君才不如弟而横得重名湏防举爉烛火掷伯仁伯仁笑曰阿奴火攻固出下防耳【世说】
　　投牋氷开河内荀儒字君林乗氷省舅氏防河上而死兄伦字君文求尸积日不得设祭水侧又投牋与河伯一宿岸侧氷开手执简浮上沦又牋谢之【异苑】
　　谤免散骑常侍祖纳初与弟约不睦中宗甚任约疎纳纳乃言于中宗曰约为人外有国士之形内懐凌上之性抑而使之可也若假其权必为乱阶中宗弗纳纳遂以兄弟相谤免官及后约为逆论者始知纳忠诚【晋书】事兄如父谢防少孤事兄如父兄弟友睦之行世莫能及不言人长短兄曜好臧否人物毎言论常以他语乱之【宋书】
　　咨行蔡廓奉兄轨如父家事小大皆谘而后行公禄赏赐一皆入轨有所资湏为就典者请焉从高祖在彭城妻郄氏求夏服廓荅曰知湏夏服计给事自应相供无容别寄轨时为给事中【上】
　　为兄憎述谢景仁爱其第三弟甝而憎述尝设馔请宋武帝希命甝豫坐而帝召述述知非景仁夙意又虑帝命之请急不从帝驰遣呼述湏至乃飱及景仁疾述尽心视汤药饮食必尝而后进衣不解不盥栉者累旬景仁深感愧焉友爱遂笃及景仁卒哀号过礼景仁肥壮棺木数具皆不合用述哀惶亲选乃获焉【南史】
　　腰皷兄弟沈懐文三子淡深冲冲仕齐为御史中丞与兄淡深名誉有优劣世号为腰皷兄弟淡深并歴御史中丞兄弟三人并为司直晋宋所未有也【南史二十四】着衣后应刘瓛字子珪弟璡字子璥方轨正直兄瓛夜隔壁呼璡共语璡不答方下床着衣立然后应瓛问其久璡曰向着衣未竟【南齐】
　　斫树更生赵防扈新城人也兄震动富于财大守樊文茂求之不已因弑之防扈亡命聚党至杜树呪曰文茂杀防扈兄今欲报之若事克斫树处更生不克即死二宿三枿生十丈余人间传以为神附者十余茂遂杀文茂【南史孝义传】
　　玉昆金友王琳齐代取梁武帝妹有子九人并知名长子铨字公衡羙风仪善占吐尚武帝女永嘉公主铨虽学业不及弟锡而孝行齐焉时人以为铨锡二王可谓玉昆金友【南史】
　　两到到溉字茂灌防弟子也父坦齐中书郎溉少孤贫与兄沼弟洽俱知名起家王国左常侍乐安任昉大相赏好提携溉洽二人广为声价【南史】时以溉洽兄弟比之二陆故世祖赠诗曰魏世重双丁晋朝称二陆何如今两到复似凌寒竹【梁书】
　　奉嫂甚谨刘潜字孝仪彭城人防孤与兄弟相厉勤学并工属文内行尤笃兄孝熊早卒孝仪奉寡嫂甚谨家内巨细必先咨决与妻子朝夕供侍未尝失礼时人以此称之
　　双璧陆暐字道晖与弟恭之季顺并有时誉洛阳令贾祯见其兄弟叹曰仆以老年更睹双璧又尝兄弟共黄门郎孙惠慰惠慰谓诸賔曰不意二陆复生坐隅吾德谢张公无以延誉暐与恭之晩不和睦为时所鄙【魏书】蜂腰周正防孤及第直俱为伯父舍所养正丑而不陋言而能谈诽谐似优刚肠似直善元理为当世所宗自称有才无相直方雅气调高于次昆或问三周熟贤人曰若蜂腰矣【南史】
　　两周台城防周正为侯景所得及僧辩东讨正先至僧辩飞骑迎之及见欢甚僧辩即日啓元帝手书与正仍遣使迎之谓朝士曰晋氏平吴喜获二陆今我讨贼亦得两周及至礼数甚优朝臣无比【上】
　　聚防同食杨播字元庆家世纯厚并敦义让昆季相事有如父子播刚毅椿津恭谦与人言自称名字兄弟旦则聚于防堂终日相对未曽入内有一羙味不集不食防堂间徃徃帏幔隔障为寝息之所时就休偃还共谈笑椿年老曽他处醉归津扶侍还室仍假寐閤前承安否椿津年过六十并登台鼎而津常参问旦暮子侄罗列阶下椿不命坐津不敢坐椿毎近出或日斜不至津不先饭椿还后乃共食食则津亲授匙箸味皆先尝椿命食然后食津为司空于时府主皆引寮佐人命津求官津曰此事湏家兄裁之何为见问初津为肆州椿在京宅每有四时嘉味辄固使次附之若或未寄不先入口椿每得所寄辄对之下泣【魏书】
　　白眉马子结兄弟三人皆渉文史杨休之牧西兖子亷子尚子结与诸朝士各有诗言赠休之揔为一集酧荅即诗云三马俱白眉者也【北齐书】
　　一时之选温大雅字彦性至孝少好学以才辨知名在隋与顔思曽俱在东宫彦愽与思鲁弟愍楚同直内史省彦愽与愍楚弟游秦典校秘阁二家兄弟各为一时人物之选少时学业顔氏为优其后职位温氏为盛【旧唐书】
　　三鳯薛元敬与収及族兄德音齐名世称河东三鳯収为长离德音为鸑鷟元敬年少为鹓鶵武徳中为文学舘学士如晦叹曰小记室不可得而亲不可得而踈【上】两絶张知謇与兄知元知晦弟知泰知黙五人励志读书皆以明经擢第俱为顕官知謇自徳州入计则天重其才干又目其状貎过人命画工冩之以其本赐之曰人或有才必无其貎卿家昆季可谓两絶时人称之【上】双举张楚金少有志行事亲以孝闻初与兄越石同预乡贡进士州司马将罢越石而荐楚金辞曰以顺则越石长以才则楚金不如固请俱退时李勣为都督叹曰贡士本求才行相推如此何嫌双举也乃俱荐擢第【上】合丹刘巨麟开元中为广州刺史弟仲邱为丽政殿学士兄弟友爱有罗浮道者为巨麟合丹剂将分半以遗仲邱命刀中破之分铢无差焉【传载】
　　古荀陆陆景融于象先后母弟也象先被笞景融諌不入则自楚母为损威人多其友【新唐】象先弟景倩景融景献景裔皆有羙誉僧一行少时与象先昆弟相善常谓人曰陆氏兄弟皆有才行古之荀陈无以加也【旧唐】象先本名景初
　　杞梓中书令张説重词学之士知集贤书院韦述张九龄许景先袁晖赵令防孙逖王翰常游其门赵令防兄冬日弟和璧居贞安贞頥贞等六人述弟逌逌逈退廵亦六人并词学登科说曰赵韦昆季今之杞梓也【上述传】不引进李揆在相位其兄皆自有时名滞于冗官未尝引进揆既黜官数日其兄皆改为司门贠外郎【旧唐】梦神刘师贞兄有疾经旬日不絶师贞衣不解结日一食为读道德经梦神人曰若兄苦风取胡王使者酒渍服即愈师贞求之药肆皆不能晓忽梦见母曰胡王使羗活也觉而求之兄遂即愈【史系】
　　偿愽荥阳郑还古天性孝友弟齐古好愽戯赌钱还古帑臧中物虽妻之寳玩恣其所用齐古得之辄尽还古每出行必封管钥付家人曰留待二十九郎偿博勿使别为债息为恶人所防也弟感其意为之稍节【因话録】诏书叠至左丞卢渥字子章轩冕之盛近代无比伯仲四人咸居列干符初母忧服阕渥自前中书舍人拜陜府观察使弟沼前长安令除给事中弟沅自前集贤校理除左拾遗弟治自畿尉迁监察御史诏书叠至士族荣之及赴任陜郊洛城自居守分司朝臣以下设祖筵洛城为之一空都人耸观亘数十里诸朝客已携酒馔出城者散于田野选胜四起歌乐四起飘然若澧州上已防稽禊事也无贵无贱及暮醉归有白髯驲吏声指曰某自拥篲清邮五十载未尝观祖送之盛有如此者渥题诗于嘉祥驲云【唐阙史】
　　寄笺韩浦韩洎咸有词学洎常轻浦语人曰吾兄为文譬如防枢草舍庇风予之为文是造五鳯楼手浦窃闻其言偶得蜀笺以诗赠洎曰十样蛮笺出益州寄来新自涴溪头老兄得此全无用助尔添脩五鳯楼【谈苑】邀福王平甫该洽善议论与其兄介甫论新政多援防介甫不能听侄雱病亟介甫命道士作醮大陈楮钱平甫曰兄在相位湏要令天下后世人取法雱虽疾邱之祷久矣为此奚益且兄尝以君法防吏防今以楮钱邀福安知三清门下独不行君法耶【曲淆旧闻】
