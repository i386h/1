<!-- { "loadSidebar": true } -->
　　投局后主初嗣位数与嬖幸奕棋萧俨入见作色投局于地后主大骇诘之曰汝欲效魏徴耶俨曰臣非魏徴则陛下亦非太宗矣后主为罢奕【陆南唐书】
　　赋棋宜春王从谦李璟之第九子好学善为诗璟于苑中与宰相奕棋从谦在焉令赋观棋诗曰竹林二君子尽日意沉吟相对虽无语争先各有心恃强知易失守分固难侵若算机筹处沧溟想未深【上】
　　棋説潘慎修善奕棋太宗屡召对奕因作棋説以献大抵谓棋之道在乎恬然而安舍为急仁则能全义则能守礼则能变知则能兼信则能克君子知斯五者庻几可以言棋矣因举十义以明其要【宋史】
　　木野狐叶涛好奕棋王介甫作诗切责之终不肯已奕者多废事不以贵贱嗜之率皆失业故人目棋秤为木野狐言媚惑人如狐也【元掌】
　　握槊
　　握槊魏时浮阳髙光宗善樗蒲赵国季防序洛阳邱何奴并工握槊此盖胡戯近入中国云胡王有弟一人遇罪将杀之弟从狱中为此戯以上之意言孤则易死也世宗以后大盛于时【魏书】握槊胡中戯即今双陆也【续事始】陈思王制双陆局置骰子二骰合作投投掷之义今作骰非【声谱】
　　詨然有声尔朱世隆曽与吏部尚书元世隽握槊忽闻局上詨然有声一局子尽倒立世隆甚恶之【北史】
　　握槊为乱齐武成时恒令和士开与胡太后握槊又出入卧内遂与太后为乱【上】
　　集翠裘则天时南海郡献集翠裘珍丽异常张昌宗侍侧则天因以赐之遂命披裘供奉双陆宰相狄仁杰时入奏事则天令畀座因命梁公与昌宗双陆梁公拜恩就局则天曰卿二人赌何物梁公对曰争先三筹赌昌宗所衣毛裘则天谓曰卿以何物为对梁公指所衣紫絁袍曰臣以此敌则天笑曰卿未知此裘价逾千金卿之所指为不等矣梁公起曰臣此袍乃大臣朝见奏对之衣昌宗所衣乃嬖幸宠遇之服对臣之臣犹怏怏则天业已处分遂依其説而昌宗心赧神沮气势索莫累局连北梁公对御就禠其裘拜恩而出及至光范门遂付众奴衣之乃促马而去【集异记】
　　双陆不胜武后问石泉公王方庆曰朕夜梦双陆不胜何也曰盖谓宫中无子意者恐有神灵儆夫陛下因陈人心在唐之意后大悟召庐陵王复其储位俾石泉公为宫相以辅翊之【李繁大唐説纂】后问狄仁杰曰朕昨夜梦与人双陆频不见胜何也对曰双陆输者盖谓宫中无子此是上天之意假此以示陛下安可久虚储位哉【李邕狄梁公传】后欲以武三思为太子以问宰相仁杰曰非庐陵莫可后怒恨议久之召谓曰朕数梦双陆不胜何也于是仁杰与王方庆俱在二人同辞对曰双陆不胜无子之兆盖其意者以儆陛下也【唐书】
　　此一事也而所传各异新史讵合而一之谓之信史得乎
　　防筹中宗在房州时常谓韦后曰一朝见天日誓不相禁忌及得志受上官昭容邪説引武三思入宫中升御床与后双陆帝为防筹以为欢笑丑声日闻于外【旧唐】后与三思升御床博戱帝从旁防筹不为忤【新】
　　家语曰君子不博为其兼行恶道故也论语云博奕犹贤古为大博则六着小博则二焭今无晓者比世所行一焭十二棋数术浅短不足可翫
　　穆天子传天子北入邴与井公博三日而决则博非双陆也旧云双陆新曰博戱混而一之何耶
　　赐绯自投子以饰四朱者因明皇与贵妃采战将北唯重四可转败为胜上掷而连呼叱之宛转良久而成重四上大悦命髙力士赐四绯也【潘氏纪闻】
　　樗蒲老子入胡日作樗蒲焉【博物志】
　　过差顷闻诸君有樗蒲过差者初为是政事闲暇以娱意耳故未有言也今知大相聚集渐以成俗闻之能不怃然【庾翼集】
　　偿直刘裕初名微位薄轻狡无行盛流皆不与相知惟王谧独竒贵之裕尝与刁逵樗蒲不时输直逵缚之马上谧责逵而代偿由是裕憾逵而德谧桓之败谧为公而逵亡族【南史】
　　弹碁
　　弹棋成帝好蹴踘羣臣以蹴踘为劳体非至尊所宜帝曰朕好之可择似而不劳者奏之刘向作弹棋以献帝大悦赐青羔裘紫丝履服以朝觐【西京杂记】
　　弹碁者仙家之戱也昔汉武帝平西域得胡人善蹴踘者盖其便捷跳跃帝好而为之羣臣不能谏侍臣东方朔因以此艺进之帝就舍蹴踘而上弹碁焉【弹碁经序】傅弹碁赋序亦以为刘向为武帝作
　　装器弹碁始自魏文帝宫内装器戯也文帝于此伎特妙用手巾拂之无不中者有客自云能帝使为客着之葛巾拂棋妙逾于帝【世説】
　　名役唐顺宗在春宫日甚好之时有吉逹髙釴崔同杨同愿之徒悉为名役有窦深崔长孺甄偶独孤文徳邢亚焉至于长庆之末好事之家犹见有局尚多解者【山海经后序】弹碁亦近世雅戯消愁释溃时可为之【顔氏家训】
　　藏钩
　　藏钩为藏彄之戱辛氏以为钩弋夫人所起周处成公绥并作彄字艺经庾闲则作钩字其事同也俗云此戯令人生离有禁忌之家废不修也【荆楚嵗时记】
　　防戯晋海西公时有贵人防因藏钩歘有一手间在众臂之中修骨巨指毛色麤黒举座咸惊寻为桓大司马所诛旧传藏彄令人生离斯验深矣【异苑】
　　投壶
　　矫懈正心投壶者所以矫懈而正心也【晋傅投壶赋序】乐宾投壶之礼主人奉矢司射奉中使人执壶主人请曰某有枉矢哨壶请以乐宾宾曰子有防酒嘉肴某既赐矣又重以乐敢辞主人曰枉矢哨壶不足辞也敢固以请宾曰敢不敬从【上】
　　中隽晋侯以齐侯宴中行穆子相投壶晋侯先穆子曰有酒如淮有肉如坻寡人中此为诸侯师中之齐侯举矢曰有酒如渑有肉如陵寡人中此与君代兴亦中之伯瑕谓中行穆子曰子失辞吾固师诸侯矣壶何为焉其中隽也齐君弱吾君归弗来矣【昭十二】
　　投壶武帝时郭舍人善投壶以竹为矢不用棘也古之投壶取中而不求还故实小豆于中恶其矢跃而出也郭舍人则激矢令还一矢百余反谓之为骁言如博之坚棋于辈中为骁杰也每为武帝投壶辄赐金帛【西京杂记】隔屏石崇有妓善投壶隔屏风投之【晋书】
　　枭不絶王胡之善于投壶言手熟闭目【晋阳秋】齐竟陵王常宿晏明旦将朝见柳恽投壶枭不絶停举久之进见逐晚齐武帝迟之王以实对武帝复使为之赐绢二十匹【南史】
　　莲花骁投壶之礼近世愈精古者实以小豆为其矢之跃也今则唯欲其骁益多益喜乃有倚竿狼壶豹尾龙首之名其尤妙者有莲花骁汝南周璝正之子防稽贺徽贺革之子并能一箭四十余骁贺又尝为小障置壶其外隔障投之无所失也至邺以来亦见广宁兰陵诸王有此校具举国遂无投得一骁者【家训】
　　龙跃隼飞薛不惑者善投壶龙跃隼飞矫无遗箭置壶于背后却反以投之百发百中【佥载】
　　优人
　　翼为天倡翼星主南宫之羽仪文物声名之所岂茂为乐库为天倡先王以宾于四门而列天庭之衞王俳偕近太微而为尊【元命包】
　　许千金贷孙叔敖病甚临卒将无棺椁令其子曰优孟曽许千金贷吾孟楚之乐长与相君相善虽言千金实不负也卒后数年庄王置酒以为乐优孟乃言孙君相楚之功即慷慨商歌曰贪吏不可为而可为亷吏可为而不可为贪吏而不可为者当时有污名而可为者子孙有以家成亷吏而可为者当时有清名不可为者其后躬祖而负薪贪吏常苦富亷吏赏苦贫独不见楚相孙叔敖廉洁不受钱涕泣数行王心感动觉悟问孟孟具列对即求其子封于潘国潘即固始也【汉延熹中立碑】史记云优孟为叔敖衣冠抵掌谈语嵗余像孙叔敖楚王左右不能别也庄王置酒优孟前为寿庄王大惊以为孙叔敖复生也欲以为相优孟曰请归与妇计之三日为相庄王许之三日后优孟复来王曰妇言谓何孟言妇言慎无为楚相不足为也如孙叔敖为楚相持廉至死方今妻子穷困负薪而食不足为也于是楚庄王封其子于寝邱言优孟则可谓庄王以为叔敖复生也欲以为相殊未可凭又葬马云齐赵陪位于前韩魏翼衞于后楚庄时安得有赵韩魏也又云孟后二百余年秦有优旃庄王至始皇止二百年耶
　　饮五日夜赵襄子饮酒五日五夜不废酒谓侍者曰我诚邦士也夫饮酒五日五夜矣而殊不病优莫曰君勉之不及纣二日耳纣七日七夜今君五日襄子惧谓优莫曰然则将亡乎优莫曰不亡襄子曰不及纣二日耳【国防】



　　天中记卷四十一
<子部,类书类,天中记>
　　钦定四库全书
　　天中记卷四十二
　　明　陈耀文　撰
　　礼
　　本于太一夫礼必本于太一分而为天地转而为隂阳变而为四时列而为鬼神【礼运】
　　承天治人孔子曰夫礼先王以承天之道以治人之情故失之者死得之者生诗曰相鼠有体人而无礼人而无礼胡不遄死是故夫礼必本于天殽于地列于鬼神逹于丧祭射御冠昏朝聘故圣人以礼示之故天下国家可得而正也【上】
　　君之大柄礼者君之大柄也所以别嫌明微傧鬼神考制度别仁义所以治政安君也【上】
　　决嫌疑夫礼者所以定亲疎决嫌疑别同异明是非也道德仁义非礼不成教训正俗非礼不备分争辨讼非礼不决君臣上下父子兄弟非礼不定宦学事师非礼不亲班朝治军涖官行法非礼威严不行祷祀祭祀供给鬼神非礼不诚不庄是以君子恭敬樽节退让以明礼【曲礼】
　　人之大端故礼义也者人之大端也所以讲信修眭而固人肌肤之防筋骸之束也所以养生送死事鬼神之大端也所以逹天道顺人情之大窦也故唯圣人为知礼之不可以巳也故坏国丧家亡人必先去其礼故礼之于人也犹酒之有蘖也君子以厚小人以薄【礼运】禁乱故朝觐之礼所以明君臣之义也聘问之礼所以使诸侯相尊敬也丧祭之礼所以明臣子之恩也乡饮酒之礼所以明长防之序也婚姻之礼所以明男女之别也夫礼禁乱之所由生犹防止水之所自来也故以旧坊为无所用而坏之者必有水败以旧礼为无所用而去之者必有乱患故礼之教化也微其止邪也于未形使人日徙善逺罪而不自知也是以先王隆之也【经解】有本有文礼器是故大备大备盛德也礼释回増美质措则正施则行其在人也如竹箭之有筠也如松栢之有心也二者居天下之大端也先王之立礼也有本有文忠信礼之本也义理礼之文也无本不立无文不行【礼器】
　　大礼哀公问于孔子曰大礼何如君子之言礼何其尊也孔子曰吾闻之民之所由生礼为大非礼无以节事天地之神也非礼无以辨君臣上下长防之位也非礼无以别男女父子兄弟之亲婚姻疏数之交也君子以此之为尊敬然【哀公问】
　　领恶全好子张子贡言游侍纵言至于礼子贡曰敢问何如子曰敬而不中礼谓之野恭而不中礼谓之给勇而不中礼谓之逆子贡曰敢问将何以谓此中者也子曰礼乎礼夫礼所以制中和言游曰敢问礼也者领恶而全好者与子曰然【仲尼燕居】
　　章疑别微夫礼者所以章疑别微以为民坊者也故贵贱有等衣服有别朝廷有位则民有所让【坊记】
　　天地同气礼之动摇也与天地同气四时合信隂阳为符日月为明上下和洽则物兽如其性命【礼稽命徴】
　　设容礼者所以设容明天地之体也【春秋说题辞】
　　治之粉泽太公对文王曰礼者治之粉泽也【六韬】
