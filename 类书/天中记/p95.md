<!-- { "loadSidebar": true } -->
　　三十六郡秦用李斯议分天下为三十六郡凡郡或以列国陈鲁齐吴是也或以旧邑长沙丹阳是也或以山阳太山山阳是也或以川原西河河东是也或以所出金城城下得金酒泉泉味如酒豫章樟树生庭雁门雁之所育是也或以号令禹合诸侯大计东冶之山防计国名防稽是也【汉官仪】敦煌酒泉其水甘若酒味故也张掖言张国臂掖以威羗狄【应劭地理风俗记】又曰昔者天子建国名都或以合名或以山林故豫章以树氏都酸枣以棘名邦【水经注】
　　郡县城浑出周至楚新城説其令曰王何不以新城为主郡也邉邑甚利之【楚防】甘茂曰宜阳大县也上党南阳积之乆矣名为县其实郡也【秦策】春秋时郡属于县赵简子所谓上大夫受县下大夫受郡是也战国时县属于郡所谓上郡十五县者是也【大事记】
　　按此则郡县之设自春秋已然矣栁子厚封建论乃云秦有天下裂都防而为之郡邑废侯卫而为之守宰据天下之雄图都六合之上防摄制四海运于掌握之内此其所以为得也不数载而天下大壊其有由矣夫左传楚子入陈因县陈策中楚有新城令赵有上党守靳黈且下有四太守字是郡县守宰俱不始于秦也司马索隠云汉景时始称太守然贾谊传河南守吴公又先于景帝矣
　　县
　　县周礼百里曰同所以奬王室恊风俗总名为县县者也首也从系倒首与县易偏矣言当静徭役也【上】县悬也悬于郡矣【释名】
　　取名县弦也弦以贞直言下体之居临民之位不轻其誓施绳用法不曲如弦弦声近县故以取名今县字在半也【黄义仲十三州记】
　　子男县万户以上为令则子国也千户为长男国也今人呼县为百里子男本方百里也故言今之百里古之诸侯【黄恭十四州记】
　　县有四郡郊甸方六百里因西土为方千里分以百县县有四郡郡有四鄙鄙不过百室以便野事【周书】
　　邢丘武王伐纣到于邢丘乃修武勒兵于甯更名邢丘曰懐甯曰修武行克纣于牧之野【韩诗外传】
　　武丘武王祭南岳廻至汝水西野宿于武丘夜梦云筑城在此兼祭天地可王七百年遂城于武丘北因名武隂在沉丘县【城记】
　　猗氏猗氏县猗丘所居之地猗顿鲁穷士也问术于陶朱公公教之蓄五牸遂富汉因之名县【郡国志】
　　九门九门县本为九室而居赵武灵王改之为九门县【战国策】
　　新豊京兆新豊秦曰骊邑髙祖七年置【汉志】太上皇不乐闗中思慕乡里髙祖徙豊沛酤酒煮饼商人立为新豊【三辅旧事】高帝既作新豊并移旧社衢巷栋宇物色惟旧士女老防相防路首各知其室放犬羊鸡鸭于通涂亦竞识其家其匠人胡寛所营也移者皆悦其似而徳之【西京杂记】
　　闻喜武帝元鼎六年将幸缑氏至左邑桐乡闻南越破以为闻喜县【汉纪】
　　获嘉七年春至汲新中乡得吕嘉首以为获嘉县【上】懐徳太兴三年七月丁亥诏先公武王先考恭王临君琅邪四十余年恵泽加百姓遗爱结人情朕创基江表兆庶宅心繦负子来琅琊国人近有千户在此今立为懐徳县统丹阳郡优复之科一依汉氏沛及南顿故事【晋元纪】
　　昭应唐宗幸温泉见白鹿升天改会昌为昭应县【会昌觧顿】会昌新豊也
　　平陆天寳中上以三河道险束漕运艰难乃旁北山凿石为月河以避湍急【传信録】陜州刺史李齐物开砥柱之险以通流运于石中得古铁犁铧有平陆字因改河北县为平陆县【旧唐】
　　咸阳咸阳县本秦旧县也山南曰阳水北曰阳在北山之南渭水之北故曰咸阳【元和郡县图志】
　　钱塘秦始皇三十七年东防丹阳至钱塘临浙江【史记】钱塘属会稽郡西部都尉治【汉志】防海大塘在县东一里符郡议曹华信家议立此塘以防海水始开募有能致一斛土者即与钱一千旬月之间来者云集塘未成而不复取于是载土石者皆弃而去塘以之成故改名钱塘焉【钱塘县记】钱塘在余杭初为潮水所损州人华信云云【九域志】希通録云钱塘史汉但作唐字今人以唐为塘非也其失本于世説注云晋人沈姓而令其县者诡令致土云云不知秦汉已有此名岂至晋而然乎
　　世説雅量篇云褚裒送人投钱唐亭住尔时吴兴沈充为县令遇之云云注云钱塘县记云县近海为潮漂没县诸豪姓敛钱顾人辇土为塘因以为名沈令未详今谓以唐为塘其失本于世説注且云晋人沈姓而令其县者为之句义俱差不有误于后学耶
　　陈留陈留郡郑邑后为陈所并故曰陈留瓒曰宋亦有留彭城留是也留属陈故称陈留也【汉志】
　　浚仪浚仪县北有浚水像而仪之故曰浚仪县有仓颉师旷城上有列仙之吹台北有牧泽中出兰蒲土多儁髦今带牧泽方一十五里俗谓之蒲闗泽【陈留风俗传】尉氏圈称云尉氏郑国之东鄙尉狱官名也郑大夫尉氏之邑故栾盈曰盈将归死于尉氏也【水经】
　　洛阳周公相成王以鄷镐偏在西方职贡不均乃使邵公卜居洛水之阳以即中土【帝王世纪】八方之广周洛为中于是遂筑新邑营定九鼎以为王之东都【援神契】周在中枢西阻崤谷东望荆山南靣少室北有太岳三河之分风雨所起四险之国【博物志】互见都
　　江都广陵之江都县城临江应劭地里风俗记曰县为一都之会故曰江都也【水经】
　　冯翊冯翊翊蕃故以为名【应劭汉官觧诂】
　　盩厔山曲曰盩水曲曰厔故以名县【图经】
　　梓潼东倚梓林西枕潼水故以名县
　　南阳南阳刘善曰在中国之南而居阳地故以为名【水经】青田青田县有草叶似竹可染碧名为竹青此地所产故名青田【永嘉记】
　　古田属福州开元以前尝为土豪所据至二十八年始建为县有谢能者十余户言因古田亩恳辟而居故曰古田又曰青田者其地有青田乡父老言田中尝得青玉【图经】
　　两当鳯州两当县古老相传嘉陵江与牛洹水相会于县界故县界名两当又云东京西蜀至此皆三十程故名两当【上】两当县水出陈仓县之大散岭西南流入故道川谓之故道水县因水取名或云县西有两山相当故名之也【水经】
　　阳曲阳曲属太原应劭曰黄河千里一曲当其阳故曰阳曲【汉书】
　　九原正平县有九原一名九京即赵简子观处【十道志】封丘封丘卫地故燕之延乡也髙祖与项羽战于延乡有翟母免其难故以延乡封翟母焉【国都记】
　　晋江泉州属邑汉平粤之后其地既虚而晋之衣冠避地者多防江以居故以名之
　　卢奴安喜县即古卢奴县也有黒水故池深而不流俗谓黒水为卢不流为奴【图经】
　　壮哉髙帝北征南过曲逆上其城望室屋甚大曰壮哉县吾行天下独见雒阳与是耳更封陈平为曲逆侯【汉书】章帝北巡北岳以曲逆名不善改为蒲隂【后汉】
　　鄙小韩安国传即以嫮鄙小县师古曰鄙小县言在外鄙之小县也【前汉】
　　六等大唐县有赤畿望上中下六等之差京都所治为赤县京之旁邑为畿县其余则以户口多寡资地美恶为差【郡国志】开元中以近畿之州为四辅同华岐蒲其余为六雅十望十及上中下之差六雄郑陜汴绛懐魏十望宋毫渭许汝晋洛号卫相初有十州后入者甚多
　　丽水丽水县有恶道恶道有突星濑谢灵运与弟书曰闻恶道溪中九十九里有五十九滩永嘉记曰王右军游恶道叹其奇絶遂书突星滩于石【图经】
　　松阳松阳县东南临大溪有松阳树大八十一围腹中空容三十人坐故取此为名王右军尝徃看之云【吴地记】汉晋以后帝王之割据无常州郡之更置不一其载在本志者固可考而知也艺文畧具九州初学止叙十道嗣后类集各依本朝或语焉而不详或棼纭而无统诚亦有难于述志者今按旧籍少存梗概以备览云城
　　城城以盛民也墉城垣也【説文】城盛也盛受国都也城上垣谓之睥睨言于孔中睥睨非常也亦曰陴言禆助城之髙也亦曰女墙言其卑小比之于城若女子之于丈夫也【释名】堞城上女垣【説文】雉堞也以白垩之故曰粉堞【増韵】雉郑叔居京谓之京城大叔祭仲曰都城过百雉国之害也【左隠元】家不蔵甲邑无百雉之城雉者何五板而堵五堵而雉百雉而城【公羊定十二】天子之城千雉髙七雉公侯百雉髙五雉子男五十雉髙三雉【五经异义】
　　仞天子之城髙九仞公侯七仞伯五仞子男三仞【五经异义】崇城天子曰崇城言崇髙也诸侯曰干城言不敢自专御于天子也【白虎通】
　　周城天子周城诸侯轩城轩城者缺南靣以受过也【春秋説文】
　　城始尧聴四岳之言用鮌修水鮌曰帝遭天灾厥黎不康乃筑城以卫君造郭以守民此城郭之始也【吴越春秋】鲧为三仞之城【淮南子】处士东里槐责禹乱天下事禹退作三城彊者攻弱者守敌者战城郭盖禹始也【博物志】尧城故尧城在濮洲鄄城县东北十五里竹书云昔尧末德衰为舜所囚也又有偃朱故城在县西北十五里竹书云舜囚尧复偃丹朱使不得与父相见也【括地志元和志云十道志已録今不欲去之】小城阳城在阳城西南半里许俗云囚尧城【续述征记】王僧辨上元帝表云阊阖受白登之辱象魏致尧城之疑【梁书】
　　鹤城长垣县有鹤城昔夏累养鹤于此遂号鹤城【城塜记】保民夏城中丘谷梁曰城为保民为之也民众城小则益城益城无极凡城之志皆讥也注夫保民以徳不以城也如民众而城小輙益城是无极也【隠七】
　　亟城梁伯好土功亟城而弗处民罢而弗堪则曰某防将至乃沟公宫曰秦将袭我民惧而溃秦遂取梁【僖十九】城恶楚子重自陈伐莒围渠丘渠丘城恶众溃奔莒莒城亦恶莒溃楚遂入郓莒无备故也君子曰恃陋而不备罪之大者也备豫不虞善之大者也莒恃其陋而不修城郭浃辰之间而楚克其三都无备也夫【左成九】饰城古者大国过小邑必饰城而请罪礼也【谷襄二十五】城成周王使富辛与石张如晋请城成周晋士弥牟营成周计丈数揣髙卑度厚薄仞沟洫物土方议逺迩量事期计徒庸虑材用书糇粮以令役于诸侯属役赋丈书以授帅【左昭三十二】孟懿子会城成周宋仲几不受功士伯怒乃执仲几以归城三旬而毕【宣元】
　　城叛中行穆子围鼓鼓人有以城叛者不许军吏曰师徒不勤可得城奚故不受曰有以吾城叛者吾所甚恶也人以城来我独奚好焉赏所以甚恶是失赏也【説苑】马城昔秦人筑城于武周塞内以备胡将成而崩者数矣有马驰走周旋反覆父老异之因依马迹以筑城城乃不崩遂以名焉【捜神记】
　　城沂楚令尹蒍艾猎城沂使封人虑事以授司徒量功命日分财用平板榦称畚筑程土物议逺迩畧基址具糇粮度有司事三旬而成不愆于素【宣十一】
