<!-- { "loadSidebar": true } -->
　　鐡砚青州熟鐡砚发墨【王氏谈録】青州鐡砚制作颇精【欧谱】磨砚古人有学书于人者数年自以其艺成遂告辞而去师曰吾有一箧物可附于某处及山之下絶无所付人封题亦甚不宻乃启之皆磨穴者砚数十枚此人方知其师夙之所用者也乃返山服膺至皓首方毕其艺是知古人工一事必臻其极焉
　　纸
　　平滑纸砥也平滑如砥石也【释名】方絮曰纸【服防通俗文】纸者絮也苫字从系氏声葢古人书于帛故裁其边幅如絮之一苫也【説文】
　　赫蹏箧中有裹药【二枚】赫蹏书孟康曰蹏犹地也染纸素令赤而书之苦今黄纸也邓展曰赫音兄弟□墙之防应邵曰赫蹏薄小纸也晋灼曰今谓薄小物为□蹏邓音应説是也师古曰孟説非也今书本赫字或作击蔡侯纸自古书契多编以竹简其用缣帛者谓之为纸缣贵而简重并不便于人蔡伦乃造意用树肤麻头及敝布鱼网以为纸元兴元年奏上之帝嘉其能自是莫不从用焉故天下咸称蔡侯纸【后汉书】耒阳县北有蔡伦宅宅西有一石臼云是伦舂纸臼也【湘州记】蔡侯纸用故麻名麻纸木皮名糓纸故鱼网名网纸【舆服记】汉桓帝使桂阳人蔡伦始煑谷皮以造纸【物志】和帝时曰桓误左伯韦诞奏蔡邕自矜能书兼明斯喜之法非得纨素不妄下笔工欲善其事必先利其器用张芝笔左伯纸及臣墨皆古法兼此二具又得臣手然后可以尽径丈之势方寸之言【三辅夫録】左伯字子邑又能为纸故萧子良荅王僧防书云子邑之纸姸妙辉光仲将之墨一防如漆伯英之笔穷神尽思妙物逺矣邈不可追
　　古今纸王隠晋书曰魏太和六年士河间上古今字话其巾部云纸今纸则其字从巾古以缣帛依书长短随事裁截枚数重沓即名幡纸字从系此形声也后汉和帝元兴中中常侍蔡伦以故布捣剉作纸故字从巾是其声虽同系巾为殊不得言古纸为今纸也
　　侧理张华造物志成晋武帝赐侧理纸万畨南越所贡汉人言陟厘与侧理相乱葢南人以海苔为纸其理纵横邪侧因以为名
　　宻香宻香纸以蜜香树皮叶作之防褐色青文如鱼子极香而坚韧水清之不溃烂防康五年大秦献三万幅帝以万幅赐当阳侯杜预令写所撰春秋什例及经传集解以进未至而预卒赐其家令上之【□含南方草木状】蠒纸羲之永和九年制兰亭乘春兴而书用蠒纸鼠须笔遒媚劲徤絶代更无
　　桑根纸雷孔璋曽孙穆之犹有张华与祖书乃桑根纸也
　　右军笔王右军在防稽谢公就乞牋笔库内有九万枚悉与之桓宣武云逸少不节　王右军作书惟爱张氷人制纸谓光泽丽便于行笔【广川书防】
　　藤角纸古有藤角纸范寗教云土纸不可作文书皆令用藤角
　　五防石虎诏书以五防色着木鳯凰口中令衔之飞下端门【邺中记】
　　桃花诏令平淮作青赤缥緑桃花纸使极精令速作之【桓伪事】
　　綘罗张仲舒在广陵晨夕輙见行侧有赤气后空中忽两綘罗于其庭周广七八分长五六十皆笺纸继之广长亦与罗等纷纷甚快经宿仲舒暴疾死【异苑】
　　供御不及张永善书又有巧思纸及墨皆自营造上毎得永表啓輙执玩咨嗟自叹供御者不之及也【宋书】疑光纸江宁县东十五里有纸官署齐髙帝于此造纸之所也常造凝光纸赐玉僧防一云银光纸也【丹阳记】襞防牋陈后王常令八妇人襞防牋制五言诗
　　设空纸司马消难不知书书架上徒设空纸时人云黄纸五经赤轴三史
　　五色班纹萧诚采野麻土糓作五色班纹纸【法帖什文】销金唐初将相官告亦用销金牋及鳯凰纸书之余皆鱼牋花牋而已
　　金花牋明皇与贵妃赏牡丹于沉香亭命棃园李年持金花牋宣赐李白三进清平调词三篇【外】合璧作李延年误　徳宗朝有朱来鸟常噉玉屑声甚清畅及为鸷鸟所抟宫人皆以金花牋写多心经荐其福【杜阳编】薛涛牋松花牋代以为薛涛牋误也元和之初薛涛尚斯色而好制小诗惜其幅大不欲长防之乃命匠人狭小为之蜀中才子既以为便后减诸牋亦如是特名曰薛涛牋今蜀纸有小様者皆是也非独松花一色【赉暇録】松花纸成都薛涛元微之使蜀屡陪燕笑元松后于松花纸上寄诗云别后相思隔烟水菖蒲花发五云髙薛于浣溪种菖蒲故有是句蜀中松花纸金沙纸流沙纸彩霞纸金粉纸龙鳯纸近年皆废惟十色牋绫纹纸尚在【牧竪闲谈】李义山送崔珏诗小肆至今多寂寞酒墟从古植风流浣花牋纸桃花色好好题诗咏玉钩
　　玉叶赵象兴武公业妾非烟以金鳯牋剡溪玉叶纸题诗相赠答【三水小牍】
　　谢公纸以人待名者有谢公有薛涛所谓谢公者谢司封景初师厚师厚创牋様以便书尺俗因以为名谢公有十色牋深红粉红杏红明黄深青浅青深緑浅緑铜緑浅云即十色也韩浦诗十様蛮牋岂谢公之谓乎云蓝予在九江出意造云蓝纸既乏左伯之法全无张永之功輙分送五十枚诗曰三十六鳞充使时数畨犹得裹相思待将袍袄重抄了写尽防阳播掿诗【叚成式与温盛筠云篮纸絶句序】文房四谱云今飞卿集中有掘柘词恐播掿字误
　　琅玕东都龙门有一家相传广成子所居也天寳中推禅师居于此庭多古桐桐华时有异蜂声如人吟禅师谛视之具体人也乃卷竹□巾网而获焉置于纱笼中意者桐华牀置其傍忽有数蜂翔集隔笼相慰勉一曰子与青童君奕胜获琅玕纸十幅君出当为我写星子词语皆非人世事僧乃举笼放之【酉阳】
　　霞光牋蜀王衍赐金堂县令张蠙霞光牋五百幅霞光彩疑即今之彤霞牋亦深红色也葢以胭脂染色最为靡丽【元费着蜀牋纸谱】
　　防府纸江南李主常较举人毕放牓日给防府纸一张可长二丈濶一丈厚如赠帛数重令书合格人姓字每纸出则缝者相庆有望于成名也
　　庙祀蔡伦蜀中尽用蔡伦法牋纸有玉板有贡余有经屑有表光玉板贡余杂以旧布破履乱麻为之惟经屑表光非乱麻不用于是造纸者庙以祀蔡伦矣庙在大东门雪峯院虽不甚壮丽然毎遇岁时祭祀香火累累不絶示不忘本也【元费着蜀牋纸谱】
　　玉屑蜀中多以麻为纸有玉屑屑骨之号江浙间多以嫩竹为纸北土以桑皮为纸剡溪以藤为纸海人以苔为纸浙人以麦稲秆为之者脆薄焉以麦膏油藤纸推之者尤佳
　　香皮纸广管罗州多栈香树身似柜柳其花内而繁其叶如橘皮堪作纸名为香皮纸灰白色有文如鱼子牋雷罗州义宁新防县率多用之其纸慢而弱沾水郎烂逺不及楮皮者【刘恂岭表异録】
　　澄心堂纸蜀士云澄心堂纸取李氏澄心堂様制也葢表光之所轻脆而精絶者中等则名曰玉水纸最下者曰涂金牋以供乏使
　　双流纸双流纸出于广都毎幅方尺许品取下用最广而价亦最贱双流实无有也而以为名葢隋帝始改广都曰双流疑纸名自隋始也亦名小灰纸
　　凝霜歙绩溪界有地名龙须出嘉纸葢新安之水清彻见底利以沤楮故纸如玉雪者水色所为也纸有墨光白滑氷翼凝霜之目【方舆胜览】
　　畨幅枚简文帝集网啓谨奉红牋二千幅陆倕有谢安成王赐西蜀笺纸一万幅简文帝又云特送四色纸三万枚湘东王防最云晋宋间有一种纸或一幅长丈余言就舡中抄之世谓玺纸又云张载纸铭并称纸为畨【北户録】
　　广都广都纸有四色一曰假山南二曰假荣三曰冉村四曰竹丝皆以楮皮为之其视浣花牋最清洁凡公私簿书契券图籍文牒皆取给于是广幅无粉者诸之假山南狭幅有粉者谓之假荣造于冉村曰清水造于龙溪乡曰竹纸蜀中经史子籍皆以此纸传印【蜀纸谱】蛮纸唐中国未备多取于外夷故唐人诗中多用蛮笺字亦有为也髙丽岁贡蛮纸书卷多用为衬曰本国出松皮纸又南畨出香皮纸色白纹如鱼子又苔纸以水苔为之名侧理纸薛道衡诗昔时应春色引緑泛青沟今来承玉管布字转银钩又扶桑国出芨皮纸今中国惟有桑皮纸蜀中藤纸越中竹纸江南楮皮纸南唐以徽纸作澄心堂纸得名若蜀笺呉笺皆染捣而成蜀笺重厚不佳今呉笺为胜【负暄杂録】
　　蠲纸温州作蠲纸洁白滑大畧类高丽纸东南出纸处最多此当为第一乌程由拳皆出其下呉越钱氏时供此纸者蠲其赋役故号蠲纸云【植杖闲谈】
　　墨
　　阴象今书通用墨者何葢文章属阴墨阴象也自阴显于阳也　墨者晦也言似物晦墨也【释名】
　　画灼墨者黒也字从黒土墨者烟煤所成土之类也古人灼先以墨画然后灼之兆顺食墨乃吉【説文】湼墨周书有湼墨之刑荘子云防笔和墨晋公墨纕邑宰墨绶是知墨其来久矣
　　画掌张仪蘓秦同志写进遇圣人之文则以墨画掌及股以记之【拾遗记】
　　隃糜汉制尚书郎作文书起草月赐赤管大笔一双隃麋大墨一枚小墨一枚【汉宫】
　　石墨陆士龙与兄云一日上三防得曹公藏石墨数十万片云烧此消复可用然不知兄颇见之否今送三螺赠墨汉时王朗为防稽太守子肃随之郡徃东斋中夜有女子从地出称越王女与肃语晓别赠墨一丸肃方欲注周易因此便觉才思开悟【顾野王与地志】
　　数蠡石崇奴劵曰张金好墨市数蠡并市豪笔备即写书
　　童子硏墨义熈中三藏佛防防陁住建业谢司空寺造防净堂译华严经堂下忽化出一池常有青衣童子自池中出与僧洒净硏墨
　　斮髓西天释迦佛为磨休王时剥皮为纸斮髓为墨写大乘经【宋云行记】
　　樊槻陶隠居云樊槻皮水渍以和墨书色不脱【即秦皮也】楯鼻磨頴川荀济与梁武有旧而素轻梁武及梁受禅遂入北尝云防于楯鼻磨墨作文檄梁
　　昼眉周宣帝令外妇人以墨画眉葢禁中方得施粉镇库墨任道源家有唐髙宗时镇库墨重二斤许质坚如玉石铭云永徽二年镇库墨【春渚纪闻】
　　上谷墨唐宗修图书创集贤院大府月给蜀郡麻纸五千畨季给上谷墨三百三十六丸岁给河间景城清河平四郡兎千五百皮为笔才【艺文志】
　　坠池仍旧伪蜀有童子某者能诵书孟氏召入甚佳其頴悟遂之衣服及墨一丸后家僮误坠于庭下盆池中后数年重植盆中荷芰复获之坚硬光腻仍旧或云僖宗朝所用之余者
　　墨官昔祖氏本易定人唐氏之时墨官也今墨之上必假其姓而号之大约易水者为上其妙者必以麝角胶煎为膏而和之故祖氏之名闻于天下今太行济源王屋亦多好墨有圆如规亦墨之古制也有以枯木烟为之者尤粗又云上党松心为之尤佳突之末者为上湿不灭西域僧言彼国无砚笔纸但有好墨中国者不及也云是鸡足山古松心为之仆尝获贝叶上有梵字数百墨倍光泽防秋霖为湿因而楷之字终不防
