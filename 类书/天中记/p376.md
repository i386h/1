<!-- { "loadSidebar": true } -->
　　槐安淳于芬家广陵郡宅内有大古槐枝干条密棼与郡豪大饮其下贞元七年因沉醉致疾二友扶之归卧梦二使曰槐安国王奉邀芬随二使指古槐驱入穴中题曰大槐安国入见王妻以次女瑶芳号金枝公主有羣女曰华阳姑青溪姑上仙子下仙子辈皆侍从命守南柯郡棼至郡二十余年使者送出穴遂寤生有子女斜日未隐于西垣余尊尚湛于东牖梦中倐忽若度一世矣因与客寻槐下穴洞然明朗可容一榻有二大蚁素翼朱首长可二寸乃槐安王又穷一穴直上南枝即南柯郡也止伐道槐贞元中度支欲取两京道中槐树为薪更栽小树先下符牒渭南县尉张造牒曰邵伯所憇尚勿剪除先皇旧逰岂宜斩伐乃止【唐书】
　　义感长庆中虢州刺史萧佑奏湖城县永房乡百姓闫酆五代同居家内一槐木再枝叶
　　天王槐长安持国寺门前有一槐树数株金监买一株令所使巧工解之及入内回工言木无他异金大嗟惋令胶之曰此不堪矣但使尔知予工也乃别理解之每片一天王塔防成就【酉阳】
　　三枝槐相国李石河中永乐有宅庭槐一本抽三枝直过堂前屋脊一枝不及相国同堂昆弟三人曰程曰石皆登宰执惟福一人历七镇使相而已葢一枝稍短耳【玉泉子】槐瘿裴度在相位日有人寄槐瘿一枚欲削为枕时郎中庾威世称博物召相别之庾捧玩良久白曰此槐瘿是雌树生者恐不堪用裴曰郎中甲子多少庾曰某与令公同是甲辰生公笑曰郎中便是雌甲辰【卢氏杂记】易榆以槐呉凑为京兆尹兼兵部尚书先是街樾稀残有司莳榆其空凑曰榆非人所荫既悉易以槐及槐成而凑以亡行人指树怀之【传】
　　柱生槐枝长安城有孙家宅居之数世堂屋甚古其堂前一柱忽生槐枝孙氏初犹障蔽之不欲人见期年之后渐渐滋茂以至柱身通体而变坏其屋上冲秘藏不及衣冠士庶之来观者车马填咽不久偓处岩廊居节制人以为应三槐之兆亦甚异也其孙愇备言之【玉堂闲话】槐生室中吕正方应举僦舍建隆观沿干入洛鏁室而去自冬涉春方回启户视之床前槐枝丛生高二三尺茸合抱是年登科十年作相【幕府燕闻録】
　　出烟熈寜中呉仲庶知成都一日文明防前大槐枝叶皆出烟色青白如焚香至暮方止木如故杨损之云阴符称火生于木初发必克疑将有士卒作难而不成者后月余果有告戍卒议乱者皆获【杨彦龄笔録】
　　西夏无槐西夏无槐惟夏州有一株或要槐叶移牒取【酉阳】忠南无槐白居易云忠州有茘枝一株槐一株自忠之南更无槐自忠之北更无茘枝【传载】
　　音声树都堂南门道东有古槐垂阴至广或夜闻丝竹之音则省中有入相者俗谓音声树【南部新书】
　　一日三荣三悴晋阳都城北角有槐木一日之间三荣三悴【玉箱杂记】
　　榆
　　玉衡散玉衡星散为榆【运斗枢】
　　芜荑藲至无姑其实夷注无姑之榆也所谓芜荑【尔雅】芜荑一名无姑【本草】芜荑在地赤心者善【范子计然】
　　无情刘子骏信方士虚言为神仙可学余见其庭下大榆树久而剥折指谓曰彼树无情然犹枯蠧人虽欲爱养何能使之不衰【桓谭新论】
　　为篱郑泽为魏郡太守百姓乏材木乃课种榆为篱【魏志】呕生榆魏桓帝曾中蛊呕吐之地仍生榆参合陂土无榆树故世人异之【魏书】
　　参合太祖道武皇帝讳珪七月七日生于参合陂比明年有榆生于藏胞之坎后遂成林
　　榆贼河间邢果反众逾十万先是河南人常笑河北人好食榆叶故齐人号之为榆贼为元天穆讨平之【魏二】音闼歠也徐曰谓若犬以口取食也韩曹成玉碑随光化
　　鞭竪成林大河在金城北门东流有梁泉注之出县之南山按耆旧言梁晖字始娥汉大将军梁兾后兾诛入羗后其祖父为羗所推为渠帅而居此城土荒民乱晖将移居抱罕出顿此山为羣羗围廹无水晖以所执榆鞭竪地以青羊祈山神泉涌出榆木成林【水经】
　　济南频见所上利民之术植济南之榆栽汉中之漆【魏虞璩舆厐惠恭书】剥榆皮于秋塞掘蛮防于寒山【庾信谢赉采启】
　　令人眠豆令人种榆令人眠愚智所知也【嵇康养生论】食枌榆则眠不欲觉【嵇康养生论】
　　至仁榆为人君徳至仁也梦采榆叶受赐恩也梦居树上得贵官也梦其叶滋茂福禄荐也【梦书】
　　姑榆有姑榆有郎榆郎榆无荚村人任车用至善蠡者出渤海东光以供官【广志】
　　栁
　　天棘栁曰天棘杞栁亦曰泽栁【通志】
　　桞杨杨蒲栁也柽河桞也栁小杨也【説文】
　　家下栁展禽之家有栁树身行惠徳因号栁下惠一曰邑名【淮南注】
　　易防魏哀王以田需为相惠子谓需曰子善事左右今夫树杨横之则生折而树之又生然使十人树杨一人防之则不生杨矣子虽自树于王而欲去之者众必危矣【春秋后语】为字呈祥昭帝时上林苑中大栁树断卧地一朝起生枝叶有虫食其叶为字曰公孙病已立睦孟以为木下民之象当有从民间受命者及昌邑废更立宣帝帝本名病已三眠汉苑中有栁状如人号曰人栁一日三眠三起【三辅故事】岂如河畔牛星隔嵗止闻一过不比禁中人栁终朝剰得三眠【玉溪生江文嫣赋】
　　章台栁张敞为京兆尹时罢朝防过走马章防街有桞终唐时号章台栁【世説】
　　编栁为经孙敬到洛在太学左右一小屋安止母然后入学编栁为简以冩经睡则悬头于梁【楚国先贤】
　　鍜于下嵇康性絶巧能锻家有一栁树甚茂乃激水以圜之每夏月居其下遨戏及鍜吕安慕康高致每一相思辄千里命驾【晋书】
　　濯濯王恭字孝伯有人叹其形茂者云濯濯如春月栁【世説】望秋落顾悦与简文同年而髪早白简文曰卿何以先白对曰蒲栁之姿望秋而落松柏之质经霜弥茂【世説】顾凯之为父传曰君以直道陵迟于世入见王王髪无二毛而君已斑白问君年乃曰卿何偏早白君曰松柏之姿经霜犹茂臣蒲栁之质望秋先零受命之异也王称善久之【注】
　　十围桓温自江陵北征经金城见少为琅琊时所种桞皆已十围慨然叹曰木犹如此人何以堪攀枝执条然流涕【刘义庆】
　　陶公栁陶侃领江州刺史镇武昌尝课诸营种栁都尉夏施夜盗防郡西门栁为已所种侃后因驻车施门问此是郡西门栁何故盗种此施怖谢罪时人惮之【晋中兴书】以栁自蔽顾恺之痴信小术桓尝以一叶栁绐之曰此蝉翳叶也以自蔽溺焉恺之信不见益珍重之俗恺之有三絶此痴之一絶【世説】
　　化松凉张天锡之嗣事也栁化为松火出泥中
　　甘棠王敬则尝使魏于北馆种杨栁后员外郎虞长曜北使还敬则问我昔种杨树今各大小长曜曰虏中以为甘棠【南齐】
　　五栁陶潜宅边有五栁树尝自着五栁先生【南史】风流刘悛之为益州刺史献蜀栁数株枝条甚长状若丝缕时旧宫芳林苑始成武帝以植于太昌灵和殿前尝翫咨嗟曰此杨栁风流可爱似张绪当年时其见赏爱如此【齐书南史】
　　古栁刘瓛兄弟三人共处蓬室一间习业不废聚徒教授常有数十丹阳尹袁灿于后堂夜集闻而请之指防事前古栁树谓瓛曰人谓此是刘尹时树每想高风今复见卿清徳可谓不衰矣瓛琰之曾孙琰晋时为丹阳尹【南史】交让陆惠晓与张融幷宅其间有池池上有二株杨栁何防叹曰此池便是醴泉此树便是交让【上】
　　独茂栁机字匡时初机在周与族人昂俱历显要及机昂幷为外职杨素时为纳言用事因上赐宴素戏机曰二栁俱摧孤杨独耸坐皆叹笑【隋书】
　　隋堤焬帝自板渚引河筑街道植以栁名曰隋堤一千三百里【隋书】狄焕字子炎梁公后也寄于南岳以林泉自适题柳云天南与天北此处影婆娑翠色折不尽离情生更多余笼防岸烟瞑夹隋河自有佳名在秦松继得麽【雅言系述】
　　车葢渤海公高颎孩孺时家有栁树高百许尺亭亭如车葢里中人父老曰此家当出贵人【隋书】
　　生女娲坟乾元中虢州刺史王竒光奏阎乡县女娲坟天寳十三载大晦冥忽失所在至夜河坟忽闻河中雷声晓见其坟涌出上有双栁树下有巨石栁各高十余丈画图进上以示百官【旧唐】
　　三栁李锡天寳中为虞城令蠡丘馆东有三栁焉公徃来憇之饮水则去行路勿剪比于甘棠乡人田树而书颂四十有六篇【李集去思颂】
　　莳栁于庭韦虚心维子初为郎莳栁于庭及虚心兄弟居郎省对之辄敛容【传】
　　瑞桞吕渭为礼部侍郎中书省中有柳树建中末枯死兴元元年车驾还京其树再荣人以为瑞柳渭以为赋题上闻而恶之渭因入阁遗失请托文信遂出为谭州刺史【旧唐】梦栁仆地栁宗元自永州司马召至京师诣卜者问命曰余栁姓也昨梦栁树仆地其不祥乎卜者曰生则栁树仆则柳木木者牧也君其牧栁州乎卒如其言【纪异録因话録】结栁结栁枝娘洛中里娘也闻诵义山燕台诗乃折栁结带赠义山乞诗【丽情集】
　　栁将军卢虔于古宅中遇栁将军者验之乃一枯栁树【宣室志】数嵗成林范希朝迁振武节度使初单于城池旧少树希朝于地处市栁子命军人种之俄遂成林居人頼之【旧唐】誉被杀朱全忠出大梁门憇大栁下游客侍坐温曰大好树众皆称羡温复曰此树好作车头众复和之恭翔等白栁树虽佳然作车头须夹榆树温恶众人之顺已也悉扑杀之【洛阳缙绅旧闻记】
　　补阙栁宋辛仲甫知彭州课种栁两行行路人谓补阙栁緑条清阴緑城堤边悉植细栁緑条散风清阴交陌【盛之荆州记】
　　师防栁线栁条也色赤叶大好生河边天将先起气应之是地气上行也故名为师
　　截栁法孟伯饶説宋用臣种栁睿思殿用常栁五株批开防合为一取圆直麻缕系牛屎坚固深栽之一年有三年力【暇日记】
　　三絶建康有凤州栁蜀主与江南结婚求得其种凤州出乎栁酒曾极诗云蜀主凾封遣时使芳根原自凤州移柔荑醁今安在唯有青丝拂地垂【方舆胜覧】陜西凤州有三出妓女手皆纎白州境内生栁翠色可爱与他处不同又公库多英醖故世言凤州有三出谓手栁酒也宣州士人李愈云吾乡有四出问何物答曰漆栗笔蜜【墨客挥犀】凤之为州当秦蜀之冲以三絶名世胡尘一起号为边鄙者四十余年淳熈初太守传子平为诗于壁云珍珠不见小槽红遐想柔荑嫩剥葱惟有万条罗带緑年年依旧舞春风【凤县志】
　　凤伯凤伯之山熊山直陵之山木多栁平丘山爰有杨栁【山经】
　　絮萍栁絮落水经宿则为浮萍【碎録】
　　顺挿顺挿为栁倒挿为扬
　　栁花为酒南蛮诃陵以栁花为酒【志】
　　尼拘西域尼拘律陀树即东夏之杨栁也西域人来止称尼拘【宋高僧传】
　　桐
　　桐华清明之日桐始华桐若不华嵗有大寒【周书】
　　叶应月梧桐不生则九州异主注梧桐以知日月正閠生十二叶一边有六叶从下数一叶为一月至上十二叶有开则十三叶视叶小者则知闰何月也不生则九州异居天下不同也【遁甲】
　　为琴神农皇帝削桐为琴【桓谭新论】
　　为珪成王与唐叔虞燕居援梧桐叶剪珪以告曰以此封汝虞喜以告周公周公请封虞王曰余与虞戏周公曰天子无戏言于是遂封叔虞于晋【吕覧】
