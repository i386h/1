<!-- { "loadSidebar": true } -->
　　万物始生嫁娶必以春何春天地交通万物始生隂阳交接之时也诗曰士如归妻迨氷未泮夏小正曰二月冠子娶妇之时也夫有恶行妻不得去地无去天之义夫虽有恶犹不可去也故郊特牲记曰一与之醮终身不改悖逆人伦杀妻父母废弛纲纪乱之大者也义絶乃得去耳天子诸侯一娶九女者何重国广继嗣也适九何地有九州承天之施无所不生一娶九女亦足以承君施九而无子百亦无益也【白虎通】
　　兄弟之义古者谓婚姻为兄弟因成兄弟之义也壻曰婿以婚时往妇曰姻又壻之父曰姻妇之父曰婚婿者阳也妇者隂也日往而隂气至也【礼外传】
　　世世行义子孙娶妻嫁女必择孝弟世世有行义者是则其子孙慈悌孝爱不敢淫暴党无不善三族辅之故鳯凰生而有仁义之意虎狼生而有贪戾之心呜呼戒之哉无养乳虎将伤天下【大戴礼逸礼】
　　法地礼曰女子十五许嫁纳采问名纳吉请期亲迎以鴈为贽纳徴用纁故不用鴈也纳徴纁束帛离皮三法天纁二法地也阳竒隂隅明阳道之大也离皮者两皮也以为庭实实庭偶也【白虎通】
　　逺别或曰同姓不相娶何也曰逺别也曰今之人外内相婚礼欤曰中外之亲近于同姓同姓且犹不可而以中外之亲乎古人以为无疑故不制也今以古之不言固谓之可婚不知礼者也或曰国语云同徳则同姓同姓虽逺男女不相及异徳则异姓异姓虽近男女相及也斯言何故也曰司空季子有为而言也文公将求秦以反国不敢逆秦故也【魏袁淮正论】
　　芝草无根长子容当为求妇其父如此谁肯嫁之者造求小姓足使生子天其福人不在旧族杨雄之才非出孔氏芝草无根醴泉无源帝舜受襌父嚚母顽虞家世法出痴子【虞翻与弟书】
　　别禽兽夏殷五世之后则通婚姻周公制礼百世不通所以别禽兽也【礼外传】
　　刘范刘氏范氏世为婚姻【哀上】刘氏周卿士范氏晋大夫世与王家郑崇字子游本髙宻大族世与王家相嫁娶【汉书】
　　姓同源异司空东莱王基当世大儒岂不逹礼而纳司空王忱女以姓同源异故也【魏氏春秋】
　　与婚不许王粲父谦名公之胄何进为长史欲与为婚见二子使择焉谦不许【魏志】
　　竒表陶谦字恭祖丹阳人同县甘公出遇之涂见其容貌异而呼之住车与语甚悦之因许妻以女甘夫人怒曰闻陶家儿游戯无度如何以女许之甘公曰彼有竒表后必大成遂与之后为徐州牧【吴书】
　　入钱不得阮脩字宣子居贫四十未有室王敦等敛钱为婚皆名士也时慕之者求入钱而不得【晋书】
　　立志守义江湛字彻渊济阳考城人也为义康司徒主簿司空檀道济为子求湛妹婚不许义康有命又不从时人重其立志守义者也【宋书】
　　非偶不承桓闳字叔道太祖辅改使禇渊致意为子晃求女婚闳不敢闻命曰辞霍不婚常所嘉楫齐大非偶所以不敢承殊眷太祖虽嘉其退让而心不能懽也【吴均齐春秋】
　　正洁不肯王秀之字伯奋临汘人吏部尚书禇渊见秀之正洁欲与结婚秀之不肯以此顿为府分兵参军【齐书】抗礼不答江蒨方雅有风格仆射徐勉权重唯蒨及王规与抗礼不为之屈勉因蒨门客翟景为子繇求婚于蒨蒨不答景再言之乃杖景四十由此与勉忤【梁书】天子娶妇汉成帝欲与近臣游张安世孙放以公主子且开敏得幸放娶后弟许嘉女上为放供张赐甲第充以服饰号为天子娶妇皇后嫁女又唐中宗时萧至忠以女妻韦后舅崔从礼子帝主萧后主崔时谓天子嫁女皇后娶妇又宋英宗于仁宗为从子宣仁后于光献为甥自防同鞠禁中防温成有宠英宗遂还宫邸宣仁亦归其家洎温成薨仁宗觉无子一日谓光献曰吾夫妇老无子旧养十三滔滔各已长立朕为十三后为滔滔主婚使相嫁娶十三英宗行第滔滔宣仁小字也时宫中谓天子娶妇皇后嫁女【邵氏闻见録】
　　乘龙孙隽字文英与李元礼俱娶太尉桓焉女时人谓桓叔元两女俱乘龙言得壻如龙也【楚国先贤传】
　　不为乱伦王丞相初在江左欲结吴人请婚陆太尉太尉曰培塿无松栢薫莸不同器玩虽不才义不为乱伦之始也【世説】
　　嫁以秋冬圣经论曰嫁娶古人皆以秋冬毛诗曰东门之杨其叶牂牂毛苌传曰男女失时不逮秋冬也九子墨郑众言婚礼有合欢铃取音声和谐九子取生长子孙【通典】
　　潘杨杨绥清才防荗盛徳日新既借三叶世亲之恩而子之姑余之伉俪焉【潘安仁诔】潘杨之睦有自来矣【上】羊邓诸葛恢儿娶邓攸女于时谢尚书裒求其小女婚恢乃云羊邓是世婚江家我顾伊庾家伊顾我我不能复谢裒儿婚【世説】
　　王满东海王源嫁女与富阳满氏源虽人品庸陋预五通彻而托姻结惟利是求王满连姻实骇物聴潘杨之睦有异于此岂有六卿之胄纳女管库之家宋子河鲂同穴于舆台之鬼蔑祖辱亲于事为甚【沈约弹文】
　　姻不失亲王元规字正范八嵗而孤兄弟三人随母依舅氏往临海郡时年十二郡土豪刘瑱者资财巨万欲妻以女母以其兄弟防弱欲结强援元规泣请曰姻不失亲古人所重岂得茍安异壌辄昏非类母感其言而止朱陈徐州古丰县有村曰朱陈去县百余里桑麻青氛氲一村惟两姓世世为婚姻【白虎通】
　　陶李陶李为婚深骇物聴
　　双石婚礼有九子蒲未苇双石蒲苇取其心可屈伸双义在两固
　　当梁年俗以子午卯酉年谓之当梁年娶妇舅姑不相见唐禁之【上】
　　卖马娶妇以卖马钱娶妇多恶病夫妻离别【龙鱼图】
　　媒
　　中间孔子之郊遭程子于涂顾谓子路曰取束帛以赠先生子路屑然对曰由闻之士不中间见女嫁无媒君子不以交礼也【家语】
　　蹇修吾令丰隆椉云兮求虙妃之所在解佩纕以结言兮吾令蹇修以为理【屈原离骚】
　　不因而亲宋王因其友以见于楚襄王襄王待之无以异宋玉让其友其友曰夫姜桂因地而生不因地而辛妇人因媒而嫁不因媒而亲子之事王未耳何怨于我乎【国策】
　　逺耻防淫男娶女嫁何隂卑不能自专就阳而成之故传曰阳唱隂和男行女随男不专娶女不专嫁必由父母须媒妁何逺耻防淫佚也【白虎通】
　　为阳语隂孝亷令狐策梦立氷上与氷下人语索紞曰氷上为阳氷下为隂隂阳事也士如归妻迨氷未泮婚姻事也君在氷上与氷下人语为阳语隂媒介事也君当为人作媒氷泮而婚成策曰老夫耄矣不为媒也防太守田豹因策为子求乡人张公徴女仲春而成婚焉【晋书】媒先宿妇鸟孙国嫁娶卖马聘先令媒者与妇宿徐乃婿迎【阚騦十二州志】
　　乐
　　乐书正义曰天有日月星辰地有山陵河海嵗有万物成熟国有圣贤宫观周域官僚人有言语衣服体貌端修咸谓之乐【史乐书】
　　移风易俗移风易俗莫善于乐【孝经】
　　古乐伏羲乐名扶来亦曰立本神农乐名扶持亦曰下谋【孝经纬】伊耆有苇籥之音伏羲有网罟之咏葛天八阕神农五弦事与功偕其来尚矣【隋志】女娲命娥陵氏制都良管以一天下之音命圣氏为班管合日月星辰名曰充乐既成天下无不得理【帝系谱】钩命决伏羲乐曰立基神农乐曰下谋祝融乐曰属绩少昊乐曰九渊【孝经纬】神农改女皇之太乐【神凿度注】
　　咸池黄帝作咸池颛顼作六茎帝喾作五英尧作大章舜作招禹作夏汤作濩武王作武周公作勺勺言能勺先祖之道武言以功定天下也濩言救民也夏大承二帝也招继尧也大章章之也五英英华茂也六茎及根茎也咸池备矣【汉礼乐记】有虞氏之祀其乐咸池承云九韶夏后氏其乐夏籥九成六佾六列六英殷乐大濩晨露周乐大武三象棘下【淮南齐俗训】列子奏承云【注黄帝乐】大庭有皷籥之器黄帝有云门之乐【诗正义】颛顼令飞龙作效八风之音命之曰承云以祭上帝【吕氏春秋】耳聴九韶六莹注六颛顼乐也【淮南】
　　大章庄子尧有大章白虎通尧曰大章大明天地人之道也公羊注尧时民乐其道章明也周礼缺文或作大卷
　　韶季札观乐见舞韶箾者曰德至矣大矣如天之无不帱地之无不载虽甚盛德其蔑以加于此矣【左传】李斯书昭虞象武注乐动声仪曰舜乐曰箫韶一云大韶汉志尧作大章舜作招招继尧也　孔子曰箫韶者舜之遗音也温润以和似南风之至其为音如寒暑风之动物如物之动人雷动兽禽风动鱼龙仁义动君子财色动小人是以圣人务其本【乐动声仪】虞传曰维元祀廵狩四岳八伯坛四奥沉四海封十有二山兆十有二州乐正定乐名元祀代防山贡两伯之乐焉东岳阳伯之乐舞株离其歌声比余謡名曰晢阳仪伯乐舞鼚哉其歌声比大謡名曰南阳中祀大交霍山贡两伯之乐焉夏伯之乐舞谩或其歌声比中謡名曰初虑羲伯之乐舞将阳其歌声比大謡名曰朱千秋祀柳谷华山贡两伯之乐焉秋伯之乐舞蔡俶其歌声比小謡名曰苓落和伯之乐舞鹤其歌声比中謡名曰归来幽都山祀贡两伯之乐焉冬伯之舞齐落歌曰缦缦并论八音四防归假于祢祖用特五载一廵狩羣后德让贡正声而九族【奏】具成【尚书大传】魏公卿奏曰箫韶九奏亲于虞帝之庭【宋志】
　　大夏子家驹曰朱干玉戚以舞大夏注夏乐也【公羊传】季札见舞大夏者曰美哉勤而不徳非禹其孰能修之【左传】大夏言禹能顺二圣之道而行之【白虎通】公羊传夏时民乐大其三圣相承也
　　大濩季札见舞韶濩者圣人之也而犹有慙徳圣人之难也【左传】程繁问乐墨子曰汤立为王事成功立因先王之乐又自作乐命曰护又循九招【墨子三辩篇】汤作护闻其宫声使人温良而寛大商声使人方亷而好义角声使人侧隠而爱仁徴声使人乐养而好施羽声使人恭敬而好礼【韩诗外传】汤乐曰大防言能防民之急也【白虎通】公羊注殷时民乐大其防已也　周穆王奏承云六莹九韶晨露以乐之注九韶舜乐晨露汤乐【列子】
　　辟雍文王有辟雍之乐【庄子】诗云于论钟皷于乐辟雍蔡邕志周颂雅乐辟雍飨射用之　文王作武象之乐増琴二曰少宫少商【帝王世纪】文王时民乐其兴师征伐故曰武【元命包】
　　四家王者不空作乐乐者和盈于内动发于外应其发时制礼作乐以成之是故作乐者必反天下之始乐于己为本舜之时民乐其绍尧业故韶者绍也禹之时民大乐其骈二圣相继故夏者大也汤之时民大乐其救于患害故护者救也文王之时民乐其兴师征伐故武者伐也四者天下之所同乐者一也其所同乐之端不可一也【上】
　　象武文王乐名巨业武王乐名象武【乐苑】武王因先王之乐又自作乐命曰象武成王因先王之乐命曰驺虞【墨子三辩篇】武王即位以六师伐殷六师未至以锐兵克之于牧野乃荐俘馘于京师室乃命周公为作大武成王立殷民反王命周公践伐之商人服象为患于东夷周公遂以师逐之至于江南乃为三象以嘉其徳故乐之所由来者尚矣【吕览】武王作象乐继文以奉天【春秋繁露】周人其乐大武三象棘下其服尚赤【淮南】李斯书云韶虞武象注乐勤声仪曰周乐伐时曰武象宋均曰象伐时用干戈勺周公作勺言能勺先祖之道也【汉志】虞氏之乐莫盛于韶于周莫盛于勺【武帝策贤良】周公辅成王作勺乐以奉天【春秋繁露】周公歌雍咏勺六服承徳【子华子】周乐曰大武象周公之乐曰酌【白虎通】
