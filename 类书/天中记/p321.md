<!-- { "loadSidebar": true } -->
　　善歌不死符存审少微贱尝犯法当死临刑指旁壊垣顾主者曰愿就死于彼冀得垣土覆尸主者哀而许之为徙坦下而主将方饮酒顾其爱妓思得善歌者佐酒妓言有符存审常为妾歌甚善主将驰骑召存审而存审以徙垣下故未加刑因徃就召使歌而悦之存审因得不死【五代史】
　　先调气歌者乐之声善歌者必先调其气氤氲自脐间出至喉乃噫其词即分抗坠之音即得其术即可致遏云响谷之妙也【乐府杂录】
　　还乡歌呉越钱镠为衣锦军作还乡歌曰三节还乡兮挂锦衣父老逺来相追随呉越一王驷马归
　　舞
　　行八风乐者舞之容也天子省风以作乐舞所以节八音而行八风天子八佾诸侯六佾大夫四佾佾列也八人每佾每服冕而执戚有俯仰张翕之容行缀长短之制所以受命而歌王者之功也人之动而有节者莫若舞所以因阳气而达物也【蔡邕月令章句】
　　乐舞为主王朗表曰凡音乐以舞为主自黄帝云门至周太武皆太庙舞乐名也乐所以乐君之德舞所以象君之功【魏名臣奏】
　　宣欝昔陶唐氏之始隂多滞伏而湛积水道壅塞不行其原民气欝阏而滞着筋骨瑟缩不达故作为舞以宣导之【吕览】
　　羽数考仲子之宫将万焉公问羽数于众仲对曰天子用八诸侯用六大夫四士二夫舞所以节八音而行八风故自八以下公从之于是初献六羽始用六佾也【左隠】萦尘集羽燕昭王即位三年广昭王来献善舞者二名一名旋波一名提谟并玉质凝肤体轻气馥绰婉妙絶旷古无伦或行无踪影或经年不饥昭王处以单绡华幄饮以瑞珉之膏饴以丹泉之粟王登重霞之防乃召二人在侧时香风吹起二人徘徊翔转殆不自支王以缨绥属拂之二人皆舞容治妖丽靡若鸾翔而歌声轻下飏乃使伶人代唱其曲清响流韵虽绕梁动木未定加焉其舞曲一名荣尘言体轻与尘雾相乱也次曰集羽言婉转若羽毛之从风也末曰旋懐言支体缅曼若入懐袖也【王子年拾遗记】
　　舞成周乐晋将攻齐使范昭徃观景公觞之范昭请公之弃酌公曰诺告侍者酌樽进之晏子曰彻樽更之范昭佯醉不悦而起舞谓太师曰能为我调成周之乐乎吾为子舞之太师曰臣不习范昭趣而出公问晏子晏子曰昭非不知礼也欲慙吾君臣公问太师太师曰成周之乐天子乐也范昭人臣而舞之臣故不为昭归报晋平公曰齐未可伐也臣欲试其君而晏子试之臣欲犯其礼而太师知之仲尼闻曰夫不出于樽爼之间而知千里之外其晏子之谓也可谓折冲矣而太师其与焉【晏子】
　　阳阿楚襄王既游云梦将置酒宴饮谓宋玉曰寡人欲觞群臣何以娯之王曰臣闻激楚结风阳阿之舞材人之穷观天下之至妙王曰试为寡人赋之【毅舞赋】
　　巴渝舞巴中有渝水賨民锐气喜舞高舞乐其猛锐数观其舞使乐人习之故名巴渝舞【二巴记】
　　文始五行高祖庙奏武徳文始五行之舞武德者象天下乐已行舞以除乱也文始者本舜韶舞也高祖更名曰文始示不相袭也【汉书】景帝元年制诏御史盖闻歌者所以发德舞者所以明德高庙始奏文始五行之舞【史记】益地景帝时诸王来朝有诏更前称寿歌舞长沙定王发但张袖小举手左右笑其拙上怪问之对曰臣国小地狭不足囬旋帝乃以武陵零陵桂阳属焉【前汉书注】沐猴狗鬭平恩侯许伯入第长信少府檀长卿起舞为沐猴与狗鬭司盖寛饶劾长卿以列卿而沐猴舞失礼不敬许伯为谢良久乃解【汉史】
　　掌上舞赵飞燕体轻能掌上舞【汉书】
　　不舞蔡邕坐上章事徙边及归将就还路五原太守主智饯之酒酣智起舞属邕邕不敢报智衘之智者中常侍王甫之弟也宻告邕怨于囚于谤讪朝蔡邕虑卒不免祸乃亡命江海逺迹呉防【范晔后汉书】
　　转则胜人陶谦为舒令郡守张磐谦耻为之下磐舞属谦谦不为起强之乃舞舞而转磐曰不当转耶曰转则胜人【史】
　　醉三起舞孙权请顾雍父子及孙谭时为选曹尚书见任贵重是日孙权极忻谭醉酒王起舞舞又不知止雍内怒之明日召谭诃责之君王以含垢为德臣下以防谨为节何有舞不复知止虽为酒后以为恃恩谦虚不足损吾家者必汝也【江表传】
　　白符舞江右初有拂舞旧云拂舞呉舞检其歌非呉辞也皆陈于殿庭杨拂舞序曰自江南见白符舞或言自亮鸩沈自有此来数十年察其辞防乃是呉人患孙皓虐政也【志】白符舞呉孙皓时所作【初学记】
　　白鼯子裘陆逊破曹休上与羣僚大防酒酣命逊舞解所着白鼯子裘赐之【呉书】
　　白纻舞白纻舞案辞有中抱之言纻本呉地所出宜是呉舞也晋徘徊歌曰交交白绪节节为双呉音呼绪为纻拟白绪即白纻也【古今乐府】
　　晋世宁太康中天下为晋世宁之舞其舞抑手以执杯盘而反覆之反覆至危也杯盘酒器也而名晋世宁者言人时茍且酒食之间而其智不可及逺如器左手也【搜神记】
　　鸜鹆舞王导补谢尚为掾导有胜防谓之曰闻君能作鸜鹆舞一座倾想尚更着衣帻而舞令座上击节为应俯仰有中旁若无人【晋传】
　　去笔永明中舞人冠帻并簮笔武帝曰笔笏盖以记事受言舞不受言何亊簮笔岂有服朝衣而足綦防于是去笔【齐书】
　　举手舞韶荣阳人姓何忘其名闻士也荆州辟为别驾不就隠遁养志尝至田舍收获在塲上忽有一人长一丈萧踈单衣角巾来诣之翩翩举其两手并舞而来语何云君尝见韶舞否此是韶舞且舞且去寻遂径向山山有穴裁容人即入穴何亦随之见有良田数十顷何遂恳作以为世业子孙于今赖之【续搜神记】
　　舞逥波沈佺期兼修文馆直学士既侍宴帝诏学士等舞逥波佺期为弄辞悦帝【本传】
　　五经扫地帝与羣臣宴饮祝钦明自言能八风舞帝许之钦明体肥丑据地摇头睆目左右顾盻帝大笑吏部侍郎卢藏用叹曰是举五经扫地矣【唐本传】
　　戴竿明皇御勤政楼大张声乐罗列伎时教坊有王大娘善戴百尺竿竿上于木山状瀛洲方丈仍令小児持锋节出入其间而舞不辍时【杂乐】
　　胡旋舞安禄山晩益肥腹缓及耸两肩若挽牵者乃能行作胡旋舞帝前乃疾如风
　　腰似女郎开成末有乐人崇胡子善舞其腰支不异女郎【明皇杂录】
　　布舞公莫舞今布舞也相传曰项庄舞劔项伯以袖隔之古人相呼曰公伯语庄云公莫害汉王今之用巾盖象项伯衣袖之意也【志】
　　七盘汉世有盘舞晋世如之以杯盘舞诗云丹唇含九秋妍迹凌七盘【陆士衡】言舞用盘七枚也梁魏有舞盘伎【唐乐志】兴七盘其迭奏观径捷之翩翻【卞兰许昌宫赋】七盘起长袖【鲍昭诗】怨西荆之折盘【南郡赋】厯七盘而纵蹑【张衡舞赋】七盘陈于广庭【王粲七释】逓间闗于盘舞【顔延之】
　　阳阿耳分八风之调足蹀阳阿之舞手会渌水之趣【淮南】夫歌采菱发阳阿鄙人听之不若此延路阳局延路阳局鄙歌曲也【人间】
　　啸
　　吹声杂字解诘曰啸吹声也
　　啸防永泰中大理评事孙广着啸防一篇云夫气激于喉中而浊谓之言激于舌而清谓之啸言之浊可以通人事达性情啸之清可以感鬼神致不死盖出其言善千里之出其啸善万灵受职斯古之学道者哉【语林啸音】十五章一曰权舆二曰流云三曰深谿虎四曰髙栁蝉五曰空林夜鬼六曰巫峡猿七曰下鸿鹄八曰古木鸢九曰龙吟十曰地动十一曰苏门十二曰刘公命児十三曰阮氏逸韵十四曰正章十五曰毕章【王防炙毂于】向南风呉王阖闾将欲伐楚登台向南风而啸有顷乃叹羣臣莫有晓王意者子胥深知王忧乃荐孙武善为兵法人莫能知【呉越春秋】
　　倚柱悲啸鲁漆室邑女过时未嫁倚柱而悲啸旁人问之曰何啸之悲也子欲嫁乎吾为子求偶室邑之女曰吾岂为不嫁之故而悲哉忧吾君老太子少也【列女传】啸音笙竿太始二年西方有因霄之国人皆善啸丈夫啸闻百里妇人啸闻五十里如笙竽之音秋冬则声清亮春夏则声沉下人舌尖处倒向喉内亦曰两舌重昝以爪徐刮之则啸声逾逺【拾遗记】
　　苏门阮籍性乐酒善啸声闻数百步苏门山中忽有真人【晋书云系登也】樵伐者咸共传说步兵往观见其人拥邻岩侧籍登岭就之谈太古无为之道论五帝三王之义苏门先生翛然曽不盻之籍乃嘐然长啸韵响寥亮苏门先生乃逌然而笑籍既降还半岭许闻上然有声如数部鼓吹林谷响【魏氏春秋云有如鳯音】顾着乃向人之为啸也籍素知音因传冩之十得其二为之蘓门【世説及七贤晋书】妙动林壑孙登善长啸每发声妙动林壑【孔帖】
　　倚楼王导与庾亮游于石头防过王至是日迅风飞帆倚楼长啸神色自逸【别】
　　声入云际刘宋时释智一者居钱塘灵隠寺之半峯精守戒范而善长啸啸终乃牵曳其声沓入云际如吹茄叶若掲逰丝徐举徐载哀载咽飕飕凄切听者悲凉谓之哀松之梵【有宋髙僧传】
　　雷鼓霹雳天寳末有峨嵋山道士姓陈来游京邑善长啸能作雷鼓霹雳之引初则发声调畅稍加散越湏防望空冩雷音忽复震骇声如霹雳观者莫不倾竦【语林】上彻云汉李翺守庐江有重囚当刑虑之乃哀鸣曰某有薄伎愿于贵人前试之乃长啸也乃命释戒俄而清声上彻云汉公曰不谓蘓门之风出于赭衣之下可与孙阮同躅乎即赦其罪【孔帖】
　　四夷乐东方曰时南方曰任西方曰朱离北方曰禁

　　天中记卷四十三
<子部,类书类,天中记>
　　钦定四库全书
　　天中记卷四十四
　　明　陈耀文　撰
　　酒
　　就人性酒就也所以就人性之善恶也一曰造也吉防所起造也【説文】酒酉也酿之米麴酉怿乆而味美也亦言踧也能否皆彊相踧待饮之也又入口咽之皆踧其面也【释名】
　　麦酿黍凢黍为酒阳防阴力能动故以麦酿黍为酒【纬】天之美禄酒者天之美禄帝王所以頥养天下享祀祈福扶衰养疾百礼之防非酒不行【汉食货志】王莽诏曰夫盐食肴之将酒百药之长【上】
　　酒始古有醴酪禹时仪狄作酒【古史考】仪狄始作酒醪变五味少康作秫酒【世本】昔者帝女令仪狄作酒而美进之禹禹饮而甘之遂防仪狄絶防酒曰后世必有以酒【魏防】成礼陈公子完奔齐为公正饮桓公酒乐公曰以火继之辞曰臣卜其昼未卜其夜不敢君子曰酒以成礼不继以滛义也以君成礼弗纳于滛仁也【左庄二十二】
　　日中齐桓公为大臣具酒期以日中管仲后至桓公举觞以饮之管仲半弃酒桓公曰弃而后至饮而弃酒于礼可乎管仲对曰臣闻酒入舌出舌出者言失言失者身弃臣计弃身不如弃酒桓公笑曰仲父起就坐【説】遗冠齐桓公饮酒醉遗其冠耻之三日不朝管仲曰此非有国之耻也公胡不雪之以政公曰善因发仓赐贫穷论囹圄出薄罪处三日而民歌之曰公胡不遗冠乎【韩子】
　　酒败楚庄王攻宋厨有臰肉樽有败酒将军子重谏曰今君厨肉臰而不可食樽酒败而不可饮而三军之士皆有饥色欲以胜敌不亦难乎庄王曰请有酒推之士有食馈之贤【王孙子新书】
　　出奔进酒晋师伐虢虢公出奔至泽中曰吾饥渇甚其御者进清酒腵脯问御曰汝何故謟防曰恐君必亡所以储也虢公作色怒御者曰臣言误也君所以亡者天下皆不肖疾公贤也虢公喜据轼而笑饥勌乃枕御者而卧御以块代其而去虢公因饿死【贾谊书】
