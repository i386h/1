<!-- { "loadSidebar": true } -->
　　驯墓禇无量丁母忧解軄庐于墓侧其所植松栢时有鹿犯之无量泣而言曰山中众草不少何忍犯吾先莹树哉因通夕守防俄有羣鹿驯押不复侵害无量因此终身不食鹿肉【唐书】
　　献白鹿不视正元八年正月鄂州观察使何士干献白鹿上曰朕初即位即上祥瑞士干致白鹿其谓我何还之彼当惭惧留之逺近复献竟不视遂放于中焉【唐防】蹄下贯环虞部郎中陆绍弟为卢氏县尉常观猎人猎忽遇鹿五六头临涧见人不惊毛斑如畵陆怪猎人不射之之猎者言此仙鹿也射之不能伤且复不利陆不信强之猎者不得已一发失鹿带箭而去及返射者坠崖折左足
　　蹄下贯环胡珦为号州时猎人杀得鹿重一百八十斤蹄下贯铜环上有篆字博物者不能识【酉阳杂俎】
　　剖鹿得珠唐寳厯中范阳节度使朱克融猎得一鹿鹿胆中得珠如弹丸黒色初软后硬如石光明克融以为已瑞或问麻安石曰是何祥也安石曰此事自古未有请以意推之鹿者禄也鹿死是禄尽也珠初软后硬是珠变也禄尽珠变必有变易之事衰亡之兆也自此克融言词轻发是年五月帐下军乱而全家被杀【祥验集】人语开寳七年金陵圃中鹿忽一旦人语牧者叱之鹿亦叱牧者曰明年今日汝等俱作鬼物囿荒凉焉能拘我明年宋师渡江牧者俱死鬭敌囿亦废矣【金陵志】
　　游牝江陵松滋枝江村射鹿者率以淘河乌胫骨为管以鹿心上脂膜作簧吹作鹿声有大号小号呦呦之异或作麀鹿声则麚鹿毕集葢为牝声所诱人得毂矢而注之南中多鹿毎一牡管牝百类至春羸廋葢游牝多也及夏则唯食昌蒲一味却肥当角鲜之时其茸甚痛猎人逢之其鹿不敢逆走伏而不动猎者以绳系其茸截而取之先以其血来噉然后杀之鹿何其苦也与夫狨麝孔雀以有用贾害良可愍之【北梦琐言】
　　麋畯麋千百为羣掘食草根其处成泥名曰麋畯民随此畯种稻不耕而获其收百倍【博物记】
　　鹿琼鹿者仙兽常自能乐性从其云泉至六十年必懐琼于角下角有班痕紫色如防行或有涎出于口不复能急走矣【天主物簿】
　　伊尼佛书谓鹿为伊尼山谷诗照滩行郭索焚野得伊尼般若经世尊三十二相第八相名曲腨纤图如延鹿王一云密利伽罗
　　性惊胡居士尝言鹿性惊烈多别良草食九物余则不尝九草者一曰葛叶及花鹿药白蒿水芹草齐头蒿山耳荠苨也享神用其肉者以其性烈清浄也凡饵药者勿食鹿肉以鹿常啖解毒之草也【山谷】
　　鹿市蜀郡頥慕山山有穴如慕之口故名髙七百二十丈崖岩直峭有平地百余步坦然方正诸山之鹿一日一聚其中号曰鹿市【图经】
　　两头云南郡出茶首其音为蔡茂是两头鹿名也兽是鹿两头其腹中胎常以四月中取可以治虵虺毒永昌亦有之【博物志】云南郡有熊仓山上有神鹿一身两头主食毒草名之食毒鹿【魏宏南中志】武陵郡西有山山有兽如鹿前后有头常以一头食一头行山中时有见之者【盛之荆州记】防食鐡之兽射噬毒之鹿【蜀都赋】
　　鹿寨鹿夜临宿下鹿角寨大者角而外四围小者在中团围如寨今人以木仿作鹿角寨【琐碎録】江同祖过郢州京山晩抵村驿驿人言鹿在前结寨即出观之弥望可数里巨鹿无数四环成围以角外向凡数十重两麑尘处中勃跳嬉戏民田相近者悉遭蹂践禾苗为之一空猎户杂沓其傍云不可近近辄触遭之者多死明旦始引去猎人操弓矢戈矛追随之伺巨者行前稍逺乃敢捕射其稚弱亦各有所防而还
　　背食字统云麤惊防也鹿之性相背而食虑人兽之害也
　　旅行丽旅行也鹿之性见食急则必旅行礼丽皮纳聘葢鹿皮也【説文】
　　鹿胎山嵊县剡山一名鹿胎山昔有猎士陈惠度射鹿此山鹿孕而伤既产以舌防子干而母死惠度遂投寺为僧后鹿死处生草名曰鹿胎草【浙江志】
　　几化防稽记上虞兰室山葛所隠之处有隠几化为鹿鹿鸣即县令有罪【独异志】
　　赤鹿张掖南山一名天山一名雪山出赤鹿足短而形大如牛肉千斤【寰宇记】
　　马鹿陶隠居云古称马之似鹿者直百金今荆楚之地其鹿絶以马当解角时望之无辨土人谓之马鹿以是知赵髙指鹿为马葢以类耳【尔雅翼】
　　无用鹿形似马而迅于马豺形似犬而徤于犬国有千以犬马有用而豺鹿无用也【刘子】
　　防咸辽穆宗应厯十一年夏射防咸鹿于玉山防咸鹿性嗜咸洒于地以诱鹿射之【国语解】防作
　　尘名曰鹿之大者为麈羣鹿随之皆视麈所徃以尾所转为凖故名谈者挥焉其尾辟尘以置于衣帛中能令嵗久经色不黦以之拂毡令氊不蠧恩平郡谱云沈牛谓之囬沙牛谓之磨麈谓之荒鹿谓之擢
　　无魂麞鹿无魂白瞻善怖【道书】
　　麋茸麋茸补阳鹿茸补隂【碎録】
　　为脯麝鹿非辰属八卦无主故道家聴许为脯【陶氏书】黠兽山泽之兽无黠于麋麋知猎者张纲前而驱已也固还走而冐人至数猎者知其诈伪举纲而进之麋因得矣【楚策】
　　并负子海陵沿海洲上芦苇无际羣麋马大迅走人欲捕之虽麑不获葢常两两并负其子而行【太州志】
　　噬虺食栢西北之麝噬虺而食栢故其香结东南山谿有松而无栢故麝不结也【赵辟公杂説】
　　固脐商汝山中多麝絶爱其脐毎为人所逐势且急即自投髙岩举裂出其香就系而死犹拱四足以固其脐李商隠诗云投岩麝退香
　　羊
　　形举羊祥也象头角足尾之形孔子曰牛羊之字以形举也羊在六畜主给膳也羊大则美故从大羸瘦也羊以瘦为羔羊子也咩羊鸣也羴羊臭也【説文】説文云达小羊也薛综答韦昭曰羊子初生达小名羔未成羊曰羜大曰羊长幼之异名【诗生民疏】大羊为羬六尺【尸子】小羊曰□【集韵】
　　柔毛凡祭祀宗庙之礼羊曰柔毛【曲礼】
　　髥须主簿羊一名髥须主簿【古今注】羊而不角曰羖羊一名胡须郎又名青鸟蛟羊似羊而无角啖之毒
　　羊防凡防卿用羔羔有角而不用如好仁者执之不鸣杀之不谤类死义者羔饮其母必跪类知礼者羊之为言犹祥故以为防【春秋繁露】谯周法训曰羊有跪乳之礼鸡有识时之鴈有庠序之仪人取法焉郑氏婚礼谒文讃曰羣而不党跪乳有敬礼以为防吉事之宜
　　六飞有人黄头大腹出天齐政三百四嵗【春秋命歴序】神次之号曰皇神出淮驾六飞羊政三百嵗五叶千五百嵗六角羊周成王时东夷进六角羊周厉王元年外国贡三角羊【述异记】
　　白血犬戌朝天子于雷首之河乃献良马四驷天子使孔牙受之曰雷水之中爰有黒牛面角黒羊白血也【穆天子传】
　　刳羊齐攻鲁鲁使栁下惠于齐齐侯曰鲁君将惧乎栁下惠曰齐鲁之初封也相与出周南门刳羊而约曰自后子孙敢有相攻者令其罪若此刳羊矣臣之君固以刳羊不惧矣齐侯乃解兵三百里【説】
　　羊舌为氏昔有攘羊者以羊头遗晋叔向向母埋之不食后三年攘羊事发追捕向家检羊骨肉都尽唯有舌在国人异之遂以羊舌为氏
　　尚羔鲁定公防晋师于瓦范献子执羔中行文子赵简子皆执鴈鲁于是始尚羔鲁以前同贽始知执羔之贵谋羞鲁侯时欲以孔子为司徒将召三桓而议之左丘明曰周人有爱裘而好珍羞欲为千金之裘而与狐谋其皮欲具少牢之珍而与羊谋其羞言未卒狐相率迯于重丘之下羊相呼藏于深林之中故周人之谋失之矣今君欲以孔子为司徒召三桓而谋之亦与狐谋裘与羊谋羞哉【符子】
　　土怪季桓子穿井获如土其中有羊焉使问仲尼曰吾穿井得羊何也对曰以某所闻非羊也木石之怪防魍魉水之怪龙罔象土之怪羵羊也【家语】鲁衰公使人穿井三月不得泉得一生羊焉公使祝鼓舞之欲上于天羊不能上孔子见曰水之精为玉土之精为羊此羊肝土也公使杀羊视肝即土【韩诗外】问仲尼曰穿井获狗何也仲尼曰以某所闻羊也【搜神记】
　　植羊晋文种菜曽子植羊非性闇蠢不办方隅以其运大不习小务也【刘子观量篇】谓剉羊皮用土和之也
　　羊盟齐庄公之臣王国卑与中里檄者讼三年而狱不断恐失有罪使二人共一羊盟齐之社二子相从以羊血洒社读王国卑之词已尽中里檄之词未半祭羊起而触中里檄齐人以为神【墨子】
　　隠于屠肆屠羊説楚人隠于屠肆昭王失国説往从王王反国欲将赏説説曰大王失国説失屠羊大王反国説亦屠羊臣之爵禄已复矣又何赏之有王使司马子綦延之以三珪之位説曰愿长反屠羊之肆耳遂不受【髙士】
　　拜邻魏文侯见宋陵子三仕不愿文侯曰何贫乎曰王见楚富者牧羊九十九而愿百尝游邑里故人其邻人贫有一羊者富拜之曰吾羊九十九今君之一盈成我百则牧数足矣邻者与之从此观焉富者非富贫非贫也【符子】
　　臧谷亡羊臧与谷二人相与牧羊而俱亡其羊问臧奚事则挟防读书问谷奚事则博塞以游二人事业不同其亡羊均也【庄子】
　　荷棰杨朱见梁惠王言治天下如运诸掌王曰先生有一妻一妾而不能治三畆之园而不能耘言治天下何也曰君见夫牧羊者乎百羊为羣使五尺童子荷垂而随之欲东而东欲西而西使尧牵一羊舜荷垂而随之则不能前也【列子】
　　格虎张仪谓楚王曰夫为从者无异驱羣羊而致生虎虎之与羊不格亦明矣今王不与虎而与羊臣窃以为大王之计过也【春秋后语】郑太对董卓驱虎兕以赴犬羊将狼黥布反上病欲使太子将徃击之四皓説建成侯曰今诸将皆陛下故等夷乃令太子将此属无异使羊将狼莫肯为用【史记】
　　败羣卜式牧百羊十余年羊致千余头上曰吾有羊在上林欲令子牧之乃拜为郎式布衣屮蹻而牧羊嵗余羊肥息上过其羊所善之式曰非独羊也治民亦犹是矣以时起居恶则辄去无令败羣上竒其言拜缑氏令【汉书】
　　出涧郡国志云呉房堂溪有白羊渊渊水旧出山羊汉武帝封二年有白羊出此渊畜牧者祷祀之初出一羊妇人大惊拍手羊自此絶焉今欲生羊禁妇人拍手是効古也【水经注同】
　　牧读路温舒钜鹿人父为里监门使温舒牧羊温舒取泽中蒲截以为牒编写书【汉书】王育字伯春京兆人也少孤贫为人慵牧羊毎过小学必戏欷流涕时有暇即折蒲学书忘而失羊为羊主所债育将鬻已以偿之同郡郭子章闻而嘉之代育偿羊给其衣食使与子同学遂博通经史子章以兄之子妻之
　　叱石皇初平年十五家使牧羊有道士见其良谨便将至金华山石室中四十余年忽然不复念家其兄初起行索初平歴年不得后见市中有道士乃问之道士曰金华山中有牧羊儿姓皇宇初平兄乃随道士与初平相见语毕问羊何在在山东兄徃视但见白石不见羊平曰羊在耳兄自不见平乃徃叱之曰羊起于是白石皆起成羊数万头【神仙传】
　　鬼化羊南阳宗定伯夜行忽逢一鬼鬼问伯为谁伯欺之曰我亦鬼也遂为侣向宛行勌因相担问鬼曰鬼何畏曰鬼唯不喜唾耳欲至宛便担鬼着头上诣宛市鬼化为羊伯恐其变遂唾之因卖得钱千五百买者将还系之明旦见绳在时人语曰宗定伯卖鬼得钱千五百【搜神记】
