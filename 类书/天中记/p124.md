<!-- { "loadSidebar": true } -->
　　有子蘓防字伯尼威子也少聦敏杨素甚竒之素毎戯威曰杨素无児蘓防无父【隋书】中宗尝召宰相苏瓌李乔子进见二丞相子皆童年上近抚于赭袍前赐与甚厚因语二児曰尔日忆所通书可奏者为吾言之颋应曰木从防则正后从諌则圣峤子亦进曰斮朝渉之胫剖贤人之心上曰蘓瓌有子李峤无児【松防杂録】
　　张孝里张敷字景吴兴太守卲之子也元嘉初为中书郎敷小名樝父卲小名黎文帝戯之曰樝何如棃敷曰棃是百果之宗樝何敢比也父在吴兴亡遂毁瘠成疾世父茂度毎止譬之未朞而卒孝武旌其孝名其所居曰张孝里初卲生而母没年十许嵗求母遗物而散施已尽唯有一画扇乃缄録之毎至感思辄开笥流涕见从母常感哽咽【南史】
　　纯孝郑庄公寘母姜氏于城颍而誓之曰不及黄泉无相见也既而悔之颍考叔为颍谷封人闻之有献于公公赐之食食舍肉公问之对曰小人有母皆尝小人之食矣未尝君之羮请以遗之公曰尔有母遗繄我独无考叔曰何谓也公语之故且告之悔对曰君何患焉若阙地及泉隧而相见其谁曰不然公从之公入而赋大隧之【中其】乐也融融姜出而赋隧之外其乐也泄泄遂为母子如初【君子】曰颍考叔纯孝也爱其母施及庄公【左隐元】母绩公父文伯退朝朝其母方绩文伯曰以歜之家而主犹绩惧干季孙之怒也其以歜为不能事主乎其母叹曰鲁其亡乎使童子备官而未之闻耶居吾语汝昔圣王之处民也择瘠土而处之劳其民而用之故长王天下夫民劳则思思则善心生逸则淫淫则忘善忘善则恶心生沃土之民不材淫也瘠土之民莫不向义劳也男女效绩愆则有辟古之制也君子劳心小人劳力先王之训也自上以下谁敢淫心舍力今我寡也尔又在下位朝夕勤事犹恐防先人之业况有怠惰其何以避辟吾兾而朝夕脩我曰必无废先人尔今曰胡不自安以是承君之官余惧穆伯之絶祀也【鲁语】文伯卒其妻皆行哭失声敬姜戒之曰吾闻好外者士死之好内者女死之今吾子早殀吾惧其以好内闻也二三妇人之欲供先祀者从礼而静是昭吾子也孔子闻之曰女智无若妇男智莫若夫公文氏之妇智矣剖情损礼欲以明其子为令德也【家语】文伯死其母不哭也季孙闻之曰公甫文伯之女贞女也子死不哭必有方矣使人问焉对曰昔是子也吾使之事仲尼仲尼去鲁送之不出鲁郊赠之不与家珍病不见士之视者死不见士之流泪者死之日宫女缞绖而徒者十人此不足于士而有余于妇人也吾是以不哭也【韩诗外传】
　　心痛郑子产善事母奉命聘晋道中心痛遣人还家起居问母母曰吾忽身体不调意想汝耳更无他也【世说】心动曽子从孔子在楚而心动辞归问母曰思之囓指孔子曰参之至诚也精感万里【捜神记】
　　搤臂曽参出薪于野有客至其家欲去其母曰愿留参方到即以右手搤右臂臂痛参即驰至问母曰臂何故痛母曰今者客至搤吾臂呼汝耳【论衡】
　　断机孟子少时诵其母方织孟辍然中止及复尽其母知其諠也呼而问之曰何为中止对曰有所失复得其母引刀裂其织以此诫之自是之后孟子不复諠矣孟子少时东家杀豚孟子问其母曰东家杀豚何为母曰欲啖汝其母自悔而言曰吾懐姙是子席不正不坐割不正不食胎教之也今适有知而期之是敎之不信也乃买东家豚肉以食之明不期也【韩诗外傅】
　　闭门数子楚将子发攻秦絶粮使人请于王因归问其母问使者对曰士卒并分菽豆而食之将军则朝夕刍豢黍梁子发破秦而归其母闭门而不纳使人数之曰子不闻勾践之伐吴乎夫使人入于死地而自康乐于其上虽有以得胜非其术也子非吾子也无入吾门子发于是谢其母然后纳之【列女传】
　　齧臂吴起东出衞郭门与其母诀齧臂而盟曰吾不为卿相不复入衞遂事曽子居顷之其母死起终不归曽子薄之而与起絶
　　倚门王孙贾年十五事闵王王出走失王之处其母曰女朝出而晩来则吾倚门而望女暮出而不还则吾倚闾而望女今事王王出走女不知其处女尚何归王孙贾乃入市中曰淖齿乱齐国杀王欲与我诛者右市人从者四百人与之诛淖齿刺而杀之【战国防】
　　辞遗金田稷子相齐受下吏之货金百镒以遗其母母曰子为相三年矣禄未尝多若此也岂脩士大夫之费耶安所得此对曰诚受之于下其母曰吾闻士脩身洁不为茍得夫人臣而事其君犹为人子而事其父也防洁公正故遂而无患今子反是逺忠矣夫为人臣不忠是为人子不孝也不义之财非吾有也不孝之子非吾子也子起田稷子慙而出反其金自归罪于宣王请就诛焉宣王闻之大赏其母之义遂舍稷子之罪而以公金赐母君子谓稷母亷而有化【列女传】
　　知废陈婴者东阳人少脩徳行著称乡党秦末大乱东阳人欲奉婴为王母曰不可自我为女家妇少见贫贱一旦富贵不祥不如以兵属人事成少受其利不成祸有所归【世说】
　　知兴汉王系项借王陵以兵属汉借取陵母置军中陵使至则东乡坐陵母欲以招陵陵母既私送使者曰愿为老妾语陵善事汉王汉王长者毋以老妾故持二心妾以死送使者遂伏劒而死项王怒烹陵母卒从汉王定天下【汉书】
　　湖生雕胡防稽人顾翺少失父事母至孝母好食雕胡饭常帅子女躬自采撷还家导水凿川自种供养每有赢储家亦近太湖湖中后自生雕胡无复余草虫鸟不敢至焉遂得以为养郡县表其闾舍【西京杂记】
　　啚形甘泉金日防母敎诲两子其有法度上闻而嘉之母病死诏图其形于甘泉宫署曰屠王阏氏日防养马苑中毎牵马过见遗像辄拜之涕泣【汉书】
　　问所平反隽不疑为京兆尹行县録囚还其母辄问有所平反活防何人即多有所平反母喜笑为饮食异于他时或无所出母怒为不食故不疑为吏严而不残【本传】严妪严延年治河南酷刑好屠伯母数责延年天地神明人不可独杀我不意当老见壮子被刑戮也行矣去汝东归扫除墓地耳遂去归郡后嵗余弃市东海人莫不贤智其母延年兄弟五人皆至大官东海号万石严妪【本传】
　　异称东家母死其子哭之不哀西家子见之归谓其母曰社何爱速死吾必悲哭社【淮南】江淮谓母为社【注】江淮之间谓母为媞蜀谓母曰姐【说文】齐人呼母曰防【迷】吴俗呼母曰防淮南呼母曰媣【集韵】
　　杀宰祭子王莾时琅瑘吕母子为县吏为宰所寃杀母散家财以聚酒买弓弩隂厚贫穷少年得百余人遂攻海曲县杀其宰祭子墓遂入海中为盗其众浸多至数万【通鉴】
　　全义辽西太守赵苞字威豪到官遣使迎母及妻子为贼所刼质载以击郡苞悲号谓母曰欲以防禄奉养不图为母所祸昔为母子今为王臣义不得顾私恩母遥谓曰威豪人各有命何得相顾以忠义昔王陵母对汉使伏劒以固其志子其勉之苞遂与贼战母妻皆被苞讫曰食禄避难非忠也杀母全义非孝也欧血而死【后汉书】
　　遇母汝南歩游张少失其母及为县令遇母于临淮郡取虑城良马踟蹰轻轩罔进顾访病姫乃其母也诚愿夙凭而冝感昭征矣【水经注】
　　使诵孝经仇览字季智为县阳遂亭长好行教化人陈元凶恶不孝其母诣覧言元覧呼元诮责元以子道与一卷孝经使诵读之元深改悔到母床下谢罪曰元少孤为母所骄谚曰孤犊触乳骄子骂母乞今自改母子更相向泣于是元遂脩孝道后成佳士也【谢承书】
　　为亲屈庐江毛义少时家贫以孝行称南阳人张奉慕其名徃之坐定而府檄适至以义守安阳令义捧檄而入喜动声色奉者志尚士也心贱之自恨来固辞而去及义士死去官行服数避公府为县令进退必以礼后举贤良公车徴遂不至张奉叹曰贤者固不可测徃日之喜乃为亲屈也斯葢所谓家贫亲老不择官而仕者也【刘平等传序】
　　贪官埋母頴川甄邵謟附梁冀为邺令有同嵗生得罪于冀亡奔邵邵伪纳而隂以告冀冀即捕杀之邵当迁为郡守防母亡邵且埋尸于马屋先受职然后发防邵还至洛阳李爕行逢遇之使卒投车于沟中笞捶乱下大署帛于其背曰谄贵卖友贪官埋母乃具表其状遂废锢终身【后汉】
　　大人桓帝时大诛党人范滂诣狱其母就与之诀滂白母曰仲博孝敬足以供养滂从龙舒君归黄泉存亡各得其所惟大人割不可忍之恩勿増感戚母曰女今得与李杜齐名死亦何恨既有令名复求寿考可兼得乎滂跪受教再拜而辞【上】
　　鸡供茅容字季伟郭林宗行见之请寓宿旦日容杀鸡为馔林宗谓为己设既而以供其母自以草蔬与客同饭林宗起拜之曰卿贤乎哉因劝令学卒以成德【郭林宗傅】寄物瓶中曹公令路粹枉状奏孔融前与布衣祢衡放言云父之于子当有何亲论其本意为情欲发耳而子之于母亦复奚为譬寄物瓶中出则离矣【孔融傅】
　　隔絶昔长沙人王毖汉末为上计诣京师既而吴魏隔絶毖在内国更娶生子昌毖死后为东平相始知吴之母亡便情系居重不摄职事【北史隋刘珝傅】
　　四珍秦瑛南郑杨相妻大鸿胪刘巨公女也有四男二女相亡敎训六子动有法矩长子元珍出行醉母十日不见之曰我在女尚如此我亾何以帅群弟子元珍叩头谢过次子仲珍白母请客既至无贤者母怒责之仲珍乃革行交友贤人兄弟为名士泰英之教流于三世四子才官隆于先人故时人为谣曰三苖止四珍复起【华阳志】
　　令徳杜泰姫南郑人赵宣妻也生七男七女若元珪稚珪有望五人皆令徳其教男也曰中人情性可上下也在其检耳若放而不检则入恶也昔西门豹佩韦以自寛宓子贱弦以自急故能改身之恒为天下名士后七子皆辟命察举牧州守郡而汉中太守南郑令多与七子同嵗季考上计无不脩敬泰姫执子孙礼【上】方寸乱先主在樊闻刘琮降曹公率其众南行诸葛亮与徐庻并从为曹公所追破获庻母庻辞先主靣指其心曰本欲与将军共图王覇之业者以此方寸之地也今已失老母方寸乱矣无益于事请从此别遂诣曹公【蜀志】
　　逺志姜维天水人既归蜀与母相失人使其母手书呼维令反并送当归以譬之维报曰良田百顷不计一亩但有逺志无有当归维卒不免【孙盛杂记宋五行志】
　　无负王经彦伟少贫苦仕至二千石母语之曰汝本寒家子仕至二千石此可以止乎经不能用为尚书助魏不忠于晋被収涕泣辞母曰不从母敕以至今日母都无慽容语之曰为子则孝为臣则忠有孝有忠何负吾邪【世说】
　　作大被吴江夏孟宗少游学与同学共处母为作十二幅被其邻母怪问之母曰小児无异操惧朋类之不顾故大其被以招贫生之卧庻闻君子之言耳【列女傅】持节侍母晋汝南王亮母伏太妃尝有小疾袚于洛水亮兄弟三人侍从并持节皷吹震耀洛濵武帝登陵云台望见曰伏妃可谓富贵矣【本传】
　　负母初潘岳母诫岳以止足之道及为孙秀所収与母别云负阿母【王隐晋书】
　　絶裾温公初受刘司空使劝进母崔氏固驻之峤絶而去迄于崇贵乡品犹不过也每爵皆发诏【世说】元帝即位以温峤为散骑侍郎峤以母亡逼贼不得徃临门辞诏曰峤以未朝议又颇有异同故不拜其令八座议吾将折其【注】
　　四望苻表朗兄子也家于安成郡太元中表年十六母姜氏疾侍省昼夜数十日母一食表亦一食母不食表亦不食见母将絶恸咽至殒俄顷母殁亦殁大守王府君为立墓四望墪之南在安福【舆地志寰宇记】
