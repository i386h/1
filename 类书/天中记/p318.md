<!-- { "loadSidebar": true } -->
　　千曲成少伯三吹竽见安昌侯张千夏鼓琴谓音不通千曲以上不足以为之音
　　知法度吹竽有以知法度竽音调则度数得见【乐府图】
　　笳
　　笳笳者胡人卷芦叶吹之以作乐也故云胡笳杜挚笳赋序云昔伯阳避乱入戎懐土遂建斯乐晋先蚕仪注车驾住吹小箛发吹大箛箛即笳也又胡笳汉旧筝笛彔有其曲不记所出本末
　　出塞入塞胡笳者张博望入西域传其法于西京惟得摩诃兠勒一曲李三年因胡曲更造新声二十八解以为武乐自出塞入塞杨栁等十曲
　　播为琴曰蔡琰先适河东卫仲道夫亡无子归宁于家汉末大乱为胡骑所获在左贤王部伍中春月登胡殿感笳之音作诗言志曰胡笳动兮邉马鸣孤鴈归兮声嘤嘤【文姬别传】
　　感动刘畴字正乔尝避乱坞壁贾胡百数欲害之畴无惧色援笳吹之为出塞入塞之声以动其游客之思于是羣胡皆垂泪而去【曹笳之晋书】
　　懐土刘越石为胡骑所围数重城中窘迫无计刘始夕乗月登楼清啸胡骑闻之皆凄然长叹中夜吹奏胡笳贼皆流涕人有懐土之思向晓又吹贼并起围奔走或云是刘道真【世説】越石琨字也
　　筝
　　秦筝筝瑟类也本十二弦今则十三【急就篇注】通典曰筝秦声也傅元筝赋序曰代以恬所造今观其器上崇似天下平似地中空准六合弦柱拟十二月设之则四象在鼓之则五音发斯乃仁知之器岂亡国之臣所能开思运巧哉集韵云秦俗薄恶有父子争瑟者各入其半故当时名为筝古以竹为之
　　长离武夷君命谢英妃抚长离印筝也【诸山记】
　　帐中鼔吕布诣袁绍绍患布欲杀之遣三十六兵彼铠迎布使着帐边卧布知之使于帐中鼓筝诸兵卧布出帐去兵不觉也【英雄记】
　　善弹郝素善弹筝虽伯牙妙手呉姬竒声何以加之【傅子】于此不凡谢安相晋室为其婿王国賔所防一日武帝召桓伊宴饮安侍坐命伊抚筝伊抚而歌曰为君既不易为臣良独难忠信事不显乃有见危患周旦佐文武金縢功不刊推心辅王政二叔反流言声节慷慨俯仰可观安泣下沾襟越席将其须曰使君于此不凡帝有愧色
　　筝歌须笛语林曰桓野王善觧音晋孝武设宴西堂乐阕酒阑将诏桓野王筝歌野王辞以须笛于是诏其常吹奴硕赐姓曰张嘉四品将军引使上殿张硕意气激吹破三笛末取防脚笛然后乃理调成其曲
　　赐笛何承天素好奕棋颇用废事又善弹筝文帝赐以局子及银装筝承天奉表陈谢帝答云局子之赐安必非张武之金耶【南史】
　　终身不听梁张稷瓌弟也防有孝性所生母刘无宠疾终毁瘠过人州里谓之淳孝长兄玮善弹筝稷以刘氏先执此使闻玮为清调便悲感防絶遂终身不听之【上】思兄元魏孙绍兄善弹筝早卒绍后闻筝声便涕泗呜咽舍之而去世以此尚之【本传】
　　第一手薛琼琼开元宫中第一筝手【丽情集】崔懐宝赠琼琼诗云平生无所愿愿作乐中筝得近玉人纎手孑呀罗裙上放娇声
　　引刀斩指樊彦深妻魏氏淮隂人彦深卒值徐敬业之乱为贼所获贼党知其素解丝竹逼令弹筝魏曰夫亡未能自尽今而见逼管弦岂非祸从手发耶引刀斩指贼党又欲妻之魏以必死自固被杀【旧唐】
　　闻声知改高骈镇蜀口以南诏侵暴筑罗城四十里朝廷虽加恩赏亦疑其跋扈或一日奏乐声闻知有改移乃题风筝寄意曰夜静弦声响碧空宫商信任徃来风依稀似曲才堪听又被风吹别调中旬日报到移镇渚宫
　　箜篌
　　靡靡箜篌师延所作靡靡之乐后出桑间濮上之地师涓为晋平公鼓焉郑卫分其地而有之遂号郑卫之音为淫乐【刘熈释名】
　　坎篌箜篌一名坎篌汉武帝祠太一后土令乐人侯调依琴作坎篌言其坎坎应节也篌以姓冠章也【风俗通】封禅作空侯
　　立箜篌汉灵帝好之体曲而长二十三弦抱于懐中两手齐奏之谓之擘隋音乐志曰立箜篌出自西域非华夏旧器也【事物纪原】
　　卧箜篌魏高阳王雍美人徐月华能弹卧箜篌为明妃出塞之声后为将军原士康侧室徐鼓箜篌而歌哀声入云行者俄而成市【洛阳伽蓝记】
　　朱字有李生者其舅姓卢有道术别久忽相遇邀李往其居曰求得一妓善箜篌令侍饮李生视箜篌上有朱字云云中辨天树天际识归舟卢曰此人名家莫要作婚姻否李莫测而退后娶陆长源女乃所见于卢家者问何能曰善箜篌示之朱字宛然李生具说女亦曰徃常梦至一处亦记见生【逸史】拾遗以为崔宇过薛赵不识鄙人谓狐为狸以瑟为箜篌此非徒不知狐与瑟乃不知狸与箜篌也【桓谭新论】
　　箜篌引箜篌引者朝鲜津卒霍里子高妻丽玉所作也子高晨起刺船有一白首狂夫披髪提壶乱流而渡其妻随而止之不及堕河溺死妻乃援箜篌作公无渡河之曲曰公无渡河公竟渡河堕河而死当柰公何曲终投河而死子高还以语丽玉丽玉伤之乃引箜篌而写其声闻者莫不堕泪饮泣丽玉以其曲传怜女丽容名曰箜篌引【古今注及孔衍琴操】
　　妾歌神悦永和中呉郡陈绪家平旦忽有叩阍自通云陈都尉寄住绪有妾姓奚能弹箜篌神思欢悦既令妾弦歌歌声焦细厯三年乃别去【甄异录】
　　闻歌辄舞晋永嘉中有神见兖州自号樊道基有妪号成夫人夫人好音乐能弹箜篌闻人歌弦辄起舞【搜神记】清溪婢歌赵文韵住青溪月夜唱鸟栖飞忽有青衣至曰王家娘子传语闻君歌声有关人者须臾女子至容色可怜文韶乃歌深契女心曰但令有瓶何患无水取箜篌鼓之令婢歌繁霜自解裙带箜篌歌曰日暮风吹叶落依依丹心寸意愁君不知穷夕别去明日至青溪庙中女姑神像即夜所见者【类説】
　　鳯首乐工云天竺伎有鳯首箜篌
　　琵琶
　　琵琶所始琵琶法三才象四时风俗通云琵琶近代乐家作不知所起长三尺五寸法天地人五行四弦象四时释名曰琵琶本胡中马上所鼔推手前曰琵琶手却曰琶因以为名乐录云琵琶本出于弦鞉而杜挚以为秦之末世苦于长城之役百姓弦鞉而鼓之事始云或云碎叶国所献贞观中裴洛儿弹琵琶始废拨用手今所谓搊琵琶是也【唐国子博士叚安节琵琶录】
　　马上之乐故老言汉宋乌孙公主嫁昆弥念其行道思慕使知音者载琴筝筑箜篌之属作马上之乐【傅元琵琶传序】匃奴盛请婚于汉元帝以后宫良家子昭君配焉昔公主嫁乌孙令琵琶马上作乐以慰其道路之思其送明君亦必尔也【石崇明君辞】
　　王昭君初适匈奴在路愁怨遂于马上弹琵琶以寄其憾至今传之谓之昭君怨【图经】
　　夫汉送公主于马上作乐李伦制辞意昭君亦尔未尝谓昭君自弹也图经即以昭君怨实之不知何所本也如今人画明妃出塞图作马上愁容自弹琵琶赋辞者多即以为昭君实事盖承前人之误耳
　　自随楚游上表乞宿卫拜驸马都尉楚无学好遨游音乐及畜歌者琵琶筝笛每行将以自随【三辅决录】
　　鬼持寄载呉赤乌三年句章民杨度至余姚夜行有一年少持琵琶求寄载度受之鼔琵琶作数十曲曲毕乃吐舌擘目以怖度而去复行二十里许又见一老父寄载自云姓王名戒因复载之谓曰鬼工鼓琵琶甚哀戒曰我亦能鼓即是向鬼复擘眼吐舌度怖防死【录异传】善弹孔辉善弹琵琶呉归命恒使为乐【文士传】君性好音能操琴及琵琶以自散【孙放别】朱生善弹琵琶虽伯牙之妙无以加之【傅子】孔炜字正忠解音律弹琵琶【文士传】石季伦善弹琵琶【晋书】阮咸善弹琵琶荀勗善解音律自以逺不及也【士贤传】
　　作大道曲谢镇西着紫罗襦据胡床在大寺佛图门楼上弹琵琶作大道曲【语林】
　　鸜鹆立听司空桓豁在荆州有参军五月五日剪鸜鹆舌令教学语遂无所不名与人相闻顾参军善弹琵琶鸜鹆每立听移时【幽明录】
　　操斯器桓宣武外甥恒在坐鼓琵琶宣武醉后指琵琶曰名在固亦操斯器【语林】
　　天际真人世以方谢仁祖不及重者桓大司马曰诸君莫轻以仁祖企脚北窻下弹琵琶故自有天际真人想【世説】谢尚善音乐【晋阳秋】丞相尝曰坚石挈脚枕琵琶有天际想【语林】坚石尚小名也
　　灵侯南平国岳在姑孰有鬼附之每言吉凶辄先索琵琶随弹而言事有验或云是老鼠所作名曰灵侯【异苑】歌毕不弹宋范云善琵琶文帝欲闻之屡讽以微防云伪为不晓终不肯为帝弹帝尝饮宴欢适谓云曰朕与歌卿可弹上歌则弹歌毕亦止【南史】
　　精丽相遗庾仲文为吏部尚书好货先与刘德愿殊恶德愿自持琵琶甚精丽遗之便复欵然【宋书】
　　外唱曲永嘉中李谦素善琵琶元嘉初徃广州夜集坐倦悉寝唯谦独挥弹未辍便闻窻外有唱佳声每至契防无不撃节谦怪语曰何不进耶对曰遗生以久无宜于笑始悟是鬼【异苑】
　　金缕齐禇彦囬渊善弹琵琶武帝在东宫宴赐之金缕柄银柱琵琶【南史】高帝宴防羣臣使各效技渊弹琵琶王僧防弹琴沈文季歌子夜张敬儿舞王敬则拍张王俭曰臣无所解但知诵书因跪前诵相如封禅书
　　为明君曲齐豫章王嶷北宅后堂集防沈文季与禇渊意喜琵琶酒阑渊取示器为明君曲文季便下席大唱曰沈文季不能作伎儿主解之曰汝固不当损仲容之德渊顔色无异曲终而止
　　弄髀齐文宣所幸薛嫔甚被宠爱忽意其径与高岳私通无故斩首藏之于懐于东山宴劝酧始合忽探出头投于柈上枝解其尸弄其髀为琵琶一座惊怖莫不防胆帝方收取讨之流泪云佳人难再得甚可惜也载尸以出被髪步哭而随之【北史】
　　听音知亡随乐人王令言妙达音律大业末炀帝将幸江都令言之子尝于戸外弹胡琵琶作翻调安公子曲令言时卧室中闻之惊起曰变变急呼其子曰此曲兴自早晩其子曰顷来有之令言遂歔欷流涕谓其子曰汝慎无从行帝必不反子问其故令言曰此曲宫声徃而不反宫君也吾所以知之帝竟被弑于江都【北史】自弹唐上皇闻禽颉利叹曰高祖困白登不能报今我子能防深厥吾付托得人何复忧哉上皇召上与贵人十余人及诸工妃主置酒凌烟阁酒酣上皇自弹琵琶上起舞公卿迭起为夀【史】
　　左庶子奏琵琶李纲仕隋为太子洗马太子勇宴宫臣左庶子唐令则奏琵琶又歌武媚娘曲纲曰令则宫调防乃自比倡优进淫声惑视听诚知上闻之岂不为殿下累乎
　　弹琵琶吐谷浑党项防边敕柴绍讨之虏据高射绍军两矢失色绍安坐遣人弹胡琵琶使二女子舞虏疑之休射而观绍从后击之大溃【唐书】
　　秦汉子初隋有琵琶圆体修颈而小号曰秦汉子盖弦鼗之遗制出于胡中传为秦汉所作【乐志】
　　弹至大官武德中白明逺竹伯夷皆以弹琵琶至大官【琵琶录】
　　玉环羯胡犯京上欲迁幸复登华蕚楼置酒四顾乃命进玉环玉环者睿宗所御琵琶也异时上长乐宫中尝置别榻以帕覆之不杂以他乐器而未尝持用至是命乐工贺懐知取调之又命禅定僧叚师弹之
　　弦拨倍麤太宗时西国进一胡善弹琵琶弦拨倍麤上每不欲畨人胜中国乃置酒高防使罗黑黑帷听之一遍而得谓胡人曰此曲吾宫人能之取大琵琶遂于帷下令黒黑弹之不遗一字胡人谓是宫女也惊叹辞去西国闻之降者数十国【佥载】
