<!-- { "loadSidebar": true } -->
　　虚无堂李耳着道德五千余言为道家之宗以其年老着子故号其书曰老子居亳今亳州南宫九龙井井前有升仙桧再生桧老君链丹井井北有虗无堂石壁镌道德经【高士序】
　　五往乃见齐桓公时有处士曰小臣稷桓公三往而弗得见桓公曰吾闻布衣之士不轻爵禄无以助万乘之主万乘之主不好仁义亦无以下布衣之士于是五往乃得见之【韩非子】
　　王坐欣饱亥唐晋人也高恪寡素晋国惮之虽疏食菜羮平公毎为之欣饱公与亥唐坐有间亥唐出叔向入平公伸一足曰吾向时与亥子坐腓痛足痹不敢伸叔向勃然作色不悦公曰子欲贵乎吾爵子欲富乎吾禄子夫亥先生乃无欲也吾非正坐无以养之子何不悦乎【康高士】
　　饭牛鲁君闻顔阖得道之人也使人以币先焉顔辟守陋闾苴布之衣而自饭牛鲁君之使者至顔阖自对之使者曰此顔阖之家与顔阖对曰此阖之家也使者致币顔阖对曰恐聼者谬而遗使者罪不若审之使者还反审之复来求之则不得已【庄吕】
　　立倦不息魏文侯见段干木立倦而不敢息及见翟黄距于堂而与之言翟黄不说文侯曰段干木官之则不肯禄之则不受今女欲官则相位欲禄则上卿既受吾实又责吾礼无乃难乎【吕览】
　　归真反璞齐宣王见顔斶云愿先生与寡人游食必太牢出必乘车妻子衣服丽都顔斶辞去曰夫玉生于山制则破焉非弗宝贵矣然太璞不完七生乎鄙野推选则禄焉非不尊遂也然而形神不全斶愿得归晩食以当肉安歩以当车无罪以当贵清净贞正以自虞遂辞而去君子曰斶知足矣归贡反璞则终身不辱【战国防】鹖冠鹖冠子或曰楚人隐居幽山衣敝履穿以鹖为冠莫则其名因服成号著书言道家事冯暖常师事之暖后显于赵鹖冠子惧其荐已也乃与暖絶【袁淑真隐】灌园陈仲子楚王闻其贤欲以为相遣使持金百镒至于陵聘仲子仲子入谓妻曰楚王欲以我为相今日为相明日结驷连骑食方丈于前意可乎妻曰夫子左琴右书乐在其中矣结驷连骑所安不过容膝食方丈于前所甘不过一肉今以容膝之安一肉之味而怀楚国之忧乱世多害恐先生不保命也于是出谢使者遂相与逃去为人灌园【高士】齐使使者问赵威后威后问曰于陵子仲尚存乎是其为人也上不臣于王下不治其家中不索交诸侯此率民而出于无用者何为至今不杀乎【齐策】
　　郑长者郑长者隐德无名著书十篇言道家事韩非称之世是长者之辞因以为名【袁淑真隐】
　　淮阳一老应曜本自周武王左传曰邢晋应韩武之穆也汉有应曜隐于淮阳山中与四皓俱徴曜独不至时人谓之曰商山四皓不如淮阳一老八代孙应邵集解汉书云【白帖五音集韵】淮韵作渔
　　隐矦卢元明缑山记汉王奕者隐于此山景帝毎徴不屈遂就山而封侯因以为名宋亮缑山诗王奕拜隐侯
　　居士摰峻字伯陵与司马迁交好隐于山迁以书劝峻进曰太上立德次立功次立言伏惟伯陵才能絶人高尚其志氷清玉洁不以细事荷累然未尽太上之所由也峻报曰君子料能而行度德而处故悔吝逺于身利不可以虗受名不可以茍得汉兴以来帝王之道于斯始显能者见利不肖者自屏亦其时也二人自是各从所欲迁果以悔吝被辱峻遂高尚不仕卒于人立祠号居士【高士】
　　郑严郑朴字子真隐于谷口高节不屈耕于岩石之下名震京师时人因子贡所居名为郑泉【云阳宫记】谷口郑子真蜀有严君平皆修身自保非其服弗服非其食弗食成帝时元舅大将军王鳯以礼聘子贡子贡遂不诎而终君平卜筮于成都市以其业终蜀人爱敬至今称焉杨雄著书言当世士称此二人其论曰或问君子疾没世而名不称盍执诸名卿可几曰君子德名为几梁齐楚赵之君非不富且贵也恶乎成其名谷口郑子真不诎其志而耕于岩石之下名震于京师岂其卿岂其卿楚两龚之洁其清矣乎蜀严洪防不作茍见不治茍得久幽而不改其操虽随和何以加诸举兹以旃不亦实乎不慕由即夷矣何毚欲之有【杨问明前汉书】蜀有富人罗冲者问君平曰君何以不仕君平曰无以自发冲为君平具车马衣粮君平曰吾病耳非不足也我有余而子不足奈何以不足奉有余冲曰吾有万金子无儋石乃云有余不亦谬乎君平曰不然吾前宿子家人定而役未息昼夜汲汲未尝有足今我以卜为业不下牀而钱自至犹余数百尘埃厚寸不知所用此非我有余而子不足耶冲大慙君平叹曰益我货者损我神生我名者杀我身竟不仕【高士】
　　通志畧云臣谨按类说云云岂未见高士耶
　　梅真严平澄漠于尘肆梅真隐沦乎市卒【郭璞客傲】四明余姚之南七十里仙尉梅子真之旧隐也福初入山见多龙穴神蛇毎吐气成楼阁云雨晦防邉有石库内贮仙药神仙经籍贞元十二年释法常寄宿于房梦神人谓之曰石库中圣书悬记既往将来之事受之者为地下主不然为帝王之师傅矣【唐高僧】
　　三径杜陵蒋诩字元卿为兖州刺史以廉直为名王莾居摄以病免官归乡里荆棘塞门舍中有三径不出惟东仲羊仲从之游二人不知何许人皆治车为业挫亷逃名时人谓之二仲【三辅决録】诩为兖州王莾为宰衡诩奏事到覇上移病归杜陵荆棘塞门舎中三径终身不出时人谚曰楚国二龚不如杜陵蒋翁【康高士】惟开蒋生径永怀求羊踪【谢灵运诗】
　　都尉扫门龙丘苌吴郡人笃志好学王莾簒隐居大山以耕稼为业公车不应徴更始时任延年十九为郡东部尉折节下士钟离意为主簿自请苌为门下祭酒教曰龙丘先生清过夷齐志慕原宪都尉洒扫其门犹惧辱之何召之有【谢承后汉书】东阳有高山班固谓之九岩山后汉龙丘苌隐处也山多龙须柽柏望之五采亦曰妇人岩【海録】山有九石特秀林表色丹白逺望之状肖芙蓉故一名九峯岩山汉龙丘苌隐居于此与严子陵友善终年百嵗山际有三叠岩外则如牕牖中有石床【东阳记】蜘蛛隐龚舎初仕楚王非其欲见飞虫触蜘蛛网而死叹曰仕宦亦人之网罗也遂挂冠而退时人谓蜘蛛隐【金楼子】虽执节若夷齐去就若两龚皆不録也【高士序】隐屠肆胡刚清高有志节值王莾居摄解其衣冠县府门而去遂亡命交迹隐于屠肆之间【后汉选注】
　　清高士牛虫字君直世祖为布衣时与牢遇夜讲说防言云刘秀当为天子世祖曰安知非我万一果然各言尔志牢独黙然世祖问之牢曰丈夫立义不与帝友众大笑及世祖即位徴牢称疾不至诏曰朕幼交牛君真清高士也恒有疾州郡之官者常先到家致意焉刺史郡守是以每輙奉诏就家存问牢恒被发称疾不荅诏命【高士】
　　折芰郑敬字次卿汝南人闲居不修人伦都尉逼为公曹辞病去于蚁陂之阳隐处精学同郡邓敬公为督邮过存敬敬方钓鱼于大泽因折芰为坐以荷荐肉瓠瓢盈酒言谈弥日蓬庐荜门琴书自娱世祖公车徴不行隂就虞延并辟不至【谢承书】折芰焚枯此焉自足【任彦升表】勅断家事向【尚】长字子平有道术为县功曹休归自入山担薪卖以供食饮【英雄记】王莾大司空王邑辟之连年乃至欲荐之于莾固辞而去潜隐于家读易至损益卦喟然叹曰吾已知富不如贫贵不如贱但未知死何如生耳建武中男女娶嫁既毕勑断家事勿相关当如我死也于是遂肆意与同好北海禽庆俱避五岳名山竟不知所终【高士】
　　存神养和台佟字孝威魏郡邺人也隐于武安山凿穴为居采药自业建初中州辟不就刺史行部乃使从事致谒佟载病往谢刺史曰孝威君身如是甚苦如何佟曰佟幸得保终性命存神养和如明使君奉宣诏书夕惕庶事反不苦耶遂去隐逸终不见【后汉】
　　蓬蒿没人张仲蔚平陵人与同郡魏景卿俱修道德隐身不仕常居穷素所处蓬蒿没人唯开一径闭门养性不治荣名时人莫识唯刘龚知之【高士传】
　　德先生法真字高卿性恬静寡欲不渉人间事凡辟公府贤良皆不就同郡田羽荐之顺帝虚心欲致前后四徴真曰吾既不能遯形远世岂饮洗耳之水哉遂深自隐絶终不降屈友人郭正称之曰法真名可得而闻身难得而见逃名而名我随避名而名我追可谓百世之师矣乃共刋石颂之号曰德先生【上】
　　有道大夫李恢字仲兴李佐车十四世孙也汉桓灵间高尚不仕号有道大夫【北史李士谦】
　　二代不仕陆着字文伯汉桓灵间府州交辟不就惟娯栖遁临卒戒诸子弟云吾少未尝官于世四十余年以汝等必矜义勿茍仕浊世子孙奉遵旧遗训遂二代不仕皆有盛名【王僧防呉地记】
　　割席公沙孚字允慈与荀爽共约出不得事贵势而爽当董卓时脱巾未百日位至司空后相见以爽违约割席而坐【北海耆旧传】
　　设东面坐徐稚忽荣禄陈蕃钦其高行以礼诏请署为功曹及师友祭酒又特为设东靣之坐重席佩巾几以之稚辞疾不到【杂亊记】
　　苏门苏门先生尝见采薪于阜者先生叹曰汝将以是终乎哀哉薪者曰以是终者我也不以是终者我也且圣人无怀何所为哉圣人以道德为心不以富贵为志因歌二章莫知所终【袁淑真隐】
　　采桑南郡厐士元闻司马德操在颍川故二千里候之至遇德操采桑士元从车中谓曰吾闻丈夫处世当带金佩紫焉有屈洪流之量而执丝妇之事德操曰子且下车子适知邪径之速不虑失道之迷昔伯成耦耕不慕诸侯之荣原宪桑枢不易有官之宅何有坐则华屋行则肥马侍女数十然后为竒此乃许父所以忼慨夷齐所以长叹虽有窃秦之爵千驷之富不足贵也士元曰仆生出邉陲寡见大义若不一叩洪钟伐雷鼔则不识其音响也【世说】
　　释耕垄上厐德公居岘山之南未尝入城府夫妻相敬如賔刘表数请之德公不为屈乃就候之表曰夫保一身孰若保天下乎德公笑曰鸿鹄巢于髙林之上暮而得所栖鼋鼍穴于深渊之下夕而得所宿夫取舎行止亦人之巢穴也各得其栖宿而已天下非所保也因释耕于垄上而妻子耘于前表叹息而去后遂擕其妻子豋鹿门山因采药不反【后书】
　　龙种厐德公子奂字世文晋太康中为牂牁太守去官归乡居白沙里乡人宗敬之相语曰我家池中龙种来里中化其德让少壮皆代老者担【襄阳记】
　　清高不仕高阳许询字度丹阳许字逺游并清高不仕询有才藻能清言山居服食志求仙道游防稽临海山誓不归家乃与妇书令改适后入刻深山莫知所止或以为升仙【晋中兴书】
　　度岩许询徴司徒掾不就乃防杖披裘隐于永兴西山慿树搆堂萧然自致至今此地名为萧山常与沙门支遁及谢安石等同游往来至今臯屯呼为度岩【金陵志】
　　竹中高士张廌隐居頥志家有苦竹数十顷在竹中为屋常居其中王右军闻而造之廌逃避之竹中不与相见一郡号为竹中高士【永嘉郡志】
　　充隐桓谋逆以厯代咸有肥遁之士而已独无乃徴皇甫谧六世孙希之为著作并洽其资用者皆令让而不受号曰高士时人名为充隐【晋书六十九】
　　浔阳四隐晋翟庄字祖休汤之子以孝友著名守父操州致礼命并不就庄子矫亦高节家居无事好种竹辟命屡至叹曰吾焉能易吾种竹之心以从事于笼鸟盆鱼之间哉竟不就矫子法赐节概尤佳武帝以散骑郎召客勉之就聘乃正色曰吾家不仕四世矣使白璧防汚可乎亦不从之祖父子孙皆有行义世称浔阳四隐【南康志】
