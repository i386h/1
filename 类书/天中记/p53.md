<!-- { "loadSidebar": true } -->
　　积书岩积石河北有层山山甚灵秀山峯之上立石数百丈亭亭筑竪竞势争高逺望叅若攅图之记霄上其下层岩峭举壁岸无阶悬岩之中多石室焉室中若有积巻矣而世士罕有津逮者因谓之积书岩岩堂之内每时见神人往还矣盖鸿衣羽裳之士练精饵食之夫耳俗人不悟其仙者乃谓之神鬼彼羗目鬼曰唐述复因名之为唐述山指其堂宻之居谓之唐窟其懐道宗之士皮冠净髪之徒亦往栖托焉【水经】
　　竒山临沮县西有青山青溪之源也寻源浮溪竒为深峭盛之云稠水傍生凌空交合危楼倾岳恒有落势风泉传响于青林之下岩流声于白云之上游者常若目不周翫情不给赏是以林徒栖托云客宅心泉侧多结道士精庐焉【上】
　　龙门北徐州东南有石门世俗谓之龙门也其山上合下开开处高六丈飞氷歴其间南出乘崖倾澜泄注七丈有余渀荡之音竒为壮猛触石成井水深不测素波白激涛襄四陆阚之者惊神临之者骇魄矣【上】
　　朱提为朱提山羊肠绳屈八十余里或攀木而升或绳索相牵而上縁陟者若将阶天故袁休明巴蜀志云高山嵯峨岩石磊落倾侧萦廻下临峭壑行者扳縁牵援绳索三蜀之人及南中诸郡以为至崄
　　浮岳始兴曲江县有浮岳山山蹑一处则百余歩动若在水也因名浮岳山【水经注】
　　高梁山南浦郡高梁山尾东跨江西首剑阁东西数千里岭长峻其峯崔嵬于蜀市望之若长云埀天一日行之乃极其顶俯视众山冺若平原剑阁铭所谓岩岩梁山积石峩峩即述此也【江源记】
　　石钟山南康都昌县有石钟山西枕彭蠡连峯叠嶂壁立削峻南西北靣皆水四时如一白波撼山其声若钟四名之李渤辨山钟山记云水经云彭蠡之口有石钟山郦元谓下临深潭防风鼓浪水石相抟响若洪钟因受其称予防绎东湖跻崖穿洞次于南隅忽遇双石欹枕潭际影沦波中询诸水濵乃曰石钟也有铜鉄之异焉扣而聆之南音凾胡北音清越扣之响腾余韵徐歇若非泽滋其山山含其英聮气凝质发为至灵不然则安能产兹竒石乎乃知山仍石名旧矣如善长之论则濒流庶峯皆可以斯名贯之聊刋前谬留遗将来【寰宇记】马当马当山高八十丈周廻四里在古彭泽县北其山横枕大江山象马形廻风急击波浪涌沸舟船上下多懐忧恐山际立马当山庙以祠之【九江记】唐王勃沮风泊舟其下遇老叟助以顺风一夕至洪都作滕王阁序陆鲁望铭云天下之险者在山曰太行在水曰吕梁合二险而为一吾又闻乎马当
　　一山四名史记匈奴传骠骑将军击匈奴过居延攻祁连山注西河旧事曰匈奴歌云失我祁连山使我六畜不畨息祁连一名天山亦曰白山也霍去病传注小顔曰匈奴谓天为祁连明帝纪击破白山虏于蒲海上章懐注曰西河旧事云白山冬夏有雪故曰白山匈奴谓之天山过此皆下马拜又窦固破呼衍王于天山注天山即祁连山一名雪山今名折罗汉山在伊州北祁音时
　　灵鹫山西域耆阇崛此云灵鹫山大论云耆阇石鹫崛名头是山顶似鹫因名灵鹫观经防云诸圣仙灵因之而住西域记云既栖鹫鸟又高台故云鹫峯亦云鹫台应法师云按本无灵义此鸟有灵知人死活故号灵鹫波沙云其山三峯如仰鸡足似狼之迹亦名狼迹又云普贤山白墡山仙人山负重山【翻译名义】竺法无云胡语罗阅只国有灵鹫山胡语云耆阇崛山山是青石头似鹫鸟阿育王使人凿石假安两翼两脚凿治其身今见存逺望似鹫鸟形故曰灵鹫山也【水经】始兴曲江灵鹫山本名虎郡山亦曰虎市山以虎多暴故也晋义熈中沙门释僧律葺宇岩阿猛虎逺迹盖律仁感所致因改曰灵鹫山【上】荆门州灵鹫山有宂曰龙洞深五里石台甚高春月水声如钟皷管防听者忘倦宋熈寜中山泉溢有髹器车流出志字曰嘉州盖泉与蜀通也【志】湏弥西域记云蘓迷卢唐言妙高旧曰湏弥法苑云三千大千世界之中四天下以蘓迷卢山为中因本经云其山四寳合成在大海中防金轮上日月之所廻泊诸天之所游舍七山七海环峙环列四靣各有一色东黄金南琉璃西白银北颇梨随其方靣水同山色毗昙俱舍云妙高七寳所成故名妙出七金山故名高
　　鉄围四洲地心即是湏弥山山外别有八山其外咸海广于无际海外有山即大鉄围山四周围轮【长阿起世经】山名斫伽罗一曰柘伽罗应法师云此翻轮山旧云鉄围【翻译】湏弥为帝释所居鐡围为藩墙之城【法苑】
　　补陀落迦此云海岛又云小白花西域记云有咀落迦山南海有石天宫观自在菩萨防舍【翻译】山在明州定海昌国东海中约一潮可到佛书称海岸孤絶处也一名梅岑山或谓梅福炼丹于此因名有善财岩潮音洞乃观音大士化现之地【志】
　　防迦西域记云僧伽罗国东南隅有防迦山岩谷幽峻神鬼防舍昔佛于此説防迦经旧曰楞迦经讹也【翻译】弥楼此云光明七金山也金色光明故俱舍湏弥亦云弥楼法华云内外弥楼山湏弥及鉄围则非一山鸡足西域记云屈叱播陁唐言鸡足山峻起起三峯慈氏将登此山弹指峰开迦叶授衣火化入防
　　四靣忽鲁谟斯国有一大山四靣各产一物一靣海邉出塩如红矾可末而食之不潮湿凿之一块有三四百斤者一出红土如硃一出白土可垩一出黄土色如姜黄其王令人守视各处人货而用之【羸涯胜覧】
　　势罗西域记唐言山邬波世罗翻为小山
　　山精如人一足长三四尺食山蟹夜出昼藏【中记】其得曰蚨一曰超空一曰一曰飞龙呼其名不敢为害【抱朴子】

　　天中记卷七
<子部,类书类,天中记>
　　钦定四库全书
　　天中记巻八
　　明　陈耀文　撰
　　昆仑山
　　三成尔雅曰三成为昆仑丘注昆仑山三重故以名云昆仑山记云昆仑山一名昆丘五级下曰樊桐一名板松二曰圃一名阆风上曰层城一名天庭是谓太帝之居
　　圃昆仑一曰圃一曰积石瑶房一曰阆风台一曰华盖一曰天柱僊人所居也【葛仙公传】
　　天柱龙鱼河图曰昆仑山天中柱也晋郭璞昆仑丘賛曰昆仑月精水之灵府惟帝下都西羗之宇嵥然中峙号曰天柱
　　地首河图括地象曰昆仑之山为地首上为握契满为四凟横为地轴上为天镇立为八柱又曰地中央曰昆仑其东南方五千里曰神州
　　铜柱昆仑有柱焉其高入天所谓天柱也围三千里圆如削下有僊人九府治与天地同休息其柱铭曰昆仑铜柱其高入天圆周如削肤体美焉
　　地位天高地部之位起形高大者有昆仑山广万里高万一千里神物之所生圣人仙人之所集也出五色云气五色流水其泉南流入中国名曰河也其中山应于天最居中八十城匝绕之中国东南隅居其一分【愽物志】异名阿傉达山一名昆仑山【括地志】昆仑为无热丘【水经注】日月所隠河出昆仑山山高三千五百余里日月所相隠避为光明也其上有醴泉华池【禹本纪】
　　天地之齐昆仑为天地之齐【酉阳杂爼】
　　地之中昆仑墟地之中也【水经】昆阆西北之天门也【杨烱碑】帝之下都西海之南流沙之滨赤水之后黒水之前有大山名曰昆仑之丘实惟帝之下都其神陆吾是司天之九部及帝之圆时上有木禾长五防大五围靣有九井以玉为槛傍有九门门有开明兽守之百神之所在其下有弱水之渊环之其外有炎火之山投物輙然有人戴胜虎齿有豹尾宂处名曰西王母【山海经】
　　昆崚昆崘号昆崚山有三角其一角正于北辰名阆风巅其一正西圃台其一正东名昆仑宫有五城十二楼金台玉乃元气之所合天帝治处处【十洲记】
　　熊熊魂魂槐江之山实惟帝之平圃南望昆崘其光熊熊其气魂魂【山海经】
　　气注北斗当昆仑上气运注天下春夏为【雨露】秋冬为霜雪【徐整长厯】
　　起宫黄帝巡逰四海登昆仑山起宫望于其上【陆贾新语】遗珠黄帝游乎赤水之北登乎昆仑之丘而南望还归遗其珠【庄子】
　　掘虗禹以息土滇洪水以为名山掘昆仑虗以为下地【或作池】中有增城九重上有木禾珠树玉树璇树不死树在其西沙棠琅玕在其东绛树在其南瑶树在其北北门开以纳不周之风【淮南子】
　　宿阿周穆王肆意逰逺宿于昆仑之阿赤水之阳别日升昆仑之丘以观黄帝之宫而封之以诏后世遂宾于西王母觞于瑶池之上【列子】
　　承天范蠡为越王筑城曰昆仑之象存焉越王曰昆仑之山乃地之柱上承皇上气吐宇内下处后土禀受无外滋圣生神沤养帝防故五帝处其阳陆三王居其正地吾之国也偏何能与王者比隆盛哉【吴越春秋】
　　去天数里蔡诞者自云被谪至昆仑初诞还人问云昆仑何似荅曰天不问其高防里要于仰视之去天不过十数里也【抱朴子】
　　昆仑之体凉张骏酒泉太守马岌言上酒泉南山即昆仑之体也周穆王见西王母乐而忘归即谓此山山有石室王母堂珠玑镂饰焕若神宫删丹西河名曰弱水禹贡昆仑在临羗之西即此明矣宜立西王母祠以裨朝廷无疆之福骏从之【十六国春秋】
　　梦登许浑尝梦登山有宫室凌云人云此昆仑也既入见数人方饮酒招之至暮赋诗曰晓入瑶台露气清坐中惟有许飞琼他日复梦至其处飞琼曰何故显余姓名于人间座上即改天风吹下歩虗声曰善【本亊诗】
　　嵩山
　　嵩丘鹑火大火夀星豕韦为中州其神主乎嵩丘镇星位焉【唐天文志】
　　中岳中央之岳独加高字者何中央居四方之中而高故曰嵩高山【白虎通】
　　外方禹贡熊耳外方郑毛诗谱云外方山即嵩也【后郡国志】
　　二室嵩山东谓太室西谓少室相去十七里嵩其摠名也谓之室者以其下各有石室焉少室与太室相埒但小耳【西征记】防室中岳少室俗名太室【山海注】
　　瞻眺昔传亮北征在河中流从客问之曰潘安仁怀旧赋曰前瞻太室旁眺嵩丘嵩丘太室一山何云前瞻旁眺哉亮对曰有嵩丘山去太室七十里此是冩书误耳【小説】
　　负黍少室一名负黍山负黍城在南故因山以名城【郡国志】定思少室在嵩山西七十里从东角上四十里得下定思又上十里得上定思十里中有大石门为中定思自中定思而出至崖头下有石室中有水多白石央内有自然经书自然饮食【舆地志】
　　栖神灵薮嵩山最是栖神之灵薮长松緑柏生于岭涧右左古人住止处有铜铫器物东北出云有自然五谷神芝仙药【嵩山记】
　　明公嵩高山上有石室前有石柱似承露盘上有石脂滴下食之一合与天地相毕中步南下二百步亦有岳庙画为神像有玉人高五寸玉色甚光防制作亦佳莫知早晚所造盖神岳之神相像谓明公山中人悉云屡常失之或经旬乃见【上】
　　避世嵩高山右室十余孔有石床池水食饮之具道士多逰之可以避世【关中记】
　　融降国语曰夏之兴也祝融降于崇山韦昭注曰崇嵩字古通用夏都阳城嵩山在焉
　　登仙王乔周灵王太子晋也好吹笙作凤鸣逰伊洛之浦招延道士浮丘公接以上嵩髙山三十余年后求之于山见桓良曰告我家七月七日待我于缑氏山头果控鹤斯阜灵王望而不得近举手谢人时数日而去其家得遗屣亦谓之抚父堆堆有上子晋祠世俗有箫管之声焉【列仙传水经】
　　玉膏阳城西谷名季室亦曰少室山巅有白玉膏服之得仙山有周昭王陵【山海经注】
