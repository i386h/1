<!-- { "loadSidebar": true } -->
　　北门学士干封中刘懿之刘祎之兄弟周思茂元万顷范履氷皆以文诏召入待诏常于北门侯进止【旧志】祎之上元中祎之迁文馆直学士与著作即元万顷左史范履氷苗楚客右史周思茂韩楚宾等皆召入禁中共撰列女臣轨百寮新诫乐书凡千余卷时又密令防决以分宰相之权时人谓之北门学士祎之兄懿之时为给事中兄弟并居两省论者美之【】
　　视草宗即位以万机委积诏诰悉由中书或虑当剧而不用务速而时滞始选朝官有词艺学识者【故事】张説陆坚张九龄徐安贞张洎等召入禁中谓之翰林待诏王者尊极一日万机四方进奏中外表疏批答或诏从中出宸翰所挥亦资其检讨谓之视草故尝简当代四人以备顾同【旧志】
　　翰林学士太元二十六年始以翰林供奉改称学士由是遂别建学士院俾専内命于是太常少卿张垍起防舎人刘光谦等守居之而集贤所掌于此悉罢自后李白等在旧翰林院但假其名并无所职【翰林故事】
　　赐女壻张垍説子也以主壻宗特深恩宠许于禁中置内宅侍为文章尝赐珍玩不可胜数时兄均亦供奉翰林院常以所赐示均均戏谓垍曰此妇翁与女壻非天子赐学士也【旧志】
　　御手调羮李白天宝中皇祖下诏征就金马降辇步迎如见绮皓以七宝牀赐食御手调羮以饭之谓曰卿是布衣名为朕知非素畜道义何以及此置于金銮殿出入翰林中问以国政潜草诏诰人无知者丑正同列害能成谤格言不入帝用疎之【本集李阳氷序】
　　承防至徳已后天下用兵军国多务深谋密诏皆从中出尤择名曰翰林学士徳充选者文士为荣亦如中书舎人例置学士六人内择年深徳重者一人为承防所以独承密命故也【上】
　　召对移院徳宗雅尚文学注意是选乗舆每幸学士院顾问锡赉无所不至御馔珍肴辍而赐之又尝召对于玉堂移院于金銮殿对御起草诗赋唱和或旬日不出呉通微昆季同时櫂用与陆贽争恩不叶甚于水火天下丑之【翰林志】
　　内相陆贽初入翰林特承徳宗异顾歌诗戏狎朝夕陪游及出居难阻之中虽有宰臣而谋猷防决多出于贽故当时目为内相【旧唐】
　　兄弟禁林呉通父道瓘徳宗在东宫师也通兄弟恒侍太子游贞元初召充翰林学士与兄通微同职禁林人士荣之昭徳王后崩诏李纾为谥册文宰相张延赏栁浑为乐章及进皆不称防并召通重撰凡中防撰述非通之笔无不慊然重之如此【旧文苑】
　　天子私人呉通充翰林学士知制诰与陆贽吉中孚韦执谊等同视草贽富于词藻特承徳宗重顾经厯艰难通兄弟又以东宫侍上由是争宠颇相嫌恨贽性褊急屡于土前短通【通】既与二呉不协渐加浸润恩礼衰薄【陆】贽又上疏曰国朝典故诏令合由中书如或墨制施行所司不须承受葢以示王者无私之义为国家不易之规贞观中有学士十八人太宗但与讲论坟籍时务悉不相于宗末方置翰林张垍国亲承宠然止唱和批答枢密畧不与知肃宗奔播之时翰林始掌书诏因循迄今渐逾职分物议不平皆云天子私人侵败纲纪使圣代亏至公之休宰相有备位之名制书职分宜归中书学士之名宜革前弊徳宗以贽指斥微故不可其奏【翰林志】
　　袍覆韦绶徳宗时以左补阙为翰林学士密政多所参逮帝常幸其院韦妃从防绶方寝学士郑絪欲驰告之帝不许时大寒以妃蜀襭袍覆而去其待遇若此【唐书】八塼学士李程为翰林学士以堦前塼日影为入程性懒每入必逾八塼故号为八塼学士【载】
　　贮相唐之贵文至矣后王纂承多以国柄付文士元和初宪宗遵圣祖故事视有宰相器者贮之内庭繇是释笔砚而操化权者十尝八九【刘汝锡李绛集记】
　　内庭老顺宗不怿储位未立王叔文起于非类窃学士之名内连牛美人李忠言外结奸党取兵柄防神器天下震骇是时郑絪为内庭之老首定大计宪宗即位授絪中书侍郎平章事【翰林志】徳宗升遐时东宫疾急方甚苍卒召学士郑絪等至金銮殿中人或云内中商量所立未定众人未对卫次公遽言曰皇太子虽有疾地居冡嫡内外系心必不得已当立广陵王若有异图祸难未己絪等随而唱之众议方定【旧唐】
　　草制不言李吉甫除中书侍郎平章事适与裴垍同直裴垍草吉甫制吉甫草武元衡制垂挥翰两不相知至暮吉甫有叹惋之声垍终不言书麻尾之后乃相庆贺礼絶之敬生于座中及明院中使学士送至银台门而相府官吏于门外禁署之盛未之有也【翰林志】院长沈师入翰林为学士翰林缺承防次当传师穆宗欲面命辞曰学士院长参天子密议次于宰相臣自知必不能愿治人一方为陛下长养之因称疾出【唐书】三俊李绅字公埀能为歌诗郷赋之年讽诵多在人口元和初登进士第穆宗召为翰林学士与李徳裕元祯同在禁署时称三俊情意相善【旧唐】三人以学识才名相类情颇欵密【徳裕】
　　大手笔李徳裕穆宗即位召入翰林充学士帝在东宫素闻吉甫之名既见徳裕尤重之禁中书诏大手笔多诏徳裕草之是月召对思政殿赐金紫之服【旧唐】
　　铃有声李徳裕镇蜀时谓幕宾韦绚云翰林院有悬铃以备夜直警急文书出入皆引之以代呼也长庆中予为学士时河北用兵一夜铃有声如人引其索者使视之则无人后往往如此使人待棒潜伺于下终无所覩而数数鸣动不已院中诸公私共准其鸣时皆应用兵处耗声则急缓亦如之曽莫之差众咸异之元相诗云神撼引铃索【申文炳续翰林故事】
　　蓬池鲙李徳裕述梦诗曰荷浄蓬池鲙氷寒郢水醪注每学士初上赐食悉是蓬莱池鱼鲙夏至复赐及颁烧香酒以酒味稍浓每和水而饮盖禁中郢水酒切也【一品集】此文饶诗也事文类聚乃云李白诗白诗注岂未见于本集耶抑止抄誊故纸耶合璧因之殊误观者门客我后怜词客吾僚并巂髦注先朝曾宣谕卿等是我门客【上】事文作唐武后朝【云　云】李卫公诗话误请益崔郾字广畧姿仪伟秀人望而慕之敬宗即位拜翰林侍讲学士旋进中书舍人谢曰陛下使臣侍讲厯半嵗不一问经义臣无功不足副厚恩帝慙曰朕少间当请益【唐书】
　　三侍文宗召兵部尚书王起礼部尚书许康佐为侍讲学士中书舎人栁公权为书学士每有疑义即召学士入便殿顾问讨论率以为常谓之三侍学士恩宠异等东头学士熊望登进士第粗有文学而务进不已时京兆尹刘栖楚以不次骤居清贯广树朋党门庭无画夜填委不息望出入栖楚之门有同密戚阴计密画人无知者敬宗嬉游之隙学为歌诗以翰林学士崇重不可防狎乃议别置东头学士以备曲宴赋诗令采卑官才堪任学士者为之栖楚以望名荐送事未行而昭愍崩文宗即位韦处厚辅政大去奸党既逐栖楚流望漳州司户【旧唐】
　　华炬送院令狐绹为翰林承防夜对禁中烛尽帝以乗舆金莲华炬送还院吏望见以为天子来及绹至皆惊【唐书】
　　禁中颇牧毕諴太和中进士擢第为翰林学士自大中末党项羌叛屡扰河西懿宗召学士对边事諴即援引古今论列破羌之状上悦曰吾方择能帅安集河西不期颇牧在吾禁署卿为朕行乎諴忻然从命即用諴为河西节度等使【旧唐】
　　不草制崔贻范于鳯翔围城中据李茂真起复作相偓当草制抗疏论其不可夜半以授翰林院学士使中人马从皓语渥曰学士无以性命为戏渥不答扄户而寝明日无麻制宣读茂真曰陛下命相学士不肯草制与反何异昭宗曰卿荐贻范朕不拒渥不草制朕亦不拒其如道理分明何【金銮密记】姚垍曰使我当直亦继以死【唐书】龙鳯烛韩寅亮渥之子也尝言渥捐馆之日温陵帅闻其家藏箱笥颇多而缄鐍其密人罕见者意其必有珍玩使亲信发观惟得烧残龙鳯烛金缕红巾百余条蜡泪尚新巾香犹鬰有老仆然而言曰公为学士日常视草金銮内殿深夜方还韩苑堂时皆宫妓秉烛炬以送公悉藏之自西京之乱得罪南迁十不存一二矣延平家有老尼説斯事与寅亮之言同尼即渥之妾云【南唐近事】偓见恶于朱全忠贬荣懿厨天祐二年复召为学士还故官偓不敢入朝挈其族南依王审知而卒【唐】试五题昭宗召韩偓入院试文五篇万邦咸寜赋拜昌言诗武臣授东川节度制答佛誓国王进贡书批三功臣让图形表缴状云臣才不迈羣器非防俗待价既殊于椟玉穷经有愧于籝金遭遇清时濡睿泽峩振佩已尘象阙之班防笔和铅更金门之诏击鉢谢谢捷簒组非工抚已循涯以荣为惧【金銮密记】长兴元年翰林学士刘昫奏本院旧例学士入院除中书舎人不识余皆试麻制答蕃书批答各一道诗赋各一首号曰试五题【续通典】
　　斯文不坠陆扆字祥文文思敏速初无思虑挥翰如飞文理俱惬同舎服其能天子顾待特异尝金銮作赋命学士和扆先成帝览而嗟挹之曰朕闻贞元时有陆贽呉通兄弟能作内廷文书后来絶不相继今吾得卿斯文不坠矣【旧唐】
　　光院钱陆扆援学士承防同平章事故事三署除拜有光署钱以宴旧僚内署即无斯例扆拜辅将之月送学士光院钱五百贯特举新例内署荣之
　　光院例陆扆撰光院例榜干院台云费调金鼎能视草之烦劳拥出碧幢释援毫之羇束固人臣之极摰亦翰院之荣华至于察风俗于一方赏货泉于三使其为盛也抑又次焉各请出钱用光玉署【翰林旧规】
　　下水船裴廷裕干寜中在内廷文书敏捷号为下水船梁朱温受禅为洎为学士尝从容问及廷裕行止洎对曰须嵗左迁今闻旅寄衡水上曰颇知其人搆思甚捷对曰向在翰林号为下水船上应声谓洎曰卿便是上水船也洎微笑深有慙色议者以洎为急滩头上水船也【唐言】
　　座主辱门生封受卿梁时知贡举辱门生郑雍【梁书】玉堂署太宗以玉堂之设其来尚矣但虚得其号而无正名乃于红绡上御书飞白四字题曰玉堂之罪以赐苏易简易简公捧归私宅以庆耀其亲择日悬挂仍具扄鐍于玉堂之上自待诏院吏而下减列贺于庭公曰自唐置学士来防三百年今日方知贵矣即日诏宰辅暨两制司臣就院勑设宴帐仍各赋长韵诗以纪其事其诗目曰禁林防防集【分纪】
　　仙职太宗至上林春融千花万卉妍丽冠絶上必曲宴宰衡勲旧召两制词臣俯龙池垂金钩举畅赋诗终日而罢上尝谓近臣曰词臣实神仙之职也翊日凡所进诗悉廻御毫属和以赐焉【分纪】
　　然牕玉堂东承防阁子窓格上有火然太宗尝夜幸玉堂苏易简为学士已寝遽起无烛具衣冠宫嫔自牕格引烛入照之至今不欲更易以为玉堂一盛事【笔谈】鼇禁宋白贾黄中皆先达钜儒同在鼇禁【笔谈】李卫公诗画壁看飞僊图见巨鼇【注】内署垣壁北画松鹤先是西壁画海中曲龙山宪宗曾欲临幸中复惧而涂焉色呌旧制凡入两府许荐馆职试出身任监司者各一员枢相王公徳用自圃田复召入长府即有千荐馆职王曰以君才进士登科所荐应格矣然某武人素不阅书若奉荐则色呌矣世以为知言葢今人以事理不相当为色呌【麈史】
　　名目冀州城南有张耳家在送客亭北契丹使者林牙以翰林学士使宋问知州王仲平不知张耳何代人其大使耶律防谢曰契丹家翰林学士名目而已
