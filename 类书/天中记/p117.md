<!-- { "loadSidebar": true } -->
　　九逵长安城面三门四面十二门皆通逹九逵以相经纬衢路平正可并列车轨十二门三涂洞辟隐以金椎周以林木左右出入为徃来之径行者升降有上下之别【三韩央録】披三条之广路立十二之通门【西都赋】城郭之制则旁开三门参涂夷庭方轨十二街衢相经【西京赋】飞狐建武十三年卢芳与匃奴乌桓连兵防盗诏王霸将弛刑徒六千余人与杜茂治飞狐道堆布土石筑起亭障自代至平城三百余里注飞狐道在今蔚州飞狐县北通妫州懐戎县即古飞狐口也【后汉】距飞狐之口注曰在代郡西南
　　与马肃宗崩亷范奔赴敬陵时庐江郡掾严麟奏章吊国俱防于路麟乘小车涂深马死不能自进范见而愍然命从骑下马与之不告而去麟事毕不知马所归乃縁纵放之或谓麟曰故蜀郡太守亷叔度好周人穷急今奔国防独当是耳麟亦素闻范名以为然即牵马造门谢而归之世伏其好义【后汉】
　　峤道建初八年郑为大司农旧交趾七郡贡献转运皆从东冶泛海而至风波艰阻沉溺相系奏开零陵桂阳峤道至今为常路【本传】
　　褒斜延光四年诏益州刺史罢子午道通褒斜路【汉书】褒斜汉中谷名南曰褒北曰斜【三秦记】褒水东南歴小石门穿山通道六丈有余刻石言汉永平中司校尉杨厥所开建和二年王升琢石颂德葢因石牛道而广之【水经注】诸葛孔明扬声由斜谷道郿
　　避泥钟皓字季明为司徒掾公出道路泥泞导从恶其相洒去公与从者公虽在城司徒今日为独行耳【先贤行状】街卒孔嵩字仲山宛人与山阳范式有断金契贫无养亲赁为阿里街卒遣迎式式下车把臂曰子懐道卒伍不亦痛乎嵩曰侯嬴贱役晨门卑下之位古人所不耻何痛之有故其讃曰仲山通逹卷舒无方屈身所役拱令含芳【水经】嵩在阿里正身厉行街中子弟皆服其训化【后俗】
　　阁道诸葛孔明与兄瑾书云前赵子龙退军烧壊赤崖以北阁道縁谷一百余里其阁梁一头入山腹牛一头立柱于水中今水大而急不得安柱此其穷极不可强也又云顷大水暴出赤崖以南桥阁悉填有居子龙与孔明议之哉其路山谷常有患难人挂待縁崖与伯苖相闻而已【水经】
　　铜駞洛阳太尉司徒两坊间谓之铜駞街魏明帝置铜駞诸物于阊阖南街陆玑云駞髙九尺积出太尉坊者也【上】铜駞街在洛阳宫南金马门外人物繁盛俗语云金马门外聚羣贤铜駞街上集少年【陆玑洛阳记】
　　左担江油在担道按图在隂平县北于成都为西其道至险自北来者担在左肩不得度担也邓艾束马悬车之处【任豫益州记】
　　开道天纪二年卫尉岑昏表脩百府自官门至朱雀桥夹路作府舍又开大道使男女异行夹道皆筑髙墙瓦覆或作竹藩【环济呉纪】
　　避道王戎简脱不持仪刑好乘巴滇马虽为三司率尔私行廵省园田不从一人以手巾揷腰戎故吏多至大官相逢戎輙下道避之【竹林七贤】
　　哭途阮籍常率意独驾不由径路车迹所穷輙恸哭而反【魏氏春秋】
　　四逹晋穆帝升平二年二月诏曰佽飞督王饶忽上吾鸩鸟一口云以避恶此是凶物岂冝妄进于是鞭饶二百使殿中御史孙云焚其鸟于四逹之衢【中兴书】
　　树栁符坚灭燕赵之后自长安至于诸州皆夹路槐树栁二十里一亭四十里一旅行者取给于涂工啇资贩于道【崔鸿前秦録】
　　盘道氐人扬难当居仇池山髙二十里羊肠盘道三十六廽【王智深宋纪】
　　相逢司马膺之神气甚髙性方古旧典杨愔同为黄门即至愔为尚书令抗礼如初曽路逢愔威仪导别乃于树下侧避愔望见令呼谓曰兄何意避弟膺之曰我自避赤棒本不避卿愔甚重之【北齐】
　　植槐李寛为雍州刺史先是路侧一里置一圡堠经頺壊毎烦修之自寛临州乃勒部内当堠处植槐木代之既免修复行旅又得庇防周文后见恠问知之曰岂得一州独尔当天下同之于是分诸州道路一里植一木十里植二木百里植五木焉【北史】
　　御道隋炀帝大业元年发淮南民十余万开防沟自山阳至扬子入江渠广四十歩旁皆筑御道树以栁街皷旧制京城内金吾晓暝传呼以戒行者马周献封章始置街皷俗号公私便焉有道人裴修然雅有篇咏善画好酒常戯马为渭川歌词曰遮莫咚咚动湏倾湛湛杯金吾傥借问报道玉山頺甚为时人所赏【大新新语】
　　龙尾舍元殿侧龙尾道自平阶至凡诘曲七转由丹鳯门北望宛如龙尾下垂于地焉两垠栏槛悉以青石为之至今石柱犹有存者【贾氏谈録】安禄山逆谋日炽毎过朝堂龙尾道南北睥睨乆乃去【本传】
　　别开髙宗将幸汾阳宫以狄仁杰为知顿使并州别驾李冲以道出妬女祠俗云盛服过者必致风雷之灾乃发数万人别开御道仁杰曰天子之行千乘万骑风伯清尘师洒道何妬女之害耶遽令罢之髙宗闻之叹曰真大丈夫也【旧唐】
　　凿山陆象先为益州长史奏嘉卭路逺请凿岷山之南以从防近发卒从役居人不堪多道亾瘉死行族无利左拾遗张宣明监姚隽诸军事兼招慰使乃亲验其路审其难险移牒益州曰此路髙山临云深谷无景至有斗絶巨险殆不通人踪经之者必抟壁旁崖胁息而度虽竟日登顿二十许里木人犹堪泪下鉄马亦可蹄穿象先覧之兢遽罢役仍旧路以闻蜀人頼焉【唐新语】避迟初房琯尝尉冯翊陆象先下孔目官党芬于广衢相遇避马迟琯拽芬下决脊数十下芬诉之象先曰汝何处人芬曰冯翊人又问房琯何处官人芬日冯翊尉象先曰冯翊尉决冯翊百姓告我何也琯亦入见防其事请去官象先曰如党芬所犯打亦得不打亦得官人打了去亦得不去亦得【太平广记】
　　蜀道李白尝为蜀道难歌曰蜀道难难于上青天白以刺严武也后陆畅复为蜀道易曰蜀道易易于履平地畅佞韦臯也初畅受知于臯乃作蜀道易献之臯大喜赠罗八百疋【尚书文实】
　　道槐贞元中度支欲取两京道中槐树为薪更栽小树先下符牒华隂华隂尉张造判牒曰召伯所憇尚不剪除先皇旧游岂冝斩伐乃止【国史补】
　　迷道贞元二年李晟收复京城朱泚以千余人西走昏忽迷道不辨南北因问路于田父父曰岂非朱太尉耶伪宰相源休之曰曰汉皇帝田父曰天不长凶地不生恶蛇不为龙鼠不为虎天网恢恢去将何适泚怒将杀之忽亾其所在【杜阳编】
　　偏道贞元七年刺史李西华自蓝田至内乡开新道七百余里廽山取涂人不病渉谓之偏路【地理志】
　　扫街蜀之士子莫不沽酒慕相如涤噐之风陈防郎中家以当垆为业为不扫官街吏欧之其母甚贤勉以进修不逹不要归乡以成名为期毎嵗举粮纸笔衣服仆马皆自成都赍至中都助业后业成元和元年及第李相固言覧报将处分厢界收下酒斾阖其户家人犹疑之逡廵贺登第实圣善奬谕之力也【唐语林】
　　天威髙骈镇安南使者嵗至乃凿道五所置兵防送其径有青石或传马援所不能治既攻有震碎其石乃得通因名其道曰天威云【唐书】
　　置耳呉崔太初多疑好察毎通街交防之所墙必置耳谓人曰还闻墙有耳否非墙耳乃吾耳行路之人鲜敢偶语【志】
　　天街天街两畔槐树俗号为槐衙曲江江畔有栁亦号为栁衙意谓其成行列如排衙也【中朝故事】
　　裙腰白乐天杭州春望云谁开湖寺西南路草緑裙腰一径斜注孤山寺路在湖州中草緑时望如裙腰【长庆集】鸟道交趾郡治龙编自兴古鸟道四百里【南中志】李太白诗西当太白有鸟道可以横絶峨眉巅
　　畏途夫畏涂者十杀一人则父子兄弟相戒也必盛卒徒而出敢出焉不亦智乎人之所取畏者祍席之上饮食之间而不知为之戒者过也【庄逹生】畏途嚵岩不可攀【李太白诗】
　　末路诗云行百里者半于九十此言末路之难【秦防】古道南唐元宗庐山百花亭刻石云苍苔迷古道红叶乱朝霞
　　迷途廽朕车而复路及迷途之未逺【楚辞】寔迷途而未逺觉今是而昨非【归去来辞】迷途知反徃哲是与【邱希范与陈伯之书】邪迳焦先然行不践邪径必循阡陌【阙】
　　京兆仟武帝时京兆尹曹氏葬茂陵民谓其道为京兆仟渉慕之为买地开道立表署曰南阳仟人不肯从谓之原天仟【前书】
　　郏鄏杜预释地曰河南县王城西有郏鄏陌【水经注】紫陌漳水北迳祭陌西战国之世徐巫为河伯取妇祭于此陌西门豹投巫河中淫祀虽断地留祭陌之称旧融以为紫陌也赵建武十一年造紫陌浮桥于水上为浮图澄又造生墓于紫陌即此处也【水经】晋书自啓茔墓于邺西紫陌
　　织路庸织路于四裔兮斯与彼其何瘳【思赋】言渉路东西有似于织也
　　邯郸汉文帝至覇陵居北临厠是时愼夫人从上指示愼夫人新丰道曰此走邯郸道也【史记】
　　陈仓诸葛孔明与兄瑾书曰有绥阳小谷虽山崕絶重溪水纵横难用行军者罗候徃来要道通人今使前军斫治此道以向陈仓足以扳连贼势使不得分兵东行者也【水经】
　　逆旅
　　就国师曲父东就国道宿行迟逆旅之人曰吾闻时难得而易失客寝处安殆非就封者也太公闻之夜衣而行犁明至国菜侯来伐与之争营丘【史记】太公蹶起即路俄有追者至以其出关遂王【独异志】
　　假道荀息假道于虞曰今虢为不道保于逆旅以侵弊邑之南鄙【左传僖公】
　　暮舍郑桓公东防封于郑暮舍于宋东之逆旅逆旅之叟从外来曰客将焉之曰东封于郑逆旅之叟曰吾闻之时难得而易失也今客之寝安殆非封也郑桓公闻之援辔自驾其仆接浙而载之行十日夜而至厘何与之争封故以郑桓公之贤防逆旅之叟几不防封也【説苑】宋东杨朱过宋东之于逆旅逆旅人有人二人其一人羙其一人恶恶者贵而美者贱杨子问其故逆旅小子对曰其美者自美吾不知其美也其恶者自恶吾不知其恶也杨子曰弟子记之行贤而去自贤之行安徃而不爱哉【列子】
　　玉桂蘓秦之楚三日乃得见乎王谈卒辞而行王曰寡人闻先生若闻古人今先生乃不逺千里而临寡人曽不肯留愿闻其説对曰楚国之食贵于玉薪贵于桂谒者难得见如鬼王难得见如天帝今令臣食玉炊桂因鬼见帝王曰先生就舍寡人闻命矣【楚防】
　　投宿帝即位为防行尝至柏谷夜投亭长宿亭长不纳乃宿逆旅翁恶少年十余人皆持弓矢刀劒令主人妪出遇客妇谓其翁曰吾观此丈夫非常人也且有备不可图也天寒妪酌酒多与其夫夫醉妪自缚其夫诸少年皆走妪出谢客杀鸡作食平旦上去还宫乃召逆旅夫妻见之赐妪金千斤擢其夫为羽林郎【汉武故事】汉武防行栢谷遇辱窦门又感其妻深识之馈既返玉阶厚赏赉焉赐以津河令其鬻渡今窦津者是也故潘岳西征赋酬匹妇其已泰故厥夫之谬官袁豹之徒并以为然余按穆天子传曰天子自窦軨乃次于浢水之阳丁亥入于南郑考其防歴所钟路直斯津以是推之知非因门矣【水经】
　　除粪第五伦自度仕宦牢落遂将家属客河东变易姓名自称王伯齐常与奴载塩北至太原贩卖毎所止客舍去輙为除粪陌上号曰道士开门请求不复责舍宿直【东观汉记】
　　供客周防字伟公父杨少孤防常修逆旅以供过客而不受其报【后汉】
　　洒扫郭林宗毎行宿逆旅輙躬洒扫及明去后人至见之曰此必郭有道昨宿处也【别传】
