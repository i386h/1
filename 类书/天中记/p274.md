<!-- { "loadSidebar": true } -->
　　宵匪禛宋景文修唐史好以艰深之词文浅易之説欧公思有以讽之一日大书其壁曰宵匪禛札闼洪休宋见之曰非夜夣不祥题门大吉耶何必求异如此欧公曰李靖传云震雷无暇掩聦亦是类也宋公慙而退今所谓震霆不及塞耳者系再改
　　佛头着粪陈师锡序五代史荆公曰释迦佛头上不堪着粪
　　衲被杨亿为文章所用故事常令子侄检出处每叚用小片纸録之輙粘所録而蓄之时人谓之衲被【吕氏家塾记】言对事对言对为美贵在精巧事对所先务在允当若两事相配而优劣不均是骥在左骖驽为右服也若夫事或孤立莫与相偶是防之一足踸踔而行也【雕龙】迟速人之禀才迟速异分文文制体大小殊切相如含笔而腐毫杨雄辍辍而惊夣桓谭疾感于苦思王充气竭于思虑张衡硏京以十年左思练都以一纪虽有巨文亦思之缓也淮南崇朝而注骚枚臯应诏而成赋子建援牍如口诵仲宣举笔似宿搆阮瑀据案而制书祢衡当食而草奏虽有短篇亦思之速也【上】
　　赋
　　敷布其义赋敷也敷布其义谓之赋也【释名】
　　登高能赋传曰不歌而诵谓之赋登髙能赋可以为大夫言感物造端材智深美可与图政事故可以为列大夫也春秋之后周道坏聘问歌咏不行于列国学诗之士逸在布衣而贤人失志之赋作矣孙卿及楚臣屈原离才忧国皆作赋以风咸有恻隠古诗之义其后宋玉唐勒汉兴枚乘司马相如下及杨子云竞为侈丽闳衍【御作荒唐】之语没其风谕之义是以杨子悔之曰诗人之赋丽以则辞人之赋丽以滛如孔氏之门人用赋也则贾谊登堂相如入室矣【汉书】
　　古诗之流赋者敷陈之称古诗之流也前世为赋者有孙卿屈原尚颇有古诗之义至宋玉则多滛浮之病矣楚辞之赋赋之善者也故杨子称赋莫深于离骚贾谊之作则屈原俦也【虞挚文章流别论】
　　上林子虚司马相如为上林子虚赋意思萧散不复与外事相关控引天地错综古今忽然如睡焕然而兴防百日而后成其友人盛览字长通防牱名士尝问以作赋相如曰合綦组以成文列锦绣而为质一经一纬一宫一商此赋之迹也赋家之心苞括宇宙总览人物斯乃得之于内不可得而传览乃作合组歌列锦赋而退终身不复敢言作赋之心矣【西京杂记】
　　大人赋相如将献赋未知所为夣一黄衣翁谓之曰可为大人赋遂作大人赋言神仙之事以献之赐锦四匹神化所至司马长卿赋旹人皆称典而丽虽诗人之作不能加也杨子云曰长卿赋不似从人间来其神化所至邪子云学相如为赋而弗逮故雅服焉【并上】
　　以速易迟汉武好词赋毎所行幸及鸟兽异物輙命司马相如等赋之上亦自作诗赋数百篇赋成初不留思相如造文迟弥时而后成每叹其工妙谓相如曰以吾之速易子之迟可乎相如曰于臣则可未知陛下何如耳上大笑而不责【汉武故事】
　　赋托相如长安有庆虬之亦善为赋尝为清思赋时人不之贵也乃托以相如所作遂大见重于世【西京杂记】浮滛或问屈原之骚相如之赋孰愈曰优防宏衍屈原之尚也浮艶漂滛相如之长也然原托譬喻其意周旋绰有余矣长卿子云未能及之矣【典论】
　　不如相如枚臯为赋善于东方朔上有所感輙使赋之为文疾受诏輙成故所赋者多司马相如善为文而迟故所作少而善于臯臯赋辞中自言为赋不如相如又言为赋廼俳见视如倡自悔类倡也故其赋有诋娸东方朔又自诋娸其文骫骳曲随其事皆得其意颇诙笑不甚闲靡【汉书】
　　古诗司义宣帝令王褒与张子侨等并待诏数从游猎所幸宫馆輙为歌第其高下以差赐帛议者多以为滛靡不急上曰不有博奕者乎为之犹贤乎已辞赋大者与古诗同义小者辨丽可喜譬如女工有绮縠音乐有郑卫今世俗犹皆以此娱説耳目辞赋比之尚有仁义风谕鸟兽草木多闻之观贤于倡优博奕逺矣【上】夣脏出地余少时爱杨子云丽文高论不量年少猥欲追及尝作小赋用精思太剧而立感动发病子云亦言成帝上甘泉诏使作赋为之卒暴倦卧夣其五脏出地以手收之觉大少气病一歳余素好文见子云善为赋欲从之学子云曰能读千首赋则善为之矣【桓子新论】先是时蜀有司马相如作赋甚丽温雅雄心壮之每作赋常拟以为式【汉书】杨雄作赋有夣肠之谈曹植为文有反胃之论言劳神也【金楼子】
　　壮夫不为或问杨雄曰吾子少而好赋曰然童子雕虫篆刻俄而曰壮夫不为也或曰雾糓之组丽曰女工之蠧矣吾子若论诗人之赋丽以则辞人之赋丽以滛但知变之而已又未知雄自为壮夫何如也着剧秦美新妄投于阁周章怖慴不逹天命童子之为耳桓谭以胜老子葛洪以方仲尼使人叹息【顔氏家训】
　　小巫见大巫张纮见柟榴枕爱其文为作赋陈琳在北见之以示人曰此吾乡里张子纲所作也后纮见陈琳作武库赋应机论与琳书深叹美之琳荅曰自仆在比与天下隔此间率少于文章易为雄伯故使仆受此过荖之谭非其实也今景兴在此足下与子布在彼所谓小巫见大巫神气尽矣【吴志】
　　三都赋左思字太冲齐国临淄人也作三都赋十年乃成门庭户席皆置笔砚遇得一句即便防赋成时人有讥訾思意甚不惬后示张华华曰此二京可三然君文未重于世宜以示髙名之士思乃请序皇谧谧见之嗟叹遂为作序于是訾者莫不敛衽赞述焉陆机入洛欲为此赋闻思作之抚掌而笑与弟云书闻有伧父欲作三都赋须其成当以覆酒瓮耳及思赋出机絶叹服以为不能加也【世説】孙兴公云三都二京五经皷吹【上】班张之流左思欲赋三都乃诣著作郎张载访岷卭之事遂搆思十年门庭牗厠悉着纸笔遇得一句即便防之自以为所见不博求为秘书郎及赋成读书之家兢相传写都城为之纸贵张司空见左太冲三都赋曰班张之流也使读之者尽而有余久而更新【晋书】
　　屋下架屋庾仲初作都赋成以呈庾亮亮以亲族之怀大为其名价云可三二京于此人人竞冩都下纸为之贵谢太傅云不得尔此是屋下架屋耳事事拟学而不免俭狭【世説】
　　江左独秀宋元嘉中南平王献赤鹦鹉普诏羣臣为赋太子在卫率袁淑文冠当时赋毕赍示谢希逸时希逸赋亦竟袁见叹曰江左无我卿当独秀我若无卿亦一时之杰也遂隠其赋
　　神贞元中杜黄裳知举试珠还合浦赋进士林藻赋成凭几假夣人谓之曰君赋甚佳但恨未叙珠来去之意尔藻悟视其草乃足四句其年擢第谢恩黄裳谓曰唯林生叙珠来去之意若有神【闽川名士传】
　　结防蹙金张登长于小赋气宏而密间不容髪有织成隠起结防蹙金之状【史】权徳舆为之序以公干景阳比之
　　文字见命进士李为作泪赋及轻簿暗小四赋李贺作乐府多属意花草蜂蝶之间二子竟不逺大世言文字可以见分命之优劣【因话録语】
　　诗
　　六诗文章者所以宣上下之像明人伦之叙穷理尽性以究万物之宜者也王泽流而诗作成功臻而颂兴周礼太师掌教六诗曰风曰赋曰比曰兴曰雅曰颂言一国之事系一人之本谓之风言天下之事形四方之风谓之雅颂者美盛徳之形容赋者敷陈之称也比者喻类之言也兴者有感之辞也后世之为诗者矣矣其功徳者谓之颂其余则总谓之诗颂诗之美者也【文章流别论】六义诗有六义焉一曰兴二曰比三曰赋文已尽而义有余兴也因物喻志比也直书其事寓言冩物赋也斯三义酌而用之干之以风力润之以丹彩使味之者无极闻之者动心是诗之至也【诗品】
　　古律苏李而上髙简古澹谓之古沈宋而下法律精切谓之律【瑚钩诗话】
　　歌行姜尧章云守法度曰诗载始末曰守体如行书曰行放情曰歌行间之曰歌行悲如蛩曰吟通乎风俗曰謡委曲尽情曰曲【娯书堂诗话】
　　动物感人气之动物物之感人故摇荡性情形诸舞咏照烛三才晖丽万有灵只待之以致飨幽防借之以昭告动天地感鬼神莫近于诗昔南风之辞卿云之颂厥时夏矣夏歌曰鬰陶乎予心楚謡曰名余曰正则虽诗骨未全然是五言之滥觞也逮汉李陵始着五言之目矣自王杨枚马之徒词赋竞爽而吟咏靡闻从李都尉迄班媫妤将百年间有妇人焉一人而已诗人之风已缺畏东京二百载中惟有班固咏史质木无文降及
　　建安曹公父子笃好斯文平原兄弟鬰为文栋刘桢王粲为其羽翼次有攀龙托鳯自致于属车者葢将百计彬彬之盛大备于时矣【诗品】
　　入室魏陈思王曹植诗其源出于国风骨气竒髙词彩华茂情兼雅怨体备文质粲溢今古卓尔不羣嗟乎陈思之于文章也譬人伦之有周孔鳞羽之有龙鳯音乐之有琴笙女工之有黼黻俾尔懐铅吮墨者抱篇章而景慕暎余晖以自烛故孔氏之门如用诗则公干升堂思王入室景阳潘陆自可坐于廊庑之间矣【上】
　　绣虎曹植七步成章号绣虎【玉箱杂记】魏文与陈思王同出逰见两牛在墙间闘一牛坠井死诏植赋诗不得言牛不得言鬬不得言井不得言死百步要成四十言不成即加罪植应口即成曰两肉齐道行头上载横骨行至险上头崛起相唐突二敌不俱胜一肉卧土窟非是力不如盛气不得泄步犹未竟又作自怨诗三十言曰煮豆持作羮漉防以为汁箕在釡下燃豆向釜中泣本是同根生相煎何太急其敏如此【尚书故实】
　　以筳叩钟魏白马王彪诗魏文学徐干诗白马与陈思荅赠伟长公干往复虽曰以筳叩钟亦能闲雅矣【诗品】儿女情多张华诗其源出于王粲其体华艶兴托不竒巧用文字务为硏冶虽名髙曩代而防亮之士犹恨其儿女情多风云气少【上】
　　烂若舒锦潘岳诗其源出于仲宣翰林叹其翩翩然如翔禽之有羽毛衣服之有绡縠犹浅于陆机谢混云潘诗烂若舒锦无处不嘉陆文如披沙简金往往见宝嵘谓益寿轻华故以潘为胜翰林笃论故谓陆为深余常言陆才如海潘才如江
　　挽歌挽歌辞者或云古者虞殡之歌或云出自田横之客皆为生者悼往哀苦之意陆平原多为死人自叹之言诗格旣无此例又乖制作本意【顔氏家训】
　　读文神超郭景纯诗云林无静树川无停流阮孚云峥萧瑟实不可言毎读此文輙觉神超形越【世説】
　　见孝弟性夏侯湛作周诗成示潘安仁安仁曰此非徒温雅乃别见孝弟之性潘因此遂作家风诗【上】
　　犯即出诗桓温少与殷浩友善浩尝作小诗示温温曰汝慎勿犯我当出汝诗示人【沈约野史】
　　一时文宗许询有才澡善属文自司马相如王褒杨雄诸贤世尚赋颂皆体则诗骚傍综百家之言及至建安而诗章大盛逮乎西朝之末潘陆之徒虽时有质文而宗归不异也正始中王弼何宴好庄老胜之谈而世遂贵焉至江佛理尤盛故郭璞五言始防合道家之言而韵之询及太原孙绰转相祖尚又加以三世之辞而诗骚之体尽矣询绰并为一时文宗自此作者悉体之至义熈中谢混始改【续晋阳秋】
　　皷吹来思桓作诗思不来輙作皷吹旣而思得云鸣鹄响长阜数曰皷吹固自来人思【俗説】
　　托言以讽蜀李寿于成都兴上方御府务于奢侈百姓思乱其臣龚壮作诗七首托言应璩以讽寿寿报曰省诗知意若今人所作贤哲之话言也古人所作死鬼之常词耳【魏书载记二十一】
　　华绮之冠普宋之际殆无诗乎义熈中以谢益寿殷仲文为华绮之冠殷不竞矣【诗品】
