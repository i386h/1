<!-- { "loadSidebar": true } -->
　　当时无辈任昉字彦升王俭毎见其文必三复殷勤以为当时无辈曰自传季友以来始复见于任子若孔门是用其入室升当于是令眆作一文及见曰正得吾腹中之欲乃出自作文令眆防正眆因定数字俭拊几叹曰后世谁知子定吾文时琅邪王融有才儁自谓无对当时见眆之文怳然自失沈约一代词宗深所推挹【南史】三易沈隠侯约曰文章当从三易易见事一也易识字二也易读诵三也邢子才常曰沈侯文章用事不使人觉若胷臆语也深以此服之祖孝徴亦尝谓吾曰沈诗云崖倾防石髓此岂似用事耶邢子才魏收俱有重名时俗准的以为师匠邢赏服沈约而轻任眆魏爱慕任眆而毁沈约毎于谈防辞色以之邺下纷纭各有朋党祖孝徴尝谓吾曰任沈之是非乃邢魏之优劣也【顔氏家训】隠侯斟酌二南剖陈三变摅渊云之抑鬰振播陆之风徽俾律吕和谐宫商辑洽不独子建总建安之覇客儿擅江左之雄【旧唐文苑】
　　永明体永明末盛为文章呉兴沈约陈郡谢眺琅琊王融以气类相推毂汝南周颙善识声韵约等文皆用宫商以平上去入为四声以此制韵不可増减世呼为永明体【南齐陆厥】
　　呉均体呉均文体清防有古气好事者咸斆之谓为吴均体【南史】
　　宫体徐摛字士秀为晋安王纲侍读王入为皇太子转家令领直摛文体旣别春坊尽学之宫体之号自此而始【上】简文帝篇章辞赋操笔立成然伤于轻艶当时号曰官体【梁纪】
　　徐庾体庾信字子山父肩吾为太子中庶子掌管记东海徐摛为右卫率摛子陵及信并为抄撰学士父子东宫出入禁闼恩礼莫与比隆旣文竝绮故世号为徐庾体焉当时后进竞相模范毎有一文都下莫不传诵聘于东魏文章辞令盛为邺下所称【北史】
　　一代文宗徐陵为一代文宗其文颇变旧体缉裁巧密多有新意每一文出好事者已传写成诵遂传于周齐【南史】
　　后进所宗刘孝绰辞藻为后进所宗时重其文毎作一篇朝成暮徧好事者咸讽诵传写流闻河朔亭苑柱璧莫不题之【上】
　　魏公藏拙梁常侍徐陵聘于齐时魏收文学北朝之秀録其文集以遗陵令传之江左陵济江而沉之从者以问陵曰吾为魏公藏拙【随唐嘉话国朝记】
　　韩陵片石梁庾信从南朝初至北方文士多轻之信将枯树赋以示之于后无敢言者时温子升作韩陵山寺碑信读而写其本南人问信曰北方文士何如信曰唯有韩陵山一片石堪共语薛道衡卢思道少解把笔自余驴鸣狗吠聒耳而已【佥载】
　　复生比玉温子升字鹏举博览百家文章清婉梁使张臯写其文笔传于江外梁武称之曰曹植陆机复生于北土恨我词人数穷百六阳夏守傅标使吐谷浑见其国主有书数卷乃是子升文也济阴王晖业尝云江左文人宋有顔延之谢灵运梁有沈约任眆子升足以陵顔轹谢含任吐沈遵彦作文德论以为彬彬然有德素【魏书】
　　模偷魏收毎陋邢邵文邵尝云江南任昉文体本踈魏收非直模拟亦大偷窃收闻之乃言曰邵常于沈休文集里作贼何意道我偷任语【三国典畧】收言及沈休文集毁之徐之才怒曰卿读沈文半不能解何时事论其得失谓收曰未有与卿谈收去避之【上】
　　共人生活祖以文学见重尝语人云文章须自出机杼成一家风骨何能共人同生活也葢讥世人好窃他文以为已用【北史】
　　月露风云李谔字士恢能属文文帝时以时文体尚轻薄流宕忘返上书曰自魏之三祖更尚文词江左齐梁其弊弥甚遗理存异防虚逐防连篇累牍不出月露之形积案盈箱唯是风云之状捐本逐末流徧华壤相师祖久而愈扇【上】
　　文章体式随杜正藏为文迅速有如宿搆曽令数人并执纸笔各题一文正藏口授俱成皆有文理为当时所异又为文章体式二十卷论为文体则甚有条理后生宝而行之多资以解褐大行于世时人号为文乃至海外髙丽亦共传习谓之杜家新书云【北史】
　　马误不觉禇遂良为太宗哀册文自朝还马误入家而不觉也【国朝传记】
　　王杨卢骆杨烱华州华阴人少与綘州王勃范阳卢照邻东阳骆宾王皆以文词知名海内称为王杨卢骆亦号为四杰烱闻之谓人曰吾愧在卢前耻居王后当时议者亦以为然其后崔融李峤张説俱重四杰之文崔融曰王勃文章宏逸有絶尘之迹固非常流所及烱与照邻则可企之杨盈川之言信矣张説谓人曰杨盈川文思如悬河注水酌之不竭既优于卢亦不减王耻居王后则信然愧在卢前谦也【唐书】
　　腹藁王勃毎为碑颂先磨墨数升引被覆面而卧忽起援笔书之初不防窜时人谓之腹藁【谈薮】
　　防鬼簿杨烱为文好以古人姓名连用如张平子之谈畧陆士衡之所赋潘安仁宜其陋矣仲长统何足　知之号防鬼簿【佥载】
　　筭博士骆宾王好以数对如秦地重关一百二汉家离宫三十六时人号为筭博士【上】
　　口占五册王勮长寿中为鳯阁舍人寿春等五王出阁同日受册有司撰仪注忘载册文及百官在列方知阙礼宰相相顾失色勮立召书五人各令执笔口占分写一时俱华辞理典赡人皆叹服【旧唐】
　　三变唐有天下文章无虑三变高祖太宗防江左余风絺章绘句揣合低昻故王杨为之覇宗好经术羣臣稍厌雕琢崇雅黜浮气益雄浑则燕许擅其宗大厯正元间美才辈出嚅哜道真泳圣涯于是韩愈倡之柳宗元李翺皇甫湜和之排逐百家法度森严抵轹晋魏上轧汉周唐之文卓然为一王法此其极也若侍从酧奉则李峤宋之问沈佺期王维制防则常衮杨源陆贽权德与王仲舒李徳裕言诗则杜甫李白元稹白居易刘禹锡谲恠则李贺杜牧李商隠皆卓然以所长为一时冠其可尚已【唐书】
　　青钱学士张鷟凡应入举皆登甲科四叅选判防为诠府之最贠半千谓人曰张子之文如青钱万选万中未闻退时时流重之目为青钱学士是时天下知名无贤不肖皆记诵其文天后朝中使马仙童防黙啜黙啜谓仙童曰张文成在否曰近自御史贬官黙啜曰国有此人而不用汉无能为也新罗日本东夷诸蕃尤重其文毎遣使入朝必重出金贝以购其文其才名逺播如此澁体徐彦伯为文多求新竒以鳯阁为鶠阁龙门为虬戸金谷为铣溪玉山为琼岳以刍狗为卉犬以竹马为篠骖以月兎为魄兎以风牛为焱犊后进效之谓澁体【佥载】
　　富吴体富嘉谟与吴少微友善同官先是文士撰碑颂皆以徐庾为宗气词渐劣嘉谟与少微属词皆以经典为本时人钦慕之文体一变号为富吴体【旧唐文苑】马过不觉崔融为司农作则天哀册文用思过苦下直马过其门不觉文就而卒时人以为二百年来无此文【两京记国朝传记】
　　鬻文获财李邕早擅才名尤长碑颂虽贬职在外中朝衣冠及天下寺观多赍金帛往求其文前后所制数百首受纳餽遗亦至钜万时议以为自古鬻文获财未有如邕者其韩公行状洪州放生碑批韦巨源谥议文士推重之【旧唐】
　　文体温丽李华文体温丽少宏杰之气萧颖士词锋俊发华自以所业过之疑其诬词乃为祭古战塲文熏污之如故物置于佛书之阁华与頴士因阅佛书得之华谓之曰此文何如頴士曰可矣华曰当代秉笔者谁及于此頴士曰君稍精思便可及此华愕然华著论言龟卜可废通人当其言【上】
　　思澁求乐李翰以进士知名天宝中寓居杨翟为文精密用思苦澁尝从杨翟令皇甫曽求音乐毎思渇则奏乐神逸则着文曽撰张廵姚訚等传两卷士友称之【上】挥翰雾散李白从弟令问常醉目白曰兄心肝五脏皆锦绣耶不然何开口成文挥翰雾散也【本集】
　　防书无如李晟破朱泚徳宗览收城露布之文云臣已肃清宫禁祗谒园钟簴不移庙貎如故上感涕失声左右六宫皆呜咽论者以国朝防书露布无如此者于公异之辞也公异后为陆贽所忌诬以家行不至赐孝经一卷坏坎而终【国史补】唐于公异为李西平故作京城露布云肃清云云如故人以为工然传季札为宋公刘裕作谒五陵表云山川无改城郭为墟宫庙顿隳钟簴空列又宇文周平髙齐诏曰幽青海岱折简而来冀北河南传檄可定公异葢出此也【寓简】
　　发于羇旅文章之作常发于羇旅草野【韩荆潭诗序】
　　俪花閗叶李翺祭退之文云建武以还文卑质防俪花闻叶颠倒相上及兄之为思动鬼神开合恠骇驱涛振云包刘越羸并武同殷学者有归大变于文【文苑】
　　元和体元和已后文士学竒于韩愈学澁于樊宗师歌行则学于张籍诗句则学矫激于孟郊学浅切于白居易学滛靡于元贞俱名元和体大抵天宝之风尚党大厯之风尚怪【国史补】
　　元和主盟唐初开文馆髙宗礼茂才虞许擅价于前苏李驰声于后润色之文咸布编集然尚古者伤于大僻狥华者或至不经龌龊者局于宫商放纵者流于郑卫若吕调律度杨古今贤不肖皆赏其文未有如元白之盛也昔建安才子始定覇于曹刘永明辞宗先让功于沈谢元和主盟防之乐天而已【旧元白论】
　　见词心白傅与赞皇不协每毎有所寄文章李缄之一箧未尝开刘三复或请之曰见词翰则吾心矣【南部】出有豁怀令狐楚一代文宗雅知元积之辞学谓积曰尝览足下制作所恨不多迟之久矣请出其所有以豁予怀积因献其文【唐书】
　　文理贵中李德裕镇浙西刘三复在幕一旦令草谢御书表谓之曰立构也归创之三复曰文理贵中不贵其速赞皇以为当【南部】
　　名驰戎夷冯定初长庆中源寂使新罗国见其国人传写讽念定所为黒水碑画鹤记休符之使西畨也见其所馆写定商山记于屏障其文名驰于戎夷如此【旧传】三十六体李商隠初为文奇古及在令狐楚府楚本工章奏因授其学商隠俪偶而繁缛过之时温庭筠成式俱用是相夸号三十六体【本传】
　　新罗请记大中四年进士冯防登第榜中文誉最髙是歳新罗国起楼厚赍金帛奏请撰记时人荣之【言】獭祭鱼李商隠为文多捡阅书册左右鳞次号獭祭鱼【谈苑】
　　锦绣堆谢廷皓以词赋著名号锦绣堆【摭言】
　　撑霆裂月吾又自编一鸣集且撑霆裂月劼作者之肝脾亦当吾言之无怍也【司空图与王驾评诗书】
　　上水船朱梁时姚洎为学士一日梁祖问及裴延裕曰颇知其人思敏洎曰向在翰林号下水船帝曰卿便是上水船泊甚慙【摭言】又号急滩头上水船　吴沈顔字可铸天复初进士后为吴翰林学士少有词藻琴棋皆臻妙伤中语曰下水船言为文敏速无不载也着赘书十卷自序极其夸诞
　　玉堂集五代刘赞文思迟乃祷乹象乞文才一夕夣吞小金龟自后大有文思孟氏朝为学士有玉堂集一日吐金龟投水中不久卒【牧竪闲谈】
　　西江集周王仁裕少夣剖出肠胃引江水浣之见水中沙石皆为篆籀文因饮之自是文思益佳有诗百卷号西江集【五代史】
　　文思敏速徐铉防能属文文思敏速凡所撰还不喜预作有欲从其求文者必戒临事即来请往往执笔立就未尝沈思常曰文速则意思敏壮缓则体势踈慢【南唐】秽臭宋齐丘天才纵逸凡建碑碣皆其为文命韩熈载八分书之熈载常以纸塞其鼻曰其词秽且臭【江南野録】艾气韩熈载性好谑浪有投贽荒恶者使妓炷艾熏之俟来嗅曰子之卷轴何多艾气也【上】
