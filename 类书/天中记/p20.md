<!-- { "loadSidebar": true } -->
　　积薪自焚谅辅字汉儒广汉新都人仕郡为五官椽时夏大旱出祷山川曰辅为郡股肱不能进谏纳忠荐贤退恶和调隂阳至今天地否隔万物燋枯百姓喁喁无所告诉咎尽在辅今太守自省责已自曝中庭使辅请罪为民祈福辅今敢自誓若至日中不雨乞以身塞无状乃积薪柴将自焚焉至禺中时山气转起雷雨大作一郡霑润世以称其至诚【搜神记】李邕骄阳赋水干土而成妖誓禺中而有请春秋繁露水干土则大旱
　　祷名山建初五年诏曰去年雨泽不适今时复旱如炎如焚其令二千石理寃狱録轻系祷五岳四渎及名山能兴云致雨者冀不崇朝徧雨天下之报【后书】明帝诏曰长吏各洁斋祷请冀防嘉澍
　　推隂阳消伏杨统汉建初中为彭城令一州大旱统推隂阳消伏县界防泽太守宗湛使统为郡求雨亦即降澍【后汉杨厚传】
　　弥日不旋元和元年郑为太尉时旱朝廷百僚皆暴请雨夏炎热小雨羣官即还舍弥日不旋大雨注稼穑遂丰【谢书】
　　火起雨降戴封字平仲迁西华令其年大旱祷请无获乃积薪坐其上以自焚火起而大雨逺迩叹服【谢书】祝令特苦汉祝良字石卿【谢书邵平】顺帝时为洛阳令嵗时亢旱天子祈雨不得良暴身阶庭告诚引罪自晨至中紫云畓起甘雨登降人为之歌曰天久不雨蒸人失所天王自出祝令特苦精符感应滂沱下雨【晋刘彧长沙耆旧传】令簿自焚桂阳先贤画讃云临武张熹字季智为平舆令时天下大旱熹躬祷未获应熹乃积柴自焚主簿崇小吏张化从熹焚焉火既燎天灵感应即澍雨【水经】捐俸赡民夏香字曼卿永兴人也年十五县长葛君出临灵星会客饮宴时郡遭大旱香进谏曰昔殷汤遭旱以六事自责而雨泽应澍成王悔过偃禾复起自古先圣畏惧天异以思变复以济民命今始罹天灾县界独甚未闻明达崇殷周之德临祭独欢百姓枯瘁神祗有灵必不享也百姓不足君熟与足宜当还寺长即罢防身捐俸禄以赡饥民【会稽典録】
　　首阳神使灵帝熹平五年人旱祷请名山未获答应时处士平阳苏腾字成梦陟首阳有神马之使在道明觉而思之以其梦陟状上闻天子开三府请雨使者与郡县户曹掾吏登山升祠手书要曰君况我圣主以洪泽之福天寻兴云即降甘雨【蔡邕夷齐碑】
　　竹人致雨马均大巧能削竹作人语时天下大旱人皆将酒与此竹人语天下须臾雨也
　　架屋致雨三国吴时董奉居豫章时大旱县令丁士彦议曰闻董君有道当能致雨乃自求之奉曰雨易得耳贫道屋皆见天雨至何堪令曰先生当致雨当为架好屋明日丁为立屋聚土作泥拟数里取水奉曰不须尔暮当大雨乃止暮即大雨高下皆平【神仙传】
　　书符庙中吴主曽与葛坐于上望见道间人民请雨帝曰百姓请雨安可得乎曰易得耳即书符着社庙中日午天地冥晦大雨流注中庭平地水尺余【葛仙公传】精诚感神束晢太康中郡大旱苗稼败晢为邑人请雨三日中雨水三尺众人以其有术数精诚感于神明为之歌曰束先生通神明请天三日甘雨零我黍以育我稷以生何以畴之报束先生【王隐晋书】
　　房心兴雨符离县相山碑辞云晋武帝太康五年宪令有国诸侯祀界内山川时相山属沛国令郭卿云相山上应房心之星能兴云雨防天旱祈雨即应乃建庙刻石纪铭曰巍巍相山盘纡穹崇上应房心与天云冲兴云播雨稼穑以丰唐永徽元年立【寰宇记】
　　白龙降祠石虎时大旱虎遣其太子诣临漳西滏口祈雨久雨不降乃令佛图澄自行即有白龙降于祠所其日大雨方数千里【晋书】
　　咏云汉诗前凉録曰张靓时大旱令诸祈雨之官皆咏云汉诗索绥曰云汉陈周宣之美非却旱之文昔神鼎出汉虞丘不贺今词与事违恐非致泽之意也呪龙致雨沙公西域沙门也有秘术每旱苻坚帝使呪龙便下鉢中天辄大雨【秦録】
　　旱疫平印元魏世祖太延元年自三月不雨至六月使有司遍请羣神数日云雨震洒流泽霑渥有鄙妇人持方寸玉印请潞县侯孙家卖之孙家得印奇之求访妇人莫知所在玉色鲜白光照内映印有三字为龙鸟之形要妙奇巧不类人迹文曰旱疫平冦天师曰龙文纽书云此神中三字印也【本圮反灵徴志】
　　鞭神像南安王元槇为相州刺史邺城有石虎庙人奉祀之槇告虎神像云三日不雨当加鞭罚请雨不验遂鞭像一百是月疽发背薨【魏书】奚康生为相州以天旱令人鞭石虎画像复就西门豹祠祈雨不获令吏取豹舌未几二儿暴丧身亦遇疾巫以为虎豹之崇【魏书】
　　张水曹梁武帝祷雨蒋山未应神见梦曰阳羡九斗山有神号张水曹能兴云雨帝如其言遣使致祭雨随至后旱祷辄应
　　祠天井梁始兴王憺为都督荆州刺史时大旱憺使祠于天井有巨蛇长二丈出绕祠坛而注雨嵗大丰【南史】荆州记云有外国人能呪龙使至天井有巨蛇云
　　灵泽后周保定三年盛营宫室春夏大旱黎季明上封事曰成汤邅旱以六事自陈宣王太甚而珪璧斯竭今农要之月时雨犹愆率土之心有怀渇仰岂或作事不节有违时令举措失中倘邀斯旱春秋庄公三十一年冬不雨五行传以为是嵗一年而三筑台奢侈不恤人也僖公二十一年夏大旱五行传以为时作南门劳人兴役汉惠帝五年夏大旱五行传以为先是发十四万六千人城长安武帝元狩三年夏大旱五行传以为是嵗发天下故吏穿昆明池然则土木之功动人兴役天辄应之以异典籍作诫傥或可思上天谴告改之则善今若息人省役以答天谴庶灵泽时降嘉谷有成则年登可觊子来非晚【北史本传】
　　祀华岳达奚武为同州刺史时旱武祀华山庙岳既高峻人迹罕通武年逾六十攀藤而上于是稽首祈请陈百姓恳诚晚不得还即于岳上借草而宿梦一白衣人来执武手曰快辛苦甚相嘉尚武遂惊觉益用祗肃旦而澍雨逺近霑洽高祖闻之玺书劳武曰感公至诚甘泽斯应赐杂彩百疋【周书】
　　祷白兆于翼建德二年为安州总管时大旱涢水絶流旧俗每逢亢旱祷白兆山祈雨帝先禁羣祀山庙已除翼遣主簿祭之即日澍雨嵗遂有年百姓感之聚防歌舞颂之【北史】
　　祷木仙鲁般炖煌人未详年代巧侔造化尝作木鸢其父乗之至吴防吴人以为妖杀之般怨吴人杀其父于肃州城南作一木仙人举手指东南吴地大旱三年卜曰般所为也于是赍物巨千谢之般为断其一手其月吴中大雨唐初工人尚祈祷其木仙【酉阳杂俎】
　　雨禁絶重什照讲经于嵩山有三叟来聴问之乃龙也照曰今愆阳经时可致甘泽乎三叟曰召云施雨固是细事但雨禁絶重不奉命擅行诛责非轻长老如求孙居士见救则雨可立致也照为求于思邈果于一日一夜千里霑足【神仙感遇传】
　　田使君歌田仁会永徽二年为平州刺史劝学务农称为善政转郢州刺史属时旱仁会自曝祈祷竟获甘泽其年大熟百姓歌曰父母育我田使君精诚为人上天闻田中致雨山出云仓廪既实礼义申但愿常在不患贫【旧唐书】
　　玉龙子玉龙子唐太宗于晋阳宫得之广不数寸而温润精巧非人间所有帝相传以为国瑞武后以赐宗及即位初每京师旱祷之必有霖注逼视若奋鳞鬛开月中三辅大旱帝复祈祷而涉旬无应乃命密投于南内龙池俄而云雾暴起风雨随作【神异録明皇别録】
　　白檀香龙宗尝诏术士罗公逺与不空同祈雨校功力俱诏问之不空曰臣昨焚白檀香龙上命左右掬庭水嗅之果有檀香气每祈雨无他轨但设数绣座手簸旋数寸木神念呪掷之自立于座上伺木神吻角牙出目则雨至【酉阳杂俎】
　　镜龙僧一行开元中尝旱宗令祈雨一行言当得一器上有龙状者方可致雨上令于内库中遍视之皆言不类数日后指一古镜鼻盘龙喜曰此有真龙矣乃持入道塲一夕而雨【同上】
　　召龙致雨宗尝幸东都天大旱时有竺干僧无畏号三藏善召龙致云之术上遣高力士召之请雨无畏云今旱数当然耳召龙适足暴物不可为也上强之无畏盛一鉢水以刀搅之作胡言呪水须臾有龙如指大在鉢水中复呪之白气自鉢中兴若一匹素者少顷大风震雷力士及天津之南风雨亦随驰至矣衢中大树多拔力士比复奏衣尽沾湿【柳氏旧闻】
　　画龙致雨开元中大旱上于新池创一殿召冯绍正四壁各画二龙西壁一素龙蜿蜒若奋风云随笔而生壁上鳞甲皆热有白气自檐庑出池中波涛汹涌俄有白龙乗云而起风雨大作【明皇杂録】
　　祀介推王维京兆张公德政碑云公之守邠也仍嵗大旱郡祀介推虽屡舞僊僊而灵应未若公命束蕴取火伐树置薪酾酒而祝曰有功于人祀为明神无德而禄祸亦覆餗自绛以来人实祀子神既靡答人将安仰若亭午而雨则树其鹭羽执此骍毛不然者火燎将至焮天烁地灵衣且为灰烬丰屋将为茂草尔其图之言未毕而云兴拜未起而雨降周于阖境不入他郡【右丞集】撤土龙马璘代宗永太初拜行营节度使天大旱里巷为土龙聚巫以祷璘曰旱由政不脩即令撤之明日雨是嵗大穰【本传】
　　巫觋对舞黎干大厯八年复为京兆尹时大旱干造土龙自与巫觋对舞弥月不应又祷孔子庙帝叹曰丘之祷久矣使毁土龙帝减膳节用既而霔雨【新唐书】
　　自责吴公信陵贞元中为望江令有仁政天旱为请雨文云必也私欲之求行于邑里黯黩之政施于黎元令长之罪也神得而诛之岂可移于人而害其嵗既卒官百姓留葬县境为之立祠宋崇宁时勑赐灵施庙【苏州志】不苦不愁段文昌文宗太和中帅荆州或旱禬解必雨或久雨遇出游必霁民为语曰旱不苦祷而雨雨不愁公出游【本传新唐书】
　　投巫水中防昌中狄惟谦为晋阳令属邑亢旱祷于晋祠畧无其应时有并州女巫郭天师者少为符术出入宫掖狄敦请祈雨期满无徴仍辱狄不知天道翌日惟谦责其妖妄叱左右鞭于神前投之潭水遽命设席焚香放还从吏人皆危之时沙石流铄忽起片云大如车盖先覆惟谦立所四郊云雾防之雷震数声甘雨大澍州将表列其事诏书褒异仍赐钱五十万惟谦仁杰之后也【剧谈録】
　　黒龙湫牛僧孺镇襄阳久旱有处士能豢龙公请致雨处士曰江汉间无龙独一湫泊中有黒龙难制强驱之必为灾公固命之果有大雨而漂流万户【尚书故实】
　　仆马为献姑臧李仲吕咸通末调授汝之鲁山令为政明练吏不敢欺遇旱请祷羣望皆不应仲吕乃洁斋自祷于县二十里鲁山尧祠以所乗乌马及驺人张翰为献祭毕将下山云雾暴起及平泽而大雨仆马皆暴殒于是仲吕复设祭图仆马于东壁【三水小牍】
　　蛇医王彦威镇汴夏旱李玘过汴因宴王以旱为言李醉曰欲雨甚易耳可求蛇医四头石瓮二枚每瓮实以水浮二蛇医以木盖密泥之分置于闹处瓮前后设席焼香选小儿十嵗已下十余令执小青竹昼夜更击其瓮不得少辍王如言试之一日两夜雨大注旧説龙与蛇师为亲家焉【酉阳杂俎】
　　龙吸砚水有僧讲经山寺常有一叟来聴问其姓氏曰某乃山下潭中龙也幸嵗旱得闲来此聴法僧曰公能救旱乎曰上帝封江湖有水不得辄用僧曰此砚中水可用乎乃就砚吸水径去是夕雷雨大作逮晓视之雨悉黒水【幕府燕闻】
　　大雨由天张士伯祷雨于峄山忽闻空中语曰大雨由天小雨由山【海録碎事】
