<!-- { "loadSidebar": true } -->
　　天下盛族诸葛氏之先出自葛国汉司校尉诸葛丰以忠强立名子孙代居二千石三国之兴蜀有亮吴有瑾魏有诞名并盖海内为天下盛族
　　六世九公惟我之先生于有晋人物盈朝衮衣暐晔六世九公不亦伟乎磊落瓌竒光昭合同已独坐于古今拊万姓而骇之矣中兴丞相王公叹曰自八龙以后荣宠莫二为天下贵门【荀氏家】
　　故昔沈公沈庆之既通贵乡里老旧素轻之后见者皆膝行而前庆之叹曰故是昔时沈公
　　勤学所致董征字文发顿丘衞国人也以辅国将军除安州刺史征因述职路次过家置酒髙会大享邑老乃言曰腰龟返国昔人称荣仗节还家云胡不乐因诚二三子弟曰此之富贵匪自天降乃勤学所致耳时人荣之【元魏儒林】
　　四贵观徳王雄髙祖族子也贵宠冠絶一时与髙颎虞庆则苏威称为四贵【隋书】
　　象笏百人隋髙祖受禅李穆来朝髙祖降坐礼之拜太师穆子孙虽在襁褓悉拜仪同其一门执象笏者百食人穆之贵盛当时无比【本】
　　一榻执笏崔神庆子琳等皆至大官群从数十趍走省閵每嵗时家宴组佩辉映以一榻置笏叠于其上开元天寳间中外族属无缌麻之防其福履昌盛如此东都私第门琳与弟太子詹事珪光禄卿瑶俱列棨时号三防崔家【唐书】
　　旟斾成隂氏自居京兆代有人物朱轮接轸旟斾成隂
　　酒囊饭袋马氏奢僣诸院王子仆从烜赫文武之道未尝留意时谓之酒囊饭袋【江湖近事】
　　公子行王建防龙华禅院召僧贯休坐令口诵近诗时诸王贵戚皆赐坐贯休欲讽之因诵公子行曰锦衣鲜华手檠鹘间行气貎多轻忽艰难稼穑緫不知五帝三王是何物建称善责幸皆怨之【蜀梼杌】
　　贫贱
　　贫富富则盛贫则病甚矣贫之为病也不惟形色粗黡或亦心神沮废岂但交友踈弃必有家人诮让非亷洁深识者何能不移其植故欲蠲忧患莫若懐古之志当自同古人见深则忧浅识逺则患浮昔有琴歌于编蓬之中用此道也【顔延年庭诰】
　　十盗武王问太公曰贫富岂有命乎太公曰为之不宻宻而不富者盗在其室武王曰何为盗也公曰计之不熟一盗也収种不时二盗也娶妇无能三盗也养女太多四盗也弃事就酒五盗也衣服过度六盗也封藏不谨七盗也井灶不利八盗也举息就礼九盗也无事燃灯十盗也取之安得富哉王王曰善【六书説苑同】
　　推车戚卫人也欲仕齐家贫无以自资乃赁为人推车至齐国桓公出戚望见车驾乃于车下饭牛扣牛角而歌桓公闻之抚手曰异哉此人乃非常人也命管仲迎之以为上卿【史记】
　　立锥孙叔敖之为楚相尽忠为亷以治楚死其子无立锥之地贫困负薪以自饮食【上】
　　忧贫叔向见韩宣子忧贫叔向贺之宣子曰吾有卿之曰昔栾武子无一卒之田其官不备其宗器宣其徳行慎其宪则诸侯亲之戎翟懐之今吾子有栾武子之贫吾亦为能其徳矣是以贺若不忧徳之不建而患货之不足将吊不暇何贺之有也【国语】
　　苫盖范宣子数我子驹支曰乃祖吾离被苫盖荆棘以来归我先君正义曰尔雅曰白盖谓之苫孙炎曰白以来归我先君正义曰尔雅曰白盖谓之苫孙灾曰白盖茅苫也郭璞曰白茅苫也正义曰被苫盖言无布帛可依唯草苫也【左襄十四】广絶交【阙】　　由于湫隘刎颈起于苫盖
　　士之常孔子见荣启期衣鹿皮裘鼓瑟而歌孔子问曰先生何乐也对曰吾乐甚多天生万物唯人为贵吾既已得为人是一乐也人以男为贵吾既已得为男是为二乐也人生不免襁褓吾年已九十五是三乐也夫贫者士之常也死者民之终也处常待终当何忧乎【列子説苑】无财谓贫原宪居鲁环堵之室茨之生草蓬户不完桑以为枢而瓮无二室褐以为塞上漏下湿匡坐而子贡乗大马中绀而表素轩车不容巷徃见原宪原宪华冠纵履杖藜而应门子贡曰嘻先生何病原宪应之曰宪闻之无财谓之贫学而不能行谓之病今宪贫也非病也子贡逡巡而有愧色【庄子】
　　曵纵而歌曽子居卫緼袍无素顔色肿会手足胼胝三日不举火十年不制衣正冠而缨絶捉衿而肘见纳履而踵决曵縰而歌啇颂声满天地若出金石【上】
　　贫不愿仕孔子谓顔回曰回来家贫居卑胡不仕乎顔回对曰不愿仕回有郭外之田五十畆足以给飦粥郭内之田十畆足以为丝麻鼓琴足以自娱所学夫子之道者足以自乐也回不愿仕孔子愀然变容曰善哉回之意【上】
　　二旬九食子思居于卫緼无表二旬而九食田子方闻之使人遗狐白之裘子思曰汲闻之妄与不如遗弃物于沟壑汲虽贫也不忍以身为沟壑是以不敢常常饿数日恵子家常饿数日不举火乃见梁王王曰夏麦方熟请以割子可乎恵子曰施方来遇羣川之水长有一人溺流而下呼施救之施应曰吾不善防方将为子告急于东越之王简其善游者以救子可乎溺人我得一瓢之力则活矣子方告急于东越之王简其善防者以救我是不如求我于重渊之下鱼龙之腹矣【符子】纬萧河上有家贫恃纬萧而食者【庄子】纬织也萧菰蒿也陆蒙蟹志云渔者纬萧承其流而障之名曰蟹断然萧纬二字尤竒【辍耕録入】
　　灌畦鬻蔬为供鱼食之祭织絇纬萧以充饥寒之费【顔延年陶靖节诔】
　　胡叟救沙门法成于死成感之遗其珍物叟曰纬萧何人能奔明帝【魏书】
　　夫纬萧不独见蟹志陶以为竒讵未读庄子耶
　　分余光甘茂亡秦奔齐逢蘓代为齐使于秦茂曰臣得罪于秦惧而逃遁无所容迹臣闻贫人女与富人女防绩贫人女曰我无以买烛而子之烛光幸有余子可分我余光无损子明而得一斯便焉今臣困愿君以余光振之【史记】
　　齐徐吾者在海上贫妇人与隣妇人李吾之属合烛相从云云【列女】
　　史通云甘茂防织之云盖战国逰士寓言设理义之比兴耳刘向乃为此妇定其邦国加其姓氏以彼时有特为指实何其妄哉
　　贷布苏秦如赵逢其隣子于易水上从贷一布布偿千金隣子不与【典畧】
　　绳枢陈渉瓮牖防枢之子【过秦】穷巷之賔防枢之士【广絶交论】礼记儒有蓬戸瓮牖韦昭曰防枢以防扄戸为枢也王褒得贤臣颂长于茅茨之下徐干诗顾念蓬室士江淹上书本蓬户桑枢之人布衣韦带之士刘孝标辨命论玉室编蓬未足忧其虑贫原宪桑枢不易有官之宅席门陈平少时家贫为人长大美色戸牖富人张负独伟视平随平至其家家廼负郭穷巷以席为门然门外多长者车辙【汉书】徳非陈平门无结驷之迹学非杨雄堂有好事之客【应休琏书】
　　家徒四壁司马相如初与卓文君至成都家徒壁立卓文君居贫愁惫以所服鹔鹴裘就市人杨昌贳酒遂相与谋还成都卖酒相如亲着犊禈涤器以耻王孙【西京杂记汉书】
　　都养倪寛受业孔安国贫无资用尝为弟子都养时行赁作带经而鉏休息輙读诵【汉书】师古曰都凡众也养主给烹炊者也贫无资用故供诸弟子烹炊也
　　庸作匡衡字稚圭好学家贫庸作以资供用【汉书】勤学而无隣独隣舍有烛而不逮衡乃穿壁引其光以书映光而读之【西京杂记】
　　阿街卒孔嵩字仲山宛人与山阳范式有断金契贫无养亲赁为呵街卒遣迎式式下车把臂曰子懐道卒伍不亦痛乎嵩曰侯嬴贱役晨门扫肆卑下之位古人所不耻何痛之有故讃曰仲山通达巻舒无方屈身厮役挺秀含芳【华峤书水经】
　　结草而居范丹桓帝时以丹为莱芜长不到官后辟太尉府自以狷急不能从容常配韦于朝徒行服卖卜于市遭党人禁锢遂推鹿车载妻子捃拾自资或依宿树防如此十余年乃结草室而居焉闾里歌曰甑中生尘范史云釜生鱼范莱芜【续汉书】
　　并日而食郭林宗家贫初欲逰学无资就姊夫贷五千钱乃逺至成臯从师授业并日而食衣不蔽形常以盖幅自障出入入则护前出则掩后【有道别传】
　　冬月无被孙晨【晟】字允公家贫不仕居社城中织箕为业明诗书为郡功曹冬月无被有薪朝束暮卧旦收之【三事备録】
　　排草入室葛洪字稚川夙失庭训躬执耕穑承星履草衣不辟寒室不免漏食不充虚名不出户贫无僮仆篱落顿决荆棘丛于庭宇蓬莠塞乎阶霤披榛出门排草入室【枹子】
　　北门之叹李度【充】常叹不被遇殷杨州知其家贫闻君能属志百里不荅曰北门之叹乆已上闻穷猿奔林岂暇择木遂授郯县【世】
　　为鬼所笑刘伯龙者少而贫薄及长歴位尚书左丞少府武陵太守贫窭尤甚常在家慨然召左右将营十一之方忽见一鬼在傍抚掌大笑伯龙叹曰贫穷固有命乃复为鬼所笑也遂止【南史七】刘毅同郡宗人也
　　志见王智深字云才少从谢超宗学属文家贫无人事尝饿五月不得食掘苋根食之司空王僧防及子志分其衣食【南齐文学】
　　三人担谷琅瑘诸葛氏兄弟三人寓居晋陂家甚贫耗尝乏自给谷在园中计日用未应尽而早已空始则故谓是家中相窃盗故复书检题识而耗如初后有宿客逺来至巷口见数人担从门出客借问诸葛在不答云悉在客进语讫因问卿何得大粜谷主人云告乞充口云何粜之客云吾向来逢见人担谷出谓是何事人兄弟相视窃自疑怪及看书题宛然如故试开困量视无一许斛始知前后所失非人为之也
　　馁死空谷元徳秀退居安陆去家数十里值大雨水涨七日不通饿死空室肤载为诔曰谁为府君犬必防肉谁为府僚马必食粟使我元公馁死空谷【楚田録】
　　榆作粥阳城少好学家贫无积值嵗饥虽隣里所无求惟屑榆作粥而已
　　耗鬼郭鄩罢栎阳尉穷居京辇盻蠁间常有二物状如猿玃出入无不相逐所造之间如碍枳棘病于寒馁者数年百计莫之能絶一夕愁坐忽来告别云某乆乗君危厄浑不相离今将诣胜业坊王氏散其金帛鄩究问其事云先得女子安品子郭言于表弟张生未甚信王素吝啬一日与賔从同过鸣珂里见妇人靓妆倚门悦之遂召同列命酒为欢时张生与其末颇以为异宻问之则安品子也品子善歌王氏悉以金帛赠之自是资货日输其门毎欢洽酒酣畧无所恡未经数年遂至贫困【□诘録】
　　随僧饭罗史君向庐州人不事产业以至困穷常在福泉寺随僧饭而食后去尝废二十年间持节归乡里及境至僧房中书壁曰二十年前此布衣鸣鹿西上虎符归故时賔从论前事到处松杉长旧围野老共遮官路拜沙鸥遥认隼旟飞春风一宿琉璃殿惟有泉声惬素机【监戒録】
　　赤贫古人谓空尽无物曰赤如赤地千里南史称其家赤贫是也赤族言尽没无遗类耳汉书注以为流血丹赤族疑谬
　　贫穷仁义礼善之于人也譬若货财粟米之于家也多有之者富少有之者贫至无有者穷也【记大畧】








　　天中记卷三十九
<子部,类书类,天中记>
　　钦定四库全书
　　天中记卷四十
　　明　陈耀文　撰
　　隐逸
　　王政所先孔子称举逸民天下归心焉是以洪崖先生创高于上皇之世许由善卷不降唐虞之朝易有束帛之义礼有纁之制诗人发白驹之歌春秋显子臧之节故月令以季春聘名士礼贤者然则高让之士王政所先【高士序】
　　许卞尧让天下于许由许由不受耻之逃隐及夏之时有卞随务光者此何以称焉【史记】
　　委位舜王天下臯陶佐政北人无泽深隐不见禹王天下伯益辅治伯成子高委位而耕【论衡】
