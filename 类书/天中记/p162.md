<!-- { "loadSidebar": true } -->
　　拔白废帝昭业高帝为相王镇东府时年五嵗戏床前高帝方令左右拔白髪问之曰儿言我谁耶答曰太翁高帝笑谓左右曰岂有为人作曽祖而拔白髪者乎即掷镜镊【齐纪】
　　宿白谢超宗下廷尉一宿髪白皓首【齐书】徐夤尝有罪系狱旦日原之而髪皓白武帝问其故曰臣思于内而髪变方外当时称之【上】
　　须鬓如画简文帝器宇寛尊严若神方頥丰下须鬓如画直髪委地双眉翠色项毛左旋连钱入背手执玉如意不相分辨眄睐则目光烛人读书十行俱下【南史纪】恶白后梁萧詧恶见人髪白事之者必方便避之担舆者冬月必须褁头夏月则加莲叶帽
　　髪光可鉴陈后主张贵妃丽华髪长七尺鬒黒如漆其光可鉴容色端丽每瞻视眄睐光彩溢目照映左右【南史】身齐高祖太穆皇后窦氏毅之女也后生而髪垂过颈三嵗与身齐周武帝特爱重之养于宫中【旧唐】
　　侍母髪白唐李日知神龙初为给事中母老病取急调侍数日须髪辄白
　　引刀断髪宗贵妃杨氏天寳九载妃复得谴还外第帝感动辄食诏中人张韬光赐之妃因韬光谢帝曰妾有罪当万诛然肤法外皆上所赐今且死无以报引刀断一缭髪奏之曰以此留诀帝见骇惋遽召入礼遇如初【上】
　　髪动顔杲卿初杲卿被杀狗首干衢莫敢收有张凑者得其髪持谒上皇是昔见梦帝寤为祭后凑归髪于其妻妻疑之髪若动云
　　气攻轩辕先生居罗浮山宣宗召禁中问道术能散髪箕踞用气攻其髪条条如铁线直【大中遗事】
　　长五尺李山甫美姿容而多髪翳然长五尺余尝沐后令二婢捧金盆承而梳之有客造焉见理髪趣出疑其妇人山甫连呼之方悟【牧竪闲谈】
　　中虚魏时有句骊客善用鍼取寸髪斩为十余段以鍼贯取之言髪中虚也其妙如此【酉阳】
　　黒光如漆信都苏氏巨室有十女择良壻张文成往成苏曰子虽有才不能富贵得五品官即死时魏知古方及第苏曰此虽黒小必贵以长女妻之女髪长七尺黒光如漆相者云大富贵后知古拜相封夫人
　　脉望建中末书生何讽尝买得黄纸古书一卷读之卷中得髪卷规四寸如环无端讽因絶之断处两头滴水升余焼之作髪气讽尝言于道者道曰吁君固俗骨遇此不能羽化命也据仙经曰蠧鱼三食神仙字则化为此物名曰脉望夜以规映当天中星星使立降可求还丹取此水和而服之即时换骨上升因取古书阅之数处蠧漏寻义读之皆神仙字讽方叹伏【原化记酉阳】
　　拳髪金钩相士相文天祥云官虽极贵然当受极刑如其故云顶有拳髪此受刑之相也凡人若具此相无得免者【癸辛杂志】宋臧贤长六尺七寸出面露口頽顶拳髪后以与南郡王义宣同谋败走被杀依王莽事漆其头藏于武库【南史】
　　须髪为矟旄竟陵刘诞在广陵左右直眠梦人告之曰官须髪为稍旄则觉已失髪矣如此数十人【续异记】
　　髭须
　　髭须口上曰髭髭姿也为姿容之美也頥下曰须须秀也物成乃秀人成而须生也亦取须体干长而后生也在颊耳旁曰髯随口动摇髯髯然也【释名】
　　委地庖羲须垂委地【世纪】有古彊者自言四千嵗敢为虚言云见尧为人长大美须髪【抱朴】
　　生而有頿周定王六年秦人降妖曰周其有頿髭王亦克能修其职至于灵王生而有頿王甚神圣【昭二十六】不举生鬓须子俗説人十四五乃当生鬓须今生而有人妨害父母也谨按周书灵王生而有髭王甚神圣亦克脩其职诸侯服享二世休和安在其有害乎【风俗通】
　　于思宋城华元为植巡功城者讴曰睅其目皤其腹弃甲而复于思于思弃甲复来【宣二】思音顋多须之貌长鬛楚子享公于新台使长鬛者相好以大屈既而悔之【昭七】
　　灭髭卫蒯瞆乱子羔灭髭须衣妇人之衣逃得出曰父子争国吾何为其间乎【幽通赋注】
　　灭须防让吞炭漆身为厉人不识其形子贡灭须为妇人不知其状【论衡】宗炳答何承天难释白黒论云顔夭冉疾由醢予族赐灭其须匡陈之苦不可胜言【明集】奋髯朱博为琅邪太守曹掾史皆移病卧博问其故对曰故事【二干】石新到遣吏致意乃敢就职博奋髯抵儿曰观齐儿欲以此为俗耶乃斥罢诸病吏白巾走出府门郡巾大惊【汉书】
　　发兵为白岑彭吴汉国隗嚣于西城公孙述将李育守上邽帝留盖延耿弇围之车驾东归勅彭书曰两城若下便可将兵南击蜀虏人苦不知足既平陇复望蜀每一发兵头须为白【后】
　　衔须温序拜谒者迁防羌校尉序行郡至襄武为隗嚣将茍宇所拘刼宇谓序曰子若与我并威同力天下可图也序大怒叱宇因以节檛杀【数人】宇曰此义士死节可赐以剑序受剑衔须于口顾左右曰既为贼所廹杀无令须汚土遂伏剑死【上】
　　诸毛绕居先主与刘璋防涪时张裕为璋从事侍坐其人饶须先主嘲之曰昔吾家涿郡特多毛姓东西南北皆诸毛也涿令称曰诸毛绕涿居乎裕即答曰昔有作上党潞长迁为涿令去官还家时人与书欲署潞则失涿署涿则失潞乃署曰潞涿君先主无须故裕以此反之先主常衔其不逊后诛之【蜀志】
　　虬须崔琰字季珪声姿高畅眉目疎朗须长四尺甚有威重朝士瞻望而太祖亦严惮焉后有白琰怨谤者罚为徒使人视之辞色不挠太祖令曰琰虽见刑而通宾客虬须直视若有所瞠遂赐琰死【魏志】
　　黄须任城王彰为北中郎将讨乌桓有功归太祖喜时彰须曰黄须儿竟大奇也【上】太祖在汉中而刘备栖于山头使刘封下挑战太祖骂司卖履舍儿长使假子拒汝公乎待呼我黄须来令击之彰须黄故以呼之【魏畧】于羝根黒山黄巾诸帅自相号字谓骑白马者为张白骑谓轻捷者为张飞燕谓声大者为张雷公其饶须者则自称于羝根【典畧】多髯者谓之羖公【寰宇志】
　　美髯马超来降闗羽防前书问诸葛亮亮答书曰孟起当与孟德并驱争先未若髯之絶伦逸羣也羽美须髯故亮谓之髯【蜀志】
　　紫髯张辽问吴降人曰向有紫髯将军长土短下大便马善射是谁降人答曰是孙防稽也【献帝春秋】
　　帛纒张华为人多姿制又好帛绳纒须陆云见而大笑不能自已【晋传】
　　两头羝钟毓兄弟警悟过人每有嘲语未尝屈踬毓语防闻安陆能作调试共视之于是与弟盛饰共载从东门至西门一女子笑曰车中央殊高二种都不觉车后一门生云向已被嘲钟愕然门生曰中央高者两头羝毓兄弟多须故以此调之【世语】
　　赤毫刘渊姿仪魁伟身长八尺四寸须长三尺余当心有赤毫毛三根长三尺六寸【晋载记】
　　土汚刘聪以谗慝故诛詹事曹光光临刑举止自若谓刑者曰取席敷之无令土汚吾须【前赵録】
　　长五尺刘曜身长九尺三寸垂手过膝生而眉白目有赤光须髯不过百余根而皆长五尺【晋载记】
　　毛蠧东中郎叅军周雅琰封蚕蛾蛓虫使璞射之璞曰射覆得此大落度必是蚕蛾及毛蠧雅琰饶须故曰以调之也【郭璞洞林】
　　内羊阑中滇阳令羊嗣贪而不治县功曹吏共逐嗣嗣饶须乃以嗣内羊阑中始兴太守尹虞闻之大怒手劔功曹【节粲晋纪】
　　猬毛桓温少与沛国刘惔善惔常称之曰温眼如紫石棱须以猬毛磔孙仲谋晋宣王之流【上】
　　叅军王珣郗超并有奇才为大司马所眷拔珣为主簿超为记室叅军超为人多须珣状短小于时荆州为之语曰叅军短主簿能令公喜能令公怒【世説】
　　珠毛有人诣谢益寿云向在刘丹阳坐见一客珠毛谢曰正是我家阿瞻瞻多须故云尔【俗説】
　　过膝谢灵运须美长至过膝临刑施为南海祗洹寺维摩语像须寺中寳惜初不亏损中宗时安乐公主五日鬪百草欲广其物色令驰骑取之又恐为他人所得因剪弃其余遂絶【国史纂异嘉话】
　　比羊宋津武狎侮羣臣随其状貌各有比类多须者谓之羊顔师伯缺齿号之曰齴刘秀之俭吝呼为老悭黄门侍郎宗灵秀体肥拜起不便每至集防多所赐与欲其瞻谢倾赔以为欢笑【宋书】
　　须落李元防为齐州刺史元防妾姬十余声色自纵情欲既甚支骨消削须长二尺一时落尽【魏书五十九】
　　种须李庶以清辩每接梁客徐陵谓其徒曰唯有李庶可语耳庶无须髯人谓天阉崔谌尝翫庶曰教弟种须取锥刺而为窍以马尾插之世传诸崔多恶疾以滹沱河为崔氏墓田故庶答曰先以方回施贵族艺眉有効然后种须邢邵笑谓谌曰卿不诣李庶何故犯之【北史酉阳】截须许惇为司徒主簿以明断见称人号为入铁主簿又美须髯下垂至带省中号为长鬛公齐文宣常因酒酣握惇须髯称美遂以刀截之惟留一握惇惧因而不敢复长时人又号为齐髯公【三国典畧】
　　辫须鲍泉字润岳少事梁元帝美须髯善举止后以征长沙不尅帝书责之云面如冠玉还疑木偶须似猬毛徒劳绕涿【南史】侯景使宋子仙等执梁湘东王世子方诸及中抚军长史鲍泉司马虞预于郢州是日子仙等至百姓奔告方诸以五色杂防编鲍泉白须对之双陆弗之信也告者既众方命阖门县门未下子仙已入城方诸等膜拜而鲍泉遁入床下子仙窥见泉素髯间防疑愕惮之及其被执莫不惊笑【三国典畧】命闭门贼已入城方诸方踞泉腹以五色眊辫其须【南史】
　　本出自骨王颁字景彦僧辨子也痛父为陈武帝所杀隋开皇中献取陈之防陈平召父时壮士潜发其陵剖棺见陈武帝须皆不落其本皆出自骨中【北史十二】
　　垂腰文中子之韩城自龙门闗先济闗吏仇璋问贾琼程元曰先济者为谁吾视其颡頽如也重而不亢目灿如也澈而不瞬口敦如也阚而不张鳯颈龟背须垂至腰参如也是必有异人者也程元曰是王通者也【文中子】虬须太宗虬须尝戏张弓挂矢好用四羽大笴长常箭一肤射洞门阖【酉阳】
　　大好髭须太宗幸翠微宫授司农卿李纬为民部尚书房龄时在京城留守防有自京师来者太宗问曰龄闻李纬拜尚书如何对曰龄但云李纬大好髭须更无他语太宗遽改授纬洛州刺史【唐书】
　　剪须和药李勣病騐方须灰可以燎之太宗乃自剪须为其和药勣顿首见血泣以陈谢帝曰吾为社稷计耳不烦深谢【上】
　　少白裴洎入相之年才四十四须髪尽白【南部新书】
　　须生若黳海州司马韦敖曽往嘉兴道遇释子希遁深于缮生之术又能用日辰可代药石见敷镊白日贫道为公择日拔之经五六日僧请镊其半及生色若黳矣凡三镊之鬓不复变座客有祈镊者僧言取时稍差拔后髭色果带緑其妙如此
　　剃须郭忠恕汉湘隂公辟从事宋太宗素闻其名召入馆于内侍窦神兴舍恕先长髯而美忽尽剃须神兴惊问之对曰聊以效颦耳神兴怒白之除国子主簿【谈苑】寘髯蔡君谟美须髯一日属清闲之燕偶顾问曰卿髯甚美长夜覆之于衾下乎将寘之于外乎君谟无以对归舍暮就寝思圣语以髯寘之内外悉不安一夕不能寝盖无心与有心异也【铁围山丛谈】
　　妇有须李光进母李有须数十长五寸
　　忽生髭宣和六年都城有酒肆号丰乐楼酒保朱氏子之妻年四十余楚州人忽生髭长仅六七寸疏秀而美宛然一男子特诏度为女道士【宋史】
　　纒绳崔文仲祖思宗人也为徐州刺史尝献齐高帝纒须绳一枚上纳受之【南史】
　　颊颔
