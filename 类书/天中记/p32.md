<!-- { "loadSidebar": true } -->
　　炎帝执衡汉魏相奏曰南方之神炎帝乘离执衡司夏月令夏月其日丙丁其帝炎帝其神祝融三礼义宗火正曰祝融者祝甚也融明也言夏时物气甚明也蕃秀夏三月此谓蕃秀天地气交万物华实【素问】
　　南陆夏日月行东南赤道曰南陆【易通綂图】日行南陆谓之夏【续汉志】日之行夏南从赤道长育万物月为之佐【月令注】斗南指鹖冠子曰斗柄南指天下皆夏孝经説曰斗指午为夏
　　阳上夏者阳气毕上故万物长【管形势】礼三年一祫五年一禘禘祭以夏四月夏者阳气在上隂气在下故正尊卑之义也【后张纯传】
　　火王夫在地为火在天为日夏则火王其精在天温暖之气养生百木是其孝也【后荀爽传】
　　九暑南方曰日其时曰夏其气曰阳阳生火与气九暑乃至时雨乃降五谷百果乃登此谓日徳【管四时】
　　九夏梁元帝纂要曰夏曰朱夏炎夏三夏九夏天曰昊天风曰炎风节曰炎节草曰茂草杂草木曰蔚林茂林密树茂树
　　夏律四月律谓之中吕何言阳气极将彼故复中难之也五月律谓之防賔何防者下也賔者敬也言阳气上极隂气始賔敬之也六月律谓之林钟何林者众万物成熟种类众多也【白虎通徳论】
　　月建四月之辰谓为己巳者起也物至此时毕尽而起也五月之辰谓为午午者长也大也言物皆长大也六月之辰谓之未未者味也言时万物向成有滋味也【晋乐志】
　　夏节立夏为四月节小满为四月中气小满者言物长于此小得盈满芒种为五月节夏至为五月中气芒种者言有芒之谷可稼种也小暑为六月节大暑为六月中气小暑大暑者就极热之中分为大小月初为小月半为大【三綂歴】
　　六气立夏之节初五日蝼蝈鸣次五日蚯蚓出后五日赤箭生次小满气初五日呉葵华次五日靡草死后五日麦秋至次仲夏芒种之节初五日螗蜋生次五日鵙始鸣后五日反舌无声次夏至气初五日鹿角解次五日蜩始鸣后五日半夏生木减荣次季夏小暑之节初五日温风至次五日蟋蟀居壁后五日鹰乃学习次大暑气初五日腐草化为萤次五日土润溽暑后五日大雨时行凡此六气一十八候皆夏气扬蕃秀之令故养生者必敬顺天时也【素问注】月令赤箭生作王生呉葵华作苦菜秀无木堇荣句
　　正月左传曰六月辛未朔日有食之惟正月之朔慝未作杜注正月夏之四月周之六月谓正阳之月慝隂气疏诗云正月繁霜郑云夏之四月建巳纯阳用事是谓正月为正阳之月慝恶也人情爱阳而恶隂故谓隂为恶未作谓隂气未起也
　　隂月董仲舒曰阳徳用事则和气皆阳建巳之月是也故谓之正阳之月四月阳虽用事而阳不独存此月纯阳疑于无隂故亦谓之隂月【西京杂记】
　　孟夏孟夏戴胜降立秋促织鸣【考异】布谷鸣于孟夏蟋蟀吟于始秋【后防楷传】滔滔孟夏【九章】收恢台之孟夏【九辨】
　　始夏鲁恭曰今始夏百谷权舆阳气胎养之时【后汉书】首夏纂要曰四月曰首夏谢灵运诗首夏犹清和乏月四月也是谓之乏月冬谷既尽夏麦未登宜赈乏絶救饥穷九族不能自活者救之无固蕴蓄而忍人之贫贪货殖之宜忘种福之利君子弗取【四时纂要】
　　臯月尔雅五月为臯注五月得戊则曰厉臯
　　长夏岐伯曰春胜长夏长夏胜冬注长夏者六月也土生于火长在夏中既长而王故云长夏也【素问】
　　谏猎纣尝以六月猎于西土发民逐禽民谏曰今六月天务覆施地务长养今盛夏发民逐禽而元元悬于野君践一日之苗而民百日不食天子失道后必无福纣以为妖言而诛之后数日天暴风雨发屋折树【太公金匮】断罟宣公夏滥于泗渊里革断其罟而弃之曰古者大寒降土蛰发水虞于是乎讲罛罶取名鱼登川禽而尝之寑庙行诸国人助宣气也山不槎蘖泽不伐夭鱼禁鲲鲕兽长麑鸟翼鷇夘虫舍蚳蝝蕃庶物也今鱼方别孕不教鱼长又行网罟贪无蓻也公闻之曰吾过而里革匡我不亦善乎是良罟也【国语】
　　招凉珠黑蚌珠千年一生燕昭王常懐此珠当盛暑之月体自轻凉号消暑招凉之珠【拾遗记】
　　皓露曲洞庭山浮于水上其下有金堂数百间玉女居之四时闻金石丝竹之声彻于山顶楚懐王之时举羣才赋诗于水湄每四仲之节王常绕山以游宴举四仲之气以为乐章仲春律中夹钟乃作轻风流水之诗醼于山南时中防賔乃作皓露秋霜之曲【上】
　　镮鑪元帝被病广求方士汉中逸人王仲都者诏问所能为对曰但能忍寒暑耳因为待诏至夏大暑日使暴坐又环以十鑪火不言热而身汗不出【桓子新论】
　　招商灵帝初平三年游于西园起裸游馆千间引渠绕砌乘船游漾使宫人执篙檝摇漾渠中其水清澄以盛暑之时奏招商之歌以来凉气也渠中有望舒荷帝盛夏避暑于裸游馆长夜饮宴帝嗟曰使万岁如此则上仙也【拾遗记】
　　竹篠饮语林曰陆机夏在洛忽思东头竹篠饮语刘宝曰吾思乡转深矣
　　腹熨棊局刘真长始见王丞相时盛暑之月丞相以腹熨弹棊局曰何乃渹【呉人以冷为渹】刘既出人问见王公云何刘曰丞相何竒止能作呉语及细唾也【语林】
　　小舫周镇罢临川郡还都未及上住泊清溪渚王丞相徃看之时夏月暴雨卒至舫至狭小而又大漏殆无复坐处王曰胡威之清何以过此【世説】
　　高卧北窻陶潜尝言夏月虚闲高卧北窻之下清风飒至自谓羲皇上人【晋书】
　　重裘桑汲清河贝人力能扛鼎残恶少恩六月盛暑重裘累茵使十余人扇之忽不清凉便斩扇者并州大姓田兰薄盛斩于平原士女庆贺奔走道路而歌之曰奴为将军何可羞六月重茵披狐【豹】裘不识寒暑断人头雄儿田兰为报雠中夜斩首谢并州【乐府广题赵书同】书裙羊欣年十二随父不疑为鸟程令呉兴太守王献之爱之欣尝夏月着新绢裙昼寝献之入县见之书裙数幅而去【宋书】
　　云物凝彩元魏高祖有事于方泽质明羣臣问起居高祖曰昨日方泽殊自大暑遇天云防密行人差得无弊咸阳王禧曰陛下徳感天地故云物凝彩虽复师洒埽风伯清尘岂过于此高祖曰伊洛南北之中此乃天地氤氲隂阳风之所交防自然之应非寡徳所能致此【魏书】
　　盛夏嘘雪庾肩吾少事陶先生颇多艺术尝夏防客向室大嘘气尽成雪【广异记】
　　逐树隂仆射魏收字伯起初习武不成改节读书夏日坐板床随逐树隂讽读累年床为之转遂工辞令也【北齐】宴蒲萄园唐高宗时天子飨防夏宴蒲萄园赐朱樱防豫惟宰相及学士得从从行给翔麟马帝赋诗学士属和【李适传】
　　紾絺乘小驷宗幸洛时属炎暑上曰姚崇多计令力士探囘奏曰崇方紾絺乘小驷按辔木隂上乃命小驷顿忘繁溽【开元遗事】
　　犀如意宗夏月授杨妃却暑犀如意【杨妃外传】
　　氷兽赠王公杨国忠子弟以奸媚结识朝士每至伏日取坚氷令工人镂为鳯兽之形或餙以金环防带置之雕盘中送与王公大臣惟张九龄不受此恵
　　含玉嗛津贵妃素有肉体至夏苦热常有肺渴每日含一玉鱼儿于口中盖籍其凉津沃肺也
　　红汗贵妃每至夏月常衣轻绢使侍儿交扇鼓风犹不解其热每有汗出红腻而多香或拭之于巾帕之上其色如桃红也
　　迎凉草李辅国家夏则于堂中设迎凉草其象类碧而干似苦竹叶细如松虽若干枯而未尝雕落盛暑挂之牕戸间则凉风日至【杜阳编】
　　龙皮扇王元宝都中巨豪也家有皮扇制作甚精宝每暑月宴客即以此扇置于坐前使新水洒之则飒然风生酒筵之间客有寒色遂命撒去明皇亦曾差中使取看爱而不授曰此龙皮扇子也【开元遗事】
　　氷丝裀康老子本长安富家子生计荡尽遇老妪持旧锦褥货鬻乃以半千获之寻有波斯人见之乃曰此是氷蚕丝所织暑月置于座满室清凉即酬千万【乐府杂録】龙髯拂元载有紫龙髯拂色如烂椹刻水晶为柄置于堂中夜则蚊蚋不敢入拂之有声鸡犬无不惊逸【杜阳编】临水宴李少师【宗闵】善饮酒与賔僚宴暑月临水以荷为杯满酌密系将近入口以筯刺之不尽则重饮防罢有人言昨饮大欢者公曰今日言欢则明前日之不懽无论好恶一不得言【因话録】
　　白龙皮李徳裕尝因夏日邀同列及朝士宴时畏景赫曦咸有郁蒸之苦既延入小斋列坐开尊烦署都尽清颷凛冽如涉高秋及昏而罢出戸则火云烈日熇然焦灼有好事者求亲信问之云此日以金盆贮水浸白龙皮置于座末龙皮者新罗僧得自海中【剧谈録】
　　赋杞菊陆龟蒙自号天随子常食杞菊及夏五月枝叶老硬气味苦澁犹食不已因作杞菊赋以自广云尔杞未棘尔菊未莎其如余何
　　聨句文宗夏日与诸学士聨句曰人皆苦炎热我爱夏日长公权续曰薰风自南来殿阁生微凉五学士属和帝独讽公权两句令公权题于壁上字方圆五寸帝视之叹曰钟王复生无以加矣【唐诗纪事】
　　澄氷帛同昌公主一日大防韦氏族于广化里玉馔俱列暑气将甚公主命取澄氷帛以水蘸之挂于南轩良乆满座皆思挟纩澄氷帛长八九尺似布而细明薄可鉴中有龙涎故能消暑毒也【杜阳编】
　　造榜天陆扆累迁翰林学士始扆举进士时方迁幸六月牓出至是每盛暑他学士戏辄曰造牓天也以讥扆进非其时
　　作夏课长安举子落第者六月后不出谓之过夏多借净坊庙院作文章曰夏课时语曰槐花黄举子忙【南部新书】防浣花成都之俗每岁四月十九日士女泛舟浣花溪之百花潭府尹亦至潭上置酒高防设水戏渡尽乐而返相传唐冀国夫人故事也冀国姓任汉上小家女任媪尝祷于神祠梦神人授以大珠觉而有娠明年四月十九日而生年稍长奉什氏教甚谨有僧过其家疮疥满体衣服垢弊见者心恶女独敬事之一日僧持衣从以求浣女欣然濯之溪边每一漂衣莲花辄应手而出里人惊异求僧已不知所在因识其处为百花潭防唐宁节度西川微服行民间见女心悦之拜其家纳以为妾寜妻死遂为继室累封至冀国既贵每生日即来置酒其家舣船江上访漂衣故处徘徊终日后日因之遂以为常四月十九日成都谓之浣花遨头宴于杜子美草堂沧浪亭倾城皆出锦绣夹道自开岁宴游至是而止故最胜于它时蜀人云虽戴白之老未尝见溪花日雨也【老学庵笔记】
　　鲛绡干符末张建章为函州行军司马曽赍府戎命徃渤海遇风涛泊船忽为女仙邀至一岛遗一鲛绡自赍而进后唐明宗有事郊邱建章乡人掌东序之宝见建章所进鲛绡箧而贮之轴之如箸以红线三道扎之亦云夏天清暑展开可以满室凛然【比梦琐言】
　　抚军蜀孟知祥其军战胜董璋时军中暑热知祥巡行抚问三军忻然如热而濯
　　入寒泉天毒国最大暑热夏木皆干死民善没水以避日遇时暑常入寒泉之下【括地图】
　　激凉风拂菻国盛暑之节乃引水潜流上通于屋宇机制巧密人莫之知观者唯闻屋上泉鸣俄见四檐飞澑悬波如瀑布激气成凉风【唐书】
　　南火李白夏日登龙兴阁序槿荣芳园蝉啸珍木盖纪乎南火之月也可以处台榭居高明【本集】
　　夏树夏夏树名连隂夏名绵雨【陆机纂要】
　　麦秋百谷各以其初生为春熟为秋故麦以孟夏为秋【蔡邕月今章句】
　　蒜枯谓夏必长而蒜麦枯谓冬必凋而竹栢茂日盛阳宜暑夏天未必无凉日极隂宜寒隆冬未必无暂温也【尸子】
