<!-- { "loadSidebar": true } -->
　　断臂王凝妻李氏凝家青齐之间为虢州司户军以疾卒于官疑家素贫一子尚幼李氏携其子负其遗骸以归东过开封止旅舎旅舎主人见其妇人独携一子而疑之不许其宿李氏顾天已暮不肯厺主人牵其臂而出之李氏仰天长恸曰我为妇人不能守节而此手为人执邪不可以一手并汚吾身即引斧自断其臂路人见者环聚而嗟之或为之弹指或为之泣下开封尹闻之白其事于朝官为赐药封疮厚防李氏而笞其主人者呜呼士不自爱其身而忍耻以偷生者闻李氏之风宜少知愧哉【五代史冯道等传序】
　　继妻
　　继室臧宣叔娶于铸生贾及蒍而死继室以其侄穆姜之姨子【左传】
　　杀前妻子庞参为太尉夫人疾前妻子投于井杀之参素与洛阳令祝良不平率吏入太尉府按实其事遂策免【后汉】
　　礼宗安定皇甫规妻者不知何氏女也规初丧室家后更娶之妻善属文能草书时为规答书记众人怪其工及规卒时妻年犹盛而容色美后董卓为相国聘以辎軿百乘马二十疋奴婢钱帛充路妻乃轻服诣卓门跪自陈请辞甚酸怆卓使传奴侍者悉防刀围之而谓曰孤之威教欲令四海风靡何有不行于一妇人乎妻知不免乃立骂卓曰君羗胡之种毒天下犹未足耶妾之先人清徳奕世皇甫氏文武上才为汉忠臣君亲非其趣使走吏乎敢欲行非礼于尔君夫人邪卓乃引车庭中以其头悬□鞭扑交下妻谓持杖者曰何不重乎速尽为惠遂死车下后人图画号曰礼宗云【后汉】扶风马夫人威明妻也有才学工书夫人寡卓聘以为妻夫人不屈卓止之【书断】
　　执鴈行礼郑袤妻曹氏鲁国薛人也袤先娶孙氏早亡娉之为继室事舅姑甚孝躬纺绩之勤以充供养至于叔妹羣姊之间尽其礼节咸得懽心及袤为司空其子黙等又显朝列时人称其荣贵曹氏深惧盛满毎黙等升进輙忧之形于声色然食无重味服浣濯之衣袤等所获禄秩曹氏必班散亲姻务令周给家无余赀初孙氏防于黎阳及袤薨议者以久丧难举欲不合曹氏曰孙氏是元妃理从岂可使孤魂无所依邪于是遂备吉凶导从之仪以迎之具衣衾凡筵亲执鴈行之礼闻者莫不叹息以为赵之下叔隗不足称也【晋列女传】王敦惶李暠妻尹氏天水冀人也幼好学清辩有志节初适扶风马元正元正卒为暠继室以再醮之故三年不言抚前妻子逾于己生暠之创业也谋谟经畧多所毗赞故西州谚曰李尹王敦惶
　　怀主王彪败据城之西山楼子陈文帝遣章昭逹购之并图其妻刼来彪知不免呼妻与诀曰生死从此而别刼遂杀彪昭逹进军迎彪妻便拜称陈文帝教迎为家主杨便改啼为笑欣然意悦请昭逹殡彪丧坟冡既毕杨还经彪宅谓昭逹曰妇人本在容貌辛苦日乆请蹔过宅庄饰昭逹许之杨入屋便以刀割髪毁面哀哭恸絶誓不更行陈文帝闻之叹息不已遂许为尼后陈武帝军人求取之杨投井决命时寒北出之埀死积火温燎乃蘓复起投于火杨氏天水人散骑常侍曒之女也有容貌先为河东裴仁林妻因乱为彪所纳【南史五十四】国防窦怀贞字从一避韦后先讳而以字称防岁除中宗夜宴近臣谓曰闻卿丧妻今欲继室可乎怀贞唯唯俄而禁中寳扇鄣卫有衣翟衣出者已乃韦防乳媪王所谓莒国夫人者故蛮婢也怀贞纳之不辞世谓媪婿为阿防怀贞每谒见奏请輙自署皇后阿防而人或谓为国防轩然不慙以自于后后睿宗为金仙玉真二公主营观怀贞躬防役作督缮甚急时语曰前作后国防后为主邑丞言事公主如邑官属也【新唐】
　　杀婢衡阳周令失其名蜀川人丧妻再娶亦蜀川人后妻携三女俱长矣周抚之如己女后妻凶姤周旧畜数婢内二人妊娠后妻加以它事鞭挞之无虚日二婢各为怀妊常以背或臂腿受其挞多方用杖触其腹欲其不全二婢竟以鞭棰堕胎而死既杀二婢其后三女相次适人因权寓衡阳不回五年其三女俱因产而死每一女死妻必饭僧悔过为先鞭挞堕胎死者二婢看经自礼梁武懴三女俱以产死未死者必旬日号呼痛楚宛转而后终妻涕泣忧恼而得疾女亡后岁余亦死吁书所谓天网恢恢踈而不漏佛经报应何昭昭之若是乎俾妒不令之妇闻之増惧亦劝诫之道有益于世教云【洛阳缙绅旧闻记】
　　妬妇
　　妬以色曰妬以行曰忌【诗小星】谚曰美女入室恶女之仇传曰女无美恶入室见妬士无贤不肖入朝见嫉【史外戚】美而不使初叔向之母妬叔虎之母美而不使其子皆谏其母其母曰深山大泽实生龙蛇彼美余惧其生龙蛇以祸女女敝族也国多大宠不仁人间之不亦难乎余何爱焉使徃视寝生叔虎美而有勇力栾怀子嬖之故羊舌氏之族及于难【襄二十一】
　　恶息魏王遗楚王美人楚王説之夫人郑裒知王之説新人也甚爱新人衣服玩好择其所喜而为之宫室卧具择其所善而为之爱之甚于王王曰妇人所以事夫者色也而妬者其情也今郑裒知寡人之説新人也其爱之甚于寡人此孝子之所以事亲忠臣之所以事君也郑裒知王以已为不妬也因谓新人曰王爱子美矣虽然恶子之鼻子为见王则必揜子鼻新人见王因揜其鼻王谓郑裒曰夫新人见寡人则揜其鼻何也郑裒曰妾知也王曰虽恶必言之郑裒曰其似恶闻君王之臭也王曰悍哉令劓之无使逆命【楚策】
　　塪冯衍娶北地女任氏为妻悍忌不得畜媵妾儿女常自操井臼老竟逐之遂埳于时【后传】敬通有一婢妻任酷妬之击婢无所不至敬通乃弃遣之因与妇弟任武逹书曰不去此妇则家不寜不去此妇则家不清不去此妇则福不生不去此妇则身不荣不去此妇则事不成吾数竒命薄端相逢遭【敬通集】
　　酷妬袁绍妻刘氏爱子尚称其才绍亦竒其貌欲以为后未显而绍妻性酷妬绍死僵尸未殡宠妾五人刘尽杀之以为死者有知当复见绍于地下乃髠头墨靣以毁其形尚又为尽杀死者之家【魏志】
　　绞悬厠梁司冯方女国色也避乱扬州袁术登城见而悦之遂纳焉甚爱幸诸妇其宠语之曰将军贵人有志节当时时涕泣忧愁必长见敬重冯氏以为然后见术輙埀涕术以有心志益哀之诸妇人因其绞杀悬之厠梁术诚以为不得志而死乃厚加殡敛【九州春秋】哭封上洛都尉王琰以功封其妻哭于家为琰冨贵更取妾故也【典论】
　　鞭乳母贾充妻郭产子黎民三岁乳母抱向阁充入就乳母手中戏之郭遥望见疑充即鞭乳母杀之儿思乳母而死郭又生一男乳母抱在中庭充过拈颊郭又疑复杀乳母男又死【王隠晋书】
　　九锡王丞相曹夫人性甚忌禁制丞相不得有侍御乃至左右小人亦被检简时有妍妙皆加诮责王公不能久堪乃宻营别舘众妾罗列儿女成行后元防日夫人于青踈防中观望忽见两三小儿骑羊皆端正可念夫人遥见甚怜爱之语婢云汝出问是谁家儿给使不逹防乃答云是第四五等诸郎曹氏闻惊愕大怒不能自忍乃命车驾将黄门及婢二十余人持食刀自出寻讨王公亦遽命驾飞辔出门犹患牛迟乃以左手攀车兰右手提尘尾以柄助御者打牛狼狈奔驰劣得先至蔡司徒闻而笑之乃故诣王公谓曰朝廷欲加公九锡公知不王谓信然自叙谦志蔡曰不余闻物唯闻有短辕犊车长柄尘尾王大羞愧后贬蔡曰吾昔与安期千里也在洛水集处不闻天下有蔡充儿【世説妒记】
　　我见亦怜桓温平蜀以李势妹为妾甚有宠常着斋后主始不知既闻与数十婢防白刃袭之正值李梳头髪委借地肤色玉曜不为动容徐曰国破家亡无心至此今日若能见杀乃是本怀主于是掷刀前抱之曰阿子我见汝亦怜何况老奴遂善之【上】
　　无此句谢太傅刘夫人不令公有别房公既深好声乐后遂颇欲立妓妾兄子外生等防逹此防共问讯刘夫人因方便称关雎螽斯有不忌之徳夫人知以讽已乃问谁撰此诗答云周公夫人曰周公是男子相为尔若使周姥撰诗当无此句也【妬记】
　　帏婢暂见谢公夫人帏诸婢使在前作伎使太傅暂见便下帏太傅索更开夫人云恐伤盛徳【世説】
　　求絶谢邈茂度妻郑氏妬怨怼与邈书邈以书非妇人之辞疑其门生仇逹为之作遂斥逐逹
　　被伤晋祖约妻无男性妬约亦不敢违忤常夜寝于外为人所伤疑妻所为求去职不许刘隗劾曰约新荷殊宠当敬以直内而患为婢妾身被形戮宜贬黜帝不罪变羊京邑有士人妇大妬忌于夫小则骂詈大必捶打常以长防系夫脚且唤便牵防士人宻与巫妪为计因妇眠士人入厠以防系羊士人縁墙走避妇觉牵防而羊至大惊怪召问巫巫曰娘积恶先人怪责故郎君变成羊若能改悔乃可祈请妇因悲号抱羊恸哭自咎悔誓师妪乃令七日斋举家大小悉避于室中祭鬼神师祝羊还复本形聓徐徐还妇见聓啼问曰多日作羊不乃辛苦耶聓曰犹忆噉草不美腹中痛尔妇愈悲哀后复妬忌聓因伏地作羊鸣妇惊起徒跣呼先人为誓不复敢尔于此不复妬忌【妬记】
　　狂妇泰元中有人姓荀妇庾氏大妬忌荀尝宿行遂杀二儿为屋不立斋室唯有防事不作后壁令在堂上泠然望见外事凡无须人不得入门送书之人若以手近荀手无不痛打客若共牀坐亦賔主俱败邻近有年少径突前诣荀接膝共坐便闻大骂推求刀杖芍谓客曰仆狂妇行君之所闻君不去必误君事客曰仆不畏此乃前捉荀手妇便持杖直前向客客既大徤又有短杖在衣里便与老老妪无力即倒地客打埀死荀走叛不敢还妇宻令覔荀云偶遭狂人非君之过君便可还荀然后敢出妇兄来就荀其方床卧而妇不知便来捉兄【阙】　着地欲杀方知是兄暂惧入内兄称父命与杖数百亦无改悔【上】俗説车武子妻大妬呼其妇兄宿取一綘裙衣挂屏风上其妇防刀径上牀发被乃其兄也慙而退【要録】
　　捉防跗诸葛元直妻刘氏大妬忌恒与元直杖不胜痛才得一两仍以手模妇误打指节肿从此作制母与杖輙令两手名捉防跗元直遇见妇捉防跗欲成衣谓当与己杖失色怖妇曰不也捉此自欲成衣耳乃欣然【妬记】结誓呉兴桑乞妻临终执乞手云我死为当婚否乞言不忍也服竟更娶白日见其死妇语之云君先结誓云何负言因以刀割其阳道虽不致死人性永废【异苑】妬妇津临济有妬妇津传言晋太始中刘伯玉妻段氏字明光性妬忌伯玉尝于妻前诵洛神赋语其妻曰取妇得如此吾无憾焉明光曰君何得以水神美而欲轻我吾死何患不为水神其夜乃自沈而死死后七日夣见与伯玉曰君本愿神吾今得为神矣伯玉遂终身不复渡水有妇人渡此津者皆坏衣枉妆然后敢济不尔风波暴发丑妇虽不妆饰而渡其神亦不妬也妇人渡河无风浪者以为丑不能致水神丑妇讳之莫不皆自毁形容以塞嗤笑也故齐人语曰欲求好妇立在津口妇人水傍好丑自彰【酉阳】并州石艾夀阳二界有妬女泉憎妬宋明帝憎妇人妬荣彦逺以善棊见亲妇妬伤其靣帝曰为卿治之何如逺率尔曰聼圣防其夕遂赐乐杀其妻刘休妻王氏亦妬帝闻之赐休妾敕杖王二十令休宅后开小店使王亲卖扫箒皂防以辱之【宋书】悍室刘孝标自序云予自比冯敬通而有同之三异之者四敬通有忌妻至于身操井臼余有悍室家道轗轲此三同也敬通有一子仲文官成名立余祸同伯道永无血此二异也【梁书四十四】
