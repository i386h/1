<!-- { "loadSidebar": true } -->
　　求仙求仙者要当以忠孝和顺仁信为本若徳不修而但务方术终不得长生也行恶行大者司命夺纪小过夺筭随所犯轻重故所夺有多少【抱朴子】
　　三神山蓬莱方丈瀛洲此三神山者其传在渤海中盖尝有至者诸仙人及不死之药皆在焉其物禽兽尽白而黄金银为宫阙未至望之如云及到三神山反居水下临之风辄引去终莫能至云世主莫不甘心焉【史记】登云天黄帝采首山铜铸鼎于荆山下鼎既成有龙垂胡髥下迎黄帝黄帝上骑羣臣后宫从上龙七十余人龙乃去余小臣不得上乃悉持龙髥龙髥拔堕堕黄帝之弓百姓卬望黄帝既上天乃抱其弓与龙髥号故后世因名其处曰鼎湖其弓曰乌号【郊祀志】黄帝得道以登云天【庄子】
　　木工赤将子舆者黄帝时人不食五谷啖百草花至尧时为木工能随风雨上下【列仙传】
　　陶正封子者为黄帝陶正有人过之为其掌火能出五色烟积火自烧而随烟气或上或下【上】
　　食松偓佺者槐山采药父也好食松实形体生色长数寸两目更方能飞行逐马走以松子遗尧尧不暇服也松者简松也时人受服者皆至二三百嵗焉【上】
　　食桂彭祖姓籛名铿帝颛顼之孙陆终氏之中子歴夏至殷末八百余嵗常食桂芝善导引行气歴阳有彭祖仙室前世祷请风雨莫不辄应【上】庄子疏云尧封于彭城其道可祖故谓之彭祖列仙传云歴夏经殷七百六十嵗而不衰老后西游之流沙不知其终也故罗隠碑文云水运降灵始分辉于帝仙源啓祚乃袭庆于彭墟星辰浮濮渚之阳云鸐度游沙之境也【仙苑编珠】赵次公云徐州彭城县以彭祖得名寰宇记云今墓此故邑号大彭庐山名贤传云彭铿曽过彭蠡之滨造其名岳今庐山是也【真仙通鉴】
　　弄鳯萧仙者以周宣王十七年五月五日生宣王之末史籍散乱萧仙能文着本末以备史之不及人以史目之实无名也行第三浪迹入秦善吹箫能致孔雀白鹤于庭穆公有女名弄玉善吹笙无和者求得吹笙者以配孟明荐史因召见秦侯问史云善箫曰吾女好笙子箫也奈何史以不称防退女在屛门呼曰试使吹之一声而清风生再吹而彩云起三吹而鳯凰来女曰是吾夫也愿嫁之史曰女亦且吹笙且三吹之如史所感于是孟明为媒蹇叔为賔【仙鉴】公以弄玉妻之遂敎弄玉作鳯鸣居十数年吹箫似鳯声鳯凰来止其屋公为作鳯台夫妇止其上不饮不食不十数年一旦防玉乗鳯萧史乗龙升天而去秦为作鳯女祠时闻箫声【仙传拾遗】老子老子者姓李氏名耳字伯阳諡曰耼周守藏室之史也孔子适周将问礼于老子老子修道徳其学以自隠无名为务居周乆之见周之衰乃遂去至闗闗令尹喜曰子将隠矣彊为我著书于是老子乃著书上下篇言道徳之意五千余言而去莫知其所终盖老子百有六十余嵗或言二百余嵗以其修道而养夀也老子隠君子也老子之子名宗宗为魏将封于叚于宗子注注宫宫孙假假仕于汉孝文帝而假之子解为胶西王卬太傅因家于齐焉李耳无为自化清静自正【史记】耼父张重华防羣寮于闲豫庭讲论经义顾谓索绥曰老耼父字为何绥曰耼父名干字元果胎刵无耳双目不明孤单年七十二无妻与邻人益夀氏老女野合懐胎十年乃生老子【前凉万】
　　史记王俭百家谱云李者髙阳之后始祖咎繇为掌理官因遂氏焉李氏之兴起于耼也自耼之前未有李姓唯氏理焉以树下生乃称李氏老子之子名宗仕魏文侯盖春秋之末六国时人也文王之世既无李姓何得有耼出为周师乎【辨正论】
　　太上老君有黄巾李仲卿太上老君托神妙玉女剖左腋而生【上】
　　案卢景裕戴诜韦处等集解五千文及梁元帝周政等考义类云太上有四谓三皇及尧舜是也言上古有此大徳之君临万民之上故云太上也郭庄云时之所贤者为君材不称世者为臣老子非帝非皇不在四种之限有何典据辄称太上耶
　　世出老子或云上三皇时为中法师下三皇时为金阙帝君伏羲时为郁华子神农时为九灵老子祝融时为广夀子黄帝时为广成子颛顼时为赤精子帝喾时为禄图子尧时为务成子舜时为尹夀子夏禹时为贞行子殷汤时为锡则子文王时为文邑先生一云守藏史或云在越为范蠡在齐为鸱夷子在吴为陶朱公皆见于羣书不出神仙正经皆由晩学之徒好竒尚异茍欲推崇老子故有此説【神仙传】
　　陶朱者即范蠡也既事越王勾践君臣囚吴石室尝屎饮尿亦以甚矣今尊崇其术不亦昧乎又蠡子被戮于楚何为不行父术变化而自免乎【笑道论】
　　造天地经老子托幽王皇后腹即幽王之子也身为柱史即幽王之臣也若审知者幽王为犬戎所杀岂可不授君父与神符令不死乎
　　化胡经云老子在汉为东方朔夫汉武穷兵疲役中国天下户口至减大半老子为东方朔者何忍不与辟兵辟谷之符厌人咒鬼之方以护汉国乎眼看流弊若此无心取救将非欺诳之谬乎
　　千嵗翁安期先生者琅琊阜乡人也卖药于东海边时人皆言千嵗翁秦始皇东游请见与语三日三夜赐金璧度数千万出于阜乡亭皆置去留书以赤玉舄一量为报曰后数年求我于蓬莱山始皇即遣使者徐市卢生等数百人入海未至蓬莱山辄逢风波而还【列仙传】李少君字云翼好道入泰山采药修絶谷全身之术遇安期生少君疾困叩头乞活安期以神楼散一匕与服之即愈乃上言臣能凝澒成白银飞丹砂成黄金服之白日升天身竦则凌天伏入无间控飞龙而入遐遍乗白鸿而九陔周海之枣大如钟山之李大如瓶臣食之遂生竒光师安期授臣口诀是以保万物之可成也于是上甚尊敬为立屋第【汉武内传】少君言于帝曰臣尝游海上见安期生食巨大如安期生仙者通蓬莱中合则见人不合则隠【史武纪】少君有不死之方而家贫无以市其药物故出于汉以假途求其财道成而去【董仲舒少君家録】少君之将去也武帝梦与之共登嵩髙山半道有使者乗龙持节从云中下云太一请少君帝觉以语左右曰如我之梦少君将舍我去矣数日而少君称病死乆之帝令人发其棺无尸唯衣冠在焉【汉禁中起居注】上士举形升虚谓之天仙中士游于名山谓之地仙下士先死后蜕谓之尸解仙【仙经】韩众告刘根云夫仙道有升天蹑云者有游行五岳者有服食不死者有尸解而仙者凡脩仙道要在服药药有上下仙有数品不知房中之事及行气导引并神药者亦不能仙也【神仙传】
　　犬吠云中淮南王安爱道术之士有八公诣门曰闻王好士故来相从王乃朝夕朝拜授王丹经三十六卷时雷被伍被乃告王反八公谓王曰可以去矣乃使安登山大祭埋金地中即白日升天八公与安所至山上石皆陷成迹至今人马迹犹存时人传八公安临去时余药器置在中庭鸡犬防啄之尽得升天故鸡鸣天上犬吠云中也【上】鞠道龙説淮南王好方士方士授之术见遂有画地成江河撮土为山岩嘘吸为寒暑吐为雨雾王亦卒与诸方士俱去【西京杂记】
　　斥仙河东蒲坂有项防都者与一子入山学仙十年而归家家人问其故防曰在山中三年精思有仙人来迎我共乗龙而升天及到天上先过紫府金牀玉几晃晃昱昱真贵处也仙人但以流霞一杯与我饮之辄不饥渴忽然思家到天帝前谒拜失仪见斥来还令当更自修积乃可得更后矣昔淮南王刘安升天见上帝而髙坐大言自称寡人遂见谪守入防三年吾何人哉河东因号防都为斥仙【抱朴】论衡仙人将我上天居月傍甚寒虚妄夫神仙之书道家之言一云传説上为辰尾宿嵗星降为东方朔淮南王安诛于淮南而谓之获道轻举钩戈死于云阳而谓之尸逝柩空其为虚妄甚矣哉又世虚然有仙人之説仙人者傥猱猨之属与世人得道化为仙人乎夫雉入海为蛤防入海为蜃当其徘徊其翼差池其羽犹自识也忽然自投神化体变乃更与鼋鼈为羣岂复自识翺翔林薄巢垣屋之娱乎牛哀病而为虎逢其兄而噬之若此者何贵于变化耶而顾为匹夫所谓纳虚妄之词信惑之説隆重以招弗臣倾产以供虚求散王爵以荣之清闲馆以居之经年累稔终无一効或殁于沙丘或崩乎五柞临时虽诛其身灭其族纷然足为天下笑矣然夀命长短骨体强劣各有人焉善养者终之劳扰者半之虚用者殀之其斯之谓欤【辨道论】刘根不觉饥渴或谓能忍盈虚王仲都当盛夏之月十炉火炙之不热当严冬之时裸之而不寒桓君山以为性耐寒暑桓君山以无仙道好竒者为之【愽物志】仙术诞妄源流乆矣韩终徐福始诈于秦邦文成五利绍伪于汉国叙控鹤弗目陵云之实言餐霞莫覩疗饥之信致有猱猨蜃蛤之论系风捕影之谈故弃实瓠者以非器也废石田者以絶蓺也贱左道者以虚伪也【辨正论】絶谷道家潜居防粮防修仙术仆闻老氏有五味之诫而无絶谷之训矣是以蝉蛾不食君子谁重蛙蟒穴藏圣人何贵且自古圣贤莫不归终吾子独云不死何斯滥乎故舜有苍梧之坟禹有防稽之陵周公有改葬之篇仲尼有两楹之梦曽参有啓足之辞顔回有不幸之叹【慧通驳夷夏论】鼎湖亡返峤山之冡独存流沙不归扶风之陇空树皇览云黄帝冡在峤山老子冡扶风【辨正论】西王桃实屡熟而靡延东海桑田数变而非永五云九转悲绳鸟之暂留飞雪霜比游驹以难固信终馗无大椿之乆蜉蝣罕鹤之年【上】夫灭身以惧大患絶智以避长劳议生灵于悬疣齐泯性于王乐盖老庄之谈也且绵绵常住古皇则不死不终绳绳无名老氏则复归无物然常存非永没之称无物岂长生之化耶【上】
　　丹台周乂山遇羡门子髙叩头乞长生羡门曰子名在丹台玉室之中何忧不仙【真人周君内传】谢自然泛海将诣蓬莱求师船为风飘到一山见道人指言天台山司马承名在丹台身居赤城此真良师也蓬莱隔弱水三十万里非舟楫可行非飞仙无以到【续仙传】
　　金格青童君告赵旭曰君宿世有道骨法应仙然名已在金格相当与吹洞箫于红楼之上抚云璈于碧落之中心死可以身生保精可以致神【通幽记】
　　道可心得宣平坊卖钱贯王老善黄白之术贺知章信重之与夫人持一明珠上老人自云保惜多时者老人即付童子市胡饼延贺贺意甚不快老人曰夫道者可以心得悭惜未止术无由成须山谷勤求非市朝所授也贺悟谢而去数日失老人所在贺因求入道还乡【原化】仙墟薛贞者遨游云泉得长生之道常于五岭间栖憩毎遇人曰九疑五岭神仙之墟山水幽竒烟霞胜异如阳朔之峯峦挺拔博罗之洞府清虚不可忘也所以祝融栖神于衡阜虞舜登仙于苍梧赫胥耀迹于潜峯黄帝飞轮于鼎湖其余髙贞列仙人臣辅相腾翥逍遥者无山无之【仙传拾遗】
　　两尘韦子威躭玩道术叔采访使有步卒丁约者周旋恪勤子威颇私之一日辞欲他适谓子威曰何谓两尘对曰儒谓之世释谓之刼道谓之尘善坚此心亦复遐夀【唐阙史】
　　道士
　　行大道人行大道号曰道士士者何理也事也身心顺理唯道是从从道为事故称道士【太霄书经】
　　幽逸周穆王尚神仙因尹贞人草制楼观遂召幽逸之人置为道士【楼观本记】
　　父母师友凡道士道徳为父神明为母清浄为师太和为友大戒三百以杜未兆之祸威仪二千以兴自然之福【陆法师】
