<!-- { "loadSidebar": true } -->
　　闻笛辨亡安公子始自炀帝将幸江都时有乐工于笛中吹其父病废于卧内闻之乃问其子曰何得此曲子对曰宫中杂飜也父歔欷问其子曰宫曰君商曰臣宫声徃而不返大驾东巡必不还矣汝可托疾勿去也其精鉴如此【乐府杂录叚安节】
　　卧吹笛汉中王瑀为太卿早起朝闻永兴里人吹笛问是太常乐人否曰然已后因阅乐而唤之问曰何得某日卧吹笛耶【传记】
　　窃吹明皇置五王帐长枕大被与兄弟共处其间妃子无何窃宁王紫玉笛吹故张祐诗云梨花静院无人见闲把宁王玉笛吹因此忤防放出【外传】
　　紫云逥宗尝坐朝时以手指上下按其腹朝退高力士进曰陛下向来数以手指按其腹岂非圣体小不愈耶宗曰非也吾昨夜梦游月宫诸仙娯余以上清之乐流亮清越殆非人所闻也酣醉久之合奏清乐以送吾归其曲凄楚动人杳杳在耳吾向以玉笛寻尽得矣坐朝之际虑或遗忘故懐玉笛时以上下寻之非不安也力士再拜贺曰非常之事也愿陛下为臣以奏之上试奏其音寥寥然不可名也力士又奏拜且请其名上笑曰此曲名紫云逥载于乐章今太常刻石在焉【开天传信记】独孤裂笛李謩者开元中吹笛为第一部有故至越州时州客举进士者十人同邀于湖上吹笛有独孤文者与坐渐移舟湖心李生捧笔一发水木森然彷佛如有鬼神之来坐客皆更替咏之独孤生乃无一言李生忿其轻已又静思作一曲更加絶妙无不赏骇李生更有一笛拂拭以进独孤曰此都不堪取执者粗通耳乃换之曰此至入破必裂恡惜否李生谢不敢遂吹声发入云四座震栗李生蹙踖不敢动至十三叠歌示谬误之处敬伏将拜及入破笛遂裂不复终曲李生再拜众皆悚息乃散【逸史】
　　倚曲明皇自蜀来居南内夜阑登政楼凭栏南望烟月满目贵妃侍者红桃在焉歌凉州之词贵妃所制也上亲御玉笛为之倚曲曲罢相视无不掩泣上因广其曲【外传】
　　吹不能声开元中李谟善吹笛独步当时越州刺史皇甫政月夜泛鉴湖命谟吹笛谟为之尽妙时有一老父泛舟听之因奏一声湖波摇动笛遂中裂即探懐中一笛以毕其曲政视之有三龙翔舟而听老人曲终以笛付谟吹之竟不能声而老父亦失所在【乐府杂录】
　　天下第一李丹好事尝得村舍烟竹截为笛坚如铁石以遗李謩謩吹笛天下第一月夜泛江与同舟人吹寥亮逸发俄有客于岸呼舟请载既至请笛而吹甚为精妙山石可裂謩平生未尝见及入破呼吸盘擗指粉碎客散不知所之舟着记疑其蛟龙也【国史补】
　　舟人怨悲李謩尝秋夜吹笛于州檝载甚隘初发调羣动皆息及数奏微风飒然立至有顷舟人贾客有怨叹悲泣之声【上】
　　七月望前竹许云封乐工之工笛者贞元初韦应物自兰台郎出为和州牧非所宜愿颇不得志轻舟东下夜泊舟中相与语久之韦公曰我有乳母子名千金天宝中受笛李供奉艺成身死每所悲嗟旧吹之笛李君所赐也遂囊出旧笛云封跪捧悲切抚而观之曰信是佳笛但非外祖所吹者乃谓韦公曰竹生云梦之南鉴在柯亭之下以今年七月望前生明年七月望前伐过期不伐则其音实未期而伐则其音泛泛者外泽中干干者受气不全气不全则其竹天凡发一声出入九息古之至音者一叠十二节一节十二敲今之名乐也至如落梅流韵感金谷之游人折栁传情悲玉闗之成客诚有清响异音非至音无以降神而祈福也其已天之竹遇至音必破所以知非外祖所吹者韦公曰欲信汝鉴笛破无伤云封乃捧笛吹亦州遍一叠未尽划然中裂韦公惊叹久之遂礼云封于曲部【甘泽謡】
　　洞庭老父贾客吕筠卿尝于中春夜泊舟于君山侧命酒吹笛数曲忽见一老父拏舟而来遂于懐袖间出笛三管其一大如合拱其次如常人之所蓄其一絶小如细笔管筠卿请老父一吹老父曰其大者诸天之乐不可发其次者对洞府诸仙合乐而吹其小者是老身与朋侪可乐者试为子吹之不知可终一曲否言毕抽笛吹三声湖上风动波涛沆瀁鱼龙跳喷五声六声君山上鸟兽呌噪月色昏昧舟人大恐老父遂止【博异志】猿臂有人以猿臂骨为笛吹之清声图絶胜竹【酉阳杂爼】笛首范敏下第徃郓州访故人暑月夜行至一田舍遇一妇人自称唐庄宗内乐部笛首为敏吹笛敏问其曲云名清秋月庄宗自制者也帝最爱夜月夜自横笛吹数曲故为曲名明视之则一孤塜也【青琐高议】
　　栢作笛声余靖知桂州时每至月盈之夕辄有笛声发于一林中甚清逺土人云闻之已数十年遣视乃自大栢木中出也伐取以为枕笛声如期而发公甚宝惜后数年季弟欲穷其怪命工解视其木纹理正如人月下吹笛象虽善画者莫及重以胶合之则不复有声【退斋闲览】万波息新罗神文王时东海中有小山浮来随波徃来王异之泛海入其山且有一竿竹命以作笛吹此笛则兵退病愈旱雨晴风定波平号万息波笛厯代宝传之至孝昭王加号万万波波息笛【朝鲜志】又有玉笛长尺有九寸其声清亮云东海龙所献
　　笛怪太原姚康成奉使汧陇假邢云旧必就寝后见三人赋诗其一长细而黄面多疮孔咏曰当时得意气瑱心一曲君前值万金今日不如庭下竹风来犹得学龙吟候晓视之乃见破笛一管【灵怪集】
　　玳瑁笛宋嘉祐中王畴欲定大乐尝就成都房庶取玳瑁古笛以校金石【通考】
　　犯声唐宗时乐人孙处秀善吹笛好作犯声当时皆以为新意流美乐人皆効之其声变态日增因有犯调犯调即今之所尚也【乐纂】
　　变声符防文宗时云朝霞以善吹笛进士为新声雅乐朝霞能承意变声顿符上防由是有宠【唐书】
　　横笛乐府曰横笛小箎也梁朝歌云快马不须鞭抝折杨栁枝下马吹横笛愁杀路傍儿
　　义觜笛后世有长笛有短笛有义觜笛义觜笛如横笛而加觜西凉乐也【考索】
　　箫
　　舜作箫释名曰箫肃也其声肃肃而清也风俗通曰箫作竹箫其形参差以象鳯翼十管长尺二寸隋音乐志曰箫十六管长二尺舜所造者也通礼义纂曰伏羲作箫十六管事始云女娲造
　　中吕之气箫者中吕之气万物生于无声见于无形僇也箫也故谓之箫【白虎通】
　　夏至之乐易卦通验曰夏至之乐补以箫郑元注曰箫亦管也形似鳯翼鳯火禽也火数七夏时又用火事天籁南郭子綦谓顔成子游曰汝闻人籁而未闻地籁汝闻地籁而未闻天籁郭象注曰天籁箫也【庄子】
　　上下客有以吹籁【广雅云箫谓之籁】见越王者上下宫商而越王不喜也或为之野音而王反悦之亦有如此者要在听之而已【吕氏春秋】
　　呉市伍子胥鼓腹吹箫乞食于呉市中【史记】卖饧之人吹箫以自表也
　　给防周勃以织薄曲为生常为人吹箫给丧事【史记】善吹汉元帝多材艺吹洞箫自度曲被歌声也【汉书】马先生马先生能使木人吹箫比妙般输翟墨曰不劣古矣【传子】
　　白玉箫明皇天宝中安禄山自范阳入觐献白玉箫管数百陈于梨园【通考】
　　羽衣吹箫张昌宗得幸于武后武后谓为王子晋后见使被羽衣吹箫乗寓鹤徘徊庭中如仙人状
　　箫竹管江宁县南四十里慈姥山积石临江生箫管竹玉褒洞箫赋所称即此也其竹圆致异于众处自伶伦采竹嶰谷其后惟此簳见珍故厯代常给乐府而俗呼鼔吹山【丹阳记】元帝多材艺善史书鼓琴瑟吹洞箫自度曲被歌声分刌节度穷极幻妙【汉賛】帝为太子嘉褒所为洞箫颂令后宫贵人皆诵读之【汉书】灵帝善鼔琴吹洞箫【谢承书】
　　大箫大箫谓之言小者谓之筊【尔雅】箫大者二十三管无防小者十六管有底【博雅】无防者谓之洞箫有雅箫长四寸颂箫长尺二寸【三礼图】
　　笙
　　象物贯地笙生也象物贯地而生以匏为之其中空以受簧也【释名】
　　太簇之气笙之言施也牙也万物始施而牙笙者太簇之气也象万物之生也故曰笙有七政之节焉有六合之和焉天下乐之故谓之笙【白虎通】
　　正月之音笙正月之音物生故谓之笙有十三簧象鳯之声【説文】
　　作笙之始礼曰女娲之笙簧簧声中之簧也曹植女娲賛曰造簧作笙隋音乐志曰笙竽并女娲之所作也世本曰随作笙竽注曰随女娲之臣也
　　和八风舜帝在位西王母使献白玉环及益地图舜之广九州为十二复献白玉之琯以和八风故章帝时麦陵文学奚景于泠道舜祠下得笙白玉之管【集仙录】古者玉琯以玉夫以玉作音故神人以和鳯凰来仪也【説文】随时商容观舞墨子吹笙墨子非乐而于乐有是也【尸子】墨子见荆王衣荆吹笙【吕氏春秋】墨子俭啬而非乐者徃见荆王衣锦吹笙非茍违性随时好也【刘子随时】
　　听笙败奕奕秋通国之善奕也当奕之思有吹笙过者乍而听之则奕败矣非奕道暴深情有暂闇笙猾之也【刘子专学】
　　丛霄笙谢元卿遇神仙吹丛霄之笙【续仙传】
　　飘飘洛谢孺子宴少与族兄庄齐名多艺能尤善声律王或孺子姑之子也尝与孺子同台孺子吹笙或自起舞既而叹曰今日真使人飘飘有洛间意【南史谢恂传】达隂阳邯郸绰五经折疑曰夫笙者发万物始生导达隂阳之气故有长短黄钟之始象法鳯凰
　　通气季秋之月上丁入学习吹所以通气也管箫笙竽壎箎皆以吹鸣者也【蔡邕月令章句】
　　听声竹声滥滥以立防会以聚众君子听笙竽箫管之声则思蓄聚之臣【礼记】
　　壶卢笙交趾人多取无柄之瓠为笙安十三簧吹之音律清响【察表录异】
　　云和西王母命侍女董双成吹云和之笙【汉武内传】短长撞鳯翼洪细摹燕音切切孤竹管来应云和琴【希道诗】居巢武夷君命朱小娥运居巢即大笙也【武夷山志诸山志】王母吟西王母吟曰吹笙鼓簧中心翔翔世民之子惟天之望【穆天子传】
　　竽
　　隋作隋作竽【世本】汉武帝时邱仲作竽笙三十六管【通礼纂】竽竽笙类也列管匏中施簧管端官管在中央三十六簧【急就篇注】
　　立春之气大者曰竽小者曰和竽暖也立春之气暖生万物也竽管三十六宫在左和十三管宫居中【唐乐志】五音之长竽也者五声之长者也故竽先则钟瑟皆随竽唱则众色皆和今大奸作则俗之民唱俗之民唱则小盗必和故服文采带利劔厌饮食而资货有余者是之谓盗竽矣【韩非子】
　　滥竽齐宣王使人吹竽必三百人南郭处士请为王吹竽宣王说之廪食以数百人宣王死湣王立好一一听之处士迯一曰韩昭侯曰吹竽者众吾无以知其善者田严对曰一一而听之【上】刘实崇让论云昔齐王好听竽声必令三百人合吹而后听之廪以数人之俸南郭先生不知吹竽者也以三百人合吹可以容其不知自请为主吹竽虚食数人之俸嗣王觉而改之难彰先生之过乃下令曰吾之好闻竽声有甚于先生欲一一列而听之先生于此逃矣【晋书】
　　好竽操瑟齐王好竽有求仕于齐者操瑟而徃立王之门三年不得入叱曰吾瑟鼔之能使鬼神上下吾鼓瑟合轩辕氏之律吕客骂之曰王好竽而子鼔瑟虽工如王不好何是所谓工于瑟而不工于求齐也【韩答陈商书】吹竽不老商子晋者高邑人也好牧豕吹竽年七十不娶妇而老邑人乃竒怪之从受道问其要言但食木菖蒲根饮水不饥不老如此传世见之三百余年贵戚富室闻之取而服之不能终嵗辄止惰慢矣谓将复有匿术也【列仙传】
