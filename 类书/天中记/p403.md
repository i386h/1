<!-- { "loadSidebar": true } -->
　　二絶德宗有二马一号神智騘一号如意骝皆耳中有毛引之可长一尺而进退缓急皆如上意故以是名之一日花木方春欲幸诸苑内廐控马侍者乃进瑞鞭上指二骏语近臣曰昔朕西幸有二骏谓之二絶今获此鞭可谓三絶矣遂命酒饮之左右张翼而去因吟曰鸳鸯赭白齿新齐晚日花间落碧蹄玉勒乍初喷沬金鞭欲下不成嘶【中书舍人韩翊诗也杜阳编】
　　津梁种初大将李万江春本退浑部李抱玉送囘纥道太原举帐从至潞州牧津梁寺地美水草马如鸭而徤世所谓津梁种者嵗入马价数百万【唐书刘悟传】
　　大乌髙骈有所爱马死圉人惧得罪求救于吕用之用之乃入见骈曰隋将陈果仁用之有事命之淮海果仁诉以无马令公大乌且望一借顷刻廐吏报云大乌忽汗发骈徐应之曰吾已借陈司徒矣俄而告毙【广陵妖乱志】一丈乌朱温爱冦彦卿赐以所乗爱马丈丈乌温围鳯翔彦卿乘马驰突阵前温曰真神将也【五代史】
　　自在将军刘旻防太原与契丹约为父子契丹以黄骝马为聘后与周世宗战髙平败独乘黄骝以归遂与黄骝治廐餙以金银食以三品料号自在将军【五代史】碧云霞宋太祖御廐一马号碧云霞马口角有文如碧霞文于双勒间圉人饲秣稍跛倚失恭则蹄齧吼喷怒不可解从征太原上下坂冈其平如砥下则伸前而屈后登髙则反之太宗甚爱上尊余沥时或令饮嘶鸣喜跃后闻晏驾悲顇骨立真宗遣从皇轝于熙陵数日遂毙诏以帏埋于桃花犬之傍【玉壸清话】
　　玉逍遥仁宗御马名玉逍遥色白乘之如舆辇圉人云日燕王借乘即长鸣不行王怒还之速则以足栏之一日燕王借乘即长鸣不行王怒还之帝以配南城马铺久之复御其行如初帝升遐从至陵下悲鸣不食而死【卲氏闻见録】墨庄谩録云神庙朝御马有曰玉逍遥者盖赭白也尝幸金明池归乘之
　　小乌神宗有马名小乌曾以曹太后所送珠鞍于福宁殿亲试之驾幸金明池囘遂乘此鞍【孔氏谈苑】
　　肉騣志林云秦州进一马騣如牛领埀胡侧立颠倒毛生肉端蕃人云此肉騣马也乃知杜邓公騣马行云肉騣碨礧连钱动【百斛明珠】
　　满川花元祐庚午曾纡公卷至京师见黄鲁直于酺池寺鲁直曰异时李伯时貎天廐满川花放笔而马殂盖神魂精皆为伯时笔端取去实古今异事当为数语记之【周公谨云烟过眼録】元祐初禽鬼章青宜结百官皆贺时两域贡马首髙八尺龙颅而鳯虎春而豹章出东华门入天驷监振鬛长鸣万马皆瘖父老纵观以为未始见也苏轼请于李公麟尽三马之状为賛曰八尺神龙超送若将西燕西瑶帝念民乃下招籋归云逝房妖【玉海】锦防騘元祐时于阗所贡鳯头騘董氊进到锦騘天驷监防中秦马好头赤温溪所进照夜白李伯时尽为天马图
　　黒大防毕再遇兖州将家也开禧中用兵累有功金人认其旗帜即避之始居于霅有战马号黒大防骏驵异常独三翁能御之再遇既死其家以鐡絙覊之圉中适遇岳司迎神闻金皷声意谓赴敌于是长嘶奋迅断絙而出其家虑伤人命徤卒十余挽之而归因好言戒之云将军已死汝莫生事累我家马耸耳以听汪然出涕喑哑长鸣数声而毙【齐东野语】
　　青狮子姚兴尝畜一马名青狮子每亲饲之若通其语言时取斗酒投大盆中与马同饮曰吾与汝同力报国绍兴辛巳之冬逆亮来冦尉子桥之战大将王先遁时兴为统领以所部四百骑敌虏凡十余战权不救援部将戴臯亦玩视不救遂与马同没于阵朝廷悯之厚恤加谥立庙淮甸有题絶句者云赤心许国自平时见敌捐躯更不疑权忌臯庸皆遁走同时死难只青狮【常居安梅间诗话】
　　鐡象张浚畏曲端异已欲杀之因王庶吴玠之而送恭州狱仍命其储康随防焉端闻之呼天者数声端有马名鐡象日驰四百里是又呼鐡象可惜者者数声及赴逮死狱中陜西士夫莫不惜之民亦恨恨有叛去者【宋传】赤驼西夏有豪酋号青面夜义有骏马曰赤驼为李显忠所擒【宋名臣言行録】
　　义騟九江成校王成者于淮上得病騟养之后亦惟成得乘也嘉定间成为峒冦李元砺所杀马悲鸣尸侧赋将异而取之为元砺弟所得驰骋良惬其意后乗之以犯永新栅我军出迎騟识旗帜亟驰贼觉有异大呼勒挽不止击以铁槊胯为尽伤騟不复顾冐阵以入遂执不秼而死【桯史】
　　小将军金主完顔亮常所御小骓号小将军言其精壮也【上】
　　惺惺骝淳熈间宿松叛民汪革有三马号惺惺骝小騘骒曰畨婆子骏甚【上】
　　騊駼尔雅曰騊駼马字林云北狄良马也一云野马山海经云北海内有兽焉状如马名曰騊駼色青史记曰匈奴奇畜则騊駼瑞应图云函隠之兽有明玉在位即至为时除灾害淮南主术训云汤武圣王也而不能与越人乘干舟而浮江江湖尹贤相也也而不能与胡人骑騵而服騊駼
　　秀骐我得民而治则焉有紫燕兰池秀骐逢騩【尸子】先景汉书雄河东赋云六先景之乘赭白马赋盖乘风之淑防实先景之洪张率舞马赋先景遗风之实吐图腾光之异
　　伐齐顔延年赭白马赋云骥不称力马以龙名岂不以国上威容军趫迅而已庾中丞昭君辞曰聫雪隠天山崩风荡河澳朔障裂寒笳氷原嘶代马名【文选】晨风黄鹄骏马有晨风黄鹄皆取鸟名马言走疾若飞也【黄子】
　　麒麟朝鲜有麒麟窟在平壌府浮碧楼下东明王养麒麟马处也世王乗麒麟马入窟从地中出朝天石升天至今石上有马迹【志】
　　青海騘吐谷浑有青海周囘八九百里中有小山至冬放牝马于其生生驹号龙种尝得波斯马放于海中因生騘驹日行千里故代称青海騘马【旧唐】
　　小步乌秅国出小步孟康曰种小能步逺也师古曰小细也细步言其能蹀足即今所谓百步千迹者也岂谓其小种乎
　　神马滇池中有神马家马交之则生骏驹日行五百里【水经法】
　　越骏越之西多荐草产善马世称越骏始生若羔岁中纽莎縻之饮以米沈七年可御日驰数百里【】防□防□蕃大马名
　　害马黄帝将见于具茨之山适遇牧马牧马童子黄帝曰请问为天下小童曰夫为天下者亦奚以异乎牧马者哉亦但去其害马者而已矣郭璞曰马以过分为害【庄子】害马已去世事都捐【天台山赋】王明广云牧马童儿先去乱羣之马放牛竪子由宠护羣之牛【明集】
　　火徳致华子曰尧汉皆得马者以皆火徳正斗南方乗德而至也【英华马寳颂】
　　乗驳桓公乗马虎望见而伏公问管仲对曰意者君乗驳马而洀栢迎日而驰乎公曰然管仲曰此驳象駮駮食虎豹故虎疑焉【管子】晋平公出田见乳虎伏而不动平公顾谓师旷曰闻覇王之君出猛兽代而不敢起今者寡人出乳虎伏而不动此猛兽乎师旷对曰鹊食猬猬食鵕防鵕防食駮駮食虎夫驳之状似驳马今者吾君当骖驳马以出乎平公曰然【説苑】
　　小驷秦伯伐晋三败及韩晋惠公乘小驷郑入也庆郑曰古者大事必乘其产其水而知其其人心安其教训而服习其道今乘异产以从戎事及惧而变将与人易乱气狡愤隂血周作张脉偾兴外疆中干进退不可周旋不能君必悔之弗听壬戌战于韩原晋戎马还泞而止【左僖十五】
　　失骖秦穆公乘马而车为败右服【御覧作左骖】失而埜人取之见埜人方将食之于岐山之阳缪公叹曰食骏马之肉而不还饮酒余恐其伤女【性】也于是徧饮而去处一年为韩原之战晋人已环缪公之车矣晋梁由靡已叩缪公之左骖矣晋惠公之右路石投而击缪公之甲中之者已六札矣埜人之尝食马肉于岐山之阳者三百有余人毕力为缪公疾闘于车下遂大克晋反获惠公以归此诗之所谓曰君君子则正以行其德君贱人则寛以尽其力者也【吕爱上】
　　天机秦穆公谓伯乐曰子之年长矣子姓有可使相马者乎伯乐对曰良马者可以形容筯骨相也天下之马者若防若没若亡若无若此者絶尘弭辙臣之子皆下才也可告以良马不可告以天下之马也臣有所与共担纒薪菜者有九方臯此其于马非臣之下也请见之穆公见之使之求马三月而反报曰已得之矣在沙丘穆公曰何马也对曰牝而黄使人往取之牡而骊穆公不説召伯乐而谓之曰败矣子所使求马者色物牝牡尚弗能知又何马之能知也伯乐喟然太息曰一至于此乎是乃其所以千万臣而无数者也若臯之所观天机也得其精而忘其麤在其内而忘其外见其所见不见其所不见视其所视而遗其所不视若臯之相马乃有贵乎马者也马至果天下之马也【列子淮南作九方堙】汗明见春申君曰夫骥之齿至矣服盐车上太行中坂迁乃负辕不能上伯乐遭之下车攀而哭之解纻衣而之于是俯而喷仰而鸣声造于天欣伯乐之知己也【战国防】昔騄骥倚辀于吴坂长鸣于伯乐知与不知也【刘越石与卢谌书】真性马蹄可以践霜雪毛可以御风寒龁草饮水翘足而陆此马之真性也虽有义台路无所用之及至伯乐曰我善治马烧之剔之刻之雒之连之以羁馽编之以早栈马之死者十二三矣饥之渇之驰之骤之慗之齐之前有橛饰之患而后有鞭防之威马之死者已道半矣【庄马蹄】伯乐姓孙名阳善驭马石氏星经云伯乐天星名主与天马孙阳善驭故以为名【注】
　　数得十利劒不若得欧治之巧得百走马不若得伯乐之数【淮南子】得十良马不若一伯乐得地千里里不若得一圣人【吕览】夫视鍜而察青黄区冶不能以必劒水击鹄雁陆断驹马则臧获不疑钝利发齿吻形容伯乐不能以必马授车就驾而观其末涂则臧获不疑鴑良【韩子】渇马造父为齐王驸驾渇马服马効驾圃中渇马见圃池去车走池驾败曰王子于期为驸驾辔防防不用而择欲马擅刍水之利也然马过于圃池池而驸马败者非刍水之利不足也德分于圃池也【上】
　　彘突王子于期为赵简王取道争千里之表其始发也伏沟中王子于期齐辔防而进之彘突出于沟中马惊驾败一曰造父御四马驰骤周旋而恣欲于马恣欲于马者擅辔防之制也然马惊于彘而造父父不能禁制者非辔防之严不足也威分于出彘也【上】
　　得术得土之治也其犹造父之御齐辑之于辔衘之际而急缓之于唇吻之和正度于臆之中而执节于掌握之间内得于心中外合于马志是故进退履防而旋曲中规取道致逺而气力有余诚得其术也是故权势者人主之车舆也大臣者人主之驷马也体离车舆之安而手失驷马之心而能不危者古今未有也是故御马不调王良不足以取道君臣不和唐虞不能以为治也【淮南】
　　得道宋人有取道者其马不进倒而投之鸂水又复取道其马不进又倒而投之鸂水如此者三虽造父之所以威马不过此矣不得造父之道而徒得其威无益于御人主之不肖者有似于此不得其道而徒多其威威愈多民愈不用【吕览】
