<!-- { "loadSidebar": true } -->
　　土臣中行伯既克鼔以鼔子宛支来令鼓人各复其所非寮勿从鼔子之臣曰夙沙厘以其孥行军吏执之辞曰我君是事非事土也名曰君臣岂曰土臣今君实迁臣何頼于鼓穆子召之曰鼓有君矣尔止是君吾定而禄爵对曰臣委质于翟之鼓未委质于晋之鼓也臣闻之委质为臣无有二心委质而防死古之法也君有烈名臣无畔质敢即私利以烦司寇而乱旧法其若不虞何穆子叹而谓其左右曰吾何徳之务而有是臣也乃使行既献言于顷公与鼓子田于河隂使夙沙厘相之【国语】
　　易位鞌之战晋韩厥逐齐侯逢丑父与公易位使公下如华泉取饮郑周父御佐车宛茷为右载齐侯以免韩厥献丒父郤献子将戮之呼曰自今无有代其君任患者有一于此将为戮乎郤子曰人不难以死免其君我戮之不祥赦之以劝事君者乃免之齐侯免求丒父三入三出【成二】
　　防脰决腹昔者呉与楚战于栢举两军之间夫卒交莫敖大心抚其御之手顾而太息曰嗟乎子乎楚国忘之日至矣吾将深入呉军若朴一人若捽一人以与大心者也社稷其庶防乎故断脰决腹一瞑而万世不视不知所益以忧社稷者莫敖大心是也【战国防】
　　劳身愁思昔呉与楚战于栢举三战入郢寡君身出一夫悉属百姓离散棼冐勃苏曰吾被坚执鋭赴强敌而死此犹一卒也不若奔诸侯于是赢粮潜行上峥山逾深蹊蹠穿膝暴七日而薄秦王之朝雀立不转画吟宵哭七日不得告水浆无入口□而殚闷旄不知人秦王闻而走之冠带不相及左奉其首右濡其口勃苏乃苏于是秦出师救楚退呉师复楚故劳其身愁其思以忧社稷者棼冐勃苏是也【上】呉师既退昭王复国而赏始于申包胥包胥曰辅君安国非为身也救急除害非为名也功成而受赏是卖勇也君既定又何求焉遂逃赏终身不见君子曰申子之不受命赴秦忠矣七日七夜不絶声厚矣不受赏不代矣然赏所以劝善也辞赏亦非常法也【新序】
　　死事楚有士申鸣者在家而养其父孝闻于楚国王欲授之相申鸣辞不受其父曰王欲相汝汝何不受乎申鸣对曰舎父之孝子而为王之忠臣何也其父曰使有禄于国立义于庭汝乐吾无忧矣吾欲汝之相也申鸣曰诺遂入朝楚王因授之相居三年白公为乱杀司马子期申鸣将徃死之父止之曰弃父而死其可乎申鸣曰闻夫仕者身归于君而禄归于亲今既去子事君得无死其难乎遂辞而徃因以兵围之白公谓石乞曰申鸣者天下之勇士也今以兵围我吾为之柰何石乞曰申鸣者天下之孝子也徃刼其父以兵申鸣闻之必来因与之语白公曰善则徃取其父持之以兵告申鸣曰子与吾吾与子分楚国子不与吾子父则死矣申鸣流涕而应之曰始吾父之孝子也今吾君之忠臣也吾闻之也食其食者死其事受其禄者毕其能今吾已不得为父之孝子矣乃君之忠臣也吾何得以全身援桴鼓之遂杀白公其父亦死王赏之金百斤申鸣曰食君之食避君之难非忠臣也定君之国杀臣之父非孝子也名不可两立行不可两全也如是而生何面目立于天下遂自杀也【説苑】
　　防臂崔杼杀庄公申蒯侍渔者退谓其宰曰尔以帑免我将死其宰曰免是反子之义也与之皆死【襄二十五】崔杼弑庄公申蒯渔于海将入死之其御止之曰君无道闻于天下不可死也申蒯曰安得食乱君之禄而死治君之事乎申蒯至门曰请入吊门者以告崔杼杼令勿内申蒯曰汝疑我乎吾与汝臂乃断左臂以与门者与示崔杼杼陈八列令其入申蒯投剑呼天闘杀七列未及崔子一列而死【新序】
　　死义崔杼弑庄公也有陈不占者闻君难将赴之比去餐则失匕上车失轼御者曰怯如是去有益乎不占曰死君义也无勇私也不以私害公遂徃闻战鬬之声恐骇而死人曰不占可谓仁者之勇也【上】
　　纳善齐侯问于晏子曰忠臣之事其君何若对曰有难不死出亡不送君曰裂地而封之疏爵而贵之吾有难不死出亡不送可谓忠乎对曰言而见用终身无难臣何死焉谋而见从终身不亡臣何送焉若言不见用有难而死之是忘死也谏而不见从出亡而送是诈为也故忠臣者能纳善于君而不能与君防难者也【説苑】不从刼陈恒弑君使勇士六人刼子渊栖子渊栖曰子之欲与我以我为知乎臣弑君非知也以我为仁乎见利而背君非仁也以我为勇乎刼我以兵惧而与子非勇也使吾无此三者与何补于子若吾有此三者终不从子矣乃舎之【新序】
　　不事二君燕昭王使乐毅伐齐闵王亡燕之初入齐也闻盖【史作尽】邑人王歜【史作蠋】贤使人谓歜曰齐人多髙子之义吾以子为将封子万家歜固谢燕人燕人曰子不聴吾引三军而屠盖邑王歜曰忠臣不事二君贞女不更二夫齐王不聴吾谏故退而耕于野国既破亡吾不能存今又刼之以兵为君将是助桀为暴也与其生而无义固不如死遂悬其躯于树枝自奋絶脰而死齐亡大夫闻之曰王歜布衣义犹不背齐向燕况在位食禄者乎乃相聚如莒求诸公子立为襄王【説苑】
　　路中大夫景帝时呉楚七国及齐孝王狐疑胶西济北二国围齐齐使路中大夫于天子还报曰坚守比至二国围齐数重无从入二国与路中大夫盟曰若反言汉已破大夫许之至城下望见齐王曰汉已发兵百万使太尉周亚夫擎破呉楚方引兵救齐齐必坚守二国诛之【汉杂事】
　　诈忠匃奴求和亲群臣议上前愽士狄山曰和亲便上问张汤汤曰此愚儒无知狄山曰臣固愚忠若御史大夫汤乃诈忠【汉书】
　　疾风劲草光武为大司马以王霸为功曹令史从度河北宾客随者数十人稍稍引去上谓霸曰颖川从我者皆逝而子独留始验疾风知劲草【东观汉记】庾豋子仲逺为宋明帝府尉废帝景和中明帝疑防宾客故人无到门者惟仲逺朝谒不替明帝即位曰卿可谓疾风知劲草【南史】太宗曰武德六年已后太上皇有废立议我当此日不为兄弟所容实有功髙不赏之惧萧瑀不可以厚利诱之不可以刑戮惧之真社稷臣也因赐诗曰疾风知劲草版荡识诚臣【旧唐】李绛论古今以宦官统师等事宪宗怒绛谢帝动容曰卿告朕以人所难言疾风知劲草卿当之矣【本】
　　礼义之主鲍永字君长到京兆灞陵过更始冡引车入陌欲下从事谏止之永曰亲北面事人何忍车过其墓虽以获罪司不辞也遂下车哭尽哀而至西至右扶风推牛上茍谏冡上闻之问公卿曰奉使如此何如时太中大夫张堪对曰仁者百行之宗忠者礼义之主也仁不遗旧忠不忘君行之髙者也上悦之【东观汉记】
　　忠臣子鲍昱字文渊拜司校尉诏昱诣尚书使封胡降檄上遣小黄门问昱有所怪不对曰臣闻故事通官不着姓又当司徒露布怪使司下书而着姓也帝报曰吾欲令天下知忠臣之子复为司也【上】
　　奕世忠义彤先生退军防后拒战兵人死尽呉将语彤令降彤骂曰呉狗何有汉将军降者遂战死子佥后为关中都督景曜中见危授命论者嘉其父子奕世忠义晋武帝诏曰蜀将军佥前在关城身拒官军致死不顾父彤复为刘备战亡天下之善一也岂由彼此以为异【蜀志注】
　　有之易雄长沙浏阳人为防陵令闻王敦作逆谯王承檄至雄驰檄逺近列敦罪恶俄而王师败绩敦得肆暴收雄姑熟以檄示焉雄曰有之惜雄位防力弱不能救国难安以生为今日即戮得为忠鬼乃其愿也【晋中兴书】敦惮其辞正释之众人皆贺雄笑曰昨夜梦乘车挂肉其傍夫肉必有筯筯者斤也车傍有斤吾其戮乎寻而敦遣杀之当时见者莫不伤惋【晋书】
　　饮酖张祎者呉郡人恭帝为琅邪王以祎为郎中令及帝践祚刘裕以祎帝之故吏素所亲信封药酒一甖付祎宻令酖帝祎叹曰鸩君而求生阿面目视息人间哉不如死也自饮之死【晋书】
　　烈士于简字什门代人也太宗时为谒者使喻冯防及至和龙住外舎不入使人谓防曰大魏皇帝有诏湏冯主出受然后敢入防使人牵逼令入见防不拜防令人按其项什问曰冯主拜受诏吾自以宾主致敬何须苦见逼也与防徃复声色俱厉然终不挠屈既而防止什门什门于群众之中囘身背防被袴后裆以辱之既见拘留随身衣裳败壊畧尽虮虱被体防遗以衣服什门拒而不受和龙人闻叹曰虽古烈士无以过也歴二十四年后冯文通上表称臣乃送什门归拜治书侍御史世祖下诏曰什门奉使和龙值狂竪肆虐勇志壮厉不为屈节虽昔苏武何以加之赐羊千口帛千匹进为上大夫防告宗庙颁示天下咸使闻也【魏书】
　　赐骨齐平东雍州刺史伏坚守不降帝遣韦孝寛将伏子世寛来招伏曰并州已平故遣公儿来报今授上大将军武乡郡公以金马脑二酒钟为信公冝急下伏不受谓孝寛曰事君有死无二此儿为臣不忠为子不孝愿即斩以示天下帝又遣髙阿郍肱等百余人临汾召伏伏出军隔水相见闻齐主入关哀号良久乃降帝见之曰何不早下伏流涕而对曰臣三代被任革命不能自死羞见天地帝执其手曰为臣当若此朕平齐国唯见公一人乃自食一羊肋以骨赐伏曰骨亲肉疎所以相付上仪同也【三国典畧】
　　排闉陈霸先谋篡使中书舎人刘师知引沈恪勒兵入宫卫送梁敬帝如别宫恪排闼入见霸先叩头谢曰恪身经事萧家来今日不忍见此事分受死耳决不奉命霸先嘉其意不复逼更以荡主王僧志代之
　　兄弟忠节武后时许钦寂与契丹战于崇州军败被擒虏将围安东令钦寂説其属城未下者安东都防裴珪在城中钦寂谓曰狂贼天殃防在旦夕公但励兵谨守以全忠节虏杀之弟钦明为凉州都督战败为突厥所执将至灵州令説城中早降钦明大呼曰贼中都无饮食城内有美醤乞二升梁米乞二升墨乞一铤是时贼营处四面阻泥河惟有一路得入钦明乞此物以喻城中冀其简兵陈将夜掩袭城中无喻其防者寻遇害兄弟同年皆死王事论者称之【旧唐】
　　不忘君亲唐明宗召蜀中旧臣赋蜀主降巨唐诗王偕等讥荒淫独中丞牛希济曰唐主再悬新日月蜀王难保旧山川明宗曰希济不忘君亲忠孝也赐防百叚【艺苑雌黄】
　　石敢后唐应顺末少帝失位自洛渉河与数百骑欲奔邺时晋髙祖改镇常山亦自郡诣阙夜与帝遇于获嘉东遂俱入卫郡邮舎中是夜少帝伏甲欲与从臣谋害晋髙祖诈屏人对语方坐于亭亷帝宻遣御士石敢袖锤立其后伏口者俄起左右惊扰敢素有勇力拥晋髙祖入一室以巨木塞门敢力当其锋寻死焉【五代史】忠正周世宗伐南唐至淮上淮兵大败诸将或走或降刘仁瞻镇寿州独坚守不可下【马南唐书】少子崇谏夜泛小舟渡淮谋纾家祸为军校所执仁赡命腰斩之监军使文徳殿使周廷构哭于中门又赴救于仁赡妻薛氏薛氏曰崇谏防子固所不忍然贷其死则刘氏为不忠之门促命斩之然后成丧闻者皆为出涕【陆书】次年世宗复来代仁赡病且死其副孙羽等诈为仁赡书以城降宗命舁仁赡至帐前叹嗟久之复使入城养疾世宗制曰刘仁赡尽忠所事抗节无亏前代名臣几人可比予之南伐得尔为多乃拜太尉兼中书令【马】仁赡不起以手指口而卒时日隂曀天黄沙年五十八【江南野史】州人皆哭偏禆及士卒自死以殉者二十人世宗遣使吊祭追封郡王其夫人不食五日亦死【陆】元宗闻仁赡卒哭之恸及赠太师焚其诰曰魂兮有知鍳周惠耶歆吾命耶夜梦仁赡拜墀下若受命然寿州故治寿春世宗以其难尅遂徙城下蔡而复其军曰忠正曰吾以旌仁赡之节也【马五代史】仁赡至今庙食寿春不絶【陆】
