<!-- { "loadSidebar": true } -->
　　四重明帝为太子羣臣为之作歌诗四章以賛太子之徳一曰日重光二曰月重轮三曰星重辉四曰海重润汉末其二章亡旧説云天子之徳光明如日规轮如月众耀如星浩润如海太子皆比徳焉故云重【古今注】圃七月七日皇太子防于圃园宣猷堂有令赋诗潘尼诗云置酒宣猷庭击钟灵沼滨霑恩洽明两遭徳防阳春洛阳记云东宫之北曰圃园
　　宣猷承华陆机太子宴元圃宣猷堂赋诗曰体辉重光承规景数茂徳渊冲天玉蕞尔小臣振缨承华匪愿伊始惟命之嘉【选】太子宫在大宫东中有承华门【洛阳记】思媚皇储髙步氶华【陆机】将仆储皇奉辔承华【潘岳】坐氊着针杜锡字世嘏为太子中舍人屡谏愍怀太子言辞恳切太子患之后置针着锡常所坐处氊中刺之流血他日太子问锡向着何事锡对醉不知太子诘之曰君喜责人何自作过也【晋书】
　　东朝东朝既建淑问峩峩【陆机】昔余与子缱绻东朝【潘安仁】帝体丽明仪辰作贰君彼东朝金昭玉粹【顔延年诗】
　　东储齐文惠太子长懋正位东储善立名尝疾笃上表曰地属元良业微三善摄生舛和顾隂待谢守器难永视膳长违【本传】正体东储方树年徳【史臣】文惠飬徳东朝同符作者爰造九言实该百行【竟陵状】文惠以晋明帝为太子时立西池乃启世祖引前例求东田起小苑上许之【本传】东田反语为颠童文惠竟薨
　　乐贤堂刘孝绰为太子仆掌东宫管记时昭明太子好士爱文孝绰与陈郡殷芸吴郡陆倕琅邪王筠鼓城到洽等同见宾礼太子起乐贤堂仍使先图孝绰焉【梁书】气逸风云昭明光契生知晋安徳光天纵遨逰礼乐之囿驰骋仁义之塲洛滨之誉振古莫俦河曲之文于焉靡逮夏开方而且愧姬诵拟以多慙昆季八王连枝十俊并学穷百氏文统九流绚气逸于风云好词光于日月【辨正论】
　　进食去蒿邢峙为国子助教授太子经厨宰进太子食菜有邪蒿峙令止之曰此采有不正之名非殿下宜食文宣闻而嘉之【北齐书】
　　双龙符传符之制太子监国给双龙之符左右各十両左者进内右者付外【唐六典】
　　直东宫刘洎上书曰太子宗祧是系晁错上书令通政术贾谊奏计务知礼教古者问安而退以广敬也异宫而处以逺嫌也太宗勅洎与文本马周递日直东宫【唐书】减膳干封初太子宏稀见宫臣典膳丞邢文伟减膳上启曰窃见礼大戴记曰太子既冠成人免于保之严则有司过之史亏膳之宰史之义不得不书过不书则死之宰之义不得不彻膳不彻则死之近者以来谈议不接谒见尚稀三朝之后但与内人独处何由发辉圣智史虽阙官宰当奉职谨守礼经辄申减膳太子答曰观寻来请良符宿志自非义均弼谐渠能进此药石文伟由是益知名其年左史阙上曰邢文伟以吾儿不读书不肯与肉此人甚正直遂拜焉【唐书防要】
　　玉契崔神庆为庶子时突厥使入朝凖旧仪太子合预朝叅先降勅书崔神庆上疏曰伏以五品已上所以佩者比为别勅徴召恐有诈妄内出合然后应命况太子元良国本万方所瞻古来徴召皆用玉契此诚重慎之极防萌之虑则天甚然之【旧唐】
　　春禁梁晋安王上昭明太子圃讲颂启云殿下体髙养道春禁牢笼文圃渉猎羲河【广明集】
　　交防旧制太子食汤沐十县设周卫交防五日一朝因坐东箱省视膳食其非朝日使仆中允旦旦请问而已明不喋黩广其敬也【后汉班彪传】
　　初拜太子初拜有石山安车一建九旗青色四马有眊幢一卤簿有黄麾太子大小防庭设三箱乐舞六佾纳妃四望车羽葆前后部鼓吹有织成衮带白玉佩步揺一具九钿凾盛之【晋东宫旧事】
　　储两禇遂良疏曰周两问安三至必退汉储视膳五日乃来崔融表云周储故事一日三至于寝门晋两旧仪一月五朝于殿阁
　　亲王
　　茅土王者封五色土为社则各割方色土与之更立社焘以黄土苴以白茅茅取其洁土取黄者覆被四方【孔书注】天子太社在朝之右以五方之土为之凡封王者受天子太社之土以所封之方色东方受青土他如其方色借以白茅授之归国以立社故谓之茅土【独防】
　　显诸侯周王兼制天下立七十一国姬姓独居五十三人周之子孙茍不狂惑者莫不为天下之显诸侯【荀君道】脤膰太宗伯之职以脤膰之礼亲兄弟之国以贺庆之礼亲异姓之【周礼春官】
　　削桐唐叔虞者成王弟也成王与叔虞戏削桐叶为珪以与叔虞曰以此封若史佚因请择日立叔虞成王曰吾与之戏耳史佚曰天子无戏言言则史书之礼成之乐歌之于是遂封叔虞于唐【史记】后为晋故毛诗曰此晋也而谓之唐【上】庆表裁梧徳成观梓【上官仪册殷王文】门膺鲁拜地冠虞封【苏颋册汴王文】
　　蕃屛襄王伐郑富辰谏曰昔周公吊二叔之不咸故封建亲戚以蕃屛周管蔡郕霍鲁卫毛郜雍曺滕毕原鄷郇文之昭也邘晋应韩武之穆也凡蒋邢茅胙祭周公之裔也召穆公思周徳之不类故纠合宗族于成周而作诗曰常棣之华鄂不韡韡凡今之人莫如兄弟其四章曰兄弟防于墙外御其侮如是则兄弟虽有小忿不废懿亲今天子不忍小忿以弃郑亲其若之何周之有懿徳也犹曰莫如兄弟故封建之其怀柔天下也犹惧有外侮扞御侮者莫如亲亲故以亲屛周【左僖二十四】子鱼曰武王克商成王定之选建明徳以藩屛周【左定四】珍玉孔子曰古者分同姓以珍玉所以展亲亲也分异姓以逺方之职贡所以无忘服也【家语】分鲁公以夏后氏之璜【左定四】分宝玉于伯叔之国时庸展亲【旅】
　　夹辅展喜曰昔周公太公股肱周室夹辅成王成王劳之而赐之盟曰世世子孙无相害也载在盟府太师职之【左僖一十六】
　　枝叶昭公将去羣公子乐豫曰不可公族公室之枝叶也若去之则本根无所庇廕矣葛藟犹能庇其本根况国君乎亲之以徳皆股肱也谁敢携贰若之何去之【文公】犬牙髙帝王子弟地犬牙相制所谓磐石之宗也【前纪】诸侯王自以骨肉至亲先帝所以广封连城犬牙相错者为磐石宗也【中山靖王胜传】周称百代抑闻麟趾之美汉命六官亦树犬牙之制【唐彭王仅传】叶犬牙于汉制光麟趾于周诗【陆扆棣王制】
　　好诗楚元王交髙祖少弟也好书多材艺少时尝与鲁穆生白公申公俱受诗于浮丘伯元王好诗诸子皆读诗申公始为诗传号鲁诗元王亦次之诗传号曰元王诗王敬礼申公等穆生不嗜酒元王每置酒常为穆生设醴及王戊即位常设后忘设焉穆生退曰可以逝矣醴酒不设王之意怠不去楚人将钳我于市遂谢病去【上】
　　千里驹鲁王少时数言事召见甘泉宫武帝谓之千里驹【前传】
　　事文类聚以千里驹入河间王事内盖同名之误
　　平台梁孝王文帝子也筑东苑方三百余里广睢阳城七十里大治宫室为复道自宫连属于平台三十余里【前传】孝王与邹枚司马相如之徒游于平台之上齐随郡王子隆居序云西园多士平台盛賔邹马之客咸在伐木之歌屡陈是用追芳昔娱神逰千古【水经注】
　　兎园孝王好营宫室苑囿之乐作矅华宫筑兎园园中有百灵山有肤寸石落猿岩栖龙岫又有鴈池池问有鹤洲鳬渚其诸宫观相连延亘数十里竒果异树珎禽恠兽毕有王日与宫人宾客弋钓其中【三辅黄图】
　　忘忧馆孝王逰于忘忧之馆集诸逰士各使为赋韩安国作几赋不成邹阳代作邹阳安国罚酒三升赐枚乗路乔如绢人五匹【西京杂记】
　　宗英河间献王徳修学好古实事求是从民得善书必为好冩与之留其真加金帛赐以招之所得尚书周官仪礼礼记其学举六艺脩礼乐被服儒术造次必于儒者山东诸儒者从而游武帝时献王来朝献礼乐对三雍宫【前传】景十三王河间贤明礼乐是脩为汉宗英【上】夫唯大雅卓尔不羣河间献王近之矣【賛】闲诗西楚好礼北河【沈约为晋安王谢章】好礼慙河敦诗愧楚【为安乐王谢章】
　　日华宫河间王筑日华宫置客馆二十余区以待学士自奉养不逾宾客【西京杂记】
　　为善最乐东平王苍光武子也好经书美须髯腰带十围永平中朝京师还国明帝手诏国中传曰辞别之后瞻望永怀诵及采菽以增叹息日者问东平处家何等最乐王言为善最乐其言甚大副是要腹矣又上光武受命中兴颂帝甚善之以其文典雅特令贾逵为之防诂【本传】法琳上秦王启云殿下好善为乐迈彼东平温易是欢更方西楚【广明十一】晋郑佐周功宣于寅亮间平辅汉业崇于藩屛【唐荆王元景册】
　　善书北海敬王睦齐王縯孙也少好学博通书传能属文又善史书当世以为楷则及寝病帝驿马令作草书尺牍十首【后汉】
　　西园曺子建公防诗云公子敬爱客终宴不知疲清夜游西园飞盖相追随明月澄清景列宿正参差秋兰被长坂朱华冒绿池隋于仲文答谯王诗未陪东阁赏独咏西园篇禇亮和望月应魏王教诗所欣东馆里预奉西园篇上官仪诏册周王文西园孤月秀心镜而齐明小山丛桂偃情由而并烈
　　引旷独秀齐豫章王嶷在宋时尝诣袁粲粲谓人曰后来佳器也建元中颇有代嫡之意而嶷事世祖恭悌尽礼未尝违忤颜色故世祖友爱亦深及薨武帝哀痛特至敕王融为铭云半岳摧峯中河坠月帝流涕曰此正吾所欲言也羣吏中乐蔼刘绘与竟陵王子良牋欲率僚吏立碑蔼又与沈约书请文刻石约答曰丞相风道引旷独秀生民冠冕彛伦仪刑防内自非一世辞宗难或与此歘酧令防便是以礼许人【南史齐书】
　　儒林馆清河王怿亲王中最有名行第宅豊大□于髙阳西北有楼出凌云台目极京师楼下有儒林馆退宾堂土山钓台冠于当世叙峯入牖曲沼环堂树响飞嘤堦丛花药怿爱宾客重文藻至于清晨明景眺望南台芳醴盈佳宾满席使梁王愧兎园之游陈思慙雀台之燕【伽蓝记】
　　登僊临淮王彧博通典籍辨慧清恬性爱林泉又重宾客至于春风扇扬花树如锦晨食南馆夜游后园俊民满席羽觞流行诗赋并陈清言乍起莫不饮其奥忘其偏恡焉是以入彧室者谓登僊也【上】
　　撰书彭城王勰字彦和敏而耽学雅好属文既无山水之适又絶知己之逰敦尚文史物务之暇披览不辍撰自古帝王贤达及魏世子孙为三十巻名曰要畧【魏书书史】宗室领袖任城王澄少而好学文明太后引见诫属之顾谓李冲曰此儿风神吐发徳音闲婉当为宗室领袖后为中书令萧使庾荜来朝见澄音韵遒雅风仪秀逸谓主客郎张彛曰往魏任城以武著称今魏任城乃以文见美也【本传】文宣贞固俊逺郁为宗杰社稷是任其栋梁之望也【史臣】
　　俊悟乐梁王萧大圜简文子也防而聪敏神情俊悟元帝尝自问五经要事数十条大圜辞约指明应答无滞元帝甚叹美之因曰昔河间好学尔既有之临淄好文尔亦兼之然有东平为善弥髙前载吾重之爱之尔当效焉【周书梁书南史俱不载】
　　无长霍王元轨髙祖子也太宗尝问羣臣曰朕子弟孰贤魏徴对曰臣愚闇不尽知其能唯吴王数与臣言未尝不自失上曰卿以为前代谁比徴曰经学文雅亦汉之东平也后在徐州唯与处士刘平为布衣之交人或问平王之长平答曰无长问者怪而复问之平曰夫人有短所以见其长至于霍王无所不备吾何以称之哉【旧唐】
　　朱邸朱邸方开效蓬心于秋实【谢眺牋】分以白茅锡其朱邸【陆扆棣王制】
　　公主
