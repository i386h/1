<!-- { "loadSidebar": true } -->
　　府尉主盐先主定益州置盐府尉主盐鉄之利【蜀志】食饼知盐生卫伦以即应防于京师过予而论及于味伦称魏故侍中刘子食饼知盐生精味之至也予曰昔师旷织劳薪易牙别淄渑子之妙抑未乎伦曰晋师旷易牙古之精也魏之子今之妙也予何间焉【皇甫諡晏春秋】
　　味盐生晋符朗元逹识味防稽王道子设食食之极江左精馔食记问曰关内食熟若此朗曰皆好惟盐味少生即问宰夫果如其言【襄景春秦书】
　　盐自供郭文子文举隠居吴兴无余杭大辟山中桓着鹿裘葛巾不饮酒食肉区种菽麦采草叶木实盐以自供人或酧下价者亦即与之【晋书】
　　求盐摇指豫章王大防賔僚张融食炙始行毕行炙人便去融欲求盐蒜口终不言方食摇指半日乃息【宋书】防不食盐崔慰祖父防不食盐母曰汝既无兄弟又未有子息毁不防性故当不进肴羞耳如何去盐吾今亦不食矣慰祖不得已从之【齐书】
　　九种世祖南伐遣李孝伯赐刘义防等盐各九种并胡皷季孝伯曰有后诏凡此诸盐各有所宜白盐食盐主上自所食黒盐治腹胀气刮取末之六铢以酒下胡盐治目痛戎盐治诸疮赤盐駮盐臰盐马齿盐四种非食盐【后魏书】
　　盐数十斛沮渠蒙逊平酒泉于宋繇室徳书数千卷盐米数十斛而已蒙逊叹曰孤不喜尅李氏欣得宋繇耳揾盐大咸侯景防台城晏集其党又召僧道取肉揾盐以进景问曰好不景荅所根大咸僧通曰不咸则烂及景死王僧辨截其二乎送齐宣又传首徃江陵果以盐五斛置腹中送于建康暴之于市百姓争取屠脍食皆尽【梁书】
　　灶官崔暹奏请海沂煑盐有利军国文襄以问崔昻昻曰亦既官煑断之灶官力虽多不及人广诸淮开市薄为灶税私馆给彼此有宜朝廷从之【北齐】
　　不食水病房景伯母亡居防不食盐菜因此遂为水病积年不愈【上】
　　状如方印武徳中长安古城盐渠水生盐色红白味甘状如方印【唐书】
　　废井生盐左右神防盐州行营节度使胡盐昌皆表奏初城盐州卤中获壤土又置烽堡水路逥逺即时有酒废盐井悉生盐事符圣徳可谓天讃请宣付史馆制可正盐官灋刘晏正盐官灋以禆用度
　　地产瑞盐韩滉判度支方是时潦败河中盐滉奏地产瑞盐此土徳之瑞帝疑遣諌议大夫蒋镇廉状镇畏滉还乃贺帝且请置祠号宝应灵庆池
　　官自鬻盐韦处厚再迁中书舎人张平叔以言利得幸以帝建言官自鬻盐宠天下之财宰相不能诘下群臣议处厚发下难诮其迂谬平叔愧缩遂
　　三万斛刘晏京师盐暴贵诏取三万斛以胆关中自州四旬至都人以为神
　　官无遗利初摧盐起于第五琦及刘晏伐其任法术精宻官无遗利初嵗入钱六十万贯李嵗十倍而人无厌苦大厯末通计一嵗征赋所入而盐醝当天下大半之赋
　　致盐灵座李晟既薨城盐州复故池以新盐赐宰相帝思晟乃致盐灵座
　　佐军食王仲荣中人田令孜怒重荣据盐池之饶于时巨冦甫定国用大乏诸军无所仰而令孜为神防军使建言请二池领属盐鐡佐军食重荣不许奏言故事嵗输盐三千乘于有司则斤所余以赡军天子遣使者输防不听
　　蛤垜盐池李师古棣州有蛤垜盐池嵗产盐数十万斛李长卿以州入朱滔独蛤垜为李纳所据以专利后徳棣入武王俊纳乃筑垒徳州南跨河以守蛤垜谓之三
　　煑海取盐郑畋请以岭南盐鐡委广州节度使韦荷嵗煑海取盐四十万缗市防吉米以赡安
　　具舟以载杜中立以防为义武节度使旧傜车三千乘嵗挽盐海濒民苦之中立置飞雪将数百人具舟以载自是民以劳军食足矣
　　盐屯姜师度为河中尹安邑盐屯涸废师度大发卒洫引其流置盐屯公私收利不赀
　　条上新法卢正初两池盐法得费不相偿正使判官司空与检钩厘正条上新法即表与两池使自是课入嵗倍用度頼之
　　计口授盐卢商为苏州刺史吏以盐法求羸赀民愈困商令计口授盐无常额人便之
　　防盐司空与当大中时卢正管盐鐡表为安邑两池防盐使先是法疏阔吏轻触禁与为立约数十条莫不以为宜
　　火井煑盐临卭火井诸葛亮徃视之后火益盛以盘贮水煑之则得盐后人以火投井中火即防至今不然【物志】倒盐江中姚彪至武昌遇风与沈浙渚守风粮尽用江遣人从彪贷盐百斛彪得书不荅勑左右倒盐百斛着江水中曰明吾不惜所与耳【笑林】
　　颗白似玉髙昌国遣使贡盐二颗颗大如斗状白似玉帝以其自万里絶域而来献数年方逹命杰公迓之谓其使曰盐一颗是南烧羊山月望収之者一是北烧羊山非月望収之者使者具陈盐奉王急命故非时尔因问紫盐防珀云自中路遭北凉所夺不敢言之帝问杰公曰群物之异对曰南烧羊山盐文理粗北烧羊山盐文理宻月望収之者明彻如氷以毡槖煑之可验交河之间平碛中掘深数尺有末盐如红如紫色鲜味甘食之止痛更深一丈下有防珀黒逾纯漆或大如车轮末而服之攻妇人小肠癓瘕诸疾彼国珎异必当致贡是以知之【渠四公子记】
　　酸水如陵州盐井隂气袭人入者輙死侯入井则随雨施王后人以木盘贮水凿窍酸水如雨防于井上【笔谈】至华盐胡中有盐莹澈如水晶谓之玉华盐【金楼于】白盐崖有盐如水精谓之君王盐【酉阳杂俎】盘中只有水晶盐石子盐河东有印成盐西方石子盐胡中青盐五原紫盐波斯之盐也【广志】
　　五色盐按盐有赤盐紫盐黒盐青盐黄盐亦有如虎如印如繖如石如水晶状者【北户録】北狄有青盐五原有紫盐【物志】天竺国有黒盐【续汉书】西海南有青盐紫盐池盐方寸半食味甚美【西域记】
　　红盐恩州有盐塲色如绛雪验之即由煎时染成差可爱也五代于阗晋天福二年遣使来贡红盐
　　桃花盐郑公防云琴湖池桃花盐色如桃花随月盈缩在张掖西北
　　盐花山龙巢山旁有盐池水色白上有紫菱四邉青泥十一月中池左右十余里地草上如霜弥日不什尝之乃盐味世谓之盐花山【襄记】
　　石盐天竺有水其名恒源一号新陶水特甘香下有石盐状如石英白如水精味过香卤万国毕仰【由州异物志】伞子盐蜀瞿滩有盐井一百所巴川资以自给粒大者方寸中央隆起形如张伞名曰伞子盐有不制者形亦必方异于常盐矣晋书地道记云入汤口四十三里有石煑以为盐石大者如升小者如拳煑之水竭盐成【水经注】为枕髙昌国出赤盐其味甚美复有白盐其形如玉髙昌人取以为枕贡之中国【后魏书】
　　盐泽朔方县有大盐池其盐大而青白名曰青盐又曰戎盐入药用汉置典官【魏土地记】
　　炭神李嗣昭守上党为汴人所围城中盐炭尽嗣昭告天地俄而地生咸取以煎盐其美又复掘得石炭晋王自将解围躬奠其地立二庙曰盐神炭神【海録】
　　嵗给万三千石髙保融明宗时嵗给以盐万三千石后不复给及世宗平淮故命奉州给之【南平世家】
　　盐池减水宋真宗祥符间解州盐池减水帝遣使持诏至州祈祷使至夜夣城隍告曰盐池涸者患在主盐池之神蚩尤也昔蚩尤与轩辕帝争战帝杀之至今遗迹尚存闻朝廷创立祖殿蚩尤懐讐故竭盐池耳使者闻神语觉囬奏于帝既而蚩尤数数搆患形诸夣寐群臣具奏遣使信州龙虎山语天师至阙下举英勇一将制之天师奉防召来即蜀关将军乃真君也召至现形帝故喻之乃命徃解州勦除尤盐池如故帝遣王钦若赍诏至王泉山致享祠下以谢神贶复新其庙赐额曰义勇武安王徽宗朝加封崇寜至道真君【吴郡关柌宋刻】穴涌盐诃陵最富有穴自涌盐
　　盐田鄯善之东龙城之西南地广十里皆为盐曰行人所经牛马皆布毡卧焉【酉阳】
　　龙城累棊姜頼之墟今称龙城恒溪无道以感庭上帝赫怒溢海荡倾刚卤千里蒺防之形其下有盐累棊而生【凉州异物志】
　　三色盐山二岳三色为质者者如丹黒者如漆小大从意镂之冩物作兽辟恶佩之为吉戎盐可以疗疾【上】咸石汶山越隽煑盐法各异汶山有咸石先以水溃既而煎之越隽先烧炭以盐井水沷炭刮取盐【益州记】北海南海之贝北海之盐【尸子】
　　清池盐有清池盐正四方广半寸其形扶踈似有人耕池旁地取池水波种之去勿逥頋即生此盐【金楼子】石盐涨海州有湾中常出自白盐峄峄如湾细石子天竺国有新陶水水甘美下有石盐白如水精【南州异物志】郇瑕延笃与季文徳书云晋国郇瑕氏之盐
　　江夏崔骃慱徒论云江夏之盐
　　盐生于水盐体因于水故或水但于水故或与土杂产于地多则于海濵但未必千里相此耳煑盐与海同河东有印成盐而方有石水盐皆生于水北胡中有青盐五原有紫盐波斯国有白盐如细石子【广志】
　　百事之盐盐人掌盐之政令以共百事之盐祭祀共其苦盐散盐賔客共其形盐散盐王之膳羞共饸盐后及世子亦如之凡齐事鬻盐以待戒令【周礼】
　　油
　　煎油无烟煎油水气尽无烟不复沸则还冷得水而焰起飞散【慱物志】
　　从风灌炬孙权至合肥新城满宠驰徃赴募壮士数十人折松为炬灌以麻油从上风放火烧残攻具【魏志】多持油炬黄初三年车驾幸宛使夏侯尚率诸军与曹真共围江陵权将诸葛瑾与尚军对江权度入江中渚而分水军于江中尚夜多持油船将步骑万余人于下流潜渡攻瑾诸军夹江烧其舟船水陆并攻破之【上】麻膏火燃元康三年武库火检校是工匠盗库中恐罪乃投烛着麻膏中火燃【王隠晋书】
　　储油纵火齐王冏起义孙秀多敛苇炬益储麻油于殿省为纵火具【上】
　　油灌髪瘕宫人患腰痛牵心发则气絶徐文伯视之曰髪瘕以油灌之吐物如髪引之长三尺头已成蛇能动滛悬之滴尽唯一髪【木草】
　　减油防火沈约年十三而遭家难潜窜防赦乃免既而流寓孤贫笃志好学昼夜不释卷毋恐其以劳生疾常遣减油防火【梁书】
　　积油二百张纉为湘州刺史州境大寜晓好积聚多冩书数万卷有油二百斛采千石他物称是【上】
　　灌油掷馿侯景攻台城为曲项木馿攻城吞石不能制羊侃作雉尾炬施鐡鍦以油灌之掷馿上焚俄尽剥面油煎初侯景既南奔魏相髙澄命先剥景妻子面皮悉以油煎杀之
　　灌木益火卫史王真作乱率其党袭肃章门不得入乃纵火烧之尉迟运惧火尽真党得尽乃取油灌木以益大火势转盛真不得进乃退【后周书】
　　柰和凎燥柰油柰实和之以凎绘上燥而发之形似油也杏油亦如之【释名】
　　酱
　　成于盐醤成于盐而醎于盐夫物之变有时而重【风俗通】雷不作醤雷不作醤俗説令人腹内雷声按子路感雷精而生尚刚好勇死卫人醢之孔子覆醢毎闻雷心恻怛耳【上】
　　覆瓿刘歆谓杨雄云今学有禄利然尚不能明易又如何吾恐后覆醤瓿也【汉书】
　　用醤濡鸡醢醤实蓼濡鱼卯醤食蓼濡鼈醢醤实蓼鱼脍芥醤麋腥醢醤【礼记】
　　豆醤恶雷作豆醤恶闻雷此欲使人急作不欲积乆【论衡】覆瓮陆机入洛欲为三都赋闻左思作之抚掌而笑与弟书云此间有伧父欲作三都赋须其成当以覆醤耳【世説】
　　匏醤调菜孝武尝谓王谟作四时诗云匏醤调秋菜白醝解冬寒【宋书】
