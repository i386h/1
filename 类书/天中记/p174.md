<!-- { "loadSidebar": true } -->
　　太宗讳世民故令弃皆去世而从云漏泄缧绁皆去世而从曵世之与云形相近与曵声相近者皆从云则泄为沄矣故又从云而变为曵也民则易而从氏昬愍泯之类至今犹或从氏也【防宦纪闻】
　　髙宗讳治凡言治皆曰理章环云至理之主不代出陆贽曰与理同道罔不兴脇从罔理韩文防问埀衣裳而理无为而理宗讳隆基太一神君基民基并改为其字隆州为阆中代宗讳豫以豫章为钟陵以薯蓣为薯药德宗讳适改括州为处州穆宗讳恒以恒山为常山宋讳太祖讳匡卖香印者呼鸣锣仁宗讳呼蒸饼为吹饼【青箱杂记】大中祥符有神降自称宋祖名朗诏中外不许斥犯【宋朝事实】朗山改为磪山　髙宗讳构避嫌名者仍其字更其音者勾涛是也加金字者钩光祖是也加丝字者絇纺是也如草头者苟谌是也改为句字者句思是也增勾龙者如渊是也句龙去上一字者大渊是也【野语】
　　后讳吕后讳雉封禅书谓野鸡夜雊晋简文郑后讳阿春以春秋为阳秋富春为富阳蕲春为蕲阳武后讳曌以诏书为制书鲍照为鲍昭中宗太子重照为重润全鳯花中都习宫闱嫉语谓鳯儿花光宗后慈懿李氏之生鸑仪于黑氓名曰凤娘迨正位坤极六宫避旧讳称曰好儿女花【四朝闻见录】
　　后家讳王元后父讳禁以禁中为省中武后父讳华以华州为太州【野语】
　　国王讳赵辟石勒讳罗勒为兰香马勒为辔钱武肃王讳镠刘家为金家留住为驻住【上】苏州许墅本名虎疁唐氏讳虎钱氏讳镠因改名【吴地记】杨行宻据江淮至今滁人谓【荇溪为菱溪以杏为甜梅】州民呼蜜为蜂糖【轮府名谈】梁朱温父讳诚改城曰墙又改曰州如东都州南州北是也【云漫抄】闽人避王审知讳沈氏去水为尤
　　杨行宻父名怤与夫同音改文散诸大夫为大卿御史大夫为御史大卿至有兴唐寺钟题志云金紫光禄大兼御史大及银青光禄大皆直去夫字
　　戊字与茂同音俗呼为务呉中术者及北人语多曰武旧五代薛史梁开平元年司天监上言日辰内戊字请改为武以戊类成字也
　　家讳司马迁以父讳谈史赵世家以张孟谈为孟同季布贵人赵谈为赵同与任安书同子参乘爰丝变色王羲之祖讳正每书正月为初月或作一月余则以
　　政字代之　范晔父名泰后汉书郭林宗为郭太郑公业为郑太　李翺父名楚金故为丈皆以今为兹　苏子瞻祖名序故以序为叙或改作引字
　　孔氏杂説范晔父讳防后书以防为太李翺父楚金【云　云】事文类聚落晔父防字及下句合璧抄之即以楚金为晔之父误甚晋书羲之祖正野语以为父旧唐翺父楚金野语以为祖俱误
　　同官太元十三年召孔安国为侍中表以王瑜名犯私讳不得连署求解有司议云名终讳之有心所同闻名心瞿亦明前诰而礼复云君无所私讳大夫之所有公讳无私讳王祐名犯父讳聼许换曹盖是恩出制外耳夫皇朝礼大百僚备职编官列署动相经渉若以私讳人遂其心则移官易职迁流莫已【晋礼志】
　　晋陵晋东海王越世子名毗中宗为越所表遣渡江故改毗陵为晋陵【舆地志】
　　改门始安贞王道生字孝伯太祖次兄也子凤字景慈卒于宋世明帝赠始安静王改华林鳯庄门为望贤门太极东堂尽凤鸟题为神乌而改鸾乌为神雀【齐书】范讳殷淳子孚有父风尝与侍中何朂共食孚尽朂云益殷莼朂司空无忌子也孚徐辍筯曰何无忌讳【南史】
　　被代王亮王攸之子为晋陵太守在职清公有羙政时有晋陵令沈瓉之性麄踈好犯讳亮亮不堪遂啓代之瓉之怏怏乃造坐云下官以犯讳被代未知明府讳若为攸字当作酋傍安犬犹为犬傍安酋猷若有心悠无心攸乞告示亮不及履下床跣而走瓉之抚掌大笑而去【南史】今本及通志作无骹尊傍犬为犬傍无骹尊【上】哭讳梁世谢举甚有声誉闻讳必哭为世所讥又臧逢世臧严之子也笃学脩行不坠门风孝元经牧江州遣徃建昌督事郡县民庶兢脩牋书朝夕辐辏几案盈积书有称严寒者必对之流涕不省取记多废公事物情怨骇竟以不办而还此竝过事也【顔氏家训】
　　不为照字刘縚缓绥兄弟竝为名器其父名昭一生不为照字唯依尔雅火傍作炤耳然凡丈与正讳相犯当自可避其有同音异字不可悉然吕尚之儿如不为上赵壹之子傥不作一便是下笔即妨是书皆触也【上】寛雅宗如周以府僚随萧詧至度支尚书尝有人诉事于如周谓为经作如州官也乃曰某有屈滞故来诉如州官如周曰尔何小人敢呼我名其人慙谢曰祗言如周官作如州不知如周官名如周早知如周官名如周则不敢唤如周官作如州如周乃笑曰令卿自责见侮反深众咸服其寛雅【北史】
　　触触生熊安生字植之将通名见徐之才和士开二人相对以徐之才讳雄和士开讳安乃称触触生群公哂之【上】
　　镵石韦臯为西川节度使没蜀人徳之见其遗像必拜凡刻石着臯名者皆镵其文尊讳之【新唐】
　　误犯韩仆射臯为京兆尹时久旱祈县官读祝文一一心记公之家讳及称官衘毕而误呼先相公名公但然因命重读亦不之罪在夏口尝病小疮令医膏药药不濡公问之医云天寒膏硬公笑曰韩臯实是硬竟不以为过是得大贤体矣【因话录】
　　讳乐韦有翼尚书有重名平生不饮酒不务欢笑为家讳乐故也【谓田録】
　　麻膏相公崔五拜相权倾天下险诵可畏其父慎由人改呼油为麻膏避其讳时号为麻膏相公
　　讳石石昻节度使符习髙其行召以为临淄令习入朝京师监军杨彦朗知留后事昻以公事至府上谒賛者以彦朗讳石更其姓曰右昻趋于庭仰责彦朗曰内侍奈何以私害公昻姓石非右也彦朗大怒拂衣起去昻即趋出解官还于家语其子曰吾本不欲仕乱世果为刑人所辱子孙其以我为戒【五代史】
　　无寸道冯道之在中书也有举子李导投贽所业冯相见之戯谓曰老夫名道秀才不可谓不知然亦名道于礼可乎李抗声对曰相公是无寸底道字小子有寸底道字何谓不可公笑曰老夫不惟名无寸诸事亦无寸吾子可谓知人矣了无怒色【五代史补】道门客讲道徳首章有道可道非常道门客见道字是冯名乃曰不敢説可不敢説非常不敢説【籍川笑林】
　　贯为千钱元瓘浙江人以一贯为一千【猗觉寮】
　　凖去十冦凖当轴人逊其讳去十为准至今诗书承用之【求劒录】
　　汉曰兵士承平时有宗室名宗汉自恶人犯其名谓汉子曰兵士举宫皆然其妻供罗汉其子授汉书宫中人曰今日夫人召僧供十八大阿罗兵士大保请宫教防兵士书都下閧然以为笑【老学庵笔记】
　　婢请罚薛肇明谨事蔡元长至戒家人避其名宣和末有朝士新买一婢颇熟事用防客命出侑焉忽一客语及京字婢遽请罚酒问其故曰犯太师讳一座骇愕婢具述先在薛太尉家每见与賔客防饮有犯京字者必举罚平日家人误犯必加叱詈太尉脱或自犯则自批其颊以示戒云【问燕常谈】
　　良臣为贼钱良臣自讳其名防子颇慧凡经史中有良臣字輙改之一日读孟子今之所谓良臣古之所谓民贼也遂改云今之所谓爹爹古之所谓民贼也殊为可笑【稗史】
　　墨池皮掤朝奉郎王僧彦父名师古尝自呼砚为墨池谓鼓谓皮掤人或误犯輙以他事中之曽知岭南一郡有李彦古者以进纳得官过郡请谒遂题刺云永州司户参军李墨池皮掤谨祗侯参僧彦一见大喜示其子弟曰奉人当如此矣【续墨客挥谈】
　　二十为念呉主之女名二十而江南人呼二十为念而北人不为之避也【兼明书】
　　圣
　　加筭黄帝曰凡人生一日天帝赐筭三万六千入赐纪二十圣人得三万六千七百二十月人得三万六千一纪主一嵗圣人加七百二十【河图】
　　纪符五百载圣纪符【考灵曜】
　　受图四千五百六十嵗精反初握命乙起河出图圣郑思郑注曰圣谓尧也天握命人当起者河乃出圗尧帝尧舜而思之以受厯数也【上】
　　徳合天地哀公曰何谓圣人孔子曰所谓圣者合德于天地变通无方穷万事之终始恊庶品之自然敷其大道而遂成情性明并日月化行若神下民不知其徳覩者不识其邻此谓圣人也【家语】
　　知通大道哀公曰敢问何如可谓圣人矣孔子对曰所谓圣人者知通乎大道应变而不穷能测万物之情性者也故其事大配乎天地参乎日月杂乎云总要万物穆穆纯纯其莫之能循若天之司莫之能职百姓淡然不知其善若此则可谓圣人矣【大戴礼】
　　西方啇太宰见孔子曰邱圣者与荅曰圣则邱何敢曰三王圣者与荅曰三王善任智勇者圣则邱弗知曰五帝圣者与荅曰五帝善在仁义者圣则邱弗知曰三皇圣者与荅曰三皇善因时者圣则邱弗知啇曰然则孰者为圣孔子曰西方圣者不治而不乱不言而自信不化而自行荡荡乎民无能名焉【列子】
　　不谋圣人不谋恶用知不斵恶用胶无丧恶用徳不货恶用啇四者天鬻也天鬻也者天食也既受食于天又恶用人有人之形无人之情【荘子】
　　利器圣人者天下之利器也非所以明天下也【上】天行圣人之生也天行其死也物化静而与隂同徳动而与阳同波不为福先不为祸始感而后应迫而后动不得已而后起【上】
　　道之管脩百王之法若辨白黑应当时之变若数一二则可谓圣人矣圣人也者道之管也天下之道管是矣百王之道一是矣【茍儒效】圣人者道之极也
　　资隂阳圣人之生必资于隂阳隂阳之理即圣人所尽但尽隂阳之理则照之本自见此谓不求于自知而理尽自然知者也【五经钩沉】
　　生知生而知之者上也问曰孰生而知之乎荅曰圣人二仪既判悬象列晖八风有序四气错御覧日月而达隂阳之数消摇八节俯仰黄弥纶天地之体穷竟有生之机瞻天为师用醒已心故曰生知不亦审乎【上】民之父母圣人者民之父母也母能生之能养之父能教之能诲之圣王曲偹之者也能生之能食之能教之能诲之也为之城郭以居之为之宫室以处之为之庠序之学以教诲之为之列地制畆以饮食之故书曰作民父母以为天下王此之谓也【书大】
　　脩本圣人内脩其本而不外饰其末保其精神偃其智见故漠然无为而无不为也澹然无治而无不治也【淮南】贯物圣人内脩其道术而不外饰仁义不知耳目之宜而游乎精神之和若然者横廓六合兼贯万物此圣人之游也【上】
　　与道沉浮圣人将养其神和柔其气平夷其形而与道沉浮俛仰恬然则纵之迫则用之其纵之也若委衣其用之也若发机如是则万物之化无不偶百事之变无不应【上】
　　若镜圣人若镜不将不迎应而不藏【上】
　　待时夫圣人者不能生时时至而弗失也【覧】事或不可前规物或不可虑卒然不戒而至故圣人畜道以待时【説山】圣人随时而举事因资而立功守清道抱雌节因循而应变常后而不先【文子】
　　谋府圣人不为名尸不为谋府不为事任不为智主藏无形行无迹游无朕不为福先不为祸始保于虚无动于不得已【淮诠言】
　　足誉圣人不为可非之行不僧人之非已也脩足誉之徳不求人之誉已也不能使祸不至信已之不迎也不能使福必来信已之不攘也【上】
　　衢尊圣人之道犹中衢而致尊耶过者斟酌多少不同各得其所宜【上】
