<!-- { "loadSidebar": true } -->
　　虎挒枭磔始皇方虎挒而枭磔噬士犹腊肉也【杨重黎】自营始皇既吞天下召羣臣而议曰吾徳出于五帝吾将官天下谁可使代我后者鲍白令之对曰陛下行桀纣之道欲为五帝之禅非陛下所能行也始皇大怒曰令之前若何以言我行桀纣之道也趣説之不解则死对曰陛下筑灵于云宫殿五里建千石之钟万石之虡妇女连百倡优累千兴作骊山宫室至雍相继不絶所以自奉者殚天下竭民力偏驳自私不能以及人所谓自营仅存之主也何暇比徳五帝欲官天下哉始皇闇然面有慙色久之曰令之之言乃令众丑我【説至公】巢杖秦以刑罚为巢故有覆巢破卵之患以赵髙李斯为杖故有倾仆缺覆之祸何哉所任非也【陆贾新语】
　　献蒲为脯二世时赵髙用事乃先献蒲为脯指鹿为马以验羣臣【古今注风俗通】赵髙欲作乱或以青为黒黒为黄民言从之至今语犹存也【郑礼器注】崔琦对梁冀曰将使黄改色马鹿易形乎【后汉文传】
　　汉阶桀纣是汤武之梯秦项是大汉之阶四逆不兴则四顺不升【周生烈子】
　　夘金有人夘金握天镜【春秋録孔法】夘金出轸握命孔符【尚书考灵曜】帝命验云贼起蜚夘生虎注贼始皇虎髙祖出轸有人雄起戴玉英祈旦失防亡其金虎东南纷纷注精起昌光出轸已图之【上金虎喻秦君】
　　什殷周汉兴以来传文未逺以所闻见伍唐虞而什殷周焕炳郁郁莫盛于斯【论衡佚文】
　　总万廷髙皇摄政总万廷四海归咏治威明文徳道化承天精元祚兴隆协圣灵【龙鱼河图】
　　凤举髙帝龙飞凤举于楚宋之间山东子弟为辅【盐铁国病】光武龙兴凤举取天下若拾遗何以不及汤武【论衡齐世】优五代尭以唐侯入嗣帝位舜以司徒因尭授禅禹以司空縁功代舜汤由七十里文王百里武王为西伯袭文王位五代之起皆有因縁力易为也髙祖从亭长提三尺剑取天下光武由白水奋威武海内无尺土所因一位所乗直奉天命乐推自然此则起髙于渊洿为深于邱山也比方五代孰者为优【论衡恢国】
　　七制大哉七制之主其以仁义公恕统天下乎其役简其刑清君子乐其道小人懐其生四百年间天下无二志其有以结人心乎终之以礼乐则三王之举也【文中天地】蜀三杰征士傅干曰刘备寛仁有度能得人死力诸葛亮达治知变正而有谋而为之相张飞闗侯勇而有义皆万人之敌而为之将此三人者皆人杰也以备之畧三杰佐之何为不济也【蜀志二】















　　天中记巻十一
<子部,类书类,天中记>
　　钦定四库全书
　　天中记巻十二
　　明　陈耀文　撰
　　诞圣
　　履迹诗含神雾曰太迹出雷泽华胥履之生宓牺宋均注曰雷泽地名华胥伏牺母孝经钩命诀曰华胥履迹恠生皇牺注迹灵威仰之迹也履迹而生以为竒恠也青虹绕身庖牺所都之国有华胥之洲神母游其上有青虹绕身母久而方防即觉有身歴十二年而生庖牺长头脩目齿龙唇眉有白毫须垂委地【拾遗记】仇夷山四絶孤立太昊之治伏牺生处【遁甲开山图】伏牺人头蛇身以十月四日人定时生【帝系谱】
　　龙感炎帝神农氏姜姓也母曰任已有蟜氏女也曰女登为少典正妃游华山之阳有神龙首感女登于尚羊生炎帝人身牛首长于姜水有圣徳继无懐之后【世纪】帝魁孝经钩命诀曰任巳感龙生帝魁郑曰任巳帝魁之母也魁神农名【已或作姒】仰不覩炎帝帝魁之美【东京赋】电绕斗枢黄帝名轩北斗黄帝之精母地只之女附宝之郊野大电绕斗枢星耀感附宝生轩胷文曰黄帝子【河图挳拒】黄帝有熊氏少典之子姬姓也母曰附宝其先即炎帝母家有蟜氏之女附宝见大电光绕北斗枢星照于郊野感附宝孕二十四月而生黄帝于夀丘长于姬水【世纪】司空季子曰昔少典取于有蟜氏生黄帝炎帝黄帝以姬水成炎帝以姜水成成而异徳故黄帝为姬炎帝为姜二帝用师以相济也异徳之故也【晋语】孝经钩命诀曰附宝出降大灵生帝轩注电黄精轩辕气也轩黄帝名
　　虹流华渚春秋元命苞曰黄帝时大星如虹下流华渚女节梦接意感生白帝朱宣宋均曰华渚渚名也朱宣少昊氏
　　渚为陵少昊生于稚华之渚其渚一旦化而为陵郁郁葱葱焉【休子】
　　瑶光贯月颛顼髙阳氏母曰景仆蜀山氏女为昌意正妃谓之女枢金天氏之末【世纪】瑶光之星如蜺贯月正白感女枢于幽房之宫生黑帝颛顼【河图着命】颛顼生十年而佐少昊十二年而冠二十二而登帝位【世纪】闾丘卭对齐宣王曰昔者颛顼行年十二而治天下【新防】
　　龙婚尧母庆都有名于世盖大帝之女生于斗维之野常在三河之南天偶大雷电有血流润大石之中生庆都长大形像大帝常有黄云覆盖之梦食不饥及二十年寄伊长孺家出观三河之首常若有神随之者有赤龙负图出庆都督读之云赤受天运下有图人衣赤光面八彩须长七尺二寸鋭上豊下足履翼宿署曰赤帝起成天下宝奄然隂风四合赤龙与庆都婚有娠龙消不见既乳视尧如图表及尧有知庆都以图予尧【春秋合诚图】赤龙感之孕十四月而生尧于丹陵【宋符瑞志】
　　感枢星瞽瞍妻曰握登见大虹意感而生舜于姚墟故姓姚氏【世纪】书帝命验云姚氏纵华感枢注纵生也舜母握登感枢星生舜重华枢如虹也河图注命云握登见大虹意生黄帝谓舜
　　流星贯昴崇伯鲧取有莘氏女谓之女志【系本】志是谓脩已出行见流星贯昴梦接意感又吞神珠薏苡胷拆而生禹于石纽【帝王纪】鲧娶于有莘氏之女名曰女嬉年壮未孳嬉于砥山得薏苡而吞之意若为人所感因而姙孕剖胷而产髙密【呉越春秋】
　　月精女狄莫及石纽山下泉中得月精如鸡子爱而吞之遂孕十四月生夏禹【开山图荣氏注】
　　白帝精禹白帝精以星感【帝命验】命星贯昴【钩命诀】生发于背【繁露】首戴钩钤足文履已胷怀玉斗【雒书灵准聴】姚氏以禹胷有黑子如北斗郑谓怀旋玑玉衡之道戴钤谓有骨表如钩钤星也
　　吞卵高莘氏之世妃曰简狄以春分鸟至之日从帝祀郊禖与其妹浴于丘之水有鸟衔卵而坠之五色甚好二人竞取覆以玉筐简狄先得而吞之遂孕胷剖而生契受封于商【宋符瑞志】鸟翔水遗卵于流娀简拾吞生契封啇【书中】有娀氏有二佚女为之九成之台饮食必以皷帝令燕往视之鸣若谥隘二女爱而争抟之要以玉筐少选发而视之燕遗二卵北飞遂不及二女作歌一终曰燕燕往飞【吕览音初】
　　玉卫彪傒见单穆公曰昔孔甲乱夏四世而殒王勤商十有四叶【今本作世】而兴帝甲乱之七世而殒后稷勤周十有五世而兴【周语】宗有司谓夏父弗忌曰自王以及主癸莫若汤自稷以及王季莫若文武【鲁语】贾逵注曰王谓契也
　　白气贯月契后十三世生主癸主癸之妃曰扶都见白气贯月意感以乙日生汤号天乙【上】感生黑帝汤【河图】狼星成汤母感狼星之精又感黑龙而成【金楼子】
　　履大人迹髙辛氏之世妃曰姜嫄助祭郊禖见大人迹履之当时歆如有人道感已遂有身而生男以为不祥弃之阨巷羊牛避而不践又送之山林之中防伐林者荐覆之又取而置寒氷土大鸟来以一翼借覆之姜嫄以为异乃收养焉名之曰弃长为尧稷官有功于民【宋志】于豕牢后稷之孙曰公刘公刘之后十三世而生季歴季歴之妃曰太任梦长人感已于豕牢而生昌是为周文王【上】文公对胥臣曰昔者太任娠文王不变少于豕牢而得文王不加病焉文王在母不忧在弗勤处师弗烦事王不怒【晋语】
　　生而有頿王子朝使告诸侯曰定王六年秦人降祅曰周其有頿王亦克能脩其职至于灵王生而有頿王甚神圣无恶于诸侯【左传】
　　吞玉英汉髙帝父曰刘执嘉执嘉之母梦赤鸟若龙戯已而生执嘉母名含始是为昭灵后昭灵后防于洛池有玉鸡衔赤珠刻曰玉英吞此者王昭灵后取而吞之又寝于大泽之陂梦与神遇是时靁电晦冥太公视之见蛟龙在其上遂有身而生季是为髙帝【宋志】
　　梦龙据胷文帝母薄姬髙祖召欲幸之对曰昨暮梦青龙据妾胷上曰我是也是贵徴吾为尔成之一御而生文帝
　　生猗兰殿景帝坐崇方阁上有丹霞起赤龙盘栋间使王夫人居之改崇方阁为猗兰殿【汉武内事】得幸有娠梦日入怀景帝亦梦髙祖谓己曰王美人得子可名为彘及生男因名焉是为武帝帝以乙酉年七月七日旦生于猗兰殿【故事】互见日类
　　生甲观孝成皇帝元帝太子也母王皇后元帝在太子宫生甲观画堂【本纪】周世宗天清节百寮表曰属澄河时当降圣是甲观悬弧之日乃铜律御户之时【册府】师古曰甲者甲乙丙丁之次也元后传言见于丙殿
　　嘉禾光武父钦初为济阳令有武帝行宫常封闭上将生钦以令舍下湿开宫后殿居之建平元年十二月甲子夜上生时有赤光照室中尽明如昼钦异之使卜者王长卜之长辟左右曰此善事不可言是嵗嘉禾生一茎九穗长大异于凡禾县界大丰熟因名上曰秀是嵗鳯凰来集济阳故宫皆画鳯凰之瑞【东观汉记】光武赤光照室影如五麟七鳯【金楼子】
　　神光之异晋元帝讳睿字景文世祖咸宁二年生于洛阳初诞有神光之异一室尽明所籍藁如始刈【中兴书】神光照室宋武帝居在丹徒始生之夜有神光照室其夕甘露降于墓树皇考以髙祖生有竒异名为竒奴皇妣既殂养于舅氏改为寄奴焉【符瑞志】
　　光属天魏道武母贺氏初因迁徙游于云泽既而寝息夣日出室内寤而见光日牖属天歘然有感以建国三十四年七月七日生于参合陂北其夜复有光明【本纪】天地氛氲孝文母李夫人皇兴元年八月戊申生于平城紫宫神光照于室内天地氛氲和气充塞【上】
　　日化龙绕宣武母髙夫人初夣为日所逐避于牀下日化为龙绕已数匝寤而惊悸既而有娠太和七年闰四月生帝于平城宫【上】
　　抱日梁武帝母张氏尝夣抱日已而有娠遂产帝【南史纪】初后尝于室内忽见庭前昌蒲生花光彩照灼非世中所有后惊视谓侍者曰汝见不对曰不见后曰常闻见者当富贵因遽取吞之是月产髙祖将产之夜后见庭内若有衣冠陪列焉【梁传】
　　紫胞孝元帝母阮脩容帝母在采女次侍始褰户幔有风囘裾武帝意感幸之采女梦月堕怀中【一云梦龙罩其牀】遂孕天监七年八月丁巳生帝举室中非常香有紫胞之异武帝竒之因赐采女姓阮进为脩容【南史纪】
　　从来甚异隋髙祖母吕氏以大统七年六月癸丑夜生髙祖于冯翊波若寺紫气充庭有尼来自河东谓皇妣曰此儿所从来甚异不可于俗间处之尼将髙祖舍于别馆躬自抚养皇妣尝抱髙祖忽见头上角出遍身鳞起皇妣大骇坠髙祖于地尼自外入见曰已惊我儿致令晩得天下【隋纪】
　　紫气充庭唐髙祖以后周天和元年十一月丁酉生于长安是日紫气充庭神光照室【册府】
