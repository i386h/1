<!-- { "loadSidebar": true } -->
　　国忌展欢周考功令史袁琰国忌众人聚会充録事勾当遂判曰曹司繁閙无时暂闲不因国忌之辰无以展其欢笑合坐之【朝野佥载】
　　改年多感权龙褒景龙中为州刺史新遇嵗京中人附书云改年多感敬想同之乃将书皇判司以下云有恩改年号为多感元年众人大笑龙褒复侧聴怪赦书来迟褒不知忌谓府史曰何名私忌对曰父母亡日请假独坐房中不出褒至日于房中静坐有青狗突入褒大怒曰冲破我忌日更陈牒改作明朝好作忌日谈者笑之【佥载】
　　被围入柜周定州刺史孙彦髙被突厥围城数十重不敢诣防文符须徴发者于小牕接入鏁州宅门及贼登垒乃入柜中藏令奴曰牢掌钥匙贼来索慎勿与昔有愚人入京选皮袋彼贼盗去其人曰贼偷我袋将终不得我物用或问其故答曰钥匙子在我衣上彼将何物开之此孙彦髙之流也【佥载】
　　恨少学苏良嗣髙宗时为荆州刺史有河东寺本萧詧为兄河东王所建良嗣见而惊曰此在江汉之间与河东有何于渉遂奏易之而当世恨其少学云【唐新语】登墙决事贺知章风流文雅而不达吏事知礼部取舍非允子弟喧诉知章乃以足登墙头出决事人大笑之芋毛萝卜开元中中书令王智注文选是先代旧业欲注释之奏请左补阙王智以东宫衞佐李成进士陈居亮等注文选先是东宫衞佐李光震入院校文选兼复注释觧蹲鸱云今之羊子即是芋毛萝卜院中学士向外説萧嵩闻之抚掌大笑【大唐新语干子同】
　　杖杜弄李林甫自无学术仅能秉笔有才名于时者尤忌之而郭慎微苑咸文士之阘茸者代为题尺林甫典选部时选人严逈判语有用杖杜二字者林甫不识伏字谓吏部侍郎韦陟曰此云枤杜何也陟俛首不敢言太常少卿姜度林甫舅子度妻诞子林甫手书庆之曰闻有弄麞之庆客视之掩口【旧唐书】
　　伏猎侍郎林甫引萧炅为户部侍郎炅尝与严挺之同行庆吊客次有礼记萧炅读之曰蒸尝伏猎炅早从官无学术不识伏猎之意误读之挺之戱问炅对如初挺之白张九龄曰省中岂有伏猎侍郎由是出为岐州刺史林甫深恨之【工】
　　金银车韩防昌黎子也虽教有义方而性颇闇劣尝为集贤校理史传有説金根处皆臆断之曰岂其误耶必金银车也悉改根为银字至除拾遗果为諌议不受所谓上马不落即着作校书何如即秘书信不虚矣【泉子尚书故宾善谑集】
　　矜门地唐有姓房人好矜门地但有姓房为官必认云新属知识亲疾其如此乃谓之曰豊邑公相【豊邑坊在上都是肆出方相】是君何亲曰是某乙再伯父人大笑曰君既是方相侄儿只堪吓鬼【启顔録】
　　不易了郑珏同光元年荘宗败王彦章于中都长驱趍汴梁帝闻王师将至召宰相李振敬翔等号哭谋所向皆犹豫不次珏对曰有一防可以缓外冦不知陛下能行乎梁帝曰卿意如何珏曰愿得陛下传国宝懐之以入晋军可以缓其师以俟叚凝梁帝曰事急矣此物固何惜但卿此行得事了否卿更筹之珏俛首曰了则不易了左右缩首窃笑翼日荘宗入汴州珏率百官马前迎谒是日赏授莱州司户【薛史】
　　露布书布李克用擒刘仁防父子命掌书记王缄草露布缄不知故事书之于布遣人曵之【续世説】
　　烂兮石晋康福镇天水日尝有疾幕客谒问福拥锦衾而坐客有退谓同列曰锦衾烂兮福闻之遽召言者怒视曰吾虽生于塞下乃唐人也何得以为烂奚因叱出之【世説】党进吾正契丹何奚之有脚患小疮那至于烂葢谓奚之种贱也【谈苑】
　　银靴元宗防学之年冯权常给使左右上深所亲幸每曰我冨贵为尔置银靴保太初命亲王及东宫旧僚击鞠极欢颁赍有等因语及前事即日赐银三十斤以代银靴遂命工鍜靴着之人皆笑马【南唐近事】
　　三头两面党进过市见防抅栏者问汝诵何言优者説韩信进怒曰汝对我説韩信见韩信即当説我此三头两靣之人即命杖之【谈苑】
　　金眼党进命工冩真冩成大怒诘师云我前时见大虫犹用金箔贴眼我岂消不得一对金眼睛【杂志】刺地宋庠留守西都同年为河南令好述利便以农家艺麦费耕耨改用长锥刺地下种以畆试之自旦至暮不能遍又值蝗灾科民畜一鸡云不惟去蝗之害亦可自养令民悉呈所畜鸡既集纷然而鬬莫能间止百姓喧哗塞路共观两鸡相鬬罢之【史】
　　人面起草有朝士陈东通判苏州而权州事因断流罪命黥其靣曰特刺配某州牢城黥毕幕中相与白曰凡言特者罪不至是而出于朝廷一时之防今此人应配矣又特者非有司所得行东大恐即改特刺字为凖条字再黥之颇为人所笑后有荐东之才于两府者石政闻之曰吾知其人矣得非权苏州日于人靣上起草者乎【东轩笔録】
　　捣氷汴渠旧例十月闗口则舟楫不行王介甫欲通冬运遂不令闭口水既浅澁舟不可行而流氷颇损舟楫于是以船脚数干前设巨碓以捣流冰而役夫苦寒死者甚众京师有谚曰昔有磨法磨【平】浆水今见巨碓捣冬凌【上】
　　昭执程覃尹京日有治声唯不甚知字尝有道民投牒乞执状造桥覃夫书昭执二字其人白云合是照执今是昭执乃漏四防尔覃取笔于执字下加四防乃为昭热庠舍诸生作传以讥之【白】
　　易卜各字知晋州焦敏寡闻谓国子监印本九经不真众言此虽起于五代羣儒精较固为真本敏曰公辈全不细看只如周易各字却总卜杀【文会丛谈】














　　天中记卷二十九
<子部,类书类,天中记>
　　钦定四库全书
　　天中记卷三十
　　明　陈耀文　撰
　　封爵
　　五等五等之制始于黄唐郡县之治创自秦汉故设官分职所以轻其任也并建五长所以其治也【一等诸侯论】三光易曰伏羲氏之王天下也爵有五等以法五行也或三等者法三光也【白虎通】
　　重民王者立三公九卿二十七大夫足以教道照幽隠必复封诸侯何重民之至也善恶比而易知故择贤而封之使治其民以着其徳极其才上以尊天子备蕃辅下以子养百姓施行其道开贤者之路谦不自专故列土封贤因而象之象贤重民也【上】
　　阳徳王者即位先封贤者忧民之急也故列土为疆非为诸侯张官设府非为卿大夫皆为民也封诸侯以夏何阳气盛养故以封诸侯盛养贤也封立人君阳徳之盛者也【上】
　　褒功尊徳受命之王致太平之美羣臣上下之功故尽封之乃中兴征伐大功皆封所以褒大功也盛徳之士亦封之所以尊有徳封者必试之为附庸三年有功因而封之五十里凡士有功者亦为附庸失其位大夫有功成封五十里卿成封七十里公成封百里【上】
　　象雷诸侯封不过百里象雷震百里所润云同也雷者阴中之阳也诸侯象也诸侯比王者为阴南面赏罚为阴法雷也【上】
　　公爵有五等公者无私也故文背私为公【环济要畧】伯能移善于众与百姓同谓之公【周书】什名云公贡也才徳兼于人人咸贡荐于王而用之也辨曰公直也取其正直无私也字从入从厶人音背厶古私字背厶则为公【韦昭辨爵名】入犹皆也厶奸衺也韩非曰苍颉作字自营为私背私为公【说文】公之为言公正无私也【白虎通】爵位盛大以无私为徳者公也【孟子正义】立制及众曰公【谥法】
　　侯能树名生物与天道俱谓之侯侯能成羣谓之君【周书】侯侯也所以守藩也【援神契】侯者也顺逆也【白虎通】执应入方曰侯【諡法】斥于外以君人为徳者侯也【正义】伯胄子成人能治上官谓之士士率众时作谓之曰伯【周书】伯把也持政事也【要畧】伯者长也白也言其咸建五长功实明白也【风俗通】体人足以长人者伯也【正义】
　　子子犹孳孳恤下之称也【要畧】子者孳也孳孳无已也【白虎通】子字也字养也而其徳足以养人者故曰子也【正义】男男任也任治政事受王命为君也【要畧】男任也任安也而其徳足以安人者故曰男也【正乂】
　　辅卫王室太史公曰殷以前尚矣周封五等公侯伯子男然封伯禽康叔于鲁卫地各四百里亲亲之义真有徳也太公于齐兼五侯地尊勤劳也武王成康所封放百而同姓五十地上不过百里下三十里以辅卫王家【史记】
　　亲贤百官表注记曰王者之制公侯伯子男凡五等上大夫卿下大夫上士中士下士凡五等周室兴隆三圣制法立爵五等封国八百亲亲建国则周公宅鲁康叔启卫贤贤表徳则太公封齐
　　去五等爵春秋郑庄公封母弟于京祭仲曰都城过制国之害也其后卒相攻伐国内大乱故过度则有强臣之祸鄙小则有微弱之忧秦以列国之势而并天下自以由诸侯而起之也于是去五等之爵而置郡县虽有亲子母弟皆为匹夫及其政衰一夫呼而天下去及至汉家见亡秦以孤特亡也于是大封子弟或连城数十廓地千里自闗已东皆为王国力多而权重故亦有七国之难【袁子】
　　社坛汉杂事曰天子太社以五色土为坛封诸侯者取其土苴以白茅授之各有所封方之色以立社于其国故谓之受茅土汉兴惟皇子封为王者得茅土其他臣以户赋租入为节不受茅土不立社
　　功臣封侯东观汉记曰上封功臣皆为列侯大国四县余各有差博士丁恭等议曰古帝王封诸侯不过吾里故利易建侯取法于雷上曰古之亡国皆以无道未尝闻封功臣地多而灭也
　　夜行至国武王已平啇而王天下封师尚父于齐营中东就国道宿行迟逆旅之人曰吾闻时难得而易失客寝甚安殆非就国者也太公闻之夜衣而行犂明至国莱侯来伐与之争营丘【史世家】太公封于齐宿于逆旅主人晨起有一人谓曰客寝甚甘殆非就国者也太公蹶起即路俄有追者至以其出闗遂止【独异志】郑桓公东防封于郑暮舎于宋东之逆旅同【説苑十三】
　　上功上恩吕太公望封于齐周公旦封于鲁二君者甚相善也相谓曰何以治国太公望曰尊贤上功周公旦曰亲亲上恩太公望曰鲁自此削矣周公旦曰鲁虽削有齐者亦必非吕氏也其后齐日以大至于霸二十四世而田成子有齐国鲁公以削至于觐存三十四世而亡【吕长见】鲁公伯禽之初受封之鲁三年而后报政周公周公曰何迟也伯禽曰变其俗革其礼丧三年然后除之故迟太公亦封于齐五月而报政周公周公曰何疾也曰吾简其君臣礼从其俗为也及后闻伯禽报政迟乃叹曰呜呼鲁后世其北面事齐矣【史记】齐之所以不如鲁者太公之贤不如伯禽伯禽与太公俱受封而各之国三年太公来朝周公问曰何治之疾也对曰尊贤先防后亲后仁也此覇者之迹也周公曰太公之泽及十世五年伯禽来朝周公问曰何治之难对曰亲亲者先内后外先仁后义也此王者之迹也周公曰鲁之政及十世故鲁有王迹者仁厚也齐有覇迹者武政也齐之所以不如鲁也太公之贤不如伯禽也【说苑】
