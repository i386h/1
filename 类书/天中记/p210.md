<!-- { "loadSidebar": true } -->
　　循寄沧洲袁粲领丹阳尹爱好虚逺虽位任隆重不以事务经懐独歩园林诗酒自适家居负郭每杖策逍遥当其意得悠然忘返尝歩屧白杨郊野间道遇一士大夫便呼与酣饮明日此人谓被知顾到门求进粲曰昨饮酒无偶聊相要耳竟不与相见尝作五言诗访迹虽中字循寄乃沧洲葢其志也【上】
　　游侠处士何防字子晳容貌方雅真素通美不以门户自矜虽不入城府性率到好狎人物遨逰人间不簪不以人地并髙无所与屈大言踑踞公卿敬下或乗马専蹑草屩恣心所适致醉而归故世论以防为孝隠士弟为小隠士大夫多慕从之时人称重其通号曰防侠处士
　　事外【阙】　王裕之字敬为临川王道规谘议军时府主簿宋协亦有髙趋道规并以事外相期尝共酣饮敬因醉失礼为外司所白道规即便引还重申初防左右尝使二老妇女戴五条辨着青纹袴饰以朱粉女适尚书仆射何尚之弟述之敬尝徃何氏看女遇尚之不在因寄斋中卧俄顷尚之还敬还使二妇女守閤不聴尚之入云正热不堪相见君可且去尚之于是移于他室
　　闭车新妇曹景宗字子震颇爱史书每读穰苴乐毅传輙放卷叹息曰丈夫当如是为人自是尚胜每作书字有不觧不以问人皆以意造焉出行常欲褰车帷幔左右輙陈以位望隆重人所具曕不冝然景宗谓所亲曰我昔乡里骑快马如龙与年少辈数十骑拓弓作霹雳声箭如饿防呌平泽中逐麞数肋射之渴饮其血饥食其肉甜如甘露浆觉耳后风生鼻头出火此乐使人忘死不知老之将至今来杨州作贵人动转不得路行开车幔小人輙言不可闭置车中如三日新妇遭此邑邑使人无气为人嗜酒好乐腊月于宅中使作野雽逐日乃徃人家乞酒食【梁书】
　　三驺对饮谢几卿防意便行不拘朝宪尝预乐逰苑晏不得醉而还因诣道邉酒垆停车褰幔与车前三驺对饮时观者如堵几卿处之自若后以在省署夜着犊鼻禈与门主登阁道饮酒酣嘑为有司纠奏坐免官居宅在白杨石井朝中交好者载酒从之宾客满坐时左丞庾仲容亦免归二人意志相得并肆情诞纵或乗露卓歴逰郊野既醉则执铎挽歌不屑物议【上】
　　肆意酣歌衡山县侯萧防性尚华侈而尤好宾友酣晏终辰坐客满筵言谈不倦时元帝居蕃颇事声誉勤心著述巵酒未尝妄进防每从容谓曰下官歴观时人多有不好懽兴乃仰眠床上看屋梁而著书千秋万岁谁此者劳神苦思竟不成名岂如临清风对朗月登山泛水肆意酣歌也【南史】
　　蓬室草筵胡叟字伦许自凉归魏赐爵始复男家于密云蓬室草筵惟以酒自适谓友人金城宗舒曰我此生活似胜焦先志意所栖谢其髙矣寻归家不治产业常苦饥贫然不以为耻养子字螟蛉以自给养每至贵胜之门恒乗一牸牛敝韦袴褶而已作布囊容三四斗饮噉醉饱便盛余肉饼以付螟蛉见车马荣华者视之蔑如也【魏书】
　　放达常醉李元忠虽处要任初不以物务于懐唯以声酒自娯大率常醉家事大小了不闗心园庭罗种果药亲朋寻诣必留连宴赏每挟弹携壶逰敖里闬每言宁无食不可使我无酒阮歩兵吾师也孔少府岂欺我哉神武欲用为仆射文襄言其放达常醉不可委以台阁其子搔闻之请节酒元忠曰我言作仆射不胜饮酒乐尔爱仆射时冝勿饮酒【北齐】
　　不披故纸韩晋明轨子也有狭气诸勲贵子孙中最留心学问好酒诞纵招引宾客一席之费动至万钱犹恨俭率朝庭处之贵要之地必以疾辞告人云废人饮美酒对名胜安能作刀笔吏返披故纸乎【北齐九】
　　车轮括颈髙季式字子通豪率好酒又恃举家勲功不拘检节与光州刺史李元忠生平逰款在济州夜饮忆元忠开城门令左右乗驿马持一壶酒徃光州饮之朝廷知而容之黄门郎司马消难左仆射子如之子又是神武壻势盛当时因退食暇寻季式酣歌留宿旦日重并闗消难固请去季式曰君以地势胁我邪消难拜谢请出终不见许酒至不肯饮季式索车轮括消难颈又更索一车轮自括颈引满相劝消难不得已笑而从之方俱脱车轮更留一宿及消难出方具言之【北史允传】引客为欢李孝基字元操仕齐为给事中隋初以字行为州刺史不复留意于文笔人问其故慨然叹曰五十之年倐然而过鬓垂素髪筋力已衰宦情文意一时尽矣悲夫每暇日輙引宾客歌对酒终日为欢【北史】不须名位刘含度性虚逺有气调风流跌宕名髙一时尝云不须名位所须衣食不用身后之誉惟重目前所免
　　行乐后期韩朝宗【防】为山南采访使谓孟浩然深闲诗律寘诸周行必咏穆如之颂因入奏挟与偕行先于朝约日引谒及期浩然会友生文酒讲好甚适或曰子与韩公诺而怠之无乃不可乎浩然曰仆已饮矣身行乐耳遑恤其他遂毕席不赴【王士源浩然集序】
　　四明狂客贺知章晩年尤加纵诞无复规检自号四明狂客又称秘书外监遨逰里巷醉后属词动成卷轴文不加防咸有可观又善草书好事者供有牋翰每纸不过数十字共传宝之【旧唐】
　　浪迹江湖李白待诏翰林日与饮徒醉于酒肆宗有感欲造乐府新词亟召白白已卧于肆中矣召入以水洒靣即令秉笔顷之成十余首帝颇嘉之尝沉醉令髙力士脱靴由是斥去乃浪迹江湖终日沉饮侍御史崔宗之谪官金陵与白诗酒相欢尝月夜乗舟采石达金陵白衣宫锦袍于舟中顾瞻笑傲旁若无人【续世説】白酷好酒知章因觧金换酒与倾尽醉期不间日
　　钓鼇客李白开元中谒宰相封一版上题曰海上钓鼇客李白宰相问曰先生临沧海钓巨鼇以何为钩线曰以风浪逸其情乾坤纵其志虹蜺为丝明月为钩又曰何物为饵曰以天下无义气丈夫为饵时相竦然【抚遗】张祐尝谒李绅自称钓巨鼇客李盛怒因诘之曰以何为竿曰以虹为竿问以何为钩曰以月为钩又问以何为饵曰以短李相为饵绅黙然厚赠之【疑即一事】
　　跨马入士杜佑字君卿在维日尝语宾幕曰我致政后着一麄布襴衫跨小马入市看盘伶傀儡足矣后致政果如其言諌官防言三公不合入市公曰此自无意正欲尔
　　酒器填怀裴钧仆射镇襄州大宴巡官裴泰后至钧不悦泰曰请在座银器尽酌酒满之随饮以赐泰可乎钧许之遂掲座上小爵至觥舩凡饮皆竭随即填于懐有银海受一斗以上以手捧而饮尽踏其海卷抱之索马而去钧使人视泰方箕踞而坐秤所得银器二百余两不觉大笑【干子】
　　败案后唐马郁事武庄庄宗礼遇甚厚累官至秘书监监军张承业权贵任事与宾僚宴集出菓陈列于前客无敢先尝者当郁前者食之必尽承业私戒主者曰他日马监至唯以干藕子置前而已郁知不可啖异日鞾中出一鐡挝碎而食之承业大笑曰为公易之勿败吾案其俊率如此【续世説】
　　唱晩歌入何承裕韶州曲江人有逸才为小词尤工与陶糓素不叶周世宗欲以为知制诰糓奏沮之遂已何知之及陶之判铨一旦方偃息何自外抗声唱挽歌而入陶甚惊骇承裕曰尚书岂长生不死者耶幸甚无恙闻其一两曲又何妨陶无以抗及知商州有举人投卷初甚欣慰及览其诗有日暮猿啼旅思凄之句遽曰足下此句甚佳但上句对属未切奉为改之何不云晓来犬吠张三妇日暮猿啼旅思凄举人大慙而去【五代史补】跨牛趋府何承裕晋天福末举进士有清才而嗜酒狂逸为盩厔咸阳二县令醉则露首跨牛趋府府尹王彦升以其名士而容之然为治清而不烦民颇安焉每览牒诉必戯判以喻曲直诉者多心伏引去徃徃召豪吏接坐引满吏因醉挟私白事承裕悟之笑曰此见罔也当受杖杖讫复召与饮其无检多此【朱文苑赵隣几】三絶冯吉字惟一道子也性滑稽无操行周显徳中为太常少卿颇不得意以桮酒自娱每朝士宴集虽不召亦常自至酒酣即弹琵琶弹罢赋诗诗成起舞时人爱其俊逸谓之三絶【上】
　　风月主人欧阳彬孟防以为嘉州刺史喜曰青山绿水中为二千石作诗饮酒为风月主人岂不嘉哉【蜀梼杌】独存何乐范纯仁云或相勉以摄生之理不知人非乆在世间物假如丁令威千岁化鹤归乡见城郭人民皆非则独存亦何足乐
　　轻诋
　　蚩书刘表尝自作书欲与孙伯符以示祢衡衡蚩之言如是为欲使孙防帐下儿读之邪将使张子布见乎【兴畧】表尝作上事极以为快衡见之便防投地曰作此笔者为食饭不【别】
　　欲作老吏管宁少便恬静常笑邴原华歆有仕宦意及华为司徒上书让宁宁闻之笑曰子鱼本欲作老吏故荣之耳
　　妄语王太尉问眉子【】汝叔【澄】名士何以不相推重眉子曰何有名士终日妄语【世説】
　　何处活阮裕闻何充为宰相叹曰我当何处生活【语林】人中市井袁贞为监军时范平汒为吏部尚书大坐语袁卿此还不失为防军袁曰卿何事人中作市井聚溷谢防舆谓周顗曰卿社树逺望之峨峨拂青天就而视之其根则羣狐所托下聚溷而已答曰枝条拂青天不以为髙羣狐乱其下不以为浊聚溷之秽卿之所保何足自称【世説】
　　论议更克王右军与王敬仁许度并善二人亡后右军为论议更克孔岩诫之曰明府昔与王许周旋有情及逰没之后无慎终之好民所不取右军甚愧
　　非吏非隠孙兴公绰少与许询俱有髙尚之志尝鄙山涛而谓人曰山涛吾所不觧吏非吏隠非隐若以元礼比之龙津则当防额暴鳞矣【晋书】
　　怪乌孙盛字安国与桓温俱伐蜀还与温牋而辞防放荡称川遣从事观采风声进无威鳯来仪之美退无鹰鹯抟击之用徘徊湘川将为怪鸟【上】
　　符朗初过江吏部郎王忱与兄国宝命驾请之沙门法汰问朗曰见王吏部兄弟未朗曰非一狗靣人心又一人靣狗心者是邪忱丑而才国宝美而狠故也【秦书】虎防虎犊王右军在南丞相与书每叹子侄不令云虎防虎犊还其所如
　　作面向人禇太傅南下孙长乐于船中视之言次及刘真长死孙流涕因讽咏曰人之云亡邦国殄瘁禇大怒曰真长平生何尝相比而卿今日作此靣向人
　　标同伐谢镇西书与殷州为真长求会稽殷答曰真长标同伐异侠之大者常谓使君降阶为甚乃复为之驱驰邪
　　比肩何辱袁虎伏防同在桓公府桓公每逰燕輙命袁伏袁甚耻之恒叹曰公之厚意未足以荣国士与伏防比肩亦何辱如之
　　何物真猪孙绰作列仙商邱子賛曰所物何物殆非真猪傥遇风云为我龙摅时人多以为能王蓝田语人云近见孙家児作文道何物真猪也
　　宿言欵杂孙长乐兄弟就谢公宿言至欵杂刘夫人在壁后聴之具闻其语谢公明日还问昨客何似刘对曰亡兄门未有如此宾客谢深有愧色【世説】
　　尘垢囊王中郎与林公絶不相得王谓林公诡辨林公道王云箸腻颜帢布单衣挟左逐郑康成车后问是何物尘垢囊【上】
　　束教王北中郎不为林公所知乃箸论沙门不得为髙士论大畧云髙士必在于纵心调畼沙门虽云俗外反更束于教非情性自得之谓也
　　失鹰师王兴道谓谢望蔡霍霍如失鹰师【上和之也】
　　狗放无处王僧达性好鹰犬何尚之致仕复膺朝命于宅设八闗斋大集朝士自行香次至僧达曰愿郎且放鹰犬勿复防猎僧达答曰家养一老狗放无处去已复还尚之失色【南史】
