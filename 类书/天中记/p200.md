<!-- { "loadSidebar": true } -->
　　掷投石狮续溪县大徽村西北五里有汪节者其母避疟于村西禄田寺金刚下因假寐感而生节节有神力入长安行到东渭桥桥邉有石狮子其重千斤节指而告人曰吾能拟此而掷之众不信之节遂提狮子投之丈余众人骇异后数十人不能动之遂以赂请节节又提而致之故地寻而荐入禁军补神防军将尝对御俯身负一石碾置二丈方木于碾上上又置一床上坐兹乐人一部奏曲终而下无厌重之色徳宗甚宠惜之累有赏赐虽防山曵牛之力不能过也【歙州图经】
　　蹴捣帛石棋客杨河者身形魁伟咸通中防江表寺中着棋僧曰闻随军有膂力能角抵愿凭栏以观之河只脱寛衣以脚蹴起庭中捣帛石再蹴手接掷高复接如击鞠焉【角力记】河一作汀
　　指画石痕咸通中京兆左军有张季勇而多力尝经胜业坊遇泥泞深溢有村人驱驴负薪而至适当具道怒之因提驴四足掷过水渠数歩观者无不惊骇后供奉襄州暮泊啇山逆旅有媪谓其子曰恶人归矣既而愁叹咸有所惧问媪媪以新妇悖逆勇壮无敌对笑曰当为除之日暮妇人荷薪而归后园有磐石坐其上召而数之妇人谓曰只如某月日如某事岂是新妇不是毎言一事引手于石上以中指画之随手作痕深可数寸流汗神骇俱言道理不错阖扉假伺晨而发及囬问之新妇已他适矣【剧谈録】
　　防巨树姚结耳者为南唐相仆都知膂力过人后出家于庐山开元寺寻为禅者触犯勇力奋作拟欧其僧自念摧挫而止犹对请普僧前将巨树防其根擘其交干褫其皮如是数株而止其僧逃匿【上】
　　武一谷武行徳以采薪为业气雄力壮一谷之薪可以尽负乡里谓之武一谷【五代史补】汉祖因出猎行徳方入城鬻薪见其魁岸所负之薪令左右数人不能举壮其力留帐下后至节帅【谈苑】
　　操刺契丹耶律徳光送高祖至潞州临决指刘知远曰此都军甚操刺无大故勿弃之【上】世俗谓勇猛为操刺弄石毬卢郢好学有才艺而膂力过人徐娶郢妺尝受后主防撰文数日不能就因语郢郢曰愿试为之因弄百钧石毬以较力少顷引酒一巵复弄如若是者数四视之曰非吾徒也其何能为且试诘之郢曰既就矣命笔吏口授而书之铉大惊遂以郢文进后主谓曰语势酋健似非卿作以实对郢由是知名金刚对舁王愚子者杨州人少小时尝夣与金刚对舁物似木薪如是两转因觉有力遂好相扑因有偶对伪呉杨氏武义中卒【角力记】
　　三勇有上勇者有中勇者有下勇者天下有中敢直其身先王有道敢行其意上不循于乱世之君下不俗于乱世之民仁之所在无贫穷仁之所亡无富贵天下知之则欲与天下同苦乐之天下不知之则傀然独立天地之间而不畏是上勇也礼恭而意俭大齐信焉而轻货财贤者敢推而尚之不肖者敢援而废之是中勇也轻身而重货恬祸而广觧茍免不恤是非然不然之情以期胜人为意是下勇也【茍性恶】
　　四勇有狗彘之勇者有贾盗之勇者有小人之勇者有士君子之勇争饮食无防耻不知是非不辟死伤不畏众彊恈恈然唯利饮食之见是狗彘之勇也为事利争货财无辞让果敢而振猛贪而利恈恈然唯利之见是贾盗之勇也轻死而暴是小人之勇也义之所在不倾于权不顾其利举国而与之不为改视重死持义而不挠是士君子之勇也【上荣辱】
　　勇悍林既曰夫豋高临危而目不眴而足不陵者此工匠之勇悍也入深渊刺蛟龙抱鼋鼍而出者此渔夫之勇悍也入深山刺虎豹抱熊罴而出者此猎夫之勇悍也不难断头裂腹暴骨流血中野者此武夫之勇悍也今臣居广廷作色端辩以犯主君之怒前虽有乘轩之赏未为之动也后虽有斧质之威未为之恐也此既之所以为勇悍也【説苑】
　　兵三勇兵有三勇主爱其民者勇有威形者勇赏信于民勇故仁爱加于下则有必死之民【索佳正论】
　　力闻公仪伯以力闻诸侯堂谿公言之于周宣王王备礼以聘之公仪伯至观形懦夫也宣王心惑而疑曰女之力何如公仪伯曰臣之力能折春螽之股堪秋蝉之翼王作色曰吾之力者能裂犀兕之革曵九牛之尾犹憾其弱女折春螽之股堪秋蝉之翼而力闻天下何也公仪伯长息退席曰善哉王之问也臣敢以实对臣之师有商丘子者力无敌于天下而六亲不知以未尝用其力故也【列仲尼】
　　防稍长沙威王晃少有武力为太祖所爱世祖尝幸钟山晃从驾以马稍刺道邉枯蘖上令左右数人引之银纒皆卷聚而稍不出乃令晃复驰马防之应手便去太祖常曰此我家任城也【南齐】
　　送弓奚康生河南洛阳人性骁勇有武艺弓力十石矢异常箭为当时所服齐置义阳招诱邉诱邉人康生从王肃讨之齐将张伏护自升城楼言辞不逊肃令康生射之望楼射牎扉开即入应箭而毙彼人见箭皆以为狂弩梁武闻其能引强弓故特作大弓两张送之康生得弓便防集文武乃用平射犹有余力其弓长八尺把中围尺二寸箭麤殆如今之长笛观者以为希世絶伦弓而表送置之武库【魏书】
　　挟枪什知岩姓华氏弱冠雄武过人大业末为武贲中郎将从张镇州往征王世充其大将马俱全以抢剟地呼众防之岩跨马以腋挟抢而去次岩以抢剟地彼摇再三不动乃下马交刃遂生擒之【绩高僧】
　　好尚
　　嗜菖文王嗜菖蒲葅孔子闻而服之缩頞而食之三年然后胜之【吕遇合】
　　逐臭人有大臭者其亲戚兄弟妻妾知识无能与居者自苦而居海上海上人有説其臭者昼夜随之而弗能去【上】
　　嗜蜜蛦宋明帝嗜蜜渍咦毎啖数升【佥载】
　　嗜痂刘邕穆之之孙也性嗜疮痂以味似鳆鱼尝诣孟灵休灵休先患炙疮疮痂落床上邕取食之灵休大惊邕荅曰性之所嗜灵休疮痂未落者悉禠取以饴邕邕去灵休与何朂书曰刘邕向顾见噉遂举体流血南康国吏二百许人不问有罪无罪逓与鞭疮痂常以给膳好洁庾仲文性好防士大夫造之者未出户輙令人拭席洗床时陈郡殷冲亦好净小吏非净浴新衣不得近左右士大夫小不整防每容接之仲文好防反是毎以此见讥【南史】
　　易柱王思防性好防净左右提衣悉令白纸包手指上宅有犬汗柱思防令门生洗之意犹不已便令刮削复言未足遂令易柱【金楼子】
　　服精周舒州勅史张懐肃好服人精唐左思郎中任正亦有此病【佥载】
　　刻石顔太师贞卿刻姓名于石或置之高山之上或沉之大洲之底而云安知不有陵谷之变耶【载】
　　好食臭防劔南东川节度鲜于叔明好食臭虫时人谓之蟠虫毎散衙令人采虫得三五升即浮之防热水中以泄其气尽以苏及五味熬之卷饼而啖云其味实佳脆云
　　嗜人爪长庆末前知福建院权长孺犯事流贬后将诣阙求官临行郡公饮饯于禅智精舍将士蒋传知长孺有嗜人癖乃于歩徤及诸佣保处薄给酬直得数两削下或洗濯未精以纸褁俟其酒酣进曰侍御远行无以饯送今有少佳味敢献遂进长孺视之忻然有喜色如千金之惠涎流于吻连撮噉合坐惊异【上】
　　聚书杜兼尝聚书万卷毎卷后必自题云清俸写来手自校汝曹读之知圣道坠之鬻之为不孝【载】
　　异好李衞公徳裕喜见未闻新书防崔魏公好食新防头以为珍羙杜魏公悰毎早食饙饭干脯崔侍中安潜好看闻牛【北琐夣言】
　　好鬼神宋明帝好鬼神多忌讳言语文书有祸败防防疑似之言应囬避者犯即加戮改騧马字为马邉以騧字似祸故也宣阳门谓之白门上以白门不祥讳之尚书右丞江谧尝误犯上变色曰白汝家门移床脩壁先祭土神使文士为祝防如大祭飨【南史】
　　恶见妇人后梁宣帝詧不拘小节不好声色尤恶见妇人虽相去数歩遥闻其臭经御妇人之衣不复更着又恶见人髪白事者必方便以避之【周书】

　　天中记卷二十七
<子部,类书类,天中记>
　　钦定四库全书
　　天中记卷二十八
　　明　陈耀文　撰
　　假谲
　　御僵齐襄公即位憎公孙无知收其禄无知不説杀襄公公子纠走鲁公子小白奔莒既而国杀无知未有君公子纠与公子小白皆归俱至争先入公家管仲扞弓射公子小白中钩鲍叔御公子小白僵管子以为小白死告公子纠曰安之公子小白已死矣鲍叔因疾驱先入故公子小白得以为君鲍叔之智应射而令公子小白僵也其智若镞矢也【吕贵卒】
　　遗书叔向之防苌也为书曰苌谓叔向曰子为我谓晋君所与君期者时可矣何不亟以兵来因佯遗其书周君之庭而急去行周以苌为卖周也乃诛苌而杀之【韩子】叔向之杀苌也数见苌于周因佯遗书曰苌谓叔向曰子起晋国之兵以攻周吾废刘氏而立单氏刘氏请之君曰此苌也乃杀之【説苑】
　　设坛郑桓公将欲袭郐先问郐之辨智果敢之士书其名姓择郐之良臣而与之为官爵之名而书之因为设坛于门外而埋之衅之以猳若盟状郐君以为内难也尽杀其良臣桓公因袭之遂取郐【上】
　　献珥齐王夫人死有七孺子皆近薛公欲知王所欲立乃献七珥美其一明日视珥所在劝王立为夫夫人【国防】吞珠张丒为质于燕燕王欲杀之走且出境境吏得丑丑曰燕王所为将杀我者人有言我有宝珠也王欲得之今我已亡之矣而燕王不我信今子且致我我且言子之夺我珠而吞之燕王必当杀子刳子腹及子之肠矣夫欲得之君不可説以利吾要且死子肠亦且寸絶境吏恐而赦之【燕防】
　　不死药有献不死之药于荆王者谒者操以入中射之士问曰可食乎曰可因夺而食之王怒使人杀中射之士中射之士使人説王曰臣问谒者谒者曰可食臣故食之是臣无罪而罪在谒者也且客献不死之药臣食之而王杀之是死药也王杀无罪之臣而明人之欺王王乃不杀【楚策】
　　众辱之爰盎常引大体忼慨宦者赵谈以数幸常害盎盎患之兄子种为常侍骑谏盎曰君众辱之后虽恶君上不复信于是上朝东宫赵谈马盎伏车前曰臣闻天子所以共六尺舆者皆天下豪英今汉虽乏人陛下独奈何与刀锯之余共载于是上笑下赵谈谈泣下车【汉书】
　　帐中鼓筝吕布诣袁绍绍患布欲杀之遣三十六兵被铠迎布使着帐边卧布知之使于帐中鼓筝诸兵卧布出帐去兵不觉也【英雄记】
　　人从天下时有一道士颇能治病从中国来欺人言我数百嵗知其诳后防众坐谓所亲曰欲知此公年否所亲曰善忽有人从天上下举座瞩目良久集地着朱衣进贤冠入至道士前前曰天帝诏问公之定年几许而欺诳百姓道士大怖下床长跪答曰无状寔年七十三因抚手大笑忽然失朱衣所在道士大慙遂不知所之【神仙】
　　鞭拂晋元帝叔父东安王繇为成都王颖所害惧祸及谋出奔其夜月明禁卫甚严不能得去有顷天暴风雨晦冥游者散帝乗间得脱至河阳为津吏所止从者宗典后至以马鞭拂之谓曰舎长官禁贵人而汝亦被驻耶因大笑由是被释【晋中兴书】
