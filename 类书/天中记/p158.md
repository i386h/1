<!-- { "loadSidebar": true } -->
　　能寒人面独能寒何也曰头者诸阳脉之防也诸隂脉皆至颈项还不上独诸阳一脉上头故面能寒耳【素问】诸阳之防皆在于面十二经脉三百六十五络其血气皆上于面而走空窍其精阳气上走于目而为睛其别气走于耳而为聴其宗气上出于鼻而为臭其浊气出于胃走唇舌而为味其气之津液皆上熏于面而皮又厚其肉坚故天气甚寒不能胜之也【灵枢经】
　　饰面夫心犹面首也一旦不脩饰则尘垢秽之人心不思善则邪恶入之人盛饰其面而莫脩其心惑矣【蔡邕女戒】
　　眉
　　娬媚眉媚也有娬媚也【释名】
　　华盖眉号华盖覆明珠明珠目也【黄庭经】
　　八采尧眉八采【春秋元命苞】有古强者自云已四千嵗云见尧舜禹汤説之了了世云尧眉八采不然也直两眉头甚竪似八字耳【抱朴子】
　　虎眉文王虎眉【帝王世纪】
　　十二彩孔子眉十二彩【世家】
　　广一尺伍子胥眉间广一尺【吴越春秋】莫耶子赤鼻眉间一尺【列仙传】干将子赤鼻眉广三寸【列士传】
　　去眉豫让又漆身为厉灭须去眉自刑以变其容为乞人而往乞【国防】
　　旴衡陈崇奏莽功德曰旴衡振色振武怒孟康曰眉上曰衡旴衡举眉目也【汉书】雄谓眉曰衡【续博物志】赤眉天鳯五年樊崇起兵于莒王莽使平均公亷丹征之崇等欲战恐其众与莽兵乱乃皆朱其眉由是号曰赤眉【东观汉记】后书作赤糜
　　愁眉元嘉中京都妇女作愁眉啼糚折要步龋齿笑所谓愁眉者细而曲折啼糚者薄拭目下若啼处堕马髻者作一邉折要步者足不在体下龋齿笑者若齿痛乐不欣欣始自大将军梁冀家所为京都歙然诸夏皆放效天诫若曰兵马将往收捕妇女忧愁踧眉啼泣吏卒掣顿折其要脊令髻倾邪虽强语笑无复气味也【后汉志】白眉蜀马良字季常宜城人也兄弟五人并有才名乡里为之谚曰马氏五常白眉最良眉中有白毛故以称之【襄阳蓍旧传】
　　布置庾公道王尼子非唯事事胜于人布置须眉亦胜人我辈皆出其辕下【语林】
　　炙眉王澄在荆州终日酣饮不以众务在意郭舒常切谏之荆土士人宗廞常因酒忤澄澄怒叱左右棒廞舒厉色谓左右曰使君过醉汝辈何敢妄动澄恚曰别驾狂耶诳言我醉因遣掐其鼻炙其眉头舒跪而受之澄意少释而廞遂得免后事王敦諌敦敦曰平子以卿病狂故掐鼻炙眉头旧疾复发耶舒曰古之狂也直汲黯朱云岂痴乎
　　伸眉头宋王谟在雍州人间讹言欲反谟驰启孝武具陈本末帝知其虚驰遣主书吴喜公慰抚之又答曰七十老公反欲何求聊复为笑想足以伸卿眉头耳谟性严未曽妄笑时人言谟眉头未曽伸故以此见戏【南史】
　　过目袁天纲帝在九成宫令视岑文本曰学堂莹夷眉复过目文才振于天下
　　覆眼毛若虚眉毛覆于眼性残忍天寳末为武功丞眉宇房琯见元德秀叹曰见紫芝眉宇使人名利之心都尽
　　通眉李贺字长吉为人纎瘦通眉长指能疾书【唐书】不伸郭崇韬庄宗思得高楼避暑乃遣王允平营之宦官曰郭崇韬眉头不伸陛下虽欲有作其可得乎【五代史】
　　目
　　黙限目黙也黙而内识也眼限也曈子限限而出也【释名】目肝目肝之使【春秋元命苞】
　　大目伏牺大目【孝经援神契】
　　四目苍颉四目是谓并明【春秋引演图】
　　舜曈舜重曈子是谓慈原上应提摄下应三元【元命苞】胶目管子防束于鲁鲍叔曰君欲霸王则臣不若管夷吾桓公曰夷吾寡人之贼也射我者也不可鲍叔曰夷吾为其君射人若得之则彼亦将为君射人君不聴鲍叔固让果聴之于是使告鲁曰管仲寡人讐也愿得而亲加手焉鲁许诺乃使吏鞟其拳胶其目盛之以鸣夷置之车中至齐境桓公使人以朝车迎之【吕览】
　　如星卫蒯瞆乱子路兴师往有狐黯者当师曰子欲入耶曰然黯从城上系蔴绳钓子路半城问曰为师也耶为君耶曰在君为君在师为师黯因投之折其左股不死黯开城欲杀之子路目如明星之光曜黯不能前黯曰畏子之目愿覆之子路以衣袂覆目黯遂杀之【论语隐义】河目夫子适周见苌言终退苌语刘文公曰吾观孔仲尼有圣人之表河目而隆颡黄帝之形貌也脩肱而龟背长九尺有六寸成汤之容体也【孔丛子】
　　目论越王无彊与中国争强北伐齐齐王使人説于越王越王不纳齐使者曰幸也越之不亡也吾不贵其用智如目之见毫毛而不自见睫也今王知晋之失计不知越之过是目论也【史记】
　　察毫离朱之明察毫末于百步之外下水尺不能见浅深非目不明其势难覩也【慎子】
　　防目田驷欺邹君邹君将杀之田驷恐告惠子惠子见邹君曰有人见君则防其一目奚如君曰我必杀之惠子曰瞽防两目君奚弗杀驷东欺齐侯南欺荆王驷之于欺人瞽也君奚怨乃弗杀【韩子】
　　眦裂汉王诣鸿门谢项羽羽欲杀汉王樊哙带劔拥盾入军门披帷西向立瞠目视羽须髪上指目眦尽裂【史记】重瞳周生曰舜目盖重瞳子又闻项羽亦重瞳子羽岂其苗裔耶何兴之暴也【上】顔回重瞳【刘子】王莽重瞳子【本传】吕光字世明身长八尺四寸目重瞳子左肘有肉印【凉州记】沈约左目重瞳子腰有紫痣聪明过人好坟籍聚书至二万卷都下无比【梁书】隋鱼俱罗相表异人目有重瞳言闻数百步隂为炀帝所忌梁敬真希防奏杀之【北史】梁康王友孜目重瞳子尝窃自负以为当为天子【五代史】李煜重瞳子【南唐】
　　悬珠东方朔上书云臣朔长九尺三寸目若悬珠齿如编贝【汉书】
　　生蛆杜根谏和熹邓后以安帝宜亲政事太后大怒囊盛扑杀之根诈死三日目中生蛆【东观汉记】
　　目盲曹操与丁冲亲善闻其子仪为令士欲以爱女妻之五官将曰女人观貌而正礼目不便恐爱女未必悦也后仪到与论议曰丁椽好士也即使其两目盲尚当与女何况但眇【魏书】李神儁沙苑之败防眇马而起曰丁椽力马倒曰丁椽误我【北史八十八】
　　刮膜魏武帝病眼令华佗以金箆刮膜
　　出瞳景王婴孩时有目疾宣王令华佗治之出眼瞳割去疾而纳之传药【沈约晋书】初司马师目有瘤疾使医割之文鸯之来攻也惊而目出惧六军之恐之以被痛甚囓被而左右莫知焉遂卒【晋书】
　　青白眼阮籍能为青白眼见礼俗之士以白眼对之及稽喜来吊籍作白眼喜不怿而退弟康闻之乃赍酒挟琴造焉籍大悦乃见青眼由是礼俗之士疾之若雠烂烂王戎形状短小眸子洞彻视日而眼照不亏裴楷见而目之曰戎眼烂烂如岩下电
　　闪闪裴令公有儁容姿一旦有疾至困惠帝使王夷甫往看裴方向壁卧闻王使至强回视之王出语人曰双眸闪闪若岩下电精神挺动体中故小恶【世説】
　　睕睕石季龙时太子詹事孙珍问侍中崔约曰吾患目疾何方疗之约素狎珍戏之曰溺中则愈珍曰目何可溺约曰卿目睕睕正耐溺中珍恨之以白石宣宣于诸子中最胡状目深闻之大怒诛约父子【载记】
　　目痛方范甯字武子尝患目痛就张湛求方湛因嘲之曰古方宋阳里子少得其术以授鲁东门伯鲁东门伯以授左丘明遂世世相传及汉杜子夏郑康成魏南堂隆晋左太冲凡此诸贤并有目疾得此方云用损读书一减思虑二专内视三简外观四旦晚起五夜早眠六凡六物熬以神火下以气簁蕴于胷中也七日然后纳诸方寸脩之一时近能数其目睫逺视及捶之余长服不已洞见墙壁之外非但明目乃亦延年【晋书】
　　引刀刺血符生骁果粗暴嗜酒无赖祖洪甚恶之生无一目年七嵗洪戏之问侍者曰吾闻瞎儿一泪信乎侍者曰然生怒引佩刀自刺出血曰此亦一泪也洪大惊【崔鸿十六国春秋】
　　尸瞳明亮浔阳周虓字孟威晋康寜中镇于巴西为符坚所获守节不屈坚使使者道虓躬治逵陌谓使者云烦君语贼符坚何至仰烦国士如此又潜图袭坚坚闻之曰小人正欲覔死杀之适足成名耳乃苦考楚不食而卒敛已经旬坚怒犹未歇剖棺临视虓尸歘逥眸鬓髭张裂精瞳明亮回盻瞩坚坚覩而喜称乃厚加赠赙【异苑】
　　道眇辄泣宋袁粲初忤于孝武其母候乗舆出负砖叩头流血砖碎伤目自此后粲与人语有误道眇目者辄涕泣弥目【南史十六】
　　白虹贯日禇彦回美姿貌善容止时以方何平叔袁粲曰禇公眼睛白多所谓白虹贯日亡宋者终此人也【上】谜眼魏威阳王元禧谋反遁是左右惟尹龙虎从之禧近不知所为谓龙虎曰吾愦愦不能堪试作一谜当思解之以什毒闷龙虎欵忆旧谜云眠则俱眠起则俱起贪如豺狼赃不入已都不有心于规刺也禧亦不以为讽已因解之曰此是眼也而龙虎谓之是【魏书】
　　大眼王肃弟秉之初归国也谓大眼曰在南闻君之名以为眼如车轮及见乃不异于人大眼曰旗鼓相望瞠眸奋发足使君目不能视何必大如车轮【北史】
　　千里眼杨逸为南秦州刺史为政爱人尤憎豪猾广设耳目善恶毕闻其兵出使下邑皆自持粮人或为设食者虽在闇室终不敢进咸言杨使君有千里眼那可欺之【魏书】
　　眇目梁元帝武帝第七子也初武帝梦眇目僧执香炉称托生王宫帝初生患眼医疗必増武帝自下意疗之遂肓一目【南纪】刘谅字求信好学有文才为湘东王所善王尝游江滨叹秋望之美谅对曰今日可谓帝子降于北渚王有目疾以为刺已应曰卿言眇眇以愁予耶从此嫌之【传】元帝一目失明深忌讳之为湘东王荆镇州尝使博士讲论语至于见瞽者必变色语不为隐帝大怒乃酖杀之【广异记】王伟协侯景谋谟其文檄并伟所制景败见禽上五百字诗于元帝帝爱其才将舍之朝士多忌乃请视伟作檄文云项羽重瞳尚有江东之败湘东一目宁为四海所归帝大怒杀之【景传】元帝母阮脩容曽失一珠元帝时防窃吞之谓是左右所盗乃炙鱼眼以厌之信宿之间珠遂便出帝寻一目致眇盖鱼之报也【韵对】邵陵王纶赋诗戏之曰湘东有一病非哑复非聋相思下只泪望直有全功
　　眄速高澄贾子儒相之曰人有七尺之躯不如一尺之面一尺之面不如一寸之眼大将军脸薄眄速非帝王相也果如其言
　　奕奕琅琊王俨武成帝第三子后主时俨恶和士开骆提波奢恣二人相谓曰琅琊王眼光奕奕数步射人由是忌之【北齐】
　　青睛徐陵目有青睛时人以为聪慧之相也【南史五十二】眼方眼方者寿千嵗陶景晚年一眼有时而方【仙书】视日不刘字光伯眸子精明视日不左手画方右手画圆口诵目数耳聴五事同举无所遗失【隋书】视逺刘焯字士元犀额龟背望高视逺与刘结盟为友以儒学知名世称二刘
　　黒白明澈李密额鋭角方瞳子黒白明澈帝见之谓宇文述曰左仗下黒色小儿为谁曰蒲山公李寛子密帝曰个小儿瞻视异常无令宿卫【唐书】
　　孔帖以方字带下读误
　　白眼相公张公素允伸性暴厉眸子多白燕人号白眼相公【新唐】
　　紫光武攸绪晚年肌肉殆尽目有紫光昼见星月又能辨数里外语【酉阳】
　　目光如火郭子仪身长七尺二寸初在行伍李白客并州于哥舒翰座上见之曰此壮士目光如火照人不十年当拥节旄屡脱其刑责翰因署为牙门将后子仪勘定安史之乱歴诸道节度及永王璘及事于李白子仪请以官爵赎翰林上许之因而免诛【乐史序】
