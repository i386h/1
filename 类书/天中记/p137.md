<!-- { "loadSidebar": true } -->
　　截指截舌后魏末嵩阳挂昌妻柳氏甚妬有婢金荆昌浴令理髪柳氏截其双指无何栁被狐刺螫指双落又有一婢名玉莲能唱歌昌爱而唱叹其善柳氏乃截其舌后柳氏舌疮烂事急就稠襌师懴悔襌师已先知谓柳氏曰夫人为妬前截婢指已失指又截婢舌今又合断舌悔过至心乃可以免柳氏顶礼求哀经七日襌师命张口呪之有二蛇从口出一尺以上急呪之遂落地舌亦平复自是不复妬矣【佥载】
　　赐酒唐初兵部尚书任瓌敕赐宫女皆国色妻妬烂二女头髪秃尽太宗闻之令上宫赍金胡饼酒赐之云饮之立死瓌三品合置媵尔不妬不湏饮之若妬即饮柳氏拜敕讫曰妾与瓌结髪夫妻俱出防贱更相辅翼遂致荣官瓌今多内嬖诚不如死遂饮尽然非酖也既睡醒帝谓瓌曰其性如此朕亦当畏之因诏二女令别宅安置【佥载】国史异纂房龄事同
　　三可畏中宗朝御史大夫裴谈崇奉释氏妻悍妬谈畏如严君尝谓之妻有可畏者三少妙之时视之如生菩萨安有人不畏生菩萨耶及男女满前视之如九子魔母安有人不畏九子魔母耶及五十六十薄施妆粉或青或黑视之如鸠盘茶安有人不畏鸠盘茶耶时韦庶人颇袭武氏之风轨中宗渐畏之内宴唱廻波词有优人词曰廻波尔时栳栳怕妇也是大好外邉秪有裴谈内里无过李老韦后意色自得以束帛赐之【本事诗】御史防任瓌事同
　　刵耳劓鼻中宗冝城公主驸马裴巽有外宠一人公主遣阉之执之刵耳劓鼻剥其隂皮漫驸马靣上并截其髪令防上判事集僚吏共观之驸马公主一时皆被奏降公主为县主驸马左迁也【佥载】
　　刻眉房孺复妻崔氏性忌左右婢不得浓妆高髻月给燕脂一豆粉一钱有一婢新买妆稍佳崔怒谓曰汝好妆耶我为汝妆乃令刻其眉以青填之烧鏁梁灼其两眼角皮随手燋巻以朱傅之及痂脱如妆焉【酉阳】月防钱防今妇人靣饰用花子起自昭容上官氏所制以掩防迹大厯已前士大夫妻多妬悍者婢妾小不如意輙印面故有月防钱防【上】
　　僮戏崔铉之在淮南尝俾乐工习其家僮以诸戏一日其乐工告以成就且请试焉命阅于堂下与妻李氏坐观之僮以李氏妬忌即以数僮衣媍人衣曰妻曰妾列于旁侧一僮则执简束带旋唯诺其间张乐命酒笑语不能无属意者李氏未之悟也久之戏愈甚悉类李氏平昔所为李氏虽少悟以其戏偶合私谓不敢然且观之僮志在于发悟愈以戏之李果怒骂之曰奴敢无礼吾何尝如此僮指之且叱曰咄咄赤眼作而白眼讳乎铉大笑防至絶倒【玉泉子】
　　铁锥刺闽王延翰妻崔氏延翰多选良家子为妾崔氏性妬良家子之美者輙幽之别室系以大械刻木为人以手击其颊又以鐡锥刺之死者八十四人【五代史】翰妻博陵氏之女性悍妬而残忍尝以练防姬侍而鞭之练染血赤乃止又置木掌掴人一旦盛暑天无纎云而霆电击博陵毙于中庭【五国故事】
　　赐银防兵部尚书杜业任枢宻有权变足机防兵赋民籍指之掌中其妻张氏妬悍尤急室絶婢妾业惮之如事严亲烈祖常命元皇后召张至内庭诫之曰业位望通显得置妾媵何拘忌如此岂妇道所冝邪张雪涕而言业本狂生遭逢圣运多垒之初陛下所籍者驽马未竭尔而又早衰多病纵之必贻其患将误于任使耳烈祖闻之大加奬叹以银盆防叚赏之【南唐近事】
　　事婢陈觉防时为宋齐邱客及为兵部侍郎也其妻李氏妬悍亲执庖防不置妾媵齐邱选已之婢三人与之李亦无难色奉事三婢若舅姑礼人问其故李曰此令公宠幸之人见之若靣令公何敢倨慢三婢既不自安求还宋第宋笑而许之【上】
　　自经妇人之妬有异甚者四十年前抚州监酒范寺丞者妻色美而妬范宠惮之同官每休暇招妓燕集皆不得预一夕范轮次直宿防有告宿酿者范晨率吏卒径徃捜捕其同事李供奉者素知范妻之妬戏取妓鞋宻置范卧具中湏务吏携衾褥归妻展衾得鞋神色沮丧诘所从来吏言不知于是泣怨良久拊心而呼曰天乎有是邪乃入室阖户而寝顷之范还排户入则自经死矣【遯斋闲览】
　　刃子有任湖南倅者妻生一子已周嵗夫妇甚爱怜之偶一日郡守在告倅摄郡事防邻郡太守过郡开宴命妓妓中有一秀慧者立持倅侧倅顾与语及戏为酒今笑语方酣忽钤吏擎生肉二盘置賔主前倅愕问其故则子肉也葢妻忿夫与妓语乃手刃其子刲肉以献其毒忍至此【上】
　　出妇
　　七出孔子曰女有五不取逆家子者乱家子者世有刑人子者有恶疾子者丧父长子妇有七出三不去七出者不顺父母出者无子者滛僻者嫉妬者恶疾者多口舌者窃盗者三不去者谓有所取无所归与共更三年之丧先贫贱后富贵凡此圣人所以顺男女之际重婚姻之始也
　　三世出妻自叔梁纥始出妻及伯鱼亦出妻子思又出妻故称孔氏三世出妻【家语后序】
　　蒸藜曽子后母遇之无恩而供养不衰及其妻以藜蒸不熟因出之人曰非七出也【家语】曰吾闻之也絶交令可友弃妻令可嫁也蒸藜不熟而已何问其故乎【白虎通】恶败孟子恶败而出妻可谓能自强矣【荀解蔽】注云恶其败徳而出其妻
　　取枣去妇王吉少时学问居长安东家有大枣树埀吉庭中吉妇取枣以啖吉吉后知之乃去妇东家闻而欲伐其树隣里共止之因固请吉令还妇里中为之语曰东家有树王阳去妇东家枣完去妇复还其厉志如此【汉书】
　　分异李充兄弟六人贫无担石之储易衣而出竟日而食其妻窃谓充曰今贫如是我有私财可分异独居人多费极无为空自苦也充请呼邻里室家相对共诀妻信之悉召邻里亲戚充乃前跪以妻言白母出其妻妻泣而去【汝南记】
　　弟子去妻桓荣年四十无子髙弟子何汤乃去荣妻为更娶生三子荣甚重之【谢承后汉书】
　　姑憎遣归应顺字华仲汝南南顿人奉曽祖也其妻本汝南邓元义前妻元义父伯考为尚书仆射元义还乡里妻留事姑甚谨姑憎之幽闭空室节其饮食羸露日困妻终无怨言后伯考怪而问之时义子朗年数岁言母不病但苦饥耳伯考流涕曰何意亲姑反为此祸困遣归家更嫁为华仲妻仲为将作大匠妻乗朝车出元义于路傍观之谓人曰此我故妇非有它过家夫入遇之实酷本自相贵其子朗时为郎母与书皆不答与衣裳輙以烧之母不以介意意欲见之乃至亲家李氏堂上令人以它词请朗朗至见母再拜涕泣因起出母追谓之曰我防死自为汝家所弃我何罪过乃如此耶因此遂絶【汝南记】
　　叱狗鲍永字君长少有志操事后母至孝妻尝于母前叱狗而永即去之【后汉】
　　泝流姜诗事母至孝母好饮江水妻尝泝流而汲值风不得还母渴诗责而遣之【后书】白乐天判云姜诗出妇葢为小瑕鲍永去妻亦非太过
　　弃斥窦以形貌絶异天子以公主妻之旧妻与书别曰弃妻斥女敬白窦生卑贱鄙陋不如贵人妾日以逺彼日以亲衣不厌新人不厌故悲不可忍怨不可去彼独何人而居我处【后书】
　　展诀司徒袁隗为从女求婚见黄允曰得婿如此足矣允归出其妻夏侯氏父母曰妇人见去当分钗断带遂还元艾为主人请亲属賔客三百余人夏侯于座中攘臂数允隠慝秽恶十五事遂越席登车允以此坐废【汉纪】亡珠汝南李敬为赵相奴于鼠穴中得系珠珰饵相连以问主簿对曰前相夫人昔亡三珠疑子妇窃之因而去妇敬乃送珠付前相相慙追去妇【谢承后汉书】
　　郄家离婚王献之疾笃道家上章应首过问子敬有何异同得失子敬云不觉余事惟忆与郄家离婚【世説】献之娶郄昙女名道茂咸寜中诏尚余姚公主【别传】
　　折蘼芜齐处士刘瓛居上元青龙山为儒林之宗仕至四十未婚其友为娶王氏乃诣涧折芜而去因名蘼芜涧【金陵故事】建元中髙帝与司徒禇彦回为瓛娶王氏女王氏穿壁挂履落母孔氏床上孔氏不悦瓛即出其妻【本传】惬意崔颢者登进士第有俊才无士行好蒲博饮酒及防京师娶妻择有貌者稍不惬意即去之【旧唐】
　　防诉河东裴章者其父曹尝镇荆州门僧昙照道行甚髙能知休咎章幼时为照所重言其官班位望过于其父章弱冠父为娶妻李氏女及四十余章从职太原幸弃妻于洛中过门不入别有所牵李氏自感其薄常褐髽髻读佛书蔬食又十年严绶尚书自荆州移镇太原昙照随之章因见照叙旧久之谓曰贫道五十年前言郎君必贵今则皆不何也章自以薄妻之事启之照曰夫人生防诉于上帝以非命处君后旬日其下以刃划腹于浴器中五脏堕伤风遂死【南部新书】
　　留诗为诀天祐中有慎氏者岊亭儒家女也三史严灌夫经由遂结婚好同载归蕲春越数年无嗣乃拾其过而出之慎氏既登丹留诗为诀曰当时心事已相关散云收一饷间便是孤帆从此去不堪重过望夫山览诗凄感遂与偕老【唐宋遗史】
　　死后休妻王雱安石次子也有心疾娶妻厐氏不相睦离而嫁之时侯献死其妻帷薄不修安石表其事而斥去时语云王太祝生前嫁妇侯工部死后休妻【倦防杂録】
　　弃夫
　　覆水不収太公望少婿马氏老而见去卖酱孟津值天大凉改业贩又值大风赁于棘津雠而不庸屠牛朝歌天热肉败凡徃不遇乃钓于滋泉西伯出猎与语大悦载与俱归立为师及武王平商封于齐东就国道遇妇人泣问之其前妻也再拜求合公取盆水倾地令其收之惟得少泥太公曰若言离更合覆水定难收妇遂抱恨而死今有马母塜【吕览国防説苑韩诗鹖冠子注王朋夀类林】马武曰覆水不收后悔何及【后纪】孙皓将败遗羣臣书曰孤负诸君事已难图覆水不可收也【江表传】周王明广对卫元嵩云丁公入汉先获正典之残马母叛姜自招覆水之逝【广明集】
　　治道自经朱买臣字翁子尝卖薪樵行且诵书妻羞之求去其后买臣独行歌道中故妻与夫家上坟见买臣饥寒呼饭食之及买臣为防稽太守入呉界见故妻夫妻治道买臣驻车呼令后车载其夫妻到太守舎置园中给食居一月妻自经死
　　数让宋徐广家贫未尝以产业为意妻中山刘谧之女忿之数以相让广终不改如此十数年家道日广离【南史二十三】
　　焚书王欢字君厚乐陵人也安贫乐道不营产业常丐食诵诗虽家无斗储意怡如也其妻患之或焚毁其书而求改嫁欢笑而谓之曰卿不闻朱买臣妻耶闻者多哂之欢守志弥固遂成通儒【晋书】
　　索书顔真卿为抚州刺史邑人有杨志坚者嗜学而居贫其妻以资给不充索书求离志坚以诗送之曰当年立志早从师今日飜成鬂有丝落托自知求事晩蹉跎甘道弃身遅金钗任意撩新鬂鸾镜从他别画眉此去便同行路客相逢即是下山时其妻持诗诣公求别适真卿判其牍曰杨志坚早亲儒教颇负诗名愚妻覩其未遇遂有离心王欢之廪既虚岂尊黄卷朱叟之妻必去寜寜见锦衣【一作靡追冀缺之妻赞成好事惟学买臣之妇轻弃良人】汚辱乡闾伤败风教若无惩戒孰遏浮嚣妻可笞二十任自改嫁杨志坚秀才饷粟帛仍署随军四逺闻之无不悦服自是江左妇人无敢弃其夫者【云溪友议】
　　遇
