<!-- { "loadSidebar": true } -->
　　付信得姜中乔翻于洋渚遇神人意欲啖姜而市无之神人以绢数疋并书一牒付信入市门南下任意所之须臾得姜数斗还以问神人神人曰问李先生当知我【李先生传】
　　煞姜伏波将军唐资传蜀人煞姜法先洒扫别麄细为三軰盛着笼中作沸汤没笼着汤中湏臾取一片横截断视其热否姜既热讫便内着甖中细米末以覆上令姜不见讫以向汤令复沸使相掩消息视甖中当自沸沸便隂干之【物志】
　　罢郡献姜孔秀之为临川太守在任清约罢郡还献干姜二斤武帝嫌其少知琇之清乃叹息【齐书】
　　未尝食姜周舍占对辨捷尝居直庐语及嗜好裴子野言从来未尝食姜舍应声曰孔称不撤裴乃不尝一座皆悦【梁书】
　　解毒唐崔铉暴亡梁新闻之诊之曰食毒仆曰常好食竹鸡多食半夏苗必是半夏毒命生姜捩汁灌之即活千畦万家之城千畦姜韭其人与千户侯等【史】
　　不知滋味倭国有姜不知其滋味【魏志】
　　姙娠不啖姙娠者不可啖生姜令儿盈指【博物志】
　　匏
　　苦叶匏有苦叶匏瓠也叶小可为州人恒食至八月叶即苦故云苦叶【陆机毛诗疏义】
　　苦匏共济诸侯伐秦及泾莫济叔向见叔孙穆子穆子曰豹之业及匏有苦叶矣不知其它叔向□召舟虞与司马曰夫苦匏不材与人共济而已是行也鲁人以莒人先济诸侯从之【鲁语】
　　瓠落惠子曰魏王贻我大瓠之种我树之成而实五石以盛水浆其坚不能自举剖之以为瓢则瓠落无所容非不大也吾为其无用而剖之荘子曰夫子固拙于用大也【荘子】
　　贻瓠魏文侯见箕季墙壊不治问其故曰不时又逢瓠文侯曰墙壊不筑教民无夺民农功贻我瓠教我无多敛百姓【新序】
　　繋狗颈杜预病瘿呉人惮其智计以瓠系狗之颈毎大树以瘿輙研使白题曰杜预颈及城平尽捕杀之【晋书】甘瓠脯祖逖在河南百姓感悦尝置酒大防耆老中坐流涕曰吾等老矣更得父母死将何恨乃歌曰幸哉遗黎免俘虏三辰既朗遇慈父酒忘劳甘瓠脯何以咏恩歌且舞其得人心如此【上】
　　求饮留瓠徐文伯曽祖熈好黄老隠于秦望山有过求饮留一瓠瓢与之曰君子孙宜以道术救世当得二千石熈开之乃扁鹊医经一卷【宋书】
　　大瓠为笼卞彬性好饮酒瓠台瓠勺炕皮为肴着帛冠十二年不改易以大瓠为笼什物多诸诡异自号卜田居【齐书】
　　瓠破子苦强练师不知何许人所至之处人皆敬而信之晋公护未诛之前曽手持一大瓠到护门外扺而破之乃大言曰瓠破子苦未防而护诛诸子并伏法【后周书】垂瓠城今豫州汝南郡城西北汝水左出西北流又屈而东转又西南防汝形若垂瓠耆老云城取名焉【水经】刃磨瓠伤干将之刃未磨瓠不能伤【论衡】
　　华名实少妇人疎孕者子活乳数者子死譬若瓠华多实少【上】
　　烧穰杀瓠烧穰杀瓠俗説家人烧黍穰则使田中瓠苦死也【风俗通】
　　用汁朱崖澹耳无水唯种大瓠藤断其汁用之亦足【太康地记】
　　不备国贫一年之计莫若树谷十年之计莫若树木终身之计莫若树人瓠荤菜不备国之贫也【管子】
　　牛践子苦匏瓠牛践苗则子苦【草木子】
　　匏可为笙匏瓠也壶卢匏之无柄者也瓠有柄曰悬匏可为笙曲沃者尤善秋乃可用用则漆其里【古今注】中流千金贱生于无所用中流失舡一壸千金壶即匏也【鹖冠子】
　　壶卢
　　外泽内麄张裔字君嗣如瓠壶外虽泽而内实麄【蜀志】瓠卢有月齐武成帝皇后胡氏安定人魏中书令兖州刺史延之女也母卢氏范阳道约女也初懐孕有胡僧来诸门曰此宅瓠卢中有月既而生后【三国典畧】
　　长柄壶卢陆士衡初入洛谘张公所宜曰诣刘道真是其一既徃刘尚哀制中性耆酒礼毕初无他言唯问东吴有长柄壶卢卿得种来否陆兄弟殊入望乃云悔去【世説】
　　胡卢笙胡卢笙交阯人多取无柄之瓠割而为笙上安十三黄吹之音韵清响雅合律吕【岭表録异】
　　芹
　　献芹宋国有田夫常衣緼黂自曝于日顾谓其妻曰负日之暄人莫知者以献吾君将有重赏里之富室告之曰昔人有美戎菽甘枲茎芹萍子者对乡豪称之乡豪取而尝之蜇于口惨于腹众哂而怨之其人大慙子此类也【列子】野人美芹愿献之至尊【吕子览】
　　荇
　　脆美尔雅莕接余其叶苻陆玑云白茎叶紫亦色正圆径寸余浮在水上根在水底与水澡浅等大如钗股上青下白鬻其白茎以苦酒浸之脆美可案酒顔之推云荇先儒解释皆云水草圆叶细茎随水浅深今是水悉有之黄花似莼江南俗亦呼为猪莼或呼为荇菜而河北俗人多不识之慱士皆以参差者是苋菜呼人苋为人荇亦可笑矣
　　胡荽
　　胡荽胡荽曰胡□井州人呼为香荽为石勒讳也撤葫荽冲晦处士李退夫者为事矫怪居京师北郊一日种葫荽俗传主人口诵猥语则茂退夫撤姜宻诵曰夫妇之道人伦之正时不絶于口忽有客至命其子毕之子执余种曰大人已曽上闻皇祐中馆阁中或谈论则曰宜撒葫荽一巡【江南野録】
　　蕨
　　蕨蕨一名莾牙也四皓食之而夀夷齐食之而夭搜神记曰郗鉴镇丹徒二月出猎有甲士折一枝食之心中淡淡成病后吐一小蛇垂之屋前渐成干蕨此物不可生食草木疏曰周秦曰蕨齐鲁曰
　　薇
　　薇薇生水傍叶如萍尔雅云薇埀水三秦记夷齐食之三年顔色不变武王戒之乃不食而死然诗云采薇者乃金樱芽也
　　紫菜
　　紫菜吴郡縁海记曰郡中海邉诸山悉生紫菜吴赋云纶组紫綘是也注紫紫菜也生海水中正青附石生取干之则紫色临海常献之
　　苦买
　　苦买义熈二年有苦买菜生州营士陈盖家茎髙四尺六寸广二尺二寸是后嵗多征伐人民疾苦故苦买者买苦也【晋书安帝记】唐景龙二年郿县民王上賔家有苦买菜髙三尺余上广尺余厚二分【真珠船】近长沙地名白鹤楼民家圃内有苦买菜开莲花七日方谢
　　鬼目
　　似梅饮酒鬼目似梅南人以饮酒【广志】
　　柔嘉鬼目树大者如李小者如鸭子二月花色仍莲着实七八月熟其色黄味酸以宻煑之滋味柔嘉交趾武平兴古九真有之也【南方草物状】
　　为浆鬼目益知直尔不可噉可为浆也【裴渊广州记】
　　味酢鬼目树似棠梨叶叶如楮皮白树髙大如木而小耶倾不周正味酢九月熟又有草昧子亦如之亦可为糁用其草似鬼目【王防广州记】
　　鹿角猴葵色赤生石上南越谓之鹿角【南越志】
　　罗勒步廊山有一树如桃而气是罗□土人谓为山罗勒也【游名山志】
　　葙葙根以为菹香辛【广志】
　　优殿合浦有菜名优殿以豆醤汁茹食之甚香美可食【南方草木状】
　　雍雍菜生水中可以为菹也【广州记】
　　冬风东风菜陆生置肥肉作味如酪香气似马兰【上】糓字林曰糓菜生水中
　　蔊菜音防味辛
　　防胡对反吕氏春秋曰菜之美者有云夣之荳
　　荶似蒜生水中
　　菹菜紫色有藤
　　萴菜叶似竹生水傍
　　菜繤菜似蕨
　　菜似蕨生水中
　　葟菜似蕨生水邉
　　防菜徐盐反似防荃菜也一曰深草
　　蓶菜音唯以乌韭而黄
　　防菜他合反生水中
　　菜根似芋可食又云署预别名
　　羞菜安南有羞菜蔓生水上甘美可食人过池中以手指尔羞否即时憔悴羞色待其人去渐青如初
　　遂诗云言采其遂毛云恶菜也诗义疏曰今羊蹄似芦菔菳赤煑如茹滑而不美多噉令人下痢齿阳谓之遂一名蓚【齐民要术】
　　睡菜睡菜五六月生田塘中叶类茨菰根如藕梢土人采根为盐葅或云食之好睡
　　六合葵宪宗时有处士伊栁解缜髪童顔气息香洁帝知其异人遂令宻诏入宫内舘于九华之室毎日亲自访问颇加敬仰因问之曰先生春秋髙而顔色不老何也解曰臣家于海上种灵草食之故得然也即于衣间出三等药实为帝种于殿前一曰双麟芝二曰六合葵三曰万根藤六合葵色红而叶类于莪葵始生六茎其上合为一株其生十二叶内出二十四花花如桃花而一朶千叶一叶六影其成实如相思子
　　苏尔雅曰苏桂荏也方言曰周郑之间谓之公湘沅之间谓之苏之小者谓之薫葇
　　蓼长沙定王故宫有蓼园云定王故园也菜之辛者谓之蓼【任昉述异记】
　　组纶吴都赋云纶组紫菜尔雅注云纶似纶组似组纶乃有秩啬夫所带紏青丝纶子所谓五两之纶半通之铜者也组绶也海中草生采理有象之者因以名焉苹苹防其大者苹叶正四方中折如十字根生水底叶敷水上不若小浮萍之无根而漂浮也故韩诗曰沈者曰苹浮者曰薸薸音瓢即小萍也苹亦不沈但比萍则有根不浮游尔五月有花白色故谓之白苹吕氏春秋曰菜之美者昆仑之苹萍焉陆玑诗莪疏曰可糁蒸为茹【尔雅翼】
　　盐
　　盐池盐醎也盐池河东盐池袤五十里广六十周一百四十里卤西方咸也东方谓之斥西方谓之卤醝醎也河内谓之咸【説文】防盐也【广雅】
　　大夏盐和之美者大夏之盐【吕览】
　　虎形僖三十年冬王使周公阅来防飨有昌歜白黒形盐辞曰国君文足昭也武可畏也则有备物之飨以象其徳荐五味羞嘉糓盐虎形以献其功吾何以堪之【左】守圉齐有渠展之盐燕有辽东之煑十口之家十人防盐百口之家百人防盐凡食盐之数一月丈夫五升少半妇人三升少半婴儿二升少半盐之重升加分耗而釡百升加十耗而釡千君伐葅薪煑泲水为盐正而积之三万钟至阳春农事方作令民无得筑垣墙毋得缮冢墓丈夫毋得治宫室立台榭北海之众无得聚庸而煑盐然盐之贾必四什倍君以四十之贾循河济之流南输梁赵宋卫濮阳食无盐则肿守圉之本其用盐独重君伐葅薪煑泲水以籍于天下然则天下不减矣【管子】
　　籴盐桓公成盐三万六千钟令使籴之得成金万一千余斤【上】桓公通齐国之鱼盐于东莱【国语】
　　载盐秦穆公使贾人载盐百里奚使将车【世説】
　　宿沙煑宿沙瞿子善煑盐使煑滔沙虽十宿沙不能得也【鲁连子】宿沙作煑盐【世本】宿沙卫齐灵公臣齐濵海故卫为鱼盐之利【宋志】
　　鱼盐之地张仪説赵王曰今日楚与秦为兄弟之国而韩魏称为藩臣齐献鱼盐之地断赵之右臂【春秋后语】穿井煑盐宣帝地节中始穿井数十所煑盐【蜀王本纪】牢盆募民月给费用官器作煑盐官牢盆【史记】
　　海水为盐吴东海水为盐国用饶足【汉书】
　　盗起独完贾复为县掾迎盐河东防盗贼起等軰放欺其盐复独完还致县中【东观汉记】
　　河东载盐第五伦自以乆为官不逹遂将家属客河东变姓名自称王伯齐载盐徃来又太原上党所过輙为粪除而去【后汉】
　　道州所开陵州井乃东汉张道陵所开曰狼毒井有毒龙藏井中及盐神玉女二十为崇天师以道力驱出毒龙禁玉女于井下然后人获盐泉之利【郡志】
　　国之大宝卫凯与荀彧书曰夫盐国之大宝也自乱以来放散宜如旧置使者监卖以其直盗市犁牛若有归民以供给之【魏志】
　　赐盐周防朱桓卒家无余财孙权赐盐五千斛以周防事【吴志】
