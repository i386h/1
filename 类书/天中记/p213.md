<!-- { "loadSidebar": true } -->
　　宗庙深忧许敬宗既助立武后遂谋防长孙无忌遣人上封事称监察御史李巢与无忌交通谋反帝令敬宗鞫之敬宗云无忌与先朝谋取天下众人服其智作宰相三十年百姓畏其威攘防一呼啸命同恶必为宗庙深忧又引汉文帝薄昭事帝聴其説流黔州敬宗又遣大理正袁公瑜就黔州重鞫无忌反状公瑜逼无忌令自缢【本】髙宗欲立武昭仪为后禇遂良固执不可后立左迁遂良为潭州都督转桂州都督许敬宗李义府奏言长孙无忌所搆逆谋并遂良扇动【本传】又希皇后之防奏遂良潜谋不轨以桂州用武之地故授遂良桂州刺史实以为外援于是更贬为爱州刺史【韩瑗】长孙无忌禇遂良与江夏王道宗有宿怨诬与房遗爱善流义州道病死无忌以呉王恪地亲望髙中外所向以遗爱事防杀之以絶人望恪曰使社稷有灵无忌族防遂良亦譛杀刘洎陵髙宗欲立武氏无忌遂良不从无忌贬黔州自杀遂良贬爱州而卒【吉防影响録事具新唐书】
　　走绕兎唐宗室呉国公孝逸有破徐敬业之功时望益重武承嗣深忌之使人诬告孝逸自云走绕兎兎常在月中月既近天合有天分则天以孝逸常有功减死配徒儋州寻卒【续世説】
　　召饮择人武后禁屠杀右拾遗张徳生男三日私杀羊会同僚补阙杜肃懐一餤上表告之明日太后对仗谓徳曰闻卿生男甚喜徳拜谢太后曰何从得肉徳叩头服罪太后曰朕禁屠宰吉防不预然卿自今召客亦须择之出肃表示之肃大慙举朝欲唾其靣【上】
　　召弟叙旧严挺之为绛郡太守宗欲进用之李林甫忌嫉召梃之弟损之至门叙故旧云当以子为员外郎又云圣人待贤兄极深须作一计入京既见当有大用令损之取绛郡一状云有少风气乞入京师就林甫持状奏云梃之年髙近患风气且授与一闲官宗叹咤乆之林甫奏授员外詹事便令东京养疾
　　伪请行卢忌张镒名重道直无以防之以方用兵西邉乃伪请行上固以为不可因荐镒以中书侍郎为鳯翔陇右节度使镒竟为乱兵所杀【旧唐】
　　佯寝至阁殿中侍御史郑儋与张镒善每伺昼眠輙诣镒知之他日假寝佯熟伺詹果来方与镒语遽至镒閤中詹趋避遽言密事镒曰殿中郑侍御在此佯曰向者所言非他人所冝闻时三司使方按詹郢狱未具而奏杀詹贬郢为驩州刺史镒寻罢相出镇鳯翔【上】
　　养侠上清者窦参女奴也参流驩州没入家资名掖庭后在徳宗左右问曰窦参之财何止养侠刺兼亦甚大有赃汚前时纳官银器至多上清流涕曰参自御史中丞歴宰相首尾六年月入数十万赏赐不知纪极廼者郴州所送纳官银器皆是恩赐当部録日妾在郴州亲见州县希陆贽恩防尽刮去所进银器上刻藩镇官衘姓名诬为赃物伏乞下验之于是宣索窦参没官银器覆视其刮字处皆如清言【时贞元十二年】徳宗又问养侠刺事上清曰本实无此悉是陆贽防害使人为之徳宗至是大悟因怒陆贽曰老僚奴我脱却伊緑衫便与紫看又常呼伊作陆九我任使窦参方称意次须教我枉杀却他及至权入伊手其为软弱甚于泥团乃下诏雪窦参时裴延龄探知陆贽恩衰得恣行媒乗间攻之贽意受谴不回后上清特敕削丹书度为女道士终嫁为金忠义妻世以陆贽门生名位多显达者世不敢传説故此事絶无人知【异闻集】
　　赐孝经李晟平朱泚之乱徳宗览收城露布曰臣已肃清宫禁只谒寝园钟簴不移庙貌如故上感涕失声左右六宫皆呜咽露布乃于公异之辞也议者以朝廷捷书露布如无此者公异后为陆贽所忌诬以家行不谨赐孝经一卷故坎坷而终【国史补】人士惜其才恶贽之急焉【旧唐】
　　辨谤畧唐次无故贬斥乆滞蛮荒孤心抑鬰乃采自古忠贤遭罹放逐虽至杀身而君犹不悟著书三篇谓之辨谤畧上之徳宗省之犹怒谓左右曰唐次乃方吾古之昏主宪宗即位召还累官至中书舍人宪宗因阅书禁中得次所上三篇善之谓学士沈师曰唐次所上辨谤书人君宜时观览朕疑编録未尽命师广为十卷号元和辨谤畧其序曰圣徳先辨谤何由兴【续世説】结不逞李逢吉字虚舟天与奸囬妬贤伤善结朝臣之不逞者造作谤言百端中伤裴度頼李绅韦处厚杀觧逢吉结王守澄澄言于敬宗诬绅曽请立深王为太子乃贬绅端州司马朝士代逢吉鸣吠者张又新李续之张权舆刘栖楚李虞程昔范姜洽李仲言时号八闗十六子又新等八人居要剧而胥附者又八人【上】
　　挥汗旅揖李逢吉恶李绅张又新李续之刘栖楚为之鹰犬同嗾绅贬端州司马朝臣表贺又至中书贺宰相及门门者止之云张补阙在相公齐内俄而又新挥汗而出旅揖羣官曰端溪之事又新不敢多让人皆辟易惮之与续之等时号八闗十六子【续世説】
　　合势裴度有用兵伐叛之功皇甫鏄心疾之与李逢吉令狐楚合势挤度出镇大原崔羣有公望为搢绅所重屡言时政之鏄恶之因议宪宗尊号乃奏曰昨羣臣议上徽号崔羣于陛下惜孝徳两字宪宗怒黜羣为湖南观察使【旧唐】韩愈至潮州上表帝感悔欲复用之鏄素忌愈直即奏言愈终狂疎可且内移乃改袁州刺史【新唐】
　　惑溺
　　负妇人齐桓公多内宠内嬖如夫人者妻姑姊妺七人负妇人而朝诸侯管仲告诸侯吾君背有疽创不得妇人创不衰愈【论衡】桓公宫中女市女子七百国人非之管仲故为三归之家以掩桓公非自伤于民也【战国防】衣装幡夏姬者陈大夫征舒母也状美好老而复壮者三三为王后诸侯争之莫不迷惑陈灵公与孔寗仪父皆通焉或衣其衣或装其幡【歌膝】以戯于朝【列女】
　　丑夫为殉秦宣太后爱魏丑夫太后病将死出令曰为我必以魏子为殉魏子患之庸芮为魏子説太后曰以死者为有知乎太后曰无知也曰若太后之神灵明知死者之无知矣何为空以生所爱于无知之死人哉若死者有知先王积怒之日乆矣太后救过不赡何暇乃私魏丑夫乎太后曰善乃止【战国防】
　　下地叩头晋刘宝字道真子妇始入门遣婢修防刘聊之甚苦婢固不从刘乃下地叩头婢惧而从之明日语人曰手推故是神物一下而婢子服淫【语林】
　　荡之坠床顔延之有爱姬非姬食不饱寝不安姬凭宠尝荡延之坠床致损竣杀之延之痛惜甚至常坐灵上哭曰贵人杀汝非我杀汝以冬日临哭忽见妾排屏风以压延之延之惧坠地因病【南史】
　　鹦鹉为后王鹦鹉东阳公主应阁婢也初公主有奴陈天兴鹦鹉养以为子而与之淫通鹦鹉天兴并与元凶劭巫蛊事公主薨劭虑言语泄嫁与始兴王濬府佐沈懐逺为妾后事泄上惊惋即牧鹦鹉家得劭濬手书皆咀呪巫蛊之言劭行弑逆既败妻殷氏赐死于廷尉临刓谓狱丞江恪曰汝家骨肉相残何以枉杀天下无罪人恪曰受拜皇后非罪而何殷氏曰此权时耳当以鹦鹉为后也懐逺坐纳鹦鹉孝武徙之广州兄懐文因此失调为治书侍御史【南史劭懐文】鹦鹉娥如衮露红镜前眉様自新宫稍教得以红儿貌不嫁南朝沈侍中【比红儿诗】衰暮畜伎张瓌字祖逸还呉后居室豪富伎妾盛房或有讥其衰暮畜伎瓌曰我少好音律老而方觧平生嗜欲无复一存唯未能遣此耳【南史】
　　明月入怀元魏孝武帝之在洛也从姊不嫁者三一曰平原公主明月南阳王宝炬同产也二曰安徳公主清河王怿女也三曰蒺藜亦封公主帝内宴令诸妇人咏诗或咏鲍照乐府曰朱门九重门九闺愿逐明月入君懐帝既以明月入闗蒺藜自缢宇文太使元氏诸王取明月杀之【本纪】
　　杀婢葬代神武欲至洛阳京兆王昻弟仲景遂弃妻子追驾至长安封顺阳王仲景既失妻子乃娶故尔朱夫光妻也列氏本倡女有美色仲景甚重之经数年前妻叔袁纥氏自洛阳间行至也列遂徙居异宅乆之有奸事露诏仲景杀之仲景宠情愈至谬杀一婢防其尸首重葬以代焉后谋杀袁纥奴告周文帝周文依奏诏苦仲景一百也列以自告而逐之仲景犹私不已又有告者诏重笞一百官爵尽陈仲景仍通焉后周文奏复官爵也列袁纥于是同居【北史】
　　自得絶异琅邪公主名玉仪魏髙阳玉斌庶生妺也文襄遇诸途悦而纳之遂被殊宠奏魏帝封焉文襄谓崔季舒曰尔由来为我求色不如我自得一絶异者崔暹必当造直諌我亦有以待之及暹谘事文襄不复假以顔色居三日暹懐刺坠之于前文襄问何用此为暹悚然曰未得通公主文襄大悦把暹臂入见焉季舒语人曰崔暹常忿吾佞在大将军前每言叔父合杀及其自作体佞乃体过于吾主仪同产姊静仪先适黄门郎崔括文襄亦幸之皆封公主括父子由是超授赏赐甚厚焉【上】
　　股为琵琶髙洋凶暴贵嫔薛氏有小过遽杀之觧之抱其股为琵琶弹之复叹曰佳人难再得【独异志】文宣薛嫔者本倡家女也年十四五时为清河王岳所好其父求内宫中大被嬖宠其姊亦俱进御文宣后知先与岳通又为其父乞司徒公帝大怒先铭杀其姊薛嫔当时有娠过产亦从戮【北史】
　　王钏检婢临贺王正徳妺长乐主适陈郡谢禧正徳奸之烧主第一婢加玉钏于手以金宝附身声云主被烧死检取婢尸并金王之仍与主通呼为柳夫人生二子焉日月稍乆风声渐露【南史】
　　笼头刍秣毕乂云酷暴残忍有孽子善昭与其侍婢奸通榜掠无数为其着笼头系之庭树食以刍秣十余日乃仆之夜中乂云被贼害即善昭所佩刀也【北史】
　　奉宸天后时张昌宗得幸又荐其兄易之粉施朱衣锦绣服俱承辟阳之宠置奉宸府以易之为令令选美少年为左右奉宸供奉右补阙朱敬则上疏云陛下内宠已有薛懐义张易之昌宗固应足矣近闻尚舍奉御柳模自言子良宾洁白美须眉左监门衞长史侯祥云阳道壮盛过于懐义堪奉宸内供奉无礼无仪溢于朝聴则天劳之曰非卿直言朕不知此赐防百叚【易之旧】醉顺妃欲闽主王曦纳金吾使尚保殷之女为贤妃有殊色曦嬖之醉中妃所欲杀则杀之所欲宥则宥之【世説】出馆虞集未遇时为许衡门客虞有所私午后輙出舘许每徃不遇病之因书于简云夜夜出防知虞公之不可諌虞回即对云时时来扰何许子之不惮烦许明日又至见而叹赏遂荐于朝【耕余博览】许虞相去甚逺葢误
　　鄙
　　赋诗不知襄二十七年齐庆封来聘其车美叔孙曰豹闻之服美不称必以恶终美车何为叔孙与庆封食不敬为赋相鼠亦不知也次年来奔叔孙穆子食庆封庆封汜祭穆子不説使工为之诵茅鸱亦不知【左】
　　不知畴麻王子建出守于城父与成公干遇于畴中问曰是何也成公干曰畴也畴也者何也所以为麻也麻者何也曰所以为衣也成公干曰昔者庄王伐陈舍于有萧氏谓路室之人曰巷其不善乎何沟之不浚也庄之犹知巷之不善沟之不浚今吾子不知畴之为麻麻之为衣吾子其不主社稷乎王子果不立【説苑】
　　得钟掩耳范氏之亡也百姓有得钟者欲负而走则钟大不可负以椎毁之钟况然有音恐人闻之而夺已也遽揜其耳恶人闻之可也恶已自闻之悖矣【吕自知】刻舟求剑楚人有渉江者其剑自舟中坠于水遽契其舟曰是吾剑之所从坠舟止从其所契者入水求之舟已行矣而剑不行求剑若此不亦惑乎【上】
