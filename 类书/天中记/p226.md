<!-- { "loadSidebar": true } -->
　　与书辞举王防字景吏部尚书江湛举防为吏部郎防与湛书曰君平生云扬我名者杀我身天爵且犹防名安用吏部郎哉其举何陋其事不经非独缙绅者不道仆妾皆笑之【宋书】
　　任巳独行陆慧晓字叔明清介正立不杂交防防稽内史同郡张珪称之曰江东裴乐也齐髙帝辅政除为尚书殿中郎邻族来相贺慧晓举酒曰陆慧晓年逾三十妇父领选始作尚书郎卿辈乃复以为庆邪迁吏部郎尚书令王晏选门生补内外要局慧晓为用数人而止晏恨之送女妓一人欲与申好慧晓不纳吏曹郎令史歴政来谘执选事任巳独行未尝与语帝遣主书单景儁谓曰都令史谙悉旧贯可共叅懐慧晓谓景儁曰六十之年不复能谘都令史为吏部郎也上若谓身不堪便当拂衣而退帝甚惮之后欲用为侍中以形短小乃止【南史】
　　江汉崇望庾果之字景行防有孝行宋司空刘勔见而竒之谓曰见卿足使江汉崇望梓发声迁吏部郎叅大选【上】
　　庭植嘉树梁顾宪之字士思为吏部郎初其祖凯之尝为吏部于庭植嘉树谓人曰吾为宪之种耳至是宪之果为此官然自过江吏部郎不复典大选【通典】
　　才望兼允孝文在洛欲创革旧制选置百官谓羣臣曰与朕举一吏部郎必使才望兼允者给卿三日假又一日孝文曰朕已得之不烦卿辈也驿征亮兼吏部郎孝明亲政仍兼吏部郎亮自叅选事垂将十年亷慎明决为尚书郭祚所委毎云非崔郎中选事不办【北史】
　　欣得宋繇字体业沮渠逊平酒泉于繇室得书数千卷塩米十斛而已逊叹曰孤不喜尅李歆欣得宋繇耳拜尚书吏部郎中委以铨衡之任【后魏书】
　　鬻官定价皇甫玚光兄椿龄子也位吏部郎性贪婪多所受纳鬻卖吏官皆有定价后以丞相髙阳王雍之婿为豫州刺史为政残暴百姓患之【北史】
　　齐裴叔业之归魏也衣冠之士预叔业勲者安定皇甫光者地梁祐清河崔髙客天水阎庆防河东桞僧习等【魏书】此见本北史同杜氏通典乃以为玮盖见传中有伯昕名而误耳御覧因之以为玮职官分纪亦以为玚俱误
　　铨衡庶品铨衡庶品歴选賔僚阮咸直素屡荐未登陆亮忠心裁居败职自非李重清识李毅恬正何以区分管库式鍳胥吏【陆杜拜吏部郎表】
　　设长名榜吏部郎中裴行俭始设长名榜列铨注期限等法又定州县升降官资髙下以为故事长名榜自此始也【选举志】
　　先捧紫泥桞公绰字起之武元衡罢相镇西蜀与裴度俱为元衡判官尤相善先度入为吏部郎度以诗饯别有两人同日事征西今日君先捧紫泥之句【分纪】
　　登第集部李建为吏部郎中常曰方今秀茂皆在进士使仆得志当令登第之嵗集于吏部使尉紧县既罢复集稍尉望县既罢乃尉畿县而升于朝大凡中人三十成名四十乃至清列迟速为宜既登第遂食禄既食禄必登朝谁不欲也无淹翔以守常限无纷竞以来奔捷下曹得其循举上位得其更歴就而言之其利甚博议者多之【国史补】
　　抡选有序吴王潜吴国建迁左司郎中典选事时丧乱之后官失其守谱谍靡散甲簿湮没真伪相潜雍容欵接坐客常满随才而接人人自以为得徐知诰相吴抡选有序潜之力也或亡失官谍才无可用者多禀给之【九国志】
　　风棱刘鼎清泰中为吏部郎中亷侍御史知杂事鼎性若寛易而典选曹按吏有风棱【五代史】
　　员外郎
　　省眼吏部郎二防先小铨次格式员外郎二防先南曹次废置旧説吏部为省眼【分纪】
　　吏事第一裴遵度迁吏部员外郎专判南曹天宝中海内无事九流辐凑防府毎嵗吏部选人盈万遵度敏识强记精覈文赡详而不滞时称吏事第一由是大知名判析有条李栖筠迁吏部员外郎判南曹栖筠判析有条奸吏气夺号为神明【唐书】
　　南宫眉目陟字啇衡为吏部员外郎是曹在南宫为眉目在选士为司命公执直笔阅簿书纷拏盘错一瞬而剖【刘禹锡撰神道碑】
　　铨叙称美崔郾姿质秀伟神清重雅人望而爱之为吏部员外郎奸吏不敢孤寒无防者不至留滞铨叙之美为时所称【唐书】
　　材干无累岑羲长安中为广武令有能名则天尝令宰相各举堪为员外郎者鳯阁侍郎韦嗣立荐羲且奏曰恨其从父长倩犯逆为累则天曰茍有材干何恨防累遂拜天官员外郎后迁吏部侍郎时吏部侍郎崔湜太常少卿郑愔大理少卿李允恭分掌选事皆以赃货闻羲最守正时议美之【旧唐】
　　尚气贾言忠曽之父也累转吏部员外郎李敬兼尚书言忠尚气及主选不能下贬邵州司马失武懿宗意下狱几死【唐书】
　　涤除宿弊刘崇望字希从转吏部员外郎崔安潜为吏部尚书崇望判南曹涤除宿弊复清选部【旧唐】
　　喻遣李逈秀任考功员外郎知贡举有进士姓崔者文笔非佳逈秀覧之良久谓曰清河崔郎仪貎不恶须眉如防精彩甚髙出身处何量必湏进士再三喻而遣之闻者莫不大噱【唐书】
　　典举得士席豫开元中累官主考功员外郎典举二年大称得士为时所称入为吏部侍郎宗谓之曰卿已前为考功职事平允故有此授预典选六年复有令誉愿无权周墀辅政以韦澳为考功员外郎墀初作相私谓澳曰才小任重何以相救澳曰荷公重知愿公无权足矣墀愕然不喻其指澳曰爵赏刑罚非公共欲行者愿不以喜怒憎爱行之但令百司羣官各举其职则公敛袵于庙堂之上天下自理何要权耶墀深然之【上】不避权幸李渤穆宗即位召为考功员外郎校定京官考不避权幸皆行陞黜奏曰三品官考先具如前其四品以下官绩具闻奏状入留中不下议者以宰辅旷官自宜上疏论列而越职钓竒非尽事君之道也【上】
　　户部尚书
　　地官户部尚书周之地官卿也周礼曰地官司徒帅其属而掌邦教以佐王安扰邦国应劭云徒众也司徒主人众也张鷟云虞书五教实委司徒之班周礼六卿爰开地官之位
　　祝鸠郯子曰祝鸠氏司徒也【昭十七】百姓不亲五品不逊则责司徒【尚书太】
　　素王司徒仲尼为素王顔渊为司徒【论语摘辅相】
　　铜臭灵帝卖官廷尉崔烈入钱五百贯以买司徒烈子均字孔乎亦有时名烈问曰吾作公天下人谓何如对曰大人少有髙名不谓不当为公今登其位海内嫌其铜臭烈举杖击之均走烈曰子授父挝而走可谓孝乎均曰舜之事父小杖则受大杖而走不防父于不义烈曰尔以吾为瞽瞍耶【司马彪九州春秋】
　　阶下读奏吴孙休初即位户部尚书阶下读奏【通典】备物济时当阳侯杜元凯为度支尚书内以利民外以救邉备物置用以济当时之益者五十余条【晋书】
　　度支要总咸宁五年诏一拜不収使公私俱贵不惟天时乃人事有不尽故也要总者正在度支尚书也其以散骑常侍中书令张华为度支尚书【晋起居注】
　　量计运漕初帝与羊祐谋伐吴而羣臣多以为不可唯华賛成其防及将大举以华为度支尚书乃量计运漕决定庙筭及吴防诏褒其勲进封为广武县侯【晋书】坐无氊席吴隠之为度支尚书以竹蓬为屏风坐无氊席后迁中领军清俭不改毎月所得禄才留身粮余悉分赈亲族家人绩纺以供朝夕时有困絶或并日而食身布衣不完妻子不沾寸禄【上】
　　示有朝章到溉字茂灌为左民尚书溉长八尺眉目如防白晢美须髯举动风华善于应荅所莅以清白自脩性又率俭不好声色虗室单牀傍无侍自外车服不事鲜华冠履十年一易朝服或至穿补呼清路示有朝章而已【南史】到洽为御史中丞兄溉为左民尚书旧制中丞不得入尚书下舎洽引服亲不应有碍刺省评决左丞萧子云议许入溉省亦以其兄弟素笃不能相别也【上】到溉到洽梁书自有传南史见到彦之传分纪错书作刘溉而事文合璧俱因之岂以到姓稍异遂承其误耶殊误观者
　　白衣何为左民尚书后辞官隠于若耶山云门寺给白衣尚书禄固辞【梁书】
　　拜官令早蔡景歴字茂世入守度支尚书旧式拜官在午后景歴拜日适逢舆驾幸武观在位皆侍宴宣帝恐景歴不预特令早拜其见重如此【南史】
　　义仓长孙平字处均拜度支尚书平见天下州县多罹水旱百姓不给奏令【民间】毎秋家出粟麦一石已下贫冨差等储之闾巷以备凶年名曰义仓自是州里豊衍民多頼焉【隋书】
　　民部开皇三年改度支为民部国家修隋志谓之户部盖以庙讳故也唐永徽初复改民部为户部庙讳故也庆元年改户部为度支龙二年改度支尚书为司元太常伯初户部居礼部之后武太后改置天地四时之官以户部为地官由是遂礼部前【通典】
　　通典云国家杜祐为唐言也通考因之不改何耶
　　正身奉法郑善果检校大理卿兼民部尚书正身奉法甚有善绩制与裴寂等十人毎奏事及侍立并令升殿与从兄元璹在其数时以为荣【分纪】
　　内相王琚佐明皇平内难为户部尚书帝于琚眷委特异豫大政事号内宰相【本】
　　凶官毕构迁戸部尚书开元四年遇疾上手疏方以赐之时议戸部尚书为凶官遽改授太子詹事兾有瘉瘳寻卒【分纪】
　　版使燠辞判戸部归谓甥侄曰已让版使矣【佳话録】
　　侍郎
　　司元少常周官小司徒中大夫之任也隋炀帝始置民部侍郎唐因之后改为户部龙朔二年改为司元少常伯【通典】
　　问歴代戸口卢承庆思道孙也美风仪有才干太宗竒其明辨累拜民部侍郎太宗尝问歴代户口多少之数承庆叙夏殷以后迄于周隋皆有依据太宗嗟赏久之【旧唐】
　　精择开元十三年户部侍郎杨玚白知慎坐支度失所皆出为刺史上令宰臣及公卿已下精择堪为戸部者多有荐元纮者将授以戸部尚书时执政以其资浅未宜超授加中大夫拜戸部侍郎元纮因条奏人间利害及时政得失以奏之上大悦因赐衣绢【上】
　　议戸版杨玚为户部侍郎帝尝召宰相大臣议天下戸版延英殿玚言利病尤详帝咨赏于是宇文融建检脱戸余口玚执不便融方贵公卿啽黙唯唯独玚抗议故出为华州刺史【唐书】
　　无进献李綘为戸部侍郎判本司事尝因次对宪宗曰戸部北有进献至卿独无何也对曰将户部钱献入内藏是用物以结私恩上耸然益嘉其直【旧唐】
　　不受赂牛僧孺拜戸部侍郎初韩入朝以宣武旧事人多流言其子公武以家财厚赂权幸及多言者班列之中悉受其遗俄而父子俱卒孤孙幼小穆宗恐为厮养窃盗乃命中使至其家阅其宅簿以付家老而簿上具有纳赂之所唯于僧孺官侧朱书曰某月日送牛侍郎物若干不受却付讫穆宗按簿甚悦居无何议命相帝首可僧孺之名【上】
　　自称老奴张平叔长庆中为戸部侍郎狡险大言因王播以进既掌财用常屈公利以便私嬖幸多狎之既有宠于上进退便僻杂以优谐或自称老奴复无大臣之体尝奏事毕降阶复升又有论奏佻荡轻脱上毎为笑容之在班列间玩狎郎吏哗肆无忌奕权监法请宰相为之使因以自求枢机之任毎有内制出輙疑授已衣冠以俟后人多笑之【上】张平叔国之材臣也计能析秋毫吏畏如夏日司防逾月纲条甚张况师旅未息调食方急倚成取济非尔而谁非智能则事不可成非谅直则吾难近噫职局之外得不思称官望而厌我心乎【白氏长庆】
