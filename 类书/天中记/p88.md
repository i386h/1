<!-- { "loadSidebar": true } -->
　　名应上所居里名隆庆时人语讹以隆为龙韦庶人称制改元又为唐隆皆符御名上益自负【旧唐】开元二年八月太子賔客薛谦光献东郡九鼎铭其豫州鼎铭武后所制文曰牺农首出轩昊应期唐虞继踵汤禹乘时天下光宅域内雍熙上降祉方建隆基宰相姚崇卢怀慎等奏曰圣人启运休兆必彰故化马为龙预流謡颂秀为天子早着防符臣等今见薛谦光所献东郡鼎铭大圣天后所制其文云上降祉方建隆基豫州处秦地之中所以逺包四海铭文独圣后所制固必先感二仪灵庆昭彰旷絶今古臣等忝陪近侍喜万常情请宣付史官并颂示内外许之【册府】
　　上党天子气开元八年郑州人元承微上封事曰谨按魏典及北齐志后魏太平真君九年内学者奏言上党有天子气在壶闗大王山于时太武南巡亲幸上党掘大王山累石为三封又轩其北鳯皇山南足以防之大武之后百有余年髙欢以内学之言复欲妄干符命因勒兵马来在晋阳舍大王山六旬而去更有上党百姓从在晋阳因名上党之坊实曰晋阳之地欢有居此伪以应之论其僣窃则髙欢不比于孙权语以虚攘则太武有同于嬴政暗于时运岂不惜哉臣等防寻符命壶闗天子之气正是陛下当焉穹上睠符命下钟故使歴试潞州所以用当其应此天意也岂人事乎然而一幸潞州三移灰琯壶闗之地嵗时为搜狩之塲大王之山朝夕即豫游之所始而龙潜上党寻乃鳯举咸京内学之言果合符契又按内学所奏符应年曰太平真君太平则叶今辰真君则更明陛下自唐至魏三百余年触类而推无不佥应伏愿陛下上承天命下谕人心昭告寰瀛编列国史从之
　　气成楼阁肃宗初为皇太子天宝十三载观安禄山有悖逆之状恐危宗庙遂精诚祈梦其夜梦故内侍普寂等二人舁一案覆以黄帕自天而下直至帝前素版丹书文字甚多既寤所记者惟四句曰厥不云乎惟其惟时上天所保福禄不亏十五载宗幸蜀留上在后宣谕百姓贼追至渭北便桥已断水瀑涨无舟楫上号令水滨百姓归者三千余人渭水可涉又遇潼闗散卒误以为贼与之战士众多伤乃收其余众北上军既济其后皆溺上喜以为天之佑时从上惟广平建宁二王及四军将士才二千人自奉天而北夕次永夀百姓遮道献牛酒有白云起西北长数丈如楼阁之状议者以为天子之气自是紫云拥帝所乗马聚散不时至平凉郡路傍遇一伏兎命左右索弓箭因谓左右曰吾若破贼射则中之不然则否一发而毙左右咸称万嵗上初发平凉有彩云浮空白鹤前引出军之后有黄龙自上所憇屋腾空而去上行至豊宁南见黄河天堑之固欲整军北渡以保豊宁忽大风飞沙跬步之间不辨人物及军趋灵武风沙顿止天地廓清于后彭原郡受册太上皇下诰曰间者日抱载赤雀白狼之瑞接武荐臻此皆皇帝圣敬之符孝友之感也【册府旧唐】
　　梦为虎趂武宗梦为虎所趂命京兆同华格虎以进至大中即属虎【南部新书】
　　光曜烛身宣宗初封光王十余嵗时遇重疾沈缀忽有光辉烛身厥然而兴正身拱揖如对臣寮乳媪以为心疾穆宗视之抚其背曰此吾家英物非心惫也赐以玉如意御马金带当梦乗龙升天言之于郑后乃曰此不宜人知者幸勿复言【旧唐】
　　改名兆防昌末年武宗忽改御名为火下火及宣宗以光王龙飞于古文光字实从焉噫先兆之明若是耶【真陵十七事】
　　水变芳醪宣宗在藩时常从驾囘而误坠马人不之觉比二更方能兴时天大雪四顾悄无人声上寒甚防巡警者至大惊上曰我光王也不悟至此方困且渴若为我求水警者即于旁近得水以进遂委而去上良久起举瓯将饮顾瓯中水尽为芳醪矣上喜独自负举一瓯已而体微暖有力歩归藩邸后遂即帝位【上】
　　防晕懿宗初封郓王藩邸时常经重疾郭淑妃侍医药见黄龙出入于卧内既间妃以异告帝曰慎勿复言宣宗制泰边陲乐曲词有海岳晏咸通之句又大中末京城小儿叠布渍水纽之向日谓之防晕帝果以郓王即大位以咸通为年号【旧唐】
　　神首烟腾晋髙祖在晋阳时牙城有僧坊曰崇福坊之防下西首隅有泥神神之首忽一日有烟生其腾郁如曲突之状坊僧奔赴以为人火所延乃俯而视之无所有焉事寻达帝帝召僧之腊髙者问之僧曰贫道见庄宗将得天下曾有此烟观其喷涌甚于当时可知矣【册府】木中朱字梁开平二年使其将李思安改潞州营于壶闗伐木为栅破一大木中朱书文六字曰天十四载石进思安表上之其羣臣皆贺以为十四年必有逺夷贡宝者司天少监徐鸿独谓其所亲曰自古无一字为年号者上天符命岂缺文乎吾以丙申之嵗必当有石氏王此地者天字取四字中两画加之于傍则丙字也移四字外围以十贯之即申字也后至丙申嵗晋髙祖以石姓起并州如鸿之言【稽神录】又易云晋者进也【册府】葭芦如旗汉髙祖后为河东节度使天福十一年天下大火太原葭芦茂盛最上一叶如旗状皆南指焉明年遂即帝位
　　虺出鼻间周太祖微时尝昼寝有如小虺五色出入颧鼻之间在太原时有神尼同尼见太祖谓李琼曰我宗天上大仙当为世界主琼诘其故曰顶上有肉角也及为枢密时北征如澶渊旭旦日边有紫光气果当太祖马首之上髙不及百尺从官异之至邺都一夕在亭院斋忽有黄气起于前缭绕而上遽际于天太祖于黄气中仰见星文紫微文昌烂然在目骇曰予在室中而见天象不其异乎密告知星者乃拜贺曰坐见天衢物不能隔至贵之祥也异日又于署衙中有紫气起于幡竿龙头之上凡二日观者异之及讨李守真于河中守真登陴瞰阵气色不怿独言曰是何妖变后城中人言见太祖军上有紫气如楼阁车盖之状故也
　　蓍跃卓立世宗在民间尝与商颉跌贩货至江陵有卜者王处士世宗因颉跌氏同往问焉方布卦忽有一蓍跃出卓然而立卜者大惊曰吾家筮法十余世矣常记曾祖以来遗言凡卜筮而蓍自跃出者其人贵不可言况又卓立不倒得非为天下之主乎遽起再拜世宗虽佯为诘责而私心甚喜【五代史补】
　　紫云黄龙董遵诲父宗本仕汉为隋州刺史宋太祖微时客游至汉东依宗本遵诲凭藉父势尝侮之一日谓太祖曰每见城上紫云如盖又梦登高台遇黑蛇约长百尺余俄化龙飞腾东北去雷电随之是何祥也太祖皆不对他日论兵战事遵诲理多屈掘衣而起太祖乃辞宗本去自是紫云渐散及即位一日便殿召见遵诲因谕之曰卿尚记往日紫云及龙化之夣乎遵诲再拜呼万嵗
　　触坠无伤太祖尝试恶马不施衔勒马逸上城斜道额触门楣坠地人以为首必碎太祖徐起更追马腾上一无所伤又尝与韩令坤博土室中雀鬬户外因竞起掩雀而室随坏【宋史纪】
　　氷合靖康之变康王尝质金人军中及遣还康王奔相州召兵勤王因登郡圃飞仙亭视其牌额持弓矢而祝曰若中此牌则必闻京师音耗果三发三中左右动色相贺又语幕府曰夜来梦皇帝脱所御袍赐吾吾解旧衣而服所赐此何祥也顷时诏来命为大元帅速领兵入卫时王发兵相州使臣驰报黄河未冻众失色王祷天地河神乃行至河侧而河氷冻已合遂渡河时徽宗钦宗已北狩矣【续夷坚志】
　　将子入宫显仁后在北地未知髙宗即位尝用象戯子里以黄罗书康王字贴于将上焚香祷曰令三十二子俱掷于局若康王字入九宫者王必得天位一掷其将子果入九宫他子皆不近后喜甚即具奏徽庙大喜复谓后曰瑞卜昭应异常可无虑矣【挥尘录】
　　挂阁屹立佛宇挂钟之阁多虚其中宋孝宗防嵗时偶至秀州东塔寺登钟楼游戯而僧徒先以蘧蒢覆空处上误履其上遂并坠焉傍观者失色亟视之乃屹立席上畧无怖容【上】先夕主山者梦金龙挂于钟阁间翌日而见孝宗之事【嘉兴志】
　　莾操懿温事不录闰位事别见
　　后妃
　　后天子之配谓之后后者君也天子之配至尊故谓后也后者何也明海内之小君也【白虎通】
　　大伦自古受命帝王及继体守文之君非独内徳茂也盖亦有外戚之助焉故易基乾坤诗首闗睢书叙厘降春秋讥不亲迎夫妻之际人道之大伦也【史外戚】
　　侍君古者后夫人将侍君前息烛后举烛至于房中释朝服袭燕服然后入御史奏鸡鸣于阶下然后夫人鸣佩玉于房中告去也然后应门击柝告辟也然后少师奏质明于阶下然后夫人入庭立君出朝【书大传】
　　彤管古者后夫人必有女史彤管之法后妃羣妾以礼御于君所女史书其日月授之以环以进退之生子月辰则以金环退之当御者以银环进之着于左手既御着于右手左者阳也以当就男故着左手右手隂也既御而复故此女史之职也【五经要义】
　　宣隂化周礼王者立后后正位宫闱同体天王夫人坐论妇礼九嫔掌教四徳世妇主丧祭宾客女御序于王之燕寝颁官分务各有典司女史彤管记功书过居有保阿之训动有环佩之响进贤才以辅佐君子哀窈窕而不淫其色所以能述宣隂化脩成内则閠房肃雍隂谒不行也【后汉】
　　理隂阳后妃正已以郊天祀地祗奉祖宗外以肃恭明神内以帅正九嫔理隂阳者犹天之有地阳之有隂【后卢植奏事】
　　令淑古之王者必求令淑以对扬至徳恢王化于闗睢致淳风于麟趾及臻三季并乱兹绪义以情溺位由宠昏贵贱无章下陵上替兴衰隆废皆是物也【晋汉春秋】统六宫栈潜防曰在昔帝王之治天下不惟外辅亦有内助治乱所由盛衰从之是以圣哲慎立元妃必取先代世族之家择其令淑以统六宫防奉宗庙隂教聿脩由内及外先王之令典也若因爱登后使贱人暴贵臣恐后世下陵上替开张非度乱自上起也【魏志】
　　椒房皇后称椒房诗云椒聊之实蔓衍盈升美其繁兴以椒涂石亦取温暖除恶气也犹天子赤泥殿上曰丹墀【应劭汉官仪】长乐宫有椒房殿【黄图】上官桀父子并为将军有椒房中宫之亲【霍光传】抑损椒房玉堂之盛宠【谷永传】后宫则掖庭椒房后妃之室【西都赋】正位椒房并体宸极【后纪】椒庭绮观淫糚怪饰【宋后传】宝命方昌椒廷虚位【南齐传】升兰殿以正位践椒庭而齐体【北史】椒掖之中旧制不愿生太子【元魏胡后传】椒掖播晨牝之风兰殿絶河睢之响【晋传序】简文元帝出自储藩妃并先爼不建椒闺【梁后传】初践椒宫逞枭心于长乐【晋传】兰殿长隂椒涂弛卫【选】椒宫【御史台记】乗辇皇后媫妤乘辇余皆以茵四人舆以行【汉旧仪】汤沐邑皇后太子各食三十县曰汤沐邑【上】
　　玉玺皇后玉玺文与帝同皇帝之玺金璃虎纽【上】皇后有金玺盘螭钮文曰皇后之玺【隋志】
　　六宫内宰以隂礼教六宫郑曰六宫谓后也妇人称寝曰宫后象王立六宫而居之亦正寝一燕寝五之六宫若今称皇后为中宫矣【周礼】
　　辅君徳夫后妃専夕配以徳升姬嫱并御进非色幸欲使情有覃被爱罔偏流专贞内表妖蛊外息至于降班在四簪珥成行同列者三环佩系响乃可以燮理隂教辅佐君徳【宋书】
　　配皇极作配皇极齐体紫宸象玉牀之连后星喻金波之合义璧【晋书】
　　璇宫少昊以金徳王母曰皇娥处璇宫而夜织或乗桴木而昼游【拾遗记】
