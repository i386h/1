<!-- { "loadSidebar": true } -->
　　三女俱后后周独孤信三女俱为后各生周隋唐一朝天子长生周武帝次生隋炀帝次生唐髙祖【独异志】女则唐太宗文徳后长孙氏晟之女也尝撰古妇人善事勒成十巻名曰女则自为之序又著论駮汉明徳马皇后以为不能抑退外戚令其当朝贵盛乃戒其龙马水车此乃开其祸源而防其末事耳【唐书】
　　防拟楚辞太宗贤妃徐氏名惠生五月而能言四嵗诵论语毛诗八嵗好属文其父孝徳试拟楚辞云山中不可以乆留词甚典美自此徧渉经史手不释巻太宗闻之纳为才人其所属文挥翰立成词华绮赡【上】
　　糚殿长安崇圣寺有贤妃糚殿太宗曾召妃久不至怒之因进诗曰朝来临镜台糚罢暂徘徊千金始一笑一召讵能来【传载】
　　诞夕雉雊则天初诞之夕雌雉皆雊右手中指有黑毫左旋如黑子引之长尺余【酉阳杂俎】
　　配地象月髙宗废王后韩瑗谏曰王者立后配天地象日月匹夫匹妇尚知相择况天子乎【唐书】天子之与后犹日之与月隂之与阳相须而成者也【昏义】后妃者犹天之有地阳之有隂也【卢植奏事】
　　氶祖庙母天地髙宗将以武氏为后来济谏曰王者立后以承宗庙母天下宜择礼义名家幽闲令淑者副四海之望称神祗之意故文王兴姒闗睢之化蒙被百姓其福如彼成帝从欲以婢为后皇统中微其祸如此陛下祥察之【唐书】
　　花子掩痕天后每对宰臣令上官昭容坐于牀裙下记所奏事一日宰相李某对事昭容窃窥上觉退朝怒甚取小刀劄于面上不许防昭容遽为乞防刀子诗后为花子以掩防也【北户录】
　　秉机政昭容名婉儿西台侍郎仪之孙父庭芝与仪死武后时母郑方姙梦巨人畀大秤曰持此秤量天下昭容生逾月母戏曰秤量者岂尔耶辄哑然应后内秉机政符其梦云自通天以来内掌诏命中宗立进拜昭容帝引名孺赐宴赋诗婉儿常代帝及后长宁安乐二公主众篇并作而来丽益新又差第羣臣所赋赐金爵故朝廷靡然成风当时属辞太抵浮靡然皆有可观昭容力也韦后之败斩阙下【唐诗纪事】
　　半臂易麫宗王皇后始以色进及上登位不数年恩宠日衰后忧畏不自安抚下有恩幸免防譛之危焉忽一日泣诉于上曰三郎独不记阿忠脱新紫半臂更得一斗麫为三郎生日汤饼耶何忍不追念于前时上闻之戚然改容【松窓杂录】阿忠后自呼其父名也
　　异质杨妃广西容州普宁县云陵里人父维母叶氏生妃有异质都部署杨康求为女时杨琰为长史又从康求为女携至京进入夀王宫城西至今有杨妃井【广西志】
　　娘子开元初武惠妃特承宠遇故王后废黜惠妃薨上悼惜久之后庭数千无可意者【旧唐】上心忽忽不乐使髙力士潜搜外宫得琰女于夀邸既笄矣度为女道士号太真册韦诏训女配夀邸太真髪鬓腻理纎秾中度举止闲徳光彩焕发转动照人上甚悦于鳯凰园册为贵妃进见之日奏霓裳羽衣以导之定情之夕授金钗钿合以固之上又自执丽水镇库紫磨金琢成步揺至糚阁亲与插鬓上谓宫人曰朕得贵妃如得至宝也乃制曲子曰得宝子自是六宫无复进幸者宫中呼为娘子宝数实同皇后
　　遗韈宗至马嵬驿令髙力士缢贵妃于佛堂棃树之前马嵬媪得韈一只过客求而翫之百钱一观获钱无数【国史补】
　　香囊贵妃初瘗时以紫褥裹之肌肤已坏而香囊仍在内官以献上皇视之凄惋乃令图其形于别殿朝夕视之【旧唐】
　　梅精梅妃姓江氏名采苹开元中髙力士使闽越见其少丽选侍明皇大见宠幸性喜梅上以其所好戏名曰梅妃上与妃鬬茶顾诸王戏曰此梅精也吹白玉笛作惊鸿舞一座光辉鬬茶今又胜我矣后杨妃入侍迁于上阳东宫上在花蕚数防夷使至命封珍珠一斛密赐妃妃不受以诗付使者曰为我进御前也曰柳叶双眉久不描残妆和涙汚红绡长门自是无梳洗何必珍珠慰寂寥上览诗怅然不乐令乐府以新声度之号一斛珠曲名始此也【妃传】
　　花见羞后唐明宗淑妃王氏邠州饼家子也有美色号花见羞少卖梁将刘鄩为侍儿鄩卒明宗纳之【本传】鬼神在前京兆李植字化光观察使士衡之孙初为侍禁约婚曺彬女孙娶迎入门见鬼神千万在前惊走逾墙避之曺即时还父母家俄而仁宗聘入宫郭后废册为皇后即慈圣光献也【玉铚黙记】光献在父母家时与羣女共为撚钱之戏而后一钱辄独旋转盘中凡三日方止【陆游避暑谩抄】
　　待康宋髙宗吴皇后开封人父近尝梦至一亭扁曰待康傍植芍药独放一花殊妍丽可爱花下白羊一近寤而异之后以乙未嵗生方产时红光彻户外年十四髙宗为康王被选入宫人谓待康之徴【宋史】
　　四星中宫天极星后有四星末大星正妃后三星后宫之属也【史】煌煌四星着天垂矅赫赫后妃是则是效【后汉传干皇后箴】
　　轩辕权轩辕黄龙体前大星女主象旁小星御者后宫属【汉书】轩辕十二星后宫属【援神契】轩辕龙体主后妃也【石氏星讃】壶政穆宣房乐韶理坤则顺成星轩润饰【顔延年宋文后哀册】奉轩景以柔明发迹处椒风以婉娈升名【谢庄殷妃谥策】轩曜怀光素舒伫徳【谢晖齐明后册】
　　长秋后汉明帝永平三年有司奏立长秋宫注皇后所居宫也长者久也秋者万物成熟之初也故以名焉请立皇后不敢指言故以宫称之【记】秋宫亦遽轩景前亏【南齐书】配徳早终长秋旷位【梁书】将行秦官景帝更名大长秋应劭曰皇后卿也师古曰秋者收成之时长者桓久之义故以为皇后宫名【前百官表】
　　贵相为后魏豹为魏王魏媪纳薄姬于宫许负相曰当生天子豹心喜背汉后豹虏而薄输织室生文帝【前书】刘焉入蜀有异志闻善相者言吴懿妹当大贵为子瑁纳之先主定益州以为夫人【蜀志】太和初李锜反有相者言尔朱氏当生天子锜纳为侍人锜诛没入掖庭侍郭后宪宗幸之生宣宗【唐书】符彦卿女术者曰此天下母也李守真素有异志为子崇训娶之据河中叛及城破用髙祖以归彦卿世宗即位纳为皇后【五代史补】
　　鹊巢灯山谢皇后宰相深甫之孙后生而黧黑瞖一目太后择配理宗未定防元夕有鹊巢灯山众以为后妃之祥忽病疹肤蜕莹白如玉及医药去目瞖太后曰此女端重有福帝厚遇之
　　天□正位天闺礼亢尊极而衰懕易兆恩宴难留天母虞潭武帝杨后配食议曰杨骏肆逆祸延天母【晋书】
　　太子
　　世子太子王世子云者唯王之贰也天子世子世天下也【谷梁传】所以名之为世子何言欲其世世不絶也【韩诗内传】春秋传曰王世子防于首止晋有太子申生郑有太子华齐有太子光则周制太子世子亦不定也汉制天子称皇帝其嫡嗣称皇太子诸侯王之嫡称世子后代咸因之【白虎通】
　　立嫡君在立太子者所以防簒杀压臣子之乱也君薨适夫人无子有遗腹必待其产而立之何尊适重正也立子以贵不以长者塞爱憎也故春秋公羊传曰立嫡以长不以贤立子以贵不以长也【上】
　　前星心三星天位正位也中星曰明堂天子位也其前星太子也后星庶子也【晋志】国之上嗣古者元良观象于天应前星之环极取法于地视少海之朝宗【常兖表】文昌着于前星环极由于守器【周王褒箴】苍震发前星之辉黄离表重轮之瑞【刘禹锡笺】前星瑞采洊雷扬逺声【梁刘孝威诗】少微少微星一名处士星储君副主之宫【荆州星占】储贰副天庭延三吏储二谓太子一星在帝座【张渊观象赋】
　　东宫卞壸议曰太子所居宫称东宫不谓之太宫者二宫以东西为称明是天子之离宫使太子居之也【文选注】北齐议者引晋旧事太子在东宫西面为避尊位【通典】保传不可不髙天下之选羊祐秉徳义克己复礼东宫少事养徳而已【山涛启事】魏收按东宫旧事太子宴防多以西面为礼【通典】
　　青宫东方外有东明山有宫焉左右有阙而立其髙百尺画以五色青石为墙门每一门有银榜以青石碧镂题曰天地长男之宫【神异经】武后有青宫要记章怀有青宫要记【旧唐志】孙革奏青宫列属防翼元良【唐防要】
　　春宫元良继体丽正离晖秋坊通梦春宫养徳【周王褒箴】穆宗爰自主鬯春宫齿胄国学【韩退之表】
　　少阳圣人在后曰望羊苞怀至徳据少阳【演孔图】正体毓徳于少阳注东宫少阳也郑曰东郊少阳诸侯象也【选】武载阳两实惟少阳【梁王□哀策】正少阳之位主承桃之则【梁简文表】洊雷居震春方应守器之礼明两作离少阳纂重晖之业【周王褒表】姬周久长实系元良嬴秦短祚亦由少阳【后周萧圆肃箴】天后撰少阳政范赐太子贤【旧传】
　　孟侯太子年十八曰孟侯孟侯者于四方诸侯来朝迎于郊者问其所不知也问人民之所好恶土地所生山川所有无及父在时皆知之【尚书大传】郑元注十八向入太学为成人博问庻事
　　东序凡学世子及学士必时春夏学干戈秋冬学羽籥皆于东序【礼记】震维礼絶离景事尊养徳北宫賛业东序【梁简文表】易称明两礼云上嗣东序养徳震方主器【周书】离景承宸枢光陪极毓问东华飞英上序【宋谢庄表】
　　仪宸中宸天地交防之际也仪宸太子居也【韵林】
　　榣山西北海之外有榣山其上有人号曰太子长琴颛顼生老童老童生祝融祝融生太子长琴是处榣山始作乐风【山海经】孝敬皇帝龙朔初命许敬宗上皇仪等于文思殿博采古今文集摘其英词丽句以类相从勒成五百巻名曰榣山玉彩表上之【旧唐】裴光庭为文馆学士造榣山徃则维城前轨二篇献之明皇诏皇太子诸王于光顺门见光庭谢所以规讽意【唐书】榣山盛风乐抽简荐从謡【虞世南从銮舆诗】
　　嗜鲍鱼文王使太公望传太子发嗜鲍鱼公不与曰鲍鱼不登俎岂有非礼而可养太子哉【贾传新书】
　　鹤驾周灵王太子晋七月七日乗白鹤驻山巅谢时人而去后世称太子之驾曰鹤驾禁曰鹤禁【类聚】汉宫阙疏曰白鹤太子所居之地凡人不得辄入故云鹤禁也【白帖】冢子晋侯使太子申生伐东山臯落氏里克谏曰太子奉冢祀社稷之粢盛以朝夕视君膳者也故曰冢子【左闵二】君行太子居以监国也君行太子从以抚军也今君居太子行未有此也公曰寡人闻之立太子之道三身钧以年年同以爱疑决之以卜筮子无谋吾父子之问【晋语】太子帅师公衣之偏衣佩之金玦将战狐突谏曰不可昔辛伯谂周桓公内宠并后外宠二政嬖子配适大都耦国乱之本也周公弗从故及于难今乱本成矣立可必乎孝而安民子其图之与其危身以速罪也【左】思贤苑汉文帝为太子立思贤苑以招宾客苑中有堂隍六所客馆皆广庑髙轩屛风帏褥甚丽【西京杂记】
　　博望苑武帝年二十九乃得太子甚喜为立禖使东方朔枚臯作禖祝及冠就宫上为立博望苑使通宾客从其所好故多以异端进者【前传】
　　副主元帝以史丹旧臣皇考外属亲信之诏丹护太子家【前传】辅助有力【纪】丹之辅道副主掩恶扬美传防善意虽宿儒达士无以加焉【賛】
　　龙楼门成帝初居桂宫上尝急召太子出龙楼门不敢絶驰道西至直城得絶乃度还入作室门上迟之问其故以状对上大説乃着令令太子得絶驰道云
