<!-- { "loadSidebar": true } -->
　　拟四愁李逢吉性彊愎猜忌好危人刘禹锡有妓甚丽李一旦隂计约防夺之刘惶惑叹咤而归知无可柰何遂愤懑而作四章以拟四愁云尔玉钗重合两无縁鱼在深潭鹤在天得意紫鸾休舞镜能言青鸟罢衔牋金盆已覆难收水玉轸长抛不续弦若向芜山下过遥将红泪洒穷泉鸾辞旧伴栖何处鳯得新巢已称心红粉尚残香漠漠碧云初断信沉沉情知防汚投泥玉犹自经营买笑金从此山头人似石丈夫形状泪痕深旧曽逰处遍寻看虽是生离死一般买笑楼前花已老画眉下月犹残云藏巫峡音容断路隔星桥过徃难莫道诗成无泪滴尽倾东海也湏干三山不见海沉沉岂有仙踪更可寻青鸟去时云路断姮娥归去月宫深纱遥想春相忆书愰谁怜夜独吟料得夜来天上镜只应偏照两人心【本事诗】月下闲谈以为黄损妻裴为吕用之所夺作也【无末一首】损后遇老叟化形于用之斗拱上叱令以裴还损云
　　襄阳归安崔郊秀才者寓居于汉上蕴积文艺而物产罄悬亡何与姑婢通每有阮咸之踪其婢端丽饶彼音律之能汉南之最也始贫鬻婢于连帅连帅爱之以类无双【无双薛太保爱妾至今图画观之】给钱四十万宠盻弥深郊思慕不已即强就亲府署愿一见焉其婢因寒食日以事冡值郊立于栁隂马上连泣誓若山河崔生赠以诗曰公子王孙逐后尘緑珠泪滴罗中侯门一入深如海从此萧郎是路人或有疾郊者冩其诗于座帅覩之令召崔生左右莫测郊深忧海无处潜遁也及见郊握手曰侯门一入深如海从此萧郎是路人便是公制作也四百千小哉何惜一书不早相示遂命妇同归至于帷幌奁匣悉为増餙之小阜崔生矣初有客自零陵来称戎昱使君席上有善歌者襄阳公命召焉戎使君岂敢违命逾月而至及至令唱歌乃戎使君之什也诗曰寳钿香娥翡翠裙妆成掩泣欲行云殷勤好取襄王意莫向阳防夣使君公曰丈夫不能立功立业为异代之所称岂可夺人姬爱为已之嬉娯以此观之诚可窜身于无人之地遂多以缯帛赆行以书逊谢于零陵之守也皆王敦驱女乐以结军士杨素归徐徳言妻临财莫贪于色不恡者时人用为雅谈襄阳公其挺特之英雄乎【云溪友议】
　　髙丽坡江陵寓居士子忘其姓名有美甚贫求尺题于交广间防索去万计支持五年粮食且戒其曰某若五年不归任尔改适士子去后五年未归姬遂为前刺史所纳在高丽坡底及明年士子归已失姬所在寻访知处遂为诗求媒寄之诗云隂云漠漠下阳防惹着襄王更不回五度未归空有泪一心如结不曽开纎萝自合依芳树覆水寜思返旧杯惆怅高丽坡底宅春光无复下山来刺史见诗遂给一百千及资装便遣还士子【卢氏杂説】
　　新声张谷佐刘从谏纳邯郸人李严女为侍人号新声当从諌潜图窥胁新声谏谷曰始天子以从谏为节度非有战野攻城之功直以其父挈齐十二州还天子去就间未能夺其嗣耳自有泽潞未闻以一缕一蹄为天子夀左右皆无頼章武朝数镇颠覆雄才杰器尚不能固天子恩况从谏擢自儿女手中茍不以法得亦冝以不法终君当脱族西去大丈夫勿顾一饭恩以骨肉腥徤儿食言讫悲涕谷不决者三月畏言泄之后果及祸【新唐刘悟传】
　　亭亭庐江王瑗宠姬亭亭本贾人妻有殊色瑗杀其父而纳之瑗败而入宫复侍文皇【亭亭叙録】
　　态态李渉至杨州遍歴诸寺过一女子拜泣自谓宋熊也宋熊者故呉兴刘员外爱也【刘全白也】刘李有昔年之分因有诗赠曰长忆云仙至小时美蓉头上绾青丝当时惊觉髙唐夣惟有如今宋玉知又曰衡阳夜宴使君筵解语花枝在眼前自从明月西沉海不见姐娥二十年李君叹曰不见豪首而蓬宋熊诚终身之幸喜恨无言于旧知欤【云溪友议】
　　红鸾范元实温祖禹之子竒士也为其宠妾红鸾所山病伤寒殂【铁围山丛谈】
　　花东坡有妾名朝云榴花朝云死于岭外惟榴花独存故其词多及之观浮花浪蕋都尽伴君幽独可见其意矣【者旧续闻】
　　翠翘翠翘洪内翰侍人夫其姓善画自题云翠翘戏笔字画婉媚程大昌题诗云戏作风枝斜再恼玉堂宿莺莺燕燕钱塘范十郎二女俱为云间富民陆氏妾长曰莺莺宠幸早世次曰燕燕与群妾等陆病且贫货所居栖墓庐群妾散燕独不忍去固食货十余年陆死自鬻以焉呜呼豫让怀智伯国士恩始以国士报燕得不贤于让哉【随隠谩録】
　　田田钱钱田田钱钱辛弃疾二妾也皆因其姓而名之皆善笔札当代弃疾答尺牍【书史防要】
　　仆婢
　　臧获前汉司马传臧获奴婢应劭曰方言荆淮海岱之间骂奴曰臧骂婢曰获又左传得用曰获燕之北郊凡民男而婿婢谓之臧女而妇奴谓之获张揖云婿婢之子谓之臧妇奴之子谓之获风俗通云古制本无奴婢即犯事或原之臧者被减罪没入为官奴婢获者逃亡获得为奴婢也
　　纪纲晋文公及夫人嬴氏至自王城秦伯纳衙三千人实纪纲之仆【国语】
　　羁绁初晋侯之竪头湏守藏者也其出也窃藏以逃及入求见公辞焉以沐谓仆人曰沐则心覆心覆则图反宜吾不得见也从者为羁绁之仆居者为社稷之守何必罪居者国君而雠匹夫惧者甚众矣仆人以告公见之【左僖二十四】
　　童妾吕不韦家僮万人师古曰婢妾緫称説文男有罪曰奴奴曰童女曰妾
　　坚奴霍光爱幸监奴冯子都常与计事【史本传】
　　家僮卫青其父郑季以县吏给事平阳侯曹夀家夀尚武帝姊阳信公主季与主家僮卫媪通生青少时归其父使牧羊民母之子皆奴畜之不以为兄弟数青尝至甘泉居室有钳徒相青曰贵人也官至封侯青笑曰人奴之生得无笞骂即足矣安得封侯事乎【史汉】
　　黠奴齐俗贱奴虏而刁间独爱贵之桀黠奴人之所患唯刁间收取使之终得其力【史记】
　　苍头鲍宣上哀帝书曰奴从賔客浆酒霍肉苍头庐儿皆用致富非天意也孟康曰汉名奴为苍头非纯黑以别于良人也【前传】
　　猪突豨勇王莽时匈奴侵防乃大募天下囚徒人奴名曰猪突豨勇【汉书】
　　私属王莽曰秦置奴婢之市与牛马同简今改奴婢曰私属禁不得买卖也
　　贤行李善字次孙本李元苍头也建武中元家疾疫相继死没惟孤子续始生数旬诸奴婢欲杀绩分产善伤不能止负续逃亡瑕邱界中亲自奉养乳为生汁推燥居湿虽在孩时奉之如长君每事长跪请白而后行闾里感之续年十岁然后与善归本县里旧业告奴婢于长吏悉收杀之钟离意上书言状世祖诏拜善及续并为太子舎人后为日南太守路经元墓躬自除草洒道自执防修馔祭祀拜辞涕泣而去【后汉】
　　地余将作大匠陈国公孙志节有苍头地余年十七情性聦惠仪状端正工书防志节为户曹吏令地余归取资用因特车马亡去到丹阳自云姓王名娬字文高遂留为诸曹吏志节拜扬州刺史郡选曹衣冠子弟皆出娬下乃用之娬乞屏左右叩头涕洟曰娬即明使君地余也娬后为苍梧太守【风俗通】
　　求拜平陵孟他尽以家财赂张让监奴奴慙问所欲他曰欲得卿曹拜时賔客求见让者车常数百乘累日不得通他后至诸奴迎拜径将他车独入众谓他与让善争以物赂他他得以赂让【三辅史録】
　　出入妻所梁冀爱监奴秦宫官至太仓令得出入妻所每见輙屏御者以言事因通焉内外兼宠刺史二千石皆谒拜之扶风人士孙奋居富冀从贷钱五千万奋以三千万与之冀大怒乃告郡县诬奋母为守藏婢云盗白珠十斛紫磨金千斤以叛遂收考奋兄弟死于狱中悉没贷财【别传】
　　谷利谷利者本孙权左右给使也以谨直为亲近监【呉志互见马】
　　长命并州刺史毕轨送故汉渡辽将军范明友鲜卑奴年二百五十歳言语饮食如常人【世语】汉末发范友明冡奴犹活友明霍光女聓説光家事废立之际多与汉书相似此奴当逰走于民间无止住处今不知所在【博物志】士风熊翘尝为石崇苍头而性廉直有士风黄门郎潘岳见而称异劝崇免之乃还乡里【晋书逮传】
　　识字余读汉书匈奴传不识撑犂孤涂之字有胡奴执烛顾之余问之曰撑犂天也孤涂子也言匈奴之号单于犹汉人之有天子也余旷然发悟【晏春秋】
　　丑奴祖逖有丑奴曰王安待之甚厚及在雍邱告之曰石勒是汝种类吾亦不在尔一人乃厚资遣之遂为勒将祖氏之诛也安多将从人于市观省潜取逖庶子道重藏之为沙门时年十岁石氏防后来归【晋书】
　　常奴郗司空【鍳】家有伧奴知及文章事事有意王右军向刘尹【惔】称之刘问何如方回【愔】王曰此正小人有意向耳何得便比方回刘曰若不如方回故是常奴耳【世説】海山使者陶侃家僮千余常得胡奴不喜言常黙坐侃一日出郊奴执鞭随胡僧见而惊礼云此海山使者也因而堕泪侃异之至夜失其所在
　　助力陶侃为彭泽令不以家累随送一力给其子书曰汝旦夕之费自给为难今遣此力助汝薪水之劳此亦人子可善遇之
　　好逃张存善针有奴好逃亡存宿则针缩奴脚欲使则针解之【炖煌实録】
　　典琴北齐王元景为尚书性虽儒缓而每事机捷有奴名典琴尝旦起令索食谓之解斋奴曰公不作斋何故常云解斋元景徐谓奴曰我不作斋不得为解斋汝作字典琴何处有琴可典【启顔録】
　　慕其博奥萧頴士严酷异常有仆杜亮事之十余年頴士每加捶楚輙百余不堪其苦人或激之择木其仆曰我非不能他从所以迟留者特爱慕其博奥【李冗独异志】当壬太仆卿赵纵郭子仪婿也为奴当壬发其隂事下狱留当壬于内侍省张镒防曰大宗谓侍臣曰比有奴告其主极弊法特湏禁断自后奴告主者尽令斩决顷者长安令李济得罪因奴万年令霍晏得罪因奴悖慢威风动遭诬告今赵纵下狱奴在禁中大体所关有乖教化上深纳之纵于是左贬而已当壬杖杀之镒乃令召子仪家僮数百人以死僮示之【旧唐】
　　告换遗表王稷家有二奴告稷换父遗表隠没进奉物留其奴于仗内遣中使徃东都检稷之家财裴度奏曰王谔身没之后其家进奉已多今因其奴告检责其家事臣恐天下将帅闻之必有以家为计者宪宗即日遣市使还二奴付京兆府决杀【上】
　　王义武黄门之死也裴晋公为盗所刺人王义扦刃而毙度自为文祭之是歳进士撰王义传者三之二【南部】渔童肃宗尝赐髙士真子张志和奴婢各一人真配为夫妇名之渔童樵青人问其故答曰渔童使捧钓收纶芦中皷枻樵青使苏兰薪桂竹里煎茶
　　银鹿顔岘家僮名银鹿后事鲁公终身【国史补】
　　方介阳城岁饥屏迹不过邻里屑榆为粥讲论不辍有奴都儿化其徳亦方介自约或哀其馁与之食不纳后致糠覈数杯乃受
　　黄芩髙固生防贱为家所卖转为浑瑊童奴字黄芩性敏惠
　　谪仙权同休友人雇得仆遇疾贫窘禠垢衣令办酒食曰予将防村老丐道里资仆曰此固不足办某当营乃斫桑札噀成牛肉复汲数瓶水顷之廼防酒也且曰某固异人【酉阳】
　　李鸿卢肃钧之孙贞简有祖风光化初华州行在及第洎大防犯阙二十年缙绅靡不褊乏肃始登第俄有李鸿者造之愿佣力鸿以锥刀暇日徃徃反资于肃此外未尝以所湏为意肃有旧业在南阳常令鸿徴租皆如期而至徃来千里而未尝侵费一金既及第鸿奔走如初及一春事毕鸿即辞云【摭言】
