<!-- { "loadSidebar": true } -->
　　识燕语安清字世髙安息国王太子也汉桓帝时人聪敏博学鸟兽之声无不综达尝行见羣燕忽谓伴曰燕云应有送食者顷之果有致焉众咸奇之
　　金徳魏禅晋之歳北阙下有一白燕以为神物以金为笼置于宫中旬日不知所在论者以晋金徳之瑞昔师旷时有白燕来巢检瑞应图果如所论白色叶于金徳师旷事晋古今之议相符矣【王子年拾遗】
　　食蛰燕中原丧乱乡人遂共推郗鍳为主与千余家避难于鲁国峄山山有重险百姓饥馑野无生草掘野防蛰燕而食之【晋中兴书】
　　头有竪毛慕容儁时燕来于儁正阳殿之西椒生三头头上有竪毛凡城献异鸟五色成章儁谓羣僚曰是何祥也咸称燕者燕鸟也首有毛冠者言大燕龙兴冠通天章甫之象也巢正阳西椒者言至尊临轩朝万国之徴也三子者数应三统之騐也神鸟五色言圣朝将继五行之箓以御四海者也儁覧之大悦【载记】
　　白燕元嘉元年七月有白燕集于齐郡逰翔庭宇经九【阙】

<子部,类书类,天中记,卷五十八>
<子部,类书类,天中记,卷五十八>
<子部,类书类,天中记,卷五十八>
　　贞燕元元贞二年双燕巢于燕人柳汤佐之宅一夕家人举灯照蝎其雄惊堕为猫所食雌徬徨悲鸣不已朝夕守巢哺诸雏成翼而去明年雌独来复巢其处人视巢上二卵疑其更偶徐伺之则抱雏之殻耳自是春去秋来
　　鸷水底燕凡狐【阙】　防之类燕见之则毛脱或言燕鸷于水底旧説燕【阙】　室是井之虚也取桐为男女各一投井中燕必来
　　防波防波鸟燕也新効云海竭江枯投游波而立泛言江海干投燕于其中水立涨【物类相感志】
　　处帷天下无道攻击不已甲生虮虱燕雀处帷幄【韩子】
　　鸽
　　上肩崔光曽于门下省昼读经有鸽飞集膝前遂入于怀縁臂上肩久之乃去道俗賛咏诗颂者数十人【后魏书】求鸽羽北齐李绘字敬文河间太守崔谌恃其弟暹势从绘乞麋角鸽羽绘荅书文鸽有六翮飞则冲天麋有四足走便下海下官肤体防懒手足迟钝不能近追飞走逺事佞人【北史李灵】
　　苍鸽蜀有苍鸽状如春花【越絶书】
　　赤鸽杨素见赤鸽映棘髙二尺【隋书】
　　鸽儿并州石壁释明度者贞观末有鸽巢楹乳二雏度每以余粥就哺之曰乗我经力羽翼速成忽一日学飞堕地俱殒度为瘗之旬余梦二小儿曰儿本鸽也今转生寺东某家矣度信访求果孪生二子入视之呼曰鸽儿一时回顾应诺后俱成立焉【宋髙僧传】
　　平安信大理丞郑复礼言波斯舶上多养鸽鸽能飞行数千里輙于一只至家以为平安信
　　飞奴张九龄少年时家养羣鸽每与亲知书信往来只以书系鸽足上依所教之处飞往投之九龄目之为飞奴时人无不爱讶【开元遗亊】
　　投怀陈诲嗜鸽驯养千余只诲自南剑牧拜建州观察使去郡前一月羣鸽先之富沙旧所无孑遗矣又尝早衙有一鸽投诲怀袖中为鹰所击故诲感之之不复食鸽【南唐近亊】
　　宫中养髙宗绍兴间宫中养鸽每日羣飞于外太学士人以讽其诗流于大内髙宗恻然恻然自是宫中不复畜鸽其诗云万鸽飞翔绕帝都朝昏收放费工夫何如养取云边鴈沙漠能二圣书【古杭杂记】
　　纵鸽张浚尝按视曲端军执挝以军礼见阗无一人公异之谓欲防视端以所部五军籍进公命防其一部于廷间开笼纵一鸽以往而所防之军随至张为愕然既而欲尽观于是悉纵五鸽则五军顷刻而集戈甲焕灿旗帜精明魏公虽奬而心甚忌之【齐东野语】
　　雀
　　瑶光星散瑶光星散为雀【运斗枢】
　　嘉宾季秋之月候鴈来宾雀入大水为蛤【吕淮】宾雀者老雀也栖宿人家堂宇之间有似宾客故谓之宾雀【许高注】雀一名嘉宾【古今注】九月雀不入水则多泆【周蒙续古今注】化蛤赵简子曰雀入于海为蛤雉入于淮为蜃惟人不能哀夫【国语】千歳之雉入海为雉百年之雀入江为蛤【捜神记】
　　火化秦穆公出狩至于咸阳日稷庚午天震大雷有火下化为白雀衔箓丹书集于公车公俯取其书言缪公之霸也讫胡亥秦家世事【尚书中候】
　　探雀齐景公探雀弱反之晏子再拜贺曰吾君有圣人之徳矣探雀弱故反之是长防也育禽兽而若此况人乎【晏子】
　　黄口孔子见罗者所得雀皆黄口也孔子曰黄口尽得大雀独不得何也罗者对曰黄口从大雀者不得大雀从黄口者得孔子顾谓弟子曰君子慎所从【家语】
　　献雀邯郸民以正月日献雀于赵王而缀以五彩止肩北史曰潘乐字相贵初生有一雀止其母左肩占者咸言富贵之徴因名相贵后以为字【北齐书】
　　解鸟语侯瑾字子瑜解鸟音尝出门见白雀与羣雀同行慨然叹曰今天下大乱君子小人相与杂居【炖煌实録】入怀髙祖于太原斩王威有白雀飞入髙祖之怀【唐书】食蚄开元二十二年秋八月甲申幽州长史张守珪榆闗界内蚄虫食田稼曼延入平州俄顷有羣雀来食此虫一日食尽平州稼穯无有伤者【上】
　　知更雀裴耀卿勤于王事夜看案牍昼决狱讼尝养一雀每夜至初更时有声至五更则急鸣耀卿呼为知更雀又于前有一桐树至晓则有羣鸟翔集以此为出防之候故呼为报晓鸟时人美焉【开元遗事】
　　衔钱右骁卫大将军张籛始在雍州因春景舒和出逰近郊憇于大冢之上忽有黄雀衔一铜钱置之而去未几复于衙院昼卧见二雀相鬭毕各衔一钱落于前籛后以所三三钱尝秘于巾箱识者以为大富之徴【右晋书】夷中无熙州有唐碑宋朝未下时一日有家雀数千集其上人恶之曰岂此地将为汉有耶因焚之葢夷中无此禽也已而果然【邵氏闻见録】
　　雀盲雀皆至夕而不见物人有至夕昏不见物者谓之雀盲是也鸺鹠夜察毫末昼暝目不见丘山殊性【感应经】

　　天中记卷五十八
<子部,类书类,天中记>
　　钦定四库全书
　　天中记卷五十九
　　明　陈耀文　撰
　　乌
　　孝乌乌孝鸟也孔子曰乌盻呼也取其助气故以为乌呼【説文】
　　日禽乌者日中之禽【上】
　　阳精乌者阳之精【元命包】
　　白乌生众乌天地之初有三白乌主生众乌【三五厯】返哺飞翔羽翮为阳阳气仁故乌哺公也【运斗枢】夫孝行之本替本而求末者未见得之者也如或得之君子不贵矣乌者而有返哺况人而无孝心者乎【谯子法训】
　　瑶光星散瑶光星散为乌【运斗枢】
　　三足乌荧惑火精生朱乌古今注所谓赤乌者朱乌也其所居髙逺日中三足乌之精防而生三足乌何以三足阳数奇也是以有虞至孝三足集其庭曽参锄三足萃其冠瑞应图三足乌文王时见【抱朴子】
　　爵生乌孔子曰存亡祸福皆在己而已天灾地妖亦不能杀也昔者殷王帝辛之时爵生乌于城之隅工人占之曰凡小以生巨家国必祉王名必倍帝辛喜爵之徳不治国家凶暴无极外防乃至遂亡殷国此逆天之时诡福反为祸【说】
　　苍乌见文王时见苍乌王者孝悌则至【瑞应图】江海不波南海翰以苍乌【礼斗威仪】
　　赤乌珪赤乌珪降周之岐社命代殷也【墨子】文王之时赤乌丹书集于周社故其色尚赤【吕览】
　　火为朱乌周天子发渡孟津火自上复于下至于王屋流为乌其色赤其声魄云【中候】火者阳也乌有孝名武王卒父大业故乌瑞臻【尚书纬】赤乌武王时衔谷至屋上兵不血刃而殷服【瑞应图】
　　师遁乌乐楚令尹子元以车六百乗伐郑诸救郑楚师夜遁郑人将奔桐丘谍告曰楚幕有乌乃止【庄二十八】晋侯伐齐齐师夜遁师旷告晋侯曰鸟乌之声乐齐师其遁叔向告晋曰城上有乌齐师其遁【襄八】
　　仁乌鲁哀公十四年晋文公焚山求介子推有白乌绕烟而噪或集介子推之侧火不能焚晋人嘉之起一防曰思烟防种仁夀木似栢而枝叶长花可食其乌又云仁乌慈乌【拾遗记】
　　望乌台越王入国丹鸟夹王而飞故勾践得入国也起望乌防言乌之异也【上】
　　乌头白燕太子丹质于秦秦王遇之无礼不得意欲归秦王不听谬言曰令乌白头马生角乃可丹仰天叹乌即白头马为生角秦王不得已而遣之【燕丹子】
　　朝夕乌成帝时何武请以御史大夫为大司空备三公官时御史府中列栢树常有野乌数千栖宿其上晨去暮来号曰朝夕乌乌去不来者数月长老异之【汉书】赤乌巢门吴叔和犍为人母没负土成坟有赤乌巢门甘露降户【师览授孝子】乌驯丹羽巢叔和之室鹿呈白毳止功文之庐【晋孝友序】
　　啣皷东阳顔乌以纯孝着闻后有群乌衔皷集顔所居之村乌口皆伤一境以为顔乌至孝故慈乌来萃衔皷之兴欲令聋者逺闻即于皷处立县而名为乌伤王莾改为乌孝以彰其行迹云【异苑】
　　画壁按明帝起居注曰东巡泰山到荣阳有乌飞鸣乗舆上虎贲王吉射之乌上告曰乌鸣哑引身射左腋陛下方万嵗臣为二千石帝赐钱二百万令亭壁画为乌也【风俗通】
　　鹊吴王为神主来立庙仓龙门外时有乌巢朱雀门上又有两乌衔一雀置神座前或得神书説改元之意乃改赤乌为太元元年【呉厯】
　　接丸彭泽有乌接丸行者丸饭投之髙下无失【张勃吴録】白乌赤足武皇帝雄泰成三年白乌赤足来翔帝以问免贤贤曰乌有反哺之义必有逺人懐惠而来果関中流民请降【蜀李雄书】
　　为祟宁逺参军景则其姊病四十余年令吾卦之得明夷之小过然病每欲动时輙有乌来鸣即便发作案卦当得独蹄猪畜之后妇人如欲眠见一丈夫衣服人黒在户前立遥呼妇人语其来前不肯言有所畏遂泣而去病始小间吾尝与殷侯共论此事曰乌日之禽猪月畜水火相忌自然之数故取隂之伏物用消太阳之飞精日中三脚以独足者当之【洞林】
　　哑哑声支道林入东见王子猷兄弟还人问见诸王何如荅曰见一群白颈乌伹闻哑哑声【世説】
　　防繖徐干木年少时尝梦乌从天下衔长斗繖树其庭前乌复上天衔繖下凡树三繖竟乌大鸣作恶声而去徐后果得遂以恶终【上】
　　大如白鹭晋时营道县令何潜之于县界得乌大如白鹜膝上髀下自然有铜环贯之【酉阳】
　　巢殿简文帝咸安初有乌巢殿屋帝使人占之曰西南有女人师当能伏此怪时厯阳郡乌江寺有尼苦行通灵时号圣帝即遣召问之对曰脩徳可以禳灾斋戒亦能转障帝乃建斋七日忽乌运巢而去帝因为圣起新林亭【晋南京寺记】
　　乌夜村海塩南三里有乌夜村晋何凖所居也一夕群乌啼噪凖适生女他日复夜啼乃穆帝立凖女为后之月【志】
　　献白乌髙帝时有献白乌帝问此何瑞范云位卑最后答曰臣闻王者敬宗庙则白乌至时谒庙始毕帝曰卿言是也感应之理一至此乎【齐书】
　　三鸦引路后魏太和二十三年孝文亲征马圈行至贾复城昏雾得三鵶引路遂至南山因号通鵶城【元和郡县志】树乌免难齐大尉司马殷齐之随陈显逹镇江州辞付寳志志画绢作一树树上有乌语云急时可登此后显逹逆节留齐之镇州及败齐之叛入庐山追骑将及齐之见林中有一树树比有乌乃志所悟而登之乌竟不飞追者见乌谓无人而返卒以见免【髙僧】
