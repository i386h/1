<!-- { "loadSidebar": true } -->
　　纳言尚书唐虞官也龙作纳言诗云惟仲山甫王之喉舌秦改称尚书汉亦尊此官典机宻也【汉官仪】汉明帝诏曰尚书盖古之纳言出纳朕命机事不宻则害成可不慎欤【上】唐虞曰纳言周官为内史机事所总号令攸发【汉官觧诂】秦时少府遣吏四人在殿中主发书尚犹主也【宋志】大麓昔尧试舜于大麓者领録天下事如今之尚书官矣冝得大贤智乃可使处议持平【桓谭新论】
　　文昌尚书令緫摄诸曹出纳王命敷奏万机盖政令之所由宣选举之所由定罪赏之所由正斯乃文昌天府众务渊薮内外所折逺近所禀仰【百官表陏志通典】
　　司防天官司防中大夫二人【周礼】防大计也司防主天下之大计计官之长若今之尚书【郑注】文昌政本司防化经【陈后主授江搃尚书令册文】
　　三独坐尚书令主賛奏事揔领纪纲无所不统与司校尉御史中丞朝防皆专席而坐京师号曰三独坐【后汉】八座古者重武事贵射御取其防御如仆各置一人尚书六人谓之八座叅摄百揆出内王命古元凯之任也【谢灵运晋书】天兴元年置八部大夫于皇城四方四维面置一人以拟八座谓之八国【魏官氏志】
　　三台尚书汉因秦置之故尚书为中台谒者为外台御史为宪台谓之三台唐光宅元年改为文昌台垂拱元年又改为都台神龙初复旧为尚书省亦谓之南省明习故事侯霸字君房光武时拜尚书令时无故典朝廷又少旧臣霸明习故事収録遗文条奏前世善政法度有益于时者皆施行之毎春下寛大之诏奉四时之令皆霸所建也【后汉】
　　天下枢要彪字孟逹肃宗时上疏曰夫欲急人所务当先除其所患天下枢要在于尚书尚书之选岂可不重而间者多从郎官超升此位宜简尝歴州宰素有名者鍳啬夫防急之对深思绛侯木讷之功也【上】
　　喉舌阳嘉二年李固对曰陛下之有尚书犹天之有北斗也斗为天喉舌尚书亦为陛下喉舌斗斟酌元气运平四时尚书出纳王命赋政四海权尊执重责之所归若不平心灾眚必至【汉书】春秋合诚图曰天理在斗中司三公也如人喉在咽以理舌语也天有北斗所以斟酌元气帝有尚书所以出纳王命若赋役平均则百姓以安万机不治则天下以乱【汉纪】
　　闲旧典太尉李固荐杨淮累世服事台阁既闲练旧典且有干用宜在机宻特拜尚书固薨免官尚书令陈蕃表淮行状复徴为尚书
　　匡弼左雄字伯豪顺帝即位虞诩善之曰雄有王臣蹇蹇之节周公谟成王之风宜擢在喉舌之官必有匡弼之益由是拜雄尚书再迁尚书令【后书】
　　诘孝亷左雄为尚书令奏崇经术郡国耆儒年六十已上为郎不满四十不得察举若茂才异行不拘年齿帝从之有广陵孝亷徐淑年未及举台郎疑而诘之对曰诏书曰有如顔子子竒不拘年齿是故本郡以臣充选郎不能诘雄诘之曰昔顔子闻一知十孝亷闻一知几邪淑不能对乃谴却郡自是牧守莫敢轻举自雄在尚书天下不敢妄选十余年间称为得人【上】雄为尚书令限年四十九先试经然后举孝亷故雄为令在位者各肃清时称曰左伯豪为尚书天下皆慎选举【汉纪】
　　韩厥之举初左雄荐周举宣光为尚书又举冯直为将帅而直尝坐赃受罪举以此劾雄雄悦曰吾曽事冯直父又与直善今宣光以此奏吾乃韩厥之举也由是天下服焉【后书】
　　奏章为故事自雄掌纳言多所匡肃毎有奏章台閤以为故亊【上】
　　条奏为故事陈忠为尚书令数进忠言辞防丽前后所奏悉条于宫阙以为故事【上】
　　周歴三台董卓为司空闻蔡邕名髙辟之称疾不就卓大怒詈曰我力能族人蔡邕遂偃蹇者不旋踵矣又切州郡举邕诣府邕不得已到署祭酒甚见敬重举髙第补侍御史又转侍书御史迁尚书三日之间周歴三台【后书】
　　才力相悬费袆字文伟代蒋琬为尚书令于时战国多事公务烦猥袆识悟过人毎省读书记举目暂视已究其意防其速数倍于人终亦不忘常以朝晡听事其间接纳賔客饮食嬉戯加之博奕毎尽人之欢事亦不废董允代袆为尚书令欲斆袆之所行旬日之中事多愆滞允乃叹曰人才力相悬若此甚逺此非吾之所及也听事终日犹有不暇尔
　　三民望尚书令李迁处缺宜得其人征南将军羊祐体仪玉立可以整肃朝廷征南将军衞瓘真正静一中书监荀朂达于事物三人皆民望不审可参举否【山涛启事】总事三者昔六官所掌冡宰为首秦公卿賛以丞相御史为冠今者尚书令总事此三者非臣驽闇所宜忝窃【荀朂集】
　　总叅机衡武帝诏曰尚书令百揆之首总叅机衡出纳朝政治绩之所由也车骑将军贾充忠允清正通理经逺廸文武谟勲着其以充守尚书令【晋起居注】
　　九锡命刘颂为尚书孙秀等推崇赵伦功宜加九锡百寮莫敢异议颂独曰昔汉之锡魏魏之锡晋皆一时之用非可通行今宗庙乂安虽嬖后被退势臣受诛昔周勃诛诸吕而尊孝文霍光废昌邑而奉孝宣并无九锡之命乱旧典而习权变非先王之制九锡之议请所无施【晋书】
　　八座之任蔡谟为尚书上疏曰八座之任非贤莫居前后选用名贤有常孔愉诸葛恢并以清节令才素有名望臣名軰不同阶及殊悬今猥以轻鄙超逾等疋上乱圣朝贯鱼之次下违羣士凖平之论岂唯防臣斯亡之诫实贻圣政维尘之累【晋中兴书】
　　万事本尚书万事之本朕所责成也而廪秩俭薄甚非治体今虽军国多费不为元凯惜禄其依令仆给尚书各亲信五十人廪赐【晋康帝起居注诏】
　　夅奏辝疾卞壸明帝时为尚书令与王导等俱受顾命辅防主成帝即位羣臣进壐司徒王导以疾不至壸正色于朝曰王公岂社稷之臣邪大行在殡嗣皇未立宁是人臣辝疾之时专任无敬事寝不行举朝惮之【晋中兴书】总括百揆谢石为尚书令上疏逊位曰尚书令国之冢司总括百揆宪范王猷式是羣辟故必简徳而防量才而受【晋纪】王恭尝寓于司马道子室尚书令谢石为吴歌恭曰居端石之重集宰相之坐而效流俗之音乎石有慙色【语林】
　　并受词诉徐湛之为尚书仆射令何尚之以湛之国戚任遇隆重欲以朝政推之并诸词诉絶不科省湛之亦以尚书令敷奏出纳事无不縂令缺则仆射縂任又以事归尚之互相推委御史中丞袁淑奏并免官诏特无所问乃使湛之与尚之并受词诉尚之虽为令而朝事悉归湛之【南史】
　　北坐右铭王僧防为尚书令尝为飞白书题尚书省壁曰圆行方止物之定质修之不已则溢髙之不已则栗驰之不已则质之不已则迭是故去之宜疾当时嗟赏以此坐右铭【上】
　　百官元本宋孝建元年诏曰尚书百官之元本庶绩之枢机丞郎列曹局司有任自顷事无巨细悉归令仆非所以诏能济业也更可明体制责厥成也【通典】
　　奏事自晋以后八座及郎中多不奏事梁天监元年诏曰自礼闱凌替歴兹永久郎署备员无取职戚糠粃文案贵尚虚闲空有趍墀之名子无握兰之实曹郎可依昔奏事自是始奏事矣又诏尚书中有疑事先于朝堂叅议然后啓闻【通典】
　　端揆尚书令为端揆之官武德初太宗为秦王时尝居之其后人臣莫敢当至广德中郭子仪勲业既盛乃特拜焉子仪以文皇帝故譲不敢受【六典通典】
　　德望宗欲以牛仙客为尚书张九龄谏曰不可尚书古之纳言有唐以来多用旧相居之不然歴践内外清贵之地妙选有德望者充之仙客本河湟一使典耳防升清流齿班常伯此官邪也【唐新语】
　　弹八座尚书左丞弹八座以下居万机之防斯乃皇朝之司直天台之管辖【咸荅辛旷诗序】
　　贺雅贺琛字国宝为尚书左丞竝参礼仪事琛前后居职凡郊庙诸仪多所创定毎见髙祖与语当移晷刻故省中为之语曰上殿不下有贺雅琛容止都雅故时人呼之【梁书】
　　清正无私刘覧字孝智为尚书左丞性聪敏尚书令史七百人一见并记名姓当官清正无所私姊夫御史中丞禇湮从兄吏部郎孝在职颇通赃货覧劾奏并免官孝绰怨之尝谓人曰犬齧行路覧噬家人【上】
　　竞银窟郎茂字慰之为尚书左丞时工部尚书宇文恺右翊衞大将军于仲文竞河东银窟茂奏劾之曰臣闻贵贱殊礼士农异业所以人知局分家识亷耻字文恺位望已隆禄赐优厚防葵去织寂尔无闻求利下交曽无愧色于仲文大将宿卫近臣趋侍阶庭朝夕闻道虞芮之风抑而不慕分铢之利知而必争何以贻范庶察示民轨物若不紏治将亏政教恺与仲文竟坐得罪【的书】左辖元夀字长夀为尚书左丞开府萧摩诃妻患且死奏遣其子向江南収家产御史见而不言夀奏劾之曰人伦之义伉俪为重资爱之道乌鸟弗摩诃逺念资财近忘匹好又命其子舍危惙之母为聚敛之行一言才发名教顿尽而侍御史韩征之等亲所闻见竟不紏弹治书侍御史刘本行职摄宪台亏失宪体臣忝居左辖无容寝勲【上】
　　方管辖刘洎上疏曰尚书万机实为政本是以八座比于文昌二丞方于管辖茍非称职窃位兴讥贞观之初左丞戴胄右丞魏征并晓达吏方质性平直事应弹举无所囘避及杜正伦续任右丞颇亦吏下比者纲维不举并为勲亲在位者非其任功势相倾将救兹弊且宜精简得人自然纲维畧举亦当矫正趍竞岂惟息其稽滞哉书奏永几拜洎为尚书右丞
　　肃机隋左右丞掌分尚书诸司糺駮唐因隋制龙朔二年改为左右肃机其年有宇文化及子孙理资防朝廷以事隔两朝且其家亲族亦众多为言者所司之理至于勾留右肃机阳昉未详其案状诉者以道理已成无复疑滞勃然逼昉昉曰适朝退未食食毕当详案诉者曰公云未食亦知天下有累年霸旅诉者乎昉遽命案立批之曰父弑隋主子诉隋资生者犹配逺方死者无宜更叙时人深赏之【通典新防】
　　锦制仪鳯四年仁约除尚书左丞约奏曰陛下为官择人非其人则阙今不惜美锦令臣制之此陛下知臣之深亦防臣尽命之秋振举纲目畧无留事朝廷肃然后分置左右肃政台复以思谦为右肃政大夫【通典旧唐】先谒陵庙顔真卿为尚书右丞车驾自陜将还真卿请皇帝先谒五陵九庙而后还宫宰相元载谓真卿曰公所见虽美其如不合事宜何真卿怒前曰用舍在相公耳言者何罪然朝廷之事岂堪相公再破除耶载深衔之【旧唐】
　　百职纲维勑庾承宣尚书右丞制昔我太宗尝谓尚书丞百职纲维事一失中则天下有受其弊者因命戴胄魏征及杜正伦刘洎軰继领是职分居左右官脩事理人到于今称之故吾前命崔戎持左纲今命承宣操右辖承宣端谅勤敏周知典故必能为我纽有条之纲柅妄动之轮坐曹得出入郎官立朝得奏弹御史防决政要扶树理本无俾戴魏刘杜专美于贞观中【长庆集】名教倚頼景为尚书左丞駮正吏铨所除六十余官不当进资于是郑纲丁公着杨嗣复皆夺俸郎吏肃然望风脩整吏部员外郎杨虞卿以累下吏诏景与御史详谳虞卿私造门景厉言曰有诏按公尚私谒邪虞卿多朋助自谓必见纳及是惶恐去景以直道进议论持正有守当时风教所倚頼为长庆名卿【唐书】景先为吏部侍郎铨综平序贵幸惮其严不敢慁以私
　　吏部尚书
