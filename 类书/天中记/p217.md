<!-- { "loadSidebar": true } -->
　　三事雨无正大夫刺幽之也三事大夫莫肯夙夜笺三公也书周官王曰呜呼三事暨大夫敬尔有官汉书韦成诗于赫三事匪俊匪作又云三事惟囏莫我肯矜三吏晋侯使巩朔献齐捷于周王使委于三吏【左成二】三吏三公也曲礼云五官之长曰伯其摈于天子也曰天子之吏郑曰谓三公也【注疏】
　　左右相秦悼武王二年始置丞相官以樗里疾甘茂为左右丞相【史记】应劭曰丞承也相助也
　　统文徳髙祖定天下置丞相以统文徳立大司马以整武事为二府焉【物理论】
　　一言取相车千秋代刘屈厘为丞相封富民侯千秋无他材能术学又无伐阅功劳特以一言寤意旬月取宰相封侯世未尝有也后汉使者至匈奴单于问曰闻汉新拜丞相何用得之使者曰以上书言事故单于曰茍如是汉置丞相非用贤也妄一男子上书即得之矣【汉书】知人丞相丙吉病自上临问曰君有不讳谁可代者吉曰西河太守杜延年廷尉于定国太仆陈万年此三人皆在臣右惟上察之后三人居位皆称职皆称吉知人【同上】
　　柱石田延年谓霍光曰将军为国柱石何不建白大后更选贤而立之【光】前丞相王商者内行笃有威重位歴将相国家柱石臣也其人守正不肯诎节随鳯委曲为鳯所罢身以忧死众庶愍之【元后】陆凯疏曰宰相国之柱也不可不彊是故汉有萧曹之佐先帝有顾步之相【呉志】
　　壹统类王尊劾奏丞相匡衡御史大夫张谭位三公典五常九徳以总方畧壹统类广教化美风俗为职知石显等专权擅势不时白奏无大臣辅政之义【本】
　　则三光成帝时何武为九卿建言古者民朴事约国之辅佐必得贤圣然犹则天三光备三公官各有分职宜建三公官定卿大夫之任分职授政以考功效【本】萧望之奏三公非其人则三光为之不明今首嵗日月少光咎在臣等【本】
　　鼎足王莽秉政专权彭宣上书言三公鼎足承君一足不任则覆乱美实臣年齿老耗昏乱遗忘愿乞骸骨竢寘沟壑【本】永平六年王雒山出宝鼎诏曰鼎象三公岂公卿奉职得其理邪【后纪】
　　通明相丞相官缺羣臣多举翟方进上亦器其能遂擢为丞相方进智能有余兼通文法吏事以儒雅縁饬法律号为通明相【本】夫以韩【安国】翟【方进】之操为汉之明宰然犹不能振一贫贤荐一孤士又泛其下者乎【后朱穆】鼎足承君元始中赐马宫策曰入称四辅出备三公四辅之职为国维纲三公之任鼎足承君不有鲜明固守无以居位【本】
　　儒宗居位自孝武兴学公孙以儒相其后蔡义韦贤成匡衡张禹翟方进孔光平当马宫及当子晏咸以儒宗居宰相位服儒人冠先王语其醖借可也然皆持禄保位被阿防之讥彼以古人之迹见绳乌能胜其任乎【匡衡等賛】
　　腹心哀帝策免师丹曰夫三公者朕之腹心也启善相过匡率百僚和合天下者也朕既不明委政于公腹心如此谓疏者何殆谬于二人同心之利焉将何以率示羣下附亲逺方【本】
　　鼎辅旧制州牧奏二千石长吏不任位者事皆先下三公光武时用明察不复委任三府而权归刺举之吏朱浮上疏曰即位以来不用旧典信刺举之官黜鼎辅之任【后】崔琰从弟林少无名望虽姻族犹多轻之而琰常曰此所谓大器晚成者也终必逺至郡孙礼卢毓始入军府琰又名之曰孙疏亮亢烈刚简能断卢清警明理百链不消皆公才也后林礼毓咸至鼎辅【魏志】
　　谴责策免仲长说昌言法诫篇云光武矫枉过直政不任下虽置三公事归台阁自此以来三公之职备员而已政有不理犹加谴责策免又中世之选三公也务于清□谨慎循常习故者是妇女之检束乡曲之常人耳恶足以居斯位邪执既如彼选乂如此而欲望三公勲立于国家绩加于生民不亦逺乎【后本】
　　公台胡广自在公台三十余年歴事六帝礼任甚忧其所辟命皆天下名士与故吏陈蕃李咸并为三司蕃等每朝防辄称疾避广时人荣之【上】
　　上应台阶郎顗拜帝曰三公上应台阶同元首政失其道则寒阴反节而今之在位竞托髙虚选举牧守委任三府【本】
　　水象山岳陈忠疏荐刘恺曰臣闻三公上则台阶下象山岳股肱元首鼎足居职恊和阴阳调训五品考功量才以序庶僚遭烈风不迷遇迅不惑位莫重焉而今上司缺职未议其人往者孔光师丹近世邓彪张酺皆去宰相复序上司诚宜简练卓异以猒众望【恺】
　　三九郎顗七事曰刳舟剡楫将欲济江海也聘贤选佐将以安天下也昔唐尧在上羣龙为用文武创徳周召作辅是以能建天地之功増日月之耀者也陛下践祚以来勤心众政而三九之位未见其人是以灾害屡臻四国未宁【本】孙皓每于防因酒酣輙令侍臣嘲谑公卿以为笑乐万或既为左丞相王蕃嘲或曰鱼潜于渊出水照沬何则物有本性不可横处非分也或出自谿谷羊质虎皮虚受光赫之宠跨越三九之位犬马犹能识养将何以报厚施乎或曰唐虞之朝无谬举之才造父之门无驽蹇之质蕃上诬明选下讪桢干亦何伤于日月适多见其不知量耳【吴録】
　　运动枢极顺帝之世梁商称为贤辅夫宰相运动枢极感防天人中于道则易以兴政乖于物务则难乎御物【本传】
　　象极李固奏记梁商理王龚曰夫三公尊重承天象极未有诣理防寃之义【上】
　　国祯三公国之祯干朝廷取正以成断金大司农李固公族之苗忠正不挠有史鱼之风其以固为太尉【汉官义】输礼太尉刘虞譲位于羊续灵帝时为三公者皆输礼钱千万续奉褞袍以示之曰臣之所有唯此而已遂不代虞【袁山松后汉】
　　台相中兴以后居台相緫权衡多矣其能以任职取名者岂非先逺业后小数哉故惠公【伏湛】造次急于乡射之礼君房【侯霸】入朝先奏寛大之令【防湛等论传】
　　上司杨震为太尉每谏争中常侍樊丰等譛之收印绶遣归本郡到城西夕阳都亭顾谓子及门生曰吾防恩居上司奸臣狡猾而不能诛嬖女倾乱而不能禁帑藏空虚赏赐不节而不能实何面目复见日月遂饮丑而死【东观汉记】
　　名公贤宰杨秉字叔节为太尉奏中常侍侯览具瑗曰郑詹来而国乱四佞放而众服若斯之人非恩所宥书奏尚书召对秉掾属问故事秉使对曰汉世故事三公之职无所不统尚书不能诘尝从容言曰我有三不惑酒色财也【本传】天下称为名公【张璠汉纪】陈蕃杨秉世称贤宰王畅李膺弥缝衮阙【左雄传论】
　　三叶杨赐卒防曰司空赐华岳所挺九徳纯备三叶宰相辅国以忠五登衮职弭难乂宁【本传】延光之间震为上相抗直方以临权枉先公道而后身名可谓懐王臣之节识所任之体矣累叶载徳继踵宰相信哉积善之家必有余庆先世韦平方之蔑矣【论】汉兴惟韦平父子至宰相【前书】韦贤子成乐当子晏
　　柱国杨氏载徳仍世柱国震畏四知秉去三惑赐亦无讳彪诚匪忒【杨震賛】
　　上衮牟融经明才髙明帝数嗟叹以为才堪宰相明年为司空举动方重甚得大臣节【本传】牟公简帝身终上衮【上賛】
　　具曕晋司徒阙武帝问其人于荀最荅曰三公具瞻所归不可用非其人昔魏文帝用贾诩为三公孙权笑之【别传】诩文帝初即位首登上司【魏畧】
　　任天地人太康七年正旦日蚀诏公卿大臣各上封事咎其安在汝南王亮与司徒魏舒司空卫瓘上言三司之任天地人也乾道不普故水旱为灾人伦失序故奸宂不禁乃者荆州之城妖灾仍兴任城国都水流变赤延三朝之始日有蚀之孟阳节过坚氷未消臣等才听优髙位可谓小人而乗君子之器宜就显戮以答天意谨免官徒跣上所假章绶夫阴阳失序朕于天道刑政失中之所致也其使冠履勿复道【八王故事】
　　上清三元挚虞陇王为太尉册曰朕惟君行为时表亲则宗臣论道经邦保乂皇家是用进登上台君其上清三元下宁九域永正其范以康济宇宙敬哉【上】
　　翼宣皇极武帝诏曰三司之任以翼宣皇极弼成土事者也故经国论道頼之明喆裴秀思心通逺勲徳茂着宜正位居体以康庶绩其以秀为司空【晋书】
　　上应天心武帝诏以郑袤为司空曰宜登三阶之曜补衮职之阙遣国坦就第拜授袤谓坦曰魏以徐景山为司空吾时为侍中受诏譬防徐公语吾曰三公当上应天心茍非其人实伤和气不敢以垂死之年累辱朝廷也终于不就遵大雅君子之迹可不务乎【上】
　　光饪鼎实懐帝以刘寔为太尉固辞不许刘坦上言曰古之哲王莫不师其元臣崇养老之教厉亷髙之风太尉寔国之硕老邦之宗模年逾九十命在日制圣诏必使正位上台光饪鼎实臣谓宜听所守【上】
　　倾栋梁时三导郗鉴庾亮相继薨殂朝野忧惧以陆玩徳望乃拜司空玩辞譲不获乃叹息谓朋友曰以我为三公是天下无人矣时人以为知言【别传】玩拜司空有人诣之索美酒得便自起防箸梁柱间地祝曰当今乏才以尔为柱石之用莫倾人栋梁笑曰戢卿良箴【世説】风流宰相王俭字仲寳丹阳尹袁粲闻其名及见之曰宰相之门也栝栢豫章虽小已有栋梁气矣终当任人家国事俭作解散帻斜插簮朝野慕之相与放效俭常谓人曰江左风流宰相惟有谢安葢自汛也【南史】茹法亮吕文度并势倾天下太尉王俭常谓人曰我虽有大位权寄岂及茹公【上】
　　拍张华林宴集使各効伎艺王敬则脱朝服以绛紏髻奋臂拍张呌动左右上不悦曰岂闻三公如此荅曰臣以拍张故得三公不可忘拍张时以为名荅【上】台首豫章王嶷永明初啓上曰叨授台首心魂如失臣穷生如浮质操空素任居鼎右已移气序【南齐】
　　六贵明帝顾命羣公而意寄多在江祐兄弟永元初江兄弟及始安王遥光尚书令徐孝嗣领军萧坦之更日帖勑时呼为六贵皆宰相也【上祐传】梁武使张防陈计于王懿曰昔晋惠庸主诸王争权遂内难九兴外冦三作今六贵争权人握王宪制始安欲为赵伦形迹已见蹇人上天信无此理祐怯而无断暄弱而不才折鼎覆餗翘足可待萧坦之胸懐猜忌动言相伤徐孝嗣才非柱石听人穿鼻若隙开舋起必中外主崩【梁纪】
　　南史纪防陈计语在懿传懿传无之载防传中
　　英宰英宰信戎元渠时殄灭大啓南康爰登中职虽职轻于衮司而任隆于百辟暂冲职改授朝端【王俭禇渊碑】晋穆宗昭曰实頼英衮渊谋【晋中兴书】谢石疏曰尸素朝端忽焉五载【上】惠帝诏曰防百揆之得夫管王政之开塞端右之职也其以王戎为尚书令【上】
　　黄防少师郭祚以尚书右仆射领太子少师祚曽从聿东宫明帝防祚持一黄防出之时应诏左右赵桃弓与御史中尉王显迭相唇齿深为帝所信祚私事之时人谤祚者号为桃弓仆射黄防少师【北史】
　　文武固种来恒及第济相次知政事时以为荣初济父防儿居陼为猛将而恒济俱以学行见称时虞世南子昶既无才术歴将作少匠工部侍郎累居工作之司济初升相位许敬宗叹曰士之登庸不系世业履道则为衣冠失绪则为匹庶来防儿儿作宰相虞世南男作木匠忠贤文武固无种也【旧唐】自武徳已来称贤相者房杜姚宋四公皆遭无頼子弟污圮先业张説二字均垍务束夫节贼庭非独燕国之不幸也【上】
　　摸棱苏味道前后居相位数载竟不能有所发明但脂韦其间茍度取容而已尝谓人曰处事不欲决断明白若有错误必贻咎谴但摸棱以持两端可矣时人由是号为苏摸棱【上】
