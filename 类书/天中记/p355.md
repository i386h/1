<!-- { "loadSidebar": true } -->
　　流苏斗帐石虎御床辟方三丈冬月施熟锦流苏斗帐四角安纯金龙头衔五色流苏或青绨光锦或用绯绨登高文锦或用紫绨大小锦丝以房子锦百二十斤白缣里名爲里复帐帐四角安纯金银凿金香炉以石黒烧集和名香帐顶上安金莲花花中悬金薄织成枕囊春秋但锦帐表以五色縂爲夹帐夏用纱罗或綦文丹罗或紫縠文爲单帐【邺中记】
　　苍鹅入帐高祖围广固夜忽有鸟大如鹅苍黒色飞入高祖帐中胡蕃起贺曰苍黒北方之色黒鸟归我大吉之兆也明旦攻城陷之【宋书】
　　百子帐吐谷浑王河南其国多善爲有屋宇杂以百子帐即穷庐也【齐书】
　　大帐炀帝北廵欲夸戎狄令宇文恺爲大帐其下坐数千人帝大悦赐物千又造观风行殿上容侍卫者数百人离合爲之下施轮轴推移倐忽有若神功戎狄见之莫不惊骇【隋书】
　　竹帐高祖时呉王杜伏威献竹帐上以劳人不受【唐书】衙帐自破始毕可汗衙帐无故自破高祖曰此何祥也内史令萧瑀进曰昔魏文帝幸许昌城门无故自坏帝恶而返其年文帝崩始毕帐坏即其类也高祖然之置神帐中李少君置武帝李夫人神影于帐中令帝观见之【桓谭新论】
　　书囊爲帐翟酺上事云汉文帝连上事书囊以爲帐恶闻纨素之声【益部耆老传】元帝时奏太极殿施绛帐帝诏曰汉文以上书皂囊爲帷冬月青布夏青疏【晋令】
　　胡服帐灵帝好胡服帐京师皆竞爲之后董卓拥胡兵掠宫掖【风俗通】
　　帐中异书蔡伯喈到江东得论衡中国诸儒觉其谈论更逺嫌得异书求帐中隠处果得之【抱朴子】
　　皂帐魏武帝愍嫁娶之僣上公卿适人不过皂帐【传子】练帐魏武遗令曰吾与妓女皆着铜雀台上施六尺床练帐月朝十五辄向帐作乐
　　白绡帐蜀先主甘后坐于白绡帐中于户外望之如月下聚雪【拾遗録】
　　交结帐斯调王作白珠交结帐金牀上殿天竺佛精舍天竺王见珠圆好意欲畱臣下谏乃止【呉时外国】
　　乌练帐东齐夏施乌纱帐四率坊洗马坊乌练帐角顶大帐晋朱黄祖奉亲至孝母病笃天汉开明有一老公将小儿持箱自通即以两丸药赐母服之患顿消因停宿夜中听事上有五色气际天琴歌清好祖徃视之坐大帐里四角及顶上各有一大珠形如鹅子明彩炫燿【幽明録】
　　虎帐左哀十七卫侯爲虎帐于借圃
　　琉璃帐董偃常卧延清之室设紫琉璃帐【拾遗记】
　　三云成帝设云帐云幄云幕于甘泉紫殿世谓之三云殿【西京杂记】归藏曰昔女娲筮张云幕而攸占神明　帝爲后别开逺条馆赐紫茸云气帐　后以真蜡矢献万年蛤妆五成金霞帐帐中常若满月【赵飞燕外传】
　　四寳帐隋炀帝建迷楼楼上设四寳帐一曰散春愁二曰醉忘归三曰夜酣香四曰迎秋月皆杂寳所成【南部烟花记】七寳帐武后时嬖臣张易之爲母臧作七寳帐有鱼龙鸾凤之形
　　绣罗帐李峤当则天朝拜相帝幸宅见卧青絁帐赐御用绣罗帐峤卧不安席明日奏少时相者谓不当华欲用旧【知命録】
　　惨紫帐武侯常御紫宸殿设惨紫帐
　　翠羽帐宗皇后王氏废爲庻人当时王作翠羽帐赋帝
　　五王帐帝友爱至厚殿中设五幄与诸王处号五王帐【明皇传】
　　鏁子帐杨国忠鏁子帐希世之寳时人不能计其直白防帐酷吏吉温杨国忠当国引拜京畿闗内采访使安禄山敇吏设白防帐于以俟命
　　紫绢帐元载芸晖堂户牖内设紫绢帐得于南海溪洞中酋帅则鲛绡之类也轻疏而薄如无所碍虽属凝未而风不能入盛暑则凉自至其色隠隠焉忽不知其帐也谓卧内紫气也【桂阳杂编】
　　金丝帐元载宠姬薛瑶英载爲处金丝帐
　　玳瑁帐武宗起望仙台玳瑁帐
　　珠玉帐李蔚咸通十四年诏迎佛骨乃以珠玉爲帐连珠帐同昌公主堂中设连珠之帐续珍珠爲之也【桂阳编】青缣帐钱镠夫人常以王寝帐堕裂乃造青缣帐将易之王曰作法于俭犹恐其奢但虑后代皆施锦绣耳卒不用【呉越备史】
　　幔
　　幕掩幔幕也【説文】幔漫也漫漫相连缀之言也【释名】幔掩也【广雅】鸾章锦幔周穆王时鸾章锦幔者摩连国献马锦文如鸾翔【拾遗记】
　　盛土爲堤岑彭与呉汉战隗嚣壅谷水以缣幔盛土爲堤灌城【东观汉记】
　　罗縠爲幔呉主赵夫人巧妙无双权居昭阳宫倦暑乃褰紫绡之帷夫人曰此不足贵也权使夫人出其意思焉答曰妾欲穷虑尽思能使下绡帷而清风自入视外无有蔽碍列侍者飘然自凉若御风而行权称善夫人乃挋髪以神胶续之神胶出郁夷国接弓之百絶百续乃织爲罗縠累月而成裁之爲幔内外视之飘心如烟气轻动而房内自凉时权尚军旅常以此幔自随以爲征幕舒之则广纵一丈卷之则可纳于枕中时人谓之丝絶【拾遗记】
　　鹗集晋安王子勋叛逆取所乗车除脚以爲辇其夕有鹗集其幔【宋书】
　　路行开幔曹景宗爲扬州刺史性躁动不能沉黙出行常欲褰车帷幔左右辄谏以位望隆重人所具瞻不宜然景云谓所亲曰我昔在乡里平泽中逐麞数肋射之此乐使人忘死不知老之将至今来扬州作贵人动转不得路行开车幔小人辄言不可闭置车中如三日新妇此悒悒使人气尽【梁书】
　　隔幔出妓栁惔甚重妇颇成畏惮性爱音乐女妓精丽畧不敢视仆射张稷与惔狎密而爲惔妻敬赏稷每谙惔先相闻夫人惔每欲见妓但因稷请奏其妻隔幔坐妓然后出惔因得留目
　　隔幔授业符坚以太常韦逞母宋其父业得周官音义乃就家立讲堂书生百人隔纱幔而授业焉【秦记】黒幔绕车陆机梦黒幔绕车手决不开至明见诛【别传】隠幔庾太尉亮有见年数嵗温太真常隐幔坦之惊曰此儿神色恬然乃徐跪曰君侯何以爲论者乃谓不惑于亮【世説】
　　不张幔将冬不服丧夏不操衣天不张幔葢名曰礼将不躬礼以知士卒寒暑也【六韬】
　　布幔战时皆取船上布幔布衣渍水中积聚之贱有烥炎箭以掩灭之【军令】
　　幌帷屏风之属【説文】洛阳城十八观皆笼云母幌【洛阳记】帱帱单帐也【説文】黄昌夏多蚊贫无帱佣债爲作帱【谢承注汉书】羊续爲庐江太守卧一幅布帱穿败糊纸补之中楚将子发求伎道之士楚有善爲偷者愿以伎自効子发礼之后齐伐楚偷乃夜解齐将之帱献之子发因复还之齐将惧而退【淮南子】
　　青庐魏武帝少时常与袁绍好爲逰侠观人新婚因潜入主人园中夜呌呼云有偷儿贼青庐中人皆出观帝乃抽刀刼新妇与绍还出失道入棘林中绍不能动帝复大呌云偷人今在此绍遑廹自掷出遂俱免【世説】
　　帘
　　户帏帘亷也自障蔽爲亷耻也【释名】帘户蔽也【声类】户帏曰帘【通俗文】宋魏陈楚谓之曲或谓之麴自闗以西谓之箔南楚谓之篷簿【杨子方言】
　　闭肆下帘严君平筮卜成都市日得百钱则闭肆下帘而后老子【汉书】
　　隔帘奏乐夏侯亶性节俭不事华侈晩颇好竒梁有妓妾数十人无被服姿容每有客常隔帘奏乐时谓帘中夏侯妓衣【梁书】
　　织帘先生沈麟士字云禛有高尚之心居贫织帘诵书号爲织帘先生
　　题帘箔栁世隆善卜别甲价至万永明初世隆曰永明九年我亡后三年丘山崩齐亦于此季矣屏人命典籖李党取笔及高齿屐题帘箔旌曰永明十一年因充涕谓党曰汝当见吾不见也
　　垂帘与语张嘉贞蒲州猗氏人也弱冠应五经举拜之乡尉坐事免归侍御史张循宪爲河东采访使荐嘉贞材堪宪官请以已之官秩授之则天召见垂帘与之言嘉贞奏曰以臣草莱而得入谒九重是千载一遇也咫尺之间如隔云雾不覩日月恐君臣之道所有未尽则天遽令卷帘与语大悦擢拜监察御史【唐书】
　　粗竹织成尚书李廙有清徳其妻刘宴妹也宴常造廙见其门帘甚弊乃指度广狭以粗竹织成不加縁饰将以赠廙三携至门不敢发而去【国史补】
　　故帘令収王锷爲淮南程作有法军中无一弃物至故帘亦令収之他日付船坊以爲笠箬他皆如此【唐书】麟毫爲帘汉武元鼎元年甘泉宫起招仙灵阁编翠羽麟毫以爲帘【洞冥记】
　　竹帘水文汉诸陵寝皆以竹爲帘画布爲水文及龙凤之象【西京杂记】
　　织珠爲帘昭阳殿织珠爲帘风至声如珩佩
　　薄埋范滂被収曰愿得一幡簿埋于首阳山上不负黄天下不愧夷齐【汝南先贤传】
　　布纯帘箔皆以青布縁纯【晋东宫故事】
　　结珠爲帘石虎于太武殿前起楼高十丈结珠爲帘垂五色玉佩风至铿锵和鸣【拾遗记】
　　金玉爲帘明光宫在渐台西以金玉珠玑爲帘箔【三秦记】白珠帘吕纂时胡人发张骏冡得白珠箔帘【叚龙凉州记】五色珠帘戴明寳历朝宠幸家累千金大儿骄滛爲五色珠帘明寳不能禁【谢绰宋拾遗】
　　纬萧河上有家贫穷纬萧以爲业【庄子】
　　帷
　　举帷抟手伍子胥将欲见呉王而不得客有言之于王子光者王子光见而恶其貌客以告子胥曰此易改也愿令王子光重帷堂上而见其衣王子光许之子胥説之半王子光举帷抟其手而与之坐【吕氏春秋】
　　障围在旁曰帷【説文】帷围也以自障围也【释名】
　　絺帷孔子见卫灵公夫人夫人在絺帷中而拜【史记】连袵苏秦説齐宣王曰临淄之众连袵成帷
　　运筹高祖曰运筹帷幄之中决胜千里之外子房功也帷帐文綉文帝帷帐不得文綉
　　与嬖居帷班始尚隂城公主顺帝之姑贵骄滛乱与所嬖居帷中而始入便伏牀下【华峤后汉书】
　　下帷董仲舒爲博士下帷讲弟子以次相授或莫见其靣三年不窥舍园【史记】
　　离宫帷帐秦越咸阳西至雍离宫三百帷帐不移而具【汉书】
　　周帷成都侯王商弟内池大以行船立羽葢张周帷集囊爲帷东方朔上疏云文帝集上书囊爲殿帷帷内与语更始委政赵萌日夜与妇人饮宴后庭群臣欲言事辄醉不能见时不得已令侍中坐帷内与语诸将识非更始声出皆怨曰成败未可知遽自纵放若此以被爲帐献帝出长安李催来追董承惧射之以被爲帐幔【袁宏汉记】
　　垂帷自掩贾琮爲兾州刺史垂帷而行及至州曰刺史当逺视广听反垂帷以自掩蔽命褰帷
　　伏兵帷中孙峻欲诛诸恪置酒伏兵于帷中【呉志】
　　纱帷临轩穆宗立年始二嵗皇太后褚氏设白纱帷于太极前殿起帝临轩【晋书】
　　披帷人在袁粲每经昭户辄叹曰经其户寂若无人披其帷其人斯在岂非名贤乎【宋书】
　　向帷悲泣毛惠素爲少府卿性孝母服除后更修母所住处帏屏每月朝十五向帷悲泣傍人爲之感伤终身旋【阙】　　　谟并玉质凝肤王处以单绡华幄【拾遗记】撒幄见王未央宫置酒令内者爲太后张幄坐下大皇后旁玉莽案行责内者令曰定陶太后藩妾可得与至尊并撒去更设坐太后闻之大怒不肯防【汉书】云幄成帝设云幄云幕于甘泉紫殿世谓之三云殿【西京杂记】
　　幄后对泣汉末黄门张譲叚珪等于灵帝幄后相对泣帝惊问尚复防时哉于是大収诸党【物理论】
　　绀幄豋祭天紫坛有绀幄帐【汉书仪】
　　幕
　　在里幕幄也【广雅】幕络也在里之称也【释名】幄在上曰幕之覆案食亦曰幕【説文】
　　幕人堂幕人掌帷幕帟绶之事【周礼天官下】
