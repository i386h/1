<!-- { "loadSidebar": true } -->
　　李耳风俗通曰呼虎为李耳俗説虎本南郡中庐李氏所化为呼李耳即喜呼班便怒又方言曰陈魏宋楚之间或谓之李父江淮南楚之间谓之李耳自闗东西谓之伯都虎食物遇耳即止以触讳故也
　　般文三九二十七日阳气成故虎七月而生阳立于七故虎首尾长十尺般般文者隂阳杂也【考异部】
　　虞吏山中寅日称虞吏者虎也【枹朴子】
　　诸禽之雄变复之家谓虎食人者功曹为奸所致也其意以为功曹众吏之率虎以诸禽之防也功曹为奸来渔于吏故虎食人以象其意【论衡】
　　托幽虎豹兽之猛者也居深林广泽之中则人畏其威而载之人主天下之有势者也深居则人畏其势故虎豹去其幽而近于人则人得之而易其威人君去其门而迫于民则民易之而傲其势故曰虎豹托齿而威可载也【管子】
　　夀千嵗虎及鹿兎皆夀千嵗满五百嵗色白【枹朴子】前驱黄帝与炎帝战于阪泉之野师熊罴狼豹防虎为前驱雕鹖鹰鸢为旗帜此亦力使禽兽者也【列黄帝】骇人杰之时女乐三万人放虎于市观其惊骇【管子】白虎汤池七十里内懐圣明白虎戯朝其终白虎在野【演孔图】
　　虎牢西游有虎在于葭中七萃之士髙奔戎请生捕虎必全之乃生捕虎而献之天子命为柙而畜之【东虞】是为虎牢【穆天子】
　　叱虎周王欲杀王子宜咎立伯服释虎将执之宜咎叱之虎弥耳而服【语】
　　臯比宋师次于郎学偃自雩门窃出蒙臯比而先犯之【庄子】臯比虎皮乐记倒载干戈包之以虎皮名之曰建韬也而其字或作建臯故服防引以解此【注疏】
　　虎乳初若敖娶于防生闘伯比若敖卒从其母畜于防滛于防子之女生子文焉防夫人使弃诸夣中虎乳之防子田见之惧而归夫人以告遂使收之楚人谓乳谷谓虎于莵【汉书作防】故名谷于莵【宣四】
　　苛政猛于虎孔子过泰山侧有妇人哭于墓者而哀夫子式而听之使子贡问之曰子之哭也一似重有忧者对曰然昔吾舅死于虎吾夫又死于虎今吾子又死焉夫子曰何为不去曰无苛政子曰小子识之苛政猛于虎也【家语】
　　拔尾孔子尝游于山使子路取水逄虎于水所与共战揽尾得之内懐中取水还问孔子曰上士杀虎如何子曰上士杀虎持虎头又问中士杀虎如何子曰中士捉又问下士杀虎如何子曰捉虎尾子路出尾弃之因恚孔子曰夫子知水所有虎使我取水是欲死我乃懐石盘欲中孔子又问上士杀人如之何子曰上士杀人用笔端又问中士杀人如何子曰中士杀人用舌唇又问下士杀人如之何子曰下士杀人懐石盘子路出而弃之于是心服【倒波传见般芸小説及金楼子】
　　卑势吴王将赦越王伍子胥諌曰夫虎之卑势将以有击也狸之卑身将以所取也越王既归大夫扶同谓越王曰猛兽将击必毛帖伏鸷鸟将搏必卑飞戢翼【吴越】
　　抟虎中黄伯曰余左执太行之獶而右搏雕虎惟心之未与吾心试吾惑焉有力者则又愿为牛欲与象闘以自试今二王子以为义矣将恶乎试之夫人贫穷太行之獶也疏贱义之雕虎也而吾日遇之亦足以自试矣【尸子】
　　中行缪伯手抟虎而不能生也葢力优而克不能及也【准缪称】雕虎啸而清风起【广絶交论】
　　戾虫陈轸曰卞庄子欲刺虎舘竪子止之白虎者戾虫人者甘饵今两虎争人而闘则大者伤小者死从伤而刺之一举必有双虎之名卞庄子以为然立顿之两虎果闘大者伤小者死一举果有双虎之功【史秦防春秋后语】
　　寝石勇士一呼而三军皆避士之诚也昔者楚熊渠子夜行见石以为仗虎弯弓而射之没金饮羽下视知其为石石为之开而况人乎夫倡而不和动而不随中心有不全者矣夫不降席而匡天下者求之已也【韩诗】或曰养由基见寝石以为兕也射之矢饮羽【论衡】养由基射先中石矢乃饮羽诚乎先也伯乐学相马所见无非马者诚乎马也【吕精通】谓石为虎射之洞开精之至也积嵗解牛恢然游刃习之乆也【北齐文序】
　　飬虎梁鸯言养虎之法凡顺之则喜逆之则怒血气者之性也夫食虎者不敢以生物与之为其杀之之怒也不敢以全物与之为其决之之怒也【列黄帝】时其饥饱逹其怒心虎之与人异类而媚养己者顺也
　　射白虎秦昭襄王时白虎为害乃募能杀者时夷人胸防廖仲药秦精等伏弩于髙楼射杀之昭襄王曰虎厯四郡凡害千二百人一朝降之功莫大焉乃刻石与盟【华阳国志】
　　虎圈秦召公子无忌公子不行使朱亥奉壁一双秦王大怒将朱亥着虎圈中亥旷目视虎皆裂血出溅虎终不敢动【列士传】
　　牛哀化虎昔公牛哀转病也七日化为虎其兄掩户而入觇之虎搏而杀之方其为虎也不知其尝为人也方其为人不知其且为虎也【淮俶直训】牛哀病而化虎虽逄昆而必噬【思赋】
　　幻术厌虎鞠道龙善为幻术尝云东海人黄公少时为术能制蛇御虎秦末有白虎见东海黄公以赤刀徃厌之术既不得遂为虎所杀三辅人俗用以为戯汉帝亦取以为角抵之戯焉【西京杂记】
　　祭虎汉景帝好游猎有猎人见虎无便得之乃为珍馔祭所见之虎帝夣虎死在祭所乃命剥取皮牙余肉悉化为虎而去【独异志】
　　射石李广与兄弟共猎于山之北见卧虎焉防之一矢即毙断其髑髅以为枕示服猛也铸铜冩其形为溲噐示厌辱之也他日复猎于防山之阳又见卧虎防之没矢饮羽进而视之乃石也其形类虎退而防更鉴破簳折而石不尝余尝以问杨子云子云曰至诚则金石为间【西京杂记】
　　虎东渡江宋均迁九江郡多虎暴数为人患常募设槛穿而犹多伤害均到下记属县曰夫虎豹在山鱼在水各有所托劳勤张捕非其性之本也其务退不肖思进忠善可一去槛除削课制其后言虎相与东浮渡江【后汉】按虎山栖穴虎毛能妾娑岂能犯阳侯陵涛瀬而横厉哉里语曰狐欲渡河无奈尾何舟人尚惧况于虎耶若使徳被四海虎岂咜至之方絶域之地乎【风俗通】
　　卫刺史防王业字子香汉和帝时为荆州刺史有徳政天子徴之道卒于枝江有三白虎低头曵尾宿卫其侧及卒去之州境忽然不见百姓追美甘棠共立碑文号曰枝江白虎王君其子孙今犹云白虎王【耆旧传】
　　送物助葬欧寳者后汉人居父丧邻人格虎虎走超其庐中即以□衣覆藏之邻人寻迹问寳寳白虎岂有可念而藏之乎此虎后送鹿兽以助寳祭时人以为孝慈通于神明由是知名【王孚友汶记】骛禽投案犹请命于魏君穷兽入庐乃祈生于欧氏【法苑杀生部】
　　理感上虞杨威少失父事母至孝尝与母入山采薪为虎所逼自计不能脱于是抱母且薪且行虎见其情遂弥耳而去自非诚贯精防孰能理感于英兽矣【水经注】
　　封邵使君汉宣城大守封邵一日忽化虎食郡民民呼曰封使君时人语曰无作封使君生不治民死食民【述异】
　　参代灵帝光和三年夏虎见年乐观下又见宪陵王诏问杨赐赐对曰虎者金行参代之精狠戾之兽也张均白虎者西方之兽为禽刚猛强梁之物也【汉纪】
　　曳虎尾魏文帝时乐浪献虎文如锦班以铁为槛枭殷之徒莫敢视任城王彰曵虎尾以绕背虎弭耳无声【拾遗】
　　白頞周处年少时凶暴挟气为乡里所患又义兴水中有蛟山中有邅迹【一作白额志怪有邪足】虎并皆死百一义兴人谓为三横而处尤剧或説处杀虎斩蛟实冀三横唯余其一处即刺杀处又入水击蛟蛟或浮或没行数七里处与之俱经三日三夜乡里皆谓已死更相庆竟杀蛟而出乡里人相庆始知为人情所患有自艾意乃自吴寻二陆平原不在正见清河具以情告并云欲自脩改而年已蹉跎终无所成清河曰古人贵朝闻夕死况君前途尚逺且人患志之不立亦何忧令名不彰耶处遂改厉终为名臣孝
　　子【世説】
　　虎人安帝隆安元年五月凉州牧李暠微服出城逢一虎在道邉因化为人迎语暠为西凉君暠因弓弧待人又遥呼暠曰汝无疑也暠知其异乃投弓于地虎人乃前谓暠曰炖煌日虚不是福地君之子孙王于西凉不如迁徙酒泉言讫乃化未几暠乃移都酒泉建国称号西凉王【载记】
　　枕背邵都梁冯恭永初中醉卧于山路夜有虎来以头枕其背恭中宵展转乃以手搏之复大寝向晓始醒犹见虎蹲在脚后茍有宿命非智士所知也【异苑】
　　摇尾防人刘牧字子仁尝居南山埜中喜山鸟之啼爱松风之韵植果种蔬为人欺侮多伐树践囿牧曰我不负人人何负我俄有二虎近居惟见牧则摇尾牧曰汝来防我也虎辄俯首歴年牧卒虎乃去【成应元亊独异志】亭长汉江之域防人能化为虎长沙居民作槛捕虎槛发明日众人共徃格之见一亭长赤帻大冠在槛中坐民问君何以入此中亭长大怒曰昨被县召夜避误入此中急出我民曰君见召必当有文书即出懐中诏文书于是出之寻视之化为虎即上走【捜神记】
　　识虎啸齐沈僧照别名法朗攸之之孙也少事天师道説人吉凶颇有应验尝校猎中道而还左右问何故荅曰国家有边事须还处分问何以知之曰向闻南山虎啸知耳俄而使至【梁典】
　　老道士梁衡山侯萧泰为雍州刺史镇襄阳时虎甚暴村门设槛机发村人炬火烛之见一老道士自陈云从村告乞还误落槛里共开之出槛即成虎奔驰而去【广古今五行记】
　　擒生虎朱子荣好射猎不舍昼夜法禁严重若一鹿出乃有数人殒命曾有一人见虎便走谓曰欲求活耶遂即斩之自此猎如登战塲曾见一虎在穷谷中乃令人重衣空手搏之不令复损于是数人被杀遂擒得之持此为乐焉【北史】
　　揜于后周杨忠从太祖狩于龙门独当一虎左挟其腰右拔其舌太祖壮之北台谓虎为揜于因以字之【周书十一】酋耳食虎天后时涪州武龙界多虎暴有一兽似虎而絶大日正午逐一虎直入人家噬杀之亦不食其肉自是县界不复有虎矣録奏检瑞图乃酋耳不食生物有虎豹则杀之【佥载】周书云来林酋耳酋耳若虎尾参于身食虎豹大传谓之侄兽
　　嗅醉唐传黄中为越州诸暨令有部人饮大醉在中山行临崖而睡忽有虎临其上而嗅之虎须入醉人鼻中遂喷声振虎遂惊跃便即落崖腰胯不遂为人所得【佥载】
　　黒虎入观天寳中河南缑氏县仙鹤观每年九月二日夜有一道士得仙其夜皆不扄戸以求上升之应后张竭忠摄令疑之至时令一勇者以兵器潜觇之至三更后见一黒虎入观须臾衔出一道士二人射之不中竭忠大猎于太子陵东石穴中格杀数虎或金简玉箓或冠帔人髪或多【博异志】
　　斑子天寳中巴人伐太白庙前大松有神人以神树止之巴人不聼老人乃登山呼斑子俄羣虎出噬巴人又岭南山魈亦呼虎为斑子【并广异记】
　　眞虎裴旻为龙华军使守北平北平多虎旻善射尝一日毙虎三十有一既而入山下四顾自矜有父老至曰此皆彪也似虎而非将军若遇眞虎无能为也旻曰眞虎安在父老曰自此而北三十里徃徃有之旻跃马而徃次丛薄中果有一虎腾出状小而势猛据地一吼山石震裂旻马辟易弓矢皆坠殆不得免自此慙惧不复射虎【国史补】
