<!-- { "loadSidebar": true } -->
　　明　陈耀文　撰
　　菜
　　菜防防者菜茹之緫名诗韩奕云其防维何维笋及蒲毛传云防菜殽也凡菜之可食者名为防也【尔雅注】菜之美菜之羙者昆仑之苹夀木之华指姑之东中容之国有赤木木之叶焉余瞀之南巅极之崖有菜其名曰嘉树其色若碧阳华之芸云夣之芹具区之菁【吕覧】蕰藻周郑交恶君子曰茍有明信涧谿沼沚之毛苹蘩蕰藻之菜可荐于鬼神可羞于王公【左隠】
　　桾菜夺畚楚文王伐邓使王子革王子灵共捃菜二子出采见老丈人载畚乞焉不与抟而夺之王闻之令皆拘二子将杀之大夫辞曰取畚信有罪然杀之非其罪也君若何杀之言卒丈人造军而言曰邓为无道故伐之今君公子子之抟而夺吾畚无道甚于邓呼天而号君闻之群臣恐君见之曰讨有罪而横夺非所以禁暴也恃力虐老非所以教防也爱子弃法非所以保国也私二子防三行非所以从政也丈人舎之矣谢之军门之外耳【説】
　　赐田楚荘王赐虞丘子菜田三百号曰国老以孙叔敖为令尹【上】
　　择菜宣尼穷于陈蔡之间顔囬择菜【荘子】
　　金菜始皇闻鬼谷先生言因遣徐福入海求金菜玉蔬并一寸椹【金楼子】
　　不窥园董仲舒专精于述古年至六十余不窥园中菜【桓谭新论】
　　琅菜西王母谓仙之上药有碧海之琅菜【汉武内传】
　　老母求菜刘平与母俱匿野泽中平朝出求食逢饿贼将烹之平叩头曰令但有老母求菜老母待平为命愿得先归食母毕还就死涕泣贼见其至诚哀而遣之平还既食母讫因白曰属与贼期义不可欺还还诸贼众皆大惊相谓曰常闻义士乃今见之子去矣吾不忍食子于是得全【后汉】
　　蔬食菜崔瑗爱士好賔客盛修肴膳殚极滋味不问余产居常蔬食菜而已【上】
　　窃菜拔遗汝南钟南严府君少时乡居有入其园窃菜者明日防菜悉遗乡里乡里人相约无复取菜者【谢承书】前种还外彭城刁跃字子卿为渔阳相前相所种菜悉付还外【上】
　　非耕不食丁宻苍梧人非家织布不衣非已耕种菜菓不食【广州先贤传】
　　窃菜为桥袁下字叔隰陬虑人种菜一园左右窃取度清渎下乃为之挢其敦义如此【山东六贤传】
　　耑蹄菜赵咨使魏魏人曰闻江东有耑蹄菜作若为食咨曰当得仓鲦以作【吴书】
　　鬼目菜孙皓天纪三年有鬼目菜生二人黄耉家依縁枣树长丈余茎广四寸厚三分又有买菜生三人呉平家髙四尺厚三分如枇杷形上广尺八寸下茎广五寸两边生叶緑色东观案图名鬼目作芝草买菜作平虑草遂以耉为侍芝郎平为平虑郎【□志】
　　仙蔬咸寜四年立芳蔬园于金墉城东多种异菜有菜名曰芸薇类有三种紫色者最繁味辛其根烂熳春夏叶宻秋蘂冬馥其实若珠五色随时而盛一名芸芝其色紫为上蔬其味辛色黄为中蔬其味甘色青者为下蔬其味咸常以三蔬充御膳其叶可以借饮食以供宗庙祭祀亦止人渇饥宫人采带其茎叶香气歴日不歇【拾遗记】
　　食唯盐菜皇甫谧姑子梁栁为城阳太守或劝谧饯之谧曰栁为布衣时过吾吾送迎不出门食不过盐菜贫不以酒肉为礼也今而送之是贵城阳太守而贱梁桞也岂中古人之道哉【晋书】
　　挑菜伤指范宣挑菜伤指大啼曰身体发肤不敢毁伤故啼
　　灌园鬻菜邵续为石勒所执身灌园鬻菜以供衣食勒屡遣察之叹曰此真髙人矣不如是安足贵乎嘉其清若赐糓帛毎临朝嗟叹以厉群官【普书】
　　燕用菜果桓温性俭毎燕唯下七奠柈菜果而已【上】食不过菜吴隠之母丧哀毁甞食咸葅以其味防辙而叶之及为广州清操喻励常食不过菜及干鱼而已帷帐器服皆付外库时人颇谓其矫然亦始终不易【上】采拔更生晋永嘉五年曲阳县民黄庆宅左右有园东南广数丈毎种菜輙鲜异虽加采防更生夜尝有白光似悬绢道士傅徳占使人掘之获尺三玉印文曰长承万福【齐书】
　　设菜葅宗慤以军功封洮阳侯先是乡人庾业家甚富豪侯服玉食与賔客相对膳必方丈而为慤设粟饭菜葅谓客曰宗军人惯噉麄食慤致饱而退初无异辞至是业为慤长史带梁郡慤待之甚厚不以昔事为嫌【宋书】菜园供啖栁元景为三公时在朝勲贵多事产业唯元景独无所营南岸有数十畆菜园守园人卖得钱二万送还宅元景怒曰我立此菜园以供家中啖耳乃复卖以取钱夺百姓之利耶乃以钱乞守园人【上】
　　醤调菜王谟栁元景桓护之虽并比人而谟独受老伧之目凡诸称谓四方书防亦如之尝谓谟昨四时诗曰堇茶供春膳粟浆充夏飡酱调秋菜白醝觧冬寒【上】
　　设菜朱修之姉在乡里饥寒不立修之贵为刺史未曽供赡尝徃视姉姉为设菜麄饭以激之【上】
　　蔬食自悲宜都王铿生三嵗丧母及有识问母所在左右告以早亡便思慕蔬食自悲不识母【齐书】
　　食老叶江泌性仁孝食菜不食心以其有生意唯食老叶而已【上】
　　窃园迯隠沈道防辟州府凡十二命皆不就有窃园菜者外还见之仍自迯隠待窃者去后乃出【南史隠□传】菜蔬三盏武帝大官常膳唯以菜蔬几桉所陈不过三盏【梁书】
　　与妃种菜梁萧栋字吉豫章安王防之子也侯景以法驾迎栋时栋与其妃执锄种菜忽然见逼骇愕乆之【典畧】百里奉母甄琛母曹氏有孝性夫氏去家路逾百里毎得鱼肉菜菓珍口实者必令僮仆走奉其母乃后食焉【后魏书】
　　饭菜精防髙闾曽造胡叟短褐曵柴从田归舎为闾设浊酒蔬食皆手自辨集其舘字卑陋园畴褊局而饭菜精防醯醤调美见其二妾并年衰跛眇衣布穿弊闾见其贫约以物直十余疋赠之亦无辞媿【上】
　　麦饭蔬食卢义僖性清俭不营财利虽居位毎至困乏麦饭蔬食欣然甘之【上】
　　清风园北齐主以邺清风园赐穆提婆于是官无蔬菜賖买于人负钱三百万其人诉焉斛律光曰此园赐提婆一家足不赐提婆百官足【三国典畧】
　　买菜出境库狄士文为呉州刺史性清苦不受公料家无余财其子尝噉官厨士文枷之系狱累日杖之一百步送还京师僮隷无敢出门所买菜必于出境凡有出入皆封署其门亲故絶迹庆吊不通【上】
　　蔬菲赐菓姚察陈亡入陏诏授秘书丞别勅成梁陈二代史又勅于朱华门长叅文帝知察蔬菲别日召入内殿赐菓菜指谓朝臣曰朕闻姚察学行当今无此我平陈唯得此一人【陈书】
　　种蔬坑上太宗囬次易州界司马陈元畴令百姓种蔬坑上而微火煦之欲其速生以拟供进太宗闻之责其謟媚诏免官【唐书】
　　佛土菜太宗时徤逹献佛土菜一茎五叶花赤中心正黄而蘂子紫色泥防罗献波棱菜叶类红蓝实如蒺防火爇之能益食味又有酢菜状似芹而味香浑提葱其状犹葱而甘辛【上】
　　司农鬻菜髙宗时司农欲以冬藏余菜卖之百姓以墨勅示仆射苏良嗣良嗣判曰昔公仪休相鲁拔去园葵况临御万邦而贩蔬鬻菜事遂不行【上】
　　鬻菜自润王界为刑部尚书性贪恡不常在公乃鬻公廨菜园收其价钱以自润甚为时论所丑【上】
　　数杯卢懐慎日晏设食菜数杯【上】
　　旦一蔬食李辅国矫制迁明皇于西宫帝戚戚不乐且一蔬食
　　山谷多荠髙力士逐于巫山山谷多荠而人不之食因为诗寄意两京作斤卖五溪无人采夷夏虽有殊气味终不改【明皇杂録】
　　中书园蔬中书园蔬日给于众官者主事白常衮减其数崔祐甫怒诃主事主事曰此相公之命祐甫太诟曰门下侍郎安得理中书之蔬叱左右棓主事而拽之自是与常衮不平【唐书】
　　三宫冬菜贞元七年冬司农卿李谟免官初司农当供三宫冬菜二千车以度支给车直稍钱又阻菜败谟以度支为辞上责其不先闻故免之先是模奏司农菜不足请京兆府市之尹薛珏万年令彤乃禁人私卖上命夺珏俸一月彤俸三月【上】
　　园蔬自阅贞元中奚陟为中书舎人以所得杂给均分省内官又躬亲庶务下至园蔬皆悉自防阅人以为难而陟处之无倦【上】
　　掇蔬供御浑瑊帝狩奉天朱泚兵薄城人心危惴或夜缒出掇蔬本以供御【上】
　　啖肉可继裴休有馈鹿者诸生共荐之休不食曰疏食犹不足今一啖肉后何以继【上】
　　半堂食呉初朝中大臣多蔬食月为十斋斋之明日太官具晚膳始复常珍谓之半堂食至是果尽割淮南之地去唐土封疆之半【九国志】
　　交菜根汪信民尝言人常咬得菜根则百事可做胡康侯闻之击节叹赏【门见录】
　　孟娘菜江淮有孟娘菜并益肉食【酉阳杂爼】
　　生菜不食杀君之室虽生菜有义之士弗食【尚书大传】古叛逆之国潴其宫室以为汗池名曰丘墟虽生菜而民不食【汉张疎奏】
　　紫菜吴郡邉海诸山悉生紫菜【魏王花木志】
　　葅檝葅荆州人谓葅为檝【古今注】
　　盗菜转身徐孝隷性仁孝尝在园中昼卧见人盗菜徐徐转身向里恐偷者见之仁孝退让皆此类也【大业拾遗】悉成荷花菜品中芜菁菘芥之类遇旱其标多结成花或如莲花或作龙蛇之形此常性无足怪者熈寜中李賔客及之知润州园中菜花悉成荷花仍各有一佛坐于花中形如雕刻莫知其数暴干之其相依然或云李氏之家奉佛甚谨故有此异
　　韭
　　丰本韭曰豊本【曲礼】
　　韭根韭根曰荄【通俗文】
　　霍山尔雅曰霍山韭注説文云菜名一种而乆者故谓之韭象形在一之上一地也生山中者名藿韩诗云六月食鬰及藿是也
　　一种乆生青韭华韭菜一种乆而生也象形在地上也【説文】
　　尧韭舜荣圣王之世功济天下者尧也天星降精于庭为韭感而为菖蒲焉【典术】金盐玉豉尧韭舜荣梁太子赍河南菜啓云尧韭未俦歜非喻【梁元帝覧赋】
　　沃韭市处者仆妾脍灸而食市饶也壅泉沃韭纎屦之士从兄弟室父徃而不得粗糒焉非爱其仆妾恶其室父也此其饶羡之与不足也【鲁连子】
　　灌韭卫有一夫负缶入井灌韭终日一区邓晳过教之曰有机重后轻前命曰桔槹终日讫九百区丈夫曰有智必有机心我非不知不欲为也【説苑】
　　厌葱韭徐无鬼见武侯武侯曰先生居山林食芋票厌葱韭今老欲于酒肉之味耶无鬼曰君为万乘之主以苦一国之民以养耳目鼻口夫神者不自许也夫神者好和而恶奸夫奸病也故劳之唯君所病之何也【荘子】畦韭龚遂为渤海太守劝民务农桑令口种一树榆百本防五十本葱一畦韭【汉书】
　　陈韭为成都王围京邑城中无菜采陈韭芥以为【晋书后畧】
　　韭杂麦石崇为客作豆粥咄嗟便辨每冬得韭防□王恺每以此事为恨乃宻货崇帐下问其所以荅云豆至难煑豫作熟末客来但作白粥以投之耳韭防□是韭根杂以麦苗耳【晋书】
　　剪韭温峤防王敦先是童謡曰剪韭剪韭断杨桞河东小子令我与子以为贼如韭栁寻得复生也【上】
　　早韭周颙隠钟山王俭谓曰卿在山中何所食荅曰赤菜白盐緑葵紫蓼又问何者最佳曰春初早韭秋暮晚菘【齐书】
　　二十七种庾杲之字景行为世租征虏功曹清贫自业食唯有韭葅韭生韭杂菜或戯之曰谁言庾即贫食鲑尝有二十七种三韭言三九也【上】
　　寒月韭芽北齐大上后宫无限衣皆珠玉一女嵗费万金寒月尽食韭芽【三国世畧】
　　赤韭西王母曰仙之次药有八阮赤韭【汉武内传】
