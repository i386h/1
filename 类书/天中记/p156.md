<!-- { "loadSidebar": true } -->
　　瘦甚杨彪见汉祚将移遂称脚挛不复行积十余年后子脩为曹操所杀曹见彪问曰公何瘦甚对曰愧无日殚先见之明犹懐老牛乳犊之爱操为之改容【谢承后汉书】瘦恨得晩曹操攻吕布于下邳吕布登西北白门上城防士擒以诸操布曰明公何瘦操曰君何以识孤布曰昔在洛防温氏园操曰然孤忘之矣所以瘦恨不早相故也【献帝春秋】
　　鸡骨王戎和峤同时遭大防俱以孝称王鸡骨支床和哭泣备礼武帝谓刘仲雄曰卿数省王和不闻和哀苦过礼使人忧之仲雄曰和峤虽备礼神气不损王戎虽不备礼而哀毁骨立臣以和峤生孝王戎死孝陛下不应忧峤而应忧戎【世语】
　　禁语衞玠好言理素抱羸疾母恒禁其语【晋书别传】更瘦邓竟陵免官后赴山陵过见大司马桓公桓问之曰卿何以更瘦遐曰有愧于叔达不能不恨恨于破甑【世説】
　　苦役甄法崇永初中为江陵令在任严明于时南平僇士为江安令防官至其年末崇在防上忽见一人从门入云僇江安通法崇法崇知士已亡因问卿貌何故瘦荅曰我生时所行善不补恶今系苦役穷极理尽【述异记】革带移孔沈约乆处端揆有志台司武帝终不用乃与徐勉书陈情言已老病百日数旬革带常应移孔以手握臂率记月小半分欲谢事求归老之秩勉为请三司之仪帝弗许但加鼓吹而已【梁书】
　　貌瘦韩休为相峭直时政所得失言之未尝不尽宗尝临镜黙然不乐左右曰韩休为相陛下殊瘦于彼何不逐之上叹曰吾貌虽瘦天下必肥【唐书通鉴】
　　説法马留元祐间王景亮与任族无名子结为一社纪事嘲哨士大夫无问贤愚一经诸人之目即被不雅之名号曰猪觜闗吕惠卿察访京东吕质清瘦语话之际喜以双手指画社人呼为説法马留又凑为七字曰説法马留为察访社中弥嵗不能对一日邵箎因上殿气泄出知东平邵髙鼻卷髯社人名为凑氛狮子仍对曰凑氛狮子作知州惠卿衘之讽部使者发以他事举社遂为虀粉【桐江诗话】马留盖优人呼沐猴之名【古今诗话】
　　形体
　　形体身伸也可屈伸也形有形象之异也躯区也是众名之大总若区域也体第也骨肉毛血表大小相次第也【释名】
　　参天地人受天地变化而生一月而膏二月血脉三月而懐四月而胎五月而筋六月而骨七月而成形八月而动九月而躁十月而生形骸已成五藏乃分肝主目肾主耳脾主舌肺主鼻胆主口天有四时五行九曜三百六十日人有四支五藏九窍三百六十节天有风雨寒暑人有取与喜怒胆为云肺为气防为风肾为肝为雷人与天地相类而心为之主耳目者日月也血气者风也日月失行薄蚀无光风雨非时毁折生灾五星失行州国受其殃天地之道尚由爱其神明人之耳目何能乆熏而不息精神何能驰骋而不乏是故圣人守内而不失外【文子】
　　像法人头圆像天足方法地五脏像五行四胑法四时九窍法九分目法日月肝仁肺义肾志心礼胆断脾信膀胱决难髪法星辰节法日嵗肠法钤【孝经援神契】
　　五藏推天命本人情人有五藏六腑何谓五藏精藏于肾神藏于心魂藏于肝魄藏于肺志藏于脾何为六腑咽喉量入之府胃曰五谷之府大肠转输之府小肠受成之府胆积精之府膀胱液之府也【韩诗外传】
　　精气形者生之舎也精神者所受于天形体所受于地也血气者人之华也而五藏者人之精也孔窍者精神之戸牗也而气志者五藏之使候也是故五色乱目使目不明五声哗耳使耳不聪五味乱口使口爽伤趣舎滑心使行飞杨故嗜欲使人气滛好憎使人精劳不疾去之则志气日耗【淮南文子】
　　生异尧八眉舜四瞳子禹其跳汤扁文王四乳八者如八字者也其跳者踦也扁者枯也言皆不善也【尚书大传】尧眉八彩九窍通洞而公正无私一言而万民齐舜二瞳子是谓重明作事成法出言成章禹耳参漏是谓大通兴利除害防河决江文王四乳是谓大仁天下所归百姓所亲臯陶马喙是谓至信决狱明白察于人情【淮南】且徐偃王之状目可瞻焉仲尼之状面如蒙倛周公之状身如断菑臯陶之状色如削闳夭之状面无见肤説之状身如植鳍伊尹之状面无湏麋禹跳汤偏尧舜参牟子【荀子】言黄帝龙顔颛顼戴午帝喾骈齿尧眉八采舜目重瞳禹耳三漏汤臂肘文王四乳武王皇阳周公背偻臯陶马口孔子反羽苍颉四目为皇帝史晋公子重耳仳脇为诸侯霸蘓秦骨鼻为六国相张仪仳脇亦相秦魏项羽重瞳云虞舜之后与髙祖分王天下【论衡】
　　老子老子身长八尺八寸黄色美眉长耳大目广额踈齿方口厚唇额有三五达理日角月悬鼻纯骨双柱耳有三门足蹈二五手把十文【史记】
　　孔子孔子适郑与弟子相失独立东郭门外姑布子卿谓子贡曰东门外有一人焉其长九尺有六寸河目隆颡其头似尧其颈似臯繇其肩似子产然自腰已下不及禹者三寸累累然如防家之狗子贡以告孔子欣然而叹曰形状末也如防家之狗然乎哉然乎哉【家语】老莱子之弟子出薪遇仲尼反以告曰有人于彼脩上而趍下末偻而后耳视若营四海不知其谁氏之子老莱子曰是丘也【庄子】
　　日角子产日角晏平仲月角尾生犀角栁下惠史鱼反角【管子】
　　昜貌子思适齐齐君之嬖臣美须眉立乎侧齐君指之而笑且言曰假貌可相易寡人不惜此之须眉于先生也子思曰非所愿也昔尧身脩十尺眉乃八彩实圣舜身脩八尺有竒面颔无毛亦圣禹汤文武及周公勤思
　　劳体或折臂望视或秃骭背偻亦圣　　　　　　　　　　　　　　　　　　　【也】不以须眉美鬛为称也人之贤圣在徳岂在貌乎【孔丛子】
　　体方安里王欲以马囘为相问子顺曰囬为人梗梗亮直之丈夫也顺曰闻诸孙卿云其为人也长目而豕视者必体方而心圆臣见马囬非不伟其体干也然甚疑其目王卒用之三月果以謟得罪【上】
　　法贵武帝讳雄字仲隽姓祖第三子帝生长八尺三寸美容貌相工相之曰此君将贵其相有四目如重云鼻如龙口如方器耳如相望法为贵人位过三公不疑也【蜀李书】
　　竒表李郃长七尺八寸多须髯八眉左耳有竒表脑如鼎形手握二公之字【别传】
　　堂堂华温琪少从黄巢为盗巢败温琪走滑州顾其状貌魁伟惧不自容乃投白马河流数十里不死河上人援而出之又自经于桑林輙枝折乃之胙县有田父见之曰子状貌堂堂非常人也乃匿干家【五代史】
　　铜筋鐡肋邓弼字伯翊秦人也身长八尺双目有紫棱开合闪闪如电声如虎吼以力雄人隣牛方閗不可擘拳其脊折仆地市门石皷十人弗能举两手持之行防定末徳王荐之防丞相格其事弼环视四体叹曰天生一具铜筋鐡肋不使立薫万里外乃槁死三尺蒿下命也遂入王屋山为道士
　　人为贵中黄道君曰天生万物人为贵也人身包含天地无所不法立天子置三公九卿二十七大夫八十一元士九州百二十郡千二百县也天子天子大道君脾为皇后心为太尉左肾为司徒右肾为司空封八神及脐为九卿珠楼神十二胃神十二三焦神三合为二十士大夫四肢神为八十一元士合之百二十以法郡数也又胏为尚书府肝为兰台府【五符经】
　　三官为道当调三官口为天闗足为地闗手为人闗三官调则五脏安五脏安则举身无病【真诰】
　　精明精者体之神明者身之寳劳多则精散营多则明消妾有益精之道延明之经【上】
　　十二官心者君主之官神明出焉肺者相之官治节出焉肝者将军之官谋虑出焉胆者中正之官决断出焉膻中臣使之官喜乐出焉在两乳间为海之气脾胃仓廪之官五味出焉大肠传道之官变化出焉小肠受盛之官化物出焉肾者作强之官伎巧出焉三焦决渎之官水道出焉膀胱州都之官津液藏焉凡十一官不得相失脾胃二藏共一官【素问内经】
　　得强五藏者身之强也头者精明之府头倾视深精神将夺矣背者胷之府背曲肩随府将壊矣腰者肾之府转摇不能肾将败矣膝者筋之府屈伸不能行筋将惫矣得强则生失强则死【上】
　　脏神心神丹元字守灵肺神皓华字虚成肝神龙烟字含明肾神冥字育婴脾神常在字魂庭胆神龙曜字威明【黄庭经】
　　五入酸入肝辛入肺苦入心醎入肾甘入脾是为五入【内经】
　　状貌无凭庾少聪慧家富于财好賔客食必列鼎又状貌丰美頥颊开张人皆谓必为方伯无馁乏之虑及魏尅江陵卒致饿死时又有水军都督禇萝靣甚尖危有从理入口竟保衣食而终【南史庾果之传】


　　天中记卷二十一
<子部,类书类,天中记>
　　钦定四库全书
　　天中记卷二十二
　　明　陈耀文　撰
　　头
　　头头独也处体高而独尊也首始也【释名】首头也顝硕颙颁大头也颗小头也【説文】
　　神居头者神所居上圆象天气之府也嵗必十二故人头长一尺二寸【元命苞】
　　精主头者精明之主也【素问】
　　牛首神农牛首伏羲人头蛇身【帝系谱】
　　长头汤长头而寡髪【晏子】
　　投棘竖牛奔齐孟仲之子杀诸塞闗之外投其首于宁风之棘上【昭二】
　　沈首景公田于梧丘夜坐睡梦见五丈夫倚徙称无罪公问晏子曰昔先公灵公出畋有五丈夫来惊兽悉断其头而葬之命曰丈夫丘命人掘之五头具在公令厚葬之【晏子】
　　饮器知伯兼范中行而攻赵不已韩魏反之军败晋阳身死高梁之东赵襄子最怨智伯漆其头以为饮器【国防】智伯身死三国分其首以为杯【韩子】此智伯之所以国亡而身死头为饮杯之故也【韩子难二】襄子击智伯断其头以为觞【吕览义赏】智伯遂卒被分漆其首以为溲器【韩喻老】三头相咬眉间尺逃楚入山道逢一客客问曰子眉间尺乎答曰是也吾能为子报讐尺曰父无分寸之罪枉被荼毒君今惠念何所用耶客曰须子之头并子之劔尺乃与头客与王王大赏之即与镬煮其头七日七夜不烂客曰此头不烂者王亲临之王即看之客于后以剑斩王头入镬中二头相齧客恐尺不胜自以剑拟头入镬中三头相咬七日后一时俱烂不可识别乃分其汤肉而葬之今在汝南北宜春县界名曰三王冡也【吴越春秋】魏惠王徙都于宋城号梁王为眉间尺任敬所杀三人同葬故谓三王陵【晋北征记】
　　小头白起平原君劝赵孝成王受冯亭王曰受之秦兵必至武安君必将谁能当之者乎对曰渑池之防臣察武安君小头而面鋭瞳子白黒分明视瞻不转小头而面鋭者敢断决也瞳子白黒分明者见事明也视瞻不转者执志强也可与持久难与争锋亷颇为人勇鸷而爱士知难而忍耻与之野战则不如持守足以当之王从其计【严尤二将叙】
　　持头往谢周末巴国有乱巴国将军防子请师于楚许以三城楚王与师防子既平巴国既而楚遣使请城防子曰吾城许予之君矣持头往谢楚王城不可得乃自刎以头与楚子楚子叹曰吾得臣若巴防子何以城为乃以上卿礼葬防子头巴国葬其身亦然【谯周三巴记】刎堕荆轲谓樊于期曰今得将军之首与燕地图秦王必喜而见轲轲将左手把其袖右手椹其腰则将之积忿除矣于是起扼腕执刀曰是日夜所欲而今同命于是自刎头堕背后两目不瞑以函盛于其首与轲入秦【燕丹子】
