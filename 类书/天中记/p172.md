<!-- { "loadSidebar": true } -->
　　虺氏则天朝愽州刺史琅瑘王冲据愽州起兵冲父豫州刺史越王真又举兵于豫州与相应讨平之改姓为虺氏初贞在蔡州游城西水门桥鍳水不见其首【上】蝮氏干封元年改武惟良为蝮氏
　　刘员员半千字荣期其先本彭城刘氏十世祖凝之事宋起部郎及齐受禅奔元魏以忠烈自比伍员因自姓员【新唐】
　　半千状云本姓刘氏彭城舆星人宋宗室营陵侯刘遵考子起部郎中凝之后宋之禅因留北魏太武以忠谏比伍员改姓员氏懐逺懐逺六代孙半千【古今姓纂】南史宋有刘凝之因留北魏慕伍员忠烈改姓员氏大武帝赐名懐逺【姓谱】
　　宋书营浦侯遵考武帝族弟非营陵也子澄之琨之亦无凝之魏太武焘终于文帝元嘉二十八年齐受禅在顺帝升明三年魏孝文之太和三年也相去已二十九年矣南史隠逸刘凝之荅临川衡阳二王书曰顿首称傼不脩民礼卒于元嘉二十五年其史具在可考也乃姓纂谓太武以忠谏比伍员姓谱谓凝之慕员改姓著述之家俱相承而莫辨焉然则姓氏之书讵可凭耶
　　通志氏族畧前凉有安夷人员半千不及唐之半千岂其误耶
　　族望髙宗朝以太原王范阳卢荣阳郑清河慱陵三崔赵郡陇西二李其族望耻与诸姓为婚也【髙士亷】
　　以易自筮陆羽字鸿渐一名疾字季疵不知所生或言有僧得诸水濵畜之既长以易自筮得蹇之渐曰鸿渐于陆其羽可用为仪乃以陆为氏名而字之【新唐】
　　矜氏林蕴辩给尝有姓崔者矜氏族蕴折之曰崔杼弑齐君林放问礼之本优劣何如邪其人俯首不能对【上】姓狐冐令令狐绹以姓氏少族人有投者不恡由是逺近皆趋之至有姓狐冐令者进士温庭筠戯为词曰自从元老登庸后天下诸狐悉令【南部】
　　朱耶朱耶赤心者或云其先塞上人多以骑猎为业胡人三十軰于大山中见飞鸟甚众鴶防于一谷中众胡就之见一小儿约才二嵗已来众鸟果实而饲之众胡异之遂收而众养之成长求姓众云诸人共育得大遂以诸耶为姓言朱耶者讹也【上】
　　复姓成汭少无行使酒杀人亡为浮屠后入蔡贼中为贼帅假子更姓名郭禹昭宗时为荆南节度使【唐书】推官郑凖为表乞归本姓云名非覇越乗舟难效于陶朱志切投秦出境遂称于张禄成为本姓郭乃冐称避本犯禁之辜敢归司防别族受封之典诚愧诸侯其表甚为朝廷所重【五代史补】范禹偁九陇人随母改适张氏因冐姓张名谔天成中登第始戯复姓上郡守啓曰昔年上第误标张禄之名今日故荣复作范睢之裔孟知祥以为蒙阳令防时为翰林学士【蜀梼杌】范仲淹二嵗而孤随母谢改适长山朱氏遂冐姓名説【家录】既登第后乞还姓表云志在投秦入境遂称于张禄名非伯越乘舟偶效于陶朱
　　陶唐陶糓本姓唐氏避石敬塘而改焉小字鉄牛【鹿门先生序】李沆出典河中尝寄陶书云毎过中流潜闻令德陶初不为意乆之方悟盖河中有张燕公铸系桥鉄牛故也【闲谈録】
　　敬文文彦愽本姓敬其曾大父避石晋髙祖讳更姓文至汉复姓敬入宋其大父避翼祖讳又更姓文初敬氏避讳各用其一偏或为文氏或为茍氏然敬氏从非茍也从支非文也俱非其一偏也【闻见后录】
　　何敬容为尚书令而拙于草浅于学术其署名敬字则大作茍小为文容字大为父小为口陆倕戯之曰公家茍既竒大父亦不小敬容遂不能荅【梁书】干符末有客题青龙寺门曰敬文今不在碎石入流沙有沙弥曰敬文不在茍字也【杜苑丛谈】
　　按敬从茍从文自梁已然矣邵氏作音棘毛氏韵因之岂以陆倕等为误耶
　　马矢马宫字游卿师丹荐其行能髙防后代孔光为司徒宫本姓马矢宫仕学称马氏云【前书】
　　避难城阳炅横被诛四子一守坟姓炅一避难徐州姓一居幽州姓桂一居华阳姓炔四字并音桂字各九昼以避难也【后汉太守陈球碑隂】
　　谢射汉末大鸿胪射咸本姓谢名服天子命为将军出征以姓谢名服不祥改为射氏名咸【三辅决录】
　　周姬侯景簒置七庙伟请七世讳景党有知景祖名乙羽周及簒以用为庙讳改周正周名珍姓姬也【南史】鱼郑郑注本姓鱼冐为郑故当时号鱼郑及用事人瘦谓曰水族注败前菌生所服上禇中药化为蝇数万飞去【新唐】
　　桑姓桑维翰举进士主司恶其姓桑丧同音人劝勿举进士维翰着日出扶桑赋以见志【五代史】
　　名字
　　吐情人必有名何以吐情自纪尊事人者也论语曰名不正则言不顺三月名之何天道一时物有其变人生三月日煦亦能咳笑与人相更荅故因其始有知而名之故礼服曰子生三月则父名之名之于宗庙者谓子之亲庙也明当为宗祖主也一説名之于燕寝名者防少卑贱之称也寡畧故于燕殷以日名子何殷家质故直以生日名子也尚书言太甲帝武丁也于臣民亦得以甲乙生日名子何亦不止也以尚书道殷臣有巫咸有祖已也何以知诸侯不象王者以生日名子也以太王名亶甫王季名厯此殷之诸侯也不以子丒为名何曰甲乙者干也子丒者枝也干为本本质故以甲乙为名也名或兼或单何名子非一或聴其声以律定其名或依事旁其形故名或兼或单也依其事者若后稷是也弃之因名之为弃也旁其形者孔子首类鲁国尼邱山故名为邱或旁其名为之字者闻名即知其字闻字即知其名若名赐字子贡名鲤字伯鱼【白虎通】敬成人人所以有字何冠徳明功敬成人也故礼士冠经曰賔北面字之曰伯某甫又曰冠而字之敬其名也所以五十乃称伯仲者五十知天命思虑定也能顺四时长防之序故以伯仲号之【上】
　　名本字末君之于臣先生之与其门人名之可也至于同官之于僚党同姓之于昆弟同门之于朋友可以称其字而不可斥其名故公羊曰名不如字者非谓其人之名不如其字尊乃谓为人所字则近乎见尊为人所名则近乎见卑也古之君子之名子也必以信义而择淑令所以祥其名也不以官职所以殊其名也不以畜币所以重其名也不以隠疾所以其名也遍告内外所以昭其名也书而蔵之所以寳其名也贱者避焉所以贵其名也冠而有字所以尊其名也名成乎礼字依乎名名字之本字名之末也为本故尊为末故卑尊故其礼详卑故其礼畧也且妇人无名故贱于丈夫野人无名故贱于学士名者已之所以尊尊者之所以命已字则已之所以接卑卑者所以称已未有用之于尊而为卑用之于卑而为尊者也【御覧秦记】
　　制义晋穆侯之夫人姜氏以条之役生大子命之曰仇其弟以千畆之战生命之曰成师师服曰异哉君之名子也夫名以制义义以出礼礼以体政政以正民是以政成而民聴易则生乱嘉耦曰妃怨耦曰仇古之命也今君命大子曰仇弟曰成师始兆乱矣兄其替乎【桓二】名有五桓公子同生以大子生之礼举之公问名于甲繻对曰名有五有信有义有象有假有类以名生为信以德命为义以类命为象取于物为假取于父为类不以国不以官不以山川不以隠疾不以畜牲不以器币周人以讳事神名终将讳之故以国则废名以官则废职以山川则废主以畜牲则废祀以器币则废礼晋以僖侯废司徒【僖侯名司徒废为中军】宋以武公废司空【武公名司空废为司城】先君献武废二山【二山具敖也鲁献公名具武公名敖更以其乡名山】是以大物不可以命公曰是其生也与吾同物命之曰同【上六】旌功鄋瞒侵齐遂代我公卜使叔孙得臣追之吉冬十月败狄于咸获长狄侨如以命宣伯【文十一】得臣因名宣伯曰侨如以旌其功也
　　无野齐惠之妾萧桐子见御有身以其贱不敢言也取薪而生项公于野又不敢举也有狸乳而鹯覆之人见而收因名曰无野是为项公【搜神记】
　　待事鲁苫越生子将待事而名之阳州之役获焉名之曰阳州【定八】欲自比侨如
　　伯鱼孔子年十九娶于宋之开官氏之女一嵗而生伯鱼伯鱼之生也鲁昭公使人遗之鲤夫子荣君之赐【今本作贶】故因以名曰鲤而字伯鱼【家语】
　　叔马卫青生子或有献騧马者乃命其子曰騧字叔马其后改为登字叔升【西京杂记】
　　独不名郑当时字庄陈人也其先郑君尝事项籍籍死而蜀汉髙祖令诸故项籍臣名籍郑君独不奉诏诏尽拜名籍者为大夫而逐郑君郑君死孝文时当时以任侠自喜声闻梁楚间【汉书】
　　慕兰司马相如名犬子相如既学慕兰相如之为人也更名相如【汉书】
　　更名刘向本名更生恭诬譛周堪张猛死更生伤之乃着疾防擿要救危及世颂依兴古事悼已及同类遂废十余年成帝即位等伏辜更生乃复进用更名向【本传】宋郊有防之者曰姓符国号名应郊天郊因请更名尝移书叶道卿清臣日为同年叶戯荅云清臣宋郊榜第六人登第徧阅小录无宋庠者不知何许人公荅诗云莫惊书录题臣向便是当时刘更生
　　元服袁贺字元服祖父京为侍中安帝始加元服百官防贺临严垂出而孙适生喜其嘉会因名曰贺字元服【风俗通】
　　防卿赵岐字防卿生于御史防因字防卿【后汉】
　　元叹顾雍从蔡伯喈学专一清静敏而易教伯喈贵异之谓曰卿必成致今以吾名与卿故雍与伯喈同名由此也【江表】雍字元叹言为蔡雍之所叹因以为字焉【呉录】小同郑一子名益字益恩孔融在北海举为孝亷及融为黄巾所围益恩赴难陨身妻有遗体生男以太嵗在丁夘生此男以丁邜日生又手理与相似故名曰小同【别】
　　依谦王昶为兄子及子作名字皆依谦实以见其意故兄子黙字处静沈字处道其子浑字冲深字道冲遂书戒之曰以黙冲虚为名欲使汝曹顾名思义不敢违越也【魏志】
　　作名字孙休诏曰人之有名以相纪别长为作字惮其名耳礼名子欲令难犯易避五十称伯仲古或一字今人竞作好名好字又令相配所行不副此瞽字伯明者也孤常哂之孤今为四男作名字太子名【弯】字□【迄】次子名□【觥】字【贤】次子名壾【莽】字昷【举】次子名【褒】字【拥】此都不与世所用者同故钞旧文会合作之夫书八体损益因事而生今造此名字既不相配又字但一庻易弃避【吴录】
　　国武陈武【胡人】育于临水令陈君君竒之起议欲易其故字武长跪白起曰里语有之都亭防数闻长者语今当易字实有私心尝闻长卿慕蔺相如之行故字相如徃在乡里久闻故老之説称汉使苏武执忠守志不服单于流于漠北拥节牧羊寄秋鴈以诉心因行云而托诚髙山仰止意窃慕之陈氏嘉其志遂名之曰武又欲令字仲其本是胡人而石勒石虎讳胡曰国人故因字之曰国武【别传】
　　慕荀袁粲父濯蚤卒祖母哀其防孤名之曰愍孙愍孙防慕荀奉倩之为人白孝武求改名为粲不许至明帝立乃请改为粲字景倩其外孙王筠又云明帝多忌讳反语袁愍为殒门帝意恶之乃令改焉【南史】
　　名世用之字王胡之子茂之茂之子裕之裕之子瓉之瓉之子秀之【南史】王彪之尚书仆射彬子也彪之子临之临之子纳之纳之子准之准之子舆之舆之子进之【上】王羲之子防之防之子禛之【晋书】献之以兄子靖之嗣靖之子悦之【晋宋书】
　　孙同祖名安同辽东胡人也父屈仕慕客暐长子屈明元时典太仓事【北史】
　　改名袁昻本名千里齐永明中武帝谓曰昻昻千里之驹在卿有之今改卿名为昻即字千里【南史】
