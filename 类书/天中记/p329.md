<!-- { "loadSidebar": true } -->
　　殖五谷厉山氏之子能殖五谷故祀以为稷【礼记】
　　播百谷舜曰弃黎民阻饥汝后稷播时百谷【舜典】
　　中山有谷魏王问子慎曰寡人闻昔上天神异后稷而为之下嘉谷周以遂兴徃中山之地无故有谷非人所为云天雨之反以亡国何答曰天虽至神自古及今未闻其下谷与人也诗美后稷大能教民善种谷以利天下所谓稷降播种农殖嘉谷其义一也若中山之谷妖怪之事非所谓天祥也【孔丛子】
　　自然谷扶海洲上有草焉名曰蒒其实食之如大麦从七月稔熟民敛获至冬乃讫名曰自然谷或曰禹余粮【博物志】
　　嘉谷不生齐桓公欲封禅管仲曰今鳯凰麒麟不来嘉谷不生而蓬蒿藜莠茂鸱枭数至而欲封禅毋乃不可乎【史】
　　下田得谷楚魏防于晋阳将以伐齐齐王患之使人召淳于髠曰楚魏谋欲伐齐愿先生与寡人共忧之淳于髠大笑而不应王复问之又复大笑而不应三问而不应王怫然作色曰先生以寡人国为戯乎淳于髠对曰臣不敢以王国为戯也臣笑臣邻之祠田也以奁饭与一鲋鱼其祝曰下田洿耶得谷百车蟹堁者宜禾臣笑其所以祠者少而所求者多王曰善赐之千金革车百乗立为上卿【説苑】
　　贵五谷晁错曰粟米布帛生于地长于时聚于力非可一日成也数石之重中人弗胜不为奸邪所利一日弗得而饥寒至是故明君贵五谷而谷金玉今海内为一土地人民之众不减汤禹加以亡天灾数年之旱而蓄积之未及者何也地有余利民有余力生谷之土未尽垦也山泽之利未尽出也游食之人未归农也【汉书】天雨谷汉宣帝时江淮饥馑人相食天两谷三日寻魏地奏亡谷二千顷【述异记】
　　野谷建武二年天下野谷旅生麻菽尤盛【东观汉记】
　　旅谷牛乃耕农之本百姓所仰为用最大国家之为强弱也建武之初军役亟动牛亦损耗农业颇废米石万钱天爱斯民扶助圣主事有徴应于是旅谷弥望野茧被山【风俗通】
　　雨谷建武三十一年陈留雨谷蔽地视谷形若粢而黑此夷狄地生谷也夷狄不食谷生于草野成熟委于地遭疾风与之俱飞风衰谷集中国中国见之谓天雨谷也【论衡】
　　谷炊建武初谷食尚少赵孝得谷炊将熟令弟礼夫妻出北还孝夫妻共蔬食茹菜礼夫妻来辄独饴之积久礼心疑恡后伺掩见亦不复肯出兄弟怡怡乡里归德【东观汉记】
　　殖财贵施马援在河西有谷数万斛乃叹曰凡殖财者贵以施也否则守钱虏耳【华峤后汉书】
　　马当与谷永平十五年上始欲征匈奴与窦固等议出兵调度皆以为塞外草美可不须谷马案军出塞无谷马故事马防言当与谷上曰何以言之防对曰宣帝时五将出征案其奏言匈奴候骑得汉马矢见其中有粟知汉兵出以故引去以是言之马当与谷上善其用意微致即下调马谷防遂见亲也【上】
　　黄金易谷赤眉乱后关中大饥黄金一斤易五升谷【袁宏汉记】
　　筑积谷董卓筑于郿高厚七尺号曰万嵗积谷为三十年储自云事成雄据天下不成守此足以毕老【后汉书】
　　五谷呉桓王时金陵雨五谷干贫民家富民家则不雨【述异记】
　　埋谷与贼殷稷字伯起遭世丧乱埋谷数百石后稷为贼所执掠见责具以谷告之贼犹嫌其未实欲刅焉稷乃詈曰卿行刼害当知人心岂有出财还自杀耶贼知其诚遂免【殷氏世传】
　　谷不千斛袁谭以王循为别驾太祖破邺借没雷配等家财物赀以万数破南皮阅循家谷不满千斛【魏志】借死厌众太祖尝赋廪谷不足私谓主者如何主者曰可以小斛以足之后军中言太祖欺众太祖谓主者曰借汝一死厌众乃狥曰小斛盗官谷即斩之【曹暪传】谷帛司命高堂隆谏禄赐谷帛人主所以惠养吏民而为之司命若令有废是夺其命【魏志】
　　饥出谷赈邓攸为呉郡太守呉人饥荒攸辄出台仓谷赈之后劾攸曰善不可为也【王隠晋书】
　　割谷送绢羊祜周行贼境七百余里徃返四十余日割贼谷以为军粮皆计顷畆送绢还直使如谷价【别传】见人担谷琅琊诸葛氏兄弟二人寓居晋陵家甚贫耗常假乞日给谷在囷中计日用未应尽而早以空罄始者谓是家中相窃盗复封检题识而耗如初后有客从逺来际夕至巷口见数人担谷出门客借问诸葛在答云悉在客进内言语之后因问卿何得大粜谷主人云告乞少谷欲充口云何复得粜之客云我向来逢见数人担谷从门出若不粜者为何事主人兄弟相视窃自疑怪试入看封题俨然如故试开囷量视即无十许斛知前后所失非人为之【幽明录】
　　天麦凉州张骏时天雨五谷殖之悉生因名为天麦【述异录】不登陈君賔迁邢州刺史徙邓州明年四方霜潦独君賔所治有年储仓充羡蒲虞二州民就食其境太宗下诏劳之曰去年闗内六州谷不登糇粮少令祈民房遂食闻刺史与百姓识朕此懐务相安养还有羸粮出布帛赠遗行者知此水旱常数更相拯赡礼让兴行海内之人皆为兄弟变浇薄之风朕顾何忧已
　　踊贵卢坦江淮早谷踊贵或请抑其价坦曰所部地狭谷来它州若直贱谷不至矣不如任之既而伤以米坌至
　　积谷翁韦寅善治生初除广州宣宗埀诫贪泉寅奏曰江淮江陵庒积谷尚七千堆固无所贪宣宗曰此所谓积谷翁
　　始筑常平仓韦寅永州刺史州负岭转饷艰险每饥人辄殍死宙始筑常平仓收谷羡余以待之
　　阜康谷者所以阜俗康时聚人守位者也下至十室之邑必有千钟之藏茍凶禳以之贵贱失度虽封丞相而犹困侯大农而谓何【杜甫防】谷者百姓之本百役皆出【上】司和女夷皷歌【女夷天帝之女下司时和春阳喜乐鼓歌也】以司天和以长百谷禽鸟草木孟夏之月以熟谷禾雄鸠长鸣为帝侯嵗【淮天文】
　　饥馑雨谷汉宣帝时江淮饥馑人相食天雨谷三日寻魏地奏亡谷二千顷【述异记】
　　雨谷如麦孝武竟宁元年南阳山都雨谷小者如麦粟而青黑味若大者如米豆赤黄味如麦下三日生根叶状如大荳初生时【博物志】
　　天麦张骏九年雨五稼谷于武威炖煌种之皆生因名天麦【崔鸿十六国春秋前凉录】
　　能抚赐谷韦珍迁显武将军郢州刺史在州有声绩朝廷嘉之迁龙骧将军赐骅骝二疋帛五十五疋谷三百斛珍乃召集州内孤贫者谓之曰天子以我能绥抚卿故赐以谷帛吾何敢独当遂以所赐悉分与之【后魏书】有谷贷人卢义僖寛和畏顺不妄交欵情性俭素不营财利少时幽州频遭水旱先有数万石谷贷人义熈以年谷不熟乃燔其契州闾恱其恩德虽居显位每至困乏麦饭蔬食忻然甘之【北史】
　　射鸟口谷后梁有何山者其射之妙人莫能及有鸟巢于庭树萧发恶之谓山曰射中者赐一车谷其鸟鶵并于枝上山曰脱一箭中两请赐两车臣无车牛愿官为送发许之于是山射中其两项发甚欣恱即令载谷送之【三国典畧】
　　雪谷之精长寿二年元日大雪其夜质明而晴上谓侍臣曰俗云元日有雪百谷丰未知此语有何故实文昌右丞姚璹对曰汜胜书云雪是五谷之精以其汁和钟则百谷大穰又宋孝武帝大明五年元日降雪以为嘉瑞上曰朕临御万方心存百姓如得年登嵗稔此即可为大瑞虽获麟鳯亦何用焉【唐书】
　　梦谷五谷为财饮食物梦见谷得财吉五谷入家家当盛【梦书】
　　一年三熟淮阳郡西北接耒阳县有温泉其下流百里恒资以溉灌常十二月一日种至明年三月新谷便登重种一年三熟【盛宏之荆川记】
　　力耕得谷学不勤则不知道耕不力则不得谷【世梦论】谷所审熟常山之东河汝之间早生而晩杀五谷之所审熟也【管子】
　　八谷星八谷八升在五车北主黍稷稻粱麻菽麦乌麻星明俱熟【星经】
　　俱伤京房五景占曰五谷俱伤何君无德也
　　雨谷嵗熟京房易逆利曰天雨谷嵗大熟
　　五行木胜土土胜水水胜火火胜金金胜木故春生秋菽如夏生冬死麦秋生夏死荠冬生仲夏死【淮南子】播琴都广之野百谷自生冬夏播琴【山海经】播琴如播殖
　　米
　　七日不粒孔子穷乎陈蔡之间藜藿不斟七日不尝粒昼寝顔囬索米得而防之防熟孔子望见顔囬攫其甑中而食之选间食熟谒孔子而进食孔子佯为不见之孔子起曰今者梦见先君食防而后馈顔囬对曰不可向者煤室入甑中弃食不祥囬攫而饭之孔子叹曰所信者目也而目犹不可信所恃者心也而心犹不足恃弟子记之知人固不易矣【吕氏春秋家语作子贡见之以问孔子云】
　　聚米为山帝因西征隗嚣至漆诸将多以王师之重不宜逺入险阻计犹豫未决防召马援夜至大喜引入具以羣议质之援因説隗嚣将帅有土崩之势兵进有必破之状又于帝前聚米为山谷指画形势开示重军所从道经徃来分析昭然可晓帝曰虏在吾目中矣明旦遂进军嚣众大溃【后汉书】
　　御试作糜献帝时三辅大旱帝避正殿请两遣使者洗囚徒原轻繋【洗谓荡涤也】是时谷一斛五十万豆麦一斛二十万人相食啖白骨委积帝使御史侯汶出太仓米豆为饥人作麋粥经日而死者无数帝疑赋防有虚乃亲于御坐前量试作麋乃知非实【袁宏汉记曰时勅侍中刘艾取米豆五升于御前作麋得满三盂于是召尚书米豆五升得麋三盂而人委防何也】时侍中刘艾出让有司于是尚书令以下皆诣省阁谢奏收侯汶考实诏曰未忍致汶于理可杖五十自是之后多得全济【上】钱有赋米晋平王休祐素无才愚而自用大明之世年尚少未得自专至是贪淫好财色在荆州褒刻所在多营财货以短钱一百赋良田登就求白米一斛米粒皆令彻白若有破折者悉令简不受民间粜此米一升一百至时又不受未评米贵贱凡诸求利皆悉如此【宋书】私谷助赈徐齐耕晋陵人也元嘉二十一年大旱人饥耕诣县陈辞以米千斛助官赈贷县为言上当时议以耕比汉卜式诏书褒美酧以县令大明八年东土饥东海严城东王道益各以私谷五百斛余助官赈防【上】唯桃花米任昉为新安太守为政清省吏民便之卒于官唯有桃花米二十斛无以为敛遗言不许将新安一物还都下【梁书】
　　得米载还孔觊后为司徒左长史弟道存代觊为后军长史江夏内史时东土大旱都邑米贵一升将百钱道存虑觊甚之遣使载五百斛米饷之觊呼使谓之曰我在彼三载去官之日不辨有路粮即至彼未防郍能便得此米即可载还彼吏曰自古以来无有载米上水者都下米贵乞于此货之不听吏乃载米而去【南史】
　　恣取寄米庾诜尝乗舟从豫中山舍还载米一百五十石有人寄载四十石及至宅寄载者曰君四十斛我一百五十斛诜嘿然不言恣其取足隣人有被执为盗见劾妄疑诜矜之乃以书质钱二万令门生诈谓其亲代之酧彼隣人获免谢诜曰矜天下无辜岂期谢也【梁书】雀鼠耗张率嗜酒不事于家务尤忘懐在新安遣家僮载米三千石还呉宅及至耗一半率问其故答曰雀鼠耗率笑而言曰壮哉雀鼠竟不研问【上】
　　五斗折腰陶潜为彭泽令郡遣都邮至县吏白应束帯见之潜叹曰我不能为五斗米折腰向乡里小人即日解印绶去职赋归去来兮遂其志【南史隠逸传】
