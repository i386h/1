<!-- { "loadSidebar": true } -->
　　大千石绥安县北有连山昔越王建徳伐吴得牛其大千石以童男女三千人牵之既而入船俱坠于潭时之闻附船有騞然之声往往有青牛与船俱见神灵之至【南越志】今名越王潭
　　衣绣或聘于庄子庄子应其使曰子见夫牺牛乎衣以得乎【庄渔父】
　　四耳元封三年大秦献花蹄牛髙六尺尾环绕角生四耳角端有肉蹄如莲华【洞冥记】
　　花牛津元封中大秦献告善走多力使辇铜石起望仙宫迹在石上皆如花形故阳関之外有花牛津【上】书帛饭牛汉武拜少翁为文成将军少翁为帛书以饭牛详不知言曰此牛腹中有奇杀视得书书言甚怪天子识其手书问其人果是伪书于是诛文成隠之【史记】金牛长沙西南有金牛岭汉武时有一田父牵赤牛告渔人欲渡江渔人云船小岂胜得牛田父曰但相容不重君舡于是人牛俱上及半江牛粪于船田父曰以此相赠既渡渔人怒其汚船以桡拨粪弃水欲尽方觉是金讶其神异乃蹑之但见人牛入岭随而掘之莫能及也今掘处犹存【湘中记】
　　耦犂武帝末年诏曰方今之务在于力农以赵过为搜粟都尉耦犂二牛三人民或苦少牛亡以赵泽故平都令光教过以人挽犂【食货志】赵过创三犂之巧而闗右以足任延教九直之佃而黎庶殷饱【抱朴子】
　　粪银汉建武二十一年有人骑白蹊牛入田田父诃诘之乃曰吾北海使将看天子登封遂乘牛上山田父寻至山惟见牛迹遗粪皆为银明年世祖封禅【酉阳杂爼】牛黄梁兾遣客赍书诣京并货牛黄延笃笃杀之吴普本草牛黄味苦无毒牛出入呻者有之夜有光走角中牛死入胆中如鸡子黄神农本草曰疗惊癎除邪逐鬼【后汉】
　　万年木精万嵗树精为青牛汉桓帝出游河上忽有一青牛从河中走踼帝人皆惊走太尉何公河时为殿中将军有勇力走逆牛牛见公走还河公以手挽牛左足右手持斧斫牛头而杀之此青牛者万年之木精也【中记】山有大松或千岁其精变为牛【嵩髙记】
　　触墙成字大司农郑牛角抵墙成八字【佩觿】
　　骈蹄魏文帝迎美人薛灵芸驾青色骈蹄之牛日行三百里此牛尸涂国所献足如马蹄也【拾遗记】
　　二千斤杜预奏事曰臣前在南闻魏兴西北山有野牛野羊牛之大者二千斤羊之大者千数百斤试令求之各得一枝并头角蹄案其形不与中国牛羊相似然亦是野兽中所希有
　　莹蹄何曽性华侈都官从事刘享尝奏曽以铜钩防纼车莹牛蹄角后曽辟享为掾或勿享谓至公之体不以私憾遂应辟【晋书】
　　千里茍晞为兖州镇去京师五百里有贡晞珍异食者欲贻都邑亲贵虑经信宿之闻不复鲜美募有牛能日行数百里者当厚赏之有人进一牛云此一日行千里晞乃命其丁车善驭之书防发遣旦发日中到京师取荅书还至一更始竟便达晞以其骏快筯骨必将有异遂杀而观之亦无灵异唯见双筋如小竹大自头挟脊着肉褁故外不觉也【祖台之志怪】
　　八百里駮王君夫【恺】有牛名八百里駮尝其蹄角王武子语君夫我射不如卿今指卿牛以千万对对之君夫既恃手快且谓骏物无有杀理便相然可令武子先射武子一起便破的郤防胡牀叱左右速探牛心来须防炙至一脔便去【世説】臣按相牛经云阴虹属颈千里注曰隂虹者双筋白尾属颈戚所饭者者恺之之牛其亦有阴虹也【注】
　　偏辕石崇牛形状气力不胜王恺牛而王恺出游极晚发争入落城崇牛数十步后迅若飞禽恺牛絶走不能及乃宻货崇驭人问牛所以驶驭人云牛本不迟由将车人不及制之尔急时听偏辕则驶矣恺从之遂争长石崇后闻杀告者【世説】
　　千斤犗特明帝问周伯仁真长何如人荅曰故是千斤犗特王公笑其言伯仁曰不如卷角防有盘辟之好【世説】以戯王也【犗界】
　　景升桓公入洛过淮泗践北境与诸僚属登平乘楼眺瞩中原慨然曰遂使神州陆沉百年丘墟王夷甫诸人不得不任其责袁虎率尔对曰运自有废兴岂必诸人之过桓公懔然作色顾谓四坐曰诸君颇闻刘景升不有大牛重千斤噉刍豆十倍于常牛负重致逺曽不若一羸牸魏武入荆州烹以飨以卒于时莫不称快以以况袁四坐既骇亦失色【世説】
　　拜乞命桓冲镇江陵正防当烹牛牛忽熟视帐下督都目中涙下都督呪之曰汝若向我跪者当启活也牛应声而拜众皆异之督都复谓曰汝若须活遍拜众人牛涕陨如雨遂遍拜值冲醉不得启遂杀牛冲闻大怒都督痛加鞭罚【渚宫故事】
　　义牛元嘉中益州刺史吉翰迁为南徐州先于蜀中载一青牛下常自乘恒于目前养视翰搆疾多日牛亦不肯食及亡牛流涕滂沱吉氏防未还都先遣驱牛向宅牛不肯行人知其异即待防既下船便随去【函明録】驾牸魏道武谓尚书崔伯曰蠕蠕之人昔来号为顽嚚每来抄掠驾防牛奔遁驱犍牛随之防牛伏不能前异部人有教其以犍牛易之者蠕蠕曰其母尚不能行而况其子终于不易遂为敌所虏
　　角客一石元魏桓帝马不能胜常乘安车驾大牛角客一石【魏书】
　　白牛齐明帝赐萧胄以所常乘白牛
　　青乌白鼻陈显达家既豪富诸子与王敬则诸儿并精车牛丽服餙当世快牛称陈世子青王三即乌吕文显折角江瞿昙白鼻而皆集陈舍【南齐书】
　　手杀齐有一奉朝请家甚众侈非手杀牛噉之不美年三十许病笃大见牛来举体如被刀刺呌呼而终【顔氏家训】杀报梁孝元在江州时有人为望蔡县令经刘敬躬乱县廨被焚寄寺而住民将牛酒作礼县令以牛系利柱屏除形像铺设床坐于堂上接賔未杀之顷牛解径来至阶而拜县令大笑命左右宰之饮噉醉饱便卧檐下稍醒而觉体痒爬搔隠疹因尔成十许年死【上】额上万字唐鳯阁侍郎李元素进瑞【一作】牛一头额上有万字赐马一匹李矫代为谢表云万为盈数化成于大武之元者粹文焕炳于纯离之畜【英华】
　　金犊子厐帝师养一牸牛一赤犊子前后生五犊得绢一百疋及翻转至万时号金犊子【朝野佥载】
　　饱乳犊唐豫章令贺若瑾眼皮急项辕麄张鷟号为饱乳犊子【上】
　　独肝北人牛疲者多以蛇灌鼻口则为独肝水牛有独肝者杀人逆贼李希烈食之而死【酉阳杂爼】
　　好食爊牛头有士人平生好食爊牛头一日忽夣其物故至地府酆都狱有牛首阿旁其人亦无畏惮仍以手抚阿旁言云只这头子大堪爊阿旁笑而放【载】桃林处士茵假大僚庄南山下月夜有叩闗称桃林班特处士相访继而南山班寅将军来谒茵为置酒及明视门外惟牛蹄虎迹而已【传奇】
　　黒牡丹唐末刘训者京师富人梁氏开国尝假贷以给军京师春游以观牡丹为胜赏训邀客赏花乃系水牛数百在前指曰此刘氏黒牡丹也
　　郎椒丁栎夫畜生贱也然有尤善者皆见记识故马称骅駵骥騄牛誉郭椒丁栎【桓谭新论】
　　双峙挚雉兎则鸾鳯不及鹰鹞引耕犁则龙鳞不逮双特【抱朴子】
　　牛夫牦牛其大如垂天之云此能为大矣而不能执防【庄子】犛牛出西域尾长而劲中国以为缨人或射之乃自断其尾
　　骑牛防州不产驴马人多骑黄牛亦餙以鞍鞯加之衘勒可骑者皆自小习其步骤亦甚穏快者【岭表録异】
　　合浦合浦牛如槖驼案顶上有特骨大如覆斗足徤疾其行一日常数百里【异物志】引牧牛项上惟肉大如斗出徐门余同【初学记】
　　麒牛麒牛似鹿又似羊肉美皮温常处滇濵也【郭义恭广记】周留周留者其实水牛苍毛豕身角若担矛卫防其犊与虎为讐【林异物志】周留牛毛青大腹鋭头青尾其状似猪【上】
　　防牛岷山多防牛【山海经】注曰今蜀山中有大牛重数千斤名为防牛晋太兴元年此牛出上庸郡人弩射杀得三十八担肉即尔雅所谓犩
　　竹牛临洮之境有山民曰仲小小众号仲野牛平生以采猎为务临洮以西至于叠岩潘岷之境数郡良田自禄山以来防为荒徼其间多产竹牛【一名野牛】其色纸黒其巨一敌六七骆驼肉重千万斤者其角二壮夫可胜其一每饮龁之处则拱木藂竹践之成尘猎人先纵犬逐之俟其奔迸则毒其矢伺便射之洎中镞则蹑其踪缓逐之矢毒发处即毙踣之如山积肉如阜【一牛至于肉数千斤新鲜者甚美缕如红丝线】干宁中小小之猎遇羣牛于石塜山嗾犬逐之其牛惊扰奔一深谷谷尽南抵一悬崖犬逐既急牛相排居其首者失脚堕崖居次者不知其偶堕累累接迹而进三十六头皆毙于崖下积肉不知纪极秦成阶三州士民荷担之不尽【玉堂闲话】
　　角乘梧州出独峯牛土人乘骑如马谓之角乘【海録椊事】特亮郡国志窦州特亮县昔有白牛夜出光影照于人见牛光号为特亮
　　古防北人之先索国有泥师都二妻生四子一子化为鸿遂委三子谓曰尔可从古防古防牛也三子因随牛牛所粪悉成肉骆【酉阳杂爼】
　　夀天竺波罗柰国有稍割牛黒色角细长可四尺许十日一割或不至十日一割便困病或致死人服其血皆老夀国人皆夀五百岁牛夀一等于人【什法盛歴国】
　　东夷占骨东夷之人以牛骨占事呈示吉凶无往不中牛非含智之物骨若有此之效【杨方五经钓沉】
　　布哈元呼牛为布哈世祖赐杨汉英名以赛音布哈谓以华言赛音好也布哈牛也【世史正纲】
　　割肉复生大月支及西胡有牛名日及牛以今日割取其肉三四斤明日其肉已复疮亦愈汉人入此国以牛示之以为珍异汉人曰吾国有防大小如指名为蚕食桑叶为人吐丝外国人不复信有蚕也【中记一】越嶲国有牛稍割取肉经日必复生【慱物志】
　　牛九真有牛形如牛而大头白身黒角长二丈堪为酒器【寰宇记】
　　角载二十斛扶桑国有牛角甚长以角载物至胜二十斛【南史】
　　驶牛日南多駚牛日行数百里【异物志】
　　浄西国土俗以牛能耕地出生万物故以牛粪为净王帝释及牛并立神庙以祠之佛随俗情故同为净【耶舍法师】
　　石牛石牛和城西石虎当衰石牛夜鸣声闻三十里事奏虎虎使人打失牛耳及尾以鉄丁钉四脚今具存【杨龙洲洛阳记】
　　骆駞
　　阳光号山阳光之山兽多橐駞善行流沙中日三百里负千斤【山海经】
　　两峯驼背有两峯如鞍其足三节色苍褐凢欲脊载輙先屈足受之所载未尽量终不起古语谓之槖佗【尔雅翼】泉渠槖駞之本出泉渠【淮南万毕术】
　　献橐驼南单于上书献橐驼单于岁祭三龙祠走马闘槖驼以为乐事【东观汉记】
　　取水供赡髙祖不饮洛水常以千里足明驼更互囘恒州取水以供赡焉【后魏书】
　　明驰明皇时父趾贡龙脑香禁中呼为瑞龙脑上赐贡妃十枚妃私发明驼使持三枚遗禄山明驼使复下有毛夜能明日驰三百里【杨妃外传】驼性羞木兰篇明驼千里脚多误作鸣字驼卧腹不帖地屈足漏明则行千里【酉阳杂爼】耕余览云明驼使眼下有毛夜明见物日行三百余里亦异人也误
