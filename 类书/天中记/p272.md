<!-- { "loadSidebar": true } -->
　　异名刺美风化缓而不迫谓之风采摭事物摛华布体谓之赋推明政治庄语得失谓之雅形容盛德杨励休功谓之颂幽忧愤悱寓之比兴谓之骚感触事物托于文章谓之辞程事较功考实定名谓之铭援古防今箴戒得失谓之箴猗迁抑永言谓之歌非皷非钟徒歌谓之謡步骤驰骋斐然成章谓之行品秩先后叙而推之谓之引声音难比髙下短长谓之曲吁嗟慨叹悲忧深思谓之吟吟咏情性总合而言志谓之诗帝王之言出法度以制人者谓之制丝纶之语若日月之垂照者谓之诏制与诏同诏亦制也道其常而作彛宪者谓之典陈其谋而成嘉猷者谓之谟顺其理而迪之者谓之训属其人而告之者谓之诰即师众而申之者谓之誓因官使而命之者谓之命出于上者谓之教行于下者谓之令时而戒者勑也言而喻之者宣也谘而之者赞也登而崇之者册也言其伦而防之者论也度其宜而揆之者议也别嫌疑而明之者辨也正是非而着之者説也记者记其事也纪者纪其实也纂者缵而述焉者也防者条而对焉者也传者传而信之也序者缵而陈之也碑者披列事功而载之金石也碣者揭示操行而立之墓隧也诛者累其素履而质之鬼神也志者识其行藏而谨其终始也檄者激发人心而喻之祸福也移者自近移逺使之周知也表者布臣子之心致君父之前也牋者修储后之问伸宫间之仪也简者质言之而畧也啓者文言而详也状者言之于公上也牒者用之于官府也防书不缄挿羽而之者露布也尺牍无封指事而陈言之者劄子也青黄黼黻经纬以相成者总谓之文也此文之异名也【珊瑚钩诗话】七国言事于王皆称上书秦初定制改书曰奏汉定礼仪则有四品一曰章二曰奏三曰表四曰议章以谢恩奏以按劾表以陈情议以执异【文心雕龙】
　　文章骨髓五经者象天地效鬼神参物序制人纪洞性灵之奥区极文章之骨髓者也故论説辞序则易统其首诏防章奏则书发其源赋颂謌赞则诗立其本铭诔箴祝则礼总其端纪传铭檄则春秋为根并穷髙以树表极逺以啓疆所以百家腾跃终入环内者也【上】夫文章者原出五经诏命防檄生于书者也序述论议生于易者也歌咏赋颂生于诗者也祭祀哀诔生于礼者也书奏箴铭生于春秋者也朝廷宪章军旅誓诰敷显仁义发明功德牧民建国施用多途至于陶冶性灵从容讽谏入其滋味亦乐事也【顔氏家训】
　　足言郑子产献防于晋士庄伯不能诘仲尼曰志有之言以足志文以足言不言谁知其志言之无文行而不逺晋为伯郑入陈非文辞不为功慎辞哉【左襄四】
　　美言不文或曰良玉不雕美言不文何谓也曰玉不雕璵璠不作器言不文典谟不作经【法言】
　　画脂镂氷内无其实而外学其文若画脂镂氷费日损功【盐鉄论】
　　造化之渊所谓文者非徒执卷于儒生之门摅笔于翰墨之采乃贵其造化之渊礼乐之盛也【陆景典语】
　　以气为主文以气为主气之清浊有体不可力强而致譬诸音乐曲度虽均节奏同检至于引气不齐巧拙有素虽在父兄不能以移子弟【典论】
　　不自见夫人善于自见而文非一体鲜能备善是以各以所长相轻所短里语曰家有弊帚享之千金斯不自见之患也常人贵逺贱近向声背实又患闇于自见谓已为贤夫文本同而末异葢奏议宜雅书论宜理铭诔尚实诗赋欲丽此四科不同故能之者偏也唯通才能备其体【上】
　　任势桓谭称文家各有所慕或好浮华而不知实覈或美众多而不见要约陈思亦云世之作者或好烦文博采深沉其旨者或好离言辨白分毫析厘者所习不同所务各异言势殊也刘桢云文之体指实强弱使其辞已尽而势有余天下一人耳不可得也公干所谈颇亦兼气然文之任势势有刚柔不必壮言慷慨乃称势也又陆云自称往日论文先辞而后情尚势而不取悦泽及张公论文则欲宗其言夫情固先辞势实湏泽可谓先迷后能从善矣【文心】
　　辞理事方文章当以理致为心肾气调为筋骨事义为皮肤华丽为冠冕今世相承趋末弃本率多浮艶辞与理竞辞胜而理伏事与才争事繁而才损放逸者流宕而忘归穿凿者补缀而不足时俗如此安能独违但务去防去甚耳【顔氏家训】
　　防虑原其所积之章之体摽举兴防发引性灵使人矜伐故忽于持操果于进取今世文士此患弥切一事惬当一句清巧神厉九霄志凌千载自吟自赏不觉更有傍人加以砂砾所伤惨于矛防讽刺之祸速乎风尘深宜防虑以保元吉【上】
　　文笔鸣鳯翚翟备色而翔翥百步肌豊而力沈也鹰隼无采而翰飞戾天骨劲而气猛也文笔才力有似于此若风骨乏采则鸷集翰林采乏风骨则雉窜文固者澡曜而髙翔固文笔之鸣鳯也【雕龙】
　　悦目今之俗也缙绅稚齿闾巷小生茍取成章贵在悦目龙目豕足随时之宜牛头马髀强相附防夫把酌道德宪章前言者君子所以行之也【金楼子】
　　秦论余观贾谊秦论发周秦之得失通古今之制义洽以三代之风润以圣人之化斯可谓作者矣【典论】文之乌获世称力者常褒乌获然则董仲舒杨子云文之乌获也秦武王与孟説举鼎不任絶脉而死少文之人与董仲舒等涌胷中之思必将不任有絶脉之变【论衡】异用枚臯文章敏疾长卿制作淹迟皆尽一时之誉而长卿首尾温丽枚臯时有累句故知疾行无善迹矣杨子云曰军旅之际戎马之间飞书驰檄用枚臯廊庙之下朝廷之中髙文典册用相如【西京杂记】
　　丽以敏于赋颂为丽之文为贤则夫司马长卿杨子云是也文丽而务臣言而趋深然而不能处定是非辩然否之实虽文如锦绣深如河汉民不觉知是非之分无益于崇实之化【论衡定贤】
　　差颠汉明帝杨后花面甚美絶有颠狂病发则杀人惟内传孟召为文章哀怨后毎读之颠狂则必醒时人语曰孟召文章差颠狂【独异志】
　　绣囊马融勤学夣见一林花如锦绣夣中此花食之及窹见天下文词无所不知时人号为绣囊【独异志武陵记】芸锄曹操欲杀弥衡衡亡走投荆州牧刘表表欲作书与孙权讨逆于时已全据江东带甲百万欲结辅车之援共其距中国使诸文士立草尽思而不得表意乃示衡衡省之曰但欲使孙左右柱刀児视之者此可用尔傥令张子布见此大辱人也即摧壊投地表怅然有怪色谓衡曰为了不中芸锄乎惜之也索纸笔便更书之众所作有十余通衡凡一歴视之而已暗记书之毕以还表表以还主或有録所作之本也以比校之无一字错乃各大惊表乃请衡更作衡则作成手不停辍表甚以为佳而施用焉【抱朴】表尝作上事极以为快衡见之便灭投地曰作此笔者为食饭不【别】
　　孔陆或问曰何如斯可谓之文荅曰孔文举之书陆士衡之议斯可谓之文也【李充翰林论】
　　徳音表冝以逺大为本不以华藻为先若曹子建之表可谓成文矣诸葛亮之表刘主裴公之辞侍中羊公之让开府可谓德音矣【上】
　　讥弹世人之著述不能无病仆常好人讥弹其文有不善者应时改定昔丁敬礼常作小文使仆润饰之仆自以才不若人辞不为也敬礼谓仆卿何所疑难文之佳恶吾自得之后世谁相知定吾文者耶吾常叹此逹言以为美谈【选曹子建与杨修书】江南文制欲人弹射知有病累随即改之陈王得之于丁廙也山东风俗不通击难吾初入邺遂尝以此忤人至今为悔汝曹必无轻议也【家训】瑕病古来文才异世争驱而虑动难圆鲜无瑕病陈思之文羣才之俊也而武帝诔云尊灵永蛰明帝颂云圣体浮轻浮轻有似于蝴蝶永蛰颇疑于昆虫施之尊极岂其当乎【雕龙】
　　阁笔王粲才旣髙辩论应机钟繇王朗等虽各为魏氏相至于朝廷奏议皆阁笔不能措手【三国典畧】
　　愈病陈琳为曹操管记室作诸书及檄草成呈操操先苦头风是日疾发卧读琳所作翕然而起曰此愈我病数加厚赐【上】
　　马上具草曹操尝使阮瑀作书与韩遂时操近出瑀随从因于马上具草书成呈操笔欲有所定而竟不能増损【上】刘先主叛走曹操使阮瑀为书与备马上立成操以此为能者吾以为児戯耳【金楼子】
　　假论嗣宗钟士季尝向人道吾少年时一纸书与人云是阮歩兵书皆字字生义旣知是吾不足道也【语林】一代之絶陆机天才秀逸词藻宏丽张华尝谓之曰人之为文常恨才少而子更患其多弟云尝与书曰君苖见兄文輙欲烧其笔砚后葛洪著书称机文犹圃之积玉无非夜光焉五河之吐流泉源如一焉其丽姸赡英锐飘逸亦一代之絶乎【晋书】制曰机文其词深而雅其义博而显故足逺超枚马髙蹑王刘百代文宗一人而已【上】
　　云骞潘安仁之为文也犹翔禽之羽毛衣被之绡糓【李充翰林论】安仁思绪云骞词锋景唤前史俦于贾谊先逹方之士衡【晋史臣】岳文文选言简章清绮絶伦【续文章志】孙兴公云潘岳文烂若披锦无处不善陆机文若排沙简金往往见宝【世説】机文喻海韫蓬山而育芜岳藻如江濯美锦而増绚【晋论】王勃滕王阁序末云请洒潘江各倾陆海云尔【英华】
　　须铭孙绰为著作郎于时才笔之士绰为冠故温王郄庾诸公之薨必须绰铭而后刻石【晋中兴书】
　　倚马桓宣武北征袁虎时从被责免宫防须露布文唤袁倚马前令作手不辍笔俄得七纸殊可观东亭在侧极叹其才袁虎云当令齿舌间得利【世説】
　　夣吞鸟罗含夣吞五色鸟自后顿有文章【晋传】
　　夣笔如椽王珣为桓温椽尝夣人以大笔如椽与之旣觉曰此当有大手笔事俄而武帝崩哀册谥议皆珣所草【上】
　　贵时后汉才林可参西京晋世文苑足俪邺都然而魏时话言必以元封为称首宋来美谈亦以建安为口实何也岂非崇文之盛世招才之嘉防哉嗟夫此古人所以贵乎时也【雕龙】
　　才尽鲍照字明逺文辞赡逸为临川王义庆所知赏文帝以为中书舍人上好文章自谓人莫能及照悟其旨为文章多鄙言累句咸谓才尽实不然也【宋书】
　　寄人篱下张融为问律自序云夫文章岂有常体但以有体为常政当使常有其体大夫当删诗书制礼乐何至因循寄人篱下且中代之文道体阙变尺寸相资弥缝旧物吾之文章体亦何异政以属辞多出比事不覊不阡不陌非途非路耳然其传音振逸鸣节竦韵或当未极亦已极其所矣吾无师无友不文不句颇有孤神独逸耳临终又戒其子曰吾文体英絶变而屡竒不能逺至汉魏故无取嗟晋宋岂吾天挺葢不隤家声融自自集为玉海司徒禇渊问玉海名融荅以玉比德海崇上善【南齐】
　　夣锦夣笔江淹字文通少以文章显晚节才思防退云为宣城太守时罢归始泊船禅灵寺渚夜夣一人自称张景阳谓曰前以一匹锦相寄今可见还江懐中得数尺与之此人大恚曰那得割截都尽顾见丘迟谓曰余此数尺旣无所用以遗君自尔淹文章踬矣又尝宿于冶亭夣一丈夫自称郭璞谓淹曰吾有笔在卿处多年可以见还淹乃探怀中得五色笔一以授之尔后为诗絶无美句时人谓之才尽【南史】淹夣神人授五色笔识者谓为五脏神【干子】
