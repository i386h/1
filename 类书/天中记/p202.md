<!-- { "loadSidebar": true } -->
　　鏄钱京下忽阙见钱市间颇皇皇忽一日秦桧呼一镊工发以五千当二钱犒之谕云此钱数日间有防不使早用了镊工亲得钧防遂与外人言之不三日间京下见钱顿出此宰制天下之小术【贵耳集】桧在相位頥指上下无敢弗从时都下货壅之见镪市防大开府尹以闻桧笑曰易耳即召文思院官未至促者络绎奔而来谕之曰适得防欲变钱法可铸様钱一缗进呈废见镪不用约翌午毕事院官唯唯而出召工为之富家闻者尽出宿镪市金粟物价太昂泉溢于市既而様钱上省寂无闻矣
　　进青鱼秦桧夫人常入禁中显仁太后言近日子鱼大者絶少夫人对曰妾家有之当以百尾进归告桧桧咎其失言与其馆客谋进青鱼百尾显仁拊掌笑曰我道这婆子村果然【鹤林玉露】
　　奢
　　反俭奢张也反俭曰奢从大者言夸大于人也【説文】女乐三万昔者桀之时女乐三万人晨噪于端门乐闻于三衢无不服文綉衣裳者【管子】
　　丹楹丹桓公之楹刻其桷皆非礼也御孙諌曰臣闻之俭德之共也侈恶之大也先君有共徳而君纳诸大恶无乃不可乎【庄二十四】
　　车美人瘁齐庆封来聘其车美孟孙谓叔孙曰庆季之车不亦美乎叔孙曰豹闻之服美不称必以恶终美车何为【襄十二年】庆封来奔献车于季武子美泽可以鉴展庄叔见之曰车甚泽人必瘁宜其亡也【二十八】
　　亡家之主齐髙子容与宋司徒见知伯女齐相礼賔出司马侯言于知伯曰二子皆将不免子容専司徒侈皆亡家之主也知伯曰何如对曰専则速及侈将以其力毙専则人实毙之将及矣【二十】
　　自败吴师在陈楚大夫皆惧子西施今闻夫差次有台榭陂焉宿有妃嫱嫔御焉一日之乐所欲必成玩好必从珍异是聚观乐是务视民如仇而用之日新夫差先自败也已安能败我【襄五】
　　崇饰土木吴王夫差筑姑苏防三年乃成周环诘屈横互五里崇饰土木殚耗人力宫妓数千人又别立春宵宫为长夜之饮造千石酒钟又掘大池池中造青龙舟舟中陈妓乐日与西施为水戏又于宫中作海灵馆馆娃阁铜铺玉槛宫之楹槛皆珠玉饰之【述异记】
　　拟齐楚衞端木叔者子贡之世也借其先赀家累万金不治世故放意所好其生民之所欲为人意之所欲玩者无不为也无不玩也墙屋台榭园囿池沼饮食车服声乐嫔御拟齐楚之君焉至其情所欲好耳所欲听目所欲视口所欲尝虽殊方偏国非齐土之所产育者无不必致之犹藩墙之物也賔客在庭者日百住庖厨之下不絶烟火堂庑之上不絶声乐奉养之余先散之宗族宗族之余次散之邑里邑之余余乃散之一国行年六十气干将衰弃其家事都散其库藏珍宝车服妾媵一年之中尽焉不为子孙留财及其病也无药石之储及其死也无瘗埋之资一国之人受其施者相与赋而藏之反其子孙之财焉禽骨厘闻之曰端木叔狂人也辱其祖矣段干生闻之曰端木叔达人也德过其祖矣【列杨朱】
　　金弹韩嫣好弹常以金为丸一日所失者十余长安为之语曰苦饥寒逐金丸京师儿童每闻嫣出弹辄随逐之望丸之所落而竞拾取焉【西京杂记】
　　夫妻夸竞梁冀为大将军权震中外其四方调发嵗时贡献皆先输上第于冀乃大起第舎而妻孙夀亦对街为宅殚极土木互相夸竞堂寝皆有隂阳奥室连房洞户柱壁雕镂加以铜漆牕牖加有绮疏青琐图以云气仙灵台阁周通更相临望飞梁石蹬陵跨水道骇鸡犀夜光璧充实帑藏名驹龙马株于内廏与妻乗辇青葢车张羽葆饰以金玉琥珀每游观池亭及第内多从倡优鸣钟鼓吹竽酣讴竟路日夜相继及桓帝诛冀收其资产以实国库诏减天下一嵗租税之半【后汉】
　　侈靡刘琰字威硕为车骑将军车服饮食号为侈靡侍婢数十皆能为声乐又悉教诵读鲁灵光殿赋【蜀志】示奢甘寜好游侠其出入步则陈车骑水则连轻舟侍从被文绣所如光道路住止常以赠锦维舟去或割去以示奢也【吴书】
　　侈靡居最石崇资产累巨万金宅室舆马僭拟王者庖膳必穷水陆之珍后房百数皆曳纨绣珥金翠而丝竹之蓺尽一世之选筑榭开沼殚极人巧与贵戚羊琇王恺之徒竞相髙以侈靡而崇为居最之首琇等每愧羡以为不及也【续文章志】
　　仆衣火浣石崇为荆州刺史好侠无赖遣使刼远使商客致家大富有别馆在河阳之金谷财产盈积室宇宏丽与贵戚武帝舅王恺奢靡相尚恺以燠釡崇以蜡代薪恺作紫纱步障四十里崇作锦步障五十里恺以赤石脂涂屋崇以椒涂之武帝助恺瑚树一株髙二尺恺以示石崇崇以铁如意击破恺不悦崇曰无恨令取六七株还之惠帝知富无以夸之时外国进火浣布天下更无帝为衫来幸崇家崇奴仆五十人皆衣火浣布衫抵承帝大慙【御览晋书】
　　金埒王济字武子被责移第比邙下于时人多地贵济好马射买地作埒编钱匝地竟埒时人号曰金沟【世説】日食万钱何曽字颖考性奢豪务在华侈帷帐车服穷极绮丽厨膳滋味过于王者每燕见不食太官所设帝辄命耻其食蒸饼上不坼作十字不食食日万钱犹曰无下箸处人以小纸为书者勅记室勿报刘毅等数劾奏曽侈奢无度帝以其重臣一无所问子劭字敬祖骄奢简贵亦有父风衣裘服玩新故巨积食必尽四方珍异一日之供以钱二万为限时论以为太官御膳无以加之【晋书】
　　一食万钱任恺字元褒既失职乃纵酒耽乐极滋味以自奉养初何劭以公子奢侈每食必尽四方珍馔恺乃逾之一食万钱犹云无可下筯处【上】
　　兽炭洛下少林木炭正如粟状羊琇骄奢乃小炭为屑以物和之作兽形后何劭之徒共集乃以温酒炎势既猛兽皆张口向人赫赫然诸豪相矜皆服而效之【晋朝杂记】
　　美兼何孟徐湛之字孝源贵戚豪强产业甚厚室宇园池贵游莫及伎乐之妙冠絶一时门生千余皆三吴富贵子资质端美衣服鲜丽每出入行游涂巷盈满泥日悉以后车载之文帝每嫌其侈纵时安成公何勗无忌之子临汝公孟灵休昶之子也并时奢豪与湛之以肴膳器服车马相尚都下为之语曰安成食临汝饰湛之美兼何孟【南史】
　　王石不过宋阮佃夫宅舎园池诸王邸第莫及女妓数十艺貌冠絶当时金玉锦绣之饰宫掖不逮也每制一衣造一物都下莫不法效焉于宅内开渎东出十许里塘岸整洁泛轻舟奏女乐中书舎人刘休尝诣之遇佃夫出行中路相逢要休同反就席便命施设一时珍差莫不毕备凡诸大剂并皆始熟如此者数十种佃夫常作数十人馔以待賔客故造次便办类皆如此虽晋世王石不能过也【上】
　　床脚福夀鱼有眠牀一张皆蹙柏四面周匝无一有异通用银镂金花福夀两重为脚【南史】为湘东王镇西司马述职西止逢勅迎瑞像王令送像下都率部曲数百悉衣锦袍赫奕满道颇为人所慕涂经夏首李抗学其为人抗舅元法僧闻之杖抗三百【上】
　　南路徐徐君蒨字懐简孝嗣孙琨子也幼聪明好学尤长于部书问无不对善弦歌为湘东王镇西谘议参军颇好声色侍妾数十皆佩金翠曳罗绮服玩悉以金银饮酒数升便醉而闭门尽日酣歌每遇欢谑则饮至斗有时载伎肆意游行荆楚山川靡不毕践朋从游好莫得见之时襄阳鱼亦以豪侈称于是府中謡曰北路鱼南路徐然其服玩次于也【上】
　　织成战袄梁时勲豪子弟多纵恣以淫盗屠杀为业父祖不能制尉罗不能禁车服牛马号西丰骆马乐山乌牛董暹金帖织成战袄直七百万西丰侯正德乐山侯正则暹潮沟董当门子世谓之薫世子者也后皆不得其死【上】
　　嵗入供馔夏侯道迁好言宴务口实京师珍羞罔不毕有于京城之西水次市地大起园池植列疏果延致秀彦时徃游适妓女十余常自娱乐国秩嵗入三千余匹専供酒馔不营家产每诵孔融诗曰坐上客恒满樽中酒不空余非吾事也识者多之【魏书】
　　豪侈未有髙阳王雍贵极人臣之兼山海居止第宅匹于帝宫白殿丹槛窈窕连豆飞檐反宇轇轕周通僮仆六千妓女五百隋珠照日罗衣从风自汉晋以来诸王豪侈未之有也出则鸣驺御道文物成行铙吹响发笳声哀转入则歌姬舞女击筑吹笙丝管迭奏连宵尽日其竹林鱼池侔于禁苑草草如积珍木连隂雍嗜口味厚自奉养一日必以数万钱为限海陆珍羞方丈于前陈留侯李崇谓人曰髙阳一日敌我千日【洛阳伽蓝记】豪首魏时帝族王侯外戚公主擅山海之富居川林之饶争修园宅互相夸竞崇门丰室洞户连房飞馆生风重楼起雾髙台芳树家家而筑花林曲池园园而有莫不桃李夏緑竹柏冬青而河间王琛最为豪首常与髙阳争衡造文柏堂形如徽音殿置玉井金罐以金五色绩为绳诸王服其豪富琛语人云晋室石崇乃是庶姓犹能雉头狐腋画卯雕薪况我大魏天潢不为华侈造迎风馆于后园牕户之上列钱青琐玉凤衔铃金龙吐佩素柰朱李枝条入檐伎女楼上坐而摘食琛常防宗室陈诸宝器金瓶银瓮百余口瓯擎盘盒称是自余酒器有水晶鉢玛瑙琉璃碗赤玉巵数十枚作工竒妙中土所无皆从西域而来又陈女乐及诸名马复引诸王按行府库锦珠玑氷罗雾縠充积其内绣缬油绫丝防越葛钱绢等不可数计琛忽谓章武王融曰不恨我不见石崇恨石崇不见我经河隂之役诸元殱尽王侯第宅多题为寺夀丘里闾列刹相望只洹郁起宝塔髙凌四月初八日京师士女多至河间寺观其廊庑绮丽无不叹息以为蓬莱僊室亦不是过入其后园见沟渎蹇产石磴礁硗朱荷出池緑萍浮水飞梁跨阁髙桷出云咸皆唧唧虽梁王瓦苑想之不如也【上】
　　祸机崔冏临终戒其二子曰夫恭俭福之舆傲侈祸之机乗福舆者侵以康休蹈祸机者忽而倾覆可不诫欤【北史十二】
　　万钱恨俭韩晋明好酒诞纵招引賔客一席之费动以万钱犹恨俭率【北齐】
　　一时盛赏孙玚字德琏性通泰有财散之亲友居家颇失于侈家庭穿筑极林泉之致歌童舞女当世罕俦賔客填门轩葢不絶及出镇郢州乃合一余船为大舫于中立亭池植荷芰每良辰美景賔僚并集泛长江而置酒亦一时之胜赏焉【南史】
　　极荣饰秦王俊盛治宫室穷极侈丽俊有巧思每亲运斤斧工巧之器饰以珠玉为妃作七宝羃篱又为水殿香涂粉壁玉砌金堦梁柱楣栋之间周以明镜间以宝珠极荣饰之美每与賔客妓女歌于其上【隋书】
　　龙舟隋炀帝幸广陵至汴帝御龙舟萧妃乗凤舸锦帆防缆穷极侈靡舟前为舞台台上垂蔽日帘帘即蒲泽国所进以负山蛟睫纫莲根丝贯小珠间睫编成虽晓日激射而光不能透每舟择妙丽长白女子千人执雕版镂金檝号为殿脚女【隋遗録】
　　大行殿炀帝巡狩北边作大行殿七宝帐容数百人饰以珍宝光辉洞彻引匈奴啓民可汗宴防其中可汗恍然疑非人世之有识者云大行殿者不祥之兆也是非王莽轻车之比此寔天心非关人事也【佥载】
　　中国神仙裴矩字大帝至东都矩以蛮夷朝贡者多讽帝令都下大戱徴四方竒技异艺陈于端门街衣锦绮珥金翠者以十数万又勅百官及民士女列坐栅阑而纵观焉皆被服鲜丽终月乃罢又令三市店肆皆设帷帐盛列酒食遣掌蕃率蛮夷与民贸易所至之处悉令邀延就坐醉饱而散蛮夷嗟叹谓中国为神仙【隋书】飞楼许敬宗奢豪尝造飞楼七十间令妓女走马于其上以为戏乐【独异记】
