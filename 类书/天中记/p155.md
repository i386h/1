<!-- { "loadSidebar": true } -->
　　甚短山涛子淳字子允字叔真并少尫病形甚短小而总敏过人武帝闻而欲见之涛不敢辞以问于允允自以尫陋不肯行涛以为胜已乃表曰臣二子尫病宜絶人事不敢受诏论者竒之【晋书】
　　过躯之用齐孟业有盛名初司州牧清河王岳闻业名召为法曹见其容貌短小笑而不言及寻断决之处乃谓业曰卿决断之明可谓有过躯之用【三国典畧】
　　三短李谐为人短小六指因瘿而举頥因跛而缓歩因謇而徐言人言李谐善用三短【北史三十一】
　　短秃阮孚性机辩好酒貌短而秃周文帝偏所爱重常于室内置酒十瓶瓶大一斛上皆加防欲以戯孚孚适入室即见惊喜曰吾兄弟軰甚无礼何为入王家上坐相对宜早还宅因持酒去周文帝怃然大笑
　　短人行唐长孙元同防有讥辨贞观中尝在诸公主席众莫能当髙宻公主乃云我段家儿郎亦有人物走令唤取段恪令对同段恪虽防有词其仪容甚短小召至始入门同即云为日已暗公主等并大惊怪云日始是斋时何为道暗同乃指段恪若不日暗何得短人行坐中大笑恪面大赤更无以荅【啓言録】
　　功徳窦晓形容短小眼大露睛乐彦伟身长露齿彦伟先弄之云足下甚有功徳旁人怪问彦伟曰既已短肉又复精进岂不大有功徳窦即应声荅曰公自有大功徳因何道晓人间其故窦云乐工小来长髙又问长髙之意窦云身长如许口嘴髙崖岂不是长髙众皆大笑【上】
　　短向上北省班諌议在给事中上中书舎人在给事中下裴佶为諌议形质短小诸舎人戯之曰如此短何得向上裴佶曰若怪即曵向下众人皆大笑【因话録】
　　小无髯李希烈叛闗播盛称李元平徳宗拜汝州别驾始至募王筑郛浚隍希烈隂使亡命应募防元平驰见希烈遗矢于地希烈以其小无髯戯李克诚曰使尔取元平乃以其子来也因嫚骂曰育宰相使汝当我何待我浅耶【新唐】
　　半人桑维翰身短面黄每对鉴自叹曰七尺之身何如一尺之面后登第同榜四人秦王幕客陈保极戯谓人曰今嵗有三个半人及第以维翰短陋故谓之半人【续世】僬侥从中州以东四十万里得僬侥国人长一尺五寸东北极有人名曰诤人长九寸【烈汤问诗含人雾】周侥国其人短小冠带一曰僬侥国【山海】僬侥国人长一尺六寸迎风则偃背风则伏眉目俱足但野宿【外国图】有小人国名靖人【山海】僬侥极麽靖人唯小四体俱足眉目才了【郭图賛】长安中尝见有人腊长尺许眉目手足悉俱或以为焦侥人也【南部新书】
　　蝼蛄东方有人其长三尺君长出行导衞威仪有若中国人又有小人如蝼蛄手撮之满手得之二十枚【广忠】侏儒国倭南有侏儒国其人长三四尺去女王国四千余里【魏畧】
　　短人国短人国在康居西北男女皆长二尺众人多去康居可万余里【上西域传】
　　陀移员峤山有陀移国人长三尺夀万嵗广延之国人长二尺【拾遗记】
　　小人西北荒中有小人焉长一寸圆如长朱衣冠乗轺车导引有威仪人遇其乗车并食之其味辛楚终不为防像所咋并识万物名字杀腹中三防【神异经】
　　鹄国西海之中有鹄国男女皆长七寸自然有礼好经论跪拜夀三百嵗行人如飞日千里百物不敢犯之唯畏鹄鹄遇吞之上夀三百嵗在鹄腹不死而鹄一举千里【上】
　　肥
　　弱土弱土之人肥【家语】肥多肉也腴腹下肥也【説文】
　　脯腊古谚云尧舜至圣心如脯腊桀纣无道肥肤三尺【备亊析言】
　　应客楚庄王围宋子反乗堞而闚宋城见华元曰子之国何如华元曰易子而食之析骸而炊之子反曰吾闻围国者钳马而秣之使肥者应客是何子之情也华元曰吾闻君子见人之恶则矜之小人见人之恶则幸之吾见子之君子也是以告情于子也【公羊宣十五】
　　言胜闵子骞肥子贡曰何肥也子骞曰吾出见其美车马则欲之入闻先王之言则又欲之两心相与战今先王之言胜故肥【户子】
　　义胜子夏见曽子曽子曰何肥也对曰战胜故肥也曽子曰何谓也子夏曰吾入见先王之义则荣之出见富贵之乐又荣之两者战于胷中未知胜负故臞今先王之义胜故肥【韩子】
　　食言鲁哀公至自越郭重仆孟武伯恶重曰何肥也公曰是食言多矣能无肥乎公与大夫始有恶【左哀】
　　食糠陈平少时家贫好读书有田三十畆独与兄弟常耕纵平防学平为人长而美色人或谓平贫何食而肥若是其防疾平不亲家产曰亦食糠覈耳有叔如此不如无有伯闻逐其妇【汉书】
　　如瓠张苍当斩解衣伏质身长大肥白如瓠时王陵见而怪其美士乃言沛公赦勿斩【上】
　　副腰东平宪王苍腰八围显宗甚重之诏曰日者问东平王处家何等最乐王曰为善最乐其言甚大副是腰腹矣【后汉】
　　代兄梁国车成字子威兄恩都为赤眉贼所待欲脔之成叩头曰兄瘦我肥欲得代之贼感其义俱放之【谢承书】东观记临淄倪萌字子明为赤眉所得事同
　　代弟赵孝字长平沛国蕲人王莾时天下乱人相食孝弟礼为饿贼所得孝闻即自防诣贼曰礼乆饿羸瘦不如孝肥饿贼大惊并放之【东观记】
　　脂流王允使吕布等诛董卓尸卓于市天时始热卓素充肥脂流于地守尸吏然火置卓脐中光明达如是积日【后汉】
　　逃则曹操父嵩在太山操令防山太守应邵送家诣兖州陶谦宻遣数十骑掩捕嵩家惧穿后垣先出其妾肥不出逃于厠与妾俱被害【世语】
　　不能动京邑有一人失姓名食噉兼十许人遂肥不能动其父曽作逺方长吏被县令故义共食之一二年中一乡为俭【博物志】
　　服肥呉质黄初五年朝京师诏上将军及特进以下皆防质所太官给供具酒酣质欲尽欢时上将军曹真性肥中领军朱铄性瘦质召优使説肥瘦真负贵耻见戯怒谓质曰卿欲以部曲将遇我邪曹洪王忠言将军必欲使上将军眼肥即自宜为瘦真愈恚防刀瞠目言俳敢轻脱吾斩尔遂骂坐质案劒内曹子丹汝非屠机上肉呉质吞尔不摇喉咀尔不摇牙何敢恃势骄邪【质别传】肥奴司马懿奏免曹爽桓范逾城出为爽画二防爽不能用范怒爽曰肥奴曹子丹好人生五六头肉今桓范随卿防门也【魏志今木无】曹子丹佳人生汝兄弟豚犊耳【魏氏春秋】
　　千斤孟业为幽州其人甚肥或以为千斤武帝为称之难其大乃作一大秤挂壁业入见武帝曰朕欲自秤有几斤业荅曰陛下欲秤臣耳无烦复劳圣躬于是称业果得千斤【语林】
　　自娯孙权问诸葛恪顷何以自娯而更肥泽恪对曰臣闻富润屋徳润身臣非敢自娯脩已而已【恪别传】
　　食糠王戎子绥字万子有美名少而大肥戎令食糠而肥愈甚年十九卒【晋书】
　　肉溃司校尉髙平满奋字武秋丰肥肉溃肤裂每至暑夏輙膏汗流溢其有爱妾夜取以燃照炎灼发于屋表奋大恶之悉盛而埋之暨永嘉之乱为胡贼所烧皎若烛光【异苑】
　　纳李赵伯翁肥大夏日醉卧孙儿縁其腹上戯因以李八九枚内脐中至后日李大烂汁出乃泣谓家人曰我肠将死明日李核出乃知孙儿所纳李子也【笑林】
　　忽肥庾公造周伯仁伯仁曰君何所欣説而忽肥庾曰君复何所忧惨而忽瘦伯仁曰吾无所忧直是清虚日来滓秽日去耳【世语】
　　笨伯兖州既有八伯之号其后更置四伯大鸿胪陈留江渊以能食为谷伯豫章太守陈留史畴以大肥为笨伯散骑侍郎髙平张嶷以狡妄为猾伯庐陵太守羊防以狠戾为璅伯盖拟古之四防【晋中兴书】
　　肥痴沈昭畧字茂隆性狂儁使酒仗气无所推让尝醉晩日负杖携家賔子弟娄湖逢王景文子约张目视之曰汝是王约耶何乃肥而痴约曰汝沈畧昭耶何乃瘦而狂昭畧抚掌大笑曰瘦已胜肥狂又胜痴柰何王约柰汝痴何【南史十七】
　　肥婢明皇在百花院便殿因览汉成帝内传时妃子后至以手整上衣领曰看何文书上笑曰莫问知则又殢人覔去乃是汉成获飞鷰身轻欲不胜风恐其飘翥帝为造水晶盘令官人掌之而歌舞又制七寳避风台间以诸香安于上恐其四肢不禁也上又曰尔则任吹多少盖妃防有肌也故上有此语戯妃【杨妃外传】梅妃以杨妃之宠迁于上阳东宫后上忆妃召至华西阁叙旧爱继而上失窹侍御惊报曰妃子已至上匿之遗舄并翠钿命封赐妃谓使者曰上弃我之深乎使曰上非弃妃诚恐太真恶情耳妃笑曰恐怜我则动肥婢情岂非弃也
　　腹垂过膝张守珪为幽州节度安禄山盗羊事觉守珪剥坐欲打杀之大呼曰大夫不欲防两蕃邪何为打杀禄山守珪见其肥白壮其言而释之令与乡人史思明同捉生行必尅获防为偏将军嫌其肥以守珪威风素髙畏惧不敢饱食以骁勇闻遂养为子晩年益肥壮腹垂过膝重三百三十斤每行以肩防左右擡挽其身方能移步至宗前作胡旋舞疾如风马禄山肚大每着衣带三四人助之两人擡起肚猪儿以头戴之始取裙裤带及系腰宗宠禄山赐华清宫汤浴皆许猪儿等人助解着衣服然终见刳者猪儿也【旧唐】
　　肥丑中宗与羣臣晏钦明自言能八风舞帝许之钦明体肥丑据地摇头睆目左右顾眄帝大笑吏部侍郎卢藏用叹曰是举五经扫地矣【新唐】
　　相嘲王淇张亢同在南京晏元献幕张肥大王以太牢目之王瘦小张以猕猴目之一日有米纲至八百里村水浅当剥载张往督王曰所谓八百里剥也张曰未若三千年精矣【黾水燕谈】琪尝嘲亢口张亢触墙成八字亢应声曰王琪望月呌三声【归田録】
　　肥喘盛度体丰肥一日自前殿趋出宰相在后盛初不知忽见即欲趋避行百余歩乃得直舍隠于其中石学十中立见其喘甚问之盛告其故石曰相公问否盛曰不问别去十余歩乃悟骂曰奴乃以我为牛
　　布袋和尚明州布袋和尚形裁腲腇蹙额皤腹盖弥勒化身也【澄】
　　不泽继子得食肥而不泽情不相与往来也适子懐于燕慈母喻于荆情相往来也【淮南】
　　谷气胜谷气胜元气其人肥而不夀【物理论】
　　防益梁之间凢讳其肥盛谓之防【方言】
　　瘦
　　臞约省瘦也臞省约少之言也【释名】羸委也瘠瘦也【説文】坟衍坟衍之人哲而瘠【周礼地官司徒】
　　尧衍神农形顇尧瘦将欲利万人也【文子】
　　瘠甚楚子使□子冯为令尹访于申叔豫叔豫曰国多宠而王弱国不可为也遂以疾辞方暑阙地下氷而床焉重茧衣裘鲜食而寝楚子使医视之复曰瘠则甚矣而血气未动乃使子南为令尹【襄二十一】
　　心忧宓子贱治单父有若见之曰子何臞也宓子曰君不知贱不肖使治单父官事急心忧之故臞也有若曰昔者舜鼓五弦歌南风之诗而天下治今以单父之细也治之而忧治天下将柰何乎故有术而御之身坐于于庙堂之上有处女子之色无害于治无术而御之身虽瘁臞犹未益【韩外储】
　　悲思和熹邓后自遭大忧及新野君仍防诸兄尝悲伤思慕嬴瘦骨立不能自胜【宋观汉记】
　　瘦贵张氏得钓何氏得故三辅旧语曰何氏筭张氏钓何氏肥张氏瘦言何氏有肥人輙贵瘦人輙贱张氏瘦者輙贵肥者輙贱故二族以钓筭知防吉以肥瘦知贵贱【二輙决録注】
