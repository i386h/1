<!-- { "loadSidebar": true } -->
　　矍铄刘尚击武陵五溪蛮夷深入军没马援因复请行时年六十二帝愍其老未许之援自请曰臣尚能被甲上马帝令试之援据鞍顾盻以示可用帝笑曰矍铄哉是翁也遂遣援【后】东观记防哉是翁也字书防勇貎手自枝书向朗字巨达少时涉猎文学以吏能见称自去长史优防无事垂三十年乃更潜心典籍孜孜不倦年逾八十犹手自校书刋定谬误积聚篇卷于时最多开门接賔谤纳后进但讲论古义不于时事以是见称刘杨同轨陈寿与谯周别周曰昔孔子七十二刘向杨雄七十一而没今吾年过七十庻慕孔子遗风可与刘杨同轨恐不出后嵗必便长逝不复相见矣疑周以术知之假此而言也【蜀志】
　　钟鸣漏尽田豫为并州刺史征为卫尉屡乞逊位司马懿以为豫克壮书喻未聴豫书荅曰年过七十而以居位譬犹钟鸣漏尽而夜行不休是罪人也遂称笃疾年八十二薨【魏志】
　　不倦书籍胡昭外同乎俗内秉纯洁心非其好王公不能屈年八十而不倦于书籍者吾于胡征君见之矣【子】鹿仙辛孟年七十与麋鹿同羣逰世谓之鹿仙【潘岳中记】命在日制刘寔字子真少贫苦卖牛衣以自给自少及老笃学不倦虽居职务卷不离手厯吏部尚书封遁阳子怀帝复授太尉固辞以老不许刘坦上言曰太尉寔悬车退老二十余年浩然之志老而弥笃臣闻老者不以筋力为劳寔年逾九十命在日制圣诏殷勤断章敦喻谓宜聴寔所守诏赐几杖不朝嵗余薨时年九十一【晋书】
　　髙其优礼刘毅字仲雄为尚书仆射以峭直不至公辅年七十告老乆之见许后司徒举毅为青州中正尚书以毅悬车致仕不宜劳以碎务陈留相孙尹表曰昔郑武公年迈八十入为司徒虽过悬车之年必有可用毅前为司多所按劾主者必疑其论议伤物故髙其优礼令去事实此为机阁毅使絶人伦之路也由是毅遂为州都【上】
　　持更声苦刘字和季为荆州刺史尝夜起闻城上持更者叹声甚苦遂呼省之兵年过六十羸疾无檽愍之乃讁罚主者遂给韦袍暖防转以相付【上】
　　百三十嵗罗结魏主太武初以河内镇将迁侍中外都大官总三十六曹事年一百七嵗精爽不衰魏主以其忠慤甚见信待监典后宫出入卧内因除长信卿年一百一十诏聴归老赐大寗东川以为居业并为筑城即号曰罗侯城朝廷毎有大事驿马询访焉年一百二十嵗卒【魏书】
　　知足刘玩之字茂瑶以乆官年疾告退曰四十仕进七十悬车壮则驰驱老宜体息自顷以来衰耗渐笃为性不懒惰而倦怠顿来耳目本聪明而聋矒转积脚不支身喘不绪气朝露本光宁堪长乆且知足安分吾已足矣【南齐书】
　　隂徳阳报髙允字伯防虽年渐期頥而志识无损昼夜尝执书吟咏寻览被召在方山作颂志气犹不多损谈説旧事了无所遗卒年九十八初允毎谓人曰吾在中书时有隂徳济救人命若阳报不差吾寿应享百年矣其弟爕字季和毎诏征辞疾不应恒笑允屈折乆官栖泊京邑从容千家
　　餙老刘模髙允选为校书郎允修撰国记与俱缉着允所成篇卷预有功焉正始初为陈留太守时年七十余矣而餙老隐年昧禁自效【允】
　　赐杖致珍刀雍字淑和性寛柔好尚文典书不释书皇兴中雍与陇西王源贺中书监髙允等并以耆旧特见优礼赐几杖剑履上殿月致珍羞焉子遵字奉国年七十志力不衰尝经笃疾防死见有神明救之言是福门子当享长年后卒于潞州刺史七十九
　　御览引致珍羞焉下即接尝经笃疾是混父子为一事也误
　　跨鞍跃马源怀贺子也正始初蠕蠕入冦诏加懐使持节侍中出据北蕃赐马一匹防铠一具御稍一枚怀拜受讫乃于其庭跨鞍执矟跃马大呼顾谓賔客曰气力虽衰尚得如此蠕蠕虽畏壮轻老我亦未便可欺令奉庙胜之规总骁捍之众足以擒其酋帅献俘阙下时年六十一懐至云中蠕蠕亡遁【源】
　　跨鞍毕众敬齐明帝杀废帝子业授兖州刺史降魏后复为兖州征还京师年已七十鬓髪皓白而气力未衰跨鞍驰骋有若少壮太和中髙祖賔礼旧老众敬与咸阳公髙允引至方山甚相爱敬接膝谈欵有若平生后以笃老乞还桑梓朝廷许之众敬临还献真珠裆刺虎矛等物文明太后引见于皇信堂赐酒馔车马劳遣之【魏书四十九】
　　白首弥勒赵逸字思羣性好坟典白首弥勤年逾七十手不释卷【北史崔浩同】有隠士赵逸云是晋武时人晋朝旧事多所记録正光初来至京师逰于市里所经之处多记旧迹掘之皆验号为圣人汝南王悦闻而异之拜为义父因而问何所服饵以致长年逸云吾不闲养生自然长寿郭璞常为吾筮云寿年五百嵗今始半余帝给步挽车一乗三年以后遁去莫知所在【伽蓝记】
　　讳老魏中山王英伐义阳傅永为将军自将马步千人南逆齐将马先琕琕将射永洞其左股永出箭复入大破之时年七十余三军莫不壮之后除恒农太守非心所乐毎言曰马援充国竟何人哉吾独皓首见拘此郡复为南兖州刺史年逾八十犹能驰射盘马奋稍常讳言光毎自称六十九【魏书五十九】
　　四皓徐伯珍举动有礼过曲木之下趋而避之早丧妻晩不复重娶自比曽参家甚贫窭弟兄四人皆白首相对时人呼为四皓【南史】
　　养身静黙沈麟士字云祯防而俊敏年七嵗聴叔父岳言賔散言无所遗失岳抚其肩曰若斯文不絶其在尔乎及长博通经史有髙尚之心织诵书口手不息乡里号为织先生宋齐征皆不就守操老读书终不倦遭火烧书数千卷年过八十耳目犹聪明以反故抄冩火下细书复成二三千卷满数十箧时人以为养身静黙所致【南史隠逸】
　　头有肉角梁萧暎为北徐州刺史及征将还钟离人顾忠逺挺义行部伍中暎见其甚矣使人问之对曰年一百一十二嵗凡七娶有子十二死亡畧尽今惟小者已六十又无孙息家阙养乏是以行役暎大异之召赐之食食兼于人检其头有肉角长寸遂命后舟载还都谒见天子与之言徃事多异所擢为散骑侍郎赐以俸宅朝夕进见年百二十卒【南史】
　　曽孙乳妇普通中北侵攻穰城城内有人年二百四十嵗不能能食谷唯饮曽孙妇乳简文帝命劳之赐以束帛
　　留枕荆州上津乡人张元始年一百一十六嵗膂力过人进食不异至年九十七方生儿儿遂无影将亡人人告别乃至山林树木处处履行少日而终时人以为知命湘东王爱竒重异遂留其枕【上】
　　齿宿意新李百药以年老致仕太宗尝制帝京篇命百药并作上叹其工手诏曰卿何身之老而才之壮何齿之宿而意之新乎百药以名臣之子才行相继四海名流莫不宗仰悬车告老怡然自得穿池筑山文酒谈赏以舒平生之志年八十二卒【旧】
　　卧振髙风萧徳言以年老请致仕太宗下诏曰顷年以来天下无事方欲建礼作乐偃武修文卿年齿已衰教将何恃所冀才徳犹茂卧振髙风使齐南伏生重在于兹日闗西孔子故显于当今拜秘书少监两宫礼赐甚厚
　　不伏致仕武后时夏官侍郎侯知一以年老勅令致仕知一乃诣朝堂跳跃驰驱以示轻防时谓知一不伏致仕【朝野佥载】
　　雪刺满头宋璟求致仕表云臣窃禄簮裳备员廊庙霜毫生额雪刺满头求归耕养筑墉岩穴乐太平之世允荷圣朝【开元遗事】
　　百二十八开元东封有太原人于伯龙者年一百二十八嵗精爽不昧其子已卒两孙随之各年七十八矣自北来诣阙引见上劳之曰老人无拜礼伯龙曰臣神尧皇帝之臣也荏苒嵗月得至今日复事郎君臣之幸矣郎君明圣功成封岳不以昏老千里而来上笑而悯之乃赐紫袍牙笏及优恤有功伯龙自言陏仁寿年生説大业末事了然可见
　　似亡友萧颖士尝出防桥道左逢一老人眉髪皎白状骨甚竒右萧甚异之老人瞻顾萧萧问之老人云公似吾亡友耳萧固请言之老人曰吾与鄱阳王恢善君甚类之乃颖士六代祖萧其所来不应而去【载】
　　气海常温栁公度子华子也善摄生年八十余步履轻便或祈其术曰吾初无术但未尝以血气佐喜怒气海常温耳【旧唐】
　　贵寿严绶才器不逾常品事兄嫂过为时所称常以寛柔自特位哜上公年至大耊前后统临三镇皆号雄藩所辟士亲暏为将相者凡九十人其贵寿如此【旧】九老白居易暮节惑浮屠至经月不食荤称香山居士常与胡杲等燕乐皆髙年不仕者人暮之绘为九老图时洛阳遗老李元爽年一百三十六禅僧如满归洛年九十五【白居易序】
　　一门寿考萧愿字惟防梁宰相顷之子也初愿之曽祖仿唐僖宗朝入相接客之次愿为儿童效仿呼之声仿谓客曰余岂敢以得位为喜所幸奕世寿考吾今又有曽孙左目前矣及愿长事父母以孝称后为兵部郎卒之时年七十余母犹在堂一门寿考人罕及者矣【周史】二百余嵗五代王仁裕家逺祖母二百余嵗
　　九代祖李守忠为承防奉使南方过海至琼州界道逢一翁自称杨遐举年八十一邀守忠诣其居见其父曰叔连年一百二十二又见其祖曰宋卿年一百九十五语次见鸡窼中有小儿出头下视宋卿曰此九代祖也不语不食不知其年朔望取下子孙列拜而已【洞微志】党翁邵伯温言洛阳有老人曰党翁者卖药洛水北南行走甚快自言五代清太中尝为兵经事柴太宗有放停公帖可验其衣服犹唐装也有妻无子有问以前事者皆不荅元丰中不知所在党翁在清太中已为兵则已不下二三十矣计其寿当一百七八十余
　　陈恩被呵刘类为农太守民尹昌年垂百嵗闻类出行当经过谓其儿曰扶我迎府君我欲陈恩儿扶昌在道右类望见呵其儿曰用是死人来见我其视人无礼皆此类也【魏书苛吏】
　　四方人寿东方极豪林之墟名呵罗提国人寿四百嵗南方极洞阳之野其国人寿三百六十嵗西方极浩素之垄其国人寿六百嵗北方极朔隂之庭名旬罗之国人寿三百嵗上方上清阳灰空之内其国人髙上玉皇万圣帝真惟刼为年直下极大风泽名寳真无量国人寿一千二百嵗【放品经】
　　三老人尝有三老人相遇或问之年其一曰吾年不可记但忆少时与盘古有中外一曰海水变桑田吾辄下一筹已满十屋一曰吾师食蟠桃弃其核昆仑之下今树与昆仑齐矣【池笔记】
　　更老孝文诏曰天子父事三老兄事五更山阳公尉元鸿胪卿防明根并元亨利贞明兄诚素之着英风老敷雅迹公以八十之年宜处三老之重卿以七十之龄可充五更之选虽更老非官宜加殊养【魏传】
　　郑注文王世子三老五更各一人皆年老更事致仕者也注乐记皆老人更知三徳五事者也　蔡邕明堂论更应作叟叟长老之称字与更相似书者澻误以为更嫂字女傍叟今亦以为更故知应为叟也
　　共摩铜狄蓟子训与一老翁共摩挲铜狄人相谓曰适见铸此物而已近五百嵗【后汉】
　　祅怪寿者百二十过此不死为失归祅怪【礼外】
　　不夀
　　秀不实彭祖之知不出尧舜而上而寿八百顔渊之才不出众人之下而寿不八【列子力命】郎顗云顔子十八天下归仁【后汉】俗顔渊年十八升太山望见吴昌门外有系白马【论衡】顔渊所以命短慕孔子殇其年也【桓谭新论】亚圣徳蹈髙踪秀不实振芳风【祢衡顔子碑】徐勉子悱卒为客喻云秀而不实尼父为之叹息【梁旧】
