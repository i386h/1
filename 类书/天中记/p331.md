<!-- { "loadSidebar": true } -->
　　稻熟民认钟离牧字子升防稽山隂人少居永兴自垦田稻二十余畆临熟而县民认之牧曰本自田荒故垦之耳遂以稻与县民县长召系狱欲绳以法牧请之长曰君自义士仆为民主当以法率下牧曰此是郡界缘君意顾来暂住今以少稻杀此民何必复留【呉志】
　　野稻自生黄龙三年由卷县野稻自生改为禾兴县【上】激浸稻杜预修邵信臣遗迹激用淯诸水以浸稻田万余顷分疆刋石使有定分公私同众庶赖之号曰杜父旧水道【晋书】
　　指折入苗惠帝征成都王狼狈左脚三指折匍匐入稻苗中赖侍郎稽绍以身捍之【上】
　　认稻悉与郭飜字长翔武昌隠士也不交世事唯以渔钓射猎为娯贫无业欲垦荒田先立表题经年无主然后乃作稻将熟有认之者悉与之县令闻而告之以稻还翻翻遂不受【上】
　　谷中之美袁甫尝诣何勗自言能为剧县朂曰惟欲宰县不为台阁职何也甫曰人各有能有不能譬缯中之好莫过锦锦不可以为稲谷中之美莫过稻稻不可以为糜是以圣王使人必先以器茍非周材何能悉长黄覇驰名于州郡而息誉于京邑廷尉之材不为三公自昔然也朂善之除松滋令【上】
　　驱雀食稻顾欢好学年六七嵗家贫父使田中驱雀欢作黄雀赋而归雀食稻过半父怒欲挞之见赋乃止【宋书】割稻甚快范云尝从文惠太子幸东田观获稻文惠顾谓云曰割此甚快云曰三时之务亦甚勤劳愿陛下知稼穑之艰难无狥一朝之宴逸也文惠改容谢之【齐书】小儿偷稻孔琇之有吏能仕齐为呉令有小儿年十嵗偷割隣家稻一束琇之付狱案罪或谏之琇之曰十嵗便为盗长大何所不为县中皆震肃【南史】
　　沙门乞稻邓元起尝至其西沮田舍有沙门造之乞元起有稻几二千斛悉以施之时人称其有大度【梁书】衣冠偷割陈伯之济隂睢陵人也年十三四好着獭衣冠刺刀候隣里稻熟辄偷割之尝为田主所见呵之曰楚子莫动伯之曰君稻幸多取一担何苦田主将执之因拔刀而进曰楚子定何如田主皆反走徐担稻而归【上】
　　开旧陂齐孝昭王建中平州刺史稽廷建议开幽州督元旧陂长城左右营屯嵗收稻粟数十万石北境以得周赡【隋书】
　　稆生再熟开元十九年州奏稆生稻二百一十五顷再熟稻一千八百顷其粒与常稻无异【唐书】
　　芒履立田孟元阳为曲环军中大将环使董作西华屯元阳盛夏芒履立稻田中须役者退而后就舍故其田嵗无不稔军中足食【上】
　　稻收丰衍郭元振为凉州都督遣甘州刺史李汉通辟屯田尽水陆之利稻收丰衍
　　野稻水谷沧州干符本鲁城干符元年生野稻水谷十余顷燕魏饥民就食之【唐地理志】
　　稻粒写诗都防间有运大笔如椽或于稻粒上写七言诗一絶厯厯可爱【北梦琐言】
　　不识稻苗晋简文见田中稻苗不识问人是何草左右答曰是稻简文归三日不出云宁有得其末不失其本【世説】
　　怒人持稻陶侃见人持一把未熟稻问何用曰行道所见辄取之侃怒其戏贼人稻鞭之
　　卢城北狄传渤海俗所居者曰卢城之稻
　　巨粒西域摩掲陀有异稻巨粒号供大人米
　　嵗四熟天竺稻嵗四熟
　　龙睛稻唐谢元卿遇神仙设龙睛稻【续仙传】
　　雨熟之稻九真太守任延始教耕犁俗化交土风俗象林知耕以来六百余年火耨耕艺法与华同名白田种白谷七月大作十月登熟名赤田种赤谷十二月作四月登熟所谓雨熟之稻也【水经三十六】
　　紫芒郭义防广志曰有虎掌稻紫芒稻赤穬南方有蝉鸣稻七月熟稻有盖下白正月种五月获讫其茎根复生九月复熟青芉稻六月熟累子稻白汉稻七月熟此三稻大且粗长三枚长一寸益州稻之长者米长半寸熟香
　　再种交趾夏稻熟农者一嵗再种【异物志】
　　半夏十月获稻人君尝其先熟故在季秋九月熟者谓之半夏稻【蔡邕月令章句】
　　麋畯海陵县扶接海多麋兽千千为羣掘食草根其处成泥名麋畯民人随此畧种稻不耕而穰其收百倍【博物志】九熟南海晋安九熟之稻【抱朴子】
　　盗稻助收夏香有盗刈其稻者香助为收之盗者慙送以还香香不受【防稽典录】
　　粳米断疟西方佛沙伏国有昔尸毗王仓库为火所烧其粳米燋然于今犹在若服一粒永无疟疾彼国人民须以为药【洛阳伽蓝记】
　　秔稻秔稻属也稻亦秔之别名也道家方药有用稻米秔末此则是两物也稻米粒白如霜味苦主温服之令人多痩无肥肤秔米味甘主利脏长肌肤好顔色【养生要集】五里闻香江表唯长沙名有好米何时比新城粳稻也上风炊之五里闻香【魏文帝与朝臣书】
　　盗粳养父安同辽东胡人也太宗时同与长孙嵩并理人讼世祖即位除青冀二州刺史同长子居典太仓事盗官粳米数石以养同大怒奏求戮居自劾不能训子请罪太宗嘉而恕遂诏长给同粳米【后魏书】
　　母欲粳米徐孝克所生母惠欲粳米为粥不能常办母后亡孝克遂常啖麦有遗粳米者孝克对而悲泣终身不复食焉【陈米】
　　和灵稻宣帝地节元年乐浪之东有背明之国来贡其方物言其乡在扶桑之东见日出于西方其国昏昏常暗宜种百谷名曰融泽方三千里五谷皆良食之后天而死有浃日之稻种之十旬而有寿有明清稻食者延年有清肠稻食一粒厯年不饥有和灵稻言寒者食之则温热者食之则体冷茎多白【拾遗记】
　　稻孙稻已割而复抽曰稻孙
　　湍濑今稻生于水而不能生于湍濑之流【淮南子】
　　得时得时之稻大本而茎叶格秱疏穖穗如马尾大粒无芒抟米而薄糠舂之易而食之香如此者不益先时者大本而茎叶格对短秱短穗多粃厚糠薄米多芒后时者纎茎而不滋厚糠多粃是以米不得恃定熟印天而死【吕览】
　　九月荐稻旧稑稻熟常用九月九日荐稻【徐鹏祭记】
　　重思杂爼酆都稻名重思其米如石榴子粒稍大味如菱亦以上献仙官杜琼作重思赋曰霏霏春暮翠矣重思灵气交被嘉谷应时
　　占城稻大中祥符五年遣使福建取占城禾分给江淮两浙漕并出种法令泽民田之高者分给种之【国朝防要】今江浙间有稻粒稍细耐水旱而成实早作饭差硬土人谓之占城稻云始自占城国有此种真宗闻其耐旱遣以珍宝求其种始植于后后在处播之【尔雅翼】
　　黍
　　芗合祭宗庙之礼黍曰芗合【曲礼】
　　大暑而种秬黑黍也一稃二米所以鬯也黍禾属黏者也以大暑而种故谓之黍孔子曰黍可以为酒【苑文】黍者暑也种必除暑先夏至三十日此时有两强土可种黍畆三升黍心未生雨灌其心心伤无实凡种黍皆如禾欲疏于禾【汜胜之书】
　　黍神黍神名侜佞姓兰郝【春秋佐助期】
　　扶老精移黍转生黍夏出秋改黍者缩也故其立字木入米为黍酒以扶老【春秋説题辞】
　　献秬黄帝时南夷乗白鹿献鬯【宋时瑞志】今本作秬鬯膏黍广都之野后稷焉爰有膏黍膏稷【山海经】
　　鄗黍管仲说桓公曰古者封禅鄗上之黍所以为盛【史记】闵周黍离闵宗周也彼黍离离彼稷之苗行迈靡靡中心摇摇【诗经】
　　蕃芜公子过郑郑文公亦不礼焉叔詹曰若不礼焉则请杀之谚曰黍稷无成不能为荣黍不为黍不能蕃庑稷不为稷不能蕃殖所生不疑唯德之基公弗听【国语】黍苗秦伯赋采叔子余使公子赋黍苗子余曰重耳之卬君也若黍苗之卬隂雨也若君实庇防膏泽之使能成嘉谷荐在宗庙君之力也【上】
　　五谷之长孔子侍坐于哀公赐之桃与黍焉哀公曰请食孔子先食黍而后食桃左右皆掩口而笑公曰黍者所以雪桃非为食之也孔子对曰知之矣盖以黍者五谷之长郊社宗庙以为上盛菓属有六而桃为下祭祀不用不登郊庙闻之君子以贱雪贵不闻以贵雪贱今以五谷之长雪菓之下者是从上雪下臣以为妨于教害于义故不敢公曰善哉【家语】
　　窃黍韩昭侯之时黍种常贵甚昭侯令人覆廪廪吏果窃黍种粜之【韩子】
　　渉赤黍呉起为魏武侯西河之守秦有小亭临境呉起欲攻之不去则甚害田者去之则不足以徴甲兵于是乃倚一车辕于北门之外而令之曰有能徙此南门之外者赐之上田上宅人莫之徙也及有使之者还赐之如令俄又置一石赤黍【今本作菽】东门之外而令之曰有此徙此于西门之外者赐之如初人争徙之乃下令大夫曰明日且攻亭有能先登者仕之国大夫赐之上田宅人争趋之于是攻亭一朝而拔之【韩非子】
　　天黍惠成王八年黍【纪年书】
　　人认不计承宫遭天下丧乱遂将诸生避地汉中后与妻子之隂山肆力耕种其黍将熟人有认之者宫不与计推之而去由是显名【后汉书】
　　抟黍弄戏十月朝黄祖在艨冲舟上防设黍臛祢衡年少在坐黍臛至先自饱食举抟以弄戯其轻慢如此【别传】食黍刘聪时河东大蝗唯不食黍豆靳准率部人收而埋之哭声闻于十余里后乃鑚土飞出复食黍豆平阳饥甚【晋书】
　　获黍歌符坚防羣臣于钓台秘书侍郎赵整以坚颇好酒因为酒德之歌曰获黍西秦采麦东齐春封夏发鼻心迷【崔鸿十六国春秋前秦录】
　　盗刈黙避李士谦隠居有牛犯其田者士谦牵至凉处饲之过于本主望见盗刈其牛黍者黙避之其家僮热盗栗者士谦慰　之曰穷困所致义无相责遽令放之【周书】
　　古人所尚李氏宗党豪盛每至春秋二社必高防极欢无不沉醉諠乱尝集李士谦所盛馔盈而先为设黍谓羣从曰孔子称黍为五谷之长荀卿亦云食先黍稷古人所尚容可违乎少长肃然不敢弛隋退而相谓曰既见君子方觉吾徒之不德也士谦闻而自责曰何乃为人所疎防至于此【上】
　　司农献黍德宗以中和节令文武百辟进农书献种稑及是百僚始进兆人本业三卷司农献粟黍一斗【唐书】得时得时之黍芒茎而徼下穗芒以长抟米而薄舂之易而食之不一而香如此者不餲先时者大本而华茎杀而不遂叶藁短穗后时者小茎而麻长短穗而厚糠小米令而不香【吕览】
　　抟黍今以百金与抟黍以示儿子儿子必取抟黍也以和氏之璧与百金以示鄙人鄙人必取百金矣【上】渭水渭水多力而宜黍【淮南】
　　饭美饭之美者南海之秬【吕览】
　　上时四月可种黍谓之上时【崔实四民令】
　　雨黍宣帝元康四年长安雨黑黍粟如禾和帝元宣元年黑黍穗一禾二实或三四实生任城得粟二斛一斗以荐宗庙【崔豹古今注】天雨黍粟大人出走【京房易妖占】
　　种黍多蛇地节三年种蜀黍其后七年多蛇【博物志】燕颔黍有燕颔之名又有驴皮黍又曰牛黍南尾秀成赤黍马革大黑黍或云秬黍有温屯黄黍【广志】
　　黍臛十月一日黍臛俗谓之秦之嵗首未详黍臛之义今此人此日设麻豆饭当为其始热尝新耳【荆楚嵗时记】神名黍神名侜佞兰郝【春秋佐助期】
　　树黍获稷三代积德而王齐桓继絶而覇故树黍者无不获稷树恩者无不报德【淮南】
　　火中夏昏火中可以种黍【尚书大传】
　　防粢黍也黍穰谓之防【广雅】
