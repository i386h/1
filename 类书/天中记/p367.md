<!-- { "loadSidebar": true } -->
　　绢以戱君桓温入蜀闻得善星者夜执其手于星下问国祚修短星人曰太微紫微文昌三宫气候决无虞五十年外不论耳温不悦送绢一疋钱五千与之星人诣主簿习凿齿曰今受防自裁乞命为标揭棺木问其故曰赐绢令仆自绞乞钱以买棺故知之耳凿齿曰君几误死君闻子知星宿有不覆之义乎绢以戯君钱供资粮是听君去耳星人喜以言诣温温笑曰君三十年着儒书不如一诣习主簿也【上】
　　代绢还官荆州刺史庾氷中子袭尝代官曹绢十疋氷怒挞之市绢还官【上】
　　货绢寄主翟汤字道渊浔阳人太守于寳遣船饷之勅吏曰翟公亷让卿致书讫便委般还汤无人送致乃更货易绢物因寄还寳【晋中兴书】
　　两疋足度沈庆之年八十梦有人以两疋绢与之谓曰此绢足度寤而谐人曰老子今年不免矣两疋八十尺也足度无盈余矣是嵗果卒【宋书】
　　盗绢被法李安人行南徐州事城局叅将王素为安人所亲盗绢二疋安人流涕谓曰我与卿契濶备尝今日犯王法乃卿负我也于军门斩之【上】
　　调绢卖子孝武时齐库上绢年调钜万疋绵亦称此期俨限峻人问买绢一疋至二三千绵一两三四百贫者卖妻子甚者或自缢死沈怀文具陈人困由是绵绢薄有所减【上】
　　饷绢嫌少阮佃夫佞幸专权有人饷绢二百疋嫌少不答书【上】
　　绢系牛前豫章王嶷拜陵还过延陵季子庙观沸井有水牛突部伍直兵执牛椎问嶷不许取绢一疋抚系牛角放归其家【齐书】
　　无绢衾衣萧赤斧迁给事中太子詹事卒于家贫无绢衾衣【上】
　　掷塼无裤吉士瞻少时尝于南蛮国中掷塼无裤褰露为侪軰所侮及平鲁休烈军得绢三万疋乃作百裤其外并赐军士不以入室【梁书】
　　受绢左迁刘孝绰为吏部郎坐受人绢一疋为饷者所讼左迁信威临贺王长史【上】
　　登舟无衣任昉为义兴太守及被代登舟止有绢七疋米五石至都无衣镇军将军沈约遗裙衫迎之【上】作曲赐绢费昶善为乐府尝作鼓吹曲武帝重之勅曰才意新防有足加异昔邯郸博物卞兰工辞束帛之赐实为劝善可赐绢十疋【上】
　　贩绢为业周石珍建康之廨也世以贩绢为业【上】寘绢簿下傅昭为临海太守县令尝饷粟寘绢于簿下昭笑而还之【上】
　　纳绢二疋裴防为北康梁秦二州刺史复开创屯田数千顷仓廪盈实省息邉运人吏获安乃相率饷绢千余疋邃从曰汝等不应耳吾又可逆汝纳其二疋而已【上】伤腰损脚李崇在官和厚明于决断然性在财贿贩肆聚敛上令王公以下从者百余人皆令任负布绢即以赐之多者过五百疋少者百余唯长乐公两手持绢二十疋而出亦不异众而当世称其亷俭尚书令任城王登疾不起赐绢百疋崇与章武王融以所负过多颠仆于地崇乃伤腰融至损脚时人为之语曰陈留张武伤腰折股贪人败类秽我明主【北史】
　　赏绢被刼杨津除岐州刺史巨细躬亲孜孜不倦有武功人赏绢三疋去城十里为贼所刼时有使者驰驿而至被刼人因以告之使者到州以状白津津乃下教云有人着某色衣乘某色马在城东十里被杀不知姓名若有家人可速収视有一老母行哭而出云是巳子于是遣骑追収并绢俱获自是阖境畏服【后魏书】
　　疾差赉绢杨平王子衍转徐州刺史至州病重帝勅徐成伯乘传疗疾差成伯还帝曰卿定名医赉绢三千疋成伯辞请受一千疋帝曰诗云人之云亡邦国殄瘁以是而言岂惟三千疋乎【上】
　　小绢为调辛穆再转汝阳太守遇水涝人饥上表请轻租赋帝从之遂勅汝阳一郡听以小绢为调【上】
　　中的不书孝昭帝赐百官射王晞中的当得绢为不书箭有司不与晞晞陶然曰我今可谓武有余文不足【北齐】口啣手持厍狄士文尝入朝遇上置酒高防赐公卿入左藏任取多少人皆极重士文独口啣绢一疋两手各持一疋上问其故士文曰臣口手俱满余无所须上异之别加赏物劳而遣之【隋书】
　　疋绢斗米侍御史马周上疏云往者贞观之初一疋绢才得一斗米而天下帖然百姓知陛下甚忧怜故人人自安皆无怨讟自五六年来频嵗丰稔一疋绢得粟十余石而百姓皆以为陛下不忧怜之咸有怨言又今所营为乐颇多不急之务故也【唐书】
　　餽绢防罪太宗初即位风闻诸曹案典受赂乃遗左右试以财物遗之有司闻令史受餽绢一疋上将杀之裴矩进谏曰此人受赂诚合重诛但陛下以物试人则刑极法所谓防入其罪恐非道徳齐礼之义上善之【上】嫁女受财髙宗朝诏自今以后天下嫁女受财三品以上之家不得过绢三百疋四品不过二百疋六品七品不得过百疋皆充所嫁女之资装等用其夫家不得受陪门之财【上】
　　赐绢二百太宗太和六年赐故卫国公李靖五代孙前鳯翔司録叅军彦芳绢二百疋衣笏一副并还先奏高祖太宗书诏及官诰衣物等【上】
　　萧然委赐宰相李愚绢百疋钱百缗铺陈物一十三件时愚病上令中使宣问愚所居寝室萧然四壁卧弊擅而已中使具言其事上曰嘻宰相月俸钱几何而委顿如此故有是赐【后唐史】
　　藏绢还主惠帝于邺与成都王还洛阳出城仓卒上下无持资食之调道中有駈羊二百余口者便勒将至洛得以为粮至洛卢志啓以有藏绢倍还羊主【四王起事】剪断复连永嘉中有天竺胡人能取绢与人各执一头剪断之已而取两叚合持之则复还连绵可练无异故体也【搜神记】
　　织裙赠离清河崔基寓居清州朱氏女姿容絶伦崔倾怀招贤纳女为妾后三更中忽闻扣门外崔披衣出迎女两泪呜咽云适得暴疾防亡忭爱永夺悲不自胜女于怀中抽两疋绢与崔曰近自织此绢欲为君作裙衫未得裁缝今以赠离崔以锦八尺答之女取镜曰以此絶矣言毕豁然而防至旦告其家女父曰女昨夜忘然心痛夜亡崔曰吾家绢帛无零失耶答云此女旧之余两疋绢在箱中女亡之始妇出绢欲裁为送终衣转盻失之崔因此具説事状【述异记】
　　掠绢呼取范郤字孝悌少时曽省外家逢掠者駈其牛取衣服去郤还车知贼不得席后三疋绢乃追呼令取之贼知长者悉还所取而辞谢焉【先贤行状】
　　附绢擅去王经字彦律初为江夏太守大将军曹爽附绢二十疋令交市于吴经不发书弃官归母问归状经以实对母以经典兵马而擅去对送吏杖经五十爽闻不复罪经【世语】
　　车裂笑受范宣年八岁后园挑菜误伤指大啼人问痛耶答曰非为痛也但身体髪肤不敢毁伤是以啼耳宣洁行亷约韩豫章遗绢百疋终不肯受后韩与范同车就车裂二丈韩云宁可使妇无裩也范笑而受之【上】织绢偿价董永父终贫不遂葬以身质钱一万既葬就后逢一女子求与永为妻云能织绢永诣主人主人令织一旬三百疋债足女辞之曰我天之织女也帝见君孝使我偿耳因遂不见【孝子传】
　　鬻不易价赵柔有人遗柔铧数百枚者柔与子善明鬻之市有人从柔买素绢二十疋有商人知贱与柔三十疋善明欲取之曰与人交易一言便定岂可以利动心遂与之缙绅之流闻而敬服【后魏书】
　　善政赐绢陆馥为相州刺史发奸摘伏事无不验百姓以为神明无敢刼盗者在州七年家至贫约徴为散骑常侍百姓乞留馥千余人献文不许谓羣臣曰馥之善政虽古人何以加之赐绢五百疋【上】
　　奉绢千余李元忠去任归李鱼出孝庄时盗贼防起清河有五百人西戎还经南赵郡以路便共投元忠奉绢千余疋元忠唯受一疋杀五年以食之遣奴为道曰若逢贼便道李元忠遣如言贼皆舍避【上】
　　鬼着绢巾吴先主病遣人于门观不祥巫啓见一鬼着绢巾似是大臣将相其夜先主梦见鲁肃来入衣巾如之也【搜神记】
　　缣
　　缣缣并丝也【説文】缣兼也其丝细防兼于绢染五色细且致不漏水也【释名】
　　遗缣不受张涣少大志节量卓慕之使其兄遗缣百疋涣恶卓为人絶而不受【续汉书】
　　出自机杼王丹资性方洁疾恶豪强时河南太守同郡陈遵关西之大侠也其友人丧亲遵为防丧事助甚丰丹乃怀缣一疋陈之于主人前曰如丹此缣出自机杼遵闻而有惭色【东观汉书】
　　交道之难王丹子有同门生丧亲家在中山白丹欲往奔慰结侣将行丹怒而挞之令寄缣以祠焉或问其故丹曰交道之难未易言也【上】
　　掠缣追遗戴封常遇贼财物悉被掠夺唯余缣七疋贼不知处封乃追以与之曰知诸君乏故送相遗贼惊曰此贤人也尽还其器物后举孝亷【上】
　　愁妻致缣期门郎程伟妻能通神变化伟当从出无衣甚愁妻即为致衣缣得以为衣【上】
　　饷缣不受孙元济初为钱唐令御繁以简狱无系囚及去官百姓以谦在职不受饷遗追载缣帛以送谦辞不受【南史】
　　妄语谢缣何逺轻财好义周人之急言不虚妄盖天性也每戯语人曰卿能得我一妄语则谢卿以一缣众共伺之不能记也【梁书】










　　天中记卷四十九
<子部,类书类,天中记>
　　钦定四库全书
　　天中记卷五十
　　明　陈耀文　撰
　　罗
　　文防罗文罗防也防簁也麄可以簁物也【释文】
　　纎罗周成王五年因只国献女工一人善于工巧体貎轻洁被纎罗杂绣之衣【拾遗记】
　　金简黄庭为不死之道受者先斋九日然后受之结盟立誓期以勿渫古者盟以云之锦九十疋金简鳯文罗四十疋【黄庭经】
　　罗縠荆轲左手把秦王防右手椹其胷秦王曰今日之事从子计耳乞听琴声而死召姬人鼓琴琴曰罗縠单衣可裂而絶八尺屏风可超而越尘卢之劔可负而伏秦王乃奋地而起遂杀轲【燕丹子】
　　荐地帝以七月七日扫除宫掖之内设大床于殿上以紫罗荐地燔百和香燃九防灯以待西王母【汉武内传】蝶蛱罗汉武时西域献蝶蛱罗日本国贡麒麟锦金花人眼目
　　紫罗面衣赵飞鷰为皇后女弟在昭殿遗书曰今日嘉辰贵膺洪册上襚三十条以陈踊跃之心金花紫罗面衣织成襦罗帷罗罗帐罗【西京杂记】
　　三代服冯房父子兄弟三代为侍中并带青紫罗绮罗縠为幔呉王孙权居昭阳宫赵夫人乃织罗縠累月而成裁之为幔内外视之飘飘如烟气轻动而房内自凉【拾遗记】
　　绫罗袴武帝尝降王武子供馔悉用琉璃器婢子百余人皆绫罗袴以手擎饮食【世説】
　　紫罗囊谢好带紫罗香囊叔父安恶之不欲伤其意因睹而焚之遂絶【晋书】
　　綘罗张仲舒为司空广陵城北元嘉年七月中輙见门侧有赤气赫然后空中忽绛罗于其庭内广七八分长五六寸皆以笺纸继之广长亦与罗等纷纷甚张恶而焚之犹有数片府州多相传示张经宿病而死【异苑】
　　绮
　　文缯鬰金流黄綦绮【广雅】绮文缯也【説文】
　　经纬纵横绮欹也其文欹邪不顺经纬之纵横也有杯文形似杯也有长命其防色相间皆横也幅言长命者服之使人命长本造者之意也有棋文者方文如棋也【释名】
　　识襦班伯侍讲金华殿在识襦纨之问非其好也【汉书】袍麄为绮马后袍极麄防诸主朝望见反以为绮后曰此缯染色好故冝用之【东观汉记】
　　白石绮初洛中名服有白石绮识者尤之曰石非缯防之称【于宝晋纪】
　　绮纨之士余兼虎贲中郎将寓直散骑之省珥蝉冕袭绮纨之士此马游处【潘岳秋兴赋序】
　　紫绮缃绮为下裳紫绮为上襦【古诗】
　　绫
