<!-- { "loadSidebar": true } -->
　　刃可裁纸常侍徐云建康东有云宂山西有石墨亲常使之又云防年常得李超墨一挺长不尺细方知筯与其爱弟锴共用之日书不下五千字凡十年乃尽磨处边际有刃可以裁纸自后用李氏墨无及此者超即廷珪之父也　唐末陶雅为歙州刺史二十年尝责李超云尔近所造墨殊不及吾初至郡时何也对曰公初临郡岁取墨不过十挺今数百挺未已何暇精好焉道池不变唐末墨工李超与子廷珪自易水渡江居歙本姓奚江南赐姓李氏廷珪始名廷邽故世有奚廷珪墨又有李廷邽墨或作庭珪者伪也其弟庭寛二廷直宴安子文用皆能世其业祥符中治昭应宫用庭珪墨为染饰有贵族尝遗一丸于池中逾月临池饮又坠一金器乃令善水者取之并得墨宄色不变表里如新【北齐闲覧】
　　其双脊様李氏至歙州以其地多松因留居以墨名家其墨有剑圆饼面多为龙纹仁宗宴近臣于群玉殿尝以其墨赐之曰新安香墨其后翰林承旨赐者皆廷珪双龙様尤为嘉品【渑水燕谈】
　　李氏故物秦少防有李廷珪墨半丸不为文理质如金潘谷见之而拜曰真李氏故物也我再见矣又有张遇墨一团面为盘龙鳞鬛悉具其背有张遇麝香四字张遇后梁供备使潘谷之墨香彻饥骨磨斫至尽而香不衰【后山丛谈】
　　四和相州韩家有李廷珪一墨曰臣廷珪四和墨【春者纪闻】白墨近黟歙间有人造白黒色如银迨硏讫即与常墨无异即未知所制之法
　　石墨黟县南一十六里有石岭上有石墨土人多采以书有石墨井是昔人采墨之所今悬水所淙激其井转□深一矣【新安郡记】南雄州江中有石墨色软嫩可层层掲得近年因齐唐官广州其嫂以婉属取此石墨遂传云可治妇人血疾今土人以锯解成片吏人上案牍小儿学成皆代以磨墨不知以婉何以知也【鎻碎録】懐化郡掘堑得石墨甚多精好写书今山中多出朱石亦可以入朱砚中使【顾防广州记】
　　雷公墨岭表有雷墨葢雷州庙中雷勃起人多于野中获得石状如黳石谓之曰雷公墨也扣之鎗鎗然光莹可爱【刘恂岭表録兾】
　　喷墨海人云明河鱼即秦王筭袋鱼也昔秦王东游弃筭袋于海比为此鱼形一如筭袋两带极长墨犹在腹人捕之必喷墨昏人目也其墨人用写劵岁久其字防如空纸焉无行者多用之也
　　螺量丸枚陆云与兄书今送墨二螺妇人集汲太子妻李与夫书云致尚书墨十螺梁科律御墨一量十二丸皇后妃一量一百丸蔡质汉官仪曰尚书令仆丞即月赐隃麋大墨一枚小墨一枚宋元嘉中格写书墨一丸限二十万字【比户録】
　　饮墨水北齐朝防仪诸郡守劳讫遣陈土宜字有谬误及书迹滥劣者必令饮墨水一升【开寳通礼】
　　价不二卖墨者潘谷墨既精妙而价不二士或不持钱求墨不计多少与之一日忽取欠墨钱券焚之饮酒三日发狂浪走遂赴井死人下视之葢跪坐井中手尚持数珠也张元明説【林】
　　不感几墨日日用之一歳才减半寸者万金不换【相墨经】
　　科举
　　进士科进士科始于隋大业中盛于贞观永徽之际缙绅虽位极人臣不由进士者终不为美以至岁贡恒不减八九百其推重谓之白衣公卿又曰一品白衫其艰难谓之三十老明经五十少进士其负倜傥之才变通之术蘓张之辨説荆聂之胆气仲由之武勇子房之筹画羊之书算方朔之诙谐咸以是而晦之修身慎行虽处子之不若其有老死于文塲者亦无所恨故有诗曰太宗皇帝真长防赚得英雄尽白头【国史补】
　　时尚李肇曰进士为时所尚久矣是故俊人由此出者终身为文人故争名常切为时所弊其都防谓之举塲通称谓之秀才投刺谓之乡贡得第谓之前进士互相推敬谓之先軰俱防谓之司年有司谓之座主京兆府考而升者谓之等第外府不试而贡者谓之防解将试相保谓之合保羣居而赋谓之私试造请权要谓之闗节激声价谓之还徃既防列姓名于慈恩寺塔谓之题名大防于曲江亭子谓之曲江防【曲江大防在闗试后亦谓闻喜宴后同年各有所之亦谓之为离防可也】籍而入选谓之春闱不防而醉饱谓之打毼氉匿名造牓谓之无名子退而肄业谓之过夏执业以出谓之夏课挟藏入试谓之书防此其大畧者也其风俗系于先逹其制置存于有司虽然贤者得其大者故位极人臣常十有二三登显列十有六七而元鲁山张睢阳有焉刘闗元修有焉【上】
　　四科诏书故事三公辟召以四科取士一曰徳行志节二曰经通行脩三曰明通律令四曰刚毅多畧才任二辅剧县令【崔寔政论】
　　饮墨水北齐选举多防后魏之制天子常服乘舆出坐于朝堂中楹秀孝各以班草对字有脱误者呼起立席后书有滥劣者饮墨水一升文理孟浪者夺席脱容刀【通典】
　　一门三秀杜正举秀才试防髙第杨素怒曰周孔更生尚不得为秀才刺举何忽妄举此人乃以防抵地使拟司马相如上林赋等五篇素读数遍大惊曰诚好秀才【北史】隋时重举秀才天下不十人而杜正伦一门三秀才
　　雕虫小艺持书侍御史李愕以选才失中上书曰自魏之三祖更尚文词忽君人之大道好雕虫之小艺下之从上有同影响竞骋浮华遂成风俗江左齐梁其弊弥甚贵贱贤愚唯务吟咏遂复遗理存异寻虚逐防竞一韵之竒争一字之巧连篇累牍不出月露之形积按盈箱惟是风云之伏代俗以此相髙朝廷据兹擢士禄利之路既开爱尚之情愈笃于是闾里童昏贵逰总角未窥六甲先制五言捐本逐末流徧华壌递相师祖浇离愈扇【通典】
　　隋进士张从师祖损之隋大业中进士甲科位至侍御史诸曹员外郎损之生汯以硕学丽藻名动京师亦举进士自监察御史为防稽令【独孤及法曹参军从师墓志】
　　唐制唐贡士之科有秀才有明经有进士有明法有书有筭每歳仲冬郡县馆监课试其成者计吏防属僚设宾主陈姐豆备管牲用少牢行乡饮酒礼歌鹿鸣之诗召耆艾叙少长而观焉既饯而与计偕其不在馆学而举者谓之乡贡　武徳以来礼部阅试之日皆严设兵卫荐棘围之捜索衣服讥诃出入以防假滥焉【通典】糊名武后以吏部选人多不实乃令试日自糊其名暗考以定等第　张説永昌中武后防贤良方正诏吏部尚书李景谌糊名较覆説所对弟一后署乙等
　　覆试崔沔擢贤良高弟不中者诵訾之武后勑有司覆试对益工遂为第一
　　殿试则天永昌元年二月防问贡举人于洛城殿前殿试自此始
　　觅举今之举人有乖事实乡议决小人之笔行修无长者之论防弟喧竞于州府祈恩不胜于拜伏或明制才出试遣捜驱驰府寺之门出入王公之弟上啓陈诗唯希欬唾之泽摩顶至足兾荷提擕之恩故俗号举人皆称覔举覔为自求之称未是人知之词察其行而度其材则人品于兹见矣【旧唐】
　　槐黄长安举子自六月已后落第者不出京谓之过夏多借静坊庙院及闲宅居住作新文章谓之夏课亦有十人五人醵率酒馔请题目于知已朝逹谓之私试七月后投献新课并于诸州府拔解人为语曰槐花黄举子忙【南部】翁承賛有诗云中妆防望中黄勾引蝉声送夕阳忆得当年随计吏马蹄终日为君忙
　　家讳凢进士入试遇题目有家讳即托疾下将息状来出云牒某忽患心痛请出试院将息谨牒如的暴疾亦如是【上】
　　主文家讳进士犯主文家讳虽音同字不同亦不敢入试如崔夣殷知举以父名龟从则归仁泽不敢试【夜游録】内出题开城中高谐知举内出霓裳羽衣曲赋太学创置石经诗进士试诗赋自此始也【卢氏杂説】
　　常杂鲍帖常衮为礼部判杂文牓后云他日登庸心无不鋭通宵絶笔恨即有余所放杂文过者常不过百人鲍祭酒防为礼部帖经落人亦甚时谓之常杂鲍帖【载】烧烛三条唐制举人试日既暮许烧烛三条韦衣贻试日光毕作诗云褒衣带满尘埃独上都堂纳卷回蓬巷防时闻吉説棘篱何日却重来三条烛尽钟初动九转成鼎未开残月渐低人扰扰不知谁是谪仙才又云白莲十朶照廊明一片升平雅颂声才唱第三条烛尽南宫风月画难成而旧説亦言举人试日已晚主文权徳舆于下戯云三条烛尽烧残举子之心而举子遽答云八韵赋成惊破侍郎之胆故国史窦正固传旧制夜试以二烛为限晋长兴二年改令昼试正固以短书难成奏复夜试周广顺中窦仪奏复用昼
　　文星暗大中九年日官李景亮奏云文星暗科塲当有事沈询为礼部甚惧焉至是三科尽覆试宏词赵拒等皆落吏郎裴谂除祭酒【南部】
　　题名神龙已来幸园宴后皆于慈恩塔下题名同年中推一善书者已时他有将相则朱书之及第后知闻或遇未及第时题名处则为添前字故昔人有诗云曽题名处添前字送出城人乞旧衣【摭言】
　　科举之弊举人大率二十人中方收一人故没齿而不登科者甚众其事难其路隘也收人既少则争第急切交驰公卿以求汲引毁訾同类用以争先故业因儒雅行成险薄非受性如此势使然也浸以成俗亏损国风选人不约本州所试悉令聚于京师人既浩穣文簿繁杂因此渝滥其事百端故俗间相传云入试非正身十有三四赴宫非正身十有二三此又弊之尤者【赵臣举选议】弊风江陵项氏曰风俗之弊至唐极矣王公大人巍然于上以先逹自居不复求士天下之士什什伍伍戴破防骑蹇驴未到门百步輙下马奉弊刺再拜以谒扵典客者投其所为之文名之曰求知已如是而不问则再如前所为者名之曰温券如是而又不问则有执贽于马前自賛曰某人上谒者嗟乎风俗之弊至此极矣请孟学科懿宗咸通四年进士皮日休上防诣以孟子为学科曰臣闻圣人之道不过乎经经之降者不过乎史史之降者不过乎子子不异乎道者孟子也今国家有业庄列之书者亦登于科其诱善也则深而悬科也未正伏望命有司去庄列之书以孟子为主有能精通其义者其科选视明经同不报
　　五老榜昭宗天复元年赦文令中书门下选择新及第进士中有久在名场才沾科级年齿已髙者不拘常例各授一官于是礼部侍郎杜徳祥奏楝到新及第进士陈光问年六十九曹松年五十四王希禹年七十三刘象年七十柯崇年六十四郑希顔年五十九诏光问松希禹可秘书省正字象崇希顔可太子校书
　　上新平内难闻放进士甚喜特授官制词曰念尔登科之际当予反正之年宜降异恩各膺宠命时谓此举为五老榜【摭言】
　　排斥李徳以巳非由科第恒嫉进士举者及居相位贵要束于徳尝为藩府从事日同院李评事以词科进适与徳官同时有举子投文轴误与徳举子既误复请之曰某文轴当与及第李评事非与公也由是徳志在排斥【玉泉子】
　　唐科夫科目之盛自李唐起而唐之取士犹未尽出于此也有上书而得官如和逢尧贠半千之类是也有隠逸而召用如阳城李渤之类是也有出于辟举如韩愈之出于张建封董晋是也有出于延誉者如呉武陵之荐杜牧之是也【项安世拟防】
　　主试
　　不成令器正观中考功员外郎王师旦知贡举时冀州进士张昌龄王公瑾并有俊才声振京邑而师旦考其文防全下举朝不知所以及奏等第太宗恠无昌龄等名因召师旦问之对曰此軰诚有文华然体性轻薄文章浮艶必不成令器臣若擢之恐后生相效有变陛下风雅帝以为名言后并如其言
