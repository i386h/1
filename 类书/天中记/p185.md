<!-- { "loadSidebar": true } -->
　　彭侯孙权时陆敬叔为建安郡太守使人伐大樟树不数斧忽有血出至树断有物人头狗身从树中出敬叔曰此名彭侯可烹食之白泽图曰木之精名彭侯状如黑狗无尾可烹食之【上】
　　比子产张华强记黙识四海之内若指诸掌武帝尝问汉宫室制度及建章千门万户华应对如流听者忘倦画地成图左右属目帝甚异之时人比之子产【晋书】铜盘鸣中朝时有人蓄铜澡盘晨夕恒鸣如人扣以白张华华曰此盘与洛钟宫商相谐宫中朝暮撞故声相应可鑢令轻则韵乖鸣自止也依言即不复鸣【小説】仙馆玉浆嵩髙山北有大穴莫测其深浅百姓嵗时每游观其上以为尝有一人误坠穴中同辈冀其傥不死投食于穴堕者得之为粮乃縁穴而行计可十许日忽见明旷有草屋一区二人对坐围棋下有一杯饮坠者告以饥渴棋者曰可饮此坠者饮之气力十倍棋者曰汝欲停此否坠者不愿愿停棋者曰汝从西行数十步有一井其中多怪物慎勿畏但投身入井当得出若饥即可取井中物食之坠者如其言井多蛟龙然见坠者辄避其路坠者縁井而行井中有物若青泥坠者食之了不复饥可半年许乃出蜀中因归洛下问张华华曰此仙馆所饮者玉浆所食者龙之骨髓也【殷芸小説】
　　博物志张华读三十车书造博物志四百卷奏于武帝帝以为繁令芟截浮疑分为十卷即于御前赐于阗青铁砚辽西国麟角笔南越侧理纸万畨帝常以博物志十卷置于函中暇中览焉【拾遗记殷文圭啓注】
　　显陵防文时有人于嵩髙下得简一枚上两行科斗书传以相示莫有知者司空张华以问束晳晳曰此汉明帝显节陵中防文也检验果然时人服其博识【晋书】狄泉董养字仲道太始初到洛下不干禄求荣永嘉中洛城东北角步广里中地陷中有二鹅出焉苍者飞去白者不能飞问之博识者不能知养闻叹曰昔周时所盟防狄泉即此地也今有二鹅苍者胡象后胡当入洛白者不能飞此国讳也【王隠晋书】
　　烧辖拟镜王献失镜镜在罂中罂中才数寸而镜尺余以问郭璞曰此乃邪魅所为使烧车辖以拟镜镜即出焉【捜神记】
　　鼎斛符坚时蓝田县得一大鼎容二十七斛邉有篆铭人莫能识乃以示释道安安云此古篆书云鲁襄公所铸乃写为文又有人持一铜斛于市卖之其形正圆下向为斗横梁昂者为升斗者为合梁一头为龠龠同黄钟容半合邉有篆铭坚以问安安云此王莽自言出自舜皇龙戊辰改正即真以同律量布之四方欲小大器均令天下取平焉其多闻广识如此故京兆为之语曰学不师安义不中难【髙僧传】
　　威斗何承天博览古今为一时所重张永尝开武湖适古冡得一铜斗有柄文帝访朝士承天曰此亡新威斗也王莽三公亡皆赐之一在冡外一在冡内三台居江左者惟甄邯为大司徒必邯之墓时帝每有疑议必先访之使命相望于道【宋书】王莽四年八月亲之南郊铸作威斗威斗者以五石铜为之若北斗
　　服匿陆澄领国子祭酒竟陵王子良得古器方腹而底平可将七八升以问澄澄曰此名服匿单于以与苏武子良后详视器底髣髴有字可识如澄所言【南齐书】大力王摛少以博学知名王俭尝使宾客事多者赏之探索皆穷唯庐江何宪为胜乃赏以五色簟白团扇宪坐簟执扇意气甚得摛后至仆射以所示摛语之曰卿能夺之不摛操笔便成事既奥僻辞亦华美举坐击赏俭命左右抽宪簟摛手自掣取扇登车而去俭笑曰所谓大力者负之而趋
　　焦明建武三年大鸟集东阳郡太守沈约表云鸟身备五采赤色居多案乐纬叶图征云焦明鸟质赤至则水之感也【南齐志】
　　錞于或自蜀得古礼器人莫能识斛斯征曰此錞于也遂依于寳周礼注为芒筒将之其声极清众乃叹服【南史】砭石王僧孺多识古事侍郎金元起欲注素问访以砭石僧孺曰古人常以石为针必不用铁説文有此砭字许慎云以石刺病也东山经髙氏之山多针石郭璞云为砭石春秋美疢不如恶石服子慎注云石砭石也季世无复佳石故以铁代之耳【南史】
　　周谱王僧孺被敕撰谱访刘杳血脉所因杳云桓谭新论云太史三世表旁行邪上并效周谱以此而推当起周代僧孺叹曰可谓得所未闻【梁书】
　　牺樽刘杳字士深少好学博综羣书沈约任昉以下每有遗忘皆访问焉尝于约坐语及宗庙牺尊约云郑荅张逸谓为画凤皇尾娑娑然今无复此器则不依古杳曰此言未必可按古者樽彛皆刻木为鸟兽凿顶及背以出内酒顷魏世鲁郡地中得齐大夫子尾送女器有牺樽作牺牛形晋永嘉贼曹嶷于青州发齐景公又得此二樽形亦为牛象二处皆古之遗器知非虚也约大以为然【上】
　　紫荷橐周舍问刘杳尚书官着紫荷橐相云挈囊竟何所出荅曰张安世曰持橐簮笔事孝武皇帝数十年韦昭张晏注并云橐囊也近臣簮笔以待顾问范岫撰字书音训又访杳焉其博识强记皆此类也【上】赵充国车骑将军张安世始尝不快上上欲诛之充国以为安世本持橐簮笔事孝武数十年见谓忠谨按此安国非张汤子安国也云安国误而梁书南史俱不为改正
　　罨盖天监五年丹阳山南得瓦物髙九尺鋭下平盖如合焉中得剑一瓷具数十余人莫识沈约云此东夷罨盖也葬则用之代棺此制度卑小则随当时矣东夷死则坐葬之武帝服其博识语在江左杂事【史系】
　　学府傅昭以书记为乐虽老不衰博极古今尤善人物魏晋以来官宦簿代姻通内外举而诵之无所遗失世称为学府【南史】
　　防事刘峻字孝标博极羣书安成王秀雅重之秀迁荆州引为户曹防军给其书籍使撰类苑未及成武帝每集文士防经史事范云沈约之徒皆引短推长帝乃悦曽防锦被事咸言已罄帝试问刘峻峻时贫于冗散忽请纸笔疏十余事坐客皆惊帝不觉失色自是亦不复引见及峻类苑成帝即命诸学士撰华林编畧以髙之竟不见用【上】
　　百六公张绾防子也字孝卿少与兄纉齐名湘东王绎尝以百事绾对阙其六号百六公【上】
　　凉州蓄饶魏崔浩博览经史无不该尽帝将讨河西王李顺以其地无水草军难久停浩曰汉地理志称凉州之蓄为天下饶若无水草何以蓄牧后果如浩言【本】石经王肃之奔魏也孝文雅相器重朝野属目刘芳未及相见尝宴羣臣于华林肃语次云古者唯妇人有笄男子则无笄芳曰推经理正文古者男子妇人俱有笄肃曰丧服称男子免而妇人髽男子冠而妇人笄如此则男子不应有笄芳曰此専谓凶事也礼初遭丧男子免时则妇人髽男子冠时则妇人笄言俱时变男子妇人免髽冠笄之不同也又冠尊故夺其笄且互言也非谓男子无笄又礼内则称子事父母鸡初鸣栉纚笄总以兹而言男子有笄明矣髙祖称善者久之肃亦以芳言为然曰此非刘石经耶昔汉世造三字石经于太学学者文字不正多往质焉芳析义明辩疑者皆往询访故时人号为刘石经【北史】陆乂于五经最精馆中谓之石经人为之语曰五经无对有陆乂【上】
　　着脚御览顾野王字休伦仕陈武帝为门下侍郎博综羣书广捜经籍撰梁瑞应图七十卷御览三百六十卷官人各念一卷常随驾行内人谓之着脚御览【陆广防呉地记】玉人崔大业四年从驾汾阳宫次河阳镇蓝田令王昙于蓝田山得一玉人长三尺四寸着大领衣冠帻奏之诏问羣臣莫有识者荅曰汉文以前未有冠帻即是文帝以来所制作也臣见魏大司农卢元明撰嵩山庙记云有神人以玉为形像长数寸或出或隠出则令世延长伏惟陛下应天顺人定鼎嵩雒岳神自见臣敢称庆百官毕贺上大悦赐缣二百【隋隠逸传】
　　羊肠坂崔从驾登太行山诏问曰何处有羊肠坂对曰臣按汉书地理志上党壶闗县有羊肠坂帝曰不是又荅曰臣按皇甫士安撰地书云太原北九十里有羊肠坂帝曰是也因问牛姚祖濬所谓问一知二【上】
　　行秘书唐太宗令虞世南写列女屛风已装未及求本乃暗书之一字无失【国史纂异】太宗尝出行有司请载副书以从帝曰不须虞世南在此行秘书也【隋唐嘉话】
　　佛齿贞观中有婆罗门僧言得佛齿所系前无坚物于是士女奔凑其集如市傅奕方卧病闻之谓其子曰非佛齿吾闻金刚石至坚物莫能敌唯羚羊角破之汝可往试焉僧缄縢甚严固封良久乃得见出角叩之应手而碎观者乃止今理珠玉者用云【国史纂异】
　　肉谱秦王府仓曹李守素尤精谱学人号为肉谱许敬宗谓虞秘书世南曰昔任彦升善谈经籍时称为五经笥宜改仓曹为人物志【隋唐嘉话】
　　无脂羊太宗问光禄寺卿韦某须无脂肥羊肉充药韦不知所从出乃就侍中郝处俊宅问之俊曰上好生必不为此事乃进状自奏其无脂肥羊肉须五十口肥羊一对前杀之其羊怖惧破脂并入肉中取最后一羊则极肥而无脂也上不忍为乃止当时服处俊之博识也【佥载】
　　药金孟诜平昌人也父跃明经擢第拜学官诜少敏悟博学多竒举无与比凤阁侍郎刘祎之卧疾诜问之曰留饭以金椀贮酪诜视之惊曰此药金非石中所出者祎之曰主上见赐当非假金诜曰药金仙方所资不为假也祎之曰何以知之诜曰药金烧之其上有五色气出烧之果然祎之以闻则天以其近臣不当傍稽异术左授台州司马
　　阁壁残记蒋乂字徳源七嵗时诵庾信哀江南赋数遍而成诵在口以聪悟强力闻于亲党徳宗尝登凌烟阁见左壁頽剥上有残缺文记毎行可辨三五字命録之以问宰臣宰臣遽受宣无以对即令召乂至对曰此圣厯中侍臣图賛也即于御前口诵以补其缺不失一字上叹曰虞世南暗写列女无以加也【旧唐】
　　息壤元和初裴镇荆掘地六尺得一石规模楼橹悉仿荆城其中空径六尺八寸甚工致命徙之藩篱间是春淫四月不止潦涨莫遏人抱为鱼之忧防欧献乗居楚山驰问之对以事迫凿石弗及令陶范为江陵城内广六尺八寸楼堞门阈无少差于南门外八十步掘深六尺埋之当止始惊叹昔人所填从之既瘗祭之夕复隆起献乃洛中道士博学多闻【金石録江陵志】息壤记云禹堙洪水兹有海眼泛滥无恒禹乃镌石造龙之宫室寘于穴中以塞其水脉【玉堂闲话】
　　禁物李师古治山亭掘得一物类铁斧时李章武游东平师古示之武惊曰此禁物也可饮血三斗验之而信【酉阳】
　　华夷图贾耽好地理学四方之使及使畨地来者皆与之坐问其土地山川之所终始三十年所闻既备因撰海内华夷图以问其郡人皆得其实事无虚词【虞氏杂説】报时铁段成式词学博闻精通三教复强记每披阅文字虽千万言一览畧无遗漏尝于私地凿一池工人于土下获铁一片怪其异质遂求献成式命尺周而量之笑而不言乃特静一室悬铁其室中之北壁已而泥户但开一牖方才数寸亦缄鐍之时与近亲辟牖窥之则有金书两字以报十二时也其博识如此【南楚新闻】
　　地囊梁大彭郡郡王刘知俊镇同州日因筑营墙掘得一物重八十余斤状若油囊召宾幕将校问之或曰地囊或曰飞防或曰金神七煞独留源曰此是寃气所结也古来囹圄之地或有焉昔王世充据洛阳脩河南府狱亦获此物而逺祖记之乃寃死囚人精爽入地聚为此物经百万年凝结不散源闻酒能忘忧请奠以醇醪或可消释耳然此物之出亦非吉徴也知俊命具酒馔祝酹复瘗之寻有拔城背主奔秦之事乃验之矣秦李茂贞也【鉴戒録外史祷祝】
