<!-- { "loadSidebar": true } -->
　　五行之精天宫五兽中有大角轩辕麒麟之信凡麟生于火游于土故脩其母致其子五行之精也视明礼脩则麒麟臻【蔡邕月令】四灵之首麟鳯龟龙谓之四灵麟以为畜则兽不狘【礼运】景星防彩星防为麟【保干图】
　　机星得机星得则麒麟生万人夀【春秋运斗枢】
　　仁兽麒麟者仁兽也牡曰麒牝曰麟不刳胎剖卵则至麕身而牛尾狼项而一角黄色而马足含仁而戴义音中钟吕步中规矩不践生虫不折生草不食不义不饮洿池不入坑穽不行罗网明王动静有仪则见牡鸣曰逝圣牝鸣曰归和春鸣曰扶幼夏鸣曰养绥【宋符瑞志】□□狼题肉角【博雅】择土而后践位平然后处不羣居不旅行纷兮其有质文也幽闲则循循如也动则有容仪【説苑】嘉祥麟王者嘉祥也食嘉禾之实饮珠玉之英【瑞应图】一角麟一角明海内共一主也王者不刳胎不剖卵则出于郊【春秋感精符】一角兽者六合同归则至【瑞应图】麟有角示有武有肉示不用【正义】
　　好生古之王者其政好生恶杀麒麟在郊野【孙卿子】恩至虫羽则麒麟至张网焚林则麒麟去【春秋繁露】
　　在囿黄帝时麒麟在囿【中候】黄帝之世以麟为畜【三五世纪】游田尧时麒麟在郊薮【唐传】唐虞之世麟鳯游于田【孔丛子】步庭禹时鳯凰栖于木麒麟步于庭【吴越春秋】
　　游成王时麒麟游苑【宋志】
　　木精苍之灭也麟不荣也麟木精也宋均曰麟木精生水故曰隂木气好土土黄木青故麟色青黄不荣谓见絏也【孔演图】
　　走宗麟叔孙氏之车子曰鉏商樵于野而获麟焉众莫之识以为不祥弃之五父之衢冉有告夫子曰麕身而肉角岂天之妖乎夫子曰今何在吾将观焉遂徃谓其御高柴曰若求之言必其麟乎到视之果信言偃问曰飞者宗鳯走者宗麟为其难致也敢问今见其谁应之子曰天子布德将致太平则麟鳯龟龙先为之兆今宗周将灭天下无主孰为来哉遂泣曰予之于人犹麟之于兽也麟出而死吾道穷矣乃歌曰唐虞世兮麟鳯游今非其时吾何求麟兮麟兮我心忧【孔丛子】子贡问曰夫子何泣尔麟之至为明王也出非其时而见害吾是以伤焉【家语】何敞云鸜鹆来巢昭公有干侯之戹西狩获麟孔子有两楹之殡【后本传】
　　五蹄终军从武帝幸雍祀五畤获白麟一角而五蹄时又得竒木其枝旁出辄复合于木上上异此二物博谋羣臣军上对曰野兽并角明同本也众枝内附示无外也殆将有觧编髪削左袵习冠要衣裳而至化者焉对奏上甚异之由是改元为元狩后数月越地及匃奴诸王有率众来降者时皆以军言为中【本传】元狩元年行幸雍获白麟作白麟之歌曰朝陇首览西垠雷电燎获白麟爰五趾显黄德【礼乐志】
　　九眞竒兽宣帝时神爵元年诏曰乃元康四年九真献竒兽晋灼曰汉注驹形麟色牛角仁而爱人西都赋九眞之麟
　　如麟昔人未见麟问尝见者曰麟何类乎曰麟如麟也问者曰若吾尝见麟则不问子矣而云麟如麟寜可解哉见者曰麟麕身牛尾鹿蹄马背问者霍解【牟子理惑论】寿抱朴子曰麟寿三千嵗广雅曰寿一千嵗
　　灵兽李巡曰麟瑞应兽名孙炎曰灵兽也论衡曰太平之瑞也
　　兽圣夫鳯凰鸟之圣者也麒麟兽之圣者也五帝三王臯陶孔子人之圣也十二圣相各不同而欲以麞戴角则谓之麒麟相与鳯凰象合者谓鳯凰如何【论衡讲瑞】避害儒者説鳯凰麒麟仁圣禽也思虑深避害逺中国有道则来无道则隐夫孔子见麟而自泣者据其见得而死也使麟有知为圣王来时无圣王何为来哉思虑深避害逺何故为鲁所获杀乎【上指瑞】
　　不为瑞嗟乎鉏商一获而周室衰孝武一获而汉祚微章帝何人而元和二三年间郡国上麟者五十一安帝延光亦且三见孝献延康之元一年之间至十献于郡国石季龙开华林郡国上送苍麟二八爰俾张司虞调之以驾芝盖晋宋以降无代无有而孟蜀之邦乃至多于大彘不知果何物耶【路史】
　　禽不祥神龙见丧风云之象也鳯凰来失尊戴之象也麒麟出亡国土之象也观我之义禽必不义也以彼为祥禽必不祥也【谭子化书】
　　五灵援神契曰德至鸟兽则麒麟臻是非有明王则五灵不至也【谷梁防】哀十四年左传服防注云视明礼修而麟至思睿信立白虎扰言从义成则神龟在沼听聪知正而名山出龙貎恭体仁则鳯凰来仪【诗麟趾序】
　　驺虞
　　义兽驺虞义兽也白虎黒文不食生物王者有至信之德则应之【瑞应图】
　　珍兽林氏国有珍兽大似虎白质黒章尾长于身名曰驺虞
　　仁兽王者仁而不害则白虎见白虎者仁兽也虎而白色缟身如雪无杂色啸则风生【征祥记】
　　义兽白虎者义兽也一名驺虞王者德至禽兽泽洞幽防则见【瑞应图】
　　驺虞赎罪文王拘羑里散宜生取怪兽尾倍于身献纣以赎其身名曰驺虞【尚书大】纣囚文王闳夭之徒诣林氏国求得驺虞献之纣大悦乃释之
　　般般司马相如封禅书云囿驺虞之珍羣颂曰般般【汉作股】之兽乐我君囿白质黒章其仪可喜穆穆君子之态【史作能】盖闻其声今视其来
　　南郡获宣帝诏曰乃元康四年南郡获白虎威鳯为寳朕之不明震于珍物【汉纪】昔文王应九尾狐而东夷归周武王获白鱼而诸侯同心周公受秬鬯而鬼方臣宣王得白狼而夷狄宾今南郡获白虎亦偃武兴文之应也【四子讲德论】
　　虎导宋元嘉二十五年白虎见蜀郡二赤虎导前二十六年白虎见南琅邪半阳山二虎随从【符瑞志】
　　鹿随王蜀永平三年五月驺虞见璧山有二鹿随之【五代史】
　　角端
　　解四夷语角端日行万八千里又晓四夷之语圣王在位明通方外幽逺之事则奉书而至【宋符瑞志】
　　旄星之精元太祖提兵回回国与速不防追至印度国铁门闗侍卫见一兽高数百丈鹿形马尾緑毛而角能为人言谓之曰此非帝世界汝主宜早还左右皆震慑元主怪之以问耶律楚材对曰此兽名角端乃旄星之精也日行万八千里能解四夷语是恶杀之象今大军征西已四年盖上天恶杀遣之以告陛下也且此兽灵异如鬼神不可犯也愿承天心宥此数国人命元主即日班师【元史辍耕録癸辛杂志】
　　獬廌
　　性忠东北荒中有兽如牛一角毛青四足似熊见人鬭则触不直闻人论则咋不正名曰獬豸一名任法兽故立狱皆东北依所在也【神异经】张华曰今御史法冠曰獬豸
　　神遗獬廌似山牛一角古者决讼令触不直古者神人以廌遗黄帝帝曰何物何处曰食荐春夏处水泽秋冬处松栢【説文】御览引秋冬处竹箭松筠
　　毛为帐尧时有獬廌缉其尾为帝帐【田求子】
　　一角羊觟者一角之羊也性知有罪臯陶治狱其罪疑者令羊触之有罪则触无罪则不触斯盖天生一角圣兽助狱为騐故臯陶敬羊起坐事之【论衡】
　　不学武后时侍御史侯思止本卖饼人以罗告人授五品官高元礼呼为侯大曰上不次用人若言侯大不识字即奏云獬廌兽亦不识字而能触邪陛下用人安事识字无何后问思止以对后大悦【旧唐】
　　产神羊开元二十一年富平县产一角神羊肉角当顶白毛上捧识者以为獬豸【杂俎旧唐】
　　神羊獬廌神羊也【舆服志】
　　狮
　　日走五百里虓狮子也【説文】狻猊如虥猫食虎豹【尔雅】狻猊日走五百里郭璞曰狮子也【穆天子传】
　　毛羣之长狮子形似虎正黄有髯耏尾端茸毛大如斗铜头铁额钩爪锯牙弥耳跪足目光如电声吼如雷能食虎豹外国之产毛羣之长也【东观汉记】
　　似麟无角章帝章和元年安息国遣人献狮子形似麟而惟无角【后汉】
　　鸡犬无鸣吠后魏武帝伐冐顿经白狼逄狮子使人格之杀伤甚众王乃自率常从军数百击之狮子哮吼奋起左右咸惊王忽见一物从林中出如狸起上王军轭师子将至此兽便跳起上狮子头上即伏不敢起于是遂杀之得师子一还来至洛阳三千里鸡犬皆伏无鸣吠【博物志】
　　击象梁伯玉説沙门释僧吉云尝从天竺欲向大岭其间忽闻数十里外哮哮槛槛惊天怖地顷之但见百兽率走伏地欲絶而四巨象虓焉而至以鼻卷泥自厚涂数尺数数喷鼻隅立俄有狮子三头见于山下直搏四象崩血若滥泉巨树草偃【宋炳击象图序】
　　御象宋宗慤字元干随檀和之伐林邑入象浦林邑王范阳迈倾国来拒以具装被象前后无际慤曰吾闻狮子威服百兽乃制其形列阵以御象果惊奔众因溃散遂克林邑收其异寳杂物不可胜计【宋书】
　　伏熊元魏波斯国献狮子永安末始达京师庄帝谓侍中李或曰朕闻虎见狮子必防可覔试之于是诏近山郡县捕虎以进巩县山阳并进二虎一豹见狮子悉瞑目不敢仰视园中素有一盲熊性甚驯善帝令取试之虞人牵盲熊至闻狮子气惊怖跳踉曳锁而起帝大笑【伽蓝记】旧説狮子虎见之而伏豹见之而瞑罴见之而跃黄白狮梁武帝时波斯献生狮子帝问曰狮子有何色刘显曰黄狮子超不及白狮子超【南史】
　　画狮顾光寳能画建康陆溉患疟经年光寳诣之遂命笔以墨图一狮子谓溉曰此出手便灵异可于戸外牓之防诚祈祷溉如其言是夕中夜户外有窸之声良乆乃不闻明日所画狮子口中臆前有血淋漓及于戸外皆有防焉溉病遂愈时人异之【歴朝家怪録】蒲延昌者孟蜀广政中进画授翰林待诏时福感寺礼塔院僧模写宋展于防狮子于壁延昌一见曰但得其様未得其笔耳遂画狮子一图献于蜀王昭逺公有嬖妾患痁是日悬于卧内其疾顿减王乃召而问其神异延昌云宋展氏子防于金陵延祚寺佛殿之内画此二狮子患人因坐壁下或有愈者梁昭明太子偶患风恙御医无减吴兴太守张僧繇模此二狮子宻悬寝堂之内应夕而愈故题曰辟邪有此神验乆矣【益州名画録】
　　兽王蒲州沙门寳澄初于蒲坂普济寺创营大像百丈未成而卒道积修建十年雕装始就初积受请之夕夜梦崖傍见二狮子于大象侧连吐明珠相续不絶既寤惟曰兽王自在则见法流无滞寳珠自涌又喻财施不穷防运潜开功成斯去即命工匠图梦所见于弥勒大像前【防报记】
　　停献中宗时有大石国使请献狮子姚璹上疏谏曰狮子猛兽唯止食肉逺从碎叶以至神都肉既难得极为劳费陛下以百姓为心虑一物有失鹰犬不畜渔猎总停运不杀以阐大慈垂好生以敷至德凡在翾飞蠢动莫不感荷仁恩岂容自菲薄于身而厚资给于兽求之至理必不然乎疏奏遽停来使【旧唐】
　　狮子王客有问于浮休子曰来俊臣之徒何如对曰昔有狮子王于深山攫一豺将食之豺曰请为王送二鹿以自赎狮子王喜周年之后无可送者王曰汝杀众生亦已多今次到汝汝其图之豺黙无对遂齚杀之俊臣之辈何异豺也未几俊臣之徒皆遇祸【浮休子】
　　近井哮吼开元末西国献狮子至安西道中系于驿树近井狮子哮吼若不自安俄顷风雨大至有龙出井而去【国史补】
　　尾辟蝇蚋集贤校理张希复言旧有狮子尾拂夏月蝇蚋不敢集其上【酉阳杂俎】
　　吹毛元朝大防羣臣尽出诸兽于万嵗山若虎豹熊象之属一一置列讫然狮子至身才短小絶类人家所畜金毛猱狗诸兽见之畏惧俯伏不敢仰视及各饲以鸡鸭野味之类诸兽不免以爪按定用舌去其毛羽惟狮子则以掌擎而吹之毛羽纷然脱落此其所以异于诸兽也【辍耕録】
