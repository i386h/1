<!-- { "loadSidebar": true } -->
　　秀奴七七李汧公勉性不喜俗间声音惟二宠妓曰秀奴七七皆聦明善琴与筝歌时令奏之自撰琴谱【因话録】薛瑶英元载宠姬薛瑶英攻诗书善歌舞仙姿王质肌香体轻虽旋波摇光飞燕緑珠不能过也瑶英之母赵娟亦本岐王之爱妾后出为薛氏妻生瑶英而幼以香喼之故肌香也及载纳为姬处金丝之帐却尘之褥其褥出自句骊国一云是却尘之兽毛所为也其色殷鲜光软无比衣龙绡之衣一衣无一二两抟之不盈一握载以瑶英体轻不胜重衣因于异国以求是服也唯贾至杨公南与载友善故徃徃得见歌舞至因赠诗曰无怯铢衣重笑疑桃脸开方之汉武帝虚筑避风防公南亦作长歌褒其美畧曰雪面澹娥天上女鳯箫鸾翅欲飞去玉钗碧翠歩无尘楚腰如柳不胜春瑶英善为巧媚载惑之怠于庶务及载死瑶英自为里人妻矣【杜杨编】小小王缙为相为妾造寳应寺宏丽无比今寺中什梵天女悉韩干为齐公妓小小等冩真也【南部酉阳寺塔】
　　上清窦参所宠青衣曰上清参得罪入掖庭【异闻集】任氏麾兵崔寜大厯中代杜鸿渐为西川节度使寜入朝留弟寛守成都泸州杨子琳乘间以精骑数千突入成都防城守之寛屡战力屈子琳威声颇盛寜妾任氏魁伟果干乃出其家财十万募勇士信宿间得千人设队伍将校手自麾兵以逼子琳琳惧城内粮尽乃防城自溃子琳素有妖术其夕致大雨引丹至庭除登之而遁【旧唐六十七】
　　楚賔南郑县尉李云于长安求纳一姬号曰楚賔【闻竒録】真珠寳厯中李愿太尉晟之子也早以勲廕入仕累任方靣性甚奢豪而多内宠晩得一青衣乃色中之尤者乃字之曰真珠意取季纶緑珠未臻于此及愿年老真珠名转着乃谋于亲友曰匹夫无罪怀壁其罪愿今老矣乃家藏一女寳不曽上闻恐非臣子所冝如得一善文者若登徒子能状其妍艶希一表以进吾死无恨矣其所亲乃求表于汉公汉公辞不能文乃告于虞卿虞卿欲自图之曰湏一见俾容态志在吾目然后可以操文愿从之虞卿一见此姬晄然自失度终不可得乃话于牛僧孺僧孺方持国柄且曰愿欲何求吾能致之亦何必上闻虞卿曰愿意已决矣相公若直取之恐不如意若计取之万万得也乃荐汉公为行人曰是子掉三寸舌能易人五藏僧孺然之汉公乃徃见愿曰窃闻司空欲贡一妓诚有之乎愿曰然汉公曰窃为司空危之愿惊曰何至危也汉公曰今主上春秋鼎盛后宫如西子者数千司空方更以真珠投之何异掷一米于太仓乎若真珠承宠上回圣意势倾六宫必责司空久自宠怜歴年不进之昨退思之乃为司空危矣愿翻然曰柰何汉公曰大凢尤物必能祸人真珠进与不进恐终与司空为祸然向外窃知司空欲进此妓久矣一日罢之人必谓司空或溺而不能舎也为司空计不若别与一人愿曰谁可与也汉公曰牛相访求一美色久矣今司空不过求大镇冀欲回天心不若将与牛相牛相得妓司空得镇不亦可乎愿乃甚悦乃以真珠归于僧孺汉公遂为狎客以真珠为赏心之具虽公卿候谒四方有急切要一见而终不可得故京师号虞卿为宰相牙郎葢由此也【牛羊日厯】皇甫松牛竒章公之甥怨公不荐为谤诗曰夜入真珠室朝逰玳宫真珠即公侍妾名也【摭言】真珠镇襄阳时所纳也有殊色歌舞之态时号絶伦【真珠叙録】竒章公纳妓曰真珠有殊色卢肇至竒章重其文延于中寝防真珠沐髪方以手捧其髻挿钗于两鬓间丞相曰何妨一咏肇曰知道相公怜玉腕故将纎手整金钗【吟叙録】
　　绛桃栁枝韩退之二妾一曰绛桃二曰柳枝退之使山东有诗云东风欲动别长安春半邉城特地寒不见园花并巷柳马头惟有月团团栁枝后逾园遁去有诗曰别来杨柳堦头树摆乱春风只欲飞还有小园桃李在留花不发待郎归【语林】
　　关盻盻乐天有和燕子楼诗其序云徐州张尚书亦有爱妓盻盻善歌舞雅多风态为校书即时逰淮泗间张尚书宴予酒酣出盻盻以佐欢予因赠诗落句云醉娇胜不得风嫋牡丹花一欢而去尔后絶不复知兹一纪矣昨日司勲员外郎张仲素绘之访余因吟诗有燕子楼诗三首辞甚婉丽诘其由乃盻盻所作也缯之从事武寜军累年颇知盻盻始末云张尚书既殁彭城有张氏旧弟中有小楼名燕子盻盻念旧爱而不嫁居是楼十余年于今尚在盻盻诗云楼上残灯伴晓霜独眠人起合欢床相思一夜情多少地角天涯不是长又云北邙松栢鎻愁烟燕子楼人思悄然自埋劒履歌尘散红袖香销一十年又云适看鸿鴈岳阳廻又覩禽逼社来瑶瑟玉箫无意绪任从蛛网任从灰余尝爱其新作乃和之云满明月满帘霜被冷灯残拂卧床燕子楼中寒月夜秋来秪为一人长钿带罗衫色似烟防回欲起即澘然自从不舞霓裳曲叠在空箱十二年又今春有客洛阳廻曽到尚书墓上来见説白杨堪作柱争教红粉不成灰又赠之絶句黄金不借买蛾眉拣得如花四五枝歌舞教成心力尽一朝身去不相随后仲素以余诗示盻盻乃反覆读之泣曰自公薨背妾非不能死恐百载之后以我公重色有从死之妾是玷我公清范也所以偷生耳乃和白公诗云自守空楼敛恨眉形同春后牡丹枝舎人不防人深意讶道泉防不去随盻盻得诗后怏怏旬日不食而卒但吟云儿童不识冲天物谩把青泥污雪毫【长集】徐州燕子楼直郡舎后乃唐节度使张建封为侍儿盻盻所建者陈彦升尝留诗仆射荒阡孤兎防侍儿犹住水西楼风清玉簟慵歌枕月好珠帘上钩寒夣觉来沧海濶新愁吟罢紫兰秋乐天才似春深断送残花一夕休【西清诗话】
　　樊素小蛮白乐天有二妾樊素善歌小蛮善舞尝有诗曰樱桃樊素口杨柳小蛮腰二妾既长又有诗云一树春风万万枝嫩于金色软于丝后二妾各去有诗云病与乐天相伴住春随樊素一时归【古今诗话】
　　春草刘夣得集有赠小樊诗曰花靣丫头十三四春来绰约向人时终湏买取名春草处处将行歩歩随又同州与乐天诗注曰春草白君之舞妓也
　　锦瑟李商隠有锦瑟诗人莫晓其意或谓是令狐楚家青衣名也【贡父诗话】锦瑟之声感怨清和昔令狐楚侍人能弹此四句诗中四句状此四曲也章子厚曽疑此诗赵推官深为説如此【许顗诗话】
　　沉真真太常博士郑还古寓东都与柳将军同巷还古将调西都栁盛张筵以饯尽出家妓讴歌荐酒行杯有第三容艶妖絶郑窃窥之有眷眷意柳谓郑曰此沈真真本良家子颇好文辞请赋诗以定情候博士拜命即当送贺还古赋诗曰洞房出神仙清声当管弦词轻白苎曲歌掲白云篇既未生裴秀何妨乞郑不堪金谷水横过坠楼前柳览诗大喜俾真真拜谢还古抵京旋拜伊阙令得重疾驰书告柳栁即送真真赴京迎郑请出相见真真餙容致拜还古起前遽执真真之手长吁而卒【丽情集】
　　栁蕣英余媚娘者才妇也适周氏夫亡以介洁自守陆希声时为正郎闻其容美而善书巧智无比使行人中善言者媒防説之媚娘曰陆郎中必得儿侍巾栉湏立誓不置侧室及女奴则可为陆家新妇希声诺之既娶二年劈牋沬墨更唱迭和媚娘又能馔五色鲙妙不可及无何希声之获名姬柳蕣英者媚娘怨之谕令入家同处希声以为诚然既共居畧无它説候希声他适即召蕣英闭室中手刃杀之碎其肌体盛以二大合封题云送物归别墅阍吏异之送京兆狱媚娘遂就极典杜秋娘李锜叛有妾杜秋娘没入宫后又放归杜牧感而作诗有云椒壁悬绵募镜奁蟠玉螭月上白壁门桂影浮参差金堦玉露重闲把紫箫吹燕媒得皇子夫人亲棒持虎晴珠络褓金盘犀镇
　　琴客琴客柳冝城之爱妾也善抚琴瑟宜城请老而琴客出嫁顾况为作歌【丽情集】
　　却要观察使李庚之女奴名却要美容止善辞令李有四子长曰延禧次曰延范延延祐所谓大郎二郎三郎五郎也咸欲蒸之而不得尝遇清明之夜大郎遇之于樱桃花影中乃持之求偶却要取茵蓆授之绐曰可于防中东南隅停待又遇二郎调之曰可于防中东北隅相待又遇三郎束之曰可于防中西南隅相待又遇五郎握手不可解曰可于防中西北隅相待四郎皆持所授茵蓆各趣一隅心虽讶之而不敢发顷却要燃炬豁扉照之曰阿堵贫儿争敢向这里覔宿处四子各弃所掩靣而走自是不敢失敬【三水小牍】
　　非烟临淮武公业咸通中任河南府功曹参军爱妾曰非烟姓歩氏容止纎丽若不胜绮罗善秦声好文笔公业甚嬖之其比隣赵氏子曰象端秀有文才弱冠矣忽一日于南垣隙中窥见非烟神气俱丧废食忘寐乃厚赂公业之阍以情告之阍妻具以告非烟伹含笑凝睇而不答门媪尽以语象象发狂心荡不知所持乃取薛涛笺题絶句云一覩倾城貌尘心只自猜不随箫史去拟学阿兰来以所题宻缄之祈门媪逹非烟烟读毕吁嗟良久谓媪曰我亦曽窥见赵郎大好才貌此生薄福不得当之葢鄙武生麄悍非良配耳乃复酬篇冩于金鳯牋云緑惨双娥不自将只縁幽恨在新诗郎心应似琴心怨脉脉春愁更问谁封付门媪令遗象象启缄吟讽数四拊掌喜曰吾事谐矣后值公业入直遂成缱绻焉如是者周岁后为女奴所告公业鞭楚而毙【上】素娥韦询美开成中及第受邓都从辟焉挈所宠素娥行罗绍威闻其姝丽求之询美不敢辞遂以献之素娥姓崔氏大梁良家子善谐谑茟札和泪作诗云妾闭闲房君路岐妾心君恨两依依魂神倘遇巫娥伴犹逐朝云暮归询美不受辟夜度河宿一寺长吁不寐曰何处人能报不平寺有行者问其不平事询美具语之歘然而去至三更忽掷一皮囊乃贮素娥而至侵晓问僧寺言在僧寺打钟勤苦三十余年已不知所之询美即遁迯他所【灯下闲谈】
　　解愁潘炕与弟峭同为蜀王建掌机衡号大枢小枢炕嬖于美妾解愁遂风恙成疾解愁姓赵氏母夣吞海棠花蕋而生颇有国色善为新声及工小诗建至炕第见之曰朕宫中无如此人意欲取之炕曰臣下贱之人不敢以荐于君其实靳之弟峭曰緑珠之祸可不戒耶炕曰人生贵于适意岂能畏死而自不足于心耶【外史梼机】打鳯杜大中自行伍为将与物为情西人呼为杜大虫虽妻有过亦公杖之有爱妾才色俱美大中牋表皆其所为一日大中方寝妾至见几间有纸笔颇佳因书一关寄临江仙有彩鳯随鵶之语中觉而视之云鵶且打鳯于是掌其靣至顷折而毙【今是堂手録】
　　莲花南唐处士陈陶隠西山操行清洁时严譔牧豫章欲挠之遣小妾莲花时徃焉陶殊不顾妾乃献诗求去曰莲花为号玉为腮珍重尚书遣妾来处世不生巫峡夣虚劳云雨下阳防陶答云近来诗思清如水老去风情薄似云已向升天得门户锦衾深愧卓文君【丽情集】后人移其事为陈图南非也
　　赵阳防窦滔字连波妻苏氏名蕙字若兰陈留令武功道质第三女十六归滔为苻坚秦州刺史以迕防谪戍炖煌后拜安南将军镇襄阳以御晋初滔有宠姬赵阳防舞之妙无出其右滔置之别所苏氏知之苦加捶辱滔深以为恨阳防又专伺其短毁之滔益忿焉苏氏时年二十一滔将镇襄阳苏氏忿之不与偕行滔遂携阳防之任断其音问苏氏悔恨自伤因织锦廻文五色相宣纵广八寸计八百四十字余言纵广反覆皆成章句其文防画无缺名曰璇玑图然读者不能尽通苏氏笑而谓人曰徘徊宛转自成文章非我佳人莫之能解遂发苍头赍致襄阳焉滔省览锦字感其妙絶因送阳防之关中而具车徒盛礼邀迎苏氏归于汉南恩好愈重【唐武后纪】晋书稍异
