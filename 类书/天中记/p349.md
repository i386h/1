<!-- { "loadSidebar": true } -->
　　珠昌邑王被废太后被珠如淳曰以珠饰晋书曰贯珠为盛服坐武帐中王前听诏
　　珠防赐哀帝以东园秘器珠玉柙皆豫以赐董贤织赵飞鷰为皇后其弟在昭阳殿上遗织成上【两京杂记】
　　遗待诏景子春素善占坐事系其妇朱君至狱门通言遗袴子春惊曰朱君来言与朱为诛袴而中絶者也我当诛防也后遂腰斩【桓谭新论】
　　与徒作钟离意为司徒侯覇府议曹掾诏送三百人到河北遇隆恩到农意辄使属县令出钱与徒作袴光武谓侯覇曰君所使吏仁恕用心乎【吴越春秋】
　　防来歙诣雒见上上大喜觧所披防衣歙【东观汉记】布第五伦性节俭为二千石常衣布【上】
　　布袴裙梁鸿妻孟氏女布袴裙鸿曰此真梁鸿妻也【上】
　　皂防布管宁尝着皂防布随时单复【魏志】
　　官中物司马宣王从辽东还有六十假士寒冻于车乞一公乞之酒左右曰官不少可赐之公乞之酒曰官中物臣无私施【世説】
　　脱不受谢眺为吏部侍过侯江革时大寒雪见革敝絮单席而眈学不倦差叹乆之乃脱其着并手割半氊与之充坐具而去
　　紫罗谢镇西着紫罗据胡床弹琵琶作大道曲【语林】脱武陵昭王頴过竟陵王子良宅冬月道逢乞人脱与之子良见其衣单进于頴笑曰我与向人亦复何异【齐书】
　　不敢觧顾恊少清介有志操初为廷尉正冬服单薄寺卿蔡法度欲觧与之惮其清严不敢发口谓之曰我愿觧身上与顾难衣食者竟不敢以遗之【梁书】常服布郭祖深清俭常服故布【上】
　　神送北斗索君正为豫章内史性不信巫邪有师世荣称道术为一郡巫长君正在郡小疾主簿熊簏巫师云须疾者衣为信命君正以所着与之事竟取云神将送与北斗君君正使检诸身于衣里获之以为乱政即刑于市而焚神一郡无敢行巫【上】
　　妇着小高祖复至邺见公卿曰朕昨日入城见车上妇人冠防而着小袄者尚书何为不察任城王澄曰着者犹少帝曰任城意欲全着乎一言可以丧邦其斯之谓可命史官书之【后魏书】
　　珠吴王阖闾女以珠之寳【吴越春秋】
　　夏着暑纽伯子者冬着单衣盛暑袴【列仙传】
　　青东海君以织成青遗陈节方【列异传】
　　着金干罗者慕容廆之十一世祖也着金银铠乘白马金银鞍勒自天而堕鲜卑防之推为君长【述异记】
　　衫
　　末无防端衫芟也衫末无防端也裆其一当胸其一当背也【释名】
　　防陈魏宋之间谓之防或谓之单【防方言】
　　织衫建康小吏曹着为芦山使君所迎配以文婉着形意不安屡求请退婉澘然流涕赋序别并赠织成禈衫也【晋东宫旧事】
　　寄愍懐以体上白绢单衣一领因士寄与妃【晋惠帝起居注】纳布徐湛之母防稽公主高祖微时有纳布衫袄等衣皆是武敬皇后手自作高祖既贵以此付公主曰后代若骄奢不节者以此示之【宋书】
　　两裆衫薛安都与魏多纵突骑众军患之安都怒甚乃防兠鍪觧所带铠唯着绛纳两裆衫马亦去具装驰马贼阵猛气咆所向无当其锋者【宋书】
　　求衫到溉为建安太守任昉以诗赠之求二衫云防钱两当一百代易名实为惠当及时无待凉秋曰溉合云余衣本百结闽中徒入蚕假令金如粟讵使亷夫贫【上】青两裆太始二年御史丞羊希奏山隂令谢洸亲忧未除常着青綘纳两裆请免沈前所居官也【宋起居注】被衫甲阳休之除散骑常侍监修起居注顷立坐事左迁骁骑将军衣两裆文宣郊天百僚咸从休之为骁骑将军衣两裆用手持白棓时魏收为中书令嘲之曰义真服未休之曰我昔为常伯首戴蝉冕令处骁游身被衫甲允文允武何必减卿谈笑晏然议者服其夷旷【齐书】不独衣衫德宗在梁州地热未给将士春衣夹服以侍朝左右请御衫上曰从我者冬服未易我岂可独衣衫乎将士闻之莫不流涕【唐书】
　　裙
　　下裳裙下裳也连接裙幅也缉下横缝缉其下也縁裙裙施縁也【释名】
　　里衣裙里衣也古服裙不居外皆有衣笼也【上】
　　帔裙陈魏之间谓裙为帔绕衿谓之裙【方言】
　　织成赵飞燕为皇后其女弟上织成下裙【西京杂记】
　　无縁戴良家五女皆布裙无縁裙四等【汝南先贤】
　　布裙王良为司徒司徒妻布裙徒跣曵柴【东观汉记】
　　秃裙汉明德太后秃裙不縁【续汉书】
　　长裙上短献帝时女子好长裙而上甚短【五行志】
　　挛缩炖煌俗妇人作裙挛缩如羊肠用布一疋皇甫隆为太守禁改之【魏畧】
　　恒着管宁恒着布裙【魏志】
　　绛碧崇进皇太后为太皇太后有綘碧绢双裙綘绢防裙缃綘纱复裙白绢裙【晋宋旧事】
　　单帛惠帝还洛阳得鹿犊车一乘以单帛裙为帏也【四王起事】
　　书裙羊欣字敬元年二十时王献之为吴兴太守甚知爱之欣尝夏月着新绢裙昼献之入县见之书裙数幅而去欣书本工因此弥善【宋书】
　　启藏腰中鱼复侯子响不道帝以兵图之有司奏絶子响属籍赐为蛸氏子响密作启数纸藏妃王氏裙腰中具自申明云轻舫还阙而不得见此苦之深惟愿矜之无使竹帛齐有反父之子父有爱子之名【齐】
　　得裙系槊何间人齐与太武攻赤连昌帝以微服入其城齐固諌不许乃与数人从帝入城内既觉诸门悉下帝及齐等因入其宫中得妇人裙系之槊帝乘而上因此得防于齐有力焉【后魏书】
　　真珠裙世祖为胡皇后造真珠裙积所费不可胜计后被火烧之【比齐】
　　单裙不换孟卓字君伟少修清苦之志着单裙十六年不换【后赵録】
　　青羽裙南极夫人被锦服青羽裙【真人传】
　　留仙裙成帝立飞燕为皇后帝歩太液池后歌舞归风送逺之曲帝以文犀簮击玉瓯酒酣风起后防曰仙乎仙乎去故而就新宁忘懐乎帝令冯无方持后风止裙为之绉他日宫姝或襞裙为绉号留仙裙【外传】每轻风至飞燕殆欲随风入水帝以翠缨结飞燕之裙常怨曰妾微贱何得复与缨裙之逰【拾遗记】
　　葛帔练裙梁任昉四子东里西华南容北叟俱元学坠其家声流离不自振西华冬月着葛帔练裙道逢刘孝标然矜之曰我为卿作论乃着广絶交论讥其旧友五色绣裙梁武帝作五色绣裙以朱绳真珠为餙【事始】仙裙隋帝作长裙十二破名仙裙【上】
　　借民裙唐孙伏迦上表近太后常于民间借妇女裙以充妓衣于五月五日于神武门游戱非所以为子孙法
　　百鸟毛裙安乐公主使尚方合百鸟毛织二裙正视为一色旁视为一色月中为一色影中为一色而百鸟之状皆见以其一献韦后【五行志】
　　碧罗笼裙安乐公主初出降益州献单丝碧罗笼裙缕金为花鸟细如丝髪大如黍米眼鼻觜甲皆备了视者方见之
　　散幅裙周逢行为武安节度妇人所着裙皆不缝谓之散幅裙或曰裙之于身以幅多为尚周匝于身今乃散开是不周也不周不缝是姓与名俱去矣幅者福也福破散其能乆乎未防行逢卒【陶岳荆湖近事】
　　裩
　　犊鼻涤器司马相如初与卓文君至成都遂相谋还成都卖酒相如自着犊鼻裩涤器以耻王孙也【西杂记】穷袴昭帝上官后霍光外孙也光欲后擅宠有子帝时体不安左右及医者皆阿意言宜禁内虽宫人使令皆为穷袴多其带后宫莫有进者
　　犊鼻上树王澄之荆州送者倾城澄脱衣着犊鼻禈上树取鹊傍若无人【晋书】
　　以屋为裩客诣刘伶值其祼祖因责伶伶笑曰吾以天为屋以屋为裩诸君不当入何责乎【晋记】
　　露禈上听桂阳侯义融孙冕字茂德性庸鄙为郢州刺吏暑月露禈上听事【宋书】
　　红縠欝林王常祼着红縠裩【齐书】
　　红禈周正善理为当世所宗藏法司于开善寺讲説门徒数百正年少未知名着红禈锦文髻踞闗而听众人茂之弗谴也既而乘间进难举坐尽倾法师疑非是人觇之知相赏狎正后为左氏尚书夏月着犊鼻裩衣朱衣为有司所奏弹其放逹如此【梁书】
　　掷抟无禈吉士瞻少时尝于南蛮国中掷抟无禈褰露为侪軰所侮及平鲁休烈军得绢三万疋乃作百裩其外并赐军士不以入室【上】
　　犊鼻登阁谢防卿姓通脱在省署夜着犊鼻裩与门生登阁道饮酒酣呼为有司糺奏坐免【上】
　　裳
　　障蔽上曰衣下曰裳裳障也以自障蔽也【释名】
　　入祼觧裳禹入祼国欣起而觧裳俗説禹治洪水乃播入祼国君子入俗不改其恒于是欣然而觧裳也原其所以当言皆裳祼国今吴即是也被髪文身祼以为餙盖正朔所不及也猥见大圣之君悦禹文德欣然皆着衣裳矣【风俗通】
　　王千服綉桀之时女乐三千人无不服文綉衣裳者【管子】以裳褁首华登以吴师救华氏齐乌枝呜曰用少莫如齐致死齐致死莫如去备彼多兵矣请皆用剑从之华氏北复即之厨人濮以裳褁首而荷以走曰得华登矣遂败华氏于新里【昭二十一】
　　去冠披裳景公饮酒数日去冠披裳自皷盆瓮而已【晏子】一衣五采景公饮酒数日衣縠綉之裳一衣而五采具焉【上】
　　裂裳至郢楚欲攻宋墨子闻之自鲁趋而徃十日十夜足重茧而不休息裂裳而裹之至于郢见楚王【淮南子】裂裳裹楯樊哙常持鐡楯闻项羽有意杀汉王哙裂裳以裹楯冠之入军门立汉王旁【续汉书舆服志】
　　挂树化龙东方朔生三日而母死隣母拾而养之经嵗母忽失朔累月方归后复去家万里见一枯树脱白布裳挂树裳化为龙因名其地为布龙泽【洞防记】
　　裳不加縁祭遵为人亷约夫人裳不加縁【后汉书】
　　短布衣裳鲍宣妻桓氏女字少君宣尝就少君父学父竒其精苦以女妻之装送甚盛宣谓妻曰少君生富骄习美餙吾贫贱不敢当礼妻乃悉归侍御服餙更着短布衣裳【东观汉记】
　　编草为裳孙登字公和于汲郡北山中为土窟夏则编草为裳冬则以髪自覆【嵇康集自録】
　　裘
　　皮衣説文曰裘皮衣也白虎通曰所以佐女工助温也古者缁衣羔裘黄衣狐裘禽兽众多独以狐羔取其轻暖因狐死首明君子不忘本也羔取其跪乳逊顺也龙茸狐裘龙茸一国三公吾谁适从【左僖上】
　　羔防齐人以郲寄卫侯右宰糓从而迯归卫人将杀之辞曰余不悦初矣余狐裘而羔防乃赦之【襄三】
　　赐羔公赐公衍羔裘使献龙辅于齐侯遂入羔裘齐侯与之阳糓【昭六】
　　衣貍齐侯伐晋夷东郭书让发犂弥从之齐侯赏犂弥犂弥辞曰有先登者臣从之晢帻而衣貍制公使视东郭书曰乃夫子也【定下】
　　御寒周昭王缀青鳯毛为二裘一名燠质一名暄肌常以御寒也至厉王流于彘彘人得而竒之分裂此裘遍于彘土罪入大辟者抽裘一毛以赎死价值万金也【拾遗】防裘晋文公好士之恶衣故文公之臣皆防裘【墨子】衣羖孙叔敖相楚衣羖羊裘【韩子】
　　绣衣貂裘晋平公使叔向聘吴吴人饰舟以送左右各五百人有绣衣而貂裘者【説】
　　狐裘晋平公出朝有鸟环平公不去平公谓师旷曰吾闻之覇王之主鳯下之今者出朝有鸟环寡人终朝不去是其鳯鸟也旷对曰东方有鸟名諌珂其为鸟也文身而赤足憎鸟而爱狐今者君不衣狐裘以朝乎平公曰然【上】
