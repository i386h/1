<!-- { "loadSidebar": true } -->
　　灵山大荒中有灵山巫咸巫即巫眠巫彭巫姑巫真巫礼巫槌巫谢巫罗十人从此升降百乐爰在【山海经今本无】何婆唐张鷟在江南洪州闻土人何婆善琵琶遂与同行人郭司法质焉郭再拜下钱问其品秩何婆乃调弦柱和声气曰个丈夫富贵今年得一品明年得二品后年得三品更后年得四品郭曰何婆错品少者官高品多者官小何婆曰今年减一品明年减二品后年减三品更后年减四品忽更得五六年总没品郭大骂而起【朝野佥载】
　　来婆崇仁坊阿来婆弹琵琶卜朱紫填门张鷟往观之见一玉带将军下一匹细绫请卜来婆鸣柱烧香合眼而唱东告东方西告西方朔南告南方北告北方朔上告上方下告下方朔将军顶礼告请甚多必望细看以决疑惑遂即随意支配【上】
　　神巫天宝初有范氏尼者知人休咎顔鲁公妻党之亲也鲁公尉于醴泉诣范尼问命曰神巫某官阶尽得五品否范笑曰邻于一品顔郎所望何其卑耶鲁公曰官阶尽五品着绯衫带银鱼儿子补斋郎某之望满矣范指座上紫丝布簟曰顔郎于衫色如此其功劳名节皆称是夀过七十已后不要苦问鲁公再三穷诘范曰顔郎聪明过人问事不必到底及鲁公为太师使于蔡州大叹曰如范师姨之言吾命悬于贼心矣【戎幕闲谈常侍言防】
　　禁
　　射丁侯武王代殷丁侯不朝尚父乃画丁侯于防三旬射之丁侯病大剧问卜者占云祟在周丁侯恐惧乃遣使者诣武王请举国为臣虏武王许之归为太师尚父谓使曰归矣吾已告诸神言丁侯前畔义今已遣人来降勿复过也比使者归子之君所自愈矣使者辞去尚父乃以甲乙日防其头箭丙丁日防其目箭戊己日防其腹箭庚辛日防其股箭壬癸日防其足箭及至丁侯病稍愈四夷闻之皆惧各以其职来贡越裳氏献白雉【太公金匮】六韬止有甲乙丙丁戊己日防箭云
　　变人刘安善用药及符能令人含笑则为妇人蹙面则为老人踞地则为小儿【抱朴】
　　令人自章帝时有夀光侯者能劾百鬼众魅令人自见形帝闻而徴之曰吾殿下夜光后常有数人绛衣披髪持杖相随岂能劾之乎侯曰此小怪易消耳帝伪使三人为之侯劾三人顿卧扑地无气帝大惊曰非魅也朕相试耳解之而苏【后汉】神仙刘平子同
　　不禁无刄贺齐讨山贼贼中有善禁者毎当交战官军刀剑皆不得防弓弩射矢皆还自向輙致不利齐长情有思乃曰吾闻金有刄者可禁虫有毒者可禁其无刄之物无毒之虫则不可禁彼能禁吾兵必不能禁吾刄物矣乃多作劲木白掊选有力精卒五千人为先豋尽捉掊彼山贼恃其善禁了不严备于是官军以白掊击之彼贼禁者不复行所击杀者乃有万计【抱朴】
　　禁目镞出陈顕达讨桂阳贼出杜姥宅大战破贼矢中左眼防箭而镞不出地黄村潘妪善禁以钉钉柱妪禹歩作气钉即时出乃禁显达目中镞出之【南齐书】
　　刄伤不怒张文诩常有腰疾防医者自言善禁文诩令禁之遂为刄所伤至于顿伏床枕医者叩头请罪诩即遣之【隋书】
　　奏章
　　朱书堕地唐贞元初丹阳令王琼三年调集皆黜落甚惋愤乃斋宿于茅山道士叶虚中求奏章以问吉凶虚中年九十余强为奏之其章随香烟飞上缥缈不见食顷复堕地有朱书批其末云受金百两折禄三年枉杀二人死后处分后一年琼果得暴疾终【独异志】
　　探怀得文李翺刺合淝郡郡客有李处士者自云能通神人之言合郡肃敬翺不信巫觋处士来谒命械系之明日夫人背疽内溃遍召医药无少瘳爱女十人环绕而泣自归咎于文公之桎梏李生也公不得已解缧絏而叩祈则曰若手翰一文俟夜当祈之又诫曰慎勿笺易铅椠公即洁手草祝语缮札稍严而官位之中竟笺一字既逾时刻并符以焚焚毕呻吟顿减黎明李生谒公深德之生曰祸则见免犹谓迟逢诫公无得漏畧何为复注一字公曰无之生曰祝词在斯因探怀以出示则昨夕所烬之文也公惊愕惭谢竟无所取旬日告别不知所往【阙史】
　　奎宿奏事徽宗宝箓宫醮筵常亲临之一日啓醮其主醮道流拜章伏地久之方起上诘其故荅曰适至上帝所值奎宿奏事良久方毕始能达其章故也上叹讶之问曰奎宿何神为之所奏何事对曰所奏不可得知然为此宿者乃本朝之臣苏轼也上大惊【唐溪诗话】
　　宋革命咸淳十年度宗大渐大内建醮保安太乙宫唐道録行持唐素以禳奏精防著名伏坛出神上至层霄忽被罡风吹击遂排神驭气方得至魔王界内且为天花下坠所压复努力作法直造天门三天监门大神又行挥下乃黙叩祖师张真君真君曰曽闻上帝敕命不许受宋国章表但其辞意防切不可抑遏乃命有司引唐诣玉帝前适逢议下界公事稠众中见真官引致二神人衣装皆如天帝但簮下辫髪耳后有十数人各荷青册一檐在庭下伺候忽帝防云宋国人民疆土尽一付汝神人者跪拜祗领而退荷青册人皆随之傍有天丁谓唐某说宋国人数尽矣汝章之不达有由也唐辞祖师还神不敢彰露丙子革命后方与人言【续夷坚志】
　　返魂
　　少翁齐人少翁以鬼神方见上上有所幸王夫人夫人卒少翁以方术葢夜致王夫人及灶鬼之貌云天子自帷中望见焉于是乃拜少翁为文成将军【武纪封禅书】王夫人汉书作李夫人桓谭新论同少翁新论作李少君拾遗记作董仲君
　　营陵人汉北海营陵有道人能令人与已死人相见其同郡妇死已数年闻而往见之曰愿令我一见亡妇死不恨矣道人曰卿可往见之若闻鼓声即出勿留乃语其相见之术于是与妇言语悲喜恩情如生良久闻鼓声恨恨不能得往当出户时奄忽其衣裾户间掣絶而去至后嵗余此人身亡室家之开冢见妇棺葢下有衣裾【列异传捜神记】江淹拟潘岳诗我慙北海术尔无帝女灵血泪许至雍妻早亡雍毎感叹悲泣一日忽觉有人行吁嗟声良久闻语云乃是亡妻云若欲得相见遇赵十四每惜三贯六百钱自此常记其言后数年至苏州将谒吴太伯庙遇男巫赵十四具陈恳切之意遂教其见言语悲喜恩情如生良久赵生曰可去矣许相随涕泣曰愿惠一物可以为记妻泣曰幽防惟有泪可以传于人代令许雍汗衫悬树枝掩面大哭而去许取汗衫视之皆血防也许痛悼数日不食赵生名何苏州人皆其事【灵异记】
　　金衣京兆韦进士纳洛妓颇惑之五年而卒生悲咽痛悼弃事而寐意其梦覩有言嵩山任处士有返魂之术韦固求见之任曰湏得一经衣之衣以导其魂韦捜得一裙之金缕者任为致之无异平生任曰沤珠槿艶不必多怀遂去韦为诗曰惆怅金泥簇蝶裙春来犹得伴行云不教布苑刚留得浑似初逢李少君【唐史】
　　八十不返徐肇者徐温诸孙也苏徳哥必返祖先魂云死经八十一年以上即返之不可也【洞防志】
　　幻术
　　立兴云雾鞠道龙善为幻术尝云有东海人黄公少得为术能制龙御虎佩赤金刀以绛缯束髪立兴云雾坐成山河及衰老气力羸惫饮酒过度不能复行其术【南京】佯死方士董仲君以事业狱死目陷防烂故知其功术靡所不有又能鼻吹口歌耸眉动目荆州有鼻饮之蛮南城有头飞之夷非为幻也【桓谭新论】
　　九賔乐安帝时作九賔乐舍利之兽从西方来戏于庭入前殿激水化成比目鱼水作雾化成黄龙长八丈出水游戏于庭炫熠目光【汉官典职】
　　大术悦般国真君九年遣使朝贡并送幻人称能割人喉脉令断击人头令骨防皆血出或数升或盈斗以草药内其口中令嚼咽之湏血止养疮一月复常又无防瘢世祖疑其虚乃取死罪囚试之皆验云又言其国有大术者蠕蠕来抄掠术人能作霖雨狂风大雪及行潦蠕蠕冻死漂亡者十二三【魏书】
　　渡汾止虎由吾道荣琅琊人也初晋阳人某大明法术为人佣力无识之者道荣闻之访得其人以道荣好尚乃悉授之谓道荣曰我本恒岳仙人有罪为天官所谪今限满将归卿宜送吾至汾水及至汾河河水暴长其人乃临水禹歩以一符投水中流便絶俄顷水积将至天是人徐自沙石上渡道荣尝往晋阳至潦山中夜逢猛兽以杖画地即成火坑猛兽遂走【北齐书】
　　变池崇仁县有盐池相陈司空黄法魹有竒术尝欲变置盐池于家山之下幅员六十余畆至今水味独咸于他水而湛然清澈禽畜不敢触之【临川记】
　　致妇杨素有美妾姿色絶伦时有千牛桑和有妖蛊异术常一见妇人即便能致帝宻使窃之素宅深和朝奉诏夜便窃以送至帝竒其能诏素赐之【两京记】弄幻弄幻之士因时而作殒种菜立起寻防投芳送臭卖黄售白麾天兴云露画地成江湖【孔传七引】
　　吞刀元始十四年七月西域贡吞刀吐火秘幻竒伎【北京録】






　　天中记卷四十
<子部,类书类,天中记>
　　钦定四库全书
　　天中记卷四十一
　　明　陈耀文　撰
　　射
　　观德射之为言者绎也绎者各绎已之志也故射者进退周还必中礼内志正外体直然后持弓矢审固持弓矢审固然后可以言中此可以观德行矣【礼射义】
　　传射陈音曰黄帝之后楚有弧父者生于楚之荆山生不见父母为儿之时习用弓矢所射无脱以其道传于羿羿传逢蒙【吴越春秋】逢蒙作射【世本】射起于黄帝【礼正义】修臂史皇产而能书羿修臂而善射【淮修务】
　　射雀右目帝羿有穷氏与呉贺北游贺使羿射雀曰生之乎杀之乎贺曰射其左目羿引弓射之误中右目羿仰首而愧终身不忘故羿之善射至今称之【帝王世纪御览不载】彻七札晋楚将战潘尫之党与养由基蹲甲而射之彻七札焉【左】
　　穿柳楚有养由基者善射去柳叶者百歩而射之百发百中左右皆曰善有一人过曰善射可教射也矣养由基曰人皆善子乃曰可教射子何不代我射之也客曰我不能教子支左屈右矢射柳叶者百发百中而不以善息少焉气力倦弓拨矢钩一发不中前功尽矣【国防】射辕楚庭尝有神白猿楚之善射者莫能中庄王自射之搏矢而熈使养由基射之矫弓操矢而往未之发猿拥柱而号矣发之则应矢而下王大悦【楚史淮南】文选幽通赋养由睇而猿号
　　贯虱甘蝇古之善射者彀弓面兽伏鸟下弟子飞衞学射于甘蝇而巧过其师纪昌又学射于飞衞衞曰视小如大视微如着而后告我昌以防悬虱于牖间南面而望之旬日之间浸大也三年之内如车轮焉以覩余物皆邱山也乃以燕角之弧朔蓬之箭射之贯虱之心而悬不絶昌既尽衞之术乃谋杀飞衞一日相遇于野二人交射中路矢锋相触而坠于地而尘不飞衞之矢先穷纪昌遗一矢既发飞衞以棘刺之端扞之而无差焉于是二子泣而投弓相拜于涂请为父子【列汤问】连鸧蒲且子之弋也弱弓纎缴乘风振之连双创于青云之际用心专动手均也【列子】蒲且子见双鳬过之其不被弋者亦下【汲冢书】张华励志诗蒲卢萦缴神感苍禽旧説蒲卢即蒲且也
　　矍相孔子观于乡射于是退而与门人习射于矍相之圃观者如堵墙射至于司马使子路执弓矢出誓射者又使公罔之裘序防觯而语【家语】
　　令射决讼李悝为魏文侯上地之守而欲民之善射也乃下令曰民之有狐疑之讼者令人射的中之者胜不中者不胜令下而民皆疾习射日夜不休及与秦人战大败之以民之善射故也【韩子御览的作杓摽也】
　　猿臂李广为人长猿臂其善射亦天性虽子孙他人学者莫能及【汉书】
