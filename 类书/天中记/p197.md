<!-- { "loadSidebar": true } -->
　　高光魏武晋简文云汉世祖雄豪之中最有俊令之礼贤逹之风髙祖则倜傥踈逹魏武则猜忌狭【简文谈疏】汉高祖度濶而网踈故后世推诚而简直光武教一而网宻故后世守常而礼义魏武帝纪乱以尚猛天下脩法而贵理【子】
　　汉兴未有王公子问杨子云何人曰才智开通能入圣道汉兴以来未有此人【桓谭新论】
　　角立杰出桓帝问陈蕃曰徐穉袁闳着孰为先后蕃对曰闳竺出公族闻道渐训着长于三辅礼义之俗所谓不扶自直不镂自雕至于穉者爰自江南卑薄之域而角立杰出宜当为先【上】
　　宗为覆葢郭泰秀立高峙澹然渊停九州之士悉懔懔宗仰以为覆盖蔡伯喈告卢子干马日防曰吾为天下作碑铭多矣未尝不有惭唯为郭先生碑颂无愧色耳【世説】
　　共论功德汝南陈仲举頴川李元礼二人共论其功徳不能定其先后蔡伯喈评之曰陈仲举彊于犯上李元礼严于摄下犯上难摄下易仲举遂在三君之下元礼居八俊之上【上】陈仲举体气高烈有王臣之节李元礼忠壮正直有社稷之能海内论之未决蔡伯喈抑一言以变之疑论乃定也【姚信士纬】
　　多情衞兹弱冠与同郡圈文生俱称盛徳郭林宗与二人共至市子许买物随价讐直文生訾呵减价乃取林宗曰子许少欲文生多情此二人非徒兄弟乃父子也后文生以秽货见捐兹以烈节埀名【林宗别】
　　借面监厨祢衡建安初来防许下是时许都新建贤士大夫四方来集或问衡曰盍从陈长文司马伯逹乎对曰吾焉能从屠沽児耶又问荀文若赵稚长云何对曰文若可借面吊防稚长可使监厨请客唯善鲁国孔融及农杨脩常称曰大児孔文举小児杨徳祖余子碌碌莫足数也【后】
　　骄矜陈矫字季弼诣许还广陵告太守陈豋曰闻远近之论颇谓明府骄而自矜豋曰夫闺门雍穆有徳有行吾敬陈元方兄弟渊清玉防有礼有法吾敬华子鱼清脩疾恶有识有义吾敬赵元逹慱闻彊记寄逸卓荦吾敬孔文举雄姿桀出有王覇之畧吾敬刘徳所敬如此何骄之有余子亦焉足録哉【魏志】
　　壮观鱼豢曰寻省鲁连邹阳之徒诚彼时文辨之儁也今王粲繁钦阮瑀陈琳路粹诸人文防亦若昔人何以不甚见用仲将云仲宣伤于肥戅休伯都无格检元瑜病于体弱孔璋实自麤防又蔚性颇忿鸷如是彼为非徒以脂烛自煎糜也然君子不责备于一人譬之木漆虽无桢干共为光泽亦壮观也【典畧】
　　名重德减太丘长陈寔实子鸿胪卿纪纪子司空群群子泰四世于汉魏晋朝有重名而其徳渐小减故时人为其语曰公慙卿卿慙长【博物志】司马文王问武陔陈伯何如其父司空陔曰通雅博畼能以天下声教为己任者不如也明练简至立功立事过之【世説】李载山燕代豪士常呼鹰携妓以猎不肯仕生子栖筠为御史大夫磊落可观而气不及其父栖筠生吉甫任相国八年多智而柔懦公慙卿卿慙长盖近之矣【国史】
　　九州被邉让才辩俊逸孔北海尝荐于曹操曰邉让为九州之被则不足为单衣防防则有余【后汉】
　　湖海士陈豋者字元龙在广陵有威名后许汜与刘备竝在荆州牧刘表坐表与备共论天下人汜曰陈元龙湖海之士豪杰不除备问汜君言豪寜有事邪汜曰昔遭乱过下邳见元龙元龙无客主之意乆不相与语自上大床卧使客卧下床备曰君有国士之名而求田问舍言无可采是元龙所讳也何縁当与君语如小人欲卧百火楼上卧君于地何但上下床之间邪表大笑【魏志】三反王肃字子雍亮直多闻刘寔以为肃方于事上而好下佞已此一反也性嗜荣贵而不求茍合此二反也吝惜财物而治身不秽此三反也【上】下望之云郄公体中有三反方于事上好下佞已一反治身清贞大脩计校二反自好读书憎人学问三反【世説】李峤有三戾性好荣迁憎人升进性好文章憎人才笔性好贪浊憎人受赂亦如古者有女君性嗜肥鲜禁人食肉性爱绮罗断人衣锦性好滛纵憎人畜声色此亦李公之徒也【佥载】吴旧问有问秀才【蔡洪】呉旧姓何如荅曰呉府君圣王之老成明时之儁乂朱永长理物之至徳清选之高望严仲弼九臯之鸣鹤空谷之白驹顾彦先八音之琴瑟五色之龙章威伯嵗寒之茂松幽夜之逸光陆士衡士龙鸿鹄之裵囬悬鼓之待槌凡此诸君以洪笔为鉏来以纸札为良田以黙为稼穑以义理为豊年以谈论为英华以忠恕为珎寳着文章为锦绣蕴五经为缯帛坐谦虚为席荐张义让为帷幙行仁义为室字脩道徳为广宅【世説】
　　问人问官王澄尝行经陈留郡界陈留时为大郡名有人士太守遣吏迎王王问吏曰此郡人士为谁吏曰有蔡子尼江应元是时郡人多居大位者王以其姓名问曰甲乙等非君郡人耶何但称此二人吏曰向谓君侯问人不谓问官位王笑而止到郡以语太守曰旧名此邦有风俗果然小吏亦复知此【晋书】
　　八隽羊曼字祖延时州里称陈留阮放为宏伯高平郄鍳为方伯泰山胡母辅之为逹伯济隂下壶为裁伯陈留蔡谟为朗伯阮孚为诞伯高平刘绥为委伯而曼为□伯凡八人兖州八伯盖拟古之八隽也【上】
　　四防羊聃字彭祖少不经学时论皆鄙其凡庸先是兖州有八伯之号其后更有四伯大鸿胪陈留江泉以能食为糓伯豫章太守史畴以大肥为笨伯散骑郎高平张嶷以狡妄为猾伯而聃以狠戾为伯盖拟古之四防【上】
　　思古习凿齿与桓秘书曰吾来逹襄阳触目悲感从北门入西望隆中想卧龙之吟东眺白沙思鳯雏之声北临樊墟存邓老之高南眷城邑懐羊公之风纵目檀溪念崔徐之友肆睇鱼梁追二徳之逹未尝不徘移日惆怅极多抚乘踌躇慨尔而泣【上】
　　丘壑明帝问谢鲲君自谓何如庾亮荅曰端委庙堂使百僚凖则臣不如亮一丘一壑自谓过之【世説】
　　方外庙廊明帝问周伯仁卿自谓何如庾元规对曰萧条方外亮不如臣从容廊庙臣不如亮【上】
　　此还皆百庾道季云思理伦和吾愧康伯志力强正吾愧文度自此以还吾皆百之【上】
　　生气庾道季云防颇蔺相如虽千载上死人懔懔恒如有生气曹蜍李志虽见在厌厌如九泉下人人皆如此便可结防而治但恐狐狸猯噉尽注言人皆如曹李才智无闻功迹俱防身尽于狐狸无擅世之名也【上】心无所譲抚军问孙兴公刘真长何如曰清蔚简令王仲祖何如曰温润恬和桓温何如曰高爽迈出谢仁祖何如曰清易令逹阮思旷何如曰润通长袁羊何如曰洮洮清便殷洪远何如曰远有致思卿自谓何如曰下官才能所经悉不如诸贤至于斟酌时宜笼罩当世亦多所不及然以不才时复托懐胜远咏老庄萧条高寄不与时务经懐自谓此心无所与让也【上】抚君简文帝也
　　宴行有得张天锡数宴园池政事颇废荡难将军校书祭酒索商上防极谏天锡荅曰吾非好行行有得也观朝荣则敬才秀之士翫芝兰则爱徳行之臣都松竹则思贞操之贤临清流则贵防防之行覧蔓草则贱贪秽之吏逢颷风则恶凶狡之徒若引而伸之触类而长之庶无遗漏矣【晋书】
　　一代伟人始兴以秃髪傉檀外有阳武之败内有邉梁之乱遣其尚书郎宗来观衅傉檀与宗论六国纵横之规三家战争之畧远言天命废兴近陈人事成败机变无穷辞致清辨宗出而叹曰命世大才经纶名教者不必华宗夏士拨烦理乱澄气济世者亦未必八索九
　　【阙】　　　　　冕之表复自有人车骑神机秀发信一
　　【阙】　　　　　日防岂足为多也【载记】
　　【阙】　　　　　　　远邵子也初刘裕为布衣众未之
　　【阙】　　　　　　　　　　曰卿当为一代英雄【晋王导阙】
　　赐盐酒崔浩言于明元曰臣尝私论近世人物王猛之经国符坚之管仲也慕容恪之辅少主慕容暐之霍光也刘裕之平逆乱司马徳宗之曹操也帝曰先帝何如浩曰太祖用漠北淳朴之人南入汉地变风易俗化洽四海自与羲农尭舜齐烈臣岂敢仰名语至中夜赐浩缥缪酒十斛水精戎盐一两曰朕味卿言若此盐酒故与卿同味【魏书】
　　常慕汲崔刘湛字仁南阳平阳人少负其志气常慕汲黯崔琰为人故名长子曰黯字长儒二子曰琰字季珪湛后为丹阳尹光禄大夫【南史】
　　将来津梁封轨字广度沉谨好学通经深为郭祚所知祚常谓子景尚曰封轨高绰二人竝干国之才必应远至吾平生不妄进举而毎荐此二公非直为国进贤亦为汝等将来之津梁也其见重如此轨既以方直自业高绰亦以风槩立名尚书令高肇拜司徒绰送迎往来轨竟不诣绰顾不见轨乃遽归曰吾一生自为无愆规矩今日举措不如封生远矣【魏书】
　　比踪昔人王筠初除尚书殿中郎王氏过江以来未有居郎署者或劝逡廵不就筠曰陆平原【机】东南之秀王文度【坦之】独歩江东吾得比踪昔人何所多恨乃欣然就职【梁书】
　　古贤莫比陶景字通明齐高帝作相引为诸王侍读除奉朝请后辞禄止于勾容之句曲山梁天监四年移居积金东涧深慕张良之为人云古贤莫比【上】
　　读太司马膺之字仲庆好读太经主杨雄蜀都赋毎云我欲与杨子云周旋【北齐】
　　人之师表裴寛字长寛亲没抚诸弟以笃孝闻荣阳郑穆尝谓其从弟文直曰裴长寛兄弟天伦独睦人之师表吾爱之重之汝可与之逰处【周书】
　　待贤未足祖孝徴为侍中初李徳林噐量深沉时人未能测惟任城王湝赵彦深魏收陆卬大相钦重延誉之言无所不及孝徴入为侍中尚书左仆射彦深出为兖州刺史朝士有先为孝徴所待遇者问徳林云是彦深党与不可仍掌机宻孝徴曰徳林乆滞绛衣我常恨彦深待贤未足内省文翰方以委之寻当有佳处分不冝妄説徳林少孤未有字魏收谓之曰识度天才必至公辅吾輙以此字卿从官以后即典机宻性重慎尝云古人不言温树何足称也【隋书】杨师道为侍中性周慎谨宻未尝漏泄内事尝曰吾少窥汉史至孔光不言温室之树毎钦余风【旧唐】
　　轻言为患邺城内学人陆拨大象初入长安谓所亲曰周徳已尽杨氏必兴隋公往自定州南行至邺当时遥望拟为天子昨在路瞻仰定是不疑但未知如何而得后嵗当来观耳其所亲曰尔无轻言为贵人患害拨曰天之所命安可害也【李徳林天命论】
　　非常人高祖镇太原刘文静察高祖有四方之志深自结托又窃观太宗谓裴寂曰非常人也大度类于汉高神武同于魏祖其年虽少乃天纵矣【旧唐】
　　乱世雄杰杨感战败李宻亡命鴈门变姓名以教授有同乡魏先生戯之曰观吾子气沮而目乱心摇而语偷气沮者新破败目乱者无所主心摇者神未定语偷者思有谋于人今方捕蒲山党得非长者乎李公惊起捉先生手曰既能知我岂不能救我欤先生曰吾子无帝王规模非将帅才畧乃乱世之雄杰耳吾尝望气汾晋有圣人生能往亊之富贵可取李公拂衣而起遂絶魏生北依黎阳而南据洛口连营百万与王充争衡首尾三年终见败覆追思魏生之言即日遂归于唐乃授司农之官后复桃林之叛【计泽謡】
