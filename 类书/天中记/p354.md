<!-- { "loadSidebar": true } -->
　　衣紫拥笏贾直言始刘悟子从谏贵甚见直言辄衣紫拥笏以兵自卫直言谏悟曰郎少年毋使袭山东态朝服可擅着耶
　　阳堕司空图防迁洛阳栁璨希贼臣意诛天下才望丧王室诏图入朝图阳堕笏趣意野耄璨知无意于世乃听还
　　青石手版高騈吕用之惮其术穷且见诘乃刻青石手版爲龙蛇隠起文曰帝赐騈使人潜植几上騈得之大喜居安思危元稹阁下以文皇勅起居郎书居安思危四字于笏上爲至戒矣【上裴相书】
　　合以愤烈孙樵文贞公笏铭灵豸鹿角比于献骨合以愤烈在公爲笏【文粹】
　　三世一笏韩臯家自黄门以来三世传执一笏经祖父所执未尝轻授于仆人之手归则别致在卧内一榻以示敬谨【唐语林】
　　笏架防昌以来宰相朝则有笏架入禁中逐门传送至殿前朝罢则置于架上百僚则各有笏囊吏持之【常朝録】帛裹陈希烈不便执笏骑马以帛裹令左右执之李右座见云便爲将来故事
　　休咎必验李参军善相笏知休咎必验呼爲李相笏又龙复本者无目凡有象简竹笏以手捻之必知官禄年寿【南部新书】
　　以象笏赐唐明宗天成元年八月丁酉以象笏三十二赐百官之无笏者【五代】
　　叩颡何泽邪侫尝班退独畱以笏叩颡北望而呼曰明主明主
　　以笏画地陈胜负王彦章至京师入见以笏画地陈胜负赵岩等劾不恭勒还第
　　防手玉板晋明爲太子时尝戏殿前以玉手板防铜幡螭口手倾澑入螭服中不能出入后见一白防出入螭口【郡国志】
　　手版拄颊王徽之爲桓冲参军冲谓徽之曰卿在府日久比当相料理徽之初不酧答直高视以手版拄颊云西山朝来致有爽气耳【本传】
　　未尝书笏王播善占奏虽数十事未尝书于笏
　　书事于笏余靖奉使入辞书所奏事于笏各用一字为目上顾见之问其所书者何靖以实对上指其字一一问之尽而后已
　　笏击仆死晏殊坐以笏击死仆出守南京【诗话】
　　三笏异用邱峦爲两浙进表开寳末年广州牙网到吏私藏一牙峦易得之命工解笏得五面其中三面甚大上曰此笏红文光莹颇殊等有一聂长史者年过八十独善相笏召使相之既至命水洗手取其大者向日视之曰此王侯笏也然生人不当秉又举次者曰宰相笏也又取第三者熟视之曰卿监笏也亦可爲节度使而非真其后不数日忠懿王急须一大笏峦乃以第一面附归葢欲致之于武肃王祠中备供养耳又月余沈相公遣堂吏欲致新笏遂以次者进于相第执之十余年余第三面峦以奉钱昭宴昭宴后太平兴国二年除卫尉卿知滑州皆如聂之言嗟乎三笏同出异用物固不逃于数矣是何聂老之术其妙如此耶【见钱希白小説】
　　借绯笏沈良除大理寺丞通判吉州借绯遂至铺家买一笏次有一道士行乞至铺见沈持笏乃曰贫道善相笏见沈笏曰此只是借绯笏耳官人争得似赐绯赐紫笏遂自出一面授沈曰此笏借绯兼是吉州通判执得沈大惊延于静室祈以向去之事道士笑曰但且赴任如获罢后贫道方爲官人别选一面朝官笏曰何时曰明年六月乃去不见明年六月良果卒于吉州章服品第只此可以知其前定矣
　　相手板经相手板法出萧何或曰四皓初出殆不行世东方朔见而善之曰此非庸人所至魏司空陈长史见此书叹伏以示许士宗韦仲将管辂而推叹郭景纯以夜兼画方得其妙理【初学记】
　　赍手板异建平王宏文帝子也元凶劭弑立孝武入讨劭録宏殿内自防莫由孝武先尝以一手板与宏宏遣左右亲信周法道赍手板诣孝武事平以爲尚书左仆射【宋书】
　　以手板筑明帝起事诸方幷举兵帝谓蔡兴宗曰顷日人情言何事当济否兴宗曰今未甚丰贱而人情更安以此等之清荡可必但臣之所忧更在事后犹羊公言既平之后方当劳圣虑耳尚书禇彦囘以手板筑兴宗不已上曰如卿言
　　署谨密字崔澄性滑稽善辨帝恐漏禁中语以谨密字亲署笏端
　　袍
　　内衣袍丈夫着下至跗者袍苞也内衣也【释名】
　　茧袍如絮曰茧茧以緼曰袍【説文】纩爲茧緼爲袍【玉藻】博袍楚庄王鲜冠緼纽缨绛衣博袍以理其国政也【墨子】緼袍曾子居卫緼袍无里十年不制衣【庄子】子思居卫緼袍无里田之方遗狐白之裘恐其不受谓之曰吾假人遂忘之子思竟不受【説苑】原宪之緼袍贤于季孙之狐貉【盐铁论】
　　绨袍恋恋秦相范睢与魏人须贾有隙及贾使秦睢自称张禄先生见贾寒取一绨袍以赐之及数其罪曰公之所以得无死者以绨袍恋恋有故人之意故释公【史记】锦裌袍文帝使遗单于绣袷长襦锦袷袍各一【汉书】赤霜袍上元夫人降武帝服赤霜之袍云防乱色非锦非绣不可得名【汉武内传】
　　练袍倪寛练袍衣若仆妾令若庸夫【盐铁论】
　　省鹿袍袁安爲光禄勲至省鹿袍粝食【续书】
　　都禄大袍三老五更皆服都禄大袍
　　后袍极麄明徳马皇后袍极麄疎诸王朝望见反以爲绮【东汉记】
　　诏给皂袍乐松者家贫无被糟食自此诏给帷被皂袍【华峤后汉书】
　　緼袍糟食桓鸾字始春焉弟也少立志行緼袍糟食不求盈余以浊世耻不肯仕【袁山松后汉书】
　　解袍以赐薛夏字宣声黄初中爲秘书丞帝与夏推论书传未尝不终日也帝见其衣薄解御袍以赐之【魏畧】吟咏緼袍彭羡字永年姿性骄傲多所轻忽唯敬同郡秦安荐之于太守许靖曰窃见处士绵竹秦安应山甫之徳履隽生之直枕石潄流吟咏緼袍也【蜀志】
　　赐印大袍江东赐凉州刺史张骏真金印大袍【王隠晋书】簟食緼袍郑冲以儒雅爲徳莅职无干局之誉箪食緼袍不营资产以此重之
　　赐鹤绫袍惠帝自邺还洛阳赐中书监卢志鹤绫袍一领袍里千端武帝赐桓伊钱百万袍里千端
　　送袍明怀慕容冲进逼符坚坚送一领锦袍遗冲曰古者交兵使在其间今送一袍以明本怀
　　十年不制卞彬蚤虱赋序曰余居贫布衣十年不制一袍之緼有生所托资其寒暑无与易之爲之多病起居甚疎庸寝败絮不能自释【齐书】
　　青袍白马侯景将爲乱时謡曰青袍白马寿阳来后景军中悉着青袍景长乗白马【梁书】
　　军着绛袍临贺王正徳侯景之乱正徳爲平北将军屯朱雀航景王正徳乃北向望阙三拜歔欷流涕引贼入宣阳门与景交揖马上退据左卫府先是其军皆着绛袍袍里皆碧至是悉反之贼以正徳爲天子
　　绯襟背袍武皇出绯紫单罗铭襟背袍以赐文武臣其袍文各有烱戒诸王则饰以盘石及鹿宰相饰以凤池尚书饰以对鴈左右将军饰以麒麟左右武卫饰以对虎左右鹰扬饰以鹰左右千牛饰以牛左右豹韬饰以狮子左右金吾饰以象又名其襟背作八字回文焉【唐书】绛纱袍肃宗爲皇太子受册当被绛纱袍太子以为与皇帝同称辞不敢当下百官议帝手勅改爲朱明服十年不易薛平能守法度理身俭薄一緑袍十年不易恩加朱绂然始解去
　　青龙袍石虎临轩大防着青龙袍【邺中记】
　　粝食緼袍袁彭字伯楚爲南阳太守政以清洁粝食緼袍不改其操【钟岐良吏传】
　　褐
　　短衣説文褐短衣也
　　褐之呉申叔仪乞粮于公孙有山氏曰佩玉蘂兮余无系之防酒一盛兮余与褐之父睨之对曰梁则无矣麄则有之若登首山以呼曰庚癸乎则诺【哀上】
　　褰褐束郭书知宋之将亡故褰褐而过鬲其朝曰宋将有荆棘故褰褐而避之也居三年宋果亡【韩诗外】
　　被褐食牛五羖大夫鄙人也闻秦缪公之贤自鬻秦客被褐食牛期年举之牛口之下加之百姓之上【史记】短褐诣王齐有妇人极丑无双号爲盐女行年四十无所容入衒嫁不售乃拂短褐自诣宣王曰愿当君盛顔【新序】衣褐怀璧赵惠文王得楚和氏璧秦昭王遗赵王书愿以十城易璧赵遣蔺相如奉璧秦王无偿城色相如使衣褐怀璧径道亡归【史记】
　　衣褐见上娄敬陇西人过洛阳衣羊裘因齐人虞将军求见上虞将军欲爲易其衣不肯曰臣衣帛衣帛见衣褐衣褐见遂见説上西
　　裋褐不完贡禹上书云年老贫穷家资不满万钱妻子糠豆不瞻裋褐不完【汉书】
　　被褐要説张字处微有才畧以世乱不仕司空张温数以礼辟不能致温以车骑将军出征凉州将行自庐被褐带索要説温不能用【后汉】
　　振褐皇甫谧字士安上书曰咎繇振褐不仁者逺矣【晋书】短褐穿结短褐穿结簟瓢屡空晏如也【陶潜五栁先生传】泽父褐衣有泽父冠葭芦之笠纳蔍之履莎裳褐衣【符子】谷皮蛮夷取谷树皮熟捶之以爲褐【裴记】
　　披褐怀玉世家多所宜欬唾自成珠被褐怀金玉兰蕙化爲蒭【赵壹疾邪赋】
　　帐
　　施于牀上帱谓之帐【尔雅】帐张也张施于牀上也小张曰斗形如覆斗也【释名】
　　帐中击筑燕丹太子曰秦始皇置渐离于帐中击筑绨帐秦时奢侈绨帐绮綉土木珠紫【三辅旧事】
　　素缣帐茅君当受神灵之职众賔皆至忽然有素缣帐于屋下敷数重白毡金案玉杯人皆醉饱【神仙传】茅君仙去民爲立庙茅在帐中与人言
　　甲乙帐上以琉璃珠玉明月夜光杂错天下珍寳爲甲帐其次爲乙帐甲以居神乙以自居【汉武故事】东方朔曰陛下诚能用臣朔之计推甲乙之帐燔之四达之衢【汉书】避帐中丞相公孙燕见上或时不冠至如汲黯不冠不见也上尝坐武帐中黯前奏事上不冠望见黯避帐中使人可其奏其见敬礼如此【史记】
　　帷帐塞牕冯鲂永平中上行幸于诸国敇鲂车驾发后将鞮骑宿武间复道上诏南宫复道多恶风寒老人居之且病靡苦内者多取帷帐东西竟塞诸牕望令致密【东观汉记】
　　五色帐大秦国金织成五色帐又有明月夜光珠帐【魏畧】白珠帐斯条国王作白珠交结帐【呉时外国传】
　　帐中鼓筝吕布将辞袁绍还洛绍欲杀之明日当发绍遣甲兵三十人辞以送布布使止于帐则僞使人于帐中鼓筝绍兵卧布无何出帐去而兵不觉夜半兵起乱斫布床被谓爲已死明旦绍讯问知布尚在
　　亲兵绕帐典韦拜都尉太祖引置左右将亲兵数百人常绕帐昼立侍终日夜宿帐左右
　　疏帐蒋钦字公希拜左防军权尝入其内母疏帐漂被权叹其贵而守约敇御府爲母作锦被改易帷帐【呉志】武帐割分张方兵入洛御寳织成流苏武帐皆割分爲马矣【晋后畧】
　　帐中展转许侍中顾司空俱作王丞相从事帝夜在丞相许戏二人欢极丞相便使入已帐中眠愿至晓犹展转不得熟寐许上牀便大鼾丞相因语诸客曰此中亦是难眠处耳【郭子】
　　施绛帐桓小防于西堂殿施绛绫帐镂黄金龙御五色羽葆流苏羣臣切相语曰此颇似轜车亦王莽仙葢之流【晋令】
　　夫人故帐桓在南州妾当产畏风应须帐桓曰不须作帐可以到夫人故帐与之【俗説】
　　绛文帐刘植诣石崇如厠见有绛文帐大牀茵褥甚丽不得行乃更如他厠【语林】
　　令帐中卧郄超爲桓温参军时谢安王坦之当诣温温令超帐中卧听安笑曰郄生可谓入幕之宾矣【世説】开帐拂褥卞范之爲丹阳尹羊孚南州尝还徃卞许云下官疾动不堪坐卞便开帐拂褥羊迳上卞大床入被须枕卞乃回坐倾睐移晨达暮羊去卞执手曰我以弟一理期卿卿莫负我
