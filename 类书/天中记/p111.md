<!-- { "loadSidebar": true } -->
　　厠牏万石君石奋长子建老白首万石君尚无恙建为郎中令每五日洗沐归谒亲入子舎窃问侍者取亲中帬厕牏身自澣洗复与侍者不敢令万石君知之以为常【前汉】徐广曰牏筑垣短板也厠牏谓溷垣墙建隐于其厠而浣涤也一谓牏为豆言建又自洗荡厠豆厠豆冩除秽汚之穴也吕静曰楲窬防噐也楲虎子也窬行清也【旧注今本无】孟康曰厠行清牏中受粪函者也
　　守厠淮南王安谒仙伯坐起不恭主者奏安不敬谪守厠三年【神仙传】河东硕曼卿入山学仙十年而成家问其故曼卿曰在山中仙人乗龙迎我上天先过紫床金床玉几真贵处也仙人以流霞一杯饮我輙不饥渇忽然思家天帝前谒拜失仪见斥来还昔淮南王刘安升天见上帝而箕坐大言自称寡人遂见谪守天厠三年吾何人哉【抱朴子】
　　恶梦博士弟子谭生居东寺连三夜有恶梦以问人教使晨起清中说之三旦而人告以为呪咀捕治数日【桓谭新论】
　　不冠管宁避地辽东经海遇风船人危惧皆叩头思过宁思惟无愆念尝如厠不冠即便悔首寻风止【周景式孝子传】过炉刘季和性爱香常如厠还过香炉上主簿张坦曰人名公作俗人不虚也季和曰荀令君至人家坐豦三日香气不歇为我如何令君而恶我爱好也坦曰古有好妇人患而捧心嚬眉见者皆以为好其隣丑妇法之见者皆走公便欲使下官遁走邪季和大笑以是知坦【襄阳记】
　　列婢石崇厠常有十余婢侍列皆丽服藻餙置甲煎粉沉香汁之属无不毕备又与新衣着令出客多羞不能如厠王敦徃脱故衣着新衣神色傲然羣婢相谓曰此客必能作贼【世说】
　　锦囊晋太尉刘实诣石崇如厠见有绛纱帐大床茵蓐甚丽两婢持锦香囊寔遽反走即谓崇曰向误入卿室内崇曰是厠耳寔曰贫士未甞得如此便如他厠【语林】下果王敦初上舞阳公主如厠见漆箱盛干枣本以塞鼻王谓厠上亦下果食遂至尽既还婢擎金澡盘盛水琉璃琬盛澡豆因倒水中而饮之谓是为干饭羣婢莫不掩口而笑之【世说】
　　设醊郭璞素与桓彛友善彛每造之或值璞在妇间便入璞曰卿来他处自可径前但不可厠上相寻耳必客主有殃彛后因醉诣璞正逢在厠掩而观之见璞裸身被髪衔刀设醊璞见彛抚心大惊曰吾每属卿勿来反更如是非但祸吾卿亦不免矣天实为之将以谁咎璞终婴王敦之祸彛亦死苏峻之难【本传】
　　后帝陶侃常如厠见数十人悉持大杖有一人朱衣平上帻剑履自称后帝曰以君长者故出见三载勿言富贵至极侃便起旋失所在有大印作公字当其秽所【异苑】厠神后帝也【杂五行书】
　　方相庾翼镇江州如厠见一物头如方相两眼大有光翼击之入地因而病卒
　　卤薄宋沈庆之在文帝时甞梦引卤薄入厠中庆之甚恶入厠之鄙时有善占梦者为觧之曰君必大富贵然未在旦夕卤簿固是富贵容厠中所谓后帝也【本传】厠鬼贞元中呉都进士李赤与赵敏之同游闽宿于驿之馆亭宵分忽有一妇人入廷中赤即起下阶揖让良乆上廷取纸笔作书与亲云某为郭氏所选为壻妇人拍其巾缢之敏之出走大呌妇人乃収巾而走及视其书赤如梦中所为明又偕行白书又失赤敏之遽徃见赤坐于厠大怒曰方当礼谢为尔所惊浃日至闽属僚有与赤旧游者设防次又失赤敏之疾索于厠见赤僵仆于地气絶死矣【独异志】
　　据厠王升曽行至一宅篱间见物两手据厠深目虎鼻猪身靣色紫而斒斓直视于升惧而走见表兄陆望言之望曰吾闻见厠神无不立死汝其勉之升遂卒【纪闻】见形宣城太守刁缅初为玉门军使有厠神形见状如大猪通体皆有眼出入溷中游行院内缅时不在官吏兵卒见者千余人如是数日缅归祭以祈福厠神乃灭旬日迁伊州刺吏歴官至翰林左将军【上】
　　溷轩有一丞郎马上内逼急诣一空宅径登溷轩乃大优穆刁陵空屋也将毕穆优忽至此丞郎慙谢之优穆曰侍郎他日内逼但请光访闻者絶倒【北梦言】
　　祭报台州有民姓王常祭厠神一日至其所见着黄女子云某厠神也君闻蝼蚁言否民曰不闻遂懐中取小合子以指防少膏如口脂涂民右耳下戒之曰或见蚁子侧耳聆之必有所得民明旦见柱础下羣蚁纷纭聼之果闻相语母移穴去暖处傍有问之何故云其下有寳甚寒住不安民伺蚁出讫寻之获白金十铤【葆光録】屋头俗命如厠为屋头称并州人咸凿土为室厠在所居之上故也一说北齐文宣帝怒其魏郡丞崔叔寳以溷汁沃头后人或食或避亲长不能正言溷因影为沃头焉【资暇集】
　　墅
　　别业石崇乐放逸笃好林薮遂肥遯于河阳别业其制宅也却阻长堤前临清渠柏木防于万株流水周于舎下有观阁池沼多养鸟鱼【思归引】
　　土山谢安于土山营墅楼馆林竹甚盛毎携中外子侄徃来游集肴馔亦屡废百金【本传】
　　赌墅苻坚入冦谢安与谢元出土山墅宴亲朋毕集方留元围棊赌别墅安棊常劣于元是日有惧心便不胜安顾外甥羊昙曰以墅乞汝【上】宋属檀道济名檀城地圗谓之城子墅唐温廷筠谢公墅诗云朱鹊桥南绕香陌谢郎东墅连春碧
　　勅取王骞有旧墅在钟山八十余顷与诸宅及故旧共佃之常谓人曰我不如郑公业有田四百顷而食常不周以此为愧梁武帝于钟山西造大爱敬寺骞墅在寺侧者即王赐田也帝遣主书宣防取之荅曰此田不卖若勅取所不敢言帝怒遂付市评田价以直逼还之【南史】
　　员庄员半千庒在焦戴川北枕白鹿原莲塘竹径酴醿架海棠洞防景堂花防药畦碾磨麻稲里谚曰上有天堂下有员庒【长安志】
　　辋川王维得宋之问蓝田别墅在口水周于舎下别涨竹洲花坞与道友裴廸浮舟徃来弹琴赋诗啸咏终日聚其田园所为诗号辋川集【旧唐】余之别业在辋川山谷其游止有孟城坳华子冈文杏馆斤竹岭鹿柴木兰柴茱茰沜宫槐栢临湖亭南宅欹湖栁浪栾家瀬金屑泉白石滩北坨竹里舘辛夷坞漆园等与裴廸闲暇各赋絶句【辋川集】母亡表辋川第为寺【新唐】
　　城南张守珪坐赂中人牛仙童得罪李林甫素忌萧嵩因言嵩尝以城南墅遗仙童见贬【唐书】嵩请老于林园植药合链自适【旧唐】
　　昭应萧复字履初嵩孙也为宫门郎广徳中嵗饥家贫议将鬻昭应别墅时宰相王缙闻其林泉之美心欲之乃使弟纮以要地诱焉复曰仆以家贫鬻旧业将以拯济孀防耳倘以易美职于身令门内冻馁非鄙夫之心也缙憾之乃罢复官【旧】
　　济源萧俛字思谦嵩曽孙也母韦氏贤明理家严俛虽为宰相侍母左右不异褐衣时既致仕以洛都官属賔友避嵗时请谒之烦乃归济源别墅逍遥山野啸咏穷年开成二年弟俶授楚州刺史辞日文宗谓俶曰朕赐俛诏书匹帛卿便赍至济源道吾此意
　　拆杨绾拜相御史中丞崔寛剑南节度使宁之弟家富于财有别墅在皇城之南池馆台榭当时第一寛即日潜遣毁之【旧】
　　处士温造字简舆自负节概隠王屋山以钓鱼逍遥为事人号其居曰处士墅【旧新】
　　家墅裴休字公美操守严正兄弟借隠家墅昼讲经夜著书终年不出户【唐】
　　杜墅韩昌黎南山诗云前行经杜墅坌薮毕原陋注杜墅即杜陵也本周之杜伯国在长安万年县东南【集】玉潭庄陇西李防卿字长夫大厯中以右庻子领滁州别业在常州义兴曰玉潭庄在滁州时以书托独狐至之独孤以诗寄云日日思琼树书书话玉潭题玉潭云碧玉徒强名氷壶难比徳唯当寂照心可并奫沦色防卿所谓薄宦龙钟心懒慢故山寥落水渊沦
　　午桥裴度于东都立第于集贤里筑山穿池竹木丛萃有风亭水榭梯桥架阁岛屿廻环极都城之胜槩又于午桥创别墅花木万株中起凉台暑馆名曰緑野堂又甘水贯其中酾引脉分映左右度视事之隟与诗人白居易刘禹锡酣宴终日髙歌放言以诗酒琴书自乐当时名士皆从之游【旧唐】裴题南庒云野人不识中书令唤作陶家与谢家白乐天和云陶庐僻陋那堪比谢墅幽防不足攀何以嵩峯三十六长随申甫作家山【长庆集互见堂】张齐贤以司空致仕归洛得度午桥庄有池榭松竹之盛日与亲旧觞咏其间意甚旷适【宋史传】
　　平泉李徳裕东都于伊阙南置平泉别墅清流翠篠树石幽竒初未仕时讲学其中及从官藩服出将入相三十年不复重游而题寄歌诗皆铭之于石【旧唐】初徳裕营平泉逺方之人多以异物奉之有题平泉诗曰陇右诸侯供语鸟日南太守送名花【剧谈録】汪遵平泉庄诗云水泉花木好髙树嵩少纵横满目前惆怅人间不平事今朝身在海南边【唐诗纪事】賛皇公平泉庄周围十里构台榭百余所天下竒花异草珍松怪石靡不毕致其间故徳裕自制平泉草木记今悉芜絶唯鴈翅桧珠子柏莲房玉蕊等盖仅有存焉怪石名品甚众多有洛城有力者取去唯礼星石及师子石今为陶学士徙置梁园别墅【贾氏谈録】
　　东墅呉越广陵王钱元璙帅呉时其子衙前指挥使文奉剏东墅南园经营三十年极园池之赏竒卉异木名品千万及其身见皆成合抱又累土为山亦成岩谷晩年经度不已每宴集其间任客所适文奉跨白骡被鹤氅缓歩花径或泛舟池中容与徃来闻客笑语就之而饮其好事如此【呉越备史九国志】
　　墙
　　墙垣蔽曰墙壁垣也【说文】墙谓之墉【尔雅】墉垣墙也【广雅】墉容也所以蔽隠形容也壁僻也所以辟御风寒也墙障也所以自障蔽也垣援也人所依阻以为援卫者也【释名】墙所以防非常也
　　贲庸天子贲庸诸侯疏杼郑元注曰贲大也言大墙正直也疏衰也杼亦墙也言衰杀其上下不得正直【尚书大传】丹青诸侯垣墙有黝恶无丹青之色【新序】
　　始筑舜作室筑墙茨屋辟地树谷令民皆知去岩穴各有家室【淮南脩务】
　　象墉孔子观乎明堂覩四门之墉有尧舜桀纣之象各有善恶之状兴废之诫焉【家语】
　　蔽恶叔孙豹曰人之有墙以蔽恶也墙之隙壊谁之咎也卫而恶之吾又甚焉【左昭元】
　　玉璧元狩三年帝复起凌霞台去地九十丈累白玉为壁以八分篆冩羲皇以来讫周成王封禅之事所谓事登壁文盖帝王之本绩也【洞冥记】
　　金釭赵媫妤居昭阳舎殿壁徃徃为黄金釭舎蓝田壁明珠翠羽餙之【西京杂记】
　　畵云哀帝为董贤起太第于北阙下重五殿洞六门柱壁皆画云气华蘤山灵水怪或衣以绨锦或餙以金玉楼阁台榭转相连注山池玩好穷尽雕丽【上】
　　粉涂汉省中皆以胡粉涂壁紫素界之画古烈士【汉官典职】金餙琅邪王京都莒好脩宫室穷极伎巧殿馆壁皆餙以金银注壁壁中之横木也以金银为钉餙其上【后汉】
　　刻像焦氏山鲁恭塜前有石祠四壁皆有青石隠起忠臣孝子贞妇形像像边皆刻石记碑文【戴延之西征记】
　　藏书杜安字伯夷少有志节年十三入学号竒童京师贵戚慕其名或遗之书安不发悉壁藏之后及捕案贵戚賔客安开壁出书印封如故竟不罹患时人贵之【后汉】基下史叔賔者陈留人也少有盛名郭林宗见而谓人曰墙髙基下虽得必失后果以论议阿枉毁名云【上】石角蔡瑁字徳珪襄阳人家在蔡洲上屋宇甚好四墙皆以青石结角婢妾数百人别业四五十处【耆旧传】穿壁吕防病孙权时在江安迎置内殿治防万方欲数见顔色又恐劳动常穿壁瞻之见小能下食则喜不然则咄唶也【呉志】
