<!-- { "loadSidebar": true } -->
　　泱漭镜机子驾超野之驷乘追风之舆经逈汉出幽墟入乎泱漭之野【七啓】过乎泱漭之壄【上林赋】
　　莽防禓徒抟拔距投石之部参谭翋相与腾跃乎莽防之野【呉都赋】
　　沃野西有王母之山有沃之国沃民是处沃之野鳯岛之是食甘露是饮凡其所欲其味尽存鸾鸟自歌鳯鸟自舞爰有百兽相羣是处是谓沃之野有轩辕之防射者不敢西向射畏轩辕之防【山海经】
　　天穆西南海之外赤水之南流沙之西有人乘两龙名曰夏后开开上三嫔于天得九辩与九歌以下此天穆之野髙二千仞【同上】
　　闗塞
　　关西河天阙其星为天关【天文志】司闗掌国货之节以听关市【周礼】关在境所以察出御入【蔡邕月令章句】
　　九塞何谓九塞大汾冥【淮作渑】阨荆阮方城殽【淮下有阪字】井陉令疵字注居庸【吕有始】
　　散関周无极元年老子度关关令尹喜先勅门吏曰若有老翁从东来乘青牛薄板车者勿听过関其日果见老翁乘青牛车求度関関吏入白喜曰诺道今来矣我见圣人矣即带印绶出迎设弟子之礼【关令传】老子西游遇闗令尹于散关【抱朴子】
　　六关臧文仲其不仁者三不知者三下展禽废六关注塞关阳关之属凡六関所以禁絶末游而废之【左文二】阳关汶水西南迳阳关故城西春秋襄公十七年逆臧纥自阳关者也阳虎居之以叛伐之虎焚菜门而奔齐者也【水经】
　　鹿门季孙攻臧氏臧纥斩鹿门之关以出奔邾季孙用孟椒之言盟臧氏曰无或如臧孙纥干国之纪犯门斩关臧孙闻之曰国有人焉谁居其孟椒乎【襄二十三】
　　昭关伍子胥与太子建子胜俱奔呉夜行昼伏出到昭关关吏欲执之胥因诈曰上之所以索我者以我有美珠也今我已亡之矣我将告子欲取之关吏因舎焉【呉越春秋】子胥橐载而出昭関夜行昼伏至于陵水无以糊其口膝行蒲伏稽首肉鼓腹吹箎乞食于呉市卒兴呉国阖闾为伯【史庄即传】
　　督关楚肃王四年蜀伐楚取兹方楚为扞关以拒之【世家】楚自巫山起方城属巫黔中设关扞以距秦【塩鉄论】江水自闗东迳弱関捍关注捍闗廪君浮夷水所置也弱闗接连平秭归界昔巴楚数相攻伐借险置关以相防捍【水经】巴郡鱼腹扞水有扞关【郡国志】
　　焉氐西秦小主夫人用奄变羣贤不悦自匿百姓鬱怨非上公子连亡存魏闻之欲因羣臣臣与民从郑所之塞右主然守塞弗入曰臣有义不两主公子起去矣公子连去入翟从焉氐寒改入之夫人闻之大骇令吏兴卒奉命曰冦在边卒与吏其始发也皆曰徃击防中道因变曰非击冦也迎主君也公子连因与卒俱来至雍围夫人夫人自杀公子连立是为献公怨右主然而将重罪之徳菌改而欲厚赏之监突争之曰不可秦公子之在外者众若此则秦人争入亡公子矣此不便主献公以为然故复右主然之罪而赐菌改官大夫赐官塞者人米二十石献公可谓能用赏罚矣【吕覧当赏】
　　四塞秦四塞之国也【史蘓秦传】秦地被山带河四塞中为固【娄敬传】秦地左肴函右陇阺前蜀汉后山河四塞以为固金城千里【塩鉄险固】
　　凾谷蘓秦约从山东六国共攻秦楚懐王为从长至函谷关秦出兵击六国六国兵皆引而归【史记】函谷闗岸天髙空谷幽深涧道之峡车不方轨号曰天险故西京赋曰岩崄周固衿带易守所谓秦得百二并呑诸侯也是以王元说隗嚣曰请以一丸泥东封函谷闗图王不成其足覇矣【水经】
　　蒲坂魏襄王七年秦王来见于蒲坂闗【竹书纪年】
　　鸡鸣孟尝君夜出秦闗鸡未鸣而闗不闿下坐贱客皷臂为鸡鸣而鸡皆和之关得开而孟尝得出【论衡定贤】燕丹去秦夜到关闗门未开丹为鸡鸣众鸡皆鸣遂逃逃归【燕丹子】燕丹孟尝君义动鸡鸣于其下可谓深心有感至诚难夺矣昔老子西入闗尹喜望气于此也故赵至与稽茂齐书曰李叟入秦及関而叹【水经】
　　白马倪说宋人善辩者也持白马之非白马也齐稷下之辩者乘白马而过闗则顾白马之赋故籍之虚辞则能胜一国考实按形不能谩于一人【韩非子】公孙龙常争论曰白马非白人不能屈后乘白马无符传欲出闗闗吏不听此虚言难以夺实也【桓谭新论】
　　虎牢左鲁襄公二年七月晋成公与诸侯防于戚遂城虎牢以逼郑穆天子传曰天子射鸟猎兽于郑圃命虞人掠林有虎在于葭中天子将至七萃之士髙奔戎生擒虎而献之天子命之为狎畜之东虞是曰虎牢矣然则虎牢之名自此始也秦以为闗汉乃县之城西北隅有小城周三里北面列观临河迢迢孤上路直兹邑升眺清逺势尽川陆羁途防至有伤深情【水经】
　　金事关吏卫嗣公使人为客过闗市闗市苛难之因争闗市以金与闗吏乃舎之嗣公谓闗吏曰其时有客过而所与女金而女因遣之関吏乃大恐而以嗣公为明察【韩非子】
　　发薪沛公西入武闗居于防上遣将军闭凾谷闗无内项王项王大将亚夫至闗不得入怒曰沛公欲反耶即令家发薪一束欲烧闗门闗门乃开【楚汉春秋】
　　终军终军初从济南当诣慱士入闗闗吏与军繻军问以此何为吏曰为复传还当以合符军曰大丈夫西游终不复传还弃繻而去后军为谒者使行郡国建节东出闗闗吏识之曰此使者乃前弃繻生也【汉书】
　　榆林卫青西定河南地案榆溪旧塞【本传】伍被谏淮南王曰今汉广长榆开朔方匈奴折伤虽未及古太平时然犹为治【本传】上郡之北有诸次山诸次水出焉其水东迳榆林塞世又谓之榆林山自溪西去悉榆栁之薮矣縁歴沙陵屇龟兹县西出故谓广长榆也王恢云树榆为塞谓此矣【水经】长榆塞名或谓之榆中【汉书注】枚乘説呉王曰秦北备榆中之闗南距筰之塞【本传】
　　徙关凾谷闗旧在农湖城县西元鼎三年冬楼船将军杨仆数有大功耻为闗外民上书乞徙东闗请以家僮七百人筑塞以家财给其用度武帝意亦好广濶于是徙闗于新安去农三百里【武纪】
　　临晋所为建武闗函谷临晋闗者大抵为备山东诸侯也今大诸侯多其力因建闗而备之岂若定地势使无可备之患【贾谊新书】
　　萧关元封四年冬行幸雍祠五畤通囬中道遂北出箫闗歴独鹿鸣泽【武纪】文十四年匈奴单于十四万骑入朝那萧闗【匈奴传】
　　五原甘露二年呼韩邪单于欵五原塞愿朝就邸留月余遗归国单于自请愿留光禄塞下汉发边郡士马送单于出朔方鸡鹿塞【匈奴传】
　　居庸建武十五年二月徙鴈门代郡上谷民置常山闗居庸闗以东【武纪】湿余水出上谷居庸闗东溪之东岸有石室三层其户牖扇扉悉石也葢古闗之候防矣南则絶谷累石为闗址崇墉峻壁非轻功可举山岫层深侧道褊峡林彰蘧崄路才容轨晓禽暮兽寒鸣相和覊官游子聆之莫不伤思矣【水经】
　　封符郭丹初之长安从宛人陈兆买入闗符以入函谷闗既入封符乞人曰不乘使者车不出闗丹自从入闗后不归家十二年后奉使乃出闗竟不本心【东观汉记】玉门光武闭玉门闗谢西域之贡【纪】班超乆在絶域年老思土上疏云不敢望到酒泉郡但愿生入玉閧闗【本传】自敦煌西出玉门闗阳闗渉鄯善北通伊吾千余里【后西域传】西域以武时始通东接汉阸以玉门闗闗西则限以葱岭【前西域传】
　　上党冯异北攻天井闗拔上党二城注天井闗在太行山下【本传】防水出太行之阜山则五行之异名也淮南子曰武王欲筑宫于五行之山用公曰五行崄固徳能覆也纳贡廽矣使吾暴乱则伐我难矣君子以为能持满髙诱曰今太行山也在河内野王县西北上党闗也诗所谓徒殆野王道倾盖上党闗即此山矣【水经】冯衍遗田邑书曰上党有四塞之固东带三闗西为国蔽注三闗谓上党壶口石陉也【本传】
　　白水关李固出为广汉令至白水闗觧印绶还汉中【本传】城闗西南百八十里有白水闗固觧印绶处也【梁州记】金牛县南有故白水闗【通典】
　　八关散闗鄣自南山横洛水北属于河皆塞也也即杨仆家僮所筑矣其城西岨塞垣北抗惠水灵帝中平元年以河南尹何进为大将军五营士屯都亭置凾谷闗广成伊阙太谷轘辕旋门津小平孟津入闗都尉官治此凾谷为之首在八闗之限故后人緫其统目有八闗之名矣【水经】
　　洛阳四关升髙临四闗【鲍昭乐府】汉洛阳四关东成臯闗南伊阙闗西凾谷闗北孟津【洛阳记】
　　潼关魏延欲请精兵万人与诸葛亮异道防于潼闗亮制而不许【蜀志】河在闗内南流潼激闗山因谓之潼闗或説因潼谷水以名地也潼闗东北水侧有长坂谓之黄卷坂旁絶涧歩此坂以升潼闗所谓泝黄卷以济门闗也【水经】
　　蜀三关三闗电埽【于令升晋纪论】贺邵曰刘氏据三闗之险守重山之固【呉志】蜀有阳平闗江闗白水闗此为三闗【张华汉南记】汉中褒城汉褒中县有汉阳平闗在县西北蜀先主破魏军于此【通典】照烈起舘筑亭彰从成都至白水闗四百余区【典畧】
　　白马蜀孟逹降魏文帝以为新城太守治房陵有白马山山石似马望之逼真侧水谓之白马塞逹登之而叹曰刘封申躭据金城千里而更失之乎为上堵吟音韵哀切有恻人心今水次尚歌之【水经】
　　木兰汉水石岸有城名陵城周廻数里左岸垒石数十行重垒数十里中谓是处为木兰塞云呉朝遣军救孟逹于此矣【上】
　　鬼门関鬼门闗去北流县南三十里有两石相对其间濶三十里俗号为鬼门闗汉伏波将军马援讨林邑蛮路由于此立碑石龟尚在昔时趋交趾皆由此闗其南尤多瘴疠去者罕得生还谚曰鬼门关十人去九不还唐宰相李徳裕贬崖州日经此关因赋诗云一去一万里千知千不还崖州在何处生渡鬼门关【寰宇记唐诗记事杨炎作】李太尉之在崖州也郡有北亭子谓之望阙亭太尉毎登临未尝不北睇悲咽有诗曰独上江亭望帝京鸟飞犹是半年程青山也恐人归去百匝千遭绕郡城昔崖州今琼州是也【南部新书】瘴江西去火为山炎徼南穷鬼作闗【张均流浦州诗】容州鬼门关其土少鉄以营石为烧噐以烹鱼北人谓之五侯燋石一经火乆之不冷今之滑石也【方舆胜覧】
　　桃林桃林塞在长安东四百里若有军马经过好行则牧华山休息林下恶行则决河漫延人马不得过矣【三秦记】
　　鴈门山海经曰鴈门之水出于鴈门之山鴈出其间在髙栁北髙栁在代中其山重峦叠巘霞举云髙连山隐隐东出辽塞【水经】
　　鴈塞鴈塞北接梁汶阳郡鴈至矫翮而度同于鴈门也【荆州记】梁伯县界有鴈塞传云此山有大池水鴈栖集之故名鴈塞【梁州记】
　　楚塞郡西泝江六十里南岸有山名曰荆山北岸有山名曰虎牙二山相对楚之西塞也荆门上合下开开逹山南有门之形故曰荆门【荆州记】
　　鲁阳鲁阳县有鲁阳关左右连山揷汉秀木干云是以张景阳诗云朝登鲁阳关峡路峭且深【水经】
　　桥
　　桥桥水梁也榷水上横木所以度也亦曰彴今谓之畧东楚谓桥为圯【説文】石杠谓之猗【尔雅】聚石水中以为歩度彴也【注】
　　百官上虞县一名虞賔晋太康地记曰舜避丹朱于此故以名县百官从之故县北有百官桥亦云禹与诸侯禽事讫因相虞乐故曰上虞【水经】
