<!-- { "loadSidebar": true } -->
　　安平
　　齐将田单封安平君因为氏焉
　　安都
　　汉校尉安都多见霍去病传
　　安是
　　世夲老童娶安是女
　　干已
　　陈大夫干徴师食采于已因氏焉汉京兆尹干已术二十六桓
　　桓
　　姜姓齐桓公之后以諡为姓又宋桓公之后向魋亦为桓氏后汉太子少傅桓荣
　　谯国龙亢　桓荣后有司徒桓虞荣八代孙彛晋宣城内史生云温豁秘冲温大司马南郡宣武公生元豁生石防石虎冲荆州刺史丰城公生嗣谦循【案唐世系表循作脩】晋防军将军长社侯桓【案桓字衍】过江居丹阳生尹尹生崇之唐郇王谘议桓法嗣状称崇之七代孙也法嗣生思敏少府丞思敏生彦范侍中扶阳王臣彦范京兆尹侄廷昌刑部郎中上元中准制改姓姜氏河南　官氏志乌桓氏改姓桓
　　潘
　　周文王子毕公髙之后子伯季食采于潘因氏焉周有潘惟司空有潘父岳家谱云潘氏楚公族芊姓之后崇子尫生党汉潘瑾后汉潘助
　　广宗　今宋城县朂生芘满芘生岳满生尼夲居荥阳中牟孙才为晋广宗太守因家焉八代生绍业后魏隋州刺史生子义隋尚书右丞孙求仁唐屯田郎中杭州刺史唐侍御史岐王府司马潘好礼贝州人亦尼后荥阳中牟瑾裔孙居中牟为着姓才孙聪生光南燕太守女适同郡郑晔生小白同林连山幼林等光七代孙义长星【案此防疑有脱悮】相州安成令武陵汉夀县　吴志太常潘濬生秘仆射【案吴志濬生翥又吴志翥字文龙拜骑都尉仆射非孙吴之官秘亦不见于史盖有脱误】唐秘书监肃仁江夏人自云濬之后
　　冯翊　状云尼后唐左屯大将军潘道毅弟神祐膳部员外郎
　　京兆　状云朂后水部员外潘伯起
　　河南　后魏官氏志破多罗氏改姓潘氏威状云十四代祖魏尚书仆射子孙因晋乱没蕃遂居代北后魏潘长懐朔镇北将生永兴龙兴右仆射生信安齐司空黄城王孙神威唐定城府统军今占鄠县永生相乐北齐司空河东王唐监察御史潘玠世居信都称相乐之后玠生炎礼部侍郎炎生孟阳髙阳孟阳户部侍郎髙阳晋州刺史
　　盘
　　盘瓠之后与舟谭巴李田为巴南六姓【案后汉书盘瓠作槃瓠】
　　莞
　　姓苑云吴人音官
　　二十七删
　　闗
　　风俗通云闗令尹喜之后一云出自夏大夫闗龙逄之后汉长水校尉闗阳蜀前将军汉夀亭侯闗羽字云长
　　河东　闗羽代居觧县羽子兴侍中河东状称闗羽之后唐中书侍郎平章事右仆射致仕闗播
　　顔
　　颛顼之后陆终苐五子曰安为曺姓裔孙挟周武王封邾至武公字顔公羊谓之顔公子孙因以为氏出圏称陈留风俗传及葛洪要字又王俭谱云出自鲁侯伯禽支庶食采顔邑因氏焉真卿尚书谱云未验何所凭【案真卿语作未知俭何所凭此误】今依圏葛二家及旧谱为定仲尼弟子达者八人路回仆哙何祖辛也【案朱彛尊孔子弟子考顔氏弟子达者八人路回之仆子何哙幸子相髙八人也此缺髙一人又幸或作辛通典作栁咸淳临安志作韦子相史记作祖】见书传顔叔子顔丁顔鶵顔髙顔息谱鲁人顔子涿聚齐大夫子晋顔芝河间人生贞秦末藏孝经者也汉大司农顔异济南人也顔驷江都人后汉袁绍将顔良
　　琅邪江都　后汉临沂人魏徐州刺史顔盛始自鲁琅邪曾孙舍西平靖侯晋永嘉过江居丹阳生髦约髦生綝畅畅孙师伯宋侍中左仆射约孙延年光禄勲延年生竣测奂竣吏部尚书奂五兵尚书綝五代孙协生之仪之推之善之仪后周御史大夫平阳公五代孙温之司门郎中之推北齐黄门侍郎生思鲁愍楚防秦思鲁记室生师古相时勤礼为侍郎秘书监【按此处脱名】生趍庭职方郎中曾孙迢元孙庻相时秦府学士礼部侍郎生益期期曾孙交勤礼生显甫显甫生元孙惟贞元孙滁州刺史生杲卿常山太守赠太保司徒忠节公孙证右庶子生纵覧惟贞生允南真卿允臧允南司封郎中真卿工部尚书太保赠司徒鲁文忠公允臧生颎楚州刺史育徳元孙防同州刺史防秦郓州刺史生元胜右补阙之善孙有意沔州刺史真卿生防頵南昌状云与师古同承綝唐虞部贠外谟有生昭粹
　　班
　　芈姓楚若敖生鬭伯比伯比生令尹子文为兽所乳谓兽有文班因氏焉秦有班壹避地楼烦生孺孺生长长生回回生况况生稚稚生彪
　　扶风平陵　况女为成帝媫妤徙平陵彪生固固生颛颛生澄陈祠部郎中班投始居汲郡状称十三代孙也挺元孙思简唐春官员外生景倩吏部侍郎秘书监生钧杭悬涣宏映荣宏户部尚书生肃肃生震震防州刺史
　　环
　　楚有环列之尹子孙氏焉楚有环泉【案环泉夲环渊避唐讳作泉】汉有太守环饶晋环济撰要畧
　　菅
　　鲁大夫食采于菅因氏焉
　　赵郡赵州　菅袭赵郡李氏谱云李叡娶晋郎中令同郡菅袭女唐乾元河东节度使菅崇嗣【案唐书作管崇嗣此作菅字与史不合】
　　馯【邱奸反】
　　汉书馯臂吴人治易
　　闗龙
　　夏桀时忠臣闗龙逄之后
　　顔成
　　庄子有顔成子防
　　二十八山
　　山
　　周山师之官掌山林以官为氏风俗通云烈山氏之后汉武都太守山昱
　　河南懐县　山昱之后汉宣元时临颍侯山君真生儒始自颍川徙陈留五代孙若公后汉钜鹿太守徙河内八代孙辉魏宛句令生涛字巨源晋吏部尚书司徒新杏侯【按晋书涛赠新沓伯此悮】生简左仆射生遐东阳太守
　　河南　官氏志吐难氏改为山氏后魏中书令河东伯山伟生子深子浑浑生颙唐左武卫将军
　　间
　　见姓苑












　　元和姓纂卷四
<子部,类书类,元和姓纂>
　　钦定四库全书
　　元和姓纂卷五【下平声先韵至凡韵】　　唐　林寳　撰一先
　　燕
　　宏农燕氏广念燕氏皆汉以来自范阳徙居者
　　天
　　庄子有天根注云人姓名
　　县
　　风俗通云县成父孔子门人见史记【案孔子弟子县子成字子祺今家语作子横又有县亶父字子象见广韵注又亶史记索隐作丰家语无父字此作县成父悮】汉甘陵相县芝吴中书令县防
　　先縠
　　晋先縠之后氏焉
　　肩吾
　　庄子肩吾古贤者也晋袁宏集有东海太守肩吾氏
　　防浊
　　吕氏春秋夏首人防浊梁善畏明失气而卒【按防浊又作羌宪】
　　填溃
　　庄子有赤张满【按此条误移于此详二十二昔赤张姓下】
　　二仙
　　宣
　　鲁叔孙宣伯之后【案宣氏应劭风俗通为宋宣公之后】
　　鲜
　　鲜于氏之后或单姓
　　权
　　楚闘缗之后为权氏
　　连
　　齐大夫连称后
　　绵
　　晋大夫食采绵上子孙氏焉
　　偏
　　古有偏军【按下有脱文】
　　鲜于
　　箕子封于朝鲜支子仲食采于于子孙因合鲜于为氏
　　渔阳　后汉有京兆尹鲜于裒魏志有太尉从事鲜于【案刘虞从事有鲜于辅后事汉为度辽将军此脱名当即辅也】后拜度辽将军北齐有鲜于荣【案齐书鲜于世荣此避唐讳阙世字】领军将军封夷阳王判右仆射后周懐州刺史鲜于绪生明唐蒲州刺史定防公生匡济匡绍匡济左骑将军匡绍阆同何利四州刺史生建业建宗
　　阆中　京兆尹劔南节度鲜于仲通云匡绍曽孙也居阆中鲜于偃鲜于惠子鲜于且于
　　延陵
　　吴王子季札居延陵因氏焉赵襄子有谋臣延陵正是其后也【案韩非子赵防子时有延陵生】
　　延州
　　吴季札封延州来氏焉
　　连尹
　　楚大夫连尹襄老之后
　　四宵
　　椒
　　楚大夫越椒之后
　　铫
　　颍川郯阳　后汉卫尉安阳侯铫期
　　朝臣
　　日本国使臣朝臣真人长安中拜司膳卿同正朝臣大父拜率更令同正朝臣姓也
　　五肴
　　匏
　　盘匏之后【案髙辛氏时有槃瓠此作盘匏未详所自】
　　茅夷
　　邾大夫茅夷鸿之后见左传
　　六豪
　　臯
　　望出广陵
　　髙陵
　　秦昭王弟封髙陵因氏焉汉有陈大夫髙陵显
　　髙堂
　　风俗通齐卿髙敬仲食采于堂因氏焉
　　髙车
　　即九姓回鹘种类也入中国者号髙车氏后魏有髙车觧如
　　陶叔
　　周司徒陶叔之后晋有陶叔真为原大夫文公时陶叔孤汉有陶叔卷为青州主薄
　　平原　今平原有此姓
　　陶邱
　　帝尧子居陶邱因氏焉
　　臯落
　　汉武帝时臯落闵通天文地理及厯数【案此疑即因落下闳譌以落下为臯落】
　　巴郡阆中　神仙传有臯落【案此下脱名】
　　曹邱
　　汉季布传有曹邱生
　　毛浑
　　祝融子毛浑之后
　　七歌
　　罗
　　罗氏有齐郡襄阳河东三族
　　哥舒
　　突骑施本号西突厥首领有哥舒部氏焉唐有清道率哥舒沮代居安西生道元安西副都尉生翰天寳右仆射平章事西平王东讨先锋兵马副元帅生曜晃晔晔尚书东郡汝州节度使【案唐书曜官尚书汝州节度使此作悮官庆州刺史御史大夫】生峘大理主簿峘生皓试【案唐书皓试太常卿兼御史中丞盖皓初试为此官试非名也】
　　阿蹊
　　九姓阿蹊部为鸡田州都督今单于都防振武节度兼御史大夫阿蹊光进元和二年诏赐姓李氏名光顔陈许节度弟光嗣洛州刺史【案阿蹊唐书及通志皆作阿跌亦曰诃咥或为跌此疑悮】
　　阿单
　　改为单氏
　　何邱
　　楚有何邱子后魏殿中将军何邱及敦又列威将军何邱寄
　　阿史那
　　夏后氏后居防兠牟山北人呼为突厥窟歴魏晋十代为君长后属蠕蠕阿史那最为首领后周末遂灭蠕蠕霸强北土盖百余年至处罗苏尼失等归化号阿史那开元改为史并具史注长安右卫大将军寅国阿史那忠节左骁骑大将军阿史那大节上贞元神策将军兼御史大夫阿史那思暕并其支族
　　阿史徳
　　突厥如善可汗之裔别号阿史德通天司賔卿澣海侯阿史德元珎右武卫大将军阿史德多覧并其后也
　　阿伏干
　　改为阿氏
　　八戈
　　波斯
　　西域国人
　　婆衍
　　见姓苑
　　九麻
　　诸
　　越大夫诸稽郢之后
　　余
　　今洪州有余氏
　　沙咤
　　北蕃酋帅舍利部大人因氏焉龙朔中右威卫大将军沙咤阿传曾孙葛旃兼御史大夫赐姓李氏名奉国从兄弟澄武卫大将军
　　沙陀
　　北蕃酋帅也神龙骁卫大将军郕国公沙陀忠仪【案通志作沙咤义】
　　蛇邱
　　见英贤传
　　济北　后汉河内太守蛇邱惑生重济北太守女适羊续
　　迦叶
　　西域天竺人贞元泾原大将试太常卿迦叶济
　　田
　　王莽时临淮田仪为盗贼
　　十阳
　　强
　　苻秦録强永强帛姚秦强起斌西阳侯强京并略阳人也
　　扶风　唐兵部郎中强寳质孙脩御史中丞户部侍郎其先略阳人也
　　商
　　卫鞅封商君子孙氏焉
　　阳邱
　　楚大夫食邑阳邱以为氏
　　王孙
　　周有王孙满卫有王孙贾楚有王孙由于汉货殖王孙大卿陈留耆旧有王孙骨治三礼为博士秦有夏大夫王孙氏始皇时王孙谋
　　王子
　　周大夫王子狐王子城父之后汉有王子中同治尚书
　　王叔
　　周有王叔陈生楚恭王时大夫王叔学郑穆公时王叔明
　　王官
