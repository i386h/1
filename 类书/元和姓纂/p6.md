<!-- { "loadSidebar": true } -->
　　襄阳　东眷穆元孙华随宋武过江居襄阳县祖归生纂阐叡叡生放政放生粲政生鼎载前史并有传纂曾孙宏瑗生徳伦知止徳伦任邱令生仁慎仁约纳言博昌男生承庆【案唐世系表徳伦生思谦思谦生承庆】嗣立淑承庆鳯阁侍郎平章事扶阳子生晋长裕晋常州刺史长裕祠部员外嗣立中书令逍遥孝公生子恒济孚孚右司员外恒给事中陈留采访使济户部侍郎生逢士模【案唐世系表士模作士朴】士勋奥函逢虞部员外生贞伯成季贞伯给事中成季兵部郎中士模彭州刺史士勋河南少尹函邵州刺史淑安州都督仁慎驾部郎中生奉先金部郎中奉先生濬梓州刺史知止库部郎中孙嗣业生希损希生明【案唐世系表明作朗】损生常京兆诸房韦氏　主客郎中韦弼称东眷龙门公房弼生伯阳季庄叔将伯阳仓部郎中生建迢造建太子詹事致仕迢韶州刺史生夏卿周卿正卿正卿生珩瓘季庄扶风太守孙宗卿出继堂伯建户部员外叔将蔡州刺史弼兄防生仲昌叔昻伯详度支郎中京兆尹生渐莓【案唐世系表仲昌京兆尹生渐莓此度支郎上脱仲昌二字】莓巴州刺史生执中执谊执中泉州刺史执谊尚书左丞平章事叔昻右司郎中生泛泛生万伯详考功郎中蓬州刺史韦志检称阆后兄子赵賔秦州都督监察御史韦务靖称东眷今占韦城五代祖彧髙祖珍后魏附传靖兄子光业光州刺史生南金兖州都督金孙説贺州刺史职方员外韦宻占积泉唐南宁州都督韦仁肃称西眷照平齐公同承策夀堂兄【案此下有脱文】曾孙光朝万年令生曾舒州刺史职方员外宏仁称东眷郿城公同承颐宏仁兄宏道五代孙昌著作郎生兢京兆府法曹著作郎韦安仁祖翽陈书有传称东眷居襄州代仕江左今无闻
　　延陵　元成九代孙昭呉侍中裔孙齐中书侍郎遵唐兰陵令生元静其延陵诸韦并云承侍中昭
　　猆
　　左传有猆豹汉有猆禹【案姓纂引左传猆豹正与广韵注同知今本作斐字误也】
　　非
　　风俗通云秦非子之后
　　肥
　　战国时赵贤人义之后风俗通云汉有黥布将肥铢又仁恕掾肥亲
　　贲
　　汉功臣表贲赫击黥布及平封其恩侯【案贲赫汉表作期思康侯】
　　防
　　风俗通宋大夫仲防之后以王父字为氏
　　畿
　　后魏官氏志侯畿氏改为畿氏
　　归
　　左传胡子国归姓为楚所灭子孙姓归氏其后世居呉郡
　　呉郡　唐工部尚书归崇敬生登工部侍郎生融刑部尚书
　　微生
　　论语微生畆鲁武城人也又微生髙或云尾生也
　　飞亷
　　风俗通飞亷国秦所灭因氏焉汉书光禄大夫飞亷安国
　　围
　　楚大夫鬭围之后
　　九鱼
　　鱼
　　风俗通宋桓公子目夷字子鱼子孙以王父字为氏汉有长安人鱼翁俶也
　　冯翊下邳　苻秦有鱼遵元孙经后魏吏部尚书生徽俊代畧俊生备隋髙唐公生俱罗隋安州刺史髙唐公生懐节让俨世畧后魏雍州刺史梁泉公生叔攒唐将作丞生晔度支郎中司农少卿也
　　徐
　　颛顼之后嬴姓伯益之子夏时受封于徐至偃王为楚所防以国为氏汉有河南太守徐守徐明又有徐俭
　　东海郯州　自明居五代孙宁过江东生祚之生钦之羙之【案唐世系表羙之作羡之】羙之宋司徒钦之生逵之宋沛郡太守尚武帝女防稽公主生湛之司徒生聿之【案唐世系表湛之二子恒之聿之恒之生孝嗣此聿之下脱去恒之恒之生五字】孝嗣齐尚书令太尉生倱【案唐世系表倱作绲】梁侍中生君防君旧君敷君防生澄【案唐世系表澄作澈】澄生文逺唐国子博士生士安生有功有忠有功右司郎中大理少卿生伦邠王【案唐世系表邠王作岐庆二王】司马生蛟光禄少卿安定太守生涛检校员外郎有忠濮阳令生浑吏部员外襄陈留太守采访使君敷曾孙筠唐礼部侍郎右常侍生皎昭昕皎生诩谧诩许州牧生仪向仪祠部郎生雅粲粲检校户部郎中兼御史中丞向司勲员外陈宋荆州刺史谧孙挚昭虞部郎中生孟尝越相二州刺史致仕昕万年令生琇冀州刺史生縯兵部郎中諌议大夫生缜宏毅缜朗州刺史宏毅侍御史俭孙充充次子机生韬韬生逸监逸元孙超之生摛梁左衞将军生陵孝克陵陈尚书仆射生俭份俭右军将军生徳言陈太子舍人隋蒲州司功份陈中书舍人生令言唐中书舍人生茂宏孝克陈都官尚书隋国子博士监元孙融南昌令生勉梁尚书仆射居相位二十年生伦式序生山松悱矩【按矩下疑脱权字】悱晋安内使矩度支尚书权后梁右仆射孙瑜生元度唐弋阳令
　　东阳　偃王之后汉徐衡徙髙平孙饶又徙东阳七代至融融五代孙之才之范并北齐有传继封西阳王之才官至尚书令孙师顺唐胜州总管髙平公之范孙仲宗衞尉大卿任城公生庆祚庆右司郎中祚度支郎中
　　东莞姑幕　汉费封东莞侯因家焉晋有邈广子孙无闻
　　髙平　山阳县今兖州后汉徐范生仲长避难山阳居焉北齐徐逺仲长之后官至西兖州刺史新阳王生荣孙太元唐仓部郎中
　　长城　与有功同承宁宁曾孙广之晋呉兴太守因居长城八代孙孝徳唐水部郎中生齐西台舍人生坚中书舍人刑礼黄门三侍郎左右常侍东海文公生峻峤峻金部郎中生旻驾部员外峤中书舍人河南少尹生昙晕自孝徳至旻五代入省自齐至峤三代中书舍人
　　琅琊　晋仆射宣之后宋有徐爰
　　濮阳　偃王之后今无闻
　　于濳　偃王之后为杭州望族
　　新丰　本出髙平徐范之后西魏度支尚书金乡男徐招有传云父防自髙平从魏孝武入关始居新丰招生会实云孙仁龚州刺史会生正则眉州刺史实生荘银州刺史生元挥都官郎中
　　瑖邱　北齐徐州治中状称本髙平人世居瑖邱曾孙仁防髙邮令生彦伯给事中工部侍郎右常侍太子賔客生鐈锷锷洛阳令司封郎中
　　诸郡徐氏　户部侍郎徐知世居桞城生抗揖抗醴泉令揖检校员外生放屯田员外台州刺史范阳节度徐归道居范阳生济洛州刺史生复倰复祠部郎中倰比部郎中谏议大夫徐元之居南昌又生申岭南节度兼御史大夫元弼中书侍郎徐安贞居衢州龙邱谏议大夫徐莹刑部员外徐履道生蕃洛州刺史徐峤之居防稽生浩浚漪浩吏部郎东海郡公有传生璹现玫现泌州刺史浚生珽顼玚珽都官郎中顼渭南领军玚阆州刺史
　　闾
　　齐大夫闾邱婴之后或单姓闾氏
　　顿邱　邺中记有闾澄王僧孺百家谱琅邪王绪娶顿邱闾澄女河内茍元安娶顿邱闾法兴女唐朝左补阙闾知防
　　三原　唐蜀州司马闾邱珣上元中准制改姓闾氏生昙昙仓部郎中
　　代郡　后魏征西将军闾毗本蠕蠕来降
　　舒
　　风俗通云舒子之后以国为姓【案即春秋羣舒舒鸠舒蓼之后】
　　居
　　晋大夫先且居之后以王父字为氏汉来城侯居般
　　渠
　　周大夫渠伯之后衞有渠孔汉渠叅封赞侯
　　蘧【音渠】
　　卫大夫蘧瑗字伯玉之后汉大行令蘧正
　　余
　　见姓苑
　　新安　风俗通云余子之后以国为姓
　　余
　　晋有余頠着复姓録本出傅氏【按世本韩宣子之后有韩余氏又英贤传云傅説子孙防傅岩者为傅余氏然则余之所出傅与韩未可定也】前燕有余元余和并鲜卑种类【案北史百济王姓余氏】
　　舆
　　自云周大夫伯舆之后以王父字为氏
　　河南　官氏志莫舆氏改为舆氏后魏有舆珍见贺防胜传
　　胥
　　晋大夫胥臣之后有胥克胥梁胥带胥午胥童琅琊　姓苑云琅琊有胥氏
　　防
　　东海　汉太子太傅防广广兄子受世为太傅
　　樗
　　史记秦国相樗里子之后名疾
　　储
　　后汉储太伯又富人储姥王莽乱以五百人防大庾岭开元汜水尉储光羲润州人生石石生燕客燕客生嗣宗校书郎生隐检校郎中
　　如
　　桓谭新论有通人如子礼汉书长安富人如氏也冯翊　魏陈郡如淳注汉书
　　河南　官氏志如罗氏改为如大歴有右羽林将军如元擢
　　沮【音葅】
　　黄帝史官沮诵之后
　　广平　魏志袁尚谋臣沮授前燕中常侍沮皓
　　鱼孙
　　风俗通宋大夫鱼石奔楚在国者因氏焉
　　北海　汉有鱼孙登仕北海相孙静琅琊相生钦有孝行曽孙晦北海太守后汉宏农太守鱼孙和生瑜魏雍州刺史瑜生玮晋济南太守下邳太守生平原太守生清河太守生邈之居京兆口东莞太守【案此条有脱文】
　　诸葛
　　诸葛氏夏殷侯国葛伯之后英贤传云旧居琅琊诸县后徙阳都先有詹葛时人谓之诸葛氏因氏焉风俗通云葛伯婴为陈渉将军有功非罪而诛汉文追封子孙为诸县侯因以为氏世本云有熊氏之后为詹葛氏齐人语讹以詹葛为诸葛氏【案孔平仲杂记诸葛氏以诸县之葛徙阳都因加诸字以别于阳都葛氏】琅邪阳都县汉司校尉诸葛丰裔孙圭后汉太山郡丞生瑾亮瑾吴大将军左都防宛陵侯生恪乔恪中书令扬州牧乔生攀翊武将军生颢徙河东亮蜀丞相武乡侯生瞻蜀尚书仆射瞻生京晋江州刺史与颢并徙河东亮族弟诞魏司空兖州刺史生靓奔吴为大司马靓生恢东晋左仆射尚书令生甝梁有陵零太守诸葛铨居丹阳生頴北齐太子舍人隋著作郎頴生防唐有诸葛荗道
　　诸梁
　　楚文子食邑诸梁因氏焉
　　闾邱
　　世本齐闾邱产生婴婴生欧欧生茎茎生施
　　齐郡　左传婴明及闾邱息并齐宣王时闾邱卬闾邱光汉有廷尉闾邱汉太常闾邱遵有闾邱决著书十二篇晋有太常闾邱冲南阳太守闾邱羡土又家汉州
　　沮渠
　　本临松卢水人先为匈奴官号沮渠因氏焉吴有沮渠万为张掖王晋末沮渠逊僣称西河王号凉都张掖二主三十九年为后魏所灭
　　渠邱
　　风俗通莒有渠邱公因氏焉
　　彭城　英贤传云彭城有渠邱氏焉
　　渠复
　　汉武时属国酋师渠复累封昆侯传子絶
　　于陵
　　风俗通云陈仲子齐世家也辞爵灌园于于陵子孙氏焉
　　于邱
　　其先家于邱因氏焉汉有宛句人于邱略
　　舒鲍
　　世本偃姓国也晋悼公子舒鲍无终
　　舒坚
　　濳夫论楚公族有舒坚文叔为大夫
　　舒鸠
　　左传少昊氏官名国于济北以国氏焉【按舒鸠楚属国左传少皡五鸠氏无舒鸠悮】
　　余邱
　　齐公族食采余邱因氏焉汉有侍御史余邱炳又隠士余邱灵居曲河
　　茹茹
　　其先蠕茹茹种类为突厥所破归中国后魏蔚州刺史髙平公茹茹敦思周宁州刺史洋公生师寳海賔师寳隋骑大将军安次公生盛夀海賔唐右屯衞大将军
　　樗里
　　见英贤传
　　济南　晋有樗里璠着春秋土地记三卷
　　徐吾
　　左传郑大夫徐吾犯之后
　　徐卢
　　汉景帝时匈奴徐卢庸来降
　　如嵇
　　改为绫氏【案魏官氏志作缓氏此悮】
　　十虞
　　虞
　　虞有天下号曰虞子商均因以为氏又武王封虞仲于河东亦为虞氏防稽余姚人赵相虞卿秦有虞香香十四代孙意自东郡徙余姚五代孙歆歆生翻翻曽孙骧骧七代孙荔荔子世南唐秦府学士秘书监永兴公生昶工部侍郎生茂世孙逊郎中歴沔州刺史云荔之后
　　济阳　状云逸人虞仲之后
　　灵武廻乐　状云本自防稽徙焉后周有沁源公虞详生庆则隋右仆射鲁公孙操唐长江令
