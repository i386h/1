<!-- { "loadSidebar": true } -->
　　韩子宋戴公时大夫即利渠弥
　　稷邱
　　英贤传曰汉稷邱子得仙道
　　弋门
　　姓苑云渔阳人
　　二十五徳
　　国
　　左传齐卿族国氏代为上卿国共伯元孙归父生绰绰生夏夏生聿及书并其族又郑穆公子发字子国生輙字子耳生侨字子产以王父字为氏生参乐安　汉魏郡太守国泉字子尼晋镇南将军王歆骑督国满讨张昌于隋郡【案晋书新野王歆遣骑督靳满讨张昌非国氏也国满未详】
　　塞
　　姓苑云人姓或天竺胡人之释后即释种也
　　勒
　　南越有此姓
　　北人
　　英贤传古有刘河北人因氏焉庄子吴大夫有北人子髙【案通志引英贤传古有刘河者处于北海其后以为氏又云周有吴大夫北海子髙此云庄子悮北人又悮】
　　北宫
　　卫公族顷子生去疾孙括生遗遗生贞子喜喜生结及肱左传有北宫奢汉书有北宫伯子晋有西河太守北宫协前凉有防军北宫萌
　　北乡
　　左传齐大夫北乡启北乡子车説苑齐人有北乡骆与晏子为友【案左传北郭启北郭子车齐人北郭骚与晏子为友此俱误】
　　北郭
　　庄子舜友北郭无择晏子云古有北郭无择清身防己疾世之浊自投清泠之渊也【案荘子有北人无择此条当采入北人之下又误为北郭】
　　北唐
　　英贤传曰晋有髙人越者隠于北唐因氏焉汉有北唐子真治京氏易者
　　北门
　　左传有北门驷尸子有北门子荘子有北门成
　　北发
　　汉书燕遣北发长赂遗公主
　　北殷
　　世本云子姓也
　　北野
　　见姓苑
　　万俟
　　后魏献帝季弟之后为十姓官氏志称万俟氏中间失谱
　　河南　后魏夏州刺史乐宁公万俟礼生雅周安城公孙元道唐秦府车骑将军灵公生肃殿中监虢州刺史灵公生齐荘庭玉肃曽孙着元元生逊造【案北史有万俟普子洛字受洛干普封河西郡公洛太师大司马太尉录尚书尒朱时有万俟丑奴】
　　黑齿
　　百济西部人也唐右卫大将军燕国公黑齿常之
　　黑肱
　　楚申公黑肱之后
　　二十六缉
　　习
　　风俗通云习国名也汉习响为陈相
　　襄阳　晋衡阳太守习凿齿着汉晋春秋五十四卷左传齐大夫习明史记齐习虚田成子时人
　　汲
　　风俗通卫宣公太子伋之后居汲因为氏焉
　　濮阳　汉淮阳太守汲黯其先七代为卫卿大夫弟汲仁亦至九卿偃诸侯相
　　邑裘
　　卫大夫栁庄卒公与之邑裘氏与县潘氏故卫有邑裘氏见礼记
　　二十七合
　　合
　　左传宋大夫合左师之后向戌也
　　二十八盍
　　盖
　　汉盖公又司检校盖寛饶后汉二十八将左冯翊安平侯盖延
　　渔阳　盖延代居渔阳唐国子博士盖文懿宋州人云其后也秦府学士谏议大夫盖文达冀州人洛阳　后汉盖勲
　　河南　官氏志云盖楼氏改为盖氏
　　二十九叶
　　叶
　　风俗通楚尹戌生诸梁字子髙食采于叶因氏焉
　　聂
　　卫大夫食采于聂因氏焉史记轵人聂政杀韩相侠累汉颍川太守聂良防羌校尉聂尚又有聂壹吴志将军聂友石赵梁闵中书舍人聂熊清河人
　　輙
　　风俗通卫出公輙之后以王父字为氏汉有輙终古钱塘　史记钱塘輙终古封御儿侯【案史记作辕终古】
　　防
　　汉书艺文志有防子三篇云齐人【案汉书艺文志作二卷】风俗通云邾公子防菑之后以王父字为氏
　　接
　　三辅决录接子昕著书十篇
　　叶阳
　　秦太后弟叶阳君子孙氏焉汉有谏议大夫叶阳通【案史记秦太后弟华阳君通志亦有华阳通此俱误】
　　接舆
　　论语楚狂接舆隠者也其后为氏
　　跌
　　开元左威卫大将军赤水军副使武威公跌舒三十怗
　　荚
　　音夹韩相侠累之后急就章荚却敌【案急就章作侠却敌若荚氏见世本晋有大夫荚成僖子】
　　牒云
　　北齐营州刺史汉中山公牒云乐
　　三十二狎
　　甲
　　风俗通太甲之后一云郑大夫石甲父之后以王父字为氏
　　甲父
　　古诸侯以国为姓周甲父氏见释例汉有侍御史甲父沮
　　三十四乏
　　法
　　本妫姓田氏之允齐襄王子法章支孙以名为姓扶风郿县　后汉南郡太守法雄雄子真顺帝四征不起号元徳先生真生衍司徒掾衍生正字孝直蜀尚书令郡太守生邈汉阳太守


　　元和姓纂卷十
