<!-- { "loadSidebar": true } -->
　　风俗通即古咸之后随音改焉汉有广汉都尉古成云姚兴给事中黄门侍郎古成説右将军古成知晋袁宏集有南海太守古成彣开元中云阳尉古成□
　　古野
　　山东古野氏赤秋别种其后氏焉
　　古孙
　　贾孙氏后譌为古孙氏
　　苦成
　　晋卿郤犨食采苦成因氏焉潜夫论苦成城名在盐池东北
　　苦久
　　后燕歩兵校尉苦久和【案后燕録作若久和此作苦久和】
　　仵城
　　晋州稽胡晋初赐姓呼延居西州后魏正始年呼延勒为定州刺史于定阳赐姓仵城因住南汾州仵城县音讹转又为贺恱
　　鲁阳
　　妘姓国也在鲁阳为鲁所灭子孙氏焉潜夫论姓楚公族有鲁阳氏
　　祖南
　　风俗通与社南皆齐倡也汉髙惕娶扶风祖南氏
　　补禄
　　英贤传补禄子著书一篇言法家事
　　吐谷浑
　　魏晋之际鲜卑慕容廆兄吐谷浑率部落止青海之西国号吐谷浑或归中国因氏焉
　　古口引
　　改为侯氏
　　普六茹
　　周书杨忠姓普六茹疑与普陋茹同
　　十一荠
　　礼
　　左传卫大夫礼孔礼至汉新市长礼贤
　　平原　后汉礼震受尚书于欧阳歙
　　启
　　夏后啓之后以王父字为氏后燕有将军啓仑【按啓仑急就章作啓籥】
　　十二蟹
　　解
　　晋大夫解狐之后其先食采于解因氏焉汉有御史大夫解延年司校尉解光
　　济南　晋雍州刺史解系系弟结结孙斾唐御史大夫济南男解琬鴈门人徙家魏州职方员外郎解忠顺魏州贵乡人
　　河南　后魏官氏志解毗氏改为解氏
　　解瑟罗
　　改为罗氏
　　可足浑
　　前燕録慕容隽皇后可足浑氏又有散骑常侍可足浑恒后燕城阳太守新汲侯可足浑健生谭新平公渴烛浑可足浑疑并与可朱浑同随音转耳
　　可朱浑
　　出自代北又居懐朔随魏南徙河南后魏都官尚书乐陵公可朱浑昌生道元北齐太傅太师扶风忠烈王生孝裕长威孝裕北齐大将军生贵公贵公生君招长威生定逺唐右领军右常侍懐州刺史生懐俨懐敏【案北史道元子名长举袭父爵此误道元魏臣云北齐亦误】
　　十四贿
　　隗
　　春秋时翟国隗姓子孙因氏焉
　　天水成纪　汉末隗义弟崔崔兄子嚣更始御史大夫邓禹承制以为西州大将军专制凉州朔方事光武征隗防卒王元立其子纯明年降
　　汝隂　晋有隗绍善易
　　十五海
　　海
　　见姓苑
　　采
　　黄帝封其子于右北平采亭因氏焉
　　北平　汉渡辽将军采皓见英贤传晋东莞太守采耿至隋渔阳郡主簿采强状云耿之后也生宣明公敏宣明给事中刑部侍郎生懐敬懐敬吏部郎中宗正少卿生庭芝兰芝公敏黄门侍郎生泰眷右金吾将军相州刺史
　　宰
　　周大夫宰周公孔之后以官为姓仲尼弟子宰予字子我鲁人也汉有司空掾宰直
　　宰氏
　　范蠡传云陶朱公师计然姓宰氏【案徐广注计然姓辛氏名銒其先晋国之公子也此作姓宰悮为复姓又悮】字文子葵邱濮上人
　　宰父
　　仲尼弟子有宰父黑
　　倍利
　　斛律部别帅倍俟利代人后封孟都公【案倍俟利即斛律金之髙祖盖后又分为斛律氏】
　　十六轸
　　轸
　　左传轸国在楚之东南楚屈瑕将盟贰轸注云二国也
　　十七凖
　　尹
　　少昊之子封于尹城因氏焉风俗通云师尹三公官也以官为姓汉尹咸尹赏尹齐后汉尹敏晋尹奉天水　姚秦谟谋主尹纬又西海太守尹玖生猛晋昌太守又居京兆六代孙恵唐宁州司马生恩贞刑户二部侍郎御史大夫户部尚书天水公生中和中庸中言中和库部郎中国子司业中庸平原安定等三郡太守信王傅司正中言京兆府司録后魏燕郡太守尹思曽孙景同浙州刺史生彻隋梓州长史生元备左武候郎将
　　河间　称尹敏之后魏赵州刺史尹虚曽孙防隋贝州刺史上蒙公生势唐嘉州刺史生仁宏仁徳仁宏潞州司马长乐公生元叔元贞元凯元贞生日升郑州刺史光禄少卿元凯左史鳯阁舎人仁徳吴王户曹生元绎元超元徽子羽子产子羽洛阳丞宣州别驾子产澧州刺史元徽比部郎中楚州刺史后魏太子洗马尹翼六代孙朗生正理左拾遗商州司马正义度支郎中宋州刺史
　　乐城　后魏太学博士尹珍孙式隋长宁王长史生文宪中书舎人给事中生奭祠部郎中给事中又礼部员外尹知章绛州翼城人尹格之后又有古尹姓之戎居州【按古今人表有尧师尹夀又左传作允姓之戎】
　　允
　　允格之后
　　尹午
　　楚大夫尹午之后又楚大夫尹午子叔
　　二十阮
　　阮
　　殷有阮国在岐渭之间周文王侵阮徂恭见毛诗子孙以国为姓
　　偃
　　少昊孙咎繇生于曲阜是为偃姓国语云舒庸舒鸠并偃姓也
　　圈
　　风俗通云楚鬻熊之后一云本姓氏郑穆公之后秦末为博士避难改为圈氏
　　陈留　后汉末有圈称字防举撰陈留风俗传又有圈宣明郭林宗传有陈人圈文
　　卷
　　琅邪　陈留风俗传云陈留太守琅邪卷焉本姓圈氏因避仇改去口
　　娩
　　古万字人姓见纂要文
　　偃师
　　出自妫姓陈悼太子偃师为公子招所杀裔孙以王父字为氏










　　元和姓纂卷六
<子部,类书类,元和姓纂>
　　钦定四库全书
　　元和姓纂卷七【上声混韵至范韵】　　唐　林寳　撰二十一混
　　本
　　姓苑有本氏
　　二十三旱
　　罕夷
　　左传晋大夫罕夷之后
　　二十四缓
　　管
　　文王子叔鲜封于管因氏焉管夷吾字敬仲仕齐又管至父燕有管少卿【按世本管氏自庄仲山生敬仲夷吾夷吾生武子鸣鸣生桓子啓方啓方生成子孺孺生庄子庐庐生悼子其夷其夷生襄子武武生景子耐歩耐歩生微】北海　管少卿九代孙管宁魏太中大夫晋有南夷校尉管彦
　　平原　汉末袁谭将东安太守管统魏少府丞管辂字公明
　　纂
　　姓苑云义兴人
　　河南　官氏志纂连氏改为纂氏
　　琯
　　何氏纂要云人姓
　　二十五潸
　　阪上
　　上党屯留人其先居阪上囙氏焉见傅余頠复姓録二十六产
　　产
　　国语注云祝产已姓
　　彭城　姓苑云彭城有产氏
　　栈
　　见姓苑
　　任城　魏志栈潜
　　简
　　周大夫简师父之后
　　二十七铣
　　典
　　见风俗通
　　陈留　魏志有校尉典韦生满
　　洗
　　又音线南海人见姓苑
　　二十八狝
　　展
　　鲁孝公子展之后孙无骇生展禽又展喜展庄叔并其后也梁善画人展见干
　　河南　官氏志辗迟氏改为展
　　蹇
　　左传秦蹇叔后汉小黄门蹇石
　　隽
　　见姓苑
　　渤海　汉京兆尹隽不疑之后
　　免
　　左传卫有免余亦音问汉免乙为上郡太守
　　善
　　善卷古时髙士见吕氏春秋
　　鲜阳
　　汉有扬州刺史鲜阳进其孙滔散骑常侍
　　二十九篠
　　蓼
　　咎繇子之后
　　太原【案蓼国杜预注在安丰蓼县通志作夀州霍邱此太原乃蓼氏望出太原非其故地】　臯陶之后封蓼以国氏焉唐有羽林将军晋阳公蓼崇业
　　鸟俗
　　伯益仕尧有养鸟兽之功赐姓鸟洛氏支孙又以路洛为氏史记曰大费子太亷为鸟俗氏俗误作洛三十小
　　赵
　　帝颛顼伯益嬴姓之后益十三代孙造父善御事周穆王受封赵城因以为氏衰盾之后分晋为诸侯都邯郸王迁为秦所灭子代王嘉嘉子公辅主西戎居陇西
　　天水西县　公辅十三代孙融后汉右扶风大鸿胪融曾孙宻晋南蛮校尉生嶷茂隋左仆射蒲州刺史生元恪元恺元叔元楷元恪隋兵部侍郎元恺唐长安令毛州刺史元叔隋工部员外元楷兵部郎中殿中监武强公生崇基崇道崇嗣崇素崇孝崇基符玺郎生庆逸逸生演大理司直演生俌令言令言生佩玗珦玘玗凤翔少尹珦少府监玘通事舍人崇道太仆少卿邓州刺史崇嗣虞部郎中商州刺史生揆夷州刺史崇素水部郎中司农少卿崇孝邓州刺史芬兄士亮【案上有脱文】生方改海唐职方郎中太仆少卿生本道本质道生思谦琮珽琮晋阳令珽义王之友生懋伯河南尹懋伯生素肇本质泗州刺史宻次子嶷六代孙超宗后魏岐州刺史生仲懿尚书左丞仲懿生煚金城公左仆射冀州刺史煚生信丞正臣正臣生德皆唐殿中丞超宗弟令胜后魏河北太守孙怀讷广州刺史总管怀化公生慈景慈皓慈景驸马兵部侍郎华州刺史生节裳奉御慈皓巴州刺史生持满左卫郎将
　　下邳　汉丞相赵周之后十二代孙廞魏广陵太守元孙裔晋平原太守以宋武外祖赠金紫光禄大夫生正伦宋领军正伦生伯符丹阳尹七代孙绰唐左领军将军生璡屯田郎中魏州刺史瓌驸马右千牛卫将军夀州刺史女为中宗妃追册和思皇后子钦仁
　　金城　与天水同前凉有赵頵
　　扶风　汉太常大夫赵禹今无闻
　　平原　后汉太赵喜之后本南阳宛人徙平原裔孙奉伯后魏洛阳令生彦琛北齐尚书司徒太傅宜阳文献王生元将仲将叔将公方仲将隋吏部尚书生义纲唐戸部侍郎叔将卭州刺史生尹平秘书郎公方隋大理正生仁溥义髙
　　河间蠡吾县　本名颍川亦赵王迁后汉京兆尹广汉之后徙河间裔孙全谷本名钟唐金部员外洪州都督
　　中山　称本自天水徙中山曲阳今定州鼓城县后周信州长史赵逹孙恊生寳符寳符生不器不器生夏日和璧冬曦安贞居贞彚贞顗贞兄弟七人举进士自寳符至冬曦安贞孙鄼又五代进士冬曦中书舍人国子祭酒生湛屯田郎中国子祭酒生鄼安贞给事中居贞比部员外吴郡太守采访使生昌工部尚书华州刺史顗贞员外职方郎中安西都防恊孙不疑不疑考功员外生良公太子舍人
　　新安　称自天水徙焉后周有肃生轨轨生宏智唐黄门侍郎兄宏安度支郎中
　　南阳穰县　称自天水徙焉后魏有太常卿赵鉴生荣隋库部侍郎生德言唐主客员外德言生景仁泰景好畤令生敭先殿中侍御史敭先生骅比部郎中秘书监致仕骅生宗儒给事中平章事刑部尚书仁泰南和令生慎己慎庶慎己郜城丞生骃京兆士曹参军生渉浑渉侍御史生傪伉伸傪监察御史伉昭应尉生璜琏浑大理丞生儧俈俈兼监察御史慎庶殿中御史
　　酒泉　隋右武候大将军赵才才生赵兴唐左金吾大将军生文皎左金吾大将军文翽营州都督文翽生昌戸部员外皎孙连膳部郎中
　　陜郡河北县　状称后汉大鸿卿赵融后七代孙瑶后魏河北太守因居焉瑶六代孙仁本同三品左丞生諠谏諠左司郎中孙景门下侍郎平章事生元亮諌羽林将军
　　汲郡　本自天水徙焉唐宜禄尉昭夷子赵贞固生防主客员外生需左司郎中
　　河东　状云自天水徙焉唐监察御史赵君煦曽孙良器良弼中书舍人生宻邑董复纵衮宻检校戸部员外都水师者河南少尹复中书舍人生元阳眞长元阳滁州刺史眞长监察御史纵戸部侍郎生公昌季黄君煦兄孙珍和州刺史生匡賛匡洋州刺史賛戸部侍郎生虔
　　长平　状云自天水徙泽州唐有玉钤将军赵亷生承恩鸿胪卿
　　信都　尚书左丞赵涓生博元博宣博文博宣监察御史
