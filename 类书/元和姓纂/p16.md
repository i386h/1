<!-- { "loadSidebar": true } -->
　　庐江　任敖十一代孙课晋安东将军始居庐江八代孙忠小名蛮奴陈镇东大将军梁信侯【按南史镇东作镇南郡侯作郡公】弟定逺将军寳生懐唐陜州都督管国公生公廕衡州刺史
　　西河　任敖之后徙西河晋东平太守任诞裔孙干唐司农丞生元植昭理元植殿中御史曽孙肃侗侗京兆少尹昭理汴州刺史干从父弟惠孙正名唐右司郎中又居成都
　　渭南　状云任敖之后唐兵部尚书同三品任雅相曽孙鹏陵州刺史生迪简真定节度使【按唐书迪简终工部侍郎以不能朝谢改太子賔客防赠刑部尚书新旧书无真定莭度使之文】迪简生宪宇河东　鳯阁侍郎平章事任知吉
　　陈留浚仪　唐并州长史乐安公懐玉生照隣改名辉夏官侍郎生进鄱阳太守生抨浰兴平尉
　　隂
　　周文王弟三子管叔鲜之后管夷吾七代孙脩适楚为隂大夫因氏焉风俗通又云康氏之后周有隂不侫隂里人也
　　南阳新野　汉末居焉隂子方子公有祠灶之祥至卫尉隂典孙邻女为光武皇后【按后汉书注引东观记隂子公生子方方生防公公生君孟名睦即后之父也世本睦作陆今此作邻女误】生明帝隣子识执金吾孙纲女为和帝皇后
　　武威隂　后汉卫尉隂纲孙常徙武威姑臧八代孙袭家荆州作塘曽孙子春梁侍中生钧鉴钧度支尚书鉴晋安太守钧孙宏道唐礼部员外孙行光国子司业即张燕公妺壻也
　　广乐　后周光禄大夫隂嵩状称本武威人赐姓邱目陵氏隋复姓孙夀隋幽州緫管赵国公生师【按隋书夀子世师此脱一字避唐讳】左翊将军留守京师义师至就戮师孙崇唐苏州刺史
　　金
　　少昊金天氏之后见风俗通
　　京兆　汉秺侯金日防匈奴休屠王之子也生赏弟伦生安上为侍中后汉末有武林太守金族族生穉见魏志
　　琴
　　家语仲尼弟子琴牢字子开一字子张卫人也亦见左传
　　赵郡　列仙传琴髙赵人得水仙恒于汉水乘赤鲤
　　湛
　　后汉大司农湛重
　　新淦　晋荆州刺史陶侃母湛氏新淦人有湛氏方生【案汉有湛方官司农晋有湛方生内军谘议】梁有司州刺史僧智今进士湛贲袁州人
　　郴
　　其先楚懐王孙心号义帝都郴子孙氏焉晋有郴寳江夏　陶侃别传郴寳代居江夏
　　箴
　　楚大夫箴尹鬬克黄之后子孙以官为氏
　　寻
　　古斟寻氏之后晋有寻曽河内晋东海王属【按此条文有脱悮】
　　镡【音寻又音滛】
　　后汉有镡显
　　广汉　蜀志有太常镡丞汉有廷尉镡政
　　鄩
　　斟寻氏之后亦作鄩左传周有鄩肹
　　斟
　　夏诸侯斟灌斟寻氏之后以国为氏焉【案史记夏本纪斟灌斟寻氏之外又单为斟氏亦夏同姓国也】
　　霠
　　纂要文云人姓
　　林闾
　　嬴姓之后也后汉蜀郡林闾翁孺博学善著书见文字志
　　箴尹
　　楚箴尹克黄子以官为姓箴尹宜咎故陈大夫
　　沈犹
　　家语鲁沈犹氏奢侈逾法
　　斟戈
　　夏诸侯国姒姓
　　二十二覃
　　叅
　　陆终二子日胡之后见世本
　　南宫
　　文王四友南宫适之后周有南宫极南宫嚚鲁孟献子生阅【案左传昭公七年孟僖子属説与何忌于夫子使事之敬叔乃孟僖子之子説即阅也此为献子之子悮】号南宫敬叔生路路生防防生虔为南宫氏见世本仲尼弟子南宫縚字子容鲁国人
　　鲁国　今兖州有南宫氏开元太史令南宫説京兆人孙传监察御史
　　南公
　　战国时有南公著书三十卷言五行隂阳事盖卫南公子之后也
　　南郭
　　庄子有南郭子綦左传有【案左传有南郭偃南郭鉏此脱文】光禄大夫南郭昶文随伯道迁入北【案此有脱悮】曽孙嗣本嗣本遂州刺史生南郭翁庆
　　魏郡　状云本谯人后魏有兴皇生雄唐刑部郎中生处信处让处节处信都官郎中荆州长史孙铦给事中生绥缔维绅绅库部员外处譲都官郎中生澧收
　　南伯
　　庄子南伯之葵出古贤人传
　　南史
　　左传齐有南史氏后因为姓
　　南门
　　见姓苑
　　甘士
　　世本宋司徒华定甘士氏周卿士甘平公为王卿士后氏焉
　　蓝尹
　　楚大夫蓝尹亹之后
　　二十三谈
　　三伉
　　宋子姓防子之后风俗通云卫邑也晋公子重耳封舅犯于三伉支孙氏焉汉有少府三伉充宗代郡有阳县有三伉氏
　　三闾
　　楚屈原为三闾大夫因氏焉
　　三乌
　　姜姓炎帝之后为侯国因氏焉
　　三邱
　　孝子传有三邱氏
　　三苗
　　蜀志有三苗务
　　三州
　　三州孝子之后亦单姓州
　　三饭
　　三饭缺之后
　　二十四盐
　　阎
　　周文王之后武王封太伯曽孙仲奕于阎乡因氏焉一云唐叔虞之后公族有食采于阎邑因氏焉汉末居荥阳后汉尚书阎章生畅侍中宜春侯女为安帝皇后子显晏景显长社侯裔孙嵩后魏户牖侯居武阳七代孙爽止眘止唐左司郎中生敬言敬受敬仲敬受生渉邓州刺史敬仲生济羙国子祭酒
　　天水　西城侯蜀巴郡太守阎竺今无闻
　　常山　状云阎章后唐监察御史文逸生朝隠仙丹朝隠给事中仙丹洛州司兵
　　广平　状云本常山人唐安固令阎春生处逸处节处逸生交礼长安尉交礼生至言至为至言生寛至为太常博士生访评事处节生自厚自厚生懿道懿道生伯刑部侍郎伯生昻从父弟伯均河南　代人本居云阳魏有阎满孙善善曽孙庆周少司空大安公赐姓大野氏生毗隋将作少监石保公毗生立徳立行立本立德唐工部尚书大安公生防司农少卿防生知防巨源知防春官尚书巨源生用之左金吾将军用之生寀吉州刺史立行少府监生元秀岐州刺史立本中书舍人生克俭嘉賔克俭生子同州刺史嘉賔司农卿
　　廉
　　颛顼曽孙大廉之后以王父字为氏汉有廉丹赵郡　又颛帝之后
　　京兆杜陵　汉有将军廉褒生丹大司马丹孙昭为后汉广汉太守蜀郡太守防范字叔度丹后
　　河东　状云廉范之后唐瀛州刺史方实刑部员外郎廉瓘海州人
　　詹
　　楚詹尹之后有詹何善钓
　　占
　　陈子占之后以王父字为氏
　　潜
　　见姓苑
　　临川　姓苑云今临川有潜氏
　　黔
　　礼记齐有黔敖又黔娄先生隠者
　　鍼
　　左传鲁大夫鍼巫鍼季
　　箝耳
　　西羌人状云周王季之后为防仁氏音讹为箝耳氏姓氏英贤谱本胡姓天监初有箝耳期凌自河南归化父同祖光并仕魏为三品也
　　冯翊　后魏冯翊太守箝耳静孙康买周御伯大夫聘梁使生文举周宁州刺史生宗干宗唐兵部侍郎干汤隂侯大业中以王后兄弟并改姓王氏已附王氏注文举弟文固生愉驾部员外后魏伏波将军箝耳进进生通同周南兖州刺史赐大理稽遂氏隋初复本姓孙恪唐右卫郎中翟道男后魏又有华山太守箝耳德曽孙文衡河州刺史邯郸男生茂实唐库部员外生灵丹灵心
　　瞻葛
　　汉张骞使西域从百余人唯瞻葛氏人得还
　　占尹
　　齐有占尹德又有占尹应坚
　　二十五添
　　兼
　　风俗通卫太子兼之后
　　二十六咸
　　咸邱
　　齐有隠士咸邱见孟子
　　函舆
　　晋范臯夷食采函舆因氏焉
　　二十八严
　　严
　　芈姓楚庄王支孙以谥为姓楚有庄周汉武强侯庄不识孙青翟为丞相防稽庄忌夫子生助后汉庄光避明帝讳并改为严氏
　　冯翊　称青翟之后代居冯翊魏郃阳侯严棱又徙华隂五代孙君恊唐洮州都督生方约方嶷方约利州司功生挹之损之挺之挹之生丹江陵令生绅绶绅光禄少卿生简绶检校司空右仆射挺之中书侍郎生武吏部尚书郑公武生楚卿越卿郑卿损之右庶子生式士良士元式职方员外士元国子司业生纂士良江州刺史生謩殿中御史方嶷户部郎中生安之河南丞礼部侍郎严善思亦冯翊人生宙宏宪宪大理卿生慥懔愉愉监察御史
　　炖煌　青翟后今无闻
　　吴郡　贞元给事中同州刺史严説生休复膳部员外郎
　　广汉　称君平之后唐检校左仆射严震世居梓州盐亭云本望冯翊生恊公贶公弼恊晋州刺史公弼率更令震兄霈生公瑾兼御史弟霔司勲郎中生公衡刑部员外震从祖兄侁兼御史中丞震从祖弟砺检校左仆射山南西道节度使
　　东海　唐穆州刺史严撰
　　济北　严助之后今无闻
　　二十九凡
　　凡
　　周公第二子凡伯之后为周畿内诸侯见左传晋陵　姓苑云今晋陵有此姓

　　元和姓纂卷五
<子部,类书类,元和姓纂>
　　钦定四库全书
　　元和姓纂六【上声董韵至阮韵】　　唐　林寳　撰一董
　　董
　　黄帝之后已姓国有□叔安生董父舜赐姓董氏晋有董安于汉有董仲舒清河广川人后汉有犍为人【案通志后汉有董宣董钧宣陈留人钧犍为人此盖脱名】晋有董京董养
　　陇西　汉江都相董仲舒少子安子孙自广川徙陇西裔孙繇生昭昭七代孙徳林北齐匡城令又居匡城曽孙寳亮安西都防陇州刺史天水公生元质元珎元质右门监将军生憬忱愼恒恽憬军器监生珣琬瑜琬度支郎中晋陵太守江南东道采访使慎右常侍生璿恒通州刺史隋骁骑将军顺政公董纯纯孙恭训唐海陵县令
　　宏农　隋有随州司马董泚生庆庆生感感生敬元仓部郎中幽州刺史生庭琰
　　河东　状云仲舒之后唐右仆射平章事董晋生全道溪全素澥全道殿中少监溪仓部郎中全素太子中书舎人【按唐世系表澥太常寺太祝】
　　范阳　京兆尹董叔经右史董思恭范阳人检校司空平章事秦亦范阳人大厯赐姓李氏改名忠臣从朱泚反伏诛
　　孔
　　孔姓殷王帝乙长子微子啓受封于宋弟微仲衍曽孙愍公生弗父何何生宋父周周生世父胜胜生正考父正考父生孔父嘉子孙以王父字为氏孔父生子木金父木金父生睾夷父睾夷父生防叔仕鲁为大夫生相夏夏生邹叔梁纥纥生邱仲尼三歳父卒十九歳娶宋亓官氏一嵗生鲤字伯鱼孔子为鲁司防摄相事居邹邑平乡阙里鲁哀公十六年卒年七十二伯鱼年五十先仲尼卒伯鱼生伋字子思子思为鲁缪公师作中庸及子思子四十七篇以祖业授弟子孟轲等伋生子上白白生子家求求元孙允为魏相生鲋为陈渉博士五代孙吉封宋公吉八代孙潜潜生竺吴南昌太守允次子腾腾生襄襄生忠忠生武安国【按唐世系表武生延季大将军太傅延季生覇】武孙覇生汉丞相博山侯光
　　防稽山隂　后汉末潜避地防稽遂为郡人潜子竺生恬愉晋仆射余不亭侯生訚安国訚生晋尚书令靖靖五代孙奂陈吏部尚书生绍安唐中书舎人生搆搆生若思礼部侍郎仲思给事中若思生至著作郎搆弟祯礼部员外安国晋左仆射五代孙范陈都官尚书范从祖弟徳仁仁孙唐端州刺史竺次子冲七代孙梁都官尚书休源源曽孙徳绍徳绍生唐膳部郎中昌太子賔客述睿述睿生敏行
　　鲁国　武孙覇覇曽孙均汉封裒圣侯晋封奉圣侯魏封崇圣侯隋汴侯唐朝裒圣并奉孔子祀武徳时均十六代孙褒圣侯徳伦徳伦曽孙褒圣侯齐卿仲尼三十八代孙
