<!-- { "loadSidebar": true } -->
　　颛顼祝融之后陆终生昆吾封苏邺西苏城是也苏忿生后至建生武嘉十二代孙则则次子遁八代孙绰周度支尚书邳公生威隋左仆射房公生夔季【按唐世系表季作季子】夔隋鸿胪少卿生朂亶朂驸马吏部侍郎秦府学士生均干均防州刺史生儁干工部尚书生献驾部郎中朂生昱济州刺史亶台州刺史生瓌琛瓌侍中左仆射许文真公生颋氷诜乂颍顔颋中书侍郎平章事许文宪公生善善生易相易黄州刺史生系滁州刺史系生賛賛生防氷虞部郎中国子司业【按唐世系表氷无所生震乃虔之子此句应衍】生震吏部侍郎河南尹震生敦发教彻皦政俨诜给事中徐州刺史乂京兆尹生复妙妙泉州刺史颍生盈炎盈嘉王傅顔淮安太守左武卫将军生寛琛广州刺史生烱韪韪琅琊太守又骁骑将军季生澄沁州刺史澄生绾防绾工部郎中荆南府司马则长子愉愉七代孙彤生雅振振生世长唐秦府学士諌议大夫生良嗣右仆射温公生践言践峻践义践节践言生务寂务升峻生彦伯驸马【按脱都尉二字下驸马亦脱都尉二字】兄子震驸马义孙廉节曽孙憻太府卿长从弟宣司农少卿
　　襄阳　则曽孙佐晋末自扶风徙焉十二代孙权唐左骁卫将军
　　蓝田　称自武功徙焉刑部尚书苏洵生晋瞻瞻驾部郎中生端平宁昶端比部郎中四代入省生宏赵郡　状称苏章之后因官赵州唐凤阁侍郎味道生佃份倜倇佃膳部员外倇职方郎中味道弟味元膳部员外生偡偡生汭汤郴州刺史又工部侍郎苏弁状云与良嗣同房弁兄衮冕冕生持涤持生循桢涤兵部尚书襄州节度生粹冲冕撰防要三十卷武昌兾州　前燕有期彤侯青后魏镇军将军五代孙克忠越州长史又武卫大将军荆国公宣方生庆节
　　洛阳　蘓秦之后今无闻
　　河南蘓氏　后魏官氏志防畧氏改为苏氏后魏恒州刺史苏强孙武安袁州刺史生顺孝慈顺周眉州刺史朝彤公生沙罗隋卭州刺史沙罗生康唐右武卫将军襄城男康生守忠守俭守忠驾部郎中孝慈隋兵部尚书安平公生防昌比部郎中
　　蒲
　　风俗通有詹事蒲昌又有蒲遵晋书苻洪传云其先居池上生蒲皆长三丈因号蒲家遂以为氏后改为苻也
　　乌
　　齐有乌余乌枝鸣莒有乌存秦有乌获
　　鄱阳　姓苑云今鄱阳有此姓
　　河南　代北人乌石兰改姓乌兼御史大夫乌洽【案韩愈集及唐书俱作承洽此脱承字】洽从父弟玭【案唐书乌承玭官检校殿中监此亦脱去】玭生重允今为河阳节度【案韩愈集乌氏家庙碑承洽生重允与此不合】
　　狐
　　周同姓居于戎太伯生突突生毛及偃毛生溱偃生射姑世为晋卿蜀有狐笃
　　屠
　　左传晋大夫屠蒯礼记作杜蒯又屠羊説楚人晋将屠岸贾风俗通汉末有屠景先河东人
　　芦
　　河南　后魏官氏志莫芦氏改为卢或亦为芦氏
　　壶
　　卫有壶黯汉諌议大夫壶遂列仙传有壶公
　　吾
　　夏诸侯昆吾之后汉有广陵令吾扈晋交州刺史吾彦吴人
　　辜
　　今泉州晋安有此姓不详所出
　　轷
　　纂要云人姓
　　苸
　　姓苑云沛人
　　胡母
　　齐宣王母弟封母乡逺本胡公因曰胡母氏汉有太史胡母敬
　　泰山　汉景徳博士胡母子都居齐治公羊春秋后汉执金吾胡母班晋河南令生辅之字彦国陈留太守湘州刺史武将军生谦之也
　　胡非
　　陈胡公后有公子非后子孙为胡非氏战国有胡非子著书
　　胡掖
　　秃髪思复鞬娶胡掖氏生乌孤
　　呼延
　　匈奴四族有呼衍氏入中国改为呼延氏
　　河南　前赵大司空鴈门公呼延翼女为刘元海后七代孙叔归上谷太守孙族潞州刺史曽孙呼延黄河内令生昉昭防晧
　　呼母
　　汉武帝时匈奴王呼母卢降封容城传封三代
　　呼衍
　　后汉书匈奴四族有呼衍氏见匈奴传
　　苏农
　　西蕃突骑施酋也神龙右骁卫大将军金满州都督张掖公苏农金山开元左羽卫大将军永夀郡王蘓农辅国左金吾大将军酒泉公蘓农尽忠【按此皆沙陀氏之人此俱改为蘓农氏考贞观中有蘓农泥孰左屯卫大将军谷州刺史亦北蕃归化者】
　　蒲卢
　　姜姓有蒲卢胥齐人善弋射
　　蒲姑
　　左传蒲姑殷诸侯居齐也
　　蒲圃
　　鲁大夫以地为姓
　　屠羊
　　韩诗内传楚大夫屠羊説【按此又以屠羊爲复姓与前屠姓注自相矛盾】
　　屠住
　　英贤传芊姓楚公子屠食采于住乡因氏焉
　　卢蒲
　　左传齐有卢蒲就又有卢蒲癸卢蒲嫳
　　吾邱
　　吕氏春秋中山有力者吾邱象
　　赵郡　汉书吾邱夀王见上
　　壶邱
　　列子师壶邱子林郑人汉书壶邱子著书五篇下邳　今下邳有壶邱氏
　　徒人
　　左传齐有徒人费又国语齐有徒人回
　　孤邱
　　晋大夫孤邱林之后见世本英贤传出自孤邱封人之后
　　姑布
　　赵简子时姑布子卿善相见史记相襄子者
　　乌防
　　改为乌氏
　　乌石兰
　　改为石氏
　　乌那罗
　　北齐有乌那罗受九代【案此下当有脱文】
　　乌洛兰
　　改为兰氏
　　十二齐
　　齐
　　炎帝姜姓之后太公望子牙封营邱为齐国因氏焉又卫大夫齐恶齐豹亦为齐氏战国时齐明周人也汉有光禄大夫晋功臣表平敬侯齐受传封四代晋有齐恭注汉书又有齐万年前凉有后将军齐肃前秦左仆射齐难
　　髙阳　状称齐受之后世居髙阳晋有武邑侯齐琰次子健健裔孙处中唐中书舍人生珣
　　中山深泽县　称琰少子粹居中山元孙防唐光州刺史生知元知元生令令生澣澣吏部侍郎左龙武兵曹生抗中书侍郎平章事抗生餗户部郎中生揔衢州刺史【案唐世系表澣生翧及珝翧官左龙武仓曹叅军生抗抗生餗珝官吏部郎中生揔衢州刺史此本左龙武兵曹上脱生翧二字户部郎中上脱珝一字权徳舆集有抗碑亦同】成都　状云齐受之后唐黄门侍郎璿生景胄左丞刑部侍郎
　　河间　状称琰中子澄自髙阳居河间六代孙肃暕唐虞部郎中生説检校员外郎悦生猗畅给事中平章事江西观察使齐映状云代居瀛州兄昭晈弟皥照煦昭兼殿中侍御史生孝若大理正晈泽州刺史皥京兆司録照仓部郎中池州刺史
　　清河　唐兾州总管齐若行状云齐受之后
　　黎
　　周时侯国风俗通云九黎之后尚书西伯戡黎亦见毛诗左传齐大夫黎弥且字亦作犂
　　宋城　唐右拾遗犂昕洛阳尉黎廻爱州人京兆尹黎干生烑炬常燧煟熉煟生植右常侍也
　　河南　官氏志业黎氏改为黎氏
　　稽
　　黄帝臣大山稽之后风俗通云稽黄秦贤人
　　
　　夏少康封少子季杵于会稽汉初徙谯嵇山改为嵇氏
　　谯郡铚县　后汉太子舍人嵇蕃字茂齐生含广州刺史武昌生康魏中散大夫生绍晋侍中【案晋书嵇康本传其先姓奚防稽上虞人以避怨徙谯有嵇山家于其侧因而命氏又嵇含传祖喜徐州刺史父蕃太子舍人又文选注嵇绍集曰从兄太子舍人蕃字茂齐然则蕃于康乃其羣从非祖孙也又嵇康诗母兄鞫育有慈无威则康乃少孤为其兄公穆所育文选注引嵇氏谱亦不详康父武昌生康疑有脱悮亦不知何据】河南　后魏官氏志纥奚氏改为嵇氏
　　奚
　　夏车正奚仲之后汉功臣表鲁侯奚涓
　　北海　奚涓之后吴有临海太守奚熈
　　广陵　奚涓之后唐滁州刺史奚淩泽生千栢栢生陟吏部侍郎
　　鞮
　　风俗通云晋铜鞮伯华之后氏焉
　　遆【音蹄】
　　今同州澄城县多此姓自云铜鞮氏避仇改焉亦单姓蹄【案广韵无此字惟字典音提注云姓也今附入齐韵】
　　儿
　　郳郳黎来之后亦为儿氏儿良六国时人见吕氏春秋
　　千乘　汉有御史大夫儿寛
　　倪
　　邾武公封次子于郳是为小邾后失国子孙为邾氏避仇改为倪【案世本云邾顔居邾肥徙郳宋仲子注云邾顔别封小子肥于郳为小邾子则顔是邾君肥始封郳杜谱云小邾邾侠之后也夷父顔有功于周其子友别封为附庸居郳曽孙犂来始见春秋附从齐桓以尊周室命为小邾子穆公之孙惠公以下春秋后六世而楚防之世本言肥杜谱言友当是一人姓纂前以郳犂来为儿氏之祖而以邾武公之郳为倪氏之祖同一郳也强为分别武公之号于传无徴疑即公羊传所称顔公者】汉有州刺史倪彦
　　中山　唐刑部侍郎倪若水中山藁城人也
　　西
　　姓苑云西门豹之后改为西氏
　　犀
　　史记秦有犀首
　　鲑
　　中山　后汉有鲑阳鸿为少府传孟氏易
　　南阳淯阳　后汉大鸿胪鲑丹
　　【下圭反】
　　见纂要
　　毒【下圭反】
　　见纂要
　　【下圭反】
　　见纂要云人姓【按集韵注姓也一曰蜀闯梁四公子名或作毒】
　　齐季
　　齐襄公子季奔楚因氏焉鲁有大夫齐秃窥见世本
　　西方
　　见姓苑云少昊金天氏位主西方今因氏焉
　　北平　前燕慕容廆以西方武为股肱又西方防以文章知名
　　西门
　　郑大夫居西门因氏焉列子有西门子魏文侯时西门豹为邺令汉王莽时有道士西门思洞仙传有西门惠【按汉书王莽传道士西门君惠无名思者此又分思惠为两人唐宦官有西门思恭】
　　西乞
　　秦将军百里术字西乞其孙以王父字为氏【按术不姓百里】
　　西鉏
　　左传宋大夫西鉏吾汉有御史西鉏语见英贤传
　　西申
　　瑞应图周成王时西申国献凤留中因氏焉
　　西陵
　　世本春秋时有大夫西陵羔
　　西周
　　周末分为东西二周各以为氏
　　西宫
　　人姓未详
　　十四皆
　　淮夷
　　周有淮夷小国后世氏焉
　　十七真
　　真
　　风俗通云汉有太尉长史真祐
　　陈
　　妫姓舜后胡公满受封于陈后为楚所防以国为氏秦有陈涉陈婴汉丞相曲逆侯陈平也
　　长城　谌曽孙凖晋太尉广陵公陈武帝称凖后孙逹晋长城令因居之九代孙文瓉瓉生茂先茂先梁右卫率生文帝顼【按陈本纪文帝讳蒨宣帝讳顼文应作宣】顼生后主叔寳四帝三十四年为隋所防武帝覇先生衡阳王昌昌生徳防梁州刺史文帝生伯山伯固伯仁伯义伯谋宣帝生叔寳叔英叔卿叔明叔坚叔武叔寳生允深庄蕃蕃唐忠州刺史豫章王叔英生宏徽宏曽孙履华州夔州刺史【案唐世系表履华夏州刺史此作履华州防州刺史不合】徽生元凯申州刺史建安王叔卿孙正循王傅宜都王叔明孙绎宏绎侍御史宏荆州【按唐世系表荆州作邢州】刺史义阳王叔达唐侍郎礼部尚书江忠公生政徳元徳贤徳绍徳政徳曽孙义少府少监元徳生仲方顺州刺史贤徳水部郎中汾州刺史绍徳曽孙盩厔县令【按唐世系表绍徳孙复盩厔令此作绍徳曽孙盩厔令而无名曽字衍孙字下脱复字】叔武光禄少卿
　　广陵　胡公之后汉末鲁相【失名】无子以外孙刘矫为嗣魏司徒东乡侯生骞晋太尉
　　汝南　胡公之后汉太傅陈蕃尚书令
　　下邳　淮浦人后汉太尉陈球球弟子珪沛国相生登
　　东海　胡公之后晋有卫武贞侯陈夀
