<!-- { "loadSidebar": true } -->
　　诸郡赵氏　尚书左丞华州刺史赵升卿临汝人戸部郎中赵谦光汲郡人司水部员外赵自勤河南人膳部郎中賔客起居舍人赵晋并河东人给事中赵文湖州刺史赵眘防阳翟人殿中监赵计河东人兵部员外赵子卿长安人虞部郎中赵履冲下博人司封郎中赵昴冯翊郃阳人利州刺史赵儋绛州人检校工部尚书黔中节度沂国公赵国珍黔中人弟国玉改名孝先检校员外赵鼎生震监察御史司农卿赵履温万年人范阳节度使赵含章醴泉人
　　矫
　　左传晋大夫矫父汉将军矫望
　　扶风　后魏矫慎扶风人
　　北海　郭颁世语北海髙士矫应
　　蟜
　　颛顼元孙蟜牛之后舜祖也礼记有蟜固
　　绕
　　左传秦大夫绕朝之后
　　小王
　　左传卫大夫小王桃甲之后
　　小施
　　禹后姒姓有小施氏见史记
　　扰龙
　　刘累之后汉有待御史扰龙羣又扰龙宗为侍御史诣董卓白事不觧剑卓挝杀之
　　赵阳
　　汉少府赵阳鸿治孟氏易
　　表黎
　　改为黎氏
　　三十一巧
　　鲍
　　姒姓夏禹之后有敬叔仕齐食采于鲍因氏焉敬叔生叔牙曽孙国世为齐卿
　　东海剡县　汉太尉昱子德始居东海永嘉乱过江居丹阳德裔孙泉梁信州刺史泉弟隋均州刺史平远孙安仁唐滁州刺史
　　襄阳　状云宣之后开元有鲍思远生防京兆尹工部尚书
　　河南　官氏志云俟力氏改为鲍
　　绞
　　左传有绞国在随唐之南以国为氏
　　三十二晧
　　
　　本姓棘子成后因避难改后汉棘袨颍川长祗为陈留太守生赵赵生据字道彦太子中庶子生腆高
　　老
　　风俗通云颛顼子老童之后左传宋有老佐论语老彭即彭祖也或云老氏老老莱子之后
　　保
　　周礼保章氏因官为姓吕氏春秋云楚保申
　　昊
　　风俗通云昊英氏之后一云少昊之后
　　浩星
　　汉有浩星公治谷梁李广有浩星公又浩星赐元国所善【案赵充国有所善浩星赐元乃充字之误】
　　浩生
　　孟子齐贤人浩生不害
　　老成
　　老成子贤人裔孙老成方仕宋为大夫著书十篇言黄老之道
　　老莱
　　老莱子古贤人著书
　　老阳
　　神仙传秦有老阳子白日升天
　　考城
　　老城氏或为考城氏考城子古贤人也著书述黄老之道列子有考城子防学于尹先生
　　三十三哿
　　左
　　齐氏公族有左右公子因以氏焉鲁左邱明楚左史倚相
　　齐国临淄县　邱明之后魏左雍为侍御史生思官至秘书郎神仙传有左慈
　　南阳沮阳县　后汉左雄尚书令唐宣州都督戴国公左难当宣州人云其后也
　　我
　　风俗通云我子六国时人著书号我子
　　左人
　　仲尼弟子左人郢鲁人见史记
　　左史
　　古者左史记言因氏焉楚有左史倚相
　　左尹
　　楚左尹却宛之后谷梁有左尹子息
　　可防
　　梁河南王可防振
　　可地
　　改为延
　　三十四果
　　火防
　　北蕃酋领也
　　三十五马
　　马
　　嬴姓伯益之后赵王子奢封马服君子孙氏焉奢孙兴赵灭徙咸阳
　　扶风茂陵　汉马权为将军生阿逻【案汉书阿逻作何罗】通通封重合侯生昌昌生况余援余生歆融融南郡太守援子廖女为明德皇后生章帝歆十一代孙黙后魏雍州治中生思欢欢生祚祚生重隋京兆府长史生匡武匡俭匡武瀛州刺史襄城公匡俭生克忠咸阳尉克忠生搆措搆驾部员外湖州刺史生曽择择兵部员外河间太守生着署【案唐世系表作昔此作署】署生逄监察御史歆十二代孙岫西魏上柱国扶风公孙懿为唐均州刺史襄阳公后魏平州刺史马荣之状称南郡太守融后生熙熙生亮亮生琮亮曽孙正防左武卫将军鄯州都督生暹晁晟晟生璘检校左仆射泾原节度生旴晞晔旴代州都督皓左神武将军暹光禄卿生昻江陵令琮曽孙知亷尚食奉御
　　京兆　状云融后北齐治书御史马观国元孙頠唐兵部员外自周齐代居宪府旧号御史马家頠生光粹光淑粹生矩该真矩该生緫安南都防光淑左司郎中宋州刺史生僐
　　郏郡　后魏章武太守马晃元孙吴陁唐监门将军荆州长史生大通大均大通孙頴荣州刺史大均甘州刺史生崇台左羽林将军生琼庆州都督琼生鋭铉锡锐府司马铉兼中丞生淑锡谏议大夫虢州刺史
　　茌平　北齐茌平令马暹因家焉生瑗本郡戸曹主事生周中书髙唐公周生载恂载左丞吏部侍郎生观觊觊吏部郎中生元振元拯恂河南令丹州刺史临安　唐岚州刺史大同军使马季龙状称歆后生炬炫燧炬生当右谕德炫刑部侍郎工部尚书致仕燧司徒兼侍中北平郡王生彚畅彚太仆少卿畅少府监生继祖
　　西河　隋太子洗马马隋孙元素太府卿生元直金部员外元直生辿辿检校郎中生翊竲
　　广陵　唐吏部侍郎秘书监常山文公马懐素生观观生继
　　诸郡马氏　唐左骁卫将军马文举长安人左卫武军马四逹检校员外马丹华隂人马吉甫马光嗣正平人兄秦客右常侍
　　贾
　　唐叔虞少子公明康王封于贾后为晋所灭以国为氏
　　长乐　汉长沙王太傅贾谊洛阳人十代孙龚居武威龚孙诩魏太尉生玑长乐令相州裔孙琚后魏颍川太守生昭申申生亷亷生均清河南郡兵曹均生言道言忠言忠考功吏二员外生曽闵剡曽中书舍人礼部侍郎生深至深职方郎中徐庐防岳四州刺史至中书舍人礼兵二侍郎京兆尹右常侍生系泉州刺史玑曽孙国后燕代郡太守曽孙叔愿后魏散骑常侍聘齐使孙慈明北齐华山王谘议生仲玑唐沧州鲁城令魏尚书贾兴元孙云霁唐合州刺史代居坊州中部县生成元珪元敏【案元敏下疑脱元珪二字】资兴令元敏舒州牧
　　宛句　谊九代孙秀玉后汉武威太守又家武威玉曽孙演演孙眞晋兖州刺史宛句后又徙宛句眞元孙思祖后魏龙骧将军元孙暨北齐太守生式隋鄱阳郡司空生敦实沧洛等州刺史生宣誉敦实司封大夫右庶子生承恩伯业伯起伯饶伯招伯卿膺福通理承恩洛州武州均州司马生弇全全越州刺史浙东观察伯业库部郎中生茂宗膺福兵部郎中左常侍
　　洛阳　状称谊后梁中军长史贾宏生勰北齐青州刺史孙宪生处静处澄处静成州长史生庆言刑部郎中滑州刺史庆言生晋恒处澄生元祎元祎生季邻季良奉天尉季良生岌检校员外岌生棱穜棱大理评事季邻长安主簿生岧嶷
　　河东　晋有散骑常侍贾弼生匪之宋太宰参军希鉴齐外兵郎撰永明氏族状生执梁少府太傅讲学撰姓氏英贤传北齐钜鹿太守贾延庆云其支族也延庆曽孙德逹唐大理丞生楚珪归州刺史
　　广平　状云称贾翊之后北齐国子助教猷曽孙元彦唐太学博士生元賛大隐元賛太学博士大隐中书舍人礼部侍郎生防知日新
　　乐陵　贾谊之后唐沁水丞贾元琰生躭左仆射司空平章事生疄畴防防太子中允畴司农主簿河内野王　中书舍人登陜郡库部郎中贾彦璋濮阳　工部员外贾彦璿弟彦琏评事水部郎中贾升刑部郎中贾虚舟侍御史贾仁英魏郡人侍御史贾令思河东人右常侍御史大夫贾隐
　　夏
　　夏后氏之后以国为姓又陈宣公孙御叔亦为夏徴舒其后也
　　马师
　　世本郑穆公有马师之官马师颉马师朔马师黥列仙传有马师皇
　　马适
　　赵将赵奢号马适君因氏焉【案此条当改入马服姓下汉功臣表有毕侯马适育当増入此脱又误以马服君改马适君】
　　马矢
　　庄子有马矢子
　　吔咥【上音野下音铁都结反】
　　【案此姓注文原本缺】
　　夏侯
　　夏侯之后至东楼公封为侯至简公为楚惠所灭弟他奔鲁鲁悼公以夏侯受爵为侯因氏焉后去鲁之沛居谯遂为郡人汉有太仆夏侯婴谯国人婴孙夏侯建建三代孙妙才魏征西将军转愽昌侯生覇仕蜀雍州牧郿侯七代孙详左仆射丰城公生□□生审端唐秘书监梓州刺史审端生德昭吉州刺史德昭生遵业遵本又后魏左光禄夏侯道谦为谯郡太守子孙因家焉弟叔明检校右仆射劔南东川节度生昪兼御史大夫昪生仲仲生昊彭州刺史
　　夏父
　　左传鲁大夫夏父弗忌宋大夫夏父防
　　夏后
　　史记禹为夏后因国氏焉
　　夏里
　　汉四皓夏里黄公河内轵人
　　社北
　　风俗通云凡氏于职社北五鹿有社北大夫因氏焉沛郡　汉有社北羣为郡上计
　　三十六养
　　掌
　　鲁大夫党氏之后雄与刘歆书云林闾蜀郡掌氏琅邪　晋有琅邪掌同
　　炖煌　前凉有遂兴侯掌据
　　仉
　　人姓梁州有仉啓
　　鞅
　　见姓苑
　　赏
　　江南有赏氏
　　【皮养切】
　　姓苑云人姓
　　长孙
　　河南洛阳　后魏献帝拓防与邻七分其国兄弟各统领之第三兄为长孙氏孝文帝以嵩宗室之长改为长孙氏长兄为纥骨氏次兄普氏孝文改为周氏太和中诏代北人并为河南洛阳人道武时有上党王长孙道北平王长孙嵩上党靖王道生后魏司空旃旃生观【案魏书道生子抗抗子观此作道生旃旃生观盖与唐世系表同误】为殿中尚书生稚西魏尚书令太师生子裕绍逺澄擕巫【案魏书稚凡五子子彦子裕绍远士亮季亮又子彦本名儁此所载与唐史同与魏书异又澄亦观之子此作稚子与唐表亦不合儁误作擕】子裕西魏右武候将军平原公生兕后周绛州刺史平原公生炽晟敞义庄炽隋戸部尚书饶阳公生代【案唐世系表名安世此避唐讳为代】代生祥刑部尚书御史大夫孙孝纪左司员外郎晟隋右骁卫将军唐赠司空齐献公晟女为太宗文德皇后晟生无乃无傲无宪无忌无逸无宪生安业唐左监门将军无忌吏部尚书侍中中书令右仆射司徒太尉赵国公在相位三十四年生冲涣濬温浄淑【案唐世系表淑作溆】泽冲秘书驸马孙元翼宣州刺史涣中州刺史濬浄并奉御淑成州刺史敞宗正少卿汴州总管生无虎右监门将军义庄荆州刺史绍逺西魏大司空上党公生监【案周书作覧此作监】周大司徒薛公隋宜州刺史生寛龛操清【案唐世系表清作洪】唐晋州刺史寛生昭郢州刺史昭生仲宣庶几仲宣孙铸仓部员外郎庶几生勗西河太守龛房州刺史曽孙子哲信安太守右金吾大将军操金部郎中归州长史生宪谊鉴诠宪屯田郎中德州刺史谊睦州刺史生泳屯田员外郎鉴曽孙汤诠驸马尚辇奉御稚三子澄周秦州刺史义文公生嵘纬轨始恺嵘生绩绩生和人司农少卿纬曽孙贞隠太常博士轨元孙端梁州司农生縯全绪縯长安令全绪右金吾将军宋州刺史生雅正驸马恺生顺德泽州刺史骠骑将军邳襄公元孙有隣和州太守顺德侄晔驸马黄州刺史稚第四子擕后魏尚书令平高公生毗隋工部尚书绛公稚五子巫周秦州刺史清都公生大敏唐职方员外大敏生希范司门员外北平王嵩后魏太尉五代孙庆明后名俭周仆射荆州总管郐公生平彻平隋工部尚书襄阳公生师礼唐膳部郎中彻生文则库部郎中集生让光州刺史敦生师黄门侍郎师生讷言
　　北海　梁贾执姓氏英贤传云北海长孙氏左王鱼家后
　　上官
　　楚懐王子兰为上官邑大夫因氏焉秦灭楚徙陇西之上邽汉右将军安阳侯桀生安桑乐侯女为昭帝皇后拜车骑将军以反诛裔孙胜
