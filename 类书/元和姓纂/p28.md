<!-- { "loadSidebar": true } -->
　　本姓慕容燕王廆弟西平王慕容运孙精之后昌黎棘城　精生犹丑犹丑曽孙苌永思寜寜生勣勣生毓周隋并有传永思生通通生寛唐礼部尚书芮定公寛生承业懐譲承业领军将军生钦望钦奭钦肃钦望内长史左仆射钦奭光禄少卿钦肃生灵昭宣州刺史灵昭生叅回器友叅右威卫将军囘京兆少尹友万年令懐譲生贞松宗正卿中山公贞松生光祚光祚生建驸马通孙方则生楷楷生元俨元俨生志静志静生鲁元侯魏太保防城公五代孙达唐殿中监灵夀公生仁宗达堂侄曽孙子骞监察御史生陆浑元孙祥生譲曽孙挹挹生郑鄜郑生静五十二沁
　　禁
　　姓苑云吴兴人
　　五十四阚
　　阚
　　齐卿阚止之后
　　防稽山隂　阚骃撰十三州志吴侍中阚泽字徳润唐右领军阚棱
　　五十六防
　　念
　　西魏大傅安定公念贤代人也子华台州刺史五十九鉴
　　监
　　风俗通云卫康叔之后
　　六十梵
　　泛
　　汉有泛胜之为黄门侍郎其先周大夫食采于泛因以为氏
　　炖煌　胜之后晋有郎中泛腾张掖太守泛彦天寳有刑部郎中泛云南郑县尉泛叔敖并其后也济北卢县　晋有泛毓字稚春七代同居晋武帝徴为秘书郎不就著书七万言







　　元和姓纂卷九
<子部,类书类,元和姓纂>
　　钦定四库全书
　　元和姓纂卷十【入声屋韵至乏韵】　　唐　林寳　撰一屋
　　陆
　　齐宣王田氏之后宣王封少子通于平原陆卿因氏焉汉太中大夫陆贾子孙过江居吴郡吴县陆贾裔孙吴丞相逊生丞相抗抗生晏景机云耽逊弟吴选曹尚书【案陆逊弟名瑁此脱】生英英生晔玩玩元孙恵晓恵彻自玩至恵晓父子歴晋宋五代侍中恵彻生闲闲生厥完绛襄厥曾孙搢完生邱公云公令公邱公生瑾琛瑾生孙之逖之逖之都官员外琛生仁公仁公生柬之元之【案唐世系表琛生东之元之中间无仁公一世】柬之司谏郎中崇文侍书学士生彦逺元之生元方天官鸾台二侍郎平章事元方生象先景倩景融景献景裔象先中书工部侍郎平章事生刑部尚书少保衮元贞公衮生泛潨广偃泛秘书少监潨比部郎中广沂州刺史偃工部员外景倩监察御史生溥天水太守少府监生康序应庶康检校郎中庶福建观察中丞景融吏部侍郎左丞工部尚书父兄三人继处铨衡左右丞生沛涓沛屯田郎中景献屯田贠外生包易包工部贠外易司门贠外景裔兵部贠外生涤元方弟彦恭曹州刺史云公生琼琼生从典从典孙鉴有集令公曽孙余庆尚书左丞太子詹事生珙璪璪汾州刺史兵部郎中生海长源海司门贠外长源检校尚书汴宋节度生行检陆氏自汉魏至梁陈正十五人恵晓生任倕倕字佐公任六代孙去泰去泰起居集贤学士梁给事中陆镇之续长子稠后恵晓七从子也生晋晋生雍陈豫章王谘议雍生元朗字徳明秦府学士国子博士兼太子中允吴郡男撰经典释文徳明生敬信敬义敬义蓬州刺史生宣悊遵楷遵楷秘书郎敬信兵部东台二侍郎左侍御同三品检校左相嘉兴子生郢客邠卿越宾庆叶郢客生大鲲庆州都督邠卿生大训大盈大钧大训右金吾将军越宾陜州刺史庆叶屯田郎中雍州司马钧生汤后周大司马陆通云玩后晋侍中万戴为刘义真长史从宋武帝入闗没赫连生侨侨生政即通父也通生长义让让隋光禄少卿生善宋驾部郎中徳州刺史通弟逞周太子少保中都元都公陈庐陵太守陆之礼称后汉颍川太守闳后生寳仁先元士元士虞部员外济州刺史生贵爱陈永王记室陆庆称褒后生士秀唐太子博士生谋道周文王学士生元感元感生南金库部员外齐度支郎中陆匡丞晋太常卿始后元孙敬唐苏州刺史陆孜兄元孙善敬国子司业生鼎右补阙
　　嘉兴　开元有陆齐望官至试秘书少监生渭澧涧瀍淮渭侍御史澧殿中御史涧祠部员外瀍侍御史望族弟齐政当平令生侃如溧水令侃如生贽赏赓贽中书侍郎恵陵令陆侍诠并吴人诠生亘太常博士越宣二观察生墉墉陜府观察生钜吏部郎中又歙州刺史陆防司封贠外陆震大理司直陆羽并吴人元和初进士陆畅生懐侄孙肱湖州刺史长城人
　　河南洛阳　出自代北代为郡长大人号歩六孤氏后魏孝文迁洛改为陆氏与穆奚于贺刘娄为北人八族征西大将军东平王陆俟生丽頽归骐骥丽司徒平原王生定国叡定国殿中尚书东平郡王生昕之叡尚书令东平郡王生希道希静希质希道生士懋子彰【按疑脱士佩一人】士懋元孙寳积屯田郎中冀州刺史生昭逵子彰中书监生印骏沓骞彦师兄弟五人相继为黄门侍郎士佩五代孙伯玉中书舍人晋州刺史希静元孙干迪巂州刺史都督希质生瓘悉达归归太仆卿曽孙腾周大司空生庸定公庸生逸融氷逸孙彻郢州刺史生钦嗣左监门将军郓州刺史钦义忠州刺史融隋洛州刺史生立素右庶子立素生爽兵部郎中爽生瞻瞻生景祥雒尉景祥生据司勳贠外据生士佳士修士佳三原令士修殿中御史氷生义方营州司法义方生颂改名慤国子监祭酒右常侍郑公生璟正卿同正骐孙隋中书舍人生法言正言法言隋承奉郎撰切韵正言孙大同遂州刺史馥后魏太保建安王七代孙坚左右丞相刑部侍郎秘书监生绾综縯绾赞善大夫生酂综生邳縯检校郎中生复礼复礼部尚书礼膳部员外
　　穆
　　宋穆公之后支孙氏焉楚元王友有穆生或作缪音同
　　河南　代人本姓邱穆陵氏代为部落大人为北人八族之首后魏以穆陆奚于比汉金张许史孝文迁洛阳改为穆氏以位尽王公勳着当代下司州一同四姓侍中太尉冝都王崇生遂留观遂留生忸头比部尚书忸头生蒲坂虞曹尚书蒲坂生韶冀州刺史韶生遵季北齐东郡太守遵季生伽唐殷州刺史伽生宏逺隋侍御史宏逺生固礼固信固礼绰州刺史生思恭稷州录事参军思恭生元休安阳令元休生宁审宁秘书监致仕生赞质员赏赞御史中丞宣歙州观察质给事中抚州刺史员御史生栖梧泗州刺史兼丞赏太常少卿审监察御史生贽兵部员外贽生详谌谌改名仁裕宣武莭度检校兵部尚书生延业谏议大夫固信兰州刺史生思顺思泰思顺生子元子元生凖殿中御史汾州司马思泰生昊周昪昌昌生寂著作佐郎
　　麴
　　汉有麴潭生閟避难湟中因居西平改姓麴氏西平　閟居西平十一代孙嘉仕沮渠氏后为土人所归立为髙昌王后魏授瓜州刺史金城公五代公主【案冇脱文】其孙麴伯雅附隋唐宇文泰叛贞观中侯君集平之其主麴智茂归降拜右金吾大将军金城公勑改名智勇其弟天山公智谌生崇裕右监门大将军交河郡王崇裕弟瞻司农卿常乐公后汉末又有麴演麴义
　　金城　晋有左仆射麴允
　　祝
　　黄帝祝融之后周武王封黄帝之允于祝因氏焉郑有祝聃卫有祝鮀或以祝史之后以官为氏【案世本祝任姓礼记封帝尧之后于祝惟唐世系表谓出自姬姓黄帝之后若祝聃祝鮀则俱以官为姓非姬姓也】中山　后汉司徒祝恬中山人
　　长沙　祝恬孙广魏始平大守又家焉始平祝广居始平九代孙綝唐陜州司马綝生钦明刑部尚书同三品鲁公子茝兄子骃
　　河南　官氏志比庐氏改为祝氏
　　伏
　　伏羲之后子孙氏焉与任宿须句颛臾同祖
　　济南　汉有伏生名胜治尚书
　　平昌安邱　胜七代孙理髙宻太守生凤湛湛后汉大司徒凤五代孙仪生大鸿胪策策曾孙滔晋游击将军曽孙曼容齐率更令河南太守伏虔注汉书【案伏虔今作服虔】
　　宓
　　风俗通宓康公之后以国为氏史记仲尼弟子宓不齐字子贱鲁人
　　鞠
　　后稷生不窟生而有文在手曰鞠支孙氏焉裔孙鞠武为燕太子丹傅风俗通汉尚书令谭或为麴氏音讹转谬
　　平原　鞠谭代居平原南燕有司空鞠仲中书侍郎鞠注
　　东莱　汉尚书令鞠谭后支孙又居东莱唐有冀州刺史鞠棱女郑繇祖母也或亦姓麴氏
　　鹿
　　赵大夫食采五鹿因氏焉汉有巴郡太守鹿旗巴郡　鹿旗子孙因家焉
　　济隂　后梁有乐郡太守鹿蕴见十六国春秋元孙悉西魏光禄大夫河内公自西平徙济隂孙善隋长春宫监河内公生愿裕注裕唐司农少卿定陶公注嶲州司功
　　河南　后魏官氏志鹿桓阿氏改为鹿氏
　　叔
　　八凯叔达之后或云晋大夫叔向之后东观汉记将军叔夀叔牙之后孙叔仲彭生亥【案通志公孙兹生得臣彭生得臣为叔孙氏彭生为叔仲氏】亥生带带生仲叔仲职及寅代为鲁大夫
　　木
　　端木赐之后因避仇改姓木氏晋文章志木华字元虚作海赋尝为太傅杨骏主簿又有木槩着战国防春秋三十卷见七録
　　肃
　　周文王子郕叔之后成肃公以谥为姓【案通志曰郕叔武未闻谥此当是周卿士成肃公之后】梁吴郡太守西丰侯肃正徳一云古肃慎氏之后归化中国改为肃氏
　　卜
　　周礼卜人以官为姓仲尼弟子商字子夏鲁人河南　汉卜式商之后也以田畜为事官至御史大夫开元中卜长福献续文选三十卷杭州冨阳县尉
　　宿
　　伏羲氏风姓之后左传云任宿须句颛臾风姓也又有宿南国在东平无盐县以国为姓后汉宿仲谈又有宿祥
　　鴈门　宿祥一作祎为鴈门太守因家之前赵有宿察
　　河南　官氏志有宿氏大姓宿六斤氏为宿氏
　　谷
　　汉衞司马谷吉世居长安生永大司农后魏谷楷昌黎人
　　魏郡　唐晋阳尉谷倚状云谷永之后诗入正声集与吴少徴冨嘉謩为友
　　沐
　　汉沐宠为东平太守状云端木赐之后避难改为沐氏
　　东平　沐宠之后因官居焉
　　河间　魏略沐并河间人孙文流为防军石赵仆射沐坚
　　竹
　　孤竹君姜姓殷汤封之辽西至伯夷叔齐子孙以竹为氏
　　东莞　后汉竹曽为下邳相又拟阳侯竹晏并东莞人
　　服
　　服羲之后仲尼弟子服不齐字子贱鲁人今转为宓氏亦作伏
　　禄
　　风俗通云殷纣逺裔悉西魏光禄大夫河内公自西平徙济隂孙善隋长春宫监河内公生愿裕注裕唐司农少卿定陶公注禄州【按注嶲州司功此误】风俗通云殷纣子武庚子禄父后以王父字为氏今泾阳有此姓又吐蕃酋长有禄东赞
　　竺
　　本天竺胡人后汉入中国而称竺氏竺固为汉侍中琅邪莒县　侍中西平侯固之后代居琅邪有竺俊恢铨览宋竺□并云莒人
　　鬻
　　祝融之后周文王师鬻熊受封于楚著书子鬻拳其后建平见姓苑
　　秃
　　国语祝融后八姓已董彭秃妘斟曹芊周灭之矣贾逵云秃彭姓别族
　　郁
　　见姓苑国语鲁相郁贡子孙氏焉
　　玉
　　音宿黄帝时公玉带造合宫明堂见尸子后改为玉氏汉司徒玉光府字文伯
　　夙
　　古夙沙氏之后夙沙卫阉寺之属
　　防
　　汉鴈门太守防河
　　牧
　　黄帝臣力牧之后汉有越嶲太守牧根
　　
　　于六反见姓苑
　　屋庐
　　晋贤人著书言彭之法【按此脱名】
　　屋南
　　代北复姓
　　屋引
　　代人随魏南徙河南后魏行台右仆射屋引业生通通生容容生浴浴生永达唐梁王府统军
　　叔孙
　　鲁桓公子叔牙生兹号叔孙亦为氏生得臣得臣生豹豹生婼婼生不敢不敢生舒汉有叔孙通为太子太傅生稷嗣君
　　鲁国薛县　叔孙通代居开元大理司直叔孙通元孙观生兴【按此有脱误】
