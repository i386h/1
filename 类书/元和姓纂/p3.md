<!-- { "loadSidebar": true } -->
　　见姓苑春秋有茙律【案左传晋灵公车右戎津此作茙律与通志同误】河南　后魏官氏志茙眷氏改为茙氏【案后魏官氏志乃茂眷氏改为茂氏此作茙疑有误】
　　躬
　　何承天纂要云人姓
　　宫
　　虞大夫之竒之后殿中御史志恽
　　河东　今河东有宫氏大厯中侍御史宫顼或云恒州人也
　　雄
　　舜七友雄陶之后
　　广陵　今州有雄姓
　　肜
　　尚书肜伯周同姓为氏成王宗伯【案周书彤伯非肜也通志肜氏本彤氏避仇改为肜氏疑为近之】
　　公
　　左传鲁昭公子公衍公为之后汉主爵都尉公俭
　　酆
　　文王第十七子酆侯之后
　　
　　风俗通东主以山为氏
　　红
　　出自刘氏汉楚元王子红侯富之后
　　鸿
　　大鸿之后左传卫有鸿聊魋
　　翁
　　比部郎中翁义恪
　　通
　　巴大夫食采通川因氏焉
　　鬷
　　古鬷夷氏之后左传郑有鬷蔑鲁有鬷戾【按齐有鬷声姬】
　　种
　　本姓仲氏仲山甫之后魏因避难改为种氏后汉有种暠
　　洛阳　后汉司徒种暠生拂拂生邵大鸿胪卿
　　东里
　　郑大夫子产居东里因氏焉曹瞒有南阳太守东里昆何氏姓苑云东莱人太始先贤状有东里冕魏志有东里衮
　　东方
　　风俗通云伏羲氏之后帝出于震以主东方子孙因氏焉
　　平原厌次　汉太中大夫东方朔字防倩唐礼部员外郎东方虬云朔之后生颢左拾遗
　　安徳　北齐南兖州刺史东方老
　　东楼
　　夏禹后有东楼公支孙氏焉其后大夫有东楼羽
　　东郭
　　齐公族桓公之后也齐大夫偃东郭书见左传又大陆子方号东郭贾齐人荘子有东郭子魏文侯时东郭子恵见説苑
　　齐郡　汉有东郭先生拜都尉
　　山阳　神仙传有东郭延
　　东阳
　　祖氏家传祖崇之娶东阳元旋女又宋贠外郎东阳无疑撰齐谐记十卷
　　东邱
　　郯县　晋龙骧将军东邱进
　　东宫
　　东宫弃疾隠嵩山年三百嵗
　　公石
　　鲁僖公生共叔坚坚生恵叔子孙为公石氏
　　公士
　　古爵也子孙氏焉
　　公山
　　鲁公山不狃一作不扰
　　公沙
　　见姓苑
　　公孙
　　黄帝姓公孙子孙因以氏焉
　　河南　隋沙州刺史无终公公孙微孙彦藻唐通州刺史昌平公安生钦洋啇等州刺史
　　辽东　后汉有公孙延生度为辽东太守子康生文懿三代处辽东后自立为燕王魏明帝遣司马宣王平之三代五十年而灭后魏广州刺史固安子公孙表称度后孙叡尚书燕郡公曾孙遂青州刺史生长儒北齐泾州刺史孙正唐州司法
　　栎阳　唐右卫大将军征阳公公孙武孙逹生雅靖安西都防
　　菑川　薛县汉有丞相平津侯公孙宏子度山阳太守隋菑州刺史公孙景茂代居信都状云宏子度后生善政政生虞唐库部郎中职方郎中
　　北地义渠　汉有西平太守公孙浑邪著书十五篇子贺丞相葛绎侯生敬声太仆犯事父子俱死狱中辽西　后汉前将军易侯公孙瓒又春秋时诸侯亦为公孙氏
　　上谷　晋有隠者公孙风上昌黎九城山
　　公伯
　　鲁有公伯寮仲尼弟子
　　公父
　　鲁季悼子纥生穆伯穆伯生文伯歜文伯歜生成伯成伯生顷顷为公文氏见世本
　　公成
　　卫公成之后以谥为氏
　　东郡　白马县晋有散骑常侍公成绥【案晋书夲传乃成公绥非公成氏此有误】字子安有传后魏有公成兴学道仙
　　公齐
　　孔子弟子有公齐定
　　公析
　　卫穆公生公析黒臀其孙成子朱鉏以王父字为氏
　　公索
　　鲁有公索氏将祭而亡其牲见家语
　　公祖
　　见纂要鲁郡仲尼弟子公祖句兹
　　公休
　　姓苑赵平陵太守公休胜
　　公孟
　　卫襄公生公孟絷絷生丹为公孟氏
　　公明
　　卫大夫公明贾
　　公賔
　　王莽校尉公賔就斩莽首传于宛就北海人
　　公正
　　古官也其后氏焉建安中朝邑令公正范吴人
　　公之
　　季悼子生思伯鞅鞅生懿伯柎为公之氏
　　公乘
　　古爵也子孙氏焉公乘不害传封四代【按此条疑有脱误】
　　中行
　　世本晋荀逝敖生桓子林父将中行为中行氏汉有谏议大夫中行説
　　中英
　　古帝少昊氏有六英之乐掌中英者以官为氏
　　中野
　　濳夫论微子之后楚文王御史中野彪
　　中垒
　　风俗通刘向为汉中垒校尉支孙以官为氏
　　中黄
　　尸子中黄伯
　　桐里
　　汉御史中谒者桐里斥生儒为议郎
　　桐门
　　宋人氏
　　铜鞮
　　晋羊舌氏之后
　　戎子
　　戎子驹支之后为氏
　　终利
　　嬴姓与秦同祖
　　下邳　汉有雍门侯终利恭后汉散骑都尉终利英
　　终古
　　风俗通桀内史终古后氏焉
　　熊率
　　楚熊率且比后为氏
　　熊相
　　楚左史熊相之后威王时有熊相季文为士官二冬
　　彤
　　本姓肜氏避仇改姓彤今道士彤也【案彤伯周同姓国为成王宗伯者是也又肜氏夲彤氏避仇改为肜姓纂前既以彤为肜此又误以肜改彤道士句亦有脱文】
　　宗
　　周大夫宗伯之后以官命氏齐有宗楼
　　南阳安众　河内太守宗均【案豆卢诜岭南节度判官宗羲仲碑昔宋襄公之母弟仕于晋至伯宗为三郤所害州犂奔楚其子家于南阳以王父字为氏此较宗伯之説似为有防又曰逺祖均东汉为九江太守累迁司徒此作河内太守亦异】族曾孙宗俱司空均元孙慈慈十代孙躬躬孙琼唐苏州刺史
　　冬日
　　晋赵衰冬日之日后因氏焉【案此説荒诞不合于理】
　　宗正
　　状称本刘氏楚元王交之孙刘徳为宗正支孙氏焉裔孙宗正称
　　济隂　唐朝殿中少监宗正辩
　　三钟
　　钟
　　宋微子之后桓公曾孙伯宗仕晋生州犂仕楚食采钟离因氏焉子孙或姓钟氏楚有钟仪钟建又钟子期与伯牙为友项羽将钟离末昧中子接亦单姓钟氏
　　颍川　接始居颍川长社魏太尉钟繇生毓侍中廷尉繇少子防司徒繇弟演演元孙雅过江为晋侍中五代孙韬韬生屿嵘岏璵撰华林遍畧梁山隂令嵘撰诗评三卷岏撰良吏传十卷生宠梁临海令侯景时避地南康
　　南康　唐洛邑府统军钟山操状称宠孙也代居防州贑县弟子威安福令生法遵不仕生绍京中书令户部尚书越国公绵蜀彭州刺史生嘉羣谔羣嘉中书令晋州刺史谔典膳监也
　　封
　　姜姓炎帝之后封钜为黄帝师胙土命氏夏封父侯国君也今封邱是也后有侍中封岌
　　渤海蓨县　封岌始居蓨五代孙仁仁孙释晋侍中释生悛生奕燕太尉奕生蕲孙鉴后魏沧水太守【按唐世系表鉴三子琳囘滑此守字疑下脱去三子二字】琳回回尚书仆射生隆之右仆射【按隆之下疑脱兴之一人】隆之生子绘子绣孝琬【按孝琬字当衍】子绘北齐祠部尚书孙智瞻子绣隋通州刺史生徳润徳舆徳如徳彛徳润隋青城令生行賔行髙梁客行賔生广成雍州司法广成生希彦中书舎人吏部侍郎行髙礼部侍郎【按唐世系表广成作广城希彦作希顔行髙礼部侍郎作礼部郎中】梁客中【按梁客中书舎人此中字下脱三字】徳彛改名伦右仆射中书令宻明公生言道驸马司门郎中汝汴二州刺史生思敏思敏生守静渠州刺史守静生利建利建生夏时兼殿中侍御史兴之生孝琬孝琰孝璋孝琰北齐散骑常侍孝璋生君诞君夷君诞孙叔亷光州刺史生悌愔君夷生道宏右司郎中虢州刺史道宏生践一践福践一生无待刑部郎中无待生希奭希奭生亮司封员外杭州刺史亮生敖【案唐世系表敖生望卿此脱】践福黄州刺史生无遗琳孙孝绰劝七代孙彦明生崇正崇真崇正刑部郎中生若愚若水崇真生若虚若冲悛生放【案唐世系表悛生放奕奕燕太尉奕二子蕲劝与此不合】燕吏部尚书令朂君明懿弟孚攸燕太尉攸孙轨后魏廷尉卿生君义询君义聘梁副使五兵尚书生淑询北齐左丞生道嗣孙子都生全福全祯全福生谋全祯刑部侍郎生竪纂五代孙道瑜道瑜生绰孙思业户部郎中绰弟士泰生松年孙良弼京兆尹士曹生纲【按唐世系表良弼京兆府士曹参军生洄与此不合】
　　京兆　安西节度摄御史大夫封常清
　　河南　官氏志贲氏改为封氏【按魏书作是贲氏此脱是字】
　　龙
　　尚书舜臣龙为纳言子孙以王父字为氏又董父已姓赐氏豢龙为龙氏龙沮楚人为项羽将急就章龙未央亦楚人也
　　雍
　　本于龙反今俗呼去声文王十二子雍伯受封于雍在河内山阳子孙以国为姓又宋有雍氏本子姓也郑有雍纠齐有雍廪楚有雍子汉有雍齿沛人封什邡侯【按今本汉书作汁防】唐主客郎中雍惟良信都强人检校郎中兼朝邑令雍宁河阳三城使懐州刺史兼御史大夫雍希颙
　　容
　　帝王世纪黄帝臣容成纪造厯舜举八凯有仲容或云其后以王父字为氏
　　松
　　见姓苑
　　庸
　　庸蜀殷时侯国周武王时来助伐纣子孙以国为氏汉有庸光又有胶东庸生
　　重
　　风俗通重黎之后少昊时南正重司天以官为氏
　　恭
　　殷末侯国周文王侵阮徂恭见毛诗
　　龚
　　左传晋大夫龚坚后汉蛮氏首有龚氏汉有光禄大夫龚胜【案龚胜应在前后汉蛮氏应在后又巴中渠帅七姓罗朴督鄂度夕龚以龚为蛮氏首亦非也】
　　从
　　东莞从氏　汉有将军从成公
　　共
　　共工氏之后或云郑共叔段后今河内共城是其地也
　　钟离
　　世本云与秦同祖嬴姓也战国防齐贤人钟离子汉有钟离昧楚人钟离岫撰防稽后贤传后汉尚书仆射钟离意防稽山隂人钟离意曽孙绪楼船都尉生骃
　　逢孙
　　英贤传秦大夫逢孙之后有陇西北部都尉逢孙依
　　逢门
　　汉古今人表有逢门子豹艺文志有逢门子着兵法
　　封贝
　　徐偃王子食邑封贝因氏焉今临川有此姓
　　封父
　　夏殷国名也郑有封父弥真为大夫
　　封人
　　古封畿之軄为氏
　　龙邱
　　风俗通吴郡汉时博士龙邱长
　　雍人
　　周礼雍人以官为氏鲁有雍人髙檀见左传
　　共叔
　　郑武公子共叔段之后
　　四江
　　江
　　嬴姓颛顼元孙伯益之后爵封于江陵为楚所灭以国为氏
　　济阳考城　后汉有太常轑阳徳其先居陈留圉县汉分陈留为济阳因居考城为着姓徳十代孙蕤晋谯郡太守亢父男生湛侍中吏部尚书湛生恁恁生斆齐都尚书斆生蒨葺蒨梁光禄大夫生经【案陈书江防传揔父紑此作经误】经生揔陈尚书令揔生溢溥漼溢陈太子中庶子唐泸州合江令溥陈太子舎人唐宏农丞漼唐隋州司马葺梁吏部侍郎孙伯琳西城令齐左仆射伯琳生祐弟【案江祏济阳考城人祖遵宁参军父徳麟司徒右长史祏弟祀晋安王镇北长史祀弟禧祏子皆见南史与此不合弟字下疑有脱文】齐侍中户部尚书谧梁吏部尚书左仆射卫将军临沮伯江淹度支尚书江革子孙并无闻【案江淹父康之南沙令江革祖齐之宋都水使者尚书金部郎父柔之齐尚书仓部郎革子徳藻陈秘书监徳藻子椿尚书右丞徳藻弟从简司徒从事中郎从简子兼以孝行闻皆济阳考城人】
