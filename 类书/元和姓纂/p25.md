<!-- { "loadSidebar": true } -->
　　库六斤
　　改为斤氏
　　大洛稽
　　改为稽氏
　　破六韩
　　其先代人随魏南徙河南后魏金紫光禄大夫破六韩祥生常北齐司徒平阳导升北齐仪同林松王生金蔵唐岐州别驾后魏又有莫驾侯利严破六韩浑生枝枝生景隋东武公景生蕃唐宋州刺史始兴男匡矩【案呼厨貌后为潘六奚后又讹为破六韩破六韩常乃孔雀之子此云祥误】
　　破也头
　　与费也头同
　　破落那
　　大宛之后改为那氏
　　十二霁
　　惠
　　周惠王支孙以谥为姓战国惠施为梁相交趾太守惠乘太仆惠根
　　琅邪　惠根孙嚚为北海太守子孙因居琅邪后汉有州刺史惠整吴人吴侍中惠谦晋陵太守惠松宋歩兵校尉惠纂
　　昋【音桂】
　　或作炅汉卫尉昋横彭城汉上计掾昋景云见姓苑城阳　后汉陈球碑城阳炅横被诛有四子守坟墓改姓炅氏一子居徐州郡云之先也姓昋氏一子居幽州姓桂氏一子居华隂姓炔氏字皆九画以避难也魏志吕虔传胡陆有炅母
　　计
　　国语计然为越大夫范蠡师云本防邱濮上人姓辛字文子其先晋国公子也风俗通汉计子勲为司空掾
　　蓟
　　神僊传蓟子训不知何许人
　　励
　　风俗通后汉魏郡太守义阳侯励温见功臣表吴志以孙秀奔魏改姓励氏
　　税
　　盛宏之荆州记云建平信陵县有税氏昔君王巴蜀【案荆州记作蜀王栾君此脱】蜀王见廪君兵强结好饮宴以税氏五十人遗廪君
　　羿
　　左传有穷后羿簒夏后相之位
　　杕
　　王莽大司马杕并见姓苑
　　第五
　　出自齐诸田之后田氏汉初徙奉园陵者故多以次第为氏
　　京兆长陵　后汉司空第五伦字伯鱼生颉将作大监匠伦曾孙穜兖州刺史又防羌校尉第五访亦京兆人
　　上元黄门侍郎平章事第五琦生峯平申峯台州刺史平京兆兵曹申兼御史中丞
　　第八
　　陈留　风俗通亦齐诸田后田广弟英为第八门因氏焉王莽时讲学大夫第八矫
　　荔菲
　　西羌种类也隋有荔菲雄泾州人诛唐彭州刺史荔菲【案此下脱名通志亦阙名曰某】生寳应节度荔菲元礼宁州人十三祭
　　卫
　　周文王第八子康叔封于卫传国四十余代秦末国灭子孙以国为氏汉丞相建侯卫绾
　　河东安邑县　状云晋太保卫瓘生恒恒生玠裔孙隋虞州刺史神泉公盛盛生孝节唐左武卫大将军安邑　后魏歩兵校尉衞卧龙亦称玠后五代孙知敏唐给事中吏部郎中汝州刺史生固损宏敏三从弟元经蕲州刺史户部郎中卫畿道徙京兆水部员外卫惟良亦安邑人虞部员外巴今陜虢观察卫次公御史中丞循王傅卫晏子中行今礼部员外国子司业卫密子开元卫偡弟倚生象侍御史并河东安邑人大厯检校户部尚书荆南节度使卫伯玉三原人
　　芮
　　左传周司徒芮伯同姓国也芮伯万之后为晋所灭汉钜鹿太守芮强吴郡太守芮珍丹阳人今望扶风
　　彘
　　左传士防支子士鲂食采于彘邑在平阳北故号恭子
　　裔
　　见姓苑
　　祭北
　　国名也女为舜妃黄帝史官子孙因氏冯翊衙县人【案姓氏辨证引作癸北】
　　十四泰
　　蔡
　　周文王第十子蔡叔度生蔡仲胡受封蔡后为赵所灭子孙以国为氏晋有蔡墨秦相蔡泽汉功臣表肥如侯蔡演演元孙义义元孙勲后汉为长安邳长后徴不起勲曾孙擕
　　济阳考城县　擕生棱质棱生邕质始居陈留分为济阳因为郡人质元孙克从祖谟晋永嘉同过江克六代孙防梁司空安丰公孙秦客唐金部郎中客侄真清鄿州刺史大业后梁左【案此下有脱文】户尚书生克恭秦府学士太子洗马质元孙克生晋司徒谟谟元孙兴宗吏部尚书生樽樽孙凝凝子君和
　　南阳　魏有蔡睦晋有蔡秀秀八代孙丽梁琅琊太守元孙杭唐左武长史
　　朔方　汉末丕为五原太守因居之裔孙招元孙澄唐左卫郎将
　　丹阳　状云质后唐司勲郎中希寂
　　艾
　　晏子春秋齐大夫艾孔之后即左传裔款也风俗通庞俭母艾氏南燕有牙门艾江又东平太守艾诠北平　唐御史大夫艾敬直
　　河南　官氏志俟斤去斤并改艾【案魏志俟伏斤氏改伏侯伏斤改斤】
　　頼
　　左传頼国为楚所灭以国为氏汉有交阯太守頼先蜀零陵太守頼文唐光禄少卿頼文雅
　　南康　唐秘书郎頼棐本汀州人后魏虔州【案此下有脱文】
　　大
　　风俗通大庭氏之后又大填大山稽黄帝师大頴为颛顼师【案古今人表頴作款】礼记曰大连东夷之子
　　防
　　郐仲之后避难去邑为防氏风俗通云陆终之子乙之后汉武阳令防栩
　　太
　　尚书文王四友太颠之后今咸阳有太氏
　　
　　六国时有他见姓苑
　　兊
　　见姓苑
　　太傅
　　汉有太子太傅防广曾孙彦则避王莽乱于太原因氏焉
　　太阳
　　风俗通卫大夫太阳速晋有太阳状为卿【按左传为戏阳速】
　　太士
　　太士氏永嘉人建安太守太士灵秀今松阳有此氏
　　太师
　　商有太师挚周有太师疪【按玉篇无疪字疑即疵字】
　　太伯
　　周古公之子吴太伯之后
　　大罗
　　周礼大罗氏掌鸟兽其后以官为氏秦有将军大罗洪
　　大季
　　世本郑穆公生大季子孔志父之后【案杜预世谱士子孔生大季士子孔穆公子也此误】
　　大临
　　卫大夫大临氏
　　蔡仲
　　蔡仲胡之后赵将有蔡仲其
　　十五卦
　　解北
　　改为解后魏别帅解北莫弗憣豆建
　　十六怪
　　祭
　　左传周公第五子祭伯子孙以国为氏郑有祭仲足周有祭公谋父
　　蒯
　　风俗通云晋大夫蒯得之后见左传礼记汉有蒯彻涿郡范阳县　汉书齐辩士蒯通本名彻与汉武帝同名遂改又有上庸长蒯躬后汉末有蒯越字异度官至光禄勲生宗兰陵丞宗生恩
　　介
　　左传有介之推琴操作介子绥神仙传吴有介琰介象
　　十七夬
　　快
　　汉书齐人快钦治尚书

　　钦定四库全书
　　元和姓纂卷九【去声队韵至梵韵】　　唐　林寳　撰十八队
　　背
　　古背国在今卫州或作臂以国为姓
　　内史
　　风俗通周内史叔兴之后因官氏焉周又有内史过十九代
　　代
　　代君翟国也在常山之北今代州是也赵襄子所防其遗族以代为姓史记赵有代举汉有京兆代武
　　能【音耐】
　　姓苑云长广人状云楚熊挚之后避难改为能氏京兆唐京兆少尹能延休鄠县人上元中真州刺史检校刑部尚书河北招讨使能元皓生昱炅炅太仆少卿
　　佴【如代反】
　　晋山公集有佴湛
　　戴
　　宋戴公之后以諡为姓宋大夫戴恶汉有信都太守戴德九江太守戴圣后汉有司徒戴就晋有戴逵宋有戴法兴齐有僧静
　　济北　戴渉之后
　　谯国　戴逵之后逵弟邈大司农广信侯
　　呉兴长城　晋有戴洋入方术传
　　魏郡斥丘　状云戴德之后裔孙景珍后魏司州从事景珍生胄唐吏部尚书参知政事生道国公仲孙不仕仲孙生至德右仆射道国公生良绍
　　河东桑泉　状云渉后唐司勲员外郎戴林琁生颀水部员外
　　载
　　左传有载国汉有载戴
　　二十一震
　　晋
　　周武王第三子叔虞封唐唐有晋水因改为晋传国二十代为韩魏所灭子孙以国为姓魏有晋鄙汉有晋寳为安乐相
　　平阳　三辅决録有晋文经汉有晋冯晋有尚书郎晋灼注汉书其先居平阳十代孙魏州刺史广至公晖居冯翊平东隋内史侍郎建平公晖孙昶后周兵部尚书魏公衍元孙揆合州刺史【按衍字之上有脱文】
　　蔺【音吝】
　　韩厥元孙康仕赵食采于蔺因氏焉裔孙相如为赵上卿子孙仕秦随司马错伐蜀因家成都
　　华隂郑县　魏末自蜀归关中因居郑县裔孙维晋泰山太守维八代孙衡子仁志殿中监生嗣忠户部员外謩左武候大将军杨国公
　　古字【按上脱一字不可考】
　　纂要文云人姓
　　进
　　后汉有进延为小黄门令见华峤后汉书
　　遴【音吝】
　　风俗通遴到云韩大夫着遴子三十篇晋有东阳太守遴条
　　允【寅去声】
　　风俗通允夏时侯国子孙氏焉
　　信都
　　风俗通云张敖尚鲁元公主于信都因氏焉一云本申屠氏古信申音同故为信都氏北齐有信都芳河间信都芳明算术为丞相仓曹贞元初李纳将信都承庆为青州刺史
　　二十三问
　　奋
　　毕奋之后一云苪伯奋之后以王父字为氏孟轲门人奋章
　　扶风　后汉二十八将右将军槐里侯奋修呉志丞相奋式前凉有奋寛开元有奋齐融【按所引人姓名皆以万为奋】河南　官氏志吐万氏改为奋氏隋有谷城公奋绪弟纉唐右武卫将军
　　运
　　见姓苑
　　二十四焮
　　靳
　　风俗通楚大夫靳歙【按靳尚见史记楚懐王时人靳歙见汉书汉髙祖时人应劭不应错缪至此疑当作楚大夫靳尚汉有信武侯靳歙又汾阳侯靳强传写脱落其文耳】又汾阳侯靳强后汉末范令靳先后燕録有太史令鴈门靳安唐金紫光禄大夫靳孝谟武功人吏部郎中靳恒馆陶人又居汝南
　　二十五愿
　　蔓
　　左传楚有鬭成然食采于蔓后为蔓氏
　　献
　　风俗通云晋献公之后战国有献渊
　　建
　　风俗通云楚太子建之后汉有建公见元后传
　　曼邱
　　尸子有曼邱氏齐有曼邱不择
　　二十六慁
　　论
　　吐蕃大姓东禄讃生论钦陵论钦陵生賛婆賛婆生弓仁唐右武卫大将军弓仁生成节成节生惟贞惟明惟贤惟贞右金吾大将军生傪偕伾惟明检校工部尚书鄜坊节度惟贤右羽林大将军
　　顿
　　风俗通顿子国今南顿是也后为楚所灭子孙以国为氏汉有顿肃
　　二十八翰
　　干
　　见姓苑
　　干献
　　晋大夫范臯夷食采干献因氏焉
　　二十九换
　　段
