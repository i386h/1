<!-- { "loadSidebar": true } -->
　　河南　后魏献帝命叔父之后为乙旃氏后改为叔孙氏道武时有夀光侯叔孙建生俊将军安城公元孙金毗隋太府少卿曽孙文怀唐瀛州刺史
　　叔夜
　　周八士叔夜之后楚康王时大夫有叔夜子荘见国语
　　叔带
　　英贤传赵叔带之后齐大夫有叔带子荘为荘公御
　　叔向
　　世本晋羊肸字叔向因氏焉
　　叔敖
　　八恺之后公羊有叔敖段为景王大夫
　　叔达
　　八凯之后公羊有叔达段为景王大夫
　　叔服
　　英贤传云周太史叔服之后晋武公大夫有叔服之要
　　叔夙
　　世本羊舌职生叔夙为叔夙氏
　　叔鱼
　　晋大夫羊舌鲋字叔鱼因氏焉
　　独孤
　　其先本姓刘氏后魏代北三十六部有伏留屯为部大人居云中和平中以贵人子弟镇武川因家焉伏留屯之后有俟尼生库者后魏司空生信大宗伯卫国公第二女唐元贞皇后生髙祖
　　祝其
　　风俗通宋戴公子祝其为司寇因氏焉见世本汉有清河都尉祝其承先
　　祝固
　　左传晋有祝固氏汉功臣祝其侯祝固舒
　　祝史
　　卫有祝史挥因官姓焉下邳今有此姓
　　谷梁
　　鲁有谷梁赤治春秋传子夏门人也尸子云糓梁俶传春秋十五卷【案顔师古説谷梁名喜】
　　濮阳
　　陈留　后汉外黄令牛述以濮阳濳为主簿吴长沙太守濮阳逸生兴孙休时为卫将军平章军国事丞相外黄侯吴书张纮从外黄濮阳闿受诗礼春秋大歴岭南判官检校刑部员外濮阳灌大歴进士濮阳守
　　斛律
　　代人代为部落统帅号斛律部因为氏焉
　　河南　后魏武川公斛律干孙举滑州刺史下邳公孝卿隋户部尚书武阳子生宏义礼本礼备礼文礼备唐吏部贠外生观国礼文蔡州司马生贻庆库部郎中少府监后魏又有斛律倍利侯【案北齐书作倍俟利】朔州刺史勑勒部人率众内附生那瓌【案北齐书倍俟利生幡地斤幡地斤生那瓌此阙一代】为第一领人酋长生金北齐大司马右丞相咸阳王生光羡武都【按武都乃光之子详下文此二字衍】光字明月左太尉左丞相咸阳王长子武都太保羡生丰洛州刺史荆王【案本传羡字丰乐荆山郡王五子世达世迁世辨世酋伏防此作羡生丰误】
　　斛斯
　　其先居广漠代袭莫弗大人号斛斯部因氏焉河南　后魏比部尚书斛斯延生郭郭生桩尚书令太傅常山文宣公生徴征周齐州刺史岐国公孙成生道仲道济道仲唐蕲州刺史
　　秃发
　　河西鲜卑也与后魏同出圣武帝诘汾长子疋孤神元时率其部众徙河西六代孙树机能立尽有凉州之地子思复鞬生乌孤僭号西平王称南凉都广武弟利鹿孤傉檀三主十八年为乞伏炽盘所灭傉檀生贺归后魏太武赐姓源氏
　　夙沙
　　英贤传炎帝时侯国也因氏焉左传齐宦者夙沙卫
　　甪里
　　汉商山四皓绮里季之后【案四皓有甪里先生疑绮里季乃甪里先生之误】
　　陆终
　　祝融子陆终之后
　　福子
　　齐大夫福子丹见国语
　　牧师
　　汉礼依周礼令主养马后世因以为氏
　　宿勤
　　后魏帅宿勤明达
　　木兰
　　姓苑木兰氏任城人
　　宿六斤
　　改为宿氏
　　独孤浑
　　改为杜氏
　　二沃
　　沃
　　风俗通殷太甲子沃丁之后
　　吴郡　神仙传沃焦吴人
　　督
　　宋大夫之后以王父字为氏汉督瓒见风俗通巴郡　后汉巴郡蛮酋有督氏同罗朴鄂度夕袭为七姓
　　仆
　　周礼仆人后匈奴降者仆多封浑梁侯
　　河南　官氏志仆兰氏改为仆
　　褥
　　广信郡多此姓云本姓陆避事改姓褥
　　鹄
　　后汉巴郡蛮酋罗朴都鄂度夕袭凡七姓【案后汉书巴蛮七姓都作督袭作龚无鹄氏惟姓氏急就篇及通志俱作出姓范东海人】
　　三烛
　　续
　　晋大夫狐鞠居食采于续又姓续氏是为续简一云舜七友续牙之后汉初功臣表续相如封丞文侯上党　石赵有太子少保续咸又河东襄阳并有此姓
　　束
　　晋书云疎广之后孙孟达避王莽乱自东海徙沙鹿山南田因去为束氏
　　阳平元城　汉陇西太守束混子龛为冯翊太守生晢字广微晋尚书郎兄璆亦知名
　　曲
　　晋穆公封少子成师为曲沃支孙氏焉汉代郡太守曲澄
　　陜郡　贞元中陈许莭度曲环陈许人
　　粟
　　汉治粟都尉因官为姓魏志袁绍魏郡太守粟举
　　蓐
　　风俗通蓐收之后
　　顼
　　风俗通颛顼之后
　　续祁
　　晋祁奚举子自代父子相续因为氏焉汉有续祁孟阳善易
　　四觉
　　乐
　　宋微子之后戴公生子衎字乐父子孙以王父字为氏曽孙乐吕吕孙喜字子罕燕有乐毅毅孙臣叔髙祖封为华成君裔孙恢
　　南阳淯阳　恢子干自赵徙南阳五代孙方方生广字彦辅晋尚书令信陵公生凯益州刺史六代孙运隋咸阳令撰谏苑生质唐礼部户部二尚书
　　京兆　状云广后唐御史大夫同三品乐彦玮子思晦中书侍郎
　　卓
　　蜀郡卓氏本赵人以铁冶致富徙临卭后汉太傅卓茂南阳宛人
　　学
　　见姓苑
　　朔
　　姓苑云南阳人
　　朴
　　见姓苑云东海人
　　乐正
　　周礼乐正因官氏焉孟子鲁有乐正子春曽子弟子【案乐正子春曽子弟子见礼记孟子弟子乃乐正子克此脱】
　　乐王
　　左传晋大夫乐王鲋之后汉有郎中乐王几
　　乐尹
　　楚昭王以钟建为乐尹
　　乐利
　　齐胡公支子为乐利氏
　　五质
　　毕
　　周文王第十五子毕公髙之后以国为氏晋有毕万汉缪侯毕取【案汉书缪侯作膫侯】
　　东平　后汉末兖州别驾毕谌见魏志元孙众庆宋兖【案唐世系表宋兖下有州大中正四字脱】东征将军五代孙憬唐卫尉少卿许州刺史生构栩椅构户部吏部二尚书生抗兵部贠外吴郡太守江南采访使栩大理正工部郎中生曜御史众庆弟敬魏兖州刺史六代孙君威唐游击将军
　　太原　状称毕谌之后唐滁州刺史毕咸生操操生正表正则正义正表生重华绵州刺史生彦雄正义大理正
　　新蔡　晋吏部郎中毕卓
　　渔阳　大歴右庶子毕宏状云毕谌之后
　　洛阳　毕万之后
　　河南　官氏志云出连氏改为毕
　　士口
　　黄帝之允伯鯈之后一云尹吉甫之后以王父字为氏汉有太守恪魏志吉茂晋魏兴太守吉挹宋将军吉干
　　冯翊　汉同州刺史吉瞻瞻元孙琰唐绛华二州刺史
　　洛阳　唐易州刺史吉哲生顼天官侍郎平章事司郎中顼弟琚鄠县令温武部侍郎
　　淮隂　状云挹后贞元户部侍郎吉中孚
　　乙
　　殷汤字乙支孙以王父字为氏
　　襄阳　今襄阳有乙氏又燕鸿胪乙归威将军乙爱皆代北种类也
　　河南　官氏志乙弗氏改为乙氏或云望出平原【案北魏乙瓌传其先代人世统部落瓌父匹知遣瓌入贡遂仕魏为都督赠太尉进爵为王子干归孙海曾孙瑗皆袭爵位通显】
　　帅
　　状云本姓师氏避晋景王讳改为帅氏
　　南阳湼阳　宋有帅觉授一云名昺着孝子传临川王义庆辟为州祭酒不就入宋书孝义传【案南史作师觉授宋书不载】
　　范阳　开元中幽州人帅夜光上三元异义三十卷集贤院试三元防十道及第诏直国子监
　　郅
　　风俗通云殷时国也子孙氏焉见毛诗汉有济南太守郅恽【案毛诗郅国未详】
　　河东　郅都之后
　　汝南西平　后汉长沙太守郅恽著书八篇子夀尚书令
　　栗
　　栗陆氏之后汉有髙士栗融字客卿
　　长安　汉有冨民栗氏长安人汉景帝栗夫人生临江王
　　漆
　　鲁相漆雕之后单姓漆氏
　　实
　　实沈之后
　　帙
　　纂要文云人姓
　　漆雕
　　汉功臣昔侯漆雕胡害鲁人昭帝时将军
　　室中
　　汉书艺文志有室中周著书十篇王莽时室中公避地汉中汉功臣表清简侯室中同
　　乙弗
　　前燕有髙丽王乙弗利后魏书云代统部落太武时乙弗疋随魏南迁遂为河南人孝文改为乙氏又有乙弗相周有乙弗凤河南疋之子瓌定州刺史西平王生干归秦州刺史孙瑗西兖州刺史生子文文生遗恩隋右庶子遗恩生武唐金州刺史义昌令后魏又有屯骑校尉乙弗朗西魏车骑大将军中书令乙弗绘女弟为文帝皇后
　　乙干
　　代人后魏献帝弟姓为乙干氏居武川
　　河南　隋仪同乙干庆生定贵郭王府统军又后魏灵州刺史乙干若生晖晖生达宗达生法通宗生端威乙干赤沙代别将
　　疋娄
　　改为娄氏后魏疋娄内干为齐神武王髙欢武明皇后生文宣孝昭具娄氏
　　叱奴
　　改为狼氏西魏开府叱奴兴周文帝叱奴后生武帝又右光禄大夫叱奴祐
　　悉君
　　古西掖国人
　　宻革
　　见姓苑
　　叱伏列
　　周书云代郡西部人其先第一领酋长周侍中恒州刺史长安龟生椿大将军【案叱伏列龟周封长乐县公此长安字脱误】
　　一斗眷
　　改为明氏
　　乙速孤
　　代人随魏南徙河南后魏仪同乙速孤明生台梁郡太守生贵北齐和仁公隋左庶子贵生安晟安晟生神庆唐卫率左领将军神庆生行均行俨行方行俨唐广州都督右武大将军行均岐阳折冲生令从万年令行方桂州司马
　　六术
　　术
　　见姓苑
　　防
　　古聿字见纂要文云人姓【案今广韵无此字】
　　八物
　　屈
　　楚公族姓之后楚武王子瑕食采于屈因氏焉屈重屈建屈到三闾大夫屈平字原屈正并其后也汉有屈燕汝南先贤传有屈覇苻秦有屈伯产河南人吴尚书仆射屈晃大歴中职方郎中屈无易晋州刺史栎阳尉屈同僊洛阳人
　　河南　官氏志屈六友氏改为屈氏【案魏志屈六友氏作屈突氏】
　　茀
　　左传有茀翰胡礼记恤由之防哀公使孺悲之孔子学士丧礼【案恤由哀公子此入茀姓下当有脱误】
　　
　　汉有九江太守修
　　郁
　　见姓苑
　　尉迟
　　与后魏同起号尉迟部如中华之诸侯至孝文时改为尉迟氏
　　河南洛阳　后有托哥拔五代孙乙纥豆生侯兠祐兠乐生逈纲【案北周书尉迟侯兠生逈纲北史亦无尉迟兠乐名】安允逈周太师大司马蜀公生寛顺安隋鸿胪卿生耆夀纲大司空吴【案纲爵吴国公此脱】生运运卢国公允生夀库部贠外【案尉迟逈传有从孙耆福官库部贠外当即允子安子名夀重出疑误】又司空长乐公尉迟长命生破侯相贵破侯北齐尚书令周汴州刺史黄源公相贵左仆射海昌王又后魏平东将军尉迟説六代孙孟都生罗伽罗隋代州西镇将军生运运生绍宗左屯田将军油江伯孙瓌卭州刺史迦隋乌程镇将军生敬徳唐右武大将军同州刺史鄂州忠公生寳林司卫卿右卫将军生修寂修俨
　　屈突
　　本居元朔徙昌黎孝文改为屈氏西魏复本姓昌黎　后魏中书令下蔡子屈突遵生须右仆射须生恒右仆射济北公曽孙长卿卭州刺史生通唐兵吏二尚书蒋公生夀韩榦诠伦延夀驾部贠外夏州都督生仲翔叔齐季将仲翔豳州都督生漪浩淑潾漪生蔵用淑生鄂凖潾生郇郾郾生铉锜季将婺相二州刺史伦工部侍郎生琦俊右监门郎中俊生绍先虢州刺史延曽孙陜监察御史通弟葢隋长安令生逵操
