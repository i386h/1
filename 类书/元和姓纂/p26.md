<!-- { "loadSidebar": true } -->
　　郑武公子共叔段之后以王父字为氏战国韩相段规三辅决録云段氏李老君之自出段干木之子隐如入闗去干为段氏【案段干氏罗泌谓初邑段后邑干因邑为氏魏世家有段干子田世家有段干朋风俗通以为姓段名干木盖以吕氏春秋干木富于义魏都赋干木之德自解纷之言误之唐表遂谓封段为干木大夫踈矣又木子名同为赵相无隐如名此云入闗为段氏亦属傅会且春秋时以段名者如郑印段公孙段宋禇师段或其后以名为氏亦未可知未必定为共叔后也】文帝时段卬为北地都尉曽孙招生会宗贞会宗金城太守贞武威太守子孙始居武威九代至颎武威西凉建康太守段信称太尉颎七代孙也信生连连生荣后魏定秦二州刺史生孝先名诏【案北齐书诏作韶】北齐太宰左丞相平原忠武王娄大张掖公【案韶传封爵无张掖公字且韶三子懿深亮亦无寳积元名当有脱悮】生寳积元尚书左丞刑部侍郎大理少卿生嗣元嗣道嗣基嗣元地官侍郎郑州刺史生崇谦嗣基东光令生崇简右卫将军郑州刺史崇简生憕恊怡憕少府监恊太子舍人生孟尝信陵嗣道司仆少卿裔州刺史徳操右监门大将军【按徳操上有脱文】平原公五代孙防大理司直隋朔二州刺史段严状云信次子后魏平东将军基后生逹隋吏部尚书东京留守逹生玮唐殷州刺史玮生懐节右武将军曽孙成象生平仲尚书左丞齐郡邹平县卬十九代孙纷【案唐世系表十九代作十四代】后魏晋兴太守五代孙偃师唐太子家令今贯河南偃师生志元左骁卫大将军生懐古懐艺懐简【案唐世系表志元生瓉瓘珪瓉生懐简此作志元生懐简中缺一代】懐艺坊州刺史少詹事瓘符玺郎朝邑令生懐昶懐晏懐晈懐昶徳州叅军生文昌【案唐世系表懐昶生谔谔生文昌此作懐昶生文昌中缺一代】左补阙长庆太和中书侍郎西川淮南京东三节度生成式珪成式宣州长史生懐本洛州太守礼部郎中蘓州刺史同居荥阳又中牟状云荥阳少子孝方之后
　　汧阳　司农卿赠太尉忠烈公段秀实本威武嶷右骁卫将军郇坊州刺史辽西鲜卑檀石槐之后晋有段陆眷孙务勿座居辽西令友生匹防受欲廆段【案晋书段匹防之父务勿尘勿尘死子疾陆眷嗣匹防为晋假抚军大将军死石勒之难惟末波存及末波死子牙立牙死其后从祖就陆眷之孙辽立此陆眷之孙务勿座云云舛错殊甚】八代孙文振隋兵部尚书北平侯又居北海斯原生确纶确唐御史大夫生孝机中书舍人孝叡洛州刺史生庭瑜机生粹徴粹化州刺史徴殿前侍御史纶工部尚书驸马都尉纪国公生孝爽文振四从侄子荣周润州刺史孙髙唐卢州刺史
　　诸郡段氏　左金吾大将军鄜坊节度段竒京兆人生岌嵩防汾原节度检校兵部尚书祐云南状云魏末段延没蛮代为渠师裔孙慿入朝拜云南刺史孙左领大将军生子光子游子英子光试太仆卿长川王生秀试大常卿子英率府遂郡王神营州兵马使
　　灌
　　风俗通斟灌氏夏诸侯也子孙以国氏焉汉丞相颍隂侯灌婴婴孙贤汝隂侯【案汉书贤封临汝侯】神仙传灌叔本汉太仆卿灌夫父张孟尝为婴舍人易姓灌氏列僊传有灌光
　　爨
　　后汉河南尹爨肃见谢承后汉书蜀志交阯刺史爨琛【按广韵琛作深】建寕大姓也又寕州刺史爨頠华阳国志爨习官至领军昌寕大姓也
　　冠
　　姓苑云有此姓云冠髙帝之后
　　冠军
　　汉霍去病封冠军侯支孙因氏焉
　　襄阳　汉有太东海王防军冠军夷【按句有脱误】三十諌
　　谏
　　周礼有司諌子孙以官为氏
　　晏
　　左传晏桓子名弱齐公族汉司校尉晏南汉书御史晏忠见风俗通南燕有晏汉
　　豢龙
　　古飂叔安裔子
　　三十一裥
　　蕳【亡苋切】
　　姓苑云人姓
　　三十二霰
　　燃【女见反】
　　见纂要今同州有此姓
　　练
　　见姓苑云人姓
　　见
　　见姓苑云人姓
　　荐
　　见姓苑云人姓
　　县潘
　　卫大夫有县潘氏
　　三十三线
　　卞
　　出自姬姓曹叔振铎之后支庶食采于卞因以氏焉鲁有卞荘子楚卞和济隂寃句人【按晋书卞壸之父曰粹壸之子眕盱瞻眈眕盱殉父难一赠散骑侍郎一赠奉车都尉瞻位至广州刾史眈尚书郎姓纂既失引忠贞又紊其世次至济隂寃句为忠孝之里而缀之卞和之下尤穿凿不经】魏卞揖生统为晋琅琊内史生粹中书令子眕盱瞻又桓元长史卞范之宋卞彬
　　贱
　　风俗通汉左北平太守贱琼
　　单
　　可单氏改为单氏
　　眷
　　代北茙眷氏改为眷氏
　　变
　　见姓苑云人姓
　　战
　　后汉初战兢为谏议大夫
　　三十五笑
　　邵
　　邵公奭周同姓受封于燕传国四十余代其支庶为卿士邵穆公武公邵廖邵昭公并其后也秦有邵不疑
　　汝南　汉汝南太守邵安唐都官郎中邵升自安阳徙汝南弟炅考功员外
　　安阳　状云称信臣之后青州刺史邵休其先避事加邑为邵氏晋邵竒寿春太守五代孙知新唐刑部郎中又殿中御史邵琼之相州安阳人生挚説挚监察御史生中和説吏部侍郎生浑沧
　　少
　　少昊氏之后一云少典之后礼记少连善居防东夷之子
　　召
　　召公奭之后或作召齐召忽汉功臣广侯召欧又南阳太守召信臣生驯孙休【案通志休作材】
　　邵皓
　　世本恵公族羌子孙宪为邵皓氏
　　召伯
　　左传召伯奂之后
　　少室
　　国语少室周赵简子右也
　　三十六效
　　校
　　出自周官校人之后以官为姓天寳河南士曹校杰
　　孝
　　齐孝公支孙以谥为姓
　　三十七号
　　郜
　　国名在济隂以国为姓
　　安定　唐殿中御史陜州刺史郜宏基生贞铉虞部员外郎铉即中书令张柬之之甥也
　　防
　　防公周卿士见毛诗应劭风俗通云防辛周诸侯也汉书御史大夫防胜之字公子河东人
　　浩【音告】
　　今隰州刺史浩聿状云郜氏因避难改为浩氏聿子虚舟
　　漕
　　汉书防侠传漕仲叔西河人少子防亦以侠闻
　　嫪【郎到切】
　　秦荘襄太后有嬖人嫪毐
　　到
　　楚令尹屈到之后以王父字为氏
　　好【大报反】
　　见纂要文
　　三十八个
　　贺
　　姜姓齐公族庆父之后庆克生庆封以罪奔吴汉末徙防稽山隂后汉庆仪为汝隂令庆普之后也曽孙纯避汉安帝父讳始改贺氏孙齐吴大将军齐孙中书令劭劭生晋太子太傅修修十二代唐太子中书舍人徳仁徳仁侄孙彭州刺史黙徳仁侄曾孙太子賔客知章生曽
　　河南　官氏志贺兰氏贺頼氏并改姓贺
　　贺防
　　与后魏同出阴山代为酋长北人谓地为防谓其总有其地时人相贺因氏焉
　　河南洛阳　后魏有贺防尔头自武州为河南人生绂绂生允胜岳允后魏大尉燕郡王尚书令胜太师琅琊公岳雍州刺史关西岳水公岳曾孙俨唐右监门将军孙延嗣度支郎中右金吾将军尔头少子生仁后魏太宰安定王孙贺防云一给事中元正司门郎中长庆中进士贺防葱【案贺防惎与白敏中友善见唐摭言此作葱疑误】
　　贺兰
　　代居元朔随魏南迁河洛魏以忠贞为贺兰因命以氏孝文时代人咸改单姓唯贺兰氏不改逺祖达罗安乐王
　　河南洛阳　达罗统生敦谊周金州总管武都公生崇弼东崇孙俨湖州刺史弼隋州总管宋公生怀廓懐黙懐武懐廓唐礼部郎中懐黙州刺史杞公东周荣公生孝义唐尚书左丞生景约景慎景约杞王司马生恽愔恽生庭芝愔生诞诞生察给事中察生公遂景慎兵部郎中生谊隋灵州刺史海陵公
　　贺娄
　　代人本居漠北以国为氏孝文改为楼氏
　　河南　后魏镇西大将军广陵王贺娄伏连生大防蒙曽孙行本唐凤州刺史梁公泉武安公寳后魏太子太傅广平伯生景贤阳平公景贤生诠诠子干隋钜鹿公生积唐太子舎人
　　贺遂
　　本居元朔随魏南徙孝文改房氏
　　河南　唐引仁府统军贺遂丰生封渭源县公贯盩厔【按姓氏辨证屋引条云唐云麾将军屋引宏生统军丰丰生渭南郡公封疑此有误】
　　贺恱
　　贺遂氏音讹为贺悦今闗西有此姓焉后周柱国太尉李弼赐姓贺悦氏
　　贺术
　　魏初贺术祁居质安山因以为氏焉
　　三十九过
　　播
　　风俗通播鼗武殷末之贤人【按古今人表注曰自师摰以下八人皆殷末人】四十杩
　　华
　　宋戴公子考父説食采于华因氏焉华元华宣华亥并为宋卿汉功臣表华毋害传封四代又华成华婴平原髙堂　华婴孙魏司徒博平侯华歆生表表生廙峤廙生垣又华谭为秘书监齐华寳隋孝义传汲郡华秋
　　沛国谯县　魏志华佗
　　谢
　　姜姓炎帝之允申伯以周宣王舅受封于谢今汝南谢城是也后失爵以国为姓焉
　　射
　　三辅决録云后汉末鸿胪射服天子以服为将军出征姓射名服不祥也改姓谢名咸子登授登蜀郡太守授中郎将
　　柘
　　楚大夫以地为氏急就章汉有柘温舒
　　
　　风俗通云新郑人杨村在县西二十五里
　　舍
　　见姓苑
　　晋【音亚】
　　见纂要
　　舍利
　　北蕃酋帅有吐宻支颉利后姓执矢氏生思力唐右骁卫大将军定防州都督驸马都尉尚髙祖女九江公主生绍徳绍宗师仁归真也
　　谢邱
　　风俗通周宣王支子食采谢邱因氏焉汉书古今人表鲁有谢邱章
　　下军
　　左传晋将栾黡为下军大夫子孙氏焉
　　亚饭
　　殷末贤人亚饭干之后
　　四十一漾
　　向
　　宋桓公子向父肹肹孙戍为左师子孙氏焉向为人向寕郑向宜并其后后汉有向长字子平
　　河内山阳　后汉侍中向栩五代孙秀黄门侍郎后汉又有向韶生雄琰雄晋河南尹琰生秀黄门侍郎宋有向弥并河内人【按琰生秀因上文脱误】
　　汲郡　唐户部尚书向衡子振緫向长之后
　　畅
　　陈留风俗传有畅悦河东人状云本望魏郡瓘子当悦子偃又诗人畅诸汝州人许昌尉
　　谅
　　后汉谅辅为洛阳令广汉人
　　上尹
　　左传楚上尹寿之后礼记楚上尹商阳【案左传工尹礼记亦作工尹此误】
　　上成
　　后汉书宻县上成公白日升天
　　上梁
　　荘子有上梁倚
　　尚方
　　傅余頠姓録有尚方氏
　　匠丽
　　郑穆公时匠丽冦之后著书八篇
　　唱盆
　　改为温氏
　　四十二宕
　　伉【音抗】
　　晋有汉中大夫伉嘉
　　四十三映
　　孟
　　鲁桓公子庆父之后号曰孟孙因以为氏又卫襄公长子孟絷之后亦曰孟氏齐孟轲字子展秦有孟説平昌安邱县　孟敬子生縢伯伯生廖廖生轲居髙宻置平昌郡因为郡人汉孟观二十二代孙説説生倕刑部郎中孙简常州刺史观孙珩又居相州珩十一代孙唐礼部尚书温子晧晓晅曍晧奉天令生遂晓左补阙晅生迢河隂令曍右丞京兆尹生遹述逢通迪逑逢司农少卿迪大理少卿【按孟子非齐人字子展亦未详所自】东海　汉孟卿以学显名
　　钜鹿　后汉孟敏
　　武威　后梁孟祎
　　江夏武昌　吴侍中孟宗晋孟嘉弟陋　【晋书孟陋孟宗之曽孙】宋孟昶封临淮公弟顗兄弟为仆射
　　敬
