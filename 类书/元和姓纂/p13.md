<!-- { "loadSidebar": true } -->
　　晋有王官无地楚有王官子羽为沄邑大夫
　　将匠
　　风俗通汉官有将匠少府因为氏吴中散大夫将匠或曲阳令将匠熈晋侍御史将匠进梁太史令将匠道秀
　　将闾
　　汉书艺文志云将闾子名莬著书见庄子
　　将钜
　　汉艺文志云六国时将钜彰著子书五篇汉章帝时谒者将钜弥
　　相里
　　咎繇之后为理氏殷末理防【案里氏之先有理徴此作防】孙仲师遭难去王姓里至晋大夫里克惠公所防克妻司成氏携少子季连逃居相城因为相里氏季连元孙相里勤见庄子韩子云相里子古贤也著书七篇汉有河隄谒者相里斥【案汉有河隄谒者相里平此恐悮】侍书御史相里武【案通志本名虎此避唐讳作武】济隂太守相里祉始居河西前赵録将军相里覧梁有相里系孙元本仕索虏东平王侍郎大通二年归化
　　西河隰城　相里祉始居焉今汾州相里城是也魏郡冠氏县　祉十一代孙后魏清河太守洛干侯相里僧伽因封始居冠氏县五代孙谌唐梁卿令潞城公生元亮元将唐逮州刺史曽孙造唐河南少尹生友宏友谅友谅广陵博士造弟回太子中允生友略试校书郎
　　梁邱
　　齐大夫食采梁邱因氏焉景公时有梁邱防
　　琅邪诸县　汉少府梁邱贺王莽时有梁邱赐
　　梁余
　　晋下军御梁余子养之后卫人也亦作梁于氏
　　梁成
　　汉昭帝时梁成恢善天文
　　梁其
　　鲁大夫梁其踁之后英贤传云鲁公伯禽庶子梁其之裔
　　梁由
　　晋有梁由靡汉有将军梁由先安帝时人
　　梁可
　　后魏上谷公梁可头又代郡太守梁可浪
　　强梁
　　世本卫将军文子生真子防防生强梁因氏焉秦有左庶长校尉强梁臯
　　强牟
　　卫大夫王孙强牟之后见史记
　　商邱
　　卫大夫食邑商邱因氏焉汉有御史大夫秺商邱成髙邑　列仙传有商邱子胥
　　商宻
　　楚大夫以地为氏
　　方叔
　　皷方叔之后见世本汉功臣新夀侯方叔无咎
　　羌宪
　　吕氏春秋夏首南人羌宪梁善畏明失气而卒
　　常夀
　　英贤传有熊氏之后世本宋大夫景公时有常夀邦
　　长仲
　　见纂要
　　山阳　后汉尚书郎仲长统着昌言【案仲长统不姓长仲误】代居髙平晋太宰参军长仲谷着山阳先贤传
　　长卢
　　列子楚贤者长卢子著书九篇
　　长狄
　　鄋瞒长狄之后复姓
　　长梧
　　庄子有长梧子
　　十一唐
　　杭
　　后汉有杭徐
　　丹阳　太山都尉杭徐代居丹阳
　　琅
　　齐有琅过
　　防
　　无定望
　　唐相
　　帝尧之允在周为唐相氏因以为姓焉
　　皇甫
　　子姓宋戴公之子充石字皇父子孙以王父字为氏汉兴改父为甫后汉安定都尉皇甫携生棱始居安定棱子彪有八子号八祖皇甫氏为着姓
　　安定朝那县　彪七代孙防五代孙璠生诞诞生无逸唐户部尚书滑国公生沩州刺史生忠殿中监逸三从弟彬郎中秘书少监防子少宏宏元孙和北齐海陵太守生聿道代居荥阳号郑州皇甫道生万龄屛度吏部郎中棱七代孙真真元孙椿龄居荥阳号山东皇甫椿龄生玚玚五代孙思义思智玚考功贠外生铦工部郎中又防三从弟沉生益兴益五代孙元凯商州刺史生德骥蔡州刺史兴六代孙公义工部侍郎四从侄思忠卭州刺史
　　夀春　称与无逸同承晋广魏太守固固子柴徙防阳后又徙夀春唐黄门侍郎皇甫文房兄子镜几邻几知常希庄镜几生间【案唐世系表间作恂】间生岳邻几洗马生憬悰愔愉洛州长史【案唐世系表洛州长史下有知常二字此脱】生怿悟希庄生翼尚书左丞翼生准镈宰相生焕【案镈乃愉子此系于希庄下悮又镈子珪字徳卿此作生焕悮】中书舍人福建观察使乐陵　状云晋徴士谧后安定徙沧州唐监察御史皇甫德参生宣过宣生伯琼仲玉主爵郎中玉生侁侁尚书左丞生政浙东观察使生教敏彻教工部员外郎彻蜀州刺史
　　皇子
　　庄子有皇子告敖
　　臧孙
　　鲁孝公子彄食采于臧因氏焉僖伯彄彄生哀伯达达生文仲辰辰生宣叔达达生武仲纥为臧孙氏【案世本孝公生僖伯彄彄生哀伯达达生伯氏瓶瓶生文仲辰辰生宣叔许许生武仲纥此脱悮】
　　臧文
　　鲁大夫臧文仲后氏焉
　　臧防
　　鲁大夫臧须伯防之后别为臧防氏【案左传臧为生昭伯昭伯从弟臧防防生賔如賔如生臧石又臧畴臧纥之昆弟臧坚纥之族皆见杜预注此湏伯误】
　　苍颉
　　论语楚隠者也其后为氏白象风俗通先生古隠者【案此有脱悮苍颉氏当是黄帝史官之后风俗通曰颉卫古之贤人】
　　棠谿
　　左传吴王阖闾弟夫槩王奔楚为棠谿氏汉书棠谿惠治公羊又五官中郎将棠谿典
　　桑邱
　　下邳有桑邱氏
　　十二庚
　　京相
　　史记曰殷后京相氏晋惠帝时有京相机
　　荣叔
　　周大夫荣叔之后汉有大夫荣叔遥
　　平陵
　　史记平陵老之后
　　十四清
　　精纵
　　英贤传周平王子精别封纵邑因以为氏【案此条原本载于屠住氏下今防通志改为精纵氏以通志屠住氏之説别録为屠住氏】晋有平阳从事精纵宣邪
　　婴齐
　　出芊姓楚令尹子重曰公子婴齐后氏焉
　　成阳
　　周有成阳子修黄老术见释例
　　成王
　　楚成王之后汉中郎成王弼
　　十五青
　　泠【音零】
　　泠沦氏之后音讹为冷氏
　　江都　姓苑云江都人有泠夀光前赵録有徐州刺史冷道字安义贞元兼监察御史冷朝阳吴人
　　陉
　　鲁大夫有陉氏之后
　　缻
　　后赵有缻删
　　青尹
　　楚大夫青尹弗忌宋司城司马青尹渠
　　青牛
　　魏略初平有青牛先生东山人
　　泠沦
　　黄官乐官泠沦氏之后氏焉【按此与前泠沦氏俱非本字盖出附防】
　　泠州
　　左传周泠州鸠之后
　　丁若
　　晋遂兴令丁若贤字宏固【案风俗通齐丁公子懿伯食采于若因氏焉原本作子苦当是丁若之讹】
　　令狐
　　周文王子毕公髙之后有毕万仕晋孙魏犨武子生颗别封令狐因氏焉生颉汉有令狐迈辟王莽乱居炖煌生称
　　炖煌效谷县　称曽孙溥后汉苍梧太守五代孙馨晋谏议大夫八代孙整周御史正中大夫彭阳公赐宇文氏生熙隋吏部尚书武康公生德棻唐礼部侍郎国子祭酒生循己【案唐世系表循己作修己】生伯阳又后周河州刺史纂状称馨后孙文防生思抚思抚唐地官郎中郑州刺史思挹万年令又后周晋昌太守令狐儒状称云本炖煌人曽孙智通左羽林将军生俊左将军开元有丹阳郡司马令狐滔云熙后生岘峘岘刑部员外峘礼部侍郎和州刺史天寳有邓州録事叅军令狐章检校左仆射滑亳莭度霍国公生建运通
　　十六蒸
　　凌
　　卫康叔支子为周凌人子孙以官为姓吴志有都督凌统晋有凌嵩
　　余杭　凌统世居余杭二子烈封八代孙嵩晋广陵太守贞元都官员外凌准杭州人云其后也
　　管城　唐魏王文学凌敬云统后世居郑州
　　乘
　　风俗通楚大夫子乘之后以王父字为姓又乘睢古贤人见世本汉煑侯乘昌【案汉表煑枣侯革朱孙昌嗣侯则昌为革氏无乘昌名】
　　鄫
　　曽子支庶亦为鄫氏【案鄫当出姒姓鄫子之后此悮】
　　胜
　　本胜屠氏后世避仇改为胜氏
　　称
　　汉元帝功臣新山侯称忠
　　陵阳
　　捜神记陵阳子明上宣城陵阳山得仙其后因山为氏
　　陵尹
　　楚大夫陵尹喜陵尹招之后
　　陵终
　　王莽曽孙翁孺与东平陵终氏有恶【案莽曽祖翁孺此作孙悮】十七登
　　曽
　　夏少康封少子曲烈于鄫春秋时为莒所灭鄫太子巫仕鲁去邑为曽氏见世本巫生阜阜生参字子舆【案曽子父防字子晳晳生参通志作巫生阜阜生晳】父子并为仲尼弟子生元申裔孙伟后汉尚书令
　　庐陵　唐亳州治中曽恭状云曽子后又库部郎中晋州刺史曽崇頴河东人生叔政陇州刺史
　　滕
　　周文王第十四子滕侯之后滕失国子孙以国为氏吴有滕允晋交州刺史滕含
　　北海　吴大司马滕允世居剧县晋有黎阳太守滕恪
　　河东　开元进士滕云翼今太学博士滕珦婺州人生迈
　　恒
　　风俗通楚大夫恒思公之后见世本
　　东安　汉有东安长恒裴子孙因居之
　　腾
　　本滕氏因避难改为腾氏后汉相腾抚【案后汉书胜抚北海剧人传作滕从水不从马查广韵于腾下亦不载人姓万姓统谱有腾姓亦作滕氏改焉惟梁孝行传有腾昙恭今姓纂既有滕姓为滕侯之后而不载抚反载抚于腾下谬以滕作腾抚官止左冯翊此作相亦悮】
　　宏
　　风俗通云卫大夫宏演之后汉有宦者宏恭为中书令吴孙权姊夫宏咨
　　曲阳　宏璆代居曲阳生琚吴中书令
　　晋阳　唐朝有宏执恭子孙髙宗时以太子名改姓洪氏
　　滕叔
　　滕叔绣之后为氏
　　宏农
　　英贤传今宏农人也【按有脱误】
　　十八尤
　　周
　　帝喾生后稷至太王邑于周文王以国为氏
　　汝南安城县　周安平王次子秀别封汝川因家焉汉汝南侯周仁徙汝南六代孙燕魏周裔孙浚【案唐世系表仁十子长曰球球生应应生道道生约约生燕燕裔孙表与此不合又晋书浚父裴少府卿浚仕魏拜折冲将军封射阳侯疑此有脱悮】晋扬州刺史生顗嵩顗左仆射安城侯【按顗传封武城侯此作安误】六代孙颙颙生舍舍生宏正宏让宏直宏正为陈左仆射生坟坟生若水宏直陈太常卿有传生礭陈都官尚书孙翼唐江王友孙纳言岷州刺史
　　沛国　赧王之后汉汾隂侯周昌从父兄苛御史大夫子武髙景侯【按汉书髙景侯周成武字误】又剻城侯周緤与昌并沛人
　　陈留　汝南同祖晋周震
　　浔阳　晋梁州刺史周访生建城公抚生楚益州刺史生虓【按晋书楚子琼琼子虓此言楚生虓中有脱字】五代孙罗睺右武大将军生仲隠唐平州刺史
　　临川　状云本汝南人徙临川宋临海太守周毅元孙寳唐中州刺史生子褒永州刺史陈西丰侯周敷孙宏毅唐集州刺史江陵公生处静处冲
　　庐江　状称仁之后陈周士衡桂阳王谘议孙绩唐司刑丞生利渉比部郎中利贞御史大夫
　　太山　周燕子忠为太山太守因家焉
　　淮南　周仁之后【已上周氏八郡并旧望】
　　永安　状称仁之后代居广州【按永安周氏亦出自决曹掾燕九世孙防防十三世孙灵超避晋乱徙居永安黄冈此言代居广州与唐世系表不合】梁褒城侯周灵超生法僧法尚法明法僧生孝节唐嘉州刺史生鳯鸿鳯元孙应生克构构房州刺史克构生俭鸿生譒给事中法尚隋永州刺史生绍范嗣孙沛右拾遗绍范左屯卫大将军谯公生道务驸马右卫将军道务生伯瑜励言瑜楚州刺史生择从宣州刺史择从生厉【按唐世系表择从子万厉字误】励言少府监生先义左金吾将军法明黄州总管
　　河间文安县　状云仁之后后周右仆射文安公惠达孙含恩晋州刺史
　　临汝　周仁之后唐屯田员外基生允元鳯阁侍郎平章事
