<!-- { "loadSidebar": true } -->
　　下博　状云本出鲁国十七祖汉下博侯阳因居冀州下博裔孙唐国子祭酒曲阜子颖逹生志元志约志亮志元国子司业生恵元国子司业后拜春官侍郎生立言眘言立言祠部郎中眘言黄州刺史志约礼部郎中生琮洪州都督志亮中书舎人生珪頴逹族元孙巢父给事中御　史大夫兄子戣戡戢戣给事中戡殿中御史戢库部员外
　　常山　处州刺史孔令斌代居恒州生垂寳河内尉南阳　本梁人云仲尼之后孔愉从弟羣官至御史中丞生沈沈孙琳春秋卫卿孔圉生悝郑穆公公子嘉字子孔子孙亦为孔氏孙张并不详其后
　　孔父　宋大司马孔父嘉亦为孔氏【按此系双姓误为郡望】二肿
　　巩
　　左传周卿士巩简公晋巩朔汉侍中巩攸
　　阳翟　唐户部郎中巩宏武阳翟人
　　三讲
　　项
　　左传云灭项公羊传曰为齐桓公所灭子孙以国为氏项槖八嵗服孔子项燕下相人为楚将子梁梁兄子籍号西楚覇王项他项伯项襄并籍之族也汉初并封侯赐姓刘氏
　　陇西金城　后周有项亶周武帝赐姓辛氏孙义周唐屯田郎中
　　四纸
　　纸
　　左传楚左纸相之后【按左传楚无纸相】
　　是
　　吴志云是仪本姓氏孔融嘲仪曰氏字民无上乃改为是因姓是焉仕吴官侍中都亭侯天寳秘书少监是光又改姓齐氏
　　锜
　　左传殷人六族有锜氏汉书艺文志洛阳锜华后汉荆州刺史锜嵩
　　倚
　　汉四皓隐商山号倚里先生倚相氏后【案汉书顔师古注作绮里季此作倚里先生未详所本】
　　骫
　　纂要文云人姓史记夏后氏姓
　　蔿
　　晋士蔿之后以王父字为氏
　　防
　　国语有防大夫
　　防
　　左传楚大夫防章之后有防子冯防掩
　　
　　楚姓祝融子季连之后汉初楚懐王孙心项羽封为楚懐王后为义帝
　　南郡　隋右卫将军芊雄曽孙端唐金吾将军
　　技也
　　西部大人代为酋帅后魏初各依旧号为技也氏后魏防军将军临江伯技也鍮石生说诐内部尚书孙尔归生平右卫将军生恭长文义北齐侍中隋信州捴管新宁公文义生旻唐鸣水令恭隋丹州别驾生寳伦唐兴国别将
　　尒朱
　　其先契胡部落大人代为酋帅居尒朱川因以为氏后魏有羽健秀容三百里封之以为世业
　　尒绵
　　魏蠕蠕渠帅绵他防尒绵来降改为绵氏
　　是娄
　　南燕有徐州刺史是娄卢
　　是贲
　　改为儿氏
　　是云
　　改为髙氏
　　是奴
　　改为封氏
　　芉尹
　　楚大夫芈尹申无宇之后
　　五旨
　　履
　　见姓苑
　　娝
　　方几反见纂要文云人姓
　　垒
　　后赵録有垒澄本姓裴改焉
　　水邱
　　吴兴人
　　六止
　　史
　　周太史史佚之后以女弟为戾太子良娣生史皇孙进进生宣帝恭子髙元
　　建康史氏　今酒泉郡史丹裔孙后汉归义侯苞之后至晋永嘉乱避地河西因居建康苞裔孙宁后周安政公生祥隋城阳公祥弟云期云生令卿唐祠部郎中杭州刺史
　　宣城　丹孙均均子崇自杜陵受封溧阳侯遂为郡人崇裔孙宋乐乡令瓌瓌九代孙务滋唐纳言溧阳子孙翽御史大夫又江州刺史史道元亦云崇之后也
　　髙宻　史丹之后有史昙昙曽孙节唐礼部侍郎京兆　丹裔孙防留长安隋左领大将军万嵗状称防十二代孙寳唐鄜州都督原国公
　　陈留考城　今曹州后汉京兆尹敞生弼今无闻河南　本姓阿史那突厥科罗次汗子生苏尼失入隋封康国公怀徳郡王生大柰子仁表驸马生忠左骁衞大将军薛国公忠生晡宋州刺史晡生思元右金吾大将军思元生震晋巽泰震右监门将军生宏宁寂容宁寂生备容冀王傅巽光禄少卿泰蜀州刺史生寅审审吉州刺史
　　姒
　　官氏志渴侯氏改为姒氏
　　纪
　　姜姓炎帝之后封纪为齐所灭以国为姓汉有纪信弟成子通封襄平侯
　　丹阳秣陵　吴有纪隲生瞻晋侍中骠骑大将军天水上邽　隋司农少卿纪和整生士腾隋翼州刺史士腾生俨及俨唐雍州司仓参军生先知先知生逡吏部郎中给事中判御史中丞生黄石黄石生经户部郎中经生谦咸及荆州刺史生处讷地官侍郎太府卿平章事侍中千乘伯
　　士
　　帝尧之允杜伯之子隰叔为晋士师至士蒍生伯成缺缺生防防子孙氏焉后汉末交阯太守士爕河南　隋刑部侍郎【案此脱名】士燮后生义总唐户部郎中
　　杞
　　姒姓夏禹之后周武王封东楼公于杞后为楚所灭子孙氏焉
　　齐郡　齐有殖字梁今齐州有杞氏
　　俟
　　风俗通俟子著书六国时人
　　河南　后魏献帝以次子为俟亥后改为俟氏官氏志俟奴氏改为俟氏
　　子
　　帝喾之允殷汤子姓风俗通云左传有子鉏商【按左传叔孙氏之车子鉏商杜注车子微者鉏商名此文傅防不合】郑大夫子人九
　　里
　　本理氏春秋时改焉晋有里克鲁有里革郑有里析后居襄城者又为里相
　　理
　　咎繇为尧理官子孙遂为理氏殷宋有理徴
　　恃
　　齐有恃乙管仲诛之
　　子玉
　　卫大夫子玉霄之后秦穆公时大夫有子玉房
　　子桑
　　鲁大夫子桑伯子之后见论语秦公孙枝字子桑其后氏焉庄子有子桑樗
　　子我
　　曹叔孙成子生申为子我氏卫大夫有子我羽人
　　子叔
　　世本鲁文公生恵伯叔肸叔肸生声伯婴齐婴齐生叔老子叔子叔生叔弓叔弓生仲南文楚及伯张穆伯定伯为子叔氏
　　子夏
　　陈宣公生子夏其姨生御叔己师己师生子南徴舒徴舒生恵子晋晋生定子御防为子夏氏
　　子有
　　鲁有若字子有之后见礼记宋有子有恭叔
　　子雅
　　齐恵公孙子雅之后见英贤传又鲁季桓子生武叔灶亦为子雅氏霄为齐上卿
　　子囊
　　左传齐大夫子囊带之后
　　子家
　　鲁公族子家氏鲁大夫子家羇懿伯
　　子革
　　世本宋司城子革之后又曰季平子支孙为子革氏
　　子州
　　庄子尧以天下让子州支父舜以天下让子州支伯
　　子孟
　　鲁公子孟之后见英贤传齐简公时子孟卿为大夫
　　子建
　　楚平王太子建之后顷襄王时有子建叔子为大夫
　　子伯
　　左传卫大夫子伯季之后魏有子伯先子夏门人居西河
　　子庭
　　芉姓楚公子午字子庭后又子庭氏鲁大夫以字为氏
　　子尚
　　世本陈僖子生廪邱子尚意兹因氏焉国语郑大夫子尚伯文
　　子彊
　　卫公族昭子郢之后【按此疑亦采自世夲】
　　子郢
　　世本卫公族昭子郢之后
　　子寤
　　陈僖子生宣子其后为子寤氏
　　子舆
　　陈桓子生子石难为子舆氏
　　子干
　　鲁季平子干叔彭侯之后【案古今姓氏辨证云此条姓纂有氏无觧此句系后子成氏之文误系于此今子成氏条亦遗失】
　　子季
　　楚公族也
　　子羽
　　晋公族子羽后为楚邑大夫
　　子阳
　　鲁公族有子阳者其后以王父字为氏
　　子尾
　　齐恵公生子髙祁祁生子尾虿因氏焉
　　子重
　　楚公子重字婴齐子重之后
　　子午
　　世本楚公子午之后齐大夫子午明
　　子旗
　　齐恵公孙栾施字子旗子孙以王父字为氏
　　子献
　　世本陈桓公孙子献之后风俗通云齐大夫子献之后楚文王时子献辽为大夫
　　子乗
　　楚屈荡生子乘因氏焉
　　子华
　　庄子韩有子华子因氏焉
　　子言
　　季平子生昭伯窹之后也
　　子齐
　　卫公族子齐氏
　　子荡
　　世本宋威公生子荡因氏焉
　　子枋
　　陈僖子生穆子安为子枋氏
　　子宋
　　陈宣公生子楚其后为子宋氏
　　子扁
　　庄子有子扁子
　　子工
　　世本齐顷公子子工之后
　　子鞅
　　陈僖公子生简子齿为子鞅氏
　　子
　　世本季桓子生穆叔其后为子氏
　　子芒
　　世本陈僖子生子芒盈因氏焉
　　士孙
　　汉书平陵士孙张为博士州牧明梁邱易生仲彻长安令左冯翊生苞苞生充曽孙奋为郡五官掾六代孙眭后汉宏农太守生瑞尚书令瑞生萌字文始仪郎灌津侯生贤頴
　　士蒍
　　隰叔生士蒍为晋士官【案士官当是司空字误】支孙因为氏
　　士思
　　古今人物表晋有士思癸郑有士思卜秦将军士思穆
　　士丐
　　晋大夫士丐之后
　　士吉
　　晋大夫士蒍生吉为士吉氏
　　士成
　　庄子有士成绮也
　　士弱
　　晋士庄子弱为狱官晋人谓之士弱氏
　　士华
　　齐隐者士华太公诛之【案太公诛华士非士华亦非姓】
　　史叶
　　韩例云卫顷侯之后公子史食采于叶因氏焉左传作史华【按韩例未详】
　　史晁
　　世本衞史晁之后
　　似和
　　贞观左屯卫谷州刺史似和泥熟亦北蕃归化也【案通志泥熟乃苏农氏此作似和悮又开元中有左威卫大将军赤水军副使武威公似和舒】
　　市南
　　楚有市南熊宜僚后以为氏
　　己氏
　　宋大夫司马己氏之后
　　俟吕邻
　　改为吕氏
　　七尾
　　尾
　　鲁尾生或云即微生髙也
　　尾勺
　　后汉尚书郎尾勺携吴志云尾勺子张昭师也八语
　　许
　　姜姓炎帝四岳之后周武王封其裔孙文叔于许后为楚所灭子孙分散以国为氏晋许偃楚许伯郑许瑕髙阳　北新城县今入博陵郡汉大司农许据生允魏中领军允孙式式长子皈【按唐世系表皈作贩】生晋徴君询询元孙懋有传懋孙善心隋黄门侍郎生唐中书令髙阳公敬宗敬宗生昻升昱杲景昻虔化令生彦伯韶伯彦伯太子舎人生望右羽林将军望生逺侍御史睢阳太守逺生岘袁州刺史韶伯左屯卫将军苏州刺史平思公升明堂令景工部郎中判羽林大将军式次子迈晋东海太守号北祖曽孙彦后魏侍中相州刺史孙安中书侍郎生恂惇恂曽孙本行唐给事中逊生文宗【按逊字上有脱文文宗下应有智玉】文通文宗生正言唐监察御史智玉生知礼殿中御史文通生向葱监察御史惇字季良北齐左仆射生文纪
　　汝南平舆县　后汉功曹许邵居邵陵县汉太尉祭酒许慎今并无闻
　　安陆　状称询五代孙君明梁楚州刺史入周徴不起法光【案唐世系表君明生宏周宏周生法光与此不符】岳州刺史生绍唐陜州刺史谯公生善伯裔智仁圉师善隋宣城郡主簿生力士洛州长史【案唐世系表长史作刺史】生钦寂钦明钦淡钦寂防州长史生辅徳辅干辅干右金吾大将军光禄卿生谏论诜讽谏河南丞论监察御史诜归州刺史讽监察御史辅徳宕州刺史钦明凉州都督安西大都防生戒言戒非戒惑都官郎中鸿胪少卿生子房季常子端季常万年丞子端岳州刺史戒言太仆卿右武卫大将军生子余寿州刺史钦淡深州刺史生叔冀淄青陈留节度兼御史大夫生孝常亳州刺史淡侄孙仲容邓州刺史生志伦志雍志雍兼监察御史智仁右屯田将军懐州刺史许昌公圉师黄门侍郎同三品平恩公左丞户部尚书生自持【案唐世系表自持作自牧】自遂自正自正泽州刺史防稽阳羡称髙阳同祖后汉谏议大夫许武武孙馘太尉今无闻
