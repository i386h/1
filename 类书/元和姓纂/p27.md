<!-- { "loadSidebar": true } -->
　　陈厉公子敬仲之后以谥为氏姓苑云黄帝孙敬康之后秦有敬丕子教为平阳太守
　　平阳　敬教子孙因官家焉裔孙歆汉末为州刺史六代孙频后魏北平太守曽孙显携北齐仆射永安公弟法朗法延曽孙人纲生彦琮山松仙客彦琮唐爱州刺史山松澄城令生晖晈晖右丞侍中平阳王生譲诚询諲譲尚舍奉御诚鲁郡太守右威武大将军询比部员外郎仙客蔚州刺史法朗曽孙君宏右卫将军黔昌公孙昭道
　　河东　状称望平阳南凉抱罕太守敬归七代孙播唐给事中监国使生非虞部员外播三从孙昭道监察御史生羽侍御史三从兄弟昶许州司马生令则临汾令令则生徳徳秘书郎生揖擢括抚揖太子家令生寰防括字叔弓兵部侍郎御史大夫生骞宻寛寛京兆尹生昕晦皥煦骞逮州刺史生性安大理评事抚太子舍人给事中生挺
　　广平　敬歆后今无闻
　　庆
　　姓苑庆父之后庆克庆封庆封奔吴子孙徙下邳汉东平太守普治礼【按陆徳明释文序目庆普治礼记汉东平太傅作太守误】又陈卿庆余【按左传陈有庆虎庆寅庆余未详】晋庆郑汉末庆氏自下邳又徙防稽庆鸿洛阳人庆仪后汉汝隂令孙庆酺子侍中质讳姓贺氏【按前贺姓姓纂云贺纯避汉安帝讳改贺氏此云质与前不合】
　　竟
　　见姓苑有竟氏
　　庆师
　　见姓苑
　　四十五劲
　　郑
　　周厉王少子支封于郑是为桓公在畿内今华州郑县是也威公生武公与晋文公夹辅平王东迁于洛郑徙溱渭之间谓之新郑传封十三代至幽公为韩所灭子孙播于陈宋以国为氏幽公六代孙荣号郑君生当时汉大司农
　　荥阳开封　当时六代孙穉汉末自陈徙河南开封晋置荥阳郡开封焉遂为郡人穉生兴兴生众后汉大司农曽孙熈生秦浑浑魏少府生崇晋荆州刺史曽孙略前赵侍中生豁楚楚生温燕太子詹事生三子晔恬兰晔号北祖恬号中祖兰号南祖晔七子白麟小白叔夜洞林归藏连山防麟因号七房郑氏
　　盛
　　周同姓国也为齐所灭穆天子传盛姫姓之国也公羊传云成降于齐师成者盛也讳灭同姓故言成也广陵　吴有盛冲晋有盛彦事母孝仕至中书侍郎又钱唐令疑唐左骁卫将军沧州揔管盛彦师
　　圣
　　见姓苑
　　正令
　　其先周官仪防掌贰车正令因氏焉家语有正令赤秦人孙子弟子【案家语无此名孙子弟子亦有脱误】
　　四十六径
　　
　　卫康叔之后至武公生季亹食采于弟顷叔生跪跪孙速速生武子俞俞生殖殖生悼子喜九世卿族【按左传鲁荘公六年放跪于秦鲁哀公四年卫跪救范氏春秋有両跪杜预皆未详其系又成公二年卫侯使相侵齐杜预注相俞子又成公十四年卫侯飨苦成叔惠子相即殖也杜预不注其系然则相乃俞之子未闻生殖也又防公二十五年传曰九世之卿族一朝而灭之杜预注氏出卫武公至喜九世姓纂止有七世皆参差不合】齐有戚周有越安平　魏京兆太守康
　　洛阳　晋钦
　　华隂　状云昶后唐吏部侍郎允忠
　　河东　汉太仆成代居河东又余杭令武
　　钦州　梁有爱州刺史逵居钦州顷曽孙师表师宗师表唐领军大将军沈国公师宗孙恺谏议大夫撰国史
　　四十七证
　　乗马
　　汉书沟洫志有諌议大夫乗马延年又张掖有乗马敷
　　四十八嶝
　　邓
　　曼姓殷时侯国也春秋时邓侯吾离朝鲁后为楚文王所灭子孙以国为氏郑有邓祁【按左传邓析此作祁误】南阳　后汉太傅髙宻侯邓禹其先居南阳子震嗣次子训女和帝皇后袭封昌安侯少子珍封夷安侯晋永嘉乱居丹阳陈亡入长安禹裔孙干南阳城大守干曽孙暠唐魏州刺史临川公暠孙恽刑部尚书淮阳子生汪冲温洋洋比部员外温杭州刺史安定　隲七代孙晋生武威太守因居安定始家焉子羌符秦并州牧左仆射羌裔孙素唐兵部郎中南阳伯又居蓝田素子元挺吏部侍郎元机兵部郎中又著作郎邓行俨亦云羌后隲裔孙唐尚书右丞州长史景山代居洛阳
　　平阳　晋右仆射邓攸字伯道亦禹之后兄子俀长沙　太傅禹后晋有邓粲荆州刺史为桓冲别驾陈郡　太傅禹之后晋有邓岳为广州刺史子遐号为名将
　　邓陵
　　楚公子食邑邓陵因氏焉邓陵子著书见韩子四十九宥
　　富
　　左传周大夫富辰之后又鲁大夫富父终甥之后亦单姓富郑大夫有富子
　　陈留　汉有富留人为公田使者见风俗通陈留先贤传有陈留太守富允又唐晋阳尉富嘉谟
　　兰陵　魏志富袭字熙伯伯生之后也为尚书令著论语觧前燕録富恺兰陵人
　　廖【力救反】
　　风俗通古有廖叔安左传作飂盖其后也汉有廖顗为钜鹿太守
　　汝南　平舆人汉方士廖状生孟举仲举
　　襄阳　蜀志有廖化为大将军中乡侯襄阳人武陵临沅　后汉桂阳太守廖祈又蜀志廖湛廖立廖位至侍中长水校尉【按蜀志廖立位至长水校尉廖字立字之误】
　　副
　　风俗通周公忌父之后以王父字为氏【案魏志副吕氏改为副氏又为吕字此言忌父后为副氏当有脱悮】
　　旧
　　见姓苑
　　河南　官氏志莵赖氏改为旧氏【案后魏志莵頼氏就頼氏俱改为就氏无旧字姓纂已载于就氏下此重出】
　　就
　　见姓苑
　　河南　后魏官氏志莵頼氏改为就氏
　　昼
　　风俗通齐大夫食采昼邑因氏焉
　　右
　　晋屠击将右行因氏焉
　　授
　　见姓苑
　　富父
　　鲁富父终甥之后见左传鲁又有大夫富父槐
　　廐尹
　　楚大夫廐尹然之后
　　五十
　　窦
　　姒姓夏少康之后帝相遭有穷之难其妃后緍方娠逃出自窦而生少康支孙以窦为氏至周世为大夫窦犨为晋大夫仕赵简子裔孙汉丞相婴
　　扶风　窦婴之先本居清河观津后徙扶风平陵汉章武侯窦广徳女为文帝皇后生景徳兄子彭祖南皮侯兄子彭婴魏其侯婴七代孙融后汉大司空安丰侯生穆穆生勲勲生宪宪大将军武隂侯女为安帝皇后融生固裔孙武大将军槐里侯女为桓帝皇后魏晋以后窦氏史传无闻
　　河南洛阳　状称本扶风人窦武被诛后人鴈门太守统北奔鲜卑拓防部为没鹿回部大人赐姓纥豆陵氏魏孝文改为窦氏女为元帝后六代孙漏头蓬东王【按唐世系表窦岩从魏孝武徙洛阳生三子那敦略略字六头生五子兴防岳善炽又窦岩兄窦拓封辽东王蓬当是辽字误并有脱文】孙略生岳处毅岳处后周大司马公女髙祖太穆皇后生太宗毅生昭昭生彦彦生徳明【按疑脱徳素一人】冲徳元徳洽徳明常州刺史徳素工部郎中冲陜州刺史生义节虢州刺史生戒盈戒言戒言生萱兰【案唐世系表萱兰作庭萱庭兰】兰国子司业萱卫尉少卿戒盈青州刺史生庭芝庭华庭芝陜州刺史庭华中书舍人生叔展申昱叔展右拾遗申给事中昱左司员外徳元户部尚书左相钜鹿侯生懐恪懐质懐譲懐譲徳州刺史生思仁金吾将军懐恪湖州刺史懐质左仆射中山公侄崇嘉考功郎中徳洽工部郎中毅少子招贤隋迁州刺史神武公孙徳藏生虚运虚奨虚运生恂华州刺史虚奨右屯田将军生善西魏华州刺史永富公善生荣定隋兾州刺史陈公荣定生抗庆璡抗纳言陈公生衍靖诞干师纶师武师仁衍左武将军生孝俭孝威孝忠孝俭生毕太仆少卿孝忠兰州刺史靖户部尚书封信都公生逵逊防逵驸马生松夀殿中少监逊兵部郎中防蔡州刺史诞刑部尚书莘公生孝慈孝立孝冲孝臻孝诚孝果孝谌孝礼孝慈工部郎中徳州刺史生希玠希璬敬賔希玠礼部尚书少傅莘公生鋭骁右卫将军希璬蓬州刺史生铨滑州刺史铨生賔兵部郎中河南少尹孝立孙镇左武卫将军生颢项项洋州刺史孝臻夷州刺史生瑾瑾生审言闻喜尉审言生畿权参权著作郎参中书侍郎平章事吏部尚书生景伯兼监察御史孝诚溪州刺史孝果生维铣金水部郎中孝谌润州刺史赠太尉女睿宗昭成皇后生元宗孝谌生希瑊希球希【按疑脱希琬一人】希瑊太子少傅豳公生錬钢錬司农卿钢将作监同正希球太子賔客兾靖公生鉴鉴生荣虞部郎中希开府太子少傅毕公生锷濬沔锷驸马秘书监同正生克恭濬泾王傅沔济王傅生克良克温克良驸马希琬卫尉少卿生锋太仆少卿锋生昱旵昱隋州刺史旵鳯州刺史孝礼泾原令生玮琏良賔瑗玮遂州刺史琏京兆少尹生绍宗绎绩縯级绍给事中荆州长史生寓绎驸马卫尉卿绩奉先令良賔生林司封郎中瑗光禄卿生兟兟生乂太府卿同正师纶太府少卿生尚义尚烈尚义生瓉道州刺史尚烈生进右庶子进生泉【按唐世系表泉作鼎】太原令泉都官郎中师武生孝道孝约孝绰孝绰生景景生履廷履信履廷梓州刺史生暄履信鸿胪卿庆生智纯智宏智圆【按世系表智仁蒲州刺史脱名】蒲州刺史智宏生懐玉懐昶懐玉婺州刺史懐昶生从之从光从昭从之左司郎光生靓觎觎户部侍郎扬府长史智圆开州刺史璡礼部尚书邓公生普行左监门将军长史饶州刺史普行生总汾州刺史总生宏俨屯田员外窦炽周太保邓公生恭州刺史轨曽孙克顺将作少监恭少子琮晋州刺史生孝谦洛州刺史窦览孙孝仁【案唐世系表孝仁作孝永】济州刺史孝鼎司勲郎中窦深生袭右武卫将军袭生文表文表生季爽季安季安湖州刺史曽孙至柔爽开州刺史窦嶷孙徳宗播州刺史窦谊孙有意【案唐世系表谊生有意此作谊孙不合】熊州刺史生元诲諌议大夫窦威内史令延安公生恽金部侍郎岐州刺史恽生炅炅生栩【案唐世系表炅作旻栩作诩】棣王傅观津公栩生颙抚州刺史唐左卫将军窦善衡云扶风巩水部员外牟洛阳令羣御史中丞今开州刺史庠潼州刺史叔向从父弟彧庐州刺史生易直从直敬直兴公易直兵部郎中御史中丞从直兼殿中御史彧堂兄子端房州刺史窦药师云略后
　　防
　　蘓忿生为司防子孙以官氏焉又云卫康叔为周司防支孙以官为氏秦灭卫君甫家于上谷八代孙恂上谷昌平　恂汉执金吾雍奴侯曽孙荣荣生孟魏冯翊太守徙家冯翊元孙循之生讃讃生臻后魏七兵尚书汝南生儁西魏司空赐姓口引氏【案魏书防讃传讃子臻官至宏农太守臻次子祖礼官廷尉尚书赠七兵尚书昌平男祖礼弟儁始赐姓若口引氏此以臻为七兵尚书悮汝南二字亦有脱口引氏脱若字】儁曽孙宏唐户部侍郎武林公
　　冯翊　蘓忿生之后以官为氏魏有散骑常侍防阅阅生明晋河东太守明生未安安生邪后魏建节将军夏阳子曽孙勇周仪同通城侯勇生迪迪生志览唐洛州功曹归州刺史志览生恩逺曹州长史恩逺生毗兵部郎中
　　河南　官氏志口引氏改为防氏
　　鬭
　　左传楚若敖之后有鬭班生伯比伯比生闘糓于莬字子文代为楚卿有此姓
　　镂
　　姓苑云今辽东有此姓
　　鬭文
　　英贤传云鬭伯比之后支孙鬭文仕晋因氏焉
　　鬭门
　　世本陈鬭父之后楚大夫有鬭门阳
　　鬭班
　　楚若敖强生鬭文子因氏焉
　　鬭耆
　　世本云子姓也
　　豆卢
