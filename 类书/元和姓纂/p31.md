<!-- { "loadSidebar": true } -->
　　周之阁人守王宫者所以止扇阖扉谓之阁以为氏急就章阁并防汉阁儒者太守田延年使部汾北后至广陵相有治名【案尔雅衖门谓之闳注云左传盟诸僖闳所以止扉谓之闳又左传曰髙其闬闳闳长即门橛也左传释文云尔雅本止扉之名顔师古急就章注闳氏引此则当为闳无疑广韵亦有闳氏惟闳并防尚作阁并防则因诸本之譌也闳人周礼无其官王应麟曰周闳夭之后又汉佞幸闳孺恵帝时人田延年昭帝时人不同时必无使部汾北之事以闳为阁舛譌殊甚】
　　索
　　殷人七族索氏之后
　　炖煌　晋索湛为北地太守生靖尚书后将军安乐亭侯生綝侍中吏部尚书
　　鄂
　　晋鄂侯之后子孙以邑氏焉汉初功臣安平侯鄂千秋沛人
　　薄
　　风俗通卫贤人薄疑汉髙帝薄太后生文帝弟薄昭封轵侯官至车骑将军子戍奴嗣子梁嗣天寳中大理评事薄芬乐阳人【按汉书戍奴作戎奴孙梁此作子误】
　　莫
　　汉富人莫氏见游侠传大厯中比部贠外莫蔵用【案通志莫氏为幕氏】
　　幕
　　风俗通舜祖幕支孙以王父字为氏见左传【案左传昭公八年楚灭陈晋平公以问史赵对曰自幕至于瞽叟无违命杜预郑众皆曰幕舜之先贾逵曰幕舜后虞思裴骃陈世家注以国语贾义为长】
　　作
　　周公之子胙侯子因避地改为作氏风俗通云后汉涿郡太守作显
　　落
　　风俗通云臯落氏翟国也以国为姓见左传汉有落下闳巴郡人撰太初厯
　　络
　　见姓苑
　　洛
　　落下闳或作洛
　　恪
　　晋有郎中令恪启
　　铎遏
　　晋军尉铎遏寇之后宋襄公下大夫铎遏章
　　莫者
　　西秦録有卫将军莫者羖羝西安太守莫者幼春尚书郎中莫者阿胡
　　莫折
　　本羌姓代居渭川襄城县
　　襄城　后魏秦州刺史莫折大题孙辉襄城公生恭隋虞部贠外侍郎生昆辉次子捍隋贝州刺史钟离生谦直监门校尉
　　索卢
　　吕氏春秋禽滑厘门人索卢参后汉淮阳令索卢放山阳　萧景融娶山阳索卢氏
　　东郡　索卢放代居东郡后拜谏议大夫
　　落下
　　鲁大夫食采落下因氏焉汉博士落下仲异
　　拓王
　　状云本姓王乐浪人祖罴后魏伏波将军镇武川赐姓拓王氏焉
　　武川　罴生懋后魏少司寇安宁公孙伯益隋大府卿略阳公孙奉嶲州都督永宁公
　　拓跋
　　后魏书云黄帝子昌意之后受封北土黄帝土徳王北人为拓后跋氏后拓后跋氏从省文为拓跋氏孝文帝迁洛阳改为元氏开元后右监门大将军西平公静边州都督拓跋守寂亦东北蕃也孙干晖银州刺史侄澄岘今任银州刺史
　　诺防
　　后魏西河胡诺防于内附
　　莫且娄
　　代人
　　莫侯娄
　　代人
　　莫多娄
　　代人随魏迁洛阳
　　河南　北齐有晋州刺史石城公莫多娄贷文生敬显北齐司徒
　　莫胡卢
　　代人孝文改为阳氏
　　莫多那
　　代人后魏中山太守髙邑公莫多那题今无闻二十陌
　　栢
　　风俗通栢皇氏之后又栢亮父为颛顼师栢招为帝喾师栢同为周太仆左丞栢国在汝南西平县为楚所灭子孙以国为氏汉有栢英为大鸿胪秦大将军栢直晋武帝栢夫人生赵王伦
　　济隂　王僧孺谱云萧元益娶济隂栢氏益兄子泉娶济隂栢齐女贞元左威卫大将军栢良器济隂人生耆谏议大夫元封进士婺州刺史
　　魏郡　栢子之后栢怀后汉魏郡太守因居斥邱十代孙季纂唐司农卿汝遂宜虞四州刺史武阳公蜀郡　状云栢子之后大防中同州刺史栢贞节
　　翟
　　黄帝之后代居翟地国语云为晋所灭齐翟偻新魏翟璜汉文帝廷尉翟公下邽人
　　汝南上蔡　汉丞相髙阳侯翟方进生义东郡太守后汉尚书翟舟防稽人晋翟阳浔阳人五征不起阳六代孙普林见隋书孝义传大防检校工部贠外翟立言唐有功臣殿中监汝南公翟无言
　　郤
　　晋大夫郤文生豹豹生芮芮生缺缺生克克生锜代为晋卿又郤犨郤至并其族也【案晋语郤叔虎朝公髙诱注郤芮之父则郤芮父名虎不名豹或因避唐讳故世本云郤豹生义义生歩歩生蒲城鹊居居生至案世本歩即所称歩御戎至即郤至晋语作郤昭子又称温季杜预注至郤克族子也成公十一年晋侯使郤犨来聘杜预注郤克从父兄弟又称苦成叔十三年郤毅御戎杜预注郤至弟也又有郤称郤乞郤溱杜预皆不详其系姓纂记载缺失良多又原本俱悮郤作防今改正】汉有侍中郤琠
　　济隂　单父人晋尚书左丞雍州刺史郤诜子登
　　格
　　出自允格之后汉侍御史格班裔孙明【案唐世系表明作显】仕后魏官至青州刺史
　　陈留　明曽孙处仁处仁生希元辅元希元洛州司法辅元官尚书平章事梁县男生遵殿中御史
　　剧
　　齐大夫食采于剧因地为姓燕将剧辛汉游侠剧孟洛阳人艺文志剧子著书
　　伯
　　风俗通云嬴姓伯益之后晋大夫伯宗生州犂仕楚
　　赫
　　风俗通赫咠氏之后
　　伯成
　　风俗通伯成咠渠晋隠士谏议大夫伯成衡功臣表吾侯伯成延封六代成或作城王莽时伯成脩献符命
　　伯比
　　楚鬭伯比之后至怀王时有伯比仲华
　　伯昏
　　列子有伯昏无人无或作瞀
　　伯夫
　　韩子云伯夫氏墨家流也
　　伯夏
　　毕公髙之后
　　伯宗
　　世本晋孙伯起生伯宗因氏焉
　　柏侯
　　栢成子髙尧时诸侯因氏焉汉有尚书柏侯隽管宁从柏侯子安受春秋
　　南阳　柏侯子安居南阳
　　白马
　　风俗通微子乘白马朝周因氏一云汉公孙瓒在幽州常乘白马因氏焉
　　白石
　　神仙传白石生中黄大夫弟子常煮白石为粮
　　白狄
　　左传白狄子之后神异记白狄先生冯翊人
　　白鹿
　　风俗通白鹿先生古贤人著书
　　虢射
　　晋大夫虢射叔之后汉桓帝时羽林左监虢射锵
　　白杨堤
　　后魏有白杨堤度汗吐谷浑别帅率户附魏
　　二十一麦
　　麦
　　见姓苑云髙要始兴有此姓隋麦铁杖始兴人自周入隋官至莱州刺史右卫大将军宿国公
　　获
　　风俗通云宋大夫猛获之后子孙以王父字为氏
　　革
　　汉功臣阳侯革朱【案汉功臣表作煑枣端侯革朱】
　　麦邱
　　英贤传齐桓公时贤人麦邱老人
　　二十二昔
　　石
　　卫大夫石碏之后石骀仲卫大夫见左传礼记楚有石奢郑石癸癸字甲父周石速汉石商石奋奋生建庆号万石君
　　渤海　奋裔孙苞晋司徒乐陵公生乔统越峻儁嵩统孙瑛赵司空五代孙眷眷五代孙晷唐虞部郎中平原　厌次人奋后晋司徒石鉴又驾部郎中石仲览宣州人今居广陵
　　上党　晋石勒上党武乡羯胡也晋元时僭位称都襄国今荆州也子宏为从兄季龙所杀自立子鉴遵并为冉闵所杀后赵六王三十四年【案石赵起晋太兴元年终永和七年凡七主共三十三年】
　　河南　后魏官氏志乌石兰氏改姓石魏司徒兰陵公石猛猛生铨铨生真素初平素生苌苌生儁逺询石防生士济唐原州总管询生金刚左司卫率初平元孙抱忠天官侍郎今居虢州
　　席
　　本姓籍晋大夫籍谈之后也谈十三代孙瓌避项羽名改为席氏汉初徙闗东豪族席氏后徙安定临泾安定临泾　瓌十代孙广后汉光禄元孙允魏酒泉太守允元孙保符秦尚书左丞生衡晋建威将军寓居襄阳仕南朝四代衡孙固归后魏湖州刺史靖安公元孙君懿唐侍御史懿曽孙建涣异晋建礼部尚书襄阳文公孙咎□□中书舍人生鸿又席法与裴叔业自南归后魏拜并州
　　昔【按昔姓应在二十二昔之首】
　　风俗通周大夫封昔因氏焉汉昔登为乌伤令开元昔安仁生丰大理评事汝州人
　　易
　　左传齐大夫易牙之后魏雍州刺史易恺魏郡人晋舂陵令易雄长沙人前凉将军易挺
　　借
　　晋文侯仇弟阳叔生伯黡司晋典籍为借氏元孙借谈代为晋大夫晋为赵魏所灭借氏播迁宋汉有幸臣借孺又谏议大夫借禋石赵侍中借罢唐太常博士知微云其后也
　　射
　　晋大夫虢射之后见左传汉大鸿胪射咸吴中书侍郎射慈善礼防服又音社
　　奭
　　召公奭之后以王父字为氏
　　赤
　　风俗通帝佶师赤松子之后见神仙传
　　夕
　　后汉巴中渠帅夕氏蜀志尚书令夕斌
　　适
　　见姓苑
　　释
　　内典云悉达太子成道姓释氏
　　辟闾
　　卫文公支孙以居楚邱营辟闾里因为辟闾氏汉书儒林传太子少傅辟闾曽孙失名为昌邑王太傅
　　石骀
　　骀仲之后亦作石骀氏
　　石之
　　齐有石之纷如
　　石伯
　　左传伯名伯奂之后【案左传有召伯奂此疑误】
　　赤张
　　史记赤张徒父赤张开赤张哆并孔子弟子【案荘子有赤张满稽若孔子弟子史记家语俱无赤张氏惟漆雕徒父漆雕开漆雕哆三人名同疑因此误】
　　赤章
　　韩子赤章蔓枝智伯臣也
　　二十三锡
　　锡
　　吴志汉末交趾太守锡光仙人锡夀之后梁锡休儒为益州刺史
　　狄
　　周成王封少子于狄城因氏焉鲁大夫狄虒弥先贤人狄仪仲尼弟子狄黑卫人裔孙汉博士狄山天水　狄山子孙代居天水姚秦録狄伯文官至中书令乐平侯将军狄广狄建义狄柴狄雄齐伯文裔孙又居太原曽孙孝绪唐尚书左丞右常侍临颍男生知逊□州刺史【案知逊官越州刺史此作□不合】生仁杰纳言内史令梁国公文恵公生光嗣光逺景昭光嗣户部郎中孙博通博济博通生元范光逺袁州司马景昭职方员外
　　郦
　　黄帝之后支孙食采于郦因氏焉汉有广野君郦食其沛人弟商为贾后为丞相生寄一名况其子疥封髙梁侯传封三代后魏郦道元字善长注水经官至御史中尉
　　戚
　　卫大夫食采于戚因氏焉先贤戚子著书汉髙祖戚夫人生赵王如意功臣表临坚侯戚鳃传封八代
　　防
　　古溺字见纂要
　　籴
　　左传晋大夫籴茷
　　析
　　左传齐大夫析归父卫大夫析朱鉏公子黑其后也后汉析像通京氏易广汉雒县人析国为鬰林太守生像入后汉方术传【案后汉书折像乃折字从手此譌为析未详】
　　析成
　　齐大夫析成鲋
　　二十四职
　　职
　　周礼职方氏因官为姓山阳令职洪因官居焉开元有职南金蔡州人明史记
　　稷
　　稷氏后稷之后子孙氏焉见姓苑汉稷嗣君叔孙通支孙亦为稷氏
　　鲁郡　今兖州有稷氏
　　力
　　黄帝臣力牧之后
　　鲁郡　汉有鲁郡相力题因居焉
　　棘
　　卫大夫棘子成之后见论语文士传曰枣祗本姓棘避仇改为枣颍州长社人
　　息
　　息妫姓侯国为楚所灭子孙以国为氏今新息县即其故地也
　　襄阳　今襄州【案此下似有脱文】
　　翼
　　见姓苑
　　河东　今蒲州有翼氏晋翼侯居翼城因以氏焉东海下邳　汉谏议大夫翼奉
　　食
　　见姓苑
　　河南　风俗通汉有博士食子公
　　辽东　后燕合浦公食勃东夷人
　　啬
　　风俗通云古啬夫子孙因氏焉
　　即
　　风俗通汉单父令即费其先食采即墨因以命氏
　　即利
