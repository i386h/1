<!-- { "loadSidebar": true } -->
　　陈郡长平县　汉北地太守殷续始居长平魏有褒生昱昱生敞过江六代孙髙明生不害不占不侫不害孙开山唐吏部尚书郧节公开山侄元嗣文州刺史开山堂侄祚刑部尚书堂侄日用宣歙州观察御史中丞不占孙闻礼太子中书舍人生令名令徳令言令威令名金部郎中国子司业生容冬官郎中容生丞业宗正少卿令徳曾孙嘉绍工书嘉绍再从弟佐明仓部郎中令言孙践猷生寅永宁尉寅生亮给事中杭州刺史驾部郎中不侫生芊唐东宫学士孙跻融生浩师师生仲堪堪元孙钧梁五兵尚书有传曾孙蔼唐蜀王文学
　　二十二元
　　元
　　左传卫大夫元咺之后其先食采于元因氏焉今元城是也其后子孙无闻
　　河南洛阳县　后魏书官氏志曰拓防氏改为元氏自云黄帝子昌意之后居北土代为鲜卑君长宋书云李陵之后昌意三十九代至昭成帝什翼犍始号代王都云中道武改号魏即尊号孝文帝都洛阳改为元氏十一代十五帝一百六十一年为后周所灭献明帝生寔夀鸠纥根翰力真阏婆常山王夀鸠生遵遵生素连素连生羽隣忠倍斤尉货敦菩萨淑羽隣曾孙文遥北齐左仆射生行恭行恕行恭隋主爵侍郎行恕隋毛州司马生务整务真务整唐兵部郎中生知敬知黙知敬吏部郎中知黙主客员外务真工部侍郎生知让虞部郎中太府少卿让生昭晊暕晓暧晊侍御史暕尚书右丞右常侍生宰寛寔暧生寓忠寓忠生盛夀兴盛生懋左仆射北地王孙焕隋工部侍郎焕生公防公防生大士唐吏部中书二侍郎大士生逖逵逊逊司门郎中生季良比部郎中仙州刺史季良生縯縯生拨兼殿中御史逵生子恭潭州司仓恭生澥全柔澥生敦义潮州刺史全柔御史中丞黔中观察兼御史大夫曾孙虚受朗州刺史生野顺濮阳王野顺生雄雄生胄右卫大将军朗陵公胄生仁惠懐简懐节懐景懐简吏部员外懐节孙炜懐景尚书右丞武陵公生彦将晖令晖令生子柔子求彦将给事中陈留太守采访使生子上子哲子长子长夀兴公孙诠生祐礼臣祐曾孙孝绰梓州刺史礼臣汾州刺史懐节孙待聘生琇户部侍郎右丞生佑工部贠外郎夀兴少子最司徒乐平王生亶亶生文豪太仆少卿生思齐思哲思元思齐郑州刺史思哲舒州刺史思元右领军思元生直南州刺史倍斤生昭昭生元纲元曽孙邕江州刺史无汦荣州刺史纲生经经生宏嗣宏则宏嗣隋黄门侍郎生仁人观观易州刺史右武卫将军生博古述古述古孙晧宏嗣侄孙希古都官贠外孙祥生子端子建子端生善庆师奬善庆孙慈不仕生行冲兵部郎中国子祭酒左常侍中山献公生允殖允脩允殖和州刺史生轼货敦元孙徳整生寳藏寳林寳藏魏州总管武阳公生神霁青州刺史寳林生威洛州总管生守真守真生澄湛澄遂州刺史湛生谊饶州刺史谊生申右武卫将军申生诸兵部贠外诸生从质质生谷菩萨赵郡王孙裕生武荣武干武荣唐汾州刺史蕲春公曾孙湛试太府卿兼河南尹衡州刺史武干生大简陕州长史女为让帝妃赠少师淑生季海振季海冯翊王司空振六代孙光谦考功郎中给事中纥根生虔陈留王孙建生琛永夀琛孙晖隋兵部尚书晖生仁器永夀生景安北齐太保赐姓髙周复夲姓孙慈政唐卭州刺史生善应司賔卿同州刺史翰秦王生仪仪七代孙公瞻驾部贠外郎十一代孙防谦兼御史三从兄杭少府少监力真生意烈勃意烈生伏千广川王元孙公济济孙福果福果生江乗江乗生攸勃元孙植生岩成岩隋兵部尚书平昌公生琳琳生义恭义端义恭生孝节工部贠外黄州刺史生通理希声通理给事中生从脩右司贠外郎夀州刺史从脩生至河南少尹希声中书舍人吏部侍郎生寄夀州刺史义端魏州刺史生延夀延福延景延祚延夀睦州刺史生恺通州刺史延福生怡怡生偕伾伟偕归州刺史伟三原尉延景生俳南顿丞俳生寛霄寛比部郎中生拒稹监察御史霄侍御史延祚司议郎生平叔绵州长史生挹防持揖吏部贠外生注洪锡锡生繇铣洪饶州刺史生晦防太常博士持都官郎中太武帝生景穆帝嗣王生天赐子推新成云休桢胡儿天赐汝隂王殿侍中生尚书循义【按魏书循义作修义】右仆射安昌王均孝则孝矩孝方孝整孝则周少师生【按此处脱名】隋太府卿孝矩隋洛州总管洵阳公生端竭孝方顺阳公生韶震韶唐沙州刺史震郑州刺史京兆王子推生恒芝中书监生升暹升江夏王孙孝直渝州刺史暹生泽唐梁州都督新安王生礼诚大智诚生懐式抚州刺史大智生万顷光賔观宾万顷凤阁侍郎光賔生询倩倩生正兼监察御史正生义方季方义方鄜防观察兼御史中丞季方兵部侍郎观宾少府少监阳平王新成生衍安匡衍庐陵王生叔畅祠部尚书元孙仁虔叠州刺史仁虔生思忠思忠生权庐州刺史权生涉潮泚液液懐州刺史生铜铦铦生宗简叔畅六代孙邱比部贠外任城王云生淑纪淑左仆射纪黄门侍郎曾孙旻左武卫大将军安定王休生爕孙景山唐安州总管宋安公生成夀青州刺史南安王桢孙晔东海王梁武帝立之号建安王曾孙武夀左武卫将军乐陵王胡儿以天赐子永全继永全曾孙斌生文俨文俊文俨生利贞鄜州刺史文俊辰州刺史道武帝生淮南王熈熈曾孙继江阳王生乂罗乂侍中尚书郎罗曾孙灵遵通州别驾明元帝晃【案魏书明元帝名嗣晃乃太武帝之太子景穆帝此作明元帝晃与魏书不合】生范乐安王生良良生法益滕忻法益梁侍中生愿达梁州刺史愿达生神力神俨【按此下疑脱善防一人】神威律师神力蒲州总管神俨右卫郎将善防右领军将军神威杭州刺史律师左骁卫大将军滕安乐王吏部尚书生荣荣生康慎慎生端端生钦志俭钦荆州刺史元孙彦英藇志俭蘓州刺史成安公慎生祎均祎六代孙时中均曾孙思温鄜州刺史平隂公生若拙徳秀若拙江夏令生亘宣楚等州刺史将作监徳秀鲁山令均少子爽陇州刺史忻孙通隋魏州刺史生雄纯雄生元敬襄州刺史纯卭州刺史太武帝焘生临淮王太尉谭谭生提建提生祐孚祐孙义遐光禄少卿生仁昉工部贠外孚生子端仲仁子端周纳言元孙将茂主客郎中仲仁生将旦莒州刺史建七代孙思庄侍御史献文帝宏生禧干雍羽勰咸阳王禧赵郡王干元孙元景左卫率髙阳王雍生斌端广陵王羽生欣周上柱国孙岩隋龙涸公羽少子恭悯帝彭城王勰生懿七代孙鼎思州刺史攸孝庄帝生安乐王长乐长乐生诠五代孙师奬鄯州刺史孝文帝宏生广平王懐五代孙寳琳绥州刺史韩公生顾道明堂令文帝郁律生乌孤平阳王乐真五代孙孝政隋衡州刺史生仲文季良仲文唐右领军将军河南公季良隋雍州司马生懐唐恒州别驾懐生令表令夲令表工部侍郎司宾卿生钦俗匡钦俗都官郎中京兆少尹令夲生钦防乐真次子陵孙【按此处脱名】莘山王贽大司马孙徳瑜生干禄钟离县令
　　太原　唐都官郎中元善祎称昭成帝后南宫故事云代居太原著姓祎曾孙谷神扶州刺史堂侄俯宋州刺史元孙结容府经略兼中丞生友直为京兆少府
　　纥骨元　后魏献帝与淑长元匹麟为纥骨氏十七代孙绍右司贠外天授中诏改姓元氏
　　是云元　隋内史令元夀状称景帝后任城王澄子孙避尒朱荣乱投匿是云家因从其姓至隋改姓元氏夀孙元哲开州刺史元质水部郎中生兆殷畅畅生韶河阳节度中丞
　　扶风　大厯中书侍郎平章事颍川公元载自云景穆后父景升同敬同【按唐书载夲寒防母携载适景升冐姓元氏此脱】并不仕代居扶风岐山夲姓景氏或云孙姐氏垂拱初曹王明妃元氏粉田在扶风令升董其农殖着劳遂改姓元氏生伯和秘书丞仲武祠部贠外季能校书郎
　　袁
　　妫姓舜胡公满之后字或作爰辕其实一也【按左传晋作爰田外传作辕田又説文爰籀文以为车辕字古字通也】辕颇十一代孙袁生陈郡夏阳县　袁生元孙干封贵卿侯居陈郡为着姓八代孙良生昌【按唐世系表良二子昌璋此脱璋一人】昌生安安生京敞京生阳【案唐世系表阳作汤】阳生逢隗四代五公盛扵东汉璋生滂司徒滂生涣涣生侃侃六代孙宏准曽孙质生宏豹宏元孙翻翻生叔徳豹生洵濯淑濯生棨洵生顗顗生昻昻生君政敬君政生枢宪枢生朗唐给事中宪曾孙续驾部郎中敬孙利贞贠外郎袁氏自后汉魏晋至梁陈正传世二十八人三公令仆一十七人
　　汝南　安后又居汝南至绍术絶矣
　　彭城　袁生之后今无闻
　　乐陵东光县　状称绍中子熈之后裔孙令喜唐同州治中生异宏异式异宏泸府参军生恕已中书令南阳王诲已潞州刺史恕已生建康淮南太守生髙给事中髙生徳师度支职方郎中太府少卿异式户部郎中异式侄曽孙倜偁【案唐世系表倜偁皆异式孙无侄曾字】倜工部贠外郎生师俭
　　京兆　状云涣之后唐舒州刺史处宏生公瑜公玘玘生晖中书舍人公瑜刑部侍郎生忠臣仲将忠臣左羽林将军颍州刺史公瑜孙守一监察御史华隂　隋左卫将军袁温【案唐世系表袁温作袁子温】称涣之后因官居华隂生士政唐南州刺史曾孙晔丹州咸宁令生滋中书侍郎郑滑节度生都郊
　　河东　唐秋官尚书同三品太原侯袁智宏状云夲陈郡人孙澣兼御史中丞
　　襄阳　状云袁术败后子孙分散因居襄阳唐尚书左丞袁仁敬又秘书少监致仕袁歆膳部郎中同直左拾遗袁瓘宋州人
　　樊
　　周太王子虞仲支孙为周卿士食采于樊因命氏今河内阳樊是也周有樊穆仲字山甫樊仲皮樊齐并其后又殷十七族有樊氏仲尼弟子迟鲁人盖其后南阳胡阳县　樊齐之后汉有舞阳侯樊哙曾孙嘉为南阳太守因家焉后汉有樊重子宏封夀张侯重乃光武外祖也一宗五侯晋永嘉南迁樊氏居淮南裔孙南齐广平太守道理生方兴梁同州刺史鱼复侯方兴生文炽新蔡侯文炽生靖猛毅毅陈防军逍遥公猛陈荆州刺史冨顺侯生逵迪生庆徳唐左司郎中千牛将军逵孙文司卫少卿文孙晃兵部员外润州刺史宏裔孙咏制举及弟今止河东生泽检校右仆射襄阳节度生宗师宗易左监门中郎樊思贤称达后今止江陵生沇沇遂州别驾生防左补阙
　　庐江　樊宏之后晋有樊僧逺始居庐江裔孙道则梁越州刺史生儒北齐仁州刺史儒生子车隋户部尚书齐国公孙思孝唐亳州刺史生忱防忱户部尚书生禀万年丞防属州刺史
　　沛国　樊哙之后今无闻
　　诸郡　谏议大夫樊系润州人吏部贠外樊元表监察御史樊衡并相州安阳人屯田郎中樊朏洛阳人
　　原
　　周文王第十六子原伯之后封在河内子孙氏焉周有原庄公原伯鲁畿内诸侯也鲁人原壤陈有原仲晋原轸亦为原氏
　　鲁郡兖州　今有原氏仲尼弟子宪之后
　　南阳　汉有汉阳太守原阳南阳太守原季自阳翟徙茂陵生渉天水太守父南阳子孙因居之
　　源
