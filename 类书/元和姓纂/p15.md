<!-- { "loadSidebar": true } -->
　　安定　状云牛金之后逃难改牢氏又改为辽氏裔孙后周工部尚书临泾公辽允复姓牛氏允生宏隋吏部尚书竒章公【案隋书牛宏传本姓尞氏父允仕周赐姓牛氏】生方大方裕方智方大隋内史舍人方裕唐金部郎中
　　富平【案唐世系表鳯及僧孺皆出自汉主簿牛崇之后当是安定牛氏此于安定下另标富平作牛金之后】　春官侍郎牛鳯及状云牛金之后
　　灵台　侍中豳国公牛仙客
　　邱
　　齐太公封于营邱支孙以地为姓世居扶风左传邾大夫邱弱
　　扶风　汉平帝时邱俊持节安抚江淮属王莽簒位后俊遂留江左居吴兴
　　吴兴　邱俊居吴兴乌程松江太守邱灵鞠生迟梁永嘉太守五代孙仲升唐武临尉宋西卿侯丘道让亦俊后七代孙悦岐王傅昭文学右常侍邱为吴郡人弟丹仓部员外左司郎中邱鸿渐贝州人生绛兼中丞
　　河南　后魏献帝七分国人以弟豆真折为邱敦氏封临淮王孝文改为邱氏折生堆堆生防防生鳞鳞曽孙大千生夀野王公生和唐左武卫大将军谭国公生师利行本行恭孝恭行整行淹孝忠师利左监门大将军冀州刺史都督谭国公孙义余汝州刺史行本隋汉东令生寳及及曽孙从心生摸防拱抃揆摸生抒防库部郎中兼御史中丞行恭首从义旗以殊功左右武大将军陜州刺史天水襄公生神智神绩神福神鼎神绩左金吾大将军邓公神福睦州刺史孝恭右金吾将军益府长史渭源公行淹工部侍郎少府监沅陵平公生贞明贞泰贞明生几庄庄生子赂子期子防子赂生佶太子中书舍人子防生彣彪彤孝忠卫尉卿广州都督安南公生承嗣承业承福承嗣生文堂堂生璘隍璘賛善大夫生沂涔浰涔试賔客兼中丞髙平郡王生贽方直方隍生遇运遹运遇运尚衣奉御史卫中郎生元楚元頴遹运检校太子賔客承业兰州刺史
　　防
　　左传郑穆公子偃字子游之后以王父字为氏孙吉生速汉有游寻后汉游殷
　　广平　后魏河南尹游迷始居广平六代孙后魏尚书明根生仆射肇侄曽孙仁宗唐比部郎中生详金部员外明根再从弟雅后魏太子少傅七代孙中台匡城尉根从祖弟竒后魏梁州刺史六代孙子骞驾部郎中
　　邹
　　子姓宋愍公之后正考父食邑于邹生叔良纥遂为邹氏齐有邹衍邹忌
　　南阳新野　魏邹轨生琪【按晋书邹轨南阳新野人为魏左将军生湛湛生防此琪乃湛字之悮】晋侍中少府开元中有象先绍先彦先象先生儒立衡州刺史彦先生頴漳州刺史云湛后世居衡州
　　裘
　　卫大夫食采裘氏因姓裘或云本仇氏改为裘防稽　姓苑云防稽有裘氏急就章有裘男弟【案顔师古注求氏本居卫国裘氏之地故称裘焉后又转为求氏汉末有求仲即此族也裘急就作求男弟非人名又礼记卫献公与大夫栁庄邑裘氏庄子郑人缓呻吟裘氏之地考工记有裘氏又复姓为邑裘氏】
　　仇
　　宋大夫仇牧之后王莽孙有仇延【案汉书王莽时有仇延此作孙悮】陈留考城　后汉仇香一名覧考城主簿
　　辽西　后燕尚书仇儒开元左卫将军仇克义沧州刺史
　　谋
　　风俗通云周卿士祭公谋父之后以王父字为氏
　　州
　　风俗通晋州绰其先食采于州因氏焉卫有公子州吁汉州辅魏州泰
　　邮
　　见姓苑
　　优
　　史记优孟乐人也子孙氏焉
　　留
　　卫大夫留封人之后
　　攸
　　北燕有尚书攸迈
　　犨
　　晋大夫郤犨之后
　　俦
　　见姓苑
　　畴
　　风俗通挚畴氏之后
　　求
　　本裘氏改焉
　　
　　纂要文云人姓
　　由吾
　　由余之后仕吴子孙入越因号由吾氏
　　琅琊　北齐谏议大夫沭阳公由吾道荣
　　浮邱
　　列仙传周太子晋学道浮邱伯控鹤上嵩山汉书楚元王与申公学诗浮邱伯浮邱伯荀卿门人
　　修氏
　　元明之后又有修氏因以为姓
　　修鱼
　　秦嬴姓之后有修鱼氏
　　邱敦
　　后魏献帝弟为邱敦氏为十姓孝文改为邱氏今姓邱氏已具前卷邱氏注
　　鸠摩
　　晋书西域天竺人鸠摩炎代为国相生罗什为僧入中国
　　仇尼
　　后燕録有营州刺史洛阳公仇尼倪
　　昌黎　燕将军仇尼归卫尉河东公仇尼遂并鲜卑人
　　周史
　　周史之后其后氏焉
　　舟相
　　鲁舟相氏见家语
　　取虑【音秋庐】
　　徐偃王子食邑取虑因氏焉今临淮有此姓
　　十九侯
　　侯
　　晋侯缗之后适他国以侯为氏郑有侯宣多生羽鲁有侯叔夏侯犯齐侯朝魏侯嬴
　　上谷　汉末侯氏徙上谷唐刑部侍郎侯喜业生知一兵部侍郎知一生令表令仪令表工部郎中令仪生升润州刺史
　　丹徒　状云汉司徒侯霸之后陈司空清远公侯安都生鳯唐通川令今富平令侯遵世居鄼县云安都之后陈太尉零陵郡公侯瑱亦丹徒人孙则唐江州録事叅军
　　三水　代居邠州后魏肥成公侯植赐姓贺屯氏植孙君集唐吏部尚书陈国公
　　绛郡　状云本上谷人唐户部郎中侯师夏官郎中侯昧虚或云安都后国子祭酒侯峤著作郎侯璥节并河东人节生刘监察御史刘生云长云章金部员外侯峤京兆人
　　河南　官氏志古引氏改为侯氏
　　娄
　　风俗通邾娄国之后子孙以娄为姓左传齐大夫娄堙
　　齐国　汉太常奉春君娄敬改封建信君赐姓刘氏南阳　后汉末娄圭居南阳
　　原武　唐纳言师徳相武后生思頴介休令思頴生志学千乘令志学生圗南
　　河南　官氏志匹娄氏改为娄氏后魏平逺将军娄内干女为北齐神武皇后生澄洋演湛内干子昭并州刺史生仲达季略仲达右仆射广安王季略太子少保衡阳王孙武彻唐崇道府统军武安公
　　楼
　　夏少康之后周封东楼公支孙以楼为氏汉有大尚书楼瑝
　　齐郡　汉楼防字君卿王莽时为前煇光
　　谯郡　汉太常楼望吴志楼元
　　东阳　后汉楼秦自谯徙防稽之西部因居东阳乌程县唐新州治中楼仲兴其后也
　　偻
　　齐勇士偻堙亦作娄
　　欧
　　欧冶子吴人善铸劔【按邓名世古今姓氏辨证引元和姓纂曰东欧王之后亦作欧此条脱补入】
　　瓯
　　东瓯王之后
　　缑
　　见姓苑
　　陈留　孝子传陈留缑氏女名玉
　　河南　官氏志渇侯氏改为缑氏
　　句
　　句芒氏之后史记有句强
　　欧阳
　　越王勾践之后支孙封乌程欧阳亭因氏焉汉有欧阳和伯授尚书曽孙髙博士孙也余少府【按释文也余作地余】乐安千乘　欧阳生曽孙髙氏代居千乘元孙歙大司徒
　　渤海　晋有欧阳建字坚石石崇外甥也官至冯翊太守为赵王伦所杀兄子质奔长沙
　　长沙临湘　欧阳建兄子质避难居长沙九代孙頠陈阳山公生纥陈广州刺史反诛生询为江总所收养博士唐给事中率更令生通兵部尚书纳言纥弟约生允始州刺史南海公元孙何价下邳令
　　侯史
　　风俗通董狐为晋侯史因官氏焉
　　东莱　汉御史大夫桑宏羊故侯史吴匿宏羊子迁后汉侯史干为东莱太守因家氏焉晋少府侯史光有传
　　钩弋
　　英贤传汉昭帝母钩弋夫人赵氏居河间又为钩弋氏神仙传钩弋君得仙道
　　羺羊
　　左传石碏宰羺羊肩之后
　　侯莫陈
　　其先后魏别郡居库斛真水周书云代武川人代为渠帅随魏南迁为侯莫氏
　　河南　后魏有侯莫陈白生延京兆公延生提相州刺史提生元武川镇将北平王元生兴羽林监清河公兴生顺崇琼凯崇八上柱国尚书令司徒太保梁国公生芮频芮周司空生奕频桂州总管生肃文骞肃字虔防【按北史崇子頴此频字误頴子名虔防此肃字二字衍】唐考功郎中相州刺史升平县男生璀玮嗣忠嗣丹州刺史生知莭知道知莭汝州刺史生澄涣渉澄生起超越起唐州刺史生暠昌超都官郎中生遥昙升晏遥生愿愻恁愻醴泉令同州长史昙生怤恕协应升壁州刺史涣都官郎中生逌懔渉渉相州刺史生进字【按字字衍】知道生济济生杰俊崇兄顺顺孙诠右率卫
　　二十一侵
　　侵
　　见姓苑
　　林
　　殷太丁之子比干之后比干为纣所灭其子坚逃难长林之山遂姓林氏【案通志林氏出自姬姓周平王庶子林开之后开生林英英生林茂林庆世系甚明因长林山得氏説自林寳始夹漈称其偏狥有以也】鲁有林放仲尼弟子左传林雍林不狃林楚代仕季氏左传云林楚之先皆林氏之良也齐有林阮见説苑林类见列子林回见庄子
　　济南邹县　风俗通云林放之后至林玉为相有九子十德之门见戚菀子孙秦末居齐郡邹县汉分齐郡置济南遂为郡人玉元孙挚仕汉封平棘侯传封四代见功臣表曽孙林遵字长賔受尚书于同郡欧阳髙官至少府太子太傅见汉书儒林传遵六代孙邈后汉徐州刺史清泉侯五代孙乔字伯升与释道安为友见髙僧传伯升元孙道明后魏清河太守生胜北齐散骑侍郎魏分清泉为临清今兖州临清人也胜生昙昙生通通生登唐清苑博野二令以二子官居髙陆入闗居三源县生游楚游艺游道游真游楚自万泉令应爕理隂阳科第二等擢夏官郎中出鳯陈鄜三州刺史生希邱希望希礼希邱定平丞生肃琨肃延安主簿生少良伯成季随贾伯成偃师尉琨司驾员外知制诰生礼膳部左司郎中谏议大夫中都男赠兵部侍郎工部尚书生贲贽贵寳贲左神武胄曹贽崇文校书并举进士贵定平丞三代进士寳太常愽士希礼生璠玒璠京兆法曹生伸偃伸白水令偃司议郎游道髙平令生希业涛洋业河南法曹生弼赏弼王屋令赏监察御史涛渭南尉孙清越邺令洋宻衢常润苏九州刺史生晔益实毕万年尉益河阳丞游真孙明大理司直榆次县令
　　平凉　后魏平凉太守林遯称遵后晋永嘉后平凉女为魏孝文帝后生废太子恂
　　广陵　监察御史林衮状称尊后后汉末恂仕吴因居焉恂盖衮之先也
　　魏郡　林放之后状称本居广平任县隋末徙魏州唐率更令林庭珉女为元宗昭仪生万春宜春二公主其子实为湖城令
　　晋安　林放之后晋永嘉渡江居泉州东晋通直郎林景十代孙寳昱泉州刺史今领判官监察林藻江州判官兼监察林蕴皆其后也
　　成都　汉有林闾善古学扬雄师之见雄集
　　河南　官氏志邱林氏改为林氏
　　岑
　　吕氏春秋云周文王封异母弟耀子渠为岑子其地今梁国岑亭是也
　　南阳棘阳　后汉征南大将军岑彭后有岑晊字公孝晊孙轲吴鄱阳太守徙盐官十代孙善方梁起居尚书长宁公又居江陵生曼倩景倩【案唐世系表善方生之象邯郸令之象生文本文叔文本相太宗生曼倩景倩此作善方生曼倩中缺二代】曼倩雍州刺史生献义仲翔仲休献国子司业孙定义侍中汝南公仲翔陜州刺史仲休驾部郎中生炅炅生賛司门郎中景倩孙参嘉州刺史文叔生长倩中书令邓公生虚源广成
　　任
　　黄帝卄五子十二人各以德为姓一为任氏六代至奚仲封薛魏有任座秦任鄙汉御史大夫广阿侯任敖武帝时任安
　　乐安博昌　任敖之后晋尚书任恺梁新安太守任昉生东里
　　南阳宛县　后汉河内太守任延
