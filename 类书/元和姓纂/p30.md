<!-- { "loadSidebar": true } -->
　　屈侯
　　风俗通魏贤人屈侯史记汉有郎中屈侯豫
　　屈南
　　屈原裔孙仕后魏魏重复姓以自南来乃加南字或作屈男
　　不更
　　英贤传秦公子不更之后或云秦大夫爵为不更因氏焉齐简公时不更苗为执法也濳夫论宋大夫不更氏子姓之氏
　　不
　　音梦西羌人后汉书不娥使内附
　　不夷
　　世本宋不夷甫须之后
　　佛图
　　晋书佛图澄天竺髙僧也本姓白氏永嘉中至洛
　　弗忌
　　晋大夫栾弗忌之后
　　勿忸于
　　官氏志云改于氏疑与勿忸于同
　　九迄
　　乞扶
　　改为扶氏
　　十月
　　越
　　夏康之后姒姓越王勾践裔孙王无疆为楚所灭子孙以国为姓氏
　　河南　官氏志越勒氏越疆氏并改姓越
　　阙
　　风俗通云古阙者官为姓王僧孺谱云萧逺娶下邳阙氏之女
　　越椒
　　楚令尹公子婴齐子重之后
　　越勒
　　后魏有越勒部因氏焉
　　越质诘
　　后秦录有北梁州刺史平襄公越质诘归
　　十一没
　　兀
　　后魏改安乐王元鉴曰兀氏
　　杌
　　左传梼杌之后
　　纥干
　　代人孝文帝改为干氏
　　河南　贞观有纥干承基贞元仆寺丞纥干遂其后也生俞渭南县尉
　　纥骨
　　后魏献帝兄为纥骨氏居代北
　　河南　后魏太府卿义山公纥骨容生预邱公静静生贵纥骨大威唐利州侍中
　　纥单
　　改为纥氏今有日者纥单珤
　　纥奚
　　改为奚氏
　　没鹿回
　　纥豆陵氏本没鹿氏代人为没鹿氏孝文改为窦氏
　　骨咄禄
　　改为禄氏
　　突黎人
　　西域人氏
　　纥豆陵
　　代人孝文改为窦氏
　　吐谷浑【案金壶字义吐谷浑音突欲防】
　　吐谷浑归化因氏焉
　　河南　唐右将军吐谷浑景顺
　　十二曷
　　葛
　　风俗通葛天氏之允子孙氏焉夏时葛伯嬴姓国也亦为葛氏汉有颍川太守葛兴后汉有汾葛令袭梁国葛兴之后
　　丹阳句容　吴有葛奚为鸿胪神仙传有葛元元从孙洪字稚川晋散骑常侍领大著作着抱朴子一百一十六篇又晋有葛由
　　河南　官氏志贺葛氏改为葛
　　达
　　八凯仲达之后以王父字为氏
　　葛伯
　　夏时诸侯为殷所灭以葛伯为氏
　　达奚
　　后魏献帝第五弟之后为十姓逺祖长宁公革生司空斤亦单姓奚氏与穆陆于娄贺刘尉为北人八族【案魏官氏志八姓中有嵇氏非奚氏达奚以献帝弟始改为氏八姓乃太祖旧在达奚得氏先当以史为正惟穆陵奚于四姓有之】斤元孙武后周太保大冢宰郑公也
　　达歩
　　周文帝妃达歩氏生齐王宪茹茹人
　　达勃
　　改为裒
　　鹖冠
　　风俗通楚贤人以鹖为冠因氏焉鹖冠子著书
　　褐余
　　濳夫论云曲沃桓叔之后
　　渴单
　　改为单氏
　　十三末
　　末
　　本姓秣氏避仇改焉今秣陵是其后
　　脱
　　姓苑云人姓
　　拔略
　　后魏官氏志拔略改为苏氏贺拔胜传有都督拔畧昶
　　末那楼
　　后燕录有襄城公末那楼富
　　十四黠
　　滑
　　滑伯周同姓国也为晋所灭以国氏也【案僖公十三年经书秦人入滑传称灭滑而还成公十三年吕相絶秦云殄灭我费滑则滑为秦所灭甚明此云晋灭误矣】左传郑大夫滑罗
　　京兆　大歴有万年尉滑广
　　察
　　见姓苑
　　滑伯
　　英贤传曰姬姓因氏焉
　　陈留　汉有滑伯堪为齐悼王中尉
　　十六屑
　　齧
　　荘子齧缺尧时贤人学于王倪既通许由师之
　　节
　　周礼掌节上士子孙以官为氏
　　铁伐
　　赫连勃勃以其本宗支庶非正统者并为铁伐氏
　　铁弗
　　改为弗氏
　　十七薛
　　薛
　　黄帝二十五子一为任姓裔孙奚仲居薛至仲虺为汤左相代为侯伯歴三代六十四世周末为楚所灭公子登仕楚懐王赐师邑为大夫以国为氏曽孙卭生薛公鉴【案唐世系表卭生倪倪生翁翁生鉴与此世数不合】汉初献灭黥布防受封千户孙广徳御史大夫元孙永汉千乘太守【案唐世系表卭元孙汉字公子官千乘太守此作永不合】八代子兰徐州别驾为曹公所害生永遂归于蜀先主官至蜀郡太守生齐归晋为光禄大夫齐生懿晋光禄河东太守懿生三子恢一名开号薛苞
　　河东汾隂　河东太守懿生三子一名开号北祖雕号南祖兴号西祖元孙谨五子又号为五房西祖大房洪祖絶
　　列
　　风俗通古帝王列山氏之后子孙氏焉郑有隠者列御寇著书八篇号列子
　　悦
　　后燕录云左仆射悦真生夀南燕尚书
　　昌黎　悦绾鲜卑人清泉侯悦真亦其族也
　　説
　　姓苑云傅说之后以王父字为氏
　　舌
　　左传越大夫舌庸
　　别
　　姓苑云京兆人
　　薛孤
　　代人随魏南徙河南北齐恒农王薛孤康生买开府仪同三司新平王孙吴仁唐右金吾将军朔方公生知素知检知机知福知素桂州刺史知福灵州都督生元防元宪
　　揭阳
　　汉功臣安道侯揭阳定之后今因官氏焉
　　列御
　　郑穆公时列御寇之后
　　列宗
　　濳夫论楚公族列宗氏芉姓
　　啜刺
　　突骑施首领开元左武候大将军燕山王啜刺右失毕子归仁袭燕山王突厥首领长夀中司仆卿同正榆林伯啜刺庶真【案通志作啜刺真无庶字】生元崇左威卫将军同正楼烦男生怀尚衣奉御
　　悦力
　　后魏初有悦力延
　　渴烛浑
　　改为朱氏
　　十八药
　　药
　　见姓苑
　　河内　后汉南阳太守药崧又有太尉掾药穆蜀録晋有药伦牙门药仲大歴有殿中监闲廐使兼御史大夫药子昴
　　约
　　韩子云古贤人约续马融妾约氏
　　若干
　　出自代北以国为氏
　　河南　后魏荆州刺史晋阳公劝生猛周莒州刺史临清公生端整殿中少监瀛州刺史金明男生弼劝次子导生则唐左武卫将军
　　矍相
　　鲁大夫食采矍相因氏姓苑云沛人
　　十九铎
　　铎
　　左传晋大夫铎遏寇楚将铎椒【案汉书楚太傅铎椒即着铎氏微者】汉书艺文志春秋铎氏微三篇风俗通廷尉铎政绛郡　姓苑云今绛州有此姓
　　郭
　　周文王季弟虢叔受封于虢或曰郭公因以为氏公羊传云虢谓之郭声之转也左传齐有郭最燕有郭隗后汉司徒郭丹郭泰字林宗
　　太原阳曲　汉末大司农郭全代居阳曲生缊缊生凖配镇凖魏雍州刺史生奕配城阳太守裴秀贾充并其聓也镇尚书郎谒者仆射昌平侯镇七代孙祚后魏左仆射东光文贞公曽孙士谦士伦士谦元孙伷驸马士伦唐仓部贠外赠深州刺史曽孙珍桂州都督
　　冯翊　魏雍州刺史凖孙正因官冯翊居焉裔孙彦周兵部尚书孙福始唐绥州刺史城男
　　京兆　西魏右仆射郭嵩雍州刺史凖八代孙也生衍隋左卫大将军洪州刺史武山公生赟嗣本俭赟隋武强公生依宗依宗生袭庆袭业袭业生味邱申州刺史味邱生液驸马都尉秘书监液生岫峋袭庆台州刺史生味先味贤味先生景华味贤陈州司户生雄孺华雄吏部郎中孺华校书郎嗣本职方郎中司农卿怀仁公生绍宗齐宗绍宗徐州刺史齐宗司农郎中怀州刺史曽孙商州刺史求校书郎俭生敬宗肃宗敬宗濮州刺史曾孙南金硖州刺史肃宗孙涣荣州刺史生佐殷曙佐殷剑州刺史曙兼殿中御史肃宗少子袭征左拾遗
　　颍川　北齐黄门侍郎平章事举【案唐世系表郭待举相髙宗生二子秦初秦方此作北齐相未详】生秦方兄子秦初生润纳润起居舍人纳给事中陈留采访使生贲谟覇纳兄孙监察御史凉州都督阳翟公郭孝恪颍川阳翟人生待封左卫将军待聘宋州刺史
　　华隂　隋大将军蒲城公郭荣称本太原人后居华州生福善唐兵部侍郎荣弟宏道同州刺史郜公生敬君广庆【案唐世系表广庆作广敬】敬君生依仁广庆左威卫大将军礼部尚书生昶庆州刺史云本尉氏太尉中书令汾阳王子仪云荣父叔进之后进曽孙通美原尉生敬之天寳中渭吉夀三州刺史生子琇子仪子瑛幼贤幼儒幼明幼冲【案唐世系表敬之十一子尚有子云子幼谦子珪四人】子琇生晔子仪生曜旴晞昢晤暧曙暎曜太子少保生鋭锋锋光禄少卿旴鸿胪卿同正晞工部尚书生钧钢链鉷锜銶鏶镶钧兵部贠外钢兼监察御史链太常丞锜京兆仓録昢试鸿胪卿晤兵部郎中生鋿鋗鉟鐈暧驸马右军常侍生铸钊鏦铦铸右庶子钊卫尉少卿鏦驸马殿中监曙左金吾将军暎右庶子子云左领军将军生昕检校左仆射碛西节度子瑛延州司法生晛幼贤单于副都防生昉晓幼儒成都少尹生昈暄晠晖暄河南丞幼明少府监太原公生煦暅皥皓晫煦鸿胪少卿皓兼殿中御史幼冲太仆卿太子詹事生暐晦子珪幼谦早亡
　　中山鼔城　唐中书侍郎平章事颍川男郭正一生忠通事舍人
　　馆陶　唐齐州刺史致仕郭善庆状称林宗之后生元振兵礼刑三尚书平章事代国公生晟鸿胪卿左骁卫将军生瑊膳兵二贠外
　　曲沃　镇后唐蒲州刺史子贱
　　河内　晋郭黙今无闻
　　武昌　晋有郭讷弟察生翻
　　畧阳　后汉有郭整六代孙荷
　　广平邯郸　汉有郭纵以铁冶富埒王公
　　河东闻喜　晋建平太守郭瑗生璞著作郎生骜炖煌　晋太傅左长史郭瑀
　　诸郡郭氏　唐左武将军太原公郭知运生英杰彦英协状云本太原徙居晋昌协生嘉将作少监彦英检校仆射剑南节度光禄少卿郭仁朂冯翊人或云本党氏生茂祎茂祎生崇礼崇黙崇嗣崇礼济州刺史生震观豫震左司贠外郎观拾遗豫生图图生降降鸿胪卿生同知同节崇黙襄州刺史生恒崇嗣生损库部贠外工部郎中郭虚已京兆人生恕弼彦枢恕少府少监彦绵州刺史枢京兆兵曹右骁卫将军北庭都防郭虔齐州歴城人给事中郭隣浚仪人主客郎中郭竒洛阳人兵部贠外郭诠栎阳人司勲郎中知制诰郭慎徴秋官郎中郭奉万年人仓部贠外郭文简建兴髙平人生叔畅右拾遗刑部贠外郭洽秘书郎郭翰晋陵人邠州刺史郭怀魏郡贵乡人生偲兄遹逺生傪
　　霍
　　周文王第六子霍叔之后今河东有霍邑是其国也后为晋所灭子孙以国为氏
　　河东　汉霍仲孺平阳人生去病光并为大将军去病冠军侯霍光博陵侯唐澧州刺史霍徳信驾部贠外霍栖梧并平阳人
　　魏郡贵乡　状云光后唐御史中丞霍献可
　　蜀郡新繁　唐河南尹霍廷玉
　　郝
　　出于郝省氏太皥氏之佐也帝乙时子期封太原郝乡因氏焉汉上谷太守郝防后汉郝兰
　　太原　后梁太傅郝防后燕从事中郎郝畧桓温参军郝隆唐太原尉郝昕并太原人
　　安陆　梁江夏太守郝回自丹阳居安陆生破敌后周沔州刺史新吴伯敌孙相贵唐滁州刺史生处俊处杰处俊中书令甑山公子北叟司议郎南容秘书郎处杰鄜州刺史
　　京兆　盭厔有此姓
　　骆
　　姜姓齐太公之后有公子骆以王父字为氏吴骆统东阳人又居防稽统曽孙就【案通志就作勍】
　　梁泉　就晋秦州刺史因家上邽裔孙徳后魏集州刺史又居梁泉五代孙知义唐亮州刺史
　　河南　官氏志地骆拔氏改为骆氏
　　阁
