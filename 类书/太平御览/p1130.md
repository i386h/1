<!-- { "loadSidebar": true } -->
《洪范五行传》曰：魏襄王十三年，张仪诈得罪於秦而去。相魏，将为秦而欺夺魏君。是岁，魏有女子化为丈夫者。天若语魏曰：“勿用张仪。阴变为阳，臣将为君。”是时魏王亦觉之，不用张仪。仪免去归秦，魏无害。
《纪年》曰：周宣王时，马化为狐。
《山海经》曰：姑（音遥。）之山，帝女死焉。其名曰女尸，化为瑶草。其叶成，（言叶相重。瑶亦音遥，）其华黄，其实如菟丘。（菟，兔丝。）服者媚於人。（为人所媚爱。一名荒夫草。）
又曰：炎帝之女娃（恶佳切。）游於东海，溺而死，化为精卫。其状如鸟，常衔西山之木石以堙东海。
又曰：夸父与日竞走。渴，饮河，河涸不足，北饮大泽。未至，道死，弃其杖，化为邓林。
又曰：锺山，其子鼓，（此神名，钟山之子耳。）其状人面龙身。是与钦啬鲽（音邳。）杀葆江于昆仑之阳，帝乃戮之锺山之东，曰崖。（音遥。）钦啬鲽化为鹗，（鹗，周属也。）鼓亦化为骏鸟。（骏音俊。）
又曰：刑天与帝争神，帝断其首，葬之常羊之山。乃以乳为目，以齐为口，操干戚以舞。是为无首民。
又曰：太室嵩高成阳西，启母化为石在焉。
《庄子》曰：北冥有鱼，其名为鲲。鲲之大，不知其几千里也。化而为鸟，其名曰鹏。
又曰：列子行，食于道仄，见百岁髑髅。扌蹇蓬而指之曰：“惟余与爬戟而未常死，而未常生也。”种有几，得水则为继，得水土之际则为蝇之衣。生于陵屯则为陵舄，陵舄得郁栖则为乌足。乌足之根为蛴螬，其叶为蝴蝶。蝴蝶胥也化而为虫，生于灶下，其状若脱，其名为驹掇。驹掇千日而化为鸟，其名为乾余胥。乾余胥之沫为斯弥，斯弥为食醯，颐辂生乎食醯。黄兄食醯，黄兄生乎九猷，九猷生乎瞀芮，瞀芮生乎腐，腐生乎着奚。着奚比乎不蜀，久竹不蜀。久竹生青宁，青宁生程，程生马，马生人，人又返入于机。万物皆出于机，皆入于机。（此言一气而万形，有变化而无死生也。）
又曰：苌弘死于蜀，藏其血，三年而化为碧石。
又曰：马血之为磷也，人血之为野火也，鹞之为，之为布谷，布谷之复为鹞也，燕之为蛤也，田鼠之为鹑也，老韭之为芫也，老俞之为猿也，（俞，状羊。）鱼卵之为虫也，此皆物植典者。
卷八百八十八　妖异部四
变化下
《庄子》曰：夫白之相视，眸子不运而风化。虫，雄鸣於上风，雌应於下风而风化。（以眸子相视，虫鸣以声相因，不待合而便生子，故曰风化也。）
《淮南子》曰：夫历阳之都，一夕反为湖，勇力圣智与怯不肖者同命。（历阳属九江郡。历阳县中，有老妪，常行仁义。有两诸生过之，谓曰：“杆国当为湖，妪视东城阃有血，便走上山，勿反顾也！”衷此妪数往视阃门，吏问之，对如其言。暮，门吏杀鸡以血途门阃。明日，妪往视门，见血，便走上山，因没为湖。）
又曰：有牛哀者，病七日，化而为虎。兄启户而入，哀搏而杀之。
又曰：雌雄相接，阴阳相薄，羽者为雏っ，毛者为驹犊，软者为皮肉，坚者为齿角，人不怪也。水生蚌蜃，山生金玉，人不怪也。老槐生火，久血为磷，人弗怪也。水生罔像，木生毕方，井生坟羊，人怪之，闻见鲜而所识浅也。
《论衡》曰：天地不变，日月不易，星辰不没，正也。人受正气，故体不变。男化为女，女化为男，由高岸为谷、深谷为陵也，应政为变，非常，怪也。蛴螬化为复育，转而为蝉，蝉生翼，翼不类蛴螬，凡诸暝类多化也。
《抱朴子》曰：周穆王南征，一锯ā化。君子为猿为鹄，小人为虫为沙。
又曰：案《老子玉策》：“松脂入地，千年变为伏苓。伏苓千年变为虎魄，虎魄千年变为石胆，石胆千年变为威喜。千岁之狐，豫知剿愦；千岁之狸，变为好女；千岁之猿，变为老人。”
又曰：《伍被记》“八公造淮南王安，初为老公，不见通。须臾，皆成少年。”又《墨子五行书》云：“墨子能变形易貌，坐在立亡。蹙面则成老人，含笑则成女子，踞地则成小儿。”
《博物志》曰：化民食桑，二十七年，以丝自裹，九年死。
又曰：吴王江行食脍，弃於中流，化而为鱼。今鱼有名王馀者，长数寸，大如箸，犹有脍形。
又曰：无民穴居食土，无男女。死埋之，其心不朽，百年还化为人。
又曰：埋蜻蜓头於西向户下，则化成青珠也。
又曰：江汉有ァ人，能为虎。俗云“ァ虎化为人”，好着葛衣，其足无踵，有五指者，皆ァ也。越之国，老者时化为虎，宁州南见有此物。
《王子年拾遗记》曰：昆仑者，西方曰须弥山。最下层有螭潭百里，多龙螭，皆白色，千岁一蜕。其五藏，潭侧有五色石，云是白螭之肠，化为此石。
又曰：因墀国去王都十六万里，有解形之民。放其身於空潭，先使头飞於南方，次使左手飞於东方，次使右手飞於西方，自齐以下，两足孤立。至暮，头还於体，两手不至。遇疾风吹两手於北海玄洲上，化为五足之兽，则一指为一足也。
《蜀王本纪》曰：蜀王之先名蚕丛，後代名曰柏，後者名鱼凫。此三代各数百岁，皆神化不世。其民亦颇随王化去。王猎至湔山，便仙去，今庙祠之於湔。时蜀民稀少。後有一男子，名曰杜宇，从天堕，止朱提。有一女子，名利，从江源地纠晷出，为杜宇妻。宇自立为蜀王，号曰望帝，治汶山下邑郫，化民往往复出。望帝积百馀岁，荆有一人，名鳖灵，其尸亡去，荆人求之不得。鳖灵尸至蜀，复生，蜀王以为相。时玉山出水，若尧之洪水，望帝不能治水，使鳖灵决玉山，民登藿处。鳖灵治水去後，望帝与其妻通。帝自以薄德，不如鳖灵，委国授鳖灵而去，如尧之禅舜。鳖灵即位，号曰开明奇帝。生卢保，亦号开明。天为蜀王生五丁力士，能徙蜀山。王死，五丁辄立大石，长三丈，重千钧，号曰石井，千人不能动，万人不能移。蜀王据有巴蜀之地，本治广都，後徙治成都。秦惠王时，蜀王不降秦，秦亦无道出於蜀。蜀王从万馀人东猎褒谷，卒见秦惠王。惠王以金一笥遗蜀王，蜀王报以礼物，物尽化为土。秦王大怒，臣下皆再拜贺曰：“土者土地，秦当得蜀矣。”秦王恐亡相见处，乃刻五石牛，置金其後。蜀王以为金，便令五丁拖牛成道，致三枚於成都。秦道乃得通，石牛之力也。武都人有善知蜀王者，将其妻女蜀王。居蜀之後，不习水土，喻彘。蜀王爱其女，留之，乃作伊鸣之声，六曲以乐之。或曰：前是武都丈夫化为女子，颜色美好，盖山之精也，蜀王取以为妻。不习水土，疾病喻彘，蜀王留之。无儿，物故，蜀王发卒於武都担土，於成都郭中葬之，盖地数亩，高七丈，号曰武担。以石作镜一枚，表其墓。於是秦王知蜀王好色，乃献美女五人於蜀王。蜀王袄戤，遣五丁迎女。还至犄潼，见一大蛇入山穴中。五丁共引蛇，山崩，压五丁，五丁大呼秦王五女及送迎者，悉化为石。蜀王登台望之不来，因名五妇候台。蜀王亲理作冢，皆致方石以志其墓。
《列异传》曰：昔鄱阳郡安乐县有人姓彭，世以捕射为业。儿随父入山，父忽蹶然倒地，乃变成白鹿。儿悲号追鹿，超然远逝，遂失所在。儿於是终身不捉弓。至孙，复学射。忽得一白鹿，乃於鹿角间得道家七星符，并有其祖姓名，年月分明。睹之惋悔，乃烧去弧矢。
又曰：武昌新县北山上有望夫石，状若人立者，传云昔有贞妇，其夫从役，远赴国难，妇携弱子饯送此山，立望而形化为石。
《丹阳记》：孙皓宝鼎玄年，丹阳宣蹇之母年十八，因浴於後湖，化为鼋。
《搜神记》曰：千岁之雉，入海为蜃；百年之雀，入江为蛤；千岁龟鼋，能与人语；千岁蛇断而复续；百年之鼠，能相卜：数掷炅也。春分之日，鹰变为鸠；秋分之日，鸠变为鹰：时之化也。故腐草之为萤也，朽苇之为蛩也，麦之为蛱蝶也，羽翼生焉，眼目成焉，心知存焉。鸨之为獐也，自无知而化为有知，而气易也。蛇之为鳖也，蛩之为虾也，不失其血气而形性变也。
又曰：土蜂名曰蜾羸，今世谓之罔壅，细腰之类也。其为物，纯雄而无雌，不交不产，常取桑虫之子而育之，则皆化成己子焉。
又曰：麦之为蝶，由於湿也。尔则万物植典皆有以也。农夫止麦之化者，区之以灰；圣人理万物之化者，济之以道。
又曰：南方有落头民，其头能飞。其种人部有祭祠，号曰蛊落，故因取名焉。吴时，将军朱桓得一婢，每夜卧後，头辄飞去。或从狗窦，或从天窗中出入，以耳为翼，将晓复还。如此，旁人怪之，夜中照视，惟身无头。其体微冷，气息裁属。乃蒙之以被。至时，头还，碍被不得安，两三堕地，噫咤甚愁。而其体气急，状若将死。乃去被，头复起，傅颈，有顷平和。桓以为巨怪，畏不敢畜，乃放还之。既而详之，乃知天性也。时南征大将亦往往得之。又常有复以铜盘者，头不得进，死。
又曰：昔者高阳氏有同产而为夫妇，帝杀之於崆峒之野，相抱而死。神鸟以不世草复之，七年，男女同体而生，二头四足手。是为蒙双氏。
《续搜神记》曰：寻阳县北山中蛮人有术，能使人化作虎，毛色爪牙悉如真虎。乡人周尔有一奴，使入山伐薪。奴有妇及妹，亦与俱行。既至，奴语二人云：“汝且上高树，视我所为。”如其言，既而入草，须臾，见一大黄班虎从草出，奋迅吼唤，甚为可畏。二人大怖。良久，还草中。少时，复还为人。语二人曰：“归家慎勿道。”後遂向等辈说之。周得知，乃以淳酒饮之，令熟醉。使人解其衣服，及身体。事事详视，了无所异。惟於髻中得一纸，画作大虎，虎边有符。周密取录之，奴既醒，唤问之。见事已露，遂具说本末，云先常於蛮中告籴，有一蛮师云有此术，以三尺布、数升米面、一赤雄鸡、一升酒受此法。
又曰：清河宋士宗母，以黄初中，夏天於浴室里浴。遣家中子女尽出户，独在一室中。良久，家人不解其意，於壁穿中窥，不见人，止见木盆死晷有一大鳖。遂开户，大小悉入，乃与人相承，当先着钗犹在头上。相与守之，积日转懈，遂自投出户外，其去甚。逐之不及，遂便入水。後数日忽还，巡行宅舍如平生，了无所言而去。时人谓士宗应行丧治服，士宗以母形搜颁，而生理尚存，竟不治丧。与江夏黄母相似。
《异苑》曰：豫章郡吏易拔，义熙中，受番还家，远遁不反。郡遣追见拔，言语如常，亦为施设。使者催令庄束，拔因语曰：“汝看我面。”仍见眼目角张，身有黄班。便竖一足，径出门去，家先依山为居，至林麓变成三足大虎，所竖之足即成其尾。
