<!-- { "loadSidebar": true } -->
《广雅》曰：玄鸟，燕也。
《说文》曰：燕，玄鸟也。布翅，拔尾，像形也。齐鲁谓之。作巢避戊巳。
《论衡》曰：燕，鸟也。形似非气也。安得生人？且燕之长不过五寸，安能成七尺之形？契母欲怀妊，遭吞燕卵，好奇因以为其生耳。
扬子《法言》曰：朱鸟，归其肆矣。（侯苞注曰：朱鸟，燕别名，四海肆也。）
《博物志》曰：人食燕肉，不可入水，为蛟龙所吞。
又曰：燕戊巳日不衔泥途巢，此非才智，自然得之。
《吴地记》曰：春申君都吴宫，因加巧饰。春申死，吏照燕窟，失火，遂焚。
《越绝书》曰：吴路西宫，在长秋，周一里二百二十六步。秦始皇十二年，守宫者照燕，失火烧之。
《苏州冢墓记》曰：宋青州刺史郁泰玄，字义真，好黄老。故老相传：泰性仁恕，德感禽兽。初葬之日，有群燕数千衔土於冢上。今冢犹高大，与他有异。村乡岁时，迄今祭祠。
《茅君内传》曰：句曲山有神芝五种。弟三名燕贻芝，其色紫，形如葵藿，叶上有燕像，如欲飞状，光明洞澈。食一株，拜为太清龙虎仙君。
崔豹《古今注》曰：燕，一名天女，一名鸷鸟。
《广州志》曰：燕有三种，乳於岩崖者为土燕。
《湘中记》曰：零陵有石燕，形似燕。得雷风则飞，吉亢如真燕。
《谈薮》曰：王景素尝与刘同在小斋，有燕集承尘，飞鸣相追。景素曰：“万物各有性灵，而独贱於鳞羽乎？若斯鸟也，游则参於□烟之上，止则隐於林木之下，饥则啄，渴则饮，形体无累乎物，得失不关於心，一何乐哉！”
《九章算术》曰：五雀六燕，飞集於衡，衡平；一雀一燕飞而异处，则雀重而燕轻。
白燕
《宋玄嘉起居注》曰：玄年七月，有白燕集於齐郡，游翔庭宇。经九日，乃去。众燕翼随，恒有数千。
《陈书》曰：高士马枢目常黄，能视暗中物。有白燕一诗，巢其庭树，驯狎栏庑，时上几案。春来秋去，几三十年。
《抱朴子》曰：千岁燕，户向北，其色白而尾屈。阴乾之，服一头得五百岁，此肉芝也。
京房《易占》曰：山见白燕，其君且得贵女。（今俗名为天女也。）
《续异记》曰：孙氏崎缕氏，见一童子当前，以钗掷之，跃入□中。夜闻户外歌曰：“昔填夏家冢，辇泥头欲秃。今寄黄氏居，非意伤我目。”寻觅巢中，得一白燕，左目伤。
《宣城记》曰：侍中纪昌睦，初生，有白燕一诗出巢。既表素质，官途亦通。
《凉州记》曰：吕光大安三年，白燕游酒泉郡，黑燕列从。
《王威别传》曰：时有白燕来翔，被令为赋。
赤燕
《田俅子》曰：少昊氏之时，赤燕一衔遇狞奚，集少昊氏之户，遗其丹书。
雀
《春秋运斗枢》曰：涯掴星散为雀。
《礼记□月令》曰：季秋，鸿雁来宾；雀入大水，化为蛤。
又《内则》曰：雀、晏、蜩、范。（郑玄注云：范，蜂。）
又《三年问》曰：凡竖天地之间，血气之属，莫不知爱其类。今失丧其匹，至於燕雀，犹有啁噍之顷焉，然後乃能去之。
《诗》曰：谁谓雀无角？何以穿我屋？
《春秋外传》曰：赵简子曰：“雀入淮而为蛤。”
《韩诗外传》曰：夫凤皇之初起也，遥遥千里，藩篱之雀喔咿而笑之。及其升少阳，一诎一信，门羽□间，藩篱之雀超然自知，不及远矣。
《易通卦验》曰：立夏，雀子飞。
《史记》曰：赵武灵王自号“主父”，废长子章，而传国於公子何。主父游沙丘，公子章作乱，与何战，败。章趋主父，主父受之。成、兑遂围主父。主父饥，探雀っ而食之。月馀，遂饿死沙丘。
范晔《後汉书》曰：杨由，字襄侯，蜀郡人。少习《易》，为文学掾。时有雀夜集库门上，太守廉范以问，由对曰：“杆占郡内当有小兵，然不为害。”後二十馀日，广柔县蛮夷反，杀伤长吏。
《宋书》曰：萧思话在青州，常所用铜斗，复在药厨下。忽於斗下得二死雀，思话叹曰：“斗复而双雀殒，其不祥乎！”俄而被系。
《北史》曰：後魏河南王曜，五岁，常射雀於道武前，中之，帝惊叹焉。
又曰：潘乐，字相贵。初生，有一雀止其母左肩，占者咸言富贵之徵，因名相贵，後以为字。
《唐书》曰：开玄二十二年秋八月甲申，幽州长史张守圭，渝关界内，子方虫食田稼，蔓延入平州。俄倾，有群雀来食此虫，一日食尽。平州稼穑无有伤者。
《庄子》曰：一雀遇羿，羿必得之。或曰：以天下为之笼，则雀无所逃。是故殷汤以庖人笼伊尹，秦穆以五羊之皮笼百里奚。
《抱朴子》曰：千羊不能捍独虎，万雀椿能抵一鹰。
《战国策》曰：庄辛谓楚王曰：“夫雀俯啄白粒，仰栖茂树，鼓翅奋翼，自以为伍录。不知夫公子王孙左挟弹、右握丸，以加其颈也。”
《晏子春秋》曰：齐景公探雀っ，っ弱，反之。晏子再拜，曰：“吾君有圣人之道矣。君探っ而弱，故反之，是长幼也。禽兽若此，而况人乎？此圣人之道也。”
《家语》曰：孔子见罗者所得雀皆黄口也，孔子曰：“黄口尽得，大雀独不得，何也？”罗者对曰：“黄口从大雀者不得，大雀从黄口者可得。”孔子顾语弟子曰：“君子慎所从。”
《孔丛子》曰：邯郸民以正月旦献雀於赵王，而缀以五彩，王大悦。申叔告子顺曰：“王何以为也？”对曰：“正旦放之。”
《吕氏春秋》曰：燕、雀争处於一屋之下，子母相哺，焉相乐，以为安矣。突决上焚栋宇，燕、雀颜色不变，是何也？不知祸之将及。为人臣能免燕雀掷昵者寡矣。
《陈留耆旧传》曰：圉人魏尚，高帝时为大史，有罪系治狱。有万头雀集狱棘树上，拊翼而鸣。尚占曰：“雀，爵命之祥，其鸣‘即即复’也。我其复故官也！”有顷，诏还故官。
《说文》曰：雀，依人小鸟也。
《太玄经》曰：明珠弹雀，贵不当也。
《风俗通》曰：中平中，怀陵上有雀万馀，乱斗杀，头悬着树也。
郭璞《洞林》曰：丞相府有将雏鸡，雀飞集蒲俺上，驱之去，复来，如此再三。令璞占之，此晋王即祚之渐也。
崔豹《古今注》曰：雀，一名嘉宾。言栖宿人家，状如宾客也。
《王子年拾遗记》曰：舜葬苍梧之野，有鸟如丹雀，自州来，吐五色气，氛氲如□，名曰凭宵雀，能群飞衔土成坟。
《异苑》曰：上虞孙家奚奴，多诸方术；向空长啸，则群雀来萃；夜咒蚊虻，悉死於侧。
又曰：任城魏肇之，初生，有雀飞入其手。占者以为封爵之祥。
《益部耆旧传》曰：杨宣为西河太守，行县，有群雀鸣桑树上。宣谓吏曰：“前有复车粟，此雀相随欲往食。”行数里，果有复车粟。
张显《析言》曰：万雀椿及一凤皇，众星不如一明月。
《沙洲记》曰：寒岭韧荧阳川三十里，便有雀鼠同穴。雀亦如家雀，色小白；鼠亦如家鼠，色如黄，瓦无尾。
舞雀
《述异记》曰：周成王玄年，贝多国人献舞雀，周公命返之。
神雀
《汉武内传》曰：西王母仙药，有昆丘神雀。
《汉书》曰：宣帝玄康三年，诏曰：“前年夏，神雀集雍。今春，五色鸟以万数飞属县，翱翔而舞，欲集未下。其令三辅，毋得以春夏掷巢、探卵、弹射飞鸟，具为令。”
《东观汉记》曰：永安十七年，公卿以神雀五色翔集京师，奉觞上寿，令贾逵作《神雀颂》。
崔豹《古今注》曰：孝哀帝太初三年，泰殿有雀五色，头冠长寸馀。始到时，鸟环其旁也。
《隋书》曰：开皇十六年，有神雀降於含章闼。高祖召百官赐宴，告以此瑞。许善心於坐请纸笔，制《神雀颂》奏之。高祖甚悦，曰：“我见神雀，共皇后观之。今且召公等入述此事，善心於坐，始知即能成颂。‘文不加点，笔不停毫’，常闻此言，今见其事。”因赐物二百段。
赤雀
《春秋孔演图》曰：鸟化为书，孔子奉以告天。赤雀集书上，化为黄玉，刻曰：“孔提命作法为制，赤雀集。”（将受命制。）
《尚书中候》曰：赤雀衔丹书入丰，止於昌前。
谢承《后汉书》曰：琅琏狞仲为不其令，赤雀乳厅事前桑上，民为作歌颂。
《吴录》曰：景帝永安六年，赤雀见於豫章。
《北齐书》曰：天保玄年，京师获赤雀，献於南郊。
《唐书》曰：武德中，赤雀巢於殿门。宴五品以上，颂者十馀人，极欢而罢。
《抱朴子》曰：《灵宝经》，仙术也。吴王伐石治宫室，而合石掷晷，得紫文金简之书，不能读之。使使者以问仲尼，曰：“吴王闲居，有赤雀衔书以置殿前，不知其义，故远谘呈。”仲尼视之，曰：“杆乃灵宝方，长生之法，禹所服也。禹将仙化，封之名山石函掷晷。今乃赤雀衔之，殆天授也。”
《孙氏瑞应图》曰：赤雀者，王者动作应天时，则衔书来。
《遁甲》曰：赤雀椿见，则国无贤；白雀椿降，则无後嗣。（赤雀书，阳精也。白雀，主衔铁券，阴主衔精也。不来，则国无後嗣也。）
白雀
《尚书中候》曰：维天降纪，泰伯出狩，至於咸阳。天振大雷，有火下，化为白雀，衔集於公车。
《孝经援神契》曰：王者奉已约俭，台榭不侈，尊事耆老，则白雀见。
《典略》曰：泰伯出猎於咸阳，大雷，有火流下，化为白雀，衔丹书集於公车，书曰：“泰伯霸世。”
《魏略》曰：文帝欲受禅，白雀十九见。
《吴志》曰：华核上孙皎表曰：“明珠既睹，白雀继见。”
《燕书》曰：愍帝时，有异雀，素质绿头，集於端门东树，栖翔顿慨而去。夏四月，以异雀故，大赦；名东园为白雀园。
《凉州记》曰：吕光大安三年，白雀巢阳川令郭敏室。
《敦煌实录》曰：侯瑾，字子瑜，解鸟语。常出门，见白雀与群雀同行，慨然叹曰：“今天下大乱，君子小人相与杂。”
《北齐书》曰：临漳县令裴鉴，莅官清苦，致白雀之瑞。樊逊上《清德颂》十首。
《唐书》曰：初，高帝於大原斩王威，有白雀飞入高祖之怀。
又曰：武德九年，江州都督、太子卫副率侯君集於纳义门，献白雀一。
又曰：开玄十三年，兖州奏白雀见景戍。上谓宰臣曰：“往者吏官惟记灾异，将令王者惧而循得，故《春秋》不书祥瑞，惟记有年，敕圣人之意明矣。天下诸州府，不得更奏祥瑞。”
《南越志》曰：鲁城县多白雀，大如鸠，素质凝映。
《先贤传》曰：周不疑，曹公欲以为议郎，不就。时有白雀瑞，不疑已作颂，授纸笔，立令复作，操奇异之。
《罗含传》曰：含在家中，时有白雀集堂宇，此德行幽感所致。
《豫章旧志》曰：太守孔竺，临郡三月，白雀出。南昌太守夏侯嵩，临郡六年，白雀见。
黄雀
《礼稽命徵》曰：祭五岳四渎，得其宜，则黄雀见。（黄雀，土精。）
《春秋考异邮》曰：黄帝将起，有黄雀赤头立日旁。帝占曰：“黄者，土精。赤者，火荧。雀者，赏萌。余当立。”
