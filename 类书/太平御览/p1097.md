<!-- { "loadSidebar": true } -->
《荀卿子》曰：孔子厄於陈、蔡，藜羹不糁。
《韩子》曰：尧有天下，粝粱之食、藜藿之羹。
又曰：昭僖侯之时，宰人上食，而羹中有生肝焉。昭侯召宰人，以次而诮之曰：“汝何为置生肝羹中？”众宰人曰：“窃以为有欲去上食宰也。”
《淮南子》曰：鼓造辟兵，寿尽五月。（高诱曰：鼓造谓枭。今世人五月作枭羹，亦作虾蟆羹。）
又曰：楚人有烹猴者，而召其邻人，以为狗羹也而甘之。後闻其猴也，据地而呕之。此不知味也。
又曰：太宰子朱侍食於令尹子国，子国伏羹而热，援浆以泛。明日，子朱辞官，曰：“令尹轻行而简礼，其辱人不难。”明日，伏节尹，怒而笞之三百。
《秦子》曰：五味者，各称一族之名，合和一鼎名曰羹。犹威重廉平，恩合而为信也。
《郭子》曰：陆士衡诣王武子，武子有数斛羊酪，指以示陆曰：“卿东吴何以敌此？”陆云：“千里莼羹，未下盐鼓。”
刘向《新序》曰：纣王天下，熊羹不熟，而杀庖人。
又曰：平公问叔向曰：“齐桓公九合诸侯，一匡天下。如是，君不知臣力，何也？”师旷侍，曰：“臣请以喻五味：管仲善断割之，隰朋善煎熬之，宾须无善齐和之，羹已熟矣而进之。”
又曰：魏文侯见箕季子，日晏，进粝飧瓜瓠之羹，曰：“岂不能具五味？教我无敛于百姓，以省饮食之养也。”
《风俗通》曰：昭帝时，大官上食，羹中有发，切中有土，令承坐不谨敬，皆论。
刘祯《毛诗义问》曰：羹有菜、盐、鼓。其中菜为其形象可食，因以为名。
陆机《毛诗草木疏》曰：梅，杏类也。其子赤而酢，不可生啖。煮而曝为苏，可着羹霍中。
《广志》曰：大渡蜂，取其子得数升为羹，亦可蒸食。
《临海水物志》曰：民皆好啖猴头羹，虽五肉霍不能及之。其俗言：“宁负千石之粟，不愿负猴头羹霍。”
《笑林》曰：人有和羹者，以杓尝之，少盐，便益之。後复尝之向杓中者，故云盐不足。如此数益升许盐，故不咸，因以为怪。
《食经》曰：有猪蹄酸羹法、胡羹法、鸡羹法、{庶}鸭羹法。
《楚辞□天问》曰：缘鹄饰玉，后帝食飨。（后帝，殷汤也。言伊尹始仕，缘因烹鹄鸟之羹，修饰玉鼎，以事于汤，汤贤之，遂相也。）彭铿斟雉，尧帝何飨？（彭铿，彭祖也。好和滋味斟羹事，事尧，尧而飨食之。）受寿永多，夫何久长？（言彭祖进雉羹於尧，尧飨之，以寿之也。）
又《九章》曰：惩於羹者而吹齑。（言人有啜而热中，惩艾之，见齑则吹之。）
又《招魂》曰：和酸若苦陈吴羹。（吴人攻作。）
又《大招》曰：鲜隽甘鸡和楚酪。（酪，酢也。言取生大鳖，烹之作羹，调以饴蜜，复有肥鸡肉，和以酢酪，其味清也。）
又曰：内鸽鹄味豺羹。（，，鹤。鸽，似鸠而小，青白。鹄，黄鹄也。豺，似狗。言宰夫巧於调和，先甘酸鹄肉，故羹美也。）
《唐明皇杂录》曰：李林甫子婿郑平为户部员外，尝与林甫同处。一日，林甫就院省其女，遇平栉发，见林甫至，遽欲退藏。林甫固邀之，见其须发皆白，谓平曰：“上当赐甘露羹，郎其食之，纵当华皓，必当в黑！”明日，果有中使至，赐林甫食中有甘露羹，遂以与平。平食讫，一旦发毛如{石}。
《岭表异录》曰：交址之人重不禄羹。羹以羊、鹿、鸡、猪肉和骨同一釜煮之，令极肥浓，漉去肉，进之葱姜，调以五味，贮以盆器，置之盘中。羹中有觜银银杓，可受一升。即更相揖让，多自主人先举，即满斟一杓，内觜入鼻，仰首，徐倾之。饮尽，传杓，如酒巡行之。吃羹了然，续以诸馔，谓之不录会。（亦呼为先脑也。）交址之人，或经营事务，弥缝推要，但备此会，无不谐者。（《安南录异图》凿穿心，飞头鼻饮者，皆遗风也。）
张翰《豆羹赋》曰：乃有孟秋嘉菽，垂枝挺荚。是刈是获，充箪盈箧。香铄和调，同疾赴急。
桓鳞《七说》曰：河鼋之羹，齐以兰梅。芬芳甘旨，末咽先滋。
卫洪《七开》曰：馨羹芬霍，凝色生华。
《皇象书》曰：想必醉令作醴，梅羹相待。
缪袭《祭仪》曰：夏祀，调和羹Ρ以葵；秋祀，羹以葱；春祀，和羹Ρ以韭。
霍
《苍颉解诂》曰：隽少年汁，霍也。贲，霍多泽。（贲，房文切。）
《说文》曰：霍，肉羹。
《释名》曰：霍，曰蒿也，香气蒿高也。
《齐书曰：虞家富於财，而善为滋味。豫章王嶷盛馔享宾，谓曰：“肴羞有所遗否？”曰：“《何曾食疏》有黄颔霍，恨无之。”
《广志》曰：晨凫肥而耐寒，宜为霍。
刘欣期《交州记》曰：九真太守陶璜立郡筑城，於土穴中得一物，白色，形似蚕蛹，无头，长数十丈，大十馀围，软软动，莫能名。剖腹有肉，如猪肪。遂以为霍，甚香美。璜啖一杯，三军尽食。
《齐谐记》曰：江北华本者，为人好鳖霍。
《食经》曰：有芋子酢霍法。
《楚辞□招魂》曰：霍鳖炮羔有柘浆。（言以饴蜜而鳖炮羔。或日鳖{缶灬}羹，和牛五脏为羹霍也。鹄酸隽凫煎鸿（鸿，鸣吉。，鹄也。言复以酸酢烹鹄为羹，小隽凫煎熬鸿，令羹肥美也。）露鸡霍隽，）厉而不爽（厉，烈也。爽，败也。楚人名败曰爽。言乃复烹露栖之肥鸡，鸡霍鳖肉，其味清烈而不败也。）
又《大招》曰：煎鲫霍爵。（言煎鲋鱼霍黄雀也。）
崔る《博徒论》曰：鹜霍羊残。
陈思王《七启》曰：霍江界之潜鼋。
王粲《七释》曰：鼋羹霍。
饮
《周礼□天官□膳夫》曰：饮用六清。（六清：水、浆、醴、京、医、酏也。医，於美切。酏，以支切。）
又《食医》曰：饮齐视冬时。（饮宜寒也。）
又《酒正》曰：酒正辨四饮之物：一曰清，二曰意，三曰浆，四曰酏。（清，谓醴之者也。意，《内则》所谓或以酏为醴者。凡醴浊酿，酏为之则少清矣。醴者，酏粥清也。）
又《浆人》曰：浆人掌共王之六饮：水、浆、醴、凉、意、酏，入于酒府。（醴者，清也。郑司农云：凉，以水和酒也。玄谓：凉，今寒粥，若糗饭杂水。）
《礼记□玉藻》曰：天子五饮：上水、酱、酒、醴、酏。（上，以水为上。）
又《郊特牲》曰：饮养阳气，故有乐。
又《内则》曰：饮：（目诸饮也。）重醴、稻醴，清糟；黍醴，清糟；粱醴，清糟。（重，陪也。糟，醇也。清，也。致饮有醇者，有者，陪设之也。）或以酏为醴，（酿粥为醴。）黍酏。（酏，粥。）
又《外传》曰：共王及后与世子食後所进之六饮，水居其上。其次曰浆，三曰醴，（酿粥为之，净而清。）四曰凉，（暑月以杂糗为和水者。）五曰醴，（以梅、木瓜相和水。一名滥凉。）六曰酏。（以黍为粥之薄者。）
《左传》曰：丑父使公下，如华泉取饮，郑周父御佐车，宛{艹伐}为右，载齐侯以免。（佐车，副车。）
又曰：鄢陵之战，栾钅咸见子重之旌，请曰：“楚人谓‘夫旌，子重之麾也’。彼其子重也，日臣之使於楚也，子重问晋国之勇，臣对曰：‘好以众整。’曰：‘又何如’？（又问其馀。）臣对曰：‘好以暇’。（暇，闲暇。）今两国治戎，行人不使，不可谓整；临事而食言，不可谓暇’。（食好整之言。）请摄饮焉。（摄，持也。持饮，往饮子重也。）公许之。使行人执承饮，（承，奉也。）造于子重，曰：“寡君乏使，使钅咸御持矛，是以不得犒从者，使某摄饮。”子重曰：“夫子尝与吾言於楚，必是故也，不亦识乎？”（知其以往言好暇故致饮。）受而饮之免使者而复鼓。（免，脱也。）
又曰：郑师入陈，子展执絷而见，（见陈侯。）再拜稽首，承饮而进献。（承饮，奉觞，示不失臣敬。）子美入，数俘而出。（子美，子产也。但数其所获人数，不将以归也。）
又曰：吴入楚，申包胥乞师於秦，立依於庭墙而哭，日夜不绝声，勺饮不入口七日。
《论语》曰：一箪食，一瓢饮。
《穆天子传》曰：天子渴于中，求饮未至，七萃之士曰高奔戎，割其左骖之颈，取其清血，以饮天子。（今西方之羌故刺马咽取血饮之，创亦寻愈也。）天子美之，赐佩玉一只。
《神仙传》曰：蔡经尸解去，十馀年忽还家，言七月七日王君当来过，到其日可多作数百斛饮以供从官，乃去。到期，假借瓮器，作饮数百斛，罗列覆置庭中。其日，方平果来。
《语林》曰：陆士衡在洛，夏月忽思竹饮，语刘实云：“吾乡曲之思转深，今来东归，恐无复相见理。”言此，已复之生感。
浆
《诗》曰：或以其酒，不以其浆。（或醉其酒者，或不得浆者。）
《礼记□曲礼》曰：酒浆处右。
又《檀弓》曰：曾子谓子思曰：“，吾执亲之丧也，水浆不入於口者七日。”
又《内则》曰：浆、（酢也。）水、（清新。）意，（梅浆。）滥。（以诸和水也。以《周礼》六饮校之，则滥，凉也。纪莒之间名诸为滥。）
汉《释名》曰：桃滥水也，水渍而藏之，其味滥滥然酢也。
《史记》曰：浆千儋，（儋，罂。）此亦比千乘之家。
又曰：薛公藏於卖浆家。
《汉书□郊祀歌》曰：奉尊柘浆析朝醒。（应劭曰：取甘柘汁以为饮也。析，解。酲，病酒。言柘浆可以解朝醒也。）
《吴书》曰：袁术去寿春，时方盛夏，欲得蜜浆，又无蜜，遂欧血死。
《後魏书》曰：游明根幼年遭乱，为栎阳王氏奴。主使牧羊，明根以浆倩人书字路边，书地学之。
又曰：咸阳王禧谋逆被禽，送华林都亭，着千斤钱格锁格，羽林掌卫之。时热甚，禧渴闷垂死，敕断水浆。侍中崔光令左右送酪浆升馀，禧一饮而尽。
《管子》曰：左酒右浆。（蔡邕注曰：事尚书，左酒，近体也；右浆，上远。）
《列子》曰：列子之齐，中道而返，遇伯昏瞀人。瞀人曰：“奚方而反？”曰：“吾惊焉。”“恶乎惊？”曰：“吾食於十浆，而五浆先馈。”（馈，遗也。）伯昏瞀人曰：“若是，则汝何为已惊？”（遗汝之浆，何故惊也？）曰：“夫内诚不解，（内无诚实，外无解然。）形谍成光，（谍饰其形，身之光也。）以外镇人心，（外以谍形镇人，则其内不足也。）使人轻乎贵老（重少轻老，由乎形谍。）而察其所患。（形饰则心乱，乱必患生，故当察也。）夫浆人持为食羹之货，多馀之嬴，（浆人之馈我者，非贵我嬴也，盖货我以自盈耳。）其为利也薄，其为权也轻，而犹若是，（食羹之利薄，所利之权轻，相犹谋我，况有国者效我以功事乎？故我道中而反。）而况万乘之主，身劳於国，而智尽乎事？彼将任我以事，而效我以功，吾是以惊也。”
