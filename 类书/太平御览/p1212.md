<!-- { "loadSidebar": true } -->
魏文帝《柳赋》曰：昔上与袁绍战於官渡，是时余始植斯柳。在余年之二七，植斯柳乎中庭。始味葭而高尺，今连拱而九成。
曹植《柳颂》曰：余以闲暇，驾言出游。过友人杨德祖之家，视其屋宇寥廓，庭中有一柳树，戏刊其枝叶，故着斯文。
桂
《尔雅》曰：┪，（音侵。）木桂。（今南人呼桂皮厚者为木桂。桂树叶似枇晁而大，白花，花而不着子，丛生岩岭，枝叶冬夏长青，间无杂木。）
《礼斗威仪》曰：君乘仅狞王，其政讼平，芳桂常生。
《春秋运斗枢》曰：椒桂，生合刚阳。（椒桂，阳星之精所生也。合犹连体而生也。）
《春秋潜潭巴》曰：宫桂鸣下土，诸侯号有声。（桂，好木，植於宫中，犹天子封有声誉者为诸侯。今乃鸣，是乃成其声名於下土之祥。）
《山海经》曰：招摇之山，临乎四海，其上多桂。（桂长丈馀，味辛。）皋途之山，上多桂木。桂林八树，在贲隅东。（八树成林，言其大也。）
《春秋後语》曰：苏秦在楚三年，乃得见。谈卒辞行，威王曰：“寡人闻先生若闻古人，今先生不远千里而临寡人，曾不肯留，愿闻其说。”苏秦对曰：“衬搡之食贵於玉，薪贵於桂，谒者难得见於鬼，王难得见於帝。今令臣食玉炊桂，因鬼见帝，何事不去？”威王曰：“先生就舍，寡人闻命矣。”
《汉书□陆贾传》曰：尉佗献桂、蠹二器。（桂，树；蠹，虫也。）
《晋书》曰：郗诜迁雍州刺史，武帝於东堂会送，问诜曰：“卿自以为何如？”诜对曰：“臣举贤良、对策，为天下第一，犹桂林之一枝，昆山之片玉。”
《唐书》曰：垂拱四年三月，有月桂子降於台州，经十馀日乃止。
又曰：南中有泉，流出山洞，常带桂叶，好事者因谓为流桂泉。後人乃立栋宇，为汉高之神。
《庄子》曰：桂可食，故斧伐之。
《抱朴子》曰：桂可以葱涕合蒸作水，可以竹沥合饵之，亦可以先知、龟脑或云君脑和服之，七年能步行水上，长生不世。
《淮南子》曰：月中有桂树。
郭子横《洞冥记》曰：武帝使董谒乘琅霞之辇以升坛，至三更，西王母驾玄銮之舆，至坛之四面，列种软条青桂。风至，枝自拂阶上游尘。
《寻阳记》曰：庐山上有三石梁，长数十丈，广不盈尺，杳然无底。吴猛将弟子登山，过此梁，见一翁坐桂树下，以玉杯盛甘露浆与猛。
《广志》曰：桂出合浦，而生必以高山之巅，冬夏常青。类自为林，间无杂树。交址置桂园。
《列仙传》曰：范蠡好食桂，卖药，世人往往见之。
《神仙传》曰：离公娄服竹汁、饵桂，得仙。许由、巢父，箕山得石丹沙、石桂英，服之。
《阚文》曰：鲁人有好钓者，以桂为饵，黄金为钩。
《拾遗记》曰：岱舆，一名浮折。北有玉梁千丈，驾玄流之上。岸旁有丹桂，黑、紫、白，可为舟。
《世说》曰：客问陈季方曰：“君家有何贡月，而荷天下重名？”曰：“吾家君譬如桂树，生泰山之阿，上有万仞之高，下有不测之深，上为甘露所沾，下为川泉所润。当斯之时，树焉知太山之高，川泉之深？不知有贡月欤？”
《金楼子》曰：夫翠饰遇狞体分，像美牙而身丧。蚌怀珠而致剖，兰含香而遭焚。膏以明而遂煎，桂以蠹而成疾。
《罗浮山记》曰：罗山顶有桂，《山海经》所谓“贲隅之桂”。（贲隅，番禺也。）
《临海记》曰：白石之山，望之如雪。山有湖，传云仅狞之所集，八桂之所植。
《说文》曰：桂，江南之木，百药之长。
《地理记》曰：桂阳郡有桂岭，放花遍白，林岭尽香。
又曰：天台山有八桂岭襟。
汉武帝《悼李夫人赋》曰：气沉潜以凄戾兮，桂枝落而销亡。
《楚词注》曰：汉淮南王安，好道，感八公，共登山攀桂树。安作诗曰：攀桂树兮聊淹留。
唐景《龙文馆记》曰：薰风殿，其材木皆用青桂、白檀，香菩拚氲，盈於四远。
杉
《尔雅》曰：皮，（音彼。）。（，或作杉。似松，生江南。可以为舡及棺材，作柱，理之不腐也。）
《晋咸康起居注》曰：侍御史秦武奏：平陵前道东，杉树一株萎死，以柏栽补之，请收陵令推劾。
《西京杂记》曰：太液池中有小池，明迓树池。池中有一洲，洲上有多树一株，十馀围，望之如车盖，故取名之。
邓德明《南康记》曰：山有汉袒缘陈蕃墓，遥望两杉树耸柯出岭，垂阴复谷。
刘欣期《交州记》曰：合浦东二百里，有一杉树，叶落，随风飘入洛阳城内。汉时，善相者云：“杆休徵，当出王者。”故遣千人伐树，役夫多死。三百人坐断株上食，足相容。
《名山志》曰：华子岗上，杉千仞，被在崖侧。
枫
《尔雅》曰：枫，聂聂。（之叶反。天风则鸣，故曰聂聂。树似白杨，叶圆而歧。有脂而香，今之枫香是。）
《後周书》曰：武帝天和玄年，秋七月辛丑，梁州上言：凤皇集於枫树，群鸟列侍以万数。
《山海经》曰：黄帝杀蚩尤，弃其械，化为枫树。
《金楼子》曰：枫脂，千岁为虎魄。
《名山记》曰：天姥山上，长枫千馀丈，萧萧临涧水。
《晋宫阁名》曰：华林园，枫香三株。
《南方草木状》曰：枫香树，子大如鸟卵，二月花，色白，乃猎菖子，八九月熟。曝乾，可烧。惟九真郡有之。
《异苑》曰：乌阳陈氏，有女未醮，著屐，径上大枫树颠，更无危阂，顾曰：“我应为神，今便长去，惟左苍右黄，当暂归耳。”家人悉出见之，举手辞诀，於是飘耸轻越，极睇乃没。既不了苍、黄之意，每春辄以苍狗、秋以黄犬，设祠於树下。
任《述异记》曰：南中有枫子鬼，枫木之老者，为人形。亦呼为灵枫。
《岭表录异记》曰：枫人岭，多枫树，树老则有瘤瘿。忽一夜遇暴雷骤雨，其树赘则暗长三数尺。南中谓之枫人。越巫云：“取之雕刻神鬼，易致灵验。”
《离骚□招魂》曰：湛湛江水上有枫，目极千里伤春心。
豫章
《左传□昭公》曰：白公作乱，杀钟西、子期。子期曰：“昔者吾以力事君，不可不终！”抉豫章以杀人，而後死。
《陈书》曰：侯景之平也，太家被焚。承圣中，议欲营之，犹阙一柱。七月，有樟木大十八围，长四丈五尺，流泊陶家後渚。监军邹子庆以闻，诏书令沉众兼起部尚书构太家。
《庄子》曰：腾猿得豫章，揽蔓而生长於其间，便也。
《淮南子》曰：藜藿之生蠕蠕然，日加数寸，不可以为栌栋。（加犹益也。栌，屋也。）便、楠、豫章之生也，七年而後知，故可以为棺、舟。
《高士传》曰：尧聘许由为九州长，由恶闻，洗耳於河。巢父见，谓之曰：“豫章之木，生於高山，工虽巧而不能得。子避世，何不藏身？”
《地理志》曰：豫章郡城南，有樟树，长数十丈，立郡因以为名。至晋永嘉年间，尚茂。
《广志》曰：豫章生七年，外始辨。（凡木似豫章，故待七年当分别。）
《神异经》曰：东方有豫章树，高千丈。有士操斧，行斫行合。
《新语》曰：贤者之处世，犹金石生於沙中，豫章产於幽谷。
《水经》曰：豫章城之南西门，曰噬杨门。门内有樟树，高七丈五尺，大二十五围，枝叶扶疏，垂荫数亩。
应劭《汉官仪》曰：豫章郡树生庭中，故以名郡矣。此树常中枯，逮晋永嘉中，一旦更茂，丰蔚如初。咸以为中宗之徵祥也。
《豫章记》曰：新途县封溪，有聂友所用樟木戕柯者，遂生为树。今犹存其木，合抱。始倒植之，今枝条皆垂下。
任《述异记》曰：豫章之为木也，生七年而後可知。汉窝唉鼎二年，立豫樟宫於昆明池中，作豫樟木殿。
卷九百五十八　木部七
楠
《寻阳记》曰：黄金山有楠树，一年东边荣，西边枯；後年西边荣，东边枯。年年如此。张华云：“交让树者，此是也。”
桧
《尔雅》曰：桧，柏叶松身。
《尚书□禹贡》曰：屯、、栝、柏。（柏叶松身曰栝。）
《毛诗□竹竿》曰：桧楫松舟。（桧，柏叶松身。楫，所以棹舟也。）
柞
《尔雅》曰：栩，杼。（柞树也。）
《毛诗□车辖》曰：陟彼高岗，析其柞薪。析其柞薪，其叶氵胥兮。
又曰：卧蒗掷軎，其叶蓬蓬。
《疏》曰：栩，今柞。壳为斗，可以染皂。今俗及河内云杼斗，或云豫斗。
陆机《毛诗疏义》曰：“或朴”，《尔雅》曰：“或，白妥。”《三仓说》“或即柞也。其木理纯白，无赤心，为白妥。直理易破，故可为犊车轴。又可为矛戟铩。”
《西京杂记》曰：五柞宫有五柞树，皆连抱。五株树枝，复荫数十亩。
崔豹《古今注》曰：凿木出交州林邑国也，色黑而有文，亦谓之文木。
周处《风土记》曰：旧说舜葬上虞。又《记》云：耕於历山。而始宁、剡二县界上，舜所耕田，在於山下，山多柞树。灵越之间名柞为枥，故曰历山。
檀
《毛诗□将仲子》曰：将仲子兮，无逾我园，无折我树檀！（檀，坚强之木。）
又曰：《伐檀》，刺贪也。在位贪鄙，无功而受禄，君子不得进仕尔。坎坎伐檀兮，置之河之干兮。
《圣贤冢墓记》曰：孔子墓有檀树。
柘
《礼记□月令》曰：季春无伐桑、柘。
又《投壶》曰：矢以柘若棘，无去其皮。
《周礼□冬官》曰：弓人辨六材，一曰柘。
《古史考》曰：乌号弓，以柘枝为也。
《谯周》曰：野柘枝劲。乌集之，飞起，直辕之，乌乃惊号。伐取为弓，故称乌号弓。
《周书》曰：季夏取桑、柘之火。
《风俗通》曰：柘材为弓，弹而放快。
崔实《四民月令》曰：柘，染色黄赤，人君所服。（黄者中尊；赤者南方，人君之所向也。）
《□南记》曰：会川室屋相次，皆是板及茅舍。满川坡尽是花木，亦有赤柘。
杞
《尔雅》曰：杞，枸。（音计。今枸杞也。）
《毛诗□将仲子》曰：将仲子兮，无伐我树杞！（杞，木名。《疏》曰：狗脊也。）
又《湛露》曰：湛湛露斯，在彼杞棘。
《左传□昭公》曰：声子聘於晋，还，令尹子木与之语，问晋召可，且曰：“晋大夫与楚孰贤？”对曰：“晋卿不如楚，其大夫则贤，皆卿材也。如杞、梓、皮革，楚往也。虽楚有材，晋实用之。”
《周书》曰：太姒梦梓化为杞。
梓
《尔雅》曰：臾，（音俞。）鼠梓。（楸属也。匠箔东有虎梓。）
《毛诗□小弁》曰：惟桑与梓，必恭敬止。
又《定之方中》曰：树之榛栗，椅桐梓漆。
陆机《毛诗疏义》曰：北山有臾，《尔雅》曰：“臾，鼠梓。”其树叶木理如楸，山楸之异也，今人谓之昔楸。湿时脆，燥时坚。今永昌人谓鼠梓，汉人谓之臾。
《礼斗威仪》曰：君乘祸狞王，其政和平，楸梓为常生。
《周书》曰：太姒梦太子发取周庭之梓树，於商阙间化为松、杞。
