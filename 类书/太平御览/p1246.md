<!-- { "loadSidebar": true } -->
升麻
《广雅》曰：周升麻，升麻也。
《本草经》曰：升麻，一名周升麻，味甘辛。生山谷。治辟百毒，杀百老殃鬼，辟瘟疾、鄣邪毒蛊。久服不夭。生益州。
《华阳国志》曰：收麻县出好升麻。
《吴氏本草》曰：升麻，神农甘。
芍药
《山海经》曰：条谷之草多芍药。洞庭之上多芍药。
《毛诗□溱洧》曰：惟士与女，伊其相谑，赠之以芍药。（《毛传》：香草也。《诗义疏》曰：今芍药子无香气，非是也。未审今何草。司马相如赋云：芍药之和。扬雄赋云：甘甜之和，芍药之美。然芍药又入食也。）
《广雅》曰：黑挛夷，芍药也。
《晋宫阁名》曰：胪章殿前，芍药华六畦。
《范子计然》曰：芍药出三辅。
《建康记》曰：建康出芍药，极精好。
《本草经》曰：芍药，味苦辛。生川谷。主治邪气、腹痛，除血痹，破坚积寒热瘕，止痛。
《吴氏本草》曰：一名臼甘积，一名解仓，一名诞，一名馀容，一名白术，神农苦，桐君甘，无毒，歧伯咸，李氏小寒，雷公酸。二月、三月生。
泽兰
《广雅》曰：虎兰，泽兰也。
《建康记》曰：建康出泽兰。
《本草经》曰：泽兰，一孟兰，一名龙来。味微温，无毒。生池泽。治乳妇衄血。生汝南，又生大泽旁。
《吴氏本草》曰：泽兰，一名水香。神农、黄帝、歧伯、桐君酸，无毒，李氏温。生下地水旁，叶如兰。二月生菌，赤节，四叶相值，支节间。三月三日彩。
萆
《博物志》曰：苊（蒲八切。）与萆相乱，明宸脊。
《吴氏本草》曰：苌，一名百枝。
狗脊
《广雅》曰：薜挈，枸脊也。
《本草经》曰：狗脊，一名百丈，味苦平。生川谷。治要背强开机、缓急风痹、寒湿膝痛，利老人。生常山。
《建康记》曰：建康出狗脊。
《吴氏本草》曰：狗脊，一明宸青，一名萆，一名赤节，一名强膂。神农苦，桐君、黄帝、歧伯、雷公、扁鹊甘，无毒，李氏温。如萆茎，节如竹，有刺，叶圆青赤，根黄白，亦如竹根，毛有刺。歧伯、一经：茎无节，黄白，如竹根，有刺，叶端圆赤，皮白，有赤脉。二月彩。
壮蒙
《吴氏本草》曰：壮蒙，一名紫参，一名众戎，一名音腹，一名伏{艹免}，一名重伤。神农、黄帝苦，李氏小寒。生河西山谷，或宛句、商山。圆聚生，根黄赤，有文，皮黑中紫。五月华紫赤，实黑，大如豆。三月彩根。
白头翁
《本草经》曰：白头翁，一名野丈人，一名胡王使者。味苦温，无毒，生川谷。治温疟、瘿气、狂（音羊。）生嵩山。
《建康记》曰：建康出白头翁。
《范子计然》曰：野丈人，出洛阳。
《吴氏本草》曰：白头翁，一名野丈人，一名奈何草。神农、扁鹊苦，无毒。生嵩山川谷。治气狂、寒热，止痛。
枸杞
《广雅》曰：地节，枸杞。
《抱朴子》曰：枸杞，或名地骨，或名却老，或名西王母杖，或名仙人杖。
《本草经》曰：枸杞，一名杞根，一名地骨，一名地辅，服之坚筋骨，轻身耐老。
《吴氏本草》曰：枸杞，一名杞芭，一名羊乳。
白及
《本草经》曰：白及，一名甘根，一名连及草。味苦辛。治痈肿、恶疮、败疽。生北山。
《晋宫阁名》曰：华林，白及三株。
《建康记》曰：建康出白及。
《吴氏本草》曰：白及，一名臼白概。神农、黄帝辛，李氏大寒，雷公辛，无毒。茎叶如生姜、黎卢也。十月华，直上，紫赤，根白连。二月、八月、九月彩。生宛句。
卷九百九十一　药部八
人参
《说文》曰：人{艹浸}，（音参。）出上党。
《春秋运斗枢》曰：摇光星散为人参。废江淮山渎之利，则摇光不明，人参不生。
《礼斗威仪》曰：君乘木而王，有人参生。
《广雅》曰：{艹浸}，地精，人参也。
《梁书》曰：阮孝绪母王氏，忽有疾，合药须得生人参，旧传锺山所出。孝绪躬历幽险，累日不逢。忽见一鹿前行，孝绪感而随後。至一戍遂灭，就视，果获此草。母得服之，遂愈。
《异苑》曰：人参，一名土精，生上党者佳。人形皆具，能作儿啼。昔有人掘之，始下数铧，（音华。）便闻土中有呻声。寻音而取，果得一头，长二尺许，四体毕备，而有损缺处。将是掘伤，所以呻也。
《石勒别传》曰：初，勒家园中生人参，葩茂甚盛。于时父老、相者皆云：“此胡体奇貌异，有大志量，其终不可知！”劝邑人厚遇之。
《潜夫论》曰：夫理世不得真贤，譬犹疾不得真药也。疾当得真人参，反得萝菔，已不识真而饮之，病浸以剧，不知为人所欺也。
《傅子》曰：先王掷昶，九州异赋；天不生，地不养，君子不以为礼。若河内诸县，去北山绝远，而各调出御上党真人参，上者十斤，下者五十斤。所调非所生，民以为患。
《范子计然》曰：人参出上党，状类人者善。
《广五行记》曰：隋文帝时，上党有人，宅後每夜有人呼声，求之不得。去宅一里，但一人参枝苗。掘之，入地五尺，得人参，一如人体状。去之後，呼声遂绝。
《本草》曰：人参，味甘微寒。生山谷。主补五藏，安定精神魂魄，除邪止惊，明目，开心益智。久服，轻身延年。生上党。
《庐山记》曰：山中药多人参。
《吴氏本草》曰：人参，一名土精，一名神草，一名黄参，一名血参，一名人衔，一名玉精。神农甘，小寒，桐君、雷公苦，歧伯、黄帝甘，无毒，扁鹊有毒。或生邯郸。三月生，叶小锐，核黑，茎有毛。三月、九月彩根。根有头足手，面目如人。
慕容晃与顾和书曰：今致人参十斤。
丹参
《吴氏本草》曰：丹参，一名赤参，一名木羊乳，一名郗蝉草。神农、桐君、黄帝、雷公、扁鹊苦，无毒，李氏大寒，歧伯咸。生桐柏，或生太山山陵阴。茎华小方，如荏，没赠赤。四月华紫。三月、五月彩根，阴乾，治心腹痛。
玄参
《广雅》曰：鹿肠，玄参也。
《建康记》曰：建康出玄参。
《范子计然》曰：玄参出三辅，青色者善。
《本草经》曰：玄参，一名重台。味苦微寒。生川谷。治腹中寒热，女子乳、补肾气，令人目明。生河间。
《吴氏本草》曰：玄参，一明屙藏，一名正马，一名重台，一名鹿肠，一名端，一名玄台。神农、桐君、黄帝、雷公、扁鹊苦，无毒，歧伯咸，李氏寒。或生冤句山阳。二月生，叶如梅，有毛，四四相值。似芍药，黑茎，茎方。高四五尺，华赤，生枝间。四月实黑。
沙参
《广雅》曰：苦心，沙参也。
《建康记》曰：建康出沙参。
《范子计然》曰：白沙参，出雒阳，白者善。
《本草经》曰：沙参，一名知母。味苦微寒。生川谷。治血积惊气，除寒热，补中，益肺气。生河内。
《吴氏本草》曰：白沙参，一名苦心，一名识美，一孟须，一名白参，一名志取，一名文虎。神农、黄帝、扁鹊无毒，歧伯咸，李氏大寒。生河内川谷，或般阳渎山。三月生，如葵，叶青，实白，如芥根大，白如芜菁。三月彩。
紫参
《本草经》曰：紫参，一名壮蒙。苦寒无毒。治心腹积聚、寒热邪气，利大便，通九窍。生河西，及冤句。治牛病。生林阳。
《建康记》曰：建康县出紫参。
《范子计然》曰：紫参出三辅，赤青色者善。
苦参
《本草经》曰：苦参，一名水槐。
茱萸
《西京杂记》曰：汉武帝宫人贾佩兰云：“在宫时，九月九日佩茱萸，饮菊花酒，令人长寿。”
《地理志》曰：九月九日为丝茱萸囊，戴植帝上。
《风土记》曰：俗上九月九日，谓为上九，茱萸到此日，气烈熟色赤，可折。茱萸囊以插头，云辟恶气，御冬。
《续齐谐记》曰：汝南桓景，随费长房游学累年。房谓之曰：“九月九日，汝家有灾厄。宜令急去，家人各作绛囊，盛茱萸以系臂上，登高，饮菊花酒，此祸可消。”景如言，举家登高山。夕还，见鸡犬牛羊一时暴死。房闻之，曰：“杆代矣！”今世人每至此日，登高山，饮酒，戴茱萸囊是也。
唐广《古今五行记》曰：晋怀帝时，无锡县有四株茱萸树，生状若连理。郭璞卜云：“延陵有鼠，後当有拔树。傥有此，东南数百里有作逆者。”及树生，而徐馥作乱。
《本草经》曰：茱萸，一名{艹毅}。（音毅。）味辛温。生川谷。开凑理，根去三虫。久服轻身。生上谷。
《晋宫阁名》曰：华林园，茱萸三十六株。
《范子计然》曰：茱萸出三辅。
山茱萸
《本草经》曰：山茱萸，一名蜀枣，酸平。生山谷。治心下邪气、寒热，温中，逐寒温，去三虫。久服轻身。生汉中。
《建康记》曰：建康出山茱萸。
《范子计然》曰：山茱萸，出三辅。
《吴氏本草》曰：山茱萸，一名（音伎。）实，一名鼠矢，一名鸡足。神农、黄帝、雷公、扁鹊酸，无毒，歧伯辛，一经酸。或生冤句、琅琊，或东海承县。叶如梅，有刺毛。二月华，如杏。四月实，如酸枣，赤。五月彩实。
占斯
《本草经》曰：占斯，一名虞及，味苦。
杜仲
《吴氏本草》曰：杜仲，一名木绵，一名思仲。
黄耆
《秦州记》曰：陇西襄武县出黄耆。
《本草经》曰：黄耆，味甘微温，生山谷。
黄连
《广雅》曰：王连，黄连也。
《范子计然》曰：黄连出蜀都，黄肥坚者善。
《神仙传》曰：封君达，服黄连五十馀年。入鸟鼠山，服练水银百馀岁。常骑青牛，行民间，有疾病者，不问识与不识，皆与药即差。
又曰：黑穴公，服黄连得仙。
《名山记》曰：扶容石，草多黄连。
《湘州记》曰：邵陵夫夷县衡山出黄连。
《永嘉记》曰：松阳县，草有黄连复地。土人取者，必祷祠。若失神意，则化为异物。
《本草经》曰：黄连，一名王连，味苦寒，生川谷。治热气、目痛、眦伤、泣出，明目，生巫阳。
《吴氏本草》曰：黄连，神农、歧伯、黄帝、雷公苦，无毒，李氏小寒。或生蜀郡、太山之阳。
防己
《范子计然》曰：防己出汉中旬阳。
《本草经》曰：防己，一名石解。味辛平，无毒。治风寒、温疟、热气，通凑理，利九窍。生汉中。
《吴氏本草经》曰：木防己，一名解离，一名解燕。神农辛，黄帝、歧伯、桐君苦，无毒，季氏大寒。如葛茎蔓延，如白根外黄，似桔梗内黑，文如车辐解。二月、八月、十月彩叶根。
王不留行
《本草经》曰：王不留行，味苦平。生山谷。久服，轻身能老。生太山。
崔实《四民月令》曰：八月彩王不留行。
《世说》曰：卫江州在寻阳，（刘孝标注云：卫展为江州刺史。）有知旧人投之，都不料理，惟饷王不留行一斤。此人得饷命驾。
《吴氏本草经》曰：王不留行，一名王不流行。神农苦平，歧伯、雷够允。三月、八月彩。
徐长卿
