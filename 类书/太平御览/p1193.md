<!-- { "loadSidebar": true } -->
《魏武四时食制》曰：鱼，带如妇人，白肥，无鳞，出滇池。
蒲鱼
《魏武四时食制》曰：蒲鱼，其鳞如粥，出郫县。
印鱼
《临海异物志》曰：印鱼，无鳞，形似昔（音错。）形，额上四方如印，有文章。诸大鱼应死者，印鱼先封之。
郭延之《述征记》曰：城阳县南量蕊，尧母庆都墓庙前一池，鱼额间有印文，名颊鱼。非告祠者，捕不可得。
左思《吴都赋》曰：印龟番（音藩。）昔。
黄鱼
《吴书》曰：薛综上疏：“交州刺史朱符多以乡人分作长史，强赋民黄鱼一枚、稻一斛。”
刘欣期《交州记》曰：武宁县秋九月，黄鱼上化作鹑鸟。
《南方草物状》曰：短细黄鱼，九月中，因秋风而变成鹑，上团，吏捕取炙食，滋味肥美。
《南中八郡志》曰：江出黄鱼，鱼形颇似，骨如葱，可食。
郭义恭《广志》曰：扌建为郡道县出骨黄鱼。
寄鱼
沉怀远《南越志》曰：寄鱼，长三寸，似白鱼，常附海舡以济洪波。一曰寄载鱼。
《临海水土记》曰：寄度鱼，长三寸，似白鱼。
君鱼
沉怀远《南越志》曰：君鱼，长三寸，背上骨如笔管，大者似矛。逢诸细鱼及鼋，腹皆断之。
琵琶鱼
《临海异物志》曰：琵琶鱼，无鳞，形如琵琶。
沉怀远《南越志》曰：琵琶鱼，无鳞，长二尺，形似琵琶，故因以为名。
任《述异记》曰：海鱼千岁为剑鱼。乐鱼，一名琵琶鱼，形似琵琶而喜鸣，因以为名。
左思《吴都赋》曰：鲛鲻琵琶。
曹毗《杨都赋》曰：鱼则琵琶、乌贼。
疏齿鱼
《魏武四时食制》曰：疏齿鱼，味如猪鱼，出东海。
潘岳《沧海赋》曰：比目、疏齿。
班鱼
《魏武四时食制》曰：班鱼，头中有石如珠，出北海。
郭义恭《广志》曰：班鱼，头中有玉石，如珠玑。
黄雀鱼
《临海异物志》曰：黄雀鱼，常以八月化为黄雀，到十月入海为鱼。
《风土记》曰：六月，东南长风，俗名黄雀风，时海鱼化为黄雀，因为名也。
燕鱼
《临海异物志》曰：燕鱼，长五寸，阴雨起飞高丈馀。
鸢鱼
《临海异物志》曰：鸢鱼，状如鸢，惟无尾足。阴雨日亦飞高数丈。
赤鱼
鱼豢《魏略》曰：文帝欲受禅，赤鱼游於露镬。
玄鱼
《王子年拾遗录》曰：夏鲧理水无功，沉於羽川，化为玄鱼，大千尺。後遂死，横於河海之间。後世圣人以玄鱼为神化之物，以“玄”种合于“鱼”种为“玄”种。
邵鱼
《临海水土记》曰：邵鱼，状如鸢鱼。
需（而朱切）胡鱼
《临海水土记》曰：需胡鱼，状如鸢鱼形。
井鱼
《临海异物志》曰：井鱼，头有两角。
镜鱼
《临海异物志》曰：镜鱼，如镜，形体薄，少肉。
含光鱼
《临海异物志》曰：含光鱼，一名蜡鱼。黄而美，故谓之蜡，有光照烛。
沉怀远《南越志》曰：含光谓蜡鱼，正黄而美，故谓为蜡鱼，夜则有光。
《岭表录异》曰：黄蜡鱼，即江湖之横鱼，头嘴长，而鳞背金色。南人脔为炙，虽美而毒，或煎爆或乾。夜即有光如烛。
辰鱼
《临海异物志》曰：辰鱼，如指，长七八寸，但有脊骨，好作羹。大者如竹竿，曝作烛，极有光明。
{宛鱼}鱼
《临海异物记》曰：{宛鱼}鱼，三月生溪中，裁长一寸。至十月中，东还死於海，香气闻於水上。到时月辄复更生。
《永嘉地记》曰：石堂水口多{宛鱼}鱼。
吹沙鱼
《临海异物志》曰：吹沙，长三寸，背上有刺，犯之螫人。
伏念鱼
《临海水土记》曰：伏念鱼，似吹沙鱼。
金石鱼
《南越记》曰：金石鱼，形圆，如七寸盘。
婢屣鱼
《临海异物志》曰：婢屣鱼，口近腹下，形似妇人屣。
奴ハ鱼
《临海水土记》曰：奴ハ鱼，长一尺，如ハ形。
{沃鱼}（音沃）鱼
《临海水土记》曰：{沃鱼}鱼，似蒲鱼，长三尺。
铜兑鱼
《临海异物志》曰：铜兑鱼，长五寸，似鱼。
陶鱼
《临海水土记》曰：陶鱼，长三尺，似黾（音绳。）鱼。
石班鱼
《临海水土记》曰：石班鱼、虫、六虫为一。
又曰：石班鱼，虫。（蝥也。{班鱼}鱼，长尺馀。其班如虎文，俗言蝥。於瞬颠呼之，因走上岸，合牝，其子不可食也。）
戴星鱼
《临海水土记》曰：戴星鱼，状如鸢鱼，背上有两白如指大，因名之云。
党鱼
沉怀远《南越南》曰：党鱼，似夫毕。（音毕。）尾氏有刺，如党树刺也。
令鱼（音零）
《临海水土记》曰：令鱼，似公鱼。
《异物志》曰：南方鱼多不肥美，惟令鱼为上。大者长二尺，作脍炙尤香而美。
《岭表录异》曰：令鱼，如白鱼，而身稍短，尾不偃。清远江多此鱼，盖不产於海也。广人得之多为脍，不腥而美，诸鱼尾过也。
织杼鱼
《临海水土记》曰：织杼鱼，状如鱼，味美於诸鱼。
沉怀远《南越志》曰：织杼鱼，如真鱼，背上正青。
隹者鱼
《临海水土志》曰：隹者，形似隹鱼，戏於重川，靡有定所。
土奴鱼
《临海水土记》曰：土奴鱼，头如虎，有刺螫人。
新妇鱼
《临海水土记》曰：新妇鱼，似隹鱼，长一丈。
海犭希鱼
《临海水土记》曰：海犭希鱼，豕头，身长九尺。
郭璞《江赋》曰：鱼则江豚海犭希。
曹毗《杨都赋》曰：海犭希鲸鲟。
鲲鲍鱼
《临海水土记》曰：鲲鲍鱼，似海印鱼。
潜远鱼
《临海水土志》曰：潜远鱼，似{沃鱼}。（潜远，鱼名，似{沃鱼}鱼。）
虾蟆鱼
《临海水土记》曰：虾蟆鱼，色如鸢鱼，头似虾蟆，尾又似鸢。
鼋鱼（音玄）
《临海水土记》曰：鼋鱼，长五寸。
鼠鱼
沉怀远《南越志》曰：鼠鱼，头如鼠。
《临海异物志》曰：鼠鱼，长七寸，头如鼠。
弓鱼
《临海水土记》曰：弓鱼，长三寸，似鲵鱼。
婴壹鱼
《临海水土记》曰：婴壹鱼，长一尺。
黍鱼
《临海水土记》曰：黍鱼，长三尺，似资{如鱼}。
仓（音仓）鱼
《临海水土记》曰：仓鱼，两肋下有大肉，如炙脔大。
《岭表录异》曰：仓鱼，形似鳊鱼，而脑上突起，连背而圆薯。肉甚厚，鱼白如凝脂，只有一脊骨。治之以姜葱，炮之粳米，其骨亦软，餐者无所弃。鄙俚谓之狗磕睡鱼。（以其犬在盘下难伺其骨，故云狗磕睡鱼也。）
馈尾鱼
《南越记》曰：馈尾鱼，有毒，一名鳖鱼。
土拌鱼
《临海水土记》曰：土拌鱼，长七寸，白黑班文。
高鱼
《异物志》曰：高鱼，与鳟相似。与蜥于水上相合，常以三二月中，有雌而无雄，食其胎杀人。
芦孚（音孚）鱼
《异物志》曰：芦孚，似鳅蝥而有细文，多膏，肥美，如大芦管。本出地中，随泉浮出，俗名芦孚。
沉怀远《南越志》曰：芦孚鱼生山曲水间，穴地为窟，泉源踊，则此鱼出。今庐陵以南至于南州有焉。俗以为酱。
鼍风鱼
《异物志》曰：冬天，此鱼数千万头共处大窟中藏，上有白气。或在鼍穴中，皮黑如漆，能潜知数里中空木所在，因风而入空木，化为蝙蝠。其肉甚美。
鲲鱼
《毛诗□鸡鸣》曰：弊笱在梁，其鱼鲂、鲲。
《尔雅》曰：鲲，鱼子。（凡鱼之子，总名鲲。）
又曰：黾，小鱼。（音绳。又音孕。匠箔东呼鱼子未成者为绳也。）
海鲲鱼
《王子年拾遗录》曰：黑河，北极也。其水浓黑不流，上有黑□生焉。有黑鲲千尺，状如鲸，常飞游往于南海。
《庄子》曰：北冥有鱼，其名为鲲，其大不知几千里。
江诗曰：巨鳌戴蓬莱，大鲲运天地。倏忽□雨兴，俯仰三植。
孙放《咏庄子诗》曰：巨细同一马，物化无常归。修鲲解长鳞，鹏起片□飞。抚翼抟积风，仰凌垂天。
袁弘《北征赋》曰：鱼托水而成鲲，木在山而有松。
鲕（音而）鱼
《吕氏春秋》曰：鱼之美者，东海之鲕。
张衡《西京赋》曰：巢鲲鲕。（鲲，鱼子也。鲕，细鱼类也。）
细赤鱼
刘义庆《幽明录》曰：始兴□水源有汤泉。每至霜雪，其上蒸气高数十丈。泉中常有细赤鱼出游，莫有获者。
鳏鱼
《毛诗》曰：弊笱在梁，其鱼鲂、鳏。（鳏夫鱼也。）
《孔丛子》曰：卫人钓于河，得鳏，其大盈车。曰：“吾下一鲂之饵，鳏过而不视。又以豚之半，则吞矣。”钟思曰：“鳏贪以饵死，士贪以禄世。”
真鱼
沉怀远《南越志》曰：真鱼，如织杼鱼。
《临海水土记》曰：真鱼，俗谓之犹鱼。
鸡子鱼
《岭表录异》曰：鸡子鱼，口有嘴，如鸡，肉，无鳞，尾尖而长。有风涛即乘风飞於海上船，类鲐易鱼。
竹鱼
《岭表录异》曰：竹鱼，产江溪间，形如鳢鱼，大而少骨，青黑色，鳞下间以朱点鬣，可玩。或烹以为羹霍，肥而美。
乳穴鱼
《岭表录异》曰：全义岭之西南有盘龙山，山有乳洞，斜贯一溪，号为灵水溪。（今桂州灵川县也。）溪内有鱼，皆修尾，四足，丹其腹，游泳自若。渔人不敢捕之。（《尔雅》云：鲵似召，四足，声如小儿啼。今商州山溪内亦有此鱼，谓之内鱼。）
{胜鱼}鱼
《临海水土记》曰：{胜鱼}鱼，似黾鱼，长二尺。
卷九百四十一　鳞介部十三
贝
《尚书□禹贡》曰：淮海惟杨州，岛夷卉服，厥篚织贝。
又《顾命》曰：大贝{卉鼓}鼓在西房。（大贝，如车渠，商周传宝之。）
《毛诗□节□巷伯》曰：苈兮菲兮，成是贝锦。（贝如锦也。）
又《义疏》曰：有紫贝，质白如玉，紫点，为文皆行列相当。大者径一尺七寸。今九真交以为杯盘实物也。
《孝经援神契》曰：德至渊泉，则江生大贝。
《尔雅》曰：贝，陆居，（方遥切。）在水者函；（水陆异名也。贝中肉如科斗，但有头尾。音含。）大者亢，（《书大传》曰：大贝如车渠。谓车冈，即亢属。亢，户郎切。）小者鲭。（今细贝，亦有紫色者，出日南。责音青。）玄贝，贻贝；（黑色贝也。）馀，（音池。）黄白文。（以黄为质，白为文点。）馀泉，白黄文。（以白为质，黄为文点。今之紫贝，以紫为质，黑为文点。）巴，（音巴。）博而[A139]（[A139]者，中夹广两头锐。[A139]，逵、轨二音。），（音。）大而险，（险者，污薄。）责，小而椭。（即上小贝。椭，谓狭而长。此皆说贝之形容。椭，索妍切。）
《说文》曰：贝，海介虫也。古者货贝而宝龟也。
《汲冢周书□王会》曰：共人玄贝。（共人，吴越之蛮。玄贝，昭贝也。）
《汉书》曰：文帝赐尉佗书，佗因使者献紫贝五百。
《後周书》曰：步落稽，妇人多贯蜃贝以为饰。
《隋书》曰：流求国人用鸟羽为冠，饰以珠贝。
《唐书》曰：吐浑国，妇人辫发萦後，缀以珠贝。
