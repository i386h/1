<!-- { "loadSidebar": true } -->
《本草经》曰：荛实，味苦酸，平，无毒。主益气，充肌肤，明目聪惠，先知。久服，不饥不老，轻身。生少室山谷。八月、九月彩实，日乾。
地椹
《本草经》曰：地椹，一名石龙芮，一名食果能。味苦，平。生川泽。治风寒。久服，轻身明目，不老。生太山。
《范子计然》曰：石龙芮，出三辅，色黄者善。
《吴氏本草经》曰：石龙芮，一名姜苔，一名天豆。神农苦，平；歧伯酸；扁鹊、李氏大寒；雷公咸，无毒。五月五日彩。
黄环
《本草经》曰：黄环，一名陵泉，一名大就。味苦。生山谷。主治虫毒、鬼魅、邪气、咳逆、寒热。生蜀郡。
《范子计然》曰：黄环，出魏郡，黄色者善。
《吴氏本草经》曰：蜀黄环，一名生{艹刍}，一名根韭。神农、黄帝、歧伯、桐君、扁鹊辛，一经味苦，有毒。二月生，初出正赤，高二尺，叶黄员端，大茎，叶有汁，黄白。五月实员。三月彩根，根黄，从理如车辐，解治蛊毒。
菟丝
《尔雅》曰：唐蒙、女萝，菟丝也。
《广雅》曰：女萝，松萝也。菟丘，菟丝也。
《史记□龟策传》曰：下有伏苓，上有菟丝。
《博物志》曰：女萝，菟丝。寄草上，根不着地。
《吕氏春秋》曰：或谓菟丝无根。非无根也，其不属也，伏苓是也。
《淮南子》曰：芩丝无根而生。伏苓抽，菟丝死。
《抱朴子》曰：案，仙方中自有合离草，一名独摇，一名离母。所以谓之合离，下根如芋魁，有游子十二枚，周环之，大魁数尺。虽相须生，而实不连，以气相属耳。如菟丝之草，下有伏苓之根，无此菟在下，则丝不得生於上。
又曰：初生之根，其形似兔。掘取，刻其血，以和丹服之，立变化，在意所作。
《吴氏本草经》曰：兔丝实，一名玉女，一名松萝，一名鸟萝，一名萝，一名复实，一名赤网。生山谷。
刘桢诗曰：青青女萝草，上依高松枝。幸蒙庇眷恩，为惠不可訾。
石芸
《尔雅》曰：，勃也。（郭璞症曰：一名石共，音列。）
《范子计然》曰：石芸出三辅。
甘遂
《广雅》曰：陵旱，甘遂也。
《建康记》曰：建康出甘遂。
《本草经》曰：甘遂，味苦寒。生川谷。治大腹、疝瘕、胀满、面目浮肿，除留饮宿食。出中山。
《范子计然》曰：甘遂出三辅。
《吴氏本草经》曰：甘遂，一名主田，一名日泽，一名重泽，一明屙鬼，一名陵藁，一名甘藁，一名苦泽。神农、桐君苦，有毒；歧伯、雷公有毒。须二月、八月彩。
马刀
《本草经》曰：马刀，味辛微寒。生池泽。治补中，漏下、赤白、留寒热，破石淋，杀禽兽贼鼠。生江海。
《范子计然》曰：马刀出河东。
《吴氏本草经》曰：马刀，一名齐蛤。（古纳切。）神农、歧伯、桐君咸，有毒；扁鹊小寒，大毒。生池泽江海。彩无时也。
女青
《本草经》曰：女青，一名雀。味辛平。生山谷。治蛊毒，逐邪杀鬼。生朱崖。
《罗浮山记》曰：又有男青，似女青。
《吴氏本草经》曰：女青，一名霍由祗。神农、黄帝辛。
王孙
《本草经》曰：王孙，味苦平。治五藏邪气、湿痹、四肢疼酸。生海西。
《吴氏本草经》曰：黄孙，一名王孙，一名蔓延，一明瀚草，一名海孙。神农、雷公苦，无毒；黄帝甘，无毒。生西海山谷，及汝南城郭垣下。蔓延，赤文，茎叶相当。
因尘
《尔雅》曰：因尘，马生也。
《本草经》曰：因尘蒿，味苦。治风湿、寒热、邪气结、黄疽。久服，轻身益气，能老。生太山。
《吴氏本草》曰：因尘，神农、歧伯、雷公苦，无毒；黄帝辛，无毒。生田中，叶如蓝。十一月彩。
淮术
《吴氏本草》曰：淮术，神农、雷公无毒。生晋平阳、河东平泽。治久咳上气、伤中羸虚，补中益气。
百部
《抱朴子□内篇》曰：百部苗似拔葜，治咳，杀虱。
《博物志》曰：百部与门冬相似。
千岁垣中肤皮
《吴氏本草》曰：千岁垣中肤皮，得姜、赤石脂共治。
{艹缺}
《尔雅》曰：{艹圭}，（音奎。）{艹缺}。（复盆也，实似莓而小，可食。）
《吴氏本草》曰：缺盆，一名复盆。
υ阴实
《吴氏本草》曰：υ阴实，生平谷，或圃中。延蔓如瓜，叶实如桃。七月彩。止温延年。
卷九百九十四　百卉部一
草
《尔雅》曰：卉，草也。草谓之华，木谓之荣，不荣而实者谓之秀，荣而不实者谓之英。
《尚书□禹贡》曰：兖州，厥草惟繇。（繇，茂也。）徐州，草木渐包。（渐，进也。包，丛生也。）扬州，厥草惟夭。（少长曰夭。并出《书注》。）
《毛诗□缁衣□野有蔓草》曰：野有蔓草，零露Ж兮。（蔓，延也。ЖЖ然盛多也。）
《毛诗问答》曰：国多兵役，男女怨旷，於是女感伤而思男，故出游於洧之外，托彩芬香之草，而为淫佚之行。时草始生，而云蔓者，女情急，欲以促时也。
《周礼□秋官下□氏》曰：氏，掌杀草。春始生而萌之，夏日至而夷之，秋绳而芟之，冬日至而耜之。（郑玄曰：含实曰绳也。）
《大戴礼》曰：孟春冰泮，百草权舆。
《礼记□月令》曰：孟夏之月，靡草死。（郑玄注曰：旧说靡草。荠葶历之属。）季夏之月，大雨时行，烧行水，利以杀草。（，迫地芟草也。草乾烧之，至此雨水，畜水其中，则草死不生也。）
又曰：霜降之日，草木黄落。
又《檀弓上》曰：曾子曰：“朋友之墓，有宿草而不哭焉。”
《左传□襄公》曰：松柏之下，其草不殖。
又《僖公》曰：一薰一莸，十年尚犹有臭。（莸，臭草；薰，香草也。）
《春秋潭潜巴》曰：下不兼，蜚晾戤草为不生。（言瑞应之物应行上。）
《论语》曰：君子之德风，小人之德草。草上之风必偃。
《汉书□五行志》曰：玄帝永光二年，天雨草叶，相纠结，如弹丸。
《续汉书□五行志》曰：灵帝中平玄年夏，东郡陈留、济阳、长垣、济阴诸县界，有草生，茎大如手指，状似鸠、爵、龙、蛇、鸟兽之形，五苫憎如其物，毛羽头目足翅皆具。
又曰：西夜国生独白草，煎以为药，傅箭，所哨死。
崔鸿《十六国春秋□西秦录》曰：永和二年，国中地震，百草皆自及。
《晋书□载记》曰：符坚至寿春，与符融登城而望王师。见部阵齐整，将士精锐，又北望八公山上，草木皆类人形，顾谓融曰：“此亦敌也，何谓少乎？”怃然有惧色。
《後周书》曰：宇文深，字呕陨，性鲠正，有器局。年数岁，便累石为营伍，并折草作旌旗，布置行列，皆有军阵之势。父永遇见之，乃大喜，曰：“汝自然知此，於後必为名将！”
又曰：宕昌羌俗无文字，但候草荣落，以记岁时。
《吕氏春秋》曰：草有华有ぱ，独食之则杀人，合而食之则益寿。
《淮南子》曰：神农始常百草，一日七十毒。
又曰：逮至衰世，草木之勾萌，衔华佩实而死者，不可胜数。
《符子》曰：邻人谓展禽曰：“鲁聘夫子，夫子三黜无忧色，何？”禽曰：“负风鼓，百草敷蔚，吾不知其茂；秋霜降，百草零落，吾不知其枯。”
《人物志》曰：草之将精者为英，兽之将群者为雄。张良是英，韩信是雄也。
《水经》曰：魏兴锡义山，山高谷深，多生薇蘅草。其草有风不偃，无风独摇。
又曰：建宁郡，山生牧靡，可以解毒。百卉方盛，鸟多误食乌啄，口中毒，必急飞往牧靡山，啄牧靡以解毒也。
《金楼子》曰：鲁城北孔子茔中，不生刺人草木。
崔豹《古今注》曰：牛亨问曰：“草木生类也，有识乎？”答曰：“物有生而有识者，有生而无识者，有不生而有识者，有不生而无识者。夫生而有识者，虫类是也；生而无识者，草木是也；不生而有识者，鬼神是也；不生而无识者，水土是也。”
又曰：天雨草，状如莎，绞如丸，无数，皆名曰莲蒌草。
郭子横《洞冥记》曰：东方朔曰：“臣有吉□草十顷，种於九景山东，二千岁一花。此草难种，东取璋琅山表之涧以洒之。臣种来一千九百九十九年矣，明年应生。臣走往刈收之，以秣马，马食不觉饥。”帝许之。朔平旦去，至暮而返，背负数束，其形叶似麦而金色，裁长二尺。锉以饲揄，即不觉饥。武帝曰：“种之生否？”朔曰：“臣东游，过吉云之泽，多生此草。移於九景之山，大不如吉□之地。”
又曰：甜溪，水如蜜。东方朔游此水，还，将数斛以献帝。帝投阴井，井里遂恒迢狞寒。洗肉，肌理柔滑。瑶琨，去玉门九万里，有碧草如麦，锉之以酿，则味如酒而酽烈。看之，则颜色如醉；饮一合，则三旬不醒。饮甜水，则随饮随醒也。
《异苑》曰：青州刘忄画，（音获。）玄嘉初，射得一獐，割五藏，以草塞之，蹙然起走。忄画怪而拔塞，便复还倒。如此三焉。忄画密录此种以来，其治伤痍多愈。
《三齐略记》曰：不其城东有郑玄教授山，山下生草如薤叶，长尺馀，坚纫异常。士人名作康成书带。
《括地图》曰：君子民带剑，使两文虎，衣野丝，土方千里，多薰华之草，好让，故为君子国。薰华草，朝生夕死，大极山西有。彩华之草服之，乃通万里之言。
服虔《通俗文》曰：草盛曰{艹奉}，（脯朦切。）生茂曰葆。（音保。）
《方言》曰：凡草生而初达谓之{艹兑}。（音悦）{艹兑}小也。ぼ，杜根也。东齐曰杜，或曰茇。
《博物志》曰：太原晋阳已北，生屏风草。
又曰：黄帝问天老曰：“天地所生，岂有食之令人不世者乎？”天老曰：“太阳之草，名曰黄精，饵而食之，可以长生。太阴之草，名曰钩吻，入口立死。人信钩吻之杀人，不信黄精之益寿，不亦惑乎！”
又曰：海上有草焉，名曰{艹师}（音师。）草。其实，食之如大麦。从七月稔熟，民敛获，名曰自然谷，或曰禹馀粮。
又曰：类，草也，其根名为弱头，大者大如升，其外理白，可以灰汁煮，则凝成熟，可以苦酒淹食之；不以灰煮，则不成熟。蜀人珍贵之。
《异物志》曰：文草作酒，能成其味。以金买草，不言其贵。以美用之故也。
《王逸子》曰：草有玄巨畅威，木有扶桑梧桐松柏，皆受气淳美，异於群类者也。
《风俗通》曰：灵帝光和七年，陈留济阴诸郡，路边草生，作人状，操持矛弩牛马，万状备具。後关东诛董卓，陈留济阴弃好即戎，吏民歼残。草妖之兴，岂不或信？
《抱朴子》曰：草有黄精，一名白及。有鸱头、鸢尾、鸡肠、乌喙，而非有翼之鸟也。
《灵书记》曰：霍山上有神草三十四种。
《典术》曰：寿荣草，出少室金山丘下，服之令人不老。取叶服之，可通百神。
又曰：饵玉长生草，一名通天，价值千万。阴乾方寸，七日再服之，令人得仙。
