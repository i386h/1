<!-- { "loadSidebar": true } -->
《外国图》曰：圆丘有不世树，食之乃寿；有赤泉，饮之不老。有大蛇，多为人害，不可得居。帝游圆丘，以雄黄精厌大蛇。
郭子横《洞冥记》曰：蛇玑出途云国。有青灵蛇产珠，色光白，如琼琰之类。
《博物志》曰：蝮蛇秋月毒盛，无所螫，啮草木以泄其气，草木即死。樵彩，设为此草木所伤刺者，亦杀人。
又曰：地三年种蜀黍，其後七年有蛇。
《广志》曰：永昌郡有歧尾蔬。
又曰：蝮蛇与土色相乱，长三四尺，其中人以牙历之，裁断皮出血，则身尽痛，九窍血出而死。
《列异传》曰：寿光侯者，汉章帝时人，劾百鬼众魅。有妇为魅所病，侯劾得大蛇。又有大树，人止之者死，鸟过亦死。侯劾树，树夏枯，有蛇长七八丈，悬而死。
《搜神记》曰：鲁定公玄年，有九蛇绕柱。占，以为九世庙不祠，乃立易宫。
又曰：隋侯行，见大蛇伤，救而治之。其後蛇衔珠以报之。
又曰：窦武母代武而并蛇，蛇送之林中。後母卒，及葬未定，有大蛇自榛草而出，赴丧所，以头击柩，涕血，顷而去。时人知为窦氏之祥。
又曰：宋玄嘉中，广州有三人共入山中伐木，忽见石巢中有三卵，大如升，便取煮之。汤始热，便闻林中如风雨声。须臾，有一蛇大十围，长四五丈，径来，於汤中衔卵而去。三人无几皆死。
又曰：秦瞻居曲阿彭皇野，忽有物如蛇，突入其脑中。蛇来，先闻臭死气，便於鼻中入，盘其头中，觉泓泓冷，闻其脑间食声咂咂，数日而出。去寻复来，取手巾急缚口鼻，亦被入。积年无他病，惟患头重。
《异苑》曰：太玄中，汝南人伐竹，见一竹中央蛇形已成，上枝叶如故。吴郡桐庐民尝伐馀遗竹，见一宿竿成雉，头颈尽就，身犹未成。此亦竹为蛇，蛇为雉也。
又曰：薪野苏卷，常与奴婢居野舍。每至饭时，辄有一物来，其状似蛇，长七八尺，五色光鲜，卷异而饴之。遂经数载，产业加焉。奴後密打杀，即得能食病，日进三斛饭，犹不为饱，少时而死。
又曰：丹阳锺忠，以玄嘉冬月晨行。见有一蛇，长二尺许，文色似青琉璃，头有双角，白如玉。忠感而畜之，於是资业日登。经年，蛇自亡去，忠及二子相继殒毙。此蛇来吉去凶，其惟龙乎？
又曰：鲁国中牟县像山上有寺庙，今民欲架室者，辄见大蛇数十丈，出来惊人，故莫得安焉。
周景式《庐山记》曰：安侯世高者，安息国太子，与友人共出家学道。友人好恚怒，死史报，为此宫亭庙神。世高于广州为人所杀，还生安息国，复为王子。年二十，又弃国入吴之宫亭，泊舡过呼友人，与语。友人身长数十丈，见世高，向之胡语，竟各分去。暮有一少年上世高舡，跪受咒愿，因忽不见。世高语同舡人曰：“向少年即此庙神也，得离恶形矣。”蟒既见世高，从山南过，死山北，今柴桑民所居蛇里是也。
《幽冥录》曰：会稽谢祖之妇初育一男，又生一蛇，长二尺许，便径出门去。後数十年，妇以老终，祖忽闻西北有风雨之声。顷之，见一蛇长十数丈，腹可十馀围，入户，绕灵坐，因至暄所。绕数匝，以头打柩，目血泪俱出，良久而去。
又曰：会稽郡吏贸阝（音懋。）县薛重得假还家，夜户闭，闻妻床氏有丈夫眠声。唤妻久，妻从床氏出，未及开户，重持刀便逆问妻曰：“醉人是谁？”妻大惊愕，因苦自申明实无人意。重家惟有一户，搜索了无所见，见一大蛇，隐在床脚，酒臭。重便斩蛇寸断，掷於後沟。经数日而妇死；又数日而重卒死，经三日复生。说始死，有人梏将重到一官府，槛遒寮，问：“何以杀人？”重曰：“实不曾行凶。”曰：“哥断掷在後沟，此是何物？”重曰：“杆是蛇，非人。”府君愕然而悟曰：“我当用为神，而敢淫人妇，又妄讼人！”敕左右召来，吏卒乃领一人来，著平巾帻，具诘其淫妻之过，交远狱。重乃令人送还。
《广五行记》曰：晋吴兴太守袁玄瑛常之官，请郭璞筮吉凶，璞曰：“至官当有赤蛇为妖，不可杀之。”後到府，果有赤蛇在铜虎符函上翊，玄瑛家人挝杀之。其後玄瑛为徐馥所害。
又曰：晋安帝义熙末年，殷仲文年十三，父亡。家有大怪，有大蛇长丈，或戴其堂屋，或拔其炊釜置地，家人弃舍奔散，惟仲文居丧如故。然仲文後竟为宋高祖所戮。
又曰：陈时，吴兴顾楷在田，上树取桑叶，见五尺大蛇入一小穴，其从蛇相次，或三尺、或五尺，次第相随，略有数百。楷急下树，看所入之处，了不见有一孔。日暮还家，楷病，口哑不复得语。
又曰：东光人东方飞龙病甚，梦化为大黑蛇，以告其妻。既死，有大黑蛇入室上栋间，飞龙诸子将杀之，其母曰：“杆是尔父。”诸子不用母言，遂杀之。既日暴雨，诸子皆震而死柩前。
唐景龙《文馆记》曰：兴庆池者，长安城东隅形势之地也，中多王侯第宅。天后初，有居人王纯掘地，获黄金百斤，致富。官司闻之，密加搜获。纯惧，投於纠晷。县官窥之，见双赤蛇仰首张吻，遂不敢入。纯以此金当为已，复入井取之，还见赤蛇赫然蟠屈，纯惧而出。其夜井水涌溢，渐成此池，可广百馀顷。
《岭表录异》曰：南土有金蛇，亦名锡蛇，又名地鳝，州土出，黔中桂州亦有，即不及黔南者。其蛇粗如大指，长一尺许，鳞甲上有金银，解毒之功不下吉利也。
又曰：蚺蛇，大者五六丈，围四五尺；以次者亦不下三四丈，围亦称是。身有班文，如故锦缬。俚人云：“负夏多於山林中，等鹿过则衔之，自尾而吞，惟头角碍于口。即深入林树间阁其首，伺鹿坏头角坠地，鹿身方咽入腹。如此後，蛇极羸弱，及其鹿消，壮隽悦怿，勇健於未食鹿者。”或云：“一年则食一鹿。”
又曰：两头蛇，岭外多此类。时有如小指大者，长尺馀，腹下鳞红，背锦文，一头有口、眼，一头似头而无口、眼。云两头俱能进退，亦缪也。昔孙叔敖见之不祥，乃杀而瘗之，恐他人见复受其祸。南人见之为常，其祸安在？
《吴氏本草经》曰：蛇脱，一名龙子单衣，一明瀛皮，一名蛇附，一名蛇筋，一名龙皮，一名龙单衣。
《楚辞》曰：蝮蛇蓁蓁，封孤千里。
傅玄《神蛇铭》曰：嘉兹蛇灵，断而能续。飞不须翼，行不假足。
杨雄《客难》曰：独不见翠蛇绛缡之揭天乎？必耸身於苍梧之渊，阶浮□翼疾风而上。
虺
《毛诗□鸿雁□斯干》曰：惟虺惟蛇，女子之祥。
《国语》曰：吴伐越，越王请盟，吴王将许之。申胥曰：“不可许。大夫种勇以善谋，将还玩吴国於股掌之上；以婉辞顺志，虺而弗锉为蛇，将若之何？”吴王不听，乃许盟。
《搜神记》曰：陈留阮士禹伤於虺，不忍其痛，数嗅其疮，已而虺藏於鼻中。
任《述异记》曰：虺五百年化为蛟，蛟千年化为龙，龙五百年而为角龙，又千年为应龙。
《楚辞》曰：雄虺九首，倏忽焉在？
孔融《答路粹书》曰：朱彭寇贾之徒，当世壮士，恶相攻，能为国患，轻薄劣弱者如两虺相啮，足还灾其身，诚无所至。
卷九百三十五　鳞介部七
鱼上
《星经》曰：天鱼一星在尾後河中，星明，则河海出大鱼。
《周易□后卦》曰：包有鱼，义不及宾也。
又《中橼》曰：豚鱼吉，信及豚鱼也。
又《明像》曰：筌者，所以在鱼，得鱼而忘筌也。
《毛诗》曰：《潜》，季冬荐鱼，春献鲔也。（冬，鱼之性定。春，鲔新来，宜荐。）
又《鱼藻》曰：鱼在在藻，有颁其首。（毛云：颁，大首貌也。）
《礼记□曲礼》曰：凡登宗庙，槁鱼曰商祭，鲜鱼曰廷祭。
《尚书□益稷》曰：暨鸟兽鱼鳖咸若。（注：微物咸顺之。）
《左传□昭玄》曰：刘子曰：“善哉禹功，明德远矣！微禹，吾其鱼乎？”
又《昭玄》曰：鱼盐蜃蛤，弗加於海。
《春秋运斗枢》曰：四方烦扰，小民失恩，虎衔鱼。
《尔雅》曰：鱼有力者{徽鱼}。（强大多力者。音晖。）鱼枕谓之丁，（枕在鱼头骨中，形似篆书丁字，可作印。）鱼肠谓之乙，鱼尾谓植蝶。（此皆似篆书字，因以名焉。《礼记》曰：鱼去乙。然则鱼之骨体，尽似丙丁之属，因形名之。）
《史记□周本纪》曰：武王渡河，中流，白鱼跃入舡中，武王俯取以燎之。
《汉书》曰：陈胜、吴广为屯长，领兵戍渔阳，举大计，威兵士。以丹书帛曰：“陈胜王”，置所罾入鱼腹中，兵买鱼见书。
《东观汉记》曰：世祖率邓禹等击王郎横野将军刘奉，大破之。上过禹营，禹进炙鱼，上餐啖，劳勉士吏，威严甚厉。众皆窃言：“刘公真天人也！”
谢承《后汉书》曰：会稽陈嚣，少时於郭外瞬颠捕鱼，人有盗取之者，嚣见，避之草中，追以鱼遗之，盗惭不受。自是无复盗其鱼。
《後汉书》曰：羊续为南阳太守，府丞常献其生鱼，续受而悬於庭。丞後又进之，续乃出所悬者，以杜其意。
《魏志》曰：黄初六年，帝东征吴，文德郭后留谯。时后从兄弟欲遏水取鱼，后曰：“今奉车所不足，岂此鱼乎？”
《吴志》曰：孙权时，谣云：“宁饮建邺水，不食武昌鱼。宁还建邺死，不止武昌居。”
《晋书》曰：王延性仁孝。继母捶氏常盛冬思生鱼，敕延求而不获，杖之流血。延寻汾叩陵而哭，忽有一鱼长五尺跃出水上，延取之以进母。卜氏食之，积日不尽，於是心悟，抚延如己生。
又曰：五部单于左贤王刘豹妻呼延氏，魏嘉平祈子於龙门。俄而有一大鱼，顶有二角，轩鳍跃鳞，而至祭所，久之而去。巫觋皆异之，曰：“杆嘉祥也。”其夜，梦旦所见鱼变为人，左手把一物，大如半鸡子，光景非常，授呼延曰：“杆是日精，服之生贵子。”寤而告豹，豹曰：“吉徵也。”衷是十三月而生玄海。
又曰：钱塘杜子恭有秘术。常就人借瓜刀，其主求之，拐椿：“当即相还耳。”既而刀主至嘉兴，有鱼跃入舡中，破鱼得瓜刀。
又曰：吴隐之为广州刺史。帐下人进鱼，每剔去骨存肉。隐之觉其用意，罚而黜焉。
《宋书》曰：王弘之性好钓。上虞江有一处名三石头，弘之常垂纶於此。经过者不识之，或问：“鱼时悦鱼，卖不？”弘之曰：“亦不得，得亦不卖。”日夕载鱼入上虞郭，经亲故，各以一两头置门而去。
沉约《宋书》曰：明帝太始二年，幸华林园天渊池，白鱼跃入御舟。
《齐书》曰：中兴玄年，义师下。未至竟陵三十里，鱼长三尺跃入御舡中。
《梁书》曰：张昭，字德明，幼有孝性。父漠常患消渴，嗜鲜鱼。昭乃身自结网捕鱼，以供朝夕。
又曰：王固常聘魏，因晏飨昆明池。魏人以南人嗜鱼，大设罟网。固以佛法咒之，遂一鳞不获。
