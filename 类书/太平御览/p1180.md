<!-- { "loadSidebar": true } -->
又曰：幼，头。（孙炎曰：鱼也。）
又曰：突，鹕鸟。（孙炎曰：谷鹕，水鸟。）
又曰：真，{民虫}母也。
《广志》曰：蚊母吐蚊，大如鸠。
《岭南异物志》曰：五岭溪山深处有大鸟，如，常吐蚊子，辄从口中飞去，谓之吐蚊鸟。
《说文》曰：蒙，水鸟也。
《南方草物状》曰：孔贵如小母鸡。
《临海异物志》曰：独舂鸟，声似舂声。声多者，五伤；声少者，五熟。
又曰：契鸟、兰草，占米之贵贱。背回，契其茎。契一度，即斛米百钱；再度二百；未契仍五十。随契多少，以占知之。
《尔雅》曰：{敫鸟}，唐屠。（郭璞症曰：似乌，苍白色。）
《临海异物志》曰：鹿隹鸣声哀。俗云：继母欲嫁，因爨，使人守之，母遂不还，儿因呼母，言鹿隹也。
又曰：游鸟，如鹅大，其色黑，以青丝头系竹竿呼之，即来入手。俗言是东海神所养，不可食也。
《临海异物志》曰：独左鸟，如隼，其色黑，其鸣如人呼鸡声。
《尔雅》曰：鹨，天也。
《南方草物状》曰：金吉鸟，其大如小母鸡。
《临海异物志》曰：有鸟耀仪，名曰苦姑。
又曰：除溪鸟，小如鸲鹆，甚黑。天欲阴雨即鸣，音言“溪渎”。
又曰：祖端端，小鸟。天欲雨即鸣。
《抱朴子》曰：千秋鸟，人面，寿如其名。
《鲁猎萦》曰：南方鸟名曰□，生而食其翼。
《南方草物状》曰：羽鸟，毛羽青黑色，小于鸠。
俞益期《与韩豫章笺》曰：林邑有鸟，明彘飞。
《临海异物志》曰：宾师，形大如鸲鹆，毛正黑色。
《广雅》曰：车摄，鹪礼也。
《山海经》曰：基山有鸟焉，名尚舟，食之无卧。
又曰：北海蛇山有五彩鸟，飞蔽一乡，名曰翳鸟。
又曰：青丘有鸟，其状如鸠，名曰灌灌。
又曰：祷过之山有鸟，二足三面，名瞿如。
又曰：松果山有鸟，名鸟渠。
又曰：上申山，鸟名当扈，状如雉，食之不旬目。
又曰：符遇之山，其鸟名民，可以卫火。
又曰：英山有鸟，状如鹑，食之巳疠，名曰肥遗。
又曰：宰途山有鸟，名曰数斯，食之巳瘿。
又曰：昆仑山有鸟，名曰钦原，ン兽则死，ン木则枯。
又曰：灌题山有鸟，见人则跃，名曰竦斯。
又曰：梁渠之山有鸟，名曰嚣，食之巳腹痛，可以止。（治下也。）
又曰：阳山有鸟，自为牝牡，名曰像蛇。
又曰：山有鸟，名曰要，（铃要两音。）其鸣自呼，服之不眯。
又曰：丑阳山有鸟，名曰只余，可以卫火。
又曰：翼望山有鸟，状如乌，三首六尾，其名曰奇余。（倚余两音。）服之使人不眯，又以御凶。
又曰：青要山有鸟，名曰幼。（音窈窕挚也。）状如乌，青身而朱目，赤尾。食之宜子。
又曰：攻离山有鸟，名曰婴勺。其状如鹊，赤喙白身，其尾若勺，（似勺形。）其鸣自呼。
又曰：鸟名青耕，可以御疫。
又曰：天帝山有鸟，其状如鹑，黑文而赤翁，（翁，领下毛。）名曰栎，食之巳痔。
又曰：山有鸟，名︽，（音垒）其状如鹄，而两首四足。
又曰：北嚣山有鸟，状如人面，名曰{般鸟}昌，夜飞而昼伏。
又曰：太行山有鸟焉，其状如鹊，白身赤尾，六足，其名贲贲。（音奔）
又曰：马成山有鸟，状如乌，白首而身青，黄足，其名曰屈，食之不饥。
又曰：号山有鸟，名寓，状如鼠。
又曰：梦联掷晷有鸟，群居而朋飞，其毛如雌雉，名曰鸟。（音交。或作渴。）
又曰：毕张山有鸟，状如雉，而文首、白翼、黄足，名曰白石。食之巳嗌。
又曰：小侯山有鸟，其状如乌而白文，名曰鸪。（姑习两音。）
又曰：北号山有鸟，其状如鸡，而白首、鼠足、虎爪，名曰魁雀，食人。
又曰：俞次山有鸟，状如枭，人面而一足，名曰橐{非巴}（音肥。）冬夏蛰，服之不畏雷。
鸟卵
《左传□哀公下》曰：子西曰：“胜如卵，余翼而张之。”
《汉书》曰：武帝时，大宛诸国献大鸟卵。（应邵曰：如二石瓮。）条支国大鸟，卵如瓮。
《魏志》曰：清河令徐孝龙取十三种物着箧中，使管辂射之。先说鸡子，後谓蚕蛹，遂一一名之。
《吴志》曰：孙权太子常嘲诸葛恪曰：“匈糠何不食马矢？”恪曰：“愿太子食鸡卵。”权曰：“人令卿食马矢，卿使人食鸡卵，何也？”恪曰：“所出同耳。”权大笑。
《晋书》曰：戴安道少时，取鸡卵汁溲白瓦屑，作郑玄碑文，手刻字，文既绮藻，器亦妙绝。
《唐书》曰：武德中，西蕃突厥叶护可汗遣使贡条支巨卵二。
又曰：贞观二十一年，西蕃吐陆可汗献金卵瓶，鸟壳也。雕刻作禽兽，而途以黄金。
《山海经》曰：西王母山有氵民国，凤卵是食，甘露是饮。
《韩诗外传》曰：卵之性为雏，不得良鸡大育，积日累久，则不成为雏。
《管子》曰：子夏云：“雕卵，然後謇戤，所谓发积藏，散万物。”
《墨子》曰：以他言非吾者，犹以卵投石也。尽天下之卵，石犹不毁也。
《孙卿子》曰：以桀诈桀，则幸；诈尧，譬若以卵投石。
又曰：卵有毛，是说之难持者也，而惠施、邓析能精之。然而长者不贵，非礼义掷晷也。
《淮南子》曰：越鸡不能伏鹤卵。
又曰：雁北向，鹊始加巢，雉鸲呼卵。
《淮南万毕术》曰：艾火令鸡子飞，（取鸡子，去其汁，燃艾火，内空卵中，疾风因举之，飞。）盐之累卵。（取盐途卵，取他卵置上，即累矣。）
《抱朴子》曰：夏后始衰，食凤卵而凤去。如此，则凤有种矣。
《扬子法言》曰：雌之不才，其卵段；（段，败也。）君乏才，其民野。不屈其意，不累其身。不夷不惠，可否之间。
《神仙传》曰：有人病，就茅君请福。煮鸡子十枚，以内帐中。须臾，茅君悉掷出。其中伍缕者，并差；有黄者，不愈。常以此为候。
阮籍《大人先生传》曰：若先生者，以天地如卵耶？小物细人，欲论其长短，议其是非，岂不罢凑！
《博物志》曰：九窍者胎生，八窍者卵生。龟、鳖、鼋、此诸类皆卵生而影伏。
《幽明录》曰：桂阳罗君章，二十许，都未有志，不属意学问。常昼寝，梦得一鸟卵，五色杂耀，不势人间物，梦中因取吞之。於是渐有志向，遂更勤学，读九经，以清才闻。
《罗含传》云：吞飞鸟卵。
《吴氏本草》曰：丹鸡卵可作虎珀。
张衡《南郡赋》曰：春卵夏笋。
张孟阳《洛禊赋》曰：浮素卵以蔽水，洒玄醪於中河。
鸟巢
《尚书大传》曰：古人凤皇巢其树，好生恶杀。
《说文》曰：鸟在木上曰巢，在穴曰巢。
《曾子》曰：鹰以太山为下，而增巢其上。
《孙卿子》曰：古之王者，乌鹊之巢可俯窥。
《庄子》曰：古者禽兽多而人民少，於是贸苍巢居以避之。昼拾椽栗，暮栖木上，故命之曰有巢氏之民。
又曰：鹊上高城之墉，而巢於高枝之颠。城坏，陵风而起。
又曰：至德之君，乌鹊之巢可攀援而窥。
《淮南子》曰：鹊巢知风之所起。（言鹊作巢而知风。一实背风也。）
陆贾《新语》曰：尧以仁义为巢，舜以稷、契为枝；秦以刑罚为巢，故有复巢破卵之患。
卷九百二十九　鳞介部一
龙上
《河图》曰：舜以太尉即位，与三公临观。黄龙五彩，负图出置舜前，以黄玉为柙，白玉检、黄金绳，黄芝为泥，章曰：“黄帝符玺”。（《春秋运斗枢》同。）
又曰：黄金千岁生黄龙，青金千岁生青龙，赤金千岁生赤龙，白金千岁生白龙，玄金千岁生玄龙。
又曰：黄龙从雒水出，诣虞舜，鳞甲成字，舜令写之。写竟去。
《星经》曰：东方七宿为苍龙。（凡有鳞之类，皆属于木，故龙为鳞虫之长。）
《归藏□明夷》曰：昔夏后启土乘龙飞以登於天Э，皋陶占之曰吉。
《周易□乾卦》曰：□行雨施，品物流形，时乘六龙。
又《坤卦》曰：龙战于野，其血玄黄。
又《文言》曰：□从龙。
又《说卦》曰：震为龙。
《易通卦验》曰：立夏，清风至，而龙升天。
《尚书中候》曰：黄龙负卷舒图。
又曰：青龙衔玄图。
《大戴礼□冠》曰：鳞虫三百六十，而龙为之长。
《礼记□礼运》曰：龟龙在宫沼，龙以为畜，故鱼鲔不氵念。（氵念，潜藏也。）
《礼含文嘉》曰：龙马金玉，帝王之瑞也。
《左传□昭五》曰：郑大水，龙斗于时门之外洧渊。国人请为焉，子产不许，曰：“我斗，龙不我睹也；龙斗，我独何睹焉？穰之，则彼其室也，吾无求於龙，龙亦无求於我。”乃止。
又《昭七》曰：秋，龙见於绛郊。魏献子问于蔡墨曰：“吾闻之，虫莫智於龙，以其不生得也，谓掷昵，信乎？”对曰：“人实不智，非龙实智。（言人实不智而谓掷昵，非龙智也，乃不智也。）古者畜龙，故国有豢龙氏，有御龙氏。”（豢，养也。）昔有叔安，（，古国也。安，其君名也。）有裔子曰董父，（裔，远也。玄孙之後为裔也。）实甚好龙，能求其嗜欲以饮食之，龙多归之，乃扰畜龙，以服事帝舜，帝赐之姓曰董，氏曰豢龙。故帝舜氏世有畜龙氏。及有夏孔甲，扰于有帝，帝赐之乘龙，河、汉各二，各有雌雄。孔甲不能食，而未获豢龙氏。有陶唐氏既衰，其后有刘累，学扰龙于豢龙氏，以事孔甲，能饮食之。夏后嘉之，赐氏曰御龙，以更豕韦之後。龙一雌死，潜醢以食夏后，嘉之。既而使求之，惧而迁于鲁县。”“龙，水物也。水官弃矣，故龙不生得。”
《春秋玄命苞》曰：龙之言萌也，阴中之阳，故言龙举而□兴。
《史记》曰：昔夏后氏之衰，有神龙二止於夏帝庭而言曰：“余，褒之二君也。”夏帝卜杀之、徙去之与止之，莫吉；卜请其而藏之，吉。
又曰：黄帝得土德，黄龙见；夏得木德，青龙止於郊。
《汉书》曰：惠帝二年正月，两龙见兰陵人家纠晷。
又曰：文帝时，公孙臣以为汉土德，黄龙见；张苍以为水德。至十五年，黄龙见成纪下诏召臣为博士。
《东观汉记》曰：公孙述，有龙出其府殿中，夜有光耀。述以为符瑞，因称尊号，改玄曰龙兴。
《後汉书》曰：哀牢夷，其先有妇人，捕鱼死晷，触沉木，有孕，生男子十人。沉木化为龙，出水上。九男惊走，一儿不去，背龙，因舐之。後诸儿推为哀牢主。
《魏志》曰：华歆、邴原、管宁三人为友，号曰“一龙”，歆为龙主，原为龙腹，宁为龙尾。
《魏略》曰：文帝欲受禅，郡国奏黄龙十三见。明帝铸铜黄龙，高四丈，置殿前。
