<!-- { "loadSidebar": true } -->
《释名》曰：糗，龋也，饭而磨散之，使龋碎也。饣侯，候也，候人饥者以餐之。
《汉书》曰：李陵击匈奴，兵败，令军士人持二升□、一片冰相待。
《东观汉记》曰：严尤击江贼，世祖奉糗一斛、脯三十朐。
又曰：隗嚣且病，饿，出城餐糗□，腹张，悉愤而死也。
又曰：张禹巡行守，舍止大树下，食□、饭屑，饮水而已。後年贫，人来归者千馀户。
又曰：贺玄，字文弘，为九江太守。行县赍持□，但就温汤而已。
谢承《後汉书》曰：沈景为河间相，恒食□。
《後汉书》曰：赵孝兄礼为饿贼所得。孝闻之，即自缚诣贼曰：“礼久饿羸瘦，不如孝肥饱。”贼大惊，并放之，谓曰：“可且归，更持米□来。”孝求不能得，复往报贼，愿就烹。众异之，遂不害。乡党服其义。
《魏略》曰：寒贫者本姓石。後还长安，车骑将军郭淮以意气呼之，问其所欲，亦不肯言。淮因与脯□及衣，财取脯一朐、□一升而止。
《唐书》曰：黄巢将逼三辅，僖宗出幸，途无供顿，卫军不得食。张浚谓汉阴令李康曰：“公可为糗饵，以供行在。”康乃鸠集骡乘，分道进饔糗。
《列女传》曰：勾践伐吴，有献一囊□者。王以赐军士，甘不逾嗌，而战自十倍。
《孟子》：舜之饭糗茹草也，若将终身焉。
《玄晏春秋》曰：卫伦过予而燕，论及於味，命仆取糗以进予。予尝之，曰：“吾知之矣。麦，其主者也；有李、柰、杏味。三果不同，予焉得兼之？”伦曰：“吾之将来，家实多果。杏时将发，故糅之以杏汁；李、柰时发，又糅之以李、柰汁。故有三果之味也。”
《物理论》曰：吕子义，清贤之士也。思之宜往存省，怀□而往。主人盛为馔食，乃出怀中□，求冷水一杯而食之。
《楚辞□九章》曰：播江离与滋菊兮，愿春日以为糗芳。
崔《四民月令》曰：四月可作枣□。
饵粢
《周礼》曰：羞笾之实，糗饵、粉粢。（郑玄曰：二物皆粉稻米、黍米所为也。合蒸曰饵，饼之曰。糗者，捣粉，熬大豆为饵，之粘着以粉之也。饵言糗，言粉，互相明也。）
《广雅》曰：铎、饣齐，饵也。
《方言》曰：饵谓之饣恙，（音恙。）或谓之粢，或谓之饣令，（音铃。）或谓之饣奄，（乌业切。）或谓之饣元（音原。）。
《说文》曰：饵，粉饼也。，稻饼也。
《释名》曰：饵，而也，相黏则也。兖豫曰溏浃，（或作Д。）就形之名也。，渍也，蒸糁屑，使相润渍饼之也。
《韵集》曰：饣唐、饣弟，饵也。
《东观汉记》曰：樊毕，字仲华。世祖尝於新野坐文书见拘，时毕为市吏，馈饵一笥，上德之。建武初，拜河东都尉，引见云台，上啁毕曰：“一笥饵，得都尉，何如？”
《风俗通》曰：汝阳彭氏墓近大道，有一石人。田家老母到市买数片饵以归，过阴墓树下，以饵着石人头，忽去而忘之。行道人见饵，怪问之，或人调云：“此石人有神，能治病。病愈者以饵来谢之。”转以相语云：“头痛者，磨石人头；腹痛者，磨石人腹。”遂千里来就，号曰贤君，如此数年。前饵母闻之，为人说之，乃无复往者。
《梁书》曰：朱异好饮食滋味声色之娱，子鹅炮鳅不辍於口。虽朝谒，从车中必赍饴饵。
ХЦ（上巨下汝）
《通俗文》曰：于纟争者谓之ХЦ。
《杂字解诂》曰：ХЦ，膏环也。
《异苑》曰：张骥，永初中於都丧亡。司马茂往哭之，见骥凭几而坐，以箸刺ХЦ食之。
《楚辞□招魂》曰：ХЦ、蜜饵。（言以蜜和米面，熬作ХЦ，捣黍作饵。）
寒具
《周礼》曰：朝事之笾。（郑司农云：朝事，谓清朝未食，先进寒具口实之笾。）
《通俗文》曰：寒具谓之饣曷。（音曷。）
桓谭《新论》曰：孔子，匹夫耳，而卓然名著。至其冢墓，高者牛羊鸡豚而祭之，下及酒脯、寒具，致敬而去。
《张逸遗令》曰：闭口寒具不得入。
卷八百六十一　饮食部十九
羹
《周礼□天官□亨人》曰：祭祀共大羹、羹，宾客亦如之。（大羹，肉氵音者。郑司农云：大羹，不致五味也。羹，加盐菜也。氵音音泣。）
《礼》曰：食居人之左，羹居人之右。毋Ш羹，（亦嫌欲疾。Ш，不嚼菜也，音敕答切。）毋絮羹。（为其详於味。絮犹调也。絮，敕处切。）客絮羹，主人辞不能烹。羹之有菜者用挟，无菜者不用挟。
又曰：雉羹、鸡羹、兔羹、Ρ羹，食自诸侯已下，至於庶人，无等。（羹，食之主。）
又曰：子卯稷食菜羹，（忌日贬也。）夫人与君同庖。（不时杀也。）
又曰：不能食粥，羹之以菜可也。（谓性不能者，可食饭菜羹。）
又曰：大飨之礼尚玄酒，而俎腥鱼，大羹不和，有遗味者矣。
《左传》曰：颍考叔有献於郑庄公。公赐之食，食而舍肉。公问其故，对曰：“小人有母，皆尝小人之食矣，未尝君之羹，请以遗之。”（肉有汁曰羹。）
又曰：臧哀伯谏曰：“大羹不致。”（大羹，肉汁也，不致五味，不忘本也。）
又曰：郑伐宋，将战，华元杀羊食士，其御羊斟不与。及郑师与宋师战，曰：“畴昔之羊子为政，今日之事我为政！”（畴昔，犹前日也。）与入郑师，故败。君子谓羊斟非人也，以其私憾败国殄民，（憾，恨也。殄，尽也。）於是刑孰大焉？诗所谓“人之无良”者，（诗义取不良之人相怨以亡。）其羊斟之谓乎？
又曰：楚献鼋於郑灵公。子公宋与子家将见。（宋，子公也。子家，归生。）子公之食指动，（第二指也。）以示子家曰：“他日我如此，必尝异味。”及入，宰夫将解鼋，相视而笑。公问之，（问所笑。）子家以告。及食大夫鼋，召子公而弗与也。（欲使指动无效也。）子公怒，染指於鼎，尝之而去。
又曰：叔鲋求货於卫，淫刍荛者。卫人使屠伯馈叔向羹与一箧锦，叔向受羹反锦。
又曰：和如羹焉，水火醯醢盐梅以烹鱼肉，单之以薪。（单，炊也。）宰夫和之，齐之以味，济其不及，以泄其过。君子食之，以平其心。君臣亦然，以水济水，谁能食之？
《书》曰：若作和羹，尔惟盐梅。（盐，咸。梅，。羹须盐以和之。）
《诗义疏》曰：肉甚美，可以为羹霍。
《语》曰：虽蔬食菜羹，瓜祭，必齐如也。
《尔雅》曰：肉谓之羹。（郭璞注曰：肉，霍也。旧说肉有汁曰羹。孙氏以为，肉，作羹之物，因以名云。）
《广雅》曰：羹谓之氵音。
《说文》曰：羹，五味和粥也。
《释名》曰：羹，汪也，汁汪郎也。
《史记》曰：古者，天子常以春秋解祠黄帝，用一枭破镜。（如淳曰：汉史东郡送枭，五日作枭羹，以赐百官也。）
又曰：项王为高祖置太公於机上，告汉王，汉王曰：“吾与羽俱北面受命怀王，约为弟兄，吾翁即若翁。必欲烹而翁，幸分我一杯羹。”
又曰：高祖少时，与宾客过丘嫂，食，嫂厌叔与客来，佯为羹尽，栎釜边，客以故去。已而视釜中，尚有羹。由此怨其嫂，封其子颉羹侯。
《战国策》曰：乐羊为魏将，而攻中山。其子在中山。中山君烹其子而遗之羹，乐羊啜之尽一杯。文侯谓褚师赞曰：“乐羊以我故食其子肉。”对曰：“其子食之，其谁不食？”羊下中山，文侯赏其功而疑其心。
又曰：中山君飨大司马，子期在焉。羊羹不遍，子期怒，走楚，说王伐中山。中山君亡，有二人挈子随後，问之，曰：“臣父尝饿且死，君下壶飧哺臣之父，故来死君也。”中山君叹曰：“吾以一碗羊羹亡国，以一壶飧得二士死。”
《後汉书》曰：太尉刘宽性仁恕，不妄喜怒。尝服朝服，侍婢奉肉羹，翻污其衣，婢遽收之。宽神色不异，徐言：“羹烂汝手乎？”
《东观汉记》曰：王涣为洛阳令。马帝正数从卖羹饭家乞贷，不得，辄欧骂之，至忿，煞正。捕得，涣问知事实，便讽吏解遣。
谢承《後汉书》曰：陆续诣诏狱，其母至京师饷食。续对饷泣曰：“续母来。”使者问其故，答曰：“续母作羹，截肉未尝不方，断葱寸寸无不同，是以知母来。”
又曰：陶硕，字公超，啖芜菁羹，无盐。
《帝王世纪》曰：文王长子曰伯邑考，纣烹以为羹，以赐文王，曰：“圣人不食其子羹。”文王得而食之。纣曰：“谁谓西伯圣者与？食其子羹而不知！”
《晋书》曰：桓温表王浚之孙曰：“浚今有三孙，年出六十，室如悬磬，糊口江滨，四节蒸尝，菜羹不给。”
《宋书》曰：湘州刺史王僧虔引乐颐之为主簿，以同僚非人，弃官去。吏部郎庾杲之尝往候，颐之为设食，惟枯鱼菜菹。杲之曰：“我不能食之。”母闻之，自出尝膳，鱼羹数种。杲之曰：“卿过於茅季伟，我非郭林宗。”
又曰：殷淳子孚，有父风。尝与侍中何勖共食，孚羹尽。勖云：“益殷莼羹。”勖，司空无忌子也。孚徐辍箸曰：“何无忌讳！”
又曰：朱修之为荆州刺史。姊在乡里，饥寒不立。修之贵为刺史，未曾供赡。往姊家姊为设菜羹粗饭以激之。
又曰：毛修之被禽入魏，敬事嵩山道士冠谦之。谦之在魏，太武帝信敬，营护之，故不死。修之尝为羊羹，荐魏尚书，以为绝味，献之武帝，大悦，以为太官令。被宠，遂为尚书，封南郡公，太官令如故。
又曰：宋末，齐高帝辅政。刘彦节知运祚将迁，密怀异图。及沈攸之举兵，齐高入屯朝堂，袁粲镇石头，潜与彦节及诸大将黄回等谋，夜会石头，诘旦乃发。彦节素怯，搔扰不自安，脯後便自丹阳郡车载妇女尽室奔石头。临去，妇萧氏强劝令食。彦节啜羹，写胸中，手振不自禁。
《齐书》曰：高祖既为齐王，置酒为乐。羹脍既至，崔祖思曰：“此味故为南北所推。”侍中沈文季曰：“羹脍吴食，非祖思所解。”祖思曰：“‘炮鳖脍鲤’，似非勾吴之诗。”文季曰：“千里莼羹’，岂关鲁卫之说？”帝甚悦曰：“莼羹故应还沈。”
又曰：朱绪无行。母病积年，忽思菰羹。绪妻到市买菰为羹，欲奉母。绪曰：“病复安能食？先尝之。”遂并食尽。母怒曰：“我病欲此羹，汝何心并啖尽？天若有知，当令汝哽死！”绪闻，心中介介然，即吐血，明日而死。
《梁书》曰：萧励为广州刺史，征为太子左卫率。励性啬俭，而器度宽裕。左右尝将羹，正胸前翻之，颜色不异，徐呼更衣。
《後魏书》曰：赵琰，字叔起。尝送子冀州聘室，过路旁主人设羊羹，琰访知盗杀，卒辞不食。
又曰：彭城王氵攸为沧州刺史。有湿沃县主簿张达，尝诣州投人舍食鸡羹，氵攸察知之。守令毕集，氵攸对众谓达曰：“食羹何不还价直也？”达即伏罪，合境号为神明。
《唐书》曰：魏元忠前後三坐弃市，偶得不死。武后尝问之，对曰：“臣犹鹿耳，罗织之徒，苟须臣肉作羹耳。”
