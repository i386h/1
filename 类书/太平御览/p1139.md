<!-- { "loadSidebar": true } -->
又曰：永徽中，吐谷浑河源郡王慕容曷钵遣使献骏马。上问其马掷曛性，对曰：“臣国中之最者，所以献之。”上曰：“良马人之所欲，岂可辍彼不足而加我之有馀哉？”乃命还之。
又曰：永徽中，驳马国遣使朝贡。其地在突厥之北，渐近北海，去京师一万四千里。户十万，胜兵三万人，马三十万匹，马色并驳，故以为名。
又曰：开玄十二年，太原献异马驹，其耳如筒，左右各一十量冗，肉尾无毛。
又曰：天宝中，陇右节度皇甫惟明奏：“龙支县人库狄孝义，有马生龙驹。经九旬有九日，身有麟而不生毛。臣就检视，时有庆□五色遥复马上，久而不散。伏望宣付史官，以为实录。”从之。
又曰：吐火罗国有颇梨山，南崖穴中有神马。国人母牧牝马於其侧，时产名驹，皆汗血焉。
又曰：李怀远虽久居荣位，而弘尚简率，其园宅无所改作。常乘款段马，左仆射豆卢钦望谓曰：“公荣贵如此，何不买骏乘？”答曰：“杆马幸免惊蹶，无假别求。”闻者莫不叹美。
《周史》曰：徐台符仕晋，为翰林学士、中书舍人。契丹之陷中原也，台符从虏帐北至於蓟门。及戎人内溃，乃窜身南归。初，台符所乘马好嘶鸣，及自虏中回，常露宿於草中，虽胡骑连群经其左右，而台符马若箝其口。然及行至汉地，即嘶鸣如故。时人以为积善之所感也。
卷八百九十六　兽部八
马四
《战国策》曰：明见春申君曰：“夫骥之齿至矣，焚课车而上太行，漉汁洒地，白汗交流，中坂迁延，负辕不能上。伯乐遭之，下车攀而哭之，解衣而幕之。骥於是俯而喷，仰而鸣，声造於天。欣见伯乐掷戟己也。”
《汉书音义》曰：者，神马也，赤喙黑身。
《穆天子传》曰：天子命驾八骏之乘，右服华骝而左绿耳，右骖赤骥而左白义。天子主车，造父为御。次车之乘，右服渠黄而左逾轮，右骖盗骊而左山子。伯夭主车，参百为御，奔戎为右。天子乃遂东南翔行，驰驱千里，至于巨。巨之人用其牛马之氵重以洗天子之足。（氵重，乳。音东。）
又曰：祝沉牛马豕羊河，宗命乎皇天子。（加皇者，尊之。）天子受命，南面再拜。柏既致河典，乃乘黄之乘为天子先，（所乘马尽黄色，为先驱也。）以极西土。
又曰：天子北征，舍于珠泽，（此泽出珠，因名之也。）以钓于氵不十，因献食马三百，（可以供厨膳者。）牛羊二千。
又曰：辛丑，天子渴于沙衍，（沙中无泉水。）求饮未至，七萃之士曰高奔戎，刺其左骖之颈，取其清血以饮天子。
又曰：天子东游于黄泽，宿于曲洛，（洛水文回曲。）使宫乐谣曰：“黄之池，其马贲（贲，音普问切）沙，皇人威仪；黄之泽，其马喷玉，皇人寿谷。”
郭璞症《穆天子传》曰：《竹书》曰：“北唐之君来见，以一骊马，是生绿耳。”魏时西卑献千里马，白色而两耳黄，名之为黄耳。
《山海经》曰：滑死晷多水马，如马而文臂（臂，前脚。）牛尾，其音如呼。
又曰：天帝之山有草焉，状如莱，臭如蘼芜，名曰杜蘅，可以走马。（带香草，令便马。或曰：马得之健步也。）
又曰：犬戎之国有文马，缟身朱鬣，（缟犹素也。《大传》云：驳身朱鬣。）目若黄金，名曰吉（或作良。）乘之寿千岁。
《庄子》曰：夸父山北有林，名桃林，广圆三百里，其中多马。（桃林，今弘农湖县南北名，饶野马。）
又曰：大乐之野，夏后启於此舞九代马。（九代，马名也。）
《庄子》曰：马，蹄可以践霜雪，毛可以御风寒。草饮水，翘足而陆，此马之真性也。虽有仪台路寝，无所用之。及至伯乐，曰：“我善治马。”烧之，剔之，刻之，雒之，连之以羁绊，编之以皂栈，马之死者十二三矣。饥之，渴之，驰之，骤之，整之，齐之，前有橛饰之患，後有鞭策之威，而马之死者已过半矣。
又《徐无鬼》曰：吾相马，直者中绳，曲者中钩，方者中矩，圆者中规，是国马也，而未若天下马也。天下马有成材，若恤若，若丧若一，若是者超轶绝尘，不知其所。
《老子》曰：天下有道，却走马以粪；天下无道，戎马生于郊。
《列子》曰：秦穆公谓伯乐曰：“子之年长矣，子姓有可使求马者乎？”伯乐对曰：“良马可以形容筋骨相也。天下之马者，若灭若没，若亡若失。臣之子皆下才也。臣有所与九方皋，其於马，非臣植等也。”穆公见之，使行求马。三月而反报曰：“已得之，在沙丘。”穆公曰：“何马？”对曰：“马牝而黄。”使人往取之，牡而骊。公不悦，召伯乐曰：“败矣！子之所使求马者，色物牝牡弗能知，又何马之能知也？”伯乐曰：“若皋之所观，天机也。得其精忘其粗，在其内而忘其外。”马至，果天下之马也。（《淮南子》曰九方，余同。）
《晏子春秋》曰：景公游于纪，得金壶，发而视之，有丹书，曰：“勿食反鱼，无乘驽马。”晏子曰：“食鱼无反，无尽民力也；不乘驽马，无致不肖于侧也。”公曰：“纪有此书，何以亡？”晏子曰：“纪有此书，藏之于壶，不亡曷待？”
又曰：景公使人养所爱马，马病死。公怒，令人杀养马者。晏子请数之，曰：“尔有三罪：使汝养马，杀之，一当死也；又杀公所最善马，二当死也；使公以一马之故而杀人，百姓必怨叛，诸侯轻伐吾国，三当死也。”公喟然曰：“赦之。”
《家语》曰：孔子相鲁，齐人患其霸也，欲败其正名。乃选女子八十人，衣以文衣而舞《容玑》（《容玑》，舞曲。），及文马四十驷，以遗鲁君。陈女乐、列文马于鲁城南高门外。季桓子微服往，观之再三，将受焉。鲁君为周道游观，观掷暾日，殆于政事。子路言于孔子，孔子遂行。
又曰：鲁定公问于颜回曰：“子亦闻东野毕之善御乎？”对曰：“善则善矣，虽然，其马将必佚。”定公色不悦，顾谓左右曰：“君子故有诬人耶？”颜回退。后三日，校来报之曰：“东野毕之马佚，两骖曳，两服入于厩。”公闻之，越席而起，促驾召颜回。颜回至，公曰：“前日寡人问吾子以东野毕之善御，而子曰美矣，其马将佚。不识吾子奚以知之？”对曰：“以政知之。昔者帝舜巧于使民，而造父又巧于使马，舜不穷其民，而造父椿穷其马，故舜无佚民而造父无佚马。今东野毕之御也，升马执辔，衔体正矣；（马宜为车。）步骤驰聘，朝礼毕矣；（马步骤驰骋，尽朝礼之舞。）历险致远，马力尽矣。然而其心犹乃求马不已，臣以此知之也。”公曰：“善哉，诚若子之言也。”
《春秋后语》曰：苏代欲见齐王，齐王怨苏秦，欲困苏代，不肯见代。代乃说淳于髡曰：“人有骏马，欲卖之，比三旦立于市，人莫知之。往见伯乐曰：‘臣有骏马，欲卖之，比三旦立于市，人莫与言。愿子还而视之，如旋去顾破之，臣请献一朝之价。’伯乐乃如其言，一旦而马价什刀。今臣欲以骏马见于王，莫为臣先后，（先后，导引也。）足下有意为臣伯乐乎？请献白璧一诗，黄金十镒，以为马食。”（不斥言人欲，云为马之刍草。）淳于髡曰：“谨闻命矣。”入言之于王而见之，王果善苏代矣。
又曰：初，孙膑与庞涓俱学兵法。涓既事魏惠王，将自以为能不及孙膑，乃阴使人召孙膑。孙膑至，以法刑之，断其两足。后齐使以为奇，窃载与之归。田忌喜而客待之。田忌数与齐诸公子驰逐重射，（驰马，争先；射重称为胜也。）孙膑见其马足不甚相远，有上中下辈，於是膑谓田忌曰：“君第重射，我能令君胜。”（弟，但也。亦且也。司马长卿“弟如临邛”是也。）田忌信然之，与王及诸公子逐射千金。临质，孙膑曰：“取君之下驷与彼上驷，取君之上驷与彼中驷，取君掷晷獒与彼下驷。”既三辈毕，而田忌一不胜而再胜，卒得千金。於是田忌进孙膑于威王，王问兵法而师之。
《韩子》曰：昔纣为甲百万，左饮马於湛，右饮马於洹，洹水竭，湛水不流。武王甲卒三千，破而王之。
又曰：铅陵卓子乘苍龙挑文之乘，钩饰在前，错缀在後。马欲进则钩饰禁之，退则缀错贯之。造父见而泣曰：“犹人处急世而不知所由也。”或云乘翟文之乘。
又曰：桓公伐孤竹，春往冬还，迷惑失道。管仲曰：“老马掷昵可用。”乃放老马而随之，遂得道。
又曰：如耳说卫嗣君，嗣君悦之。左右曰：“公何为不相也？”公曰：“夫马似鹿者而千金，有千金之马无一金之鹿者何也？马为人用而鹿不为人用。今如子搜扮者，亦不为寡人用，吾是以不相也。”
又曰：伯乐教其憎者相千里马，教其爱者相驽马。以千里马世一有，其利少；驽马多，其利多也。
《孙卿子》曰：伯乐不可欺以马，君子不可欺以人。
又曰：骅骝、骐骥、纤离、绿耳，古之良马也。
又曰：君子善其言而类焉者应矣，故马鸣而马应之，非知也，其势然也。
又曰：骥一日而千里，驽马十驾，则亦及之矣。
《伯乐相马经》曰：马生下堕地，无毛，行千里；尿举一脚，行五百里。阑筋竖者，千里马；膝如团曲，千里，三军莫逐，但知所发，不知所瞬。
又曰：江淮津督徐成，字子长，兄弟蒙宠于府君，治马方以报，千金不传，号淮津方。寻阳丞阳朱君方最良，豫州从事沛国萧跣方最良也。
又曰：马相岁，上下齿，二十四岁，齿黄；三十三岁，齿白。口中欲红色如日月光者，行千里；沟欲深，脊欲如伏龟。两边有回毛曰腾蛇，杀主；口边有回毛曰御祸，妨主；口中有黑者乌衔，马短寿。
又曰：素下去烦恋四寸，行千里。骤而不起，骨劳；砌狞不振，皮劳；振而不喷，气劳。耳欲小而促也。食有三刍，饮有三时也。白额入口，名曰榆写，一名的卢，奴乘客死，主乘弃市。回毛在目下，名曰承泪，不利人也。
又曰：马，头为王，欲得方；目为丞相，欲得明；脊为将军，欲得强；腹为城郭，欲得张；（一曰胁为城郭。）四下为令，欲得长。（一曰膝下为令。一曰四下。）眼欲得高巨；（一曰欲其端正。）睛眼欲如悬铃，紫艳光明；下卧蚕悬凿欲得成。鼻孔欲得大，鼻头有王火字。（一曰鼻欲得横筋，鼻上文如王火，欲得明。）口中欲得赤。膝骨圆而张。耳欲相近而坚、小而厚。雍一寸三百里，三寸千里。伏龙骨欲得成。颈欲得长。双扶欲得大而突。蹄欲得厚。腹下欲得平，有八字。马头欲得高而成，尾骨高而垂也。凡相马之法，先观三羸五驽，乃相其馀。大头小颈，一羸也；弱脊大腹，二羸也；小胫大蹄，三羸也。谓五驽者，大头缓耳，一驽也；长颈不折，二驽也；短上长下，三驽也；大骼短胁，四驽也；浅宽薄脾，五驽也。
