<!-- { "loadSidebar": true } -->
《史记》曰：子胥将死，告舍人曰：“必树吾墓上以梓，梓可为器；而抉吾眼，於吴之东门上，以观越兵入吴也！”
《汉书》曰：玄帝初玄四年，皇后曾祖父济南平陵王伯墓门梓桂卒生枝叶，上出，刘向以为王氏代汉之像。
《後汉书》曰：应顺为冀州刺史，晾瓯无私。迁东平相，赏罚必信，吏不敢犯。有梓树生於听事室上。事後母至孝，众以为孝感之应。
《说苑》曰：伯禽与康叔封朝於成王，见周公，三见而三笞。康叔有骇色，谓伯禽曰：“有商子者，贤人也，与子见之。”康叔封与伯禽见商子。曰：“吾二子者，朝乎成王，见周公，三见而三笞，其说何也？”商子曰：“二子盍相与观乎？南山之阴，有木焉，名曰桥。”二子者往观乎南山之阳，见桥竦焉，实而仰。反以告乎商子，商子曰：“桥者，父道也。”商子曰：“二子盍相与观乎南山之阴？有木焉，名曰梓。”二子者往观乎南山之阴？见梓偻焉，实而俯。反以告商子，商子曰：“梓者，子道也。”二子者明日见乎周公，入门而趋，登堂而跪。周公拂其首，劳而食之，曰：“安见君子？”二子对曰：“见商子。”周公曰：“君子哉，商子也！”
乐资《春秋后传》曰：昔者郑客入函谷，至平舒，见素车白马，曰：“吾华山君，愿以一牍致氵高池君。子之咸阳，过氵高池，见一大梓树，有文石，取以扣树，当有应者。”以书与之，郑客如其言，见宫阙如王者居。谒者出，受书，入有顷，云：“今年祖龙死。”
《山海经》曰：玉山、碧山多梓木。鸡山美梓。
《孟子》曰：拱把之桐、梓，人欲生之，皆知所以养之者；至於身，不知所以养之者。岂爱身不若桐梓哉？
《汉武故事》曰：卫子夫入宫，上曰：“吾昨夜梦子夫庭中生梓树数株，岂非天乎？”是日幸之，有娠。
郭氏《玄中记》曰：秦文公造长安宫，面四百里，南至终南山。山有梓树，大数百围，荫宫中。公恶而伐之，连日不克，辄大风雨。夜有鬼，问梓树，树曰：“岂奈吾何！”鬼曰：“若使三百人被头，以丝绕树，岂不败汝？”树默然不应。明日，人上言秦王，依此言伐之，中有青牛，逐之入澧水。
《豫章记》曰：松阳门内有大梓树，大四十五围。树先枯，永嘉中一日忽更荣华。太兴中，玄帝果继大业。
楸
《尔雅》曰：舀，（音滔。）山夏。（今之山楸。）楸小子叶曰夏。（音贾。）大而，（音鹊）楸。（老乃皮粗者为楸也。）小而，夏。（小而皮者为夏。）
《汉书》曰：淮北荥南河济之间，千树楸与千户侯等。
任《述异记》曰：吴中有陆家白莲种，顾家班竹，赵有韩氏酸枣，中山有楸户。
枞（七容反）
《尔雅》曰：枞，松叶柏身。（郭璞症曰：今太庙梁用此木，《试萦》所谓松柏之鼠，不知堂室之有美枞。）
《鲁猎萦》曰：松枞高千伥狞无枝，非忧王室无柱。
椒
《春秋运斗枢》曰：玉衡星散为椒。
《援神契》曰：椒、姜御温，菖蒲益聪。
《尔雅》曰：毁，（音毁。）大椒也。（匠卜树丛生实大者名为毁也。）椒、杀鬼、{艹求}（{艹求}萸子聚生成房貌。匠箔东亦呼{艹求}椒，似茱萸而小，赤色。{艹求}萸，音求搜。）
《山海经》曰：琴鼓之山，其木多椒。景山多秦椒。
《毛诗□椒聊》曰：《椒聊》，刺晋昭公也。君子见沃之盛强，能修其政，知其蕃衍盛大，子孙将有晋国焉。椒聊之实，蕃衍盈升。彼其已之子，硕大无朋。（椒聊，椒也。）
陆机《毛诗疏义》曰：“椒聊”，聊，语助也。椒树似茱萸，有针刺，叶坚而滑泽。蜀人作茶，吴人作茗，皆煮其叶，以为香。今成皋诸近山间，谓竹叶椒树，亦如食卜，小毒热。不中合药也。可着饮食中。用蒸鸡豚，佳香。东海诸岛上，椒树枝叶皆相似，子长而不圆，甚香，其味似橘皮。岛上獐鹿食此椒叶，其肉自然作橘香也。
又《东门之》曰：胼我握椒。（椒，芬香也。）
《续汉书》曰：天竺国出石蜜、胡椒、黑盐。
《孙卿子》曰：民之亲我，欢若父母；其好我，芬若椒兰。
应劭《汉官仪》曰：皇后称椒房，取其实，蔓延盈升，以椒途屋，亦取其温暖。
张《汉记》曰：桓帝窦皇后崩，中常侍曹节、王甫欲以贵人礼葬。太尉李固自扶病起，捣椒自随，谓妻子曰：“若太后不得配桓帝，吾不生还矣！”
《魏氏春秋同异》曰：锺繇嬖庶子会之母，黜嫡夫人。文帝命复焉，繇恚忿，餐椒致噤，帝乃止。
《齐书》曰：建武中，王敬则於会稽反，奉子恪为名。而子恪奔走，未知所在。始，安王遥光劝上并诛高武诸子孙，於是并敕竟陵王昭、胄等六十馀人，入永福省，令太医煮椒二斛，并命办数十具棺材，谓舍人沉徽孚曰：“椒熟，则一时赐死，期三更当杀之！”会上暂卧，主书单携启依旨毙之，徽孚坚执曰：“事须更审！”尔夕三更，子恪徒跣奔至建阳门，上闻，惊觉曰：“故当未赐诸侯命耶？”徽孚以答，上付莶曰：“遥光几误人事！”及见子恪，顾问流涕，诸侯悉赐供馔。
《世说》曰：石崇以椒为泥泥屋，王君夫以赤石脂泥壁。
崔实《四民月令》曰：正月之旦，进酒降神，毕室家无大小次坐先祖之前，子孙各上椒酒於家长，称踱ㄙ白。
《范子计然》曰：食卜出武都，赤色者善。秦椒出陇西天水，细者善。
《风土记》曰：三香：椒、党、姜。
《离骚》曰：杂申椒与菌桂，播椒居兮成堂。（布椒于堂上。）
晋成公绥《椒花铭》曰：嘉哉芳椒，载繁其实，厥味惟珍，蠲除百疾。肇惟岁首，月正玄日，以介眉寿，祈以初吉。
晋刘臻妻陈氏正旦献《椒花颂》曰：璇穹周回，三朝肇建。美哉灵葩，爰彩爰献。圣容服之，永寿於万！
木兰
《汉书》曰：孝桓帝玄嘉玄年，芝生後庭木兰之上。
《神仙传》曰：北海于君病癞，见市卖药公，往自问之，公曰：“明日木兰树下当见卿。”明日往，授素书二卷，以消灾救病，无不愈者。
郭子横《洞冥记》曰：玄封三年，大秦国献花蹄牛，饴以木兰之叶。使方国贡此叶。此牛不甚食，食一叶，则累月不饥。
任《述异记》曰：木兰州在寻阳江中，多木兰树。昔吴王阖闾植木兰於此，用构宫殿。
又曰：七里洲中，有鲁班刻木兰为舟，至今在洲中。诗家所云木兰舟，出於此。
《离骚》曰：鸱集於木兰兮。
又曰：朝饮木兰之坠露，夕餐秋菊之落英。
夜合
《风土记》曰：夜合，叶晨舒而暮合。一名合昏。
甘棠
《尔雅》曰：杜，甘棠。（今之杜黎。）杜，赤棠；白者，棠。（棠，色赤、白，各异其名。）
《毛诗》曰：《甘棠》，美召伯也。蔽芾甘棠，勿剪勿伐，召伯所茇。（思其人，爱其树。）
又《大杜》曰：有大之杜，生于道周。（杜亦棠也。）
党
《宋春秋》曰：义熙八年，太侗箕党树生於坛侧。党尚黑也，宋水德，忽生此一树。
栎
《尔雅》曰：栎，其实求。（有求汇自裹。）
《毛诗□晨风》曰：山有苞栎。（栎，木也。）
《庄子》曰：匠石之齐，至曲园，见栎杜树，曰：“是不材木，故若是之寿。”
《淮南子》曰：十二月，官狱其树栎。
《水经》曰：若耶溪孤潭上有一栎树，谢灵运与从弟惠连常游之，作连句题刻树侧。
橡
《後汉书》曰：李恂诣洛阳时，岁荒，司空张敏、司徒鲁恭等各遣子馈粮，悉无所受。徙居新关下，拾橡实以自资。（橡，栎实也。）
《晋书》曰：挚虞从惠帝幸长安，及东军来迎，百官奔散，遂流离杜之间。转入南山中，粮绝饥甚，拾橡实而食之。
又曰：司马玄显之讨桓玄，于时杨土饥虚，运漕不继。玄断江路，商旅遂绝。於是公私匮乏，士卒惟给桴橡。
《说苑》曰：莒穆公有臣朱厉附，事穆公，不见识焉。冬处於山林，食橡栗；夏处於洲泽，食菱藕。穆公以难死，朱厉附将往死之，其友曰：“子事君而不见识焉，今君难，吾子死之，意者其不可乎？”朱厉附曰：“始我以为君不吾知也，今君死而我不世，是果不知我也。吾将死之，以激天下不知其臣者！”遂往死。
《淮南子》曰：高台增榭，接屋连桅，非不丽也，然而民无窟室狭庐所托於身者，则明主不乐也。肥脓甘脆，非不香美也，然而民有糟糠橡栗不接於口者，则明主不甘也。
《抱朴子》曰：假於夷齐之门，告寒於黔娄之家，所得者不过橡栗褐，必无趟阄之膳、狐裘之衣矣。
卷九百五十九　木部八
苦
《尚书□禹贡》曰：荆州，厥贡惟、、苦。（注曰：苦中矢。皆出□梦之泽也。）
《毛诗□旱麓》曰：瞻彼旱麓，（山足也。）榛苦济济。
陆机《毛诗疏义》曰：榛苦，似荆而赤，叶似蓍。上党人篾以为牛莒箱器，又屈以为钗。故上党调问妇人：“欲买赭不？”曰：“灶中自有黄土。”“买钗不？”曰：“山中自有苦。”
又《文赋》曰：彼榛苦之勿剪，亦蒙荣於集翠。
灵寿
《汉书□孔光传》曰：赐太师灵寿杖。（孟康曰：扶老杖也。服虔曰：灵寿，木名也，似竹，有节，长不过八九尺。）
《山海经》曰：广都之野，灵寿实华。
樗
《尔雅》曰：栲，山樗。（栲似樗，色小白，生山中。亦类漆树。）
《毛诗□我行其野》曰：我行其野，蔽芾期に。（恶木也。）
陆机《毛诗疏义》曰：“蔽芾期に”，樗树及皮皆似漆，青色，其叶臭。
《庄子》曰：惠子曰：“吾有大树，人谓之樗。蒲熬拥肿，不中绳墨；小枝拳曲，不中规矩。立之途，匠者不顾。今子之言，大而无用，众所同去。”织子曰：“何不树於无何有之乡、广莫之野，逍遥乎寝卧其下。”
《风俗通》曰：嘉平中，有两樗一兽长丈馀，作人状，头目宛然。
《河洛记》曰：洛阳北山，谓之邙山，其上无大树。大业都城之北岭，上有古樗树，不知其来，早晚婆娑，周回四五亩，已来在伊阙正南相当。越挂将建都城之日，据此树以为南北定准，嫌樗木名恶，号曰婆娑罗树矣。
荆
《春秋运斗枢》曰：玉衡星散为荆。
《广雅》曰：楚，荆也。牡荆，蔓荆也。
《广志》曰：赤茎大实者名曰牡荆，又有山荆。
《毛诗□汉广》曰：翘翘错薪，言刈其楚。（楚，荆也。）
又《绸缪》曰：绸缪束楚，三星在户。
《左传□昭公》曰：伍举入郑，声子将如晋，遇之於郑郊。班荆相与食，而言复故。（班，布也。布荆坐地，共议之。）
《史记》曰：廉颇肉袒负荆，因宾客至蔺相如门谢罪，卒与为刎颈之交。
《汉书》曰：淮南王安谋反，伍被谏曰：“昔子胥谏吴王云：‘臣今见麋鹿游姑苏之台。’臣今亦将见宫中生荆棘，露沾衣也！”
