<!-- { "loadSidebar": true } -->
《世贽记》曰：祖洲有养神丹芝，似菰苗，长三四尺。人死，以草复之皆活。服之长生。秦始皇时，大疫，多有死者。有鸟如乌，衔此草以复死人面，登时皆活。始皇闻，以问北郭鬼谷先生，先生曰：“杆不世草也，生琼田中。”又有锺山仙家，数千万耕田种芝草。”
《嵩高山记》曰：嵩高山上有人芝。人芝者，状似小儿。地芝者，辟方一尺，如黄金色，复以五色□，有神龙守之。食者可以遐年。
崔豹《古今注》曰：玄和二年，芝生沛，如人冠状。又生章武，如人抱三子状。成帝建初五年，芝生颍川。常以六月中生一叶，春青，夏紫，秋白，冬黑，十月复黄。气出上尺五寸。
《博物志》曰：名山生神芝，不世之草。上芝为车马形，中芝为人形，下芝为六畜形。
《唐新语》曰：崔希峤以孝友称，丁内忧，哀毁过礼。为郑县丞，芝草生所居堂，一兽而葩，盖盈尺。
杜宝《大业拾遗录》曰：七年六月，东都永康门内，会昌门东，生芝草，百二十茎。散在地，周十步许。紫茎白头，或白茎黑头。或有枝，或无枝，亦有三枝如古出字者，地内根并如绵，大相猎菖。乾阳殿东东上阁前槐树上生芝，九茎共本，相扶而生。中茎最长，两边八茎相次而短，有如楼阁，甚洁白。武贲郎将段文操留守，画图表奏。
《本草经》曰：青芝，一名龙芝。食之身轻不老，神仙。生太山上谷，亦生五岳地上。
又曰：黄芝，一名金芝。食之为神仙。生嵩高山山谷中。
又曰：赤芝，一名丹芝。食之为神仙。生霍山山谷。
又曰：黑芝，一名玄芝。生恒山山谷。
又曰：紫芝，一名木芝。久服延年作神仙。生山岳地上，色紫，形如桑。
《吴氏本草经》曰：紫芝，一名木芝。
《九歌》曰：彩三秀兮於山门，（三秀，芝草。）石磊磊兮葛蔓蔓。
缪袭《神芝赞》曰：青龙玄年五月，庚辰，神芝生於长平之习阳。其色紫丹，其质光曜。高尺八寸五分，散为三十有六茎，枝连属，有似珊瑚之形。诏御府匮而藏之，具画其形。
《古瑞命记》曰：王者慈仁，则生芝。食之，则延年。又，神农氏之论芝云：山川与四时五行阴阳昼夜之精，以生五色神芝，皆为圣王休详焉。自汉孝武、显宗世号隆盛，而玄封、永平所纪神芝，方斯蔑如也。且其枝条茎，本末相承，乃协於天官之数。非神明，其数孰能如此？
《天台山赋》曰：五芝含秀而纷敷。
嵇康诗曰：煌煌灵芝，一年三秀。
卷九百八十七　药部四
石药上
紫石英
《山海经》曰：单孤之山，蓬水出焉，其中多紫石英。
《魏氏春秋》曰：黄初玄年，明帝愈崇宫殿，雕饰观阁，取白石英，及紫石英、五色文石於太行谷诚之山。
《宋书》曰：谢瞻，字宣远，六岁能属文。为《紫石英赞》，为当时才士叹异。
《隋书》曰：梁彦光，少歧嶷，有至性。七岁时，父遇笃疾，医云：“饵五石可愈。”时求紫石英、五色文石於太行，不得。彦光忧瘁，不知所为。於园中见一物，彦光所不识，怪而持归，即紫石英也。亲属咸异之。
《抱朴子□内篇》曰：或问不豪戤道，答曰：“以立冬之日，或服六丙六壬符，或服太阳酒，或服紫石英。”东莞县西北二十里，有衤暴山，出紫石英，旧以贡献。
《永嘉记》曰：固陶村有小山，出紫石英。人常於山下得一紫石英，王府君闻，遣人缘山掘得数升，芒角甚好，色少薄。孙府君亦掘得数升也。
《从征记》曰：自太岘至太山，皆有紫石英。太山所出，特复瑰殊。
《吴兴记》曰：乌程县北垄山有紫石英，甚光明，但小黑。
《博物志》曰：平氏阳山县，紫石英特好。其他者色浅。紫石英，旧出胡阳县。
《岭表录异》曰：陇州山中多紫石英，其梢紫，其质莹彻。随其大小，皆五棱，两头如箭镞。煮水饮之，暖而无毒。比北中白石英，其力倍矣。
《本草经》曰：紫石英，味甘温，生太山山谷，治心腹呕逆、邪气，补不足。女子风寒在子宫，绝孕十年无子，久服，温中轻身延年。
《吴氏本草》曰：紫石英，神农、扁鹊甘，气平；李氏大寒；雷公大温；歧伯甘，无毒。生太山或会稽。彩无时，欲令如削紫色头如樗蒲者。
白石英
《本草经》曰：白石英，味甘微温，生山谷。主治消渴、阴痿不足，呕逆，益气，除湿痹、鬲间久寒，益气，久服轻身长年。生华阴。
《永嘉记》曰：安固老山出白石英。
《吴氏本草》曰：白石英，神农甘，歧伯、黄帝、雷公、扁鹊无毒。生太山，形如紫石英，白泽，长者二三寸。彩无时。久服，通日月光。
青石英
《本草经》曰：青石英，形如白石英，青端赤後者是。
赤石英
《本草经》曰：赤石英，形如白石英，赤端白後者是，故赤泽有光。味苦，补心气。
黄石英
《本草经》曰：黄石英，形如白石英，黄色，如金在端者是。
黑石英
《本草经》曰：黑石英，形如白石英，黑泽有光。
石流黄
《後魏书》曰：悦盘国有火山，山旁石皆焦熔，流数千里，乃凝坚。人取以为药，即石流黄也。
《淮南子》曰：夏至，流黄泽。
《抱朴子》曰：石流黄，五岳皆有，而箕山为多。其方言：许由就此服之长生，故不复以富贵累意。
《范子计然》曰：石流黄出汉中。
《神仙传》曰：刘冯饵石流黄，老而更少。
《博物志》曰：西域使至，王畅说：“石流黄出且弥山。去高昌八百里，有石流黄。高数十丈，纵广五六十亩。有取流黄孔穴，昼视其孔上，状如青烟，常高数尺，夜视皆如燃灯，光明高尺馀，畅所亲视见也。且弥人言：是时气不和，皆往保此山，毒气自灭。”
《本草经》曰：石流黄，味酸，生谷中，治妇人阴蚀、疽痔，能化金银物，生东海。
《吴氏本草经》曰：流黄，一名石流黄。神农、黄帝、雷公咸，有毒；医和、扁鹊无毒。或生易阳，或生河西。或五色黄。是潘水石液也，烧令有紫炎者。八九月彩。治妇人结阴，能化金银铜铁。
石流青
《本草经》曰：石流青，青白色，主益肝气，明目。
石流赤
《神仙传》曰：许由、巢父服箕山石流丹。
《抱朴子》曰：石流丹者，山之赤精，盖石流黄之类也。皆浸溢於涯岸之间，其濡湿者可丸服，其已坚者可散服。如此者，有百二世曛，皆石芝。
《本草经》曰：石流赤，生羌道山谷。
石胆
孝子王丹曰：虎魄，又名为石胆。
《世贽记》曰：沧浪海岛上有石胆，服之成神仙。
《仇池记》曰：石胆川，平池出石胆。
《博物志》曰：皇初三年，武都西部都尉王褒献石胆二十斤。
《范子计然》曰：石胆出陇西羌道。
《本草经》曰：石胆，一名毕石，一名君石。生秦州羌道山谷大石间，或出句青山。其为石也，青色，多白文，易破，状似空青。能化铁为铜。合成金银，练饵，食之不老。
《吴氏本草经》曰：石胆，一名黑石，一名铜勒。神农酸，小寒；李氏大寒；桐君辛，有毒；扁鹊苦，无毒。生羌道，或句青山。二月庚子，辛丑彩。
石肺
《本草经》曰：石肺，一名石肝。黑泽，有赤文，如复肝。置死晷即乾濡。主益气明目，生死晷。
石脾
《本草经》曰：石脾，一名胃石，一名肾石。赤文。主治胃中寒热。
青石脂
《本草经》曰：青石脂，味酸平，无毒。主养肝胆气。
赤石脂
《越绝书》曰：钟穹隆山，赤松子所取赤石脂也。
《永嘉记》曰：赤石脂，出永宁赤石山。
《荆州记》曰：义阳有赤石脂山。
《本草经》曰：赤石脂，味酸，无毒，养心气。
《范子计然》曰：赤石脂，出河东，色赤者善。
黄石脂
《本草经》曰：黄石脂，味平，无毒，主养脾气。
白石脂
《本草经》曰：白石脂，味甘，无毒，主研尬气。
黑石脂
《本草经》曰：黑石脂，味甘，无毒，主养肾气，强阴阳，蚀肠泄利。
《吴氏本草》曰：五石脂，一名青、赤、黄、白、黑符。青符，神农甘，雷公酸，无毒，桐君辛，无毒，李氏小寒。生南山，或海涯。彩无时。赤符，神农、雷够允，黄帝、扁鹊无毒，李氏小寒。或生少室，或生太山。色绛滑如脂。黄符，李氏小寒，雷公苦。或生嵩山，色如豚脑雁雏，彩无时。白符，一名随。歧伯、雷公酸，无毒，李氏小寒，桐君甘，无毒。扁鹊辛。或生少室天娄山，或太山。黑符，一名石泥，桐君甘，无毒。生洛西山空地。
凝水石
《本草经》曰：凝水石，味辛寒，生山谷。治身热、腹中积聚、邪菩蕹满，饮之不饥。生常山。
《范子计然》曰：凝水石，出河东，色泽者善。
《吴氏本草》曰：凝水石，一名白水石，一名寒水石。神农辛，歧伯、医和甘，无毒，扁鹊甘，无毒，李氏大寒。或生邯郸。彩无时。如□母也。
阳起石
《本草经》曰：阳起石，一名白石，味酸微温。生山谷。治崩中，补足内挛、藏中血结、气寒热，腹痛，漏下无子，阴阳不合。生齐地。
《吴氏本草》曰：阳起石，（或作羊字。）神农、扁鹊酸，无毒，桐君、雷公、歧伯无毒，李氏小寒。或生太山，或阳起山。彩无时。
石锺乳
《吴录□地理志》曰：始安、始阳有洞山，山有穴如洞庭，其中生石锺乳。
《唐书》曰：高季辅为太子右庶子，上疏切陈得失，特赐锺乳一剂，曰：“卿进药石之言，故以药石相报。”
《列仙传》曰：邛疏煮石髓而服之，谓之石锺乳。
《水经》曰：大洪山，岩嶂皆数百许仞。入石门得穴，穴上素崖壁立，非人迹所及。穴中多锺乳，凝膏下垂，望若冰雪，微津细液，滴沥不断。幽穴潜远，行者不极。
又曰：易水东经孔山，山下有锺乳穴。穴出佳乳，彩者揭水寻沙，入穴里许。
《太山记》曰：山有锺乳，但不好耳。
《湘川记》曰：湘东阴山县有黄坑山，出锺乳。长沙湘乡县出锺乳，季秋入穴，六七里乃得。
盛弘之《荆州记》曰：天门郡出石锺乳。
《永嘉记》曰：安固县东山石穴，出钟乳。
《东阳记》曰：北山崖有洞穴，有人常於此穴彩锺乳，八十馀日，粮尽而穴不穷。
刘道真《钱塘记》曰：灵隐山北有穴，旁入，行数步，有清流，水广丈馀。昔有人彩锺乳，水际见异迹，或云是龙迹。闻穴里隆隆有声，便出，不测所彩近远。
《范子计然》曰：石锺乳，出武都，黄白者善。
《本草经》曰：石锺乳，一名留公乳，味甘温。生山谷，明目益精，治咳逆上气，安五藏百节，通利九窍，下乳汁。生少室。
《吴氏本草》曰：锺乳，一名虚中。神农辛，桐君、黄帝、医和甘，扁鹊甘，无毒，李氏大寒。或生太山。山谷阴处，岸下聚溜汁所成。如乳汁，黄白色，空中相通。二月、三月彩，阴乾。
孔公蘖
