<!-- { "loadSidebar": true } -->
扬雄《方言》曰：螳螂谓之髡，或谓之丁，或谓之羊羊。（郭璞注曰：匠箔东呼肮。案，《尔雅》丁应下属，《方言》依此，失其旨。）
许慎《说文》曰：螳螂，不过也，一孟当襄，一名研父。
邯郸氏《笑林》曰：楚人居贫，读《淮南方》，得螳螂伺蝉，自鄣叶可以隐形。遂於树下仰取叶，螳螂执叶伺蝉以摘之，叶落树下，树下先有落叶，不能复分别，扫取数斗归，一一以叶自鄣。问其妻曰：“汝见我不？”妻始时恒答言见，经日乃厌倦不堪，绍云不见，嘿然大喜。赍叶入市，对面取人物，吏遂缚诣县。县官受辞，自说本末。官大笑，放而不治。
《梦书》曰：螳螂为亡人蔽匿草也。梦见螳螂，忧亡命者，
范子《计然》曰：螵蛸出三辅，上价三百。
《吴氏本草经》曰：桑蛸，条，蚀。一名害焦，一名致神农，咸，无毒。
成公绥《螳螂赋》曰：氆翼应时，延颈鹄望。推翳俟前，翘翼高抗。鸟伏蛇腾，鹰击隼放。俯飞蝉而奋猛，跃蟪蛄而逞壮。距车轮而轩翥，固齐侯之所尚。
郭璞《螳螂赞》曰：螳螂气虫，挥斧奋臂。当辙不回，勾践是避。勇士致毙，励之以义。
即蛆
《春秋考异邮》曰：土胜水，故即蛆搏蛇。（宋均曰：即蛆生土蛇藏物，属校坎。坎，水也，为隐伏。）
《尔雅》曰：莛藜，即蛆。（郭璞注曰：似蝗，大腹，长角，能食蛇脑。）
张揖《广雅》曰：即蛆，吴公也。
《庄子》曰：即蛆甘带。（司马彪曰：带，小蛇也。即蛆喜食其眼。）
《抱朴子》曰：南人入山，皆以竹管盛活吴公。吴公知有蛇之地，便动作於管中，如此，则草中便有蛇也。吴公见蛇，能以气禁之，蛇即死。
《淮南子》曰：月照天下，蚀於蟾蜍；蛇游雾，而殆即蛆。（蟾诸，月中虾蟆也，食月，故曰食於蟾诸。即蛆，盖吴公也。殆，犹畏也。）
沉怀远《南越志》曰：绥定县多吴公。其大者能以气吸蜥蜴。
刘欣期《交州记》曰：大吴公出徐闻县界。取其皮，可以冠鼓。（《宋永初记》亦同。）
沉莹《临海异物志》曰：晋安东南吴屿山，吴公千万积聚。或云：长丈馀以作脯，味似大虾。
《岭南异物志》曰：珠崖人，每清明见海中远山罗列皆如翠屏，而东西不定，悉吴公也。
《岭表录异》曰：蜈蚣，《南越志》云：“阁者，其皮可以鞔鼓。取其肉曝为脯，美於牛肉。”又云：“长数丈，能啖牛。俚人或遇之，则鸣鼓燃火炬以驱逐之。”
陶潜《续搜神记》曰：爰游道人，清苦沙门也。剡县有一家事蛊，人啖其食饮，无不吐血死。游诣之，主人下食，游依常咒愿，一双吴公，长尺馀，便於盘中跳走。游快饮食，安然无他。
王琰《冥祥记》曰：沙门安法开者，北人也。常见吴公长三尺自屋堕地，旋徊而去。
葛洪《遐观赋》曰：吴公大者长百步，头如车箱可畏恶。越人猎之，屠裂取肉，白如瓠，称金争买为羹炙。
卷九百四十七　虫豸部四
蚯蚓
《河图说徵》曰：黄帝起，大蚓见。
《大戴礼》曰：蚓无爪牙之利、筋脉之强，上食埃土，下蚁泉，用心一也。（《文子》、《孙卿子》、《淮南子》同。）
《礼记□月令》曰：孟夏，蝼蝈鸣。後五日，蚯蚓出。冬至之日，蚯蚓结。
《孝经援神契》曰：蚓无食劳无势，故无心。
《尔雅》曰：堇（羌引切。）蚓，[B146]蚕。（他典切，即[B11C]也。江东呼寒蚓。）
《後汉书》曰：王玄说隗嚣曰：“神龙失势，还与蚯蚓同。”
《帝王世记》曰：黄帝时，蚓大如虹。
《淮南子》曰：太阴在上，蚯蚓结，为阳候。
《抱朴子□军术》曰：蚯蚓见军中尤多者，军罢，又宜备反叛。
《慎子》曰：腾蛇游雾，飞龙乘□。□罢雾除，与蚯蚓同。失所乘故也。
《吕氏春秋》曰：黄帝时见大寅，土气胜，故其色尚黄。（高诱曰：寅，蚯蚓也。）
《淮南万毕术》曰：苓皮蚓脂，鱼鳖自聚。注曰：取苓皮之渍水斗半，烧石如炭状，以碎蚓脂中。已，置苓皮死晷。七日已，置沼，则鱼鳖自聚矣。
杨泉《物理论》曰：检身止欲，莫过於蚓。此志士所不及也。
郭义恭《广志》曰：闽越江北山间，蛮夷啖蚯蚓脯为羞。
崔豹《古今注》曰：蚯蚓，一名[B11C]，一名曲。善长吟於地中，江东谓为歌女，或谓鸣砌。（[B11C]，苑善二音。）
《述异记》曰：刘德愿兄子太宰从事中郎道存，景和玄年五月，忽有白蚓数十，登其斋前砌上，通身白色，人所未常见也。蚓并张口吐舌，大赤色。其年八月，与德愿储诛。
刘敬叔《异苑》曰：孟州王双，宋文帝玄嘉初，忽不欲见明。常取水沃地，以菰蒋复氏，眠息饮食悉入中。云恒有女着青裙白领巾来就其寝。母听闻荐下历历有声，发之，见一青色白领蚯蚓，长二尺许。云此女常以一奁香见遗，气甚清芬。奁乃螺壳，香则菖蒲根。於时咸谓双暂同阜螽矣。
《广五行记》曰：陈後主时，隋军至江，蚯蚓尽出，森然如植箭。陈氏，水乡；蚯蚓，土虫像。陈氏自称土德，尽出，倾其窟穴，以曲归直。是岁隋平陈。
又曰：隋炀帝大业中，河间妇人养姑不孝。姑两目暗，妇切蚯蚓为羹以食之，姑怪其味，窃藏一脔以示儿。儿还见，欲送妇诣县。未及，而雷震其妇，俄而从空落，身如故，而易头为白狗头。
郭景缚《蚯蚓赞》曰：蚯蚓土精，无心之虫。交不以分，於阜螽。触而感物，无乃常雄。
《吴氏本草经》曰：蚯蚓，一名白颈螳寅，一名附引。
葛洪《疗喉卒肿方》曰：用白颈蚯蚓十四枚，捣以途喉外，立愈。
陶弘景《集注本草经》曰：白颈蚯蚓，一名土龙，生蜚谷平土。白颈者，是其老大耳。
蝓
《尚书大传》曰：钜定螺。（郑玄曰：钜定，泽也。今属乐安，故有县属齐。螺，蜗牛也。）
《礼记□内则》曰：蜗醢而菰食。
《尔雅》曰：付蠃蝓。（郭璞症曰：音移臾，即蜗牛也。）
张揖《广雅》曰：蠡蠃、蜗牛、蝓也。
《庄子》曰：有国於蜗之左角者曰触氏，有国於蜗之右角者曰蛮氏。时相与争地而战，伏尸数万，逐北，旬有五日而後反。
许慎《说文》曰：蜗，一曰蝓。
《山海经》曰：清要之山，北望河曲，是多倮累。（郭璞注曰：倮累，蜗牛也。）
陶弘景《集注本草经》曰：蝓，味咸，寒，无毒。一名陵蠡，一名土蜗，一名附蜗。生泰仙池泽，生阴地沙石垣下。蝓入三十六禽限，又是四种角之例，营室之精矣。
蝎
《毛诗□鱼藻□彼都人士》曰：彼君子女，卷如虿。
《毛诗义疏》曰：虿，一名杜伯。河内谓之蚊，幽州谓之蝎。
《左传□僖二》曰：臧文仲曰：“蜂虿有毒，而况国乎？”
又《昭二》曰：郑人谤子产曰：“其父死於路，已为虿尾。”
《大戴礼》曰：神人国有蜂虿，不螫婴儿。
张揖《广雅》曰：杜伯，蠹，虿，蝎也。
《说文》曰：虿，毒虫也。
《魏志》曰：彭城夫人夜之厕，虿螫其手，呻吟无赖。华佗令温汤近热，渍手其中，卒可得寝。但旁人数为易汤令暖，其日即愈。
《北史》曰：齐後主诏锁南阳王绰赴行在所，至而宥之。问：“在州何者最乐？”对曰：“多取蝎，将咀汉，看时妓阒。”後主即夜索蝎一斗，比晓得二三升，置诸浴斛，使人卧斛中，号叫宛转。帝与绰临观，喜噱不已，谓绰曰：“如此乐事，何不早驰驿奏闻？”绰由是大为後主宠。
《唐史》曰：剑南本无蝎。常有人任主簿，将掷炅。今呼为主簿虫。
《庄子》曰：老聃曰：“三皇掷戟，上悖日月之明，下暌山川之精，中隳四时之施。其智惨於{刀虫}蝎之尾，而犹自以为圣人，不可耻乎？”
唐景《龙文馆记》曰：上巳日，上幸於渭滨，宴侍臣。其日，赐侍臣等柳卷各一，云带之宽{刀虫}毒，辟温气。
干宝《搜神记》曰：安阳城南有亭，宿者辄死。有书生入亭宿，明，掘得蝎，大如琵琶，毒长数尺。亭遂安静。
《葛洪方》曰：蝎，中国屋中多，江东即尾。
稽含《遇虿赋序》曰：玄康二年，余中夜遇{刀虫}，客有戏余曰：“俗谚云：过满百，为{刀虫}戍螫。斯言信哉！”虽内省不疚，而逢此害，喟然而叹，遂作赋。
蚁
焦赣《易林□震之蹇》曰：蚁封户穴，大雨将集。
又《复之萃》曰：蜱蜉戴怨，不能上山。却推蹶，损伤其颜。
《韩诗外传》曰：夫吞舟之鱼大矣，荡而失水，则为蚁所制。
《大戴礼》曰：十二月，玄驹贲。（蚁也。贲者，走於地中也。）
《周官》曰：馈食之豆，蜃氐醢。（蜃，蛤也。氐，蚁子也。）
《礼记檀弓》曰：子张之丧，公明仪为志焉。褚幕丹质，蚁结於四隅。（郑玄注曰：画褚之四角，其文如蚁行涂却相交错也。蚁，蚍蜉也。殷之蚁结，似今之蛇文画也。）
又《内则》曰：氐醢。（氐，蚍蜉子也。）
又《学记》曰：蚁子，时术之，其此之谓乎？（蚁，蚍蜉也。蚍蜉之子，微虫耳。时蜉之所为其功，乃复成大垤也。）
《尔雅》曰：蚍蜉，大蚁。（俗呼为马蚍蜉。）小者蚁。（齐人呼蚁蚁蛘。）龚，（音龙。）丁（直耕切。）蚁。（赤驳蚍蜉。）{尉虫}（音尉。）飞蚁。（有翅。）其子氐。（氐，蚁卵。《周礼》曰：蜃蚁酱。）
《後汉书》曰：钜鹿张角贼起，皆着黄巾为标帜，时人谓之黄巾，亦名为蛾贼。（蛾音鱼绮切，即蚁字。喻贼众多，故以为名。）
张勃《吴录》曰：九真移风县有赤絮胶人，视土知有蚁，因垦发，以木枝插其中，则蚁缘而生漆，坚凝如螳螂子螵蛸也。折漆以染絮，其色正赤，所作赤絮则此胶也。
《孟坚》曰：羊肉不慕蚁，蚁慕羊肉，羊肉膻也。
《庄子》曰：函牛之鼎沸，蚁不得置一足焉。（喻圣主之法明，奸至不敢蹈也。）
又曰：东郭子问庄子曰：“道安在？”织子曰：“道在蝼蚁。”
又曰：吞舟之鱼，荡而失水，则蝼蚁能苦之。
《孙卿子》曰：不食者蚁，不饮者蜉蝣。
《韩子》曰：桓公伐孤竹，行山中，无水。隰朋曰：“蚁冬居山之阳，夏居山之阴。蚁壤寸而有水。”乃掘，遂得水。
又曰：千丈之堤，以蝼蚁之穴而溃。
又曰：以骨去蚁，蚁愈多；以肉驱蝇，蝇愈至。
《吕氏春秋》曰：吞舟之鱼，陆处不胜蝼蚁。
《淮南子》曰：千里之堤，以蝼蚁之穴漏；而百寻之屋，以突隙之焚。（突，灶突也。）
《抱朴子》曰：鸡有专栖之雄，雉有擅泽之乔，（音娇。）蚁有兼弱之智，蜂有攻寡之计。人相役御，亦犹是耳。
