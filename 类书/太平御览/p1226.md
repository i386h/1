<!-- { "loadSidebar": true } -->
《三国典略》曰：齐命通直散骑常侍辛德源聘於陈，陈遣主客蔡凝宴酬。因谈谑，手弄槟榔，乃曰：“顷闻北间有人为啖槟榔获罪，人间遂禁此物，定尔不？”德源答曰：“杆是天保初王尚书罪状辞耳，犹如李固被责，云胡粉饰貌，搔头弄姿，不闻汉世顿禁胡粉。”
《金楼子》曰：有寄槟榔与家人者，题为“合”种，盖人一口也。
《风俗记》曰：王高丽，年十四五时，四月八日在鼓城佛寺中，谢混见而以槟榔赠之，执王手谓曰：“王郎，谢叔源可与周旋否？”
《南中八郡志》曰：槟榔，大如枣，色青似莲子。彼人以为异。婚族好客，辄先进此物；若邂逅不设，用相嫌恨。
《林邑记》曰：槟榔树，大围丈馀，高十馀丈。皮似青铜，节如桂竹，下本不大，上末不小，调直亭亭，千万若一。森秀无柯，端顶有叶。叶似甘蕉，条氵瓜开破，仰望沙沙，如插丛蕉於竹杪；风至独动，似举羽扇之扫天叶。下系数房，房缀十数子。家有数百树，云竦如坠绳也。
《广州记》曰：岭外槟榔，小於交趾，而大如{艹纳}子，土人亦呼为槟榔。
《广志》曰：木实曰槟榔，树无枝，略如柱。其颠五六尺间，穗如黍秀，实大如桃李。生棘针，重叠其下。剥其皮，煮其肉实而贯之，坚如乾枣。食後啖之滑，美，削迦下气。彼方珍之，以为口实。亦出交趾。
《南方草木状》曰：槟榔树，三月开花，仍猎菖实，大如鸡卵，十一月熟。
《□南记》曰：□南有大腹槟榔，在枝朵上，色犹青。每一朵有三二百颗。又有剖之为四片者，以竹串穿之，阴乾，则可入停。其青者，亦剖之，以一片青叶及蛤粉卷和，嚼咽其汁，即以碱涩味。□南每食讫，则下之。
又曰：□南多生大腹槟榔，色青，犹在枝朵上，每朵数百颗。云是弥臣国来。
又曰：□南有槟榔，花糁极美。
又曰：平琴州有槟榔，五月熟。以海螺壳烧作灰，名为贲蛤灰，共扶留藤叶和而嚼之，香美。
《罗浮山疏》曰：山槟榔，一名{艹纳}子，势蔗，叶类柞。一丛千馀，每生十房，房底数百子，四月彩。树似并榈。生日南者，与槟榔驮荽，五月子熟，长寸馀。
杨咳戤《洛阳伽蓝记》曰：南方歌荣国最为强大，民户殷多。出明珠、金、玉及水精珍异，饶槟榔。
《异物志》曰：槟榔若笋竹生，竿种之，精硬，引茎直上。末五六尺间，洪洪肿起，若木焉。因拆裂出。若黍穗，伍陋而为实，大如桃李。又生棘针，重累其下，以御卫其实。剖其上皮，空其肤，熟而贯之，硬如乾枣。以扶留藤古贲灰并食，下气及宿食削迦。饮食设以为口实。
《岭表录异》曰：槟榔，交、广生者，非舶槟榔，皆大腹子也。彼中悉呼为槟榔。交趾豪士，皆家园植之，其树茎叶根，与桄榔、以萦小异也。安南人自嫩及老彩实啖之，以不娄藤兼之瓦屋子灰，竞咀嚼之。自云交州地温，不食此，尾其瘴疠。广州亦啖槟榔，然不甚於安南也。府郭内亦无槟榔树。
周成《杂字》曰：槟榔，果也，似螺，可食。
李当之《药录》曰：槟榔，一名宾门。
左思《吴都赋》曰：槟榔无柯，椰叶尾。
刘渊林《吴都注》曰：槟榔，高六七丈，正直无枝叶，条从心生。其实作房从心中，一房数百实，如鸡子，外有壳。肉满壳中，正白，味苦涩。得扶留藤与古贲灰食，则柔滑而美矣。
俞益期《与韩康伯笺》曰：槟榔，信南游之可观！子既非常，木亦特奇，云温交州时度之。大者三围，高者九丈。其擢穗似禾，其缀实似。其皮似桐而厚，其节似竹而概。其中空，其外劲。其屈如复虹，其申如缒绳，步其林则寥朗，庇其荫则萧条。信可以长吟，可以远想矣！性不奈霜，不得北植，必当遐树海南，辽然万里。不遇长者之目，自令恨深。
刘义恭《启事》曰：奉赐交州所献槟榔，味殊常品，途远泊。九真蛮獠俗曰：“九真獠欲婚，先以槟榔子一函诣女，女食即婚。”
豆寇
刘欣期《交州记》曰：豆寇，似玄树，味辛。堪综合槟榔嚼，治龈齿。
环氏《吴地记》曰：黄初三年，魏来求豆寇。
《南方草物状》曰：漏寇树，子大如李实，二月华，七月熟。出兴古。
左思《吴都赋》曰：草则藿{艹纳}豆寇。
胡桃
《晋宫阁名》曰：华林园，胡桃八十四株。
《广志》曰：陈仓胡桃，皮薄多肌。阴平胡桃，大而皮脆，急纸则破。
《西京杂记》曰：上林苑有胡桃。
《吴时外国志》曰：大秦有枣、柰、胡桃。
《博物志》曰：张骞使西域还，得胡桃。
《广五行记》曰：後蜀李雄玉衡十二年，扶风人韩豹为太史令。雄卒，子期立，以豹为袒缘，犹领侯职。豹常言於期曰：“臣今老，志在田园，欲植胡桃，愿赐其种。”期不悟。俄而李寿自涪率众南向，袭克成都，废期自立。
《岭表录异》曰：山胡桃，皮厚而坚，大於北府。底平如槟榔，多肉少穰，亦与北中者相似。以斧追之方破，或取之，自底磨平，以为印子，其隔屈曲，类篆文也。
马融《西弟颂》云：胡桃自零。
潘岳《闲居赋》曰：三桃表樱、胡植叼。
孔融《与诸卿书》曰：先日多惠胡桃，深知笃意。
刘滔母《答虞吴国书》曰：咸和中，避苏峻乱於临安式，吴国遣使饷馈，乃答书曰：“杆果有胡桃、飞穰。飞穰出自南州，胡桃本生西羌。外刚内柔，质似贤，欲以奉贡。”
荔枝
《东观汉记》曰：单于来朝，赐橙、橘、龙眼、荔枝。
谢承《後汉书》曰：汝南唐羌为临武县长，接交州，旧献荔枝，羌上书谏，乃止。
魏文帝诏群臣曰：南方有龙眼、荔枝，宁比西国蒲陶、石蜜乎？今以荔枝赐剿泗，啖之，则知其味薄矣。
《吴录》曰：苍梧多荔枝，生山中，人家亦种之。
《唐书》曰：杨贵妃生於蜀，好荔枝。海南荔枝胜蜀者，故每岁飞驰以进。然方暑而熟，经宿辄败。
又曰：白居易为忠州刺史，在郡为木了泱枝图，寄朝中亲友，各记其状曰：“荔枝生巴峡间，形圆如帷盖。叶如桂，冬青。华如橘，春荣。实如丹，夏熟。朵如蒲萄，核如枇晁，壳如红缯，膜如紫绡。瓤肉莹白如冰雪，浆液甘酸如醴如酪，大抵如此。其实若离本枝，一日而色变，二日而香变，三日而味变。四五日外，色香味尽去矣。
《广志》曰：荔枝，高五六丈，如桂树，绿叶蓬蓬然，冬夏郁茂，青华朱实。实大如鸡子，核黄黑，似熟莲子。实白如方，甘而多汁，似安石榴，有甜味。夏至日将已时，翕然俱赤，则可食也。一树下百斛。犍为道南，荔枝熟时，百鸟肥。其名之曰焦核，小次曰春花，次曰朝偈，此三种为美。次鳖卵，大而酸，以为醢和。率生稻田间。
又曰：荔枝、壶橘，南珍之上。
《西京杂记》曰：南越王尉他，献高祖鲛鱼、荔枝，高祖报以蒲桃、锦四匹。
竺法真《登罗山疏》曰：荔枝冬青，夏至日子始赤，六七日可食，甘酸宜人。其细核者，谓之焦核，荔枝之最珍也。
《异物志》曰：荔支为异，多汁，味甘绝口，又小酸，所以成其味。可饱食，不可使厌。生时大如鸡子，其肤光泽，皮中食。乾则醮小，则肌核不如生时奇。四月始熟也。
《岭表录异》曰：荔枝，南中之珍果也。梧州江前有火山，上有荔枝，四月先熟，（以其地熟，故曰火也，）核大而味酸。其高新州与南海产者最佳，五六月方熟。（黔中亦出荔枝，余曾得一常，一势火山者。）形若小鸡子，近蒂稍平，皮壳殷红，肉莹寒玉。又有焦核者，性热液甘，食之过度，即蜜浆制之。又有蜡荔枝，黄色，味稍劣於红者。
《广州记》云：每岁进荔枝，邮传者疲毙於道。汉朝下诏止之。今犹修事荔枝煎进焉。其树自径尺至于合抱，叶密如冬青。木性坚重。其根，工人多取为阮咸槽、弹弓、棋局。
仲长统《昌言》曰：今人主不始神芝、朱草，而患枇晁、荔枝之腐，亦鄙矣！
王逸《荔枝赋》曰：乃睹荔枝之树，其形也，暧若朝□之兴，森如横天之彗。角亢兴而灵华敷，大火中而朱实繁。灼灼若朝霞之吐日，离离如繁星之着天。
刘渊《吴都注》曰：荔枝树生山中，叶绿色，实正赤，肉肥，肌正白，味美。
左思《蜀都赋》曰：旁挺龙目，侧生荔枝，布绿叶之萋萋，结朱实之离离。
卷九百七十二　果部九
蒲萄
《史记》曰：大宛以蒲萄为酒。富人藏酒至万馀石，久者数十岁不败。汉使取其实来，於是离宫别观旁，尽种蒲萄。
《汉书》曰：李广利为二师将军，破大宛，得蒲萄种归汉。
《续汉书》曰：扶风孟他以蒲萄酒一斛遗张让，即以为凉州刺史。（《三辅决录》又载。）
魏文帝诏群臣曰：中国珍果甚多，且复为说蒲萄。当其朱夏涉秋，尚有馀暑，醉酒宿醒，掩露而食。甘而不饣，脆而不梳，冷而不寒。味长汁多，除烦解饣。（乌县切。）又酿以为酒，甘於麴，善醉而易醒。道之固以流涎咽唾，况亲食之耶？他方之果，宁有匹之者！
崔鸿《十六国春秋□前凉录》曰：张斌，字斌，字洪茂，敦煌人也。作《蒲萄酒赋》，文致甚美。
又《後凉录》曰：建玄二十年，吕光入龟兹城。胡人奢侈，富於生养，家有蒲萄酒，或至千斛，经十年不败。
《北齐书》曰：李玄忠曾贡世宗蒲萄一盘，世宗报以百练缣，遗其书曰：“仪同位亚台，铉识怀贞素。出藩入侍，备经要重。而犹家无担石，室若悬罄。岂轻财重义，奉时爱已故也？久相嘉尚，嗟咏无极。恒思标赏，有意无由。忽辱蒲萄，良深佩戴！聊用绢百匹，以酬清德。”
《唐书》曰：高祖赐群臣食於御前，果有蒲萄。侍中陈叔达执而不食，高祖问其故，对曰：“臣母患口乾，求之不能得。”高祖曰：“卿有母可遗乎？”遂流涕呜咽，久之乃止，因赐物百段。
又曰：蒲萄酒，西域有之，前跟或有贡献，人皆不识。及破高昌，收马乳蒲萄实，於苑中种之，并得其酒法。太宗自损益造酒，为凡有八色，芳辛酷烈，味兼醍益。既颁赐群臣，京师始识其味。
又曰：太宗时，叶护献马乳蒲萄，一房长二丈馀，子亦稍大，其色紫。
又曰：李直方常第果实若贡士者，以绿李为首，芳梨为副，樱桃为三，甘橘为四，蒲萄为五。或荐荔枝，曰：“寄举之首也。”
又曰：蚌在葱岭南，逾县度，经热坂。其地暑湿，人皆乘马。土宜亢稻，多甘蔗、蒲萄，草木陵寒不世。
《金楼子》曰：大月氏国，善为蒲萄花叶酒，或以根及汁酝之。其花似杏，而绿蕊碧须。夏春之时，万顷克发。如鸾翼。八月中，风至吹叶上，伤裂有似绫纨。故人呼风为蒲萄风，亦名裂叶风。
《汉武帝内传》曰：西王母尝下，帝设蒲萄酒。
杜笃《边论》曰：汉征匈奴，取其胡麻、稗麦、苜蓿、蒲萄，示广地也。
《广志》曰：蒲萄有黄、白、黑三种。
