<!-- { "loadSidebar": true } -->
又曰：中宗朝，大石国使请献狮子。姚上疏谏曰：“狮子猛兽，惟止食肉。远从碎叶以至神都，肉既难得，极为劳费。陛下以百姓为心，虑一物有失，鹰犬不蓄，渔猎总停，不杀以阐大慈，好生以敷至德，凡在飞蠢动，莫不感荷仁恩。岂容自菲薄於身而厚资给於兽？求掷炅理，必不然矣。”疏奏，遽停此使。
《世贽记》曰：聚窟洲，在西海中申未地，面各方三千里，北接昆仑山二十量蕊，有狮子、辟邪、凿齿、天鹿、长牙、铜头、铁额之兽。
宋炳《狮子击像图序》曰：梁伯玉说沙门释僧吉云：常从天竺欲向大秦，其间忽闻数十里外哮啖之声，惊天怖地。顷之，但见百兽率走，跄地至绝。而四巨像焉而至，以鼻卷泥自厚途数尺，数喷鼻偶立。俄有狮子三头见於山下，直搏四像，崩血若滥泉，巨树草偃。
《法显记》曰：阿育王精舍後立石柱，作狮子，柱内西边有佛像，内外映彻，净若琉璃。有外道论狮子与沙门争此住处。时沙门理屈，於是共誓此处若是沙门住处者，当有灵验。作是言已，柱头狮子乃大鸣吼，见证。外道惧怖，心服而还。
《国史补》曰：开玄末，西域献狮子。至安西道中，系於驿树，解ó。狮子哮吼，若不自安。俄顷，风雷大至，有龙出井中而去。
虞世南《狮子赋》曰：有绝域之神兽，因重译而来扰。其为状也，筋骨纠缠，殊姿异制。阔臆修尾，劲毫柔毳；钩爪踞牙，藏锋畜锐；弭耳宛足，伺间借势。暨乎奋鬣舐唇，倏来忽往；目电曜，发煽茸响。拉虎吞，裂犀分像；碎随兕於，屈巴蛇於指掌。践藉则林麓摧残，哮呼则江河振荡。服猜心与猛气，遂感德以依仁。
麒麟
《说文》曰：麒麟，仁什，马身，牛尾，肉角。
《春秋运斗枢》曰：机星得则麟生。
《春秋保乾图》曰：岁星散为麟。
《尔雅》曰：麟，麇身，牛尾，一角。（麇，居筠切。）
《礼记□礼运》曰：天不爱其道，地不爱蒲唉，人不爱其情，故麒麟在郊薮。
《诗□国风□麟掷旰》曰：麟掷旰，振振公子，于嗟麟兮。
《左传》曰：鲁哀公十四年春，西狩於大野。叔孙氏之车子□商获麟，以为不祥，以赐虞人。仲尼观之，曰：“麟也。”然後取之。（时所未常见。故怪之为不祥。麟，仁兽，圣王嘉瑞。时无明王，出而遇获。仲尼悲周道之不典，感嘉瑞无应，故因鲁《春秋》而修中兴之教，绝笔于获麟一句。所感而作，故所以为终。）
《家语》曰：叔孙氏之车士曰子□商，（车士，将车者也。子，姓也。□商，名也。）彩薪于大野，（《春秋经》：哀公十四年，西狩获麟。《传》曰：西狩于大野。今此日彩薪于大野时，实自狩□商，非狩者。彩薪也而获麟，瑞物时见，狩获，故经书西狩。）获麟焉。折前左足，载以归。叔孙以为不祥，弃之于郭外，（《传》曰：以赐虞人。弃之郭外，将以赐虞人。）使人告孔子曰：“有麇而角者，何也？”孔子往而观之，曰：“麟也，孰为来哉？熟为来哉！”反袂拭面，涕泗沾衿。叔孙闻之，然後取之。子贡问曰：“夫子何泣矣？”孔子曰：“麟之至也，为明王也，出非其时而见害，是以伤焉。”
《孔丛子》曰：叔孙氏子□商获麟，以为不祥，弃之。冉有告夫子，夫子将观之。泣曰：“予之於人，犹麟之於兽，出而死，其道穷矣。”乃歌曰：“唐虞世兮麟凤游，今非其时来何求？麟兮麟兮我心忧。”因此忧愤，作《春秋》焉。
《孝经右契》曰：孔子夜梦丰沛邦有赤烟气起，颜回、子夏侣往观之。驱车到楚，西北范氏之庙，见刍儿捶麟，伤其前左足，束薪而复之。孔子曰：“儿，汝来，姓为谁？”儿曰：“吾姓为赤松子。”孔子曰：“汝岂有所见乎？”曰：“吾所见一禽，如麇，羊头，头上有角，其末有肉，方以是西走。”孔子发薪下，麟视孔子而蒙其耳，吐三卷书。孔子精而读之。
《春秋演孔图》曰：苍之灭也，麟不荣也。麟，木精也。麒麟斗，日无光。（宋均注曰：麟，木精。木生于水，故曰阴。木气好土，土黄木青，故麟色青黄。不荣，谓见绁也。麟龙少阳精，斗作于地，则日月亦将争于上也。）
《尚书中候》曰：黄帝时，麒麟在囿。
《毛诗义疏》曰：白麟，马足，黄色，圆蹄，角端有肉，音中黄锺。王者至仁则出。
《大戴礼》曰：毛虫三百六十，而麟为之长。
《礼记》曰：麟凤龟龙谓之四灵。麟以为畜则兽不犭戍。（呼厥反。）
《汉书》曰：终军从上幸雍。获白麟，一角畏赉。又得木，枝旁出辄复合。上异之，终军对曰：“野兽并角，明同本也；众枝内附，示无外也。若此之应，殆将有解编、削左衽、袭冠带、要衣裳而蒙至化者焉。”
《东观汉记》曰：章帝时，麟五十一见。
《晋书》曰：王平吴被谤，上表曰：“夫猛兽当途，麒麟恐惧；况臣脆弱，敢不悚栗？”
何法盛《晋中兴徵祥说》曰：麟，麇身，牛尾，狼头，一角，黄色，马足也。
《晋书□载记》曰：石虎时，郡国前後送苍麟十六，白鹿七。季龙命司虞张昌往调之，以驾芝盖，列乎充庭之乘。
又曰：吕光入姑臧，时麟见金泽县，百兽从之。光以为己瑞，以孝武太玄十四年僭即三河王位。
《三国典略》曰：徐陵，东海郯人，梁太子右卫率ゼ之子。母常梦五色□化而为凤，集左肩上，已而诞陵。年数岁，家人携之以候宝志。宝志摩其顶曰：“天上石麒麟也。”
《春秋感精符》曰：麟一角，明海内共一主也。王者不刳胎，不破卵，则出于郊。
又曰：王者德化旁流四表，则麒麟臻其囿。
蔡邕《月令章句》曰：凡麟，生於火，游於土，故循其母致其子。五行之精也，视明礼修则麟臻。
《孙卿子》曰：古之王者好生恶杀，故麒麟臻其郊野。
《牟子》曰：昔人不识麟，问人，答曰：“麟如麟。”问者恶之。曾见者曰：“麟，麇身牛尾，鹿蹄马背。”问者霍然而解。
何法盛《徵祥记》曰：麒麟者，毛虫之长，仁什。牡曰麒，牝曰麟。牡鸣曰游圣，牝鸣曰归和。夏鸣曰扶幼，秋鸣曰养绥。
《说苑》曰：麒麟，麇身，牛尾，圆顶，一角。含仁怀义，音中律吕。行步中规，折旋中矩。择土而後践，位平然後处。不群居，不旅行。纷兮有质文也，幽间则严协如也。
《西京杂记》曰：五柞宫前有梧桐楼，楼下皆有石麒麟二枚。刊其为文字，是秦始皇骊山墓上物也。头高一丈三尺。东边者前脚折，折处赤如血。父老谓其神，皆含血属筋焉。
《抱朴子》曰：麒麟寿千岁。
《论衡》曰：蝗虫飞至万里，麒麟须献乃达阙，而蝗为灾，麟为瑞。麟四足不能自致，人两足安能自达？是以吕望白首而达也。
又曰：儒者说麟为圣王来，此言妄也。章帝之时，麒麟五十一至，章帝岂圣人也？
《楚辞》曰：使麒麟可得羁而系兮，又何以异乎犬羊？
班固《两都赋》曰：乃有九真之麟、大宛之马。
西凉武昭王《麒麟颂》曰：一角圆蹄，行中规矩。游必择地，翔而後处。不入陷阱，不罹网罟。无德而至，为之折股。
卷八百九十　兽部二
獬豸
《说文》曰：獬豸，似牛，一角。古者决讼，命触不直。黄帝时有遗帝獬豸者，帝问何食何处，曰：“食荐。春夏处水泽，秋冬处竹箭松筠。”
《神异经》曰：东北荒中有兽，如牛，一角，毛青，四足，似熊。忠直，见人斗则触不直，闻人论则咋不正。名曰獬豸，一名任法兽。（张华曰：今御史法冠曰獬豸。）
《论衡》曰：獬豸者，一角之羊，性识有罪。皋繇治狱，有罪者令羊触之。皋繇敬羊，跪坐事之。
《田扌求子》曰：尧时黄コ豸，缉其尾以为帝帐。
《唐书》曰：开玄二十一年，有一角神羊产于京兆之富平县，肉角当顶，白毛上捧。识者以獬豸名之。
驺虞
《说文》曰：白虎黑文，尾长于身，食自死之肉，名曰驺虞。有志信之德，不食人。
《诗□国风□驺虞》曰：《驺虞》，《鹊巢》之应也。《鹊巢》之化行，则人伦既正，朝廷既治。天下纯被文王之化，则庶类蕃殖，田以时。仁如驺虞，则王道成也。彼茁者葭，一发五，于嗟乎驺虞。（驺虞，义什。白虎异文，不食生物。有至德之信，则应之。）
《草木虫鱼疏》曰：驺虞即白虎也，文异，尾长身，不食生物，不履生草。君王有德则见也。
《尚书大传》曰：文王因囚里，散宜生之于陵氏取怪兽，尾倍其身，名曰驺虞，以献纣。
《山海经》曰：驺虞如虎，五色具。一曰：尾长于身。出孟山，亦出鸟鼠同穴山，圉林氏之国。日行千里。（《东京赋》曰：围林氏之驺虞。）
《晋书》曰：隆安中，新野驺虞见。
《宋书》曰：玄嘉二十六年，琅邪有白驺虞见，二赤虎从之。
犀
《尔雅》曰：犀，似豕。（郭璞症曰：形似牛，猪头，大腹，卑脚，有三蹄，黑色，二角，一在鼻上者，食角也，小而不堕，好食棘。）
《东观汉记》曰：章帝玄和玄年，日南献白雉、白犀。
《晋书》曰：温峤还武昌，至牛渚矶。云其水多怪物，遂毁犀角而照之。见奇形异状，或朱衣，乘车马。峤梦人曰：“与君幽明道别，何苦相照？”
《竹书纪年》曰：夷王猎於杜林，得一犀牛。
《韩诗外传》曰：太史南宫适至义渠，得骇鸡犀，以献纣。
《战国策》曰：张仪为秦破从连横，说楚王。楚遣车百乘，献骇鸡之犀、夜光之璧于秦王。
《离骚》曰：淹芳芷于腐臭，（淹，渍。腐，臭。）弃骇鸡于筐。（，竹器也。）
《范子计然》曰：犀角出南郡，上价八千，中三千，下一千。
《淮南万毕术》曰：犀角骇狐。（犀角置狐穴，狐去，不敢复居也。）
《抱朴子》曰：通天犀角有白理如纟延（音线）者，以盛米置群鸡中，欲啄米，至则惊却，故南人名为骇鸡也。得真角一尺以上，刻以为鱼，而衔以入水，水常为开，方三尺，可得气息死晷。以其角为义导者，得毒药以此搅之，皆生白沫；无复毒势，则无沫起也。通天犀所以能杀毒也，为物食百草之毒及众木棘。岁一解角，藏于山中。人以木如其角代之，犀不觉，後年辄复解。
《山海经》曰：琴鼓之山多白犀。
《蜀王本纪》曰：江水为害。蜀守李冰作石犀五枚，二枚在咐晷，一在市桥下，二在渊中，以厌水精，因曰石犀里也。
《林邑经纪》曰：犀行过丛林，不通，便开口露齿，前向直指，棘林自开。
《南州异物志》曰：犀如像大，色黑，头似豪妇猪，食草木也。
《南越志》曰：高州平之县，巨海有大犀，其出入有光，水为之开。
刘欣期《交州记》曰：有犀角通天，向水辄开。
