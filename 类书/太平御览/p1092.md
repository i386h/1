<!-- { "loadSidebar": true } -->
《方言》曰：饧谓之张皇，（即饴也。）饴谓之饣亥，（音该。）饧谓之糖。（江东皆言糖也。）凡饴谓之饧，自关而东，陈魏宋楚卫之间通语。
《说文》曰：饴，米蘖煎也。饧，饴和馓也。
《释名》曰：饧，洋也，煮米消烂洋洋然也。饴，小弱於饧，形怡怡然也。哺，也，如饧而浊可哺也。
《後汉书》曰：明德马皇后报章帝曰：“吾但当含饴弄孙，不能复关政矣。”
《东观汉记》曰：野王献甘胶膏饧，每作，大发吏，以为饶利。樊闳知之，临薨奏焉。
《四王起事》曰：惠帝到华阴，河间王遣使上甘果二百幡。
《幽明录》曰：王胤、祖安国、张显等以太元中乘船，见仙人赐糖饴三饼，大如比轮钱，厚二分。
《淮南子》曰：柳下惠见饴曰：“可以养老。”盗跖见饴曰：“可以粘牡。”见物同而用之异也。
《盐铁论》曰：洗爵以盛水，升降而进糖，礼虽备，然非其贵也。
《世说》曰：王君夫饴澳釜。
《楚辞□招魂》曰：ХЦ蜜饵有张皇。（张皇，饧也。）
张衡《七辨》曰：沙饴石蜜，远国贡储。
崔《四民月令》曰：十月，先水冻作煮饧，煮暴饴。
卢谌《祭法》曰：冬祠用荆饧。
卷八百五十三　饮食部十一
饣宛（於月切）
《方言》曰：腕，谓之饣肴。（以豆屑杂饧也。）
《苍颉解诂》曰：饣宛，饴中着豆屑也。
《说文》曰：饣宛，豆饴也。
馓（先但切）
《广雅》曰：浮┅，也。（┅，音流。）
《说文》曰：馓，熬稻张饣也。
《急就篇》曰：馓饴饧。
卢谌《祭法》曰：四时皆用馓。
麴蘖。
《书》曰：若作酒醴，尔惟麴蘖。
《记》曰：仲冬之月，乃命有司：秫稻必齐，麴蘖必时。
《左传》曰：楚子伐箫。还无社与司马卯言，号申叔展。（还无社，萧人也。司马卯、申叔展，皆楚大夫。）叔展曰：“有麦麴乎？”曰：“无。”（麦曲，所以御湿也。）“有山芎乎？”曰：“无。”
《方言》曰：、（音器）、（音才）、（于八切）、（音牟，大麴也。）、（音脾，细面麴也。）、（音蒙，有衣麴。）、麴（小麦为麴，即麴耳。）自关而西秦豳之间曰，晋之旧都曰，（今河东人呼麴为才。）齐右河济曰，北燕曰，曲，其通语也。
《说文》曰：曲，酒母也。蒙，生衣也。甚，熟曲也。蘖，牙米也。
《通俗文》曰：麦曲曰。
《释名》曰：麴，朽也，郁之使生衣朽败也。蘖，缺也，渍麦覆之，使生牙开缺也。
《史记》曰：文帝遗匈奴秫蘖。
又曰：通邑大都，蘖麴盐鼓千答也。
《东观汉记》曰：顺帝诏禁民无得酤卖酒麴。
《汉晋阳春秋》曰：愍帝在长安，为刘粲所攻，粮尽，太仓有麴数十饼，屑之为粥以供奉帝。麴屑尽遂降。
《列子》曰：子产有兄公孙朝，聚酒千锺，积麴成封。
刘伶《酒德颂》曰：枕麴藉糟。
崔《四民月令》曰：七月七日作麴。
麸
《苍颉解诂》曰：面，细麸也。
《说文》曰：麸，小麦皮屑也。
《史记》曰：陈平为人长大美色。或谓陈平贫，何食而肥若是？其嫂疾平之不视家产，曰：“亦食糠核。”（孟康曰：麦糠中之不破者。晋灼曰：京师谓粗屑为纥头。）
《吴书》曰：袁术既为雷薄等所距，留住三日，士众绝粮乃还。至江亭，去寿春八十里，问厨下，尚有麦屑三十斛。
刘谦之《晋记》曰：王莽诛，童谣曰：“昔年食麦屑，今年食[B17G]豆。[B17G]豆不可食，使我枯咙喉。”
崔《四民月令》曰：五月五日至後可籴麸，至冬以养马。
卷八百五十四　饮食部十二
糟
《说文》曰：糟，酒滓也。糠，谷皮也。
《春秋後语》曰：张仪说韩惠王曰：“韩地多厄恶山居，五谷所生，非菽而麦。民之食，大板、菽饭、藿羹。一岁不收，民不厌糟糠。”
又曰：秦急围邯郸，邯郸且欲降。传舍吏子李同说平原君曰：“今邯郸之民析骨而炊，易子而食，可谓急矣。而君之後宫以百数，婢妾被绮，馀粱肉，而民弊衣不完，糟糠不厌，君器物锺鼓自若。使秦破赵，安得而有此哉？”
《後汉书》曰：明帝姊湖阳公主新寡，帝与共论朝臣，微观其意。主曰：“宋公威容德器，群臣莫及。”帝曰：“方且图之。”後弘被引见帝令主坐屏风後，因谓弘曰：“谚言：‘贵易交，富易妻。’人情乎？”弘曰：“臣闻：贫贱之知不可忘，糟糠之妻不下堂。”帝顾谓主曰：“事不谐矣。”
华峤《後汉书》曰：药崧家贫，为郎，无被食糟。自此诏给大官食。
《魏志》曰：李通禽黄巾大帅吴霸，而降其属。遭岁大饥，通倾家振施，与士分糟糠，皆争为用。由是盗不敢犯。
《六韬》曰：太公曰：“古之乱君夏桀、殷纣，积糟为丘，以酒为池，饮者常三千人。”
糠
《尔雅》曰：糠谓之虫。（米皮。）
《广志》曰：糠谓之曷。
《通俗文》曰：碎糠曰靡。（牟皮切。）
《史记》曰：吴中大夫应高说胶西王母曰：“舐糠及米。”
《汉魏春秋》曰：甄后之诛，由郭后之宠。及殡，令以糠塞口。後明帝逼杀郭后，使殡如甄后。
《晋书》曰：王戎子万有美名而太肥。戎令食糠，而肥愈甚。
又曰：孙绰性通率，好讥调。尝与习鉴齿共行，绰在前，顾谓凿齿曰：“沙之汰之，瓦石在後。”凿齿曰：“簸之扬之，糠秕在前。”
《齐书》曰：顾欢所居乡中有学舍，欢贫无以受业，於舍壁後倚听，无遗忘者。夕则燃松节读书，或然糠自照。
《墨子》曰：备城，皆收藏灰糠马矢。
又曰：人衣短褐，食糠糟。
《庄子》曰：播糠脒目，则天地四方易位矣。
《韩子》曰：糟糠不厌者，不待粱肉而饱；短褐不完者，不须文绣而好。
《潜夫论》曰：不命大将以讨叛羌，州郡稍兴兵，若排糠障风，掏沙壅河。
《抱朴子》曰：上世玄水结而不寒，肴糠绝而不饱。
刘欣期《交州记》曰：合浦海口有糠头山，传云：越王舂米於此，积糠而成。
卷八百五十五　饮食部十三
豉
《释名》曰：豉，嗜也。五味调和，须之而成，乃可甘嗜也。故齐人谓“豉”声如“嗜”。
《史记》曰：蘖面盐豉千答。（徐广曰：或作“合”，器名。）
谢承《後汉书》曰：羊续为南阳太守，盐豉共壶。
袁宏《汉纪》曰：李亻霍数设酒请郭汜，或留汜。汜妻惧与亻霍婢妾私而夺己爱，思有以离间之。亻霍送馈，汜妻乃以鼓为药，汜将食，妻曰：“食从外来，傥或有故。”遂摘药示之，曰：“一栖不两雄，我固疑将军之信李公也。”明日，亻霍请汜，大醉，汜疑亻霍药之，绞粪汁饮之，乃解。於是遂相疑猜也。
《三辅决录》曰：南阳旧语曰：“前队丈夫范仲公，盐鼓蒜果共一筒。”言其廉俭也。
《豫章列士传》曰：羊茂为东郡太守，出界买盐鼓。
《博物志》曰：外国有豉法：以苦酒溲豆，暴令极燥，以油麻蒸讫，复暴三过乃止，然後细捣椒屑，筛下，随多少合投之。
《金楼子》曰：五色茄，一名金盐；地榆，一名玉鼓。惟此二物，可以煮石。
《广志》曰：苦，秦豉也。
《楚辞□招魂》曰：大苦酸咸（大苦谓豉。）辛甘行。（言取豉调和以椒姜，咸酢和以饴蜜，则辛甘之味皆发而行。）
《古歌》曰：美豉出鲁门。
齑
《周礼》曰：醯人掌共五齐。（昌本、脾析、蜃、豚拍、深蒲也。）
《记》曰：卒食客，自前跪。彻饭齑，以授相者。
《释名》曰：蟹齑，去其匡，熟，捣合如齑也。
《通俗文》曰：淹韭曰齑，淹薤曰{队韭}。
《东观汉记》曰：王莽将败北海，逢萌载齑器於市，曰：“辛乎！”因潜藏不见。
《魏志》曰：华佗尝见病咽塞者，语之曰：“向来道隅有卖饼人，萍齑甚酸，可取三升饮之。”如言，立吐一蛇。
王隐《晋书》曰：袁甫曰：“美莫过稻，不可以为齑。”
《语林》曰：石崇尝冬月得韭齑，王恺货崇帐下督，云：“是捣韭根，杂以麦苗耳。”
《楚辞》曰：惩於羹者而吹齑。
又曰：吴酸毛蒌不沾薄。（毛，菜也。言吴人善为致美，其菜若蒌，味无沾薄，言有调也。又曰蒿也。蒌不沾薄，繁草也。蒌，香沾多汗也。薄，无味也。言吴人工调咸酸，使偷蒿蒌以为齑味酸，又不薄，适甘美人也。）
崔《四民月令》曰：八月收韭菁，作捣齑。
弘《君举食檄》曰：大市覆罂之蒜，东里独姥之醯、大盐杂以姜、椒，叛奴使之春齑。
《岭表异录》曰：容南土风，好食水牛肉，言其脆美，则柔毛肥彘不足比也。每军衙有局筵，必先此物，或炮或炙，尽此一牛。既饱，即以圣齑销之。（圣齑，如有菘，云是牛肠胃中已化草。）既至，即以盐、酪、姜、桂调而啜之，腹遂不胀。北客到彼，多赴此筵，但能食肉，罔有啜齑者。
卷八百五十六　饮食部十四
茹
《史民》曰：公仪休食茹而美，拔其园葵。
《後汉书》曰：孔奋为姑臧长。时每居县者，不盈数月，辄致丰积。奋左职四年，财产无所增。事母孝谨，虽自俭约，而奉养极求珍膳。躬率妻子，同甘菜茹。
沈约《宋书》曰：文帝为王玄谟作四时茹诗云：“堇茹供春膳，粟飧充夏餐。”
《傅玄诗》曰：厨人进藿茹，有酒不盈杯。
枚乘《七发》曰：白露之茹。
菹
《周礼》曰：朝事之豆，其实韭菹、昌本、菁菹、茆菹。（昌本，昌蒲根也，切之四寸为之。菁菹，韭菹。郑大夫读茆为茅。或曰茆水草。杜子春读茆为卯。玄谓：菁，蔓菁也；茆，凫葵也。）馈食之豆，其实葵菹。加豆之实，芹菹、深蒲、笋菹、笋菹。（芹，楚葵也。郑司农云：深蒲，弱入水深，故曰深蒲；或曰：深蒲，桑耳。，水中鱼衣也。玄谓：深蒲，蒲始生水中子也。，箭萌、┺竹萌。）王举则共七菹。（韭、菁、茆、葵、芹、、┺菹。凡醯醢所和，细切为齑，全物若为菹。齑菹之称，菜肉通称矣。）
《记》曰：麋鹿为菹，野豕为轩，皆聂而不切。麇为辟鸡，菟为宛脾，皆聂而切之。切葱若薤实之，醯以柔之。（此轩、辟鸡、宛脾、皆菹类也。其作之状，以醯与薰菜淹之，杀肉及腥气也。）
又曰：水草之菹，陆产之醯，小物备矣；三牲之俎，八簋之实，美物备矣；昆虫之异，草木之实，阴阳之物备矣。（水草之菹，芹、茆属。陆产之醯，氐、缘之属。天子之祭，八簋。昆虫，谓温生寒死之虫也。《内则》：可食之物有蜩范。草木之实，菱茨榛栗之属。）
《传》曰：王使周公阅来聘，飨有昌蜀（昌菹。）
《毛诗》曰：中田有庐，疆场有瓜，是剥是菹。（剥瓜为菹也。《笺》云：中田，土也，农人作庐焉，以便其田事。於畔上种瓜，瓜成又入其税，天子剥削淹渍以为菹。贵四时之异物。）
