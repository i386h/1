<!-- { "loadSidebar": true } -->
《永嘉记》曰：青田村民家多种梨树，名曰官梨。子大一围五寸。树老，今不复结子。此中梨子佳，甘美少比，实大出一围，恒以供献，名为涌孺。吏司守视，土人有未知味者。梨实落至地，即融释。
郭子横《洞冥记》曰：途山之北有梨，大如斗，色紫，千年一花，冬月乃实。煎之有膏，食者身轻。亦曰紫轻梨。
《博物志》曰：梨类甚多，楂杜朴皆是，有大小甜酢之异耳。
《神异经》曰：东方有树焉，高百丈，敷张自辅，叶长一丈，广六七尺，名曰梨。其子径三尺，剖之白如素。食之，为地仙。（张华注曰：是故今梨树大耳。）
《幽明录》曰：成彪兄丧，昼夜哭泣。兄提二升酒、一盘梨就之，引酌相劝。
《广五行记》曰：宋废帝大始年，江南盛传种萧梨。先无此树，百姓争欲植之。识者曰：“当有姓萧人王者！”後齐受禅。
杨咳戤《洛阳伽蓝记》曰：欢农里报德寺有园，珍异出焉。有含消梨，重六斤，禁苑所尾。从树投地，尽散为水焉。世人云：“报德之梨，承光之柰。”承光寺亦多果木，柰味甚美，冠於京师。
《李邺侯传》曰：唐肃宗常夜坐，召颍王等三弟驮蔌於地炉毯上。时李泌多绝粒，上每为自烧二梨以赐之。颍王恃恩，固求上与，曰：“汝恒饱肉食，先生绝粒，何乃争之？”颍王曰：“臣等试大家心，何乃偏耶？不然，三弟共乞一颗，可乎？”上亦不许，赐以索妍。颍王等又曰：“臣等以大家自烧，故乞。他果何用？”因曰：“先生恩渥如此，臣等请联句，以为他年故事。”颍王曰：“先生年几许，颜色似童儿。”信王曰：“夜抱九仙骨，朝被一品衣。”一王曰：“不食千锺粟，惟餐两颗梨。”既而三王请上成之，上曰：“天生此间气，助我化无为。”
王赞《梨颂》曰：太康十年，梨树四枝，其条与中枝合生於玄圃园。皇太子令侍臣作颂。
《魏文帝诏》曰：真定涌孺，大若拳，甘若蜜，脆若陵，可以解烦释臼。
傅选《七证》曰：恒阳黄梨，巫山朱橘。
何晏《九州论》曰：安平好枣，真定好梨。
左思《蜀都赋》曰：紫梨津润。
又《齐都赋》曰：果则晌山之梨。
潘岳《闲居赋》曰：张公大谷之梨。
孙楚《秋赋》曰：朱橘甘美，紫梨甜脆，肤不隐於牙，融液易於含雪。
王□《洛都赋》曰：梨则大谷冬紫，张公秋黄。
潘岳《金谷园赋》曰：灵圃繁若榴，茂林列芳梨。
宋武帝《戏马台梨花赞》曰：嘉树之生，于彼山基，开荣布彩，不离尘缁。
王弘《谢赐河上梨表》曰：奉赐河上梨一千，远方味甘，每垂降及，仰佩恩逮，俯增祗愧。
魏武帝《为兖州牧上书》曰：山阳郡有美梨，谨上甘梨二箱。
楂
《尔雅》曰：楂、梨曰钻之。（楂似梨而酢涩，见《礼记》。）
《礼记□内则》曰：樗沔姜桂。（郑玄注曰：楂，梨之不臧者。皆人君羞。）
《吕氏春秋》曰：箕山之东，有甘楂。
《山海经》曰：平丘有杨柳甘楂。
又曰：洞庭之上，其木多楂。
《说文》曰：楂，似梨。
《神异经》曰：南方大荒有树焉，名曰楂。三千岁作华，九千岁作实。其花紫色，中高百丈，敷张自辅。叶长七尺，五色。实长九尺，无核，割之如凝密。（张茂先注曰：楂，梨。）
《述异记》曰：江淮南人至北，见勃香，以为楂子，盖实异耳。
傅玄《瓜赋》曰：龙眼生於南极，甘楂引於昆山。
樱桃
《礼记□月令》曰：仲夏之月，天子羞以含桃，先荐寝庙。（郑玄注曰：含桃，今之樱桃也。）
《尔雅》曰：楔，（音革黠反。）荆桃。（郭璞症曰：今樱桃。）
《广雅》曰：含桃，樱桃。
《汉书》曰：惠帝出离宫，叔孙通曰：“今樱桃熟，可献，陛下宜以樱桃献宗庙。”上许之。诸果献由此兴。
《唐书》曰：太宗将致樱桃於阝公，称“奉”则是尊，言“竿”又以卑，问之虞监，曰：“昔梁帝遗齐巴陵王称‘饷’。遂从之。
又曰：玄宗紫宸殿樱桃熟，命百官口摘之。
又曰：萧颍士，李林甫彩其名，欲拔用之，乃召见。时颍士寓居母丧，即衰麻而诣京师，径谒林甫于政事省。林甫素不识，遽见衰麻，大恶之，即令斥去。颍士大忿，乃为《伐樱桃赋》，以刺林甫，云：“嗒无庸之琐质，因本枝而自庇。洎枝而非据，专阶廷之右地。虽先寝而或荐，岂和羹之正味！”其狂率不逊，皆此类也。
又曰：文宗始即位，常因内园进新樱桃，将以赐三宫太后。上曰：“送太后，焉可以为赐？”因圆凳易其文簿，曰：“奉太后”。自是以为常。
《拾遗录》曰：汉明帝於月夜宴赐群臣樱桃，盛以赤瑛盘。群臣视之月下，以为空盘，帝笑之。
《吕氏春秋》曰：“仲夏之月，羞含桃。”（高诱注曰：含桃，樱桃。为鸟所含，故曰含桃。）
范汪《祠制》曰：孟夏祭，用樱桃。
《洛阳宫殿簿》曰：显阳殿前，樱桃六株。明光殿前，樱桃四株。徽音殿前，樱桃二株。
《广志》曰：樱桃，大者如弹丸。有长八分者，白色多肌者，凡二种。
《虎丘山疏》曰：山下有樱桃三株
《唐景龙文馆记》曰：四年夏四月，上与侍臣於树下摘樱桃，恣其食。末后於蒲萄园阁陈宴席，奏宫乐，至瞑，每人赐朱樱桃两笼。
又曰：四年夏四月，上幸两仪殿，命侍臣殿食樱桃。其樱桃并盛以琉璃，和以杏酪，饮涂酒。
《博物志》曰：樱桃或如手指，春秋冬夏，华实竟岁。
《吕氏本草》曰：樱桃味甘，主调中，益脾气，令人好颜色，美志气，一名朱桃，一名麦英也。
傅咸《粘蝉赋序》曰：樱桃，为树则多荫，为果则先熟。故种之於厅事前，以盛暑逍遥其下。
左思《蜀都赋》曰：朱樱春就，素柰夏成。
魏文帝与锺繇书，报曰：臣繇言：“赐甘酪及樱桃，惠厚意绸，非言所申。”
夏侯孝若《春可乐》曰：进樱桃於玉盘。
卷九百七十　果部七
梅
《尔雅》曰：梅，冉。（似杏，实酢。）
《尚书□说命》曰：若作和羹，尔为盐梅。
《毛诗□鹊巢□В有梅》曰：《В有梅》，男女及时也。В有梅，其实七兮。（В，落也。盛极则堕落者，梅也。）求我庶士，迨其吉兮。
《诗义疏》曰：梅，杏类也。树及叶，皆如杏而黑。煮而乾为苏，置羹霍齑中。又可含以香口。
又《谷风□四月》曰：山有嘉卉，侯栗侯梅。
又《墓门》曰：墓门有梅，有萃止。
《大戴礼□夏小正》曰：正月，煮梅为豆实。
《吴历》曰：孙亮出西苑，方食生梅，使黄门至中藏取蜜以渍。蜜中有鼠矢，侍中请付狱推。亮曰：“杆易知耳！”令破鼠矢，矢里燥，亮大笑曰：“久在蜜中，中当湿；今外湿里燥，必黄门为！”扌黄门，首服。左右莫不惊悚。
《宋书》曰：武帝女寿阳公主，每日卧於含章檐下，梅花落公主额上，成五出之华，拂之不去，皇后留之。自後有梅花妆，後人多效之。
《南史》曰：柳恽常与琅琊王瞻博射，嫌其皮阔，乃摘梅帖乌珠之上，发必命中，观者惊骇。
《梁书》曰：任为新安太守，郡有蜜岭，及杨梅，旧为太守所彩。以冒险，多毒物，故即时停之。
《唐书》曰：萧仿为岭南节度使。仿性公廉，南海虽富珍奇，月俸之外，不入其门。家人疾病，医工治药须乌梅，左右於公厨取之。仿知而令还之，促买於市。
《淮南子》曰：百梅足以为百人酸，一梅不足以为百人酸。（喻众能济少，少不能有所成也。）
《抱朴子》曰：绮里丹法：以铅百斤，合五石煮之，皆成银；以雄黄煮之，皆成黄金。金袒哉，以猪膏煮之；太柔，以梅煮之。
《山海经》曰：灵山，其木多梅。（郭璞症曰：似杏而酢。）
《说苑》曰：越使渚发执一枝梅遗梁王，梁王之臣韩子顾谓左右曰：“恶有一枝梅遗列国之君乎？”
《论衡□实知》篇曰：使圣人空坐独思，则不知百世後有马生牛，牛生驴，桃生李，李生梅也。
《世说》曰：魏武帝行失道，三军皆渴。帝令曰：“前有大梅林，饶子，甘甘酸可以解渴！”士卒闻之，口皆出水。
《地理志》曰：南陵有梅根冶。
《风俗通》曰：夏禹庙中，有梅梁，忽一春生枝叶。
又曰：五月，有落梅风，江淮以为信风。又其霖霪，号为梅雨，沾衣服皆败。
《桂阳先贤传》曰：有人谓苏统：“後园梅树下种药，可治百病。”
《吴氏本草》曰：梅核，明目益气，不饥。
《东方朔别传》曰：朔与三门生俱行，见一鸠，占皆不同。一生曰：“今日当得酒。”一生曰：“其酒必酸。”一生曰：“虽得酒，不得饮也。”三生皆到主人，须臾，主人出酒樽中，即安於地，羸而复之，讫不得酒。出门，问其故，曰：“见鸠饮水，故知得酒。鸠飞集梅树上，故知酒酸。鸠飞去，所集枝折堕地，折者，伤复之像，故知不得饮也。”
《西京杂记》曰：上林苑有朱梅、同心梅、紫蒂梅、燕支梅、丽枝梅、紫花梅、侯梅。
周处《风土记》曰：夏至之雨，名为黄梅雨。
《广志》曰：蜀名梅为{艹獠}，大如雁子。梅{艹獠}皆可以为油脯，黄梅以熟{艹獠}作之。（{艹獠}音老。）
伍瑞休《江陵记》曰：洪亭村下有白藉洲，东南得邴洲，上头有枚回村。旧云是梅槐合生成树，是以名之，音讹，谓之“梅回”。
《荆州记》曰：陆凯与范晔相善，自江南寄梅花一枝诣长安与晔并赠花诗，曰：“折花逢驿使，寄与陇头人。江南无所有，聊赠一枝春。”
《神异经》曰：北方荒外有石嘿可，方千里。中有横公鱼，夜化为人，刺之不入，煮之不世。以乌梅二七煮之，即熟，可已邪病。
《述异记》曰：嘉兴县皋陶村朱休之，有弟朱玄。玄嘉二十五年十月清旦，兄弟对坐家中，有一犬来，向休蹲，遍视二人而笑，遂摇头歌曰：“言我不能歌，听我歌梅花。今年故复可，柰汝明年何！”其弟惊惧，斩犬，榜（音滂。）首路侧。至岁末梅花时，兄弟相忿，奋戟伤兄。官收治，并被囚系，经岁得免。至夏，举家时疾，母及兄弟皆卒。
任《述异记》曰：邯郸，有故邯郸宫基存焉，中有赵王果园，梅李至冬而花，春得食。
《岭南异物志》曰：南方梅，繁如北杏，十二月开。
《语林》曰：范王至能啖梅，人常致一斛奁，须臾啖尽。
潘岳《闲居赋》曰：梅杏郁棣之属。
左思《蜀都赋》曰：梅杏罗生。
《柏梁台太官令》曰：樗沔橘栗李桃梅。
张协《七命》曰：单以秋橙，酢以春梅，接以商王之箸，承以帝辛植淡。
石榴
《广雅》曰：若榴，石榴也。
《晋隆安起居注》曰：武陵临沅县，安石榴子大如碗，其味不梳，一蒂六实。
《宋书》曰：玄嘉末，魏太武征彭城，遣使求甘蔗、安石榴。张畅曰：“石榴出自邺下，亦当非彼所乏。”
