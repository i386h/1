<!-- { "loadSidebar": true } -->
　　歴代沿革【两汉有决曹贼曹椽主刑法歴代皆有或谓之贼曹法曹墨曹隋唐更革与司户同唐掌律令定罪盗贼赃赎之事国朝沿唐制诸州置司法防军掌议法断刑品同司户绍兴三年权行减罢后复旧中兴会要】
　　事类谳椽【张汤以儿寛为奏丨丨以右义决疑狱汤甚重之】法曹【后汉郭洪为颖州郡丨丨椽治狱四十年用法平正郡内比之东海于公】斗南【狄仁杰字懐英为并州法曹亲在河阳仁杰登太行山反顾见白云孤飞谓左右曰吾亲舍其下蔺仁基曰狄公之贤北丨以丨一人而已】佛子【尹子义为泽州都督以法曹百姓歌之曰前得尹丨丨】大理丞【裴遵度志气深厚敏机鉴达以门防累授潞府司法时年已老亦为人所知授丨丨寺丨剖断州狱理行始着】决平司【官有丨丨之丨无舞文之过杜牧行杨元汶充京兆府法曹掾】政寛仁【徐有功累转蒲州司法为丨丨丨不行扙罚吏人感其恩信逓相约曰若犯司法防军扙者必斥罚之由是人争用命终于代满不戮】性刚正【顔杲卿字昕为遂州司法防军丨丨丨莅事明济尝为刺史诘让正色别白不为屈】使域请代【狄仁杰为并州都督府法曹郑宗质母老当丨絶丨仁杰请曰太夫人有危病而公逺使岂可贻亲万里之忧乃丨丨崇】豪纵按治【韦凑迁扬州法曹州人王神爽罢仁寿令丨丨数犯法及通贵戚吏莫敢绳凑丨丨杖杀之逺近称伏】断狱平恕【韦仁夀太业未为蜀郡司法书佐丨丨丨丨其有得罪者曰韦君所断死而无恨分纪】疑狱口对【杜祐尝谒润州刺史韦元甫元甫未之知也他日元甫有丨丨不能决祐时在傍元甫询于祐丨丨皆其要元甫竒之奏为司法】与太尹争【公为京兆法曹日伏阶下丨丨丨丨是非太尹屡黜已见韩愈诗董溪墓】议货固争【齐澣调蒲州司法防军有父子连坐论死者澣曰条落则本枮柰何俱死丨丨其父太守不聴丨丨】舶货不售【杜纯字孝锡终兵部侍郎为泉州司法丨商歳再至异丨山积吏私与市幸不谁何举郡吏争与市惟纯丨丨一亳人亦莫知后事逮狱而纯不与哲宗实録】遇事不屈【萧之敏辟防阳司法府捕强盗陈大汉十三人不获郷民羣行适符其数巡尉执送官不堪笞掠皆诬伏公约法疑之白帅移狱已而获真盗阖府嗟异礼待陈桶来守公丨丨争辩丨丨桶尝曰司法突兀长身他日真御史也周益公集】议狱合情【贾易字明叔调常州司法防军自以书生不闲法令每丨丨唯求丨于人丨曰人情所在法亦在焉讫其去郡中称平四朝国之】议事守正【杨山先生授处州司法烛理精明晓习法令有疑狱众所不决者皆立断与郡将丨丨丨丨不倾渊源録】任情不从【李承之字奉世为明州司法郡守丨丨纵法人莫敢辩承之独毅然丨丨守怒曰郡椽敢如是耶承之曰事在公自断可也若在有司当循三尺法守惮其言哲宗实録】奉公不茍【忠肃公察字公晦公任青州司法防军徐处仁余深继守青州徐长于治民屡试以事知其丨丨丨丨言行録】伊川从游【马伸字时中初元祐学有禁丨丨之门虽宿丨丨者以趋利叛去公求为西京法曹鋭然为亲依之计先生初以非其时恐贻公累公执贽凡十反愈恭先生叹曰此真有志者引而进之自尔出入凡三年公暇虽风雨必日一造焉渊源録】郡僚词人【东坡守钱塘毛滂泽民为法曹公以众人遇之秩满辞去是夕宴客有妓歌别词云今夜乱山深处梦魂分付潮回去公问曰此何人所作答云毛法曹制公语坐客曰丨丨有丨丨而不及知轼之罪也翌日折简追还留连弥月毛泽民因此得名本事曲】不识一面【晁咏之字之道补之从弟也为扬州司法防军未上苏轼知扬州补之以咏之诗文献轼轼曰有才如此独丨丨丨丨耶乆之咏之具叅军礼入谒轼下堂挽而上之顾谓坐客曰此竒才也事畧】见而竒之【曽巩游太学欧阳丨丨丨丨自是名闻天下调太平司法防军召入修史馆书籍上同】参法律曹【丨丨丨丨胡文恭行朱逵制】往司三尺【丨丨丨丨之律初有半通之论同上行陈元良制】罗畴老兰堂记【元祐四年予出而仕司法于滁五年季春作堂于廨宇之东南堂之前植兰数十本防风飘至庭槛馥然予方休乎堂上欣然笑曰猗与兰哉是可以名吾堂兰之为物幽而芳者也云云予之病于世乆矣而闻道晩世念一至往往顾影自笑噫由斯以往朝于是焉袭兰之馨莫于是焉撷兰之英携书就观引酒对酌庶几乆与之俱化】韩愈为法曹上书李侍郎【愈少性喜文字究穷经史记百家之説沉潜乎义训反覆乎句读磨□乎事业而挥乎文章惟是鄙钝不通晓世事学成而道益穷年老而志益困】
　　诗集逸兴【椽曹乗丨丨鞍马去相寻注汉制以曹官为椽如屋之椽言有所负荷杜陈九法曹石门宴集】坐曹【休沐犹丨丨伏日不归廨平生熟太余事工小楷自称霹雳手作县真癣疥鲍宣虽强项临事中实骇二十罸自视此理须少戒唐子西送赵司法诗】不枯槁【海陵防军丨丨丨醉意梅花愁絶倒秦少游和黄法曹梅陵梅花诗】事毕诹【此府雄且大腾凌尽戈矛栖栖法曹椽何处丨丨丨韩赴江陵寄三翰林诗】老胥忌【吾友黄升卿乃是天下士一官法曹椽整整丨丨丨张于湖赠黄法曹诗】众所易【法曹贫贱丨丨丨腰腹空大何能为韩退之囘郑羣赠簟】移病满百日【逃秦卢博士读书不读律江陵法曹椽丨丨丨丨丨张于湖赠卢司法诗】诗句多夏景【遥知谢法曹丨丨丨丨丨黄山谷诗】忘情任卷舒【君子从游宦丨丨丨丨丨杨炯酬号州李司法诗】青衫向白头【北岳仙人汗漫游斯文曽到海边州谁怜诗礼甘公子牢落丨丨丨丨丨于湖赠甘法曹诗】归来印几窠【袁州司法多兼局日暮丨丨丨丨丨山谷诗】幕下风流法曹椽【杨诚斋诗】东阁观梅动诗兴【丨丨丨丨丨丨丨还如何逊在扬州师去何逊梁时人何逊作扬州法曹廨舍有梅花盛开逊吟咏其下后居洛思梅花再读其任从之扺州梅花方盛逊对花彷徨终日见东坡次韵王定国倅扬州诗】
　　司户
　　歴代沿革【汉魏以下有户曹椽主民户北齐以下与功曹同隋有户曹防军文帝时为司户防军炀帝为司户书佐唐开元复为户曹防军掌户口籍帐婚姻田宅杂徭道路之事在府为曹在州为司梁开平省六曹椽属留户曹一员通判六曹国朝沿唐制诸州置司户防军掌户籍赋税仓库交纳通典分纪圣朝职畧四朝志元祐令中州从八品下州从九品乾道六年汪大猷乞令司户专主仓库见中兴防要】
　　事类祠曹【丨丨赋籍之要司白集行李玘京兆府户曹制】户曹【韦昭释名曹羣也丨丨民所聚也】清吏【张元素仕隋为景城县户曹窦建德陷景城执将杀之邑人千余号令请代曰此丨丨杀之则无天也】要官【李素髙祖令授七品清丨丨所司授雍州司户上曰此官要而不清】三絶【唐徐彦伯改蒲州司兵时司戸韦嵩善判司士李亘工于翰礼而彦伯以文词推美时人谓之河东丨丨】三语【以丨丨自试白集行李玘制】仁爱【裴守真父谨隋大业中为淮安司户防军郡人杨琳田瓉等乱刧吏多死惟谨以丨丨故贼约其属无敢害防送还乡】骂贼【邕州司户宗旦常白知郡陈珙言农志髙必叛珙不聴及城陷宗旦嫚丨丨被杀】念珠曹【京兆户曹月俸一百八索人号为丨丨丨南部新书】七品官【唐伐职任烦重目为丨丨要丨袁州司户防壁记】霹雳手【唐裴琰之为州同司户年少刺史李崇义轻之州中积年旧案数百道崇义促剡之判琰之命书吏数人连纸笔须臾剖断并毕崇义大惊曰公何忍藏锋以成鄙夫之过由是大知名谓之丨丨丨】南山判【李元迁雍州司户时太平公主与僧争碾硙公主方承恩用事百官皆希其防意元遂判还僧寺长史窦懐真大惧势促令元改判元大着判后曰丨丨可移此判终无揺动】欢喜诗【杜审言为吉州司户武后召见将加擢用问曰卿欢喜否审言蹈舞谢恩因作丨丨丨甚见称赏分纪】措大官【蜀王宗铢责授雍州司户防军问吏曰防军何官衣何服吏曰下州判司緑衫槐笏而已宗铢大笑絶倒曰若头便斩去吾何能作丨丨丨耶九国志】官至司空【后汉陆绩李郃皆仕郡为户曹史邵丨丨丨丨】诏为御史【韩思彦为州司户上召问不见卿乆今何官思彦始道所以然上谓宰相曰此亦大屈丨丨丨丨】不行鞭罸【韩思复改汴州司户仁恕丨丨丨丨】不事仪矩【李之才字挺之任孟州司户挺之坦率丨丨丨丨时范忠献颇不悦挺之自若也后忠献建节移镇郡寮送至境外挺之但别于近郊未几忠献谪守安陆过洛故吏无一往者独挺之防檄往省之忠献始称叹遂受知焉言行録】商确古今【洪文惠公守徽州时范石湖为户防洪公博洽精明公由此究心吏事洪公喜日与公丨丨丨丨常曰吾视君齿必至两地君其自爱】共称文章【曽巩初为太平州司户守张伯玉前辈人也欧阳公王荆公丨丨子固丨丨伯玉殊不顾问语子固吾方为六经阁其为之记子固凡誊藁六七终不当伯玉之意谓子固曰吾自为之则曰六经阁者诸子百家之书皆在焉不尽尊经也子固始大畏服益自励于学矣同上】试为校理【晁补之字无咎王安国一见而竒之为澶州司户防军召丨丨秘阁丨丨东都事畧】除大学正【蔡肇字天启长于歌诗为明州户椽丨丨丨丨事畧】
　　诗集诗人【吉州司户官虽小曽屈丨丨杜审言今日宣城读书客还移手板傍辕门山谷】古气【夏气凉生土囊口周鼎汤盘见科斗清风丨丨满眼前乃是户曹报章还只今书生无此语已在贞和元和间同上】能文【桂林户椽旧丨丨诚斋诗】才华【丨丨汝尚为丞椽注谓池州司户防军王荆公闻和甫补池椽】闻屈声【三语又为椽大家丨丨丨欧阳詹送潭州陆户之任】校官黄【诗入江西杜心肘后方木天须此事丹笔丨丨丨诚斋送彭元忠司户】官政有祖风【只今曽孙户椽公吏能丨丨丨丨丨南山可揺判难夺东海不寃隂有功吾州上了本曹印谒帝明光当得觐秋风正送抟扶九万程途人莫问同上送赵英仲司户】








　　古今合璧事类备要后集卷七十八
<子部,类书类,古今合璧事类备要>
　　钦定四库全书
　　古今合璧事类备要后集卷七十九
　　宋　谢维新　撰
　　县官门
　　知县
