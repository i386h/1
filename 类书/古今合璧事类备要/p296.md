<!-- { "loadSidebar": true } -->
　　事类石渠【东汉杨终显宗时拜校书郎上言宣帝论定五经于丨丨阁今宜如故事汉书】白虎【于是诏诸儒丨丨观考论异同同上】太乙【汉刘向校书天禄阁夜有老人植青藜杖杖端出火以照向曰我是丨丨之精天帝闻卯金之姓有博学者下而观焉拾遗记】秘文【校理丨丨文选班固西都赋】硕学【丨丨达官徃徃典校书如歆向故事或兼撰汉纪也宋百官志】硕儒【东观儒林之府当讲校文艺处定疑难汉时皆名学丨丨乃任其职吴志】骑驴【开元中校书正字俸禄微少孤寒英杰者居之或有不辨正字乗驴入省而太祝奉礼毎月请明衣绢布及胙肉俸禄倍多乃公卿子弟居之衣马比校正颇为轻肥时有语曰正字校书咏诗丨丨奉礼太祝轻裘食肉雍洛灵异录】画像【髙彪校书东观后迁内黄令帝敇同僚临祖送于上东门诏东观丨彪丨以劝学者东汉】神童【唐杨烱幼聪敏博学善属文丨丨举拜校书郎】国器【唐房元龄校雠秘书省髙孝基谓裴矩曰仆观人多矣未有如此郎者当为丨丨但恨不见其耸壑昂霄唐书】起居【梁朝贵游子弟多无学术谚云上车不落即著作丨丨何如即校书家训】盌脱【唐武后时官滥人谣曰补阙连车载拾遗和斗量把椎侍御史丨丨校书郎通鉴】髙第【唐张九龄擢进士始调校书郎以道侔伊吕科防丨丨为左拾遗】拔萃【唐白居易敏晤絶人擢进士丨丨　中补校书郎唐书】校阅【段成式为校书郎秘阁书籍丨丨皆徧】司雠【荥阳郑君诸父诸兄或解巾以丨丨校或决科而登馆殿权徳秘书郎壁记】校郎【丨丨唐文粹李度西都赋】司典【官惟丨丨职在校文六帖】领校中【前汉刘向字子政迁光禄大夫而上方精于诗书观古文诏句丨丨丨秘书本】赐秘副【瑊旗与刘向校秘书毎奏事旗以选受诏进读羣书上器其能丨以丨书之丨同上】览书林【秘府丨丨丨杨雄阙】聨秘阁【官丨丨丨职在校文六帖】非急务【后汉卢植在东观校中书帝以为丨丨丨转为侍中】钦其贤【唐徐岱辩论明锐座人常屈大厯中刘晏表为校书郎观察李栖筠丨丨丨署所居为复礼乡为达于朝】正六经【后汉蔡邕拜郎中校书东观以去圣乆逺文字多缪乃求丨定丨丨文字自书册于碑始立摹写者车乗日千余两】讲六艺【刘歆与父向领校秘书丨丨丨传记诸子无所不究】地惟兰【丨丨丨省职在芸阁六帖】阁有芸【予为校书郎云云名遂官闲一身得其所赋云台有兰兮丨丨丨白乐天泛渭赋序】穷览典籍【东汉马融拜校书郎中在东观十年丨丨丨丨上广成颂】整齐脱误【刘珍永初中邓太后诏与五经博士校定东观五经诸子传记百家艺术丨丨丨丨定正文字同上】作神雀颂【贾逵自童儿常在太学诸儒为之语曰问事不休贾长头显宗时有神雀集宫殿宫府帝敇兰台给笔札使丨丨丨丨拜为郎与班固并校书应对左右】作显宗颂【傅毅字武伸肃宗博召文雅之士以毅为兰台令史拜郎中与班固贾逵共典校书毅追美孝明帝功徳最盛而庙颂未立乃依清庙丨丨丨丨十篇奏之由是文雅显于朝廷并同上】神清韵远【唐孔季翊初擢制科授校书郎陈子昂称其丨丨丨丨可比卫公】博学彊记【段成式推防为校书郎丨丨丨丨多竒篇秘籍余见两字类校阁下】典校蓬山【丨丨丨丨白集行李景让制】典校延阁【丨丨丨丨服膺羣书杜牧之行赵良规制】校雠儒学【册府丨丨之官以待丨丨丨之士曲阜除孔武仲】典校书林【丨丨丨丨同上行王暂制】久披缃帙【频分温媪之疑仍惧鲁鱼之谬丨丨丨丨粗定鈆黄开元二年史馆进唐书表】中校秘图【丨丨丨丨有辩章订正之益胡文恭行赵良规制】上疏极论【本朝张公阐字大猷为校书郎时诸大将恃功邀爵赏又论禁卫单寡公丨丨丨丨之厥后稍进退诸将召诸道兵补三衙阙额徃徃符公言周益公集】赏其尽言【国朝郑鉴字自明试馆职上问今合除何官龚茂良对曰前此学宫召试徃徃止除正字上曰可除校书郎丨丨丨丨因曰策中所言或是或非大率剀切不易】未尝一至门【陈公辅字国佐除校书郎公初入馆阁时蔡京王黼当国丨丨丨丨其丨言行录】未尝诣执政【陈公献公俊卿以秘书省校书郎召非公事丨丨丨丨丨杨诚斋文】屏事益读书【王文定公准为校书郎既入馆丨去人丨丨丨未见丨休假亦入扺暮始归楼攻媿集】安分不介意【汪庄敏公澈迁校书郎丨丨无求视同舎郎数迁殊丨丨丨周益公集】除崇文院校书【张载字子厚号横渠先生嘉祐三年登第熙寜三年召对丨丨丨丨丨丨】韩愈送郑涵校理序【秘书御府也天子始更聚书集贤殿别置校雠官曰学士曰校理常以宠丞相为大学士其他学士皆达官也校理则用天下之名能文学者苟在选不计其秩次由是集贤之书盛积尽秘书所有不能处其半书日益多官日益重四年郑生涵始以长安尉选为校理人皆曰是宰相子能恭俭守教训好古义施于文辞者如是而在选公卿士夫家选之子弟其劝耳矣愈事相公三为属吏令生始进仕获重语于天下而慊慊若不足真能守其家法矣】柳子厚秘书省独孤君墓碣【呜呼有唐仁人独孤君之墓附于其父太子舎人讳之墓之后自其祖赠太子少保讳问俗而上其墓皆在灞水之左今王父营陵于其侧故再世在此呜呼独孤君之道和而纯其用端而明内之为孝外之为仁默而智言而信其穷也不忧其乐也不淫读书推孔子之道必求诸其中其为文深而厚尤慕古雅善赋颂其要咸归于道昔孔子之世有顔回者能得于孔子后之仰其贤者譬之日月而莫有议者焉呜呼独孤君之明且仁如遭孔子是有两顔氏也今之世有知其然者其信于天下乎使夫人也夭而不嗣世之惑者犹曰尚有天道噫乎甚邪君讳申叔字子重年二十二举进士又二年用博学宏词为校书郎又三年居父防未练而没葢贞元十八年四月五日也是年七月十日而葬乡曰某乡原曰某原呜呼君短命行道之日未乆故其道信于其友而未信于天下今记其知君者于墓韩泰安平南阳人李行谌元固其弟行敏中明赵郡赞皇人柳宗元河东解人崔广畧清河人韩愈退之昌黎人王涯广津太原人吕温和叔东平人崔羣敦诗清河人刘禹锡梦得中山人李景俭致用陇西人严休复锡冯翊人韦词致用京兆杜陵人】
　　诗集盌脱【丨丨校书郎武后时人】诗过【小富从来慰所望青衫叙进校书郎相公勲业乆弥着孙子门防尝有光莫话丨丨已埋没且非盌脱得分张晁以道闻富李由迁校书郎诗】清峻【李舟名父子丨丨流辈伯人间好少年不必须白晳十五富文史十八足宾客十九授校书二十声辉赫杜甫送李校书】清絶【风流半刺史丨丨校书郎东坡送赵防赴永嘉】清墨【丨丨窜旧史磨丹注前经义苑手秘寳文堂耳惊霆韩文答张澈】竒字【拥书天禄阁丨丨校册傍王荆公诗】古风【我观李校书超迈有丨丨谈道屡入微闭门长蓬蓬黄山谷寄字子先】红兰省【并入丨丨丨偏亲白玉规葢为校书郎也元集酬白乐天韵】天禄阁【才子富文华校雠丨丨丨韩文公送郑校理】祝身得如斯【岂论校书郎抱笏光参差童稚见称说丨丨丨丨丨老翁不量分累月笞其儿崔立之及第后除校书韩退之寄崔立之】正车问何如【校书著作频召除犹能丨丨丨丨丨黄山谷】台阁多大官【邺侯家多书挿架三万轴一一悬牙籖新若手未触丨丨丨丨丨无地可容足我虽官于朝气势曰局促今子从之游学问得所欲入海观龙英矫翮逐黄鹄韩愈送诸葛觉读书】白头作校书【卷里诗过一千首丨丨来丨丨丨郎白居易与王建】且留天禄阁【材如杞梓各称良海内知名独豫章终岁丨丨丨丨丨入看应号紫薇郎贺方回寄黄禄直学士】十年身校书【咸平中天开帝居羣公下直承明庐韩侯画此时无虞瀛洲仙人乐有余我生不及正观初却恨丨丨丨丨丨吟诗天街骑蹇驴尔来戎马争驰驱把卷未展先欷歔韩子苍题登瀛图】终朝守玉署【丨丨丨丨丨方夜旁石扉刘孝绰校书秘书省雪夜咏懐】　青藜夜相访【玉堂学士今刘向禁直岧嶤九天上不须对此融心神防植丨丨丨丨丨韩子苍题李太白画像】每有沧洲心【校文在仙掖丨丨丨丨丨储光羲酬綦校书梦若耶溪见赠】召入承明宫【忽从被褐中丨丨丨丨丨卢象赠程校书】
　　正字
　　歴代防革【后汉桓帝初置秘书监掌图书古今文字考合同异其后监令掌图籍之纪监述作之事不复専文字之任矣今之正字葢令监之遗职校书之通制歴代无闻齐集书省有正书秘书省有正字隋唐因之掌刋正文字其官资轻重与校书郎同贞元八年属集贤殿通典国初为寄禄官元丰正名始实有职事编集校定正其脱误则正字主之四朝志建炎二年罢绍兴中复又参酌旧制必召试学士院而后命之中兴防要】
