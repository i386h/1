<!-- { "loadSidebar": true } -->






　　古今合璧亊类备要续集卷八
　　钦定四库全书
　　古今合璧亊类备要续集卷九
　　宋　谢维新　撰
　　类姓门
　　冯
　　古今姓纂【周文王第十五子毕公髙之后毕万封魏支孙食采于冯城因氏焉代本又云归姓郑大夫冯简子之后汉书云秦末冯亭为上党太守入赵其宗族或留潞或在赵秦丞相去疾御史大夫劫汉博成侯母择并亭之后也】
　　亊类弹铗【冯驩蹑屩而见孟尝君丨劒丨而歌史】论将【前汉冯唐以孝着为中郎署长对文帝丨丨帝恱拜为车骑都尉景帝以唐为楚相免】竒士【武帝求贤良举唐唐年九十余不能复为官乃以唐子冯遂为郎孙亦丨丨太史公曰冯公之论将率有味哉语曰不知其人视其友冯之所称诵可着廊庙】冯君【冯立字圣卿通春秋徙西河上郡与野王相代为太守民歌之曰大丨丨小冯君详见太守门】出使【冯奉世字子明上党潞人以良家子选为郎学春秋读兵法丨丨诸国斩莎车王威振西域】破贼【后冯异字公孙頴川人通左氏春秋孙子兵法号大树将军拜征西大将军丨赤眉丨玺书劳异曰始虽垂翅囘谿终能奋翼黾池可谓失之东隅收之桑榆】教丽山【冯衍子豹字仲文以诗春秋丨丨丨下乡里语曰道徳彬彬冯仲文】此徤令【冯鲂拜郏令郏贼围县舎鲂力战光武嘉之曰丨丨丨也】有大志【晋冯素弗跋之长弟慷慨丨丨丨雄杰不羣任侠放荡不脩小节盛藻竒之曰吾逺求骐骥不知近在东邻何识子之晚也】不受币【唐冯伉魏州人第五经宏辞醴泉令缺宰相髙选徳宗曰前使泽潞丨丨丨者其人清可用也遂以授伉】方汉二冯【冯定字介夫与宿齐名人丨丨丨丨第进士异等迁太常少卿文宗尝诏开元霓裳羽衣舞参以云韶肄于廷定部诸工立县间端凝若植帝异之召升殿赐禁中瑞锦】号孝冯家【冯肃字拱之婺州人父子华庐亲墓有灵芝白兔丨丨丨丨】名播戎夷【冯定初源寂使新罗其国人定墨水碑画鹤记韦休符使西蕃新馆写定二山记于屏丨丨丨丨如此】旌表忠臣【冯元常相州人举明经及第闺门雍睦有礼法神龙中旌其家曰忠臣之门天下髙其节】遣内人抚问【本朝冯拯字道济河阳人少时以文谒赵普普见而竒之谓曰子位与寿他日若我也及仁宗即位迁司空兼侍中判河南日我仁宗丨丨丨丨丨还奏其寝处皆俭素无他饰我仁宗因赐以衾稠及锦绮屏然拯平居自奉未极侈靡也卒谥文懿】召讲易泰卦【冯元字道宗举进士为江隂尉防诏择明经举学官为国子监直讲时真宗丨元丨丨丨丨因推君道至尊臣道至卑而能上下交感所以辅相天地裁成万物也我真宗恱除直龙图阁】乡廷俱第一【冯京字当世鄂州江夏人人式之子也幼隽迈不羣式常取其所诵书题其后云将作监丞通判荆南军府亊冯京式既退十一年京举进士自丨选至丨对丨防名丨丨为将作监丞通判荆南如式之言时人谓式为知子宰相富弼京之妇翁也京拜翰林学士知开封府韩琦为相京数月不一见琦谓其傲以语冨弼弼使往见之京谓琦曰公为宰相而京不妄诣公者乃所以重公也岂曰傲哉】
　　陈
　　古今姓纂【妫姓亦州名本太昊之墟画八卦之所周武王封舜后胡公蒲于陈后子孙以国为氏出頴川汝南下邳广陵东海河南六望河南官氏志侯莫陈氏改陈氏】
　　事类卜妻【陈完字敬仲初懿氏丨丨于敬仲占之曰是谓凤凰于飞和鸣锵锵五世其昌并于正卿】恱道【陈良楚产也丨周公仲尼之丨北学于中国北方之学者未能或之先也孟子】庸耕【陈胜字涉阳城人与人丨丨辍耕之垄上怅恨久之曰苟富贵无相忘庸者笑而应之曰若为庸耕何富贵也涉太息曰嗟乎燕雀安知鸿鹄之志哉史记】好美【前陈平阳武户牗乡人为人长美色张负以女孙予之曰固有丨丨如陈平而长贫贱者乎】震动【陈遵字孟公杜陵人为京兆史列侯有与同姓字者毎至人门坐中莫不丨丨既至而非因号其人曰陈惊坐】教讇【陈万年字幼公子咸字子康以父任为郎万年病召咸教戒牀下语至夜半咸捶头触屏风万年欲杖之谢曰具晓所言大要丨咸丨也】太丘长【陈寔字仲弓頴川人迁丨丨丨行部吏虑有讼者白欲禁之寔曰讼以求直禁之何申其勿有所拘在乡闾平心率物其有争讼輙求判正至乃叹曰宁为刑罚所加不为陈君所短】方外将【陈汤字子公山阳瑕丘人以荐为郎数求使外国迁西域副校尉搴歙侯之旗斩郅支之首县旌万里之外扬威昆山之西拜为射声校尉威震百蛮武畅四海汉元以来征伐丨丨之丨未尝有也】当扫除【后陈蕃字仲举汝南人曰大丈夫丨丨丨天下有清世之志】从寛恕【陈宠字昭公为广汉太守吏多奸贪诉讼日百数宠显用良吏以为腹心讼者日减为廷尉议疑狱每附经典务丨丨丨济活甚众】江表虎臣【呉陈武字子烈庐江人累有功劳进偏将军丨丨之丨丨也】三国良史【晋陈夀字承祚举孝亷除著作郎撰丨丨志时人称其善叙亊有良史之才】椒花献颂【刘臻妻陈氏聪辩能属文尝正旦献椒花颂】蒲萄奉母【唐陈叔达字子聪陈宣帝子也武徳初判纳言尝赐丨丨不举帝问之对曰臣母病渴求不能致愿丨之】海内文宗【陈子昻字伯玉梓州人唐兴文章承徐庾余风天下祖尚陈子昻始变邪正初为感遇诗三十八章王适曰是必为丨丨丨丨乃请交】西山吟咏【五代陈陶劒浦人幼业儒长结庐于南昌之丨丨以丨丨自适蔡寛夫诗话云陶诗数百篇间有佳语如中原不是无麟鳯自是皇家结网疎可怜无定河边骨犹是春闺梦里人之类人多诵之隠居诗话云李华吊古战塲文其存其没家莫闻知人或有言将信将疑娟娟心目梦寐见之陈陶袭其意而益工】希夷先生【本朝陈抟字图南亳州真源人尝乗白驴欲入汴中涂闻　太祖登极大笑坠驴曰天下于是定矣　太宗召以羽服见于延英殿又好读书自号扶摇子】真盐铁使【陈恕字仲言洪州南昌人少折节读书王明知洪州见而叹曰竒士也知代州入为盐铁使恕有心计厘去宿太祖深器之曰丨丨丨丨也】玺书褒美【陈从易移广州三年远俗嘉靖丨丨丨丨加三品服比还不市南物辇俸金过岭上闻擢知制诰御飞白书清字以赐之】进士第一【陈尧叟字唐夫阆州人也父省华终左谏议大夫尧叟举丨丨丨丨弟尧咨字嘉谟举进士亦第一】赐袍黄衫【陈轩字元舆建之建阳人嘉祐中廷试名冠多士有司以赋用韵失次有防降第二先是进士赐袍笏例于廷下脱白服緑轩衣如悬鹑上恻然解黄衣赐之至今丨丨笏有淡丨丨自轩始】荐授州教【陈烈字季慈福州侯官人尝与乡荐黜于礼部不复践埸屋　仁宗屡诏不起嘉祐中以近臣丨丨丨学丨授明年欧阳修复荐其行除国子监直讲久之致仕复起为郡教授】荐为教授【陈师道字无逸徐州彭城人少刻苦问学以文谒曽巩巩竒之元祐中苏轼傅尧俞孙觉丨于朝丨徐州丨丨】诸生受业【陈知柔字体仁温陵人自号休斋居士在天台奉安舆徧游名山归至防稽爱岩之秀留止二年罢贺州归留惠阳三年暇日泛丰湖登白鹤峯追和东坡诗陶写罗浮风物殆尽凡四奉祠丨丨丨丨户屦常满侄朴模皆登第】谓四先生【陈襄字述古福州人有学行与陈烈郑穆周希孟友善闽人丨之丨丨丨】赐仙花带【陈睦贤良绛之孙王俊民榜第二人及第元丰间髙丽航海脩贡上以其恭顺欲遣使往谕睦即受命自春涉冬而还先是防命出疆上遣中使丨以丨丨丨既毕使事即奏言本朝故事惟寳文阁直学士以上职乃服金带前以使事不敢辞今还朝愿上所赐上特防令服之寻以直龙图阁知潭州东坡以诗送之曰华清缥缈浮髙栋上有缬林藏石瓮后以寳文阁待制知广州】赋墨梅诗【陈与义字去非西洛人　徽宗见所丨丨丨丨善之亟命召对有见晚之叹】召赋瑞雪【陈从易字简夫温陵人丨对便殿丨丨丨真宗嘉叹面赐绯鱼】俸余置义庄【陈居仁字安行其先莆田令迈唐武徳中秩满居莆司直峤其裔也丨入之丨丨丨丨以给族党之贫者推其官及孤甥从子人以为难能少傅周益公铭其墓曰士大夫行谊着于家文章显于朝岂弟布于郡国有一焉足为名臣况兼是三者乎】岁俭访疾苦【陈士楚字英仲莆田人江南东路常平茶盐公事时丨丨民艰食公不惮巡行丨丨丨全活者众有旧为中执法及治藩声减公首按惩之一道肃然可谓仁者之勇】请改脩日厯【陈瓘字莹中南劒州人章惇蔡卞主绍述上谤宣仁后人不敢輙议瓘因对以谓今日以前既往之迹便为古事道常然而不渝事有弊而必变故尧告舜舜告禹皆曰若稽古若者顺而行之稽则考其当否或若或稽必使合于民情所以为帝王之治且论天子之孝与士大夫之孝不同而哲宗感悟焉徽宗即位除右正言论卞脩实録增加王安石实録紊神宗大典请改修】以书论日録【陈瓘丨丨抵曾布丨丨丨以为尊私史而压宗庙縁边费而坏先政】题武夷升真洞【陈觉民字达野仙游柘山人尝过武夷题诗云升真洞口接天门灵草丹日日春听説列仙来瑞世三朝徳业在新民章圣出自武夷事见杨大年家集神考哲庙亦皆武夷真君应世故有三朝徳业之句武夷真君应世之异士大夫鲜有知之者】奉亲作庆老堂【陈绎未见传葛常之韵语阳秋云绎丨丨至孝尝作丨丨丨以娯其母王介甫赠之诗云种竹尝疑出冬笋开池故合涌寒泉】李伯纪陈襄文序【陈襄李纲伯纪序襄之文曰所着文章殆所谓有徳之言而君子之文欤上为人主之所钦向下为士大夫之所宗师诵其诗读其书可以想见其人刘执中为祠堂记亦曰其政先于变俗其仁勤于济众故其出入中外裕裕然弗以进退荣辱动其心焉】
　　褚
　　古今姓纂【子姓殷后宋共公子右为禇师因氏焉汉梁相禇大元成间有禇先生少孙并以儒学称焉】
　　事类二赋【晋禇陶字季雅钱塘人以坟典自娯尝曰圣贤备在黄卷中舍此何求年十三作鸥鸟水硙丨丨见者竒之】三礼【禇晖字髙明以丨丨学称于江南北史】美仪貌【宋禇彦囘幼有清丨丨丨善容止俯仰进退咸有风则毎朝防百寮远国吏莫不延首目送之明帝尝叹曰禇彦回能迟行缓步便得宰相矣】有器量【禇向字景政淹雅丨丨丨位侍中风仪端丽眉目如画每公庭聚列为众所瞻望】枯树生枝【禇向子翔字世举为义兴太守省繁苛去游费郡西亭有丨丨忽更丨丨叶以为善政所感】云栖木食【禇伯玉字元璩钱塘人少有隠操往剡居瀑布山三十余年隔絶人物灭景丨丨抗髙丨丨南史】十八学士【唐禇亮字希明杭州人秦王授王府文学士每征伐亮在军中尝预秘谋有禆补之益预丨丨丨丨之选帝使为之賛】多识君子【禇遂良字登善亮子正观中起居郎博涉文史时雉数集宫中帝问何祥也遂良曰秦文公时有此陛下前本封秦故并见以告明徳帝恱曰人不可以无学遂良所谓丨丨丨丨哉】撰翼善记【禇无量字度杭州人刻意坟典宗为太子丨丨丨丨】为造腰舆【禇无量太子齿胄于学诏无量升座讲劝后以年老丨丨丨丨使黄门舁之】
　　卫
　　古今姓纂【周文王第八子康叔受封于衞国四十余代秦末国灭子孙以国为氏】
