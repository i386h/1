<!-- { "loadSidebar": true } -->
　　功臣
　　古今源流【委质服劳皆臣子职分之常曷以为功臣称葢自唐虞以来有明试以功之典惟帝念功之文商人因之有功懋懋赏之恩厥后周人六典司勲有九功之别于是功臣之名始延蔓于后世然尝论之古之所谓功臣者无功可书无勲可録凡其隐然有功于天下国家者皆其功也是以功臣之名不闻三代而降世入春秋凡其见于列国之间或能操一乘傅一戈以至于平戎靖难每每以功自名由是功臣之名始显秦人之兴于是有以尺攻寸取为功汉氏以来于是有以攻城略地为功或以间闗于创业为功或以辅翊于中兴为功或以翼戴于主室捍御于方外为功晋陈而降皆以此为功臣之凖的舍是则不足以当功臣之名也隋唐之季其名愈炽其迹愈伟故苏东坡尝曰唐之房杜傅无可载之功葢取其事立而迹不见功成而人不知始可以方诸古人之所谓功者也国朝承五代之其间辅佐开国翼賛太平凡其建大议定大防措天下于不动声色之中无非一代之功臣也中兴立国江左大扺皆以功臣为重葢以人臣之有功于国家者若而人而国家之有赖于立功者亦若而人此我朝所以待遇功臣百倍于汉唐而臣子之始焉得以功名自见终焉皆得以功名自终者职此之由也】
　　事类丕绩【嘉乃丨丨书】成功【告厥丨丨】登庸【若时丨丨】奋庸【有能丨丨熙帝之载】考绩【三载丨丨并同上】稽功【丨其丨绪礼】防勲【发爵丨丨左】旌伐【且丨君丨注伐功也同上】锡功【彤弓天子丨有丨之诸侯也诗】献功【在泮丨丨同上】功疑【丨丨惟重书】功多【丨丨有厚赏】太常【厥有成绩纪于丨丨同上有功者司勲铭于工之丨丨注旌旗也礼】盟府【藏于丨丨注示不可忘也周礼】王功【丨丨曰勲注辅成王业若周公也】国功【丨丨曰功注保全国家若伊尹也】民功【丨丨曰庸注法施于民若后稷也】事功【丨丨曰劳注以劳定国若禹也】治功【丨丨曰力注制法成治若臯陶也】战功【丨丨曰多注克敌出竒若韩信陈平也】议功【大司冦八辟五曰丨丨之辟并同上】书劳【孟献子丨丨于庙左】竹帛【书之丨丨又桞宗元启鼎丨丨未足以纪】彞鼎【铭于丨丨】汗马【汉萧何无丨丨之劳】横草【终军言无丨丨之功得列宿卫】剖符【汉髙帝功臣丨丨作誓曰使黄河如太河若砺】刻石【后车骑将军窦宪击匈奴有功登燕然山丨丨纪功　髙唐昌平侯君集丨丨纪功还】第一【汉髙帝谕功行封鄂千秋日萧何丨丨曹参次之】尺寸【后邓禹愿效丨丨之功得以垂名于竹帛　唐太宗伐辽召李靖入谓曰公南平吴北破突厥西定吐谷浑惟髙丽未服亦有意乎对曰徃慿天威得效丨丨功今疾虽衰陛下诚不弃病且瘳矣】推让【魏田畴字子泰从太祖北征为乡导出卢龙去桞城一百里狄惊大斩获封为亭侯畴让封至数四有司劾畴狷惕宜免官公卿议以文子辞椽包胥逃赏傅载其美原思辞粟仲尼不与子路拒牛谓之正义畴虽不合大义有益丨丨之风宜优其节】不竞【晋唐彬与王濬共伐吴彬知贼势已殄孙皓将降未至吴三百里称疾迟留以示丨丨识者髙之】封邑【帝顾羣臣曰朕论公等功定丨丨恐不能尽无有讳吝为朕言之淮安王神通曰义师起臣兵最先至元龄等以刀笔吏居第一臣所未谕帝曰叔父兵诚先至然未尝躬行阵劳故建德之南军败不振讨黒闼叔父望风輙奔今元龄等有决胜帷幄定社稷功此萧何所以先诸将也唐房元龄传】世袭【帝欲功臣并丨丨刺史正观十一年乃诏有司朕慿明灵之祐贤佐之力克剪多难清寓内葢世屯与资其力时安尃享其利无忌等义贯休戚效挺夷险嘉庸懿绩简在朕心其改锡士宇用世及之制】葢世【郭子仪賛唐史臣裴垍称权倾天下而朝不忌功丨一丨而事不疑】定难【陆贽传帝欲以内外从官普号丨丨元宗功臣贽曰百官具僚恪居奔走劳则有之何功之云难则尝之何定之云今与奋命者齿恐沮战士之心结勲臣之愤帝乃止】功庸【以奏丨丨注奏为也庸大功也白帖】禄勲【丨丨合亲同上】登南邦【崧髙申伯之功召伯是营丨是丨丨世执其功诗】封曲阜【成王以周公为有勲劳于天下丨于丨丨报功记】列于雅【昔周宣之伐国人歌方叔之功丨丨周丨白六帖】勒于鼎【孔氏四代有功于卫至孔悝又有功庄公美之丨丨丨以旌之也】铭钟鼎【茂勲丨于丨丨白帖】镂金石【丨于丨丨文子】辞先登【齐侯赏黎弥弥丨曰有丨丨者臣从之晳帻而衣貍制国语】遂逃赏【昭王反国赏功臣申包胥曰晋为君也君既定矣又何求丨丨丨】臣何力【晋侯归邵伯见对曰士用命也丨丨丨之有焉左】禄弗及【晋文赏从亡之功介之推不言禄丨亦丨丨同上】图麒麟【汉宣帝丨功臣于丨丨閤】图云台【后光武丨二十八将于丨丨后明帝又増王常李通周党卓茂为云台功臣三十二人焉】图凌烟【唐郭子仪丨形于丨丨阁】图其形【髙宗永徽四年册拜李勣司空始太宗时勣一画像凌烟阁至是帝复命丨丨丨日序之】铭鐡劵【刘幽求拜侍中玺诏特免十死丨诸丨丨以傅其功后配享庙廷】着金石【章圣皇帝东巡过其庙丨丨丨刻賛明厥忠张巡賛】撰遗碑【宣宗它日与宰相语元和时治民孰第一周墀封臣尝守江西韦丹有大功德被八州殁四十年老防思之乃诏杜牧丨丹丨爱丨以纪之】傅悙史【卢龙献捷乃命宰臣采张武仲之元功丨于丨
