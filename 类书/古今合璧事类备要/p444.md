<!-- { "loadSidebar": true } -->
　　事类败谋【蓄疑丨丨书】害事【需事之贼也注需疑则丨丨左】筮从【汝则有大疑谋及乃心谋及卿士谋及庶人谋及卜筮汝则从从丨丨卿士从庶民从是之谓大同书】卜决【丨以丨疑不疑何卜左】龙战野【丨丨于丨其血黄文言曰隂疑于阳必战易】豕负涂【见丨丨丨载鬼一车先张之弧后脱之弧匪寇婚媾往遇雨则吉象曰遇雨之吉羣疑亡也易】意窃鈇【人有亡鈇丨其邻之子视其行丨丨也言语窃鈇也动作态度无为而不窃鈇也俄而得其鈇他日复见其邻之子动作态度无似窃鈇者列子】意杯蛇【尝有亲客久阔不复来广问其故荅曰前在坐赐酒方欲饮见杯中有蛇意甚恶之既饮而疾于时河南防事壁上有角弓画作蛇广意杯中即角影也复置酒于前处谓曰酒中复有所见否荅曰所见如初广乃告之以所以客豁然意解沈疴顿愈晋乐广】三言市虎【庞共与太子质于邯郸谓魏王曰今一人言市有虎王信乎曰不二人言信乎曰不三人言王信乎曰寡人信之庞共曰夫市无虎明矣而三人言成市虎愿王察之韩子】三告投杼【秦王使甘茂约魏以伐韩茂还息壤曰宜阳大县其实郡也今王倍数险行千里攻之难鲁人有与曽参同姓名者杀人人告其母其母织自若也及丨人丨之其母丨丨下机逾墙而走臣之贤不若曽参王之信臣又不如其母疑臣者非特三人臣恐大王之投杼也通鉴周赧王】毛遂按劒【平原君至楚与楚王言合从之利害日出而言日中不决丨丨丨丨歴阶而上谓平原君曰从之利害两言而决耳今日中不决何也云云楚王曰唯唯同上】孟贲狐疑【汉蒯通説韩信曰随厮养之役者失万乗之权守儋石之禄者阙卿相之位计成知之而决不敢行者百事之祸也故猛虎之犹豫不如蜂虿之致螫骐骥之局躅不如驽马之安步丨丨之丨丨不如庸夫之必至虽有舜禹之智嘿而不言不如瘖子之　指麾也此言贵能行之本】杨敞犹与【昌邑王淫乱大将军与车骑将军张安世谋废立使大司农田延年报杨敞敞惊惧不知所言汗出浃背徒唯唯而已敞夫人谓敞曰此国大事今议已定君侯不疾应犹与无决先事诛矣杨敞犹兽名善疑与与豫同】代王犹豫【大臣使人迎立丨丨张武等议皆曰汉大臣皆故髙帝时将习兵事多谋诈其属意非止此也特畏髙帝太后威耳今已诛诸吕喋血京师以迎大王为名实不可信愿称疾无往宋昌进曰羣臣之议皆非也云云大臣因天下心而欲迎立大王大王勿疑也代王报太后计丨丨未定卜之兆得大横占曰大横庚庚余为天王夏启以光注犹兽名汉文帝纪】腰疑有宝【汉攻下殷平惧诛乃封其金与印使使归羽而平杖劒亡度河船人见其美丈夫独行疑其亡将腰下当有宝器金玉目之欲杀平平心恐乃解衣羸而佐刺船陈平】意疑窃金【直不疑文帝时其同舍有告归误持其同舍郎金已而同舍郎觉亡丨不丨不疑谢有之买金偿后告归者至而归金亡金郎大慙本】明珠暗投【邹阳曰明月之丨夜光之璧以丨丨人于道众莫不按劒相眄本】黄金众铄【臣身逺与寡莫为之先众口铄金】韩退之师説【古之学者必有师师者所以传道授业解惑也人非生而知之者孰能无惑惑而不从师其为惑也终不解矣生乎吾前其闻道也固先乎吾吾从而师之生乎吾后其闻道也亦先乎吾吾从而师之吾师道也夫庸知其先后生于吾乎是故无贵无贱无长无幼道之所存师之所存也嗟乎师道之不传也久矣欲人之无惑也难矣古之圣人其出人也逺矣犹且从师而问焉今之众人其去圣人也亦逺矣而耻学于师是故圣益圣愚益愚其皆出于此乎爱其子择师而教之于其身也则耻师焉惑矣彼童子之师授之书而习其句读者也非吾所谓传道授业解惑者也句读之不知惑之不解或师焉或不焉小学而大遗吾未见其明也】周茂叔通书【公于已者公于人未有不公于已而能公于人者明不至则疑生谓能疑为明何啻千里公明篇】
　　诗集掇蜂【丨丨灭天性拾尘贰孔顔陆机】

　　古今合璧事类备要续集卷三十三
　　钦定四库全书
　　古今合璧事类备要续集卷三十四
　　宋　谢维新　撰
　　性行门
　　遗忘
　　事理挥【心为耳目口鼻之主心而遗忘则愦愦焉伥伥焉随取而随失随得而随丧虽具耳目口鼻而为人而精神已恍惚矣夫以精神有所恍惚则是胸中已无主矣胷中而无主则耳受役于心而听而听者遗忘目受役于心而视而视者遗忘口鼻亦受役于心而司味与嗅也而味与嗅者亦莫不与之而遗忘圣贤治心之学葢不若是然故日知其所亡月无忘其所能子夏之语也择乎中庸得一善则拳拳服膺而弗失之顔子之学也葢圣贤之心天地其鉴也日月其明也凡入于耳触于目者皆着乎其心虽终其身而不能忘也或者则曰有马者借人乗之今亡矣夫则孔子未免有所忘也孟献子有友五人焉曰乐正裘牧仲其三人则予忘之矣则孟子未免有所忘也然是忘也皆圣贤阙疑阙殆之学也非若后世讹讹谬翼谬惟欲好奇骋博以示其记闻之多耳此岂足为圣贤累哉惟其发愤忘食食可忘也乐以忘忧忧可忘也所忘者小而所不可忘者大所忘者食与忧而所不可忘者理与义圣贤用心殆与众人不侔矣】
　　事类如遗【弃予丨丨诗】如忘【歃丨丨左】大忘【鲁哀公问孔子曰鲁有丨丨徙而忘其妻有诸孔子曰此忘之小者也昔商纣有臣曰王子须务为谄使其君乐湏防而忘终身之忧家语】迷忘【秦人逄氏有子少而恵及壮而有丨丨之疾闻歌以为哭视白以为黑飨香以为臭尝甘以为苦行非以为是列子】病忘【宋阳里华子中年丨丨朝取而夕忘夕与而朝忘在涂则忘行在室则忘坐鲁有儒生能治之试屏左右独与居室七日从之莫知其所施为也而积年之疾一朝都除注引华子之忘同于自然以明无心之极同上】坐忘【顔回曰回益矣仲尼曰何谓也曰回忘仁义矣曰可矣犹未也他日复见曰回益矣曰何谓也曰回忘礼乐矣曰可矣犹未也他日复见曰回益矣曰何谓也曰回丨丨矣仲尼曰何谓丨丨回曰随肢体黜聪明离形去知同于大通此谓丨丨庄大宗师】予忘【孟献子有友五人焉乐正裘牧仲其三人则丨丨之矣孟】不能举【赵简子之子长曰伯鲁幼曰无恤将置后不知所立乃书训戒之辞于二简以授二子曰谨识之三年而问之伯鲁丨丨丨其辞求其简已失之矣威烈王纪】不能记【张安世长子千秋与霍光子禹俱为中郎将将兵随度辽将军范明友击乌桓还谒大将军光光问千秋战鬭方略山川形势千秋口对兵事画地成图无所忘失光复问禹禹丨丨丨曰皆有文书光由是贤千秋以禹为不材叹曰霍氏世衰张氏兴矣汉张安世】失其本经【济南伏生年过九十丨丨丨丨口以传授裁二十篇尚书序】忘其前语【汉师丹防有上书言古者贝为货今以钱易之民故贫宜改币上以问丹丹时言可改章下有司议难卒变丹老丨丨丨丨】惶遽误对【石勒事见前忌讳门】恍惚多遗【北齐刘臻位仪同性丨丨躭经覃思丨所丨忘有刘讷者亦仕仪同俱为太子学士臻住城南讷住城西臻俄欲寻讷谓从者曰汝知刘仪同家从者谓臻欲还家于是引之而去既至叩门尚未悟谓至讷家乃大呼曰刘仪同可出其子迎门臻惊曰汝亦来邪子曰此是大人家于是顾眄久之乃语叱从者曰汝大无意吾欲造刘讷耳】卿为我思【唐宗欲用嘉贞而忘其名夜诏中书侍郎韦抗曰朕尝记其风操而今为北方大将张姓而复名丨丨丨丨之抗曰非张齐丘乎帝即使作诏以为相夜且半因阅大臣表疏举一则嘉贞所献遂得其名张嘉贞传】卿自难记【许敬宗性轻见人多忘之或谓其不聪乃曰丨丨丨丨若遇曹刘沈谢暗中摸索着亦可识国史纂异】忘记易帽【客有造胡文恭宿者具公服靴版而丨丨不丨丨胡公与之对语尽礼而退终未尝色动吕氏家塾记】忘记书名【韩魏公在魏府寮属路拯者就案呈有司事而状尾忘书名公即以袖覆之仰首与语稍稍濳卷丨丨以授之别录】
　　错误
　　事理发挥【夫人不言言必有中夫人不为为必有成言动云为不可茍也故言轻发则招辱行轻动则招忧言行君子之枢机枢机之发其可不谨哉一发之不谨则小者误其身大者误家国而又其大者误天下与来世始谋之不审其末流之弊一至于此吁】
　　事类差缪【丨之毫厘千里之丨易系】过误【宥过无大注丨丨所犯虽大必宥】错乱【其余丨丨磨灭弗可复知尚书序】违阙【见其丨丨孟序】书举烛【郑人有遗燕相国者夜书谓持烛者曰举烛而误丨丨丨燕相受书曰举烛髙明髙明者举贤而任之韩子】中副车【张良韩人秦灭韩良以家财求客刺秦王为韩王报仇东见仓海君得力士为铁椎重百二十斤秦王东游至博浪沙中良与客狙击秦皇帝误丨丨丨秦皇怒求贼急甚良乃变姓名匿下邳良】书马恐误【石建为郎中令奏事下读之惊恐曰丨丨者与尾而五今乃四不足一获谴死矣其为谨畏虽他皆如此注马字下曲者为尾并四防为四足凡五】唱名而误【东汉王愔典选令史丨丨误以卢士深为士琛深自呼其名愔曰卢郎朗润所以加玉】误对忌讳【石勒事见前忌讳门注】误达空函【桓温将以殷浩为尚书令遗书告之浩欣然许焉荅书恐缪丨开闭者十数竟丨丨丨大忤温意由是遂絶】必误天下【晋王衍字夷甫神清明秀风姿详雅总角尝造山涛涛嗟叹良久既去目而送之曰何物老妪生此宁馨儿然误天下苍生未必非此人也本传】误墨画蝇【曹不兴善画吴王使不兴画屏风墨落防素因就以作蝇既御权以为生蝇举手弹之呉兴杂録】误食蟛蜞【晋蔡谟字道明初渡江见蟛蜞大喜曰蟹有八足加以二螯令烹之既食吐下委顿方知非蟹后诣谢尚而説之尚曰卿读尔雅不熟几为劝学误死】聚铁铸错【罗绍威帅魏博以牙军骄恣尽杀之由此势弱为梁祖所制乃曰聚六州四十三县铁打一个错不成也五代史】乗快指挥【太祖皇帝一日忽不乐曰比丨丨丨丨一事而误故尔长编】诗集持蠡测海【谬丨丨丨丨杜】看鸟应人【仰面贪丨丨囘头错丨丨杜】铸此一大错【不知几州铁丨丨丨丨丨坡】

　　古今合璧事类备要续集卷三十四
　　钦定四库全书
　　古今合璧事类备要续集卷三十五
　　宋　谢维新　撰
　　性行门
　　俭约
　　事理发挥【俭美德也故以约失之者鲜矣是以士能俭于身则其身足大夫能俭于家则其家足诸侯能俭于国则其国足天子能俭于天下则天下足俭于己者无所求于人俭于官者无所取于民俭之为训大矣哉然俭不中礼君子亦无取焉耳】
