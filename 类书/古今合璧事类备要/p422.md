<!-- { "loadSidebar": true } -->
　　宋　谢维新　撰
　　类姓门
　　熊　江陵　宫音
　　古今姓纂【楚鬻熊之后熊克家谱曰鬻熊为文王师著书一卷号鬻熊子至成王时举文武勤劳之后以子男之田封鬻熊曽孙绎于楚是为楚子熊绎也三国时有徴士熊僧循尚书熊睦又江陵志黄帝有熊氏之后】
　　事类当五百人【白公胜谓石乞曰市南有熊宜僚者若得之可以丨丨丨丨矣石乞见之告之故辞承之以劔不动胜曰不为利謟不为威惕去之左】石射灭羽【熊渠子夜行见寝丨以为虎丨之丨矢饮丨渠子见其诚心而金石为之开况人心乎新序】河洛金匮【熊襄着齐书名为丨丨丨丨南史】补阙防论【唐熊执易为右丨丨时裴延龄得幸徳宗欲遂以相执易丨丨之以示拾遗归登登动容曰愿窜吾名雷霆之下君难独处见归登】有文除知制诰【皇朝熊本字伯通饶州番阳人神宗曰熊本丨丨当遂典诰命丨丨丨丨】著书有通畧等【熊克字子复逺之孙建阳人丨丨丨九朝丨丨中兴小厯官制新典帝王经谱婿王克勤状其行实曰文有顔延之错综之工史有陈寿叙事之长牧民得曹参清静之防制行适徐公通介之常】
　　纪　平阳　徴音
　　古今姓纂【姜姓炎帝之后封纪为齐所灭以国为姓汉有纪信弟成生通封襄平侯】
　　事类请诳楚【前汉项羽围汉荥阳将军纪信曰事急矣臣丨丨丨乃乗王车黄屋左纛曰食尽汉王降楚以故汉王得出遁羽烧杀信】论太极【晋纪瞻字思逺丹阳秣陵人少以方直知名后举秀才召拜尚书郎与荣同赴洛在涂共丨易丨丨瞻曰太极极尽之称言其理极无复外形既极而生两仪】卧防六军【纪瞻才兼文武朝廷称其忠亮雅正以久病请去官帝使谓瞻曰卿虽病为丨丨丨丨所益多矣】望重缙绅【元帝立基淮海梦想羣材纪瞻贺循等并南金赤箭世胄髙门丨丨丨丨宦成名立光国荣家非惟感防所钟抑亦才能斯至】梦青镂笔【纪少瑜字防防防有志节尝丨陆倕以一束丨丨管丨授之其文因此遒进有大才而无贵仕南史】
　　舒　京兆　徴音
　　古今姓纂【风俗通云舒子之后以国为姓】
　　事类文檄豪健【唐舒元舆婺州人擢髙第裴度表掌兴元书记丨丨丨丨一时推许】文可辅化【舒元舆太和五年献丨阙下不得报上书自言所上八万言其文锻链精粹出入今古数千百年披剔刮抉有丨以丨教丨岂主父可比哉】牡丹赋句【舒元舆唐中叶文士也今其遗文所存者才二十四篇既以甘露之祸死文宗因观丨丨擿其丨中杰丨曰向者如迓背者如诀折者如语含者如咽俯者如怨仰者如悦为之泣下】示夷威信【皇朝舒亶字信道明州慈溪人熙河路阻塞分画疆界命亶驰往于时洮陇新喋血亶即日引道至则示以朝廷威信夷人以肉置刀头防亶亶以口承之众皆欢呼】
　　屈　临海　宫音
　　古今姓纂【楚公族芊姓之后楚武王子暇食采于屈因氏焉屈丐屈荡屈建屈到三闾大夫屈平并其后】
　　事类离骚日月【屈原名平楚之同姓也为楚懐王左徒上官大夫害其能故忧愁幽思而作离骚丨丨与丨丨争光史记】江濵渔父【屈原至丨丨被发行吟泽畔顔色憔悴形容枮槁丨丨问之原曰举世混浊而我独清众人皆醉而我独醒是以见放又曰谁能以身之察察受物之汶汶乎安能以皓皓之白而世俗之尘埃乎】
　　项　辽西　商音
　　古今姓纂【左传云灭项公羊曰为齐桓公所灭子孙以国为姓项托八嵗服孔子项燕下相人为楚将子梁梁兄子籍号西楚覇王项他项伯项襄并籍之族汉初并封赐姓刘氏】
　　事类【阙】
　　祝　太原　商音
　　古今姓纂【黄帝之后周武王封黄帝之于祝因氏焉郑有祝卫有祝鮀或谓祝史之后以官为姓】
　　事类治宗庙【祝鮀丨丨丨语】八风舞【唐祝钦明字文思京兆人中宗宴羣臣命侍臣起舞钦明作丨丨丨时人语曰五经扫地矣】
　　董　陇西　角音
　　古今姓纂【黄帝之后己姓国有飂升安生董父舜赐姓董氏晋有董狐董安于】
　　事类良史【孔子曰董狐古之丨丨也书法不隐左】豢龙【蔡墨曰昔董父甚好龙龙多归之乃扰畜龙以服事帝舜赐姓董氏曰丨丨左】博士【前汉董仲舒广川人治春秋为丨丨下帷讲诵弟子莫见其面三年不观舍园】儒宗【董仲舒游夏渊源为汉丨丨】对皆明法【仲舒在家朝廷如有大议使使者就其家问之其丨丨有丨丨】防明孔氏【武帝初立仲舒对丨推丨丨丨抑黜百官立学校之官州郡举茂才异等皆自仲舒发之】有王佐才【仲舒丨丨丨之丨虽伊吕亡以加管晏之属霸者之佐殆不及也賛】号为卧虎【后董宣字少平为洛阳令搏击豪强莫不震慑京师丨丨丨丨歌曰枹鼔不鸣董少平】称为通儒【后董钧字文伯习庆氏礼永平初为博士时草创五郊祭祀及宗庙礼乐威仪章服辄令钧叅议多见用当世丨丨丨丨】献纳皆専【蜀董允字休昭宫中之事无大小悉以咨之迁侍中丨丨之任允丨丨】诏榜笃行【董阳三世同居丨丨门曰丨丨董氏之闾见刘喻南史】世之竒士【皇朝董昭字公仁太祖引坐问计才策谋畧丨丨丨丨】委以方面【董遵诲范阳人也太祖以西戎近边使守通逺军凡十四年蕃汉悦附许以便宜制军事太祖解其所服真珠盘龙衣命赍赐之综曰遵诲人臣岂敢当此太祖曰吾丨丨丨丨不此嫌也】
　　梁　安定　商音
　　古今姓纂【嬴姓伯益之后秦仲有功周平王封其少子康于夏阳是为梁伯后为秦所灭子孙以国为氏晋有梁益耳梁梁由靡并其后也安定乌氏县汉初以豪族自河东徙乌氏】
　　事类七序【后梁竦字叔敬闭门自养以经籍为娱作丨丨而窃位素餐者惭】五噫【梁鸿字伯鸾作丨丨之歌】女贤伯鸾【梁鸿势家慕其髙节多欲女之并絶不娶孟氏有丨择对不嫁父母问之曰欲得丨如梁丨丨者鸿闻而聘之字曰徳耀妻每具食举按齐眉】州县劳人【梁竦尝叹曰大丈夫居世生当封侯死当庙食不然闲居可以养志诗书足以自娱丨丨之职徒丨丨耳后辟命交至并无所就】跋扈将军【梁冀字伯卓鸢肩目质帝知其骄横目曰丨丨丨丨】鲠正御史【梁毗字景和隋时以丨丨拜治书侍丨丨名为称职迁雍州赞务直道而行无所回避】文贞庐墓【唐梁文贞少从军守边逮还亲已亡自伤不得养晨夕汛扫丨丨左喑黙三十年家人有所问昼文以对有甘露降茔木白兎驯扰县令刋石纪之】梁颢有子【本朝梁适字仲贤颢之子也适少孤辑颢制诰并自为文以献真宗曰丨丨丨丨矣】为五凤楼赋【梁周翰字元褒郑州管城人干徳中太祖大修宫阙用周翰为丨丨丨丨以进】
　　杜　京兆　商音
　　古今姓纂【祁姓帝尧刘累之后在周为唐杜氏成王灭唐迁封于杜杜伯为宣王所灭杜氏分散适鲁者杜泄是也古有杜康】
