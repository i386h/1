<!-- { "loadSidebar": true } -->
　　事类包荒【丨丨用冯河易】有容【丨丨徳乃大书】有制【寛而丨丨从容以和同上】自下【丨丨者人髙之老子】爱民【寛以丨丨记】得众【寛则丨丨论语】鞭耻【后刘寛字文饶吏人有过但蒲丨示丨而已】羮烂【又夫人欲试之趋朝装毕使婢奉肉羮翻汚朝衣上遽收寛神色不异徐谓婢曰丨丨汝手乎同上】情恕【晋衞玠字叔宝尝云人有不及可以丨丨】理遣【非意相干可以丨丨故终身无喜愠之色同上】围棊【谢安符秦百万攻淮淝安携妓东山丨丨别墅】折屐【谢安破符秦归户内不觉丨丨同上】寛简【唐郭翰性丨丨又顾少车政尚丨丨不为灼灼名】长厚【常衮与杨绾同执政绾丨丨通可而衮苛细】寛博【元宗命萧暠为相暠性丨丨多不可及暠引韩休同列休峭鲠】寛易【袁滋性丨丨与之接者皆自谓可见肺腑又五代刘鼎性若丨丨而与选曹案吏有风棱】坦荡【萧頴士送弟旭东归序云冲融丨丨莫可得而窥也】浑厚【卢知猷噐量丨丨世推为长者】不苛细【唐杨恭仁赐甘州刺史临事丨丨丨徼人安之】不加罪【裴行俭常赐马及珍鞍令吏私驰马马蹶鞍壊惧而逃行俭招还云丨丨丨】不榜责【吴凑僚吏非大过丨丨丨召至廷诘服原去其下传相训勉举无稽事】不忍按【许圉师为相州刺史以寛治部有受赇者圉师丨丨丨其人自媿后修饰更为亷士】万顷波【后黄宪字叔度郭林宗曰叔度汪汪丨丨丨不可量也】万里江【杜牧之诗时人欲识胸襟否彭蠡秋连丨丨丨】必忍有济【丨有丨其乃丨丨书】不欲勿施【已所丨丨丨丨于人语】卑以自牧【谦谦君子丨丨丨丨注牧养也易】可终身行【子贡曰有一言而丨以丨丨丨之者乎语】见过掩匿【曹参为相国舍后园近吏舍日夜饮呼吏患之引参游园幸国相召按之乃反独怅坐饮亦歌呼相应丨人细丨丨丨盖覆汉史】诘罪第忍【丙吉为相驭吏频醉西曹丨丨之吉曰以醉饱之过斥人欲令安归乎不过呕吐丞相车茵西曹丨丨之】逊以自免【唐娄师徳深沉有度量人有忤己丨丨丨丨不见容色尝与李昭徳偕行师徳素丰硕不能遽歩昭徳迟之恚曰为田舍子所留师徳笑曰吾不田舍复在何人】色不少吝【裴行俭初平都支遮匐获瓌宝不赀蕃酋将士愿观焉行俭因宴徧出示坐者有码碯盘二尺文彩粲然军吏趋跌盘碎惶惧叩头流血行俭笑曰尔非故也丨丨丨丨】盛徳所容【狄仁杰未辅政娄师徳荐之后曰朕用卿师徳荐也诚知人矣出其奏仁杰惭已而叹曰娄公丨丨我为丨丨乃知吾不逮逺矣】大徳并容【阳城出为道州刺史太学诸生何蕃等二百人顿首阙下请留城柳宗元闻之遗蕃等书曰公有博厚恢丨之丨丨丨善伪来者不拒有狂惑小生依托门下飞文陈愚论者以为阳公过于纳汚】称其有量【孙伏伽拜御史时先被内防而制未出归卧家无喜色顷之御史造门子弟惊白伏伽徐起自若时人丨丨丨丨以比顾雍】器重其量【李泌窦参爱李吉甫之才厚遇之陆贽疑有党出为明州长史贽之贬忠州宰相欲害之起吉甫为忠州刺史使甘心焉既至置怨与结欢人丨丨丨丨】莫涯其量【宋璟风度凝远人丨丨丨丨】不窥其际【阳城居位八年人丨能丨丨丨】含垢匿瑕【晋陈骞沉厚有智谋少有度量丨丨丨丨所在存积】庄重寡言【唐李栖筠有逺度丨丨丨丨】吞云梦八九【司马相如子虚赋丨若丨丨者丨丨于是胸中曽不芥蔕】容卿軰数百【晋周顗性寛裕王导甚重之尝枕顗膝指其腹曰此中何所有也答曰此中空洞无物足丨丨丨丨丨人导亦不以为忤】未尝见喜怒【唐贾眈自朝归第接对宾客终日无倦家人近习丨丨丨其丨丨之色古之淳徳君子何以加焉】乌可究津涯【丨丨丨其丨丨而窥其墙仞文粹】巍若山湛若水【仰之弥峻丨乎其丨丨挹之弥深丨乎其丨丨同上】登泰华临溟渤【若丨丨丨丨丨丨但观乎积髙而水深不知磅礴澶漫所为逺大者也杜牧之文】窘拾小过不怿【本朝韩亿在中书见诸路职司丨丨官吏丨丨丨丨曰今天下太平主上之心虽昆虫草木皆欲得所士之大者望为公卿次而望为侍从职司二千石下亦望为州郡幕职官奈何锢之于圣世】语侵杜衍不恨【杜衍曰今之在位者多是责人小节是诚不恕也衍厯知州提转安抚未尝壊一官员其不职者委之以事使不暇惰不谨者谕以祸福不必绳以法也范仲淹尝与衍论事异同至以丨丨丨丨丨为丨】独不辞其属官【王安石创条例司人皆议其非惟程颢丨丨丨丨丨丨而争新法之时独能使之心感意动】若见崖州司户【防凖为丁谓所挤坐贬崕州司户后丁谓罢相亦贬崖州或作诗赠之曰丨丨丨丨防丨丨人生何处不相逢】黄庭坚苏李画枯木道士赋【商宇宙者朝彻于一指计禇中者心醉于九九言其不同识也胾鹏背而不蒂芥烹防肝而腹果然言其不同量也】明道遗书曰【人于议论多欲直已无含容之气是气不平否曰固是气不平亦是量狭人量随识长今人有斗筲之量有釡斛之量有钟鼎之量有江河之量江河之量固大矣然有涯涯亦有时而满惟天地之量则无满故圣人者天地之量也】
　　诗集思风【山川正气侵灵府雪月清辉引丨丨方干赠李郢端公诗】春辞【君子量不极胸吞百川流嫉邪覇防直阁客丨丨柔孟郊赠裴枢端公诗】
　　器量
　　古今源流　见前总论
