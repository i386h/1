<!-- { "loadSidebar": true } -->
　　事类辅德【朝夕纳诲以丨台丨书】箴阙【命百官丨王丨左】啓沃【丨乃心丨朕心书】密勿【造膝丨丨】史书【丨为丨注书其得失】瞽诗【丨为丨注诗以讽刺】诵箴【工丨丨谏同上注工乐人也诵箴諌之辞】规诲【大夫丨丨注规正也诲训也】传言【士丨丨注士卑不得迳逹闻君过失传告大夫】谤议【庻人丨商旅丨于市并同上】掌諌【保氏丨丨王恶养国子以道礼】司谏【丨丨掌紏万民之德朋友之道同上】量諌【事君者量而后入不入而后量故上无怨而下逺罪也注谓丨其事意可否而后丨记】骤諌【晋灵公不君赵宣子丨丨公患之使鉏麑贼之晨徃宣子盛服将朝尚早坐而假寐麑退叹而言曰贼民之主不忠弃君之命不信不如死也触槐而死左】尽忠【君子之事君也进思丨丨孝经】补过【退思丨丨又左晋师为楚败荀桓子请死晋侯许之士贞子谏曰不可林父社稷之臣进思尽忠退思补过夫其败也如日月之食何损于明晋侯使复其位】勿欺【子路问事君子曰丨丨也而犯之语】有犯【事君丨丨而无隐记】绳紏【丨愆丨谬格其非心书】正救【将顺其美丨丨其恶孝经】从绳【惟木丨丨则正后从谏则圣书】及霤【士季三进丨丨而后视之曰吾知所过矣稽首而諌曰人谁无过过而能改善莫大焉左】谲谏【主文而丨丨言之者无罪闻之者足以戒诗】彊諌【鬻拳丨丨楚子不从临之以兵惧而从之鬻拳曰吾惧君以兵罪莫大焉遂自刖也君子曰鬻拳可谓爱君矣谏以自纳于刑刑犹不防纳君于善左】三谏【为人臣丨丨不听则逃之记又顾子曰不谏则危君谏则危身惟君子上不危君下不敢危身三谏不听则去】一言【定公问丨丨而可以兴邦有诸孔子曰言不可以若是其几也人之言曰为君难为臣不易如知为君之难也不几乎一言而兴邦乎】失身【臣不密则丨丨易】格心【大人丨君丨之非孟】靣从【汝无丨丨退有后言书】靣谀【士止于千里则防謟丨丨之人至矣与谗謟靣谀之人居国欲治可得乎孟】谤己【信而后谏未信则以为丨丨也语】讪上【君子恶居下流而丨丨者同上】无讪【为人臣者有諌而丨丨记】不显【为人臣之礼丨丨谏注谓明言君过不几防也同上】危言【邦有道丨丨危行邦无道危行言孙语】危身【宁正言不讳以丨丨乎将从俗富贵以偷生乎楚词】七人【天子有诤臣丨丨孝经】三人【比干谏而死孔子曰殷有丨丨焉语】省刑【齐景公繁于刑有鬻踊者公曰何贵何贱晏子曰踊贵屦贱君子曰晏子一言而齐侯丨丨左传】有刑【楚莫敖曰谏者丨丨及防乱次以济大败左】出赏【齐王丨令曰能靣刺寡人过者受上丨上书谏者受中赏谤议于市朝闻寡人之耳者受下赏于是齐大治】监谤【周厉王虐国人谤王王使卫巫丨丨以告者则杀之道路以目王谓召公曰吾能弭谤矣】愎諌【陈灵公丨泄冶之丨左传】台钟【齐景公为丨台成又欲为丨晏子曰既筑台又约民为钟民必哀以哀为乐非君民也】畋槐【景公畋十二日不反晏子曰婴愿有复也遂止之君安野不安国好兽而恶人乃不可乎于是罢畋　爱丨令使守曰犯者刑伤者死晏子谏曰君享国德未及于众而刑辟如危国是不可以涖国安民也遂罢守同上】凿池【卫灵公天寒丨丨范春谏曰天寒起役恐人伤公曰天寒乎哉春曰公衣狐裘坐熊席是以不寒民衣敝衣不补是以寒也吕氏春秋】攻宋【楚庄王丨丨子重谏曰今君厨肉臭而樽酒败三军皆有饥欲以胜敌不亦难乎】章华【楚灵王坐丨丨之防侍御数百隋珠照日罗衣从风孙叔敖曰昔纣行此而亡今四境内侵诸侯加兵土地日蹙百姓离君内宠无乃甚乎】层台【楚庄王筑丨丨延衺百里谏者七十二人有诸御入谏曰昔虞不用宫之竒而晋并之曹不用僖负羇而宋并之吴不用子胥而越并之遂趋出遽追之曰吾用子之谏先谏者不足动寡人之心又晋灵公造九层之台费用千亿令谏者死荀息曰云云九层之台三年不成男不得耕女不得织国用空虚戸口减少社稷一灭君何望之説苑】诽谤【秦二世胡亥忠諌者谓之丨丨贾谊防】妖言【深计者谓之丨丨同上乂汉惠帝除诽谤妖言之罪】攀槛【汉朱云请上方斩马剑斩佞臣张禹上怒令将云下斩之云丨丨折后欲理槛上曰勿理以旌直臣】断鞅【后光武建武八年车驾西征郭宪諌不从乃防佩刀丨车丨光武不从颍川兵起乃廻驾帝曰恨不用郭宪言】逆耳【汉沛公入秦宫室帐帏狗马妇女数倍意欲留居之张良曰秦为无道沛公故得至此为天下除残贼宜缟素为资今始入秦即安其乐此乃助桀为虐且忠言丨丨利于行良药苦口利于病】秩赐【前梅福上书谏成帝曰天下之士民有上书諌可采取者丨升斗之禄丨以束帛若此则天下之士发愤闷吐忠言嘉谋日闻于上天下条贯国家表里烂然可睹矣】一姬【前郅都景帝时为中郎在上林贾姬在侧野彘入厠上遣都都不行上欲自持兵杀之都伏上前曰丨丨死复一姬进天下所有宁贾姬乎虽陛下自轻奈宗庙何太后何上还彘亦不伤姬太后闻之大喜赐金百斤】三空【陈蕃諌桓帝曰当今之世田野空朝廷空仓库空兵戎不战四方离散是陛下憔悴毁顔坐而待旦之时也谢承后汉书】十渐【唐魏证諌太宗不克终有丨丨言比恃功业之大负圣制之明长傲纵欲无事兴兵问罪逺裔亲狎者阿防不諌踈逺者畏威不敢言积而不已所损非细】十事【姚崇奏丨丨燕饮融韦月将以忠被罪自是诤臣沮折臣愿群臣皆得批逆鳞犯忌讳可乎】讽切【太宗本以兵定天下虽已治不忘经畧四夷故魏征侍宴奏舞至庆善乐则讽顾无斁至破阵武德舞则俛首不玩举有所丨丨如此】妩媚【太宗曰人言徴举动防慢我但见其丨丨耳证再拜曰陛下导臣使言所以敢然若不受臣敢数批逆鳞哉】霁威【魏征犯顔毎进諌逢帝甚怒神色不徙而天子亦为丨丨】逆议【太宗好持论与公卿言古今事必徃复难诘究臧否刘垍谏曰陛下降慈防解柔顔虚心聴纳犹恐羣臣惴缩不敢言况以神机天辨餙辞援古而丨其丨哉】询諌【太宗招延丨丨辍衣废寝洞啓诚腑推心与人豁披胷襟忘已应物陆贽奏议】招諌【陈子昻八科五丨丨谓圣人大德在能纳谏太宗德参三王而能容魏征之直今诚有敢谏骨骾之臣广延顺纳则以新盛德】伏阁【宋申锡得罪王质与谏官丨丨泣涕文宗开延英召见泣涕陈諌帝稍寤申锡得不死又文宗得李训眬拜侍讲学士髙铢率谏官伏阁言训素有险邪不可任必乱天下】叩墀【刘栖楚事详见諌院门】死请【徳宗以卢杞为饶州刺史陈京与赵需裴佑宇文卢景亮张荐共劾杞辅政要位大臣逾时月不得对百官懔常若以兵在颈陛下复用之奸贼唾掌复兴帝不聼京等争尤确帝大怒左右辟易諌者稍引却京正色曰需等无遽退极道不可以死请杞遂废】固争【孟简元和中拜谏议大夫知匦事韩泰复刺史吐突承璀为招讨使皆丨丨请延英言不可状以幸功出为常州刺史】有阙补【衮职丨丨维仲山甫丨之】不欲陈【子曰事欲谏丨丨丨注陈言其过于外记】食舍肉【郑武公赐頴考叔食丨丨丨公问之对曰小人有母皆尝小人之食矣未尝君之羮请以遗之公曰尔有母遗繄我独无敢问何谓也公语之故且告之悔左】露沾衣【吴王欲伐荆少孺子欲諌不敢乃懐丸操弹于茂苑丨丨丨王曰何如此曰榆上有蝉高居而鸣不知螳螂委身向前捕螳蜋不知黄雀引头欲啄黄雀又不知弹在后皆务前不顾后患王乃罢史】罢推车【赵简子上羊坂群臣皆袒裼推车虎防独担防行歌简子曰寡人上坂推车防独有歌为臣侮主身死妻子为戮曰智者不为谋辩者不为使勇者不为闘三者不使国难保简子乃丨丨丨】召翟璜【魏文侯问寡人何如君皆曰仁君翟璜曰君非仁君代中山不以封弟而以封君子文侯怒任座曰君仁君也子何以言之曰君仁臣直而翟璜之言直是以知之文侯曰善丨丨丨】血汚地【汉髙祖欲以赵王易太子叔孙通曰太子仁孝天下皆闻必欲废嫡立庻臣愿先伏诛以头丨丨丨帝曰吾直戯耳通曰太子天下本奈何以天下为戯】识屦声【汉郑崇数諌哀帝曰我识郑尚书丨丨】諌听乐【汉武帝幸甘泉因留射猎薛广徳丨曰关东困极民流陛下日撞亡秦之钟丨郑卫之丨臣诚悼之令士卒暴露从官劳倦陛下亟反宫与百姓同忧乐天下幸甚】諌杀士【汲黯丨曰陛下爱才乐士求之无倦比得劳心苦神而尽其用辄已丨之以有限之丨资无已之諌陛下将何以为治同上】竭狂瞽【唐太宗曰正主御邪臣不可以致治正臣事邪主亦不可以致治惟君臣同德则海内安朕虽不明幸诸公数諌正庻致天下以平王珪进曰古者天子有争臣七人今陛下收采刍言臣愿丨丨丨】广视听【顔真卿曰疮痍未平干戈日滋陛下岂得不闻谠言以丨丨丨而塞絶忠谠乎】帝颇寤【敬宗视朝不时稍稍决事禁中宦官恣放大臣不得进见髙元裕諌曰今西头势乃重南衙枢密之权过宰相丨丨丨人皆危之】士相庆【郑覃累谏议大夫穆宗立不防国事覃与崔郾等廷对曰陛下新即位宜侧身勤政而耽燕嬉外盘游畋今吐蕃在邉狙欲中国金缯所出因民膏血可使倡优无功滥被锡予愿节用之帝不怿顾宰相萧俛曰是何人俛曰谏官也帝意解乃曰朕之有阙不能尽规忠也因诏覃后有我言者当见卿延英时阁中奏久废至是丨丨丨】谋则入告【嘉丨嘉猷丨丨丨尔后于内书】违不忘諌【臧哀伯君丨丨丨丨之以德左】秦违蹇叔【丨穆公丨丨丨之言而师败于殽白六帖】陈愎泄冶【丨灵公丨丨丨之諌而亡其国同上】近则尸利【子曰事君逺而諌则謟也丨而不諌丨丨丨也记】生则纵欲【君子谓华元乐举于是乎不臣臣治烦去惑者也今二子者君丨丨丨其丨死又益其侈是弃君于恶也何臣之为左】不如一谔【千人之唯唯丨丨丨士之丨谔史】不避重诛【明主不恶切诛以博观忠臣丨丨丨丨以直諌则事无遗策功流万世汉王父偃书】靣折廷争【陈平谓王陵曰丨丨丨丨我不如君安刘氏宗祖君不如我】犯顔触讳【魏卫顗上防曰非破家为国杀身成君者谁能丨丨色丨忌丨建一言开一説也】宁令从谀【汉汲黯曰天子置公卿辅弼之臣丨丨丨丨承意防主于不义乎】下从逢干【汉朱云曰臣得丨丨关丨比丨愿足矣】愿为稷契【唐魏征曰臣愿为良臣不愿为忠臣对曰良臣稷契臯陶也忠臣龙逢比干也】头轫乘舆【后申屠刚谏帝出游不从以丨丨丨丨乃止】怒斩骤諌【唐太宗尝丨苑西监穆裕有诏丨朝堂皇太子丨丨帝喜曰朕始得魏征朝夕进谏熟亡刘垍继之児在吾膝前见朕悦谏熟矣故有今日言也】好悦至言【太宗丨丨丨丨时魏征王珪虞世南李大亮岑文本刘垍马周禇遂良杜正伦髙季辅咸以切諌引居要职】能不靣从【太宗谓群臣曰裴矩丨廷争丨丨丨物物若此天下有不治哉】言玉华宫【太宗贤妃徐惠丨翠微丨丨等丨虽因山借水无筑创之苦而工力和僦不谓无烦又言伎巧为防国斧斤珠玉为荡心酖毒侈丽纤美不可以不遏其剀切精语大畧如此】諌沉香亭【敬宗侈宫室舶贾献沉香亭材左拾遗李汉丨曰以丨丨为丨何异瑶防琼室乎】欲自将兵【吐蕃冦邉诸将数败帝恐丨丨丨丨讨之苏廷硕谏曰古称荒服取荒忽之义非常奉职贡也故来则勿拒去则勿逐以禽兽畜之羁縻御之譬若猎然羽毛不入服用体肉不登郊庙则王者不射也况万乘之重与犬羊蛟防语胜负哉】咸欲避狄【吐蕃入防关辅震骚丨言帝丨丨丨齐映入諌曰戎狄不惩臣之罪也然内外汹汹谓陛下具糗粮故治行夫大幸不再奈何不与臣等计乎因俯伏流涕天子为感寤】上防极諌【正观末数调兵讨定四夷稍稍治宫室百姓劳怨贤妃徐恵丨丨丨丨】脱巾固諌【太宗逐兎苑中执失思力諌曰陛下为四海父母乃自轻臣切殆之帝异其言后复逐鹿丨丨带丨丨帝为止】昭陵毁观【文徳皇后既葬太宗即苑中作层观以望昭陵引征同升征熟视曰臣眊昬不能见帝指视之征曰此昭陵邪帝曰然征曰臣以为陛下望献陵若丨丨臣固见之矣帝泣为丨丨】玉泉罢行【武后幸丨丨祠以山道险欲御腰舆王方庆奏昔薛广徳諌汉元帝乗船危就桥安帝乃从桥今山河危峭隂道曲狭比于楼船又复甚危陛下奈何轻贱畏涂哉后为丨丨】东都止行【宪宗将幸丨丨大臣切諌不纳裴度从容奏国家建别都本备廵幸自艰难以来宫阙署屯有司之区荒地弗治假嵗月一新然后可行仓卒无备有司且得罪帝曰群臣諌朕不及此因丨丨】不当校兽【明皇东封太山道中数驰射为乐吴兢諌曰方今登岱山告成丨丨逐丨丨使有垂堂之危朽株之殆帝然之】有諌臣风【唐孔戮事见諌官门】有诤臣风【唐文宗召栁公权事同上】赋诗独规【安乐公主筑第成中宗临幸燕从官丨丨李日知卒章丨以丨讽睿宗它日曰向时虽朕亦不敢非公挺直何能尔即拜侍中】献赋以讽【李徳裕曰臣在先朝尝丨大朝丨丨丨四曰纳诲讽毋弃忠言】敷陈治道【韩休峭鲠时政得失言之未尝不尽帝尝猎苑中或大张乐稍过差必视左右曰韩休知否已而防至尝引鉴黙不乐左右曰自休入朝陛下无一日欢何不逐去之帝曰吾虽瘠天下肥矣且萧嵩啓事必顺防我退而思天下不安寝韩休丨丨丨丨多讦直我退而思天下寝必安吾用休社稷计矣】不复箴规【姚崇宋璟日夜孜孜纳君于道璟尝手冩尚书无逸图以献劝帝出入勤省以自戒其后朽暗乃代以山水图稍怠于勤左右丨丨丨丨奸臣日用事以至于败】稍自钳口【中宗独孤及上防陛下屡发德音使左右侍臣得直言极諌然顷者虽容其直而不録其言其所上封皆寝不报有容下之名无听谏之实遂使谏者丨稍丨丨丨饱食相招为禄仕】諌诤路絶【补阙杜璡再上书言政事李林甫斥为下邽令因以语动其余曰明主在上群臣将顺不暇亦何所论君等不见立仗马乎终日无声而饫三品刍豆一鸣黜之矣后虽欲不鸣得乎由是丨丨丨丨】抗音正諌【陈子昻言不能歴丹凤抵濯龙北靣玉阶东望金屋丨丨而丨丨圣人之罪人也】持禄养资【李林甫固宠恃权蔽欺天子耳目諌官皆丨丨丨丨无敢正言者】竟无犯顔【栁伉诛程元振疏寺臣载路多士盈廷丨丨一人折槛牵裾丨丨廻虑】得从四子【刘蕡防臣非不知言发而祸应计行而身谬盖痛社稷之危哀生人之悔昔龙逢死而啓商比干死而啓周韩非死而啓汉陈蕃死而啓魏今臣之来有司或不敢荐臣之言陛下又无以察臣之心退戮于权臣之手臣幸得从四子防于地下不知臣死之后将孰为啓之也】过古晁董【时第防官左散骑常侍冯宿太常少卿贾餗库部郎中厐严见蕡对嗟伏以为丨丨丨丨而畏中官毗睚不敢取同上】氷视鼎镬【諌者肉视虎狼丨丨丨丨谔谔造廷文粹陈防答问】知毒刀寒【夫差既王宰嚭受赂二十年内越祀又颠太伯庙血将干阖闾剑光且失公朝焉宴焉入则諌焉孰谓丨丨孰谓丨丨虽言屡出口而车甲已困于齐矣蟹稲已夺于嵗矣文粹卢元辅胥山铭】德骧劾奏【本朝太祖雷丨丨丨丨赵普上叱之曰鼎铛尚有耳汝不闻普吾之社稷臣乎记闻】知节厉声【真宗末马知节与王钦若奏事钦若懐数奏出其一二余皆匿之丨丨丨丨曰王钦若读尽劄子莫瞒官家】陈古讽今【太宗太平兴国六年拾遗田锡上防太宗赐书曰锡丨丨丨丨有犯无隠然邦国之事虑之至熟至于兴师伐叛聚徒赃役皆有理而为増释之非无名之举也】讲书再诵【哲宗范祖禹丨尚丨内作色荒至未或不亡讲毕丨丨此六句却立云愿陛下留听】十八防争【仁宗朝夏竦受枢宻使凢丨丨丨丨之夺其命伐以杜衍】十上始窜【杨处厚上蔡确安州所为诗刘安世论奏曰确诗十篇多渉讥讪大不敬彭汝砺在中书为舍人亦皆数确防丨余丨丨丨确新州】言大臣难【仁宗嘉祐六年欧阳修言今唐介五人言陈升之得罪自范仲淹贬饶州至今后二十余年台諌未闻有规戒人主而得罪者臣故谓方今諌人主则易丨丨丨则丨】论彦博出【唐介丨文彦博以灯笼锦媚后宫求迁介遂贬英州别驾丨丨亦丨】累防安石【神宗吕诲防言臣切见大奸似忠大诈似信王安石外示朴野中藏巧诈骄蹇慢上隂贼害物众所共知累防十事】力争安石【张戬上防王安石处事乖缪专为聚敛又诣中书丨丨曽公亮俛首丨丨以扇掩面而笑戬怒曰参政笑戬戬亦笑参政之所为岂但戬笑天下谁不笑者陈升之解曰察院不须如此戬曰相公得无过邪】事权志气【徽宗宣和二年臣寮奏议人君借之丨丨养其丨丨凢欲以破奸囘之胆抑夷陵之患】开广奬防【髙宗建炎四年上曰近来諌官无一日无章防宰臣曰陛下丨丨言路丨丨谏官是以人人得尽言无隠】老泉諌论【古者论谏常与讽而少直其说盖出于仲尼吾以为讽直一也顾用之之术如何尔伍举进隠语楚王滛益甚茅焦解衣危论秦帝立悟讽固不可尽与直亦未易少之吾故曰顾用之之术如何耳然则仲尼之説非乎曰仲尼之説纯乎经者也吾之説参乎权而归乎经者也如得其説则人君有少不为桀纣者吾不諌而百听矣况虚己者乎不得其术则人君有少不若尧舜者吾百諌而百不听矣况逆忠者乎然则奚术而可曰机智勇辨如古游说之士而已夫游说者以机智勇辨济其诈吾欲諌者以机智勇辨济其忠论备其効周衰游説炽于列国自是而世有其人吾独惜夫谏有从者百一说而从者十九諌而死者皆是说而死者未尝闻然而抵触忌讳说甚于直谏由是知不必乎讽而必乎术也说之术可以为諌法者五理谕之势禁之利诱之激怒之隠讽之之谓也触龙以赵后爱女贤于爱子未旋踵而长安君出质甘罗以杜邮之死诘张唐而相燕之行有日赵卒以両贤王之意语燕而立归武臣此理而谕之也子贡以内忧教田常而齐不得伐鲁穆公以麋虎胁项襄而楚不敢图周鲁连以烹醯惧垣衍而魏不果帝秦此势而禁之也田生以万戸侯啓张卿而刘泽封朱建以富贵饵闳孺而辟阳赦邹阳以爱幸悦长君而梁王释此利而诱之也苏秦以牛后羞韩惠王按剑太息范睢以无王耻秦而昭王长跪请教郦生以助秦激汉而沛公輙洗聼计此激而怒之也苏代谓土偶笑田文楚人以矰缴惑襄王蒯娶妇悟齐相此隠而讽之也五者相倾险诐之论杂然施之忠臣足以成功何则理而谕之主虽昏而必悟势而禁之主虽骄而必惧利而诱之主虽怠而必奋激而怒之主虽懦必立隠而讽之主虽暴必容悟则明惧则防奋则勤立则勇容则寛致君之道尽于此矣吾观昔之臣言必从理必济莫若魏郑公其初实学纵横之说此所谓得其术者欤噫龙逢比干不获称良臣无苏秦张仪之术也苏秦张仪不免为游说无龙逢比干之心也是以龙逢比干吾取其心不取其术苏秦张仪吾取其术不取其心以为谏法】
