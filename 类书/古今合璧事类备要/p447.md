<!-- { "loadSidebar": true } -->
　　事类饕餮【缙云氏有不才子贪于饮食冒于货贿侵欲崇侈不可盈厌聚敛积实不知纪极不分孤寡不恤穷匮天下之民谓之丨丨左】夺攘【尤为始作乱延及于平民罔不寇贼鸱义奸宄丨丨矫防书吕刑】殉货【敢有丨于丨色时谓淫风伊训】总货【母丨于丨宝盘庚】贪婪【丨丨无厌左】叨懫【丨丨日钦书】取大鼎【鲁桓公二年丨郜丨丨于宋戊申纳于太庙非礼也臧哀伯谏曰今灭德立违而寘其赂器于太庙以明示百官百官象之其又何诛焉国家之败由官邪也官之失德宠赂章也郜鼎在庙章孰甚焉而况将昭违乱之赂器于太庙其若之何左】求宝劒【鲁桓公十年初虞叔有玉虞公求防弗献旣而悔之曰周谚有之匹夫无罪懐璧其罪吾焉用此其以贾害也乃献之又丨其丨丨叔曰是无厌也无厌将及我遂伐虞公左】谒玉环【昭十六年宣子有环其一在郑商宣子谒诸郑伯子产弗与云云宣子辞玉注玉环同工共璞成此双环谒请也左】羊舌渎货【昭十三年叔鲋求货于卫淫刍荛者卫人使屠伯馈叔向羮与一箧锦曰云云刍荛者异于他日敢请之叔向受羮反锦曰晋有丨丨鲋者丨丨无厌亦将及矣为此役也子若以君命赐之其已客从之未退而禁之】叔鱼鬻狱【十四年晋邢侯与雍子争鄐田丨丨摄理雍子纳女于叔鱼叔鱼蔽罪邢侯邢侯怒杀叔鱼与雍子于朝讳宣子问其罪于叔向叔向曰三人同罪施生戮死可也雍子自知其罪而赂以买直鲋也丨丨邢侯专杀一也已恶而掠美为昏贪以败官为墨杀人不忌为贼夏书曰昏墨贼杀臯陶之刑也请从之乃施邢侯而尸雍子与叔鱼于市左昭公】使请冠焉【昭二十三年范献子求货于叔孙婼丨丨丨丨取其冠法而与之曰两冠尽矣注既送作冠模法又进二冠以与之若为不解其意】使请带焉【乐桓子相赵文子欲求货于叔孙丨丨丨丨弗与梁其踁曰货以藩身子何爱焉叔孙豹曰云云然鲋也贿弗与不已召使者裂裳帛而与之曰带其褊矣注言带褊尽故裂裳示不相逆左昭元】赂以女乐【二十八年梗阳人有狱魏戍不能断以狱上其大宗丨丨丨丨魏子将受之魏戍谓阎没女寛曰主以不贿闻于诸侯若受梗阳人贿莫甚焉吾子必谏皆许诺退朝待于庭馈入召之比置三叹既食使坐魏子曰吾闻诸伯叔谚曰惟食忘忧吾子置食之间三叹何也同辞而对曰或赐二小人酒不夕食馈之始至恐其不足是以叹中置自咎曰岂将军食之而有不足是以再叹及馈之毕愿以小人之腹为君子之心属厌而已献子辞梗阳人】献以马佩【定三年蔡昭侯为两佩与两裘以如楚献一佩一裘于昭王昭王服之以享蔡侯蔡侯亦服其一子常欲之弗与三年止之唐成公如楚有两肃爽马子常欲之弗与亦三年止之唐人或相与谋请代先从者许之饮先从者酒醉之窃马而献之子常子常归唐侯蔡人闻之固请而献佩于子常子常朝见蔡侯之徒命有司曰蔡侯之久也官不共也明日礼不毕将死蔡侯归】鬻五羊皮【百里奚自丨于秦养牲者丨丨之丨食牛以要秦缪公孟】食二鸡子【子思言茍变于卫侯曰其材可将五百乗公曰吾知其可将然变也尝为吏赋于民而丨人丨丨丨故弗用也子思曰今君处战国之势选爪牙之士而以二卵弃干城之将此不可使闻于邻国通鉴】张武受赂【汉文帝时丨丨丨丨金钱觉更加赏赐以愧其心】张正坐赃【陈汤先诛斩郅支单于有大功成帝时受王参妻金五十斤为其子比例上奏求封农太守丨丨丨丨百万使人报汤为公罪得逾冬月谢千二百万事觉免为庶人】安问狐狸【汉张纲事详见奉使门埋轮注】谓囚鸾凤【后汉陈耽为司徒时诏举刺史二千石为民蠧者其内官子弟賔客虽贪浊皆不敢问而虚纠边逺小郡有惠化者耽与曹操上言公卿所举所丨放鸱枭而丨丨丨其言忠切刘陶传】筒中细布【晋王戎为侍中南郡太守刘肇赂丨丨丨丨五十端为司所纠以知而未纳得不坐】船载绵绢【宋孔觊为司徒长史二弟东还觊迎之见辎重十余船皆是绵绢纸席觊命置岸侧谓曰汝辈忝预上流何至东还作贾客耶命烧尽乃去】造问兴生【后魏封囘为度支尚书郑云谄事刘腾赂紫襭四百疋得安州刺史除书旦出晚诣囘问安州兴生何事为便囘曰卿位为方伯宜思方畧以济百姓如何见丨丨丨丨乎封囘不为商贾何以相示云大慙去】自解经纪【唐滕王元婴蒋王恽昏不能亷贞太宗赐诸王帛各五百段独不及二王敕曰滕叔蒋兄丨丨丨丨不劳赐物与麻两车以为钱贯二王大慙朝野佥载】里正造像【唐瀛州饶阳县窦知范贪有一里正死范令门内二百人为丨丨丨丨各出钱一贯范自纳之谓曰里正地下受罪先须急救范先造得一像且以与之纳钱二百千像五寸半其贪皆类此范惟有一男放鹰马惊桑枝打其头破百姓快之皆曰千金之子易一之命同上】里正括客【唐深州刺史段崇简为性贪暴到任追丨丨令丨丨云不得称无上户每家取两人下户取一人以刑胁之人惧皆妄通通讫简云不用唤客来但须见主人主人到处分每客索绢一疋约一月之内得绢三十车同上】令买竹笋【唐益州新昌县令夏侯彪之初下车问里正竹笋壹钱几茎曰五茎取十千钱付之丨得五万茎谓里正曰吾未须丨且林中养之至秋丨成一茎十钱遂成五十万其贪猥不道皆此类同上】令买丝罗【唐汴州刺史王志愔饮食精细对賔下脱粟饭商客至丨丨单丨丨匹至三千愔问用几两丝对曰五两愔命竖子取五两丝来每两别与十钱手工之直同上】十万通神【唐张延赏将判度支知一大狱颇有寃滥每甚扼腕及判使召狱吏严诫之且曰此狱已久旬日须了明旦视事案上有小帖子钱三万贯乞不问此狱公大怒更促之明日复有小帖子来曰钱五万贯公益怒令两日须毕明日案上复见帖子曰钱十万贯公遂止不问子弟乘间侦之公曰钱至丨丨贯丨丨矣无不可之事吾惧及祸不得不止也幽闲鼓吹】一书祷庙【戊子嵗旱庐陵人龙昌裔有米数千斛粜既而米价稍贱昌裔乃为文祷神祠庙祈更一月不两祠讫还至路憩亭中俄有黒云一段自庙后出顷之雷雨大至昌裔震死于亭外官司检视之脱巾于髻中得丨纸丨则丨丨之文也昌裔有孙将应童子举乡人以其事诉之遂不获送稽神録】献金获免【蜀简州刺史安重霸渎货无厌州民有油客者姓邓能棊其家亦赡重霸召对敌只令立侍每落一子俾其退立于面北牖下俟我算路乃始进之终日不下十数子而已邓生倦立且饥殆不可堪次日又召或有讽生曰此侯好赂本不为棊何不献赂而自求退邓生然之丨中丨三铤丨丨北梦琐言】倍斗征敛【张防钦多贪镇沧洲日因亢旱民饥乃发廪赈之事上闻甚嘉赏它日秋成丨丨丨丨尝言自觉言行相违然每见财不能自止时人笑之同上】椒八百斛【见前】绢二百万【文宗时郑注得幸后以甘露事败诛受人馈遗丨至一丨丨丨疋】受赃弃市【太宗朝著作佐郎卢佩坐监升州酤丨丨丨丨】受赃流罪【真宗朝著作佐郎张清以赃败杖脊配沙门岛仁宗朝以涟水军郑余庆等坐巧法自盗赃杖脊配广南】受子金【太祖朝韩王赵普为相车驾因出或幸其第时两浙王俶方遣使致书及海物十缾于韩王在庑下防车驾至仓卒出迎未屏也上顾丨何物韩王以实对上曰此海物必佳即令啓之皆满贮丨丨丨韩王恐顿首谢曰臣未发书实不知若知之当奏闻而却之上笑曰但取之无虑彼谓国家事皆由汝书生耳因命谢而受之长编】献杨梅仁【王薿字丰父守防稽童贯时方用事贯苦脚气或云丨丨丨可疗是疾丰父裒五十石以献之后擢待制再任不歴贴职径登次对惟丰父一人挥麈录】

　　古今合璧事类备要续集卷三十六
　　钦定四库全书
　　古今合璧事类备要续集卷三十七
　　宋　谢维新　撰
　　性行门
　　愚拙
　　事理发挥【人不能皆智而有愚者焉人不能皆巧而有拙者焉愚拙人之所甚病也亦人之不能以尽免也然智之凿也反不如愚巧之过也反不如拙葢愚者虽不解事亦不至于生事拙者虽不办事亦不至于多事此愚之与拙亦古人之所不弃也惟夫愚而好自用拙而好自专未能守道适以害道之人也奚所用于天下】
