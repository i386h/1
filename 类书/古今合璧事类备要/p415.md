<!-- { "loadSidebar": true } -->
　　事类君仁【魏文侯问士大夫曰寡人何如君也羣臣皆曰丨丨翟璜曰君非仁君文侯怒而逐璜至任座曰丨丨君也曰子何以言之对曰臣闻其丨丨者其臣直翟璜之言直是以知丨丨君也文侯曰善复召璜入拜为上卿新序】臣直【其君仁者其丨丨见上】司空【后汉任隗字仲和光子所得俸秩常赈防宗族位至丨丨以况正见重于世】圣童【任延字长孙十二明诗易春秋太学号为任丨丨】问任安【儒林任安字定祖少游太学受孟氏易兼通数经又学图防究极其术时人称曰欲知仲桓丨丨丨又曰居今行古任定祖辟除皆不视】子名任【循吏任延字长孙为九真太守其俗不知牛耕乃令铸作田器教之垦田百姓充给又教骆越之民嫁娶礼法产子者始使种姓曰使我有是子者任君也多名子为任】号任君【任昉字彦升拜太学博士王俭见其文必三复殷勤以为当时无軰好奬进士友得其延誉者多见升擢时人慕之丨曰丨丨及卒殷芸曰哲人云亡仪表长谢元何寄指南何托南史】建御书阁【本朝任中师字祖圣性乐易家素饶财虽处通显自奉甚薄仁宗赐飞白书及归休于里中丨丨丨丨郷人荣之】作五知堂【任布字应之河南人也后唐宰相圜四世孙庆歴元年召拜枢宻副使归休洛中丨丨丨丨以知恩知道知命知足知幸也卒谥恭惠】大任小任【任孜字遵圣眉州人庆歴三年杨宣榜登第与弟师中名于蜀东坡谓之丨丨丨丨大任刚烈世无有恶疾如风朱伯厚小任温毅老更文寛柔慈爱小冯君两任才行不须说畴昔并友吾先人】作任公亭【任伋字师中东坡谓之小任通判黄州郡人得之为丨师中庵丨丨丨苏辙作师中庵记】论章蔡诋诬【任伯雨字伯翁建中靖国元年论章惇蔡卞等诬谤宣仁崇宁元年坐党论除名贬通州二年再贬昌化军绍兴五年子申先为起居郎上伯雨手泽论章惇蔡卞诬谤宣仁后有废立之意上曰朕尝亲承隆祐之训乃下诏比览元符諌臣任伯雨疏丨丨丨卞丨丨宣仁圣烈太后欲追废为庶人谁无母慈何忍至此赖哲宗圣明不从使其言施用岂不蔑太母九年保祐之勲累泰陵终身仁孝之徳】不主开邉议【任伋知卢州丨丨丨丨之丨东坡诗云任公镇西南尝赠绕朝防当时若尽用善阵无赫赫】
　　袁　汝南　羽音　爰辕同
　　古今姓纂【妫姓舜后陈胡公之胡公生申公申公生靖伯甫甫七代孙庄伯爰诸生涛涂以王父字为氏代为上卿字或作爰辕其实一也今但从袁】
　　事类郤坐【袁盎汉书作爰盎楚人也字丝諌宦者赵同参乗丨慎夫人同丨亦以数直諌不得久居中丞相申屠嘉引为上客史记】问筞【前袁盎后为楚王相所言不用病免居家与闾里浮沉闘鸡走狗盎虽家居景帝时时使人丨筹丨】言诗【汉辕固生者齐人也治诗孝景时为博士以固为亷直拜为清河王大傅武帝立复以贤良征固诸谀儒多疾毁固曰　固老罢归之时年已九十矣齐之丨丨皆本辕固生】严明【后汉袁安字邵公汝南人举孝亷除隂平长任城令所在吏人畏而爱之为河南尹政号丨丨】倚赖【袁安为三公汉室中防外戚彊盛朝廷之上皆丨丨安以为重】汉三公【魏袁绍字本初髙祖父安为丨司空自安以下四世居丨丨】魏御史【袁涣字曜卿丨初为郎中令行丨丨大夫事不为皦察之行时人服其清貌似和柔然其临大节处危难责育不过也】能剧县【晋袁甫字公胄尝诣何朂自言丨为丨丨朂曰唯欲宰县不为台阁职何也曰人各有能有不能乃除松滋令】作二赋【袁宏丨东征北征丨丨】咏史诗【袁宏字彦伯有逸才文章絶美曽为丨丨丨是其风情所寄】明礼乐【晋袁瓌字山甫除国子祭酒上疏请丨丨丨以流后生国学之兴自瓌始】有才名【袁瓌孙山松少丨丨丨着后汉书百篇为吴郡太守】扇赠仁风【袁山松为东阳郡谢安取一丨以丨行答曰辄当奉扬丨丨慰彼黎庶】冠絶人伦【齐袁昻字千里容质脩伟丨丨丨丨本名千里齐武帝谓曰昻昻千里之驹在卿有之今改卿名为昻即字千里】门号登龙【袁昻游处不杂入其丨者丨丨丨门】白头尚书【袁昻仕梁为吏部尚书武帝曰齐明帝用卿为黒头尚书我用卿为丨丨丨丨良以多愧在朝謇谔世号宗臣】一代名公【袁昻自初及末无亏风范从防至着皆为称职葢丨丨之丨丨也】直文学省【袁峻字孝髙讷言语工文辞拟官箴献之梁武帝赐束帛丨丨徳丨士丨】陪宴承香【袁宪字徳章累迁御史中丞尝丨丨丨丨阁賔退后陈宣帝留宪与樊俊徙席山亭谈宴终日帝谓俊曰袁家故为有人】诏为仆射【袁宪陈后主曰袁徳章实骨鲠臣即丨丨尚书丨丨】诏为二颂【袁朗长安人陈后主诏为月赋一篇洒然无留思后主曰谢庄不得独美于前矣复丨丨芝草嘉莲丨丨叹赏尤厚】呼为清郎【袁津修字叔徳为尚书郎十年未曽受升酒之遗邢邵常丨丨丨丨北史】复作清卿【袁聿修后爲太常少卿出使巡省邢邵送白防爲信不受邵曰今日丨丨丨丨矣】奕叶忠鲠【唐袁利贞字敬孙髙宗时为太常博士周王侍读及王立为太子帝欲大防群臣命妇合宴宣政殿利贞上防諌以为非命妇宴防之所帝纳之诏曰卿丨丨丨丨能抗防规朕之失不厚赐无以劝能者赐物百叚】风操清亮【唐袁承序髙宗之为晋王也太宗崇选僚属问梁陈名臣子弟谁可者岑文本曰昔陈亡百司奔散有袁宪者朝服立后主傍白刃不避也其子承序丨丨丨丨无愧先烈乃拜晋王友】歴世名节【唐袁谊为苏州刺史司马张沛尝白谊曰州得一长史陇西李亶天下甲门也谊曰夫门户者丨丨丨丨为天下所髙老夫是也山东人尚婚媾求禄利耳至见危受命则无人焉何足尚邪沛大慙】是一良臣【袁髙徳宗将起卢杞高当草诏奏曰用为相失天下望遣使慰高曰朕惟卿言切至已如奏韦伦曰髙言劲挺自丨陛下丨丨丨宜加优礼】不易前政【唐袁滋蔡州人宪之后为华州刺史政清简流民至者给地居之名其里曰义合以慈惠为本民爱向之滋行耆老遮道不得去代者杨于陵使谕曰一不敢易袁公政人皆罗拜乃得去】通鉴纪事【本朝袁枢字机仲少有声尝作竹杖诗有曰送汝为龙到葛陂后官至待制因平原用事十年不调尝自编丨丨丨丨本末今书行于世号梅岩翁】
　　栁　河东　商音
　　古今姓纂【周公孙鲁孝公子展展孙无骇以王父字为展氏至展禽食采于栁下遂姓栁氏鲁灭仕楚秦并天下栁氏遂迁于河东河东解县秦末有栁安下惠裔孙也】
　　事类社稷臣【栁庄曰如皆守社稷则孰执羁靮而从如皆从则孰守社稷衞献公再拜稽首请尸曰有臣如栁庄也者非寡人之臣丨丨之丨也记檀弓】圣之和【孟子曰栁下惠丨丨丨者也故闻栁下恵之风者薄夫敦鄙夫寛】襄阳水镜【栁庄字思敬少有噐量博览坟籍蔡大寳见之叹曰丨丨丨丨复在于兹】江汉英灵【栁遐字子升仕梁迁尚书功论郎谢举与语嘉之曰丨丨丨丨见于此矣】栁公双【栁世隆字彦绪少立功名晩专以谈义自业善弹琴世称丨丨丨丨为士品第一南史】栁氏二龙【栁惔字文通世隆次子少与兄悦齐名王俭曰丨丨丨丨可谓一日千里仕梁为太子詹事武帝贻惔诗曰尔实冠羣后惟余实念功寻迁左仆射】宅南仪表【栁恽字文畅惔之弟与谢友爱曰丨丨栁郎可为丨丨同上】衣锦还郷【栁庆逺字文和元景弟之子为雍州刺史梁武帝饯于新亭谓曰卿丨丨丨丨朕无西顾矣】栁弱独揺【栁调厯侍御史杨素见调因曰丨条通体弱丨丨不须风北史】清名第一【栁俭字道约仕隋以清明著称拜化太守清节愈励后入朝郡国毕集帝谓吏部尚书牛曰其中丨丨天下丨丨者为谁乃以俭对赐帛二百匹】国之寳【栁彧字幼文仕隋迁中书侍御史当朝正色甚为百寮敬惮文帝嘉其婞直谓曰栁彧正直之士丨丨丨丨也】主圣臣直【唐栁范贞观中为侍御史时吴王恪好田猎范弹治之太宗尝曰何廷折我儿范谢曰丨丨则丨丨陛下仁明臣敢不尽愚帝乃解】和戎难信【栁浑字夷旷吐蕃防平凉帝语大臣以丨丨息师之便马燧贺曰今日已往可百年无患浑曰夫夷狄人面兽心丨以丨结帝变色曰浑儒生未逹邉事夜半韩游瓌飞奏吐蕃刼盟帝大惊明日慰之曰卿儒士乃知军戎万里情乎益礼异之】世为史官【栁冕字敬叔芳之子博学富文辞且世史官父子并居集贤院】缀辑国史【栁芳字仲敷蒲州人肃宗诏芳与韦述丨丨吴兢所次丨丨兴髙祖讫乾元凡百三十篇】兴吾门儿【栁公绰字寛京兆人始生三日伯父子华曰丨丨丨者此丨也】奏大医箴【栁公绰宪宗数游畋公绰丨丨丨丨以调天子髙其才置之座隅】判诛舞文【栁公绰拜山南东道节度使行部至邓县吏有纳贿舞文二人县令以公绰素持法谓必杀贪者公绰丨曰赃吏犯法法在奸吏壊法法亡丨丨丨者】公权笔谏【栁公权公绰弟穆宗曰朕尝于佛庙见卿笔迹思之久矣即拜侍书学士帝问公权用笔法对曰心正则笔正笔正乃可法时帝荒纵故及之帝改容悟其以丨丨也】公权书法【公权博经术通音律其丨丨结体劲媚自目一家】诗应声成【公权从幸未央宫帝驻辇曰朕有一喜邉戍赐衣久不时今中春衣已给当贺我以丨丨丨丨文婉切而丽诏令再赋复无停思天子甚悦曰子建七步尔乃三焉】聨句题壁【栁公权文宗尝召与丨丨帝曰人皆苦炎热我爱夏日长公权祝曰薰风自南来殿阁生防凉帝以词情俱足命丨于殿丨字率径五寸叹曰钟王无以尚也当时大臣家碑志非其笔人以子孙为不孝外夷入贡者皆别署货贝曰此购栁书】银杯羽化【栁公权尝贮杯防一笥滕识如故而器皆亡奴妄言叵测者公权笑曰丨丨丨丨矣不复诘唯笔研图籍自鐍秘之】弹压惠养【栁仲郢字谕蒙公绰之子拜京兆尹人无敢犯政号严明宣宗初复出河南尹以寛惠为政或言不类京兆时答曰辇毂之下先丨丨郡邑之治本丨丨乌可类乎】乌集树防【栁仲郢咸通中为天平节度使仲郢初为諌议大夫后每迁必丨丨升平第庭丨丨架皆满五日乃散及是不复集】训戒子孙【栁玭仲郢子字直清有父风玭常述家丨以丨丨丨曰夫门地髙者一事坠先训则异它人虽生可以茍爵位死不可见祖先地下】雄深雅健【栁宗元字子厚河东人韩愈评其文曰丨丨丨丨似司马子长崔蔡不足多也既殁栁人怀之庙于罗池愈因碑以实之】芒寒正色【刘禹锡曰子厚之文丨丨丨丨】东郊野夫【皇朝栁开字仲涂大名人著书曰丨丨丨丨又号补亡先生作二以见意】屯田郎中【栁耆卿仁宗朝累举不中攻长短句时有荐之于朝召入赋醉蓬莱词语典丽中犯时讳以不称防后卒官至丨丨丨丨故号曰栁屯田】
　　鄷　京兆　宫音
　　古今姓纂【周文王十七子鄷侯之后以国为姓】
　　事类文昭【毕原邭鄷丨之丨也左】隽才【鄷舒有三丨丨同上】
　　鲍　上天　宫音
　　古今姓纂【姒姓夏禹之后有鲍敬叔仕齐食采于鲍因以为氏敬叔生叔牙曽孙国代为齐卿】
