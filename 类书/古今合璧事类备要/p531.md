<!-- { "loadSidebar": true } -->
　　多杏叶天工剪刻【零露泣月蘂温风散晴葩丨丨子不睡连夜开此花芳心谁丨丨天质自清华恼客香无有弄妆影横斜中山古战国杀气浮髙牙丛台余袨服昜水雄悲笳自从此花开玉肌洗尘沙坐令游侠窟化作温柔家我老念江海不饮空咨嗟刘郎归何日红桃烁流霞明年花开时举酒望三巴东坡】黄花杏仙人种植【颗颗妆成药灶牙白邉开处近彤霞直宜相阁栽培物更是丨丨丨丨花髙行出羣犹仰慕香名超格合洪夸诸贤継有寻芳防欲奉欢游决自差韩忠献】
　　乐府把花防【东风约略吹罗幕一帘细雨春隂薄试丨杏丨丨湿红娇暮寒　佳人双玉枕烘醉鸳鸯锦抑得最繁枝暖香生翠帏菩萨蛮　张于湖】任红欹【小桃零落春将半双燕却来池馆名园相倚初开繁杏一枝遥见竹外斜穿栁间深映粉愁香怨丨丨丨宋玉墙头千里曽牵惹人肠断　常记山城科路喷清香日遟风暖春隂挫后马前惆怅满枝妆浅深院帘垂雨愁人处碎红千片料明年更发多应更好约隣翁防水龙吟　晁次膺】胭脂满地【春寂寞长安古道东风恶丨丨丨丨杏花零落　臂消不耐黄金约天寒犹怯春衫薄春衫薄不禁揾泪为君弹却忆秦娥　康伯可】碎红千片【红杏一枝遥见凝露粉愁香怨吹开吹谢任春风恨流莺不能拘管曲池连夜雨緑水上丨丨丨丨直拟移来向深院任雕零不孤双眼忆汉月　杜安世】

　　古今合璧事类备要别集卷二十八
　　钦定四库全书
　　古今合璧事类备要别集卷二十九
　　宋　谢维新　撰
　　花卉门
　　海棠花
　　格物藂话【按唐李賛皇集花本以海为名者悉从海上来海棠是也此花未知其所从始也至南朝时沈约始以诗咏之今阅此花乃五出初则极红如胭脂防防及开则渐成缬晕比其落也则若宿妆淡粉彼有谓其似木林檎二花者恐非真是或者特棠棃花尔然此花惜其有色而无香盖亦未得造化之全而其有色而又有香者惟蜀中嘉州种为然世传其木独合抱与它所不侔也然江浙间又令有一种柔枝长蔕者顔色浅红垂英向下如日蔫乃谓之垂丝海棠与此大不类盖强名尔善品题者不可以一槩故并及之】
　　事类太真被酒【明皇登沉香亭召太真妃子丨丨时夘醉未醒命力士从侍儿扶掖而至妃子丨丨醉顔残妆鬂乱钗横不能再拜明皇笑曰此真海棠花睡未足耳太真外传】子美无诗【杜丨丨母名海棠所以集中丨海棠丨诗话】罗隐一本【丨丨为钱塘令尝手植海棠丨丨于旧治庭前王禹偁有诗赋之】渊材三恨【楚丨丨有丨丨一恨鲥鱼多骨二恨金橘太酸三恨海棠无香诗诂】花中神仙【唐相贾耽着百花谱以海棠为丨丨丨丨花木録】花中名友【曽端伯十友调笑令取友于十花云云名友海棠也仍有玉友来奉佳賔酒也词话】作海棠窠【徐老丨丨丨丨饮其上黄山谷诗注】和海棠题【真宗御制后苑杂花诗以海棠为首赐近臣唱和洗立志】恨不同时【以梅聘海棠似丨丨丨丨耳金城记】
　　诗集开未落【野索丨丨丨沈约】不真【名园封植几经春露叶烟梢丨丨丨多谢许昌传雅什蜀都曽不遇诗人贾岛】防莺肠【浓淡芳春满蜀郷乍随风雨丨丨丨浣花溪上空惆怅子美无心为发扬邓谷】宿蝶枝【春风用意匀顔色销得携觞与赋诗艶丽最宜新着雨妖娆全在欲开时莫愁浅黛临懒果信丹青防笔遟朝醉暮吟防不足羡他胡蝶宿深枝同前】侧卧防【海棠花在否丨丨卷帘丨韩偓】移不得【一枝低流鸎睡数片狂和舞蝶飞堪恨路长丨丨丨可无人与画将归郑谷】燕支色【丨丨丨欲滴紫蜡何长梅圣俞】神仙品【不奈丨丨丨何辜造化恩烟愁思旧梦雨泣怨新婚画恐明妃恨移同卓氏犇王荆公】笑粲粲【髙枝丨丨丨低枝明皪皪但与风相撩不与风相得风吹莫苦急游子叹日妟云云梅圣俞】繁衮衮【未知此日家园乐数遍丨枝丨丨红宋景文公】丝丝蕚【鬱鬱苍髯真道友丨丨红丨是卿人坡】揺揺花【丨丨墙头丨脉脉含幽姿王岐山】霞藏日【盛若丨丨丨鲜如血洒空髙低千防赤深浅半开红妆指朱才布膏唇檀更融色焦无可厌躰痩不成豊石曼卿】锦为天【西域流根逺中都属赏偏初无可比色意不许胜妍薄暝霞烘烂平明露濯鲜长衾綉作地宻帐丨丨丨宋景文公】名花幽独【江城地瘴蕃草木只有丨丨苦丨丨嫣然一笑竹篱间桃李漫山总麄俗也知造物有深意故遣佳人在空谷自然富贵出天姿不待金盘荐华屋朱唇得酒晕生脸翠防卷纱红映肉林深雾暗晓光遟日暖风轻春睡足雨中有泪亦凄惨月下无人更清淑先生饱食无一事散步逍遥自扪腹不问人家与僧舍拄杖敲门看修竹忽逢絶艶照衰朽叹息无言揩病目陋邦何处得此花无乃好事移西蜀寸根千里不昜到防子飞来定鸿鹄天涯流俗俱可念为饮一樽歌此曲明朝酒醒还独来雪落纷纷那忍触坡】媚柯攅仄【丨丨丨丨倚春晖封植寕同北枳移台岭分霞争抱蕚蜀宫栽锦鬬纒枝宋景文公】
　　垂丝海棠花别得一风光【垂丝丨丨丨丨丨谁道全输蜀海棠风搅玉皇红世界日烘青帝紫衣裳懒无气力仍春醉睡起精神欲晓妆举似老夫新句子看渠桃李敢承当】香晒一絇丝【无波可照底湏窥与桞争妍也学垂破晓骤晴天有意生丨新丨丨丨丨杨廷秀】新晴生睡思【不関残醉未醒松不为春愁懒散中自是丨丨丨丨丨起来无力对春风杨廷秀】风前不自持【宛转丨丨丨丨丨妖娆防傅淡胭脂花如剪防层层见枝似轻丝袅袅垂斯庵】
　　棠棃花棠梨叶【野客归时山月上丨丨丨颤暝禽呼百氏集】棠梨花【东风二月淮隂郡惟见丨丨一树丨刘啇】
　　乐府腰支袅【碧纱影弄东风晓一夜海棠开了枝上数声啼鸟妆防愁多少　妬雨恨云丨丨丨眉黛不忺重扫薄幸不来春已老羞带冝男草桃源忆故人　欧阳公】胭脂淡【海棠珠缀一重重清晓近帘栊丨丨谁与匀丨偏向脸邉浓　看叶嫩惜花红意无穷如花如叶嵗嵗年年共占春风诉情　晏元献】賸摘繁枝【前日海棠犹未破防防胭脂染就真珠颗今日重来花下坐乱铺宫锦春无那　丨丨丨丨簮几朶痛惜轻怜只恐芳菲过醉倒何妨花底卧不湏红袖来扶我蝶恋花　张林甫】妖娆一树【羣芳未尽是海棠时雨过寒轻好晴昼最丨丨丨丨全是初开云鬟小粉施朱未就　全开还自好骀荡春余百様宫罗鬬繁綉纵无语也应心恨我来遟恰桞絮将春归后醉犹倚柔枝怯黄昏这一防愁湏共同花痩洞仙歌晁无咎】踈枝低绕【常嵗海棠时偷闲湏到多病寻芳懒春老偶来恰值半谢妖娆犹好便呼诗酒伴同倾倒　繁枝髙防丨丨丨丨花底玉盘花影照多情一片恨我归来早防肠铺碎锦门前道感皇恩晁无咎】柔英未吐【醉痕潮玉爱丨丨丨丨露华如簇絶艶矜春分流芳金谷　风梳雨沐耿空抱夜防清淑杜老情踈黄州赋冷谁怜幽独锦园春　张于湖】芳尘休扑【丨丨丨丨名花唤我相随逐浅妆不比梅欺竹深注朱唇粉面称红烛阿娇合贮黄金屋是谁却遣来空谷酏顔遍倚防干曲一风流不枉到西蜀醉落魄　京松坡镗】春风得意【马蹄尘朴丨丨丨丨笙歌逐欵门不问谁家竹只拣红妆髙处烧银烛　碧鸡坊里花如屋燕王宫下花成谷不湏悔唱关山曲只为海棠也合来西蜀范石湖】
　　棣棠花
　　格物藂话【棣棠即棠棣也树似白杨其名称不一或曰夫移或曰奥李或曰鬱梅或又曰苞棣有曰常棣者有曰唐棣者诗记尔雅可攷而见矣世传其花反而复合鄂鄂然其盛然其光明是诚有取云耳】
　　事类鄂不【常棣燕兄弟也闵管蔡之失道故作常棣焉常棣之华丨丨丨疏鄂犹鄂鄂然言外发也光明也笺承华者鄂鄂足也鄂足得华之光明则然盛喻弟以敬事兄兄以荣覆弟恩义之顕亦然又云常棣花反而复合诗小雅】偏其反【唐棣之华丨丨丨而岂不尔思室是逺而子曰未之思也夫何逺之有此逸诗也唐棣移也华反而后合赋此诗者以言权道反而后至于大顺思其人而不得见者其室逺也以言思权而不得见者其道逺也夫思者常思其反反是不思所以为逺能思其反何逺之有言权可知唯不知思尔思之有次序斯可知矣】晋孙绰赋【岂以梨有用之为贵杜无用之为贱昔在召伯聴讼述职甘棠作讼垂之罔极】
　　诗集佛轮公带【潘赋幽芳在周诗荣蕚传丨丨千幅细丨丨万传圆宋景文公】服仙盘【更衣入侍宫中贵芸黄殿后花鬬色长宜日光近生辉尤喜盖隂斜依稀丨丨开风约畧丨丨裛露华不与艶桃偷结子漫天飞去作朝霞梅圣俞】
　　乐府宫様妆成【花为年年春昜改待放柔条系取春长在丨丨丨丨还可爱鬓邉斜作拖枝戴毎到无情风雨防防检羣芳却是深丛耐摇曵罗金带丹青传得妖娆态蝶恋花　王道辅】

　　古今合璧事类备要别集卷二十九
　　钦定四库全书
　　古今合璧事类备要别集卷三十
　　宋　谢维新　撰
　　花卉门
　　杜鹃花
　　格物总论【杜鹃花一名山石橊一名山踯躅蜀人号曰映山红所在深山中多有之此花数种有黄者紫者红者五出者千叶者树髙四五尺或丈许春生苖叶浅緑枝无多叶而花极烂熳杜鹃啼时始开故名焉近似橊花様故号岩橊羊误食其叶则踯躅而死故亦以山踯躅名之也】
　　事类鹤林竒絶【丨丨寺在润州有杜鹃花髙丈余毎至春月烂熳僧相传云正元中有僧自天台移栽之其后有殷七七字文祥周寳旧识之及移镇浙西营饰其花院鎻闭时或窥见二女子共防林下俗传花神也寳一日谓七七曰鹤林之花天下丨丨常闻能作时花今重九将近能开此花副此日乎七七乃前二日徃鹤林焉中夜女子果谓七七曰妾为上帝司此苑今与道者开之然此花非久归阆苑矣于是女子瞥然不见及九日烂熳如春寳惊异游赏累日花俄不见其后兵火焚寺树失根株信归阆苑矣坡诗注】榛莽相似【物以希见为珍不必异种也鹤林寺杜鹃乃今映山红又名红踯躅在江东弥山亘野殆与丨丨丨丨而鹤林之花至以为外国僧鉢盂中所移上命玉女下司之已逾百年终归阆苑是不特土俗罕见虽神仙亦不识也王建宫词云大仪前日缓方来嘱向昭阳乞药栽敕睗一窠红踯躅谢恩未了奏花开其重如此则宫禁中亦鲜之容斋随笔】
