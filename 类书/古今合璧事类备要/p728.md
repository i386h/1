<!-- { "loadSidebar": true } -->
　　盗铸除盗铸令【见前私铸详】犯盗铸罪【武帝建元以来县官多即铜山而铸钱民亦盗铸不可胜数钱益多而轻物益少而贵乃造银锡白金盗铸诸金钱罪死而丨者不可胜数并食货志】人多盗铸【后周之初尚用魏钱及武帝保定元年乃更铸布泉之钱以一当五与五铢并行时梁益之境及杂用古钱交易河西诸郡或用西域金钱之钱而官不禁建德三年又更铸五行大布钱以一当十大收商贾之利与布众钱并行四年又以边境之上丨丨丨丨又禁五行大布不得出入四关布泉之钱聴入而不聴出五年以布泉渐贱而人不用遂废之隋食货志】人无盗铸【唐李德为蔚州刺史州有铜冶自天宝后废不治民盗铸不禁德乃开五鑪官铸钱日五万丨丨犯者】盗铸乃止【嘉祐四年诏闻陜西民间多滥铸大钱以至市易不通其以见行当三大铁钱并当小铁钱之二先是议者欲变大铁钱当一集贤校理陆诜言民间贵小铜钱而贱大铁钱他日一当三犹轻之今令与小钱均直则大钱必废请以一当二则公私所损无几而商贾可以通行兼盗铸计其物直无嬴则必自止诏行之自是丨丨丨丨长编】盗铸者众【初陜西军兴移用不足知商州皮仲容始献议采洛南县红崖山虢州青水冶青铜置阜民朱阳二监以铸钱既而陜西都运使张奎知永兴军范雍请铸大钱与小钱兼行大钱一当小钱十及奎徙河东又铸大铁钱亦以一当十以助关中军费未几三月奏罢河东铸铁钱此陜西复采仪州竹尖黄铜置傅济监铸大钱朝廷因敕江南铸大铜钱而江池号饶州又铸小铁钱悉辇致关中数州钱杂行大约小铜钱三十铸当十大铜钱一以民间丨丨丨丨钱文大乱物价翔踊公私患之于是奎复奏晋泽石三州及威胜军日铸小铁钱独留用河东而河东铁钱既行盗铸钱者获利十之六钱轻货重其患如陜西言者皆以为不便知并州郑戬请河东铁钱且以一当铜钱一行一年又以三当一或以五当一翰林学士张方平宋祁御史中丞杨察与三司使叶清臣先上陜西钱议曰关中用大钱本以县官取利太多致奸人盗铸其用日轻救弊不先自损则法未易行请以江南议商州大铜钱一当小钱三又言奸人所以不铸小铁钱者以铸大铜钱得利厚而官不必禁若铸大铜钱无利又将铸小铁钱以乱法请以小铁钱三当铜钱一既而又以河东小铁钱如陜西亦以三当一且罢官所置罏朝廷皆施用其言自是奸人稍无利犹未能絶滥钱也其后诏商州罢铸青黄铜钱又令陜西大铜钱大铁钱皆一当二盗铸乃止然令数变邱民耗于资用类多咨怨久之始定长编庆歴八年】楮钱瘗纸钱【唐王璵专以祠神位宰相汉以来防葬用丨钱后世里俗稍以丨寓丨为鬼事至是璵乃用之】焚纸钱【五代晋出帝八年三月寒食望祭显陵于南庄丨御衣丨丨本纪】爇纸币【王嗣宗为节度使性刚正当卧病家人私丨丨丨以祈福嗣宗大呼而止之曰神茍有知岂枉法而受贿耶圣宋掇遗】明器之类【邵康节春秋祭祀约古今礼行之亦燔楮钱程伊川怪问之则曰丨丨丨丨也脱有一非岂孝子慈孙之心乎】晋鲁褒钱神论【有司空公子富贵不侈盛服而游京邑驻驾乎市里顾见綦母先生班白而徒行公子曰嘻子年已长矣徒行空手将何之乎先生曰欲之贵人公子曰学诗乎曰学矣学礼乎曰学矣学易乎曰学矣公子曰诗不云乎币帛筐篚以将其厚意然后忠臣嘉賔得尽其心礼不云乎男贽玉帛禽鸟女贽榛栗枣脩易不云乎随时之义大矣哉吾视子所以观子所由岂随世哉虽曰已学吾必谓之未也先生曰吾将以清谈为筐篚以机神为币帛所谓礼云礼云玉帛云乎哉者已公子拊髀大笑曰固哉子之云既不知古又不知今当今之急何用清谈时易世变古今异俗冨者荣贵贫者贱辱而子尚质而子守实无异于遗剑刻船胶柱调瑟贫不离于身名誉不出乎家室固其宜也昔神农氏没黄帝尧舜教民农桑以币帛为本上智先觉变通之乃掘铜山俯视仰观铸而为钱故使内方象地外圆象天钱之为体有干有坤其积如山其流如川动静有时行藏有节市井便易不患耗折难朽象寿不遗象道故能长乆为世神宝亲爱如兄字曰孔方失之则贫弱得之则冨强无翼而飞无足而走解严毅之顔开难发之口钱多者处前钱少者居后诗云哿矣富人哀此防独岂是之谓乎钱之为言泉也百姓日用其源不匮无逺不往无深不至京邑衣冠疲劳讲肆厌闻清谈对之睡寐见我家兄莫不惊视钱之所祐吉旡不利何必读书然后富贵由是论之可谓神物无位而尊无势而热排朱门入紫闼钱之所在危可使安死可使活钱之所去贵可使贱生可使杀是故忿争辨讼非钱不胜孤弱幽滞非钱不拔怨仇嫌恨非钱不解令问笑谈非钱不发谚曰钱无耳可闇使岂虚也哉又曰有钱可使鬼而况于人乎子夏云死生有命富贵在天吾以死生无命富贵在钱何以明之钱能转祸为福因败为成危者得安死者得生性命长短爵禄贵贱皆在乎钱天何与焉天有所短钱有所长四时行焉万物生焉钱不如天穷达开塞振贫济乏天不如钱若臧武仲之智卞庄子之勇冉求之艺文之以成人矣今之成人者何必然唯孔方而已夫钱穷者能使通达富者能使温暖贫者能使悍勇故曰君无财则士不来君无赏则士不往谚曰官无中人不如归田虽有中人而无家兄何异无足而欲行无翼而欲翔使才如顔子容如子张空手掉臂何所希望不如早归广修农商舟车上下役使孔方凡百君子同尘和光上下交接名誉益彰】钱邓州不烧楮镪颂【呜呼士知脩耶内不欺诸已外不欺诸人可谓脩己已呜呼士诚有立耶上不愧于天下不怍于地中不负于神可谓士君子已凡唯知脩至于可立而不欺不愧者其备如此虽天地神明我新天地神明已岂又防防于诸余哉世衰道隠士心险惑稔匿自危则区区于祸福以壮其毒闻古之用币以礼神祗后之罪士为多则假之以请祷禳祈假之不已则翻楮代焉而弗支是故罪者满世而莫救其非肃肃邓州唯道之繇识独超于众谬行不徇于时流孰巫祝之足因而禧祥之茍求盖清修之不媿则万福之来酬是何楮钱之不然而名位之优优呜呼岂弟君子求福不囘谁其嗣之宋有人猗】
　　诗集争一【巢许蔑四海商贾丨丨钱曹植乐府】留一【囊空恐羞澁丨得丨文钱杜甫】风榆落【丨丨丨小钱杜】荷叶叠【丨丨丨青钱杜】五铢九府【汉日丨丨建姬年丨丨流天龙带泉宝地马列金沟赵壹囊初定何曽箸欲收金门应八论玉井兾来求李峤】九府五铢【丨丨丨丨世上珍鲁褒曾咏道通神劝君覔得湏知足虽解荣人也辱人同前】王老何恐【元来丨丨又丨丨简斋】孔方絶交【丨丨兄有丨丨书山谷】许和青铜【往日用钱捉私铸今丨铅锡丨丨丨刻泥为之最易得好恶不合长相蒙杜】恰有青铜【朅来相聚饮一斗丨丨三百丨丨钱杜】风月不论【丨丨丨丨钱杜】风月不用【清丨明丨丨丨一钱买玉山自倒非人推李白】得钱沽酒【丨丨即相覔丨丨不复疑杜】无钱对花【每恨陶彭泽丨丨丨菊丨如今九日至自觉酒湏賖杜】半轮残月【丨丨丨丨掩尘埃依稀犹有开元字想得清先未破时买尽人间不平事毗陵女子年十六咏破钱见沈存中笔谈】
　　楮钱拜扫情【纸钱飞急人归后腹防云楸丨丨丨招山刘叔拟豫韦清明郊行】

　　古今合璧事类备要外集卷六十五
　　钦定四库全书
　　古今合璧事类备要外集卷六十六
　　宋　谢维新　撰
　　财用门
　　楮币
　　财货源流【楮币即古质剂法也周质剂汉鹿皮唐合券皆是意也国朝祥符初张忠定鎭蜀患铁钱重始创为交子兑便行之凡一交一缗三年为一界一界一换皆许民私自为劵以冨人十六户主之然是时官犹未置务也迨其后冨民稍衰不能偿其直争讼数起而官不得不为之置务矣自官已置务而民间之私造始有不容于不禁者然是时事始于蜀犹未行于他路也迨其后人以为便而诸路仿而行之者浸广而自行之浸广而后以一千万缗为一界至以两界相沓行使者然交子以盈尺之楮飞钱以致远始也以权铁钱为便其后不惟以权铁钱而且以权铜钱为便若不积见钱以为之本则亦未见其能以空文行也故官中常湏摏数百万缗稍遇交子减价即自买之则其价愈増重矣此敛散之防权也否则散在民间者一色惟楮而不见现镪吾未知其果谋为久逺之利也善能国者以亟图之】
