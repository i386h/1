<!-- { "loadSidebar": true } -->
　　事类谓之惠【分人以财丨丨丨孟滕文】可以与【丨丨丨可以无与与伤惠孟】尚徃来【其次务施报礼丨丨丨记曲礼】耻积藏【乐分施而丨丨丨荀大畧】与尔乡党【原思为之宰与之粟九百辞子曰毋以丨丨邻里丨丨乎语六】救其亲戚【孟尝君招致诸侯游士及有罪亡人皆舍业厚遇之存丨丨丨丨由是名重天下通鉴周显王纪】家量获民【昭公三年叔向问曰齐其何如晏子曰其为陈氏矣齐旧四量豆区釡钟四升为豆各自其四以登于釡釡十则钟陈氏三量皆登一焉钟乃大矣以丨丨贷而以公量収之云云欲无丨丨将焉辟之左】焚劵市义【冯驩贫乏为孟尝君客为君収债于薛将行问市何物曰吾家寡有者市之驩至薛诸负债者悉来合券讫悉焚之皆称万嵗还问何市而返驩曰奉君之命市君家寡有者君之府藏盈积惟欠义耳臣召诸债者合券而焚之市义而归矣君为之喜语林】防与贫防【范蠡之陶为朱公十九年之中三致千金丨丨丨丨兄弟】赈施贫穷【原结身衣服车马才具妻子内困专以丨丨丨丨务起人之急】分给租奉【梁啇常曰多藏厚已为子孙累每租奉则及两宫赏赐便置中门外未尝入藏悉分与昆弟中外因年谷贵多有饥者輙令苍头以牛车致米盐菜钱于四城门外乞贫民不告其姓名汉记】共飨赐赠【防广兄子受上防乞骸骨上许之加赐黄金二十斤皇太子赠以五十斤旣归乡里乐与乡党宗族丨丨其丨丨以尽吾余日】以与邑里【张俭资计差温初百姓饥荒乃倾竭财产与邑里共之赖其存者以百数】以朌兄弟【马援扶风茂陵人转防陇汉间谓賔客曰丈夫为志穷当益坚老当益壮因处田牧有牛马羊数千头谷数万斛旣而叹曰凢殖财货贵能施赈也否则守钱虏耳敢尽丨丨丨丨故旧身衣羊裘皮袴】乞人填门【后汉尚书令符稚为人乐施丨丨丨丨尝曰天下物何常吾今日富后日贫耳忽一日不施则意不泰】债家从赦【樊重假贷人间数百万临终遗令焚削文契丨丨皆慙争徃偿之诸子丨丨竟不受晋阳秋】与米一囷【鲁肃以赈穷士为务甚得邑人欢心周瑜为居巢长将数百人故过鲁肃并告资粮肃家有囷米三千斛乃指一囷与瑜益知其奇也遂相亲结定侨札之分】散米千斛【呉全琮父柔为桂阳守使琮赍米数千斛至呉交易琮皆赈给士大夫空船而还父竒之】
　　报恩报以琼琚【木羙齐桓公也卫国有狄人之败出处于漕齐桓公救而封之遗之车马器服焉卫人思之欲厚报之而作是诗也投我以木丨之丨丨丨匪报也永以为好也】报以臣礼【晋人归楚公子谷臣与连尹襄老之尸以求知防楚人许之王送知防曰子其怨我乎对曰二国治戎臣不才不胜其任以为俘馘执事不以衅皷使归即戮君之惠也又谁敢怨王曰然则德我乎对曰二国图其社稷而求纾其民各惩其忿以相宥也两释累囚以成其好臣不与及其谁敢德王曰子归何以报我对曰臣不任受怨君亦不任受德王曰必告不谷对曰以君之惠累臣得归骨于晋寡君之以为戮死且不朽若从君之惠而免之以赐君之外臣首首其请于寡君而以戮于宗亦死且不朽若不获命而使嗣宗职次及于事而帅偏师以脩封疆虽遇执事其弗敢违其竭力致死无有二心以尽臣礼所以报也左成三年】施者报者【丨丨倦矣丨丨未厌左昭二十四年】出尔反尔【丨乎丨者丨乎丨者也孟子】结草亢敌【见勇力门】倒防御徒【宣子田于首山舍于翳桑见灵辄饿问其病曰不食三日矣食之舍其半问之曰宦三年矣未知母之存否今近焉请以遗之使尽之而为之簟食与肉寘诸槖以与旣而与为公介丨丨以丨公丨而免之问何故对曰翳桑之饿人也问其名居不告而退遂自亡宣二年】推锋争死【秦缪公亡善马岐下野人共得而食之者三百余人吏欲法之公曰君子不以畜产害人吾闻食善马肉者不饮酒伤人皆赐酒而赦之后秦击晋三百人求从公为晋军所围皆丨丨丨丨遂脱缪公反生得晋惠公史记】退舍报惠【子犯曰微楚之惠不及此丨三丨避之所以丨也僖二十六年】故来死君【中山君飨都大夫司马子期在焉羊羹不徧子期怒而走于楚以伐中山君中山君亡走有挈戈随其后者顾谓二人子奚为对曰臣父尝饿且死君下壶飡脯臣父臣父且死曰中山有事汝必死之丨丨丨丨也中山君慨然曰吾以一杯羊羹亡国以一壶飱得二人战国防】常愿湔敌【楚庄王赐羣臣酒日暮灯烛灭有人引羙人衣羙人援絶其冠缨告王曰有引妾衣者妾絶其缨取持火来视絶缨者王曰今已饮不絶缨者不欢君臣百官皆絶冠缨乃出火居二年晋与楚战有一人常在前五合五获首怪而问之对曰臣乃夜絶缨者也王隐忍不防而诛丨丨肝脑涂地颈血丨丨乆矣遂平晋】每食必祝【楚欲杀伍胥胥走几不得脱追者在后至江江上有一渔父乘船知伍胥意乃渡伍胥伍胥旣渡觧其劒曰此劒直千金以予父父曰楚赏五城金千镒以求子吾尚不取何用劒乎胥后丨丨丨丨之曰祝江上丈人】视如国人【孟子曰君之视臣如土芥则臣丨君丨丨丨】报以众人【豫让曰范中行众人遇我我以众人报之智伯国士遇我我以国士报之战国防】一饭必偿【范雎丨丨之德丨丨本传】百钱必偿【蘓秦之燕贷丨丨为资及佩六国相印得富贵以百金偿之】德者徧报【蘓秦徧报诸所尝见丨丨一人犹未得报乃前自言秦曰我非忘子子之与我至燕再三欲去我易水之上方是时我固望子深是以后子】防者皆报【朱买臣为防稽太守悉召见故人与饮食尝有丨丨丨丨复焉】鄼侯钱二【汉萧何为沛主吏髙祖为布衣时数以吏事防髙祖髙祖以吏繇咸阳吏皆送奉钱三何独以五及髙祖即帝位何为丞相封丨丨食邑八千戸乃益封二千戸以尝繇咸阳时何送我独嬴丨丨也】亭长钱百【韩信从下乡南昌亭长食亭长妻苦之乃晨炊蓐食信徃不为具食自絶去至城下钓有一漂母哀之饭信信曰吾必重报母母怒曰大丈夫不能自食吾哀王孙而进食岂望报乎项羽死髙祖袭夺信军徙为楚王都下邳信至国召所从食漂母赐千金及下乡丨丨丨丨曰公小人为德不竟召辱已少年以为中尉告诸将相曰此壮士也方辱我时宁不能杀杀之无名故忍而就此本传】盗妾者报盎【袁盎为呉相时有从史盗盎所爱侍儿盎知之不泄遇之如初人有告从史言君知尔与侍者通乃亡归盎駈自追遂以侍者赐之复为从史及袁盎使呉见守从史适为校司马中夜引盎起曰君可以去矣呉王期旦日斩君盎谢之而去】执炙者报荣【顾荣与同僚宴饮见执炙者状貎不凢有欲炙之色荣割防之坐者问其故荣曰岂有终日执之而不知其味者乎及赵王伦簒位以荣为长史伦败荣被执将诛而丨丨丨者为督率救之而免】行觞者报铿【隂铿为湘东王参军与賔客宴饮丨丨丨因回酒炙授之坐客皆笑铿曰吾侪终日酣酒而执爵者不知其味非人情也及侯景乱铿为贼擒或救之得免铿问之乃前行觞者】凢微时一飱【初范逵过侃逵因荐侃于庐江太守张防后侃都督江州移镇武昌侃命张防子隐为参军范逵子珧为湘东太守丨丨丨所荷丨丨咸报陶侃传】
　　感恩何日忘之【中心藏之丨丨丨丨诗隰桑】夫人及此【微丨丨之力不丨丨左襄七年】生死骨肉【所谓丨丨而丨丨也襄十二】尸祝社稷【相与丨而丨之丨而丨之庄子】解衣衣我【武渉说韩信曰足下何不反汉与楚信谢曰臣得事项王数年官不过郎中言不聼防不用故背楚归汉汉王授我上将军印数万之众丨丨丨丨推食食我言聼计用背之不祥】造门谢恩【何武每奏事京师戴圣未尝不丨丨丨丨】
　　负恩忘我大德【丨丨丨丨思我小怨诗谷风】不念昔者【有洸有溃旣诒我肄丨丨丨丨伊余来墍诗】晋闭秦籴【晋饥秦输之粟秦饥丨丨之籴左僖十三】莾负汉恩【王莾使安阳舜见太后后曰而属父子宗族蒙汉家力富贵累世既无以报受人孤寄乘便利时夺取其国不复顾恩义人如此者狗猪不食其余天下岂有而兄弟耶通鉴汉明帝纪】白敏中负李德裕【白敏中用李德裕荐入翰林为学士及徳裕贬敏中为相诋之甚力或曰人臣事君公义而已何以恩为乎敏中之事未足深咎也愚窃以为不然人臣能尽恩然后能尽公义敏中之罪不容诛矣孔子曰事亲孝故忠可移于君事兄悌故顺可移于长推此言之则背师卖友之人必不能以忠许国何者于所厚者薄则所施无不薄也昔吕布为丁原主簿为董卓而杀原又为王允而杀卓及兵败被执魏祖欲生之刘先主曰明公不见布之事丁建阳董太师乎于是杀布汉封陈平辞曰非魏无知臣安得进上曰若子可谓不背本矣乃复赏魏无知其后诛吕氏而安刘氏者平与周勃也夫以布之不忠于丁董也其肯忠于曹氏乎以陈平之不负魏无知也其肯负于刘氏乎此魏所以诛布汉所以属平者也然则敏中之事盖可见矣虽然敏中所以负德裕也亦有繇焉传曰盗憎主人主人何负于盗而盗憎之乎盖自度其事必为主人所恶故也白氏系与杨虞卿姻家居昜又与李宗闵牛僧孺厚若敏中本无英气虽縁德裕以进而不能无意于僧孺宗闵虞卿之徒自度其事必为德裕恶也故因其势力以挤之耳夫德裕忠臣也非罪而被斥天下皆知其寃矣使敏中素与仇犹当为社稷而救之况因之而进耶然则敏中岂惟不忠于德裕亦不忠于唐也愚故曰人臣能尽私恩然后能尽公义敏中之罪不容诛矣然则公义私恩适不两全则如之何以道权之而已义重而恩轻则不以私害公若河曲之役赵宣子使人以其乘车于韩厥执而戮之是也恩重而义轻则不以公废私若庾公之斯追子濯孺子抽矢扣轮去其镞发乘矢而后反是也夫公义私恩不两全犹当以道权其轻重奈何无故而废之哉虽然逄杀羿孟子以为是亦羿有罪焉以此言之德裕之荐敏中亦不得为无罪也】
　　诗集感君恩重【燕南壮士呉门豪筑中置鈆鱼隐刀丨丨丨丨许君命防山一掷轻鸿毛结袜子】出君焦灼【咫尺炎凉变四时丨丨丨丨君讵知韦应物】寸心铭佩【丨丨丨丨牢杜】主人覆护【丨丨丨丨恩岂啻一绨袍临川】吞炭难酬【冯京当世少尝薄游为街卒所系郑守王公素释之及使关中王方帅渭与宴集甚欢贻之诗曰丨丨丨丨当日事积薪深愧后来防】












　　古今合璧事类备要续集卷五十二
　　钦定四库全书
　　古今合璧事类备要续集卷五十三
　　宋　谢维新　撰
　　恩雠门
　　报雠　附　【快雠】
　　事理发挥【与施恩同】
