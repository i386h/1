<!-- { "loadSidebar": true } -->
　　隐恶不成人【丨丨丨之恶小人反是语　又谷梁春秋】毋攻人【攻其恶丨丨丨之恶语顔渊】九二包荒【丨丨丨丨用冯河不遐遗朋亡得尚于中行注体健居中而用乎泰能包含荒秽受纳冯河者也用心大无所遐弃故曰不遐遗也无私无偏存乎光大故曰朋亡也如此乃可以得尚于中行易泰卦】六三包羞【丨丨丨丨象曰包羞位不当也注俱用小道以承其上而位不当所以包羞也否卦】国君含垢【公孙归父防楚子于宋宋人使乐婴齐告急于晋晋侯欲救之伯宗曰不可古人有言曰虽鞭之长不及马腹天方授楚未可与争虽晋之强能违天乎谚曰高下在心川泽纳污山薮藏疾瑾瑜匿瑕丨丨丨丨天之道也君其待之左宣十五】君子讳恶【灭项孰灭之齐灭之曷为不言齐灭之为桓公讳也春秋为贤者讳此灭人之国何贤尔丨丨之恶恶也疾始善善也乐终桓公尝有继絶存亡之功故丨丨为之讳也公羊僖十七】耻言人过【汉文帝躬修元黙将相皆旧功臣少文多质论议务在寛厚丨丨丨之丨失化行天下告讦之俗易风流笃厚刑志】掩匿人过【曹参见人有过掩匿覆葢之本传】俱弃细过【今单于新与朕丨丨丨丨偕之大道云云和亲以定始于今年汉文帝纪】不责小文【陈遵入公府日出醉归曹事数废西曹请斥之大司徒马宫重遵谓西曹此人大度士奈何以小文责之】当由贫困【陈寔时嵗饥有盗夜入其室止于梁上寔因见呼子弟正色训之曰夫人不可不自勉不善之人未必本恶习以性成遂至于此梁上之人是矣盗惊投地稽颡归罪寔曰视君状貌未必恶人丨丨丨丨今遗绢二匹后汉本传】勿使人见【宋禇彦囘有门生盗其衣彦回遇见谓曰可密藏之丨丨丨丨门生慙而去】屏风屈曲【齐王僧祐父逺时人为之语曰王逺如丨丨丨丨能蔽风雨】瓮中文字【国初赵普为相于防事坐屏后置二大瓮凡有人投利害文字皆置中满即焚于通衢闻见録】手封文字【韩魏公为相见丨丨有攻人隐恶者必丨丨之人未常见别録】韩愈送王含序【今子之来见我也无所挟吾犹将张之况文与行不失其世守浑然端且厚惜乎吾力不能振之而其言不见信于世也】韩愈答杨子书【丨丨丨丨丨丨曰东野吃吃説足下不离口故不待相见相信已熟既相见不要约已相亲】贾谊陈治安防【古者大臣有坐不亷而废者不谓不亷曰簠簋不节坐汚秽淫乱男女无别者不曰汚秽曰帷薄不修坐罢软不胜任者不谓罢软曰下官不职故贵大臣定其有罪矣犹未斥然正以嘑之也尚迁就而为之讳故其在大谴大何之域者闻谴何则白冠牦缨盘水加剑造请室而请辠矣上不执缚系引而行也其有中罪者闻命而自弛上不使人颈盭而加也其有大罪者闻命则北靣再拜跪而自裁上不使捽抑而刑之也曰子大夫自有过耳吾遇子有礼矣】马援戒兄子书【见侄门】
　　诗集满世名【秦少仪好为诗初不甚工既而以所业见山谷山谷赠以诗当时多以为许予之过然少仪縁此诗思大汝南许文休马磨自衣食但闻郡功曹丨丨丨借借渠命有显晦非人作通塞秦氏多英俊少防眉最白颇闻鸿雁行笔皆万人敌吾早知有觏而未知有觌少仪袖诗来剖蚌珠的皪乃能持一镞与我箭锋直自吾得此诗三日卧向壁挽来不能寸推去忽数尺才难不其然有亦未易识】逢人説【几度见诗诗尽好及亲标格过于诗平生不解藏人善到处丨丨丨项斯杨敬之赠项斯】荷朋友【名声丨丨丨韩】送吹嘘【青冥丨丨丨韩荐士诗】无瑕疵【顺物丨丨丨山谷】
　　求庇　附　【求援求哀】
　　事理挥【人无特操不能自立必有所庇而后立是故所求乎贵以庇贱未免也所求乎上以庇下未免也所求乎大以庇小未免也始而庇其身继而庇其宗又继而庇其亲戚庇其所厚善者是庇也皆推其有余以及彼之不足得其庇者安失其庇者危就其庇者説去其庇者悲趋其庇者荣舎其庇者辱故求庇之情斯人之所不能无也虽然人不能以自立非求庇于人固不可或不能以自免非求哀于人亦不可人未必常安乐而无忧患也亦未必常荣怀而无杌也人而溺于忧患之中陷于杌之余幸而有仁人君子者掀而出之往而救之亦偷生而已矣亦苟免而已矣然或依慿城社妄作威福天日开明氷山销铄此乃仁人君子之所共诛者尚复可怜之乎】
　　事类茑萝【丨与女丨施于松栢诗頍弁】葛藟【乐豫曰公族公室之枝叶也若去之则本根无所庇防矣丨丨犹能庇其本根故君子以为比况国君乎此谚所谓庇焉而纵寻斧焉者也必不可君其图之左文七】晋焉依【我周之东迁丨郑丨丨】郑为主【烛之武见秦伯曰秦晋围郑郑既知亡矣若亡郑而有益于君敢以烦执事越国以鄙逺君知其难也马用亡郑以陪邻邻之厚君之薄也若舎郑以为东道主行李之往来供其乏困君亦无所害左僖三十年】彊者庇【以待丨丨而丨民焉左襄八】身所庇【大官大邑丨之丨丨也左襄三十一】属托邑子【前尹翁归拜东海太守过辞廷尉于定国定国欲丨丨丨丨两人终日不敢见曰此贤将汝不任事也又不可干以私】倚为主人【彭宠字伯通南阳宛人光武镇慰河北以书招宠王郎立宠步骑南及光武于广阿赐号大将军丨以丨北道丨丨本】独不为地【田蚡谓灌夫曰程李俱东西宫卫尉今众辱程将军仲孺丨丨丨将军丨乎】我有二天【苏章迁冀州刺史故人为清河太守章行部案其奸赃乃请太守为设酒肴陈平生之好甚欢太守喜曰人皆有一天丨独丨丨丨章曰今夕苏孺文与故人饮者私恩也明日冀州刺史案事者公法也遂举正其罪】
　　求哀耄无能为【石厚从州吁如陈石蜡使告于陈曰卫国褊小老夫丨矣丨丨丨也此二人者实弑寡君敢即图之左隐四年】孤实不敬【宋大水公使吊焉曰天作淫雨害于粢盛若之何不吊对曰丨丨丨丨天降之灾又以为君忧拜命之辱荘十一】肉袒牵羊【楚子围郑三月克之郑伯丨丨丨丨以逆曰孤不天不能事君使君懐怒以及敝邑孤之罪也敢不惟命是听其俘诸江南以实海濵亦唯命其翦以赐诸侯使臣妾之亦惟命若惠顾前好徼福于厉宣桓武不泯其社稷使改事君夷于九县君之惠也孤之愿也非所敢望也敢布腹心君实图之左宣十二】靣缚啣璧【楚子围许蔡穆侯将许僖公以见楚子于武城许男丨丨丨丨大夫缞绖士舆榇楚子问诸逢伯对曰昔武王克殷微子啓如是武王亲释其缚受其璧而祓之焚其衬礼而命之使复其所楚子从之僖六年】舎诸灵台【秦获晋侯以归穆姬闻晋侯将至以太子莹与女简璧登防而履薪焉使以免服缞绖逆且告曰上天降灾使我两君匪以玉帛相见而以兴戎若晋君朝以入则婢子夕以死夕以入则朝以死唯君裁之乃丨丨丨丨大夫请以入公曰获晋侯以厚归也既而丧归焉用之大夫其何有焉僖十五】依于庭墙【呉入郢昭王在随申包胥如秦乞师曰呉为封豕长蛇以荐食上国虐始于楚寡君失守社稷越在草莽使下臣告急曰夷德无厌若邻于君疆场之患也逮呉之未定君其取分焉若楚之遂亡君之土也若以君灵抚之世以事君秦伯使辞焉曰寡人闻命矣子姑就馆将图而告对曰寡君越在草莽未获所伏臣下何敢即安立丨丨丨丨而哭日夜不絶声勺饮不入口七日秦哀公为之赋无衣九顿首而坐秦师乃出定四】求渡得脱【伍子胥奔呉到昭闗昭闗欲执之子胥几不丨丨追者后至江上有一渔父乘船知子胥之急乃渡子胥】佯死求脱【魏齐笞击范雎折胁折齿雎佯死卷以箦置厠中使客醉者更溺之范雎谓守者曰能出我我必有厚谢守者乃请弃箦中死人魏齐醉曰可矣周纪】辙中求水【荘周家贫贷粟于监河侯监河侯曰诺我将得邑金将贷子三百金可乎荘周曰昨周来有中道而呼者周顾视车丨丨有鲋鱼焉周问之对曰我东海之波臣也君岂有升斗之水而活我哉周曰诺我且南防呉越之王激西江之水而迎子可乎鲋鱼曰吾得斗升之水而活耳君乃言此曾不如早索我于枯鱼之肆】穽中求食【猛虎处深山之中百兽震恐及其在陷丨之丨揺尾丨丨前司马迁传】缇萦上书【太仓令淳于公有罪当刑无男有五女当行会逮骂其女曰生女不生男缓急非有益其少女丨丨自伤悲泣廼随父至长安丨丨曰妾父为吏齐中皆称其亷平今坐法当刑妾伤夫死者不可复生刑者不可复属虽后欲改过自新其道亡繇妾愿没入为官婢以赎父刑罪使得自新书奏天子悲怜其意乃下诏除肉刑汉刑法志】邹阳上书【丨丨齐人也初仕呉后去之梁从孝王防阳为人有智畧慷慨不苟合介于羊胜公孙诡之间胜等疾阳恶之孝王王怒下之吏将杀之阳恐死而负累廼从狱中丨丨曰云云书奏孝王立出之卒为上客本传】上书请老【见饯送】上书乞归【班超久在絶域年老思土丨丨丨丨曰臣不敢望到酒泉郡但愿生入玉门关通鉴汉和帝纪】举幡救罪【鲍宣下廷尉王咸丨丨太学下曰欲丨鲍司者会此诸生会者千余人遮丞相孔光车不得行宣减死一等】
　　求援求襄属令【晋王襄字伟元城阳人门生为安丘县所役丨丨丨丨襄曰卿学不足以庇身吾德薄不足以防卿且吾不执笔四十年矣乃步檐干饭儿负盐豉草屩送所役生到县门徒从者千余人安丘令以为诣已出迎之襄乃下道至土牛旁磬折云门生为县所役故来送别因执手涕泣而去令即放之一县以为羞】呼顗申救【王敦举兵刘隗劝帝尽诛诸王司空导率羣从诣阙请罪值周顗将入导丨丨谓曰伯仁以百口累卿顗直入不顾既见帝言导忠诚丨丨甚至帝纳其言顗出导犹在门又呼顗顗不与言顾左右曰今年杀诸贼奴取金印如斗大系肘既出又上表明导言甚至导不知救已而甚衔之及敦诛顗而导不言后料检中书故事见顗表救已流涕告诸子曰我虽不杀伯仁伯仁由我而死幽冥之中负此良友】求庇韩愈与孟简书【潮州时有一老僧号曰大颠颇聪明识道理云云及来袁州留衣服为别乃人之情非崇信其法求福田利益也孔子曰丘之祷久矣凡君子行已立身自有法度圣贤事业具在方防可效可师仰不愧天俯不怍人内不愧心积善积恶殃庆自各以其类至何有去圣人之道舍先王之法而从夷狄之敎以求福利也诗不云乎恺悌君子求福不回传又曰不为威惕不为利疚假如释氏能与人为祸福非守道君子之所惧也况万万无此理】梅圣俞凌霄花赋【厥草惟夭厥木惟乔草有柔蔓木有繁条縁根兮附蒂有叶兮敷苖朱华灿兮上覆本榦蔽兮不昭嗟兮此木几嵗几年而至于合抱夫何此草一旦一夕而遂曰凌霄是使藜藿蒿艾慕高艳而仰翘翘也安知苹藻自洁蕙兰自芳芙蓉出汚而自丽芝兰不培而自长或纫佩带或采顷筐或制裳于骚客或登歌于乐章故得为馨为荐为嘉为祥皆无附着亦以名扬奚必托危柯而后昌吾谓本危多枯风高必折当是时将恐摧为朽荄不复萌蘖岂得与百卉并列也耶】
