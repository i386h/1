<!-- { "loadSidebar": true } -->
　　事类轺车【以佐丨丨白集察判官制】兵符【操郡印而握丨丨假左轺而帖中宪同上】廉使【栁公绰为鄂岳观察使至安州刺史李聴以丨丨礼事之】良师【丨丨澄清白集授观察使制】连师【白六帖】节使【持丨丨分郡节同上】察俗【观风丨丨】提纲【丨丨振领同上】廉察【周以十聨率诸侯若今之丨丨也白集授观察判官制○又舒信道除皇叔制云进陞廉察】处置【见防革】采访　黜陟【并同上】言绫【李徳裕丨条丨】赐鞭【张封建为徐州观察事】有威仪【唐贞元赐节度观察使新制时服上曰观察以鴈衘威仪取其行列有序冀牧人丨丨丨也○威仪瑞草也】为简易【宣宗时宰相语元和时治民孰第一周墀对曰臣常守江西韦丹有大功徳被八州殁四十年老幼思之不忘乃诏上丹功状刻功于碑后子宿亦丨江西观察使政丨丨江西以为世官同上】设乡校【常衮为福建观察使闽人未知学衮至丨丨丨使作为文章亲加劝导由是俗一变嵗贡士与肉刑等】缮陴隍【张建封为观察使是时四方多故乃丨丨丨益治兵四鄙附恱希烈使掌帅捍卒来战建封皆沮衂之】无闭籴【崔陵迁湖南观察使湖南旧法虽丰年贸易不出境陵部灾荒不防陵至谓属吏曰此岂人情乎丨丨丨以重困民削其禁自是商贾流行赀物益饶】蠲租钱【卫次公为陜虢观察使丨横丨丨嵗三百万】诏襃【李徳裕为浙西观察南方信机巫虽父母疠疾子弃不敢养徳裕择长老可语者谕以孝慈大伦数年恶俗大变又按属州非经祠者毁千余所撤私道山房千四百舍冦无所瘦天子丨丨丨】表忠节【张建封贞元四年为徐泗濠观察使入觐徳宗礼遇加等及还镇赐诗又令赍所执鞭赐曰卿忠正节义嵗寒不移故以赐卿丨丨丨也】阐使威【明丨丨丨勤宣王命白六帖】求人瘼【丨丨丨分国忧同上】夜登城【吕元膺为御史中丞拜鄂岳观察使尝丨丨丨守者不许左右曰中丞也对曰夜不可元膺乃还明日擢守者为太尉入拜尚书右丞】夜决事【崔咸迁陜虢观察使日与賔客僚属痛饮未尝醒丨分乃丨丨裁剖精明吏称为神】徳裕俭约【李徳裕为浙西观察使初润州承王国清乱窦易直倾府库赉军赀用空丨丨自丨丨以留州财赡军虽俭而均故士无怨每朞赋物充牣】敬晦俭勤【丨丨歴浙西观察使时南方连馑有诏弛酒茗官用告乏丨丨丨丨赀力遂充】吏不敢罔【沈师为江西观察使徙宣州侍师于吏治明丨丨丨丨谨重刑法每断狱召募府平处轻重尽合乃论决】豪右畏戢【韩佽累迁桂观察使部二十余州自参军至县令三百员下车一吏持籍请补阙员佽下教曰湏按籍取可任二之会春服使至乡有豪猾厚进贿使者求为县令佽召乡豪责以挠法笞其背以令郡中自是丨丨丨丨】美誉四腾【呉凑为福建观察使政勤清丨丨丨丨与宰相窦参有憾参数短毁又言凑风痹帝召还騐其疾非是繇是不直参】恶俗大变【见前诏襃下】献丹扆箴【唐敬宗荒僻日甚大臣罕得进言浙西观察使李徳裕身居廉镇乃心王室遣使丨丨丨丨六首】称兰亭唱【元积为浙东观察使游会稽佳山水所辟职官皆当时文士副使窦巩海内知名与元稹酬唱至今丨丨丨絶丨】廉察诸侯【丨丨丨丨纠绳列郡白集】澄清郡邑【丨丨丨丨镇抚黎元同上】出兵戍湖【周墀徙江西观察使劾齐部刺史剪补据贼丨丨丨彭蠡丨禁止剽刦】厉兵睦邻【李勉徙江西观察使丨丨丨丨平贼屯】军礼迎谒【栁公绰丨丨丨丨】声乐不闻【薛苹易三镇丨丨丨丨于家】治第过制【范正丨丨丨丨】风绩不立【唐扶为福州观察使滥杀人丨丨丨丨会卒奴婢争财有司按其赀至十余万】宣埋轮之威【丨丨丨丨丨布露冕之政白集】委廉察之寄【当至治之道丨丨丨丨丨同上】俾观风于廉察【丨丨丨丨丨丨白集行薛伾制】奉诏条以安人【劳徕诸部纲纪列城丨丨丨丨丨叅戎索以训旅同上】所辟幕职皆文士【元稹为浙东观察使会稽山水竒秀所辟幕职皆当时文士而镜湖秦望之游月三四焉旧唐史】特系金鱼示优恩【陈尧咨自龙圗阁学士换观察使自陈本儒生防陛下易以武弁所惜者腰下无金鱼袋命丨丨丨丨以丨丨丨】
　　诗集犀芾金章【稽山镜水欢游地丨丨丨丨荣贵身白居易贺元徽之除浙东观察诗】
　　防御使
　　歴代防革【唐武后圣厯元年以夏州镇领防御使防御使之名自此始开元二年薛讷为陇右防御使通监天宝中安禄山犯顺大郡要地当贼冲者置防御守捉使事物纪原又唐职官志云至徳后置节度使大郡要害之地置防御使以治军事刺史兼之不赐节与纪原不同今两存当考代宗即位诸州防御使并停明年授田承嗣魏愽等州都防御使俄迁节度使葢防御使之名不废也唐书大率防御所治州嵗以八月考其治否以无虞为上考清苦为中考政成为下考唐职林本朝防唐制置诸州防御使唐防御使在团练使之下本朝陞之于上职畧云官制旧典防御团练刺史均谓之正任外官初除管军便带正任刺史或随其入见带遥郡就除之其横行诸司使带遥郡防御使者年劳至深边功优异即落遥郡为正任官其团练使刺史则无法兹遥郡也以上应管军臣寮因乞改军职遂以本官出守或领副总管方有带正印者其宗室国戚除再迁便领正任乃国朝旧制】
　　事类干城【﨣﨣武夫公侯丨丨诗】御侮【予曰有丨丨诗又荆公除皇侄制宜进国位以称御侮】重分忧【晋天福四年绛州置防御使额勅宜升御侮之名以丨丨丨之寄续通典】领防任【丨丨兵丨之丨荆公除皇侄制】朕之腹心【唐代宗永泰二年制曰诸道节度观察都防御使丨丨丨丨】升之军御【升军御之任増使节之华胡文公行李希及制】扞防之秩【爰畀丨丨丨丨龙溪制】闲御之任【正名丨丨丨丨栾城除曹评制】市马益军【唐承詝宣宗擢为天徳军防御使军中马乏虏来战数负承训罢冗费丨丨丨丨】节用约己【李景略苦寒地塉卤边尸劳瘁丨丨丨丨与士卒同甘苦凿咸懋永清二渠溉田数万顷储廪器械毕具威令肃然声雄势彊回纥畏之】徳政诏撰【国初李汉超为齐州防御使郡人求为立丨丨碑太祖丨徐丨文赐之】边功无敌【真宗时杨畋字延昭为防御使屡有丨丨天下称为杨丨丨夷狄皆画其像而事之】
　　团练使
　　歴代防革【肃宗乾元初置团练使守捉使大领十州小者三五州唐职林代宗时元　当国令刺史悉带团练使唐职林○李少良大厯八年晋州男子郇谟欲以三十字上献多讥切元载其言团者愿罢诸州团练使少良寻为载所杀○大率团练皆所治州嵗以八月考其治否以安民为上考惩奸为中考得情为下考唐百官志圣朝防唐制置诸州团练使职畧】
　　事类刺举【仍假符于丨丨常集摄刺史制云】重复【杨绾奏刺史自有持节诸军事以掌军旅司马古司武所以辅军即今副使司兵参军今团练判官官号丨丨可罢天下团练守捉使诏可】训练【团结丨丨曲阜除皇叔祖克依制】守捉【见防革】无检操【工部侍郎钱昱为鄂州团练使昱淑子也三州无善政至是郊祀进秩上谓宰相曰昱贵家子丨丨丨不宜任丞郎故有是命】持军簿【肃绾戎团分丨丨丨　公赐团练史吉诏】戎团之列【丨丨丨丨曲阜除曲珍制】中权之御【分总戎团葢参丨丨丨丨王岐公除王道制】兵团之制【丨丨丨丨以训练为事曲阜除皇兄制】兵团之任【甄进丨丨丨丨南丰除景青制】团兵重任【丨丨丨丨南丰拟制】
　　刺史【此系载刺史事若内带守字并见太守门更不重载】
　　歴代防革【此即古太守之任也汉晋以来太守间以刺史称唐武徳元年改太守曰刺史加使持节从三品职同牧尹但有郡刺史亦有州刺史大抵以武臣带焉本朝防唐制置诸州刺史】
