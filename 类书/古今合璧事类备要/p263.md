<!-- { "loadSidebar": true } -->
　　事类两丞【御史大夫秦官有丨丨一曰中丞在殿中兰台掌图籍秘书前百官表】千石【御史大夫有两丞秩千石同上又御史中丞一人丨丨本注曰御史大夫之丞也后百官表】执宪【汉中丞故二千石为之或选侍御髙第丨丨中司通典注又谷永疏曰薛宣前为御史中丞丨丨毂下不吐刚不茹柔举错时当汉史】执法【薛宣为御史中丞丨丨殿中外总部刺史前本汉元帝擢陈咸为御史中丞总领州郡奏事课第诸御史内丨丨殿中公卿以下皆畏惮之陈咸】紏正【陈谦拜中丞执宪奉法多所丨丨续汉书】察举【马严字威卿为中丞严举劾按章申明旧典奉法丨丨无所廻避百寮惮之东观汉记】中司【丞故二千石执法丨丨掌兰防督诸州刺史紏察百寮蔡质汉仪见后汉官志】独坐【光武特诏御史中丞与司校尉尚书令防同并専席而坐故京师号曰三丨丨后汉史】青绶【后汉中丞两梁冠铜印丨丨汉仪】白简【见前类白简注】尽忠【晋武帝诏曰冯紞有丨丨之心以为中丞新书】秉义【晋明帝诏曰史光有居正丨丨之心可为中丞同上】公忠【熊逺迁御史中丞上每叹其丨丨谓逺曰卿佐朝正色不茹柔吐刚忠亮至劲可谓王臣晋史】果毅【中丞周浚丨丨有才孔颢有才能果劲不挠可御史中丞事新书山公啓事】直笔【晋周处为中丞奏石崇王彤等正防丨丨权豪震肃本】直绳【晋崔鸿为中丞明法丨丨无所阿避号为老虎晋书又萧恵开为中丞诏曰奉法丨丨不阿权戚又傅宣为中丞明法丨丨内外震肃并南史又魏郑鲜之迁中丞明宪丨丨得直司之体魏史】秉直【李喜字季和迁中丞当官丨丨不惮强御臧荣绪晋书】无挠【晋江续为中丞弹奏丨所丨】不纵【侯史光字孝明为中丞光在职寛仁而丨丨奏太保王祥等】不刻【唐峻为中丞威而丨丨并同上】黒绶【宋中丞铜印丨丨进贤两梁冠佩水苍玉介帻綘朝服通典】绛驺【宋顔延之为中丞何尚之与延之书曰丨丨清路白简深刻同上】乌衣【王僧防为御史中丞甲族由来多不居宪台僧防为此官乃曰此是丨丨郎坐处南史本】明宪法【宋孔琳之为御史中丞丨丨直法无所屈挠奏劾尚书令徐羡之云云百寮震肃莫敢犯禁同上】练朝仪【王淮之自曽祖彪之博闻多识丨悉丨丨其家世相传并谱江左旧事缄之青箱世谓之王氏青箱命御史中丞为百寮所仰自彪之至淮之四世此职焉南史】内外惮之【宋荀伯子为中丞立朝正色丨丨丨丨同上】逺近畏之【后魏李彪丨丨丨丨豪右屏迹髙祖谓羣臣曰吾之有李生犹汉之有汲黯也北史】朝廷肃然【徐陵为御史中丞时安成王顼为司空以帝弟之尊势倾朝野直兵鲍僧献假王威风抑塞词讼陵乃引南防官属奏弹之自是丨丨丨丨内史】内外肃然【梁江淹字文通为中丞明帝曰今君为南司足以震肃百寮也淹乃弹中书令谢眺等丨丨丨丨帝曰自宋以来无严明中丞君今日可谓近世独歩】不避权势【江淹兼中丞弹劾丨丨丨丨】无所顾望【梁陆杲为御史中丞性鲠直丨丨丨丨时山隂令虞眉在任赃污杲奏收劾之中书舎人黄睦之以眉事托杲杲不答或帝闻之以问杲杲曰有之帝曰识睦之否荅曰不识睦之在御侧上指示曰此人是也杲谓曰君小人何敢以罪人属南司睦之失色】台省图形【张缅为中丞号为劲直梁武帝遣图其形于防省以厉当官同上】兄弟并驺【梁张绾字孝卿为中丞兄绩为仆射元日朝防及百司就列丨丨丨道丨两涂时人荣之唐三朝典畧】十人执囊【梁中丞给威仪丨丨其八人武冠綘韝丨青仪丨在前南史梁官制】千歩清道【后魏御史中丞其出入丨丨丨丨与皇王太子分道王公逊避北史】百官避路【江左拜中丞不得复入尚书省中丞卤簿至丨丨丨丨分纪】簪裾预防【任昉为中丞丨丨辐凑丨其丨者殷芸到溉刘孺显刘孝绰陆倕而已号曰龙门之防虽贵公子系不得预也南史】膏梁不乐【江左中丞虽一时髦彦然丨丨名士犹丨丨分纪】督司百寮【梁中丞一人掌丨丨丨丨通典】督察万里【北齐司马子瑞为中丞选御史云周兴铁柱汉制綉衣簮白笔而防违驭骢马而明目故能出则丨丨丨丨入则紏劾百寮确而言惟贤是寄必湏名髙河朔价重汉南谔谔清风翩翩妙技心焉靡石直也如弦北史】畏其笔端【刘瑀恃性使气尚人为御史中丞甚得意弹萧恵开云非才非望非勲非徳朝士莫不丨丨丨丨分纪】为之纸贵【江文蔚常为御史中丞国朝自王义后旷数百年未有危言激论如此之彰灼者故权右振竦朝野喧腾誊冩弹文丨丨丨丨徐骑省为制】气貎孤峻【崔从丨丨丨丨正色立朝弹奏不避裴度为中丞用从自代】风望峻整【髙元裕开成中迁中丞丨丨丨丨】噐志方雅【孔纬为中丞丨丨丨丨嫉恶如仇既搃权纲中外不防而肃并唐书】内外肃清【唐牛僧孺迁中丞按治不法丨丨丨丨本】奸赃缩气【魏謩迁中丞杜中立丨丨威权丨丨并本】辟由宪长【宪府故事三院御史由大夫中丞自丨独孤朗为中丞时崔丐郑居中不丨丨丨而除授朗拒不纳通典】官为台长【唐防昌元年中书门下奏大夫秩崇丨不常置中丞常丨宪丨之丨武宗实要】鳯与鹰异【上曰牛僧孺可谓大夫郑覃曰项为中丞未尝搏击恐无风望上曰鸾丨丨丨隼事丨文宗实録】鹰虎视【煌煌天文星宿是环爰立执法其辉有焕执朝之纲秉国之宪丨丨丨丨肃清违慢咸中丞箴】笼街喝道【舒元褒上防曰元和长庆中中丞呵止不过半坊今乃至两坊谓之丨丨丨丨但以崇髙自大唐书】翼君正人【总宪度于朝端植风声于天下其所以丨于丨丨于丨者尤可知也栁子厚诸使兼御史中丞防壁记】持平无私【武元衡迁中丞延英对罢徳宗目送之曰真宰相丨丨丨丨纲条悉举唐本】平直无枉【南唐髙文蔚持宪丨丨丨所阿丨十国志】三世居官【卢奕拜御史中丞自懐谨兴及奕丨丨丨此丨清节似之时其美唐本】四海绳违【中朝执宪之司丨丨丨丨之地凡居中外皆侯整齐五代防要】可任风宪【国朝张升宋仁宗谕执政曰张升清直丨丨丨丨乃以为御史中丞时冨弼为相欧阳脩为翰林学士论者以为三得人也仁宗实録】耸闻风采【孔道辅为中丞论废郭后事天下丨丨丨丨言行録】出自朕选【唐介召为御史中丞英宗面谕曰卿在先朝有直声今丨丨丨丨非由左右言也同上】不辱吾笔【程文简公琳权御史中丞宰相张知白文节曰是丨丨丨丨矣长编】得风宪体【王举正皇祐中为中丞防张尧佐一日领四使留百官班廷议不可又狄青为枢宻使力争不能夺因请改言职上称其丨丨丨之丨遂除观文殿学士同上】须老成者【仁宗尝言中丞纪纲之首丨选丨丨丨为之朕弄印乆矣无如吾同姓命赵防为之同上】荐未相识【孙参抃为御史中丞丨唐介呉中复为御史人或问曰君丨尝与二人丨丨而遽荐之何也答曰昔人耻呈身御史今岂求识面台官也后二人皆以风力称于天下东轩笔録】言不须白【御史台故事三院御史言事必先白中丞自刘子仪为中丞始榜台中今后御史有丨丨丨先丨中丞至今如此归田録】知无不言【张方平为中丞内外丨丨丨丨言行録】论崇节俭【薛奎仁宗朝拜御史中丞上疏丨丨丨丨屏声色事畧】言举直枉【傅献简公除御史中丞哲宗登极上疏丨陛下使臣拾遗补阙以辅盛徳明善正失以平庻政丨丨错丨以正大臣臣当极其力以死继之言行録】六事留神【胡宗愈元祐中为中丞首进丨丨曰端本正志知难加意守法畏天且言陛下从吉之初若丨丨于此六者则治道成矣事畧】三官得告【国朝在禁中唯丨丨丨丨宰相告于中书翰林学士告于本院御史告于朝堂皆用朱衣吏谓之三告官防要】张升孤特【丨丨为中丞仁宗以升指切时事无所避曰卿丨丨乃能如是升曰臣朴学愚忠仰托睿圣是为不孤今陛下之臣持禄飬交者多而赤心报国者少似陛下孤立也仁宗亦为之感动仁宗实录】王畴雅正【国朝丨丨文章丨丨代赵槩为中丞防要】法始自贵【韩康肃公绛权御史中丞孙沔吕溱等守藩犯法从官聨章请贯其罪公曰法自贵者始更相救援则公道废矣遂并劾之言行録】恩不假人【杜衍为中丞自宰相而下畏之曰是不肯以恩意假人者也事畧】台丞侍讲【庆歴二年召御史中丞贾昌朝侍讲延英阁故事丨丨无在经筵者仁宗以昌朝长于讲说特召之帝学】阍吏横挺【御史防有丨丨防中四十年声喏之时以所执之挺待中丞贤否贤则丨其丨不贤则直其挺凡为中丞惟恐其直时范讽为中丞一日视其挺直范问曰尔挺忽直岂我之失耶吏曰昨日中丞为客谕庖人造食指挥者数四去又教戒之数四大凡役人者授以法观其成何俟喋喋之烦若使宰天下如此不亦劳乎某心却之不如杖之直也范大笑惭明日视之挺复横矣东轩笔録】取扇以赐【张咏为御史中丞时真宗令进所著述且称文善丨常执绡金龙丨丨丨之曰美今日文献事言行録】呼官不名【辛简肃公次膺除御史中丞力辞诏今后行事陪伍立班从驾非泛朝谒并与告公紏弹不为可察闻者知惧章疏一出天下韪之上方励精政事眷遇隆厚丨其丨而丨丨胡澹庵集】论枢使奸邪【仁宗以夏竦为枢宻使台谏交奏论其奸邪上未省遽起中丞王拱辰懿格引上裾前后合十八疏乃罢言行録】弹新参偏见【熈寕间王介甫初拜参政吕献可任御史中丞将入对而翰学司马温公侍讲尔英亦将趍资善堂以俟宣召于路温公宻问曰今日请对欲言何事献可举手曰袖中丨文乃丨丨也温公愕然曰奈何论之献可曰王安石虽有时名然好执偏见不通物情在侍从或可容置之政府则天下必受其弊上新嗣位朝夕与谋者二三执政茍非其人将败国事此乃心腹之疾顾可缓耶未几介甫变法百姓骚然温公退居洛阳毎曰吕献可之先见予所不及闲见録】论宰相专恣【宰相吕頥浩专恣中丞赵鼎论之迁鼎翰林学士鼎引司马光故事以不习骈不就迁吏书复辞章十数上頥浩罢鼎即出视中丞事系年録】论元丰调亭【苏辙为御史中丞时元丰旧党分布中外多起邪防以揺撼在朝吕征仲刘莘老遂欲引用其党以平旧怨谓之调亭辙于延和面论其非退以劄子奏入宣仁后命宰执于帘前读之仍谕之曰苏辙疑吾君臣兼用邪正言极中理自此参用邪正之说衰矣言行録】读仇士良【丰稷为中丞宦官浸盛稷懐唐书上殿为上丨丨丨丨丨数行上曰已谕稷伪不闻读毕九朝通畧】宪纲资紏正【丨席持丨亦丨丨丨胡文恭行栁植制】柳子中丞壁记【古者交政于四方谓之使今之制受命临戎职无所统属者亦使凢使之号盖专焉而行其道者也开元以来其制愈重故取御史之名而加焉至于今若千年其兼中丞者若干人其使絶域统兵戎按州郡専货食而柔逺人固王畧齐风俗和関石大者戡复于内拓定于外皆得以壮其威张其声其用逺矣假是名以莅厥职而尊严若是况乎总宪度于朝端树风声于天下其所以翼于君正于人者尤可以知也武公以厚徳在位甚宜其官视其署有记诸使中丞者而多开漏于是求其故于诏制而又质于史氏増益备具遂命其属书之且曰由其号而观其实后之居于斯者有以敬于事栁文】朱子与台端书【熹来见顔色比辙妄以名姓自通方以僭渎自咎乃防教答又枉手帖之诲降屈威重谋及踈逺此古人之事而执事者行之甚盛甚盛顾熹之愚不足以当之然敢无辞以对盖尝窃谓欲起膏肓之疾者必攻其受病之处而其用功之缓速制药之寒温又有不可以顷刻陛厘差者今天下之病在膏肓者乆矣夫人而能知之夫人而欲言之顾以不当其任则虽欲一效其伎而无所施耳乃者天子以执事有亷靖贞之操擢寘谏垣纳用其言屏去奸恶皆所谓膏肓之余证海内有志之士知上之心盖已深悟隠疾之在躬而欲假执事之药以去之也又知执事之心所欲如従事于此者盖亦以为之兆耳其必将有以谴之则夫所谓病本者可去无疑也然而侧听累月未有所闻则又惧夫二竖子者知良医之伤已而先为术以去之以是忧疑不知所定尚幸圣心坚定不入其言而又进执事于防端之重是必君臣之间已有一定之计足以少慰士大夫心然熹之愚窃独私忧过计意夫奸贼窥见端倪则其所以日为谋者必将愈深愈切而有先执事以发其机者不审执事何以处之盖伐木而翦其枝叶不若斧其根壅水而捍其波流不若塞其源鸣金鼔耀戈甲而噪呼以逐虎不若乗其方睡而毙之之连也今执事则既撼而觉之矣又犹欲缓视徐趋以当其虓怒决裂之势熹窃为执事者危之也然此等小人有生以来自朝至暮无非罪恶不可殚数且又人主素以倡优奴仆畜之不责以名检而间者议臣乃复抉摘苛细而一一以陈之其不纳则宜矣唯其日侍燕闲逢迎纵臾使人主之心恬于逸欲而法家拂士之言不得以进阻于卑近而正大乆逺之计不得以闻贿赂公行奸邪堵立盖其所以为天下国家之纲纪者日倾月坏而上下相防莫敢以告是则此一二人之罪所以上通于天而深为今日膏肓之病者执事诚能声此于王庭深賛圣主去邪勿疑之志又引同列之贤合谋并力以决去之则天下膏肓之病者庶几其可去矣太平万嵗熹虽不武尚能为执事诵之不识执事亦有意乎熹比困三月指挥已畧为明主言之矣頋踈贱之言未足取信或以取戾谨已束装恭俟严谴惟执事毋以为戒而亟深图之则天下幸甚专此布禀盖区区之心以古人之事望于执事不复以世俗之常态自疑伏惟深察引领台寺不胜拳拳】
