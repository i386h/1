<!-- { "loadSidebar": true } -->
　　求哀韩愈与韦舎人书【天池之濵大江之濆曰有怪物焉葢非常鳞凡介之品彚匹俦其得水变化风雨上下于天地不难也其不及水葢寻常尺寸之间耳无高山大陵旷涂絶险为之关隔也然其穷涸不能自致乎水为防獭之笑者葢八九年如有力者哀其穷而运转之葢一举手一投足之劳也然是物也负其异于众也且曰烂死于沙泥吾宁乐之若俛首帖耳揺尾而乞怜者非我之志也以有力者遇之熟视之若无覩也其死其生固不可知也今又有力者当其前矣聊试仰首一鸣号焉庸讵知有力者不哀其穷而忘一举手一投足之劳而转之清波乎其哀之命也其不哀之命也知其有命而且鸣且号者亦命也】韩愈救坠者説【蹈水火者之求免于人也不唯其父兄子弟之慈爱然后往而全之也将有介于其侧者虽其所憎怨茍不至欲其死者则将大声疾呼而望其人之救也某闻人有行道三涂之难坠千仭之下者仰望于道号以求出过之者日千百人皆去而不顾然哀而顾之者不过攀木俛首深矉太息良久而去耳卒无可奈何然其人犹望而未止也俄而有若乌获者持长绠千寻徐而过焉其力足为也其器足施也号而不顾顾而曰不能则其人知必死于大壑矣何也是时不可遇而幸遇焉又不迨乎已然后知命之穷势之极其卒呼愤自毙不复望于上矣某曩者齿少心鋭径行高步不知道之艰以陷大阨穷踬陨坠为孤囚日号而望者十四年矣其不顾而去与顾而深矉者俱不乏焉然犹仰首伸吭张目而视曰庶几乎其有异俗之心非常之力当路而仁者耶伏惟阁下念坠者之至穷锡乌获之余力舒千寻之绠千仞之艰致其不可遇之遇以卒成其幸度号而望者得毕其诚无使呼愤自毙没有余恨则士之死于门下者宜无先焉生之通塞决在此举】王子晋论求怨与报仇【佐饔得尝佐鬬得伤此言为善则预为恶则去不与党人非义之事也凡损于物皆无与焉然而穷鸟入怀仁人所悯况死士归我当弃之乎伍员之托渔舟季布之入广栁孔融之藏张俭孙嵩之匿赵岐前代之所贵而吾之所行也以此得罪甘心瞑目至于郭觧之代人报仇灌夫之横怒求地防侠之徒非君子之所为也如有乱逆之行得罪于君亲者亦不足防焉亲友之廹危难也家财已力当无所吝若横生图计无理请谒非吾敎也墨翟之徒世谓热腹杨朱之侣世谓冷膓膓不可冷腹不可热当以仁义为节文耳顔氏家训】
　　诗集附蓬麻【兎丝丨丨丨杜】依荆榛【人生莫依倚依倚事不成君看兎丝蔓丨倚丨与丨荆榛易蒙宻百鸟撩乱鸣下有狐兎穴奔走亦纵横樵童斫将去柔蔓与之并翳荟生可耻束缚死无名桂树月中出珊瑚石上生俊鹘渡海食应龙升天行灵物本特达不复相纒萦纒萦竟何者荆榛与飞茎】依水萍【丨丨类浮丨倚松如悬萝潘安仁】向阳花【近水楼台先得月丨丨丨木易为春薛麟】一榻偶依【丨丨丨丨陈太守罗隐】万间大庇【安得广厦千丨丨丨丨天下寒士俱欢顔风雨不动安如山呜呼何时眼前突兀见此屋吾庐独破受冻死亦足杜】为燕巢君屋【愿丨双飞丨衘泥丨丨丨古诗】骑马倚人门【但得有钱留客醉谁能丨丨丨丨丨卢东】无穷求福人【火透皮穿不计春根如头靣叶如身偶然题作木居士便有丨丨丨丨丨韩愈题木居士】惟是欠登门【似龙鳞已足丨丨丨丨丨日里腮犹湿泥中目未昏乞锄防蚁穴望水防金盆他日能为雨公田报此恩姚鹄诗上苗相公】只怜无援过吹嘘【省得蓬蒿修谒初防知曽不见生疎侯门数处将书荐帝里经年借宅居未必有诗堪讽诵丨丨丨丨丨丨丨而今足得成持取莫使江湖却钓鱼杜荀鹤下第后寄池州郑员外】
　　解纷
　　事理发挥【纷者人之争也解纷者又人之所以救其争也凡有血气皆有争心智者诈愚勇者苦怯众者暴寡强者凌弱德齐不相尚则较权均不相下则竞力敌不相能则鬬于斯时也不有能防曲直者而听命焉则小者灭宗大者亡国相刃相劘特纷纷而未已也昔孙子曰夫解杂乱分纠者不控拳救鬭者不搏撠批亢虚形格势禁则自为解耳此解纷説也春秋之功利战国之从衡秦汉而下之战鬬三代而上无是也解纷者其谁乎呜呼世道其衰矣】
　　事类和其难【调人掌万民之难而谐和之凡和难父之讐避诸千里之外从父兄弟之讐不同国君之讐眡父师长之讐眡兄弟主友之讐眡从父兄弟礼】解其纷【丨丨丨老子】缨冠救鬪【今有同室之人鬪者救之虽被髪丨丨而往救之可也孟子】解骖赎罪【越石父贤在缧绁间晏子出遭之途丨左丨丨之入为上客】为人排难【鲁仲连防赵闻魏王使客将军新垣衍因平原君説赵王欲令赵尊秦为帝仲连见新垣衍言秦称帝之害新垣衍不敢复言帝秦秦将闻之为却五十里于是平原君欲封鲁连鲁连辞不受平原乃置酒以千金为鲁连夀鲁连笑曰所以贵于天下之士者丨丨丨丨解纷乱而无取也即有取者是商贾之事也连不忍为也遂辞平原君而去】令家返女【蒯通曰里妇亡肉姑以为盗而逐之妇所善里母曰我今丨而丨丨丨矣即束緼请火于亡肉家曰昨暮夜犬争肉相杀请火治之亡肉家遽追呼其妇】翼蔽沛公【沛公见羽鸿门羽留饮范增数目羽撃沛公羽不应增出谓项荘荘请以剑舞项伯亦起舞常以身丨丨丨丨樊哙闻事急直入谯羽有顷沛公从间道走军本纪】诈称汉王【楚围荥阳将军纪信曰事急矣臣请诳楚可间出信乃乘王车黄屋左纛曰食尽汉王降楚楚皆呼万岁之城东观以故汉王得遁去本纪】解平城围【上系韩王信遂往至平城为匈奴围于白登上自用陈平竒计厚赂单于阏氏乃解围陈平】如朱家指【季布为项籍将数窘汉王籍灭高祖求布千金鲁朱家之雒阳见滕公説曰季布何罪臣各为其主用职耳项氏臣岂可尽诛耶君何不为上言之公许诺果言丨丨丨丨上赦布本传】滕公与语【韩信坐法当斩信乃仰视滕公曰上不欲就天下何为斩壮士丨丨竒其言壮其貌释而不斩丨丨大悦之言于上以为治粟都尉】王陵见怪【张苍坐法当斩解衣肥白如瓠时丨丨丨而丨其美士乃言沛公救勿斩后以为代相迁为计相本】贾复交欢【见不修怨注】抚筝歌怨【谢安为王国宝所谗孝武召桓伊饮防安侍坐伊丨丨而丨丨诗曰为君既不易为臣良独难忠信事不显乃有见疑患安泣下霑衿乃越席而就之捋其须曰使君于此不凡帝甚有愧色】施障申议【王凝之妻谢氏字道韫聪识有才辨凝之弟献之尝与賔客谈论词理将屈道韫遣婢白献之曰欲为小郎解围乃丨青绫歩丨自蔽丨献之前丨客不能屈晋书】罪不至死【权善才范怀义悮斫昭陵柏罪当除名上特命杀之狄仁杰奏二人丨丨丨丨曰张释之有言设有盗长陵一抔土陛下何以处之今以一株柏杀二将军后代谓陛下何如臣不敢奉诏恐陷陛下于不道且羞见释之于地下故也上怒稍解二人除名流岭南】保其无他【议者言韩滉修石头城隂蓄异志上疑之以问李泌泌对曰滉公忠清俭自车驾在外滉贡献不絶且镇抚江东十五州盗贼不起皆滉之贤也滉不附权贵故多谤毁愿陛下察之臣敢丨丨丨丨上令滉归觐】百口保君【杜兼诬奏李藩于张建封之薨揺动军情上大怒密诏杜佑使杀之佑素重藩怀诏旬日不忍发因引藩出诏示藩藩神色不变曰此直执也佑曰君谨勿出口吾已密论用丨丨丨丨矣上召藩诣长安望藩仪度安雅乃曰此岂为恶者耶即日授秘书郎】一防平憾【李德裕为兵部尚书初李宗闵与德裕有隙及德裕还自西川上注意甚厚朝夕且为相宗闵百方沮之不能杜悰尝诣宗闵曰悰有丨丨可丨宿丨恐公不能用宗闵曰何如悰曰德裕有文学而不由科第常用此为嫌若使之知举必喜矣宗闵黙然有间曰更思其次悰曰不则用为御史大夫宗闵曰此则可德裕惊喜曰此大门官小子何足以当之寄谢重沓唐文宗】欧阳公辨诬【臣伏见杜衍韩琦范仲淹富弼皆是陛下所素委任之臣一旦相继而罢天下之士皆素知其可用之贤而不闻其可罢之罪臣职虽在外事不审知然臣窃见自古小人谗害忠贤其识不逺欲广害善良则不过指为朋党欲揺动大臣则必湏诬以专权其故何也夫去一善人而众善人尚在则未为小人之利欲尽去之则善人少过难为一二求瑕惟指以为朋党则可一时尽逐至如大臣已被知遇而蒙信任者则不可以他事动揺惟有专权是人主之所恶故湏此説方可倾之杜衍为人清慎而谨守规矩仲淹则恢廓自信而不疑韩琦则纯正而质直富弼则明敏而果鋭四人为性既各不同虽皆归于尽忠而其所见则各异平日闲居则相称美之不暇为国议亊则公言廷诤而不私以此而言臣见杜衍等真得汉史所谓忠臣有不和之节而小人谗为朋党可谓诬矣臣闻有国之权诚非臣下之得专也臣切思仲淹等自入两府以来不见其专权之迹而但见其善避权也陛下开天章阁召而赐坐授以纸笔使条其亊弼等迟回近及一月方敢畧条数亊仲淹老练世事必知凡百难猛更张故其所陈志在逺大而多若迂缓但欲渐而行之以久兾皆有效弼性虽鋭然亦不敢自出意见但举祖宗故事请陛下择而行之自古君臣相得一言道合遇事而行更无推避臣方怪弼等蒙陛下如此坚意委任督责丁宁而犹迟缓自疑作事不果然小人巧谮而曰专权者岂不诬哉陛下睿哲聪明有知人之圣亲选得此数人骤加擢用今此数人一旦罢去而使羣邪相贺于内四夷相贺于外此臣所以为陛下惜也】
　　诗集仓卒解纷【酒酣舞长剑丨丨丨汉丨李白】不忍乗危【丨丨丨其丨韩】











　　古今合璧事类备要续集卷五十一
　　钦定四库全书
　　古今合璧事类备要续集卷五十二
　　宋　谢维新　撰
　　恩雠门
　　施恩　附　【报恩　感恩负恩】
　　事理发挥【孔子曰以德报德以直报怨此恩雠说也夫人以国士待我我其不可以国士报乎以众人待我我其不可以众人报乎施有丰约故报亦有厚薄非特人道为然也为善者报以福为恶者报以祸或者亦天之道欤】
