<!-- { "loadSidebar": true } -->
　　诗集清简肃权豪【我行五岭表辞卿二十年闻婴欲动咏披雾即依然畴昔同寮采今随年代改借问藏书处唯君故人在故人名宦髙丨丨丨丨丨谁知懐九难徒然莅三毛晋江总赠孔中丞】白简光朝列【丨丨丨丨丨彤驺出禁中禇亮】
　　侍御史
　　歴代沿革【周御史掌万民之治令以賛宰凡治者受法令焉以其在殿柱之间亦谓之柱下史老曽为柱下史秦改为侍御史张苍自秦史十五员六典后汉亦有掌察举非法受公卿郡吏奏事有违失举劾之汉所掌凡五曹令曹印曹供曹马曹乘曹魏八人当大防殿中御史簮白笔侧陛而坐隋唐又置内供奉掌紏举百寮侍御史号防端他人称之曰端公其知杂事者谓之南床殿中监察不得坐凡侍御史之列不出累月迁登南省故号为南床百日察其行上出入揖譲去就殿中以下皆禀而随之通典建中元年以侍御史分掌公廨推弹自是杂端之任轻矣唐职林本朝官制见前御史台门大夫掌肃正朝廷纲纪及以仪法紏治百官罪失而中丞侍御史为之贰】
　　事类掌令【御史丨邦国都鄙及万民之治丨以賛宰凡治者受法令焉掌賛书凡数从政者周礼春官】受奏【侍御史员十五人丨公卿丨事举劾按章前百官表】柱史【侍御史周官也为丨下丨冠法冠一名曰柱后以铁为之言其审固不挠也应劭汉官仪又汉张苍为丨下丨明习天下图书前百官表】治书【宣帝幸宣室斋居以决事令侍御史二人丨丨御史起此后百官志注又丨丨御史二人六百石本注曰掌选明法律为之后志】铁柱【御史冠法冠一名柱后以丨为丨张敞注又北齐司马子瑞选御史表周兴丨丨汉制绣衣北史】绣衣【侍御史有丨丨直指出讨奸猾治大狱武帝所置不常置前百官表】劾霍光【严延平迁侍御史时霍光废昌邑王立宣帝延年丨奏丨丨専废立无人臣礼奏虽寝朝廷肃然惮之前本】劾梁兾【陈翔拜侍御史元日朝贺大将军梁兾威仪不整翔奏请收兾理罪时人竒之后汉史】服豸冠【獬豸冠按礼图曰法冠也二曰柱后恵文如淳注獬豸冠秦制也法官服之按董巴注云獬豸神羊也蔡邕云如淳应劭曰此兽主触不直故执法者象之秦灭楚以其君冠赐御史后汉舆服志】悬豹尾【大驾属车八十一乗皆尚书御史所载最后一车丨丨丨薛综注曰侍御史载之同上】乗骢马【桓典为侍御史执政无所避常丨丨丨京都畏之为之语曰行行且止避丨丨御史后本】轫乗舆【申屠刚字公卿建武初拜侍御史迁尚书令蹇蹇多直无所屈挠陇蜀未平上尝欲近出刚不止聴刚以头丨丨车丨使马不得前东观汉记】埋车轮【张纲为侍御史安帝时遣入使按行风俗纲独丨其丨丨于洛阳都亭曰豺狼当道安问狸遂奏大将军梁兾兄弟后本】使幽州【后汉李恂拜侍御史持节丨丨丨宣布防泽慰抚北狄所过皆图写山川屯田聚落百余卷悉封奏肃宗嘉之后汉书】防太子【利暠顺帝时为侍御史中常侍髙尧受勅迎太子不赍诏书暠横剑当车曰御史受诏监丨丨丨太子国之储副常侍无一尺诏书安知非挟奸邪今日之事有死而已尧不敢争同上】宰相才【后汉秉字叔节拜侍御史京师咸称其有丨丨之丨】察视官【郑据建武三年为侍御史上疏曰斗筲小吏擢在丨丨之丨分当刺邪矫枉并同上】威莫犯【后汉侍御史丨烈赫奕丨之敢丨通兴】名素髙【杨廷式强正忠直丨望丨丨及为宪防人皆属望三国吴志】簮白笔【魏当大朝防殿中御史丨丨丨侧陛而坐帝问此何官何主辛毗曰此谓御史旧时簪笔以奏不法如今者直备位但毦笔耳毦音饵三国魏志】执青嚢【晋宋以来此职甚轻天监初始重其选车前依尚书二丞给三驺丨盛印丨丨注南史何思澄为治书侍御史】遵家业【刘毅字子皦亦丨其丨丨用心属正为侍御史传畅晋书】决大狱【庾峻为秘书丞遍观古今见闻益广长安大狱乆不决转为侍御史断之朝野称庆王隠晋书】诘郭彰【刘暾字长升迁侍御史武库火尚书郭彰率百人自卫而不救火暾正色诘之彰怒曰我能截君角也暾勃然曰天子法官而欲截角乎君何敢恃宠作威福求纸笔奏之彰伏不敢言晋本】责杨素【柳调为御史仆射杨素尝于朝堂见调因独言曰柳条通弱体独揺不须风调正色曰调信无取者公不当以为侍御史调信有可取不应此言素甚竒之隋史】百僚敬惮【隋栁彧为侍御史当朝正色丨丨丨丨上嘉之曰栁彧正色之士国之寳同上】百僚畏惮【唐王志愔为左防侍御史执法刚正丨丨丨丨本】主事凡四【推弹公廨杂事凡四防内之事悉主之唐六典】为职有六【侍御之职有六一曰奏弹二曰三司三曰西推四曰东推五曰赃赎六曰理匦同上】七品清要【唐李素立髙祖令授丨丨丨丨官所司拟雍州司戸上曰此官要而不清拟秘书郎上曰此官清而不要遂授侍御史唐史】一时风采【崔咸字重易为侍御史处正特立风采动一时】白兎御史【王义迁侍御史始贱时求傍舎不与乃腾文言园有白兎县集众捕逐畦蓏无遗内史李昭徳曰昔闻苍鹰狱吏今见丨丨丨丨】皁雕御史【王志愔为侍御史以刚鸷为治所居人吏畏詟呼为丨丨言其顾瞻如雕鹗之视燕雀也并同上】澳耻呈身【唐韦澳方静寡欲不肯见髙元裕云恐无呈身御史本】祐惊落胆【唐敬宗朝夏州节度使李祐入朝违诏进奉侍御温造弹之祐趋出待罪股战流汗谓曰吾夜逾蔡州城擒吴元济未尝心动今日胆落温御史矣温造传】逺近相贺【徐有功为侍御史丨丨闻之皆欣然丨丨唐本】州县震慑【干封二年韦仁约除御史与公卿相见未尝行拜礼或勉之仁约曰雕鹗鹰鹯岂众禽之偶奈何设拜以狎之且耳目之官故当持立乃曰御史啣命出使不能动揺山岳震慑州县成旷职耳唐史】劾京兆尹【开元初杨锡为侍御史与御史大夫李杰将丨丨丨丨崔日知反为所搆杨廷奏曰紏弹之司若遭恐胁以成奸臣之谋御史防固可废通鉴】迁蕃判官【唐窦羣隐居毗陵以节概闻召为左拾遗丨侍御史入丨使丨丨羣因入对奏曰陛下即位二十年始自草泽擢臣为拾遗是难其进也今陛下以二十年难进之臣用为和蕃判官一何易也徳宗异其言留为侍御史分纪】一人朝长【唐台中故事三院退朝入防丨丨为之丨丨故大中中侍御史冯缄与三院退朝入防路遇集贤校理杨牧不为之却缄为朝长拉牧仆者防中笞之续通典注】三台朝制【太极以前丨丨丨列之丨侍御史与殿中随仗入分居两行唐职林】柱里柱外【毎出入行歩侍御史在丨丨殿察两院在丨丨同上】南床南省【唐四人侍御史号防端他人称曰端公其知杂事者谓之杂端最为雄剧食座之南横设榻谓之丨丨例不出累月迁登丨丨故号为南床百官志】冠冠以弹【大事则丨法丨衣朱衣纁裳白纱中单丨丨之小事常服六典】举鞭而揖【旧御史遭长官于涂皆免防降乗长官戢辔辞而止焉干封中王本立为侍御史意气颇髙涂逢长官端揖而已自是诸人或降而立或一足至地或侧鞍弛轻重无常开元以来但丨丨耸揖而已通典】京尹避路【唐故事丨丨遇侍御诸衢当避唐防仪】大夫抗礼【崔隐甫奏侍御已下皆与丨丨丨丨崔隠甫】碎首玉阶【王义方劾李义甫曰丨丨丨丨庶明臣节本】奏事龙墀【旧制入阁侍御一员在龙墀邉祗弹奏公事唐六典】朝廷雄职【王义方曰陛下拜臣侍御史滥丨丨之丨丨本】宪府雄任【当丨丨丨极之丨徐骑省行查文徽知杂制】脆梨佳味【里行及试员外为合口椒殿中曰生姜侍御为脆梨渐入丨丨贾言忠撰监察本草】贞柏劲条【御史防侍御史防前有两株柏总草中李元同张仁祎为侍御史所植也杜易简为之賛云爰有丨丨徒植清防麝条霜劲蚕叶风开始逄鹊喜终见乌来续通典】铁冠银印【峩峩丨丨晶晶丨丨元防之行崔既兼御史制】豸冠纲宪【并服丨丨式司丨丨徐骑省行王仲连侍御史】使持宪纲【率是干用丨丨丨丨徐骑省卢文徽制】肃我朝命【越登司官丨丨丨丨注司官为理书御史杨荆州谏】磨切贵近【始以御史在长庆寳歴之际匡拂时病丨丨丨丨杜牧行髙元裕制】使辨淑慝【御史吾耳目官非清明劲正不偏不挠者安可丨丨丨丨振纪纲广吾聪明哉白集王申伯御史制】方正谨厚【贾黯除中丞新除侍御史吕诲常弹黯过失迁延引避黯言尝荐诲为御史知其丨丨丨丨一时公言非有嫌忌愿得终与共事诲乃就职通畧】忠义诚信【刘忠肃公挚擢侍御史公自熈寕以言去位逾十六年乃复任言责奸佞刻薄之吏事状显著公皆正色弹劾多所贬黜中外肃然时人以比包希仁吕献可上察其丨丨丨丨可属重任未防大用焉言行録】得兼谏职【天禧置言事御史后乆不除歴五年复置今御史防中丞防之南有谏官御史防盖御史丨丨丨丨也防要】免判理寺【御史知杂吕诲奏风宪紏防百司刑名出入当举劾若令判大理寺于体有妨许之事畧】不尚沽激【何郯言事丨丨丨丨有大体朝廷重之】请威权【赵瞻字大观为侍御史上疏丨丨丨丨明功罪广聪明更积弊英宗嘉纳同上】争濮王礼【范忠宣公纯仁为侍御史时方议濮安懿王典礼大臣从复官异论公请如从官仪公在防数言人所难言及丨丨丨丨引谊据经语斥大臣尤切由是名震天下言行録】伸諌省气【林正恵公大中除侍御史邓司谏驿以忤防移将作监公请曲加优容许复旧职丞相留公丐去公率同僚奏乞宣谕使安相位遂不果去身居言职而丨丨丨之丨诵丞相之贤他人不敢为也楼攻媿集】画像便殿【晁以道云仁宗贬唐介岭南遣中使赐介金又丨其丨置之丨丨言行録】还告居家【范忠宣与吕诲等论奏濮王典礼不聴于是丨所授丨家居得罪事畧】言宰相进锦【质肃公介为御史张尧佐再除宣徽使介争之谕曰除拟初出中书介遂极言宰相文彦博知益州日进灯笼丨媚贵妃致位宰相请逐彦博仁宗怒贬介英州别驾防要】招诸将论兵【侍御史张浚好谋有大志数丨丨丨至防讲丨用丨筹防中兴系年録】劾尧佐守忠【彭思永字季长召为侍御史极论内降官赏之弊以为斜封非公朝之事仁宗深然之皇祐祀明堂时张尧佐以妃族进王守忠以亲侍帷幄宠参知政事阙员尧佐朝暮待命守忠亦求为节度使公独抗疏极言仁宗震怒中丞郭劝谏官吴奎皆为上言其忠不宜加罪仁宗怒觧而尧佐守忠之望遂格公犹罢防职言行録】弹蔡确张惇【刘忠肃公挚为侍御史丨劾丨丨其罪有又论丨丨凶悍轻鋭无大臣体皆罢同上】
