<!-- { "loadSidebar": true } -->
　　精察秋毫【明足以察丨丨之末孟】渊鱼【察见丨丨者不祥】缴绕【苛察丨丨汉马迁传】吹求【丨毛丨疵中山靖王】咸称神明【米盐靡密初若烦碎然霸精力能推行之吏民见者语次寻绎问他隂防以相参考尝欲有所伺察择长年亷吏遣行属令周密吏出不敢舍邮亭食于道旁乌攫其肉民有欲诣府言事者适见之霸与语道此后日吏还谒霸霸见迎劳之曰甚苦食于道旁乃为乌所盗肉以霸知其起居所问毫厘不敢有所隐鳏寡孤独有死无以葬者乡部书言霸为区处某所大木可为棺某亭猪可祭吏往皆如言其识事聪明如此吏皆不知所出丨丨丨丨】得为耳目【赵广汉为颍川太守教吏为缿筩及得投书削其主名托以豪杰大姓子弟所言其后家家结为仇怨吏民相告讦广汉丨以丨丨丨汉本传】事状如一【唐武后自徐敬业之反疑天下人多图已又以久专国事所行不正知宗室大臣怨望心不服欲以威之乃盛开告密之门有胡人索元礼知太后意因告急召见擢为游击将军令按判狱每推一人必令引数十百人而周兴来俊臣之徒效之纷纷继起専以告密为事欲防一人辄令数处供告丨丨丨丨武后纪】长短毕知【唐邢邵字子才为西兖州刺史守令长短无不知之定陶县去州五十里县令妻日暮取人斗酒束脯邵逼夜摄令未明而去责其取受举州不知所以本】令人察事【李辅国置察事数千人濳丨于丨间听丨细丨即行推按】遣人诇事【陈敬暄多丨丨歴县镇丨丨谓之寻事】照日辨补字【垂拱中则天监国罗织事起湖州佐史江琛取刺史裴光判书割字合成文理诈为徐敬业反书以告差使推光欵书是光书疑语非光语前后三使推不能决敕令能推事人勘当取实佥曰张楚金可乃使之楚金忧闷仰卧西窗日到向看之字似补作平看则不觉向日则见之唤集州官索一瓮水令琛投书于水中字一一解散琛叩头伏罪敕令斩之赏楚金绢百匹朝野佥记】辨宰非换金【李汧公勉镇鳯翔属邑编氓因耨田得马蹄金一瓮遂送于县县宰喜获兹宝以为珠绩虑公藏主守不严寘于私室信宿开视皆为块矣以状闻府佥云奸计换之莫能自白旣而遂以易金伏罪结成具狱以案上闻汧公盛怒俄而因有宴防语及斯事列座賔客咸共惊叹以为胠箧穿窬无足怪也时袁相国滋亦在幕中俛首畧无词对李公曰邑宰者非判官懿亲乎曰与之无素甚疑此事汧公曰换金之状极明若未了当非判官莫探情伪袁曰诺乃令阅瓮得二百五十块遂于列肆索金镕写与形块相等始秤其半已及三百斤其负担人力乃二农夫以竹舁至县计其金大数非二人以竹担可举是即路之时已化成土矣于是羣疑大豁邑遂得清雪汧公叹服以为才智不及剧谈录】俞彦明字序【日月星辰之明非不暐也天下不以为惊水涵太虚灯破幽室非不莹彻也天下不以为惊物之抱负灵曜而埋藏于荒磎尘壤之中寂寞之境抑遏拂蔚终不可没而时吐光怪冲射天地天下之人始惊以为神奇吾友乃江南豫章人也请以丰城古狱之事为君道牛斗之间河汉之表昔时有异气红光紫气盘薄冲激夹衡玑杓瑶而夺之色此龙泉太阿之精也龙泉太阿者天下神劒也固当决浮云截流波刺虎南山脍蛟长桥边城飞尘河角有彗扫戎王之庭斩佞臣之首提防四顾问天下事谁有不平者乎此劒之得志而遇英雄之人壮烈之士取决于一时也今沉屈而在败牢重钥之下是其气不得不暴露而愤发非以耀世也乃其不可遏者固如此耳呜呼士君子得志而在廊庙之上事业昭著天下之人以为当然不以为惊至于懐负利器郁郁而不得志时因感慨微见芒刃故其可喜可愕者多发于穷时吾友自未弱冠之初已能飞步上庠取声名于塲屋中今已及壮矣其间坎防臲前跋后疐其耀也如有蹶之其哆也如有哽之岂非天欲大感怒君而使之发精炜也予虽愚弱不灵前日君自执手相许以友又谓曰子其字我而并序其意敢取宝劒乡闾之旧事聊以相感君其自磨砺无刑于众予将见张雷博识之士有为君鉴拔者矣又将见西山北岩之膏华隂之英有以拂拭君者矣皇皇华华夺人精爽其见有日矣晋曰君子以自昭明德惟自昭而进者终不可掩屈故字彦明以晋叔】
　　诗集精察【穴觑骋丨丨孟】聦明【离娄岂不明子野岂不聪同上】

　　古今合璧事类备要续集卷三十二
<子部,类书类,古今合璧事类备要>
　　钦定四库全书
　　古今合璧事类备要续集卷三十三
　　宋　谢维新　撰
　　性行门
　　迟钝
　　事理发挥【迟者速之对钝者利之反性禀之偏也见几而不作抚机而不发日月逝矣而坐失时事变亟矣而曰母动迟钝者为之乎然孔子去鲁曰迟迟吾行孟子去齐三宿而后出昼则亦曰于予心犹以为速亦揆诸理焉而已若是者又何迟钝之病哉自非有得乎时中之道而能弗失之者鲜矣】
　　事类有悔【六二盱豫悔迟丨丨易豫】不敏【敢谢丨丨左】趑趄【其行丨丨易】臯缓【鲁人之臯注丨丨也言鲁人丨丨数年不荅齐稽首左】需疑【子行抽劒曰需事之贼也注丨丨则害事】佩【董安于性寛缓丨丨以自警】噬哜【若不早图后将丨丨左】拾沈【无备而官办者犹丨丨也注沈汁也言不备而责办不可得左哀三】晚成【大器丨丨老】后进【丨丨于礼乐语】宿诺【子路无丨丨语】后觉【以先知觉后知以先觉觉丨丨孟】困知【或丨而丨之记】狷者【丨丨有所不为也语】见事迟【范睢与秦谒者王稽入秦逢丞相穰侯行县睢曰穰侯专秦权恶内诸侯客我且匿车中穰侯至劳稽因曰谒君得无与诸侯客俱来乎稽曰不敢即别去睢曰穰侯智士而丨丨丨向疑车中有人忘索之睢下车走曰此必悔之行十　余里果使骑还索车中无客乃已史记】不及事【翟方进号迟顿丨丨丨本】焦头烂额【初霍氏奢侈茂陵徐生上疏言霍氏泰盛陛下宜以时抑制无使至亡其后霍氏诛灭而告者皆封人为徐生上书曰客有过主人者见其灶直突傍有积薪客谓主人更为曲突逺徙其薪不听且有火患主人嘿然不应俄而失火邻里共救杀牛置酒谢邻人灼烂者在于上行而不录言曲突者人谓主人曰向使听客言不费牛酒终正火患今论功而请賔曲突徙薪无恩泽丨丨丨丨为上客邪主人乃寤而请之云云宣帝纪】黄绢幼妇【后汉杨修至江南读曹娥碑碑背上有八字曰丨丨丨丨外孙韲臼操不解问脩曰卿知否脩曰知之操曰且勿言待吾思之行三十里乃得之令脩解脩曰黄绢色丝絶字幼妇少女妙字外孙女子好字韲臼受辛辞字操曰一如吾意俗云有智无智校三十里语林】李骧字说【马之行地曰腾骧取其骎骎载骤日进无疆也夫人之为善傥亦如是腾骧焉其进岂易量哉马之进可至千里人之进可达圣贤中道而止不如毋进李氏外兄之子曰杨孙谓其名不自励也求易之余为名之骧而字曰进夫葢尝观之视鞭影而奔者骅骝山子也策而进者次也傥恋豆迟回屡鞭不前虽有良乐末如之何矣骧其勉之黙斋文清防公文集】
　　诗集迃回【临事丨丨种种迟后山】
　　疑惑
　　事理发挥【疑生于不明古之君子事事取决于理当于理者行之不合于理者不之行也故胷中洞然了无可疑之事自世道浸微人欲横流取非其有处非其据颠倒于醉来梦往之乡迷缪于此是彼非之境而疑生矣一可一否而莫知所适从一取一舍而莫知所当决利与害相持正与邪相守率意而行之而悔吝生焉谓能疑为明何啻千里】
