<!-- { "loadSidebar": true } -->
　　事类取火【燧人秋丨槐檀之丨周礼】听讼【树槐丨丨其下　槐之言归也情见归实也元命苞】面槐公位【朝士丨丨三丨丨焉周礼】植槐王门【太公请武王丨丨于丨丨有益者入无益者距以待天下之神也金匮书】犯槐者死【齐景公有所爱槐令人守之曰丨丨丨丨有醉而伤者且加刑焉晏子春秋】触槐而死【赵宣子骤谏公患之使鉏麑贼之晨往寝门辟矣盛服将朝尚早坐而假寐麑退叹而言曰不忘恭敬民之主也云云丨丨丨丨左传】列槐数百【元始四年起明堂辟雍为博士舍三十区为市丨丨树丨丨行诸生朔望防市各持其郡所出物及经书相与买卖雍雍揖逊论议三辅皇图】服槐七十【梁庾肩吾丨丨实年丨丨余目看细字毛皆黒本传】庭前有槐【祖士雄庐侧其丨丨丨丨先自荣茂及士雄居丧槐忽枯死服阕还茂高祖嘉之名其里为累德里南史】街樾莳槐【吴凑为京兆尹先是丨丨稀浅有司丨榆少空凑曰榆非人所荫玩悉易以丨及槐成凑亡行人指槐而懐之唐史】取树为薪【贞元中度支欲丨两京道中槐丨丨丨先下符牒渭阳县尉张造牒曰召伯所憇尚勿剪除先皇旧游岂宜斩伐唐书】字旁木鬼【广陵王克渊夣着衮衣倚槐树立问于汤元慎云云曰三公之祥退而告人曰广陵死矣槐丨丨丨丨死后当得三公广陵讨葛荣果为所杀洛阳伽蓝记】寤寻古槐【淳于棼家广陵宅南有古槐棼豪饮其下因醉致疾二友扶之归卧夣二使曰槐安国奉邀棼随二使指古槐入穴中曰大槐安国王曰吾南柯郡政事不理屈卿为守坐累日达郡丨丨丨丨下穴防然明朗可容一榻有二大蚁乃槐安王又穷一穴直上南枝即南柯郡也异闻】手植庭槐【王晋公祐事太祖知制诰以魏州节度使符彦卿事坐贬华州祐赴贬时亲友送于都门外谓曰意公作王溥官职矣以太祖遣使魏州之时许以宰相之职也祐笑曰祐不做儿子三郎必做三郎者文正公也祐素知其必贵尝丨丨三槐于庭曰吾子孙必有为三公者已而果然天下谓之三槐王氏言行録】虞挚槐颂【东宫正德之内承华之外槐树二枚连理而生二榦一心以蕃本根】王济槐赋【龙升南陆火集正阳鼓柯命风振叶致凉】东坡三槐堂铭【天可必乎贤者不必贵仁者不必寿天不可必乎仁者必有后二者将安取衷哉吾闻之申包胥曰人众者胜天天定亦能胜人世之论天者皆不待其定而求之故以天为茫茫善者以怠恶者以肆盗跖之寿孔顔之厄此皆天之未定者也松栢生于山林其始也困于蓬蒿厄于牛羊而其终也贯四时阅千嵗而不改者其天定也善恶之报至于子孙则其定也久矣吾以所见所闻而考之其可必也审矣国之将兴必有世德之臣厚施而不食其报然后其子孙能与守文太平之主共天下之福故兵部侍郎晋国王公显于汉周之余厯事太祖太宗文武忠孝天下望以为相而公卒以直道不容于时葢尝手植三槐于庭曰吾子孙必有为三公者已而其子魏国文正公相真宗皇帝于景德祥符之间朝廷清明天下无事之时享其福禄荣名者十有八年今夫寓物于人明日而取之有得有否而晋公修德于身责报于天収必于数十年之后如持左契交手相付吾是以知天之果可必也吾不及见魏公而见其子懿敏公以直谏事仁宗皇帝出入侍从将帅三十余年位不满其徳天将复兴王氏也欤何其子孙之多贤也世有以晋公比李栖筠者其雄才直气真不相上下而栖筠之子吉甫其孙德裕功名富贵畧与王氏等而忠信仁厚不及魏公父子由此观之王氏之福葢未艾也懿敏公之子巩与吾游好德而文以世其家吾以是录之铭曰呜呼休哉魏公之业与槐俱萌封植之勤必世乃成既相真宗四方砥平归视其家槐阴满庭吾侪小人朝不及夕相时射利皇防厥徳庶防侥幸不种而获不有君子其何能国王城之东晋公所庐欝欝三槐惟德之符呜呼休哉】
　　诗集云屯【夏槐作丨丨韩】阴凝【槐丨丨众姿白乐天】高树【青青丨槐丨采掇付中厨新面来近市汁滓宛相如杜槐叶泠淘】老根【夹道疎槐出丨丨韩】蜂啣子【汉家宫殿荫长槐嫩色葱葱不染埃天仗龙旂穿影去钩陈豹尾拂枝来青虫挂后丨丨丨素月生时桂并栽我意方同杜工部冷淘惟喜叶新开梅圣俞】蝉抱叶【忆我初来时草木向衰歇高槐虽惊秋晚丨犹丨丨淹留未云防离离见踈荚栖鸦寒不去哀呌饥啄雪破巢带空枝疎影挂残月岂无两翅羽伴我此愁絶坡御史台槐】
　　椿
　　格物总论【椿树枝叶与樗形相似然樗木疎而气臭椿木实而叶香无花不结子木身大其榦端直其有花而荚木身小榦多夭矫者樗也】
　　事类八千嵗【上古有大椿者以丨丨丨为春丨丨丨为秋注上江南一云生此户南北木三万一千嵗为一年庄子逍遥游】一株老【燕山窦谏议五子冯处王赠诗曰燕山窦十郎教子有义方灵椿丨丨丨丹桂五枝芳冯道】
　　诗集杳杳含风韵【峩峩楚南树丨丨丨丨丨何用八千秋腾凌诧朝菌晏元献】奕奕荫华伞【野人独爱灵椿馆馆西灵椿耸危榦风揉雨炼三月余丨丨中庭丨丨丨刘原父】
　　豫章
　　格物总论【豫章大木也树身数十围高十余丈根盘枝错榦耸枝摎皮厚而麄叶硬而滑香烈味辛纹理斓斑南方多有之】
　　事类作鼓颡【山阳县豫章木可伐丨丨丨荆州记】有栋梁【丹阳尹袁粲见王俭曰栝栢豫章虽小已丨丨丨器矣南史】司马子虚赋【其北则有楩柟豫章】左思吴都赋【木则楩柟豫章】
　　诗集翻风【豫章丨丨动白日】夹日【豫章丨丨月嵗阙　深根】深入地【豫章丨丨丨并杜甫】
　　石楠
　　格物总论【石楠叶如枇杷有小刺凌冬不雕春生白花秋结细红实人多移植庭宇间阴翳可爱不透日气字亦作柟】
　　事类蘧君手植【成都宁国观有古楠四石刻云仙人丨丨丨丨】陆游石楠记【予在成都尝以事至沉犀过国宁观有古楠四皆千嵗木也枝扰云汉声戛风雨根入地不知防百尺而阴之所芘车且百两正昼日不穿漏夏五六月暑气不至凛如九秋成都固多寿木然莫与四楠比予葢爱而不能去者弥月有石刻立庑下曰是仙人蘧君手植予叹曰神仙至人手之所触气之所呵羸疾者起盲瞆者愈荣朽而金玉瓦石不难况其亲所培植哉久而不稿不死固宜欲为作诗文防多事不果尝以语道人蘧昌老真叟以为恨予既去蜀三年而昌老万里以书属予曰国宁之楠防伐以营缮郡人力全之仅乃得免惧卒不免也子为我终昔之意予发书且叹且喜夫勿剪憇棠恭敬桑梓爱其人及其木自古已然姑以蜀事言之则唐节度取孔明祠栢一小枝为手板书于图志今见非诋蒋堂守成都有美政止以筑铜壶阁伐江渎庙木坐謡言罢亦书国史且王建孟知祥父子専有西南穷土木之侈沉犀近在国城数十里间而四楠不为当时所取彼犹有畏而不敢者况今圣主以恭俭化天下有夏禹卑宫室汉文罢露台之风専阃方面皆重德伟人岂其残灭千嵗遗迹侈大栋宇为王孟之所难哉意者情出于吏胥梓匠叹罔専恣以自为功而已使有以吾文告之者读未终篇禁令下矣然则其可不书】
　　诗集赪子【大朴既一剖众材争万株懿玆南海华来与北海俱生长如自惜雪霜无雕渝笼笼抱灵秀簇簇抽芳肤寒日吐再艳丨丨流细珠鸳鸯花数重翡翠叶四铺雨洗新装色一枝如一株耸异敷庭除倾妍来座隅防彩饰几案余辉盈盘盂高意因造化常情逐荣枯王公方寸中陶植在须臾养此奉君子赏觌日为娱始觉石楠咏价倾赋西都棠颂庻可比桂词难以逾因谢丘墟木空采落泥涂时来开佳姿道去卧枯株争芳无由缘受气如欝纡抽肝在郢匠叹息何踟蹰孟郊】红叶【石楠丨丨透帘青忆得妆成下锦茵试折一枝含万恨分明説向夣中人权徳舆】防百嵗【楩楠枯峥嵘乡党皆莫记不知丨丨丨惨惨无生意上枝磨苍天下根盘厚地巨围雷霆折万孔虫蚁萃冻雨落流胶冲风夺佳气白鹄遂不来天鸡为愁思犹含栋梁具无复霄汉志良工古昔少识者出涕泪种榆水中央成长何容易截承金露盘袅袅不自畏杜甫枯楠】二百年【绮江柟树古堂前故老相传丨丨丨诛茅卜居总为此五月恍愡闻寒蝉东南飘风动地至江翻石走流云气榦排雷雨犹力争根断泉源岂天意沧波老树性所爱浦上童童一青葢野客频留惧雪霜行人不过听竽籁虎倒龙颠委榛棘泪痕血防垂胸臆我有新诗何处吟草堂自此无顔色杜栅木为风雨所拔歌】千灯熖【伞葢低垂金翡翠薰笼乱搭綉衣裳春芽细炷丨丨丨夏蕋浓焚百和香白乐天】一葢青【柟树色冥冥江边丨丨丨近根开乐圃接叶制茅亭落景阴犹合防风韵可听寻常才醉困卧此片时醒杜甫高柟】
　　榕
　　格物总论【榕树大十数围叶如樟而小不凋树上悬枝着地即生根一株可以芘荫数亩然树拳曲臭恶不可以为材烧之亦无熖不可以为薪故能久而无伤惟全福交广间于近水处多产此木】
　　事类山谷维舟【昔丨丨南迁丨丨榕下后人为作榕溪阁南轩文集】
　　诗集叶满庭【榕丨丨丨莺乱啼栁】根浮舟【寒溪澹容与老木枝相樛其谁合二美名此景物幽太史昔南骛于焉曽少休想当下榻时请与耳目谋品题信要领亦有翰墨留我来访遗址宻竹鸣钩辀稍令旧观复还与佳客游树影防香篆水光泛茶瓯市声不到耳永日风飕飕所忻簿书隙有此足夷犹平生丘壑愿如痼不可瘳虽知等喧寂终觉静里优更思濯沧浪榕丨丨小丨张南轩】跨空飞【忽此榕林中丨丨丨拱枅东坡】斜阳入【丨丨碎丨高榕叶翻作青天覆作金杨诚斋】
　　樗
　　格物总论【樗大木数十围世传其树拥肿而枝拳曲其殆不材之木欤】
　　事类文木【匠石之齐至曲园见社树曰是不才故若是之寿社见夣曰若此木乃丨丨也楂梨橘柚之属熟则剥故不终其天年庄子】恶木【樗丨丨也释文】防材【樗栎丨丨丨庄子注】蔽芾【丨丨其樗诗】拥肿【吾有大树人谓之樗其木丨丨不中绳墨小枝拳曲不中规矩至于逢匠者不顾今子之言大而无用众所同知庄子】
　　诗集一枝不损【香檀文杏苦雕防生理何能得自全知有无材老樗否丨丨丨丨尽天年白居易】
　　桦
　　格物总论【桦按本草木似山桃皮上有紫黒花匀者用以裹鞍及弓又可以入药用字亦作□大小未闻也】
　　事类脂辟鬼【桦堪为烛木似山桃取丨烧丨丨本草】烛拥马【唐正旦晓漏以前三司使大金吾以桦丨丨丨谓之火城李肇国史补】
　　诗集桦烟【风烛丨丨香白乐天】桦烛【送客林中丨丨香坡】
　　冬青
　　格物总论【冬青一名女贞木一名万年枝树身大合抱皮麄叶茂盛经冬不凋能结子毎枝一簇而皮青黒色有瓤中心核飞禽食之】
　　事类苏彦颂序【女贞之木一名冬青负霜葱翠振柯凌风故清士敛其质而贞女慕其名多植之于庭阶云】
　　诗集风动【丨丨万年枝谢眺直中书省又好丨吹丨万年枝卢多逊】阴寒【霜霰不凋色两株交石坛未秋红实浅经夏緑丨丨许浑】如烟树【碧树丨丨覆暖波清秋欲尽客重过故园亦有丨丨丨鸿雁不来风雨多赵嘏】近天墀【离宫见尔丨丨丨雨露常秋养种时惆怅一枝岚气里无人识是万年枝韩子苍】
　　楮
　　格物总论【楮一名谷树高丈余大者数围枝条脩耸叶刻缺而澁有毛剥其皮可以为纸取其实又可以练绢又为面药以米泔洒楮亦能生菌也】
