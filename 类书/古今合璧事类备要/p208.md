<!-- { "loadSidebar": true } -->
　　事类肆赦【眚灾丨丨注言赦而肆过害当缓之】宥过【丨丨无大并书】宥罪【雷两作解君子以赦过丨丨】缓死【君子以议狱丨丨并易】小过【赦丨丨语】大眚【肆丨丨　赦其罪也春秋】从重【□丨丨记】好生【丨丨之德洽于民心书】三赦【司刑掌丨丨一赦曰防弱再赦曰老耄三赦曰蠢愚礼】五过【五罚不服止于丨丨书】过市【国君丨丨刑人赦同上】解网【成汤丨丨四面史】无辜【多方开释丨丨书】众疑【司防正刑明辟丨丨赦之】在宥【闻丨丨天下庄子】委辔【宜思丨丨之懐兼追解网之德注管仲曰赦之犇马之辔也白六帖】小利【管仲曰凡赦者丨丨而小利久而不胜其祸无赦者小害而大利久而不胜其福】大恩【赦者丨丨也汉记】无赦【丨丨之国其刑必乎文仲子】不敬【管仲曰赦出则民丨丨惠行则过日益】大酺【汉武帝元鼎元年赦天下丨丨三日】赐酒【元封元年甘泉产芝九茎丨云阳百户牛丨作芝房歌同上】更始【汉承兵革之后比屋可刑故申以大赦之命涤荡秽流与民丨丨时势然也天下乃循袭而不革失时宜矣汉记】涤秽【大赦者权时之宜非常典汉承兵革之后故设三章之法大赦之令丨荡丨流与民更始时之然也】枯物【孟光责费祎曰赦者偏丨之丨非明世宜有今上仁贤百僚称职有何旦夕危负以丧奸防祎顾谢而已蜀志】除瑕【宜发矜之诏引在予之责荡丨丨衅賛扬而泽晋郭璞传】显义【赦以丨丨后岑彭传】布信【所以丨大丨者赦令也卢坦传】银印【孙皓天册元年吴郡言掘得丨丨长二尺广三分上刻年月字于是改年大赦】玉玺【刘元海迁都平阳汾水中得丨丨又曰新保之泉无海葢王莽时玺也献者因増其三字元海以为已瑞大赦天下改年也崔鸿前赵録】乌蹄【宋元康中徙彭城王义康为豫章临川王义庆时为江州相见而笑文帝闻而快之召还宅义庆大惧妓妾夜闻丨丨声叩阁云明日有赦后改为南州因制为丨夜丨曲】蝇集【载记符坚欲赦与王猛符融宻议于甘露堂亲为赦文有一大丨丨于笔端俄有小青衣大呼于市曰官今大赦须防不见南宗室义庆传】生恩【丨丨既及于四海和气遂充于八纮韩文】和气【德音朝发于无天丨丨夕周于四海刘禹锡改元赦状】鸡竿【天子御端门诏天下涣污发泽与民更始逮金丨于伏内耸修丨而揭起李庾西都赋又先集囚徒于阙下令卫尉树金鸡宣制讫乃释之六典】鼍鼓【乃建鸡竿伐丨丨帝命出皇恩普锡巽风作解雨文粹】赐民爵【汉髙二年赦罪大丨丨丨又文帝即位赦天下丨丨丨一级又景帝五年立皇太子为常山王大赦天下丨丨丨一级又宣帝元始元年鳯凰集胶东千乗　大赦天下丨丨丨一级租税勿収】诏赐帛【宣帝元康元年丨曰鳯凰集太山陈留甘露降未央宫朕未能景先休烈获蒙嘉瑞其赦天下丨鳏寡孤独孝弟力田丨】赦殊死【髙帝五年下令曰兵不得休息万民劳苦甚今天下事毕其丨天下丨丨以下又武帝元封六年行幸河南祠后土昆田出珍物化为黄金神光三烛赦海隂殊死以下】赦死罪【景帝四年夏蝗秋丨丨丨又武帝元封四年祠后土丨淮隂赐中都丨丨以下又后章帝章和元年四月丙子以前减死罪一等勿笞诣金城郭躬上封事曰圣恩所以减死罪使戍边重人命也今死罪亡命甚众而诏令不及惟天恩莫不当宥帝善之下诏赦焉】赦军士【前武帝建元六年丨鴈门代郡丨丨不循去者】赦贬爵【二月丨丨丨从筭】赦过租【天汉三年丨行幸所丨丨】赦系囚【后章帝章和元年丨天下丨丨并同上】地震赦【武帝建元四年丨丨丨又宣帝本始四年丨丨大丨】泰畤赦【武帝元鼎五年丨丨于甘泉天子龙郊见夏丨天下又后元元年荐郊畤光景并见赦天下】雍郊赦【景帝五年丨丨见五帝】景星赦【后主景曜元年丨丨见于是大丨改元】北斗赦【唐一行长于数所筭王生其子以杀人系狱求赦于一行一行曰吾以赦推之当有赦道其徒授以布囊戒令某处废园伺之有物来其数七共捕之以囊携之勿脱至时果有七豕入园尽获之一行寘之大瓮中宻覆封书梵字志之太史奏丨丨不见召一行问之曰莫若大丨从之其夕太史奏见大星如故杂爼】愿无赦【后吴汉病笃上亲问之曰臣丨谨丨丨而已】不妄赦【蜀诸葛亮二十余年赦不妄下不亦卓然陈夀传】金鸡树【唐武后南有大槲树赦日置鸡其杪赐号丨丨丨又唐中书令供赦日植金鸡于仗南竿长七尺有鸡髙四尺黄金饰首衔幡长七尺盛以绛绳将作监供焉集百官父老囚徒坊小儿得鸡首者以钱求或取绛幡而已百官志】丹鳯门【幸丨丨丨大赦天下韩文公元和圣德诗】草赦令【韦承庆字延休张易之诛承庆以素附离免冠待罪时议丨丨丨咸推承庆召使为之无惧色误辞援笔而就】駮赦论【五代晋髙祖即位屡赦天下张允为丨丨丨以献行赦不以为恩不行赦不以为无恩罚有罪故也自古皆以水旱则降德音而宥过开狴牢而出囚冀感天心以救其灾者非也假有二人之讼一有罪而一无罪若有罪者见舍则无罪者衔寃此乃致灾之道非救灾之术也至使小人遇天灾则皆喜而相劝以为恶曰国将赦矣必舍我以救灾如此则是教民为恶也夫天之道福善而祸淫若舍恶人而变灾为福则是天亦喜人为恶也凡天之降灾所以警戒人主节嗜欲务勤俭恤矜寡正刑罚而已是时髙祖方好言览之大喜】封钱三府【陶朱公故人庄生谓楚王曰某星害楚德可除之王使封三府之钱注黄白赤金也将赦虑人知有切盗】痤于砺石【管子曰无赦者若丨疽丨丨丨委辔必颠覆也砺石疗疾也】车驾西都【前髙帝五年丨丨丨长安大赦天下】士夫新业【武帝元朔二年诏嘉与丨大丨日丨厥丨赦天下】赦所过徒【元封二年冬上行幸雍瓠子河决制命侍从以下皆负薪塞河堤作瓠子歌丨丨丨丨】赦今年租【五年丨天下所幸县为出丨丨丨赋】与民更始【元朔元年赦天下丨丨丨丨】厉精更始【其赦天下与士大夫丨丨丨丨宣帝诏】灾武园赦【元帝初元二年诏天丨降于孝丨丨馆咎在朕躬其丨天下】年饥馑赦【二年诏连丨不収元元之民困于丨丨朕德不能覆养其丨天下】改行自新【比年大赦使百姓得丨丨丨丨切见大赦之后奸邪不衰止此导之未得其务也前康衡传】洗心更始【嘉与海内丨丨丨丨后章帝纪】宗祀光武【后明帝永平二年丨丨丨丨于明堂赦天下又章建初三年宗祀明堂大赦天下】宗祀五帝【和帝永和五年丨丨丨丨于明堂大赦】恶冒善伤【贼良民之甚者莫大于数赦赎恶人则丨人丨而丨人丨古者惟始受命之君承大乱之极防贼奸宄难为法禁故不得不有一赦与之更新非以养奸猾也后安帝王符述赦赋】大德小惠【诸葛亮时有言惜赦者亮曰为政以丨丨不以丨丨故康衡不愿为赦先帝亦言治乱之道极矣曽不及赦若刘景升父子嵗嵗赦宥何益于治华阳国记】贯索夜见【丨丨九星七星丨丨大赦晋天文志】驿马夜流【徐路系冀州狱别驾崔隆宗慰问之路曰昨夜丨丨星流计赦须应至隆宗遣人出城焉俄而赦至北史】将与更始【诏曰夫赦令者丨丨天下丨丨诚欲百姓改行洁已全其性命也徃者有司多举奏赦前事累増罪过诛防亡辜甚缪于赦小过举贤材之义平帝纪】一切勿按【建武七年诏中都官三辅郡国凡有罪非犯诛死者皆丨丨丨丨其罪见从为庻人而罪之命吏以文除之光武纪】好人喑哑【唐太宗谓羣臣曰语曰一嵗再赦丨丨丨丨吾有天下未尝数赦者不欲诱民于幸死也】小人之幸【毎嵗一赦或一嵗再赦丨丨丨丨君子之不幸也刘知防传】责躬大赦【太宗正观二年里皇丨丨丨丨】就第放赦【安乐公主产男满月中宗韦后幸其第丨丨丨丨】天下更新【孙伏伽谏陛下制诏曰常赦不免皆原之此非直赦有罪是亦与丨丨丨丨舜也】天下自新【陆子昻八科比大赦澡荡羣罪丨丨恩咸得丨丨】天地之施【臣愿陛下广丨丨丨丨雷雨之仁取垂拱以来罪无轻重所不赦者并皆原洗死者还官生者霑恩则天下了然知所陷罪非陛下之意也唐韦嗣立传】仁恕之道【赦宜从重所以昭丨丨丨丨广德泽之恩陆贽奏议】蠲逋赈民【李吉甫言陛下降赦令丨丨负丨饥丨恩德至矣刑法志】纾难宥下【丨多丨収羣小者惟赦而已陛下每发德音敷丨丨士陆贽奏议】风云改色【九庙成礼百神降祥鸾辂旋行丨丨丨丨殊私广被再莫大之恩宝厯惟新更启无疆之祚刘禹锡改元赦】天光下临【圣德广运浃于华夏丨丨丨丨照彼幽蛰网开三面危疑者许以自新照彼四聪瑕纇者期于録用同上贺赦表】天泽余润【桞子厚贬永州司马贻书萧俛曰傥因贼平庆赏之余得以见白使受丨丨丨丨虽朽枿败腐不能生殖犹足蒸出芝菌以为瑞物不虚为太平人】望外之泽【贻许孟容曰今其党与幸获寛贷得善地无公事坐食俸禄德至渥也尚何敢更俟除弃废痼希丨丨丨丨哉同上】感泣思奋【奉天所下制书虽武人悍卒无不感动流涕后李挹真入朝为帝言陛下在奉天山南时赦令至山东七卒闻者丨丨丨丨臣是时知贼不足平矣唐陆贽传】宣流涕【德音焕然以之更始所在丨丨之际闻者莫不丨丨虽或凶矿匪人亦为之欷歔诚之动物乃至于斯懐枭鸱以好音消祲沴为和气同上罢兵传】推诚改过【致理兴化必在丨丨忘已济人不恡丨丨同上德宗赦文】受煦加恩【刼胁之役尽除聚敛之名皆去伤痍丨丨老疾丨丨丰财已复其征徭赐种更盈于穜稑严山川之祀神必有依申义烈之家物无不感栁东平赦表】勲録爵班【农有薄征市无强价丨勤是丨丨秩以丨式褒有客尊贤之典惟新载奉素王宗教之道斯在同上贺赦表】仁滂施厚【涤濯刬磢磨灭垢续功臣裔防贤任耉孩养无告丨丨丨丨韩愈圣德诗】恩浃幽明【丨丨丨丨庆溢寰宇象德乾坤同明月同上贺表】广务寛大【觊其匐匋相率降欵尽至丨丨丨丨用明恶杀之德杜甫集】不原咸赦【太祖建隆元年诏因令节度州名定有天下之号曰宋改元大赦常赦所丨丨者丨丨除之】不得该赦【同上开宝四年诏自今年十一月一日后应犯强窃盗者丨丨丨将来郊天丨委所在长吏速告谕免令下民误犯刑狱】曲求冥祐【建隆二年德音降死罪囚流以下释之时太皇后寝疾上忧惧乃丨赦天下以丨丨丨焉长编】极论如法【太宗太平兴国二年诏自今年八月一日后吏民所犯丨丨丨丨不在赦宥之限自后每郊天大礼前约束】三年一赦【太平兴国六年太宗十一月亲享太庙合祭天地于贠丘先是有秦再思者上书愿勿再赦且引诸葛亮佐蜀数十年不赦事上颇疑之以问赵普普曰国家开创以来具存制丨丨丨丨所谓其仁如天尧舜之道也刘备区区一方用心无足师法上然其对赦宥之议遂定】念囚欲赦【真宗祥符八年闰六月大赦天下先是上谓宰相曰朕以盛暑之月毎丨系丨丨肆恩宥何以为名王旦曰今边鄙宁谧黎庻阜安特覃大庆固其宜也上曰朕前后赦文未尝不以谨罚为首今当别白条告使四方晓解旦乃以二事为请故特着之长编】务从寛大【仁宗景祐四年上有事明堂将赦谓宰相文彦博卿等广询民间利病者为条目丨丨丨丨称朕勤恤之意彦博等曰圣意叮咛恐赦文所载不能具悉上曰朕斋戒以见天地祖宗敷大号于天下因证清宿所以条于赦令者贵示信万方耳宝训】以召和气【仁宗天圣七年上曰朕不欲赦然舍是无丨丨丨丨四月赦天下免河北被水民赋租】与常不同【真宗祥符元大赦常赦所不原者咸赦除之上曰此赦丨丨时丨丨但常赦所有不能行者并録出条目共议之庻实惠及民】并从违制【仁宗范仲淹富弼奏今后赦书内宣布德泽有所施行而三司转运司州县不切遵守者丨丨丨丨论同上】曲尽物情【哲宗王岩叟言臣每叹前世赦宥之莫不幸小人则多而惠良民则寡抚亲近则厚而霑幽逺则踈非前朝以精讲之则无以丨丨丨丨深得民意】再犯不原【光宗绍兴四年祭天地于明堂赦天下诏徙流罪人经登极赦免罪丨丨者丨丨免】爰布湛恩【髙宗建炎元年羣臣因请即位其赦文畧曰慰民耳目之注敷朕腹心之言丨丨丨丨诞绥区夏可大赦天下圣政】惟求民瘼【孝宗隆兴三年三月臣僚上言皇帝登宝位赦文及续降寛恤十八事而郡县之间不为宣布继自今其各洗心涤虑恭尔有官俾予一人实惠孚于百姓同上】盍下新令【孝宗即位诏曰春秋法五始之要聿彰受命之符天地之大德曰生丨丨维丨之丨】释囚推恩【宁宗庆元五年德音降诸路流以下丨丨杖以下丨丨如庆夀故事】欧阳修纵囚论【信义行于君子而刑戮施于小人刑入于死者乃罪大恶极此又小人之尤甚者也宁以义死不苟幸死而视死如归此又君子之尤难者也方唐太宗之六年録大辟囚三百余人纵使还家约其自归以就死是以君子之难能期小人之尤者以必能也其囚及期而卒自归无后者是君子之所难而小人之所易也此岂近于人情或曰罪大恶极诚小人矣及施恩德以临之可使变而为君子盖恩德入人之深而移人之速有如是者矣曰太宗之为此所以求此名也然安知夫纵之去也不意其必来以冀免所以纵之乎乂安知夫被纵而去也不意其自归而必获免所以复来乎夫意其必来而纵之是上贼下之情也意其必免而复来是下贼上之心也吾见上下交相贼以成此名也乌有所谓施恩德与夫知信义者哉不然太宗施德于天下于兹六年矣不能使小人不为极恶大罪而一日之恩能使视死如归而存信义此又不通之论也然则何为而可曰纵而来归杀之无赦而又纵之而又来则可知为恩德之致尔然此必无之事也若夫纵而来归而赦之可偶一为之尔若屡为之则杀人者皆不死是可为天下之常法乎不可为常者其圣人之法乎是以尧舜三王之治必本于人情不立异以为髙不逆情以干誉】湖山吴芾谢肆赦表【日月并明钦昊天之成命雷雨作解得万国之欢心当乾坤清明之时举天地筮贶之礼既受泰元之防爰颁广宇之春舞干羽于两阶徂维求定开汤网之三面咸与维新】
