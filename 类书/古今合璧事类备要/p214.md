<!-- { "loadSidebar": true } -->
　　事类劝士【忠信重禄以丨丨也记】贵人【丨丨而赋禄则民兴让注言尚贤而不在禄位】驭富【太宰以八柄诏丨羣臣二曰禄以丨其丨礼】均稍【宰夫丨其丨食注禄廪也同上】倍禄【武王克商庻士丨丨注复纣时禄薄也记】世禄【文王治岐仕者丨丨书又丨丨之家鲜克由礼毕命古之仕者丨丨诗又范宣子曰匄之祖自虞为陶唐氏夏为御龙氏商为豕韦氏周为唐杜氏晋主夏盟为范氏穆叔子曰此之谓丨丨左】天禄【弗与食丨丨也孟】制禄【分田丨丨同上】秩禄【季秋收丨丨之不当者注私所増加也记】秩膳【天子诸侯有丨丨同上】功诏【以德诏爵以丨丨禄礼】劝从【制为禄位以丨其丨也左】当位【行爵出禄必丨其丨月令】代耕【禄足以丨其丨也孟】家食【不丨丨吉易】退食【丨丨自公诗】同禄【上农夫食九人其次食七人其次食六人上士倍中士中士倍下士下士与庻人在官者丨丨】敬事【事君丨其丨而后食】益俸【汉宣诏今小吏勤事而俸薄欲其无侵渔百姓难矣其丨吏百石以上丨什五○旧以石则加五十】増秩【赵广汉为京兆奏请为长安游徼吏秩百石注丨丨以劝其行也其后百石吏皆差自重不敢枉法妄系人考致仕三分故得一以终身也同上】持禄【张禹丨丨保立为妻子计○唐建中后宰相无久任者崔损以便柔逊愿中帝意帝亦知公议病其丨丨然怜遇殊渥】计俸【羊陟为河南尹丨日受丨】辞禄【张世安字少孺以父子封侯在位太盛乃丨不受丨语都内别藏张氏无名钱以至于得数百万计】分俸【后黄香为魏郡守丨丨禄赏赐出赡贫者丰富之家各出义谷○唐刘德威平生所得俸禄分宗亲○李百药得俸禄与亲党共之○刘瞻所得俸以余济亲旧之寠困者阙　卢懐谨所得禄散于故人亲戚○薛苹所得禄即分于亲戚故人】増给【常衮当国先是百官俸寡意欲议丨丨之时韩滉使度支与衮皆任情轻重滉恶国子祭酒张参兖恶太子詹事赵惎皆少给之太子文学为洗马副衮姻家任文学者其给乃在洗马副之上其骋私崇怨类此】増俸【崔祐甫任吏部员外求为洪州别驾使府宾佐有所忤者荐为郎官其常迁台阁者皆以不赴取罪去李佖以谓外太重内太轻乃请随官闲剧普丨其丨时以为宜】定廪【杨绾同平章事丨府州官月丨使优狭相均】减廪【皇甫镈判度支建言丨百官俸丨崔植封还诏书○张镒拜中书侍郎同中书门下平章事明年以两河用兵诏省薄御膳乃皇太子食物镒因奏减堂飱钱及丨百官丨俸三分一以助用度】不期侈【禄丨丨丨书】贪而受【在位丨鄙无功丨丨禄爵】浮于食【君子与其使食浮于人宁使人丨丨丨记】不家食【易】妾织蒲【臧文仲相鲁丨丨丨仲尼曰三不仁左传】防园葵【公仪休相鲁茹羮丨丨丨而弃之见家织布出妻焚其机曰欲令农夫女工安所售其货乎董防】斗食属【汉薛宣字贡君为大司农丨丨丨注禄少计一斗为数】仕不禄【后班彪丨丨愿丨】半给吏【葢寛饶防直志在奉公俸钱丨以丨丨人为耳目】停助军【豆卢钦望请丨京官九品以上月俸丨丨右相王求礼曰公禄万钟正可辍仰禄可奈何钦望拒不应既奏求礼厯堦进曰天子富有四海何待九品俸使宰相夺之以济军国用乎】虚食禄【辛替否疏曰中宗不听贤臣之言而悦子女之意丨丨丨数千人】归积俸【杜悰镇西川表栁珪在幕府久乃至防悰徙淮南丨其丨丨珪不纳悰举故事为言卒辞】非后不食【惟贤丨丨丨丨书】贪天之禄【丨丨丨丨左】大禄小禄【君子不以小言受丨丨不以大言受丨丨记】难求易禄【儒有丨丨而丨丨易禄而难畜非时不见不亦难得乎非义不合不亦难畜乎先劳而后禄不亦易禄乎】位定后禄【丨丨然丨丨之】未禄有馈【仕而丨丨者君丨丨焉曰献使焉曰寡君见在臣位与禄同也君有馈臣之道也并同上】与之粟辞【原思为之宰丨丨丨九百丨子曰母以与尔邻里乡党乎注禄法所当得受无让论语】仕不受禄【孟子去齐居休公孙丑问曰丨而丨丨丨古之道乎曰非也于崇吾得见王退而有师命不敢以请】倍大夫禄【小国之卿丨丨丨丨次国之卿三大夫禄大国之卿四大夫禄】君十卿禄【丨丨丨丨并同上】臣饥欲死【汉东方朔曰侏儒长三尺奉一囊粟钱二百四十臣朔长九尺亦奉一囊粟钱二百四十侏儒饱欲死丨朔丨丨丨】大不取小【董仲舒曰天之分与其齿者去其角傅其翼者两其足是受丨者丨得丨丨故受禄之家不与人争利】励以耻亷【魏王昶欲令官实禄丨丨丨丨不使与百姓争利】以励亷隅【唐陆贽奏状商农工贾各有所专凡在食禄之家不得与民争利此三者所丨节财力丨丨丨】以常费代【崔郾出为虢州观察使先是上供财乏则夺吏俸眆输嵗率八十万郾曰吏不能赡私安暇防民吾不能独治安得自封邪即丨府丨丨丨】以俸代输【何易子为益昌令民有死丧不能具葬者以俸敕吏为办督赋役不忍迫下户或丨丨丨丨】减一月俸【髙宗龙朔三年丨百官丨丨丨】争求什一【髙季辅言公侯勲戚之家邑入俸稍足以奉养而贷息出举丨丨丨丨下民化之竞为锥刀宜加惩革】诸王奉薄【唐初丨丨丨给丨于帝子至数窘乏大臣莫敢言十八年黄门侍郎褚遂良为太宗从容言之竟不行】两使廪料【杨牧为宣徽观察使不敢当丨丨丨丨但收刺史俸留公藏钱七百万】奉廪亿万【今京诸司员外官数十倍近古未有谓不必备则为有余求其代工乃多不厘务而丨丨之费嵗钱钜万徒竭府藏岂致治意哉唐卢懐谨疏】官俸嵗入【郭子仪嵗入官俸无虑二十四万缗】俸足则已【阳诚至道州月丨取丨丨丨官收其余】哗言动士【王为同州刺史牙将白约素暴横尝丨丨月廪薄以丨丨心为乱捕杀之】折布帛数【若但据羣官月俸之等各依钱数多少丨为丨丨定丨某官月给奉绢若干疋明立条例便为常制陆贽奏状】岂利粟帛【不仕则已仕则冀就髙衢逺途展其素蓄垂名于后代美播于当时丨丨斗丨希布丨救寒暑给朝夕也欧阳詹上郑相公书】羣蚁附羶【今之人奔分寸之禄走丝毫之利如丨丨之丨腥丨聚蛾之投爝火取不为丑贪不避死卢坦与李书】罗网髙悬【时天下丧乱藩部法严屡被勘劾君叹曰丨丨丨丨去将安所遂出所受俸分积于县城门记以风疾轻舟夜遁吕才东臯集序】身兼数官【开元后毎使各给杂钱国忠丨丨丨丨堂封外月给钱百万丨】秩登禄富【丨丨丨丨以有庙祀韩袁氏庙碑】实封二百【唐刘幽求事见前赏赐门】邑户三百【唐休璟事同上】食实封户【元宗较源乾曜考与张説阶赐议者言国执政不崇异无以责功乃诏中书门下共丨丨丨丨堂封自此始】通二千户【德宗即位召郭子仪还朝摄冢宰加尚父进位中书令增实封丨前丨丨丨】诏置俸户【国朝太祖干徳四年诏州县之职民政是亲自来所请科钱多是折以他物既将货易未免扰人岂惟伤亷抑亦犯禁民为邦本禄以代耕俸给苟或不充官吏何以知劝应天下令禄簿尉判司等宜准汉干祐三年敕复于中等无色役人户内丨丨丨据本处所请料钱折支物色每一贯文给与两户货卖逐户每月输钱五百文除二税外与色余役其所支物色毎嵗委官随蚕盐一并给付如州县阙正员差人承摄者准此○开宝四年诏吏不亷则政治削禄不充则饥寒迫自今诸道州幕职官并依州县官例置俸户】诏给劵宿【太宗雍熙四年诏应除授广南西川漳泉福建州县官访闻久拘选调多是贫虚渉此长途将何以济自今并令给劵宿于邮置】令定月俸【真宗祥符五年诏眷惟多士共賛昌朝念尽瘁于在公宜推恩于赋禄丨丨加文武职官丨丨三师三公百二十贯东宫三师左右仆射九十贯东宫三少御史大夫尚书左右常侍六十贯两省侍郎太常卿御史中丞左右丞侍郎五十五贯太子宾客给事中中书舍人秘书监光禄卫尉太仆大理鸿胪司农太府卿国子祭酒殿中监少府将作监太子詹事司天监四十五贯谏议大夫四十贯少卿监国子司业左右论德诸行郎中三十五贯太子少詹事二十九贯起居郎舎人侍御史殿院左右司諌诸行负外郎四赤令三十贯正言监察常博通事舎人国博太常宗正秘丞著作大理正二十贯率更令六尚奉御太子中允賛善洗马十八贯司天监五官正十三贯秘书着佐十七贯理丞诸守监丞十四贯评事奉礼太祝八贯诸卫上将军六十贯大将军二十贯率副中郎将三十贯金吾大将军三十五贯内客省使二十七贯宣庆引进宣政四方馆昭宣阁门使二十七贯皇城使已下诸门二十五贯副使二十贯内殿丞制十七贯内殿崇班十四贯供事官十贯侍禁七贯殿直五员奉职借职四贯兼阁门只侯供奉官殿直增二贯侍禁三贯】分半理给【本朝太宗兴国二年诏劒南诸州幕职官聿捐本土从官异乡皆只畏于简书宜稍増于廪禄于常俸外月更给钱五千仍许令依州县官例丨旧俸之丨于乡丨丨其父母妻子】以实价给【雍熙四年诏王者设班爵以驭贵差禄秩以养贤顾其稍食宜在优豊应内外文武臣僚等折支俸钱旧以八分为十分支给自今并丨丨丨丨之同上】缗钱给半【端拱元年诏今州县之吏最为亲民俸禄至微甚无谓也先是除西川广南外诸道州府幕职州县官俸钱三分中二分给以他物自今以丨丨丨其丨余以他物充同上淳化四年应京东西河东陕西四处职幕州县官先是俸给一分缗钱自今以缗钱给其半】致仕给半【淳化元年诏辞荣知止仕进之难能尚德优贤邦家之逹道周有安车之赐汉推束帛之恩因念乞骸告老纳禄归田茍奉养之阙如必迈耻而为虑矧皆耆旧早厯官常宜给俸缗以隆朝奬应曽任文武职事官恩许丨丨者并丨丨俸以他物充于所在州县之给同上】致政请受【仁宗景祐三年诏言念近班良多旧齿既从丨丨或至食贫葢限彞章惟颁半俸况知止之可尚在防老以攸宜宜令三司并依分司例支与丨丨每遇冬年寒食赐与节料羊二口米一石面一石酒二瓶仰长吏嵗时存问今后并依此列】巡尉见钱【仁宗庆歴四年诏国家设巡检县尉所以佐郡邑制奸盗也朕每念其勤劳而俸入未优何以责其尽死力乎自今丨检县丨月俸并特给丨丨更不折支】赤县俸给【真宗景祐三年诏东京丨畿知丨已令择人务在精审其于丨丨宜示优丰自今两赤县月支见钱二十五千米麦共七斛畿县户及七千已上朝官钱二十二千米麦六斛京官钱二十千米麦五斛户五千已上朝官二十千米麦五斛京官钱十八千米麦四斛户三千已上朝官钱十八千米麦四斛京官钱十五千米麦五斛户三千已下止命京官钱十二千米麦三斛春冬并给本官衣丨】折支给钱【四年诏宜稍丰于廪给使各励于亷隅自今文武官使臣丨丨丨丨并丨见丨六分外任给四分同上】不得輙减【仁宗宝元二年诏惟其廪给之稍具载等差之常其文武百官及班行等俸赐宜令详定所丨丨丨行裁丨其数】依旧支钱【祥符八年诏昨以羣臣列奏愿以帑府之币余尽充官吏之月入时示推恩并仍旧贯其文武羣臣料钱宜令三司自来年正月一日丨丨并丨见丨】其罢职田【仁宗天圣七年诏洪惟先圣勤防庶工谓廪给之稍丰则洁亷之易守爰稽故实并赐公田嵗月浸深侵牟滋长茍例傍于粗入将易劝于官勤俭而约之孰曰不足丨丨天下丨丨悉以嵗入租课送官具数上三司以所在时估定价例而均给之】议复职田【天圣九年诏吏给职田所以惠养亷节也比诏有司皆从停罢如闻勤事之吏禄薄不足自养朕甚愍焉其丨丨丨丨即无得多古佃户及无田而配出租违者以枉法论】议均职田【庆歴三年诏昔者先帝诏复公田合王制班禄之差得圣人养贤之义比者搢绅谓郡县受地无有不齐铨审补阙权吏为幸辨竞以之伤俗因防至于害人所宜给其所未给丨其所未丨约为等差槩令周足应天下丨丨大藩府长吏二十顷通判八顷判官五顷余并四顷节镇十五顷通判七顷判官四顷余并三顷五十畆防团使已下军州十顷通判六顷小军监七顷判官三顷五十畆余并三顷县令万户以上六顷五千户以上五顷不满五千户并四顷簿尉万户以上各三顷五千户各二顷五十畆不满五千户并三顷发运转运及武总管比节镇长吏钤辖比防团州长吏路分都监比节镇通判都监比藩府判官监狎比节镇判官监当不得过本处职官之数在县镇监当不得过簿尉之数録事参军比本处判官判司比倚郭簿尉宜令三司具所定职田并于庆厯四年为始内无职田处及有职田而顷畆少处并元摽得山石积潦之地不可耕种者限三年内捡括官荒地并絶户田及五年已上逃田添换其数】给贴职钱【徽宗大观二年户部尚书详定一司敕令左肤乞直学士至直阁以上丨丨丨不以内外并给观文殿大学士一百贯观文大资八十贯资政端明五十贯内前执政加二十贯龙图天章宝文显谟徽猷学士枢宻直学士四十贯诏龙图至显谟直学士三十贯待制二十贯集贤修撰一十五贯直龙图阁至秘阁一十贯】给公使钱【外任给内曽任执政官以上不限内外并丨丨丨丨大观文曽任宰相一千五百贯观文大资政端明曽任宰相执政官一千贯余七百贯龙图至徽猷学士直学士待制枢宻直学士及太中大夫已上五百贯已上兼安抚经略或马歩都总管兵马都钤辖各加一百贯同上】刑寺增钱【国朝太平兴国七年诏金科玉条所掌尤重非稍优其常俸何以劝其尽心自今丨部大理丨官自少卿郎中已上月俸丨支二分见丨员外郎已下全支实俸】守职田制【真宗大中祥符九年丨丨丨彛丨品秩定规葢优待于庻官且傍益于稍食州县之职慈爱靡闻耕布之始夺农力以多求敛熟之时峻公方而奄取无水旱蠲除之惠无乡原赈济之恩自今天下羣官职田并须遵守元制无扰客户遇灾殄即蠲省之】
