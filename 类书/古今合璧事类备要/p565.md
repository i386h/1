<!-- { "loadSidebar": true } -->
　　格物总论【枸杞丛生枝茎髙三四尺许叶春生可作羮茹子秋熟正赤色叶防苦及子服之轻身益气然最多名一名杞根一名地骨一名枸忌一名地辅一名枸栏一名仙人杖皆此物也】
　　事类形如二丈【朱孺子幼事道士王元正居大若岩一日汲于溪见一花犬逐之入于枸杞丛下掘之根丨丨丨丨烹而食忽觉身轻飞于峯上续仙传】陆防杞菊赋【见前菊门】苏子瞻后杞菊赋【天随生自言常食杞菊及夏五月枝叶老硬气味苦澁犹食不已因作赋以自广始余疑之以为士不遇穷约可也至于饥饿嚼啮草木则过矣而余士宦十有九年家日益贫衣食之奉殆不如昔者及移守胶西意且一饱而斋厨索然不堪其忧日与通守刘君循古城废圃求杞菊食之扪腹而笑然后知天随之言可信不缪作后杞菊赋以自嘲且解云吁嗟先生谁使汝坐堂上称太守前宾客之造请后掾属之趍走朝衙达午夕坐过酉曾杯酒之不设揽草木以谁口对案颦蹙举箸咽呕昔隂将军设麦饭与葱叶井丹推去而不嗅怪先生之眷眷岂故山之无有先生欣然而笑曰人生一世如屈伸肘何者为贫何者为富何者为美何者为陋或糠覈而瓠肥或粱肉而黑瘦何侯方丈庾郎三韭较丰约于梦寐卒同归于一朽吾方以杞为梁以菊为糗春食苗夏食叶秋食花实而冬食根尚庶几乎河西南阳之夀】张南轩续杞菊赋【张子为江陵之数月时方仲春草木敷荣经行郡圃意有所欣爰命采掇付之庖人汲清泉以细烹屏五味而不亲甘脆可口蔚其芬馨盖日为之加饭而他物不足以前陈客有问者曰异哉先生之嗜此也昔苏子之在胶西值党禁之方兴叹济厨之萧条乃览乎草木之英今先生当无事之时据方伯之位校吏奔走颐指如意广厦延宾毬场享士清酒百壶鼎臑爼胾宰夫奏刀各献其技顾何求而弗获虽醉饱其何忌而乃乐从夫野叟之餐岂亦下取乎葑菲不然得无近于矫激有同于脱粟布被者乎张子应之曰天壤之间孰为正味厚或腊毒淡乃其至猩唇豹胎徒取诡异山鲜海错纷纠莫计茍滋味之或偏在臓腑而成赘惟杞与菊防劲不苦滑甘靡滞非若他蔬善呕走水既暸目而安神复沃烦而涤秽骄南阳于西河又頽龄之可制此其为功曷可殚纪况于膏粱之习贫贱则废隽永之求不得其恚玆随寓之必冇虽约居而足恃殆将与之终身又可贻夫同志子独不见吾纳湖之隂乎雪销壌肥其茸葳蕤与子婆娑薄言掇之石铫瓦盆啜汁咀虀髙论唐虞咏歌书诗嗟乎防斯物熟同先生之归于是相属而歌殆目晏以忘饥】
　　诗集根成狗【不知灵性丨丨丨怪得时闻夜犬声李白】根埋玉【杞笋傍丨丨紫丨杨诚斋详见甘菊】新芽摘【丨丨丨杞丛坡】余滋发【江皋春气足佳杞蕃新苗老枿饱霜露丨丨丨柯条神农不吾欺夸誉何忉忉坚筋及奔马莹目察秋毫张文潜】千嵗根【吠云丨丨丨坡】九节杖【养成丨丨丨持献西王母谷】灵厖吠【神药不自閟罗生满山泽目有牛羊忧嵗有野火厄越俗不好事过服等茨棘实荑春自长绛珠烂莫摘短篱防新垣索笋生卧节根茎与花实收拾无华物大将立吾须少则饷我客似闻朱明洞中有千嵗质丨丨或夜丨可见不可索仙人倘许我借杖扶衰疾坡】瑞犬形【僧房药树生寒井井有香泉树有灵翠黛叶生笼石甃殷红子熟照铜瓶枝繁本是仙人杖根茂新成丨丨丨上品功能甘露味还知一勺可延龄刘梦得】雨余芽甲【丨丨丨丨翠光匀杞菊成蹊亦自春骨相定知非食肉可能长伴个中人朱文公】夜吠仙苗【芥花松莟饯春忙丨丨丨丨喜晚甞味饱雨膏甘复脆气含风露咽犹香作虀淡着防施酪芼酪临时莫过汤却忆荆溪古城上翠条红乳摘盈箱诚斋】
　　甘菊
　　格物总论【廿菊茎紫气香而味甘可作羮春月采之为佳亦有花甚小重阳可采以泛酒】
　　事类供左右杯【天随生宅荒少墙屋多隙地着图书于前后皆植以杞菊春苗恣肥得以采撷丨丨丨丨案及夏五月枝叶老硬气味苦澁旦暮犹贵儿童辈掇拾不已陆龟蒙杞菊赋】换六班茶【白乐天方斋刘禹锡正病酒禹锡乃馈菊苗虀芦菔鲊丨取乐天丨丨丨三囊以自醒酒蛮瓯志】诗集移来晩【檐前甘菊丨丨丨细蘂重阳不堪摘杜】蔚已满【越山春始寒霜菊晩逾好朝来出细蘂稍觉芳嵗老孤根防长松独秀无众草晨光虽照耀秋雨半摧倒先生卧不出黄叶纷可扫无人送酒壶空肠嚼珠宝香风入牙颊楚些发天藻新荑丨丨丨宿根寒不槁扬扬弄芳蝶生死何足道颇讶昌黎公恨尔生不早坡】配緑葵【金菊香宜丨丨丨杜】寒緑萌【菊芽复土糁青粟杞笋傍根埋紫玉雷声一夜雨一朝森然迸出如蕨苗先生饥肠诗作梗小摘珍芽汲水井风炉蟹眼松声罩篱亲捞防带生烂炊雕胡浙青精芼以天随丨丨丨饥时作虀仍作羮饱后龙凤同庖烹大官蒸羊压花片宰夫胹蹯削琼软豹胎熬出祸胎来贵人有眼何曾见天随尚有愁作魔枸杞作棘菊作莎君不见黄金钱照红王豆秋髙更觉风味多先生酿金炼红玉自莎自棘如予何金空玉尽苗复出吃苗吃花并吃实天随白眼屠活儿不道有人头上立杨诚斋】
　　芋　附　藷
　　格物总论【芋数种丛生有君子芋大如斗魁又有青边芋淡善芋大如瓶叶如盖缃色紫茎春二月畦而种之秋末冬初可掘取而食也蒸不及煨为妙藷之类亦多与芋同时采之】
　　事类食芋【徐无鬼见魏武侯曰先生居山林丨丨栗厌葱韭以宾寡人乆矣夫荘子】羮芋【汝南有鸿隙陂郡以为饶翟方进为相奏罢之王莽时亢旱郡中追怨乃作童謡曰壤陂谁翟子威饭我豆食丨丨魁言不生稻梁惟生豆芋本传】蹲鸱【蜀卓氏曰吾闻岷山之下沃野有丨丨顔师古曰芋也前食货志】土芝【芋丨丨本草】左思蜀赋【畴芋区】
　　诗集味如牛乳【香似龙涎仍酽白丨丨丨丨更全清莫将南海金虀脍轻比东坡玉糁羮坡作山芋羮】炊粘玉糁【分得蹲鸱种连招古地腴晓丨丨丨丨深椀啖模糊刘屏山】煨奉朝食【沃野无凶年正得蹲鸱力区种万叶青深丨丨丨丨朱文公】
　　藷霜晚餐珠实【随竹萦廻翠蔓延土藷名翼出前编防须丨丨丨丨丨可挹浮丘作地仙】
　　笋　附　猫笋　苦笋　笋脯
　　格物总论【笋竹牙也数种各以时而生而其滋味亦各有不同者然皆以鲜而嫩者为佳日干甚耐乆藏野人致滋味煮成防以备蔬食尤妙者也】
　　事类其防维何【尹吉甫作韩奕诗以美宣王以锡命诸侯其三章云韩侯出祖显父饯之清酒百壶丨丨丨丨维笋及蒲诗】入林哀泣【孟宗性至孝母卒冬节将至宗乃丨丨丨丨笋为之生得以供祭本传】泣而获馈【晋刘殷年九嵗为曾祖母冬思笋殷丨丨丨供丨本传】惜欲成林【宋沈道防隠居武康人有拔屋后笋令人止之曰丨此笋丨丨丨更有佳者相与乃令人买大笋送与之盗者慙不取使置其门内而还本传】恐盗者见【何随人有盗其园笋随见挈屐而归丨丨丨丨也华阳国志】与盗者过【范元琰家有竹圃毎见人盗笋苦于过沟元琰伐木为桥丨丨丨丨盗感琰情而息意不盗本传】问是何物【汉人冇适吴吴人设笋丨丨丨丨曰竹也归煮其床箦而不熟乃谓其妻曰吴人轣辘欺我如此笑林】问曰几钱【唐夏侯彪之上新繁令丨里胥丨笋一茎丨丨曰一钱五茎取十千买之万茎谓之曰吾未要且寄林中养之至秋竹成一竿千文遂成五十万贪猥不道皆此类本传】游筼筜谷【东坡云文与可甞令予作筼筜谷诗予诗云汉川修木贱如蓬斤斧何曽赦箨龙料得清贫饯太　　川千畆在胷中与可是日与其妻防谷中烧笋晩食发函得诗失笑喷饭满案筼筜谷记】参玉版师【东坡甞邀刘器之同丨丨丨丨器之毎倦山行闻丨丨丨丨欣然从之至防景寺烧笋而食器之觉笋味胜问何名也东坡曰名玉版也此老师善説法要能令君得禅悦之味于是器之乃悟其戏为之大笑冷斋夜话】僧赞宁笋谱【麻油姜皆杀笋毒凡食笋之要譬若治药修炼得法则益人反是则损采笋之法可避露日出后掘深土取之半折取鞭根旋得投宻竹器中以油单覆之勿令见风风吹旋坚以巾帉拭土又不宜见水含殻沸汤瀹之煮宜乆生必损人苦笋最宜乆甘笋出汤后去殻澄煮笋汁为羮茹味全嘉美不然蒸最美味全炉灰中煨后入五味尤佳采笋一日曰蔫二日曰箊见风则触本坚入水则侵肉硬脱殻煮则失味生着刀则失柔采而停乆非鲜也盛而苦风非藏也拣之脱殻非治也净之入水非洗也蒸煮不乆非食也如此然后可与语食笋矣此外不足筭也】
　　诗集满山谷【此州乃竹乡春笋丨丨丨山天折盈把抱来早市鬻物以多为贱双钱易一束置之炊甑中与饭同时熟紫箨拆故锦素肌擘新玉每日遂加餐经时不思肉乆为京洛客此味常不足且食勿踟蹰南风吹作竹白乐天】溢林薮【竹林吾最惜新笋好看守方箨包龙儿攒迸丨丨丨吾眼恨不见心肠痛如搊宅钱都未还债利日日厚箨龙正称寃莫杀入汝口丁宁嘱托汝汝活箨龙否卢仝寄男抱孙】苦见疎【韭黄照春盘菰白媚春菜惟此苍竹苗市上三时卖江南家家竹剪伐谁主宰半以丨丨丨不言甘易坏葛陂雕龙睡未索儿孙僓獭胆能分杯虎魄好拾芥此物于食殽如客得傧价思入帝鼎烹忍遭饥涎嘬懒材供翰墨砧风号噫毎下叹枯株焚如落樵采山谷】甘不壊【饱食有残肉饥有无余菜纷然生喜怒似被相公卖迩来谁独觉凛凛白下宰一饭在家僧至乐丨丨丨书生未蠧简食笋乃余债萧然映樽爼未肯杂菘芥君看霜雪姿童稚已耿介胡为遭暴横三嗅不忍嘬朝来忽解箨势迫风雷噫尚可饷三闾饭筒纒五采坡】就根煨【北馔厌羊酪南庖丰笋菜自北初落南几为儿所卖习知价廉平百态事烹宰盐稀楛腊瘐蜜渍真味坏丨丨丨茁美岂念炮烙债咀吞千畆余胷次不虿芥二妙各能诗才名动江介论诗多佳句脍炙甘我嘬恩君思养竹万籁听我噫从此缮藩篱下令禁渔采山谷】入市卖【人笑庾郎贫满腹饭寒菜春盘食指动笋出丨丨丨回首万钱厨不羡廊庙宰民生暂神竒胞携伐性坏忍持芭蕉身多负牛羊债箨龙不称寃易致等拾芥萧萧烟雨姿壮士持戈介骈头沸鼎烹可口垂涎嘬霜丛负后凋玉食香余噫续诗无全功对时傥可采山谷】寄竹萌【久客厌虏馔枵然恩南烹故人知我意千里丨丨丨骈头玉婴儿一一脱锦防庖人应未识旅人眼先明我家拙厨膳彘肉芼芜菁送与江南客烧煮配香梗坡送与公择】食竹债【洛下花竹笋花时压鲑菜一束醻千金掉头不肯卖我来白下聚此族当庖宰蠒栗戴地翻觳触墙坏入中厨如偿丨丨丨甘葅和菌耳辛膳胹姜芥烹鵞杂股掌炮鼈乱裙介小儿哇不美防壤有余嘬可贵主于少古来食共噫尚想髙将军五溪无人采谷】
