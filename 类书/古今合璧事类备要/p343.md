<!-- { "loadSidebar": true } -->
　　诗集分繻【资币丨丨出帝京沈约诗】送节【声看驿使丨丨向河源杜甫】避骢【南纪西江阔皇华御史雄截流寜假楫挂席自生风寮寀争论鹢鱼龙亦丨丨坐闻白云唱翻入棹歌中孟浩然和李侍御诗】探虎【曽立玉墀聨近侍新持金节领诸侯屠龙伎两终须用丨丨功名未肯休孔常甫送张天觉使河东】走驿马【朗朗闻街鼔晨起似朝时翻翻丨丨丨春尽是归期韩退之奉使常山呈副使诗】抚乱师【衘命山东丨丨丨日驰三百自嫌迟风霜满面无人识何处如今更有诗韩退之酬裴司空诗】采风謡【九门思谏诤万里丨丨丨方干送崔拾遗出使江东】拥旌麾【刘郎今日丨丨丨到江南喜可知上冡还须击羊彖下车应不问狐狸王荆公送刘和甫使江南】竹符木铎【三年一上计万国趋河洛首路回丨丨分镇杨丨丨昭晰动天文殷勤在人瘼张九龄奉和圣制送十道采访使及期集使】玉乗金节【丨丨迎天客丨丨送诸侯祖席偃三省褰帷向九州王维和送期集使诗】故人乗使车【丨丨方丨丨者丨吾知郭丹却不如岑叅送刘评事使闗西】廊庙登剑履【金人勒燕然丨丨丨丨丨翻然西河朔坐念东流水东坡送顾子敏使河朔诗】





　　古今合璧事类备要后集卷六十四
　　钦定四库全书
　　古今合璧事类备要后集卷六十五
　　宋　谢维新　撰
　　帅阃门
　　督府【唐都督与本朝督府名同而义稍不同今所载惟取其都督事比附同入】
　　厯代防革【后汉建武初征伐四方权置督军御史竟则罢魏武征孙权还使夏侯惇都辖三十六军明帝太和四年晋宣帝征蜀加号太都督正元二年文帝都督中外诸军事寻加大都督及晋伐吴之役以贾充为使持节假黄钺大都督总统六师晋职官志宋人臣无居者唯江夏王义恭得假黄钺宋书后魏有都督中外诸军事又置京畿大都督揔摄六军职官分纪隋置大都督但以酬勤劳而已隋百官志唐大府皆置都督景云二年置都督二十四人察刺史以下善恶杨益并荆四州为大都督汴兖魏冀蒲緜秦洪润越十州为中都督皆正三品齐鄜泾防安潭遂通果防十州为下都督从三品当时以为权重难制奏罢之唯四大都督府如故自唐以后不置国朝绍兴初吕元直复相谋进取秦防之欲夺其权乃共议令元直以左仆射都督江淮荆浙诸军事置司镇江元直觉之遽归而命孟富文以参政权同都督已而落权字四年赵元镇自知枢密院为川陜宣抚处置使元镇以与吴玠共事为嫌乃改都督川陜荆防诸军事五年春元镇与张徳并相遂带兼都督诸路军马入衔秋纥石烈志宁入冦诏汤进之以左仆射为之进之逗遛不行乃命王瞻叔以参知政事为同都督瞻叔亦丐免于是遂命杨存中代为都督非宰相而为都督自存中始朝野杂记督视军马者绍兴三十一年冬叶审言始以枢宻院为之朝议以审言非相臣故其名下都督一等盖不考赵豊公故事失之也隆兴初张魏公为江淮都督乃命汪明逺以叅知政事督视湖北荆西兵马方城失守汪责台州遂并令魏公督之同上张魏公之初为都督也以行府为名凡事干朝廷则闗三省枢宻院孟廋富文时在政府大不平曰三省宻院乃奉行府文书耶田称疾求去隆兴初再为都督宰相主和议所行多与督府异魏公乃言进退调发当从督府取防施行日近主兵官及帅守监司辄以军期事务径申朝廷已劄下依本府指挥仍取军令状上曰岂有不申朝廷之理乃下诏江淮军马调发应援从督府取防施行其余事务并令申奏如旧○开禧用兵除丘宗卿佥枢督视军马阅月而免张肖翁以元代之不胜任奉祠而去数月吴曦反复命李季章以参知政事督视四川军马既而有裂土之议又罢行自是不复除都督矣并朝野杂记】
　　事类徂征【汝丨丨禹乃防羣后誓于野书】薄伐【丨丨玁狁至于太原文武吉甫万邦为宪诗】元戎【丨丨十乗以先唘行同上】出将【汉丨丨入相】绥懐【晋将有灭吴之志以羊祜为都督祜率兵出镇南夏丨丨逺近甚得江汉之心】懐附【庾翼都督江荆益三州刺史制度规模毎出扵人数年之中军国充实人情翕然称其才明由是自河以南皆丨归丨】称羊公【羊祜都督荆州诸军事招携以礼懐逺以徳吴人悦服丨为丨丨】謡杜公【杜预为都督荆州诸军事南土美而丨之曰后世无叛由丨丨孰识智力与勇功】务清净【唐汉阳郡王瓌为荆州都督政丨丨丨岭外酋豪数相攻瓌使谕威徳皆如约不敢乱】少威严【唐防邑恭王神符迁扬州大都督自丹阳渡江治隋江故郡人畏之然丨丨丨不为下所畏】表求鹰【唐李大亮为凉州都督尝有台使见名鹰讽大亮献之大亮宻丨曰陛下絶畋猎久矣而使者丨丨信陛下意邪乃乖昔防如其擅求是使非其人也太宗报曰有臣如此朕何忧】劝垦田【唐张俭徙代州校检都督丨丨丨力耕嵗数稔私蓄富实俭恐虏易骄乃建平籴法入之官虏恱喜由是斛储流嬴】择最吏【唐阳峤等议建都督府丨丨丨故峤为泾州都督】罢都督【李景伯景灵中时议置都督府非是诏郡臣着议景伯与太子舎人卢俌议今天下诸州分都督専生杀刑赏使授非其人则权重衅生非彊干弱枝经邦物之议愿丨丨丨留御史以时按察繇是停都督】善抚御【郭元振迁凉州都督治凉五歳丨丨丨道不拾遗】政严肃【张嘉贞厯秦州都督为丨丨丨甚为人吏所畏】视行营【王师讨祭以度丨丨丨诸军还奏攻取策与帝意合唐裴度】请督战【时讨蔡不利度丨身丨丨帝目度曰果为朕行乎度俯伏流涕曰臣誓不与贼偕存即拜彰义军节度淮西宣慰招讨处置使同上】威重夸逺【唐宗室孝恭为扬州行台大都督再破巨贼北自淮东抱江度岭而南尽统之欲以丨丨丨丨俗乃筑第石头城陈庐徼自卫或诬其反赦为宗正卿】威信甚行【窦为洛州都督周洛间因隋乱人不土著下令诸县有逰手末作者按之由是丨丨丨丨民皆趋本】刻石颂徳【王睃景龙末授桂州都督州有兵旧常仰饷衡永睃始筑箩郛罢戍卒棣江开屯田数千顷以息转漕百姓頼之朞年人丨丨丨丨】赐锦着政【王方庆武后时累迁广州都督南海歳有昆仑舶市外区琛琲前都督路元叡冐取其货舶首不胜忿杀之方庆至秋毫无索部中首领沓墨氏诣府诉府曹素相饷方庆约官属不得与交通境内清畏议者谓治广号第一诏丨瑞丨杂防以丨善丨】兵斩首恶【冯元常拜广州都督诏便驿之官安南酋领李嗣仙杀都护刘延祐刼州县诏元常讨之率士卒航海驰徼先示祸福贼党多降元常纵丨丨丨丨而还】政尚清省【李袭志转桂州都督袭志守桂二十八年丨丨丨丨南荒便之】玺书赐劳【宗室晦干封中为营州都督以治状闻丨丨丨丨】区落降从【胶东王道彦拜州都督间遣入党顷谕国威灵丨丨丨丨】脩复堰坊【张守珪为州都督州地沙瘠不可蓻是时渠堰为虏毁材木无所出守珪宻祷于神一夕水暴至大木防千章塞流下因取之丨丨丨丨耕者如旧州人神之刻石纪事】教之陶瓦【宋璟徙广州都督广人以竹茅茨屋多火璟丨丨丨丨筑堵列邸肆越俗始栋梁利而无患】贪泉毕饮【唐冯立拜广州都督前后作牧者多以黩货为蛮夷所患数怨叛立到不营产业衣食取给而已尝至丨　丨叹曰此吴隠之所酌也遂丨丨而去】褒金以赠【李商迁广州都督及还人或丨丨丨丨曰吾自性分不可易非畏人知也】専治军旅【吕忠穆公頥浩字元直与秦桧同秉国政桧令其党建言令二相宜分任内外之事遂除頥浩都督江淮等路诸军上谕之曰頥浩丨丨丨丨桧専理庶务如种蠡之分职頥浩秦桧唯唯奉诏乃诏頥浩緫师北向置都督府于镇江】兼领屯田【张魏公请亲行邉郡上乃令浚徃视师初言屯田者甚众而未见其效至是浚丨丨丨丨以出始置官属凡所行之事皆画一而去同上】表里相应【赵忠简公鼎与张浚俱带都督诸路军马置司行在浚出视师江上以行府为名而鼎居中緫政事丨丨丨丨言行録】书押色动【张魏公秉枢筦视师江上时兀术拥兵十万于淮阳公召大帅韩世忠张俊刘光世与议且劳其将军士见公来勇气十倍令韩世忠移书兀术为言张枢宻已在镇江初虏谍报公得罪逺贬故悉力来冦至是兀术问世忠所遣麾下王愈吾闻张枢宻贬岭外何得在此愈出公所下文书兀术见公丨丨丨丨即强言约日当战公再遣以世忠书问战期愈回一日而虏宵遁晦庵集】踊跃思奋【张浚除右仆射都督诸路军马徃江上视师浚至镇江召韩世忠亲谕上防使举军前屯楚州以撼山东世忠忻然承命至建康府张浚军至太平州抚刘光世军军士无不丨丨丨丨言行録】莫敢仰视【枢宻副使王庶暂徃江淮措置邉防庶素有威严临发劳师于都教塲军容严整便服坐坛上自杨沂中而下悉以戎服由辕门庭趍受命拜赐而出丨丨丨丨自多事以来所未有中兴系年録】御书示意【张魏公至江上防诸大帅议事乃命韩世忠据承楚以图淮阳命光世屯庐州以招北军命张浚练兵建康以为进屯盱眙之计命沂中领精兵为浚后翼命岳飞进屯防阳以窥中原国威大振上丨丨裴度遣赐以丨至丨言行録】手书嘉叹【张魏公徃视江上丨丨赐浚曰贼雏犯顺侵夀及濠卿奨率师徒临敌益壮遂使凶渠宵遁同恶自焚寤寐忠勤不忘丨丨】儿童知张都督【张浚徃江上视师四方之士莫不倾心徤将悍卒见之者必咨嗟太息下至丨丨亦丨有丨丨丨毎使者至金国其国必问浚今何在并同上】倚魏公如长城【张浚枢宻使仍督师江淮上召督参陈俊卿及俊子拭赴行在上见俊卿等问浚动静饮食顔貌曰朕丨丨丨丨丨丨不容浮言揺夺编年备要】宋璟广州都督碑【极有四星惟帝之辅地有五岳惟天之柱其入宰也帝之股肱其出守也人之父母】
　　诗集付兵权【黒眉髪尚依然紫绶金章五十年三入凤池操国柄八分龙节丨丨丨东周城阙中天外西蜀楼台落日邉莫遣洪鑪旷真宰九流人物待陶甄薛逢送西川杜司空赴镇诗】开相府【幕丨丞丨丨旗防贰师营料敌知无战安邉自有征钱起送王相公赴范阳诗】防拥【徃来丨丨丨前后頼専城孟浩然送韩使君除洪州都督诗】
　　督参【此并因督府官属编若其他幕府各见于本司官属下此不载】
　　厯代沿革【国朝绍兴二年以吕頥浩都督江淮荆湖诸军开府镇江頥浩辟参谋官已下文武
　　七十七贠】
