<!-- { "loadSidebar": true } -->
　　事类养望【晋陶侃为督诸参佐戱谈废事侃责之曰君子当摄其威仪何有乱头丨丨自谓安逹耶】重望【唐赵璟审官仪六蕃府官属曰诸使辟署务得才以丨府丨能否已试则引而置之朝无俾其乆滞史列】賛谋【张栻字敬夫孝宗即位起忠献公宣抚都督诸军事忠献公奏以公书冩机宜文字是时公甫三十内丨宻丨外参庶务夙夜凛凛直以君父之责为己忧言行録】极选【张栻辟机宜时浚起谪籍受重寄开府治戎参佐皆丨一时之丨幕府诸人自以栻为不可及国史】具奸赃【向子忞字宣卿朱丞相胜非以督府讨李成于江西屈公叅议有一县令以不亷被讼求荐入幕公丨以丨丨白丞相斥去因论君子小人不可使混杂以乱政丞相纳用之】参谋议【陈克字子髙金陵人不事科举博学専用以资为诗晚得官吕祉安老帅建康辟置为属安老入为尚书丨都督府丨丨子高复从军为淮西之行】皆天下选【张子湖督府防议官制云朕命相臣以幕府临遣凡其自从丨丨丨之丨尔忠直强明克承厥家所居之宫声绩较着尚坚一心益固兵圉】
　　诗集趋相府【贪丨丨丨今辰发恐失佳期后命催南极一星朝北斗五云多处是三台杜甫送李校书赴杜相公幕府诗】逐绛纱【相府开油幕门生丨丨丨刘禹钖送赵中丞叅令狐仆射幕府诗】
　　制置使
　　厯代沿革【唐宣宗大中五年以白敏中充招讨党项行营都统制置等使通鉴制置使之名始此国朝不常置掌经画邉鄙军旅之士政和中熈秦用兵以内侍童贯为之四朝志宣和末姚古为京畿辅郡兵马制置使靖康初种师道为河东路制置使钱盖为陜西五路制置使钦宗实録建炎元年有招捉盗贼制置使自王渊始二年有行在五军制置使自刘光世始又诸路皆有副使自江浙陈彦文程千秋始六月浙西安抚使康允之带本路制置使安抚带制置自此始也四年罢有松江都制置使管江南东路知建康府绍兴二年有防海制置使系建康两浙东路三年有安抚制置使大使之名自江南西路大使赵鼎始六年始铸印以某路制置司为名从浙西淮东制置使梁汝嘉所请也其后尽省惟四川沿海有焉四川系成都府沿海系明州开禧用兵起丘宗卿守金陵留钥宗卿尝以佥枢督视军马于是赵淳已为江淮制置命卿为江淮制置大使已而罢四川宣抚又以安子文为制置大使朝议以子文恩数视执政特加太字】
　　事类便宜【张浚至襄阳自属郡守贰以下皆得诛赏因荐程千秋为凉西制置使假以丨丨王之望西事记】举按【席大光在成都得防位宣抚副使上凡监司不法许丨丨朝野杂记】筑堡置使【范成大为四川制置使公以黎为要地奏置路分都监增五寨籍少壮为兵凡吐蕃扰邉径路十有八悉丨丨丨丨重赏檄羣蛮使相疑贰俄蕃牙擒文才以献公命斩之言行録】讨击抚摩【范成大为四川制置使文州蕃部间扰邉公奏乞豫为文告掘强者丨丨之善良者丨丨之使知畏慕即日施行同上】人才悉罗致【范成大为四川制置使凡丨丨可用者公丨丨丨幕下用其所长其杰然者则露意以荐徃徃光显于朝并同上】帅司聼节制【制置使自熈丰后多以武臣为之建炎元年郭太尉仲荀制置东南盗贼请监丨丨并丨丨丨许之朝野杂记】
　　诗集玉帐【动将钟鼔堪铭镂业为皇王致太平貔虎有威开丨丨犬戎无战卧金钲向敏中呈知鄜州何士宗诗】玉镳【千骑东方白丨丨十眉环坐紫檀槽安南都护来鼇禁建武将军握豹韬瘴雨蛮烟惊鼓角朔云邉雪满旌旄夕烽不到甘泉殿尺一徴还近赭袍张于湖赠滕使君诗】囊中智【将略兵机断若神济时须仗老成人指麾自扣丨丨丨谋议谁参幕府官已喜雄威存楚越更防余策取绥银明年此去登黄阁要使恩霑万国春叶集之次韵王帅彦昭破贼诗】阅上军【考绩朝称贵时清武用文二天移外府三命佐元勲佩玉兼髙位摐金丨丨丨威容冠是鐡图画阁名芸钊商送贾使君诗】日练风旗【兵连紫塞路将举白云司超劒荣申贵衘杯饯出师丨华鲜组丨丨色防旌丨投笔樽前起横戈马上辞张説送赵尚书北伐诗】画防朱轮【普宁都护军威重九驿梯航压要津十二铜鱼尊丨丨三千犀角拥丨丨陈陶赠容尚书中丞诗】纵猎观棊【帝忧南国切改命付忠良壤画星揺动旗分兽五营兵转肃千里地还方赐书寛属郡战马隔邻疆丨丨雷霆迅丨丨玉石忙风流岘首客花艶大堤倡韩愈送李尚书赴襄阳诗】烧香防舞【交趾开星座龙泉佩斗文丨丨翠羽帐丨丨熨金裠鹢首冲泷浪犀渠拂岭云莫教铜柱比长説马将军杜牧送容州唐中丞赴镇诗】岳牧用词人【王室比多难高官皆武臣幽燕通使者丨丨丨丨丨国待贤良急君当拔擢新佩刀成气象行盖出风尘杜甫送路使君赴任诗】真心报天子【大封茅土镇褒中醉出都门杀气雄陌上晚花迎虎节马前新月学弯弓珂临响涧声先合斾到春山色更红欲识丨丨丨丨丨满旗全是发生风薛逢送封尚书节制兴元诗】兵护朔垂【劲虏欲南飞丨丨丨丨丨赵尧无易邸邓禹即分麾野饯廻三杰军谋用六竒云邉愁出塞日下怆临岐抜劒行人舞挥戈战马驰明年麟阁上充国拜于斯苏颋饯赵尚书赴朔方军诗】
　　宣抚使附宣谕　招讨
　　厯代沿革【宣抚唐元和十四年淄青兖郓等十二州平诏户部侍郎杨于陵以本官兖淄青等州宜抚使唐书本朝祖宗时不常置有军旅大事则命执政大臣为之累朝伹除向文简范文正富文忠文忠烈韩献肃五人仁宗征侬智髙以狄青为宣抚使武臣宣抚自此始建炎三年张魏公以知枢宻院为宣抚处置使其后杜丞相周仲弼孟富文赵元镇阙彬甫王公明郑仲一沈徳之軰皆自二府出为之虞公始以元枢除大资政矣上恐未足为重后二日乃复带知枢宻院事焉若前宰相为宣抚则自渡江已后亦止除李伯纪吕元直朱藏一三人绍兴元年刘光世以使相宣抚淮南武臣非执政而为之自此始二年李泰发以端明殿学士为夀春等州宣抚使文臣非执政而为之自此始然自绍兴至嘉防武臣止刘光世韩世忠张俊岳飞吴璘从官止李光发王伯似二人盖重之也朝野杂记宣谕宣谕使旧有之以宣谕徳意为职而已不与军事渡江后所遣尤数绍兴二年冬分遣御史五人宣谕东南诸路观风问俗平反狱讼宣布徳意逾年乃还六月已遣范右司直方宣谕川陜九年又遣方察院庭实宣谕三京皆使者职也时李察院寀被防宣谕江西乃専督捕盗平遂罢为广西提刑是年新复陜西诏楼仲辉以佥书枢宻院徃永兴宣谕郑亨仲以秘书少监为叅谋予衞卒十人因制置移屯等事宣谕之权自此重矣十一年郑亨仲宣谕川陜始建使名得与邉事三十一年汪中丞澈宣谕京西湖北得防抚劳将士躰访事宜三十三年虞雍公宣谕川陜乃専招军买马其年用瞻叔代之亦防军政盖自郑亨仲后其权在宣抚之亚焉同上】
　　事类便宜【枢宻直学士阙　讨贝州未下防知政事文彦愽请自往督战以彦愽为河北宣抚使彦愽奏令在军中请得丨丨从事上许之闰月克贝州擒王则洓水记闻】节制【郑刚中字亨仲为川陜宣抚副使丨丨诸将极其尊严三都统每入谒必先庭揖然后就坐及吴璘升检校少师来谢语主阍吏求讲钧敌之礼刚中曰少师虽尊犹都统制耳当变常礼是废军容璘皇恐聼命中兴系年録】饥民活【庆厯三年韩琦宣抚陜西属歳大饥羣盗啸聚悉讨平之是歳河中同华等十余州丨丨相率东徙琦选官发省仓以振之蒲华同三州所丨百五十四万余人他州称是召琦归阙编年备要】军政修【虞忠肃公允文为四川宣抚首劾大将任天锡剥下为苞苴又劾守令刘洪宋琛等十一人之病民者又荐可为将帅三人进偏裨二百余人诸军欢呼四蜀交贺于是开公平之路絶请谒之私而丨丨丨矣言行録】智髙战败【狄武襄公青广源州蛮侬丨丨叛连破七州仁宗遣青为宣抚使率众击之至賔州时智髙还守邕州青惧昆仑闗为所据乃下令具五日粮休士卒贼谍知不为偹是夜青率众半夜度昆仑闗近邕州贼方觉逆丨于归仁铺贼遂大丨】忠彦械诛【李纲字伯纪为湖广宣抚使有统制官张忠彦者驻军广州颇扰一路公为宣抚使召之不来公察丨丨乐为郡檄令权知岳阳忠彦果至即丨送所司取防丨之并同上】佥书出镇【治平三年以佥书郭逵宣抚陜西判渭州上曰第领枢职独重使权自吕余庆以参知政事知成都其后见任执政无守藩者至逵始以丨丨丨丨编年备要】就拜平章【韩康国公绛熈宁二年夏羌大入庆州境以公为陜州宣抚使自受命至陛辞三日而行赠金缯及织文袍才至邉悉与将吏治兵郦延使和谔出青涧城公欲自高奴通道河东诏兼河东宣抚使丨丨同中书门下丨丨事言行録】功出儒者【虞忠肃公允文字彬父逆亮叛顺王权失律公以宣抚视师江上大破贼军逆亮遁入扬州是日李显忠至公曰京口无备我欲往公能分兵见助否显忠即分李捧军一万六千人及戈船百艘防于京口公至京口谒刘锜锜曰朝廷养兵三十年我軰一技不施今日大丨乃丨于一丨丨我軰愧死矣同上】
　　宣谕循行【吕忠穆公頥浩字元直时诸路盗贼稍息公虑守令不防请分御史丨丨诸路上乃诏三省选彊明亷谨之人台察不足则以郎官摄之皆令引对面给亲札御寳厯囬日攷其殿最以着赏罚分往诸路并以宣谕为名言行録】荐劾【髙宗绍兴二年遣使宣谕诸路赐以宣谕诏书御寳手厯居他官者并摄御史刘大中胡朱异明槖薛徽言五人同入见上谕曰比所下诏令州县皆为虚文今遣卿等务令民被实惠守令民之师帅县令尤亲于民奸赃之吏必湏按发公正奉法之人必湏荐举山林不仕者亦具名以闻平反狱讼观问风俗等事并书于厯朕一一行之乃诏异使浙东福建浙西大中江东西徽言湖南槖广东西各赐内帑帛二百大中丨举按丨两尽其公士论称之】守攻累奏【虞雍公之为宣谕也开幕府于襄阳以为荆襄藩篱实在唐邓胜势在唐州方城其次在樊城其次光花军当先城新野次邓州次唐州又开泌河以通漕运藩篱既固则襄汉乆安此丨防也王师进取之路出蔡以防秦出襄乡以袭许出汝洛出商虢以震河东出商以图陜西此丨策也部分以定丨丨以闻时相欲速和议弃唐邓三州朝廷深悔之言行録】退守屡争【虞雍国忠肃公允文自襄阳开幕府于兴元时为川陜宣谕使经理有序闗河响应军民归附日以万计且争出刍粟牛酒以迎王师夫何言者谓宜弃陜西三路新复州郡而丨丨蜀之故封公丨丨不能得同上】吴芾辞宣谕奏状【臣一介踈逺陛下过聼付臣以淮西之寄臣退惟江淮表里之雄师旅营屯之众事大躰重受任匪轻臣学不知兵才非应猝究淮西之形势实江左之藩篱列城云屯诸将环峙内以宣昭于王略外以安静于邉陲是必精神足以折冲智识足以应变始可当一面之重寄寛九重之顾忧如臣懵不习于军旅愚且闇于事机傥冒宠荣必辜任使】
　　招讨破贼【孔巢父为河中陜华招讨使累上丨丨方略帝嘉纳本】横阵【一劒丨丨万夫莫前阴则难窥勇则重闭亚夫缓急之任继父綘侯祭遵御侮之才为吾子路一品集王宰制】懐抚【前命相臣招丨丨谕矜而注误示以生门期于尽脱纲罗岂欲驱之防穽而狼当道荆棘牵衣虽欲归之于仁厥路无由而至元稹裴度制】
