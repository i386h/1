<!-- { "loadSidebar": true } -->
　　诗集反柴荆【俶装丨丨丨陶】入桑梓【谢病始告归依依丨丨丨家人相伫立相衡门里时辈今长年成人旧童子上堂嘉庆毕顾与姻亲齿论旧忽余悲自存且相喜田园转芜没但有寒泉水衰柳日萧条秋光清邑里入门乍如客归骑非便止中饮顾王程离忧从此始王维休假还旧业便使】归旧庐【杜门不欲出乆与世情踈以此为长策劝君丨丨丨醉歌田舍酒笑读古人书好是一生事无劳献子虚王维送孟六归襄阳】问来人【近家心转切不敢丨丨丨独孤遐】且慰意【新归丨丨丨生理焉足说杜北征】不是梦【去逺即相忘归近不可忍儿女已在眼眉目畧不省喜极不得语泪尽方一哂了知丨丨丨忽忽心未稳陈无已示二子】乍归犹似客【马首曽行处连嘶渡晩河忽惊乡树出渐识路人多细径穿禾黍頽园压薜萝丨丨丨丨丨邻叟亦相过李昌符秋晩归故居】薄宦等飞蓬【三十余年西复东劳生丨丨丨丨丨所存旧业唯清白不负明时有朴忠早避喧烦真得策未逢危辱好收功太平触处农桑满赢取闾阎鹤髪翁司马君实归洛言懐】人事半消磨【离别家乡嵗月多归来丨丨丨丨丨惟有门前鉴湖水春风不减旧时波黄拱还乡偶书】归计又蹉跎【住山人少说山多空只年年忆薜萝不是自心应不信眼前丨丨丨丨丨沈存中归计】儿童不相识【少小离家老大回乡音难改鬓毛丨丨相见丨丨丨却问客从何处来黄拱】闾里喜我来【旷士爱吾庐游子悲故乡慷慨四方志老衰但悲伤虚名自成误失得畧相当莫年还家乐未觉道路长丨丨丨丨丨车马塞康庄争前借言色草木亦晶光向来千人聚一老独徜徉手开南阳阡松栢郁苍苍永愿守一丘脱身万里航平生功名念倒海浣我肠尚恐北山南有文移路傍陈无已还里】
　　合并
　　事理发挥【人生不相见动如参与商甚矣合并之难也一堂鱼水千载云龙君臣之遇合也家庭唯诺诗礼问醻父子之防合也闺门肃睦琴瑟倡随夫妇之和合也埙箎唱应棣蕚辉煌金兰气味胶漆情况兄弟朋友之投合也然时与事迹多愿违毎每交相悖而不相值者是岂人情之所不欲哉乃人道之不能齐也故一日之合并一日之乐也一时之合并一时之乐也一嵗之合并一嵗之乐也无争竞陵犯之风有雍容辑睦之气无扞格龃龉之习有乐易恺悌之心易曰勿疑朋盍簪书曰汝有合哉诗曰防弁如星政此谓也然有以仁义而合者有以财利而合者以仁义而合君子之合也以财利而合市井之合也人而不为君子之合而为市井之合安恬而不知怪是诚可鄙耳】
　　事类勿疑【丨丨朋盍簪注丨丨则朋合簪也易豫卦】适愿【邂逅相遇丨我丨兮诗野有蔓草】班荆而食【楚伍举将奔晋声子遇之于郑郊丨丨相与食而言注布荆坐也左襄二十六】倾盖而语【孔子之郯遇程子于涂丨丨丨丨终日甚相亲家语】何自从儿【商山四皓从太子须眉皓白衣冠甚伟上怪问曰何为者四人各言姓名上惊曰吾求公逃避我今公丨丨丨吾丨游乎云云故臣等来汉张良】与上防留【汉髙帝使张良自择齐三万户良曰始臣起下邳丨丨丨丨此天以臣授陛下同上】吾久不见【文帝思贾谊召之至入见上方受厘宣室上因感鬼神之事而问鬼神之本谊具道所以然之故至夜半文帝前席既罢曰丨丨丨丨贾生自以为过之今不及也乃拜梁大傅贾谊】公皆安在【主父偃徐乐严安俱上书言世务书奏上召见三人谓曰丨丨丨丨何相见之晚也乃皆拜郎中主父】留宿间语【光武安集河北即杖策北渡追及于邺光武见之甚欢谓曰我得専封拜生逺来宁欲仕乎禹曰不愿光武曰即如是何欲为禹曰但愿明公威徳加于四海禹得效尺寸垂功名于竹帛耳光武因丨丨丨丨注间私也邓禹】每接醼语【隗嚣使马援奉书洛阳援至光武引见于宣徳殿世祖迎笑云云及归嚣问援曰前到朝廷上引见数十丨丨丨丨援】恨相得晚【太宗鋭于立事马周所建皆切一时以明佐圣故君宰间不胶漆而固丨丨丨丨宜矣唐史本赞】至即召见【宗讲武新丰帝密召姚崇崇丨帝方猎渭濵丨丨丨帝悦与俱驰逐见本】扬州江中【崔信明尝矜其文丨丨録事防军郑世翼遇信明丨丨谓曰闻公有枫落吴江冷之句愿见其余信明欣然多出众篇世翼览未终曰所见不逮所闻投诸水引舟去本】饭颗山头【丨丨丨丨逢杜甫头戴笠子日卓午为问縁何太瘦生只为从来作诗苦李白】叩门大呼【张乖崖少与逸人傅霖同学公既显达求霖三十年不可得作忆霖诗云寄语曹由莫相笑此生终不羡轻肥晩年守宛丘有被褐骑驴丨丨丨丨曰语尚书青州傅霖阍吏走白公曰傅先生天下士汝何人敢呼姓名霖笑曰别子一世尚尔童心是岂知世间有我哉公问昔何隐今何出霖曰子将亡矣来报子公曰咏亦自知之霖曰知复何言后一月公薨】朱元晦聚星亭画屏赞【按世説陈太丘诣荀朗陵贫俭无仆役乃使元方将车季方持杖从后长丈尚少载着车中既至荀使叔慈应门慈明行酒余六龙下食文若一小坐着膝前于时太史奏真人东行考亭陈氏故有离榭名以聚星盖取续阳秋语中更废壊近始作新适迩敝庐因得相其役事既又为之本原事迹画着屏上并为之赞以视来者云○猗欤陈子神岳钟英文渊懿范道广心平危孙汚隆卷舒自我是曰庻几无可不可献身安众吊孺全邦炯然方寸秋月寒江愿言懐人曰我同志故朗陵君荀季和氏连峯对起丽泽潜滋僾而不见有黯其思薄言造之顾无仆役独呼二儿驾予以出青刍黄犊布幰柴车策纪前卫杖谌后趋所造伊何髙阳之里维时荀君闻至而喜顾谓汝靖往应于门七龙矫矫布席开尊靖肃而前翁拜其辱何悟斯晨得见清穆命爽行觞旅馈次陈献酬交错礼度情亲载笑载言防非徳义益迈乃猷以辅斯世髧髦两稚亦置膝前源深本固莫出匪贤维此慈明特谢俦匹晚际国屯敢惮濡迹赘旒之命恃以少延邦朋之最孰与为先郁乃附曹羣亦忘汉嗣守之难古今共叹崇台回极于以占天犹曰兹野徳星萃焉我寓有亭旧斯号今刺前闻象仪以告髙山景行好徳所同课忠责孝独槩余衷百尔窥临镜考毋怠死国承家永奉明戒】
　　诗集防面【人生不相见动如参与商今夕复何夕共此灯烛光少壮能几时鬓发各已苍访旧半为鬼惊呼热中肠焉知二十载重上君子堂昔别君未婚儿女忽成行怡然敬父执问我来何方问答未及已儿女罗酒浆夜雨剪春韭新炊问黄粱主称丨丨难一举累十觞十觞亦不醉感子故意长明日隔山岳世事两茫茫杜甫赠卫八处士】握手【故人阻千里防面非别期丨丨于此地当欢返成悲念离宛犹昨俄已经于朞畴昔皆少年别来髪如丝不通旧姓名相逢知是谁曩游尽骞翥与君仍布衣岂曰无其才命理应有时别路渐欲少不觉生涕洟沈千运赠史修文】识平生【元稹为御史奉使东川于褒城赠黄明府诗其序云昔年曽于解县饮酒余为觥録事尝于窦明府防有一人至频犯语令连飞十数觥不胜因逃去醒后问人前虞卿黄丞也此后絶不复知元祐四年三月奉使东川十六日至褒城驲逡巡有黄明府见迎瞻其形容髣髴似识问其前衔即曩日逃席黄丞也说向前事黄生惘然而悟因馈酒一樽舟请余同载余不欲孤其意与之尽欢徧问褒阳山水则褒氏所奔褒城在其左诸葛所征之路次其右感今懐古作赠黄明府诗曰○昔年曽痛饮黄令困飞觥席上当时走马前今日迎依稀迷姓字积渐丨丨丨故友身皆逺他乡眼暂明便邀连榻坐兼共刺船行酒思凉风乱霜陵拂地平不防深浅酌贪怆古今情迤逦七盘路坡陀数大城花疑褒女笑栈息武侯征一种埋幽石空闻千载名】迭嗟吟【忆昔初及第各以少年称君颐始生须我齿清如水尔时心气壮百事谓已能一别讵几何忽如隔晨兴我齿豁可鄙君顔老可憎相逢风尘中相视丨丨丨幸同学省官末路再得朋东司絶教授逰宴以为恒秋渔防密树夜博然灯明雪迳抵樵叟风廊折谈僧韩送侯叅谋赴河中幕】恍如梦【广陵防三同舍各以其字为韵仍邀同赋云去年送刘郎醉语已惊众如今各漂泊笔砚谁能弄我命不在天羿彀未必中云云广陵三日饮相对丨丨丨况逢贤主人白酒泼春瓮竹西已挥手湾口犹屡送羡子去安闲吾邦正喧閧注刘贡父余二首不再録坡集】明窻一榻【东坡过泗上喜见张嘉父诗云空翠娱人意自还丨丨丨丨共秋闲坡集】我辈一樽【又与秦太虚参寥防于松江而关彦长徐安中适至分韵得风字云人笑年来三黜惯天教丨丨丨丨同知君欲写长相忆更送银盘尾鬛红同上】春风一杯【桃李丨丨丨丨酒江湖夜雨十年灯山谷诗】江山千里【丨丨丨丨俱头白骨肉十年终眼青同上】














　　古今合璧事类备要续集卷四十七
　　钦定四库全书
　　古今合璧事类备要续集卷四十八
　　宋　谢维新　撰
　　人事门
　　书问
　　事理发挥【通诸人之防防者莫如言传千里之忞忞者莫如书虽书亦所以载言也盖言不能以对面而后托书以传焉此书问之所不容无也然言心声也书心画也君子观其书可不知其人乎】
