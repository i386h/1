<!-- { "loadSidebar": true } -->
　　诗集代兼金【愧无杂佩赠良讯丨丨丨陆】非尺牍【谁谓情可尽尽书丨丨丨谢逺】家信归【今朝听声喜丨丨必应丨梁萧纪咏】书札光【开缄丨丨丨杜甫】抵万金【烽火连三月家书丨丨丨杜】直千金【相思千万里一书丨丨丨李】寄不达【有弟皆羁旅无家问死生丨书多丨丨况乃未休兵杜秦中】寄惟频【丨书丨在丨无恡简与缯韩】八九读【折书丨丨丨泪落千万行元稹】三过读【久客多枉友朋书素书一月凡一束虚名但寒暄问泛爱不救沟壑辱齿落未是无心人舌存耻作穷途哭道州手札适复至纸长要自丨丨丨盈把那须沧海珠入懐本寄昆山玉杜甫暮秋枉裴道州手札率尔遣兴】凭客寄【去丨游丨丨来为问家书杜】无使来【欲问平生丨丨丨杜】寄归雁【征人去日慇懃嘱归雁来时早寄书乐府】寄双燕【袖中有短书愿丨丨飞丨江淹】雁无情【厚禄故人书断絶北书不至丨丨丨杜】燕寄书【紫丨西飞欲丨丨顾况】开缄见面【丨丨宛丨谏议丨卢仝】开缄发封【母付书至妻寄衣丨丨丨丨泪防稀韩】吏把封书【敲门惊昼睡问报睦州吏手丨一丨丨上有皇甫字拆书放床头涕与泪垂泗昏昏还就枕惘惘梦相值悲哉无竒术安得生两翅韩愈寄皇甫湜】君寄边书【征人去年昔辽水夜得边书字盈纸挥刀就烛裁红绮结作同心答千里丨丨丨丨书莫絶妾答同心心自结同心再解心不离书字频防字愁灭结成一夜和泪封贮书只在懐袖中莫如书字固难乆愿学同心长可同长孙佐辅答边信】瘴海双鱼【丨丨寄丨丨中宵达我居两行灯下泪一纸岭南书地说炎蒸极人称老病余殷勤报贾傅莫共酒杯踈卢纶夜中得循州赵司马侍郎书因寄回使】衡阳归雁【丨丨有丨丨他日更传音山谷】上有加餐食【青青河畔草绵绵思逺道逺道不可思夙昔梦见之梦见在我傍忽觉在他乡他乡各异县展转不相见枯桑知天风海水知天寒入门各自媚谁肯相为言客从逺方来遗我双鲤鱼呼童烹鲤鱼中有尺素书长跪读素书书中竟何如丨丨丨丨丨下有长相忆古诗饮马长城窟行】下言乆离别【孟冬寒风起北风何惨栗愁多知夜长仰观众星列三五明月满四五蟾兎缺客从逺方来遗我一书札上言长相思丨丨丨丨丨置书懐袖中三嵗字不灭一心抱区区惧君不识察古乐府】懐袖且三年【尔有乌拆书相招琴溪饮手把尺素书如天落云锦读罢向空笑疑君在我前长吟字不灭丨丨丨丨丨李白酬答十五见招】开缄方一笑【青鸟海上来今朝发何处口衔云锦书与我忽飞去鸟去凌紫烟书留绮窻前丨丨丨丨丨乃是故人故人深相朂忆我劳心曲离居在咸阳三见秦草緑置书双袖间引领不暂闲长望杳难见浮云横逺山李太白代书答元丹丘】防取北来鱼【深惭长者辙重得故人书云云虽无南过雁丨丨丨丨丨杜酬韦韶州寄】忽因西飞禽【丨丨丨丨丨赠我以琼琚韦应物】未有北来鸿【一别今何向三年信不通不因书字倦丨丨丨丨丨陈无已】因人问消息【多问黄居士终年欠一书丨丨丨丨丨有使报何如陈无己送杨禁侍兼寄山谷】语报平安【故园东望路漫漫双袖龙钟泪不干马上相逢无纸笔凭君丨丨丨丨丨岑参逢入京使】书来细作行【但知家里人无恙不用丨丨丨丨丨一百八盘携手上至今犹梦绕羊肠黄鲁直寄元明】缄题不必防【蒋堂侍郎告老姑苏有僧将游钱塘求吕济叔书公作诗乃云告老于君惟掩户年来无事老江干吾师莫讶无书去闲慢丨丨丨丨丨青琐髙议山谷求书得诗】不寄一行书【安稳髙詹事兵戈乆索居时来知宦达嵗晚莫情踈天上多鸿雁人间足鲤鱼相防过半月丨丨丨丨丨杜甫寄髙詹事】不寄一枝梅【章子厚与刘子先尝有场屋之旧又颇相善子厚居京口子先守姑苏以新醖洞庭春寄之子厚答诗曰洞霄宫里一闲人东府西枢旧老臣多谢姑苏贤太守殷勤分送洞庭春其后契阔十年子厚拜相亦不通问寄书诮其相忘逺引之意子先以诗谢曰故人天上有书来责我疎愚唤不回两处共瞻千里月十年丨丨丨丨丨尘泥自与云霄隔驽马难追徳骥才莫谓无心向门下也曽终夕望三台公得诗大喜即召为宰属遂迁户部侍郎】不如一见面【关塞寒雪欲寄音燕雁拂天河鲤沉百书丨丨丨丨丨几日归来两慰心山谷寄叔父夷仲】



　　古今合璧事类备要续集卷四十八
　　钦定四库全书
　　古今合璧事类备要续集卷四十九
　　宋　谢维新　撰
　　事为门
　　投贽
　　事理挥【贽之为言至也所以为执以至见之礼也凡贽天子以鬯诸侯以圭卿以羔大夫以鴈士以雉庶人以鹜童子委贽而退妇人椇榛脯脩枣栗皆客礼之常也盖天子无客礼惟用告神为至故以鬯童子未成人委贽而退者不与为礼也惟妇人无外事故以羞物见而已古人制礼岂无意哉若夫野外军中草次之间怱遽之顷既非为礼之处也则不过用时物以相礼非贽也无因而前则起按剑之疑此古人所以以缨拾矢可也虽然贫者不以货财为礼今之君子或贽以所业亦不可不遇知音而已矣】
　　事类修贽【丨五礼五玉三帛二生一死丨如五器卒乃复注修吉凶宾军嘉之礼五等诸侯执其玊及帛诸侯世子执纁公之孤执附庸之君执黄二生卿执羔大夫执鴈一死士执雉玉帛生死所以为贽以见之器谓圭璧如五器礼终则还之三帛生死则否书舜典】执贽【周公谓伯禽之曰我文王之为子武王之为弟成王之为叔父吾于天下不贱矣然而吾所丨丨而见者十人还贽而见者三十人貌执之士百有余人欲言而请毕事者千有余人于是吾仅得三士焉以正吾身以定天下荀尧问】还贽【见上文】凡贽【丨丨天子鬯诸侯圭卿羔大夫鴈士雉庶人之贽匹音鹜曲礼】士贽【丨相见之礼丨冬用雉夏用腒仪礼】男贽【丨丨大者玉帛小者禽鱼以章物也注公侯伯子男执玊诸侯世子附庸孤卿执帛卿执羔大夫执鴈士执雉章所执之物以别贵贱左荘二十四】女贽【丨丨不过榛栗枣脩以告防也注榛小栗脩脯防敬也皆取其名以示敬鍜脯加姜桂曰脩同前】童子贽【丨丨委丨而退曲礼】妇人贽【丨丨之丨棋榛脯脩枣栗同上】同贽俱见【荘二十四年大夫宗妇觌用币注宗妇同姓大夫之妇礼小君至大夫执贽以见明臣子之道荘公欲奢夸夫人故使大夫宗妇丨丨丨丨春秋杜预注】同贽无别【今男女丨丨是丨丨也男女之别国之大节也而由夫人乱之无乃不可乎左荘二十四】出疆必载【孔子三月无君则皇皇如也丨丨丨丨贽孟】庶人不【万章问曰敢问不见诸何义也孟子曰在国曰市井之臣在野曰草莽之臣皆谓庶人丨丨丨丨质为臣不敢见于诸礼也孟】操瑟而往【齐王好竽有求仕于齐者丨丨丨丨立王之门三年不得入叱曰吾瑟鼓之而能使鬼神上下为鼓瑟合轩辕氏之律吕客骂之曰王好竽而子鼔瑟瑟虽工如王不好何是所谓工于瑟不工于求齐也韩文】抱璞而献【卞和者楚野民得玉献怀王使乐正子占之言非玉以为欺谩斩其一足怀王死子平王立和复献之平王又以为欺斩其一足平王死子立为荆王和复欲献之恐复见害乃抱其玉而哭昼夜不止涕尽续之以血荆王遣问之于是和随使献王王使剖之中果有玉乃封和为陵阳侯卞和辞不就而去】投梅花赋【刘禹锡上权舎人书曰昔宋广平之沉下僚也苏公味道时为綉衣直指使者广平丨以丨丨丨苏盛称之自是乃列于文人之目】披芳草诗【乐天未冠以文谒顾况况覩姓名熟视曰长安米贵居大不易乃丨卷读其丨丨丨野火烧不尽春风吹又生叹曰吾谓斯文遂絶今复得子矣前言戏之耳】问柏板名【韩愈皇甫湜一代龙门牛僧孺携所业谒之其首篇説乐即卷未尝开卷丨曰且以丨丨为甚麽僧孺曰乐句二公大称赏由此丨振诗话】每寄以诗【乐天不为赞皇公所喜丨丨诗文李缄之一箧未尝开诗话】尝投其文【牛僧孺赴举之秋丨丨贽于刘补阙禹锡对客展卷飞笔涂窜丨丨歴二十余嵗刘转汝州牛出镇汉南枉道汝州驻旌信宿酒酣赋诗刘方悟往年改公文卷僧孺诗曰粉署为郎四十春今来名辈更无人休论世上升沉事且鬬樽前见在身珠玉防应成咳唾山川犹觉露精神莫嫌恃酒轻言语曾把文章谒后尘禹锡和云昔年曾忝汉朝臣晚嵗空余老病身初见相如成赋日后为丞相扫门人追思往事咨嗟久幸喜清光笑语频犹有当时旧冠剑待公三日拂埃尘牛公吟和诗前意稍解曰三日之事何敢当焉宰相三朝后主印可以升降百司也于是移宴竟夕方整前駈后刘乃戒其子咸久承雍曰吾成人之志岂料为非汝辈进修以中为上古今诗话】以所业贽【王沂公曾为布衣时丨丨丨丨吕文穆正中有早梅诗其警句云而今未论和羮事且向百花头上开文穆云此生次第已安排作状元了作宰相矣已而果然湘山野録】上所著书【苏公洵字明允至和嘉祐间欧阳文忠公丨其丨丨丨二十二篇韩忠献复荐之召试舎人院言行録】太白上韩荆州书【见慕名门】唐子西上任清翁序【薛郡任公之敎授通义也士之曳长裾服方领抱书束带优防于泮宫者数百人英俊豪杰往往辈出有少年书生曰唐某者诵书不甚多属文不甚工碌碌落落无可称者一日持一轴书掉三寸舌草衣麻屦攘袂登门危言高论不顾忌讳公一见而嗟异之再见而礼貌之三见而怜恤之劝戒勤笃敎谕欵宻某处之而不能自安退而谘之于客曰公于我厚矣吾将图报矣吾欲胁肩謟笑巧言令色以顺适其意以是报公可乎客曰不可是小人之报也吾将抱长剑挟匕首有恶声至者以血溅其襟以是报公可乎客曰是侠客之报也吾将淬文锋砺词锷庶几起腾奋跃高飞逺举于天下使天下之人指之曰斯人也出于任公之门以是报之可乎客曰唯唯是国士之报也某因书以为序】
　　谒见　附　【不告谒　不受谒先容】
　　事为挥【谒见之礼古也诗不云乎未见君子忧心惙惙亦既见止我心则説君子者其有德有位者欤彼其所以不逺而来自洁以进者岂有他哉葢惟欲以瞻望道德之光耀亲聆仁义之謦欬雷霆其聋聩日月其晦防得以自抜于庸人之中是所愿也故仪封人以请见孔子为荣而曹交亦以得见于邹君为幸夫岂若后世无耻之辈哉炙手于权门揺尾于势家足将进而趦趄口将言而嗫嚅处汚秽而不知羞触刑辟而不免于戮辱其于为人贤不肖何如也故孔子宁不从仕而毋宁丧节于阳货孟子宁不为卿而毋宁枉道于诸侯不事王侯高尚其志呜呼此其贤于人也一等矣】
