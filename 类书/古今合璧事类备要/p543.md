<!-- { "loadSidebar": true } -->
　　事类广破大宛【李丨利为贰师将军丨丨丨得蒲萄移归汉孔六帖】骞破西域【西域蒲萄酒可至十年张丨丨丨丨还得蒲萄慱物志】酒可十年【上注】家至千斛【兹国胡人奢侈丨有丨丨丨蒲萄汉使取实来离宫别舘旁尽种之异国志】采蒲萄种【大宛俗嗜蒲萄酒后汉因丨丨丨丨以归植于宫舘舘傍令皆有之汉时种也同上】设蒲萄酒【西王母下帝丨丨丨丨汉武　外传】斛遗张让【扶风孟佗以蒲萄酒一丨丨丨丨拜凉州刺史续汉书炖煌张氏传】盘赠世宗【李元忠赠世宗蒲萄一丨世宗报以白缣遗书曰忽惠蒲萄良愧仰荷聊以绢百疋以酬清徳北史】解酒宿酲【蒲萄丨丨丨丨掩露而食甘而不防酸而不脆冷而寒味长汁多除烦解防又醸以为酒甘于麯米善醉而昜醒道逄固以流涎咽唾况亲食之邪魏文帝诏】赐食不举【陈叔逹尝丨丨得蒲萄丨丨帝问之对曰臣母病渇求不能致愿归奉之】子实逼仄【蒲萄出于大宛张骞所致有黄白黒三种成熟之时丨丨丨杂爼】房实磊落【贝丘之南有蒲萄谷谷中蒲萄可就其所食之或有取归者即失道世言王母蒲萄也天寳中沙门昙霄因游诸岳至此谷得蒲萄食之又见苦蔓堪为杖大如指五尺余持还本寺植之遂活长髙数仞防地幅员十丈仰观若帷盖其丨丨丨丨紫莹如坠时人号为草龙珠帐杂爼】实大如卵【磨邻老勃嵗献贵人蒲萄丨丨者丨鸡丨孔六帖】实大如枣【蒲萄丨丨丨丨至熟时常取之或赐宫人伽蓝记】国多蒲萄【西域有笯赤建丨丨丨丨孔六帖】圡宜蒲萄【西域焉耆国丨丨丨丨同上】汝若不澁【杨炎食蒲萄曰丨丨丨丨当以太原郡尹相授河东偹録】始识其味【太宗破髙昌収马乳蒲萄种于苑中并得酒法仍自损益遂造酒成緑色芳香酷裂长安丨丨丨丨味兼醍醐南部新书】果品第五【李直方第丨丨蒲萄为丨丨国史补】钟士秀赋【托灵根于圃植氓山之髙根】左太冲赋【蒲萄结防以蔓延而叶宻故多隂又云若蒲萄之珍磊落蔓衍乎其间】
　　诗集珠颗【露垂丨丨重日辉水晶明百氏集】寳珰【九月肃霜初熟时丨丨碌碌珠累累白乐天】珠玑蹙【野田生蒲萄纒绕一枝蒿移来碧墀下张王日日髙分岐浩繁褥修蔓蟠诘曲扬趐向庭柯意思如有属为之立长架布护当轩緑米液漑其根理踈防渗漉繋葩组绶结悬实丨丨丨马乳帯轻霜龙鳞跃初旭有客汾隂子临堂瞪双目自言我晋人种此如种玉醸之成美酒令人饮不足为君持一斗往取凉州牧刘禹锡】鈆华腻【鱼鳞含宿润马乳帯残霜染指丨丨丨满喉甘露香醖成千日酒味敌五云浆前人】一县熟【丨丨蒲萄丨李白】满盘堆【新茎未遍半犹枯髙架枝离倒若扶若欲丨丨丨马乳莫辞接竹引龙须韩愈】并架鳞甲【蒲萄盘屈如修蛇春来蛰起行横斜延之丨丨丨丨动旧梢粲粲生光华盘堆马乳未敢望殷懃灌溉意匪他张文潜】满架龙须【丨丨丨丨卷复伸堆盘马乳醸青春泼醅一斗冝延客莫付凉州学汉人王梅谿】向来马乳【凉州慱酒不胜痴银海乗槎领得归玉骨瘦来无一把丨丨丨丨太轻肥杨诚斋咏蒲萄干】如隔虾须【映日圆光万颗余丨观寳藏丨丨丨夜愁风起飘星去晓喜天晴缀露珠宫女防枝模锦綉论丝持味比醍醐欲収百斛供春醸放出声名压骆奴山谷】甘寒黒水晶【才喜盘藤卷叶生又惊压架暗成隂夏搴凉润青油幕秋摘丨丨丨丨丨近竹犹争一尺许抛须克骨两三茎今年乞种江西去长是茅斋怯晓晴前人】
　　古今合璧事类备要别集卷四十一
　　钦定四库全书
　　古今合璧事类备要别集卷四十二
　　宋　谢维新　撰
　　菓门
　　桃实
　　格物总论【桃实大如小儿拳小者如鸡卵形圆稍匾起尖有毛夏五六月方熟淡黄色间出斑斑红防胭脂様核大如拇指有自然刻纹毎一枝或三五颗味甘香不酸澁亦果中之珍也】
　　事类有蕡【丨丨其实诗桃夭】投我【丨丨以木桃木】玉衡星【丨丨丨散为桃春秋运斗枢】度索山【东海有山名丨丨上有大桃屈蟠三千里名曰蟠桃吴都赋注】仁甘美【波斯国有波淡树长五六丈围四五尺似桃三月开花白色花落结实状如桃子而形偏故谓之偏桃其肉苦澁不堪啖核中丨子丨丨西域诸国共珍之南蛮志】果为下【孔子侍坐于鲁哀公哀公赐之桃与黍公曰以黍雪桃也对曰黍五谷之长丨六而桃丨丨君子以贵雪贱家语】二桃杀士【公孙接田开疆古冶子事景公勇而无礼公患之晏子言于公请公馈之二桃曰三子计功而食公孙接田开疆先言功援桃而起古冶子又言其功令二子反桃二子慙而自杀古冶子曰耻人以言夸其声不义也亦反其桃契领而死故曰丨丨丨三丨晏春秋】余桃啖我【昔弥子瑕有宠于衞君食桃而甘以其半啖君君曰爱我哉忌其口而啖寡人及弥子瑕得罪于君曰是固啖我以余桃韩子】盗食御桃【秦吏赵凯私恨吿国民吴且生丨丨宗庙丨丨且生对曰民不敢食也王曰剖其腹取其桃史记恶而书之曰食桃之肉当有遗核不知此而剖人腹以求桃非理也周书】共食碧桃【老子西游省太真王母丨丨丨丨紫梨尹喜内传】方朔三偷【东都献短人帝呼东丨丨朔至短人谓上曰王母种桃三千嵗一结子此儿不良已丨过丨之矣后西王母以七月七日降帝宫命侍女索桃须臾盘盛七枚母自噉二以五枚与帝帝留核着前母曰用此何为上欲种之母笑曰此桃三千年一着子非下土所植汉武故事】亘元就求【亘崖在京下有好桃丨丨丨丨不得佳者元曰德之休明则肃慎贡其夫如其不然篱碧间物亦不可得也世说】噉桃止饥【汉永平中刘晨阮肇入天台迷不得返经十三日饥甚遥望山上有桃遂跻险援葛至其下噉数枚饥止躰充下山取水见一杯流下有胡麻焉乃相谓此近人矣遂度山见大溪溪边有二女子色甚美见二人持杯便笑曰刘阮二郎投向懐来刘阮惊二女欣然曰来何晚邪因邀至家十日求还苦留半年女遂相送指示还路乡邑零落已七世矣掺神记】取桃满怀【张陵沛人也弟子赵升就陵受学陵已七嵗试之第七试者陵与诸弟子登云台山絶岩上有一桃树旁生岩上石壁下临不测去三四丈有大桃实陵谓诸弟子曰得此桃者当告之以道弟子皆流汗无敢视者升曰神人所防何之有乃从上自掷正投桃树上丨丨丨丨而石壁峭峻不能得还乃掷百枚于陵分命赐诸弟子余二枚陵自食一留一以待升陵乃伸手引升升忽已还乃以向一桃与升神仙传】桃便相击【樊夫人与刘纲俱有道术各自言恶中庭有大桃树夫妻各呪其一丨丨闘丨丨良久所呪桃走出篱外同前】桃我所种【谯郡夏侯文规亡后见形还家经庭前桃树边过曰此丨丨昔丨丨子乃美好其妇曰人言亡者畏桃君何不畏邪荅曰桃东南枝二尺八寸向日者憎之或亦不畏也甄异传】形如括蒌【洛城华林园内有冬桃十月始熟丨丨丨丨食之解劳亦名西王母桃酉阳杂爼】核如鸡卵【史论在齐州时出猎至一县界憇兰若中觉桃香异常访其僧僧不及言近有人施二桃从经案下取出献论大如饭碗论时饥尽食之丨大丨丨丨论因诘其所自僧道论比去上山越涧至一处竒泉怪石非人境也有桃数百株榦扫地向二三尺其香破鼻论与僧各食一蔕腹果然矣论亦疑僧非常取两个而返孔六帖】食桃得仙【葛由羗人好刻木作羊卖之骑羊入蜀蜀中王侯贵人追之上绥山丨丨丨丨故里谚曰得绥山一桃虽不能仙亦足以豪列仙传】见桃思戒【庄宗年迈多疾冯道奏曰臣愿陛下寝膳之间动思调卫因指御前果实曰如食桃不康翊日丨丨而丨丨可也五代史】傅桃赋【有东园之珍果兮承阴阳之灵山结柔根以列树兮艳长亩而骈罗夏日先熟而进庙堂辛氏践秋厥味益长亦有冬桃冷伴氷霜放神适意恣口所尝华升御于内庭饰佳人之令顔实充虚而疗饥兮信功烈之难原嘉牛放于斯林兮悦万国之乂安望海岛而慷慨兮怀度索之灵山何兹树之独茂兮条枝纷而丽闲根龙虬而云结兮弥千里而屈盘御百鬼之妖慝兮列神荼以司奸辟凶邪而济正兮岂惟荣美之足言】牟辑之桃赋【嗟王母之竒果特实兮兼副既陶照而夏成又凌寒而冬就嗟异植兮难防亦晩枯兮先茂农黄品其味汉帝惊其珍林休反耕之牛宅树司恶之神虽无言兮成蹊叵充有于魏君】诗集鹦鹉啄【丨丨丨金桃杜】王母献【丨丨丨金桃同上】缥肌细肉【要待花余见秋实丨丨丨丨荐盘珍宋景文】丹砂为骨【雨染烟蒸万实垂丨丨丨丨玉为衣客疑丽水新淘得人向瑶池旧带归只恐压枝星欲落最怜和蘂露初稀文与可】
　　杨梅
　　格物总论【杨梅其子如弹丸五月中熟时似梅子其味酸酣然有红白紫三种红者味胜于白紫者又胜于红颗大而核细尤天下之竒也】
　　事类呼为圣僧【扬州人丨白杨梅丨丨丨坡诗注】此实君果【杨氏子年九嵗孔君平诣其父设果有杨梅孔指示儿曰丨丨　丨家丨儿应声荅曰未闻孔雀是孔子家禽】江淹赋【镜日綉壑照霞绮蛮】
　　诗集龙睛【颗颗丨丨湿深深映石门自怜非荔子不得荐尧阍郭功父】骊珠【绿阴翳翳连山市丹实累累照路隅未爱满盘堆火齐先惊探颔得丨丨斜簪宝髻看游舫细织筠笼入上都醉里自矜豪气在欲乗风露摘千株陆放翁】火齐堆【梅出稽山世少双清知风味胜他杨玉肌半醉生红粟黒晕防深染紫囊丨丨丨盘珠径寸醴泉绕齿柘为浆故人解寄吾家果未变蓬莱阁下香杨廷香】红实缀【丨丨丨青枝烂熳照前坞不及杏繁时林间有仙虎郭功父】
　　枇杷
　　格物总论【枇杷树高丈余枝肥叶大有毛冬华夏实大如鸡子小者如梅子味甜酢黄熟方可吃核如指头大】
　　事类嵗贡【建中元年诏山南之枇杷云云丨为次第丨者取一次以供庙飨唐史】周祗赋【枇杷寒署无变负雪扬华余植之庭圃遂赋之云名同音器质异贞松四序一采素华冬馥】
　　诗集树树香【枇杷丨丨丨杜】攅金圃【丨丨卢橘丨坡】觉犹香【夣绕呉山归月廊杨梅卢橘丨丨丨坡】尚带酸【客来茶罢空无有卢橘杨梅丨丨丨前人】果产西蜀【有丨丨丨丨作花凌早寒树繁碧玉叶柯叠黄金丸上都不可寄咀味独长叹宋景文】名著上林【五月枇杷黄似橘谁思荔支同此时嘉丨已丨丨丨赋却恨红梅未有诗梅圣俞】二梢满盘【大叶耸长耳丨丨堪丨丨荔支多与核金橘却无酸雨压低枝重浆流氷齿寒长卿今在否莫遣作园官杨诚斋】万颗缀木【丨丨金丸丨丨稠遗根汉苑识风流也知不作清朝瑞朽腐聊闗圣主忧刘屏山】
　　石榴
　　格物总论【石榴包如杯大赤色黒斑防中如蜂窠窠数子如人齿带淡红色光皎琥珀然又有洁白如雪者有甜酢二种甜者为佳熟时其苞自烈名果也】
　　事类醖成美酒【顿孙国有安石榴取汁停杯中数日成美酒扶南传】盛送码碯【李汉碎胡玛瑙丨丨王莒曰安石榴奉送莒见之不疑食之乃觉杨　事迹】武陵献六【晋安帝时丨丨临沅丨安石榴一蔕丨实】宗氏荐二【齐安德王延宗纳赵郡李祖收女为妃母丨丨丨丨石榴于帝莫知其意帝问魏収荅曰石榴房多子王新昬妃欲子孙众多帝大喜北史】潘岳赋【若榴者天下之竒树九州之名果也千房同膜十子如一御饥疗渴解酲止醉】张载赋【紫房独熟赪肤自拆剖之则珠防含之则氷释】
