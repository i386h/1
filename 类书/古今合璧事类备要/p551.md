<!-- { "loadSidebar": true } -->
　　栝东南美【翠栝丨丨丨近生神岳阴惜哉不可致霜根络云岑仙风振高标香实陨平林偶随樗栎生不为樵牧侵忽惊黄茅岭稍出青玉鍼好事虽力取王城少知音岂无换鵞手但知覔来禽高怀独夫子一见捐槖金得之喜不寐赠我意殊深公堂开后阁凡本媿华簮栽培一寸根寄子百年心常恐樊笼中摧我鸾鹤衿谁知积雨后寒芒晓森森恨我迫归老不见汝千寻苍皮防玉骨旦暮视古今何人风雨夜卧听饥龙吟东坡种栝礼曹北垣】
　　栢　附　桧
　　格物总论【栢树大者数围高数丈皮光滑枝榦脩耸叶香烈所在深山中有之一种名侧栢叶大不相类如铺茸细细相比桧亦光皮然叶尖硬如芒刺桧栢相半者名桧栢皆能结子柯叶青青四时不雕也】
　　事类厥贡【荆州丨丨杶榦栝栢书禹贡】是断【新甫之栢丨丨是度是寻是尺诗閟宫】倒生【大谷丨丨之栢与天齐其长地等其久也抱朴子】后雕【嵗寒然丨知松栢之丨丨也语】孔子庙【鲁郡丨丨旧丨有栢二十四株厯汉晋其大连抱土人崇敬之莫犯也水经】徐君墓【延陵季子解寳剑于丨丨丨栢树而去以其心许之也本传】食柏实【赤松子好丨丨丨齿落更生列仙传】造栢梁【汉武丨丨丨台二十四丈悉以栢香闻数十里本纪】盗者弃市【汉诸陵皆属太常有人丨栢丨丨丨三辅旧事】色亦为惨【王褒痛父非命絶世不仕居墓侧旦夕常至墓前朝拜辄悲号断絶墓前栢树褒常所攀涕泣其栢丨与凡树不同丨丨丨焉】乌栖其上【朱博为御史大夫府中列栢有丨数十丨丨丨后世称曰栢台史】虫蚀作字【昭帝时长安诸陵栢树枯倒者悉起之叶丨丨丨丨云曽孙病巳立后昭帝崩昌邑王被废迎立宣帝宣帝名病巳汉史】栢林荫蔼【栢谷谷名也汉武帝防行至谷中无囘车地夹以高原丨丨丨丨穷是幽暗弗睹阳景述征记】栢树株数【虞延为郡督邮光武巡狩至外黄问延园陵丨丨　丨丨延悉以对由是见知本传】负土以植【李恂遭父母丧六年躬自丨丨丨丨栢冡下东观记】埋铁其下【桑道茂居有二栢甚茂曰人居而木蕃者去之木盛则土衰土衰则人病乃以铁数十斤丨丨丨复曰后有发其地而死者太和中温造居之发藏铁而造死异闻录】有栋梁器【司徒袁粲见王俭而叹曰宰相之门也栝柏豫章虽小亦丨丨丨之丨本传】教服食法【田鸾入华山见黄冠师师语曰栢叶乃长生药也丨以丨丨之丨后得道朝上真杂説】孤山陈朝栢【丨丨有丨丨丨二株其一为人所薪僧志诠作堂其侧名曰栢堂东坡作二诗燕谈】巴东莱公栢【冦莱公知丨丨县尝手植双栢于县庭至今民比甘棠谓之丨丨丨后丨丨大火栢与公祠俱焚明年莆阳郑贑来为令悼栢之焚惜公手植不忍剪伐种凌霄于下使附榦而上以着公之遗德且慰邦人之去思云燕谈】祖师西来意【僧问赵州和尚丨丨丨丨丨赵云庭前栢树子又有老宿怱拈拄杖谓僧曰要识赵州麽这里是赵州传灯录】江夏王栢赋【既殊羣而抗立亦含贞而挺正岂春日之自芳亦霜下而为盛冲风不能摧其枝积雪不能改其　性　虽防坎于当年庶后雕之可咏齐江夏王锋脩栢赋】李德裕进戒【帝辨邪正请以物为喻松栢之为木孤生挺特无所因倚萝茑则不然弱不能立必附他木】杜子美古栢行【孔明庙前有老栢柯如青铜根如石霜皮溜雨四十围黛色参天二千尺君臣已与时际防树木犹为人爱惜云来气接巫峡长月出寒通雪山白忆昨路绕锦亭东先主武侯同閟宫徘徊枝榦郊原古窈窕丹青户牖空落落盘据虽得地冥冥孤高多烈风扶持自是神明力正直元因造化功大厦如倾要梁栋万牛囘首丘山重不露文章世已惊未辞剪伐谁能送苦心岂免容蝼蚁香叶终经宿鸾鳯志士幽人莫怨嗟古来材大难为用】
　　桧榦左纽【太清宫桧老子手植根株枝丨皆丨丨太清记】枝再生【此桧不知年代后李唐之盛一丨丨丨至圣朝复有此异石曼卿诗集】
　　诗集青青【丨丨陵上栢文选】森森【锦官城外栢丨丨杜】鳯雏翔【有栢生崇冈童童状车葢偃蹇龙虎姿主当风云防神明依正直故老多再拜岂知千年恨中路顔色坏出非不得地蟠踞亦高大嵗寒恐无凭日夜柯叶改丹丨领九丨哀鸣丨其外鸱鸮志意满养子穿穴内客从何乡来伫立久吁怪静求元精理浩荡难倚赖杜甫病栢】龙皮戞【幽幽太华侧老栢如建纛丨丨相排丨翠羽更荡掉李贺】转萧瑟【松栢丨丨丨文选】本孤立【松栢丨丨丨难为桃李顔杜】叶随酒【樽前栢丨休丨丨杜】声疑雨【晋朝名軰此离羣想对浓阴去住分题处尚寻王内史画时应是鲍叅军长廊夜静丨丨丨古殿秋深影胜云一下南台到人世晚泉清韵更谁闻温庭筠】未觉枯【虽当霰雪岩丨丨栝栢丨杜】动盈掬【佳人采栢丨丨丨孔帖】苍龙吟【涧底长松风雨寒冈头老栢顔色悦天生草木臭味同同盛同衰见氷雪君莫爱清江百尺船刀锯来谋嵗寒节千林无叶草根黄丨髯丨丨送日月山谷】白鹤下【庭栢无生意摧残二十秋稍沾杯水润己与嵗寒谋黄里青青出愁边稍稍瘳防看丨丨丨暮瘳莫深投后山】苍苍榦【故园多珍木翠栢如蒲苇幽囚无与乐百日看不已来时拾流肪未忍践落子当年谁所种少长与我齿仰视丨丨丨所阅固多矣应见李将军胆落温御史坡公御史台栢】凛凛节【丨丨丨竒霜榦栢】
　　桧翠为葢【淮南庭中有苍桧仰视团团丨丨丨直榦毎容鸾鳯栖盘根深压鲸鳌背北风预作兵阵声恐取蛟龙斩天外呼童出屋为我窥摩飐清阴月光碎问谁植之前蒋公得地倐经三十载不同种杏上青天正似甘棠有遗爱使华今复见公孙太平事业钟一门祖朝冠葢渐尘土却嗟此桧春长存孤高岂忘栽培力秀发兼承造化恩已看枝叶饱霜露终作梁栋扶乾坤新诗编联尽珠玉光大先烈听箎埙更忆丹青妙画手进入明堂逢至尊郭功父咏蒋公桧】根如轮【君家大桧长百尺丨丨车丨身直壮夫连臂不肯抱孤鹤高飞直下立颖濵】左纽文【江阴多老桧处处屯苍云地连丹砂井物化青牛君时有再生枝还作丨丨丨王孙有古意书室延清芬应怜四孺子不堕凡木羣体备松栢姿气含芝本熏初扶鹤骨立未出龙纒筋巢根白蚁乱网叶青虫纷乃知蔽芾初甚要封植勤他年皮三寸狐防子不闻坡】大厦材【种木待成林聊为千年事目中趍百里宁问万牛费植桧三尺强已有凌云气生世能防何拟作千嵗计众人笑拍手君子用其意萧萧孤竹君忘言理相契名以金石交椿杨岂奴婢缅怀万仞巅千丈蔚苍翠蟠根泉石底用意霜雪外宁须丨丨丨坐待斧斤至散为风雨声宻作牛马蔽后山】根似石【周遭松桧漫为邻翠碧婆娑未出羣但愿盘丨坚丨丨不忧松榦不凌云郭功父】榦凌空【凛然相对敢相欺直丨丨丨末更竒根至九泉无曲处世间惟有蛰龙知东坡】

　　古今合璧事类备要别集卷四十九
<子部,类书类,古今合璧事类备要>
　　钦定四库全书
　　古今合璧事类备要别集卷五十
　　宋　谢维新　撰
　　众木门
　　杉
　　格物总论【杉树大者数围高十余丈纹理条直皮麄厚叶尖附枝生若刺针然青青不雕种莳宜山窠深处南方人造屋及为船与夫作棺材多用之美木也出于倭国者尤佳】
　　事类被煔【丨丨也尔雅】倭木【出于东海中倭国者为丨丨】
　　诗集擢榦方数尺【丨丨丨丨丨幽姿已苍然韦应物】劲叶森利劒【丨丨丨丨丨孤茎挺瑞标才高四五尺势若干云霄白乐天】移来得许长【何代丨丨丨丨丨想渠厯晋复经唐惯于岩畔谙风雪不与人间作栋梁二室七仙同守防千松万桧自低昂向来诸葛祠前栢此物当为伯仲行潘紫岩】坐待清阴满【更鼓庭空雀噪檐闭门独宿夜厌厌似闻枣栗同时种应与杉松刻日添糟麴有神薫不醉雪霜夸健巧相沾先生丨丨丨丨丨空使人人叹滞淹坡次韵子由东轩杉竹】
　　槐
　　格物总论【槐树极高大生河南平泽今所在而有四月五月开花六月七月结实数种叶大而黒者名櫰槐昼合而夜开者名守宫惟叶细而青绿者但谓之槐也】
