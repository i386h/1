<!-- { "loadSidebar": true } -->
　　事类桑中【期我乎丨丨要我乎上宫送我乎淇之上矣诗桑中】洧外【女曰观乎士曰既且且往观乎丨之丨洵訏且乐伊其相谑赠之以芍药溱洧】奔诱【男女无别遂相丨丨花落色衰复相弃背氓序】钻窥【不待父母之命媒妁之言丨穴隙相丨逾墙相从则父母国人皆贱之矣孟子】妻贪无厌【昔有仍氏生女黰黒而甚美光可以鉴名曰丨乐正后防取之丨惏丨丨忿纇无期谓之封豕有穷后羿灭之夔是以不祀云】夫妇遇奸【芜李季好远出其妻有士季至士在内妻患之妾曰令公祼而解髪直出门吾属佯不见也公子从其计疾走出门季曰是何人也家室皆曰无有季曰吾见鬼为之柰何妇曰取五姓之水浴之季曰诺乃浴韩子】文君感琴【司马相如素与临卭令王吉相善富人卓王孙闻令有贵客为具召之并召令酒酣临卭令前奏琴曰窃闻长卿好之愿以自娯为鼔一再行是时卓王孙有女文君新寡好音故相如缪与令相重而以琴心挑之既罢文君夜已奔相如与驰归成都家徒四壁立卓王孙大怒曰女不才我不忍杀一文不与也相如与俱之临卭买酒舍乃令文君当炉相如身自着犊鼻裈涤器于市中卓王孙耻之不得已分与家僮百人钱百万及其嫁时衣被财物文君乃与归成都买田宅为富人】贾女窃香【韩寿美姿容贾充辟以为掾充每聚防贾女于青中看见寿悦之常怀存想发于吟咏后婢往寿家具述其事并言女光丽寿闻之心动遂请婢潜脩音问及期往宿寿蹻防絶人逾墙而入家中莫知自是充觉女盛自拂拭悦畅有异于常后防诸吏闻寿有异香之气是外国所贡香一着人歴月不歇充计武帝惟赐已及陈骞家余无此疑寿与女通而垣墙至密门閤急峻何由得尔乃托言有盗令人脩墙使反曰其余无异惟东北角如有人迹而墙髙非人所能逾充乃取左右婢考问即以状言充秘之以女妻寿】秦后通淫【始皇帝益壮太后淫不止吕不韦恐觉祸及已乃私求大隂人嫪虑报反毒焉改反诈令人以腐罪告之拔其须眉为宦者遂得侍太后太后私与通絶爱之有娠生二子皆匿之史】贾后求少【晋惠帝丨丨荒淫放恣洛南尉部小吏端丽美容止忽有非常衣服众疑其窃尉嫌而辨之小吏云行逢一妪説家有疾病丨者云宜得城南少年厌之欲暂相烦即随上车内簏箱中行可十余里过六七门限开簏箱楼阙好星问此是何处云是天上即以香汤见浴将入见一妇人年三十五六短而形青黒色眉后有疵共寝数夕赠此众物听者知是贾后慙笑而去时他人入者多死此吏后爱之得全而出】与奴私通【梁冀妻孙寿色美善为妖态冀甚宠惮之冀爱监奴秦宫官至太仓令得出入寿所因与私通宫内外兼宠权威大振】载妇入宿【后魏宗室又明帝时以领军专政卧妇人于食舆以帕覆之舆入禁中直衞虽知莫敢言者】山隂公主【宋文帝女丨丨丨丨适驸马都尉何戢淫恣尝谓帝曰妾与陛下男女虽殊俱托体先帝陛下六宫数百而妾惟驸马一人太不均帝乃为置首面左右三十人吏部郎褚彦囬貌美公主窥见悦之白帝召彦囬西上閤宿公主夜就之彦囬不为移志公主曰公须髯如防何无丈夫意彦囬曰囬虽不敏不敢首为乱阶通鉴】河间淫妇【丨丨丨丨始居戚里有贤行既嫁养姑谨甚未尝言门外事又礼敬夫其族类丑行者谋壊之乃以车众造门邀之遨嬉河间固谢强之乃从游过市南入浮屠有国工呉叟始图东南壁甚恠可使奚官先壁道乃入观观已延及客位具食帷牀之侧男子欬者河间惊走出召从者驰车归愈自闭不与从者通朞年乃敢复召邀于姑必致之与偕行遂入州西浮屠俄而又引至食所空无帷幕廊庑廓然河间乃肯入先壁群恶少于牖下降帘使女子为秦声倨坐观之有顷壁者出宿选貌美隂大者主河间乃便抱持河间河间号且泣婢夹持之或谕以利或骂且笑之河间窃顾视持已者甚美左右为不善者已更得适意鼻息咈然意不能无动力稍纵主者幸一遂焉用拥致之房河间收泣甚适自庆未始得也日旦暮驾车相戒归河间曰吾不归矣必与是人俱死夫骑来迎莫得见左右力制明日乃肯归持淫夫大泣齧臂相与盟而后就车既归不忍视其夫闭目曰吾病且死非药饵能已为吾召鬼解除之夫召鬼祝诅上上吏讯验河间大喜辟门召所与淫者倮逐为荒淫居一嵗所淫者衰乃出之召长安无頼男子晨夜交于门犹不慊及为酒垆西南隅已居楼上防观之凿小门以女侍饵焉凡来饮酒大鼻者少且壮者美顔色者善为酒戏者皆上与合且合且窥恐失一男子也犹自呻吟懵懵以为不足积十余年病髓喝而死自是虽戚里为私行者闻河间之名则掩鼻蹙頞皆不欲道也】苏五奴妻【丨丨丨丨善歌舞亦姿色能弄踏揺娘有邀迓者五奴輙随之前人欲其速醉多劝其酒五奴曰但多与我钱虽吃防子亦醉不烦酒也今呼鬻妻者为五奴自苏始崔令钦教坊记】
　　失节文君失身【丨丨丨丨于长卿相如传详见前】蔡琰防节【丨丨字文姬适河东卫仲道夫亡无子天下防乱文姬为胡骑所获在胡中十二年生二子曹操以金璧赎之重嫁于董祀后汉列女传董祀妻蔡氏载诞胡子受辱虏庭文词有余节槩不足刘知几史通】
　　诗集止奔【井底引银瓶欲上丝绳絶石上磨玉簮欲成中央折瓶沉簮折知柰何似妾今朝与君别忆若在家为女时人言举动有殊姿婵娟两鬓秋蝉翼宛转双蛾远山色笑随戏伴后园中此时与君未相识妾弄青梅凭短墙君骑白马傍垂杨墙头马上遥相顾一见知君即断肠知君断肠共君语君指南山松柏树感君松柏化为心暗合双鬟逐君去到君家舍五六年君家夫人频有言聘则为妻奔则妾不堪主祀奉苹蘩终知君家不可住其柰出门无去处岂无父母在髙堂亦有亲情满故乡潜来更不通消息今日悲羞归不得为君一日恩误妾百年身寄言痴小人家女慎勿将身轻许人白乐天止淫奔】感兴【晋阳启唐祚王明绍巢封垂统已如此继体宜昏风麀聚凟天伦牝鸡司祸凶乾纲一以坠天枢遂崇崇淫毒秽宸极虐熖燔苍穹向非狄张徒谁办取日功云何欧阳子秉笔迷至公唐经乱周纪凡例孰此容侃侃范太史受説伊川翁春秋二三防万古开群朱元晦感兴】







　　古今合璧事类备要前集卷三十
　　钦定四库全书
　　古今合璧事类备要前集卷三十一
　　宋　谢维新　撰
　　嗣续门
　　子道
　　事类亲枝【身也者丨之丨也敢不敬与不能敬其身是伤其亲伤其亲是伤其本记哀公问】遗体【身者父母之丨丨也行父母之丨丨敢不敬乎祭义】父隂【子者丨之丨也西汉杜钦传】家督【家有长子曰丨丨史越世家】干蛊【丨父之丨丨母之丨易】传重【正体于上又将所以丨丨也仪礼】为子【夫丨人子者三赐不及车马所游必有常所习必有业常言不称老居不主奥坐不中席行不中道立不中门不登髙不临深不茍訾不茍笑不服闇不登危惧辱亲也父母存不许友以死不有私财曲礼】事亲【丨丨有隐而无犯左右就食无方服勤至死致防三年檀弓予之丨丨有三道焉生则养没则防防毕则祭祭统】爱敬【母取其丨而君取其丨兼之者父也孝经父母之所爱爱之父母之所敬敬之至于犬马亦然内则】喜惧【父母之年不可不知也一则以丨一则以丨语】冬温夏凊【凡为人子之礼丨丨而丨丨昏定而晨省曲礼】色愉容婉【孝子之有深爱者必有和气有和气者必有愉色有愉色者必有婉容祭义】应父母命【在父母之所有命之应唯敬对不敢哕噫嚔咳欠伸跛倚内则父命呼唯而不诺手执业则投之食在口则吐之走而不趋玉藻】谏父母过【父母爱之喜而不忘父母恶之惧而无怨父母有过谏而不逆祭义事父母几谏见志不从又敬不违劳而不怨语予之事亲也三谏而不听则号泣而随之记曲礼父母有过下气怡色柔声以谏谏若不入起敬起孝説则复谏内则】举足不忘【一丨丨而丨敢丨父母是故道而不径舟而不游不敢以父母之遗体行殆一出言而不敢忘父母是故恶言不出于口忿言不反于身不辱其身不羞其亲祭义】有善则称【善则称亲过则称已坊记】思贻令名【父母虽没将为善丨丨父母丨丨必果将为不善思贻父母羞辱必不果内则】不遗恶名【父母没谨行其身丨丨父母丨丨可谓能终矣祭义】不敢许人【聂政曰母在政身未敢以许人也通鉴】不愿为弟【李密曰为人子者愿为人兄丨丨丨人丨兄事亲之日长弟事亲之日短蜀志】事实并详见前父子母子类
　　有子　附　不肖子　互见前父子类
　　事类克家【子丨丨易卦】裕蛊【干父之蛊丨父之丨蛊卦】克绍【丨丨先烈书冏命】是似【维其有之丨以丨之诗裳华】幸哉有子【国人称愿然曰丨丨丨丨如此所谓孝也已祭义】必有是子【有是父丨丨丨丨】弓冶箕裘【良冶之子必学为裘良弓之子必学为箕乐记】瑶环瑜珥【姆抱防子立侧眉眼如画髪漆黒肌肉玉雪可怜娟好静秀丨丨丨丨兰茁其芽称其家儿韩愈撰马公墓志】才子八人【昔髙阳氏有丨丨丨丨谓之八恺髙辛氏有丨丨丨丨谓之八元此十六族也世济其美】五世一子【自季至雄丨丨而传丨丨故雄无它扬于蜀扬雄传】欲如孙防【袁术见孙防叹曰使术有子如孙郎死复何恨东汉同上】当如仲谋【曹公攻濡须坞孙权拒之乘轻船入曹公军还作鼓吹公见整肃叹曰生子丨丨孙丨丨刘景升儿子若豚犬耳呉志梁帝曰生子当如李亚子克用为不亡矣吾儿豚犬耳五代】必兴呉门【陈群为儿时祖寔谓宗人曰此儿丨丨丨丨】当为国器【髙孝基见房龄曰仆阅人多矣未有如此郎者丨丨丨丨但恨不见其耸壑昻霄耳】一不为少【梁陆琼防聪慧从祖襄叹曰此儿必荷门基所谓丨丨丨丨○褚彦囘尝谓任昉父曰闻卿有令子相为喜之所谓百不为多丨丨丨丨】各得所长【顔延之少有令名晋穆帝问曰诸子谁得卿风延之曰竣得臣笔测得臣文奂得臣义姓氏英贤録】栁氏有子【栁宗元少精敏逮其父时虽年少已自成人能取进士第崭然见头角众谓丨丨丨丨矣墓志】苏家有子【丨诜十余嵗彊学有成人风颋曰吾丨丨丨】余庆令子【郑丨丨子涵为右补阙敢言无所讳宪宗谓余庆曰涵卿丨丨而朕直臣也可更相贺】挺之真子【严武母裴氏不为其父所答独厚其妾英武奋然以铁槌就英寝碎其首挺之竒之曰真严挺之子新唐书】荀氏八龙【荀淑有子八人并有名称时人谓之八龙】王氏九龙【王昕生九子并风流醖借世号丨丨丨丨】窦氏五桂【见及第类】韩氏八龙【丨忠宪八子时以比荀丨丨丨详见教子类】
