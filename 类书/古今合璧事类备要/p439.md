<!-- { "loadSidebar": true } -->
　　事类【阙】
　　荆　广平　角音
　　古今姓纂【熊绎国亦号荆支孙因氏焉】
　　事类为政清净【家语荆公行年十五而摄相事孔子闻之使人往观其丨丨使人反曰其朝丨丨而少事】歌易水寒【史记荆轲为燕丹报仇饯于易水丨曰风萧萧兮丨丨丨壮士一去兮不复还及奉燕督亢图进于秦皇图穷而首见】
　　红　平昌　宫音
　　古今姓纂【楚元王交子红侯刘富之后】
　　事类【阙】
　　游　广平　宫音
　　古今姓纂【左传郑穆公子偃字子游之后以王父字为氏春秋氏族图郑国游氏子游子太叔公孙楚游德】
　　事类廉白有政【北史游雅字伯度太武时为雍州刺史在任丨丨甚丨惠丨】坎窟读书【游明根字志逺尝于白渠丨为丨丨丨积嵗太武擢任散骑常侍使宋宋孝武称其长者迎送礼加常使迁兖州刺史为政清平为仪曹长清约恭谨致仕为五更国有大事恒玺书访之歴官内外五十余年处身以仁和接物以礼让时论贵之】文雅方正【游肇字伯始博综经史谦素端重丨丨见任帯魏太守为政清简为畿内大使黜陟善恶赏罚分明廉御史中尉直绳所举莫非伤风败俗于吏事断决反覆至于再三然后下笔虽宠势干请终无回挠丨丨之操时人服之】文行知名【游酢字定夫建州建阳人兄醇与酢俱以丨丨丨丨酢初受业于程颢颢知扶沟县以道学为己任酢为掌其事由是问学益进又事程颐颐器之】书求所学【陈正同知建宁因立像设祠于学而属晦庵朱公熹记其事曰先生逺矣学者登是堂而拜其像于是记也考其师友之渊源退访其丨而读之于以丨先生之丨以丨者果恶乎在幸而心自得之则亦无以异乎亲为炙之矣诗曰人之好我示我周行又曰髙山仰止景行行止熹虽不敏愿与承学之士勉焉以无忘陈公之德晦庵所谓退访其书而读之即公所着易説诗二南义中庸义论语孟子杂解也同上】
　　竺　东海　征音
　　古今姓纂【本天竺胡人后汉归中国而称竺氏】
　　事类【阙】
　　权　天水　征音
　　古今姓纂【芊姓颛顼之封楚楚若敖之孙鬭緍尹权因氏焉秦灭楚迁大姓于陇西因居天水又云楚武王克权使鬭緍尹之今南郡当阳县东南有权城】
　　事类有国良翰【北史权景宣字晖逺少聪悟任气侠晓兵权有智略除南阳郡守盗贼敛迹人得隷业百姓立碑颂德总戎薄伐着尅敌之功布政莅人垂称职之誉岂非丨丨之丨丨欤】不阿贵近【唐权万纪京兆人擢治书侍御史房龄王珪掌内外官考万纪劾其不平帝以为丨丨丨丨由是奬礼】饮三防尘【权懐恩万纪族孙擢万年令赏罚明见恶輙收时语曰宁丨丨丨丨无逢权懐防每盛服妻子不敢仰视更五州刺史所居威名赫然吏重足立】可为宰辅【权皋字士繇泰州人韩洄王定与友善常评臯丨丨丨丨师保李华亦以为分天下善恶一人而已】搢绅羽仪【权德舆字载之未冠以文章称德宗闻其才召为左补阙德舆生三嵗知辨四声四嵗能赋诗积思经术无不贯综自始学至老未曽一日去书尝著论辨汉所以亡西京以张禹东京以胡广其文雅正当时公卿侯王功德卓异者皆所铭纪虽动止无外饰其风流醖借自然可慕正元元和间为丨丨丨丨云】
　　逯　广平　征音
　　古今姓纂【风俗通后汉大司空逯石赵有逯明唐夏官郎中逯仁杰】
　　事类【阙】
　　葢　汝南　商音
　　古今姓纂【汉有葢公曹参为相避正堂舍葢公】
　　事类司隷校尉【前葢寛饶字次公魏郡人明经为郡文学以孝亷为郎举方正对防髙第迁谏大夫擢丨丨丨丨刺举无所囘避】虎牙将军【后葢延字巨卿渔阳人长八尺弯弓三百斤光武以为丨丨丨丨】耆儒受业【唐葢文达冀州人明春秋三家刺史窦抗集诸生讲论孔颖达刘轨思并以丨丨丨丨】代作帝师【自荣至典世宗其道父子兄弟丨丨丨丨同上】仁者之勇【晋桓彛字茂伦早获盛名雅为周顗所重苏峻之乱固守经年城陷遇害抱中和之气懐不挠之节知处死之为易丨丨丨丨不其然乎】吹笛尽妙【桓伊字叔夏善丨丨丨一时之丨】名怖小儿【南史桓康江南人畏之以其丨丨丨丨病疟者写其形帖牀壁无不立愈者】志惟忠孝【唐桓彦范字士则润州人狄仁杰曰君之才当自光大攻属斯文所丨丨丨丨居若不能言及议论帝前安辞定色辨争愈切卒諡忠烈】
　　公　括阳　羽音
　　古今姓纂【左传鲁昭公子公衍公为之后汉主爵都尉公俭】
　　事类【阙】
　　【已上四百单八姓并依目今书字俗本百家姓铨次编葺姓纂次事类不依韵畧次序葢欲便世俗上下之通用外有百家姓内续添类姓及覆姓今就内再摘其显姓并用一二次第编葺成全书攷古通今之士幸鉴焉】












　　古今合璧事类备要续集卷二十八
　　钦定四库全书
　　古今合璧事类备要续集卷二十九
　　宋　谢维新　撰
　　类姓门
　　危　汝南　商音
　　古今姓纂【阙】
　　事类【阙】
　　迟　太原　征音
　　古今姓纂【殷贤人迟任有言曰人惟求旧器非求旧惟新晋有迟昭】
　　事类【阙】
　　商　汝南　宫音
　　古今姓纂【殷或号曰商以国为氏鲁有商瞿字子木仲尼弟子孔子易于瞿秦有卫鞅本卫公子也受封于商子孙氏焉】
　　事类【阙】
　　归　京兆　征音
　　古今姓纂【春秋晋有归生妇人也子孙因之以为姓】
　　事类多识容典【唐归崇敬字正礼苏州吴县人治礼家学丨丨丨丨擢明经天宝中举博通坟典科对防第一有诏举才可宰百里者复策髙等授左拾遗】使清德【大厯初充吊祭册立新罗丨囊橐惟衾衣东夷丨其丨丨同上】窜名雷霆【归登字冲之裴延龄得幸德宗欲遂以相右补阙熊执易疏论之以示登登曰愿丨吾丨丨丨之下君难独处故同列有所谏正辄署无所回避】献龙楼箴【归登为皇太子诸王侍读丨丨丨丨以讽】
　　鹿　扶风　徴音
　　古今姓纂【赵大夫食采五鹿因氏焉汉有巴郡太守鹿旗子孙因家巴】
　　事类赐马加服【北史鹿悆字永吉父生再为济南太守有政绩献文嘉其能特征赴季秋马射丨以骢丨丨以青丨彰其廉洁】布衣粝食【鹿悆好兵书隂阳释氏学后为黄门侍郎虽任通显志在谦退丨丨丨丨孝庄嘉其清洁时复赐以钱帛】
　　晋　平阳　征音
　　古今姓纂【周武王第三子叔虞封唐唐有晋水因改为晋二十代子孙以国为姓魏有晋鄙】
　　事类武穆【左富辰曰昔周公封建亲戚邘晋应韩丨之丨也】
　　续　鴈门　羽音
　　古今姓纂【晋大夫狐鞠居又姓续氏是为续简伯】
　　事类【阙】
　　随【与隋姓同】　河内　羽音
　　古今姓纂【周同姓国也又杜伯曽孙晋大夫食采于随亦曰随防汉有博士随何又有右扶风】
　　【随蕃】
　　事类【阙】
　　敬　平阳　商音
　　古今姓纂【陈厉公子敬仲之后以諡为姓姓苑云黄帝孙少康之后秦有敬丕子教为平阳太守子孙因家平阳又本朝避庙讳凡从茍姓或从文姓皆敬姓之分也】
　　事类诛二张封王【唐敬晖字仲晔绛州平阳人以丨丨丨功丨平阳郡王】掇要治汉书【敬播蒲州人房龄称陈寿之流龄患汉书文繁令丨其丨为四十篇当时丨丨丨者非其授以为无法云】
　　祭【侧界反】　太康　征音
　　古今姓纂【左周公之支子祭伯子孙以国为氏郑大夫祭仲字仲足始为祭封人因以为氏】
　　事类周公之【左凡蒋邢茅胙祭丨丨丨丨也】雅歌投壶【后祭遵字弟孙颍川人对酒设乐必丨丨丨丨在军旅不忘俎豆】县课第一【祭彤字次孙为偃师长丨无盗贼丨为丨丨临守偏海政移犷俗至卧鼔边亭灭烽幽障者将三十年】
　　贠【音运】　平凉　宫音
　　古今姓纂【前凉钜有安夷人贠平金城人贠敞大夏人贠仓贠景唐吏部郎中贠嘉静华隂人葢其后也又平凉水部员外郎贠半干状云本姓刘氏彭城舆里人宋宗室营陵侯刘遵考子起部郎中凝之后宋之禅因留北魏太武以忠谏比伍贠改姓贠氏赐名懐逺官至荆州刺史懐逺六代孙半千唐右谕德陜州刺史自隋末又居临汾】
　　事类五百嵗贤【唐贠半千字荣期齐州人羁丱通书史举童子对诏髙第能讲易老子长事王义方以迈秀见赏义方常曰丨丨丨一丨者生子宜当之因改今名凡举八科皆中】有清白节【半千不专任吏常以文雅粉泽故所至礼化大行半千事五君丨丨丨丨年老不衰乐山水自放卒吏民哭野中同上】
　　扁　南阳　羽音
　　古今姓纂【阙】
　　事类禁方能生人【史记扁鹊渤海郡郑人姓秦名越人少时为人舍长舍客长桑君知其非常人也以丨丨之虢太子死扁鹊生而起之天下尽以扁鹊为丨丨死丨】
　　木　吴兴　宫音
　　古今姓纂【端木赐之后因避仇改姓木氏晋文章志有木华字虚作海赋为太傅杨骏主簿本朝淳熈中木待问始以姓名魁天下今子孙始家于永嘉】
　　事类【阙】
　　京　东都　角姓
　　古今姓纂【汉京房之后本姓李推律定姓自改为京氏由是以降京姓不显至我孝宗朝京镗父子始显焉与改哀为京者不同】
