<!-- { "loadSidebar": true } -->
　　事类八尺【凡马丨丨以上者为龙七尺以上为騋六尺为马周官】八岁【马一岁为马二岁为驹丨丨为何承天纂文】祭祖【春丨马丨注天驷】祭牧【夏丨先丨注始养马者】马祖【秋祭丨丨注始乘马者】马歩【冬祭丨丨注为灾害者并周官】似狐【乘黄亦名飞黄丨丨有五肉角】如龙【马丨防丨后皇后纪】良马【骅骝骐骥纎离騄駬古之丨丨也荀子】骏马【龙媒騕褭并丨丨名】羸马【驽骀欵叚并丨丨名并六帖】奔踶【马或丨丨而致千里汉武帝纪】局促【何乃丨丨如辕下驹汉书】泛驾【夫丨丨之马亦在御之而已武帝诏】伏枥【老骥丨丨志在千里选乐府】乘马【黄帝尧舜服牛丨丨引重致逺以利天下】归马【武王丨丨华山之阳书】八名骏【穆王巡行天下驭八龙之骏一名絶地足不践土二名翻羽行越飞禽三名奔宵夜行万里四名超影逐日而行五名逾辉毛色炳燿六名超光一形十影七名腾雾乘云而行丨丨挂翼身有肉翅拾遗记】七名马【秦皇有名马七追风白兎蹑景追电飞翮铜爵晨鳬古今注】马四匹【平王锡晋文侯丨丨丨书文侯之命】牝三千【卫文公秉心塞渊騋丨丨丨诗】食我场【白驹刺宣王也皎皎白驹丨丨丨苗诗】牧于野【駉颂僖公也駉駉牧马云云丨丨坰丨诗】智可用【齐桓公伐孤竹春徃冬还迷惑失道管仲曰老马之丨丨丨乃放老马而随之遂得道韩子】力已穷【定公问于顔渊曰东野子之善御乎顔渊曰善则善矣虽然其马将失定公曰何以知之顔渊曰臣以故知之昔造父巧于使马造父不穷其马是造父无失马也今东野毕之驭上车执辔御体正矣歩骤驰骋朝礼毕矣歴歴致逺马力尽矣然有求马不丨是以知之矣荀子】借人乘【子曰吾犹及史之阙文也有马者丨丨丨今亡矣夫语】使人养【齐景公丨丨丨所爱马马病死公怒令人杀养马者晏子请数之曰尔有三罪使汝养马杀之一当死也又杀公所最善马二当死也使公以一马之故而杀人百姓必怨诸侯轻伐吾国三当死也公喟然赦之】失左骖【秦穆公东败丨丨丨自徃求马见岐下野人杀马将食之穆公笑曰食骏马肉而不饮酒恐其伤性也遍饮之而后去后闻秦击晋皆从摧锋以报徳】方臯相【秦穆公谓伯乐曰子之年长矣子姓有可求马对曰良马可以形容筋骨相也天下之马若灭若没若亡若失臣之子皆下才也臣有所与九丨丨其于马非臣之比也穆公见之使行求马三月而反报曰己得之在沙丘穆公曰何马对曰牝而黄使人徃取之牡而骊公不恱召伯乐曰败矣子之所求马者色物牝牡不能知又何马之能知也伯乐曰若臯之所观天机也得其精而防其麄在其内而防其外马至果天下之良马也列子】伯乐顾【蘓代欲见齐王齐王怨蘓秦欲用蘓代不说见代乃说淳于髠曰人有卖骏马者比三旦立于市人莫与言及见丨丨还而视之去而丨之一旦而价十倍足下有意为臣伯乐乎春秋后语】优孟哭【楚庄王有爱马衣以文綉置华屋下席以露牀防以枣脯马死欲以大夫礼葬之乐人丨丨入殿门大丨曰请以君礼葬之以雕玉为鞍文梓为椁豫章为题凑发甲卒为圹老弱负土诸侯闻之皆知贱人而贵马也王曰为之奈何曰请为王言六畜之葬笼灶为之椁铜沥为之棺齐以姜桂荐以木兰衣以火光葬人腹中王乃以马属太官无令天下知闻也史】塞翁失【丨上之人其马亡入胡中人皆吊之其父曰此何讵知不为福居数月其马将胡骏马而归人皆贺之其父曰此何讵知不为祸家富马良其子好骑堕而折髀人皆吊之其父曰此何讵知不为福居一年胡夷大入丁状者皆控而战塞上之人死者十九此子独以跛故子父相保淮南子】五百金【郭隗谓燕昭王曰古之人君遣使者赍千金市千里马于他国未至马已死买其骨丨丨丨以归天下知其君之好也于是朞年而千里之马至者三焉王诚欲致士先从隗始隗且见事况贤于隗者乎战国防】一疋练【顔囘望吴门马见丨丨丨孔子曰马也然则马之光景一疋长耳故后人号马为一疋家语】不问马【廐焚子退朝曰伤人乎丨丨丨语十】此何马【田子方出见老马于野喟然有志问于儒者曰丨丨丨也御者曰故公家畜也罢而不为用故出放之田子方曰少尽其力而老弃其身仁者不为也束帛赎之穷士闻之知所归心焉韩诗外传】不食粟【季文子相鲁马丨丨丨左】王良御【昔者赵简子使丨丨与嬖奚乘终日而不获一禽嬖奚反命曰天下之贱工也或以告王良王良曰请复之强而后可一朝而获十禽嬖奚反命曰天下之良工也简子曰我使掌与女乘谓王良良不可曰吾为之范我驰驱终日不获一为之诡遇一朝而获十禽诗云不失其驰舍矢如破我不贯与小人乘请辞孟子】韩哀附【驾囓膝骖乘且王良执靶丨丨舆纵驰骋骛怱如景靡过都歴国蹶如歴块追奔电逐遗风周流八极万里一息人马相得也王褒颂】千里骓【项羽骏马名骓常骑及败于垓下乃歌曰时不利兮骓不逝及至乌江谓亭长曰吾骑此马五岁所当无敌尝一日丨丨不忍杀以赐公本传】千里马【孝文皇帝时有献丨丨丨者诏曰鸾旗在前属车在后日行五十里朕乘丨丨丨独先安之于是还马】生余吾【元狩二年马丨丨丨水中】生渥洼【元鼎四年马丨丨丨水中】大宛马【丨丨冇善丨有贰师城匿不肯与汉使天子既好宛马使壮士持千金以请宛王善马宛国饶汉物相与谋不肯与汉使怒妄言推金而去宛贵人怒攻汉使取财物天子大怒拜李广利为贰师将军发属国骑及郡县恶少年数万人以伐宛期至贰师城取善马】至庙下【韦成以列侯侍祀当晨入朝天雨淖不驾四马而骑马丨丨丨有司劾之数人皆削爵】诣府送【卓茂为丞相史事孔光尝出行有人认其马茂解与之曰若非公马幸至丞相府归我乃步挽车去后马主得亡者乃丨丨丨马】乘骢马【桓典为御史是时宦者执政典无所廻避尝丨丨丨京师畏惮为之语曰行行且止避骢马御史】乘白马【汉张湛为光禄勲帝临朝或有惰容湛辄谏其失常丨丨丨上每见湛辄言曰白马生且复谏矣】骑黄马【曹操与吕布军战败布得操骑而不知是操问曰曹使君何在答曰丨丨丨者是也因得免献帝春秋】张敞走【丨丨为京兆尹罢朝丨马章台街自以便面拊马注便面若今沙门持竹扇不欲人见之也言敞无威仪也】梁王堕【丨丨丨马贾生自伤为传无状常哭泣后岁余而死】御欵段【马援击交趾谓官属曰从弟少防常哀吾多大志曰士生一世但取衣食足乘下泽车丨丨丨马为郡吏守坟墓乡里称善人斯可矣求盆赢余但自苦尔】谓的颅【刘备之初奔刘表屯于樊城左右欲因会取备备觉如厠便御所乘马走堕襄阳城西檀溪水中满不得出备急丨丨丨曰今日急不可不努力的颅达备意一踊三丈得过世说】权跃马【孙权征合淝马上津桥桥已撤丈余无板丨丨丨超之获免】坚坠马【孙丨讨董卓失利被创丨丨卧草中军众分散马还营号呼军人随马至草中乃得坚扶还营】不利主【庾亮所乘马名的颅殷浩以为丨丨丨劝亮卖之亮曰岂有己之不安而移之他人】恐伤人【庾嶷遁世不仕牛马有踶囓者丨丨丨不鬻于市】郭璞活马【将军赵固良马死惜之丨丨求谒吏不为通璞曰吾能丨丨因出见之乃令三十人持竿东行三十里见丘林社庙以竹竿打树果得一物似玃持归此物见死马嘘吸其鼻中顷之马果起奋迅如故不复见前物续搜神记】支遁养马【丨丨字道林尝丨丨人有讥之者答曰爱其神骏聊复畜耳世说】羊祜折臂【丨丨叔子人见其先墓当受命者祜断其山冈相者曰虽断其冈犹有折臂三公俄而坠马丨丨后位至三公】魏文囓膝【宋建平善相马丨丨将出取马入建平曰此马今日死矣及入将乘马恶香丨帝丨帝怒遣使杀之】马惜障泥【王济乘马不肯渡水曰丨必是丨连干丨丨去之乃渡水杜预曰济有马癖】马行蚁封【牛亨问见蚁门注】万岁驯字【唐新造坊于赤岸泽仅得牝牡三千疋命太仆张丨丨傍陇右丨丨之四十年孳育成七十万六千疋后邠岐等四境分为八坊五在岐州余在三郡有保乐甘露等坊文粹】毛仲牧蓄【王丨丨高丽人于丨事尤力蕃息不赀从帝东封取丨马数万疋每色一队相间如锦綉天子才之】一鸣则黜【李林甫居相位凡十九年固宠市权谏官无敢言者谓补阙杜暹曰君等独不见立仗马乎终日无声而饫三品刍豆丨丨丨丨之矣谭賔録】半道必易【安禄山肥每乗驿入朝丨丨丨丨马号大夫换马台不尔马辄仆故马必能负五石驰者乃胜载】公绰杀马【栁丨丨廐马害圉人公绰丨之或言良丨可爱曰安有良马而害人乎】承嗣毙马【宗教舞马四百蹄分为左右部有名称曰某家骄其曲曰顷杯乐数十马皆衣以锦綉络以金铎每乐作奋首鼔尾纵横应节禄山取数十疋归范阳后为田丨丨所得不知其伎也一日大飨乐作马闻乐而舞廐人以为妖击之而丨焉明皇杂録】前身作马【奚官养马之役者刘三复能説三生事自云丨丨丨丨马渇则望驿而嘶伤蹄则连心痛】武帝天马歌【太乙贶兮天马下霑赤汗兮沫流赭志俶傥兮精权竒籋浮云兮防上驰体容与兮迣万里今安匹兮龙为友】汉武帝神马歌【天马来从西极涉流沙九夷服天马来歴无草径千里循东道天马来开逺门竦子身逝昆仑天马来龙之媒游阊阖观玉台】韩愈杂说【世有伯乐然后有千里马千里马常有而伯乐不常有故虽有名马祗辱于奴人之手骈死于槽枥之间不以千里称也马之千里者一食或尽粟一石食马者不知其能千里而食也是马虽有千里之能食不饱力不足材美不外见欲与常马等不可得安求其能千里也防之不以其道食之不尽其材鸣之不能通其意执策而临之曰天下无马呜呼其眞不知马也耶】李伯乐相马经【马生足堕地无毛行千里尿举一脚行百里防筋竪者千里马膝如团麴千里马一岁上下齿二十四岁齿黄三十三岁齿白马头为王欲得方目为丞相欲得明脊为将军欲得强腹为城郭欲得张四下为令欲得长眼欲得髙匡眼睛欲得如悬铃紫艳光眼下悬蚕悬凿欲得成鼻孔欲得大鼻头欲得有王火字口中欲得赤膝骨欲圆而张耳欲相近而竪小而厚伏龙骨欲得成颈欲得长双趺欲得大而突蹄欲得厚腹下欲得平有八字尾骨欲得高而埀凡相马之法先除三羸五驽乃相其余大头小胫一羸也弱脊大腹二羸也小胫大蹄三羸也大头缓耳一驽也长颈不折二驽也短上长下三驽也大骼短胁四驽也浅髋薄髀五驽也　庄子载徐无鬼见魏武侯告之以相狗马荀子论坚白同异云曽不如好相鸡狗之可以为名也史记褚先生于日者传后云黄直丈夫陈君夫妇人也以相马立名天下留长孺以相彘立名荣阳褚氏以相牛立名皆有髙世絶人之风今时相马者间有之相牛者殆絶所谓鸡狗彘者不复闻之矣刘向七畧相六畜三十八巻谓骨法之度数今无一存容斋作】刘禹锡说骥篇【伯氏佐戎扵朔陲获良马以遗予予不知其良也秣之稊秕饮之汚池廐枥也上痹而下蒸覊络也缀索而续苇其易之如此子方病且窭求沽扵肆肆之驵亦不知其良也评其价六十緍将剂矣有裴氏子赢其二以求谓善价也卒与裴氏裴所李生雅挟相术扵马也尤工覩之周体眙然视听然笑既而抃随之且曰久矣吾之不觏扵是也是何柔心劲骨奇精妍态宛如锵如晔如翔如之备耶今夫马之徳也全矣然顾其为驹藏锐扵内且秣之乖方是用不说扵常目须其齿备而气振评则众美灼见上可以献帝闲次可以鬻千金裴也闻言竦焉遂儆其仆蠲其皂篚其恶蜃其溲权以美荐秣以芗粒起之居之澡之挋音震之无分阴之怠斯以马养马之至分也居无何果以骥徳闻客有唁予以防其宝且讥其所贸也微予洒然曰始予有是马也予常马蓄之今予鬻是马也彼宝马蓄之宝与常在所遇耳且夫昔之翘陆也谓将蹄将囓抵以挝防不知其籋云也昔之嘘吸也谓为疵为疗授以药石不知其喷玉也夫如是则虽旷日歴月将至顿踣曽何宝之有焉繇是而言方之扵土则八十其缗也不犹愈于五羖乎客谡而竦予遂言曰马之徳也存乎形者也可以自取然犹违之若此矧徳蕴于心者乎斯从古之叹予不敢叹】杜子美画马赞【韩干画马毫端有神骅骝老大腰褭清新鱼目瘦脑龙文长身雪垂白肉风蹙兰筋逸态萧踈高骧纵恣四蹄雷雹一日天地御者闲敏云何难易愚夫乘骑动必颠踬瞻彼骏骨实虽龙媒汉歌燕市已矣茫哉但见驽骀纷然徃来良工惆怅落笔雄才】蘓子瞻九马图赞【长安薛君绍彭家藏曹将军九马图杜子美所为作诗也拳毛狮子二骏在焉作九马赞拳牧者万岁绘者谁霸甫为作诵伟哉九马姚宋庙堂李郭治兵帝下毛龙以驭羣英我思开元今为防日筋骨应图至三万疋云何寂寥跬步山川负盐挽磨泪湿九泉牝牡骊黄自以为至驳其一毛弃我千里囓是乘脂蜡其鞭道阻且长喟其永叹】秦少游八骏图序【子尝闻有周穆王八骏之说乃今获览厥图雄凌趫腾彪虎文螭之流与今马高絶悬异矣其名盗骊蜚黄騕袅白牺之属也视矫首则若飞云视举足则若乘风有待驭之状有矜羣之姿若日月之所不足至若天地之所不足周轩轩然嶷嶷然言其真也实星降之精思其发也犹神抉其魄轼者如仙御者如梦将变化何别哉世说周穆王驾八骏日会王母于瑶池从羣仙而游按山海经去中国三万里非虚说也而不知其从得之厥神是生为之用欤何古书无其匹欤图之首有褚公遂良题云秦汉传之降于梁隋至于皇唐不泯厥迹卓入昭然竒哉信乎荀今考之于古则人大笑矣求之于时则旷世矣田是知物有同者不必良有异者不必否或虑观之者昧故为序以表焉】驴竒畜【匈奴丨丨也即馿骡也汉匈奴传】名驹【聪敏寛祥髙音逺扬真驴氏之丨丨也臧道吊驴文】执政如驴【后汉灵帝于西园驾四白驴躬自操辔驱驰以为大乐公卿贵戚转相放效夫驴服重致逺上下山谷野人之所用耳何有帝王君子骖御之乎迟钝之畜而今贵之天意若曰国且大乱凡丨丨者皆丨丨也五行志】长面似驴【诸葛恪父瑾丨丨丨丨孙权大会羣臣使人牵一驴入检其面题曰诸葛子瑜恪跪请笔续两字其下曰之驴举坐欢笑乃以驴赐恪】骑驴到郡【晋文帝大亲阮籍愿得为东平太守帝从之籍便丨丨丨丨至皆坏府舍诸壁障使内外相望当十余日便乘驴去文士传】骑驴省入【胡威厉操清白父质为荆州太守威自京都省之家贫无车马僮仆自丨丨单行拜见父十余日辞归每至客舍自放驴取樵防食晋阳秋】王好驴鸣【丨仲宣粲丨丨丨既葬文帝临其防顾谓同游曰丨丨丨丨可作一声送之坐客皆作驴鸣世说】卿好驴鸣【孙子荆楚有才少所推服唯雅敬王武子济武子防名士无不至者子荆后来临尸恸哭賔客莫不垂涕哭毕白灵床曰丨尝丨我作丨丨今我为卿作体似声真賔客皆笑孙举头曰使君軰存令此人死同上】李白跨驴【丨丨失意游华山县宰方开门决事白乘醉丨丨过门宰怒不知太白也引至庭下曰汝何人辄敢无礼白乞供状无姓名曰曽用龙巾拭吐御手调羮力士脱靴贵妃捧砚天子殿前尚容吾走马华阴县里不许我骑驴摭遗】贾岛跨驴【丨丨一日见京兆尹丨丨不避嘑诘之久乃得释本传】噀纸成驴【张果尝乘一白驴休则叠之如纸置巾箱中以水丨之复成驴矣续仙传】宋淑庐山公文【若乃三军陆迈粮运艰难谋臣停算武天吟叹尔乃长鸣上党慷慨应邦﨑岖千里荷囊致餐用□大勲歴世不刋斯实尔之功也音随时兴晨夜不黙仰契象俯恊漏刻应更长鸣毫分不忒虽挈壶著称未足比徳斯又尔之智也青脊绛身长头广额修尾后垂巨耳双磔斯又尔之形也嘉麦既熟实须精麺负磨廻衡迅若转电惠我众庻神祗获荐斯又尔之能也是用遣中大夫闾丘骡加尔使防勒大鸿胪斑脚大将军宫亭侯以杨州之庐江江州之庐陵吴国之桐庐合浦之朱庐封尔为庐山公】栁宗元黔之驴【黔无驴有好事者船载以入至则无可用放之山下虎见之厖然大物也以为神蔽林间窥之稍出近之愸愸然莫知他日驴一鸣虎大骇以为且噬己也甚恐然徃来视之觉无异能者益习其声又近出前后终不敢稍近益狎荡倚冲冒驴不胜怒蹄之虎因喜计之曰技止此耳跳踉大噉断其喉尽其肉乃去噫形之厖也类有徳声之宏也类有能向不出其技虎虽猛疑畏卒不敢取也今若是焉悲夫】
