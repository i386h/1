<!-- { "loadSidebar": true } -->
　　诗集宣抚谂夏卿【六月歌周雅三邉丨丨丨欲施攻战法先作简稽行礼乐知谋帅春秋识用兵一劳堪定国万里即长城策布和戎利威传破虏名军前雨洒道楼上月临营别藻瑶华降同衣锦襮荣闗山由义近戈甲为恩轻丝竹路傍防风云马上生朝廷为吉甫邦国望君平张説和饯王睃廵邉诗】解北门【暂趍西掖望全丨丨丨忧専幕临初护亲营制督邮卢纶送鲍中丞赴大原】抗旌廻广漠【筑坛登上将膝席委前筹虏防南侵趾朝分北顾　忧丨丨丨丨丨抚劒动旄头吕温送范司空赴朔方】旌旗出汉家【鳯衘新诏降恩华又见丨丨丨丨丨故吏来辞新属国精兵愿逐李轻车氊裘君长迎风惧锦綉酋豪踏雪衙刘禹锡送温大夫赴豊州】宣谕鹢轴【副尉西域返伏波南海还龙旗翻委欝丨丨更回邅博选咆咻士广募嫖姚尉映月比刀环防星嗟劒气渤澥水尚寛崦嵫日犹未荀济赠除凉州诗】求瘼【渡江野老思丨丨馆郴人忆下车郎士元送郴州裴明府充宣谕诗】喻慈【手持国宪羣僚畏口丨天丨百姓安罗维上李苏州诗】

　　古今合璧事类备要后集卷六十五
<子部,类书类,古今合璧事类备要>
　　钦定四库全书
　　古今合璧事类备要后集卷六十六
　　宋　谢维新　撰
　　监司门
　　总监司【此条所编与前奉使刺史皆可通用】
　　厯代沿革【书肇十有二州州十有二牧禹别九州有九牧周礼八命作牧史记黄帝置左右监于万国职官分纪秦置监察御史汉兴省之至惠帝遣御史监三辅郡察事凡九条其后诸州复置监察御史文帝以御史不奉法乃遣丞相史出刺并督察御史武帝元封五年初置部刺史掌奉诏条察州以六条问事秩六百石十二州员十二人居部九歳举为守相成帝以为刺史位下大夫而临二千石轻重不相凖乃更为州牧秩真二千石位次九卿哀帝复为刺史元夀复牧后汉光武复刺史乗周行郡国録囚徒考殿最旧制州牧奏二千石事皆先下三公三公遣掾吏按验然后黜退光武用法明察不复委三府故权归举刺之吏灵帝改为牧是时天下大乱豪杰各欲据州郡州牧之任自此重矣魏晋为刺史持节都督庶姓为单车刺史后魏州置三刺史其后随时沿革互有不同隋开皇三年罢郡以州统县自是刺史之名存而职废后虽有刺史皆太守之互名非旧刺史之职理一郡而已炀帝大业罢州置郡置司台大夫一人廵察畿内刺史十四人廵察畿外唐罢郡置州改太守为刺史而雍州置牧神龙二年分天下为十道置廵察使二十人以左右台内外官坚明清劲者为之景云改置按察使开元中改置采访处置使至徳之后改采访使为观察并领都团练治于所部之大郡国朝监司有转运使副判官使之按察官吏又有提防刑狱有武臣同提刑又有提举常平茶盐司转运置于干徳判官置于开寳使副置于太平兴国提刑置于淳化四年省景祐复置天圣六年罢八年置治平罢之迨置于熈宁职遂不废提举常平置于熈宁元祐罢继而随罢随复提举茶盐置于宣和绍兴罢之既而或置或废至绍兴五年常平茶防并为一司而后提举之职定矣】
