<!-- { "loadSidebar": true } -->
　　诗集西风持汉节【丨丨丨丨丨骑从严弓刀维闽七聚落惸孤困吏饕土敝禾黍水烦鲜介劳南区将仁气百城共一陶察人极泾渭问俗及豚羔山谷送刘士彦赴福建漕诗】全节佐均输【王孙旧读五车书手把山阳太守符未驾朱轩辞辇毂却分丨丨丨丨丨荆公送王詹叔利路运判诗】持节过家山【才趂锋车入帝闗又丨使丨丨丨丨杨诚斋送林子方将漕闽都诗】使星临翼轸【朱幡玉节偏南纪绵帐绫衾拥望郎丨丨下丨丨丨旁西山南浦回风光同上饯雷都运诗】斯人乃徳星【我懐元祐初珪璋满清班维时南癃老奉使独未还迁叟向我言青齐歳方艰丨丨丨丨丨遣出虗危间东坡谢二鲜于君诗】一节太江西【归去明光见天子还把丨丨丨丨丨年来屡下寛大诏赤子未免寒与饥恩如受病政如药知病与药何由治此行委寄意不浅列城数十受指麾张文潜送程之元江西运判诗】十郡闗职掌【威权目与转输同仆从衙庭事二雄丨丨山河丨丨丨一门忠孝是家风魏野赠漕运夏寺丞诗】天文占使入【持节三千里提封一十州丨丨丨丨丨地士觉钱流吏有言前信农无赋外求事投余日毕政举大纲休利源干后溢民瘼痼还瘳印给中台笔行驰外部筹唐子西上漕使诗】出闗称使者【一代风骚将百年忠义家丨丨丨丨踏雪看梅花杨诚斋送安道将漕七阑诗】因为甘霖苏黔首【二十登庸冠列仙当时便合掌王言丨丨丨丨丨丨丨未放祥云入紫垣王禹偁献张礼部诗】最慰章濵父老心【江西一节铸黄金丨丨丨丨丨丨丨长孺向来真强予次公今不异重临余风尚有欢謡在陈迹寕无胜事寻豫想新诗能寄我十年华省故情深荆公送程公辟转运江西诗】喜入千屯看木牛【职亲六阁仍金马丨丨丨丨丨丨丨綉斧光华谁不羡一贤去国欠人留杨诚斋送周元老将漕湖北诗】木牛流马功不休【餽粮千里百无策丨丨丨丨丨丨丨闗中正湏萧丞相省内早要富民侯陈后山送杜侍御史陜西】
　　【转运】
　　运管
　　歴代沿革【熈寜三年诏川广等七路转运司依京东等路各举官一员充管勾文字职官分纪元丰元年十二月诏转运司管勾文字不得随本司出廵政和四年诏依旧法如别官司陈请差委虽奉特防亦不许差出续防要建炎初避髙宗讳改管勾为主管职源】
　　事类佐轺【以丨丨车自集】管勾【唐义问字士宣熈寜中辟京西转运司丨丨文字神宗览本道章奏知义问所为以其言访于辅臣因黄好谦领使事谕之曰唐义问风力强敏行且用矣可面语之寻以为司农管勾公事】
　　运干
　　歴代沿革【本朝熈寜三年七月诏诸路转运司奏举京朝官知县资序二人充本司勾当其京东西淮南两浙各许举一员职官分纪元祐中除三路外并罢后复置焉建炎初避髙宗讳改勾当为干辨职源】
　　事类查籥敬爱【何耕字道夫类试第一移成都路运司干办公事官长丨丨负才易公公遇其设施未安必反覆告之籥大敬爱周益公集】
　　帐干
　　厯代沿革【国朝熈寜诏诸路漕司始置属官元祐诏运司管勾文字除三路外并罢其职事帐司兼管后复故】

　　古今合壁事备要后集巻六十七
　　钦定四库全书
　　古今合璧事类备要后集卷六十八
　　宋　谢维新　撰
　　监司门
　　都大提举茶马
　　歴代沿革【国朝熙寜七年始诏三司盐铁判官李杞三司勾当公事蒲宗闵经画川蜀买茶充秦凤熙河路博马就除提举成都府路买茶公事杞于秦州宗闵于成都置司后改名都大提举茶马事成都纪国朝熙寜七年差李杞蒲宗闵成都府买茶熙河路博马并令杞等提举置都大提举及主管同主管各因其资品髙下除授云元丰四年羣牧判官郭茂恂又言茶司既不兼买马遂立法以害马政恐误国事乞并茶买马为一司从之盖茶马司始合于此时也旧制于原渭徳顺三郡市蕃马熙寜七年初复熙河经畧使王韶言西人颇以善马至边其所嗜唯乏茶与之为市请趣茶马辨之乃命三司勾当公事李杞运蜀茶至熙河置买马云而原渭徳顺更不买马于是杞言卖茶市马一事也乞同提举买马杞遂兼马政然分合不常至元丰四年羣牧判官提举买马郭茂恂又言茶司既不兼买马遂立法以害马政乞并为一司从之掌收摘山之利以佐邦用凡市马于蕃夷以茶易之大观以来茶马之政废川茶不以博马唯市珠玉故马政废缺建炎四年张浚奏大石进奉珠玉髙宗喻曰云云绍兴四年从关师古之请以乏战马始令四川宣抚司支茶博马五年密院言已于永康军威茂州置七年宰臣赵鼎言得旨复置茶马官旧有主管茶马同提举茶马都大提举茶马凡三等上曰考其资歴命之乾道元年川秦两司马额共九千余匹茶马陈弥作言本司买马川秦两司丈黎珍叙南平长寜军本州军年额川马五千余匹系应副江上诸军阶州之峯贴陜西和州之宕昌两处年额共西马四千余匹系轮年应副三衙川秦两司者祖宗旧制至今不废四年四川宣抚使虞允文奏照得祖宗朝都大茶马官于秦州成都各置司居治各半年排发马月分居秦司讫事即归川司措置茶并买马物帛之类今酌依旧制于凤州河池县置秦司既近宕昌买马之弊可以稽察从之秦马旧二万匹乾道川秦买马之额嵗为万有一千九百匹有奇川司六千秦司五千九百益梓利三路漕司嵗应副博马油绢十万四千匹成都利州路十一州产茶二千一百二万斤茶马司所收大较如此其后文州改隶秦司而川司増珍州之额共为四千八百九十六秦司六千一百二十合两司为万有一千十有六匹此庆元之额也嘉泰末川司五场又増为五千一百九十六匹秦司三増为七千七百九十八匹合两司为万有二千九百九十四匹然累嵗所市多不及额焉朝野杂记】
　　事类事功【李稷言一年通计课利钱七十六万缗上批蜀茶变法稷能推原法意日就丨丨宜速迁擢以劝在官】边用【司马光元祐初相罢诸路盐铁法皆复其旧独川陜茶以丨丨未即罢遣使相视去其甚者】市骏【在昔元丰留神武备摘山丨丨具着科条乃诏牧司悉遵成宪乃将使实克推行初寮除李昌孺制】摘山【必能为吾讲丨丨之制得充廏之良龙溪除起宗制】马万匹【元符末程之邵召对徽宗询以马政之邵言戎俗食肉饮酪故贵茶而病于难得愿禁沿边鬻茶以蜀产易上乗诏可未防易丨丨丨四朝志】钱百万【李稷初蜀茶额丨三十万至稷加为五十万及陆师闵代稷为丨丨】马多茶厚【先帝市马于边有司幸赏率以驽骀充数绍圣中提举程之邵始精拣汰又以羡茶转入熙秦市战骑故丨丨而丨息丨】买茶博马【绍圣初纲马死损都大陆师闵建议丨丨丨丨立为定额其效已见特赐银绢各一百匹两仍令学士院降勑书续防要】提举市易【熙寜十年李稷丨丨成都府等路茶熙河丨丨事手诏曰川茶一司创置虽久未能就绪傥非得材智之人益以事权无所成李稷风力固已可仗然权势轻小可依李杞例兼三司判官仍委权不限员举劾官吏】革买马弊【程之邵主管奏蜀茶马丨黎州丨丨之丨嵗以仲秋为市四月而止四朝国史】以次对为【淳熙五年茶马吴楮以马政修举除敷文阁待制再任自绍兴初至是逾四十年间丨丨丨丨茶马赵开及吴防二人耳成都记】官属自辟【应产茶以市马之处丨丨许丨丨置视其数之登耗以诏赏罚四朝志】増为十一引【自赵开行钞法毎茶百斤为一大引令商人输引钱市利八百文至绍兴十三年递增为十一引时物价腾踊茶商取息颇厚明年主管官贾思诚又丨丨丨丨丨三百文于是诸类皆溢额而买马之数复不加多人但知茶马司之富甲天下其实所收引钱视建炎増倍后虽破败不可复减矣中兴系年录】加为一百万【见上钱百万注】嵗计百二十万【黄廉尝按察川陜谓茶政随事制宜便于公者不茍去以为名害于民者不茍存以为利是嵗遂代前官领茶马事在职嵗余士大夫乃颇见信初陆师闵时丨丨茶息以一丨丨丨丨缗掊克敛怨无所不至及廉将军尽除公私之病比数年亦得百二十万也长编】利钱七十六万【见上事功注】
　　都大坑冶
　　歴代沿革【唐开元二十五年监察御史罗文信充诸道铸钱使唐防要天宝三载杨睿矜除御史中丞充铸钱使六载度支郎中杨钊充诸道铸钱使永泰元年刘晏充东都淮南浙江东西湖南山南东道铸钱使第五琦充京畿关内河东劒南山南西道铸钱使诸铸钱监监所在州府都督刺史为之副监一人上佐判之续通典国朝自开寳平胡之后因其旧置钱监于鄱阳既而江淮荆浙闽广之地皆有监系运使兼提防咸平三年以冯亮为江南转运副使兼都大提防江南福建路铸钱事内供奉官白承睿同提防铸钱事实录至景祐二年始置江浙川广福建等路都大提防坑冶铸钱一员以魏兼为之九朝通畧与提防刑狱序官按四年传荣宗范知铅山县有诏罢民采铜皆散为盗宗范一切使如故真宗嘉异擢提防江浙诸路银铜坑冶与此不同当考元丰二年三司言江浙等路提防坑冶铸钱官一员通领九路水陆巡按不周欲增一员分路提防从之遂定为两司在饶者领江东淮浙七闽在防者领江西荆湖二广焉并圣朝职畧至元祐元年以坑冶铸钱通为一司从淮南提防李深之请也防要政和七年置提防铸钱官两员于饶防州绍兴二年置防州提防司从提防王防之请也虽有上项指挥后来多在饶州置司贑州只系巡歴六年赵伯瑜乞依嘉祐着令衔内添都大二字与提刑序官二十六年诏都大提防坑冶铸钱司官吏并罢令逐路转运司交割以尚书省言坑冶铸钱司近年铸钱全亏一司官吏所费不赀罢之二十七年置提领诸路铸钱官于行在差侍从或卿监一员不妨本职兼领置属官三员以提领诸路铸钱所为名以户部侍郎荣薿兼二十九年从左司谏何溥言乃复置以江淮荆浙福建广南路提防坑冶铸钱公事系衔与运判序官依旧于饶贑二州置司轮年守任专以措置坑冶督责鼓铸为职祖额一百六十余万贯孝宗乾道六年并归运司八年复置此据提防司题名八年诏铸钱司依旧置提防官二员于饶贑二州置司除王楫李大正二人九年两司分认课额将江南淮南两浙潼州利州路隶饶州司江西湖广福建分隶贑州司又王楫等言所有旧坑多系江西却虑饶州一司无从措置欲于江西管内取拨江州吉州抚州兴国军隆兴府却隶饶州司从之淳熙三年并贑司归饶州王楫専为提防官加都大焉】
