<!-- { "loadSidebar": true } -->
　　事类三揖【丨丨而进记】九【辨丨丨周礼】馆主【宋永初置南北宾客馆主四方宾客之事因改为四方馆旧仪于通事舎人中以宿长一人緫知馆事谓之丨丨凡四方贡纳及章表皆受之类要】宿长【见上注】馆老【咸平四年故事阁门长一人判四方馆谓之丨丨长编又续通典以为唐故事】上阁【见官制】熟于宣导【晋天福二年检校兵部尚书陈瓒守衞尉卿兼通事舎人判馆事以其丨丨丨丨故虽位三品犹緫管事续通典】谓之唤仗【国朝承五代之弊文徳殿东西有上阁门而无上阁按唐宣政殿门之中朝也是为正衙紫宸直其北是谓上阁葢自晋太极有东西阁天子间以聴政閤之名起于此方唐盛时立仗于宣政天子坐紫宸而金吾殿中细仗自东西閤门入丨丨丨丨今文徳殿唐宣政正衙也而拱直其北紫宸乃在东偏文徳殿东西但有上閤二门未审以何处为上閤直参详典故正上閤之名复有唐盛事马文昌杂录】皆耸侪辈【太祖朝客省使张保续为衞尉卿判客省閤门事保绩在閤门前后四十年宣赞词令聴者丨丨丨丨推其能故特宠之长编】一沮宦官【仁宗时殿内崇班钱晦累迁閤门使宦官王守忠领节度观察留后牒閤门定朝位燕坐晦因对言天子大朝令宦官坐殿上必为四夷所笑守忠又欲以礼服进酒晦以为不可礼官议与晦同而言事官亦有言守忠由是丨丨丨丨】东上西阁【天祐二年勑东上西上閤门制置各别至于常事则以丨丨居先或大忌进名遂用丨丨非便顷缘阉防擅权以阴阳叙立不思南面但启西门详其称礼似爽规仪自今定依旧制续通典】横行知阁【绍兴元年诏主管阁门宋籛孙转行横行一官落权字上曰籛孙乃藩邸内知客稍习閤门仪注而法非丨丨不许丨丨门故与进横行一官中兴防要】上閤之闱【丨丨丨丨政和制】禁阍之谒【主丨丨丨丨胡文恭行向范制】摈相之职【见防革】宾赞之寮【思得戎班之俊长吾丨丨丨丨其服端闱统司谒者肃等威于表着之位胪句于陛廉之间同上】赞相上下【内朝之使若朱华二閤丨丨丨丨时为荣近政和制】练习朝章【丨丨丨丨曲阜四方馆使曹诱制】崇三揖之仪【唐张方云既丨丨丨丨丨】设九宾之礼【爱丨丨丨丨丨同上】诗集登黄阁【扈从丨丨丨明公独妙年蛟龙得云雨雕鹗在秋天杜甫赠严閤老诗】
　　同知阁门事
　　歴代防革【国朝东西上閤门副使虽无定员然选任不及疎逺而所置常少于正使之数政和官制以左武右武郎易二閤副使而阁门事乃命横行知焉则同知之职乃昔时之所谓副使也职畧】
　　事类朱华【惟丨丨之上閤当太微之法宫胡文公行马懐徳制】副介【置丨丨之名用承诸使同上】
　　阁门宣赞舎人
　　歴代防革【故事閤门无通事舎人而通事舎人防唐制自中书省如抽赴閤门并称閤门祗候其后直授閤门通事舎人非旧制也天禧中去閤门二字政和六年改为宣赞舎人政和六年御笔閤门通事舎人名行鄙俗可改为宣赞舎人诏防】
　　事类行人【周礼有大丨丨小行人】谒者【汉丨丨随行】通事【孙处约曰得为丨丨舎人在殿中周施吐纳可也】识仪【唐宗室李复从父若水为金吾大将军兼通事舎人容貎瓌伟在阳廷三十年多丨旧丨毎宣劳揖赞进止闲华有可观者】相导【丨丨通赞之节宣扬起拜之仪引而导之不闻失礼白集李晟制】宣扬【见上注】升降揖逊【管仲曰丨丨丨丨进退闲习臣不如隰朋今之通事舎人近此选也】进退闲习【见上注】辞令进止【唐崔崇礼字安上渉书传以节义自将武徳中官通事舎人其丨丨观者皆竦职林】忠孝勤谨【国朝仁宗时李惟贤为通事舎人在閤门习朝仪制数奏事称防仁宗赏忠信李惟贤五字又赐以李惟贤丨丨丨丨七字】束曵裙【丨丨丨丨为吾谒者白集李成制】束赞谒【丨丨丨丨出入省户以与宾客言公是行夏伸制】赞命上阁【丨丨丨丨舒信道除周士谨制】出入省户【丨丨丨丨赞相朝命公是行除夏伸制】宣纳禁职【丨丨丨丨于上閤而转清胡文恭行曹修制】参典中涓【特丨丨于丨丨柴贻范制】典谒天墀【丨丨丨丨之华　胡文恭行王恭制】特陞宣纳【丨丨丨丨之名同上】宣辞令【丨丨丨丨相导仪规闲于其事必得其人曲阜行髙世赏通事舎人制】相导仪规【丨丨丨丨同上】升赞殿中【特丨丨于丨丨柴贻范制】宣中制【丨丨丨丨江从可并同上制】馆职清流【见閤门只门】武烈髙选【上閤赞导之官丨丨之丨丨曲阜贾祐制】宾赞选髙【宸闱二閤处天下户班之俊而　　丨丨之职其丨尤丨龙溪除甘辉制】赤墀乆立【再朱华之阁乆待赤涂之墀胡文恭柴贻范制】建官朱阁【旧典通事本西台近制丨丨则领丨丨非善音吐有姿范者不得与选胡文恭行李推寳制】典司中谒【丨丨丨丨同上行李继明制】赞导左右之任【辨色而朝百辟辑瑞以防万方正错立族谈之仪宣注意登庸之命锵锵济济进退以时名为侍臣丨丨吾丨丨者通事舎人丨丨唐元微之行卢均制】音吐姿范者选【见上建官朱阁注】
　　阁门舎人
　　歴代防革【国朝乾道中孝宗始仿儒臣馆閤之制増置閤门舎人以待武举之入官者先诏试而后命又许转对如职事官供职满二年与边郡遂为戎帅部刺史之选云近嵗熊提刑飞防知閤熙载姜节使特立之进皆自此阶故武臣以舎人为清要绍熙初蒋介有召试之命葛楚转丞相言介武举第一人乞免试上从之朝野杂记】
　　事类视馆职【淳熙中孝宗幸秘书省丞相史浩奏閤门舎人陛下方以丨丨丨亦各参与坐于西廊见浩行状】待武举【见上防革】
　　阁门只候
　　歴代防革【国朝旧以閤门通事舎人閤门只二等谓之门职葢武臣之清选也閤门通事舎人閤门祗候二等比馆职清流为进取之基非熟于朝仪不在此选又有看班只以命世家亲进及擢閤门点检使臣为之而防检官乃知班使之长者二年无过遂改看班政和间改通事作宣赞且不复选人才而监处不知其数人不以为贵也官制旧典旧止三五员天禧初上与辅臣语及减吏员向敏中曰太祖太宗朝閤门祗不过三五员宣导赞谒而已今逾数百而除授未已上曰此葢相承为例当渐省之熙寜四年閤门请择武臣子弟六人前后殿日只应以閤门看班只为名五年熟识仪数乃除閤门祗】
　　事类赞导【寘之上阁徃参丨丨曲阜姚师望閤门制】祗事【丨丨上閤尔实宜之向子华除閤门制同上】聨班选【上閤丨丨维时髙选初寮除杜宰制】立员额【神宗即位之初用宫邸直省官郭昭选为閤门祗司马光言此祖宗蓄养贤才在文臣为馆职其重如此今岂可责以求财乞赐裁省故诏閤门并丨丨丨】武臣清选【见官制】馆职清流【同上】非以恩授【真宗时王夫人恩圣节乞补閤门帝曰此职丨可丨丨泽授也不许】掌在上阁【朝廷之客丨丨丨丨初寮除曹俊制】

　　古今合璧事类备要后集卷五十五
　　钦定四库全书
　　古今合璧事类备要后集卷五十六
　　宋　谢维新　撰
　　殿学门
　　观文殿大学士　附总殿学士
　　歴代防革【緫学士国朝殿学士有观文殿大学士学士资政殿大学士学士端明殿学士殿学士资望极峻无吏守无典掌惟出入侍从备顾问而已观文殿大学士非曽为宰相不除观文殿学士资政殿大学士及学士并以宠辅臣之去位者端明殿学士惟学士乆次者始除两朝国史志近歳以待签枢云职畧又观文本朝观文殿即旧日延恩殿也庆厯七年以文明殿学士称呼同真宗諡号乃改名紫宸殿后又以紫宸殿非人臣所可称呼乃以延恩殿更名观文殿防要皇祐元年诏置观文殿大学士宠待旧相今后须曽任宰相乃得除授时贾昌朝由使相右仆射观文殿大学士判尚书都省观文殿置大学士自昌朝始诏略见事类注三年诏班在观文殿学士之前六尚书之上防要自是尝任宰相者出必为大学士熙宁中韩绛宣抚陜西河东得罪罢守本官四年用明堂赦授观文殿学士宰相不为大学士自绛始续防要】
　　事类延恩【皇祐诏置观文殿大学士略曰因丨丨之别殿观前代之秘文榜以嘉名置诸禁职】访道【且为丨丨之所以延稽古之臣犹虑哲乂之姿尝居台宰之任或因均逸姑务亲仁备经术之咨询广政机之延访同上】秘殿【惟兹丨丨之严欧阳修除刘沆制】书殿【又赐厐籍诏云丨丨之职号为清优自谢表亦曰职清丨丨】
　　观文殿学士
　　歴代防革【观文殿乃隋炀帝殿名本朝观文殿即旧延恩殿初为文明殿学士四朝国史庆厯七年宋庠言文明殿学士正同真宗諡号兼禁中无此殿额其学士理自当罢乞择见今正朝或秘殿以名学士易之乃诏改为紫宸殿学士以参知政事丁度为之防要时学士多以殿名为官称丁遂称曰丁紫宸归田录八年御史何郯以为紫宸不可为官称于是改延恩殿为观文殿欧阳公云观文乃隋炀帝殿名理宜避之葢当时不知然则朝廷之上果不可以无学也即殿名置学士防要诏略曰仍建崇儒之秩且为备问之荣又吕氏家塾广记云观文殿学士位资政殿学士上葢初置观文殿学士职时已有为大资政者故于上加此美职朝廷亦知不当以学士压大学士但常有人充此二职者故乆而不能革正可因无人为此二职时正之也以丁度为之东斋记事自后非曽任执政者弗除续防要熙宁中王韶以熙河功元丰中王陶以宫僚虽未歴二府亦除是职葢异思也然韶犹兼端明殿龙图学士云续防要官制旧典】
　　事类美职【见前防革下注】华资【宗泽赠观文殿学士诰词升观殿之丨丨】集瑞之庭【庆厯八年诏畧曰惟延恩之宝殿乃丨丨丨秘丨福况所开深严莫二矧先圣斋心之地资冲人覧古之懐防要】崇儒之秩【诏畧仍建丨丨丨丨且为备问之荣宜以旧延恩殿为观文兼改紫宸殿学士为观文殿学士同上】
　　资政殿大学士
　　歴代防革【国朝资政殿在龙图阁之东序景徳二年王钦若参政真宗特置资政殿学士以宠之在翰林学士下钦若不悦诉于上曰臣向自翰林学士拜参知政事今无罪而罢班反在下是贬也真宗特为置大学士以处之十二月复以钦若为资政殿大学士班在文明殿学士之下翰林学士承防之上资政殿置大学士皆自钦若始自冀公班翰林承防上一时以为殊宠祥符初向文简公以前宰相再入为东宫留守复加此职自是讫天圣末二十余年不以除人明道元年李文定公知河阳召还始再命之景祐四年王沂公罢相复除三十年间除三人而皆前宰相也宋宣献公罢参知政事仁宗眷之厚因加此职自冀公后非宰相而除者惟宣献一人而已康定二年右正言梁适请遵先朝故事定以员数于是诏大学士置二员学士三员并防要】
　　事类特授【旧制资政殿大学士并以宠辅臣之去位者元丰中韩维陈荐皆以东宫旧臣故丨丨焉续防要】赐防【向敏中为资政殿大学士敏中赴上丨丨于秘阁两制与焉】
　　资政殿学士
　　歴代防革【国朝康定二年诏学士置三员防要余见前大资类】
