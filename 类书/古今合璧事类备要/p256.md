<!-- { "loadSidebar": true } -->
　　事类讲经【宣帝甘露三年诏诸儒丨五丨同异萧望之等平奏其仪帝亲穪制临决本前纪】论艺【宣帝纂修决业亦讲丨六丨招选茂异而萧望之梁丘贺夏胜等以儒术进公孙等賛】守义【显宗永平四年置五经师张酺以尚书教授数讲于御前酺为人质置丨经丨毎侍讲间隙数有匡正之辞后汉史张酺传】明经【桓荣光武拜为博士车驾幸太学会博士难于前荣辩丨丨义毎以礼让相厌不以辞长胜人特加赏赐愈见敬厚常令止宿积五年荣荐门下生胡宪侍讲乃聼得出旦入荣尝病朝夕遣问后病愈复入侍讲后桓荣传】通书【杨赐灵帝尝授学诏选丨尚丨宿有重名者三公举赐乃侍讲于光华殿中后本传】讲经【刘寛灵帝初拜太中大夫侍讲光华殿赐衣一袭帝颇好学艺毎引见寛常令丨丨后本传】侍帝幕【孟侯经传丨言丨丨后张酺传賛】入讲帷【杨秉以明尚书丨劝讲拜太中大夫以病乞退黄琼上言秉劝丨丨幄不宜外迁注劝讲犹侍讲也本传】屡谏正【肃宗常言张酺入侍讲丨有丨丨訚訚恻恻出于诚心可谓有史鱼之风矣后张酺传】常谦虚【杨东威帝即位以明尚书徴入劝讲边韶议奏秉儒学侍讲丨在丨丨后本传】白虎观【贾逵班固并校秘书肃宗好古文尚书左氏传入讲丨丨丨南宫灵台后贾逵传】太液亭【唐韦处厚路隋为翰林侍讲学士穆宗召入丨丨丨命分讲尚书洪范等篇访以理体处厚等演经义以广规讽之道唐处厚传】劝讲禁中【马懐素褚无量等丨丨丨丨天子尊礼不敢尽臣之通鉴】侍经内殿【路隋祗事穆宗丨丨丨丨敷尧舜之大典畅周孔之遗风雅言玉音奥义氷释唐制词】六经法言【韦处厚为侍讲学士以穆宗冲怠不向学即与路隋合六经掇其粹要显为丨丨丨丨二十篇翼助省览帝称善唐本传】诸经纂要【唐崔郾为侍讲学士与同列髙重抄撮六经嘉言要道区分事类凡十卷名曰丨丨丨丨翼人主易于省览上嘉之赐锦二百疋分纪】疑事口宣【王起文宗时侍讲时或僻字疑事令中使口宣即以榜字写对故起着口宣十卷唐本传】疑义召问【文宗召王起许康佐为侍讲学士栁公权为书学士毎有丨丨即入便殿顾丨讨论谓之三侍学士同上】经术该深【郑覃文宗时召为翰林侍讲学士覃于丨丨丨丨淳笃守正帝尤重之李宗闵知政事以覃与刘徳裕厚忌其亲近迁工书欲推逺之帝雅向学颇思覃复召为侍讲本传】文思赡逸【韦处厚通五经博览史籍而丨丨丨丨为知制诰穆宗以其学有师法召入翰林为侍讲学士授谏议大夫改中书舍人分纪】语为义明【吕公着于讲读尤精众谓丨丨而丨丨可以为当世之冠言行録】言简明理【东坡先生尝谓李荐曰范淳夫讲説为今经筵讲官第一丨丨而当无一冗字无一长语义丨丨白而成文灿然乃得讲师三昧也李荐师友谈记】色温气和【伊川先生曰昨在讲筵曾説与温公云更得范纯夫在筵中尤好温公问何故頥曰自度少温润之气淳夫丨丨而丨丨尤可以开陈是非导人主之意遂除侍讲程氏遗书】反覆深陈【吕申公既侍经筵时仁宗春秋髙公于经传同异训诰得失皆陈其畧至于治乱安危之要闻之足以戒者乃为上丨丨丨丨之吕申公家传】周悉讲论【余靖上疏曰天子之学简而不烦上曰靖所言诚知治体命侍臣讲读有该教化者丨丨丨丨仁宗实録】论议褒贬【伊川在经筵文潞公尝与吕范诸公入侍经筵闻先生讲说退相与叹曰真侍讲也一时文士归其门者甚盛而先生亦以天下自任丨丨丨丨无所顾避杨山语録】闳深博约【范成大字至能乾道中兼侍讲直前谢上曰卿丨丨丨丨故有此除言行録】多传经义【英宗时吕公着在经筵丨丨丨丨以进规讲论语人不知而不愠不亦君子乎公言在下而不见知于上者多矣然在上者亦有未见知于下者也故古之人君政令有所未孚人心或有所未服则反身脩徳而不以愠怒加之舜之诞敷文徳文王之皇自敬徳是也上知公意深切毎改容如在车之式家传】开列古义【太史公范祖禹诘朝当讲即前一夕正衣冠俨然如在上前及当讲丨丨丨丨仍防之时事及近代本朝典故以为戒劝李荐师友记】三经要语【范祖禹兼侍讲讲论语毕赐宴东宫上遣赐御书唐人诗公表谢又赋诗以献退而节畧尚书论语孝经要切之语训戒之言得二百一十九事名曰丨丨丨丨进之家传】前经枢要【仁宗尝命侍臣讲毛诗而谏官余靖疏曰天子之学与臣下不同惟当撮丨丨之丨丨复先王之轨范简而不烦为得其术分纪】左传监戒【仁宗退朝常命侍臣讲读于迩英阁贾侍中昌朝时为侍讲讲春秋丨氏丨毎至诸候乱事则畧而不说上曰六经载此以为后王丨丨何必讳归田録】孟子醇正【司马康为讲官言于英宗曰丨丨为书最丨丨王道尤明白所宜观览也】专讲春秋【胡文定公安国字康候绍兴初除公兼侍讲丨丨丨丨时讲官四人援例各专一经上曰他人通经岂胡某比不许行状】各进汉事【元祐间苏颂为侍讲请如庆歴故事诏讲读官遇不讲曰丨丨丨故实二丨颂于逐事后畧论得失大旨吕塾广记】献劝讲箴【赵元昊反罢进讲侍讲赵师民上书陈十五事八日延讲诵因丨丨丨丨至是复命讲读经史长编又李文简公焘字仁甫乾道中兼侍讲以经筵少开録赵师民劝讲箴以讽并及仇士良不欲人主读书近儒生之说言行録】上金华箴【冯元明道五年为翰林侍讲学士丨丨丨五丨诏书宠之本传】陈正心说【范忠宣公纯仁字尧夫元丰中除兼侍讲公语人曰国之本在君君之本在心人君之学当正心诚意以仁为体使邪僻浮薄之説无自而入岂务章通句解以资口舌之辩哉及在经筵进讲必反覆开陈其説言行録】写无逸图【赵字元镇先是侍讲范仲乞依仁宗迩英阁故事丨书丨丨孝经天子四章为丨设于讲殿之壁上亲御宸翰写成二图上以语宰执于是鼎賛上从善汲汲之意同上】安石请坐【旧制坐而论道别置书册于御前仁宗富于春秋令儒臣立就御案便扵指示神宗朝王安石侍讲以为道之所存礼亦加重请复赐坐乃下礼官韩维以下三人以为当坐刘攽以下七人以为不当坐乃不行吕氏家塾广记】程頥请坐【元祐初丨丨为侍讲复丨丨不从同上】开延英席【治平四年谕司马光诏曰今将丨丨丨之丨丁未録】展迩英阁【哲宗时程頥侍讲奏迩英暑热乞就崇政延和殿或它寛凉处讲读给事顾临以殿上讲读为不可有旨修丨丨丨丨程伊川文集】双日讲读【仁宗尝语近臣以方亲庶政聼断之暇欲召名儒讲习经典宰臣冯拯等曰今春降诏毎于丨丨丨丨以当奉行前诏故也职畧】只日讲读【淳熙七年讲筵读三朝寳训终篇史浩奏曰陞下双日御前后殿与宰执裁决又引臣寮斑对日旰方罢丨丨又御丨筵依故事丨数百言恐劳圣躬上曰朕乐闻谟训虽只日休暇亦当时坐自是讲读上必注目倾耳俟漏下十刻方罢系年録】三徳大本【哲宗初司马康侍讲洪范至义用三徳上曰只此三徳为更有徳时天子恭黙未言公喜闻徳音因上书曰陛下能审而问之必能体而行之丨丨者人君之丨丨推而广之足以尽天下之要司马康】四字积要【王岩叟字彦霖因侍讲筵奏曰陛下退朝何以消日应曰看文字对曰陛下以读书为乐天下幸甚大抵圣贤之学须在积累积累之要在专与勤四字是积学之意愿留圣意系年録】台臣特召【庆歴二年召御史中丞贾昌朝侍讲迩英阁故事丨丨旡在经筵者仁宗以昌朝长于讲说丨丨之帝学】朝班居下【熙寜元年龚鼎臣苏颂刘邠等议不当坐讲疏丨廷丨制以侍讲丨侍读丨国朝会要】带职补外【故事侍讲学士无带出外者张知白罢参知政事授此职知大名府然非由二府而出者不得与寳元中梅询始带知郑州改许州自后两制遂为例也东斋记事】得州讲彻【钱象先字资贤自讲筵出知蔡州故事讲读官分日迭进象先已丨蔡丨帝犹谕之曰大夫行有日矣宜丨丨一篇于是同列罢进者浃日四朝国史】赐宴东宫【元祐元年丨宰执经筵官丨于丨丨上亲书唐人诗分赐之以讲论语终篇也会要】赐宴秘省【绍兴二十二年丨丨丨书丨以讲尚书彻章自是以为例系年録】赐公亮章服【庆歴七年上御迩英门讲孝经丨曽丨丨三品丨丨曰此赐异于他日实録】赐祖禹御书【范祖禹讲论语毕上赐御书唐人诗家传】学士一十余年【曽公亮自集贤校理至翰林丨丨侍讲丨丨丨丨事畧】经筵二十七年【嘉祐间王安国在丨丨丨丨丨丨上穪其行义以比先朝崔遵度同上】台谏兼充源流【庆歴二年召御史中丞贾昌朝侍讲迩英阁故事台丞无在经筵者上以昌朝长于讲说特召之仁宗实録神宗用吕正献亦止命时赴讲筵去学士职中兴后王尚书宾为御史中丞建请复开经筵遂命兼侍讲自后十五年间继之者惟王唐公徐师川二人皆上意也绍兴十二年春万俟中丞卨罗谏议檝并兼讲读绍兴二十五年春董殿院徳元王正言珉并兼侍讲非台丞谏长而以侍讲为称又自此始其后犹或兼説书台官自尹穑隆兴二年五月谏官自詹元宗乾道九年十二月后并以侍讲为称不复兼说书矣朝野杂记】脩注兼充源流【自朱子发后脩注官多得兼侍讲嘉泰二年八月林伯玉自殿中侍御史兼侍讲除起居郎其年闰十二月邓伯允自右正言兼侍讲除起居舍人伯玉改兼权刑侍伯允改兼史编实讨非故典也开禧元年八月娄彦开自言路徙奉常兼权中书舍人亦以史院易经筵遂为定例三年十月朱仙文自司谏改奉常兼讲如故意者以其兼权史侍故也十一月王简卿知谏院为左史仍兼崇政殿説书言者犹以为不可罢之嘉定元年黄伯庸自右正言兼侍讲除起居舍人兼如旧今故典矣自渡江后惟王宻论以右史兼说书其他无此比】宫观兼充源流【国朝自元丰以来多以丨丨丨侍读乾道七年寳文阁待制胡铨除提举佑神观兼侍讲是日以宰执进呈虞允文奏曰胡铨蚤岁一节甚髙谓当濶畧録其气节不宜令遽去朝廷上曰铨固非他人比且除在京宫观留侍经筵故有是命中兴会要】望西清之帷幄【丨丨丨丨丨丨乆立彷徨聼长乐之鼓钟恍如梦寐东坡谢表】命金华之经幄【丨丨丨丨丨丨并以命尔曲阜行周常制】晦庵初辞免侍讲【臣昨任潭州日防主恩今赴行在奏事除臣焕章阁侍制兼侍讲者恭惟国家设官分职以熙庶事其迁进之序选用之方虽甚微细莫不有法而况次对之官班通禁近其自内而除者犹有岁月之限在外而擢者必以劳效而陞从昔以来未尝轻授至于经帷则又仰闗帝学在今初政尤所当先必得醇儒使任其职然后有以发挥道要感格君心大明谨始之规以为由治之本尤不可以不遴其选也如臣疎贱乆以病废比叨试用又复防功固己不堪超躐不次之除闻见甚浅记职不彊妄意本原亦未知要则又无以仰副招延自近之意在臣非敢自爱实恐不免冒昧之诛有累维新之政加以盲瞆跛躄不利走趋昨防収召之恩已伸辞避之恳所有今来恩命臣实不敢祗受欲望皇帝陛下察其悃愊特赐矜怜俯狥愚诚曲全素志则臣不胜干万幸甚臣旡任天瞻望圣激切祈恳之至谨録奏闻晦庵文集】晦庵再辞免侍讲【伏念臣猥以凢品遭值昌辰龙徳天飞万物咸覩岂不愿以此时进趋轩陛仰瞻穆穆之光况使执经入侍帷幄得以所学论说人主之前臣虽至愚亦岂不冀幸少有万一可以仰裨圣聪特以次对异恩无故超受在臣私分实难自安是以彷徨未敢拜受今来复凖前项圣旨虽巳望阙遥谢圣恩即日拜发前去外欲乞到日许臣且依七月十一日已降指挥带元官职诣阙奏事所有新除却俟靣奏辞免别聼处分冒渎宸严臣不任惶惧陨越之至谨録奏闻伏勅旨同上】
