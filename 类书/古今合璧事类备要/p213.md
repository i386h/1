<!-- { "loadSidebar": true } -->
　　俸禄
　　古今源流【仕必有禄古之制也唐虞之制简其详不可得闻夏商之制则备见于记礼王制之一书周人之制亦粗见于孟子答北宫锜之问秦人罢侯致守令汉人因之于是有致大吏之俸加小吏之俸自秩六百石至于秩中二千石皆其俸禄之等差也后汉光武増百官俸千石以上减西京旧制六百石以上増之厥后威帝减公卿以下俸晋魏而降其官益宻其法益详唐人之兴官一品俸三千职田禄米大扺不过千石大厯开权臣月俸至九千缗者州刺史无小大皆千缗宰相常衮始为裁限至李泌量闲剧又稍増之使相通济国朝乘五代之艺祖初兴有省官益俸之诏自是以来禄秩每从优厚厥后缙绅之议论亦惟以官冗为忧以省官为请初未尝以省俸而失国家之大躰也然唐有品爵勲阶皆虚名耳我朝自京朝官以上或帯国职或开国等而上之如加使相如封真郡而俸禄之等级亦各有差虽在外州郡之小官其江浙等处自本身官给外亦各有职田之俸此即汉人劝小吏以养亷之遗意中兴百年虽非复升平之旧入然国朝之待臣甚厚养吏甚优此士大夫自一命以上皆乐于为用葢以有养其身而固其心也】
