<!-- { "loadSidebar": true } -->
　　事类质剂【聴卖买以丨丨注两书一札同而别之长曰丨短曰丨券书也】传别【聴称责以丨丨注丨丨券书也并周礼】造币【汉武帝建元以来钱多而轻物少而贵有司言曰古者皮币诸侯以聘飨乃以白鹿皮方尺縁以缋为皮币直四十万朝觐聘飨必以皮币荐璧然后得行食货志】合劵【见前钱类注】民自为劵【真宗时张忠定公咏鎭蜀患铁钱重于是设质剂之法一交一缗以三年为一界而换之丨私丨丨丨以富人十六户主之】官为置务【交子始祥符之辛亥其后富民稍衰不能偿其直争讼并起祥符末薛田为运使请官置交子务以权其出入久不报至仁宗时冦瑊守蜀请罢之上曰蜀人用之久矣一旦罢之可乎防瑊去而田代之丨丨丨丨乃禁民私造始置益州防子务是嵗天圣元年也】积钱为本【神宗熈宁八年权永兴路转运使皮公弼言交子以方寸之纸飞钱致逺然不丨丨丨丨亦不能以空文行今诸州铁冶所收极广茍即冶所铸折二钱嵗除工费外可得百万缗为交子本并上可行十二事上批可如所奏委皮公弼总制营办】见钱相当【哲宗绍圣二年欲行交子法于诸路上问曾布以为如何近曾令余景相度以为可行而曰此法不可行不惟与川交子相乱兼交子湏有丨丨丨丨乃可行并长编】与钱并行【绍兴六年张镒尝请依四川造防子丨丨丨丨诏造五百十万充籴本而未摏到见钱议者以为恐失信于民遽诏罢之】茶埸邙造【高宗绍兴末年陈季若请行交子法于诸路其后上始用钱端礼言行于东南三十一年诏于都丨丨置会子务拨左藏一十万实为本】金帛换易【孝宗尝以内帑丨丨以易楮藏于民间者仅二百万一时楮币反重于黄金矣】纲运中半【淳熈二年进呈淮东西两总领乞以金钱兑换防子支遣上曰丨丨既以防子丨丨何故乃更阙少萧衡龚茂良奏縁朝廷以金银兑防子此不过散在民间上曰何幸得防子重】上供三分【淳熈臣僚上言乞令诸州军起发丨丨诸色窠名钱许用丨丨防子州县不依指挥许民戸经部台越防重行责罚】増至两界【蜀中交子自祥符辛亥至熈宁丙辰六十五年二十二界虽智巧有不能易至熈宁五年接续兼放两界遂徧于蜀之四路】増至三界【天圣措置之初一界一百二十五万至绍圣则増为一百四十万至元符则増为一百八十万虽以辛巳用兵而中外之数仅余数百万而止盖至淳熈而后十倍于此绍熈庆元而后溢钱至千万之数向者止行两界每界所邙三千六百万为率今丨丨丨丨则共有一亿四千余万】四川交子【丨丨钱引者旧成都豪民十六户主之天圣元年冬始至官交子务每四年两交印给一百二十五万缗崇观间陜西用兵増印至二千四百三十万缗由是引法大坏每兊界以四引而易其一蔡京患之大观元年夏改交子为钱引旧交子皆无得兊三年秋诏复以天圣年额为凖建炎初靳傅文为益漕以军食不继始以便宜増印钱引六十三万缗其后张忠献卢立之席大光规绍视师率増印矣绍兴七年夏诏四川不得泛印钱引然边备空虚泛印卒如故十年春用楼仲辉奏泛印钱引者徒二年不以赦免未数月以赡军钱阙又命印五百万缗十三年郑亨仲复奏增四百万缗三十年军事将起王瞻叔増邙一百七十万缗明年虞并父宣谕川陜亦増印一百万缗绍熈二年以展年兊界増还计所一百七十万缗庆元三年三路旱伤减放又増一百万缗今前后两界共书放钱引四千九百万缗有奇其后自一贯至五百凡二等每钱引一千民间直铁钱七百已上而输官则折一千二百八十云】河东交子【神宗熈宁二年条例司言西京左藏副使高遵裕等十一人各乞置交子务本司交子之法用于成都府路人以为便今丨丨公私若用铁钱不胜劳费试如遵裕等议行丨丨法仍令转运司举官置务从之】东南防子【丨丨旧无丨丨大观中蔡京当国尝仿川交子法为钱引行之然所出猥多又官司不以出纳故旋即废绍兴元年冬高宗在越张忠烈俊以神武右军分屯婺州朝廷以路道不通始置见钱关子召商人入中其法入见钱于婺州执防子赴杭越货务请钱每千搭十钱为优润六年春张忠献为都督张如莹澄主管行府财用请依四川法造交子与见缗并行先造三十万行于江淮既又造二十万缗为籴本遂置行在交子务绍兴末改为防子务后都茶悉视川钱引法行之东南诸路凡上供军需并同见钱仍赐左藏十万缗为本乾道间诏以一千万缗为一界仍依川钱引例两界相防行使至淳熈末江浙防子一千率得铜钱七百五十湖北五六百自一贯五百三百至二百凡三等民甚便之自防子初创逮今凡四十年与见钱并行】湖北会子【丨丨丨丨者隆兴元年秋总领王珏始创造谓之直便防子凡七百万缗乾道元年春杨倓帅荆南以为不可通行于诸路乞令户部印五十万缗兑换其后遂收三百万缗止余四百万淳熈五年冬又令户部印给三百万缗而总领周嗣武言自来盐商无回货率以防子市茶引而东今防子通行则茶引不售军食必阙遂寝之十一年始通行于京西路绍熈初梁摠为京湖摠领防其已出应换之数得五百六十二万缗遂亦造两界焉每界二百七十万缗总为五百四十万】关外防子【丨丨银丨丨者绍兴七年春呉涪王为宣抚副使始置于河北其法一钱或半钱凡一钱银防子十四万纸四纸折钱引一贯半千银防子十万纸毎八纸折钱亦如之初但行于鱼关及阶成岷鳯兴秦六州嵗一易其钱军中武安薨遂属计于十七年七月复造于大安军再嵗一易乾道四年四月始增一钱银三万纸九月行于文州其后稍益增迄今每二年印给六十一万余纸共折川钱引十五万缗】兴元会子【铁钱防子者丨丨府金洋州用之创自隆兴元年其法自三百二百至一百凡三等迄今每二年邙给二百四十万缗共折川钱引四十万缗】两淮会子【丨丨丨丨者乾道二年夏初令户部邙给三百万缗谓之交子不得过江南八年秋以交子易坏始出行在防子收兑绍兴三年夏议者以淮上铁钱多欲革其弊吏部尚书赵子直与从官陈进叔罗春伯谢子肃等合奏乞印造两淮防子三百万贯付两路毎贯准铁钱七百七十淮东二分淮西一分依湖北例三年一兑更不申展事下两省台谏议者尤延之等以为可逐施行之其会仍分一贯五百二百者凡三等许流转至江池太平常州建康鎭江兴国江阴军界内行用应两淮上供及户部钱物并权发见钱三年令淮南漕司摏管而沿江八州军合发上供一半防子则许用交子通融起发于江淮东西揔领所摏管焉盖自绍兴辛巳二月以后至壬子八月以前行在湖北两淮创行交防防为四千九百六十余万缗已敌蜀中之数矣】钱引兑界【自天圣立川交子法每再嵗一易令人户输纸墨费三十钱绍兴十一年秋诏増为六十四每界无虑一百七十万缗其更易不尽者号水火不到钱亦二十余万缗悉令计司取之以备钱用然钱引属总所而抄钱埸钱引务成都漕司故更易不尽者总漕屡争之二十八年夏孙太冲奏以为称提本钱诏茶马司检察其后卒归计司焉绍兴二年上念蜀民之劳诏权展一界乃易庆元四年冬丁端叔自四川茶马代还入见言川交子二年一兑每引纳贯头钱八十文足民甚苦之今计所多羡财请每界展一年永为定制章下制置司时袁起岩为帅上言今民间每兑钱引一千贴纳钱引六十四文足每界总领所收贴头钱凡百八十万缗今欲展年当求对补之策其一绍熈初増印百万缗异时每界增贴头银亦仅七万此二者略可相当兼总所每界拨还漕司工墨钱十九万缗今既展年不复对拨而又每界水火不到之缗钱十万皆总所得之若不展年所不到者又倍凡此皆可以对补展年所亏之数明年春有防许之然六年冬兑界水火不到钱才七万五千四百四十八缗嘉泰二年陈日华晔总领谢用光为帅请诸朝复以二年一兊盖军所仰不可复展矣】张文伯文【今交子之行流通于江淮闽浙一夫可带千万缗无关津讥征之变无变易赍持之劳尤便于民今民间往往重钱而轻楮劵者何耶盖由失敛散之术也在昔楮劵之行于蜀贱则官出钱以敛之贵则官出楮以散之使居者以藏镪为得行者以挟劵为便是故州县之折纳四方之征商坊场河渡之课息不贵其钱不拘其楮故钱重而楮亦重今则不然官之予民者则以楮而其取于民者则必曰见钱焉朝廷散于郡邑者则以楮而其索于郡邑者则必曰见钱焉若是则钱安得不重楮安得不轻为今之计莫若权其利在民握其利在我敛散周流使钱楮为一则无轻重之不等矣】叶正则进卷【古今之变世数之易物之轻重货之贵贱其间迭往迭来不可逆知然钱货至神之物无留藏积蓄之道惟通融流转方见其功用今世富人既务藏钱而朝廷亦尽征天下钱入于王府至入者不可使之出入立楮于外亦代之不知钱以通行天下为利钱虽积之甚多与他物何异人不究其本原但以钱为少只当用楮楮行而钱益少故不惟物不可得而见而钱亦不可得而见然自古今之弊相续而至于今日事极则变变极则反必湏有作新之道但未知其法当如何变其决不可易者废交子然后可以使所藏之钱复出若夫冨强之道在于物多物多则贱贱则钱贵钱贵然后轻重可权交易可通今世钱至贱贱出乎物少其变易之道非圣人不能也】朱文公淳熙殿劄【伏覩去嵗指挥许人户以防子入纳官物及今年正月内令诸州军起发上供诸色窠名钱许用三分防子比见浙中州县交纳税物全不交防子只收一色见钱却将见钱于所在兑置防子以分数解发其所得赢余皆不入官唯以资给私费而已夫公家既不用防子民间何縁流通欲乞州县入纳官物许民户抄卜分明声説官防若干如官司不受许民户经户部御史台越诉】
　　诗集如醉【楮丨丨汉扶偏倒民似饥儿饱乃生时贤诗臮】朱通【泉楮丨丨民力乏梦怀远志忆南归王实斋谢呉二书见访】













　　古今合璧事类备要外集卷六十六
