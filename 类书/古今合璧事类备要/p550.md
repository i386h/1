<!-- { "loadSidebar": true } -->
　　格物总论【栗子苞生大不止如杯刺多如猬毛毎枝不下五七个其中着实或单或双或三或四数之少者其实大多者其实小苞青黄赤三色苞内实有殻殻紫黒色殻内膜黄白膜内肉亦然九月方收成熟时苞自发罅而实随陨矣榛二种圆实壮下鋭上大者径寸小者中指大味甘胜于栗也】
　　事类隰有【丨丨栗诗山有枢】山有【丨丨嘉卉侯栗侯梅】东门【丨丨之栗韩诗】楚室【定之方中云云作于丨丨云云树之榛栗诗】女贽【丨丨不过榛栗枣脩】笾实【馈食之丨其丨栗周礼】千树【燕秦丨丨栗其人与千户侯等汉书】数升【人有脚弱啖栗丨丨遂能行本草注】中山【丨丨好栗何晏论】诸暨【丨丨产如拳之栗地理志】昼拾【古者兽多民少皆巢居以避之丨丨橡栗暮栖树上故命曰有巢氏庄子】朝三【宋有狙公者养狙成羣曰与若茅栗也丨丨而暮四足乎众狙皆怒曰朝四而暮三足乎众狙皆喜列子】以栗掷柱【宋刘秀之为丹阳尹先是秀之从叔穆之为丹阳与子弟防事上宴防事柱有一穿穆之谓曰汝等试丨丨遥丨丨入穿者必得此郡惟秀之入焉后果验世说】防栗于床【王泰之幼敏悟年数嵗时祖母丨丨丨丨羣儿竞之泰之独不取人问其故荅曰不取当自得赐人皆异之同上】栗正中面【萧琛事见前枣类注】栗缀于鼻【殷七七名文祥能造须臾酒开顷刻花尝于一官寮处饮酒取栗散于官妓皆闻异香惟笑七七者丨丨丨丨不可脱但闻臭气须臾狂舞粉黛狼籍人为陈过栗方坠小説】蔡邕作赋【人有折蔡氏祠前栗者故丨丨丨栗丨云何根茎之丰美嗟夭折与摧伤】
　　诗集随狙公【嵗收橡栗丨丨丨杜】元猿窟【采栗丨丨丨韦应物】不全贫【园收芋栗丨丨丨杜】不妨迟【霜天熟柿栗收拾丨丨丨韩送张道士】山果多【丨丨丨琐细罗生杂橡栗杜】山家蒸【丨丨丨栗暖杜】栗过拳【穰多丨丨丨】栗似拳【山丨丨丨应自饱颖濵】芡苞同【金茎气已劲霜实繁林梢尺素走下一奁来逺郊中黄比玉质外刺同丨丨梅圣俞】蒺防大【天师携此种至自上饶逺当时十七树高榦寄孤巘苍蓬丨丨丨紫殻防榔软蜀郡名果中推之为上选文与可】来访栗园【游困归丨丨丨丨栗园树老再生孙莫惊头上见发白拾栗儿童长防畨石守道】笑指栗香【榾柮无烟雪夜长地炉煨酒热如汤莫嗔老妇无盘饤丨丨灰中芋丨丨范石湖】山翁服栗方【老去自添腰脚病丨丨丨丨旧传丨客来为説朝和晚三咽徐收白玉浆颖濵】













　　古今合璧事类备要别集卷四十八
　　钦定四库全书
　　古今合璧事类备要别集卷四十九
　　宋　谢维新　撰
　　众木门
　　松　附　松栢　栝
　　格物总论【松木树有小大大者数围高十数丈磥砢多节皮极麄厚逺望之如龙鳞盘根樛枝四时青青不改柯叶春二三月抽蕤生花结子然数品或二针或三针或五针三针者谓栝子松五针者谓崧子松其脂味苦入地满千年为茯苓又千年为琥珀皆可入药】
　　事类化青牛【大松千嵗其精丨为丨丨为伏】为伏【同上】骈麈尾【石门涧有松林仰视之离离如丨丨丨庐山记】如马鬛【西岭松丨丨丨又叶五粒者服之长生同上】偓佺食【丨丨好丨松实能飞行如走马以松子遗尧尧不能服时受服者皆至三百嵗刘向神仙传】始皇封【秦丨丨上封泰山逢疾风暴雨赖得抱树因丨其树为五大夫汉官仪】驰道植【秦始皇道广五十歩三丈而树厚筑其外隠以金椎植以青松为丨丨之丽至于此贾山至言】墓前种【徐孺子墓在郡东时杜牧为守于丨丨丨松豫章记】丁固夣【丨丨丨松树生腹上谓人曰松字十八公后十八年为公遂如夣吴录】渊明径【陶丨丨云三丨就荒松菊犹存陶集】栋梁用【庾亮见和峤叹曰峤森森如千丈松虽磥砢多节施之大厦有丨丨之丨本传】庭院植【陶景特爱松风丨丨皆丨松毎闻其响欣然自乐独游泉石望见者以为仙人梁书】张湛屋【丨丨好于斋前种松树人曰丨丨丨下陈尸世説】秦系庐【丨丨结丨泉州九日山有大松百余章俗传东晋时所植郡志】松主人【韦表防授监察御史不乐曰吾将为丨菊丨丨不愧陶渊明云本传】松处士【郑薫瑞劲再知礼部举引寒畯士类多之既老号所居为隠岩号七丨丨丨本传】吟哦其间【崔斯立为蓝田县丞植二松丨丨丨丨韩退之记】手磨其枝【唐武德中装将往西域取经见一松树以丨丨丨丨曰吾西去求佛教汝可西长若吾归即却东向及去年年西向一年东向装果囘众曰此松为摩顶松广异记】射不及颠【囘纥黠戞斯木松高者仰丨丨丨丨孔六帖】化而为石【囘纥防野古有川曰康于河断松投之三年辄丨丨丨丨色苍致然节理犹在世谓之康于石同上】樛枝者献【李泌尝取松丨丨以隠背名曰养和后得如龙形丨因以丨帝同上】枯松复生【明皇遭禄山之乱銮舆西幸禁中丨丨丨丨枝叶葱蒨宛如新植者后肃宗平内难再兴唐祚祥不诬矣开元遗事】去三尺虫【五代郑遨闻华山有五粒松脂沦入地千嵗化为药能丨丨丨丨因徙居华阴欲求之孔帖】牵一白犬【芳山有野人见一使者异服丨丨丨丨野人问居何地曰居偃葢山随至古松下而没松形果如葢意使者乃松树精犬乃茯苓耳金陵记】夹道种松【蔡君谟为闽部使者丨丨丨丨以蔽歊毒人至今赖之郡志】符载植松论【楚国主人嗜材搴异有植美松于庭者培沃土灌甘泽根柢深固柯叶畅达居三十年起盈尺挺于累丈始筳筯大于栱把高姿杰然若陵重雰主人方凝睇结意曰是可采之矣将行斧焉客有过之者曰噫其甚也是木有戞云之姿有构厦之材绳墨太速恐失生理今植于庭除之间充耳目之翫尚见狎近气色不振若徙于嵩岱之间沆瀣之华注于内日月之光溥于外祥鸾嗷嗷戏其上流泉汤汤鸣其下岩岫重复漠漠然清净灵风四起声掩竽籁是时也当境胜神王防地千丈根实黄泉枝摩青天则可以柱明堂而栋大厦也岂遐旷之防舍此而取其榱桷棼橑哉主人曰客言虽濶而无岸然余终能大之矣】陆恠松賛【有道人自天台来示余恠松图披之甚骇人目根盘于岩穴之内轮囷偪侧而上身大数围而高不四五尺礧磈然蹙缩然榦不暇枝枝不暇叶有若龙挛虎跛壮士囚缚之状道人曰是何竒恠之如是乎余曰草木之生安有怪耶茍肥瘠得于中寒暑均于外不为物所凌折未有不挺而茂者也况松柏乎今不幸出于岩穴之内虽正性不辱而力与石鬬卒不胜其压拥勇欝遏坌愤激然后大丑彰于形质天下指之为怪木吁岂异人乎哉天之赋才之盛者蚤不得用于世则伏而不舒薫蒸沉酣日进其道摧挤势夺卒不胜其阨号呼呶拏发越赴诉然后大竒出于文彩天下指之为怪民呜呼木病而后怪不怪不能图其真人病而后竒不竒不能骇于俗非始不幸而终幸者耶道人曰然为我讃之讃曰　松生阴隘岩岳穴械病乎不快卒以为恠拥肿支离神羞鬼疑道人咨嗟笔传其竒或恠于形或竒于辞吾为怪魁是以讃之】栁宗元送崔羣【正松产于岩岭高直耸秀条畅硕茂粹然立于千仞之表和气之发也禀和气之至者必合于正性于是有正心劲质用固其本御攘氷霜以贯嵗寒故君子仪之】王龄岩松记【野人有以岩松至梅溪者异质丛生根衔拳石茂焉匪枯森焉匪乔栢叶松身气象耸焉藏参天覆地之意于盈握间亦草木之英竒者予颇爱之植以丸盘置之小室稽古之暇寓陶先生郑处士之趣焉是日与同舍饮谈故事因共覩之咸有欲得之色予曰有能续之以言者予非敢吝俄而篇章争先而并至皆佳作也予不暇品第之莫知所赠因徙置于防趣堂与一齐之众共之且告之曰诸友讲于斯食于斯游息于斯是松也常在眼焉奚必几案间然后为吾物耶虽然是松之意不可以不知产于岩谷于松肖形诸友之姿也青青之色凌傲雪霜诸友嵗寒之心也欝宻轮囷若偃若伸爪距奋而鳞角生诸友变化之象也今日之观岂曰徒物而已哉唐人诗曰鼎君松栢心予于诸友亦然】
　　松栢松栢成行【猗顿至孝母丧顿立坟厯年乃成居服逾制种丨丨丨丨先贤传】松栢数株【后汉方储居母忧负土成坟丨丨丨丨鸾鸟栖其上白兎游其下】兎游其下【见上注】鹤栖于上【千嵗之丨丨丨松栢之丨白六帖】希夷饵叶【王丨丨丨松栢丨杂华孔六帖】郎家成林【郎余令授霍王元轨叅军从父知年亦为王友元轨毎曰丨丨二贤皆二府不意培塿而松栢丨丨也同前】王涛手植【王涛遭母制归乡里丨丨年老丨丨松栢】简文姿茂【顾恺之与丨丨帝同年而髪蚤白帝问其故对曰松栢之丨经霜犹丨蒲桞之质望秋先零帝悦其对本传】栝州贡【丨丨厥丨杶榦栝栢书禹贡】
　　诗集郁郁【丨丨涧底松选】森森【丨丨千丈松磊砢非一节晋袁宏】劲节【凌风识丨丨负霜知真心梁范云】贞姿【怀此丨秀丨卓为霜下杰渊明】鸾倚【青丨丨长松韩】龙盘【错落千丈松虬丨丨古根李石】冠岩【青松丨丨列陶】叅天【中有松栢丨丨长杜甫】隔水【踈松隔水奏笙簧】雪榦【大哉霜丨丨嵗久为寒材前人】风标【寒松纵老丨丨在白乐天】露滴身【防松丨丨丨杜】声清耳【南窓萧瑟松丨起凭谁一听丨心丨李白】钗千股【长松夜落丨丨丨韩渥】条百尺【亭亭山上松一一生朝阳森森上叅天柯丨丨丨长云云嵗莫满山雪松色鬰苍苍彼如君子心秉操贯氷霜白乐天】嶓穹苍【四松初移时大抵三尺强别来忽三载离立如人长幽色幸秀发疎柯亦昂藏所插小藩篱本亦有隄防终焉掊触损得媿千叶黄览物叹良谢及兹慰凄凉清风为我起洒面若防霜是亦送老姿聊待偃葢张我生无根蔕配尔亦茫茫有诗且赋诗事迹两可忘勿矜千载后惨澹丨丨丨杜甫四松】承雨露【孤松停翠葢托根临广路不以防自防遂为明所误幸逢仁惠意重此藩篱防犹有半心存时将丨丨丨栁子厚道傍松】凌云霄【南轩有孤松柯叶自绵幂清风无闲时潇洒终日夕阴生古苔绿色染秋烟碧何当丨丨丨直上数千尺李白】凌云木【自小刺头深草里而今渐觉出蓬蒿时人不识丨丨丨直待丨丨始道高杜荀鹤小松】栖日榦【近世交道衰青松落顔色人心忘孤直本性随改易既摧丨丨丨未展擎天力终是君子材还思君子识孟郊衰松】榦排风雷【春风吹榆林乱荑飞作堆荒园一雨过戢戢千万栽青松种不生百株望一枚一枚已有余气压千亩槐野人易斗粟云自鲁徂徕鲁人不知贵万灶飞青煤束缚同一车胡为乎来哉然解其缚清泉洗浮埃枝伤叶尚困生意未肯囘山僧老无子养防如婴孩坐待走龙蛇清阴满南台孤根裂山石直丨丨丨丨我今百日客养此千嵗材茯苓无消息双鬂日复催古今一俛仰作诗寄余哀坡】枝隔烟雨【偃蹇松丨丨丨丨知侬定是嵗寒材百年根节要老硬将恐崩崖倒石来】直气森森【丨丨丨丨耻屈盘铁衣生澁紫鳞干影揺千尺龙蛇动声撼半天风雨寒苍藓净缘离石上翠萝高绊入云端石曼卿】瘦骨亭亭【风韵飕飗逺更清苍髯丨丨耸丨丨】
