<!-- { "loadSidebar": true } -->
　　事类饷一奁【张磐为庐江太守浔阳令尝丨丨丨柑其小男执取一枚磐夺取付外卒以两枚与之磐夺儿柑鞭卒曰何故行赂于吾子谢承后汉书】大三寸【彭城王义康时四方献馈皆以上品献义康而以次者供御上尝啖柑叹其味并劣义康在坐曰今年柑殊有佳者遣人还东府取柑丨丨丨宋书】春坏烂【王丞相俭帐下柑果盈溢涉丨丨丨世说】嵗用足【李衡字叔平为丹阳太守毎欲治家妻辄不应后密遣人于武陵龙阳洲上作宅种柑千树临死敕儿曰汝毋恶吾治家今穷如是吾州里有千头木奴不责汝衣食丨止一疋亦丨丨矣及柑成嵗得输绢数千疋襄阳传】摘柑献【隋文帝好食柑蜀中丨黄丨即以蜡封其蔕丨之本纪】传柑宴【唐故事赐近臣黄柑以黄罗包之人各二枚上元夜以黄柑遗近臣谓之丨丨丨坡诗注】黄罗包【见上】紫帕包【荆州进黄柑帝以丨丨丨赐萧嵩唐史】细布裹【益州嵗进柑皆以纸裹之他时长吏嫌纸不敬代以细布既而恐柑子为布所损毎怀忧惧俄有御史柑布至长吏以为推布丨柑子事惧曰果为所推及子布到驿长吏叙以布裹为敬子布初不之知久而方悟闻者莫不笑唐新语】蓬莱柑【开元末江陵进乳柑橘上以十枚种于丨丨宫至天寳十载九月结实宣示宰臣曰朕近于宫内种丨子数株今秋已结实一百五十颗乃与江南及蜀道所进不异宰臣贺曰雨露所均混天区而齐被草木有性凭地气以濳通故得资江外之珍果为禁中之华实太真外传】南楼柑【罗浮柑子开元中始有种于丨丨寺其后常资进献幸蜀幸奉天之嵗皆不结实旧唐史】能致之否【董元素自江南来上召见留于翰林中宿泊夜召与诏曰闻公颇有神术今南中柑橘正熟郷丨丨丨丨对曰请安一合于御榻前数刻忽有防风入帘元素乃啓其合柑子满其中奏曰此江陵支县柑也逺处恐迟上尝之叹惊异闻録】乃听汝去【南阳郡东望山有柑正熟三人共食致饱讫怀二枚去以示人闻云中有语云放双柑丨丨丨丨述异记】洞庭春色【安定郡王以黄柑酿酒名曰丨丨丨丨坡集】苏子瞻黄甘传【黄甘陆吉者楚之二高士也黄隠于泥山陆隠于萧山楚王闻其名遣使召之陆吉先至赐爵左庶长封洞庭君尊宠在羣臣右久之黄甘始来一见拜温尹平阳侯班赐令尹吉起隠士与甘齐名立朝久尊贵用事一旦吉位居上甘心衔之羣臣皆疑之防秦遣苏轸钟离意使楚楚召燕章台羣臣皆与甘坐上坐吉咈然谓之曰请与子论事甘曰唯唯吉曰齐楚约西击秦吾引兵逾闗身犯霜露与枳棘最下者同甘苦率家奴千人战季洲之上拓地至汉南而归子功孰与甘曰不如也曰神农氏之有天下也吾剥肤刻肝怡顔下气以固蔕之术献上上喜之命记注官陶景状其方畧以付国史出为九江守宣上德泽使儿童亦怀之子才孰与甘曰不如也吉曰是二者皆出吾下而位吾上何也甘徐应之曰君何见之晚也毎嵗太守劝驾乗传入金门上玉堂与虞荔申枨梅福枣嵩之徒列侍上前使数子者口呿舌缩不复上齿牙间当此之时属之于子乎属之于我乎吉黙然良久曰属之于子矣甘曰此吾所以居子之上也于是羣臣皆伏嵗终吉以疾免更封甘子为穰侯吉之子为下邳侯穰侯遂废不显下邳以美汤药官至陈谢治中州太史公曰田文论相呉起説相如囘车廉颇屈侄欲弊衣尹姬悔甘吉亦然传曰女无好恶入宫见妬士无贤不肖入朝见嫉此之谓也虽美恶之相辽嗜好之不齐亦焉可胜道哉】韩彦直真甘录【橘出温郡然多种柑又别种有八曰真曰生枝曰海红曰洞庭曰朱曰金曰木曰甜橘别种为十四曰黄曰塌曰包曰绵曰沙曰荔曰软条穿曰油曰绿曰乳曰金曰自然曰早黄曰冻枨属别种为五曰枨曰朱栾曰香栾曰香橼曰枸橘凡其类合二十有七种而乳柑推第一故温人谓乳柑为真柑谓他种皆若假设者而独真柑为柑尔然橘亦出苏州台州西出荆州而南出闽广数十州皆木橘尔已不敢与温州齿矧敢与真柑争高下耶且温数邑俱种柑而出泥山者又杰然推第一泥山葢平阳一孤屿大都块土不过覆釡其旁地延衺只二三里许无连冈阴壑非有佳处风气之所淫渍欝蒸出三二里外其香味辄益逺益不逮夫物理何可考耶或曰温并海地斥卤宜橘与柑而泥山特斥卤佳处物生其中故独与他异予颇不然其説夫姑苏丹丘与七闽两广之地往往多并海斥卤何独温而又岂无三二里得斥卤佳处如泥山者自屈原司马迁李衡潘岳王羲之谢惠连韦应物軰皆尝言呉楚间出者而未尝及温温最晩出晚出而羣橘尽废物之变化出没其浩然不可攷如此以予意之温之学者繇晋唐间未闻有杰然出与天下敌者至国朝始盛至于今日尤号为文物极盛处岂以天地光华秀杰不没之气来钟此土其余英遗液犹被草木而泥山偶独得其至美者耶予北人平生恨不得见橘着花然尝从橘舟市橘亦未见佳者又安得所谓泥山者防之去年秋把麾此来得一亲见花而再食其实以为幸独故事太守不得出城从逺游无因领客入泥山香林中泛酒其下而客乃有遗予泥山橘者且曰橘之美当不减荔子荔子今有谱得与牡丹芍药花谱并行而独未有谱橘者子爱橘甚橘若有待于子不可辞予因为之谱且妄欲自附于欧阳公蔡公之后亦以表见温之学者足以夸天下而不在夫橘而已】
　　诗集登爼【丨丨黄柑重杜】碍衣【岑寂双柑树婆娑一院香交柯低几杖垂实丨丨裳满嵗如松碧同时待橘黄防囘霑月露乗月上胡床】露溥【白丨丨甘子】霜落【破柑丨丨爪】三寸金【园柑长茂时丨丨如黄丨诸侯旧上计厥贡倾千林】二顷田【春日清江岸千柑丨丨丨青云着叶密白雪避花繁结子随边使开筒近至尊后于桃李熟终得献金门】三百株【手种黄柑丨丨丨春来新叶徧城隅方同楚客怜皇树不学荆州利木奴防嵗开花闻喷雪何人橘实见垂珠若教坐待成林后滋味还堪养老夫并前人】归遗细君【丨来一防残灯在犹有传柑丨丨丨坡元夕】寄与维摩【侍史传柑玊帝旁人间草木尽天香丨丨丨丨三十丈不知檐卜是余芳】金盘玉指【一双罗帕未分珍林下先尝愧逐臣露叶霜枝剪寒碧丨丨丨丨破芳辛清泉防防先流齿香雾霏霏欲噀人坐客慇懃为收子千奴一掬为吾贫并坡】玉蘂金衣【风揺丨丨霏防落霜后丨丨委坠繁蘓子羙】
　　乐府十颗金苞【江陵种橘尚比封侯何况江涛转千里带天香令洞乳宜入春盘红荔子驰驿风流仅比　齿疎潘令老怯咀氷霜丨丨丨丨谩分遗觞前须细认别有余甘从此去枉却防桃种李想相如酒渴对文君逈不是人间等闲风味洞仙歌　晁补之】

　　古今合璧事类备要别集卷四十六
　　钦定四库全书
　　古今合璧事类备要别集卷四十七
　　宋　谢维新　撰
　　菓门
　　橙子
　　格物总论【橙橘属橘高枝叶不类于橘亦有刺大者如杯苞黄皮厚蹙衂如沸香气馥郁可以熏衣可以芼鲜可以渍蜜嗅之则香食之则美】
　　事类襄橙【丨丨邓橘蜀都赋】北橙【在南称柑在丨则丨文选】
　　诗集雨移【细丨更丨橙杜】霜压【丨橙丨香橘前人】鹄殻【丨丨攅瓌橙韩人见后】金毬【鲜明百数见秋实错缀众叶倾霜柯翠羽流酥出天仗黄丨丨戏相荡摩南】实累累【清霜夜漠漠佳丨晓丨丨鹄殻攅修榦金华耀暖曦张右史】树团团【嘉丨丨丨俯可攀压枝秋实渐斓斑朱栏碧瓦清霜晓粲粲繁星绿叶间欧公】捣香虀【金橙纵复里人知不见鲈鱼价自低须是松江烟雨里小船烧薤丨丨丨坡】真黄色【天将金阙丨丨丨借与洞庭霜后橙松滋解作逡巡麴压倒江南好事僧山谷咏橙麴】透甲香【西风初作十分凉喜见新橙丨丨丨坡】凭驿去【洞庭朱橘未弄色襄水锦枨已多黄玉臼捣虀怜鲙美金盘按酒助杯香虽生南土名犹重未信中州客厌常欲寄百苞丨丨丨只因佳味怯风霜梅圣俞】抱遗才叹【枨橘甘香各效能南苞锡贡不同升果中亦丨丨丨丨有客攀条气拂膺刘屏山】有贵人色【尚怀细雨初移日着子已见清霜澘絶怜面丨丨丨丨偶致吾侪樽俎间前人】
　　金橘
　　格物藂话【金橘子大迳寸黄金色苞光滑味甘香瓤防带酸食之者多去其瓤用蜜煎造尤佳也】
　　事类价重京师【金橘产于江西以逺难致都人初不识明道景祐初始与竹子俱至竹子味酸京师人不喜后遂不至而金橘香清味美置之樽俎光彩的皪如金弹珍果也都人初不甚贵后温成皇后尤好食之由是丨丨丨丨余世家江西吉州人甚惜此果若欲久留着于绿豆中藏之可经时不变葢橘性热豆凉故能乆也归田録】
　　诗集小木奴【金丸丨丨丨元稹】防瓣香【霜苞丨丨丨梅圣俞】具体防【丨丨橘苞丨元稹】画图传【苑臣初摘置雕盘口敕宣恩赐近官气味岂同淮枳变皮肤不作楚梅酸参差翠叶藏珠琲错落黄金铸弹丸安得一株擎雨露丨丨丨与世人看李清臣】襞露囊【诵句丨丨丨霜甘冷熨齿梅圣俞】带霜叶【越橘如金弹烂然已盈箧谁传岭外信尚丨丨前丨前人】落细盘【黄欺晩菊垂金砌圆并明珠丨丨丨王岐公】奉华俎【韩弹有轻薄楚萍知是非甘香丨丨丨咀嚼破明玑梅圣俞】珠颗垂【圆小香黄丨丨丨结成洛邑重霜时相公和气陶羣物不是寒暄变土宜温公】金弹子【风餐露饮橘洲仙胸次清于月様圆仙谷偶遗丨丨丨蜂王撚作菊花钿杨诚斋蜜金橘】黄金弹【禅客入秋无气息想依红袖醉毰毸霜枝遥落丨丨丨许送筠笼殊未来山谷寄欧从道】黄金丸【诚斋老子不耐静偶拄乌藤出苔迳独游无伴却成愁羣从同行还起兴槿篱竹户重复重鸡鸣犬吠青霞中蓬莱老仙出迎客朱顔绿髪仍方瞳餐菊为粮露为醑染雾作巾云作屦欣然领客到仙家行尽蓬莱日未斜更倾仙瓢酌仙酒酒外瓢边亦何有偶看山中双团栾碧琉璃树丨丨丨主人忍吃不忍摘笑道未霜犹带酸小童随我旁过我不管仙翁惜仙果争挽风枝防霜颗争献满盘来饤坐隔水蓬莱看絶竒蓬莱看水海如池主人劝客对絶境不饮令人怒生瘿何如寄下未尽瓢留待于海伴疎影杨诚斋同诸弟访叔祖于蓬莱摘金橘小酌】
　　甘蔗　附　蔗氷　蔗浆　糖霜
　　格物藂话【蔗丛生畦而种之身似竹而实大者四五寸围长六七尺有紫色者有青色者初出地面节宻自此一节疎一节及末抽叶如芦叶而大长三四尺许扶疎四垂八九月方取去皮断而食之脆而味甘滋有查滓笮取其汁过樟木槽取而煎之即可成饴今砂糖氷糖是也又一法曝数日成饴入口即消彼人谓之石蜜即此】
