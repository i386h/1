<!-- { "loadSidebar": true } -->
　　事类大恶【侈恶之大也先君有俭徳而纳诸丨丨无乃不可乎左庄十四】侵欲【丨丨崇侈不可盈厌左文十八】所自邪【骄奢淫佚丨丨丨也四者之来宠禄过也左隐三年】则不逊【奢丨丨丨语】镂簋朱纮【管仲丨丨丨丨记】山节藻棁【臧文仲丨丨丨丨何如其知也】塞门反坫【邦君树丨丨管氏亦树塞门邦君为两君之好有丨丨管氏亦有反坫管氏而知礼孰不知礼语】舞佾歌雍【孔子谓季氏八佾舞于庭是可忍也孰不可忍也三家者以雍彻子曰相维辟公天子穆穆奚取于三家之堂同上】视肉如藿【陛下多赐董贤使奴从賔客浆酒藿肉苍头卢儿皆用致富非天意也注视酒如浆丨丨丨豆丨汉鲍宣疏】以金为丸【韩嫣好弹丨丨丨丨一日所失者十余长安为之语苦饥寒逐弹丸京师儿童每闻嫣出弹辄随之望丸所落便拾取焉西京杂记】人乳饮防【武帝尝降王武子家武子供馔并用琉璃器婢子百余人皆绫罗袴襦以手擎食蒸防肥美异于常味帝怪而问荅曰以丨丨丨丨帝甚不平】儿口承唾【苻坚从兄朗初过江常与朝士燕时贤并用唾壶朗欲夸之使小儿跪而开口唾而出裴景仁晋书】一食万钱【何曽日食近万钱犹云无下箸处子邵奢侈每食必尽四方珍馔一日之供以二万为限晋本传】一费万钱【北齐韩晋明好酒诞纵招饮賔客丨席之丨动至丨丨犹恨俭率】以釡【石崇财产丰积室宇宏丽后房百数皆曳纨绣珥金翠丝竹尽当时之选庖膳穷水陆之珍与贵戚王恺羊琇之徒以奢靡相尚恺丨丨丨丨崇以蜡代薪恺作紫丝布步障四十里崇作锦步障五十里以敌之崇涂屋以椒恺用赤石脂武帝常以瑚树赐恺髙二尺许枝柯扶疏恺以示崇便以铁如意击之应手而碎恺既惋惜崇曰不足多恨命左右悉取瑚有高三四尺者六七株恺恍然自失】以蜡代薪【见上文】玉凤金龙【晋元保奢侈尝云石崇庶姓犹能画卵雕薪元保窗户以丨丨衔铃丨丨吐斾洛阳伽蓝记】金莲宝【梁鱼容性侈靡车马服玩皆穷一时之丽尝以象齿檀沈造一眠床四面周匝皆用银镂金花宝钿四脚别以丨丨花捧琥珀以负牀脚六逸清谈】水碓三千【石崇任侠无行检在荆州刼逺使商客致富不赀丨丨丨丨余区他珍宝货贿皆称是】杯羮三万【李德裕奢侈每食一丨丨其费约钱丨丨杂珠玉贝黄朱砂煎汁为之过三煎即弃其滓括异志】胡椒八百【元载受贿赂后事败有司籍其家钟乳五百两丨丨丨丨斛本】金银饰物【安禄山起第既成具幄帟器皿充牣其中有帖曰檀牀二皆丈濶六尺银平脱屏风帐一方一丈八尺于厨廏之物皆饰以金银金饭甖二银陶盆二皆受五斗织银丝筐及笊篱各一他物称是宗纪】铜钱甃径【唐王元寳以金银叠为屋以丨线穿丨丨花丨中贵泥雨不滑时名为富窟开元遗事】肉阵遮风【杨国忠冬月选婢妾肥大者列行于前令遮风谓之丨丨同上】方朔化民对【尧舜禹汤文武成康上古之事经歴数千载尚难言也臣不敢陈愿近述孝文皇帝之时当时耆老皆闻见之贵为天子富有四海身衣弋绨足履革舄以韦带劒莞蒲为席兵木为刃衣蕴无文集上书囊以为殿帷以道德为丽以仁义为准于是天下望风成俗昭然化之今陛下以城中为小图起建章左凤阙右神明号称千门万户木土衣绮绣狗马被缋罽宫人簪瑇瑁垂珠玑设车教驰逐饰文采樷珍怪撞万石之钟击雷霆之鼔作俳优舞郑女上为淫侈如此而欲使民独不奢侈失农事之难者也陛下诚能用臣之计推甲乙之帐燔之于四通之衢却走马示不复用则尧舜之隆宜可与比治矣易曰正其本万事理失之毫厘差以千里愿陛下留意察之】栁玭戒奢文【王相国涯方居相位掌利权窦氏女归请白玉工货一钗奇巧须七十万钱王曰七十万钱我一月俸金耳岂于女惜但一钗七十万此妖物也必与祸相随女子不复敢言数月女自婚姻防归告王曰前时钗为冯外郎妻首饰矣乃冯咏也王叹曰冯为郎吏妻之首饰有七十万其可久乎冯为贾相餗门人最密贾有苍头颇张威福冯召而朂之未浃旬冯晨谒贾有二青衣捧地黄酒饮之食顷而终贾为出涕竟不知其由明年王贾皆遭祸噫王以珍奇货为物之妖信知言矣而徒知物之妖而不知恩权赫弈之妖甚于物耶冯以卑位贪寳已不能正其家尽忠所事而不能保其身斯亦不足言矣贾之臧获害门客于墙庑之间而不知欲终始富贵其可得乎此虽一事作戒数端】
　　诗集玉脂【琉璃钟琥珀浓小槽酒滴真珠红烹龙庖凤丨丨泣罗帏綉幕围春风吹龙笛击鼍鼓皓齿歌细腰舞况是青春日将暮桃花乱落如红雨劝君终日酩酊醉酒不到刘伶坟上土李白】犀筯【三月三日天气新长安水边多丽人态浓意逺淑且真肌理细腻骨肉匀云云丨丨厌饫久未下鸾刀缕切丝纷纶杜甫】
　　贪浊
　　事理发挥【贪浊秽行也凡民犹不可况士大夫乎今夫箪食豆羮得之则生不得则死蹴尔而予之行道之人弗受嗟来之食饿者不屑也然彼其所以不畏四知不顾三尺若是之无忌惮者岂独无良心哉向为身死而不受今为妻妾之奉为之向为身死而不受今为宫室之美为之向为身死而不受今为所识穷乏者得我而为之是亦不可以已乎此之谓失其本心】
