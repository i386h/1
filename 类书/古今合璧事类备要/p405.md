<!-- { "loadSidebar": true } -->
　　事类文昭【冨辰曰周封建亲戚鲁衞毛原丨之丨也左】长者【衞绾代大陵人也以戯车为郎迁为中郎将醇谨无它文帝属孝景曰绾丨丨善遇之史】收江南【衞青字仲卿平阳人拜大将军凡七出击匈奴丨丨丨地置朔方郡】作诗序【后衞宏字敬仲受诗学因丨毛丨丨】邦俗化【衞防字子产迁桂阳太守下车修庠序之教设婚姻之礼朞年间丨丨从丨】天下珍【魏衞臻字公振文帝目曰丨丨之丨当与山阳共之迁吏部尚书】一台二妙【晋衞瓘字伯王拜尚书令与尚书郎索靖俱善草书号丨丨丨丨】珠玉在侧【衞玠字叔寳总角乘羊车入市见者皆以为玉人玠舅王济见之輙叹曰丨丨丨丨觉我形秽又曰冏若明珠之在侧朗然照人】氷清玉润【衞玠妻父乐广有重名议者以为妇翁丨丨女婿丨丨】赐玉麟符【衞字文升领京兆尹镇京师文帝曰关右之任一委于公丨丨丨丨以代铜兽史】人谓易圣【唐衞大经卓然髙行口无二言防于易丨丨之丨丨】异曰国器【衞次公字从周河中人举进士潘炎异之曰丨丨也】中兴献纳臣【皇朝衞肤敏字商彦华亭人宣和初以上舎生擢第汪彦章志其墓曰建炎三年间上自维扬狩临安慨然思丨丨丨丨之丨一日顾宰臣曰衞肤敏安在其趣以来继公及上于平江上顾中丞张澂郑防曰卫肤敏至矣扈跸至临安拜礼侍】廷试魁天下【衞瑶平江人　孝宗淳熈中丨丨丨丨丨后至参政】








　　古今合璧事类备要续集卷九
　　钦定四库全书
　　古今合璧事类备要续集卷十
　　宋　谢维新　撰
　　类姓门
　　蒋
　　古今姓纂【周公第三子伯龄封蒋子孙氏焉国在汝南期思县宋改为乐安汉有蒋许蒋朗】
　　事类须良臣【魏蒋济字子通文帝时出为东中郎将诏曰天下未宁要丨丨丨以镇边境如其无事乃还鸣玉未为后也】社稷器【蜀蒋琬字公琰零陵湘乡人除广都长先主见琬众事不理大怒诸葛亮曰蒋琬丨丨之丨非百里之才也其为政以安民为本不以脩饰为先】兄弟才吏【唐蒋沇钦绪子愽学有名以孝亷授洛阳尉与丨演溶丨清俱为丨丨有名乾元中歴四县令善政流行郭子仪军出其县勅麾下曰蒋沇贤令母挠其清也】父子学士【蒋乂贞元九年擢史馆脩撰徳宗重其职先召见延英条据神防军建置本末髙郢等叹曰集贤有人哉诏兼判集贤院事丨丨为丨丨儒者荣之】集贤小职【蒋乂字徳源常州人父蒋明在丨丨值兵兴图籍殽舛白宰相请引乂入院助力长镒竒之署丨丨丨丨】国史良笔【蒋偕歴史馆修撰三世踵脩　丨丨世称丨丨咸云蒋氏日歴】举贤良科【本朝蒋之竒　字頴叔常州宜兴人举　进士又丨丨丨方正丨试六论】进士第二【蒋芾字子礼辛未赵逵榜丨丨丨丨人及第乾道间为宰相】
　　沈
　　古今姓纂【周文王第十子季食采于沈因氏焉今汝南平舆沈亭即沈子国也秦有沈郢徴丞相不就】
　　事类叶大夫【叶公子髙姓沈名诸梁沈尹戌之子为丨丨丨左】破山蛮【沈庆之字先仕宋为建威将军大丨丨丨威震诸山羣蛮皆稽颡庆之着狐皮防羣蛮号曰苍头公毎见庆之军輙畏惧曰苍头公已复来矣】为竹赋【沈众字仲兴梁武令丨丨丨勅曰卿文体翩翩可谓无忝尔祖】意圣人【沈不害字孝和愽综经典制文立成曽无寻检周正曰沈生可谓丨丨丨乎】良史才【唐沈既济苏州人经学该明杨炎雅善之荐既济有丨丨丨召拜左拾遗史馆脩撰】呉兴男子【晋沈劲字世坚丨丨丨丨】腰鼓兄弟【沈冲字景绰与兄淡深名誉有优劣士号为丨丨丨丨三人并歴御史中丞皆为司直晋宋所未有】织帘先生【沈麟士字云祯愽通经史有髙尚之心隠居余杭呉差山讲经教授从学士数十百人时语吴差山中有贤士开门教授居成市号丨丨丨丨】回波弄辞【唐沈佺期字云卿相州人及进士第兼文馆学士侍宴帝诏学士等舞丨丨佺期为丨丨恱帝】水陆转运【本朝沈义伦　太祖北伐为随军丨丨丨丨使】罢籍民车【沈括字存中呉兴人北兵将入冦亟遣中贵人取两河民车以为战备民大惊扰一日括持笔立御坐侧神宗頋曰卿知籍车之事乎括曰未知车将何用神宗曰北兵以多马取胜唯车可以当之括曰胡之来民父子坟墓田庐皆当弃去复暇卹车乎朝廷姑籍其数而未取何伤神宗曰卿言有理何论者之纷纷也括曰车战之利古人所谓轻车者兵车也五御折旋利于轻速今之民间辎车重大椎檏以牛挽之日不能行三十里少防雨雪则跬步不进故俗谓之太平车恐兵问不可用耳我神宗益善曰无人如此语朕者明日遂丨丨丨丨执政问括曰君以何术而立谈罢此事括曰圣主可以理夺不可以言争若车可用其敢以为非】
　　韩
　　古今姓纂【出自唐叔虞之后曲沃桓叔之子万食邑于韩因以为氏代为晋卿后分晋为国韩为秦灭复以国为氏也出頴川后韩骞避王葬乱移居南阳故有頴川南阳二望】
　　事类武穆【邗晋应韩丨之丨也左】不仕【武王之子应韩丨丨同上】训子【晋悼公即位以韩无忌为公族大夫使丨卿之丨弟恭俭孝弟】守业【晋魏韩子为政分祁氏之田以为七县以韩固为马首大夫谓能丨丨者也并左】中尉【晋赵盾举韩厥晋君以为丨军丨説苑】王佐【韩恒字景山张载竒之曰丨丨才也愽览经籍无所不通载记】说难【韩非韩之诸公子也喜刑名法术之学而归本于黄老为人口吃不能道説而善著书作孤愤五蠧内外诸説林丨丨十余万言史记】国士【前汉韩信淮隂人寄食漂母受辱跨下数与萧何语何竒之曰诸将易得如信丨丨无双】人杰【韩信髙帝曰连百万之众战必胜攻必取此丨丨也】诗【韩生名婴燕人文帝时为博士推丨之意为内外丨数万言燕赵间言诗者由韩生】国器【韩安国字长孺梁成安人武帝拜为御史大夫与王恢辩议和亲所举皆天下名士天子以为丨丨徙为材官将军】虎臣【呉韩当字义公累迁将军加都督江表之丨丨也】守道固【韩暨字公至诏曰暨澡身浴徳志节髙洁年逾八十丨丨弥丨可谓纯笃老而益邵者也】自标置【晋韩伯字康伯留心文艺能丨丨丨居然是出羣之器胜气笼霄飞谈卷雾】申国威【隋韩禽字子通少慷慨以胆畧称有雄杰之表隋文拜为庐州总管为先锋伐陈及平金陵诏曰以名臣之功成太平之业丨丨丨于万里宣朝化于一隅髙名塞于宇宙盛业光于天壤】仰山斗【唐韩愈学者丨之如泰丨北丨】一识荆州【韩朝宗李白与之书云生不用万户侯但愿丨丨韩丨丨】与此韩翃【韩翃唐徳宗时制诰阙人上批曰与韩翃时有同姓名者上复批曰春城无处不飞花寒食东风御栁斜日暮汉宫传蜡烛青烟散八五侯家丨丨丨丨】峭直尽言【韩休京兆人宋璟曰休仁者之勇休峭鲠时政所得失言之未尝不尽】张乐疏至【韩休帝尝猎或丨丨必视左右曰韩休知否已而丨輙丨引鉴不乐左右曰何不逐去之帝曰吾用休社稷计耳】相麻不得【韩偓字致元京兆人宰相韦贻范母防诏还位偓当草制上言贻范处防未数月即视事伤孝子心学士使马从皓逼偓求草偓曰腕可断丨丨可丨丨】渊深有谋【韩棱字伯师五迁为尚书令肃宗赐以寳劒自署其名曰韩棱楚龙渊以其丨丨丨丨故也】论功第一【韩游瓌灵州人始为郭子仪禆将禄山反诱河曲九蕃府六胡叛部落五十万子仪使游瓌击破之进邠宁节度使奉天之狩兵未集游瓌以兵三千来赴难功第一又李瓌光叛诱为变游瓌白发其书帝曰卿可谓忠义矣破朱泚咸阳京师平丨丨丨丨】芝生刻颂【韩思复字绍出京兆人迁滁州刺史有黄丨五丨州署民为丨丨其祥】唱名云见【本朝韩琦字稚圭相州安阳人也父国华终右谏议大夫琦风骨秀异弱冠举进士名在第二时方丨丨太史奏日下五色丨丨左右侍从皆贺于殿上】定防元勲【琦少有大志天下想望其风采识量宏伟临事不见喜愠之色天资朴忠自称安阳贑叟司徒御侍中判相州赠尚书令谥忠献公神宗自为碑又篆其首曰两朝顾命丨丨丨丨之碑配享英宗庙庭】相州韩氏【韩琦政和中追论琦定防之勲赠魏郡王子忠彦粹彦纯彦嘉彦丨丨丨丨魏公家也魏公生仪公兄弟名连彦字彦生子从口口生子从冑冑生子从三画】桐树韩家【韩亿字从魏其先真定灵寿人八子纲综绛绎维缜纬缅而绛缜位宰相维门下侍郎真定韩氏忠宪公家也忠宪诸子名连系字康公兄弟也生宗字宗之下从玉玉之下从日日之下从元元之下从水世谓丨丨丨丨】文章官様【韩驹字子名王安国有云丨丨格调须得丨丨若子苍者乃台阁之文所谓官様者欤其诗亦然内外制多用西汉语故温润有体】中兴大将【韩世忠建炎初与刘光世岳飞张俊为丨丨四丨丨】
　　杨
　　古今姓纂【周武王第三子唐叔虞之后至晋出公逊于齐生伯侨归周天子封为杨侯子孙以国为氏一云周宣王曽孙封为晋所灭其后为氏焉或曰周景王之后扬雄自叙云伯侨不知周何别也或云掦雄自叙云从手从易则为掦与从木从易之杨又为一族不知孰为是】
