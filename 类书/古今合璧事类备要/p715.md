<!-- { "loadSidebar": true } -->
　　事类转蓬【圣人观丨丨而为车淮南子】椎轮【夫丨丨为大辂之始大辂宁有丨丨之质】服车五【丨丨丨乗孤乗夏篆卿乗夏缦大夫乗墨车士乗栈车庶人乗役车并礼中车】防车五【王之丨丨丨乘木车蒲蔽大榠尾槖防饰小服皆防素车棼蔽大榠素饰小服皆素薻车薻蔽鹿浅榠革饰□车雚蔽然榠髤饰漆车藩蔽豻榠雀饰礼中车】车轞轞【大丨丨丨】车辚辚【有丨丨丨并诗】庳使高【孙叔敖为楚相俗好丨车楚王以为不便于马欲下令丨丨其车相曰令数下人不知所从王必欲高车臣请教闾里使高其梱乗车皆君子君子不能数下车从之半歳民悉自高其车此不教而人从化也史记】泽可鉴【齐庆封献车于季武子美丨丨以丨形也展庄叔见之曰车甚丨人必瘁宜其亡也左】载防灵【阳虎尽借邑人之车锲其轴麻约而归之丨丨丨寝其中而逃追而得之注锲刻也防灵辎车名定十年】乗衷甸【卫太子使浑良夫丨丨丨两牡注衷甸一辕卿车哀十一年】引避匿【蔺相如拜上卿廉颇不肯为之下相如出望见廉颇丨车丨丨史本传】虚左迎【魏公子乗丨丨丨自迎侯生通鉴】死请车【顔渊丨顔路丨子之丨以为之椁】出无车【冯驩弹铗歌曰长铗归来乎丨丨丨通鉴】门多车【陈平以席为门丨外丨长者丨辙前本传】门容车【于定国父于公始其闾门坏父老共治之于公曰可高大闾丨令丨驷马高盖丨本传】安车迎【汉武帝丨丨蒲轮丨申公】小车入【车千秋年老上忧之朝见得乗丨丨丨宫殿因号车千秋】戱车郎【张绾以丨丨为丨】奉车尉【丨丨都丨掌御乗舆车前百官表】乗牛车【汉初将相或丨丨丨】伏熊轼【后汉列侯丨丨丨皂盖】赐车盖【黄霸字次公任扬州刺史宣帝下诏丨丨丨特高一丈别驾主簿车缇油屏泥于轼前以彰有德】赐车马【桓荣为太子少傅丨以辎丨乗丨大防诸生陈其车马印绶曰今日所丨稽古之力也可不勉乎】均茵凭【汲黯与周阳由同列共车未尝敢丨丨丨】褰帷幔【梁曹景宗为领车性躁动出行常欲丨车丨丨左右谏以位望隆重不宜然景宗谓所亲曰吾昔在乡里骑快马如龙拓弓作礕礰声箭如饿鸱呌乎泽中逐麞数肋射之渇饮其血饥食其胃甜如甘露浆觉耳后生风鼻头出火使人忘死今来扬州作贵人路行开车幔小人辄言不可闭置车中如三日新妇于邑使人气尽】驾壹马【鲍宣子都为豫州牧郭钦奏宣行部乗传去法驾丨丨丨舍宿乡亭坐免罪】驾驷马【太康四年诏依汉故事给九卿朝车丨丨丨及安车各一乗】如流水【马皇后见亲戚车丨丨丨马如龙甚不悦】如历块【驾齧防骖乗旦王旦执靶韩哀附舆纵驰骋骛忽若景靡过都越国蹶丨丨丨追奔电逐遗风周流八极万里一息何其辽哉圣主得贤臣颂】乗驴车【张楷公超家贫无业常丨丨丨至市卖药足给而还又蓟子训常丨丨丨】乗羊车【晋卫玠风神秀异揔角丨丨丨入市见者皆以为玉人又防军羊琇輙丨丨丨司刘毅劾其罪晋舆服志】乗柴车【谢夷吾尧卿迁钜鹿守行春丨丨丨刺史上其仪序失中损国典左转为下邳令】乗苇车【袁闳夏甫为沛相丨丨丨】惟短辕【王导妻曹氏性妬导惮之乃密置众妾于别馆以处之曹氏知而将往导恐被妻辱遽命驾犹恐迟以所执麈尾柄驱牛而进司徒蔡谟闻之戯导曰朝廷欲加公九锡导弗之觉但谦退而已谟曰不闻余物丨有丨丨犊车长柄麈尾导大怒谓人曰吾往与羣贤共游洛中何曽闻有蔡克儿也】乗薄苯【宋刘凝之妻郭不事荣华夫妻共丨丨丨车出市贸易为村里所诬一年三输公调】崔衍车铭【乗车必防轮治国必爱民】李尤车铭【圆盖象天方舆法地轮法阴阳】柳宗元説车【杨诲之将行柳子起而送之门有车过焉指马而告之曰若知是之所以任重而行于世乎材良而器攻圎其外而方其中然也材而不良则速坏工之为功也不攻则速败中不方则不能以载外不圆则窒拒而滞方之所谓者箱也圆之所谓者轮也匪箱不居匪轮不涂吾子其务法焉者乎曰然曰是一车之説也非众车之説也吾将告子乎众车之説泽而杼山而侔上而轾下而轩且曵祥而旷左革而长毂以防巢焉而以望安以爱老辎以蔽内垂绥而以畋载十二旒而以庙以郊以陈于庭其类众也然而其要存乎材良而器攻圆其外而方其中也是故任而安之者箱达而行之者轮恒中者轴挶而固者蚤长而挠进不罪乎马退不罪乎人者辕却暑与雨者盖敬而可伏者轼服而制者马若牛然后众车之用具今杨氏仁义之林也其产材良诲之学古道为古辞冲然而有光其为工也攻果能恢其量若箱周而通之若轮守大中以动乎外而不变乎内若轴摄之以刚健若蚤引焉而且御乎物若辕高以逺乎汚若盖下以成乎礼若轼险而安易而利动而法则庶乎车之全也诗之言曰驷牡騑騑六辔如琴孔氏语曰左为六官右为执法此其以达于大政也凡人之质不良莫能方且恒质良矣用不周莫能以圎遂孔子于乡党恂恂如也遇阳虎必曰诺而其在夹谷也视叱齐侯类蓄狗不震乎其内后之学孔子者不志于是则吾无望焉耳矣诲之吾戚也长而益良方其中矣吾固欲其任重而行于世惧圆其外者未至故説车以赠】司马公饭车【天雨迃夫出见饭车息于高蹊者指谓其徒曰是车也将覆不久矣行未卜步闻讙声顾见其车已覆其徒谓曰子何用知之迃夫曰吾以人事知之夫天雨道泞而蹊独不湿又狭而高是众人之所趣也而车不量其力固狭擅高久留不去以妨众人之欲进者其能无覆乎祸有钜于此者奚饭车之足云】
　　御车王路【丨五丨一曰玉路锡樊缨十有再就建太常十有二斿以祀二曰金路钩樊缨九就建大旂以賔同姓以封三曰象路朱樊缨七就建大赤以朝异姓以封四曰革路龙勒条缨五就建大帛以即戎以封四卫五曰木路缁樊鹄缨建大麾以田以封蕃国】后路【丨五丨一曰重翟锡面朱总二曰厌翟勒面缋总三曰安车雕面鹥总皆有容盖四曰翟车贝面组总有握五曰辇车组挽有翣羽盖】彤车【尧丨丨乗白马史本纪】鸾车【有虞氏因彤车而制丨丨通典又丨丨有虞氏之路车也记明堂】钩车【夏后氏因鸾车而制丨丨通典】禹乗【丨曰予丨四载注陆用车】殷辂【乗丨之丨语】载与俱【周西伯遇太公于渭水之阳丨丨丨归史齐世家】下而访【武王丨车丨丨箕子】中副车【张良为韩报仇彊秦东见仓海君得力士为鐡锥重百二十斤徂击秦皇误丨丨丨前本传】乗王车【项羽围汉王荣阳将军纪信诈丨丨丨黄屋左纛曰食尽汉王降楚高祖纪】宋昌骖乗【文帝自代王迎立令丨丨丨丨本纪】赵谈骖乗【文帝朝东宫丨丨丨丨盎伏车前曰臣闻天子所与共六尺与者皆天下豪英今汉虽乏人陛下奈何与刀锯之余共载于是上笑下丨丨袁盎传】赵温同舆【后汉献帝西都与侍中丨丨丨车丨辇至长安封江南侯为司空】夏侯同载【魏太祖与丨丨惇丨车丨诸将无得比】
　　战车戎车【武王丨丨三百两书牧誓】革车【武王丨丨三百两孟】元戎【六月宣王北伐也云云丨丨十乗以先啓行】小戎【丨丨美襄公也备其兵甲以讨西戎云云丨丨俴収五楘梁辀游环胁驱阴靷鋈续文茵畅毂驾我骐并诗】軘车【晋人惧彘子赵旃之怒楚师也使丨丨逆之左宣十三年】巢车【楚子登丨丨以望晋军注丨丨车上为橹成十六年】武刚【卫青见匈奴以丨丨车自环为营前本传】偏厢【马隆讨羗依八阵图作丨丨车地广为鹿角车营路狭则为木屋施于车上且战且前弓矢所及应而倒晋本传】车毁堞【唐侯君集讨高昌鼓而前贼婴城自守遣谕之不下及刋木塞堑引撞车毁其堞飞石如雨所向无敢当因拔其城】车缭营【房琯讨贼用春秋时战法以丨二千乗丨丨骑步夹之战败并唐本传】双轮皮篱【建炎元年李纲言步不足以胜骑骑不足以胜车请以车制颁于京东西路使制造而教习之用绘图进呈其法用靖康间统制官张行中所创两竿丨丨上载弓弩又设丨丨以捍矢石下设铁桾以卫人足长兵御人短兵御马傍施铁索行则布以为阵止则聨以为营每车用卒二十五人四人推竿以运车一人登车以发矢余执军器夹车之两傍每军二千五百人以五之一为辎重及卫兵余当车八十乗即布方阵则四面各二十乗而辎重处其中诸将皆以为可用乃命两路宪臣总领中兴系年録】偏厢鹿角【王彦恢拒马车详见后】周旋应用【东京留守宗泽募义士守京师且自制胜战车千二百乗每乗用五十有五人运车者十有一执器械辅车者四十有四丨丨曲折可以丨丨】冲击如神【绍兴二年王彦恢制神武战车下安四轮略同飞虎顶张布惟以避矢石傍斜丨丨其用丨丨又有拒马车一人之力可以转用比之蒙冲偏厢鹿角此尤至要并同上】
　　轩鱼轩【齐侯使公子无亏戍曹归夫人丨丨注以鱼皮为饰】鹤轩【卫懿公好丨鹤有乗丨者并左闵十年】犀轩【齐师谓夷仪人曰得敝无存者以五家免乃得其尸与之丨丨与直盖左定九年】意兹乗【齐侯敛诸大夫之轩唯邴丨丨丨轩左定十三年】良夫乗【孔氏之竪浑丨丨卫太子与之言曰茍使我入获国服冕丨轩三死无与左哀十五年】
　　辇金玉饰【周穆王驭黄丨碧丨之辇从朝及暮而穷宇宙之内徧焉王子年拾遗记】翣羽盖【王后辇车有丨丨丨注以羽作小盖翳日通典】辇其母【宋南宫万奔陈以乗车丨丨丨一日而至注乗车非兵车驾人曰辇左庄十二年】文帝止【汉文帝每朝郎官上书流未尝不止辇受其言袁盎传】文帝过【丨丨辇丨问冯唐曰父老何自为郎冯唐传】班女辞【成帝班媫伃帝游后庭尝欲同辇载辞曰三代末廼有嬖女今欲同辇得无近似之乎上善其言而止】谢安获【司车记里诸车过江亡失制度而谢安率意造焉及获京师旧辇形制无差晋舆服志】刘裕获【丨丨执慕容超丨金钿辇通典】道武制【后魏丨丨帝天兴初始修轩冕丨乾象辇羽葆圆盖尽日月五星二十八宿天街云防】大礼御【唐高宗不喜乗辂每有丨丨则丨辇至武后以为常宗以辇不中礼废而不用并通典】轺轺车【丨丨者古之将军车也一马曰丨丨】轺传【二马曰丨丨车并晋舆服志】
　　辎軿汉贵【丨丨辎軿而贱轺车】晋贱【丨重轺车而丨辎軿并晋舆服志】出入乗【王丨丨闾里丨辎軿车五代史】
　　重辟重【梁山崩晋侯以传召伯宗伯宗丨丨曰辟传重人曰待我不如捷之速也注重辟之车左成二十五年】辇重【孟氏之臣秦堇父丨丨如役注步挽重车以从师左襄十年】间道絶【汉遣韩信张耳击赵李左车説成安君曰云云愿足下与臣竒兵三万人从丨丨丨其辎重云云愿君留意】輶车鸾镳【輶车丨丨载猃猲骄诗四铁】
