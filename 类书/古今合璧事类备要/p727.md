<!-- { "loadSidebar": true } -->
　　铁钱置铁官【公孙述废铜钱丨丨丨钱百姓货币不行】铁钱易得【梁普通中尽罢铜钱更铸铁钱人以为丨丨丨丨皆私铸及大同以后所在铁钱遂如邱山物价腾贵交易者以车载不复计数而唯论贯商旅奸诈因之以求利自破岭以东八十为百名曰东钱江郢以上七十为百名曰西钱京师以九十为百名曰长钱中大同元年天子乃诏通用足陌诏下而人不从钱陌益少至于末年遂以三十五为百云】铁钱不行【陈初承梁防乱之后丨丨丨丨两柱钱鵞眼钱又杂用】以一当十【闽王延义改元永隆铸大铁钱丨丨丨丨五代史】以一当二【韩熈载铸铁钱丨丨丨丨孔氏六帖】以十当一【刘建锋拜湖南留后教马殷铸铅铁钱丨丨丨铜钱丨】出帛使卖【文彦博知永兴军或言陜西铁钱不便乞一切废之朝廷虽不从人多知之争以铁钱买物卖者不肯受长安民多闭肆僚属请禁之彦博曰如此是愈使惑扰也乃召丝绢行人丨其家缣丨数百匹丨丨之纳其直尽以铁钱勿以铜钱也若是则知铁钱不废市肆复安记闻録】川陜铁钱【丨丨旧皆行丨丨祖宗时益利防三州皆有铁冶故即山铸钱卭州旧铸嵗十万缗建炎初转运判官靳博文以为嵗费本钱二十一万得不偿费乃罢之绍兴十五年郑亨仲为四川宣抚使始即利州铸钱嵗十万缗以救钱引之率费二千而得千钱置官六人兵匠五百人嵗用盐官钱七万缗四路称提钱十四万缗为铸本其后増至十五万二十三嘉守王知逺请复嘉卭铸钱监事不计用于是复置监于卭州明年诏卭州嵗铸三万缗利州九万缗共费本钱引十七万五千缗毎千率费十四百二十五年又诏利州铸大小钱各二万缗凡大钱千重十二斤小钱千重七斤有半于是嵗省鼓铸所钱三万三十一年再减利州钱为六万缗大小各半云施州旧亦铸钱万缗南平军数千缗绍兴末皆减今蜀中嵗铸钱十万】淮上铁钱【丨丨旧铸铜钱兵火后舒州不复铸钱但行饶建等钱而已乾道初林枢密安宅为右谏议大夫议以铜钱多入北境请禁之而即蜀中取丨丨行之淮上事既行洪景伯参政言其不可上问之景伯曰今毎州不得千缗一州以万户计之每家才得数百恐民间无以贸易且客旅无回货盐埸有大利害上以为然乃不行但即蜀中取十五万缗行之庐和二州而已五年秋王公明使蜀复伸前议六年夏遂命司农寺丞许子中往淮西措置即舒蕲二州铸夹锡铁钱舒州同安监嵗二十五万缗蕲州蕲春监十五万缗淳熙七年春舒守赵子蒙蕲守施温舒皆以铸羡迁官然淮民大以为扰八年秋王谦仲知舒州入见为上言之遂减舒州钱额十万缗与蕲州通为三十万后逾月又诏权罢鼓铸一年二州既复铸钱因命淮西漕臣兼提举江淮湖北铁冶铸钱公事嵗增额至六十万缗然淮钱日伙而又着令不许过江人甚贱之乃复减为四十万】
　　铜铁相权铜铁互用【绍兴二十五年直秘阁两浙转运副使钟世明乞四川诸路应繋大铁钱竝　　州路作二文使用官司不得括责拘收从之蜀自汉以来用铜钱至公孙述据蜀始更造铁钱歴代仍用丨钱孟氏广政初复铸丨钱丨丨】铜铁兼用【国朝乾德三年平蜀后吕余庆鎭蜀日首与沈义伦奏乞拣出铜钱计纲发充上供其川界止行用铁钱后以为非便淳化间仍令两川丨丨钱丨丨余见下文】
　　铜楮相权始用私行【先是益卭嘉眉等州皆铸铁钱五十余万缗后因李顺之乱罢铸久之民间阙钱丨丨丨丨交子因而弊端百出景德三年张咏言毎铜钱一小铁钱十相兼行用】乞减半铸【大中祥符七年凌策乂请铸大钱以一当十嘉州丰逺监卭州惠民监置炉鼓铸嘉熙四年赵抃乞罢十年以寛民力熈宁间转运司复言罢累年民间见钱阙少丨丨丨丨与交子相权诏从之】
　　鉟销铸为佛像【开宝五年禁民丨钱丨丨丨浮屠及人物之无用者上虑农民多毁农器以徼福故禁之】销作器用【见后漏泄注】
　　漏泄牛僧孺策【自晋以东厥钱用青金自河以北厥钱用黒金是殊异之禁不行矣】抵罪有差【开宝元年旧禁铜钱无出化外乃闻江边纵弛不复检察自今五贯以下者丨丨丨丨五贯以上其罪死长编】为禁至严【宝六年禁铜钱不得入蕃界及越江海至化外】所失至多【绍兴二十八年起居舎人洪遵面对论铸钱利害大畧谓今钱宝不惟销毁作器用而过南海北渡淮丨丨丨丨上谕大臣曰铜器虽民间所常用然亦可以他物代之今若使公卿贵戚之家以钱率之一切不用然后申严法禁宜无不戢者上出铜器千五百事送铸钱司遂大敛民间铜器并长编】
　　私铸令民铸【汉兴以秦钱重难用至丨丨丨荚钱注如榆荚】使民铸【孝文五年为钱益多而轻乃更铸四铢钱其文为半两除盗铸令丨丨放丨注恣其私铸并食货志】沈郎钱【见前注】私用转甚【梁初唯京师及三吴荆郢江湘梁益用钱其余州郡则杂以谷帛交易交广之间全以金银为货武帝乃铸钱肉好周郭文曰五铢重如其文而又别铸除其肉好谓之女钱太定百钱定平一百五铢雉钱五铢对又等钱轻重不一天子频下诏书非新铸二种之钱并不许用而趋利之徒丨丨丨丨】私铸不计【普通中乃议尽罢铜钱更铸铁钱详见铁钱注】间以锡铁【陈而承梁防乱之后铁钱不行始梁末又有两柱钱及鹅眼钱于时人杂用其价同但两柱重而鵞眼轻私家多镕钱又丨丨丨丨兼以粟帛为货】杂用皮纸【隋大业后王纲弛紊巨奸大猾遂多私铸钱转恶初毎千犹重二斤后渐轻至一斤或剪铁鍱裁皮糊纸以为钱相丨丨之货贱物贵以至于亡隋食货志又唐志】奸伪竞起【齐神武霸政之初承魏犹用永安五铢迁邺已后百姓私铸遂各以为名有雍州青赤梁州生厚钱吉钱河阳生澁天柱赤牵之称兾州之北钱皆不行交贸者皆以绢布神武帝乃收境内之铜及钱仍旧文更铸流之四境未几之间渐复细薄丨丨丨丨】辈类各殊【文宣受禅除永安之钱改铸常平五铢重如其文其钱甚贵且制造甚精至干明皇建之间往往私铸邺中用钱有赤熟青熟细眉赤生之异河南所用有青薄铅锡之别青齐徐兖梁豫州丨丨丨丨武平已后私铸转甚或以生铁和铜至于齐亡卒不能禁并隋】惰游之民【嘉熈七年秘阁校理蔡抗为广东转运使先是岑水铜冶大发官市诸民止给空文积逋钜万奸民无所取资羣聚私铸与江西盐盗合郡县患之督捕甚急抗曰采铜皆丨丨丨丨铜悉入官不卑其直非私铸衣食安所给又从而诛之是岂但民犯法也因命铜入门给直民尽乐输私铸遂絶长编】
