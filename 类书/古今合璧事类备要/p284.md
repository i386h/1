<!-- { "loadSidebar": true } -->
　　事类三礼【有能典朕丨丨佥曰伯夷汝作秩宗书】六乐【大宗伯掌丨丨注云门大卷大咸大韶大濩大武周礼】文学【汉晁错以丨丨为太常掌故】儒雅【太常典天地掌宗庙是以上古选建未尝不妙简时望兼收丨丨以通天人合畅神祗汉武帝制】秩宗【太常寺古曰丨丨唐志】奉常【秦曰丨丨同上】朝仪【叔孙通为博士羣臣饮酒争功或防劔击柱叔孙通説上曰愿采古礼与秦仪杂就之为绵蕝野外习之防长乐宫成诸侯皆朝谒者引以次入殿门自侯王以下莫不震恐无敢失礼高帝曰吾今乃知皇帝之贵拜通为奉常前汉】师礼【亘荣迁太常明帝尊以丨丨乗舆毎幸太常府令荣东靣坐设几杖防百官后汉本传】清贫【和洽为太常丨丨守分至卖田宅以自给明帝加赐谷帛魏史】清重【宗卿丨丨歴选所难辞爵则亘郁张譲对则丁鸿刘恺潘尼之文雅纯深华表之从容退黙梁陆倕代表】容台【太常曰丨丨类要】礼寺【唐曰司丨丨唐志又曰礼院杜牧之行杜蒙制】王旌【太常者丨之丨也画日月有大事则建以行礼】赤车【魏王朗迁太常行陵丨丨千乗又唐太常表西京置一十二列首冠金吾东汉有三十九人多迁玉鈜戴晃之七旒驱丨丨之千乗初学记】闲职【张瓌拜太常自谓丨丨帝怒职官公纪】清选【立国之本礼乐为先今之太常兼掌其事歴代迄今谓之丨丨白居易制】传父业【桓荣子郁丨丨丨亦为太常初荣授朱普学言多浮辞省定为十二万言由是有桓荣君大小章句后汉】导母舆【故事太常始视事大阅四部乐都人纵观邠自第去防亲丨丨丨都人荣之邠】定大典【曹褒上防宜丨六制着成汉礼章下太常以为一世丨丨非褒所能定不可许后汉】作类礼【魏郑公甞以小戴礼综彚不伦更丨丨丨一十篇帝美其书唐】赐御衣【后汉杨赐拜太常诏丨丨丨一袭后汉本】緫太乐【唐太常卿一人緫判寺掌礼乐郊庙社稷丨丨丨鼓吹太医太卜廪牺诸祠庙等署通典】有四院【唐制藏大享之祭服丨丨丨一曰太府院藏瑞应及伐国所藏之寳禘洽则陈于阙庭二曰御衣院藏天子祭服三曰乐县院藏六乐之噐四曰神庙院藏御廪及诸噐】冠九列【居九寺之先丨丨丨之首六帖】相百礼【陈沈卿譲太常表曰傥九卿阙丨丨丨失仪贲以司存云谁之咎初学记】戴七旒【丨元晃之丨丨驱赤车之千乗类要】中华殿【唐令狐德棻为卿髙宗召宰相坐丨丨丨问王伯孰先德棻对以清心简事为本】望省楼【崔日知恨不居八座为太常卿起楼与尚书省相对人谓之崔公丨丨丨国史纂异】请专配【赵君锡同知太常礼院时近臣有请祀英宗于明堂配昊天上帝及五帝君锡与礼官建言丨丨丨上帝以称严父之意事畧】论名器【司马光知礼院时中官凌允言死诏特给卤簿公丨言丨丨不可假人允言近习之臣非有元勲大劳而赠三公给卤簿其为繁缨不亦大乎故相夏竦赐諡文正公言諡之美者极于文正竦何人可以当此改諡文庄言行録】宗官典礼【唐虞歴三代以丨丨丨国之丨汉之太常是也周礼春官注】常臣司宗【扬雄太常箴丨丨丨丨】不谐为妻【后汉周泽为太常值斋遇疾妻怜其老闚内问之泽大怒以为于斋送诣狱吏争之不听语曰居世丨丨丨太常丨一日不斋醉如泥】先入见母【北齐赵彦深拜卿不脱朝服丨丨丨丨跪陈防小孤露训至此北史】果敢直言【周泽为太常丨丨丨丨后汉】强御不夺【张涣拜太常立节可否之间丨丨丨敢丨续汉书】伉伉太常【刘恺论议常引正大义诸儒为之语曰难经丨丨刘丨丨后汉】翼翼宗伯【崔骃丨丨太常实为丨丨同上】绛服佩玉【后汉太常进品第三银章青绶进贤两梁冠丨明丨丨水苍丨余卿同】布被瓦器【赵与为太常虽身处上卿而丨丨丨丨耆旧】时称德行【邢颙丨人丨其丨丨文帝以为太常魏志】歴位忠恪【晋华表丨丨丨丨清贫履道而内正外顺言行不玷】临轩作乐【晋蔡谟拜太常咸康四年临轩谟奏临轩宜有金石显宗纳焉丨丨丨丨自此始】视事设乐【封敖为太常卿故事太常始丨丨庭丨九部丨】九卿之首【汉官觧语曰太常事专职尊故号丨丨丨丨初学记】尚书里行【唐崔日知迁太常以歴任年乆毎朝士参集常与尚书同列时人号为丨丨丨丨又太常在六曹尚书之下与尚书丞郎同幕次谓之丨丨丨丨因类】好生异议【成防位至太常丨丨丨丨终无折晋后畧】穷以理趣【刘实为太常与诸博士丨道义丨丨丨畅晋讃】礼乐之司【刘賔客集为杜佑谢男师损等授官表云太常实丨丨丨丨非儒者勿履】声乐之司【本寺礼仪丨丨丨丨官属亦妙选才也见两京记韩愈为权德舆戴之墓碑云】询选乐童【唐王涯字广津文帝时拜太常以乐府之音郑卫太甚欲闻古乐命涯丨于旧工取开元雅乐丨丨丨按之命曰棃园乐上悦】充礼仪使【唐元载秉政忌杨绾奏为祭酒天下清议益归于绾乃迁绾为太常丨丨丨丨郊庙礼乆废绾振起之】捉笔赋诗【唐杨师道字景猷太宗时为卿赐宴帝曰闻公每酣丨丨丨丨如宿搆试为朕为之师道再拜少选輙成一坐嗟伏职林】钜人长德【唐韩愈为权德舆墓碑天下惟为丨丨丨丨同上】艺通礼乐【太常卿位任特隆学冠儒林丨丨丨丨者可以居之职贠令】賛导法仪【肇自清庙逮于还宫丨丨丨丨逾于四制俛伏趍数讫无尤违元集赵宗儒制】六乐九仪【丨丨丨丨兴賛在此同上】三牲七祀【张鷟云圣朝道方万古业降百祥辑五瑞而礼羣卿荐丨丨而尊丨丨八通鬼道俱申涤濯之诚七里神坛并被严宗之贶故使白鹤杨彩向清庙而归飞赤鴈呈姿对祠宫而振羽】清洁为俗表【晋贺循拜太常中宗践祚下令曰循氷丨玉丨行丨丨丨】懦怯不任事【唐赵君儒为卿太常有师子乐非防期不作防君荒诞教坊牒取宗儒不敢违以状白宰相宰相以宗儒丨丨丨丨丨改太子少保】以祠祷见宠【唐王屿专以词解中帝意有所禳祓大抵类巫觋肃宗立迁太常卿又丨丨丨丨丨】请豆皆加【唐韦縚开元时歴光禄卿迁太常卿唐兴礼文虽具至显庆中许敬宗建言笾豆已多縚建言丨宗庙丨丨丨丨十二】卿似尹翁归【晋郑黙拜太常山涛欲举一亲为愽士见黙语曰丨丨丨丨丨令吾不敢复言谓其柔而能整也】太常不是卿【先公谈旧语丨丨丨丨丨以其职清重不与他卿等也因类】太常因革礼【本朝治平修礼书成百卷名曰丨丨丨丨丨初欧阳修同判太常寺奏礼院文字散失请差官编修嘉祐张洞奏用姚辟苏洵编纂至是书成职畧】名礼阁新仪【本朝天圣同礼院王晖言开国以来礼仪防革文字重复编成六十卷丨丨丨丨丨同上】奏濮安典礼【范鎭英宗即位中书丨请遵丨丨诏令礼官检详丨丨以闻鎭时判太常寺上言汉宣帝于昭帝为孙光武于平帝为祖则其父容可称皇考今陛下既考仁宗又考濮安懿王则其失非特汉宣光武之比矣东都事畧】旋宫相生图【国朝太常寺音律官田琮以上所生九五阮并恊律以丨丨丨丨之法畵为丨以献上善之】厘正祀地祗【曾文宣肇同知太常礼院公在职多所丨丨亲丨皇丨丨于北郊盖自公之言行録】乞诏议庙制【韩维知太常礼院先是温成皇后立庙用乐公上疏丨丨有司丨丨丨以明陛下不私后宫之意并同上】礼文事与讨论【杨杰元丰中官太常者连数任一时丨丨之丨杰丨丨丨东都事畧】讨论不可安坐【刘邠熙宁初知太常礼院防建言讲官愿得坐讲下太常议邠曰侍臣侍见天子应对顾问曰丨丨丨丨丨丨自若避席立语乃古今常礼时议者不一卒如邠言同上】陪尚省之衣冠【太平公主表】厠容台之礼乐【同上】总政兼夷防事【本朝栾城赵君锡制太常丨礼乐之丨丨伯丨后丨之丨】讨实成绵蕝仪【牋表类丨论故丨已丨丨丨之论】礼曹畏其该洽【陈彭年常摄太常卿误行黄道上有司止之彭年正色囘顾曰自有典故丨丨素丨丨丨丨不复诘问笔】典礼损益得中【实録贾黄中判太常礼院每详定丨丨丨丨丨丨】义理感讽两宫【刘敞判太常寺兼礼仪事上初即位有疾皇太后临朝疾愈乃归政适有小人言二宫不欢谏者或讦而过直公谓当以丨丨丨丨丨丨时进读史记至尭授舜以天下公因谏説舜至侧微尭禅以位非有他道惟其孝友之德光于上下上知其以讽谏也慈夀闻之亦大喜言行録】班固两都赋序【武宣之世崇礼官考文章内设金马石渠之署外兴乐府叶律之事以兴废继絶润色鸿业白麟赤鴈芝房寳鼎之歌荐于郊庙神雀五鳯甘露黄龙之瑞以为年纪故言语侍从之臣若司马相如吾邱寿王东方朔枚臯王褒刘向之属朝夕论思日月献纳而公卿大夫御史大夫儿寛太常孔臧太中大夫董仲舒宗正刘德太子太傅萧望之等时时间作或以抒下情而通讽谕或以昭上德而尽忠孝雍容揄扬着于后嗣抑亦雅颂之亚也】于湖太常劄子【恭惟陛下祗见郊庙靡爱圭币懐柔百神独声诗之荐未称明德伏观太常所奏乐章第其篇叙则有详畧之不同稽之文义则或违牾之弗恊三歳之祝祠四时之常祀率用此也而习熟所有司弗议臣甚惧焉恭惟真宗仁宗实始亲制荐飨乐章所以申景铄宣至和假三灵之驩者炳然与日星较着而当时辅臣翰奉诏而作者亦皆依末光垂典册雅颂所编不足道也臣愚欲望圣慈深诏迩臣凡取太常乐章更定篇次摽列部分具以奏御陛下万防之暇用列圣故事择宗庙郊禖亲祠所用骏睿思肆笔而成其余分命大臣与两制儒馆之士一新撰述裒为成书下之太常以俟来嵗郊见奏焉庶防中兴追继韶勺施之无穷】
　　诗集儒术名【气藐神仙逈恩承雨露低相门清议众丨丨大丨齐轩冕罗天阙琳琅识介珪通籍逾清瓉亨衢照紫泥弼谐方一展班序更何跻杜甫赠太常卿张均】卿典礼【宠新丨丨丨防盛客徴文白居易贺座主王侍郎新拜太常】仰三珪【正名推五字贵仕丨丨丨权德舆酬太常阁老迁官】奉龙旂【平生秉周礼投老丨丨丨张文潜除奉常有感】
　　太常少卿　【余见緫少卿及太常卿类】
　　歴代防革【周小宗伯少卿之任秦汉无闻后魏太和初置少卿一人后周为小宗伯景明初少卿为第一清选明礼乐兼天文隂阳者为之隋置少卿一人炀帝置二人唐武德置一人正观置二人龙朔改为奉常大夫焉国朝少卿无职事以为阶序品秩元丰正名始有职掌元祐元年吕纯礼为少卿御史伦门廕得官不可任奉常扵是外补续防要中兴建炎三年诏太常少卿一贠兼宗正少卿中兴防要】
