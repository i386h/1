<!-- { "loadSidebar": true } -->
　　古今姓纂【晋大夫解扬解狐之后其先食采于解因氏焉】
　　事类考绩第一【晋解系字少连父修魏琅琊太守丨丨为天下丨丨二弟结育并清身洁己甚得声誉】举幽素科【唐解琬魏州人丨丨丨丨中之后沧州刺史为政引大体部人顺附】
　　应　汝南　宫音
　　古今姓纂【周武王第四子应侯之后以国为氏】
　　事类武穆【左富辰曰昔周公封建亲戚邘晋应韩丨之丨也】不仕【武王之子应韩丨丨同上】纠举奸违【后应奉字世叔南顿人为司校尉丨丨丨丨不避豪戚以严厉为名】战却黄巾【应劭字仲逺博览多闻举髙第拜太山太守丨丨丨丨三十万众郡内以安】三入承明【应璩字休琏作诗有问我何功徳丨丨丨丨庐之句】独全百姓【晋应詹字思逺督南平天门武陵三郡军事天下大乱詹境丨丨丨丨歌之曰嵗寒不凋孤境独守拯我涂炭惠隆丘阜润同江海恩犹父母】轩冕盛族【应贞字吉甫自汉至魏世以文章显丨丨相袭为郡丨丨】
　　宗　京兆　宫音
　　古今姓纂【周大夫宗伯之子后以官命氏】
　　事类功曹画诺【后党锢宗资为汝南太守任丨丨范滂郡中謡曰汝南太守范孟博南阳宗资主丨丨】与八顾号【宗资丨丨丨之丨】乘风破浪【宗慤字元干慤年少叔父少文问其所志荅曰愿丨长丨丨万里丨】号宗曾子【宗元卿字希蒋有至行乡人丨曰丨丨丨见解叔谦】小儿学士【宗懔字元懔少聦敏好读书语輙引古事乡里呼为丨丨丨丨梁元帝镇荆州谓长史刘之遴曰贵乡多士为举一有学少年乃以懔应即令兼记室】留守东京【本朝宗泽髙宗建炎元年五月自磁州至丨丨丨丨数月之间城壁龙濠开浚寨栅罗列义士团结五丈河已通流陜西东京盗皆归附前后二十余疏请上还京为汪黄所沮未及一年而愤死】
　　丁　济阳　征音
　　古今姓纂【姜姓齐太公生丁公伋支孙以谥为姓】
　　事类易东【前丁寛字子襄梁人读易精敏事田何学成东归何谓门人曰丨道丨矣作易说三万言】学精【后丁恭字子然习春秋丨义丨明敎授数百人建武中迁少府诸生自逺方至者著录千人当世称为大儒】梦松为公【吴丁固初为尚书丨丨生其腹上谓人曰松字十八公也后十八嵗吾其丨丨乎卒如梦焉】侍读着训【唐丁公着字平子苏州人举明经髙第充皇太子诸王丨丨因丨太子诸王侍读丨十篇】耻居第四【皇朝丁谓字公言初字谓之苏州人尝以文谒王禹偁禹偁称其文与孙何比之韩柳名遂大振既而何冠多士谓占第四自以与何齐名丨居其下胪之际殿下有言太宗曰甲乙丙丁合丨丨丨复何言】登词学科【丁度字公雅开封祥符人也祖顗尽其家赀以置书至八千卷且曰吾聚书多矣必有好学者为吾子孙父逢吉为光禄寺丞度力学有守丨服勤丨丨丨】
　　宣　始平　征音
　　古今姓纂【鲁大夫叔孙宣伯之后以谥为姓风俗通宋宣公之后后汉有司空宣鄷】
　　事类号三独坐【后宣秉字巨公冯翊人拜御史中丞光武特诏中丞与司校尉尚书令防同并専席而坐故京师丨曰丨丨丨】叹云阳公【宣秉常服布被蔬食瓦器帝见而丨曰楚国二龚不如丨丨宣巨公】
　　贲【扶云反】　真城　征音
　　古今姓纂【县贲父之后风俗通鲁有贲浦汝南汉有郎中贲光见论衡晋书汝南贲嵩清操之士又汝琛女适汝南贲氏又长水校尉贲颛】
　　事类【阙】
　　邓　南阳　征音
　　古今姓纂【曼姓殷时侯国也春秋时邓侯吾离朝鲁后为楚文王所灭子孙以国为氏】
　　事类兴鸿郤陂【后邓晨字伟卿南阳新野人为汝南太守丨丨丨丨数千顷田汝土以殷鱼稻之饶流衍他郡】名竹帛【邓禹字仲华南阳新野人十三能诵诗杖防见光武曰愿明公威徳加四海禹得效尺寸丨功丨于丨丨】累世宠贵【邓隲字昭伯拜车骑将军仪同三司始自隲也邓氏自中兴后丨丨丨丨凡侯者二十九人公二人大将军以下十三人中二千石十四人列校二十二人州牧郡守四十八人其余侍中将大夫郎谒者不可胜数】积谷广渠【魏邓艾字士载屯田丨丨行于两淮开丨漕丨达于江淮】挥劒截蛟【晋邓遐字应逺勇力絶人气盖当世歴数郡太守号为名将襄阳沔水有蛟害人遐入水丨丨丨丨数段而患息】俸禄无受【邓攸字伯道以致称清和平简贞正寡欲授吴郡太守载米之郡丨丨丨所丨惟饮吴水而已】中兴良守【邓攸刑政清明百姓欢悦为丨丨丨丨后去郡百姓数千人留牵攸船不得进吴人歌曰紞如打五鼔鸡鸣天欲曙邓侯拖不留谢令推不去】隠先生【唐邓世隆相州人亡命变姓名号丨丨丨丨栖白鹿山贞观为修史学士】
　　郁　黎阳　宫音
　　古今姓纂【鲁国国语云鲁相郁贡子孙因居之】
　　事类【阙】
　　单　南安　征音
　　古今姓纂【周成王封少子臻于单邑为甸内侯因氏焉襄公穆公靖公二十余代为周卿士】
　　事类善明筭术【方术单飏字武宣以孤特清苦自立丨丨天官丨丨迁太史令】独处茅茨【晋艺术单道开后入罗浮山丨丨丨丨萧然物外百余嵗卒】
　　抗【去声】　余杭　商音
　　古今姓纂【后汉有抗徐太山都尉抗徐代居丹阳】
　　事类【阙】
　　洪　炖煌　角音
　　古今姓纂【共工氏之后本姓共氏因避仇改为洪又曰毗陵监察御史洪察常州人本姓氏避孝敬讳改姓洪氏生子与起居舍人生经纶谏议大夫通鉴唐徳宗建中元年二月命洪经纶为河北黜陟使】
　　事类文词知名【皇朝豫章洪氏山谷四甥皆以丨丨丨丨洪朋字父同郡黄着集父诗百篇为一集山谷以谓句句可也】著老圃集【洪刍字驹父殚洽开豁溢于文词中进士第放浪江湖不求闻达尝倅上饶累任奉祠靖康初召为郎擢谏大夫遭值变故坐事贬海上平生着诗千余篇丨丨丨前后丨】使北递冷山【洪丞相适状其先君行实曰先君讳皓饶州人士良之后登政和五年进士第建炎三年五月擢徽猷阁待制礼部尚书丨丨留太原至云中粘罕流丨之丨丨几二十年还朝积官朝请大夫职徽猷阁直学士卒谥忠宣】
　　诸　琅琊　征音
　　古今姓纂【越大夫诸稽郢之后后汉洛阳令诸于】
　　事类【阙】
　　包　上党　羽音
　　古今姓纂【楚大夫申包胥之后以王父字为氏焉】
　　事类锡以几杖【后包咸字子良防稽人习鲁诗论语除郎中入授皇太子论语迁大鸿胪每进见丨丨丨丨经有疑遣小黄门就舍即问常特赐珍玩束帛奉禄増于诸卿皆散与诸生之贫者】多惮其方严【皇朝包拯字希仁庐州合肥人嘉祐三年除右谏议大夫御史中丞迁礼部侍郎枢密副使终于位谥孝肃为以不茍合平居无私书故人朋友亦皆絶之人人丨丨丨丨丨仕已通显奉己俭约如布衣时】有阎罗包老【包拯知开封府为人刚严不可干以私京师为之语曰闗节不到丨丨丨丨丨】
　　左　济阳　商音
　　古今姓纂【齐公族有左右公子因以氏焉鲁左丘明楚左史倚相】
　　事类奏按贪猾【后左雄字伯豪为冀州刺史部多豪族好请托常闭门不与交通丨丨丨丨二千石尤所回避】少有神道【左慈字元放庐江人丨丨丨丨后曹操欲杀之郤入壁中霍然不知其所在】作三都赋【晋左思字太冲家世儒学貌侵口讷而词藻丨丨丨丨十年而成豪贵竞写洛阳为之纸贵】
　　石　武威　征音
　　古今姓纂【衞大夫石碏之后又石鲐仲衞大夫生石祁子】
　　事类纯臣【左石碏曰臣闻爱子敎之以义方弗纳于邪君子曰石碏丨丨也】父子【子孝至篇石奋石建丨丨之美也】万石【前丨丨君名奋赵人姓石氏长子建次甲次乙次庆皆以驯行孝谨官皆至二千石号奋为丨丨君丨丨君家不言而躬行建老白首丨丨君尚旡恙为郎中令每五日洗沐归谒亲取亲中裙厠牏身自浣涤】六马【庆为太仆御史上问车中几马庆以策数马毕举手曰丨丨同上】君房贵幸【前石显字丨丨为中书令丨丨倾朝与牢梁五鹿充宗结为党友民歌之曰牢耶石耶五鹿客耶印何累累绶若若耶言其兼官据势也】仲容伟丽【晋石邕字丨丨容仪丨丨语曰石仲容佼旡双】金谷锦幛【石崇字季伦与贵戚王恺争以奢靡相尚起丨丨别馆作丨步丨五十里】裘葛饭蔬【唐石洪字濬川先姓乌石兰后独以石为氏有至行举明经归东都十余年隠居不出重镇河阳求贤者以自重乃具书币邀辟后诏书召为集贤校理韩昌黎送石洪赴河阳参谟序云先生居嵩邙瀍谷之间冬一丨夏一丨朝夕丨一盂丨一品问之仕则不应坐一室左右图书与之语道理辨古今事当否论人髙下事后当成败若河决下流而东注若驷马驾轻车就熟路而王良造父为之先后也若烛照数计而卜也云云】义勇罕比【石雄徐州人敢毅善战气盖军中临财廉每朝廷赐与辄置军门自取一匹缣余悉分士伍武宗喜曰今将帅丨而丨丨与雄丨者】金带解赐【石普其先幽州人有胆略闻敌即驰赴亲冒矢石前后战未尝少衂通兵书及隂阳六甲星歴推步之术太宗尝令善工制丨丨普带御器械辄面求赐太宗丨以丨之】
　　崔　博陵　角音
　　古今姓纂【姜姓齐太公生丁公伋生叔乙让国居崔邑因氏焉自穆伯至沃杼成良代为卿大夫良十五代孙意如秦东莱侯生二子伯基仲牟伯基居清河东武城仲牟居博陵安平并为着姓见姓氏英贤门】
