<!-- { "loadSidebar": true } -->
　　事类专一【妇人尚专一德无所兼连礼秋官疏】柔静【地道丨丨隂之常义后李寻传】窈窕【丨丨淑女君子好逑诗有淑谨之德丨丨之贤珠玉翡翠职是其仪而澣濯蘩苹不改其操故我琴瑟友之陈子昻集】正顺【其为妻道也丨丨之宜常服于身体疑忌之虑不萌于心卫忿懥之色不兆于容貎同焉而合于礼婉焉而得其正栁文】妇德【丨丨不必才明絶异也清闲正静守节整齐行已有耻动静有法是谓丨丨列女传】妇言【丨丨不必辨口利辞也择辞而説不道恶语时然后言不厌于人是谓丨丨】妇容【丨丨不必顔色美丽也盥洗尘秽服饰鲜洁沐浴以待身不垢辱是谓丨丨】妇功【丨丨不必工巧过人也专心纺绩不好戏笑洁齐酒食以奉賔客是谓丨丨并同上】四德【温慈惠和信肃修睦行有法度动有礼经严恪以理家人嫺瑟以和君子则已含光大矣若乃宗庙哀敬仁孝也娣姒祗和谦顺也蠲洁酒食妇仪也黼黻元黄女工也洪此四德而务六亲可以作范母仪昭宣壸则矣陈子昻集】三美【昔漆室缇萦列女也及为妇则无闻伯宗梁鸿之妻哲妇也及为母则无闻文伯孟氏之亲贤母也为女为妇时亦无闻今夫人为女则孝友为元氏妇则丰洁家祀为母则亲执书诲二子皆以通经仕女美如此妇德又如此母仪又如此丨者具丨可谓冠古今矣乐天元夫人墓铭】闺房秀【王夫人神清朗彻有林下风顾家妇清心玉映自是丨丨之丨晋列女传】女博士【见女子类】动合礼仪【东汉一代贤明妇人如秦嘉妻徐氏丨丨丨丨言成规矩史通】不趋权利【符承祖事见姊妹类】瘤女采桑【见烈妇类】贫女夜绩【齐世徐吾者与其邻妇合烛夜绩吾贫而烛不属邻妇请无与夜徐吾曰妾以贫故起常先去常后扫陈席以待来者坐常处下为贫故也今一室之中益一人烛不为益明去一人烛不为益闇何爱东壁余光皆莫之能应遂复与绩列女传】杀鸡谢客【汉武帝始防行尝夜至柏谷投逆旅主人求浆主人翁曰无浆止有溺耳且疑为奸盗聚少年欲攻之主人妪覩上状貌而异之止其翁曰客非常人也且有备不可图也翁不听妪饮翁以酒醉而缚之少年皆散走妪乃丨丨为食以丨丨通鉴】具馔延客【周浚尝出猎遇雨止李氏家防其兄弟不在李氏闻浚至与一妇于内宰猪羊丨数十人之丨甚精办而不闻人声浚因求为妾生子顗晋史】参决军事【刘氏有胆畧石勒与之丨丨丨丨佐勒建功业有吕后之风而不妬忌更过之通鉴】谋议府事【朱全忠夫人张氏多智畧全忠敬惮之虽军府事时与之丨丨或将兵到中涂夫人以为不可遣一介召之全忠立为之返同上】率众守城【朱序镇襄阳符坚遣将围序母韩氏自登城行谓西北角当先受遂领百余婢井城中女丁于其角斜筑城二十余丈贼攻西北角果溃众便守新城贼遂引退人谓此城为夫人城晋史○邹保英妻奚氏万嵗年契丹贼李尽忠来冦平州保英时任刺史领兵讨贼既而城孤援寡将防奚氏乃率家僮及城内女丁相助固守贼退封为诚节夫人唐列女传】开幕置属【陈髙凉太守冯宝妻洗氏怀集部落数州晏然至隋王仲宣反岭南髙凉洗夫人救广州获全册洗氏为谯国夫人丨丨府于岭南丨官丨便宜行事通鉴梁纪】赴营讨贼【史思明之叛衞州女子侯滑州女子唐青州女子王相与防血丨行丨丨丨皆补果毅唐列女传】出财募众【崔宁与杨子琳战不利崔宁妾任女丨家丨十万募兵得数千人帅以击子琳破之通鉴　平阳公主嫁柴绍初髙祖兵兴主与绍发家赀招亡命渡河主引精兵万人与秦王防渭北绍及公主对置幕府分定京师号娘子军唐书】樊姬諌猎【楚庄王好猎夫人丨丨数丨不止不食禽兽之肉二年王感之而勤于政事列女传】越姬讽游【楚昭王防游丨丨丨丨姬曰愿与子生死若此姬曰君王防游要妾以死不敢闻命后王病太史请移于将相王曰将相犹股肱也姬曰大哉君王之德妾请从王死矣汉书】
　　烈妇
　　事类无犯【江汉之域丨思丨礼求而不可得也诗】不爽【女也丨丨诗】投梭折齿【髙氏有美女谢鲲尝挑之女丨丨丨其两丨晋书】引绳封发【唐贾直言妻董氏直言坐事贬岭南以妻少年诀曰死生不可期吾死可别嫁董不答丨丨束发丨以帛使直言封曰非君手不解直言贬二十年乃还见帛宛然汲汤沐丨堕无余本传】毁面自誓【陜妇人嫠居事叔姑甚谨家欲嫁之丨丨丨丨后叔姑病卒有女在夫家从妇乞假不得因诬杀其母有司诛之乌哀呜尸上境内不雨呼延为太守访其墓諡曰贞烈妇其日大雨六帖】割耳自誓【李德武坐事徙岭南谓妻裴曰我方贬无还理君必俪它族于此长诀矣答曰夫天也可背乎愿死无它欲丨丨丨丨母持不许本传】剔目示信【房龄防时病且死谓妻卢曰吾病革君年少不可寡居善事后人卢泣入帷丨一丨以丨房云无他防龄良愈礼之终身】截耳自信【上阳女赵昔父盗盐当论死女诣官诉曰迫饥而盗救死尔情有可原原之否则请俱死有司义之许减父死女曰身为官所赐愿毁服衣浮屠法以报即丨丨丨丨侍父病卒不嫁】断发不嫁【崔侩防妻卢年少家欲嫁之卢称疾不许女兄适工部侍郎李思冲思冲方显重表求继室诏许家内外婣皆可思冲归币三百卢不可曰吾岂再辱于人乎宁没身为婢是夕出自卖还崔舍丨丨自誓武后诏为浮屠尼】自刖陈寃【衡方厚为邕州録事招讨使董昌龄治无状方厚数争昌龄怒将执付吏辞以疾不免即以死告卧棺中昌龄知之使阖棺甚牢方厚闭絶妻程惧并死不敢哭昌龄恬不疑厚遣其防程徒行至阙下叩右银台门丨丨丨丨下御史鞫治有实昌龄乃得罪文宗诏封程武昌县君赐一子九品正员官】冒刃救姑【郑义宗妻卢夜有盗兵劫其家人皆匿窜惟姑不能去卢丨丨立姑侧为贼捽捶几死贼去人问何为不惧答曰人所以异鸟兽者以其有仁义也今邻里急难尚相赴况姑忍委弃耶若百有一危我不得独生姑曰嵗寒然后知松栢后凋吾乃今见妇之心孔帖】抵甓报寃【卫孝女绛州人字无忌父为郷人卫长则所杀无忌甫六嵗无兄弟母改嫁建长志报父仇会从父大延客长则在坐无忌丨以丨杀之诣吏称父寃已报请就刑巡察使褚遂良以闻太宗免其罪给驿徒雍州赐田宅州县以礼嫁之】不为贼妇【杜弢至长沙掠前姑兴太守尹虞二女皆国色也将妻之曰我父二千石终丨丨丨作丨遂自杀晋记】恐亏妇节【陈仲妻张叔明之妹名芝与二嫂没贼丨见侵畧相谓曰妇人以不汚身为髙不亏节为美岂可委身待辱哉于是自刺列女传】不为贼污【邹待征妻簿者从得防官江隂袁晁乱薄为贼所掠将污之不从语家媪使报待征曰我义不辱即死于水贼去得其尸义声动江南李华为作节妇赋六帖】不受贼辱【符鳯妻某氏妹美鳯以罪徙儋州至南海为獠贼所杀胁某氏欲私之对曰一妇人丨足事众男子请推长者贼然之乃请更衣有顷盛服立于舟骂曰丨丨丨不如死自沈于海同上】夫疾不嫁【蔡人之妻宋女也丨有恶丨其母将改嫁之女曰夫之不幸乃妻之不幸也奈何去之适人之道一与之醮终身不改且芣苢之草虽甚恶犹始采终怀撷之浸以益亲况于夫妇刘向列女传】夫恶不嫁【梁寡妇髙行者早寡不嫁梁贵人欲取之梁王闻之使聘焉髙行曰妾之天不幸先犬马填沟壑妾宜以身荐其棺椁守养孤防不得专意妾闻妇人之义一生不改以全贞信之节今忘死而起生是不信也乃防劒以割其鼻曰妾已刑矣所以不死者不忍防嗣之重孤也同上】齐女守符【楚昭王夫人丨丨也昭王出游留夫人于渐台江水大至王遣使者迎夫人忘持符夫人曰王与宫人约召必以符今使者不持符妾不敢行于是使者返取符未还台已壊沈水而死列女传】宿瘤采桑【齐闵王后项有大瘤号曰丨丨初闵王出游百姓尽观宿瘤丨丨如故王恠问故对曰妾受父母教丨丨不受教观大王王命后乘载之女曰父母在内使妾不受教而随王是奔女也王安用之王大慙使使者奉礼加金百镒往聘之父母惊欲洗浴加衣裳女曰如是见王变容更服不识也遂如故随使者至闵王以为后同上】杨妇守城【丨烈丨者李侃妻也侃为项城令李希烈分兵数千畧定诸县侃欲逃去妇曰冦至当守力不足则死焉君而逃尚谁守乃募士固守贼引去唐书又见前慧妇类率众守城】髙妻拒贼【丨叡为赵州刺史为然啜所攻州防叡仰药不死黙啜示以宝带异袍曰降我赐尔官不降且死叡视妻秦秦曰君受天子恩当以死报贼一品官安足荣自是皆瞑目不语黙啜知不可屈杀之唐书列女传】鲁秋胡妻【丨人丨丨娶丨三日而游宦三年休还其妇采桑于郊胡至不识而悦乃遗金一镒妻曰妾夫游宦未返于兹三年未有被辱如今日也不顾胡慙而退西京杂记】唐李白孙【范传正廉间宣池访李白子孙获孙女二人一为陈云之室一乃刘劝之妻皆编户甿也因召至郡庭相见与语衣服村落形容朴野而进退闲雅应对详谛且祖德如在儒风宛然问其所以则曰父伯禽以贞元八年不禄有兄一人出游二十二年不知所在父存无官父殁无名有兄不相保为天下之穷人元桑以自蚕非不知机杼无田以自力非不知稼穑况妇人不任布裙粝食何所仰给俪于农夫救死而已言讫泪下因告以将改适于士族二女曰夫妻之道命也亦分也在孤穷既失身于下俚仗威力乃求援于他门生纵偷安死何面目见大父于地下欲败其类所不忍闻也李太白集】诗集自持【美人出南国灼灼芙蓉枝皓齿终不发芳心空丨丨李白集】独检【艶女皆如花静女丨丨纵任体耻任装嫁德不嫁容君子未求聘小人难相从此志谁与説琴幽韵重孟郊静女词】山头石【夫行竟不归妇德转光明不比山头石空有望夫名白侍郎】共中水【波澜誓不起妾心丨丨丨孟郊】
　　美妇
