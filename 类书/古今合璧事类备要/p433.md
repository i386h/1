<!-- { "loadSidebar": true } -->
　　事类乞留朞年【后汉侯霸字君房河内人为淮平大尹更始征之百姓老弱相携号哭遮使者车或当道而卧皆曰愿丨侯君复丨丨丨】称为侯君【侯瑾字子瑜常以礼自牧独处一房如对严賔作矫世论以讥切当时西河人敬其才而不敢名之皆丨丨丨丨】司直清忠【晋侯史光字孝明东莱人为御史中丞所以伸其丨丨之才厉志守约有丨丨之节儒学博古歴官著绩文笔奏议皆有条理】髙昌刻功【唐侯君集豳州三水人以材雄称少事秦王幕府从征讨有功初文泰与西突厥欲谷设约有急相援及是欲谷设益惧西走智盛失援乃降丨丨平君集丨石纪丨还】
　　宓　平昌　角音
　　古今姓纂【宓牺之后仲尼弟子宓不齐字子贱鲁人今转为密氏】
　　事类【与前伏姓类通】
　　逢　长乐　宫音
　　古今姓纂【夏殷诸侯有逢公伯志封齐王其后子孙氏焉】
　　事类于鞌为右【齐师陈丨丨邴夏御齐侯逢丑父丨丨左传】冠挂东门【后汉逢萌字子庆为亭长既而掷楯叹曰大丈夫安能为人役哉去之长安复解丨丨丨都城丨光武连征不起】
　　全　上洛　征音
　　古今姓纂【吴郡钱塘后汉丹阳都尉全柔吴尚书全尚女为吴主孙亮后琮孙晖魏封南阳侯食封白水遂改为泉氏后魏洛州刺史上洛侯泉企也】
　　事类易得精微【全绶字立钱塘人幼受丨学丨其丨丨兼通老庄时言者皆推之南史】颇闲草【泉元礼少有志气丨丨丨丨有士君子之风为洛州刺史北史】清白见称【泉仲遵为梁州刺史有方雅之操歴官之处皆以丨丨丨丨同上】
　　郗　山阳　宫音
　　古今姓纂【阙】
　　事类博览吟咏【晋郗鉴字道徽髙平金乡人汉御史大夫虑之孙也丨丨经籍躬耕陇畆丨丨不倦以儒雅著名】儒雅名位【王敦专制拜安西将军镇合肥敦忌之表征还与敦相见鉴曰丈夫既洁身北面岂可偷生屈节腼顔天壤耶敦素懐无君之心闻鉴言大忿之拘不遣敦之党与譛毁日至鉴举止自若初无惧心敦谓钱凤曰郗道徽丨丨之士丨丨既重何得害之乃放还台遂与帝谋灭敦同上】施与亲故【郗超字景兴少卓荦父愔好聚敛积钱数千万尝开库任超所取超性好施一日中散与亲故都尽其任心独诣皆此类也】髯参喜怒【桓温辟为征西大将军掾温英气髙迈罕有所推与超言尝谓不能测遂倾意礼待超亦深自结纳时王恂为温主簿亦为温所重府中语曰丨丨军短主簿能令公丨能令公丨超髯恂短故也】入幕之賔【谢安与王坦之尝诣温论事温令超帐中卧听之风动帐开安笑曰郗生可谓丨丨丨丨矣】伊川田父【唐郗士美字和夫兖州人自拾遗七迁至中书舍人处事不囬为元载所忌遂迁东都号丨丨丨丨徳宗召为学士不拜世髙其节】
　　班　扶风　征音
　　古今姓纂【芊姓楚若敖孙令尹子文为兽所乳谓兽有班文因氏焉】
　　事类才髙述作【汉班彪字叔皮丨丨而好丨丨専心史籍辟为司徒掾通儒上才行不逾方言不失正仕不急进贞不违人敷文华以纬国典】比良迁董【班固字孟坚九流百家之言无不穷究除为郎典校秘书二班懐文裁成帝坟丨丨丨丨兼丽卿云固自以二世才术位不过郎作賔戏以自通弟超】燕颔虎颈【班超字仲升有大志不修细节佣书养母相者指曰生丨丨丨丨飞而食肉万里侯相也其后出征安集西域五十余国悉皆纳质内属不入虎穴不得虎子封定逺侯】大家女诫【曹世叔妻班彪之女名昭字惠博学髙才踵成汉书表志号曰丨丨作丨丨七章】清洁勤力【唐班宏衞人窦参当国徳宗以宏熟天下计故进宏尚书副参丨丨丨丨晨入宫署夕而出吏不堪其劳而已益恭】此行登仙【班景倩入为大理少卿过大梁刺史倪若水饯之行立望其行尘久之乃返谓官属曰班生丨丨何异丨丨】
　　卬　汝南　宫音
　　古今姓纂【汉公卿表御史大夫卬抵】
　　事类【阙】
　　秋　天水　角音
　　古今姓纂【阙】
　　事类【阙】
　　仲　中山　宫音
　　古今姓纂【髙辛氏才子八元仲堪仲熊之后以王父字为氏一云鲁桓公子庆父子孙号仲孙亦为仲氏又仲虺为汤左相子孙氏焉仲尼弟子有仲由字子路】
　　事类【阙】
　　伊　陈留　宫音
　　古今姓纂【帝尧伊耆氏之裔孙伊尹名摰相汤生陟又风俗通汉有议郎伊推又伊嘉为雁门都尉石显党山阳蜀志伊籍山阳人也今右仆射安黄节度伊慎广州人河南官氏志伊娄改为伊后魏有伊馛代人】
　　事类格于皇天【伊尹作咸有一徳惟尹躬暨汤咸有一徳克享天心受天明命又君奭在昔成汤时则有若伊尹丨丨丨丨书】赞于巫咸【伊陟相太戊亳有祥桑谷共生于朝伊陟丨丨丨丨作咸乂四篇同上伊陟伊尹子】雍容风议【伊籍字机伯迁昭文将军丨丨丨丨见礼于世蜀志】清约自守【伊馛代人少勇健善射走及飞马曳牛却行擢为侍郎大武曰馛智力如此终至公相后拜司空丨丨丨丨为政举大纲不为苛细北史】
　　宫　太原　羽音
　　古今姓纂【虞大夫宫之竒之后唐殿中侍御史宫志恽居河东今河南有宫氏大歴兼侍御史宫顼或云恒州人】
　　事类忠臣之谋【晋荀息请假道于虞以伐虢公曰宫之竒存焉左传又刘向新序曰晋献公假道于虞以伐虢宫之竒谏曰唇亡则齿寒今日亡虢明日亡虞可谓丨丨丨丨也】三复白圭【孔子曰独居思仁公言仁义一日丨丨丨丨之玷是宫滔之行也家语】
　　甯　齐郡　征音
　　古今姓纂【衞康叔之后至武公生季亹食采于甯弟湏叔生跪孙速生武子俞生殖生喜九代卿族齐有甯戚周有甯越】
　　事类宴赋湛露【衞甯武子来聘公与之丨为丨丨丨及彤弓左】有道则智【甯武子邦丨丨丨丨邦无道则愚其智可及也其愚不可及也语】击牛角歌【齐桓公郊迎客夜开门执火甚盛甯戚饭牛于车下丨丨丨疾商丨公闻之命后车载之赐之衣冠遂举而用之授之以卿新序】狼羊乳虎【前酷吏甯成南阳穰人为人上操下急如束湿为济南都尉其治如丨牧丨宁见丨丨无直甯成之怒】
　　仇　南阳　宫音
　　古今姓纂【左传宋大夫仇牧之后】
　　事类庭化防枭【汉仇览字季智一名香为蒲亭长劝人生业农事毕廼令子弟还就黉学朞年称大化有陈元者母告其不孝览惊云云廼到元家与其母子饮为陈人伦孝行譬以祸福元卒成孝子乡邑谚曰父母何在在我丨丨我丨丨哺所生】棘非凤栖【考城令王涣署仇览为主簿谓曰主簿闻陈元之过不罪而化之得无少鹰鹯之志耶览曰鹰鹯不若鸾凤涣谢遣之曰枳棘非鸾凤所栖百里岂大贤之路】
　　栾　西河　征音
　　古今姓纂【唐叔虞之后晋靖侯孙賔食采栾邑因氏焉】
　　事类政令是成【宣伯使告却犫曰鲁之有季孟犹晋之有栾范也丨丨于丨乎丨左传】使训子弟【晋悼公即位使栾黡为公族大夫丨丨卿之丨丨共俭孝弟同上】社曰栾公【栾布梁人孝文时为燕相至将军尝有徳者厚报之以军功封俞侯燕齐之间皆为之丨号丨丨丨社史记】定礼立学【汉栾巴字叔元魏郡人为桂阳太守以郡处南垂不闲典训为丨昏姻丧纪之丨丨校丨以奬进之】
　　暴　魏郡　商音
　　古今姓纂【暴公周卿士见毛诗风俗通云暴辛周诸侯也】
　　事类公子威名【汉暴胜之字公子河东人武帝时盗贼起胜之为直指使者衣绣衣持斧逐捕盗贼威振州郡隽不疑曰窃伏海濒闻暴丨丨丨丨旧矣隽不疑】郎子好相【暴显字思祖幼时见一沙门指之曰此丨丨丨丨表大必为良将极贵人臣语终失之北史】













　　古今合璧事类备要续集卷二十三
　　钦定四库全书
　　古今合璧事类备要续集卷二十四
　　宋　谢维新　撰
　　类姓门
　　甘　渤海　宫音
　　古今姓纂【风俗通甘夏时侯国也以国为氏一云周武王同姓于畿内为诸侯因氏焉甘伯桓公是也又周封王子带于甘昭公是也殷有甘盘秦有甘茂生罗见史记】
　　事类学百家说【甘茂下蔡人也丨丨丨之丨为秦左丞相史记】显名诸侯【太史公曰甘茂起下蔡闾阎丨丨丨丨重强齐楚甘罗年少然出一竒计声称后世虽非笃行之君子然亦战国之防士也】年少名家【甘罗茂之孙也年十二事秦相吕不韦不韦言于始皇曰甘罗丨丨耳然丨丨之子孙诸侯皆闻之秦以为上卿又杨子或问甘罗之寤吕不韦其以十二龄茂良乎曰才也茂良不必父祖】投石拔距【前汉甘延夀字君况北地人少以良家子善骑射为羽林丨丨丨丨絶于等伦以材力爱幸】江表虎臣【吴甘宁字兴霸建方略以禽黄祖破曹公于乌林攻曹仁于郡南丨丨之丨丨也】西土惠政【季思镇襄阳为政简惠善于绥抚估税悉除市无二价丨丨称为丨丨】
　　斟　辽西　宫音　针姓同
　　古今姓纂【夏诸侯斟灌斟寻氏之后以国为氏焉并祝融之后国语注曰曹姓之别也】
　　事类【阙】
　　厉　景阳
　　古今姓纂【风俗通齐厉公之后汉有魏郡太守义阳侯厉混吴志孙皓以孙秀奔魏改姓厉氏】
　　事类【阙】
　　戎　江陵　羽音
　　古今姓纂【齐人戎夷之后盖戎子驹支之汉功臣有柳丘侯戎赐宣帝戎婕妤生中山袁王意扶风处州刺史戎昱岐州人又春秋戎律河南后魏书官氏志茙眷氏改为茙】
　　事类【阙】
　　祖　范阳　羽音
　　古今姓纂【子姓殷后殷王祖甲祖乙祖丁支庶因氏焉殷有祖已祖伊汉有祖沂始家涿郡】
　　事类雉雊训王【高宗肜日高宗祭成汤有飞丨升鼎耳而丨祖已丨诸丨尚书】闻鸡起舞【晋祖逖字士稚轻财好侠慷慨有节尚有赞世才其中夜丨丨丨丨为奋威将军北伐及渡江中流击楫誓清中原】明历解律【祖冲之字文逺稽古有机思丨丨法丨钟丨又特善筹尝造指南车又造欹器又造千里船等器南史】巧思入神【祖暅之字景烁少传家业究极精微亦有丨丨丨丨之妙】才非所及【祖莹字元珍父季真多识前言往行位中书侍郎钜鹿太守莹八嵗诵诗书亲属呼为圣小儿高允曰此子才器丨诸生丨丨北史】文成一家【祖莹拜太学博士与袁翻齐名秀出语曰京师楚楚袁与祖洛中翩翩祖与袁累迁国子祭酒秘书监以文学见重常云丨章须自出机杼丨丨丨风骨何能共人同生活】政有能名【祖鸿勲父慎仕魏歴鴈门咸阳太守丨丨丨丨】
　　武　太原　羽音
　　古今姓纂【周文王少子生而有文在手曰武遂以为氏汉武臣为赵王又有武陟功臣表梁邹侯武彪六代后居沛国】
