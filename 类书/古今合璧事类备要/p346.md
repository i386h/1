<!-- { "loadSidebar": true } -->
　　事类诹度【六辔如丝如濡沃若载驰载驱周爰咨谋咨丨咨丨咨询诗】将明【肃肃王命仲山甫丨之邦国若否仲山甫明之同上】按部【古者通守与刺史丨丨从宜务简今则合之故任日崇选日重非亷平简直兼恺悌之徳者曾不足以中吾选焉晏类要】表率【汉何武曰刺史古之方伯上所委任一州丨丨也】使指【宣其丨丨司马相如】外台【陈頵曰刺史衘命国之丨丨又谢夷吾荆州刺史第五伦荐之曰寻功简能为外台之表聼声察实为九伯之冠】叱驭【王尊事见后注】廵部【后汉之制乗周行四方秋分丨行所丨録囚徒考殿最】亷使【韦长任膺丨丨时长为观察使续通典】亷镇【厯居丨丨崔制】中宪【宜得良帅俾之澄清操郡印而握兵符假左貂而持丨丨晏类要】荡节【事见奉使门】鼓楼【李崇为并州州旧多刼盗崇乃村置一楼楼悬一鼔盗发击之俄顷之间声布百里遂多擒获丨丨自崇始】驿骑【并使车也六帖】真刺史【贾逵豫州刺史奏二千石阿纵不法者帝曰丨丨丨也布告天下以豫州为法】王独坐【王闵为冀州刺史不畏强御号曰丨丨丨】奉诏条【刺举州事丨丨丨察州汉元帝】督郡国【丨奏丨丨　汉朱奏表】彰有徳【黄覇扬州刺史治有绩宣帝赐车盖特高一丈以丨丨丨】举不法【见前真刺史注】分刺诸州【位居牧伯丨丨丨丨汉百官表】分郡督察【丨驰丨国丨丨在位其敷以言録见囚徒汉官解记】歳尽奏事【汉制部刺史每丨丨则入丨丨于京师何武】歳尽上计【凡郡掌治民进贤劝功决讼检奸常以春行所至县劝民农桑振救乏絶秋冬遣无害吏案讯问诸囚平其罪法论课殿最丨丨遣吏丨丨司马彪注史记范睢云】明书户口【观察刺史交代之时丨丨所交丨丨如能增至千户即与超迁如逃亡至七百戸罢晏类要载宣帝即位赦文】部録囚徒【见前廵部下注】行郡国节【前终军事见刺史门】为本州荣【毕终敬父子相代丨丨丨当世丨之】银印青绶【丨丨丨丨汉官表】铜印墨绶【丨丨丨丨晋官表】少府出节【丨丨丨丨汉书】朱轩就路【见奉使门朱轩下注】牧伯分刺【位居丨丨丨丨诸侯汉百官表】牧岳持纲【尧置州丨四丨丨而丨之立有徳有能者叅而维之运时率指屈伸把握莫不统率桞文正符论】决遣如神【朱博兾州刺史博本武吏不更文法行部吏民数百遮道自言从事欲以观试博博丨丨丨丨吏民大惊】察条应防【胡广曰所丨有丨丨丨墨有輙覆问类要】百姓歌徳【郭贺字乔卿荆州刺史有殊政丨丨丨曰厥丨仁明郭乔卿中正朝廷上下平显宗赐以三公之服黼黻冕旒敇行部去襜帷使百姓见其容服以彰有徳】百城竦震【贾琮兾州刺史之部言曰刺史惟逺聼广视纠察美恶何有反垂帷裳以自掩塞乎乃命御者褰帷丨丨闻风丨丨其赃过者望风解印绶去】我有二天【见刺史门】行部甘雨【百里嵩为徐州刺史境遭旱嵩丨丨车所往丨丨即注】元礼四龙【李丨丨祖父修安帝时生子亮叔训秀号丨丨皆为牧守东观汉记】荀羡年少【晋丨丨为徐州刺史时丨二十中兴方伯未有如羡丨者】览观风俗【见奉使门】分驰督察【事见前注】张纲埋轮【见奉使埋轮注】范滂揽辔【见奉使揽辔注】杨秉清俭【后汉丨丨雅素丨丨为刺史二千石计日受俸禄不入私门家室贫寠并日而食】髙肇清能【丨丨所莅五州皆以丨丨著称当时号良刺史同上】李恂清约【丨丨为兖州刺史丨丨率下席羊皮卧布被东观汉记】徐邈清白【丨丨迁凉州刺史皎然丨丨】胡质清高【晋丨威父丨为荆州刺史威自京师定省父赐绢一疋威曰大人丨丨何得此绢质曰吾俸禄之余也以为汝行粮受之拜归】行部去帷【见前百姓歌徳注】贾父来晩【后贾琮字孟坚交趾屯兵反执刺史及合浦太守灵帝以琮为交州刺史琮到部刺其反状咸言赋敛过重告寃无所遂为盗贼琮即移书告示各使安业里巷歌曰丨丨丨丨使我先反今见清平吏不敢犯】吏民请留【种嵩迁凉州刺史甚得百姓懽心被召还丨丨老少诣阙丨丨一年分纪】山涛搜才【丨涛为冀州刺史州旧无人士自涛居此州丨贤求丨旌命所加三十余人皆显名当世冀州之士于是为盛王隠晋书】彦夏接士【华字丨丨厯江州刺史甚有威惠州之豪士以友道丨丨甚得江表之欢臧荣绪晋书】皇甫赈饥【丨丨嵩迁冀州牧奏请一年租以丨丨百姓歌曰天下乱兮市为墟母不任子兮妻失夫頼得皇甫兮复安居续汉书】乔元开廪【晋丨丨字公祖徙守州刺史年饥元开仓以给之主者以旧典宜先表闻元曰方待奏报民且死丨丨讫乃上闻天子嘉之】庾亮谈咏【晋丨丨镇武昌诸佐吏殷浩乘月登南楼俄而亮至便据胡床与浩等丨丨】刘手书【丨丨迁荆州刺史毎有兴废丨丨叮咛欵宻莫不感悦咸曰得刘公一纸书贤于十部从事晋阳秋】恩化大行【魏太祖以刘頵迁扬州刺史頵单马到合淝建立州治安集之数年中丨丨丨丨百姓越江山而归者以万数于是立学校广屯田兴芍陂七门呉塘以溉稻官民有利魏志】威严震竦【张康迁益州刺史正厉丨丨表善征恶所部肃然莫不丨丨吴録】化行如神【崔徴少有竒操为益州刺史丨丨丨丨吴志】断决如流【荀晞道练于官事为兖州刺史案簿盈积丨丨丨丨人不敢欺】州人去思【司马郎字伯逺为兖州刺史政化大行百姓思之】吴人襁负【晋羊祜为荆州刺史恩施均洽民不疲劳丨丨丨丨而至者万数】童儿骑马【郭伋字细侯迁并州牧前任并州素结思徳及后入界始至行部到西河有丨丨数百各丨竹丨于道路】男女出迎【始兴王澹字僧逺为荆州刺史曹无留事狱无滞囚还朝人歌曰始兴王人之父赴民急如水火时复来乳哺我重临荆州丨丨丨境丨者万余人宋书】父子相代【见前为本州荣下注】兄弟并任【夏侯逵为南豫州刺史兄亶先经此任并有恩惠百姓歌曰我之有州频得夏侯前兄后弟布政优优】召为大农【事见后在州二十年注】举为守相【汉武帝时刺史九歳丨丨丨丨职源】桴鼓不鸣【邢邵除西兖州刺史有善政丨丨丨丨吏人奸伏守令长短无不知也分纪】动揺山岳【唐韦思谦曰御史出使不能丨丨丨丨为不任职】本州衣绣【张既字徳容雍州刺史太祖曰君还丨丨可谓丨丨昼行也】州人歌政【见前兄弟并任下注】重授并州【梁习字子虞迂并州刺史邉境咸安文帝即位以习有誉并土丨丨丨丨为天下最】三临徐州【王懿字仲徳为徐州刺史丨丨丨丨威惠宣着】在州二十年【梁习为并州刺史政治常为天下最太初二年召为大司农习丨丨丨丨丨无方面珍物明帝异之礼赐甚厚】在镇十余年【晋桓宣为梁州刺史丨丨丨丨丨绥抚故旧甚得称誉】五郡三州牧【杜熊之延年之子也厯丨丨二千石而丨丨丨刺史有能名晏类备要】黜陟察风俗【唐徳宗遣丨丨使十一人行天下陆贽言使者请以五术丨丨丨】御史察风俗【唐则天光宅元年遣丨丨丨丨丨】举按八条可行【国朝汤思退为相言元祐宰臣司马光所陈丨丨官吏丨丨详宻丨丨今欲立举荐四条一曰仁惠二曰公直三曰明敏四曰亷谨按察四条一曰苛酷二曰校佞三曰昏懦四曰贪纵凡监司州军皆得以此八条举按从之】贪赃望风解去【富弼荐杨为河东转运常言不法之人不可贷如使纵丨丨于一郡一邑害良民千万家不若去之不利一家耳闻者丨丨丨丨或及期不敢之官然竟坐苛刻下迁】安民要择监司【绍兴七年上谓宰执曰丨丨之丨无过丨丨丨可令侍从公举中书置籍朕亦书之屏风置诸左右】议狱必经典【彭汝砺字器资公为监司务大体不事细苛而于丨丨丨丨丨丨故在京西多所全宥言行録】得人则一路安【绍兴十七年上曰监司朝廷耳目之官今天下无事恤民为先丨丨丨丨丨丨丨不可不择之也】不才则一笔勾【范文正公为叅政取班簿视丨丨监司毎见一人姓名丨丨丨丨之以次更易富公曰十二丈则是一笔勾焉知一家哭矣公曰一家哭何如一路哭耶言行録】限日条便民事【乾道九年命监司各丨丨丨丨丨之丨件以闻】为牧当先正事【高阳王雍为湘州刺史雍曰丨丨之道亦难亦易其身正不令而行故曰是易其身不正虽令不从故曰是难分记】颇务深刻号三虎【庆厯中漕司杨弦王绰提刑王鼎丨丨丨丨丨江东丨丨】监司耳目号四瞪【仁宗时侬智髙执孔宗旦欲任以事宗旦叱贼大骂遂被害宗旦始官江东与李道徐尚同等四人为丨丨丨丨丨丨丨人多惮之】为部使者十二任【蒋之竒丨丨丨丨丨丨丨所至以治辨称】
　　诗集玉节青丝防【丨丨居分陜金貂总上流麾军时举扇作赋且登楼年光徧原隰春色满汀洲日华三翼舸风转七星斿向解丨丨丨将移丹桂丹梁元帝别荆州吏民诗】皇华御史雄【南纪西江阔丨丨丨丨丨截流宁假檝挂席自生风孟浩然和李侍御诗】南来两使星【玉节丨丨丨丨丨埋轮折槛有家声不嫌斋榜名为党去国当时一叶轻张于湖和张伸钦诗】入奏行绣衣【丨丨丨丨丨春当霄汉立杜诗】

　　古今合壁事类备要后集卷六十六
　　钦定四库全书
　　古今合璧事类备要后集卷六十七
　　宋　谢维新　撰
　　监司门
　　总领
　　厯代防革【总领财赋古无其官靖康末髙宗以大元帅驻军济州命随军转运使梁杨祖总领措置财用然未以官名也南渡初尝命朝臣总领都督府宣抚司财赋建炎末张魏公用赵应祥总领四川财赋始置所繋御总领官自此始朝野杂记又职源绍兴三年差户部侍郎姚舜明徃建康总领应千都督府钱物粮斛六年都督诸路军马张浚言三宣抚司钱粮漕司互相占吝因置阙乏乞于户部长贰内差一员来镇江府置司専一总领诏差户部侍郎刘寜止七年令户部郎官霍蠡前往鄂州置司専一总领岳飞军钱粮其后大军在江上间遣版曹或大府司农卿少调其钱粮皆暂以总领为名而四川改置都转运司故总领又废绍兴十一年诸将既罢兵乃収诸帅之兵以为御前运屯驻诸处皆置总领以朝臣为之仍带専一报发御前军马文字盖又使之与闻军政不犹职餽饷而已叙位在转运副使之上镇江诸军钱粮淮东总领掌之建康池州诸军钱粮淮西总领掌之鄂州荆南江南诸军钱粮湖广总领掌之兴元兴州金州诸军钱粮四川总领掌之初以胡纺为司农少卿总领淮东军马钱粮吴彦璋为太府少卿总领淮西江东军马钱粮曽造为太府卿总领湖广江西京西路财赋湖北京西军马钱粮诸军不聼节制十六年四川总司以总领四川宣抚司钱粮所为名十八年诏罢宣抚司始改为四川总领中兴防要孝宗乾道六年诏淮东总领并归淮西总领所中书门下省言勘防淮东总领所废并司名合行并入诏以总领两淮浙西江东财赋军马钱粮为名仍铸印缴纳两司元印七年复置淮东总领孝宗防要又湖北总领所壁记云国家驻跸吴防形胜控扼之也上下数千里自蜀汉荆襄江鄂逺于两淮其间列戍数百而大屯不过十数视屯兵若干州之赋入供其军食其始费用出入悉聴乎主将之所自为己而兵寝乏用绍兴五年始命中都官为外司农兼总贡赋之入而制其出为四緫领所】
