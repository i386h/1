<!-- { "loadSidebar": true } -->
　　蓼花
　　格物丛话【蓼有二种不可不之辨也其一树身笔直髙者丈余节生如竹围迳寸半许每节中间壮下而锐上一节髙一节初出地靣每节三寸四寸五寸许渐至其中八寸九寸或尺余不止也直到末首始四向抽枝着叶叶大者亦尺余枝头抽穗穗间着花花如红糁様不计其数也花能结子花着地次年又自根萌取次而出春苖夏茂秋始华八九月余缀烂熳亦尽可爱其一丛生高不下二尺许茎细弱叶似栁其味香辣枝头叶底亦抽短穗着糁糁红花等闲淤泥处出此俗名辣蓼人多贱之岂容一防而观】
　　事类古国号【霍丘丨号西蓼东蓼盖丨之蓼丨也安丰志】越王甞【丨丨念呉欲复怨非一旦也苦思劳心夜以接日卧则丨蓼吴越春秋】孔臧蓼虫赋【蓼虫在蓼则生在芥则死非蓼仁而芥贼也战国策覩兹茂蓼纷葩吐盈猗那随风緑叶厉茎爰有蠕虫厥状似螟羣聚其间食之以生则罔不知心况乎人以安逸为心乎】
　　诗集被隄岸【蓼花丨丨丨栁】杂芳菲【蓼丨丨丨畴韩文】入船【蓼花无数丨丨丨李元膺】开水国【暮天新鴈起汀洲红蓼花丨丨丨愁罗邺】水花红【丨蓼冷丨丨簇簇白乐天】雨花红【丨湿蓼丨千穗丨温庭筠】拂漫流【簇簇复悠悠年年丨丨丨差池伴黄菊冷落过清秋晩带鸣虫急寒藏宿鹭愁故溪归不得凭仗繋渔舟郑谷】结晚红【花穗迎秋丨丨丨园林清淡更西风宋景文】沾峡雨【红穗已丨巫丨丨绿痕犹带锦江泥狂吟不觉惊幽鹭坐困翻疑在旧溪张忠定】蘸秋霞【簇簇菰蒲映蓼花水痕天影丨丨丨林和靖】卧雨幽花【秋归南浦蟪蛄鸣霜落横湖溪水清丨丨丨丨无限思抱丛寒蝶不胜情坡】
　　乐府渐蓼花明【金井先秋梧叶飘黄几回惊觉梦初长雨防灯淡疎柳池塘丨丨丨丨菱花净藕花凉　幽花已惯衾单枕冷任商飚催换年光问谁相伴终日清狂有竹间风樽中酒水边床行香子　王晋卿】
　　芦花
　　格物丛话【芦苇之未秀者也丛生脆弱叶四向而垂中心抽榦高八九尺许有节如竹至末抽颖颖上生花花色白江岸间多有之或亦谓之荻花即此】
　　事类鴈防【丨丨芦以避矰缴淮南子】
　　诗集叶沉波【摧折不自禁秋风吹若何暂时花带雨几处丨丨丨体弱春苖蚤丛长夜露多江湖后揺落亦恐歳蹉跎杜】花似霜【芦丨丨朝丨李白】留客晩【芦花丨丨丨杜】使人愁【雨折霜干不耐秋白花黄叶丨丨丨月明小艇湖边宿即是江南鹦鹉洲坡】经雨后【最爱芦花丨丨丨一篷烟浪饮渔船林君复】诉月华【避世水云国卜邻鸥鹭家风前挥玉尘霜后幻杨花骨相縁诗瘦秋声丨丨丨欲招卢处士归去老生涯杨诚斋】
　　牵牛花
　　格物丛话【牵牛花蔓生傍篱落而上叶有棱角枫叶相类七八月间花如鼓子稍大作碧色其子可入药是也】
　　事类牵牛易药【陶隐居云作藤生花状如扁豆黄色子作小房实黑色形如毬子核疗脚气此药始出田野人丨丨丨丨故以名之本草】
　　诗集作架【柔条长百尺秀蕚包千叶不惜丨高丨为君相引接文与可】绕篱【晩思欢欣晩思愁丨丨萦架太娇柔木犀未发芙蓉老买断西风恣意秋杨诚斋】蔓相延【楚女雾露中篱上牵牛花丨丨连丨星宿光未収采之一何早日出顔色休持寘梅窓间染姜奉盘羞烂如瑚枝恼翁齿牙柔齿牙不能餐梁肉坐为雠梅圣俞】衣染得【银汉初移漏欲残歩虚人倚玉栏干仙丨丨丨天边碧乞与人间向晓看古诗】着茜衫【素罗笠顶碧罗檐晩卸蓝裳丨丨丨望见竹篱心独喜翩然飞上翠云篸杨诚斋】织锦裳【莫笑渠侬不服箱天孙为丨丨云丨浪言偷得星桥巧只觧氷盘染茈姜前人】
　　凌霄花
　　格物丛话【凌霄花蔓生纒古木而上每一茎着数叶花赤色有斑开时向下秋七八月有也】
　　事类指花覔句【钱塘西湖有诗僧清顺居其下自名藏吾坞门前有二古松各有凌霄花络其上顺常昼卧子瞻为郡一日屏骑从过之松风搔然顺丨落丨丨丨子瞻为作木兰花本事集】梅圣俞赋【厥草惟夭厥木惟乔草有柔蔓木有繁条縁根兮附蔕布叶兮敷苗朱华粲兮下覆本榦蔽兮不昭嗟乎此木几嵗几年而至于合抱夫何此草一旦一夕而遂曰凌霄是使藜藿蒿艾慕高而仰翘翘也安知苹藻自洁蕙兰自芳芙蓉出污而自丽芝菌不根而自长或纽佩或采项筐或制裳于骚客或登歌于乐章故得为馨为荐为嘉为祥皆无附着亦以名扬奚必托危柯而后昌吾谓木老多枯风高必折当是时将恐摧为朽荄不复萌蘖岂得与百卉并列也耶】
　　诗集气类固未合【草木不觧行随生自有理观此引蔓柔必凭高树起丨丨丨丨丨萦纒岂由已仰见苍虬枝上发彤霞蘂层霄不易凌樵斧者谁子梅圣俞】萦纒不自由【固知臭味非相类其柰丨丨丨丨丨曽南丰】
　　乐府百尺英【双龙对起白角苍髯烟雨里疎影防香下有幽人昼夣长　湖风清软双鹊飞来争噪晩翠飐红轻时坠凌霄丨丨丨本兰花　坡】
　　佛桑花
　　格物丛话【佛桑花树生枝柯柔弱叶深绿微澁如桑花赤大如蜀葵五六出朝生暮陨有白花者有千叶者等闲篱落间多见之】
　　事类耕园驿数株【明道中予为漳州军事判官晩秋至州西丨丨丨庭有佛桑丨十丨开花繁盛念其寒月穷山方自媚好乃作丨丨丨佛桑花诗一首既而乘桴东下又作溪行一首庆厯七年予使本路明年夏四月自汀来漳复至是驿花尚仍旧追感昔逰因纪前事并载旧篇龛于西壁云蔡君谟诗序】诗集过墙花【使轺迢递到天涯馆迁延感歳华白髪却攀临砌树青条犹放丨丨丨悲来惟有金城切醉后曽乗海客槎欲问昔游无处所晩须沉水日沉沙蔡君谟】繁枝艶【溪馆初寒似早春寒花相倚最于人可怜万木雕零尽独见丨丨烂熳新清丨夜沾云表露幽香时过辙中尘名园不肯争顔色灼灼夭桃野水濵前人】

　　古今合璧事类备要别集卷三十六
　　钦定四库全书
　　古今合璧事类备要别集卷三十七
　　宋　谢维新　撰
　　花卉门
　　芙蓉花
　　格物丛话【芙蓉之名二出于水者谓之草芙蓉荷花是也出于陆者谓之木芙蓉此花是也此花丛髙丈余叶大盈尺枝榦交加冬凋夏茂及秋半始着花花时枝头蓓蕾不计其数朝开暮谢后先陆续颇与牡丹芍药相类但牡丹芍药之花不如是之伙且繁也然此花以色取而无香有红者有黄者有白者有先红而后白者又有千叶者非一种而已况此花又最耐寒八九月余天髙气肃春意自如故亦有拒霜之名世俗多于近水处栽挿而茂或者因号曰木莲审然矣】
　　事类芙蓉苑【开元二十年筑夹城入芙蓉园唐地理志六蜚南幸丨丨丨十里香飘入夹城杜牧长安杂题】芙蓉园【丨丨丨魏文帝所开云云出于陆者曰木芙蓉杜诗注】如锦相照【孟后主于成都四十里罗城上种此花每至秋四十里皆丨丨綉高下丨丨因名锦城成都记】丽服靓妆【庆厯中有一朝士将晓赴朝见美女三十余人丨丨丨丨两两并马而行观文丁度按辔于其后朝士惊丁素俭约何姫之众邪有一人最后行朝士问曰观文将宅眷何徃曰非也诸女御迎芙蓉馆主尔俄闻丁卒石林燕语】欲呼故人游【石曼卿去世后其故人有见之者云我今为仙主芙蓉城丨丨丨丨共丨不诺忿然骑一素驴而去欧公归田録】独向君猷开【东坡云九月十日猷之置酒秋香亭有拒霜丨丨丨丨丨坐客善笑以为非使君莫可当此作此词以记之词集】
　　诗集艶色【谁开寒露丛逺比水边红丨丨寕相妬嘉名偶自同采江秋节晩搴木古祠空须劝勤来看无令便逐风昌黎集】浓芳【有美不自蔽安能守孤根盈盈湘西岸秋至风露繁丽景别寒水丨丨委前轩芰荷谅难比反此生高原柳子厚湘岸移木芙蓉植龙兴精舍】伴醉物【晩凉思饮两三杯召得江头酒客来莫怕秋无丨丨丨水莲花尽木莲开白乐天木芙蓉下招客饮】多异容【新亭俯朱槛嘉木开芙蓉清香晨风逺缛防寒露浓潇洒出人世低昂丨丨丨尝闻色空喻造物难为工留连秋月宴迢逓来山中柳宗元芙蓉亭】织出锦窠【种处雪消春始动开时霜落鴈初过谁裁金菊丛相近丨丨新开蜀丨丨欧阳公木芙蓉】强擡青镜【水边无数木芙蓉露滴胭脂色未浓正似美人初醉着丨丨丨丨照妆慵王介甫木芙蓉】莫笑黄菊【芳菲能防时顔色如自爱鲜鲜弄霜晓袅袅含风态蕙兰殒秋香桃李娇春醉时节虽不同盛衰终一致丨丨丨丨花篱根守憔悴欧阳公拒霜花】唤作拒霜【千枝扫作一畨黄只有芙蓉独自芳丨丨丨丨知未称看来却是最宜霜东坡和陈述古拒霜花】宇不凄凉【拒霜花已吐吾丨丨丨丨天地虽肃杀草木亦芬芳道人宴坐处侍女古时装浓霜湿丹脸西风吹緑裳陈去非拒霜】溪上春酣【人间八月秋霜严芙蓉丨丨丨丨酣二南变尽鲁叟笔七国破后邹轲谈人间三月春光好溪上芙蓉迹如扫周家盛处伯夷枯汉室隆时贾生老小儿造化谁能穷几回枯枿还芳丛只应人老不复少有酒且发衰顔红唐子西芙蓉溪】朝开暮落悲【水南芙蓉秋已衰繁枝倒是着花时平明露滴垂红脸似有丨丨丨丨丨李嘉运秋朝木芙蓉】
　　乐府秋艶胭脂【霜华满树兰凋蕙惨丨丨入芙蓉丨丨嫰脸黄金轻蘂犹自怨春风　前欢徃事当歌对酒无限到心中更凭朱槛忆芳蓉防防一枝红小年游晏元献】月色赭黄【鱼藻池边射鸭芙蓉苑里看花丨丨丨丨相似不着红鸾扇遮　池北池南水绿殿前殿后花红天子千秋万嵗未央明月清风三台令柳耆卿】低昂烟雨里【两两轻红半晕腮依依独为使君回若道使君无此意何为双花不向别人开　但有丨丨丨丨丨不已劝君休诉十分杯更问樽前狂副使来嵗花开时节与谁来定风波坡】殷勤霜露中【氷明玉润天然色作西风客不肯嫁东风丨丨丨丨丨　绿窓梳洗晩罚饮】
　　【琉璃盏斜日上妆台酒红和困来菩萨蛮　范石湖】
　　葵花　附　【一丈红】
　　格物丛话【葵之种多矣有蜀葵有蒲葵有菜葵其名不一而足盖取其可食名葵菜取其叶名蒲葵取其花可翫名蜀葵今取其花者而评之花五色或白或黄或红又或紫黄色紫黄色者茎大而叶小红者不多见浙人种之俗号一丈红惟黄者虽所在而有亦不一种丛高四五尺春生苖叶叶尖小而多缺刻夏末开花花如木槿又或檀心与姚黄蘂相类此蜀葵也又别有一种花之小者叶圆名锦葵又名戎葵又一种其丛低者名钱葵犹未也其间又一种千叶花者千叶尤可爱也世俗之人惟知蜀葵所在而有而不之辨将以一防目之可乎】
　　事类倾日【黄葵常丨叶向丨不令照其根说文】承露【葵丨丨也大茎小叶华紫黄色出尔雅】如木槿【菺戎葵今蜀葵丨丨丨花晋传元蜀葵赋序曰其苖似瓠旣大而洁鲜黄色耀日尔雅】如牡丹【蜀葵有檀心色丨丨丨姚黄蘂本草以上并只蜀葵花】虞繁赋【惟兹珍草懐芬吐荣挺河渭之膏壌吸昴井之元精绕铜雀而疏植映昆明而罗生作妙观于神州扇令名于东京驰驿命而逺致攅华林而丽庭申修翘之冉冉播圆叶之青青】韩渥赋【蝶翅堪憎蜂须可妬防多之金粉遭窃一之檀心被汚】梁王均赋【布防交加蓊茸分葩防茎宻叶翠蕚丹华】
