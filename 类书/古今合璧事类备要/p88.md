<!-- { "loadSidebar": true } -->
　　事类母晜弟【丨之丨丨为舅丨之从父丨丨为从舅尔雅】姊妹子【男子谓丨丨之丨为出谓我舅者吾谓之甥同上姊妹之子曰甥出配他男而生也释名姊妹之孙谓从孙甥左注】肥牡速舅【既有丨丨以丨诸丨宁适不来防我有咎诗】路车赠舅【渭阳康公念母也我见舅氏如母存焉我送舅氏曰至渭阳何以赠之丨丨乘黄诗】叔向母党【初丨丨欲娶申公巫臣氏其丨欲娶其党叔向曰吾母多而庶鲜吾惩舅氏矣注言母多媵妾而庶子鲜少嫌母氏性不广左昭二十八】晋侯自出【丨丨曰康公我之丨丨注秦康公晋外甥也威十二】申伯元舅【不显丨丨王之丨丨文武是宪诗】康子弥甥【季丨丨曰以肥之得备丨丨也注季丨丨名肥弥远也康子父之舅氏故称丨丨左传】陈本蔡出【陈厉公蔡出也注姊妹之子曰出同上】衞本霍出【霍去病衞青妹子也】宫中帝甥【窦抗归长安髙祖以兄呼之丨丨称为舅六帖】洛中名甥【刘屿宇庆孙弟琨字越石并为尚书郎郭奕之甥名著当时京师为之语曰丨丨奕奕庆孙越石】舅有此甥【王悦造其舅范寗寗曰卿风流峻望后来之秀悦曰不有此丨焉丨丨丨六帖】甥似其舅【宋桓元闻义军起大惧曰刘裕一世之雄勇冠三军刘毅一掷百万何无忌刘牢之之外丨酷丨丨丨共举大事何为无成】舅甥无对【陆果好学舅张融有髙名果风韵举止颇类时称曰无对日下惟舅与甥碎事】舅甥俱宦【郝处俊事诸丨谨甚与丨许围师同里丨丨达六帖】同为洗马【汲黯字长孺司马安是其姊子与黯丨丨太子丨丨史记】参议大事【何无忌少有大志舅镇北将军刘牢之时镇京口每有大事皆丨丨之本传】白水同心【秦伯纳晋公子重耳及河子犯以璧授公子曰臣从君巡于天下臣之罪多矣臣犹知之而况君乎请由此亡公子曰所不与舅氏同心者有如丨丨投璧于河僖二十四】明珠在侧【衞玠字叔宝风神秀异入市见者皆以爲玉人王济字武子玠之舅也每见玠辄叹曰珠玉在侧觉我形秽又尝语人曰与玠同游冏若丨丨之丨丨朗然照人】舅所钟爱【陈江总七嵗而孤依于外氏聪敏为舅呉平光侯萧励钟爱谓曰尔神采英防后之知名当出吾右】舅素赏爱【殷浩甥韩伯浩素赏爱之浩被废徙东阳韩随至徙所经嵗还都浩送至渚侧咏曹顔远诗云富贵他人合贫贱亲戚离本传】恩过子弟【南齐丹阳徐湛之素为彭城王义康所爱虽为舅甥丨丨丨丨】视犹子侄【王佖李晟之甥武敢闲骑射晟在师佖无不从晟视佖与子侄等其给与过之六帖】与甥论兵【李靖字药师其舅韩擒虎每与论兵辄叹曰可与语孙呉者非斯人尚谁哉】为甥立产【姚崇外甥任奕任异少孤长于崇家乃与之立家产谓之曰尔吾无间然矣惜殊宗而代疎命与其子同名冀无以别也】器识许甥【晋镇南大将军刘宏应詹之祖舅请詹为长史谓之曰君丨丨宏深后当代老子于荆南矣】将相期甥【封伦年方少舅卢思道曰是儿识畧过人当自致卿相】宅相寄甥【晋李浍神情朗俊邢晏曰丨丨之丨良在三丨三国典畧宅相事详见前类】防女托甥【韩充依舅季元元为河阳节度使署充为牙将元曰我知君旧矣吾儿不才不足累卿者二女方防以爲托后元没充为嫁】以墅乞甥【谢安与侄谢赌墅顾谓甥羊昙曰以墅乞尔】以禄给甥【裴守寛关中旱悉廪禄奉姊及诸甥六帖】无罪斩甥【刘昌宁陵之围昌令守陴内顾者斩昌孤甥张俊守西北未尝内顾稡下斩之士有死志史臣谓勒兵乘城与贼抗所頼惟赏罚尔今丨丨而丨其丨士心离离不祥莫大焉六帖】因呼斩甥【窦轨以甥为腹心尝夜出呼不时至斩之同上】怠舅甥礼【王献之兄弟自郄超未亡见郄愔尝蹑屐问讯甚修舅甥之礼及超死见愔怠屐而候之本传】无渭阳情【陈郡谢重王胡之外孙也于诸舅敬礼多阙重子绚袁湛之甥也尝于公座戏调其舅湛不堪曰汝父轻舅汝今复加我可谓两世丨丨丨丨绚有愧色南史】正舅以法【王师范舅醉杀人其家诉之师范厚赂谢诉者不置师范曰法非我敢乱乃抵舅罪母恚之师范立堂下日三四至不得见三年拜省户外不敢解】怨舅设谤【皇甫松牛竒章公之甥怨公不荐作谤诗曰夜入真珠室朝游玳筵真珠公侍妾名也摭言】选甥坐贬【王涯居翰林其甥皇甫湜中选考覈之际不先言上坐贬】官甥被劾【张克勤左环卫大将军有诏赐一子五品官克勤以息防推与其甥裴夷直劾曰克勤骫有司法引庇它族开后日卖爵之端不可许诏听遂着于令】以舅补官【周濓溪少孤养外家景祐中用舅氏龙图学士郑公向奏试将作监主簿】
　　诗集吾舅【贤良归盛族丨丨尽知名徐庶髙交友刘牢出外甥泥涂岂珠玉环堵但柴荆衰老悲人世驱驰厌甲兵气吞江上别泪血渭阳情舟鹢排风影林乌反哺声永嘉多北至勾漏且南征必见公侯复终闻盗贼平郴州颇凉冷橘井尚凄清从役何蛮貊居官志在行杜甫送舅録事摄郴州】贤甥【丨丨即明月声价动天门能成吾宅相不减魏阳元自顾寡筹畧功名安所存与尔共飘飖此心难具论李白别从甥】
　　表兄弟
　　事类姑舅子【丨之子注外兄弟也丨之丨注内兄弟也尔雅】父母党【睦于丨丨之丨可谓孝矣礼】内外属【我与子当内丨丨当为伯仲其抵我书执礼太卑刘禹锡答薛郎中论书仪】内弟之防【文中子有丨丨丨丨不饮酒食肉郡人非之】外家之宝【韦述父景骏元行冲景骏姑子也为时儒宗常载书数车自随述入其室观书不知寝食行冲异之试与语前世事熟复详谛如指掌然使属文受纸輙就行冲曰丨丨丨丨也世説】外兄叹异【孔绍安闭门读书数十万言丨丨虞世南丨丨之本传】外弟充选【太学博士周舍举外弟徐摛曰形质陋小若不胜衣而堪此选乃为晋安王侍读刘璠梁典】乞封舅子【羊祜进爵丨丨丨丨蔡袭】跪奏舅子【唐员俶九嵗召对禁中词辨注射帝问曰童子岂有类若者俶丨丨臣丨丨李泌帝即驰召之本传】不饯姑子【皇甫谧从姑之子梁栁为城阳太守之官有劝谧饯之谧曰栁为布衣送迎不出门食不过盐菜贫不以酒肉为礼今作郡送之是贵城阳太守而贱栁岂中古之人情非吾心所安也六帖】嫚侮外弟【崔彦昭与王凝外昆弟也凝太中初先显而彦昭未仕尝见凝凝倨不冠带嫚言曰不若从明经举彦昭为憾至是凝为兵部侍郎其母闻彦昭相敕婢多制履韈曰王氏妹必与子偕逐吾将共行彦昭闻之泣且拜不敢为怨而凝竟免本传】外弟知败【王晏外弟尉氏阮孝绪知晏必败屡至其门逃匿不见尝食酱美问知得于晏家吐而覆之通鉴】外兄合谋【杨阜与丨丨姜叙丨丨攻马超大败之以报杀本州刺史讐】为内兄鼓琴【晋阮瞻字千里读书不甚研而黙识其要善弹琴内兄潘岳每令弹琴终日达夜无忤色不可得而荣辱】约内兄嵗防【北山黄榦招其内弟郑子恭而告之曰吾从母昆弟皆叶出也叶氏昆弟犹吾从母之昆弟也凡三姓四家虽所系不同自吾外祖父母以来一本而已先王制礼列之五服之次以爲缌麻之戚焉古之缌麻非今之所谓缌麻也其嵗月必相往来吉凶必相庆吊出入必相饯劳祸患必相赒防亦其理宜也吾尝记为童子日外祖父母皆无恙嵗冬之朝兄弟毕集相与握手终日谈谐笑语市枣栗相啖迨其去则留连不忍舍旦暮又思之而幸其复来也岂非秉彝良心有不能自已者及其长也而后怵于习俗迫于利害而不能以相保此有识者之所当慨念也今吾欲与兄弟约以嵗正月之十日六月之二十日防于天宁之浮图人具肴一柈酒一壶饭一器春蚝夏荔不拘其数合而饮食之古人骚赋诗咏与夫投壸弓矢之具有则携之以供娯乐相告语以孝悌忠信相问劳以老少安否家计有无至于农圃桑麻之业皆可抵掌而剧谈也晨而往戴星而归于是重亲戚厚风教其不善欤子恭曰善哉遂述其言以告诸兄弟黄直卿序】诗集外家【昔别长安未裹头如今诗句可消愁外家未觉风流远他日相期到益州山谷赠外侄李光祖】仲氏【与子甥舅氏推頽各苍顔并为东诸侯长此佳江山寒松无时花安得挿髻鬟惟将老不死一笑荣枯间我甚似乐天但无素与蛮挂冠未及髦当获一纪闲子亦拙进取才髙命坚顽譬如万斛舟行此九折湾丨丨新得道一沤自尘寰嵗晚家乡路莫遣生榛菅东坡送表弟程防叔赴漕】皆儿曹【烱烱明珠照双璧当年三老苏程石里人不道避鸠杖刺史迎门倒鳬舄我时与子皆儿童狂走从人覔棃栗徤如黄犊不可恃隙过白驹那暇惜醴泉寺古垂橘柚石头山髙暗松栎诸孙相违万里外一笑未解千忧积子方得郡古山阳老手风生谢刀笔我正含毫紫防阁病眼昏花困书檄莫教印绶系余年去扫坟墓当有日功成头白早归来共借棃花作寒食东坡送表弟程六知楚州】传甥舅【仗下千官散紫庭时闻小语説苏程长身自昔丨丨丨寿骨遥知是弟兄曾活万人宁望报祗求五畆却归耕四朝遗老凋零尽鹤髪他年几个迎东坡上表弟程德孺生日】
　　妇翁　附　翁壻
　　事类外舅【妻之父为丨丨妻之母为外姑尔雅】妇父【陈后主曰丨丨乃是翁比女壻柰何不敬妇翁通鉴】令岳【青城山为五岳之长故名丈人山今世俗呼人妇翁为丨丨妻之伯叔父为列岳往往因此青城山记】防山【丨丨有老父失其姓名今人称人妇翁亦曰丨丨不知何所据或者出此讹以传讹耶神仙传俗呼人之妻父为岳丈以丨丨有丈人峯丈人观似亦有理而呼妻母为防水此何义耶然晋乐广乃卫玠妻父俗所谓岳丈或当云乐丈耳本朝孙持正】不礼妇翁【陈渉既为王妻之父往依焉陈王以众賔待之长揖不拜妻之父怒不辞而去】诬挝妇翁【后汉明帝戏第五伦曰闻君为吏挝妇翁不过从兄饭有诸对曰臣之三娶皆无妻父】壻谋杀翁【祭仲专公使其壻雍纠杀之雍姬知之谓其母曰父与夫孰亲母曰人尽夫也父一而已胡可比焉遂告祭仲曰雍氏舍其室而将享子于郊吾惑之以告祭仲杀雍纠尸诸周氏之汪池也公载以出曰谋及妇人宜其死也左传】翁故抑壻【华廙有才妻父卢毓典选廙年三十五不得调】贷钱索还【王戎女适裴頠贷钱数万乆而未还女后归宁戎色不悦女遽还直然后乃欢】壻谓翁痴【太原王述谢万之妻父也为扬州刺史万尝衣白纶巾乘平肩舆径至防事前谓曰人言君侯痴君侯信自痴述曰非无此论但晚合耳】翁可人意【王适曰吾求妇氏乆矣惟此丨丨丨丨且闻其女贤不可以失韩墓志】
