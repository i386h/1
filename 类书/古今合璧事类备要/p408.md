<!-- { "loadSidebar": true } -->
　　古今合璧事类备要续集卷十二
　　宋　谢维新　撰
　　类姓门
　　孔　鲁国　角音
　　古今姓纂【子姓殷王帝乙长子微子啓受封于宋弟微仲衍曽孙愍公生弗父何生宋父周生世父胜生正考父生孔父加子孙以王父字为氏孔父生子火金金生睾夷父父生防叔仕鲁为大夫生相夏夏生邹纥纥生丘字仲尼三嵗父卒年十九娶宋亓官氏一嵗生鲤字伯鱼孔子为鲁司冦摄相事居邹邑平郷阙里鲁哀公十六年卒年七十二伯鱼年五十先仲尼卒伯鱼生伋字子思为鲁穆公师作中庸及子思子四十七篇以祖业授弟子孟轲等伋生子上白白生子家求求生箕箕生穿穿生谦谦生鲋以弟子襄为嗣值秦难藏其家书于屋壁襄生忠忠生武武生延年及安国延年生霸号褒成君霸生福福生房房生均封褒成侯王莽败失国世子复封均子志为褒成侯志生损袭爵徙封褒亭侯损卒子皠嗣皠卒子元嗣无子以弟之子羡袭爵魏时封宗圣侯羡生震晋时徙封奉圣亭侯震生嶷嶷生抚抚生谷谷生鲜宋时袭封奉圣侯鲜生乘后魏封为崇圣大夫乘生灵珍灵珍袭爵改封崇圣侯灵珍生文泰文泰生渠北齐改封恭圣侯后周追封孔子为邹国公以渠袭封渠生长孙隋封长孙为邹国公长孙生嗣哲改封绍圣侯嗣哲生徳伦唐封褒圣侯徳伦生崇基袭崇基生璲之明皇诏追谥孔子为文宣王改封褒圣侯璲之袭文宣公璲之生萱袭封萱生齐卿齐卿生惟防惟防生荣自璲之至荣五世并袭封文宣公荣生振振生昭俭自荣至昭俭三世嵗给封绢以供礼享昭俭生光嗣光嗣生仁玉后唐时袭文宣公至周时为曲阜令宜仁玉子也干徳中至阙上书述其家世诏以为曲阜簿袭封文宣公未几通判宻州太宗北征受诏督军粮渉巨马河溺死年四十六子延世字茂先以父死为曲阜簿改曲阜令袭封文宣公诏转运使兖州长吏待以賔礼卒年三十八延世子圣佑真宗东封泰山幸曲阜谒孔子庙行酌献之礼又幸孔林观其墓加谥孔子为至圣文宣王追封孔子父叔梁纥齐国公母顔氏鲁国夫人妻亓官氏郓国夫人擢圣佑为奉礼郎袭封文宣公至仙源县后改名佑佑卒以宗愿袭封知仙源县宗原距孔子四十七世矣仁宗封孔子后为衍圣公哲宗又改为奉圣公徽宗时复以为衍圣公云南渡后徙居三衢今为五十三世孙袭封衍圣公皇上淳祐临雍诏孔氏之后得有名应得者特畀以官令显于朝】
　　事类有达人【孟僖子曰吾闻将有达者曰孔丘其祖弗公何以有宋而授厉公及正考父佐戴武宣三命玆益恭故其鼎铭曰一命而偻再命而伛三命而俯其恭也如是臧孙纥有言圣人有明徳者若不当世其后必丨丨丨今其将在孔丘乎】因起家【前汉孔安国孔氏有古文尚书安国以今文字读之丨以丨其丨】赐灵寿杖【前孔光字子夏丨丨丨丨归老于第凡为御史大夫丞相各再居公辅位前后七十年】拜兰台令【后鲁国孔僖涿郡崔骃同游太学相与论孝武皇帝始为天子崇信圣道后恣已忘前善邻房生梁郁上书告骃僖诽谤先帝刺讥当世事下有司骃诣吏受讯僖以书自讼曰凡言诽谤者谓无此事而虚加诬之也至如孝武皇帝政之美恶显在汉史坦如日月是为直说书实事非虚谤也书奏帝诏勿问丨僖丨丨丨】力行清洁【后孔奋字君鱼守姑藏长丨丨丨丨为众所笑以为身处脂膏不能自润被征吏民羌胡赋敛牛马器物追送之无所受】累世通家【孔融字文举十嵗见李膺语门者曰我是李君通家子弟膺问之融曰先君孔子与君先人李老君同徳比义而相师友则融与君丨丨丨丨为北海相一介之善莫不加礼坐上客常满樽中酒不空荐达贤士多所奬进海内英俊皆信服之】印左顾【晋孔愉字敬康会稽人封余不亭侯尝行经余不亭见笼买放溪中中流左顾者三四及铸侯印而丨丨丨丨三四如初】文思通敏【晋孔沉字徳度何充荐于王道曰丨丨丨丨宜登宰门辟丞相司徒掾不就】判决无壅【南史孔凯字思逺琳之之孙除为长史不能曲意权幸醉日居多而明晓政事醒时丨丨未尝有丨众咸云孔公一月二十九日醉胜世人二十九日醒也】蛙鸣鼓吹【孔珪字徳璋门庭之内草莱不剪以丨丨当两部丨丨】座右止水【孔若思越州人祖绍安与孙万寿皆以文辞称时谓孔若思以博学闻擢明经厯库部郎中尝曰仕宦至郎中至矣丨丨置丨丨一石明自足也】制东都赋【孔逭抗直有才藻丨丨丨丨于时才士称之】撰经正义【唐孔颖逹字仲达冀州人以太子右庶子兼司业与顔师古丨五丨丨丨九百余篇改为正义云子志终司业志子绍恵元又为司业三世司业时人美之】负二宜去【孔戣字君严穆宗立召为左丞以老自乞韩愈谓曰公尚壮上三留何去之果戣曰吾年一宜去吾为左丞不能进退郎官二宜去愈曰公无留资何恃而归曰吾丨丨丨丨尚奚顾子言愈尚疏言戣守节清苦论议正平忧国忘家周意至到今求退陛下若不聼许亦无伤义而有贪贤之美不报以礼部尚书致仕嵗致羊酒如徴士礼】笏碎蛇一郡惊【本朝孔道辅字原鲁初名延鲁孔子四十五世孙举进士为寜州推官道士治真武像有蛇穿其前郡将帅其属仕奠拜之道辅持丨丨丨首而去丨丨皆丨】使髙丽称夫子【孔维字为则开封雍邱人以九经及第为国子周易博士迁礼记博士丨丨丨王治问礼维以君臣父子之道升降等威之序为对治大悦谓人曰吾今日复见丨丨也】文章兄弟齐名【孔平仲字毅父举进士皇朝以丨丨名世父子丨丨丨丨者甚众若三苏三刘三沈三孔则其章章尤著者也三孔乃文仲武仲平仲】史学精工集句【三孔丨丨尤丨丨于丨丨又有诗戯三公术业不同其大槩皆一世英豪】
　　曹　谯国　角音
　　古今姓纂【颛顼孙陆终第五子安为曹氏至曹挟周武王封之于邾为楚所灭遂复为曹氏周文王第十三子振铎封曹亦为曹氏因宋所灭子孙以国为氏】
　　事类文昭【左曹叔振铎丨之丨也又郜雍曹滕文之丨也】鲁将【国语曹沬鲁人以勇力事庄公为丨丨齐鲁防盟于柯沬执匕首刼齐桓公尽归鲁之侵地】平阳侯【汉曹参沛人髙祖初起参以中涓从至为丞相号曰丨丨丨】齐贤相【曹参为齐相使人厚币请葢公葢公为言治道贵清静而民自定于是避正堂舍葢公其治用黄老术丨国安集大称丨丨】狱市勿扰【曹参萧何卒参告舍人趣治行吾将入相使者果召参参去属其后相以齐丨丨为寄慎丨丨也】守法勿失【代何为相举事无所变更一遵何约束饮醇酒不事事百姓歌之曰萧何为法讲若画一曹参代之丨而丨丨载其清静民以宁止同上】撰次汉礼【后曹褒字叔通父充持庆氏礼为博士褒结发传父业举孝亷迁圉令以礼理人以徳化俗丨丨丨丨为百五十篇】吾家千里驹【魏曹休字文烈太祖曰此丨丨丨丨丨】一县号圣君【晋曹摅字顔逺少有孝行补临淄令纵死囚归家尅日而还丨丨叹服丨曰丨丨】五子皆封侯【曹真字子丹不恃亲戚之宠不骄白屋之士丨丨丨丨列丨】破魏进爵公【曹景宗字子震梁武时为右衞将军大丨丨军于钟离丨丨为丨】譔桂苑丛珠【隋曹宪公卿多从之游于小学家尤防自汉杜林卫宏以后古文亡絶至宪复兴炀帝令与诸儒丨丨丨丨丨苑正文正又注广雅学者推其该】以文选传授【曹宪始丨梁昭明太子丨丨授诸生而李善相继丨丨于是其学大兴】长气质淳厚【皇朝曹彬字国叶真定灵寿人父芸成徳军兵马使公始生周嵗父母以百翫罗于席令其所取彬左手持干戈右手取爼豆斯湏取一印人皆异之丨丨丨丨丨】谓清介亷谨【曹彬太祖以王全斌等贪纵不法属吏而丨彬丨丨丨丨拜宣徽南院使义成军节度使公辞曰伐蜀将士俱得罪臣以无功独褒宠恐无以劝天下又平蜀时诸将多子女玉帛彬槖中惟图书衣衾而已】克城不杀一人【曹彬太祖伐江南以彬将行营之师进围金陵李煜危甚城垂克彬忽称疾不视事诸将皆来问疾彬曰余之病非药石所愈惟须诸公诚心自誓以丨丨之日丨妄丨丨丨则自愈矣诸将许诺共焚香为誓明日称愈遂克金陵城中皆按堵如故】二子皆堪为将【曹彬真宗即位同平章事召入为枢宻使咸平二年疾真宗亲视临问手为和药仍赐以白金万两问以后事对曰臣无事可言臣丨丨璨与玮材器有取臣若内举丨丨丨丨真宗问以优劣对曰璨不如玮】安集劳来民夷【曹光实字显忠雅州百文人王全斌等平蜀既而群盗蜂起全斌以光实为黎雅州都巡检使丨丨丨丨丨丨懐之召还太祖喜曰此蜀中之俊杰也遂以为黎州刺史】割地死不敢闻【曹利用字用之赵州人景徳初契丹南牧真宗亲征渡河而毙其贵将挞览有求和意利用适奏事真宗曰契丹如贪嵗币乃细事或求地当理絶之利用曰虏若妄有所求臣不敢生还利用见虏果及关南之地利用曰若求金帛尚恐大臣议或不同丨丨之议丨丨丨丨虏度不可屈遂决和好之议嵗遗银绢三十万】诏殿试赐进士【曹组字元宠元象弟少游庠校有声着鐡砚篇以自见宣和中徽宗皇帝亲洒宸翰以赐曰曹组文章之字尝命题作赋限一日投进援笔立就文不加防深得古风丨赴丨丨丨丨丨第锡予甚厚又子勋遭际建炎富贵四十年位至太尉客轩笔録】号秋浦集【曹纬字元象頴昌人元符三年擢进士第与刘寿无言瞿执柔刘正夫徳初在太学号四俊秦少游曰若置君诗于少陵集中谁曰不然正如李光弼提郭子仪兵当益精明耳有诗文丨曰丨丨丨】
　　严　天水　宫音
　　古今姓纂【芊姓楚庄王支孙以谥为姓楚有庄周汉武疆侯庄不识孙青翟丞相防稽庄忌夫子生助后汉庄光避明帝讳并改为严氏冯翊称翟之后代居冯翊魏邰阳侯严棱又徙华隂】
　　事类屠伯【前汉严廷年字次卿东海人少学法律举侍御史朝廷肃焉敬惮迁河南太守务在摧折豪强扶助贫弱河南号曰丨丨】严妪【严延年兄弟五人皆有吏材至大官东海号其母曰万石丨丨】厌承明【严助会稽人严夫子忌之子也举贤良对防百余人武帝善助对擢为中大夫愿为会稽太守于是拜为防稽太守丨丨丨之庐劳侍从之事懐故土出为郡吏愿奉三年计最】言世务【严安临蕃人丨丨丨上召见谓曰公安在何相见之晩也拜为郎中】通经行道【严彭祖字公子东海人颛门教授公羊春秋有严氏之学为太子太傅亷直不事权贵或曰君以不修小礼曲意亡贵人左右之助经谊虽髙不至宰相答曰凡丨丨固当修丨先王之丨何可委曲茍求富贵乎】物色遣聘【后汉严光字子陵防稽余姚人与光武同游学光武即位丨丨访之后齐国上言有一男子披羊裘钓泽中帝遣使丨之三反而后至帝因共偃卧光以足加帝腹上明日太史奏客星犯御坐除谏议大夫不屈乃耕于富春山后人名其钓处为严陵濑】榜义行门【南史严世期有司奏丨其门曰丨丨严氏之丨】知吏部选【唐严挺之名浚华州人知吏部选在省中读代猎为伏猎因号为丨丨丨丨】为蜀道难【严武字季鹰挺之子始用房琯荐为给事中后琯以前宰相为巡内刺史武不为礼最厚杜甫前后欲杀甫数四李白丨丨丨丨者乃为房与杜危之也】治行第一【严震梓州人本农家子建中中劔南韦陟使韦桢状震丨丨为山南丨丨乃赐上下考治凤十四年号称清严逺近咨美】
　　华　武陵　角音
　　古今姓纂【宋戴公子考父説食菜于华因氏焉华督华元华宣华亥并为宋卿】
