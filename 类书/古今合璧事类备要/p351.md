<!-- { "loadSidebar": true } -->
　　事类仁恕【戴叔伦为容管经畧使绥徕夷落威名流闻其治清明丨丨多方畧故所至称最徳宗尝赋中和节诗遣使者宠赐唐职林】威声【唐裴行立为安南经畧使丨丨风行】教徳【唐元结为容管经畧使自谕蛮豪绥定八州民乐其丨立石颂丨】文武【唐髙宗以娄师徳为经畧副使曰卿有丨丨材勿辞也】管岭外【唐凉公房为凉州经畧丨丨丨十三州之地税节赋诗公私有贬食不立资遗以班亲旧为友为义】平岭表【唐王宗肱大歴中为容管经畧使丨丨丨夷獠代宗遣使慰劳加金紫光禄大夫职林】计度上考【置经畧使以丨丨为丨丨集事为中考修造为下考唐百官志】太史书功【见后注】徳政敷施【元和十二年御史中丞裴公来莅兹邦都督二十七州诸军州事盗息奸革丨丨丨丨邕年化成柳子厚桂州贺家洲亭记】商贾饶益【徐申字维降为邕管经畧使黄洞纳质供赋不敢桀外蕃嵗以珠瑁香文犀浮海至申于常赋外未尝賸索丨丨丨丨唐职林】寇攘顺化【张公师为安南经畧使自为吏习于海邦去之则夷獠称乱复至则丨丨丨丨及受命专征牧人尽区处之方制国备形体之法道阻而备百货地偏而具五谷储峙委积师旅无庚癸之呼缮完板榦控带兼戊巳之位皆用周礼率由汉仪易野之守险逾丘陵而万世无虞竒珍良货溢于王府殊俗异类盈于藁街优诏累旌其忠良太史嗣书其功烈唐职林】夷落绥徕【见前仁恕注】轻财爱士【唐刘雍为陇右经畧使丨丨丨丨得人之死力】优诏旌忠【见上寇攘顺化注】摘山市骏【在昔元丰留神武备丨丨丨丨具着利条乃设牧司悉遵成宪初寮除李昌孺制】摘山充廏【必能为吾讲丨丨之利得丨丨之良龙溪除起宗制】恩被异域【本朝余襄公帅二广首尾几十年以丨信丨于丨丨如交趾大理特磨南诏之国皆可以颐指气使言行录】徳着夷夏【范文正公帅邠延泾庆四都恩丨丨闻丨丨耸服熟户畨部率称曰龙图老子至于元昊亦以此呼之渑水燕谈】龙图之呼【见上注】韩范之謡【范仲淹与韩琦协谋必欲外复灵夏横山之地边上謡曰军中有一韩西贼闻之心胆寒军中有一范西贼闻之惊破胆元昊大惧遂称臣名臣】筑青简城【范文正公为环庆路经畧安抚招讨使于延州丨丨丨丨垦营田复永平废寨熟羌归业数万户于庆州城大顺以据要害夺贼地而耕之又城细胡卢于是明珠城藏大族皆去贼为中国用言行录】自为长城【范仲淹知庆州兼经畧招讨使未几贼兵三万叩城淹麾兵血战贼奔而北久之种世衡不利于定州以仲淹昼夜为领兵援初关人心揺动及见仲淹耀兵号令严明威震戎落人心遂安相贺曰边上丨有龙图公丨丨丨吾属何忧】弛禁通输【刘徽猷子羽字彦脩宣抚司移军阆州吴玠戍河池王彦戍金州二镇皆饥而兴元帅过为守备闭关塞褒斜二镇病之公乃承制拜公利路经畧兼知兴元府公至之日尽丨其丨民饥丨商丨粟二镇乃安言行录】买马利病【张敬夫经畧安抚广南西路朝廷丨丨横山嵗久积边氓吿病而马不时至公究丨丨得六十余条皆有以穷其根穴而事为之防由是诸蛮感悦争以善马来嵗额率常先期以办朱晦庵集】移檄交趾【余襄公靖字安道嘉祐五年交趾宼邕州杀五巡检驿召公以为广西体量安抚使公至则丨丨丨丨召其臣费嘉祐诘责之嘉祐惶恐对曰种落犯边罪当死愿留取首恶以献即械送五人送敛州斩于界上言行录】移文谕虏【唐质肃公介知太原府河东经畧使至则首戒边将毋生事初代州岢岚军虏数扰边公遣兵撤其境上堡栅又丨丨丨以利害严守以待之遂不复敢动】元昊钦畏【郑戬字天休为陜西经畧安抚招讨使廵边至镇戎军趣莲花堡丨丨方拥兵近塞谓其下曰我已遣人使称臣朝廷何为复用此公防诸将其丨丨如此东都事畧】蛮酋叩谢【李浩公字徳逺为广南西路帅有入对论择帅事者上孝宗欣然顾之曰如广西朕已得人矣李浩也公至镇勤于民事郡旧有灵渠通漕运溉田甚广嵗颇湮塞公命疏治之民赖其利邕管所领羁縻安平州丨丨恃险凶横聚兵谋为边患公遣单使开心见诚谕以祸福即日丨头丨过焚撤木栅受约束曽李貍撰李殿撰浩行状】州兵补阙籍【南轩先生张栻经畧安抚广南西路所统州二十有五辽夐荒残故多盗贼徼外蛮夷间亦入塞为暴而州兵皆脆弱慵惰乂乏粮食死亡辄不补公为之简阅丨丨汰冗丨丨丨诸州黥卒伉健者以为效用合亲兵摧锋等军日习而月按之视诸州有不足于粮赐若戈甲之费者更许漕司盐木羡钱以佐之令溪洞酋豪谕弭盗睦邻毋得辄相讐杀生事而它所以立恩信谨关防亦无不备于是境内肃清方外柔服莫府无南乡之虑矣晦庵文】筑城据要害【见上筑青涧城注】至镇勤民事【见上蛮酋叩谢注】处置归经畧【予为鄜延经畧使日新一防谓之五司防延州正防乃都督防治延州事五司防治鄜州路军事如唐之使忠五司者经畧安抚总管节度观察处置五使今节度之职多归总管司观察归安抚司丨丨丨丨丨司其节度观察两案并支掌惟判官今皆治州事而已经畧安司司不置佐官以帅权不可不専都总管副总管钤辖都监司三书而不皆受经畧使节制沈括笔谈】祖于琼林苑【咸平四年兵部尚书张齐贤充泾原仪渭邠寜环庆鄜延州保安镇戎渭逺军安抚经畧使知制诰梁颢副之帝以边将玩寇朔方粮道艰阻故命齐贤等使焉即命日驰骑而往仍命宣徽南院使周莹丨丨丨丨丨】广西已得人【见上蛮酋叩谢注】归装无南物【李殿撰浩为广南西路帅奉法循己律己甚严自阙右丨丨丨丨丨】归不载南物【余靖公襄知广州唐之畨舶装船旧皆取税公奏罢之以徕逺商又请立法戒当任官吏不得市南药及公北丨丨丨丨丨】王荆公桂州新城记【侬智髙反南方出入十有三州而十有二州之守吏或死或不死而无一人能守其州者岂其材皆不足欤盖夫城郭之不设兵甲之不戒虽有智勇犹不能胜一日之变也天子于是遂推选上大夫所论以为能者付之经畧而令尚书工部侍郎余公当广西焉寇平之明年蛮越接和乃占城桂州以至和二年八月始作而以二年之六月成夫其为役亦大矣盖公之信于民也久而费之欲以卫其财劳之欲以休其力以故为是有大费与大劳而人莫或以为勤也故文王之起也有四夷之难则城于朔方而以南仲宣王之起也有诸侯之患则城于东方而以仲山甫此二臣之徳惙于其君于其为国之本末与其所先后可谓知之矣虑之以悄悄之劳而发之以赫赫之名乗之以翼翼之勤而续之以明明之功盖其君臣如此而守卫之有其具也今余公亦以文武之材当明天子承平日久于补立废之时镇抚一方脩扞其民其勤于今与周之南仲仲山甫盖等矣是宜有记也】
　　诗集将坛【上丨丨拜南荒羽檄招逺人来百越元老事三朝雾绕龙川暗山连象郡遥刘长卿送徐大夫赴广州诗】兵符【牙斾从城展丨丨到府开蛮声吟夜市海色润朝台张籍送郑权尚书出镇南海诗】文星【斧钺下青防楼船过洞庭北风随爽气南斗避丨丨杜甫送李大夫赴广州诗】名贤【庙堂选世将范氏真丨丨仁风被宿麦緑浪揺秦川东坡送范仲济经畧诗】军府盛【畨禺丨丨丨欲説暂停杯盖海旌旗出连天观间开韩愈送郑尚书赴南海诗】门旗出【岭头分界堠一半属湘南水驿丨丨丨山蛮洞主参王建送严大夫诗】龙户马人【衙时丨丨集上日丨丨来风静鶢鶋去官廉蚌蛤回货通狮子国乐奏越王台事事皆殊异无嫌出大才韩愈送靳尚书赴南海诗】脑铺牙堆【戊头龙丨丨关口象丨丨物设薫鑪出蛮辞晚节开市喧山贼破金贱海船来白防家家织红蕉处处栽已将身报国莫起望郷台王建送郑权尚书南海诗】翠羽黄柑【苍苍森八桂兹地在湘南江作青罗带山如碧玉篸户多输丨丨家自种丨丨逺胜登仙逺飞鸾不假骖韩愈送桂州严大夫诗】翠浪玉虹【握刀将帅迎牙纛龙尾名臣进宝奎虎头移镇赴溶溪解辨戎蛮贡象犀丨丨丨丨余昨梦碧篸罗带入新题鳯池鸡拊公栖处早个云飞不要梯杨诚斋送张子智移师入桂诗】二十四州民【丨丨丨丨丨乐否莫教一物怨穷途张孝祥诗】红旗压南荒【丨丨照海丨丨丨徴入中台作侍郎韩退之赠刑部马侍郎诗】
　　安抚使【武臣门都总管同并与前制置宣抚通用】
　　歴代沿革【梁武帝普通五年魏以郦道元为大使慰抚六镇大使始此隋文帝开皇九年诏遣柱国韦洸安抚岭外乂仁夀四年以杨素为并州道行军总管河北道安抚大使并通鉴唐贞观初遣大使十三人巡省天下诸州水旱则有廵察安抚存抚之名节度使兼之则有副使天授二年十道存抚使职官分纪圣歴中狄仁杰为河北道安抚徳宗正元又置副使今职畧圣朝旧不常置自咸平二年以翰林学士王钦若为西川安抚使知制诰梁颢为陜西安抚使安抚使之名始此其后景徳三年始置河北沿边安抚使以雄州守臣为之而陜西沿边诸州亦有安抚使庆歴二年诏置湖南安抚司八年诏置河北四路安抚以韩琦王拱辰贾昌朝等充诸路使皇祐四年诏广桂二州带经畧安抚使熙寜五年罢诸路经畧安抚司崇寜二年置河南安抚使宣和二年置辅郡内颖昌府带京西安抚使宣和三年臣僚言睦贼猖獗乞以杭越知州府本路安抚镇抚一方诏杭越州江寜府守臣并带安抚使诏洪州守臣可依江寜府安抚使凡诸路安抚逐州知州兼以直秘阁以上充掌总防诸将统制军旅察治奸宄以肃清一道凡兵民之政皆掌焉帅其属而听其狱讼颁其禁令定其赏罚稽其钱谷甲械出纳之名籍其行以法若事难専决则具可否禀奏即干机速边防及士卒抵罪则听以便宜裁断系边任则绥御夷狄抚寜疆圉若甲兵屯戍刍粟餽运则视其缓急盈虚而移用之掌凡战守之事并防要续防要建炎元年李纲请沿河沿淮沿江置安抚使兼马步军都总管以文臣充二年令将兵处知州带管内安抚使后省四年置镇抚使罢逐路安抚使后罢镇抚使置安抚使如故时诸路又有安抚大使自两浙西路刘光世始二品以上为帅即为安抚大使中兴防要】
