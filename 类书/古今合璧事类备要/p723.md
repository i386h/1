<!-- { "loadSidebar": true } -->
　　大珠魏帝求【魏徴曰丨文却郤丨市西域大珠苏则以为惠及四海则不求自至求而得之不足贵也】西域献【丨丨师子天宝初王户罢迷迦再遣使丨大珠】
　　眞珠记颗俯拾【陈继善事见前】得双者吉【洛阳人有妓乐者四时则撒眞珠厚盈数寸以班螺令妓女酌之仍各具数丨丨丨为丨妓乃作双珠宴以劳主人妆楼记】无迹者赐【石季伦妾名翔风妙别玉声善观金色美容相类者十人服饰一等屑沈香为尘布象席上践之丨丨丨丨眞珠百琲有迹者节其饮食闺中戯曰尔非痩骨轻躯安得百琲眞珠及翔风色衰退为房老晋王子嘉拾遗记】掷地皆成【王远字方平麻姑求米少许丨丨丨丨眞珠方平笑曰姑年少作此变化吾已年老不喜为之矣王氏神仙传】炒麦圆成【见釜门注】
　　宝珠大如鸡卵【楚州献宝十三二曰如意宝珠丨丨丨丨】
　　火珠艾借火出【南蛮多利火珠大者如鸡卵圆白照数尺日中以丨丨珠辄丨丨孔氏帖】水珠履水珠【见前龙化而去注】清水珠【见前黒色有光注】
　　采珠合浦采【丨丨人丨珠以易米而食时二千石贪秽珠徙去而饿死者盈路及孟尝行化一年其去珠复还】交州采【晋陶璜为丨丨百姓无农唯以丨珠为业以珠易米呉时虑百姓私散好珠絶商旅人饥上请乃制自十月至二月非采上珠时聴往来】
　　瑟瑟瑟瑟琲【贵妃杨氏十月帝幸华清宫五家车骑皆从丨丨玑丨狼藉于道】瑟瑟枕【卢简辞卢昂坐赃辞穷按得丨丨丨大如斗】贮瑟瑟【虢国夫人恩倾一时所居本韦嗣立宅创堂成以金盆丨丨丨二斗以赏匠者明皇杂録】戴瑟瑟【五代吐蕃妇人丨丨丨云珠之好者一珠易一良马】玑珠镜【神灵滋液百宝用则玑镜出注宋均曰大丨冇光可以为丨孝经援神契】玉衡【舜在璿玑丨丨舜典】篚贡【禹荆州底贡厥名厥丨纁玑组注玑珠类説文珠不圆书】赃秽之物【见前珠注详】狼籍于道【见前瑟瑟注】崔伯易珠赋【高邮西北有湖曰甓社近嵗夜见大珠其光烛天尝问诸渔者言或遇于他湖中有窃谋之者则风辄引舡而去终莫能至赋曰铄高邮之旧治裂扬州之故部有湖旁将三十所大或万顷小亦千亩穹山大野溪谷郊薮昼夜走险越千里而来赴者莽不知其几千百处压东南之湠漫势胶轕而无涯溉灌乎民田漕引乎国家间乃省贡书考图编所陈者特盘飡之微固不闻有把握之贵为当世之所传发咏乎川珍翺翔乎水边爰有芦人渔子相语而来前曰先生之念者货也若夫川泽之精理则不然不宝于人独宝于天今此有夜光之珠产于深渊其始也天和景晴湖波夜平烟冉冉以四收万籁息而无声则如珠也凛气将之若海月之升含彩吐曜周隅皆明呀绀石而为宫被緑苔以垂缨挹奔星之光芒吸沆瀣之精英木防景兮扶疎草露实兮红青林鸟惊而移枝羣大愕兮争鸣于是卭人徐乎上流俱走抚鸿鹜以先趋领罾笋之已试连徽挺扠洒网持绁嗟虽鉴其眉睫犹未晓其机器方诡置之渐张东造形而已逝而况伏见靡时倐彼倐此与蛟龙之为朋曽风雨而作卫彼能三足而在籞鳖九助而充馈汉蛟蚱之青骨郑鼋之异味勍牛悦水而黄夺泽马玩绳而足踬犀狎偶而解角翠因媒而折翅江使被执于行役巨鱼为腊于贪饵文贝瑇瑁出祸其肠腹金华玉英坐穷于淘缒蛤蜃胎寒熠燿自喜非絶意于遐引适足防其躯而已矣是故数者我固谓之货也能不为珠之笑耶予曰呜呼噫嘻信子言也既明且哲则大雅君子者耶不常所居择利害而去就者邪用以晦明知在己者耶色斯举矣学孔子之徒者耶薄泥涂而不辱不耻贫贱者耶川不涸岸不枯有德乡里者耶乆而不闻其遯世者耶既而复曰呜呼噫嘻照魏王之乘耶烛隋侯之室耶讲上币耶饰冠冕而佩耶客有闻者亦矍然而兴曰呜呼噫嘻吾闻诸石室之书曰王者得之长有天下四夷賔服然则得之者或非其心独王者之心耶】
　　诗集收珠【自平宫中吕太一丨丨南海千余日】遗珠【客从南溟来丨我泉客丨珠中有隠字欲辨不成书并杜】采珠【越客丨明丨提携出南隅清辉照海月美价倾鸣都】连城【双珠出海底俱是丨丨珍并李白】明月【婆娑海水南簸弄丨丨珠韩】珠被【丨压腰丨稳称身杜丽人行】珠翠【楼上楼前尽丨丨将莹瑝照天地元稹连昌宫词】
　　眞珠眞珠红【小槽酒滴丨丨丨李贺】眞珠络【丨丨丨臂韝杜】
　　玑鬪草赢【丨丨丨珠玑】鬪草撷【丨丨丨玑珵】






　　古今合璧事类备要外集卷六十三
<子部,类书类,古今合璧事类备要>
　　钦定四库全书
　　古今合璧事类备要外集卷六十四
　　宋　谢维新　撰
　　锦绣门
　　锦　附　【绣　绮　罗布　麻】
　　财货源流【锦织文也按説文锦金也作之其用功重价如金故制字从帛与金也然所出之处固多惟出于蜀者为贵或者又以献于外国者夸之想亦中国所无有云耳绣五色备絺为质刺成故名曰絺绣绮罗皆文缯】
　　事类篚贡【禹贡济河惟兖州厥贡丝厥丨织文注织文丨丨之属书】文织【周礼典丝凡饰邦器者受丨丨丝组马天官白氏帖注丨丨锦绣之属】烂兮【锦衾丨丨】斐兮【萋兮丨丨成是贝锦注萋斐锦文也并诗】重锦【齐侯使归夫人丨丨三十两注丨丨锦之熟细者以二丈双行故曰两三十两三十匹也左闵二年】美锦【子产谓子皮曰子有丨丨不使人学制焉其为丨丨不以多乎左】卫人馈【丨丨丨叔向与一箧锦左】宰予衣【孔子谓丨丨曰丨夫锦于女安乎语】夫人车【汉丨丨出塞以锦丨】郎官帐【汉丨丨有锦丨】锦维舟【吴甘宁以丨丨丨去则弃之】锦为防【隋慢帝以丨丨丨】苏氏诗【窦滔妻丨丨织锦为回文丨以寄滔宛转循环文甚凄惋】新罗颂【丨丨眞德袭遣子法敏入朝眞德织锦为丨以献】作诏书赐【封敖武宗使丨丨丨丨以宫锦】以词赋名【谢延皓大顺丨丨丨擅丨与徐寅不相上下号锦绣堆】朝霞锦聘【五代阿保机遣使者解俚随顿以丨丨丨丨梁】波斯锦贡【吐蕃其所贵丨丨丨丨】氷蚕丝织【东海有丨丨其茧五色丨丨为文锦入水不湿拾遗记又唐老子尝卖一锦褥有波斯见之者乃曰此丨丨丨所丨暑月陈于座满室清凉唐李府锦】池蚕丝织【大轸国以五色石甃池塘采大柘叶饲蚕于丨中始生如蚊睫及老可五六寸池中有挺荷虽惊风疾吹不能倾动大者可阔三四尺而蚕经十五月即入荷中为茧形如斗自然五色国人缫之以织神锦故谓之灵泉丨孔氏六帖】山鸡嗉藏【见别集丨丨注语】山林皆覆【呉越钱镠游衣锦城晏故老丨丨丨丨以锦】池底先铺【文宗论德宗奢靡之问得禁中老宫人毎引泉光于丨丨铺锦王建宫词云鱼藻宫中锁翠娥先皇行处不曾过只今池底休铺锦菱角鸡头积渐多是也李石开成録】衣锦夜行【项羽曰富贵不归故乡如丨丨丨丨汉书】衣锦昼游【张士贵虢州人授虢州刺史帝曰顾令卿丨丨丨丨耳】未尝求足【元德秀视锦绣丨丨丨丨】暴陈其上【韦坚通漕每成舟署某郡以所产丨丨丨丨若广陵则锦】大食駞载【丨丨国有重锦其载二十槖丨乃胜既不可兼负乃裁为三十匹三嵗一饷】女蛮鱼油【宣宗大中初丨丨国献丨丨绵练水香麻所为也光耀芬馥皆以五色相间而美丽于中国之锦唐南阳编】背古锦囊【李贺每旦出骑弱马并小奚奴丨丨丨丨遇所得投囊中每使婢探囊中见所书多怒曰是儿要呕出心乃已】着宫锦袍【李白浮游四方尝乗月与崔宗之自采石至金陵丨丨丨丨坐舟中旁若无人本传】花様不同【有锦工宫锦坊禄山乱被人寻其旧坊不収曰如今丨丨与前丨丨遣之卢氏杂説】绣絺绣【予欲观古人之象日月星辰山龙华虫作绘宗彛藻火粉米黼黻丨丨书】文绣【令闻广誉施于身所以不愿人之丨丨也孟】绣裳【周公衮衣丨丨诗】绣质【鲁大弓丨丨公羊传】六币【丨合丨以绣】五采【丨丨备谓之绣并周礼】被墙【黼绣古天子之服今富人大贾嘉防召客以丨丨贾谊】布地【天子以文绣丨丨白氏帖】衣马【楚庄王有爱马丨以文绣史】映骢【丨丨俱丽为御史之衣孔六帖】夫人衣【卫侯与夫丨绣丨曰聴于二三子注绣取其文章顺序左】富人墙【见前注】暴胜衣【前丨丨之绣丨持斧防斩郡国】王忳被【丨丨尝诣京师于空舍中见一书生金谚危困疾病愍而视之生曰我命在须臾腰下有金十斤相赠死后乞藏骸骨已而命絶忳鬻一斤营葬余置棺下忳后署大度亭长有马驰入亭中而止大风飘一绣丨复堕忳前后乗马到雒县人问所由得马忳具说其状并及绣被人曰卿何阴德而致此忳因説葬书生事人惊曰是我子也大恩乆不报天以此彰卿德耶】杜亚颿【唐丨丨拜淮南节度使泛九曲池曵绣为丨诧曰要当称是林沼李衡曰未有锦防奈何亚大慙孔帖】李晟防【丨丨每与贼战必锦裘绣丨自表指頋阵前】不可以计【陈孺每暴衣纨绣丨丨丨丨】梁张率绣赋【间红而的紫】
　　绮宣州贡【丨丨土丨绮地理志】敕使贡【天子巡狩丨丨令丨其方之实锦绣缯布皆五束为两唐史】冯房带【丨丨父子兄弟三代为侍中并丨青紫罗绮】怀慎服【卢丨丨丨无文绮之节】未尝衣绮【窦建诸妻曹丨丨丨纨丨】
　　罗鎭州贡【丨丨丨孔雀罗子罗春罗地理志】越州贡【丨丨丨宝花罗花纹等罗】韦坚漕【丨丨凿潭通丨成帝为升楼坚取小斛舟每舟署某郡以所产暴陈其上若防稽则罗】鸿渐献【杜丨丨兼成都府入朝丨罗十五疋孔氏帖】高丽王冠【丨丨丨以白罗制丨大臣青罗冠】杜兰香帕【贾知防遇曽城夫人丨丨丨以秋云罗丨裹丹五十粒与生曰此罗是织女练玉蠒织成遇雷雨时密藏之后大雷雨失帕所在丽情集】左太冲魏都赋【红罗防酒绮组绮纷】
　　诗集瑞锦【丨丨送麒麟杜】贝锦【丨丨无停织】挑字【谁家丨锦丨烛灭翠眉颦同上】夺袍【兽饰丨丨新李白】思妇【改张丨丨饰元稹送侍御】秦川【机中织饰丨丨女李白】绣芙蓉【褥隠绣丨丨杜李监宅】芳荪【小襦绣丨丨杜别李义】晴文【新丨锦绣丨】风香【丨生锦绣丨并杜】黄金缕【翡翠丨丨丨织成歌舞衣李白】五纹线【刺绣丨丨添弱丨杜冬至】
　　绮缃绮【丨丨为下裳紫锦为上襦古诗】紫绮【解我丨丨裘且换金鱼酒李白金陵】留恨【别时双鸳绮丨此千万丨韦苏州拟古】为赠【闻有鸳鸯绮特丨美人丨陈子昂】余霞散【丨丨丨成绮杜】深红凂【丨丨丨绮罗杜】竞秋千【罗绮丨丨丨】
　　罗轻春风【罗本丨丨丨李白寄逺】曵紫烟【罗衣丨丨丨同上】双鸳鸯【春罗丨丨丨出自寒夜女心精烟雾色指歴千万绪长安贤豪家妖艳不可数裁吐百日功唯得一朝舞舞罢复裁新岂思劳者苦韦苏州新体】林蛱蝶【花罗丨丨丨杜】万草千文【线丝湏长不湏白川罗蜀锦金粟尺象床玉手乱殷红丨丨丨丨动凝碧杜甫百丝行】
　　绢　附　【缣】
　　财货源流【绢按释文缣也然缣又并丝为之者】
