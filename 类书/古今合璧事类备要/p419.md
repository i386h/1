<!-- { "loadSidebar": true } -->
　　事类三絶【晋顾恺之字长康博学有才气尤善丹青图写谢安以为有苍生以来未之有也俗传其有丨丨才絶画絶痴絶】三俊【顾荣字彦先机神朗悟与陆机兄弟同入洛时人号为丨丨】世冑【顾荣南金东箭丨丨髙门】蒲质【顾悦之字君叔与简文同年而髪早白帝问其故答曰松栢之姿经霜犹茂丨柳之丨望秋先零】骐骥子【顾和字君孝总角便有清操族叔荣雅重之曰此吾家丨丨兴吾宗者必此丨也】令仆才【顾和王导辟为扬州从事周顗指和心曰此中何所有答曰此中最是难测地顗谓导曰卿州吏中有一丨丨丨】令号神明【齐顾宪之字士思性尤清直为建康丨丨曰丨丨】政谓清美【顾宪之为丨甚得人和故都下饮酒者醇防辄号为顾建康丨其丨且丨焉】县日垂帘【顾觊之字伟仁为山阴令山阴剧邑觊之御繁以约丨用无事画丨丨丨门阶闲寂南史】虎不为害【唐顾少连字夷仲苏州人补登封主簿邑有虎民患之少连命塞陷穽移文岳神丨丨丨丨】笏击奸臣【顾少连裴延龄方横无敢忤者尝与田镐少连防酒酣少连曰段秀实笏击贼臣今吾丨将丨丨丨奋且前元友直在坐劝解之】政尚寛简【改京兆尹丨丨丨丨不为灼灼名先是京畿租赋厚薄不能一少连以法均之同上】东都良吏【唐顾少连为东都留守表禁苑及汝闲田募耕以便民阅武力利铠仗号丨丨】
　　孟　平陆　羽音
　　古今姓纂【鲁桓公子庆父之后号曰孟孙因以为氏又卫襄公长子孟絷之后亦曰孟氏鄹有孟轲字子舆秦有孟说】
　　事类为赵魏老【孟公绰丨丨丨丨则优不可为滕薛大夫语】犹晋栾范【宣伯曰鲁之有季孟丨丨之有丨丨也政令于是乎成左】济河焚舟【文二年秦伯用孟明视増修国政重施于民三年秦伯伐晋丨丨丨丨晋人不出遂自茅津济封殽尸而还遂霸西戎用孟明也同上】甑墯不顾【后孟敏字叔达荷丨丨地丨丨而去郭林宗问其意甑已破矣视之何益林宗异之因劝令学十年知名】浦珠复还【孟尝字伯周防稽人为合丨太守海出丨寳先宰守贪采求不知纪极珠渐徙于交趾界尝到官革易前弊未逾嵗去珠丨丨】无书不览【蜀孟光字孝裕博物识古丨丨丨丨读书常务其要者】时谓双珠【孟觊字彦重卫将军昶之弟昶觊并美风姿丨人丨之丨丨】嘉禾九穗【孟业字敬业迁东郡太守以寛惠著名麦一茎五穂丨丨一茎丨丨咸以为政化所感北史】性介少合【唐孟郊字东野湖州人丨丨丨谐丨韩愈一见为忘形交】平陵丛篠【孟郊笠泽丛书李贺记为儿时在溧阳闻白头书佐言孟东野贞元中为尉溧阳昔为丨丨县县南五里有投金濑濑南八里有故平陵城周丨丨防翳如坞如洞其地洼下积水沮洳深处可活鱼鼈幽邃可喜东野得之忘归】为诗有理【孟郊丨丨丨丨致为愈所称卒张籍谥曰贞曜先生】赋诗嗟伏【孟浩然少好节义隐鹿门山年四十乃游京师尝太学丨丨一座丨丨】郢州孟亭【孟浩然王维过丨丨画像于刺史亭因曰浩然亭更曰丨丨】南山敝庐【孟浩然诗北阙休上书丨丨归丨丨不才明主弃多病故人踈帝曰卿不求仕朕未尝弃卿奈何诬我因放还】
　　平　河内　商音
　　古今姓纂【韩哀侯少子婼食采平邑因氏焉秦灭徙下邑】
　　事类父子至相【前汉平当字子思以明经为丞相子晏以明经歴位大司徒汉兴惟韦平丨丨丨宰丨】安贫乐道【平恒字维叔多通博闻丨丨丨丨不以屡空改操北史】祝井泉溢【平鉴字明逹为懐州刺史魏将来攻城内有井随汲即竭鉴具衣裳俯井而祝至旦丨丨涌丨】
　　黄　江夏　商音
　　古今姓纂【陆终之后受封于黄为楚所灭以国为氏】
　　事类珠履客【黄歇楚人相楚与孟尝君等方争下士招致賔客以相倾夺辅国持权客三千余人其上客皆蹑丨丨史记】春申君【黄歇封为丨丨丨】尹京至相【前汉黄霸字次公淮阳人也为颍川太守治以礼义道不拾遗男女异路狱无重囚赐爵关内侯召为京兆尹而至丞相】为相名损【黄霸田者让畔治为天下最而霸材长于治民及丨丨功丨丨于治郡】教化神明【黄霸为颍川守力行丨丨而后诛罚咸称丨丨】居富去思【黄霸所丨民丨所丨民丨】若千顷陂【后黄宪字叔度汝南人陈蕃周举尝相谓曰时日之间不见黄生则鄙吝之萌复存乎心郭林宗曰叔度汪汪丨丨丨丨澄之不清淆之不浊】渊乎似道【黄宪隤然其处顺丨丨其丨丨】絶才伟器【黄允字子文以隽才知名郭林宗见而谓曰卿有丨人之丨足成丨丨然恐守道不笃将失之矣】无双黄童【黄香字文彊江夏人九嵗失母思慕憔悴乡人称其至孝京师号曰天下丨丨江夏丨丨】早而辩慧【黄琬字子琰琼之孙丨丨丨丨对日食云日食之余如月之初】勇冠三军【蜀黄忠字汉升丨毅丨丨丨为后将军彊挚壮猛用作牙】公衡快士【黄权字丨丨在蜀为镇北将军降魏为车骑将军司马宣王问曰蜀中有卿辈几人又曰黄丨丨丨丨也】公覆虎臣【吴黄葢字公覆零陵人赤壁之役建策火攻后加偏将军为江表之丨丨】笔断大事【唐黄碣闽人喜学问轩然有志向同列有假其丨者怒曰是笔他日　当丨丨丨不可假】乞正典刑【皇朝黄履字安中邵武人哲宗即位请外知越州召还复为御史中丞上章丨黜责吕大防之党以丨丨丨】刚正气节【黄葆光字元晖歙州黟县人天资丨丨尚丨丨善论事防文切理不为横议所移】一日千里【黄庭坚字鲁直洪州分宁人庶亚夫之子也防警悟从舅李常见之以为丨丨丨丨】超逸絶尘【苏轼见庭坚诗于孙觉之坐上异之后过李常于济南见其诗以为丨丨丨丨独立万物之表者由是声名始震同上】瑰玮孝友【黄庭坚苏轼尝荐庭坚自代其畧曰丨丨之文妙絶当世丨丨之行追配古人世以为实録云】位黜名髙【庭坚晩节丨益丨丨益丨世以配苏轼谓之苏黄】号四学士【庭坚与秦观张耒晁补之皆游苏轼之门丨丨丨丨一文一诗出人争诵之纸价为髙而庭坚之诗尤妙】山谷道人【庭坚尝游灊皖乐山谷寺石牛洞之林泉因自号丨丨丨丨天下皆称曰山谷而不名字之同上】知稼翁集【黄公度字师宪莆田人有丨丨丨丨十二卷陈正献洪内翰为序防】演山名集【黄裳字冕仲南劒州人自叙其平生所为文云演峯之下劔潭之濵予家在焉牛斗之光上下相照风雷之信有时变现而予常以自适独游乎其间或曳履以穿云或拏舟而泛月惟意所在乗兴而言收拾遗藁得若干卷故丨丨丨其丨王温州悦为志其首】誓不屈节【黄中美字文昭其先自光州徙闽遂为昭武人晦翁朱先生尝志其墓曰熙宁以来羣小相师士大夫酣拳之余心志溃烂不可收拾宜其祸变危迫而皆不知以为忧仓卒迎降而皆不知以为耻弃君叛父奉贼称臣而皆不知以为辱也而犹复有如公者出于其间金人入城官吏拜降惟恐居后公独奋然丨丨丨丨变姓名匿里巷中敌退乃出还次京师适遭变故城中拥张邦昌两立之一时公卿俛首听命公独感愤投檄致其事以去】
　　和　汝南　商音
　　古今姓纂【羲和尧时掌天地之官和仲和叔因以为氏晋有和纽父汉有和武】
　　事类清贫守约【魏和洽字阳士举孝廉后为尚书令丨丨丨丨至卖田宅以自给封西陵乡侯】清和干理【和洽丨丨丨丨一世之美士也同上】为政清简【晋和峤字长舆逌之子有盛名于世朝野许其能整风俗理人伦迁颍川太守丨丨丨丨甚得百姓欢心庾顗见而叹曰峤森森如千丈松虽磥砢多节目施之大厦有栋梁之用】负鼎上书【唐和逢尧岐州人武后时丨丨诣阙丨丨】使称逢尧【突厥黙啜请尚公主逢尧以御史中丞摄鸿胪报可黙啜信之为敛发紫衣南面再拜称臣逢尧以使称防擢戸部侍郎唐兴奉丨者丨丨丨】进士第五【五代和凝字成绩郓州须昌人唐故事知贡举者所校进士以己及第时名次为重凝举丨丨及第时丨丨后知贡举选范质为第五后质位至宰相封鲁国公官至太子太傅皆与凝同当时以为荣】放牓彻棘【和凝知贡举是时进士多浮薄喜为諠哗以动主司主司毎丨丨则围之以棘闭门省絶人出入以为常凝丨丨开门而士皆肃然无哗所取皆一时之秀称为得人】弓号凤凰【皇朝和诜字子美濮州邮城人上制胜强逺丨式施行之弓能破坚于三百歩外边人丨为丨丨弓】乐备登歌【和岘太祖以雅乐声髙命岘依古法制造新尺并黄钟九寸之管音始和畅又诏岘作瑞木驯象玉鸟皓雀四丨以丨丨丨之献】
　　穆　河南　羽音
　　古今姓纂【宋穆公之后支孙氏焉汉楚元王友有穆生或作缪亦音穆河南代人本姓丘目陵氏代为部落大人为北人八族之首后魏以穆陆奚李比汉金张许史孝文迁洛阳改为穆氏以位尽王公勲着当代下司州一同四姓】
　　事类主粮守官【唐穆宁懐州人刚正气节自任上元初为侍御史佐盐铁转运住埇桥李光弼屯徐州饷不至檄取资粮宁不与光弼怒答曰命宁丨丨者敕也公可以檄乎时重其能丨丨】譔家令训子【穆宁大厯初为和州刺史治有状召拜太子右谕徳居家孝事寡姊恭甚尝丨丨丨丨诸丨人一通又戒曰君子之事亲养志为大吾志直道而已茍枉而道三牲五鼎非吾养也】家法尚二门【先是韩休家训子姓至严正元间言丨丨者丨韩穆丨丨云】兄弟皆和粹【穆宁四子赞质员赏宁之老赞为御史中丞质右补阙员侍御史赏监察御史皆以守道行谊显丨丨丨丨丨世以珍味目之赞少俗然有格为酪质美而多入为酥员为醍醐赏为乳腐】为古文首倡【皇朝穆修字伯长汶阳人时学者从事皆耻丨丨丨修丨为之丨其后尹源与其弟洙始从之学又其春秋学】
　　萧　河南　角音
　　古今姓纂【宋微子之后支孙封于萧萧叔大心子孙有功因邑命氏焉代丰沛至不疑为楚申君之客】
