<!-- { "loadSidebar": true } -->
　　诗集檄笔【今君行得所势若脱韝鹰丨丨无与让幕谋识其膺收绩开史牒翰飞逐溟鹏韩愈送侯参谋】妙选【恭惟同自出丨丨异髙标入幕知孙楚披襟得郑侨丈人借门地阀阅冠云霄藻翰惟牵率湖山合动揺杜甫赠卢珙参谋诗】骋中衢【騄骥本天马柔非伏枥驹长嘶起凉风倐怱凌九区望君垂翦拂犹可丨丨丨李白赠崔谘议诗】威边鄙【汉郡接胡廷幽并对烽垒旃旌按部曲文武惟卿士薛公善筹画李朔丨丨丨中冀分两河长城各万里籍马黄花塞搜兵白狼水胜敌在安人为君汗青史张説送李侍郎回秀薛长史季昶诗】一章谕檄明【志士感恩起变衣非变性亲宾改旧观童仆生亲敬坐作羣书吟行为孤劒咏凄凄天地宽澟澟军马令驿尘时一飞物色极四静王师既不战庙画在无竞王璨有所依元瑜初应命丨丨丨丨丨百万心气定孟郊送韩愈从军诗】声名动冠劒【丨丨丨丨丨久合参朝寀何意幕中客新违江上宰髙材用虽晚大器终有待三公识者多荐拔可立待刘原父赠梅圣俞诗】更逐李轻车【还闻李司马丨丨丨丨丨王维送宇文赴河西充行军司马诗】莫信笔堪耕【编简尘封濶戈鋋雪照营男儿须听用丨丨丨丨丨卢沦送李校书赴京川幕诗】从戎旧主人【家袭韦平身业文素风清白至今贫南宫通籍新郎吏西丨丨丨丨丨刘禹锡送员外赴邠寜使畨诗】仁民兼爱物【尚书八座贵大使十州雄欲得疮痍瘥先怜杼轴空丨丨丨丨丨时雨及春风徐伉赠安抚李诗】
　　机宜
　　歴代沿革【国朝安抚使司其属有勾当公事管勾机宜文宗准备差使哲宗正史志建炎初安抚大使许置主管机宜文字主管书写本司机宜文字各一员绍兴四年诏帅府书写机宜文事除系事干机密合书写外其余文字并不得签书俸给京官依通判选人依签判中兴防要】
　　事类密谋【张忠献公宣抚都督诸军事奏以栻书写机宜文字是时年甫三十内赞丨丨外防庶务夙夜澟澟直以君父之责为己忧晦庵文】幕画【雍容丨丨初寮除刘伯夀泾原机宜制】问边事【赵卨郭逵帅延安辟掌机宜文字上知其才召见丨丨丨除集贤校理还延安哲宗实录】平戎防【王韶字子纯上丨丨丨神宗奇之以为秦凤路经畧司机宜文字时青唐俞龙珂族大难制韶亲帅数骑直抵其帐且留宿以示不疑龙珂遂率其属十二万口来附于是青唐渭源诸侯俱纳地周环二千里赏韶直集贤院东都事畧】占对详明【王安礼字和甫唐介帅太原辟机宜文字后帅吕公弼荐于朝谓堪大任代还召见丨丨丨丨神宗劳问甚久哲宗实录】部分方畧【刘子羽字彦修父忠显帅真定复辟以从女真入寇围城数匝父子相与死守丨丨丨丨多公之谋虏不能拔而去名闻河朔间除直秘阁南轩集】筑堡控冲【楚建中管勾鄜延经畧司机宜时元昊纳欵建中数白主帅请备之乃命建中丨安定黑水等八丨以丨东路之丨元昊犯边以鄜延有备不敢入哲宗实录】募民为兵【刘忠显韐帅越辟其子子羽主管机宜方腊反佐忠显丨丨丨丨卒全其城晦庵集】此必疆至【熙寜三年韩琦判大名府奏乞不散青苗上阅其奏曰丨丨丨丨之文也时至为大名府安抚司机宜神宗实录】不负韩公【李清臣字拜直韩绛宣抚陜西即奏掌机密文字就迁太子中允检正中书公事绛贬清臣曰我丨丨丨丨者因求还所迁秩补外丁未录】外任幕府【丨丨丨丨初寮除姚守和制】权制兵机【任有事要丨丨丨丨白六帖】再召除检讨【赵君锡韩琦守大名辟主管机密文字改大理评事丨任丨丨丨丨】未几除史馆【韩维字持国富弼安抚辟掌机宜文字丨丨丨丨丨检讨哲宗实录】
　　诗集韩侯冰玉人【丨丨丨丨丨不可尘土杂云云子材宜用世谈者为鸣铗矧今名主人气力足呼防推贤为时辅势若朽易拉防当荐还朝立子在阊阖王荆公送韩持国从富并州注富弼安抚河东辟维管勾机宜文字】
　　帅干【经干同】
　　歴代沿革【祖宗朝安抚使司属有勾当公事髙宗即位避御嫌名改为干办公事官五员其俸给京朝官依通判选人依签判支破绍兴四年江东西湖南浙西安抚大使许置干办公事四员中兴防要】
　　事类画防【张忠简公阐字大猷参政席益帅湖南辟公干办公事洞庭羣盗炽张公丨丨造战櫂训水军贼势以衰诸司交荐平阙集】直言【向栉字节之调广西经畧司干办公事桂帅李浩与公有旧事无小大必丨丨不隠李浩欲于近城为营田从事皆承意取逃户絶产籍入之务多其数以合浩意公曰桂环城皆山土田瘠少今所籍者多涸源峣崅徒劳人工无益也其后卒如公言废之杨诚斋撰向栉行状】
　　帅属【经属同】
　　歴代沿革【唐赵璟审官议六藩府官属曰诸使辟署务得才以重府望能否已试则引而置之朝俾无久滞】
　　事类秪事【受命辟　丨丨戎府白六帖】交辟【同上】慷慨【孙昭逺字显叔佐河东经畧司幕府陜西方用师夏人乃窥河东帅司奉朝命聚师令王舜臣将之虏知有备去它路朝廷谓不当擅追舜臣兵入塞并劾主议者公请独坐其遇事如此詹定庵撰孙昭逺墓志】有用【汤思退为相时武举第一人赵应熊拟授江东帅司属官上曰应熊丨丨之才观其所试皆有可采公曰应熊初入仕且如此处之养其资望上曰善言行录】置幕下【李之仪字端叔善属文工于尺牍苏尝谓得发遣三昧轼帅定武辟丨丨丨东都事畧】辟为属【游师雄字景升赵卨帅延安丨丨丨久之除宗正寺簿同上】载笔运筹【丨丨旌旄丨丨帷幄六帖】求贤辟士【盛府丨丨戎书丨丨同上】议攻守防【元昊反夏竦为经畧招讨使辟尹洙为经畧判官上意必欲诛元昊诏遣近臣督战韩琦时为招讨副使与洙诣阙丨丨丨之防分纪】纳降上疏【赵卨字公才夏人不庭郭逵宣抚陜西帅延安卨皆在幕府种谔擅丨绥州丨羌数万朝廷病其生事议诛谔卨丨丨云云东都事畧】不出他门【王岩叟字彦霖韩琦留守北京辟岩叟为属韩绛代琦欲留岩叟岩叟谢曰岩叟魏公之客丨愿丨丨丨也士君子称之同上】同游嵩山【谢希深欧阳永叔官洛阳时丨丨丨丨归暮抵龙门香山雪作留守钱文僖公遣吏以防歌妓至且劳之曰山行良劳当少留龙门赏雪府事简无遂归也饯遇诸公之厚类此邵氏闻见录】韩愈送石洪处士赴河阳幕序【河阳军节度御史大夫乌公为节度之三月求士于从事之贤者有荐石先生者公曰先生何如曰先生居嵩邙瀍谷之间冬一裘夏一葛食朝夕饭一盂蔬一盘人与之钱则辞请与出游未尝以事辞劝之仕不应坐一室左右图书与之语道理辨古今事当否论人髙下事后当成败若河决下流而东注若驷马驾轻车就熟路而王良造父为之先后也若烛照数计而卜也大夫曰先生有以自老无求于人其肯为某来邪从事曰大夫文武忠孝求士为国不私于家方今宼聚于垣师环其疆农不耕收财粟殚亡吾所处地归输之涂治法征谋宜有所出先生仁且勇若以义请而彊委重焉其何説之辞于是譔书词具马币卜日以授使者求先生之庐而请焉先生不吿于妻子不谋于朋友冠带出见客拜受书礼于门内宵则沐浴戒行事载书册问道所由吿行于常所来往晨则毕至张上东门外酒三行且起有执爵而言者曰大夫真能以义取人先生真能以道自任决去就为先生别又酌而祝曰凡去就出处何常惟义之归遂以为先生夀又酌而祝曰使大夫恒无变其初无务富其家而饥其师无甘受佞人而外敬正士无味于诏言惟先生是听以能有成功保天子之宠命又祝曰使先生无图利于大夫而私便其身图先生起拜祝辞曰敢不敬蚤夜以求从祝规于是东都之人士咸知大夫与先生果能相与以有成也遂各为歌诗六韵退愈为之序云】韩愈送温造处士赴河阳幕序【伯乐一过冀北之野而马羣遂空夫冀北马多天下伯乐虽善知马安能空其羣邪解之者曰吾所谓空非无马也无良马也伯乐知马遇其良辄取之羣无留良马茍无良虽谓无马不为虚语矣东都固士大夫之冀北也恃才能深藏而不市者洛之北涯曰石生其南涯曰温生大夫乌公以鈇钺镇河阳之三月以石生为才以礼为罗罗而致之幕下未数月也以温生为才于是以石生为媒以礼为罗又罗而置之幕下东都虽信多才士朝取一人焉拔其尤暮取一人焉拔其尤自居守河南尹以及百司之执事与吾辈二县之大夫政有所不通事有所可疑奚所谘而处焉士大夫之去位而巷处者谁与嬉游小子后生于何考徳而问业焉搢绅之东西行过是都者无所礼于其庐若是而称曰大夫乌公一镇河阳而东都处士之庐无人焉岂不可也夫南面而听天下其所托重而恃力者惟相与将耳相为天子得人于朝廷将为天子得文武于幕下求内外无治不可得也愈縻于兹不能自引去资二生以待老今皆为有力者夺之其何能无介然于懐邪主既至拜公于军门其为吾以前所称为天下贺以后所称为吾致私怨于尽取也留守相公首为四韵诗歌其事愈因推其意而序之】
　　诗集油幕【从军古云乐谈笑青丨丨灯明夜观棊月暗秋城柝韩文公秋郾城夜防李正封诗】壮怀【风云入丨丨泉石别幽耳同上送石处士赴河阳幕诗】战西羌【君随幕府丨丨丨夜渡冰河斫云垒飞尘涨天箭洒甲临对妻孥真梦耳东坡送沈达赴广南幕诗】赴军门【年少才多求自展将身万里丨丨丨张籍送侯判官赴广州从事诗】滞幕莲【君家酥酪弟兄贤督府从军丨丨丨宋厓寄武昌胡从事诗】飞书走檄【安西幕府多才雄喧喧惟道三数公绣衣貂裘明积雪丨丨丨丨如飘风朝辞明主出紫塞银鞍送别金城宫天外飞霜下葱海火旗云马生光彩北塞尘清计日归汉家章绶遥相待李白送程刘二侍御赴安西幕府诗】科第功勲【荆州胜事旧家闻幕下今朝又得君才子何须守丨丨男儿终久要丨丨姚合送陈肜之江陵从事诗】思齐十万军【暂佐元戎美丨丨丨丨丨刘徳仁夜访独孤从事诗】

　　古今合璧事类备要后集卷六十九
<子部,类书类,古今合璧事类备要>
　　钦定四库全书
　　古今合璧事类备要后集卷七十
　　宋　谢维新　撰
　　监司门
　　提刑
