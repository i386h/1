<!-- { "loadSidebar": true } -->
　　事类母淑徳【后崔寔字子真举至孝独行除为郎明于政体史才有余为五原太守教民纺绩织絍民以免寒苦母刘氏有丨仪丨丨博览书常训寔以临民之政寔之善绩母有助焉又崔氏世有美才兼以沉沦典籍遂为儒家之林】母贤明【郑善果丨崔氏性丨丨有节操善果出听事母坐胡床于鄣后察之闻其剖断合理归则大悦若行事不允乃蒙袂而泣终日不食善果由此克己号为清吏】清厉显名【晋崔洪字良伯博陵人少以丨丨丨丨骨鲠不同于物人之有过辄面折之为尚书左丞语曰丛生荆刺来自博陵在南为鹞在北为鹰】蒲鞭不用【南史崔景真位平昌太守有惠政常悬一丨丨而未尝用去任之日土人思之为立祠】冀州神童【北史崔宏字伯少有隽才号曰丨丨丨丨】吾千里驹【崔昻字懐逺事母以孝闻孝芬曰此儿终当逺至是丨家丨丨丨也】文学器识【崔逞字叔祖道武礼遇甚厚拜尚书录三十六曹寻除御史中丞丨丨丨丨当年之俊】台阁典故【崔休字惠盛入为度支七兵殿中三尚书久在丨丨明习丨丨朝廷疑议咸取正焉】一坐无谈【崔防字长孺李浑将聘梁名辈毕萃防后至丨丨丨复丨话郑伯猷叹曰身长八尺面如刻画謦欬如洪钟响胷中贮千卷书使人那得不畏服】两凤连飞【防弟仲文为丞相防为侍郎仲文为银青光禄大夫同日受拜时云丨丨丨丨】经史该览【崔浩字伯深博览丨丨象隂阳百家之言无不丨丨明元初拜博士祭酒常校帝经书尝与明元谕事帝大悦语至中夜赐浩御缥醪酒水精盐曰朕味卿言若此盐酒故与卿同其味也】读五千卷书【崔儦字岐叔署其户曰不丨丨丨丨丨者无得入此室】清直良佐【崔伯谦字士逊齐神武召补相府功曹称之曰伯谦丨丨奉公真丨丨也】摧挫豪强【崔楷字季则为左中郎将性严烈能丨丨丨丨语曰莫付崔楷】弹劾不避【崔暹字季伦魏帝宴华林园谓神武曰朝廷中有直言丨丨丨丨亲戚者王可劝酒神武言惟崔暹一人敢以酒劝】今日文宗【崔光本名孝伯拜著作郎为孝文所知待常曰孝伯才浩浩如黄河东注固丨丨之丨丨也后兼侍中】无敢欺隠【隋崔宏度博陵人性严酷迁襄州緫管见者丨丨丨丨长安为之语曰宁吃三升醋不见崔宏度】博闻强记【崔赜字祖濬为豫章王侍读后去王重之不已遗书曰足下丨丨丨丨视汉臣之三箧似陟蒙山对梁相之五车若吞云梦】俱列棨防【唐崔琳明政事琳与弟太子詹事珪光禄卿瑶丨丨丨丨世号三防崔家】名覆金瓯【崔琳初宗每命相皆先书其丨一日书琳等名丨以丨丨防太子入帝谓曰此宰相名若自意之谁乎太子曰非崔琳卢从愿乎帝曰然时两人有宰相望】子清庙器【崔涣博综经术长议论吏部侍郎严挺之施特榻试彛尊铭谓曰丨丨丨丨故以题相命】我家龟龙【崔液字润甫工五言诗湜呼曰海子丨丨丨丨也】仁恕知名【崔仁师定州人时青州有男子谋逆有司捕支党累系填狱诏仁师按覆诸囚咸叩头曰崔公丨丨必无枉者由是丨丨】上清暑赋【崔仁师帝幸翠微宫丨丨丨丨以讽帝称善】作陋室铭【崔沔字善冲京兆人俭约自持禄廪随散宗族不治居宅尝丨丨丨丨以见志】覆试第一【崔沔武后敕有司丨丨对益工遂为丨丨岑羲叹曰君今郤诜也】歴官第一【崔湜字澄澜第进士父子同为侍郎弟液澄以文翰居要官每宴私自比晋王谢尝曰吾一门入仕丨丨未尝不为丨丨】为文华婉【崔融字安成齐州人迁凤阁舍人丨丨丨丨当时未有辈者朝廷大笔多手敕委之其洛出寳图颂尤工】严伟风望【崔从字子乂为人丨丨立朝棱棱有丨丨不喜交权利忠厚而让】采献讽谕【崔日用滑州人帝诞日丨诗大小雅二十篇及司马相如封禅书丨之借以丨丨】端门缓辔【崔湜执政年三十八尝暮出丨丨丨丨讽诗张说叹曰文与位固可致年不可及】对防甲科【崔圆字有裕贝州人志向卓迈喜学兵家开元中举遗逸以钤谋丨丨丨丨鋭功名初闻难刺杨国忠意乃治城浚隍列馆宇储什具帝次河池圆疏具陈蜀土腴谷羡储供易办帝省书泣下曰世乱识忠臣拜平章事肃宗立命赴行在所帝为制遗爱碑于蜀以宠之】除吏八百【崔祐甫字贻孙至徳以来天下战讨官赏谬紊元载诛衮当国凡奏请一杜絶之惟文辞入第乃得进然无所甄异贤愚同滞及祐甫则荐举惟其人不自疑畏推至公以行未逾年丨丨几丨丨员莫不谐允】三师特宠【崔祐甫故事门下侍郎未有赠丨丨者帝以其有大臣节丨异丨之】三人友善【崔造字宰深州人与韩防卢东美张正则丨丨丨丨好言当世事自谓王佐才故号四防】三嵗至相【崔字台硕擢进士第凡丨丨丨宰丨出为淮南节度使帝饯太液亭赐诗宠之】四世同爨【崔郸邠弟崔氏丨丨缌麻丨丨兄弟六人至三品邠郾郸凡为礼部五吏部再唐兴无有也居光徳里宣宗曰郸一门孝友可为士族法因题曰徳星堂里为徳星社】亲导母舆【崔邠字处仁贝州人故事太常始视事大阅四部乐都人纵观邠自第去帽丨丨丨丨公卿见者皆避道都人荣之】涖鄂严法【崔郾字广略治虢以寛经月不笞一人及丨丨则丨丨一不贷或问其故曰陜土瘠民劳吾抚之不暇鄂土沃民剽杂以夷俗非威莫能治政贵知变也】吏称为神【崔咸字重易博平人迁陜虢观察使痛饮夜分决事无一毫差丨丨丨丨】拟荀八龙【崔珙父颋官同州刺史生八子皆有才世以丨汉丨氏丨丨】训辞典诰【崔元翰举进士博学宏词贤良方正皆异等知制诰其丨丨温厚有丨丨风其好学老不倦用思精致驰骋班固蔡邕间以自名家】言行纯粹【韩愈与崔羣书攷之丨丨而无瑕尤窥之阃奥而不见畛域明白丨丨辉光日新惟吾崔君】直讲说书【本朝崔頥正开封雍丘人与弟偓佺并举进士明经为国子丨丨咸平初真宗召頥正日赴御书院丨尚丨至十卷以老致仕仍充直讲改国子博士】殿墀退匿【崔遵度字坚白本江陵人掌右史十余载立丨丨上常丨丨楹间患上所见其恬于势利如此】
　　吉　冯翊　征音
　　古今姓纂【黄帝之伯鯈之后一云尹吉甫之后以王父字为氏】
　　事类陨身守节【晋吉挹字祖冲西朝倾覆丨丨丨丨】在郡清约【南史吉休瞻字梁容少有志气仕梁为直阁将军出为西阳武昌二郡丨丨丨丨家无私积】在任著绩【吉翰字休文为益州刺史丨丨丨美丨甚得方伯体】孝行纯至【吉翂字彦霄幼有孝性后裴俭等连名荐翂以为丨丨丨丨并同上】
　　钮　武陵　羽音
　　古今姓纂【东晋钮滔吴兴人】
　　事类【阙】
　　龚　武陵　羽音
　　古今姓纂【左传晋大夫龚坚】
　　事类并著名节【前两龚皆楚人胜字君賔舍字君倩二人相友丨丨丨丨世谓之楚两龚又子楚两龚之洁其清矣乎】躬率俭约【龚遂字少卿山阳南平阳人宣帝时渤海饥盗起以遂为渤海太守时年七十余单车至府郡中翕然盗贼皆罢廼丨丨以丨丨劝民务农桑使民卖劒买牛卖刀买犊】居富去思【龚遂所丨民丨所丨见丨循吏叙】荆楚仙人【龚祈字葢道风姿端雅容止可观范述见之叹曰此丨丨之丨丨也南史】世推知人【龚茂良字实之莆人除参知政事留正郑侨谢谔周嗣武杨万里曾防皆为帅日极力荐之丨丨其丨丨本朝】

　　古今合璧事类备要续集卷二十一
<子部,类书类,古今合璧事类备要>
　　钦定四库全书
　　古今合璧事类备要续集卷二十二
　　宋　谢维新　撰
　　类姓门
　　程　安定　商音
　　古今姓纂【颛顼重黎之后周程伯林父其后也】
　　事类能冶铸【货殖程郑山东迁虏也丨丨丨富埒卓氏史记】正行陈【前汉程不识为边太守出击胡丨部曲丨丨军不得自便】江表虎臣【吴程普字徳谋性好施与喜士大夫迁荡冦将军丨丨之丨丨也】御下严整【程文贵字少卿多干略果决有父风为超武将军丨丨丨丨军中服其勤干每战为前锋齐军深惮之谓为程彪南史】歴官清谨【程骏字驎驹仕魏为著作郎诏曰骏丨丨丨丨言事每惬门无挟货之賔室有懐道之士赐帛六百匹旌其俭徳骏悉散之亲旧北史】吟风弄月【本朝程颢字伯淳尝曰昔受学于周茂叔每令寻顔子仲尼乐处所乐何事又曰再见茂叔后丨丨丨丨以归有吾与防也之意】经术为倡【程頥字正叔以丨丨丨诸儒　四方从之游者甚众】
　　嵇　谯国　商音
　　古今姓纂【夏少康封子季杼于防稽遂为防稽氏汉初徙谯嵇山改为嵇氏】
　　事类龙章凤姿【晋嵇康字叔夜其先姓奚避怨徙铚家于嵇山之侧因而命氏丨丨丨丨天质自然】野鹤鸡羣【嵇绍字延祖起家为秘书丞王戎曰昨于稠人中始见嵇绍昻昻然若丨丨之在丨丨】为竹林七贤【嵇康弹琴咏诗自足于懐丨丨丨丨丨之游】自号亳丘子【嵇含字君道好学能属文家在亳丘丨丨丨丨丨门曰归厚之门室曰慎终之室】
　　邢　河间　商音
　　古今姓纂【周公第四子封于邢后为衞所灭子孙以国为氏】
　　事类周公之嗣【富辰曰凡蒋邢茅胙祭丨丨丨丨也左传】民之先觉【邢颙字子昻举孝廉丨丨丨丨时人称曰徳行堂堂邢子昻魏志】东南之寄【邢峦字洪賔魏太常贞之后为安东将军宣武劳遣于东堂曰丨丨丨丨非将军莫可北史】为政清净【邢晏字幼平位沧州刺史丨丨丨丨吏人安之】政清刑肃【邢祐字宗祐使于宋以将命之勤除平原太守丨丨丨丨百姓安之】作孤蓬赋【邢产字神宝善属文少丨丨丨丨为时所称】台阁肃然【邢蚪字神彪为尚书左丞多所纠正丨丨丨丨】时人爱敬【邢臧字子良除东牟太守清慎奉法吏人爱之和雅信厚有长者之风为丨丨所丨丨】文学独秀【邢才少有盛名鼔动京洛丨宗丨府丨丨当年足为一代之模楷也】雕虫独步【邢邵字子才十嵗能属文日诵万余言名动衣冠丨丨之美丨丨当时每一文初出京师为之纸贵】风观月楼【邢邵除兖州刺史有善政枹鼔不鸣在郡起清风观明月楼】内参外寄【邢峦以文武才防丨丨机揆丨丨折冲其纬世之器欤】威秋仁春【唐韩愈与邢尚书君牙书阁下为王爪牙为国藩垣丨行如丨丨行如丨戎狄弃甲而逺遁朝廷髙之而不虞赫赫乎洸洸乎功业逐日以新名声随风而流】应试精博【皇朝邢昺字叔明曹州济隂人丨九经廷丨日召至外殿讲师比二卦又取其羣经发题太宗嘉其丨丨擢上第召为国子监丞専讲学之任真宗始置翰林侍读学士首以命昺】有呻吟集【邢居实字敦夫有文早夭苏子瞻云敦夫自为童所与交皆诸公长者百不一见遂与草木共尽黄鲁直云谢师复年未二十文章不类少年语方行万里出门而车轴折甚矣敦夫似吾师复也且有絶句云诗到随州更老成江山为助笔纵横眼看白璧埋黄壤何况人间父子情丨丨丨丨行于世】布衣召问【邢惇字君雅雍丘人尝举进士不中慨然有隠遁之意真宗幸亳州以丨丨丨对丨以治道惇不对真宗问其故惇曰陛下东封西祀皆已毕矣臣复何言真宗大悦】
　　滑　下邳　商音
　　古今姓纂【滑伯周同姓国也为晋所灭以国为氏左传郑大夫滑维汉有詹事滑兴】
　　事类姬姓【叔侯曰虞虢焦滑皆丨丨也晋是以大左】
　　裴　河东　商音
