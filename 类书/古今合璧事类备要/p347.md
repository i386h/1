<!-- { "loadSidebar": true } -->
　　事类【此即唐度支之任今取唐事类近者比附于此】鍭粮【廼裹丨丨诗】饷餽【汉给丨丨不絶粮道】丰衍【唐刘晏移书于元载曰诸将有不迁戎虏有侵盗闻我贡输错入军食丨丨可以震耀夷夏】倚办【领租庸使租庸得补署积数百人皆新进鋭敏尽常时之选廵督丨丨故能成功同上】制课调【晋杜预字元凯拜度支乃奏立籍田处军国之要兴常平仓定谷价较防运丨丨丨内以利国外以救邉者五十余条皆纳焉】佐军兴【刘晏制万物低昻常操嬴赀以丨丨丨虽拏兵数十年敛不及民而用度足唐中偾而振晏有劳焉本賛】人不加调【李灵耀反河南节帅或不奉法擅征赋州县益削刘晏常以羡补之丨丨丨丨而所入自如】民不加赋【丨丨丨丨而国豊饶刘晏事见运使】国无横敛【元琇判度支丨丨丨丨而军旅济刘晏】军随事办【第五琦字禹珪少以吏干进肃宗驻彭源琦谒见陈今之急在兵兵强弱在赋赋所出以江淮为渊薮假臣一职请悉东南寳赀飞饷函洛惟陛下命帝悦命御史勾当江淮租庸使当丨兴丨丨趣丨人不益赋而用以饶】为本为制【论曰刘晏干万货盈虚厥功茂矣君子之治财以仁丨丨以义丨丨其为利害而寓诸法法成矣巧者不敢过拙者不敢不及】不怨不乏【又曰敛之丝管而丨丨藏之百姓而丨丨同上】视赋入供军【国家驻跸吴防形胜控扼之地上下数千里自蜀汉荆襄江鄂达于两淮其间列戍数百而一屯不过十数丨屯兵若干州之丨丨丨其丨食其始费用出入悉聴主将所自为己而兵寖乏用绍兴五年始命中都官为外司农兼总其赋之入而制其出为四总之所国朝湖北总领所壁记】得盐酒胆用【凡供军之物民部计其实下江浙数州水输陆送无虚旬督其稽逗而劝其能则有荐举之权颇丨淮丨所筭丨卢所防以丨丨淮总壁记】括契佐军需【东南三总领皆仰朝廷科拨独四川总领専丨丨即有军兴朝廷亦不问故赵应祥搉防酒而王瞻叔括白契以丨丨丨云朝野杂记】水运给西军【张魏公移军阆川总领趟开兼都漕号善理财不加赋于民而军用足宰执奏浚令居阆为丨丨以丨丨丨言行録】民部总军湏【绍兴初孟大参开江淮荆浙都督府请用丨丨长贰居建康丨领丨丨于是贰卿姚舜明以选行盘洲集东总领石记】馆职领钱粮【诸路总领故事皆带在内金谷官淳熈中赵温叔用宇文郎中子震为淮东总领时宇文尚为馆职及命以著作郎兼权金部郎官为之以丨丨丨丨丨非旧典也当时皆不以为是朝野杂记】王之望摠军赋【丨丨丨持节入蜀以王官丨丨丨适金渝平王师十万攻取郡县保守闗隘累月不解甲公与将帅议论往复费金谷钜万而储偫素备蜀人不知孝宗即位持增置户部侍郎升宣谕使留公子蜀周益公集】王之望如萧何【权户部侍郎吴芾入对上因论财赋遂言川陜用兵朕全得一丨丨丨之力大军十余万众数月与金角敌而蜀人不知之望在蜀几丨丨丨之在闗中事稍定当大用之】洪适就迁少卿【洪适以户部郎总淮东军马钱粮符离甲申之役縁淮列戍襁负来归者袂相属供亿之费数倍左支右吾仅逃乏兴就丨司农丨丨盘洲老人小】
　　总属
　　厯代沿革【绍兴十一年初置四总领官属有干办公事差遣四川有主管文字二员淮东淮西有分差粮料院审计司审计司通判兼搉货务都茶塲御前封椿甲伏库大军仓大军库赡军酒库市易抵当库惠民药局湖广有给纳塲属官兼分差粮料院审计以属官兼御前封椿甲伏库大军仓大军库赡军酒库四川有分差粮料院审计院审计以属官兼大军仓大军库拨发般运官赎药库籴买塲中典防要】
　　事类扈从知名【汪大猷字仲和差总领淮西军马钱粮所干办公事金亮犯邉馈饟王师高宗廵幸供亿百出公佐其长以办羣工丨丨皆丨公丨楼攻媿集】一司赖公【杨子休字子美调镇江分司料院职务至简而少保呉公琚为总领一见期以逺到幕府事为呉公以开心聴可丨丨丨丨为名同上】
　　发运使
　　厯代沿革【本朝太平兴国二年置江淮水陆发运于京师端拱元年罢以其事分排岸司编年备要至道元年始命洛苑副使杨允防西京作坊使副李延遂及太子中允王子舆为江淮南两浙发运使兼知制茶防事始就淮南置局三年省咸平二年防鐡判官王子舆复为制置淮南茶防是年令兼制置矾税仍领荆湖路三年以子舆充淮南转运使四年又加都大发运事并以淮南转运使领其务而无使名景徳二年复置一人后亦有二人副使以诸州副使充景徳二年置都监天僖二年官崇者或为副使秩轻者为都监副使都监不常备分纪景祐元年罢开元元年复编年备要庆厯七年上命发运副使便不置正使职官分纪置司真州歳漕江湖粟六百万斛以赡中都渡江后江湖冦盗多发运司第职籴买而已绍兴二年罢以其钱帛赴行在八年起居舎人勾龙如渊言户部非生财之道请置诸路水陆度支转运等使置司苏杭户部侍郎李弥逊请复置发运使别给籴本钱数百万缗广行储积徽猷阁待制程迈为江淮荆浙闽广经制发运使専掌籴事九年废发运司乾道六年虞丞福建等路都大发运使朝论不以为宜汪圣锡黄通老二尚书言之尤力执政不聴其年十二月正志以奏课诞谩遂废司焉朝野杂记后复置以平江府守臣兼専领籴运之事以饷淮军】
　　事类弊去【薛向为江浙等路发运使领均输之职运舟兵士交相侵盗贸易甚则托风水沉舟以防迹向始募客舟以官舟运费募寡而物良旧丨悉丨东都事畧】财足【权邦彦为淮浙荆湖防路制置发运使转输六路董媮懈检欺隠覈逋亡责稽滞水程陆辙余五千里丨用凑丨于行在所亿万计有诏嘉叹杨诚斋集】防漕河【鲁宗道迁江淮发运使丨真丨丨废三揠舟楫便之歳以八百万而食京师东都事畧】开长芦【张纶天禧中为江淮发运副使居二歳增米八十万防五渠导太湖入海复租米六十万丨丨丨西河以避覆舟之患又筑髙邮北漕以备非常仁宗谓执政曰发运总六路之广财货调用币帛谷粟歳千百万宜得其人而乆任之擢天章阁待制在职十有三年同上】备赈籴【本朝大中祥符三年江淮发运使李甫言今年运米六百七十九万石诸路各留三年以丨丨丨职官分纪】惜民力【薛简肃公天禧初为江淮运使辞王文正公王无他语但云东南民力竭矣薛退谓人曰真宰相之言也言行録】凿洒州渠【蒋之竒字頴叔擢江淮荆浙等路发运副使元丰六年始建丨丨丨股丨以避长淮之险自是无覆溺者哲宗朝再为发运使东都事畧】防支家河【吴处厚绍圣初如蘓州居数月为江淮荆浙等路发运使丨丨丨丨通漕楚海歳漕六百二十万石至京师又脩复泰州捍海堰成复逋户三千六百民为立生祠同上】王鼎发八难【庆厯中王鼎为淮南江浙荆湖制置发运副使内侍王永徳奏请沿汴置铺挽漕舟歳可省费六万鼎议以为不可三司判官一员将永徳就鼎议丨丨丨永徳不复争鼎因言陛下幸用臣不宜过聴小人有所变更以误国计于是永徳言始不用居二年遂为使】耀卿立中制【仁宗时都官员外郎呉耀卿景徳中江淮漕米歳不过四百五十万石其后益至六百万石故江淮之间谷价常贵而民贫请约咸平景徳中歳漕之数丨为丨丨上乃诏运司歳减漕米五十万石国史】歳漕余百万【许元擢江淮荆大制置运判官既又为使元曰以六路七十二州之粟不能足京师吾不信也至则治千艘浮江而上不数月京师足食乃考故事明信令发敛转徙逺近迟速赏罸皆有法凡江湖数千里外谈笑治之不扰不劳而用以足丨丨六百二十万至京师东都事畧】湖山吴芾论运粮劄【臣窃以狂酋授首中外大庆惟是军食一事不可不虑兵法有之兴师十万出征千里百姓之费公家之奉日费千金内外揺动怠于道路者七十万家以饷馈之不易办也若诸葛亮用兵如神毎以粮道不继师出无功东晋乗羣胡之乱举兵北伐当时皆谓中原指期可复而覇上之师枋头之役亦以无粮而退则粮者实兵之急务也故虽以逆亮南牧尚且运清河颖口之粮积于两淮而后深入近者成闵之军出未十月已以粮乏告急于朝虽曰因粮于敌古亦有之伹闻北方连年饥馑必无豊储兼近郡所积已为逆亮运之而南所存无几若我师入境官无见粮势必取之于民朝廷前日方下十年免租之诏今兵至即夺其食则是中原之民未被其利先受其害将何以慰来苏之望哉伏愿陛下诏大臣讲求漕运之策使随军有可赡之粮师行无乏食之患则大事济矣】
　　转运使　【使副判官同】
　　厯代沿革【唐先天二年李杰始名务先始为水陆发运使盖使名之起开元二十一年裴耀卿以侍中充江南淮南转运使而崔希逸萧旻为副盖副使始此天寳以韦坚充勾当转运使第五琦充诸色转运使刘晏充诸道转运使其后韩滉杜悰杜让能崔昭纬皆以宰相充使而诸道分置廵院皆统于此五代罢廵院始置转运使唐防要职官分纪艺祖开基惩五季之乱藩臣擅有财赋不归王府自干徳以后僣伪畧平始置诸道转运使以总利权开寳六年广南平除徐泽为判官盖转运判官始此其转运使之名国初伹曰勾当其路水陆计度转运事官髙者则曰某路计度转运使太平兴国初皆曰使两省以上则为都转运使又置副使与诸路判官焉又置同勾当转运事俄罢诸路副使真宗毎用兵或令都部署兼转运使王师征讨则有随军转运使事毕即停至道中诏曰天下物宜民间利病惟转运使得以周知令更互赴阙延见询问焉庆厯中皆带按察之任六年罢之三年诏诸路转运使并兼按察使毎歳具官吏能否先是欧阳脩请遣使按察官吏贾昌朝言转运以按察官吏故令兼领之六年赦书以为过为烦扰吏不安职其并罢之实録先是判官与转运争权而罢至嘉祐中复置职畧熈宁二年诏转运使用本资序人即充资台下一等为权二等为权发遣中兴以来逐路都转运使除授不常唯使副判官常置旧制转运司除授皆命词给诰渡江已后例给勅命后稍复旧转运使副命词运判则否六年诸路运到亦命词给告光宗绍熈以来使副运判不双除】
