<!-- { "loadSidebar": true } -->
　　事类出流辈【前杨恽字子幼诗眼云古人学问必有师友渊源汉杨恽一书逈丨当时丨丨则司马迁外甥故也】谥文公【后杨厚字仲桓少学父业三迁侍中后归家教授门生上名録者三千余人年八十一卒乡人丨曰丨丨】出周伯侨【扬雄字子云蜀郡成都人少好学不为章句简易佚荡口吃不能剧谈黙好深湛之思不汲汲于冨贵不戚戚于贫贱博极羣书度越诸子三世不徙官久次转为大夫】受梁丘易【杨政字子行丨丨丨丨善説经书京师语曰説经铿铿杨子行】春秋外传【杨终字子山成都人习春秋显宗拜校书郎着丨丨丨丨十二篇】关西孔子【杨震字伯起明经览无不穷究诸儒语曰丨丨丨丨杨伯起】雀防三鳣【杨震后有官丨丨丨丨鱼飞集讲堂前都讲取鱼进曰蛇鳣者卿大夫服之象也数三者法三台也先生自此升矣】暮夜四知【杨震迁荆州刺史东莱太守所举王密怀金遗震曰丨丨无知者震曰天知神知我知子知此即四知何谓无知】五登衮职【杨赐字伯献迁侍中侍讲于华光殿七在卿校致位特进丨丨丨丨】四世太尉【自震至彪丨丨丨丨徳业相维为东京名族并同上】七世名徳【晋杨佺期汉太尉震之后曾祖准太常自震至准丨丨有丨丨】四世三公【杨文宗武元皇后父其父仕汉丨丨为丨丨】我家龙文【北齐杨愔字遵彦从兄昱谓人曰此儿驹齿未落已是丨丨丨丨更十岁后当求之千里外】杨公铁星【杨津字罗汉除定州刺史时贼残掠州境尝置垆铸铁持以灌贼贼遂相告曰不畏利槊坚城唯畏丨丨丨丨北史】隂求将领【隋杨成隋帝好征伐成丨丨丨丨帝嘉之曰将门有将故不虚也】牧宰第一【杨达字士达为鄯郑赵三州刺史文帝差品天下丨丨达为丨丨擢拜工部尚书杨素每曰有君子貌兼君子心者唯杨达耳】非常之器【杨素字处道少有大志不拘小节逸羣絶伦非常之器有英杰之表周武帝拜为仪同三司又赐以竹防曰方欲大相驱策故用比物赐卿并同上】越公家风【唐杨礼字履庄素弟之子太宗征辽拜兵部侍郎跓跸之役领步骑二十四军跳出所向摧靡帝曰丨丨儿郎故有丨丨】有子必相【杨嗣复字继之父于陵始见识于韩滉妻以其女归谓妻曰吾阅人多矣后贵且寿无若生者丨丨丨位宰丨既而生嗣复滉抚背谓曰名与位皆逾其父杨氏之庆也】时号三杨【杨凭虢州人善文辞与弟凝凌皆有名大歴中踵擢进士第丨丨丨丨】杨家三喜【杨敬字茂孝擢进士第平判入等兼太常少卿是日二子戎戴登科时号丨丨丨丨】长有竒志【杨于陵字达夫汉太尉震之裔丨丨丨丨十八擢进士韩滉谓妻栁氏曰吾求佳壻无如于陵】呉号神童【杨收字藏之七岁而孤母亲授经十三通大义善属文所赋辍就丨人丨丨丨里人造门观赋诗至坚败其藩收嘲之曰尔非羸角者奚用触吾藩切当类此】左右图史【杨绾字公瓘华州人性沉静独处一室丨丨丨丨不好立名】琴通三均【杨收阳耕得古钟髙尺余收扣之曰此姑洗角也既劀拭有刻在两栾果然尝言丨丨黄钟姑洗无射丨丨时有安説者世称善琴且知音收问五外其二云何説曰世谓周文武二王所加收曰能为文王操乎説即以黄钟以宫而奏之以少商应弦收曰文世安得武声乎説大惊因问乐意】童子召试诗赋【皇朝杨亿字大年建州浦城人生之夕其祖文逸梦一羽衣自称怀玉山人觉而亿生有毛被其体其长盈尺逾月始堕母口授以书随即成诵七岁善属文年十一以丨丨丨对丨丨丨五篇下笔立成我太宗叹异以为袐书省正字】文章元和风格【杨亿真宗尝谓王旦曰亿辞学无比后学皆师慕之丨丨有贞元丨丨丨丨自亿始也】问佛法有无为集【杨杰字次公无为人妙龄擢甲科文行有名于时官太常连六七任一朝礼乐皆赖讨论迁南吕舎人入侍讲筵王荆公东坡先生皆钦重之元豊中召对上问以丨丨丨丨丨丨数十卷】屡立功号杨无敌【杨业并州太原人也少任侠善射好田猎弱冠事刘崇累迁至建雄军节度使丨丨战丨所向克捷国人丨为丨丨丨】善战虏呼为六郎【杨延昭智勇丨丨沉嘿寡言寒不披衣暑不张盖遇敌必身先功成推其下故人乐为之用威振异域守边二十余年虏人畏之丨丨丨丨】见书谓周室忠臣【本朝杨徽之字仲猷建州浦城人上书言事及我太祖受防太宗丨其丨丨太祖曰此丨丨丨丨也】

　　古今合璧事类备要续集卷十
　　钦定四库全书
　　古今合璧事类备要续集卷十一
　　宋　谢维新　撰
　　类姓门
　　朱　沛国　角音
　　古今姓纂【颛顼之后周封曹挟于邾乃楚所灭子孙去邑以朱为氏一云舜臣朱彪之后齐有朱毛汉有中邑侯朱进隐陵侯朱濞吴郡汉功臣又都昌侯朱轸轸至买臣防稽太守】
　　事类折角【前朱云字游鲁人与五鹿充宗论易连拄五鹿君诸儒语曰五鹿岳岳朱云丨其丨由是为博士】折槛【朱云愿赐尚方斩马劒断佞臣张禹上令叱出云攀丨殿丨】艾薪【朱买臣字翁子吴人常丨丨樵卖以给食担束薪行且诵书】当贵【前朱买臣拜防稽太守上谓之曰冨贵不归故郷如衣绣夜行年五十丨冨丨】治第一【朱邑字仲卿庐江舒人也学贤良为大司农丞迁北海太守丨行丨丨入为大司农并同上】诏称扬【后朱晖卒天子悯惜下丨丨丨曰大司农邑廉洁守节退食自公亡疆外之交束脩之餽可谓淑人君子赐邑子黄金百斤以奉祭祀】歌彊直【朱晖字文季南阳人为临淮太守使人畏爱丨曰丨丨自遂】谥文忠【朱穆字公肃常感时浇薄乃作崇厚论又着絶交论亦矫时之作为冀州刺史部令长闻穆济河解印绶去者四十余人卒丨为丨丨先生】金印紫绶【吴朱治字君理察孝兼州辟从事后拜安国将军丨丨丨丨】金玉山海【梁朱异字彦和徧览五经尤明礼易明山賔表荐异云丨丨万文缘渉未登丨丨千寻窥映不测】珥貂卤簿【朱异为太子博士居权要三十余年自员外常侍至侍中四官皆丨丨自右衞率至领军四职并驱丨丨并同上】轻财好施【唐朱据字子范吴郡人有姿貌膂力丨丨丨丨尚公主拜左将军不虚接士丨丨丨丨】隐居养亲【朱仁轨字徳容敬则之兄丨丨丨丨常诲子弟曰终身让路不枉百步终身让畔不失一叚有赤乌白雀栖所居树】谥为孝友【朱仁轨卒表半千等共丨丨丨丨先生】世被旌显【朱敬则字少连亳州人以孝义丨丨丨丨一门六阙相望】吏畏人恱【朱季南阳人丨丨其威丨丨其恵肃宗召拜仆射上便宜报曰补公家之空不累清白之素斯善美之士也】笃学曰小万卷【皇朝朱昻字学之其先京兆人父葆光寓潭州遂家于衡山昻少丨丨有朱遵度者时谓之万卷目昻曰丨丨丨】幽栖自号退叟【朱昻买竒书于所居为二亭曰知止曰丨丨丨丨曰丨丨又朱昻卒门人谥之曰正裕先生】告老比汉二防【朱昻弟协仕为主客郎中雍王府翊善其后以丨丨而归时人以丨丨丨丨】念母为朱孝子【朱夀昌字康叔扬州天长人生七嵗父守长安出其母刘氏嫁民间母子不相知者五十年寿昌既仕而丨丨之不见也行四方求之不已行次同州得焉刘氏时年七十余矣由是天下皆知其孝母卒泣涕几防明有白乌集其墓上后为司农少卿东坡有丨丨丨诗云此事今无古】春风中坐一月【朱光庭见明道子汝归曰光庭如在丨丨丨丨了丨个丨】晦庵晩号沧洲【朱松字乔年徽之婺源人儒学决科翰林学士綦处厚荐于朝为尚书郎子熹字元晦初居建之崇安立书室曰紫阳书堂后居建阳号云谷老人亦曰丨丨丨丨丨丨】
　　秦　天水　征音
　　古今姓纂【颛顼嬴姓之后伯益裔孙非子周孝王封之于秦陇西秦亭是也至始皇灭六国子婴降汉子孙以国为氏又鲁有秦堇父生丕兹及秦并秦祖人秦商楚人秦冉秦非并仲尼弟子】
　　事类万石【后汉秦彭字伯平扶风人与羣从同时为二千石者五人三辅号曰丨丨秦氏迁三阳太守百姓懐爱莫有欺犯奸吏局蹐无所容诈转颖川太守仍有鳯凰麒麟嘉禾甘露之瑞集其郡境】箪瓢【蜀秦宓字子轨始慕肥遯之髙曝背田亩之中诵顔氏之丨丨原宪之蓬户后为益州别驾迁大司农】赐黄金瓶【唐秦琼字叔寳以字显济州歴城人始为隋将来防儿帐内防儿曰是子才而武岂久处贫贱邪后降髙祖拜马军緫管破尉迟敬徳功多帝丨以丨丨丨】图凌烟阁【秦琼卒太宗诏有司琢石为人马立墓侧以旌战功丨形丨丨丨髙宗遣使致祭名臣者七人叔寳与焉皆终始著名者也】文集长于议论【本朝秦观字少游扬州髙邮人有丨丨四十卷丨丨丨丨文丽而思深】为相専主和议【秦桧绍兴丨丨十八年丨丨与金人丨丨子填亦举进士第一】
　　尤　吴兴　征音
　　古今姓纂【或曰尤游同称或曰尤乃石姓之误乗讹袭因以为姓或曰尤起于仇仇者怨之义尤亦怨之义皆无所据者也】
　　事类闽人避讳【丨丨丨王审知讳而沈氏去水而姓尤】宁国多尤【本朝江东丨丨丨有诸丨仕宦有至翰林尚书八座者】
　　许　髙阳　羽音
　　古今姓纂【姜姓炎帝之后周武王封其裔孙文叔于许后为楚所灭子孙分散以国为氏晋有许偃楚有许伯郑有许瑕】
　　事类太岳【左夫许丨丨之后又诗崧髙维岳注四岳申甫齐许皆其后也】旦评【后汉许劭字子蒋汝南平舆人少峻名节好人伦多所赏识与从兄靖俱有髙名好共覈论人物毎月辄更其品题故汝南俗有月丨丨】二龙【许劭兄防亦知名汝南人称平舆渊有丨丨】五经【许慎字叔重博学经籍时人语曰丨丨无双许叔重】英伟【蜀许靖字文休少知名有人伦臧否之称丨才丨士智畧足以计事倜傥瑰伟有当世之具】勇力【魏许禇字仲康勇力絶人一手逆曵牛尾行百余歩淮汝陈梁间闻之皆畏惮军中以褚力如虎而痴故号曰虎痴又曰虎侯迁武衞将军】经史笥【南史许懋字昭哲为国子博士号为丨丨丨】长须公【北史许悙字秀良迁殿中尚书惇美须下垂至带省中号丨丨丨】称神童【许善心字务本多闻黙识为当时所称谓为丨丨仕隋除秘书丞尝制神雀颂文不加防笔不停毫】有礼学【唐许孟容方劲丨丨丨每所折衷咸得其正好提拔士天下清议归之】门下论驳【许孟容字公范京兆人自袁髙争卢杞后凡十八年丨丨无议可否者至孟容数丨丨四方知天子开纳多士浩然想见其风】制诰丰美【许景先常州人学手笔俊拔茂才异等连中知丨丨以雅厚称张说曰许舎人之文虽乏峻峯激流然词防丨丨得中和之气】进士第一【本朝许将字冲元福州闽县人举丨丨丨丨元祐臣僚惇卞奏乞发司马光墓将独无言哲宗问曰卿不言何也将曰发人之墓非盛徳事哲宗曰朕意与卿同乃不从】
　　何　卢兆　商音
　　古今姓纂【周成王弟唐叔虞裔孙韩王安为秦所灭子孙分散江淮间音以韩为何遂为何氏】
