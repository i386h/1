<!-- { "loadSidebar": true } -->
　　诗集与桃隣【当知露井侧复丨夭丨丨隋江揔】盘根植【丨丨丨瀛渚交榦横倚天舒华光四海卷叶映三川唐太宗】明无月夜【自丨丨丨丨强笑欲风天李啇隐】作连天花【平旦入西园梨花数株若矜夸旁有一株李顔色惨惨似含嗟问之不肯道所以独绕百匝至日斜忽忆前时经此树正见芳意初萌芽柰何趂酒不省録不见玉枝攅霜葩然为汝下雨泪无由返斾羲和车东风来吹不觧顔苍茫夜气生相遮氷盘夏荐碧实脆斥去不御慙其花当春天地争奢华洛阳园苑尤纷拏谁将平地万堆雪剪刻丨此丨丨丨日光赤色照未好明月暂入都交加夜领张彻投卢仝乘云共至玊皇家长姫香御四罗列缟裙练帨无等差静濯明妆有所奉頋我未肯置齿牙清寒莹骨肝胆醒一生思虑无由邪昌黎】春余知几【昨日摘花初见桃今日摘花还见李晴风冷日苦相催丨物所丨丨有丨中年多病壮心衰对酒思归未及归不及墙根花与草春来无处不芳菲欧阳集】火急来防【山荘又报李花秾丨丨丨丨细雨中除却断肠千树雪别无春恨诉春风杨诚斋】玉树环堵【嘉李繁相倚园林淡泊春齐纨剪衣薄吴纻下机新色与晴光乱香和露气匀望中皆丨丨丨丨不为贫司马公】白花倒烛【江陵城西二月尾花不见桃惟见李风揉雨练雪羞比波涛翻空音无涘君知此处花何似丨丨丨丨天夜明羣鸡惊鸣人夜起金乌海底初飞来朱辉散射青霞开迷乱入眼防不得照耀万树繁如堆念昔少年着游燕对花岂曽辞酒杯自从流落幽感集欲去未到先思囬秪今四十已如此后日更老谁论哉力携一樽独就醉不忍虚掷委黄埃昌黎】
　　来禽花灯泛【镜调娇面粉丨丨髙笼缬元稹】风舞【直疑丨起丨飞去替云行郑谷】秋花【丨丨冬更开夏实冬还结物理信难常人意自为孽梅圣俞】露葩【积蠧全无叶踈丛有悴茎偶来庭树下重防丨丨荣前人】自种【东坡先生未归时丨丨来禽与青李五年不踏江头路梦逐东风泛苹芷东坡】谁徙【粲粲来禽已着花芳根丨丨向天涯好寻青李相遮映风味应同逸少家】不受折【来禽花髙丨丨丨满意清明好时节人问风日不贷春昨暮胭脂今日雪舎东芜菁满眼黄胡蝶飞去专斜阳妍媸都无十日事付与梧桐一夜凉陈简斋】
　　乐府碎云薄【丨丨丨向碧玉枝缀万蕚如将汞粉匀开疑使栢麝薫却雪魄未应若况天赋娇姿仍绰约当暄风暖日佳处戯蝶游蜂防着○重重綉帟珠箔障秾艶霏霏异香漠漠见説徐妃当年嫁了信任玉钿零落无言自啼露萧索夜深侍月上阑干角广寒宫要与嫦娥素妆一夜相学尉遟杯慢　万俟雅言】

　　古今合璧事类备要别集卷二十六
　　钦定四库全书
　　古今合璧事类备要别集卷二十七
　　宋　谢维新　撰
　　花卉门
　　兰花
　　格物丛话【兰香草也丛生山谷与泽兰相似紫茎赤节緑叶光润一榦而一花花两三瓣幽香清逺可挹然花亦数品或白或紫或浅碧间亦有一而双头者花时常在春初虽氷霜之余髙洁自如尔至于蕙亦有似于兰而叶差大一榦而五七花花时常在夏秋间香不及兰也彼有所谓幽兰有所谓猗兰如此之类又此花之别种识者辨之尤不可不审矣】
　　事类服媚如是【郑文公有贱妾曰燕姞梦天使与已兰曰余为伯鯈余而祖也以是为而子以兰有国香人丨丨之丨丨文公与之兰而御之辝曰妾不才幸而有子将不信敢征兰乎公曰喏生穆公名之曰兰左传】祓除不祥【郑国之俗上已于溱洧两水上执兰招防丨丨丨丨韩诗】孔子作操【猗兰操者丨丨所丨也孔子聘诸侯莫能任自卫返鲁隐谷之中见香兰独茂喟然叹曰夫兰当为王者香今乃独茂与众草为伍乃止车援琴鼓之自伤不逢时托辝于兰云琴操】屈原为佩【纫秋兰以为佩楚辞】芳兰当门【先主杀张裕诸葛亮救之帝曰丨丨丨丨不得不锄蜀志】芝兰生阶【谢安尝谓诸子弟曰子弟何预人事答曰譬如丨丨玉树欲其丨于丨庭云尔晋书】汉尚书郎【丨丨丨丨含香握兰官仪】唐秘书省【丨龙朔年改丨丨丨曰兰台秘书郎曰省郎唐书】赋兰等诗【孙逖为集贤院修撰宰相萧嵩防百官丨丨丨丨継雅颂躰使逖序孔白帖】窃兰挿防【霍定与友生游曲江以千金求人丨贵侯亭榭中丨花丨丨兼自持往罗绮丛中卖之士女争买抛掷金钱曲江春宴録】给以香粉【李适帝冬幸新豊赐汤池丨丨丨丨兰泽孔六帖】养以绮石【王维贮蕙兰必黄磁斗丨丨丨丨累年弥盛污漫録】胡有废者【裴子余同舎李尚隐程行湛或问优劣于长史陈崇业曰兰菊异芳丨丨丨丨孔帖】
　　蕙花为香以焼【蕙花緑叶紫花魏武帝以丨丨焼之广志】累年弥盛【见前兰花下】孔子猗兰操【兰之猗猗扬扬其香不采而佩于兰何伤今天之旋其曷为然我行四方以日以年雪霜贸贸荠麦之茂子如不伤我不尔觏荠麦之茂荠麦之有君子之伤君子之守孔子伤不逢时作】杨夔植兰説【或称兰荃鄙不遄茂乃法圃师汲秽以溉而兰净荃洁非类于众卉苗既骤悴根亦旋腐噫贞哉兰荃欤遟发舒守其天和虽瘠而茂也假杂秽乱其天真虽沃而毙也守贞介而择禄者其兰荃乎乐乱而偷位者其杂卉乎受莽之伪爵者孰若龚胜之不仕耶食操之僣禄者孰若管寕之逺引耶呜呼业圃者以秽为主而后见龚管之正】山谷修水记【兰似君子蕙似是大夫大槩山林十蕙而一兰也离骚曰既滋兰之九畹又植蕙之百亩则知楚人贱蕙而贵兰矣兰蕙丛生莳以沙石则茂沃之以汤茗则芳是所同也至其一榦一花而香有余者兰也一榦五七花而香不足者蕙也余居保安僧舎开牖于东西西飬蕙而东养兰观者必问其故故着其説焉】紫阳离骚辨证【兰蕙二物本草言之甚详刘次荘云今沅澧所生花在春则黄不若秋紫之芬馥又黄鲁直云一榦一花而香有余者兰一榦数花而香不足者蕙今按本草所言之兰虽未之识然而云似泽兰则今处处有之可推其类以得之矣蕙则似为零陵香尤不难识其与人家所种叶类茅而花有两种如黄説者皆不相似刘説则又词不分明大抵古之所谓香草必其花叶皆香而燥湿不变故可刈而为佩若今之所谓兰蕙则其花虽香而叶乃无气其香虽美而质弱易萎皆非可刈而佩者也】止斋责盗兰説【予寓梓溪一夕友人以园隅兰芳告予往视之爱其美而悯其不知于人也遂出置于庭数日香无闻欲去而犹遟之既卒以不香遂目之曰盗兰而语之曰吾闻防有似豹大小异形吾得以辨其为鼮鸟有似鳯赤紫相见吾得以辨其为鷟石虽似玉疵而不醇吾故知其为瑉草虽似苖秀而不实吾固知其为莠彼固有近似吾惑之今汝兰其形兰其色花簮焉而癯叶脩焉而持吾乃薙茹藘剪荆棘出汝于散地置汝于坐侧汝乃假兰之名乏兰之徳莸如其臭苕如其贼吾知汝窃其近似以自欺深其伪而难测者也向使汉宫舎汝何以对乃辟楚人舎汝何以祛其祥郑君失汝何取乎七穆之端屈原去汝何夸乎九畹之芳然则汝之盗兰而香亦何异乎人之盗儒而实亡吾试言汝以证夫人阳短石盗吾公也隂附王鳯盗吾直也钓名布被盗吾俭也伏死諌墀盗吾忠也托经以媚妇盗吾学也口圣而行市人盗吾诚也是皆君子近之而不知其防人主俯之而不觉其奸此社稷所以危覆忠良所以雕残吾今可置汝于中庭是君可置斯人于百官也吾故效鲁司寇诛少正卯之义戒郑寤生去叔叚之难亟命除汝其何安兰曰伏辜愿屏园樊】陈正敏遯斋闲覧【楚辞所咏香草曰兰曰荪曰茝曰药曰虈曰芷曰荃曰蕙曰薫曰蘼芜曰江蓠曰杜若曰杜衡曰掲车曰留夷释者但一切谓之香草而已如兰一物或以为都梁香或以为泽兰或以为猗兰草今当以泽兰为正山中又有一种如大叶门冬春开花极香此则名幽兰非真兰也荪则今人所谓石葛蒲者茝药虈芷虽有四名止是一物今所谓白芷是也蕙即零陵香一名薫蘼芜即芎防苗也一名江蓠杜若即山姜也杜衡今人呼为马蹄香惟荃与掲车留夷终莫能识余他日当徧求其本列植栏槛间以为楚香亭】
　　诗集严霜降【灵芝生河洲动揺因洪波秋兰荣何晚丨丨丨其柯哀哉二芳草不植防山阿后汉郦炎】清露被【丨丨丨兰臯阮嗣深】忌当门【种兰丨丨丨袁淑】不改芳【兰槁丨丨丨文粹】被长坂【秋兰丨丨丨曹子建】被幽崖【秋兰丨丨丨魏文帝】荫玉池【秋兰丨丨丨池水清且芳双鱼自踊跃两鸟时囬翔晋傅元】紫艶鲜【楚客重兰荪遗芳今未歇叶抽清浅水花防暄妍节丨丨映渠丨轻香含露洁李】奕叶光【猗兰丨丨丨杜甫】紫芽出【庭兰丨丨丨白乐天】含幽色【紫兰丨丨丨韦应物】舞幽香【风兰丨丨丨孟遟】香风逺【兰秋丨丨丨李白】香风暖【烟开兰叶丨丨丨李白】光风催【丨丨丨兰吹少殿李白】生幽园【孤兰丨丨丨众草共芜没虽照阳春晖复悲髙秋月淅沥飞霜早緑艶恐休歇若无清风吹香气为谁发李白】在幽林【兰丨丨丨亦自芳刘梦得】童子佩【光华丨丨丨柔软美人心同上】骚客赋【江海久无丨丨丨一枝止可荐灵均叅子】流声馥【丨丨丨秋兰潘正叔】中心比【谩道丨丨丨芳草不知谗者起椒兰晏元献】炎帝书【疗疴丨丨与丨功纫佩楚臣空有意梅圣俞】燕姞梦【丨丨丨魂惟是见谢家庭戸本来多文潞公】灵均佩【根移地因偏花老色未改意踈瘴雾余气压初寒外婆娑靖节髣髴丨丨丨王右丞】艺植繁【丨丨日丨滋芬芳时入座青葱春茹擢皎洁秋英堕温公】香馥满【阳崖月崫得芳丛满握归来夸所遇净扫幽迳植藓墀紫茎緑叶弄竒姿踈帘风软日华薄丨丨丨懐君自知叅寥】羞自献【春兰如美人不采丨丨丨时闻风露香蓬艾深不见坡】行采掇【昔人慕倚兰佩服比修洁往往卒嵗间山中丨丨丨叅寥】一以悴【秋至百草晦寂寞寒露滋兰臯丨丨丨芜秽不能治端居念离索无以遗所思愿言托孤根嵗晏以为朝朱文公兰】不自媚【幽独尘事屏婉晩秋兰滋芳馨丨丨丨掩洎空相思时对日方永披丛露未晞翛然寄咏九畹陈悲诗朱文公】空自秘【健碧缤缤叶班红浅浅芳幽香丨丨丨风肯秘幽香杨诚斋】尘编讵考【今花得古名旖旎香更好适意欲忘言丨丨丨能丨朱文公】雪径偷开【丨丨丨丨浅碧花氷根乱吐小红芽生无桃李春风面名在山林处士家政坐国香到朝市不容霜节老云霞江蓠蕙圃非吾耦付与骚人定等差杨诚斋】蕙花泉浸我根【蕙草生山北托身失所依寒丨丨丨丨植根隂崖侧夙夜惧危頽凄风常徘徊三光照八极独不余辉汉繁钦】草留芳根【蕙丨丨丨丨李白】幻色真香【蕙本兰之族依然臭味同重为水仙佩相识楚词中丨丨虽非实丨丨亦竟空云何防起馥鼻观已先通东坡】孤榦初防【幽人非爱山出山将何之山居种兰蕙嵗寒久当知初艺止百亩余地惜奚为先生无广居千岩一茅茨四面秪艺蕙中间才置锥鋭緑纷宿丛修紫摧防枝丨丨八九花一花破丨丨西风澹无味防度成香吹灯梦得幽馥月冩传静姿我欲掇芳英和露充晨炊眷然恻不忍环玩自忘饥岂无众花草不愿秋来遟种时乱不择嵗晩悔何追杨诚斋】
　　荪　紫艶轻香【楚客重兰荪遗芳今未歇叶抽清浅水花防暄妍节丨丨映渠鲜丨丨含露洁离居若有赠暂与幽人折李卫公】
