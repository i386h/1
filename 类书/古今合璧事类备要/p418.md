<!-- { "loadSidebar": true } -->
　　事类检校太尉【五代时溥徐州人为州牙将黄巢乱京师节度使支详遣溥与陈蕃率兵五千西讨至莱芜大破之诸将皆有功惟溥功第一加检校司徒同中书门下平章事进丨丨丨丨兼中书令钜鹿郡王】彭城大族【时氏丨丨丨丨度江而南一居秀之崇徳一居吴兴一居庐陵居崇徳则某之外王父也尝为登闻检院通判吉州知雷州卒葬崇徳两子伯舅讳歈不及仕死亦两子长嘉之迪功郎其季三嵗随母适庐陵伍姓从伍姓今年三十三矣某守临川同舍郎王宣子守庐陵遣人访寻得之告以世家为更其名曰起之而字之曰子家仲舅名檄居官廉正恵爱辨治今为朝散郎新通判汀州子男四人胜之恭之文之恵之未艾也居吴兴曰衍之卒官朝请大夫成都运判子五人隽登进士科杰侃佐行以任入官居庐陵曰开之两子佑倚某于时氏既外诸孙因书遗子家使防知其生出本末云张于凯赠时起之序】
　　傅　清河　商音
　　古今姓纂【殷相说之后筑于傅岩因以为姓北地人汉末傅氏居南阳】
　　事类刺楼兰王【傅介子北地人以从军为官求使大宛斩匈奴使丨丨丨丨封义阳侯】兰台令史【后傅殷字武仲作迪志诗为丨丨丨丨】捧简整带【晋傅字休奕为御史中丞每有奏劾或值日暮丨白丨丨簪丨竦踊不寐坐而待旦于是贵游慑伏台阁生风】摩鳞触须【傅咸字长虞刚简有大节为御史中丞丨天子逆丨丨猛兽之丨同上】皆谓傅圣【傅琰字季珪父僧祐山阴令有能名琰仕宋为武康令迁山隂令并着能名二县丨丨之丨丨】称为学府【傅昭字茂逺虞通之贻其诗曰英妙擅山东才子倾洛阳清尘谁能嗣及尔遘遗芳仕梁歴位左戸尚书博极古今世丨丨丨丨】専典诏命【傅亮字季友咸之孙入直中书省丨丨丨丨南史】有理县谱【傅琰父子并着竒绩时云诸傅丨丨丨丨子孙相传不以示人同上】下马露布【傅永字修期拜安逺将军魏帝每叹曰上马能击贼丨丨作丨丨唯傅修期耳北史】改刻定军【唐傅奕善数自言其学不可又注老子集晋魏以来与佛议駮者为髙识篇武徳时所丨漏丨丨十二丨号皆诏奕云】青山白云【傅奕相州人卒自谥曰傅奕丨丨丨丨人也以醉死】尧俞谥献可【皇朝傅尧俞字钦之郓州项城人元裕四年拜中书侍郎在位三年卒丨丨丨】元通金石人【傅楫字元通尝从学于陈襄襄称之曰傅丨丨丨丨丨也以其女妻之】使金不肯拜【傅察字公晦孟州济原人宣和七年接伴金丨时金人已渝盟察至燕山闻干离不入寇或劝其毋遽行察曰衔命以出闻难而止若君命何遂行至境上遇斡离不领兵至斡离不怒曰尔乃丨丨我耶麾令去察知不免谓其下曰彼胁我以拜我义不辱我必死矣赠徽猷阁待制】
　　皮　天水　徴音
　　古今姓纂【风俗通周卿士樊仲皮之后后汉有谏议大夫皮究下勅后汉上计掾秦嘉集序皮仲固撰晋有尚书郎】
　　事类勲贵子弟【皮子信机悟有风神位仪同三司于丨丨丨丨中称其识鉴北史】唐之文士【皮日休丨丨丨丨所着请韩文配享书桃花赋九讽七爱悼贾诸篇见之文粹】
　　卞　清阳　羽音
　　古今姓纂【曹叔振铎之后支庻食采于卞因以氏焉鲁有卞庄子楚有卞和】
　　事类成人【子路问丨丨子曰若卞庄子之勇文之以　礼乐亦可以为丨丨矣注庄子卞邑大夫语】泣玉【卞和楚人得玉璞于楚山献武王使人相之曰非也王怒刖其右足成王即位和抱玉泣于楚山下泪尽继之以血成王使玉人理之乃得寳名曰卞氏之璧】卞氏六龙【晋卞壸字望之父粹字仁兄弟六人并登宰府世称丨丨丨丨】徧习五经【卞华字昭雅丨丨丨丨仕梁兼五经博士说经析理为当时之冠南史】不仕赋枯鱼【卞彬字士蔚险防有才在齐丨得丨进为丨丨丨以喻意】
　　齐　汝南　徴音
　　古今姓纂【炎帝姜姓之后太公望姜子牙受封营丘为齐国因氏焉又卫大夫齐徳齐豹战国时齐时周人也春秋书齐豹曰盗三叛人名以惩不义】
　　事类称王佐才【唐齐澣字洗心定州人少开敏年十四见李峤峤丨有丨丨丨】善风教职【齐澣景云初姚崇取为监察御史凡劾奏常先风教号善职】解事舍人【齐澣开元初姚崇复相用为给事中中书舍人论驳及诏诰皆援准古谊朝廷大政必咨之时号丨丨丨丨】清毅颂美【齐澣为汴州刺史以丨丨闻吏民丨丨】世谓台选【齐澣李元纮当国表宋璟为吏部尚书澣为侍郎丨丨丨丨尝奏事帝指政事堂曰非卿尚谁居者】
　　康　京兆　商音
　　古今姓纂【卫康叔支孙以谥为姓也】
　　事类严整长厚【康绚字长明少倜傥有志气仕齐为华山太守推诚抚循荒余恱服领安陆大守大修城隍号为丨丨寛和少喜惧在朝见人如不能言号为丨丨南史】上防诏奬【康澄唐明宗时为大理少卿尝丨丨曰臣闻童謡非祸福之本祅祥岂隆替之源夫雊雉升鼎而桑谷生朝不能止殷宗之盛神马长嘶而玉龟告兆不能延晋祚之长是知国家有不足惧者五有深可畏者六阴阳不调不足惧三辰失行不足惧小人讹言不足惧山崩川涸不足惧蟊贼伤稼不足惧贤人藏匿深可畏四民迁业深可畏上下相狥深可畏廉耻道消深可畏毁誉乱真深可畏直言蔑闻深可畏不足惧者愿陛下存而勿论深可畏者愿陛下修而靡忒丨丨之】解御衣带赐【五代康延孝代北人见末帝任用羣小知其必亡乃以百骑奔庄宗庄宗丨丨丨金丨以丨之】为小马坊使【康福蔚州人世为军校以骑射事晋王为偏将庄宗尝曰吾家以羊马为生福状貌类胡人而丰厚胡宜羊马乃令福牧马于相州丨丨丨丨丨逾年马大蕃滋明宗自魏反兵过相州福以小坊马二千匹归命明宗军势由是益甚】
　　伍　安定　羽音
　　古今姓纂【楚大夫伍叅生举生晋奢生尚员员字子胥奔吴其子又为王孙氏适齐】
　　事类胥山【伍子胥楚人吴王赐以属镂之劒以鸱夷革盛尸浮之江中吴人怜之为立祠江上因命曰丨丨史记】椒举【伍举楚大夫邑于椒故曰丨丨】英隽为冠【前伍被楚人以材能称为淮南中郎淮南王安招致丨丨以百数被丨丨首】守静衡门【晋伍朝字世明游心物外丨丨丨丨】
　　余　下邳　商音
　　古今姓纂【新安风俗通云田余之后代居歙州】
　　事类改孝义里【孝义余齐人少有学行父亡号呌而絶有司丨其里为丨丨丨南史】论贬仲淹【皇朝余靖字安道韶州曲江人举进士迁秘书丞集贤校理范仲淹以言事忤意贬饶州谏官御史不敢言靖上疏丨仲淹不当丨且言陛下亲政以来屡逐言者恐钳天下口不可坐落职知秦州以母忧去官】迁知制诰【余靖庆厯中除右正言方是时仁宗励精政事増谏官贠将有所为靖数言事合意丨丨丨丨】三使北戎【余靖丨丨丨丨时相忌之出知吉州坐习蕃语夺官嘉祐六年起知处州帅潭移青卒谥襄】
　　元　河南　商音
　　古今姓纂【卫大夫元咺之后其先食采于元因氏焉今元城是也其后子孙无闻河阳洛阳县后魏书官氏志曰拓防氏改为元氏自云黄帝子昌意之后居北土代为鲜卑君长宋书云李陵之后昌意三十九代至昭成帝什翼犍始号代王都云中道武改号魏即尊号孝文帝都洛阳改为元氏十一代十五帝一百六十一年】
　　事类奏议【元岩字君山刚鲠有器局以名节自许仕隋拜兵部尚书毎有丨丨侃然正色廷争面折无所回避上及公卿皆敬惮之】时议【唐元结后魏常山王遵十五代孙苏源明见肃宗荐结可用召诣京师上丨丨三篇帝悦曰卿能破朕忧】着元子【代宗立固辞丐侍亲归樊上授著作郎益著书作自释曰河南元氏望也结元子名也次山结字也世业载国史世系在家牒少居商余山丨丨丨十篇故以元子为篇同上】猗玗子【唐元结天下兵兴逃乱入猗玗洞始称丨丨丨】称浪士【元结后家瀼濵乃自丨丨丨】呼漫郎【元结及有官人以为浪者亦漫为官乎丨为丨丨】更聱叟【元结既客樊上漫遂显樊左右皆渔者少长相戏丨曰丨丨彼诮以聱者为其不相从听不相钩加带笭箵而尽船独聱齖而挥车酒徒得此又曰公之漫其犹聱乎公守著作不带笭箵乎又漫浪于人间得非聱齖乎公漫乆矣可以漫为叟】北门学士【元万顷诸儒论撰楚中万顷与选凡撰列女传臣轨百寮新戒乐书等九十余篇至朝廷疑议表防皆密使叅处以分宰相权故时谓丨丨丨丨】呼元才子【元稹字微之河南人长于诗与白居易名相埒天下讽号元和体宫中丨为丨丨丨】诗号絶唱【元稹在越时辟窦巩巩工为丨与之酬和故镜湖秦望之竒益时丨兰亭丨丨】药笼中物【元澹字行冲以字行尝谓仁杰曰闻下之事上譬富家储积以自资也门下充防味者多矣愿以小人备一药石可乎仁杰笑曰君正吾丨丨丨丨不可一日无也】歌于蔿于【元徳秀字紫芝河南人宗在东都酺五凤楼下命三百里县令刺史各以声乐集河内太守辇优伎数百徳秀惟乐工数十人聨袂丨丨丨丨蔿于徳秀所为歌也帝叹曰贤人之言哉徳秀益知名】谓元鲁山【元徳秀李华兄事徳秀及卒谥文行先生天下髙其行不名丨之丨丨丨】识元紫芝【元徳秀房琯叹曰见紫芝眉宇使人名利之心都尽苏原明常语人曰吾不幸生衰俗所不耻者丨丨丨丨也】驾柴车去【元徳秀所得俸禄悉衣食人之孤遗嵗满笥余一缣丨丨丨丨】作蹇士赋【元徳秀爱陆浑佳山水乃定居不为墙垣扃钥家无仆妾弹琴以自娱善文辞丨丨丨丨以自况】调丞弃官去【元延祖丨舂陵丨辄丨丨丨安禄山反召结戒曰而曹逢世多故不得自安山林勉树名节无近羞辱及卒门人谥曰大先生】胡椒八百石【元载字公辅凤翔人后籍其家钟乳五百两丨丨丨丨丨他物称是东坡诗云何元相国万钟不满欲胡椒铢两多安用八百斛以此杀其身何翅抵鹊玉】
　　卜　西河　羽音
　　古今姓纂【周礼卜人氏以官为氏】
　　事类起予言诗【卜商字子夏子曰丨丨者商也始可与丨丨也矣语】牧羊治民【汉卜式河南人输家财以助边既为郎布衣草蹻而丨丨上林曰丨丨亦犹是也欲试使治民拜缑氏令】
　　顾　武陵　羽音
　　古今姓纂【顾伯夏殷侯国也子孙以国氏焉顾氏谱云越王勾践七代孙闽君揺汉封东瓯揺别封其子为顾余侯因氏焉汉初居防稽】
