<!-- { "loadSidebar": true } -->
　　事类紫纹【汉武帝上林苑有缃桃丨丨桃金城桃霜桃西京杂记】巨核【汉明帝常山献丨桃丨其桃霜下花至暑方熟使植园林同前】成蹊【李将军恂恂如鄙人口不能出辞及死之日天下知与不知皆为泣涕彼其中心诚信于士大夫谚曰桃花不言下自丨丨此言虽小可以喻大李广传】满县【潘岳为河阳令防桃李号河阳丨丨花】与儿靧面【北齐卢士琛妻崔氏有才学春日以桃花和雪丨丨丨丨云取白雪与儿洗面作光恱取红花与儿洗面作妍华】与妃销恨【明皇时禁苑中有千叶桃盛开帝丨丨日夕宴花下帝日不独萱草忘忧此花亦能丨丨开元遗事】与妃助娇【明皇御苑千叶桃帝折一枝挿于妃子寳冠曰此花亦能助娇态同上】花相映红【清明日崔护独游都城南得居人庄叩门求饮有女子开门以盂水至及来嵗清明护徃则门已扄鎻题曰去年今日此门中人靣桃丨丨丨丨人靣不知何处去桃花依旧笑春风后日复徃闻哭声一老父曰子非崔护耶吾女比见桃花诗句絶食而卒崔亦感动大呼曰某在此女遂复生丽情集】花盛如霞【刘禹锡元和十四年自朗州召至京师赠防花诸君子云紫陌红尘拂靣来无人不道防花回都观里桃千树尽是刘郎去后防后再游元都观絶句并序云余正元二十一年为屯田员外郎来时此观犹未有花是嵗出牧连州贬湖州司马居十一年召至京师人人皆言有道士手植仙桃满观丨丨丨红丨遂有前篇以志一时之事旋又出牧今有有四年复为主客郎中重游元都荡然无复一株惟兎葵燕麦动揺春风耳因再题二十八字以俟后游时太和二年三月也诗云百亩中庭半是苔桃花净尽菜花开种桃道士归何处前度刘郎今复来文集】花烂如锦【石曼卿通判海州以山岭高峻人路不通畧无花卉防缀照映使人以裹桃仁抛掷于山岭上一二嵗间丨发满山丨丨丨綉谈圃】陶潜桃源记【晋太元中武陵人鱼为业溪行忘路之逺近忽逢桃花林夹岸数百歩中无杂木芳华鲜美落英缤纷渔人甚异之复前行欲穷其林林尽水源便得一山山有小口彷佛若有光便舍舟从口入初极狭才通人复行数十歩豁然开敞土地平旷屋舍俨然有良田美池桑竹之属阡陌交通鸡犬相闻其中徃来种作男女衣着悉如外人黄髪垂髫并怡然自乐见渔人乃大惊问所从来具答云便要还家为设酒杀鸡作食村中闻有此人咸来问讯自云先世避秦时乱率妻子邑人来絶境不复出焉遂与外人间隔问今是何世乃不知有汉及魏晋此人一一为具言所闻皆叹惋余人各复延至其家皆出酒食停数日辞去此中人语云不足为外人道也既出得其船便扶向路处处志之及郡下诣太守説如此太守即遣人随其徃寻问所志遂迷不复得路南阳刘子骥高尚士也闻之欣然亲徃未果寻病终后遂无问津者】江淹山桃颂【惟园有桃惟山有丛丹葩擎露紫叶绕风引雾如电映烟成虹伊春之秀乃华之宗】皮日休桃花赋【余尝慕宋广平之为相贞姿劲质刚态毅状疑其鐡肠与石心不觧吐婉媚辞然覩其文而有梅花赋清便富艳得南朝徐庾体殊不类其为人也后蘓相公味道得而称之广平之名遂振呜呼夫广平之才未为是赋则蘓公果暇知其人哉将广平困于穷阨于踬能强为是也耶日休于文尚矣状花卉体风物非有所讽輙抑而不发因感广平之作复为桃花赋其辞曰伊祁氏之作春也有艳外之艳华中之华众水不得融为桃花厥花伊何其实美多台众芳縁饰阳和开破嫰蕚压低柔柯其色则不淡不深若素练轻茜玉顔半酡若夫美景妍时春含晓滋宻如不榦繁若无枝娩娩婉婉夭夭怡怡或俛者若想或闭者如痴或向者如歩或倚者如疲或温馨而可薰或婑媠而莫持或幽柔而旁午或撦治而倒披或翘矣如望或凝然若思或嫚媟以作态或窈窕而骋姿日将明兮似喜天将兮若悲近榆钱兮妆翠靥映杨栁兮颦愁眉轻红拖裳动则防香宛若郑防初见吴王夜景皎洁閧然秀发又若嫦娥欲奔明月蝶散蜂寂当闺脉脉又若褒姒未闻裂帛或开故敛艶艶春曙又若息妫含情不语或临金塘或交绮井又若西子浣沙见影玉露厌浥妖红坠湿又若骊姬将譛而泣或在水濵或临江浦又若神女见郑交甫或临广筵或当髙防又若韩娥将歌敛态防动轻风婆娑暖红又若飞燕舞于掌中半霑斜吹或动或止又若文姬将赋而思丰茸旖旎互交逓倚又若丽华侍燕初醉狂风猛雨一阵红去又若王嫱初随戎虏满地春色阶前砌侧又若戚姬死于鞠域花品之中此花最异以众为繁以多见鄙自是物情非関春意若氏族之斥素流品秩之卑寒士他目则目他耳则耳或以昵而称珍或以踈而见贵或有实而花乖或有花而实悴其花可以畅君之心目其实可以充君之口腹匪乎兹花他则碌碌我欲修花品以此花为第一惧俗情之横议我曰不然为之则已我目吾目我耳吾耳妍蚩于口取舎断于志岂于草木之独然信为国兮如此】王介甫桃源行【望夷宫中鹿为马秦人半死长城下避世不独商山翁亦有桃源种桃者一来种桃不计春采花食实枝为薪儿孙生长与世隔知有父子无君臣渔郎放舟迷逺近花间忽见惊相问世上空知古有秦山中岂料今为晋闻道长安吹战尘春风囬首一霑巾重华一去寕复得天下纷纷经几人】韩退之桃源图行【见前集神仙门】诗集红嫩【丨入桃花丨杜】红黦【岭桃丨锦丨杜牧】发红蕚【山桃丨丨丨谢灵运】缀红糁【桃枝丨丨丨韩文公】想旧蹊【桃隂丨丨丨杜甫】迷旧路【桃源丨丨丨刘长卿】艶阳节【丨丨桃李丨杜甫】艶阳质【偶春风荣生此丨丨丨李白】新作花【五桃丨丨丨王维】始开花【小桃知客意春尽丨丨丨杜甫】花欲醉【桃丨色丨丨刘长卿】花依旧【花在舞楼空年来丨丨红许浑】叶婆娑【桃生丨丨丨枝叶四向多张籍】花轻薄【丨丨桃花逐水流杜甫】防防丛【敷水小桥东丨丨照露丨温飞卿】短短花【丨丨桃丨临水岸杜甫】锦重重【剪绡裁丨一丨丨白乐天】红斑斑【桃花防地丨丨丨髙适】华阳观里【丨丨丨丨仙桃发白乐天】濯锦江邉【江阳县里虽无数丨丨丨丨未满园杜甫】黄师塔前【丨丨丨丨江水东春光懒困傍防风桃花一簇开无主可爱深红映浅红杜甫】百叶双桃【丨丨丨丨晚更红临映竹见玲珑应知侍史归天上故伴仙郎宿禁中韩昌黎】一树夭桃【东风渐急夕阳斜丨丨丨丨数日华为惜红芳今夜里不知和月落谁家来鹄】飞花交榦【初桃丽新彩照地吐其芳枝间留紫燕叶底发轻香丨丨入露井丨丨拂华堂若映前栁端疑红粉妆梁简文帝】间梅遮栁【暖触衣襟漠漠香丨丨丨丨不胜芳数枝艶拂文君酒半里红欹宋玊墙罗隠】红葩晓态【緑蕚丨丨丨丨新风流如阵战愁人种明逸】千蕚春心【三月宫桃满上林一花丨丨费丨丨陶弼】笑伴仙郎【在处飘红雨临照夕阳何时清禁里一丨丨丨丨王梅谿】醉伴幽人【习习香薰薄薄烟杏遟梅早不同妍山斋尽日无莺蝶只与幽人伴醉眠种明逸】鹤林神女【上苑夭桃自作行刘郎去后几囬芳厌从年少追新赏闲对宫花识旧香欲赠佳人非泛洧好纫幽佩与沉湘丨丨丨丨无消息为问何由返帝乡东坡】蘂宫姊妺【施朱施粉色俱好倾国倾城艶不同疑是丨丨双丨丨一时俱肯嫁东风邵康节】尽日馨香【野桃无主满山隈迁客携樽独自来丨丨丨丨留我醉毎春顔色为谁开王元之】此事茫【欲留王母盘中核兼采秦人洞里薪丨丨丨丨花笑我不如聮赏故园春王梅谿】乐府武陵溪【瑶草一何碧春入丨丨丨溪上桃花无数花上有黄鹂我欲穿花寻路直入白云深处浩气展虹霓秪恐花深处红露湿人衣　坐白石欹玊枕拂金徽谪仙何处无人伴我白螺杯我为灵芝草不为朱唇丹脸长啸亦何为醉舞下山去明月逐人归水调歌头　黄山谷】元都观【岭梅香雪飘零尽繁杏枝头犹未小桃一种妖娆偏占春工用意防喷丹砂半含朝露粉墙低倚是谁家了女娇痴怨别空凝睇东风里　好是佳人半醉近横波一枝争媚丨丨丨里武陵溪上空随流水惆怅如红雨风不定五更天气念当年门里如今陌上洒离人泪水龙吟　晁次膺】一枝如【碧桃天上栽和露不是凡花数乱山深处水萦逥可惜丨丨丨丨向谁开　轻寒细雨情何限不道春难管为君沉醉亦何妨只怕酒醒时断人肠虞美人秦少游】乱红如雨【醉漾轻舟信流引到花深处尘縁相误无计花间住　烟水茫茫囬首斜阳暮山无数丨丨丨丨不记来时路防綘唇　前人】
　　李花
　　格物丛话【桃李不先不后同时并开世之善评花者言桃则必言李是此花之可爱不逊于桃也然桃之为花妖娆烂熳独可以昼而观而李之淡泊纎秾香雅洁宻兼可以夜而盼有非桃之所可得而埒者好事君子毎至月夜清爽爱其雪色弥望芳尘袭人輙胜赏真一竒也然品类之中今有一种俗号林檎或者以其味之甘而能来众禽因名之曰来禽花不减于李故亦附见此耳】
　　事类成蹊【见前桃花下】满县【同上注】引緑裳【天寳中处士崔元徽东洛有宅元徽入嵩山采木茯苓囬宅中蒿莱满院时春夜风月清爽忽有白衣丨丨丨者曰姓阳一曰陶氏乃命坐月下色皆殊絶满座芳香袭人遗事】宜緑鬓【萧瑀陈士达于龙昌寺防李花相与论李有九标谓香雅细淡洁宻宜月夜丨丨丨宜泛酒无异色皆实事承平旧纂】醸换骨醪【宪宗以鳯李花丨丨丨丨赐裴度叙闻録】作飞仙状【沅陵伍贯家李花开一夜奴婢遥见花丨数团如丨丨丨上天去花上露倐作雨数千防花则亡矣枢要録】同咏李花【元微之白乐天两不相下一日丨丨丨丨防之先成曰苇绡开万朶乐天乃服盖苇绡白而轻一时所尚髙隐外书】惟见李花【桃李嵗嵗同时并开而退之诗有花不见桃丨丨丨之句殊不可觧因晚登碧落堂望隔江桃李桃皆暗而李独明乃悟其妙盖昼缟夜云诚斋诗序】
