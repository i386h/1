<!-- { "loadSidebar": true } -->
　　事类转输【丨丨正税】漕运【丨丨贡赋白六帖】漕船【事见汉书】漕转【汉时丨丨山东粟以给中都官歳不过十万石史记】土贡【漕引丨丨充羡天府六帖】国用【丨丨军储同上】漕引【陜洛丨丨悉归中都唐大诏令元和敕】国计【厯代操利病为丨丨者莫不损下益上危人自安变法以弄权敛怨以构祸皆有之矣如刘晏通壅滞任材能富其国而不劳于民俭其家而归利于众第五琦促办应卒民不加赋而国豊饶亦庶几矣】督餫【丨丨朔都曲阜行唐义问河北转运副使制】给馈饷【楚汉相距荥阳萧何守闗中计户转漕给食不乏髙祖曰镇国家抚百姓丨丨丨不絶粮道吾不如萧何】给军粮【光武拜冦恂河内太守谓曰河内全富吾将因是而起昔髙祖留何镇闗中吾今委公以河内坚守转运丨足丨丨光武于是北征恂収租四百万斛转以给军时军食乏恂以辇车骊马转输前后不絶后冦恂】虚郡廪【前汉山东水灾民饥天子遣使丨丨国仓丨以赈犹不足使者分部防冠盖相望费以亿计】下巴粟【山东河灾民饥使者冠盖相属于道防之丨丨丨以赈焉同上】任才能【见前国计下】究利病【刘晏以转运为己任凡所经厯必丨丨丨运米数千万石以济闗中分纪】察治否【潘孟阳加防铁转运副使并丨诸侯丨丨孟阳气豪倨所至防賔客留连倡乐唐潘孟阳】治财赋【唐僖宗时崔彦昭长于丨丨丨召为吏部侍郎充诸道防铁转运使】漕给中都【高宗时丨山东之粟以丨丨丨之官不过数十万石孝武通西南夷道作者数万人千里负担餽粮率十余钟致一石职官分纪】漕给京师【昭帝五鳯中耿夀昌奏言故事歳丨闗中谷四百万斛以丨丨丨用卒六万人宜籴三辅农河东上党太原郡谷足供京师可以省闗中漕卒过半前食货志】行三百里【粟丨丨丨丨则国无一年之积粟行四百里无三年之积行五百里则众有忧色管任法篇】率三十钟【秦欲攻匈奴使天下飞刍挽粟起于黄陲琅琊至负海之郡转输河北丨丨丨丨而致一石前汉书】费钟置釜【运粮丨一丨之用丨一丨之至也汉书】驴辇省费【永平中理虖沱石臼河从都虑至羊肠仓欲令通漕太原吏人苦役连年无成转运所经三百八十加隘前后没溺死者不可胜筭郑训知大功难立上言遂罢其役更用丨丨歳丨丨亿万计全活徒士千人后邓训传】辇车骊驾【冦恂事见上给军粮注】木牛流马【诸葛亮长于巧思丨丨丨丨皆出其意】汉委丞相【丨追粮道丨于丨丨萧何事】晋任尚书【丨开较运丨在丨丨杜元凯事】通货盈虚【唐王潘领诸道转运使程异为副异尤丨万丨丨丨】案牍剖析【同上充诸道转运使虽丨丨鞅掌丨丨如流黠吏诋欺无不彰败】开渠通漕【元宗擢坚为陜郡大守水陆运使汉有运渠起阙门西抵长安引山东租赋坚乃占咸阳壅渭为堰絶防浐而东注永丰仓下复与渭合初浐水之左有望春楼坚于下濬为潭以通漕帝为升楼诏羣臣临观诏曰闗辅之间尤资殷赡比来转输未免艰辛故置此潭以通漕运万代之利一朝而成唐韦坚】置仓省运【唐裴耀卿同门下平章事充转运使于是丨河阴集津三门丨引天下祖繇盟津沂河而西三年积七百万石丨丨费三十万缗或説耀卿请进所省脚钱以明功利耀卿曰此盖公家盈缩之利尔不可以求宠乃奏充所司和籴等钱明年选侍中】置吏督察【唐韦坚善探主意见宇文融等以力剥财物争行进奏而置恩顾坚乃以转运江淮租赋所在丨以禅国之仓廪】负米先趣【丨丨丨刘晏与元载书曰见一水不通思荷钟而先往见一粒不运愿丨丨丨而丨丨焦心苦形期报明主晏以转运为任如是】钩校奸赃【丨丨丨丨未减赋取公财不耗疲人乐生杜牧裴谂制】牢笼漕挽【绾丨丨丨丨之职同上】歳致四十万【代宗立晏领东都河南江淮转运常平使乃移书于宰相元载以为运漕之利与害各有四载得书尽以漕事委晏故晏得尽其才歳输始至天子大悦驰使劳曰卿即鄼侯也凡丨丨丨丨丨斛自是闗中虽水旱物不翔贵矣唐副晏】省费三十万【见前置仓省下注】运数千万石【刘晏事见究利病注】增百八十万【李巽杜佑表为防铁转运副使俄代佑使任自刘晏后职废不振赋入朘耗巽位职一年较所入如旧最多明年又过之又明年丨丨丨丨丨缗】凿潭以通漕【韦坚为水陆运使初浐水御苑王有望春楼坚干下丨为丨丨丨丨三年而成帝为升楼诏羣臣临观】按行得其利【刘晏时大兵后防米千钱禁膳不兼时甸装援穗以输晏乃自丨丨浮淮泗达于汴入于河右循底柱碣石观玉门遗迹至河阴巩洛见宇文恺梁公堰厮河为通济渠视李杰新隄尽丨丨丨病】崇漕运之任【况当冨庶之朝宜丨丨丨丨丨白六帖】领漕挽之务【丨丨丨丨丨必在公勤同上】陛辞日面谕【本朝欧阳脩出为河北都转运使丨丨丨丨丨曰为无乆居计有事来言东都事畧】乗驿奏机事【太宗时魏廷式任陜西益州转运使因入奏帝谓曰有事具白中书廷式曰臣三千里外乗驿而来以机事上闻愿断自宸非为宰相而来也】致尧劾魏庠【曽致尧为两浙转运諌议大夫魏庠知苏州介旧恩以进丨丨丨其罪太宗曰是敢治丨丨可畏也】冨弼荐王纮【冨弼荐王纮为江东转运纮常言不法之人如使肆贪于一郡一邑害良民千万家不若去之不止利一家】吏不得为奸【庆厯中王鼎迁尚书刑部郎中天章阁待制河北都转运使科率税赋事皆躬亲丨丨丨丨丨】家莫敢为非【王素为淮南都运所布耳目甚广人人若素坐视其丨丨丨丨丨】举亷勤才识【咸平四年秘书丞查道上言朝廷命转运使不惟商度金谷盖以亷察郡县臧否请自今转运使副得替先批书一任曽丨若干丨丨丨丨之士曽奏若干贪残猥滥之人朝廷量其臧否以行赏罸从之】访能否诛赏【开寳九年诏诸道知州通判及临事务官吏宜令诸路转运司亷丨其丨丨第为三等歳终以闻以临事简慢所涖无状者为下恪居官次职务粗治者为中尤异有殊绩者为上当行大丨丨焉】编财赋科约【李文简公焘字仁甫号巽齐先生除潼川路转运判官州县多横敛公选官置局括一道财赋列其名色使有无相补酌三年中数而为怅编示官吏名为科约至今不废言行録】置财赋都簿【文简公副运江西丨一路丨丨丨丨未几召还乞令本路毋废此书上曰卿不为髙论务在便民甚善同上】供调百万亿【李士衡河北漕真宗幸澶州东宗西祀丨丨丨丨丨士衡有力焉】减冶数十万【陈文惠公尧佐为河东转运使河东地寒而民贫奏除石炭税丨官丨鐡课歳丨丨丨以便民曰转运征利之官也利有本末下有余则上足吾岂为俗吏哉言行録】官吏为三等【景祐元年令诸路转运使副察所部丨丨能否辨丨丨丨公勤亷干文武可取利益于国惠及于民者为上干事而无治声者为次畏懦而贪慢公不治赃状未露滥声颇彰者为下并列状以闻】邉粟支二年【蒋之竒为陜西转运副使经赋所入以给用度公私用足比其去库缗八十余万丨丨皆丨丨丨东都事畧】福星救东土【哲宗立念东国困于役窜呉居厚复以鲜于侁为京东转运使司马光曰以侁之贤不宜使居外顾齐鲁之区雕敝已甚湏侁为丨丨丨之耳比行曰福星往矣安得如侁百軰布列天下乎土民闻其重临如见慈父母四朝国史又司马光语人曰今复以子骏为转运诚恐非宜然欲救东土之敝非子骏不可此一路福星也可以为诸路转运模范矣长编】颇牧在禁中【季迪真宗问陜西兵数对曰臣为转运使时以方寸小册记兵及粮以备调发今独置佩嚢中真宗令择取之因给纸令上数以进曰不意丨丨丨吾丨丨矣】都漕岂无人【顾临以给事中使河北梁焘言丨丨之职在外丨丨其丨四朝国史】运米有心计【范旻为淮南转运使每歳丨丨百余万石以给京师时论许其丨丨丨】轻车访疾苦【赵忠定公汝愚将漕江西每丨丨携主案吏二候兵一驰原隰丨民丨丨自帅阃而下悉严惮之刘后溪赵忠定公墓志】发粟济饥民【李士衡为河北都转运使既至调发得策粟列郡有数年之积其余以济饥民职官分纪】奏减丁口税【蔡防为福建路转运使复古塘以溉民田人利之为生祠于塘侧又丨乞丨闽人五代时丨丨丨之半神宗实録】代输四郡税【程大昌字泰之徙江西路运副公曰可以兴利除害行吾志矣歳俭出钱十余万缗丨输丨丨五等夏丨折帛遏饥民为盗之原言行録】代纳本路欠【绍兴三十年福建漕王时升言到官才一考见桩上供库钱三十万缗欲丨丨丨丨拖丨防钱上从宰执奏合旌赏】蠲冗赋民债【昌公弼为河北转运使任郡四年丨丨丨及民负债不能偿者数百万而官田自饶】言粮储粗备【范忠宣公纯仁自陜西转运副使召还神宗问曰卿在陜西乆主漕挽必精意邉事城郭甲兵丨丨如何公对曰城郭粗安甲兵粗修丨丨丨丨言行録】其赋敛寛平【王待制质迁荆湖北路转运使当用兵西方急于财用之时独不进羡余其丨丨近丨丨治以常法他路不胜其弊而荆湖之人自若言行録】上生财养民【吕大忠字进伯元丰初除河北路转运判官大忠言古之理财视天下犹一家朝廷者家也外计者兄弟之家居虽异而财无不同未有余资而不与者也乃丨丨丨丨丨十二事东都事畧】开营田赡邉【欧阳脩出使河东丨丨丨以丨丨储至今赖之初执政委脩以河北之漕亦幸其不职而汗嫚其才脩至颇称其职】兴水利溉田【蒋之竒迁淮东路转运副使歳饥募民丨丨丨以食流冗丨丨九千余顷如之天长三十六陂与宿之临涣横斜三沟此其大者也东都事畧】最为识大体【张士逊出为江西转运使辞王文正公于政事堂公从容曰朝廷搉利至矣士逊起谢后迭更是职思公之言未尝求锥刀之利识者曰此运使丨丨丨同上】可为诸路法【鲜于侁字子骏阆中人范景仁举所知除利漕兼提举常平上曰鲜于侁定利路役法丨丨丨丨丨又上书陈时政阙失曰可为忧患者二可为太息者三移京东转运使】干治难其代【宋转运河东以丨丨称丨丨丨凡十二年不徙】将输辍以行【尔文学议论见推时軰乆在近服宜知朕指丨丨之任丨　汝丨丨尔其布宣朕不遐弃张与湖查籥除夔路运判】释褐再任除【李绚字公素景祐中及第授大理评事通判邠州召试授太子中允直集贤院未几除京西转运使时吕文靖执政好擢用竒材谓曰朝廷之制未尝有释褐再任为转运使者以学士才器髙爽故有是授宜副朝廷之意绚到任有澄清之志】召对顾问除【薛映字景阳太宗召对顾谓左右曰薛映贤士也除江西转运使东都事畧】一切绳以法【孙甫为两浙转运使范文正守杭州以大臣或便宜行事公曰范公贵臣也吾屈于此不得不伸于彼矣由是丨丨丨丨丨而常滥以司自处范公遇之无倦色及退而不能无恨公遇范公不少下退而未尝不称其贤也言行録】未尝按一吏【陈文惠公尧佐六为转运使常以方严肃下使人知畏而重犯法至于过失多保佑之丨丨丨黜丨丨同上】亷察郡县臧否【查道事见上举贤勤才识下注】亷访官吏能否【开寳九年诏诸道官吏宜令转运使亷访能否第为三等歳终以闻当行诛赏】擿奸一路悚栗【杨察事见后擿奸召为正言注】奏黜八州知劝【彭思永字季长为荆湖北转运使至部丨丨守令之残暴疲懦者各一人而丨丨丨丨言行録】官吏望风而肃【何郯为河北都漕郡县丨丨丨丨丨丨职官分纪】贪吏投劾而去【王懿敏公素公为淮南都转运使兼按察使时初置按察诸路以苛公独不苛然丨丨有自丨丨丨丨者言行録】副使在提刑上【祥符七年诏曰自今转运丨丨不限官品并丨丨防丨狱之丨】判官与转运争【见沿革】出总舟车之餫【丨丨丨丨丨丨曲阜行徐彦孚陜西转运使制】皆带按察之任【见沿革】运米百余万石【范旻为淮南使太祖遗曰卿贫凡所湏并借用官钱悉以便宜从事不必一一中覆也每歳丨丨丨丨丨丨以给京师时论许其有心计】经度一路之财【丨丨丨丨丨丨赋通财移用以充外计检察诸积稽攷帐籍财赋转运司神宗正史职官志】在部举贤为急【杨察为江东转运使丨丨専以丨丨丨丨务人或讥之察曰此按察职也苟掊拾羡余则俗吏能之何必我哉言行録】一任举士若干【见前举亷勤才识下注】奏最除直史馆【刘彞字执中为两浙转运判官丨丨称最除直丨丨东都事畧】摘奸召为正言【杨察字隠父脩起居注出为江东转运使部吏颇易其年少及丨丨伏一路悚栗丨丨右丨丨同上】知其能擢待制【吕公弼为河北转运仁　宗丨丨丨丨天章阁丨丨】闻其清擢枢副【初沈义伦随军转运使入成都伪蜀有以珍寳为献皆却之东归箧中所有才图书数巻上闻其丨节丨丨宻丨使】还为侍御知杂【王随徙淮南转运使召丨丨丨丨史丨丨言行録】折爼秋毫勿入【杨诚斋万里諡文节漕运江东凡行部常礼一切不纳至于丨丨交馈丨丨丨以自丨悉归之官为钱一千六百万同上】移用无进羡余【皇祐五年诏转运之职本以澄清官吏岂特事诛求以剥下有能尽歳入以致增盈者留为本路丨丨丨得丨丨丨实録】赐漕臣练鹊锦袍【景祐间河北河东陜西三路漕臣丨丨丨丨】赐漕使绯衣袋带【侯歩除淮南转运使赐丨丨丨丨丨】复赐羊酒使过家【王随随直使馆出为京西转运使时随父母在路中京西乃其所部也真宗赐诗宠其行复以羊酒赐使过家时人荣之东都事畧】总一方刺笃之任【往丨丨丨丨丨丨丨曲阜行张商英河北转运制】采汉典制举之官【逺丨丨丨设丨丨丨丨近参唐制考将漕之最胡文恭行赵良规制】察官吏必湏平允【咸平元年上谓转臣曰诸路转运使按丨丨丨使权甚重丨丨丨丨寛猛适中卿等其推择】虽将漕实在摠察【分部而名虽以丨丨为名其丨丨于摠庶务之予夺丨羣吏之能否】
