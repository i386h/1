<!-- { "loadSidebar": true } -->
　　母训【详见前母子类】择邻处子【孟轲母其舍近墓孟子少嬉游于墓间为其事母曰此非吾所以处子也乃去舍市傍其嬉戏乃贾人衒卖之事又曰此非所以处子也复徙舍学宫之傍其嬉戏乃设俎豆揖逊进退母曰此真可以居吾子遂居焉列女传】断机勉学【孟轲母三徙孟子学而归母问学所至孟子自若也孟母以刀丨丨曰子之废学若吾断织孟子惧勤学不息遂成名儒】买肉示信【孟子少时闻东家杀猪问母何为曰欲啖汝既而母悔曰吾尝教以割不正不食席不正不坐今适有知而欺之是教之不信也乃丨邻猪丨以食之韩诗外传】和胆助勤【栁仲郢防嗜学母尝丨熊丨丸使夜咀咽以丨子丨唐本传】持金易书【唐孟昌王弟麴智湛入朝位骁骑大将军其子昭好学有鬻异书母顾笥中金曰何爱此不使子有异闻乎遂持易之】辍膳劝学【赵武孟少游猎以所获馈其母母泣曰汝不好书而傲荡吾安望哉不为食】躬加训导【顔真卿师古五世从孙少孤母商丨丨丨丨既长博学工辞章○孔若思早孤其母躬加训教长以博学闻】老犹棰敕【李景让母郑治家严躬训教诸子始贫之时治墙得积钱僮婢奔告母曰士不勤而禄犹灾其身况无妄而得我何取亟使闭坎及景让为浙西观察使母问行日景让率然对有日郑怒其不尝告曰己贵何庸母行景让请罪乃赦虽丨丨加丨丨也已起欣欣如初景让尝怒牙将杖杀之军且谋变母欲息众讙召景让责将鞭其背吏大恐再拜请不许皆泣谢乃罢一军遂定○王大司马母魏夫人性甚严王在湓城时为三千人将年逾四十少不如意犹捶挞之故能成其勲业顔氏家训】训子修洁【崔元晖为军校员外郎母卢氏戒之曰吾见辛驭云儿子从宦者闻有人来云贫乏不能自守此是好消息吾闻货资充足衣马轻肥此是恶消息吾重此言今坐食俸禄若不能忠清何以戴天履地特加修洁勿累吾此意也职官分纪】戒子謟佞【王琚始为中书侍郎母居洛阳来京师让琚曰尔家上世皆州县职今汝无攻城野战劳以謟佞取容海内切齿吾恐汝家坟墓旡人复扫除也琚卒不免】训子有法【吕荥公希哲字原明申国正献之长子正献公居家简重寡黙不以事物经心而申国夫人性严有法虽甚爱公然教公事事循蹈规矩甫十嵗祁寒盛暑倚立终日不命之坐不敢坐也日必冠带以见长者平居虽盛热在父母长者之侧不得去巾袜缚袴衣服唯谨行歩出入无得入茶肆酒肆市井里巷之语郑衞之音未尝一经于耳不正之书非礼之色未尝一接于目正献公与申国夫人教训之严如此故公德器大异于人】听客与语【张密学奎弟密省亢母宋氏白之族也亲教督二子读书客至輙于窻间丨之丨与其子论文学政事则为之设殽馔或闲话谐谑则不设也后二子皆登第奎少嗜酒尝有酒失母怒欲笞之遂不复饮终身涑水】秤槌投足【冦莱公凖少时不修小节颇爱飞鹰走犬太夫人性严每不胜怒举丨丨丨之中丨流血由是折节从学及贵母已亡每扪其疮痕輙哭记闻】杖碎金鱼【陈尧咨善射号小由基及守荆南回其母冯夫人问汝典郡有何异政尧咨曰每以弓矢为乐母曰汝父教汝以忠孝辅国家今汝不务行仁化而专务一夫之勇岂汝父之志耶丨之丨其丨丨燕谈】诗集诗示宗武【覔句新知律摊书解满牀试吟青玉案莫带紫罗囊假日从时饮明年共我长应须饱经术已似爱文章十五男儿志三千弟子行曽参与游夏达者得升堂杜甫】诗谕儿【怜渠已解弄诗章揺膝支颐学二郎莫学二吟太苦才年四十鬓如霜白居易】陶潜责子【白髪被两鬓饥肤不复实虽有五男儿总不好纸笔阿舒已二八懒惰故无匹阿宣行志学而不爱文术雍端年十三不识六与七通子垂九龄但觅棃与栗天运茍如此且进杯中物】卢仝寄男【别来三得书书道违离乆书处甚麄杀且喜见汝手殷十七又报汝文顔新有别来才经年囊盎未合斗当是汝母贤日夕加训诱尚书当毕功礼记速须剖喽啰儿读书何异摧枯朽寻义低作声便可飬年夀莫学村学生麄气强呌吼下学偷工夫新宅锄藜莠乘凉劝奴婢园里耨葱韮逺离编榆棘近眼栽桃栁引水灌竹中蒲池种莲藕涝漉蛙防脚莫遣生科斗竹林吾最惜新笋好看守万箨包龙儿攅迸溢林薮吾眼恨不见心肠痛如搊宅钱都未还债利日日厚箨龙正称寃莫杀入汝口丁宁嘱托汝汝活箨龙否殷十七老儒是汝父师友传读有疑误輙告咨问取两手莫破拳一吻莫饮酒莫学捕鸠鸽莫学打鸡狗小时无大伤习性防已后顽发苦恼人汝母必不受任汝恼弟妹任汝恼姨舅姨舅非吾亲弟妹多老丑莫恼添丁郎泪子作面垢莫引添丁郎赫赤日里走添丁郎小小别吾来乆乆脯脯不得吃兄兄莫撚搜他日吾归来家人若弹纠一百放一下打汝九十九寄男抱孙】昌黎训子【木之就规矩在梓匠轮舆人之能为人由腹有诗书诗书动乃有不勤腹空虚欲知学之力贤愚同一初由其不能学所入遂异闾两家各生子提孩巧相如少长聚嬉戏不殊同队鱼年至十二三头角稍相疎二十渐乖长清沟映汚渠三十骨骼成乃一龙一猪飞黄腾踏去不能顾蟾蜍一为马前卒鞭背生虫蛆一为公与相潭潭府中居问之何因尔学与不学欤金璧虽重宝费用难贮储学问藏之身身在则有余君子与小人不系父母且不见公与相起身自犂锄不见三公后寒饥出无驴文章岂不贵经训乃菑畬潢潦无根源朝满夕已除人不通古今马牛而襟裾行身防不义况望多名誉时秋积雨霁新凉入郊墟灯火稍可亲简编可卷舒岂不旦夕念为尔惜居诸恩义有相夺作诗劝踌躇符读书城南】康节生男【我今行年四十五生男方始为人父鞠育教诲诚在我夀夭贤愚系于汝我若夀年七十嵗眼前见汝二十五我欲愿汝成大贤未知天意肯从否闻见録】
　　爱子　附　知子　昧于知子
　　事类顾复【抚我育我丨我丨我出入腹我诗蓼莪】恩勤【丨斯丨斯鬻子之闵斯鸱鸮】天属之亲【林回弃千金之璧负赤子而趋彼以利合此以天属丨丨丨丨穷廹祸患相收也庄】义方之教【见前教子类】偏爱少子【左师触詟见太后曰老臣贱息舒祺最少臣切怜之愿补黒衣之阙太后曰丈夫亦爱少子乎对曰甚于妇人战国防】喜誉家儿【王福畤五子勔勮勃助劝皆以文显尝诧于韩彦思彦思戏之曰武子有马癖君有誉儿癖王家癖何多耶】着载车中【陈太丘诣荀季和长文尚少丨丨丨既至荀致酒文若亦小着膝前详见前殳子类】抱置膝上【王坦之字文度父述爱之虽长大犹丨丨丨丨为桓温长史温欲为子求婚于述坦之因言温意述大怒遂排下曰汝竟痴耶述传】老牛防犊【见后防子类】犊子破车【石季龙少时数弹人石勒白母欲杀之母曰快牛为丨丨时多能丨丨汝当小忍之勒乃止晋书载记】不与讲论【晋谢朗总角时病新起体羸未堪劳尝于叔父安前与沙门支遁讲论遂至相苦母王氏出云新妇一生所寄惟在此儿因流涕抱去安谓座客曰家嫂词情慷慨恨不使朝士见之】失于教义【梁元帝时有一学士聪敏有才为父所宠失于教义一言之是徧于行路终年誉之一行之非揜藏文饰冀其自改年登婚宦暴慢日滋竟以言语不择为周逖拍肠衅鼓云顔氏家训】
　　知子知子可任【祁奚请老晋侯问嗣曰午也可】知子必败【赵括少学兵法父奢不能诘然不谓善曰兵死地而括易言之败赵者必括也赵王以括为将代廉颇蔺相如曰括徒能读其父书传不知合变及括将行母上书愿王勿遣即有不称妾得无随坐乎○宋维父弁尝曰维性疎险必败吾家梁髙祖纪】仁刚【伍奢曰尚为人仁呼必来员为人刚戾能成大事史】知子奢俭【陶朱公中男杀人囚于楚朱公曰吾闻千金之子不死于市令其少子往视之长男曰家有长子曰家督乃遣少弟是吾不肖也欲自杀其母为言朱公不得已而遣长子长子竟持其弟防归朱公笑曰吾固知必杀其弟也彼非不爱固有所不能忍也是少与我俱见其为生难故重弃财至如少弟生而见我富乘坚駈良逐狡岂知财所从来故轻弃之非所惜吝前日吾所欲遣少子固为其能弃财故也而长者不能故卒以杀弟事之理也史记】知子不材【张安世长子千秋与霍光子禹俱随范明友击乌桓还谒大将军光问千秋战鬬方略千秋曰对兵事尽地成图无所忘失问禹禹不能记光由是贤千秋以禹为不材】知子多欲【见父子类不私其子下注】知子能文【京兆尹访苏瓌既去瓌令男颋咏尹字乃咏曰尹虽有足甲不成身见君无口知伊少人其敏防如此明皇问瓌草书难其人谁可瓌曰臣不知其他臣男颋为文甚速可备使令授笔立就明皇抚背曰知子莫若父明皇杂録】知子有得【见前子道类各得所长】知子才显【索靖子綝少有逸羣之略靖每曰綝廊庙之才州郡不足汚吾儿也后至尚书左仆射晋书】知子名著【王献之七八岁时学书羲之密从后掣其笔不得叹曰此儿后当复有大名晋本传】知子早成【诸葛亮与兄瑾书曰瞻今已八岁而聪慧可爱嫌其早成恐不为重器耳蜀志】知子难为【陈元方季方共论其父寔因曰元方难为兄季方难为弟世説】知子必富【石崇司徒苞之防子生于青州故小名齐奴少敏慧有谋苞临终分财物与诸子独不及崇其母以为言苞曰此儿虽小后能自得及为荆州刺史刼远使商客致富不赀】知儿必贵【唐王珪少与房杜善母李曰儿必贵然未知所与游者何如人】知子当兴【梁彦光岐嶷其母谓所亲曰此儿有风骨当兴吾家北史】知子有能【见爱子类犊子破车下注】
　　昧于知子不知子能【陈思王植太祖常视其文曰汝倩人耳植跪曰固当面试时建邺铜雀台新成太祖将诸子登使各赋植援笔立成太祖甚异之】不为父知【山简涛之子也简叹曰吾年几三十而不为家公所知】遇以常儿【谢惠连初有奇才不为父方明所知族兄灵运谓方明曰阿连才悟如此而尊作常儿遇之】畜以豚犬【万廻师神若愚痴虽父母亦以豚犬畜之兄戍役安西音问隔絶忽一日朝往夕返曰兄平善发书视之乃兄手迹其家以万里而回故号万廻元传信记】博学不知【段文昌镇成都子承式好猎丞相患之承式以所获雉分送幕僚各致书援引故事甚悉僚幕多不晓其义以呈丞相方知其子博学説闻録】受贿不知【令狐绹执政岁久子滈颇招权丨丨言事者攻其短绹为子讼寃通鉴】
