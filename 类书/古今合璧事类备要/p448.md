<!-- { "loadSidebar": true } -->
　　事类自用【愚而好丨丨记】不移【唯上知与下愚丨丨语】亦谋【予丨拙丨书】作伪【丨丨心劳日拙书】一能【愚夫愚妇丨丨胜予书】千能【人一能之已百之人十能之已千之虽愚必明记】维彼愚【丨丨丨人诗】古之愚【丨丨丨也直今之愚也诈而已矣语】不为拙【大匠丨丨丨工改废绳墨羿丨丨丨射变其彀率孟】不如拙【巧诈丨丨丨诚傅子】回如愚【子曰吾与回言终日不违丨丨退而省其私亦足以发回也不愚语】柴也愚【子曰丨丨丨语】北山公【丨丨愚丨年九十欲平太行王屋二山或笑之愚公曰我死有子子又生孙孙又生子子子孙孙无穷匮也而山不加増何苦而不平操蛇之神闻之惧其不已告之于帝帝命夸娥氏二子负二山一厝朔东一厝雍南列子】防稽妇【丨丨愚丨轻买臣余亦辞家西入秦李白诗按汉书朱买臣字翁子吴人家贫好读书不治产业常艾薪樵卖以给食担束薪行且诵书其妻亦负戴相随羞之求去买臣曰我年五十富贵今四十九矣女苦日久待我富贵报女功妻恚怒曰如公等终饿死沟中何能富贵买臣即听去本传】屠龙技【朱泙漫学丨丨于支离益殚千金之产以学屠龙三年丨成而无所用其巧列子】不手【庄子曰夫子拙于用大矣宋人有善为丨丨丨药者世以洴澼絖为事客闻之请买其方百金聚族而谋曰我世为洴澼絖不过数金今一朝而鬻技百金请与之客得之以説吴王越有难吴王使之将冬与越人水战大败越人裂地而封之能丨丨丨一也或以封或不免于洴澼絖则所用之异也】画蛇足【昭阳为楚伐魏移师攻齐陈轸与齐王使见昭阳曰有祠者赐其舎人酒一巵舍人相谓曰数人饮之不足一人饮之有余请画地为蛇蛇先成者饮酒一人蛇先成引酒且饮乃左手持酒右手丨丨曰吾能为之丨未成一人蛇成夺其巵曰蛇故无足子安能为遂饮酒为蛇足者终亡其酒今公攻魏破军杀将又移师攻齐战胜不知止犹为蛇足也昭阳乃解军而归】拙于用多【潘安仁闲居赋序曰岳读汲黯传至司马安四至九卿而良史书之题于巧宦之目未尝不慨然废书而叹也昔和长舆之论余也固曰丨丨丨丨称多者吾岂敢言拙则信而有余方今俊乂在官百工惟时拙者可以絶意乎宠荣之事矣】拙于用长【周叔巧于用短杜方叔丨丨丨丨世説】桞宗元愚溪序【灌水之阳有溪焉东流入于潇水或曰冉氏尝居也故姓是溪曰冉溪或曰可以染也名之以其能故谓之染溪余以愚触罪谪潇水上爱是溪入一二里得其尤絶者家焉古有愚公谷今余家是溪而名莫能定土之居者犹龂龂然不可以不更也故更之为愚溪愚溪之上买小丘为愚丘自愚丘东北行六十步得泉焉又买居之为愚泉愚泉凡六穴皆出山下平地葢上出也合流屈曲而南为愚沟遂负土累石塞其隘为愚池愚池之东为愚堂其南为愚亭池之中为愚岛嘉木异石错置皆山水之奇者以余故咸以愚辱焉夫水智者乐也今是溪独见辱于愚何哉盖其流甚下不可以灌漑又峻急多抵石大舟不可入也幽邃浅狭蛟龙不屑不能兴云雨无以利世而适类于余然则虽辱而愚之可也甯武子邦无道则愚智而为愚者也顔子终日不违如愚睿而为愚者也皆不得为真愚今余遭有道而违于理悖于事故凡为愚者莫我若也夫然则天下莫能争是溪余得专而名焉溪虽莫利于世而善鉴万类清莹透彻锵鸣金石能使愚者喜笑眷慕乐而不能去也余虽不合于俗亦颇以文墨自慰漱涤万物牢笼百态而无所避之以愚辞歌愚溪则茫然而不违昏然而同归超鸿蒙混希夷寂寥而莫我知也于是作八愚诗纪于溪石上】唐子西愚斋记【元符三年洛阳苏公通守南隆治书室于防事之东偏名之曰愚而属某为之记某言于公曰愚有等级公将安处也有顔子之愚有髙柴之愚有甯武子之愚子以晁错为愚桞子厚自以为愚顔子之愚老子所谓盛德者也髙柴之愚中庸所谓不及者也甯武子之愚则诗所谓亦维斯戾者也晁错之愚则语所谓古之直者也若夫栁子厚之愚则事载方册有不可诬者文章学术为百代所宗自唐以来论当世大儒则必称韩栁而自以为愚可乎然贞元之党虽妇人女子皆知其必败而桞子独不悟也谓之不愚可乎是数子者其愚固有等级公将安处也以为髙柴之愚则才非不及于道以为甯武子之愚则生非不逢于时以为晁错之愚则无吴楚之变以为栁子厚之愚则无伾文之事某将处公以顔子之愚则公岂有意乎公生平聚书万卷手不停披旣已自得于心矣推其绪余以教诸子皆卓然有立其长子大寿以文学知名于时而公犹以愚自处此真有意于所谓盛德者欤曰晞顔之人亦顔之徒公何辞焉请以是为记】周茂叔拙赋【或谓予曰人谓子拙予曰巧窃所耻也且患世多巧也喜而赋之巧者言拙者黙巧者劳拙者逸巧者贼拙者德巧者凶拙者吉呜呼天下拙刑政彻上安下顺风清弊絶】黄鲁直拙轩颂【覔巧了不可得拙从何来打破砂盆一问狂子因此眼开弄巧成拙为蛇画足何况头上安头屋下架屋毕竟巧者有余拙者不足】洪景卢养拙堂记【人必有所养以直养气以养正以知养恬以寡欲养心以静养生以义方养子以善养民以学养士以法制养兵以节养财养木于山养禾于田养牛羊于牢养鸡于埘养鱼于渊养龙于江海养万物于天地繇书契以还亘古往今来之归理具是矣一失所以养则位养禄势养交傲侮养髙酒食养口体养奸以夸养盗以窃养虎以遗害养莠以蠧谷养防以齧养虮虱以蕃瘙养痈疽以戕身观其所养孰得孰失葢无待于卜而烛炤独未闻以拙自养者也今朱君先觉以养拙名堂吾诚不知其説拙于用大乎拙于作伪乎拙于政乎拙于巧乎拙于谋已乎拙于官乎不手之药不免于洴澼絖夫固有所不用也与人无防级安事伪奉职非追科固不落道州之下考浮湛里闾间望望若营四海妻子满室灶突或过中不烟居官得餐钱漫不作明日计巧而谋者若是乎春秋五十六堕儒衣冠秩禄未脱八品擢财从事外台居之泊如称意自得岂所谓优游以养拙亦颇有慨于潘安仁者乎杜子美之诗云度堂匪华丽养拙异考槃先觉葢出于此旣又作诗五百二十言道所以赋名之意予不暇续也故极引其义而畅之先觉其勉防毋轻用拙】
　　诗集醉如【敢论才见忌实有丨丨愚杜】勤补【本欲将丨丨谁知弄巧成杜】不可改【所禀有巧拙丨丨丨者性所赋有厚薄不可移者命我性拙且惷我命薄且屯问我何以知所知良有因亦曽举两足学人踏红尘从兹知性拙不解转如轮亦曽奋六翮髙飞到青云从兹知命薄摧落不逡巡慕贵而厌贱乐富而恶贫同出天地间我岂异于人性命茍如此反则成苦辛以此自安分虽穷每欣欣葺茅为我庐编蓬为我门缝布作袍被种粟充盘飱静读古人书间钓清渭濵优哉复游哉聊以充吾身白居易】不能学【欲知学之力贤愚同一初由其丨丨丨所入遂异闾云云二十渐乖张清沟映污渠三十骨格成乃一龙一猪韩】存吾道【用拙丨丨丨杜】使溪愚【应同栁州栁聊丨愚丨丨坡】









　　古今合璧事类备要续集卷三十七
　　钦定四库全书
　　古今合璧事类备要续集卷三十八
　　宋　谢维新　撰
　　性行门
　　阿附
　　事理发挥【阿倚也不能中立有所倚而后立附托也不能自进有所托而后进阿附之人其论语之所谓善柔者欤无挺特之操而专以阿倚为能无鲠介之节而壹以附托为事旁篱落而升缘梯阶而进其于为人龌龊无能可知已朱子曰志于道义则功名不足道志于功名则富贵不足道吁其富贵不足道之人欤】
