<!-- { "loadSidebar": true } -->
　　事类誓师【帝曰惟时有苖弗率汝徂征禹乃防羣后丨于丨曰济济有众咸听朕命书】巡师【武王乃大丨六丨明誓众士同上】执罪【天子将出征类于上帝宜于社造于祢祃于所征之地出征丨有丨反释尊于学以讯馘告记】赏祖【用命丨于丨不用命戮于社书甘誓】听誓【武王伐殷嗟我友邦冡君越我御士庻士明丨丨同上】出征【王于丨丨以佐天下诗】亲御【文帝中年发愤遂躬戎服丨丨鞍马驰射上林讲习战阵前匈奴賛】亲勒【后光武建武三年冯异与赤眉战于崤底大破之余众南面宜阳甲辰丨丨六军大陈戎马吴汉精卒当前中军次之骁骑武卫分陈左右赤眉望震怖遣使乞降君臣面防奉髙丽玺绥】躬属【正观十九年帝亲征辽东丨丨櫜鞬太宗纪】自将【髙丽莫离支专国太宗丨丨讨边诏曰朕所过营顿毋饬食毋丰恠行在非近州郡不得令学生耆老迎谒四月围辽东城城溃唐东夷传】一心力【禹曰予以尔众士奉辞罚罪尔尚丨乃丨丨其克有勲书】秉旄麾【王左杖黄钺石丨白丨以丨牧誓】至潭上【汉文躬御六飞亲丨丨丨】至朔方【武帝帅师丨丨丨详见恢复四字类同上】我武维扬【丨丨丨丨侵于之疆取彼凶残杀伐用张书】四征弗庭【惟周王抚万邦巡甸丨丨丨丨绥厥兆民同上】不宜深入【西征隗嚣至漆诸将多以为王师丨丨丨丨隂阻马援于帝前取米为山谷帝曰虏在吾目中矣马援传】何忧不克【太宗亲征髙丽羣臣皆劝帝曰丨丨丨丨耶唐髙丽传】亲征太原【太祖开宝二年丨丨丨丨韩重赟来朝上谓曰虏知我是行必率众来援卿可为朕领兵倍道兼行出其不意破之契丹兵果入防韩重赟大破其众】急幸澶渊【景德中髙琼奏曰愿丨丨丨丨臣等効死冦不难破上意遂决冦众抵澶渊北直犯大阵李继隆等整军成列以御之分伏劲弩控扼要害其统军挞览所将者精鋭躬出督战威虏军头张环守床子弩濳发挞览中额死敌大挫衂退却上幸北城门楼张黄龙旗诸军皆呼万嵗气势百倍敌益震骇】弹贠之地【太祖平淮北惟太原未下赵普曰彼丨丨丨丨何足芥意】孤注之谤【真宗亲征至大名射杀挞览狄退谤者曰澶渊之役防准以陛下为孤注】率师亲征【蠢尔太原独背朝化潜依敌帐屡结蜀川洎丧刘筠擅立异姓乘我郊禋之际来侵晋绛之民宜顺人心恭行天讨朕取此月内丨六丨丨丨太祖开宝二年亲征河东诏】以谏班师【太宗伐契丹丨曹翰丨遂丨丨次金台驿】
　　奏捷
　　事类执讯【宣王南征也蠢尔蛮荆大邦为讐方叔元老克壮其猷方叔率止丨丨获丑诗采芑】献俘【僖二十八年楚国宋宋告于晋晋战于城濮楚师败绩晋侯丨楚丨于王秋七月丙申振旅凯以入于晋献俘饮至大赏左传】获丑【赫赫南仲薄伐西戎执讯丨丨薄言还归诗】奏公【薄伐玁狁以丨肤丨注公功也诗六月】献馘【矫矫虎臣在泮丨丨诗泮水】献捷【凡诸侯而有外攘之功则丨丨于王以警于夷中国则否诸侯不相遗俘左又子产献陈捷戎服将事日陈知其罪授首于我用敢献功又齐侯来献戎捷又齐侯献楚捷于周骤称其伐】献功【丨丨于社周礼】献俘【晋文公丨楚丨于王又献俘受馘饮至大赏左】奏恺【王师大献令丨丨乐周礼】防勲【舎爵丨丨焉礼也又李华战场文饮至丨丨和乐且闲左】下齐【燕以子之乱而齐大败燕燕昭王怨齐使乐毅为上将军以兵伐齐破之济西毅攻入临淄尽取济西财物祭器输之燕下齐七十余城皆为郡县本传】破荆【王剪将兵六十万攻荆大丨丨军至蕲南杀项燕乘胜畧定荆地城邑】吉语【汉乌孙围会宗陈汤曰不出五日丨丨闻】藁街【陈汤斩郅支首上疏宜悬丨丨变夷邸间若令鸿胪馆丞相匡衡大夫繁延夀以月令春当掩骼埋胔勿宜悬车骑许嘉将军王商以夹谷防孔子诛优施方盛夏首足异门而出宜县十日诏将军议者是也同上】露布【朱泚平丨丨于德宗曰臣既肃清宫禁只奉寝园钟不移庙貌如故又薛収傅注后魏毎战尅欲天下闻知乃书帛于漆竿上名曰丨丨唐于公异传】捷书【李靖伐突厥丨丨日夜至突厥传又杜诗丨丨日报清书同】献于社【春官大司乐王师大献则令奏凯乐又乐师凡军大献奏凯歌又镈师军大献则鼓其恺乐又大司乐则左执律右秉钺以先恺乐献于社礼】拘诸原【先轸曰武夫力而丨丨丨妇人暂而免诸国左传】为京观【潘党谓楚子曰君盍筑武军而収晋尸以丨丨丨】立武宫【季文子以安革之功丨丨丨非礼也并同上】告于庙【唐李勣从秦王平窦建德俘王世充乃振还秦王上将皆服金甲乘戎辂丨捷丨丨】献太庙【太宗讨王世充败之于北邙窦建德率兵十万以拒世充太宗败建德执之世充乃降六月凯还太宗被金甲陈鐡骑一万介士三万前后鼓吹丨俘于髙祖以谓太宗功髙于古官号不足以称乃加天防上将军本纪】献昭陵【髙丽莫离支男生为其弟所逐遣子乞师诏李勣为辽东行军大总管率兵二万讨之破其国执髙藏男建等裂其地州县之诏勣丨俘丨丨】献干阳【苏定方缚贺鲁以还髙宗临轩定方戎服奉贺鲁以献防功俘丨于丨丨殿】献俘馘【太和初有司命将征讨丨丨丨则神防兵卫于门外如献俘仪】缚颉利【太宗身勒兵显责而隂间之戎始内阻不二年丨丨丨献北阙下霆扫风除其国遂理突厥賛】执可汗【唐六总管师十余万皆授李靖节度以讨之其国遂亡颉利至京师告俘太庙帝御顺天楼陈仗卫士民纵观吏丨丨丨至帝曰而罪有五朕杀罪非无名顾渭上盟未之忘故不穷责也乃悉还其家属馆于太仆廪食之】备军容【厯代献捷必有凯歌太宗平东都破宋金刚执贺鲁克髙丽皆丨丨丨凯歌入京都然其礼仪不傅唐仪卫志】数禽馘【曹日华与贼搏丨丨丨贼惮之】班师振旅【丨丨丨丨书】劳还勤归【出车以丨丨杕杜以丨丨也诗】以数军实【归而饮至丨丨丨丨左传】数俘而出【郑入陈子玉入丨丨丨丨注但数所获不将以归也同上】八战八克【公孙述丨丨丨丨本传】八遇八克【唐娄师德与狄战白水涧丨丨丨丨】迎长乐驿【乾元元年郭子仪破贼河上执安守忠以献遂朝京师诏百官丨于丨丨丨帝御望春楼待之】告太公庙【元帅凯旋天子遣使郊劳有司先献捷于太庙又丨齐丨丨丨唐六典】饮酒围棊【曹参之丨丨正酣谢安之丨丨尚拗果有军书继闻戎捷郑防昌一品集】破竹走丸【丨丨宁比其发机丨丨未喻其乘胜栁宗元平李师道状】足澡渭耻【突厥部种离畔李靖为定襄行军总管率劲骑三千繇马邑趍恶阳岭夜袭定襄破之帝曰李陵以歩卒五千人絶漠然卒降其众尚书竹帛靖以骑三千蹀血狄庭丨丨吾丨水之丨矣】复见官军【郭子仪从元帅广平王率蕃汉兵十五万収长安李嗣业为前军元帅为中军子仪副之王思礼为后军贼领劲骑薄战嗣业以长刀突出斩贼数十骑乃定回纥以奇兵缭城皆夹攻之斩首六万级生擒二万翌日王入京师老防夹道呼曰不图今日丨丨丨丨】多获铠仗【中和元年贼将王璠率众三万来攻轻郑畋懦柔纵歩骑鼔而前畋以鋭卒数千疏阵多旗帜乘髙伐鼔贼不测众寡阵未整伏众寡皆嚣日暮鏖战龙尾坡杀贼二万级积至数十里丨丨丨丨璠龙去擒璠子斩之威动京师】不识旗鼓【李晟露布至梁帝感泣羣臣上夀且言晟荡夷凶憝而市不易肆宗庙不震长安之人丨丨丨丨虽三代用师不能加之】马牛敌血【如摧枯株如野兔丨丨防至于谷量丨丨殆同于川决一品集】头颅肩髀【砥磨周钺水淬郑刀万里来袁绍之丨丨三冢葬蚩尤之丨丨同上】掷首降幡【腹败枝披丨丨陴外丨丨夜竪韩元和圣德诗】建瓴折棰【王师奋发势无驻于丨丨丑类抢攘功有轻于丨丨于公异破朱混露布】不以金购【未三旬而定晋阳才期年而灭潞子丨丨丨丨将多降一品集】不劳师克【丨丨丨丨粤首驰报同上】馘俘者万计【蠢兹西戎蕞尔小国匪茹其力敢距大邦申命边臣奉将薄伐方共武服已奏肤公辟疆复境者九城尽要害膏腴之地折丨执丨丨丨丨皆精鋭骁勇之人复不掩旬捷无虚月哲宗绍圣四年克西夏陜西河东德音】上作喜捷诗【真宗咸平三年范廷召等引兵追契丹至莫州破之遣使奏捷丨丨丨丨丨】玠四战皆捷【绍兴元年吴玠及金人乌狄战于和尚原之北败之时金主晟之从侄没立与乌狄折合以数万骑分道入防约日会和尚原玠与其弟璘以散卒数十人驻原上召诸将励以忠义防血而盟诸将感泣是日二将以劲骑先期而至陈于原北玠击之丨丨丨丨】渡江后胜捷【建炎三年十二月兀术自杭州分兵至明州城下浙东制置使张浚拒之小捷四年二月兀术还过吴江县浙西安抚司统制陈思恭以舟师败之于太湖防获兀术绍兴元年兀术攻和尚原吴玠破之四年撒离曷犯杀金牛吴玠又败之韩世忠败兀术于大仪镇六年杨沂中败伪齐刘倪于藕塘刘骑大败兀术于顺昌十一年刘锜大败十余万于柘臯三十一年刘锜遣将败髙景山于皂角林李宝败郑家奴于宻州之唐岛并见年録邵宏渊拒敌于真州之胥油桥获捷十一月虞允大败金亮于采石马司统制赵樽复蔡州鄂州都统制吴拱拒敌于茨湖统制王宣拒敌于确山镇江都统张子盖解围海州此皆丨丨丨以来中国丨丨可称者也】为十三战功【乾道三年蒋子礼执政遂以明州城下和尚原杀金牛大仪镇顺昌府皂角林胥浦桥唐岛采石蔡州茨湖确山海州丨丨丨处丨丨而藕塘不预以所捷乃伪齐非金人故也朝野杂记】
　　诗集鹤唳风声【亡命须防走兎林骄豪无复向来心莫烦王旅追穷防丨丨丨丨尽好音朱晦翁闻捷诗】貅百万【杀气先归江上林丨丨丨丨想同心何时灭尽天骄子南北东西闻好音】代马未全知【天骄得意任驱驰太嵗乘虵已应期一夜旄头光陨地饮江丨丨丨丨丨朱晦翁闻边报诗】
　　和戎【源流见前】
