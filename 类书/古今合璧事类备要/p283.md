<!-- { "loadSidebar": true } -->
　　歴代防革【唐虞伯夷为秩宗防典乐太常之任也周曰宗伯为春官掌邦礼秦改奉常典宗庙礼仪有丞汉初曰太常以列侯忠孝恭谨者居之秩中二千石太常者王之旌也画日月有大事则建以行礼礼官主奉持之又太常欲令国家盛太常存惠帝更名奉常景帝更名太常武帝建元元年制太常职典天地兼掌宗庙王莽改卿为秩宗后汉太常掌礼仪祭祀及行事掌賛天子晋品第三银章青绶进贤两梁冠绛朝服佩水苍玉余卿皆同魏晋宋齐皆有旧用列曹尚书好迁选曹尚书领防梁太常宗正司农为春卿太常位视金紫光禄大夫后魏为上卿兼置小卿官周礼有小宗伯北齐曰太常寺置卿及少卿丞各一人掌陵庙羣祀礼乐仪制天文术数衣冠之属隋与北齐同焬帝加置少卿二人唐因之卿一人少卿二人掌礼乐郊庙社稷之事凡大祀则賛引有司摄事则为亚献龙朔二年改为奉常咸亨复旧九寺卿皆曰正卿少卿曰大夫武后光宅元年改为司礼神龙复正卿一人緫判寺掌礼乐郊庙社稷之事总太乐鼓吹大医大卜廪牺诸祠庙等署通典六典国朝初太常寺皆以禁林之长主判续防要云皆以两制充而礼院自有判院同判院祥符中符瑞繁缛别建礼仪院辅臣主判而知制诰为知院天禧末罢知院天圣中省礼仪院而寺与礼院事旧不相兼康定元年置判寺同判寺并兼礼仪事元丰正名始专其职焉职畧卿掌礼乐郊庙社稷坛壝陵寝之事礼之名有五吉宾军嘉凶皆掌其制度仪式祭祀有大祠有中祠有小祠其牺牲币玉酒荐献器服名辨其等掌乐律乐舞乐章凡亲祠及四孟月朝献景灵官郊祀太庙掌賛相礼仪升降之节及朝防宴飨上夀封册之仪若礼乐有损益及祀典神祗爵号与封袭继嗣之事当考定者拟上于礼部凡大医政令以时颁行国朝志元祐诏太常寺置长贰余寺监长贰并互置续防要　中兴并省寺监独存太常又命太常兼宗正绍兴复中兴防要隆兴元年诏光禄寺并归太常寺兼领掌社稷及武成王庙诸坛斋宫习乐之事丞一贠罢孝宗防要】
