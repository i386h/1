<!-- { "loadSidebar": true } -->
　　古今姓纂【嬴姓伯益之后秦非子支孙封乡侯因氏焉今闻喜城是也六代孙陵周僖王封解邑君又除邑从衣河东闻喜陵裔孙葢汉侍中九代孙遵始自云中从汉光武平陇蜀徙居河东安邑安顺之际又徙闻喜遵孙茂侍中尚书生二子辑号东眷徽号西眷徽曽孙天明子孙又号中眷徽与子楷康绰兄孙頠邈楷子攅绰子遐号八裴】
　　事类后进领袖【晋裴秀字季彦八嵗能属文时语曰丨丨丨丨有裴秀后为司空】武库五兵【裴頠字逸民博学稽古周弼见而叹曰頠若丨丨丨丨纵横一时之杰也】玉山照人【裴楷字叔则以清通用为吏部侍郎人称见裴叔则如近丨丨映丨丨也】廊庙之才【裴松之字世期宋武帝克洛阳松之居州行事武帝曰松之丨丨丨丨不宜久居边务召为太子洗马转中书侍郎南史】风流警防【裴让之字士礼清明俊辩早得声誉魏时举秀才迁主客郎中省中语曰能赋诗裴让之与杨愔友善清谈竟日愔每云此人丨丨丨丨裴文季为不亡矣歴中书舍人容仪醖借齐文襄目之曰士礼佳舍人也北史】三河领袖【裴骏字神驹魏太武曰裴骏有当世才其忠义可嘉补中书博士崔浩目为丨丨丨丨】考绩为最【裴延隽字平子迁幽州刺史修复废渠崇起学校丨丨丨天下丨】文藻富赡【裴伯茂学涉羣书丨丨丨丨为中书侍郎及卒魏收赋诗云临风想度对酒思荣公】黄騘年少【裴果字戎昭少慷慨有志略魏时盗贼起果征讨每乘黄騘马先登防阵号为丨丨丨丨】独立使君【裴侠字嵩和除河北郡守爱人如子惟食菽麦而已人歌曰肥鲜不食丁庸不取裴公贞惠为世规矩尝与诸牧守俱谒周文周文命侠别立谓诸牧守曰侠清慎奉公为天下最众中有如侠者可与之俱立众皆黙然无敢应者号为丨丨丨丨】断决如流【裴汉字冲霄在魏除相府墨曹理职明赡丨丨丨丨相府语曰日下粲烂有裴汉】典铨有名【唐裴行俭字守约绛州人与李敬马载同丨丨丨能丨时号裴马设长名榜铨注等法】资考为限【裴光廷字连城初吏部求人不以丨丨丨丨其后士人猥众専务趋竞铨品枉挠光廷惩之因行俭长名榜乃为循资格任门下省主事阎麟之専主过官凡麟之裁定光廷辄然可时语曰麟之口光廷手】瘗鹿得壻【裴寛性通敏工骑射弹棊投壶通书记为润州参军刺史韦诜有女择所宜归防休日登楼见人于后圃有所丨藏者访诸吏曰参军裴寛居也诜问状答曰寛义不以包苴污家适有人以丨为饷致而去不敢自欺故瘗之诜乃引为判官归语妻曰今丨丨矣寛时衣碧瘠而长族人呼为碧鹤雀诜曰爱其女必以为贤公侯妻也何以貌求人卒妻寛】旧徳为首【唐裴寛兄弟八人皆擢明经任台省州刺史其为政务清简所涖人爱之世冀其得宰相天寳间称丨丨以寛丨丨】号霹雳手【裴漼绛州着姓父琰之永徽中为同州司户年甚少不主曹务刺史李崇义内轻之吏白积案数百崇义让使趣断琰之命吏连进纸笔为省决一日毕既予夺当理而笔词劲妙由是名动一州丨丨丨丨】曰真儒者【裴休字公美孟州人不为皦察行所治吏下畏信能文章书楷遒媚有体法为人醖借进止雍闲宣宗尝丨丨丨丨】疏荐得人【裴垍字中绛州人李吉甫为相问进贤垍即崖略丨三十余人吉甫借以丨于朝天下翕然称丨丨】奬励尽言【裴垍器局峻整持法度虽宿贵前望造诣不敢干以私諌官言得失执政多忌之惟垍丨丨使丨丨士大夫不以垍年少柄用为嫌故元和之治百度修举朝无幸人】更直备问【裴耀卿字焕之迁相王府典籖丨丨丨丨府中号学直】疾风劲草【裴谞字士明擢明经迁考功郎中代宗幸陜谞徒步挟南曹印赴行在帝曰丨丨知丨丨果可信】讨蔡督战【裴度字中立河东人时丨丨数不利羣臣争请罢兵唯度请身丨丨帝目度曰果为朕行乎度俯伏流涕曰臣誓不与贼偕存即拜招讨使入对延英曰主忧臣辱义在必死贼未授首臣无还期帝壮之为流涕】功比汾阳【裴度退然才中人而神观迈爽操守坚正既有丨名震四夷其威誉徳业丨郭丨丨而用不用常为天下重轻事四朝以全徳始终及没天下莫不思其风烈】治第东都【裴度时阉竖擅威天子据虚器搢绅道丧不复有经济意乃丨丨丨丨集贤里号绿野堂野服萧散与白居易刘禹锡为文章把酒穷昼夜相欢不问人间事】
　　陆　河南　角音
　　古今姓纂【齐宣王田氏之后宣王封少子逹于平原陆乡因氏焉汉有大中大夫陆贾子孙过江吴郡吴县陆贾裔孙吴丞相逊生丞相抗生晏景机云耽】
　　事类辩士【前汉陆贾楚人名为有口丨丨常使诸侯名声籍甚】大族【吴陆逊字伯言江东丨丨忠诚恳至忧国亡身】海隅清【陆字敬宗交州流民归附丨丨肃丨】天才秀【晋陆机字士衡抗之子少有异才文章冠世战败河阳乃受害叹曰华亭鹤唳岂可复闻乎丨丨丨逸更患其多君苖见其文辄欲烧笔砚葛洪称其文犹圃之积玉】龙驹凤雏【陆云字士龙六嵗能属文少与兄机齐名号二陆闵鸿见而竒之曰此儿若非丨丨当是丨丨】体道清絶【陆玩字士瑫弱冠有美名清允平当后转尚书令诏曰玩丨丨丨丨雅量逺宜居台司以允众望】嵗寒松柏【唐陆象先苏州人宰相崔湜曰象先人望宜干枢近恬静寡欲议论髙简为时推向又曰陆公加于人一等主为言之并知政事公主谋逆坐为主所进将同诛宗召免之曰丨丨然后知丨丨之后凋也】景倩真清【陆景倩为扶沟丞河南按察使毕构覆州县殿最欲必得其实有吏言状曰某彊清某诈清惟丨丨曰丨丨终监察御史】饷钱不纳【陆防字敬舆苏州人十八第进士中博学宏词调郑尉张镒有重名贽往见语三日竒之请为忘年交既行丨丨百万曰请为母夫人一日费贽丨丨止受茶一串】不负所学【陆贽及辅政不敢自顾重事有可否必言之恳到深切或规其太过对曰吾上不负天子下丨丨丨丨遑它防乎】方外十友【陆余庆开元初为宣抚使荐孙逖韦述等皆知名士终太子詹事雅善赵贞固卢藏用陈子昻释懐一共十人时号丨丨丨丨】送车二乘【陆长源吴人为汝州刺史徙宣抚司马清白自将去汝州丨丨丨丨曰吾祖罢魏州有车一乘而图书半之吾愧不及先人云】文通先生【陆质字伯冲明春秋师事赵啖尽二家学门人以质能文圣人书通于后世私共諡曰丨丨丨丨】甫里先生【陆龟蒙字鲁望举进士不中居松江甫里多所论撰身畚锸茠刺无休或讥其劳荅曰尧舜霉瘠禹胼胝彼圣人吾一褐衣敢不勤乎嗜茶又不喜与流俗交虽造门不肯见赍书茶钓具等徃来时谓江湖散人或号天随子丨丨丨丨自比涪翁渔父江上丈人后以髙士召不至】嗜茶着经【陆羽字鸿渐不知所生或言僧得诸水濵畜之既长以易自筮得蹇之渐曰鸿渐于陆其羽可用为仪乃以陆为氏名而字之上元初隠苕溪自称桑苎翁时谓今接舆也丨丨丨丨三篇言茶之原之法之具后着毁茶论】荐拔恬退【皇朝陆佃字后师越州山隂人迁尚书左丞佃执政丨丨人材多丨丨者】山隂遗藁【陆游字务观佃之后有文集行于世工于四六能诗号丨丨丨丨】象山先生【陆九渊字子静其学以颖悟为防与朱文公辩无极太极有文集行于世号丨丨丨丨】
　　荣　上谷　商音
　　古今姓纂【周大夫荣夷公萱叔其先食采于荣因氏焉】
　　事类在朝正色【荣毗字子谌少刚鲠有局量隋时为华州长史后拜侍御史丨丨侃然北史】俱有能名【荣建绪毗之兄性甚亮直兼有学业仕隋歴始洪二州刺史丨丨丨丨】
　　翁　盐官　商音
　　古今姓纂【阙】
　　事类咏槐花诗【唐翁承赞字文饶莆田人干寜间登进士第丨丨丨丨雨中妆防望中黄勾引蝉声送夕阳忆得当年随计吏马蹄经日为君忙】该博能文【翁续字徳功崇人也丨丨丨丨躬践履之学士负笈从之游者以百数诲之无倦率多成就】
　　荀　河内　征音
　　古今姓纂【周文王第十七子郇侯之后以国为氏去邑为荀晋有荀林父生庚裔孙况】
　　事类社稷之衞【荀林父之事君进思尽忠退思补过是丨丨丨丨也左传】公族大夫【晋悼公即位使荀家荀防为丨丨丨丨使训卿之子弟共俭孝弟左传】最为老师【荀卿赵人年五十始来游学于齐齐襄王时卿丨丨丨丨三为祭酒适楚为兰陵令史记】称为神君【后汉荀淑字季和颍川人少有髙行博学名贤皆宗师之补朗陵侯相涖事明理丨丨丨丨】荀氏八龙【荀爽字慈明十二通春秋论语颍川语曰丨丨丨丨慈明无双】军国与筹【荀彧字文若曹操用为司马操虽征伐在外丨丨事皆丨彧丨焉魏志】佐命弼导【荀顗字景倩累迁侍中清纯体道忠允立朝有丨丨丨丨之勲铭功太常配享清庙晋书】夺我凤池【荀朂字公曽久在中书専管机事及失之甚罔罔怅怅或有贺之者朂曰丨丨丨凰丨诸君贺我邪】洛中英英【荀闿字道明京师语曰丨丨丨丨荀道明】方伯之少【荀羡字令则禇褒以为长史曰荀生资逸羣之气将有冲天之举迁徐州刺史时年二十八中兴丨丨未有如羡丨丨者】目丑舍人【荀士逊为文清典见赏知音在齐为中书舍人状貌甚丑丨曰丨丨丨】
　　羊　河上　商音
　　古今姓纂【晋羊舌大夫之后生职生赤伯华生肸叔向鲋叔鱼生食我春秋末始单姓为羊氏秦乱徙居太山】
　　事类古之遗直【叔向晋大夫羊舌肸书诒子产谏铸刑书叔向丨丨丨丨左传】献鱼悬庭【后汉羊续字兴祖为南阳太守府丞尝丨生丨受而丨于丨】九世清徳【晋羊祜字叔子世吏二千石至祜丨丨并以丨丨闻】轻裘缓带【羊祜垦田襄阳大获其利在军尝丨丨丨丨身不被甲入综机密出统方岳】建庙立碑【羊祜常造岘山置酒言咏终日不倦及卒襄阳百姓于岘山丨丨丨丨望其碑者莫不流涕因名堕泪碑】兖州八伯【羊曼字祖延与阮放等八人号丨丨丨丨而曼为防伯盖拟古之八隽】邹鲁英贤【羊侃字祖忻归梁为侍中武帝制武宴诗示之侃即席应诏帝览曰吾闻仁者有勇今见勇者有仁可谓丨丨遗风丨丨不絶】天狗下及【羊祉字灵祐性刚愎爱刑名仕魏假节龙骧将军为秦梁二刺史当官不惮彊御朝廷以为刚断每令出使颇为深文所经之处人号丨丨丨丨】寻山家诗【羊士谔不知何许人赋丨丨丨丨云主人间语未开门绕田野菜飞黄蝶苕溪渔隠甚称之】
　　于　京兆　羽音
　　古今姓纂【秦商鞅时有献商于之地六百里则于之姓葢因斯地而名大唐宇文化及将于士登以魏州降】
　　事类【阙】
　　惠【阙】扶风　商音
　　古今姓纂【周惠王支孙以谥为姓战国有惠施为梁相汉有交趾太守惠乘太仆惠阙】
　　事类【阙】
　　甄　中山　征音
　　古今姓纂【虞舜陶甄河濵因以为氏或音坚汉末太保甄邯生丰司徒为中山着姓也中山无极邯六代孙逸后汉上蔡令女为魏文帝皇后生明帝后追封安城侯子严孙畅生述六代孙成梁吏部尚书生诩诩曽孙懐素唐卢陵令】
