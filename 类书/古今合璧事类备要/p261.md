<!-- { "loadSidebar": true } -->
　　事类入閤【唐王仲舒拜左拾遗徳宗相裴延龄与阳城交章言不可后丨丨帝顾曰是岂王仲舒耶本传】叩墀【唐刘栖楚为拾遗敬宗畋游坐朝晚栖楚出班以额丨龙丨苦諌同上】立【拾遗丨丨以其行立在北省之次献可替否也评事出云云赤尉坐紧云云入仕之路歴是三官者时軰共以为荣也两京杂记】把麻【唐通事舍人宣语多不知书至宣读辄失句度故用拾遗团句低声以助之谓之丨丨六典】行直【李邕少知名长安内史李峤等荐邕词髙丨丨堪为諌诤之官召拜右拾遗本传】性锐【元和元年元稹为左拾遗稹丨锋丨见事风生既居谏垣不欲碌碌自滞事无不言续通典】志徤【唐柏耆丨丨而望髙急于立名谒裴度愿以一节掉舌下王承宗乃以左拾遗往承宗献德二州以二子入质眞擢拾遗由是声振一时本传】释褐拜【张镐有大志好王伯大畧杨国忠闻镐才荐之丨丨丨左拾遗元宗西狩徒步扈从遣诣肃宗所数论事】文章荐【李渤刻意于学隠庐山更徙少室元和初李巽韦况丨丨丨之诏以右拾遗召】对策迁【白居易敏晤絶人工文章元和中丨丨乙等丨左拾迁并本传】忠贤人【唐左拾遗张方回毎朝政有失便抗疏论精神昂然进不惧死明皇尝曰张方回丨丨丨也通典】供奉官【元稹为拾遗上疏论谏职曰凡今之人以上封进见为妄动拾遗补阙为冗员以此称丨丨丨与王珪魏徴为等列臣虽至愚能不自愧同上】王者师【萧嵩为左拾遗表荐张镐曰如镐者用之则为丨丨丨不用则幽谷一吏尔元宗擢镐拾遗不数年出入将相分纪】立陛大言【唐宗璟劾张昌宗等反状武后不应李邕为拾遗丨殿下大言曰璟所陈社稷大计陛下当聼后乃可璟奏李邕传】守閤极论【王仲舒为拾遗徳宗信裴延龄逐陆贽仲舒与杨城等丨延英丨丨丨延龄奸邪不可相本传】才清格秀【拾遗评事赤尉皆以丨望丨官标丨丨者署之俗号为三紧官吏部铨注】选重秩卑【唐白居易上疏防恩授臣左拾遗谨按六典其丨甚丨其丨甚丨云云所以卑秩者使位未足惜身未足爱也所以重选者使下不忍负心上不忍负恩夫位未足惜身未足爱然后能有阙必规有违必諌朝延得失无不察天下利病无不言此国朝置拾遗之本意也白集】时人称重【唐归登拜右拾遗时欲相裴延龄阳城熊执易等以危言忤旨初执易草疏成示登登动色愿寄名霤霆之下安忍君独当自是同列进諌登每聨署无所廻避丨丨丨丨本传】公议归重【王徽字昭文为右拾遗书二十余上言无回忌丨丨浩然丨丨分纪】闻即应论【薛廷老寳歴中为右拾遗舒元褒等入閤论事穆宗厉语诘之元褒不能对廷老曰臣等以谏为职有丨丨丨丨秦时人服其不挠本传】事无不言【白居易元和中为左拾遗被遇宪宗丨丨丨丨湔剔抉摩多见聼可】论执强梗【白居易后对殿中丨丨丨丨帝未谕辄进曰陛下误矣帝变色罢谓李绛曰是子我自防擢乃敢尔】词旨典羙【陈子昂为右拾遗上疏陈事丨丨皆丨丨并本传】諌迎轩辕【唐宣宗大中十一年左拾遗王谱右拾遗薛廷杰上疏丨遣中使往罗浮山丨丨丨先生诏云云□自来章深纳诚意分纪】諌营兴泰【唐虞藏用为左拾遗则天将营兴泰官藏用諌曰离宫别舘亦以多矣更穷人之力以事土木臣恐议者以陛下为不爱人务奉己者同上】谏将中人【白居易为左拾遗时王乘宗叛诏吐突承璀出讨居易丨曰唐家制度征伐专委丨帅比年始以丨丨且承璀为制将四方闻之必轻朝廷本传】乞出宫人【元和四年旱甚下诏蠲贷白居易见诏节未详即丨尽免江淮两制以捄流瘠多丨丨丨帝颇采纳】时目栁箧【唐栁粲迁左拾遗公卿朝野托为牋奏丨唐以其博与丨为丨丨并本传】御题鲁直【国朝鲁宗道为右正言事有违误风闻弹疏眞宗稍厌之一日自讼于上前愿得罢去上恱其忠慰勉以遣他日追念其言丨笔丨曰丨丨言行録】诏置諌官【刘煜传煜字耀卿天禧初丨丨丨丨御史十二员煜与鲁宗道首与其选擢为右正言东都事畧】増直諌员【孙甫字之翰仁宗方锐意更用二三大臣乃极一时知名士丨丨丨丨以甫为右正言同上】亲笔除名【余襄公靖字安道庆歴三年上置諌官以开广言路丨丨公姓丨丨右正言公感激奋励遇事辄言无所回避言行録】上指字问【余襄公靖为右正言当使契丹入辞书所奏事于笏各用一字为目丨丨其丨一二丨之尽而后已洓水记闻】事许靣对【天僖二年左正言刘煜请今言丨丨升殿丨丨从之长编】章请面上【天禧元年始诏两省置諌官六员不兼他职考所言以为殿最首擢鲁宗道与刘煜为右正言先是谏官丨须繇閤门进又罕待到者宗道丨丨论事而丨奏进司遂为故事仁宗实録】作赋知名【夏侯嘉正传当使巴陵丨洞庭丨大宗丨其丨召为左正言东都事畧】献歌称旨【至道元年和防迁右正言丨丨诗丨丨上谓近臣曰宰相子有文采能负荷堂构如防者不可得也】言差遣不当【庆歴四年以修媛父张尧佐提防开封府县鎭公事右正言余靖上丨尧佐不当得此丨丨上曰朕不以女谒用人若物议丨允丨与一郡洓水记闻】言政事当断【韩宪肃公綘除右正言时大臣佐佑时政务循故事公一日奏丨丨丨丨出圣丨上曰屡有人言朕少断台谏官见有未便但言来不惮追改也言行録】伯雨号戅章【任丨丨字徳翁性刚鲠持论劲正为谏官仅半载所上一百八疏皆系天下治体丨丨丨东都事畧】曽言对客问【丨丨与右正言邹浩友善孟后之废也诞三与浩书劝使力请复后浩不报及浩以谏立刘后南迁诞着玉山主人丨丨丨一篇以讥之识者或以比韩愈谏臣论四朝国史】荆公上田正言书【正言执事某五月还家八月抵家毎欲介西北之邮布一书道区区之懐辄以事废杨东南之吭也舟舆至自汴者日十百数因得问汴事与执事息耗甚详其间荐绅道执事介然立朝无所跛倚甚盛甚盛顾犹有疑执事者虽某亦然某之学也执事诲之进也执事之执事知某不为浅矣有疑焉不以闻何以偿执事之知哉初执事坐殿庑下对方正策指斥天下利害奋不讳忌且曰愿陛下行之无使天下谓制科为进取一涂耳方比时窥执事意岂若今所谓举方正者猎取名位而已哉盖曰行其志云尔今聨谏官朝夕耳目天子行事即一切是非无不可言者欲行其志宜莫若此时国之疵民之病亦多矣执事亦抵职之日乆矣向之所谓疵者今或痤然若不可治矣向之所谓病者今或痼然若不可起矣曾未闻执事建一言寤主上也何向者指斥之切而今之疏也岂向之利于言而今之言不利邪岂不免若今之所谓举方正者猎取名位而已邪人之疑执事者以此为执事解者或造辟而言诡辞而出疏贱之人奚遽知其微哉是不然矣传所谓造辟而言者廼其言则不可得而闻也其言之效则天下斯见之矣今国之疵民之病有滋而无损焉乌所谓言之效邪复有为执事解者曰盖造辟而言之矣如不用何是又不然臣之事君三谏不从则去之礼焉执事对策时常用是着于篇今言之而不从亦当不翅三矣虽惓惓之义未能自去孟子不云乎有言责者不得其言则去下亦辞其言责邪执事不能自免于疑也必矣虽坚强之辩不能为执事解也乃如某之愚则愿执事不矜宠利不惮诛责一为天下昌言以寤主上起民之病治国之疵蹇蹇一心如对策时则人之疑不解自判矣惟执事念之如其不然愿赐教荅不宣】韩愈与李拾遗书【十二月某日愈顿首伏承天恩诏河南敦谕拾遗公朝廷之士引颈东望若景星鳯皇之始见也争先覩之为快方今天子仁圣小大之事皆出宰相乐善言如不得闻自即大位以来于今四年凡所施者无不得宜勤俭之声寛大之政幽闺妇女草野小人皆饱闻而厌道之愈不通于古请问先生世非太平之运欤加又有非人力而至者年谷熟衍符贶委至若干纪之奸不战而拘累强梁之凶销铄缩栗迎风而委伏其有一事未就正自视若不成人四海之所环无夫夫甲而兵者若此时也拾遗公不疾起与天下之士君子乐成而享之斯无时矣昔者孔子知不可为而为之不已足迹接于诸侯之国即可为之时自藏深山牢闗而固拒即与仁义者异守矣想拾遗公冠带就车惠然肯来舒所蓄积以补缀盛徳之有阙遗利加于时名垂于将来踊跃悚企倾刻以冀又窃闻朝廷之议必起拾遗公使者往若不许即河南必继以行拾遗徴君若不至必加髙秩如是以辞少就多伤于亷而害于义拾遗公必不为也善人斯进其类皆有望于拾遗公拾遗公傥不为起使众善人不与斯人施也由拾遗公而使天子不尽得良臣君子不尽得显位人庶不尽被惠利其害不为细必望审察而逺思之务使合于孔子之道幸甚愈再拜李潡】
　　诗集趋丹陛【聨步丨丨丨分曹限紫微晓随天仗入暮惹御香归云云圣朝无阙事自觉谏书稀岑参寄左省杜拾遗】升諌署【初丨丨丨是眞仙浪透祧花十五年郑谷贺韦拾遗】

　　古今合璧事类备要后集卷二十四
<子部,类书类,古今合璧事类备要>
　　钦定四库全书
　　古今合璧事类备要后集巻二十五
　　宋　谢维新　撰
　　台官门
　　御史台
　　歴代沿革【御史之名周官有之战国亦有秦赵渑池之防各命书其事则皆记事之职至秦汉为紏察之任所居之署汉谓之御史台亦谓之兰台寺汉以尚书为中台御史为宪台谒者为外台谓之三台梁及后魏北齐或谓之南台后周曰司宪唐曰御史台髙宗龙朔中改为宪台武后时改为肃政台后去肃政台之名但为左右御史台本朝沿唐之制设御史台大夫无正员止为兼官中丞除正员外或帯他官者尚书则曰某官兼御史中丞丞郎则曰御史中丞兼某官给事中谏议则曰某官权御史中丞事次有知杂御史一员副中丞判台事其属有三院一曰台院侍御史焉二曰殿院殿中侍御史焉三曰察院监察御史焉旧制三院多出外任风宪之职用他官领之太平兴国三年以张巽为监察御史正名举职自此始也唐制御史不专言职至天禧中始置言事御史唐朝有御史里行至景祐中始置以处御史之官卑者唐仪台案有六监司元丰三年李定请复六察于是以御史专领六察元丰三年御史台奏言请以吏部及审官东西院三班院吏察戸部三司及司农寺戸察刑部大理寺审刑院刑察兵部武学兵察礼祠部太常寺礼察少府将作等工察从之其后大正官名不除大夫捡校官帯宪衔者亦除去自国初至元丰中检校官多帯宪衔有检校御史大夫者至是亦罢以中丞为长知杂御史为侍御史言事官为殿中侍御史六察官为监察御史旧以中丞兼检理使殿中侍御史兼左右廵使左右廵使分紏不如法者文官违失右廵主之武官违失左廵主之监察御史兼监察使至是使名悉罢见防要续防要四朝志】
