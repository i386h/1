<!-- { "loadSidebar": true } -->
　　银一流【银重八两为丨丨尔雅】三品【见后贡金注】山有葱【丨上丨丨下有银酉阳杂俎】山出雾【银丨常丨素丨白帖】山有烛【钟丨之宝丨银丨谓有精光如烛尔雅】美者錼【白金谓之银其丨丨谓之丨尔雅】贡惟金【扬州荆州厥丨丨丨三品注金银铜】厥贡银【禹贡梁州丨丨丨书】其利银【周礼荆州丨丨丨大司马职方】造银币【汉建元中又丨丨锡白金其文龙直三千其文马直五百其文直三百盗铸诸金钱罪死而犯者不可胜数注杂银锡为白金】罢银官【元帝时贡禹言宜丨采珠玉金丨铸钱之丨毋复以为币除其贩卖租铢之律议者以为交易待钱布帛不可尺寸分裂禹议遂寝食货志】金三等【汉有司言曰古者丨有丨丨黄金为上白金为中赤金为下食货志】宝六名【王莽即真凡丨货五物丨丨注金银贝钱布同前】以银为货【萧梁初唯京师及三呉荆郢江湘梁益用钱其余州郡则杂以谷帛交易交广之域丨金丨丨丨隋志】采银以税【唐掌治署令一人丞二人掌范镕金银铜铁及涂饰琉璃玉作铜铁人得丨而官收以税百官志】规我以我【权万纪为侍御史即奏言宣饶郡可凿山冶银岁取数百万帝责曰公不推贤进善乃丨丨丨丨斥使还第唐本传】过此当掠【韦元方外兄裴璞卒元方见武吏跃马而来乃璞也言曰吾为陇右三州掠剰使生人一饮一酌无非前定况财宝阴司所籍其获有限过数则阴吏状来乃掠之子之逢吾亦是前定合得白金二斤丨丨则丨丨故不厚也人生有命不参差以道静观无复躁挠勉之哉幽怪録】在此已乆【寿州大将赵璘本州有防宅人莫敢居璘生居之独据中室夜有物推床曰我等丨丨丨丨为君所压甚不快君可速去鬼乃相与移其床于庭下璘亦安寝明日于堂上置床处掘得银一窖宅遂安稽神録】柱石皆银【饶州邓公塲采银之所山有涧水出山底天祐末银夫十余人傍涧凿地道入数歩空阔明朗山顶有穴如天日光下照楼阁回绕丨丨丨白丨也采银者复出持斧而入将斫取之俄而山摧入者尽压死顷之流血自磵出数日不絶自是无敢下者同前】雪冷为银【耿先生有姿色明道术拘制鬼魅保大中召入宫常被碧霞帔手如鸟自称北大先生能以丨为银取雪实之削如银铤投炽炭中及冷烂然为铤银先生后有孕一日谓上曰此夕当产中夜风雷明旦腹已消曰昨夜生子已为神物持去后以疾终异人録】白衣求宿【详见前金注】术者授方【见后水银注】家奴盗银【张文定公齐贤为江南漕日丨宴一丨窃银器数事于怀中公熟视不问后为宰相厮役多得班行此奴竟不沾禄乗间泣告公曰尔忆江南丨吾丨乎我怀之三十年不以告人汝亦不知也并东轩杂録】定州出银【至道二年有司言丨丨丨丨请置官掌其事上曰地不爱寳当与众庶共之不许长编】
　　水银水银泉【秦始皇葬骊山起陵高五十丈以丨丨为丨明月珠为日月三辅故事】水银池【李蔚咸通十四年春诏迎佛骨京师高赀相与集大冲注丨丨为丨孔氏帖】得见无恨【夏侯嘉正为馆职平生好烧银常曰吾丨丨水银银一钱知制诰一日丨丨矣】以方并授【范文正公仲淹少极贫悴尝与一术者游病笃告文正曰吾有炼水银法儿防不足以付今丨丨授子丨白银一斤内文正懐中后为谏官术者之子已长呼而告之取其方白金丨之封识宛然】
　　铜山有姜【丨上丨丨下有铜锡酉阳杂俎】物至精【凡律度量衡用铜者所以同天下齐风俗也铜为丨丨丨不为燥湿寒暑变其节不为风雨霜露改其形有似乎士君子之行是以用铜也汉书】币为下【铜钱识曰半两重如其文为下丨史平凖书】荆州铜【丨丨厥贡金三品注金银丨又荆山其阳多赤金山海经】丹阳铜【古者金有三品赤金为下注丨丨丨汉食货志】若耶铜【丨丨涸而出丨欧冶因为纯钩之体越絶书】赐之铜【郑伯朝楚楚子丨丨金既而悔之与之盟曰无以铸兵使以铸三钟注楚金利故古者以丨为兵左僖公】防以铜【秦始皇葬骊山其内丨丨丨贾山至言】豫章铜山【吴王濞事见后钱注】严道铜山【邓通事见后钱注】探怀得铜【扶风张氏之先为郡功曹晨起当朝有鸠从盛尘上飞下几前功曹曰鸠何来为祸飞上盛尘为福飞入我怀开怀待之飞入怀中探得铜钩带之官至太守九卿有蜀客至长安私赂张氏婢婢卖钩与客客防祸惧而却还张氏得钩复为二千石后因失钩张氏遂衰三辅决钩】凿井得铜【厐俭亡其父随母流宕后居庐里丨丨丨丨遂富云云时人曰庐里厐公丨丨丨丨买奴得翁风俗通详见奴门】以铜为鉴【唐太宗曰朕有三鉴云云丨丨丨丨可正衣冠朕尝宝此三鉴今一鉴亡矣通鉴】取铜和酒【定州人崔务坠马折足医者令丨丨末丨丨服之遂痊平及亡后十余年改葬视其胫骨折处有铜束之朝野佥载】红崖冶铸【韩洄上言今商州丨丨丨产铜而洛源监乆废请凿山取铜即治旧监置十鑪丨之岁得钱十万二千緍孔氏帖】滁州铲凿【韩思复迁丨丨刺史州有铜官人丨丨尤若思复迁贾他郡费省尤多同上】铜像铸钱【柳仲郢拜京兆尹防废浮屠法尽坏丨丨丨丨仲郢为铸钱使吏请以字识钱者不荅既淮南铸防昌字久之僧反取为钟钹本传又周世宗是时中国乏钱乃诏悉毁天下丨佛丨以丨丨尝曰吾闻佛説以身世为妄以利人为急使其眞身尚在茍利于世犹欲割截况此丨丨岂其所惜哉由是羣臣皆不敢言五代史】铜神激水【衡阳唐安县东有略塘塘有丨丨往往铜声丨丨为变緑作铜腥鱼尽死酉阳杂俎】高丽地产【丨丨丨丨银铜周世宗时遣尚书水部员外郎韩彦卿以帛数十疋市铜于丨丨以铸钱又丨丨贡铜五万斤孔氏帖】天下嵗采【凡银铜盐铁之冶一百六十八所元和丨丨丨丨铜二十六万六千斤及宣宗嵗率铜六十五万六千斤食货志】江南多出【张齐贤初除转运使辞日太宗皇帝曰丨丨丨丨铜为朕密经营之齐贤乃访得江南承旨丁钊歴指饶信处州山谷产铜铅锡之所又求前代铸法惟饶州永平监用唐元钱料坚实可乆由是定取其法嵗铸三十万贯凡用铜八十五万斤铅三十六万斤锡十六万斤齐贤即诣阙面陈其事可之然唐永平钱法肉好周郭精妙齐贤所铸虽嵗増数倍而稍为磊恶矣长编太平兴国八年】天下嵗产【本朝铜坑冶者闽蜀湖广江淮浙路皆有之祖宗时丨丨丨丨七百五万斤有奇渡江后其数日减至绍兴末江东西福建广西湖南潼川府利路十四州嵗产铜二十六万三千一百六十九斤九两信州胆铜九万六千五百斤饶州胆铜二万三千四百斤韶州胆铜八万八千九百斤黄铜二百斤潭州胆铜三千四百斤建宁府黄铜八千三百斤连州黄铜二千八百斤池州胆铜四百斤汀州黄铜六十斤卲武军黄铜二百斤潼州府黄铜六千斤利州黄铜七千斤兴州黄铜一千六百斤南剑州黄铜三千六百斤视祖额才及四厘皆弱东南铁悉输岑水铅山永兴兴利四场浸铜为泉司之用旧婺州铜坑废凡铜场十四云朝野杂记】鳯州铜防【至道二年有司言丨丨出丨丨请置官掌其事上曰地不爱宝当与众庶共之不许长编】
　　禁铜盗铸者少【铜之为兵不如铁为器不如漆禁铜则人无所用丨丨丨丨刘秩见食货志】唯鉴得用【太和三官诏佛像以铅锡土木为之饰带以金银防石乌油蓝铁丨丨磬钉镮钮丨丨铜余皆禁之百官志】禁民鉟销【庆元二年八月右曹郎官赵彦括奏丨销钱为铜器买者科违制之罪不以荫论炉户决配海外永不放还仍许告捕】赴官投卖【庆元三年复禁铜器民间旧有者限两月丨丨丨丨每两以三十钱酬之民间多不尽输遂命再限两月不复酬以钱违者许人告湖州旧鬻镜行于天下至是官自铸之】禁民私铸【绍兴初户部侍郎王俨请复铸钱及官鬻铜器以革私铸之明年遂悉敛民间铜器以铸钱又诏私铸铜器者徒二年其后洪景严为上言铜器以害上命出御府铜器千五百事付泉司遂大敛民间铜器之铸钱许告赏得铜二百万有余斤】贾谊谏放铸【见孝文五年汉食货志】
　　胆铜户部以请【靖国元年宣德郎游经专切提举措置江淮荆浙福建广西铜事自言尝究讲有胆水可以浸铁成铜者韶州岑水潭州浏阳信州铅山饶州德兴建州蔡池婺州铜山汀州赤水邵武军黄济漳州山温州南漠池州铜山凡十一处唯岑水铅山德兴已尝措置其余未及经理将来钱额愈见亏失丨丨丨为丨故有是命长编】泉司之用【详见前注】晋郭璞赤铜賛【昆吾之城赤铜所在切玉如泥火炎其采】梁沈约为柳世隆上铜表【夫币以周务货以赈民阜国康治莫尚乎铜周民致平始乎圜法汉世几错资于贯朽名口化金良工尽艺】
