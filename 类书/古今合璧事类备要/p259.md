<!-- { "loadSidebar": true } -->
　　事类宿徳【汉武帝因集置諌大夫皆名儒丨丨为之初学记】轶才【前汉王褒字子渊益州刺史王襄奏褒有丨丨乃徴褒既至诏褒为圣主得贤臣颂擢为諌大夫本传】名儒【鲍宣字子都好学明经哀帝初徴为諌大夫每居位常上书諌争其言少文多质时丁傅用事董贤贵幸宣上书曰臣道迫大义官以諌为职不敢不竭愚上以宣丨丨优容之前本传】洁行【贡禹以明经丨丨者闻元帝召为諌大夫虚己问以政事前本传】着郎【前汉两龚皆楚人胜字君賔舍字君倩二人相并丨名丨故世云楚两龚少皆好学明经何哉荐胜徴为諌大夫引见胜荐龚舍及寗夀侯加有诏皆徴胜曰切见国家徴医巫尚为驾徴贤者宜驾上曰大夫乘私车来邪胜曰唯有诏为驾龚舍加至皆为諌大夫两龚鲍宣传】守节【王章迁諌大夫在朝廷名敢直言后为王鳯防死賛曰王章刚直丨丨不量轻重以防刑法前本传】忠直【盖寛饶对策髙第迁諌大夫数上疏諌后奏封事上以寛饶怨谤下其书諌议大夫郑昌愍伤寛饶丨丨忧国上书讼寛饶罪曰臣以諌为名不敢不言】迂阔【王吉少好学明经宣帝徴为諌大夫时帝修武帝故事许史王氏贵盛吉上疏曰愿言及儒生述旧礼明王制殴一世之民跻之仁夀之域上以其言丨丨不甚宠异之也】言任子【王吉为諌大夫又丨舜汤不任三公九卿而举臯陶伊尹今俗吏得丨丨弟无益于民上以为迂阔吉遂谢病免】諌立后【刘辅上书言得失召见上羙其材擢諌大夫丨成帝丨赵倢伃为丨】言制度【龚胜为諌大夫数上书丨百姓贫吏不良风俗薄丨太奢刑太深赋敛太重宜以俭约为先并本传】言灾异【刘向本名更生以行修餙擢为諌大夫元帝即位与萧望之等同心辅政乃上封事臣幸得以骨肉备九卿窃见灾异并起念忠臣虽在畎亩犹不防君惓惓之义也本传】当圣心【辛庆忌上书曰刘公前以县令见今为諌大夫此其言必有卓絶切至丨丨丨者前刘辅】数忠言【后汉王良字仲子拜諌议大夫丨有丨丨以礼进止朝廷敬之后本】言宦官【陈陶拜諌议大夫灵帝时上疏丨丨丨云臣恨不列稷契伊周之徙而与比干龙逢为俦袁崧汉书】諌夷乐【陈禅入拜丨议大夫时西南丨献丨及幻人明年元防作之于庭安帝与羣臣共观大竒之禅独举手大言曰夹谷之防齐作侏儒之乐仲尼诛之帝王之庭不宜陈夷狄之技后本传】清谨髙亮【梁商曰周举丨丨丨丨可任諌议大夫续汉书周举】公直蹇正【后汉韦彪字孟达上议曰諌议之职应用丨丨之士通才丨丨有补益于朝者本】李法无改【丨丨性刚有节上疏论椒房宦官免官八年徴为谏议大夫正言直辞丨丨于旧后本传】王登喜得【后汉张普惠为谏议大夫任城丨丨谓普惠曰不丨君丨谏议惟喜谏议得君分纪】为供奉官【元和六年御史中丞窦易直奏谏议大夫至拾遗御史中丞至殿中侍御史并丨丨丨丨续通典】创諌院印【大歴十二年谏议大夫薛之望奏諌官所上封章皆枢宻毎进一封即须门下中书两省印署文牒毎有封奏人且先知请别赐丨丨丨庶免漏泄至太和九年始创諌院印以院之印为文同上】諌官入閤【唐珪丨为谏议大夫尝进曰昔者天子有争臣七人谏不用则相继以死今陛下开圣徳收采刍言臣愿竭狂瞽佐万分一帝可乃诏諌官随中书门下及三品丨丨珪推臣纳善毎存规益帝益任之职林】諌议知匦【唐武后垂拱中置匦四区列朝堂东方青匦铭名延恩南方丹匦铭曰招諌西方素匦铭曰申寃北方匦铭曰通以諌议大夫补阙拾遗等一人充使丨丨事毎曰所有投书至暮则进官志】仗下与言【唐宋璟神龙初为吏部侍郎中宗嘉其直令兼谏议大夫内供奉丨丨丨丨得失本传】阁中抗论【唐郑覃为諌议大夫穆宗不恤政事喜游覃宴与同我廷奏谏入帝初不恱顾宰相萧俛曰此时乆无丨丨奏事覃等丨丨人皆相贺本传】有諌臣体【唐孔郑元和初改諌议大夫侃然忠谠丨丨丨之丨上疏论时政四条帝意嘉纳同上】有诤臣风【唐文宗尝于便殿召栁公权论事切直忤旨周墀为之惴栗公权词气益坚上徐谓之曰朕知舍人不合却作谏议以卿论事丨丨丨之丨今擢卿谏议大夫栁公权传】李眞諌官【景伯景龙中为諌议大夫中宗宴侍臣酒酣各命为囬波词或以謟言媚上或要丐谬宠至丨景伯独为箴规语以讽帝不恱中书令萧至中曰丨丨丨也本传】萧眞諌议【丨钧永薇中为諌议大夫争盗库财死罪曰囚罪诚死恐天下闻谓陛下重货轻法任喜怒杀人帝曰丨丨丨也】遂良鲠亮【褚遂良为諌议大夫太宗曰丨丨丨丨有学术竭诚亲于朕】儒衡劲正【唐武丨丨字廷硕以戸部侍郎知諌议大夫事丨丨有风节】谠言直气【唐吕元膺字景大迁諌议大夫规驳諌议大举其职出为刺史中谢上问时政得失元膺论奏词气激切上嘉之翌日谓宰相曰吕景大有丨丨丨丨宜留在左右使言得失】直气敢言【髙适字达夫明皇在蜀为谏议大夫丨丨丨丨权臣侧目并本传】剀切当心【魏郑公徴字元成太宗时拜諌议大夫日益亲或引至卧内访天下事公亦自以不世遇乃展尽底蕴无所隠凡三百余奏无不丨丨丨帝丨者唐职林】谏诤为心【魏徴为諌议大夫与王琰同辅政王琰曰以丨丨丨丨耻君不及尧舜臣不如证王珪】守门极论【阳城字元城元宗初隠中条山徳宗召拜諌议大夫初城未起缙绅想其风采既兴草茅处谏官天子益惮之及受命它諌官论事纷纷帝厌苦而城居位八年人不能窥其际及裴延龄诬陆贽等帝怒甚城始丨延英丨上疏丨丨慷慨引意由直贽等累日不止闻者寒惧城愈励然帝意不已欲遂相延龄城显语曰延龄为相吾当取白麻壊之哭于庭不相延龄城之力也本传】叩阁苦诤【崔元亮清愼介特大和四年改諌议大夫朝廷推为宿望郑注构宋申锡元亮率諌官丨延英丨丨丨反复数百言文宗未谕元亮置笏在陛复言帝悟众服而不挠】八十四通【殷侑为諌议大夫论朝廷得失前后凡丨丨丨丨以语切出为桂管观察使】三百余奏【魏徴初事隠太子见秦王功髙隂劝太子及败王以责徴对曰太子早从徴言不至今日王器其直即位拜諌议大夫徴乃展尽凡丨丨丨丨】諌披香殿【苏世长髙祖拜丨议大夫侍宴丨丨丨世长曰是殿雕丽非炀帝作耶帝曰卿好谏似直岂不知是朕作对曰瑶台琼室非创业所为帝咨重其言从猎泾阳大获禽兽帝谓朝臣曰今日乐乎世长进曰陛下游猎不满十旬未谓大乐帝曰狂态复发耶对曰臣私计则狂为国计则忠矣】諌望仙台【栁仲郢防昌初迁谏议大夫武帝延方士筑望仙台累諌谆初帝遣中人愧谢并本传】驺哄里道【崔俨为谏议大夫其群从数人自煕宁里谒大明宫冠盖丨丨相望于道毎岁时宴于家以一榻置笏犹重积其上分緍】乌集防架【栁仲郢为諌议大夫后毎迁必丨丨升平第庭水丨丨皆满五日乃散唐本】骨鲠正直【予欲左右前后皆得正人朝夕交戒儆予之阙分左右以备箴諌思见大徳丨丨丨丨耆文议论通古今喟然动上心所以赠其直而厚其禄也六帖郑朗大夫制】蹇谔老成【谏议大夫大臣之任故其秩峻其任重则君敬其言而用其道况丨丨之地宜有丨丨之人秩不优崇则难用耆徳其諌议大夫望依隋氏旧制升为从四品分为左右以备两省四品之阙后与丞郎出入迭用以重其器六帖賛皇一品制】月请諌纸【白居易与元稹书曰仆为諌官丨丨丨丨诗曰月惭諌纸二百张长庆集注唐肃宗制两省官十月一上封】日赴内朝【国朝庆歴三年田况言諌诤之臣不得日奉朝请臣在諌院毎闻一事皆诸处采问比及论列或至后时今若令諌官日奉朝请则可以日闻朝廷之事矣诏毎丨丨丨丨防要】为耳目官【景徳三年诏曰左右谏议大夫司諌正言咸预轩墀之列是丨丨丨之丨】居諌官首【景祐四年姚仲孙言諌议大夫丨丨丨之丨并同上】手诏褒【田锡天资骨鲠宋白举直言极諌公对事奏经史中治体之要三十篇眞宗丨丨丨丨拜御史知杂事迁諌议大夫眞宗见之色必庄严尝自谓曰此朕之汲黯也事畧】制词道意【萧正肃公燧字照邻迁右諌议入谢孝宗曰卿议论鲠切不求名誉纠正奸邪不恤仇怨故丨丨谓善不近名仁必有勇丨上丨也言行録】入閤不许【王安石在台閤侍从时毎为人言唐太宗令諌官随宰相丨丨最切于治道后世所当遵行也及入司政事而孙莘老李公择在諌职三人者熟荆公此论矣遂列奏请举行荆公丨丨曰是又益两防知政事吕氏家塾广记】直舍仍旧【元祐元年王岩叟言近降旨两省諌官出入各异户勿与给事中中书舍人通实欲限隔諌官不使在政事之地恐知本末数论列尔寻诏諌官丨丨丨丨四朝志】戱语带坠【諌议班在知制诰上若带待制则在知制诰下从职也丨丨曰丨丨笔谈】谓曰斗坡【先公尝言故左省崔坡颂事于宗谔因问坡义答曰唐諌议大夫虽在给舍之上时諌议岁满方迁给事自给事迁舍人时有自郎署拜諌议者骤立在给舍上朝中丨丨饶君丨丨丨亦须斗下坡来盖言其却为给舍序班在下也后遂为故事李氏谈録】论前相作诗【梁焘复为左諌议大夫前宰相蔡确作诗怨谤焘与刘安世等交攻之窜确新州事畧】论秀守市灯【陈良翰除諌议秀守遣吏市灯公论辍之人闻之皆惧而畏言行録】率台諌论后废【孔道辅字原鲁为右谏议大夫上废郭后道辅与范仲淹丨诸丨丨宫诣拒之孔手附门不为奏道辅等欲自宣右门入监官宦者阖扉拒之孔手附门铜镮大呼曰皇后被废柰何不与我曹入諌同上】率同列论后服【梁焘字况之迁右諌议大夫有请宣仁后御文徳殿服冠冕受册者焘丨丨丨諌引薛奎丨章献明肃皇丨不当以王丨见太庙事宣仁欣纳事畧】不歴郎中而为【近世郑文肃刘丞相张尚书方平王宣徽拱辰滕侍读甫吕给事惠卿邓中丞润又皆丨丨丨丨贪外任便丨諌议大夫春明退朝録】不用辅臣所荐【庆歴四年诏諌议大夫丨得丨见任丨丨丨丨实録】韩愈争臣论【或问諌议大夫阳城于愈可以为有道之士乎哉学广而闻多不求闻于人也行古人之道居于晋之鄙晋之鄙人薰其徳而善良者几千人大臣闻而荐之天子以为諌议大夫人皆以为荣阳子不色喜居于位五年矣视其徳如在野彼岂以富贵移易其心哉愈应之曰是易所谓恒其徳贞而夫子防者也恶得为有道之士乎哉在易蛊之上九云不事王侯髙尚其事蹇之六二则曰三臣蹇蹇匪躬之故夫不以所居之时不一而所蹈之徳不同也若蛊之上九居无用之地而致匪躬之节以蹇之六二在王臣之位而髙不事之心则冒进之患生旷官之刺兴志不可则尤之不终无也今阳子在位不为不乆矣闻天下之得失不为不熟矣天子待之不为不加矣而未尝一言及于政视政之得失若越人视秦人之肥瘠忽焉不加喜戚于其心问其官则曰諌议也问其禄则曰下大夫之秩也问其政则曰我不知也有道之士固如是乎哉且吾闻之有官守者不得其职则去有言责者不得其言则去今阳子以为得其言言乎哉得其言而不言与不得其言而不去无一可者也阳子将为禄仕乎古之人有云仕不为贫而有时乎为贫谓禄仕者也宜乎辞尊而居卑辞富而居贫若抱闗而击柝者可也盖孔子尝为委吏矣尝为乗田矣亦不敢旷其职必曰防计当而已矣必曰牛羊遂而已矣若阳子之秩禄不为卑且贫章章明矣而如此其可乎哉或曰否非若此也夫阳子恶讪上者恶为人臣昭其君之过而以为名者故虽諌且议使人不得而知焉书曰尔有嘉谟嘉猷则入告尔后于内尔乃顺之于外曰斯谟斯猷惟我后之徳夫阳子之用心亦若此者愈应之曰若阳子之用心如此滋所谓惑者矣入则諌其君出不使人知者大臣宰相者之事非阳子之所宜行也夫阳子本以布衣隠于蓬蒿之下主上嘉其行谊擢在此位官以諌为名诚宜有之奉其职使四方后代知朝廷有直言骨鲠之臣天子有不僣赏从諌如流之羙庶岩宂之士闻而慕之束带结髪愿进于阙下而伸其辞説致吾君于尧舜熙鸿号于无穷也若书所谓则大臣宰相之事非阳子之所宜行也且阳子之心将使君人者恶闻其过乎是啓之也或曰阳子之不求闻而人闻之不求用而君用之不得已而起守其道而不变何子过之深也愈曰自古圣人贤士皆非有求于闻用也闵其时之不平人之不又得其道不敢独善其身而必以兼济天下也孜孜矻矻死而后已故禹过家门不入孔席不暇暖而墨突不得黔彼二圣一贤者岂不知自安佚之为乐哉诚畏天命而悲人穷也夫天授人以贤圣才能岂使自有余而已诚欲以补其不足者也耳目之于身也耳司闻而目司见聼其是非视其险易然后身得安焉圣贤者时人之耳目也时人者圣贤之身也且阳子之不贤则将稽于贤以奉其上矣若果贤则固畏天命而悯人穷也恶得自暇逸乎哉或曰吾闻君子不欲加诸人而恶讦以为直者若吾子之论直则直矣无乃伤于徳而费于辞乎好尽言以昭人过国武子之所以见杀于齐也吾子其亦闻乎愈曰君子居其位则思死其官未得位则思修其辞以明其道我将以明道也非以为直而加人也且国武子不能得善人而好尽言于乱国是以见杀传曰惟善人能受尽言谓其闻而能改之也子告我曰阳子可以为有道之士也今虽不能及已阳子将不得为善人乎哉韩文】栁子厚遗爱碣【四年五月皇帝以银印赤绂即隠所起阳公为諌议大夫后七年廷诤恳至累日不解帝尤嘉异迁为国子司业旌直优贤道光师儒又四年九月己巳出拜道州刺史太学生鲁郡李偿庐江何蕃等百六十人投业奔走稽首阙下呌阍吁天愿乞复旧朝廷重更其事如己巳诏翌日防徒比向如初行至延喜门公使追夺其章遮道愿罢遂不果献生徒嗷嗷顾眄徘徊昔公之来仁风扇扬暴慠革靣柔輭有立聼闻嘉言乐甚钟鼔瞻仰徳宇髙逾嵩岱及公当职施政示人准程良士勇善伪夫去饰惰者益勤诞者益防沉酗腆酒斥逐郊遂违亲三岁罢退乡党今未及下乞归就养者二十余人礼顺克彰孝悌以兴则又讲贯经籍俾达奥义简习孝秀俾极儒业履裳衣由公而严进退揖逊由公而仪公征甚遐吾党谁师遂相与咨度署吏布告诸儒愿立贞珉侔髙状明乃访于学古之士纪公名字垂宪于后公名城字亢宗家于北平隠于条山惟公端椊冲和髙嶷懿醇道徳仁明孝爱友悌薰袭里阙布闻天下守节贞固患难不能迁其心始往坦厚荣位不足动其神为司諌义震于周行为师业爱加于生徒宜乎立石俾后是宪其辞曰惟兹阳公履道葆醇爰初隠声覆篑基仁徳充而形乃作谏臣抗志励义直道事陈帝求师儒式我成均开朗滞宣明徳教太和濳布机宻照群生闻礼后学知孝进退作则动言是俲匪公之轨人用奚蹈麤厉贪凌待公顺之欺伪谲诈待公信之少年申申咸适其宜榎楚废弛尊严而威公褒其良俾升于堂癯者既肥荣如衮衣公弁不用徴咎内讼既讼于内犹公之诲匪仁孰亲匪徳孰尊今公于征孰表儒门生徒上言稽首帝阍谓天盖髙曽莫我闻青衿涕濡塡街盈衢逺送于南望慕踟蹰立石书徳用扬懿则呜呼斯文遗爱防极栁文】
