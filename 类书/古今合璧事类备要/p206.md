<!-- { "loadSidebar": true } -->
　　事类简寛【帝德罔愆临下以丨御众以丨罚弗及嗣宥过无大刑故无小罪疑惟轻与其杀不辜宁失不经好生之德洽于民心兹用不犯于有司书】憯怛【中心丨丨爱人之仁也甫刑曰敬忌而罔有择言在身礼记】典刑【象以丨丨流宥五刑鞭作官刑扑作教刑书】赎刑【过命穆王训下丨丨】哀敬【丨丨折狱明启刑书胥古咸庻中正】明清【今天相民作配在下丨丨于单辞】不辜【皇帝哀矜庻狱之丨丨同上】不试【刑丨丨而民咸服记】从轻【附丨丨注附施刑也求去之使丨丨】量情【凡听五刑之讼必原父子之亲立君臣之义以权之注权量也谓立父子君臣之间可丨丨恕也并同上】轻典【司防一曰刑矜国用丨丨二曰刑平国用中典三曰刑乱国用重典礼】三刺【司刺掌丨丨之法一刺曰讯羣臣再刺曰讯羣吏丨丨曰讯万民又以此三法求民情断民讼而于上服下服之罪然后刑杀】无刑【刑期于丨丨并同上】不用【成康刑措丨丨囹圄空虚四十余年周本记】申严【仲秋命有司丨丨百刑斩杀必当母或枉挠】哀矜【孟氏使阳肤为士师问于曽子曰上失其道民散久矣如得其情则丨丨而勿喜】极功【舜命臯陶而刑无所用三代之盛至刑措兵寝者其本末有序帝王之丨丨也前刑法志】至治【冉有问于孔子曰古者三皇五帝不用五刑信乎孔子曰圣人之设防贵不犯也制五刑而不用所以为丨丨也家语】刑清【七制役简丨丨文仲子】刑措【断狱数百防致丨丨有三代风汉文帝纪】下车泣【禹出见罪人丨丨问而丨之史外纪】垂象观【大司防布刑于邦国都鄙乃丨刑丨之法于象魏使万民丨象挟日而敛之礼】无轻用【无简不听具严天威注无简核诚信不听其狱皆肃严敬天威丨丨丨刑也同上】不可变【刑者侀也侀者成也一诚而丨丨丨故君子尽心焉】吏亡邪【民已大化之后天下常亡一人之狱丨丨奸丨民亡盗贼囹圄止息董仲舒防】狱止息【前龚遂为渤海太守丨讼丨丨刑罚以措】举寃狱【宣帝丨丨丨察深刻不改者】上系囚【诏令郡国嵗丨丨丨同上】无寃刑【天子召问黄覇曰狱丨丨丨者君之职也】出囚系【光武二十八年遣使者举寃狱丨丨丨】可谓清【建武永平以口计断狱少于成哀之间什八丨丨丨矣】防致措【唐宗断天下死刑五十八人鹊巢其庭羣臣贺以为丨丨刑丨】君子尽心【见前不可变注】尔惟勿辟【无倚势作威无倚法以削寛而有制从容以和殷民在辟予曰辟丨丨丨丨予曰宥尔勿宥惟厥中书】以大以情【鲁庄公曰小丨之狱虽不能察必丨丨曹刿对曰忠之属也可以一战左传】公平职衡【丨丨者丨之丨也中和者听之绳也其有法者以法行其无法者以类举王制】必使无讼【子曰听讼吾犹人也丨也丨丨丨乎语】欲民无犯【古之为国者议事以制不为刑辟惧民之知争端也后世作为刑书惟恐不备俾民之知避也其为虽殊而用心则一葢皆丨丨之丨丨也然未知道之以德齐之以礼而可使民迁善逺罪而不自知也前刑法志】笞者得全【前景帝删改定律笞五百曰三百笞三百曰二百后减笞三百曰二百二百曰一百自是丨丨丨丨然死刑即重而生刑又轻人易犯之】刑号为平【宣帝选于定国为廷尉求明察寛恕黄覇等为廷平季秋后请谳上常幸宣室斋居决事而狱丨丨丨丨矣】不辜甚伤【宣帝诏决狱不常使丨丨蒙戮朕丨丨之前刑法志】议法依轻【陈咸戒子孙曰为人丨丨当丨于丨虽有百金之利谨无加人以重】崇峻罢行【后光武梁统上疏切见元帝初元五年轻殊死刑三十四事哀帝建平元年轻殊死刑八十一事其四十二事手杀人者减一等自后人轻犯法吏易杀人元哀即位丞相王嘉除先帝旧约定令新律臣请择其善者定不易之典时廷尉议以为丨刑丨法非明主急务遂丨丨之】牙门无讼【齐天保初大赦郡无一囚率羣吏拜诏而已狱内橹生桃木蓬蒿并满毎旦丨丨虚寂丨诉丨者谓之神门北宣帝纪】囹圄生草【隋刘广为平乡令七年风教大治狱中无系囚争讼絶息丨丨皆丨丨庭可张罗】天恣仁恕【太宗丨丨丨丨嵗断死罪二十九人】刑喜寛平【宪宗用丨丨丨丨于頔讽帝用刑帝曰頔欲朕失人心】诏书六条【六条诏书其五防狱讼曰赏罚不中则人无所措手足怨叛之心生是以先王重之北苏绰传】京师五覆【太宗诏决死刑丨丨丨丨奏诸州三覆奏】无得鞭背【太宗尝览明堂针灸经图见人之五脏皆近背针灸失所则其害致死叹曰笞者五刑之轻死者人之所重安得犯至轻之刑而或置死遂诏罪人丨丨丨丨唐刑法志】断趾不忍【太宗谓侍臣曰肉刑前代除之久矣今复丨人丨吾丨丨也同上】仁心恻隐【每宪司谳罪尚书奏议大小必察枉直咸伸举断趾之法易大辟之刑丨丨丨丨大禹之泣辜也李伯药封建论】推心恻物【髙祖太宗除隋虐乱治以寛平考其丨丨丨丨可谓仁矣唐刑法志】意在寛平【唐房元龄审定法令丨丨丨丨】得情也哀【古之决狱丨其民丨丨丨今之决狱得其民情也喜哀之者哀其化之不行喜之者喜其赏之必至皮日休鹿门隠书】撤乐减膳【李好德坐妖言张蕴古以为不当坐权万纪劾蕴古奏不以实太宗怒遽斩蕴古既而大悔因诏死刑虽令即决皆三覆奏久之谓羣臣曰近有府吏受贿不多朕杀之是思之不审也自今奏决日尚食勿进酒肉太常辍教习诸州死罪三覆奏其日蔬食务合礼丨丨丨丨之意唐刑法志】按狱出寃【徐有功持节丨丨交州丨丨系三千人】庭无鬼哭【司刑无鬼哭之庭唐李庚西都赋】狱有乌巢【大理有乌巢之狱同上】竭哀矜诚【尽钦恤之道丨丨丨之丨使生者不怨死者不恨此王者恤刑之法也白居易防】轸泣辜念【三农启方陈敬爱之规百姓为心爰丨丨丨之丨唐中宗虑囚制】有意措刑【太祖开宝八年上读尧典叹曰四凶之罪止从投窜何近代宪网之宻耶葢丨丨于丨丨也故自开宝以来犯大辟非情理深重者多贷其死】重定刑统【干德九年判大理寺窦仪等上丨丨丨丨三十卷编敕四卷诏刋板募印颁天下时称详允】留意听断【开宝六年上丨丨丨丨专事钦恤御史大理官属尤加选择尝召冯炳谓曰朕每读汉书见张释之于定国治狱天下无寃民此所以望于汝赐金帛以勉之并同上】酌为条约【太宗淳化二年宋白等上新定淳化编敕三十卷上曰其中条目太重滋章烦辞虑难遵行当别选丨其轻重丨之丨丨事未便者奏裁乃命苏易简再加详定】贷死流【雍熙二年张泌奏望自今应断奏失入死刑者不得以官减赎上曰朕以小人冐法原其情非巨蠧故丨丨丨丨亦足以惩艾之也】诏特贷死【雍熙元年正月有司上赦盗贼至大辟丨丨丨其丨因谓宰相曰朕尝重惜人命如此类者徃徃贷其极刑但时取其甚者警众多尔不欲小人知寛贷之意恐其犯法者众也并同上】初夏申恤刑【真宗丨丨降诏丨警丨丨】冬月给衣薪【神宗诏天下系囚贫乏者丨丨权丨丨械丨炭及饭食仍委长吏提举】活人理劳绩【真宗景德二年诏自今诸州官吏雪丨得丨命者并丨丨丨】狱官须遴选【真宗祥符三年上曰刑丨丨丨丨丨朕尝念四方狱讼若官非具人宁无枉滥且单弱之人不能授诉朝廷无由知之】决刑狱而雨【太宗淳化三年上以久愆时雨忧形于色谓宰臣曰亢阳滋甚朕悃祷精至未获应者岂非四方刑狱有寃滥乎因遣常参官一十七人分诣诸路按丨丨丨是夕丨丨】用中典奏谳【仁宗至和二年张揆曰当献帝乱世有司犹能守法今天下奏狱或违法出罪负寃不伸水旱之灾未必不由此常曰祖宗以来丨丨丨丨丨者徃徃贷之岂欲刑罚滥之乎】去繁文便民【天圣四年重删定编敕帝谓辅臣曰或谓先朝诏令不可轻改王曽曰咸平中删太宗诏令上存一二葢丨其丨丨以丨于丨何为不可】降诏试法官【神宗熈宁三年王安石曰刑名事诚小人习中书本不当与有司日论刑名上曰须与选举择数人晓刑名者可也于是定议丨丨丨丨丨长编】为政当得中【仁宗皇祐三年上曰用刑寛则民慢猛则残丨丨者丨丨寛猛之使丨上下无怨则水旱不作矣】恤刑诏亲笔【髙宗绍兴三年三月进呈奉使魏良臣语録赵鼎曰良臣言敌至天长县得亲笔恤刑诏书墨本语良臣曰恤民如此民心安得不归】大理寺狱空【绍兴间丨丨丨奏丨丨上曰大理寺临安府在阙下虽未敢谓刑措然狱讼清简寃抑得伸亦庻防焉惟是诸路宪臣或不得人则三强官弱民无所防深恐此弊未革卿等更宜商量】具汤沐示恩【绍兴元年进呈欲疎决禁囚上曰此事极好朕方念之闻祖宗时尚遣内侍寺饼肉以徧赐仍丨丨丨丨丨意宗尹曰祖宗矜庻狱具有着令李回曰圣心防有罪者如此酷吏知禁矣并同上】省刑罚副朕【绍兴三年上曰丨丨丨薄税敛正政之本税赋无术以薄之朕心实不足于刑罚岂不欲省而系狱逾嵗何以丨丨钦恤之意长编】决狱至晩开晴【孝宗淳熙三年进呈决狱指挥上以雨过多恐妨収刈御笔批问欲行下诸路疎遣狱囚于是进拟上曰朕以久隂祈求未应独未曽丨丨昨日批出方下笔而风急云起顷刻吹散丨丨已丨丨】幽枉常切觉察【宁宗开禧三年诏自仲春以来雨泽尚阙上虑州县官吏奉行弗至诏敕敢事烦苛过有科扰严行禁戢凡犴狱淹滞逮系非辜刑罚失乎丨丨未逹丨丨丨丨以称朕钦恤之意】东坡刑赏忠厚之至论【尧舜禹汤文武成康之际何其爱民之深忧民之切而待天下以君子长者之道也有一善从而赏之又从而咏歌嗟叹之所以乐其始而勉其终有一不善从而罚之又从而哀矜惩创之所以弃其旧而开其新故其吁俞之声欢休惨戚见于虞夏商周之书成康既没穆王立而周始衰然犹命其臣吕侯而告之以详刑其言忧而不伤威而不怒慈爱而能断恻然有哀怜无辜之心故孔子犹有取焉传曰赏疑从与所以广恩也罚疑从去所以慎刑也当尧之时臯陶为士将弑人臯陶曰杀之三尧曰宥之三故天下畏臯陶执法之坚而乐尧用刑之寛四岳曰鲧可用尧曰不可鲧方命圯族既而曰试之何尧之不听臯陶之杀人而从四岳之用鲧也然则圣人之意葢亦可见矣书曰罪疑惟轻功疑惟重与其杀不辜宁失不经呜呼尽矣可以赏可以无赏赏之过乎仁可以罚可以无罚罚之过乎义则流而入于忍人故仁可过也义不可过也古者赏不以爵禄刑不以刀锯赏以爵禄是赏之道行于爵禄之所加而不行于爵禄之所不加也刑以刀锯是刑之威施于刀锯之所及而不施于刀锯之所不及也先王知天下之善不胜赏而爵禄不足以劝也知天下之恶不胜刑而刀锯不足以裁也是故疑则举而归之于仁以君子长者之道待天下使天下相率而归于君子长者之道故曰忠厚之至也诗曰君子如祉乱庻遄巳君子如怒乱庻遄沮夫君子之巳乱岂有异术哉时其喜怒而无失乎仁而已矣春秋之义立法贵严而责人贵寛因其褒贬之义以制赏罚亦忠厚之至也】
　　诗集寛恤【皇治谨刑也帝仁于明刑在位者以丨丨为治焉皇底其治钦哉惟刑在疑而宥罔察为明爱怒弗肆孰为重轻毋一勿辜惟典之平前此理官倚法以刻匪彼为仇葢曰任职今之厥狱务正其辟鉴于前人繄我仁德皇德在仁寖而成风公卿士靡不率从麛卵咸生咸保厥中不鄙不天乐哉惟融尹师鲁皇雅诗】
　　赦宥
