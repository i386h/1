<!-- { "loadSidebar": true } -->
　　诗集出宰【丨丨山水县读书松竹林萧条捐未事避近得初心韩愈县斋读书诗】叹屈【名髙不择任委世随虚舟小邑常丨丨故乡行可游青牛半村户香稻盈田畴为政日清静何人同海鸥揺中北林夕把印东山秋李预寄万齐融诗】王乔履【看君宜着丨丨丨真赐还宜出尚方杜甫题洛明府水楼】连城寳【丨丨为丨重茂宰得才新山雉迎舟楫江花报邑人同上送赵明府之县】树兰芳【闻宰江阳邑剪棘丨丨丨城门何肃穆五月飞清霜李白赠江阳宰陆调】氷壶清【范宰不买名歌对前楹为邦黙自化日觉丨丨丨百里鸡犬静千家机轴鸣同上赠范金乡宰】清秋月【天子思茂宰天枝得英才朗然丨丨丨独出映吾台落笔生绮綉操刀振风雷蠖屈虽百里鹏骞望三台退食无外事琴堂向山开緑水寂以闲白云有时来李白诗】河阳花【丨丨县作丨秋浦玉为人地追名贤好风随恶化新李白赠崔秋浦诗】玉壶氷水【琴清月当户人寂风入室长啸无一言陶然上皇逸白丨丨丨丨壶中见底清清光洞毫髪皎洁照羣情赵北美佳政燕南播髙名过客览行謡因之颂德声李白赠章明府诗】玉壶寒氷【民言令尹清且明丨丨丨丨不受污山谷诗】砚匣留尘【印文生緑经旬合丨丨丨丨尽日封林逋诗】壶觞调笑【丨丨丨丨民平讼賔客风流醉舞腰山谷诗】莎庭放衙【风清竹阁留僧宿雨湿丨丨吏丨丨廖凝诗】防被放衙【文潞公为榆次县令尝题县鼔楼曰置向谯楼一任挝挝多挝少不知他如今幸有黄丨丨拏出头来丨早丨坡诗注世太祖谓一县令曰坊勿于黄防被里放衙】古防无讼【废土有人耕不畏丨丨丨丨醉何妨熊皎诗】退食无事【见前清秋月注】溪柳绕门【丨丨丨丨彭泽令野花连洞　　武陵人许浑移摄太平寄前府诗】弩矢前驱【丨丨丨丨烦县令里门先下敬乡人韩愈酬振武胡大夫诗】德政是师【贤哉过县尹丨丨丨吾丨万事无锋頴一心惟孝慈家贫因客冗髪白为民饥谁刻前山石令人去后思陈古灵赠剡县过秘丞诗】为政风流【子贱弹琴宰邑日终军弃繻英妙时承家节操尚不泯丨丨丨丨今在兹杜甫题洛明府水楼诗】髙义薄层云【故人有县宰丨丨丨丨丨杜甫彭卫行】词继国风【鼎食为门户丨丨丨丨丨杜甫寄河南韦尹诗】六月冷如氷【三年清似水丨丨丨丨丨裴诜诗】三年理尚寛【我爱仙居好丨丨丨丨丨名虽为河同令寄卢仝诗】同时陆浚仪【今日潘懐县丨丨丨丨丨杜甫诗】大刀伫烹牛【我李百万叶柯条布中州小邑且割鸡丨丨丨丨丨雷声动四境惠为清漳流李白赠清漳明府侄】藁砧磔彊良【摩手抚鳏寡丨丨丨丨丨山谷诗】春风满城花【桃李虽无言丨丨丨丨丨陵波青青麦烟雨润桑麻白头晏来起襁褓声呕哑山谷诗】月明无犬吠【雨后有人耕野緑丨丨丨丨吠花村占诗】诗书坐满箱【我爱仙居好公余日在房忧民极反覆责己未因详法律行随手丨丨丨丨丨老来须向学多病喜平康古灵诗】髙才掞天庭【秀句满江国丨丨丨丨丨宰邑艰难时浮云空古城惠泽及飞走农夫尽归耕广汉永万里长流玉琴声雅颂播呉越还如大阶平李白献当途宰李阳氷诗】先知虙子贤【故老青葭岸丨丨丨丨丨温庭筠送淮隂县令之官】相尚耻为令【未结絇丝待玉除聊纾墨绶奉安舆诸君丨丨丨丨丨明府何妨大所居周益公诗】功名初墨绶【半世丨丨丨丨丨山谷诗】佳政在鸣琴【遥知讼庭里丨丨丨丨丨郎士元送长沙韦明府诗】庭草是山薇【县幽公事稀丨丨丨丨丨足得招棊侣何妨着道衣郑谷浔阳姚宰防作】县花迎墨绶【丨丨丨丨丨闗柳拂铜章别后能为政相思淇水长岑参送宇文舍人出宰元城】词章美少年【丨丨丨丨丨小邑在南方贾岛送南康姚明府诗】文书畧米盐【邑中丞椽隂桃李案上丨丨丨丨丨东坡诗】衙退卷花轴【疎帘丨丨离纲罟政未息风澜悯物刑多省劳心席少安秖慙无惠政求配古人难陈古灵诗】鳬看令尹仙【翟表郎官瑞丨丨丨丨丨单父畏多服河阳贵少年杜甫诗】官清马骨髙【县古槐根老丨丨丨丨丨韩驹父诗】井上二梧桐【吾爱崔秋浦宛然陶令风门前五株柳丨丨丨丨丨山鸟下防事夜蟾落酒中懐君未尽去惆怅意无穷李白赠崔秋浦】举邑树桃李【牛羊散阡陌夜寝不扃户问此何以然贤人宰吾土丨丨丨丨丨垂隂亦清芬缲丝鸣机杼百里声相闻李白赠侄清漳明府诗】西河共风味【衡山虽小邑首唱恢大义因见县尹心根源旧官闻南纪政波澜丨丨丨丨丨言如子夏居西河教授地杜甫题衡山夫子庙呈陆宰诗】县令亦风流【东阳本是佳山水何况曽经沈隠侯化得邦人解吟咏如今丨丨丨丨丨新开潭洞疑仙境逺写丹青到雍州落在寻常画工手犹能三防凛生秋刘禹锡答东阳令诗】连城为寳重【见前连城寳注】为官不爱钱【抱琴时弄月取意任无见客但倾酒丨丨丨丨丨杜甫赠崔秋浦诗】官闲民吏稀【丨丨丨丨丨歳晏雪霜盛槐稀庭日多鸟下人语静张文潜】见客似无官【忧民如有病丨丨丨丨丨魏野诗】青云一步间【腰悬墨绶三年外身去丨丨　丨丨丨方干赠嘉兴许明府诗】函继三异声【士元应展骥百里聊尔绊丨丨丨丨丨江述凭东观廖明畧和呉可权长官诗】参守谒大尹【先生结发憎俗徒闭门不出动一纪至今邺僧乞米送仆忝县令能不耻俸钱供给公私余时置薄少助祭祀劝丨留丨丨丨丨言语才及辄掩耳韩愈丨丨丨曲槛客来聴竹风杜甫诗】何时遇操柄【君有百链刃堪断七重犀谁开太阿匣特割武城鸡竟与尚书佩还应天子持丨丨丨丨丨当使玉如泥张九龄赠丰阳韦明府诗】邙鎻经秋防【琴弹终日得古调丨丨丨丨帯藓防李拱诗】讼堂对烟霞【丨丨寂寂丨丨丨五相门前聴落鸦流水声中视公事寒山影里见人家】县斋髙枕卧【丨丨丨丨丨应梦犯天顔许棠送裴拾遗赴畿令诗】陶潜一县令【丨丨丨丨丨独饮仍独醒犹将公田二倾五十畆种秫作酒不种秔东坡诗】身为赤县令【嗟我丨丨丨丨丨操权不用欲何之立召赃曹呼五百尽取鼠辈尸诸市韩愈寄卢仝诗】

　　古今合璧事类备要后集卷七十九
　　钦定四库全书
　　古今合璧事类备要后集卷八十
　　宋　谢维新　撰
　　县官门
　　县丞
　　歴代沿革【汉氏县丞尉多以本部人为之三辅县则兼用他郡诸县皆有主刑狱囚徒后汉署文书典知仓狱署诸曹掾史自晋后无丞宋惟建康有狱丞及隋氏革选尽用他郡人汉以下皆用一人唐置京县丞三员北京太原晋阳各置一人六典注髙宗始为品官吏部选授为县令之贰唐职林国初不置丞天圣中因苏耆请开封两县始各置丞一员在簿尉之上仍于有出身幕职令録内选充时两赤县簿尉多差出外本县阙官故耆有此请皇祐中诏赤县丞并除新改官人熙寜四年编修条例所言诸路州军繁剧县令户二万已上増置县丞一员以幕职官或县令人充防要元祐元年诏应因给纳平常免役置丞并行省罢如委是事务繁剧难以省罢处令转运司存留崇宁二年宰臣蔡京言熙寜之初修水土之政行市易之法兴山泽之利皆王政之大请县并置丞一员以掌其事国史外补云县丞昔大邑有之至是不以邑之大小皆得置丞使主管常平坑冶农田水利大观三年诏昨増置县丞内除旧额及万户以上县令委是事务繁冗并虽非万户实有山泽坑冶之利可以兴修去处依旧存留外余皆减罢续会要建炎元年诏县丞系嘉祐以前员阙并万户处存留一员余并罢绍兴三年以淮东累经兵大权罢县丞十八年置海陵丞一员中兴会要】
