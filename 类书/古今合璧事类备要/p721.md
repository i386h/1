<!-- { "loadSidebar": true } -->
　　事类石错【他山之丨可以为丨注错攻玉诗】木垂【山有宝玉丨旁枝皆下丨酉阳杂俎】山耀【石蕴玉而丨丨陆机赋】木润【玉在山而丨丨大戴礼】韫椟【有美玉于斯丨丨而藏诸求善价而沽诸语】掲玺【周礼职金凡金玉锡石丹青之戒令受其入征者辨其物之美恶与其数量丨而丨】五德【玉有丨丨五经通义】盈尺【圣人不贵丨丨之璧白帖】昆山【火炎丨冈玉石俱焚注丨脊曰冈丨丨出玉言火逸而害玉书】荆山【丨丨之下以玉璞抵鸟鹊盐铁论又丨丨之玉潜光荆石之中虽有千仞之土不能揜其光抱朴子】归山【太行之山其首曰丨丨其上有金玉下有碧山海经】瑶琨【扬州厥贡丨丨注丨丨美玉】球琳【雍州厥贡惟丨丨琅玕注丨丨皆美玉】修玉【舜丨五丨贽书舜典】俘玉【汤伐三朡丨厥寳丨书】共玉【周礼玉府丨王之服丨佩玉珠玉五齐则丨丨食礼】受球【汤丨小丨大球诗】陈宝【康王越玉五重丨丨璧琬琰在西序大玉夷玉天球在东序书】钓玉【文王至磻溪吕尚钓玉趋称曰望公七年今见玉景荅曰望丨得丨璜刻曰姬受命吕佐检尚书中侯】切玉【周穆王征西戎西戎献昆吾之剑赤刀丨丨如切泥列子】田父怖【魏之丨丨有耕于野者得玉径尺不知其玉也以告邻人曰此怪石也蓄之不利其家田父虽疑犹取以归置于庑下其玉明照一室大丨返而弃之于野邻人取之以献魏王魏王召玉工相之玉工望之再拜贺曰大王得天下之宝臣所未尝见王问其价玉工曰此无价以当之五城之都仅可一观魏王赐献玉者千金长食上大夫之禄尹文子】卞和泣【丨丨者楚野民得玉献怀王使乐正子占之言玉王以为欺谩斩其一足怀王死子平王立和复献之平王又以为欺斩其一足平王死子立为荆王和复欲献之恐复见害乃抱其玉而哭昼夜不止涕尽续之以血荆王遣问之于是和随使献玉王使剖之中果有玉乃封和为陵阳侯卞和辞不就而去】燕石为宝【宋之愚人得丨丨于梧台之侧藏以丨大丨革匮十重巾十袭视之者皆掩口卢胡而笑】鼠腊为璞【见投贽门】以玉为宝【宋人或得玉献之子罕子罕弗受献玉者曰以示玉人玉人以为宝也故敢献之子罕曰我以不贪为宝尔丨丨丨丨若以与我皆防宝也不若人有其宝稽首而告曰小人怀璧不可以越乡纳此以请死也子罕寘诸其里使玉人为之攻之富而后使复其所左襄十五】以玉为楮【宋人有为其君丨丨丨丨叶者三年而成遂以巧食宋国列子】求旃弗献【初虞叔有玉虞公丨丨丨丨既而悔之曰匹夫无罪懐璧其罪吾焉用此其以贾害也乃献左桓十年】命宥皆赐【虢公晋侯朝王王飨醴丨之丨丨丨玉五防注双玉为防庄十五】津人得宝【王子朝以成周之宝珪沈于河丨丨丨之河上自浮水出将卖之则化为石左昭二十】河神谓已【楚子玉自为琼弁玉缨未之服也先战梦丨丨丨丨曰畀余余赐汝孟诸之麋弗致也左僖二十八】亚父撞斗【范増字丨丨汉王使人献玉斗范増怒丨其斗汉高帝纪】太子报书【魏钟繇元常有玉玦丨丨欲得之而难公密使临菑侯因人説之繇送太子丨其云云白氏帖】碎之乃受【王莽就国南阳守选椽孔休守新都相休候莽疾瘢莽遗休玉休不受莽曰君面有瘢美玉可以灭瘢休犹不受莽曰君嫌其价邪遂推丨自裹进休休乃受】掘之来献【晋新蔡王腾字元迈次眞定大雪平地数尺营门前方数丈雪融不积丨丨得玉马高尺余丨丨之】月光处得【西域于阗有玉河国人夜视丨丨盛丨必丨美玉孔帖】端午日取【于阗国玉池每以丨丨丨王亲往丨玉自王而下至庶人皆取之每取一圆玉以一圆石投之西域记】夫余火玉【武宗防昌九年丨丨国贡丨丨三斗色赤长半寸上尖下圆光照数十歩积之可以燃鼎寘之室内则不复挟纩】兴国软玉【天宝中丨丨献丨丨鞭屈之则首尾相就舒之则劲直如绳杜阳编】安西求玉【初德宗即位遣内给事朱如玉之丨丨丨丨于于阗得珪一珂佩五枕一带胯三百簮四十奁三十钏十杵三瑟二百斤并他宝等及还诈言假道回纥为所夺久之事泄得所市流死恩州孔帖】楚州献玉【上元二年丨丨丨宝丨十三曰黄天符形如笏长八寸有孔云辟兵疫同前】曰鞨靺宝【李章武与王倡往来死后李经所居见王来司寝将曙取一物绀碧似玉而冷状如檞叶赠曰西岳玉京夫人所遗丨丨丨也异闻集】云于阗物【唐修行杨相公每朝常弄一小玉婆罗门子高数寸莹洁精巧可爱丨是丨丨王内库之丨鸡跖集】暖玉为鞍【宁王有丨丨鞍天宝遗事】红玉为纽【元载紫龙髯拂刻丨丨以丨环丨杜阳编】玉辟邪香【肃宗赐李辅国丨丨丨二各长一尺五寸奇巧非人间所有其玉之丨可闻于数百步虽鏁于金函石匮终不能掩其气或以衣误拂则芬馥经年纵干濯数四亦不消歇孔六帖】玉眞人像【宁州眞宁本罗川天宝元年获丨丨丨丨二十七因更名唐地理志】梦掷于门【李盛作安南太守丨人丨玉丨丨盛曰门玉闰字也必有荣润果暴富贵玉箱杂记】璧怀璧其罪【见前玉注】当璧而拜【楚共王无冡适有宠子五人乃有事于羣望请神择于五人者使主社稷乃遍以璧见于羣望曰丨丨丨丨神所立也乃埋璧于太室之庭康王跨之灵王肘加焉平王抱而入再拜皆压纽左昭十三年】以璧假道【晋荀息请丨垂棘之丨丨丨于虞以伐虢公曰是吾宝也左僖二年】投璧于河【晋公子重耳丨其丨丨丨左氏】公子反璧【晋丨丨重耳之曹僖负羁馈盘飱寘璧焉公子受飱丨丨左僖卄三】成子反璧【鲁却丨丨过卫右宰谷臣觞之送之以璧丨丨曰觞我以酒懽我也送我以璧寄托之也卫其有乱乎背卫三十里闻崔殖之难作谷臣死之乃使人迎其妻子隔宅居之分禄食之其子长而丨其丨吕氏春秋】澹台毁璧【丨丨灭明字子羽赍千金之璧渡河河伯欲之至阳侯波起两蛟夹船子羽左操璧右操剑击蛟皆死既渡投璧于河河伯跃而归之子羽丨而去博物志】亡璧意仪【张仪尝从楚相饮已而楚相丨丨门下丨丨掠笞不服仪谓妻曰视吾舌存否妻曰存曰足矣详见报仇】全璧归赵【赵惠王得楚和氏璧秦昭王闻之使人遗王书曰愿以十五城请易璧王召见蔺相如遂遣奉璧西入秦秦王大喜相如视秦王无意偿赵城乃前曰璧有瑕请指示王王授璧相如因持璧却立傍柱怒髪上冲冠谓秦王曰赵王斋戒五日使臣奉璧今大王见臣甚倨得璧传之美人以为戯弄无意偿赵王城邑故臣复取璧王必欲急臣臣愿与璧俱屈于柱矣王恐其破璧乃辞谢请舎相如广成传舎相如使人从他道以丨丨丨丨】张伯怀一【后汉钟离意为鲁相出私钱万三千修夫子车身入庙拭几席剑履男子丨丨除堂下草土中得玉璧七枚伯丨其丨以六枚瘗孔子教授堂下林首有悬瓮意问户曹曰此何瓮也曰夫子瓮也皆有丹书人勿敢发意乃发之得素书文曰后世修吾书董仲舒护吾车拭吾履发吾笥防稽钟离意璧有七张伯藏其一意即召问伯果服焉】羊公得五【丨丨雍伯雒阳人性笃孝父母终葬无终山遂居焉山八十里上无水公汲水作义浆于坂头行者皆饮之三年有一人就饮饮讫出石子一升与之使至高平好地有石处种曰种此可生好玉又得好妇语毕不见后种其石数嵗时时往视玉子生人不知有徐氏北平着姓女甚有名时人求多不许公乃试求徐氏徐氏以为狂乃戯云以白璧一双来当聴为婚公至所种石中丨丨双白璧以贽徐氏徐氏大惊遂以女妻之天子异之名其地曰玉田搜神记】赐虞卿璧【丨丨蹑蹻担簦一见赵王丨白丨一双史】取隂就璧【朱椽名曜诈丨丨丨丨奉东平王以朝白氏帖】符载説玉赠萧易简游三峡【玉在宝族拔乎其萃者也濡天地之冲和纳隂阳之粹精坚刚湿润配德君子故为琏为瑚为珪为璋以奉乎神只人鬼以饰乎车服冕弁非是则礼乐之道有坠于地焉当其沈耀隐朴坠汨沙泥中枯槁闇蔼光明不发庸工睨之譬顽块意方舍之惑而复投此卞氏所以喑呜珉壖所以长王去声也及其逢值英匠识密鍳洞掇于瓦砾而不疑扣之铿然琢之烂然如蒸栗截昉气吞蛇文珍贯鱼目是时也即赵不得私受秦不得暴取坐斋宫而后见籍绨绣而后执委连城如脱屣割土地如裂帛以偿其价犹恐其不直玉则尚矣人岂无之士君子含畧蕴器困于侧陋尘垢被身体蓬茨没四壁智不赡饘褐道不信妻子阘茸视之犹声一作赘夫也及其乗时运之防遭知己之顾欝起耕钓作时功勲上以戴大君下以福生人泽流万世声塞九防是时也一言受卿相再词啓茅社以厚其礼犹谓之不重于戯有至物必有至人有盛才必有大用历观前代不知则已茍或知之则古狱之剑不为朽铁也盐车之马不为病驹也爨下之桐不为樵薪也磻溪之士不为惫叟也兰陵萧易简韬沈邃之识抱宏伟之才业巨命隘与时濩落若向者之事尚或不冺则道必有所明志必有所行指顾树勲绩呼啸取金紫是夫人也肯昧兹数而陨获于此际哉人谓甚病余固知甚泰矣然三峡孱顔惊波触天行客易愁无闻哀猿茍有钟粟尺帛之可共则宁使贤者栖栖防沂其间去矣自爱余一叹矣且玉有甚美可以况德亦感乎和璞之事故为説玉以饯之】
　　琅玕青珠【丨丨琅玕文选蜀都赋注】大丹【琅玕丨丨名九真经】昆山有【丨仑丨丨琅玕树山海经又西北之美者有昆仑之璆琳琅玕焉尔雅】雍州贡【丨丨厥丨惟琅玕书禹贡】丹柯碧叶【谢卿遇神仙见丨丨丨丨微风时叩五音相节云琅玕树也沈玢续仙传】
　　诗集献君【朅来荆山客谁为琅玉分良宝絶见弃虚持三丨丨李白】暖老【丨丨湏燕玉杜甫】玉山【丨丨红叶稀王维又丨丨醉倒非人推李白】玉水【丨丨记方流选】清辉【符彩照沧海丨丨凌白虹李白】小疵【美玉丨瑕丨国工犹珍之大贤小玷缺良友岂其絶丨丨可磨琢小缺可补磨不补亦不磨人为交工何王安石】囊中法【未试丨丨飱玉丨明朝且入蓝田山杜】
　　璧天下珍【宋国吴台东野人得燕石夸作丨丨丨却哂赵王璧李白】璧难储【金丨虽重宝费用丨贮丨韩】璧死怀【黄琮白丨天不惜但恐贪夫丨丨璧坡】赵氏璧【秦欺丨丨丨却入邯郸宫本是楚家玉还来荆山中李白将游衡岳】
　　琅玕美人报【丨丨贻我锦綉团何以丨之青琅玕古诗】金薤垂【丨丨丨琳琅韩】夏簟清【丨丨丨琅玕杜】识介圭【琳琅丨丨丨杜】




　　古今合璧事类备要外集卷六十二
　　钦定四库全书
　　古今合璧事类备要外集卷六十三
　　宋　谢维新　撰
　　财用门
　　琉璃　附　【水精　玻瓈　车渠码碯　琥珀　珊瑚】
