<!-- { "loadSidebar": true } -->
　　诗集胭脂蕚【渐绽丨丨丨犹含琴轸房离被乱剪防班驳未成妆烽熖灯干炷红裙妓一行好差青鸟使封作百花王白乐天】红绡巾【九江三月杜鹃来一声催得一枝开江城上佐闲无事山下斸得防前栽烂熳一栏十八树根株有数花无数千房万叶一时新嫩紫殷红鲜麯尘泪防裛损胭脂脸剪刀裁破丨丨丨白乐天】占断春【山橊花似结红巾容艶新妍丨丨丨韩退之】徒为丛【山橊踯躅少意思照耀黄紫丨丨丨韩退之】绡作团【一丛一朶压栏千剪碎红丨却丨丨风嫋舞腰香不尽露销妆脸泪初干白乐天】血成花【杜鹃啼处丨丨丨寇莱公】红星堕【孤光袅余翠烛影舞多妍迸火烧闲地丨丨丨逺天乐天】翠璧邉【枫林丨丨楚江丨踯躅千层不忍看东坡】紫踯躅【丨丨丨灭拢裙倚山腹文君新寡乍归来羞怨春风不能哭我从相识便相怜但是花丛不回目山花渐暗月渐明月照空山满山緑山空月午夜无人何处知我顔如玉元微之】红鸜鹆【南漪杜鹃天下无披香殿前丨丨丨鹤林兵火真如梦不归阆苑归西湖坡南漪堂】蜀魄啼【丨丨千年尚怨谁声声啼血向花枝满山明月东风夜正值愁人不寐时罗邺】鹃口血【泣露啼红作麽生开时偶值杜鹃声杜丨丨丨能多少恐是狂人泪滴成杨诚斋】仙姿贵【嫩红轻紫丨丨丨合是山中寂寞开九陌风尘肯相顾可怜空使下山来刘原父】造物私【丨丨丨我小园林此花大胜金腰带王梅谿】
　　乐府猩猩血染【百紫千红过了春杜鹃声苦不堪闻却觧啼教春小住风雨空山招得海棠魂一似蜀宫当日女无数丨丨丨丨赭罗巾毕竟花开谁作主记取大都花属惜花人定风波　辛稼轩】蔷薇花
　　格物总论【蔷嶶花一名牛勒一名牛棘一名刺红一名蔷蘼藤身蒲萄相似叶类槐茎青多刺花白色或紫或黄开时连春接夏不絶清馥可人或者号为野客此又一种谓野蔷薇也】
　　事类题璧长句【权徳舆云从叔将军宅蔷薇花开有丨丨丨丨因以和作唐诗】题架长韵【白居昜云裴常侍丨蔷薇丨十八韵见示因广为二十韵和之】大食国花露【蔷薇红色丨丨丨花丨也五代时藩使蒲河散以十五瓶效首厥后罕有至者今则采茉莉为之然其水多伪试之当用琉璃瓶盛之翻摇数四其泡周上下为真香録】
　　诗集低枝【丨丨讵胜叶轻香幸自通发蕚初攅紫余采尚霏红新花对白日故蘂逐春风谢朓】芳丛【经植宜春馆靃靡上兰宫片舒犹带紫半卷未全红叶踈难蔽日花宻昜伤风佳丽新妆罢含笑折芳丛梁鲍泉】紫蕚【石橊瑚蘂木槿垂星葩岂如兹木丽逢春始发花逥风舒丨丨照日吐新芽梁简文帝】醉晕【丨丨浅深妆白乐天】狂艶【醉红不自力丨丨如索扶孟郊】瑟瑟金【猩猩疑血防丨丨蹙丨装白乐天】猩猩血【莺声渐老桞飞时狂风吹落丨丨丨僧斉已】琉璃艶【忽惊红丨丨千丨万艶开孟郊】燕支颗【晓风抺尽丨丨丨夜雨催成蜀锦机当昼开时正明媚故鄊疑是买臣归张祐】嫩红深緑【一朶长条万朶春丨丨丨丨小匀只因眼下千年土曽西川织锦人裴説】艶色繁香【还列从容蹀归光风骀荡发红薇莺藏宻叶宜新霁蝶绕低林爱晚晖丨丨当轩迷舞防丨丨满迳拂朝衣储光羲】飞葩散馥【仙机轧轧织鳯凰花开七十有二行天霞落地攅红光风枝娜嫋时一扬丨丨丨丨绕空王忽惊锦浪洗春色又似宫娃逞妆餙终当一使移花根还比蒲萄天上植孟郊】一茎独秀【袅袅长数寻青青不作林丨丨丨丨当庭心数枝分作满庭隂春日遟遟欲将半庭影玲玲正堪玩枝上莺娇不畏人叶底蛾飞自相乱秦家儿女爱芳菲画眉相唤采葳防髙处红须欲就手低邉緑刺已牵衣蒲萄架上朝光满杨栁园中暝鸟飞连踏歌从此去风吹香气逐人归储光羲】争掷霓裳【碎剪红绡间緑丛风流疑在列仙宫朝真更欲熏香去丨丨丨丨上寳笼魏野】浅染罗裳【海外蔷薇水中州未得方旋偷金掌露丨丨玉丨丨已换桃花骨何湏贾氏香更烦麯生辇同访墨池杨杨诚斋谢黄蔷薇及酒】防苴余春【红残緑暗已多时路上山花也则稀丨丨丨丨还子细燕支浓抹野蔷薇杨诚斋】
　　乐府纎手折柔条【玉女翠帷薰香粉开妆面不是占春遟羞被群花见　丨丨丨丨丨綘雪飞千片流入紫金巵未许停歌扇生查子　李橘仙】





　　古今合璧事类备要别集卷三十
　　钦定四库全书
　　古今合璧事类备要别集卷三十一
　　宋　谢维新　撰
　　花卉门
　　酴醿花
　　格物总论【酴醿花藤身青茎多刺毎一颖着三叶品字様叶面光緑背翠多缺刻青跗红蕚及开时花变白帯浅碧多叶其香防而青种之者用大髙架引之盘曲而上二三月间烂熳可观也又一种黄花同时而开字本作稌縻后加酉或又曰酴醿酒名世以所开花顔色似之故取名焉】
　　事类用酴醿酒【唐寒食宴宰相丨丨丨丨】饮酴醿酒【唐召侍臣学士食樱桃丨丨丨丨并以琉璃盘和以香酩景龙文馆记】作诗寄意【王荆公荐进一二寒士位侍从初无意于大用公去位后遂参政柄因丨此丨丨丨云故作酴醿架金沙祗谩栽似矜顔色好飞度雪前开髙斋诗话】调笑取友【曽端伯丨丨令丨丨于十花韵友酴醿也云云仍有玉友来奉佳賔酒也词诂】
　　诗集嫩叶【倡女卷春裾迎风戏玉除近丛看影宻隔树望钗踈横枝斜绾袖丨丨下牵裾墙髙攀不及花新摘未舒莫疑挿鬂少及人犹有余梁元帝】好枝【新花临曲池佳丽复相随鲜红同映水轻香共逐吹绕架寻多处窥丛见丨丨今新犹限少将故复嫌萎钗邉烂熳挿无处不相宜梁刘瑗】翠条【风动翠条腰嫋娜白居易】粉蘂【烟条涂石緑丨丨扑鹅黄根动彤云涌枝摇赤羽翔前人】芸兰逊【乍见疑回面遥观误断肠风朝舞飞燕雨夜泣萧娘桃李慙无语丨丨丨不芳山橊何细碎石竹苦寻常蕙惨偎栏避莲羞映浦藏怯教蕉叶颤妬得栁花狂岂可轻嘲咏应湏痛此芳白乐天】荆棘满【凿断千家作一池不栽桃李种荼防莫教叶落秋风后丨丨丨庭君始知贾岛】画屏风【丨丨丨自展乐天】啼珠露【晓丨丨丨浑无力绣簇罗裙不着行若缀寿阳公主额六宫争肯学梅妆李峤】韵自天【无华真国色有丨丨丨香宋景文公】名因酒【梅残红药迟此物共春晖丨字丨壷丨风流比枕帏坠钿香经草飘香净防衣玉气晴虹发沉材锯屑飞且知多可压可忍摘令稀常恨金沙学颦时正可挥山谷】折霜防【长忆故山寒食夜野荼防发暗香来分无素手簮螺髻且丨丨丨浸玉醅坡】舞霓裳【汉宫娇额半涂黄肌骨浓薫班马香日色渐迟风力细倚栏偷丨白丨丨山谷】
　　乐府贮向鸳鸯枕【红叶飘零緑满城春风于此独留情谁将十幅吴绫被扑向熏笼一夜明风不定雨初晴晓来苔上拾残英速教丨丨丨丨丨犹有余香入梦清鹧鸪天　晁以膺】香泛玉
　　流酥【莺唤屛山惊睡觉娇羞湏索郎扶荼防斗帐冷熏炉翠穿珠落索丨丨丨丨丨　长记枕防消醉色日髙犹倦妆梳一枝春痩想如初梦迷芳草路望防素鳞书临江仙　张仲宗】
　　木兰花
　　格物总论【木兰花树髙八九尺叶气味辛经寒不凋花粉红色香不及桂二三月间开也】
　　事类芝生【孝哀帝元年丨丨后庭木兰树上古今注】花盛【张抟为苏州刺史植木兰花于堂前尝盛时燕客命即席赋之陆后至张连酌浮之径醉强索笔题两句云洞庭波浪无津日月征帆送逺人頽然醉倒客续之皆莫详其意既而龟稍醒续曰几度木兰船上望不知元是此花身遂为絶唱岚斋録】授素书【北海于君病癞见市有卖药姓公孙帛因问之公曰明日木兰树下授卿明日徃丨丨丨二卷以消灾救病无不愈者神仙传】成公绥赋【元授节猛寒严烈峩峩坚氷霏霏白雪木应霜而枯零草随风而摧折蓊青翠之茂叶繁旖旎之弱条谅抗节而矫时独滋茂而不雕】
　　诗集防粉【二月二十三木兰开折初初当新病酒复似久离居悲絶更倾国惊心闻逺书紫纱何日障油壁几时车丨丨知伤重调红或有余波痕空映禨烟态不胜裾桂岭含芳逺莲塘属意踈瑶姬与神女长短定何如李义山】洗妆【未识春风靣先闻乐府名丨丨浓出塞进艇客登瀛郑毅夫】隐君子【晓来随手抹新妆半额蛾眉宫様黄绯衣染尽蔷薇露触处闻香不炷香君不见同时素馨与茉莉究竟帯些脂粉气又不见钱塘欲语娇荷花麄枝大叶忒铅华何如个様丨丨丨色气不俗真有味根苖在处傲炎凉敢与松栢争雪霜菽桂荑莸君杂处小相对毋相忘刘招山】作女郎【紫房日照胭脂拆素艶风吹腻粉开悟得独饶脂粉态木兰曽丨丨丨来白乐天】
　　辛夷花
　　格物总论【辛夷花木髙数尺叶似柿而长初出如笔正二月开花花既落无子夏秋再着花如莲花而小紫苞红熖人家园林多种之一名候桃一名木笔或以为子如相思子离骚经所谓辛夷者即此】
　　事类李卫公庄【见后诗曽手植注】讳员外家【见后诗开时乞取注】呼为木笔【北人丨丨丨丨本草注】卫公懐嵩楼记【剪密条而对嘉树注辛夷也】
　　诗集花发【谷口春残黄鸟稀辛夷丨丨杏花飞】花落【辛夷始丨亦已丨况我与子非壮年杜甫】胭脂染【紫粉笔含尖火艶红丨丨丨小莲花芳情香思知多少恼得山僧悔出家白乐天】芙蓉乱【縁堤春草合王孙自留玩况有辛夷花色与丨丨丨崔廸】几日对【昔年将出谷丨丨丨辛夷倚树怜芳意攀条惜嵗滋清音湏暂憇秀色正堪思只待挥金日慇懃泛羽觞李卫公】曽手植【辛夷吐髙花卫公丨丨丨根洗今已非不改旧时色平泉几昜主况乃刺史宅韩忠献】开时乞取【问君辛夷花君言已斑驳不畏辛夷不烂开頋我筋骇官束防防遣推囚名刺史狼籍因徒满田地明日不推縁国忌依然不得花前醉韩员外家好辛夷丨丨丨丨三两枝折枝为赠君莫惜纵君不折风亦吹元徽之】
　　丽春花
　　格物总论【丽春花鸎粟花别种也丛生柔榦多叶有刺数种红紫白三色而于三色之中又多变态今江浙间多此惟金陵产独胜耳】
