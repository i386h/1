<!-- { "loadSidebar": true } -->
　　不肖子弗肯弗荷【其父析薪其子丨丨丨丨左】不知艰难【厥子乃丨丨稼穑之丨丨书无逸】弗念厥绍【丨丨丨丨抑】乃弗肯播【若考作室既底法厥子乃弗肯堂矧肯构厥父菑厥子丨丨丨丨矧肯获其肯曰予有后弗弃基大诰】四凶不才【帝鸿氏有不才子掩义隐贼好行凶德丑类恶物顽嚚不友是与比周谓之浑敦少皥氏有不才子毁信废忠崇饰恶言靖谮庸回服谗搜慝以诬盛德谓之穷竒颛顼氏有不才子不可教训不知话言告之则顽舍之则嚚傲狠明德以乱天常谓之梼杋此三族也世济其凶缙云氏有不才子贪于饮食冒于货贿侵欲崇侈不可盈厌聚敛积实不知纪极不分孤寡不恤穷匮天下之民以比三凶谓之饕餮舜臣尧賔于四门流凶族投四裔以御魑魅左文】二子不肖【尧之子不肖丹朱舜之子亦不肖商均】不辨菽麦【程滑杀厉公荀防士鲂逆周于京师而立之周子有兄而无慧丨能丨丨丨故不可立注豆麦殊形易别故以为痴者之候不慧盖世所谓痴左桓温第四子祎丨丨丨丨本传】不识金铤【梁庐陵王续之子应不慧王薨至库门阅珍物见金铤问左右曰此可食否答曰不可应曰既不可食并总乞汝】怒子不敬【丙吉子显少为诸曹尝从祀髙庙至夕牲乃使出取齐衣丞相吉大怒谓其夫人曰宗庙至重而显不敬谨亡吾爵者必显也甘露中有罪削爵为关内侯】愧子失礼【后汉太原王覇妻不知谁氏覇立髙节与同郡令狐子伯为友子伯为楚相而其子为郡功曹子伯令子奉书于覇车马服从雍容如也覇子方耕于野闻客至投耒而归见令狐子沮怍不能仰视霸目之有愧色客去卧不起妻怪其故覇曰吾与子伯素不相若向见其子容貌甚光举措有适我儿曹逢发歴齿未知礼则父子恩深不觉自失耳妻曰君少修清节不顾荣禄今子伯之贵孰与君之髙柰何忘初志而慙儿子乎覇屈起而笑曰有是哉遂共隠遁终身】肆通馈遗【见前父子门不私其子下注】恣行贪暴【狄仁杰为魏州刺史有惠政百姓为之立生祠后其子景晖为魏州司空参军贪人患焉遂毁其像】妄窜史字【韩昶退之子也性闇劣为集贤校理史传有金根车防以为误悉改根字作银字尚书故实】谬引书句【中宗尝召宰相苏瓌李峤子进见颋曰木从绳则正后从谏则圣峤子迹曰斮朝渉之胫剖贤人之心上曰苏瓌有子李峤无儿唐史○余见前门阀子弟类】诗集八慈【我似老牛鞭不动雨滑泥深四蹏重汝如黄犊走却来海濶山髙百程送庶几门户有丨丨不恨居邻无二仲他年汝曹笏满床中夜起舞踏破瓮防当洗眼看腾跃莫指痴腹笑空洞誉儿虽是老翁癖积德已自三世种岂惟万一许生还尚恐九十烦珍从六子晨耕箪瓢出众妇夜绩灯火共春秋古史乃家法诗笔离骚亦时用但令文字还照世粪土腐余何足梦东坡寄予侄】拾得【黄童三尺世无双笔头衮衮悬秋江不忧老子难为父平生崛强今心降我来喜共阿戎语应敌纵横如急雨生子还如孙仲谋豚犬谩多何足数黄家小儿名丨丨眉如长松眼如漆只今数嵗已动人老人留眼看他日笑君老蚌生明珠自笑此物吾家无君当置酒吾当贺有儿传业更何须苏子赡赠山谷子】
　　训子　附　母训
　　事类式谷【教诲尔子丨丨似之小宛】以正【公孙丑问曰君子之不教子何也孟子曰势不行也教者必以正丨丨不行继之以怒则反夷易也矣夫子教我以正夫子未出于正也则是父子相夷也父子相夷则恶矣古者易子而教之父子之间不责善责善则离离则不祥莫大焉离娄下】导之以道【君子之于子爱之而勿面使之而勿貌丨丨丨丨而勿彊荀大畧】谨无为善【人有教其子曰尔行矣丨丨丨丨曰不为善将为不善耶应之白善且犹弗为况不善乎此全其天器者也淮南子】孔庭诗礼【陈亢问于伯鱼曰子有异闲乎曰尝独立鲤趋而过庭曰学诗乎对曰未也鲤退而学诗云云鲤退而学礼陈亢退而喜曰问一得三闻诗闻礼又闻君子之逺其子也语】石氏义方【衞庄公之子州吁有宠而好兵公弗禁石蜡谏曰臣闻爱子教之以义方不纳于邪左隠三年】教忠能仕【晋怀公命无从亡人期期而不至无赦狐突之子毛及偃从重耳在秦弗召怀公执狐突曰子来则免对曰子之能仕父教之忠古之制也防名委质贰乃辟也今臣之子名在重耳有年数矣若又召之教之贰也父教子贰何以事君乃杀之僖二十二】教謟不听【陈万年子咸数言事讥刺近臣万年病召咸戒床下语至半夜咸睡头触屏万年大怒曰乃公教戒汝汝反不听吾言何也咸曰其晓所言大要丨咸丨也万年乃不复言】不如一经【韦贤字长孺子成字少翁俱以明经位至丞相故语曰遗子黄金满籝丨丨教子丨丨○齐栁世隆盛多坟典张绪曰观君举措当以清名遗子孙耶答曰一身之外亦复何须子孙不才将为争府知其才也丨丨丨丨】各守一艺【邓禹有十三男丨命丨丨丨○晋刘殷有七子五子各授一经一子授太史公一子授汉书一门之内七业俱成北方之学殷门为盛晋书○冯奉世子野王通诗次逡通易次立通春秋次参通尚书】劝效贤德【马援戒其子曰吾欲汝曹闻人过失如闻父母之名耳可得闻口不得言也好议论人长短妄是非政法此吾所大恶也宁死不愿闻子孙有此行也龙伯髙端厚周谨口无择言谦约节俭廉公有威吾爱之重之愿汝曹效之杜季良豪侠好义忧人之忧乐人之乐清浊无所失吾爱之重之不愿汝曹效也效伯髙不得犹为谨勅之士所谓刻鹄不成尚类鹜也效季良不得防为天下轻薄子所谓画虎不成反类狗也本传】教慕时望【王昶明帝时为扬威将军尝为书诫其子及兄子曰吾与时人从事虽出处不同然各有取頴川郭伯益好尚通达敏而有知其为人洪旷不足轻贵有余得其人重之知山不得其人忽之如草吾以是亲之昵之不愿儿子为之北海徐伟长不沽髙名不求茍得澹然自守惟道是务其有所是非则托古人以见意当时无所褒贬吾钦之重之愿儿子师之东平刘公干博学才髙识远有大意然性行不均少所拘忌得失足以相辅吾爱之重之不愿儿子慕之乐安仟昭先淳粹履道内敏外恕推逊恭谦处不避汚而义勇在朝忘身为国吾友之善之愿儿子遵之蜀三国志】教惩盈溢【后汉樊宏丨子曰富贵盈溢未有能终者吾非不喜荣势也保全身已岂不乐哉本传】戒以行已【栁玭尝戒其子曰凡门地髙可畏不可恃立身行已一事有失则得罪重于他人死无以见先人于地下门髙则骄心易生族盛则为人所嫉懿行实才人未信之少有疵纇众皆指之唐本传】戒不为恶【范滂谓其子曰吾欲使汝为恶恶不可为使汝为善则我不为恶通鉴】诲使知逊【朱仁轨尝诲子弟终身逊路不枉百歩终身逊畔不失一段唐书】怒其骄傲【顔延之尝早诣竣见賔客盈门竣尚未起延之怒曰汝出粪土之中升云霞之上遽骄傲如此其能乆乎】戒以保持【王昶戒其子曰未有干名要利不厌而能保世持家永全福禄者也魏书】以书垂诫【郑以书戒子益恩曰入此嵗来已七十矣家事大小汝一承之家令颇多于昔勤力务时无恤饥寒菲饮食薄衣服尚可令吾寡恨】因名示训【王昶名其兄子曰黙曰沈名其子曰浑曰深为书戒之曰吾以四者为名欲使汝曹顾名思义不敢违越夫物速成则疾亡晚就则善终朝华之草夕而零落松柏之茂隆冬不衰夫能屈以为伸让以为得弱以为强鲜不遂矣通鉴魏纪】屏风书诫【房龄恐诸子骄侈集吉今冢诫书为丨丨令各取一其曰留意于此足以保躬矣】家令着训【穆宁居家严尝譔丨丨训诸子人一通乂戒曰君子之事亲养志为大吾志直道茍枉而道三牲五鼎非吾养也先是韩休家训子侄至严正元间言家法者尚韩穆六帖】不教吏职【汉薛宣子惠为彭城令宣过其县桥梁邮亭不修宣心知惠不能留数日终不问惠以吏事惠知不称宣意使掾送宣令掾自从其所问宣以丨丨戒惠丨丨之意宣笑曰吏道以法令为师可问而知自有资才何可学也】常讲家法【栁公绰最名冇家法中门东有小斋自非朝谒之日每平旦輙出至小斋诸子仲郢皆束带晨省于中门之北公绰决私事接賔客与弟公权及羣从弟再防食自旦至暮不离小斋烛至则命子弟一人执经史躬读一过乃讲议居官治家之法或论文或聴琴至人定钟寂然后归寝诸子皆昏定于中门之内】教以读书【百世小人知读论语孝经尚为人师虽千载冠冕不晓书记者莫不耕田养马若能保数百卷书终不为小人也谚曰积二千万无过读书顔氏家训郑奕尝以文选教其子其兄曰何不教他读孝经论语免学他沈谢嘲风咏月污人行止外史】勉使勤学【唐刘赞父玭为县令赞始就学衣以青布衫襦每食则自肉食别以蔬食食赞牀下曰肉食君之禄也尔欲之则勤学以干禄吾食非尔之食也由是赞力学举进士五代○崔光悌之子鸿强冠有著述拜给事中光悌谓次子曰阿鸿已摩天去汝可不勉哉元魏】戒子安分【韩忠宪丨其丨曰穷达祸福则有定分枉道以求之徒防所守切勿为也余以孤忠自信未尝有因缘凭藉而每遭人主为知已今忝三公所恃者公道与神明而已焉可诬也○唐介一日自政府归语诸子曰吾备位政府知无不为桃李固未尝与汝等栽培而荆棘则甚多矣然汝等穷达亦自有命惟自勉而已湘山録】燕客索杖【韩忠宪亿教子严肃知亳州第二子舍人自西京倅谒告省勤康公与右相及侄柱史宗彦皆中甲科归公喜置酒召僚属之亲厚者俾诸子坐于席隅惟持国多深思知必有义方之训托疾不赴坐中忽云二郎吾闻西京有疑狱奏谳者其详云何舍人思之未得已诃之再问未能对遂推案索杖大诟曰汝食朝廷厚禄倅贰一府事无巨细皆当究心大辟奏案尚不能记则细务不举可知吾在千里无所干预犹能知之尔叨冒廪禄何顔报国必欲挞之众賔力解方已诸子股栗家法之严如此所以多贤子孙也忠宪八子曰纲综绛绎纬缜维绛缜皆宰相维门下侍郎苏氏家训】教子诚实【司马公云光五六嵗弄胡桃女兄欲为脱其皮不得女兄去一婢以汤脱之女兄复来问脱胡桃者光曰自脱也先公适见之诃曰小子何得谩语自是不敢谩语后公以诚教学者曰从不妄语入是也邵氏后録】戒婢往来【丁彦辅云予昔官洛阳有外医媪张氏公卿士人家无不到説富郑公治家严肃有二子舍凡使女仆軰戒不得互相往来闺门肃如也尘史】
