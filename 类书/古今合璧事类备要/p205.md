<!-- { "loadSidebar": true } -->
　　诗集开辟乾坤【王殿称觞送喜频德音借与万方春指挥夷夏无遗防丨丨丨丨自有神张于湖辛巳冬闻德音诗】
　　恤刑　【狱空同】
　　古今源流【刑者古之所不得已自虞帝有钦哉钦哉惟刑之恤之防而后之以恤刑为心者则眆乎此故周穆王以慈祥恻怛之意见于吕刑之一书然则尚矣自秦孝公用商鞅变法作为什伍连坐之制而刑于是始重始皇三世之兴专用诛戮参夷之法大失古人恤刑之心汉髙入闗始约法三章厥后除三族罪除诽谤妖言罪除挟书律除肉刑减笞令皆自髙帝发之惟武帝用张汤赵禹作见知故纵监临部主之发继之宣帝以刑名绳下每事励精而于刑法一事颇甘心焉以汉之七制其公恕仁厚莫甚于髙文而武宣继之犹不免失于严刑峻法之惨况于后代以明帝之苛察继以章帝之寛厚而一轻一重其大畧可睹矣魏晋六朝南北之际益不足道继隋者唐而唐有天下可称者三宗惟太宗之用刑最为近古绵绵至于五代是以我宋艺祖之兴专以寛仁多恕为本积此一念所谓得天下以仁宜乎圣子神孙相与世守其恤刑之典其所以开三百之祚而延千万世之休葢以此也】
