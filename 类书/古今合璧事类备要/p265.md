<!-- { "loadSidebar": true } -->
　　诗集持斧【借问丨丨翁防年长沙客杜甫赠吴十侍御】簮笔【来丨御史丨酬冠十侍御同上】宪府【丨丨初収迹丹墀共拜嘉分行参瑞兽墨乱涂鸦栁宗元】法星【鸷鸟得秋气丨丨悬火旻刘禹锡早秋送台院杨侍御归朝】豸冠【闻欲朝龙阙应须拂丨丨风霜随马去炎暑为君寒岑参送韦侍御】绣衣【丨丨柱史何昻藏铁冠白璧横秋霜三军论事多引纳阶前虎士罗干将李白赠钱侍御】闻天语【羡他骢马郎元日谒明光立去丨丨丨朝回惹御香岑参送裴侍御】趋天阙【晚丨丨丨乌纱薄内直空台古柏寒饶易赠侍御史】戒水心【薄游添霜署直指丨丨丨苏味道懐台中诸僚】非凡格【际晓乗骢入九逵内朝簪笔坐前墀天家御史丨丨丨曽向昆仑服紫芝杨亿】济羣才【诏取名郎入宪台此时方急丨丨丨云云白笔岂知权可畏皁囊还请上亲开王荆公送叔康侍御】私不容粟【御史霜干威行丨丨丨丨山谷】名重如山【御史唐介贬英州别驾中朝士大夫以诗送行者颇众独李师中一篇为人传诵曰孤忠自许众不与特立敢言人所难去国一身轻似叶髙丨千古丨丨丨并防英俊顔何厚未死奸谀骨已寒天为吾皇扶社稷肯教夫子不生还丛话】班心突见【丨丨丨兀丨长身东坡次韵张舜民注云时张自御史出倅台史谓御史立处为班心】治体已逹【危言囘邱山声利尽毫末由来丨乱丨宿音心丨丨肯随俗好恶议论轻自决王荆公送孙叔康赴御史府】
　　殿中侍御史
　　歴代沿革【魏兰台遣御史二人居殿中伺察奸非故曰殿中侍御史晋至北齐皆有隋改为殿内侍御史炀帝省唐武徳置殿中侍御史四员正观増二人通典掌殿廷供奉之仪京畿诸州兵皆焉弹举遗失号为副端正班列于閤门之外有离立失列言嚣而不肃则糺罚之其正冬大防则戴黑豸乗马加饰通典唐职林文明元年又置殿中里行唐防要本朝殿中侍御史二人掌言事分紏大朝防及朔望六参官班序四朝志元丰八年诏殿中侍御史兼察事监察御史兼言事读会要】
　　事类簮笔【置二员居殿中伺察非法侧陛而坐魏志】眊笔【魏大朝防殿中御史簪白笔侧陛而坐帝问此何官何主辛毗曰此谓御史旧时簮笔以奏不法今时直备位丨丨耳同上】能擢【左雍起于碎吏武帝以为丨丨殿中侍御史初学记唐氏】才补【中书属通事令史孙綝乆习内事丨宜殿中侍御史亟丨之不审可否制曰可初学记山公啓事】讨恶【宋防道为殿中侍御史台中语曰见恶能讨宋游道】申枉【唐崔仁师正观初改殿中侍御史青州有男子谋逆有司捕支党累填系狱诏仁师按覆止坐冠恶十余人他悉原纵大理少卿孙伏伽谓曰原雪者众谁肯让死就决而事变奈何仁师曰治狱主仁恕岂有知枉不申为身谋哉及勅使覆讯诸囚皆叩头曰崔公仁恕必无枉者举无异辞由是知名本】柱外【唐侍御史在柱里殿察两院在丨丨职林】墀下【上官仪位宰相时以雍州司士韦绚为殿中侍御史或疑非迁仪曰此野人语耳御史供奉赤丨丨接武防龙簉羽鹓鹭岂雍州判佐比乎韦绚】戴黒豸【朝防则乗马具服丨丨丨升殿唐百官志】用紫褥【御史故事大朝防则监察押班常参则殿中知班入閤则侍御监奏含元殿最逺用八品宣政殿其次用七品紫宸殿最近用六品殿中得立五花砖緑衣丨丨案丨之类号为七贵唐国史补】廊庙材【唐张行成少师事刘曰张子体局方正丨丨丨也补殿中侍御史紏劾不避威权太宗谓房元龄曰观古今用人必因谋介若行成者朕自举之无先容也本】清庙噐【唐李珏字待价为殿中侍御史宰相韦处厚曰丨丨之丨岂搏击才比除礼部员外郎本传】缀供奉班【唐天成二年御史台奏毎遇入閤日欲依常朝例差殿中侍御史二员押钟鼓楼位各丨丨丨官丨出入所兾共为紏察从之五代防要】均御史职【唐法殿中侍御史迁拜及职事与侍御史均职林】卤簿内紏【掌驾出于丨丨丨丨察与侍御史同帷不判事职员令】观象门出【监察御史职知朝堂正门无借非因奏事不得入至殿廷在栖鳯阙南望殿中侍御史以上从丨丨丨丨若从天降唐防要】紏班不肃【殿中侍御史掌殿廷供奉之职正班列于閤门之外丨离丨语丨丨者唐官志】责班不整【唐临初为殿中侍御史韦挺以朝班不整责之临曰此小事不足介意】隔班偶语【王旡竞转殿中侍御史旧例毎日更直于殿有三班时宰相宗楚客杨再思常离班偶语旡竞前曰朝礼至敬公等大臣不宜轻易以慢常典职林】起家即真【武后时殿中御史官或有丨丨为之而丨丨者通典】大政与议【张行成字徳立为殿中侍御史紏察严正尝侍宴太宗语山东及関中人意有同异行成曰天子四海为家不容以东西为限是示人以隘矣帝称善自是有丨丨事令丨丨焉本】辛辣不患【殿中为萝卜亦曰生姜虽丨丨而丨为丨贾言忠本草】紏劾为能【正观中张行成为殿中侍御史丨丨廵察时以丨丨白集裴廙制】分紏朝防【殿中侍御史二人正七品掌言事丨丨大丨丨及朔望六参官班序神宗正史职官志】不畏彊御【绍兴三十一年杜莘老为殿中侍御史入见上曰知卿丨丨丨丨故有此授自是用卿矣系年録】内出姓名【治平二年以范纯仁为殿中侍御史吕大防为监察御史里行近制御史有阙则命翰林学士御史中丞迭举二人而上自择取一人为之至是阙两员举者未上丨丨纯仁大防丨丨而命之寔録】上称仁勇【绍兴末金人谋入防宦官张去为隂沮战议且请避之陈俊卿为殿中侍御史请斩之丨愕然曰公丨者之丨杨诚斋集】铁面御史【赵清献公忭召为殿中侍御史弹劾不避权幸京师号为丨丨丨丨苏东坡集】骨鲠殿院【杜莘老为御史极言无隐取众所指如王继先张去为軰悉系去之及罢去朝士祖道都门以诗文称述者百余人都人至今以为美谈虽宿卫武夫府寺贱说前朝丨丨敢言之臣必曰杜丨丨云中兴系年録】天子御史【厐籍荘敏入为殿中侍御史中丞孔道辅谓人曰今之御史多承望要人风防隂为之用独厐公丨丨丨丨耳言行録】諌官御史【见前侍御史类得兼谏职注】呈身御史【皇祐中诏中丞孙忭举御史抃举吴中复或曰公平生不识中复何由知之抃曰昔人耻为丨丨丨丨今我岂求识面台官遂除殿中侍御史】言事御史【庆歴五年殿中侍御史梅挚监察御史李京并为丨丨丨丨唐制御史不专言职故天禧中始置丨丨丨丨六员其后乆不除至是始除之防要】言正人请郡【赵清献公抃字阅道除殿中侍御史光是吕溱出守徐蔡襄守泉吴奎守夀韩绛守河阳欧阳乞蔡贾黯乞荆南公即上丨近日丨丨贤如修軰无防今皆欲丨丨者以不能謟事权要伤之者众矣修等由此不去一时名臣頼之以安言行录】请太后还政【傅献简公尧俞英宗即位迁殿中侍御史皇太后同聴政上疾平公上疏丨丨丨丨丨未聴颇闻内侍仕守忠有惎语公又上疏太后遂还政而逐守忠等言行録】献谨始五事【蒋之竒英宗立为殿中侍御史丨丨丨丨丨一曰进忠贤二曰退奸邪三曰纳谏诤四曰逺近习五曰闲女谒事畧】除旧臣一郡【陈正献公俊卿任殿中侍御史时金虏谋入寇旧臣惟张忠献在谪臣湖湘中外翕然归之上心益疑公上疏乞除一近郡以系人心上大悟明日除兵部侍郎后数月竟用张公守建康杨诚斋集】弹枢使一十八章【吕诲字献可端之孙也召为殿中侍御史弹劾无所避公主夜扣禁门劾奏公主閤宦者窜逐之弹枢宻使宋庠不称具瞻之望陈升之为枢宻副使诲与唐介赵抃论升之交结中人不可大用章十八上卒与升之俱罢事畧】劾监司二十三人【殿中侍御史常同为御史不数月丨罢丨丨之不才者丨丨有丨丨中外耸然中兴系年録】论宰执不恊人望【何字圣从为监察御史迁殿中擢御史知杂上疏论丨相陈丨中寡学术参知政事丁度轻脱夏竦回佞皆丨丨丨丨亲从官谋为不轨窃寝殿而连日贼未得内臣杨懐敏倚夏竦兾免失职之过劾其罪章累上懐敏遂斥去事畧】言奸邪以召天变【汪彻字明逺为殿中侍御史上言昔庆厯初京师一日无云而震仁宗以天变如此由夏竦奸邪亟命黜之前日无云而雷人情骇异其变葢在大臣言行録】文彦愽何任不可【河东阙漕使章邭公言闻丨丨丨者有称吕许公曰可召来面询之召至堂上许公不交一谈但睥睨不已邭公因言河东事曰彦愽乡里无所不知文退许公叹曰此大有福人丨所丨用丨丨遂自殿中侍御史差委不出十年出将入相言行録】杜子美入奏行【窦侍御骥之子鳯之雏年未三十忠义俱骨鲠絶代无烱如一叚清氷出万壑置在迎风寒露之玉壶蔗浆归厨金盌冻洗涤烦热足以寕君躯政用味合通典则戚聨豪贵躭文儒兵革未息人未苏天子亦念西南隅吐蕃慿陵气颇麄窦氏检察应时湏运粮防桥壮士喜斩木火井穷猿呼八州刺史思一战三城守邉却可图此行入奏计未小宻奉圣防恩宜殊綉衣春当霄汉立防服自向庭闱趋省郎京尹必俯拾江花未落还成都肯访浣花老翁无为君酤酒满眼酤与奴白饭马青刍杜诗】韩昌黎殷侍御书【某月日愈顿首辱赐书周覧累日竦然増敬然汗出以慙愈于进士中粗为知读经书者一来应举事随日生虽欲加功竟无其暇游从之类相熟相同不教不学闷然不见已缺日失月亡以至于老所谓无以自别于常人者毎逢学士真儒叹息踧踖愧生于中顔变于外不复自比于人前者防示新注公羊春秋又闻口授指畧私心喜幸恨遭逢之晚愿尽其学职事覊纒未得继请怠惰因循不能自强此宜在摈而不教者今反谓少知根本其辞章近古可令叙所注书恵出非望承命反侧善诱不倦斯为多方敢不喻所指八月益凉时得休暇倘矜其恂缀不得走请务道之而赐辱临执经座下获卒所闻是为大幸况近世公羊学絶絶何氏注外不见他书圣经贤屏而不省要妙之义无自而寻非先王好之乐之味于众人之所不味务张而明之其孰能勤勤拳拳若此之至固鄙心之所最急者如遂防开释章分句防其心晓然直使序所注挂名经端自托不腐其又奚辞将惟先王所以命愈再拜韩文】
　　诗集峨豸【丨丨忝备列韩愈答张彻】鸷鸟【丨丨得秋气法星悬火旻刘禹锡送杨御史归朝】青槖【盛府题丨丨殊章动綉衣蘓味道赠御史之台】彤驺【白简光朝列丨丨出禁中禇亮】
　　监察御史
