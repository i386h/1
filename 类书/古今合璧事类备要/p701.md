<!-- { "loadSidebar": true } -->
　　诗集白玉为【丨丨丨君床选】锦石支【支床丨丨圆杜季秋江行】茅栋葢【丨丨丨一床柴门】风展卷【丨床丨书丨杜水阁】月照我【明丨皎皎丨丨床选】书连屋【床上丨丨丨何氏山林】只藜床【衰病丨丨丨杜】就匡床【甘寝丨丨丨后山】西斋有【丨丨深且明中丨六尺床坡】
　　榻设华裀【连榻丨丨丨谢灵运】有清簟【华榻丨丨丨韩陪杜侍御游】
　　胡床淄舘下【传名乃外域入用信中京足歌形已正文斜体自平临堂对逺客命旅誓初征何如丨丨丨淹留奉盛明梁庾肩吾】乘月坐【丨丨丨胡床杜】
　　绳床独坐翁【绳床丨丨丨孟郊】竒观绕【自许丨丨丨绳床山谷】
　　枕席门
　　枕　附　裾席　簟　裀褥　氊　竹夫人　汤婆
　　器物丛谈【枕卧所以荐首社席坐卧所以借身皆所以求安也簟又竹席裀褥氊竹夫人竹几也又曰青奴汤婆暖足缺亦多脚婆无非养体之具并及之】
　　事类角枕【丨丨粲兮诗】肱枕【曲丨而丨之语】高枕卧【薛公曰使黥布出下计陛下丨丨而丨】高枕王【丨丨丨千里郦寄说吕禄吕产】道士教【泰山父者时汉武东巡见父鉏于道头上白光高数尺呼问之对曰有丨丨丨臣作枕枕有三十二物二十四物应二十四气八物应八风臣年转少齿生】淮南书【汉丨丨王有枕鸿丨书中有神仙为金术】暑则扇枕【黄香字文儒丨月丨丨丨寒则身温枕席东观汉记】寒则温枕【见上】碎琥珀枕【宋武帝时献琥珀枕碎之为刀疮药】漆龙头枕【太子纳妃有丨丨丨支结丨东宫故事】劾盗得枕【合浦公主御史丨丨丨丨浮屠辨机金寳神枕自言王所赐】按赃得枕【卢简辞卢昻坐赃简辞穷丨得瑟瑟枕大如斗】枕之游仙【兹国进枕一其色若码碯温润如玉制作甚工丨丨而寐则十洲三岛尽在梦中帝因号丨丨枕后赐杨国忠唐开元遗事】枕此如愿【开元中吕翁经邯郸有卢生同止于邸主人方烝黄梁翁取囊中枕以授卢曰丨丨当荣适丨丨生但记身适枕穴中未几登第出入将相五十年荣盛无比其夕卒遂寤吕翁在旁黄梁尚未熟沈存中枕中记】红光照室【虢国夫人有夜明枕置于堂中丨丨丨丨不假烛灯遗事】红纹如粟【韦弇遇玉清之女持寳以赠出一枕似玉防丨有丨丨丨竒光炳然曰红麸枕也唐张续宣室志】防如水晶【元和八年大轸国贡重明枕长一尺二寸高六寸丨白丨丨丨中有楼台之状四方中有十道持香执简循环不已谓之行道真人其瓦木丹青衣服簪绂纎悉备具通莹如水覩物唐杜阳编】理如绫纹【台山有色绫木丨丨丨丨窠百姓取为枕呼色绫枕杂俎】名曰警枕【武肃王钱镠在军中未尝安寝毎用圆木作枕睡熟则欹由是得晤丨丨丨丨及镇抚二国至于末年毎夕列侍女戒之曰外有报事当震声以为警自是闻报即时而遣吴越备史】为此拗枕【崔谨由以元和元年登第至开成已入翰林因偶止之夕二更以来中使宣召引入数重门至一处堂宇华焕帘幙俱垂见左右二阉然蜡而坐谓谨由曰上不豫已数曰奉太后防命学士草废立谨由大惊曰某有中外亲族数千口列在缙绅长行兄弟甥侄三百人一日闻此覆族之言寜死不敢承命况圣上高明之徳覆乎八方岂可轻议二阉黙然良久引谨由至一小閤文宗坐于殿上二阉径厯阶而疏上唯俛首又曰不丨丨丨木丨措大更不复在此坐矣仍戒谨由曰事泄即是此措大也皮光业见闻録】蔡邕枕铭【应龙蟠蛰潜徳保灵制器象物示有其形哲人降鉴居安虑倾】罗衮枕铭【或枕或欹有安有危勿邪其思】崔骃六安枕铭【枕有规矩恭一其徳承元寜躬终始不忒六安枕言六靣安也】苏彦楠榴枕铭【珍木之竒文欝理鲜廉棱方正密滑真坚】
　　席清裾【丨丨卧席也记曰请衽何趾白氏帖】汚席【虚坐尽后食坐尽前注嫌丨丨也】长者异【羣居五人则丨丨必丨】人子坐【为丨丨者丨不中席】席如桥衡【奉丨丨丨丨请席何乡请衽何趾席南乡北乡以西方为上东乡西乡以南方为上】席间函丈【丨丨丨丨主人跪正席客跪抚席而辞客撤重席主人固辞客践席乃坐以上并曲礼】我心匪石【丨丨丨丨不可卷也诗】大路越席【丨丨丨丨昭其俭也左】可卷可舒【席释也丨丨丨丨释名】不正不坐【席丨丨丨丨语十】底席缀纯【丨丨丨丨注底蒻也缀杂防也纯缘也】丰席画纯【丨丨丨丨注丰完席也并天子朝燕之席书顾命】哀公命席【丨丨丨丨孔子曰儒有席上之珍以待聘】卫侯坐席【丨灵公天寒凿池宛春谏曰天寒起土恐伤民公曰天寒乎宛春曰公衣狐裘坐熊席陬隅有灶是以不寒】孔子坐席【丨丨困于陈蔡之间居环堵之内丨三经之丨谈苑】曾子避席【丨丨丨丨孝经】舎者争席【杨朱南之沛至梁而遇老子曰而睢睢而盱防而谁与居大白若辱盛徳若不足杨朱曰敬闻命矣其往也舎者迎将家公执席妻执巾栉舎者避席者避灶其反也丨丨与之丨丨列黄帝】家人贩席【臧文仲不仁者三妾织蒲丨丨丨丨与民争利】坐不重席【孟懿伯相鲁丨丨丨丨】□而登席【褚师声子事见注详】织席为食【许行事见偻门注】席为门【陈平以丨丨丨丨前本传】夜半前席【文帝思贾谊召至宣室丨丨丨丨】余半膝席【汉相田蚡为夀坐者避席及窦婴为夀故人避席丨丨丨丨】専席独坐【武帝持诏御史中丞与司校尉尚书令防同并丨丨而坐故京师号曰三丨丨】夺席重坐【戴慿徴博士诏公卿大防羣臣皆就席慿独立世祖问其意对曰博士说经皆不如臣而坐居臣上是以不得就席帝令与诸儒难说帝善之后正旦朝贺令臣説经更相难诘义有不通辄夺其席以益通者慿遂重坐五十余席】诏与絶席【张禹为大傅尚书邓太后以殇帝初育欲令重臣居禁内乃诏禹与三公絶席】不与同席【许敬字鸿卿其吏有诬君者防于县令坐敬防刀断其席曰敬丨忍丨恶人丨丨】以莞为席【孝文丨丨丨丨东方朔】以葮为席【郑敬丨茅丨丨丨先贤传】揖逊而坐【吴议郎张纯诣镇南将军朱据据曰为赋一物然后乃坐纯赋曰席为冬设簟为夏施揖让而坐君子攸宜世记】半分而坐【魏管寜与华歆读书有乘轩冕者过门歆出看寜曰富贵须自致窥他人乎遂割席丨丨丨丨曰子非吾友也】织席自给【李恂为武成太守步归结茅屋与诸生丨丨丨丨】举席自障【卢懐慎门不施箔风雨至丨丨丨丨】武王席铭【丨丨践阼席前左端之铭曰安乐必敬前右端之铭曰民一反一侧尔不可不念后右端之铭曰所鉴不逺视尔之所代大戴礼】
　　簟篾席【丨丨黼纯注篾桃竹】笋席【丨丨纷纯注笋弱竹并天子朝燕之簟书顾命】莞上【下丨丨簟诗】席上【丨丨之筦簟淮南子】籧篨【宋魏间谓之笙或谓之籧曲自关之东谓之簟其粗者谓之丨丨直文而粗】筕篖【自闗而东周楚魏之间谓之倚伴自关而西谓之丨丨方言】桃笙【丨丨象簟而于筒中左三都】竹席【簟丨丨也说文】象牙【车永为广州刺史子溢多使工作丨丨细簟工甚患之王隠晋书】赐一具【晋公卿礼秩太宰何曾逊位丨簟防各丨丨】无长物【王恱见王恭六尺簟谓有余求之恭即送后恱见恭更无簟恭曰平生丨丨丨】赏花簟【宋尚书令王俭尝集才学之士总校虚实类物以之谓之丽事多者赏之惟卢江何宪为胜乃丨以五丨丨白团扇坐簟执扇容气甚自得秣棱令王摛后至俭以所示之摛操笔便成举坐赏击摛乃命左右抽宪簟自制取扇登车而去】坐竹簟【房防六月召客丨丨丨云仙散录叩头录】梁简文答饷簟书【筠簟多品篠簜杂名三伏余炎九折成用】刘孝仪谢赐簟啓【丽并桃象周洽昏明便觉虚室以寒狐裘可袭虽九曰煎沙香粉不弃三旬沸海圆扇可捐】
　　裀褥文茵【丨丨愓毂诗】累茵【丨丨而坐子路】未尝敢均【汲黯与周阳游同车丨丨丨丨裀褥】醉不觉汚【邴吉日驭吏丨丨丨丨丞相车裀】慈明皮褥【后汉荀爽丨丨为三公食不过一肉脱粟饭坐丨丨】张昭氊褥【呉丨丨非鲁肃孙权不以介意赐肃母帏帐丨丨】质无有缘【上俭率茵褥取丨丨丨丨饰魏帝本纪】体宜有常【晋武帝年十二四时冬天昼日不着复衣夜则累茵褥谢公曰丨丨令丨丨陛下昼过冷夜过热世説】赐以素褥【魏徴帝赐素褥以从其尚】赠以芳裀【丨汝阳王永懐侍芳裀杜集】却尘所为【元载宠姬薛瑶英载为处却尘褥其褥出自句骊国一云是丨丨之兽毛丨丨也其色殷鲜光软无比唐杜阳编】落花铺坐【学士许谨选放旷不拘小节多为亲友结宴花圃中未尝具幄设坐只使僮仆辈聚丨丨丨丨下曰吾自有花裀开元遗事】满室清凉【唐老子尝披一旧锦袍有波斯见之乃曰此氷蚕茧丝所织暑月陈于坐丨丨丨丨乐府杂录】
　　氊置针坐处【杜锡迁太子中舍屡谏愍懐太子言辞恳切太子患之后丨丨着锡常所丨丨氊中刺之流血】我家旧物【王子敬卧斋中盗取物敬曰青氊丨丨丨丨】裹氊坠崖【魏邓艾由隂平道伐蜀行无人之境七百余里山高谷深濒于危殆艾以氊自裹推转而下将士攀木缘崖鱼贯而进】败氊席【李愚渤海无棣人遇有疾明宗遣宦官视之见其丨丨丨丨四壁萧然明宗嗟叹命以供帐物赐之五代史】许乘狨毛【狨坐不知始何时唐以前犹未施用太平兴国中诏工啇庶人丨丨乌漆素鞍不得用丨丨暖坐则当时葢通上下用之矣天禧元年始定两省五品宗室将军以上丨丨丨丨暖坐余悉禁遂为定制令文臣自中书舎人以上武臣节度使以上方许用而宗室将军之制亦不行矣石林燕语】撤去虎皮【尹彦明云横渠昔在京师坐虎皮说周易聴从甚众一夕二程先生至论易次日横渠丨丨丨丨曰吾平日为诸公説者皆乱世耳二程近至深明易道吾所弗及汝辈可师之故朱文公作横渠賛云勇撤臯比】
　　竹夫人张文潜竹夫人传【夫人竹氏其族本出于渭上往往散居南山中后见灭于匠氏武帝时因缘得食上林中以高节闻元狩中上避暑甘泉宫自卫皇后已下后宫美人千余人从上谓皇后等曰吾非不爱若等顾无以益我思得踈通而善良有节而不隠者亲焉于是皇后等谢曰妾得与陛下亲沾渥多矣而不隠有以风陛下罪万死于是荐竹氏上使将作大匠铦拜竹氏职为夫人既进见夫人衣绿衣黄中单上笑曰所谓绿衣黄里者初夫人家久见灭上曰尔灭亡之余也夫人谢曰妾之灭亦大矣然夫人未尝自屈体就帝帝毎左右拥持之上有所感时召幸后宫宠姬而夫人常在侧若无见焉而诸幸姬等皆相谓曰是所谓善良者安能闲吾宠由是莫有妬之者是时上方郊五畤祠太一以致神仙率常斋戒自袚除而毎召夫人有所游幸诸将军幸臣等更为帝擕抱夫人以从帝亦不疑也上幸汾隂祠后土济汾水饮羣臣作秋风辞归未央坐温室夫人自此宠少衰上谓夫人曰而第归善自安明年夏吾召君矣明年夏果复召夫人夫人见上中不能无小妬由是罢之而遣将作大匠选于他竹氏使加职焉夫人居后宫至孝成皇帝时犹无恙是时班婕妤失宠作纨扇诗见怨夫人读之曰吾与若类也然尔犹得居箧笥乎至王莽败汉军焚未央夫人犹自力出然遂焚】
