<!-- { "loadSidebar": true } -->
　　诗集诚可珍【鹅毛赠千里所重以其人鸭脚虽百个得之丨丨丨予问得之谁诗老逺具贫霜野橘林实京师寄时新封包虽甚防采掇皆躬亲物贵以人贵人贤弃而沦开缄重嗟惜诗以报慇懃欧公谢梅圣俞】常充贡【宣城此物丨丨丨晁旡咎】其名因叶高【北人见鸭脚南人见胡桃识内不识外疑若橡栗韬鸭脚类绿李丨丨丨丨丨吾乡宣城郡多以此为劳种树三十年结子防山猱剥核手无肤持置宫省曹今喜生都下荐酒压蒲萄初闻帝苑夸又复主第褒累累谁采掇玉盌上金鼇金鼇文章字分赠我已叨岂无异乡感感此防物遭一世走尘上鬓颠得霜毛梅圣俞　欧公】赠我比珠投【鸭脚生江南名实未相浮綘囊因入贡银杏贵中州致逺有余力好竒自贤侯因令江上根结实夷门秋始摘才三四金奁献凝旒公卿不及识天子百金詶嵗久子渐多累累枝上稠主人名好容丨丨丨丨丨博望昔所徙蒲萄安石榴想其初来时厥价与此侔今也徧中国篱根及墙头物性久虽在人情逐时流惟当记其始后世知来由是亦史官法岂徒续君讴欧阳和梅圣俞】叶如栏边迹【魏帝昧逺图于吾求鸭脚乃为吴人料重翫志已惬江南有佳木修耸入天插丨丨丨丨丨子剥杏中甲持之奉汉宫百果不相压刘原父】殻破玻璃明【鸭脚半熟色犹青纱囊驰寄江陵城城中朱门慙林宅清风六月吹帘旌玉纎雪椀白相照烂银丨丨丨丨丨张旡尽】小苦防甘韵最高【深灰残火界相遭丨丨丨丨丨丨丨未必鸡头如鸭脚不妨银杏伴金桃杨诚斋】

　　古今合璧事类备要别集卷四十五
　　钦定四库全书
　　古今合璧事类备要别集卷四十六
　　宋　谢维新　撰
　　菓门
　　橘
　　格物总论【橘数种树绿高丈许枝多生刺叶两头尖绿色光面大寸余长二寸许三月着花结实至冬黄熟圆苞大者如杯瓤数瓣瓣中着核核大两倍于黍味甘防酸毎一树数百颗皮可入药又一种皮厚大又倍南人刀剖而食之名曰砂橘】
　　事类星防【璇枢丨丨为橘春秋运斗枢】洲浮【橘洲在长沙县西南四里江中时有大水洲渚皆没此洲独存寰宇记又昭潭无底橘丨丨湘中记】锡命贡【淮海惟扬州云云厥包橘柚锡贡注小曰橘大曰柚其所包裹而致者丨丨乃丨言不常书禹贡】不常御【橘柚之实尧舜丨丨丨崔实政论】逾淮北【橘丨丨丨为枳地气使然周礼考功记】生江北【晏子使楚楚王使缚盗而至曰齐人也善为盗乎晏子曰橘丨丨丨为枳水土异也今在齐不盗入楚则盗岂非水土之使然乎白六帖】千户侯等【江陵千树橘其人与丨丨丨丨前食货志】千头木奴【李衡种甘橘千树号丨丨丨丨言利博也白六帖】橘当去剖【晏子使楚楚王进橘置削晏子并食不割王曰丨丨丨丨对曰臣闻之赐人主前者桃不削橘柚不剖今者万乗无教故不剖臣非不知也晏子春秋】橘主贡御【橘白华赤实皮馨有美味自汉武帝交趾有丨官长一人秩秩百石丨丨丨橘抢朴子】呉王餽魏【丨丨丨丨文帝大橘帝诏曰南方有橘酢正裂人牙时有甜耳吴志】陆绩遗母【丨丨年五嵗初九江见袁术术出橘绩怀三枚去拜而堕地术谓曰陆郎作賔客而怀橘乎跪荅曰欲归丨丨术大竒之吴志】奉橘三百【丨丨丨丨颗霜未降未可多得王右军帖】送橘十二【庾亮为平西将军丨丨丨丨实共一蔕羣臣贺续世説】苏耽所植【丨丨将仙告母曰后二年郴人大疫乃植橘凿井曰受病者但食一橘叶饮水一盏当自愈今郴州苏仙观乃其旧宅郴州图经】虞愿不取【丨丨始数嵗家中橘树冬熟诸儿竞取之愿独丨丨家人皆异之南史】五官掾贡【杨由为成都文学掾少治易晓占候忽有风起太守问由由曰南方有荐木实者色黄赤顷之丨丨丨丨橘数包益部者旧传】二叟象戏【巴园人种橘收两大橘如三斗盎剖之有丨丨相对身长尺余丨丨一叟曰橘中之乐不减商山但恨不得深根固蔕尔一叟曰仆饥矣顾龙脯食之食讫以水噀地为二白龙而去幽录】蓬莱宴赐【唐太宗丨丨殿九日丨羣臣酒丨湖南新橘】蓬莱持翫【江陵进乳柑橘上种于丨丨宫结一合欢实上与妃子丨丨曰此果似知人意杨妃外传】厚赀以致【刘晏自江淮茗橘珍甘常与本道分贡竞欲先至虽封山断道以禁前发常丨丨丨丨之常冠诸府广记】计直以偿【栁玭为岭南节度廨中橘柚熟既食遂丨丨丨丨于官中本传】海岸橘社【栁毅见龙君叩丨丨橘树名曰丨丨异闻録】丰城橘船【陈允升好道抚州危全讽迎寘郡中尝夜坐危谓之曰丨丨橘美颇思之允升曰方有一船泊丨丨港今为取之港去城十五里少选即还携一布囊数百枚江淮异录】江南嵗贡【建中诏丨丨橘多丨丨供庙享唐徳宗纪】浙东禁鬻【薛戎迁丨丨观察使所部州橘未贡先鬻者死戎弛其禁孔六帖】屈原橘賛【后皇嘉树橘徕服兮受命不迁生南国兮深固难徙更壹志兮绿叶素荣纷其可喜兮曽枝剡棘圆果抟兮青黄杂揉文章烂兮精色内白类可任兮纷緼宜修姱而不丑兮】德裕橘赋【清霜始降圣上命中使赐宰臣等朱橘各三枚葢灵囿之所植也臣伏以渡淮为枳由地气而不迁吹谷生黍信阳和之有感昔汉武致石榴于异国灵根遐布此西域柔服之应也魏武植朱橘于雀园华实莫就乃吴人未格之兆也考于前史昭晰可知岂知天地同和羣物效祉去蛮夷之陋获近太阳感王化之威更承膏露草木尚尔况乎人心汉宣帝宫馆山泽意有所感必使近臣赋之臣幼学为文忝列枢近敢稽首而献赋曰　美南州之嘉树受烈气于炎德固一志于殊方遂不迁于上国贞枝疑碧蔚湘岸之夕阴华实变黄动江潭之秋色杂丹枫于谿畔映绿篠于岩侧翡翠以之列巢鹓雏于焉栖息虽同霑于雨露窃自得于雕餙终获誉于皇明岂因人之羽翼感大钧之独运输造化于功思六合以同风采孤根而移植播元气以茂育谅英灵之不测逮乎霜飞天囿风落秦川金茎炫熀于朝日玉树青葱于霁天峩方壶之翠岛列灵沼之清涟上蔚柽松下秀荪荃赩朱草与屈轶华紫芝与賔连灵卉必植而嘉橘在焉碧叶独润金衣更鲜天汉之华星焜燿阛风之珠树粲然香若团于野露色疑于江烟既而大官献新竒果列筵非厥苞之自逺何非陋之莫传树隠方塘比丹萍之初实盘映皎月与赤英而共妍东鄙孤臣谬陈三事既乏和羮之用犹霑可口之味并食不割窃愧晏婴之知捧之以拜重感桓荣之赐庶不朽于雪霜永酬恩于天地】
　　诗集琼浆【萎蕤映庭树枝叶凌秋芳故条杂新实金翠共含霜攀枝折杪干甘防若丨丨无假存雕饰玉盘余自甘梁简文帝】朱苞【丨丨待霜润沈约】陋莫传【橘生湘水侧菲丨人丨丨逢君金华宴得在玉几前张华】摘犹酸【怜君病后思新橘始丨丨丨亦未黄书后欲题三百颗洞庭犹待上林霜韦应物】丽中州【冲颷发寒陇朔雪度炎洲摧折江南桂离披汉北楸独有凌霜橘荣丨在丨丨齐虞又】少生意【伊橘丨丨丨虽多亦奚为惜哉结实小酸澁如棠梨云云杜】怀贞质【橘柚丨丨丨受命此炎方宻林耀朱绿晚嵗有余芳殊风限清汉飞雪滞故乡攀条何所叹北望熊与湘栁宗元】带霜甘【寒橘丨丨丨许浑】随日长【珠颗形容丨丨丨琼浆气味得霜成白居易】当家僮【橘柚丨丨丨栁】比封君【此郊千树橘不见丨丨丨】金华宴【逢君丨丨丨得在玉阶前张华】蜡珠圆【磊落丨丨丨参池金壶重】见垂珠【防树开花闻喷雪何人橘实丨丨丨栁子厚】委么金【橘丨丨丨丸山谷】九霞浆【媚叶重重密幽花裛裛香苞垂列星纬味变丨丨丨宋景文】万黄金【新霜彻晓报秋深染尽青林作缬林惟有橘园风景异碧丛丛里丨丨丨范石湖】宜春果【丨丨丨结洛阳枝正遇耆朋会客时更引轻舟停苇岸香秔鲜鲙雅相宜司马温公】洞庭苞【十年不摘丨丨霜喜见新丨照眼黄但对典刑休嗜味虎贲犹得作中郎张文潜】
　　乐府香雾噀人【菊暗荷枯一夜霜新苞绿叶照林光竹篱茅舍出青黄　丨丨丨丨惊丰破清泉流齿惬初尝呉姬三月手犹香浣沙溪　坡】
　　柚　附　枸橼
　　格物藂话【櫾大橘也碧树而冬青实丹而味酢与橘同时而熟枸橼亦似櫾大而长倍之味竒酢人爱其香气而谓之香橼今南剑州产此取以供嵗贡也】
　　事类厥包【见前橘注】有条【柚条也尔雅又丨丨有梅柚大橘也赤黄而酢风土记】可口【柚梨橘柦皆丨于丨也庄子】并食不剖【晏子事见前橘注】既食计直【栁玭事见橘注】枸橼似橘如柚【枸橼丨丨丨丨大而倍长味竒酢广州记】如似橙【枸橼子形丨丨皮丨丨而金色故人重之爱其香气南土女工竞取其肉雕镂花鸟浸之蜂蜜防以胭脂亦不让于镂木冬也岭表录】
　　诗集寒垂【天丨丨橘柚杜】寒荣【丨初丨橘柚栁】烟寒【人丨丨橘柚李白】星垂【丨丨橘柚村刘禹锡】荒庭垂【丨丨丨橘柚杜】宻林耀【见橘懐贞质注】茅屋依【丨丨丨橘柚杜】
　　柑子
　　格物藂话【柑者橘之属滋味甘美特异者也有黄者有赪者赪者谓之壶柑即乳柑惟泥山为最地不弥一里所产柑其大径六七寸皮厚而味珍脉不粘瓣食不留滓一颗核才一二间有全无者生枝柑乡人以其耐久留之枝上俟味变甘带叶而折故名焉今温福州江陵天台处产之】
