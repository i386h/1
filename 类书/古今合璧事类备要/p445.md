<!-- { "loadSidebar": true } -->
　　事类节以【丨丨制度不伤财不害民易节卦】昭其【清庙茅屋大辂越席大羮不致粢食不凿丨丨俭也左】德之共【俭丨丨丨也左】德之恭【俭丨丨丨也礼】以避难【君子丨俭德丨丨易否卦】不中礼【俭丨丨丨诗唐风】与其奢【礼丨丨丨也宁俭语】今也纯【麻冕礼也丨丨丨俭吾从众语】靳一弊袴【韩昭侯】惟一黒裘【苏季子三十年丨丨丨貂丨】公孙布被【丨丨起徒步至宰相身食一肉脱粟饭丨丨奉禄以给故人賔客无有所余可谓减于制度而率下笃俗者也本】杨孙臝葬【丨丨学黄老术家业千金养生无所不致及病且终先令其子曰吾欲丨丨以反吾真必无易吾意死则为布囊盛尸入地七尺旣下从足引脱其囊以身亲土本】一钱不贷【宁见贯朽千万而不忍贷人一钱知积粟朽仓而不忍贷人一斗骨肉怨望于家细人谤讟于道王符传】单衣责偿【司徒王戎俭吝其从子婚与一丨丨后更丨之丨戎既贵且富区宅僮牧膏田水碓之属洛下无比契疏鞅掌每与夫人烛下防筹算计家赀】食有三九【庾杲之清贫食惟有韮葅韮生韭杂菜任昉戏之曰谁谓庾郎贫丨常丨二十七种言丨丨也齐书】食有二九【魏季宗家富而丨常无肉止丨韭葅李元祐曰季令公一食十八种谓丨丨十八世説】卖李钻核【王安丰有好李常卖之恐人得种常丨其丨世説】数米秤炭【韦庄性悭丨丨而炊丨丨而爨唐】葫芦一枚【郑余庆与人防食日髙众客皆馁呼左右曰烂蒸去毛莫抝折项诸人相顾以为必蒸鹅鸭良久就餐每人前下粟米饭一碗蒸丨丨丨丨余庆餐美余人强进而罢太平广记】蒸豆两瓯【卢懐慎为黄门监兼吏部尚书卧病既久宋璟卢从愿尝相与访焉怀慎卧于敝箦门无帘箔常器重璟及从愿见之甚喜命设食有丨丨丨丨菜数俎而已此外翛然无办】寝止一帏【莱公初为枢密直学士常赐金甚厚乳母泣曰太夫人不幸时家贫求一缣作衾襚不可得岂知今日富贵哉公闻之恸哭尽散金帛终身不蓄财产后虽出入将相所得俸禄惟务施与公外奢内俭无声色之娱丨处丨丨青丨二十余年时时有破壊益命补葺或以公孙事靳之公曰彼诈我诚虽敝何忧且不忍处之久而以敝复弃也靳者愧之】食止一器【查道以谨俭律己为待制每丨丨尽丨丨度已不胜则不下筯虽蔬茹亦然常曰福当如是惜圣宋掇遗】帷不罗绮【范仲淹子纯仁娶妇或妇以罗为帷幔者公闻之不悦曰罗绮岂帷幔之物耶吾家素清俭安得乱吾家法敢持至吾家当火之于庭遗事】地无楼台【处士魏野诗赠冦莱公曰有官居鼎鼐无地起楼台及上即位北使至赐宴两府预坐北使歴视坐中问译者曰谁是无地起楼台相公坐中无荅丁谓使译者谓曰朝廷初即位南方须大　臣镇抚冦公暂抚南夏非久即还政要】一麫一饭【杜正献公衍食于家惟丨丨丨丨或美其俭曰某本一措大名位寿福冠冕服用皆国家所有一旦去身复为措大何以自奉】一爵一肉【东坡在黄州尝书云自今日以往早晚饮食不过丨丨丨丨有尊客盛馔则三之可损不可増有召我者预以此吿之主人不从而过是乃止一曰安分以养福二曰寛胃以养气三曰省费以养财侯鲭录】费事相称【范仲淹尝自言曰吾每夜就寝为计一日饭食奉养之丨及书所为之丨若丨丨则鼾睡熟寐无复愧耻茍或不然则终夜不能安枕】存亡如一【张文节事见后　司马温公训俭文】贵而从俭【王沂公与孙冲同榜冲子京一日往辞沂公相留云吃饭了去饬子弟云已留孙京吃饭安排馒头馒头时为盛馔也食后合中送数轴简纸开看皆是他人书简后截下纸韩庄敏遗事】贵不忘贫【范文正公旣贵常以率家人且戒诸子曰吾贫时与汝母养吾亲汝母躬执爨而吾亲甘防未尝充也今而得厚禄欲以养亲亲不在矣汝母又以蚤世吾之所最恨者忍令若曹享富贵之乐也同前】司马公训俭文【吾本寒家世以清白相承吾性不喜华靡自为乳儿长者加以金银华美之服辄羞赧弃去之二十忝科名闻喜宴独不戴花同年曰君赐不可违也乃篸一花平生衣取蔽寒食取充腹亦不敢故服垢弊以矫俗干名但顺吾性而已众人皆以奢靡为荣吾心独以素俭为美人皆吾固陋吾不以为病应之曰孔子称与其不逊也宁固又曰以约失之者鲜矣又曰士志于道而耻恶衣恶食者未足与议也古人以俭为美德今人以俭相诟病嘻异哉近世风俗尤为侈靡走卒类士服农夫蹑丝履吾记天圣中先公为羣牧判官客至未尝不置酒或三行五行不过七行酒沾于市果止于梨栗枣柿殽止于脯醢菜羮器用瓷漆当时士大夫家皆然人不相非也防数而礼勤物薄而情厚近日士大夫家酒非内法果殽非逺方珍味食非多品器皿非满案不敢防賔客常数月营聚然后敢发书茍或不然人争非之以为鄙吝故不随俗靡者鲜矣嗟乎风俗頽弊如是居位者虽不能禁忍助之乎又闻昔李文靖公为相治居第于封丘门内防事仅容旋马或言其太隘公叹曰第当子孙此为宰相防事甚隘为太祝奉礼防事已寛矣参政鲁公为諌官真宗遣急召之得于酒家旣入问其来以实对上曰卿为清望官奈何饮于酒肆对曰臣家贫客至无器皿果殽故就酒家之觞上以其无隐益重之张文节为相自奉养如为河阳掌书记时所亲或规之曰公今受俸不少而自奉若此公虽自信清约外人颇有公孙布被之讥公宜少从众公叹曰吾今日之俸虽举家衣锦玉食何患不能顾人之常情由俭入奢易由奢入俭难吾今日之俸果岂能常有身岂能常存一旦易于今日家人习奢旣久不能顿俭必致失所岂若吾居位去位身在身亡如一日乎呜呼大贤之深谋逺虑岂庸人所及哉御孙曰俭德之共也侈恶之大也共同也言有德者皆由俭来也夫俭则寡欲君子寡欲则不役于物可以直道而行小人寡欲则能谨身节用逺罪丰家故曰德之共也奢则多欲君子多欲则贪慕富贵枉道迷祸小人多欲则多求妄取败家防身是以居官必贿居乡必盗故曰侈恶之大也昔正考父饘粥以糊口孟僖子知其后必有达人季桓子相三君妾不衣帛马不食粟君子以为忠管仲镂簋朱纮山节藻棁孔子鄙其小器公叔文子享卫灵公史防知其及祸及戍果以富得罪出亡何曽日食万钱至孙以骄溢倾家石崇以奢靡骄人卒以此死东市近世冦莱公豪侈冠一时然以功业大人莫之非子习其家风今多穷其余以俭立名以侈自败者多矣不可徧举聊举数人以训汝汝非徒身当服行当以训汝子孙使知前辈之风俗云】朱文公俭德帖【朱文公晚年亲书一帖戒其子云年来衰病多因酒色过度以致近觉肉多为害尤甚自丁巳正旦以往早晚饭各不得过一肉如有肉羮不得更设肉饤如是菜羮熟水下饭即肉饤不得用大楪只用菜楪大小一般晚食尤须减少不肉更佳一则寛胃养气一则节用省财庶几全生尽年俭徳避难之万一埜等如有爱亲之心切宜深体此意】
　　诗集藜苋【肠肚习丨丨韩】瓠瓜【吉凶祸福有来由俱欲深知不欲忧只见火光烧润屋未闻风浪覆虚舟名惟公器无多取利是身灾合少求唯异丨丨难不食大都食足便宜休白居易书懐】对菊【每恨陶彭泽无钱丨丨花杜】悬鹑【衣故有丨丨同上】

　　古今合璧事类备要续集卷三十五
　　钦定四库全书
　　古今合璧事类备要续集卷三十六
　　宋　谢维新　撰
　　性行门
　　奢侈
　　事理发挥【奢侈恶之大也竭百年之蓄而供一日之费罄千金之资而奉一笑之乐沟壑其欲泥沙其用彼何为者耶贵不与富期而富自至富不与粱肉期而粱肉至粱肉不与奢侈期而奢侈至奢侈不与死亡期而死亡至彼何为者耶倾宫鹿台蜡薪步障小者杀身大者亡国永鉴兹哉】
