<!-- { "loadSidebar": true } -->
　　事类简牒【丨丨也说文】简毕【丨谓之丨尔雅】书编【简丨丨也释名】书版【牍丨丨也说文】札节【丨丨也编之如栉齿相比也释名】椠版【丨丨长三尺即牍牒也同名】断木【丨丨为椠论衡】编竹【丨以丨简写之尚书序】作书【伊尹丨丨书太甲上】藏书【成王有病周公旦自揃其爪以沉于河曰云云乃书而藏之记室恬】寓书子西【子产丨丨于丨丨以告宣子左襄二十四】诒书子产【郑人铸刑书晋叔向使诒子产书曰始吾有虞于子今则已矣云云复书曰若吾子之言侨不才不能及子孙吾以救世也既不承命敢忘大惠左昭六】复书叔向【见上文】起刀笔吏【萧何曹参丨秦丨丨丨注刀所以削书古者用简牍故吏皆以刀笔随本赞】奉咫尺书【广武君谓韩信曰君若使一介丨丨丨之丨史记】中涓受书【万石君为丨丨丨丨谒本】冒顿遗书【汉匈奴丨丨髙后时丨丨曰孤偾之君生于沮泽之中长于平野牛马之域数至边境愿游中国陛下独立孤偾独居两主不乐无以自娱愿以所有易其所无髙后报书曰单于不忘敝邑赐之以书敝邑恐惧退日自图年老气衰齿发堕落行步失度单于过听不足以自汚敝邑无罪宜在见赦】雁足系帛【苏武留匈奴十九年昭帝与匈奴和亲求武等诡言武死后汉使至常惠夜见教言天子射上林中得丨丨有丨丨书言武等在某泽中使者如惠语让单于单于惊谢曰武等实在武等始以强壮出及还须髪尽白】鹿车载泥【邓训故吏知训好青泥封书从黎阳步推丨丨丨青丨至上谷遗训东汉记】寄声谢我【赵广汉为京兆尹尝记召湖都亭长西至界上界上亭长戏曰为我多问赵君亭长至广汉谓曰界上亭长丨丨丨丨何以不为致问亭长叩头服实有之注多问赵君者言殷勤若今人千万问讯也】藏弆为荣【陈遵性善书与人尺牍主皆丨丨以丨丨请求不敢逆所到衣冠懐之本】凭几口占【陈遵为河南太守尝遣从史西召善书吏于前治私书谢京师亲故丨丨丨丨书数百封亲踈各有意】赐书手迹【后汉马融与窦伯向书曰孟陵奴来丨丨见丨丨欢喜本】数予汤书【汉陈咸滞于郡守时王音辅政信用陈汤咸丨赂遗汤予书曰即子公汤字力得入帝城死不恨本】正得祖意【祢衡为江夏太守黄祖作书记轻重踈密各得体宜祖持其手曰处士此丨丨丨丨如祖腹中所欲言也】买菜求益【后汉侯霸使西曹侯子道奉报书求报光曰我手不能书乃口授之使者嫌少可更足之光曰丨丨乎丨丨乎后严光注】苦掾无书【后汉王良东海人为司空司直妻子不入官舍布被瓦器司徒史鲍恢到东海过候良家妻布裙曵柴从田中归恢曰我司徒人也故来受书妻曰妾是也丨丨丨丨恢叹息去】每得父书【吴顾恺以孝悌防正闻于乡党丨丨丨丨洒扫整衣服设几案舒书其上拜跪读之毎句应诺毕复再拜】欲使儿读【刘荆州尝自作书欲与孙伯符以示祢正平正平嗤之曰如是之作丨丨孙郎帐下丨丨之耶将使张子布见乎典畧】不过十字【蜀王平为镇北大将军生长戎旅手不能书所识丨丨丨丨而口授作书皆有意理使人读史备知大义】贤于十部【刘每有兴发手书守相丁宁款密所以人皆感悦争赴之咸曰得刘公一纸书丨丨丨丨从事晋懐纪】不作草书【席豫与兄弟属书丨丨丨丨三国刘廙曰尊卑有分不敢修草书】不为置邮【殷羡为豫章太守都下人士因其致书百余函行次石头皆投之水中曰沉者自沉浮者自浮殷洪乔丨丨丨书丨浩传】竟达空函【桓温将以殷浩为尚书令遣书告之浩欣然许焉答书虑有缪误开闭者十数丨丨丨丨大忤温意由是遂絶】不喜作书【嵇康作絶交书曰丨丨丨丨而人间多事堆案盈几不相詶答则犯教伤义欲自勉则不能久】非简可呼【王凌面缚水次遥谓司马宣王曰卿直以折简召我我何敢不至而乃引军来乎宣王曰以卿丨折丨丨丨故也魏畧】具自申叙【殷浩致书于简文丨丨丨丨】小纸勿报【何曽好学博闻武帝拜为太尉性奢侈人以丨丨为书敕记室丨丨】善效人书【魏钟防与邓艾平蜀艾先入成都防丨丨丨丨艾草表白事皆易其言令悖傲矜伐又毁文王报书手作以疑之】莫不手答【陶侃为荆州逺近书防丨丨丨丨】善于尺牍【徐湛之丨丨丨丨音词流畅沈约宋书】用小却字【晋人帖中往往丨丨丨丨其意犹言少退也南史宋武帝纪帝疾召太子戒之曰谢诲数从征伐颇识机变若有同异必此人也小却可以防稽汀州处之】首云死罪【阁下诸帖十卷淳化中朝廷所集其中多吊丧问疾人多疑之比见刋误乃唐国子祭酒李注所撰短啓出于晋宋兵革之间时国禁书防非吊丧问疾不得辄行尺牍故王羲之丨丨丨丨违制令故也且啓事论兵皆短而缄贵易于隐藏杂志】应对不废【刘穆之与朱龄石于齐武帝坐并答书自旦至日中穆之得百函龄石得八十函而穆之丨丨丨丨南史】报答皆宜【后周中书监卢柔太祖引为行台即对掌机密时汝颍之间多义举来附书翰徃返日　余百牒柔随机丨丨丨合事丨】号郇云体【唐韦陟常以五采牋为书记使侍妾主之其牋答受意而已皆有楷法陟唯署名自谓所书陟字若五朶云时人慕之丨丨公五丨丨】号柳箧子【柳璨迁左拾遗公卿朝野托为笺奏时誉以其博洽目为丨丨丨】重叠别纸【卢光啓受知于租庸张濬毎致书凢一事别为一纸朝士效之葢丨丨丨丨自光啓】千里对面【髙祖曰若人机识实宜委任毎为吾儿陈事丨丨外犹丨丨语房龄】有古人节【刘晏任权潘炎乃其壻虽书防报答未尝辄开时称丨丨丨丨】得无名书【王锷节度淮南尝丨丨丨丨纳鞾中俄取他书焚之异日因小罪并以所告穷验示众以为神明】目为飞奴【张九龄家养羣鸽每与亲知书系鸽足上飞往投之丨丨丨丨王仁裕开元遗事】号曰苦海【郑光业有一巨皮箱凡投贽有可嗤者即投其中丨丨丨丨摭言】安事辨证【钱徽为礼部段文昌李绅以书托徽徽不从二人怒奏徽取士以私坐贬江州或劝出文昌绅私书自直徽曰茍无愧于心丨丨丨丨勅子弟焚书】求书先容【顾云大顺中同羊昭业等修史时刘子长仆射有清名丨髙逢休谏议丨为丨丨云潜啓阅之凡一幅并不言云但云昭业等拟将一尺三寸汗脚踏他龙尾道云叹息而已摭言】以文求序【杜牧之作李贺集序云太和五年十月中半夜时舍外有疾呼缄者某曰必有异亟取火来及发之果集贤学士院沈公书一道曰吾亡友李贺且死丨其丨丨丨】偶得家书【王筠久在沙场一日丨丨丨丨曰抵得万金耳】祗作报书【李翺答独孤舍人书所不数附书者性颇慵懒便一切画断丨丨丨丨】陇西李稹【李稹常以爵位不如族望官至刺史与人书唯称丨丨丨丨李肇国史补】汉上题衿【段成式与温庭筠等唱和往来书目之为丨丨丨丨大抵多闺闼中情昵事】政府无书【司马光荐刘安世充舘职谓安世曰光居闲足下问讯不絶光居丨丨足下独丨丨此光之所以相荐也】府坐得书【丁崖州多智数在海外有一贩夫辄与数百緍任其货易嵗久不问商人疑其意且欲报之曰相公或使之虽死不避丁乃预计南京春宴必有中使在坐因作表丐还封为书投府坐约商人曰汝必于是日到仍须宴次投之商人欣跃而去至则如其言丨丨丨丨俱不敢发欲匿之又中使已见遂因中使回附奏自是得移光州其表云虽迁陵之罪大念立主之功多谈圃】平日私书【王荆公荐吕惠卿为叅知政事惠卿既得位遂叛荆公出荆公丨丨丨丨有曰无使齐年知齐年谓冯公京盖荆公与冯公皆辛酉生又曰无使上知神宗始不恱荆公矣闻见録】即投之涧【侍讲胡安定公瑗布衣时与孙明复石守道同读书泰山攻苦食淡终夜不寝一坐十年不归得家问见上有平安二字丨丨丨丨中不复展读】便掷于地【张文潜毎见亲友书无月日丨丨丨丨更不复观】书须先思【本朝荥阳吕公希哲尝言凡与交游书闻其父祖知名于世者须避其名讳凡作丨丨丨丨及书之于几然后作书文潞公与故旧欵接一坐末尝犯其父祖名讳杂志】书不以闻【方谏议谨言为侍御史时丁谓贬遣谨言籍其家得士大夫丨多干请关通者悉焚之丨丨丨世称其长者厚徳録】吴质答曹子建书【信到奉所惠贶发函伸纸是何文采之巨丽而慰喻之绸缪乎】曹植答吴季冲书【得所来信文采委曲晔若春华浏若清风】周让答王褒书【苍雁赪鲤时流尺素清风朗月俱寄相思】韩退之答侯喜书【欲致一书问足下并自舒其所懐含意连辞将发复已卒不能成就其说】柳宗元答山人书【黄鹄一去青冥无极安得不凭丰隆愬飞廉以寄声于寥廓邪】韩退之答山人书【足下犹复以为可教贬损道徳乃至手笔简之辞义髙逺足下于故旧之道得矣】
