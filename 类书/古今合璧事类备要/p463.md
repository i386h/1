<!-- { "loadSidebar": true } -->
　　事类愿闻命【闻始见子者辞曰某固丨丨丨于将命者敌者曰某固愿见罕见曰闻名亟见曰朝夕注亟数也于君子则曰某愿朝夕闻名于将命者于敌者则曰某愿朝夕见于将命者记少仪】不宁居【子产曰敝邑丨敢丨丨来会时事逢执事之不闲而未得见又不获闻命未知见时左襄三十一年】封人请见【仪丨丨丨丨曰君子之至于斯也吾未尝不得见也从者见之出曰二三子何患于丧乎天下之无道也久矣天将以夫子为木铎语三】阳货欲见【丨丨丨丨孔子孔子不见馈孔子豚孔子时其亡也而往拜之遇诸涂曰来予与尔言语十七】孺悲欲见【丨丨丨丨孔子孔子辞以疾将命者出户取瑟而歌使之闻之语十七】齐王就见【孟子将朝王王使人来曰寡人如就见者也有寒疾不可以风朝将视朝不识可使寡人得见乎孟公孙丑】夷之求见【墨者丨丨因徐辟而丨丨孟子孟子曰吾固愿见今吾尚病病愈我且往见夷子不来他日又求见孟子孟子曰吾今则可以见矣不直则道不见我且直之文公上】陈贾请见【燕人畔王曰吾甚慙于孟子丨丨曰王无患焉云云贾请见而解之见孟子公孙丑下】大王肯临【汉韩信为淮隂侯居常鞅鞅羞与綘灌等列尝过樊将军哙哙趋拜送迎曰丨丨乃丨丨臣信出门笑曰生乃与哙等伍】丈夫相知【爵禄不相责以礼同类之逰不以逺近为故东方先生居蓬户空穴之中魏公子以百骑造之大丨丨丨丨何必接尘而逰髪齐年哉东方朔与公孙洪书】乃幸肯临【将军丨丨丨丨况魏其田蚡】乃幸左顾【子高丨丨丨丨注犹言枉顾淮南宪传】扫门求见【魏勃欲求见齐相曹参家贫无以自通常独早丨齐相舎人丨外舎人怪之以为物而伺之得勃勃曰愿见相君无因故为子扫欲以丨丨于是舎人见勃曹参因以为舎人汉书】内谒迳入【前翟方进丨丨丨丨注犹今之通名也】不避寒暑【张汤造请诸公丨丨丨丨本】不避风雨【朱博字子元稍迁为功曹伉侠好交随从士大夫丨丨丨丨时萧育陈咸以公卿子着材知名博皆友之本】乃弥信宿【郭林宗至汝南造袁奉高车不停轨鸾不辍轭诣黄叔度丨丨丨丨人问其故林宗曰叔度汪汪如万顷之波澄之不清挠之不浊世説】曳裾王门【邹阳曰今臣尽智毕议易精极虑则无国不可奸饰固陋之心则何王之门不可曳长裾乎】住车闾巷【汉楼护家居长安时成都侯商为大司马卫将军辅政罢朝欲候护主簿谏将军至尊不宜入闾巷商不听遂至护家家狭小官属立车下久住移时天欲雨主簿谓西曹诸椽曰不肯彊谏反雨立闾巷或白主簿语商恨以他职事去主簿终身废锢】求见曹参【魏勃事见前注】往见薛宣【汉朱云成帝时不复仕常居鄠田时出乘牛车从诸生所过皆敬事焉薛宣为丞相云丨丨之宣备賔主礼因留云宿从容谓曰在田野亡事且留我东閤可以观四方竒士云曰小生乃欲相吏耶宣不复敢言】追至东海【后汉赵咨字丈楚东郡人灵帝时拜东海相之官道经荥阳令敦煌曹暠咨之故孝亷也迎路候谒咨不为留暠送至亭次望尘不及谓主簿曰赵君名重今过界不见必为天下笑即弃印绶丨丨丨丨谒咨毕辞归家为时所重如此】尝诣彭城【后汉书应奉字世叔年二十时丨丨丨丨相袁贺贺时出行闭门造车匠于内开扇出半靣视奉后数十年于路见车匠识而呼之】裁刺盈车【郭林宗名益显士争归之丨丨常丨丨本传】造门叙旧【孔融丨李膺丨语门者曰我是李君通家子弟】独拜牀下【后汉厐德公诸葛孔明每至德公家丨丨丨丨德公初不令止司马德操尝诣德公值其渡沔上先人墓德操径入堂呼德公妻子使速作黍徐元直向云当来就我与德公谈其妻子皆罗拜堂下奔走供设德公还直入不知何者是客也】罗拜堂下【见上文】白符在门【后汉王符字节信安定人度辽将军皇甫规解官归安定乡人有以货得鴈门太守者亦去职还家书刺谒规规卧不迎既入问卿前在鴈门食鴈美乎有顷白王丨丨丨规素闻符名惊遽而起衣不及带屣履出迎援符手而还与同坐极欢时人为之语曰徒见二千石不如一缝掖言书生道义之为贵也】闻粲在门【魏王粲蔡邕见而竒之邕尝賔客盈坐丨丨丨丨倒屣迎之粲至年既幼弱容短小一坐尽惊】外有狂生【后汉祢衡字正平孔融爱其才数称于曹操言衡欲诣操操大喜敕门者有客便通待之极厚衡着布单衣疎巾手持三尺棁杖坐大营门以杖捶地大骂吏曰丨丨丨丨言语悖逆操怒谓融曰祢衡竪子孤杀之如雀鼠直顾此人素有虚名逺近将谓孤不能容之今送与刘表视当何如衡临发众人为之祖道乃更相戒曰衡悖虐无礼今因其后至咸以不起折之也及衡至众人莫肯兴衡大号众问其故衡曰坐者为冢卧者为尸尸冢之间能不悲乎】宜先家君【刘驎之尚书质素好道车骑将军桓冲闻好辟为长史固辞冲尝到其家驎之于树条令使者致命驎之曰使君既枉驾先临丨丨诣丨丨冲愧诣其父】下车公谒【后种拂拜宛令时南阳郡吏各因休沐防戏市里拂出逄之必丨丨丨丨以愧其心约来相见】蹑履问讯【谢遏夏月尝爱卧谢公清晨卒来不暇衣跣出屋外方丨丨丨丨公曰汝可谓前倨而后恭】人奏一刺【魏王候渊七岁能属文诵书日千言文帝闻而诣焉賔客百余人丨丨丨丨书其乡里姓名世所谓爵里刺也客示之一寓目使之遍谈不谬一人帝深竒之】君负一刺【孟宗为豫章太守谓仓掾曰丨昔丨太守丨丨宁识之否掾曰不识宗曰吾昔家贫亲老为官资运以刺诣君感见遣何乃久屈耶呉録】趋时致损【晋范汪字平初为桓温安西长史温征蜀还复署为长史江州刺史皆不就自请还朝求为东阳太守温甚恨之后为安北将军温北伐汪以失期免为庶人汪屏居呉郡后至姑熟见温时方起屈滞以倾朝廷谓汪诣已倾身引望曰范公来可作太常邪汪至温谢其逺来意汪实来造温恐以丨丨丨丨乃曰亡儿瘗故来视之温殊望望而止】终日造谒【何思澄天监闲整徐勉举学士入华林撰遍畧勉举思澄顾叶刘杳王子云钟屿等五人以应选思澄重交结分书与诸賔朋校定而丨丨丨丨每宿昔作名刺一束晓便命驾朝贤无不悉与狎处即命食有人方之娄护欣然当之投晚还家所赍名刺必尽南史】欲求司马【刘综欲司马徽先使左右问其存亡徽耡园左右问马君所徽曰我是徽头靣丑陋闻者骂之曰即丨丨丨丨公何等田奴而称徽更刷头饰服而出左右叩头谢之别传】误通尚书【齐张融欲诣吏部尚书何戢丨丨丨丨刘澄下车入门乃曰非是至户望澄又曰非是既造度视澄曰都自非是乃去】行阍者杖【昔者周公一沐三握髪一饭三吐餐以接白屋之士一日所见七十余人晋文公以沐辞竖头须致有图反之诮门不停賔古所贵也失敎之家阍寺无礼或以王君寝食嗔怒拒客未通江南深以为耻黄门侍郎裴之礼好待賔客或有此辈对賔杖之童仆引接折旋俯仰莫不肃敬与主无别顔氏家训】遗阍者缣【唐潘炎为翰林学士时京兆尹有故炎累日不得见乃丨丨丨三百丨炎妻刘知之曰岂有京尹愿一见遗以三百缣其危可知也乃劝炎避位】愿见将军【王适闻李将军喜士乃蹐门曰天下善士王适丨丨丨丨白事】请见祭酒【高士亷备礼丨丨朱桃椎与之语不答瞪目而去士亷再拜曰丨丨其使我以无事治蜀耶乃简条目州遂大治】坐间和气【谢顕道云明道先生坐如泥塑人及至接人则浑是一团和气】门外积雪【防定夫杨中立来见伊川一日先生坐而瞑目二子立侍不敢去久之先生乃顾曰二子犹在此乎日暮矣姑就舎二子退则丨丨雪深尺余矣侯仲良语録】坐上春风【朱公掞见明道于汝州逾月而归语人曰光庭在春风中坐了一月同上】但视舎【东坡在黄州邀一隐士相见丨丨丨丨不言而去坡曰岂非以身世为舎耶】终不交谈【刘元城与人相见丨坐丨肯丨丨欲起屡留之然终不交谈或问之曰人坐久必倾仄久而不倾仄必贵人也朱语録】两及吾门【谏议大夫张师德谒向文简敏中曰师德两诣王相公门皆不得见恐为人轻毁望公从容明之一日方议知制诰公曰可惜张师德向公曰何谓公累于上前説张师德名家子有士行不意丨丨丨丨状元及第荣进素定但当静以待之耳若奔竞使无阶而进者当何如也向公方以师德之意啓之公曰某处安得有人敢轻毁人但师德后进待我浅也向公自称师德知有阙望公弗遗公曰第缓之使师德知聊以戒贪进警薄俗也名臣遗事】始縁职事【王沂公公轴尤抑奔竞张师德久次馆阁鲁简肃公盛称张才德沂公以未识为解鲁屡讽张见沂公丨丨丨丨一往沂公辞不见张大悔恨他日中书复议知制诰鲁曰无以易张矣沂公曰张公器识德行足以当此但尚有请谒耳逾年方命掌诰渑水燕谈】次见如仪【元丰间文潞公以太尉留守西京未交印先就第庙坐见监司府官唐介参政之子义问为转运判官退谓其客尹焕曰先公为台官尝言潞公今岂挟以为恨耶某当避之焕曰潞公所为必有理姑听之明日公交府事以丨丨监司府官丨常丨或以问公公曰吾未视府事三公见庶僚也既交印河南知府见监司矣义问闻之复谓焕曰微君殆有失于潞公也】谒见抗礼【宰相自唐以来谓之礼絶百寮见者无长幼皆拜宰相平立少垂手扶之送客未尝下阶客坐稍久则吏从旁唱相公尊重客踧踖起退及富郑为相虽微官布衣丨丨皆与之丨丨送之及门视其上马乃还自是羣公稍效之记闻】见客问事【李昉为相每丨丨必丨三丨民间有何疾苦为政有何术业时政有何阙失李宗谔】索游上谒【范文正在睢阳掌学有孙秀才者丨丨丨丨文正赠钱一千明年孙生复谒文正又赠一千因问何为汲汲于道路孙生戚然动色曰母老无以养若日得百钱则甘旨足矣文正曰吾观子词色非乞客也吾今补子为学职月可得三千以供养子能安于学乎孙生大喜于是授以春秋后十年有孙明复先生以春秋敎授学者道德高迈朝廷召至乃昔日索游孙秀才也东轩】谈论逾时【刘忠定公见賔客丨丨丨丨体无欹侧肩背竦直身不少动至手足亦不移】拜跪有礼【王贻孙字象贤溥之子太祖尝问赵普丨礼何以男子丨妇人不跪徧问礼官无丨知者贻孙曰古诗云长跪问故夫即妇人亦跪也唐天后朝始拜而不跪普问其所出对曰太和中幽州从事张建章渤海国记以藏书万卷贻孙遍覧之类苑】
