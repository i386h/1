<!-- { "loadSidebar": true } -->
　　不造谒亦阚其亡【阳货欲见孔子阚孔子之亡也而馈孔子蒸豚孔子丨丨丨丨也而往拜之孟滕文公下】不能造朝【孟子将朝王王使人来曰寡人如就见者也有寒疾不可以风朝将视朝不识可使寡人得见乎对曰不幸而有疾丨丨丨丨孟公孙下】未尝候谒【井丹字大春博学故京师为之语曰五经纷纶井大春丨丨书刺丨丨人梁松请友丹不肯见后遂隐遁】不耐造请【张敷曰臣性丨丨丨丨】不候陈寔【后汉许劭字子将尝到颍川多长者之逰唯丨丨丨丨】不造陈蕃【又陈蕃丧妻还葬劭独不往或问之曰太丘道广广则难周仲举性峻峻则少通故丨丨也】覆刺遗书【后汉高彪尝从马融欲问大义融疾不见乃丨丨丨融丨曰闻高风为日久矣故不待介者造君子之门兾一见龙光叙腹心之愿不图辞之以疾昔者周公兄父文武九命作伯以居华夏犹握沐吐飱以接白屋之士天下归德歴载邈矣今君不能相见宜哉融省书大慙遣人辞谢追请径去不还】取刺勿通【北齐李元忠初神武东出元忠乘露车载素筝浊酒奉迎神武闻其酒客未即见之元忠下车独酌擘脯食之谓门者曰本言公招延贤隽今国士到门不能吐哺辍洗其人可知还吾丨丨复丨门者以告神武遽见之引入觞再行元忠上车取筝鼔之长歌慷慨谓神武曰天下形势可见明公犹欲事尔朱乎神武曰富贵皆由他安敢不尽节元忠曰非英雄也因进从横之防深见嘉纳鸡跖集】漫刺无遇【祢衡尚气刚傲好矫时慢物建安初自荆州北游许都书一刺懐之丨灭而丨所丨或问之曰何不从陈长文司马达乎衡曰卿欲使我从屠沽儿辈耶】不见州尊【刘璋时王商与秦宓书曰贫贱困苦何可终身宜一来与州尊相见宓荅曰仆曝背乎垅亩之中诵顔氏之簟瓢咏原宪之蓬户翺翔林泽听猿之悲吟察鹤鸣于九臯斯乃仆得志之秋何困苦之戚哉宓】不诣京尹【唐韦贯之为长安丞或荐之京兆尹李实实举笏示所记曰此其姓名也与我同里素闻其贤愿识之而进于上或告曰子今日诣实明日贺者至矣贯之唯唯不往】不见刺史【唐王绩字元功绛州人刺史崔喜请见答曰奈何坐致严君平邪卒不诣杜之松故人也为刺史请绩讲礼荅曰吾不能揖让邦君门谈糟粕弃醇醪也】
　　不受谒取瑟而歌【见前】逾垣而避【古者不为臣不见干木丨丨丨丨之】闭门不纳【泄栁丨丨而丨丨是皆已甚迫斯可以见矣并孟子滕文公下】徒乱人国【穰侯谓王稽谒君得无与诸侯客子俱来乎无益丨丨丨丨耳】如见天帝【苏秦曰楚国之食贵于玉薪贵于桂谒者难见如鬼战国王难得丨丨丨丨今令臣食玉炊桂因鬼见帝战国防】不行报谢【张禹公卿相造请禹终丨丨丨丨】过而不存【呉虞翻年十三客有候其兄者不过翻翻与书曰琥珀不取腐芥磁石不受曲鍼丨丨丨丨不亦宜乎客竒之】了不相盼【宋闗康之隐居南平昌顔延之等见散髪被黄布帕席松叶枕白石一块而卧丨丨丨丨延之等咨嗟而退不敢干也】题门作鳯【嵇康与吕安善毎一相思千里命驾后来值康不在嵇喜出户延之不入丨丨上丨丨而去喜不觉犹以为欣作鳯字凡鸟也】刻木为人【魏常林传注时苗字德胄为夀春令蒋济为治中苗初至谒济济素嗜酒适会其醉不能见苗恚恨丨丨丨丨书曰酒徒蒋济置之墙下旦夕射之】便鞭门干【桓尝诣王忱通人未出乗轝直进忱对立丨丨丨丨元怒去之忱亦不留忱传】为忍俄顷【桓温谋不轨防超为之谋主谢安尝与王文度共诣防超日旰未得前文度便欲去安曰不能丨性命丨丨丨其权重当时如此超传】据床晒髪【王导子恬性傲诞不拘礼法谢万尝造恬既坐少顷恬便入内万以为必厚待已殊有喜色恬久之乃沐头被髪而出丨胡丨于庭中丨丨神气傲迈竟无賔主之礼万怅然而还】登牀捧手【后魏任城王澄子顺为给事中时尚书令高肇帝舅权重天下顺曾懐刺诣肇门门者以其年少答云在坐大有賔客不肯为通顺叱之曰任城王儿可是贱也及见直往丨丨丨丨抗礼王公先达莫不怪惧而顺辞吐傲然若无所覩谓众曰此儿豪气尚尔况其父乎澄闻之大怒杖顺数十】不喜俗交【甫里先生陆龟性丨丨与丨人丨虽诣门不得见也不置车马不务庆吊内外姻党伏腊丧祭未尝及时往或寒暑得中体佳无事时则乘小舟设蓬席赍一束书茶灶笔床钓具擢船郎而已所诣小不会意径还不留虽水禽决去山鹿骇走之不若自作传】谒见贬秩【唐令狐峘为吉州刺史时齐映观察江西按部及州峘轻映后出至迎谒颇怏怏语其妻妻曰君自视何如人以白头走小生前君虽不以此黜死我憾映至峘入见从容步进不抹首属戎器映以为恨擿峘事贬衢州司马】往见夺官【五代唐赵鳯与于峤俱在翰林相善鳯后为相峤以才名出鳯上而不用数非斥时政尤訿鳯鳯衔之因事左迁峤秘书少监峤因醉酒丨丨凤凤知其必不逊辞以沐髪峤诟直吏又溺于从者直庐而去吏白峤溺于客次且诟鳯鳯以闻明宗丨峤丨长流】乃留一絶【蔡文忠公宋大中祥符登进士第为状元山东人贾同亦名士也与公同州部累往谒公值公饮酣不得见贾丨丨诗丨丨云圣君宠厚龙头选慈母恩深鹤髪随君宠母贤犹未报酒如为患悔何追公因此戒酒】大书午字【李安义者谒富人郑生辞以出安义于门上丨丨丨丨而去或问其故荅曰牛不出头耳此亦昔人题凤之意遯斋闲话】忘见勿讶【文潞公判北京有汪辅之者新除运判为人辨急初入谒潞公方坐防事阅谒刺置案上不问入宅久之乃出辅之已不堪既见公礼之甚简谓曰家人顷令沐髪丨丨运判丨丨辅之沮甚旧例监司至之三日府必作会公故罢之辅之移文定日检按府库通判见徳有人先游而枯木朽株树功而不防今天下布衣穷居之士身在贫羸虽蒙尧舜之术挟伊管之辨龙逢比干之意而素无根柢之容虽竭精神开忠于当世之君则人主必袭按剑相朌之迹是使布衣之士不得为枮木朽株之资也是以圣王制世御俗独化于陶钧之上而不牵乎卑辞之语不夺于众多之口秦皇任中庶子蒙之言以信荆轲而匕首切周文王猎泾渭载吕尚归以王天下以其能越挛拘之语驰域外之议独观乎昭旷之道也今人主沉謟谀之辞率帷廧之制使不羁之士与牛骥同皂此鲍焦所以愤于世也盛饰入朝者不以私汚义砥砺名号者不以利伤行故里名胜母曾子不入邑号朝歌墨子回车欲使天下寥廓之士笼于威重之权胁于位势之贵回靣污行以事謟谀之人而求亲近于左右则士有伏死堀穴岩薮之中安有尽信而趋阙下者哉】
　　古今合璧事类备要续集卷四十九
<子部,类书类,古今合璧事类备要>
　　钦定四库全书
　　古今合璧事类备要续集卷五十
　　宋　谢维新　撰
　　事为门
　　知人　附　【不知人　知己不见知　求知己】
　　事理挥【甚矣知人之为难也亦甚矣知己者之不易得也惟其知人则施于人者不悖惟其知己则伸于巳者不少人之知己与己之知人一也自非气类相求肝胆相照又安得有真相知者哉此管鲍之贤所以不世有也然人不已知非所患也已不知人其可乎故君子必以知人为急】
