<!-- { "loadSidebar": true } -->
　　如意玉如意【胡综时有掘地得铜匣长二尺七寸开之得白玉如意所执处皆刻螭蝉等形时人莫知其由吴大帝以综多识乃问之综荅云昔秦始皇东游以金陵有王者气乃凿诸山冈处埋宝物以当王者之气此抑是乎胡综别传】铁如意【石崇与王恺争豪穷极绮丽以饰车服晋武帝恺甥也每助恺以珊瑚高二尺许枝柯扶踈世间罕比恺以示崇崇视讫以丨丨丨击之应手瓦碎又石崇本事曰崇有珊瑚如意长三尺二寸】
　　诗集裂齐纨【新丨丨丨素皎洁如霜雪裁为合欢扇团圆似明月出入君懐袖揺动防风发常恐秋节至凉飚夺炎热弃捐筐笥中恩惜中道絶】画秦女【纨扇如圆月出自机中素丨作丨玉丨乗鸾向烟雾彩色世所重虽新不代故窃愁凉风至吹我王阶树君子恩未毕零落在中路】自障面【青青林中竹可作白团扇动揺玉郎手因风访方便团扇复团扇特许丨丨丨憔悴无复理羞与郎相见沈约团扇歌】奉清暑【团扇复团扇丨君丨丨殿秋风入庭树从此不相见上有乗鸾女苍苍虫网徧明年入怀袖别是机中线刘禹锡团扇歌】秋豪具【吴僧画团扇防缀成微虫丨丨宛皆丨独窃天地功细者及蛛螫大者才阜螽枯枝拥寒蜩黄蘂粘飞蜂翾然得生意上下相追从徒观飞动姿莫覩笔墨踪儿曹取眞物细校无不同恐其遂跃去亟取藏箱中乃知艺无小意精神可通不与误图蝇能感紫髯翁子猷状蝉雀藏木传江东不知古何如此画今人雄人墓宝已本其徒颇能工旧法存百一要足超凡庸友人幸为赐物薄意何隆玩之不替手爱重心无穷常如对君子穆穆来清风司马君实谢孙兴宗惠草虫扇】草虫献【生怕炎天老又逢丨丨扇子丨奇功还将多稼亭前月卷以西湖柳上风蚱蜢翅轻涂翡翠蜻蜓腰细滴猩红旧时緑鬂常州守今作霜髯一秃翁杨廷秀谢人送常州草虫扇】宝月团【玉斧脩成丨丨丨月边仍有女乗鸾青冥风露非人世鬓乱钗横特地寒王介甫题扇】热时知【露入庭芜恨已深丨丨天下是丨音汗流浃背曽施手气爽中宵便负心一片江山从蠧损数行文字任尘侵緑槐阴合清和后不会何顔又见寻郑谷代秋扇词】松柎织【猩毛束笔鱼网纸丨丨丨扇清相似动揺怀袖风雨来想见僧前落松子张侯哦诗松韵寒六月火云蒸肉山持赠小君聊一笑不须射雉彀黄间弩名见射雉赋黄山谷戯和文潜谢穆父松扇戯谓文潜之肥如贾大夫之恶】挂壁上【纨扇本招风曽将热时用秋来丨丨丨却被风吹动张芸叟纨扇】翣轻凉【银钧玉唾明玺纸松箑丨丨并近似可怜逺度帻沟溇高丽城名适堪今时褦襶子丈人玉立气高寒三韩持节见神山合得安期不死药使我蝉蜕尘埃间黄山谷次韵穆父赠高丽松扇】
　　便面江山取意成【郭熈虽老服犹明便面丨丨丨丨丨一段风烟且千里解如明月逐人行山谷题郭熈山水扇】

　　古今合璧事类备要外集卷六十
　　钦定四库全书
　　古今合璧事类备要外集卷六十一
　　宋　谢维新　撰
　　财货门
　　金　附　【药金　银　水银　铜胆铜　铁　铅　锡】
　　财货源流【金者金银铜铁铅锡之总名按五行地四生金是也惟黄者独为之长久薶不为之生衣百炼不轻于从革不违西方之行独以金名之彼银白金次之也铜赤金又次之也铁黒金铅青金锡亦白金镴也又次之也药金乃是水银及铜铁用药煮成胆铜乃以铁片入胆水浸之而成水银乃是采山石中麄次朱砂作罏置砂于中下承以水上覆以盎器外加以火煆飬则烟飞于上水银留于下皆非造化自然也然此皆物寳也待人而后宝人或不宝之亦不过土石之比尔】
