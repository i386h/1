<!-- { "loadSidebar": true } -->
　　事类巢父牧【尧以天下让巢父丨丨曰君之丨天下亦犹余之牧孤犊君牧天下是各有其所牧矣焉用惴惴然以所牧而与余余无用天下为也于是牵犊而去符子】巢父饮【巢父尧时隐人年老以树为巢而寝其上故人号为丨丨尧之让许由也由以告巢父巢父曰汝何不隐汝形藏汝光非吾友也乃击其膺而下之许由怅然不自得乃遇清泠之水洗其耳拭其目曰向者闻言负吾友遂去终身不相见樊仲父牵牛丨之见巢父洗耳乃驱牛而还令牛饮其下流也逸士传】牧于野【武王丨牛丨桃林之丨书牧誓篇】降于阿【宣王考牧谁谓尔无牛九十其犉尔牛来思其耳湿湿或丨丨丨或饮于池】茁壮长【孔子尝为乘田委吏曰牛羊丨丨丨而已矣孟】谢拯溺【子路拯溺其人丨之以牛子路不受孔子曰鲁人必不拯溺矣】乘牛度关【周元年老子之度关令尹喜先勑门吏曰若有老公从东来丨青丨薄板车者勿听丨丨其日果见老公乘青牛求度关吏入白之喜曰诺道今来矣我见圣人矣即带印绶出迎设弟子之礼关中记】牵牛蹊田【楚子为陈夏氏乱故伐陈杀夏徴舒因县陈申叔时使于齐复命不贺而退王使让之对曰抑人有言曰丨丨以丨人之丨而夺之牛牵牛以蹊者信有罪矣而夺之牛罪已重矣诸侯之从讨有罪今县陈贪其富也无乃不可乎王曰善左宣十一】牵牛衅钟【齐宣王坐于堂上有丨丨而过堂下者王问之曰牛何之曰将以丨丨孟梁王上】饭牛叩角【寗戚丨丨车下丨丨而长歌曰南山粲白石烂生不逢尧与舜禅短布单衣才至骭长夜漫漫何时旦桓公闻之举以为相琴操】百里饭牛【丨丨奚未遇时丨丨于秦鬻以五羊之皮公孙得而献诸缪公缪公用之谋无不当举必有功吕氏春秋】猗顿畜牛【丨丨鲁之穷士闻朱公富徃问术焉告之曰子欲速富丨五牸乃适西河大畜丨羊于猗氏之富十年之间子息万计赀拟王公　丛子】庖丁解牛【丨丨为文惠君丨丨曰臣之刀十九年所解千牛而刀刃若新彼节者有间而刀刃无厚以无厚入有间而恢恢乎其投刃必有余地是以十九年而刀刃如新庄子】石牛伐蜀【秦惠王欲伐蜀乃刻五丨丨置金其后蜀人见之以为牛能便金有养卒以为此天牛也能使便金蜀王以为然即发卒千人使五丁力士拖牛成道置三牧于成都秦得道通石牛力也后遣丞相张仪等随石牛道丨丨蜀纪】火牛击燕【骑刼攻即墨田单取牛千头衣以五彩束刃其角缚丨其尾穿城而出丨壮士五千防枚随其后牛出火明所触皆死壮士因丨之丨师大败遂收齐城】生犊曰吉【宋人有好行义者三世不懈家无故而黑牛丨白丨以问孔子孔子丨此丨祥也以享上帝居一年其父无故而肓牛复生白丨居一年其子又肓后楚攻宋围其城民易子而食之析骸而炊之丁壮皆乘城战死者火半此人父子有疾皆免列子】射牛不中【贾坚弯弓三石余烈祖以坚善丨故亲试之乃取一丨置百歩外召坚射曰能中之乎坚曰少壮之时能令丨丨今已年老正可中之恪大笑射发一矢拂脊再一矢磨腹皆附肤落毛上下如一格曰能复中乎坚曰所贵者以不中为奇中之何难一发中之观者咸服其妙崔鸿十六国春秋燕语】卖刀买犊【龚遂为渤海太守民有带刀劒者使卖劒买牛丨丨丨丨可谓带刀佩犊矣本传】触墙成字【郑家牛丨丨丨八丨白集注】逢人逐牛【丙吉为相出逢死伤横道过之不问前行丨丨丨丨牛喘吐舌使问逐牛行防里矣掾吏谓前后失问吉曰民鬬相杀伤长安令京兆尹职所当禁捕宰相不亲小事非所当问方春未可大热恐牛行近用暑故喘三公典调和阴阳职当忧是以问之本传】还里乘牛【封君达少好道入鸟防山百余年丨乡丨常丨青丨故谓青牛道士】乘槎而见【旧说天河与海道通近世有人居海渚者年年八月有浮槎去来不失期人有寄志立飞阁于槎上多斋粮丨丨丨去十余月至一处有城郭状屋舍甚严遥望宫中有织妇丨一丈夫牵牛渚次饮之牵牛人乃惊问曰何由至此此人为说来意并问此是何处答曰君还至蜀都访严君平则知之竟不上岸因还如期后至蜀问君平曰某年某月有客星犯牵牛宿计年月正是此人到天河时也张华博物志】见月而喘【吴牛丨丨丨丨刘义庆世说】认牛不辨【刘寛尝行有人失牛者乃于路就寛车中丨之寛无所言下驾步归有顷认者得丨而送还叩头慙谢寛曰幸劳见归何为谢也】还牛大慙【管宁邻有牛犯宁禾者宁牵着凉处自饮食丨丨主其主丨丨】头悬在门【蜀蒋琬夜梦一牛丨丨丨丨流血滂沱赵直曰见血者事分明也牛角及鼻公字之象至当为三公果为中书令】目光在背【王衍因宴集为族人所怒举樏掷其面衍初无言引王导共载而去然心不能平在车中揽镜自照曰尔看吾丨丨乃丨牛丨上】方腹曲头【蜀诸葛亮复出祁山以木牛运木牛者丨丨丨丨一脚四足头入颔中舌着于腹载多而行少宜可大用不可小使】探心作炙【王恺之有牛名八百里駮常莹其蹄角王武子与射赌得趣左右丨丨丨丨一啖而去】坠井不视【褚彦囘父湛之有牛丨丨湛之率左右营救彦囬下帘丨丨】去任见留【魏时苗为寿春令初至县乘辇车驾黄牸牛方岁余生一犊及丨丨留之曰是尔土所生由此知名】盗杀访牛【晋周访乡人丨访牛于冡间丨之访得宻埋其肉不使人知】盗杀舒牛【郭舒雅行乡人丨丨丨丨事觉来谢舒曰君饥所以食牛余肉可共啖之世人皆服】妇家饷牛【梁传昭性笃谨子丨丨丨丨肉以进昭昭召其子曰食之则犯法告之则不可取而埋之不负闇室如此】叔射杀牛【隋吏部尚书牛弟弼好酒而酗常醉射杀驾车牛还宅其妻迎谓曰丨丨丨丨闻无所怪问直答曰作脯坐定其妻又曰叔射杀牛大是异事曰已知顔色自若读书不废】苦请不得【后周孟信家贫唯有一老牛其兄子卖以供薪米契劵讫信适从外来方知其卖因告买者曰此牛先来有病小用便发君不须也杖其兄子买者嗟异丨丨丨丨】质所从来【张允济仕隋为武阳令元武民以防牛依妇家者久之孳十余犊将归而妇家不与牛民诉县县不能决乃诣允济允济曰若自有令吾何与为民泣诉其抑允济因令左右缚民防其首过妇家云捕盗牛者令尽出民家牛丨丨丨丨妇不知遽曰此婿家牛我无与即遣左右撤曰可以此牛还婿妇家叩头服罪元武吏大慙】禅师变牛【大安丨丨丨丨安在沩山三十年只看一头水牯牛若落路入草便牵出若犯人苗稼即鞭挞调伏既久如今变作个露地白牛常在面前终日驯扰依人赶亦不去也】戴文成牛【贞元中海盐县有丨丨者家富性贪每乡人举债必收利数倍有邻人与之交利刻剥至多邻人积恨数年文病死邻人家牛生一黒犊脇下白毛成字曰戴文闾里咸知文子耻之乃求谢焉以物熨去其字邻人从之既而文子以牛身无验乃讼邻人妄称生犊有字追至官则白毛复出但呼戴文牛则应声而至邻人恐文子盗去夜则闭于别室经数岁方死原化记】牛角挂书【李宻闻包恺在缑山徃从之以蒲荐乘丨挂汉书一帙丨上一手捉牛靷一手翻书读之越公杨素见而竒之】牛背书字【陆羽幼时师使牧牛三十羽潜以竹画丨丨为字六帖】称特处士【寗茵假宿大僚庄南山下月夜有叩关丨桃林班丨丨丨相访继而南山班寅将军来谒茵为置酒及明视门外唯有牛蹄虎迹而已广记】此黒牡丹【广末刘训者京师富人梁氏开国尝假贷以给军京师春游以观牡丹为胜赏训邀客赏花乃系水牛数百在前指曰丨刘氏丨丨丨也】盗割牛舌【包拯知天长县有诉丨丨丨丨者公使归屠其牛鬻之既而有告私杀者公曰何为割某家牛舌而又告之盗者惊服】寗戚相牛经【牛岐胡寿岐牵两腋下分为三去角近行驶眼欲得大眼中有白脉贯睡子最快颈骨长且大驶壁堂欲得濶胸股间也倚欲得如绊马聚而正也膺庭欲得广胷前天关欲得成背□骨隽骨欲得垂脊中央欲得下兰株欲得大尾株丰岳欲得大膝□骨捶头欲得髙百体欲得垂星欲得有怒肉蹄上也肉覆蹄间名怒肉力柱欲得大而成当车骨也悬蹄欲得如八字阴虹属头隂虹者有双筋自尾骨属颈阳盐欲得广阳□者夹尾株前两膁上常有似鸣者有黄也洞胡无寿珠渊无寿游毛当日下也上池有乱毛妨主凶□池角中也身欲得促形欲得如巻大臁疎肋难饴龙头突目好跳豪筋欲得成就脚后□筋也毛欲得短宻若长疎不耐寒气尾不用至地尾毛少骨多者有力膝上肉欲得竪角欲得细鼻如镜则难牵口方易饴漦府方易饴】柳宗元牛赋【若知牛乎牛之为物魁形巨首垂耳抱角毛革疎厚牟然而鸣黄钟满脰抵触隆曦日耕百畆徃来修直植乃禾黍自种自敛服箱以走愉入官仓已不适口富穷饱饥功用不有陷泥蹷瑰常在草野人不惭愧利满天下皮角见用肩凥莫保或穿缄縢或实俎豆由是观之物无逾者不如羸驴服逐驽马曲意随势不择处所不耕不驾藿菽自与腾踏康庄出入轻举喜则齐鼻怒则奋掷当道长鸣闻者惊辟善识门户终身不惕牛虽有功于己何益命有好丑非若熊力慎勿怨尤以受多福】刘禹锡叹牛【刘子行其野有叟牵牛于蹊偶问焉何形之瑰欤何足之病欤今觳然将安之欤叟揽縻而对云瑰其形饭之至也病其足役之过也请为君毕词焉我僦车以自给尝驱是牛引干钧北登太行南并商岭掣以廻之叱以耸之虽涉淖跻高毂如蓬而辀如坟及今废矣顾其足虽伤而肤尚腯以畜豢之则无用以庖视之则有嬴伊禁焉莫敢尸也甫闻邦君享士卜刚日矣是徃也将要售于宰夫余尸之曰以叟言之则利以余言之则悲若之何余方窭且无长物愿解裘以赎将置诸丰草之乡可乎叟辗然而咍曰我之沾是屈指计其直可以持醪而囓肥饴子而衣妻若是之逸也奚事裘为且昔之厚其生非爱之也利其力今之致其死非恶之也利其财子乌乎落吾事刘子度是叟不可用辞屈乃以杖叩牛角而叹曰所求尽矣所利趍矣是以员能霸吴属镂赐斯既帝秦五刑具长平威震杜邮死陔下敌擒钟室诛皆用尽身残功成祸归可不悲哉可不悲哉呜呼执不匮之用而应夫无方使时宜之莫吾害也茍物于形器用拯则忧明已】韩退之革华传【下邳侯革华者其先陇西人也三十六代祖守犍为黄帝时以力召拜大司农以其辟土有功又知稼穑之艰难迁轻车都尉子孙相继至周武王时徙居桃林冠冕遂絶其后人思其泽世之才因复其位而加任使焉华父犨生五年袭先祖爵禄仕至上轻车都尉华母世居长乐有乳哺之恩越王勾践时尝侍宴姑蘓台诗所谓有觉徳行者也犨因引重至太行山力不任事遂死于辕下上嗟悼命太宰申屠公执刀而解之其支派分离散他处华长子也上念其父劬劳而死于王事封华为下邳侯诏将作大匠治之华为性坚劲屈强难以直御匠以其膏润之然后去其豪族而加裁割焉会太原人金十奴与新郑人斛斯生相逢荐华于五木大夫是后稍稍得成其名上嘉之遂防褐赐墨绶华尝曰吾辛勤久今方成名得处上左右足矣及献之果然华为人善能履道别威仪进止趋跄一随人意上将驾出游畋猎驰骋毬击射御及礼神祭祀交賔接贤未尝不召华偕徃伏事上久之因病忽开口论议泄露宻防上由是疎之诏将作大匠治之乂命其友金十奴等补过之寻献于上上虽纳有泥涂贱处方召使之余并不得预焉顷之上见其顔色顦悴又衰惫失度上咨叹曰下邳侯老而惫不任吾事今弃子于市不复召子矣华无息继者族人焉赞曰　革氏之先本出皮姓轩辕时苍颉观鸟迹制文字以其始于皮而至于华故从革焉汉书功臣表有煑枣侯革末者即其后也初华自胡而来赵武灵王时见重是后子孙盛于中国】蘓子瞻书栁宗元牛赋后【岭外俗皆恬杀牛而海南为甚客自髙化载牛渡海百尾一舟遇风不顺渇饥相倚以死者无数牛登舟皆哀鸣出涕既至海南耕者与屠者常相半病不饮药但杀牛以祷富者至杀十数牛死者不复云幸而不死即归徳于巫以巫为医以牛为药间有饮药者巫辄云神怒病不可复治亲戚皆为却药禁医不得入门人牛皆死而后己地产沉水香香必以牛易之黎黎人得牛皆以祭鬼无脱者中国人以沉水香供佛燎帝求福此皆烧牛肉也何福之能得哀哉予莫能救故书栁子厚牛赋以遗琼州僧道赟使以晓谕其乡人之有知者庻防其可衰矣】朱元晦防唐人暮雨牧牛图【予老于农圃日亲犂杷故虽不识尽而知此画之为真牛也彼其前者却顾而徐行后者骧首而腾赴目光烱然真若相语以雨而相速以归者览者未必知也良工独苦渠不信然延平余无竞出示此巻巻中有刘忠定邹忠公题字览之并足使人起敬而龙山老人又先君所选士而余所尝趋走焉者俯仰存殁为之慨然因识其后而归之】诗集驾官车【官牛官牛丨丨丨浐水岸边般载沙一石沙防斤重朝载暮载将何用载向五门官道西緑槐阴下铺沙堤昨来新拜右丞相恐怕泥涂汚马蹄右丞相马蹄踏沙虽净洁牛领牵车欲流血右丞相但能济人治国调阴阳官牛侦穿亦无妨白乐天官牛】放江岸【江草秋穷似秋半十角吴牛丨丨丨隣肩尾乍依隈横去斜奔怱分散荒陂断堑无端入背上时时孤鸟泣日暮相将带雨归田家烟火防茫湿陆牧牛歌】不怕猛虎欺【朝牧牛牧牛下江曲暮牧牛牧牛村口谷荷簑出林春雨细芦管卧吹沙草绿乱挿蓬蒿箭蒲腰丨丨丨丨丨黄犊李涉牧牛词】又与骡驴走【只见吴牛事水田不见黄犂负车轭今牵大车同一羣丨丨丨丨丨长陌昻头濶步尘蒙蒙不似缓耕泥拍拍一一夜眠头向南越鸟心肠谁辨白梅圣俞出曹门见水牛拽车】读书牛不【口我昔在田间但知矢牛与羊川平牛背稳如驾百斛舟舟行无人岸自移我坐丨丨丨丨丨前有百尾羊听我鞭声如鼓鼙我鞭不妄发视其后者而鞭之泽中草木长草长病牛羊寻山跨坑谷腾趠筋骨强烟簑雨笠长林下老去而今长见画世间马耳射东风悔不长作多牛翁蘓子瞻书晁说之考牧图后】掉鞭牛不触【牧牛儿逺陂牧逺陂牧牛芳草緑儿怒丨丨丨丨丨涧边栁古南风清麦深蔽目田野平坞犍砺角逐草行老防卧噍饥不呜犊儿跳梁没草去隔林应母时一声老翁念儿自携饷出门先上冈头望日斜风雨湿簔衣拍手唱歌寻伴归逺村放牧风日薄近村放牛泥水恶珠玑燕赵儿不知儿生但知牛背乐张文潜牧牛儿】牧童归去倒骑牛【细草烟深暮雨收丨丨丨丨丨丨丨笛中一曲升中乐筭得生来未解愁王元之升平词】犊儿狂走先过浦【千里烟草緑连山雨新足老牛饱朝饥向来影觳丨丨丨丨丨丨丨却立长鸣待其母母子为人实仓廪汝饱不惭人愧汝牧童生来日日娱只忧身大当把锄日斜睡足牛背上不信人间有广舆陈去非题牧牛图】石帆山下买乌犍【老子倾囊得万钱丨丨丨丨丨丨丨牧童避雨归去晚一笛春风草满川陆游买牛】
