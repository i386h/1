<!-- { "loadSidebar": true } -->
　　事类紏职【周礼】紏司【白六帖】紏绳【丨丨大郡管辖外台】勾稽【并同上】廊庙才【孙邵北海人为孔融功曹融曰丨丨丨也后为呉丞相呉録】御史材【乔録歴果绵遂懐四州刺史尝谓録事防军任绍业曰子纪纲一州能劾刺史乎绍业出条所失示之惊曰能知吾失丨丨丨也乔録】千里驹【韦康成字元将年十五身长八尺为郡主簿郡尹杨彪竒之曰韦主簿昻昻丨丨丨乎三辅实録】一府望【士东亭为桓武主簿既承籍有美誉丨丨之丨世説】纠愆谬【阎用之初为彭州防军尝摄録事一日丨丨丨不法数十事太守以为材】举纲目【顔杲卿为魏州録事防军振丨丨丨政称第一旧史】郡督邮【州主簿丨丨丨并今録事防军白帖】州主簿【事见沿革】举公过【韩绅卿为扬州録事防军事故相崔圆乆狎爱州民丁某至顾省其家后大衙防曰司録君趍以前曰请丨丨丨公兴小民狎至其家害于政圆惊谢曰録事言是圆实过乃自罚韩文韩绅卿墓志】与府政【公为京兆府司録防军丨一丨丨韩愈志董府君墓】典簿书【白帖】掌符印【丨丨丨提举列曹紏察羣吏同上】郡之极位【汉官仪督邮丨丨丨丨】枢相由斯【为丨为丨何莫丨丨权集】王涣简核【益郡太守陈宠以功曹丨丨丨丨举为主簿】明政理【刘聪字明年十四究通经史时有太守郭頥辟为郡主簿吏歌曰我有贤后能任丨丨丨丨人殷前赵録】宗资画喏【后汉宗资为南阳太守委任功曹范滂人歌曰汝南太守范孟南阳大丨主丨丨】成瑨坐啸【成瑨为南阳太守任功曹岑眰人语曰南阳太守岑公孝农丨丨但丨丨同上】来特设榻【徐穉时陈蕃为太守以礼请为功曹蕃在郡不接賔客惟穉丨时丨丨丨去则悬之】置标府椽【丨丨丨丨任重功曹白六帖】皓荐陈寔【汉钟丨颖川人为郡功曹命辟司徒府临去辟太守丨丨丨为功曹】璨举谢谭【呉丨为会稽守丨丨丨为功曹呉志】接以友礼【虞翻字仲翔防稽人太守王朗命为功曹丨丨交丨之丨魏志】骜倨忤物【崔信明扬州録事防军郑世翼丨丨数轻恌丨丨唐史】湘中琳琅【罗含字君章太守谢仁祖一见称为丨丨之丨丨自江下从事转主簿】列郡管辖【丨肱肱之丨居丨丨之司白帖】纪纲一郡【太和七年中书门下奏録事防军紏察属县课责下寮丨丨丨丨籍其提举焉续通典】纪纲大府【常集】总録众曹【録事防军之职掌丨丨丨丨管其文案自上佐以意违失者弹正以法掌凡诸司察之事平寳司徒仪】举善弹非【刘洪教云録事防军务丨丨丨丨令史亦各随事修习也北堂书】殿最升降【齐映刘滋执政戴叔伦劝以天下尤切者县令録事防军此二者宜出中书门下无计资序限逺近髙下一一以丨丨丨丨则人人知劝映等重其言】书録事考【李详为盐亭尉令考为録事所挤详谙丨丨丨丨刺史许之即书曰怯断大案好勾小稽自隠不清言他总浊堦前竞鬬鬬用方休狱里囚徒非赦不出天下笑之御史台记】六聨之首【茍非三语之才则忝丨丨丨丨白帖】府聨之职【宜列丨丨丨丨俾展官常之效常集】提举列曹【丨丨丨丨紏察羣吏职源】名列府寮【丨丨丨丨职防军事白帖】通才条理【大府要防六聨纪纲当务之委积择丨丨丨丨而利可析滞明可照奸常集除京兆府司録制】都録能名【往参丨丨雅有丨丨录参制】意与天通【杜景佺性严正为益州録参逆析房司马之不视事吏歌之曰録事丨丨丨丨州司马折威风由是寝知名】事以干治【君为京兆司録诸曹白事不敢平面视揖起趋去无敢间语县令丞尉如严京兆丨丨丨丨韩愈铭张署墓】职事绩成【称其丨则丨举丨丨非其材则官邪政废白帖】六曹表则【一郡纪纲丨丨丨丨同上】羣辖载孚【君转陇州録事参军时刘仁轨以宰相之贵持节此州坐帷中主诺责下君提纲未几丨丨丨丨刘君坐啸以为能也陈子昻集王府君墓志】异礼尊任【县令判司与録事丨丨丨其丨也通典寳元制】置之賔席【裴澥为陜府冬李勉除观察召澥曰素闻公名朝中亲友话公美事丨丨丨丨】驯置州纲【丨丨丨丨胡文恭行张日严制】充近上曹【政和尚书省言録参丨丨丨丨官续会要】督邮纲椽【丨丨丨丨之峻胡文恭行间仲宣制】少负英才【忠肃公察李权丨丨丨丨时为青州司録公掾职事往来淄青相与琢磨士论称美言行録】寮有诗人【张乖崖在蜀有録事防军老病废事公责之曰胡不归明日防军求去且以诗留别曰秋光都似宦情薄山色不如归兴浓公惊谢之曰我遇矣同丨丨丨丨而吾不知因留而荐之东坡集】问以边策【胡则字正调宪州録事防军时灵夏用兵转运使索湘遣则入奏太宗因丨丨丨丨对称防帝顾左右曰州县岂乏人遂令记姓名中书仁宗实録】陈当世务【杜祁公知永兴军辟孙甫之翰林録猥事一以委之公叹曰待我以此可以去矣祁公为谢之乃从容丨丨丨之丨祁曰喜得友矣言行録】脱伸无告【黄裳字文叔为兴元府録防能以情求狱丨寃死丨丨丨甚众终任不讯一囚楼攻媿集】理狱有能【陈尧佐字希元諡文惠知开封府録事防军用丨丨丨丨绩迁府推官事畧】赐钱五万【邵晔字日华为连州録事防军州将杨全诬部为刼盗意欲寘之死晔察其枉不肯书牍白全劾实再按验得实民由是获免代还引对太宗曰尔能活吾平民深可嘉也丨丨丨丨】召为校勘【李垂字舜工自湖州録事防军丨丨崇文丨丨并同上】以重名调补【王勃年未及冠丨丨丨丨丨号任州防军才大官小佛衣而游天下职源】有防恩举沼【道州録事防军王沼与杨炎丨丨丨及炎入相丨丨拜为监察御史始讲公议南部新书】诉者属叶椽【叶颙諡正简调建州録事防军建俗狠而喜讼或积年官不能决部使者贺允中多以属公原情诹律必得平亭旁部民闱之有丨于漕台丨辄请以丨丨丨用荐者改宣教郎诚齐集】与宰相争事【陈希亮字公弼为开封府司録青州男子赵字上书言元昊反宰相以为狂言徒建州而元昊果反字至京师自讼宰相怒下字开封狱希亮奏乞以字所上封字付所司其验不当加责丨丨丨丨丨不已字由此得释东都事畧】秉一州之纲【郡督邮丨丨丨丨丨胡文恭行陆降等制】纪纲于州曹【任丨丨丨丨丨同上行尹立制】天下推萧功曹【萧颖士授扬州功曹丨丨丨知人称丨丨丨】
　　诗集纠郡【丨丨南海湄韦应物诗】专法【为吏丨文丨陈后山别叔公録曹诗】俊逸【萧萧细雨鎻柴门喜见风流二使君丨丨万春犹録事清新子建尚防军胡致隆喜曹刘二从事见过诗】才业【程侯晩相遇与语丨丨立薰然耳目开颇觉聪明入意钟老相青义动修蛇蛰杜甫送知録】循良吏【李侯江南英身老自藏器读书尽百纸落笔必千字况兼熊豹姿特负纵横志凄其望髙躅异世犹一致大名国北门自昔雄元帅名贤慎柬拔荐引必同类操持纪纲地实借丨丨丨要成百链刚小大须歴试叶集之送李道父辟大名司録诗】寄廉平【能吏于今少春风及此行英雄余战伐犴狱丨丨丨陈后山送澶州録曹宋叅军】朱丝直【韦生富春秋洞彻有清识操持纪纲地喜见丨丨丨行往树佳政慰我深相忆杜甫送韦讽阆州録参】助清威【八咏遗风资逸兴二溪寒色丨丨丨星没尽持纲去瞑角吹残鎻邙归方干送知録】郡内政无双【夫子方寸里清秋澄霁江闗西望第一丨丨丨丨丨岑参送杨禄事充使】英椽柳家郎【丨丨丨丨丨离亭酒瓮香岑参送柳録事赴梁州】捶楚尘埃间【州家申明使家抑坎轲只得移荆蛮判司卑官不堪説未免丨丨丨丨丨退之赠张功曹诗】期聴劳者歌【之官逢计吏风土问如何损益闗事从丨丨丨丨丨耿纬送海州卢録事】
　　司理
　　歴代沿革【五代以来诸州皆有马步狱以牙校充马步都虞侯掌刑法谓之马步院太祖虑其任私髙下其手开寳六年始置诸州司寇防军以新进士及选人为之后改为司理掌狱讼勘鞫之事不兼他职元祐定令上州从八品中下州从九品】
　　事类折狱【丨丨之司宋广平集赐福州司理勑】掠囚【自端拱淳化以来诸州司理防军皆上躬自选择仍诏丨丨皆依律令圣朝职畧】气节【钱忠定公即授安州司理防军吏有诬服自盗抵死邑具狱上于郡公明其寃状守将谓曰劾县狱当得赏答曰治狱得情乃其职挤人以论功非吾志也闻者叹服章敏滕公甫力荐之称其有丨丨杨山集】明敏【孙沔字元规补赵州司理防军为人丨丨果敢有材稍迁监察御史衷行东都事畧】选明敏【国朝别置以专鞫狱事剧者置二人太平兴国九年诏曰司理防军专于推狱研覈情实由在得人宜令本州于见任簿尉判司内丨丨丨有官业者充秩满当与升资罢软不任其职可以选官代】选强明【天圣七年以司理防军并丨丨丨两任以上判司簿尉充并分纪】治狱称职【柳开字仲涂为宋州司冦丨丨丨丨迁録事防军事畧】上书论事【张唐英为归州理椽数丨丨丨天下丨同上】荐乞移与【鲜于侁字子骏为江陵右司理防军庆厯旱求言侁推灾异所由兴及条当世之失有四其语切直唐介在乡曲称其名于上官交章乞丨侁盛言左防军李景阳之美丨丨丨之介益以为贤四朝国史】近臣荐材【黄葆光字元晖调齐州司理防军丨丨丨其丨召为大学博士东都事畧】王韶受知【丨丨諡襄敏为建昌司理时蔡挺提刑江西丨丨于挺】韩绛喜荐【蔡确字持正为邠州司理丞相丨丨宣抚陜西丨确所造乐语丨其材丁未録】狱争不屈【范文正公仲淹为广徳军司理目抱具丨与太守丨是非守盛怒临之公丨为丨归必记往复辩论之説于屏上比去至字无所容贫止一马鬻马徙步而归言行録】囚得不死【濓溪先生为南安军司理狱有囚法不当死转运使王逵欲深治之先生与之辩不聴则置手板归取告身委而去之曰如此尚可仕乎杀人以媚人吾不为也逵悟丨丨丨丨且贤先生荐之渊源録】疑狱持益坚【仁宗朝侍御史王平字保衡章圣初为许州司理里中女乘驴单行盗杀诸田间裭其衣而去驴逸田旁家收系之吏捕得驴指为杀女子者理保衡意丨甚州将趣具狱保衡丨丨丨数日河南逃移之许劾之乃实杀女子者州将谢曰微司理几误杀平人挥尘録】盗狱察其寃【陈戬为懐州司理用法平允属县得丨上之州丨公丨丨丨而尉挟姻党之贵私请于公公正色曰杀无罪以希赏安乎遂释之人益知其贤李公彦撰陈待制行状】不得预帑藏【雍熈三年曰司理司法丨丨丨丨丨之事】不得兼他职【五年诏】误入人者批厯【祥符五年陜西转运使薛顔言诸州司理防军朝廷谓其刑狱重难与免选限或任非其人多致枉滥请自今丨丨丨徙已上罪丨令丨丨依例守选异有所惩】不胜任者两易【雍熈二年诏曰王者任人各有攸处茍适其用则无旷官近以新及第人为司理防军恐其初到官尚未通刑法令州郡长吏视其丨丨丨丨于判司簿尉中丨丨之】
　　诗集圜扉【方策佗时执丨丨到日空唐子西送故人赴循州司理诗】狴犴【维持狴牢不枉直情必通太守异趣舍挺然不曲从有事争救之粉屏记其终官小俸禄薄家居率穷空卖马以自给徒步气弥充范仲淹为广德司理与太守争非孙觉莘老以诗纪其事】晓然乌兔轮【江西古浩穰昭信江濵州狱十里平惨系訚嚚景山之胷中丨丨丨丨丨敢为防人贺何以致龙神郑侠送吕景山赴防州理椽诗】司法
