<!-- { "loadSidebar": true } -->
　　歴代沿革【周官有县正四百里为县各掌其县之政令而赏罚之春秋时县大而郡小故左传云上大夫受县下大夫受郡又周书作雒篇曰千里百县二有四郡县邑之长曰宰曰尹曰公曰大夫其职一也晋谓之大夫鲁卫谓之宰楚谓之令尹战国郡大而县小甘茂谓秦武王曰宜阳大县名曰县其实郡也汉县令长皆秦官掌治其县万户以上为令秩千石至六百石减万户为长秩五百石至三百石侯国为相秩亦如之凡县道国邑千五百八十七列侯所食县曰国皇太后皇公主所食曰邑有蛮夷曰道后汉今掌治民显善劝义察奸罚恶理讼平赋恤民时务秋冬集课上计于所属郡国晋制大县令有治绩官报以大郡不经宰县不得入为台郎宋诸县署令铜印墨绶进贤两梁冠自晋宋以后令长国相皆如汉制北齐制上中下九等唐制县有六等之差赤畿望上中下京都所治为赤县旁邑邑为畿县其余则以户口多少地美恶为差凡一千五百七十三县令各一人掌导风化抚字黎氓敦四民之业崇五土之利养鳏寡恤孤穷审察寃屈躬亲狱讼通典分纪凡民田收受县令给之每嵗季冬行乡饮酒礼簿帐驿仓库盗贼隄道虽有専官皆通知县丞为之贰众曹收率课调百官志五代任官凡龌龊无能者始注为县令故天下之邑率皆不治甚者诛求刻剥猥近方状国朝建隆元年应天下诸县除赤畿外有望上中下四千户为望三千户以上为二千户以上为上千户以上为中不满千户为中下五百户以下为下掌总治民政劝课农桑凡户口赋役钱谷赈济给纳之事皆掌之有戍兵则兼兵马都监或监押三年始以朝臣为知县其间复防用京官或幕职为之朝臣知县自大理正奚屿等始庆厯间诏天下知县非鞫狱毋得差防要政和二年诏县令以十二事劝课农桑宜各遵行上副朝廷一曰敦本业二曰兴地利三曰戒游手四曰谨时五曰戒茍简六曰厚蓄积七曰备水旱八曰戒宰牛九曰置农器十曰广栽植十一曰恤田户十二曰无妄讼自政和以来太平盛世人皆重内轻外士大夫皆轻县令之选吏部两选不注者甚多】
　　事类十室【丨丨之邑必有忠信语】千室【丨丨之邑可使为之宰也语】偃室【见后武城宰注】宓琴【记室新书】防敬【子路治蒲曰邑壮又难治也孔子曰丨而丨可以摄勇寛而政可以懐强爱而恕可以容困温而断可以抑奸则政不难矣】明断【子路治蒲三年孔子入其境曰善哉防敬以信矣入其邑曰忠信以寛矣至其庭曰丨察以丨矣又子路治蒲夫子三叹其善】鸣琴【宓子贱治单父弹丨丨身不下堂而单父治巫马期戴星出戴星入日夜不居以身亲之而单父亦治巫期问其故宓曰我之谓任人子之谓任力任力者故劳任人者故逸吕氏春秋】制锦【郑子皮使尹何为邑子产曰今吾子爱人则以政犹未能操刀而使割也其伤实多子有美锦不使人学制马大官大邑身之所庇也而后学者制马譬如田猎御射贯则获禽若未尝登车射御则败续厌覆是惧何暇思获左传】凿渠【西门豹丨十二丨引河灌民田至今皆得水利】投河【西门豹为邺都令详见河门】生稻【魏文侯时西门豹为邺令有令名至文侯曽孙襄王与羣臣饮为羣臣曰今吾臣皆如豹之为人臣也史起进曰魏氏之行田以百畆邺独二百畆是田恶也漳水在旁豹不知用是不智也知而不兴是不仁也仁知豹水之尽何足法也于是以起为邺令引漳水灌邺以富魏之河内民歌曰邺有贤令兮为史公决漳水兮灌邺旁终古舃卤兮丨丨梁前沟洫志】刈麦【宓子贱治单父齐冦至鲁父老请曰防将至人不及田刈请民出丨宓子不许季孙让之曰宓子曰今年无麦明年可种若使不耕者得麦其民乐有防也】灌坛【太公望为丨丨令朞年风不鸣条博物志】兰陵【孙卿子名况时人尊称曰卿阙】

　　烹阿【齐威王赏即墨丨丨大夫】保鄣【赵简子使尹铎为晋阳将行请】
