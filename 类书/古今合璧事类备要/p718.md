<!-- { "loadSidebar": true } -->
　　事类从革【金曰丨丨注金可以改更】作辛【从革丨丨注金之气味并洪范】水中【金之所生处处皆有梁益宁三州出丨沙丨作屑谓之生金】石中【建平晋安有金沙出丨丨烧镕皷铸为锅虽被火犹须更炼又陈藏器云常见人取金掘地深丈余有粉子石石皆一头黒焦下有金大者如指小犹麻豆色如桑黄咬时极软即是真金夫匠多窃而吞之又饶信南剑汀州出金处采得金亦多品或有若山石状者或有若米豆者若此类未经火皆可为生金并本草】极多品【诸州出金丨丨丨蔡州出子金云南出颗块金在山石间采之黔南遂府吉州水中并产麸金山海经】二十件【凡金有二十件雄黄金雌黄金曽青金硫黄金土中金生铁金生铜金偷石金砂子金土碌砂子金金母砂子金白锡金黑铅金朱砂金已上十五件惟祗有还丹金水中金子金青麸金草砂金等五件是眞金余皆是假丹房镜源】色深赤【颗块金即穴山或至百十尺见作金石其色褐一头如火烧黑之状此定见金也其金丨丨丨黄】色浅黄【麸金即在江沙水中淘汰而得其丨丨丨此等皆生金得之皆当销錬麸金耗折少块金销折多】毒蛇屎【岭南人云生金是丨丨丨中采之】鹅鸭屎【广州洽崖县有金池彼中居人忽有养丨丨常于丨中见麸金片遂多飬收屎淘之日得一两或半两因至富岭表録】高丽金【丨丨扶南及西域外国丨已成器皆炼熟可服本草】大食金【丨丨国出丨最多凡是货易并出金钱性多寒生者有毒广州记】扬州贡【丨丨厥丨惟金三品书】丽水生【荆南丨丨之中丨金韩子】山有薤【丨上丨丨下有金酉阳杂俎】水多麸【丽丨丨金丨唐南蛮传】华山生【李林甫谓李适之曰丨丨丨金孔氏帖】长川产【丨丨诸山往往丨金或披砂得之唐南蛮传】踊跃不祥【大冶铸金丨丨曰我且必为镆鎁大冶必以为丨丨之金庄大宗师】治锻为器【金在鑛善丨丨而为器唐魏徴传】琢石取金【西域晋河出金精丨丨丨丨孔氏帖】披沙拣金【丨丨丨丨往往见宝白氏帖】金有三等【丨丨丨丨黄金为上又造金锡为白金平淮书】金有六齐【丨丨丨丨注目和金之品数周礼冬官】金浮于水【丽水水名在益州永昌郡中有丨如糠丨出于其中言此金胜于他金也】金鸣于山【少昊时丨丨丨丨拾遗】藏金崭岩【舜丨丨于丨丨之山以塞滛邪之路新语】贡金九牧【昔夏之方有德也丨丨丨丨铸鼎象物左传】方寸而斤【周黄金丨丨丨重一丨汉食货】改制以镒【秦币黄金一寸重一斤以镒为名注二十两为镒丨周之丨更丨丨】复周之制【汉兴黄金一斤注丨丨丨丨以斤名金并食货志】改周之制【见前】虹饮吐金【晋陵薛愿有丨丨其釡翕响便竭乃丨丨满釡异苑】虹化为金【孔子修春秋制孝经既成孔子斋戒向北斗星辰而拜告备于天乃有赤丨见自上而下丨丨黄丨有刻文孔子受而跪读之捜神记】兼金不受【齐王餽孟子丨丨一百而丨丨于宋餽七十镒而受孟子】千金不受【楚襄王遣使持丨丨聘庄子丨丨韩诗】栎阳雨金【秦献公十八年丨丨丨丨公自以为金瑞】太山见金【汉武帝诏曰往者丨丨丨丨又有白麟神马之瑞以黄金铸麟趾防蹄以协瑞焉本纪】物化为金【昆田珍丨丨丨黄丨武帝祠首山本纪】札变为金【宣帝河东立庙告祠有一人骑马持一尺札赐将作丞曰汝绩克成赐金一斤忽不见丨丨丨丨汉武故事】破石得金【张颢得飞石丨之得金印】毁屋得金【后汉陈重字仲翁常济人死罪人密投金于承尘以报重恩重不知后丨丨丨丨访金主已死乃将金送县】如粟不怀【后汉张奂为安定属国人遗金以酒酧曰使金丨丨丨以入丨本传】与土同价【齐高祖曰使我临天下十年当使黄金丨丨丨丨本纪】牛能便金【秦惠王欲伐蜀乃刻五石牛置金其后蜀人见之以为丨丨丨丨详见牛门】鸟常吐金【魏明帝时昆明国贡金丨丨丨丨屑如粟宫人以金饰钗谓之辟寒金详见水精注】赎苎得金【梁甄彬尝以一束苎就长沙寺库质钱后丨丨还于苎束中丨五两丨彬送还寺库僧惊以金半酬之彬坚不受曰五月披羊裘而负薪岂拾遗金者耶】锄菜掷金【管宁华歆丨丨见金管挥锄与瓦石不异华捉而丨去之】贤夫藏金【晋隗绍善易临终谓其妻曰后大荒勿卖宅有诏使姓龚负吾金赍此书板往取之云云丨丨丨丨其妻掘之果得金详见前集占卜门】埋儿得金【郭巨妻产男巨念与儿妨事亲一也老人得食喜分男孙减二也乃于野凿地欲丨丨丨石盖下有丨一釡中有丹书铁劵曰孝子郭巨黄金一釜用以锡汝】请罢官采【元帝时贡禹言宜罢采珠玊金银铸钱之官毋以为币议者不可食货志】诏任人采【唐德宗丨曰朕闻王者不宝远物所宝惟贤邕州所奏金坑诚为润国诱人于利非朕素懐方以不贫为宝惟德其物岂尚兹难得之货生其可欲之心邪其金坑丨丨丨斸官不得占本纪】谀墓得金【刘义因持韩愈金数斤去云此丨丨中人丨耳不若与刘君为寿愈不能止】啓墓出金【李勉少贫侠客梁宋与诸生共逆旅诸生疾且死出白金曰左右无知者幸君以此为塟余则君自取之勉许之既塟密置余金棺下后其家谒勉共丨丨丨丨付之】赠金一车【唐尉迟敬德隠太子以书招之丨丨皿丨丨辞曰其敢当赐王曰公之心如山岳虽积金至斗岂能移之】埋金九里【云阳段氏值丰年则尽取金钱丨之九里皆满曰有得意日遂无用金丰年録】买蕨化金【王鲸逢卖蕨妪黄金破结有饥色悯之乃以千文丨丨谢而去及归蒸于乌豆尽丨成黄丨】涂纸成金【陈允升好道危全讽有姻礼市黄金郡中少不足用呵责其下允升曰无怒金能为之取厚纸以药丨之投火中皆成金因以足用孔氏帖】黄衣不见【陈尚书言某昔在乡里好为诗里人谓之陈舎人比乐天也性疎简喜賔客尝有二道比一黄衣一白衣诣其家求宿舎之防事夜闻二客床上鍧然有声久之若无人秉烛视之见白衣下乃银人也丨丨丨复丨家遂富稽神録】赤帻是谁【魏郡张本富买宅与陈应应举家疾病卖于何文文先独持大刀暮入北堂梁上一更中有一人长丈余高冠丨丨呼曰细腰细腰应喏何以有人气荅无便去文因呼细腰问向赤衣冠丨丨荅曰金也在西壁下问君是谁荅云我杵也今在灶下文掘得金三百斤烧去杵由此大富宅遂清宁】黄石皆化【侯遹丨丨外见丨丨大如斗収之皆化为金遹货钱百万市美妾十余人大第良田甚多忽一老翁负笈曰吾来求君偿债将我金去不记忆乎尽取遹妓妾投于笈亦不觉窄湏臾已失所在后数年见老翁携妓游行问之皆笑不言逼之又失所在幽怪録】此物必佳【本朝太祖因出忽幸赵普第时吴越王俶方遣使遗赵普书及海物十瓶列庑下防车驾卒至普亟出迎弗及屏也上顾见问何物普以实对上曰丨海丨丨丨即命啓之皆满贮子金也普惶恐顿首谢曰臣未发书实不知此若知此当奏闻而却之上笑曰但受之无害彼谓国家事皆由汝书生耳固命普谢而受之长编开寳四年】近代难得【太宗问杜镐西汉赐予悉用黄金丨丨为丨丨之货也对曰多由是时佛事未兴金价甚贱也三朝圣政録】可贵惟金【太宗曰玉不离石犀不离角丨丨者丨丨创为金夸以赐羣臣详见腰带门】置场发卖【金银坑冶者湖广闽浙皆有之湖南广东江东西金坑湖南广东西江东西浙东福建银坑祖宗时除砂石中所产黄金外岁贡银额至一千八百六十余两渡江后停闭金坑一百四十二银坑八十四绍兴七年诏江浙金银坑冶并依熈丰法召百姓采取自备物料烹炼十分为率官收二分然民间得不偿本州县多责取于民以备上供三十年用提防官李植言更不立额饶州旧贡黄金千两孝宗诏损三之一今诸道止供银皆丨丨丨丨蜀中银每法枰一两用本钱六引而行在左藏库折交才直三千三百然民间之直又不满三千高宗尝谕辅臣以非刘晏懋迁之术欲更革之户部以铁钱折半为词而止其实吴蜀钱币不能相通舍银帛无以致远故莫如之何朝野杂记】
　　药金言神仙术【淮南王安武帝时招致方术士有中篇丨丨丨黄白之丨】典铸作事【刘向父德武帝时治淮南狱得其书向读以为竒宣帝献之言黄金可成上令丨尚方丨丨丨费甚多方不騐下吏本传】刘祎试騐【孟说迁鳯阁舎人它日至丨丨之家见赐金曰此药金也烧之火有五色丨之丨】全讽足用【陈允升事见前涂纸成金注】求彔成金【本朝张永德字抱一并州人五代为潞帅淳化二年改并州初寓睢阳有书生邻居卧病永德疗之获愈生一日就永德丨丨五两即置鼎中煑丨中金永德恳求药法生曰君当贵吾不吝此虑损君福】锻铁成金【银工毕升祥符中尝在禁为方士王捷锻金以铁为金凡百余两为一饼辐解为八叚谓之鸦觜金初自冶中出色尚黑由是言之如此之类乃是水银及铁用药制成非造化所成功治焉乌得不差殊】晋郭璞金银賛【惟金三品扬越作贡五材之珍是谓国用】唐柳宗元披沙拣金赋【沙之为物兮视污若浮金之为宝兮耻居下流沈其质兮五才或阙耀其光兮六府以修然则抱成器之珍必将有待当慎择之日则又何求配珪璋而取贵岂滓泥而为俦披而择之斯焉见宝荡浸滛而顾盼指炫熀而探讨动以愈出幽以即明涅而不缁既坚且好潜虽伏矣获则取之翻混混之浊质见熠熠之殊久暗未彰固以将君是望先迷后得孰谓弃予如遗其隐也则杂昏昏沦浩浩晦英姿兮自保和光同尘兮合于至道其遇也则散奕奕动融融焕美质乎其中明道若昧兮契彼同傥俯拾而不弃谅致美于无穷欲盖而彰将烱然而见素不索何获遂昭然而发蒙观其振拔污涂积以锱铢碎清光而竞出耀真质而特殊锥处囊而纎光乍比剑拭土而异彩相符用之则行斯为美矣求而必得不亦悦乎岂独媚旭日以晶荧带长川之清浅皎如珠吐疑剖蚌之乍分粲若星繁似流云之初卷是以周德思比而岐昌即咏陆文可侔而昭明是选若然者可以议披沙之所托明拣金之所裁良工何逺善价爰来拂以増光宁谢满赢之学汰之愈朗讵慙掷地之才客有希采掇于求宝之际庶斯文之在哉】
