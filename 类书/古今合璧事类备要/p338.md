<!-- { "loadSidebar": true } -->
　　事类岳牧【内有百揆四丨外有州丨侯伯书】诸侯【刺史古丨丨白六帖】褰帷【后汉贾琮为冀州刺史车垂赤帷裳珠升车丨丨曰刺史当逺视广聴纠察善恶何反垂帷裳以自掩塞乎百姓闻之震栗】行春【郭伋字细侯为幷州刺史丨丨赴竹马童儿之期】露章【何武为杨州刺史所举奏二千石长吏必先丨丨服罪为亏除免之而已】堕泪【晋羊祐字叔子为荆州刺史常登岘山及祐薨乃立碑岘山百姓见其碑莫不悲感号为丨丨碑】廉威【舒王元名歴五州刺史治石州二十年徙郑州境接东畿诸王贵戚为刺史者纵家人暴百姓元名至一革之为治丨丨进加司空】恩信【姜謩仁杲擢泰州刺史帝曰昔人称衣锦故乡今以本州相授所以偿功凉州荒凉冝有以靖之謩至抚边俗以丨丨盗贼衰止】廉平【刘徳威为绵州刺史政号丨丨百姓立石颂徳】悔过【冯元常徙眉州刺史剑南有光火盗夜掠人昼伏山谷元常喻以恩信约丨丨自新贼相率脱甲面防】赖安【薛登山为常州刺史属宣州贼钟大眼乱百姓溃震登严勒守备百姓丨丨】卧治【王及善神功元年契丹扰山东擢魏州刺史武后劳曰逆虏盗边公虽病可与妻子行日三十里为朕卧治为屛蔽也】嘉赞【卢涣出为陜州刺史开元二十四年帝西还次陜丨其善政题丨于防事曰尊城之重分陜之雄亦既利物内有匪躬斯为国宝不坠家风】襃慰【尹思贞检校洺州刺史会契丹孙玺荣乱朔方震惊思贞抚循境内独无扰武后勅书丨丨】自择【许景先开元十三年帝丨丨刺史景先由吏部侍郎为刺史治号州凡十一人治行诏宰相诸王御史以上袒道洛濵盛具奏太常乐帛舫水嬉命高力士赐许帝亲书且给笔札令自赋赉绢三千遣之】劳问【卢从愿下迁豫州刺史政严简奏课为天下第一玺书丨丨赐绢百疋】异行【刘彚进歙州刺史野媪将为虎噬幼女呼号抟虎俱免观察使韩滉表赞治有丨丨加金紫】异政【崔讙累官至澧州刺史不为烦苛人便安之流亡还归居二年増户数万诏特进五阶以宠丨丨】浚渠【李栖筠为常州刺史嵗仍旱编人死徙踵路栖筠为丨丨厮江流灌田遂大丰稔】溉田【孟简为常州刺史州有孟渎久淤阏简治导丨丨凡四千顷以劳赐金紫】生祠【徐申迁韶州刺史诏自兵兴四十年刺史以县为治署而令丞杂处民间申按公田之废者募人假牛犁垦发以所收半畀之嵗入凡三万斛乃徙治故州未防邑门如初创驿堠作大市器用皆具州民以其有功请为丨丨】碑颂【高承简蔡平以上蔡等四县为吉州拜承简刺史治堰城始开屯田利防庸濒激绵地二百里为腴田先是贼筑武官以夸战劳承简夷其丘庒家财以塟葺儒官备爼豆行礼有菽食将吏立丨丨功】清吏【郑善果年十四为沂州刺史累转鲁郡善果母崔贤明晓政治尝坐阁内聴善果处决当理则恱有不可则引至床下责愧之故所至有绩号丨丨】澄源【陆象仙徙蒲州刺史尝曰天下本无事庸人扰之为烦耳第丨其丨何忧不简所至吏民懐之】郡秩【唐贞元元年卢杞由吉州刺史授饶州刺史给事中袁高当草制遂执以谒宰相卢翰刘从一曰杞幸免族诛若更移丨丨恐失天下望翰从一不从遂命舍人草制诏出高又执之不下】贵要书【赵琰为青州刺史有丨丨丨嘱托悉投之水中无所执名】古防铭【唐宗室齐物为陜州刺史开砥柱通漕路登重石下得丨铁丨若铧然丨曰平陆上之诏因以名县】车葢髙【黄霸为福州刺史三嵗宣帝下诏赐丨丨牧丨一尺】玺书襃【郑惠王元懿徒郑潞绛三州刺史喜经术数断大狱务寛平髙宗嘉之丨丨丨赐】刻颂美【许圉师为襄州刺史尝以寛治州人丨石丨丨部有受赃者圉师不忍按但赐清白箴其人自愧后修饬更为廉士】赐金紫【温璋迟婺州刺史政有绩丨丨丨】崇九牧【建唐虞之官宜丨丨丨播龚黄之政必务六条白六帖】为三公【张九龄言古者刺史丨丨丨郎官出宰百里今朝廷士入而不出其于计私甚自得也臣谓欲治之本莫若重守令宜科定其资凡不歴郡督刺史虽有高第不得任侍郎列卿不歴县令虽有善政不得任台郎给舍如不为此而救其失恐天下犹未治也】有能名【刘孝恪歴贝赵江淮四州刺史所至丨丨丨】得欢心【拜安西都防西州刺史其地高昌旧都流徙罪人与镇兵虽限以沙碛隔絶中国孝恪推诚抚御尽丨其丨丨同上】亦知名【张万福为濠州刺史召谓曰先帝改尔名正者所以襃也朕谓江淮草木丨丨尔威丨若从所改恐贼不晓是卿也】称有恩【裴子余迁冀州刺史为政惠裕人丨丨丨】録狱讼【智周治尚文雅行部先见诸生经义及政得失既乃丨丨丨考耕饷勤惰以为常】抚戎落【狄仁杰出为寜州刺史丨和丨丨得其欢心乡人勒碑以颂】棠棣碑【贾敦頥迁洛州刺史洛多豪右占田逾制敦頥举没者三千余顷以赋贫臣发奸擿伏下无能欺咸亨初敦实为洛州长史亦寛惠人心懐向始洛人为敦頥立碑大市旁及敦实为大子右庶子人复立碑其侧号曰丨丨丨】谪戍碑【狄仁杰出豫州刺史时越王兵败支党余二千人论死仁杰释其械宻疏皆非本意诖误至此有诏悉丨丨边囚出寜州父老问劳曰狄使君活汝耶因相与哭碑下囚斋三日乃去至流所亦为立丨】私恩公法【后汉苏章为冀州刺史行部有故人为清和太守按得赃奸乃举酒饮宴叙欢太守喜曰人皆有一天我独有二天章曰今日苏孺文与故人饮丨丨也明日冀州刺史举清河太守丨丨也遂举正其罪】政教徳泽【陈唐子昂上言刺史县令丨丨之首陛下布丨丨下诏书必待刺史县令谨宣而奉行之不得其人则委弃有司挂墙壁耳百姓安得知之一州得才刺史十万户頼其福得不才刺史十万戸受其困】蝗不至境【王方翼迁肃州刺史州无蝗堑冦易以攻乃发卒建楼堞烽逻精明仪鳯间河西丨独丨丨方翼丨他郡民或馁死皆走方翼治下乃出私钱作水硙薄其嬴以济饥瘵创舍数十百楹居之全活甚众芝产其地】蚕至四熟【尹思贞为青州刺史治州有绩丨丨嵗丨丨】开后乡渠【温造为郎州刺史丨丨丨丨百里溉田二千顷民获其利号右史渠】隄文谷河【薛从迁汾州刺史丨丨丨滤丨引溉公私田汾人皆利之本儒】绳擿无容【长孙顺徳召为泽州刺史素少检侈放自如至是折节为政以严明称先时长守多通饷顺徳丨丨丨所丨遂为良吏前刺史占部中腴田数十顷夺以给贫单】礼教大行【员半千出濠蕲二州刺史不颛任吏常以文雅粉泽故所至丨丨丨丨】頼兄弟政【夏侯亶为豫州刺史弟喜后亦为并有恩惠百姓歌曰我之有豫州丨夏侯前丨后丨敷丨优优】有父母道【于吏有君臣之道焉于民有丨丨之道焉白居易制】高选州佐【杨绾言旧制刺史被代若别追皆降鱼书乃得去开元时置诸道采访使得専停刺史威柄外移渐不可久其刺史不称职若赃负本道使具条以闻不得擅追及停而刺史亦不得辙去州访使所如其故阙使司无署摄聴上佐代领帝善其谋于是丨丨丨上丨定上中下中州差置长员诏郎官御史分道巡获】精汰守宰【韦嗣立建言刺史县令治人之首比年不加简择京官空员及声称下者乃典州吏部年高不善刀笔者乃拟县愿下有司丨加丨择凡诸曹侍郎两省两台及五品以上清望官当先选用刺史县令所冀守宰称职以兴太平】选贤分典【韦嗣立同平章事时李峤唐休璟曰今朝廷重内轻外每除牧守皆防不行请丨台阁丨者丨丨太州自近臣始嗣立请先行以示羣臣后説以本官检校汴州刺史由是肃左政台大夫杨再四等悉补外】得才赖安【见前政教徳泽下】蜀道讨平【窦融镇益州时丨丨贼多皆丨丨之】硕真贼平【崔义永徽中迁婺州刺史时睦州女子陈丨丨举兵反分遣其党围婺州义乃署崔籍先锋而自统众继之由是众为用斩首数百级降其众万余丨丨拜御史大夫】开门偃帜【霍元元轨为定州刺史突厥冦定州元轨令丨城丨丨旗丨虏疑不敢入夜遁州人李嘉运潜结贼诏穷诛支党元以冦近且强人必危但杀嘉运余无所诘因自劾】会将作乐【张守珪为州刺史墨离军使都督余众完故城版筑方立贼奄至众失色守珪曰创痍之余讵可矢石相埆须权以胜之遂置酒城上丨诸丨丨丨贼疑有备不敢攻引去守珪纵兵击败之】民纵就田【万嵗通天契丹防冀州河北震动擢狄仁杰为魏州刺史前刺史惧贼至駈民保城修守具仁杰至曰贼在逺何自疲丨悉丨丨丨虏亦引去民爱仰之复为立祠本】纵民归敛【敬晖为卫州刺史时河北经厥所骚方秋筑城晖曰金汤非粟不守岂有弃农畞事池隍哉丨丨丨丨阖部利】政声流闻【房琯乾元元年出为汾州刺史始汾以武人领刺史纲目废弛即治府为营吏攘民居琯至一切革之民以便安丨丨丨丨】吏民尊畏【韦安石拜徳郑二州刺史性方重不茍言笑其政尚清严丨丨丨丨】六合宅生【张九龄言丨丨之众县命于县令丨丨于刺史今京辅雄望之郡犹少择之江淮陇蜀三河大府之外繇京官出者或身有累或政无闻用牧守之任为斥遂之地或因附会以忝髙位武夫流外计资而得不计于材刺史乃尔县令尚何言哉】一州自试【李抱真言百姓劳逸在牧愿将丨丨以丨丨更授泽州刺史徙懐州凡八年】廐留均赋【韩休出为虢州刺史虢于东西京为近州乗舆所至常税丨丨休请丨丨他郡中书令张説曰免虢而与他州此守臣私惠耳休曰刺史知民之弊而不救岂为政哉讫如休请】河役躬防【裴耀卿俄徙宣州前此大水丨防壊诸州不敢擅兴丨耀卿曰非至公也乃丨丨作役未讫诏徙官耀卿惧功不成抚巡饬属隄成发诏而去济人为立碑颂徳】三梁十驿【裴耀卿为济州刺史济当走集地广户寡天子东巡耀人置丨丨丨丨科敛均省为东门知顿最】饩牵供帐【元宗封禅还次宋州宴徙官谓张説曰今朕有事岱宗而懐州刺史王丘丨丨外无他献我知其不市恩也虢州刺史崔沔遣使丨丨不施锦綉示我以俭此可以观政也济州刺史裴耀卿上书数百言曰人或重扰不足告成朕置书座右以自戒此其爱人也】清严为畏【王丘为黄门侍郎会山东旱饥议以申朝臣为刺史制乃以丘与中书侍郎崔沔等并为山东刺史而丘守懐州尤丨丨丨下丨慕】刚猛立威【刘赞为宣州刺史赞本无学第以丨丨丨丨官吏重足宣既富饶即厚敛广贡奉以结恩又不能训子皆骄傲不防素业衰矣】久旱辄雨【裴寛出为蒲州刺史州丨丨寛入境丨丨】嵗作均水【戴叔伦守抚州刺史民丨争灌溉为丨丨丨法俗便利之耕饷嵗广狱无系囚我即真期年诏书褒美】里无吠狗【李栖筠为常州刺史宿贼张度保阳刺西山累年吏讨不克至是发卒捕斩支党皆尽丨丨丨丨】虎不为暴【李绅迁滁寿二州刺史霍山多虎撷茶者病之治机穽发民社射不能止绅至尽去之丨丨丨丨】租入嬴异【薛珏迁楚州刺史初州有管田宰相遥领而刺史得専逹俸及他州百余万田宫数百别户三千备刺史厮役珏至悉去之丨丨丨丨时观察使恶其洁诬以罪】嵗贡奏罢【孔戣为华州刺史明年丨丨淡菜曰蛤之属戣以为自海抵京师道路役凡四十三万人丨丨之】赎人为【韩愈改袁州刺史袁人以男女为过期不赎则没入之愈至悉计庸得丨所没归之父母七百余人因与约禁其丨丨】收豪室税【李翺为庐州刺史时州旱遂役逋捐系路亡籍口四万权豪贱市田屋牟厚利而窭户仍输赋翺下教使以田占租无得隠丨丨丨丨万二千缗贫弱以安】文学爱人【薛珏迁楚州刺史时一举县令刺史者且百人延问人间疾苦吏得失取尤通逹什二宰相欲校以文辞珏曰求良吏不可责丨丨宜以丨丨为本宰相多其计】抚字催科【阳城为道州刺史赋税不时观察使数请贵州当上考功第城自书曰丨丨心劳丨丨政拙考下下观察使遣判官督赋至州怪城不迎以问吏吏曰刺史以有罪自囚于狱判官惊驰入谒城曰使君何罪我奉命来安否耳城阖门寝馆外待命判官遽辞去】诛破奸盗【李吉甫为忠州刺史改郴饶二州会前刺史继死咸言牙城有物慎不敢居吉甫命菑除其廨以视事吏由是安丨丨丨丨窟穴治称流闻】信待羣盗【吕元青为蕲州刺史尝録囚囚或白父母在明日嵗且不得省为恨因泣元膺恻然悉械归之而戒还期吏曰不敢荅曰吾以丨丨人人岂我违如期而至自是丨丨感愧悉避境去】政条清简【张镒大厯初出为濠州刺史丨丨丨丨延经术士讲教生徒比去州明经者四十人】条教爱向【袁滋为华州刺史政清简流民至者给地居之名其里曰义舍然専以慈惠为本又尝设丨丨民丨丨之有犯令时时法外纵舍得盗贼或哀其穷出贼为偿所亡杨于陵代之滋行耆老遮道不得去于陵使喻曰吾不敢易袁公政人皆罗拜流涕】五鑪铸钱【李聴为蔚州刺史州有铜冶自天宝后废不治民盗铸不禁聴乃开五鑪官铸钱一日五万人无犯者】两城送欵【帝讨李师道出聴楚州刺史淮南兵绵弱郓人素易之聴日整勒士皆奋即掩贼不虞趋涟水破沭阳絶龙沮堰遂取海州攻朐山降之懐仁东海丨丨望风丨丨同上】聚石种树【马燧为陇州刺史西山有吐蕃其上有通道敌出入者燧丨丨丨丨障之设二门为谯橹八日而毕敌不能暴】隄江为路【王仲舒为苏州刺史丨丨丨丨丨变屋瓦絶火灾赋调常与民为期不扰自办】善政抚定【李道广武后时为汴州刺史有丨丨厥契丹冦河北议发河南兵击之百姓震扰道广悉心丨丨人无离散】容人赖安【宗室扰改容州刺史先是西原乱吏获反者没为奴婢长役之复至使访一皆原纵在丨三年丨丨以丨】绛人赖利【李宪为卫州刺史以行治称徙绛州河中兵本仰食于绛而汾可输河渭嵗祖与籴常数十万石故敖保山为固输者十年不胜一车宪濒汾相地治新仓当费二百万请留垣县粟粜河南以钱还籴绛粟既免负载劳又推其嬴以完新仓丨丨丨丨】海贾行歌【薛大鼎徙沧州刺史无渠久廞塞大鼎后治属之丨商丨流丨丨曰新渠通舟楫利属沧海鱼盐至昔徒行今骋驷美哉薛公徳滂被又疏长芦漳衡三渠泄汚潦水不为害】礼法治下【李频表丐为建州刺史既至以丨丨丨丨更布条教时盗兴政乱转相推冦而建赖频以安】还储于州【李素直徙蒲州刺史将行丨所余丨丨丨并什器赍图书就道】画孝友【李栖筠为常州刺史大起学校堂上丨丨丨丨示诸生为乡饮酒礼登歌降饮人人知劝以治行进封赞皇县男赐一子官人刻石颂徳】为贡举舍【李景晙迁房州刺史州穷险有蛮夷风无学校好祀浮鬼景晙丨丨丨通隘道作丨罢祠房无名者】汴桥立木【权懐恩过汴州时刺史杨徳干与懐恩名相将丨丨新成丨丨中途止过车者懐恩适过之示徳干曰民不可止耶焉用此徳干慙服】祠房解祓【张嘉祐开元末为襄州刺史旧刺史多死官众疑畏嘉祐以周总管尉王回死国难忠臣也立丨丨丨丨众心】芝生州署【韩思复迁除州刺史有铜官人铲凿尤苦思复为赀他鄙费省获多有黄丨五丨丨丨民为刻颂其祥】稆生于境【马燧劝督农力嵗一税人以为便徙懐州时师旅后嵗大旱田茀不及耕燧止权调将吏有衬者厚为礼瘗是嵗丨丨丨丨人赖以济】徴厚赋敛【包佶徙华州厚结权贵冀进用同华地迫而贫所献尝啬陋至丨丨丨丨俸入辄加常数人不堪其求】还移税钱【李渤为防州刺史奏丨信州丨丨丨二百万赋米二万石观察使上状不阅】冒进亡廉【卢懐谨曰比州牧或一二嵗或三五月即迁曽不论以课最使未遣者倾聴仚望丨丨丨丨何暇为陛下宣风恤人哉】以贜抵死【夷州刺史阳濬丨丨丨丨有诏杖六十流古州裴耀卿上言刺史县令异诸吏为人父母风俗所赡今使课躬受笞事太逼辱恐非崇守令观风俗】中和乐职诗【汉王褒为益州刺史作丨丨丨丨之丨】雨至谷登歌【唐田仁会为平州刺史嵗旱自暴以祈丨大雨遂丨人丨曰父母育我兮田使君挺精诚兮上天闻中田致雨兮山出云仓廪实兮礼义申愿公常在兮不患贫】流亡归万余【元结拜道州刺史初西京蛮掠居人数万去遗户裁四千诸使调发符牒二百函结以民困甚不忍加赋上言臣州为贼焚粮储屋宅男女牛马防尽岭南诸州冦盗不尽将守捉侯望四十余屯有一不靖湖南且乱请免百姓所负租税及租庸使和市杂物十三万缗又奏春正租庸外冝以时増减为民营给田免徭役丨丨丨者丨丨】再増戸五千【孙成迁为信州刺史嵗太旱发仓以贱直售民故饥而不亡丨期丨丨丨丨诏书褒美】州将轻元帅【张光辅讨越王军中恃功多暴索仁杰拒之光辅怒曰丨丨丨丨丨耶仁杰曰乱河南者一越王公董士三十万以平敌纵使暴横使无辜之人咸坠涂炭是一越王死百越王生也如得上方斩马剑加君项虽死不恨光辅还奏仁杰不逊左授复州刺史】州以阳名字【阳城为道州刺史治民如治家宜罚罚之宜赏赏之不以簿书介意月俸取足而已州产侏儒嵗贡诸朝城奏曰州民尽短若以贡不知何者可供自是罢之丨人感之丨丨丨丨】兼察访小吏【陆象先累徙蒲州刺史丨河东丨丨使丨丨有罪诫遣之大吏白争以为可杖象先曰人情大抵不相逺谓彼不晓吾言耶必责者当以尔为始大吏慙而退】不见本道使【李吉甫建言州刺史丨得擅丨丨丨丨】不迎妻然官烛【汉已祗字敬祖为州刺史在官丨丨丨不丨丨丨子洗帻而用】勿领兵以事人【魏杜恕务伯云刺史丨令丨丨丨丨丨上疏曰今牧守弃治民之术修将帅之事魏志】九州皆有惠爱【张万福莅凡丨丨丨丨丨丨】妻子仅免饥寒【崔祈父卒事母益谨嵗为母李子防偿负不胜计故官刺史丨丨丨丨丨丨】以治异加金紫【李愬为坊晋二州刺史丨丨丨等丨丨丨光禄大夫】为行营防御使【张万福为和州刺史丨丨丨丨丨丨】杜甫同元使君春陵行序【览道州元使君结春陵行兼贼退后示官吏作二首志之曰当天子分忧之地効汉官良吏之目今盗贼未息知民疾苦得结辈十数公落落然参错天下为邦伯万姓吐气天下少安可恃也】韩愈赠崔复州序【有地数百里趋走之吏自长史司马已下数十人其禄足以仁其三族及其朋友故旧乐乎心则一境之人喜不乐乎心则一境之人惧丈夫官至刺史亦荣矣虽然幽逺之小民其足迹未尝至城邑茍有不得其所能自直于乡里之吏者鲜矣况能自辨于县吏乎能自辨于县吏者鲜矣况能自辨于刺史之庭乎由是刺史有所不闻小民有所不宣赋有常而民产无恒水旱疠疾之不治民之丰约悬于州县令不以言连帅不以信民就穷而敛愈急吾见刺史之难为也崔君为复州其连帅则于公崔君之仁足以苏复人于公之贤足以庸崔君有刺史之荣而无其难为者将在于此乎愈尝辱于公之知而旧游于崔君庆复人之将蒙其休泽也于是乎言】
