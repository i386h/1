<!-- { "loadSidebar": true } -->
　　翁壻翁壻齐名【乐广字彦辅时人谓之氷镜壻衞玠字叔宝时号玉人故时人谓曰妇翁氷清女壻玉润】翁壻能诗【给事中姚合有诗名士多归重李频走千里丐其品题大加奬挹以女妻之】翁壻不协【谢安壻王国宝安恶其为人每抑而不用国宝乃谮安于道子使离间之于帝武纪】翁壻迭显【封德彝即杨素之壻素为仆射尝抚其座曰封郎必居此座后果如其言南部新书】翁壻皆贵【郭子仪七壻皆贵显朝廷】翁壻俱贤【本朝公卿多有知人之明见于择壻赵参政昌言之壻为王文正旦王文正旦之壻为韩忠宪亿吕惠穆公弼之壻为韩文定忠彦李侍郎虚已之壻为晏元献殊晏元献殊之壻为富文忠弼杨尚书察富文忠弼之壻为冯宣徽京陈康肃尧咨之壻为贾文元昌朝曽宣靖公亮此类甚多不可悉数而其后名位风节往往相似前代所不及也却埽编宣徽郑天休选王禹玉为壻其后为丞相禹玉选郑达夫后亦为枢相】
　　诗集万里别【丈人东南来复向西南去连年丨丨丨更觉贫贱苦王事有程期亲年多喜惧畏与妻子别已复迫曛暮何者最可怜儿生未知父陈无已诗后山以贫故妻子常寄食槩家】十年学【妇翁不可挝王郎非娇客十年为从学苦淡共堙厄燕雀嗤鸿渐大羊睨麟获偶逢泾渭分昨梦春氷释平生五车书才吐二三防已作谤薫天金朱果何益君穷一窻下风雨更削迹诗工知学进诗苦见意迫俗情傲秦赘妇舍不暖席南冶从东来不闻被嘲剧师儒并世难日月过箭疾公今未有田把笔耕六籍黄鲁直次韵东坡王郎子立风雨有感诗】
　　女壻　　择壻得壻皆见后婚婣门
　　事类倩壻【黄氏倩注丨女丨也东洛间谓壻为倩史记】赘壻【淳于髠齐之丨丨史家贫子壮则出赘贾谊防】少壻【出苏秦传云】子壻【赵王礼甚卑有子壻礼史】馆甥【帝丨丨于贰室注礼妻父曰外舅谓我为舅者吾谓之甥万章】儿例【女夫乃是丨丨陈后主云】侧室【赵有丨丨曰穿晋君之壻也左】半子【乃命长嗣为君丨丨刘禹锡祭杨庻子文唐帝御延喜门见回纥使者是时可汗上书恭甚言昔为兄弟今壻半子也陛下若患西戎子请以兵除之】壻列朝廷【唐郭子仪七壻皆贵显朝廷史】壻在翰林【张垍尚主在翰林独以珍玩常夸于同列张淑曰此妇翁与壻非天子赐学士者也李肇国史补】以为心膂【宇文防诸子皆防唯丨诸壻丨丨丨梁世祖】倩作文奏【崔行功祖谦之在北齐终钜鹿太守少好学唐俭爱其才妻以女因丨丨丨丨六帖】不开翁书【潘炎方刘晏任权炎乃其壻虽书疏报答未尝輙开时称有古人节】盗阅翁书【杨玠娶博陵崔季让女崔家富图籍殆将万卷成婚之后颇亦游其书斋既而告人曰崔氏书被人盗尽曽不之觉崔遽令检之玠扪腹曰已藏之经笥矣谈薮】妇翁不礼【张延赏选壻无可意者其妻苗氏贤而知人时选进士韦臯许之臯性疎旷不拘细行延赏窃悔由是婢仆颇轻慢之惟苗氏待之益厚臯因辞东游张氏罄奁具以治行延赏幸其去以七防物为赆臯行翌日悉还之惟留奁物及书册而已后五年臯拥节旄防德宗幸奉天持节西川替延赏乃改姓名作韩翺人莫敢言至大囬驿去府三十里人有报曰替相公者韦臯非韩翺苗氏曰必韦郎也延赏曰天下姓名同者甚众彼韦生必填沟壑岂能乘吾位乎次日果韦皐也延赏惭惧自西门潜遁臯入见苗礼奉过布衣之日求前轻慢者皆杖死之时泗濵郭围因为诗曰宣父从周又入秦昔贤谁不困风尘当时甚讶张延赏不识韦臯是贵人唐宋遗史】妇翁见薄【李彦允薄其壻崔员后崔救李娣死○杜黄裳初不为执谊所礼及败黄裳悉力营救既死表还其柩葬焉】德舆有壻【权丨丨为相其壻翰林学士独孤郁以嫌自白去内职宪宗叹曰丨丨乃丨佳丨我反不及耶唐纪】昌黎得壻【昔丨丨为唐儒宗丨子丨李汉然后其文益振其道益大临川集】
　　诗集得翁句法【谢师厚方为其女择对见山谷诗曰吾得谢如是足矣庭坚往求之然庭坚之诗卒从谢公得句法故山谷有诗曰自往见谢公论诗得津梁】梦为子壻【予为密州子立未尝相识忽告同舍生曰吾丨丨密州壻何也已而果以子由之子妻之故诗云彭城初识子照眼白而长异梦先成兆清言未得尝岂惟知礼意遂欲补诗亡咄咄真相逼诸生敢鴈行东坡哭王子立诗注】
　　友壻
　　事类僚壻【江东呼同门为丨丨尔雅】婣亚【丨丨诗大雅】为亚【两壻相谓丨丨尔雅】维私【谭公丨丨注姊妹之夫曰私硕人】弥子子路【孟子曰丨丨之妻与丨丨之妻兄弟也丨丨谓丨丨曰夫子主我衞卿可得也然子路在弟子中号为好勇而弥子瑕至以色悦人乃为友壻】哀侯息侯【蔡丨丨取于陈丨丨亦取焉息妫将归过蔡蔡候曰吾姨也止而见之弗賔息侯闻之怒使谓楚文王曰代我吾求救于蔡而伐之楚子従之庄十一】叔隗季隗【晋公子重耳奔狄狄人伐廧咎如获其二女丨丨丨丨纳诸公子公子取季隗以叔隗妻趋衰僖三十二】大乔小乔【周瑜字公瑾为中防军从孙防攻皖得乔公两女皆国色防自纳丨丨瑜纳丨丨防从容戏瑜曰乔公二女虽流离得吾二人作壻亦足为欢】李蒋二壻【丨汉丨系皆韩愈之子壻唐书】孙李二壻【丨儁与丨元膺俱娶太尉桓焉女时人谓两女俱乘龙言得壻如龙也楚国传】受辱友壻【严助侍宴上问所欲对曰家贫为友壻所辱愿为会稽太守】耻为吏属【谢诲庾登之俱曹氏壻为荆州刺史请登之为长史登之意甚不惬到防牋惟言即日恭惟初无感谢之言】兄弟同壻【崔休弟之子愍字长谦济州刺史卢尚之欲以长女妻之休为子陵求尚之次女曰家道多由妇人欲令姊妹为妯娌尚之感其义于是同日成婚】友壻异党【王懿恪欧阳文忠同为薛简肃公子壻后文忠为参政吏拟封懿恪仆射文忠曰仆射宰相官也拱辰非曽任宰相者改东宫官以至拜宣徽使终身不至执政盖懿恪主李文靖文忠公主范文正其党不同云】
　　妻党
　　事类戒弟勿至【王右军郄夫人谓二弟司空愔中郎鉴曰王家见二谢倾筐倒履见汝辈来平平耳汝可无烦复往也世説】责侄不来【王江州夫人语谢遏曰汝何以都不复进夫人之妹遏之姑为是尘俗经心天分有限】妻兄戏辱【刘穆之少贫好往丨丨江氏乞食多见辱江氏后有庆防嘱令勿来穆之犹往食毕求防榔江氏兄弟戏之曰防榔消食君乃饥何忽须此妻市殽馔为其兄弟以饷穆之穆之为丹阳尹乃令厨人以金盘贮防榔一斛以进之本传】妻族倾陷【栁勣与丨丨不协欲陷之为飞语勣杖死元宗纪】期待妻甥【何充庐江人王导妻姊之子王导早为显官充尝请导舍导以麈尾指床呼充共坐曰此是君座也】周防妻弟【许昌士人张孝基娶同里富人女富人只一子不肖斥逐之富人病且死尽以家财付孝基与治后事如礼乆之其子丐于途孝基见之恻然谓曰汝能灌园乎答曰如得灌园就食亦幸矣其灌园稍自力孝基复谓曰汝能管库乎答曰得管库又何幸也孝基使管库觉驯谨无他过知其能自新遂以其父所委财产悉归之其子自此励操厚德録】
　　诗集沙哥【闻成中杨汝士以户部检校尚书镇东川白乐天即其妹壻也时乐天以太子少傅分洛戏代内子贺足嫂诗曰刘刚与妇共升仙弄玉随夫亦上天何似丨丨汝士小字领崔嫂碧油幢引向东川乐天】黔娄【金花银椀饶君用罨画罗裙任嫂裁嫁得黔娄为妹壻可能空寄蜀茶来同上】无怨【谢公文章如虎豹至今班班在儿孙竟陵主簿极多闻万事不理专讨论涧松无心古须鬛天球不瑑中粹温落笔尘沙百马奔剧谈风霆九河翻胸中恢疎丨丨恩当官持防且不烦吏民欺公亦可忍慎勿惊鱼使水浑汉濵耆旧今谁存驷马髙盖徒纷纷安知四海习凿齿拉笏看度南山云山谷送谢公定作主簿】怀亲【歴乱百忧心漂零一涯天读礼不盈尺眼萎坐自怜君来访安否春风吹栁绵篝灯济平生恍夜不眠那知嵗月度但恠氷雪坚感君怀亲意使我泪贯泉髙堂急荣养躬耕恨无田笔端日色新气压诸生前圣门要钻仰至味研简编经纶出绪余文字忘蹄筌它年闻击竹妙契琴无此时一瓣香竟爲何人然江然多北风怀哉归袖翩刮目看奋飞此道要着鞭朱乔年送祝仲容归新安公娶仲容之姊即文公之母也】

　　古今合璧事类备要前集卷二十九
　　钦定四库全书
　　古今合璧事类备要前集卷三十
　　宋　谢维新　撰
　　阃仪门
　　慧妇　　【互见女子类及见贤妻类】
