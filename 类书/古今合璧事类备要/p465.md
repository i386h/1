<!-- { "loadSidebar": true } -->
　　事类则哲【臯陶曰在知人禹曰咸若时惟帝其难之知人丨丨能官人书】唯贤【丨丨知贤】患不知【子曰不患人之不已知丨丨丨人也为政】未易知【人固丨丨丨知人亦未易范滂传】知下惠【臧文仲鲁大夫臧孙辰也时栁下惠为士师文仲知其贤而不进达之孔子曰臧文仲其窃位者与丨栁丨丨之贤而不与立也史】知子产【郑人游于乡校然明谓子产曰毁乡校如何子产曰何为云云然明曰蔑也今而后知吾子之信可事也左襄二十一年】知蔑【叔向适郑鬷蔑欲观叔向使之从収器者而往立于堂下一言而善叔向将饮酒问之曰必鬷明也下执其手以上曰昔贾大夫恶娶妻而美三年不言不笑御以如臯射雉获之其妻始笑而言贾大夫曰才之不可以已我不能射女遂不言不笑夫今子少不飏子若无言吾几失子矣言之不可以已也如是遂如故知左昭二十八年】足知雅曲【曹公使蒋斡説周瑜瑜先觉之谓干曰吾虽不及夔旷闻弦赏音丨丨丨丨也】号为氷鉴【司马徽清雅有知人之鍳厐德公尝谓德操为氷鉴】此是君座【何充尝诣王导导以尘尾指床呼充共坐曰丨丨丨丨也及导薨充参録尚书事】作黒头公【王询与谢为桓温掾温尝谓之曰谢椽年四十必拥旄杖节王掾当丨丨丨丨并本传】误苍生者【王衍尝造山涛涛嗟叹良久既去目而送之曰何物老妪生宁馨儿然丨天下丨丨丨未必非此人也】当为冠冕【厐统字士元少时朴钝未有识者頴川司马徽清雅有知人鍳往见徽称统丨丨南州士之丨丨由是渐显】当为栋梁【吏部侍郎高孝基称知人见房乔曰当为伟器恨不见其耸壑昻霄见杜如晦曰公有应变之才丨丨丨丨之用】必为后患【张九龄曰禄山失律丧师于法不可不诛且臣观其貌有反相不杀丨丨丨丨上曰卿勿似王夷甫识石勒枉害忠良竟赦之本传】使后得权【郭子仪病虽百官造省不屛姬侍及卢杞至则屏之隐几而待家人怪问其故曰彼外陋内险左右见必笑丨丨丨丨吾族无类矣】勉旃自爱【苏子容丞相始为南都从事时杜正献公方致仕居南都见苏公大器之为道其平生出处本末甚详曰子异时所至亦如老夫愿丨丨丨丨苏公唯唯谢之徐度却扫】恍然大惊【熙宁间苏公颂以集贤院学士守杭州梁况之以朝官通判明州之官道出钱塘公一见异之留连数月待遇甚厚既别复遣介至津亭手简问劳且以一砚遗之曰石砚一枚留为异日玉堂之用梁公姑谢而留之元祐六年梁公在翰苑一夕宣召甚急将行而尝所用砚误坠地碎仓卒取他砚以行既至则靣受防尚书左丞苏某拜右仆射梁公受命退归玉堂方抒思命词涉笔之际视所携砚则顷年钱塘苏公所赠也因丨丨丨丨是夕梁公亦有左丞之命他日会政事堂语及之苏公一笑而已却扫録】如文靖言【寇莱公与丁晋公始甚相善李文靖公为相丁公尚为两制莱公屡以丁荐而公不用何也文靖答曰今已为两禁矣稍进则当国如斯人者果可当国乎宼曰如丁之才相公自度终能抑之否文靖曰唯行且用之然他日勿悔也既而二公秉政果倾轧竟丨丨丨之丨倦逰杂録】识夷简否【王沂公知制诰一日至中书见王文正公问君丨一吕丨丨丨沂公曰不识也退而访诸人吕公方为太常博士倅濵州文正曰此人异日与舎人对秉钧轴沂公曰何以知之曰吾亦不识但以其奏请得之如不税农器之类沂公姑应之及丁晋公败沂公引为执政卒与沂公并相沂公从容道文正语皆嗟叹以为非所及龙川志】不可大用【韩魏公尝云呉长文奎有识方天下盛推王安石以为必可致太平唯长文独语曰王安石心强性狠丨丨丨丨魏公别録】后当如是【王安石始为政司马温公上疏逆陈其利害曰丨丨丨丨及二十余年无一不如公言行状】必受其弊【吕献可将弹新参温公愕然献可曰王安石虽有时名好执偏见侍从犹可置诸宰府丨丨丨丨详见官制门】必乱天下【神宗将召用介甫访于大臣争称举之张安道时为承旨独言安石言伪而辩行愎而坚用之丨丨丨丨记闻】不知人以言举【君子不丨丨丨人】以容取【子路曰澹台子羽有君子之容而行不胜其貌宰我有文雅之辞而智不充其辩相马以车相士以居丨丨丨人则失之子羽以言取人则失之宰予家语】
　　知巳为知巳用【列子曰管夷吾与叔牙二人相友管仲曰吾与鲍叔贾分财多自与鲍叔不以我为贪知吾有亲也吾尝与鲍叔谋事大穷困鲍叔不以我为愚知时有不利也吾尝三仕三见逐鲍叔不以我为不肖知不遭时也知我者鲍叔生我者父母昔鲍叔有疾管仲为之不食不内浆寗戚患之管仲曰生我者父母知我者鲍子士丨丨丨者丨马为知己者良鲍子死天下莫知安用水浆虽为之死亦何伤哉韩诗外传】为知己死【赵襄子灭智伯其臣豫让逃遁山中曰嗟乎士丨丨丨者丨女为悦己者容今智伯知我我必为报雠而死以报智伯则吾魂魄不愧矣史记】以为知己【晏婴之晋至中牟见弊冠反裘负刍息于道侧者婴问曰吾子何为者对曰我越石父者为人臣仆于中牟见使将归婴曰何为仆对曰吾身不免冻饿之地吾是以为仆也婴曰可得而赎乎对曰可遂解左骖而赎之因载而与之俱归至舎不辞而入越石父立而请絶晏婴使人应之曰子何絶我之暴也越石父曰臣闻士者屈于不知巳而伸于知巳吾三年为臣仆人莫吾知也今子赎我吾丨丨丨丨矣今不辞而入是与臣我者同矣晏子出见之曰向也见客之容今也见客之意遂以为上客】且曰知我【子产闻子皮卒哭丨丨吾已无与为善矣惟夫子丨丨左昭十三】立不失容【荘子送葬过惠子之墓谓从者曰郢人垩墁其鼻端若蝇翼使匠石斵之匠石运斤成风斵之尽垩而鼻不伤郢人丨丨丨丨宋元君闻之召匠石曰尝试为寡人为之匠石曰臣能斵之虽然臣之质死久矣自夫子之死也吾无以为质矣吾无与言也荘子】仰而长鸣【骥服盐车而上太行迁延负辕不能上伯乐遭之下车攀而哭之骥于是俛而喷丨丨丨丨声闻于天下若出金石者何也彼见伯乐之知己也战国防】林宗见竒【茅容与等辈避雨树下众皆夷踞相对容独危坐愈防郭丨丨丨而丨其异遂与共言】谢安所知【羊昙为丨丨丨丨安薨后彻乐弥年行不由西州路】宣武所器【习凿齿有才桓丨丨器之未三十用为荆州治中谢牋曰不遇明公荆州老从事耳世説】若遇知己【吉温常曰丨丨丨丨南山白额虎不难缚也唐元纪】
　　不知己莫知我艰【诗】莫知我勚【同上】知我者天【子曰莫我知也夫不怨天不尤人下学而上达丨丨丨其丨乎语十四】知我者希【丨丨丨丨则为贵矣老子】斯巳而已【子撃磬于卫有荷蒉而过孔氏之门者曰莫已知也丨丨丨丨矣深则厉浅则揭】伯牙絶弦【伯牙鼓琴意在泰山钟子期曰善哉巍巍若泰山俄而志在流水子期曰善哉汤汤乎若流波子期死丨丨破琴丨丨终身不复鼔琴以为世无赏音者説苑】卞和泣玉【应劭曰丨丨得玉璞献之武王武王示玉人玉人曰石刖其右足武王没复献文王玉人复曰石也刖其左足至成王时卞和抱璞哭于郊乃使玉尹攻之果得宝玉史记】束之高阁【殷浩才名冠世庾翼弗之重也每语人曰此辈宜丨丨丨丨俟天下太平然后议其任耳庾】遇以海客【牛僧孺诣襄阳于頔求知頔以海客遇之牛怒而去后怱问牛秀才发未曰已去立命小将赍书绢五百疋追之僧孺不啓封揖回幽闲鼓吹】以为轻已【韩魏公知扬州王介甫以新进士签书判官事魏公虽重其文学而不以吏事许之介甫数引古义争公事其言迂阔魏公多不从介甫秩满去会有上韩公书者多用古字韩公笑而谓僚属曰惜王介甫不在此其人颇识难字介甫闻丨丨韩公丨丨由是怨之记闻】谓非知我【韩魏公知扬州王荆公为佥判每读书达旦畧假寐日已高亟上府多不及盥漱魏公见荆公年少意其夜饮放逸一日从容丨荆公曰君年少母废书不可自弃荆公不答退而言曰魏公丨丨丨者魏公后知荆公之贤欲収之门下荆公终不屈如召馆职不就之类是也故荆公熙宁日録中短魏公为多每曰韩形相好耳作画虎图诗诋之及魏公薨荆公有挽诗云幕府少年今白髪伤心无路送灵輀犹不防魏公少年之语也又入步望扬州诗云白头追想当年事幕府青衫最少年同上】
