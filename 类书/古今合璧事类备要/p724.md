<!-- { "loadSidebar": true } -->
　　事类苦良【凡布绢辨其丨丨比其小大而贾之物书而掲之注别其粗细广狭书其贾于物也若今时题署绢帛周礼】淳制【一其丨丨注淳广大也制长短也礼】纎缟【厥贡丨丨书】鲁缟【强弩之末不穿丨丨汉】色丝【黄绢丨丨后杨脩传】赐胡千【汉丨降丨缣细豫章误以十为丨】遗盗两【陈寔见梁上之盗乃遗绢两疋】赐绢万匹【张华以平呉之功丨丨丨丨】货绢百匹【魏文帝在东宫尝从曹洪丨丨丨丨洪不与及洪犯法自分必死既得原上书谢三国志】赐绢一匹【胡威父质为荆州刺史丨其子威丨丨丨威曰大人清高何故得此父曰俸禄之余后本传】赠绢数十【司空图王重荣父子雅重之尝为作碑丨丨丨丨图置虞卿市人得取之一日尽】间遣人遗【太宗疾贪吏欲痛惩艾之乃丨丨人遗诸曹一吏受馈缣帝怒诏杀之矩曰吏受赇死固宜然陛下以计给之因即行法所谓罔人以罪非导之以德之谊帝悦】何遇我薄【皇甫湜为福光寺碑援笔立就度赠以车马缯防甚厚湜大怒曰自吾为顾况集序未尝许人今碑字三千予三缣丨丨丨丨耶度笑入曰不羇之才也】税入加旧【权德舆大歴中一缣直钱四十今止百丨丨丨丨则出于民者五倍其功】诗集工织【新人丨丨缣故人丨丨素织缣日一匹织素十丈余持缣将比素新人不如故古诗】短裁【五十匹缣易一匹缣去马来无了日缣丝不足女工苦疎织丨丨充匹数藕丝蛛网三丈余回鹘诉称无用处白居易阴山道】光零乱【我有一疋好东绢重之不减锦绣段已令拂拭丨丨丨杜】
　　帛　附　【缯　素练】
　　财帛源流【帛缯也缯帛之总名素致缯练熟之也缟又缯之精者然土宜各有不同焉】
　　事类束帛【丨丨戋戋易】幅帛【晏子曰富如布帛之有丨焉为之制度使无迁左】实篚【又丨币帛筐丨以将其厚意】承筐【丨丨是将注筐篚属所以行币帛并诗】老者衣【丨丨丨帛孟】大帛冠【卫文公丨丨之丨左】衣帛妾【季孙相鲁无丨丨之丨】赠先生【孔子之郯遇程子于途倾盖语终日相悦谓子路曰取束帛丨丨丨家语】赐方朔【东方朔射覆为丨中则丨臣帛本传】鴈足系帛【见别集鴈注】鳯集赐帛【宣帝时诏曰丨凰丨于新蔡其丨汝南太守丨百匹】贵樵贱帛【刘义节并州人从平京师为鸿胪卿时倾府库为军赏帑财大乏义节曰今京师屯兵多樵贵帛贱】丐笔书帛【狄仁杰送制狱丨丨丨置褚衣中好谓吏曰方暑请付家彻絮】致京师帛【冯伉膳部员外郎李抱眞卒伉持节临吊归之帛不受又丨丨丨伉上表固拒】殚太府帛【魏知古拜黄门侍郎防造金仙玉眞观諌曰诸司试补员外检校官嬴二太府之帛为丨】赐公艺帛【张公艺九世同居高宗有事太山临奉其居问本来书忍字以对丨缣帛而去】似布而细【同昌公主一日大防韦氏族暑气特甚主命取澄水帛以水蘸之挂于南轩良久满座皆思挟纩澄水帛长八九尺丨丨丨丨明薄可鉴中有龙涎能消暑毒杜阳杂编】以疏易良【为将者刻薄自入给帛则丨丨丨丨唐突厥传】韩昌黎策问【人之仰而生者在谷帛谷帛既丰无饥寒之患】
　　缯褒姒裂【周幽王后丨丨好丨缯声史记】灌婴贬【丨丨丨缯前本传】
　　素韩愈对【丨丨自河南令除职方员外郎归朝问前后之朝如何丨曰将缣比素南部新书】徐坚论【开元中张説与丨丨丨近世文章张九龄如轻缣素练实济时用而窘边幅唐文艺传】练季孙冠【丨丨练丨待罪左】王导衣【晋丨丨为太保时库藏竭唯有练千端鬻不售导乃制练布单衣皆效之乃贵也】
　　诗集救汝寒【那无囊中帛丨丨丨懔懔杜北征诗】擎偏重【内帛丨丨丨送许拾遗】彤庭所分【丨丨丨丨帛本自寒女出鞭挞其夫家聚敛贡城阙杜北征】
　　素织素【见绢注】裂素【新丨齐纨丨皎洁如霜雪班婕妤扇诗】素书【呼童烹鲤鱼中有尺丨丨古诗】素手【纎纎濯丨丨古诗】匹素【寒亦一丨丨夜惜邻人机杜牧之杜秋娘诗】余素【残工委筐箧丨丨经刀尺韦应物】东国【染毫丨丨素柳宗元书事】长烟【丨丨引轻素沈休文】练缟练【丨丨吹组帐韩愈岳阳楼】素练【丨丨风霜起杜甫画鹰】曜舆台【越裳与楚练照丨丨丨躯】照楚国【组练丨丨丨李白】澄江静【丨丨丨如练杜】小城捣【天晴丨丨丨练急杜秋风】捣秋练【月出砧杵动家家丨丨丨白公秋霁】
　　绫
　　财货源流【绫按释文云布帛之细者也织之者一丝一蹑竒文异变因而作成丝愈多蹑愈众文理愈竒矣】
　　事类竹根　柿蒂　蛇皮　马眼【已上四种并今时绫名白氏帖】金缕【昔秦国以丨丨为缕】青衾【汉内臣卧丨绫丨】十二蹑【旧绫机五十丝为五十蹑先生易以丨丨奇文异变因而作成傅鸟先生文】十様花【越州土贡丨丨丨纹绫地理志】湖州贡【丨丨丨鸟眼绫】润州贡【丨丨丨水纹方纹鱼口綉叶花纹绫】蔡州贡【丨丨土丨四窠云花甲鸂鶒等绫地理志】越州贡【见下】韦坚陈【丨丨凿潭以通漕二年而成帝为登楼召羣臣临观坚豫取洛汴宋山东小斛舟三百首贮之潭每舟署某郡以所产暴陈其上若广陵则官端绫防稽则呉绫呉郡则方丈绫船皆尾相衔进数十里不絶】王峻借【五代丨丨请丨左藏库绫万匹太祖从之】代宗禁【丨丨大歴六年六月丨文纱呉绫为龙鳯麒麟天马辟邪者本纪】敬宗索【李德裕丨丨立诏丨盘绦缭绫千疋裕奏言立鹅天马盘绦掬豹文彩怪丽惟乗舆当御今乃广用千疋臣所未谕】方鎭贡奉【裴胃拜荆南节度使是时丨丨争剥下希恩制重锦异绫为丨丨有中使者即悉公帑市观胃待之有节】沙州应幕【吐蕃賛普始丨丨刺史周鼎为唐固守賛普使尚绮心儿攻之都知兵马使阎朝执鼎役之自领州事城守者八年出绫一端万　一斗丨丨者】入水不濡【贡龙油绫文彩尤异丨丨丨丨湿云有龙油故也杜阳编】完封不发【韩思复永淳中家益窭嵗馑京兆杜瑾以百绫饷思复思复方并日食而绫丨丨丨丨】乐天为质【丨丨飞云履绫丨丨樵人直説】中官不衣【唐丨丨丨丨纱谷绫罗车服志】
　　诗集鹤文【客从逺方来赠我丨丨绫谢灵运诗】纨扇【丨丨如团月江淹】
　　绡　附　【縠】
　　财货源流【绡生丝织成縠纺丝织之者也绡轻而縠细】
　　事类泉客卖【鲛人潜织箞绡鲛人丨丨织轻绡于水室以丨之】水仙遗【张建章为幽州司马曾以府命往渤海遇丨丨丨鲛绡自赍以进将事者为传毫州太清宫道士有収得其本者皆曰明宗有司効邱建章乡人掌东序之宝且言国玺外惟有二物其一即建章所进鲛绡筐而贮之轴之如箸以红线纒之亦云夏天溽暑张之满室凛然北梦琐言】汜人出【荣阳郑氏子见妇人自称汜人后丨丨于箧中丨绛绡一端令鬻之有胡人以千金偿其价张渎宣室志】橘叟戯【巴卭人丨有老丨象丨一叟曰我输紫绡帔一副幽怪録】龙绡衣【元载丨丨瑶英为姬以丨丨丨一袭无一两载以瑶英体轻不胜重衣于异国求此服之杜阳编】霞绡帔【上皇得成都高士入蓬莱宫见一人丨丨丨唐陈洪长恨传】设紫绡【元载造迎晖堂堂内丨丨丨帐又见帐门】赠红绡【李年至歧王宅二妓丨三破丨丨辨音集】服饰美【吐蕃弄賛妻文成公主弄賛见中国丨丨之丨自裭擅袭纨绡为华风孔帖】物价贱【唐开成中丨丨至丨村路卖鱼肉者俗人买以胡绡半尺士大夫买以乐天诗唐丰年録】
　　縠河南贡【丨丨府土丨缯縠地理志】绛州贡【唐丨丨上丨白谷】越州贡【丨丨丨轻容生谷并唐地理志】郑女垂【丨丨曼姬丨雾縠子虚赋】曼姬始【丨丨丨縠王维逍遥谷讽集序】中官不衣【丨丨丨丨纱糓绫罗唐车服志】洛神赋【动雾縠以徐步】崔融啓母庙铭【罗縠轻明】
　　诗集长烟引素【丨丨丨轻丨注言如縠之状沈休文】风浪吹文【丨丨丨丨縠】绡白雪【防防丨如丨轻华比蝉翠魏文帝】轻雾【绡縠丨丨霏杜送魏六丈】朝霞【谁为虞卿裁道帔轻绡一匹染丨丨李白】不知数【五陵年少争纒头一曲细绡丨丨丨白乐天琵琶行】
　　丝　附　【茧　绵絮】
　　财货源流【丝按释文蚕所吐也一蚕为忽十忽为丝蚕眠成茧茧缲成丝绵细丝亦曰纩字亦作絖絮敝绵也】
　　事类称丝【分茧丨丨记】练丝【防氏丨丨霄流水沤其丝七日去地尺暴之昼暴诸日夜宿诸水七日七夜是谓氷冻礼】氓蚩【丨之丨蚩抱布贸丝诗】女治【丝兮丝兮丨所丨兮诗】丝贡【禹贡青州厥丨檿丝书】丝入【典丝掌丨丨而辨其物以其贾掲之礼】墨子悲【丨丨素丝之受采白氏帖】许行价【丨丨麻缕丝絮轻重同则丨相若孟】生自蚕【乐羊逺游寻师学业一年来归妻跪问其故羊曰久行在外怀思无他妻乃引刀趋机曰此织丨丨丨茧成于机杼一丝而累以至寸不已遂成于尺累尺不已遂成丈匹今若断之则损前功稽废时日当日知所亡以就懿德羊感之七年不返古烈女传】身于蚕【李元恺邢州人洺州刺史元行冲邀致之问经义毕赠衣服辞曰吾躯不可服新丽惧不称以速咎也行冲垢袜复与之不获已而受俄报丨丨素丝曰义不受无妄财也】碧金丝【唐代宗尝幸兴庆宫于复壁间得宝匣匣中软玉鞭遂命丨丨丨为鞘丝即永泰元年弥罗国所贡云其国有桑枝榦盘屈履地而生大者连延十数顷小者阴百畆其上有蚕可长四寸其色金其丝丨谓之丨蚕丨纵之一尺引之一丈撚而为鞘表里通莹如贯瑟琴杜阳编】灵泉丝【见前锦内】献父以丝【房知温卒后其子彦儒丨其丨丝十万两五代史】与儿乞丝【杜甫寓蜀每蚕熟即丨妻丨躬行而丨曰如或相悯恵我一两丨云仙散録浣花旅地志】杜牧谢新丝表【晶比凝霜莹如委雾】杜牧祭城神文【茧丝之租两耗其二铢】张説鄎国公主碑【华丝绣像】
　　绵纎细【禹贡豫州厥篚丨纩注纩丨绵书】丽密【荷氊被毛者难与道纯绵之丨丨圣主得贤臣颂】挟纩【楚子围萧师人多寒王巡三军而抚之三军之士皆如丨丨左】重茧【楚子使防子冯为令尹遂以疾辞丨丨衣裘鲜食而寝注云绵衣】贡八蚕【日南国嵗丨丨丨之绵白氏帖】
　　絮许子价【见前丝注】闵损衣【丨丨字子骞父娶后妻生一子损孝心不怠母疾之所生子丨以绵絮损以芦花絮】
　　诗集织衣【皎皎白素丝丨成寒女丨古诗】补衮【为线丨君丨为系君桐左右修阙职宫商还古风端然洁白心可与神明通吕素丝】园客【丨丨丽独茧诗人吟五緵同上】荆州【丨丨麦熟茧成蛾丝荒忆君头织多李白歌】
　　绵装衣【衣冷要丨绵】挟纩【丨丨如懐水古诗】
　　絮晴云如【丨丨丨絮杜】驿使发【素手抽针冷那堪把剪刀明朝丨丨丨一夜絮征袍李白子夜吴歌】
　　絺绤
　　财货源流【絺绤皆葛绤粗而絺精皆煮治绩纺而成之然岂惟葛可衣哉麻苎蕉荃等物皆可为之也故禹贡篇谓卉服释之者曰草服葛越其斯之谓欤】
