<!-- { "loadSidebar": true } -->
　　小麦小麦黄【见前干枯注】小麦緑【半枯注】胜西川【少年食稻不食麦老居颖川稻不足人言小麦丨丨丨雪花落磨煮成玉冷淘槐叶氷上齿汤饼羊火食腹颍濒】
　　荞麦铺雪【但见古河东荞麦如丨丨放翁】着雨【荞花丨丨相争秀孔毅父】花覆野【漫漫荞麦丨如雪丨平丨陆放翁】穗簮髻【城南城北如铺雪原头家家种荞麦霜时收敛少在家饼饵今冬不忧窄胡麻压油油更香油新饼美争先尝猎归炽火燎雉相呼置酒喜欲狂陌上行歌忘恶嵗小妇红妆丨丨丨诏书寛大与天通逐熟淮南几误计陆放翁观刈荞麦】稍头万玉【夜来更下西风雪荞麦丨丨丨丨尘同上】
　　豆　【附　豆腐】
　　格物总论【豆有大小二种菽大豆荅小豆也丛生其角谓之荚其叶谓之藿其茎谓之萁然又有藤生者种亦不一皆系五谷之数食之能饱人美种也】
　　事类采菽【丨丨采菽筐之筥之诗】烹菽【七月丨葵及丨七月】菽麦【禾麻丨丨同上】菽粟【使有丨丨如水火孟】威公遍布【丨丨北伐山戎以戎菽丨丨天下管子】周兄不辩【丨子有丨而无慧丨能丨菽麦注菽大豆豆麦殊形易别故以为痴左成十八】啜菽尽欢【子路曰贫也无以为养子曰丨丨饮唅水丨其丨斯谓之孝记檀弓】菽无茹【闵仲叔太原人与周党相友党每过仲叔共饭丨饮水亦丨菜丨东观汉记】南山一顷【杨恽与孙防宗曰臣之得罪已三年矣田家作苦嵗时伏腊烹羊炰羔斗酒自劳家本秦也能为秦声妇赵女也雅善皷琴奴婢歌者数人酒后耳热仰天拊缶而呼乌乌其诗曰田彼丨丨芜秽不治种丨丨豆落而为萁人生行乐耳须富贵何时本传】芜蒌厚意【王郎起光武自蓟东南驰晨夜草舍至饶阳丨丨亭时天寒烈众皆饥疲冯异上豆粥明旦帝谓诸将曰昨得公孙豆粥饥寒俱解后帝即位使中黄门赐以珍寳诏曰仓卒丨丨亭豆粥滹沲河麦饭丨丨久不报本纪】摭以谢恩【刘平尝为饿贼所刧叩头曰老母饥少气力恃平为命愿得还饭食母驰来就死涕泣发于肝胆贼即遣去乃丨三斗豆丨丨贼丨孝子传】煮以作【魏陈思王曹植字子建文帝同母弟帝尝令王七歩中作诗不成者行大法应声为诗曰丨豆丨丨丨漉菽以为汁萁在釜下然豆在釜中泣本是同根生相煎何太急魏志】数升播席【赵达善算使人取小豆丨丨丨之丨上立知其数方术传】三升绕舍【郭璞至庐江爱主人婢无由而得乃取小豆丨丨丨主人丨散之主人晨见赤衣人数千人圜其家就视则灭甚恶之请璞为卦璞曰君家不宜畜此婢可于东南二十里卖之慎勿争价则此祟可除主人从之本传】咄嗟而办【石崇作萍韲豆粥丨丨丨丨晋书】胡名皆改【石勒讳胡凢有丨丨丨丨胡饼曰麻饼胡绥曰绥胡豆曰豆邺中记】张翰豆赋【孟秋嘉菽垂枝挺英是刈是获充筺盈箧】
　　豆腐淮南王术【世传豆腐丨丨丨丨朱文公诗】
　　诗集菽实【弱年逢家乏老至更长饥丨麦丨所羡孰敢慕甘肥】豆苖【种豆南山下草盛丨丨稀并陶潜】豆子熟【丨丨取已丨杜】豆苖荒【南山丨丨早丨秽百氏集】喜豆高【敢辞茅屋漏已丨丨苗丨杜】行豆田【相擕丨丨丨秋花霭霏霏子实不得吃货市送王畿尽添军旅用迫此公家威同上】沙瓶煮【君不见滹沱流澌车折轴公孙仓皇捧豆粥湿薪破灶自燎衣饥寒顿解刘文叔又不见金谷敲氷草木春帐下烹煎多美人萍虀豆粥不传法咄嗟而办石季伦干戈未解身如寄声色相纒心已醉身心颠倒自不知更识人间有真味岂知江头千顷雪色芦茅檐出没晨烟孤地碓舂秔光似玉丨丨丨豆软如酥我老此身无着处卖书来问东家住卧聴鸡鸣粥熟时蓬头曵履君家去坡豆粥】
　　豆腐淮南术【种豆豆苖稀力竭心已腐早知丨丨丨安坐获泉布朱文公】

　　古今合璧事类备要别集卷五十八
<子部,类书类,古今合璧事类备要>
　　钦定四库全书
　　古今合璧事类备要别集卷五十九
　　宋　谢维新　撰
　　蔬门
　　蔬
　　格物总论【蔬菜也谓草之可食者也名色不可以一言尽或者亦以与百谷之数谓其可以助谷云】
　　事类饭蔬【孔子曰丨丨食饮水曲肱而枕之乐亦在其中矣】择菜【孔子穷于陈蔡之间颜囘丨丨庄子】常蔬食【后汉宣秉丨丨丨瓦器汉书】食菜【崔瑗爱士好賔客盛脩肴膳弹极滋味不问余产居常丨丨丨而已同上】挑菜伤指【范宣丨丨丨丨大啼曰身体发肤不敢毁伤故啼事文类聚】食菜致饱【歩隲避乱江东与广陵卫旌善相俱以种自给防稽焦征羗郡之豪族隲与旌寄食其地惧为所侵乃共修刺奉以献征羗内卧驻之移时旌欲去隲止之曰本所以来畏其强也今舍去欲以为高秪怨耳良久征羗开牖见之隠几坐帐中设席置地坐隲旌牖外旌愈耻之隲辞色自若征羗身自享大案殽膳重防而小盘饭与隲旌惟菜茹而已旌不能食隲极飱致饱乃辞出旌怒隲曰能忍此乎隲曰吾等贫贱是以主人以贫贱遇之固其宜也当何所耻呉志】燕惟下菜【桓温性俭每丨丨丨七莫柈丨果而已本传】食不过菜【吴隠之为广州清藻愈厉常丨丨丨丨及干鱼而已】天茁此徒【宋宇种蔬三十品时雨之后按行园圃曰丨丨丨丨助予鼎爼豫章记】日供常膳【梁武帝太官丨丨丨丨惟以菜蔬本传】惟食老叶【齐江泌性仁孝食叶不食心以其生意丨丨丨丨而已本传】同食苦荬【刘崇龟以清俭自居尝召同列丨丨丨北梦琐録】设菜数葅【卢怀慎为黄门监兼吏部尚书卧病既久宋璟从愿尝相与访焉怀慎卧于弊篑门无帘箔常器重璟友从愿见之甚喜命丨食有蒸豆两瓯丨丨丨而已太平广记】食蔬一盘【河阳军节度乌公为节度之三月求士于从事之贤者有荐石先生者公曰先生何如曰先生居嵩邙瀍谷之间冬一裘夏一葛朝夕饭一盂蔬一盘韩退之送石洪序】或如莲花【菜品中芜菁菘芥之类遇旱其标多结成花丨丨丨丨或作龙蛇之形此常性无足怪者熙寜中李賔客及之知润州园中菜花悉成荷花仍各有一佛坐于花中形如雕刻莫知其数暴干之其相依然或云李氏之家奉佛甚谨故有此异笔谈】咬得菜根【汪信民常言人常丨丨丨丨则百事可做胡康侯闻之击节叹赏闻见録】陈去非玊延赋【吾闻阳公之田不垦不耕爰播盈斗可获连城资隂阳之淑气孕天地之至精蜿蜒赤埴之腴煌扈白虹之英惊山木之润发冒朝采之余荣逮百嘉之泽尽候此玊之丰成王公大人方以不贪为寳辞秦王而陋楚珩虽三献其奚售乃举贽于老生老生囊中之法未试腹内之雷久鸣搴石鼎以自濯搘豕腹之彭亨春江浩其波涛逺壑飒以松声俄白云之涨谷乱双眼于晦明擅人间之三绝色味胜而香清捧杯盂而笑领映户牖之新晴斥去懒残之芋尽弃接舆之菁收竒勲于景刻已未落而体轻凌厉八仙扫除三彭见蓬莱之夷路接阊阖于初程彼徇华之大夫含三生之伯酲污之以蜂蜜辱之以羊合堂逸少之炙同传孝义之鲭唤超然之至味乃陆沉于聋盲岂皆能于我遇亦或卿而或烹起援笔以三呌驰蛇蚓以纵横吾何与大夫之迷疾盖以慰此玉之不平也】洪舜俞老圃赋【嗟余生之刺乖甘偭宻而即疏痛虺隤其倦游羸盘薄乎闲居老既怯于山桥穷莫备乎泽车坐玩相牛之经闲抄种树之书五十歩兮野园数百歩兮破庐一秃翁以自乐羣痴儿而共鉏氷解寒祛霏开日舒濯濯而畦浏浏我渠穉角怒长鲜荚蔚扶渉熟成趣驩然忘劬翁放锄顾儿而言曰汝亦知夫世有遇不遇之蔬乎鴽醸施蓼麤醢侑葅防蒲羞鳖食苽荐鱼芥酱且胾葱渫且朐烈有桂椒滑有堇榆已多乎燧人庖牺氏之初而况织翠署苏殷红氍毹淋漓觞斚轰豗钟竿猩唇豹胎之鼎素鼋紫驼之厨始馋涎其趍新中便腹而厌余于是荤臊望风而引郤芳辛候色而应须撷翠苕于昆丘掇瑶颖乎方壶蔗浆盛夏而冻合萍虀祁寒而暖敷行以白玉奉之緑珠五侯鲭兮逊美天酥陀兮失腴此其遇合不啻初识之机云晚见之严徐也若乃岩壑栖逢竹屋槿篱擅场于秋风空结鲈鱼之思韮争长于春雨末辨黄梁之炊荻生而河豚上橙熟而蠏螯肥指虽动而莫训腹不负其几希已而凌寒采薇近阳刈葵祛萱堂负担芹涧湄馋黄独之雪苖筐白薤之露蕤茗蘼芜以涤繁醪枸杞而补羸冷淘煮兮槐茁馄饨斫兮虀滋泫膏铏兮雹突饫粪火兮蹲鸱酣糟紫姜之掌沭醯青蔯之丝云蒸罂粟之乳涛汹胡床之糜轮囷鹅鸭之瓠郁屋龙蛇之芝婆娑熊蟠之菘防鬖虬髯之菭鲚孕子兮防鱼鳖解裙兮树鸡竹竞绷兮稚子蕨初拳兮小儿以至太华之藕黄河之菇婆罗之波棱大宛之苜蓿南越之鹿角江东之耑啼与夫蜀之鸡苏龙鹤栮脯加皮名器纷纶色光陆离性异温凉气分王衰芼择加精调胹得宜香闻爽心味适解眉有举案之接敬无轑釜之见欺芬芬苾苾杂陈更进可以苏文园之渴疗首阳之饥彼其石芥老而逾劲苦笋少而已竒蔊有拂士之风菊抱幽人之姿囘睨蔓菁随地而易质薯蓣视人而变形曽不满乎一嗤矧肯数乎恶苣邪蒿臭蒜而秽荽然是蔬也进不荣于珥貂鸣玉之齿退不豪乎洒削胃脯之頥烟云歕薄乎夜读之吻风露簸荡乎朝吟之脾与斋鉢其争道食方丈乎何期其不遇可知已儿拱而前其然岂然诸葛以姓行元脩以字传玉糁得坡老而重银茄为涪翁而妍与其见赏于肉食之鄙孰若托名于捽茹之贤盖穷患姱名之不立而不患并日之食粥达患伯学之不能行而不患一筋之万钱茍道义之信饱饭蔬食而乐焉翁捧腹一笑长歌振林皎白驹之束刍母金玉兮尔音】黄山谷题画菜【不可使士大夫不知此味不可使天下之民有此色】
　　虀食寒葅【楚惠王丨丨丨而得蛭遂吞之新序】投生菜【江浙间以大罁贮米泔丨丨丨酿其中作韲杂志】韭萍是捣【石崇为客作豆粥咄嗟便办毎冬得韭萍韲王恺宻问其帐下云豆至难熟豫作熟味客来但作白粥投之丨丨虀丨丨韭根杂以豆苖耳晋书】鳯胎不及【太宗皇帝命苏易简讲文中子有杨素遗子食经藜含糗之説时上因问食品何物最珍对曰物无定味适口者珍臣正知虀汁为美臣忆一夕寒甚拥炉痛饮夜半吻燥中庭月明残雪中覆一韲盂连咀数根臣此时自谓上界仙厨鸾脯丨丨殆恐丨丨屡欲作氷壶先生传纪其事因循未果也上笑而然之僧文荣玉壶诗话】
