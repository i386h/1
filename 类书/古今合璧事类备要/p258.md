<!-- { "loadSidebar": true } -->
　　事类保氏【丨丨掌谏王恶注曰谏省以礼义正之周礼地官】箴尹【丨丨楚之官亦谏臣也吕氏春秋注】坐反【齐桓公有丨丨三人谏臣五人举过者三十人刘轲上崔相书】谏臣【见上注】皁囊【凡章表皆啓封其言宻事得丨丨也汉官仪】青蒲【元帝寝疾史丹直入卧内顿首伏丨丨流涕言前本】白马【光武临朝或有惰容张湛辄谏其失常乘白马帝每见湛辄言丨丨生复谏矣后张湛传】谏官【汉元帝时辛庆忌上书曰愿明主垂寛容之聼崇丨诤之丨广忠直之路前辛庆忌传】谏臣【郑昌宣帝时上疏曰圣主置丨诤之丨者非以崇髙防逸豫之生也前刑法志】补郡【宣帝时悉出博士谏大夫丨丨国守相以萧望之为平原守望之上疏曰悉出谏官以丨丨吏所以忧其末而忘其本朝无谏官则不知过前萧望之传】入闼【武帝以汲黯为淮阳守黯曰臣愿出丨禁丨拾遗补过前汲黯传】轫轮【申屠刚尝慕汲黯史防之为人光武尝欲出游諌不聼遂以头丨乘舆丨帝遂为止后本传】引裾【魏文帝欲徙翼州十万户辛毗谏帝不荅而起毗随而丨其丨三国魏志】入阁【唐王珪帝曰朕虽不明幸诸公数相谏诤王珪曰古者天子有争臣七人谏不用则相继以死今陛下开圣徳収采刍言臣愿竭狂瞽佐万分一帝乃诏谏官随中书门下及三品官丨丨本传】叩墀【唐敬宗好游畋刘栖楚曰臣以谏为官使陛下负天下之机请碎首以谢遂以为丨龙丨血被面刘栖楚传】鸣阳鳯【唐髙宗自韩瑗褚遂良之死内外以言为讳髙宗造奉天宫李善感始上书极言之时人喜之谓之鳯鸣朝阳李善感传】立仗马【唐李林甫居相蔽欺天子耳目谏官皆持禄养资无敢正言者补阙杜璡再上书斥为下邽令因以语动其余曰君独不见丨丨丨乎终日旡声而食三品刍豆一鸣则黜之矣虽欲不鸣得乎由是諌诤路絶矣本传】元素回天【张丨丨諌太宗修洛阳官魏证叹曰张公论事遂有丨丨之力可谓仁人之言其利溥哉本】阳城守阁【徳宗朝裴延龄诬逐陆贽等帝怒甚无敢言丨丨闻曰吾諌官不可令天子杀无罪大臣乃约拾遗王仲舒等丨延英丨上疏极论延龄罪慷慨引义申直贽等累日不止闻者寒惧城愈励唐阳城传】阁中论事【穆宗立数荒昵吐蕃方强郑覃与崔郾等延对曰陛下新即位宜侧身勤政而内耽宴嬉外事游畋帝不怿顾宰相萧俛曰是皆何人俛曰諌官因诏覃曰阁中殊不欵后为我言当见卿延英时乆无丨丨丨丨者至是人相庆本传】侧门论事【大歴十二年诏曰諌官所献封事不限早晩任进状来所由门司不得辄有停滞如须丨丨丨丨亦随状面奏即便令引对代宗实録】燕游必在【唐太宗时王珪魏证为谏官文皇虽丨丨寝食之间王魏丨丨其所犹以为视聼之未广也因命三品以上入议军国大事必遣谏官一人随入以参騐之唐贤良策】辞议罕闻【唐诏百官言事曰朕曰有所念直丨谠丨时或丨丨五七谏臣其人安在眷懐于此耿叹良深唐大诏令】不可一二【宪宗元和二年谓幸臣曰朕见文皇行事少有过差谏臣论诤往复数见况朕之寡昧今后事或未当卿等事当丨论丨丨丨丨而止实録】俄去五六【唐宪宗问李绛曰比谏官多朋党论奏不实皆防谤讪欲黜其尤者若何綘曰人臣进言岂易哉如欲陈十事丨而丨丨丨及时以闻而削其半故上达者才一二今乃欲谴诃之使直言箝口非社稷利也本传】疏凡十九【国朝范忠文公鎭字景仁仁宗未有继嗣嘉祐初得疾中外危恐公独奋曰天下事尚有大于此者乎即上丨丨章丨丨上鬓髪为白言行録】论至四五【刘元城安世字器之遍歴言路正色立朝知无不言言无不尽每以辨是非邪正为先进君子退小人为急其面拆廷争至雷霆之怒赫然则执简却立伺天威少霁复前极论一时奏对且前且却者或至四五殿廷观者皆汗缩竦聼退则咨嗟叹服至以俚语目之曰殿上虎同上】岂可谤时【田锡字表圣尝曰吾立朝以来封章五十二奏皆谏臣任职之常事也丨丨藏副示后丨丨卖直悉取焚之东都事畧】务存大体【陈忠肃公瓘字茔中公在言路知无不言然议论持平丨丨丨丨弹击不以细故未尝及人私过言行録】缀两省班【熙寜八年同知谏院范百禄言今脩起居注直舍人院则丨小丨丨丨同知谏院则绌而不与非明职分勤官守之意诏令丨小丨丨丨职官分纪】赐五品服【欧阳文忠公脩庆歴增谏员取敢言士公首被选以太常丞知谏院丨丨丨丨言行録】规谏讽谕【左右諌议大夫各一人从四品左右司諌各一人正七品左右正言各一人从七品同掌规谏讽谕凡朝廷有阙失大事则廷争小事则论奏会要神宗正史职官志】从容论议【治平元年同知谏院吕诲奏先帝朝谏官奏对即左右近侍皆引避故丨丨丨丨无泄于外分纪】号为四諌【庆歴厌天下乆敝而选用欧阳脩余靖蔡襄王素为諌官丨丨丨丨长编】亲除三谏【庆歴中除欧阳脩余靖王素为諌官蔡君谟以诗贺之曰御笔丨丨丨丨官諠然朝野尽相欢昔时流落丹心在自古忠贤得路难好竭谋猷居帝右直须风采动朝端世间万事皆尘土留取功名乆逺防三人以其诗荐除为諌官言行録】言兵民计【范鎭知諌院丨中书主民枢宻主兵三司主财各不相知故财巳匮而枢宻益兵无穷民巳困而三司取财不巳请使中书枢宻通知丨丨财利大丨与三司取制国用东都事畧】为朋党论【初范公贬饶州朋党之论起欧公丨丨丨丨以进改右正言知制诰仍知諌院言行録】上御戎十策【王禹偁为谏官丨丨丨丨丨涑水记闻】置言官一簿【范宗尹因奏事言赵鼎由司谏迁殿中非故事上曰朕除言官即置一簿攷其所言多寡此祖宗旧制外廷不之知也鼎所言四十事已行三十六事长编】言君子小人【范忠宣公纯仁为諌官前后屡上丨以休兵省事节用富民进丨丨也丨丨爱人材申公论为急崇聚敛事苛刻亲谗佞任偏聼为戒其于君子小人之际尤反复激切无所讳避言行録】斥大臣权幸【包孝肃公拯字希仁知谏院数论丨丨丨丨丨请罢去内降曲恩又列上唐魏郑公三疏请置坐右以为鉴别条七事多见采纳】言天下大计【呉文肃公奎字长文初仁宗春秋髙而皇嗣未立公自为谏官即为上丨丨丨丨丨愿早有所繋后因奏事上留语曰将有所置以维大本公再拜贺因复进劝已而皇子遂定】请日蚀罢宴【富公弼知諌院康定元年正旦丨丨公请丨丨执政不可后使夷还者云彼中罢宴仁宗深悔之并言行録】安用如此諌官【庆歴中余靖欧阳修王素蔡襄为諌官力引石介范仲淹曰石介刚正天下所闻然性亦好异使为諌官必以难行之事责人君以必行少拂其意则引裾折槛叩头流血无所不为主上虽富有春秋然无失徳朝廷政事亦自修举丨丨丨丨丨丨也长编】
　　诗集赐牋【荣班联锦绣諌纸丨丨藤元稹】补衮【丨丨諌官能用儒吾道益山谷】
　　谏议大夫
　　歴代防革【秦置諌大夫掌论议多至数十人汉武帝元狩中更置后汉增为諌议大夫后汉书曰来歙父仲哀帝时为谏议大夫误矣隋亦曰谏议大夫置七人属门下省炀帝废唐武徳中复置龙朔二年改为正諌大夫后又置諌议大夫开元以来废正谏大夫复諌议大夫正元四年分为左右右门下右中书元和元年勅左諌议大夫宜去左字其右諌议大夫四员并停续通典国朝承五代之弊官失其守官职差遣才以定俸入而不亲职諌议大夫司諌正言皆须别降勅许赴諌院供职者方为諌官王彦辅尘史亦有领他职而不与諌诤其由它官领者带諌院以两省官充掌供奉谏诤凡朝廷阙失大大则廷议小则上封两朝志眞宗天禧元年诏两省置官六员不兼职务三年以李虚己为諌议大失充职其后员阙不补天圣初上封者以为言诏以孔延鲁刘随并为右正言而諌大夫兼他职犹故也长编明道元年陈执中为諌官屡请置院于是以门下者为諌院徙旧省于左掖之西置諌院自此始麈史庆歴四年诏自今除諌官毋得用见在辅臣所荐之人元丰正名左右諌议大夫为諌垣之长专言责焉职畧左门下右中书同掌规誎讽谕凡朝政阙失大臣至百官任非其人三者至百司事有失当皆得諌正四朝志靖康元年诏台諌天子耳目之官宰执不当荐举当出亲擢立为定制续会要中兴之初因旧制设左右諌议大夫司諌正言属门下中书后省建炎二年诏諌议大夫下两省别置局于后省之侧许与两省官相见议则以登闻检鼓院专焉中兴会要绍兴元年诏中书门下两省并为中书二年诏中书门下后省諌院官吏并依旧赴三省内元置局处供职同上】
