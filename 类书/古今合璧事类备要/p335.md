<!-- { "loadSidebar": true } -->
　　【光禄大夫从三品　　　旧为左右丞秦郎官令属官有中大夫汉氏因之武帝太初元年更名光禄大夫秩比二千石掌论议无员后汉因之自魏以来诸公卿吿老多加其位晋太始初分为左右光禄大夫皆为员唐因之唐六典南齐左右光禄大夫位从公开府置佐史如光禄大夫皆银章青绶诏加金章紫绶者为金紫光禄大夫南齐百官志又唐六典云魏晋有加金章紫绶者则谓金紫光禄大夫晋则金紫银青左右四职并置又云晋则银青光禄大夫王翘之则银青非南齐始置今并载梁左右光禄大夫并无员以养老疾陈金紫光禄大夫中二千石后齐光禄大夫金紫银青用人俱以旧徳就闲者居之隋髙祖左右光禄大夫金紫银青光禄大夫并为散官以加文武官之徳齐者并不理事隋职官志唐为文散官国朝旧阶为执政阶职略元丰寄禄新格以阶易官以吏部尚书为金紫光禄大夫五曹尚书为银青光禄大夫左右丞为光禄大夫续防要宣奉大夫元丰新制未有此阶大观初改左光禄大夫为宣奉大夫正奉大夫元丰新制未有此阶大观二年改右光禄大夫为正】
　　【奉大夫正议大夫　旧为六曹待郎】
　　【隋炀帝置散官葢取秦大夫掌论议之义通典国朝元丰新制改六曹侍郎为正议大夫六曹侍郎并作一等换正议大夫时论以宰执贪进官作此葢故事丞郎作四转令又改作两转尔官职旧典元祐寄禄习分左右绍圣罢分而执议大夫仍旧存左右作两资转大观初改右正议大夫为通奉大夫而左正议大夫去左字为正议大夫职略通奉大夫】
　　【元丰新制未有此阶大观初改右正议大夫为通奉大夫通议大夫　旧为给事中隋炀帝置散官葢取秦大夫掌论议之义通典国朝】
　　【元丰新制改给事中为通议大夫职略大中大夫　旧为左右谏议大夫】
　　【秦大中大夫秩比千石掌论议汉氏因之梁班第一秩千石北齐从第三品唐从散官国朝元丰新制改左右谏议大夫为大中大夫神宗以寄禄官等级少遂以大中为宰相官蔡确时任右谏议大夫叅知政事兑换大中大夫及拜相则依前大中大夫守左右仆射遂为定制官制旧典中大夫　旧为秘书监秦置中大夫汉武帝太初元年改为光禄大夫唐为】
　　【散官国朝元丰新制改秘书监为中大夫秘书殿中监为一等元丰三年偶阙在殿中监者故只着秘书监神宗以大中大夫为宰相官故初除执政止授中大夫是时以翰林学士　宗孟王安礼为左右二公寄禄官皆未至大夫遂除大夫守之官制旧典中奉大夫大观新制中散大夫　旧为光禄卿至少府监王莽所置后汉因之六百石无员魏晋因之齐职仪】
　　【品第七綘朝服进贤一梁冠班第一陈秩千石唐为散官六典国朝元祐寄禄官皆分左右诏左右中散大夫以二十员为额绍圣罢分而中散大夫仍存左右作两资转大观初改左中散大夫为中奉大夫其右中散大夫去右字为中散大夫朝议大夫　旧为太常少卿左右司郎中光禄少卿汉官仪大夫以上得奉朝议则其义也隋文帝置为】
　　【从三品散官唐为正五品下同上国朝元丰新制改太常至光禄少卿为朝议大夫少卿监左右司郎中等级最多一换之则清浊莫分旧制从官为左右司郎中当迁者左司转左谏议大夫右司转右谏议其太常少卿若自吏兵部郎中转到者遇特防转行亦迁右谏则是朝议转大中也崇寜以前从官自转朝议直转中大夫乃用元丰故事以中大夫为执政官此旧制大中大夫自増中奉大夫遂用细转乃由当时执政不知典故尔至庶僚职方郎中转光禄少卿驾部郎中转司农少府或将作监次迁衞尉卿则是有出身者三迁至秘书监无出身至殿中监皆中大夫也近制増中大夫奉直大夫两等乃合旧制官制旧典元祐三年诏左右朝议大夫以五十员为额奉直大夫元丰新制未有此阶元祐寄禄官皆分左右绍圣罢分而朝议大夫仍旧存左右作两资转大观初改右朝议大夫为奉直大夫诏有出身及职人更不转中散奉直大夫政和中诏朝议奉直大夫今后共以八十员为额朝请太夫　旧为前行郎中】
　　【隋置散官取汉将军公卿年髙徳重者以列侯就第特进奏朝请之义大唐因之通典国朝元丰新制改六曹前行郎中为朝请大夫朝请大夫换前行郎中朝散大夫换中行郎中朝奉大夫换后行郎中故事曹名虽转正郎亦不呼郎中只称曹名以示其出常调也自改大夫更无别焉官制旧典朝散大夫　旧为中行郎中隋置散官大唐因之国朝元丰新制改六曹中行郎】
　　【中为朝散大夫朝奉大夫　旧为后行郎中】
　　【国朝元丰新制改六曹后行郎中为朝奉大夫职略朝请郎　旧为前行员外郎侍御史隋置散官葢采晋宋齐梁陈并有奉朝请员为名大唐因之通典国朝元丰新制改六曹前行员外郎为朝请郎朝请郎换前行员外郎朝散郎换起居舎人及中行员外郎朝奉郎换左右司谏及后行员外此三等阶混殽尤甚书制状元登第初将作监求一两迁右司谏次转起居舎人兵部员外郎二人及第并制科歴一任回自太常博士迁礼部度支司封员外郎进士出身自太常博士屯田职方员外郎世赏自国子博士转虞部驾部员外郎杂流自国子博士转水部司门库部员外郎祖宗不以名器假人故命其官以别之也官制旧典朝散郎　旧为中行员外郎起居舎人】
　　【隋文帝置通典唐因之国朝元丰新制六曹中行员外郎及起居舎人为朝散郎朝奉郎　旧为后行员外郎左右司谏国朝元丰新制改六曹后行员外郎及左右司谏为】
　　【朝奉郎承议郎　旧为左右正言太常国子博士隋炀帝制唐因之六典国朝元丰新制改左右正言太常国子博士为承议郎承议郎换左右正言太常国子博士旧制初除知制诰及待制而官未至员外郎即除右正言状元自著作郎亦除左正言若有出身人皆迁太常博士余人迁国子博士易阶官后清浊矣官制奉议郎　旧为太常秘书殿中丞著作郎隋文帝置通议郎唐改奉议郎通典国朝元丰新制】
　　【改太常秘书殿中丞为奉议郎奉议郎换三丞及著作郎旧制前各自太子中允太常丞著作郎迁秘书丞大理寺丞迁殿中丞状元自将作监丞迁著作郎无出身自赞善中舎洗马皆迁殿中丞以上皆号大朝官官制旧典通直郎　旧为太子中允赞善大夫洗马隋置通直郎葢采晋宋以来诸官防有通直郎谓官髙下而通为宿直者也因此为名唐因之国朝元丰新制改太子中允左右赞善大夫中舎洗马为通直郎通直郎换太子中允赞善中舎洗马号小朝官初擢用京官选入为经筵官及防谏皆除中允若擢转运判官则前除中允无出身除赞善若叙迁则有出身人转中舎宰执奏迁者转资善杂流转洗马葢有以别之自改官制后初除待制以上而官未歴朝者并改通直郎及仿旧除正官耳官制旧典宣义郎　旧为光禄衞尉寺将作监丞】
　　【游骑尉隋置散官唐改为宣义郎葢取梁宣义将军之名通典国朝元丰新制改光禄衞尉寺将作监丞为宣义郎宣义郎换光禄衞尉寺丞将作监丞旧制凡前名目太祝奉礼转官选人改次等官皆迁光禄寺丞余入大理评事自太祝转官迁光禄寺丞奉礼转者及选人改次等官皆迁衞尉寺丞官制旧典承事郎　旧为大理评事】
　　【隋炀帝置徴事郎唐因之六典国朝新制改大理评事为承事郎承事郎换大理评事旧制凡前名授书正字主簿皆转大理评事登科甲第一官亦如之熙寜末状元方除评事余人自太祝奉礼迁者皆转评事宰相任子亦如之官制旧典承奉郎　旧为太常寺太祝奉礼郎】
　　【隋文帝置唐因之六典国朝元丰新制改太常寺太祝奉礼郎为承奉郎承奉郎换太祝奉礼郎旧制执政任子为太祝其用宰执恩泽转者迁太祝用侍从恩泽转者迁奉礼官制旧典承务郎　旧为秘书省校书郎正字将作监主簿唐置葢因隋尚书二十四司承务郎之名通典国朝】
　　【元丰新制改秘书省校书郎正字将作监主簿为承务郎承务郎换校书正字将作监主簿旧制前执政任子校书郎学士任子为正字谏议待制任子为将作监主簿官制旧典承直郎崇寜初以选人七等造为新名政留守节察判官为】
　　【承直郎从邓洵武之请也儒林郎】
　　【唐置前史有儒林传之名取其义六典国朝崇寜新制改节察掌书记支使防团判官为儒林郎文林郎唐置取北齐文林馆徴文学之士以充之国朝崇寜】
　　【新制留守节察推官军事判官为文林郎谓之两使职官从事郎崇寜新制改防团军事推官军监判官为从事官谓】
　　【之初等职官从政郎】
　　【国朝崇寜新制改司录为录事参事县令为通仕郎政和中御笔改通仕郎为从政郎修职郎国朝崇寜新制改知录事参军知录事为登仕郎政】
　　【和中御笔改登仕　为修职郎迪功郎】
　　【国朝崇寜新制改军巡判官司理司户司法簿为将仕郎政和中御笔改将仕郎为迪功郎将仕郎登仕郎通仕郎政和改官名诏假板官行于衰乱之世姑从板授葢】
　　【非真官不可循用可依下项假将仕郎可去假字与初官人犹未入仕可为将仕郎假承务郎可为登仕郎假承事承奉郎可为通仕郎】
　　事类金紫光禄大夫就乞金【南齐乐安任遐为光禄丨王晏丨一片丨晏乃啓转为金紫不行分纪】加金紫【李愬字元直为汾晋二州刺史丨丨丨光禄大夫职林】
　　银青光禄大夫遂加【常衮为相散官才朝议而无爵郭子仪言于帝丨丨银青光禄大夫封河内职林】忽加【代宗欲相泌元载忌之帝不得已出泌约曰后召当以银为信丨丨银青泌知载败已且相矣未几果然邺侯】加五阶【唐崔灌澧州刺史二年风化大行优诏特丨丨丨至银青光禄大夫以旌能政分纪】加五品【韦斌拜银青光禄大夫丨丨丨许列防职林】以清白擢【孔若思为衞州刺史丨丨丨丨银青光禄大夫赐绢百疋同上】
　　光禄大夫施防【见正议注】鸣玉【丘迟为仆射让光禄大夫表云飞翠丨丨出入禁门南史】厠争臣末【汉谷永擢为光禄大夫永谢曰永质薄学杇无一日之雅左右之介而将军擢之皂衣之吏丨之丨丨之丨】入侍左右【霍光为奉车都尉光禄大夫出则奉车丨丨丨丨未尝有过】苍头卢儿呼【杜令王仲翁为光禄大夫出入丨丨丨丨丨丨时为尊宠】
　　正议大夫荫子施防【郑薰字子武为吏部侍郎时数大赦阶正议光禄大夫者得丨一丨门丨丨于是官人用阶请荫子薰却之不肯叙唐职林】
　　大中大夫超迁【贾谊汉文帝召为博士谊年二十余最为少每诏令议下诸老先生未能言谊尽为之对各如其意所出诸生以为能文帝説之丨丨大中大夫】自得【班彪与大中金昭卿书曰陆贾董仲舒东方朔司马相如吾丘寿王王吉贡禹刘向杨雄皆以汉大夫优游丨丨不易公卿也】东门君【张湛称疾不朝拜大中大夫居中东门候舎故时人号中丨丨丨】尚书事【汉张敞为大中大夫于定国并平丨丨丨】安车蒲轮【汉武帝时使加璧丨丨丨丨迎申公即拜大中大夫议明堂事】直言切谏【东方朔拜大中大夫观察顔色丨丨丨丨】汉髙拜贾【前汉髙祖使贾赐佗印为南越王贾令称臣奉汉约归报丨丨祖大悦丨丨大中大夫分纪】洪代王梁【后汉宋丨自大中大夫丨丨丨为司空】视谏大夫【大中之秩丨丨丨丨大观赠徐守信制】
