<!-- { "loadSidebar": true } -->
　　米负米【子路见于孔子曰昔者由也事二亲之时常食藜藿之食为亲丨丨百里之外亲殁之后南游于楚从车百乗积粟万钟欲食藜藿为亲丨丨不可得也家语】索米【东方朔言臣若无用宜弃捐无丨长安丨本传】指一囷【周瑜为居巢长将数百人过鲁肃家并求资粮肃家有囷米各三千斛乃丨丨丨与瑜瑜益知其竒也遂相亲结侨札之分本传】为五斗【渊明为彭泽令郡遣督邮至军吏白应束带见之潜叹曰我不能丨丨丨米折腰向乡里小儿即日解印绶赋归去来以遂其志本传】赍米空还【呉全琮父柔为桂阳守使琮丨丨数千斛至呉交易琮皆赈给士大夫丨船而丨柔竒之本传】送米不须【王脩龄贫乏陶胡奴为鸟程令丨丨一船荅曰王脩龄饥自就谢仁祖索食丨丨陶胡奴送来世説】饷米不烦【齐刘怀惠为齐郡守人有丨新丨一斛者怀惠出所食麦饭示之曰食有余幸丨丨此世説】米耗不问【梁张率为新安太守遣家童载丨三千石还宅及至遂丨其半率问其故荅曰防雀耗率笑曰壮哉防雀竟丨丨梁书】米恣取足【梁庾诜尝乗舟从山舍还载丨百五十石有人寄载三十石至宅寄载者曰君三十石我百五十石诜黙然不辨丨其丨丨世説】于宗见侮【梁沈绚少贫丨丨党得米数百斛为宗人所侮覆米而去及贵不以为憾梁书】行旅不赍【唐太宗贞观初户不及三百万绢一匹易粟一斗至四年米斗三四钱人行数千里不赍粮本传】举家食粥【颜鲁公乞米于鲁大夫帖云拙于生事丨丨丨丨而已数月今又罄乏实用忧煎法帖】为奴易酒【阳城尝絶粮遣奴求米奴以米易酒醉卧于路城与弟迎之奴未醒城负以归及觉痛咎谢城曰寒而饮何害焉本传】诗集旧谷【丨丨犹储今陶渊明】佳谷【丨丨垂金颖陆机】谷价【蚕麦俱收丨丨平放翁】谷实【开塍放余水经霜丨将丨郭功父】九穗【既多丨丨谷复有三秀芝芝以保万夀谷以丰东菑宋景文】
　　禾未秀【父耕原上田子斸山下荒六月禾丨丨官家已收仓鉏田当日午汗滴禾下土谁念盘中餐粒粒皆辛苦二月卖新丝五月籴秋谷医得眼下疮剜却心头肉我愿君王心化作光明烛不照绮罗筵只照逃亡屋聂夷中田家】愿稔【麻麦闻熟刈蚕成缲莫遅更看田中禾稂莠时去之幸此赤日长农事莫敢违丨言一嵗丨不受三冬饥郭功父田家】盈囷【田事今去休官输亦已足刈禾既丨丨采薪又盈屋同上】百把【出裹一箪饭归收丨丨禾勤劳解堪忍余暇更吟哦嵗恶増吾囷家贫頼汝多村醪莫辞醉羮芋学岷峨陆放翁】禾把减【井字行都整花香远已甜穗肥黄俯首芒动紫掀髯风搅平云障声松缺月鎌不愁丨丨丨高廪却愁添诚斋】禾莳匝【田夫抛秧田妇接小儿抛秧大儿挿笠是兠鍪簑是甲雨从头上湿到胛唤集朝餐歇半霎低头折腰只不荅秧根未牢丨丨丨照管鵞儿与鸡鸭诚斋挿秧歌】根土烈【晚禾不及秀日炙丨丨丨踏车邀湖水车得众湖竭张文潜】
　　稼穑买居依【丨丨丨稼穑戮力东林隈不言春作苦常恐负所依陶渊明】
　　黍稷催酿【衰年丨丨黍杜】力耕【禾黍不阳艳竞防桃李春翻令丨丨者变作卖花人名贤集】连山种【歌元丰十日五日一雨风麦行千里不见土丨丨没云皆丨黍水秧緜緜复多稌龙骨长干挂梁梧荆公】今秋熟【丨年丨应丨过从饱鸡黍坡】
　　稻鹦粒【香稻啄残丨鹉丨杜】鹿米【丨丨麠芽白白乐天】担肩赪【刈稻丨丨丨韩昌黎】流脂白【稻米丨丨粟米丨杜】共比屋【稉稻丨丨丨】伫闻香【东渚雨今足丨丨秔稻丨】官鸡输【丨丨丨稻粱并同上】北鴈恋【南思洞庭水丨想丨门关稻粱俱可丨飞去复飞还陈周正咏鴈】稻翻起【尝丨雪丨丨杜】稻义牙【荒畦九月丨丨丨李贺】六月多【东屯大江北百顷平若按丨丨丨新稻千畦碧泉乱挿秧适云已引溜加溉灌更仆徃方塘决渠当断岸公私各地着浸润无天旱主守问家臣分明见溪畔竿竿烱翠羽剡剡生银汉鸥鸟镜裹来关山雪邉看秋苽成黑米精凿传白餐玉粒定晨炊红鲜任霞散终然添旅食作苦期壮观遗穗及众多我仓戒滋蔓杜】三秋末【香稻丨丨丨平田百顷间喜无多屋宇幸不碍云山御裌侵寒气尝新破旅颜红鲜终日有玉粒未吾悭】炊能白【稻米丨丨丨秋葵煮复新谁云滑易饱老借软俱匀种幸房州熟苗同伊阙春无劳映渠盌自有色如银】子粒红【复作归田去犹残获稻功筑连蚁宂拾穗喜村童落杵先辉白除芒丨丨丨加餐可扶老仓庾慰飘蓬并同上】陂雨细【稻丨丨丨丰年候陆放翁】塍霜报【厌丨丨稻丨年丰宋景文】八九折【旱稻如倒戈十穗丨丨丨张文潜】
　　粱舂得细【白露黄粱熟分张素有期已应丨丨丨颇觉寄来迟云云老人他日爱政想滑流匙】求未足【稻粱丨丨丨】新炊间【丨丨丨黄粱并杜】
　　粟春种【丨丨一粒粟秋收万颗子四海无闲田农夫犹饿死李绅】地宜【瘐丨翻丨粟】云锄【丨屿丨畬粟放翁】鸟雀肥【丨丨苦丨舂粟菽杜】
　　稉瓯贮香【白丨丨丨稉李颀】玉炊香【淅丨丨丨秔韩】半湿捣【柴扉临野碓丨丨丨香稉杜】随土宜【田田时雨足鞭牛务深耕选种丨丨丨播植糯与粳郭功父】今年熟【丨丨粳丨稻苦遅庶见霜风来几时霜风来时雨如防把头出菌鎌生衣眼枯泪尽雨不尽忍见黄穗卧青泥茒苫一月垅上宿天晴获稻随车归汗流肩頳载入市价贱乞与如糠粞卖牛纳税折屋炊虑浅不及明年饥官今要钱不要米西北万里招羗儿龚黄满朝人更苦不如却作河伯妇东坡田妇叹】玉粒输【鞭地如镜筑我砻丨丨丨官仓九月野空天欲霜甑中初喜炊粳香放翁】
　　秫舂作酒【丨秫丨美丨陶潜】植与秔【播丨糯丨丨郭功父】供留客【种秫丨丨丨陆放翁】
　　米白粲【秋菰成黒米精凿储丨丨杜】红鲜【丨丨终日有玉粒未吾悭又玉粒足晨炊丨丨任霞散同上】古人供【丨丨丨饭米杜酬高使君】邻僧送【至今丨丨乞米丨韩赠卢仝】助饙馏【乞米丨丨丨荆公】与乞食【举家鸣鵞鴈突冷无晨炊大贫丐小贫安能不相嗤幸存颜氏帖况有陶公诗乞米丨丨丨皆是前人为梅尧臣贷米于如晦】送乞邻僧【卢同不出僧流俗我卜郊居避俗僧今有邻僧来乞米我今丨米丨丨丨王荆公送米与法恵】先舂年计【臈中储蓄百事利第一丨丨丨丨米羣呼歩碓满门庭运杵成风雷动地筛匀箕健无粞糠百斛只费三日忙齐头圆防箭子长隔篱耀日雪生光土仓瓦龛分盖藏不蠧不腐常清香去年薄收饭不足今年顿首炊白玉春耕有种夏有粮接到明年秋刈熟邻叟来看还嗟嗟贫人一饱不可賖官租私债纷如麻有米冬舂能几家范石湖冬春】









　　古今合璧事类备要别集卷五十七
　　钦定四库全书
　　古今合璧事类备要别集卷五十八
　　宋　谢维新　撰
　　谷粟门
　　麦　【附　大麦　穬麦小麦　荞麦】
　　格物总论【按本草麦四种曰大麦小麦穬麦荞麦惟大麦久食令人肥白滑肌肤为麫胜小麦而无躁热冬十月下种至次年四月成熟田家畦而种之頼以续食亦五谷之一也】
　　事类芁芁【我行其野丨丨其麦载驰】幪幪【麻麦丨丨诗】麻麦【禾丨菽丨七月又】菽麦【稙穉丨丨閟宫又见前】祈麦【季春天子乃为丨丨实记月令】登麦【孟夏之月农乃丨丨天子乃以彘尝麦先荐寝庙同上】于皇来牟【丨丨丨丨将受厥明明昭上帝迄用康年臣工】贻我来牟【思文后稷克配彼天丨丨丨丨帝命率育思文】箕子作歌【丨丨朝周过殷墟见而伤之丨麦秀之诗以丨咏之曰麦秀渐渐兮苗黍油油史记】祭足帅师【夏四月郑丨丨丨丨取温之麦左传】晋侯将食【丨丨梦大厉公觉召桑田巫曰不食新矣晋侯欲麦使甸人献麦馈人为之召桑田巫而杀之丨丨张如厠防而卒同上】冬无大麦【庄八年丨丨丨丨春秋】今兹无麦【宓子贱为单父宰百姓化之齐人攻鲁道由单父单父老请曰麦已熟矣今齐冦至人人自收不及请放民皆使出获可以益粮且不资冦宓子贱不从曰丨丨丨丨明年可植若使不耕者得获是使民乐有冦也季孙闻之赧家语】冯异麦饭【光武自蓟东南驰至南宫遇大风雨帝引车入官舍丨丨进丨丨史】张堪麦秀【丨丨为渔阳太守劝民耕种以致殷富百姓歌曰桑无附枝丨丨两岐张君为政乐不可支后汉书】久旱伤麦【丨丨丨丨秋种未下朕甚忧之光武诏】忽雨漂麦【高凤勤学妻尝之田曝麦于庭以竿授凤令防鸡鳯受竿诵读如故丨雷丨丨丨去不知东观汉记】盗邻特赏【孔文举为北海相有遭父丧哭泣墓侧色无憔悴文举杀之又有母病瘥思食新麦家无乃丨丨熟麦而进之文举闻之丨丨曰不必来谢但勿盗也盗而不罪者以为勤于母哭父而见杀者以形慈而实否也秦记】索笔作赋【孙权尝飨蜀使费祎祎停食饼丨丨丨麦丨权亦请笔作磨赋咸称善呉志】谁当获者【汉桓帝时童謡云小麦青青大麦枯丨丨丨丨妇与姑丈夫何在西击胡后汉书】无敢犯者【魏祖经行麦中令士卒丨犯麦犯者死士皆下马扶麦以行适太祖马腾入麦中勑主簿议罪主簿对以春秋之义罚不加于至尊太祖曰制法而自犯之何以率下遂援劒割发以寘地魏志】有中毒者【人丨丨麦丨丨梦红裳娘子悲歌有丸芦服火吾宫之句小説】干磨为面【北人尝新麦初熟取以炒丨丨丨麤丨而干食之】外题曰麨【今大内当麦熟时以黄罗帕封赐百官其丨丨丨丨或云以蜜渍食尤佳坡诗句】
　　诗集晨气润【麦秋丨丨丨文选】暖风抽【丨丨丨细麦同上】多秀色【麦陇丨丨丨王僧逹】落轻花【细麦丨丨丨杜】陵陂麦【青荧丨丨丨】崆峒麦【丨丨小丨熟且愿休王师】麦无垅【山田丨丨丨并杜】麦涨天【丨芒丨丨揺青波栁子厚】麦如篲【丨芒丨丨黍如烟李贺】麦青青【桑下丨丨丨文粹】麦纎纎【舍西柔桑叶可拈江邉细丨复丨丨人生几何春已夏不放酒醪如蜜甜杜】舆穿麦【小丨丨丨去荆公】鞋随麦【穿丨带履丨丨垅晁无咎】老鸦种【霜林丨丨闲无用畦东收麦畦西种畦西种得青猗猗畦东已作牛尾稀明年麦熟芒攅槊农夫未食鸦先啄徐行俛仰若自矜皷翅跳踉上牛角忆昔舜耕歴山鸟为耘如今丨丨丨麦更辛勤农夫罗拜鸦飞起劝农使者来行水东坡鸦种麦行】快活吟【去年麦不熟挟弹规我肉今年麦上处处有残粟丰年无象何处寻聴取林间丨丨丨坡五禽言】夜食炒【梅花开时我种麦桃李花飞麦丛碧多病经旬不出门东坡已作黄云色腰鎌刈熟趂晴归明朝雨来麦沾泥犂田待挿晚稻朝出移秧丨丨丨范石湖】寒醅剂【苦寒勿怨天雨雪雪来遗我明年麦三月翠浪舞东风四月黄云暗南陌坐看比屋腾欢声已觉有司寛吏责腰鎌丁壮倾闾里拾穗儿童动千百玉尘出磨飞屋梁银丝入釜须寛汤丨丨发丨炊饼裂新麻压油寒具香大妇下机废农织小姑佐庖忘晚妆老翁饱食笑扪腹林下击壤歌时康陆放翁】大麦干枯【大麦丨丨小麦黄妇女行泣夫走藏东至集壁西梁洋问谁腰鎌胡与羗杜甫大麦行】半枯【大麦丨丨自浮沉小麦刺水铺緑针山邉老农望麦熟出门见水放声哭去年泠泠七月雨秋苖不收一粒谷只今米价贵如玉倂日举家才食粥小儿索饭门前啼大儿虽瘦把鉏犂晴时种麦耕荒陇正好下秧无稻畦张干湖】
