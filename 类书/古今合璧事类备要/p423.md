<!-- { "loadSidebar": true } -->
　　事类小学【前杜邺字子夏子林清静好古亦有雅材其正文字过于邺世称丨丨者由杜公】通儒【后杜林字伯山博洽多闻时称丨丨】受诗【后杜抚字叔和丨丨后归乡里教授沉静乐道举动必以礼所作诗题文约义通学者传之曰杜君法】杜母【杜诗字公君迁南阳太守以诛暴立威省爱民役造作水排铸为农器百姓便之时人方为召信臣南阳语曰前有召父后有丨丨】杜父【晋杜预字元凯京兆杜陵人修邵信臣遗迹激用涓水以浸原田万余顷众庶赖之号曰丨丨】尚主【杜预博学多通明于兴废之道文帝嗣位尚帝妹髙陆公主起家拜尚书郎】利国【杜预拜度支尚书奏立籍田建安边论处军国之要兴常平仓内以丨丨外以救边者五十余条】请伐吴【杜预啓丨丨丨以太康元年正月陈兵于江陵旬日累尅城邑皆如预防兵威已振势如破竹数节之后皆迎刃而解】建河桥【杜预以孟津渡险请丨丨丨于富平津议者以为圣贤不作必不可立故也预曰造舟为梁即河桥之谓也桥成帝从百寮举觞属预曰非君此桥不立也】杜武库【杜预在内七年损益万几不可胜数胡野号曰丨丨丨言其无所不有】神仙人【晋杜乂字理成恭皇后父有盛名于江左王羲之目之曰肤若凝脂眼如防漆此丨丨丨也】为河东最【魏杜畿宇伯侯为河东太守崇寛惠有词讼者为陈大义自是少词讼魏初以畿为尚书下令曰间将授卿以纳言之职顾念河东吾股肱郡故且烦卿卧镇之在河东十六年常为天下最】复先代乐【杜庆字公良善钟律丝竹八音靡所不能绍丨丨丨古丨为大乐令协律都尉】家世儒学【陈杜之伟字子大丨丨丨丨以三礼専门彊识俊才有名当世以为廊庙之器南史】杜家新书【杜正藏为文轨二十卷后生寳之多资以解褐谓之丨丨丨丨云隋书】海内一人【杜正字知礼耽志经史隋世与秀才试防髙第时丨丨唯正丨丨应秀才后为豫章王记室同上】一门三秀【杜正伦相州人隋世举秀才天下不十人而正伦丨丨丨丨才皆髙第为世歆美】三人同美【杜正伦弟正藏字为善隋初亦举秀才文无防窜时正藏弟正仪贡充进士正伦为秀才兄弟丨丨丨时应命当世嗟丨正难兄难弟信为美矣】为栋梁用【唐杜如晦字克明京兆杜陵人隋大业中预吏部选侍郎髙孝基异之曰君当丨丨丨丨房龄曰如晦王佐才也必欲经营四方舍如晦无其功者】同佐佑帝【杜如晦为相时天下新定台阁制度宪物容典率二人讨裁每议事帝所龄必曰非如晦莫筹之及如晦至卒用龄防盖如晦长于断而龄善谋两人深相知故能丨心济谋以丨丨丨当时语良相必曰房杜云】宴赐银钟【唐杜淹字执礼材辩多闻秦王引为文学馆学士常侍丨赋诗尤工丨丨丨】赐君臣箴【杜希全京兆人积功劳至朔方节度使献体要八章贬切政病帝嘉丨丨丨丨一篇】卿吾萧何【杜鸿渐字之巽第进士太子治兵平凉太子喜曰灵武我之关中丨乃丨丨丨也】蜀平卿功【杜黄裳字遵素京兆人刘辟叛唯黄裳固劝不赦因奏罢中人监军而専委髙崇文凡兵进退黄裳自中指授无不切于机丨丨羣臣贺宪宗目黄裳曰丨之丨】屈宋衙官【杜审言字必简襄州人才髙尝语人曰吾文章当得丨丨作丨丨吾笔当得王羲之北面】世号苏杜【杜审言少与李峤崔融苏味道为文章四友丨丨崔李丨丨】秋梨花灾【杜景佺冀州人延载初同平章事后尝季丨出丨丨示宰相以为祥众贺景佺独曰阴阳不相夺伦渎即为丨今草木黄落而木复生渎阴阳也臣位宰相助天治物治不能和臣之咎也顿首请罪后曰真宰相】白兎不奏【杜悰字永裕佑子以门荫太和末为凤翔节度使有诏沙汰僧尼时有五色云见监军欲奏之悰曰云物变色何常之有未几获白兎监军又欲奏之悰曰野兽未驯且宜畜之旬日而毙监军不悦以为掩蔽圣德独画图献之文宗谓悰曰李训郑注皆因端以售其乱乃知瑞物非国之庆卿前在凤翔丨丨丨丨真先觉也对曰云云愿陛下専以百姓富安为国庆自余不足取也上善之】号为小杜【唐杜牧字牧之祐之孙初牧梦人告曰尔应名毕复梦书皎皎白驹字俄而炊甑裂牧曰不祥也乃自为墓志悉取所为文章焚之牧于诗情致豪迈人丨丨丨丨以别杜甫】纸受百畨【杜暹濮州人五世同居补婺州叅军秩满归吏以丨万畨赆之暹为丨丨丨众叹曰昔清吏受一大钱何异哉】慷慨懐古【杜甫字子美旷放好论天下大事与李白齐名时号李杜酒酣登吹台丨丨丨丨人莫测也】诗不忘君【杜甫数尝寇乱挺节无所污为歌丨伤时挠弱情丨丨丨人怜其忠】排天斡地【杜少陵画像古今诗人题咏多矣独半山山谷二先生之诗髙出众作半山诗云吾观少陵诗谓与元气侔力能丨丨丨九丨壮顔毅色不可求浩荡八极中生物岂不稠丑妍巨细十万殊竟莫见以何雕锼惜哉命之穷颠倒不见收青衫老更斥饿走半九州瘦妻僵侧子卧后攘攘盗贼森戈矛吟哦当此时不废朝廷忧尝愿天子圣大臣各伊周宁令吾庐独破受冻死不忍四海赤子寒飕飕伤屯悼屈止一身嗟时之人我所羞所以见公像再拜涕泗流推公之心古亦少愿起公死从之游】煎胶续弦【山谷诗云拾遗流落锦官城故人作尹眼为青碧鸡坊西结茅屋百花潭水濯冠缨故衣未补新衣绽空蟠一作峥嵘胷中书万卷探道欲度羲皇前论诗未觉国风逺干戈峥嵘一作终风且霾暗防县杜陵韦曲无鸡犬老妻稚子且眼前弟妹飘零不相见此公乐易真可人圉翁溪友肯卜邻邻家有酒邀皆去得意鱼鸟来相亲浣花酒船散车骑野墙无主防桃李宗文守家宗武扶落日蹇驴防醉起愿闻解鞍脱兜鍪老儒不用千戸侯中原未得平安报醉里眉攒一作倩之间万国愁生绡铺墙粉墨落平生忠义今寂寞儿呼不苏驴失脚犹恐醒来有新作常使诗人拜画图丨丨丨丨千古无】鼠衔孝经【皇朝杜镐字文周常州无锡人少好学初应举将试有丨丨丨丨防置榻前镐怪之取以熟读果试题出其中遂与选】书究本末【杜镐真宗凡得古器异丨必询之皆能丨其丨丨令人检阅必其事在其书几页几行未尝少忘镐虽春秋髙四鼓起诵春秋迟明已数卷日以为常】抑絶侥幸【杜衍字世昌越州防稽人为相与富弼韩琦范仲淹同革弊事以修纲纪而衍尤丨丨丨丨凡内降恩泽者一切不与每积至十数必面纳之仁宗尝谓谏官欧阳修曰外人知衍封还内降耶吾居禁中有求恩泽者每以衍不可告之而止者多于所封还也由是侥幸寝不说衍为相凡百日而罢】讳枉法赃【杜衍常言父母之讳在我而已他人何预帅并门吏请家讳衍曰下官无所讳惟丨取丨丨丨】
　　阮　陈留　角音
　　古今姓纂【殷有阮国在岐渭之间周文王侵阮徂共见毛诗子孙以国为姓后汉有巴吾令阮敦】
　　事类青白眼【晋阮籍字嗣宗任性不羁方外之士不崇礼典能为丨丨丨见礼俗之士以白眼对之为步兵校尉】三语掾【阮瞻字千里见王戎戎问曰圣人贵名教老庄明自然其防同异瞻曰将无同戎咨叹良久即命辟之时人谓之丨丨丨】挂布犊鼻【阮咸字仲容与叔父籍为竹林之游居道南北阮富而南阮贫七月七日以竿丨大丨丨丨于庭曰未能免俗】一麾出守【阮咸歴散骑侍郎补始平太守顔延年作五君咏咏咸云屡荐不入官丨丨乃丨丨】金貂换酒【阮孚字遥集以丨丨丨丨时望所归】百钱杖头【阮修字宣子丨丨挂丨丨当世富贵不肯顾自得于林阜之间】少无宦情【阮裕字思旷以徳业知名拜临海东阳二太守还剡山有肥遯之志或问其辞徴聘而宰二郡何邪曰虽屡辞王命非敢以为髙也吾丨丨丨丨】皆有风政【阮长之字景茂除临海太守在官常拥败絮一生不侮闇室所莅官丨丨丨丨为后人所思宋世言善政者咸称之南史】呼为居士【阮孝绪字士宗十三径通五经屛居一室非定省未尝出戸丨丨丨丨同上】
　　蓝　汝南　徴音
　　古今姓纂【蓝姓出自蓝田春秋时楚大夫有蓝尹亹定公五年唐有道人蓝采和善踏歌着一靴舞拍扳】
　　事类【阙】
　　闵　陇西　宫音
　　古今姓纂【仲尼弟子闵捐字子骞鲁人】
　　事类费宰【季氏使闵子骞为丨丨曰善为我辞焉如有复我者则吾必在汶上矣语】在寝【或问渊骞曰丨丨或不寝子】徳行【丨丨顔渊闵子骞语】五隽【晋薛兼同闵鸿等号丨丨张华见之曰皆南金也】
　　席　安定　商音
　　古今姓纂【本姓籍晋大夫籍谈之后也谈十三代孙懐避项羽名改为席氏汉初徙关东豪族席氏徙安定临径】
　　事类典选知人【唐席豫字建侯襄州人长安中举学兼流畧词擅文埸科擢上第时年十六复举手笔俊防科中之俄举贤良方正异等复举超防羣类科迁考功贠外郎韩休辅政举代已入拜吏部侍郎丨丨六年拔寒逺士多至台阁当时推丨丨号席公云】赋诗最工【帝尝登朝元阁丨丨羣臣属和帝以豫诗丨丨诏曰诗人之冠冕也同上】
　　季　渤海　徴音
　　古今姓纂【陆终氏之子季连之后一云鲁桓公子季文之后亦为季氏汉功臣表戚圉侯季必封四代】
　　事类林钟铭功【季武子以所得于齐之兵作丨丨而丨鲁丨焉左】相无私积【季文子卒无衣帛之妾无食粟之马无藏金玉无重器君子于是知文子之忠于公家也丨三君而丨丨丨同上】股肱郡故召【季布楚人为任侠有名为河东守孝文时人有言其贤者召欲以为御史大夫复有言其使酒难近至留邸一月见罢布进曰陛下以一人之誉而召臣以一人之毁而去臣臣恐天下闻之有以窥陛下上曰河东吾丨丨丨丨丨君耳】金不如一诺【楚人谚曰得黄丨百斤丨丨得季布丨丨】
　　麻　上谷　商音
　　古今姓纂【风俗通齐大夫麻婴之后汉麻婴为御史大夫又麻达注论语唐左司郎中麻察太原状云石赵凉州刺史广平麻秋之后唐元功臣左金吾大将军凉国公麻嗣宗赐姓李氏改名延昌子藏珍】
　　事类【阙】
　　强　天水　商音
　　古今姓纂【丹阳有强氏将石赵常山太守强将容】
　　事类号强公渠【唐强循字季先凤州人累雍州司士叅军华原无泉人畜多渇死循教人渠水以浸田一方利之丨丨丨丨】钱塘强至【皇朝强献明字可学汪藻尝铭其墓曰丨丨丨丨以文学显熙宁间有子五人曰浚明渊明伟明陟明献明兄弟复以文学踵相蹑登进士第渊明入翰林为学士承防谥文献浚明自尚书郎奉使吴中伟明陟明皆有名迹以没献明召掌户部架阁文字浚明子行父亦能世其家】

　　古今合璧事类备要续集卷十八
<子部,类书类,古今合璧事类备要>
　　钦定四库全书
　　古今合璧事类备要续集卷十九
　　宋　谢维新　撰
　　类姓门
　　贾　武威　商音
　　古今姓纂【唐叔虞少子公明康王封之于贾为晋所灭以国为氏又云本自周贾伯之后】
