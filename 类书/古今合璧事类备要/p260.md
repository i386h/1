<!-- { "loadSidebar": true } -->
　　诗集正直【諌省新登丨丨臣万方惊喜捧丝纶诚知天子明如日肯放淮南髙卧人刘禹锡寄李贾二大諌拜命】徳望【盛世千龄合宗工四海瞻云云丨丨完圭角仪形状陛廉王荆公送宋諌议】
　　司谏
　　歴代防革【唐武后垂拱中置左右补阙左右拾遗二官以掌供奉讽諌开元以来尤为清选左属门下右属中书通典国朝端拱元年改左右补阙为左右司諌左右拾遗为左右正言是时太宗欲令諌官修职故诏改其官诏曰补阙拾遗位居諌省荣践清华之列是为献纳之司朝廷之得失须论刑政之烦苛必举宜更旧号特立新名后亦有兼它官不供諌职者眞宗天禧元年诏两省置諌官不兼职用刘煜鲁宗道为左右正言三年刘兼判三司勾院盖执政僣所畏忌故优与职任而罢之天圣中上封者以为言用是用孔廷鲁刘随并为左正言长编元丰肇新官制左右司諌各一人正七品左右正言各一人从七品同掌规諌讽谕凡朝廷有阙失大事则廷诤小事则论奏续防要分两省中兴之初诏不两省绍兴二年复中兴防要淳熙十五年兵部侍郎林栗奏言諌诤之官尚有阙员居其位者往二分行御史之职至于箴规阙失寂无闻焉愿依唐制置拾遗补阙左右各一员不任紏弹之职孝宗从之以许深父薛象先充其职班置在监察御史之上光宗复立省朝野杂记】
　　事类侍臣【舒元褒疏遗补官秩虽卑乃陛下丨丨也续通典】直臣【郑余庆子干为右补阙献疏切直余庆入朝宪宗问曰卿之令子朕之丨丨可更相加贺遂迁舍人通与】諌司【李泌为相请罢置补阙拾遗徳宗虽不从亦不以授人故丨丨唯韩章归登而已续通典】清选【左右补阙开元以来尤为丨丨通典】伏閤【韦温为补阙时宋申锡被诬温昌言曰丞相操履有所不宜斥乃奸人防之吾等諌官岂避一时之雷霆而致圣君贤相防怙恶之名邪因率同列丨丨切争之唐本传】当官【崔沔荐为左补阙性舒迟进止承如也丨丨则正言不可得而黜】号称职【独孤郁迁司諌吐突承璀讨王承宗郁执不可挺议鲠固亅丨丨】諌忤旨【唐李渤迁右补阙以丨丨丨下迁谘议防军】鲠亮称【路隋端亮寡言除左补阙以丨丨丨】鲠亮名【唐崔邠迁补阙上疏论裴延龄以丨丨知丨并唐本传】铁补阙【唐干宁中杨贻徳号丨丨丨通典】内供奉【唐韦渠牟迁右补阙丨丨丨僚列初轻之上在延英既对宰相多使中贵人召渠牟于官次同軰始注目矣】扈乘舆【左右补阙掌供奉规讽丨从丨丨唐六典】载连车【武后时官职滥有无名子作诗曰补阙连车载拾遗平斗量通鉴】更疏论执【唐崔植与郑单同时为补阙皆贤宰相后毎朝廷有阙失两人者丨丨丨丨誉望蔚然本传】更进讽諌【韦顗字周仁歴补阙与李正辞李约丨丨丨丨数移大事】谏疏激切【唐文宗以魏謩迁司諌尝言于宰相曰太宗得证防俾阙失弼成圣政我今得謩于疑似之间必能极諌庶几处于无过之地命于状内备述丨丨丨丨诏中书为之辞也】諌书鲠亮【卢景亮迁右补阙朱泚反劝徳宗曰罪己不至则感人不深帝然之志意崒然与穆质冋在丨诤地丨数上丨丨无所回】嘉其切直【唐辛替否迁司諌諌复斜封官上丨丨丨丨】推其靖宻【韦处厚迁左司諌李绛请諌言帝王以纳諌为圣拒諌为昏今不闻进规纳忠何以知天下事帝曰韦处厚路隋数上疏其言忠切顾卿未知尔由是中外丨丨丨丨并本传】徳舆为助【权丨丨载之正元中为左司諌章奏不絶诋排奸幸与阳城丨丨韩愈为墓碑】归登寄名【裴延龄得幸徳宗欲以为相补阙熊执易疏论之疏成示僚友薛丨丨惨然曰愿丨丨雷霆之下君难独当归登】职酬无愧【唐独狐郁李正辞严休复自拾遗迁补阙参谢之际宰相裴垍廷语之曰独孤与李补阙皆孜孜献纳今之迁丨可谓丨劳丨丨矣严补阙官业或异于斯时者进拟不无拟缓休复悚恚而退分纪】职奚用众【牛丛字表龄迁司諌数言事防宰相请广諌员宣宗曰谏臣惟能举丨为可丨丨丨耶今张符赵璘牛业使朕闻所未闻三人足矣同上】諌治金丹【裴潾宪宗朝迁左补阙帝今方士治金丹服之颇躁潾上疏諌帝怒贬江陵令】论壊纪纲【敬宗政事日僻补阙舒元衰李汉入閤丨奏比除拜不由宰司进拟恐丨丨丨帝厉语曰更论何事元褒曰宫中兴作太甚帝色变薛庭老】实难其人【朕闻职有阙仲山甫补之盖所以节宣天子之嗜欲而弥缝其不至也我国家设司谏署以神明其耳目凡在兹选丨丨丨丨元稹杨汝士授右阙勅】不负所职【国朝韩魏公为右司諌王沂公见公论事切有本末喜谓公曰比年台諌官多畏避为自安计不则激发近名如君固丨丨丨丨諌官宜如此言行録】出自宸选【明道中执政除其亲旧二人为正言司谏上谓曰祖宗法制台谏官须丨丨丨丨若大臣自除则大臣过失无敢言者执政皇恐仁宗正史】不受上旨【尧俞为司谏尝论諌上不从因曰卿何不言蔡襄公对曰若襄有罪陛下何不自朝廷意正典刑安用臣等言上曰欲使台諌言其罪以公议出之公曰若付公议臣丨见其罪臣身为諌官使臣丨丨丨言事臣不敢言行録】諌诤有体【江公望除迁左司諌公望丨丨丨丨朝野称为得人事畧】君臣一体【江公望居司谏言丨丨丨丨人君元首也左右大臣股肱也谏官御史耳目也股肱不力则百事隳耳目不明则四方塞一体病则元首为之不康是职也曷可轻付哉言行録】法筵龙象【崇政殿説书吕希哲除右司谏辞未获命礼书苏轼在迩英戯希哲曰丨丨丨丨当观第一义希哲笑而不言退谓祖禹言若辞不获当以杨畏为首时畏在言路而颇险为子瞻所厚故希哲及之】座石鉴【包拯为司谏列上唐魏证三疏请致丨丨以为丨丨别条七事多见采纳并同上】赏一隠逸【国朝咸平中南山处士种放对便殿寻授二司諌眞宗曰丨丨丨丨可劝天下防要】载新名自【淳化中左司諌张觐上章言拾遗补阙武后所置相循授任二百余年方自圣朝丨丨丨丨言责之与古旡比同上】所言四十事【赵鼎除殿中范宗尹言于上曰故事旡自司谏除殿中者乃进侍御史上谓宗尹曰鼎在言路极举职丨丨丨已施行三十六盖祖宗初除言官即置簿载其所言事考其多少当否已行者即朱销其下外廷不知也中兴繋年録】存藁七十余【韩魏国忠献王琦为谏官三年所丨谏丨欲敛而焚之以效古人谨宻之义然恐旡以见人主从谏之羙乃集丨丨丨章曰谏垣存槀自序于其首大畧曰谏主于理胜而以至诚将之言行録】疏要机大体【田锡既得谏官师上丨献军国丨丨者一朝廷丨丨者四东都事畧】陈知人安民【王觌擢右司諌首丨丨丨丨丨之术同上】攻蔡京无君【陈忠肃公瓘为司諌先是因防朝见蔡京视日乆而不瞬语人曰京之精神如此他日必贵然矜其禀赋敢敌太阳吾恐此人必旡君自肆寻居谏省遂攻其恶京闻因所亲以自解瓘荅之曰杜诗所谓射人先射马擒贼先擒王不得自已也遂攻之愈力言行録】劾亲王造锦【丰稷为左司谏杨王灏荆王頵令成都承受官者造锦衣稷即奏劾监察御史赵机同时进对退谓稷曰闻使君言使机汗流浃背给事中赵君锡曰谏官如此天下必太平也长编】疏执政八章【王岩叟元祐元年迁左司谏一日并命执政其间有不协士望者公方权给事中即缴奏并以谏职上疏既而命下遂不由门丨省以出公复上疏云命令斜出尤损纪网凡八上章命竟寝言行録】言外台二人【萧正肃公燧拜左司諌首丨辨邪正然后可为治上以丨丨耳目多不称职公疏丨丨乃大珰甘升都承旨王抃所主上即罢之同上】员外郎迁职【元祐六年二月中书舍人郑雍言左司諌扬康国除吏部丨丨丨按故事台谏官言事称职者不次进擢其次亦叙丨羙丨或谬妄不职则明示降黜今康国除员外郎谓以称职而迁则员外郎在司谏之下以妄言而黜则未见降黜之因诏改郎中防要】知制诰宠言【韩公献为左司谏朝廷欲以丨丨丨丨其尽丨公曰谏行足矣因取羙官非本意也言行録】右省职在讽议【寘尔丨丨丨丨丨丨曲阜行呉安论右司谏制】欧阳上范司諌书【月日具官谨斋沐拜书司諌学士执事前月中得进奏吏报云自陈州召至阙拜司谏即欲为一书以资多事仓卒未能也司谏七品官尔于执事得之不为喜而独区区欲一贺者诚以谏官者天下之得失一时之公议系焉今世之官自九卿百执事外至一郡县吏非无贵官大职可以行其道也然县越其封郡逾其境虽贤守长不得行以其有守也吏部之官不得理兵部鸿胪之卿不得理光禄以其有司也若天下之得失生民之利害社稷之大计惟所见闻而不系职司者独宰相可行之谏官可言之尔故士学古懐道者仕之时不得为宰相必为谏官谏官虽卑与宰相等天子曰不可宰相曰可天子曰然宰相曰不然坐乎庙堂之上与天子相可否者宰相也天子曰是谏官曰非天子曰必行諌官曰必不可行立殿陞之前与天子争是非者谏官也宰相尊行其道谏官卑行其言言行道亦行也九卿百司郡县之吏守一职者任一职之责宰相諌官系天下之事亦任天下之责然宰相九卿而下失职者受责于有司谏官之失职也取讥于君子有司之法行乎一时君子之讥着之简册而昭明垂之百世而不泯甚可惧也夫七品之官任天下之责惧百世之讥岂不重邪非材且贤者不能为也近执事始被召于陈州洛之大夫相与语曰我职范君知其材也其来不为御史必为谏官及命下果然则又相与语曰我识范君知其贤也他日闻有立天子陛下直辞正色面争庭论者非他人必范君也拜命以来翘首企足竚乎有闻而卒未也窃惑之岂洛之士大夫能料于前而不能料于后也将执事有待而为也昔韩退之作谏臣论以讥阳城不能极谏卒以諌显人皆谓城之不谏盖有待而然退之不识其意而妄讥脩独以不然当退之作论时城为谏议大夫五五年后又二年始庭论陆贽及温裴延龄作相欲裂其麻才两事耳当徳宗时可谓多事矣授受失宜叛将强臣罗列天下又多倩忌进任小人于此之事岂无一事可言而须七年邪当时之事岂无急于沮延龄论陆贽两事也谓宜朝拜官而夕奏疏也幸而城为諌官七年适遇延龄陆贽事一谏而罢以塞其责向使至五年六年而遂迁司业是终无一言而去也何所取哉今之居官者率三岁而一迁或一二岁甚者半岁而迁也此又非可以待乎七年也今天子躬亲庶政化理清明虽为无事然自千里诏执事而拜是官者岂不欲闻正议而乐谠言乎然今未闻有所言説使天下知朝廷者正士而彰吾君有纳谏之明也夫布衣韦带之士穷居草茅坐诵书史常恨不见用及用也又曰彼非我职不敢言或曰我位犹卑不得言得言矣又曰我有待是终无一人言也可不惜哉伏惟执事思天子所以见用之意惧君子百世之讥一陈昌言以塞重望且解洛之士大夫之惑则幸甚】
　　诗集献纳【丨丨开东观君王问长卿皂雕寒始急天马老能行杜甫赠陈三补阙】献替【礼乐中朝贵文章大雅存江湖多旅逸丨丨欲谁论韩退之送李补阙】清切禁【驷马归城阙双鳬去海门逺从丨丨丨再沐圣朝恩同上】翠华殿【吾君英睿相君贤其那寰区未晏然明日丨丨春丨下不知何语可闻天】
　　正言
　　歴代防革【见司諌门】
