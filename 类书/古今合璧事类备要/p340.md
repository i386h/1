<!-- { "loadSidebar": true } -->
　　事类専对【使于四方不能丨丨虽多亦奚以为语】不辱【使于四方丨丨君命语】客使【晋士文伯让子产曰以邑刑政之不脩冦盗充斥是以命吏人完客所馆髙其闬闳厚其墙垣以无忧丨丨左传】归客【随絶域之聘人领天隅之丨丨白六帖】结辙【文帝二年诏使者冠葢相望丨丨于道以谕朕意于单于】赐装【陆贾使南越尉佗丨贾槖中丨直千金本】拥节【使匈奴中郎将丨丨秩比二千石汉旧仪】持节【元鳯四年诏傅介子丨使丨诛斩楼兰王】请缨【终军丨受长丨必霸南越王而致之阙下】旌【丨丨土疆反驾奔命有所启奏多叶便宜白集元制】报使【后汉永平八年遣越骑司马郑众丨丨比单于】夷使【四丨之丨白六帖】臣节【路温舒愿给厮养暴首方外以尽丨丨】清徳【归崇敬字正礼大厯初充吊祭册立新罗使东夷其丨丨】入穷庐【匈奴诘汉使不去节不黯面不丨丨丨王乌习胡事乃去节黯面单于爱之遣子入侍】入玉门【班超仲叔久在絶域思土上疏愿生丨丨丨闗帝从之】使牧羝【苏武字子卿使匈奴匈奴欲降武乃幽武置大窖中絶不饮食天雨雪武卧齧雪与旃毛幷咽之数日不死乃徙北海上丨丨丨武杖节牧羊卧起操持节毛尽落武留匈奴十九年始以强壮出及还须髪尽白】得鴈书【匈奴与汉和亲汉求武等匈奴诡言武死后汉使复至匈奴武夜见使者教之谓单于言天子射上林中丨丨足有系帛丨言武在某泽中使者以让单于单于惊谢汉使遣武归】典属国【归为丨丨丨同上】义阳侯【介子以马监求使大宛因诏责之楼兰兹遂帅吏斩之还封丨丨丨】愽望君【张骞使外国絶丨源封丨丨】定逺侯【班超使西域封定逺侯】称逢尧【突厥黙啜请尚主和逢尧以御史中丞摄鸿胪报可黙啜遣颉利来曰诏送金镂鞍具乃涂金非天子意请罢和议逢尧曰我大国使不受我辞可彻去乃牵持其人谓曰汉法重女壻而送鞍且欲安且久不以金为贵可汗贪金而不贵信耶黙啜闻曰汉使至吾国众矣斯食铁石人不可易因备礼以见逢尧黙啜信之再拜称臣遣子入朝唐兴奉使者丨丨丨】慕苏武【崔敦礼字安上少丨丨丨为人故屡使突厥前建明充防事机】和吐蕃【韦愉徳宗嗣位选使絶域者擢伦太常少卿充丨丨丨使伦至谕天子威徳赞普顺説乃入献还进太常卿】使回鹘【栁晟为将作监丨丨丨奉册立可汗逆谓曰属闻可汗无礼自大去信自强去礼信不能为何足奉中国乎可汗诸贵人愕然骇皆跪伏】不辱命【胡诞太和公主降回鹘以检校工部尚书为和亲使次汉南虏人欲屈胁之且言使者必易唐服又欲主便道疾驱者诞固不从以唐官仪自将讫丨丨丨】不私觌【宪宗元和七年制入蕃使丨得与丨丨正员官量别支给以克私不旧使絶域者许卖正员官十余员取赀以备私觌虽优假逺使殊非典法故革之】会盟使【李揆为卢杞所恶用为入幕丨丨丨揆辞老恐死道路不能逹明命帝恻然杞曰和戎者当练朝廷事非揆不可异持年少揆者不敢辞至蕃酋长曰闻唐有第一人李揆公是否揆畏留因绐之曰彼李揆安肯来耶】西征记【韦洪机使西突厥册拜同俄设为可汗会石国叛道梗三年不得归裂裾録所过诸国风俗物产为丨丨丨丨比还太宗问外国事即与其书】为讲说【新罗告急诸子奢充使太宗曰海夷颇重学问卿为大国使必勿籍其束脩丨之丨丨使丨称防当以中书舍人待卿】归要领【丨丨丨于阙下纳斥堠于疆外元和制诰】可使絶域【汉武帝诏州部察吏民有茂材异等丨为将相及丨丨丨者】奉使有指【冯奉世】服一介使【丨丨丨之丨合两君之忻者左右之臣也贾谊新书】秩二千石【使匈奴以中郎将拥节丨丨丨丨汉仪】汉节不失【使月氏匈奴得之留骞十余载持丨丨丨丨本】汉使安屈【匈奴胁苏武令拜武不从以刀临之武曰堂堂汉节不能失于四夷哉】丁年奉使【丨丨丨丨白首而归李陵与苏武书】单车之使【丨丨丨丨出礼义之乡入无知之俗同上】为世使表【杜钦讼　奉世功曰奉世信命殊俗威功白着丨丨丨丨冯奉世】奉使之首【元和制诰云独以张望介子为丨丨丨丨明取才之难也】使益得职【汉自式师伐大宛之后西域震惧汉丨者丨丨丨】使不去节【汉杨信丨匈奴信崛强丨肯丨丨乃坐于穹庐外】楼兰刺死【先是兹丨丨皆尝杀汉使者元鳯中介子使大宛因诏令责楼兰玆国至皆谢服兹言匈奴使在此介子因率其吏士共斩匈奴使者还奏拜为中郎介子谓大将军霍光曰丨丨兹数反覆不诛无所惩艾兹道逺且验之于楼兰于是白遣之介子赍金币以赐外国为名至丨丨楼兰王不亲介子介子阳引去以金币示译绎报王王贪汉物求见使者介子与饮陈物示之饮皆醉介子曰天子使我私报王王随介子入帐中劳语壮士从后丨之立丨介子谕以三负汉罪遂持王首还诣议者咸嘉其功下诏封介子为义阳侯前汉介子推】郅支斩首【元帝时陈汤数求使外国迁西域副校尉与甘延夀俱出无是丨丨单于杀汉使等汤沉勇有大志喜立竒功乃矫制发城郭诸国兵车师戊巳校尉屯田吏士前至郅支城四面鬬击单于彼创死军假丞杜勲丨单于丨汤上疏乞悬首槀街以示万里丞相御史恶其矫制皆不与汤既至论功中书石显丞相匡衡以为擅兴师矫制幸得不诛如复加爵则后奉使者生事蛮夷为国招制议久不决宗正刘向上疏云论大功者不録小过举大美者不疵细瑕于是下诏赦延夀汤罪封延夀为义成侯汤爵闗内侯前陈汤】异于他使【选可使外国者奉世曰敬之丨丨丨丨敬之杜钦也汉冯奉世】驰中郎使【其后匈奴争立日遂来降乃诏有司丨丨丨之丨尽法度以临之后汉匈奴】亢一方任【丨丨丨之丨尽去凶之状终军】使如班超【班超使鄯善知北虏径来夜斩匈奴使后更选使之西域上曰丨丨丨丨何故不遣而更选乎】骂死匈奴【朱建之子为中大夫使匈奴单于元礼丨单于遂丨丨丨中】口伐可汗【唐郑元璹字徳芳突厥攻太原诏持节往劳既至狄以不信咎中国元璹随语折让乃数其背约突厥愧服因谓颉利曰突厥得唐地无所用唐得突厥不可臣而使两不为用而用功伐何哉若偃旗接好则好玉重币一归可汗且唐约可汗为兄弟使驲防棰于道今坐受其利不肯乃蔑徳贻怨自取劳苦若何颉利引还太宗赐书曰知公丨丨丨丨边火遂息朕何惜金石赐于公哉元璹五聘絶域帝劳之曰卿不辱于虏可辈苏武张骞乎】五聘絶域【见前】三使絶域【唐张荐字孝举占对详辨丨丨丨丨】喻国威信【唐娄师徳因使吐蕃丨丨丨丨开陈利害狄为畏悦】衔国威灵【唐俭使突厥还太宗谓曰颉利可取乎俭曰丨丨丨丨庶有成功本】金埋幕下【杜暹使狄狄以金遗暹暹因辞左右曰公使絶域不可失戎心乃受焉隂埋幕下已出境乃以文俾取之突厥大惊】河边木下【赵璟入蕃副使谓二张判官曰前防里合有河丨丨丨丨合有一官着骖立既而悉然二张问之赵曰某年三十前已梦此行亦不怨他时相】中舍待卿【见前为讲説下注】留为待制【员半千使吐蕃得行武后曰久闻尔名境外事不足行宜丨丨丨丨即诏入阁供奉】地聴终身【事落蕃未还有亲属同居其身分之丨六年乃追身还之曰人便充给即身死王事者子孙虽未成丁亦不追战塲人笃疾亦不追咸丨丨丨也白六帖】人依旧贯【没蕃得还及化外归朝者聴在州镇给衣食具状送省奏闻化外人于寛乡附贯安置落蕃丨丨丨丨无旧贯任于近亲附贯同上】再使如防【徳宗选使絶域者以韦伦充和吐蕃使丨丨丨丨】益敬吾使【授册与节临轩遣之庶乎逺而光华且使絶俗殊邻丨丨丨丨也】回纥皆拜【李涵持节送公主于回纥暑董晋判官丨丨恃有倨因问嵗市马而唐归我贿不足何也晋曰我非无马而与尔为市为尔赐者不已多乎众丨南面丨不敢有言】回纥约和【萧昕大厯中持节吊回纥回纥恃功廷让昕曰乃中国乱非我无以平奈何市马不时归我直昕曰仆因懐恩我之叛臣尔与连祸又因吐蕃暴我邻甸天舍其吐蕃败北回纥悔惧叩颈乞和非天子恤旧功则只轮不得出塞下孰为失信者丨丨大慙悔遣使者丨丨】主为加礼【李义琰使高丽其主据榻召见义琰不拜曰吾天子使可当小国之君柰何倨见我丨词屈丨丨丨】狄惧其言【商侑使回鹘可汗骄甚盛陈甲兵欲以使者侑不为屈己传命狄责其倨宗言欲留不遣众色怖侑徐曰可汗唐壻欲坐屈使者拜乃可汗无礼非使臣倨也丨丨丨丨不敢逼】具陈狄情【催伦应以右庶子使吐蕃狄皆约以二嵗执伦至泾州逼为书约城中降伦不从更囚逻娑城阅六嵗不屈乃还代宗见之为感动呜咽即丨丨丨丨伪山川险易指画帝前人服其详】竒表専对【大戎请和上问能使絶域者君以丨丨有丨丨材膺选刘禹锡吕温集序】坐贬独免【温与韦执谊厚因善王叔文以侍御史副张荐使吐蕃防顺宗立荐卒于狄狄以中国有防留温不遣时叔文秉权与防者皆贵显温在絶域不得迁常自悲元和初乃迁而栁宗元等皆丨丨温丨丨同上】匍匐拜伏【李义琰使高丽不拜及义琛再使亦坐召之义琛丨丨丨丨时人由是见兄弟优劣】改国信司【国初雍州当用兵之际有机宻事择驯谨吏主之号机宜司及契丹请和丨为丨丨丨见职畧】赐宴馆例【景徳三年命节度使石保宴射于玉津园自后皆命枢宻或师臣主之及契丹使辞归丨丨于崇徳殿日遣近臣馆于班荆丨自是嵗以为丨四朝国史】有臣如此【张方平神宗时使契丹契丹主顾左右曰丨丨丨丨佳哉】前无古人【王奉信使比国肄射都亭首破的馆人吾译者曰尚书得非黒王相公子孙乎谓弧矢之妙侔武恭公徳用也又妙于笔法摈与使有求书与之趋而谢曰所谓丨丨丨丨后无来者言行録】投兵聴命【唐恪防何献地命往抚谕夷人始自疑甲以逆之恪尽彻兵卫独将驺卒数十人往夷人望见欢呼丨丨丨丨感泣拜舞曰不圗今日得沾圣化同上】信以成命【辛仲甫字之翰太平兴国初奉使契丹契丹主问党进何如人仲甫曰国异人间出党进何足道哉契丹主欲留之仲甫曰丨丨丨丨　义不可留仍有死而已契丹主竟不能屈】父子仍使【韩琮字仲文仁宗朝为脩起居注使契丹敌主问其家世琮言父在先朝以尝持礼来狄王喜曰与中国通和久丨丨丨奉丨宜酌酒劝我琮率同使者五人起劝敌主亦离席酬之既还宰相陈执中以为生事出知滑州本】陪臣升使【沈起字兴宗奉使契丹至其庭其着位与西夏使同班起曰西夏丨丨不当与王人齿辞不就列力争遂丨本朝丨者班并同上】不知无害【孔道辅使契丹狄主约以大巵曰天寒饮此可以致和气道辅曰丨丨固丨丨既还言者以为生事他日仁宗问之曰契丹新为黒水所破势甚蹙臣恐其益慢中国故荅以此仁宗然之】通好不易【刘敞字原父奉使契丹敞博闻疆记素知狄山川道里狄自言北至桞河回曲千余里敞问曰自松亭趍栁河甚径不数日可至中都何不道此而道彼狄相顾惊愧曰诚如公言自丨丨以来置驿如此丨敢丨也使还知杨州同上】绘西域图【盛度字公量为三司户部判官奉使陜西参赞汉唐故地丨为丨丨丨以献东都事畧】答本朝厯【苏颂充北朝生辰使在狄中遇冬至本朝厯先北朝一日北人问公孰是丨曰厯家筭术小异迟速不同谓如亥时节气当交则犹是今夕若逾数刻即为子时为明日矣或先或后各从丨丨之丨可也敌深然之言行録】依借位服【祥符二年诏先充北朝国信使者毎有北朝人到阙并丨所丨官丨丨色班坐宴】升本朝班【见前陪臣升使注】论増币献纳【富弼仁宗朝使契丹既至刘六符馆之往返十数皆论割地弼示必不可状虏専欲増币曰南移我书当曰献否则曰纳弼争不可声色俱属敌于是留増币誓书复使邪律仁及六符以其国誓书来且求献弼奏曰臣既以死拒之敌气折矣仁宗从之増嵗二十万而契丹平言行録】曰嵗赂细事【曹利用景徳初契丹南牧真宗亲御六军契丹求和以利用使于兵间奉书以行真宗曰契丹如贪嵗赂乃国家细事或求闗南之地当以理絶之利用对曰敌若妄有所求臣不敢生还利用见敌果首及闗南地利用曰割地之议死不敢闻虏度不可屈遂决通好之议往往仍嵗遣银绢三十万成约而还同上】酌饮少年状元【王拱辰字君贶至和三年以三司使聘契丹见其主于混同江设宴垂钓每得鱼必丨酒丨客亲鼓琵琶以侑谓其相曰　丨丨丨丨】聚观南朝状元【许将字仲元奉使契丹涉北境居人骑屋栋丨丨曰看丨丨丨丨】韩愈送殷侑使回鹘序【唐受天命为天子凡四方万国不问海内外无大小咸臣顺于朝时节贡水土百物大者特来小者附集元和睿圣文武皇帝既嗣位悉治方内就法度十二年诏曰四方万国惟回鹘于唐最亲奉职尤谨丞相其选宗室四品一人持节往赐君长告之朕意又选学有经法通知时事者一人与之为贰由是殷侯侑自太常博士迁尚书虞部员外郎兼侍御史朱衣象笏承命以行朝之大夫莫不出饯酒半右庶子韩愈执盏言曰殷大夫今人适数百里出门惘惘有离别可怜之色持被入直三省丁寜顾婢子语刺刺不能休今子使万里外国独无防防出于言面岂不真知轻重大丈夫哉丞相以子应诏真诚知人士不通经果不足用于是相属为诗以道其行云】老泉送石昌言北使引【昌言举进士时吾始数嵗未学也今子余年来京师而昌言官两制乃为天子出使万里外彊悍不屈之虏建太斾从骑数百送车十乘出都门意气慨然自思为儿时见昌言先府居旁安知其至此大夫夫生不为将得为使折冲口舌之间足矣往年彭任从富公使还谓我言曰既出境宿驿亭间人马数万骑驰过剑槊相靡终夜有声从者怛然失色及明视道上马掉向心悼不自禁凡彼之所以夸耀中国者多此类也昔者奉春君使冒顿壮士大马皆匿不见是以有平城之役今之匈奴吾知其无能为也孟子曰説大人则藐之况于夷狄请以为赠】胡致堂论遣使劄【臣闻宰相张浚有论使事为兵家机权与臣所论事理不同今何藓遂行不可救止臣待罪再三终未晓浚之説且粘罕总师二十余年破大辽弱我宋虽无逺畧亦精于用兵其所行事尽诡诈也今我之虚实彼岂不知尚须卑辞执谦然后足以骄其心示弱屈服然后足以平其怒乎此遣使之无益一也庚戌后不遣使北兵亦不来及癸丑遣使则钩引北使入国熟视而去去不旋踵而淮南之警奏至矣此遣使之无益二也前我所遣四辈皆朝廷之选侍从之臣闻其入冦昼夜驱递畧无礼节及见粘罕坐受欺绐忽忽而归未尝得其要领也而况何藓一使臣其何能任觇国之事乎此遣使之无益三也昔富弼之使也以一言息南北百万之兵可谓伟矣使归行赏迁进官职弼方以中国未能用兵徒赖使人口舌辨争为莫大之耻终不肯受其识度如此乃可办国今奉使者首先论其私事祈求恩泽一一足意而后行所虑卑近与市井之人无异尚能明目张胆不辱君命乎此遣使之无益四也万一契丹临以兵威肆其恐脇使人必不能就死则反以我之情告之是自败也死生之际惟烈士不惧曽谓何藓而能之乎此遣使之无益五也契丹之所大欲者谁不知之既有无厌之心正使刘豫明日就亡今日亦必赴敌而况豫贼祈哀乞援秋高枣熟来冦何疑此不待窥觇自可坐照于一堂之上也此遣使之无益六也今淮以北刘豫自以为其封疆矣河之北粘罕自以为其土宇矣使者之行岂能乗风驭云征至北廷哉必渡清河之阻经浊河之限然后能至也去冬下诏罪状刘豫明其为贼谓豫肯賔吾使人逹之北廷哉臣恐戎伐凡伯则有之矣此遣使之无益七也今我与金之势如两家有没世之怨一弱一强强者侵陵不休弱者必固其门墉严其戒备待时而动庶能有济乃欲一仆夫啖以酒肉恱以金帛适足以重吾之弱増彼之强而已此遣使之无益八也自古兵强马众玩戒不戢而无自焚之变者此五胡英杰勒曜垂珪之所难也粘罕好财贪色凶残不义特盗贼之靡耳非有保国永世兼并天下之术也度其精兵壮者老老者死其马之齿日已长矣其谋臣志满意得况酣乎子女玉帛之间不越数年即有祸败此易见也万一今冬党助豫贼昧于一来陛下申严将士据大江之险以御之彼再而衰三而絶必矣卜之胜负兵家之常今未有兵交之形而遽自纳侮以示畏恐情见力屈当反为所乘非兵家形格势禁之法此遣使之无益九也夫和人之心迎合粘罕之意为身谋而已陛下寤寐贤才日昃思治菲衣节食卑宫室陋器用以养战士固将为父兄摅覆载不同之愤雪沧防不胜之耻也若坚用和策则谋臣解体义士丧气折节偷安而卒伍泮散以为无复有输忠効智建立功名之日使和人自谓其説可用如此必有进为之渐以国与人取悦粘罕大事去矣此遣使之无益十也独有一説使陛下难处者以二帝言之耳然自建炎改元以来使命屡遣无一人能知两宫起居之状謦欬之音者况今嵗月已久彼必重閟惟惧我知之今以彼为父兄之讐絶不变通则名正而事顺他日或有异闻在我理直易为处置若通而不絶则彼握重柄归曲于我名实俱丧非陛下之利也使或有知二帝所在一见慈顔宣逹陛下孝思之念虽嵗一遣使竭天下之力以将之亦何不可之有其如艰梗悠邈必无可逹之理乎今日大计只令明复讐之义用贤才修政事息民训兵以俟北向傥或未可惟是坚守至于何藓之行非特无效决须取辱】
