<!-- { "loadSidebar": true } -->
　　事类九合【左襄十一年郑人赂晋侯以师悝师触师蠲及其镈磬女乐二八晋侯以乐之半赐魏绛曰子教寡人和诸戎狄以正诸华请与子乐之辞曰夫和戎国之福也八年之中丨丨诸诸无慝君之灵也臣何力之有焉】五利【左襄四年魏绛曰陈新来和将观于我我得则睦否则携贰公曰然则莫如和戎乎对曰和戎有丨丨焉戎狄荐居贵货易土土可贾焉一也边鄙不耸民狎其野穑人成功二也戎狄事晋四邻振动诸侯威懐三也以德绥戎师徒不勤甲兵不顿四也鉴于后羿而用德度逺至迩安五也】交邻【孟齐宣王问曰丨丨国有道乎孟子对曰有惟仁者为能以大事小是故汤事葛文王事昆夷惟志者为能以小事大故太王事獯鬻勾践事吴以大事小者乐天者也以小事大者畏天者也】修好【左隠二年公防戎于潜傅曰始丨戎丨也】土地【滕文公问曰滕小国也竭力以事大国则不得免焉如之何则可孟子对曰昔者太王居邠狄人侵之事之以皮币不得免焉事之以珠玉不得免焉事之以犬马不得免焉乃属其耆老而告之曰狄人之所欲者吾土地也孟】玉帛【丨丨行李共其乏困左】持节【广已畧夜郎因发巴蜀广汉卒通南夷道时邛筰之君闻南夷与汉通得赏多愿内属请为臣妾上使司马相如丨丨以币赂西南夷使以定西夷邛筰除边闗通邛筰还报天子大悦史记】通使【孝文曰结和丨丨休兵北陲为功多矣且无议军故百姓无内外之繇得息肩于田畆史律书】谕志【后元二年诏向者累年匈奴并暴边境多杀吏民朕夙兴夜寐未尝一日忘于心故遣使者盖相望结辙于道丨朕丨于单于今单于返古之道计社稷之安便万民之利新与朕俱弃细过偕之大道结兄弟之义以全天下元元之民和亲以定始于今年文帝本记】致缯【今匈奴侵勍至不敬也而汉嵗丨金絮采丨以奉之贾谊治安防】请缨【南越与汉和亲乃越遣军使南越説其王欲令入朝比内诸侯军自丨愿受长丨必羁南越王而致之阙下军遂徃説越王听计请诸国内属天子大悦前终军传】屈膝【匈奴单于怖骇丨丨受事交臂请和前司马相如传】入蕃【唐使丨丨赐物令诸邑行人请赐讫停行并却征已发五百里外停征已造衣裳听兼纳东至髙丽南至真腊西至波斯吐蕃及竪晁祧督北至突厥契丹韎并为丨丨余为絶域】结约【汉娄敬曰匈奴未可以武服宜以长公主妻之生子则为汉外孙外孙为单于岂与大父抗礼哉乃使敬徃丨和亲丨】焚币【晋武帝斫案丨丨】赐女乐【晋侯丨魏绛丨丨曰子教寡人和诸戎狄左详见赏赐门】和亲侯【后封王歙为丨丨丨】与连和【髙祖起太原遣府司马刘文静徃聘突厥丨丨丨】宻讲和【元宗欲事吐蕃张説时为相説丨请丨丨丨休息鄣塞】分其势【唐裴矩以始毕可汗众渐盛建请以宗女嫁叱吉设建为南面可汗丨丨丨叱吉不敢受始毕闻之稍怨望】信为上【吐蕃请和约弛兵大酋悉坦谋举维州入劔南李徳裕言韦臯经畧西山至死恨不能致今以生羗三千人烧十三桥可以得志牛僧孺曰吐蕃绵地万里失一维州无害其疆今修好使者尚未至遽反其言且中国御戎守丨丨丨应敌次之彼来责曰何故失信賛普牧马蔚茹川若东袭陇陂以骑缀囘中不三日抵咸阳桥则京师戒严是虽得百维州何益帝然之】不过数嵗【汉王恢习匃奴事以为和亲丨丨丨丨】战胜而和【唐突厥防太原且遣使和亲帝问封徳曰彼有轻中国之心谓我不能战若乘其怠击之势必胜胜而后和威徳两全矣】刑白马盟【唐颉利请和许之翌日丨丨丨与颉利丨便桥上】具卤簿迓【定安公主下嫁囘鹘可汗至京师诏神策军四百丨丨丨羣臣班丨主乘辂谒宪穆二室退诣光顺门匍服禠冠防待罪言和亲无状帝使中人慰劳】纾嵗月祸【和亲非久安计而为之者以天下初定丨丨丨之丨耳突厥传】割爱降婚【姑承宗庙之余庆为王室之懿亲先朝割爱降婚义寜家国谓回鹘必能御侮安静塞垣使边人子孙不见兵革射雕者不敢西向畏轩辕之台今回鹘所为甚不循理蕃浑是朕之人牛羊亦国家所有因依汉地遂致蕃孳回鹘托以私讐恣为侵掠毎马首南向姑得不畏髙祖太宗之威灵欲侵扰边疆姑得不思太皇太后之慈爱为其国母足得指挥若回鹘不能禀命则是弃絶姻好今日以后不得以姑为词一品集赐太和公主敕】诡辞结欢【回鹘遣将丨丨丨丨潜伺邉隙公宻露其下尽得隂谋李徳裕幽州纪功碑】姻好之情【虽云随逐水草动皆迫近城池遥揣深意似恃丨丨丨丨每覩踪由实懐驰突之计一品集赐克汗等书】不臣之姻【且覩北敌和亲帝天下嫁实国家思徃日之续垂丨丨丨丨然闻蒸然且数贪惏无厌李观上宰相安边书】何待结约【先代公主既是舅甥今日公主即为子壻如是重姻丨丨丨丨遇事足以相信随情足以相亲张曲江集勅普賛书】久为亲邻【我国家与卿本国代结姻好丨丨丨丨协德同心尝为诸侯所羡故得边不耸封疆晏然一品集赐昔叛回鹘书】玉帛伸诚【未申与国之懽讵适亲仁之愿将导懽盟议通信使修丨丨以丨丨指丹青而着誓真宗景德元年与契丹国书】诚坚金石【继辱行人荐承问念伫干戈之载戢许玉帛以交驰防听重言已有定议丨丨丨丨义贯神灵真宗答契丹国毋书】契好之修【具承丨丨丨丨深悉封疆之谕顾夙敦于大训已备载于前书徽宗三年答大金国书】聘礼増华【使轺荐至丨丨丨丨载惟修睦之勤益认缔交之厚同上四年书】屈已为苍生【本朝太祖以英武定天下犹孙全兴经营和好上曰此事朕当丨丨丨天下丨丨计然须执纪纲存大体即久逺之利也】审是为得防【庆厯三年延州言元昊遣贺从勉来纳欵韩琦范仲淹等言元昊屡战屡胜未有拙屈何故乞和有不可许者三亦有大可防者三伏望圣慈于纳和御侮之间丨丨处置为圣朝长久之虑余靖言挫北边之气折西羗之鋭不如不和最丨丨丨】为书喻逆顺【庆厯元年元昊使人于泾原求和又遣髙延德诣延州与范仲淹约仲淹察元昊宋肯顺事且无表章不敢闻于朝廷乃自为书喻以逆顺】献字非可加【庆厯中契丹言南朝嵗増金帛但无名尔须于誓书中加一丨丨乃可弼曰献字乃下奉上之辞丨丨施于敌国况南朝为兄岂有兄献于弟乎】
　　古今合璧事类备要后集卷五
<子部,类书类,古今合璧事类备要>
　　钦定四库全书
　　古今合璧事类备要后集卷六
　　宋　谢维新　撰
　　臣道门
　　赏赐
　　厯代防革【天有雨露生育万物圣人体之则有庆赏之赐焉是理也见于虞则以五服五章而为命德之天见于周则以驭羣臣之幸而为诏王之柄古今之意葢以庆赏不体于天则不得谓之公恩赏不本于天子则不得谓之出于一逮德下衰如秦汉以迄于五代下之觊赏者有侥幸之思上之僣赏者有僣窃之患殆失古人体天诏王之意惟我国朝列圣相承大权有属幸门不开其庆赏之权本于公道出于朝廷此礼乐自天子出举无汉唐以来窃位假宠之患此其由三百年以迄于千万世所以犂然允当于人心也欤】
