<!-- { "loadSidebar": true } -->
　　事类三咽【陈仲子居于陵三日不食井上有李螬食实者过半矣匍匐往将食之丨丨而后耳有闻目有见也孟子】不言【李将军恂恂如鄙人死之日知与不知皆为流涕其忠诚信于士大夫也谚曰桃李丨丨下自成蹊此言虽小可以喻大李广传】金李【杜陵有丨丨述异记】绮李【上林苑有紫李青丨丨青房李西京杂记】韩终【琳多生玉华李五千嵗一熟丨丨尝食之亦名韩终李洞冥记】朱仲【房陵丨丨有李园三十六所閙居赋注】龙血【崔奉国家一种李肉厚而无核识者曰天罸乖丨必割其耳丨堕地生此李也琴庄羙事】防精【王侍中家堂前有丨从地出其宂则生李树花实俱好此丨丨李也好事集】啖毕伐树【和峤性至俭家有好李求之不过数十王济俟其上直率少年诣园丨丨丨丨送一车枝与和公唯笑而已】计核责钱【和峤诸弟往园中食李皆丨丨丨丨故峤妇弟王济伐之并语林】恐人得种【王安丰有好李常卖之丨丨丨丨常鑚其核世说】多子必苦【王戎字濬仲年六七嵗与羣儿戏于道侧见李多实等辈竞趋之戎独不往或问其故戎曰李在道傍而丨丨丨丨李也取之果然晋书】以李为首【李直方第果品丨绿丨丨丨国史补】见李思戒【明宗不豫冯道入朝曰寝膳之间尤宜调谨因指御前果实曰如食桃不康他日丨丨丨丨言】洗之即软【五原蔡綖入山而还欺家人云到昆仑山有玉李形如世间者但光明洞彻而坚以玉井水丨丨丨丨可食抱朴子】陆士衡赋【中山之缥李】晋傅赋【潜实内结丰肌外盈翠质朱实形随运成】来禽速致此子【青李来禽日给藤子皆囊盛为佳函封多不生足下所疏云此果佳可为致子当种之吾笃喜果今在田里惟以此故丨为丨丨丨则太惠也】甘来众禽【来禽以味丨丨丨丨也洪玉父云】名文林果【纪王谨为曹州刺史有得之献于王贡于髙宗似朱奈又名五色林檎上大重之赐王文林郎丨曰丨丨丨】
　　嘉庆子为京都美【京都嘉庆坊有李树其实甘鲜丨丨丨之丨故称嘉庆子韦述西京记】诗集沉朱实【夏李丨丨丨谢元晖】荐碧实【氷盘夏丨丨丨脆韩退子】沉不冷【朱李丨丨丨前人】轻笼熟【丨丨丨李香杜】中园实【青玉冠西海碧玉弥外区他为丨丨丨其下成蹊衢色润房陵缥味夺寒水朱梁沈约】沉玉甃【碧李翠丨丨丨】不整冠【君子防未然不处嫌疑间田不纳履李下丨丨丨顔延年】但整冠【主人肝胆无猜忌果下游人丨丨丨陶弼】桃树傍【桃生露井上李生丨丨丨虫来啮桃根李树代桃僵树木自相代骨肉还相忘古歌词】筠根笼【摘以丨丨丨沉以石根泉蒙蒙粉未落粲粲叶相连欧公】
　　来禽妆浓【丨丨酒渐醺郑谷】右军求【丨丨好佳果墨帖丨来禽梅】东城种【丨丨先生未归时自丨来禽与青李坡】李扶踈【朱丨丨丨禽自来坡】李遮映【粲粲来禽已着花芳根谁徙向天涯好看青丨相丨丨风味应同逸少家刘屏山】鸡子大【甘露落来丨丨丨晓风冻作水精团西川红绵无此色南海绿罗犹带酸杨诚斋】金弹丸【枝上离离丨丨丨宜随玉食荐金盘从来物以逺为贵酷爱闽溪荔子丹谢防槃】无风自落【熟果丨丨时丨丨半顋近日闘红鲜蘓道】嘉庆子把得欲尝【东都绿李万州防君子封题我手开丨丨丨丨先怅望与渠同别故乡来白乐天】
　　人面子只今瘦似【喜时能笑醉能歌眉映青山眼映波旧日美如潘骑省丨丨丨丨病维摩杨诚斋】










　　古今合璧事类备要别集卷四十三
　　钦定四库全书
　　古今合璧事类备要别集卷四十四
　　宋　谢维新　撰
　　菓门
　　柰子
　　格物总论【柰子或白或丹或紫是不一种攷之前载或以为重七斤或以为大如升或以为大如头夏熟固其时矣而或冬熟时亦有不同焉此柰之大槩也】
　　事类夏成【素柰丨丨文选】寒熟【太冲嗟其夏成子建怅其丨丨刘孝仪】丹白【二柰耀丹白之色潘岳闲居赋】赤白【酒泉有丨柰张掖有丨柰广志】出酒泉【嘉柰一蔕十五实或七实丨丨丨晋起居注】出凉州【白柰丨丨丨野猪泽大如头孔氏帖】上林柰【丨丨苑有白丨紫柰绿柰西京杂记】洲柰【谢卿遇神仙设丨丨白丨续仙传】白马柰【丨丨寺丨实重七斤至熟时常取之或赐宫人伽蓝记】王祥守视【丨丨后母庭中有柰始着子使祥丨丨昼驱鸟雀夜警虫防时雨忽至祥抱柰至昏黒母见之恻然木传】杨愔不顾【丨丨四世同居庭有柰实落于地羣儿咸争愔独坐丨丨季父见之曰此儿恬裕有我风三国典畧】不敢先甞【王僧儒五嵗有馈其父柰者先与僧儒僧儒曰大人未见丨丨丨丨不受本传】不敢輙食【宫人转遗亲戚以为竒异得者丨丨丨丨乃厯数家伽蓝记】共食未久【袁本初时有神出河东号度索君兖州苏氏母病往祷见一布衣髙冠谓度索君曰昔庐山丨丨白柰丨丨已三十年日月易流使人怅然去后度索君曰此南海李少君也神仙传】曹植谢赐表【即夕殿中虎贲宣赐臣等冬柰一大奁以柰夏熟今则冬生物以非时为珍恩以絶口为厚诏报白山李凉州来云云】
　　诗集贵素质【成都丨丨丨酒泉称白丽红紫夺夏藻裁芳掩春蕙潘安仁】隠孤实【累累后堂奈落尽风雨枝行乐偶散步倚杖聊纵窥林叶丨丨丨山鸟曽未知物亦以晦存悟兹身世为梅圣俞】见柰喜【孙清来问予扶病为尔起岂无山名留独丨庭丨丨前人】
　　莲实
　　格物总论【莲荷实毎一印多至二三十房毎房一蒑蒑中薏五月中生噉脆至秋末皮黒菂成可食或可磨以为饭服之多轻身益气令人强健非凢果也】
　　事类铁槌挝碎【马郁为秘书监张承业以权贵任事与客宴集陈列珍果客无敢先甞者郁食之必尽承业私戒主者它日郁至惟干藕莲子置前而已郁知不可啖鞾中出一丨丨丨丨食之承业大笑为公易之云勿败吾案后唐】夏侯湛赋【采淳葩的圆实拆碧皮食素实味甘滋而清美同嘉异乎橙橘】诗集绿实【丨房含青丨金条垂白璆晋陆筠】青实【丨房圆丨齐戢戢张借】露房【丨冷莲丨坠粉红杜】氷茧【蚕寒丨丨瘦王琪】一百圆【绿玉蜂房白玉蝉折来带露复含烟玻瓈盆面氷浆底醉嚼新莲丨丨丨坡】千百菂【新收丨丨秋莲丨剥尽红衣捣玉霜不假参同成气味跳珠椀里绿荷香前人】甜于蜜【蜂不禁人采蜜忙荷花蘂里作蜂房不知玉蛹丨丨丨又被诗人嚼作霜】方成蛹【蜂儿来自宛溪中两翅虽无已是虫不似荷花窠里蜜丨丨玉蛹未成蜂】擘时须是薏【莲子丨丨丨丨丨并前人】食子何弃心【采花莫掣叶掣叶伤莲根丨丨丨丨丨味苦生意存朱谦父】拳如小儿指【莲实大如指分甘念母慈共房头更深兄弟思实中有么荷丨丨丨丨丨令我忆众雏迎门索梨枣莲心正自苦食苦何能甘甘飡恐腊毒素食则怀慙莲生淤泥中不与泥同调食莲谁不甘知味良独少五家双井塘十里秋风香安得同袍子归制芙蓉裳山谷】棱如大马蹄【莲房前后熟共噉不须齐肉嫰山蜂子丨丨丨丨丨尚莲余蘂在深映乱荷低脆美如新采近根犹带泥温公】
　　藕
　　格物总论【藕荷根一曰蔤乃茎下白蒻在泥中者中有七孔凡数节毎节盈尺径二寸许臂相似肉白其间有丝七八月间搬泥取之味清甘而脆食之无查滓者为佳可解暑渴也】
　　事类王母进【西丨丨丨千年碧藕拾遗记】女子咏【有碧衣丨丨丨诗云藕隠玲珑玉树萱録】
　　诗集秋藕折【丨丨丨丝轻谢眺】春藕香【茵陈丨丨丨杜】牵作缕【藕丝丨丨丨隋殷黄】冷比霜【太华峯头玉井莲开花十丈藕如船丨丨雪丨甘比蜜一片入口沉疴痊我欲求之不惮逺青壁无路难夤缘安得长梯上摘实下种七泽根株连韩退之】不汚着【自是天姿丨丨丨水深泥浊奈君何宋景文】空自纒【绿房翠子暗相失红藕白丝丨丨丨陶弼】氷房好【他年过食新城藕枕藉船中载亲友今年却到经行处独坐昏烟对舞栁甘酸向口无所适牢落盘飱与樽酒丨丨玉节谩自丨欲御还休涕垂手曽参宦学居常近阳城离别初不久人间此愿两未能西风落日空囘首王文公】玉节防【万项金沙里谁将丨丨丨丝应鲛乞与津是蚌分来盘贮氷犹结刀侵雪易摧防风骨外折混沌窍中开月寺僧家钵风亭酒客杯胷中秋气入牙底雨声囘自愧尘泥贱得蒙樽爼陪与君消酷暑李莫相猜陶弼】清泉浴【春湖栁色黄宿藕冻犹僵翻沼龙蛇动撑船牙角长丨丨丨泥滓粲齿碎氷霜莫使新梢尽炎风翠葢凉颖濒】七星罗【平生氷雪姿丨丨丨心胷岂无有丝毫上裨天子聪而不自荐达胡为乎泥中沉疴正无赖安得君从容其子亦可怜风味如乃翁胡致隆】
　　菱实
　　格物总论【菱防也一名芰生水中叶浮出水上茎有刺花黄白色数种或四角或三角或紫苞或青苞紫苞者为胜肉皆白生噉甘脆八九月收之熟蒸多食亦能饱人也】
　　事类屈到嗜芰【丨丨丨丨有疾召宗老而属之曰祭我必以芰及祥宗老将荐芰屈建命去之曰夫子不以私欲干国之典也国语】厉叔食菱【杜丨丨事莒公自以为不见知居海上夏丨丨冬食橡栗吕春秋】劝民益蓄【龚遂为渤海太守丨丨丨丨果实菱芡汉本传】缘路采给【梁鱼为湘东王镇西司马述职西上道中乏食丨丨丨菱作饭丨所部梁书】凶年为蔬【钜野大于常菱淮汉以南丨丨以菱丨丨广志】乏食作饮【见上注】
　　诗集软角【紫菱生丨丨庾信】寒刺【采菱丨丨上杜】水果剥【丨丨丨菱芡前人】水叶鲜【浊水菱叶肥清丨丨丨丨储光羲】擕觞荐【丨丨丨芰夜经过醉踏大隄径应歌刘梦得】隔沼连【丨丨丨香芰杜】朶颐进【丨丨丨芰实栁】紫角利【菱翻丨丨丨韩】青角多【菱池如镜净无波白防花稀丨丨丨时唱一声新水调瞒人道是采菱歌白乐天】引蔓争角【青菱丨丨空丨丨张俞】怀珠韫玉【幸自江湖可避人丨丨丨丨冷无尘何须底死露头角荇叶荷花老此身杨诚斋】白璧红裳【鸡头吾弟藕吾兄头角崭然也不争丨丨中藏烟水晦丨丨左袒雪花明一生子木非知已千载灵均是主盟毎到炎官张火伞西山未当圣之清杨廷秀食菱】
　　芡实
　　格物总论【芡鸡头也南楚谓之鸡头北燕谓之防淮徐泗之间谓之芡叶似荷而大叶上戏衂如沸贴水而平茎与苞皆有芒刺苞恰如鸡头内着子如指头大不下三四十颗圆而色褐有壳其间肉白如米熟而食之可饱也本草一名鴈头又名鴈啄防青刺黄】
　　事类嗜芡【孙楚论屈建云加笾之品菱芡存焉楚多陂塘莲芡所生父自嗜之而抑按宰祝既毁就养旡方之礼又失奉死如生之义夺乎素欲建何忍焉本传】蓄芡【见前菱类注】
