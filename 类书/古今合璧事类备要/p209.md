<!-- { "loadSidebar": true } -->
　　诗集云鹊飞【五色丨间丨丨鸣上天来传闻赦书至却放夜郎回李白诗】雷雨解【日御临双阙天街俨百神丨舒丨丨气嵗复建寅春张説和张监观赦诗】泥金检玉【大明煌煌天地分六龙负日升天门鳯凰飞来衔帝箓载万代金皇孙灵鸡鼓舞承天赦髙翔百疋乘朱轓升中告成荅贶丨丨丨丨照鸿恩李益大礼毕皇帝御丹鳯门改元建中大赦诗】涤瑕荡垢【赦书一日行千里罪从大辟皆除死途者追回流者还丨丨丨丨清朝班韩愈诗】书报天中【丨丨丨丨赦人从海上闻沈佺期诗】籥动圜狴【圣人宥天下幽丨丨丨丨同上】九泉开白日【丨丨丨丨丨六融起青云】三元降紫泥【六甲迎和气丨丨丨丨丨】恩洗万家春【国严三嵗礼丨丨丨丨丨舟楫亲南斗衣冠拱北辰张舜民诗】不日庆厘成【万计损珠宝千章列楝楹秋毫思颊挫丨丨丨丨丨青简流芳逺丹书霈泽倾防人罔恫怨道路沸欢声蒋之竒上清储祥宫诗】













　　古今合璧事类备要后集卷四
　　钦定四库全书
　　古今合璧事类备要后集卷五
　　宋　谢维新　撰
　　君道门
　　恢复
　　古今源流【祖宗之故物已失而复得者则谓之恢复三代之世如少康如髙宗如宣王是也然三代之君皆以自上伐下以天子攻蛮夷以中国讨夷狄而收恢复之功奈秦汉以来多事和戎然有以崛起南阳而可以中兴汉室者光武亦有崎岖巴蜀而不能兴复汉祚者先主又有宴安江沱而终不能复黄河山南而为晋土者元帝惟唐之肃宗因逆贼之乱而即位于灵武终于尅复两京以迎上皇而还都大抵秦汉而下徃徃以征伐为惧以和戎为喜是以境土日蹙而无以还祖宗之旧物者以此也我宋澶渊之役虽不能免于和然天诛一施强冦随毙彼气已先沮而后为休兵息民之和髙宗中兴使其果常得李纲宗泽其人则岂可不尽复天下于一统惟和议一事萌于鼎浚主于秦桧厥后牢不可破不得已则驻跸于钱塘焉孝宗因符离之后亟欲恢复而当时诸臣议论角立卒无以副夀皇恢复之志反复古今上下而观之则秦汉而降其间所以不能恢复者徃徃壊于和戎之一事云】
　　事类绍业【盘庚丨复先王之大丨书】复古【车攻宣王丨丨也诗】祀夏【哀元年少康邑诸纶有田一成有众一旅能布其德以收夏众复禹之绩丨丨配天不失旧物左传】攘夷【宣王能内修政事外丨丨狄复文武之境土诗】复兴【宣王上天佑之为生贤佐明文武之功业周道粲然丨丨董仲舒防】复见【不图今日丨丨汉官威仪后光武纪】披图【光武丨舆地丨示邓禹曰今天下郡国如是前日言天下不足定何也】清京【昨见元温表便当躬率二军讨除二防荡涤河渭洒丨丨邑反皇居于东土正玉衡于太极晋孙绰传疏】兴复【丨丨汉室还于旧都又唐李翺兴复太平大畧】誓清【祖逖为豫州刺史渡江中流击楫而誓曰祖逖不能丨丨中原而复济者有如大江】复境土【宣王丨文武之丨丨诗】归侵疆【孔子用鲁齐人章丨其丨丨扬子】复疆宇【圣皇系唐统接汉绪茂育羣生恢丨丨丨勲兼乎古昔事勤乎三五选东都赋】兴洪祚【皇干眷命火德复辉光武以圣武天挺继统兴业丨复丨丨光被八极名垂无穷后黄琼传】清冀北【祖逖方当摧锋越河扫丨丨丨本传】收河南【天子独以匹马至灵武合弱旅镇强防曽不逾时摧鋭攘胷复两京丨丨丨州县何其异耶】复神州【过江人士毎至暇日相邀出新亭饮宴周顗中坐叹曰风景不殊举目有江山之异相视流涕惟导愀然变色曰名士当共戮力王室尅丨丨丨何至作楚囚相对泣耶晋祖逖传】光宗社【帝嘉其勲曰今晟等宣力肆勤丨复丨丨李晟传】登单于台【前武帝元封元年诏曰朕将廵边陲择兵振旅躬置十二部将军亲帅师焉丨北丨丨丨至朔方临北河勒兵十八万骑旌旗迳千余里威震匈奴遣使者告单于曰单于能战天子自将待边不能亟来臣服】封狼居胥【宋文帝王元谟北伐帝曰闻元谟之言使人有丨丨丨丨之意】尽为晋土【由是自黄河以　　南丨丨丨丨祖传传】复见官军【肃宗至德二年从广平王収长安翌日入京师老防夹道呼曰不图今曰丨丨丨丨郭子仪传】神器重耀【皇祚中兴江左旧物克彰丨丨丨丨元温传】王室再造【子仪自朔方待孤军转战遂北是时天子西走唐祚若赘而能辅太子再造王室本传】破寻邑等【汉光武以兵数千丨王丨马丨丨百万人故建武所以中兴】剪齐灭蔡【杜黄裳言王道在修己任贤宪宗以其言忠嘉纳之由是平夏丨丨丨丨复两河赫然号中兴】两都再复【丨丨丨丨于銮舆旧唐史肃宗纪】二圣重欢【储宗抚戎荡攘羣凶恢复指期曽不逾时宗庙再复丨丨丨丨地辟天开蠲除妖灾唐元吉中兴颂】当赎百姓【五代晋髙祖起并州借契丹割幽蓟瀛汉涿易澶顺新为孺武云应朔蔚十六州以报之艺祖恨华人殁于北即位即置私藏曰俟及三百万当移书契丹丨晋朝防没丨丨事畧】来朝献地【李兴夏州人本姓拓跋唐季赐姓世有夏银宥绥静五州之地太宗太平兴国三年李继捧丨丨愿丨其丨其弟继迁复叛】当修军政【本朝髙宗建炎元年李纲言今日中兴规模有先后之序丨丨丨丨变士风裕邦财寛民力改赦法省冗费诚号令信赏罚择帅臣选监司使吾政已修然后可议兴师中兴系年録】先求人才【髙宗谓辅臣曰恢复人宜尽力讲究须丨丨丨丨有人才则天下事何患不举同上】大作规模【绍兴五年上曰祖宗德泽在天下二百年民心不忘当乘时丨丨丨丨措置朕安能郁郁久居此乎赵鼎曰时不可失诚如圣谕】自有天命【髙宗绍兴十一年上曰中兴丨丨丨丨光武以数千破寻邑百万岂人力所能乎朕在宫中声色之奉未尝动心只是静坐内省求所以合天者同上】书车攻诗【御丨丨丨丨赐赵鼎鼎曰陛下游神翰墨不忘恢复臣不敢不勉同上】书光武纪【三年谏议徐俯入对上丨丨丨丨以赐之曰朕看世祖纪以益中兴之治因思读六七遍未若书一遍之为愈也系年録】惟恢复可喜【同上五年上曰世忠奏防退朕谓防退不足喜丨丨丨中原还二圣乃丨丨乎然有一可喜卿等诸将争先非昔时比也圣政】以中原为忧【孝宗乾道七年上曰朕念冦雠未复宵旰不遑虞允文奏陛下不以万乘为乐而以中原久陷涂炭丨丨】访恢复大计【赵师进对上思中兴故家首丨以丨丨丨丨曰士民尺寸之地为人攘夺尚力争之祖宗二百年宗社陷于冦顾不争何如同上】须规恢广大【平生雄武心览镜朱顔在岂惜常忧勤丨丨丨丨丨孝宗述懐诗】大一统之恩【兴念燕云久沦边圉故家望族流移四野之悲广谷大川阻九畿之籍方艺祖肇基寔轸恤民之虑逮神考嗣服深惟复古之图惟春秋以王者丨丨丨方隆广覆丨丨而要荒赖中国有至仁咸起来苏之望整我师旅彻彼土疆未阅再朞悉平两路岗峦靡迤东逾碣石之封亭障骞翔西轶榆溪之阻拯百年涂炭之余咸跻夀域还五路衣冠之旧复覩华风徽宗宣和八年恢复燕云赦天下制】复九世之雠【春秋丨丨丨丨丨用伸宿愤玉帛定两国之好旋拓故疆又云纳降附以孤其党与行间谍以离其腹心果振下齐之旅迄成平蔡之功凌云既剪知命危破竹之中防帜先登遂火纵绩薪之下衣宝自焚于烟熖遗禽悉就于俘累旌斾来归师徒不蝢端平平蔡露布】神京应未逺【丨丨丨丨丨当继沛中歌孝宗新春喜晴诗】八荒而为家【吾将观登台之熙熙包丨丨丨丨丨穆然若东风之振槁洒然若膏雨之萌芽同上春赋】班孟坚燕然山铭【惟永元元年秋七月有汉元舅曰车骑将军窦宪寅亮圣明登冀王室纳于大麓惟清缉熙乃与执金吾耿秉述职廵御理兵于朔方鹰扬之校螭虎之士爰该六师暨南单于东乌桓西戎氐羗侯王君长之羣骁骑三万元戎轻武长毂四分云辎蔽路万有三千余乗勒以八阵莅以威神甲耀日朱旗降天遂陵髙阙下鸡鹿经碛卤絶大漠斩温禺以衅鼓血尸遂以染锷温禺尸遂皆单于号然后四校横狙星流彗扫萧条万里野无遗防于是域灭区单反斾而旋考传验图穷览其山川遂逾涿邪跨安侯乘燕然蹑冒顿之区落焚老上之龙庭上以摅髙文之宿愤光祖宗之灵下以安固后嗣恢拓境宇振大汉之天声兹所谓一劳而久逸暂费而永宁者也乃遂封山刋石昭铭上德其辞曰铄王师兮征荒裔勦凶虐兮截海外敻其邈兮亘地界封神丘兮建隆嵑熙帝载兮振万世】元结大唐中兴颂【天宝十四年安禄山防洛阳明年陷长安天子幸蜀太子即位于灵武明年皇帝移军鳯翔其年复两京上皇还京师于戏前代帝王有盛德大业者必见于歌颂若令歌颂大业刻之金石非老于文学其谁宜为颂曰噫嘻前朝孽臣奸骄为昬为妖边将骋兵毒乱国经羣生失宁大驾南巡百僚身奉贼称臣天将昌唐繄睨我皇匹马北方独立一呼千麾万旟戎卒前驱我师其东储皇抚戎荡攘羣凶恢复指期曽不逾时有国无之事有至难宗庙再安二圣重欢地辟天开蠲余妖灾瑞庆大来凶徒逆俦防濡天休死生堪差功劳位尊忠烈名存泽留子孙盛德之兴山髙日升万福是膺能令大君声容沄沄不在斯文湘江东西中直浯溪石崖天齐可磨可鑴刋此颂焉何千万年】诗集抵掌収【伊洛丨丨丨西京不足防祸转亡胡嵗事成擒胡月胡命其能久皇纲未宜絶杜甫北征诗】感圣心【神州荆棘欲成林霜露凄凉丨丨丨故老防人今好在壶浆争听鼓鼙音晦翁闻捷诗】
　　亲征【源流见前】
