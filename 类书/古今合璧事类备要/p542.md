<!-- { "loadSidebar": true } -->
　　事类南越所得【前茘枝注】南方所贡【同上】汉赐单于【丨单于来朝丨橙橘龙眼荔枝东观汉记】山谷辨蜀都赋【左思蜀都赋卭竹縁岭囷桂临崖旁挺龙目侧生荔枝布緑叶之萋萋结朱实之离离故张九龄赋荔枝云虽观上国之光而被侧生之诮老杜亦云侧生野岸及江浦不熟丹宫满玉壷云壑布衣骀背死盖言临武长唐羌劳人害马翠眉湏也龙眼惟闽中及南越有之大冲自言十年作赋三都所有皆责土物之贡至于称龙目亦不自知其失也　又元三大是人字也误转为生】诗集流膏液【龙眼与茘枝异出同父祖端如柑与橘未易相可否异哉西海濒琪树罗圃累累似桃李一一丨丨丨坐疑星殒空又恐珠还浦图经未尝说玉食逺莫数独使皱皮生弄色映雕爼蛮荒非汝辱幸免妃子汚坡廉州眼可敌荔枝】割蜜脾【幽株旁挺緑婆娑啄咂虽防柰美何秀丨丨丨知韵胜价轻鱼目为生多左思赋咏名初出玉局揄扬论岂颇地极海南秋更暑登盘犹足洗沉疴刘彦冲】










　　古今合璧事类备要别集卷四十
　　钦定四库全书
　　古今合璧事类备要别集卷四十一
　　宋　谢维新　撰
　　菓门
　　梅子
　　格物总论【梅子大者如小儿拳小者如弹丸枝头碧颗初熟帯胭脂色熟甚黄而陨凢数种一种贠小松脆多液无滓者名消梅一种结实多双名重叶梅一种一蔕结双实名鸳鸯梅又一种蜡梅亦生子者名狗蝇梅味酸甘噉之过多能使人齿弱人多用以煎造最耐久藏惟消梅不冝熟亦不耐日干】
　　【止堪青噉也】
　　事类燕食【牛脩鹿脯田豕脯麋脯麕脯皆有轩雉兎皆有芼爵鷃蜩范芝栭凌椇枣栗榛柿桃李梅杏楂蔾姜桂注自牛修至此三十　一物皆人君丨丨所嘉庻羞也记内则】兽用【丨丨梅同上】嘉卉【山有丨丨侯栗侯梅】干防【馈食之笾实丨丨注干防梅也周礼笾人】相和羮【髙宗命传说爰立作丨曰若作丨丨尔惟塩梅书说命】军止渇【魏武帝与丨士失道大渇而无水遂令曰前有梅林结子甘酸可以丨丨士卒闻之皆口中水出遂得及泉源世说】食生梅【孙亮方丨丨丨使黄门以银碗并盖就藏吏取其蔗饧黄门着防屎于饧中呉志】食青梅【五代赵康凝杨偓方宴丨丨丨康凝顾偓曰勿多食发小儿热诸将以为慢仍贬康凝海陵】取槁【萧仿拜岭南节度使家人病丨丨丨于厨以和剂仿知趣市还之孔六帖】浸佛桑【民间以盐梅丨丨丨丨花为红浆投荔枝渍干曝之色红而甘酸可三四年而不蛀荔枝谱】干为虀【梅丨丨腊羮丨丨中诗防】醋浸一瓶【呉人多谓梅子为曹公以尝望梅止渇也又谓鹅为右军有士遗醋梅与燖鹅作书云丨丨曹公丨丨汤燖右军两只笔谈】人致一斛【范任能啖梅丨尝丨丨丨奁任食之湏防而罄语林】号落梅风【江淮有梅雨丨为梅霪沾衣皆黦又有丨丨丨以为信丨风俗通】谓迎梅雨【夏至前雨名黄梅沾衣裳皆败黦又埤雅载云今江湘二浙四五月间梅又黄落则水润土溽柱础皆汗蒸欝成雨谓之梅雨故自江以南三月丨之丨丨五月谓之送梅也注黦黒有文也于勿于月二切周处风土记】陈照食梅赋【魏无林而止渇范信以前尝】
　　诗集半传黄【梅杏丨丨丨杜】一抹腮【天赐胭脂丨丨丨盘中磊落笛中哀虽然未得和羮便曾与将军止渇来罗隐】金酸子【氷盘未荐丨丨丨坡】带叶枝【丨丨连丨摘未残依依茶坞竹篱间相如病渇应湏此莫与文君蹙逺山山谷】大几分【久雨令人不出门新晴唤我到西园要知春事深和浅试防青梅丨丨丨杨诚斋】摘一枝【红雨班班竹外蹊黄金嫋嫋水边丝夅头防遍低隂处帯叶青青丨丨丨前人】
　　消梅蒸豆作乌【青莎迳里香未干黄鸟隂中实已团丨丨丨丨塩作白属同丹杏荐牙盘山谷】磨钱和蜜【北客未尝眉自颦南人夸说口生津丨丨丨丨谁能许去蔕供塩亦可人前人】乐府一防着枝酸【一声羗管吹呜咽玉溪半夜梅翻雪江月正茫茫断桥流水香　含章春欲暮落日千山雨丨丨丨丨丨呉妃先齿寒菩萨蛮　孙济师】
　　杏子
　　格物藂话【杏子叶似梅差大而防红味香于梅而酸不及核与肉自相离其仁可入药然世所见梅多杏少故其仁不易得也】
　　事类研为酪【寒食丨杏仁丨丨以沃之玉烛寳典】资为命【嵩山有牛山其山多杏至五月烂然黄茂自中国丧乱百姓饥馑皆丨此丨丨人人充饱而杏不尽嵩山记】孔子坛【丨丨休坐杏丨之上荘子】汉帝苑【丨武丨上林丨有文杏西京杂记】董仙林【神仙董奉居庐山为人治病重者种杏五株轻者种一株于杏林中以杏一器换谷一器谷少者虎逐之乃以谷赡贫穷号丨丨杏丨神仙传】孙楚酪【丨丨祭子推云饮一盘醴丨二孟今寒食有杏酪麦粥即其类也荆楚嵗时记】以杏还主【后周张元性廉洁南邻有杏两枝杏熟多落元园中元悉以还主】馈杏封树【马燧之子畅以第中大杏馈窦文场文场以进德宗德宗未尝见颇怪畅令中使就封杏树畅惧进宅废为奉诚园唐史】杏大如梨【济南郡之东南有分流山山上多丨丨丨丨黄如橘土人谓之汉帝杏亦曰金杏孔六帖】诗集半黄【梅杏丨传丨】半红【天暖酒易醺春暮花难覔意行到南园杏子丨丨碧轻风动髙枝可望不可折耸肩跂一足偶尔攀翻得攀条初亦喜折条还复惜小苦已自韵未酸政堪吃聊将挿鬓归空樽有余沥杨廷秀】
　　樱桃
　　格物总论【樱桃按尔雅名禊荆桃树多隂先百菓熟大如拇指圆而色朱味甜核如豆大毎一朶不下一二十颗以莺鸟所含故亦名含桃今有一种正黄明色者谓之蜡樱味不及也】
　　事类以含桃荐【仲夏之月天子羞丨丨丨先丨寝庙记月令】取樱桃献【汉惠帝出离宫叔孙通曰古者春尝果方今樱桃熟可献愿陛下出丨丨丨丨宗庙上许之汉书】进以瑛盘【后汉明帝于月夜宴群臣于园太官丨樱桃丨赤丨为丨赐群臣月下视之盘与桃同色群臣皆笑云是空盘也汉书】盛以琉璃【帝命侍臣升殿食樱桃并丨丨丨丨和以杏酪饮酴釄酒景龙记】有樱笋厨【唐三月宰相丨丨丨丨时为最盛】重樱桃宴【唐新进士尤丨丨丨丨摭言】内园奉三宫【唐文宗即位因丨丨进樱桃以丨丨丨又景龙文舘记上与侍臣于树下摘樱桃恣食末后大陈宴席奏宫乐至暝人赐朱樱两笼】青衣携一笼【天寳初有范阳卢子赴东都下第尝春暮游僧舍有僧开讲卢至讲筵至精舍有丨丨丨丨丨樱桃因与同餐青衣云娘子姓卢即卢子再从姑也卢即随之卢梦为御史大夫为相经三十年却到昔逄携樱桃青衣精舍门遂下马升殿礼佛忽然昏醉闻讲师云何久不起乃见衣着白衫服餙如故访其仆云日已午矣异闻録】蜡帛丸杂果中【李希烈始入汴闻户曹参军窦良女美强娶之尝称陈仙竒忠勇可用而妻亦窦姓愿为娣姒以固其夫希烈许诺及希烈死其子不发丧悉诛诸将自立未决有献含桃者窦请分遗仙竒因丨丨丨丨丨丨出所谋仙竒大惊率兵入斩之同上】果品以为第三【李直方第丨丨丨樱桃丨丨丨国史补遗】萧頴士伐樱桃赋【天寳八载予以前校理罢及降资广陵大府军事任在限外无舍是处寓居于紫极宫之道学舘因领其秩职焉庙庭之右有大樱桃树髙累数寻条畅荟蔚攅柯比叶拥蔽风景腹背防禽是焉栖托颉颃上下喧呼甚适登其乔枝则俯逼轩屏中外斯隔予实恶之惧盗窥逾因是为资遂命伐焉儆夫在位者耳　古人有言芳兰在门不得不锄眷兹樱之攸止亦在物之冝除观其体异修直林非栋榦外森沉以茂宻中纷错以交乱先群卉以效謟望严霜以凋换缀繁英兮霰集骈朱实以星粲故当小鸟之所啄食妖姬之所攀翫赫赫閟宇之又长廊霞截髙殿云搴实吾君聿修祖德论道设教之筵冝乎莳以芬馥树以贞坚匪夫松篠桂桧茝若兰荃猗具美其在玆尔何徳而居焉擢无庸之质本枝而自庇汨羣林而非据专庙庭之右地虽先寝之或荐岂和羮之正味毎俯临乎萧墙奸囘得而窥伺谅何恶之能为终物情之所畏于是命寻斧伐盘根宻叶剥攅柯焚朝光无隂夕鸟不喧粛粛明明旷荡乎堦轩嗟乎草无滋蔓瓶不假器茍时挈而将逼虽见亲而益忌譬诸人事也则晋吞并于僣沃鲁出逐于强季綝峻擅而吴削伦冏专而晋坠其大者虎迁赵嗣鵉窃齐位由履霜而莫戒聿坚氷而洊至呜呼乃终古覆车之轨辙岂寻常散木之足议】
　　诗集落红珠【残樱丨丨丨白乐天】擎朱实【倒流映碧丛防露丨丨丨梁简文帝】映丝笼【赤墀樱桃枝隠丨银丨丨杜】满筠笼【西蜀樱桃也自红野人相赠丨丨丨数囘细防愁仍破万颗匀圆讶许同忆昨赐霑门下省退朝擎出大明宫金盘玉筯无消息此日尝新任转蓬杜】降紫宸【清晓趍丹禁红樱丨丨丨驱禽养得熟和叶摘来新圆转盘倾玉鲜明笼透银内园题两字西掖赐三臣荧惑精华赤醍醐气味真如珠未穿孔似火不烧人琼液酸甜足金丸大小匀偷须防曼倩惜莫掷安仁已惧长尸禄仍惊数食珍最慙因未报饱喂不才身白乐天】照银盘【汉家旧种明光殿炎帝还书本草经岂似本朝承雨露共防传赐出青香随翠笼擎初重色丨丨丨防未停食罢自知无所报空然慙汗望皇扄韩愈】被莺含【惜堪充鳯食痛己丨丨丨李啇隐】充鳯食【时节虽同气味殊未知堪荐寝园无合丨丨丨三岛谁许莺偷过五湖苦笋恐难同象栗酪浆无复莹蠙珠金銮嵗嵗长宣赐忍泪防天忆帝都韩偓】鸟防残【才见寝园春荐后非闗御苑丨丨丨归鞍尽帯朱丝笼中使频倾赤玉盘王维】鸟偷飞【丨丨丨处防将火人摘竒时踏破珠白乐天】珊瑚丛【磊落火齐珠参差丨丨丨刘原父】火色具【团于丨丨丨灿极日光珠西海瑶池苑曽城寳树区杨文公】丹更圆【含桃丨丨丨轻质触必碎外有千粒株中藏半水何人弄好手万颗杨虚脆印成花钿薄染作氷澌紫北果非不多此味良独美同上文公云云】光如湿【樱桃一雨半雕零更与黄鹂翠羽争计防小风紫脆殷勤落日映红明摘来珠颗丨丨丨走下金盘不待倾天上荐新更分赐儿童犹觧忆寅清同上】
　　乐府一种阿谁知【雨后园亭緑暗时樱桃红颗压枝低緑兼红好眼中迷　荔子天教生处逺风流丨丨丨丨丨最红深处有黄院沙溪　晁无咎】万颗防轻匀【香浮乳酪玻瓈椀年年醉里尝新愤何物比春风歌唇一防红　江湖清夣断翠笼明光殿丨丨丨丨丨低头愧野人菩萨蛮】
　　蒲萄
　　格物总论【蒲萄按本草苗作藤蔓而极长大盛者一二本绵被山谷开花极细而黄白色其实紫白黒三色而形之圆锐亦二种其汁可以醸酒一名马乳或亦名水晶皆此物】
