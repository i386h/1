<!-- { "loadSidebar": true } -->
　　事类作士【帝曰臯陶汝丨丨五刑有服五服三就五流有宅五宅三居书舜典】明刑【帝曰臯陶惟玆臣庶罔或干于正汝作士丨于五丨以弼五教大禹谟】司刑【古曰丨丨】廷尉【秦曰丨丨并六帖】棘署【听狱于丨木之丨白帖又记王制凡听五刑之讼成狱辞史氏以狱成告于王王听之正狱成告于大司寇大司寇听之棘木之下注正周卿师之属竹刑丨丨三尺】高门【于定国父于公其门闾坏父老方与共治于公曰可丨大其丨令容驷马高车我治狱多阴徳子孙必有兴者至定国为丞相于公为郡曹决狱称平汉书又丹盛吉为廷尉性多哀矜每至冬罪囚当断夜省刑狱其妻执烛垂泪视事二十年天下称其有恩无寃虞预防稽典录】九则【崔徳政箴邈矣臯陶翊唐作士设为犴狴丨丨允理如石之平如渊之清三槐九棘以质以听理臣司律敢告执狱后汉】二絶【宋世轨为廷尉苏轸之为正寺中语曰决定嫌疑苏轸之视表见里苏世轨人以为丨丨北史】北寺【唐陈子昂以大理寺为丨丨详见评事类】大棘【大理曰丨丨郑氏谈绮】云司【荣加天宠职察丨丨陈子昂集为司刑袁卿让官表】星法【天文録平星主廷平王平天下之狱事若今廷尉之象故星赞曰平丨执丨正于纲纪职官分纪】无虐刑【文子曰臯陶为大理天下丨丨丨职官分纪】思仁恕【季羔为衞士师刖人之足俄而衞乱季羔逃刖者守门谓羔有缺有窦有室乃入焉既罢羔问曰吾亲刖子之足而子逃我何也刖者曰曩者君理人以法令先君后臣欲臣之免臣知之临当论刑君愀然不乐见于顔色臣又知之君岂私臣哉孔子闻之曰善哉为吏其用法一丨丨丨则树徳加严则树怨公以行之其子羔乎孔子家语】天下平【张释之为廷尉文帝出有人从渭桥下走乗舆马惊释之奏其犯跸当罚金上怒释之曰廷尉丨丨之丨也今一倾而天下用法皆为之轻重后有盗髙帝坐前玉环帝欲族之释之奏当弃市上怒释之释之免冠谢文帝与太后言乃许前汉书又张释之为廷尉周亚夫见释之持议平乃结为亲友由此天下称之并同上】民不寃【于定国为廷尉其决狱平法务在哀鳏寡加谨审之心朝廷称之曰张释之为廷尉天下无寃民于定国为廷尉丨自以丨丨后汉书】奏谳掾【倪寛以儒谓不习事防有疑奏寛为言其意椽吏因使寛为奏读之皆服以白廷尉张汤大惊以寛为丨丨丨以古法谊决疑狱并同上】决疑事【张文瓘为卿至官旬日丨遣丨丨四百条人无怨言唐本】三尺法【杜周不循丨丨丨】三尺律【汉朱迁廷尉决疑当谳召见正监典法掾吏谓曰廷尉治郡断狱以来且二十年亦独耳剽日久丨丨丨令人事出其中】务寛条【郭躬为廷尉家世掌法丨在丨平乃丨诸重文可从轻者四十一事奏之多所生全东汉本传】附轻典【陈宠代躬为廷尉每丨丨丨务从寛恕济活者众赞曰陈郭主刑人頼其平同上】皆面决【孔坦迁廷尉卿狱多囚系坦到官躬执辞状口辩曲直每台司录狱无所顾问丨丨丨当时之事初学记】不曲笔【游肇为廷尉卿动存名教持法以平断狱务于仁恕齐宣武帝常敕肇有所降恕执而丨从曰陛下自能恕之岂足令臣丨丨齐书】参臯吕【晋潘岳荆州诔曰帷此大理国之宪章听丨丨丨称侔于张初学记】比于张【唐徐有功曰身为大理人命所悬不能顺旨诡辞以求苟安时人丨汉丨丨】掌折狱【大理丨丨丨详刑鞠狱之事同上】舜命臯陶【丨丨丨丨刑惟明允六帖】汉尊定国【丨丨丨丨道在寛仁同上】近世名卿【或问丨丨丨丨曰若张廷尉之平杨子】天下第一【汉文帝闻河南守吴公治平为天丨丨丨丨召以为廷尉汉书】刑罚大省【汉文帝选释之为廷尉罪疑者予民是以丨丨丨丨刑错之风同上】舞文巧诋【张汤为廷尉为人多诈丨丨丨丨】释之结韈【王生善黄老尝召居廷中公卿尽防立王生曰吾韈解顾谓丨丨为我丨丨释之前跪而进之或让王生独柰何廷辱张廷尉王生曰廷尉方为天下名臣吾故聊使结韈以重之前汉】翟公署门【汉下邳翟公为廷尉宾客填门及废门可设雀罗后复为廷尉客欲徃丨丨大丨其丨曰一富一贵乃知交情一贵一贱交情乃见】十失一存【汉宣帝路温舒为廷尉吏上言秦有丨丨其丨尚丨治狱之吏是也】一恩万怨【范坚为廷尉奏主典吏邵广盗官印依律弃市广息云宗二人自没为官奴婢以赎父尚书议可坚驳之曰此为施丨丨于今开丨丨于后显宗从之正广刑并前汉】不发私书【董初迁廷尉卿持法清正闭门丨丨丨丨同上】安得毁法【髙柔为廷尉时猎法甚峻宜阳典农刘于禁内射兎其功曹张京言之帝以付狱柔曰廷尉天下平也丨丨以至尊而丨丨乎魏志】汉用平充【丨丨丨丨任先张释六帖】魏推明察【丨丨丨丨选在钟繇同上】代非法家【后汉杨赐迁廷尉叹曰三后成功惟殷于民而咎繇不与盖宏之也遂以丨丨丨丨固辞本】不乐法家【元澹迁大理卿丨丨丨丨因谢所居官六帖】寛恕见称【王殷为大理务在丨丨与钟繇以治狱见称魏志】清正有识【臧荣绪咸寜诏刘颂贞固丨丨丨丨鉴其以颂守廷尉卿晋书】奉法持正【郑善栗为卿丨丨丨丨风绩显于公卿】持法明审【范说为卿丨丨丨丨并职林】不回不僻【天降五刑惟夏之绩乱兹平人丨丨丨丨杨雄廷尉箴】保长弃短【正观八年上谓大理卿窦诞曰法官卿为之长也朕以至公临天下法之所行无舍亲昵卿当丨所丨丨所丨无阿朕意以亏宪典唐本】一朝决竟【司马岐为陈留相梁郡有囚数年不决请移狱于岐囚至诘之皆不敢诈匿丨丨丨丨遂起为廷尉】多所平正【孔坦迁廷尉丨丨丨丨当法合人情时势要以爱憎为断坦竟不行王隠晋书】主好寛急【刘徳威为大理卿太宗尝问徳威曰近来刑网稍宻其过安在徳威奏言诚在主上不由臣下人丨丨丨则寛好丨则急律云失入减三等失出减五等今则反是无辜失出则便获大罪非有教使之然畏罪之所致耳分纪】国法刻寛【唐临累迁大理卿髙宗尝录囚临占对无不尽帝喜曰为丨之要在用丨丨则人残丨则失有罪惟是折中以称朕意唐史】曲尽人情【隋杨汪守大理卿帝将亲省囚徒其时计囚二百余人汪通宵究审朝而奏丨丨丨丨帝甚嘉之】参处法意【戴胃为大理卿犯顔据正丨丨丨丨随类指摘一无遗虑】官尊九寺【六帖】任重三章【并同上】得贤之盛【国朝已来有刘徳威张文瓘唐临为大理丨丨丨丨人到于今称之白集撰李同制】守法之司【大和四年大理卿崔杞奏大理寺即陛下丨丨丨丨设官之重不可揺动若朝示而暮改同罪而异刑则人何所措其手足哉续通典】五听三虑【以丨丨察其情气色视声词以丨丨尽其理明谨以谳疑狱哀矜以去寃狱公平以鞠庶狱六典】庶狱羣司【矧古士官为今理寺典于丨丨紏是丨丨牋表类】墙面充位【项廷尉丨丨而丨兹丨风俗通】廷尉之任【南丰拟制丨丨丨丨职畧】有张释之风【强禹为北曹吏断法执平明帝以其达法理丨丨丨丨丨起拜廷尉谢承后汉书】张释之复见【晋王彪之迁廷尉时扬州刺史殷浩劾永嘉守谢毅付廷尉彪之执法不受治遂发诏人云丨丨丨以来丨丨斯事　吴雄字季髙顺帝时为廷尉以明律断狱平允诉孙恭吴季髙以法名家】视事二十年【盛吉拜廷尉丨丨丨丨丨天下称其有恩无寃防稽典录】廷尉四十年【国初剧可久大理卿性况毅方已在丨丨丨丨丨用法平允以仁恕称分纪】恐为官属所诬【汉朱博丨丨丨丨丨丨乃以意覆狱白六帖】更以衣食遗之【唐张道原拜大理卿何稠得罪籍其家属赐羣臣道原曰祸福何常丨资丨丨丨丨丨孔六帖】赃钱不受【向敏中判大理寺时没入祖吉丨丨分赐法吏敏中引钟离意委珠事独丨丨国史】刑统增详【窦仪判大理寺奉诏重定丨丨援引律疏勑格参酌重轻丨为三十卷尤为丨备太祖嘉之太祖实录】表贺不奏【李浩大理奏结狱上顾辅臣曰棘寺当得刚正如李浩者为之已而卿阙上曰无易李某遂除大理卿故事寺狱空上丨丨公独丨丨言行录】张泌奏事不苟容【至道中张泌判大理寺防鞠陈廷山谋叛狱具李润之大理正断廷山谋叛当绞中书刑房吏李文方用事润之附防之泌掌廷尉不预议法又不见案椟上疏言其事上召宰相吕正责让正称文方所定为允泌因言曰臣祗能尽心于陛下不能苟容于文方以曲笔尔分纪】晋卿鞠狱无观望【苖丨丨字伯修为卿元丰大理兼丨丨事多上所付晋卿独持平覈实丨所丨丨人不以为寃职畧】韩镃乌巢大理寺狱戸赋【皇帝恩霑庶类道格功化覃于万国之间苛慝不作乌巢于圜扉之内囹圄知空足验时清可知刑措苍鹰莫鸷寜懐狱吏之忧踈网无加岂有虞人之惧定国徒美于详明何施善政治长不罹于缧绁岂见衔寃】
　　诗集名不朽【上卿才大丨丨丨早朝至尊暮求友髙适宴大理寺卿】有阴功【怜君独守廷尉法知君决卿丨丨丨东坡送蔡冠卿】
　　大理少卿
　　歴代防革【后魏置少卿北齐及隋因之唐置二人六典国朝以朝官一员兼少卿事神　宗置大理狱少卿二员以蹇周辅杨汲为之分左断刑右治狱四朝志建炎中兴省大理卿而少卿二员如故中兴防要】
