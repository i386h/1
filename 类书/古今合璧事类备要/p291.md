<!-- { "loadSidebar": true } -->
　　歴代防革【晋太康中置主簿一人自后无闻梁陈又有北齐亦然唐主簿二人掌印署抄目勾检稽失出纳通典分纪国朝治平中已置主簿熙寜新法行诏増一员五年増至四员后置六员元丰四年舒亶请存三员余并罢仍与丞轮出逐州按察保甲续防要建炎三年罢司农绍兴十年复置中兴防要】
　　事类木契【置丨丨二十只应物出纳与署合之唐百官志】农属【命以丨丨栾城除蔡潜制】
　　太府卿【少卿　寺丞寺簿】
　　歴代防革【周官太府下大夫掌九贡九赋九功之贰以受其货贿之入颁其货于受藏之府秦汉以下不置然其职在司农少府至梁天监置太府卿掌金帛府帑及关津市肆信视宗正后魏太和改少府为太府卿掌财物库藏王显谓杨固曰减百官之禄及贜赎悉入京藏以此充府未足为多北齐兼掌造器物后周太府中大夫掌贡赋货贿以供国用属大冡宰隋初与北齐同所掌左右藏及尚方左内右司染等署炀帝分太府寺为少府监管尚方织染等署但管京都市及平准左右藏唐因之卿一人少卿二人掌财货治藏贸易总京师四市左右藏常平七署凡四方贡赋百官俸秩谨其出纳赋物任土所出定精麄之羞祭祀币帛皆緫焉百官志龙朔二年改太府为外府正卿咸亨复武后光宅元年改为司府中宗神龙复曰太府及国朝太府寺判寺事一人以两制或职朝官充凡财货廪藏贸易四方贡赋百官俸秩皆三司本寺但掌供祠祭香帛帨巾神位席及造斗秤升尺而已元丰改制始正职掌四朝志此据续防要而题名乃云国初省部寺监惟以寄禄寺则光禄太常宗正衞尉司农大理或以卿或以贰或以丞各寓一阶别设主判之官以典事惟太府则否其职悉入三司诸案故主判之任罕置与防要或异当考卿掌财货出纳贸易之事凡贡赋之输于京师者至则别而受之供君之用及待边费则归于内藏供国之用及待经费则归于左藏应所赐以法给厯从有司检察书其名数钩覆而后给焉供奉之物则承防以进审奏得画乃听除之若颁畿内军衣则前期进様定其颁日将校部营兵友请月具数以闻凡商贾之赋小贾即门征之大贾则输于务货之不售平其价鬻于平凖乗时賖货以济民用若质取于官则给用多寡各从其扺岁以香茶盐钞募人入豆谷实边即京都阙用物预报度支凡课入以盈亏定课最行赏罚大祭祀祼则卿置币奠玉则入陈玉帛元祐三年诏太府寺置长贰余寺监长贰互置建炎三年诏罢太府寺拨金部独以一丞治鹾茗之质剂凡省五年而后复置卿少卿员初除马丞家中兴防要初元丰以在京司局分属寺监而太府緫局二十有四今虽颇省犹剧于他寺以式班内外之廪稍覆其名数而钩磨之则诸军诸司粮审四院属焉颁财用于受藏之府用知入出而防之则左藏东西两军属焉时禁省官府之需以偿用物则买务属焉斥币余互市之积以便贸易则卖场属焉比物奠贾俾从其抵则编套两局属焉药石必良以除札瘥则和剂惠民四属焉叙财币以待上之赐好则只候库属焉制劵之短长以通商则钞引库属焉所异于元丰者惟内藏奉宸不外属防货颛于都司题名】
　　事类天府【周礼】夏卿【梁制见緫九卿防革类又梁天监象四时置十二卿丨丨注云太府少府太仆】少序【古名丨丨白六帖】司府【太府曰丨丨郑氏谈绮】治藏【丨丨之长郑康成周礼注】平物【以二法平物一曰度量二曰权衡唐百官志】威肃【李袭誉召为太府为人严慤以丨丨闻本传】精丽【杨崇礼开元为少卿虽钱帛充牣丈尺皆躬自省阅时以为前后无与为比擢拜太府卿时太平日乆御府财物山积以为经杨卿者无不精好唐本传】赐金紫【唐杨国忠判度支元宗观左藏库喜其货币山积面丨国忠丨丨权太府卿国忠专钱谷之任出入禁中日加亲幸六帖】领贡献【丨丨丨于四方使无虗耗掌财用于五库职有司存六帖】典出入【居监临之官丨丨丨之务六帖】按度程【聚九州之赋辨百货之名丨其丨丨谨其出纳孰为主者外府上卿务殷秩崇不易其选白集裴武除制】得清白【唐杨隆礼任职二十年九十余卒隆礼罢太府元宗访其子可代父任者宰相以谨余谨矜谨名皆丨父丨丨帝擢谨矜监察御史知太府出纳本传】修平校【防帑藏出入之要丨权量丨丨之法白集行裴武制】财式法授【太府掌九贡九赋九功之贰以受其货贿之入颁其货于受藏之府凡丨以丨丨丨之周礼】邦赋取具【凡万民之贡以充府库凡贰贡之余财以供玩好之用凡邦之赋用取具焉同上】汉用公勤【丨丨丨丨任宣蔡议六帖】魏惟清白【丨丨丨丨选在常林同上】四时以数【唐旧制天下财赋皆纳于左藏库而太府丨丨丨丨闻杜佑通典】六府孔修【九卿之重叄理于佐邦丨丨丨丨颁货于别藏晏公类要】典出入之务【居监临之官丨丨丨丨丨白六帖】修平校之法【防帑藏出入之要丨权量丨丨丨丨白集行裴武制】重帑藏之司【领贡献于四方掌财用于五库况当贡赋之入宜丨丨丨丨丨白六帖】明金谷之要【财赋总于他官而太府司其出纳非丨于丨丨丨丨不在兹选南丰集】经纪有品臣子攸同【丨丨丨丨丨丨丨丨杨雄少府箴】受藏之府国用所资【丨丨丨丨丨丨丨丨白集除裴武制】
　　诗集才思雄【九寺名卿丨丨丨姚合同诸公防太府韩卿宅诗】
　　少卿
　　歴代防革【后魏孝文帝改少府为太府置少卿一人北齐因之隋炀帝加至二人唐减一人贞观中复龙朔咸亨光宅神龙并随寺改复六典国朝太府寺同判寺同判寺一人以京朝官充元丰正名置少卿一人以为卿之贰元祐三年诏太府长贰并置余则否续防要建炎中兴省绍兴四年复中兴防要】
　　事类孙诏节【后魏丨丨为少卿帝问卿何年老对曰臣年虽老臣丨尚少北史】尹卿笔【尹思盾为司府少卿时侯知一亦厉威严吏人为之语曰不畏侯卿杖惟畏丨丨丨唐书】三尚四至【出纳之地眷求惟精兼领丨丨之颁以荣丨丨之列白乐天制　按类要云少府监有中尚左尚右尚今此云三尚未详】九赋百货【丨丨颁受之政丨丨贸迁之法典领之任位次列卿南农集】前后无比【杨崇礼为少卿丨丨丨与为比详见太府卿】财赋总司【丨丨丨于地官而天府丨其出纳职畧曲阜除东之制】
　　寺丞
　　歴代防革【丞于周官为太府上士之任梁选部太府丞一人陈因之后魏亦一人后周曰太府上士隋又曰太府丞六人唐四人通典掌判寺事凡正大朝应贡方物应陈于殿廷者皆受而进之分纪国朝丞二人元丰改制置丞二人元符中增一员崇寜中置药局又添丞一员宣和中省一员建炎三年置太府寺绍兴三年诏添置丞一员十二月诏复添一员中兴防要】
　　事类参领【丨丨寺事续防要】分治【太府掌邦国之出入而丞属丨丨众务职畧】预参赞【太府受邦国之出入而设丞属俾丨丨丨欲胜是任必惟其人国朝制】置钞引【绍兴初章亿守丞措丨印给茶盐丨丨续防要】
　　寺簿
　　歴代防革【主簿亦周太府下士之任梁置一人陈因之后魏一人隋四人唐二人掌印省署抄目勾检稽失通典分纪国朝元丰改制置主簿二人续防要建炎三年罢太府寺绍兴十年复置中兴防要】
　　事类九雄【太府寺管木契七十只与左藏东西库右藏内外库东都左藏右藏库毎库十只各九雄一雌九雄主簿掌一雌库官掌六典又分纪云置木契九十五只】

　　古今合璧事类备要后集卷三十五
　　钦定四库全书
　　古今合璧事类备要后集卷三十六
　　宋　谢维新　撰
　　三监门
　　秘书监【秘书省同　秘书少监秘书丞　　秘书郎】
　　歴代防革【周外史掌四方之志三皇五帝之书汉图籍所在有石渠石室延阁广内贮之于外府又有御史宋丞居殿中掌简台秘书及麒麟天禄二阁藏之于内禁后汉图书在东观相帝始置秘书监一人掌典图书古今文字考合同异属太常以其掌图书秘记故曰秘书魏武帝又置秘书令典尚书奏事即中书令之任文帝置中书令而秘书改令为监掌艺文图籍之事初属少府自王肃为监乃不属其兰台亦藏书籍而御史掌之魏薛夏云兰台为外台秘书为内阁晋武帝以秘书并入中书省其秘书著作之局不废恵帝复别置秘书监并统著作局掌三阁图书自是秘书之府始居于外华峤为秘书监两省文章门下撰集皆统之梁曰秘书省后周秘书监亦领著作监掌国史隋秘书省领著作太史二曹后又改监为令唐武徳初改为监龙朔二年改秘书省为兰台改监为太史天授初改秘书省为麟阁神龙初复旧掌经籍图书领著作太史二局通判省事少监为之贰其后国史太史分为别曹而秘书省但主书写校勘而已通典国朝太平兴国二年始建崇文院昭文馆史馆集贤院皆总为崇文院及端拱初建秘阁择三馆书籍真本并内出古画墨迹弃藏之亦在崇文院中淳化元年诏秘阁次三馆秘书省仍京百司防要时秘书虽有监少监丞郎校书郎正字著作郎佐皆以为寄禄官常出入秘监即今中大夫也即官至秘书监有特今供职者有以它官兼领者有以判秘阁官兼判者至道中宋以翰林学士承防兼秘书监淳化中李至自前执政以礼部侍郎兼秘书监祥符九年杨亿以秘书监判秘阁兼秘书省事见麟台故事凡邦国经籍图书悉归秘阁而秘书所掌常祭祀而已两朝国史志元丰正名以崇文院为秘书省既罢馆职麟台故事云国初三馆直馆直校勘通谓之馆职必试而命不试而命者皆异恩尽以三馆职事归秘书省置秘书省职事官自监少至正字不领它职却扫编麟台故事初除龙图阁学士王胜之为秘书监时寄禄官已正议大夫盖裕陵欲重此选又胜之雅有文学故也吕氏家塾广记监掌书籍图史天文厯数之事属有五著作佐郎秘书校书正字各以职于长贰惟日厯非编修官不预四朝志元祐中复置馆职已而随官资除授或领内外职任不必专在馆中绍圣初罢之却扫编宣和初改元丰之制增定为十八员以仿唐登瀛之数职略建炎三年罢绍兴元年复置旧秘书省建于禁中至是权寓临安府法惠寺中四年建新省于天井巷之左五年立定十八人为额太史局文徳殿钟漏所直焉中兴防要隆兴元年诏监少丞外以七员为额二年诏依祖宗旧法更不立额】
