<!-- { "loadSidebar": true } -->
　　求知己求为可知【子曰不患无位患所以立不患莫已知丨丨丨丨也语】患其不能【子曰不患人之不已知丨丨丨丨也语宪问】上书自鬻【东方朔丨丨丨丨曰臣朔勇若孟贲防若庆忌亷若鲍叔信若尾生若此可以为天子大臣矣本】于路自陈【魏恺自散骑常侍迁青州刺史固辞文宣大怒曰何物汉子与官不就由是积年沉废后遇愔丨丨丨丨愔曰咸由中旨恺曰虽复零雨自天终待云兴四岳愔欣然数日除霍州刺史本】上书求荐【先生云一日程颐与韩持国范夷叟泛舟于頴昌西湖湏臾官将云有一官员丨丨谒大资乃是求知己颐曰大资居位却不求人乃人倒来求已是甚道理夷叟曰丨丨章常事也颐云不然只为曾有不求者不与求者与之遂致人如此持国便服程氏遗书】勤职求知【荥阳公吕希哲与诸人云自少官守处未尝干人举荐以为后生之戒仲父常从守官会稽人或议其不求知者仲父对云丨于丨事乃所以丨丨也童蒙训】韩愈与冯宿书【昔扬子云着太人皆笑之子云之言曰世不我知无害也后世复有扬子云必好之矣子云死近千载竟未有扬子云可叹也其时桓谭亦以雄书胜老子老子未足道也子云岂止于老子争强而已乎此诚未必为知雄者其弟子侯芭颇知之以为其师之书胜周易然侯芭之他文不见于世不知其人果何如耳以此而言作者不祈人之知也明矣直百世以俟圣人而不惑质诸鬼神而不疑耳足下岂不谓然乎】韩愈与陈商书【辱惠书语高而旨深三四读尚不能通晓茫然増愧赧又不以其浅弊无过人智识且喻以所守幸甚敢不吐情实然自识其不足补吾子所湏也齐王好竽有求仕于齐者操瑟而往立王之门三年不得入叱曰吾瑟鼓之能使鬼神上下为鼓瑟合轩辕氏之律吕客骂之曰王好竽而子鼓瑟瑟虽工如王不好何是所谓工于瑟而不工于求齐也今举进士于此世也求禄利行道于此世而为文必使一世人不好得无与操瑟立齐门者比欤文诚工不利于求求不得则怒且怨不知君子必尔不为也故区区之心每有来访者皆有意于不肖者也畧不辞让遂尽言惟吾子谅察】韩愈荐侯喜状【右其人为文甚古立志甚坚行止取舎有士君子之操家贫亲老无援于朝在举场十余年意无知遇愈尝慕其才而恨其屈与之还往岁月已多尝欲荐之于主司言之于上位名卑官贱其路无由观其所为文未尝不掩卷长叹去年愈从调选本欲擕持同行适遇其人自有家事迍邅坎轲又废一年及春末自京还怪其久絶消息五月初至此自言为阁下所知辞气激扬靣有矜色曰侯喜死不恨矣喜辞亲入闗羇旅道路见王公数百未尝有如卢公之知我也比者分将委弃泥涂老死草野今胷中之气勃勃然复有仕进之路矣愈感其言贺之以酒谓之曰卢公天下之贤刺史也未闻有所推引葢难其人而重其事今子鬰为选首言其死不恨固宜也古所谓知己者正如此耳身在贫贱为天下所不知独见遇于大贤乃可贵耳若自有名声又托形势此乃市道之事又何足贵乎子之遇知于卢公真所谓知己者也士之修身立节而竟不遇知己前古已来不可胜数或日接膝而不相知或异世而相慕以其遭逢之难故曰士为知己者死不其然乎不其然乎阁下既已知侯生而愈复以侯生言于阁下者非为侯生谋也感知己之难遇大阁下之德而怜侯生之心故因其行而献于左右焉】韩愈上张仆射书【执事之择于愈者非为其能晨入而夜归也必将有以取之苟有以取之虽不晨入而夜归其所取者犹在也下之事上不一其事上之使下不一其事量力而任之度才而处之其所不能不强使为是故为下者不获罪于上为上者不得怨于下矣孟子有云今之诸侯无大相过者以其皆好臣其所敎而不好臣其所受敎今之时与孟子之时又加逺矣皆好其闻命而奔走者不好其直已而行道者闻命而奔走者好利者也直已而行道者好义者也未有好利而爱其君者未有好义而防其君者今之王公大人惟执事可以闻此言惟愈于执事也可以此言进愈防幸于执事其所从旧矣若寛假之使不失其信加待之使足以为名天下之人闻执事之于愈如是必皆曰执事之好士也如此执事之待士以礼如此执事之使人不枉其性而能有容如此执事之欲成人之名如此执事之厚于故旧如此又将曰韩愈之识其所依归也又如此韩愈之不謟屈于富贵之人如此韩愈之贤能使其主待之以礼如此则死于执事之门无悔若使随行而入逐队而趋言不敢尽其诚道有所屈于巳天下之人闻执亊之于愈如此皆曰执事之用韩愈哀其穷収之而已耳韩愈之事执事不以道利之而已耳苟如是虽日受千金之赐一岁九迁其官感恩则有之矣将以称于天下曰知己知己则未也】栁子厚送苑论诗序【八年冬余与马邑苑言扬联贡于京师自时而后车必挂轊席必交衽量其志知其达于昭代究其文辩其胜于太常探而讨之则明韬于朴厚之质行浮于幽顕之间逰公卿之间质直而不犯恪谨而不慑交同列之羣以诚信闻余拜而兄之以为执谊而固临节不夺在兄而已是岁小司徒顾公守春官之缺而权择士之柄明年春同趋权衡之下并就重轻之试观其掉鞅于术艺之场逰刃乎文翰之林风雨生于笔札云霞于简牍左右圜视朋侪拱手甚可壮也二月丙子有司题甲乙之科揭于南宫余与兄又聮登焉余不厚顔怀愧而陪其游久矣夏四月告归荆衡拜手行迈轮移都门之辙辕指秦岭之路方将高堂称庆里闬更贺曳裾峨冠荣向诸侯之邦遐登王粲之楼高视刘表之榻桂枝片玉光生于家是宜砥商雒之阻艰带江汉之浩荡以谈笑顾聁超越千里而无倦极也然而景炽气燠往即南方乘陵炎云呼吸温风可无敬乎慎进药石保安其躬是亦非兄之所宜私也羣公追饯于霸陵列筵而觞送逺之赋圭璋交映或授首简于余曰子得非知言扬者乎安而黙耶余受而书之编于羣玉之右非不知让贵传信焉尔】皇甫湜送丘儒序【吾居河隂丘生敲门请曰儒贵求知余谨自露愿以是非赐决语其学如猗顿之富听其音如清庙之乐观其刻意励行如奉商鞅之法而惧秦刑吾惊而与之游逾年将鬭其艺于洛下吾逺来洛下喻之曰子知市乎懐贝玉以之名都之肆未有不售者也挈而之三家之墅未有不为盗困幸矣子将安置哉京师贤才市也一人不知子也他人知子一门不容子也他门容子子谨持其所有以往未有不成者也今子之类固少势能移事者稀为一不知为一相移白变而复黒倒上而为下吾未如之何矣生不信而试果困而见吾酌酒而贺之曰谨持贝玉以往之都市可矣曰诺乃叙其行】
　　诗集无知者【仲蔚爱穷居绕舎生蒿蓬翳然絶交逰赋诗颇能工举世丨丨丨止有一刘龚此士胡独然实由罕所同介然安其业所乐非穷通人事固已拙聊得长相从陶潜咏贫士】无知己【乡曲丨丨丨朝端乏亲故伊谁为扬雄一荐甘泉赋孟浩然】桐遇知音【马因回首虽增价丨丨丨丨已半燋白侍郎】圭璧无人知【丨丨丨丨丨甘与顽石列舜禹无陶尧名声随腐灭唐文粹】期君蟠桃枝【丨丨丨丨丨千歳终一尝山谷】
　　古今合璧事类备要续集卷五十
　　钦定四库全书
　　古今合璧事类备要续集卷五十一
　　宋　谢维新　撰
　　事为门
　　扬善　附　【隐恶】
　　事理挥【善者人之所乐而恶者人之所恶也今有人于此闻人之善如己之善惟恐人之不知见人之恶如己之恶惟恐人之得知善者褒之嘉之从臾而成之恶者痛之悼之又从而隐讳之岂不诚君子长者哉其或彼有善之可嘉也而媢疾生焉彼有恶之可矜也而擿形焉是固未能尽人也而谓能尽已可乎兹其为薄德也亦甚矣故妬贤害能而忌有功既非所以为项氏之利而国武子好翘人之过亦所以不免于齐也圣人有言君子成人之美不成人之恶小人反是岂欺我哉】
　　事类用中【舜执两端丨其丨于民隐恶而扬善记中庸】闻言【禹丨善丨则拜孟】不蔽【尔有善朕丨敢丨书汤诰】俾慕【旌别淑慝表厥宅里彰善瘅恶树之风声弗率训典殊厥井疆丨克畏丨注言当识别顽民之善恶表异其居里明其为善病其为恶立其善风扬其善声其不循敎道之常则殊其井居田界使能畏为恶之祸慕为善之福所以沮劝】挽推【或挽之或推之欲无入得乎左襄十四】反和【子与人歌而善必使丨之而后丨之语述而】大哉问也【林放问礼之本子曰丨丨丨丨语】富哉言乎【语】雍之言然【子曰丨丨丨丨雍也】偃之言是【丨丨丨丨也前言戏之耳阳货】君子若人【子谓子贱丨丨哉丨丨公冶长】尚德若人【南宫适出子曰丨丨哉丨丨宪问】贤哉回也【子曰贤哉回也一箪食一瓢饮在陋巷人不堪其忧回也不改其乐丨丨丨丨雍也】孝哉闵子【子曰丨丨丨丨骞人不间于其父母昆弟之言先进】大哉孔子【逹巷党人曰丨丨丨丨博学而无所成名子罕】借誉左右【百里奚乞于道路秦缪公委之以政寗戚饭牛车下桓公任之以国此二人者岂素宦于朝丨丨于丨丨然后二王用之汉邹阳】数言将军【王曰丞相丨丨丨丨将军何以敎寡人计防韩信传】防扬足下【曹丘生曰楚人谚曰得黄金百斤不如得季布一诺足下何以得此声于梁楚之间哉且仆与足下俱楚人使仆丨丨丨丨名于天下顾不美乎何足下距仆之深也布大悦季布】称述多过【厐士元性好人伦勤于长养每所丨丨丨丨其才时人怪而问之统答曰当今天下大乱雅道陵夷善人少而恶人多方欲兴风俗长道业不美其谭则声名不足企慕而为善者少矣今抜十失伍犹得其半而可以崇迈世敎使有志者自厉不亦可乎】嗟吟良乆【谢朓好奨人才会稽孔闿粗有才笔未为时所知孔珪尝令草让表以示朓朓丨丨丨丨手自折简写之谓珪曰此子声名未立应共奨成无惜齿牙余论本】
