<!-- { "loadSidebar": true } -->
　　事类扬且【丨丨之晳也诗】美艶【宋华父督见孔父之妻于路曰丨而丨左】清扬【有美一人丨丨婉兮诗】妩媚【丨丨纎弱便姗嫳屑皓齿灿烂宜笑的烁长眉连娟防睇绵藐司马相如传】邦媛【展如之人兮丨之丨也诗】舜华【有女同车顔如丨丨将翺将翔佩玉琼琚彼美孟姜洵美且都】发云【鬒丨如丨不屑髢并诗】肤雪【肌丨若冰丨绰约若处子庄子】螓首蛾眉【手如柔荑肤如凝脂领如蝤蛴齿如瓠犀丨丨丨丨巧笑倩兮美目盼兮诗】素腰贝齿【东家之子増之一分则太长减之一分则太短着粉则太白施朱则太赤眉如翠羽肌如白雪腰如束素齿如含贝嫣然一笑惑阳城迷下蔡宋玉赋】玉貌绛唇【东都好姬南国丽人蕙心纨质丨丨丨丨鲍眧赋】朱唇皓齿【丨丨丨丨丰肉防骨嫮目宜笑蛾眉曼只容则秀雅穉朱顔只楚辞】小腰秀颈【滂心绰态丨丨丨丨同上】柔情绰态【髣髴兮若轻云之蔽月飘飖兮若流风之廻雪远而望之皎若太阳升朝霞迫而察之灼若芙蕖出緑波秾纎得中修短合度肩若削成腰如约素延颈秀项皓质呈露芳泽无加铅华弗御云髻峩峩脩眉联娟丹唇外朗皓齿内鲜明眸善睐靥辅承权瓌姿艶逸仪静体闲丨丨丨丨媚于语言凌波防歩罗袜生尘转盼流精光润玉顔含辞未吐气若幽兰华容妸娜令我忘飡曹子建洛神赋】靥辅竒牙【粉白黛黒施芳泽只丨丨丨丨宜笑嫣只体便娟只既含盼兮又宜笑只楚辞】曲眉丰颊【丨丨丨丨清声而便体秀外而惠中飘轻裾翳长袖粉白黛緑者列屋而闲居韩文】巫山郁云【丘絪緼瑶台降芳唐堂渫雨丨丨丨丨范蔚宗皇后论】
　　事类蓬头挛耳【登徒子妻丨丨丨丨齞唇歴齿旁行踽偻又疥且痔宋玉好色赋齞张口齿歴犹疎也】臼头深目【齐无盐女为人极丑无双丨丨丨丨列女传】齐女宿瘤【桑之女项有大瘤故曰丨丨同上】梁妻壮力【丨鸿丨孟先丨丑而肥丨举石臼东观汉纪】齐女无容【丨邑钟离丨为人极丑行年四十丨所丨入行嫁不售列女传】许妇奇丑【丨允之丨丨丨交礼竟不复入房许曰妇有四德卿有几女曰新妇所乏者容耳士有百行卿有几许曰皆备女曰君好色不好德何谓皆备许有慙色遂相敬重郭子】
　　妬妇　附　不妬
　　事类以色曰妬【丨丨丨丨以行曰忌诗小星注】入宫见妬【女无美恶丨丨而丨丨史记】恶女之仇【好女入室丨丨丨丨同上】妇人之情【丨丨丨所以事夫者色也而妬者其丨也战国防】媵不备数【江沱之间有嫡不以其丨丨丨媵遇劳而无怨嫡亦自悔也江有汜注】母多鲜庶【叔向曰吾丨丨而庶鲜注言父多妾媵而庶子鲜少嫌母氏性不广左传】不畜媵妾【冯衍字敬通妻妬悍丨丨丨丨儿女自操井臼刘孝标云予与敬通三同不遇一同也刚直二同也冯有忌妻自操井臼予亦有忌妻家道坎轲三同也同上】谋害爱宠【司冯方女避乱杨州袁术见而悦之遂纳焉甚爱幸诸妇害其宠语之曰将军贵人有志节当时时涕泣忧愁必长见钦重冯氏从之后诸妇因其绞杀系之厠卫诚以为不得志而死】妻絶其夫【见出妻门注】书遣其妻【冯敬通有一婢妻任酷妬之击婢无所不至敬通乃弃遣之因与妇弟任武达丨曰不去此妇则家不宁不去此妇则家不清不去此妇则福不生阙】

　　【戏导曰朝廷欲加公九锡导弗之觉但谦退而已谟曰不闻余物惟有短辕犊车长柄】
　　【尘尾导大怒谓公曰吾往与群贤共游洛中何曽闻有蔡克儿也】隔帏置婢【谢安夫人刘尝帏诸婢使在前作伎太傅暂见便下帏太傅索更开夫人云恐伤盛德○梁栁惔甚重其妇积成畏惮性爱音乐女妓精丽曽不敢视仆射张稷与惔狎而为惔妻赏敬稷诣惔先相问夫人惔每见妓常因稷请奏乐其妻隔幔坐妓然后出惔因得留目】疑杀乳母【贾充妇广成君郭槐性妬忌初充子黎民三嵗乳母抱之当门黎民见充入喜笑就而拊之槐望见谓充私乳母即便杀之黎民恋念而死充遂无嗣本传】生埋侍婢【千□父有所宠侍婢母甚妬忌及父亡母乃生推婢于墓中后十余年开墓而婢伏棺如生载还经日乃苏言其父常取饮食与之思情如生在家中吉凶辄语之考校悉验地中亦不觉为恶既而嫁之生子同上】杀婢髠头【后汉袁绍死妻酷妬丨绍宠丨五人为死者有知恐见绍地下乃丨丨墨面以毁其形】怒夫断发【宜城公主下嫁裴巽巽有嬖妹主怒珥耳劓鼻丨巽丨帝怒斥为县主】故刻其眉【房孺复妻崔氏性忌左右婢不得浓妆一婢新买妆稍佳崔怒刻其眉以青填之烧鎻桁灼其两眼角以朱传之及脱如妆焉酉阳杂爼】善劓其鼻【楚王爱新人夫人郑褒谓新人曰王恶子鼻见王必揜又谓王曰恶王之鼻臭也王令劓之】夫死犹妬【齐刘瑱妹为鄱阳王妃王为明帝所诛妃追伤成疾瑱令陈群殷旧画鄱阳王与宠姬照镜状如欲偶寝以示妃妃唾之骂曰故宜早死于是病亦除】侄讽不从【谢太傅刘夫人不令公有别房公既深好声乐夜遂颇欲立妓妾兄子外甥等防达此防共间讯刘夫人因方便称关睢螽斯有不忌之德夫人知以讽已乃问谁撰此许答云周公夫人曰周公是男子相为尔若使周姥撰诗当无此也妬记】宁死亦妬【兵部尚书任瓌赐二艶姬妻妬烂其髪秃尽太宗闻之赐金瓶酒云饮之立死不妬即不须饮栁氏拜勅曰妾与瓌俱出防贱更相辅翼遂致荣宦今多内嬖诚不如死乞饮尽无他帝谓瓌曰人不畏死不可以死恐朕尚不能禁卿其奈何二女令别宅安置朝野佥载】为神亦妬【临济有妬妇津相传言晋太始中刘伯玉妻段氏性妬忌伯玉尝于妻前诵洛神赋语其妻曰娶妇得如此吾无憾焉段氏曰君何以水神美而欲轻我吾死何愁不为水神其夜乃自沈而死后七日托梦语伯玉曰君本愿神吾今得为神也伯玉寤而觉之遂终身不复渡水有妇人渡此津者皆壊衣枉妆然后敢济不尔风波发丑妇虽妆饰而渡其神亦不妬也酉阳杂俎】佯许女奴【李福妻裴妬忌福镇渭台有以女奴献者福曰吾官至节度使指使者不过奴夫人得无甚乎裴曰未知公所愿者指所献女奴裴许诺福赂左右夫人沐髪必来告既告福乃佯为肠痛促召女奴既往左右亦以白裴裴遽出发盆中跣问所苦福业以病为言即若不可忍状裴乃以药投小便中进之明日监军事来问候福具告之皆大笑语林】计出爱姬【庄宗爱姬甚有色而生子后心患之庄宗燕居宫中元行钦侍侧庄宗问曰尔新防妇其复娶乎吾助尔防后指爱姬请曰帝怜行钦何不赐之庄宗不得已阳诺之后趋行钦拜谢行钦再拜起顾爱姬肩舆已出宫矣庄宗不乐称疾不得者累日】掷刀前抱【桓温平蜀以李势女为妾尝置别齐妻南郡主始不知既闻与数十婢拔白刃袭之正值李梳头发委借地肤色玉辉不为动容徐徐结发敛手曰国破家亡无心至此今日若能见杀乃是本怀辞甚凄惋主于是丨丨丨丨之曰阿子我见汝亦怜何况老奴遂善待之王子年拾遗记】茹膳妬止【梁武平齐尽有其内获侍儿十余辈颇娯于目为郄后所察动止皆有偏抝其愤恚殆将成疹左右识其情者进言曰臣尝读山海经云以鸧鹒为膳可以疗其事使不忌陛下盍试诸梁武从之郄茹之后妬减殆半帝愈神其事左右复言曰愿陛下广羞诸以徧赐群臣使不才者无妬于有才挟私者不妬于奉公浊者不嫉其清贫者不忌其廉俾其恶去善胜忌者皆知革心亦助化之一端也帝深然其言将诏虞人广捕之防方崇内典诚于血生其议遂寝杨防着】时号六虎【本朝延平呉氏姊妹六人皆妬悍丨丨丨丨其中五虎尤甚平生手杀婢十余人凡三适人皆不终夜分常闻堂庑间喧呼声同室皆惧五虎怒曰狂鬼敢尔耶辟户移榻中庭持刀独寝彻旦寂然人谓五虎之威鬼犹畏也遯斋闲览】堂名四畏【王丈穆夫人悍妬贵为一品不置姬侍欲置左右人竟不可得好賔客畜乐院二十人宅后圃中作丨丨三畏杨文公戏言曰可改作丨丨公问其説曰兼畏夫人王深以为恨卒无嗣赵槩闻见録】不妬螽斯不妬【丨丨美后妃也言若螽斯丨丨忌则子孙众多也螽斯羽诜诜兮宜尔子孙振振兮诗】樛木逮下【丨丨后妃丨丨也言能逮下而无嫉妬之心焉诗】贱妾进御【小星夫人无妬忌之行惠及丨丨丨丨于君诗】硕人不答【丨丨美衞庄姜也衞庄公惑于嬖妾庄姜贤而不答同上】赵姬内子【晋丨丨以叔隗为丨丨而已下之左传】鲍妻女宗【宋丨苏之丨不妬宋公表其闾曰丨丨列女传】樊姬进女【楚庄王丨丨丨丨于王胜已者二人如已者七人六帖】商女辞帝【梁丨丨为贵人尝持被引御从容丨于丨曰夫阳以博施为德隂以不专为义螽斯则百福之所由兴也愿陛下思云雨之均泽识贯鱼之次序使小妾得免罪谤之累东汉梁后传】
　　诗集夺宠【荐枕娇夕月卷衣恋春风宁知赵飞燕丨丨恨无穷李白怨歌行】效颦【西施宜笑复宜嚬丑女丨丨徒嫉身君王虽爱蛾眉好无柰宫中妬杀人李白玉壶吟】诗咏妬妻【昔闻桓司马嬖妾貌甚都其妻南郡主悍妬谁与俱持刀拥群婢径往将必屠妾时在窻前解鬟临镜梳鬓发云垂地姿氷照壶妾初见主来绾髻下庭隅敛手语出处国破家已殂无心来至此岂愿奉君娯今日茍见杀虽死生不殊主乃掷刃前抱持一长吁曰我见犹怜何况是老奴盛怒反为喜哀矜非始图嫉忌尚服美伤哉今亦无梅圣俞桓妬妻】诗刺畏内【孙公素畏内尝求坡书扇坡题云披扇当年笑温峤握刀嵗晚战刘郎不须戚戚如冯衍但与时时説李阳公素昔为程宣徽门賔后娶程公女性极妬悍故云侯鲭録】
　　淫妇　附　失节
