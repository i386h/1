<!-- { "loadSidebar": true } -->
　　唐吴少微过汉故城诗　大汉昔未定强秦犹擅塲中原逐鹿罢髙祖郁龙骧经始谋帝坐兹焉壮未央规模穷栋宇表里浚城隍羣后崇长乐中朝增建章钩陈被兰锜乐府奏芝房翡翠明珠帐鸳鸯白玉堂清晨宝鼎食闲夜郁金香天马来东道佳人倾北方何其赫隆盛自谓宝灵长厯数有时尽哀平嗟不昌氷坚成巨猾火德遂頺纲奥位非虚校贪夫竟速亡魂神吁社稷豺虎鬬岩廊金狄移防岸铜盘向洛阳君王无处所年代防荒凉宫阙谁家域榛芜罥我裳井田唯有草海水变成桑在昔髙门内于今岐路傍余基不可识古墓列成行狐兎惊魍魉鸱鸮吓獝狂空城寒日晚平野暮云黄烈烈樊青棘萧萧吹白杨千秋并万岁空使咏歌伤张九龄经江宁览旧迹至武湖诗　南国更数世北湖方十洲天清华林苑日晏景阳楼幕下廻仙骑津傍驻防斿鳬鹥喧鳯管荷芰鬭龙舟七子陪诗赋千人和棹讴应言在镐乐不譲横汾秋风俗因纾慢江山成易由驹王信不武孙叔是无谋佳气日将歇覇功谁与修桑田东海变麋鹿姑苏游否运争三国康时劣九州山虽幕府在舘岂豫章留水淀还相阅菱歌亦故遒雄图不足问难想事风流
　　司空曙南浦望汉宫诗　荒原空有汉宫名衰草茫茫雉堞平连鴈下时秋水在行人过尽暮烟生西陵歌唱何年絶南陌登临此日情故事悠悠不可问寒禽野水自纵横
　　宋曾肇贺上国宝表　臣闻夫国玺之有去来犹周鼎之有轻重好治而恶乱舍昏而即明顷自有唐之衰荐更五代之季伏而不发殆且百年忽尔自归将万世所以表祖宗积累之庆告社稷灵长之休在圣与仁宜昌而寿恭惟皇帝陛下沉潜廸哲刚健好生参天地以成能垂子孙而作则果有神物是贻皇家固将配甘露以纪元岂止拟芝房而度曲
　　徐陵为梁贞阳侯与王太尉僧辨书　天狼炳曜非无战阵之风参虎扬芒便有干戈之务至于夏钟夷羿周厄犬戎汉委珠嚢秦亡宝箧彰于史籍可得而闻　陶唐既作天归乌啄之臣丰毕将兴特挺鹰扬之佐明公量苞金铉神表玉璜俪衮钦才平阶伫德固以留连管乐惆怅风云濡足维时投竿斯在去岁凶徒不骋言次巴丘鼓声闻一柱之台烽火照三休之殿公则悬麾羽扇犹对投壶戎羯咸奔鲸鲵俱剪楼船万舳还系昆明胡马千羣皆输长乐于是乎夏首西浮云行电迈彭波东汇谷静山空扼鹊尾而据王畿登牛头而扫天阙渐台伪帅仍首于帝京郿坞元凶咸刳膓于军市青羌赤狄同畀豺狼胡服夷言咸为京观公园陵尽拜忠贯长沙神主咸安勲逾髙密重以秦宫既获鲁殿犹存辟绿草于应门开青槐于武库长安五陵之族鄠杜六迁之民襁负而归都壥斯满鬻脂藏脯游骑击钟故市新城飞甍华屋东莞旧宅人识桑榆南顿荒田家分禾黍岂以乡名谷熟邑号禾兴而已哉
　　周庾信拟连珠　盖闻彼黍离离大夫有丧乱之感麦秀渐渐君子有去国之悲是以建章低昂不得犹瞻防岸景阳沦没非复能临偃师
　　又　盖闻市朝迁贸山川悠逺是以狐兎所处由来建始之宫荆棘参天昔日长洲之苑
　　唐苏颋长安西明寺塔　丰不当必蔀俭不师且夺终异谋始之则满非守成之具从梁邸第宁复賔游封薛池台果成童牧
　　元黄之润州江宁县瓦棺寺维摩诘画像碑　江山寂寥居处缅邈年移代改留侯叹过隙之驹物是人非丁令化辽城之鹤

　　古俪府卷四
<子部,类书类,古俪府>
　　钦定四库全书
　　古俪府卷五
　　明　王志庆　编
　　人部【君臣】
　　唐潘炎君臣相遇乐赋　继天者君也戴天者臣也下之事上作股肱耳目上之任下敷心腹肾膓
　　宋王安石除平章事监修国史谢表　臣闻人君代天而理物人臣资父以事君然而君臣之大义有方非若父子之至恩无间须倡而后和则诚意每患于难通不入而后量则忠力或嫌于自献惟成汤之聴伊尹与傅説之遇髙宗皆以防逺而相求何其亲厚之独至盖所趋非由于二道故所为若出于一身夫岂于越夷貉之异心是谓元首股肱之同体二臣既以此获展事君之义两君亦以此得成理物之功茍非其人孰与于此齐王融求自试启　春庚秋蟀集候相悲露木风荣临年共悦夫惟动植且或有心况在生灵而能无感　夫君道含臣术无隐翁归乃居中自见充国曰莫若老臣窃景前修敢蹈轻节
　　唐卢照隣歌公卿　歌云佐汉捧日匡尧
　　独孤及送余杭薛郡守入朝序　受宣室之厘忽思贾谊以谤书之箧先示乐羊
　　李峤攀龙台碑　贾文和之揣君郦食其之观将翔而后集可谓明逺
　　人部【父子】
　　唐杜甫送许八拾遗归江宁觐省诗　诏许辞中禁慈顔赴北堂圣朝新孝理祖席倍恩光内帛擎偏重宫衣着更香淮隂清夜驿京口渡江航春隔鸡人昼秋期燕子凉赐书夸父老寿酒乐城隍看画曽饥渴追踪恨淼茫虎头金粟影神妙独难忘
　　刘长卿送张七判官还京觐省诗　春兰方可采此去叶初齐函谷莺声里秦山马首西庭闱新栢署门舘旧桃蹊春日长安道相随入禁闺
　　钱起送边补阙东归觐省诗　东去有余意风生赐锦衣凤凰衔诏下才子采兰归斗酒百花里人情一笑稀别离须计日想望在彤闱
　　卢纶送尹枢令狐楚及第后归觐诗　佳人比香草君子即芳兰宝器金罍重清音玉佩寒贡文齐受宠献醴两承欢鞍马并汾地争迎陆与潘
　　卢纶送浑錬归觐却赴阙庭诗　云幕拥簮裾台庭饯伯鱼防衣人竞防银诏帝亲书知子当元老为臣饯二疏执珪期已迫捧膳歩寜徐而我诚愚者夫君岂病诸探题多决胜馔玉每分余荣比成功后恩同造化初甑尘方欲合笼翮忽将舒榆防钱难比杨花雪不如明朝古隄路心断玉人车
　　卢纶送内弟韦仁宗归信州觐省诗　常嗟外族弟兄稀转觉心孤是送归醉掩壶觞人有泪愁穿魂梦月无辉烹鱼緑岸烟浮草采橘青溪露湿衣闻説江楼长卷幔几囬风起望胡威
　　权徳舆送崔端公郎君入京觐省诗　已见风姿美仍闻艺业勤清秋上国路白晳少年人带月轻帆疾迎霜防服新过庭若有问一为説漳滨
　　戎昱送王端公之太原归觐相公诗　柱史今何适西行咏陟冈也知人惜别终美鴈成行春雨桃花静离樽竹叶香到时丞相阁应喜棣华芳
　　周庾信伤心赋　或有拥树罹灾藏衣遭难未设桑弧先空柘馆人惟一丘亭遂千秋边韶永恨孙楚长愁张壮武之心疾羊南城之泪流　膝下龙摧掌中珠碎芝在室而先枯兰生庭而早刈　对宝盌而痛心抚经而流恸石华空服犀角虗篸风无少女草不宜男乌毛徒覆兽乳空含
　　周宇文逌庾信集序　青鸾降宿树之祥白雉有依栏之感
　　唐李华二孝讃序　灵武二孝曰侯知道程俱罗生养以孝没奉以哀庐于塜次号泣无节埃垢积首草生髪间每大漠晨空连山夜寂人烟四絶虎豹与隣拥坟椎膺声气咽塞下入九泉上彻九天背烂心朽皮枯节挛草水先秋而凋落景气不时而凝烟【一作闭】殊鸟异兽助之悲号万物有极此哀无穷　色惨莪蒿声酸棘薪晋书孝友传论　大矣哉孝之为徳也分浑元而立体道贯三灵资品彚以顺名功苞万象用之于国动天地而降休征行之于家感鬼神而昭景福若乃博施备物尊仁安义柔色承顔怡怡尽乐击鲜就养亹亹忘劬集苞思蓺黍之勤循陔有采兰之咏事亲之道也属属如在哀哀罔极聚薪流恸衔索兴嗟洒风树以隤心頫寒泉而沫泣追逺之情也审徳筮仕正务移官居髙匪危在丑无争协修升以匡化怀履冰而砥节立身之行也是以闵曽翼翼遵六教而缉贞规蔡董烝烝七体而垂令迹亦有至诚上感明只下賛郭巨致锡金之庆阳雍标莳玉之祉乌驯丹羽巢叔和之室鹿呈白毳扰功文之庐
　　唐王维右豹韬卫长史任君神道碑　庐以长号泪少于血杖而后起骨余于形弹琴不成从先王之礼捧筐便恸有终身之哀
　　段文昌平淮西碑　栾书作帅鍼为戎右充国讨虏印统支军是能从帅之命成父之志　昔赵孟慕成季之勲复能霸晋亚夫绍绛侯之武亦克擒吴
　　周庾信大将军赵公墓铭　泉惊孝水竹动寒林又柱国大将军纥干神道碑　对其苫寝则梓树寒生闻其悲泣则巢禽夜下
　　又大将军闻喜公栁遐墓志　成都孝子自赴江流桂阳先贤身彰野火并存灵应咸可伤嗟
　　人部【夫妇闲情附】
　　汉蔡邕协初赋　其在近也若神龙采鳞翼将举其既逺也若披云縁汉见织女立若碧山屹其坚动若翡翠奋其羽众色辽照视之无主面若明月辉似朝日色若莲葩肌如凝蜜
　　宋谢灵运江妃赋　小腰微骨朱衣皓齿矊视腾来靡容腻理出月隐山落日映屿收霞敛色廻飇拂渚每驰情于晨暮矧良遇之莫叙投明珠以申赠觊色授而魂与嗟佳人之眇迈眺霄际而皓语惧展爱之未期抑倾念而蹔伫天台二娥宫亭双媛青袿神接紫衣形见或飘翰凌烟或潜泳浮海万里俄顷寸隂未改事虽假于云物心常得于无待
　　梁江淹丽色赋　夫絶世独立者信东邻之佳人既翠眉而瑶质亦盼瞳而赪唇鍱金花及珠履飒绮袂与锦绅色练练而欲夺光炎炎而若神非气象之可譬焉影响而能陈故仙藻灵葩氷华玉仪其始见也若红莲镜池其少进也如防云出崖五光徘徊十色陆离宝过瑚同树价直琼草共枝于是雕台绣户当衢横术椒庭承月碧幌延日架虬柱之严丽亘虹梁之峻密锦幔垂而香寂桂烟起而清谧女乃曜邯郸之躧歩媚北里之鸣瑟若夫红华舒春黄鸟飞时绀蕙初软赪兰始滋不掔蘅带无倚桂旗摘芳拾蕋涵咏吐辞笑月出于陈歌感蔓草于卫诗气炎日永离明火中槿荣任露莲花胜风后栏丹奈前轩碧桐笙歌畹右琴舞池东至乃西陆始秋白道月金波照户玉露暧天气以湿兮晓未半星水流兮夜何央忆杂佩兮且一欷念锦衾兮以九伤于是帐必蓝田之寳席必蒲萄之文馆图明月室画浮云言必入媚动必应规有光有艳如合如离气柔色靡神凝骨竒经秦歴赵既无其双寻楚访蔡不觌其容非天下之至丽孰能与于此哉
　　沈约丽人赋　有客弱冠未仕缔交戚里驰惊王室遨游许史归而称曰狭斜才女铜街丽人亭亭似月嬿婉如春凝情待价思尚衣巾芳逾散麝色茂开莲陆离羽佩杂错花钿向罗帏而不进隐明灯而未前歩中檐而一息顺长廊而逈归池翻荷而纳影风动竹而吹衣薄暮延伫宵分乃至出闇入光含羞隐媚垂罗曳锦鸣瑶动翠来脱薄妆去留余腻霑肤委露理鬓清渠落花入领微风动裾
