<!-- { "loadSidebar": true } -->
　　梁何逊七召　若夫洗精服食慕道逰仙寻玉尘于万里守金灶于千年三尸可度九转难飞腾水陆咀嚼灵若乃壁上眞辞枕中秘要弹压神鬼吐纳灵妙既变丑以成妍亦反老而为少虬驾夭矫而出没霓裳飒杳而容与接鹄驭于后乗追鳯箫于前侣雨散漫以霑服云霏防而袭宇瞰芝阙以窈窕见玉台之相拒盖排烟而渐灭旌拖风而未举値解佩于江滨逢弄珠于汉渚薄逰圃弭节太华列神童于羽帐侍玉女于仙车涧采兮危实苑拔兮回花聴弱水之晨浪望昆山之夕霞穷北辰而比夀指中岳以为家此神仙之恍惚岂从我而蠲邪
　　沈约上陶隠居启　先生糠粃俗流超然独逺裂霓羽带总辔云霞方当名书绛简身逰阙冯星夕卧望日朝飡而至理深防眇焉难睹惟欲下风问道未知厥路若夫栖迟闲逺咀咽琼芝出入清都师友灵圣循崕反迹无缺惟心
　　唐陈子昂送中岳真人序　常谓烟驾不逢羽人长徃去嚣世走青云登玉女之峰窥石人之庙见司马子徽冯太和蜺裳眇然防壑独立其朋羽防金浆玉液则有杨仙翁黙洞天贾上士幽栖牝谷玉笙吟鳯瑶衣驻鹤方且迷轩辕之驾期汗漫之逰吾亦何人躬接兹赏寔欲执青节从白蜺陪饮昆崘之庭观化元之府宿心遂矣冥骨甘焉岂知琼都命浅金箓道防攀倒景而迷途顾中峰而失路尘萦俗累复汨吾和仙人真侣永幽灵契翳青芝而延伫遥防何期结丹桂而徘徊逺心空絶紫烟去黄庭极仰寥廓而无光视寰区而寡色悠悠何往白头名利之交咄咄谁嗟运盛衰之感始知杨朱岐路墨翟素丝尚平辞家而不归鲍焦抱木而枯死可以恸可以悲古人之心吾今得之也
　　隋栁防徐则画賛　可道非道常道无名上徳不徳至徳无营风扇矣亦有先生夙链金液怡神玉清石髓方软灵丹欲成言追葛稚将侣茅盈我王遥属爰感灵诚柱下暂启河上沈精留符告信化杖飞声永思灵迹曷用摅情时披绘素如临赤城
　　薛道衡老氏碑　老君感星载诞莫测受气之由指树为姓未详吹律之本含灵在孕七十余年生而白首自【一作因】以老子为号其状也三门双柱表耳鼻之竒蹈五把十影手足之异爰自伏羲至于周氏绵祀歴代见质变名在文王武王之时居藏史柱史之职南【疑】朝屡易容貌不改宣尼一覩叹龙徳之难知关尹四望识真人之将隠乃发挥众妙著书二篇率性归道以无为用其辞简而要其旨深而逺飞龙成卦未足比其精防获麟笔削不能方其显晦用之治身则神清志静用之治国则反朴还淳既而链形物表卷迹方外蜺裳鹤驾往来紫府金浆玉酒防衍清都参日月之光华与天地而终始涉其流者则摈落嚣尘得其门者则腾骧云雾大椿凋茂非蜉蝣之所知溟渤浅深岂冯夷之能测盛矣哉固无徳之称也庄周云老耼死秦佚吊之三号而出是谓遁天之形虽复傲吏之寓言抑亦蝉蜕之防旨唐陈子昂唐故中岳体先生潘尊师碑　崇标旷迹遐情逺意志摩青云蓬视紫闼　投身霄岭灭景云林卢照邻益州至真观主黎君碑　氤氲祖帝发皓鬓于东周兆朕皇舆飞紫云于西道鳯交开景返徐甲之营魂龙光照天杜宣尼之神气得一吹万有大造于苍生把十蹈五树灵基于寳祚能使秦皇东指见赤舄而长懐汉帝北逰望青烟而下拜　玉笈云囊之术龙缄鳯蕴之圗莫不吞楚梦于胸中指鲁城于掌上临长水而饮犊不就尧徴卧巨泽而牧羊徒劳汉使冥丘耸驾左肘符观化之辰濬壑停装横目栖真之地　闭门链火陪啸父之高烟卜肆驱筠记壶公之逺御　迷方看博邀赤斧于万【一作寓】山失路乘槎问君平于蜀郡　地分舆井城连劔关锦濑开霞嵋峰吐月白云舒卷青山回没芸【一作菌】阁香飞桃源花发
　　道术部【释】
　　唐李子卿兴唐寺圣容瑞光赋　中国之至圣兮西方之大仙凝旒为出代之日立极是分身之年不然者何以垂其拱而镜清四海建其像而烛耀三天故知有相无相而双合前圣后圣而两全不仪刑乎何以表三身之义不镕范乎何以惬万人之意乃命鳬氏立法冬官蒇事栖真于防玉之庭礼佛于布金之地炎帝司火飞亷扇吹率天下观百神旁伺声激射气凭凌殷尔而风雷怒嚣然而云雾蒸波旬下回禄升烁宝刹炘金绳忽星透而泉喷遂烟消而气澄圎相镜开谓太阳新吐真质山立乃胚浑初凝怡然花台耀此金髻睟容若动慈眼如睇清净而青莲始春圆明而白月新霁光然照夜瑞有应于周王像乃见时梦岂慙于汉帝既营珠额仍辉玉毫见之者宜知极乐之近仰之者谁识须弥之高心遂得于真正身岂有于尘劳乘流者于焉舍筏滞缚者于此操刀夫其发灵光凝瑞相异色傍射清晖逺畅阳乌自耀于旸谷之中烛龙灭焰于钟山之上自有顶而咸覩歴恒山而逺望赤光照室而多慙紫气度闗而应让于是百辟奔走万姓知归拂尘而香云自遍着人而花雨如飞莫不请施璎珞愿解宝衣期誓心于相好聿求福于光辉
　　苏味道和武三思于中天寺寻复礼上人诗　藩戚三雍暇禅居二室隈忽闻从桂苑移步践花台敏学推多艺高谈属辨才是非宁滞着空有掠嫌猜五术幽机畅三畨妙键开味同甘露洒香似逆风来砌古留方石池清辨烧灰人寻鹤洲返月逐虎溪回连躅瞻飞盖攀防想玉杯愿陪为善乐从此去尘埃
　　刘长卿送少防上人逰天台诗　石桥人不到独往更迢迢乞食山家少寻钟野寺遥松门风自扫瀑布雪难消秋夜闻清梵余音逐海潮
　　又送灵澈上人归嵩阳兰岩诗　南地随缘久东林防歳空暮山门独掩青草路难通作梵连松韵焚香入桂丛唯将旧瓶鉢却寄白云中
　　又初夜碧涧招明契上人诗　渐老知身累初寒曝背眠白云留永日黄叶减余年猿护窻前树泉浇谷口田沃洲能共隠不用道林钱
　　又禅智寺上方懐演和尚寺即和尚所创诗　絶巘东林寺高僧恵逺公买园隋苑下持鉢楚城中斗极千灯近烟波万井通逺山低月殿寒木露花宫绀宇烧香静沧洲罢雾空鴈来秋色里曙起早潮东飞锡今何在苍生待发白云飞送客黄叶自辞风舍筏追开士回舟狎钓翁平生江海意唯共白鸥同
　　岑参晚过盘石寺礼郑和尚诗　暂诣髙僧话来寻野寺孤岸花藏水碓溪竹映风鑪顶上巢新鹊衣中带旧珠谈禅未得去辍棹且踟蹰
　　钱起送僧归日本诗　上国随缘去东途若梦行浮天沧海逺去世法舟轻水月通禅观鱼龙聴梵声唯怜塔灯影万里眼中明
　　皇甫曽赠鉴上人诗　律仪教诱僧腊老烟霄树色依禅诵泉声入寂寥寳龛经末刼画壁见南朝深竹风开合寒潭月动摇息心归静理爱道坐中宵更欲寻真去乘船过海潮
　　顾况寄江南鹤林寺石氷上人诗　山川重复出心地暗相逢忽忆秋江月如闻古寺钟湖平南北岸云抱两三峰定力超香象真言摄毒龙风中何处鹤石上防年松为报烟霞道人间共不容
　　卢纶夜投终南丰徳寺诣海上人诗　半夜中峰有磬声偶逢樵者问山名上方日晚闻僧语下路林疎见客行野鹤巢边松最老独龙潜处水偏清愿得逺公知姓字焚香洗鉢过浮生
　　严维送桃岩成上人归本寺诗　长老归缘起桃花忆旧岩清晨云抱石深夜月笼杉道具门人捧斋粮谷鸟衔余生愿依止文字欲三缄
　　杨巨源送定师归蜀诗　鳯城初日照红楼禁寺公卿识恵休诗引棣花霑一雨经分贝叶向双流孤猿学定前山夕逺鴈伤离防地秋空怅碧云无处所约公曽许剡溪逰
　　又送澹公归嵩山龙潭寺葬本师诗　野烟秋水苍茫逺禅境真机去住闲双树为容思旧壑千花成塔礼寒山洞宫曽向龙边宿云径应从鸟外还莫恋本师金骨地空门无处复无闗
　　刘禹锡赠日本僧智藏诗　浮杯万里过沧溟遍礼名山适旧扄深夜降龙潭水黒新秋放鹤野田青身无彼我那懐土心防真如不读经为问中华学道者防人雄猛得宁馨
　　白居易送文畅上人东逰诗　得道即无着随缘西复东貌依年腊老心到夜禅空山宿驯溪虎江行滤水虫悠悠尘客思春色满云中
　　姚合寄元绪上人诗　石牕紫藓墙此世此清凉研露题诗洁销氷煮茗香闲云春影薄孤磬夜声长何计休为吏从师老草堂
　　又送真实上人归杭州天竺寺诗　石桥寺里最清凉闻説茅庵寄上方林外猿声连晓磬月中湖色到禅牀他生念我身何在此世惟师性亦忘九陌相逢千里别青山重叠树苍苍
　　于武陵夜寻僧僧逰山未归诗　数歇渡烟水渐非尘俗间泉声入秋寺月色遍寒山石路几回雪竹房犹闭关不知双树客何处与云闲
　　周贺送忍禅师归庐岳诗　浪匝湓城岳壁青白头僧去扫禅扃龛灯夜雪补残衲山日上轩看旧经瀑布下氷寒溜澁薜萝逢雨曙烟腥已知身事非吾道甘卧荒斋竹满庭
　　温庭筠赠越僧岳云诗　世机销已尽巾履亦飘然一窻故山月满缾秋涧泉禅庵过防雪乡寺隔寒烟应共白莲客相期松桂前
　　又宿白盖峰寺寄僧诗　山房霜气晴一宿遂平生阁上见林影月中闻涧声佛灯销永夜僧磬彻寒更不学何居士焚香为宦情
　　又寄清源寺僧诗　石路无尘竹迳开昔年曽伴戴颙来窻间半偈闻钟后松下残碁送客回帘向玉峰藏夜雪砌因蓝水长秋苔白莲社里如相问为説逰人是姓雷
　　又访知上人遇曝经因有赠诗　缥帙无尘满画廊终山弟子静焚香惠能未肯心法张湛徒劳与眼方风飏檀烟销篆印日移松影过禅牀客儿自有翻经处江上秋来蕙草荒
　　方干思桐庐旧居便送鉴上人诗　莫道东南路不賖思归一步是天涯林中夜半双台月洲上春深九里花绿树绕村含细雨寒潮背郭卷平沙闻师却到乡中去为我殷勤谢酒家
　　李洞喜鸾公自蜀归诗　禁院对生台寻师到緑槐寺高猿看讲钟动鸟知斋拂石月盈箒滤泉花满筛归来逢圣节吟歩上尧堦
　　许浑和友人送僧归桂州灵岩寺诗　楚客送僧归故乡海门帆势落潇湘碧云千里暮愁合白雪一声春思长满院草花平讲石绕龛藤叶盖禅牀怜师不得随师去已戴儒冠事素王【一本后四句异栁絮拥堤添衲软松花浮水注瓶香南宗长老几年别闻道半嵓多影堂】
　　项斯寄石桥僧诗　逢师入山日道住石桥边别后无人见秋来几处禅溪中云隔寺夜半雪添泉生有天台约应无却出缘
　　马戴赠禅僧诗　弟子人天遍童年在沃洲开禅山木长浣衲海沙秋振锡摇汀月持瓶接瀑流赤城何日上鄙愿从师逰
　　又赠别空公诗　云门秋却入防径乆无人后夜中峰月空林百衲身寂寥寒磬尽盥漱瀑泉新履迹谁相见松风扫石尘
　　顾非熊寄太白无能禅师诗　太白山中寺师居最上方猎人偷佛火栎鼠戯禅牀定久衣尘积行稀径草长有谁来问法林杪过残阳
　　陈陶题赠高闲上人诗　薝卜花间客轩辕席上珍笔江秋菡萏僧国瑞麒麟内殿初招隠曹溪得后尘龙蛇惊粉署花雨对金轮白马方依汉朱星又入秦剧谈凌凿齿清论倒波旬拂石先天古降龙旧国春珠还合浦老先【疑】去玉州贫鸳鹭输黄绢塲坛绕白苹鼎湖闲入梦金阁静通神海气成方丈山泉落净巾猕猴深爱月鸥鸟不猜人拂岳萧萧竹垂空澹澹津汉姝难覔对荆璞夲来真伊傅多聨璧刘雷竞买隣江边有国寳时为劚【疑】星辰
　　司空图赠圆昉公诗　天阶让紫衣冷格鹤犹卑道胜嫌名出身闲觉老迟晓香延宿火寒碧度高枝毎説长松寺他年与我期
　　张乔闻仰山禅师归曹溪因赠诗　曹溪松下路猿鸟重相亲四海求理千峰绕定身异花天上堕灵草雪中春自惜经行处焚香礼旧真
