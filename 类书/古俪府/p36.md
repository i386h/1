<!-- { "loadSidebar": true } -->
　　庾信思旧铭序　至于东首告辞西陵长往山阳车马望别郊门颍川宾客遥悲私路嵇叔夜之山亭尚多杨栁王子猷之旧径唯余竹林王孙塟地方为长乐之宫烈士埋魂即是将军之墓昔尝欢宴风月留连追忆平生宛然心目　麟亡星落月死珠伤瓶罄罍耻芝焚蕙叹　所望钟沈徳水声出风云劒没丰城气连牛斗孀机嫠纬独凤【一作鹤】孤鸾闺深夜静风髙月寒生平已矣怀旧何期匣中弦絶隣人笛悲
　　庾信周故大将军赵公墓铭　言寻聴讼犹见寒棠还顾空营唯余衰栁
　　唐李商隠为李郎中祭舅窦端州文　铜梁改秩锦里经时人去而琴台坏栋文移而石室摧基刘之重铭葛庙王商之更立严祠　讵言渭水之乖离竟絶西州之出入
　　人部【烈女】
　　晋书烈女传论　夫三才分位室家之道克隆二族交欢贞烈之风斯着振髙情而独秀鲁册于是飞华挺峻节而孤标周篇于焉腾茂徽烈兼邵柔顺无愆隔代相望谅非一绪然则虞兴妫汭夏盛涂山有娀有防广隆殷之业大姙大姒衍昌姬之化马邓恭险【险作俭】汉朝推徳宣昭懿淑魏代扬芬斯皆礼极中闱义殊月室者矣至若恭姜誓节孟母求仁华率传而经齐樊授规而霸楚讥文伯于奉劒让子发于分菽少君之从约礼孟光之符隐志既昭妇则且擅母仪
　　宋谢庄孝武宣贵妃诔　丘烟煴瑶台降芬髙唐渫雨巫山郁云诞发兰仪光启玉度望月方娥瞻星比婺毓徳素里栖景宸轩处丽絺绤出懋苹蘩修诗贲道称图照言翼训姒幄賛轨尧门绸缪史馆容与经闱陈风缉藻临彖分微游艺殚数抚律穷几踌躇冬爱怊怅秋晖展如之华实邦之媛
　　唐张説延州豆卢使君万泉县主薛氏神道碑　贞孝义烈之传吉凶賔祭之仪一闻成诵纮綖紃组之制湆芼醖羞之品一见悬解至乃鹤廻清泛蚕聚崩云月韵玫砧花秾防树妇人能事咸臻妙焉　兰行彰信于闺门蕙风满盈于邦国
　　又裴太尉母夫人神道碑　有任姒之徳班左氏之才圣后临朝召入宫阙拜为御正中宗践祚归养私门嵗时致礼娲皇【集作后】补天进参十乱少康嗣夏退叶三从晋朝公卿列拜虞潭之母周官音注近同韦逞之家周庾信谯国公夫人步陆孤氏墓志铭　七徳含章四星连曜敬爱天情言容礼典九日登髙作铭秋菊三元告始或诵春椒年十有四聘于谯国友其琴瑟愈恭节俭之心伐其条枚实秉忧勤之徳邺地登髙之锦自濯江波平阳采桑之津躬劳蚕月　星机北转日辔西廽阳泉伏气隂律沈灰鹤辞吴市凤去秦台神光离合灯影徘徊双流反塟百两廽旌少女离位夫人去城帷堂野设帐殿郊营山川竒事风月无情揺落丘陇荒凉封域树树秋声山山寒色草短逾平松长转直节坟方固园陵永植
　　又周赵国公夫人纥豆陵氏墓志铭　河西斗絶观津孤起章武贤臣安丰贵仕木楼千仞金山万里绍庆邢姨基昌宋子施衿赵北待姆秦南纮綖礼数褕狄騑骖义超江汜仁流葛覃玉筐迎燕金笼助蚕敬爱纯深端庄淑问有光国史无形喜愠举案外恭停机下训馨馥于兰年华于蕣风雨消散神灵离絶婺女还星姮娥归月左楹夕奠髙堂朝发空扬凌波更无逥雪下平曰隰髙平曰原西临火井北望塞门犹垂雉服尚驾鱼轩平原忽矣天道何言山廽地市路没滕城松悲鹤去草乱萤生新云别起旧月孤明贤坟永式节陇常贞
　　又周安冒公夫人郑氏墓志铭　三星在户百两言归防恭内政荣曜中闱承姑奉盥训子停机桑园蚕绩锦室鸾飞珩璜节歩藻火文衣巴水幽咽猿鸣断絶月落珠伤春枯桂折赵瑟长辞秦箫永别贞姬掩隧节女封坟洛濵无月荆台失云鸟悲伤聴松声怆闻千年遂古百代余芬
　　又周冠军公夫人乌石兰氏墓志铭　人世风烟山川超忽陵陂青麦傥逢贞女之坟陇首白杨或表贤姬之墓　三星丽天五岳镇地礼有其秩人居其位燕赵多竒山川雄气挺兹令淑惟此含章玉生庭照兰开室香邢姨褧服宋子河鲂百两言归九仪从聘褕狄七彩轩车六命鼎室辞亲槐庭賛政世为阅水人成大梦迥帐山门移灯泉洞金长含银蚕永送香填栢椁路闭松城悲鸾独影雄劒孤鸣留连赵瑟凄怆秦笙
　　又周大傅郑国公夫人郑氏墓志铭　夫有安世之贵躬服浣濯子有文伯之尊无忘机杼
　　又仪同松滋公拓防兢夫人尉迟氏墓志铭　昔西河女子值九节之菖蒲东海妇人得三山之芝草无由再遇悲矣如何
　　又冠军伯柴烈李夫人墓志铭　妻者齐也谓嫁曰归三星夜照百两朝飞褕狄有典容礼无违台庭等秩侯服同衣子奉母仪夫闻家政七族承和九闺连庆纷帨恭肃温凊孝敬杼秉秋成蚕随春令年华未落电影先过徒飱日气空饮天河星凋玉井月揜金波虞渊落日薤露哀歌寂寞虚奠荒凉象设幽陇龟封重泉蚁结秋色凄怆松声断絶百年何几归于此别
　　又彭城公夫人尔朱氏墓志铭　玉台贞气金河仙液蔡中郎之女子早聴色丝谢太傅之闺门先扬丽则巫山南眺逢暮雨于瑶姬华岳西临降明星于玉女动合诗礼言成轨则晨昏展敬事极于移天苹藻挈诚义申于中馈女郎砧石响明月而思秋风织妇机牀聴寒蛩而催络纬用曹大家之明训执宋伯姬之贞节加以心依八觉理防三空游智刃于檀林泛仙舟于法海机神独照嘿言象而无施空有兼忘束筌蹄而不用　银台窃药想奔月而何年玉釡煎香思返魂而无日唐张説司属主簿博陵崔讷妻刘氏墓志铭　璇室载兰蕙林层秀喈喈黄鸟艳艳清月明诗説礼窃比诸生茂行渊心实称士女及凤飞启繇夫妇尽琴瑟之和鸡鸣咸纚舅姑移乔梓之敬友爱洽乎姒媦任恤周乎姻戚岂惟礼备澄羃工深机杼固以能循法度宜其室家矣又上邽县君李氏墓志铭　帷堂而哭有敬姜之礼择邻而处有孟母之教入闾俟信有诸妇之期出言成章有众女之诫　镜下穸台衣缄泉笥垅烟不散松风长起
　　又邓国夫人墓志铭　家芳淑女国茂贤妃具瞻四德旁通八徽歩幛驰辨连环定机调弦鱼跃弄杼鸳飞陈子昻袁州参军李府君妻张氏墓志铭　青松摧抑哀断女萝之心丹节孤髙终守栢舟之誓而府君食先人之徳无厚生之财夫人徇黔娄之贞阙丹台之产孀居永日蓬首终年处贫素而弥坚保幽芳而不昩　令仪有穆惠问无諠敦雅志于诗书婉娩情于琴瑟若乃母师酒食之仪女工纂组之繁莫不总制清衷宣懿则茂苹蘩之雅韵协沼沚之芳猷虽古称敬姜诗云淑女论容比徳殆无以过
　　王维工部杨尚书夫人王氏墓志铭　事姑至孝旁穆六姻为母深慈均养七子
　　又汧阳郡太守王公夫人成氏墓志　世有明训家无遗徳蕙心纨质岂曰师成螓首蛾眉抑惟天与同云降雪常闻栁絮之诗献嵗发春即赋椒花之颂言事舅姑宜其家室寝门才辟筓六珈而问安击钟未晞具八笾而献馈染朱与緑不愆公子之衣采藻及苹有甚季姜之祭鱼轩翟茀为诸侯之夫人鸣佩垂环对具国之君子绮迹寓目助选贤人青帐藩身用酬髙论诫良人之从田不尝原兽训爱子之为政遂返池鱼言成大家之书行为众妇之法至于弹琴制赋纂组攻书具举百事之能仍居四徳之外











　　古俪府卷五
<子部,类书类,古俪府>
　　钦定四库全书
　　古俪府卷六
　　明　王志庆　编
　　职官部【三公】
　　宋李纲宰相除三公制　臣作朕股肱擢预经纶之政帝赉予良弼遂膺考爰之求劢相国家敉宁方夏燮谐四气之序参听百官之成当轴处中材足以运动枢极赞元经体道足以和同天人礼乐兴于百年声教讫于四海俾予从欲以治时乃佐王之休畴其勲庸宜有褒宠
　　齐孔稚珪爲王敬则让司空表　先帝擢臣以荣华陛下伸臣以富贵遂行北带五州东跨六郡内亚三鼎外齐四岳蝉佩之暎则左右交晖组之华则纵横吐耀轻轮徐动则劔防如云飞葢暂停则歌钟成列摐金龙吹郁其前鸣笳鳯管叠其后邓禹若不遭汉光则南阳之掾吏微臣若不逢明圣则孤城之戍客岂可加以正台之席登以论道之寄启黄扉而燮五纬蹑青帷而调四序
　　梁刘孝仪爲临川王解司空表　臣以庸薄谬窃隆重职班三事任总六条衣衮坐槐既阙论道驰憩棠尤惭爲政而俯司土地仰燮隂阳栋挠之讥已彰愆伏之咎爰着今水沴乃作旱魃爲灾山无荟蔚云成烟火陛下曲私未垂策免臣职是当逃责乞降兹台步协此天人
　　陈沈烱爲陈太傅让表　若使幅巾衡巷口絶平呉朝游赤松暮过济北出就侯服入褫龙章则四郊有垒谁守社稷如其雄防在前强弩自卫负孺子之图饰缘鹤之鼎军威重于防将国礼贵于寒门则臣道尚卑孰云非逼
　　呉均扬州建安王让知司徒表　臣闻黄之马事絶于衔镳蠧朽之材饰乖于丹漆何则千里之志已穷万乗之噐无取逺物近身于焉在譬
　　后魏温子升爲司徒髙敖曹谢表　委水横流羣龙交战徒悲道防空懐主辱虽复见义援戈临危奋劔顾惭后衂终谢先鞭事等泣河无救三川之竭有类忧天岂支四极之壊
　　宋李刘贺史丞相除太傅启　窃以傅者傅之德义不惟其官惟其人臣哉臣作股肱罕有是父有是子若西京厚王陵之宠及东都旌卓茂之年虽加衡紞以鞶缨俱匪箕裘之鼎鼐于皇孝庙旧学越伦当淳熈丙午之寿上皇以正月戊子而进亚父今専槐之正位有乔木之世臣父子一家两两齐三台之色君臣千载重重聚四纪之间贲然緑绨之新复此青氊之旧　风震雨凌而栋梁自若火炎水润而鼎实各调葢享天心非要人爵陶侃之指纹贯彻犹三逊以滋髙丁固之松梦留连甘十年之不调上念慈闱之训日思元老之功无官酬公维师尚父犹坚谦抑力反涣扬姑隆絶席之班式举戴舆之典虹明带玉顾印金备衮冕之上仪増衣冠之盛事改容而礼论道以经平淮用八千兵更酬谢傅苍生之志辞齐封三万户防寻留侯黄石之盟
　　苏轼贺文太尉启　道本天合德爲人师信及二川之豚鱼威加两河之草木身任休戚言爲重轻始若留侯弱冠而遇髙祖晩同尚父黄髪而亮武王既奉册书益新民听方将威懐北敌系颈长缨约束河工轨流故道然后入调伊傅之鼎归蹑松乔之游舆论所期斯言可必
　　周王褒太傅燕文公于谨碑铭　公禀山岳之上灵含风云之秀气雕良玉于亷刿链贞金于鍌鋈　魏恭帝元年爲大司防正刑纠慝国无害马之伦翦暴诘奸民无饮羊之俗三刺荐无简之文两造陈禁邪之宪　世爲边将少习兵书当敌制机临戎应变増垒减灶之图题树系桑之畧军中罢战无废雅歌壮士志骄时观投石及乎名髙卫霍爵重韩彭锡邑増于郑侨赐乐同于魏绛丹节比司之贵缇骑埒金吾之宠座阙倡歌之娯堂无钟鼓之奏辞功坐树不伐征西之勲还第角巾无竞龙骧之赏
　　王褒太保呉武公尉迟纲碑铭　公命世挺生应期间出嵩华峻极降惟岳之上灵霜露所均体中和之秀气危松擢本且观后雕之质贞桂挺生便体冬华之秀是故以辰昴膺庆风云感者焉公柔顺内凝英华外发斧藻仁义珪璋令范危劲之节冠四序而喻秀坚贞之操经百链而不销加以逵门射法逺中防支飬由箭神遥穿悬叶巧极将军之伎精穷校尉之官
　　后汉蔡邕太尉李咸碑铭　天垂三台地应五岳降生我公应鼎之足奕世载德名昭图箓既文且武桓桓绍续外则折冲内则大麓
