<!-- { "loadSidebar": true } -->
　　唐张说陇右监牧颂德碑　水瑞感而河龙出星精应而天驷来　騊駼騕褭乗黄兹白来仪外廏呈技内枥朝刷浪风夕洗天潢圣王一驭长夀万年　骨必殊貌毛不襍羣行如动地止若屯云　秦汧尚想非子之风鲁野区区犹传史克之颂　有霍公之掌政择张氏之旧令　乾道为良坤元利牝驹从渥水骏发中庐屈产贵其能鸣雁门多其美脊　象车垂德以服箱龙马宅神而受辔　竦身轻足髙颡露精　着猷西宛表德东京价倾函夏观竭都城　饰金騣之倐烁扬玉銮之玲珑　泰阶之平可升兴王之防既接访国美于旧史考方载于往牒昔帝轩陟位飞黄服皁后唐应箓赤文日汉道兴而天骥呈材魏德懋而泽马効质伊逸伦之妙足自前代而间出并荣光于瑞典登郊歌乎司律　异体峯生殊相逸发　月晷呈祥干确効气赋景河房承灵天驷辞冰空而南傃去轮台而东暨登壁门而归实掩芝庭而献辔　超益野而逾绿蛇轶兰池而轹紫燕　方叠镕于丹缟亦连规而朱驳　始徘徊而龙俯终沃若而鸾盼迎调露于飞钟起承云于金箭写秦坰之蹑尘状吴门之曳练【已上马】
　　物类部【鳞介】
　　魏缪袭青龙赋　观夫仙龙之为形也盖鸿洞轮硕丰盈脩长容姿温润蜲蛇成章繁虵虬蟉不可度量逺而视之似朝日之阳迩而察之象列缺之光爚若鉴阳和映瑶琼防若望飞云曳旗旌或翠黛或类流星或如虹蜺之垂耀或似红兰之芳萦
　　唐钱起西海双白龙见赋　我君宣八风之惠化澄四海之波澜覆焘斯极生灵以安惟此上瑞灼然可观其始见也精光暠耀溟澥清廓曳冰雪于半空晏雷电于万壑若长云带水而不散双劒倚天而中落忽虹立而电回其仪不可弥度表其祥同乗黄之偶运处其度掩嘉鱼之有乐　昔轩以负图为景福舜以入坛为神变殊防同归千载一见
　　潘炎黄龙再见赋　目中精耀光飞列缺之火颔下珠悬色夺蟾蜍之月　秦王之梦立乎鄜畤汉后之时见于成纪彼皆一至此则重光采色炫燿文明焜煌错甲镂鳞既以来乎宇分官纪号可以表其祥超紫鳯于丹穴越青鸾于女牀【已上龙】
　　独孤申叔资州献白龟赋　足使孟津之鳞耻捷乎素鬛越裳之雉羞奋于翘英　然后知戏朝之虎不足征衔钩之狼不足云彼驹来思徒称皎皎尔兽至止虚擅谆谆未若兹瑞德无与隣应天之命昭王之仁非椟中之毁弃不莲上以因循【已上龟】
　　李羣玉石门韦明府为置东阳潭石鱼鲙诗　锦鳞衔钓出清涟暖日江亭动鲙筵叠雪乱飞消筯底散丝繁洒拂刀前太湖浪说朱衣鲋汉浦休夸缩项鳊俊味品流知第一更劳霜橘助芳鲜【已上鱼】
　　物类部【虫】
　　晋潘岳萤火赋　载飞载止光色可嘉无声无臭明影畅遐防朝露于旷野庇一叶之垂柯无干欲于万物岂顾恤于网罗至夫重隂之夕风雨晦暝万物惑翩翩独征竒姿燎朗在隂益荣犹贤哲之处时时昏昧而道明若兰香之在幽越羣臭而弥馨随隂阳以飘飘非饮食之是营
　　梁萧和萤火赋　聊披书以娱性恱草萤之夜翔乍依栏而回亮或傍牖而舒光忽翔飞而暂隠时凌空而更飏竹依牕而度影兰因风而送香此时逸趣方遒良夜淹留眺姮娥之澄景观熠燿之羣游类干沙之飞火若清汉之星流入夜而光浄出明灯而色幽时临池而泛影与列宿而俱浮觉更筹之稍竭见防光之渐收尔其斜月西倾独照蓬楹瞩曙河之低汉闻夜潮之逺声望落星之掩色见晨禽之晓征悲扶桑之吐曜翳防躯而不明写余襟其未尽聊染翰以书情
　　晋郭璞蜜蜂赋　猨之雀下林天井青松冠谷赤萝绣岭无花不纒无陈不省吮琼液于悬峯吸赮津乎晨景于是回鹜林篁经营堂窟繁布金房叠构玉室咀嚼华滋酿以为蜜自然灵化莫识其术散似甘露凝如割肪冰鲜玉润髓滑兰香百药须之以谐和扁鹊得之而术良
　　唐左牢蝉蜕赋　吟逺树于荒郊思盈秋野噪寒花于别浦韵绕晴江
　　李逺蝉蜕赋　嘒嘒而频迁碧树凄凄而若纺寒丝响绕晴云传楚岸之风逺声催晚景怨陶家之栁衰骆賔王萤火赋序　夫类同而心异者龙蹲归而宋树伐质殊而声合者鱼形出而吴石鸣茍有会于精灵夫何患于异类










　　古俪府卷十二
