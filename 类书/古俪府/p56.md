<!-- { "loadSidebar": true } -->
　　魏繁钦与太子笺　都尉薛访车子年始十四能转喉引声与笳同音乃知天壤之所生诚有自然之妙物潜气内转哀音外激大不抗越细不幽散声悲奋笳曲美常均及与黄门鼓吹温胡迭唱迭和喉所发音无不响应遗声抑扬不可胜穷暨其清激悲吟杂以怨慕咏北狄之遐征奏胡马之长思是时凉风拂袵背山临谿莫不泣陨涕悲懐慷慨窃惟圣体兼好爱竒是以先白魏文帝答　披书欢笑不能自胜竒才妙技何其善也顷守土孙世有女曰琐年始九嵗梦与神通寐而悲吟哀声激切涉歴六载于今十五近者督将具以状闻是日博延众贤遂奏名倡曲极数弹欢情未逞乃令从官引内世女须臾而至厥状甚美素顔髪皓齿丹唇详而问之云善歌舞于是提袂徐进扬蛾防眺芳声清激逸足横集然后循容节妆改曲变度斯可谓声协钟石气应风律令之妙舞莫巧于绛树清歌莫善于宋腊岂能上乱灵只下变庶物漂悠风云横厉无方若斯也哉固非车子喉转长吟所能逮也吾练色知声雅应此选谨卜良日纳之闲房
　　陈琳答东阿王牋　刜钟无声应机立断此乃天然异禀非钻仰者所庶防也音义既逺清辞妙句焱絶焕炳譬犹飞流星超山越海龙骥所不敢追况扵驽马可得齐足夫聴白雪之音观緑水之节然后东野巴人蚩鄙益着载懽载笑欲罢不能谨韫椟玩耽以为吟颂
　　乐部【舞】
　　汉张衡西京赋　秘舞更奏妙材骋伎妖蛊艳夫夏姬美声畅于虞氏始徐进而羸形似不任乎罗绮嚼清商而却转増婵娟以跐豸纷纵体而迅赴若惊鹤之羣罴振朱屣于盘樽奋长防之飒纚要绍修态丽服飏菁眳藐流眄一顾倾城展季桑门谁能不营
　　张衡舞赋　抗修防以翳面兮展清声而长歌歌曰惊雄逝兮孤雌翔临归风兮思故乡搦纎腰而互折嬛倾倚兮低昂増芙蓉之红花兮光的皪以发扬腾目以顾盼眸烂烂以流光连翩络绎乍续乍絶裾似飞燕袖如回雪于是粉黛施兮玉质粲珠簮挺兮缁发乱然后整筓揽发被纎垂萦同服骈奏合体齐声进退无差若影追形
　　傅毅舞赋　其始兴也若俯若仰若来若往雍容惆怅不可为象其少进也若翔若行若竦若倾兀动赴度指顾应声罗衣从风长袖交横骆驿飞散飒沓合并翩燕举拉防鹄惊绰约闲靡机迅体轻姿絶伦之妙态懐慤素之洁清修仪操以显志兮独驰思乎杳冥在山峨峨在水汤汤与志迁化容不虚生明诗表指嘳息激昻气若浮云志如秋霜观者増叹诸工莫当
　　梁简文帝舞赋　不迟不疾若轻若重盼鼓防吟回巾自拥发乱难持簮低易捧牵情恃恩懐娇妬宠
　　唐谢偃观舞赋　罗荐周设黼帐高舒雾凝珠网风清玉除烟浮晖子缇幕烛笼光于绮疏尔乃咀清哇扬激徴金石奏丝桐理竒调间发新声互起促宴洽而忘疲欢情畅而未已于是燕余齐列绛树分行曵绡裾兮拖瑶佩簮羽钗兮珥鸣珰擢纎腰之孤立若卷旌之未扬纡脩袂而将举似惊鸿之欲翔退不失伦进不逾曲流而不滞急而不促弦无差袖声必应足香散飞巾光流转玉若乃巴姬并进郑女俱前对席齐举分庭共旋乍差池以燕接又防沓而鳬连止有余态动无遗妍似两艶之同发类双花之偶然进止合度俯仰如一节缓则顾迟唱逺则回疾殊姿异制不可殚悉若夫金翠的皪缃绮参差方趋应矩圎步中规飞铅雪落頽鬓云垂舒类飞霞曵清汉屈若垂栁萦华池既而曲变终雅奏阕清角止流商絶顿华履以自持整文袿而竚节始绰约而回步乃迁延而就列
　　【阙】　　平列舞赋　掩长袖以徐吟顿纎腰而起舞低鳯鬟于绮席聴鸾歌于促柱烛若蓉蕖折波而涌出婉若鸿鹄凌云而欲举其为体也似流风回雪而相应其为势也似野鹤山鸡而对镜总众丽以为姿集羣眸而动咏观其蹑影赴节体若摧折将欲来而不进既似去而复辍回身若春林之动条举袂若寒庭之流雪【阙】　　开元字舞赋　八佾之羽仪繁防七盘之绮袖缤纷雷转风旋应鼍鼓以赴节鸾回鹤举循鸟迹以成文周瑜之顾不作苍颉之字爰分　烟霏桃李对玉顔而共春日照晴霓间罗衣而一色
　　钱众仲舞中成八卦赋　赴度应声倐鳯转而龙翥攅青拖紫粲霞骇而锦新翘遥兮比大章而未匹缥缈兮异钧天之下陈
　　【阙】　　国子舞赋　天子敛贤才之地合礼乐之府命宗伯因四时之宜教胄子以六代之舞惟徳是务以和为主翕左手以执籥就前轩以树羽方将发挥五礼张皇六诗忽投步而赴节乍整容而自持虽锵锵与济济必庸庸以只只及夫钟鼓铿訇丝竹宴衍音容间起干旄迭见屹然山立歘然风从观者如堵曷不肃雍寔经国之洪范盖训人于中庸　文徳温恭则羽籥在归根之时武事发扬则干戈居蘖萌之后夫手之舞之有小有大成童舞象弱冠舞夏并允浃于生灵良克谐于风雅莫善于乐执而勿舍圣人若斯须而去身则孰垂拱于天下
　　卢肇湖南观双柘枝舞赋　乃整金蝉收玉鷰袭舞衫突舞弁珠彩荧煌钤光炫转外寳带以连玉中丹裾以疉蒨则有鞶鉴逶迤琼瑰四垂鞾瑞锦以云匝袍蹙金而鴈歌【疑作欹】　再抚华裙巧襞修袂将匀玉顔若抗琼睇懐要妙以盈心望深思而满背　突如其来翼尔而进毎当节而必改乍惨舒而复振惊顾兮若严进退兮若慎或迎兮如流即避兮如恡傍睨兮如慵俛视兮如引风褭兮弱栁烟羃兮春松缥缈兮翔风婉转兮防龙相迩兮如借相逺兮如谢忽抗足而相跐复和容而若射势虽窘于趋速态终守乎闲暇飞飇忽旋鸾鹤聨翩撼帝子之瑶佩触仙池之玉莲拥惊波与急雪卷祥云及瑞烟　屹而立若双鸾之窥石镜专而望似孤云之驻蓬莱轻攅翠蛾稍拂香汗蹔尔安逸复骋陵乱抽轧轧于蕙心耀纎纎之玉腕踌躇旷望若恋虞以南驰俯偻回旋非为刘而左袒拾华袵以双举露轻裾之一半花灼灼鼓逄逄帽莹随蛇熠熠浥兰之露裾翻荘蝶翩翩猎蕙之风来复来兮飞燕去复去兮惊鸿善睐睢盱偃师之招周妓轻躯动荡蔡姬之詟齐公
　　乔潭裴将军劔舞赋　合桑林之容以尽其意照莲花之彩以宣其利翕然鹰扬翼尔龙骧锋随指顾锷应回翔　尔其陵厉清浮绚练夐絶青天兮何倚白云兮可决覩二龙之追飞见七星之明灭杂朱干之逸势应金奏之繁节至乃天轮宛转贯索回环光冲融乎其外气混合乎其间若涌雪涛如飞云山万夫为之雨汗八佾为之慙顔
　　梁简文帝舞诗【二首】　戚里多妖丽重娉梦燕余逐节工新舞娇态似凌虚纳花承襵垂翠逐珰舒扇开衫影乱巾度履行疎徒劳交甫忆自有専城居　可怜二八初逐节似飞鸿悬胜河阳妓闇与淮南同入行看履进转面望鬟空腕动昭华玉衫随如意风上客何须起啼乌曲未终
　　王训舞诗　新妆本絶世妙舞亦如仙倾腰逐韵管敛色聴张弦袖轻风易入钗重步难前笑态千金动衣香十里持此双飞鷰定当谁可怜
　　杨皦舞诗　红顔自燕赵妙妓迈阳阿就行齐逐唱赴节闇相和折腰送余曲敛袖待新歌嚬容生翠羽曼睇出横波虽称赵飞燕比此讵成多
　　陈徐陵舞诗　十五属平阳因来入建章主家能教舞城中巧画妆低鬟向绮席举袖拂花黄烛送牕边影衫扣里香当筵好留客故作舞衣长
　　周庾信舞诗　洞房花烛明燕余双舞轻顿履随疎节低鬟逐上声伴转行初进衫飘曲未成鸾回镜欲满鹤顾市应倾已曾天上学讵见地中生
　　魏曹植七啓　亦将有才人妙技遗世超俗扬北里之流声绍阳阿之妙曲尔乃御文轩临彤庭琴瑟交弹左篪右笙然后姣人乃披文縠之华袿振轻绮之飘飖戴金摇之熠烁扬翠羽之双翘飜尔鸿翥濈然鳬没纵轻躯以迅赴影追形而不逮为欢未泄白日西頽散乐变饰防步中闺眉弛兮铅华落收乱髪兮拂兰泽红顔宜笑睇盼流光时与吾子携手同行践飞除即闲房华烛烂罗帱张动朱唇发清商九秋之夕为欢未央晋成公绥七唱　奋长袖以飇回擢纎腰以烟起鎭抗首而委蛇防顿足而立峙纷龙转而鳯翔忽若倒而中止
　　乐部【乐器】
　　唐敬括观乐器赋　逺而瞻则金石丝竹杂之而殊状俯而察则东西南北悬之而异方乃既埏埴为之埙篪貌有古象制无新规其气混其音吹此土之器也及夫汶阳之篠入用曲沃之匏见娱爰裁爰截为笙为竽其气散其音吁此匏之器也收犬羊之皮取虎豹之鞟为鼗为路是模是度其气勃其音博此革之器也峄阳之桐孤生荆山之玉秀出是链是斵为琴为瑟其气清其音宻此木之器也皆能协六律畅八声合天地交神明调风雨以顺序布隂阳以元亨既粲然以盈目盖难得而缕名
　　达奚珣太常观乐器赋　国之盛事殚所未识雅象纯殷藂光翕赩树羽纷纚崇牙崱屴玉管清通瑶琴古色朱丝疏越之制雷鼓灵鼍之饰清笳閟列于军容画角融怡于武力故能顿应朄张柷敔猛兽赫怒而擎钟金人嵌岩以负簴鸾笙在目疑彷佛于周王鳯箫可吹纷肸蠁于嬴女况复天球曜逸金鋭【疑】鸿大籥清警虚籁生风怒齐竽之滥吹壮秦缶之争雄稽尔既倬猗欤载丰匪天子之明徳孰以成其众美总四夷而徴妙越六代而高视思其铿锽嘈囋清畅逶迤五色成文而不乱八风从律而不亏穷髙逺而测深厚故乃尽美而在斯【已上乐器总】
　　汉蔡邕琴赋　然后哀声既发秘弄乃开左手抑扬右手徘徊指掌反覆抑按藏摧于是繁弦既抑雅韵乃扬仲尼思归鹿鸣三章梁父悲吟周公越裳青雀西飞别鹤东翔饮马长城楚曲明光楚姬遗叹鸡鸣高桑走兽率舞飞鸟下翔感激兹歌一低一昂
　　晋嵇康琴赋　乃使离子督墨匠石奋斤防襄荐法班倕骋神锼防裛厠朗宻调均华绘雕琢布藻垂文　于时也金石寝声匏竹屏气王豹辍讴狄牙防味天呉踊跃于重渊王乔披云而下坠舞鸑鷟于庭阶防女飘焉而来萃　若乃高轩飞观广厦闲房冬夜肃清朗月垂光新衣翠粲缨徽流芳于是器冷弦调心闲手敏触如志唯意所拟初涉渌水中奏清徴拊弦安歌新声代起曲引向阑众音将歇改韵易调竒弄乃发或徘徊顾慕拥郁抑按盘桓毓养从容秘玩牢落凌厉布濩半散英声发越采采粲粲穆温柔以怡怿婉顺叙而委蛇或乘险投防邀隙趋危嘤若离鹍鸣清池翼若防鸿翔层崕或搂防捋缥缭潎冽逺而聴之若鸾鳯和鸣戯云中迫而察之若众葩敷荣曜春风
　　唐王起焦桐入听赋　当其大匠未收樵人所利圭叶零落孙枝残瘁以薪见迷以灶求媚声连而丹熖乍飞响送而红星忽坠闻之者徒为木之槁火之炽殊不知八音之珍伫五弦之至　于是收质焰焰求音泠泠扑灭其色鳞皴其形被之以弦伫水流而山立鼓之为操必鹤舞而鱼聴
　　张随无弦琴赋　陶先生解印彭泽抗迹庐阜不矫性于人代笑遗名于身后适性者以琴怡神者以酒酒兮无量琴也无弦粲星徽于日下陈鳯啄【一作轸】于风前振素手以挥拍循良质而周旋幽兰无声媚庭际之芬馥渌水不奏流舍后之潺湲以为心和即乐畅性静则音全和由中出静非外若穷乐于求和即乐流而和丧扣音以徴静则音溺而静捐是以抚空器而意得遗繁弦而道宣岂必诱鹄以率舞惊赤龙而跃泉者哉仲子陵五色琴弦赋　召姑洗则草木潜发歌黄钟而川池异沍泉鱼瀺灂以跃鳞云鹤婆娑而拂羽
　　林虑山人钟期聴伯牙鼓琴赋　琴者所以纳正禁邪弄者所以协情和性必借其手敏亦假其心静
