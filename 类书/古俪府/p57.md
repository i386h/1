<!-- { "loadSidebar": true } -->
　　王太眞钟期聴琴赋　空山之谷清涧之湄幽人彷佛絶粒茹芝凭高梧引长飔激楚窈窕流波逶迤阳阿布濩结緑参差高秋风冷逺浦霜滋素月满繁星稀雅调闲逸流风逺吹钟期当日倾耳志之怡性惬灵中矩应规踌躇四顾侯其祎而曰聴商则知愁霖春零闻角乃覩韶华秋荣羽发则寒生朱夏徴来则暑移英陵厉翕忽消息竭盈君子悦怿导心和平斯实庖丁投刃而节应郢人运斤而风生者也　髙张絶弦韵清调苦惝怳恻憾一龙一虎猛将之逐虏氷雪操兰蕙薰嶷兮崇山动若寒云烈士之谏君跂燕赵望江汉行路难杳无畔淋漓沸渭牢落泮涣逰子之凄防　防襄愕眙昭旷咄咨
　　北齐萧慤听琴诗　洞门凉气满闲馆夕隂生随流水急调杂秋风清掩抑朝飞弄凄断夜啼声至人齐物我持此恱髙情
　　唐刘希夷琴诗　隠士竹林隈英声寳匣开风前緑绮弄月下白云来淮海多为寳梁岷旧作台子期如可听山水响余哀
　　王昌龄琴诗　孤桐秘虚鸣朴素幽真彷佛弦指外遂见初古人意逺风雪苦时来江上春高宴未终曲谁能辨经纶
　　岑参秋夕听罗山人弹三峡流泉诗　皤皤岷山老抱琴鬓苍然衫袖拂玉徽为弹三峡泉此曲弹未半高堂如空山石林何飕飗忽在窓户间纎指弄呜咽清丝激潺湲演漾怨楚云虚徐韵秋烟疑兼阳台雨似杂巫山猿幽引鬼神聴静令耳目便楚客肠欲断湘妃泪斑斑谁裁青桐枝亘以朱丝能含古人曲逓与今人传知音难再逢惜君方老年曲终月已落惆怅东斋眠司空曙同张参军喜李尚书寄新琴诗　新琴凤凰晴景称髙张白玉连徽净朱击爪长轻埃随拂拭新籁满铿锵暗想山泉合如亲兰蕙芳正声销郑卫古状掩笙簧逺识贤人意清风愿激扬
　　晋张协七命　寒山之桐出自太冥合黄钟以吐干据苍岑而孤生晞三春之溢露遡九秋之鸣飇零雪洒其根霏霜封其条木既繁而未緑草未素而先凋构云梯陟峥嵘剪蕤宾之阳柯剖大吕之隂茎营匠斵其朴伶伦均其声器举乐奏促调高张音朗号钟韵清绕梁若乃龙火西頽暄气初收飞霜迎节高风送秋羇旅懐土之徒流宕百罹之俦抚促柱则酸鼻挥危弦则泪流梁昭明太子七契　制起修形逾緑绮
　　晋嵇康琴赞　惟彼雅器载璞灵山体其徳真清和自然澡以春雪澹若洞泉温乎其仁玉润外鲜【已上琴】梁简文帝筝赋【全録】　江南之竹弄玉有鸣鳯之箫焉洞隂之石范女有逰仙之磬焉若夫排云入汉之美含商触徴之竒罢雍祠之丽响絶汉殿之容仪别有泗滨之梓耸干孤峙负隂拂石停雪栖霜嵚崟岝崿岭相望寄丹崕而茂采依青壁而懐芳奔电砀突而弥固严风掎拔而无伤途畏峰澁人羣罕至乃命防班剪而成器隆杀得宜修短合思矩制端平雕锼绮媚既而春桑已舒暄风晻暧丹荑成叶翠隂如黛佳人采掇动容生态値使君而有辞逢秋胡而不对里闾既返伏食蚕饥五色之縿虽乱八熟之绪方治异东垂之野茧非山经之沤丝于是制弦拟月设柱方时若夫铿锵奏曲温润初鸣或徘徊而蕴借或慷慨而逢迎若将连而类絶乍欲缓而频惊陆离抑按磊落纵横竒调间发美态孤生若将往而自返似欲息而复征声习习而流韵时怦怦而不竑如浮波之逺惊若丽树之争荣譬云龙之无蔕如笙凤之有情学离鹍之弄响拟翔鸳之妙声朱弦在手击重还轻尔其曲也雅俗兼施谐云门与四变杂六列与咸池王赞既工阮赋亦竒曹后聴之而懽防谢相闻之而涕垂至若登山望别之心临流送归之目陇叶夜黄闗云晓伏覩独鴈之寒飞望交河之水缩聴鸣筝之弄响闻兹弦之一弹足使游客恋国壮士冲冠若夫楚王怡荡杨生娱志小国寡民督邮无事乃有燕余丽妾方桃譬李本住南城经移东里纳千金之重聘擅専房之宴私方美珥而不减拟甘【一作投】橘而无嗤闻削成于斜领照玉致于铅脂度玲珑之曲閤出翡翠之香帷腕凝纱薄佩重行迟尔乃促筵命妓衔觞置酒耳热眼花之娱千金万年之夀白日蹉跎时淹乐乆玩飞花之度窻看春风之入栁命丽人于玉席陈寳器于纨罗抚鸣筝而动曲譬轻薄之经过黛眉如扫曼睇成波情长响怨意满声多奏相思而不见吟夜月而怨歌笑素弹之未工疑秦宫之讵和若夫钓竿复发蛱蝶初挥动玉匣之余怨鸣阳鸟之始飞逐东趋于郑女和西舞于荆妃足使长廊之瓦虚坠梁上之尘染衣鱏鱼逰而不没白鹤至而忘归于是乎余音未尽新弄萦纒参差容与顾慕流连落横钗于袖下敛垂衫于膝前乍含猜而移柱或斜倚而续弦照琼环而俯捻度玉爪而徐牵见防嚬之有趣看巧笑之多妍抗长吟之靡曼杂新歌之可怜歌曰年年花色好足侍爱君傍影入着衣镜裠含辟恶香鸳鸯七十二乱舞未成行故乃宋伟緑珠之好声文君慎女之清角上掩面而不前言韬辉而耻学实独立之丽人乃入神之佳乐
　　唐张九龄听筝诗　端居正无绪那复发秦筝纎指新意繁弦起怨情悠扬思欲絶掩抑态还生岂是声能感人心自不平
　　白居易筝诗　云髻飘萧緑花顔旖旎红双眸剪秋水十指剥春葱楚艶为门阀秦声是女功甲鸣银玓瓅柱触玉玲珑猿苦啼嫌月莺娇语泥风移愁来手底送恨入中赵瑟情相似胡琴调不同慢弹回断鴈急奏转飞蓬霜佩锵还委氷泉咽复通珠聨千拍碎刀截一声终倚丽精神定矜能意态融歇时情不断休去思无穷灯下清歌夜罇前白首翁且聴应得在老耳未多聋【已上筝】
　　晋钮滔母孙氏箜篌赋　征班输之造器命伶伦而调律浮音穆以遐畅沈响幽而若絶乐操则寒条反荣哀曼则晨华朝灭邈渐离之清角超子野之白雪然思超梁甫愿登华岳路崄悲秦道难怨蜀遗逸悼行迈之离秋风哀年时之速陵危柱以颉颃凭哀弦以踯躅于是数转难测声变无方或冉弱以飘沈或顿挫以抑扬或散角以放羽或摅徴以骋商
　　曹毗箜篌赋　峄阳之桐植頴岩标清泉润根女萝被条尔乃楚班制器穷妙极巧龙身鳯形连翩窈窕缨以金采络以翠藻其弦则乌号之丝用应所任体劲质朗虚置自吟【已上箜篌】
　　晋傅琵琶赋　素手纷其若飘兮逸响薄于高梁弱腕忽以竞骋兮象惊电之絶光飞纎指以促柱兮创发越以哀伤时旃搦以刼蹇兮声皦耀以激扬启飞龙之秘引逞竒妙于清商哀声内结沈气外澈舒诞沈浮徊翔曲折
　　孙该琵琶赋　弦则岱谷檿丝篚贡天府伯竒执轭杞妻抽绪大不过宫细不过羽清朗劲絶而不茹伶人鼓焉景响丰硠操畅骆驿防手风飏抑扬按捻拰搦摧藏于是酒酣日晚改为秦声壮谅慷慨土风所生延年度曲六弹俱成绌邪存正疏宻有程离而不散满而不盈沈而不重浮而不轻绵驹遗讴岱宗梁父淮南广陵郢都激楚毎至曲终歌阕乱以众契上下奔骛鹿奋猛厉波腾雨注飇飞电逝
　　唐薛收琵琶赋　尔其状也腹鳯颈熊据龙旋戴曲履直破觚成员虚心内受劲质外宣磅礴象地穹窿法天候八风而运轴感四气而鸣弦金华徘徊而月照玉柱的歴以星悬
　　虞世南琵琶赋　若夫巢木为金门之始转蓬乃玉辂之先斯盖前古之朴略而后代之精研是以鼍鼔质而罕见苇籥轻而莫笛不为于商律瑟见毁于繁寻斯乐之所始乃鼗之遗事强秦创其滥觞盛汉尽其深致爰有逹人演兹竒器集古今而定质拟神明而摅思慰逺嫁之羇情寛絶域之归志既而班尔运能钧绳将设求嘉木于五岭取殊材于九折剖文梓而縦分割香檀而横裂木贞柘盘根错节或锦散而花开或丝萦而绪结徒观其为状也则象形斗极殊姿巧制随良朴之修短逐规模之巨细既异才而合体亦刻方而为锐惟适道以从宜故无取乎凝滞若乃琢玉范金之巧雕文镂采之竒上覆手以悬映下承弦而仰施帖则西域神兽南山瑞枝屈盘犀岭回旋鳯池开寳掫【一作拨】以更运带文绶而旁垂体备商角韵包宫羽横却月于天汉霭回风于洛浦始闻之既调乃长弄之徐抚应缓步之疎节随轻身之妙舞悲紫塞之昭君泣乌孙之公主季伦欢金谷之宴仲容畅竹林之聚至如七徳昭备六军凯旋谐戎麾而威逺合金奏而功宣咏燕山之已勒美瀚海之方镌亦有飞梁邸逰楚馆闻促柱之再调聴鸣弦之疎弹叶髙文而自逺飞羽觞之无筭又如长河草緑髙楼月下入小苑而看花逰上兰而借野泛澄波而转鹢息长松而系马临清吹之挥弦与殊方而俱冩其竒趣则抑扬嘈囋聨绵断续纡余双鹄之吟清壮三秦之曲望南山之遥翠见西江之始緑少年有长命之词娼女有可怜之调愿百龄兮眉夀重千金之巧笑逮乎嘉客既醉高宴将阑浮觞剧饮披襟极欢乃催而急调交酬献之无端若以河而注海亦杯来而始弹盖感物动神和心悦耳岂振木之为辈奚绕梁之足拟
　　唐太宗琵琶诗　半月无双影金花有四时摧藏千里态掩抑防重悲促节萦红袖清音满翠帷驶弹风响急缓曲钏声迟空遗闗陇恨因此代相思【已上琵琶】
　　【阙】　　洞箫赋　南国之纪兮江水深中嶻蘖兮天姥岑试一望兮见箫筦之参差碧云飘其正色白日出其重隂毎含和以自守虽嵗寒其莫侵于是乃使夫匠人陵皛淼明幽窅攀重萝阅丰篠截成枝之龙质拟衔花之鳯鸟作为洞箫其声窈窕　纎指敏手随抑扬之虚满曲折等分任吹嘘而懿尔其为乐也则龢罗稽诣而逸其为苦也则浏漂冽清而悴或防以相从复淋漓而逺被有若层山抱空而晴烛巨海涵虚而夕涖是以君子聴之载其平粹【已上箫】
