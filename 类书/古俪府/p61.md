<!-- { "loadSidebar": true } -->
　　张蠙送南海僧逰蜀诗　真修絶故乡一衲度暄凉此世能先觉他生岂再忘定中船过海腊后路沿湘野迥鸦随笠山深虎背囊瀑流垂石室萝蔓盖铜梁却后何年防西方有上房
　　钱起送外甥懐素归觐诗　释子吾家寳神清慧有余能翻梵王字妙尽伯英书逺鹤无前侣孤云寄太虚往来轻世界醉里得眞如飞锡离江久宁亲喜腊初故池残雪满寒栁霁烟疎夀酒还尝药晨飡不荐鱼遥知禅诵外健笔赴【疑赋字】闲居
　　周庾信送灵法师葬诗　龙泉今日掩石洞即时封玉匣摧谈柄悬河落辩锋香炉犹是栢麈尾更成松郭门未十里山回已数重尚闻香閤梵犹忆竹林钟送客风尘拥寒郊霜露浓性灵如不灭神理定何从
　　唐杨炯和旻上人伤杲禅师诗　净业初中日浮生大小年无人夲无我非后亦非前箫鼓旁喧地龙蛇直映天法门摧栋宇觉海破舟船书鎭秦王饷经文宋国声华周百亿风烈破三千芜没青园寺荒凉紫陌田徳音殊未逺拱木已生烟
　　张谓哭护国上人诗　昔喜三身净今悲万刼长不应归北斗多是向西方舎利众生得袈裟弟子将鼠行残药椀虫网旧绳牀别起千花塔空留一草堂支公何处在神理竟茫茫
　　陈陶哭宝月三藏大禅师诗　五峰习圣罢干竺化身归帝子真印门人哭寳衣一囊穷海没三藏故园稀无复天花落悲风满鐡围
　　李商隠上河东公启【全】　周朝贝叶列妙引于王褒梁日枳园洒芳词于沈约必资乎鸿笔丽藻刻乎真金翠珉然后可以充足天人发挥龙象茍其暧昧即匪庄严爰托亨涂夙闻妙喻虽从幕府常在道塲犹恨出俗情防破邪工少二百日断酒有谢萧纲十一年长斋多慙王奂仰恋东閤未归西林近者财俸有余津梁是念适依胜絶防复经营伏以妙法莲华经者诸经中王最尊最胜始自童幼常所防持或公干漳濵有时疾疹或谢安海上此日风波恍惚之间感騐非少今年于此州长平山慧义精舎经藏院特创右壁五间金字勒上件经七卷既成胜果思托其音伏惟尚书有夫子之文章备如来之行愿不逢慧逺已飞庐岳之书未见简栖便制头陁之颂是敢右绕三匝仰希一言庶使鵞殿増辉龙宫发色流沙界震动风轮报恩于莲目果唇夺美于江毫蔡绢伏希道念得降神锋瞻望旌幢携持碪斧曝身晞髪以俟还辞
　　周庾信秦州天水郡麦积崖佛龛铭序　方之鹫岛迹遁三禅譬彼鹤鸣虚飞六甲鸟道乍穷羊膓或断云如鹏翼忽已垂天树若桂华翻能拂日是以飞锡遥来英杯逺至疏山凿洞郁为净土拜灯王于石室乃假驭风礼花首于山龛方资控鹤　似刻浮檀如攻水玉从容满月照耀青莲影现须弥香闻忉利如斯尘野还开説法之堂犹彼香山更对安居之佛
　　唐卢照邻相乐夫人檀龛赞序　青莲皓月争华蚊睫之端寳树天倡竞爽鸿毛之际纳须弥于纎芥尝谓徒言置由旬于方丈今过其实
　　僧皎然画药师琉璃光佛讃序　光射金扉日月不开于天上影胧珠缀烟霄自出于壁间
　　卢照隣益州长史胡树礼为亡女造画赞序　徴竒绡于水府采妙色于霞庄月面澄华疑金云之夜敞莲毫吐照状珠浦之晨开花寳参差眺鹤林其非逺仙云肹蠁登鹫岩其可望穷形尽相陋燕壁之含丹写妙分容嗤呉屏之坠笔
　　王勃四分律宗记序　仰扬垢路之业以疆理情田阐导毗尼之藏以隄防性海二边云彻方知实相之尊十刹风行乃识真如之贵将使龙象缁服维明克允鹙鹭明有耻且格　故能庄严百福粉绘三身摧防慢山拔生死树覆篑菩萨之道滥觞正觉之源除惑箭而断爱枝销恚刀而解疑网　其后卑摩覃思犹沈赤水之辉恵逺研精尚玷岩之彩遂使琼编浩汗利涉迷于要津瑶轴纷纶登高暗于飞陛　所以禆助三明抑扬四谤八正之道成一家之言庶使众善雷奔羣疑雾敛照欢戚之两镜荡欣忧之二瓶凭此戒由方跻定境岂直功周沙甸道制鐡围而已哉
　　【阙】　　宗镜録序　从此遗真失性执相徇名积滞着之尘情结相续之识浪鏁真觉于梦夜沈迷三界之中瞽智眼于昏衢匍匐九居之内　向不迁境上虚受轮回扵无脱法中自生系缚　然后违顺想风动摇觉海贪痴爱水资润苦芽一向徇尘罔知反本发狂乱之知见翳于自心立幻化之色声认为他法从此一防涉境渐成戛汉之髙峰滴水兴波终起吞舟之巨浪　复有邪根外种小智机权不了生死之病源罔知人我之见本唯欲厌喧斥动破相析尘虽云味静防空不知埋真拒觉如不辨眼中之赤眚但灭灯上之重光防穷识内之幻身空避日中之虚影　岂知重光在眚虚影随身除病眼而重光自消息幻质而虚影当灭若能回光就已反境观心佛眼明而业影空法身现而尘迹絶以自觉之智刃剖开纒内之心珠用一念之慧锋斩断尘中之见网　了万物由我明妙觉在身可谓搜抉根磨砻理窟剔禅宗之骨髓标教网之纪纲余惑防瑕应手圎净宗妙旨举意全彰能摧七慢之山永塞六衰之路尘劳外道尽赴指呼生死魔军全消影响　法性山髙顿落羣峰之峻醍醐海濶横吞众派之波　神珠在手永息驰求觉树垂隂全消影迹获眞宝于春池之内拾砾浑非得本头于古镜之前狂心顿歇　或离此别修随他妄解如防角取乳缘木求鱼徒歴三只终无一得　无一色非三摩鉢地无一声非陀罗尼门尝一味而尽变醍醐闻一香而皆入法界风柯月渚并可传心烟岛云林咸提妙旨步步蹈金色之界念念齅薝卜之香掬沧海而已得百川倒须弥而皆同一色焕兮开观象之目尽复自宗寂尔道求珠之心俱还本法遂使邪山落仞苦海收波智檝以之安流妙峰以之高出吕温药师如来绣像赞　贞元二十年余西使吐蕃辞高堂而出万死介单车而驰不测国故遽至戎情猜闭坎险一遇星霜再周夫人盥馈之余膏铅不御日乱蓬首坐销蕣华异域无期良时自晚书委尘箧迹沦苔阶渐昧音容孰知存没黩不告因梦难徴触虑成端沿情多绪黄昏望絶见偶语而生疑清旭意新闻疾行而误喜　是用濬发慧根妙求真相断鸣机躬织之素染懿筐手缋之丝纒苦心于香缕注精意于针锋指下而露洗青莲思尽而云开白日遂得慈舟宻济觉路潜引当道塲发念之日是荒裔来归之晨幽赞冥符一何昭焯乃知织回文之锦无补离忧登望归之台空为废日独孤及洪州大云寺铜钟铭　徘徊乎霜天凌厉乎清夜千门彻万户警鱼龙皆奋虫豸不蛰于是聆其音者贪騃迁善聋盲知方识浪安流地狱清凉咤王解形刀轮摧藏严乎心者闻声以知受观受以悟法若露清耳根镜照身业彼金鼓声气木铎徇路整众孚号方斯陋矣
　　费冠卿九华山化成寺记　丹素交彩层层倚空嵒峦队起于前面松桧阵横于后岭日月晦明以増其色云霞聚散而变其状松声猿啸相与断续都非人间也夏则食兼土冬则衣半火【山居苦行】
　　于頔潭州法华院记　佛説九部法华为最其逗机也韬灵珠于髻上指众寳于藏内药草沐茎叶之雨诸子悦羊鹿之车
　　欧阳詹福州南涧寺上方石像记　斯石象者其珍庆欤始孕灵韫质朕兆未见则峩峩巨石岩峭山立鎭郡城之前阜压莲宫之上界海若鞭而莫动天时泐而终固皇唐天寳八年五月六日清昼忽腾云傍涌骤雨来集惊飇环骇轩訇杳冥雄雄者雷騞然中震迸火喷野大声殷空岑岭躨跜潭洞簸荡须臾风雨散云雷收激辟轮囷斩焉中辟南委地以梯【集作柿】落北干霄而碣【一作掲】树不上不下不西不东亭亭厥心隠出真像三十二相具八十种好备列侍环卫品觉有序庄严供养文物咸秩融然慈面俨矣仪形似倚雪山而授法如开月殿以趺坐
　　韦臯再修成都府大圣慈寺金铜普贤菩萨记　真如常寂色相假名法本无缘诚感必应仪合天表制侔神工莲开慈顔月满毫相
　　释真言大唐金刚般若石经记　夫先佛者法法空则境证后佛者教教离则言亡虽至徳而无形亦假名而有后繇是脱灵之源流重华于汉土慧命之悬解载颂于鲁文
　　李华故中岳越禅师塔记　雨寳之珠伏于泥下燎原之火隠在木中　智月开瞽法雷破聋
　　周庾信陜州农郡五张寺经藏碑　如来説法万万恒沙菩萨转轮生生世界岂直优波提舍只夜修多而已哉是以熙连禅河质多罗树七处八防三清四説皮纸骨笔木叶山花象负之所未胜龙藏之所不尽虽复银函东度金叠南翻秦景遥竺兰私记譬犹得海水之一珠不下昆山之片玉
　　唐王勃益州徳阳县善寂寺碑　太昊奉檝截若海而横流风伯扶轮歴邪山而效驾腾烛龙于慧炬俯镜重昏奏鸣鳯于天歌下清羣籁摩珍在握遥临七寳之宫正觉为心俯辟三乘之路湛衢罇于忍地品藻鸡园推水砥于言河扶持象化
　　王勃梓州通泉县恵普寺碑　尔其译雉林之寳偈诠鹫岭之真图抽紫玉于禅山朗珠于智水不生不灭光临妙物之津无去无来濬发乘时之契仗三明而独运施洽平分据二谛而同归功超邃古故能使三千法界向风知袵席之师百亿大王闻道失岩廊之贵非释迦之神化其孰能与于此乎既而正法将隠防言不嗣应身既没遗仪间起恒星夜掩西天衔风雾之悲梦日宵成东汉肃坛塲之礼由是鹿园曾敞像教旁流宣妙奨于希夷范灵踪于显晦瑶龛寳座光华震旦之墟鳯刹蜺裳斧藻阎浮之域　覃机色外练迹尘间浴甘露于身田集祥风于性宇栖情不二顿起初地之权授手大千犹拥弥天之具
　　王勃广州寳庄严寺舍利塔碑　宝瓶宵注则雨露随轩玉柄朝挥则风霜满席　鱼峰多赞呗之懽虎溪有送迎之限紫萝山径居藏胜记青松磵户坐谐幽致楚铎沦照擢紫霭以冲星周鼎沈华吐黄云而喷景翰飞般若之林髙步檀那之舍慈衿宻洞散明月于谈筵智锷相辉化繁霜于寳刃
　　王勃梓州武县福防寺碑　身持寳印口出神珠心动巴南化行蜀右法罗潜举驯鸟性于慈林慧镜旁开息猿心于定水亦有情钩五缚遥腾解脱之川想瘗六尘回防沈迷之域名臣长者缔玉佩于银庭苦女灵姬落金环于宝地贪机雾涤法施泉流林衡抡杞梓之材班匠献钧绳之巧　望逺连规攀澄袭矩
　　张文成沧州弓高县实性寺释迦像碑　妙觉常身本无顔色至人垂教遂有形仪开满月之竒姿韫中天之异相髻衔龙髪顶秀螺文万印生于瑞手千花发于神足莲开青目毫光照于四天花艶丹唇顶彩周于十地鵞珠护戒标苦节于坚林龙镜澄空照真归于静域镕金范素写雘图青斵象浦之灵珠瑑龙泉之羽璧
　　鲛人水织竞送霜缣蛾客抽丝争投雪线七重交映百宝庄严实相端凝睟容圎备蜂王献蜜纷飞紫绀之楼龙女持华出入瑚之殿诸天献果芙蓉生宝座之前居士焚香栢叶起金炉之上千躯圣像据六地而扬音八部龙神下三天而奏乐
