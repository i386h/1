<!-- { "loadSidebar": true } -->
　　沈西防月下东濵峰深夜久潭静秋新荷抽水盖薜引山茵雪芝献液露菊倾津嗣南商之逸兴有东海之遐賔保林泉而肆赏混簪绂而同尘何濯缨之有地如攀桂之无因
　　宋之问太平公主山池赋　图万重于积石匿千岭于天台荆门揭起兮壁峻少室丛生兮劒开削成秀絶莲华之覆髙掌独立窈窕神女之戏阳台　向背重复参差反覆翳荟蒙茏含青吐红阳崖夺景隂壑生风奇树抱石新花灌丛
　　杨系通天台赋　赫兮烜兮独出烟云之表壮矣丽矣迥标天地之中栢梁不同井榦非匹势岌嶷以山峙体曈昽而景轶中邃窅窱入之者当昼而居昏上跂崚嶒登之者先曙而观日偓佺于是乎宴处安期于是乎暇逸月上壁而旁飞云缘梯而下出　拂轩楯之宛转歩檐楹之倒影
　　【阙】　　通天台赋　昔汉皇帝幸甘泉宫肆目将逺筑台其中髙居物外若与天通祈列仙之戾止致圣夀之延洪绎绎凭云蹲蹲捧日干元气以直上倚长空而迥出危槛岧嶤廻途郁律植承露之盘开肃神之室将以接上元朝太一
　　梁庾肩吾从皇太子出圃应令诗春光起丽谯屣歩陟山椒阁影临飞盖莺鸣入洞箫水还澄故渚树长合前桥绿荷生绮叶丹藤上细苗顾循慙良藻何用拟琼瑶
　　陈张正见春初赋得池应教诗　遥天收宻雨髙阁映奔曦雪尽青山路冰消绿水池春光落云叶花影发晴枝琴樽奉终宴风月岂云疲
　　周庾信登州中新阁诗　跨虚凌倒景连云拒少阳璇极龙鳞上雕甍鹏翅张千寻文杏照十里木兰香开窻对髙掌平坐望河梁歌响开天乐钟声彻建章赋用王延夀书须韦仲将龙来随画壁鳯起逐吹簧石作芙蓉影池如明镜光花梁反披叶莲井倒垂房徒然思燕贺无以预鹍翔
　　又山斋诗　寂寥寻静室蒙宻就山斋滴沥泉浇路穹窿石卧堦浅槎全不动盘根唯半埋残珠坠晓菊细火落空槐直置风云惨弥怜心事乖
　　陈徐陵山斋诗　桃源惊徃客鸿峤断来賔复有风云处萧条无俗人寒山微有雪石路本无尘竹径朦胧巧茅斋结构新烧香披道记悬镜压山神砌水何年溜檐桐几度春云霞一已絶宁辩汉将秦
　　齐萧慤临髙台诗崇台髙百尺迥出望仙宫画栱浮朝气飞梁照晚虹小衫飘雾縠艳粉拂轻红笙吹汶阳篠琴奏峄山桐舞逐飞龙引花随少女风临春今若此极宴岂无穷
　　唐卢藏用奉和立春游苑诗　天游御辇驻城闉上苑迟光晚更新瑶台半入黄山路玉槛傍临灞津梅香欲待歌前落兰气先过酒上春幸预柏台称献夀愿陪千亩及农辰
　　又沈佺期诗　东郊暂转迎春仗上苑初飞行庆杯风射蛟冰千片断气冲鱼钥九关开林中覔草才知荔殿里争花并是梅歌吹衔恩归路晩栖乌半下鳯城来卢照隣相如琴台诗　闻有雍容地千年无四邻园院风烟古池台松槚春云疑作赋客月似听琴人寂寂啼乌处空伤游子神
　　宋之问登越王台诗　江上越王台登髙望几回南溟天外合北户日边开地湿烟常起山晴雨半来冬花扫卢橘夏果摘杨梅迹类虞翻枉人非贾谊才归心不可见白髪重相催
　　又使过襄阳登鳯林寺山阁诗　香阁临清汉丹梯隐翠微林篁天际宻人世谷中违苔石衔仙洞莲舟泊钓矶山云连栋起江雨入庭飞信美虽南国严程限北归幽情不可再留歩惜芳菲
　　沈佺期奉和晦日幸昆明池应制诗　法驾乗春转神池象汉回双星遗旧石孤月隐残灰战鹢逢时去恩鱼望幸来岸花缇绮绕堤柳幔城开思逸横汾唱欢流宴镐杯微臣雕朽质羞覩豫章材
　　徐彦伯兴庆池侍宴应制诗　夹道呼翊翠虬天廻日转御芳洲清潭晓霭笼仙跸红屿晴花隔防旒香溢金杯环广座声揺妓舸匝中流羣臣相庆嘉鱼乐共哂横汾歌吹秋
　　又苏颋诗　降鹤池前廻歩辇栖鸾树杪出行宫山光积翠遥相逼水态含情近若空直视天河垂象外俯窥京室画图中皇欢未使恩波极日暮楼船更起风又沈佺期诗　碧水澄潭映逺空紫云香辇御微风汉家宫阙疑天上秦地山川似镜中向浦廻舟萍已绿分林蔽殿槿初红古来徒羡横汾赏今日宸游圣藻雄又韦元旦诗　神池泛滥水盈科仙跸纡余歩辇过纵棹廻沿萍溜合开轩眺赏麦风和潭鱼在藻欣游泳谷鸟含樱入赋歌寄谢乗槎溟海客讵须来此问天河李峤王屋山第之侧杂构小亭暇日与羣公同游诗桂亭依絶巘兰榭俯回蹊绮栋鱼鳞出雕甍鳯羽栖引泉聊涨沼凿磴且通溪席上山花落檐前野树低弋林开曙景钓渚发晴霓狎水惊梁鴈临风听楚鸡复看题柳叶弥喜防桐圭
　　刘长卿题干越亭诗　天髙愁望絶亭上柳条新落日独归鸟孤舟何处人生涯投岭徼世业陷边尘江入千峰暮花连百越春秦台怜白首楚水怨青苹草色无征路鸎声傍逐臣独醒翻取笑直道不容身得罪风霜苦全生天地仁青山数行泪沧海一穷鳞流落谁相识空将鸥鸟亲
　　许尧佐石季伦金谷园诗　石氏遗文在凄凉见故园轻风思奏乐衰草忆行轩舞榭荒苔掩歌台坠叶繁断云归旧壑流水咽清源曲渚残虹敛丛篁宿鸟喧空余林上月长似对金尊
　　又李君房诗　梓泽风流地凄凉迹尚存残芳迷妓女衰草忆王孙舞态随人谢歌声寄鸟言池平森灌木月落吊空园流水悲难驻浮云影自翻賔阶余藓石车马讵喧喧
　　白居易题周皓大夫新亭诗　东道常为主南亭列大賔规模何日创景致一时新广砌罗红药髙窻防绿筠锁开賔阁晓梯上妓楼春置醴宁三爵加笾过八珍茶香浮紫笋脍缕落红鳞辉赫车舆闹珍奇鸟兽驯猕猴看枥马鹦鹉唤家人锦额帘髙卷银花盏谩廵劝尝光禄酒许看洛川神敛翠凝歌黛流香动舞巾裙翻绣鸂鶒梳陷钿麒麟笛怨音含楚筝娇语带秦侍儿催画烛醉客吐文茵投辖多连曙鸣珂更达晨入朝纡紫绶待漏拥朱轮贵介交三事光荣照四邻甘浓将奉客稳暖不缘身十载歌钟地三朝节钺臣爱才心倜傥敦旧礼殷勤门以招贤盛家因好事贫始知豪杰意富贵为交亲
　　梁何逊七召　千门始构百常洞启激洛开渠防山抗陛延袤水陆旷望东西下临江海上属云霓百丈杳以飞跨九层郁律以阶梯歩三休而更迥涂中宿而方迷雕墙屈曲以交防网戸周流以重积既隂涔而影响亦呌啸而廻易沙板金铺紫柱玉舄炜煌熻赩硱磳抟敞图云雾之蔽亏状神仙之来往璧珰自耀珠缀恒响蜉蝣动而昼喧熠燿飞而夜朗既临下以寥泬亦凭髙而泱漭闻疾雷于阶陛弄犇星于帷幌亘以曲堂周以洞房北负连闼南注长廊绮疏交映镂槛相望鷰飞莲井日照杏梁阳乌鶱其将动云鳯矫而欲翔若乃后沼开源延石崇壤拟昆阆之防比沧溟之防瀁其中则有桂宫栢寝吴台柘馆复道耿介而连云阿阁穹隆而仰汉望虬栏之映水见丹鹤之出岸艳草奇色台树珍名长生灵夀男华女贞河柳垂叶山榴发英翫奇华之春满摘甘食于夏成此实宫苑之壮丽岂能从我而为荣
　　齐王融三月三日曲水诗序　芳林园者福地奥区之凑丹陵若水之旧殷殷均乎姚泽膴膴尚于周原狭丰邑之未宏陋谯居之犹褊求中和而经处暌景纬以裁基飞观神行虚檐云构离房乍设层楼间起负朝阳以抗殿跨灵沼而浮荣镜文虹于绮疏浸兰泉于玉砌幽幽丛薄秩秩斯干曲拂邅廻潺湲往复新蓱泛沚华桐发岫杂夭采于柔荑乱嘤声于绵羽
　　宋鲍照凌烟楼铭序　伏见所制凌烟楼栖置崇廻延瞰平寂即秀神臯因基地势东临吴甸西眺楚关奔江永泻鳞岭相葺重树穷天通原尽目悲积陈古赏絶旧年诚可以晖旷髙明藻彻逺心矣
　　唐宋之问早秋上阳宫侍宴序　徒观其离宫别殿弥复道而亘南端髙阁重甍瞰崇墉而连北斗沧洲晓气化为宫阙之形阊阖秋风乱起金银之树防雕舆而式宴簪绋凝严披镂槛而升髙山河在目参光有地游日月于天边睨逺无穷见城池于掌上四达分九重之路积树捎云双茎当铁锁之桥流珠耿汉霞浆玉醴与湛露而俱倾鳯管龙丝杂商飇而共作
　　陈江总永阳王斋后山亭铭　丛台造日淄馆连云锦墙列缋绣地成文吾王卓尔逸趣不羣梅梁蕙阁桂栋兰枌竹深盖雨石暗迎曛激流疑疏搆峰似削苔滑危磴藤攀耸防树影揺窻池光动幕月澄遥溆风清近壑雪岸难消花园易落髙桐百尺垂杨五株开荣九畹结秀三珠山条紫的水叶红须抽芳绕霤接翠分衢亭讙旅鹤浦噪惊鳬前列牧马后招郇伯讽诵楚诗精微沛易丛桂留赏散金匪惜不羡睢阳还嗤碣石驰声终古服义无斁
　　唐欧阳詹二公亭记　家有余粮囿有余木或掬一抔土焉或剪一枝材焉一心百身蜂还蚁往榛莽可去以自薙瓦甓无胫而奔萃　糊白坟以呈素雘頳壤而垂绘通以虹桥缀以绮树华而非侈俭而不陋烟水交浮嵒峦叠廻精舎奉其旁达都城企其遐际容影光彩揺漪入涧指朱轩于潭底阅云岑于波里爌熿油油如飞若动
　　权徳舆许氏吴兴溪亭记　青苍在目潺湲激砌晴烟防岚明晦万状鸥飞鱼游不惊不喁时时归云来冒茅洞许氏方岸鹖冠支笻竹目送溪鸟口吟招隐则神机自生利欲自薄百骸六蔵之内累无自而入焉有田二顷傅于亭下镃基之功出于僮指毎露蝉一声秋稼成实倚杖眺逺不觉日暮
　　白居易白苹洲五亭记　毎至汀风春溪月秋花防鸟啼之旦莲开水香之夕賔友集歌吹作舟棹徐动觞咏半酣飘然怳然游者相顾咸曰此不知方外也人间也又不知蓬瀛昆阆复何如哉
　　李绅四望亭记　春台视和气夏日居髙明秋以阅农功冬以观肃成盖君子布和求瘼之诚志岂徒纵目于白雪望云于黄鹤庾楼夕月岘首春风盖一时之胜爽无四者之临眺斯亭之佳景固难俦俪哉淮柳初变濠泉始清山凝逺岚霞散余绮
　　李德裕易州台记　泽从云游心入水净俗变于道礼贤存拥篲之风人歌其德听讼拟坐棠之化幸三年而政教已成虽一日而墙宇必葺以为先王议事理不忘本君子怀德人惟求旧况台易之古台也壮址仍存昭王燕之贤王也盛德不泯欲观古人之象至止可以肃肃如享太牢之味登之可以熈熈
　　阎伯里黄鹤楼记　州城西南隅有黄鹤楼者图经云费祎登仙尝驾黄鹤返憩于此遂以名楼事列神仙之传迹存述异之志观其耸构巍峩髙标巃嵸上倚河汉下临江流重檐翼馆四闼霞敞坐窥井邑俯拍云烟亦荆吴形胜之最也何必赖乡九柱东阳八咏乃可赏观时物防集灵仙者哉
　　符载五福楼记　自下而望之也若鼇山冠云蜃气横天霓裳鹤驾缥缈髣髴及其登也居颢气之中坐青霞之侧惝怳自顾谓生羽翼二江东注万井如画耳闻天语目视鸟背雪山嵚岑山与云齐风从中来肌骨凄凄李德裕怀崧楼记　余尽去危堞敞为虚楼剪榛木而始见前山除宻蓧而近对佳树延清辉于月幌留爱景于寒甍晨憇宵游皆有殊意周视原野永怀崧峰肇此嘉名且符夙尚尽庾公不浅之意写仲宣极望之心邓衮望雪楼记　围蜀之鄙截如巨砥厥郡维彭北西天屏危碧峭青戛霄磨鲸跳虬奔限蛮隔畨上排雪峰延叠万重鹤甃瑶骈月积绡鲜振古不泐四节一色皎皎披飘寒锢隂胶光涵二水冷射千里往哲所嘉名之玉垒公来未期毕完瘵凋乃于崇墉作为丽谯长材羡工不伐不徭趾故规新不僭不骄经之浃辰翚飞迢迢三伏赫曦九野如烧斯焉一登神涤烦销他日征黄羊碑召棠下客贡铭永播德芳
