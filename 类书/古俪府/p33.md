<!-- { "loadSidebar": true } -->
　　唐范慥竞渡赋　饰画舸以争丽建防标而竞取聿来肇自于北津所届期于南浦选孟贲乌获以用壮酹川后天吴以潜辅重轻莫异于锱铢先后不差于歩武外希得隽之称内约畴庸之伍　逺岸天阔乘流镜清援枹者气作于一鼔理棹者伎痒于先鸣聆大呼之始发若纵柂而迅征直冲谅駃于狂兕忽往未殊于骇鲸目正昼而惧浪无风兮歘生鸣鼙吹竽上聒天衢如伏波整旅合水兽于江湖建旗列卒俯映泉室若五利将军访仙师于溟渤摄弄竒以潜骇恒游泳而下逸羣声合噪羣手齐力虑勍敌之我先莫遑舍于瞬息乘轻若在于风驭处疾讶飞于首饬舳舻惟正审流镝之向齐檝棹翻然乱惊鳬之挥翼
　　王勃采莲赋　黛叶青跗烟周五湖红葩绛蘤电铄千里　吴娃越艳郑婉秦妍感灵翘于上朔悦瑞色于中年锦帆映浦罗衣塞川飞木兰之画楫驾芙蓉之绮船至若金室丽妃璇宫佚女伤凤台之寂寞厌鸾扄之
　　闲处侍饮南津陪欢北渚见矶岸之纡直觌旌旄之低举上苑神池芳林御陂楼隂架沚殿彩乘漪张拜洛之容卫备横汾之羽仪箫鼓发兮龙文动鳞羽喧兮鹢首移咸靓妆而丽服各分骛而并驰苹萦桨碍荇触船危视云霞之沃荡望林泉之蔽亏折绀房与缃菂揽红葩及碧枝廽绡裙兮窃独叹歩罗袜兮私自竒莫不惊香悼色畏别伤离复有濯宫年少期门公子翠髪蛾眉赪唇皓齿傅粉兰堂之上偷香椒屋之里亦复衔恩激誓佩宠缄愁承好赐之珍席奉嬉游之彩斿绣栋曛兮翠羽帐瑶塘曙兮青翰舟搴条拾蘂沿波泝流池心寛而藻薄浦口窄而萍稠和桡姬之卫吹接榜女之齐讴去复去兮水色夕采复采兮荷华秋　侯家琐第戚里芳园穿池灞岸之曲蓄水河阳之源隄防谷口岛屿轘辕嘉木毕植灵草具繁沈桂北之丹藕播荆南之紫根鬰萋萋而雾合灿而霞飜洎乎气彻都鄙景华川陆麦雨微凉梅飇浅燠命妖侣于石城啸娱朋于金谷乃使緑珠捧棹青琴理舳樽芳醪借珍餗泛玉潭之弥漫绕金渠之隈隩石近水而苔浓岸连山而树复排芰末而争逺托芦间而竞逐赴汨凌波飞袿振罗风低緑榦水溅黄螺上客喧兮乐未已美人醉兮顔将酡爱莲色之如脸愿衣香兮胜荷　又若妖姬荡媵命侣招羣淇上洛表湘臯汝濆望洲草兮翡翠色动浦水兮骊龙文愿解佩以邀子思褰裳而从君怜曙野之綘气爱晴天之碧云棹廵汀而栁拂船向渚而菱分掇翠茎以翳景袭朱蕚以为裙　艇怯奔潮篙憎浅石丝着手而偏绕刺牵衣而屡襞　贵子王孙乘闲纵观何平叔之符彩潘安仁之藻翰税龙马于金堤命鳬舟于石岸锦防飜洒银樯照烂日侧光沈风惊浪深快北渚之新赠恣东溪之密寻鸳鸯绣彩之文履玳瑁琼华之宝琴扣舷击榜吴歈越吟溱与洧兮叶履水淮与济兮花冒浔值明月之夕出逢丹霞之夜临茱茰歌兮轸妾思芍药赠兮伤人心　宜其色震百草香夺九芝栖碧羽之神爵负青之宝龟紫秩流记丹经秘词岂徒加绣柱之光彩煜文井之华滋
　　王勃上巳浮江宴诗　披观玉京路驻赏金台阯逸兴怀九仙良辰倾四美松吟白云际桂馥清溪里别有江海心日暮情何已　上巳年光促中川兴绪遥緑齐山叶满红泄片花销泉声喧后涧虹影照前桥遽悲春望逺江路积波潮
　　又圣泉宴诗　披襟乘石磴列席俯春泉兰气薫山酌松声韵野纮影飘垂叶外香度落花前兴洽林塘晩重岩起夕烟
　　卢照隣三月曲水宴诗　风烟彭泽里山水仲长园由来弃铜墨本自重琴樽髙情邈不嗣雅道今复存有美光时彦养徳坐山樊门开芳杜径室距桃花源公子黄金勒仙人紫气轩长怀去城市髙咏狎兰荪连沙飞白鹭孤屿啸猿日影岩前落云花江上翻兴防车马散林塘夕鸟喧
　　赵嘏和令狐补阙春日独游西街诗　左掖初辞近侍班马嘶寻得过街闲映鞭栁色微遮水随歩花枝欲碍山暖泛鸟声来席上醉从诗句落人间此时失意哀吟客更觉风流不可攀
　　宋之问凤阁寻胜地诗　西掖持醇酒东山就白云开轩緑池映命席紫兰芬舞度花为伴莺来管作羣太平多乐事春物共氛氲
　　韩翃寄刘太真诗　长安道上落花朝羡尔当年赏事饶下筯已怜鵞炙美开笼不奈鸭媒骄春衣晩入青杨巷细马初过皂荚桥相访不辞千里逺西风好借木兰桡
　　魏曹植七啓　于是逍遥暇豫忽若忘归乃使任子垂钓魏氏发机芳饵沈水轻缴弋飞落翳云之翔鸟援九渊之灵龟然后采菱荜擢水苹防珠蜯戏鲛人讽汉广之所咏觌游女于水濵燿神景于中沚被轻縠之纎罗遗芳烈而靖歩抗皓手而清歌
　　晋张协七命携公子而双逰时娱观于林麓登翠阜临丹谷华草锦繁飞采星烛阳叶春青隂条秋緑华实代新承意恣观仰折神嚣俯采朝兰遡惠风于蘅薄眷椒涂于瑶坛尔乃浮三翼戏中沚潜鳃骇惊翰起沈丝结飞矰理挂归翮于赤霄之表出华鳞于紫渊之里然后纵棹随风弭楫乘波吹孤竹拊云和渊客唱淮南之曲榜人奏采菱之歌
　　魏文帝与吴质书　妙思六经逍遥百氏弹棋闲设终以博奕髙谈娱心哀筝顺耳驰骋北场旅食南馆浮甘于清泉沈朱李于寒水白日既匿继以朗月同乘并载以游后园舆轮徐动賔从无声清风夜起悲笳微吟乐徃哀来怆然伤怀　方今防賔纪时景风扇物天气和暖众果具繁时驾而游北遵河曲从者鸣笳以启路文学托乘于后车
　　应璩与满公琰书　防承来命知诸君子复有漳渠之防夫漳渠西有伯阳之舘北有旷野之望髙树翳朝云文禽蔽緑水沙场夷敞清风肃穆是京台之乐也得无流而不反乎
　　宋顔延之三月三日曲水诗序　有诏掌故爰命司厯献洛饮之礼具上巳之仪南除辇道北清禁林左关岩隥右梁潮源畧亭臯跨芝防苑太液怀曽山松石峻峗葱翠隂烟游泳之所攅萃翔骤之所往还于是离宫设卫别殿周徼旌门洞立筵帷接枑阅水环阶引池分席春官联事苍灵奉涂然后升秘驾缇骑揺玉銮发流吹天动神移渊旋云被以降于行所礼也既而帝晖临幄百司定列凤盖俄轸红旗委斾肴防芬借觞醳泛浮妍歌妙舞之容衔组树羽之器三奏四上之调六茎九成之曲竞气繁声合变争节龙文饰辔青翰侍御华裔殷至观聴骛集扬袂风山举袖隂泽靓装藻野袨服缛川故以殷赈外区焕衍都内者矣
　　王融三月三日曲水诗序　既而灭宿澄霞登光辨色戒道执殳展軨效驾徐銮警节明钟畅音七萃连镳九斿齐轨建旗拂蜺扬葭振木鱼甲烟聚贝胄星罗重英曲瑵之饰絶景追风之骑昭灼甄部驵骏函列虎视龙超雷骇电逝轰轰隐隐纷纷轸轸羌难得而称计尔乃逥舆驻罕岳镇渊渟睟容有穆賔仪式序授几肆筵因流波而成次蕙肴芳醴任激水而推移葆佾陈阶金匏在席戚奏翘舞籥动邠诗召鸣鸟于弇州追伶伦于嶰谷发参差于王子妙靡于帝江正歌有阕羽觞无筭上陈景福之赐下献南山之寿信凯燕之在藻知和乐于食苹桑榆之隂不居草露之滋方渥
　　唐王勃秋日宴季处士宅序　庭前栁叶才聴鸣蝉野外芦花行看过雁数人之内几度琴樽百年之中少时风月兰亭有昔时之防竹林无今日之欢
　　又上巳浮江宴序　兼以上巳芳节云开胜地大江浩旷云山纷纠出重城而振防下长浦而方舟林壑清其顾盼风云荡其怀抱于时序躔青律运启朱明轻荑秀而郊戍青落花尽而亭臯晩丹鸎紫蝶候芳晷而腾姿早燕归鸿俟迅风而防影岩暄蕙密野淑兰滋弱荷抽紫踈萍泛緑于是俨松舲于石屿停桂檝于璇潭指林岸而长怀出河洲而极睇妍妆炫服香惊北渚之风翠幙帷彩缀南津之雾若乃寻曲渚歴逥溪榜讴齐引渔歌互起飞沙溅石湍流百势翠崄丹崕冈峦万色亦有银钩犯浪挂赪翼于文竿琼辖乘波耀锦鳞于画网钟期在聴云白雪之琴阮籍同归紫桂苍梧之酌既而游盘兴逺景促时淹野日照晴山烟送晩方披襟朗咏饯斜光于碧岫之前散髪髙吟对明月于青溪之下客怀既畅游思遄征视泉石而如归伫云霞而有自昔周川故事初传曲路之悲江甸名流始命山隂之笔盖遵清辙共舒幽襟俾后之视今亦犹今之视昔
　　又绵州北亭羣公宴序　离亭北望烟霞生故国之悲别舘南开风雨积他乡之思于是苍云寡色白日无光沙尘起而桂浦昏鳬鴈下而芦洲晩傍隣苍野霜风橘柚之园斜枕碧潭直断芙蓉之水
　　宋之问奉勅从太平公主游九龙潭寻安平王宴别序籍桃花而聴时鸟累宿忘归防芳树而弄春泉穷年
　　不厌衣冠车马明日下于春山鸾鹤笙歌今宵共乎芳月隐沦可作将知心与事违城阙非遥终惜风流云散下官少怀微尚早事灵丘践畴昔之桃源留不能去攀君王之桂树情可何之
　　王勃夏日诸公见寻访诗序　幽人待士非无北壁之书隐士迎賔自有西山之馔席门蓬巷伫髙士之来游丛桂幽兰喜王孙之相对山南花囿涧北松林黄雀至而清风生白鹤飞而苍云起停琴緑水仲长统之欢娱置酒青山郭子期之賔客
　　骆宾王扬州看竞渡序　夏日江干驾言临眺于时桂舟始泛兰棹初游鼓吹咽江山绮罗蔽云日便娟舞袖向渌水以全低飘飏歌声聴清风而更逺是以临波笑脸艳出浦之轻莲映渚蛾眉丽穿波之半月靓妆旧饰此日争奇弦管相催兹辰特妙能使洛川逥雪犹赋陈思巫岭行云专称宋玉凡诸同好请各赋诗
　　王维暮春太师左丞相诸公于韦氏逍遥谷防集序山有姑射人盖方外海有蓬瀛地非宇下逍遥谷天都近者王官有之不废大伦存乎小隐迹空同而身拖朱绂朝承明而暮宿青霭故可尚也　神臯借其緑草骊山启于朱户渭之美竹鲁之嘉树云出其栋水源于室灞陵下连乎莱地新丰半入于冡林馆层巅槛侧径师古节俭惟新丹垩岩谷先曙羲和不能信其时卉木后春勾芒不能一其令花迳窈窕蘅臯涟漪【一作超忽】骖御延伫于丛薄佩玉升降于苍翠于是外仆告次兽人献鲜樽以大罍烹用五鼎木器拥肿即天姿以为饰沼毛苹蘩在山羞而可荐伶人在位曼姬始縠齐瑟慷慨于座右赵舞徘徊于白云衮旒松风珠翠烟露日在蒙汜羣山夕岚犹有濯缨清歌据梧髙咏与松乔为伍是羲皇上人且三代之后而其君舜帝九服之内而其俗华胥上客则冠冕巢由主人则弟兄元恺合是四美同乎一时废而不书罪在司礼窃贤楚傅常谐茅堂之居仰谢右军忽序兰亭之事盖不获命岂曰能贤
　　王勃游山庙序　雅厌城阙酷嗜江海常学仙经博渉道记知轩冕可以理隔鸾鳯可以术待而事亲多衣食之虞登朝有声利之迫清识滞于烦城仙骨摧于俗境呜呼阮籍意踈嵇康体放有自来矣常恐运促风火身非金石遂令林壑交丧烟霞版荡此仆所以怀泉涂而惴恐临山河而叹息者也
　　人部【别】
　　梁简文帝饯别诗　行乐此南皮防饯临华池箨解篁开节花暗鸟迷枝窗隂随影度水色带风移徒命衔杯酒终成悯别离
　　梁简文帝伤离新体诗　伤离复伤离别后情郁纡凄凄隐去棹悯悯怆还途还途意不申转顾独霑巾前驱经御宿后骑歴河漘朱旗翼还幰清笳送后尘落日斜飞盖余晖承画轮栁影长横路槐枝深隐人桂宫夕掩铜龙扉甲舘霄垂云母帏胧胧月色上的的夜萤飞草香袭余袂露洒霑人衣带堞凌城云乱聚排枝度叶鸟争归盆中浮蚁不能酌琴间玉徽调别鹤别鹤千里别离声调轸急心自惊试起登南楼还向华池游前时篠生今欲合近日栽荷尚不抽犹是衔杯共赏处今兹对此独生愁楼髙望暧暧山川自分态偃师虽北连轘辕已南背逺聴寂无闻遥瞻目有碍含毫意不迷长叹情无赖
