<!-- { "loadSidebar": true } -->
　　栁宗元唐故特进赠开府仪同三司扬州大都督南府君睢阳庙碑　急病让夷义之先图国忘死贞之大利合而动乃市贾之相求恩加而感则报施之常道睢阳所以不阶王命横絶凶威超千祀而挺生奋百代而特立者也时惟南公天与拳勇神资机智艺穷百中豪出千人不遇兴辞郁厐眉之都尉数竒见惜挫猿臂之将军天宝末冦剧凭陵隳突河华天旋亏斗极之位地圮积狐狸之穴亲贤在庭子骏陈谟以佐命元老用武夷甫委师而劝进惟公与南阳张公巡髙阳许公逺义气悬合訏谟大同誓鸠武旅以遏横溃裂裳而千里来应左袒而一呼皆至柱厉不知而死难狼瞫见黜而奔师忠谋朗然万夫齐力公以推让且专奋击为马军兵马使出战则羣校同强入守则百雉齐固初据雍丘谓非要害将保江淮之臣庶通南北之奏复拔我义类扼于睢阳前后捕斩要遮凶气连沮汉兵已絶守疏勒而弥坚虏骑虽强顿盱眙而不进贼徒乃弃疾于我悉众合围技虽穷于九攻志益专于三板偪阳悬布之劲汧城凿穴之竒息意牵牛羞郑师之大临甘心易子鄙宋臣之病告诸侯环观而莫救国命阻絶而无归以有尽之疲人敌无已之强寇公乃跃马溃围驰出万众抵贺兰进明乞师进明乃张乐侑食以好聘待之公曰敝邑父子相食而君辱以燕礼独何心与乃自噬其指曰噉此足矣遂恸哭而返即死孤城首碎秦庭终懵无衣之赋身离楚野徒伤带剑之辞至徳二年十月城陷遇害无傅燮之叹息有周苛之慷慨闻义能徙果其初心烈士抗辞痛臧洪之同日直臣致愤惜蔡恭于累旬　塟刻鲍信之形陵图厐徳之状纳官其子见勾践之心羽林字孤知孝武之志举门闗于周典徴印绶于汉仪王猷以光宠锡斯备呜呼睢阳之事不惟以能死为勇善守为功所以出竒以耻敌立慬以怒寇俾其专力于东南而去备于西北力专则坚城必陷备去则天讨可行是故即城陷之辰为尅敌之日世徒知力保于江淮而不知功靖乎丑虏论者或未之思与　庙貌斯存碑表攸托洛阳城下思乡之梦倘来麒麟阁中即图之辞可继　梯冲外舞缶穴中侦钤马非艰析骸犹竞
　　谋韬玉帐寄重金坛　将星明则英豪用灵旗指则妖祲销劲草可以受疾风盘根然后见利器　璧玉持身婴儿抚士【俱见孙子】　军井未达将不言渴军幕未辨将不言倦军灶未炊将不言饥【三畧军防】　将军之心淊淊如春旷旷如夏湫漻如秋惨恻如冬【淮南子】
　　武功部【贺捷】
　　唐明皇平戎诗　杂防忽猖狂无何敢乱常羽书朝继入烽火夜相望将出凶门勇兵因死地强轮皆突骑按剑尽鹰扬鼓角雄山野龙蛇入战场流膏润沙漠溅血染锋铓雾廓清塞云开静朔方武功今已立文徳愧前王
　　裴灌奉和御制诗　漠圣恩通由来书轨同忽闻窥月满相聚寇云中庙畧占黄气神兵出綘宫将军行逐北使者亦知戎一举轒輼减再麾沙朔空直将威禁暴非用武为雄饮至明军礼畴勲锡武功干戈还载戢文徳在唐风
　　周庾信贺平邺都表　伏惟陛下握天枢秉地轴驾驭风云驱驰龙虎沈雄内防不劳谋于力牧天防勇决无待问于容成是以威风所振烈火之遇鸿毛旗鼔所临冲风之卷秋叶窃闻伊洛戎夷幽并僭伪抱图载籍已归丞相之府衔玉系绶并诣中军之营百年逋诛遂穷巢窟三代敌怨俄然扫荡昔周王鲔水之师尚劳再驾轩辕上谷之战犹须九伐未有一朝指麾独决神虑平定防内光宅天下二十八宿止余呉越一星千二百国裁满麟洲小水若夫咸康之年四方始定建武之代诸侯并朝不得同年而语矣虽复八风并唱未足颂其英声六乐俱陈无以歌其神武坐钧台而誓众姒啓继夏禹之功入南郊而问罪发成周文之志此无改之道大孝也欤
　　北齐邢邵百官贺平石头表　大江设险实限夷华前魏观涛而退后魏登山而返声教不通多歴年代今苍雉奉职灵鼍自梁折苇为舟凭力可渡始知徳通于物孟门失险道清将顺剑阁自开行举洞庭之乐放畜长洲之苑防玉帛于涂山树铜柱于南极
　　唐吕温代李侍郎贺收成都表　当挟纩之时赐战士悉出内府开食椹之路赏降者曽不逾辰遂使昏迷革心义勇增气江山自拔雷雨长驱渠魁假息而逃威士众顺风而舍仗市不易肆巷无惊犬人骨肉户解倒悬旌旗导长飬之风金鼓动发生之气
　　常衮为李采访贺收西京表　及清秋戒节太白方髙爰整军容顺乎杀气龚行天罚扫彼妖氛千里貔虎之营百里龙蛇之阵沸若云海聚如雪山垒掲终峯堑逥渭水阚军声而丘陵簸荡炀兵气而天地晦蠢兹凶徒犹敢旅拒鼓噪白刄来聚么麽之羣旗靡黄尘旋就鲸鲵之戮渠魁不漏噍类无遗枝梧者面缚中军颠背者头悬后殿败苻融于淝水自可慙功破王邑于昆阳未云快意遂封尸于京观旋振旅于王城啓辟千门扫除九陌祓氛埃于宫阙洗毒螫于闾阎耆艾欢迎久思周徳衣冠雨泣还睹汉仪讴吟变噢咻之声气象逥严凝之惨
　　李商隠为荥阳公贺幽州破奚寇表　天声逺叠庙畧遐宣白虏获于宁台赤夷俘于燕路臣窃窥旧史逖听前朝有天子忧边清宵辍寐将军出塞白首言归至乃或胜或奔一彼一此竟困塞郊之柝那停絶汉之烽犹欲叙烈旂常告功祧庙用其蹔胜谓曰难能况幽朔巨都全燕重地荐臻奚寇猾乱华人田让之防鲜卑莫能深入祭彤之军辽水唯遣相攻近嵗以来为患滋甚是单于侦逻之路懐驹支漏泄之奸张仲武重感国恩习知边事同三师而肄楚侔五饵以开戎乗其嚣惰之时俄得剪除之便燕犀密挂冀马潜羁超距拔石者动过千羣防手科头者畧逾万计坎三皷而河流自却声六校而屋瓦皆飞自使鸮惧丧林兔忙迷穴无舟掬指有地僵尸未惊紫陌之乌前军已蹙不唳淮山之鹤后队仍穷遂分袁尚之头颅仍裂蚩尤之肩髀穹庐落烬同甲扬灰山积云屯大收其车乗角羸耳湿尽获其牛羊栁水载澄桑河无事爰施吉语入解皇威此皆陛下功格上运膺下武授兹成筭于彼当仁震肃九围欢呼万国昔艰难云始寇尘首起于卢龙今开泰有期汉将先清于涿鹿人谋允若灵贶昭然固已上庆祖宗下光编防箓图洪范竞三古之殊猷玉检金泥有百神之灵祐臣虽当防遏不介边陲空増气于懦夫实叨荣于下将日围千里天葢九重奉一月之捷书唯知抃蹈献万年之寿酒尚隔班行念风水于遐藩寄梦寐于宣室令狐楚贺灵武破吐蕃表　兵既落于天上羌乃陷于彀中箝口之马偾车而絷者千蹄辫髪之人舆尸为俘者万指　遥知水赤坐想风腥
　　杜牧为中书门下请追尊号表　北絶梓领西过榆溪壮中夏起塞之雄夺西戎埋弓之地至使强防不敢触锋山鏁七闗地辟千里歌狸首而息射咏杕杜以劳旋蓄睿算于云汉之表画圣谋于造化之先捕虏将军
　　射声校尉羽林突阵之骑酒泉校射之兵亲自指纵同时受命信星効祉灵旗呈祥壁垒言言而洞开渠魁累累而面缚解辫削袵投戈委弓怛摄威灵欢呼冠带破种徙域空漠净边指北海而封燕然中西域而立幕府郑吉之理乌垒班超之镇西域大庇生人一寛天下王维贺神兵助收石堡城表　天丁力士潜结鹳鵞星剑云旗暗充貔虎遂殱逆命之防果屠难防之城栁宗元栁州贺破东平表　伏惟陛下威使百神徳消六沴天降寳运时归太平自克夏擒蕃剪蜀平蔡殊类稽颡羣疑格心惟此凶妖尚闻悖慢庭议既得庙谟必臧旌旗烛耀于洪河金鼓震惊于灵岳郓城自溃宁同莒鲁之争齐地悉平无俟耿陈之战五兵永戢七徳无亏含生比尧舜之仁率土陋成康之俗介丘雾息已望翠华之来沂水风生更起舞雩之咏千嵗之统实在于斯
　　又为裴中丞贺破东平表　臣闻负恩干纪者鬼得而诛犯顺穷凶者天夺其魄不自妖孽曷彰圣功伏惟陛下先天弗违与神合契掩周宣中兴之业陋汉光再造之勋灵旗四临氛沴皆散凡在臣庶尽覩升平伏以师道席祖父以作威包海岳而专禄恃东秦十二之险诱临淄三七之兵窃据一方嵗逾五纪朝宗之地旷若外区封祀之山隔成异域累圣垂徳曾未悛心余孽滔天果闻折首遂使云亭有主知玉牒之将封辽海无虞见石砮之已至此皆陛下神筹独得庙畧无遗授任推尽力之诚纵舍有感心之化金石可贯筮必从克成不战之功遂洽无为之理臣谬司戎旅逺守方隅愧无横艸之功坐见覆盂之泰抃蹈欢庆万倍恒情
　　令狐楚贺行营破贼状　今者将从天落兵若山行济溵水而不濡隔偃城而欲防长蛇之首尾如截应接自难狡兔之窟穴已焚死亡无所方当破竹犹繋苞桑剰鋭气以长驱抗威棱而直指困虽犹鬬乱不能军既摧众恶之锋必丧元凶之胆
　　又状　逆贼呉少诚用己之愚刦人为恶唯日不足谓天可逃　羸师之骸罣罥秽草而腥林疲马之命委离装壕而咽堑
　　【阙】　　　前锋都督平兖青州露布　敢行称乱不戢自焚师克在和虽武骑无所用天助者顺闻风鹤皆为兵一战成淝水之勲三捷取夀阳之境匹马觭【音起】轮无反乃灭而亡箪食壶浆以迎曰徯予后讴吟思汉震动附周　齐变至鲁鲁变至道载戢干戈汶达于济济达于河底慎财赋遂鼓行于司豫汔荡秽于羌髳时靡争而心载寜君之训而臣何力斯皆帝徳广运圣武布昭归郓讙田用儒无敌扬文武烈图功攸终
　　唐于公异破朱泚露布　指麾而防兕作威感激而风云动色遂先登进击深入合攻七擒连发而星驰两翼旁张而云合霜刃交光而霍耀鼍鼓腾声而隠辚贼方土崩我乃霆击乗其踣借遂至于上兰取彼鲸鲵直通于中禁　恶鸟将坠尚顾危巢妖狐就擒犹守旧穴　讙噪之声山倾而河泄鼓鼙之气霆鬬而雷驰屏翳发向敌之风囘禄扇燎原之焰马逸未止士怒未舒既自北而徂南竟舆尸而折首
　　韦臯破吐蕃露布　连连执讯矫矫献囚不然我薪而自焚有如破竹之立解拂庐鱼溃瓯脱兔犇谷静山空行就焉耆之僇区殚域灭汔闻智盛之降　明见万里运竒堂上之兵守在四夷制胜目中之虏勒功须池之柱植表赤岭之碑一怒安民文之勇也三军用命克何力焉
