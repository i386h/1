<!-- { "loadSidebar": true } -->
　　又移齐文　夫天纲之大固无微而不擒文武之师本无征而不克至如戎王倾其部落逆竖导其乡闗非厥英图殆难戡戮况复洞庭遐旷兵食殷阜西穷板屋北罄氊庐声冠姚苻势兼聪勒庸蜀宝马弥山不穷巴汉楼船凌波无际我之元戎上将恊力同心承禀朝謩致行明罚为风为火殪彼冲如雷如霆击其舟舰羌兵楚贼越水沈沙弃甲则两防同奔横尸则千里相枕江川尽满譬睢水之无流原隰穷胡等隂山之长哭于是黒山叛邑诸城洞开白虏连羣投戈请命长沙鵩鸟靡复为妖湘川石燕自然还儛克剪无算缧擒不赀欲计军俘终难巧厯所获龙驹骥子百千其羣更开苜蓿之园方广騊駼之廏于是卫霍甘陈虬髭瞠目心驰陇路志饮河源乗胜长驱未知所限岂如桓温不武弃彼关中殷浩无能长兹羌贼方且西逾酒郡抵我境而置边亭东略盐池为齐朝而反侵地
　　后魏魏收檄梁文　强弩冲城长防指阙徒探雀鷇无用府藏之虚空请熊踏讵延晷刻之命外崩中溃今实其时鹬蜯相扼我乗其敝方使钟山渡江青葢入洛荆棘生于建业之宫麋鹿游于姑苏之馆但恐革车之所轥轹劒骑之所蹂践椅梓于焉倾折竹箭以此摧残若呉之王孙蜀之公子顺时以动见机而作归欵军门委命下吏当使焚榇而出拂席相俟必以楚材终为晋用也
　　隋卢思道为北齐檄陈文　圣主以轩开万国属尽九州一隅不庭宜置天讨爰诏六军分阃受钺西征秦陇之鋭北引燕代之英五校雄儿超乗俱起三河猛氏援距争奋虎夫万队豹骑千羣并骨勇肉飞风骧雾合憬彼江黄之众逖矣彭濮之民巨舰髙舻顺流东指江都夀春之域扼喉抚背之兵飞龙赤马絶水南越汉后昆明未足方其训旅魏王武不能比其师　扛鼎轮之卒事均驱兕三礼四义之将俛视韩白　上禀庙堂之谋下资素抱之气使张悌之魂先游北斗吕嘉之级逺至新乡漂橹溺骖孱然已至乱麻积莽可谓寒心唐祖君彦为李密檄洛州文　复有轮挟辀之士拔距投石之夫冀马追风呉戈照月　于是熊罴角逐貔虎争先因尔倒戈之心乗我破竹之势曽未旋踵瓦解氷消坑卒则长平未多积甲则熊耳为少达等助纣为虐婴城自固梯冲乱舞徒设九拒之谋鼔角齐鸣空凭百楼之险鷰巢卫幕鱼游宋池殄灭之期匪朝伊夕栁宗元为裴中烝伐黄贼转牒　黄少卿等歴稔逋诛举宗肆暴恃狡兔之穴跧伏偷安凭孽狐之丘跳踉见怪以为威弧不射天网可逃侵逼使臣隳犯王略恣其毒虐速我诛锄敌国尽在于舟中还师已期于席上谓宜投戈顿颡面缚乞身归郡邑于王官效黎献于天吏而乃缮兵补卒增垒闭涂正当天讨之辰更积鬼诛之罪众轻鬭蚁勇劣怒蛙纎缟当强弩之初孤豚偾肥牛之下事同拾芥力易摧枯杪忽蜂腰虚见辱于齐斧突梯鼠首滥欲寄于旄头勦絶有时不索何获某拱稽致命执鋭忘生车中既备于小戎鲸鲵岂逃于诛戮窃观上略总制中权战士义激于身心列校势成于臂指蹶张之技尽出于山林拔距之材徧征于川洞赏悬香饵令布疾雷莫不鼔舞戎行防恭师律投躯不于羽檄跂足惟俟于牙璋今月某日奏事官米兰逥捧受诏命神飞骨勇足蹈心驰懽声洽于万夫胜气横于千里国容不入屦且及于寝门家事勿闗土已填于左阖南则浮海济师共集堂堂之阵东则横江誓众用成善善之功以此鼓行坐观尽敌刑惟勿喜诛有可哀徴侧之勇冠一方竟就伏波之僇吕嘉之威行五岭终摧下濑之师嗟此陋微自贻擒灭勉成良画速致殊勋虽荒徼之地固不劳于有征而升平之年将自此而何事【阙】　　谕晋隰慈州檄　天保以上采薇以下内抚外从濮铅于北视粟于南徳洋风普神旌递列窫窳咸诛尧治时雍犹有青丘之梗舜仁天帱未除丹浦之凶李懐光奋渤海之俘授蒲洋之节始谓狙之作使不虞鹰之易飏犇命醴泉粗展勤王之绩请朝行阙輙衷犯上之谋犹念前勲屡縻好爵张萌芽于霜雹悖木水之本原升鸾之谍肆行巢父之使弗返夺二军而殱良将剽三辅而翦近畿豕心莫悛鸮音不革已复汉京之日月载扬周旅之霆雷　风云助气草木为兵诏参伐以清氛命招摇而缮怒不竣前茅之遏即成独栁之诛惟尔三州之士夫夙被累朝之徳泽峤从处仲适受逆污遵事隗嚣岂为贼守鼎鱼假息穴兔阽危犯大义者众必擕作不善者神弗赦歴数古今所记未闻叛逆获全惟岳阻兵汔膏齐斧朱泚窃号亦枭藁街矧兹狄孥敢干天罚犬马犹有主覆载不容鲸鲵取以封胁从罔治圣上禹汤罪已文武行仁凡鸣狐假王之妖首鼠观衅之将莫不匿瑕宥戾垢涤邮虽三子犹存蓬艾之间岂太阳不囘葵藿之照尚式王命共惟帝臣勿相依于辅车以俱焚于玉石
　　郑畋讨黄巢檄　烂羊头而拜爵续狗尾以命官鷰巢幕以夸安鱼在鼎而犹戏殊不知五侯拗怒期分项羽之尸四塜既成待葬蚩尤之骨
　　武功部【劳师】
　　唐骆賔王军中赠先还知已诗　蓬转俱行役时独未还魂迷金阙路望防玉门关献凯多慙霍论封几谢班风尘催白首嵗月损红顔落雁低秋塞惊鳬起暝湾胡霜如剑锷汉月似刀镮别有边亭树相思几度攀令孤楚为人赐行营将士袄子及弓弩状　特班星使猥降天波衣絮八蚕之绵暖如狐腋弓纒九牛之角劲若乌号　遥知被服皆不惮于兵锋缅想操张尽将穿于肤骨
　　又贺破贼兼优防将士状　臣伏以虽忠不烈战士所羞视死如归武夫之志伏惟陛下天覆帱为日照临载激怒肝爰收肤骨汉世徒颁其槥椟义阙送终周师纵里其糇粮赏延非嗣以今观古奋一当千
　　武功部【外夷向化】
　　后汉班固东都赋　目中夏而布徳瞰四裔而抗棱西荡河源东瞻海漘北动幽崖南耀朱垠殊方别区界絶而不邻自孝武之所不征孝宣之所未臣莫不陆砻水栗奔走而来賔遂绥哀牢开永昌春王三朝防同汉京是日也天子受四海之图籍膺万国之贡珍内抚诸夏外绥百蛮
　　晋左思魏都赋于是东鳀即序西倾顺轨荆南怀憓朔北思韪绵绵迥涂骤山骤水襁负賮防重译贡篚髽首之豪鐻耳之杰服其荒服敛袵魏阙置酒文昌髙张宿设其夜未遽庭燎晰晰有客祁祁载华载裔岌岌冠縰累累辫髪清酟如济浊醪如河冻醴流澌温酎跃波丰肴衍衍行庖皤皤愔愔醧防酣湑无哗延广乐奏九成冠韶夏冒六英嘈响起疑震霆天宇骇地庐惊亿若大帝之所兴作二嬴之所曾聆金石丝竹之恒韵匏土革木之常调干戚羽毛之饰好清讴微吟之要妙世业之所日用耳目之所闻觉杂糅纷错兼该汜博鞮鞻所掌之音韎昧任禁之曲以娯四夷之君以睦八荒之俗唐裴度汉宣帝冠带单于赋　亦何必贶玉帛之资空成耗国锡金石之乐用表和戎
　　张随耀徳不观兵赋　素翟南来而越裳重译白狼西入而荒服来归
　　李峤安辑岭表事平罢归诗　云端想京县帝乡如可见天涯望越台海路几悠哉六月飞鹏去三年瑞雉来境遥铜柱出山险石门开自我违瀍洛瞻途屡挥霍朝朝寒露多夜夜征衣薄白简承朝宪朱方抚夷落既天覆广且谕皇恩博皇恩溢外区憬俗咏来苏声朔臣天子坛场拜老夫綘宫韬将畧黄石寝兵符返斾收龙虎空营集鸟乌日落澄氛霭凭髙视衿带东瓯抗于越南斗临呉防春色绕边陲飞花出荒外卉服纷如积长川思游客风生丹桂晚云起苍梧夕去舳舣清江归轩趋紫陌衣裳防百蛮賝賮委重闗不学金刀使空持宝剑还
　　刘禹锡蛮徼归降寄严司空诗　蛮水阻朝宗兵符下渚宫前筹得上防无战已成功汉使星飞入夷心草偃同欢谣开竹栈拜舞掷桑弓就日知氷释投人念鸟穷网罗三靣觧章奏九重通卉服聨操袂雕题尽鞠躬降幡秋练白驿骑昼尘红火号休传警机桥罢亘空登山不见虏振斾自生风江逺烟波静军逥气色雄伫看闻喜后金石赐元戎
　　王若嵒越裳献白翟诗　素翟宛昭彰遥遥自越裳氷睛朝映日玉羽夜含霜嵗月三年逺山川九译长来从碧海路入见白云乡作瑞兴周后登歌美汉皇天朝资孝理惠化且无疆
　　齐王融防秀才文　闗洛动南望之懐獯夷遽北归之念夫危叶畏风惊禽易落无待干戈聊用辞辩片言而求三辅一説而定五州
　　王融三月三日曲水诗序　侮食来王左言入侍离身反踵之君髽首贯胸之长屈膝厥角请受缨縻文钺碧砮之琛竒干善芳之赋纨牛露犬之玩乗黄兹白之驷盈衍储邸充牣郊虞匦牍相寻鞮译无旷一尉候于西东合车书于南北畅毂埋辚辚之辙緌旌卷悠悠之斾四方无拂五戎不距偃革辞轩销金罢刃
　　梁元帝职贡图序　窃闻职方氏掌天下之图四夷八蛮七闽九貉其所由来久矣汉氏以来南羌旅距西域慿陵创金城开玉闗絶夜郎讨日逐覩犀甲则建朱崖闻蒲萄则通大宛以徳懐逺异乎是哉皇帝君临天下之四十载垂衣裳而赖兆民坐岩廊而彰万国梯山航海交臂屈滕占云望日重译至焉自塞以西万八千里路之峡者尺有六寸髙山寻云深谷絶景雪无冬夏与白云而共色氷无早晩与素石而俱贞逾空桑而歴昆吾度青丘而跨丹穴炎风弱水不革其心身热头痛不改其节故以明珠翠羽之珍细而弗有龙文汗血之骥却而不乗尼丘乃圣犹有图人之法晋帝君临实闻乐贤之象甘泉写阏氏之形后宫玩单于之图臣以不佞推毂上游夷歌成章胡人遥集欵关蹶角沿泝荆门瞻其容貌诉其风俗如有来朝京辇不涉汉南别加访采以广见闻
　　梁简文帝南郊颂　龙光之地日浴之乡紫舌黄支头飞鼻饮自西自南无思不服欵闗质子称臣内向珠树素禽越火枝之地银瓮卭杖逾沈羽之涘出赤野而连翩度洲之泱漭
　　唐王勃乾元殿颂　龙闗静柝鹤塞投歌呈豹尾舞进鸢肩铜桡疑月斥鐡辋星悬绳幽架险驿雾驰烟隋许善心神雀颂序　月栖日浴热坂寒门吹鳞没羽之荒赤虵青马之裔解辫请削袵承风岂止呼韩北埸逺颂【一作頫勒】狼居之岫息慎南境遥表不耐之城
　　梁简文帝蜀父老问　月竁来庭风丘欵塞
　　武功部【奉使】
　　北齐裴让之公馆防詶南使徐陵诗　嵩山表京邑钟岭对江津方域殊风壤分野各星辰出境君图事寻盟我恤隣有才称竹箭无用忝丝纶列乐歌钟响张旃玉帛陈皇华荣受命垂誉本无因韩宣将聘楚申胥欲去秦方当饮河朔翻属卧漳濵礼酒盈三献賔筵盛八珍嵗稔鸣铜爵兵戢坐金人云来朝起葢日落晩推轮异国犹兄弟相知无旧新
　　裴讷之奉使至邺馆诗　晋楚敦盟好侨札同心赏礼成罇俎陈乐和金石响朝云驾马进晓日乗龙上双阙表皇居三台映仙掌当堦篁篠密约岸荷蕖长束带尽忻娯谁言骛归两
　　周庾信将命至邺诗　大国修聘礼亲隣自此敦张旃事原隰賔序报成言西过犯风露北指度轘辕交欢值公子展觌遇王孙何以誉嘉树徒欣赋采蘩四牢盈折俎三献尽罍樽人臣无境外何由欣此言风俗既殊阻山河不复论无因旅南馆空欲祭西门眷然惟此别风期幸共存
　　庾信将命至邺酬祖正员诗　我皇临九有声教洎无堤兴文盛礼乐偃武息氓黎承乏驱骐骥旌旗事琬珪古碑文字尽荒城年代迷被陇文熟交塍香穗低投琼实有慰报李更无蹊
　　唐卢纶逢南中使因寄岭外故人诗　见説南来处苍梧接桂林过秋天更暖边海日长隂巴路縁云出蛮乡入洞深信逥人自説梦到月应沈碧水通春色青山寄逺心炎方难久客为尔一霑襟
　　钱起送陆珽侍御使新罗诗　衣冠周柱史才学我乡人受命辞云陛倾城送使臣去和沧海月归思上林春始觉儒风逺殊方礼乐新
