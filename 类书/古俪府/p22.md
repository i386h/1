<!-- { "loadSidebar": true } -->
　　白居易东都冬日会诸同年宴郑家林亭诗　盛时陪上第暇日会羣贤桂折应同树鸎迁各异年賔阶纷组绶妓席俨花钿促膝齐荣贱差肩次后先助歌林下水销酒雪中天他日升沉者无忘共此筵
　　孟郊同年春防诗　少年三十士嘉会良在兹髙歌揺春风醉舞摧花枝意动婉娩景喜凝芳菲时马迹攅騕褭乐声韵参差视听改旧趣物象含新姿红雨花上滴绿烟栁际埀淹中讲精义南皮戯清词前贤与今人千载为一期明鍳有皎洁澄玉无磷缁永将泥沙别各整霄汉仪盛气自中积英名日四驰塞鸿无俦匹海月难等夷欝抑忽已尽亲朋乐无涯幽蘅发空曲芳杜绵所思浮迹自聚散壮心谁别离愿保金石志无令有夺移刘得仁和郑先軰谢秩闲居寓书所懐诗　西风日夜吹万木共离披近甸新晴后髙人得意时暂闲心亦泰论道靣难欺把笔还诗债将琴当酒资蓝衫悬竹桁乌防挂松枝名占文章重官归諌宪迟生涯贫帝里公议到台司室冷沾苔藓门清絶路岐莫言隣白屋即贺立丹墀岂虑尘埃久云霄故有期
　　梁武帝诏　在昔周汉取士方国顷代凋讹幽仄罕被人孤地絶用隔听覧士操沦胥因兹靡劝岂岳渎纵灵偏有厚薄实由知与不知用与不用耳朕以菲德君此兆民而兼明广照屈于堂戸飞耳长目不及四方永言懐愧无忘旦夕
　　任昉求荐士诏　朕纂统鸿绪寅畏大宝思用俊异协賛雍熈歴听九工物色舆皂而白驹盈谷苌楚未刈所以临朝咏叹日昃伊伫
　　陈后主令百官举士诏　旁求俊乂爰逮侧微用道和羮是隆大厦上智中主咸由此术朕以寡薄嗣膺景祚思所以登俊髦彦式备周行但空劳宵夣屡勤史卜申旦凝虑丙夜损懐岂以食玉炊桂无因自达将懐宝迷邦咸思独善应内外众官可各荐一人以会彚征之防且取备大小之用其有负能伏义摈压当时着賔戯以自怜草客嘲以慰志人生一世逢遇诚难亦宜去此幽谷翔兹天路趋铜驼以观国望金马而来庭便当随彼方员饬之矩矱
　　唐顔师古策问　设官分职非贤不任知人则哲惟帝难之良由言行相违名实乖舛情态难覩兰艾莫分藻镜铨衡苦其混糅如何审综察兹优劣八观之术往彦所陈七缪之邮非无前説澄汰糠粃其可必陈
　　吴师道贤良方正策　是知席萝黄屋握【一作缅】镜紫微诚【一作咸】资献替之功必待弼谐之助所以轩辕抚运遂感大风之祥伊帝乘时遽致秋云之兆朕虽慙古烈而情切上皇未校滋泉之占犹虚傅野之梦欲使岁星入仕风伯来朝河荐萧张之名山降甫申之佐埀衣伫化端拱仰成多士溢于周朝得人过于汉日行何政道可以至斯　下僚必録上赏频霑则叶县游龙自九天而下降燕郊骏马赴千金而遥集
　　崔沔词标文苑策　抚踠足于吴阪指潜璧于荆山房晋词标文苑科策　诚愿察彼山苖之词求夫纵壑之论材或可纪超升于槐棘之班德或可褒擢任于公卿之位开其上赏之路颂以中和之诗则淳于髠之进贤一朝而见七士许子将之举德少选而收二俊自然时人濶步才子长鸣公理息昌言之篇节信罢潜夫之作
　　皇甫琼词标文苑科策　洎嬴晖掩镜汉道亡珠位以恩升荣非德进挂网罗者则黄鹄髙飞縻爵禄者则青鳬竞至　灵祗翕忽出震宫而齐巽围云雨氤氲辨天垓而通地圻慕崩沙之灵运符润石之休期忧在进贤道叶采苓之化恩无不逮德合樛木之风掩娲后以称尊迈姬任【一作旦】而立政吹尘【一作竽】钓璜之侣接武于堦墀骑星弄电之夫肩随于廊庙虽良骏充廐逾懐买骨之谋真龙在堂更伫丹青之翫应休琏之独坐鸟雀来庭尹叔良之闲居蟏蛸在戸傍加策问亲覧政途词丽汾州声侔沛邑【一作声洋洛邑】掩鹏图而该魏网漆园无控地之词飞鹤板而征汉臣九臯有闻天之誉凡曰羣生孰不幸甚
　　彭殷贤文词雅丽策　断断之士必擢于庙堂九九之术不遗于管库　自土皷篑桴之后始自无声污樽抔饮之初彰乎有用既而莫不曲谐九变信合四时是知大乐与天地同和大礼与天地同节移风易俗义切于钟鼓安上理人事寖乎揖让既而祀歴三王时更七国经籍道息飏宣榭之烟埃儒生数穷赴秦坑而歇灭迨乎断蛇立极乘牛设位纪绵蕝之仪鸣鼓舞之节必欲乐宣惉懘礼释回邪取其不肃而成必在既富而教孟万石文词雅丽策　张云罗以掩俊设天网以顿竒片善不遗有能皆进故得飞飞丹鳯栖翼于帝梧皎皎白驹连食于场藿
　　上官仪求贤对　鳯德方亨必资英辅龙光未聘实俟明君既藏器以须时亦虚襟而待物莫不理符灵应道洽通类霜降而钟鸣同云蒸而础润秘策赴之如投水神心应之若转规用能感会一时抑扬千古是以沉鳞暂跃遂游泳于天汉坠羽才迁乃腾骧于日陆心体之妙音播舟水之嘉谟义列丹青德融金璧迨乎时钟季叔化渐浇讹防萃之惠罕流因地之阶愈笃使西都金【一作陈】子奕叶称荣东国袁生八公为贵廷尉之明穷识理十载无知黄门之妙极摛文八迁宁进徒使干星秀气永翳穷尘照庑竒光长湮幽石自可循风市马袭轨【阙】龙三聘不亏七年无废戋戋束帛指丘园而毕陈翘翘车乘望林泉而载辖则材标海若雾集丹墀德表星精云飞紫阙岂直高尚之士遥集于台司衡泌之俦乔迁于鼎职
　　梁王僧孺至南海郡求士教　是以文举下车寤梦于根矩长孙入境明发于龙丘此境三闽奥壤百越旧都汉开吴别分星画部风序洋洋衣簮斯盛其川岳所产岂直明珠大贝桂蠧翠羽而已哉
　　梁元帝荐鲍几表　臣闻思皇多士仄陋所以明敭畴咨熈载髦俊所以并作斯固殷殿初基拾龙渊之宝虞祠始构献鳯管之玉旌蒲出鲁贲帛归齐颂声既兴盛业斯在伏惟陛下则天纬地乘正驭才沙汰八风澄明六合叶龟登梦之客日贲于丘园韦毂投竿之臣相望于魏阙故以物无遗寳矣振鹭有充庭之讴白驹罕空谷之咏洋洋济济无得而称者焉臣识愧知才职非选举窃以进贤上赏蔽贤显戮敢缘斯义用举所知伏见臣府中录事参军东海鲍几年五十有七字景门庭雍睦立身贞退博涉文史颇闲刀笔公忠抗直出宰廉平雅志深安贫专静觧巾入仕三十余年自游臣府一纪于兹前宰东邑实有二鲁之风近处南台欲尊两鲍之则伏揆天严已当简在脱显居良局登以清贯将齐毛玠古人之服实同吴隐酌水之廉昔丁隈牧州陈顾翟之好礼徐靖为郡荐袁奂之笃学桓范驱传先举管宁朱则剖符亦称董直臣才非往哲识愧前修轻尘听览伏待斧钺
　　又荐顾协表　贡玉之士归之润山论珠之人出于枯岸
　　沈约荐刘粲表　陛下则天开业冠带要荒輶轩韦毂交轸于遐路舍筑投竿相望于魏阙或以开圻未采管库遗贤执防忘疲倚辀不息
　　刘义庆荐庾寔等表　降睿虑于管库纡圣思于版筑刘孝仪为江仆射礼荐士表　陛下缉礼裁乐化俗移风当扆思治分宵梦相枯岸之珠既论润山之玉已荐伏见太学博士贺玚幼能斧藻长则琢磨结卷就贤担簦来学乡塾染其丹采朋友叩其洪钟声无愧于东筠材有逾乎西祀如使联事宗伯握兰建礼庶用得其才人知自朂
　　任昉为萧扬州荐士表　陛下道隐旒纩信充符玺六飞同尘五尚髙世白驹空谷振鹭在廷犹惧隐鳞卜祝藏器屠保物色关下委裘河上非取制于一狐谅求味于兼采
　　宋汪藻【阙】　　谢状元及第表龚庆璇源幸备维城之列陞荣桂籍俄先入彀之英广陛胪诸儒环视共欣千载之嘉防亲值一人之至公尝谓朝廷设科目以致英豪学者用文章而取富贵自古布韦之士有终身铅椠之间既登鴈塔之标题至比龙门之变化岂有恩隆于帝胄更令名玷于贤书班联玉笋之华光动金枝之秀由圣德曲成于大小视人材无间于亲疎虑汨没于膏梁特甄陶于翰墨肆埀渊问猥及孱踪仰渐圣化之深虽能仅缀俯揆天资之陋终愧无竒甫上奏篇遽尘殊等鹏击天潢之浪莺迁帝苑之春伏遇陛下长育羣才幷包众美谓秦之士贱由先王教养之衰方周以宗强宜近属奨成之急倘不俯同于寒畯孰为自致于亨衢昔惭假宠于分茅今喜成名于拾芥繄君父义方之素致邦家儒术之尊臣敢不敦尚诗书勉思忠孝既与在庭之多士同值文兴将令就傅之百男悉从隗始
　　唐权德舆举杨慿状　卓尔山立不随波流
　　白居易荐韦楚状　虽飞鸿入防自忘饮啄而白驹在谷亦贵絷维倘寘彼周行縻之好爵降羔雁之礼命助鸳鹭之羽仪足以厚贞退之风遏躁进之俗
　　李商隐为濮阳公荐人状　镜纳无私山高不譲又为渤海公举人自代状　庄栗以裕简严而寛玉无寒温松有霜雪顷居内署实事文皇引裾而外朝莫知视草而中言罔漏　隐之清节无愧于投香江革归资唯闻于单舸　使桴鼓希鸣建瓴流化
　　又为濮阳公荐人状　慕碣石之筑宫广延儒雅效西河之拥篲乐得贤才
　　令狐绹荐李羣玉状　羣玉苦心歌篇屏迹林壑佳句流传于众口芳声借甚于一时守道安贫逺絶名利当文明之盛代宜备搜罗俾典校于瀛洲伫光志业齐王融求自试启　臣闻春庚秋蟀集候相悲露木风荣临年共悦夫惟动植且或有心况在生灵而能无感夫君道含臣术无隐翁归乃居中自见充国曰莫若老臣窃慕前修敢蹈轻节
　　梁元帝启东宫荐石门侯启　切以鳯鸣朝阳必资蓝田之宝龙门防额亦俟堂溪之珍是以紫玉见称黄金为贵文传梦鸟学重灵虵防漆凝脂事逾卫玠浑金璞玉才匹山涛昔翟阳隐逸见称庾亮陈平器局被荐无知以人废言诚増竦詟进贤上赏伏待慈照
　　丘迟答举秀才启　方今八友盈庭五丞在幄七教毕修九功具举犹乃物色关屠梦想岩钓故已天不爱宝野无遗贤
　　唐骆賔王上兖州刺史启　某淹中故俗体朴厚之宏规稷下遗氓陶礼义之余化颇游简素少阅缣缃每蟋蟀凄吟映素雪于书帐莎鸡振羽截碧蒲于翰池既而学异懐蛟才非梦鸟价不齐于南汉芳不重于东山幸属日月光华云霞纷郁方结羡鱼之网将謡叩角之词奋短翮于抢榆希髙标之余拂濯纎鳞于涓滴望洪浪之微沾所兾顾盼曲流剪拂増价则铅刀起一割之用跛鼈致千里之行是知窃混吹于齐竽滥飞声于郢路拘山鸡而自恧顾辽豕以多慙轻触威顔不遑流汗骆賔王上司列太常伯启　雕其璞峄山有半死之桐赏其声柯亭无永枯之竹
　　王勃上吏部裴侍郎启　骏骨长朽真龙不降　鸾扃停逸频虚不次之阶鹤板征贤累发非常之诏天下有道吾岂匏瓜
　　李商隐为张周封上杨相公启　竽将滥吹石有参琼顾云上池州庾员外启　陈于器用则魏瓠兴讥列在宫商则齐竽致诮
　　又谢徐学士启　今也河荐绿图山张【疑】翠检开张网罟渔猎英髦周渭商岩皆辞钓筑抱关负鼎尽挂簮裾宋真德秀囬马探花启　发西洛之正传绎考亭之大义识微见逺忧治危明佥谓刘蕡空臆之言出于董子潜心之业龙津一跃三十喜骨骼之成鹏翼髙骞九万抟扶摇而上翌日报泥金之帖防亲倾药玉之杯一经教子以有功羣儿祝身而愿学
　　方云冀谢试中宏词启　勒成功于砥柱草木闻风述画像于凌烟丹青动色
