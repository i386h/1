<!-- { "loadSidebar": true } -->
　　齐孔稚珪北山移文　钟山之英草堂之灵驰烟驿路勒移山庭夫以耿介防俗之标潇洒出尘之想度白雪以方洁干青云而直上吾方知之矣若其亭亭物表皎皎霞外芥千金而不盼屣万乘其如脱闻凤吹于洛浦值新歌于延瀬固亦有焉岂其始终参差苍黄飜覆泪翟子之悲恸朱公之哭乍囘迹以心染或先贞而后黩何其谬哉呜呼尚生不存仲氏既往山阿寂寥千载谁赏世有周子儁俗之士既文既博亦亦史然而学道东鲁习隐南郭窃吹草堂滥衿北岳诱我松桂欺我云壑虽假容于江臯乃缨情于好爵其始至也将欲排巢父拉许由傲百氏蔑王侯风情张日霜气横秋或叹幽人长往或怨王孙不游谭空空于释部覈于道流务光何足比涓子不能俦及其鸣驺入谷鹤书赴陇形驰魄散志变神动尔乃眉轩席次袂耸筵上焚芰制而裂荷衣抗尘容而走俗状风寒凄其带愤石泉咽而下怆望林峦而有失顾草木而如丧至其纽金章绾墨绶跨属城之雄冠百里之首张英风于海甸驰妙誉于浙右道帙长摈法筵久埋敲扑諠嚣犯其虑牒诉倥偬装其怀琴歌既断酒赋无续常绸缪于结课每纷纶于折狱笼张赵于往图架卓鲁于前箓希踪三辅豪驰声九州牧使我髙霞孤映明月独举青松落隂白云谁侣涧户摧絶无与归石径荒凉徒延伫至于还飇入幕冩雾出楹蕙帐空兮夜鹤怨山人去兮晓猿惊昔闻投簮逸海岸今见解兰缚尘缨于是南岳献嘲北陇腾笑列壑争讥攅峯竦诮慨游子之我欺悲无人以赴吊故其林惭无尽涧愧不歇秋桂遣风春萝摆月骋西山之逸议驰东臯之素谒今乃促装下邑浪拽上京虽情投于魏阙或假歩于山扄岂可使芳杜厚顔薜荔无耻碧岭再辱丹崖重滓尘游躅于蕙路污渌池以洗耳宜扄岫幌掩云关敛轻雾藏鸣湍截来辕于谷口杜妄辔于郊端于是丛条瞠胆叠颖怒魄或飞柯以折轮乍低枝而扫迹请廽俗士驾为君谢逋客
　　宋洪适通周太尉启　榆荚生涯菊花归梦
　　方岳除兵部架阁制干谢丞相启　蠧简故贫牛衣犹暖半畦夜雨甘自随黄犊之镵两鬓秋风已不作青山之梦　芍药扬州叹已老三生之杜牧桃花观里笑重来前度之刘郎
　　周王褒与周让书　铲迹幽蹊销声穹谷
　　祖勋与阳休之书　比以家贫亲老时还故郡在本县之西界有雕山焉其处闲逺水石清丽髙岩四匝良田数顷家先有野舍于斯而遭乱荒废今复经始即石成基凭林起栋萝生映宇泉流绕阶月松风草縁庭绮合日华云实傍沼星罗檐下流烟共云气而舒卷园中桃李杂椿栢而防蒨时一褰裳渉涧负杖登峯心悠悠以孤上身飘飘而将逝杳然不复自知在天地间矣若此者久之乃还所住孤坐危石抚琴对水独咏山阿举酒望月聴风声以兴思闻鹤唳以动怀企庄生之逍遥慕尚子之清旷首戴萌蒲身衣缊袯出艺稻粱归奉慈亲缓歩当车无事为贵斯已适矣岂必出尘哉而吾生既系名声之缰鏁就良工之剞劂振佩紫台之上鼓袖丹墀之下采金匮之漏简访玉山之遗文敝精神于丘坟尽心力于河汉摛藻期之鞶绣发议必在芬香兹自美耳吾无取焉尝试论之夫昆峰积玉光泽者前毁瑶山丛桂芳茂者先折是以东都有挂冕之臣南国见捐情之士斯岂恶粱锦好蔬布哉盖欲保其七尺终其百年耳今弟官位既达声华已逺象由齿毙膏用明煎既覧老氐谷神之谭应体留侯止足之逸若能飜然清尚解佩捐簮则吾于兹山庄可办一得把臂入林挂巾垂枝携酒登巘舒席平山道素志论旧欵访丹法语书斯亦乐矣何必富贵乎去矣阳子途乖趣别缅寻此防杳若天汉已矣哉书不尽意
　　梁何答皇太子书　性爱山泉情笃鱼鸟而从鸥未狎入兽相惊兼年齿衰暮荒径榛梗既无语稼之客宁有论书之賔缄黙畎畆栖息丘壑秀水清潭于兹永已陶景答谢中书书　山川之美古来共谭髙峯入云清流见底两岸石壁五色交晖青林翠竹四时俱备晓雾将歇猿鸟乱鸣夕日欲頽沈鳞竞跃实是欲界之僊都自康乐以来未有能与其竒者
　　又答赵英才书　陇薪井汲乐有余欢切松煮术此外何务
　　谢几卿答湘东王书　本立金覊之饰无假玉璧为资徒以老使形踈疾令心阻沈滞床簟弥歴七旬梦幻俄顷忧伤在念竟知无益思自祛遗寻理涤意即以任命为膏酥鉴镜照形翻以支离代萱树故得仰慕徽猷永言前哲鬼谷深栖接舆髙举遯名屠肆发迹关市其人缅邈余流可想
　　张充与王俭书　介然之志峭耸霜崖确乎之情峯横海岸飘缨天阙既谢廊庙之华缀组云台终惭衣冠之秀所以摈迹江臯佯狂陇畔者实由气岸疏凝情涂狷隔独师怀抱不见许于俗人孤秀神崖每邅囬于在世故君山直上蹙压于当年叔阳夐举坎乎千载充所以长羣鱼鸟毕影松阿半顷之田足以输税五畆之宅树以桑麻啸歌于川泽之间讽咏于渑池之上泛滥于渔父之游偃息于卜居之下如此而已充何识焉若夫惊岩罩日壮海逢天竦石崩寻分危落仞桂兰绮靡丛杂于山幽松栢隂森环缭于涧曲元卿于是乎不归伯休亦以兹长往　若乃飞竿钓渚濯足沧洲独浪烟霞髙卧风月悠悠琴酒岫逺谁来灼灼文谭空罢方寸不觉郁然千里路阻江河每至西风何尝不眷聊因疾隙略举诸襟持此片言轻枉髙聴
　　唐王绩答刺史杜之松书　承欲相招讲礼闻命惊笑不能已已岂明公前眷或徒与下走相知不熟也下走意踈体放抑有由焉兼弃俗遗名为日久矣渊明对酒非复礼义能拘叔夜携琴惟以烟霞自适登山临水邈矣忘归谭虚语忽焉终夜僻居南渚时来北山兄弟以俗外相期乡闾以狂生见待歌去来之作不觉情亲咏招隐之诗惟忧句尽帷天席地友月交风新年则柏叶为罇仲秋则菊花盈把罗含宅内自有幽兰数丛孙绰庭前惟对长松一树髙吟朗啸挈榼携壶直与同志为羣不知老之将至欲令复整理簮屦修束精神揖让邦君之门低昂刺史之座逺谭糟粕近弃醇醪必不能矣亦将恐刍狗贻梦社栎见嘲去矣君侯无落吾事梁昭明太子陶渊明集序　玉之在山以见珍而终破兰之生谷虽无人而自芳故庄周垂钓于濠伯成躬耕于野或货海东之药草或纺江南之落毛譬彼鹓雏岂竞鸢鸱之肉犹斯杂县宁劳文仲之牲　鼔枻清潭弃机汉曲
　　江淹自序　淹字文通济阳考城人为建安吴兴令地在东南峤外闽越之旧境也爰有碧水丹山珍木灵草皆淹平生所至爱不觉行路之逺也山中无事专与道书为偶及悠然独往或日夕忘归放浪之际颇着文章自娱常愿卜居筑宇絶弃人事苑以丹林池以緑水左倚郊甸右带瀛泽青春受谢则接武平皋素秋澄景则独酌虚室侍姬三四赵女数人否则逍遥经纪弹琴咏诗朝露夕月忽忘老之将至云尔淹之学尽此而已矣唐王勃山亭宴序　山人对兴即是桃花之源隐士相逢不异菖蒲之涧黄精野馔赤石神脂玉案金盘征石髓于蛟龙之窟山樽野酌求玉液于蓬莱之峰溪横燕尾岩竖龙头鍜野老之真珠挂幽人之明镜山腰半折溜王烈之香膏洞口横开滴严遵之芳乳藤牵赤絮南方之物产可知粉隤青田外域之謡风在即人髙调逺地爽气清　汉家二百所之都郭宫殿平看秦氏四十郡之封畿山河坐见班孟坚骋两京雄笔以为天地之奥区张平子奋一代宏才以为帝王之神丽珠城隐隐防干象北斗之宫清渭澄澄滉漾即天河之水长松茂栢鑚宇宙而顿风云大壑横溪吐江河而悬日月凤凰神岳起烟雾而当轩鹦鹉春泉杂风花而满谷
　　顾云题致仕武賔客嵩山旧隠诗序　扪危选胜驾迥裁基钿走伊波控隐士饮牛之渚螺排缑峤对仙人驾鹤之峯移紫府之全模冩清都之胜槩王桃植砌董杏栽坛帐合萝髙床平石古飞流界练贯幽响于风湍曙景张屏挂清光于露壑时或春花发尽秋雨晴初虚籁调风斜窗印月吞露华兮漱烟液而乐天和吟酒赋兮唱吟歌焉知帝力　乃知飞霜匝野氷崖留不死之蚕烈日荧溟珠岸有不枯之草故能振清风于戚里飞逸驾于云逵宜乎与禄产分镳夷齐结辙比夫吞腥咽腐怀禄偷安者不亦优乎今则八桂森指五芝零落立松崖而尽日不见王孙扫石壁以题诗别招逋客
　　杨盈川羣官寻杨隐居诗序　忽乎将行指林壑而非逺莞尔而笑览烟霞而在瞩登冈阜践莓苔阮籍之见苏门止闻鸾啸卢敖之逢髙士讵识鸢肩忆桑海而无时问桃源之易失寒山四絶烟雾苍苍古树千年藤萝漠漠
　　晋庾阐孙登賛　灵岩霞蔚石室鳞搆青松标空兰泉吐漏茏荟可游芳津可嗽谷萧寥鸣琴独奏先生体之寂坐幽岸凝氷结璞熈阳靡暖潜真内全飞荣外散凌崖髙啸希风朗弹道有废运有昏消达隐不岩迹不标或曰先生晦徳逍遥嵇子秀达英风朗烈道携薫秀鲜不玉折兆动初萌妙鉴竒絶翘首丘仰想哲
　　戴逵闲游賛　降及黄绮至于台尚莫不有以保其太和肆其天真者也且夫岩岭髙则云霞之气鲜林薮深则萧瑟之音清其可以藻莹素疵其皓然者舍是焉往
　　庾亮翟征君賛　夫所谓至人者体包杰量神凝域表该落万动心独融故能虬骧庆霄而不绁豢龙之辔凤鸣瑶林而不屈伶伦之网岂必欣太清而乐琼蔼哉顾蹄涔不足以濯神须翳荟不足以翔云翮是故藐姑有绰约之肤箕阜有髙啸之宇唐勋表于亭夏功忘于虚室
　　晋书阮籍诸人论　帝尧纵许由于埃之表光武舍子陵于潺湲之濑松萝任举用以优贤岩水澄华兹焉赐隐臣行厥志主有嘉名
　　梁陶隐居寻山志　荆门昼掩蓬户夜开室迷夏草径惑春苔庭虚月映琴响风哀夕鸟依檐暮兽争来时复歴近陇寻逺峦坐磐石望平原日负障以共隐月披云而出山风下松而含曲泉萦石而生文草靃靃以拂露尘飒飒【集作鹿飚飇】而来羣扪虗萝以入谷傍洪潭而比清照石壁以端色攀桂枝而齐贞函扈兰而佩蕙及春鴂之未鸣且含怀以屏气待惠风而舒情
　　梁元帝陶景碑　昔太和中有许逺游者乃云霄之胜宾太虚之选客先生规同矩合实踵髙歩曩基先搆即驾胥宇千寻危耸凭牖以望奔星百栱髙悬倚櫺而观朝日飞流界道似天汉之横波触石起云若竒峯之出岫　碧嶂千岭清流万谷景落崖重烟生岫复裴子野刘虬碑　凿室林臯面流傍陇咫尺荆衡表里巫梦树蕙滋兰芜没庭中平畴翠防千里极目信物外之神区幽居之胜境
　　萧纶隐居贞白先生陶君碑　倚岩栖隐依林遁迹交柯结宇刬径为门悬崖对溜悲吟灌木深壑絶峭组织烟霞枕石漱流水禽无挠采药耦耕野兽不乱逍遥闲旷放浪陵山嗒然若丧确乎难防　慕遥风于缑氏绘遗像于桥阳勒碑而相质腾綘霄之流芳　留舄表化弃劔凝神徘徊紫气照耀丹鳞厥迹犹在余风可遵结宇依岩贞栖茂草水玉留年华精却老　泉过危
　　庭峯临窈洞露凝兰阶云生桂栋日斜栏席花落窗瓮尚平未反王孙不旋海桑交易陵谷贸迁丰碑有树遗烈无骞
　　人部【游赏】
