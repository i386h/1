<!-- { "loadSidebar": true } -->
　　宋之问袁侍御席饯永昌独孤少府序　尔乃撰辰开宴考地疏筵落花覆沼悬藤扫砌竹林以清气娱賔兰畹以芳心爱客环坐三尺起君子之风祖道百壶酌贤人之酒去留交轸防咏相喧管召鱼乐杯薫鸎醉陈子昂金门饯东平序　昔者汉朝卿士供帐饯于东都晋国名贤倾城祖于西郊虽时称盛观而人非帝族东平紫微英胄朱邸天人蕴岐嶷之瓌姿得山河之宝气刘君爱士常致礼于幽人曹植论文每交欢于数子属銮舆拜日来朝太室之前玉检停刋言返章华之路羣公以眷深王粲思邀祖道之欢下走以遇重荀慈谬奉芳筵之醴于时青阳二月黄鸟羣飞残霞将落日交晖逺树与孤烟共色江山万里眇然荆楚之涂城邑三春去矣伊瀍之地既而朱轩不驻緑盖行遥琴罇之清防已疲珠玉之芳言未赠请各陈志以序离襟
　　人部【伤逝】
　　唐杜甫八哀诗故司徒李公光弼　司徒天宝末北收晋阳甲胡骑攻吾城愁寂意不惬人安若泰山蓟北断右胁朔方气乃苏黎首见帝业二宫泣西郊九庙起頺压未散河阳卒思明伪臣妾复自碣石来火焚乾坤猎髙视笑防山公又献大防异王册崇勲小敌信所怯拥兵镇河汴千里初妥帖青蝇纷营营风雨秋一叶内省未入朝死泪终映睫大屋去髙栋长城扫遗堞平生白羽扇零落蛟龙匣雅望与英姿恻怆槐里接三军晦光彩烈士痛稠叠直笔在史臣将来洗箱箧吾思哭孤冢南纪阻归檝扶颠永萧条未济失利渉疲苶竟何人洒泪巴东峡
　　又赠左仆射郑国公严公武诗　郑公瑚琏器华岳金天晶昔在童子日已闻老成名嶷若大贤后复见秀骨清开口取将相小心事友生阅书百氏尽落笔四座惊歴职匪父任嫉邪常力争汉仪尚整肃胡骑忽纵横飞传自河陇逢人问公卿不知万乘出雪涕风悲鸣受词劒阁道谒帝萧关城寂寞云台仗飘飖沙塞旌江山少使者笳鼔凝皇情壮士血相视忠臣气不平密论贞观体挥发岐阳征感激动四极联翩收二京西郊牛酒至原庙丹青明匡汲俄宠辱卫霍竟哀荣四登防府地三掌华阳兵京兆空栁色尚书无履声羣鸟自朝夕白马休横行诸葛蜀人爱文翁儒化成公来雪山重公去雪山轻记室得何逊韬钤延子荆四郊失壁垒虚舘开逢迎堂上指图画军中吹玉笙岂无成都酒忧国只细倾时观锦水钓问俗终相并意待犬戎灭人藏红粟盈以兹报主愿庶获禆世程烱烱一心在沈沈二防婴颜囘竟短折贾谊徒忠贞飞旐出江汉孤舟转荆衡虚无马融笛怅望龙骧茔空余老賔客身上愧簮缨
　　梁沈约悼亡诗　秋去三五月今秋还照梁今春兰蕙草春来复吐芳悲哉人道异一谢永销亡帘屏既毁撤帷席更施张游尘掩虚座孤帐覆空牀万事无不尽徒令存者伤
　　陈何胥伤章公大将军诗十万横行罢三千白日新短箫应出塞长笛反惊隣槐庭惨芳树舞阁思阳春所悲金谷妓坐望玉关人
　　隋薛徳音悼亡诗　鳯楼箫曲断桂帐瑟空画梁才照日银烛已随风苔生履迹处花没镜尘中惟余长簟月永夜何朦胧
　　陈张正见伤韦侍读诗　怀经侍北海蕴义盛西河髙峯落回照逝水役惊波栁下悲风急山阳秋气多宿草摧书带寒松脆女萝无复华隂市空余蒿里歌
　　隂铿和悼亡诗　画梁朝日尽芳树晩花辞忽以千金笑长作九泉悲镜前尘剧粉机上网多丝户余双入燕牀有一空帷名香不可得讵见反魂时
　　江总在陈旦解酲共哭顾舍人诗　独酌一罇酒髙咏七哀诗何言蒿里别非复竹林期阶荒郑公草户閴董生帷人随暮槿落客共晩莺悲年鬓两如此伤心讵几时
　　唐禇亮伤始平李少府正己诗　劳息本相循悲欢理自均谁能免夜惜尔正青春迈徳惟家宝生才谅国珍髙文缀翡翠茂学掩麒麟述作纷无已言谈妙入神断肠虽累月分手未盈旬辅嗣俄长徃顔生即短辰声华满昭代形影委穷尘禅草回中使生刍引吊賔同游秘府日方驾直城闉并拜黄图右分曹清渭濵风期嵇吕好存没范张亲虚座怀王述遗篇恸景纯精灵与豪翰千祀寿何人
　　王勃伤裴録事丧子诗　兰堦霜候早松露穸台深魄散珠胎没芳销玉树沈露文晞宿草烟照惨平林焚芝空叹息流恨满籝金
　　卢照隣哭明堂裴主簿诗　缔欢三十载通家数百年潘杨称代穆秦晋忝姻连风云洛阳道花月茂陵田相悲复相乐交骑共交筵始谓调金鼎如何掩玉泉黄公酒垆处青眼竹林前故琴无复雪新树但生烟遽痛兰襟断徒令宝剑悬客散同秋叶人亡似夜川送君一长恸松台路几千
　　卢照隣同崔録事哭郑员外诗　文学秋天逺郎官星位尊伊人表时彦飞誉满司存楚席光文雅瑶山侍讨论凤词陵汉阁龟辨罩周园已陪东岳驾将逝北溟鲲如何万化尽空叹九飞魂白马西京驿青松北海门夜台无晓箭朝奠有虚樽一代儒风没千年陇雾昏梁山送夫子湘水吊王孙仆本多悲泪沾裳不待猨闻君絶弦曲吞恨更无言
　　郑愔哭郎著作诗　诗礼康成学文章贾谊才已年人得梦庚日鸟为灾书草藏天阁琴声入夜台荒阶罗駮藓虚座网浮埃白马賔徒散青乌陇隧开空怜门下客怀旧几迟逥
　　赵彦昭哭仆射鄂公杨再思诗　两揆光天秩三朝奉帝熈何言集大鸟忽此丧元龟坐叹公槐落行闻宰树萎壑舟今已去宁有济川时
　　王维过山居哭沈居士诗　杨朱来此哭桑户返于真独自成千古依然旧四隣闲檐喧鸟雀故榻满埃尘曙月孤莺转空山五栁春野花愁对客泉水咽迎人善卷明时隐黔娄在日贫逝川嗟尔命丘井叹吾身前后徒言隔相悲讵几晨
　　杜甫哭严仆射归榇诗　素幔随流水归舟返故京老亲如夙昔部曲异平生风送蛟龙雨天长骠骑营一哀三峡暮遗后见君情
　　又哭李尚书之芳诗　漳濵与蒿里逝水竟同年欲挂留徐劔犹逥忆戴船相知成白首此别间黄泉风雨嗟何及江河涕然修文思管辂奉使失张骞史阁行人在诗家秀句传客亭鞍马絶旅榇网虫悬复魄昭丘逺归魂素浐偏樵苏封塟地喉舌罢朝天秋色凋春草王孙若个边
　　刘长卿双峯下哭故人李宥诗　怜君孤冢寄双峯埋骨穷泉复几重白露空沾九原草青山独闭数株松图书经乱知何在妻子移家失所从惆怅东皋却归去人生无处更相逄
　　又哭张员外继诗　恸哭钟陵下东流与别离二星来不返双剑没相随独继先贤传谁刋有道碑故园荒岘曲旅榇寄天涯白简曽连拜沧洲毎共思抚存怜齿稚叹逝顾身衰泉壤成终古云山若在时秋风隣笛发寒日寝门悲世难愁归路家贫缓塟期旧賔伤未散夕临咽恒迟自此辞张邵何由见戴逵独闻山吏部流涕访孤儿【公与夫人相次没于共州】
　　衞象伤李端诗　才子浮生促泉台此路賖官卑扬执防年少贾长沙人去门栖鸟灾成酒误虵唯余封禅草留在茂陵家
　　刘禹锡哭吕衡州时余方谪居诗　一夜霜风凋玉芝苍生絶望士林悲空怀济世安人畧不见男婚女嫁时遗草一函归太史旅坟三尺近要离朔方徙嵗行当满欲为君刋第二碑
　　元稹伤吕衡州诗　雕鹗生难敌沈檀死更香儿童喧巷市羸老哭碑堂鴈起沙汀暗云连海气黄祝融峯上月几照北人丧
　　白居易哭皇甫七郎中诗　志业过晏词华似祢衡多才非福禄薄命是聪明不得人间寿还留身后名渉江文一首便可敌公卿
　　贾岛哭孟郊诗　身死声名在多应万古传寡妻无子息破宅带林泉塜近登山道诗随过海船故人相吊后斜日下寒天
　　张祜哭汴州陆大夫诗　利剑太坚操何妨防一毛寃深陆机雾愤积伍员涛直道非无验明时不録劳谁当青史上卒为显词褒
　　许浑伤冯秀才诗　旅塟不可问茫茫西陇头水云青草湿山月白杨愁琴信有时罢剑伤无处留淮南旧烟月孤棹又逄秋
　　又伤杨攀处士诗　先生忧道不忧贫白髪终为不仕身嵇阮没来无酒客应刘亡后少诗人山前月照荒坟晓溪上花开旧宅春昨夜囘舟更惆怅至今钟磬满南邻
　　又伤李秀才诗　曾醉笙歌日正迟醉中相送易相期菊花满地人亡后菰叶连天客过时琴倚旧窗尘漠漠剑埋新冢草离离河阳酒熟平生事更向东流奠一巵李洞吊膳曹从叔郎中诗　华省支残俸寒斋办祭稀安坟对白阁买石折朱衣蜀客弹琴哭江鸥入宅飞帆吹佳句逺不独徧王畿
　　郑谷吊礼部常员外序诗　腊雪初晴共举杯便期携手上春台髙情惟怕酒不满长恸可悲花正开晓奠莺啼残漏在风帏燕觅旧巢来杜陵荒草年年緑醉魄吟魂无复回
　　陈陶哭王賛府诗　白水流今古青山送死生驱驰三楚掾倐忽一空名金玉埋皋壤芝兰哭弟兄龙头孤后进鹏翅失前程愁变风云色悲连鼓角声落星辞圣代寒梦闭佳城伊昔来江邑从容副国英徳逾栖棘美公亚饮氷清大厦亡孤直羣儒忆老成白驹悲里巷梁木恸簮缨陇遂添新草珠还满旧籝苍苍难可问原上晩烟横
　　崔珏哭李商隐诗　成纪星郎字义山适归髙壤抱长叹词林枝叶三春尽学海波澜一夜干风雨已吹灯烛灭姓名长在齿牙寒只应物外攀琪树便着蜺裳上綘坛
　　周朴哭陈庾诗　系马向山立一杯聊奠君野烟孤客路寒草故人坟琴韵归流水诗情寄白云日斜休哭后松韵不堪闻
　　又哭李端诗　三年剪拂感知音哭向青山永夜心竹在晓烟孤凤去劒荒秋水一龙沈新坟日落松声小旧宅春残草色深不及此时亲执绋石门遥想泪沾襟元姚燧丞相塔喇哈追封淇阳王制　改为改作缁衣何赖乎武桓拜后拜前赤舄未惭于周鲁方歌功于清庙倐委魄于闾岂意少者没而老者存益信神难明而理难测怜乃公独伤于漠北誓尔后均胙乎淇阳呜呼何但上下床尽余子可束之髙阁如失左右手慨正人不作于下泉
　　梁简文帝与湘东王令　威明昨宵奄复殂化甚可痛伤其风韵遒上神丰标映千里絶迹百尺无枝文辩纵横才学优赡跌宕之情弥逺濠梁之气特多斯实俊民也一尔过隟永归长夜金刀掩芒长淮絶涸去嵗冬中已伤刘子今兹寒孟复悼王生俱往之伤信非虗説刘孝仪从弟丧上东宫启　自碣宫陪宴钓台从幸攀附鳞翼三十余载茫昧与善一旦长辞劒匿光芒璧碎符采躬揺神笔亲动妙思虽毎想南皮书忆阮瑀行经北馆歌悼子侯不足拟此深仁齐兹旧爱
　　梁简文帝南康简王薨上东宫启　常愿陪承甲馆同奉画堂预得西苑赋文北场旋食岂谓不幸独隔昭世异林有悲飞鸣斯切伏惟殿下爱睦恩深常棣天笃北海云亡骑传余藁东平告尽驿问留书呜呼此恨复在兹日
　　梁元帝荅晋安王书　志异双鸾之集遽切四鸟之悲松茂栢悦夙昔欢抃芝焚蕙叹今用呜咽
　　刘峻重答刘治书　刘侯既重有斯难值余有天伦之蹙竟未之致也寻而此君长逝化为异物绪言余论蕴而莫传或有自其家得而示余者余悲其音徽未沫而其人已亡青简尚新宿草将列然不知涕之无从也隙驷不留尺波奄逝而秋菊春兰英华靡絶故存其梗槩更酬其防若使墨翟之言无爽宣室之谈有征冀东平之树望咸阳而西靡盖山之泉闻弦歌而赴节但悬劒空陇有恨如何
　　任昉王文宪集序　皇朝轸恸储铉伤情有识衔悲行路掩泣岂直舂者不相工女寝机而已哉故痛深衣冠悲纒教义岂非功深砥砺道迈舟航没世遗爱古之益友周庾信拟连珠　盖闻营魄不反燐火宵飞时遭猎夜之兵或毙空亭之鬼是以射声营之风雨时有寃魂广莫郡之隂寒偏多夜哭
