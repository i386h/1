<!-- { "loadSidebar": true } -->
　　李峤授王方庆左庶子制　升降铜楼辅弼玉裕必求时望以隆国本　体温恭之性造次不违守亷退之风终始若一实旧德之明允见通人之老成昔张良以三杰之才始傅储右史丹资八舍之重方防春宫简贤任能抑有前事宜膺九德之选用光三善之才
　　苏颋授韦杭太子左庶子制　可以发挥夏籥光践春华宜从绮季之游益重王商之拜
　　李峤授于复业太子中允制　铜楼俟俊银牓翘贤汉水观风且辍彤襜之务瑶山聼乐宜煦黄离之景又授相王男成器太子左賛善大夫制　毓彩桂山承规椒掖韶容霞举美志月将望苑翘才瑶山伫俊宜参多士之选俾从正人之列
　　又授呉升太子左賛善大夫制　悟理明逹用心微妙博以才艺精于谈吐西园月上亟闻飞盖之篇东陆春归宜聼鸣笳之响
　　又授窦元泰太子洗马制　观津之荣累称外戚伏波之训方裕后昆可劝导宗党仪刑门族俾登洗马之秩防忝濯龙之戒
　　又授栁冲兼温王师制　族茂汾鼎价珍垂璧雅负通才备闻遗训探六经之奥如叩鸿钟穷百氏之源若披明镜扶舆切问侍从増荣拥篲崇儒师资伫德
　　薛廷珪授太子賔客王牍等诸王傅制　明君臣父子之道知礼乐诗书之源可使髙步承华入参望苑琢磨羽翼朕有兾焉或授正卿或加峻级宜旌优异徃傅童邪蒿鲍鱼勿俾登爼胄筵讲肆爲惜分隂使其知东平爲善之规喜王褒洞箫之赋承万代之业固磐石之基斯赖于老成人也
　　元稹授郭皎冀王府谘议制　材任爪牙姻连肺腑领辕门之右广假桂苑之元僚夙着威名尝颁勇爵元戎启状庆泽覃恩宜辍豹韬之雄以资鴈沼之画
　　苏颋授崔子源岐王府长史制　地绪清茂风襟亮拔有如绳之直懐匪石之心学不爲人文能饰吏宪曹白简秋隼曽飞礼闼青缣晨鳬就列
　　又授王守亷申王府长史制　俾瑇筵之茂宠参碣舘之元寮
　　元稹授薛昌族等王府长史制　河山在念肯忘奨劳藩邸求才实思髙选昔阮孚以啸咏自乐厐秀有忠烈可佳更任王宫咸称国器今之荣授其在兹乎
　　宋播芳大全吏部侍郎兼太子詹事制　太子乃天下之本而贤者爲邦家之基思得直谅多闻以爲益友庶几左右前后防非正人故兹一时端尹之臣率用两朝髦俊之选
　　齐孔稚珪让詹事表　太子霞鶱青殿日晃春宫驾紫谷之英振洛笙之响自非器上白云韵同明月何以延芳芝苑揷羽琼条窦婴戚贵于西京陆风素于东国伊人之美方曰可举臣亦何斯而敢忝冒也
　　陈江緫谢宫爲制让詹事表　如攀珠树徒仰照匣之辉若践玉田不知照庑之价芙蓉之水亟奉北园迷迭之文属陪南舘乆降嘘枯之防许赐凌云之笔清夜防斯谓言善戯黄金然诺并遂殊宠年齐柏寝岂报恩荣纸罄兰台未书悚戴
　　宋汪藻谢除太子賔客表　储闱肇启当收卓异之才诏綍中颁首玷髙华之秩既预论思之秘仍参调护之荣承命便蕃抚躬局蹐伏以三王之教世子必用正人两汉之诏宫僚无非硕学矧在賔筵之列尤爲儒者之光方朝廷新旷古之仪俾世嫡正前星之位养德兹始求贤实艰尚虚六傅之联先遴十人之选如臣肤浅非国俊髦司典谟训诰之文犹孤眷倚岂父子君臣之道能有建明弗获固辞终慙非据　敢不益懋嘉猷誓坚晩节宻爲羽翼当如园绮之贤徒事文词敢效应刘之陋
　　又除詹事谢宫启　庇身修德滥迹端形陈萝故葛攀附不涯解角蜕鳞超逾非次方辞玺防觊收渥泽梁简文帝庶子王规墓志铭　玉挺蓝田珠润随水价重连城声同垂棘偶应龙之籥影等威鳯之羽仪名理超于荀王博洽侔于终贾稍迁侍中佩玉玺于文昌珥金貂于武帐文雅与绮縠相宣逸气并云霞俱逺副君取敬杜夷时回晋储之驾追嗟徐干亦降魏贰之书爰发睿辞爲铭云尔七略百家三藏九部成诵于心谈天其口胜气无俦髙尘谁偶荣珪掩采灵劔摧锋宋郊沦鼎洛水沉钟扉不昼幽夜恒冬
　　职官部【六官】
　　唐白居易授郑絪吏部尚书制　昔魏用崔琰毛玠典吏曹一时之士以亷节自励国朝宋璟李义掌选部亦能遏絶谒托振张纪纲官无古今得人则理吾言及此欲尔继之
　　钱珝授刘崇望吏部尚书制　来整轩裳再提衡镜山公宻启更广规模楚客骚离休劳讽谕
　　苏颋授卢藏用检校吏部侍郎制　风尘之外独秀瑶林清白之中常悬氷镜自四年掌诰九品作程峻而不离重轻咸当简而能要浮竞斯逺刀尺之委铨衡已归特选周才更符佥望
　　常衮授杨绾吏部侍郎制　三揖而进能守谦光一命而偻不忘恭敬　当励濯缨之操不遗刈楚之才孙逖授陆景融吏部侍郎制　恬淡之性足以抑退浮华徽明之识足以激扬淹滞类能而使佥议允属俾澄清于九流期风俗之一变
　　崔嘏授韦博等司勲郎中制　顷以边城命将肇建麾幢当警尘未息之时及烽火向明之日故于粉署妙选星郎欲以賛充国屯田之谋佐武贤备戎之术既而賔筵有耀幕画已多荐居于沙漠之中茇舍于戎旌之下亦既劳绩亟更歳寒念其裹革之诚更复握兰之美又授冯韬等司封员外郎制　分列宿之位应覆被之荣入可以封还诏书出可以分领符竹优游于粉署之内谈笑于锦帐之前茍非清才不在斯选以韬文章炳焕独步词科以同靖门胄光华深通圣典荆玉韬含章之美霜钟蓄待扣之音是用升彼名曹擢于芸阁苏颋授裴耀卿检校考功员外郎制　士行纯宻文词典丽时人许其清秀职事推其综核惟才是举方凭止水之明在位斯闻伫考观光之彦
　　梁沈约爲褚让吏部尚书表　窃惟素未辨必谬朱紫之察规矩或昧理防方圆之功东西两汉左雄孤絶于前南北二晋山涛莫嗣于后良由性藏于貌才隐乎心楚越无以况其迥殊山川未足方其险阻虽复拂暗爲明勉愚生智亦何以登竒拔异离渭分泾
　　张纉让吏部尚书表　汉革民曹魏仍东掾毛孝先以清公见美卢子加以贞固任职降及晋代希覩其人乐彦辅雍容自守当时恨其寡誉山巨源意存赏防不免与世浮沈邓攸牧马家庭何益止竞之操卞壸如含瓦石未闻检裁之功
　　王筠爲第六叔让重除吏部尚书表　臣闻剸犀截鴈必俟昆吾之锋逐日追风信资伯乐之骏未有骖驾蹇足而方骋遥涂采艺铅刀而求其断割伏惟则哲爲体事艰歴代明别攸寄义重前王必使玉石薰莸区别靡杂泾渭黄条流不爽自非伯豪之天下称能仲子之时人归德孝先之防真抑僞巨源之黜恶举善然后可以铨镜流品平均衡石
　　王僧孺让吏部郎表　臣生轻飞箨品细防壤寂寞州闾取沦窐窦不自求于善管宁许人以能官从班随牒自安疎逺岂望翰飞终知迹滞一逢浸漉几闻昭晋假拙爲心变竒成偶宁爲天覆地长复与雨露相滋秋成春发必如暄寒无爽自变泥涂多超嵩邓屡考固其北越在累诚于可闻方愧朱紫永懵钧衡固惟许李终非王毕取其清尚防所经企求之碎宻宁可庶几
　　唐李峤爲李景湛让天官尚书表　锵金鸣玉坐荣枯朽击水抟风顾慙腹背自忝司衡镜亟积【一作易】星灰虽智力已穷而清通未効朱紫多紊泾渭莫辨宜其抵罪触网稍清官谤翻乃假宠増服更垂天奨是用荷恩内讼以荣爲忧且夫八座位隆五曹望重典南宫之喉舌象北斗之枢机式资藻鉴奚综賔实自非孝先亮直彦辅公忠山涛之简静笃素顾谭之心精体宻何以对杨天哲厌塞人望
　　独孤及吏部郎中防壁记　楚金百链顔【集作旋】弓六钧【已上吏部】
　　唐中宗授李承嘉户部尚书制　门下紫极八座非德勿居丹屏六曹惟贤是择金紫光禄大夫李承嘉灵襟峻嶷识宇严明早闻道德之名夙有大臣之望雄才逐日共骐骥而齐驱迅翼搏风与鹓鸿而并翥柏台宪府髙膺弄印之荣芝甸神州独着题舆之任坚同白玉直若朱绳台阁生风权豪气慑洪才可重茂秩须崇宜加曳履之班式奨从桥之对
　　苏颋授毕构户部尚书制　器无不综含清明以见微言有可观负忠谠以居直百郡仰其成绩三台推其故事顷者任殷河尹声满洛师奸豪惧秋霜之威孤老懐冬日之爱故可辨于五物书以万人谁其厘之俾尔作则
　　孙逖授裴寛户部尚书制　蹇谔之用累鸷鸟而莫当操割之能断犀革而何有亟登台阁尝拥旌旄礼乐爲从政之文德刑是戢兵之武虽地卿所掌实伫通才而天宪惟艰尚资兼领
　　李虞中授学士王源中户部侍郎制　天籁无器大球不磨范围可以程缙绅刀尺可以制度量自防于郎署寘诸中禁尝因进见敷奏以言揖黄宪而鄙吝不生覩汲黯而风神自整
　　元稹授髙允恭户部郎中判度支案制　大比生齿之书仍掌圻毫之牍戎车方驾物力未丰剖滞应期斯任不细
　　刘禹锡授【阙】　　仓部郎中制　周制仓人以辨于邦用廪人以待乎匪颁后代或均输或平籴皆周官仓廪之职也于戯王者藏于天下吾何私焉收敛以时储蓄必谨俾夫凶荒无患贫富克均宜咏京坻之诗勿守豆区之限唐李峤让地官尚书表　臣少无竒志长乏异能短步非疾于骅骝翾飞自同于燕雀逢圣神之再造属天地之兼容郑璞齐竽窃混声价秦冠汉绶叨践名级步鸳池之清切陟鸾渚之便蕃出入五台周旋三阁行膺负玺之任遂服専车之宠万机损益蔽于庸陋之心百揆谟猷滞于膏肓之疾爰发皇揆特留宸眷假优闲之秩虽入杏坛参翊亮之谋尚和梅鼎徒延舟檝之举竟微股肱之效挈瓶之智患在于空虚瞰室之灾惧深于盈满方陈骸骨之情遽荷云霄之命负乗之责前谤未除忝越之讥后恩仍及还振蜉蝣之羽欲参龙鳯之行赤绂妨贤物知不可素食得位臣亦胡顔况八座枢机五曹要剧上仪七星之象旁理万邦之教自非元凯之明允忠肃陈韩之敦朴淳深将何以厘正版图扰安邦国臣之浅狭诚则贪叨朝有典章敢叨非望伏乞回乾坤之曲泽收雨露之殊私广访訏谟详求棫朴更引食场之彦俾临均土之司则受任得才无愆振鹭之美官方有序不失贯鱼之次【已上户部】
　　郑处诲授郑薫礼部侍郎制　緫百郡之俊造考五礼之异同必求上才以允佥属　髙阳茂族通德盛门秉荘氏之风规蕴名卿之器业文谐骚雅鼓吹前言誉洽缙绅领袖时辈操守必修其谦柄进退常践于德藩叠中词科亟升清贯持橐列金章之侍挥毫擅紫闼之工贰职冬官克扬休问是用俾司贡籍以振儒风朕以化天下者莫尚于人文序多士者以备乎时选育材之本惟善是从搴防既尚于幽贞耸劝勿遗于曹绪无求冠玉无采雕虫当思取实之方必有酌中之道
　　刘禹锡授【阙】　　主客郎中制　汉制尚书郎四人一人主营部成帝又署客曹主外国戎狄事皆今主客之任也其后或东西列职左右分名统彼行人之家绥其外臣之务朝聘则定位宴防则辨仪穆我四门深于九译用委藁街之政克资粉署之贤
　　薛廷珪授徐彦枢礼部员外郎制　澹以立身谦而履道情田万顷瑶林将玉树森罗文律九成调露与承云交奏动必由礼人无间言克承德行之规不染脂膏之态
　　常衮授张谓礼部侍郎制　贰宗伯之掌礼典诸侯之贡士
　　白居易授韦贯之礼部侍郎制　可使典礼以和神人可使考文以第俊秀
