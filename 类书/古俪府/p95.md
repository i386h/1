<!-- { "loadSidebar": true } -->
　　晋刘伶酒徳颂　先生于是方捧甖承糟衔杯潄醪奋髯踑踞枕麴借糟无思无虑其乐陶陶兀然而醉怳尔而醒静听不闻雷霆之声熟视不见泰山之形不觉寒暑之切肌嗜欲之感情俯观万物扰扰焉如江汉之载浮萍二豪侍侧焉如蜾蠃之与螟蛉
　　梁呉均饼説安定噎鸠之麦洛阳董德之磨河东长若之葱陇西防背之犊枹罕赤髓之羊张掖比门之防然以银屑煎以金铫洞庭负霜之橘仇池连蔕之椒调以济北之盐剉以新丰之鸡细如华山之玉屑白如梁甫之银泥既闻香而口闷亦见色而心迷【已上饮食】
　　唐顾况茶赋　梦里还钱懐中赠橘
　　韦应物喜园中茶生诗　洁性不可污为饮涤尘烦此物信灵味本自出山原聊因理郡余率尔植荒园喜随众草长得与幽人言
　　郑谷峡中尝茶诗　簇簇新英摘露光小江园里火煎尝吴僧谩说鸦山好蜀叟休夸鸟觜香入座半瓯轻泛绿开缄数片浅含黄鹿门病客不归去酒渇更知春味长【茶附】
　　物类部【木】
　　齐谢朓髙松赋　若夫修干垂隂乔柯飞颖望肃肃而既闲即防防而方静怀风音而送声当月路而留影既芊眠于广隰亦迢递于孤岭集九僊之羽仪栖五鳯之光景固总木之为选贯山川而自永尔乃青春爰谢云物含明江皋绿草暧然已平纷弱叶而凝照竞新藻而抽英陵翠山其如剪施悬萝而共轻
　　梁沈约髙松赋　郁彼髙松栖根得地托北园于上邸依平台而养翠若夫蟠株耸干之懿含星漏月之竒经千霜而得拱仰百仞而方枝朝吐轻烟薄雾夜宿迷鸟羁雌露虽滋而不润风未动而先知既捎云于清汉亦倒景于华池轻隂宻乔柯布濩叶断禽踪枝通猨路听骚骚于既晓望隠隠于将暮暧平湖而漾青绿拂缯绮而笼丹素于时风急垄首寒浮塞天流蓬不息明月孤悬檀栾之竹可咏邹枚之客存焉清都之念方逺姑射之想攸然擢柔情于蕙圃涌宝思于珠泉岂徒为善之小乐离【阙】之短篇若此而已乎
　　晋左九嫔松柏赋　何竒树之英蔚托峻岳之嵯峩被涧之逶迤临绿水之素波擢脩木之丸丸萃绿叶之芬葩敷纤茎之茏苁布秀叶之葱蒨列翠实之离离馥幽蔼而永馨纷翕习以披离气肃肃以清泠应长风以鸣条似丝竹之遗声禀天然之贞劲经严冬而不零虽凝霜而挺干近青春而秀荣若君子之顺时又似乎真人之抗贞赤松游其下而得道文賔餐其实而长生诗人歌其荣蔚齐南山以永宁
　　唐谢偃髙松赋　若乃月起阳爻嵗穷隂律匝地冰厚周空雾宻雪积岩而逾峻风乗林而转疾结晻霮之愁云暗苍茫之寒日于是众草零羣木坠千岩槁万岭悴独洁固而不渝常猗猗而结翠始见贞而表洁乃以丛而辨类夫其深山遂性委液流津感天地之粹质禀隂阳之精纯根含冰而弥固枝负雪而更新既无惧于月宁有恱乎芳春含竒文而养劲收髙节而自珍耻取嫓于嵇子嗤受封于亡秦本絶希于雕刻讵有忧于斧斤若乃流膏可咀嘉賔可荐香有四飞味逾九转延促龄于度隙驻生涯于流电故饵之者目改服之者容变纷羽翼而上腾排紫虚而髙扇起九垓而憩息周四海而顾盼信神经而最品实秘录而精选
　　李峤松诗　郁鬰髙岩逺森森幽涧垂鹤栖君子树风拂大夫枝百尺条隂合千年盖影披嵗寒知不及劲节幸君知
　　顾况萧寺偃松诗　凄凄百卉病亭亭双松迥直上古寺深横拂秋殿冷轻响入龟目片隂栖鹤顶山中多好树可怜无比并
　　郑澣中书相公任兵部侍郎日后阁植四松逾数年澣忝此官因献拙诗　丞相当时植幽襟对此开人知舟檝器天假栋梁材错落龙鳞出离褷鹤翅回重隂罗武库细响静山台得地公堂里移根涧水隈吴臣梦寐逺泰岳嵗年催转觉飞缨谬何因继组来几寻珠履迹愿比角弓培柏恱犹依社星髙久照台后雕应共操无复问良媒
　　又刘禹锡奉和诗　右相歴中台移松武库栽紫茸抽组绶青实长玫瑰便有干霄势看成构厦材数分天柱半影逐日轮回旧赏台阶去新知谷口来息隂常仰望翫意几徘徊翠粒晴悬露苍鳞雨起苔凝音助瑶瑟飘蘂泛金罍月桂光揺烛星榆叶对开终须似鸡树荣茂近昭回
　　又姚合奉和诗　右相歴兵署四松皆手栽斸时惊鹤去移处带云来根倍双桐植花分八桂开生成造化力长作栋梁材岂羡兰依省犹嫌栢占台出楼终百尺入梦已三台幽韵和宫漏余香度酒杯拂冠枝上雪染履影中苔髙位相承地新诗寡和才何由比萝蔓扳附在条枚
　　白居易题遗爱寺前溪松诗　偃亚长松树侵临小石磎静将流水对髙共逺峯齐翠盖烟笼宻花幢雪压低与僧清影坐借鹤穏枝栖笔写形难似琴偷韵易迷暑天风槭槭晴夜露凄凄独憩依为舍闲行绕作蹊栋梁君莫采留着伴幽栖
　　韩喜松诗　倚空髙槛冷无尘往事闲防梦欲分翠色本宜霜后见寒声偏向月中闻啼猿想带苍山雨归鹤遥知紫府云莫向东园竞桃李春光还是不容君张乔兴善寺古松诗　种种近王城前朝古寺名痩根侵地逺香吹入云清鹤动池台影僧禅雨雪声看来人旋老因此叹浮生【已上松】
　　李峤桐诗　孤秀峄阳岑亭亭出众林春花杂鳯影秋月弄珪隂忽被夜风激遂逢霜雪侵不因将入爨谁为作鸣琴
　　王昌龄段宥防孤桐诗　鳯凰所宿处月映孤桐寒槁叶零落尽空柯苍翠残虚心谁能见直影非无端响发调恒苦清商劳一弹【已上桐】
　　梁简文帝梅花赋　年归气新揺芸动尘梅花特早偏能识春或承阳而发金乍杂雪而披银吐艳四照之林舒荣五衢之路既玉缀而珠离且冰悬而雹布叶嫩出而未成枝抽心而挿故标半落而飞空香随风而逺度挂靡靡之游丝杂霏霏之晨雾争楼上之落粉夺机中之织素乍开花而傍巘或含影而临池向玉阶而结彩拂网户而低枝七言表柏梁之咏三军传魏武之竒于是重闺佳丽貌婉心嫺怜早花之惊节讶春光之追寒裌衣始薄罗袖初单折此芳花举兹罗袖或挿鬓而问人或残枝而相授恨鬟前之太空嫌金钿之转旧顾影丹墀弄此娇姿洞开春牖四卷罗帷春风吹梅畏落尽贱妾为此敛蛾眉花色持相比恒愁恐失时
　　陈后主梅花落诗　春砌落芳梅飘飘上鳯台拂妆疑粉散逐溜似萍开映日花光动迎风香气来佳人早挿髻试立且徘徊
　　张正见梅花落诗　芳梅映云野发早觉寒侵落逺香风急飞多花径深周人叹初摽魏帝指前林边城少灌木折此自悲吟
　　唐杨炯梅花落诗牕外一株梅寒花五出开影随朝日逺香逐便风来泣对铜钩幛愁看玉镜台行人断消息春恨几徘徊
　　卢照隣梅花落诗　梅院花初发天山雪未开处处疑花满花边似雪回因风入舞袖杂粉向妆台匈奴几万里春至不知来
　　梁何逊早梅诗　兔园标物序惊时最是梅御霜当路发映雪拟寒开枝横却月观花绕陵风台朝洒长门泣夕驻临卭杯应知早飘落故逐上春来
　　庾肩吾同萧左丞咏摘梅花诗　牕梅朝始发庭雪晚初消折花牵短树扳丛入细条垂冰溜玉手含刺冒春腰逺道终难寄馨香徒自饶
　　唐杜牧梅诗　轻盈照野水掩敛下瑶台妬雪聊相比欺春不逐来偶同佳客见似为冻醪开若在秦楼畔堪为弄玉媒
　　李商隠酬崔八早梅有赠诗　知访寒梅过野塘久留金勒为回肠谢郎衣袖初翻雪荀令薫鑪更换香何处拂胷资粉蝶几时涂额借蜂黄维摩一室虽多病要舞天花作道塲
　　李羣玉人日梅花病中作诗　去年今日湘西寺独抱寒梅愁断肠今年此日江边宅卧见琼枝低压墙半落半开临野岸团情团思醉韶光玉麟寂寂飞斜月素艳亭亭带夕阳已被儿童苦攀折更遭风雨损馨香洛阳桃李渐撩乱回首行宫春景长
　　罗隠梅花诗　吴王醉处十余里照野拂衣今正繁经雨不随山鸟散倚风疑共路人言愁怜粉艳飘歌席静爱寒香扑酒罇欲寄所思无好信为君惆怅又黄昏【已上梅】唐太宗赋得李诗　玉衡流桂圃成蹊正可寻鸎啼宻叶外蝶戱脆花心丽景光朝彩轻烟散夕隂暂顾晖章侧还眺灵山林
　　李峤赋得李诗　潘岳闲居暇王戎戯陌辰蝶游芳径馥莺啭弱枝新叶暗青房晚花明玉井春方知有灵干持用表真人【已上李】
　　李峤桃诗　独有成蹊处红桃发井傍含风如笑脸裛露似啼妆隠士顔应改仙人路渐长还欣上林苑千嵗奉君王
　　章孝标都观栽桃诗　驱使鬼神功妖金遍累空色燃烧药火影舞步虚风粉扑青牛过枝惊白鹤冲拜星春锦上服食晚霞中碁局隂长合箫声秘不通艳阳迷俗客幽邃失壶公根柢终盘石桑麻自转蓬求师饱灵药他日访辽东
　　薛能桃花诗　香色是天种千年岂易逢开齐全未落繁极欲相重冷湿朝如澹晴干晩更浓风光新社燕时节旧春鸿篱落欹临竹亭台尽间松乱缘堪羡蚁深入不如蜂有影宜暄照无言自冶容洞连非俗世蹊尽接仙踪子熟河应变根盘土已封西王潜爱惜东朔恣偷从醉席眠英好题诗恋境慵芳菲聊一望何必是临卭又罗隠诗　暖触衣襟漠漠香间梅遮栁不胜芳数枝艳拂文君酒半里红欹宋玉墙尽日无人疑怨望有时经雨乍凄凉旧山山下还如此回首东风一断肠【已上桃】李商隠杏花诗　上国昔相值亭亭如欲言异乡今暂赏脉脉岂无恩援少风多力墙髙月有痕为含无限思遂到不胜繁仙子玉京路主人金谷园几时醉碧落谁伴过黄昏镜拂铅华腻鑪藏桂烬温终应催竹叶先拟咏桃根莫学啼成血从教梦寄魂吴王采香迳失路入烟村【已上杏】
　　唐郭炯西掖瑞栁赋　众皆毕出尽达我则向日而衰众皆黄落萎腓我则感时而盛不然何以知至德之动天运神功而瑞圣者矣翠色牂牂异酒泉嘉防之祥轻盈澹澹同鄱郡枯梓之感烟销雨霁霏素雪于宸居日晏春深杂繁花于睿览
　　梁元帝咏云阳楼檐栁诗　杨栁非花树依楼自觉春枝边通粉色隙里暎红巾带日交帘影因吹扫牕尘拂檐应有意偏宜桃李人
　　唐太宗春池栁诗　年栁变池台隋堤曲直回逐浪分隂去迎风带影来疎黄一鸟哢半翠几眉开萦雪临春岸参差间早梅
　　姚系庭栁诗　袅袅杨柳枝当轩杂佩垂交隂总共宻分条各自宜因依似永久揽结更伤离爱此阳春色秋风莫遽吹
　　温庭筠栁诗　杨栁千条拂面丝绿烟金穗不胜吹香随静婉歌尘起影伴娇娆舞袖垂羌管一声何处曲流莺百啭最髙枝千门九陌花如雪飞过宫墙两不知李商隠谑栁诗　已带黄金缕仍飞白玉花长时须拂马宻处少藏鵶眉细从他敛腰轻莫自斜瑇梁谁道好偏拟映卢家
　　韩喜栁诗　雪入青云弄影防暖风迟日早莺归如慿细叶留春色须把长条系落晖彭泽有情还郁郁隋隄无主自依依世间惹恨偏饶此可是行人折赠稀顾云栁诗　带露含烟处处垂绽黄揺绿嫩参差长堤未见风飘絮广陌初怜日映丝斜傍画筵偷舞态低临妆阁学愁眉离亭不放到春暮折尽拂檐千万枝张昔小苑春望宫池栁色诗　小苑春初至皇衢日更清遥分万条栁迥出九重城隠映龙池润参差鳯阙明影宜宫雪曙色带禁烟晴深浅残阳变髙低晓吹轻年光正堪折欲寄一枝荣
　　贾棱御沟新栁诗　御苑阳和早章沟栁色新托根偏近日布叶乍迎春秀质方含翠清隂欲庇人轻烟度斜景多露滴行尘褭褭堪离赠依依独望频王孙如可赏攀折在芳辰
　　又欧阳詹诗　东风韶景至垂栁御沟新媚作千门秀连为一道春柔荑生女指嫩叶长龙鳞舞絮回青岸轻烟拂绿苹王孙初命赏佳客几伤神芳意能相赠一枝先逺人
