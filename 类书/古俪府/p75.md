<!-- { "loadSidebar": true } -->
　　又湖南使还留辞辛大夫诗　王师劳近甸兵食仰诸侯天子无南顾元勲在上游大才生间气盛业拯横流风景随摇笔山川入运筹羽觞交饯席旄节对归舟鸎识春深恨猿知日去愁别离花寂寂南北水悠悠唯有家将国终身共所忧
　　又献宁淮军节度使相公诗　建牙吹角不闻喧三十登坛众所尊家散万金酬士死身留一剑答君恩渔阳老将多逥席鲁国诸生半在门白马翩翩春草细邵陵西去猎平原
　　又观校猎上淮西相公诗　龙骧校猎邵陵东野火初烧楚泽空师事黄公千战后身骑白马万人中笳随晓吹经边草箭入青云落塞鸿三十拥旄谁不羡周郎少小有竒功
　　卢纶雪谤后书事上皇甫大夫诗　盛徳緫羣英髙标仰国桢独安巡狩日曾掩赵张名业就难辞宠朝逥更授兵晓川分牧马夜雪覆连营长策威殊俗嘉谋翊圣明画图规阵势梦笔纪山行绶拂池中影珂摇竹外声赐欢徴伎乐陪酒间公卿却意经前事翻疑得此生分深存殁感恩在子孙荣览镜愁将老扪心喜复惊岂言沈族重但觉杀身轻有泪沾坟典无家集弟兄东西遭世难流浪识交情阅古宗文举推才慕正平应怜守贫贱又欲事躬耕
　　刘禹锡赠澧州髙大夫司马霞寓诗　前年牧锦城马踏血泥行千里追戎首三军许勇名残兵疑鹤唳空垒辨乌声一误云中缴南游湘水清
　　韩翃赠刘将军诗　明光细甲照铔鍜昨日承恩拜虎牙胆大欲欺姜伯约功多不让李轻车青巾校尉遥相许黒矟将军莫大夸阙下来时亲伏奏胡尘未尽不为家
　　韩翃杂言赠哥舒仆射诗　万里长城家一生唯报国腰垂紫艾绶手控黄金勒髙视黒矟翁遥吞白骑贼先麾牙门将转鬭黄河北帐下亲兵皆少年锦衣承日绣行纒辘轳宝剑初出鞘宛转角弓争上步叉抽箭大如笛前把两矛后双防左盘右射红尘中鹘入鵶羣有何敌杀将破军白日余逥船舞斾北风初羣公楯鼻好磨墨走马为君飞羽书
　　耿湋上裴行军中丞诗　胡尘已灭天山外闭阁隂隂日复曛枥上骅骝嘶鼔角门前老将识风云旌旗四面髙秋见丝竹千家静夜闻莫道古来多计策功成唯有李将军
　　杨巨源赠侯侍御诗　步逸辞羣迹机真结逺心敦诗扬大雅映古酌髙音逃祸栖蜗舍因醒解豸簪紫兰秋露湿黄鹤晩天隂旧叶余荒草寒山出逺林月明多宿寺世乱重悲琴霄汉时应在诗书道未沈坐期阊阖霁云暖一开襟
　　又懐徳抒情寄上信州座主诗　五马江天郡诸生泪共垂防余明主徳恩在侍臣知怅望缄双鲤龙钟假一枝玉峯遥寄梦云海暗伤离幢葢全家去琴书首路随沧洲值康乐明月向元规鹓凤终凌汉蛟龙防出池蕙香因暖发松色肯寒移举世瞻风藻当朝揖羽仪加飡门下意溪水緑逶迤
　　又赠隣家老将诗　白首羽林郎丁年戍朔方隂天瞻碛落秋日渡辽阳大漠寒山黒孤城夜月黄十年依蓐食万里带金疮拂雪陈师祭冲风立教场箭飞琼羽合旗动火云张虎翼分营势鱼鳞拥阵行誓心清塞色鬭血杂沙光战地晴辉薄军门晓气长寇深争暗袭闗迥勒春防身贱竟何诉天髙徒自伤功成封宠将力尽到贫乡雀老方悲海鹰衰却念霜空余孤剑在开匣一霑裳
　　张佑送王昌涉侍御诗　十里指东平军前首出征诸侯青服旧御史紫衣荣入阵枭心死分围虎力生画时安楚塞刻日下齐城号令朝移暮偷踪夜斫营云梯曾险上地道惯深行举斾招降将投戈趂败兵自慙居处者当此立功名
　　杨防送张相公出征诗　得意在当年登坛秉国权汉推周勃重晋让赵宣贤儒徳尼丘降兵钤太白传援毫飞凤藻发匣吼龙泉歴火金难耗凌霜桂益坚从来称玉洁此更让珠妍鸳鹭臻门下貔貅拥帐前去知清朔漠行不费陶甄献画符中防推诚契上愿将班固笔书颂勒燕然
　　韦庄赠边将诗　昔因征逺向金微马出榆闗一鸟飞万里只携孤剑去十年空逐塞鸿归手招都防新降虏身着文皇旧赐衣只待烟尘报天子壮心无事别无机元阎复丞相阿珠赠諡制　鸢瘴挥戈万里若衽席之上龙骧飞渡三呉归掌握之中
　　宋汪藻除韩世忠两镇节度使麻　禀刚故俗甘陈兼六郡之良决胜重围关张有万人之敌蚤备师干之试旋膺斋钺之除岂惟蹇蹇以匪躬每见多多而益善见无礼于君尔既殚于忠荩归饮至于庙我何爱于宠褒
　　播芳大全韩世忠加恩麻　先人有夺人之心进则奋沈雄之畧尚贤无自贤之行退而皆名义之谈唐栁宗元为南承嗣请从军状　臣闻周官考艺国子置车甲之司汉道推恩孤儿备羽林之用千秋思奋于事越仲孺期死于奔呉义激君亲名髙竹帛臣虽无似有慕昔人虽身涂草野死而不朽
　　顾云投西边节度使启　九天九地之法夜受于神姝金箱金柜之书晓传于灵叟故得拔剑龙吼弯弧鴈惊使夷落无喧干戈尽偃边烽息焰塞柝沈声为天子之长城防匈奴之右臂加以文通三变学洞九流郭璞神毫每通于梦想罗含彩羽素贮于心诚时或月满青楼风清画阁谢晖之理郡不废讴吟杜元凯之御戎何妨讲读
　　宋王迈贺陈提刑兼安抚启　披肝许国掉舌筹边雪衣貂裘慷慨辨太原之檄风声鹤唳笑谈却淮甸之兵草木知其威名夷狄问其年貌属当鼪鼯之为梗羣然鸿雁之离居嗟懦俗之脂韦伏元戎之斧钺毅然以身任朝廷责誓不以贼为君父忧卯受命辰即行有崇文之勇决申上奏寅报可从充国之便宜南丹严保障之雄西帅习号令之素如毉师之治废疾半剂而苏如国手之救危棋一着即活
　　唐张仲宣智合孙呉可以运筹决胜防　玉弩垂芒耀明威于紫纬金方戒序凝杀气于丹霄然则负扆登枢规七衡而立辟垂旒御辨法四选以详刑是故黄运披图静妖氛于涿鹿丹陵启业耀佳兵于洞庭
　　王昻沈谋秘畧科防　国家授武秩设边防东自榆林西连蒲海可谓制度秘逺典章大备而犹以辽霭未清湟烽或照者但未得其人耳今若垂旌扬之期崇奬激之道用不求备任惟其材举呉起则舍其贪推穰苴则畧其贱务升智术勿限资年则将得其人矣
　　晋书羊祜论　泰始之际人祗呈贶羊公起平呉之策其见天地之心焉昔齐有黔夫燕人祭北门之鬼赵有李牧秦王罢东并之势桑枝不竞润空慙垂大信于南服倾呉人于汉渚江衢如砥襁袂同归而在乎成功弗居幅巾穷巷落落焉其有风飚者也
　　唐吕温凌烟阁勋臣颂　洸洸鄂公百链龙泉沈翳未宣气冲斗间佩非其人跃入大川神武获焉提之上天天地之内指挥无前【右尉迟鄂公敬徳】　虎来风壮鼇转山没翕如鹗耸纵若鲸【右秦胡公叔宝】
　　周庾信大将军崔説神道碑　观虎于槛龆髪不惊称象于船胜衣能对　地似伏龙城如飞鸟炖煌实録宛在胸襟玉门亭障无劳图画有马如羊不以入廏有金如粟不以入懐
　　又柱国大将军纥干神道碑　学不专经畧观书籍兵无师古自得纵横青乌甲乙之占白马星辰之变九宫推步三门起伏天弧射法太乙营图并皆成诵在心若指诸掌卤青犊之兵甚有秘计烧乌巢之米本无遗防西零贼退屈指可知南郡兵逥挿标而待
　　又车骑大将军贺娄慈神道碑　六郡良家西河鼎族地壮金行人雄塞气兵书七卷河水浮来射法三篇天弧夜下锋旗不息刁斗恒惊犹得马上读书军中习礼五车行简不取博士之名一卷兵书即以将军自许
　　角端在手必无齐鲁之侵莲花挿腰甚得蛟龙之气又大将军襄城公郑伟墓志铭　公蹔临江界已悉南越之兵裁御楼船即善昆明之战
　　又骠骑大将军开府侯莫陈道生墓志铭　读书马上清谈剑端
　　又上柱国齐王宪神道碑　管入耳则溪谷俱调文雅沿心则烟霞并韵养由百发落雁吟猿应奉五行绨缃缥帙　少有壮志颇校兵书水降灵糓城授防飞风长栁月角星眉莫不吟诵在心撰成于手所着兵法凡有五卷六韬九法【一作地】不用呉起旧书三令五申无劳孙武先诫
　　唐张説拨川郡王神道碑　公之理兵也坚三甲利五刄偶拳勇齐足力信赏罚分甘苦六辔如手千夫一心接獯猃犹蚊蚋卧沙塞如袵席荐居露食垂二十年雨毕而成师氷泮而休卒寒气入于肌骨夜霜入于鬓须人不堪其勤公不改其节
　　又冠军大将军郭知运神道碑　金皷登坛隠如敌国麾幢指塞自比长城　沈谋可以掩着蔡雄防可以夺鬼神故常糟粕韬钤刍狗风角　感知已之主陈必死之力皇情西顾则九羌衅皷诏书北代则六狄焚旗上成圣君之鉴下効武臣之素节　介士送塟即封征虏之坟单于入朝当祭度辽之墓
　　又赠太尉裴行俭神道碑　百城故老望尘而雅拜四镇酋渠连营而献酒一言召募万骑云集公乃解严以反谍托猎以训旅误之多方间其无备裹粮十日执郅支于帐前破竹一呼钳遮匐于麾下
　　杨炯唐昭武校尉曹君神道碑　陶谦性好于幡旗王濬志在于长防
　　又唐右将军魏哲神道碑　乃有心如鐡石气若风云洛防书名河图秘象青聨雷烛歴大块以三休碧羽霜凄倚浑天而一息岑彭许允征南镇北之名冯异王昌大树中军之号杜太行而泥函谷猛气无前戮封豕而斩长鲸雄图不测元戎十乗驱卫霍于前矛甲士三千列孙呉于后殿秋风白露执金鼔而齐六军太山黄河析铜符而光百代　营雄对日兵气横天开玉堂而按部坐金城而勒阵阙巩之甲犀兕七重艅艎之船舳舻千里驾鼍梁于圣海秦皇息鞭石之威泛鼇钓于仙洲愚叟罢移山之力然后风行电卷斩将屠城塞丹浦之遥源伐黒林之奥本王孙公子名霑皂之臣深谷大山境入樵渔之囿　军井未建如临盗水之源军灶未炊似对嗟来之食
　　又左武卫将军成安子崔献行状　斩大风之翼雾卷青丘卧长鲸之鳞烟销碧海　仰观于天值三军之星落俯察于地逢五将之山崩诏书来北斗之门图象在南宫之壁　孤虚向背则虽女子之众可以当于丈夫前后折旋则虽妇人之兵可以陷于汤火兔起而鳬举龙骧而凤飞无战不平无城不尅有如冯异羞言大树之功宛似鲁连不受黄金之赏
