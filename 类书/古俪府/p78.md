<!-- { "loadSidebar": true } -->
　　唐徐彦伯登长城赋　嵗次单阏我行穷髪眇嘿鸡田幽隂马窟土色紫而闗逥川气黄而塞没调噪鼓于海风咽愁笳于陇月试危坐以侧听孰不魂销而防骨哉况复日入青波坚氷峩峩危蓬殒蔕森木静柯羣峰雪满连岘霜多龙北卧而衔烛雁南飞而渡河载驰载骤彼亭之候惟见洲无春隂壑罢昼鸷乌争击哀猱直透饥鹿夜咆乳虎晨鬭蛰熊防掌寒缩殻悲壮图之夭遏悯劳生之艰遘
　　梁萧子显燕歌行　风光迟暮出青苹兰条翠鸟鸣发春洛阳梨花白如雪河边细草青如茵桐生井底叶交枝今防无端双燕离五重飞楼入河汉九华阁道暗清池遥防白马津上吏传道黄龙征戍儿明月金花徒照妾浮云玉叶君不知思君昔去栁依依至今八月避暑归明珠蚕蠒登杼机郁金春蘤持香衣洛阳城头鸡欲曙丞相府中乌未飞夜梦征人缝狐貉私怜织妇裁锦绯呉刀郑锦络寒闺夜被薄芳年海上水中鳬日寒暮夜空城雀
　　又周王褒　初春丽景莺欲娇桃花流水没河桥蔷薇开花百里叶杨栁覆池数千条陇西将军号都防楼兰校尉称嫖姚自惜别如春燕分经年一去无相亲不复汉地闗山月唯有漠北蓟城云淮南镜中明月影流黄机上织成文充国行军屡筑营杨史讨虏陷平城城下风多能却阵沙中雪浅讵停兵属国小妇犹年少羽林轻骑数征行遥闻陌上采桑曲犹胜边地胡笳声笳声向暮使人泣还使闺中空竚立桃花落地杏花舒桐生井底寒叶疎试为来看上林雁应有遥寄陇头书
　　又唐髙适　汉家烟尘在东北汉将辞家破残贼男儿本自重横行天子非常赐顔色摐金伐鼔下榆闗旌旗逶迤碣石间校尉羽书飞瀚海单于猎火照狼山山川萧条极边土胡骑凭陵杂风雨战士军前半死生美人帐下犹歌舞大漠穷秋塞草衰孤城落日鬭兵稀身当恩遇恒轻敌力尽闗山未解围鐡衣逺戍辛勤久玉筯应啼别离后少妇城南欲防膓行人蓟北空逥首边风飘飖难可越絶域苍茫无所有杀气三时作阵云寒风一夜传刁斗相看白刃血纷纷死节从来岂顾勲君不见沙场征战苦至今犹忆李将军
　　梁简文帝鴈门太守行　陇暮风恒急闗寒霜自浓枥马夜方饲边衣秋未重潜师夜接战略地晓摧锋悲笳动胡塞髙旗出汉墉勤劳谢功业青白报迎逢非颁主人赏宁期定逺封单于如未系终夜慕前踪
　　唐徐彦伯邉词　十月繁霜下征人逺凿空云遥锦旄节海照角端弓暗碛埋沙树冲飇卷塞蓬方随膜拜入歌舞玉门中
　　李白塞下曲　塞虏乗秋下天兵出汉家将军分虎竹战士卧龙沙边月随弓影胡霜拂剑花玉闗殊未入少妇莫长嗟
　　周王褒出塞诗　飞蓬似征客千里自长驱塞禽惟有鴈闗树但生榆背山看故垒系马识余蒲还因麾下骑来送月支图
　　隋杨素诗　漠南犹未空汉将复临戎飞狐出塞北碣石指辽东冠军临瀚海长平翼大风横虎落阵气抱龙绕城虹横行万里外卜运百年穷兵寝星芒落战解月轮空严谯息夜斗骍角罢鸣弓北风嘶朔马胡霜切塞鸿休明大道暨幽荒日用同方就长安邸来谒建章宫又薛道衡诗　边庭烽火警挿羽夜徴兵少昊腾金气文昌动将星长驱鞮汗北直指夫人城絶漠三秋暮穷隂万里生寒夜哀笳曲霜天断鴈声连旗下鹿塞疉鼓向龙庭妖云坠后阵晕月绕中营左贤皆顿颡单于已系缨絏马登阙钓鲲临北溟当知霍骠骑髙第起西京
　　唐于鹄诗　单于骄爱猎放火到军城乗月调新马防秋置逺营空山朱防影寒碛鐡衣声逄着降人説沙隂有伏兵
　　郑愔塞上诗　荒垒三军夕穷郊万里平海隂凝独树月气下连营戎斾霜凝重边裘寒更轻将军犹转战都尉不成名折栁悲春曲吹葭防夜声明年汉使返犹筑受降城
　　梁王训度关山诗　关山度晓月剑客还从征云中出逥阵天外落竒兵轮摧偃去节树倒碍悬旌沙场折坂暗云碛榆溪明马倦时衔草人疲屡看城寒陇胡笳澁空林汉鼓鸣还嗟幽咽水并切防肠声
　　又戴暠诗　马肥苜蓿叶剑莹鸊鹈血初征心未息复值鴈飞入山头看月髙草上知风急笛揭曲难成笳繁响还澁武帝信承平东伐复南征蓟门海作堑榆塞氷为城催令四校出倚望三边平箭箙朝来动刀环临陈鸣将军一百战都尉五千兵
　　唐司空曙关山月诗苍茫明月上夜久光如积野幕冷胡霜闗楼宿边客陇头秋露暗碛外寒沙白唯有故乡人霑裳此闻笛
　　梁简文帝从军行【二首】　云中亭障羽檄惊甘泉烽火通夜明贰师将军新筑营嫖姚校尉初出征复有山西将絶世爱雄名三门应遁甲五垒学神兵白云随阵色苍山答鼓声先平小月阵却灭大宛城善马还长乐黄金付水衡小妇赵人能鼓瑟侍婢初笄解郑声迤逦观鵞翼参差覩鴈行庭前栁花飞欲合必应红妆起见迎贰师惜善马楼兰贪汉财前年平右地今嵗讨轮台
　　鱼云望旗聚龙沙随阵开氷城朝浴鐡地道夜衔枚将军号令密天子玺书催何时反旧里遥见下机来又梁元帝　宝剑饰龙渊长虹画彩旃山虚和铙管水静泻楼船连鸡随火度燧象带烽然洞庭晓风急潇湘夜月圆荀令多文藻临戎赋雅篇
　　又陈张正见　雄兵屯蓟北汉将起山西故人轻百战聊欲定三齐风前喷画角云上舞飞梯鴈塞秋风逺龙沙云路迷燕然自可勒函谷讵须泥
　　又唐虞世南　涂山烽候警弭节度龙城冀马楼兰将燕犀上谷兵剑寒花不落弓晓月逾明凛凛严霜节氷壮黄河絶蔽日卷征蓬浮天散飞雪全兵傎月满精骑乘胶折结髪早驱驰辛苦事旌麾马冻重闗冷轮摧九折危独有山西将年年属数竒
　　又杨烱　烽火照西京心中自不平牙璋辞凤阙鐡骑绕龙城雪暗凋旗画风多杂鼓声宁为百夫长胜作一书生
　　又骆賔王　平生一顾重意气溢三军野日分戈影天星合剑文弓抱汉月马足践胡尘不求生入塞唯留死报君
　　又贺朝清　朔风乗月寇边城军书挿羽刺中京天子金坛拜飞将单于玉塞振佳兵骑射先鸣推任侠龙韬决胜伫时英闻有河湟客愔愔理帷帟常山启霸图汜水先天防衔珠浴鐡向桑干叠旗膏剑指乌丸鸣鸡已报闗山晓来鴈遥传沙塞寒直为甘心从苦节陇头流水长呜咽边树萧萧不觉春天山漠漠长飞雪鱼丽阵接塞云平鴈翼营通海月明始看晋幕飞鵞入旋闻齐垒鸣乌声自从一戍燕支山春光几度晋阳闗金河未转青丝骑玉筯应啼红粉顔鸿归燕相续池边芳草緑已见氛清细栁营莫更春歌落梅曲烽沈灶减静边亭海晏山空肃已宁行望凤京旋凯捷重来麟阁画丹青又李约【二首】看图闲教阵画地静论边乌垒天西戌鹰娑塞上川路长唯算月书逺每题年无复生还望翻思未别前　栅壕三面鬭箭尽举烽频营栁和烟暮闗榆带雪春边城多老将碛路少归人杀尽金河卒年年添塞尘
　　王贞白古悔从军行　忆昔仗孤剑十年从军威论兵亲玉帐逐虏过金微陇水秋先冻闗云暵不飞辛勤功业在麟阁志犹违
　　骆賔王行路难　君不见玉闗寒色闇边庭铜鞮杂虏寇长城天子按剑征余虏将军受脤事横行七徳龙韬开玉帐千里垒动金钲隂山苦雾埋髙垒交河孤月照连营连营去去无穷极拥斾遥遥过絶国阵云朝结晦天山寒沙夕涨迷疎勒龙鳞水上开鱼贯马首山前振鹏翼长驱万里詟祁连分麾三令武功宣百发乌号遥碎栁七尺龙文逥照莲春来秋去移灰琯兰闺栁市芳尘防鴈门迢递尺书稀鸳被相思双带缓行路难誓令氛祲静臯兰但使封侯龙额贵讵随中妇凤楼寒唐太宗于北平作诗　翠野驻戎轩卢龙转征斾遥山丽如绮长流萦似带海气百重楼岩松千丈葢兹焉可游赏何必襄城外
　　杜审言赠苏味道诗　北地寒应苦南庭戍未归边声乱羌笛朔气卷戎衣雨雪闗山暗风霜草木稀胡兵战欲尽汉卒尚重围云静妖星落秋深塞马肥据鞍雄剑动挿笔羽书飞舆驾还京邑朋游满帝畿方期乗献凯歌舞共春辉
　　张説奉和饯王晙巡边应制诗　六月歌周雅三边念夏卿欲施攻战法先作简稽行礼乐知谋帅春秋识用兵一劳堪定国万里即长城防有和戎利威传破虏名军前雨洒道楼上月临营别藻瑶华降同衣锦襮荣闗山由义近戈甲为恩轻丝竹路傍散风云马上生朝廷为吉甫邦国望君平
　　李峤奉和幸望春宫送朔方军大总管张亶诗　玉塞惩骄子金符命老臣三军张武斾万乗饯行轮猛气陵朔崇恩降紫宸投醪还约士辞第本忘身露下鹰初击风髙鴈欲賔方销塞北祲还静漠南尘
　　郑愔塞外诗　塞外萧条望征人此路赊边声乱朔马秋引动胡笳遥障侵归日长城带晩霞防蓬飞古戍连鴈聚寒沙海暗云无叶山春雪作花丈夫期报主万里独归家
　　孙逖送赵都防赴安西诗　外域分都防中台命职方欲传清庙略为取剧曹郎已佩登坛印犹懐伏奏章百壶开祖饯驷牡结戎装青海连西夐黄河带北凉闗山瞻汉月戈剑宿胡霜体国才先著论兵防复长果持文武术还继晋当阳
　　唐明皇送张説巡边诗　端拱复垂裳长懐御逺方股肱申教义戈劔静要荒命将绥边服雄图出庙堂三台入武帐八座起文昌宝胄匡朝主华宗辅汉王茂先惭博物平子谢文章尽节恢时佐输诚御寇场三军临朔野驷马即戎行鼓吹威夷狄旌轩溢洛阳云台先着美今日更贻芳
　　又张嘉贞奉和诗　天赐我宗盟元戎付夏卿多才兼将相必勇独横行经纬称人杰文章作代英山川看是阵草木想为兵不待河氷合犹防塞月明有谋当系丑无战且绥氓阃外传三略云中冀一平感恩同义激怅别屡魂惊直视前旌掣遥闻后骑鸣还期方定日复此出郊迎
　　又宋璟奉和诗　帝道薄存兵王师尚有征是闗司马法爰命总戎行画阃崇威信分麾盛宠荣聚观方结辙出祖遂倾城圣酒江河润天词象纬明徳风边草偃胜气朔云平宰国推良器为军挹壮声至和尝得体不战即忘精以智泉宁竭其徐海自清迟还廊庙座赠别故人情
　　又王光庭奉和诗　贤相得符充朝推文武雄海波先若镜闗草预从风钺助将军勇威成天子功琼章九霄发锡宴五衢通玉辗龙盘带金装凤颈騘虎貔分儗儗河洛振熊熊戈剑千霜白旌旃万火红示刑夷狄变流惠鬼神同寇息军容偃尘销朔野空用师敷礼乐非是为獯戎
　　又张九龄奉和诗　宗臣事有征庙算在休兵天与三台座人当万里城朔南方偃革河右蹔扬旌宠锡从仙禁光华出汉京山川勤逺略原隰轸皇情为动薰琴唱仍题宝剑名闻风六郡勇计日五戎平山甫归应疾留侯功复成歌钟旋可望枕席岂难行四牡何时入吾君忆履声
　　又贺知章奉和诗　荒景尽懐忠梯航已自通九攻虽不战五月尚持戎遣戍徴周牒恢边重汉功撰车命元宰授律取文雄胄出天弧上谋成帝幄中诏旂分夏物专讨锡唐弓帐宿伊川右钲传晋苑东饔人籍蕡实乐正理丝桐岐陌涵余雨离川照晚虹恭闻咏方叔千载舞皇风
