<!-- { "loadSidebar": true } -->
　　唐明皇千秋节宴诗　兰殿千秋节称名万嵗觞风传率土庆日表继天祥玉宇开花萼宫悬动防昌衣冠白鹭下帟幕翠云长献遗成新俗朝仪入旧章月衔花绶镜露缀防丝囊处处祠田祖年年宴杖乡深思一徳事小获万人康
　　张説奉和千秋节宴应制诗　五徳生王者千龄启圣人赤光来照夜黄云上覆辰海县衔恩久朝章献夀新髙居帝坐出夹道众官陈槊仗洗晴景磬管凝秋旻珠囊含瑞露金镜抱僊轮何嵗无乡饮何田不报神薰歌与名节传代幸羣臣
　　王季友皇帝移晦日为中和节诗　皇心不向晦改节号中和淑气同风景佳名别咏歌湔裙移旧俗赐尺下新科厯象千年正酺醵四海多花随春令发鸟度嵗阳过天地齐休庆欢声欲荡波
　　宋史文昌贺圣节表　穹昊储祥光辅万亿年之祚圣神开世适符五百嵗之期蔼佳气于乾坤溢欢声于朝野　福全洪范符周后之歴年防受泰元通汉家之永世与天齐久如日方升
　　唐吕颂降诞日进光明砂等状　大电绕枢千年感圣神光照室六合归尊恭唯降诞之辰是启乾坤之祚普天称庆率土同欢仰舜日而徘徊望尧云而抃跃　上降圣之时皇帝出震之日天垂景丽曜北斗以呈祥人竭欢心愿南山以为夀
　　裴次元降诞日进物状　摇光之祥贯月于佳夕绕枢之感降圣于良辰　百灵効祉固増夀于南山万国一心皆贡珍于北阙
　　令狐楚降诞日进鞍马等状　臣任重戎旃路遥天阙懽呼万嵗如闻山岳之声倾竭一心庶均葵藿之志臣限守邉陲未朝云阙尚想河清之色如闻里鼓之声
　　王仲周降诞日进器物状　紫气充庭黄河变色用符昌运式表诞弥虽圣夀齐天不假封人之祝而献芹为礼空驰野老之诚
　　礼部【天子加元服】
　　后汉黄香天子冠颂　惟永元之盛代圣皇徳之茂纯躬烝烝之至孝崇敬顺以奉天以三载之孟春建寅月之上旬皇帝将加冕简甲子之元辰厥日王于太皥厥时叶于百神皇舆幸夫金根驾虬之连蜷建螭龙以为旂鸣节路之和銮既臻庙而成礼乃回轸而反宫正朝服以享宴撞太蔟之庭钟祚蕃屏与鼎辅暨夷裔之君王咸进酌于金罍献万年之玉觞
　　礼部【太学】
　　后汉张衡东京赋　春日载阳合射辟雍设业设虡宫悬全镛鼖鼓路鼗树羽幢幢于是备物物有其容伯夷起而相仪后防坐而为工张大侯制五正设三乏厞司旌并夹既设储乎广庭于是皇舆夙驾防于东阶以须消启明扫朝霞登天光于扶桑天子乃抚玉辂时乘六龙发鲸鱼铿华钟大丙弭节风后陪乘摄提运衡徐至于射宫礼事展乐物具王夏阕驺虞秦决拾既次雕弓斯彀达余萌于暮春昭诚心以远喻进明徳而崇业涤饕餮之贪欲仁风衍而外流谊方激而遐骛
　　唐朱休驾幸太学赋　属车连延辗御陌而后入翠华容裔向文囿以前驱台观惟新墙垣尽饰宗伯礼贤以蒇事司成执经而奉职端冕旃而防仗初立始驻六龙发声教而翠华未旋以行万国　龙顔不远顾探索之惟勤天步下临曷斯须之敢惰云布星攒周回可观彼儒风之习习资睿思以安安頥指于学海儒林自因泽及目击乎雄词丽藻谁谓才难恩下育而冬暖命遐宣而昼寒　宣化毕盛礼终缴素志播皇风转龙旂于祥烟之表返銮辂于瑞气之中
　　黎逢贡士谒文宣王赋　圣人没而教在明王兴而道宣命上公以陈信展大礼以登贤觞酒豆肉金镛筦悬致克禋以如在当质明而不愆祁祁诸生必恭敬止廓广庭以容众峩髙冠以修己临奠献之筵肃造秀之士阶间俨以成列槐隂布以如市将备礼于先师遂储精于祝史于以致君恢复王化阐人文磬音继于夜杵烛影迎于朝云见曲畅于和易知具歆于苾芬肃肃阶戺隂隂门阙乔木栖于暮烟前轩满于行月羣士沓而嵗至庶工齐而晓谒上酒以清涤间朱弦而踈越齐百王于建号歴千古而未歇盖以教俟天地而不朽功格宇宙而不伐
　　陈沈不害上髙祖置学书　臣闻立人建国莫尚于尊儒成俗化民必崇于教学故东胶西序事隆乎三代环林璧水业成于两京自淳源既远浇风以扇物之感人无穷人之逐物无节是知施设训范启导心灵譬彼染蓝类诸琢玉然后人伦以正髙卑有序忠孝之礼既明君臣之道攸固执礼自塞鲁公所以难侮歌乐已细郑伯于前知亡干戚舞而有苗至泮宫成而淮夷服长想洙泗之风载懐淹稷之盛有国有家莫不尚已　成均自斯坠业瞽宗于是不修褒成之祠不陈祼享释菜之礼无称俎豆　后生敦悦不见函丈之仪晚学钻仰徒深倚席之叹　使担簦负笈锵锵接袵方领矩步济济成林如切如磋闻诗闻礼一年可以倍功三冬于是足用故能擢秀雄州扬廷观国入仕登朝资优学以自辅莅官从政有经业以治身辎驾列廷青紫拾地
　　唐皮日休移成均博士书　俾庠声序音玲珑于珩佩铿訇于金石　为诸生之蓍作后来之绵蕝
　　又请韩文公配飨太学书　唯昌黎文公之文蹴杨墨于不毛之地蹂释老于无人之境故得孔道爣【集本作巍】然而自正
　　陈徐陵皇太子临辟雍颂　臣闻天大王大详于道徳之言天文人文显于爻象之説是以大君革命黔首所以庇焉圣人创制文籍所以生焉咸由此道制为民极莫不对越上灵裁成庶类济世育徳昭被昆虫皇帝世膺下武体兹上徳握天镜而授河图执玉衡而运乾象皇太子曜彼重离光兹匕鬯仪天以文化成天下侍中国子祭酒新安王宗室羽仪衣冠凖的惟善为乐造次必儒粤以十一年三月二十一日受诏宣发论语题摄齐升堂抠衣即席对扬天人开辟大训清言既吐精义入神副徳爰动音【阙】锋起问难泉涌辨论纶之异定伦理之疑玉振锵锵云浮雨布介王奉系圣踪驰辨秀出信令张禹慙其师法何晏忸其训诂穆穆焉洋洋焉此实虞朝之盛徳生民之壮观者也臣抑又闻之鲁颂聿兴史克宣其懿晋雍大启王廙逞其词所以述休平之风扬君上之徳轻以下材敢为颂曰皇运勃启膺图受命紫盖东临黄旌南映积仁累徳重明叠圣四海无浪三阶已平储驾戾止和鸾有声风讲肆崇儒肃成丹书贵道黄金贱籝洙泗兴业阙里増荣
　　礼部【州郡学】
　　梁简文帝求宁国临城二公入学表　臣闻瞻彼缉狐既次良冶相诸笋玉犹借他山故沮涣之水可居邹鲁之乡为贵下帷投斧昔人以为精力弃竿委麦先哲以为美谭伏惟陛下至徳之微言阐无为之妙説话郊讲道不劳贾生之议就阳启位无待公玉之图愿得齿年国胄随肩选造
　　梁元帝请于州立学校表　臣闻公宫之南四术四教司乐成均六诗六律韶濩既舞羽籥之道行焉党塾兹备离经之志辨焉故不升嵩霍岂识干行之峻不临溟渤安知地载之厚洎乎秦焚金篆周亡玉镜羣言争乱诸子相腾书则夏侯欧阳易则神输道训诗乃齐鲁毛韩传称邹左张夹礼有曲台王史之异乐有龙徳赵定之殊伏惟陛下抚五辰而建五长播九徳而导九州容成为厯兴景云之瑞伶伦吹律应黄钟之管拨乱反正经武也制礼作乐纬文也若非六经庖厨百家异馔三坟为瑚琏五典为笙簧岂能暴以秋阳纡就望之景濯以江汉播垂天之泽
　　王僧孺为萧监利求入学启　窃以翘首伺飞不如修弋宛足念远莫若驱镳故朴斵成于丹雘篠簜资于栝羽敢因莩末有志庠均为山资于一篑学海渐其微流任昉为刘瓛立馆启　昔在魏中爰及晋始书贵虚人悦陶纵瑚琏废泗上之容樽俎恣林下之适春干秋羽委旷而弗陈西序东胶寂寥而谁仰所以金鸡忘晓玉羊失驭神器毁于獯戎寳厯迁于于越岂不悲欤刘瓛澡身浴徳修行明经贱珪璧于光隂劲松筠于嵗晚贫不陨获其心穷不二三其操而困无居止浮寓亲游垣栋倾替窐衢垫侧有朋自逺无用栖慿皆负笈担簦栉风沐露瓛之器学无谢前修辄欲与之周旋开馆招屈臣第西偏官有闲地北距晋山南望通邑虽曰人境实少浮喧广轮裁盈数畆布以施立黉塾薄艺桑麻麤创茨宇
　　唐梁肃昆山县学记　昔崔瑗有南阳文学志王粲有荆州文学志皆表儒训以着不朽
　　萧定袁州文宣王庙记　廊庑庭除防不毕葺笾豆簠簋防不毕陈入其室若闻讲诵之音升其堂如聆金石之响冀夫袁江之上将洙泗之风袁山之人能传邹鲁之学儒行充于比屋中庸化而为俗矣
　　礼部【养老】
　　后汉张衡东京赋日月防于龙狵恤人事之劳疚因休力以息勤致欢忻于春酒执銮刀以袒割奉觞豆于国叟降至尊以训恭送迎拜于三寿敬慎威仪示民不偷我有嘉宾其乐愉愉
　　晋隂澹请索袭为三老书　今四表辑寜将行乡射之礼先生年耆望重道冠一时养老之义实系儒贤既树非梧桐而希鸾凤降翼器谢曹公而冀盖公枉驾诚非所谓也然夫子至圣有召赴焉孟轲大徳无聘不至盖欲阐大猷敷明道化故也今之相屈遵道崇教非有爵位意者或可然乎
　　礼部【丧葬】
　　梁何逊悲行路孤坟诗　行路一孤坟路成坟已毁空疑年嵗积不知陵谷徙几经秋叶飞骤见春流弥金蚕不可织玉树何曽蕋陌上驱驰人笑歌自侈靡今日非明日可怜讵怜此
　　陈张正见和杨侯送袁全紫葬诗　泉开隧道白日照佳城一朝嗟此路千载几伤情秋气悲松色凄风咽晚声归云回谷散还栁背山轻唯当三五夜垄月暂时明唐太宗望送魏征葬诗　阊阖摠金鞍上林移玉辇野郊怆新别河桥非旧饯惨日映峰沈愁云随盖转哀笳时防续悲旌乍舒卷望望情何极浪浪泪空无复昔时人芳春共谁遣
　　皇甫冉送魏六侍御葬诗　哭葬寒郊外行将何所从盛曹徒列柏新墓已栽松海月同千古江云复几重旧书曽谏猎遗草议登封畴昔轻三事常期老一峰门临商岭道引洛城钟应积泉中恨无因世上逢招寻偏见厚疎慢亦相容张范唯通梦求羊永絶踪谁知长卿疾歌赋不还邛
　　李端张丞相挽歌　素斾低寒水清笳出晓风鸟来伤贾傅马立祸滕公松栢青山上城池白日中一朝今古隔唯有月明同
　　张説崔司业挽词　像设存华馆威仪下墓田凤池伤旧草麟史泣遗篇帷盖墟烟没干旌垅日悬古来埋玉树流恨尽山川
　　温庭筠过北海墓诗　抚事如神遇临风独涕零墓平春草緑碑折古苔青珪玉埋英气山河孕炳灵发言惊辨囿挥翰动文星蕴策期干世持权欲反经激扬思壮气流落叹頺龄恶木人皆息贪泉我独醒轮辕无匠石刀几有庖丁碌碌迷藏器规规守洁瓶愤容陵鼎镬公议动朝廷故国将辞宠危邦竟缓刑上卿亷白璧凡石砺青萍掲月昭东夏抟风滞北溟后尘遵轨辙前席咏仪型木秀当忧悴弦伤不底宁矜夸遭尺鷃光彩困飞萤草羽留谈柄清风袭徳馨鸾凰婴雪刃狼虎犯云屏兰蕙荒遗址榛芜蔽旧坰羡君虽不禄犹得到明庭又过陈琳墓诗　曽于青史见遗文今日飘蓬过此坟词客有灵应识我霸才无主始怜君石麟埋没藏春草铜雀荒凉对暮云莫怪临风倍惆怅欲将弓劒学从军张祜真娘墓诗　佛地葬罗衣孤魂此是归舞为蝴蝶梦歌谢伯劳飞翠发朝云防青蛾夜月微伤心一花落无复恋春晖
　　罗隠经耒阳杜工部墓诗　紫菊馨香覆楚醪奠君江畔雨萧骚旅魂自是才相累闲骨何妨冢更髙騄骥丧来轻蹇蹶芝兰衰后远蓬蒿屈原宋玉怜居处几驾青螭缓郁陶
