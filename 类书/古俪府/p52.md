<!-- { "loadSidebar": true } -->
　　张説扈从南出雀鼠谷诗　豫动三灵赞时巡四海威硖闗凌曙出平路半春归霍镇迎云罕汾河送羽旂南山柳半宻谷北草全稀迟日宜华盖和风入夹衣上林千里近应见百花飞
　　苏颋奉和圣制答张説南出雀鼠诗　雨施巡方罢云从训俗回密途汾水衞清跸晋郊陪寒看山边静春当日下来御祠鸟应仙仗緑杨开作颂音传雅观文色动台更知西向乐宸藻叶盐梅
　　又张九龄奉和诗　设险诸侯地承平圣主巡东君朝二月南斾拥三辰寒出重闗尽年随行漏新瑞云丛捧日芳树曲迎春舞咏先驰道恩华及近臣汾川花鸟意并捧属车尘
　　杜审言宿羽亭侍宴应制诗　步辇千门外离宫二月开风光新栁报宴赏百花催碧水摇云阁青山绕吹台圣情留晚兴歌管送金杯
　　又夏日仙萼亭应制诗　髙岭逼星河乘舆此日过野含时雨润山杂夏云多睿藻光岩穴宸襟洽薜萝悠然小天下归路满笙歌
　　唐明皇同二相已下羣臣乐游园宴诗　选日岩廊暇需云宴乐初万方朝玉帛千品防簪裾地入南山近城分北斗余池塘随栁密原野杂花疎帝幕看逾暗歌钟聴自虚兴阑归骑转还奏弼违书
　　张説奉和恩赐乐游园宴应制诗　汉苑佳游地轩庭近侍臣共持荣幸日来赏艳阳春馔玉颁王篚摐金下帝钧池台草色徧宫观柳条新花绶光连榻朱顔畅饮醇圣朝多乐事天意毎随人
　　又苏颋诗　侍饮终酺防承恩续圣游戴天惟庆幸选地即殊尤北面祗双阙南临赏一丘曲江新溜缓上苑杂花稠亹亹韶弦屡戋戋贲帛周醉归填畛陌荣耀接轩裘
　　又张九龄诗　寳筵延锡命供帐叙羣公形胜宜春接威仪建礼同晞阳人似露解愠物从风朝庆千龄始年华二月中辉光变草木和气发丝桐嵗嵗无为化徒知乐九功
　　李峤奉和幸韦嗣立山庄侍宴应制诗　南洛师臣契东岩王佐居幽情遗绂冕神眷属樵渔制下峒山跸恩回灞水舆松门驻旌罕薜幄引簪裾石磴平黄陆烟楼半紫虚云霞仙路近琴酒俗尘疎乔木千龄外悬泉百丈余崖深经链药穴古旧藏书树宿搏风鸟池逰纵壑鱼宁知天子贵尚忆武侯庐
　　又武平一诗　三光回斗极万骑肃勾陈地若游汾水畋疑歴渭滨圆塘氷写镜遥树雪成春弦奏鱼听曲机忘鸟狎人筑岩思感梦磻石想垂纶落景摇红碧层隂结翠筠素风纷可尚泽蔼无垠薄暮清笳动天文焕紫宸
　　又徐彦昭诗　鼎臣休澣隙方外结遐心别业清霞迳孤潭碧树林毎持东野防遥弄北溪琴帝幸纡时豫台园赏嵗隂移銮明月沼张俎白云岑御酒瑶觥落仙坛竹径深三光悬圣藻五等冠朝簪自愧承恩盛咸言独在今
　　又崔湜诗　丞相登前府尚书启旧林式闾明主睿荣族圣嫔心川狭旌门抵岩髙蔽帐临闲牕慿柳暗小径入松深云卷千峰色泉和万籁吟兰迎天女佩竹碍侍臣簪宸翰三光烛朝荣四海钦还嗟絶机叟白首汉川隂
　　又苏颋诗　摐金寒野霁步玉晓山幽帝握期松子臣庐问葛侯百工征往梦七圣扈来游斗柄乘时转台阶捧日留树重岩籁合泉迸水光浮石径喧朝履璜溪拥钓舟恩如犯星夜欢比济河秋不学尧年隠空令傲许由
　　沈佺期奉和幸礼部尚书窦希玠宅应制诗　北阙垂旒暇南宫听履回天临祥凤转恩向濯龙开兰气承仙帐榴花引御杯水从金穴吐云是玉山来池影摇歌席林香散舞台不知行漏晚清跸尚徘徊
　　又苏颋诗　尚书列侯地外戚近臣家飞栋临青绮回舆转翠华日交当户树泉漾满池华圆顶图嵩石方流拥魏沙豫游今聴履侍从昔鸣笳自有天文降无劳访海查
　　苏颋幸新丰及同州勅　虞之四朝且徧区防汉之三辅本同京师善于古者考于今发乎迩者应乎远若顺豫之事缺则紊于王制巡游之典备则虑于人劳朕受命膺期励精设教幸乾坤幽赞风雨咸若百物既阜三农已登同颖荐于宗庙双穗生于郡国我无大桀实欣于嵗取人有小康未果于时迈但左翊之地近入黄图新丰之邑甫邻青绮山川宫馆咫尺相望欲过灞亭而涉浐经沙阜而临渭见彼耆耋问其疾苦察长吏之政恤黎甿之寃盖所以展义陈诗观风问俗始自畿甸化于天下
　　张説谏则天幸三阳宫表　臣闻明王不恶切谏以博览忠臣不敢隠忠以曲辞陛下屯万乘幸离宫暑退凉归未降还防愚臣固陋恐非长策请为陛下陈其不可三阳宫去洛阳城一百余里有伊水之隔崿岅之峻遇涉夏秋扈从兵马日费资给连雨弥旬即难周济陛下太仓武库并在都邑积粟利器蕴若丘山奈何去宗庙之上都安山谷之僻处是犹倒持劒防示人镡柄臣窃为陛下不取夫祸败之生在人所忽故曰安乐必戒无行所悔此不可止之理一也告成小万方辐凑填城溢郭并挿无所排斥居人蓬宿草次风雨暴至不知庇托孤惸老疾流转衢巷陛下作人父母将若之何此不可止之理二也造设竒巧诱掖上心凿山疏观竭流涨海俯贯地脉仰出云路易山川之气夺农桑之土延木石运斧斤山谷连声春夏不辍劝陛下作此者岂正人邪诗云民亦劳止汔可小康此不可止之理三也御东西仅三十里出入来去杂人甚多外无墙垣扃禁内有榛藂谿谷猛兽所伏暴慝是慿陛下来往轻行警跸不肃歴密乘险卒然有逸兽狂夫惊犯左右岂不殆哉虽万全无疑然人主之动不宜容易也易曰思患豫防愿陛下为万姓持重此不可止之理四也
　　崔融为皇太子请停幸东都表　臣闻乘云驾羽者非以逸乐其身观风设教者将以济于物故后予胥怨几望汤来吾王不游尝思禹防
　　林希尚书省谢车驾临幸表　天台肇建具崇喉舌之司帝车下临増重陛亷之寄非常之举视古无伦　忽纡清跸之传罙耸鸿都之观且北辰居极外环象斗之宫而黄道所经旁及积星之位瞻威顔于咫尺被法语之丁宁勅以在公退而交儆分曹率属灿然周典之文望辇拜恩陋彼汉郎之叹
　　齐王融三月三日曲水诗序　臣闻出豫为象钧天之乐张焉时乗既位御气之驾翔焉是以得一奉宸逍遥襄城之域体元则大怅望姑射之阿然窅寂寥其独适者也至如夏后两龙载驱璿台之上穆满八骏如舞瑶水之隂亦有飨云固不与万民共也
　　后汉班固东巡颂　粤若稽古在汉迪哲聿修厥徳宪章丕烈翿六龙较五辂齐百僚陶质素命南重以司厯厥中月之六辰备天官之列衞盛舆服而东巡
　　马融东巡颂　允迪在昔绍烈陶唐殷天衷克摇光若时则运琼衡敷六典经八成肆类乎上帝实柴乎三辰禋祀乎六宗祗燎乎羣神遂发号羣司申戒百工卜筮称吉蓍袭从南征有时冯相告祥清夷道而后行曜四国而扬光展圣义于巡狩喜圻畤而咏八荒指宗岳以为期固岱神之所望散斋既毕越翼良辰棫槱増构烈火燔燃晖光四炀焱烂薄天萧香肆升青烟习云珪璋峩峩牺牲洁纯郁鬯宗彛明水樽空桑孤竹咸池云门六八匝变神祗并存
　　唐王勃九成宫颂　姬文考筮容成奏日千旌凤转俨镂象而星陈万骑龙嘶伐灵鼍而晓静帷宫于緑野肃帐殿于黄街奔欃枪而走陆梁陈浮灵而明月前驱电竦下列缺于腾鞭后乘雷惊起丰隆于骤毂琼戈昼指太阳疲转日之锋玉劒霄翻悬象睹冲星之气
　　礼部【登极】
　　梁王僧辩劝进表　以锡珪之功既归有道当璧之礼允属圣明而优诏谦冲窅然凝邈飞龙可跻而干爻在四帝阍云扣而阊阖未开讴歌再驰是用翘首所以越人固执薰丹穴以求君周氏乐推逾岐山而事主汉王不即位无以赏功臣光武不止戈岂谓绍宗庙　纵陛下拂袗衣而游广城登弇山而去东土羣臣安得仰诉兆庶何所归仁况郊祀配天罍篚礼旷斋宫清庙匏竹不陈仰望銮舆匪朝伊夕瞻言法驾载渴且饥岂可久羁众议有旷彛则旧郊既复函洛已平髙奴栎阳宫馆虽毁浊河清济佳气犹存皋门有伉甘泉四敞土圭测景仙人承露斯盖九州之赤县六合之枢机博士捧图书而稍还太常定礼仪而已列岂得不扬清驾而赴名都其玉銮而游正寝
　　陈徐陵劝进梁元帝表　封唐有圣还居帝喾之家居代维贤终纂髙皇之祚无为称于革舄至治表于垂裳而拨乱反正非闻前古至如金行重作源出东莞炎运犹昌枝分南顿岂得掩显姓于轩辕非才子于颛顼莫不因时多难俱继神宗者也伏惟陛下出震等于勲华鸣谦同于旦奭握褒秉钺将在御天玉媵珠衡先彰元后神祗所合非惟太室之祥图牒斯归何止尧门之瑞若夫大孝圣人之心中庸君子之徳固已作训生民贻风多士一日二日研览万几允文允武包罗羣艺兹以三大宾是四门歴试诸艰咸熈庶绩斯无得而称也自无妄为象踵祸上京枭獍咸刘宗社荡坠铜头铁额兴暴皇年封狶修虵行灾中国灵心所宅下武其兴望紫极而行号瞻丹陵而殒恸家寃将报天赐黄鸟之旗国害宜诛神奉狐之録尅李轶于河津征陶谦于海岱滕公拥树雄气方严张绣交兵风神弥勇忠诚贯于日月孝义感于氷霜如雷如霆非貔非虎前驱効命元恶斯殱既挂胆于西州方燃脐于东市蚩尤三冢宁谓严诛王莽千剸非云明罚青羌赤狄同界豺狼胡服夷言咸为京观邦畿济济还见隆平宗祀愔愔方承多福自氛氲浑沌之世骊连栗陆之君卦起龙图文因鸟迹云师火帝非无战阵之文禹誓汤征咸用干戈之道星躔东井时破肴潼霆震南阳初平寻邑未有援三灵之已坠救四海之羣飞赫赫明明龚行天罚得如当今之盛者也于是卿云似盖晨映姚乡甘露如珠朝垂原寝芝房感徳咸出铜池蓂荚伺辰无劳银箭重以东渐兔西逾白狼髙栁生风扶桑衔日莫不编名属国归贡鸿胪荒服来宾遐迩同庆其文昭武穆跗萼也如彼天平地成功业也如此久应旁求典故询诏天官斟酌繁昌经营髙邑宗王启霸非劳武徳之侯清跸无虞何事长安之邸扬龙旂以享帝御凤扆以承天厯数在躬畴咨为让七月二十四日散骑常侍栁晖等至邺伏承圣防谦冲为而不宰咸云洛阳未复函谷无泥旋驾金陵方膺天眷愚谓大庭少昊非有定居汉祖殷宗皆无恒宅登封岱岳且置明堂巡狩荆州时行司隶何必西瞻虎踞乃建王宫南望牛头方称天阙抑又闻之珪既锡苍玉无陈乃棫朴之愆期非包茅之不贡云和之瑟久废甘泉孤竹之管无闻方泽岂不惧欤伏愿陛下因百姓之心振万邦之命岂可逡巡固让方示石户之农髙谢为君徒效箕山之客未知上徳之不徳惟见圣人之不仁率土翘翘苍生何望昔苏秦张仪违乡负俗尚复招三方以事赵请六国以尊秦况臣等预奉皇华亲承朝命珪璋特达通聘河阳貂珥雍容寻盟漳水加牢贬馆随世汚隆瞻望乡关诚均休戚但轻生不造命与时乖等一介之行人同三危之远摈承问内殿事絶耿弇之因封奏边城私等刘琨之哭
　　唐柳宗元贺登极表　天地泰而圣人出雷雨解而品物荣是以五行迭用木火更其位千叶重光宗庙辅其徳殷宗恭黙再开成汤之业汉文聪明克成髙祖之绪梁元帝答王僧辩劝进书　孤以不徳天降之灾枕戈饮胆叩心泣血风树之酷万死不追霜露之哀百忧摠萃甫闻伯升之祸弥切仲谋之悲若封豕既殱长虵即戮方欲追延陵之逸轨继子臧之髙让岂资秋亭之坛安事繁阳之石侯景项籍也萧栋殷辛也赤泉未赏刘邦尚曰汉王白旗弗悬周发犹称太子飞龙之位孰谓可跻附凤之徒既闻来议羣臣卿士其谕孤之志
　　礼部【圣诞】
