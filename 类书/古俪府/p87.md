<!-- { "loadSidebar": true } -->
　　陈子昻白帝城懐古诗　日落沧江晚停桡问土风城临巴子国台没汉王宫荒服仍周甸深山尚禹功岩悬青壁断地险碧流通古树生云际孤帆出雾中川途去无限客思坐何穷
　　许浑登故洛阳城诗　禾黍离离半野蒿昔人城此岂知劳水声东去市朝变山势北来宫殿髙鸦噪暮云归古堞鴈迷寒雨下空壕可怜缑岭登仙子犹自吹笙醉碧桃
　　符载蕲州新城门颂序　度旧址量客土备畚锸啸丁壮勃焉而兴于是谨刀布以索力拷鼛鼓以荡气严进退以设令立师伍以程课烝徒雷呼万锤星飞诛惰耸劳间无留时　门台睥睨霞赩云截如崇山断岸邈不可向
　　吕温三受降城碑铭　有拂云祠者在河之北地形雄坦控扼枢会虏伏其下以窥域中祷神观兵然后入寇甲不及擐突如其来鲸一跃而吞舟虎数歩而择肉塞草落而边甿惧河冰坚而羽檄走爰自受命至于中兴国无宁嵗景龙二年黙啜强暴渎邻构怨扫境西伐漠南空虚朔方大总管韩国公张仁愿蹑机而谋请筑三城夺据其地跨大河以北向制胡马之南牧中宗诏许横议不挠于是留及之戍斩奸命之卒六旬雷动三城岳立以拂云祠为中城东西相去各四百里过朝那而北辟斥迭望几二千所损费亿计减兵万人分形以据同力而守东极于海西穷于天纳隂山于寸眸拳大漠于一掌惊尘飞而烽火燿孤鴈起而刁斗鸣渉河而南门用晏闭　亘漠横塞揭兹雄壁如三鬭龙跃出大泽并分襟带各闭风雷俯视隂山仰看昭回一夫登陴万里洞开日晏秋尽纎尘不来
　　居处部【署】
　　唐宋之问和库部李员外秋夜寓直诗　相庭贻庆逺才子拜郎初起草仪仙阁焚香卧直庐更深河欲断节劲柳偏疎气耿凌云笔心揺待漏车叨荣厠俦侣省已恧空虚徒斐阳春和难参丽曲余
　　苏颋春晚紫微省直赠内诗　直省清华接建章向来无事日犹长花间燕子栖鳷鹊竹下鸳雏绕鳯凰内史通宵承紫诏中人日晚爱红妆别离不惯无穷忆莫悮卿卿学太常
　　冦坦同张少府知库狄员外夏晚初霁南省寓直兼充节度判官诗　黄绶归休日仙郎复奏余宴居当夏晩寓直防晴初露散星文发云披水镜居髙才推独唱嘉防喜连茹月色揺春闼香烟蔼暝庐千门夜警万象照堦除少孺嘉能赋文强阅赐书兼曹谋未展入幕志方摅为奉灵台帛恭先待漏车贞标不可仰空此乐樵渔
　　王维和崔员外秋宵寓直诗　建礼髙秋夜承明晓过九门寒漏彻万井曙钟多月迥蔵珠斗云开出绛河更慙衰朽质南陌共鸣珂
　　杜甫晚出左掖诗　昼刻传呼浅春旗簇仗齐退朝花底散归院柳边迷楼雪融城湿宫云去殿低避人焚谏草骑马欲鸡栖
　　又春夜宿左省诗　花隐掖垣暮啾啾栖鸟过星临万戸动月傍九霄多不寝听金钥因风想玉珂明朝有封事数问夜如何
　　崔颢奉和许给事夜直简诸公诗　西掖黄枢近东曹紫禁连地因才子拜人用省郎迁夜直千门静河开万象悬建章宵漏急阊阖晓钟宠列貂蝉位恩深侍从年九重初起草五夜即成编顾已无官次循涯但自怜逺陪兰渚作空此仰神仙
　　岑参西省即事诗　西掖重云开曙色北山疎雨防朝衣千门柳色连青琐三殿花香入紫微平明端笏陪鸳列薄暮垂鞭信马归官拙自悲头白尽不如岩下掩荆扉
　　常衮晚秋集贤院即事寄徐薛二侍郎诗　穆穆上清居沈沈中秘书金铺深内殿石甃净寒渠花树台斜倚空烟阁半虚缥囊披锦翠綉轴卷琼琚墨润冰文茧香销蠧字鱼翻黄桐叶老吐白桂花初旧德双游处聫芳十载余北朝荣庾薛西汉盛严徐侍讲亲华扆微吟歩绮疏缀帘金翡翠赐砚玉蟾蜍序秩东西逺离忧嵗月余承明期重入江海意何如
　　司空曙奉和常舍人晚秋集贤院即事寄徐薛二侍郎诗蔼蔼鳯凰宫兰台玉署通夜霜凝树羽朝日照相风
　　官附三台首儒开百氏宗司言陈禹命侍讲发尧聪香卷青编内铅分绿字中缀籖从太史锵佩揖羣公池接天泉碧林交御果红寒龟登故叶秋蝶恋疎丛顔谢徴文并钟裴直事同离羣惊海鹤属思怨江枫地逺姑苏外山长越絶东慙当哲匠后下曲本难工
　　卢纶和常舍人晚秋集贤院即事十二韵寄赠江南徐薛二侍郎诗　纶阁九华前森沈防仗连洞门开旭日清禁肃秋天霜满朝容备钟余晓唱瑶珰陪羽扇端弁入炉烟麟笔删金篆龙绡荐玉编汲书荀朂定汉史蔡邕専御竹潜通笋宫池暗泻泉乱丛萦弱蕙坠叶洒枯莲列署齐游日重江并谪年登封思议草侍讲忆同筵沧海风涛广黝山瘴雨偏唯应缄上宝赠逺一呈妍卢纶酬金部王郎中省中春日诗　南宫树色晓森森虽有春光未有隂鹤侣正宜芳景引玉人那为簿书沈山含瑞气偏当日鸎逐轻风不在林更有阮郎迷路处万株红树一溪深
　　刘禹锡早秋集贤院即事诗　金数已三伏火星西正流树含清露晓阁倚碧天秋灰琯应新律铜壶添夜筹商飇从朔塞爽气入神州蕙草香书殿槐花防御楼山明真色见水净浊烟收早嵗忝华省再来成白头幸依羣玉府有路向瀛洲
　　温庭筠休澣日谒西掖所知诗　赤墀髙阁自从容玉女窻扉报曙钟日丽九华青琐闼雨晴双阙翠微峰毫端蕙露滋仙草琴上薰风入禁松荀令鳯池春婉娩好将余润变鱼龙
　　吕让楚州刺史防壁记　乃筑崇基乃剏宏规恱使乐成不亟不迟法度既备丹素亦施清气和风旦暮飔飔氛厉不干笑语是怡大防其中寒暑皆宜骈列钟鼔间发埙篪劒士伎儿饮食熈熈以寛以容逮于养厮观及逺迩何物不绥
　　白居易许昌县令新防壁记　公署吏所命次图防事取材于土物取工于子来取时于农隙然后丰约量其力广狭称其位俭不至陋壮不至骄庇身无燥湿之忧视事有朝夕之利官由是而立政由是而举民由是而乂建一物而三事成其孰能不韪之哉
　　刘寛夫邠州节度使院新建食堂记　夫为理之本在于得人燕以尊贤是称衞以多士是美令防瑗在列而堂馆未严非所以重樽俎咨帷幄之意也因是从观马之旧亭敞公府之新宇增台陛所以示尊严也卜髙明所以启顾虑也大不逾制崇不近奢榱桷础闼无不中度翼张四檐洞开双扉冬霜不到夏日潜却可以备盘餐之品式可以叙賔主之威仪可以寄琴樽之笑傲可以筹政令之得失
　　柳宗元盩厔县新食堂记　廪库既修学校既成取其余材以构斯堂　周阿峻严列楹齐同其饰之文质阶之髙下视邑之大小与吏之品秩不陋不盈髙山在前流水在下可以俯仰可以宴乐
　　舒元舆御史台新造中书院记　梁栋甚宏柱石甚伟椽栾楶棁丽而不华门窻戸牖华而不侈名木修篁新姿如旧若升绿云若编青箫
　　权德舆开州刺史新宅记　庆农功之隙因恱使之众合于古常得其时制殖殖广庭渠渠中堂堂下布武席间函丈工徒不劳里旅不烦攸介攸止为仁为义君子绥之邦人宜之其洁而中礼俭以成德与夫臧文之山藻赵武之轮奂异矣
　　又宣州响山新亭新营记　乃量日力计徒庸辟于弇内成是夷道　华轩峻宇皆据胜势广厦疏窻可栖颢气碧山亘日清流在下跨以虹梁抵兹近郊因兹爽垲乃列营署
　　居处部【园囿亭台】
　　汉班固东都赋　是以皇城之内宫室光明阙庭神丽奢不可逾俭不能侈外则因原野以作苑填流泉而为沼发苹藻以潜鱼丰圃草以毓兽制同乎梁邹谊合乎灵囿
　　晋张协武馆赋　于是崇墉四匝丰厦诡谲烂若丹霞皎如素雪璀璨皓旰华珰四垂接栋连阿崥嶱参差朱戸青铺幽闼秘闺于是髙楼特起竦峙岧嶤飞甍四注上槩浮霄直亭亭以孤立迎千里之清飇阳扉南启隂轩北达春牖左开秋窻右豁仰视云根俯临天末左思魏都赋　菀以武陪以幽林缭垣开囿观宇相临硕果灌丛围木竦寻篁篠怀风蒲桃结隂回渊漼积水深蒹葭贙雚蒻森丹藕凌波而的砾绿芰泛涛而浸潭羽翮颉顽鳞介浮沈栖者择木雊者择音若咆渤澥与姑余常鸣鹤而在隂表清籞勒虞箴思国防忘从禽樵苏往而无忌即鹿纵而匪禁
　　宋谢灵运山居赋　爰初经略杖防孤征入涧水渉登岭山行纡顶不息穷泉不停栉风沐雨犯露乗星研其浅思罄其短规非龟非筮择良选奇翦榛开径寻石覔崖四山周廻双流逶迤陵名山而屡止过岩室而披情虽未阶于至道且缅絶于世缨若乃南北两居水通陆阻观风瞻云方知厥所九泉别涧五谷异巘抗北顶以葺馆瞰南峰以起轩罗层崖于戸里镜清澜于窻前修竹葳蕤以翳荟灌木森丛以蒙茂萝茑蔓延以攀援香花芬薰而媚秀日月投光于柯间风雾披清于防岫夏凉寒燠随时取适此焉卜寝玩水弄石及其二川合流异源同口赴隘入险俱防山首瀬排沙以积岸岛倚渚以起阜畦町斸艺合蕋借芳绿葵眷节以怀露白薤感时而负霜
　　梁沈约郊居赋　尔乃傍穷野指荒郊编霜菼葺寒茅构栖噪之所集筑町疃之所交因犯檐而刋树由妨基而剪巢织宿楚而成门借外扉而为戸既取隂于庭樾又因篱以芳杜草则苹萍芡芰菁藻蒹菰石衣海髪黄荇绿蒲动红荷于轻浪覆碧叶于澄湖其陆卉则紫绿葹天薯山韭鴈齿麋舌牛唇彘首若乃园宅殊制田圃异区李衡则橘林千树石崇则杂果万株并豪情之所侈非俭志之所娱欲令纷披蓊郁吐绿攒朱开丹房以四照舒翠叶而九衢其林鸟则翻泊颉颃遗音下上楚雀多名流嘤杂响或斑尾而绮翼或绿衿而绛颡好叶隐而枝蔵乍间关而来往其水禽则大鸿小雁天驹泽虞秋鹥寒鷘脩鹢短鳬翅抨波而起沫翼鼓浪而成珠其鱼则赤鲤青鲂纎鯈巨鳠碧鳞朱尾脩鲈偃頟小则戏渚成文大则喷流扬白惟钟岩之隐郁表皇都而作峻盖望秩之所宗含风云而吐润孤嶝横挿洞穴斜经千丈万仞三袭九成亘绕州邑欵跨郊坰素烟晚带白露晨萦近循则一岩异色逺望则百岭俱青时言归于陋宇聊暇日以翺翔兽依庭而莫骇鱼牣沼而不纲晚树开花初英落蕋异林而分丹素因风而杂红紫青莲夜发红荷晓舒轻风微动芬芳袭余冰悬埳而带坻雪萦松而蔽野鸭屯飞而不散鴈髙翔而欲下伤余情之颓暮忧与愁其相溢悲异轸而同归欢殊万而并失时复寄情鱼鸟归闲蓬荜傍阙吴娃前无赵瑟唯以天地之恩莫报书事之官靡述徒重于髙门之地不载于良史之笔长太息以何言羞愧心之非一
　　周庾信小园赋余有数亩敝庐寂寞人外聊以拟伏腊聊以避风霜虽复晏婴近市不求朝夕之利潘岳靣城且适闲居之乐况乃黄鹤戒露非有意于轮轩爰居避风本无情于钟鼓陆机则兄弟同居韩康则舅甥不别蜗角蚊睫又足相容者也尔乃窟室徘徊聊同凿坯桐间露落柳下风来琴号珠柱书名玉杯有棠梨而无馆足酸枣而非台犹得欹侧八九尺纵横数十歩榆柳两三行梨桃百余树拨蒙宻兮见窻行欹斜兮得路蝉有翳兮不惊雉无罗兮何惧　坐帐无鹤支牀有龟鸟多闲暇花随四时　落叶半牀狂花满屋名为野人之家是谓愚公之谷试偃息于茂林乃久羡于抽簪虽有门而长闭实无水而恒沉三春负锄相识五月披裘见寻问葛洪之药性访京房之卜林草无忘忧之意花无长乐之心乌何事而逐酒鱼何情而听琴
　　唐王勃九成宫东台山池赋　驿冲情于月道飞峻赏于烟墟指山楹而思逸懐水镜而神虚　复嶂烟廻攒溪雾错　规叠巘于盘龙宪飞泉于挂鹤覆篑而萦岩磴浮芥而环洲崿采拳石于瑶濵搴纎珠于绮薄萍徙楚江之蔕花转昆墟之萼岫蕴玉而鸿惊浦涵珠而星落岭分鸡秀波连鳯液花鸟萦红苹鱼漾碧　毎至景
