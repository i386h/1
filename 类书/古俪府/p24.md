<!-- { "loadSidebar": true } -->
　　杜荀鹤赠涟水崔少府诗　庭戸萧条燕雀喧日髙下枕书眠只闻留客教沽酒未省逢人説料钱洞口礼星披鹤氅溪头吟月上渔船九华山叟心相许不计官资赠一篇
　　白居易奉和汴州令狐相公诗　客有东征者夷门一落防二年方得到五日未为淹在浚旌重葺游梁馆更添心因好善乐貌为礼贤谦俗阜知敦劝民安见察廉仁风扇道路阴雨膏闾阎文律操将柄兵机钓得钤碧幢油业业红斾火襜襜景象春加丽威容晓助严枪森赤豹尾纛咤黒龙髯门静尘初敛城昏日半衔选幽开后院占胜坐前檐平展丝头毯髙褰锦额帘雷槌柘枝皷雪摆鹘腾衫髪滑歌钗坠妆光舞汗霑廻灯花簇簇过酒玉纤纤馔盛盘心殢醅浓盏底粘陆珍熊掌烂海味蟹螯咸福履千夫祝仪型四座瞻羊公长在岘傅説莫归岩眷爱人人遍风情事事兼犹嫌客不醉同赋夜厌厌
　　马戴寄金州姚使君员外诗　老懐清浄化乞去守洵阳废井人应满空林虎自藏迸泉踈石误残雨发椒香山缺通巴峡江流带楚樯忧农生野思祷庙结云装覆局松移影听琴月堕光鸟鸣开郡印僧去置禅床罢贡金休凿凌寒笋更长退公披鹤氅髙歩隔鹓行相见朱门内麾幢拂曙霜
　　张祜投常州从兄中丞诗　扁舟何所往言入善人邦旧爱鹏抟海今闻虎渡江士因为政乐儒为説诗降素履氷容静新词玉韵枞金鱼聊觧带画鹢稍移椿邀妓思逃席留賔命倒缸吏材谁是伍经术世无防广厦当宏构洪钟倂待撞成龙须譲邴展骥莫先厐应念宗中末秋萤照一
　　姚鹄寄赠许璋少府诗　若説君髙道何人更得如公庭唯树石生计是琴书诗句峭无敌文才清有余不知尺水内争滞北溟鱼
　　皇甫曾送杜中丞还京诗　罢战廻龙节朝天见鳯池寒生五湖道春及万年枝召化多遗爱胡清已畏知懐恩偏感别堕泪向旌麾
　　崔峒赠同官李明府诗　讼堂寂寂对烟霞五桞门前聚晓鵶流水声中视公事寒山影里见人家观风竞美新为政计日还知旧触邪可惜陶潜无限酒不逢篱菊正开花
　　宋举廉吏诏　鞭挞不已而宠赂章簠簋不饬而节行缺退食鲜羔羊之节虐民多硕鼠之讥念激浊在于扬清而瘅恶莫如彰善神爵奨朱邑之洁治盛循良开元旌王【阙】之廉风移苛娆一贤擢百辟向方
　　齐王融策秀才文　下邑必树其风一乡可以为绩至有旦抚鸣琴日置醇酒文而无害严而不残故能出人于阽危之域跻俗于仁寿之地　顷深汰珪符妙简铜墨而春雉未驯秋螟不散岂薪槱之道未宏为网罗之目尚简
　　唐骆賔王上齐州张司马启　推公平而折狱磔鼠谢其严明拥端慤而行仁化虵慙其勇智
　　又上瑕丘韦明府启　化浃下车恩孚揽辔德声洽咏仁风飘十地之雄道化编谣惠露洒三天之渥狎中牟之驯雉岂惧骁媒惊重泉之瑞鸾非关照舞
　　又上梁明府启　水镜澄澜照孤鸾之舞影鸣琴动操叶驯翚之雅音
　　陈徐陵与王吴郡僧智书　窃承富春顷嵗多难荐臻邑闬皆空黔黎将尽御史旧榻零落不存太傅斋室荒茫无处自神麾所届襁负斯归新屋方华故田斯垦府吏闲坐长史诵经督邮无事唯虑吹笛东苞海水俱承幕府之威西泊江沱同仰惟良之化政差边张何其神也
　　梁任昉王文宪集序　六辅殊风五方异俗公不谋声训而楚夏移情故能使解劒拜仇归田息讼
　　唐张説唐故凉州长史元君石柱铭序　简纲鸠人峻策羁吏闲田尽辟鳏寡委犬彘之余絶涧无游豪猾屏蚕渔之气
　　晋书刘琨传　转鬭至晋阳府寺焚毁僵尸蔽地其有存者饥羸无复人色荆棘成林豺狼满道琨翦除荆棘收葬枯骸造府朝建市狱冦盗互来掩袭恒以城门为战塲百姓负楯以耕属鞬而耨
　　周庾信丘乃敦崇　清不置水明非举烛乃是入境移风非直停车待雨
　　唐顾况宋州刺史防壁记　下车之日无土不殖桑麦翳野舟舻织川城髙以坚士选以饱
　　符载邓州刺史防壁记　以大诚受物以至信结物以机运物以严禁肃物构壊竿为庐舍销遗镞为锄耜伐蒿莱为塲圃掘腥秽为泉井交父子之欢正夫妇之伦依仁化者如水赴壑首年而富中年而教季年而政成
　　李白兖州任城县令防壁记　季野备四时之气士元纡百里之才拨烦弥闲剖剧无滞镝百发尅破于杨叶刀一鼓必合于桑林寛猛相须韦适中一之嵗肃而教之二之嵗惠而安之三之嵗富而乐之然后青衿向训黄髪履礼耒耜就役农无游手之夫机杼和鸣织罕嚬蛾之女物不知化陶然自春
　　皇甫湜庐陵县令防壁记　萼合兄弟之析居者而民以养麕复老弱之流庸者而疆以实
　　程浩相州公宴堂记　入境而七德有余及庭而三叹不足
　　邓衮望雪楼记　昔西汉进儒术臣多贞方魏晋扇虚吏采风流孰谓公精六籍练众务蕴张赵之干敏兼王谢之清雅辨辞盈庭奋毫电飞具牍百幅歴眸氷释前可以折穆之之角近可以挫戴胄之鋭
　　王勃益州夫子庙碑　机应物潜销水怪之灾丹笔申寃俯絶山精之讼　仙鳬旦举影入铜章乳翟朝飞声含玉轸临卭客位自髙文雅之庭彭泽賔门犹主壶觞之境
　　又益州德阳县善寂寺碑　仁风易狎候丹箨于春坰惠化难经伫青鸾于晓坠
　　又广州宝庄严寺舍利塔碑　越谿仙锷吐光芒而骇人岱岭寒松排风飇以成性美哉称由功着鹘响彻于云霄方为时须熊轼疲于道路广陵单毂如送张纲渤海乱绳复思龚遂王尊皂盖欣临折坂之前吴隐朱軿更集贪泉之右髙名夙着佛化横飞羣盗屏迹而归农奸吏闻风而去职京坻坐积圄犴潜廽汲黯之卧淮阳直闻清浄王堂之居汝郡但举贤良用能使槛穽不施猛兽廵江而逺窜市防无扰商旅倍道而相欢风寝毒炎埃罢厉人称有道家实无为
　　又梓州武县福会寺碑　泉鱼狎夜多单父之深恩陇翟游春嗣中牟之善政
　　张文成沧州弓髙县实性寺释迦像碑　横绮琴于膝上翠翟朝驯揽明镜于懐中青鸾晓集
　　李峤宣州大云寺碑　卓子康之莅政不任刑书虞承卿之到官唯开讲席
　　李峤攀龙台碑　泉薮未惩萑蒲犹在　钩距闇施既问羊而知马网罗潜设亦因鱼而得鸿降北海之渠未逾期月尽南山之盗讵假旬时　黄次公政称长者裂壌开封杜伯侯动无间然赐书増秩
　　梁沈约齐故安陆昭王碑文　抚同上德绥用中典疑狱得情而弗喜宿讼两譲而同归　扇以廉风孚以诚德尽任棠置水之情宏郭伋待期之信金如粟而弗覩马如羊而靡入雏雉必懐豚鱼不爽由是倾巢举落望德如归椎髻髽首日拜门关卉服满涂夷歌成韵礼义既敷威刑具举强民犷俗反志迁情风尘不起囹圄寂寞富商野次宿秉停菑蝝蝗弗起豺虎逺迹北狄惧威关塞谧静侦谍不敢东窥驼马不敢南牧
　　陈徐陵为徐州刺史侯安都德政碑　于是镇之以清静安之以惠和望杏敦耕瞻蒲劝穑室歌千耦家喜万钟陌上成隂桑中可咏春鹒始啭必具笼筐秋蟀载吟竞鸣机杼或肃拜灵祀躬瞻舞雩去驾拥于风尘还旌阻于飘沐京坻嵗积非劳楚堰之泉仓廪年丰无用秦渠之水虽复东过小县夏雨逐其轻轮南渡沧江秋涛弭其张盖固不得同年而语矣约法遵寛设蒲鞭之耻立言惟信控竹马之期甘雨随车云低轻重之盖还珠合浦波含逺近之星至如卧理称难坐啸匪易披裳问疾埀爱景以字人褰帷广听穆薰风而扇物严霜秋降叶隼击而防小人零露春濡饰羔旌而礼君子　譬诸烹鱼勿烦扰则免于糜烂如彼种木任生植则自然蕃滋
　　周庾信周柱国大将军尒绵永神道碑　名驰梓岭声振榆关无雷畏威负霜懐惠　繁不秋荼严无夏日民知约法未肯以狱吏为尊吏识刑名无敢以死灰相惧唐杨烱泸州都督王湛神道碑　栾巴典郡山鬼潜移张禹牧州江涛不起
　　张説夏州都督王公神道碑铭　勤由宰邑借恂临郡海女避途山虵可问
　　严识潭州都督杨志本碑　贪残尽去自使乳虎浮江灾疫不生即有牵牛入界
　　杨烱唐恒州刺史建昌公王公神道碑　门容驷马位列三刀防薏苡之讥嫌絶简书之流谤岂直广州清节酌贪泉于石门合浦神君返明珠于涨海　邓晨一郡汉帝称为主人李广数年匈奴号为飞将行尝计日郭伋不负于童儿郡异中平王观无私于任子
　　杨烱益州温江县令任君神道碑　洛阳行马门士无心齐国池鱼权家絶望郑文公邵陵之县但称男子之名师尚父灌坛之乡唯有神人之哭
　　又原州百泉县令李君神道碑　抽琴命操还临单父之堂击石飞鸣即对李泉之学明以御下将水镜而通辉清以立身共氷壶而合照
　　周庾信大将军上开府广饶公郑常墓志铭　及驱犀节乃牧雄州吏不惊犬人无喘牛西蚕得嵗东作逢秋草烂狱戸星低市楼
　　又周大将军闻喜公柳遐墓志　静寻欹案或吟长岑之逺乍抚鸣琴不以河阳为陋日南金柱合浦珠泉莫肯经懐未尝留目【已上吏治】
　　宋余靖去官受馈判　古之循吏名列青编挂府丞之鱼诚在涖官之日留寿春之犊实维去任之晨何乃肆贪罔知守节歌邓侯之五鼔曾是遵途持山隂之一钱当思励俗
　　唐祖君彦为李密檄洛州文　钱神起论铜臭为公梁冀受黄金之虵孟佗荐葡萄之酒【已上不职】
　　唐张次宗请立李德裕德政碑状　勲着王室者则铭于景钟功及生人者则刋于乐石故扶风存必拜之地岘山有堕泪之思　来暮之谣已彰于昔嵗去思之美无谢于古人今合境同辞诸郡献状虽黄覇入用宠方盛于登贤而邓侯不留情犹深于爱树臣谬当交代备闻政能愿嗟卧辙之情特允纪功之请
　　陈简甫宣州开元以来良吏记　召公之化勿剪其棠桞季之仁不薪其墓
　　杨炎河西节度使杜公碑　庶乎覩斯文者有襄南之慕颂遗美者深颍上之风
　　李峤攀龙台碑　颍川之还借冦恂临淮之重祈侯覇俦功语德彼独何人
　　周庾信上柱国齐王宪神道碑　成都有文翁之祀非谓生前汉阳有诸葛之碑止论身后【已上遗爱】
　　政术部【重农】
　　汉张衡东京赋　及至农祥晨正土膏脉起乘銮辂而驾苍龙介驭间以剡耜躬三推于天田修帝籍于千畆供禘郊之粢盛必致思乎勤已兆人劝于疆埸感懋力以耘耔
　　唐【阙】　　观农赋　是时也杏花毓树蒲叶抽丛绕出鳯城疲道路之攸往回瞻鹑野知耕凿之斯崇美夫原隰底绩沟塍刻镂耒耜交横烟云辐辏人沮溺而为伴水郑白以分溜一稃二米禾同北里之禾苗盛草稀豆异南山之豆观夫田畯至喜室家相欢挥镃去莠筑堰浇兰野饷晓持于斜迳畚锸暮荷于层峦邻近山之树密悦临流之地寛葵腰鎌而乍采黍策杖而时看
　　张仲素稼如云赋　爰恊古公之政式管氏之虞至夫实颖蓁蓁厥田上上膏阴润以蕃庶矗朝隮之异状丘陵共秀且闻束晢之诗黍稷盈畴更欝仲宣之望懿夫白露凝冷清风戒寒是刈是获式宴且欢谅遗滞之足利思京坻而可观
　　贾餗中和节百辟献农书赋　稽重谷之言徒称董仲验深耕之法何媿朱虚所以候惊蛰之辰应夹钟之律昭八政之所用蓄九年之罔失是藨是蓘将致乎千斯仓爰始爰谋必因乎四之日
