<!-- { "loadSidebar": true } -->
　　宋文天祥皇女进封同寿公主贺皇帝表　窃惟兴君之际必有积善之余播在正风则曰王姬之美陈于小雅是为女子之祥无非歌福禄之同于以着国家之盛苞体深仁既茂緜之瓞冈陵厚积复培秾李之华
　　王勃乾元殿颂　巽宫延粹构朱柱于娥台兊野流芬疏紫兰于别馆频隈毓范云扃分戚里之欢覃屿凝规星阁絶郎官之请
　　魏温子升常山公主碑　昆山西峙宛有夜光汉水东流是生眀月公主禀灵宸极资和天地芬芳有性温润成质自然秘逺若上元之隔綘河直置清高类姮娥之依桂树令淑之至比光眀于宵烛幽闲之盛匹秾华于桃李托体宫闱而执心防顺宛然左辟率礼如賔举华烛以宵征动鸣佩而晨去致肃雍于车乗成好合于琴瑟立行洁于清氷抗志高于黄鹄停轮表信阖门示礼终能成其子姓贻厥孙谋而钟漏相催日夜不息川有急流风无静树奄辞身世从宓妃于伊洛遽捐馆舍追帝子于潇湘
　　苏颋高安长公主神道碑　公主承娣月之华分女皇之耀闲和美度婉娩令德有循其礼无择于言鍳图取则闻诗服义故可以赋丝缗而开汤沐者也于是曳红绶赐青圭香满玉罏防揺金缕允所谓帝乙归妹以祉元吉鲁侯主婚是称同姓　门昌帝绪家累天姻徴平叔之才貌得孟孙之阀阅亦既遘止展也令仪成其肃雍率由俊彩　黄金象牙眀珠翠羽之饰积于外雕文刻镂衣纨履丝之巧充于内然后坚车良马浆酒藿肉吹笙竽学歌舞于其间者殊不知以相强而结祸因自恣而招危鲁元所以好过度窦太所以纵逾礼鄂邑所以怼抵罪湖阳所以匿犯法馆陶所以求不获昭平所以免河上埒开邙阜子孰闻田在汉京权臣所夺吁可长叹息者矣　宜于秋犊以助宗人率彼春蚕以从王后
　　苏颋凉国长公主神道碑　思过鲁元王岂上邑宠逾窦太常岂临山每絶馆陶之祈自无昭平之赎瑶草沦霜桂枝辞月
　　李峤攀龙台碑　降六礼于璿枢指三星于金穴鲁夫人【一作大夫】之嫁女卿士送迎张公子之取妻乘舆供帐作俪于凤凰之兆相从于孔雀之楼伐柯则欢其食鱼流荇则美其巢鹊是配琴瑟爰宜室家
　　齐王融永嘉长公主墓志铭　相金陋质秾李渐辉顾史求箴披图问则
　　唐中宗赐驸马制　凤凰楼上宛符琴瑟之欢乌雀桥前载叶松萝之契宜覃茅土式广山河
　　帝戚部【公族】
　　宋王清仲赴任上推官启　银潢禀润玉牒聫辉江夏之畧而河间之贤朱虚之忠而东平之善麟千年而一角声誉卓然凤五色而九苞文华灿若信振振之公子为蹇蹇之王臣













　　古俪府卷三
<子部,类书类,古俪府>
　　钦定四库全书
　　古俪府卷四
　　明　王志庆　编
　　政术部【总载】
　　陈徐陵与王僧辨书　行糜仲月王政无塞分谷髙年仁风斯逺
　　梁简文帝南郊颂　道洽世昌国殷民阜乡知舜让邑比尧封委粟栖畆神丝被泽可谓我化若风民应如草我静如镜物动犹烟
　　唐王勃乾元殿颂　郑竹分科燕棠辍讽铜机化极珠囊业洞礼贵丹虬乐调朱鳯殊坰献寳绵乡委贡
　　李湜唐江州冲阳观碑　文以化成虞庠有籯金之业法惟刑措夏台鲜辨璧之疑
　　吕温故太子少保韦君神道碑　于时戡复日近勲勤者众都市惰游尽垂金组邦畿豪夺半赐丹书轻禽逸于疎网悍马骇于柔辔　二境之间百里而近灵源自出殊派共清膏泽所霑异壤同润下车期月报政如初如秩赐金借留累嵗
　　政术部【勤政】
　　宋晁补之日蚀请皇帝御正殿表　徒倾葵藿之诚敢期回照未竭潢污之滴尚或可着矧变异之已消尤故常之当复【中叙】恭惟皇帝陛下法禹罪已继文小心惟五事之罔愆于三光而何累爰以朔旦自兴重云不用其行史前占于必蚀增修其徳人莫覩其或亏和足致祥顺宜获助而犹谦尊自牧震虩靡宁虽天所以爱人君常欲制于未乱而王所以奉天道故当惧于无灾然与其戒居处饮食之安孰若扩视听猷为之善岂惟过也见而更也仰是谓应以实而不以文南靣宅尊达四聪于虞舜大庖日御绥五福于周成庶或听卑终闻诏可
　　隋许善心神雀颂序　上庠养老躬问百年下士字民心为百姓
　　政术部【求言】
　　梁武帝诏　晋氏陵替虚诞为风自此相因其失弥逺遂使武帐空劳无汲公之奏丹墀徒辟阙郑生之履梁任昉策秀才文　朕立諌鼓设谤木于兹有年矣比虽辐辏阙下多非政要日伏青蒲罕能切直将齐季多讳风流遂往将谓朕空然慕古虚受弗宏然自君临万防介在民上何尝以一言失防转徙朔方睚眦有违论输左校而使直臣杜口忠谠路絶将恐长之道别有未周悉意以陈极言无隐　明台既辟承云之歌阐衢室爰启南风之颂流莫非降道爝辉纡灵浸泽　垂听革之典降聆金之训
　　召对　神功不宰而万化得以钧陶者唯天心之有常皇治无疆而百职得以承宣者在渊衷之不息故尧仁荡荡不忘衢室之咨而舜治巍巍犹大辟门之典在禹下臯陶之拜虽磬铎而有询惟商有傅説之师盖左右之是置彼其君臣之际眞如父子之欢殿庭交勅都俞吁咈以相闻堂陛周旋可否是非之交正慨自面对之规不复致使封章之上日烦深拱禁庭疏奏密裁于幕内髙居台阁敷陈仅隔于阶前手足腹心之义无闻元首股肱之情安在窃恐密谋机事防或出于宣至于大政羣疑事必宜于奏对相须既切论事必深宣室流声何取鬼神之问斋居决事未闻延访之公唯谭理于延英者励精忘日旰之劳而召对于天章者雅意给上方之札颇为一时之芳润遂来千古之美名　门外翠云旗何鼗可击殿头金鳯简无事堪书　地连霄汉风生鳷鹊之楼座倚太清光映龟龙之沼
　　天章阁诏问　天子为亿兆生灵之主独理惟艰而朝廷设左右辅弼之臣论思是倚故一堂交儆犹不忘总章衢室之开即四方无虞未尝撤吁咈都俞之响予违汝弼毋靣从而有后言朕德乃风必交修而防余弃建武贤称七制公卿郎将数被召以至夜分贞观推美三宗宰相谏官并入阁而商大政斯皆超出凡庸之上以故光辉信史之间
　　批答条奏　衢室辟于尧年嘉猷防伏明台开于黄序庶绩其凝惠哲安民臯谟夏室聪明宪帝説训商廷钟磬鼓鼗古风既逺表启章疏故事徒存奏牍三千惜俳优之见畜陈篇五百恨左校之旋输皂嚢切论于金商难弥鼠社彤史昌言于白虎莫止龙漦鳯扆一箴景德之天书益侈麟台七验巴陵之地道犹开
　　召还谏臣　刍荛工瞽虞帝所以发神聪钟磬鼓鼗夏王因而昭明德何古今之异代遂开塞之殊途殷侑八十四通竟长黜而不返元成三百余奏叹遇合之惟艰忆仙台徒嘉仲郢之弼直披香殿空羡世长之忠贞时人争畏其笔端谁问崔鸿之虎天下想望其丰采孰夸任昉之龙劾陈岵之邪怒其伤体论延龄之佞借以知名藏罟思忠何如置革于左右葺槛旌直孰若列云于公卿放迹江湘致托讥于渔父窜身辽海嗟独吊于舟人是以触邪之神羊无登于殿陛指佞之屈轶不产于台阶
　　政术部【相业】
　　唐刘禹锡谢中书张相公启　伏以相公心符上德道冠如仁一夫不获慼见于色密启未下叹形于言竟廻三舍之光能防九泉之厄袁公之平楚狱不忍锢人晏子之哀越石仍伸知己所以庆垂祚言成春秋神理孔昭报应斯必身侔蝉翼何以受恩死轻鸿毛固得其所
　　宋苏轼贺韩丞相启　洪惟上圣之后眷求一德之臣谓莫如公遂授以政付八音于师旷孰敢争能捐六辔于王良坐将致逺引领以望惟日为年恭以昭文相公全德难名巨才不器亹亹申伯之望堂堂汉相之风出入三朝险夷一节蕞尔种羗之叛命慨然当宁以请行威声所加羶秽自屏淮蔡既定而裴度相徐方不回而召虎归纵复遗种龙荒游魂沙海譬之癣疥岂足爬搔必将训兵择帅而授之规模积谷坚城而磨以岁月破斧之恶四国实愿周公之亟还折棰以鞭赤眉无烦邓禹之乆外
　　唐郑亚太尉卫公防昌一品制集序　唐虞之盛二典存焉夏殷之隆厥有训诰自征甘誓乃有誓命之书皆三代之文一王之法也虞夏之际代祀绵逺其代王掌制之名氏莫得而知至于成汤太甲则有仲虺伊尹为之训诰髙宗得傅説则有説命之篇周公召公相成王则有洛诰酒诰周官顾命秦始皇帝并一区宇丞相李斯实掌其言汉兴当秦焚书之后侍从之臣皆不习文史萧曹之軰又乏儒墨之用每封功臣建子弟其辞多天子为之纵委于执翰者亦非彰灼知名之士武帝使司马相如视草率皆文章之流以相如非将相之器也厥后寖微寖长下于魏晋亦代有其人我髙祖革隋文物大备在贞观中则顔公师古岑公文本兴焉在天后时则李公峤崔公融出焉燕许角立于宗之朝常杨继美于代宗之世洎宪宗皇帝英武启运雄图赫张中兴之业高映前古其时则先太师忠公翺翔内署有密勿賛佐之绩平吴定蜀时唯其功及登枢衡作霖雨尊王室卑诸侯图蔡料齐外定内理显王言于典诰彰帝范于图籍纪在徽册播于无穷　沃心无疑蹑足乃定由是洞启宸衷大破羣议运筹制胜举无遗防防防
　　虑逺必契神机授钺之臣伏膺承命谢安之围碁尚刼曹参之饮酒方酣果有军书继闻戎防砥磨周钺水淬郑刀万里来袁尚之头颅二塜蚩尤之肩髀欢声虽震于朝市喜气不见于形容何其纂立功勲镇定风俗若是之重也　每牙管既防芝泥将熟【一作干】尝于前席亲授笔札公亦分隂可就落简如飞时有急宣关于密画内庭外制皆不与闻或势切疾雷机难终日宣室未召武帐莫开公则手疏封章达于旒扆当乙夜观书之际未尝不称美再三此又岂可与赋洞箫而讽于后庭闻子虚而嗟不同世者论功校德耶
　　李商隐太尉卫公会昌一品制集序　意以黙识确乎寡词车匠胡奴防迷于半靣背碑覆局无俟于专心聿承俭训不有长物昔犹卑官端坐心斋江革分谢朓之旧襦便为卧具周正得袁宪之谈柄常在讲筵五车自娱三箧能识丽则孔氏之赋清新邺下之诗重以多能推于小学王子敬之隷法遒媚皇休明之草势沉着异代相逼当世罕俦不妄遇人慎于取友与李杜齐名者少愿侨札交贶者稀故能应是昌时媚于天子宪章皇极燮理穹烛耀家声粉饰国史侔帝典之灏灏噩噩尊王道之荡荡平平
　　陈徐陵侯安都徳政碑　天生宰辅尧年致白虎之祥神赐英贤殷帝感苍龙之杰公亦观时伫圣啸咤风云跪开黄石之书高咏池之野沈吟梁甫自比管仲之才惆怅莘郊久负伊生之叹
　　政术部【选举】
　　隋杨素赠薛播州诗【二首】有帛贲丘园生刍自幽谷尘芳金马路澜清鳯池澳零露既垂光清风复流穆倾盖如旧知弹冠岂新沐利心金各断芬言兰共馥　自余歴端揆缉熈恧时彦及尔陪帷幄出纳先天睠髙调发清音缛藻流余绚或如彼金玉岁暮无凋变余松待尔心尔筠留我箭
　　唐王维送丘为落第归江东诗　怜君不得意况复栁条春为客黄金尽还家白髪新五湖三畆宅万里一归人知尔不能荐羞称献纳臣
　　刘禹锡闻韩賔擢第归觐以诗美之兼贺韩十五曹长时韩牧永州诗　零陵香草满郊坰丹穴雏飞入翠屏孝若归来呈画讃孟阳别后有山铭兰陵旧地花才结桂树新枝色尚清为报儒林丈人道如今纵放鬓星星刘希夷饯李秀才赴举诗　鸿鹄振羽翮翻飞入帝乡朝鸣集银树暝宿下金塘日月天门近风烟驿路长自怜穷浦鴈岁岁不随阳
