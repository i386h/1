<!-- { "loadSidebar": true } -->
　　晋史论八王　史臣曰昔高辛抚运衅起参商宗周嗣厯祸纒管蔡详攷曩册逖听前古乱臣贼子昭鉴在焉有晋欝兴载崇藩翰分茅锡瑞道光恒典仪古饰衮礼备彛章汝南以纯和之姿失于无断楚隠习果锐之性遂成防狠或位居朝右或职参近禁俱为女子所诈相次受诛虽曰自贻良可哀也伦实庸璅见欺孙秀潜构异图煽成奸慝乃使元良遘怨酷上宰防诛夷干耀以之蹔倾皇纲于焉中圮遂裂冠毁冕幸百六之防绾玺扬纛窥九五之尊夫神器焉可偷安鸿名岂容妄假而欲托兹滛祀享彼天年防闇之极未之有也冏名父之子唱义勤王摧伪业于既成拯皇舆于已坠防勲考绩良足可称然而临祸忘忧逞心纵欲曾不知乐不可极盈难久持笑古人之未工忘己事之已拙向若采王豹之竒防纳孙惠之嘉谋高谢衮章永表东海虽古之伊霍何以加焉长沙材力絶人忠槩迈俗投弓掖门落落标壮夫之气驰车魏阙凛凛懐烈士之风虽复阳九数屯在三之情无夺抚其遗节终始可观頴既入总大权出居重镇中台借以成务东夏资其宅心乃协契河间共图进取而颙任李含之狙诈杖张方之陵虐遂使武闵丧元长沙授首逞其无君之志矜其不义之彊鸾驾北廵异乎有征无战乗舆西幸非由望秩观风若火燎原犹可扑灭矧兹安忍能无及乎东海紏合同盟创为义举匡复之功未立陵暴之衅已彰罄彼车徒固求出镇既而帝京寡弱狡寇凭陵遂令神器刼迁宗社颠覆数十万众并垂饵于豺狼三十六王咸陨身于锋刄祸难之极振古未闻虽及焚如犹为幸也自惠皇失政难起萧墙骨肉相残黎元涂炭氛尘惊而天地闭戎兵接而宫庙隳支属肇其祸端戎羌乗其间隙悲夫诗所谓谁生厉阶至今为梗其八王之谓矣
　　卢照隣歌诸王　星陈帝子岳列天孙义光帯砺象着乾坤我有眀德利建攸存苴以茅社锡以牺樽藩屏王室翼亮尧门八才两献夫何足论
　　梁沈约齐司徒安陆昭王碑　公含辰象之秀德体河岳之上灵气蕴风云身负日月　慧露沾呉仁风扇越北齐邢子才广平王碑　日月在躬水镜被物望青松而比秀干白云而上征侍讲金华参逰铜雀出陪芝盖入奉桂室　发言为论受诏成文碧鸡自口灵虵在握方见建安之体复闻正始之音
　　梁任昉齐竟陵文宣王萧子良行状　公道亚生知照临几庶孝始人伦忠为令德公实体之非毁誉所至天材博赡学综兼眀至曲台之礼九师之易乐分龙赵诗析齐韩有一于此防不兼综昔沛献访对于云台东平齐声于杨史淮南取贵于食时陈思见称于七步方斯蔑如也夫家国之道互为公私君亲之义逓为隐犯公二极一致爱敬同归亮诚尽规谋猷逺矣他人之善若已有之民之不臧公实贻耻诱接恂恂降以顔色人有不及内恕诸已非意相干每为礼屈任天下之重体生民之俊华衮与緼同归山藻与蓬茨俱逸良田广宅符仲长之言邙山洛水协应臾之志丘园东国锱铢轩冕乃依林构宇傍岩拓架清猿与壶人争旦缇幙与素瀬交辉置之虚室人野何辨高人何防蹑履于钟阿徴士刘虬献书于衡岳赠以真人之服以度外之礼梁裴子野司空安城康王行状　降七纬之祯灵禀五行之正性珪璋特达清眀在躬学无常师希追风乎孔父几神殆庶谅亚迹乎顔生说礼敦诗方昔人而有裕既眀且哲体大雅而弗渝　仁恕以懐君子刑宪以肃小人位烦以简居难则易霈如时雨芬若兰荪　皇上震天伦之悼庶僚懐人百之感
　　帝戚部【外戚】
　　故赵王属赠黄门侍郎上官公挽词　常门旌旧德班氏业前书谪去因丞相归来为媫妤周原乌相冢越岭鴈随车防漠辞昭代空怜赋子虚
　　晋书外戚论　详观往册逖听前闻阶縁外戚以致显荣者其所由来尚矣而多至祸败鲜克令终者何哉岂不由禄以恩升位非德举识慙明哲材谢经通假椒房之宠灵总军国之枢要或威权震主或势力倾朝居安而不虑危务进而不知退骄奢既至衅隙随之者乎是以吕霍之家诛夷于西汉梁邓之族絶于东都其余干纪乱常害时蠧政者不可胜载至若樊靡卿之父子窦广国之弟兄隂兴之守约戒奢史丹之掩恶扬善斯并后族之所美者也由此观之干时纵溢者必以凶终守道谦冲者永保贞吉古人所谓祸福无门惟人所召此非其效欤逮于晋难始自宫掖杨骏借武帝之宠私叨窃非据贾谧乗惠皇之昧成此厉阶遂使悼后遇云林之灾愍懐滥湖城之酷天人道尽丧乱多宗庙以之颠覆黎庶于焉殄瘁诗云赫赫宗周褒姒烕之其此之谓也爰及江左未改覆车庾亮世族羽仪王恭高门领袖既而职兼出纳任切股肱孝伯竟以亡身元规几于败国岂不哀哉若褚季野之畏避朝权王叔仁之固求出镇用能全身逺害有可称焉
　　帝戚部【公主】
　　宗楚客侍宴安乐公主新宅应制诗　星桥他日构仙牓此时开马向铺钱埒箫闻弄玉台人疑卫叔美客有马卿才借问逰天汉谁能带石廻
　　李峤侍宴安乐公主庄应制诗　黄金瑞牓綘河隈白玉仙舆紫府来碧树青岑云外耸朱楼画阁水前开龙舟下瞰鲛人室羽节高临凤女台遽惜欢娯歌吹晩挥戈却使耀云廻
　　又卢藏用诗　皇女琼台天汉浔星桥月宇构山林飞罗半拂银题影瀑布环流玉砌隂菊浦香随鹦鹉泛箫笙韵逐凤凰吟瑶池驻跸恩方久璧月无闻兴转深又李适诗　平阳金榜凤凰楼沁水银河鹦鹉州防仗遥寻丹壑里仙舆蹔幸緑亭幽前池锦石莲花艶后岭香炉桂蘂秋贵主称觞万年寿还轻汉武济汾逰李峤侍宴长寜公主东庄应制诗　别业临青甸鸣鸾降紫霄长筵鸳鹭集仙管凤凰调树接南山近烟含北渚遥承恩咸已醉恋赏未还镳
　　又李适诗　凤楼纡睿幸龙舸畅宸襟歌舞平阳第园亭沁水林山花添圣酒涧竹绕薰琴愿奉瑶池驾千春待德音
　　又李乂诗　紫禁乗雷动青门访水嬉贵台鳣序集仙女凤楼期合宴簪绅满承恩雨露滋北辰还捧日东馆幸逢时
　　苏颋奉和初春幸太平公主南庄应制诗　主家山第早春归御辇春逰绕翠微买地铺金曽作埒寻河取石旧支机云间树色干花满竹上泉声百道飞自有神仙鸣凤曲并将歌舞报恩晖
　　又沈佺期诗　主第山门起灞川宸逰风景入初年凤凰楼下歌天仗乌鹊桥头敞御筵往往花间逢防石时时竹里见虹泉今朝扈跸平阳馆不羡乗槎云汉边宋之问宴长乐公主宅应制诗　英藩筑外馆爱主出王宫賔至星槎落仙来月宇空玳梁翻驾燕金埒倚晴虹箫奏秦楼里书开鲁壁中短歌能驻日艳舞欲娇风闻有淹留处山河满桂丛
　　薛稷奉和送金城公主适西蕃应制诗　天道容殊俗深仁乃戢兵懐荒寄赤子忍爱鞠苍生月下琼娥出星分寳婺行闗山马上曲相送不胜情
　　上官仪上高宻长公主挽歌　湖渚韬灵迹娥台静瑞音凤逐清箫逺鸾随幽镜沉霜处华英落风前银烛侵寂寞平阳宅月冷洞房深
　　呉兢永泰公主挽歌　秾华从妇道厘降适诸侯河汉天孙合潇湘帝子逰闗雎方作训鸣凤自相求可叹凌波迹东川遂不流　舜华徂北渚宸思结南阳盭绶哀荣备游轩宠悼彰三川谋逺日八水宅连冈无复秦楼上吹箫下凤凰
　　李乂高安公主挽歌【二首】　汤沐三千赋楼台十二重银鑪称贵子玉辇盛过逢嫔则留中馈娥辉没下舂平阳百歳后歌舞为谁容　賔卫俨相依横门启曙扉灵隂蟾兔缺仙影凤凰飞一水秋难渡三泉夜不归况临青女节瑶草更前衰
　　宋欧阳修皇第十女封庆寿公主制　诗纪王姬之盛车服之制甚严汉优帝女之仪汤沐之封并列盖敦国体匪曰亲私　寳婺分晖仙源袭庆天姿异禀温而有仪姆教不烦生而知善方居妙嵗蔚有令猷朕仰承燕翼之谋兹膺【一作膺兹】蕃衍之祉俾新礼命式示褒荣虞通之让婚表　自晋氏以来配尚王姬者虽累经美冑亟有名才至如王敦慑气桓温敛威真长佯愚以求免子敬炙足以违祸王偃无仲都之质而祼雪于北阶何瑀阙龙工之姿而投躯于深井谢庄殆自害于蒙叟殷冲几不免于强鉏彼数人者非无才意而势屈于崇贵事隔于闻览吞悲茹气无所逃诉制勒甚于仆防闲过于婢妾行求出入人理之常当待賔客朋从之义而令扫辙息驾无窥门之期废筵抽席絶接对之理非惟交友离异乃亦兄弟疎濶第令受酒肉之赐制以动静监子待钱帛之私节其言笑姆妳争媚相劝以严尼媪竞前相谄以急第令必凡庸下才监子皆葭萌愚竖议举止则未闲是非听言语则谬其虚实姆妳敢恃耆旧唯赞妬忌尼媪自唱多知务检口舌其间又有应答问讯卜筮师母乃至残余饮食诘辨与谁衣被故必责头领又出入之宜防省难齐或进不获前或入不听出不入则嫌于欲疎求出则疑有别意召必以三晡为期遣必以日出为限夕不见晩朝不识曙星至于夜步月而防琴昼拱袂而披卷一生之内与此长乖又声影裁闻则少婢奔迸裾袂向席则丑老丛来左右整刷以疑宠见嫌賔客未冠以少容致斥礼有别媵象有贯鱼本无嫚嫡之嫌岂有轻妇之诮今义絶傍私防恭正匹而每事必言无仪适设辞辄云轻易我又窃闻诸主聚集唯论夫族缓不足为急者法急则可为缓者师更相扇诱本其恒意不可贷借固实尝辞或云野败去或云人笑我虽曰家事有甚王宪发口所言恒同科律王藻虽复彊佷颇经学涉戏笑之事遂为寃魂禇暧忧愤用致夭絶伤理害义难以具闻夫螽斯之德实致克昌专妬之言有妨防衍是以尚主之门往往絶嗣驸马之身通离衅咎以臣凡弱何以克堪
　　唐李峤为太平公主请住山陵转一切经表　使乌鸟微志获与耘禽致哀犬马孤诚得从耕象申慕
　　李峤为公主辞家人畜产官给料表　妾闻贤相防微格盈门之车骑通人酌损忌满堂之金玉尚子平之读易富不如贫孔宣尼之立言奢也宁俭永言故实此为明鉴妾等并承灵坤载荷防中枢或天妺申慈忝扶桑之瑞萼或王姬借宠窃秾李之竒秀开沁水之园苑赐常山之汤沐榜悬金字分衢离巽之宫路夹银河竝列星辰之位通秘籍于龙廷之内枉僊舆于凤楼之下殊私曲奬以日而系年缛礼崇徽夸今而迈昔兼复别隆朝防猥存家务舆台供之衣食栈廐豢牢之秣养竝廻中府俱出大农聚终嵗之储但凭丝绂供阖门之费不烦机杼仰祗鸿泽退省微躬生以地高徒窃云霄之幸宠非德进曾微纎芥之劳何义而虚受渥恩何功而谬延赏赐是用每积惭悚常忧颠沛敢忘周公逸豫之诫深念老氏止足之言乞留圣慈俯鉴愚恳使荣无过腆满不至溢国邑田租之常料既已丰殷马牛陪之杂供竝希停减庶得无耗府实稍清朝谤长毂逺驭不逢于致寇之人高门洞开无怯于害盈之鬼
　　李峤代公主让起新宅表　陛下骨肉之爱天至而溟深敦叙之风日隆而月厚乃复推心连萼结念同胞方欲广沁水之庭除增常山之版筑虽殊恩曲奬惠泽实浸于肌肤而妨公害私谤讪恐盈于道路况臣妾承灵天妹借宠王姬舆服亚于椒宫土田方于茅社甲第之当衢向市竝列三区别庐之带水连山将盈万畆深埒则可乗骐骥高楼则唯待凤凰常忧瞰室之易灾实惧满堂之难守宁可更求轮奂别构崇深扰闾里之甿黎倾国家之府藏且鬼神所福常矜于缺隅贤圣垂箴必诫于丰屋孙叔辞良沃之土晏婴求湫隘之居妾虽愚防颇闻训典实愿归师老氏以止足自防仰慕周公将逸豫为戒但希安分于容膝非敢攀荣于润身
