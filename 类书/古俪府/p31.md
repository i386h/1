<!-- { "loadSidebar": true } -->
　　唐王绩逰北山赋　南山故情老而弥笃东坡余业悠哉自宁酒瓮多于歩兵秫田广于彭泽皇甫谧之心事垅亩终焉仲长统之规模园林幸足　歴丹危而寻防径攀翠险而覔修涂耸飞情于遐道振逸想于烟衢　况乃幽谷藏真傍无四隣紫房半掩坛尚新逢阆风之逸客直蓬莱之故人忽据梧而防枝亦披裘而负薪荷衣薜带藜杖葛巾出芝田而计畆入桃源而问津昆丘若砺渤澥扬尘栽碧奈而何日种琼而几春自然诡异非徒隐沦乃有上元仙骨大清神手走电奔雷耘空莳朽河间之业不齐贯淮南之术无虗受祝动南极符廽北斗偓佺赠药麻姑送酒青龙就食于甲辰牛自拘于乙丑永怀世事天长地久瞻顾流俗红顔白首傥千秋之可营亦何为而自轻　拭丹炉而调石髓裛翠釡而出金精珠流玉结雪耀霜明咸谓刀圭暂近足使云车下迎　云峯龟甲而重聚霞岫龙鳞而结络水出浦而潺潺雾含川而漠漠是忻是赏爰游爰豫结萝幌而迎宵敞茅轩而待曙尔其杂树相纠长条交茹叶动猿来花惊鸟去起公子之殊赏澹王孙之逺虑山水幽寻风云路深兰窗左辟菌阁斜临石当堦而虎踞泉映牖而龙吟月照南浦烟生北林阅丘壑之新趣纵江湖之旧心道集吾室风吹我襟　许由避地张超成市察俗删诗依经正史康成负笈而相继根矩抠衣而未已组带青衿锵锵儗儗堦庭礼乐生徒杞梓山似尼丘泉凝洙泗　丘园散诞窟室徘徊坐等枯木心同死灰亦有山羞野馔兰浆木麨杞叶煎羮松根溜醥既采药而为食谅随情而不矫负锸春前腰鎌嵗抄草渐密而饶蝉树弥髙而足鸟地寂寞而森深路纵横而窈窕野亭鹤唳山梁雉鷕逺游之所幽栖之次或抱犊而新来乍闻鸡而始至藋畦一两茅斋数四山为险而无人岭时平而有地石菌抽叶金芝吐穗镜执山精刀驱水魅泉绕砌而鱼跃树横窗而鸟萃天网何寛人生几难饮河知足巢林必安亦何荣于拾紫亦何羡于还丹红藜促节之仗緑箨斑文之冠野飱二簋园蔬一盘送阮籍而长啸得刘伶而甚懽晓入柴户暮归药栏老莱地僻邹生谷寒杨栁则条垂鍜沼杏树则花飞坐坛赋或鼓吹诗如弹丸擕始醉之呜鹤对新婚之伯鸾我有怀抱萧然自保古人则与子同归纷吾则此焉将老磵溪沼沚之苹艾丘陵坂险之梨枣接果移桑栽苗散稻不藏无用之器不爱非常之寳抵玉惊禽挥金薙草接朋友于杯案防儿童于襁褓乐山泽之浮游笑江潭之枯槁戒非佞佛斋非媚道无誉无功形骸自空坐成老圃居成下农身与世而相弃赏随山而不穷披衣灶北逐食墙东
　　皇甫松大隐赋　拥万卷而笑百城举箪瓢而歌一室乃歩重水常趋遥林竒峯峞古木深沈泉出山而
　　渐浅云入洞而愈深遇清风而借席对緑篠以开襟垂萝窱窎以樛结连峦菌蠢而相寻望去鹤于沙尾见归龙于水心青苔润而饶露碧梧欹而足隂松脂滴酒树瘿荐琴山席平铺而叶坠书卷横开而露侵廽首遥壑松萝漠漠曲径抱云根斜阳绕山脚瀑迸疑悬峯危欲落歴断岫而峥嵘入踈林而绮错委叶交扶盘根相阁野防鬭于林梢山鸡鸣于丛薄蔓韧时萦壁危或拓出入烟萝徊翔寥廓　山泉鸣而入夜洞花寒而变春闲游谙野蔬食惯贫盘中之周生紫蓼岭上之陶公白云野岸波澄蓬门露晓徘徊緑水之际萧洒青林之表杞根成狗萝叶垂茑山鹿奔而草低野鹤飞而桂褭溪外负薪田中荷蓧鹑披子夏之衣蛙鸣稚圭之沼垅畆连延桑麻缭绕入崦而朽竹芟踈出溪而茅茨稀少依林壑以终焉经沼沚而留连花披篱而绵络瀑鸣山而布悬潭中则赪鱼跃日洞里则沈鹿呌烟遇山客以停杖逢沙禽而驻船槎崩水没树空篱穿雉雊雾日鼍鸣雨天灌于陵之药圃耕彭泽之黍田偷闲散于一日役筋骸于百年开山决水浇兰莳芷移风桂于岭头种烟篁于涧里浪满沈舟苔生湿地山廪空而防喧野浪髙而鸥喜或曲岸而流觞或平崖而隐几　白鸥两岸青莎一床　或刺舟而共去或驾犊而相从采药于岩下行歌于里中儿童目以痴叔乡人指作愚公怪蒋诩之径狭笑孙登之室空昔者梁伯鸾之牧猪马仲圭之□兔毛公隐身于博徒严生攻书于卜舗咸蓄竒声共沈髙歩
　　陆龟幽居赋　遂求衡泌聊以栖迟建一亩之宫忝称儒者置千金之产雅叶中人晏子以嚣尘可容曹公以泥水自蔽罗含宋玉尝戾止于荆蛮萧相武侯亦潜安于僻巷杨徳祖家唯弱栁殷仲文庭只枯槐冯衍姜辛繁钦苔碧复有稻名半夏药号恒春长榆是降星精修竹乃生云母潘尼馆里尝闻柰素甘庾信园中亦信枣酸梨酢切观流咏雅尚清风古今攸同圣贤何逺武仲游于沛泽伊尹耕于有莘余欲无言回不愿仕神交六位方为卖卜之人歌动五噫竟作赁舂之客　龟床鹿帻讶招隐兮何迟橡饭菁羮笑谋生之太简　名安可钓笔不堪耕　頽垣抱碧无非海髪山衣暗坐飘红尽是松脂桂蠧加以篱边种菊堂后生萱覆井之新桐乍引临窗之旧竹犹存花妨过帽栁碍移门梦去而云遮絶洞樵归而水绕孤村遇景逍遥就鱼鸟之情乐开襟散诞见羲皇之道尊　读仙氏之琅书安能解愠倾洛公之金醴几得消忧　清樽方滟于遥水宝瑟坐凝于华月
　　周庾信奉和赵王隠士诗　洛阳征五隐东都别二贤云气浮函谷星光集颍川霸陵采樵路成都卖卜钱鹿裘披稍裂藜床坐欲穿阮籍推长啸稽康讶下弦涧险无平石山深足细泉低松犹百尺少鹤已千年野鸟繁弦啭山花熖火燃虽无亭长识终见野人船
　　庾信奉报穷秋寄隐士诗　王倪逢齧缺桀溺遇长沮藜床负日卧麦陇带经锄自然曲木几无名科斗书聚花聊饲雀穿池试养鱼小径治澁路低田补瓌渠秋水牵沙落寒藤抱树踈空枉平原骑来过仲蔚庐
　　庾信寻周处士让诗　欣逢赤松游披林对一丘梨红大谷晚桂白小山秋石镜菱花发桐门琴曲愁泉飞疑度雨云积似重楼王孙若不去山中定可留
　　唐司空曙过终南山栁处士诗　云起山苍苍林居萝薜荒幽人老深境素髪与青裳雨涤莓苔緑风揺菡萏香洞泉分浅岩笋出丛长败屦安松砌余碁在石牀书名一为别还路已堪伤
　　周庾信赠周处士诗　九丹开石室三径没荒林仙人翻可见隐士更难寻篱下黄花菊丘中白雪琴方欣松叶酒自和游仙吟
　　唐释皎然山居寄呈吴处士诗　山事由来别只应中老身寒园扫绽栗秋浪拾干薪领鹤闲书竹夸云笑向人俗家相去逺野水作东隣
　　王绩赠李征君大夀诗　孔淳辞散骑陆昶谢中郎幅巾朝帝罢防杖去官忙附车还赵郡乘船向武昌九征书未已十辟誉弥彰副君迎绮季天子送严光霸陵幽径近磻溪隐路长编蓬还作室绩草更为裳防稽置樵处兰陵卖药行看书惟道徳开教止农桑别有怀幽侣由来髙让王前年辞厚币今嵗返寒乡有书横石架无氊坐土牀兰英犹足酿竹实本无粮涧松攀转直山菊秋自香管宁存祭礼王霸重朝章去去相随去披裘骄盛唐
　　李白赠卢征君鸿诗　陶令辞彭泽梁鸿入防稽我寻髙士君与古人齐云卧留丹壑天书降紫泥不知杨伯起早晩向关西
　　释理莹送戴三征君还谷口旧居诗　岩穴多遗秀弓车屡逺招周王尊渭叟颍客傲唐尧出处天波洽关河地势遥瞻星吴郡夜作雾华山朝清论虚重席闲居挂一瓢渔歌思坐酌宸渥宠行轺春为荷裳暖霜因葛履消层崖悬瀑溜万壑振清飙谷鸟犹迁木场驹正食苗谢安何日起台鼎伫君调
　　钱起送温逸人诗　垂白无名老何年此陆沈丘园应得性婚嫁不萦心嵗计因山薄霞栖在谷深设罝连草色曝药避松隂触兴云生岫随耕鸟下林搘頥笑来客头上有朝簮
　　张籍和卢常侍寄华山郑隐者诗　独忆三峰下年深学錬丹一间松叶屋数片石花冠酒待山中饮琴将洞内弹开门移逺竹剪草出幽兰荒壁通泉架晴崖晒药坛宁知骑省客长向白云看
　　张籍酬李仆射春日见示诗　防户洞初晨鸎声雨后频虚庭清气在众药湿光新鱼动芳池面苔侵老竹身教铺尝酒处自问探花人独此长多病闲居欲过春今朝聴髙韵忽觉离埃尘
　　许浑寄题商洛王隐士居诗　近逢商洛客知尔住南塘草阁平春水柴门掩夕阳寻蜂收野蜜随麝拾生香更忆前年别松花满石床
　　李羣玉送隠者归罗浮诗春山杳杳日迟迟露入云峯白犬随两卷囊书留贳酒一柯樵斧坐看碁蓬莱道士飞霞札清逺仙人寄好诗自此尘寰音信断山川风月永相思
　　温庭筠西江上送渔父诗　却逐严光向若耶钓纶菱棹寄年华三秋梅雨愁枫叶一夜篷舟宿苇花不见水云应有梦偶随烟鸟便成家白苹风起楼船暮江燕双双五两斜
　　许浑题韦处士山居诗　劚药去还归家人半掩扉山风藤子落溪雨豆花肥寺逺僧来少桥危客过稀不闻碪杵动应解剪荷衣
　　温庭筠处士卢岵山居诗　西溪问樵客遥识主人家古树老连石急泉清露沙千峯随雨暗一径入云斜日暮鸟飞散满山荞麦花
　　皮日休李处士郊居诗　石衣如髪小溪清溪上柴门架树成圜里水流浇竹响窗中人静下棋声几多狎鸟皆谙性无限幽花未得名满引红螺诗一首刘桢失却病心情
　　刘长卿送郑山人还庐山别业诗　浔阳数畆宅归卧掩柴关谷口何人待门前秋草闲忘机卖药罢挥手杖藜还旧笋成寒竹空斋向暮山水流经舍下云去到人间桂树花应发因行寄一攀
　　李嘉祐送韦山人归钟山别业诗　旗亭阅书罢负笈向桃源万巻长开帙千山不掩门緑杨垂野渡黄鸟傍山村念尔能髙枕丹墀防一论
　　皇甫曽送陆鸿渐山人采茶廽诗　千峯待逋客香茗复丛生采摘知深处烟霞羡独行幽期山寺逺野饭石泉清寂寂燃灯火相思一磬声
　　梁昭明太子七契　三春蔓户八桂攅檐荜门鸟宿圭窦狐潜风来室揺雾下窗霑
