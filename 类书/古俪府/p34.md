<!-- { "loadSidebar": true } -->
　　沈约送别友人诗　君东我亦西衘悲涕如霰浮云一南北何由展言宴方作异乡人赠子同心扇遥裔发海鸿连翩出檐燕春秋更去来参差不相见
　　吴均同栁吴兴乌亭集送栁舍人诗　河阳一怅望南浦送将归云山离晻暧花雾共依霏流连反舌喉下上阳禽飞桂舟无淹枻玉轸有离徽愿君嗣兰杜时拂东臯薇
　　吴均同栁吴兴何山集送刘余杭诗　王孙重离别置酒峯之畿逶迤川上草参差涧里薇轻云纫逺岫细雨沐山衣檐端水禽息窗上野萤飞君随緑波逺我逐清风归
　　吴均酬别江主簿屯骑诗　有客告将离赠言重兰蕙泛舟当泛济结交当结桂济水有清源桂树多芳根毛公与朱亥俱在信陵门赵瑟凤凰柱吴醥金罍樽我有北山志留连为报恩夫君皆逸翮搏景复凌鶱白云间海树秋日暗平原寒虫鸣趯趯落叶飞翻翻何用赠分首自有北堂萱
　　吴均酬别诗　故人杯酒别天清明月亮露下寒草中风起秋江上衣染潺湲泣棹犯参差浪首直千金七宝雕华壮生离何用表赖此持相饷
　　朱超别刘孝先诗　疲疴积未瘳伏枕掩长愁复念夜分手江上值徂秋隂凝变逺色落叶泛寒流繁霜积晓防轻氷绕夜舟曵裾出兔苑引领望龙楼勿念荆台侧无为戚情游
　　王僧孺新林送刘之遴诗　斾转黄山路舟纚白马津送轮时合幰分骖各背尘常山喜临岱陇头悲望秦欲持汉中防还以寄征人
　　范云送沈记室夜别诗　桂水澄夜气桂山清晓云秋风两乡怨秋月千里分寒芝宁共采霜猿行独闻扪萝勿遗我折桂方思君
　　范云别诗　孤烟起新丰候鴈出云中草低金城雾木下玉门风别君河初满思君月屡空折桂衡山北摘兰湘水东兰摘心焉寄桂折意谁通
　　陈徐陵别毛尚书诗　顾子厉风规归来振羽仪嗟余今老病此别畏长离白马君来哭黄泉我讵知徒劳脱宝劒空挂陇头枝
　　徐陵秋日别庾正员诗　征途愁转斾连骑惨停镳朔气陵踈木江风送上潮青雀离帆逺朱鸢别路遥唯有当秋月夜夜上河桥
　　周王褒别陆子云诗　解防出南浦征棹且凌晨还看分手处唯余送别人中流揺盖影边江落骑尘平湖开曙日细栁发新春沧波不可望行云聊共因
　　庾信别张洗马枢诗　别席惨无言离愁两相顾君登苏武桥我见杨朱路关山负雪行河水乘氷渡顾子着朱鸢知余在兔
　　陈江总别袁昌州诗　河梁望垄头分手路悠悠徂年惊若电别日欲成秋黄鹄飞飞逺青山去去愁不言云雨散更似东西流
　　唐王勃饯韦兵曹诗　征骖临野吹别袂惨江垂川霁浮烟敛山明落照移鹰风雕晩叶蝉露秋枝亭皋分逺望延想间云涯
　　王勃羁游饯别诗　客心悬陇路游子惓江干槿浓朝砌静篠密夜窗寒琴声销别恨风景驻离欢宁觉山川逺悠悠旅思难
　　杨烱送临津房少府诗　岐路三秋别江津万里长烟霞驻征盖弦奏促飞觞阶树含斜日池风泛早凉赠言未终竟流涕忽霑裳
　　杨烱送丰城王少府诗　愁结乱如麻长天照落霞离亭隐乔树沟水浸平沙左尉才何屈东关望渐賖行看转牛斗持此报张华
　　杨烱送刘校书从军诗　天将下三宫星门召五戎坐谋资庙畧飞檄伫文雄赤土流星剑乌号明月弓秋隂生蜀道杀气绕湟中风雨何年别琴樽此日同离亭不可望沟水自西东
　　卢照隣还京赠别诗　风月清江夜山水白云朝万里同为客三秋契不雕戏鳬分断岸归骑别髙标一去仙桥道还望锦城遥
　　卢照隣送幽州陈参军赴任寄呈乡曲故老诗　蓟北三千里关西二十年冯唐犹在汉乐毅不归燕人同黄鹤逺乡共白云连郭隗池台处昭王樽酒前故人当已老旧壑几成田红顔如昨日衰鬓似秋天西蜀桥应毁东周石尚全灞池水犹緑榆关月早圆塞云初上鴈庭树欲销蝉送君之旧国挥涕独澘然
　　骆賔王送吴七游蜀诗　日观分齐壤星桥接蜀门桃花嘶别路竹叶防离樽夏去兰犹老秋深栁尚繁雾销山望迥风髙野聴喧劳歌徒欲奏赠别竟无言惟有当秋月空照野人园
　　宗史别诗　别酒正参差乖情将陆离怅焉临桂苑愍然瞻华池轻云流惠彩时雨乱清漪耿耿追兰径悠悠结芳枝眷言终可托心寄方在斯
　　卢照隣西使兼送孟学士南游诗　地道巴陵北天山弱水东相看余万里共倚一征篷零雨悲王粲清樽别孔融徘徊闻夜鹤怅望待秋鸿骨肉胡秦外风尘关塞中惟余劒锋在耿耿气成虹
　　卢照隣还赴蜀中贻示京邑游好诗　籞宿花初满章台栁向飞如何正此日还望昔多违怅别风期阻将乖云防稀敛袵辞丹阙悬旗陟翠微野禽喧戍鼔春草变征衣囘顾长安道关山起夕霏
　　骆賔王别李峤诗　芳樽徒自满别恨转难胜客似游江岸人疑上灞陵寒更承夜永凉景向秋澄离心何以赠自有玉壶氷
　　陈子昂春夜别友人诗　银烛吐青烟金樽对绮筵离堂思琴瑟别路绕山川明月隐髙树长河没晓天悠悠洛阳道此防在何年
　　宋之问汉江宴别诗　汉广不分天舟移杳若仙秋虹映晚日江鹤防晴烟积水浮冠盖揺风逐管弦嬉游不可极留恨此山川
　　宋之问渡吴江别王长史诗　倚棹望兹川销魂独黯然乡连江北树云断日南天劒别龙初没书成鴈不离舟意无限催渡复催年
　　李白夜别张伍诗　吾多张公子别酌酣髙堂聴歌舞银烛把酒轻罗霜横笛弄秋水琵琶弹陌桑龙泉解锦带为尔倾千觞
　　李白江夏别宋之悌诗　楚水秋若空遥将碧海通人分千里外兴在一杯中谷鸟吟晴日江猿啸晩风平生不下泪于此泣无穷
　　岑参赵少尹南亭送郑侍御归东台诗　江亭酒瓮香白靣绣衣郎砌冷虫喧座帘疎雨到床钟催离兴急纮逐醉歌长关树应先落随君满路霜
　　陈子昂送客诗　故人洞庭去杨栁春风生相送河洲晩苍茫别思盈白苹已堪把緑芷复含荣江南多桂树归客赠生平
　　陈子昂送别陶七诗　黄鹤烟云去清江琴酒同离帆方楚越沟水复西东芙蓉生夏浦杨栁送春风明日相思处应对菊花丛
　　李峤送光禄刘主簿之洛诗　函谷双崤右伊川二陜东仙舟窅将隔芳斚暂云同朋席余欢尽文房旧侣空他乡千里月岐路九秋风背枥嘶班马分洲呌断鸿别后青山外相望白云中
　　李峤饯骆四诗　平生何以乐斗酒夜相逢曲中惊别绪醉里失愁容星月悬秋汉风霜入曙钟明日临沟水青山几万重
　　徐彦伯饯唐州髙使君赴任诗　桐栢膺新命芝兰惜旧游鸣皋夜鹤在迁木早莺求拥淮源路樽空灞水流落花纷送逺春色别离忧
　　李适饯许州宋司马赴任诗　国为休征选舆因仲举题山川襄野隔朋酒灞亭睽零雨征车警秋风别骥嘶离歌一曲罢愁向勿凄凄
　　徐坚饯许州宋司马赴任诗　旧许星车转神京祖帐开断烟伤别望寒雨送离杯辞燕依空逺賔鸿入聴哀分襟与秋气日夕共悲哉
　　宋之问送合宫苏明府诗　铉府诞英规公才天下知谓乘羔鴈族继入凤凰池赤县求人隐青门起路岐翟回车少别鳬化舄遥驰神哭周南境童歌豫北垂贤哉荀奉倩职衮伫来仪
　　宋之问送杨六望赴金水诗　借问梁山道嵚岑几万重遥州刀作字絶壁剑为峯惜别路穷此留欢意不从忧来生白髪时晩爱青松勿以西南逺夷歌寖盛容台阶有髙位宁复久临卭
　　宋之问送杜审言诗　卧病人事絶闻君万里行河桥不相送江树逺含情别路追孙楚维舟吊屈平可惜龙泉劒流落在丰城
　　张九龄送别乡人南还诗　橘柚南中暖桑榆北地隂何言荣落异因见别离心吾亦江乡子思归梦寐深闻君去水宿结思云林牵缀从浮事迟逥谢所钦东南行舫逺秋浦念猿吟
　　季明泛江送客诗　二月频送客东津江欲平烟花山际重舟檝浪前轻泪逐劝杯落愁连吹笛生离筵不隔日那得易为情
　　李白送袁明府任长江诗　别离杨栁青樽酒表丹诚古道携琴去深山见峡迎暖风花绕树秋雨草沿城自此长江内无因夜犬惊
　　刘长卿送栁使君赴袁州诗　宜阳出守新恩至京口因家始愿违五栁闭门髙士去三苗按节逺人归月明江路闻猿断花暗山城见吏稀惟有郡斋窗里岫朝朝空对谢晖
　　朱颀送窦参军诗　城南送归客举酒对林峦喧鸟迎春啭风衣度雨寒桃花开翠幕栁色傍金鞍公子何时至无令芳草防
　　张谓道林寺送莫侍御诗　何处堪留客香林隔翠微薜萝通驿骑松竹挂朝衣霜引台乌集风惊塔鴈飞饮茶胜饮酒聊以送君归
　　杨凝送客东归诗　君向古营州春风战地愁草青蒙别路栁亚拂孤楼人意伤难醉鸎啼咽不流芳菲只合乐离思返如秋
　　陈羽西蜀送许中庸归秦赴举诗　春色华阳国秦人此别离驿楼横水影乡落入花枝日暖莺飞好山晴马去迟劒门当石隘栈阁入云危独鹤心千里贫交酒一巵桂条攀偃蹇兰叶借参差旅梦惊蝴蝶残芳怨子规碧霄今夜月惆怅上峨嵋
　　髙适送柴司户充刘乡判官之岭外诗　岭外资雄镇朝端宠节旄月卿临幕府星使出词曹海对羊城阔山连象郡髙风霜驱瘴疠忠信渉波涛别恨随流水交情脱宝刀有才无不适行矣莫徒劳
　　王昌龄送季濯游江东诗　清洛日夜涨微风引孤舟离伤便千里逺梦生江楼楚国橙橘暗吴门烟雨愁东南具今古归望山云秋
　　刘眘虚海上送薛文学诗　日处归且逺送君东悠悠沧溟千万里日夜一孤舟旷望絶国所微茫天际愁有时近仙境不定若梦游或见青山石孤舟百处秋前心方杳眇此路独夷犹离别惜吾道波泽敬皇休春浮溪花逺思逐海水流日暮骊歌后永怀空沧洲
　　刘长卿送严员外诗　春风倚棹阖闾城水国春寒隂复晴细雨湿衣看不见闲花落地聴无声日斜江上孤帆影草緑湖南万里情君去若逢相识问青袍今已悮儒生
　　王勃秋晚入洛于毕公宅别道王宴序　既而神驰象外宴洽寰中白露下而南亭虚苍烟生而北林晩鶢鶋始望不及牲牢麋鹿长怀非忘林薮先生负局倦城市之尘埃游子横琴忆汀洲之杜若况乎迹不皆遂时不再来属宸驾之方旋值羣公之毕从洛城风景此防无期戚里【一作维岭】笙竽浮懽易尽仰云霞而道意舍尘事而论心夏仲御之浮舟愿乗春水张季鹰之命驾思动秋风防藜杖而非遥勅【一作整】柴车之有日青溪数曲幽人长往白云万里帝乡难见安贞抱朴已甘心于下走全忠履道是所望于羣公倘心迹克谐去留咸遂庙堂多暇返身沧海之隅轩冕所辞廽首箕山之路寻赤松而见及泛黄菊以相从虽流水桃花时时失路而幽山桂树往往逢人庶公子之来游幸王孙之毕至茅君待客自有金坛王烈迎賔还开石架惟恐一丘风月侣山水而忘年三径蓬蒿待公卿之来日
