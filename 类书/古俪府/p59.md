<!-- { "loadSidebar": true } -->
　　祢衡顔子碑　禀天地之纯和钟岳渎之休灵睿哲之姿诞自初育英絶之才显乎婴孩在束修之齿入宣尼之室徳行迈于三千仁风横于万国知防知彰闻一觉十用行舎藏与圣合契名为四友之冠寔尽疏附之益尔乃安陋巷挹清流甘箪瓢以充饱虽屡空而不忧于时河不出圗周祚未讫仲尼无舜禹之功先生包元凯之烈
　　唐杨炯遂州长江县孔子庙堂碑　隂阳混合泄符瑞于平乡宇宙氤氲洒休徴于阙里龙峻而背月角而雷声有轩帝之殊姿有殷王之异表山开遁甲尼丘落于紫垣星掌巫咸钩钤坠于苍陆　十五而志学三十而有成申下问于伯阳屈帝师于郯子天为木铎九州知发号之期吾岂匏瓜一国有来苏之望　下学而上达将圣而多能博而无名信而好古察殷周之礼乐捐益可知观杞宋之文章贤才不足数年学易伏羲龙马之图三月闻韶嬀帝鳯凰之典　泰山頺而梁木坏防言絶而大义乖飨祀于百家奉琴书于十代秦始皇见登床之识【集作防】始乱衣裳鲁恭王看坏壁之书犹闻丝竹汉图起于六千日赐金之礼载优魏徳行于五千年刻石之风未冺述文武者皆宪章于圣人修学校者佥折衷于夫子自革【集作韦】鞲玉厯毳幕瑶图皇天无皂白之徴戎狄起豺狼之衅
　　王勃益州夫子庙碑　灵襟不测睿视无涯石砮昭集隼之庭土缶騐羵羊之井稽山南望识皓骨于禹封蠡泽东浮考丹萍于梦渚麟图鉴逺金编题佐汉之符鳯徳钩深玉防筮亡秦之兆　自四教逺而防言絶十哲丧而大义乖九师争大易之门五列春秋之辐六体分于楚晋四始派于齐韩淹中之妙键不追稷下之髙风代起百家腾曜攀户牖而同归万匹驱驰仰陶钧而共贯犹使丝簧金石长悬阙里之堂荆棘蓬蒿不入昌平之墓圣人之遗风也　歴先王之旧国懐列圣之遗尘翔赤骥而下云亭吟翠虬而望邹鲁泗滨休驾杳疑汾水之阳尼岫凝銮暂似铜【疑作峒】山之典乃下诏曰可追赠太师托盐梅于异代鼎路生光寄舟楫于同时泉涂改照
　　梁刘勰征圣賛　妙极生知睿哲惟宰精理为文秀气成采鍳悬日月辞富山海百龄影徂千载心在
　　晋庾亮祭孔子文　诗书焕于唐虞宪章盛于文武然后黎民时雍彛伦攸叙幽厉頺构王绳絶纪髙防为谷六合错否上凌夷而失教下茍免而无耻公以圣之灵应感圎通万物我赖匪我求蒙夫子既没洪范乖流秦虽慢道汉聿孔修洎我皇晋仰钦大猷宗圣既建遐胄俾侯令月吉辰只陈大礼磬管锵锵威仪济济嘉奠既设钦若灵规心存鳯徳尚想来仪
　　道术部【道】
　　梁沈约游仙诗　朝上阊阖宫髙宴清都阙腾盖拥奔星低鸾避行月九嶷纷相従虹旌乍升没青鸟去复留高唐云不歇若华有余照淹留且睎髪
　　周庾信诗　藏山还采药有道得从师京兆陈安世成都李意期玉京相鹤太一受飞白石香新芋青泥美熟芝山精逢照镜樵客遇围碁石纹如碎锦藤苗似乱丝蓬莱在何处汉后欲遥祠
　　唐王绩诗　暂出东陂路过访北岩前蔡经新学道王烈旧成仙驾鹤来无日乗龙去防年三山银作地八洞玉为天金精飞欲尽石髓溜应坚自悲生世促无暇待桑田　上月芝兰径中岩紫翠房金壶新练乳玉釡始煎香六局黄公术三门赤帝方吹砂聊作鸟动石试为羊缑氏还程促瀛洲防日长谁知北岩下延首咏霓裳结衣寻野路负杖入山门道士言无宅仙人更有村
　　斜溪横桂渚小径入桃源玉床尘稍冷金炉火尚温心疑逰北极望似陟西昆逆愁归旧里萧条访子孙　真经知那是仙骨定何为许迈心长切嵇康命似竒桑疎金阙迥苔重石梁危照水燃犀角逰山费虎皮鸭桃闻已种龙竹未经骑为向天仙道栖遑君讵知　葳蕤三株树杳霭仙源路日规半隠霞山防未敛雾泛琴宜秋寂吹箫看鳯度披云振轻衣踏叶罗幽步前溪鬼谷隠后岭王乔住翡翠映碧流柱花凝清露眇然归天理逍遥任真趣寄谢桑榆客荣耀非所务
　　又贾岛诗　掬河洗古貌照月生嫩辉
　　又王贞白诗　露香红玉树风绽碧蟠桃
　　曹唐大逰仙诗【二首】　昆仑凝想最高峰王母来乗五色龙歌聴紫鸾犹缥缈语来青鸟许从容风回水落三清月漏苦霜五夜钟树影悠悠花悄悄若闻箫管是行踪　鼇岫云低太一坛武皇斋洁不胜懽长生碧字期亲署延夀丹泉许细看剑佩有声宫树静星河无影禁花寒秋风褭褭月朗朗玉女清歌一夜防
　　北齐顔之推神仙诗　红顔恃容色青春矜盛年自言晓书劔不得学神仙风云落时后嵗月度人前镜中不相识扪心徒自怜愿得金楼要思逢玉钤篇九龙逰弱水八鳯出飞烟朝逰采琼实夕宴酌膏泉峥嵘下无地列缺上陵天举世聊一息中州安足旋
　　唐王勃懐仙诗　鹤岑有竒径麟洲富仙家紫泉潄珠液岩列丹葩常希披尘网然登云车鸾情极霄汉鳯想疲烟霞道存蓬瀛近意惬朝市賖无为坐惆怅虚此江上华
　　王勃观内懐仙诗　玉架残书隠金坛旧迹迷牵花寻紫洞步叶下清溪琼浆犹类乳石髓尚如泥自能成羽翼何必俟云梯
　　梁范云答句曲陶先生诗　终朝吐祥雾薄晚孕竒烟洞涧生芝草重崕出醴泉中有懐真士被褐守中石户栖十秘金坛谒九仙乗鹓方履汉辔鹤且腾天又赠学仙者诗　采药层城逺寻师海路賖玉壶横日月金阙断烟霞仙人何处在道士未还家谁知彭泽意更覔歩兵家春酿煎松叶秋杯浸菊花相逢宁可醉定不学丹砂
　　唐卢照邻赠李荣道士诗　锦节衔天使琼仙驾羽君投金翠山曲奠璧清江濆圎洞开丹鼎方坛聚綘云寳贶幽难识空歌迥易分风揺十洲影日乱九江文敷诚归上帝应诏在明君独有南冠客耿耿泣离羣遥看八防所真气晓氛氲
　　刘孝孙逰清都观寻沈道士诗　纷吾因暇豫行乐极留连寻真谒紫府披雾觌青天缅懐金阙外遐想玉京前飞轩俯松竹抗殿接云烟熖熖清夏景嘒嘒早秋蝉横琴对危石酌醴临寒泉聊祛尘俗累宁希鹤年无劳生翼羽自可狎神仙
　　许敬宗逰清都观寻沈道士诗　幽人蹈箕頴方士访蓬瀛岂若逢真气齐契体无名既诠众妙理聊畅逺逰情縦心驰贝阙怡神想玉京或命余杭酒时聴洛滨笙风衢通阆苑星使下层城蕙帐晨飇动芝房夕露清方叶栖迟趣于此遂钟声
　　又凌敬诗　聊排灵锁闼徐步入清都青溪防寂士思徇道枢十芒生药笥七熖发丹炉缥袠桐君箓朱书王母符宫槐散緑穂日槿落青柎矫翰雷门鹤飞来叶县鳬凌空自可御安事迫中区方追羽化侣从此得珠
　　王维赠焦道士诗　海上逰三岛淮南遇八公坐知千里外跳向一壶中缩地朝珠阙行天使玉童饮人聊割酒送客乍分风天老能行气吾师不养空谢居徒雀跃无可问鸿蒙
　　李颀谒张果先生诗　先生谷神者甲子焉能计自説轩辕师于今数千嵗寓逰城郭里浪迹希夷际应物云无心逢时舟不系霞飡断火粒野服兼荷制白云浄肌肤青松养身世韬精殊豹隠链质同蝉蜕忽去不知谁偶来宁有契二仪齐夀考六合随休憇彭耼犹婴孩松期且防细常问穆天子更忆汉皇帝亲屈万乗尊将逰四海裔车徒徧草木锦帛招谈説八骏空往还三山转亏蔽吾君感至徳老欣来诣受箓金殿开清斋玉堂闭笙歌迎拜首羽帐崇严卫禁栁垂香炉宫花拂仙袂弥庆寳祚广致福苍生恵何必待龙髯鼎成方取济包佶宿赠庐山白鹤观刘尊师诗　苍苍五老雾中坛杳杳三山洞里官手防昆仑象牙简心推霹雳枣枝盘春飞雪粉如毫润晓潄琼膏氷齿寒渐恨流年筋力少唯思露冕事星冠
　　卢纶酬畅当嵩山尊道士见寄诗　闻逐樵夫闲看棋忽闻人世是秦时开云种玉嫌山浅渡海书怪鹤迟隂洞石幢防有字古坛松树半无枝烦君逺示青囊箓愿得相从一问师
　　崔洞送李道士归山诗　秋城临古路城上望君还旷野入寒草独行随逺山授人鸿寳内将犬白云间早晚烧丹罢遥知氷雪寒
　　戎昱送吉州阎使君入道诗　庐陵太守近隳官月帔初朝玉帝坛风过鬼神迎受箓夜深龙虎卫烧丹水容入镜纎埃静玉液添瓶潄齿寒莫遣桃花迷客舫千山万水访君难
　　于鹄终南褚尊师诗　得道终南久曽教四皓碁闭门医病鹤倒箧养神松际风长在泉中草不衰谁知茅屋里有路向峨嵋
　　司空曙送张链师还峨嵋山诗　太一天坛天柱西垂萝为挽石为梯前登灵境青霄絶下视人间白日低松籁万声和管磬丹光五色杂虹蜺春山一入寻无路鸟响烟深水满溪
　　又送王尊师归湖州诗　烟芜满洞青山逺幢节飘空紫鳯飞金阙乍看迎日丽玉箫遥聴隔花防多开石髄调供膳时御霓裳奉易衣莫学辽东华表上千年始欲一回归
　　李端送吉道士拜官归旧业诗　闻有华阳客儒裳霭紫薇旧山连药卖孤鹤带云归栁市名犹在桃源梦已稀还乡见鸥鸟应愧背船飞
　　杨衡赠罗浮易链师诗　海上多仙峤灵人信长生荣卫氷雪姿咽嚼日月精黙书终符遍晦步斗文成翠髪披肩长金盖凌风轻晓籁息尘响天鸡叱幽声碧树来户隂丹霞照牕明焚香扣虚寂稽首回太清鸾鹭振羽仪飞翻拂斾旌左挹玉泉液右搴云芝英念得参龙驾攀天度赤城
　　孟郊送李尊师诗　口诵碧简文身是青霞君头冠两片月肩披一条云松骨轻自飞鹤心高不羣
　　张籍灵都观李道士诗　仙观雨未静绕房琼草春素书天上字花洞古时人泥灶煮灵液扫坛朝玉真防回逰阆苑青节亦随身
　　殷尧藩中元日看诸道士步虚诗　都开秘箓白石礼先生上界秋光净中元夜景清星辰朝帝处鸾鹤步虚声玉树花难老珠宫月明扫坛天地肃投简鬼神惊倘赐刀圭药还留不死名
　　姚合赠温尊师诗　先生自説瀛洲路多在青松白石间海岸夜中常见月仙宫深处却无山犬随鹤去逰诸洞龙作人来问大还今日偶闻尘外事朝簮未掷复何顔
　　曹唐送羽人王锡归罗浮诗　风前整顿紫荷巾常向罗浮保养神石磴倚天行带月鐡桥通海入无尘龙蛇出洞闲邀雨犀象眠花不避人最爱葛洪寻药处露苗烟蘂满山春
　　曹唐送刘尊师只诏阙庭诗　海风叶叶驾霓旌天路悠悠接上清锦诰凄凉遗去恨玉箫哀絶醉离情五湖夜月幡幢湿双阙清风剑佩轻从此暂辞华表柱更应千载是归程
　　李商隠赠华阳宋真人兼寄清都刘先生诗　沦谪千年别帝宸至今犹识蘂珠人但惊茅许多分不记卢刘是世亲玉检赐书迷鳯箓金华归驾冷龙鳞不因杖屦逢周史徐甲何曽有此身【多分集作通仙籍】
　　李羣玉谪仙吟赠赵道士诗　汗漫东逰黄鹤雏缙云仙子住清都三元麟鳯推高座六甲风雷閟小壶日月暗资灵夀药山河直拟化生符若为失意居蓬岛鼇足尘飞桑树枯
　　于鹄送宫人入道诗　十五吹箫入汉宫看修水殿种芙蓉自伤白发辞金屋许着黄衣向雪峰解语老猿开晓户学飞雏鹤落高松定知别后宫中伴遥聴缑山半夜钟
　　释皎然赋得顔氏古今事得晋仙送顔逸诗　曽看顔氏多记晋时仙却忆桐君老俱还桂父年青春留鬓髪白日向云烟逺别赍遗简囊中有防篇
