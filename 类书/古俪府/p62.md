<!-- { "loadSidebar": true } -->
　　李峤洛州昭觉寺释迦牟尼佛金铜瑞像碑　百工献技九牧输琛瑞雀栖鑪仙人链火观秘影于龙窟得真形于鹫山一轮千辐之伟姿七满八圎之殊相青毛绀发莲目晬容珠缨大士登防法之筵金杵神王夹降魔之座罄昆岑之瑶碧穷蜀道之丹青黼缋周施庄严具足　于时人天尽室法俗倾都众有稻叶之多地无针锋之隟并睎玉镜咸仰珠轮莫不注目防心稽首礼足庆薝卜之还嗅悦优昙之更开咸讶难思得未曽有尔乃寳坊四敞银关双辟地如甲山似龙鳞羽骑衔枚列万队而清警天龙按部总八神而环卫威容俨其既肃中外寂而无哗然后借座灯王请饭香士大乘法匠开不住之宗耆儒礼官献无遮之式倾中藏之宝货移大官之玉厨衣鉢分行簮居聨事流三川之水未足方油渠酪池兴二室之荣【疑作云】不能嫓香烟花雨大乐惊于寳刹高幢入于梵宫诵经则上界遥闻弹指则下方俱动用慈悲而行喜舍以清净而为功徳初中之布施宁比其多南北之虚空未量其果方见如来种智化成于天寳之基菩萨慧明利建乎维城之业宁止百千闻法咸蒙离垢亿万同防俱证无生
　　苏颋唐长安西明寺塔碑　约身利牧维忍辱之行全信役仁守毗尼之律明犹染垒壑比持綖摧伏魔障弼成学徒
　　张説荆州玉泉寺大通禅师碑　仰佛日之再中庆优昙之一现然处都邑婉其秘旨毎帝王分座后妃临席鸳鹭四匝龙象三绕时炽炭待矿故对黙而心降时诊饥投味故告约而义领一雨溥霑于众缘万籁各吹于本分非夫安住无畏应变无方者孰能至尔乎　三界火心四部氷背
　　元黄之润州江宁县瓦棺寺维摩诘画像碑　毛孔之内鼓大海之波涛芥子之中郁须弥之巘崿掷世界于恒沙之外不觉不知摄高堂于大防之前同瞻同仰岚风动地口吸莫以为难猛火燃天腹【一作膓】贮但闻其一由是骋自在之力纵无碍之威破烦恼而系悭贪斩
　　毒蛇而擒醉象朦憧暂建面缚四魔智劔才挥心降六贼故使波旬震詟不能变帝释之容外道摧残不能窃真如之业若乃上栋下宇空寂为轮奂之资净服名衣慙愧入裁缝之用开八正之路则众马交驰坐四禅之牀则身心不动智惠之果秋繁无漏之林净妙之花春发摠持之苑禅悦为味讵假珍羞解脱充浆宁思玉液奏法音之乐则丝竹藏声烧异品之香则栴檀罢郁岑勋西京千福寺多寳佛塔感应碑　夜梦诸佛觉而有娠是生龙象之徴无取熊罴之兆诞弥厥月炳然殊相岐嶷絶于荤茹龆龀不为童逰道树萌芽耸豫章之桢干禅池畎浍涵巨海之波涛　舟迁夜壑无变度门刼筭墨尘永垂贞范　譬满月丽天萤光列宿山王映海蚁垤羣峰
　　李邕大唐泗州临淮县普光王寺碑　徳水五瓶霑濡紫极甘露一斗福润苍生
　　李华杭州余杭县龙泉寺故大律师碑　至若斋塲星列谈座云绕四众仰山王之髙万里赴龙宫之防逺夷逾海而来聴长老顺风而请益至仁生灭至辨成简判析疑问若阳和解氷敷妙理如止水观月化童为上智伏我慢为调柔引诸佛戒定之池浴众生轻重之垢垢自流去池常湛然　儒墨者般若之笙簧词赋者伽陀之鼓吹
　　李华荆州南泉大云寺故兰若和尚碑　质孤晴山神莹澄海妙声宣布而刚强凄感慈眼运照而浊恼清凉李华润州天乡寺故大徳云禅师碑　南方以杀害为事北方多豪右犯法故大通在北能公在南至慈救愍曲无不至其余则澄公威神止石羯之虐惠始定力悛赫连之暴净检尼部之初昙柯律藏之始道安垂范罗什诠译恵逺道生阐教于庐匡杯渡宝志着异于江浙吕温南岳弥陀寺承逺和尚碑　七尺全躯峨岷与瞻教之状九漏悬解江汉资清净之源
　　苏颋唐河南龙门天竺寺碑　每熙春载阳具物和畅此都人士则填城隘陌自北而南遗光相涉羣听相接震闻乎数十里外无不举袂隂峰扬桡沸水洁诚而徃修礼而去
　　王维大唐大安国寺故大徳净觉师碑铭　禅师叹曰昔我太师尚以菩提释位今我小子欲以恩泽为侯仁逺乎哉行之即是裂裳裹足以宵遁乞食糊口以兼行入太行山削髪受具寻某禅师故兰若居焉猛虎防足毒蛇熏体山神献果天女散花澹尔宴安曾无喜惧先有涸泉枯柏至是布叶跳波东魏神泉应焚香而怱涌北天众果候飞锡而还生禅枝必复之徴法水再兴之象闻东京有頥大师乃脱履户前抠衣座下天资义性半字敌于多闻宿植圣胎一瞬超于累刼九次第定乘风云而不留三解脱门掲日月而常照雪山童子不顾芭蕉之身云地比丘欲成甘蔗之种大师委运遂广化缘海澄而龙额珠明雷震而象牙花发外家公主长跪献衣荐绅先生却行拥篲乞言于无説请益于又损天池杯水遍含秋月之辉草叶树根皆霑宿雨之润不窥世典门人与宣父中分不受人爵廪食与封君相比至于律仪细行由来护持经典深宗毫厘剖析穷其二翼即入佛乘趣得一毛亦成僧宝于是同凡现疾处顺将终忽谓众人有疑皆问我于是夜当入无余开口万言音和水马踊身七树光映天人如蹔如行冺然趺坐香油细防用以茶毗合璧连珠为之葬具城门至于谷口幡盖相连法侣之与都人缟素相半叩膺拔发洒水坌尘升堂入室之徒数逾七十破山防海之哭声振三千或行如白雪或名讵红莲或为胜鬘夫人或称毗邪居士二空法外何处进求七觉分中谁当决释犹依舍利冀获菩提身塔不出虎溪泪碑有同羊岘
　　王维能禅师碑　举足下足长在道塲是心是情同归性海商人告倦自息化城穷子无疑直开寳藏　泉馆卉服之人去圣歴刼涂身穿耳之国航海穷年皆愿拭目于龙象之姿忘身于鲸鲵之口骈立于户外趺坐于牀前林是栴檀更无杂树花惟薝卜不嗅余香皆以实归多离妄执九重延想万里驰诚思布髪以奉迎愿叉手而作礼则天太后孝和皇帝并勅书劝谕徴赴京城禅师子牟之心敢忘鳯阙逺公之足不过虎溪固以此辞竟不奉诏遂送百衲袈裟及钱帛等供养天王厚礼献玉衣于幻人女后宿因施金钱于化佛尚徳贵物异代同符弹指不留水流灯熖金身永谢薪尽火灭山崩川竭鸟哭猿啼诸人唱言人无眼目列郡恸哭世且空虚择吉祥之地不待青乌变功徳之林皆成白鹤故能五天重迹百越稽首修虵雄虺毒螫之气销跳殳弯弓猜悍之风变畋渔悉罢蛊酖知非多絶羶腥效桑门之食悉弃罟网袭稻田之衣
　　梁王巾头陀寺碑文　彼岸者引之于有则高谢四流推之于无则俯六度名言不得其性相随迎不见其终始不可以学地知不可以意生及　宅生者缘业空则缘废存躯者惑理胜则惑亡　于是民以悦来工以心竞亘丘被陵因高就逺层轩延袤上出云霓飞阁逶迤下临无地夕露为珠网朝霞为丹雘九衢之草千计四照之花万品崕谷共清风泉相涣金姿寳相永借闲安息心了义终焉游集
　　宋刘辰翁赵良杰落发题度牒疏　五陵萧索觉空门气味之长十地逍遥在一宅尘劳之外然虽如是未免有求盖摩顶放踵而悲丝须榨蔗抟泥而成佛闻説诸方善诱尚参一语全题镇州萝卜濮州钟何须刻削仰山藤条徳山棒一任承当
　　赵抃定业禅院请慧觉长老住持开堂疏　夫如来法无异同众生根有利钝上焉者纯一不杂下焉者余二非真大慈则舍实从权顿悟则离凡即圣举黄叶则小儿之啼暂止询白练则先师之意愈明古有宗门今法要觉师长老机先电事行企山高辍由鹫岭之禅林来应城之使旨门外榜子湖之犬神力复兴堂中示南山之蛇禅魔竞伏
　　道术部【艺术】
　　唐何据射杨叶百中赋　寝石遇而洞啓蹲甲彻而激势张友正射已之鹄赋　啼猿散绕飞鴈双中
　　白居易射中正鹄赋　及夫观者坌入射者挺立矢既挟弓既执抗大侯次决拾指正则掌内必取料鹄乃彀中所及雕弧乍满当昼而明月弯弯银镝忽飞不夜而流星熠熠其一发也騞若彻札其再中也如贯笠玉霜降而弓力调金气劲而声急恢羣心而踊跃骇众目而翕习若然者安知不能空弯而鴈落虚引而猿泣者也
　　隋薛道衡和许给事善心戯塲转韵诗　京洛重新年复属月轮圎云间璧独转空里镜孤悬万方皆集防百戯尽来前临衢车不絶夹道阁相连惊鸿出洛水翔鹤下伊川艶质回风雪笙歌韵管弦佳丽俨成行相携入戯塲衣类何平叔人同张子房髙髙城里髻峩峩楼上妆罗帬飞孔雀绮带垂鸳鸯月映班姬扇风飘韩夀香竟夕鱼负灯彻夜龙衔烛欢笑无穷已歌吹还相续羌笛陇头吟胡舞兹曲假面饰金银盛服摇珠玉宵深戯未防竞为人所讙卧驰飞玉勒立骑前银鞍纵横既跃劔挥霍复跳丸抑扬百兽舞盘跚五禽戯狻猊弄斑足巨象垂长鼻青羊跪复跳白马回旋驶忽见罗浮起俄看郁岛至峰岭既崔嵬林丛亦青翠麏防下腾倚猴猿或蹲跂金徒列旧刻玉律动新灰甲荑垂陌栁残花散苑梅繁星渐寥落斜月尚徘徊王孙犹劳戯公子未归来共酌琼苏酒同倾鹦鹉杯普天逢盛日兆庶喜康哉唐元稹酬段丞与诸碁流防宿居见赠诗　鸣局寜虚日闲牕任废时琴书甘尽弃园井讵能窥运石疑填海争筹忆坐帷赤心方苦鬬红烛已先施蛇势萦山合鸿聨度岭迟堂堂排直阵衮衮逼羸师悬刼偏深猛回征特险旁攻百道进死战万般为异日黄队今宵黒白碁斫营看一防对垒重相持善败虽称怯骄盈易欺狼牙当必碎虎口祸难移乘胜同三捷扶颠望一搘希因送目便敢恃指踪竒退引防边防雄吟斩将诗眠牀都浪置通夕共忘疲晓雉风角寒丛雪堕枝繁星收玉版残月耀氷池僧请闻钟粥賔催下药巵兽炎余炭在腊泪短光衰俛仰嗟陈迹殷勤卜后期公私牵去住车马各支离分作终身癖兼从是事隳此中无限兴唯怕俗人知
　　卢藏用折滞论　夫环城自守接阵重围无闗地形不乖天道若兵强将智粟积城坚虽复屡转魁刚频移太歳坐推白武行计贪狼自符鸡鬬之祥多移蚁附之困故曰任贤使能则不时日而事利法审令正则不卜筮而事吉养劳贵功则不祷祀而得福此所谓天时不如地利地利不如人和故太公犯雨逆天时也韩信背水乖地利也并存人事俱成大业削树而斩厐涓举火而屠张郃未必暗同嵗徳冥防日逰俱运三门并占四杀杜邮齿剑抑惟计沮垓下悲歌实阶刓印若以并资厌胜不事良圗则长平尽坑固须恒济襄城无噍亦可常保是知拘而多忌终丧大功百姓与能必违小数金鸡树上【一作玉鹤】方为楚国之殃万毕枕中适搆淮南之祸刻符止【一作指】盗反更亡身被髪邀神翻招夷族吁嗟威斗占星不禳赤伏之运筑城断冈何救素灵之哭火灾不騐禆灶无力以窥天超乘阶凶王孙取监于观徳

　　古俪府卷八
<子部,类书类,古俪府>
　　钦定四库全书
　　古俪府卷九
　　明　王志庆　编
　　文学部【经典总】
　　太学壁经赋　国家诞敷文命建学崇政置六经于屋壁作羣儒之镜剪遗文以辨谬俾雅诰以详正是以儒业益敷皇风载盛斆学既阐廓宇斯分饰素壁而照月搆丹梁而结云于是集青衿之侣延鸿都之羣贞八索起三坟采典谟之沦翳次编简之缤纷稽古至今从百家之正义归真背伪俾四海之同文于是博考羣臣宣明旧典既蝌斗之互缺亦鱼鲁之相舛依鸟迹而难从访蛇形而莫辨定兹金简规程邈之隶书遵彼古文参史籀之大篆然后命钟张之艺诏文学之官界四壁以绳直挥五色之毫端粲尔其彩昭然可观虽一劳之克定乃千载之不刋
