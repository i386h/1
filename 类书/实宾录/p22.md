<!-- { "loadSidebar": true } -->
　　宋张畅为安北长史魏太武南征至彭城畅在城上与魏尚书李孝伯语时太尉江夏王义恭镇彭城孝伯曰魏主言太尉镇军乆阙南信殊当忧邑若欲遣信当为防送畅曰此方间路甚多不复以此劳魏主孝伯曰亦知有水路似为白贼所断畅曰君着白衣故称白贼邪孝伯大笑曰今之白贼亦不异黄巾赤睂畅曰黄巾赤睂似不在江南孝伯曰亦不离青徐畅曰今者青徐实为有贼但非白贼
　　蔡贼
　　唐末马殷与刘建锋皆蔡州朗山人同里凡秦宗权党散为盗者皆以酷烈相矜时通名蔡贼云


