<!-- { "loadSidebar": true } -->
　　左台中丞来俊臣罗告同平章事任知古狄仁杰裴行本司农卿崔宣礼前文昌左丞卢献御史中丞魏元忠潞州刺史李嗣真谋反仁杰对曰大周革命万物惟新唐室旧臣甘从诛戮反是实俊臣乃少寛之侯思止鞫魏元忠元忠辞气不屈思止怒命倒曵之元忠曰我薄命譬如坠驴足絓于镫为所曵耳思止愈怒更曵之元忠曰侯思止汝若须魏元忠头则截取何必使承反也狄仁杰既承反有司待报行刑不复严备仁杰裂衾帛书寃状置绵衣中谓王徳寿曰天时方热请授家人去其绵徳寿许之仁杰子光逺得书持之称变得召见太后览之以问俊臣对曰仁杰等茍无事实安肯承反太后使通事舍人周綝往视之俊臣又诈为仁杰等谢死表使綝奏之乐思晦男未入岁没入司农上变得召见太后问状对曰臣父已死臣家已破但惜陛下法为俊臣等所弄陛下不信臣言乞择朝臣之忠清陛下素所信任者为反状以付俊臣无不承反矣太后意稍寤召见仁杰等问曰卿承反何也对曰不承则已死于拷掠矣太后曰何为作谢死表对曰无之出表示之乃知其诈于是出此七族俊臣与武承嗣等固请诛之太后不许俊臣乃独称行本罪尤重请诛之秋官郎中徐有功駮之以为明主有更生之恩俊臣不能将顺亏损恩信殿中侍御史贵乡霍献可宣礼之甥也言于太后曰陛下不杀崔宣礼臣请陨命于前以头触殿阶血流霑地以示为人臣不私其亲太后皆不听
　　狄仁杰为豫州刺史时治越王贞党与当坐者六七百家籍没者五千口司刑趣使行刑仁杰宻奏彼皆诖误臣欲显奏似为逆人申理知而不言恐乖陛下仁恤之防太后特原之皆流丰州道过宁州宁州父老迎劳之曰我狄使君活汝邪相擕哭于徳政碑下设斋三日而后行
　　时法官竞为深酷唯司刑丞徐有功杜景俭独存平恕被告者皆曰遇来侯必死遇徐杜必生有功初为蒲州司法以寛为治不施敲扑吏相约有犯徐司法杖者众共斥之迨官满不杖一人职事亦修累迁司刑丞酷吏所诬构者有功皆为直之前后所活数十百家尝廷争狱事太后厉色诘之左右为战栗有功神色不挠争之弥切太后虽好杀知有功正直甚敬惮之司刑丞李日知亦尚平恕少卿胡元礼欲杀一囚日知以为不可往复数四元礼怒曰元礼不离刑曹此囚终无生理日知曰日知不离刑曹此囚终无死法竟以两状列上日知果直
　　道州刺史李行褒兄弟为酷吏所防当族秋官郎中徐有功固争不能得周兴奏有功故出反囚当斩太后虽不许亦免有功官然太后雅重有功久之复起为侍御史有功伏地流涕固辞曰臣闻鹿走山林而命悬庖厨势使之然也陛下以臣为法官臣不敢枉陛下法必死是官矣太后固授之逺近闻者相贺
　　万年主簿徐坚上疏以为书有五听之道令着三覆之奏窃见比有敕推按反者令使者得实即行斩决人命至重死不再生万一懐枉吞声赤族岂不痛哉此不足肃奸逆而明典刑适所以长威福而生疑惧臣望絶此处分依法覆奏又法官之任宜加简择有用法寛平为百姓所称者愿亲而任之有处事深酷不允人望者愿疎而退之
　　时告宻者皆诱人奴婢告其主以求功赏窦徳妃父孝谌为润州刺史有奴妄为妖异以恐徳妃母厐氏厐氏惧奴请夜祠祷解因发其事下监察御史薛季昶按之季昶诬奏以为与徳妃同祝诅先涕泣不自胜乃言曰厐氏所为臣子所不忍道厐氏当斩其子希瑊诣侍御史徐有功讼寃有功谍所司停刑上奏论之以为无罪季昶奏有功阿党恶逆请付法法司处有功罪当绞令史以白有功有功叹曰岂我独死诸人永不死邪既食掩扇而寝人以有功茍自强必内忧惧宻伺之方熟寝太后召有功迎谓曰卿比按狱失出何多对曰失出人臣之小过好生圣人之大徳太后黙然由是厐氏得减死与其三子皆流岭南孝谌贬罗州司马有功亦除名太后思徐有功用法平擢拜殿中侍御史逺近闻者无不相贺鹿城主簿潘好礼著论称有功蹈道依仁固守诚节不以贵贱死生易其操履设客问曰徐公于今谁与为比主人曰四海至广人物至多若所闻见则一人而已当于古人中求之客曰何如张释之主人曰释之所行者甚易徐公所行者甚难难易之间优劣见矣张公逄汉文之时天下无事至如盗髙庙玉环及渭桥惊马守法而已岂不易哉徐公逢革命之秋属惟新之运唐朝遗老或包藏祸心使人主有疑如周兴来俊臣乃尧年之四凶也崇饰恶言以诬盛徳而徐公守死善道深相明白几防囹圄数挂网罗此吾子所闻岂不难哉客曰使为司刑卿乃得展其才矣主人曰吾子徒见徐公用法平允谓可置司刑仆覩其人方寸之地何所不容若其用之何事不可岂直司刑而已哉
　　太后自垂拱以来任用酷吏先诛唐宗室贵戚数百人次及大臣数百家其刺史郎将以下不可胜数每除一官戸婢窃相谓曰鬼朴又来矣不旬月辄遭掩捕族诛右补阙朱敬则以太后本任威刑以禁异议今既革命众心已定宜省刑尚寛乃上疏以为自文明草昧天地屯三叔流言四凶构难不设钩距无以应天顺人不切刑名不可摧奸息暴故置神器开告端曲直之影必呈包藏之心尽露神道助直无罪不除苍生晏然紫宸易主然而急趋无善迹促柱少和声向时之妙防乃当今之刍狗也伏愿览秦汉之得失考时事之合宜审糟粕之可遗觉蘧庐之须毁去萋菲之牙角顿奸险之锋芒窒罗织之源扫朋党之迹使天下苍生坦然大悦岂不乐哉太后善之赐帛二百段
　　宗时杨汪既杀张审素审素二子瑝琇皆防坐流岭表寻逃归手杀汪于都城繋表于斧言父寃状欲之江外杀与汪同谋者为有司所得议者多言二子穉年孝烈宜加矜宥张九龄亦欲活之裴辉卿李林甫以为壊法不可上然之乃下敇曰国家设法期于止杀各伸为子之志谁非徇孝之人展转相讐何有限极宜付河南府杖杀
　　广州都督裴伷先下狱明皇与宰相议其罪张嘉贞请杖之张説曰臣闻刑不上大夫为其近于君且所以养廉耻也故士可杀不可辱臣向巡北边闻杖姜皎于朝堂皎官登三品亦有微功有罪应死则死应流则流奈何轻加笞辱以皂待之姜皎事往不可复追伷先据状当流岂可复蹈前失上深然之嘉贞不説退谓说曰何论事之深也説曰宰相时来则为之若国之大臣皆可笞辱但恐行及吾辈吾此言非为伷先乃为天下士君子也嘉贞无以应
　　武彊令裴景仙坐赃五千匹事觉亡命明皇怒命集众斩之大理卿李朝隠奏景仙赃皆乞取罪不至死又其曾祖寂有建义大功载初中以非罪破家惟景仙独存今为承嫡宜宥其死投之荒逺其辞畧曰十代宥贤功实宜录一门絶祀情或可哀制令杖杀朝隠又奏曰生杀之柄人主得专轻重有条臣下当守今若乞取得罪便处斩刑后有枉法当科欲加何辟所以为国惜法期守律文非敢以法随人曲矜仙命又曰若寂勲都弃仙罪特加则叔向之贤何足称者若敖之鬼不其馁而明皇乃许之杖景仙一百流岭南恶处
　　李适之与李林甫争权有隙适之领兵部尚书林甫使人发兵部铨曹奸利事收吏付京兆与御史对鞫之数日竟不得其情京兆尹萧炅使法曹吉温鞫之温入院先取二重囚讯之或杖或压号呼之声所不忍闻皆曰茍存余生乞纸尽答其部吏素闻温之惨酷引入皆自诬服无敢违温意者顷刻而狱成验囚无榜掠之迹及林甫欲除不附己者求治狱吏炅荐温于林甫林甫得之大喜温常曰若遇知己南山白额虎不足防也时又有罗希奭为吏深刻林甫引之自御史台主簿再迁殿中侍御史二人皆随林甫所欲深浅锻链成狱无能自脱者时人谓之罗钳吉网
　　欧阳詹片言折狱论　孔子説季路于人曰片言折狱者其由也欤夫子之言盖非于季路之云也后之人不穷圣防以为夫子羙于季路任一时之见轻而折狱者有若是焉迂哉斯人也夫两讼之谓狱狱折而有刑刑者侀也侀者成也一成而不可变不其重欤古之帝王将刑一人循三槐歴九棘讯羣臣讯羣吏讯万人亿兆絶议然后治法徇于朝示于野昭然于众同方弃之所示容也君莫圣于尧加有舜禹稷契佐之莫明于舜而有防龙缙云髙阳佐之莫哲于禹莫贤于汤莫察于文武莫智于成康于时皆济济盈朝明明在位岂无独见而可臆断慎刑之道如斯不敢失明刑狱不可轻也凡至狱讼多在小人至于讼也皆欲己胜何则不胜乃罪戾随之若然则君子时或妄讼于人未有小人而能自讼者片之为言偏也偏言一家之词也偏词虽君子不信之矧非君子乎以斯折狱也小则肌肤必有朴抶之滥焉大即性命必有鈇锧之寃焉脱夫子实谓片言可以折狱者不几乎一言可以丧邦欤夫子之言盖轻于季路贤者审之片言不可以折狱者必然之理也周立诉讼法敕民有诉讼必先歴县州及观察使处决不直乃听诣台省或自不能书牒倩人书者必书所倩姓名居处若无可倩听执素纸所诉必须己事毋得挟私客诉
　　宋太祖谓宰臣曰五代诸侯跋扈有枉法杀人者朝廷置而不问人命至重姑息藩镇当如是耶自今诸州厥大辟录案闻奏付刑部详覆之
　　太宗虑大理刑部吏舞文巧诋乃置审刑院于禁中以李昌龄知院亊置详议官六员凡狱上奏先逹院印讫付大理刑部断覆以闻乃下院详议申覆裁决讫以付中书省行之其未允者宰相覆以闻始命论决
　　哲宗时文彦愽之子及甫居丧于洛服除恐不得京官抵书邢恕曰改月遂除入朝之计未可必当涂猜忌于鹰者益深其徒实繁司马昭之心路人所知也济之以粉昆必欲以躬为甘心快意之地可谓寒心其谓司马昭者指吕大防独当国久粉昆世谓驸马都尉为粉侯韩嘉彦尚主其兄忠彦则粉昆也恕以书示蔡确之弟硕至是恕令确子渭上书讼挚等防其父隂图不轨谋危宗社引及甫书为证章惇蔡卞因是欲杀挚及梁焘王岩叟等以为挚有废立意遂置狱于同文馆令蔡京安惇杂治逮问及甫及甫因诡言其父彦愽称挚为司马昭粉则以王岩叟面白昆则梁焘字况之况犹兄也京惇因组织万端将防诸人以族罪奏挚等大逆不道死有余责不治无以示天下帝曰元祐人果如是乎京惇对曰诚有是心特反形未具尔防挚焘已卒于贬所京等奏上不及考验乃下诏禁锢挚焘子孙于岭南勒停岩叟诸子官职京觊求执政故治狱极意罗织元祐诸贤既成而曾布忌京宻言于帝曰蔡卞备位丞辖京不可以同升遂止进承防京布由是有隙
