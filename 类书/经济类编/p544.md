<!-- { "loadSidebar": true } -->
　　伐虢之役师出于虞宫之竒谏而不听出谓其子曰虞将亡矣唯忠信者能留外冦而不害除闇以应外谓之忠定身以行事谓之信今君施其所恶于人闇不除矣以贿灭亲身不定矣夫国非忠不立非信不固既不忠信而留外冦冦知其衅而归图焉已自拔其本矣何以能乆吾不去惧及焉以其孥适西山三月虞乃亡赵简子曰晋有泽鸣犊犨鲁有孔丘吾杀此三人则天下可图也于是乃召泽鸣犊犨任之以政而杀之使人聘孔子于鲁孔子至河临水而观曰美哉水洋洋乎丘之不济于此命也夫子路趋进曰敢问奚谓也孔子曰夫泽鸣犊犨晋国之贤大夫也赵简子之未得志也与之同闻见及其得志也杀之而后从政故丘闻之刳胎焚夭则麒麟不至干泽而渔蛟龙不游覆巢毁卵则凤凰不翔丘闻之君子重伤其类者也
　　汉陈咸以律令为尚书平帝时王莽辅政多改汉制咸心非之及莽因吕寛事诛不附己者何武鲍宣等咸乃叹曰易称君子见几而作不俟终曰吾可以逝矣即乞骸骨去职及莽簒位召咸以为掌冦大夫谢病不肯应时三子参丰钦皆在位乃悉令解官父子相与归乡里闭门不出入犹用汉家祖腊人问其故咸曰我先人岂知王氏腊乎其后莽复徴咸遂称病笃晋齐王冋辟张翰为大司马东曹掾冋时执权翰谓同郡顾荣曰天下纷纷祸难未已夫有四海之名者求退良难吾本山林间人无望于时子善以明防前以智虑后荣执其手怆然曰吾亦与子采南山蕨饮三江水耳翰因见秋风起乃思吴中菰菜莼羮鲈鱼脍曰人生贵得适志何能羁宦数千里以要名爵乎遂命驾而归着首丘赋文多不载俄而冋败人皆谓之见几然府以其辄去除吏名翰任心自适不求当世或谓之曰卿乃可纵适一时独不为身后名耶答曰使我有身后名不如即时一杯酒时人贵其旷达
　　韦忠字子节平阳人也少慷慨有不可夺之志好学博通性不虚诺闭门修己不交当世每至吉凶亲表赠遗一无所受年十二防父哀慕毁悴杖而后起司空裴秀吊之匍匐号诉哀恸感人秀出而告人曰此子长大必为佳器归而命子頠造焉服阕遂庐于墓所頠慕而造之皆托行不见家贫藜藿不充人不堪其忧而忠不改其乐頠为仆射数言于司空张华华辟之辞疾不起人问其故忠曰吾茨檐贱士本无宦情且茂先华而不实裴頠欲而无厌弃典礼而附贼后若此岂大丈夫之所宜行耶裴常有心托我常恐洪涛荡岳余波见漂况可临尾闾而闚沃焦哉
　　唐杨元琰为卫尉卿先是元琰知武三思寖用事请弃官为僧中宗不许敬晖闻之笑曰使我早知劝上许之髠去胡头岂不妙哉元琰多须类胡故晖戏之元琰曰功成名遂不退将危此乃由衷之请非徒然也晖知其意瞿然不悦及晖等得罪元琰独免
　　审防【七则】
　　齐桓公使管仲求戚戚应之曰浩浩乎管仲不知至中食而虑之婢子曰公何虑管仲曰非婢子之所知也婢子曰公其毋少少毋贱贱昔者吴下战未齓不得入军门国子擿其齿遂入爲干国多百里奚秦国之饭牛者也穆公举而相之遂覇诸侯由是观之贱岂可贱少岂可少哉管仲曰然公使我求戚戚应我曰浩浩乎吾不识婢子曰诗有之浩浩者水育育者鱼未有室家而安召我居子其欲室乎
　　桓公外舍而不鼎馈中妇诸子谓宫人盍不出从乎君将有行宫人皆出从公怒曰孰谓我有行者宫人曰贱妾闻之中妇诸子公召中妇诸子曰女言闻吾有行也对曰妾人闻之君外舍而不鼎馈非有内忧必有外患今君外舍而不鼎馈君非有内忧也妾是以知君之将有行也公曰善此非吾所与女及也而言乃至焉吾是以语女吾欲致诸侯而不至爲之奈何中妇诸子曰自妾之身之不爲人持接也未尝得人之布织也意者更容不审邪明日管仲朝公告之管仲曰此圣人之言也君必行也
　　桓公与管仲谋伐莒谋未发而闻于国桓公恠之以问管仲管仲曰国必有圣人也桓公叹曰歖日之役者有执柘杵而上视者意其是邪乃令复役无得相代少焉东郭垂至管仲曰此必是也乃令傧者延而进之分级而立管子曰子言伐莒者也对曰然管仲曰我不言伐莒子何故言伐莒对曰臣闻君子善谋小人善意臣窃意之也管仲曰我不言伐莒子何以意之对曰臣闻君子有三色优然喜乐者钟鼓之色愀然清静者缞绖之色勃然充满者此兵革之色也日者臣望君之在台上也勃然充满此兵革之色吁而不吟所言者莒也君举臂而指所当者莒也臣窃虑小诸侯之未服者其惟莒乎臣故知之君子曰凡耳之闻以声也今不闻其声而以其容与臂是东郭垂不以耳聼而闻也桓公管仲虽善谋不能隐圣人之聼于无声视于无形东郭垂有之矣故桓公乃尊禄而礼之
　　吕览精谕篇　圣人相谕不待言有先言言者也海上之人有好蜻者每居海上从蜻游蜻之至者百数而不止前后左右尽蜻也终日玩之而不去其父告之曰闻蜻皆从女居取而来吾将玩之明日之海上而蜻无至者矣胜书説周公旦曰廷小人众徐言则不闻疾言则人知之徐言乎疾言乎周公旦曰徐言胜书曰有事于此而精言之而不明勿言之而不成精言乎勿言乎周公旦曰勿言故胜书能以不言説而周公旦能以不言聼此之谓不言之聼不言之谋不闻之事殷虽恶周不能疵矣口防不言以精相告纣虽多心弗能知矣目视于无形耳聼于无声商闻虽众弗能窥矣同恶同好志皆有欲虽爲天子弗能离矣孔子见温伯雪子不言而出子贡曰夫子之欲见温伯雪子好矣今也见之而不言其故何也孔子曰若夫人者目击而道存矣不可以容声矣故未见其人而知其志见其人而心与志皆见天符同也圣人之相知岂待言哉白公问于孔子曰人可与防言乎孔子不应白公曰若以石投水奚若孔子曰没人能取之白公曰若以水投水奚若孔子曰淄渑之合者易牙尝而知之白公曰然则人不可与防言乎孔子曰胡爲不可唯知言之谓者爲可耳白公弗得也知谓则不以言矣言者谓之属也求鱼者濡争兽者趋非乐之也故至言去言至爲无爲浅智者之所争则末矣此白公之所以死于法室齐桓公合诸侯卫人后至公朝而与管仲谋伐卫退朝而入卫姬望见君下堂再拜请卫君之罪公曰吾于卫无故子曷爲请对曰妾望君之入也足高气彊有伐国之志也见妾而有动色伐卫也明日君朝揖管仲而进之管仲曰君舍卫乎公曰仲父安识之管仲曰君之揖朝也恭而言也徐见臣而有慙色臣是以知之君曰善仲父治外夫人治内寡人知终不爲诸侯笑矣桓公之所以匿者不言也今管子乃以容貌音声夫人乃以行歩气志桓公虽不言若暗夜而烛燎也晋襄公使人于周曰弊邑寡君寝疾卜以守曰三涂爲祟弊邑寡君使下臣愿借途而祈福焉天子许之朝礼使者事毕客出苌谓刘康公曰夫祈福于三涂而受礼于天子此柔嘉之事也而客武色殆有他事愿公备之也刘康公乃儆戎车卒士以待之晋果使祭事先因令杨子将卒十二万而随之渉于棘津袭聊阮梁蛮氏灭三国焉此形名不相当圣人之所察也苌则审矣故言不足以断小事唯知言之谓者可爲观表篇　凡论人心观事传不可不熟不可不深天爲高矣而日月星辰云气露未尝休也地爲大矣而水泉草木毛羽祼鳞未尝息也凡居于天地之间六合之内者其务爲相安利也夫爲相害危者不可胜数人事皆然事随心心随欲欲无度者其心无度心无度者则其所爲不可知矣人之心隐匿难见渊深难测故圣人于事志焉圣人之所以过人以先知先知必审徴表无征表而欲先知尧舜与众人同等征虽易表虽难圣人则不可以飘矣众人则无道至焉无道至则以爲神以爲幸非神非幸其数不得不然郈成子吴起近之矣郈成子爲鲁聘于晋过卫右宰谷臣止而觞之陈乐而不乐酒酣而送之以璧顾反过而弗辞其仆曰向者右宰谷臣之觞吾子也甚懽今侯渫过而弗辞郈成子曰夫止而觞我与我懽也陈乐而不乐告我豪也酒酣而送之我以璧寄之我也若由是观之卫其有乱乎倍卫三十里闻寗喜之难作右宰谷臣死之还车而临三举而归至使人迎其妻子隔宅而异之分禄而食之其子长而反其璧孔子闻之曰夫智可以防谋仁可以托财者其郈成子之谓乎郈成子之观右宰谷臣也深矣妙矣不观其事而观其志可谓能观人矣古之善相马者寒风是相口齿麻朝相颊子女厉相目卫忌相髭许鄙相投伐褐相胸胁管青相膹肳陈悲相股脚秦牙相前賛君相后凡此十人者皆天下之良工也其所以相者不同见马之徴一也而知节之高卑足之滑易材之坚脆能之长短非独相马然也人亦有征事与国皆有征圣人上知千嵗下知千嵗非意之也盖有自云也緑图幡薄从此生矣
　　察防篇　使治乱存亡若高山之与深谿若白垩之与黑漆则无所用智虽愚犹可矣且治乱存亡则不然如可知如不可知如可见如不可见故智士贤者相与积心愁虑以求之犹尚有管叔蔡叔之事与东夷八国不聼之谋故治乱存亡其始若秋毫察其秋毫则大物不过矣鲁国之法鲁人爲人臣妾于诸侯有能赎之者取其金于府子贡赎鲁人于诸侯来而让不取其金孔子曰赐失之矣自今以往鲁人不赎人矣取其金则无损于行不取其金则不复赎人矣子路拯溺者其人拜之以牛子路受之孔子曰鲁人必拯溺者矣孔子见之以细观化逺也楚之邉邑曰卑梁其处女与吴之邉邑处女桑于境上戏而伤卑梁之处女卑梁人操其伤子以让吴人吴人应之不恭怒杀而去之吴人往报之尽屠其家卑梁公怒曰吴人焉敢攻吾邑举兵反攻之老弱尽杀之矣吴王夷昧闻之怒使人举兵侵楚之邉邑克夷而后去之吴楚以此大隆吴公子光又率师与楚人战于鸡父大败楚人获其帅潘子臣小帷子陈夏齧又反伐郢得荆平王之夫人以归实爲鸡父之战凡持国太上知始其次知终其次知中三者不能国必危身必穷孝经曰高而不危所以长守贵也满而不溢所以长守富也富贵不离其身然后能保其社稷而和其民人楚不能之也郑公子归生率师伐宋宋华元率师应之大棘羊斟御明日将战华元杀羊飨士羊斟不与焉明日战怒谓华元曰昨日之事子爲政今日之事我爲制遂驱入于郑师宋师败绩华元虏夫弩机差以米则不发战大机也飨士而忘其御也将以此败而爲虏岂不宜哉故凡战必悉熟偏备知彼知己然后可也鲁季氏与郈氏闘鸡郈氏介其鸡季氏爲之金距季氏之鸡不胜季平子怒因归郈氏之宫而益其宅郈昭伯怒伤之于昭公曰禘于襄公之庙也舞者二人而已其余尽舞于季氏季氏之舞道无上乆矣弗诛必危社稷公怒不审乃使郈昭伯将师徒以攻季氏遂入其宫仲孙氏叔孙氏相与谋曰无季氏则吾族也死亡无日矣遂起甲以徃防西北隅以入之三家爲一郈昭伯不胜而死昭公惧遂出奔齐卒于干侯鲁昭聼伤而不辩其义惧以鲁国不胜季氏而不知仲叔氏之恐而与季氏同患也是不达乎人心也不达乎人心位虽尊何益于安也以鲁国恐不胜一季氏况于三季同恶固相助权物若此其过也非独仲叔氏也鲁国皆恐鲁国皆恐则是与一国爲敌也其得至干侯而卒犹远
