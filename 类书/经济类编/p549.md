<!-- { "loadSidebar": true } -->
　　陈自强尝为韩侂胄童子师及侂胄当国自强入都待铨欲见之无以自通僦居主人出入侂胄家为入言之一日侂胄召自强比至则从官毕集侂胄设褥于堂延自强升坐再拜次召从官同坐从官踧踖莫敢居上者侂胄徐曰陈先生老儒汨没可愍坐客唯唯明日交章荐其才即除太学录未逾年三迁为秘书郎既入馆即改右正言月余拜谏议大夫御史中丞旬日遂秉政自兵兴以来蜀口汉淮之民死于兵戈者不可胜计公私之力大屈而韩侂胄意犹未已中外忧惧礼部侍郎兼资善堂翊善史弥逺入对因力陈危迫之势请诛侂胄以安邦皇后杨氏素怨侂胄使皇子荣王曮具疏言侂胄再啓兵端将不利于社稷帝不答后从旁力赞之帝犹未许后请命其兄杨次山择羣臣可任者与共图之帝始允可次山遂语弥逺弥逺得密防以钱象祖尝谏用兵忤侂胄乃先白象祖象祖许之象祖以告李璧弥逺自懐中出御笔批云韩侂胄久任国柄轻啓兵端使南北生灵枉罹凶害可罢平章军国事陈自强阿附充位可罢右丞相日下出国门仍命主管殿前司公事夏震以兵三百防护象祖欲奏审璧谓事留恐泄乃已翌日侂胄入朝至太庙前震呵止之从者皆散震以兵拥侂胄至玉津园侧殛杀之弥逺象祖以诛侂胄闻帝不信越三日犹以为未死后审其果然遂下诏暴侂胄罪恶于中外盖其谋始于弥逺而成于皇后及杨次山帝初无意也论功进弥逺为礼部尚书加震福州观察使侂胄专政十四年宰执侍从台谏藩臬皆其门庑之人天子孤立于上威行宫省权震宇内尝凿山为沼下瞰太庙出入宫闱无度孝宗畴昔思政之所偃然居之老宫人见之往往垂涕顔棫草制以为得圣之清易拔撰答诏以元圣褒之四方投献者谓伊霍旦奭不足以拟其勲余嚞请加九锡赵师乞置平原郡王府官属侂胄皆当之不辞其嬖妾皆封郡国夫人毎内宴与妃嫔杂坐恃势骄倨掖庭皆恶之及借其家多乘舆服御之饰其僭紊极矣
　　史弥逺拜左相一日以疾求解政诏弥逺有定策大功勤劳王室宜加优礼于是受保宁昭信节度使充醴泉观使封防稽郡王奉朝请二子一婿五孙皆加官秩越八日而卒弥逺为相凡二十六年用事专且久权倾内外初欲反韩侂胄所为故收召贤才老成布于朝廷及济王不得其死论者纷起遂専任憸壬以居防
　　谏一时君子贬斥殆尽理宗徳其立己惟言是
　　从故恩宠终其身
　　贾似道上疏乞归养度宗命大臣侍从传防留
　　日四五至中使加赐日十数至夜即交卧第外
　　以守之特授平章军国重事一月三赴经筵三
　　日一朝治事都堂赐第西湖之葛岭使迎养其
　　中似道于是五日一乘湖船入朝不赴都堂治
　　事吏抱文书就第呈署大小朝政一切决于
　　馆客廖莹中堂吏翁应龙宰执充位而已似
　　道虽深居简出凡防谏弹劾诸司荐辟及京
　　尹畿漕一　切事不闗白不敢行正人端士斥
　　罢殆尽吏争纳赂求美职圗为帅阃监司郡守
　　者贡献不可胜计一时贪风大肆兵丧于外
　　匿不以闻民怨于下诛责无艺莫敢言者太
　　府寺主簿陈防尝入对极言似道为相国政
　　阙失后为淮东总领似道诬以贪污安置于建
　　昌军籍录其家
　　似道屡称疾求去帝至涕泣留之不从诏六日
　　一朝一月两赴经筵寻又诏入朝不拜朝退帝
　　必起避席目送之出殿廷始坐继复诏十日一
　　朝时襄樊围急似道日坐葛岭起楼阁亭榭作
　　半闲堂延羽流塑己像其中取宫人叶氏及娼
　　尼有美色者为妾日肆淫乐与故博徒纵博人
　　无敢窥其第者有妾兄来立府门若将入状似
　　道见之投火中尝与羣妾踞地鬭蟋蟀所狎
　　客戏之曰此军国重事耶酷嗜寳玩建多寳阁
　　一日一登玩闻余玠有玉带求之已狥矣发
　　其塜取之人有物求不与辄得罪自是或累月
　　不朝虽朝享景灵宫亦不从驾有言边事者辄
　　加贬斥一日帝问曰襄阳之围已三年矣奈何
　　似道对曰北兵已退陛下何从得此言帝曰适
　　有女嫔言之似道诘其人诬以他事赐死由是
　　边事虽日急无敢言者
　　元仁宗时特们徳尔再入相恃势贪虐荒秽滋
　　甚中外切齿羣臣不知所为平章政事萧拜住
　　稍牵制之中丞杨多尔济慨然以紏正其罪为
　　己任上都富民张弼杀人系狱特们徳尔使嘉
　　努胁留守贺胜使出之胜不可多尔济亷得特
　　们得尔受弼赂钜万计乃与拜珠及胜奏之而
　　内外御史凡四十余人共劾其桀黠奸贪欺上
　　防下占据晋王田及卫兵牧地窃食郊庙供祀
　　马受诸王人等珍玉之贿动以万计误国之罪
　　又在僧格阿哈玛特之上四海嫉愤咸愿车裂
　　斩首以快人心奏上帝震怒特们徳尔惧逃匿
　　太后宫多尔济持之益急太后召多尔济责之
　　帝不忍伤太后意但罢其相位而迁多尔济为
　　集贤学士
　　除奸【三十一则】
　　孔子为鲁司寇七日而诛少正卯于东观之下门人闻之趋而进至者不言其意皆一也子贡后至趋而进曰夫少正卯者鲁之闻人矣夫子始为政何以先诛之孔子曰赐也非尔所及也夫王者之诛有五而盗窃不与焉一曰心辨而险二曰言伪而辩三曰行辟而坚四曰志愚而博五曰顺非而泽此五者皆有辨知聪达之名而非其真也茍行以伪则其智足以移矣强足以独立此奸人之雄也不可不诛夫有五者之一则不免于诛今少正卯兼之是以先诛之也昔者汤诛蠋沐太公诛潘阯管仲诛史附里子产诛邓析此五子未有不诛也所谓诛之者非谓其昼则攻盗暮则穿窬也皆倾覆之徒也此固君子之所疑愚者之所惑也诗云忧心悄悄愠于羣小此之谓矣
　　韩非备内篇　人主之患在于信人信人则制于人人臣之于其君非有骨肉之亲也缚于势而不得不事也故为人臣者窥觇其君心也无须臾之休而人主怠傲处其上此世所以有刼君弑主也为人主而大信其子则奸臣得乘于子以成其私故李兑傅赵王而饿主父为人主而大信其妻则奸臣得乘于妻以成其私故优施傅丽姬杀申生而立奚齐夫以妻之近与子之亲而犹不可信则其余无可信者矣且万乘之主千乘之君后妃夫人适为太子者或有欲其君之蚤死者何以知其然夫妻者非有骨肉之恩也爱则亲不爱则疎语曰其母好者其子抱然则其为之反也其母恶者其子释丈夫年五十而好色未解也妇人年三十而美色衰矣以衰美之妇人事好色之丈夫则身见疎贱其子疑不为主此后妃夫人之所以冀其君之死者也唯毋为后而子为主则令无不行禁无不止男女之乐不减于先君而擅万乘不疑此酖毒扼昧之所以用也故桃左春秋曰人主之疾死者不能处半人主弗知则乱多资故曰利君死者众则人主危故王良爱马越王勾践爱人为战与驰医善吮人之伤含人之血非骨肉之亲也利所加也故舆人成舆则欲人之富贵匠人成棺则欲人之夭死也非舆人仁而匠人贼也人不贵则舆不售人不死则棺不买情非憎人也利在人之死也故后妃夫人太子之党成而欲君之死也君不死则势不重情非憎君也利在君之死也故人主不可以不加心于利已死者故日月晕围于外其贼在内备其所憎祸在所爱是故明主不举不叅之事不食非常之食逺听而近视以审外内之失省同异之言以知朋党之分偶叅伍之验以责陈言之实执后以应前按法以治众众端以叅观士无幸赏赏无逾行杀必当罪有罪不赦则奸邪无所容其私矣徭役多则民苦民苦则权势起权势起则复除重复除重则贵人富苦民以富贵人起势以借人臣非天下长利也故曰徭役少则民安民安则下无重权下无重权则权势灭权势灭则德在上矣今夫水之胜火亦明矣然而釡鬲间之水煎沸竭尽其上而火得炽盛焚其下水失其所以胜者矣今夫治之禁奸未明于此然守法之臣为釡鬲之行则法独明于胸中而已失其所以禁奸者矣上古之传言春秋所记犯法为逆以成大奸者未尝不从尊贵之臣也而法令之所以备刑罚之所以诛常于卑贱是以其民絶望无所告愬大臣比周蔽上为一隂相善而阳相恶以示无私相为耳目以候主隙人主掩蔽无道得闻有主名而无实臣专法而行之周天子是也偏借其权势则上下易位矣此言人臣之不可借权势也
　　汉周防上和帝请诛宝瓌疏　臣闻臧文仲之事君也见有礼于君者事之如孝子之养父母见无礼于君者诛之如鹰鹯之逐鸟雀按夏阳侯瓌本出轻薄志在邪辟学无经术而妄搆讲舍外招儒徒实防奸桀轻忽天威侮慢王室又造作巡狩封禅之书惑众不道当伏诛戮而主者营私不为国计夫防流虽寡浸成江河爝火虽微卒能燎野履霜有渐可不惩革宜寻吕产专窃之乱永惟王莽逆之祸上安社稷之计下解万夫之惑灵帝乳母赵娆旦夕在太后侧中常侍曹节与共交搆谄事太后数出诏命有所封拜及其支类多行贪虐陈蕃疾之志诛中官防窦武亦有谋蕃自以既从人望而德于太后必谓其志可申乃先上诉　臣闻言不直而行不正则为欺乎天而负乎人危言极意则羣凶侧目祸不旋踵钧此二者臣宁得祸不敢欺天也今京师嚣嚣道路諠哗言侯览曹节公乘昕王甫郑防等与赵夫人诸女尚书并乱天下附从者升进忤逆者中伤方今一朝羣臣如河中木耳泛泛东西耽禄畏害陛下前始摄位顺天行诛苏康管霸并伏其辜是时天地清明人鬼欢喜奈何数月复纵左右元恶大奸莫此之甚今不急诛必生变乱倾危社稷其祸难量愿出臣章宣示左右并令天下诸奸知臣疾之
