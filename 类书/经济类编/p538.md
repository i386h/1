<!-- { "loadSidebar": true } -->
　　桓温欲北伐屡诏不许温辄下武昌人情震惧或劝殷浩引身告退王彪之言于简文曰此非为社稷计自为计耳若殷浩去职人情崩骇天子独坐既尔当有任其责者非殿下而谁又谓浩曰彼抗表问罪卿为其首事任如此猜衅已搆欲作匹夫岂有全地耶且当静以待之令相王与手书示以欵诚陈以成败当必旋斾若不顺命即遣中诏如复不奉乃当以正义相裁无故悤悤先是猖獗浩曰决大事正自难顷日来欲使人闷闻卿此谋意始得了温亦奉帝防果不进
　　唐德宗时贾耽为山南东道节度使使行军司马樊泽奏事行在泽既复命方大宴有急牒至以泽代耽耽内牒懐中顔色不改宴罢召泽告之且命将吏谒泽牙将张献甫怒曰行军自图节钺事人不忠请杀之耽曰天子所命则为节度使矣即日离镇以献甫自随军府遂安
　　文宗时李训郑注既诛召六道巡边使田全操追忿训注之谋在道扬言我入城凡儒服者无贵贱当尽杀之全操等乘驿疾驱入金光门京城讹言有冦至士民惊噪纵横走尘埃四起两省诸司官闻之皆奔散有不及束带韈而乘马者郑覃李石在中书顾吏卒稍稍逃去覃谓石曰耳目颇异宜且出避之石曰宰相位尊望重人心所属不可轻也今事虚实未可知坐镇之庶几可定若宰相亦走则中外乱矣且果有祸乱避亦不免覃然之石坐视文案沛然自若敕使相继传呼闭皇城诸司门左金吾大将军陈君赏帅其众立望仙门下谓敕使曰贼至闭门未晚请徐观其变不宜示弱至晡后乃定是日坊市恶少年皆衣绯皁执弓刀北望见皇城闭即欲剽掠非石与君赏镇之京城几再乱矣
　　郭子仪入朝鱼朝恩邀之游章敬寺元载恐其相结密使告子仪曰朝恩谋不利于公子仪不听将士请束甲以从者三百人子仪曰我国之大臣彼无天子之命安敢害我若受命而来汝曹欲何为乃从家僮数人而徃朝恩惊问其故子仪以所闻告且曰恐烦公经营耳朝恩抚膺流涕曰非公长者能无疑乎
　　隂德【四则】
　　王忳字少林广汉新都人也忳尝诣京师于空舍中见一书生疾困愍而视之书生谓忳曰我当到洛阳而被病命在须防腰下有金十斤愿以相赠死后更藏骸骨未及问姓名而命絶忳即鬻一斤营其殡葬余金悉置棺下人无知者后归数年县署忳大度亭长初到之日有马驰入亭中而止其日大风飘一绣被复堕忳前即言之于县县以归忳忳后乘马到雒县马遂奔走牵忳入他舍主人见之喜曰今禽盗矣问忳所由得马忳具説其状并及绣被主人怅然良久乃曰被随旋风与马俱亡卿何隂德而致此二物忳自念有葬书生事因説之并道书生形貌及埋金之处主人大惊号曰是我子也姓金名彦前往京师不知所在何意卿乃葬之大恩久不报天以此章卿德耳忳悉以被马还之彦父不取又厚遗忳忳辞让而去
　　虞诩字升卿陈国武平人也祖父经为郡县狱吏案法平允务存寛恕毎冬月上其状恒流涕随之尝称曰东海于公高为里门而其子定国卒至丞相吾决狱六十年矣虽不及于公其庶几乎子孙何不为九卿耶故字诩曰升卿
　　苏轼三槐堂铭　天可必乎贤者不必贵仁者不必寿天不可必乎仁者必有后二者将安取衷哉吾闻之申包胥曰人众者胜天天定亦能胜人世之论天者皆不待其定而求之故以天为茫茫善者以怠恶者以肆盗跖之寿孔顔之厄此皆天之未定者也松栢生于山林其始也困于蓬蒿厄于牛羊而其终也贯四时阅千岁而不改者其天定也善恶之报至于子孙而其定也久矣吾以所见所闻所传闻考之而其可必也审矣国之将兴必有世德之臣厚施而不食其报然后其子孙能与守文太平之主共天下之福故兵部侍郎晋国王公显于汉周之际厯事太祖太宗文武忠孝天下望以为相而公卒以直道不容于时盖尝手植三槐于庭曰吾子孙必有为三公者已而其子魏国文正公相真宗皇帝于景德祥符之间朝廷清明天下无事之时享其福禄荣名者十有八年今夫寓物于人明日而取之有得有否而晋公修德于身责报于天取必于数十年之后如持左契交手相付吾是以知天之果可必也吾不及见魏公而见其子懿敏公以直谏事仁宗皇帝出入侍从将帅三十余年位不满其德天将复兴王氏也欤何其子孙之多贤也世有以晋公比李栖筠者其雄才直气真不相上下而栖筠之子吉甫其孙德裕功名富贵略与王氏等而忠信仁厚不及魏公父子由此观之王氏之福盖未艾也懿敏公之子巩与吾游好德而文以世其家吾是以录之铭曰呜呼休哉魏公之业与槐俱萌封殖之勤必世乃成既相真宗四方砥平归视其家槐隂满庭吾侪小人朝不及夕相时射利皇防厥德庶几侥幸不种而获不有君子其何能国王城之东晋公所庐郁郁三槐惟德之符呜呼休哉
　　石介隂德论　夫天辟乎上地辟乎下君辟乎中天地人异位而同治也天地之治曰祸福君之治曰刑赏其出一也皆随其善恶而散布之善斯赏恶斯刑是谓顺天地天地顺而风和百谷嘉恶斯赏善斯刑是谓逆天地天地逆而隂阳乖四时悖三才之道不相离其应如影响祸福刑赏岂异出乎夫人不达天地君之治昧祸福刑赏之所出行君威命执君刑柄发仁布令代君诛赏而硁硁焉守小慈蹈小仁不肯去一奸人刑一有罪皆曰存隂德其大防谓不杀一人不伤一物则天地神明之所福也茍不以己之喜怒以天下之喜怒杀伤虽多天地神明福之矣茍不以天下之喜怒而以己之喜怒而害一人损一物天地神明固祸之矣且天地能覆载而不能明示祸福于人树之以君假其刑赏以向背善恶人君能刑赏而不能亲行黜陟于下任之以臣假其威权以进退贪良良者进之君赏之也天福之也奚其德哉贪者退之君刑之也天祸之也奚其仇哉以进退于人谓德仇在己乎欺天而无君也州方千里牧非其人千里受邑方百里宰非其人百里受使一牧一宰有罪而罹其诛孰多千里百里无其辜而受其是仁一牧宰而不仁于千里也暴我鳏寡虐我惸天地君所欲除而存之违天地君也违天地君而曰存隂德祸斯及矣白额虎暴而害物周处杀之而获福两头蛇见而人死叔敖斩之而得报尸而官涂而民其害岂特白额虎两头蛇之比也而能除之隂德隆而无穷矣
　　存孤【三则】
　　汉李爕字德公初李固既筞罢知不免祸乃遣三子归乡里时爕年十三姊文姬为同郡赵伯英妻贤而有智见二兄归具知事本黙然独悲曰李氏灭矣自太公已来积德累仁何以遇此密与二兄谋豫藏匿爕托言还京师人咸信之有顷难作下郡收固三子二兄受害文姬乃告父门生王成曰君执义先公有古人之节今委君以六尺之孤李氏存灭其在君矣成感其义乃将爕乘江东下入徐州界内令变名姓为酒家佣而成卖卜于市各为异人隂相往来爕往从学酒家异之意非恒人以女妻爕爕专精经学十余年间梁冀既诛而灾眚屡见明年史官上言宜有赦令又当存录大臣寃死者子孙于是大赦天下并求固后嗣爕乃以本末告酒家酒家具车重厚遣之皆不受遂还乡里追服姊弟相见悲感傍人既而戒爕曰先公正直为汉忠臣而遇朝廷倾乱梁冀肆虐令吾宗祀血食将絶今弟幸而得济岂非天耶宜杜絶众人勿妄往来慎无一言加于梁氏加梁氏则连主上祸重至矣唯引咎而已爕谨从其诲后王成卒爕以礼葬之感伤旧恩毎四节为设上宾之位而祠焉
　　朱晖字文季南阳宛人也同县张堪素有名称尝于太学见晖甚重之接以友道乃把晖臂曰欲以妻子托朱生晖以堪先达举手未敢对自后不复相见堪卒晖闻其妻子贫困乃自往候视厚赈赡之晖少子颉怪而问之曰大人不与堪为友平生未尝相闻子孙窃怪之晖曰堪尝有知己之言吾以信于心也
　　晋庾衮抚诸孤以慈奉诸寡以仁事加于厚而教之义方使长者軆其行幼者忘其孤孤甥郭秀比诸子侄衣食而毎先之孤兄女曰芳将嫁美服既具衮乃刈荆条为箕箒召诸子集之于堂男女以班命芳曰芳乎汝少孤汝逸汝豫不汝疵瑕今汝适人将事舅姑洒埽庭内妇人之道也故赐汝此篚器之为美欲温恭朝夕虽休勿休也而以旧宅与其长兄子赓翕及翕卒衮哀其早孤痛其成人而未娶乃抚柩长号哀感行路闻者莫不垂涕



　　经济类编卷八十九
<子部,类书类,经济类编>
　　钦定四库全书
　　经济类编卷九十
　　明　冯琦冯瑗　撰
　　事类二
　　正直【五十二则】
　　晋邢侯与雍子争鄐田久而无成士景伯如楚叔鱼摄理韩宣子命断旧狱罪在雍子雍子纳其女于叔鱼叔鱼蔽罪邢侯邢侯怒杀叔鱼与雍子于朝宣子问其罪于叔向叔向曰三人同罪施生戮死可也雍子自知其罪而赂以买直鲋也鬻狱邢侯专杀其罪一也已恶而掠美爲昏贪以败官爲墨杀人不忌爲贼夏书曰昏墨贼杀臯陶之刑也请从之乃施邢侯而尸雍子与叔鱼于市仲尼曰叔向古之遗直也治国制刑不隠于亲三数叔鱼之恶不爲末减曰义也夫可谓直矣平丘之防数其贿也以寛卫国晋不爲暴归鲁季孙称其诈也以寛鲁国晋不爲虐邢侯之狱言其贪也以正刑书晋不爲颇三言而除三恶加三利杀亲益荣犹义也夫齐景公饮酒移于晏子家前驱报闾曰君至晏子披端立于门曰诸侯得防有故乎国家得防有故乎君何爲非时而夜辱公曰酒醴之味金石之声愿与夫子乐之晏子对曰夫布荐席陈簠簋者有人臣不敢与焉公曰移于司马穣苴之家前驱报闾曰君至司马穣苴介胄操防立于门曰诸侯得防有兵乎大臣得防有叛乎君何爲非时而夜辱公曰酒醴之味金石之声愿与夫子乐之对曰夫布荐席陈簠簋者有人臣不敢与焉公曰移于梁丘据之家前驱报闾曰君至梁丘据左操瑟右挈竽行歌而至公曰乐哉今夕吾饮酒也防二子者何以治吾国防此一臣者何以乐吾身贤圣之君皆有益友无偷乐之臣景公弗能及故两用之仅得不亡汉申屠嘉爲人亷直门不受私谒是时大中大夫邓通方爱幸赏赐累钜万文帝常燕饮通家其宠幸无比嘉尝入朝而通居上旁有怠慢之礼嘉奏事毕因言曰陛下幸爱羣臣则富贵之至于朝廷之礼不可以不肃文帝曰君勿言吾私之罢朝坐府中嘉爲檄召通诣丞相府不来且斩通通恐入言文帝文帝曰汝第徃吾今使人召若通诣丞相免冠徒跣顿首谢嘉嘉坐自如弗爲礼责曰夫朝廷者高帝之朝廷也通小臣戏殿上大不敬当斩吏今行斩之通顿首首尽出血不觧文帝度丞相已困通使使持节召通而谢丞相此吾弄臣君释之邓通既至爲文帝泣曰丞相几杀臣
