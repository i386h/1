<!-- { "loadSidebar": true } -->
　　石乞侍坐于屈建屈建曰白公其为乱乎石乞曰是何言也白公至于室无营所下士者三人与己相若臣者五人所与同衣食者千人白公之行若此何故为乱屈建曰此建之所谓乱也以君子行则可于国家行过礼则国家疑之且不茍难下其臣必不难高其君矣建是以知夫子将为难也处十月白公果为难
　　吕览长见篇　智所以相过以其长见与短见也今之于古也犹古之于后世也今之于后世亦犹今之于古也故审知今则可知古知古则可知后古今前后一也故圣人上知千歳下知千嵗也荆文王曰苋譆数犯我以义违我以礼与处则不安旷之而不谷得焉不以吾身爵之后世有圣人将以非不谷于是爵之五大夫申侯伯善持养吾意吾所欲则先我为之与处则安旷之而不谷防焉不以吾身逺之后世有圣人将以非不谷于是送而行之申侯伯如郑阿郑君之心先为其所欲三年而知郑国之政也五月而郑人杀之是后世之圣人使文王为善于上世也晋平公铸为大钟使工听之皆以为调矣师旷曰不调请更铸之平公曰工皆为调矣师旷曰后世有知音者将知钟之不调也臣窃为君耻之至于师涓而果知钟之不调也是师旷欲善调钟以为后世之知音者也吕太公望封于齐周公旦封于鲁二君者甚相善也相谓曰何以治国太公望曰尊贤上功周公旦曰亲亲上恩太公望曰鲁自此削矣周公旦曰鲁虽削有齐者亦必非吕氏也其后齐日以大至于霸二十四世而田成子有齐国鲁公以削至于仅存三十四世而亡呉起治西河之外王错譛之于魏武侯武侯使人召之呉起至于岸门止车而望西河泣数行而下其仆谓呉起曰窃观公之意视释天下若释躧今去西河而泣何也吴起抿泣而应之曰子不识君知我而使我毕能西河可以王今君听谗人之议而不知我西河之为秦取不乆矣魏从此削矣呉起果去魏入楚有间西河毕入秦秦日益大此吴起之所先见而泣也魏公叔痤疾惠王往问之曰公叔之疾嗟疾甚矣将奈社稷何公叔对曰臣之御庶子鞅愿王以国听之也为不能听勿使出境王不应出而谓左右曰岂不悲哉以公叔之贤而今谓寡人必以国听鞅悖也及公叔死公孙鞅西游秦秦孝公听之秦果用彊魏果用弱非公叔痤之悖也魏王则悖也夫悖者之患固以不悖为悖先识篇　凡国之亡也有道者必先去古今一也地从于城城从于民民从于贤故贤主得贤者而民得民得而城得城得而地得夫地得岂必足行其地人説其民哉得其要而已矣夏太史令终古出其图法执而泣之夏桀迷惑暴乱愈甚太史令终古乃出奔如商汤喜而告诸侯曰夏王无道暴虐百姓穷其父兄耻其功臣轻其贤良弃义聴谗众庶咸怨守法之臣自归于商殷内史挚见纣之愈乱迷惑也于是载其图法出亡之周武王大説以告诸侯曰商王大乱沈于酒德辟逺箕子爰近姑与息妲己为政赏罚无方不用法式杀三不辜民大不服守法之臣出奔周国晋太史屠黍见晋之乱也见晋公之骄而无德义也以其图法归周周威公见而问焉曰天下之国孰先亡对曰晋先亡威公问其故对曰臣比在晋也不敢直言示晋公以天妖日月星辰之行多以不当曰是何能为又示以人事多不义百姓皆欝怨曰是何能伤又示以隣国不服贤良不举曰是何能害如是是不知所以亡也故臣曰晋先亡也居三年晋果亡威公又见屠黍而问焉曰孰次之对曰中山次之威公问其故对曰天生民而令有别有别人之义也所异于禽兽麋鹿也君臣上下之所以立也中山之俗以昼为夜以夜继日男女切倚固无休息康乐歌謡好悲其主弗知恶此亡国之风也臣故曰中山次之居二年中山果亡威公又见屠黍而问焉曰孰次之屠黍不对威公固问焉对曰君次之威公乃惧求国之长者得义莳田邑而礼之得史驎赵骈以为谏臣去苛令三十九物以告屠黍对曰其尚终君子之身乎曰臣闻之国之兴也天遗之贤人与极言之士国之亡也天遗之乱人与善谀之士威公薨肂九月不得葬周乃分为二故有道者之言也不可不重也周鼎着饕餮有首无身食人未咽害及其身以言报更也爲不善亦然白圭之中山中山之王欲留之白圭固辞乗舆而去又之齐齐王欲留之仕又辞而去人问其故曰之二国者皆将亡所学有五尽何谓五尽曰莫之必则信尽矣莫之誉则名尽矣莫之爱则亲尽矣行者无粮居者无食则财尽矣不能用人又不能自用则功尽矣国有此五者无辜必亡中山齐皆当此若使中山之王与齐王闻五尽而更之则必不亡矣其患不闻虽闻之又不信然则人主之务在乎善聴而已矣夫五割而与赵悉起而距军乎济上未有益也是弃其所以存而造其所以亡也
　　汉贾谊先醒篇　懐王问于贾君曰人之谓知道者为先醒何也贾君对曰此博号也大者在人主中者在卿大夫下者在布衣之士乃其正名非为先醒也彼世主不学道理则嘿然惛于得失不知治乱存亡之所由忳忳然犹醉也而贤主者学问不倦好道不厌惠然独先廼学道理矣故未治也知所以治未乱也知所以乱未安也知所以安未危也知所以危故昭然先寤乎所以存亡矣故曰先醒辟犹俱醉而独先发也故世主有先醒者有后醒者有不醒者昔楚庄王即位自静三年以讲得失乃退僻邪而进忠正能者任事而后在髙位内领国政辟草而施教百姓富民恒一路不拾遗国无狱讼当是时也周室壊防天子失制宋郑无道欺昧诸侯庄王围宋伐郑郑伯肉袒牵羊奉簮而献国庄王曰古之伐者乱则整之服则舍之非利之也遂弗受乃南与晋人战于两棠大克晋人防诸侯于汉阳申天子之辟禁而诸侯説服庄王归过申侯之邑申侯进饭日中而王不食申侯请罪曰臣斋而具食甚洁日中而不饭臣敢请罪庄王喟然叹曰非子之罪也吾闻之曰其君贤君也而又有师者王其君中君也而有师者伯其君下君也而羣臣又莫若者亡今我下君也而羣臣又莫若不谷不谷恐亡自忧也吾闻之世不绝贤天下有贤而我独不得若吾生者何以食为故庄王战服大国义从诸侯戚然忧恐圣知在身而自错不肖思得贤佐日中忘饭可谓明君矣先寤所以存亡此先醒也　昔宋昭公出亡至于境喟然叹曰呜呼吾知所以亡矣吾朝臣千人发政举吏无不曰吾君圣者侍御者数百人被服而立无不曰吾君丽者吾外内不闻吾过吾是以至此吾困宜矣于是革心易行衣苴布食馂昼学道而夕讲之二年美闻于宋宋人车徒迎而复位卒为贤君諡为昭公既亡矣而乃寤所以存此后醒者也昔者虢君骄恣自伐謟防亲贵谏臣诛逐政治蹖乱国人不服晋师伐之虢人不守虢君出走至于泽中曰吾渴而欲饮其御乃进清酒曰吾饥而欲食御进腶脯梁糗虢君喜曰何给也御曰储之乆矣曰何故储之对曰为君出亡而道饥渴也君曰知寡人亡邪对曰知之曰知之何以不谏对曰君好謟防而恶至言臣愿谏恐先説亡虢君作色而怒御谢曰臣之言过也有间君曰吾之亡者诚何也其御曰君弗知耶君之所以亡者以大贤也虢君曰贤人之所以存也亡何也对曰天下之君皆不肖夫疾君君之独贤也故亡虢君喜据式而叹曰嗟乎贤固若是苦耶遂徒行即于山中居饥倦枕御膝而卧御以块自易逃行而去君遂饿死为禽兽食此已亡矣犹不悟所存亡此不醒者也故先醒者也时而伯后醒者三年而复不醒者枕土而死为虎狼食呜呼戒之哉
　　孝宣皇帝之时霍氏奢靡茂陵徐先生曰霍氏必亡夫在人之右而奢亡之道也孔子曰奢则不逊夫不逊者必侮上侮上者逆之道也出人之右人必害之今霍氏秉权天下之人疾害之者多矣夫天下害之而又以逆道行之不亡何待乃上书言霍氏奢靡陛下即爱之宜以时抑制无使至于亡书三上辄报闻其后霍氏果灭董忠等以其功封人有为徐先生上书曰臣闻客有过主人者见灶直堗傍有积薪客谓主人曰曲其堗逺其薪不者将有火患主人嘿然不应居无几何家果失火乡聚里中人哀而救之火幸息于是杀牛置酒燔灼烂者在上行余各用功次坐而反不録言曲堗者向使主人听客之言不费牛酒终无火患今茂陵徐福数上书言霍氏且有变宜防绝之向使福説得行则无裂地出爵之费而国安平自如今徃事既已而福独不与其功惟陛下察客徙薪曲堗之防而使居燔灼烂之右书奏上使人赐徐福帛十匹拜为郎
　　晋何曾侍武帝宴退而告遵等曰国家应天受禅创业垂统吾毎宴见未尝闻经国逺图惟説平生常事非贻厥孙谋之兆也及身而已后嗣其殆乎此子孙之忧也汝等犹可获没指诸孙曰此等必遇乱亡也及绥死嵩哭之曰我祖其殆圣乎
　　董养字仲道陈留浚仪人也泰始初到洛下不干禄求荣及杨后废养因游太学升堂叹曰建斯堂也将何为乎每览国家赦书谋反大逆家赦至于杀祖父母父母赦者以为王法所不容也奈何公卿处议文饰礼典以至此乎夫人之理既灭大乱作矣因着无化论以非之永嘉洛城东北步广里中地陷有二鹅出焉其苍者飞去白者不能飞养闻叹曰昔周时所盟防狄泉即此地也今有二鹅苍者胡象白者国家之象其可尽言乎顾谓谢鲲阮孚曰易称知几其神乎君等可深藏矣乃与妻荷担入蜀莫知其终
　　齐东昏侯自在东宫不好学唯嬉戏无度及即位不与朝士相接专亲信宦官及左右御刀应敕等是时始安王遥光尚书令徐孝嗣右仆射江祏右将军萧坦之侍中江祀卫尉刘暄更直内省分日帖敕雍州刺史萧衍闻之谓从舅录事参军张防曰一国三公犹
　　不堪况六贵同朝势必相圗乱将作矣避祸圗
　　福无如此州乃宻与防修武备聚骁勇以万
　　数多伐材竹沈之檀溪积茅如冈阜皆不之用
　　中兵参军吕僧珍觉其意亦私具橹数百张是
　　时衍兄懿行郢州事衍使防説懿曰今六贵
　　比肩人自画敕争权睚眦理相圗灭主上媟近
　　左右慓轻忍虐安肯委政诸公嫌忌积乆必大
　　行诛戮吾兄弟幸守外藩宜为身计郢州控带
　　荆湘雍州士马精彊世治则竭诚本朝世乱则
　　足以匡济与时进退此万全之防也
　　宋王安石既执政士大夫多以为得人吕诲独
　　言其不通时事大用之则非所宜将对学士司
　　马光亦将诣经筵相遇并行光宻问今日所言
　　何事诲曰袖中弹文乃新参也光愕然曰众喜
　　得人奈何论之诲曰君实亦为是言邪安石虽
　　有时名然好执偏见轻信奸囬喜人佞己听其
　　言则美施于用则踈置诸宰辅天下必受其祸
　　且上新即位所与图治者二三执政而已茍非
　　其人将败国事此乃心腹之疾顾可缓邪上疏
　　言大奸似忠大诈似信安石外示朴野中藏巧
　　诈骄蹇慢上隂贼害物诚恐陛下恱其才辩乆
　　而倚庇大奸得路羣隂彚进则贤者尽去乱由
　　是生臣究安石之迹固无逺畧惟务改作立异
　　于人徒文言而饰非将防上而欺下臣窃忧之
　　误天下苍生必斯人也疏奏帝方眷注安石还
　　其章疏诲遂求去安石亦求去帝谓曽公亮曰
　　若出诲恐安石不自安安石曰臣以身许国陛
　　下处之有义臣何敢以形迹自嫌茍为去就乃
　　出诲知邓州诲既斥安石益横光由是服诲之
　　先见自以为不及也诲三居言职始论陈旭次论欧阳修最后论王安石凡三见黜人推其鲠直
　　见几【七则】
　　客或欲见于齐桓公请仕上官授禄千钟公以告管仲曰君予之客闻之曰臣不仕矣公曰何故对曰臣闻取人以人者其去人也亦用人吾不仕矣
