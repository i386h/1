<!-- { "loadSidebar": true } -->
　　隋齐州刺史卢贲坐民饥闭民粜除名文帝后复欲授以一州贲对诏失防又有怨言文帝大怒遂不用皇太子为言此辈并有佐命功虽性行轻险诚不可弃文帝曰我抑屈之全其命也微刘昉郑译卢贲栁裘皇甫绩等则我不至此然此等皆反覆子也当周宣帝时以无赖得幸及帝大渐顔之仪等请以赵王辅政此辈行诈顾命于我我将为政又欲乱之故谋大逆译为巫蛊如贲之例皆不满志任之则不逊置之则怨望自为难信非我弃之众人见此谓我薄于功臣斯不然矣贲遂废卒于家
　　唐宗以范阳平卢节度使安禄山兼御史大夫禄山体充肥腹垂过膝尝自称重三百斤外若痴直内实狡黠常令其将刘骆谷留京师诇朝廷指趣动静皆报之或应有牋表者骆谷即为代作通之禄山在上前应对敏给杂以诙谐明皇尝戏指其腹曰此胡腹中何所有其大乃尔对曰更无余物止有赤心耳明皇悦又尝命见太子禄山不拜拱立曰臣胡人不习朝仪不知太子者何官明皇曰此储君也朕千秋万岁后代朕君汝者也禄山曰臣愚向者惟知有陛下一人不知乃更有储君不得已然后拜明皇以为信然益爱之明皇尝宴勤政楼百官列坐楼下独为禄山于御座东间设金鸡障置榻使坐其前仍命卷帘以示荣宠命杨铦杨锜贵妃三姊皆与禄山叙兄弟禄山得出入禁中因请为贵妃儿明皇与贵妃共坐禄山先拜贵妃明皇问何故对曰胡人先母而后父明皇大悦
　　后梁淮南左牙指挥使张颢与右牙指挥使徐温谋弑威王温曰参用左右牙兵心必不一不若独用吾兵颢不可温曰然则独用公兵颢从之至是穷治逆党皆左牙兵也由是人以温为实不知谋也隆演以温为左右牙都指挥使军府事咸取决焉
　　后唐时吴侍中徐知询自以握兵据上流意轻徐知诰数与知诰争权知诰患之吴越王镠遗知询金玉鞍勒器皿皆饰以龙凤知询不以为嫌乘用之知询典客周廷望説知询曰公诚能捐宝货以结朝中勲旧使皆归心于公则彼谁与处知询从之使廷望如江都谕意廷望与知诰亲吏周宗善密输欵于知诰亦以知诰隂谋告知询知询召知诰诣金陵除父温丧知诰称吴主之命不许周宗谓廷望曰人言侍中有不臣七事宜亟入谢廷望还以告知询知询入朝知诰留知询为统军知询责知诰曰先王违世兄为人子初不临丧可乎知诰曰尔挺劒待我我何敢往尔为人臣畜乘舆物亦可乎知询又以廷望所言告知诰知诰曰以尔所为告我者亦廷望也遂斩廷望
　　倾危【十则附】
　　甘茂相秦惠王惠王爱公孙衍与之间有所言曰寡人将相子甘茂之吏道宂闻之以告甘茂甘茂入见王曰王得贤相臣敢再拜贺王曰寡人托国于子安更得贤相对曰将相犀首王曰子安闻之对曰犀首告臣王怒犀首之泄乃逐之一曰犀首天下之善将也梁王之臣也秦王欲得之与治天下犀首曰衍人臣也不敢离王之国居期年犀首抵罪于梁王逃而入秦秦王甚善之樗里疾秦之将也恐犀首之代之将也凿穴于王之所常隠语者俄而王果与犀首计曰吾欲攻韩奚姑犀首曰秋可矣王曰吾欲以国累子子必勿泄也犀首反走再拜曰受命于是樗里疾已道穴听之矣郎中皆曰兵秋起攻韩犀首为将于是日也郎中尽知之于是日也境内尽知之王召樗里疾曰是何匈匈也何道出樗里疾曰似犀首也王曰吾无与犀首言也其犀首何哉樗里疾曰犀首也羁旅新抵罪其心孤是言自嫁于众王曰然使人召犀首已逃入诸侯矣
　　秦亡将吕礼相齐欲困苏代代乃谓孟尝君曰周最于齐至厚也而齐王逐之而听亲弗相吕礼者欲取秦也齐秦合则亲弗与吕礼重矣有用齐秦必轻君君不如急北趋赵以和秦魏收周最以厚行且反齐王之信又禁天下之变齐无秦则天下集齐亲弗必走则齐王孰与为其国也于是孟尝君从其计而吕礼嫉害于孟尝君孟尝君惧乃遗秦相穰侯魏冉书曰吾闻秦欲以吕礼收齐齐天下之彊国也子必轻矣齐秦相取以临三晋吕礼必并相矣是子通齐以重吕礼也若齐免于天下之兵其雠子必深矣子不如劝秦王伐齐齐破吾请以所得封子齐破秦畏晋之彊秦必重子以取晋晋国于齐而畏秦晋必重子以取秦是子破齐以为功挟晋以为重是子破齐定封秦晋交重子若齐不破吕礼复用子必大穷于是穰侯言于秦昭王伐齐而吕礼亡赵高见丞相李斯曰关东羣盗多今上急发繇治阿房宫聚狗马无用之物臣欲谏为位贱此真君侯之事君何不谏李斯曰固也吾欲言之久矣今时上不坐朝廷上居深宫吾有所言者不可传也欲见无间赵高谓曰君诚能諌请为君侯上间语君于是赵高待二世方宴乐妇女居前使人告丞相上方间可奏事丞相至宫门上谒如此者三二世怒曰吾常多间日丞相不来吾方燕私丞相輙来请事丞相岂少我哉且固我哉赵高因曰如此殆矣夫沙丘之谋丞相与焉今陛下已立为帝而丞相贵不益此其意亦望裂地而王矣且陛下不问臣臣不敢言丞相长男李由为三川守楚盗陈胜等皆丞相傍县之子以故楚盗公行过三川城守不肯击高闻其文书相往来未得其审故未敢以闻且丞相居外权重于陛下二世以为然欲案丞相恐其不审乃使人案验三川守与盗通状李斯闻之是时二世在甘泉方作觳抵优俳之观李斯不得见因上书言赵高之短曰臣闻之臣疑其君无不危国妾疑其夫无不危家今有大臣于陛下擅利擅害与陛下无异此甚不便昔者司城子罕相宋身行刑罚以威行之朞年遂刼其君田常为简公臣爵列无敌于国私家之富与公家均布惠施德下得百姓上得羣臣隂取齐国杀宰予于庭即弑简公于朝遂有齐国此天下所明知也今高有邪佚之志危反之行如子罕相宋也私家之富若田氏之于齐也兼行田常子罕之逆道而刼陛下之威信其志若韩玘为韩安相也陛下不图臣恐其为变也二世曰何哉夫高故宦人也然不为安肆志不以危易心洁行修善自使至此以忠得进以信守位朕实贤之而君疑之何也且朕少失先人无所识知不习治民而君又老恐与天下絶矣朕非属赵君当谁任哉且赵君为人精亷彊力下知人情上能适朕君其勿疑李斯曰不然夫高故贱人也无识于理贪欲无厌求利不止列埶次主求欲无穷臣故曰殆二世已前信赵高恐李斯杀之乃私告赵高高曰丞相所患者独高高已死丞相即欲为田常所为于是二世曰其以李斯属郎中令赵高案治李斯李斯拘执束缚居囹圄中仰天而叹曰嗟乎悲夫不道之君何可为计哉昔者桀杀关龙逢纣杀王子比干吴王夫差杀伍子胥此三臣者岂不忠哉然而不免于死身死而所忠者非也今吾智不及三子而二世之无道过于桀纣夫差吾以忠死宜矣且二世之治岂不乱哉日者夷其兄弟而自立也杀忠臣而贵贱人作为阿房之宫赋敛天下吾非不谏也而不吾听也凡古圣王饮食有节车器有数宫室有度出令造事加费而无益于民利者禁故能长久治安今行逆于昆弟不顾其咎侵杀忠臣不思其殃大为宫室厚赋天下不爱其费三者已行天下不听今反者已有天下之半矣而心尚未寤也而以赵高为佐吾必见寇至咸阳麋鹿游于朝也于是二世乃使高案丞相狱治罪责斯与子由谋反状皆收捕宗族賔客赵高治斯榜掠千余不胜痛自诬服斯所以不死者自负其辩有功实无反心幸得上书自陈幸二世之寤而赦之李斯乃从狱中上书曰臣为丞相治民三十余年矣逮秦地之陜隘先王之时秦地不过千里兵数十万臣尽薄材谨奉法令隂行谋臣资之金玉使游説诸侯隂修甲兵饰政敎官鬬士尊功臣盛其爵禄故终以胁韩弱魏破燕赵夷齐楚卒兼六国虏其王立秦为天子罪一矣地非不广又北逐胡貉南定百越以见秦之强罪二矣尊大臣盛其爵位以固其亲罪三矣立社稷修宗庙以明主之贤罪四矣更尅画平斗斛度量文章布之天下以树秦之名罪五矣治驰道兴游观以见主之得意罪六矣缓刑罚薄赋敛以遂主得众之心万民戴主死而不忘罪七矣若斯之为臣者罪足以死固久矣上幸尽其能力乃得至今愿陛下察之书上赵高使吏弃去不奏曰囚安得上书赵高使其客十余辈诈为御史谒者侍中更往覆讯斯斯更以其实对輙使人复榜之后二世使人验斯斯以为如前终不敢更言辞服奏当上二世喜曰微赵君几为丞相所卖及二世所使案三川之守至则项梁已击杀之使者来防丞相下吏赵高皆妄为反辞二世二年七月具斯五刑论腰斩咸阳市斯出狱与其中子俱执顾谓其中子曰吾欲与若复牵黄犬俱出上蔡东门逐狡岂可得乎遂父子相哭而夷三族李斯已死二世拜赵高为中丞相事无大小輙决于高
　　汉赵尧年少为符玺御史赵人方与公谓御史大夫周昌曰君之史赵尧年虽少然奇才也君必异之是且代君之位周昌笑曰尧年少刀笔吏耳何能至是乎居顷之赵尧侍高祖高祖独心不乐悲歌羣臣不知上之所以然赵尧进请问曰陛下所为不乐非为赵王年少而戚夫人与吕后有郤耶备万岁之后而赵王不能自全乎高祖曰然吾私忧之不知所出尧曰陛下独宜为赵王置贵彊相及吕氏太子羣臣素所敬惮乃可高祖曰然吾念之欲如是而羣臣谁可者尧曰御史大夫周昌其人有坚忍质直且自吕氏太子及大臣皆素敬惮之独昌可高祖曰善于是乃召周昌谓曰吾欲固烦公公彊为我相赵王周昌泣曰臣初起从陛下陛下独奈何而弃之诸侯乎高祖曰吾极知其左迁然吾私忧赵王念非公无可者公不得已强行于是徙御史大夫周昌为赵相久之高祖持御史大夫印弄之曰谁可以为御史大夫者熟视赵尧曰无以易尧遂拜赵尧为御史大夫
　　唐李适之性疎率李林甫尝谓适之曰华山有金矿采之可以富国主上未之知也它日适之因奏事言之明皇以问林甫对曰臣久知之但华山陛下本命王气所在凿之非宜故不敢言明皇以林甫为爱已薄适之虑事不熟谓曰自今奏事宜先与林甫议之无得轻説适之由是束手矣适之旣失恩韦坚失权益相亲密林甫愈恶之初太子之立非林甫意林甫恐异日为己祸常有动摇东宫之志而坚又太子之妃兄也河西节度使皇甫惟明尝为忠王友时破吐蕃入献捷见林甫专权意颇不平时因见明皇乘间微劝明皇去林甫林甫知之使杨慎矜密伺其所为防正月望夜太子出游与坚相见坚又与惟明防于景龙观道士之室慎矜发其事以为坚戚里不应与边将狎昵林甫因譛坚与惟明结谋欲共立太子坚惟明下狱林甫使慎矜与御
　　史中丞王鉷京兆府法曹吉温共鞫之明皇亦
　　疑坚与惟明有谋而不显其罪下制责坚以干
　　进不已贬缙云太守惟明以离间君臣贬播川
　　太守仍别下制戒百官
　　徳宗以幽州兵在鳯翔思得重臣代之卢杞忌
　　张镒忠直为徳宗所重欲出之于外已得専总
　　朝政乃对曰朱泚名位素崇鳯翔将校班秩已
　　髙非宰相信臣无以镇抚臣请自行徳宗俛首
　　未言又曰陛下必以臣貌寝不为三军所伏
　　固惟陛下神算徳宗乃顾镒曰才兼文武望重
　　内外无以易卿镒知为所排而无辞以免因
　　再拜受命以镒兼鳯翔尹陇右节度等使
　　李希烈遣其将李克诚袭防汝州执别驾李元
　　平官军数为所败逻骑西至彭婆东都士民震
　　骇窜匿山谷徳宗问计于卢杞对曰希烈年少
　　骁将恃功骄慢诚得儒雅重臣奉宣圣泽为陈
　　逆顺祸福希烈必革心悔过可不劳军旅而服
　　顔真卿三朝旧臣忠直刚决名重海内人所信
