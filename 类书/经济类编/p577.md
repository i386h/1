<!-- { "loadSidebar": true } -->
　　武宗恶僧尼耗蠧天下欲去之敕上都东都两街各留二寺毎寺留僧三十人天下节度观察使治所及同华商汝州各留一寺分为三等上等留僧二十人中等留十人下等留五人余僧及尼并大秦穆护袄僧皆勒归俗寺非应留者立期令所在毁撤仍遣御史分道督之财货田产并没官寺材以葺公廨驿舍铜像钟磬以铸钱诏陈释敎之弊宣告中外凡天下所毁寺四十六百余区归俗僧尼二十六万五百人大秦穆护袄僧二千余人毁招提兰若四万余区收良田数千万顷奴婢十五万人所留僧皆主客不祠部百官奉表称贺寻又诏东都止留僧二十人诸道留二十人者减其半留十人者减三人留五人者更不留五台僧多亡奔幽州李徳裕召进奏官谓曰汝趣白本使五台僧为将必不如幽州将为卒必不如幽州卒何为虚取容纳之名染于人口独不见近日刘从谏招聚无算闲人竟有何益张仲武乃封二刀付居庸闗曰有游僧入境则斩之主客郎中韦慱以为事不宜太过李徳裕恶之出为灵武节度副使
