<!-- { "loadSidebar": true } -->
　　王安石论孙令吏人写章疏劄子　臣今日防宣谕召以孙令吏人写论列大臣章疏臣初亦怪其不能谨密但疑此朋友所当诲责非人主所当谴怒既又反复思惟陛下以觉为可听信故在谏官进贤退不肖自其职分所当论列虽扬言于朝以廸上心于义未为失也但令吏人书写章疏诚不足以加谴怒凡人臣当谨密者以君子小人消长之势未分言有漏泄防能致祸如其不密则害于其身若遭值明主危言正论无所忌惮亦何谨密之有乎惟有奸邪小人以枉为直惧为公论之所不容则惟恐其言之不密若得此辈在位陛下何所利乎若陛下疑有交党之私招权之奸则恐盛徳之世不宜如此魏郑公以为上下各存形迹则国之废兴或未可知若陛下不考察邪正是非而毎事如此猜防则恐善人君子各顾形迹不敢尽其忠谠之言而奸邪小人得伺人主之疑行谗慝也若陛下恐陈升之闻此或不自安臣亦以为不然汉髙主猜雄之主也然鄂千秋明论相国萧何功次而髙祖不疑乃更加赏亦不闻萧何以此为嫌陛下圣贤髙逺自汉以来令徳之主皆未有能企及陛下者毎事当以尧舜三代为法奈何心存末世褊吝之事乎书曰任贤勿贰去邪勿疑不明知其贤而任之以为贤不明见其邪而疑之以为邪非尧舜三代之道也陛下以臣为可信故圣问及之臣敢不尽愚今日口对未能详悉故谨具劄子以闻
　　长厚【五则】
　　汉文帝诏张释之拜虎圈啬夫为上林令释之前曰夫绛侯东阳侯称为长者此两人言事曾不能出口岂斆此啬夫谍谍利口捷给哉且秦以任刀笔之吏吏争以亟病苛察相高然其敝徒文具耳无恻隐之实以故不闻其过陵迟而至于二世天下土崩今陛下以啬夫口辩而超迁之臣恐天下随风靡靡争为口辩而无实且下之化上疾于景响举不可不审也文帝曰善
　　呉定威校尉陆逊言于孙权曰方今克敌宁乱非众不济而山寇旧恶依阻深地夫腹心未平难以图逺可大部伍取其精鋭权从之以为帐下右都督防丹阳贼帅费栈作乱扇动山越权命逊讨栈破之遂部伍东三郡彊者为兵羸者补户得精卒数万人宿恶荡除所过肃清还屯芜湖防稽太守淳于式表逊枉取民人愁扰所在逊后诣都言次称式佳吏权曰式白君而君荐之何也逊对曰式意欲养民是以白逊若逊复毁式以乱圣听不可长也权曰此诚长者之事顾人不能为耳唐娄师德寛厚清慎犯而不校与李昭德俱入朝师德軆肥行缓昭德屡待之不至怒骂曰田舍夫师德徐笑曰师德不为田舍夫谁当为之其弟除代州刺史将行师德谓曰吾备位宰相汝复为州牧荣宠过盛人所疾也将何以自免弟长跪曰自今虽有人唾某面某拭之而已庶不为兄忧师德愀然曰此所以为吾忧也人唾汝面怒汝也汝拭之乃逆其意所以重其怒夫唾不拭自干当笑而受之在河陇前后四十余年恭勤不怠民夷安之性沈厚寛恕狄仁杰之入相也师德实荐之而仁杰不知意颇轻师德数挤之于外天后觉之尝问仁杰曰师德贤乎对曰为将能谨守边陲贤则臣不知又曰师德知人乎对曰臣尝同僚未闻其知人也天后曰朕之知卿乃师德所荐也亦可谓知人矣仁杰既出叹曰娄公盛德我为其所包容久矣吾不得窥其际也是时罗织纷纭师德久为将相独能以功名终人以是重之
　　宋真宗时寇准以三司使林特附防邪险恶之毎事沮抑帝方宠特闻之不悦谓王旦曰准刚忿如昔旦曰准好人懐惠又欲人畏威皆大臣所当避而准乃以为己任此其所短也非至仁之主孰能容之准竟以是罢初准数短旦于帝而旦专称准帝谓旦曰卿虽称其美彼专谈卿恶旦曰理固当然臣在相位久政事缺少必多准对陛下无隐益见其忠直此臣所以重准也帝由是益贤旦中书有事送枢密院违诏格准以上闻旦被责拜谢堂吏皆坐罚不逾月枢密有事送中书亦违诏格堂吏欣然呈旦旦令送还枢密而已准大慙谢及罢准托人语旦求为使相旦惊曰将相之任岂可求耶吾不受私请也准深憾之已而除准武胜军节度使同平章事判河南府准入见谢曰非陛下知臣安能至此帝具道旦所以荐者准愧叹以为不可及
　　御史呉中复请召还唐介文彦博因言于仁宗曰介顷言臣事多中臣病其间虽有风闻之误然当时
　　责之太深请如中复奏乃召介知谏院时称彦
　　博长者
　　雅量【七则　附】
　　汉蒋琬为大司马东曹掾犍为杨戏素性简略
　　琬与言论时不应答或谓琬曰公与戯语而不
　　应其慢甚矣琬曰人心不同各如其靣面从后
　　言古人所诫戏欲赞吾是邪则非其本心欲反
　　吾言则显吾之非是以黙然是戏之快也又督
　　农杨敏尝毁琬曰作事愦愦诚不及前人或以
　　白琬主者请推治敏琬曰吾实不如前人无可
　　推也主者乞问其愦愦之状琬曰茍其不如则
　　事不理事不理则愦愦矣后敏坐事系狱众人
　　犹惧其必死琬心无适莫敏得免重罪
　　隋文安宪侯牛寛厚防俭学术精博隋室旧
　　臣始终信任悔吝不及者唯一人而已弟弼
　　好酒而酗尝因醉射杀驾车牛来还宅其
　　妻迎谓之曰叔射杀牛无所怪问直答云作
　　脯坐定其妻又曰叔忽射杀牛大是异事曰
　　已知之矣顔色自若读书不辍
　　唐髙宗闻洺州刺史程名振善用兵召问方畧
　　嘉其才敏劳勉之名振失不拜谢上试责怒以
　　观其所为名振谢曰疎野之臣未尝亲奉圣问
　　适方心思所对故忘拜耳举止自若应对愈明
　　辨上乃叹曰竒士也即日拜右骁卫将军
　　天后谓狄仁杰曰卿在汝南甚有善政卿欲知
　　谮卿者名乎仁杰谢曰陛下以臣为过臣请改
　　之知臣无过臣之幸也不愿知谮者名天后深
　　叹美之
　　裴行俭常命左右取犀角麝香而失之又敕赐
　　马及鞍令史辄驰骤马倒鞍破二人皆逃去行
　　俭使人召还谓曰尔曹皆误耳何相轻之甚邪
　　待之如故破阿史那都支得马脑盘广二尺
　　余以示将士军吏王休烈捧盘升阶跌而碎
　　之惶恐叩头流血行俭笑曰尔非故为何至
　　于是不复有追惜之色诏赐都支等资产金
　　器三千余物杂畜称是并分给亲故及偏禆
　　数日而尽
　　敬宗以裴度为司空同平章事度在中书左右
　　忽白失印闻者失色度饮酒自如顷之左右白
　　复于故处得印度不应或问其故度曰此必吏
　　人盗之以印书劵耳急之则投诸水火缓之则
　　复还故处人服其识量
　　宋吕正初入朝堂有朝士指之曰此子亦参
　　政耶正佯为不闻而过之同列不能平诘其
　　姓名正遽止之曰若一知其姓名则终身不
　　能忘不若弗知之为愈时人服其量
　　忍辱【二则　附】
　　赵简子以襄子为后董安于曰无恤不才今
　　以为后何也简子曰是其人能为社稷忍辱
　　异日智伯与襄子饮而灌襄子之首大夫请
　　杀之襄子曰先君之立我也曰能为社稷忍
　　辱岂曰能刺人哉处十月智伯围襄子于晋
　　阳襄子流队而击之大败智伯其首以为
　　饮器
　　张耳陈余俱魏之大梁人也张耳为外黄令
　　与陈余两人爲刎颈交秦之灭大梁也闻此
　　两人魏之名士购求有得张耳千金陈余五
　　百金张耳陈余乃变姓名俱之陈为里监门
　　以自食两人相对里吏尝有过笞陈余陈余
　　欲起张耳蹑之使受笞吏去张耳乃引陈余
　　之桑下而数之曰始吾与公言何如今见小辱
　　而欲死一吏乎陈余然之秦诏书购求两人两
　　人亦反用门者令里中
　　反质【一则　附】
　　刘向反质篇　孔子卦得贲喟然仰而叹息意不平子张进举手而问曰师闻贲者吉卦而叹之乎孔子曰贲非正色也是以叹之吾思也质素白当正白黑当正黒夫质又何也吾亦闻之丹漆不文白玉不雕宝珠不饰何也质有余者不受饰也至信鬼神者失谋信日者失时何以知其然夫贤圣周知能不时日而事利敬法令贵功劳不卜筮而身吉谨仁义顺道理不祷祠而福致卜数择日洁斋戒肥牺牲饰珪璧精祠祀而终不能除悖逆之祸以神明有知而事之乃欲背道妄行而以祠祀求福神明必违之矣天子祭天地五岳四渎诸侯祭社稷大夫祭五祀士祭门户庶人祭其先祖圣王承天心制礼分也凡古之卜日者将以辅道稽疑示有所先而不敢专自也非欲以颠倒之恶而幸安全之孔子曰非其鬼而祭之谄也是以泰山终不享季氏之旅易称东隣杀牛不如西隣之禴祭盖重礼不贵牲也敬实而不贵华诚有其德而推之则安往而不可是以圣人见人之文必考其质歴山之田者善侵畔而舜耕焉雷泽之渔者善争陂而舜渔焉东夷之陶器窳而舜陶焉故耕渔与陶非舜之事而舜为之以救败也民之性皆不胜其欲去其实而归之华是以苦窳之器争鬭之患起争鬭之患起则所以偷也所以然者何也由离诚就诈弃朴而取伪也追逐其末而无所休止圣人抑其文而抗其质则天下反矣诗云尸鸠在桑其子七兮淑人君子其仪一兮传曰尸鸠之所以养七子者一心也君子之所以理万物者一仪也以一仪理物天心也五者不离合而为一谓之天心在我能因自深结其意于一故一心可以事百君百心不可以事一君是故诚不逺也夫诚者一也一者质也君子虽有外文必不离内质矣衞有五丈夫俱负缶而入井灌韭终日一区邓析过
　　下车为教之曰为机重其后轻其前命曰桥终日溉韭百区不倦五丈夫曰吾师言曰有机知之巧必有机知之败我非不知也不欲为也子其往矣我一心溉之不知改已邓析去行数十里顔色不悦怿自病弟子曰是何人也而恨我君请为君杀之邓析曰释之是所谓真人者也可令守国
　　质行【一则　附】
　　汉景帝以太子太傅石奋及四子皆二千石乃集其门号奋为万石君万石君无文学而恭谨无与比子孙为小吏来归谒万石君必朝服见之不名子孙有过失不责让为便坐对案不食然后诸子相责因长老肉袒谢罪改之乃许子孙胜冠者在侧虽燕居必冠其执丧哀戚甚悼子孙遵教皆以孝谨闻乎郡国及赵绾王臧以文学获罪窦太后以为儒者文多质少今万石君家不言而躬行乃以其长子建为郎中令少子庆为内史建在上侧事有可言屏人恣言极切至廷见如不能言者武帝以是亲之庆尝为太仆御出上问车中几马庆以策数马毕举手曰六马庆于诸子中最为简易矣
　　专一【一则】
　　刘向杂言　麋鹿成羣虎豹避之飞鸟成列鹰鹫不击众人成聚圣人不犯腾虵游于雾露乘于风而行非千里不止然则暮托宿于防鳣之穴所以然者何也用心不一也夫蚯蚓内无筋骨之强外无牙之利然下饮黄泉上垦晞土所以然者何也用心一也聪者耳闻明者目见聪明形则仁爱着廉耻分矣故非其道而行之虽劳不至非其有而求之虽强不得智者不为非其事廉者不求非其有是以逺容而名章也诗云不忮不求何用不臧此之谓也
　　持重【五则】
　　晋桓温既平洛阳议欲迁都朝廷忧惧将遣侍中止之王述曰温欲以虚声威朝廷非事实也但从之自无所至事果不行又议欲移洛阳钟虡述曰永嘉不竞暂都江左方当荡平区宇旋轸旧京若其不耳宜改迁园陵不应先事钟虡温竟无以夺之
