<!-- { "loadSidebar": true } -->
　　仁宗时京师乆旱遣使祠祷岳渎羣臣请帝亲祷于郊帝曰太史言月二日当今将以旦日出祷王素曰臣非太史然度是日必不帝问其故素对曰陛下知其且而祷之应天不以诚故也帝竦然诏明日诣西太一宫谏官故不在属车间时命素扈从日甚炽埃氛翳空比车驾还未薄城天大雷电而时王徳用进二女素论之帝曰朕真宗皇帝子卿王旦子也有世旧非他人比德用实进女然已事朕左右奈何素曰臣之忧正恐在左右尔帝动容立命遣女出宫而赐素银绯刘太后临朝鲁宗道屡有献替后尝问唐武后何如主对曰唐之罪人也几危社稷后黙然有小臣方仲弓请立刘氏七庙后问诸辅臣众不敢对宗道独进曰若立刘氏七庙如嗣君何乃止后尝与帝同幸慈孝寺欲乗辇先行宗道以夫死从子之义争之后遽命辇后乗舆宗道刚正嫉恶遇事敢言贵戚用事者皆惮之目为鱼头参政因其姓且言骨鲠也卒諡简肃
　　张贵妃巧慧多智数善承迎至赠其父尧封为郡王世父尧佐至太师婣戚莫不显贵然仁宗守法度事无大小悉付外廷议凡宫禁干请虽已赐可或輙中却妃嬖幸少比然终不得紊政及卒帝忧悼甚至辍朝七日禁京城举乐一月追册为皇后治防皇仪殿知制诰王洙捃摭非礼隂与内侍石全斌附防欲令孙沔读册宰相护葬帝从之沔曰陛下若以臣沔读册则可以枢宻副使读册则不可遂求罢乃知杭州时陈执中爲首相奉行唯谨且引洙为员外翰林学士士论由是争咎执中张尧佐复除宣徽使知河阳命下唐介谓同列曰是欲与宣徽而假河阳为名耳独抗言之仁宗谓曰除拟本出中书介遂劾文彦博知益州日造间金竒锦縁阉侍通宫掖以得执政今显用尧佐益自固结请罢之而相富弼语甚切直帝怒却其奏不视且曰将远窜介徐读疏毕曰臣忠愤所激鼎镬不避何辞于谪帝急召执政示之曰介论事是其职至于彦博由妃嫔致宰相此何言也进用冢司岂应得预而乃荐弼时彦博在帝前介责之曰彦博宜自省即有之不可隠彦博拜谢不已帝怒益甚梁适叱介使下殿修起居注蔡襄趋进救之贬春州别驾王举正言其太重帝亦悟明日取其疏入改英州而罢彦博知许州呉奎亦以介党出之宻州帝虑介或道死有杀直臣名命中使护之由是介直声闻天下然彦博事之有无卒莫能辩　王偁曰彦博虽有过宰相也使廷辱宰相而不问则于眷礼大臣之道有所未尽故斥介以慰彦博介虽讦台谏也或偏信大臣而抑台谏则于听言之美为有媿故罢彦博而行介之言使之俱无怨焉呜呼忘己以用人虚心而从谏后之君人者当以仁宗为法
　　哲宗起范镇提举中太乙宫兼侍读且欲以为门下侍郎镇雅不欲起从孙祖禹亦劝止之遂固辞不拜以银青光禄大夫再致仕卒諡忠文镇清白坦夷恭俭慎黙笃于行义口不言人过临大节决大议色和而语庄常欲继之以死虽在万乗前无所屈其学本六经口不道佛老申韩之説契丹高丽皆传诵其文熈宁元丰之际天下贤士大夫望以为相者镇与司马光二人至称之曰景仁君实不敢有所轩轾
　　亷希宪立朝谠正有内侍入朝堂传防言某事当尔希宪曰此阉宦预政之渐不可啓也入奏杖之防
　　古主尝令希宪受帝师戒希宪对曰臣已受孔
　　子戒矣防古主曰汝孔子亦有戒耶对曰为臣
　　当忠为子当孝孔子之戒如是而已时有诏释
　　大都囚西域人鼐智宻鼎为怨家所诉系狱亦
　　被原免防古主自开平还怨家复诉之时希宪
　　在告实不预其事乃取堂判补署之曰天威不
　　测岂可幸其独不署以荷免耶遂与左丞相耶
　　律铸俱罢防古主尝问侍臣希宪居家何为
　　阿哈玛特曰日与妻孥宴乐耳帝曰希宪清
　　贫何从宴设阿哈玛特愧而退阿哈玛特欲
　　诬杀秦长卿刘仲泽尼玛多卜丹三人兵部
　　尚书张雄飞力持以不可阿哈玛特使人防
　　之曰诚能杀此三人当处以参政雄飞曰杀
　　人以求大官不能为也阿哈玛特怒出为沣
　　州安抚使累迁御史中丞行御史防事阿哈
　　玛特恐其子库克新为江淮右丞不为所容改
　　陜西按察使未行阿哈玛特死召拜参知政事
　　库克新被逮敕廷臣杂问库克新歴指宰执曰
　　汝曽受我家钱何得问我雄飞曰我曽受否曰
　　公独无雄飞曰如是则我当问汝矣遂伏辜
　　顺帝时大臣以两京驰道狭隘奏毁民田庐广
　　之已遣使督治盖苗言驰道创自至元初何今
　　日独以为狭力辨其不可乃止又欲出宿卫士
　　为郡长官俾以养贫苗曰郡长所以牧民岂养
　　贫之地果不能自存赐之钱可也若任郡守必
　　择贤而后可议遂寝又欲与角觝者钱万贯苗
　　曰诸处告饥不防赈恤力戏何功获此重赏乎
　　于是丞相谓僚佐曰所以引盖君至此欲其相
　　助也乃毎事沮抗如此后有公务毋白叅政苗
　　闻即欲引去适有防拜江南行防御史中丞丞
　　相怒不解比至复除甘肃行省左丞
　　公【七则】
　　吕览贵公篇　昔先圣王之治天下也必先公公则天下平矣平得于公尝试观于上志有得天下者众矣其得之以公其失之必以偏凡主之立也生于公故洪范曰无偏无党王道荡荡无偏无颇遵王之义无或作好遵王之道无或作恶遵王之路天下非一人之天下也天下之天下也隂阳之和不长一类甘露时不私一物万民之主不阿一人伯禽将行请所以治鲁周公曰利而勿利也荆人有遗弓者而不肯索曰荆人遗之荆人得之又何索焉孔子闻之曰去其荆而可矣老聃闻之曰去其人而可矣故老聃则至公矣天地大矣生而弗子成而弗有万物皆被其泽得其利而莫知其所由始此三皇五帝之德也管仲有病桓公徃问之曰仲父之病矣渍甚国人弗讳寡人将谁属国管仲对曰昔者臣尽力竭智犹未足以知之也今病在于朝夕之中臣奚能言桓公曰此大事也愿仲父之教寡人也管仲敬诺曰公谁欲相公曰鲍叔牙可乎管仲对曰不可夷吾善鲍叔牙鲍叔牙之为人也清亷洁直视不已若者不比于人一闻人之过终身不忘勿已则隰朋其可乎隰朋之为人也上志而下求丑不若黄帝而哀不已若者其于国也有不闻也其于物也有不知也其于人也有不见也勿已乎则隰朋可也夫相大官也处大官者不欲小察不欲小智故曰大匠不斵大庖不豆大勇不鬬大兵不冦桓公行公去私恶用管子而为五伯长行私阿所爱用竖刁而虫出于戸人之少也愚其长也智故智而用私不若愚而用公日醉而饰私利而立公贪戾而求王舜弗能为
　　去私篇　天无私覆也地无私载也日月无私烛也四时无私行也行其徳而万物得遂长焉黄帝言曰声禁重色禁重衣禁重香禁重味禁重室禁重尧有子十人不与其子而授舜舜有子九人不与其子而授禹至公也晋平公问于祁黄羊曰南阳无令其谁可而为之祁黄羊对曰解狐可平公曰解狐非子之讐耶对曰君问可非问臣之讐也平公曰善遂用之国人称善焉居有间平公又问祁黄羊曰国无尉其谁可而为之对曰午可平公曰午非子之子耶对曰君问可非问臣之子也平公曰善又遂用之国人称善焉孔子闻之曰善哉祁黄羊之论也外举不避讐内举不避子祁黄羊可谓公矣墨者有钜子腹防于秦其子杀人秦惠王曰先生之年长矣非有他子也寡人已令吏弗诛矣先生之以此听寡人也腹防对曰墨者之法曰杀人者死伤人者刑此所以禁杀伤人也夫禁杀伤人者天下之大义也王虽为之赐而令吏弗诛腹防不可不行墨者之法不许惠王而遂杀之子人之所私也忍所私以行大义钜子可谓公矣庖人调和而弗敢食故可以为庖若使庖人调和而食之则不可以为庖矣王伯之君亦然诛暴而不私以封天下之贤者故可以为王伯若使王伯之君诛暴而私之则亦不可以为王伯矣
　　刘向至公篇　书曰不偏不党王道荡荡言至公也古有行大公者帝尧是也贵为天子富有天下得舜而传之不私于其子孙也去天下若遗躧于天下犹然况其细于天下者乎非帝尧孰能行之孔子曰巍巍乎惟天为大惟尧则之易曰无首吉此盖人君之公也夫以公与天下其徳大矣推之于此刑之于彼万姓之所载后世之所则也彼人臣之公治官事则不营私家在公门则不言货利当公法则不阿亲戚奉公举贤则不避仇讐忠于事君仁于利下推之以恕道行之以不党伊吕是也故显名存于今是之谓公诗云周道如砥其直如矢君子所履小人所视此之谓也夫公生明偏生暗端慤生达诈伪生塞诚信生神夸诞生惑此六者君子之所慎也而禹桀之所以分也诗云疾威上帝其命多僻言不公也
　　唐高宗时任雅相为将未尝奏亲戚故吏从军皆移所司补授谓人曰官无大小皆国家公器岂可便私由是军中赏罚皆平人服其公
　　刘垍器局峻整人不敢干以私尝有故人自逺诣之垍厚遇之其人乗间求京兆判司垍曰公才不称此官垍不敢以私害公先是执政多恶谏官言时政得失垍独赏之
　　后周周行逢壻唐德求补吏行逢曰汝才不堪为吏吾今私汝则可矣汝居官无状吾不敢以法贷汝则亲戚之恩绝矣与之耕牛农具而遣之
　　宋司马光论治身治国所先疏　洪范于好恶偏党之际六反言之重之至也周任曰为政者不赏私劳不罚私怨大学曰欲明明徳于天下者必先正其心心有所忿懥则不得其正有所好乐则不得其正陛下奋发宫邸入纂皇极爰自潜跃至于天飞旧恩宿怨岂能尽无然今日即政之初皆不可置于圣虑以害至正也凡人君之要道在于进贤退不肖赏善罚恶而已爵禄者天下之爵禄非以厚人君之所喜也刑罚者天下之刑罚非以快人君之怒也是故古者爵人于朝与士共之刑人于市与众弃之眀不敢以己之私心盖天下之公议也今以四海之广百官之众有智有愚有善有恶比肩接迹杂遝并进臣愿陛下少留聪眀详择其间茍有才徳髙茂合于人望者进之虽宿昔怨讐勿弃也有器识庸下无补于时者退之虽亲昵姻娅勿取也有励行立功为世所推者赏之虽意之所憎勿废也有懐奸乱禁为众所疾者罚之虽意之所爱勿赦也如此则野无遗贤朝无旷官为善者劝为恶者惧上下恱服朝廷大治百姓防福社稷永安不然陛下専居深宫自逸威福之柄尽委大臣取过目前不为逺虑贤愚不分善恶共贯不则所进者皆平生所亲爱所退者皆平生所不快所赏者皆謟谀而无功所罚者皆忠谅而无罪如此则中外解体纪纲隳紊羣生失所天下可忧矣臣故曰治国莫先于公也
　　明察【十二则】
　　郑子产晨出过东匠之闾闻妇人之哭也抚其御之手而听之有间遣吏执而问之则手绞其夫者也异日其御问曰夫子何以知之子产曰其声惧凡人于其亲爱也始病而忧临死而惧已死而哀今夫哭已死不哀而惧是以知其有奸也或曰子产之治不亦多事也乎奸必待耳目之所及而后知之则郑国之得奸者寡矣不任典成之吏不察参伍之政不明度量恃尽聪明劳智虑而以知奸不亦无术乎且夫物众而智寡寡不胜众智不足以徧知物故因物以治物下众而上寡寡不胜众者言君不足以徧知臣也故因人以知人是以形体不劳而事治智虑不用而奸得故宋人语曰一雀过羿羿必得之则羿诬矣以天下为之罗则雀不失夫知奸亦有大罗不失其一而已矣不修其理而以己之胸察为之弓矢则子产诬矣老子曰以智治国国之贼者也子产之谓欤
