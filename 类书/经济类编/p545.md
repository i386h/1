<!-- { "loadSidebar": true } -->
　　贾谊审防篇　善不可谓小而无益不善不可谓小而无伤非以善爲一足以利天下小不善爲一足以乱国家也当此轻始而傲防则其流必至于大乱是故子民者谨焉彼人也登高则望临深则窥人之性非窥且望也势使然也夫事有逐奸势有召祸老聃曰爲之于未有治之于未乱管仲曰备患于未形上也语曰弗灭炎炎奈何萌茅不伐且折斧柯智禁于防故也事之适乱如地形之惑人也机渐而徃俄而东西易面人不自知也故墨子见衢路而哭之悲一跬而缪千里也昔者卫侯朝于周周行问其名曰卫侯辟疆周行还之曰啓疆辟疆天子之号也诸侯弗得用卫侯更其名曰然后受之故善守上下之分者虽空名弗使逾焉古者周礼天子葬用隧诸侯县下周襄王出迯伯閗晋文公率师诛贼定周国之乱复襄王之位于是襄王赏以南阳之地文公辞南阳即死得以隧下襄王弗聼曰周国虽防未之或代也天子用隧伯父用隧是二天子也以地爲少余请益之文公乃退礼天子之乐宫县诸侯之乐轩县大夫直县士有琴瑟叔于奚者卫之大夫也曲县者卫君之乐体也繁缨者君之驾饰也齐人攻卫叔于奚率师逆之大败齐师卫于是赏以温叔于奚辞温而请曲县繁缨以朝卫君许之孔子闻之曰惜
　　也不如多与之邑夫乐者所以载国国者所以
　　载君彼乐亡而礼从之礼亡而政从之政亡而
　　国从之国亡而君从之惜也不如多予之邑宓
　　子治亶父于是齐人攻鲁过亶父始父老请曰
　　麦已熟矣今廹齐寇民不及刈获请令民人出
　　自刈附郭者归可以益食且不资冦三请宓子
　　弗聼俄而麦毕资于齐冦季孙闻之怒使人让
　　宓子曰岂不可哀哉民乎寒耕热耘曾弗得食
　　也弗知犹可闻或以告而夫子弗聼宓子蹴
　　然曰今年无麦明年可树令不耕者得获是
　　乐有冦也且一嵗之麦于鲁不加彊丧之不
　　加弱令民有自取之心其创必数年不
　　息季孙闻之慙曰使穴可入吾岂忍见
　　宓子哉故明者之感奸由也蚤其余乱谋
　　也逺故邪不前达
　　善处事【五则】
　　唐宪宗遣中使赐朱克融时服克融以爲疎恶执留敕使奏以春衣不足乞度支给三十万端匹又奏欲将兵马及丁匠五千助脩宫阙上患之以问宰相欲遣使臣宣慰仍索敕使裴度对曰克融无礼已甚殆将毙矣譬如猛兽自于山林中咆哮跳踉久当自困必不敢輙离巢穴愿陛下勿遣宣慰亦勿索敕使旬日之后徐赐诏书云闻中官至彼稍失去就俟还朕自有处分时服有司置造不谨朕甚欲知之已令区处其将士春衣非朕所爱但素无此例不可独与所称助脩宫阙皆是虚语若欲直挫其奸宜云丁匠宜速遣来若欲且示含容则云不假丁匠逺来如是而已不足劳圣虑也上悦从之敬宗时朝廷得刘悟遗表议者多言上党内鎭与河朔异不可许李绛上疏曰兵机尚速威断贵定人情未一乃可伐谋刘悟死已数月朝廷尚未处分中外人意惜此事机所幸刘从谏未尝久典兵马而昭义素贫必无优赏其众必不尽与从谏同谋但速除近地一将令兼程赴鎭使从谏未及布置新使已至潞州则军心自有所系矣今朝廷久无处分彼军不晓朝廷之意犹豫之间若有奸人爲之画策虚张赏设军士觊望尤难指挥伏望速下明敇宣示军众奬其从来忠节赐新使缯五十万匹使之赏设续除从谏一刺史必无违拒臣尝熟计利害决无即授从谏之理时李逢吉王守澄计议已定竟不用绛等谋
　　宋眞宗时西夏管内饥赵徳明表求粟百万朝议不知所出或言徳明方纳欵而敢渝誓请降诏责之王旦曰第诏徳明云已敇有司具粟百万于京师其遣众来取徳明得诏惭曰朝廷有人
　　宸妃李氏杭州人实生仁宗太后既取帝爲己子与杨太妃保护之李氏黙然处先朝嫔御中未尝自异人畏太后亦无敢言者以是帝虽春秋长不自知爲李氏出也至是疾革乃自顺容进位宸妃薨太后欲以宫人礼治防于外吕夷简奏礼宜从厚太后遽引帝起有顷复独立帘下召夷简问曰一宫人死相公云云何也夷简对曰臣待罪宰相事无内外皆当预也后怒曰相公欲离间吾母子耶夷简对曰陛下不以刘氏爲念臣不敢言尚念刘氏则防礼宜从厚后悟乃以一品礼殡于洪福院夷简又谓入内都知罗崇勲曰宸妃当以后服殓用水银实棺异时勿谓夷简不道及也崇勲惧驰告太后乃许之
　　元武宗命右丞相托克托御史大夫布哩叶栋领府事取河南蒙古军万人之王约曰左卫率府旧制有之今置右府何爲诸公深思之不可以累储宫也太子又命取安西兵器给宿卫士约谓詹事完泽曰詹事移文千里取兵器人必惊疑主上闻之奈何完泽愧曰实虑不及此家令薛居言陕西分地五事命往理之约不爲署行语之曰太子潜龙也当勿用之时爲飞龙之事可乎遂止太子喜谕羣下曰事未经王彦博议者勿啓一日约方啓事二宦官侍侧太子问曰自古宦官坏人家国有诸对曰宦官善恶皆有之但恐处置失宜耳太子深然其言












　　经济类编卷九十
<子部,类书类,经济类编>
　　钦定四库全书
　　经济类编卷九十一
　　明　冯琦冯瑗　撰
　　人事类三
　　警戒【九则】
　　齐桓公谓管仲曰请致仲父公与管仲父而将饮之掘新井而柴焉十日斋戒召管仲管仲至公执爵夫人执尊觞三行管仲趋出公怒曰寡人斋戒十日而饮仲父寡人自以为修矣仲父不告寡人而出何也鲍叔隰朋趋而出及管仲于途曰公怒管仲反入倍屏而立公不与言少进中庭公不与言少进传堂公曰寡人斋戒十日而饮仲父自以为脱于罪矣仲父不告寡人而出不知其故也对曰闻之沈于乐者洽于忧厚于味者薄于行慢于朝者缓于政害于国家者危于社稷臣是以敢出也公遽下堂曰寡人非敢自为修也仲父年长虽寡人亦衰矣吾愿一朝安仲父也对曰臣闻壮者无怠老者无偷顺天之道必以善终者也三王失之也非一朝之萃君奈何其偷乎管仲走出
　　孔子曰不观于高岸何以知颠坠之患不临于深渊何以知没溺之患不观于海上何以知风波之患失之者其不在此乎士慎三者无累于人
　　鲁哀公问孔子曰寡人生乎深宫之中长于妇人之手寡人未尝知哀也未尝知忧也未尝知劳也未尝知惧也未尝知危也孔子避席曰吾君之问乃圣君之问也丘小人也何足以言之哀公曰否吾子就席微吾子无所闻之矣孔子就席曰然君入庙门升自阼阶仰见榱栋俯见几筵其器存其人亡君以此思哀则哀将安不至矣君昧爽而栉冠平旦出而听朝一物不应乱之端也君以此思忧则忧将安不至矣君平旦而聴朝日昃而退诸侯之子孙必有在君之门庭者君以此思劳则劳将安不至矣君出鲁之四门以望鲁之四郊亡国之墟列必有数矣君以此思惧则惧将安不至矣丘闻之君者舟也度人者水也水则载舟水则覆舟君以此思危则危将安不至矣夫执国之柄履民之上凛乎如以腐索御犇马易曰履虎尾诗曰如履薄氷不亦危乎哀公再拜曰寡人虽不敏请事斯语矣
　　楚庄王见天不见妖而地不出孽则祷于山川曰天其忘予欤此能求过于天必不逆谏矣安不忘危故能终而成伯功焉汉冯异自长安入朝光武谓公卿曰是我起兵时主簿也为吾披荆棘定闗中既罢赐珍寳钱帛诏曰仓卒芜蒌亭豆粥虖沱河麦饭厚意久不报异稽首谢曰臣闻管仲谓桓公曰愿君无忘射钩臣无忘槛车齐国赖之臣今亦愿国家无忘河北之难小臣不敢忘巾车之恩留十余日令与妻子还西晋惠帝反正嵇绍上疏曰臣闻改前辙者则车不倾革徃者则政不爽大一统于元首百司役于多士故周文兴于上成康穆于下也存不忘亡易之善义愿陛下无忘金墉大司马无忘颍上大将军无忘黄桥则祸乱之萌无由而兆矣唐太宗谓侍臣曰治国如治病病虽愈尤宜将护傥遽自放纵病复作则不可救矣今中国幸安四夷俱服诚自古所希然朕日慎一日惟惧不终故欲数闻卿辈谏诤也魏徴曰内外治安臣不以为喜惟喜陛下居安思危耳
　　魏徴上疏　人主善始者多克终者寡岂取之易而守之难乎盖以殷忧则竭诚以尽下安逸则骄恣而轻物尽下则胡越同心轻物则六亲离徳虽震之以威怒亦皆貌从而心不服故也人主诚能见可欲则思知足将兴缮则思知止处髙危则思谦降临满盈则思挹损遇逸乐则思樽节在宴安则思后患防拥蔽则思延纳疾谗邪则思正己行爵赏则思因喜而僭施刑罚则思因怒而滥兼是十思而选贤任能固可以无为而治又何必劳神苦体以代百司之任哉
　　后唐眀宗与冯道从容语及年谷屡登四方无事道曰臣常记昔在先皇幕府奉使中山厯井陉之险臣忧马蹶执辔甚谨幸而无失逮至平路放辔自逸俄至颠陨凡为天下者亦犹是也眀宗深以为然
　　断无断【八则】
　　武王问太公曰得贤敬士或不能以为治者何也太公对曰不能独断以人言断者殃也武王曰何为以人言断太公对曰不能定所去以人言去不能定所取以人言取不能定所为以人言为不能定所罚以人言罚不能定所赏以人言赏贤者不必用不肖者不必退而士不必敬武王曰善其为国何如太公对曰夫为人恶闻其情而喜闻人之情恶闻其恶而喜闻人之恶是以不必治也武王曰善
　　唐宪宗时诸将讨淮西者胜则虚张杀获败则匿之至是大败不可掩始上闻中外骇愕宰相入见将劝罢兵上曰胜负兵家之常今但当论用兵方略察将帅之不胜任者易之兵食不足者助之耳岂得以一将失利遽议罢兵邪于是独用裴度之言他人言罢兵者亦稍息矣
　　薛茂卿破科斗寨擒河阳大将马继等焚掠小寨一十七距懐州才十余里茂卿以无刘稹之命故不敢入时议者鼎沸以为刘悟有功不可絶其嗣又从谏养精兵十万粮支十年如何可取武宗亦疑之以问李德裕对曰小小进退兵家之常愿陛下勿听外议则成功必矣上乃谓宰相曰为我语朝士有上疏沮议者必于贼境上斩之议者乃止
