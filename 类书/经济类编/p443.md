<!-- { "loadSidebar": true } -->
　　龚夬请检寻文及甫究问狱案牍　臣窃闻自古奸臣戕败善类以防后患必置之死地而善人脩身无大过失欲求其罪恶之实而不可得故托以悖逆无验之罪又虑其异时子孙诉理于朝故必欲灭族而后已此自古奸邪之常态也臣近观前日文及甫之书究问之狱不意兹亊出于圣朝使愚臣痛心疾首感愤流涕臣窃惟宣仁圣烈皇后拥佑先帝慎择累朝重望之臣寘之左右辅道徳弥论朝政九年之间中外安静此天下之所共闻也前日止缘一二奸邪尝被黜逐遂敢欺罔朝廷成此大狱以报私仇必欲族灭无辜以快其意当是之时天地变色日月无光积隂逾时中外詾惧以至彗出四方谴告甚着先帝为之肆赦求言以答天戒而奸臣之忿不已持之益坚由是逐臣死于瘴海家族不许生还至有一门二十余丧者然则虽无刀锯其实族灭也朽骨衔寃沈魂为疠以及于斯痛不忍言今及甫等罪上赖圣断已行窜斥而当时袐狱必有案牍章疏可以见其锻链文致附防欺罔之人若不早行根究必虑藏匿焚灭无所归咎则天下何以知其非先帝之本意伏望圣慈特赐睿言须管检寻当时照证文书以止奸臣之罪以慰天下之望
　　徽宗时蔡京怨刘逵防蘓州盗铸钱狱起京欲防逵妇兄章綖兄弟遣开封尹李孝寿鞫之株连者千余人彊抑使承死者甚众京犹以为缓遣侍御史沈畸御史萧服往代畸至蘓即日决释无左证者七百人叹曰为天子耳目司而可傅防权要杀人以茍富贵乎遂阅实平反以闻京大怒贬畸监信州酒税服羁管处州而綖竟窜海岛
　　陈瓘以忤蔡京窜郴州瓘子正彚在杭讼京有动摇东宫迹杭守蔡薿执送京师隂告京俾为计事下开封府并逮治瓘尹李孝寿逼使证其妄瓘曰正彚闻京将不利社稷传于道路瓘岂得预知以所不知忘父子之恩而指其为妄则情有所不忍挟私情以符合其説又义所不为京之奸邪必为国祸瓘固尝论之于谏省亦不待今日语言间也内侍黄经臣莅鞫闻其辞失声太息谓曰主上正欲得实但如言以对可也狱具正彚犹以所告失实流海上瓘安置通州瓘尝撰尊尧集谓绍圣史官専据王安石日录改修神宗史变乱是非不可传信深明诬妄以正君臣之义张商英为相取其书既上而商英罢瓘又徙台州何执中起迁人石悈知台州欲寘瓘以必死悈至执瓘至庭大陈狱具将脇以死瓘揣知其意大呼曰今日之事岂被制防邪悈失措始告之曰朝廷令取尊尧集尔瓘曰然则何用许使君知尊尧所以立名乎以神考为尧主上为舜尊尧何得为罪时相学术短浅为人所愚君所得几何乃亦不畏公议干犯名分乎悈慙揖瓘使退所以窘辱之者百端终不能害执中怒罢悈瓘平生论京兄弟皆披擿其处心发露其情慝最所忌恨故得祸最酷
　　江公望论蔡王府狱　臣闻天下之理有隙则物皆可入故圣人涂隙于未开之前有迹则瑖皆可指故圣人泯迹于未形之际物可入则亲者离矣瑖可指则疑者实矣在物之理虽甚疎逺者尚且如此矧闺门之内骨肉之间其可不察耶臣访闻蔡王府吏相告有不顺之语浸滛恐及蔡邸开封府已行根治臣闻之骇汗流浃惊悸不能自持岂有极治之世太平之时乃容小人衘私怨逞不轨谋离间陛下骨肉之亲者乎象之于舜焚廪浚井其逆心已明矣拥二女坐床鼔琴其逆谋已成矣舜未尝藏怒宿怨卒封之有庳而富贵之唯恐不得象之心也至魏文帝褊忿疑忌一陈思王且不能容故有煑豆燃萁相煎何太急之语为天下后世笑岂不思兄弟天之大伦也有手足相扞之亲有首尾相应之义有埙箎之和有友于之乐故孔子以不间于父母兄弟之言为孝盖亲隙不可开隙开则言可离贰疑迹不可显迹显则事难磨灭陛下之得天下天下归之也章惇尝帘前持异议已有隙迹矣蔡王出于无心年尚防少未逹祸乱之萌故恬不以为恤陛下一切包容已开之隙复涂矣已显之迹复泯矣恩意渥缛欢终不失兄弟之情与夫区区未能忘天下操以自狭者不啻相十百矣伏望陛下勿以暧昧无根之言而加诸至亲骨肉之间俾陛下有魏文相煎太急之隙而忘大舜亲爱之道岂治世之羙事也伏望陛下宻诏所司凡无根之言勿形按牍棰楚之下何求弗得一有浸滛旁及蔡王之语不识陛下将如何处之莫若畧治所告及被告之人粗见嫌怨情状并流之岭表以示天下神器非人心天命弗得非口舌强力可争也示天伦之爱虽天下莫之夺也虽善为间言莫之离也傥形按牍有瑖可指一入胸次终身不忘虽父子之间尚未能磨灭况兄弟乎迹不可泯隙不可涂则骨肉离矣陛下将何道以治天下也蔡王万一防犯雾露之疾神考在天之神灵岂不知之陛下将何面目见神考于太庙乎书曰克明俊徳以亲九族九族既睦平章百姓诗曰刑于寡妻至于兄弟以御于家邦至徳要道足以风动天下未有不自亲始者也惟陛下留意











　　经济类编卷七十二
　　钦定四库全书
　　经济类编卷七十三
　　明　冯琦冯瑗　撰
　　刑法类
　　赎罪【二则】
　　汉萧望之入粟赎罪议　民函隂阳之气有
　　仁义欲利之心在教化之所助虽尧在上不
　　能去民欲利之心而能令其欲利不胜其好
　　义也虽桀在上不能去民好义之心而能令
　　其好义不胜其欲利也故尧桀之分在于义
　　利而已道民不可不慎也今欲令民量粟以
　　赎罪如此富者得生贫者独死是贫富异刑
　　而法不一也人情贫穷父兄囚执间出财得
　　以生活为人子弟者将不顾死亡之患败乱
　　之行以赴财利求亲戚一人得生十人以丧
　　如此伯夷之行坏公绰之名灭政教一倾
　　虽有周召之佐恐不能复古者蔵于民不足
　　则取有余则与诗曰爰及矜人哀此鳏寡上
　　惠下也又曰雨我公田遂及我私下急上也
　　今有西邉之役民失作业虽户赋口敛以赡
　　其困乏古人通义百姓莫以为非以死救生
　　恐未可也陛下布徳施教教化既成尧舜亡
　　以加也今议开利路以伤既成之化臣窃痛
　　之
　　贡禹除赎罪法疏　孝文皇帝时贵亷洁贱
　　贪污贾人赘壻及吏坐赃者皆禁锢不得为
　　吏赏善罚恶不阿亲戚罪白者伏其诛疑者
　　以与民亡赎罪之法故令行禁止海内大化
　　天下防狱四百与刑错亡异武帝始临天下
　　尊贤用士辟地广境数千里自见功大威行
　　遂从嗜欲用度不足乃行一切之变使犯法
　　者赎罪入谷者补吏是以天下奢侈官乱民
　　贫盗贼并起亡命者众郡国恐伏其诛则择
　　使巧史书习于计簿能欺上府者以为右职
　　奸轨不胜则取勇猛能操切百姓者以苛暴
　　威服下者使居大位故亡义而有财者显于
　　世欺谩而善书者尊于朝誖逆而勇猛者贵
　　于官故俗皆曰何以孝弟为财多而光荣何
　　以礼义为史书而仕宦何以谨慎为勇猛而
　　临官故黥劓而髠钳者犹复攘臂为政于世
　　行虽犬彘家富埶足目指气使是为贤耳故谓
　　居官而置富者为雄桀处奸而得利者为壮士
　　兄劝其弟父勉其子俗之坏败乃至于是察其
　　所以然者皆以犯法得赎罪求士不得真贤相
　　守崇财利诛不行之所致也今欲兴至治致太
　　平宜除赎罪之法相守选举不以实及有赃者
　　輙行其诛亡但免官则争尽力为善贵孝弟贱
　　贾人进真贤举实防而天卞治矣
　　讼罪【三十三则】
　　汉文帝召田叔问之曰公知天下长者乎叔曰故云中守孟舒长者也上曰先帝置孟舒云中十余年虏曽一入孟舒不能坚守毋故士卒战死者数百人长者固杀人乎叔叩头对曰是乃孟舒所以为长者也夫贯髙等谋反上下明诏赵有敢随张王罪三族然孟舒自髠钳随张王敖之所在欲以身死之岂自知为云中守哉汉与楚相距士卒罢敝匈奴冐顿新服北夷来为边害孟舒知士卒罢敝不忍出言士争临城死敝如子为父弟为兄以故死者数百人孟舒岂故驱战之哉是乃孟舒所以为长者也于是上曰贤哉孟舒复召孟舒以为云中守
　　景帝时吴楚反表盎説上诛晁错邓先击吴楚还见上上问曰闻晁错死吴楚罢不邓先曰吴王为反数十年矣怒削地以诛错为名其意非在错也且臣恐天下之士噤口不敢复言也夫晁错患诸侯彊大不可制故请削地以尊京师万世之利也计画始行卒受大戮内杜忠臣之口外为诸侯报仇臣窃为陛下不取也于是景帝黙然良久曰公言善吾亦恨之乃拜邓先为城阳中尉
　　谏大夫郑昌愍伤盖寛饶忠直忧国以言事不当意而为文吏所诋挫上书讼寛饶寃　臣闻山有猛兽藜藿为之不采国有忠臣奸邪为之不起司校尉盖寛饶居不求安食不求饱进有忧国之心退有死节之义上无许史之属下无金张之托职在司察直道而行多仇少与上书陈国事有司劾以大辟臣幸得从大夫之后官以谏为名不敢不言
　　刘向讼萧望之等疏　故前将军萧望之等皆忠正无私欲致大治忤于贵戚尚书今道路人闻望之等复进以为且复见毁谗必曰尝有过之臣不宜复用是大不然臣闻春秋地震为在位执政太盛也不为三独夫动亦已明矣且徃者髙皇帝季布有罪至于夷灭后赦以为将军髙后孝文之间卒为名臣孝武帝时倪寛有重罪系按道侯韩説諌曰前吾丘夀王死陛下至今恨之今杀寛后将复大恨矣上感其言遂贳寛复用之位至御史大夫御史大夫未有及寛者也又董仲舒坐私为灾异书主父偃取奏之下吏罪至不道幸不诛复为大中大夫胶西相以老病免归汉有所欲兴常有诏问仲舒为世儒宗定议有益天下孝宣皇帝时夏侯胜坐诽谤系狱三年免为庶人宣帝复用胜至长信少府太子太傅名敢直言天下美之若乃羣臣多此比类难一二计有过之臣无负国家有益天下此四臣者足以观矣前恭奏望之等狱决三月地大震恭移病出后复视事天隂雨雪由是言之地动殆为恭等臣愚以为宜退恭显以彰蔽善之罚进望之等以通贤者之路如此太平之门开灾异之原塞矣
　　成帝时刘辅諌立赵婕妤帝使侍御史收缚辅系掖庭袐狱羣臣莫知其故辛庆忌等上书　臣闻明主垂寛容之聴崇諌诤之官广开忠直之路不罪狂狷之言然后百僚在位竭忠尽谋不惧后患朝廷无谄防之士元首无失道之諐窃见諌大夫刘辅前以县令求见擢为谏大夫此其言必有卓诡切至当圣心者故得拔至于此旬日之间收下袐狱臣等愚以为辅幸得托公族之亲在谏臣之列新从下土来未知朝廷体独触忌讳不足深过小罪宜隐忍而已如有大恶宜暴治理官与众共之昔赵简子杀其大夫鸣犊孔子临河而还今天心未豫灾异屡降水旱迭臻方当隆寛广问褒直尽下之时也而行惨急之诛于谏争之臣公卿以下见陛下进用辅亟而折伤之暴人有惧心精鋭销耎莫敢尽节正言非所以昭有虞之聴广徳美之风也臣等窃深伤之唯陛下留神省察
