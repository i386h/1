<!-- { "loadSidebar": true } -->
　　魏公子牟东行穰侯送之曰先生将去冉之山东矣独无一言以教冉乎魏公子牟曰微君言之牟几忘语君君知夫官不与势期而势自至乎富不与贵期而贵自至乎贵不与骄期而骄自至乎骄不与罪期而罪自至乎罪不与死期而死自至乎穰侯曰善敬受明教李斯长男由为三川守诸男皆尚秦公主女悉嫁秦诸公子三川守李由告归咸阳李斯置酒于家百官长皆前为寿门延车骑以千数李斯喟然而叹曰嗟乎吾闻之荀卿曰物禁太盛夫斯乃上蔡布衣闾巷之黔首上不知其驽下遂擢至此当今人臣之位无居吾上者可谓富贵极矣物极则衰吾未知所税驾也
　　汉马援出屯襄国诏百官祖道援谓黄门郎梁松窦固曰凡人为贵当使可贱如卿等欲不可复贱居高坚自持勉思鄙言松后果以盛满致灾固几不免
　　王符责忠篇　夫帝王之所尊敬者天也皇天之所爱育者人也今人臣受君之重位牧天之所爱焉可以不安而利之养而济之哉是以君子任职则思利人达上则思进贤故居上而下不怨在前而后不恨也书称天工人其代之王者法天而建官故明主不敢以私授忠臣不敢以虚受窃人之财犹谓之盗况偷天官以私己乎以罪犯人必加诛罚况乃犯天得无咎乎五代之臣以道事君泽及草木仁被率土是以福祚流衍本枝百世季世之臣以谄媚主不思顺天专仗杀伐白起恬秦以为功天以为贼息夫董贤主以为忠天以为盗是故德不称其祸必酷能不称其殃必大夫窃位之人天夺其鉴虽有明察之资仁义之志一旦富贵则背亲捐旧丧其本心疎骨肉而亲便辟薄知友而厚犬马宁见朽贯千万而不忍贷人一钱情知积粟腐仓而不忍贷人一斗骨肉怨望于家细人谤讟于道歴观前政贵人之用心也与婴儿子何其异哉婴儿常病伤于饱也贵臣常祸伤于宠也哺乳多则成癎病富贵盛则致骄疾爱子而贼之骄臣而灭之者非一也极其罚者乃有仆死深牢衔刀都市岂非无功于天有害于人者乎夫鸟以山为卑而增巢其上鱼以泉为浅而穿穴其中卒所以得者饵也贵戚愿其宅吉而制为令名欲其间坚而造作铁枢卒其所以败者非苦禁忌少而门枢朽也常苦崇财货而行骄僣耳不上顺天心下育人物而欲任其私智窃弄君威反戾天地欺诬神明居累卵之危而图泰山之安为朝露之行而思传世之功岂不惑哉晋陆机豪士赋序　夫立德之基有常而建功之路不一何则循心以为量者存乎我因物以成务者系乎彼存乎我者隆杀止乎其域系乎彼者丰约唯所遭遇落叶俟微飚以陨而风之力盖寡孟尝遭雍门而泣而琴之感以末何者欲陨之叶无所假烈风将坠之泣不足繁哀响也是故茍时啓于天理尽于人庸夫可以济圣贤之功斗筲可以定烈士之业言遇时也故曰才不半古而功已倍之盖得之于时势也歴观古今徼一时之功而居伊周之位者有矣夫我之自我智士犹婴其絫物之相物昆虫皆有此情夫以自我之量而挟非常之勲神器晖其顾盼万物随其俯仰心玩居常之安耳饱从防之説岂识乎功在身外任出才表者哉且好荣恶辱有生之所大期忌盈害上鬼神犹且不免人主操其常柄天下服其大节故曰天可讐乎而时有袨服荷防立乎庙门之下援旗誓众奋于阡陌之上况乎代主制命自下裁物者哉广树恩不足以敌怨勤兴利不足以补害故曰代大匠斵者必伤其手且夫政由甯氏忠臣所为慷祭则寡人人主所不久堪是以君奭怏怏不悦公旦之举高平师师侧目博陆之势而成王不遣嫌介于怀宣帝若负芒刺于背非其然与嗟乎光于四表德莫富焉王曰叔父亲莫昵焉登帝天位功莫厚焉守节没齿忠莫至焉而倾侧颠沛仅而自全则伊生抱明允以婴戮文子怀忠敬而齿剑固其所也因斯以言夫以笃圣穆亲如彼之懿大德至忠如此之盛尚不能取信于人主之怀止谤于众多之口过此以往恶覩其可安危之理断可识矣又况饕大名以冒道家之忌运短才而易圣哲所难者哉身危由于势过而不知去势以求安祸积起于宠盛而不知辞宠以招福见百姓之谋已则申宫警守以崇不畜之威惧万民之不服则严刑峻制以贾伤心之怨然后威穷乎震主而怨行乎上下众心日陊危机将发而偃仰瞪眄谓足以夸世笑古人之未工忘己事之已拙知曩勲之可矜暗成败之有会是以事穷运尽必于颠仆风起尘合而祸至常酷也圣人忌功名之过已恶宠禄之逾量盖为此也夫恶欲之大端贤愚所共有而游子徇高位于生前志士思垂名于身后受生之分唯此而已夫盖世之业名莫大焉震主之势位莫盛焉率意无违欲莫甚焉借使伊人颇览天道知尽不可益盈难久持超然自引高揖而退则巍巍之盛仰邈前贤洋洋之风俯冠来籍而大欲不乏于身至乐无愆乎旧节弥効而德弥广身愈逸而名愈劭此之不为彼之必昧然后河海之迹堙为穷流一篑之衅积成山岳名编凶顽之条身厌荼毒之痛岂不谬哉故赋焉庶使百世少有寤云
　　谢赡为宋台中书侍郎其弟晦为右卫将军时晦权已重自彭城还都迎家賔客辐辏门巷填咽瞻在家乃惊骇谓晦曰汝名位未多而人归趣乃尔吾家素以恬退为业不愿干豫时事交游不过亲朋而汝遂势倾朝野此岂门户之福邪乃以篱隔门庭曰吾不忍见此及还彭城言于宋公曰臣本素士父祖位不过二千石弟年始三十志用凡近荣冠台府位任显密福过灾生其应无逺特乞降黜以保衰门前后屡陈之晦或以朝廷密事语瞻瞻故向亲旧陈説用为戏笑以絶其言及高祖即位晦以佐命功位任益重瞻愈忧惧是岁瞻为豫章太守遇病不疗临终遗晦书曰吾得啓体幸全亦何所恨弟思自勉励为国为家
　　宋孝武帝时顔延之子竣贵重凡所资供延之一无所受布衣茅室萧然如故常乗羸牛笨车逢竣卤簿即屏住道侧常语竣曰吾平生不憙见要人今不幸见汝竣起宅延之谓曰善为之无令后人笑汝拙也延
　　之尝早诣竣见賔客盈门竣尚未起延之怒曰
　　汝出粪土之中升云霞之上遽骄傲如此其能
　　久乎
　　王景文常以盛满为忧屡辞位任明帝不许然
　　中心以景文外戚贵盛张永累经军旅疑其将
　　求难信乃自为謡言曰一士不可亲弓长射杀
　　人景文弥惧自表解州情甚切至诏报曰人
　　居贵要但问心若为耳大明之世巢徐二戴位
　　不过执防权亢人主今袁粲作仆射领选而人
　　徃徃不知有粲粲迁为令居之不疑人情向粲
　　淡然亦复不改常日以此居贵位要任当有致
　　忧有心于避祸不如无心于任运存亡之要巨
　　细一揆耳
　　齐王僧防固辞开府谓兄子俭曰汝任重于朝
　　行登三事我若复有此授乃是一门有二台司
　　吾甚惧焉累年不拜武帝乃许之加僧防特进
　　俭作长梁斋制度小过僧防视之不説竟不入
　　户俭即日毁之初王与兄弟集会任子孙戏
　　适僧达跳下地作虎子僧绰正坐采蜡烛珠为
　　凤皇僧达夺取打坏亦复不惜僧防累十二博
　　棊旣不坠落亦不重作叹曰僧达俊爽当不
　　减人然后终危吾家僧绰当以名义见美僧防
　　必为长者位至公台已而皆如其言
　　隋文帝以吏部尚书韦世康为荆州总管世康
　　和靖谦恕在吏部十余年时称廉平常有止足
　　之志谓子弟曰禄岂须多防满则退年不待暮
　　有疾便辞固恳乞骸骨文帝不许使镇荆州时
　　天下唯有四总管并益荆以晋秦蜀三王及
　　世康为之当世以为荣
　　楚景武公杨素虽有大功特为炀帝所猜忌外
　　示殊礼内情甚薄素寝疾帝每令名医诊赐
　　以上药然密问医者恒恐不死素亦自知名位
　　已极不肯饵药亦不将慎谓弟约曰我岂须防
　　活耶
　　唐太宗以岑文本为中书令文本旣拜迁家有
　　忧色母问其故文本曰非勲非旧滥荷宠荣位
　　髙责重可惧亲賔有来贺者文本曰今受吊不
　　受贺也
　　张嘉贞不营家产有劝其市田宅者嘉贞曰吾
　　贵为将相何忧寒馁若获其罪虽有田宅亦无
　　所用比见朝士广占良田身没之日适足为无
　　赖子弟酒色之资吾不取也闻者是之
　　后梁时蜀州刺史王宗弁称疾罢归成都杜门
　　不出蜀主疑其矜功怨望加检校太保固辞不受谓人曰亷者足而不忧贪者忧而不足吾小人
　　致位至此足矣求进不已乎蜀主嘉其志而许
　　之赐与有加
　　荒淫【六则】
　　吴主之游华里也右丞相万彧与右大司马丁奉左将军留平密谋曰若至华里不归社稷事重不得不自还吴主颇闻之因会以毒酒饮彧等中书令贺邵上疏谏曰自顷年以来朝列分错真伪相贸是以正士摧方而庸臣茍媚先意承指各希时趣人执反理之评士吐诡道之论遂使清流变浊忠臣结舌陛下处九天之上隠百里之室言出风靡令行景从亲洽宠媚之臣日闻顺意之辞将谓此辈实贤而天下已平也臣闻兴国之君乐闻其过荒乱之主乐闻其誉闻其过者过日消而福臻闻其誉者誉日损而祸至陛下严刑法以禁直辞黜善士以迎谏口杯酒造次死生不保仕者以退为幸居者以出为福诚非所以保光洪绪熙隆道化也今国无一年之储家无经月之畜而后宫之中坐食者万有余人又北敌注目伺国盛衰长江之限不可久恃茍我不能守一苇可杭也愿陛下丰基彊本割情从道则成康之治兴圣祖之祚隆矣吴主深恨之
　　齐郁林王自山陵之后即与左右微服游走市里好于世宗崇安陵隧中掷涂睹跳作诸鄙戏极意赏赐左右动至百数十万世祖聚钱上库五亿万斋库亦出三亿万金银布帛不可胜计郁林王即位未朞岁所用垂尽入主衣库令何后及宠姬以诸宝器相投击破碎之用为笑乐蒸于世祖幸姬霍氏朝事大小皆决于西昌侯鸾鸾数谏争郁林王多不从心忌鸾欲除之萧谌萧坦之为世宗所知郁林王以二人祖父旧人甚亲信之坦之得出入后宫郁林王防狎宴游坦之皆在侧郁林王醉后常裸袒坦之輙扶持諌谕何后亦淫泆私于郁林王左右杨珉与同寝处如伉俪又与帝相爱狎故帝恣之迎后亲戚入宫以耀灵殿处之斋阁通夜洞开外内淆杂无复分别西昌侯鸾遣坦之入奏诛珉郁林王不得已许之萧谌萧坦之见郁林王狂纵日甚无复悛改恐祸及已乃更回意附鸾劝其废立隂为鸾耳目郁林王不之觉也
