<!-- { "loadSidebar": true } -->
　　唐庄宗时郭崇韬初至汴洛颇受藩镇馈遗所亲或諌之崇韬曰吾位兼将相禄赐巨万岂借外财但以伪梁之季贿赂成风今河南藩镇皆梁之旧臣主上之仇讐也若拒其意能无惧乎吾特为国家藏之私室耳及将祀南郊崇韬首献劳军钱十万缗先是宦官劝帝分天下财赋为内外府州县上供者入外府充经费方镇贡献者入内府充宴游及给赐左右于是外府常虚竭无余而内府山积及有司办郊祀乏劳军钱崇韬言于庄宗曰臣己倾家所有以助大礼愿陛下亦出内府之财以赐有司庄宗黙然久之曰吾晋阳自有储积可令租庸辇取以相助于是取李继韬私第金帛数十万以益之军士皆不满望始怨恨有离心矣
　　宋宁宗时韩胄专权凡所欲为宰执惕息不敢为异以陈自强为右丞相自强至印空名敕劄授之惟所欲为宰执不预知也言路扼塞每月按举小吏一二人谓之月课又有泛论君德时事皆取其陈熟缓慢畧无樱拂者言之或问之则愧谢曰聊以塞责尔加以苞苴盛行自强尤贪鄙四方致书餽必题其缄云某物若干并献凡书题无并字则不开纵子弟亲戚关通货贿仕进干请必谐价而后予都城大火自强所贮一夕煨烬胄首遗之万缗执政列郡闻之皆有助不数月得六十万缗遂倍所失之数尝语人曰自强惟一死以报师主每称胄为恩主恩父苏师旦为叔堂吏史达袓为兄胄奸宄专国自强表里之功惟多
　　趋附【十八则】
　　汉灵帝时中常侍张让有监奴典任家事威形諠赫孟佗资产饶赡与奴朋结倾竭馈问无所遗爱奴咸德之问其所欲佗曰吾望汝曹为我一拜耳时賔客求谒让者车常数百千两佗诣让后至不得进监奴乃率诸苍头迎拜于路遂共轝车入门賔客咸惊谓佗善于让皆争以珍玩赂之
　　陈宣帝时和士开为尚书令赐爵淮阳王威权日盛朝士不知廉耻者或为之假子与富商大贾同在伯仲之列尝有一人士叅士开疾值医云王伤寒极重佗药无効应服黄龙汤士开有难色人士曰此物甚易服王不须疑请为王先尝之一举而尽士开感其意为强服遂得愈
　　隋李密使其幕府移檄郡县数炀帝十罪且曰罄南山之竹书罪无穷决东海之波流恶难尽祖君彦之辞也越王侗遣太常丞元善达间行贼中诣江都奏称李密有众百万围逼东都据洛口仓城内无食若陛下速还乌合必散不然者东都决没因歔欷呜咽炀帝为之改容虞世基进曰越王年少此辈诳之若如所言善达何縁来至焬帝乃勃然怒曰善达小人敢廷辱我因使经贼中向东阳催运善达遂为羣盗所杀是后人人杜口莫敢以贼闻世基容貌沈审言多合意特为炀帝所亲爱朝臣无与为比亲党凭之鬻官卖狱贿赂公行其门如市由是朝野共疾怨之内史舍人封德彛托附世基以世基不闲吏务密为指画宣行诏命谄顺帝意群臣表疏忤防者皆屏而不奏鞫狱用法多峻文深诋论功行赏则抑削就薄故世基之宠日隆而隋政益坏皆德彛所为也
　　唐太宗尝止树下爱之宇文士及从而誉之不已太宗正色曰魏徴常劝我逺佞人我不知佞人为谁意疑是汝今果不谬士及叩头谢
　　武后以神都副留守杨再思为内史再思为相专以谄媚取容司礼少卿张同休易之之兄也尝召公卿宴集酒酣戯再思曰杨内史面似高丽再思欣然即剪纸帖巾反披紫袍为高丽舞举坐大笑时人或誉张昌宗之美曰六郎面似莲花再思独曰不然昌宗问其故再思曰乃莲花似六郎耳
　　中宗宴近臣国子祭酒祝钦明自请作八风舞摇头转目备诸丑态中宗笑钦明素以儒学著名吏部侍郎卢藏用私谓诸学士曰祝公五经扫地尽矣
　　广州吏民为宋璟立遗爱碑璟上言臣在州无它异迹今以臣光宠成彼谄防欲革此风望自臣始请敕下禁止明皇从之于是它州皆不敢立
　　蒲州刺史萧至忠自托于太平公主公主引为刑部尚书华州长史蒋钦绪其妹夫也谓之曰如子之才何忧不达勿为非分妄求至忠不应钦绪退叹曰九代卿俗一举灭之可哀也哉至忠素有雅望尝自公主第门出遇宋璟璟曰非所望于萧君也至忠笑曰善乎宋生之言遽防马而去
　　顺宗以王伾为左散骑常侍王叔文为起居舍人大抵叔文依伾伾依忠言忠言依牛昭容转相交结每事先下翰林使叔文可否然后宣于中书韦执谊承而行之外党则韩泰栁宗元刘禹锡等主采听外事谋议唱和日夜汲汲如狂互相推奬曰伊曰周曰管曰葛僩然自得谓天下无人荣辱进退生于造次惟其所欲不拘程式士大夫畏之道路以目素与往还者相次拔擢至一日除数人其党或言曰某可为某官不过一二日輙已得之于是叔文及其党十余家之门昼夜车马如市客候见叔文伾者至宿其坊中饼肆酒垆下一人得千钱乃容之伾尤阘茸专以纳贿为事作大匮贮金帛夫妇寝其上
　　裴均素附宦官得贵显为仆射自矜大尝入朝逾位而立中丞卢坦揖而退之均不从坦曰昔姚南仲为仆射位在此均曰南仲何人坦曰是守正不交权幸者坦寻改右庶子
　　元稹为江陵士曹与监军崔潭峻善穆宗在东宫闻宫人诵稹謌诗而善之及即位潭峻归朝献稹謌诗百余篇穆宗问稹安在对曰今为散郎以稹为祠部郎中知制诰朝论鄙之会同僚食于阁下有青蝇集其上中书舍人武儒衡以扇挥之曰适从何来遽集于此同僚皆失色儒衡意气自若
　　僖宗时裴澈自贼中奔诣行在时百官未集乏人草制右拾遗乐朋谒田令孜而拜之由是擢为翰林学士张濬先亦拜令孜令孜尝召宰相及朝贵饮酒濬耻于众中拜令孜乃先谒令孜谢酒及賔客毕集令孜言曰令孜与张郎中清浊异流尝中外旣虑玷辱何惮改更今日于隠处谢酒则又不可濬慙惧无所容
　　晋王旣许藩镇之请求唐旧臣欲以备百官朱友谦遣前礼部尚书苏循诣行台循至魏州入牙城望府廨即拜谓之拜殿见王呼万岁舞蹈泣而称臣翌日又献大笔二十枝谓之画日笔王大喜即命循以本官为河东节度副使张承业深恶之
　　驾部郎中冯延巳为齐王元帅府掌书记性倾巧与宋齐丘及宣徽副使陈觉相结同府在已上者延巳稍以计逐之延巳尝戯谓中书侍郎孙晟曰公有何能为中书郎晟曰晟山东鄙儒文章不如公诙谐不如公谄诈不如公然主上使公与齐王游处盖欲以仁义辅导之也岂但为声色狗马之友邪晟诚无能如公之能适足为天下祸耳
　　唐主立齐王景遂为皇太弟徙燕王景达为齐王领诸道兵马元帅景达性刚直唐主与宗室近臣饮冯延巳延鲁魏岑陈觉辈极倾谄之态或乘酒喧笑景达屡呵责之复极言谏唐主以不宜亲近佞臣延巳以二弟立非己意欲以虚言德之尝宴东宫阳醉抚景达背曰尔不可忘我景达大怒拂衣入禁中白唐主请斩之唐主谕解乃止张易谓景达曰羣小交构祸福所系殿下力未能去数面折之使彼惧而为备何所不至自是每游宴景达多辞疾不预
　　唐主避周讳更名景下令去帝号称国主凡天子仪制皆有降损去年号用周正朔仍告于太庙初冯延巳以取中原之防说唐主由是有宠延巳常笑烈祖戢兵为龌龊曰安陆所丧才数千兵为之辍食咨嗟者旬日此田舍翁识量耳安足与成大事岂如今上暴师数万于外而击毬宴乐无异平日真英主也延巳与其党谈论常以天下为己任更相唱和翰林学士常梦锡屡言延已等浮诞不可信唐主不听梦锡曰奸言似忠陛下不悟国必亡矣及臣服于周延巳之党相与言有谓周为大朝者梦大笑曰诸公常欲致君尧舜何意今日自为小朝邪众黙然宋孝宗时曾觌王抃甘昪三人盘结擅政进退大臣权震中外士大夫争附之陈俊卿自兴化赴建康过闗入对因极言三人招权纳贿荐进人才而以中批行之等事且曰去国十年见都城谷贱人安惟士大夫风俗大变帝曰何也俊卿曰向士大夫奔觌抃之门十才一二尚畏人知今则公然趋附已七八不复顾忌矣人才进退由私门大非朝廷美事臣恐二人壊朝廷纲纪废有司法度败天风俗累陛下圣德帝感其言赵师附韩胄得知临安府侂胄生日百官争贡珍异师最后至出小盒曰愿献少果核侑觞启之乃粟金蒲桃小架上缀大珠百余颗众慙沮侂胄有爱妾张谭王陈四人皆封郡夫人其下有名位者又十人或献北珠冠四枚于侂胄侂胄以遗四夫人其十人亦欲之未有以应也师闻之亟市北珠制十冠以献十人者喜为求迁官拜工部侍郎侂胄尝与众客饮南园过山庄顾竹篱草舎曰此真田舍间气象但欠犬吠鸡鸣耳俄闻犬嘷丛薄视之乃师也侂胃大笑闻者鄙之时论济王事者众史弥逺患之梁成大以知县秩满待选谄事弥逺家干者万昕昕一日言真徳秀当逐成大曰某若入台必能办此事昕为达其语遂擢御史成大因与莫泽李知孝共为弥逺鹰犬凡忤弥逺意者三人必相继击之于是给事中王墍等驳德秀所主济王赠典莫泽等继劾之遂命提举王隆宫咨防亦言济王寃成大等复交劾之镌二秩由是名人贤士排斥殆尽人目成大知孝与泽为三凶且谓成大为成大　成大权刑部侍郎有防黜之提举鸿禧观刑部尚书兼给事中莫泽论成大暴狠贪婪苟贱无耻遂寝祠命旣而台臣交劾莫泽贪滛忮害工部尚书李知孝侵欲无厌皆罢之盖三人皆党附史弥逺排斥诸贤而成大尤心术崄巇凡可贼害忠良者率攘臂为之四方赂遗列置堂庑导賔客观之欲其效尤虽知孝亦鄙其为人至曰所不堪者他日与成大同传耳卒皆贬死天下快之
　　巧诈【六则】
　　魏侍中刘为明帝所亲重明帝将伐蜀朝臣内外皆曰不可晔入与明帝议则曰可伐出与朝臣言则曰不可有胆智言之皆有形中领军杨曁明帝之亲臣又重执不可伐之议最坚每从内出輙过讲不可之意后曁与明帝论伐蜀事曁切谏明帝曰卿书生焉知兵事曁谢曰臣言诚不足采侍中刘先帝谋臣常曰蜀不可伐明帝曰晔与吾言蜀可伐曁曰可召质也诏召晔至明帝问终不言后独见晔责明帝曰伐国大谋也臣得与闻大谋常恐眯梦漏泄以益臣罪焉敢向人言之夫兵诡道也军事未发不厌其密陛下显然露之臣恐敌国已闻之矣于是明帝谢之晔见出责曁曰夫钓者中大鱼则纵而随之须可制而后牵则无不得也人主之威岂徒大鱼而已子诚直臣然计不足采不可不精思也曁亦谢之或谓明帝曰不尽忠善伺上意所趋而合之陛下试与晔言皆反意而问之若皆与所问反者是常与圣意合也每问皆同者之情必无所复逃矣明帝如言以验之果得其情从此疏焉逐发狂出为大鸿胪以忧死
　　东魏丞相高欢入朝于邺百官迎于紫陌欢握崔暹手而劳之曰往日朝廷岂无法官莫肯纠劾中尉尽心徇国不避豪强遂使逺迩肃清冲锋陷陈大有其人当官正色今始见之富贵乃中尉自取高欢父子无以相报赐暹良马东魏静帝宴于华林园使欢择朝廷公直者劝之酒欢降阶跪曰唯暹一人可劝高澄退谓暹曰我尚畏羡何况余人然暹中怀颇挟巧诈初魏高阳王斌有庶妹玉仪不为其家所齿为孙腾妓腾又弃之高澄遇诸涂悦而纳之遂有殊宠封琅琊公主澄谓崔季舒曰崔暹必造直谏我亦有以待之及暹谘事澄不复假以顔色居三日暹怀刺坠之于前澄问何用此为暹悚然曰未能通公主澄大悦把暹臂入见之季舒语人曰崔暹常忿吾佞在大将军前每言叔父可杀及其自作乃过于吾
