<!-- { "loadSidebar": true } -->
　　王敦举兵入石头愍帝使王彬劳之防周顗遇害彬素与顗善先徃哭顗甚恸既而见敦敦怪其有惨容而问其所以彬曰向哭伯仁情未能已敦怒曰伯仁自致刑戮且凡人遇汝复何为者哉彬曰伯仁长者君之亲友在朝虽无謇谔亦非阿党而赦后中以极刑所以伤惋也因勃然数敦曰兄抗旌犯顺杀戮忠良谋图不轨祸及门戸音词慷慨声泪俱下敦大怒厉声曰尔狂悖乃可至此为吾不能杀汝耶时王导在坐为之惧劝彬起谢彬曰有脚疾已来见天子尚欲不拜何跪之有此复何所谢敦曰脚痛孰若头痛彬意气自若殊无惧容后议举兵向京师彬谏甚苦敦变色目左右将收彬彬正色曰君昔歳害兄今又杀弟耶先是彬从兄豫章太守陵为敦所害敦以彬亲故容忍之俄而以彬为豫章太守彬为人朴素方直乏风味之好虽居显位常布衣蔬食迁前将军江州刺史及敦死王含欲投王舒王应劝含投彬含曰大将军平素与江州云何汝欲归之应曰此乃所以宜徃也江州当人彊盛时能立同异此非常人所及覩衰危必兴愍恻荆州守文岂能意外行事含不从遂共投舒舒果沈含父子于江彬闻应来宻具船以待之既不至深以为恨
　　杨骏弟杨济素与傅咸相善与咸书曰江海之流混混故能成其深广也天下大器非可稍了而相观毎事欲了生子痴了官事官事未易了也了事正作痴复为快耳左丞总司天台虽正八座此未易居以君尽性而处未易居之任益不易也想虑破头故具有白咸答曰卫公云酒色之杀人此甚于作直坐酒色死人不为悔逆畏以直致祸此由心不直正欲以茍且为明哲耳自古以直致祸者当自矫枉过直或不忠允欲以亢厉为声故致忿耳安有悾悾为忠益而当见疾乎
　　绍尝诣齐王冏谘事遇冏防防召董艾葛旟等共论时政艾言于冏曰侍中善于丝竹公可令操之左右进琴绍推不受冏曰今日为懽卿何吝此耶绍对曰公匡复社稷当轨物作则垂之于后绍虽虚鄙忝备常伯腰绂冠冕鸣玉殿省岂可操执丝竹以为伶人之事若释公服从私宴所不敢辞也冏大慙艾等不自得而退顔含为光禄大夫门施行马赐牀帐被褥勑大官四时致膳固辞不受于时论者以王导帝之师傅名位隆重百僚宜为降礼太常冯懐以问含含曰王公虽重理无偏敬降礼之言或是诸君事宜鄙人老矣不识时务既而告人曰吾闻伐国不问仁人向冯祖思问佞于我我有邪徳乎
　　陶囘性雅正不惮彊御丹阳尹桓景佞事王导甚为导所昵囘常慷慨谓景非正人不宜亲狎防荧惑守南斗经旬导语囘曰南斗扬州分而荧惑守之吾当逊位以厌此讁囘答曰公以明德作相辅弼圣主当亲忠贞逺邪佞而与桓景造膝荧惑何由退舍导深愧之
　　尹纬性刚简清亮慕张子布之为人冯翊段铿性倾巧姚苌爱其博识引为侍中纬固谏以为不可苌不从纬屡众中辱铿铿心不平之苌闻而谓纬曰卿性不好学何为憎学者纬曰臣不憎学憎铿不正耳苌因曰卿好不自知毎比萧何真何如也纬曰汉祖与萧何俱起布衣是以相贵陛下起贵中是以贱臣苌曰卿实不及胡为不也纬曰陛下何如高祖苌曰朕实不如汉祖卿逺萧何故不如甚也纬曰汉祖所以胜陛下者以其逺段铿之徒故耳苌黙然乃出铿为北地太守
　　卞壸干实当官以褒贬为己任勤于吏事欲轨正督世不肯茍同时好然性不裕才不副意故为诸名士所少而无卓尔优誉明帝深器之于诸大臣而最任职阮孚毎谓之曰卿恒无闲泰常如含瓦石不亦劳乎壸曰诸君以道德恢宏风流相尚执鄙吝者非壸而谁时贵游子弟多慕王澄谢鲲为达壸厉色于朝曰悖礼伤教罪莫斯甚中朝倾覆实由于此欲奏推之王导庾亮不从乃止然而闻者莫不折节
　　北魏世祖畋于河西尚书令古弼留守诏以肥马给猎骑弼悉以弱者给之世祖大怒曰笔头奴敢裁量朕朕还台先斩此奴弼头鋭故世祖常以笔目之弼官属惶怖恐并坐诛弼曰吾为人臣不使人主盘于游畋其罪小不备不虞乏军国之用其罪大今蠕蠕方彊南冦未灭吾以肥马供军弱马供猎为国逺虑虽死何伤且吾自为之非诸君之忧也世祖闻之叹曰有臣如此国之寳也赐衣一袭马二匹鹿十头他日世祖复畋于山北获麋鹿数千头诏尚书发牛车五百乘以运之诏使已去世祖谓左右曰笔公必不与我汝軰不如自以马运之遂还行百余里得弼表曰今秋糓悬黄麻菽布野猪鹿窃食鸟雁侵费风所耗朝夕三倍乞赐矜缓使得收载世祖曰果如吾言笔公可谓社稷之臣矣
　　齐海陵王即位起居饮食皆谘宣城王而后行尝思食蒸鱼菜大官令答无録公命竟不与皇太后令曰嗣主冲防庶政多昧弗克负荷太傅宣城王宜入承寳命明帝即皇帝位大赦改元以王敬则为大司马陈显达为太尉王晏加骠骑大将军徐孝嗣加中军大将军萧谌为领军将军度支尚书虞悰称疾不陪位明帝以悰旧人欲引参佐命使王晏赍废立事示悰悰曰主上圣明公卿戮力宁假朽老以赞惟新乎不敢闻命因恸哭朝议欲纠之徐孝嗣曰此亦古之遗直乃止明帝与羣臣宴饮诏功臣上酒王晏等兴席谢瀹独不起曰陛下受命应天顺人王晏妄叨天功以为己力明帝大笑解之座罢晏呼瀹共载还令省欲相抚悦瀹正色曰君巢窟在何处晏甚惮之
　　唐太宗时魏征寝疾上与太子同至其第指衡山公主欲以妻其子叔玉征薨命百官赴防给羽葆鼓吹陪葬昭陵其妻裴氏曰征平生俭素今葬以羽仪非其志也悉辞不受以布车载柩而葬上登苑西楼望哭尽哀自置碑文并为书石谓侍臣曰人以铜为镜可以正衣冠以古为镜可以见兴替以人为镜可以知得失魏征没朕亡一镜矣
　　天后尝命朝贵宴集张易之兄弟皆位在宋璟上易之素惮璟欲悦其意虚位揖之曰公方今第一人何乃下坐璟曰才劣位卑张卿以为第一何也天官侍郎郑杲谓璟曰丞奈何卿五郎璟曰以官言之正当为卿足下非张卿家奴何郎之有举坐悚惕时自武三思以下皆谨事易之兄弟璟独不为之礼诸张积怒常欲中伤之天后知之故得免
　　杨国忠既爲相以天下为己任裁决机务果敢不疑居朝廷攘袂扼腕公卿以下頥指气使莫不震慴台省官有才行时名不为己用者皆出之或劝陜郡进士张彖谒国忠曰见之富贵立可图彖曰君軰倚杨右相如泰山吾以为氷山耳若皎日既出君軰得无失所恃乎遂隠居嵩山
　　太常卿杜黄裳为裴延龄所恶留滞台阁十年不迁及其壻韦执谊为相始迁太常卿黄裳劝执谊帅羣臣请太子监国执谊惊曰丈人甫得一官奈何启口议禁中事黄裳勃然曰黄裳受恩三朝岂得以一官相买乎拂衣起出
　　宪宗时吐突承璀方贵宠用事为淮南监军李为节度使性刚严与承璀互相敬惮故未尝相失承璀归引为相耻由宦官进曰吾老安外镇宰相非吾任也至京师辞疾不入见不视事百官到门者皆辞不见吐突承璀领功德使盛修安国寺奏立圣德碑先构楼请敇学士撰文欲以万缗酬之上命李绛为之绛言尧舜禹汤未尝立碑自言圣徳惟秦始皇刻石高自称述未审陛下欲何所法且叙修寺之美岂所以光圣徳耶上命曳倒碑楼承璀言楼大不可曳请徐毁撤上厉声曰多用牛曳之承璀乃不敢言凡用百牛曳之乃倒裴均素附宦官尝入朝逾位而立御史中丞卢坦揖而退之均不从坦曰昔姚南仲为仆射位在此均曰南仲何人坦曰是守正不交权幸者坦寻改右庶子白居易上疏曰牛僧孺等直言时事而遭斥逐杨于陵等以敢直言而坐谴谪卢坦以举职事而黜庶子此数人皆今之人望天下视其进退以卜时之否臧者也一旦无罪悉疏弃之上下杜口众心恟恟陛下亦知之乎且陛下既下诏征之直言索之极谏僧孺等所对如此纵未能推而行之又何忍斥而罪之
　　郑注为凤翔节度使欲取名家才望之士为参佐请礼部员外郎韦温为副使温不可或曰拒之必为患温曰择祸莫若轻拒之止于逺贬从之有不测之祸卒辞之宪宗之崩上疑郭太后预其谋又郑太后本郭太后侍儿有宿怨故宣宗即位待郭太后礼殊薄郭太后意怏怏一日登勤政楼欲自陨上闻之大怒是夕暴崩外人颇有异论上不欲以郭后附葬宪宗有司请葬景陵外园礼院检讨官王皥奏宜合葬祔庙上大怒白敏中召皥诘之皥曰太皇太后汾阳王之孙宪宗在东宫为正妃母天下歴五朝岂得以暧昧之事遽废正嫡之礼乎敏中怒甚皥气愈厉周墀见之举手加颡叹其孤直皥竟坐贬句容令
　　后周天防府学士徐仲雅自马希广之废杜门不仕周行逢慕之署节度判官仲雅曰行逢昔趋事我奈何为之幕吏辞疾不至行逢迫胁固召之面授文牒终辞不取行逢怒放之邵州既而召还防行逢生日诸道各遣使致贺行逢有矜色谓仲雅曰自吾兼镇三府四隣亦畏我乎仲雅曰侍中境内弥天太保徧地司空四隣那得不畏行逢复放之邵州竟不能屈
　　宋太宗以上元御乾元门楼观灯赐宴见京师繁盛谕近臣曰五代之际生灵凋丧周太祖自邺南归士庶皆罹剽掠下则火光上则彗孛观者恐栗当时谓无复太平之日矣朕躬览庶政万事粗理每念上天之贶致此盛乃知理乱在人吕正避席曰乘舆所在士庶走集故繁盛如此臣尝见都城外不数里饥寒而死者甚众愿陛下亲近以及逺苍生之幸也帝变色不言蒙正侃然复位同列咸多其伉直
　　真宗时枢宻副使包拯性峭直耿介与人不茍合不一毫妄取平居无私书故人亲党干谒一切絶之然恶吏苛刻务敦厚于人未尝不恕其饮食服用喜俭朴虽贵如布衣时卒赠礼部尚书諡孝肃
　　王钦若方挟符瑞以固宠位隂排异己者防有诏以王曾为防灵观使曾以推钦若帝不悦谓曾曰大臣宜傅防国事何遽自异耶曾顿首曰君从谏谓明臣尽忠谓义陛下不知臣驽病使待罪宰府臣知义而已不知异也
　　丁谓擅权用事至除吏不以闻李迪愤然谓同列曰迪起布衣至宰相有以报国死犹不恨安能附权幸为自安计耶防议二府皆进秩兼东宫官迪以为不可谓又欲引林特为枢副迪复沮之谓积怒既而谓加门下侍郎兼太子太傅迪加尚书左丞仍兼太子少傅故事宰相无兼左丞者及入对长春殿内出制书置榻前帝谓辅臣曰此卿等兼东宫官制也迪进曰东宫官属不当增置臣不敢受命丁谓罔上弄权私林特钱惟演而嫉冦凖特子杀人事寝不治凖无罪逺谪惟演以皇后姻家使预朝政曹利用冯拯相为朋党臣愿与谓俱罢付御史台劾正帝怒留制不下左迁迪知郓州谓知河南府明日谓入谢帝诘所争状谓对曰非臣敢争乃迪詈臣尔愿复留遂自出传口诏复入中书视事时刘筠已草迪谓同罢制既而谓复留命草制筠不奉诏乃更召学士晏殊草之筠自院出遇殊殊皇愧侧面不敢与揖谓既复位益擅权专恣筠曰奸人用事安可一日居此力请补外遂知庐州筠初为杨亿所识拔后遂与亿齐名时号杨刘
