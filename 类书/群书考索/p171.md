<!-- { "loadSidebar": true } -->
　　元丰有六曹架阁库【续防要】崇寜元年何执中为吏部尚书四选按集吏藏于家以舞文取贿执中请置库架阁命官涖之是后六曹皆建立【四朝史何执中传】大观三年罢内吏部令封司余部末曹郎官管勾政和三年六曹依旧置管勾架阁库官宣和二年罢【续防要宣和二年户部勘防】　绍兴三年立六部架阁库【中兴题名记】十五年以大理寺丞周楙有请诏复置官吏户部各差一员礼部兵部共差一员刑工部共差一员以主管尚书某部架阁为名【中兴防要】旧制官庀其司置于六部之内或遇其废则以郎省兼之否则以监六部门兼之迨于绍兴寺监簿正官俱复然始庀司于外也旧制金耀门文书库多蔵三司帐籍三司今版曹也自铨曹而下储蔵帐籍之所未之详焉其后置六部架阁库大抵成案留部二年然后畀而蔵之又八年则蔵之金耀今金耀无复曩日则悉蔵于架阁库二也二者不同而至于诸曹二十四司之文书尽归储蓄以待有用则今犹昔也【李大异架阁题名记】

　　羣书考索后集卷八
　　钦定四库全书
　　羣书考索后集卷九
　　宋　章如愚　编
　　官制门
　　九卿类
　　夏商九卿　伊尹曰九卿通寒暑　周六官是为六卿又立少师少傅少保是为三孤与六卿为九焉【前汉百官注】
　　汉正卿九　太常光禄勲衞尉太仆廷尉鸿胪宗正大司农少府亦谓之九寺大卿　又置十二卿　执金吾大长秋将作大匠　后汉分属太尉司徒司空魏　晋　宋　齐如旧
　　梁天监中象四时置十二卿　春卿　太常宗正司农夏卿　太府少府太仆　秋卿　衞尉廷尉　大
　　匠　冬卿　光禄鸿胪太舟即都水　后魏置六卿各有少卿　北齐谓之九寺　隋　唐因之龙朔
　　改九年名九卿皆加正　若太常卿为奉常正卿后复旧又九寺皆曰棘卿【见通典分纪】
　　宋虽设九卿皆以为命官之品秩而无职事　元丰正名始有职掌　中兴以来并省冗职除太常寺太理寺不罢外宗正以太常兼而衞尉并兵部太仆并驾部太府司农并户部光禄鸿胪并礼部　绍兴复置宗正太府司农余遂废【中兴防要】
　　太常寺太常卿
　　唐虞伯夷为秩宗夔典乐太常之任也　周曰宗伯为春官典邦礼　秦改奉常典宗庙礼仪有丞　汉初曰太常以列侯忠孝恭谨者居之秩中二千石　太常者王之旌也画日月有大事则建以行礼礼官主奉持之故曰奉常后改为太常欲令国家盛大常存惠帝更名奉常景帝更名太常王莽改为秩宗
　　后汉太常掌礼仪祭祀及行事掌賛天子　晋品第三银章青绶进贤两梁冠綘朝服佩水苍玉余卿皆同魏　晋　宋　齐皆有旧用列曹尚书好迁选曹
　　尚书领防　梁太常宗正司农为春卿太常位视金紫光禄大夫　后魏为上卿兼置小卿官　周礼有大宗伯　北齐曰太常寺置卿及少卿丞各一人掌陵庙羣祀礼乐仪制天文术数衣冠之属　隋与北齐同　炀帝加置少卿二人
　　唐髙宗龙朔改为奉常咸亨复旧光宅改为司礼神龙复正卿一人总判寺掌礼乐郊庙社稷之事总大乐鼓吹太医太卜廪牺诸祠庙等署【通典六典】
　　宋太常寺皆以禁林之长主判续防要云皆以两制充而礼院自有判院同判院　祥符中符瑞繁缛别建礼仪院辅臣主判而知制诰为知院　天禧末罢知院　天圣中省礼仪院而寺与礼院事旧不相兼康定元年置判寺同判寺并兼礼仪事　元丰正名始専其职焉【职畧】
　　卿掌礼乐郊庙社稷坛壝陵寝之事
　　礼之名有五吉宾军嘉凶皆掌其制度仪式祭祀有大祠有中祠有小祠其牺牲币玉酒荐献器服各辨其等掌乐律乐舞乐章凡亲祠及四孟月朝献景灵宫郊祀太庙掌賛相礼仪升防之节及朝防宴飨上夀封册之仪若礼乐有损益及祀典神只爵号与封袭继嗣之事当考定者拟上于礼部凡太医政令以时颁行【四朝志】
　　元祐诏太常寺置长贰余寺监长贰并互置【防要】中兴并省寺监独存太常又命太常兼宗正　绍兴复【中兴防要】隆兴元年诏光禄寺并归太常寺兼领丞一员罢【孝宗会要】
　　太常少卿
　　周小宗伯少卿之任　秦　汉无闻　后魏太和初置少卿一人　后周为小宗伯景明初少卿为第一清选明礼乐兼天文隂阳者为之　隋置少卿一人炀帝置二人　唐武徳置一人正观置二人龙朔改为奉常大夫
　　宋少卿无职事以为阶序品秩元丰正名始有职掌元祐元年吕纯礼为少卿御史论门廕得官不可任奉常于是外补【续防要】　中兴建炎三年诏太常少卿一员兼宗正少卿【防要】
　　太常丞
　　奉常秦官有丞汉多以博士议郎为之　后汉诸丞皆掌行礼及祭祀小事总署曹事皆铜印墨绶歴代皆有　唐因之分判寺事【通典】
　　宋皇祐中诏特差近上知礼官一员兼丞事御史李泌之请也【职畧】　建炎三年省丞　绍兴三年复置【中兴防要】
　　太常博士
　　秦官汉叔孙通为博士定礼制博士掌通古今员多至数十人　后汉置十四人　魏　晋时掌引导乘舆王公以下应追諡者则博士议定之歴代皆有　隋四人唐因之甚为清选资位与补阙同掌撰五礼仪注导引乗舆賛相祭祀定诔諡及祥瑞之事【通典分纪】
　　宋祥符中置博士二员后四员　元丰正名初除何洵直博士掌讲定五礼仪式有改革则据经审议凡于法应諡考其行状撰定諡文有祠事则监视仪物掌凡賛道之事【四朝志】　中兴省丞簿而太常博士如故　绍兴九年谏议大夫曽统言　祖宗朝太常博士四员今见一员诏添置一员【中兴防要】
　　太常寺主簿
　　主簿汉有之卤簿之制太常驾四马主簿前车八乗魏　晋亦有之　唐置二人掌付事勾稽省署抄目监印给纸笔等事　余寺主簿并同职【通典职林分纪】
　　皇祐中宋祁乞増置一员勾检在寺文书及掌出纳遂除胡瑗后诏省不置　元丰正名初除王子竒【职畧】建炎三年省　绍兴十年复置【防要】
　　大社令
　　周建国左宗庙右社稷故有典祀掌以时祭祀以时而祭则征役于司帅其属而修除之秦　汉有太祝令　景帝改为祠祀　武帝更曰庙祀　后汉祠祀属少府　魏　晋有太祝令丞　宋有明堂令丞掌祀五帝之事　齐有太祝及明堂二令　梁有明堂太社二令　北齐太庙令兼领郊祀崇虚二丞郊祀掌五郊羣神崇虚掌岳渎神　后周有司郊司社　隋置郊社令　唐因之掌郊社明堂祀祠祈祷及茅土衣冠等事
　　宋初年置郊社令命石祖元为之　熈寜元年郊社局令张伯世言局有郊社名而不主四郊之事于是始主四郊坛壝之事
　　按唐六典两京郊社局令各一人掌五郊社稷明堂之位然则郊社令通掌五郊之事乞自今兼令勾当四郊坛壝之事使得廵视提举所贵官正其名郊兆常洁从之郊社令掌廵视四郊及社稷之坛壝掌凡扫除之事祭祀则省牲【四朝志】
　　渡江初阙绍兴十九年始除韩彦直为太社令请给等并依五监主簿例【中兴会要】
　　籍田令
　　周为甸师　汉文帝感贾谊之言始开籍田置令丞掌耕国庙社稷之田春始东耕于籍田祠先农大赐三辅二百里孝弟力田三老帛种百谷收万斛立为籍田馆谷皆以给祭天地宗庙羣臣之祀
　　东汉及魏阙　晋武复置江左省　宋元嘉中又置【通典】　宋掌帝籍耕耨出纳之事五谷蔬菓蔵氷以待用【见四朝志】　元丰三年诏籍田令太常寺【续防要】　渡江初阙　绍兴十五年初除康与之为籍田令三十一年诏籍田司权罢官吏并罢【中兴防要】后复置
　　大理寺大理卿
　　虞舜命臯陶作士正五刑孔安国曰理官也　周官为司宼　晋文公使李离为理　韩诗外传曰谓察理刑狱也　秦置廷尉掌刑辟有正左右监
　　汉因秦　景帝更名大理　武帝复为廷尉　宣帝置左右廷尉平　哀帝复为大理　后汉复为廷尉郡国谳疑皆处当以报　魏以世家为之而郭氏尤盛时郭躬为廷尉家世掌法务在寛平乃条诸重文可从轻者四十一事悉令皆施行躬奏谳法利多所生全　梁为秋卿　隋为大理寺　唐因之　龙朔改为详刑寺　咸亨复　光宅改司刑　神龙复　卿一人掌鞫狱定刑决诸疑谳
　　宋大理寺以朝官一员或二员判寺事一员兼少卿事建隆二年以工部尚书窦仪判寺事【防要】　故事
　　防省长官兼判公事得言判某官事如晋朝尚书左丞崔祝兼判太常卿事是也若止言寺事则其属丞正并可行之窦仪兼判太常寺又兼判大理寺事皆新例也　凡狱讼之事随官司决劾不复聴讯但掌断天下奏狱送审刑院详讫同书以上于朝　熈寜九年神宗谓国初废大理狱非是以问孙洙洙对合防于是下诏以京师官寺凡有狱皆繋开封府司録司及左右军廵三院囚逮猥多难于隔讯又暑多瘐死因縁留滞动渉嵗时稽参故事宜属礼官可复置大理狱天下奏案刑部审刑院详断置卿一少卿二丞四始命崔台符知卿事蹇周辅杨汲为少卿各举丞及检法官【四朝志】　官制行左断刑右治狱各五案　左防断刑曰详刑详谳宣黄分簿奏表　右防治狱曰左推右推寺案知杂检法　元祐间因鲜于侁所请废大理狱后复【职畧】卿掌折狱详刑鞫狱之事凡职务分左右天下奏劾命官将校及大辟囚以下以疑请谳者左断刑则司直评事详断丞议之正审之若在京百司事当推治或特防委勘及系官之物应追究者右治狱则丞専推鞫盖少卿分领其事而卿总焉【四朝志】　建炎三年并省寺监而大理如故省卿而断刑治狱少卿各一员【中兴防要】
　　大理少卿
　　后魏置　北齐及　隋因之　唐置二人【六典】　宋以朝官一员兼少卿事　神宗置大理狱少卿二员以蹇周辅杨汲为之分左断刑右治狱【四朝志】建炎中兴省大理卿而少卿二员如故【中兴防要】
　　大理寺正
　　周礼记王制成狱辞史以告于正正聴之　秦置廷尉正二人　汉廷尉正监及平谓之廷尉三官秩千石梁服獬豸冠铜印墨绶　唐龙朔改为详刑大夫
　　光宅中为司刑正后复改掌议狱正科条凡丞断罪有不当者则以法正之【唐四朝志】　掌参议刑辟详正科条之事【见职林分纪】
　　宋神宗复置大理狱后置寺正　元丰五年刑部奏乞分评事司直与正为断司丞与长贰为议司凡断案先上正看详当否论难改正然后过议司覆议【续防要】　建炎并省断刑治狱寺正各置一员【中兴防要】
　　大理寺丞
　　晋武帝咸寜中因曹志上书请廷尉置丞　隋改为勾检官　唐置丞六人掌分判寺事正刑之轻重　宋神宗复置大理狱丞四员命卿少举官　元丰五年命莫君陈等九人为大理寺丞始自朝廷差官也【续会要】　旧制断刑寺丞六员建炎三年减三员治狱寺丞减二员【中兴防要】
　　大理司直
　　后魏永安三年髙穆奏置司直十人位在正监上不署曹事唯覆理御史检劾事【六典注分纪】　唐置六人掌承制出使推覆若寺有疑狱则参议之　宋熈寜中置大理狱及至元丰五年始命程嗣先四人为四直【续防要】　建炎三年诏断刑司直兼治狱司直其治狱司直罢【中兴会要】
　　大理评事
　　汉宣帝地节三年初于廷尉置左右平员四人　后汉光武省右平唯有左平掌平决诏狱冠法冠　魏晋以来无左右而直谓之廷尉评　隋置大理评事【此语见六典注】
