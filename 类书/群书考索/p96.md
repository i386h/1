<!-- { "loadSidebar": true } -->
　　唐羣臣冕服二十有一一品衮冕二品鷩冕三品毳冕四品絺冕五品冕六品至九品爵弁又有平冕爵弁武弁弁服进贤冠法冠之属羣臣之章服则始于贞观中诏三品以上服紫四品以上服绯六品七品以绿八品九品以青束以带一品二品銙以金六品以上以犀九品以上以银庶人以铁垂头于下取其顺下之义也佩以鱼则始于髙宗
　　国朝天子冕服有衮冕平天冠前后十二旒【祭天地宗庙受册尊号元日受朝及册皇太子则服之】通天冠绛纱袍【大祭祀致斋出乗玉辂入乗金辂正冬大会则服之大宴则服之】常服赭黄淡黄袍【于大宴则服之】赭黄防袍【常朝则服之】窄袍【便坐视朝则服之】赭黄袍衫而下皆皂纱折上巾
　　国朝王公以下冕服有九旒冕八旒冕【古无此冕】七旒五旒平冕平梁三梁冠两梁冠之类【九旒冕三公奉祀则服之七旒冕青罗爲衣裳四品五品爲献官则服之紫檀衣朱裳御史博士服之平冕无旒青衣纁裳五旒冕太祝奉祀服之五梁冠一品二品侍祠朝防则服之中书门下梁冠加笼巾貂蝉三梁冠诸司三品御史台四品两省五品侍祠朝防则服之御史大夫中丞则冠有獬豸角】
　　羣臣之章服一品以上服紫五品以上服朱七品以上服绿九品以上服青雍熈初郊祀庆成始诏升朝官服绯绿二十年者叙赐绯紫真宗东封西祀恩赏京朝官并以十五年爲限太平兴国二年诏朝官出知节镇及转运使副借紫知防团刺史州借绯衣绯者借紫其爲通判知军监正借绯　衮冕者九章衣五而裳四毳冕五章衣三而裳二衣多而裳寡固也然鷩冕七章衣三而裳四絺冕三章衣一而裳二乃裳多而衣寡何也盖冕服之制分隂阳为竒耦阳数竒故衣则竒数隂数耦故裳则耦数衣绘而裳绣如益稷所谓衣作绘裳作绣固也而絺冕于衣亦绣者何也葢絺冕三章粉米一也黼二也黻三也既以此爲三章之服而粉米非可画之物故虽衣亦绣也
　　冕制
　　黄帝作冕垂旒目不邪视也充纩耳不聴谗言也论语曰禹致美乎黻冕
　　礼记祭义曰天子爲籍千畆冕而朱纮躬秉耒诸侯爲籍百畆冕而青纮躬秉耒　郊特牲曰冕斋戒鬼神隂阳也周弁商冔夏收朱干设钖冕而舞大武诸侯之僭礼也　乐记曰食三老五更于太学袒而割牲执酱而馈执爵而酳冕而总干所以教诸侯之弟也　杂记曰大夫冕而祭于公弁而祭于已士弁而祭于公冠而祭于己　明堂位曰朱干玉戚冕而舞大武皮弁素积裼而舞大夏　礼运天子之冕朱绿藻【郑氏曰朱绿似夏商礼周礼天子五采藻】十有二旒诸侯九上大夫七下大夫五士三此以文爲贵也　魏文侯曰吾端冕而聴古乐武王克商散军而郊射裨冕搢笏而虎贲之士说剑也
　　大戴礼曰公冠四加冕○顔渊问爲邦子曰服周之冕盖以周冕为百王不易之大法也而夫子又曰麻冕礼也今也纯俭吾从众则是周冕又可得而易盖古者冠布无文夏以毋追或谓以收商以章甫或谓以冔至周用文绣始备三十升麻布而爲之故夫子曰服周之冕又曰麻冕礼也至孔子时以丝易麻而孔子乃从众盖以丝易麻而尊卑上下之分犹在也至后世其法始乱　春秋传曰上物不过十二礼记郊特牲曰戴冕璪十有二旒则天数也玉藻曰天子玉藻十有二旒龙卷以祭是则帝王之衮冕十有二旒也典命曰上公以九爲节则上公之衮冕九旒九玉也弁师言缫十有二就以见斿亦十有二言缫斿九就以见斿与玉亦九于王举衮冕于诸侯举上公之冕皆指其盛者言之也孔子曰麻冕礼也记曰玉藻前后邃延汉叔孙通之冕制版广八寸而长倍之后方前圆后仰前俯则版质而麻饰之上爲延下朱爲里约之以武【武冠卷也】设之以纽贯之以筓固之以纮五采玉则朱白苍黄也玉十有二则每五间以八寸也其朱方圆俯仰如此而辨物之徳应物之事不变之体无方之用莫不赅存乎其间命之曰冕者礼爲应物而设故也然服饰于下隂也故司服之服六冕饰于上阳也故弁师之冕五而已犹王后之服六而追师之首饰三而已副编次则大裘衮衣同冕犹三翟同副也康成谓大裘无衮其冕无旒于经无据玉藻曰龙卷以祭其文在朝日聴朔之上则祭昊天五帝先王之类皆以玉藻龙卷此又与郊特牲象天则天数之说合矣
　　周官司服掌王之吉凶衣服大裘以祀天衮冕服享先王【升日月于旌旗服备九章一曰龙二曰山三曰华虫四曰火五曰宗彛皆画以爲缋六曰藻七曰粉米八曰黼九曰黻皆絺以爲绣则衮之衣五章裳四章凡九章郑氏曰登龙于山登火于宗彛尊其神明也】鷩冕服享先公【画鷩翟谓华虫也凡九章】毳冕服祀山川【画虎蜼谓宗彛也凡五章】絺冕服祭社稷五祀【絺刺粉米无画凡三章】冕服祭羣小祀【其衣无裳刺黼而已】凡兵事韦弁服眂朝则皮弁服凡甸冠弁服　弁师掌王之五冕皆冕朱里綖纽【冕服有六而言五者大裘冕首饰尊也】五采缫十有二就皆五采玉十有二玉筓朱纮诸侯及孤卿大夫之冕各以其等爲之　弁师掌王之五冕皆冕朱里綖纽五采缫十有二就皆五采玉十有二玉筓朱纮诸侯之缫斿九就瑉玉三采其余如王之事缫斿皆就玉镇玉筓诸侯及孤卿大夫之冕韦弁皮弁弁绖各以其等爲之而掌其禁令
　　后汉光武祀天地明堂皆冠旒冕
　　东晋初过江服章多阙而饰冕以翡翠瑚珠郊祀天地明堂宗庙元会临轩始改服黒介帻通天平冕宋更名曰平天冕
　　后周设司服之官掌皇帝十二冕祀昊天则苍冕五帝各随方色朝日同青冕夕月同素冕地只同黄冕神州社稷同冕享先皇加服等象冕享先帝食三老耕籍等以衮冕视朔大射等以山冕视朝适宴等以鷩冕皆十有二旒余诸公侯伯子男而下各有等差
　　唐依周礼制天子之六冕有大裘冕衮冕鷩冕毳冕絺冕冕【通典】
　　端素端如之其色不同陈礼书云司服言王及诸侯孤卿大夫士之服而继之以其斋服有端素端则端素端非特士之斋服而已郑氏曰端者正也士之衣袂皆二尺二寸而属幅是广袤等也其袂尺二寸大夫以上侈之侈之者盖半而益一则其袂三尺三寸袪尺八寸然谓之端则衣袂与袪广袤等矣无大夫士之辨也果士之袪杀于袂尺非端也大夫之袂侈以半而益一亦非端也深衣之袂圆长衣之袂长吊祭及饰衣之袂侈则端衣之袂盖可知矣古者端衣或施于冕或施于冠乐记曰魏文侯端冕而聴古乐荀卿曰端冕裳俛而乗路此施于冕者也刘定公曰吾端委以治民董安于曰臣端委以随宰人此施于冠者也盖端祭素服也诸侯与士以爲祭服玉藻端以祭郊特牲冠端是也大夫士以爲私朝之服玉藻朝端是也天子至士亦以爲燕服玉藻天子卒食端以居内则事父母端衣是也然则端衣所用固不一矣服端者冠则缁布斋则冠特天子斋用冕燕则冠而已然斋或用素端则其冠不矣郑曰素端爲礼裘有所祷请是已
　　毳冕毳冕五章说文毳兽细毛也宗彛有虎蜼之饰而毳又有宗彛之章故书谓之宗彛周礼谓之毳冕毳冕王祀四望山川之服也诗曰毳衣如菼毳衣如璊刘熈释名以毳爲藻文郑氏以毳爲衣与宗彛之制不合不足信也　三礼图之毳冕五章祀四望山川之服按郑义毳冕七旒六命五采丝绳贯五采玉每旒各十二玉前后共十四旒计用玉百六十八毳画虎蜼谓宗彛也故此五章一曰宗彛二曰藻三曰粉米皆画于衣四曰黼五曰黻皆绣于裳藻水草也取其文如华虫之义粉米取其洁又取其养人粉米不可画之物故皆刺绣于衣与裳也黼之文亦作斧绘人职据采色而言白与黒谓之黼若据绣于物上即爲金斧之斧近刄白近銎黒则曰斧取金斧断割之义也青与黒爲黻则两已相背取臣民背恶向善亦取君臣离合之义新图云弁师曰诸侯之缫斿九就瑉玉三采其余如王之事则鷩冕九斿毳冕七斿希冕五斿冕三斿斿各十二玉可知其异于王者杀其斿与其采而已且曰瑉玉则天子用玉可知盖不如是则杀玉弥寡其垂有不及目者恶足以示蔽明之义哉毳冕自虎蜼而下书作绘宗彛则画虎蜼之彛爲是粉米两物共爲一章在裳则绣然而在衣则画希冕是已旧图粉米在衣亦绣皆非是　三公毳冕缫八就前后皆八旒旒八玉用瑉玉一百二十八缫玉亦皆三采三礼图云三公八命而下服毳冕者案射人职掌三公孤卿之位三公北面以三公臣中最尊故屈之使北面答君也其挚执璧与子男同制故服毳冕与子男同也虽从毳冕五章其旒与小章皆依命数此所谓屈而伸者也玉缫亦皆三采每缫八成则八旒每旒八玉计用瑉玉一百二十八按弁师注于一等之中独着孤缫四就用玉三十二仰推王之三孤六命上极三公缫玉形制采绘章数触类可知陈礼书曰射人三公执璧执璧则服毳冕而已盖王飨射降而服鷩冕则公于王射降而服毳冕矣陆难曰诗毳衣如菼刺大夫之诗也大夫希冕今曰毳衣则上大夫卿也卿服毳冕则三公宜服鷩冕先儒谓毳冕误矣王制曰三公一命衮明服鷩冕也　子男毳冕缫五就前后各五旒旒五玉用玉五十缫玉皆三采以上子男并同但执谷璧蒲璧之异耳司服云子男之服自毳冕而下如侯伯之服弁师注云子男缫五就缫玉皆三采每缫五成则五斿每斿亦贯玉五瑉玉计用五十韨带绶舄皆与侯伯同若朝王及助王祀昊天上帝祭先王先公飨射祭四望山川及自祭四望山川皆服之王者之后方伯王之子弟封爲侯伯者皆服之以助王祭四望山川　王之孤卿毳冕缫六就前后各六旒旒六玉用玉七十二以上孤卿毳冕并同但执皮帛据孤而言若卿则执圭或说天子孤及卿皆六命则同絺冕之服三章小章则画六










　　羣书考索巻四十一
　　钦定四库全书
　　羣书考索巻四十二　　　宋　章如愚　撰礼器门
　　冕服类
　　希冕希冕三章王祭祀社稷五祀之服非卑之于享射也以社稷五祀之所上止于利人故衣粉米而已谓之希以其立早少故也郑氏以希为絺以絺为刺谓希刺粉米无画然画阳事也在衣绣隂功也在裳希衣之粉米固亦画矣绣而不画则与余章之在衣者不类其说非也唐以希冕为绣冕盖一袭郑氏之失欤　贾公彦谓天子九章侯伯七章大章也章各依命数小章也则九章章皆十二七章章皆七若然则舜十二章之服日月星辰之类皆十二乎不必然也考之于礼升龙降龙为一章虎彛蜼彛为一章则山火之下皆左右画绣之也王之大夫希冕缫四就前后各四旒旒四玉用三十
　　六缫玉皆朱缫执鴈　诸侯之孤希冕缫玉采如王之大夫执皮帛王之孤卿六命大夫四命及其出封皆加一等其未出封则卿六命与子男同五章之服矣观司服孤之服自希冕而下如子男之服卿大夫之服自冕而下如孤之服公之孤四命而服三章之希冕大国之卿三命大夫再命而服一章之冕则王之公卿大夫其衣服各降命数一等可知也典命云公之孤四命以皮帛眂小国之君又司服云孤之服自鷩冕而下郑注弁师云孤缫四就缫玉皆朱绿用玉三十二其服三章衣纁裳服以助祭社稷
