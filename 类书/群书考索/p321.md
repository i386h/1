<!-- { "loadSidebar": true } -->
　　月令之説不经林曰月令之书出于秦汉之间拘于陋学不知道者为之也郑氏以为吕不韦为之葢以孟夏有太尉又是秦官也季秋有来歳又是秦制也或者又曰秦始皇十二年不韦死至十六年秦始并天下以十月为嵗首方秦以建亥首嵗而不韦已死数载矣不得为不韦所作予谓此不必详其人观其言不可为道不过出于秦汉之陋儒尔唐柳子厚尝辨其非矣曰事有当俟时而行者有不得俟时而行者而月令一书反时令则有灾异此乃瞽史之説离圣人之道已逺古之儒者未有柳子厚之知道者也然惜其所辨者小至其乖戾大者未之辨也夫四时所主之帝所祀之处所祭之牧天子所居之所所乗之车所驾之马所载之旂所衣之衣所服之玉所食之谷与牲所用之器各谓不同此皆不经之语古无有也
　　月令中星之疑按二十八宿随天当春分时昏中之星各正其位厯夏至秋冬一时差一方一日差一度以东汉周天度考之月令所言中星节气之星也【后汉志云中星加二十四气二月初气昏井中中气昏鬼中五月初昏亢中中昏氐中八月初中皆昏斗中十一月初昏壁中中昏奎中】尧典所言中星气之星也【尧典曰春日中星鸟夏日永星火秋日中星虚冬日短星昴】一气十五日一差一度月令仲春昏弧中弧九星在狼东南狼一星在东井弧星近东井自东井三十度至星一度隔十八度节气之星固宜弧中矣月令仲夏昏亢中亢十度至房一度隔十三度节气之星固宜亢中矣月令仲秋昏牵牛中自牵牛七度至虚六度隔十六度节气之星固宜牵牛中矣月令仲冬昏东壁中自东壁十度至昴一度隔四十四度况自虚十度至壁一度止隔三十四度岂有时几一季而星度止差三十四度初疑戴经之误及按石氏星经云弧与建星非二十八宿而昏明举之弧星近井建星近斗井有三十三度斗有二十六度从奎第五度为二月节数至井第十五度得九十一度是弧星之当井之十六度建星在斗十度尚书云日中星鸟南方七宿总为鸟星井鬼鸟星之分也仲夏昏亢中尚书云日永星火日永星火非谓心星也昴之三十度总为大火月令举其月初尚书总举一月故也仲秋昏牵牛中尚书云宵中星虚仲冬昏东壁中尚书云日短星昴月令举其初朔尚书总举一月之中孔安国注尚书与此则别尚书所举星者自取毕见之义不谓南方之中也【正义】
　　记文王世子
　　文王何以称三朝文王之为世子朝于王季日三正义曰案纬候之説文王年九十六始称王崩后谥之曰文则为世子之时未得为文王也记者于后追而书之下记世子朝父母每日唯二又内则云命士以上昧爽而朝日入而夕者朝礼具夕礼简故言夕今三皆曰朝者以其礼同故通言朝凡常世子朝父母每日唯二今文王朝于王季日三者増一时又三者皆称朝并是圣人之法也
　　记礼运
　　礼运之言讹谬淇水文曰礼运虽有夫子之言二十一冠篇言大道与三代之治其语杂而不伦以正君臣笃父子而为起兵贼乱之本取老子之言为证
　　记明堂位
　　明堂位载事之疑林曰礼记一书其典正无抵牾者中庸大学而已其次坊记可也自曲礼乐记祭法祭义射义等篇并汉儒之语戾古已多而王制月令又居其下然其悖礼乱教未有如明堂之甚也成王防周公为冡宰摄政以王命赏罚天下何尝去北面之礼而居非常之位哉明堂乃曰周公朝诸侯于明堂之位天子负斧依南面而立又曰周公践天子位而果有是乎金縢曰武王既丧管叔及其弟流言于国曰公将不利于孺子公乃为诗以贻王蔡仲之命曰惟周公位冡宰正百工羣叔流言继以蔡仲克庸祗徳周公以为卿士乃命诸王邦之蔡书言公作诗以贻王言乃命之王而后封仲于蔡周公未尝负斧依南面而立当时何从以为天子哉以周公为天子则成王何以处此周公特辅政耳羣叔且有不利之言使实践祚而朝诸侯岂特羣叔流言而已哉谬之甚也又曰成王以周公有勲劳于天下封周公于曲阜地方七百里命鲁公世世祀以天子礼乐此又不知礼之谬乱予尝辨其不然矣鲁昭公曰吾何僣哉子家驹曰设两观乗大辂朱干玉戚以舞大夏八佾以舞大武皆比天子之礼也观春秋书初献六羽书郊书望书新作南门新作雉门及两观无非恶鲁人之僣夫子所谓礼乐征伐自诸侯出也何得谓鲁用天子礼乐兼虞夏商周之制孟子以鲁俭于百里彼乃以为七百里周书以唐虞官百夏商官倍彼则以有虞官五十夏后官百戾经违古莫此为甚至其大可怪者乃曰鲁之君臣未尝相弑也天下以为有道之国春秋鲁只十余君隐为桓所弑子般闵公公子赤皆戕于乱臣昭公哀公皆见逐焉十二公之中而相弑害己如此而谓未尝相弑葢彼未尝观春秋妄説至此后世不察乃据以为礼经彼之谬不足道也后儒酷信之者陋又居其下矣诚使逹于理者削而去之则先王之礼可寻易春秋诗书之防自彰明矣
　　记乐记
　　乐记作于汉世汉兴制氏以雅乐声律世为乐官颇能记其铿锵鼓舞而已不能言其义理武帝时河间献王好愽古与诸生等共采周官及诸子云乐事者以作乐记也其内史丞王度之以授常山王禹成帝时为谒者数言其义献二十四卷乐记刘向校书得乐记二十三篇与禹不同其道浸以益微故刘向所校二十三篇着于别録今乐记所断取十一篇余有十二篇其名犹在二十四卷记无所録也
　　论乐记之一篇乐记曰人生而静天地之性也感于物而动性之欲也何也曰此言性情之妙人之所生而有者葢人受天命之正以生其未动感也纯粹至善万理具焉所谓性也然有是性则有是形有是形则有是心而不能无感于物感而动则性之欲者出焉而善恶于是乎分矣性之欲即所谓情也又曰物至知知然后好恶形焉何也曰上言情性之别此指情之动处为言而性在其中也物至而知知之者心之感好好恶恶者情也形焉者其动也所以好恶而有自然之节者性也又曰好恶无节于内知诱于外不能反躬天理灭矣何也曰此言情之所以流而性之所以失也情之好恶本有自然之节惟其不自觉知无所涵养而大本不立是以天则不明于内外物又从而诱之此所以流滥放逸而不自知也茍能于此觉其所以然者而反躬以求之则其流庶乎其可制也不能如是而惟情是狥则人欲炽盛而天理灭息尚何难之有哉此一节正天理人欲之几间不容髪处惟其反躬自克念念不忘则天理益明存养自固而外诱不能夺矣【文公】
　　记儒行
　　儒行非孔子言儒行非孔子之言也葢战国时豪士所以髙世之节耳考一篇之内虽时与圣人合其称説多过其施于父子兄弟夫妇若家若国若天下粹美之道则无见矣圣人之行如斯而已乎或谓哀公轻儒孔子有为而言也曰多自夸大以授其君岂所谓孔子哉
　　记乡饮酒
　　乡饮酒有四事正义曰乡饮酒一篇凡有四事一则三年賔贤能二则乡大夫饮国中贤者三则州长习射饮酒也四则党正蜡祭饮酒总而言之皆谓之乡饮酒
　　杂辨
　　礼书逸亡篇数逸礼者汉书艺文志汉兴始于鲁中得古礼五十七篇其十七篇与今仪礼正同其余四十篇藏在秘府谓之逸礼其投壶礼亦此类也又六艺论云汉兴髙堂生得礼十七篇后孔子壁中得古文礼五十七篇其十七篇与前同而字多异以此言之其不入于记者此为逸也【礼记表】
　　厯代礼乐存亡礼乐之制盛于三代备于周三代之兴皆数百年而周最久迨武王周公修太平之业画天下以为六服自天子至于庶人皆有法度方其郊祀天地开明堂以防诸侯其车旂服器文章烂然何其盛哉及幽厉之乱周室衰其后诸侯渐大然齐侯受胙而拜晋文不敢必请隧以礼维持又二百余年礼之功亦大矣世更战国礼乐殆絶汉兴礼出淹中后戴诸儒共为补拾得百余篇三郑王肃之徒皆精其学而説或不同夫礼极天地朝廷宗庙凡人之大伦可谓广矣虽百家殊説岂不愽哉自汉已来防革之制有司之着于书者可考也自汉以来乐之防革惟见史之志其书不备隋唐所録今着其存者云【庐陵文】

　　羣书考索续集卷八
　　钦定四库全书
　　羣书考索续集卷九
　　宋　章如愚　编
　　经籍门
　　周礼
　　周礼周公所制陆曰周礼者周公所制也汉河间献王开献书之路时有李氏上周官五篇失冬官一篇乃购千金不得取考工记以补之是为周礼【释文序】
　　辨居摄所制之书释曰云周公居摄而作六典之职谓之周礼者按礼记明堂位云周公摄政六年制礼作乐颁度量于天下又按书亦云六年制礼作乐所制之礼则此周礼也又云而作六典者下文太宰之职掌建邦之六典天官治典地官教典春官礼典夏官政典秋官刑典冬官事典是六典之职也【正义】辨周礼所载之详郑伯谦曰周公之经理周家也其兵农以井田其取民以什一其教民以乡遂其养士以学校其建官以三百六十其治天下以封建其威民以五刑大本既立然后其品节条目日夜讲求而増益之其上则六典八法八则九柄九贡九赋九式之序其次则祭祀朝觐冠昏丧纪师田行役之详下至于车旗圭璧之器梓匠轮舆之度与夫画缋刮摩塼埴之法又其细者则及于登鱼取龙擉鳖之微无不备具后之欲讲明周家之制者其于周公之书攷之
　　篇名异见七处其周礼见于周籍其名异者见有七处按孝经説云礼经三百一也礼器云礼经三百二也中庸曰礼仪三百三也春秋説云礼经三百四也礼説云正经三百五也周官外题谓为周礼六也汉书艺文志云周官经六篇七也七者皆云三百故知俱是周官三百六十举其大数而云三百也【正义】
　　周官分合兼摄先王设官分职最当详考谓其错综互见不可伦类而又有截然一定不可易者如大司冦之属自朝廷之狱大司冦小司冦士师掌之六遂之狱遂士掌之六郷之狱乡士掌之甸稍县封之狱县士掌之邦国之狱方士掌之四方之狱讶士掌之凡此谓其皆狱讼事故虽在乡之外如甸稍县封外而邦国逺而四方皆属之司冦其他则不然既有司徒以统民掌乡遂而掌疆之属又分之司马其间分画职掌若此者众又所宜深究也其设官之大数虽曰三百六十然职事员数不止此而已也以天官考之凡卿大夫命士三百五十余人地官除乡遂山虞林衡司关司门不可考尚四百余人春夏秋三官凡五百余人凡六官中大畧以春夏秋官为凖以多乗少皆以五百人为额则凡三千人矣其间兼摄必相半矣何者先王因事以命官作史者因官以分职以三公六卿论之如二卿必公一人六卿各掌其职宜若不成兼而成王时周公以公兼冡宰召公以公兼宗伯苏忿生以公兼司冦故书洛诰曰司徒司马司空也成王将崩召太保奭芮伯彤伯毕公卫侯毛公则是六卿中召公毛公毕公亦上兼三公矣由是推之先王之制其职则不可废其官亦未必一一有举其大畧而言则土训诵训无它职事掌葛掌染草人角人羽人之类止徴一物则其无事时亦多矣军司马与司马行司马戎仆戎右有军旅则用之甸祝田仆有田猎则用之有丧纪则用夏采有盟诅则用诅祝建邦国则用土方氏逺方民来则用怀方氏先王岂以禄无用之官而待有事然后用之哉亦于临事兼摄耳盟府命士也而太公兼之所兼谓载在司盟而太师职之是也作礼者以其不可废故各设其官职以待智者决择尔又六卿每卿内治一官外兼一乡而周官每乡卿一人每官卿二人若是者皆非事实也
