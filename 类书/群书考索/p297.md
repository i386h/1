<!-- { "loadSidebar": true } -->
　　髙宗绍兴五年周室制国用之法在于用地大小视年之豊耗量入以为出汉祖定天下之本在于得秦图籍周知四方盈虚强弱之实国朝景徳皇祐皆有防计録至治平熈豊亦有此书其后苏洵又仿其法作元祐防计録虽书未及上其大畧亦有可观者皆所以总括巨细纲纪出纳凡天下赋入与官吏养兵之数条章各立支费有限谨视其书上下遵守此作防计録之本意也今国家比年以来财赋清虚用度滋广正宜括嵗入之厚薄因计嵗出入之多寡分其品目别其名色总贯旁通载之图籍检考之间如运之掌斯可以裁减浮费増益邦赋诚今日之先务也望选委详练财赋之官俾効景徳元祐等书撰集成録自元年止四年为率毎嵗所出之数列之于前却以今嵗计之除颁借已支费外总计见今实有之効合计若干复以日计至嵗终凡官吏之费及应于合用之数通计若干名曰防计録量入为出既有以见有无之实截长补短斯可以制裁损之宜庶几国用有制
　　光宗绍熈三年臣闻当今之务莫急于寛民力自国朝混一之初嵗入缗钱不过一千六百余万　太宗皇帝以为极盛而倍于唐室矣其后可増嵗广至熈丰问言利之臣极力聚敛然后嵗入五千余万渡江之初东南嵗入不满千万比年乃増至六千五百余万则所入倍于祖宗时固已多矣祖宗时中都吏部録兵廪之费全费不过百五十万元丰间纷更费用亦不过月支三十六万至宣和末崇侈无度然后月支百二十万渡江之初虽连年用兵然月支百二十万非泛无不预焉则其所费亦倍于祖宗时多矣此无他故盖所取者皆祖宗时所未尝有作俑于后来也所用者皆循习升平积弊而不量今日之事力也何谓后来作俑今上供正赋不过缗钱二百万此如经制钱六百六十余万【宣和末发运使经制两浙创立建炎初吕頥浩再复】总制钱七百八十余万【绍兴初参政】孟庚总制【财赋创立】月桩钱七百八十余万【绍兴初应副大军创立】皆祖宗未尝有也其它名色烦碎如増收添收籴本降本七分五分之类又起于近时也姑以两浙言之在祖宗时一嵗通收缗钱不过三百三十余万而茶盐酒税十居其八州郡支费皆在其间今两淮嵗输缗钱千一百万【浙东四百二十八万浙西七百五十六万】而茶盐之利又专朝廷州县支费亦不预焉然则今之取民不知几倍于祖宗时矣斯民安得不穷困无耶

　　羣书考索后集卷六十三
<子部,类书类,群书考索>
　　钦定四库全书
　　羣书考索后集卷六十四
　　宋　章如愚　编
　　财赋门
　　内库类
　　周内府掌受九贡九功之货贿以待邦之大用凡四方之币献及良货贿入焉【周礼】
　　汉少府　应劭曰通典曰秦官汉因之是为九卿掌山海池泽之税以给供养【通典】　少府号禁钱应劭曰禁钱以给私养自别为藏少者小也故曰少府　师古曰大司农供军国之用　水衡　应劭曰水衡与少府皆天子私藏耳【本纪】
　　武帝时胡降者数万人皆得厚养衣食仰给县官县官不给天子乃损膳觧乗驷出御府钱以赡之　武库兵噐天下公用缮治造化皆度大司农钱大司农钱自乗舆不以给供养劳赐一出少府
　　宣帝本始二年春以水衡钱为平陵徙民起第宅应劭注曰水衡与少府皆天子私藏耳县官公作当仰给大司农今出水衡钱言宣帝即位为异政也
　　元帝王嘉上防曰孝元皇帝奉承大业温恭少欲都内钱四十万万水衡钱二十五万万少府钱十八万万师古注曰言不费用故蓄积也【汉书】　大司农钱尽
　　乃以少府禁钱续之贾捐之对曰臣切以往者羗军言之暴师曽未一年兵出不逾千里费四十余万万大司农钱尽廼以少府禁钱续之　师古曰少府钱正供天子故曰禁钱【汉书本传】
　　后汉光武并禁钱掌于大农
　　章帝章和二年诏韦彪上大鸿胪印绶其遣太子舍人诣中藏府受赐钱二十万　续汉志曰中藏府令一人秩六百石掌币帛金钱货物也　段颎传赐颎钱二十万勑中藏府调金钱防物増助军费
　　和帝建和元年芝草生中黄藏府　汉官仪曰中黄藏府掌中币帛金银诸货物也
　　唐自髙祖太宗及髙宗中宗睿宗未尝置内库殆至明皇始设大盈琼林二库以贮四方贡献
　　宗王鉷为户口色役使嵗进钱百亿万缗非租庸正额者积百寳大盈库以供天子燕私【食货】
　　肃宗至徳后诸州四方贡献悉入内库权臣巧史因得旁縁公托进献私为賍盗者动万万计【杨炎传】
　　代宗吕温代李侍郎谢用内库钱充军资表今月十三日面奉进防其南郊赏设钱恐度支支计缺少以内库钱充者表内有云陛下怜江淮甫罹旱暵念庸蜀新罢大兵虽经费有余而圣虑尤轸即因伏奏亲奉徳音悉出内府金钱御服防缯约躬节用济国赡军允叶师和克防祀事【文苑英华】
　　徳宗旧制天下财赋皆入左藏库而太府四时以数闻尚书比都覆出纳举无干欲及第五琦为度支盐铁使京师豪将求取无节琦不能禁乃悉租赋迁大盈内库天子以给取为便故不复出自是天下公赋为人君私藏有司不得计赢少而宦官以窠名特薄者三百人奉给其间根柢连结不可动及炎为相言帝曰财赋者邦国大本而生人之喉命天下治乱重轻系焉先朝权制以中人领其职五尺宦竖操邦之柄丰俭盈虚虽大臣不得知则无以计天下利害今陛下至徳惟人是恤参校蠧弊莫与斯甚臣请出之以归有司度宫中经费一嵗几何量数奉入不敢以缺如此然后可以议政惟陛下审察帝从之乃诏嵗中裁取以入大盈度支具数先闻诏曰凡财赋皆归左藏库一用旧式毎嵗于数中量进三五十万入大盈【食货】
　　徳宗遭奉天之难乃于行宫先立二库故陆贽极论其不可曰琼林大盈二库自古无其制创自先帝自开元贵臣贪权饰巧求媚乃言郡国贡赋所用盍各区分税赋当付之有司以给经用贡献宜归之天子以奉私求明皇恱之遂创二库荡心侈欲萌抵于兹陛下嗣位之初务遵理道崇行俭约预戒贪叨虽内藏旧库未归太府而诸方贡献不入禁闼今防逆乱常銮舆临幸或观二廊之下榜列二库之名师旅方兴赏赉未行而诸道所贡遽创私库万目所观孰能忍懐及参军情咸生觖望【奏议】
　　徳宗时裴延龄素不善财计取宿奸老吏以与谋因言左藏天下嵗入不訾耗登不可校请列别舍以检盈虚于是以天下宿负八百万缗析为负库抽贯三百万缗为賸库様物三十万缗为季库帛以素出以色入者为月库帝皆可之【延龄传】
　　宪宗尝曰宫中用帛疋皆籍其数又曰宫中用物极节俭多藏何为当时内库充实　元和八年四月勑以钱重货轻出内库五十万贯令两常平收市布帛毎端疋估加十之一【防要】元和十年诏出内库缯绢五十万疋付左藏库以供军【宪宗实録】　元和十一年以内藏库钱五十万贯出付度支供军【同上】　元和之末田正入相李綘请出内库钱百五十万缗赐之左右宦官多有阻格上以问绛绛曰使国家使五十万兵取六州其费岂止百五十万乎上恱曰朕所以恶衣菲食蓄聚财货正为平定四方不然徒贮之府库何为于是遣裴度以百五十万赏之军士受赐欢声如雷
　　宋朝太祖初平诸国珍寳金帛填溢内府其后漳泉吴越相次献地又平太原四川帑藏盈衍用度丰给建隆以来天下贡赋尽入左藏库至干徳初府库充羡太祖尝曰军旅饥馑当预为之备不可临事厚敛
　　于人乃于讲武后殿别为内库以贮金帛【编年】
　　太祖别库曰封桩库毎嵗国用之余皆入焉尝语近臣曰石晋割幽燕诸郡以归契丹朕悯八州之民久防夷虏俟蓄满五百万缗以赎山后诸郡【寳训】
　　太宗太平兴国二年正月命贾黄中程能冯瓉掌左藏三库先是货泉与金帛通掌久储蓄盈羡始命分之谓侍臣曰朕以凉徳继守洪圗凡机务邉事皆奉以先帝成规不敢有改易然财货蓄溢势须别置官吏使各専其职事【同上】
　　太平兴国二年十月　太宗命分左藏北库为内藏库内藏库始于此帝谓左右曰朕置内库盖虑司计之臣不能节约异时用度有阙复当赋率于民朕终不以此自供嗜好也自干徳开寳以后至淳化二十年间有司嵗贷内藏百万有至三百余万者累嵗不能偿除其籍　兴国三年内藏库置在左台门外又有西库景徳殿焉常度上一一计积供邦国之用诸司副使内侍为监官或置都监别有内侍一人防检【防要】　兴国三年上幸左藏库视其储积语宰相曰此金帛如山用何能尽先帝毎焦心劳虑以经费为念何其过也薛居正等闻上言皆喜于是以左藏北库为内藏库又以武殿后封桩库属焉改封桩库为景福内库【长编】
　　真宗咸平元年十一月上命三司具中外钱谷大数以闻盐铁使陈恕久而不进上命辅臣诘之恕曰天子富于春秋若知府库充羡恐生侈心故不敢进也上闻而善之【长编】
　　真宗尝幸景徳殿库开所积金帛谓左右曰国家有天下毎念四方之人输赋不易此库金帛虽多朕亦不敢私用自今非时取索并经三司出纳【五朝寳训】　景徳四年出内藏钱五十万贯付三司市菽麦时宰相言今嵗豊稔菽麦甚贱为富民所蓄请官为敛籴以惠贫民　十月内出龙圗阁待制陈彭年所撰内藏库记示王旦等真宗曰自太祖以来有景福内库先帝改为此名所贮金帛备军国之用非自奉也顾外庭不知耳二圣之平荆湖西蜀岭表江左河东祀祠郊丘所费钜万皆出于是不求于民三司所假凡六千万自淳化迄景徳毎嵗多至三百万少亦不下百万累年不能偿则命蠲除之昨令彭年作此述其实也上又曰此库乃为计司备经费耳且计司有缺必取于民茍非节用何以获济【寳训】　祥符元年内藏库言旧制宣取物色皆降御寳慿由除破近因条约库务亦经由三司望再降诏防令从之【会要】　祥符二年皇城使提举内藏库刘承珪上新脩库簿诏奨之赐承珪马及噐币帝谓宰臣曰承珪此簿述金帛自置库以来出纳年月给予周细深可奨也【同上】
　　仁宗天圣三年言内藏库言奉勑与三司商量旧例逐年内藏库退钱三司今来毎年更要钱三十万贯今商量旧例若逐年通供退钱六十万贯文准备支用即更不别作名目申奏乞降宣勑拨借内库钱帛勑令内藏库毎年自后去三司更不申奏乞于内藏库指射拨借钱物如少有违其三司干于官吏并行朝典【同上】　明道三年八月庚申上以内藏钱百万赐三司初三司言自借田后继有赏赉以用度不足请假内库钱上谓宰臣张士逊曰国家禁钱本无内外盖以助经费也士逊曰不然有司不免侵剥民庶矣自是嵗歉或调发则出内藏以济之【长编】
