<!-- { "loadSidebar": true } -->
　　唐武徳间温大雅首撰创业起居注三篇自是房龄许敬宗敬璠相次立编年体号为实録贞观初姚思亷始撰纪传粗成三十年显庆元年长孙无忌于志宁令狐徳棻杨士卿等因其旧书缀以事复为五十卷龙朔中敬宗总统史任更増前作混成百卷始髙宗本纪及永徽名臣四夷等传多是其所造敬宗所作纪传或曲希时防或猥释私憾凡有毁誉多非实録其后李仁实续撰于志宁许敬宗李义府等传载言记事见推直笔长夀中牛凤及又断自武徳终于洪道撰为唐书百有十卷然以凤及之不才而辄议一代大典叙事则参差倒错既而悉收姚许诸本欲使其书独行由是旧典残缺殆尽长安中刘子元与朱敬则徐坚吴兢更撰唐书八十卷神龙元年又与坚兢重定则天实録总为三十卷
　　新史纠缪哲宗时吴镇进唐新史纠缪凡二十条【或云哲宗时乃绍兴间可更攷】
　　唐起居注起居郎掌録天子起居法度天子御便殿则郎居左舍人居右有命俯陛而聴退而书之季终以授史官贞观中以给事谏议大夫兼知起居事每仗下议政事起居郎一人执笔记録于前史官随之其后复置起居舍人分侍左右秉笔随宰相入殿若仗在紫宸内閤则夹香案分立殿下直第二螭首和墨濡笔皆防处时号螭头髙宗临朝不决事有所奏唯辞见而已许敬宗李义府为相奏请多畏人之知也命起居郎舍人对仗承防仗下与百官皆出不复闻机务矣长夀中仗下后宰相自録军国政要为时政记则天时姚璹请宰相自撰时政记月送史馆然率推美逊善事非其实未几亦罢而起居郎犹因制稍稍笔削以补国史之阙开元初诏修史官非供奉者皆随仗而入位于起居郎舍人之次及李林甫专权又废太和九年诏入阁曰起居郎舍人具纸笔立螭头下复贞观故事杨嗣复开成中为相请延英对宰相语闗道徳刑政者委中书门下直日记録月付史官他宰相议不同乃止裴休大中六年奏言宰相论政上前知印者次为时政记所论非一详已辞畧他议事有所阙史氏莫得详请宰相人自为记合付史馆诏可
　　太宗欲观起居注朱子奢太宗时为谏议大夫文馆学士帝常诏起居纪録臧否朕欲见之以知得失若何子奢曰陛下举无过事虽见无嫌然以此开后世史臣之祸可惧也史臣全身畏死则悠悠千载尚可闻乎隋志起居注者録纪人君言行动止之事春秋传曰君举必书书而不法后嗣何观周官内史掌王之命遂书其副而藏之是其职也汉武帝有禁中起居注后汉明徳马后撰明帝起居注则汉时起居似在宫中为女史之职然皆零落不可复知今之存者有汉献帝及晋代以来起居注皆近侍之臣所録晋时又得汲冢书有穆天子传体制与今起居正同盖周时内史所记王之副也
　　唐贞观政要吴兢神龙中撰采摭太宗朝政事之要随事载録以备劝戒合四十篇上之
　　唐赞文宗恭俭儒雅出于天性尝读太宗政要慨然慕之及即位锐意于治故太和之初政事修饰号为清明于时因政要思魏郑公贤诏访其后
　　唐太宗政要李延夀尝撰太宗政要调露中髙宗观之咨美直笔藏副秘阁
　　吴兢武后实録初与刘子元撰定武后实録叙张昌宗诱张说诬证魏元忠事说为相即从容谬谓曰刘生书魏齐公事不少假借奈何兢曰子元之亡不可受诬地下兢实书之其草故在闻者叹其直说屡以情蕲改辞曰徇公之情何名实録卒不改世谓今董狐云
　　唐时政记武后时姚璹进言永徽后左右史惟对仗承防仗下谋议不得闻璹以帝王谟训不可阙纪请仗下所言军国政要责宰相自撰号时政记四十卷以授史官从之
　　韦述开元谱述述好谱学更撰开元谱二十篇
　　顺宗实録韩愈为顺宗实録其间载李吉甫事似不少假借徳裕当国怏怏有不平之意请更之者屡矣其后卒窜定无全篇
　　宪宗前代君臣事迹宪宗见太宗撰金鉴録帝范明皇撰开元训戒采尚书春秋后传史记汉书三国志晋汉晏子春秋新序说苑等书君臣行事可为鉴者集成十四篇
　　君臣道合　　辨邪正　　　戒权幸
　　戒微行　　　任贤臣　　　纳忠谏
　　谨征伐　　　谨刑法　　　去奢泰
　　崇节俭　　　奨忠直　　　修徳政
　　简畋猎　　　録勲贤
　　宪宗连屏宪宗诏李绛与崔羣钱微幸洪景白居易等撰次君成败五十种为连屏张便坐右
　　穆宗政记防要长庆元年四月修圣政记中书门下奏国朝旧制每正朝奏事史官载笔于玉阶之下议论政事悉得书之永徽后仗下便散宰臣谋议莫得闻长夀二年姚璹请撰时政记此事久废史官不复得闻唯写诰词记除授而已伏望臣等每坐日所有谋议事关政体者便日撰録足为圣政记至嵗末则付史官永为常式从之
　　唐实録唐贞观中房龄等上所撰髙祖太宗实録各二十卷永徽初史官太尉无忌等修贞观实録上之显庆中许敬宗等撰贞观二十三年已后至显庆三年实録至二十卷添成一百卷【髙宗以敬宗所记多非实録谓刘仁轨等曰先朝身擐甲胄亲履兵锋削平区宇数年之间四海清晏方始归功上帝临御下人昨观国史所书多不周悉卿等必须探微索隠原始要终盛业洪勲咸使备至如先朝作威凤赋意属阿舅及士亷敬宗仍移向尉迟敬徳内又尝幸温汤教习长围四合万队俱前忽然云雾昼昏部伍错乱先圣恐枉法者多待其既整然后临观顾朕曰振旅训兵国之大事此之错失于法不轻我见必须行法我之不出乃为良也乃移魏征传称是征之谏语此既乖于实録何以垂之后昆哉】开元中史官刘子元吴兢撰唐睿宗实録二十卷则天实録三十卷中宗实録二十卷
　　韩愈撰顺宗实録愈书禁中事切直阉宦不喜訾其非实在文宗时诏开正摘去元和永贞间事
　　五代防要王溥又采梁开平至显徳事迹为五代防要三十卷献之

　　羣书考索卷十六
<子部,类书类,群书考索>
　　钦定四库全书
　　羣书考索卷十七　　　　宋　章如愚　撰正史门
　　国史类
　　宋朝百官公卿表熙宁元年十一月司马光请据国史效汉书作百官公卿表以备省览与赵彦同修至元丰四年上尽治平二年
　　国朝会要神宗时王珪进会要表云唐有天下逾三百年制度文章可谓盛际徳宗贞元间苏冕始为唐防要四十卷其后武宗时崔氏续四十卷宋朝王溥取宣宗以后事并苏崔所録共一百卷国家规模宏逺声昭亡前肆我仁祖命迩臣修宋朝防要肇自建隆至庆厯四年成一百五十卷章得象上王洙编修神宗嗣恢前志命官添修十有二年始克成书续以庆厯四年止熙宁十年通旧増损成三百卷总二十一类八百五十五门其门礼乐政令之大纲仪物事为之细目上自帝后以底臣庶内而朝廷施于蛮夷有关讨论顾无不载其文至简其事致详稽参尽在推而易行岂止便遗训故实之求抑亦信叠矩重规之盛　皇朝虞允文等撰续防要起神宗初年迄靖康之末凡六十年编百卷分二十一类六百六十六门　乾道四年诏尚书左仆射陈俊卿兼提举编修【职源】　乾道五年汪大猷等言蔡攸所修国朝防要除将熙宁十年以前章得象王珪所修重加删润外其自元丰至政和止修得帝系后妃吉礼三门攸所修吉礼縁当时议论好恶不同妄有删改以迎时好乞令本省再加删定兼今来续修断自神宗其五朝要会内有熙宁十年内事件件编次以续修国朝防要为名从之【职源】　梁克家等撰中兴防要先是国家防要已修至靖康二年闰五月一日承诏自建炎元年续修至乾道九年陈骙等言编类建炎以后防要至绍兴三十二年六月十一日成书请以中兴防要名之国朝玉牒官无定员掌修皇帝玉牒凡编年以纪帝系而载其厯数及朝廷政令之因革者为玉牒唐本宗正之职开成后始别置修玉牒官　圣朝祥符中始设局置官效唐制也诏以皇宋玉牒为名六年以夏竦为修玉牒官自后置一员或二员景祐初季淑申请诏以编修院防西阁子充修纂玉牒之所熙宁中以三班院置局后徙编修院皇帝玉牒十年一进修玉牒官并以学士典领自元丰行官制分宗正寺官六年诏宗正寺修玉牒照用日厯所文字并指定所书事令本所节録元符初陈觉乙将先帝玉牒内圣政令本寺修玉牒官抄写封送国史院从之绍兴中袭旧制始建以宰臣一人提举修玉牒官一人以侍从兼凡宗正卿少而下悉与修纂二十九年诏玉牒所并入宗正寺更不置修玉牒官检讨官以本寺少卿及丞同领编修事诏玉牒所宰臣提举依旧修书官一员同宗正卿丞修纂更不置检讨官二十三年诏左仆射陈康伯提举编修玉牒玉牒格及教令并御札圣防亲笔处分并郊祀巡幸大臣拜罢亲试贤良与朝廷大议论更革废置大祥瑞灾异户口増减官虽卑因事赏罚闗治体者宋朝玉牒则起于太宗之至道修玉牒则掌帝籍玉牒及近族亲属昭穆之序至真宗大中祥符六年判宗正寺赵世辰等奏乞别崇懿号诏以皇宋玉牒为名其后属籍类谱与夫宗藩庆系之録仙源积庆之图常与玉牒为伍并修而同进九事之书则又见于绍兴臣僚之请【绍兴十二年中请一天子亲祠天地宗庙一公主下降皇子入阁一丞相除罢一天子巡狩行幸一大庆一临轩册拜后妃封建皇子一藩国大贡一赏罚大者一虽小官事系朝廷大体】　周礼春官之属史官分职最为详密国之大事既书于太史而言动之记又分于左右史至于奠世繋辨昭穆则又掌之以史则玉牒之始也迨唐开成【李衞】差官命名迄宋朝制作益重其凡则编年以纪帝系而载其厯数及朝廷政令之因革者为玉牒序其同姓之亲而第其五服之疎戚者为属籍具其官爵功罪生死及号若世者为类谱推其所自出至于子孙而列其名位者为宗藩庆系録考定其次支分派别而归于本统者为仙源积庆图虽检讨之官无常员自少卿丞簿外又置所以领之所以侈盛美昭谟烈而重宗庙也国朝实録国朝沿唐制有实録之史治平初以宰臣韩琦提举修仁宗实録熙宁初以宰臣曽公亮提举修英宗实録绍兴以实録国史皆寓史舘后罢遇修即置院九年以修神宗哲宗徽宗实録始置院以宰臣一员提举修撰检讨无定员检讨以本省官或他官兼而修撰官如史馆例十二年诏史馆提举诸司承受等并官吏并并归实録院罢史馆　咸平中真宗以太祖实録漏落诏李沆等重修五十卷沆表上之曰前録颇亡事今之所正率由典章又増益诸传一百四人　至道三年诏李若水等撰太宗实録八十卷咸平元年书成上之干兴元年诏王钦若撰真宗实録一百五十卷天圣
　　二年书成上之韩琦等撰仁宗实録二百卷曽公亮等撰英宗实録三十卷　元祐间吕大防范祖禹等撰神宗实録二百卷　绍兴中谓其变乱美实外应诋诬之说命蔡卞改修之蔡京作哲宗前实録一百卷后实録九十四卷京之意以宣仁垂帘时政非出于上故分前后録盖厚诬也髙宗绍兴四年诏朱胜非等重修神宗哲宗实録胜非奏曰神宗史縁添入王安石日録哲宗史经蔡京蔡卞之手议论多不公矣
