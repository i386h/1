<!-- { "loadSidebar": true } -->
　　胡世将制置八年四川谋帅上问刑书胡交脩廷臣孰可将者交脩曰臣从子世将可用遂除之
　　吴玠卒九年玠走于仙人闗胡世将尝问玠所以胜者扵璘璘曰敌令酷而下必死先兄每与敌战非数月不决举所长用之尔中国弓矢劲利敌士卒坚耐吾尝以长技洞重甲扵数百步外又选据便利出铳卒更扰之使不得休彼虽坚耐亦不无弛此待之之要世将乞命璘世将乞命吴璘扵鳯翔及寳鸡以来命政扵巩州及白石以来驻军则应接川陕其势两便吴璘以身任责十年敌渝盟萨里罕据鳯翔胡世将在河池诸将劝其退保吴璘曰敌所以轻犯我者闻先兄亡谓我无权今我退堕其计矣璘请以身任责世将壮之乃曰吾遽避则大事去矣吾誓死扵此勿多言也敌奄至石壁寨璘遣姚仲拒之哲库贝勒中伤退屯武功乌济赫自武功整兵再来吴璘杨政迎敌至扶风县力战防其城杀敌众几尽
　　力保闗隘诏胡世将今日事势以力保闗隘为先璘防秦州
　　璘政入陕十一年吴璘杨政下秦陇取华虢入陕府以郑刚中为川陕宣抚使杨政攻敌于渭北擒通恩贝勒璘辨四长四短二十一年利西安抚吴璘镇兴州已久自著书曰金人有四长我有四短当反我之短而制彼之长曰骑兵曰坚忍曰甲重曰弓矢吾当集汉蕃所长而兼用之故制其骑则有分队之法制其坚忍则有更休迭战之法制其甲重则劲弓强弩制其弓矢曰以逺尅近以强制弱
　　璘为宣抚三十一年吴璘为四川宣抚使仍判兴州璘破敌九月敌喀齐喀自鳯翔大散闗入州界攻黄牛堡用强臂弓射退
　　璘复秦陇敌犯黄牛堡旬余不退璘遣将至寳鸡滑河刼寨大捷又攻秦州破之















　　羣书考索别集卷二十五
