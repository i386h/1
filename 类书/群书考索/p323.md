<!-- { "loadSidebar": true } -->
　　辨官考皆谓之师王昭禹曰治官之攷谓之宰夫政官之攷谓之军司马而于教官则谓之乡师礼官则谓之肆师刑官则谓之士师者葢宰夫则因大宰而名之而攷治者宜以智帅人故曰宰夫军司马则因大司马而治之而攷政者特以军为主故曰军司马师所以教之而教官所攷者止于六乡之教事故曰乡师至于礼也刑也无非所以教也故亦皆谓之师先王因事以名官各有攸趣尔
　　周公所立条贯周礼一书周公所以立下许多条贯皆是从广大心中流出【文公语録】
　　是周公意思周礼毕竟是出于一手谓是周公亲笔做成固不可然大纲却是周公意思
　　可见周家法度周礼一书好防广大精密周家法度在焉但未敢令初学防
　　建太平之基本今谓周官非圣人之书至如比闾族党之法正周公建太平之基本也
　　为一代之法周礼一书圣人姑为一代之法尔到可用处圣人须别有权变之道【并同上】
　　礼天官
　　防天官太宰天官之职须襟怀洪大方防得葢其规模至大若不得此心欲事事上致曲穷究凑合此心如是之大必不能得也释氏锱铢天地可谓至大然不尝为大则为事不得若畀之一钱则必乱矣又曰大宰之职难防葢无许大心胷包罗记得此复忘彼其混混天下之事当如捕龙蛇虎豹用心力防方可其他五官便易看止一职也【伊川遗书】
　　天官象天所立郑云象天所立之官天者统理万物天子立冡宰使掌邦治亦所以总御众官使不失职不言司者太宰总御众官不主一官之事也通释曰周天有三百六十余度天官亦总摄三百六十官故题曰天官也
　　辨冡宰职关天人郑曰或问冡宰一官其属六十顾未始有一事之关乎天者而冡宰谓之天官何也曰此加官也唐虞官百凡天地之运化四时之作讹成易事之关于天者羲和职之教化礼乐之要兵刑财谷之司虞工纳言之职事之系于人者九官分治之事有其官官有其职十有五人之职所以分天下之万事而治之者也
　　辨天官之责甚深古之大臣凡论道经邦以转移人主之心术而厘正天下之万事者皆寅亮之理也皆对时育物抚五辰而熈庶绩者也是故日月之薄蚀百川之沸腾诗人所以刺卿士谷洛之鬭太子晋亦以归咎于执政焉和同天人之际使之无间然者虽圣人之能事而大臣实辅佐之其谁曰人事之非天理也加天官于冡宰之上其尊大臣也虽至其所以责大臣也葢深
　　天官先后之次释曰自太宰至旅下士总驭羣职故为上自此宫正已下至夏采六十官随事缓急为先后故自宫正至宫伯二官主宫室之事安身先须宫室故为先也自膳夫至腊人皆供王膳羞饮食馔具之事人之处世在安与饱故食次宫室也自医师已下至兽医主疗疾之事有生则有疾故医次食馔也自酒正至宫人主酒饮肴羞之事医治既毕须酒食养身故次酒肴也自掌舎至掌次安不忘危出行之事故又次之自太府至掌皮并是府藏计防之事既有其余理须贮积或出或内宜计防之故相次也自内宰至屦人陈后夫人已下内教妇功妇人衣服之事君子明以访政夜以安息故言妇人于后也夏采一职记招魂以其死事故于末言之也
　　辨天官叙官不同甸师何以不列地官以共野之荐又给薪蒸故次亨人之下凌人藏氷何以不同豳法按周之二月夏十二月取氷周三月夏正月藏之周四月夏二月颁之藏之既晚出之又早以豳土寒故不于一月也凌人以夏十二月藏氷曰之二月颁氷也大府玉府何以不列冬官八政一曰食二曰货大府掌贿故次饮食玉府治玉掌王后首服故与大府同列天官奄何以爵内小臣称士以贤近侍为之也
　　冡宰职不言司郑注曰天子立冡宰使掌邦治亦所以总御众官使不失职不言司者太宰总御众官不主一官之事也
　　辨不言司有二义释曰郑云不言司者太宰总御众官不主一官之事此官不言司对司徒司马司冦司空皆云司以其各主一官不兼羣职故言司此天官则兼摄众职故不言司也若然则春官亦不言司者以其祭祀鬼神鬼神非人所主故亦不言司也
　　三公无正职释曰按成王周官立太师太傅太保兹惟三公亦是公有三人之事云三公者内与王论道者成王周官云兹惟三公论道经邦考工记云坐而论道谓之王公郑虽言天子诸侯宫中亦舎三公是其内与王论道也云中参六官之事者按书云天子三公一曰司徒公二曰司马公三曰司空公彼注云周礼天子六卿与太宰司徒同职者则谓之司徒公与宗伯司马同职者则谓之司马公与司冦司空同职者则谓之司空公一公兼二卿举下以称是其中参六官之事云外与六乡之教即此经是也云其要为民所以属之乡焉者三公无正职是以三百六十官之中不见三公之任惟此六乡之内而言三公故云属之乡焉
　　辨三公分主六乡王曰老子曰容乃公公乃王则公者爵爵盛大而其徳与王同矣乡老公也尊之于乡宪其言行而不累以事故称老焉礼賔贤能而献其书于王王再拜而受之则为道之存故也故以乡老帅其事乡老于司徒之官非属而无职则以事道者尊职事者卑故也然乡老位卿而公一人则三公分主六乡矣书曰三公官不必备惟其人则三公一人有时而兼掌六乡矣
　　辨郑氏兼官之説三公官不列其职兼之师氏保氏三公无职也郑氏于师氏保氏序官则曰周公为师召公为保相成王为左右圣贤兼此官谓三公之职下兼师氏之官此説非矣三公取上公九命之职也师氏之职中大夫为之耳保氏之职下大夫为之耳既曰大夫为之而以公兼之则周公设官为虚名也故曰此説非也
　　内宰统御内治内宰下大夫二人命士十二人自内小臣防竪凡将命洒扫之人自九嫔御妇祝史凡内官自典妇功服饰织经凡治内之命士皆属焉而于冡宰盖女宠近习所以移人主之徳大臣总之则无得逾节诗称皇父作相膳夫内史皆得人巷伯之雅诗人虽奄官亦吝其选晋侯近女而惑毉和以为赵孟之咎古人致君二南之化其道由此东周宰职不竞春秋首书咺赗妾甚者三公逆后其何足以正王阃乎
　　玉府内府分职玉府内府所掌金玉兵器凡良货贿一也而分为二官何哉葢玉府所掌皆式财所作及兽人鱼人所入之物専以供王玩好赐予耳邦之大用不与焉内府所掌乃九贡九功之货贿及诸侯所献国珍皆公家之物以供邦之大用故不可不分为二也
　　辨三府供贡之非胡宏曰四方职贡各有定制无非王者之财不可有公私之异今大府乃以式贡之余才以供玩好之用不几有如李唐之君受裴延龄之欺罔乎玉府乃有王之金玉好货兵器不几如汉灵置私库者乎内府乃有四方金玉之齿革良货贿之献而供王之好赐予不几如唐受四方之羡余者乎
　　府史胥徒有无释曰周礼之内府史大例皆府少而史多而府又在史上唯有御史百有二十人特多而在府上郑云以其掌赞书数多也又有府兼有史以其当职事繁故也或有史而无府者以其当职事少得史即足故也至于角人羽人等有府无史以其当职文书少而有税物须藏之故直有府也腊人食医之等府史俱无者以其専官行事更无所须故也周礼之内唯有天府一官特多于史以其所藏物重故也周礼上下文有胥必有徒胥为什长故也腊人之类有徒无胥者得徒则足不假长帅故也食医之类胥徒俱无者以其专官行事不假胥徒也
　　辨府史胥徒非王臣释曰言王臣者自士以上得王简策命之则为王臣也府史胥徒不得王命官长自辟除者非王臣也
　　辨府史胥徒之职王曰府掌官契以治藏史掌官书以赞治胥掌官叙以治叙徒掌官令以召令葢有藏则置府有书则置史有召令之事则置徒有徒则置胥胥以统徒一胥而十徒从之谓之胥则以其贱而在下亦能养人也谓之徒则以其尤卑而行趋走以供役也
　　王后参预外事王后有好事于四方则使往有好令于卿大夫亦如之胡宏曰妇人无外事以贞洁为行若外通诸侯内交羣下将安用君者夫人臣尚无境外之交曽谓王后可乎殊不知先王之政王后相成未尝无外事也按礼天子享诸侯有王后亚献之礼上公来朝夫人致八壶八方八豆膳大牢致享大牢侯伯来朝亦如之子男来朝夫人致礼六壶六豆六笾未始不接羣臣诸侯也好命其可嫌乎
　　宫正内宰独均稍食天官一官惟宫正内宰独均其稍食它有司不言周宫朝之序内有六宫外有三朝三朝之外又有九式九法朝焉六宫之外有九室九卿居之六宫之内有九室九嫔居之自六宫而外凡治朝之官皆宫正掌之自六宫之内凡宫禁之官皆内宰掌之所以稍食必二人均分以此考先王之世百官宫卫之贱宫正内宰各受其财分之所属
　　序官与分职之辞异王曰大宰佐王治邦国序官曰佐王均邦国葢治则谓之而已未至于均也王之于邦国非特治之而已又以道均之则均邦国者王之事非治典之书所能及也及其帅属以佐王然后可以言均焉
　　礼地官
　　地官象地所立郑云象地所立之官司徒主众徒地者载养万物天子立司徒掌邦教亦所以安扰万民释曰既言象地所立则此六十官皆法地与天官言象天义异矣
　　辨地官所立次天官郑曰天职生覆而为万物之所资始者主乎道地职形载而为万物之所资生者主乎化治无所不覆而以道为本故掌治者谓之天官教无所不载而以化为本故掌教者谓之地官天覆则无为而尊父道也地载则有为而亲母道也故一曰天官而地官次之
　　五教十二教之别司徒因民之常而施十有二教焉一曰以祀礼教敬二曰以阳礼教让三曰以隂徳教亲四曰以乐礼教和五曰以仪辨等六曰以俗教安七曰以刑教中八曰以誓教恤九曰以度教节十曰以世事教能十有一曰以贤制爵十有二曰以庸制禄教所以亲百姓训五品有虞氏五而周十有二焉
　　辨周亦有五教有虞氏五而周十有二焉者有虞氏五即舜典所云敬敷五教又文十八年云舜臣尧举八元使敷五教于四方父义母慈兄友弟恭子孝是也而周十有二者据司徒之职云一曰以祀礼教敬以下是也按成王周官云司徒敷五典扰兆民则周亦有五教而云至周十有二者郑据此周礼之文言十二以对于虞其实立中虽不含十二亦含有五
　　鼓人六鼓之用释曰云六鼔四金之音声者六鼓四金与音声和合故连音声也云以节声乐者下云雷鼓灵鼓路鼓晋鼓皆是也以和军旅者下云以鼖鼓鼓军事是也云以正田役者下云以鼛鼓役事是也田狩所以习战则田鼓当与军事同按大司马云王执路鼓诸侯执贲鼓军将执晋鼔之等是也
　　辨六鼓之用无定制王曰六鼓之用其所主虽如此变而通之则亦有时而不同故路鼔贲鼓有施于军者若大司马教战而王执路鼓诸侯执贲鼓军将执晋鼓是也路鼓又有施于朝政者若大仆建路鼓于大寝门之外待逹穷与遽令是也贲鼓有施于金奏者若灵台之诗曰鼖鼓惟镛是也由此观之则义设于适斯可矣岂若胶柱调瑟然哉
