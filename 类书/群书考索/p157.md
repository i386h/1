<!-- { "loadSidebar": true } -->
　　丞二人掌判寺事博士四人掌辨五礼太祝六人掌出纳神主奉礼郎二人掌君臣版位以奉朝防祭祀之礼协律郎二人掌和律吕　两京郊社署令各一人掌五郊社稷明堂之礼与奉礼郎设樽罍篚幕太乐署令二人丞一人乐正八人掌调钟律以供祭飨　鼓吹署令二人丞二人乐正四人掌鼓吹之节太医署令二人丞三人医监四人医正八人掌医
　　疗之法其属有四医师针师按摩师呪禁师　医博士一人助教二人掌教授诸生以本草甲乙脉经分而为业　针博士一人助教一人针师十人掌教针生　按摩博士一人按摩师四人掌教导引之法呪禁博士一人掌呪禁祓除为厉者　太卜署令一人丞二人卜正博士各二人掌卜筮之法　廪牺署令一人丞二人掌牺牲粢盛　汾祠署令一人丞一人掌享祭洒扫之制　三皇五帝以前三皇五帝周文王武王汉高祖两京成王庙令一人丞一人掌开阖洒扫释奠之礼
　　光禄寺卿一人少卿二人丞二人主簿二人掌酒醴膳羞之政緫大官珍羞良醖掌醢四署【龙朔二年改曰司宰寺武后光宅元年曰司膳寺】
　　大官署令二人丞四人掌供祠宴朝会膳食　珍羞署令一人丞二人掌供祭祀朝防宾客之庶羞　良醖署令二人丞二人掌供五齐三酒　掌醢署令一人丞二人掌供醢醯之物
　　衞尉寺卿一人少卿二人丞二人掌器械仪物緫武库武器守宫三署主簿二人【龙朔二年改司衞寺武后光宅元年又改神龙复】丞掌判寺事
　　两京武库署令各二人丞二人掌藏兵械有赦建金鸡　武器署令一人丞二人掌外戎器及卤簿棨防守宫署令一人丞二人掌供帐帟
　　宗正寺卿一人少卿二人丞二人掌天子族亲属籍主簿一人知图谱官一人脩玉牒官一人知宗子表防官一人录事二人【武徳二年置宗师一人后省龙朔二年改为司宗寺武后光宅元年改为司属寺领陵防崇二署】
　　诸陵防令各一人丞各一人建初启运兴宁永康陵令各一人丞各一人掌守卫山陵凡陪开元二十四年以宗庙所奉不可名以署太常少卿韦縚奏废太庙署以少卿一人知太庙事二十五年濮阳王澈为宗正卿恩遇甚厚建议以宗正司属籍乃请以陵寝宗庙宗正天寳十二载驸马都尉张伯为太常卿得幸又以太庙诸陵署太常十载改献昭干定桥五陵署为防升令品永康兴宁二陵称署如故至徳二年复以陵庙宗正永泰元年太常卿姜庆初复奏以陵庙太常大厯二年复旧　诸太子庙令各一人丞各一人录事各一人掌洒扫开阖之节诸太子陵令各一人丞各一人录事各一人　崇署令一人丞一人掌京都诸观名数与道士簿籍斋醮之事【隋以署鸿胪唐置诸寺观监鸿胪寺贞观废上元二年置漆园监寻废开元二十五年置宗学于元皇帝庙天寳元年两京置博士助教二载改博士为宗博士改助教为直学士置太学生二人以宰相为之领两京元宫及道院改天下宗学为通道学博士为道徳博士未几而罢】
　　太仆寺卿一人少卿二人丞四人主簿二人录事二人卿掌廐牧辇之政緫乗黄典廐典牧车府四署永徽改司驭武后光宅元年改司仆寺
　　乗黄署令一人丞一人掌供三路及驯御之法　典廐署令二人丞四人掌饲马牛给养杂畜　典牧署令三人丞六人掌诸牧杂畜给纳及酥酪脯腊之事车府署令一人丞一人掌王公以下车路　诸牧
　　监上牧监监各一人副监各一人丞各二人主簿各一人中牧监监之设监监各有副监丞主簿掌详政孳课　东宫九牧监丞二人录事一人掌牧养马牛
　　大理寺卿一人少卿二人掌刑狱详政【龙朔二年改详刑寺武后光宅元年改司刑寺中宗废】
　　正二人掌议狱正科条　丞六人掌分判寺事正刑之轻重　主簿二人掌印省署钞目钩检稽失　狱丞二人掌率狱吏　司直六人详事六人掌出使推按
　　鸿胪寺卿一人少卿二人丞二人掌賔客及凶仪之事领典客司仪二署【龙朔二年改同文寺武后光宅元年改曰司賔寺】
　　典客署令一人丞二人掌二王后介公酅公之版籍及四夷归化在藩者　掌客十二人掌送迎藩客仪署令一人丞一人掌凶礼防之具
　　司农寺卿一人少卿二人掌仓储委积之事緫上林太仓钩盾导官四署【龙朔二年改司稼寺】丞六人緫判寺事主簿二人录事二人
　　上林署令二人掌苑囿园池植果蔬以供朝防祭祀季冬藏氷　太仓署令三人丞五人监事八人掌廪藏之事　钩盾署令二人丞四人监事十人掌供薪炭鹅鸭蒲雈陂池薮泽之物　导官署令一人丞四人监事十人掌导择米麦【初有御细仓督麯麫贞观省】　外有太原永丰龙门等仓毎仓监一人　司竹监一人副监一人掌植竹苇　庆善石门温泉汤等监每监各二人掌汤池宫禁京都诸宫苑緫监监各一人副监各一人掌苑内宫馆京都诸园苑监苑四面监监各一人副监各一人掌完葺九成宫緫监监一人副监一人掌脩完宫苑　诸盐池监监一人掌监功簿帐　诸屯监一人掌营种屯田句会功课
　　太府寺卿一人少卿二人掌财货廪藏贸易緫京都四市左右藏常平七署
　　丞四人掌判寺事主簿二人掌印省钞目句检稽失平权衡度量录事二人　两京诸市署令一人丞二人掌财货交易度量器物　左藏署令三人丞五人监事八人掌钱帛杂防　右藏署令二人丞三人监事四人掌金玉珠寳铜鐡骨角齿毛防畵　常平署令一人丞二人监事五人掌平籴仓储出纳　既有六省又有九寺是政出于三也
　　司农太府户部职也太常宗正礼部职也太鸿胪礼部之主客也光禄勲但供良醖礼部之膳部也卫尉掌军器仪仗帐幕兵部之库部也太仆兵部之驾部廷尉刑部也夫天下之事以古准今虽曰条目増繁而其纲要自不可易茍因其职位厘而分之合而总之其属愈多而统目有要亦无害其为善法矣唐之官品卿监视尚书少卿视侍郎是一职而二任之又多为之统则其势必至于虚授而多旷是其繁也乃其所以为旷也杜佑言其旷之则曰官名职务迁易不同空存虚称皆无事实故有二皋陶四伯囧之论陆长源言其旷之则曰光禄不供酒卫尉不供幕官曹虚设禄奉枉请噫其言之尽矣亦知其为繁乃其所以为旷者欤
　　太常寺居九寺之先意者重礼乐之任也自太宗翫悦之心一动乐工杂伎如白明达韦乐提軰乃骎骎曳章服而回翔乎士大夫之间亦过矣
　　大理寺掌刑之官也其他寺皆有兼职独大理卿无焉葢刑者民命之所系重其职而専其任者庻其留意于刑而不敢轻用也其后张道源为大理卿天子见其年耆乃拜绵州刺史夫古者作吕刑必于耄荒之年盖老成定虑也今以道源徳行之懿使其在位所谓皤皤黄髪国之光华顾乃弃之外服劳以吏事岂尊老贵贤之义耶吾于唐不能无憾矣
　　监有五国子监祭酒一人司业二人掌儒学训导之政緫国子大学广文四门律书筭凡七学天子视学皇太子齿胄则讲仪释奠执经论议奏京文武七品以上观礼凡授经以周易尚书周礼仪礼礼记毛诗春秋左氏传公羊传谷梁传各为一经兼习孝经论语老子嵗终考学官训导多少为殿最
　　丞一人掌判监事每嵗七学生业成尚司业祭酒莅试登第者上于礼部　主簿一人掌印句督监事七学生不率教者举而免之　录事一人【武徳初以国子监曰国子学太常寺贞观二年复曰监龙朔二年改国子监曰司成馆祭酒曰大司成司业曰少司成咸亨元年复曰监垂拱元年改国子监曰成均】国子学博士五人掌教三品以上及国公子孙从二品以上曽孙为生者五分其经以为业周礼仪礼礼记毛诗春秋左氏传各六十人睱则习书国语说文字林三仓尔雅每嵗通两经求作者上于监秀才进士亦如之学生以长幼为序习正业之外教吉凶二礼公私有事则相仪【龙朔二年改博士曰宣业】助教五人掌佐博士分经教授　直讲四人掌佐博士助敎以经书讲授　五经博士各二人掌以其经之学教国子　太学博士六人助教六人掌教五品以上及郡县公子孙　广文馆博士四人助教二人掌领国子学生业进士者　四门馆博士六人助教六人直讲四人掌教七品以上公侯伯子男子为生及庶人子为俊士生者　律学博士三人助教一人掌教八品以下及庶人子为生者律令为耑业兼习格式法例　书学博士二人助教一人掌教八品以下及庶人子为生者石经说文字林为耑业兼习余书　筭学博士二人助教一人掌教八品以下及庶人子为生者二分其经以为业九章海岛孙子五曹张丘建夏侯阳周髀五经筭缀术缉古为耑业兼习记遗二等数凡六学束修之礼
　　少府监一人少监二人掌百工技巧之政緫中尚左尚右尚织染掌冶五署
　　丞六人掌判监事　主簿二人【武徳初废监以诸署太府寺贞观元年复龙朔二年改曰内府监武后垂拱元年曰尚方监神龙复】　中尚署令一人丞二人掌供郊祀圭璧器玩后妃服饰赦日植金鸡于仗南　左尚署令一人丞五人掌供翟扇葢繖五路五副七辇十二车　右尚署令二人丞四人掌供十二闲马之辔　织染署令一人丞二人掌供冠冕组绶及织纴色染　掌冶署令一人丞一二人掌范镕金银钏铁及涂饰琉璃玉作　诸冶监令各一人丞各一人掌铸兵农之器　诸铸钱监监各二人副监各二人丞各一人以所在都督刺史判焉　互市监每监监一人丞二人掌蕃国交易之事【隋以监四方馆唐少府贞观六年改交市监曰互市监副曰丞武后垂拱元年改曰通市监】
　　将作监监一人少监二人掌土木工匠之政緫左校右校中校甄官等署百工等监
　　丞四人掌判监事【武徳初改令曰大匠少令曰少匠龙朔二年改作缮工监大匠曰大监少匠曰少监咸亨改曰营缮监神龙复】　主簿二人掌官吏粮料俸食假使必由之　左校署令二人丞一人掌梓匠之事乐县簨簴兵械丧塟仪物　右校署令二人丞三人掌版筑涂泥丹垩匽厠之事　中校署令一人丞三人掌供舟车兵械杂器【武后改曰营缮署垂拱元年复旧寻废开元初复置】　甄官署令一人丞二人掌琢石陶土事　百工就谷库谷斜谷太隂伊阳监监各一人副监一人丞一人掌采伐材木【武徳初置百工监掌舟车又置就谷库谷斜谷太隂伊阳五监贞观废百工监髙宗置百工署开元十五年为监】
　　军器监监一人丞一人掌缮甲弩以时输武库緫署二一曰弩坊二曰甲坊主簿一人录事一人【武徳初有武器监掌兵仗廐牧七年废军器监八年复置九年又废贞观元年废武徳监开元以前军器皆出在尚署三年置军器监十一年复废为甲弩坊少府十六年复为监】
　　弩坊署令一人丞一人掌出纳矛矟弓矢排弩刃并杂作　甲弩署令一人丞一人掌出纳甲胄綅绳筋角杂作
　　都水监使者二人掌川泽津梁渠堰陂池之政緫河渠诸津监署监一人丞二人掌判监事　主簿一人掌运漕渔捕程防而纠举之【武徳初废为署贞观复为监龙朔改为司津监使者曰监武后垂拱元年改曰水衡监使者都尉开元二十五年不将作监】
