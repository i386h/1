<!-- { "loadSidebar": true } -->
　　宋朝生财之法多因于唐今日乏财之患乃甚于唐愚尝读唐食货志而窃疑之昔欧阳公作唐书诸志而其于食货尤详曰赋税曰茶盐曰酤曰铜钱曰飞钱曰坑冶曰铜禁皆次第而歴言其本末是非特为唐设也所以见我朝之源流相因如此也自今观之租庸调之后易以两税是时唐都长安常入东南之粟以给闗中肃代之世两河用兵费用百出当时大半之用出于东南是唐之赋税不见其不足唐之盐利皆度支自第五始变盐法而权天下之盐及刘晏上塩法轻重之冝纵商人之所之故晏之始至也塩利嵗才四十万緍至大厯末六百余万緍是唐之塩法不见其不足茶之有税始于赵賛张滂继之嵗得钱四十万其后王涯置防茶使而防茶之法始于此矣是茶之在唐未尝乏也唐初虽无酒禁自广徳中定天下酤户以月收税其后以防酒钱随两税青苖敛之凡天下酤酒钱百五十六万是酒之在唐未尝乏也刘晏易江淮盐炭以广铸钱嵗得十余万韩洎请复洺源废监而起十炉嵗得钱七万余缗是铸钱之利又盛于唐唐自宪宗止有飞钱之制令商贾至京师委钱于富家而以轻装趍四方合劵乃取号为飞钱是楮币之端又原于唐唐之银铜鐡锡一百六十余万韩洄建议请山泽之利宜归王者自是皆于塩鐡使是坑冶之利在唐为盛贞元之初张滂奏江淮铸铜为器文宗时李珏请禁铜器一切市之于官是禁铜之法在唐为严今日之赋税亦唐法也而又有所谓和买又有所谓折帛而大农常患于或损今日之盐法亦唐法也而又有所谓旧钞又有所谓新钱而塩课常患其或今日之茶法岂非因于唐乎长引短引嵗有定数而州县征商常不及额今日之酒酤岂非因于唐乎户部之犒赏不闻赢余州县之赡军不闻溢数钱之在今也有边闗漏泄之弊有鉟销鼓铸之弊虽严其禁而钱愈不见其多楮之在今也有兑易折阅之弊有伪造换易之弊虽严其法而诸弊不见其重坑冶之利非不置使以专掌而采于山者有限而生于地者易穷铜器之禁非不申明其法以严禁而今日稍稍知惧数月之后浸以如故何乃用唐之法而终不能以如唐欤岂古今之异宜而事势之不相类欤岂法制之未备而不能穷其利欤又岂非谋议之臣尚有余智而未能以悉计欤非也盖唐刘晏李巽韩洄之徒或爲户部或为度支或为转运或为盐鐡皆能通知其财货之本末而后随其盈虚损益之势斟酌而斡旋之故能使利源不竭而国頼其用今之尚书版曹所以总财货之权其次则有司农有常平有转运坑冶往往朝而处之暮而易之未有能通知其本末之所在者虽知其赋税之当减者也茶塩之当去也防酤之当罢也铸钱之当多也楮币之当重也坑冶之不可以不盈也铜器之不可以不禁也大抵随事而议随弊而救而不深明其所以然之故此其患在于士大夫以财赋之职为假途也天下之事皆易知惟财计之弊非深明其利害则未易论也况利源之在天下本末常竭而今日东南之地又自古财用之区曩时之国于此者玉帛之余波及他国封于此者铜盐之利徧于天下或独倚办偏方以成鼎峙之势或专领江淮以当租税之半而国家全盛之时备御西戎北狄宿兵方饶使无缺事亦皆仰给于东南安有曩时皆然而今独不然耶执事试以愚言思之财用之乏非所忧也
　　钱
　　钱法自九府圜法始而鼓铸之官于周典无所可攷景王铸大钱之日尚未闻有禁令而秦汉之间始闻其説意是法之立其自秦始乎汉之钱法凡九变自初变泰钱而用荚钱高后变为八铢变而为五分即荚钱之制也已变为四铢其文半两而重不称然自文景皆用其法迄无变更而建元元年始轻之为三铢焉自此钱法盖多变矣或为半两或为三铢或为五铢然自五铢行后民多盗铸乃始铸赤仄钱以一当五后患民之盗铸乃更令上林三官铸钱而钱法始定夫钱禁之严亦自汉始凡盗铸者弃市而邻五家坐之阑出徼外亦案没入文帝最为仁民之主至杂钱罪黥之刑乃创见于此时贾生曰铸铜锡为钱敢杂以他巧者其罪黥武帝之世乃复定铸钱弃市之律及赤仄钱不行之后卒始思其弊令郡国毋得铸钱举郡国之铜悉输之上林三官铜不布于郡国而盗铸始息五铢之钱得以乆行者铜禁之功也隋末行五铢钱天下盗起私铸钱行鐡叶裁皮糊纸皆以为钱髙祖入闗民间行浅环钱其制轻小凡八九万才满半斛武徳四年铸开元通寳积十钱而重一两得轻重小大之中至开元二十五年诏出铜所置监铸开元通寳而京师库藏皆满自秦汉以来钱弊不知其几变如晋之比轮陈之六铢汉之八铢梁之两柱后周之曰五行曰大布曰永通万国唐之乾元及第五之重轮乾元此皆失之太重者也汉之榆荚后魏之曰水浮曰风飘曰鹅眼宋之曰綖环曰菜子曰荇叶曰吴之沈郎钱此皆又失之太轻者也惟汉之五铢与唐之开元最为折今以唐攷之韩洄在徳宗时请复洛源废监而起十炉嵗七万二千緍刘晏易江淮铜铅薪炭以广铸钱嵗得十余万緍此广铸之説也自是而钱日増故杨于陵在穆宗时曰昔广铸以资用今减炉而费工昔行之于中原今泄之于边裔正谓此也贞元初张滂奏禁江淮铸铜为器惟铸钱而已文帝时李珏请加罏铸于是禁铜器官一切为市之及武帝废浮屠法李郁彦请毁铜像钟磬而州县铜益多此禁铜之法也故刘秩曰铜之为噐则不如鐡鐡之为器则不如漆禁之无害禁于人则铜无用铜无所用则益钱益钱则钱之用给矣正谓此也
　　楮
　　楮币之法萌于汉代皮币武帝以公上之用不给于是造白鹿以为皮币或为马或为龙或为龟各有其眞而不紊国用頼以少舒至于唐又有飞钱之制宪宗令商贾至京师委钱富家以轻装趍四方合劵乃取号为飞钱即楮所由起也真宗时张忠定公咏镇蜀以鐡钱重不可贸易于是设质剂之法一交一缯始于祥符仁宗时冦瑊以蜀人交子起民争讼议者请官自置务可以利民而止其争蜀人至今为便　绍兴之三十二年都茶始置务乾道之四年而防子始行用时两界杂沓二千万緍而止逮淳熈甲午而衍之为四千一百二十万緍考其初用于乾道之四年而已闻折阅于乾道之九年外路之觧发民间之输纳官吏之饩给并以钱防中半为令则九年之措置也封桩之现钱为桩计者五百三万有竒而江上之积亦多南库以金银収换防子凡四百余万而行于外者才二百万故淮东西南总乞以金银兑换则防价髙而金银低钱良臣申乞民间入纳则现钱多而防子少故孝宗于量行支降之时未甞不存详细究讲之意岂有去七十年之乆而挟制扶持之不给乎今之十六界为緍计者一亿二千九百二十五万今之十七界为緍计者一亿三千九百八十六万七千有竒计南界新楮之数乃又溢于未易旧楮之前先之绍定之鬱攸而十六界已出其一亿八百三十余万矣继之以収楮而十六界尽出矣又继之以用兵而十七界之緍大出矣






　　羣书考索后集卷五十二
<子部,类书类,群书考索>
　　钦定四库全书
　　羣书考索后集卷五十三
　　宋　章如愚　编
　　赋税门
　　田赋类
　　论语哀公问于有若曰年饥用不足如之何有若对曰盍彻乎曰二吾犹不足如之何其彻也对曰百姓足君孰与不足百姓不足君孰与足
　　左传季孙欲以田赋使冉有访诸仲尼仲尼不对而私于冉有曰君子之行也度于礼施取其厚事举其中敛从其薄如是则丘亦足矣且子季孙若欲行而法则周公之典在若欲茍而行又何访焉弗聴
　　禹九等田赋
　　冀田中中赋上上错【田第五赋第一错出第二之赋】兖田中下赋贞【田第六州第九赋正欲九相当】
　　青田上下赋中上【田第三赋第二】
　　徐田上中赋中中【田第二赋第五】
　　扬田下下赋下上上错【田第九赋第七杂出第六】荆田下中赋上下【田第八赋第三】
　　豫田中上赋错上中【田第四赋第二又杂出第一】梁田下上赋下中三错【田第七赋第八杂出第七第九三等】雍田上上赋中下【田第一赋第六人功少】
　　按冀州赋上上田中中差四等盖冀帝都也百物所聚事事皆出于此所以赋特重于他州兖州田中下赋贞等九作十三载乃同者兖州水患最甚禹八年于外惟此州十三年乃与诸州同赋孔氏谓禹当水初平制赋各随其力后必渐増不知禹于地平天成之时人工未尽修地力未尽辟制为贡赋之定法后虽人众地辟赋不加多藏之于民以均裕民之政与后世俗括隠田之类异矣
　　禹贡定田以九等赋亦有九等赋之髙下不与田伯当说者谓地有定宜而人无常功田上而赋下者人功废也田下而赋上者人功修也审如是则禹之赋亦随宜取之而已岂其以为定法哉九等之赋后世莫不相时而变通岂不为民害欤龙子曰治地莫不善于贡伤其法之也大禹之贡法虽曰校数嵗之中以为常而禹行之盖自有道夏谚曰吾王不游吾何以休吾王不豫吾何以助以此推之当禹之时贡法既定而又有廵狩之礼以省耕省敛问其疾苦休戚而观其年之丰防厚薄以补其不足助其不给何不善之有
　　禹九等贡法禹别九州任土作贡注任其土地所有定其贡赋之差
　　兖贡漆丝篚织文
　　青贡盐絺海物惟错岱畎丝枲鈆松怪石
　　徐贡土五色羽畎夏翟峄阳孤桐泗濵浮磬淮夷蠙珠暨鱼厥篚纎缟
　　扬贡金三品【金银铜也】瑶琨【美玉】篠簜齿【象齿】革【犀皮】羽【鸟羽】毛【旄牛尾】惟木【楩楠豫章】厥篚织贝【织绢纻贝水物】厥包橘柚锡贡【锡命乃贡言不常】
　　荆贡金三品杶【木名】干【柘也】栝【柏叶松身曰栝】柏砺砥【砥纲于砺皆磨石也】砮【砮石中矢镞】丹【朱顔】惟箘簵【美竹】楛【中矢干】三邦底贡厥名【三物皆出云梦之泽近泽三国常置贡之其名天下称善】包【橘柚也】匦【匣也】菁【菁以为菹】茅【茅以缩酒】厥篚纁【此州染纁色善故贡之】玑【珠类】组【绶类】九江纳锡大【尺二寸曰大】豫贡漆枲絺纻篚纎纩【细锦也】锡贡磬错【治玉曰错治磬错】
　　梁贡璆【玉名】铁银镂砮磬熊罴狐狸织皮【贡四兽之皮织金罽】
　　雍贡球琳【皆玉名】琅玕【石似玉】
　　禹贡一书有贡有赋赋出于田而贡则因地所有而不责其所无非赋之外又有贡也【周官角人羽人以齿角羽以当邦赋亦此意】故其书揔谓之贡孟子曰夏后氏五十而贡盖以田赋亦谓之贡也然而八州皆有贡惟冀州无贡以畿内王之所食时敛其赋而曰非所谓贡也邦国有嵗之常贡春入贡是也是以禹贡之言五服其畿内五百里谓之甸服百里赋纳緫二百里纳铚三百里纳秸服四百里粟五百里米皆谓田赋轻重之别也其外侯服绥服荒服则不言赋盖取之诸侯而贡之天子天子有常法以受其贡而已　所谓贡者皆随地之所产如扬之橘柚荆之大必待锡命而后贡示非常用之物其取田赋皆不过什一此虞夏贡赋之大略也
　　禹五服之图
　　禹定九州量逺近制五服任土作贡分田定税十一而赋万国以康故天子之国内五百里甸服【为天子服里田】百里赋纳揔【禾藁曰揔供饲马】二百纳铚【铚刈为禾穗】三百里纳秸服【秸槀也服槀役】四百里粟五百里米【所纳精者少麤者多】
