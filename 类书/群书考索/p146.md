<!-- { "loadSidebar": true } -->
　　宋朝舆地圗舆图之有益于人国也尚矣创业之初有益于平定守成之后有益于备御其在中兴则又有益于恢复旧物者也江南之图上于卢多逊则收复之功成【长编开寳六年卢多逊使江南白国主曰朝廷重修天下圗经先以江南诸州愿求一本以归国主亟令缮写与之于是江南十九州之形势屯戍逺近戸口多寡多逊尽得之矣归即言江南衰弱可取状上始有意大用】防州之圗出示刘银则削平之策定【编年干徳三年王师克防州初上以地圗示刘鋹刘鋹束手就擒太宗皇帝圣畧勃兴呉越并汾相继纳欵车书混一徳被遐徼圗籍所列府州军监凡二百九十有五县一千一百三十有一而化外羁縻之州不与焉】或闰年而图民籍或十年而圗地形上之职方如指诸掌【长编咸平四年呉淑言诸路所纳闰年圗当在职方收掌近者并纳仪銮司伏以天下山川险要皆王室之蕴奥故周礼职方掌天下圗籍又诏土训以夹王车汉祖入闗萧何收秦圗籍由是周知险要岂可忽而不顾哉请令以今闰年圗并上职方又州郡地理犬牙相入向者图画三州地形则可以符合他郡望诸路每十年各画本路圗上职方所冀天下险要不窥牖而可知九州轮广如指掌而斯在从之】尔土宇昄章亦孔之厚矣玁狁匪茹整居焦获葢天人共厌之四牡庞庞驾言徂东则今日事也



　　羣书考索卷六十三
　　钦定四库全书
　　羣书考索卷六十四　　　宋　章如愚　撰地理门
　　田制类
　　黄帝
　　八家为井井开四道而分八宅凿井于中则井田之原其来逺矣
　　唐尧
　　尧遭洪水天下分絶使禹平水土别九州
　　冀州土白壌【旡块曰壌】　　田中中【田第五】
　　兖州土黑坟【色黑而坟起】　田中下【田第六】
　　青州土白坟　　　　　　田上下【田第三】
　　徐州土赤埴坟【土粘曰埴】　田上中【田第二】
　　扬州土涂泥【地泉湿】　　　田下下【田第九】
　　荆州土涂泥　　　　　　田下中【田第八】
　　豫州土惟壌下土坟垆【垆疏也】田中上【田第四】梁州土青黎【色青黑沃壌也】田下上【田第七】
　　雍州土黄壌　　　　　　田上上【田第一】
　　虞夏殷三代
　　凡一千余载其间定垦书册不存郑康成云昔夏少康在虞思有田一成有众一旅一旅之众而田一成则井牧之法古先然矣
　　周井田之制
　　六尺为步百步为亩百亩为夫三夫为屋三百亩三屋为井九夫九百亩十井为通九十夫九千亩十通为成百井九百夫九万亩十成为终百通千井九千夫九十万亩十终为同百成千通万井九万夫九百万亩十同为终千成万通十万井九十万夫九千万亩十封为畿百同千终万成



<子部,类书类,群书考索,卷六十四>
　　终十为同圗
　　夫三为屋屋三为井井十为通通十为成成
　　十为终终十为同
　　同中容四都六十四成方八十里出田税縁
　　边为浍



















　　画野为井周礼地官小司徒乃经土地而井牧其田野九夫为井四井为邑四邑为丘四丘为甸四甸为县四县为都以任地事而令贡赋凡税敛之事郑司农注云井牧者春秋所谓井衍沃牧隰臯者也谓隰臯之地九夫为牧二牧当一井今造都鄙授民田有不易有一易有再易通率二而当一是谓之井牧九夫为井田方一里九夫所治之田也此制小司徒经之匠人为之沟洫相包乃成耳邑丘之属相连比以出田税沟洫为除水害四井为邑方二里四邑为丘方四里四丘为甸甸之言乗也读如衷甸之甸甸方八里旁加一里则方十里为一成积百井九百夫以六十四井五百七十六夫出田税三十六井三百二十四夫治洫四甸为县方二十里四县为都方四十里四都方八十里旁加十里乃得方百里为一同也积万井九万夫其中四千九十六井三万六千八百六十四夫出田税二千三百四井二万七百三十六夫治洫三千六百井三万二千四百夫治浍井田之法备于一同今止于都者采地食者四之一其制三等百里之国凡四都一都之田税入于王五十里之国凡四县一县之田税入于王二十五里之国凡四甸一甸之田税入于王地事谓农牧虞衡也贡谓九谷山泽之材也赋谓出车徒给徭役也司马法曰六尺为步步百为亩亩百为夫夫三为屋屋三为井井十为通通为匹马三十家士一人徒二人通十为成成百井三百家革车一乗士十人徒二十人十成为终终千井三千家革车十乗士百人徒二百人十终为同方百里万井三万家革车百乗士千人徒二千人【或曰文王在岐作司马法及周公摄天子位从而增损之以为周礼贾公彦曰齐穣苴作司马法至齐威王大夫等又附于穣苴】　贾公彦曰井十五通十井之内有九十夫之内而止云三十家者葢宫室涂巷三分去一唯有六十夫地又不易一易再易通率三夫受六夫之地唯有三十家使出马一匹士徒三十家共出三人通十为成一成之内有九百夫之地宫室涂巷三分去一不易一易再易通率二而当一故一成惟有三百家革车一乗士十人徒二十人下皆仿此【大率三十家出一马一士二徒当以类推】
　　百乗千乗万乗之别故丘有戎马一疋牛三头甸有戎马四匹兵车一乗牛十二头甲士三人步卒七十二人一同百里提封万井戎马四百匹车百乗此卿大夫采地之大者是谓百乗之家　一封三百六十六里提封十万井定出赋六万四千井戎马四千匹车千乗此诸侯之大者谓之千乗之国　天子之畿内方千里提封百万井定出赋六十四万井戎马四万匹兵车万乗戎卒七十二万人故曰万乗之主
　　任民之法小司徒之职乃均土地以稽其人民而周知其数上地家七人可任也者家三人中地家六人可任也者二家五人下地家五人可任也者家二人乃经土地而井牧其田野九夫为井四井为邑四邑为丘四丘为甸四甸为县四县为都以任地事而令贡赋凡税敛之事　前汉志曰周六尺为步步百为亩亩百为夫夫三为屋屋三为井井方一里是为九夫八家共之各受私田百亩公田十亩是为八百八十亩余二十亩为庐舍【诗曰中田有庐疆埸有是也】民受田上田夫百亩中田夫二百亩下田夫三百亩农民已受田其家众男为余夫孟子曰余夫二十五亩亦以口受田工商家受田五口乃当农夫一人若山林薮泽等地各以肥硗为差民年二十受田六十归田在野曰庐在邑曰里一里八十戸八家共一巷春将出民里胥坐于右塾入者必持薪樵冬民既入女人同巷相从夜绩女工　薛士龙曰班固既有此言而何休注公羊范甯解谷梁赵岐注孟子皆以为然于理则不通何者言井九百亩其中为公田则中央百亩共为公田不得家取十亩又言八家皆私百亩则百亩为属公矣何得更以二十亩为庐舍也言同养公田是八家共理公事何得家分百亩自治之也若家得百亩自治安得谓之同养也若二十亩为庐舍则二亩半亦入私矣何得谓八家皆私百亩此俗儒之谬　周礼上地家七人而王制孟子则上食九人其次八人中地家六人而王制孟子则中食七人其次六人下地家五人而王制孟子下食亦五人葢先王之于民养之欲其富保之欲其安故家七人者必授以九人之上地家六人者必授以七人之中地下地则以地称人而已凡欲下地之民生齿之繁以及中上者而后旡歉此富而庶之术
　　任田任地之法民受田上田夫百亩中田夫二百亩下田夫三百亩嵗耕种者为不易上田休一嵗者为一易中田休二嵗者为再易下田三嵗更耕之自爰其处农民戸人已受田其家众男为余夫亦以口受田如比士工商家受田五口乃当农夫一人此谓平土以肥硗多少为差民年二十受田六十归田七十以上上所养也十嵗以下上所长也十二以上上所强也孟子曰夫仁政必自经界始经界既正分田制禄可坐而定也　按司马法曰王国百里为郊二百里为州三百里为野四百里为县五百里为都杜子春以五十里为近郊百里为逺郊郑康成以二百里为甸地三百里为稍地四百里为县地五百里为都地【周礼亦曰五百里为都】　载师职曰以防里任国中之地【遂人分田里夫一防是也】以场圃任园地以宅田【致仕者受】士田【仕者即受圭田】贾田【贾人所受】任近郊之地以官田【庶人在官者受】赏田【赏赐之田】牛田牧田【牧人所受】任逺郊之地【去国五十里为近郊一百里为逺郊置六乡万二千五百家自场圃至牧田皆六乡之外余地也】以公邑之田任甸地【置六遂万六千五百家以为公邑】以家邑【大夫家邑】之田任稍【小也】地以小都之田任县地【卿之采地】以大都之田任畺地【公之采地】　薛曰王国九里【兴命疏云方二十里】去国五十里曰近郊一百里曰逺郊【共四同之地】置六乡去国二百里曰甸【十二同之地】置六遂余为公邑去国三百里曰稍【二十同之地】其中五十里之国六十三为大夫家邑余为公邑去国四百里曰县【二十八同之地】其中七十里之国二十一为卿之采地余为公邑去国五百里曰都【三十六同之地】其中百里之国九为公之采地余为公邑出租税纳王由此观之公邑有四而载师特曰公邑之田任甸地者言公邑始立于此也葢公邑甸田天子使大夫治之【自甸至县使大夫治之都使下士治之】　遂人治野分为九等上上田百亩旡莱上下田莱二十五亩上中田莱五十亩此举上地之上也中上莱七十五亩中中莱百亩中下莱百二十五亩此举中地之中也下上莱百五十亩下中莱百七十五亩下下莱二百亩此举下地之下也若夫司徒造都鄙不易家百亩举上上也一易家二百亩举中中也再易家三百亩举下下也亦以九等为率葢大司徒与遂人其法一同皆以二十五亩振之曰旡可疑者而説者自见其同异耳【唐】　周礼于都鄙言易不易者地事也于乡言所食者地利也于遂言地田莱者地力也都鄙以政为主故以地事言之乡以人为主故以地利言之遂以地为主故以地力言之惟遂人上地有莱五十亩为异于乡与都鄙以乡之地狭于遂而都鄙之地又轻于遂故也【礼书】
