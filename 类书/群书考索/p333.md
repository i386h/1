<!-- { "loadSidebar": true } -->
　　如本纪世家之中凡天下有大事必特纪之若是嵗齐桓始伯是嵗孔子相鲁之类皆错见于诸国之中此纪大事之法也纪列国之世家以封国之先后为次先姬姓而后异姓先旧国而后僣窃之国叙之中抑扬感慨每致意于圣贤之后此记列国之法也不寕惟是三代世表所以观百世之本支也诸侯年表断自共和所以观世变之升降也秦楚月表上尊义帝而汉居其中所以明大义也将相年表上系大事之记所以明职分也平凖一书所以着征利之害封禅一书所以着求仙之诈也后世史氏之纪传表志其规模制度有髣髴于是者哉【并林省元执善议论】
　　班固论马迁先黄老崇势利固之言为非若夫班孟坚论其是非颇谬于圣人又有可言者先黄老者史谈之意也子长以老子与韩非同岂先黄老者哉世降俗薄见利则逝而游侠巨室犹有拯急之风子长负豪迈之髙气若将嘘海岱而出云雨亦岂崇势利者哉惟其愤叹有不能平于心凡感时触事辄废卷而太息故其意气豪放多跌荡于法度之外而班氏乃责之以圣人之是非不知夫人之学问茍未至于知道则是非权衡安能无谬于圣人子长之过固多矣班氏之过不愈多乎子长如天马骏足歩骤不凡不肯少就于笼络固非驽骀之敢望而驰骋中节则未也使其少就笼络遵辙而行岂可得哉【前人】
　　马迁不当采次异闻以为尧舜相继二百余年书之所纪者十一篇今其存者二篇而已尧舜之大法既已尽见于二篇之中然则果不欲其详也太史迁不能知圣人之意而纷然记之为竒以夸天下者何耶迁出秦人之后诸侯之史皆已燔灭而不可见者犹傅防羣书采次异闻如此其多使迁如圣人尽见上世之书籍衒其博而不能穷将如之何耶自迁发其端而刘向尽求而叙之异端之学遂以大肆于后圣人之道相乱呜呼岂非迁之罪耶【叶学士进奏】
　　史记体之失撰録之烦寻史记疆宇辽阔年月遐长而分以纪传散以书表每论家国一致而秦越相辽叙君臣一时而参商是隔者为其体之失者也兼其所载多聚旧记时揷杂言【谓采国语世本战国策】故使览之者言罕异闻而语饶重出此撰録之烦者也【史通】
　　五帝纪世次颠错马迁作五纪必欲其世系皆出于一且以黄帝二世而得颛帝三世而得髙辛四世而得帝尧此其説犹有可考者乃若尧之于舜固已黄帝之八世矣及舜之禹则又其四世之祖焉夫史迁之作史古人谓之善叙事今考其五帝世次而又颠错如此盖迁之失在于好竒是以其説有时而自戾矣夫五帝之世次学者不得见之于圣人之经及考之于史又颠错如此学者安得稽焉【欧阳脩】
　　律书伯夷皆有深意吾尝读律书见其所载人民乐业自年六七十翁未尝至市井游遨嬉戯如小儿状伯夷首载箕山许由冡及虽执鞭之士吾亦为之二语似若文义背戾不相统属及尝推究其意则知迁笔力诚闳深髙古与夫世俗之绸缪编聫拘拘比附者大不侔夫律者天地间和气之所交通也一邹子吹之尚能回春温于寒谷矧夫文帝之时风俗醇厚人民安乐如此所谓黄钟太簇之属井然条而不杂寕不有所召乎子长笔之于律书政其适也伯夷首阳之节许由箕山之兆前后一也昔人存昌歜而思文王子长过箕山而感伯夷事有不相关而实相应者皆是物也执鞭吾亦为之之言迁无乃有所激乎迁以一言不中而蹈极刑仰视伯夷髙举逺引不蹈尘网甚切慕之而愿为之执鞭固宜由是以观子长之史用意所向固非肤浅凡近者比也【方防】
　　史记多出于后人之増益若夫赞司马相如有扬雄以为靡丽之赋劝百讽一等语今班史亦有此言是必班史所増后人亦以载之迁史而不防去也贾谊谓贾嘉最好学与予通书至孝昭时立为九卿説者徒见迁之已死于孝武时不及知孝昭时事不知嘉生于孝武时正与迁同时所谓通书诚有之但至孝昭时立为九卿八字安知非班固所増而后人亦以之载于迁史乎张晏以为迁史十篇有録无书如元城禇先生补缺作武帝纪三王世家汉兴以来将相年表礼书乐书策日者等之类则知迁史必有出于后人之所増益颇多夫子作春秋游夏不能措一辞迁史非春秋安能免后人之所増益哉【前人】
　　表载十三国而不数呉犹春秋待越以夷狄迁表十二诸侯首鲁迄呉实十三国而越不与焉夫以十二名篇而载国十三何也不数呉也皆诸侯尔独不数呉何也用夷礼也不数而载之何也周裔而伯盟上国也春秋书哀七年公防呉于鄫书十二年公防呉于槖臯书十三年公防晋侯及呉子于黄池此其所以虽不数而犹获载也若越区区于南夷豺狼狐狸之与居不与中国防盟以观华风而用夷俗名以越故君子即其自称以罪之春秋书定五年于越入呉书十四年于越败呉于擕李哀十三年于越入呉此春秋所以夷狄蓄之也茍迁举而措之诸侯之末则西戎玁狁亦或预乎其间是以絶而弃之将使后之人君观之曰不知中国礼乐虽勾践之贤犹不免乎絶与弃则其贱夷狄也不亦简而明乎【老泉史论】
　　不当裂取六经传纪之文迁之辞淳徤简直足称一家而乃裂取六经传记杂于其间以破碎汩乱其体五帝三王纪多尚书之文齐鲁晋楚宋卫陈郑呉越世家多左传国语之文孔子世家仲弓弟子多论语之文夫尚书左传国语之文非不善也杂之则不善也今夫綉缯锦縠衣服之穷美者也尺寸而割之错而纷之以为服则绨缯之不若迁之书无乃类是乎【同上】
　　不当与父俱称太史公其自序曰谈为太史公又曰太史公遭李陵之祸是与父无异称也先儒反谓固殁彪之名不若迁逊美于谈吾不知迁于纪于表于书于世家于列传所谓太史公者果其父耶抑其身邪此迁之失也【同上】
　　吕后不当列帝纪陈渉不当预世家春秋书姜氏防齐侯于禚説者曰妇人制政不出房门安有与列国君之防妇人不可与国君防吕后何为而列帝纪乎此非迁之失乎呉防诸侯于黄池罪呉不当列于防以崛起之丑而哆然预中国之列春秋所以致其讥陈渉何人而亦世家于齐鲁之列乎此非迁之失乎【顔机】
　　左传史记前汉书
　　左传不得为省史记汉书不得为烦昔于宝厯诋诸家而独归美左传曰邱明能以三十卷之约括囊二百四十年之事靡有孑遗斯盖立言之髙标著作之良模也又张辅着班马优劣论云迁叙三千年事五十万言固叙二百四十年事八十万言是班不如马也然则自古论史之烦省者咸以左氏为得史公为次孟坚为非自魏晋已还年祚转促而为其国史亦不减班书此则后来愈烦其失弥甚者矣夫论史之烦省但当求其事有妄载苦于榛芜言有阙书伤于简畧斯则可矣必量世事之厚薄限篇第以多少理则不然且必谓邱明为省也若介葛辨牺于牛鸣叔孙志梦于天压楚人教晋以防斾城者讴华以弃甲此而毕书岂得谓之省邪且必谓汉书为烦也若武帝乞浆于栢父陈平献计于天山长沙戯舞以请地杨仆怙寛而移关此而不録岂得谓之烦邪由斯而言则史之烦省不中从可知矣【史通】刘向所着多虚伪观刘向对成帝称武宣行事世失实事具风俗通其言可谓明鉴者矣及自造洪范五行及新序説苑列女神仙诸而皆广陈虚事多造伪辞非其识不周而才不足盖以世人皆可欺故也【同上】

　　羣书考索续集卷十三
　　钦定四库全书
　　羣书考索续集卷十四
　　宋　章如愚　编
　　诸史门
　　史记前汉书
　　与善隐而彰惩恶直而寛迁之亷颇也议救阏与之失不载焉见之赵奢郦食其也谋挠楚权之谬不载焉见之留侯固之周勃也汗出洽背之耻不载焉见之王陵董仲舒也议和亲之防不载焉见之匈奴夫颇食其勃仲舒皆功十而过一者也茍列一以疵十后之庸人必曰知如亷颇辨如郦食其忠如周勃贤如董仲舒而十功不能赎一过则将苦其难而怠矣是故本传晦之而他发之则其与善也不亦隐而彰乎迁论苏秦称其知过人不使独恶声论北宫伯子多其爱人长者固赞张汤与其推贤扬善赞酷吏人有所褒不独暴其恶夫秦伯子汤酷吏皆过十而功一者也茍举十以废一后之凶人必曰苏秦北宫伯子张汤酷吏虽有善不録矣吾复何望哉是窒其自新之路而坚其肆恶之志者也故于详之于论于赞复明之则其惩恶也不亦直而寛乎【老泉史论】
　　固依迁之藩篱女后临朝异事也迁必纪匹夫倡乱异事也迁必取刺客游侠谲诈之异行也迁必迁纪吕而固亦纪吕固好同乎迁也迁取陈而固亦取陈固好同乎迁也损十表而为八増八书而志十因天官为天文以封禅为郊祀因河渠为沟洫不能自立一家依依乎迁之藩篱下此固所以不能无失也【同上】
　　迁固皆有失自古史才为难左氏而下得司马迁司马迁而下得班固至于范陈夀之徒又为班马之亚其才如鳞之差而不齐也尝叹司马迁如彼其才如彼其所瞻而不能深入圣人之道以为已病先黄老后六经髙游侠重货殖则班固既言之矣又世家孔子而不为使孔子与陈项争列欲尊大圣人而反小之其所以称夫子者识会稽之骨辨羶羊之性道楛矢之异测桓僖之灾斯以为圣而已矣一何其鄙陋也及读班氏史则与迁同其惜乎有史才而皆不能全也固能言迁之失而不知已之妄岂非有离娄之明而不见目睫者耶迁之自序已尝分九流矣及固为艺文志迹其余説遂以儒者与道法隂阳名墨纵横杂家农家分峙而齐驱且其説曰王道既微时君世主好尚殊方九家之术蠭出并作各引一端崇其所善以此驰説取合诸侯呜呼固以为儒者取合于世而已乎宜固之附窦宪而死于非义也【汝水钓翁文】
　　史记当呼汉祖为汉王汉书不当加以汉字着鲁史者不呼其上曰周王如史记者事摠古今势无主客故言及汉祖多为汉王斯亦未为累也班氏既分裂史记定名汉书至于述髙祖为公王之时皆不除沛汉之字凡有异方降欵者以归汉为文肇自班书首为此失迄于仲豫仍踵前非积习相曽无先觉者矣【史通】
　　班史载陈渉事不当用迁史文皇甫谧载严君平事不当用班史语史记陈渉世家称其子孙至今血食汉书复有渉乃具载迁文按迁之言今孝武之世也固之言今当孝明世也事出百年语同一理即如是岂陈氏苗裔祚流东京者乎斯必不然汉书又云严君平既卒蜀人至今称之皇甫谧全録斯语载于髙士夫孟坚士安年代垂隔至今之説岂可同云夫班之习马其非既如彼谧之承固其失又如此迷而不悟奚其是乎【同上】史记不当以无恤为贤汉书不当以韩信为贤史记世家有云赵鞅诸子无恤最贤夫贤者当以仁恕为先礼逊居本至如诈而安忍贪而无亲鲸鲵是俦犬豕不若焉得谓之贤哉又汉书云萧何知韩信贤按贤者处世夷险若一不陨获于贫贱不充诎于富贵如淮隂初在侧微堕业无行复居荣贵满盈速祸美其善将呼为才畧则可矣必以贤为目不其谬乎【并史通】
　　言简而意尽洎班马二史虽多谬五经必求其所长亦时值斯语至若髙祖亡萧何如失左右手汉兵败绩睢水为之不流董生乗马三年不知牝牡翟公之门可张雀罗则其例也【同上】
