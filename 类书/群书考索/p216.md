<!-- { "loadSidebar": true } -->
　　宋文帝永嘉十五年立儒学馆○永嘉十六年命何尚之立元素学何丞大立史学谢立文学○元嘉二十年立国学二十七年废
　　后魏孝文帝迁都洛邑立四门小学
　　诗灵台疏頴子容春秋释例云太庙四门之学谓之太学
　　北齐隋皆有四门学开皇二十年废
　　唐高祖诏四门学生百三十员
　　高宗龙朔二年东都四门生三百员俊士二百员西京四门生千三百人
　　其五百人以六品七品及侯伯子男之子为之其
　　八百人以庶人俊造者为之
　　律学
　　梁武帝天监四年置胄子律博士
　　隋律学隷大理寺
　　唐武德初隷国子监寻废○贞观六年复置
　　高宗显庆三年复废○龙朔二年复置生二十人宋朝神宗熙宁六年于国子监置律学○熙宁七年五月壬戌国子监言太学生员多而斋舍少先以朝集院为律学外屋尚百余间乞尽充学舍从之初太学地甚隘其东为锡庆院又其东为朝集院庆厯中始以锡庆稍益之未几复罢后胡瑗至乃复锡庆后堂及二庑容诸生仍以斋筵更衣位置行堂遇乾元节赐斋筵上权以录行堂更衣至是并朝集院赐之以广二学为屋百楹学者以千计【长编】○元丰六年四月壬子国子司业朱服言相度入律学命官公律律义断案考中第一人乞许依吏部试法与注官其太学生或精于律义断案就律学公试中第一与比私试第二等注籍从之【长编】
　　徽宗政和六年六月丁卯户部尚书兼详定一司敕令孟昌龄等奏今参照熙宁旧法修成国子监律学敕令格式一百卷乞以政和重修为名颁降从之【长编】
　　书学
　　隋国子寺统国子太学四门书筭学
　　唐武德初废○贞观二年复
　　高宗显庆二年又废○龙朔二年东西都复置石经説文字林为頴业
　　宋朝徽宗崇宁五年正月丁巳诏书画筭医四学并罢更不修盖书画学于国子监截屋宇充每学置博士一员生员各以三十人为额【同上】○大观元年正月甲午大司成兼侍讲学制局编修官薛昂言修整书画学毕工额各三十人分为两斋从之【同上】○大观元年正月乙未书学直学刘应汉州进士张适并为将仕郎应书学适画学谕【同上】○大观元年三月甲辰诏书画学并依崇宁四年十二月已前敕令式人额等其后来裁损指挥勿行【同上】○大观四年正月庚戌登仕郎长沙县丞朱克明为书学谕克明言许氏说文其间字画形声多与王安石字说相戾掇其尤乖义理者凡四百余字名曰字括乞委官刊正国子监看详克明字括并以字说为证颇见用心然字说与说文不妨两存难以刋正而克明特有此议【长编】○大观四年三月庚子诏六艺皆圣人作廼者増学舍置师弟子而入流命官靡有区别其令医学生并入太医局筭学生入太史局书学生入翰林书艺局画学生入翰林图画局置学官及人吏等○重和元年十一月丙子提举成都府路学士翟栖筠奏王安石参酌古今篆隷而为之説此造道之指南而穷经之要术也然字形书画纤悉委曲咸有不易之体世之学者知究其义而已至于形画则或略而不讲从俗就简转易偏旁传习既殊渐失本真如期朔之类从月股肱之类从肉胜服之类从舟丹青之类从丹靡不有辩而今书者乃一之若此者不可胜举故幼学之士终年诵书徒识字之近似而不知字之正形甚可叹也臣窃见国子监有唐人张参唐元度所撰五经文字及九经字様所以辩证书名颇有依据然其法本取蔡邕石经许氏説文而蔡许之学顾有未尽如是从日而从月昏从氏而从民谬戾者甚众愿诏儒臣重加修定去其讹谬存其至当一以王安石字説为正分次部类为新定五经字様颁之庠序诏太学官集众修之【同上】○宣和六年正月己未诏置提举措置书艺所以杜从古徐兢米友仁并为措置管勾官生徒五百人为额篆正文法钟鼎小篆法李斯隷法钟繇蔡邕真法欧虞褚薛草法王羲之顔栁徐李逐日防试有并经义举人及贵游子弟又分士流杂流为二先是王黼以唐告三道虞世南书狄仁杰告颜真卿书颜允南母兰陵郡太夫人张氏告及徐浩封赠进呈上曰朕欲敎习前代书法所颁告命使能者书之不愧前代时书学已罢故特置是局【长编】
　　筭学【书画附】
　　隋国子寺统筭学
　　唐废○贞观二年诏隷国子学
　　高宗显庆元年尚书左仆射于志宁奏置令习李淳风等注释五曹孙子筭十部筭经为二十卷行用显庆三年诏以书筭学业明经事唯小道各擅专门有乖故实并令省废○龙朔二年东西都置九章五曹周髀为颛业
　　唐国子监领国子太学广文四门律书筭学
　　宋朝神宗元丰七年正月壬戌吏部乞于四门选补筭学博士阙从之
　　徽宗崇宁三年六月壬子都省言窃以筭数之学其传久矣周官大司徒以乡三物敎万民而宾兴之三曰六艺礼乐射御书数周之盛时所不废也在昔我神宗皇帝将建学焉属元祐异议遂不及行方今绍隆圣绪则筭学之设实始先推而行之宜在今日今将元丰筭学条制重加删润修成勅令冠以崇宁国子监筭学敕令格式为名又言窃以书用于世先王为之立学以敎之设官以达之置使以谕之盖一道德谨法守以同天下之习世衰道微官失学废人自为学习尚非一体画各异殆非所谓书同文之意今四方承平未能如古盖未有校试劝赏之法焉今欲仿先王置学设官之制考选简拔使人人自奋有在今日所有图画之技朝廷所以图绘神像与书一体今附书学为之校试约束谨修成书画学勅令格式一部冠以崇宁国子监为名并乞赐施行
　　都省上崇宁国子监筭学书画学敕令格式诏颁行之只如此书自可也五年正月二十四日并罢元丰七年十二月七日初置筭学博士及学谕十八日罢筭学
　　始置书画筭学【长编】○大观三年三月壬戌礼部太常寺言筭学以文宣王为先师兖邹荆三国公为配享及十哲为从祀自昔著名筭数之人绘画于两廊欲乞加赐五等之爵然后随所封以定其所服之服按吴时传时为礼部员外郎方兴筭学欲以黄帝为先师时言朝廷祀黄帝祝版称圣祖着臣名春秋释菜孔子正中祀数学乃六艺之一若以黄帝为先师则当用大祀或中祀也遂止此皆从祀文宣王庙或是因时议然十一月七日丁未竟以黄帝为先师又所奏七十人但疑从祀初未加封爵却恐十一月七日所奏合移在三月十八日以前更须细考之吴时行状云朝廷不能决集礼官博士议遂易黄帝以隷首此又与诏防实録不合并须细考
　　宣和二年七月己未又诏筭学元丰中虽存有司之请未尝兴建又所议置官不过传授二员今张官置吏考选而任使之大略与两学同既失先帝本防赐第之后不复责以所学何取于教养可并罢官吏依省罢法应文籍钱物令国子监拘收【长编】
　　医学
　　唐太宗贞观三年置医学
