<!-- { "loadSidebar": true } -->
　　荆州都督谯国公绍　　荆州都督邳国公顺徳洛州都督郧国公亮　　吏部尚书陈国公君集左骁卫大将军郯国公公谨
　　左领卫大将军虞国公知节
　　礼部尚书永兴国公世南
　　户部尚书渝国公政防　户部尚书莒国公俭兵部尚书英国公勣　　并叔寳并图形凌烟阁
　　髙宗永徽六年遣使致祭名臣图形凌烟阁者凡七人徴士亷瑀志基世南叔寳皆始终著名者也李博传大中初又诏求　李岘　王珪　戴胄马周　　禇遂良　韩瑗　　郝处俊　娄师徳王及善　朱敬则　魏知古　陆象先　张九龄裴寂　　刘文静　张柬之　袁恕己　崔元暐桓彦范　刘幽求　郭元振　房琯　　袁履谦李嗣业　张廵　　许逺　　卢奕　　南霁云萧华　　张镐　　李勉　　张镒　　萧复栁浑　　贾耽　　马燧　　李澄　　三十七人画像续图凌烟阁云
　　宋朝官制
　　宋朝自太祖设官分职多袭五代之制虽稍有増损而大体倶旧制也唐制省部寺监之官备员而已无所职掌别领内外任使而省部寺监别设主判官名惟以侍中中书令同中书门下平章事为宰相此尚循唐制也至干徳二年始置参知政事为宰相副贰
　　以薛居正吕余庆为宰相所居省谓之中书门下国政所出也而兵政枢宻院承五代之制故枢宻有使副使知院同知签书与中书号为二府焉
　　对持文武二柄故号曰二
　　尚书省置判尚书都省
　　只一员但掌百官赴省集议及大祀受誓戒之事
　　六部各有主判率以举事待制馆阁官领之吏部即审官东院掌尚书左选审官西院掌尚书右选吏部南曹掌侍郎左选三班院掌侍郎右选流内铨考功郎官之职也户部即三司使尚书之任也
　　其官崇职重乆次者为使稍轻则为权使资浅则为权发遣使公事
　　曰度支副使曰户部副使曰盐铁副使皆侍郎之任也别置子司判官度支户部盐铁各有判官所掌即本曹郎官之职也判胄案唐军器监职也
　　掌造器械
　　判修造案唐工部将作少监职也
　　掌修造
　　判磨勘司唐比部职也
　　掌勾考
　　礼部有判部及判礼部贡院即尚书侍郎之任若兵部之事即归枢宻工部之事则归三司此二部不设主判官多以他官兼之刑部则审刑院也
　　掌详覆诸路奏案
　　翰林学士袭唐制以六员为额其带知制诰则厘职事其别领省府职事则不带知制诰年徳俱重者为承防知通进银台司兼门下封駮事即给事中也知制诰即中书舍人之职也
　　御史台虽有大夫而不除以中丞为台长谏官以别官兼领者即为知谏院同知谏院
　　资轻者为知院同知院兼掌博士之职
　　九寺则判太常寺礼院即卿之任也宗正则有判寺太仆职属羣牧司则有制置使以枢宻及学士领之大理则纠察京师刑狱是其职也鸿胪则归于客省四方馆光禄司农太府其职皆属三司卫尉无所摠辖其职分为金吾卫仗司其环卫之任分为三衙皇城司矣故此五寺别无置司并主判官秘书省郎昭文史馆集贤谓之三馆与秘阁本省有直馆直院直阁校理馆阁校勘谓之馆职
　　初除于本省供职一年出补外任使
　　国子监有判监其资浅者为同知即祭酒司业之任而博士转为直讲将作少府军器都水之职并属于三司矣都水无常员一遇兴役则遣官亦系三司等人职掌官外又有学士待制等员惟观文殿大学士仁宗以贾昌朝辞使相特建此职仍诏非曾任宰相不除观文殿学士而下曰资政殿端明翰林侍读侍讲龙图天章寳文学士三阁待制皆为侍从清望之选
　　并无职掌多带职以领在内省府寺监在外藩方任使
　　自资政以上多以授二府自北宋朝旧官制如此文臣则兼带阶勲即自武骑尉至上柱国十二转是也武臣则兼带阶勲宪御检校官四色宪御自监察御史至御史大夫号为宪衘检校自国子祭酒至三公亦唐及五代旧制也而宋朝遵之元丰初始命置局详定官制大槩本唐六典为法稍増损之设尚书省置令左右仆射门下省置侍中中书省置令已上为丞相尚书有左右丞门下中书各有侍郎枢宻院有知有同知已上为执政官尚书六部有尚书有侍郎有郎中有员外惟吏户刑各置四员以其剧曹也
　　左右司郎官通纠六部号都司专佐宰相理省事谓之宰属翰林学士有定员御史台官如旧制而除知杂事及里行之名门下后省置左散骑常侍中书后省置右散骑常侍而不除人给舍谏官左右史之属
　　曰左右散骑曰给事中曰起居郎曰左右谏议大夫曰左右司谏曰左右正言是也
　　皆号为两省官秘书省有监自监少而下曰丞郎校书正字著作又佐郎号馆职罢直馆院校理等员惟有修撰直秘阁号贴职而别领在外任使九寺四监为寺监官国子祭酒而下有司业丞簿太学有博士正録已上为学官是谓职事官罢三司使副及诸生判官而其职分诸省部寺监以太师太傅太保为三师太尉司徒司空为三公皆论道之官无专领之职为宰相兼官以开府仪同三司易节度使同中书门下平章事号为使相以唐之散阶易省部寺监官归厘本职号阶官为寄禄官而食其俸以领内外任使削宪衘检校留勲十二转此元丰新制官名即循唐旧典职掌亦仿周礼六官之法也
　　黄元礼崇官制
　　初神宗喜观六典一日谕王珪等仿唐六典修改官制然唐六典以中书造命行无法式事门下审覆行有法式事尚书省奉行而政柄尽归于中书又分班奏事各行其职蔡确言于神宗不置三省长官以左仆射兼门下侍郎右仆射中书侍郎各主两省事时王珪为左确为右独专政柄而珪不预闻除吏之事后吕正献乃请三省同班奏事分班治事而元祐行之其后不能易也正献吕公着
　　流品有别则人安其分无幸进之心爵秩有章则名器加重而天下知所趋向也
　　然元丰官制以唐六典为宗名实正矣
　　台省寺监职掌之官
　　而寄禄之制混为一流无复差别当时群臣不能推原祖宗制官之意者盖祖宗官制所以甄别流品者至为严宻一官凡数等曰宰执侍从之选卿监馆职之选出身人之选廕补人之选杂流之选各为一等有条不紊可谓盛矣不独此也
　　张演论
　　宋朝之待武臣也厚其禄而薄其礼凡贵于正任重于管军要在横行近在承防御带宠在阁职设遥郡以赏劳绩设使臣以别禄秩此武臣之名分也以节度使留后观察防御团练使刺史为正任以殿前马歩军副都指挥使三衙都虞天武捧日龙武神衞四厢都指挥使为管军以内客省使客省引进四方馆东西上阁门使副为横行以通事舍人阁门祗为阁职以横行使及诸州带防御团练使刺史为遥郡以诸司使副内殿承制崇班为大使臣供奉官侍禁殿直供奉职为小使臣自遥郡而上本俸皆厚其使臣本禄虽稍薄而添支给劵皆优若朝谒御燕惟正任预焉盖正任方号武臣得与文臣分班也管军臣僚号侍衞横行大使臣皆为祗应官尔此所谓薄其礼也三司使之职又有制之善者宋沿五代后唐之制置三司使以摠国计五代专以盐铁为理财之要在三司之首
　　应四方贡赋之入朝廷未尝预焉一归三司摠盐铁盐铁今之金薄
　　度支
　　主用度
　　户部
　　主版图
　　号计省使位亚执政目为计相称省主其恩数廪禄与参枢均若除翰林承防及资政端明殿学士或官至尚书或乆任权三司使者方正除之若待登柄用多先预焉盐铁度支户部在唐五代皆专使额
　　皇朝方各设副使以三司使摠之故号三司盐铁副使其度支户部亦如之位亚待制乃称省副恩数视大卿监逐司各置判官二员号三司盐鐡判官三司度支户部判官以佐副使
　　其资序视转运使又有三司判官六员谓之子司子司各主一司开坼司兼○覆衙司磨勘司兼凭由胄案兼刑案修造案河渠案各号三司判官管○开坼司或衙司公事之类以専职也内二贠兼刑案推治隠盗防刑事通称省事
　　又其资序视提刑乃通称省别凡初除必任子司自子司迁塩铁等判官判官而后副使盖祖宗不容资浅新进人厠列于其间也祖宗旧制迁除执政侍从必先歴钱谷有自三司度攴副使擢起居舍人知制诰有先除权三司使而乃拜枢宻可见祖宗之意也其所使掌之财驱磨财计检察凭由悉归磨勘司【乃今之比部】造作军器则胄案主行之【今之库部】土木之工则修造案【今之工部】河防之役则河渠案行之【今之水部】且国家工役之费无出于三事且所用为蠧耗之大者必命三司使摠之乃可节以制度也至王安石为相以周礼行新法故持冡宰邦计之说谓宰相当主财计遂与三司分权凡赋税常贡征防之利方归三司摘山煑海坑冶防货户絶没纳之财悉归朝廷其立法与常平免役坊场河渡禁军阙乏地利之资皆号朝廷封桩又有嵗科上供之数尽运入京师别创库以贮之三司不与焉于是祖宗处国计之良法尽壊矣自元丰改官制户部尚书全无计相之权职在行朝廷之文移仅能经画在京官吏诸军俸禄而已以此论之三司使之职不待改官制而失其权自熈宁变更法度之时已壊矣
　　蔡允道官制论
　　三司使之名起于后唐明宗时宋朝因之既专掌利柄而天下之事应用财者亦多兼摠之以故事权最重几与二府相抗嘉祐中京师大水始取三司之河渠按置都水监元丰官制复以三司曹按归之军器监修造案之事归之将作监三监皆工部如此之类不一于是户部掌版籍财用二事而已权任非复三司之比元祐中蘓子由为户部侍郎大以为不便建言祖宗参酌古今之宜建立三司所领天下事几半非以私三司也事权不一则财利散虽欲求富其道无由因请都水监将作军器监悉户部凡三监有所为户部定其事之可否裁其费之多少其工部任其工之良苦程其作之迟速朝廷以为然从之按唐贞元初度支使杜佑辞钱谷之任引李巽自代先是度支以制置措费渐权百司之职广设员吏繁而难理佑始奏营缮归之将作木炭归之司农染练归之少府纲条颇整公议多之由是而言计司兼领他职自唐已然不特出于祖宗之意子由所恳恳而言之者皆佑之所厘正也岂时移事异利病固不同耶佑之所请见于蘓冕防要新史载之不如是之详也










　　羣书考索后集卷二十一
<子部,类书类,群书考索>
　　钦定四库全书
　　羣书考索后集卷二十二
　　宋　章如愚　编
　　官制门
　　汉官
