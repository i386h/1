<!-- { "loadSidebar": true } -->
　　隂阳相易自有相反之理故后天之易一一反对上经十八卦下经亦十八卦上经不易者六乾坤坎离颐大过也反易者十二屯与防需与讼师与比小畜与履泰与否同人与大有谦与豫随与蛊临与观噬嗑与贲剥与复无妄与大畜是也下经不易者二中孚小过也反易者十六咸与恒遯与壮晋与明夷家人与睽蹇与解损与益夬与姤萃与升困与井革与鼎震与艮渐与归妹丰与旅防与兑涣与节既济与未济是也乾坤坎离固不易艮震合而为颐震艮合而为小过防兑合而为中孚兑防合而为大过亦皆不易也八卦虽不易干尽变则为坤坤尽变则为干坎尽变则为离离尽变则为坎颐尽变则为大过大过尽变则为颐中孚尽变则为小过小过尽变则为中孚亦皆变易也易变易也天下有可变之理圣人有能变之道反需为讼反泰为否反随为蛊反晋为夷反家人为睽此不善变者也反剥为复反遯为壮反蹇为解反损为益反困为井此善变者也亦不尽然文王之意但示人以可变之机得其机则危可安乱可治屈可伸狂可圣特在一转移之顷尔后天之学其明人事以賛天道之妙欤

　　河图
　　易曰天一地二天三地四天五地六天七地八天九地十天数五地数五五位相得而各有合天数二十五地数三十天地之数五十有五所以成变化而行鬼神也
　　朱子曰此一节夫子明河图之数也天地之间一气而已分而二则为隂阳而五行造化万物终始无不管于是故河图之位一与六居北二与七居南三与八居东四与九居西五与十居中盖其为数不过一隂一阳一竒一偶以两其五行而已阳数竒故一三五七九属乎天隂数偶故二四六八十属乎地天数五地数五各以类相求五位之相得然也天一生水地六成之地二生火天七成之天三生木地八成之地四生金天九成之天五生土地十成之所谓各有合也积五竒为二十五积五偶为三十合是二者为五十有五此河图之全数也孔安国云河图者伏羲王天下龙马出河遂则其文以画八卦刘歆云伏羲继天而王受河图而画之八卦是也闗子明云河图之文七前六后八左九右邵子曰圆者星也歴纪之数其肇于此乎盖圆者河图之数故伏羲因之而造易也
　　河图者天地所画之易也太极分而为隂阳隂阳立而为天地天地播而为五行天地初生之气必湿为水湿极必燥为火燥必有所生为木生必刚为金刚必实为土是五行所生之气也以竒生者以偶成以偶生者以竒成阳先隂故水先成火次之木者土之华金者土之实其性有水火之杂土则万物之所成始而成终是五行所成之质也五行分王四时土居中央故数亦以五为中一倚之成六二倚之成七三倚之成八四倚之成九五倚一二三四而成十此皆自然之象数易之原也伏羲仰观俯察逺近参取见天地间无非易而河图之出适契其心故因之以画卦使图不出卦其不画乎

　　洛书
　　孔安国云洛书者禹治水时神龟负文列于背有数至九禹因第之以成九类
　　刘歆云禹治洪水赐洛书法而陈之九畴是也河图洛书相为经纬八卦九章相为表里
　　邵子曰方者土也画州井地之法其放于此乎盖方者洛书之文故禹箕叙之而作范也
　　蔡元定云古今记自孔安国刘向父子班固皆以为河图授羲洛书锡禹闗子明邵康节皆以十为河图九为洛书盖大传既陈天地五十有五之数洪范又明言锡禹九畴而九宫之数戴九履一左三右七二四为肩六八为足正龟背之象也惟刘牧意见以九为河图十为洛书其易置图并无明验但谓伏羲兼取图书则为可疑耳其实天地之理一而已时有古今先后不同而其理不容有二故伏羲但据河图作易不必预见洛书而逆与之合大禹但据洛书作范亦不必追考河图而暗与之符所以然者此理之外无复他理故也
　　图象圆圆者天也书象方方者地也图数十偶赢而竒乏全数也书数九竒赢而偶乏变数也图以五生数统五成数故生数在内成数在外书以五竒数统四偶数故竒数居正偶数居侧皆阳统隂也生成数各有隂阳以生成而论则生为阳成为隂也图五行相生而分布则首北次南次东次西以复于中也书五行相尅而右旋则由西北而西南由东南而东北以复于中也图书皆以五居中虚其中则太极也竒偶均二十者两仪也图六七八九附于生数之外则隂阳老少互藏其宅书一二三四而含九八七六纵横十五而互为七八九六则亦四象也图虚其十亦四十五数也书九畴之母数则亦四十五数也书九畴之子数则亦五十五数也【五行五事八政五纪皇极三徳七稽疑十休咎证十一福极】是以图固可以为范而书亦可以为易矣经纬表里之説岂不信然

　　皇极经世书
　　太阳　日暑性目元皇
　　太隂　月寒情耳防帝
　　少阳　星昼形鼻运王
　　少隂　辰夜体口世霸
　　少刚　石雷木色岁易
　　少柔　土露草声月书
　　太刚　火风飞气日诗
　　太柔　水雨走味辰春秋

　　元之元【干】　防之元【履】　运之元【同人】世之元【无妄】元之防【夬】　防之防【兑】　运之防【革】　世之防【随】元之运【大有】防之运【暌】　运之运【离】　世之运【噬嗑】元之世【大壮】防之世【归妹】运之世【丰】　世之世【震】元之岁【小畜】防之岁【中孚】运之岁【家人】世之岁【益】元之月【需】　防之月【节】　运之月【既济】世之月【屯】元之日【大畜】防之日【损】　运之日【贲】　世之日【颐】元之辰【泰】　防之辰【临】　运之辰【明夷】世之辰【复】岁之元【姤】　月之元【讼】　日之元【遯】　辰之元【否】岁之防【大过】月之防【困】　日之防【咸】　辰之防【萃】岁之运【鼎】　月之运【未济】日之运【旅】　辰之运【晋】岁之世【恒】　月之世【解】　日之世【小过】辰之世【豫】岁之岁【巽】　月之岁【涣】　日之岁【渐】　辰之岁【观】岁之月【井】　月之月【坎】　日之月【蹇】　辰之月【比】岁之日【蛊】　月之日【蒙】　日之日【艮】　辰之日【剥】岁之辰【升】　月之辰【师】　日之辰【谦】　辰之辰【坤】
　　经世书
　　天有隂阳隂阳之中又各有隂阳故有太少太阳日太隂月少阳星少隂辰为天之四象暑寒昼夜天之所变也性情形体物所感于天之变也地有刚柔刚柔之中又各有刚柔故有太少太柔水太刚火少柔土少刚石为地之四象雨风露雷地之所化也走飞草木物所应于地之化也人得天地之全暑寒昼夜无不变雨风露雷无不化性情形体无不感走飞草木无不应目善万物之色耳善万物之声鼻善万物之气口善万物之味天地万物皆隂阳刚柔之分人则兼备万物故灵万物而参天地也阳中阳日也阳中隂月也隂中阳星也隂中隂辰也柔中柔水也柔中刚火也刚中柔土也刚中刚石也日月星辰共为天水火土石共为地此乃五之数
　　也　天地之数极于八八故元防运世岁月星辰之数极于六十四也阳数以三十起者一月有三十日一世有三十年也隂数以十二起者一日有十二辰一嵗有十二月也　一元之数即一嵗之数也一元有十二防三百六十运四千三百二十世犹一嵗有十二月三百六十日四千三百二十辰也一元有十二万九千六百嵗一防有十二万九千六百月一运有十二万九千六百日一世有十二万九千六百辰皆自然之数皇极一元之运始于日甲月子星甲辰子者岂特歴数之用哉
　　体天地之撰者至于易而止天竒地偶之画阳九隂六之数四千九十有六之变万有一千五百二十之防有以加乎此哉康节之学虽作用不同而其实则伏羲所画之卦也故其书以日月星辰水火土石尽天地之体用以暑寒昼夜雨风露雷尽天地之变化以性情形体走飞草木尽万物之感应以元防运世嵗月日辰尽天地之终始以皇帝王伯易书诗春秋尽圣贤之事业秦汉以来一人而已

　　羣书考索卷一
　　钦定四库全书
　　羣书考索别集卷二　　　宋　章如愚　撰经籍门
　　易
　　伏羲以上无图书有天地自然之易有伏羲之易有文王周公之易有孔子之易自伏羲以上皆无文字只有图画最宜深玩可见作易本原精微之意文王以下方有文字即今之周易然读者亦宜各就本文消息不可便以孔子之说为文王之说也【易本义序】
　　三圣作易之防文王系彖周公系爻视此八卦二纯六爻乃干斯父乃坤斯母震坎艮男防离兊女离南坎北震东兊西乾坤艮防位以四维建官立师命曰周易孔圣传之是为十翼【启防原象】
　　吉防悔吝之理吉凶悔吝者易之辞也得失忧虞者事之变也得则吉失则凶忧虞虽未至凶然已足以致悔而取羞矣盖吉凶相对而悔吝居其中间悔自凶而趋吉吝自吉而向凶也【本义】
　　易道无穷易则明乎吉凶消长之理进退存亡之道故可以无大过盖圣人深见易道之无穷而言此以教人【语或问】
　　易者理之体质易言隂阳错综交换代易之谓如寒暑昼夜阖辟往来天地之间隂阳交错而实理流行盖与道为体也寒暑昼夜阖辟往来而实理于是流行其间非此则实理无所顿放犹君臣父子夫妇长防朋友有此五者而实理寓焉故曰其体则谓之易言易为此理之体质也
　　易者变易之义以其体谓之易以其理谓之道正如心性情相似易便是心道便是性易变易也如奕棊相似寒了暑暑了寒日往而月来春夏为阳秋冬为隂一隂一阳只管相易
　　易之为义有二隂下交生阳阳上交生隂隂交阳刚交柔是交易之易这多变是变易之易所谓易者只此便是　易字有二义有变易有交易先天图一边本都是阳一边本都是隂阳中有隂阴中有阳便是阳往交易隂隂来交易阳两邉各各相对其实非此往彼来只是其象如此
　　易包涵万理易最难看其为书也广大悉备包涵万理无所不有其实自古者卜筮书不必只说理象数皆可説将去
　　彖象卦爻系辞元亨利贞乃文王所系卦下之辞以断一卦之吉凶此名彖辞彖断也陆氏音中语所谓彖之经也大哉乾元以下孔子释经之辞亦谓之彖所谓彖之传也爻下之辞如潜龙勿用周公所系之辞以断一爻之吉凶也天行健君子以自强不息所谓大象之潜龙勿用阳在下也所谓小象之皆孔子所作也天尊地卑以下孔子所述系辞之通论一经之大体凡例无经可附而自分上系下系也【并文公语録】
　　天下事无不出于易易湏错综看天下事无一不出于此如善恶是非得失以至于屈伸消长盛衰看甚事都出于此伏羲以前不知如何占考至伏羲将隂阳两个画卦以示人使人于此占考吉凶祸福一画为阳二画为隂一画为竒二画为偶遂为八卦又错综为六十四卦凡三百八十四爻文王又为之彖象以释其义无非阴阳盛衰屈伸之理圣人之所以学者学此而已易之蕴无穷易有精有蕴如师贞丈人吉此圣人之精画前之易不可易之妙理至于容民畜众等处因卦以发皆其蕴也既谓之蕴则包含众义有甚穷尽尽推去尽有也
　　古易与周易不同上古之易方是利用厚生周易始有正徳意如利贞是教人利于正正吉是教人正则吉至孔子则说得又多
