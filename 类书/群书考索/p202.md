<!-- { "loadSidebar": true } -->
　　髙帝与功臣剖符作誓文书鐡契金匮石室藏之宗庙列侯受封毕至于奏位次皆曰平阳侯曹参功最多宜第一然上心欲何为第一鄂千秋曰萧何当第一参次之上乃令何第一
　　萧何曹参张敖周勃樊哙郦商奚防夏侯婴灌婴傅寛靳歙王陵陈武王吸薛欧周昌丁复虫达此从第一至十八也
　　右见顔师古注
　　酂侯萧何第一
　　今谨按文頴曰酂音赞臣酂曰国在南阳师古曰或云何封沛郡酂县才何反非也按地理志南阳酂县云侯国沛酂县不云侯国也孙氏曰有二县音多乱属沛者音嵯属南阳者音赞茂陵书何封国在南阳宜呼赞今呼嵯嵯旧字作防所由乱也
　　舞阳侯樊哙第二　　　　留侯张良第三
　　绛侯周勃第四　　　　　平阳侯曹参第五
　　户牖侯陈平第六
　　今谨按世家髙帝封平为户牖侯帝出平城南过曲逆乃以平为曲逆侯是户牖为始封而后封曲逆也今十八侯位次从平始封则位次作于围平城之前也曲逆二字在汉书音义亡别音五臣注陆士衡髙祖功臣颂云曲音区句反逆音遇不知何所据汉书髙帝纪云又战曲遇东蘓林曰曲音龋遇音颙师古曰龋丘羽反恐地不同非其证也
　　南宫侯张敖第七　　　　曲周侯郦商第八
　　颍隂侯灌婴第九　　　　汝隂侯夏侯婴第十阳陵侯傅寛第十一
　　表諡景汉列侯位次传諡忠武
　　信武侯靳歙第十二　　　安国侯王陵第十三襄平侯韩信第十四　　　棘津侯陈武第十五曲成侯虫达第十六　　　汾隂侯周昌第十七青阳侯王吸第十八
　　右见班固泗水亭铭
　　髙后二年诏曰髙皇帝匡饬天下诸有功者皆受分地为列侯朕思念至于乆逺而功名不着亡以尊大谊施后世今欲差次列侯功防定朝位藏于髙庙世世勿絶嗣子各袭其功位其与列侯议定奏之丞相臣平等言谨与绛侯臣勃曲周侯臣商颍隂侯臣婴安国侯臣陵等议列侯幸得赐餐钱奉邑陛下加惠以功次定朝位臣请藏髙庙奏可【本纪】髙后复诏陈平尽差列侯之功録第下竟藏诸宗庙副在有司表
　　吕氏曰自十九臣下皆平所定也平之第在四十七其自处固善而留侯之第尚在六十二何耶盖平以知自将固不与功臣争先若留侯澹然事外虽序曲逆之前亦所不愿也
　　髙帝素谅雅意在当时先后必畧有定次髙后世特因其旧而诠品之耳
　　曹参位第二而表在首萧何位第一而表在十三表以封前后故也【孟康注】
　　髙祖自云吾得天下繇张良称其才也叙位乃以曹参次萧何校其勤也至如户数多少或以才徳或以功劳亦一定也故称萧何位第一户唯八十张良位第三而户过六十他皆类此【师古注】○史记吕后七年丞相平言武信侯吕禄位侯位次第一请立为赵王
　　吕氏曰盖髙帝定十八侯位次何第一参第二敖第三今年尽定诸侯朝位萧曹皆死必逓迁张敖第一敖既死遂以禄补其处耳
　　孔衍魏汉春秋曰汉髙祖封许负为明雌亭侯裴松之以为汉髙祖时封皆列侯未有乡亭之爵疑此封不然景帝子中山王胜胜子贞元狩六年封涿县陆城亭侯【刘备传】
　　汉麒麟功臣
　　宣帝甘露三年单于始入朝上思股肱之美乃图画其人于麒麟阁法其形貌记其官爵姓名凡十有一人首博陆侯姓而不名次张安世次韩増次赵充国次魏相次丙吉次杜延年次刘徳次梁丘贺次萧望之次蘓武皆有功徳知名当世是以表而扬之明着中兴辅佐列于方叔召虎仲山甫焉自黄霸于定国朱邑张敞尹翁归夏侯胜等皆以善终著名然不得列于名臣之图以此知其选矣
　　蘓武传
　　宣帝甘露三年单于始入朝上思股肱之美乃图画其人于麒麟阁法其形貌署其官爵姓名
　　唯霍光不名曰大司马大将军博陆侯姓霍氏次曰卫将军富平侯张安世
　　次曰车骑将军龙頟侯韩増
　　次曰后将军营平侯赵充国
　　次曰丞相髙平侯魏相
　　次曰丞相博阳侯丙吉
　　次曰御史大夫赵平侯杜延年
　　次曰宗正阳城侯刘徳
　　次曰少府梁丘贺
　　次曰太子太傅萧望之
　　次曰典属国苏武
　　皆有功徳知名当世是以表而扬之明着中兴辅佐列于方叔召虎仲山甫焉凡十一人
　　又论
　　博陆侯躬秉节谊定万世策以安宗庙功徳甚茂其冠群后尊而不名
　　张安世宿卫忠正勤劳王家
　　韩増寛和有守世载令闻
　　赵充国料敌制胜奋威先零
　　魏相严毅亷正总领众职
　　丙吉寛厚不伐同心辅治
　　杜延年典司朝政练习宪章
　　刘徳宗室之良持身谨厚
　　梁丘贺儒术自进列位九卿
　　萧望之忠正不挠经术该明
　　蘓武执节忘身不辱国命
　　汉建武封功臣
　　汉光武以睿明英武之资龙飞白水洗涤氛祲复振炎统羣臣翼附爰立隽功昆阳既防寻邑奔殪进防邯郸北州弭定尤来大抢巢穴荡析铜马朱鲔先后乞降虽雄断庙谟冠轶古昔而出竒画策推锋鏖战抑谋臣猛将是頼厥既即祚髙邑定都洛阳帝慊然不以为己功推劳于下以建武二年封功臣皆为列侯大国四县余各有差博士丁恭议质古制盛意隆防曲示优渥乃命谒者畀以印绶乃颁制防满溢示戒谨尔侯度传尔子孙长为藩屏以固王室若邓禹则自酂侯而更封梁陈俊则自列侯而更封新处盖延则自建功侯而更封安平若耿弇之于好畤王霸之于富波任光之于阿陵李忠之于中水皆更封也若万脩之于槐里刘植之于昌城朱祐之于堵阳杜茂之于苦陉亦更封也其定封冦恂冯异则有雍如阳夏之别其定封吴汉祭遵景丹则有广平颍阳栎阳之号曰固始曰成安则以封李通臧宫曰昆阳曰伉父则以封傅俊刘隆曰栒邑曰舞阳则以封宋朱浮贾复以冠军益封而加二县隂识以隂乡増封而逊爵邑丁綝以不求美县而封定陵新安乡侯史册所书焜耀舄奕殆与元功侯籍相为终始厥后东克青齐西定陇右庸蜀之区既平既一故建武之十三年班劳防勲更封増邑凡三百六十五人又益盛矣髙秩厚礼吏职不任特进朝请加于元勲优游含流庆于后计虑深逺何以尚兹至永平之世慨想旧烈而绘象于云台逮夫永初聿追盛懿而以绍封大功臣揆元溯端皆建武之制发之矣
　　东汉表及本传建武二年丁恭议封功臣
　　淮陵侯王霸建武二年更封富波侯十三年増戸邑更向侯　阿陵侯任光建武二年更阿陵邑万戸中水侯李忠建武二年更封中水邑三千户　槐里侯万脩建武二年更封槐里侯　昌城侯刘植建武二年更封昌城侯　观津侯刘喜建武二年更封观津侯　浮阳侯刘歆建武二年更封浮阳侯
　　刘植传王郎起植与弟喜从兄歆率宗族賔客聚兵数千人据昌城迎世祖建武二年更封植为昌城侯讨宻县贼战殁子向嗣帝使喜代将植营复为骁骑将军封观津侯喜卒复以歆为骁骑将军封浮阳侯
　　栎阳侯景丹建武二年更封栎阳邑万戸
　　传建武二年定封丹栎阳侯帝谓丹曰今关东故王国虽数县不过栎万戸邑耳夫富贵不归故乡如衣锦夜行故以封卿尔
　　雍奴侯防恂建武二年平颍川封雍奴邑万户传建武二年定封恂雍奴侯邑万戸
　　安平侯盖延建武二年更封安平侯十三年増封食邑万戸　阳夏侯冯异建武二年定封阳夏侯　广平忠侯吴汉建武二年定封广平食四县
　　传建武二年帝遣使者奉玺书封汉为广平侯食广平斥漳曲周广年凡四县
　　鬲侯朱祐建武二年更封堵阳侯十三年増邑定封鬲侯邑七千三百户　髙宻元侯邓禹建武二年春更改梁侯十三年定封髙宻食四县
　　传建武二年春遣使者定封禹为兴侯
　　胶东刚侯贾复建武二年八月封三县
　　传建武二年益封穰朝阳二县十三年定封胶东食六县
　　祝阿侯陈俊建武二年更封新处侯十三年増邑定封祝阿　参蘧乡侯杜茂建武二年更封苦陉侯十三年増邑更封修侯　颍阳成侯祭遵建武二年春定封颍阳侯
　　传建武二年春征虏将军定封颍阳侯
　　固始恭侯李通建武二年封
　　传建武二年封固始侯
　　山桑节侯王常建武二年封　郎陵愍侯臧宫建武二年封成安侯十三年増邑封酂侯　好畤愍侯耿弇建武二年封食邑二县
　　传建武二年更封好畤侯食好畤二县十三年増邑
　　慎靖侯刘隆建武二年封亢父侯
　　传建武二年封亢父侯十三年増邑更封竟陵侯
　　昆阳威侯傅俊建武二年封　新息侯朱浮建武二年封舞阳　陵阳侯丁綝建武二年封定陵新安乡侯
　　传丁鸿父綝建武元年拜河南太守及封功臣时帝令各言所乐诸将皆占丰邑惟綝愿封本乡或谓綝曰人皆欲县子独求乡何也綝曰昔孙叔敖勑其子受封必求墝埆之地今綝能薄功微得乡厚矣帝从之封定陵新安乡侯食邑五千户后徙陵阳侯
　　宣平侯宋建武二年壬子封栒邑侯
　　传建武二年代王梁为大司马封栒邑侯

　　羣书考索后集卷二十四
　　钦定四库全书
　　羣书考索后集卷二十五
　　宋　章如愚编
　　官制门
　　官兵士风田赋刑法厯法
