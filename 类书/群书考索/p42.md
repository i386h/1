<!-- { "loadSidebar": true } -->
　　国朝日厯唐贞元初韦执谊奏修撰私家纪録非是望令各撰日厯月终馆中详定从之此日厯所从起也国朝旧以宰相兼监修国史修撰直馆检讨无常员掌修日厯以时政记起居注防集修撰为一代之旧典于门下省置编修院专修国史实録修纂日厯元丰中废编修院归史馆官制行属秘书省国史案六年诏秘书省长贰毋得预著作修纂日厯事进事即系衔以防漏泄如旧编修院法焉八年诏曽肇林希兼著作职事官兼职自此始元祐中移国史实録编修日厯以国史院为名门下省更不秘书省绍圣中诏日厯还秘书省宣和中诏罢在京修书诸局惟秘书省日厯所繋元丰国史案除注作等官专管修纂日厯之事无定员外其元丰分案编修日厯书库官吏并依元丰法绍兴初以修日厯为名又诏秘书长贰通行修纂日厯三年诏左仆射吕頥浩兼提举修国史诏修日厯令侍从官带史馆修撰余官带直史馆检讨若著作郎阙依元丰例差郎官兼领日厯所以修国史日厯所为名四年诏修国史日厯所以史馆为名依旧制置编修勘校官十年秦桧请下有司讨论史馆建并之弊礼部防详依元丰旧制并归秘书省国史案以著作郎佐郎修纂日厯増修钦宗及髙宗日厯令宰相提举【职源】
　　太平政要皇朝枢密使富弼等撰初弼请以三朝典故及诸司可用之文类聚成书使两府遵守诏命史官校勘王洙集贤校理余靖秘阁校理孙甫集贤校理欧阳修等同修弼领焉庆厯四年书成上之分别书类起赏罚止延谏臣凡九十六门为二十卷每事之后各释其意相类者止释一事理明者不复释云
　　太祖南宫事迹至道中昭宣使王延徳上太祖南宫事迹三卷命送实録院咸平元年八月李若水以所修实録八十卷上进
　　太宗置起居注淳化五年史馆修撰张泌言圣朝编年谓之日厯惟纪报状畧叙勅文至君上圣政嘉言臣下善恶莫有细书以为世范按六典故事请置起居院修左右史之职以纪録为起居注与时政记逐月送史馆以修日厯上嘉之乃置院于禁中命梁周翰起居郎李宗谔掌起居舍人事其修撰注式委翰林检讨故事以闻周翰等奏时政记外自余百司凡封拜除授沿革制置之事并令闻起居院以备编録仍令郎舍人分直崇政殿以记言动别为起居注与每月起居注先以进御后付史馆从之
　　太祖太宗真宗宝训天圣五年十月乙酉监修国史王曽言唐史官吴兢于正史实録外録太宗与羣臣对问之语为贞观政要与正史并行今欲采太祖太宗真宗实録日厯时政记起居注事迹不入正史者别为一书从之明年三月癸夘监修国史吕夷简上三朝宝训三十卷宝元二年十月诏翰林侍读李淑赴资善堂删整以备来春进读至闰十二月二十七日淑乞丁度同修纂诏可仍令丁度于来年只候进读康定元年四月十八日淑又言臣所读宝训欲先读第一卷政体聴断事外却取第十二卷以后将边防夷狄事先次进读庶几戎备边政早得敷啓
　　太祖太宗真宗训鉴庆厯八年八月知制诰杨伟受诏与翰林李淑同编皇祐元年二月纂成进之凡十卷御制序
　　太祖太宗国史真宗景徳四年八月宰臣王旦监修枢密王钦若陈尧叟参政赵安仁翰林晁迥杨亿等修祥符九年二月上凡帝纪六卷志五十五卷列传五十九卷初景徳三年二月命知制诰朱巽等取太祖太宗两朝史馆日厯时政记起居注行状编次以闻诏中书察院三司检两朝宣勅圣防文字进纳以将修国史故也太祖太宗真宗国史天圣五年二月命宰臣王曽提举真宗国史参政吕夷简及枢密夏竦翰林陈尧佐同修天圣八年六月吕夷简上新修国史于崇政殿先是太祖太宗帝纪六志五十传五十九凡一百二十卷至是修真宗史成増纪为十志为六十传为八十总百五十五卷
　　太祖太宗真宗故事庆厯三年九月二十六日天章阁待制王洙右正言余靖太常博士孙甫集贤校理欧阳修同编至四年上之分别事类凡九十六门二十卷富弼总领为序序云编成一书置在两府俾为模范三朝赏罚之权威徳之本责任将帅之术升绌官吏之法息费强兵之制御戎平冦之畧寛民恤灾之惠笃亲立教之风御臣防患之机察纳谏诤之道率编録焉
　　三朝圣政録撰人不著名氏録太祖太宗真宗三朝政事以类相从起君道至戒贪吏凡二十门为六卷每门系之赞云
　　祖宗英睿鉴皇朝吉州布衣欧阳永安撰采诸书所载起太祖至神宗雄图逺畧可为后世法程事者后各释其意相类者不复释凡四百八十事为十卷
　　太宗真宗圣政记天禧五年四月辅臣集章圣皇帝圣制为三百卷乃祥符九年至道咸平时嘉言善事也又取至道元年四月讫大中祥符应中书密院时政记史馆日厯起居注善美之事録为圣政王曽等领之凡一百五十卷
　　仁宗英宗国史熈宁十年五月戊午诏修仁宗英宗两朝正史命宰臣吴充提举宋敏求苏颂修王存黄履林希编修是年七月辛未上御资政殿吴充率修国史宋敏求等以仁宗英宗纪草二册进呈上服靴笏内侍集案宋敏求进读上立聴顾问篇毕始坐
　　太平御览兴国二年太宗阅前代书类门目纷杂遂诏翰林李昉扈而下凡十四人以前代修文御览艺文类聚文思博要及诸书参详条次分定门目为一书八年十二月书成诏曰包罗万象总括羣书纪厯代之兴亡自我朝之编録足以资帝王之宥览鉴古今之是非宜锡嘉名垂示后世可改为太平御览帝每聴政日读御览三卷有故或阙即退之虽隆冬短景必及其数大臣请少息帝曰朕开卷有益不以为劳凡诸故事可资风教者悉记之及延见廷臣必引接谈论以示劝戒景徳时政记开宝七年史馆修撰扈请委宰臣及参政凡事经圣断可书简册者録付史官及命参政卢多逊记録至太宗兴国八年诏中书门下应国家裁决之事及帝王宣谕之言合书史册者宜令参政李昉抄録季送史馆密院委副使唯此虽有时政记之名但云送史馆事件至景徳元年始题云时政记故有中书令枢密院时政记
　　册府元祥符六年八月十二日王钦若等上先是景徳二年九月丁夘命王钦若知制诰杨亿等修厯代君臣事迹凡起例类事分门皆上禀圣意以惩劝为本至是凡九年而书成目録音义各十卷诏名册府元御制序
　　御览御屏风真宗咸平中田锡屡召对言事奏曰陛下治天下以何道臣愿以皇王之道治之旧有御览御屏风但托分门事类臣请钞畧四部训为御览三百六十卷万几之暇日览一卷又采摭经史要切之言为御屏风十卷寘扆坐之侧则治乱兴亡之事常在目矣上善其言诏史馆以书借之先奏御览三十卷御列屏风五卷自为序曰可以铭于坐隅者书于御屏风可以用于帝道者録为御览
　　仁宗朝修起居注仁宗因贾黯言许修起居注入侍经筵
　　庆厯新编祖宗故事庆厯三年九月二十六日命天章阁侍讲史馆检讨王洪集贤校理余靖同编修至四年上之凡十卷
　　仁宗训典范祖禹采仁宗圣政数百事编録成书名曰仁宗训典元祐七年进之凡六卷
　　仁宗君臣政要皇朝秘书丞张唐英编进自天圣初终于嘉祐八年三月凡二百八十有五条分为四十卷神宗圣训録皇朝起居舍人林虙撰起孝徳迄逺夷凡一百门为二十卷名圣训録以续五朝宝训目録一卷续资治通鉴长编皇朝李焘撰起建隆元年讫靖康元年焘以司马光作资治通鉴唐三百年长编范祖禹实掌之光谓祖禹曰长编毋失于繁宁失于畧当时祖禹所编长编盖六百余卷光手删之止八十卷故焘纂集用光义例广记备言以待后之作者焘此书自谓非使续通鉴姑谓续通鉴长编而已其间有异同之论则并録于下而不敢削
　　歴代圣制类
　　宓羲八卦宓羲之作易绵终天地经以八卦
　　虞舜南风诗舜弹五弦之琴造南风之诗曰南风之薫兮可以解吾民之愠兮南风之时兮可以阜吾民之财兮【家语】
　　汉髙祖大风歌上还过沛留置酒歌曰大风起兮云飞威加海内兮归故乡安得猛士兮守四方
　　武帝作芝房歌甘泉宫中产芝作芝房歌
　　武帝作宝鼎天马之歌得宝鼎后土祠旁马生渥洼水中作宝鼎天马之歌
　　武帝白麟歌元狩元年冬十月行幸雍祠五畤获白麟【师古曰麟麕身牛尾马足黄色圆蹄一角角端有肉】作白麟之歌
　　武帝作盛唐摐阳歌五年冬行南巡狩至于盛唐望祀虞舜于九疑登灊天柱山自浔阳浮江亲射蛟江中获之舳舻千里薄摐阳而出作盛唐摐阳之歌
　　武帝作瓠子歌二年冬十月行幸雍祠五畤春幸缑氏遂至东莱夏四月还太山至瓠子临决河命从臣将军臣下皆负薪塞河隄作瓠子之歌
　　武帝秋风辞秋风起兮白云飞草木黄落兮鴈南归唐太宗金鉴书宣宗夜召翰林学士令狐绹与论人间疾苦帝出金鉴书曰太宗所着也卿为我举其要绹擿语曰至治未尝任不肖至乱未尝用贤用贤享天下之福任不肖罹天下之祸帝曰善朕读此常三复乃已髙宗天训会要显庆二年六月上制元首前星维城股肱诫着股肱论令许敬宗著名曰天训
　　宗赐三杰诗宋璟为尚书张说为左丞相源乾曜为太子太傅同日拜有诏大官设食太常奏乐防百官尚书省东堂帝赐三杰诗自写以赐
　　徳宗君臣箴杜希全迁灵监节度使将即屯献体要八篇砭切时病帝嘉纳之赐君臣箴一篇
　　台衡宸扆铭马燧以河中平诏书褒美迁光禄大夫兼侍中宴赐毕还太原是行也徳宗赐燧宸扆台衡二铭燧至太原勒石起义堂帝为题其额以宠之
　　魏武新书太祖自统御海内芟夷羣丑其行军用师大较依孙吴之法而因事设竒料敌制胜变化如神自作兵书十余万言诸将征伐皆新书从事
　　国朝御制类
　　太祖应天厯序干徳元年四月太祖制建隆应天厯序太祖制定神农本草序开宝六年制重定神农本草序太宗赐进士御诗太平兴国二年正月宴新及第进士吕正等于开宝寺仍赐御诗二首以宠之故事礼部放榜后勅下之日醵钱于曲江为闻喜防近代多于名园佛庙亦敛镪而为盛集至是官为供帐仍赐以诗非常例也其后淳化中亦赐诗见于赐进士箴
　　太宗闻捷奏诗兴国四年太宗幸河东作闻捷奏平隆州诗五月幸城南自草赐刘继元诏又作平晋赋阅太宗御书于龙图阁诗景徳二年四月作令从臣应制及命李宗谔作序又作龙图赞是时既观书又宴于延和殿
　　东郊籍田诗太宗端拱元年正月作
　　御制戒奔竞诗太宗聴政之暇每念躁竞之辈不知理道作七言诗示学士卒章云好事尽输纯与直谩劳口舌涌如泉张洎揣摩圣意上表称谢上善之谓宰相曰洎老于文学深谕朕意此表当付史馆使众人塞奔竞之源也
　　太宗圣文神笔颂祥符六年正月应诸路转运司官内州军宫观寺院名山灵迹曽经赐太宗御制诗者件榜以闻当降御制太宗圣文神笔颂刋石
　　御制秘阁赞淳化三年诏増修秘阁八月成帝作赞赐之宰相李昉等请刻石阁下
　　太宗赐进士修身箴端拱二年亲试进士陈尧叟等并赐及第上作修身箴赐之勉以修身谨行稽古効官之意
　　赐内侍箴大中祥符六年上尝作内侍箴注释赐阎承翰等大指以内懐只悚乃可事君其或轻率必当陷刑辟而失身茍能专谨无放佚朕之志也
　　太宗赐进士箴淳化三年三月赐新及第孙何等御制箴一首及赐宴于琼林苑又赐御诗是后每宴及第皆赐御诗
