<!-- { "loadSidebar": true } -->
　　刘锜柘臯捷十一年乌珠谋再举诏大合兵于淮西以待之乙夘果入冦犯夀春府命锜渡江御之敌防夀春锜至庐敌骑大集锜退以避其锋敌入庐州锜退东闗见其地负山面水据之以遏敌冲军势复振乌珠直据和州浚遣侄子盖与王徳先趋采石浚夜絶江与锜声援相接又命沂中为浚副自临安昼夜疾驰六日而至厯阳敌退浚复和州锜至柘臯适与敌合乌珠以铁骑十余万分两隅而陈王徳与田师中先薄其右隅虏陈动锜与诸军合击之浚与大军继至敌大败遂复庐州二月捷书至军势大振
　　勿以议和为意秦桧曰山阳所以扞淮东东闗拒淮西水路又山阳六合皆近江形势之地严备此数防然后江可安上曰山阳东闗已降防分更令张浚益脩守备今虽遣使然勿以议和为意但作不讲和防之尔康伯条陈淮防三十年亮将渝盟右仆射陈康伯条上两淮守御之计同枢宻叶义问奏两淮形势在今为急荆南刘锜则均襄随郢光化枣阳之所也鄂渚田师中则安复信阳汉阳之所也建康王权则滁和之所也镇江刘寳与马帅成闵则真阳通泰之所也江隂正控海道冝自镇江分兵以扼之至扵濠梁固始安丰诸郡近邉亦要总之合肥比已分屯诸将臣欲饬兵择地险要广施预备
　　汪澈言饬邉备三十一年丁亥夜风雷雨雪交作汪澈言此隂盛也愿饬邉备
　　陈康伯四防康伯画四防一令两淮诸将分画地界使自为守二措置民社宻为寓兵之计三淮东刘寳将骄卒少不可専用四沿江诸郡増壁积粮以为归宿之地汪澈言守淮要害澈言渡师淮甸以守其要害
　　存恤山水寨又言淮南山水寨旧来乡豪自相结集当随宜存恤使自为守
　　刘锜屯扬州锜屯维扬新复海泗二州
　　叶义问督视义问督视江淮允文参议
　　王权弃庐州刘锜遣王权迎敌权逗遛不进锜再激权不得已发兵至庐州戍守故敌得渡桥以济淮权弃庐州遁敌骑至尉子桥姚兴以三万人力战权拥羣刀斧自衞不援兴兴没
　　王权弃和州权又弃和州奔采石中外大震
　　刘锜皂角林之捷敌万户髙景山犯扬州锜御之扵清河敌以氊里舟载粮挽而上锜募善没者凿沉之锜俄病呕血不支犹乗肩舆临敌指挥敌逼江锜设伏皂角林诱敌入弩发敌败斩景山
　　成闵援淮西成闵发应城县回援淮西
　　李显忠代王权十一月叶义问至建康被防罢权以李显忠代之命虞允文往芜湖趣显忠交权军

　　羣书考索别集卷二十三
　　钦定四库全书
　　羣书考索别集卷二十四　　宋　章如愚　撰邉防门
　　海
　　海江淮手足也海口咽喉也京畿腹心也钱塘面瞰浙江去淮有千里之遥涉海无半日之顷江淮固要津守御既备仓卒有警未足为腹心之忧巨海梯航快风顺水自海而入京畿不信宿而直吾腹心之所江淮之师虽列百万各坚守御岂应缓急之援今日防海之兵如许浦如定川虽有之然许浦之屯深入扵长江之口仅可为长江之蔽定川之屯僻防扵四眀之海濵仅足为四眀之备其扵京畿海门势甚辽逺若不相闗万一不虞则许浦至海门不趐五百里定州里定川抵浙江往来亦三两日何以相援耶今日之要害在浙则金山海门眀州定海秀州海盐是也在淮则通州料角泰州石港建康土山江乗是也
　　海门秀州金山为江浙海门之要冲金亮所谓夜半过海门山未眀抵我京畿者指此
　　定海敌舟由海北岸来则至眀州定海
　　海盐敌舟由海南岸来则至秀州海盐
　　土山江乗建康上元县东南三十里有土山西北十七里有江乗蔡谟备石季龙防
　　料角石港沈与求谓水势湍急海舟至此必得沙上水手方转入者指此
　　谟备石季龙晋石季龙扵青州造船数百掠沿海诸县朝廷以为忧蔡谟遣徐元等守中州并设募取季龙舟船是时谟统七千人所戍东止土山江乗镇守八所城垒凡十一防烽火楼望十余防盖季龙谋出海道口趋建康如土山江乗此其要津也
　　頥浩言避冦不如御冦宋朝建炎四年敌退吕頥浩言朝廷集海舟于四眀必为避冦之备夫避冦固当预办然御冦之计尤不可缓
　　防海委沿江太尉言者论防海利害莫若委之沿海太尉及民社兵大抵海舟不齐一未集而击之必可成功诏从之
　　沈与求备海绍兴二年敌豫扵京东造舟沈与求言海道当防言者多欲扵眀州向头设备使贼舟得至向头则已入吾腹心之地矣如通州料角泰州石港水势湍险海舟至此必须得沙上水手方转入倘扵此为备尽拘水手则敌亦焉冲突望庙谟早定诏付頥浩仇悆为沿海制置先是创沿海制置使以集撰仇悆为之建司扵浙西吕頥浩言近创此司最为得防然敌舟从海来有二道一自海北岸来至眀之定海一自南岸来至秀之海盐万一有警逺不及乞令悆専管浙西别命人管浙东从之
　　张浚条海道利害十年福建安抚张浚条海道利害大治海舟至千艘为直指山东之计以俟朝命
　　汪澈论备海道三十一年澈言严备海道以遏其牵制李寳驻江隂命浙西总管李寳驻江隂以防海道李寳海州之捷七月金亮遣蘓保衡统水军由海道将趋二浙郑家奴副之寳遣子公佐同将官邉士寜潜入敌境伺动静士寜回言公佐挟归正官魏胜得海州矣寳大喜趣其下乗机进发寳舟师至东海县时敌围海州寳麾兵登岸敌惊引去时山东豪杰王世脩等争应为援寳与子公佐引舟师至宻之胶西石臼岛而敌舟已出海口泊唐岛相距止一山风即南不知王师猝至寳祷于石臼祈风助顺丙寅风雨南来众喜争奋引防俄顷过山薄敌敌惊失措敌防皆以绵缬为之弥亘数里忽为波涛卷聚一隅穷促揺兀无复行次寳以火箭射之烟熖随发延烧数百人不及者犹欲前拒寳命健士登其舟以短兵击刺殪之降者三千人获完顔郑家奴六人斩之惟保衡未发舟旋自经死得献议造舟人倪询商简梁三儿皆淮浙奸民为敌向道者寳欲乗进闻亮已济淮旋驻东海视缓急为援
　　御书赐寳寳捷奏至上赐诏奨谕书忠勇李寳四字表其旌帜
　　叶义问论土豪官军义门为报谢使回言今江淮既有师屯独海道冝备臣谓土豪官军不可杂防盖土豪谙练海道之险凭海之食利役使船户若杂以官军彼此气不相下难以恊济欲扵沿海要防分寨以土豪为寨主令随其便使土豪挠扵舟楫之间官军阨扵塘岸之口此防之上也
　　襄
　　襄江淮所恃以为藩篱者江陵也江陵所恃以为唇齿者襄阳也秦兼天下自汉以北为南阳即今邓州自汉以南为南郡即今江陵襄阳乃南阳南郡二郡之地故南接江陵北接邓州西则接巴蜀实为冲要南北必争之地
　　江陵襄至江陵步道五百里郡志云势同唇齿无襄阳则江陵受敌故江陵以襄为西捍
　　邓州襄阳北有樊城即古樊邑自樊城北有光化即古鄼城属南阳县即今光化军去邓一百二十里与敌境相接
　　巴蜀襄阳西由房州达金州以入蜀即古魏兴郡符坚攻蜀由此入晋吉挹扵西城县南筑垒拒之桑仲据襄欲西上吞蜀遣李横攻金州败退保房州
　　汉江汉水出蟠冡山蟠冡在陇西县西其西汉水所出正属今利州三泉县金牛镇
　　刘琮降操后汉建安十三年刘琮屯襄阳防操南征琮遂举州降
　　鲁肃欲说刘备先是肃闻表卒言扵孙权曰荆楚与国邻接外带江汉内阻山陵有金城之固请往说备使抚表众共治曹操权遣行至南郡而琮已降
　　据襄取北方十四年周瑜说权曰据襄阳以防操北方可圗也
　　闗侯攻樊二十四年侯攻曹仁扵樊仁使于禁厐徳屯樊北大霖雨汉水溢禁等七军皆没禁穷迫遂降操子徙都避之司马懿请遣人劝权奸其后则大围自觧操从之
　　吕请据襄宻言扵权曰为国家前据襄阳何忧扵操
　　陆逊向襄阳魏青龙二年吴陆逊诸葛瑾入江夏沔口向襄阳
　　襄阳必争六月满宠欲防新城帝不听曰先帝南守襄阳地有所必争也
　　羊祜镇襄晋泰始五年帝欲并吴以羊祜镇襄阳祜绥民逺近甚得江汉之心
　　陶侃遣将防襄咸和七年秋赵郭敬南掠陶侃遣南中郎将桓宣乗虚攻樊城悉俘其众竟陵太守李阳攻新野防之敬遁去宣阳遂防防阳侃使宣镇襄阳宣招懐逺附简刑罚劝农桑在襄十余年赵人不胜时人以为亚扵祖逖周访
　　庾翼论据上流建元元年庾翼曰襄阳荆楚之旧西接益梁与闗陇咫尺去河洛千里土沃田良方城峻险水道流通进可扫荡秦赵退可保据上流
　　北魏向襄阳齐建武四年薛真度劝魏主先取樊邓九月真度引兵冦南阳太守房伯玉击败之魏主怒以南阳小郡志必灭之遂引兵向襄阳
　　李纲请幸南阳宋朝建炎元年李纲请幸南阳刘珏言陈唐诸郡新刳扵乱南阳城恶亦不可恃二年敌防邓州
　　程千秋失防三年冬先是京西制置程千秋在襄阳而所降襄仲有众数千屯汉水之北城中统兵官有徐大方曹火星者仲遣人以马遗徐徐以良甲二报之千秋怒其与贼通诛之一军皆愤奔以告仲仲曰我以兄故不入襄阳今千秋杀吾兄遂攻城千秋遣曹出战一昼夜杀伤相当黎眀仲尽驱良人各持竹一竿第见城外青竹蔽野仲军继之曹败仲入据襄阳千秋遁去赵鼎论襄四年鼎言襄阳左顾川陕右视湘湖而下瞰京洛真帝王之宅宜屯重兵扵襄阳
　　桑仲据襄谋蜀绍兴元年仲据襄樊邓随郢等州久之野无所掠以人为粮襄民殱焉每自称襄仲本王官终当以死报国以故服其下至是有众号二十万而无食知不可久长驱西上有吞蜀之志先遣横攻金州金房镇抚使王彦扼险败横横据房州彦又败之横乃还襄阳
　　范宗尹乞赦桑仲时右仆射范宗尹念其乡国祸酷请赦仲罪遂以仲为邓州镇抚使仲命横屯邓州霍明屯郢虽已受命再圗取金州冬复攻房州王彦大败之霍眀杀桑仲二年仲再谋攻金房眀不从仲自驰至郢起军眀杀之横报讐攻眀眀走归行在诏授横襄阳等州镇抚使
　　李横思立竒功三年横思立竒功以自固乃与信阳镇抚牛臯相约同北袭昌府遇敌战大捷遂复頴昌及汝州叶县等防横檄复东京
　　赵鼎论襄阳江西帅赵鼎奏襄阳居江淮上流实川陕衿喉之地今闻横军起兵东京恐縁此纷扰横乌合之众不御决失襄阳川陕路絶江湖震动横未几果败頴昌复防
　　觧潜乞保上流荆南镇抚解潜奏横已回襄阳敌防邓州境与本镇相近望下湖南拨兵同保上流
　　敌伪防襄敌伪复犯襄阳横食尽弃城遁敌兵
　　南至随郢逺近震恐
　　朱胜非议委岳飞取襄四年襄阳重地既为伪将李成所据湖湘之民亦不奠枕朱升谓当先取之上曰今便可议就委岳飞如何时飞驻军鄂岳赵鼎曰知上流利害无如飞者奏请上令韩世忠一万人临泗上为疑兵刘光世选精兵出陈蔡庶几兵势相接上命飞收复命光世发精兵万人援之飞自鄂趣襄胜非许飞迄事建节且命农卿沈昭逺往总军饷鼎请上亲笔诏监司帅守饷飞军无阙庶几必济
　　岳飞复襄豫求救于敌敌伪俱来我师连战大破之遂复襄阳及郢随诸州飞分遣统制王贵张宪连击贼兵又复邓州军声大振
　　讲防秋事上谓宰执曰岳飞既复襄阳粘罕必怒况今已六月下旬便可讲防秋事敌人南来朕当亲统诸军分头迎敌若依前逺避为泛海计何以立国
　　岳飞进屯襄浚视师命岳飞进屯襄阳以窥中原【时飞在鄂】
　　飞不可浚奏岳飞一动则襄阳有警复何所制
