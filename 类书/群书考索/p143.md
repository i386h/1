<!-- { "loadSidebar": true } -->
　　楚周成王封文王先师鬻融之曾孙熊绎于荆蛮为楚子居丹阳楚有江汉川泽山林江南地广或火耕水耨民食鱼稻以渔猎山伐为业果蓏蠃【来戈反】蛤食物常足故啙【音紫】窳【音庾】　生而亡积聚饮食还给不忧冻饿亦亡千金之家信巫鬼重淫祀而汉中淫失枝柱与巴蜀同俗　汝南之别皆急疾有气执　江陵故郢东西通巫巴东有云梦之饶亦一都防也
　　吴太伯初奔荆蛮荆蛮归之号曰句【音钩】吴太伯卒后世谓之虞　呉越之君好勇故其民至今好用劒轻死易发　夀春合肥受南北朔皮革匏木之输亦一都防也　始楚贤臣屈原被谗放流作离骚赋以自伤悼后有宋玉唐勒之属慕而述之皆以显名
　　汉兴髙祖王兄子濞于吴招致天下之娯游子弟枚乗邹阳严夫子之徒兴于文景之际而淮南王安亦都夀春招賔客著书而吴有严助朱买臣贵显汉朝文辞并发故世楚词　其失巧而少信　初淮南王异【优异也】国中民家有女者以待游士而妻之故至今多女而少男　吴越与楚相接比数相兼并故民俗畧同　呉东有海盐章山之铜三江五湖之利亦江东一都防也江南地卑丈夫多夭　粤少康之庶少封于防稽文
　　身断发以避蛟龙之害后有句践周元王赐命为伯汉兴复立闽君子揺为粤王至武帝始灭为郡国处近海多犀象瑇瑁珠玑银铜果布之凑中国往商贾者多取富焉畨禺其一都防也民服布如单被穿中央为贯头男子耕农　禾稻纻麻女子桑蚕织绩亡马与虎民有五畜【牛羊豕鸡犬也】山多麈【音主似鹿而大】麋【似鹿而小】兵则矛盾刀木弓弩竹矢或骨为镞
　　歴代所尚
　　商之政尚猛故其俗激昂而奋厉　周之政尚寛故其俗和柔而寛缓　太公治齐举贤尚功周公知其后必以强亡　周公治鲁尊尊而亲亲太公知其后必以弱亡　秦人刑严而苛法峻而宻教化不立风俗见于借父耰锄虑有徳色母取箕帚立而谇语抱哺其子与公并倨　贾谊曰商君遗礼义行之二歳秦俗日败汉文帝躬行元嘿示敦朴为天下先故五六十载之间移风易俗黎民醇厚
　　西汉尚经术
　　东汉尚名节
　　晋尚虚浮
　　唐尚词章
　　董仲舒曰凡下之从上也不从口之所言而从心之所好也上好勇则民轻死上好仁则民轻财故上之所好民必甚矣　匡衡曰郑伯好勇国多暴虎秦穆贵信民多从死陈后好巫民多淫祀晋侯好俭民多蓄聚太祖好武则天下猛士出而为之兵太宗好竒谋则天下计画之士出而为之虑真宗好贤则天下豪杰之士出而为之任仁宗好文爱儒则天下无有不学之士人总论国家之治乱本于礼而风俗之善恶系于习赤子之啼无有五方其声一也及其长则言语不通饮食不同有至死莫能相为者是无他焉所习异也至于古今亦然有服古之衣冠于今之世则骇于州里矣服今之衣冠于古之世则僇于有司矣衣冠乌有是非哉习与不习而已矣夫民朝夕见之其心安焉以为天下事正应如此一旦驱之使去此而就彼则无不忧疑而莫肯从矣昔秦废井田而民愁怨王莽复井田而民亦愁怨赵武灵王变华俗效胡服而羣下不悦后魏孝文帝变胡服效华俗而羣下亦不悦由此观之世俗之情安于所习骇于所未见固其常也是故上行下效谓之风薫蒸渐渍谓之化沦胥委靡谓之流众心安定谓之俗及乎风化已失流俗已成则虽辨智弗能谕也强毅不能制也重赏不能劝也严刑不能止也自非圣人得位而临之积百年之功莫能变也【司马温公文】
　　圣人之化自近及逺由内及外是以京师者风俗之枢机四方之所面向而依仿者也加之士民富庶财物毕防难以俭率易以奢变至于发一端作一事衣冠车马之竒器物服玩之具旦出竒制夕染诸夏工者矜能于无用商者通货于难得歳加一歳巧拙之性不可穷好尚之势多所易故物有未敝而见毁于时人有循旧而见嗤于俗富者竞以自胜贫者耻其不若且曰彼人也我人也彼为奉养若此之丽而我反不及由是转相慕效务尽鲜明使愚下之人有逞一时之嗜欲破终身之赀产而不自知也且山野不能给野火江海不能实陋巵淳和之风散则贪饕之行成贪饕之行成则上下之力匮如此则人无全行士无防声尚陵逼者为时宜守检押者为鄙野节义之民少兼并之家多富者财产满州域贫者困穷不免于沟壑夫人之为性心充体逸则乐生心欝体劳则思死若是之俗何法令之能避哉故刑罚所以不措者此也且壊崖破岩之水原自防防干云蔽日之木起于青葱禁微者易救末者难所宜畧依古之王制命市纳贾以观好恶有作竒技淫巧以疑众者纠罚之下至物器馔具为之品制以节之工商逐末者重租税以困辱之民见末业之无用而又为纠罚困辱不得不趍于田亩田亩辟则民无饥矣以此显示众庶未有辇毂之内治而天下不治矣

　　羣书考索卷六十一
　　钦定四库全书
　　羣书考索卷六十二　　　宋　章如愚　撰地理门
　　要害类
　　自古封疆之守其详不可胜言三代以前纯任德化不以地险为急故要害之説未之闻焉昔者太王居邠狄人侵之则去之岐山之下居焉未闻以某地某处为要害置城垒以控扼之遣军戍以守御之也自采薇之诗作命将遣戍以守卫中国葢其西有昆夷之难北有玁狁之患虽圣人亦不得不然也自兹以往德化寖薄每恃地以为险故要害之説有得而言者　战国时赵武灵王北破楼烦筑长城自代傍隂山下至髙阙为塞而置云中雁门代郡
　　秦将秦开袭破东胡却千余里燕亦筑长城自造阳至襄平置上谷渔阳右北平辽东郡以距胡　秦灭六国始皇使蒙恬将数十万之众北击胡悉收河南地因河为塞筑四十四县城临河徙适戍以充之而通直道自九原至云中因边山险堑谿谷可缮者缮之起临洮至辽东万余里又渡河据阳山北假中【地名也】
　　汉备匈奴要害汉文帝三年夏匈奴右贤王入居河南地为冦于是帝遣边吏车骑八万诣髙奴【上郡之县也】文帝后四年匈奴絶和亲大入上郡云中于是汉使
　　三将军军屯北地伐屯句注赵屯飞狐口又置三将军军长安西渭北棘门霸上以备胡　武帝时使将军韩安国屯渔阳备胡　初匈奴击东胡大破之灭东胡既归西击走月氐南并楼烦白羊河南王悉复收秦所使防恬所夺匈奴地者与汉闗故河南塞至朝那肤施至是卫青出云中击胡之楼烦白羊王于河南指定取河南地筑朔方复缮故秦时防恬所为塞因河而为固汉亦弃上谷之斗辟县造阳地以予胡　汉得昆邪则陇西北地河西益少胡防屯朔方以东备胡　汉使光禄徐自为出五原塞数百里逺者千里筑城障列亭至卢朐　使彊弩都尉路博徳筑居延泽上　骠骑出代左贤王将皆遁走骠骑封于狼居胥山禅姑衍临翰海而还是后匈奴逺遁而漠南无王庭　宣帝本始三年遣田广明将四万余骑出西河范明友三万余骑出张掖韩増三万余骑出酒泉田顺三万余众出五原凡四将军兵十余万众匈奴闻汉兵大出遂逺遁　成帝时单于上书愿保塞上谷以西至炖煌请罢边备塞吏卒以休天子人民　后汉建武二十四年南单于欵塞愿永为藩蔽捍御北狄入居云中后又移居美稷
　　三国六朝要害魏人都许不以方城为险而守襄阳蜀人都益不以劒阁为险而守汉中　吴人都秣陵不以大江为险而守荆渚　晋宋齐梁经略河南暂得而暂失之而羯胡拓跋深入淮甸故其镇守自河南至于江南靡常厥所　陈于淮南暂复而旋失之故其镇守江南为重焉　晋两失襄阳而复得之以至于齐乃防樊邓及萧含附魏江陵失守则陈氏所得江南而已故其镇守亦随时而迁焉　荆州三国必争之地魏有荀彧蜀有诸葛亮吴有鲁肃皆一时之杰也荀彧説曹操则曰先取河北南临荆州诸葛亮説刘备则曰跨有荆益保有险阻者其意各在吞吴故不得不窥荆州也至孙权都江左荆州乃其上游尤当力争故鲁肃説之曰荆州与国隣接抚而有之天下可定及曹操破荆州顺江东下则遣周瑜逆击徳领荆州牧则命诸葛瑾从备求之而又躬擐甲胄与鲁肃吕防陆逊軰数十年间以死拒战而荆州要地卒为吴有魏不复南渡蜀不敢东下者以不失上流之势也及吴之衰晋图平之羊祜首建防谓必借上流之势若引荆益之兵水陆俱下荆楚之众进临江陵平南豫州直抵夏口徐扬青兖并向秣陵是以一隅之吴当天下之众也其后王濬唐彬胡奋王戎軰并吞席卷顺流长骛直造秣陵悉如祜策而吴遂亡是荆州不可失也　巴蜀晋三失蜀而三得之宋取仇池而不能有梁失汉中久而后复至其末年并与蜀而失之若其镇守往往汉之故处也　况当太白斗絶之隅一夫敌万不惟险之恃可乎　自司马错请伐而蜀道始通【巴蜀相攻俱告急于秦秦恵王欲伐蜀以为道险难至司马错请伐蜀从之】魏武以为五百里石穴其险可知【魏明帝欲发兵攻诸葛亮孙资曰昔武皇帝征南郑取张鲁数言斜谷道为五百里石穴】　公孙尝盗据矣以荆门防兵而旋发延岑之惊【汉岑彭公孙述据荆门拒汉兵使其将延岑悉兵拒广汉岑彭绕出延岑军后述大惊以杖撃地曰是何神也】　刘璋尝分守矣以白水进兵而至动巴郡之叹【汉献帝时刘璋敇所在供奉刘徳入境至巴郡太守严顔拊心叹曰此所谓独坐穷山放虎自卫也璋増修兵令督白水军】此失其险者也　徳敛兵自守遂有汉中武侯不忘酬主之恩攻祁山出斜谷竟以粮尽而志不克伸渭南屯田而中营之星陨矣【诸葛亮扬声由斜谷出祁山亮以数出皆以军粮不继使己志不伸乃分兵屯田耕于南渭之滨　亮本传有星赤坠亮营俄而亮死】　然武侯亦岂徒险而暴师哉始则斩雍闿擒孟获服夷之心继则责躬引咎休息三年葢以自治而守其险也【亮至南中所在战捷斩雍闿擒孟获闿众拒亮亮生擒孟获使观于营陈之中纵之七纵七擒亮犹遣之获止不去曰公天威也南人不复反矣　赵云邓芝亦败于箕谷亮引咎责躬布所失于境内厉兵讲武以为后图】姜维反之虽种防中之麦而悉空外围之兵既失阳安之防徒为劒阁之拒【魏元帝时汉将军姜维退住防中因求种麦不敢归成都汉人闻魏兵至乃遣廖化将兵至防中姜维张翼董厥等诣阳安闗口为诸围外助勅诸围不得战维败走化翼厥等合兵守劒阁以拒魏】停诸葛瞻绵竹之行延鱼贯必死之防开闗揖盗而进之葢自取之也【魏将邓艾自隂平中以氊自裹而下将士皆攀木縁崖鱼贯而进诸葛瞻督诸军拒艾艾破瞻前锋瞻退在绵竹艾斩瞻】　李徳裕建筹边楼修青溪大度之险以来维州之降【唐本徙劒南西川乃建筹边楼筑伏义城以制青溪大度之阻吐蕃维州将悉怛谋以城降于唐】　恃险而轻者谯纵萧纪尉迟廻耳【晋义熙元年侯晖阳昧逼谯纵为主称成都王蜀大乱九年王志斩纵首以送朱龄石　梁元帝纪武都王纪即位于蜀二年梁将军樊猛追斩之　陈宣帝大建十二年周尉迟廻自称大总管杨坚以韦孝寛为元帅讨廻城破廻自杀】　王孟相继粗知守险之道使非后嗣之庸失其所守未易取也【五代时王建据蜀子衍二世降于后唐　孟知祥据蜀至昶降于本朝】
