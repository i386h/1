<!-- { "loadSidebar": true } -->
　　唐太宗自谓得上策岂得为上策自严论夷狄以为前世未尝有上策至唐太宗能擒颉利郡县诸戎始以严尤为非若太宗者所谓上策欤噫亦陋矣先王何策之可论又况从而区处之与秦汉并称乎【叶正则】

　　羣书考索别集卷二十二
<子部,类书类,群书考索>
　　钦定四库全书
　　羣书考索别集卷二十三　宋　章如愚　撰邉防门
　　江
　　长江江南所恃以为固者长江也四川之地据长江上防而下临吴防盖江水出岷山经防峡而抵荆楚则江陵为一都防沅湘众水合洞庭而输之江则武昌为一都防豫章西江与鄱阳之浸浩瀚吞纳而汇扵湓口则九江为一都防
　　江陵古荆州北据汉沔利尽南海东达吴防西通巴蜀孔眀以为用武之国
　　武昌今鄂州当江湖之冲西距郢南距鄂西南距江陵东北距九江吴文帝尝都扵此东晋齐梁陈之际号称盛府
　　九江今江州鲁人谓北控羣蛮西连荆郢晋江州所领兼江东西湖南北十州之地南朝因而不敢尝以贵王大臣为都督刺史
　　周瑜赤壁之胜后汉建安十三年操东下张昭曰将军大势可以拒操者长江也今荆得荆州长江之险已与我共之矣不如迎之肃瑜不可瑜曰得精兵三万保为将军破之遇扵赤壁黄盖曰可烧而走也乃取防冲鬬舰载燥荻枯柴诈云欲降时东南风急火烧尽北船吕谋杀闗侯建安二十四年闗侯围曹仁于樊口吕忌侯居上流宻言扵权曰今令征虏守南郡潘璋住白帝蒋钦将防兵万人循江上下应敌所在为国家前据襄阳如此何忧扵操何赖扵侯不如去侯全据长江形势益张易为守也
　　吕杀侯入江陵袭侯入浔阳尽伏精兵中使白衣揺橹作商贾人服昼夜兼行尽得侯沿邉屯遂入江陵
　　赵咨使魏魏黄初二年帝曰吴难魏乎咨曰吴王带甲百万江汉为池
　　魏帝问诩伐吴蜀黄初四年帝问贾诩欲伐吴蜀何先诩曰吴蜀虽小国依山阻水据险守要泛舟江湖皆难卒谋
　　邓芝吴蜀二长四年汉遣邓芝使吴芝曰蜀有重险之固吴有三江之阻合此二长共为唇齿进可并兼天下退可鼎足而立
　　魏帝叹江之险五年帝大兴兵御龙舟至广陵江水盛长帝临望叹曰魏虽有武骑千羣无所用之
　　天限南北六年再至广陵临江观兵戎卒十余万旌旗数百里有渡江之志吴人严兵固守帝见波涛汹涌叹曰嗟乎固天所以限南北也
　　陆抗论江晋防始六年陆抗疏长江峻山限带封域此乃守国之末事非智者之所先
　　吴彦鎻江八年王濬作船木柹蔽江而下吴彦为铁鎻横断江路
　　羊祜论水战咸寜二年祜疏唯有水战是其所便一入其境则长江非复所保还趋城池去长入短非吾敌也羊祜陈伐江南四年祜病遣张华就问筹防祐曰孙皓暴虐若不幸而没吴人更立令主虽有百万之众长江未可窥也
　　孙钦叹北军飞渡太康元年王濬出巴东以大筏收铁锥以火炬烧铁鎻克西陵袭乐乡孙钦与伍延书曰北来诸军乃飞渡江也
　　濬入建业濬自武昌顺流径趋建业
　　新亭对泣永嘉五年名士登新亭防宴周顗中坐叹曰风景不殊举目有江山之异相视流涕王导变色曰当共戮力王室尅复神州何至作楚囚对泣
　　祖逖渡江建兴元年逖击楫渡曰不清中原而复济者有如大江
　　庾翼镇武昌咸康八年庾翼在武昌欲移镇乐卿王述与庾氷牋曰武昌实江东镇戍之中非但扞御上流而已缓急赴告骏奔不难
　　袁乔论沿江军永和二年元温将伐蜀将佐不可袁乔曰防江诸军足以拒守必无忧也
　　义之论保长江八年殷浩北伐无功谋再举羲之遗书曰今军病资竭保淮之志非所以复及莫若还保长江自长江以外羁縻而已不从
　　孙绰论长江隆和二年温请迁都洛阳孙绰疏曰昔中宗龙飞实赖万里长江画而守之耳
　　符坚冦江太元六年符坚入冦权翼曰晋虽防弱谢安元冲皆江表伟人君臣辑睦未可圗也石越曰彼据长江之险民为之用殆未可伐坚曰今以吾众投鞭扵江足断其流何险之可恃也
　　魏主窥江宋元嘉二十七年魏主至瓜步伐苇为筏声言欲渡江建康震跃民皆荷担而立上登石头城有忧色曰檀道济在岂使胡马至此
　　长江为限梁承圣二年州郡大半入魏自巴陵以下至建康以长江为限
　　长江天堑祥眀元年隋军临江施文庆沈客卿抑奏报而不言后主谓侍臣曰王气在此齐兵三来周师再来无不摧败孔范曰长江天堑古以为限隔南北今日虏军岂飞渡耶帝以为然奏伎纵酒赋诗不辍
　　贺若弼济江隋开皇九年若弼请縁江防人每交代之集必集广陵扵是大列旗帜营幕被野陈人以为隋兵大至急发兵为备既知防人交代后以为常不复设备又使兵縁江时役人马喧噪故弼之济江陈人不觉韩擒虎将五百人自横江宵济采石守者皆醉遂克之樊若水进取江南宋朝开寳七年江南樊若水举进士不第遂谋北归先钓鱼采石江上以小舫载丝纯其中维南岸而疾棹抵北岸以度江之广狭凡数十往返而得其数遂诣阙自言有防可取江南上如其防太祖造浮梁渡江冬遣八作使郝守濬率丁匠自荆南以大舰载巨竹絙并下朗州所造黄黒龙船扵采石矶系缆三日而成不差尺寸王师过之如履平地建康天险建炎元年【时驾在南京】刘珏言金陵天险前据大江可以固守东南久安财力尽富盛足以待敌许景衡亦言建康天险请定计巡幸
　　水战之备三年吕頥浩奏隂为过江之备又水战之具在今宜讲然防淮难防江易近虽在镇江之岸摆拍海船而上流诸郡自荆南抵仪真可渡防甚多岂不可预为计望置使两员一自镇江至池阳一自池阳至荆南専提举造船具询水战利害
　　世忠决吴越之行上驻驆江寜敌报至召诸将问驻驆之地韩世忠曰官家已失河北山东若又弃江淮更有何地遂决吴越之行
　　敌人采石济江杜充在建康以六万人列戍江南岸而闭门不出师无统一敌自马家渡过江充北走仪真敌入建康遂自采石济江
　　世忠金山之捷四年乌珠回至镇江韩世忠驻焦山以邀之世忠兵止八千募海船百余艘以铁绠贯大钩授诸军强徤者敌拥十舟噪而前世忠分海船为两道出其背每缒一绠则曳一舟而入敌不得渡乌珠凿渠遁去
　　赵鼎防金金人破楚州范宗尹曰敌未必再渡赵鼎曰勿恃其不来恃吾有以待之
　　頥浩遣诸将御江绍兴二年秋上曰冦或南来不避如何頥浩曰若尽遣诸将御江冦岂便渡但先定计以待之上曰未闻千里而畏人者
　　张浚视师江上四年世忠捷大仪敌在滁上造舟已有渡江之耗赵鼎荐张浚【福州居住】可当大事诏浚知枢宻院事往江上视师
　　赵鼎陈计鼎宻陈计当先定事至即应之不可闻渡江便退即诸将各自为谋天下事不再集矣三衙杨沂中刘锜谓鼎曰探报如此驾莫湏动鼎曰方遣二君举兵趋常润合诸将并力一战以决存亡无他术也二人同声曰相公可谓大胆鼎曰事已到此不得不然御史魏矼言当罢请和二字以攻守待之
　　乌珠遁去张浚至镇江部分诸将世忠与乌珠书谓枢宻已在此矣敌众乏粮又其主晟病笃韩常劝乌珠曰士无鬭志茍强驱之过江必多叛者乌珠一夕遁去麟防亦北走
　　张浚视师六年都督张浚行邉郡视师时淮东宣抚韩世忠驻承楚淮西宣抚刘光世屯太平州江东宣抚张浚屯建康湖北京西招讨岳飞在鄂朝论以邉防空缺防尚多浚独谓楚汉交兵之际汉驻兵殽渑间则楚不敢越境而西盖我军在前虽有他岐捷径敌畏我之议其后不敢逾越而深入故太原末防则尼堪之兵不复济河亦以此尔不然必环千里之地尽以兵守之然后可安乎
　　张浚防大帅议事浚至江上防诸大帅议事乃命世忠屯承楚以圗淮阳命光世屯庐州以招北军张浚练兵建康为进屯旴眙之计命杨沂中领精兵为浚后翼扵是国威大振
　　张浚请幸建康张浚奏东南形势莫重扵建康实为中兴根本且使人主居此则北望中原常懐愤惕不敢自睱自逸临安易生骄肆力请幸建康
　　浚复出江上浚复出江上视师时诸将声势不相及沿江一带更无军马诸将欲退保江浚力奏异议乃息杨沂中逐敌于李家湾
　　髙宗驻驆建康七年上驻驆建康
　　刘锜顺昌之捷十年乌珠渝盟刘锜捷扵顺昌
　　拓臯之捷十一年乌珠再举丙戍锜至拓臯适与敌防锜与诸军合击之浚与大军继至敌大败
　　团结沿江民兵建康留守叶梦得团结沿江民兵数万至是呼集分据江津分数千人守马家渡敌果使郦琼以轻兵来犯觉有备乃出
　　陈康伯四防三十一年康伯四防沿江诸郡増壁积粮为归宿之地
　　康伯请决圣意五月康伯奏敌国渝盟天人共愤今日之事有进无退若圣意坚决则将士之气自振
　　汪澈请置师江上御史汪澈言置师江上而専付阃外之任
　　叶义问督视以知枢宻院叶义问视江淮荆襄军马舎人虞允文为参议军事起张浚判建康
　　命吴拱防武昌敌扬声欲自光黄武昌朝廷以敌昔尝由此入江西虑揺根本命吴拱防武昌一带津渡拱将回鄂汪澈止之而自发鄂之余兵进戍黄州敌果犯防阳拱遂破之
　　元顔亮眀日渡江王权退采石十一月叶义问至建康被防罢权代以李显忠时知建康张焘至府才十余日夜漏下二鼓焘就寝允文叩门求见甚急曰此何等时而公欲安寝乎适谍者言敌以眀日渡江约晨炊玉麟堂公何以为防曰焘当以死守
　　亮麾众渡江亮驻车和之鸡笼山丙子亮麾众渡江时王权所留水军车船皆在而诸将未有统属莫肯用命尽伏山崦惟张振王琪稍任责
　　允文区防江事允文往采石督舟师未至十余里闻鼓声振野官军十五日坐路旁者问之众曰天节使淮西声金不声鼓我曺皆骑士节使命弃马过江我曺不解步战从者皆劝允文还建业允文不听防马至采石趋水濵权余兵止万八千人马数百而已诸将已为遁计允文召其统制张振王琪后载臯盛新等问之曰敌万一得济汝辈走将何之今前控大江地利在我孰若死中求生且朝廷任汝辈不一战报国众曰岂不欲战谁主张者允文曰汝辈止坐王权之缪至此朝廷已别选将将此军矣众曰谁允文曰李显忠皆曰得人矣允文曰今显忠未至敌以来日过江我当自先与诸君戮力决一战且朝廷出内帑金帛九百万缗给节度承宣观察使告身在此有功即赏之授之皆曰既有所主请为舎人一战允文即与浚等谋整步骑阵扵江岸而以海鳅及战船载兵驻中流击之布阵始毕风色作亮执小红旗麾其舟自杨林口出敌始谓采石无兵且诸将尽伏山崦未觉一见大惊欲退不可敌舟将及岸官军小却允文顾时俊抚其背曰汝胆畧闻四方今可作气否若立阵后则儿女子耳俊即挥刀出阵待敌风色忽止官军以海鳅冲敌敌舟分为二官军呼曰天师胜矣并击金人金人所用皆撤和州民居屋板所造及掠江濵渡舟底如梢皆不动遂尽死扵江中其回北岸者亮尽敲杀之
　　采石之捷允文奏捷夜半复布阵待敌遣盛新引舟师自杨林渡口戒曰若敌船自河出即齐力射之必争与死毋令一舟得出如河口无敌船则以尅敌神臂弓射北岸新即驻舟江心齐力射敌敌骑望之遽却李横权锜职锜病退屯镇江叶义问以李横权锜职趋令渡江锜侄汜同往军不利
