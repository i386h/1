<!-- { "loadSidebar": true } -->
　　御史君有佚豫失徳悖乱亡道荒政咈谏废忠慢贤御史府得以谏责之相有依违顺防蔽上罔下贪宠忘谏専福作威御史府得以纠绳之将有凶悍不顺恃武肆害玩兵弃战暴刑毒民御史府得以弹劾之君至尊也相与将至贵也且得谏责纠劾之余可知也【石守道】一台之重夫骨鲠介特蹇谔自立谠言直气不畏强豪者之为御史故一台之望足以仪四方也一台之威足以绳百僚也一台之属足以振万事也一台之贵足以重朝廷也故国家有大蠧可得而去也郡国有大好可得而接也天下之大利害生民之大休戚百官之大废置群吏之黜陟皆得督视而劾闻焉
　　重台谏古人设官必重台谏之权者非重台谏也重台谏所以重朝廷也在汉光武时与百官絶席而当时号独坐者在唐宪宗时有使百官避道而当时号为龙街者夫入也而使百官絶席出也而使百官避道是果何意哉岂非重其权所以使人有畏耶【蘓总】
　　台谏权轻人无畏心今日之所恃以折天下奸雄之心者亦固有在然不可以轻其权而使人无畏心人而至扵无所畏则亦何所不至夫朝廷欲自便而以台谏为长员官吏无所惮而以台谏为文具则亦何以台谏为哉盖古者讥诃之权在台谏而后世进退台谏之权在权贵夫人之所望扳援而进者固奔走之不暇惟所欲言则借台谏之重以言之惟所欲去则假台谏之权以去之事有关扵权贵者甘为立仗马而已至扵今日而一章眀日而一疏不过以细谨责天下之士以薄刻恐天下之吏闺门之细故乡党之防累烦紊屑徒厌人听夫是以所言皆权贵之所指所去皆权贵之所忌昔先朝有为台官者上谓之曰朕不欲台谏奉行宰相风防则对曰臣非惟不欲奉行宰相风防亦不欲奉行陛下风防壮哉斯言台谏皆若而人也则台纲之不振无是理也【同上】
　　侍臣谏臣负紫荷槖夹玉皇香案以备清问之顾问者天子之侍臣也簮獬豸冠撄万乗龙鳞以张天下之胆目者天子之谏臣也朝廷清眀公道振立则一政事之得失不独谏臣能言之而侍臣亦能言之一用舎之当否不独谏官能规之而侍臣亦皆规之【同上】
　　监司守令
　　监司不可过为寛厚今为一路之州县不知其几为州县之官吏不知其几州则守也倅也下扵此则曺掾也县则令也丞也下扵此则簿尉也天下之人不皆无皆不肖某人何人也仁可以治民也才可以辨事也亷可以率俗也吾举之吾君用之夫呜乎而不劝某人何人也贪汚也阘茸也裒敛以奉上位也奸巧以媚要势也吾按之吾君殛之夫乌乎而不警一言而人以为劝一言而人以为警夫是以无负扵风采之寄今且不然所举之人某为亲旧也某为权势也一嵗之出按者凡防州县之所厯者凡防以谩不可校之簿书与夫不切之讼谍纷乎其前彼其心虽知其吏之不法而当按则曰某人某之子弟也某人某之亲故也某人某之所尝属托也吾何忍按焉人且从而称之曰是寛厚长者之为监司者也夫寛厚长者固士大夫之美名而为天子风采之任则亦何用乎此【同上】
　　逺地之守当择广南之地去京师尤逺瘴疠虫毒种种秽恶内地之人南辕越岭不啻斥逐必罪戾孱庸不得已而后膺其选而又地产珍竒掌握之物足富数世疆域旷邈按察稀临宫阙万里赴诉莫及则无聊汨没之人何惮而不为贿乎厯尽交广之间民獠多叛职由此也贾父来晚之歌尹来杀我之诮人情大可见矣选任守臣可不戒哉【吴阙】
　　善政所感政之善恶有感扵物者亦有感扵人者蝗避中牟鳯集頴川九江得人而去猛虎潮阳得人而去鳄鱼善政感物者也米以王涣而通粟以李岘而贱有李勉则夷舶来有薛公则鱼盐至善政感人者也
　　二千石善政吾闻风行扵上而水波此天下之至文仁形扵心而民服此天下之善化岂可以多为令而病民慢自设扵险而病民诈也九转丹砂防铁成金两汉循吏铸顽成仁我简易则民肃我平易则民亲今使髙安之农养生扵桁杨之外珥笔扵教讼者问孝之章婺耳鎻亢者深春耕之耒卖私鬭之刀劒以为牛羞淫祠之樽爼以养亲虽承平百年雨露渗漉非二千石所以教人者乎【黄山谷】
　　善政即为汉之循吏夫猛而不害善良寛而不长奸宄虽两汉循吏不过如此萍乡邑里之间鸱枭且为鳯凰稂莠皆化为嘉谷矣【同上】
　　守令不任事夫食人之食者任人之责衣人之衣者懐人之忧朝廷以十万户付之一守以百里地委之一令元元之休戚系焉一时之丰耗系焉不知惧此而寅縁为奸亦勿思之甚且设官置吏本以为民今也为民父母而反有以蠧民民何所望耶然士方未仕之时兾得寸禄以有为迨夫嵗月之积家温食饱则平日志愿一皆没没吁可叹哉【严谷】
　　吏为民之乳牧嵗当旱歉羣情嗸嗸绥静抚摩尚虞多事倘贪吏复从而蹙削之是子方啼饥而乳之嚣者复夺其食牛方奔喘而牧之悍者复疾其鞭则其转就羸残而激成触其势所必至焉耳人君保民均扵保子爱民甚扵爱牛而为之乳与牧者实寄诸吏
　　良吏贪吏良吏出为徳星则虽齐嵗方艰而民懐父母之恋贪政肆为硕防则虽魏麦可食而民兴逝去之思吏赃吏者人心之巨蠧也芟其根而毋使之蔓伐其枝而毋使之萌布满郡县者皆羔羊素丝之节牧养生民者无苛政猛虎之嫌
　　官吏之弊然以风霜之评议者未必畏朝夕之诛求者每自若贪婪狼狈疾险鸷猛　　肆贪暴之毒长告讦之风以词讼为兴利之门以狱犴为论财之府　快意扵常刑之外横取于经赋之余以慈祥恺悌为姑息以刻剥惨毒为整办议论习尚日趍扵薄似非清眀圣时所宜有也



　　羣书考索别集卷十八
　　钦定四库全书
　　羣书考索别集卷十九　　宋　章如愚　撰士门
　　科举
　　古者教民而賔兴盖先王之世教民以徳行道义而賔兴之故士谨其言行则有得禄之道然圣人之意则以为君子亦修其在我者而已其得与不得非所计也故曰禄在其中岂真教之以是而求禄哉呜呼三代之时先王之法行扵上者既如彼圣人之教行扵下者又如此是虽欲人材之不成风俗之不厚盖亦不可得已正使士之不贤者或不免扵外慕有司之不眀者或不足以得人然其所以相求者盖犹出扵修身谨行之意一得其人则其法固万世不易之良法也【语或问】科举始扵隋唐隋炀帝始置科举之法彼惟豪杰特起而一天下之难也故以科举销天下英雄之气唐兴革隋之弊独此不改然犹有辟举法故唐之人物亦有可称也
　　后世専以词艺取人后世専以词艺取人而不考其言行之素使士以贤者犹不免急扵彼而缓扵此有司之良者每恨无以必得行谊才业之人而其不贤且良者则固皆以为当然而不之怪也然则人才风俗之所成就又安得不愧扵古上之人亦何重扵此而不之革哉【语或问】
　　科举夺人本心科举累人不浅人多为此所夺但有父母在仰事俯育不得不资扵此故不可不勉尔其实甚夺人志【文公语録】
　　不可使科举之心胜士人先要分别科举与读书孰轻孰重若读书上有七分志科举上有三分犹可若科举七分读书三分将来必被他胜却况此志全是科举所以到老全使不着盖不关为已也圣人教人只是为已【同上】
　　当先变经论策之式今科举之弊极矣如乡举里选之法此是第一义今不行只就科举法中区防且变着如今经义格子使天下士子各通五经大义一举试春秋一举试二礼一举试易诗书禁懐挟出题目使冩出注疏与诸家之说而断以已意防论则试以时务如礼乐兵刑之属如此亦不为无益欲格奔竞之弊则均诸州之觧额稍损太学之额太学则罢月书季攷之法皆限之以省试独取经眀行修之人如此亦庻几矣【同上】当専以经学取人常欲作一科举法今之诗赋实为无用经义则未离于说经但变其虚浮之格如近古义直述大意遂立科取人以易诗书为一类二礼为一类春秋三为一类如子年以易诗书取人则以前三年举天下皆理防此三经夘年以二礼取人则以前三年举天下皆理防此二经午年以春秋三取人则以前三年举天下皆理防此春秋三如易诗书稍易理防故先用此一类取人如是周而复始其每举所出防论皆有定所如某书出论某书出防如天文地理乐律之类皆指定令学习而用以为题【同上】
　　今日立法之弊今日学校科举不成法上之人分眀以盗贼遇士士亦分眀以盗贼自防鼓噪作閙以相迫脇非盗贼而何欲治之无他只是严挟书义之禁不许继烛少间自沙汰一半不是秀才底自不敢来虽无沙汰之名而有其实【同前】
　　古者士有定志古者学校选举之法始扵乡党而夺扵国都教之以徳行道义而兴其贤者者盖其所以居之者无异路是以士有定志而无外慕早夜孜孜惟惧徳业之不修而不忧爵禄之未至夫子所谓言寡尤行寡悔禄在其中孟子所谓修其天爵而人爵从之盖谓此也【学校贡举私议】
　　古今取士之殊夫古之人教民以徳行道艺而兴其贤者者其法备而意深矣今之为法不然其教之之详取之之审反覆澄汰至于再三而其具不越乎无用之空言而已深求其意虽或亦将有赖扵其用然彼知但为无用之空言而便足以要吾之爵禄则又何暇复思吾之所以取彼者其意为何如哉【文公建昌军进士题名集】
　　厯代选举之法若舜之命司徒以敷五教命典乐以教胃子皆此意也至扵成周而法始大备故其人材之盛风俗之美后世莫及之汉室之初尚有遗法其选举之目必以敬长上顺乡里肃政教出入不悖所闻为称首魏晋以来虽不及古然其九品中正之法犹为近之及至隋唐遂専以文词取士而尚徳之举不复见矣积至扵今流弊已极其势不可以不忘【文公贡举学校私议】
　　宋朝始専以文艺官材取士之法三代尚矣汉魏以来至扵晋唐郡国选举公府辟召其法不同然上之所取乎下者其路博故下之所学以待问者亦各有所以而不専扵文艺之一长也至宋朝始専以进士入官虽间设科目如所谓贤良方正博学宏词者然不亦过文艺而已夫文者士之末其在君子小人无常分士或懐负道徳而不能此与虽而耻不屑就者国家安得而用之耶【文公防问】
