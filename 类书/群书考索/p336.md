<!-- { "loadSidebar": true } -->
　　唐书记名字官名多误予家有阎陵画唐秦府十八学士各有真赞亦唐人书多与旧史不同姚东之字思亷旧史乃姚思亷字简之苏真陆徳明薛收唐书皆以字为名李元道盖文逹于志寕许敬宗段志蔡允恭唐书皆书字房龄字乔年唐书乃房簥字真龄孔頴逹唐书字仲逹苏典戯名从日从九唐书乃从日从助许敬宗薛收官皆直记室唐书乃摄记室盖唐书成于后人之手所容有讹谬此乃当时所记者以旧史考之魏郑公对太宗云目如悬铃者佳则真铃果名非字也然苏世长太宗召对真武门问云卿何名长意短后乃为学士似为学士时方更名耳【沈存中笔谈真龄避字】唐史官不如范晔陈寿所为故不能贬恶扬善唐史官才薄言辞鄙浅不足以发扬髙祖太宗列圣明徳使后之观者文采不及周汉之书仆以为西汉十一帝髙祖起布衣定天下豁逹大度东汉所不及其余惟文宣二帝为优自惠景已下亦不皆明于东汉明章两帝而前汉事迹灼然在人口者以司马迁班固叙述髙简之功故学者悦而习焉其读之详也足下读范汉书陈夀三国志王隐晋书生熟何如左邱明司马迁班固书之温习哉故温习者事迹彰而罕读者事迹晦唐有天下圣明继于周汉而史官叙事曽不如范陈夀所为况足拟望左邱明司马迁班固之文哉【李翺书】
　　新唐书乃欧阳脩宋祁等刋脩商周以来为国长乆惟汉与唐而不幸接乎五代衰世之士气卑弱言浅意陋不足以起其文而使明君贤臣隽功伟烈与夫昏虐贼乱祸根罪首皆不得暴其善恶以动人耳目诚不可以垂劝戒示久逺甚可叹也乃因迩臣之有言适契上心之所闵于是刋修官欧阳脩宋祁与编修官范镇王畴宋敏求吕夏卿刘羲叟等并膺儒学之选悉发秘府之藏俾之讨论共加删定凡十有七年成二百二十五卷其事则増于前其文则省于旧至于名篇着目有革有因立纪实或増或损义类凡例皆有据依纎悉纲条具载别録【蔡公亮表】
　　新书纪志表大数旧史记志约一百九十万新史纪志约一百六十四万外新添约一十一万二千九百三十字发传凡六十一外新添三百三十一凡二后妃三宗室一百三十一列传十三忠义十六孝友五隐逸六循吏十二儒学二十文艺六方技二十二烈女一外戚十一宦者四十八藩镇三奸臣一叛臣一逆臣者也旧志十一种而新志増其三仪卫选举兵是也表凡四宰相方镇宗室宰相世系是也【吕夏卿纪例】新书帝纪所书之例窃攷新书所作之例其位也太宗明皇则言践祚葢明代父之谊宪宗则言内禅不书太上皇位嫌承受不明也不书即位者嫌父在而取大宝也立皇太子若景云元年书立皇太子宏基者言人神所归也永隆元年书立子哲为皇子言立不以正从私也武徳九年立皇后长孙氏立以徳也神龙元年书立妃韦氏为皇后立以嬖也命宰相得人书备官若书以许州刺史姚崇为丞相是也将得人书帅师讨有罪书伐若书辽东大总管李勣帅师伐髙丽是也将非其人书王师大战书及王师及云南大战于泸川败绩是也王者之览民谣其行以时则书幸不书还宫若开元十年幸兴庆宫虽逾月不书还宫是也出非其时称驾所至及还宫若天宝八年十月车驾至华清宫九年车驾还宫是也朝贺失礼则书地天宝九载受朝贺于华清宫是也不受朝贺则不书朔正元二年皇帝不受朝贺以嵗饥馑故不书朔是也宴防得礼则书地若天宝十四年勤政楼宴羣臣是也失礼则书宴若景龙四年宴羣臣于芳林园是也亲蚕之礼不书本纪讥后徳之不建若武后四亲蚕不书是也籍田如礼则异之以示劝若开元二十三年皇帝有事于籍田是也有灾变而无修省之实则载之天文五行志惩不知也【同上】新书志所书之例列传之作其体有二一曰年二曰事年以先之事以次之备贤愚纪成败功髙行称则特立一若魏文公裴度陆贽韩愈李徳裕是也人子务在显亲毎必备载父祖名谥官爵人情重于继体末必厯谱于子孙之世不着于世则略之也攷其名字若贺知章字季真房琯字次律于旧集得之载其郡县若韩文公南阳人旧史为昌黎人是也题之目羣以姓若杜甫李白同是也特以名若韩愈李徳裕皆具姓名是也功髙以事若五王传是也迹伪以地淄青李正巳是也宗室之子虽有功亦承本传李适之李臯各附本祖尚亲也凡例之体有六冠以后妃尊也以宗室诸王亲也列以僣国受命之始也序一时之君臣葢事之总也继以四夷王化之及也终以逆臣成败之归也凡褒者卒月韩愈书宝厯元年十二月卒褒也贬者卒年若韦臯传正元二十一年卒贬也有功徳则夀年若干谨终也若郭子仪书八十五李晟书六十五是也谥赠之数非功徳不书惩及幸也论议表章以助君上之得失补国家之利害非此则不书若李伯药封建论朱钦则五王论白居易元稹书是也论货殖之陈礼乐之原则志之若陆贽諌二库状韩文公禘祫议皆附于志是也防军旅之宜斥奸邪之恶见于他如权文公韩文公淮西招讨事见于元济南蛮是也诗赋之作揄扬国体则见之如李白明堂赋杜甫三大礼赋是也诏策之实足以信后代则摭之若载实事见本传是也官爵迁易不常所居有善则书循吏儒林皆得一端则标之外戚之众惟卓然殊尤者为立若呉凑别立一是也夫唐十八帝之盛百礼交举志当时正朔用厯之本曰律厯焉志邦国财用曰货殖焉志礼乐之防袭曰礼乐焉志宗庙鬼神之常祀曰郊祀焉志髙宗明皇天后登封降禅之礼曰封禅焉志气沴之侵奸曰五行焉志邦国之阔狭户口之众寡曰地理焉志经籍之总目曰艺文焉志旂章之物色曰车服焉凡两都宫阙制度园籞之规模一朝之旧章也廐牧孳乳之数牝牡圏印之名车辂出入征伐武事所急有国之常用也然而厯代未尝志其名数非通制也两都宫阙志于郡国之下廐牧乗马之数志于车服之末亦记事之体也至若得大衍景福之厯而律厯志可全矣得职该六典之书而百官可全矣得开元曲台礼郊祀録而礼乐志可全矣【吕夏卿书】
　　唐文人多而史才少史之难其人乆矣魏晋宋齐梁隋间观其文则亦固当然也所可怪者唐三百年文章非三代两汉无敌史之材宜有如丘明迁固辈而本无一人可与范晔陈夀比肩【老泉史论序】
　　孙之翰论唐事皆旧史所不及録示孙之翰唐论仆不识之翰今见此书凛然得其为人至论禇遂良不譛刘洎太子璜之废縁张説张廵之败縁房琯李光弼不当图史思明宣宗有小善而无人君大略皆旧史所不及【苏子瞻答李廌书】
　　欧阳公修唐书不掩宋公之善欧阳公修修唐书最后至局专修纪志而已列传则宋尚书祁修也朝廷以一书出于两手体不能一遂诏欧阳公防详列令删修为一体公虽受命退而叹曰宋公于我为前辈且人所见多不同岂可悉如己意于是一无所易列传书宋姓名纪志欧公姓名宋公闻而喜曰自古文人不能逊而好相凌掩此风前所未闻也
　　欧阳公撰唐书皆有深意公尝被诏撰唐史又自撰五代史其为纪一用春秋法于唐礼乐志明前世礼乐之本出于一而后世礼乐为虚名五行志不书事应尽破汉儒灾异附防之説
　　人主观史宰相修史之失古者官守其职史书善恶君相不与焉故齐太史兄弟三人死于崔杼而卒不没其罪此奸臣贼子所以惧乎后世人君得以观史而宰相得以监修欲其直笔不亦难乎司马迁有言曰文史星厯近乎卜祝之间葢止于执简记事直书其实而已非如春秋有褒贬赏罚之文也后之为史者务褒贬而忘事实失其职矣人君任臣以职而宰相不与史事则善恶庶乎其可信也○史以宰相监修固有所制而不得直笔也又况人君自取而观之为史官者安得而有实録哉
　　人主观史宰相监修之弊自唐太宗以人主欲观史朱子奢之諌咈而不从而为史官始不敢以行其直自太宗以宰相监修国史实録之上龄多所隐讳而为史官者益不得以行其直
　　史通
　　各有可褒可贬者读唐人徐坚凡为史官宜置坐右之言则知史通为可取【刘知几】读唐史【赞】工诃古人拙于用己之言则知史通为可贬【知几赞】夫一刘知几也一史通也而或予或贬不一其説考古者惑焉及以史通观之可予者十有三四可贬者十有五六或予或贬良有以也史通之书自六家二体以下则谓之内篇自史官建置以下则谓之外篇内篇论史则有惑经车右之篇外篇论史则有直书左笔之名内篇曰叙事曰书事所以论作史之体也曰载文曰载言所以言为史之法也曰古今正史所以议论歴代之史也其自述则有自叙忤时之名其矜能则有黜烦杂驳之号知几之用力亦已勤矣谓司马体失録烦【六家篇】谓班固精练该密【同上】谓项羽不当曰纪【本纪篇】谓陈胜不当曰世家【世家篇】谓范晔虚美隗嚣与夫陈夀不当贬孔明魏收不当贬尔朱之类【论赞论】贬所当贬予所当予三代直道亦不是过此徐坚之徒所以采取之也至于疑古一篇虽尧舜伯禹不免见疑惑经一篇虽夫子春秋不免见贬既以班固为精审矣至论五行志则専考班氏之短至有芜纇错缪失宜乖理多鉴不精之语【外篇】既以艺文为不当志矣【书志篇】其自述作史之法则又以为都邑氏族方物宜为三志【同上】艺文不可志氏族方物果可志耶此工诃拙用之言赞史者所为而发也知几尝为史有才学识三长之説【本传】盖以自任也史通一书贯穿古今不可谓无学矣三为史官再入东观不可谓无才矣疑古惑经之类得非识有所不足耶目见毫芒不见其睫正知几之谓矣有志于汗青者宜戒焉
　　通鉴
　　惟通鉴便人主观览白虎通为讲论五经同异而设故以发明经传为本至通史则不然【梁武帝诏羣臣修撰】自秦以上皆以史记为本旁采它説以广异闻至两汉以还则全録当时纪传呉蜀二主皆入世家五胡元魏列于夷狄其为体制一如史记特不为表而已【通史内篇史记家】知几史通葢为讥评诸史而作故专以去取褒贬为义至通鉴则不然其意以为迁固而下文字繁多布衣之士犹难遍读人主万几奚暇周览【进通鉴表】于是撮机举要删繁削冗择其切于兴衰理乱之监者定为一书以便乙览司马进通鉴表其可攷也
　　五代史
　　用春秋法欧阳公修五代史记褒善贬恶其法甚精曰呜呼此乱世书也吾用春秋之法师其意不袭其文其论曰孔子作春秋因乱世而立治法余述本纪以治法而正乱君此其志也书减旧史之半而事迹添数倍议者以谓功不下司马迁又谓争功相驰上下无驳杂之説至于条例精密则迁不及也亦尝自谓我作伶官岂下滑稽也哉
　　史官
　　世不易职古者之史世不易业不迁官不贰事如周之史佚鲁之史克晋之史苏史黯史赵史墨皆世掌之如后世亦尚有此意太史谈之后有史迁班叔皮之后有班孟坚唐时史官不易如出使屡黜亦以史自随如刘仲几作史通后其子余亦掌之近世史官皆为迁转之地耳











　　羣书考索续集卷十五
　　钦定四库全书
　　羣书考索续集卷十六
　　宋　章如愚　编
　　诸史门
　　诸史
