<!-- { "loadSidebar": true } -->
　　太中大夫　　　　　旧为左右谏大夫
　　宣奉大夫元丰新制未有此阶大观初改左光禄大夫为宣奉大夫
　　正奉大夫元丰新制未有此阶大观二年改右光禄大夫为正奉大夫
　　正议大夫隋炀帝置散官盖取秦大夫掌论议之义【通典】○宋朝元丰新制改六曹侍郎为正议大夫六侍郎并作一等换正议大夫时论以宰执贪进官作此盖故事丞郎作四转今乃减作两转尔【官制旧典】
　　元祐寄禄习分左右绍圣罢分而正议大夫仍旧存左右作两资转大观初改右正议大夫为通奉大夫而左正议大夫去左字为正议大夫【职畧】
　　通奉大夫元丰新制未有此阶大观初改右正议大夫为通奉大夫
　　通议大夫隋炀帝置散官盖取秦大夫掌论议之义【通典】○宋朝元丰新制改给事中为通议大夫【职畧】太中大夫秦太中大夫秩比千石掌论议汉氏因之梁班第十一秩千石北齐从第三品唐从散官宋朝元丰新制改左右谏议大夫为太中大夫
　　神宗以寄禄官等级少遂以太中为宰相官蔡确时任右谏议大夫参知政事兊换太中大夫及拜相则依前太中大夫守左右仆射遂为定制【官制旧典】
　　中大夫【自此以下甄别流品至详　旧为秘书监】秦置中大夫汉武帝太初元年改为光禄大夫唐为散官宋朝元丰新制改秘书监为中大夫
　　秘书殿中监为一等元丰三年偶阙任殿中监者故只着秘书监神宗以太中大夫为宰相官故初除执政止授中大夫是时以翰林学士蒲宗孟王安礼为左右二公寄禄官皆未至大夫遂除中大夫守之【官制旧典】
　　中奉大夫【大观新置】
　　中散大夫【旧为光禄卿至少府监】王莽所置后汉因之六百石无员魏晋因之齐职仪品第七绛朝服进贤一梁冠班第十陈秩千石唐为散官【六典】宋朝元祐寄禄官皆分左右诏左右中散大夫以二十员为额绍圣罢分而中散大夫仍旧存左右作两资转大观初改左中散大夫为中奉大夫其右中散大夫去右字为中散大夫朝议大夫【旧为太常少卿左右司郎中光禄少卿】汉官仪大夫以上得奉朝议则其义也隋文帝置为从三品散官唐为正五品下【六典】宋朝元丰新制改太常至光禄少卿为朝议大夫
　　少卿监左右司郎中等级最多一换之则清浊莫分旧制从官为左右司郎中当迁者左司转左谏议大夫右司转右谏议其太常少卿若自吏兵部郎中转到者遇特防转行亦迁右谏则是朝议转太中也崇宁以前从官自转朝议直转中大夫乃用元丰故事以中大夫为执政官比旧制太中大夫自増中奉大夫遂用细转乃由当时执政不知典故尔至庶僚职方郎中转光禄少卿驾部郎中转司农少府或将作监次迁卫尉卿则是有出身者三迁至秘书监无出身者五迁至殿中监皆中大夫也近制増中奉大夫奉直大夫两等乃合旧制【官制旧典】
　　元祐三年诏左右朝议大夫以五十员为额
　　奉直大夫元丰新制未有此阶元祐寄禄官皆分左右绍圣罢分而朝议大夫仍旧存左右作两资转大观初改右朝议大夫为奉直大夫诏有出身及带职人更不转中散奉直大夫政和中诏朝议奉直大夫今后共以八十员为额
　　朝请大夫【旧为前行郎中】隋置散官取将军公卿年髙徳重者以列侯就第特进奉朝请之义大唐因之【通典】宋朝元丰新制改六曹前行郎中为朝请大夫
　　朝请大夫授前行郎中朝散大夫授中行郎中朝奉大夫授后行郎中故事曹名虽转正郎亦不呼郎中只称曹名以示其出常调也自改大夫更无别焉【官制旧典】
　　朝散大夫【旧为中行郎中】隋置散官大唐因之宋朝元丰新制改六曹中行郎中为朝散大夫
　　朝奉大夫【旧为后行郎中】宋朝元丰新制改六曹后行郎中为朝奉大夫【职畧】
　　朝请郎【旧为前行员外郎侍御史】隋置散官盖采晋宋齐梁陈并有奉朝请员为名大唐因之【通典】宋朝元丰新制改六曹前行员外郎为朝请郎
　　朝请郎授前后员外郎朝散郎授起居舍人及中行员外郎朝奉郎授左右司谏及后行员外郎此三等阶混殽尤甚旧制元登第初为将作监一迁右司谏次转起居舍人兵部员外郎三人及第并制科厯一任回自太常博士迁祠部度支司封员外郎进士出身自太常博士迁屯田都官职方员外郎世赏自国子博士转虞部驾部员外郎杂流自国子博士转水部司门库部员外郎祖宗不以名器假人故命以别之也【官制旧典】
　　朝散郎【旧为中行员外郎起居舍人】隋文帝置【通典】唐因之宋朝元丰新制六曹中行员外郎及起居舍人为朝散郎朝奉郎【旧为后行员外郎左右司諌】宋朝元丰新制改六曹后行员外郎及左右司谏为朝奉郎
　　承议郎【旧为左右正言太常国子博士】隋炀帝置唐因之【六典】宋朝元丰新制改左右正言太常国子博士为承议郎承议郎授左右正言太常国子博士旧制初除知制诰及待而官未至员外郎即除右正言状元自著作郎亦除左正言若有出身人皆迁太常博士余人迁国子博士易阶官后清浊无别矣【官制旧典】
　　奉议郎【旧为太常秘书殿中丞著作郎】隋文帝置通议郎唐改奉议郎【通典】宋朝元丰新制改太常秘书殿中丞为奉议郎奉议郎授三丞及著书郎旧制前名自太子中允太常丞著作郎迁秘书丞大理寺丞迁殿中丞状元自将作监丞迁著作郎无出身自赞善中舍洗马皆迁殿中丞以上皆号大朝官【官制旧典】
　　通直郎【旧为太子中允赞善大夫洗马】隋置通直郎盖采晋宋以来诸官皆有通直郎谓官髙下而通为宿直者也因此为名唐因之宋朝元丰新制改太子中允左右赞善大夫中舍洗马为通直郎
　　通直郎授太子中允赞善中舍洗马号小朝官旧制初擢用京官选人为经筵官及防谏皆除中允若擢转运判官则前除中允无出身人除赞善若叙迁则有出身人转中舍宰执奏补者转赞善杂流转洗马盖有以别之自改官制后初除待制以上而官未厯陞朝者并改通直郎及仿旧带除正官耳【官制旧典】
　　宣教郎【旧为光禄卫尉寺将作监丞防骑尉】隋置散官唐改为宣义郎盖取梁宣义将军之名【通典】宋朝元丰新制改光禄衞尉丞将作监丞为宣义郎
　　宣义郎授光禄卫尉寺丞将作监丞旧制凡前名自太祝奉礼转官选人改次等官皆迁光禄寺丞余人大理评事自太祝转官迁光禄寺丞奉礼转者及选人改次等官皆迁卫尉寺丞【官制旧典】
　　承事郎【旧为大理评事】隋炀帝置徴事郎唐因之【六典】宋朝新制改大理评事为承事郎
　　承事郎授大理评事旧制凡前名授书正字主簿皆转大理评事登科甲者命官亦如之熈寜末状元方除评事余人自太祝奉礼迁者皆转评事宰相任子亦如之【官制旧典】
　　承奉郎【旧为太常寺太祝奉礼郎】隋文帝置【六典】唐因之宋元丰新制改太常寺太祝奉礼郎为承奉郎
　　承奉郎授大祝奉礼郎旧制执政任子为太祝其用宰执恩泽转者迁太祝用侍从恩泽转者迁奉礼【官制】
　　承务郎【旧为秘书省校书郎正字将作监主簿】唐置盖因隋尚书二十四司承务郎之名【通典】宋朝元丰新制改秘书省校书郎正字将作监主簿为承务郎
　　承务郎授校书正字监主簿制前执政任子校书郎学士任子为正字谏议待制任子为将作监主簿【官制旧典】
　　承直郎崇宁初以选人七等造为新名改留守节察判官为承直郎从邓洵武之请也
　　儒林郎唐置前史有儒林传之名取其义也【六典】宋朝崇寜新制改节察掌书记支使防团判官为儒林郎文林郎唐置取北齐文林馆徴文学之士以充之宋朝崇寜新制留守节察推官军事判官为文林郎谓之两使职官
　　从事郎崇寜新制改防团军事推官军监判官为从事郎【谓之初等职官】
　　从政郎宋朝崇宁新制改司録为録事参军县令为通仕郎政和中御笔改通仕郎为从政郎
　　修职郎宋朝崇寜新制改知録事参军知録事为登仕郎政和中御笔改登仕郎为修职郎
　　迪功郎宋朝崇宁新制改军巡判官司理司户司法簿为将仕郎政和中御笔改将仕郎为迪功郎












　　羣书考索后集卷十九
　　钦定四库全书
　　羣书考索后集卷二十
　　宋　章如愚　编
　　官制门
　　武阶类
　　宋朝防唐旧制武选之称自内客省使至閤门使使各有副为横行自皇城使至供备库使为诸司正使自皇城副使供备库副使为诸司副使自内殿承制至三班借使为使臣元丰肇正文阶而武阶犹未及改
　　元丰董正官制如武臣易将军校尉之号竟独依旧不复更定【麈史】
　　政和初一切易以新名正使为大夫副使为郎横行十二阶正副亦然是以有郎居大夫之上者其后以新名未足又增置宣正履正叶忠翊卫亲卫大夫郎通为横行
　　政和六年御笔官爵以待劳能今兴事造功能者軰出而官名未及何以宠奨多士可増下项右武左武拱卫亲卫翊卫中卫中亮中侍恊忠履正宣正正侍大夫通旧依此郎亦如之唯不置通侍
　　绍兴杂压厘正其序郎皆在大夫之下【圣朝职畧】
　　太尉【见使相门】
　　横行十三阶
　　通侍大夫【旧为内客省使】政和新制宋朝内客省使未尝除人自易武阶诏不置通侍盖遵祖宗之意也
　　正侍大夫【旧为延福宫使】政和新制
　　宣政大夫政和初易武阶未有宣政大夫续増置焉履正大夫政和续増置
　　协忠大夫政和续増置
　　忠侍大夫【旧为景福殿使】政和新制以景福殿使为之
　　忠亮大夫【旧为客省使】政和新制
　　中卫大夫【旧为引进使】政和新制
　　翊卫大夫政和续添置
　　亲卫大夫政和续増置
　　拱卫大夫【旧为四方馆使】政和新増
　　左武大夫【旧为东上閤门使】政和新制
　　右武大夫【旧为西上閤门使】政和新制
　　旧诸司使八阶
　　武功大夫【旧为皇城使】政和新制
　　武徳大夫【旧为宫苑左右骐骥内藏库使】政和新制
　　武显大夫【旧为左藏库东西作使】
　　武节大夫【旧为荘宅六宅文思使】政和新制
　　武畧大夫【旧为内园洛苑如京崇义使】政和新制
　　武经大夫【旧为西京左藏库使】政和新制
　　武义大夫【旧为西京作坊使东西染院使礼賔使】政和新制
　　武翼大夫【旧为供备库使】
　　旧横行副使
　　正侍郎旧在右武大夫之下右武郎旧在武功大夫之上绍兴始厘正焉
　　十二阶
　　正侍郎宣正郎履政郎协忠郎中侍郎政和续増置中亮郎【旧为客省副使】政和新制
　　中卫郎【旧引进副使】政和新制
　　翊卫郎亲卫郎政和续増置
　　拱卫郎政和新制以四方馆使为拱衞大夫而四方舘旧无副使续置拱卫郎
　　左武郎【旧为东閤门使】政和新制
　　右武郎【旧为西閤门使】政和新制
　　旧诸司副使八阶
　　武功郎【旧为皇城副使】政和新制
　　武徳郎【旧为宫苑使左右骐骥副使内藏库副使】政和新制
　　武显郎【旧为左藏库副使东作坊副使西作坊副使】政和新制
　　武节郎【旧为荘宅副使六宅副使文思副使】政和新制
　　武畧郎【旧为内园副使洛苑副使如京副使崇仪副使】政和新制
