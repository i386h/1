<!-- { "loadSidebar": true } -->
　　二春坊左春坊左庶子【二人】掌侍从賛相駮正启奏緫司经典膳药典设宫门六局　司议郎【二人】掌侍从规諌駮正启奏　左谕徳【二人】掌谕皇太子以道徳随事讽賛　左賛善大夫【五人】掌传令讽过失賛礼仪【隋有内允武徳三年改曰中舍人门下坊贞观初曰中允十八年置司议郎永徽三年避皇太子名复改中允曰内允太子废复旧龙朔二年改门下坊曰左春坊左庶子曰左中护中允曰左賛善大夫司议郎分左右置左右谕徳各一人咸亨元年皆复旧司议郎废分左右其后谕徳废而司议郎复分仪凤四年置左右賛善大夫各十人以同姓为之景云二年始兼用庶姓改门下坊曰左春坊复置谕徳庶子以比侍中中允以比门下侍郎司议郎以比给事中賛善大夫以比谏议大夫谕徳以比散骑常侍右春坊右庶子以比中书令中舍人以比中书侍郎太子监国则庶子比尚书令】　崇文馆学士【二人】掌经籍图书教授诸生　校书郎【二人】掌校理书籍【贞观十三年置崇贤馆显庆元年置学生二十人上元二年避太子名改曰崇文馆有学士直学士及仇校皆无常员无其人则庶子领馆事开元七年改仇校曰校书郎乾元初以宰相为学士緫馆事贞元八年左春坊】
　　司经局洗马【二人】掌经籍出入侍从　文学【三人】分知经籍侍奉文章　校书【四人】掌校刋经史【唐改太子正书曰正字龙朔三年改司经局曰桂坊罢左春坊领崇馆比御史防以詹事一人为令比御史大夫司直二人比御史以洗马为司经大夫置文学四人录事一人三年改司经大夫曰桂坊大夫纠正违失咸亨元年复左春坊省录事】　典膳局典膳郎【二人】丞【二人】掌进膳甞食丞为之贰【龙朔二年改典膳监曰典膳郎】　药藏局药藏郎【二人】丞【二人】掌和毉药丞为之贰　内直局内直郎【二人】丞【二人】掌符玺衣服繖扇几案笔砚垣墙【龙朔二年改监曰内直郎副监曰丞】　典设局典设郎【四人】丞【二人】掌汤沐灯烛　宫门局宫门郎【二人】丞【二人】掌宫门管籥【龙朔三年改宫门监曰宫门郎】
　　右春坊右庶子【二人】舍人【二人】掌侍从献纳启奏中舍人为之贰　太子舍人【四人】掌行令书表启　通事舍人【八人】掌导宫臣辞见承令劳问　右谕徳【一人】右賛善大夫【五人】录事【一人】主事【二人隋内舍人典书坊武徳初改曰中舍人管记舍人曰太子舍人永徽元年避太子名复改中舍人曰内舍人龙朔二年改典书坊曰右春坊右庶子曰右中护中舍人曰左賛善大夫舍人曰右司议郎】
　　三寺家令寺令【一人】掌饮膳仓储緫食官典仓司藏三署皇太子出入则乗轺车为导
　　丞【二人】掌判寺事凡三署出纳皆刺于詹事　主簿【一人唐改司府令曰家令龙朔二年改家令寺曰宫府寺家令曰大夫】　食官署令【一人】丞【二人】掌饮膳酒醴　典仓署令【一人】丞【二人】掌九谷醯醢庶羞器皿灯烛　司藏署令【一人】丞【二人】掌库藏财货出纳营缮
　　率更寺令【一人】掌宗族次序礼乐刑罚及漏刻之政丞【一人】掌贰令事　主簿【一人】掌印勾【龙朔二年改曰司更寺令曰司更大夫】
　　仆寺仆【一人】掌车舆乗骑仪仗丧塟緫廐牧署
　　丞【一人】掌判寺事　主簿【一人】掌廐牧畜养车骑驾驭仪仗【龙朔二年改曰驭仆寺仆曰大夫】　廐牧署令【一人】丞【二人】掌车马闲廐牧畜
　　十率太子左右率府率【各一人】副率【各二人】掌兵仗仪卫【武徳五年改左右侍率曰左右卫率府左右武侍卫曰左右宗卫率府左右宫门将曰左右监门率府龙朔二年改左右卫率府曰左右典戎卫左右宗卫率府曰左右司御率府左右虞率府曰左右清道卫左右内率府曰左右奉裕卫左右监门率府曰左右崇掖卫武后垂拱中改左右监门率府曰左右鹤禁卫神龙元年改左右司御率府曰左右宗卫府左右清道卫曰左右虞率府景云二年左右宗卫府复曰左右司御率府开元初左右虞率府复曰左右清道率府】
　　长史【各一人】掌判诸曹府　录事参军事【各一人】仓曹参军事掌文官簿书　兵曹参军事掌武官簿书胄曹参军事掌器械　骑曹参军事【各一人】营缮
　　司阶【各一人】上中候【各二人】司戈【各二人】执防【各一人】散长上【各十人】
　　亲府勲府明府三府每府
　　中郎将【各一人】左右郎将【各一人】中郎将郎将掌其府校尉旅帅及亲勲翊卫之属宿卫而緫其事　兵曹参军事【各二人】掌判句　校尉【各五人】旅帅【各十人】队正【各二十人武徳元年改功曹曰亲卫义曹曰勲卫良曹曰明卫置三府】
　　太子左右司御率府率【各一人】副率【各二人】掌同左右卫凡诸曹及外府旅贲畨上者焉
　　长史【各一人】录事参军事【各一人】仓曹参军事　兵曹参军事　胄曹参军事　骑曹参军事【各一人】司阶【各一人】中候【各二人】司戈【各二人】执防【各三人】亲卫勲卫翊卫三府中郎将以下如左右卫率府
　　太子左右清道率府率【各一人】副率【各二人】掌昼夜廵警长史【各一人】录事参军事【各一人】仓曹参军事　兵曹参军事　胄曹叅军事【各一人】司阶【各一人】左右中【各二人】左右司戈【各二人】左右执防【各三人】亲卫勲卫翊卫三府中郎将以下如左右卫率府
　　太子左右监门率府率【各一人】副率【各二人】掌诸门禁卫卫凡财物器用出者有籍
　　长史【各一人】录事参军事【各一人】兵曹参军事【各一人】兼领仓曹胄曹【各一人】监门直长【七十八人唐改宫门将曰监门率直事曰直长有录事一人史二人亭长一人掌固二人兵曹府二人史二人胄曹府二人史三人】
　　太子左右内率府率【各一人】副率【各一人】掌千牛供奉之事
　　长史【各一人】录事参军事【各一人】兵曹参军事【各一人】兼领仓曹胄曹参军事【各一人唐置兵曹改司使左右复曰千牛备身主射左右复曰备身左右弓箭备身去弓箭之名龙朔三年改千牛备身曰奉裕开元中千牛备身备身左右并为千牛有备身二十八人主仗四十人录事一人吏二人兵曹府一人史二人胄曹府一人史一人】
　　王府官傅【二人】掌辅政过失
　　谘议参军事【一人】掌讦谋议事　友【一人】掌侍游处规讽道义侍读无定员　文学【一人】掌校典籍侍从文章　东西阁祭酒【各一人】掌礼贤良賔客自祭酒以下为正官【武徳中置师一人常侍二人侍郎四人皆掌表启书疏賛相礼仪舍人四人掌通传引纳谒者二人舍人二人髙宗中宗时相王府长史以宰相兼之魏雍魏王府以尚书兼之徐韩二王为刺史府官同外官资望愈下永淳以前王未出阁则不开府天授二年置王孙府官宗诸子多不出阁王官益轻而员亦减矣景云二年改师曰傅开元二年废寻复置废常侍侍郎谒者舍人开成元年改诸王侍读曰奉诸王讲读大中初复旧】　长史【一人】司马【一人】掌统府僚纪纲职务　掾【一人】掌通判功曹仓曹户曹事　属【一人】掌通判兵曹骑曹法曹上曹事　主簿【一人】掌发省书教　记室参军【二人】掌表启书疏录事参军【一人】掌付事句稽　省署钞目录事【一】
　　【人】功曹参军掌文官簿书考课陈设　仓曹参军事掌禄政示厨膳出纳市易畋游刍藁　户曹参军事掌封户僮仆弋猎过所　兵曹参军事掌武官簿书考课仪卫假使　骑曹参军事掌一牧骑乗仪物器械　法曹参军事掌按讯决刑　士曹参军事掌王公公廨自功曹以下各一人　参军事【二人】行参军事【四人】皆掌出使杂检校　典籖【二人】掌宣传书教【武徳中改功曹以下书佐法曹行书佐上曹佐皆曰参军事长兼行书佐曰行参军废城局参军事又有铠曹参军事二人掌仪卫兵仗田曹参军事一人掌公廨职田弋猎水曹参军事二人掌舟船渔捕刍草家吏二人百司问事谒者一人司竹一人贞观中废铠曹田曹水曹武后时家吏以下皆废】
　　亲事府典军【二人】副典军【二人】皆掌校尉以下守卫陪从兼知鞍马
　　校尉【五人】旅帅队正队副皆掌领事帐内陪从自旅帅以下视亲事多少　乃置帐内府典军【二人】副典军【二人】自校尉以下贠品如亲事府【初典军以武官及流外为之领执仗帐内等秦王齐王府置左右六护军府左右亲军府左右帐内府左一右一护军府护军各一人副护军各二人长史录事参军事仓曹兵曹铠曹参军事各一人统军各五人别将各一人左二右二护军府左三右三大军府减统军三人别将六人左右亲事军统军各一人长史各一人录事参军兵曹铠曹参军事左别将右别将各一人帐内府职员与护军府同又有库直亲事府驱咥直帐内府选材勇为之贞观中库直以下皆废】
　　亲王国令【一人】大农【一人】掌判国司
　　尉【一人】丞【一人】学官长丞【各一人】掌教授内人　食官长丞【各一人】掌营膳食　廐牧长丞【各二人】掌畜牧　典府长丞【各二人】掌府内杂事
　　公主邑司令【一人】丞【一人】掌公主财货廪积田园　主簿【一人】录事【一人】督封租主家财货出入
　　外官天下兵马元帅京府置牧余府州置都督都护太守又置按察采访使以理州县莭度团练等使以督府军租庸转运盐铁青苗营田等使以毓财货其余因事置使者不可悉数自转运以下废置不常
　　天下兵马元帅副元帅都统副都统行军长史行军司马行军左司马行军右司马判官掌书记行军参谋前军兵马使中军兵马使后军兵马使中军都虞候各一人元帅都统招讨使掌征伐兵罢则省　都统緫诸道兵马不赐旌莭
　　髙祖起兵置左右领军大都督各緫三军及定京师置左右元帅太原道行军元帅西讨元帅皆亲王领之天寳末置天下兵马元帅都统朔方河东北平卢莭度使招讨都统之名始于此大厯八年罢天下兵马元帅建中四年以李希烈反置诸军行营兵马都元帅兴元元年置副都统防昌中置云夏六道元帅黄巢之难置诸道行营都统又天福二年置诸道兵马元帅寻复改曰天下兵马元帅
　　掌书记掌朝觐聘问慰荐祭祀祈祝之文与号令升绌之事行军参谋关豫军中机宻【景龙元年置掌书记开元十二年置行军参谋寻复置】
　　节度使副大使知节度事行军司马副使判官支使掌书记推官廵官衙推【各一人】同节度副使【十人】馆驿廵官【四人】
　　府院法直官要籍逐要亲事【各一人】随军【四人】节度使封郡王则有奏记【一人】兼观察使又有判官支使推官廵官衙推【各一人】又兼安抚使则有副使判官【各一人】兼支使营田招讨经畧使则有副使判官【各一人】支度使复有遣运判官廵官【各一人节度使掌緫军旅专诛杀】
　　观察使副使支使判官掌书记推官廵官衙推随军要籍进奏官【各一人】
　　团练使副使判官推官廵官衙推【各一人】
　　防御使副使判官推官廵官【各一人】
　　观察处置使掌察所部善恶举大纲凡奏请皆属于州
