<!-- { "loadSidebar": true } -->
　　三师三公开府仪同三司【一百三十人】嗣王郡王【一百八人】上柱国带二品以上职事【九十五人】带三品职事【六十九人】柱国带二品已上职事【七十九人】带三品职事【六十二人】上防军带二品已上职事【七十三人】带三品职事【五十五人】防军带二品已上职事【六十二人】带三品职事【三十六人】　诸州县之官流外九品之上皆给白直二品【四十人】三品【二十三人】四品【二十四人】五品【十六人】六品【十人】七品【七人其七品佐官六人】八品【五人】九品【四人】诸州县官流内九品以上及在外监五品以上皆给执衣【随衣驱使典执举砚其监官于随近州县取充】二品【十八人】三品【十五人】四品【十二人】五品【九人】六品七品【各六人】八品九品【各三人闗津兵读官并不给】分为三畨每周而代【不愿代者聴之】　初以民丁中男充为之役使者不得逾境后皆舍其身而收其课课入所配之官遂为恒制镇戍之官以镇戍上中下为差上镇给仗身四人中下镇将副各三人中下镇副各二人仓曹兵曹戍主副各一人其仗身十五日一时收资六百四十人开元十年正月省王公以下视品官参佐及京官五品以上官仗身职贠凡京司文武职事官五品以上给防閤一品【九十六人】二品【七十二人】三品【四十八人】四品【三十二人】五品【二十四人】六品以下给庶仆六品【五人】七品【四人】八品【三人】九品【二人】　公主邑士【八十人】郡主【六十人】县主【四十人】特封县主【三十四人】京官任两职者从多给　凡州县官皆有白直二品【四十人】三品【三十二人】四品【二十人】五品【十六人】六品【十二人】七品【六人】八品【五人】九品【四人】　凡诸亲王府属并给士力数如白直其防閤庶仆白直力士纳课者每年不过二千五百执衣元不过一千文防閤庶仆旧制季分月俸食料杂用即有分诸官应月给　开元二十四年六月乃撮而同之通谓之俸料一品月俸料八千食料千八百杂用千二百防閤二十千通计三十一千二品月俸六千食料千五百杂用一千防閤十五千通计二十四千二百三品月俸五千食料千一百杂用九百防閤十午通计十七千四品月俸三千五百食料七百杂用七百防閤六千六百六十七通计十一千五百六十七五品月俸三千食料六百杂用六百防閤五千通计九千二百六品月俸二千食料四百杂用四百庶仆二千五百通计五千三百七品月俸千七百五十食料三百五十杂用三百五十庶仆千六百通计四千五十八品月俸千三百五十食料三百杂用三百庶仆六百通计二千五百五十九品月俸千五十食料二百五十杂用二百庶仆四百通计千九百贠外官带同正者不减正贠官食料钱不带同正者减半【宰臣李林甫奏】　天宝三载勅郡县阙职钱送纳太府寺自今已后纳当郡充贠外官料钱不足即取正官料钱分若无贠外官当县分　天宝五载制郡县白直计数多少同料钱加税以充之不得配丁为白直　十四载八月制两京文武官九品以上正贠官自今以后毎月给俸食杂用防閤庶仆等宜十分率加二分其同正官加一分乃永为恒式
　　肃宗至徳二年已后内外官并不给料钱　乾元元年外官给半料与职田京官亦与职田不给料仍勅度支使量闲剧可给手力课贠外官一切无料全二年九月诏京官比无俸料桂玉之费将何以堪宜取綘州谷钱给冬季即仰所由申请计防支给　大歴三年通计京城诸司毎月给手力资钱凡四万七千五百四十六贯四十八并以天下青苗钱充初以常赋不给乃税人垦田畆十有五钱资用窘急不暇成熟苗青即征之故谓之青苗钱主其任者为青苗使　大厯十二年四月度支奏给京百司文武官及京兆府县官毎月料钱自太师以下及参军文学博士録事各有差应给百司正贠文武官月料钱外官贠准式例合支给料钱自检校及内侍省监省监亦有差度支奏毎年约加一十五万六千贯文准旧给数都当二十六万贯文已来伏望准数起六月一日给付勅防依仍令所司起五月一日支给待丰年无事即准常式处分　六月七日户部侍郎判度支韩滉奏准今年四月二十八日恩勅加给京文武九品以上正贠官月俸其同中书门下平章事不带正官勅内无额应检校官同中书门下平章事并请同正官例就一髙处给勅防依至　建中三年闰正月四日文武百官每月料钱一百贯已上者三分减一八十贯已上者五分减一六十贯已上者七分减一四十贯已上者十分减一三十贯已下者不减待兵革宁后仍旧给至　贞元三年十一月二十八日勅京官及京兆府县官宜加给料钱至四年正月十六日勅京文武及京兆府县官总三千七十七贠据元给及新加毎月当钱五万一千四百四贯六百一十七文一年都当六十一万六千八百五十五贯四百四文【三十四万八千五百贯四百文旧额二十六万八千三百五十五贯四百文新加已上并通典及理道要诀并唐防要】
　　宋朝太祖干徳四年诏州县之职民政是亲自来所请料钱多是折以他物既将货物未免扰人岂惟伤廉抑亦犯禁且民为邦本禄以代耕俸给茍或不充官吏何以知劝应天下令録簿尉判司等宜准汉干祐三年勅复于中等无色役户内置俸户据本官所请料钱折支物色每一贯文给与两户货卖逐户每月输钱五百文除二税外与免役其折支物色每嵗有官吏随蚕盐一倂给付元数给第定置田料钱人户等易料钱二十贯至七贯俸户自四十户至十四户各有差役幕职官亦给俸户开宝五年悉令罢之【防要】
　　太宗雍熙四年诏曰王者设班爵以驭贵差禄秩以养贤所宜各懋厥官共成庶务顾其稍食宜在优丰应内外文武臣僚等折支俸钱旧以八分为十分支给自今并以实价给之【大诏令】淳化三年户部言桂州给贞州十七两四钱充转运使时载月俸五十一贯八百文有逾常例望令按劾诏以殊赐载仍别给俸钱焉
　　真宗祥符五年诏定加文武职官月俸数加今制自唐贞元四年定百官俸至僖昭乱离国用窘阙天祐中止给其半梁开平始令全给后唐同光祖庸使孔谦以军储不充百官月俸万数虽多而折支非实请减半数而支实钱是后所支半实俸虚折显徳三年复给实钱宋朝之制备于国史大凡约后唐所定数其非兼职者有一分实钱三分折支景徳罢兵之后始其俸给他物者京师一千给实钱六百在外四百帝嗣位以来承二帝恭俭之外富有多积承平既乆赋敛至薄军国用度之外未当广置自奉且以庶官勤事非厚稍无以责防隅故因行庆特给六年入内内侍省亦等第加给【会要】仁宗宝元初论者欲损吏兵俸赐帝曰禄廪皆有定制毋遽更变以揺人心【长编】　寳元间陜西用大辅臣议节浮费有议百官俸赐上曰朕所欲去乘舆服御宫掖奢侈竒巧无名之费不给之用尔今国家择人用职俸赐自有定制何可裁减【宝训】
　　神宗熙宁二年诏自今文武朝官乞致仕歴任有功绩治状显著者给外任俸钱衣赐京官班行准此其虽无功绩治状歴任无公私罪事理重及无賍罪者减半【长编】　熙寕四年中书言天下选人俸既薄而又多寡不一恐不足以劝廉吏今欲月増县令録事参军俸钱至十五千米麦四石司理司法司户参军主簿县尉防团军事推官军监判官钱十二千米麦三石每月通増俸钱一万二千余缗米麦二千八十余石其三班使臣短使并押纲运并縻费不易欲令三司勘防开画以闻从之先是选人廪给下者至请钱七千米麦两石而已贫不足自飬则往往陷于茍贱不防之地上闵之故更此法其后三班吏臣卒不及増【长编】
　　髙宗建炎初诏宰执及见任宫观待归未有差遣京官以上俸钱权减三之一【圣政】　绍兴二年上语及戢赃吏吕頥浩曰奸吏侵渔不可不禁然州县官依条格合得请给宜按月支与使之食足然后可以飬廉隅上曰然辅臣因进呈诸路公使库支给外县官供给条格诏申明行下【圣政】　绍兴三年上曰小官増俸虽变旧法亦所以权一时之宜祖宗成宪固当谨守至于今昔事有不同则法有所不行亦须变而通之自元丰増选人俸至十千二百当时物价甚贱今饮食布帛之价比宣和间犹不啻三倍则选人何以自给而责以廉节难矣先是御笔増小官俸方下有司条具故圣谕及此【圣政】













　　羣书考索后集卷十六
　　钦定四库全书
　　羣书考索后集卷十七
　　宋　章如愚　编
　　官制门
　　职田类
　　古者自卿以下必有圭田圭田五十畆故王制曰公田籍而不税夫圭田无征是也
　　攷异按周制三等采地既以为公大夫之禄孟子所谓下士以上皆有禄以代耕今之卿已下必有圭田圭田五十畆然则分田亦得古法矣抑周制采地之民一以井田之法授田于公而公卿大夫食其赋以为禄初不以为私属也
　　通典曰秦汉之间其制不详
　　晋公卿各有菜田
　　后魏孝文太和五年州刺史郡太守并官节级给公田隋文帝开皇中罢公廨钱收息公卿以下内外官给职分田一品五顷至五品则为三顷其下每以五十畆为差又给公廨田以供用
　　唐凡京诸司各有公廨田自司农寺而下其给顷畆有差诸州及都防府职分之田亦有等级其载于通典者尚截然而可考也
　　武徳元年自王公以下皆有永业田亲王一品六十顷至从五品五顷其数有差自上柱国三十顷至文武骑尉六十畆其数又有差此传子孙不在收授之限也凡京诸司各有公田内而自司农寺二十六顷至率更府各二顷所给有差外而自大都督府四十顷至中戍下戍各一顷亦各有差诸京官文武职事各有职分田一品十二顷二品十顷三品九顷四品七顷五品六顷六品四顷七品三顷五十畆八品二顷五十畆九品二顷并在京城百里内给百里内地少欲外给者亦聴之诸州及都督府亲王府官人职分之田亦各有差二品十二顷三品十顷四品八顷五品七顷六品五顷七品四顷八品三顷九品二顷五十畆诸职分陆田限三月三十日稻田限四月三十日以前上者并入后人以后上者入前人其麦用田以九月三十日为限各前人自耕不种后人酬其功直已自种者凖租分法凡给田而无地者畆给粟二斗
　　太宗贞观十二年以职田侵渔百姓诏给逃还贫户视职田多少每畆给粟二升谓之地子是嵗以水旱复罢之【唐志】
　　贞观十八年以京兆府峡岐同华邠坊等州隙地陂泽堪可垦者复京官职田【唐志】
　　宗开元十年正月内外官职田除公廨田园外并官收先给逃还户及贫下户先次丁田中书舍人张嘉贞奏至六月二十六日所置职田本非古法度自近制是以因循事有变通应须删改其内外官所给职田子从今年九月以后并宜停给【防要】
　　开元十三年内京官职田【防要】
　　开元十八年三月内京官职田特令凖令给受【防要】开元十九年四月天下诸州县并府镇戍官等职田四至顷畆造帐申省仍依元租价对定六斗已下者依旧定已上者不得六斗【防要】○地不毛者畆给二斗【唐志】开元二十九年二月七日外官职田委所司准列仓中受纳毕一时分付县官亦准此【防要】○其年以京畿地狭计丁给田犹不足于是分诸司官在都者给职田于都畿以京师地给贫民是时河南北职田兼税桑有诏公廨职田有桑者每督丝课
