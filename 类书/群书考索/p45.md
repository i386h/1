<!-- { "loadSidebar": true } -->
　　是太宗髙宗先代旧书开元七年又借缮写民间异书九年商践猷等共修成羣书四部二百卷至毋氏畧为四十卷名古今书録以经史子集分四十类总五万一千八百五十二卷并有小序及注撰人姓氏今此録虽非毋氏全书而纲目大抵已是以其所定著书羣书丽藻目録五代南唐朱遵度撰也凡古今之文章着为六例以总括之一曰六籍琼华二曰信史瑶英三曰玉海九流四曰集苑金峦五曰绛阙蘂珠六曰凤首龙编合二百六十七门总杂文一万三千八百首共勒成一千卷【中兴书目】　国朝崇文总目王尧臣等撰也其书之总数凡三万六百六十九卷自太祖平定四方天下之书悉归藏室太宗真宗访求遗逸起秘阁以贮禁中之籍至景祐中仁宗始诏羣儒校定修为总目嘉祐搜访阙书目首载嘉祐六年六月访求遗书诏书盖崇文总目书成后仁宗患秘府所藏遗逸尚多于是开献书之路下诸道求访皇朝秘阁书目不知作者以类分二十九门总六千七百九卷史馆新定书目不知作者载皇祐史馆所藏书其目分经史子集四部总一万四千四百九卷国子监书目熈宁中国子监书库鬻书之数总一百二十五部秘书省书目不知作者録秘阁书目凡一万四千九百余卷髙宗中兴绍兴初再改定崇文总目与秘书省续编到四库阙书至淳熈中陈骙等复定中兴馆阁书目与崇文总目并行参防众见辑成书目七十卷等例一卷凡五十二门计见在书四万四千四百八十六卷较之崇文所载实多一万三千八百一十七卷复参三朝所志多八千二百九十卷两朝所志多三万五千九百九十二卷【并中兴书目编集古録欧阳修所撰】自三代以迄秦汉隋唐五代古文籀篆分诸家之字书莫不皆有序卷帖次第无时世后先者盖随其所得録之耳

　　羣书考索卷十八
　　钦定四库全书
　　羣书考索卷十九　　　　宋　章如愚　撰类书门
　　歴代类书类
　　新书新书汉陆贾作也髙帝时贾説称诗书帝骂之曰乃公居马上得之安事诗书贾曰马上得之寜可以马上治乎汤武逆取而顺守文武并用久长之术也帝慙谓贾曰试为我着秦所以失天下吾所以得之者及古成败之国贾凡着十二篇每奏一篇帝未尝不称善称其书曰新语【本传】
　　古今注晋太傅丞崔豹作也舆服第一都邑第二音乐第三鸟兽第四鱼虫第五草木第六杂注第七问答释义第八
　　文选梁昭明太子萧统集子夏屈原宋玉李斯及汉迄梁文人才士所着诗赋骚经诏册令教表书啓牋记檄难问议论序颂赞铭箴策碑志行状等为三十卷唐李善注析为六十卷善髙宗时人淹贯古今不能属辞时号书簏所注博引经史释事而忘其义其子邕尝补益之与善注并行其后吕延祚等有集注仍三十卷初李善不释述作之意故延祚与周翰等复为集注
　　唐文皇朝姚铉集唐人古赋乐章歌诗赞颂碑铭又论箴表传録书序以类相从各分篇第门目
　　西汉文类皇朝陶叔献所撰也类次西汉书中诏命书疏奏记防对下説檄难诗箴颂赋赞序先是唐柳宗真为西汉文类其兄宗元叙之甚详叔献惜此书不见于世因论次为四十卷
　　唐六典三十卷唐明皇撰李林甫等注列三公九卿三省三监东宫诸位官秩职员以凖周礼六官云
　　艺文类聚一百卷唐欧阳询撰按唐志令狐徳棻明赵洪智同修分门类事附见前世诗赋赞诵牋啓
　　通典二百卷唐贞元十年杜佑撰以事分类载古今制度沿革废置本末先是刘秩为政典五十五篇佑以为未尽因广其缺参益新礼为二百篇佑自序曰理道之先在乎行教化教化之本在乎足衣食易称聚人曰财洪范八政一曰食二曰货管子曰仓廪足知礼节衣食足知荣辱夫子曰既富而教斯之谓矣夫行教化在乎设职官设职官在乎审官才审官才在乎精选举制礼以端其俗立乐以和其心此先哲王政治之大方也故职官设然后礼乐兴焉是以食货为之首【十二卷】选举次之【六卷】职官又次之【二十二卷】礼又次之【百卷】乐又次之【七卷】刑又次之【大刑用甲兵十五卷其次五刑八卷】州郡又次之【十四卷】边防末之【十六卷】览者庻防知篇第之防也【通典序】佑以通典繁芜于二百卷中纂成十卷目曰理道要诀凡二十三篇皆有答问贞元中进序皇朝宋白等承诏撰续通典二百卷起唐至徳初讫周显徳末以补杜佑通典之缺先是咸平中李沆奏请续修通典故以命白焉【中兴书目】
　　贞观政要唐吴兢作也自序曰太宗政化良足可观至垂世立教之美典谟谏奏之词可以洪阐大猷者备加甄録于是掇集所闻参详旧史撮其要防举其洪纲词兼质文义在惩劝人伦之纪备矣军国之政存焉凡一帙十一卷合四十篇名曰贞观政要曰君道曰政体曰任贤曰求谏曰纳谏曰君臣鉴戒曰择官曰封建曰太子诸王定分曰尊敬师傅曰教戒太子诸王曰规谏太子曰仁义曰忠义曰孝友曰公平曰诚信曰俭约曰谦逊曰仁恻曰谨所好曰谨言语曰杜谗邪曰悔过曰奢纵曰贪鄙曰崇儒学曰论文史曰论礼乐曰务农曰论刑法曰论赦令曰辨兴亡曰论贡赋曰议征伐曰议安边曰论行幸曰论田猎曰论灾祥曰论谨终【并政要】

　　羣书考索卷十九
<子部,类书类,群书考索>
　　钦定四库全书
　　羣书考索卷二十　　　　宋　章如愚　撰文章门
　　赋类
