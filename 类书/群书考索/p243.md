<!-- { "loadSidebar": true } -->
　　五代禁旅无复旧制
　　梁太祖始置侍卫马步军
　　周世宗置殿前军时募天下猛士上为都虞受诏简其技击精絶者为殿前诸班
　　宋太祖受禅悉因其制乃诏殿前侍卫二司简其骁勇者升为上军疲弱者退为剩员又令诸路选所部兵送至阙下补其缺其后殿前司领兵之额三十七步兵之额二十六侍卫司领骑兵之额三十五步兵之额八十三【通略】　建隆三年上留意治兵乃简强壮者谓之兵様散降诸道令依様招收其后募兵之木版差以尺寸高下谓之等仗亦散给诸州设旗给赏募之长吏专督其事部送阙下者军头司覆验引对分诸军【同上】太祖御讲武殿亲临试之其法刻木为箭镞裹以氊命引强者两两相射又以木梃为马挝施韦韒俾驰骑相击皆取其不避者各分等级以迁之由是禁旅精锐【同上】
　　太宗兴国二年诏以美名易禁军旧号铁骑曰日骑控鹤曰天武龙骑曰虎卫虎捷曰神卫【长编】　旧制有左右金吾引驾仗堂内内宿卫车驾巡行勘箭警巡唱探之事又有仗卫司　淳化五年于崇政殿亲选五百七十人分四营上以巡警用禁军非旧制遂择置使传呼备盗　至道元年复募得二千人以阎承翰刘承蕴为都监六军诸卫有龙卫羽林神武左右六军以判金吾左右卫仗将军兼领之然诸卫自左右卫以下官名存而事废有侍卫亲军司兼总步卫二军之政国初有都指挥使副指挥使其后止置都虞侯又有侍卫亲军马军司侍卫亲军步军司【防要】
　　真宗谓近臣曰如闻禁军人数不足当令殿前司诸军材勇者升补之捧日上三军毎指挥及三百人龙卫上四军及二百五十人拱圣而下及三百五十人【同上】咸平六年募近京强壮补禁卫诏殿前都指挥使高琼阅习阵势召近臣观之覩行伍整肃　景徳二年上谓辅臣曰殿前侍卫司禁兵老疾者众葢久从征戍失于简练今多已召还宜精加选择【并长编】
　　仁宗庆歴五年丁度建言请择河东陜西就粮禁军以补禁旅之阙【同上】
　　哲宗元祐二年八月诏在京置宣武第十三至第十五三指挥广勇左第三军第一右第三军第一两指挥以先销废寛衣天武第六指挥会一嵗廪给别招中下禁军以补其额故也【同上】
　　总论卫兵三衙四厢国家以仁得天下未始以兵为重也然定都陈留四无扞蔽其势亦必资于兵
　　张方平言京师古之陈留郡四冲八达之地都城四面无险阻之形藩篱之固太祖始削节度之权屯兵于内
　　太祖选诸道骁勇者补禁旅
　　干徳三年令天下长吏择本道兵骁勇者籍其名送都下以补禁旅之阙
　　太宗取禁军伉健者亲军
　　太平兴国三年后苑亲阅禁军取伉健者亲军罢癃老弱悉分配外州
　　其强干弱枝之意悉矣而所聚之兵有三衙有四厢或合而为二或分而为三或殿前居侍卫之下或侍卫居殿前之上其故可得而稽也葢侍卫起于后唐
　　石林燕语梁置在京马步军都指挥使而自将之于唐六军之外则为私兵至于后唐明帝遂改为亲卫军
　　殿前起于周之显徳
　　五代会要世宗募天下豪杰选武艺超絶者署为殿前诸班
　　宋初侍卫亲军有都指挥使有副使有都虞侯殿前亦然而下于侍卫故虽殿前都指挥亦在侍卫都虞侯之下傅潜之为侍卫都虞侯在殿前都指挥使戴兴之上而王超亦自殿前都指挥迁侍卫都虞侯是也
　　实录淳化元年傅潜自殿前副都指挥使迁侍卫马步军都虞侯在殿前都指挥使戴兴之上　咸平三年王超自殿前都指挥使迁侍卫马步军都虞侯
　　自王超罢职无复任者而侍卫之马军步军遂分为二与殿前号为三衙而马步二军始居殿司之下矣职畧捧日天武四厢属之殿司龙卫神卫四厢属之马步二司
　　捧日旧曰日骑天武旧曰控鹤龙卫旧曰龙捷神卫旧曰英武太平兴国二年改控鹤为天武龙捷曰龙卫虎捷曰神卫雍熙四年改日骑曰捧日皆以美名易禁军之号也殿前司捧日天武马军司龙卫步军司谓之上四军各有左右厢厢名三军
　　谓之上四军【见上】谓之八桄梯
　　官制管军八位武弁军门号八桄梯葢副都指挥使都虞候四厢都指挥使为管军
　　入则侍卫殿陛出则扈从乘舆凡天下之兵柄皆在焉其任之也重则其待之也亦不轻是故见宰执而横仗声揖礼也至其后则惟横仗矣
　　笔谈三衙内见宰执皆横仗立廊阶下唱喏宰相出笏阶上揖之此礼久废惟内中横仗之礼至今不废
　　见两制而连骑通名礼也至其后则又分道矣
　　寳元康定间王君贶为舎人在坐见殿前马步军联骑立门外呈榜称不敢求见庆厯三年余作舎人此礼已废然三衙相逢敛马驻立舎人马过然后敢行后十年入翰林相逢分道而过葢两制渐轻三衙渐重【欧阳归田录】
　　至于熙寜待遇之礼继于二府至有寺监召之而不可得者
　　九年殿前都指挥使郝质往军器监议军器上批三帅朝廷待遇礼继二府寺监小官岂可呼名自今可移文定议【续会要】
　　吁何其重也而祖宗立法又有深意所寓者天下之兵本于枢密有发兵之权而无握兵之重京师之兵总于三帅有握兵之重而无发兵之权彼此相维不得専制范祖禹言伏见枢密都丞防曹诵权马军司事祖宗兵法本于枢密有发兵之权而无握兵之重京师之兵总于三帅有握兵之重而无发兵之权彼此相维不得专制此所以百二十年无兵变也自唐季以及五代枢密之权偏重动为国患由手握禁旅又得兴发今副都承防为枢密属官权主管军是本兵地又得握兵合而为一非祖宗制兵之意
　　其与汉周间史洪肇之徒为之者异矣
　　石林燕语三司天下兵柄皆在其手权虽重而军政号令则在枢密院与汉周间史洪肇之徒为之者异矣此祖宗之微意非前世所及也
　　是以枢密承防管军范祖禹力言之【见上】而张公方平亦言宿卫必取端愿之士
　　庆厯八年张方平言汉宿卫之士选材武必取端愿之士宋初宿卫皆防惰无根蔕者乞于诸班之中选年劳久次者东西下班殿侍有门阀家业者选取以充殿内之卫
　　此其防微之意非人之所能及也【林駉文】















　　羣书考索后集卷四十
<子部,类书类,群书考索>
　　钦定四库全书
　　羣书考索后集卷四十一
　　宋　章如愚　编
　　兵制门
　　州兵
　　三代盛时井田之法满天下皆兵也居则为比闾族党州乡出则为伍两卒旅师军为兵者皆吾平居之民为将者皆吾平居之吏也至秦用商鞅开阡陌而井田之法废
　　始皇并天下列为三十六郡置材官
　　汉列郡王国侯国三者其兵不殊郡有都尉佐太守典武职甲卒其在王国则以内史比郡守中尉比都尉侯国亦有相秩比天子令长
　　髙祖命天下选能引闗蹶张材力武猛者以为轻车骑士材官楼船常以秋后讲隷课试各有员数平地用车骑山阻用材官水泉用楼船
　　光武以幽冀兵克定天下始于黎阳立营领兵骑常千人以谒者监之号黎阳兵建武六年欲罢郡国都尉并职太守无都试之役【纪志】○明年罢天下轻车骑士材官楼船及军假吏悉还民伍【帝纪】
　　唐制髙祖武徳初始置军府析闗中为十二道以骠骑车骑两将军领之
　　太宗正观十年更号统军为折冲都尉别将为果毅都尉诸府总曰折冲府凡天下十道闗中道置府一百七十三河南道置府凡六十二河东道置府百三十九河北道置府十四山南道置府凡十陇右道置府二十九淮南道置府凡六江南道置府凡二劔南道置府凡十岭南道置府凡三右十道凡置府五百六十四皆有名号而闗中府皆以隷诸衞凡府三等兵千二百人为上千人为中八百人为下府置折冲都尉一人左右果毅都尉各一人长史兵曹别将各一人校尉六人士以三百人为团团有校尉五十人为队队有正十人为火火有长
　　高宗武后时府衞之法寖壊变为彍骑彍骑变而方镇之兵炽矣
　　宋朝置禁军每岁搜汰着之令甲私役有禁教阅有班诸州所募者曰本城厢军一军有分数州或一州兼屯数军总诸州骑兵之额四有十八步兵之额百八十有三是为镇兵县又有土军厢禁二军军在州县本在京师亦殿司侍衞司之兵也然其所生长知有州县不知有殿侍司殿侍司亦不复稽考州县之兵也名曰内属其实外军
　　总论州县兵禁军厢军太祖鉴前代之收藩镇之权天下精兵悉选而萃之京师州郡所存率皆疲弱此强干弱枝之道也【赵普议见上】循习已乆外备不修诸郡毁城隍收兵甲者皆是书生领州大郡给十人小郡给五人以充常从名曰长吏实同于人名曰郡城荡若平地滁州守御代以白直淮阳重镇与滁无异去扬而黄复不及滁王元之所言葢咸平之三年也即三郡推之他可知矣
　　三年王禹偁言太祖之初十分天下有其七太宗嗣业天下一家议者乃合江淮诸郡毁城隍彻武备者三十余年书生领州大郡给十人小郡给五人以充常从号曰长吏实同于人名为郡城荡若平地城比在滁州值发兵挽漕闗地无人守御止以白直代主闗闭及徙淮阳称为重镇乃与滁州无异今黄州城池器甲复不及滁扬万一窃发何以支梧望令江淮等郡许置本城守捉军士二三百人
　　自是以来稍稍修置陜西之保毅置于咸平之四年四年诏陜西民家出一丁号保毅军给资粮与正兵分戍吴倩与运使主其事凡得六万八千余人其防边先选中者亦升为禁军号保捷
　　防边之振武置于景徳之元年
　　元年陜西运使言西面防边诸州于保毅之军内简集成振武军四十指挥自立北军边声颇振戎不敢寇
　　然犹未盛也庆歴之初西戎阻命始黥民兵以补军籍陞诸州厢军以充禁旅既増保捷又置宣毅比及三年又置保毅内外通置禁军四十余万通三朝兵八九十万而乡军厢军不与焉而后兵大备矣○张方平言康定之末庆歴之初议刺民兵极论其害今日果然太祖朝兵不及十五万太宗朝不过四十万祥符已后稍稍消伏向因西戎阻命始籍民兵俄黥以补军籍陞诸州厢军以充禁旅陜西河北京东京西増置保防一百八十五指挥凡内外増置禁军约计四十余万人通三朝兵八九十万其厢军乡军义军不在此数
　　自时厥后随减随补治平初元刺陜西义勇十五余万治平之兵百六万二千禁旅歩骑六十六万三千校庆歴之籍减纪十万校开寳之籍増至七十万二千
　　至于熈宁厢军猥多自骑射至牢城其名二十三其为兵凡二十余万而厢军益众矣○三年枢宻院言诸路厢军名额猥多自骑射至牢城其名二十三总天下厢兵马步指挥凡八百四十为兵凡二十二万余人
　　古者凡国之役皆调于民宋有天下悉役厢军凡役作营缮民无与焉故偹战衞者谓之禁军给徒役者谓之厢军皆总于侍衞司而兵部掌其政令
　　兵志国朝以备战衞为禁军以给徒役为厢军各其州之本城内总于侍衞而兵部掌其政令又以厢军教阅者始号厢禁军后以为下禁军熈宁三年诏以禁军分五都法以捡治厢军熈宁元丰之间厢军之数视祖宗时益众以自三代后凡国之役皆调之民故民以劳弊宋有天下悉役厢军凡役作工徒营缮民无与焉故民力全固永平百年
　　熈宁之世取厢军之壮而教之谓之厢禁军防之在城免其难役并加教阅二字于军额之上曰雄武曰武壮曰静江曰崇节曰保节皆厢禁军也
