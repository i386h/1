<!-- { "loadSidebar": true } -->
　　离骚离骚经者屈原之所作也屈原名平与楚同姓仕于懐王为三闾大夫三闾之职掌王族三姓曰昭屈景【战国策楚有昭奚防元和姓纂云楚武王子瑕食采于屈因氏焉屈重屈荡屈建屈平是其后又云景氏有景差至汉皆徙闗中】屈原序其谱属率其贤良以厉国士入则与王图议政事决定嫌疑出则监察羣下应对诸侯谋行职修王甚珍之同列上官大夫及用事臣靳尚妬害其能共谮毁之王防屈原屈原被谗忧心烦乱不知所愬乃作离骚【班固曰离犹遭也顔师古云扰动曰骚洪曰其谓之经盖后世之士祖述其词尊而名之耳非原本意也】上述唐虞三后之制下序桀纣羿浇之败冀君觉悟反于正道而还已也是时秦使张仪谲诈懐王令絶齐交又诱与俱防武闗原谏懐王勿行不聴而往遂为所脇与之俱归拘留不遣卒客死于秦而襄王立复用谗言迁屈原于江南屈原复作九歌天问九章逺游卜居渔父等篇冀伸已志以悟君心而终不见省不忍见其宗国将遂危亡遂赴汩罗之渊自沈而死【汨音覔长沙罗县西北去县三十里名为屈潭即屈原自沈处今属潭州宁郷县】淮南王曰国风好色而不淫小雅怨诽而不乱若离骚者可谓兼之矣又曰蝉蜕于浊秽之中以浮游尘埃之外不获世之滋垢皭然泥而不滓推此志也虽与日月争光可也宋景文公曰离骚为词赋之祖后人为之如至方不能加矩至圆不能过规矣【按周礼太师掌六诗以教国子曰风曰赋曰比曰兴曰雅曰颂而毛诗大序谓之六义盖古今声诗条理无出此者风则闾巷风土男女情思之词雅则朝会宴享公卿大夫之作颂则鬼神宗庙祭祀歌舞之乐其所以分者皆以其篇章节奏之异而别之也赋则直陈之事比则取物为比兴则托物兴词其所以分者又以其属辞命意之不同而别之也诵诗者先辨乎此则三篇者若网在纲有条而不紊矣不特诗也楚人之辞亦以是而求之则其寓情草木托意男女以极游观之适者变风之流也其叙事陈情感今懐古以不忘乎君臣之义也变雅之类也至于语防昏而越礼摅怨愤而失中则又风雅之再变矣其语祀神歌舞之盛则几乎颂而其变也又有盛焉其为赋则如骚经首章之云也比则香草恶物之类也兴则托物兴词初不取义如九歌沅芷澧兰以兴思公子而未敢言之属也然诗之兴多而比赋少骚则兴少而比赋多要必辨此而后词义可寻读者不可以不察也】
　　九歌九歌者屈原之所作也昔楚南郢之邑沅湘之间其俗信鬼而好祀其祀必使巫觋作乐歌舞以娱神蛮荆陋俗词既鄙俚而其隂阳人鬼之间又或不能无防慢淫荒之杂原既放逐见而惑之故颇为更定其词去其泰甚而又因彼事神之心以寄吾忠君爱国眷恋不忘之意是以其言虽若不能无嫌于燕昵而君子反有取焉【此卷诸篇皆以事神不答而不能忘其敬爱比事君不合而不能忘其忠义尤足以见其恳切之意旧说失之今悉更定】
　　天问天问者屈原之所作也屈原放逐彷徨山泽见楚有先王之庙及公卿祠堂图画天地山川神灵琦玮僪佹及古圣贤怪物行事因书其壁间而问之以渫愤懑楚人哀而惜之因共论述故其文艺不次序云尔【此篇所问虽或怪妄然其理之可推事之可鉴者尚多有之而旧注之说徒以多识异闻为功不能得知其所以问之本意与今日所以对之明法至唐栁宗元始欲质以义理为之条对然亦学未闻道而夸多衒巧之意犹有杂乎其间以是读之当使人不能无遗恨若补注之说则其厖杂不知所择又愈甚焉今存其不可阙者而悉以义理正之庶读者之有补云】
　　九章九章者屈原之所作也屈原既放思君念国随事感触辄形于声后人辑之得其九章合为一卷非必出于一时之言也今考其词大抵多直致一无润色而惜往日悲回风又其临絶之音以故顚倒重复倔强疎卤尤愤懑而极悲哀读之使人太息流涕而不能已董子有言为人君者不可以不知春秋前有谗而不见后有贼而不知呜呼岂独春秋也哉
　　逺游逺游者屈原之所作也屈原既放悲叹之余观宇宙陋世俗之卑狭悼年夀之不长于是作为此篇思欲制炼形魂排空御气浮游八极后天而终以尽反复无穷之世变虽曰寓言然其所设王子之词茍能充之实长生久眎之要诀也
　　卜居卜居者屈原之所作也屈原哀闵当世之人习安邪佞违背正直故阳为不知二者之是非可否而将假蓍以决之遂为此词发其取舍之端以警世俗说者乃谓原实未能无疑于此而始将问诸小人则亦误矣渔父渔父者屈原之所作也渔父盖亦当时隠遁之士或曰亦原之设词耳
　　续离骚宋玉九辨九辨者屈原弟子楚大夫宋玉之所作也闵惜其师忠而放逐故作九辨以述其志云招魂招魂者宋玉之所作也古者人死则使人以其上服升屋履危北面而号曰臯某复遂以其衣三招之乃下以覆尸此礼所谓复而说者以为招魂复魂又以为尽爱之道而有祷祠之心者盖犹冀其复生也如是而不生则不生矣于是乃行死事此制礼者之意也而荆楚之俗乃或以是施之生人故宋玉哀闵屈原无罪放逐恐其魂魄离散而不复还遂因国俗托帝命假巫语以招之以礼言之固为鄙野然其尽爱以致祷则犹古人之遗意也是以太史公读之而哀其志焉若其谲怪之谈荒淫之志则昔人盖已误其讥于屈原今皆不复论也景差大招大招不知何人所作或曰屈原或曰景差自王逸时已不能明矣其谓原作者则曰词义髙古非原莫及其不谓然者则曰汉志定着原赋二十五篇今自骚经以至渔父已充其目矣其谓景差则絶无左验是以读书者往往疑之然今以宋玉大小言赋考之则凡差语皆平淡淳古意亦深靖闲退不为词人墨客浮夸艳逸之态然后乃知此篇决为差作无疑也虽其所言有未免于神怪之惑逸欲之娱者然眎小招则已逺矣其于天道之诎伸动静盖若粗识其端倪于国体时政又颇知其所先后要为近于儒者穷理经世之学予于是切有感焉因表而出之以俟后之君子云
　　荘忌哀时命哀时命者梁孝王客荘忌之所作也淮南招隠士招隠士者淮南小山之所作也淮南王安好古爱士招致宾客客有八公之徒分造词赋以类相从或称大山或称小山如诗之有大小雅焉此篇视汉诸作最为髙古说者以为亦托意以招屈原也
　　李白明堂赋遂作辞曰穹崇明堂倚天闗兮巃嵸鸿蒙衞瓌材兮偃蹇坱漭邈崔嵬兮周流辟雍岌【思及反】灵台兮赫奕日星愤风雷宗祀肹蠁王化恢镇八极兮通九垓四门啓兮万国来考休征兮进贤才俨皇居而作固穷千祀兮悠哉
　　杜牧阿房宫赋戍卒叫函谷举楚人一炬可怜焦土呜呼灭六国者六国也非秦也族秦者秦也非天下也嗟夫使六国各爱其人则足以拒秦秦复爱六国之人则递三世可至万世而为君谁得而族灭也秦人不暇自哀而后人哀之后人哀之而不鉴之亦使后人而复哀后人也
　　杜甫进三大礼赋表臣甫言臣生长陛下淳朴之俗行四十载矣与麋鹿同羣而处浪迹于陛下丰草长林实自弱冠之年矣岂九州牧伯不嵗贡豪俊于外岂陛下明诏不仄席思贤于中哉臣之愚钝静无所取以此知分沈埋盛时不敢依违不敢激污黙然以渔樵之乐自遣而已顷者卖药都市寄食交朋窃慕尧翁击壤之讴适遇国家郊庙之礼不觉手足蹈舞形于篇章潄吮甘液游泳和气声韵浸广卷轴斯存抑亦古诗之流希乎述者之意然词理野质终不足以拂天聴之崇髙配史籍以永久恐倐先狗马遗恨九原谨稽首投延恩阁献纳上表进明主朝献太清宫朝享太庙有事于南郊等三赋以闻朝谒太清宫朝享太庙有事于南郊
　　封西岳赋比嵗鸿生巨儒之徒诵古史引时义云国家土徳与黄帝合主上本命与金天合而守阙者亦百数天子寝不报盖谦如也顷或诏厥郡国扫除曽顚虽翠盖可薄乎苍穹而银字未藏于金气臣甫诚薄劣不胜区区吟咏之极故作封西岳赋以观赋之义预述上将展礼焚柴者实觊圣人因有感动焉
　　雕赋雕者鸷鸟之殊特搏击而不可当岂但壮观于旌门发狂于原隰引以为类是大臣正色立朝之义也臣窃重其有英雄之姿故作此赋
　　天狗赋天宝中上冬幸华清宫甫因至兽坊怪天狗院列在诸兽院之上胡人云此其兽猛捷无与比者甫壮而赋之尚恨其与凡兽相近
　　诗类
　　王褒中和诗益州刺史王襄欲宣圣化于众庶闻王褒有俊才使作中和乐职宣布诗选好事者令依鹿鸣之声习而歌之【前王褒传】
　　谢晖五言诗晖长五言诗沈约尝云二百年来无此诗也【南谢眺传】
　　谢灵运梦得诗谢恵连族兄灵运云每有篇章对恵连辄得佳语尝思诗竟日不就忽梦见恵连即得池塘生春草大以为工尝云此语有神功非吾语也
　　谢灵运诗灵运移籍防稽尽幽居之美每有一诗至都下贵贱莫不竞写宿昔间士庶皆徧【本传】
　　王泰诗王泰毎朔宴刻烛赋诗文不加防【本传】
　　王筠诗沈约请王筠为草木十咏书之壁不加篇题约谓人曰此诗指物程形无假题书【筠传】
　　刘沆诗刘沆善属文梁武帝命羣臣赋诗独诏沆为二百字三刻便成其文甚美【本传】
　　沈约诗时盛为文章沈约谢眺王融以气类相推毂周颙善识声韵约等文皆用宫商将平上去入四声以此制韵有平头上尾蠭腰鹤膝五字之中音韵悉异两句之内角征不同不可増减世呼为永明体【陆厥传】崔湜诗崔湜执政时年三十八尝暮出端门缓辔赋诗张说见之叹曰文与位固可致其年不可及也【唐本传】上官仪诗上官仪工诗其词绮错婉媚【本传】
　　白居易诗传鸡林白居易工诗士人争传鸡林行贾售其国相率篇易一金其伪者相辄能辨之【本传】
　　栁公权诗唐栁公权尝从穆宗幸未央宫帝曰边戍赐衣久不时今中春而衣已给帝曰当贺我以诗宫人能之公权应声成文婉切而丽诏令再赋复无停思天子甚恱曰子建七步尔乃三焉【本传】
　　张说诗张说既谪岳州而诗益凄婉人谓得江山助云【本传】
　　小杜诗杜牧于诗有理致豪迈号为小杜以别杜甫【本传】
　　孟郊诗孟郊为诗有理致然思苦竒涩李观称其诗曰髙处在古无上平处下顾二谢【韩愈传】
　　刘义诗刘义氷柱雪车二诗出卢仝孟郊右【同上】刘禹锡诗刘禹锡素善诗白居易言其诗在处应有神物防持【禹锡传】
　　长卿五言长城诗秦系与刘长卿善以诗相赠答权徳舆曰长卿自以为五言长城系用偏师攻之虽老益壮【系传】
　　李杜诗杜甫少与李白齐名时号李杜为歌诗伤时挠弱情不忘君人怜其忠云【甫传】
　　杜甫诗唐兴诗人承陈隋风流浮靡相矜至甫浑涵汪茫千彚万状兼古今而有之他人不足甫乃厌余残膏賸馥沾丐后人多矣故元稹谓诗人以来未有如子美者甫又善陈时事律切精深至千言不少衰世号诗史韩愈于文章谨许可至歌诗独推曰李杜文章在光焰万丈长诚可信云【书赞】
　　宋之问夺袍诗武后游洛南龙门诏从臣赋诗左史东方虬诗先成后赐锦袍宋之问俄顷献后览之嗟赏更夺袍以赐【李适】
　　李贺锦囊诗李贺毎旦自出骑弱马从小奚奴背古锦囊遇所得书投囊中【本传】
　　李白诗李白一斗诗百篇【杜八仙歌】
　　孟浩然诗吾怜孟浩然短褐即长夜赋诗何必多往往淩鲍谢【杜诗】
　　羣书考索卷二十
　　钦定四库全书
　　羣书考索卷二十一　　　宋　章如愚　撰文章门
　　文章縁起类
