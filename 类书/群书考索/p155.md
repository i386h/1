<!-- { "loadSidebar": true } -->
　　宗正省都司空令臣司农则盐鐡官属郡县而均输等皆省少府一官省五丞又省场官织室令署丞又省上林等三令二十一丞唯尚书増二人为六曹章和以下中官稍加广矣【自太毉以上四官职属少府自侍中至御史皆以文属光武躬亲政事而左右近臣往往因时用事増尚书之官所以广其职也不用令史而用孝亷所以重其选也侍中尚书黄门诸官不以职属所以成左右之势也阉人典尚书虽曩有用族姓之制其用则不暇恤矣甚者羽林宿衞亦中官掌之封侯袭爵至于为将军末流无所不至也源流一失其势固至此哉汉分司农少府固不若古制之义然犹属丞相御史也自光武以山海盐鐡归郡县官宫中私用付之外有司章帝以后于是别立监以阉人领之而外司不得预其至于桓灵之君叹天子之无藏开西北以卖官后园为私库而专于宦者矣已上三司属司空部】　志以为东都一公綂三卿意非不美然不任三公而事归防阁何綂之有上公则省太保而唯置太傅以卓茂邓禹为之太师不常置汉末唯董卓为之将军之官中兴呉汉为大将军景丹为骠骑大将军位在三公下及前后左右杂号将军多皆主征伐事讫皆罢　自明帝以东平王苍为骠骑将军以王位在公上章帝时西反以舅马防为车骑将军外戚将军始此也【后窦宪亦为车骑将军征匈奴邓隲亦然】　又其后也桓帝借单超而去梁冀而宦者亦得为将军矣列卿之职执金吾【即中尉】之属省式道中候二人又省中垒寺互都船令丞尉及左右京辅都尉大长秋先汉或用中人或用士人中兴常用宦者其属不省将作大匠光武中元二年省常以谒者领之而章帝始复水衡则并于少府省其属二十余人唯司校尉一官【此本志言也然光武行司校尉事见汉官威仪】　自成帝既省而光武复置且并领一州官属无省也【帝以明察之意緫揽权纲故劾奏刺史之官其权特重而遥举直有风力者为之正所以裁折贵戚也观帝诛戮诸王賔客之意与敛手以避二鲍之意正所以窘当时之豪贵也终汉之世司有专终之戚】北军中候监五营兵即中垒也中兴省中垒但置中候胡骑并于长水虎贲并于射声所綂者越骑步兵长水射声即武帝之八校也诸王建国无复西都之旧此则刘昭所谓光武十子并列畿外近郡孝明八国不能开庇逺民国近则不可以大不大则不足为强此所以本支之援终以少固也【又光武时诛诸王宾客】外则并省郡县四百余所罢诸郡都尉并职太守无复都试之法旧制部刺史考诸郡殿最嵗尽诣京师奏计中兴但因计吏此乃一路之权尽归刺史故又夺之耳闗都尉属国都尉皆省安帝以后以犯三辅乃复置右扶风京兆都尉也
　　三国鼎峙大抵汉旧【魏置三公不预朝政但朝朔望而已矣灾异不劾三公亦自魏始呉蜀初置相其后蜀有录尚书】
　　魏文帝时置中书监令并掌机宻自是中书多为枢机之任其后或置丞相或相国或司徒而中书监令常掌机要多为宰相之任于是权在中书外则防察诸王建设空名寄地而无实而又设监国之官以伺察之晋承魏祚首建八公大封宗室置十九州而刺史不领兵宋渡江以来王昙首王华殷景仁之徒皆以侍中緫门下枢要宻侍帷幄为国谋主于是权在门下
　　宋齐有三防五省【三防两汉旧名五省即尚书中书门下秘书集书】
　　梁武定诸卿之位分配四时置戎秩之官百有余号其他多缘齐旧
　　陈氏褊小唯循旧制
　　魏起自朔野分部以置大人凡厥官名多杂夷礼【防要云又仿上古龙官鸟官之名谓诸曹之使为鳬雁白鹭之类】道武平并州始建防省置百官封公侯将军刺史大守尚书皆用文人孝文时王肃来奔为制官品百司位号皆凖南朝魏分为二而髙齐名遵后魏【防省之职多类江东门下省掌献纳諌正中书省管司王言秘书省典司经籍集书省掌从容諌议中常侍省掌出入门阁御史防察纠弹劾】　宇文周始用苏绰依周更定六官自余百官皆仿周礼其他将虽都督刺史之类则依秦汉
　　隋初废周制唯以中书为内史侍中为纳言自余应庶僚颇有増益大业三年始行新令有
　　三防【谒者司御史】
　　五省【殿内尚书门下内史秘书】
　　五监【少府长秋国子将作都水】
　　十二衞【翊骁武屯御候六衞皆有左右】
　　十六府【左右备身左右监门等凡十六府也】





　　羣书考索后集卷一
　　钦定四库全书
　　羣书考索后集卷二
　　宋　章如愚　编
　　官制门
　　总序类
　　唐太宗正观中大省内外官定制七百三十员曰吾以此待天下贤材足矣然是时已有员外置【唐志通典云贞观六年大省内外凡文武定员六百四十有三而已】髙宗龙朔二年又改京师百官之名咸亨元年复至于武后再易庶官或从宜创号或参用古典天授二年凡举人无贤不肖咸加擢拜大置试官以处之试官葢始于此【试者未为正命】神龙初复旧号又置员外官二千余人【于是遂有员外特制自永徽六年以蔡孝玮为尚书员外特置同正员外自是员外有同正者】检校试摄判知之官迨乎景龙官纪太紊复有斜封三无坐处之诵兴焉【谓宰相御史及员外官也】
　　元宗惩其弊开元二十五年刋定职次着为令格自后又有置使之名军功之官遂不胜其滥矣　尝攷唐之官制大抵沿隋官司之别曰省防寺监衞府东宫王府为京兆职事官州县镇戍为外职事官自开府至将仕郎二十八阶为文散官自骠骑至陪戎三十一阶为武散官上柱国至武骑尉十二等为勲官【通典唐志唐鉴】三师太师太傅太保论道之官也【隋因后魏置炀帝废贞观十一年复置近代多以为赠官亲王拜者但存其名耳】
　　三公太尉【因隋置武徳初秦王兼之永徽中长孙无忌为之其后亲王拜者皆不亲事祭祀则摄者行之】　司徒【隋废宰相而置唐因之】　司空【三公各一人古者三公论道经邦不以一职名太尉掌武乃司马职也司徒主民司空主土皆六卿之任也以是为三公则名已不正其后亲王拜者仅存其名则任益轻】
　　六省尚书省尚书令一人【掌领百官龙朔二年改曰中防废尚书令尚书曰太常伯侍郎曰少常伯咸亨复光宅元年改曰文昌防俄曰文昌都省垂拱元年曰都防长安三年曰中防神龙复】　其属有六尚书
　　吏部尚书【掌文官选举龙朔改司列太常伯咸亨复光宅改天官神龙复天寳改吏部至徳复】　侍郎二人其属有四　吏部郎中二人【一人掌文官阶品一人掌选补龙朔改司列大夫咸亨复】　司封郎中一人【掌邦之封爵凡九等武徳为主爵龙朔改司封大夫开元复】司勲郎中一人【掌管人之勲级凡十等龙朔改司勲大夫咸亨复】　考功郎中一人【掌攷官吏功过龙朔改司绩大夫咸亨复】
　　户部尚书【掌天下土地人民贡赋之政初因隋为民部贞观改户部显庆改度支龙朔改司元太常伯咸亨复光宅改地官神龙复】　侍郎二人其属有四　户部郎中二人【掌戸口田赋龙朔改司计大夫后复度支郎中一人掌嵗计而支调之龙朔改司度大夫咸亨复】　金部郎中【掌库藏出纳龙朔改司珍大夫咸亨复】　仓部郎中【掌仓廪龙朔改司庾大夫咸亨复】
　　礼部尚书【掌礼仪祭享贡奉之政龙朔改司礼太常伯咸亨复光宅改春官神龙复】　侍郎一人其属有四礼部郎中一人【掌礼乐学校龙朔改司礼大夫咸亨复】祠部郎中一人【掌祠祀享祭龙朔改司禋大夫咸亨】
　　【复】　膳部郎中一人【掌酒膳龙朔改司膳大夫咸亨复】主客郎中一人【掌朝见龙朔改司藩大夫咸享复】
　　兵部尚书【掌武选车马龙朔改司戎太常伯咸亨复光宅改为夏官神龙复】　侍郎二人其属有四　兵部郎中一人【一掌武官阶品一掌军戎调遣名数龙朔改司戎大夫咸亨复】　职方郎中一人【掌地图龙朔改司城大夫咸亨复】　驾部郎中【掌车舆龙朔改司舆大夫咸亨复】　库部郎中【掌戎器卤簿龙朔改司库大夫咸亨复】
　　刑部尚书【掌律令刑法初曰都官隋改刑部龙朔改司刑太常伯咸亨复光宅改秋官神龙复】　侍郎一人其属有四　刑部郎中一人【掌律法奏谳龙朔改司刑大夫咸亨复】　都官郎中【掌簿录龙朔改司仆大夫咸亨复】　比部郎中【掌勾防赋敛龙朔改司计大夫咸亨复】司门郎中【掌门籍龙朔改司门大夫咸亨复】
　　工部尚书【掌山泽屯田工匠之事龙朔改司平太常伯光宅改冬官神龙复】　侍郎一人其属有四　工部郎中一人【掌土木工役龙朔改司平大夫咸亨复】　屯田郎中【掌屯田龙朔改司田大夫咸亨复】　虞部郎中【掌苑囿山泽龙朔改司虞大夫咸亨复】　水部郎中【掌津济沟洫之事龙朔改司川大夫咸亨复】
　　六部皆属尚书令左右仆射为之贰又有左右丞各一人吏部戸部礼部左丞緫焉兵部刑部工部右丞緫焉既有三公又有六省是政出于二也尚书六部止三省之一也而光宅中遂以拟周之六卿亦过也　唐有左右仆射又有侍中二尚书二令左右丞相以官未及而人可用者奉预朝政而其大纲俾中书出令门下审驳分为二省尚书受成颁之有司上下相聨甚善也然皆秦汉所轻之官自魏晋以来反为重任而唐因之其立制之始名已不正民部掌度支可也而或领于仆射吏部掌铨曹可也而或摄之中书况其他乎遂有以礼乐掌礼乐之官而掌吏部之十铨者有之如苏颋是也自后百官益无职掌故陆长源上宰相书曰兵部无戎帐户部无版图虞衡不管山川金仓不司钱谷伤其置诸散地有虚其职也太宗较细务属左右丞大事关仆射当矣然其用人未免用术以李勣之髙勲位尚书领中书门下事宠已至矣使辅太子敢不尽力乎何至无故谴逐使太子他日授以仆射以勣之忠又无故黜之不无怏怏太子虽授以仆射勣岂不晓其以利诱耶至废立皇后之际不肯尽忠虽勣无大臣莭而亦太宗以利启其心也
