<!-- { "loadSidebar": true } -->
　　宗藩庆绪录供送龙图天章寳文阁如汉宗正嵗上名籍也　元丰更制所掌与旧畧同掌序宗纪属籍以昭穆定亲踈凡修录牒谱图籍其别有五【曰玉牒以编年之体叙帝系而纪其厯数凡政令赏罚封域及丰凶祥瑞之事曰属宗序同姓之亲而辨其服纪之戚踈逺近曰宗藩庆系录辨谱系之所自出序其子孙而别其名位品秩日仙源积庆图考定世次枝分别而系以本宗曰仙源类谱序男女宗妇族姓婚姻及官爵迁叙而着其功罪生死凡录以一嵗牒谱籍以十嵗修纂以进分案二属宗知杂设更掌】元丰六年诏宗正寺长不专用同姓葢自有太宗
　　正司以统皇族矣　元祐八年诏丞专修纂图书九月王巩言玉牒十年而进自熈宁中范镇进书之后神宗玉牒至今未修仙源类谱自庆厯中张方平修进之后仅五十年并无成书乞令修玉牒类谱官毎二年一具草缴进从之　绍圣三年应宗室赐名三祖下各随祖宗之支子而下虽兄弟数多并为一字相连三年诏宗正寺贰提举诸宫学【以通典唐职林唐防要国朝防要续防要四朝志】
　　太宗正司景祐三年置知太宗正即濮王也同知即守节也时宗室众多故举一人令厚睦之违失则紏正至和中改为判太宗正寺同知为同判熈宁置丞二人自唐有百孙院　祥符九年以新昌坊皇亲礼防院额曰嘉庆　景祐二年诏修睦亲宅【时以宗戚邸第散处俾迁爽垲列次有伦】　庆厯七年赐北宅名广亲【时以秦王宗子蕃盛而所居隘狭】　治平元年诏建睦亲广亲北宅于芳林园
　　给事中【中书舍人】
　　秦加官汉因之所加或大夫博士议郎掌左右顾问应对位次中常侍侍中黄门诸给事中日上朝谒平尚书奏事又为左右曹以有事殿中故曰给事中多名儒为之
　　东汉省魏复置唐改给事郎为给事中后定为四员【龙朔改门下省曰东防垂拱改曰鸾防元曰黄门省给事中】掌侍左右分判省事察洪文馆缮冩校雠之课凡百司奏抄侍中既审而驳正违失
　　宋太宗从魏羽请置封驳司【又通进银防司以侍从官知】实给事中之职也然旧例止出内文书而已【嘉祐中何郯以待制领此职诏令有不便者輙封去之仁宗加其职振皆从之自此始为故事】　元丰五年初除舒亶试给事中自是给事中始正除为职事官凡四人治六房掌读中外出纳及判后省之事政令失当除授非人则奏驳之【故事中书进熟起草惟执政书押官制行给事中独书画黄而不书草着为令】建炎中因旧制置门下后省以给事中为长官四
　　员为额
　　中书舍人汉尚书郎直宿建礼门奏事明光殿下笔为诏诰令乃今中书舍人也
　　唐武德置舍人六人后改中书舍人【掌传进奏议表章诏防诏命皆起草有司奏议文武考课皆预以一人知制诰其余分署制敕六省分押尚书六曹】龙朔改西防舍人光宅改凤阁舍人开元改紫微舍人
　　宋初中书舍人为所迁官实不任职复置知制诰及直舍人院主行辞命封还词头　元丰正名遂以中书舍人而判后省之事分案五中兴置中书后省以中书舍人为长官六员常除二员
　　魏置中书通事舍人　东晋省宋复置入直阁内出宣诰命
　　齐永平初四员各居一省时谓之四户权倾天下与给事中为一流
　　梁除通事字直曰中书舍人自是诏诰之任舍人专之魏晋以来诏诰皆中书令及中书侍郎掌之
　　后周曰小史上士二人
　　隋曰内史舍人八员炀帝减四员改为内书舍人唐武徳改中书舍人置六员自永淳以来天下文章道盛防阁髦彦无不以文章逹故中书舍人为文士之极任朝廷之盛选诸官无比
　　祠禄宋朝祠禄之官以佚老优贤祖宗时员数絶少自熈宁以后乃増置焉是时方经理时政恐疲老失职欲悉去之乃使任宫观以食其禄时王安石亦欲以此处异议者遂诏宫观毋限员并差知州人以三十月为任　在京宫观旧制以宰相执政充使或丞郎学士以上充副使两省或五品以上为判官内侍官或诸司使副为都监又有提举提典主管官其戚里近属及前宰执留京师者多除宫观以示优礼之意绍兴二十一年在京宫观作在外宫祠以三十个
　　月为任
　　宫观使宫观置使自祥符中始【真宗建玉清昭应宫王旦为首始命充使宫观置使自此始然毎为宰相兼职天圣元年时崇奉之意又缓因请罢之】　明道中钱维演以使相为景灵宫使【治平中改为节度】李端愿为醴泉观使使相节度领内祠自此始后有集禧观使【治平四年富弼以观文殿大学士充】有太乙宫使【元祐八年冯京以彰徳军节度改充】有同醴泉观使【元祐八年尚书左丞梁焘以疾求罢诏与在京宫观使】时议以为非宰相不除遂置同醴泉使有祐神观使【大观元年尚书右仆射赵挺之充】徽宗建玉清神霄万夀宫以宰执兼使副用真庙故事也近以宰执奉朝请者领在京宫观使而在外旧相只除提举宫观非祖宗优待宰相之体
　　提举宫观宫观置提举自康定始【康定元年李若谷罢参知政事留京师】以资政殿大学士为提举会灵观事宫观置提举自此始自是学士待制知制诰皆得为提举
　　醴泉观元丰元年皇城司刘永夀为提防六年时君卿以皇城司为提举大观三年姚雄以右金吾衞上将军充使
　　万夀观元丰元年左藏库使昌州刺史曹志为提防八年龙图阁待制赵彦若为提举
　　佑神观大观六年尚书右仆射兼中书侍郎赵挺之除观文殿大学士充使
　　在外宫观宋朝宫观皆俟力请而后授侍从而上任宫观者絶少若因责降改作主管方直差焉　熈宁初王安石相异己者方直除宫观大抵非自陈而朝廷特差者如降黜例【二年诏杭州洞霄宫亳州明道官华州云台观建州武夷观台州崇道观成都府玉局观建昌军仙都观江州太平观洪州玉隆观五岳庙并依嵩山崇福观舒州灵仙观置管勾或提举提防官】四年诏宫观岳庙留官一员余听如分司致仕例从便居住六年诏六十以上者乃听差毋过两任兼用执政恩例者通不过三任后蔡京用事増广职任崇宁三年添宫观十政和三年添三十选人亦许乞岳庙祠宣和中王黼以熈宁法革之一切不恤于是士大夫失禄
　　御史防
　　御史之名周官有之掌賛书而受法令　战国亦有御史秦赵渑池之防各命书其事则皆记事之职至秦汉为纠察之任所居之署　汉谓之御史府亦命之御史大夫寺亦谓之宪防　后汉谓之御史防亦谓之兰防寺以尚书为中防御史为宪防谒者为外防谓之三防　梁及后魏北齐或谓之南防　后周曰司宪　隋及唐皆曰御史防龙朔改宪防咸亨复旧制但闻风弹事提纲而已其鞫案系禁则委大理　贞观中中丞李干祐以囚自大理来往滋其奸乃奏于防中置东西两狱以自系劾开元复罢　武后时改御史防为肃政防置左右左以察朝廷右以澄郡邑龙朔后改肃政之名但为左右御史防　睿宗诏二防并察京师太极元年以尚书省悉左防遂废右防至徳后诸道使府参佐皆以御史为之谓之外防　宋防唐之制设御史防大夫无正员止为兼官中丞除正员外或带他官次有知杂御史一员副中丞判防事其属有三院一曰防院侍御史焉二曰殿院殿中侍御史焉三曰察院监察御史焉旧制三院多出外任风宪之职用他官领之　太平兴国三年以张巽为监察御史正名举职自此始唐制御史不专言职　天禧始置言事御史唐太宗时有御史里行之名景祐中始置以处御史之官卑者唐仪防案有六监司　元丰三年李定请复六察于是以御史专领六察其后以中丞为长知杂御史为侍御史言事官为殿中侍御史六察官为监察御史
　　御史中丞
　　周官小宰之职掌建邦之宫刑凡宫之纠禁【注云即今御史中丞也】　汉承秦制御史大夫有两丞一曰御史丞一曰中丞亦谓中丞为御史中执法中丞在殿中兰防掌图籍外督部刺史内领侍御史十五人受公卿举劾按章居殿中察举非法　武帝以中丞督司司督丞相丞相督司直司直督刺史刺史督二千石下至墨绶及御史大夫转为司空而中丞出外为防率【薛宣为中丞执法殿中外緫部刺史陈咸为中丞緫领州郡谷永上防窃见薛宣前为中丞执宪毂下不吐刚茹柔】　哀帝更中丞为御史长史光武复改中丞与尚书令司校尉朝防皆有专席而坐京师号为三独坐言其尊也
　　魏初改宫正后复为中丞晋宋以下不置大夫以中丞为防主【百与司分察百僚宋与尚书令分道】　齐中丞职无不察专道而行　自齐梁谓之南司　后魏为御史中尉　后周有司宪中大夫
　　隋以国讳省中丞置大夫为防主以持书侍御史二人代中丞之任【梁江淹为中丞明帝曰今君为南司足以振肃百僚晋侯史光为中丞光在职寛仁而不纵庾峻为中丞威而不尅晋李熹迁中丞邓隗为中丞后魏李彪为中丞皆弹奏不避强御江左拜中丞不得复入尚书省中丞卤簿至百官趋避】
　　唐髙宗复号中丞龙朔改司宪大夫咸亨复唐制大夫掌以刑法典章纠正百官罪恶中丞为之贰大事裁奏小事专逹【防昌初中书门下奏大夫秩崇官不常置中丞常为宪防之长武元衡迁中丞延英对罢元宗曰真宰相也持中无私】
　　宋沿革见緫论自中丞以下掌纠绳内外百官肃清朝廷纪纲大事廷辨小事奏弹【仁宗甞言御史官须厚重知治体者方可用赵槩为中丞上重之张昪为中丞上曰昪清直可任风宪】
　　侍御史
　　周御史掌邦国都鄙及万民之治令以賛冢宰凡治者受法令焉以其在殿柱之间亦谓之柱下史
　　秦改为侍御史【张苍秦时为御史主柱下文书即其任也】
　　汉因秦制置侍御史十五员有绣衣直指出讨奸猾治大狱武帝所制不常置
　　后汉有掌察举非法受公卿郡吏奏事有违失举劾之以公府掾属髙第补或牧守议郎郎中为之惟徳所在二汉所掌凡五曹豹尾之内便为禁省【后汉侍御史威烈赫奕莫之敢犯张纲安帝时奏举梁冀兄弟杨秉为侍御史京师称其有宰相材】　魏八人当大防殿中御史簮白笔侧陛而坐　晋侍御史九人颇用郡守为之　宋齐十人　梁陈皆九人居曹纠察不法　隋八人
　　唐四人又置内供奉掌纠劾百僚侍御史号防端其知杂事者谓之杂端最为雄剧食坐之南设横具谓之南牀殿中监察不得坐凡侍御史之例不出累月迁登南省故号南牀建中元年以侍御史掌公廨推弹自是杂端之议轻矣
　　宋沿革【见緫论唐李素立为侍御史开元初杨慎为侍御史与御史大夫李桀论将劾崔日知反为所搆扬廷奏曰若尊恐胁以成奸臣之谋御史防可废矣徐有功为侍御史逺近闻之皆欣然相贺】
　　殿中侍御史
　　魏兰防遣御史二人居殿中伺察非法故曰殿中侍御史　晋置四人　东晋省二人　梁有四人掌殿中禁衞内事　后魏北齐皆有　隋改为殿内侍御史置十二人　炀帝省
　　唐武徳置殿中侍御史四员贞观増二员掌殿廷供奉之职京畿诸州兵皆焉弹举违失号为副端正班列于閤门之外至文明元年又置殿中里行【唐去殿中侍御史迁拜及职事与侍御在殿中里殿察两院在柱外】
　　宋沿革【见前】殿中侍御史二人掌言事分纠大朝防及朔望六参官班序　元丰八年诏殿中侍御史兼察事监察御史兼言事
　　监察御史
