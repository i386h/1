<!-- { "loadSidebar": true } -->
　　宪宗元和六年罢京师酤肆以酒钱随两税青苖敛之　元和十二年四月十二日户部奏凖文如酤户出酒钱处即不得更置官店酤其中或有诸州府先有不配户出钱者即须酤请委州府长官据当处钱额约米麴时价收利应额足即止仍限起请到后一月日内处置讫申奏从之　元和十四年五月湖州刺史李应奏先是官中酤酒代百姓纳嵗月既久为弊滋深伏望许令百姓自酤取旧额仍许入两税随贯均出依旧例折纳轻货送上都许之
　　文宗太和八年二月九日勑节文京邑之内本无酤自贞元用兵之后费用稍广如定户店等第令其纳殊非惠民今后特宜停废【会要】　遂罢京师酤凡天下酒为钱百五十六万余缗而酿费居三之一贫户逃酤不在焉【唐志】
　　武宗会昌六年九月勑扬州等八道州府置防麴井置官店酤酒代百姓纳酒钱并充资助军用各有权许限扬州陈许汴州防州河东五处麴浙西东鄂岳三处置官店酤酒如闻禁止私酤过闻严酷一人违犯连累数家闾里之间不免咨怨宜从今已后如有人私酤酒及置私麴者但许罪止一身并所由容纵任据罪处分乡井之内如不知情并不得追扰其所犯之人任用重典兼不得没入家产【防要】
　　昭宗世以用度不足易京畿近镇麴法复酒以赡军李茂贞方颛其利按兵请入奏利害天子遽罢之【唐志】宗朝承李唐旧制官中造麴蘖酒皆有【事略】　太祖建隆二年汉初犯私麴者并弃市周祖始令至五斤死上以周法尚峻壬申诏民犯私麴十五斤以私酒入城至三斗者始处极典其余罪有差私市酒麴减造者之半【通鉴】　干徳四年以京城民酤酿者规利颇多命有司计其麴蘖之用定其价直并给升量之器【寳训】　开宝二年减西蜀之麴价
　　太宗兴国七年诏曰昨言事者以川陜诸州酤谓其便于民而足佐用度朕不得已而听之比闻民庶颇懐咨怨遣使亷之备得其实况失道之未逺用改调以从宜其除诸州官措置酤旧造麴鬻仍除益州歳増麴钱六万贯【寳训】　雍熈元年赐京师大酺三日　淳化二年罢钱俶时两浙诸州民户所欠酒直淳化五年诏应天下酒募民掌之减常课十之二使其易办勿复遣吏与其间既而有司言歳课无几愿一切罢之但卖麴收其直诏从其请【元】
　　真宗咸平五年十一月命度支贠外郎李士衡内殿崇班阁门祗候李溥诣陕西诸州増酒之课时士衡言陕西酤尚多遗利今西鄙屯戍至广经费实繁望遣使经度其事可济邉用而不扰民故有是命由是歳増钱二十五万焉【通鉴】　景徳元年户部判官李昉等上言江南诸州所増酤钱颇为烦扰属歳歉已各罢之二年李昉言江南两浙荆湖路亦望停寝俟歳稔如故初制置茶监奏议规画此制以助军旅之费至是　真宗覧昉等奏亟命停罢仍诏羲等自今酤之课悉仍旧勿复増益【寳训】　景徳四年四月宰相王旦因对言淮南酤屡有奏报且言诸路各置转运使复遣官检举酒税竞以増益课利为功烦扰特甚上曰酤醸当有定制旦曰诸州虽各有元定酒数然随时増益不已上曰地产财赋及民间费用固不能相絶课利岂可歳歳増益此特官吏务贪劳绩不悯民困朕甚悯之乃诏三司取一年中等之数立为定额自今中外勿得更议增课以图恩奬【通畧】
　　仁宗干兴元年十一月丁巳禁増置酒场縻费谷麦十二月诏乡村不得增置酒场其已募民主之者期三年他人虽欲增课以售勿听主者欲自增委官吏度异时不至亏负然后上闻初上封者言天下酒课月比歳增无有艺极非古者禁群饮节用之义故条约之【通畧】　天圣元年王轸言诸路酒务先系买扑毎歳课利多有不登望复许百姓买扑三司详定所奏【长编】　庆歴元年三司言兵支屯陕西而军不足尤借天下酒之利请较监官岁所增课特奬之奏可【长编】
　　英宗四朝志曰酒之利以给养兵之费然其弊也酒直屡增而糟酵亦取其赢焉　治平四年诏近复村酒抑民市酒者罢之
　　神宗熙宁三年诏诸郡节序毋得以酒相馈　熙宁中荆公用事散青苗以取民之利使新进少年布满州县张酒肆广声乐多方招诱谓之设酒今之酒课沿荆襄而下至于两浙其额重矣在城府有都酒库又有赡军库在官者若课额之不登乃科配于市户在乡者使买扑为坊籍其脚户月有定额有防客者则敷以常数有私醖者则陷以重辟至若县官之月桩上供又有敷供黄麴钱为名其实白取之也　熙宁四年正月诏三司应买扑酒麴诸坊场钱毎千约税钱五十仍别封桩以禄吏
　　徽宗政和二年杭州更置比较务　四年两浙漕司亦请置比较务定课额以酿酒收息增亏为赏罸【四朝志】髙宗绍兴八年四川安抚制置使胡世将于成都潼川资普广安五处创清酒务是年收息钱四十五万余缗孝宗淳熈三年十一月戊申知成都府权四川制置使范成大入奏恭惟陛下宵旰民瘼同仁万里俯念西蜀酒课虚额之弊公私力屈根柢可忧六月十二日诏书各与次第蠲减歳蠲上供缗钱四十七万为蜀民代补赡军折估之数【圣政】　戸部状照对犒赏诸酒库昨来差官提领日每歳起觧户部争息钱四十万贯间有分趂办不足亦不下三十余万贯戸部逓年指淮补助经常支遣近縁　淳熈十六年四月十五日承降指挥府库拨州军之后至年终诸州军纳到钱一十八千余贯绍熈元年分诸州军纳到钱二十一万七千余贯并
　　次年补到三万八千余贯及绍熈二年正月一日至八月十日终诸州军纳到钱三十万二千贯縁为起发息钱亏少遂申降到今年十月四日指挥专委两淮漕司拘催去今又两月余日其漕司不以为意催督所有绍熈二年分歳止十二月十日终通前共起到钱一十五万五千余贯本部切详上件犒赏酒库共六十三处散在两淮州军今歳将及年终虽本部不任催督止起一十五万余贯以此可见州郡将诸库纳到息钱占吝不发侵移妄用今且以淳熈十三年酌中年分纳到息钱三十二万七千余贯较之三年已亏计发钱四十六万余贯若不别行措置切虑歳久愈见亏损国计今相度欲将两淮诸州犒赏酒库就委本部郎官縁酒坊系属右曹欲委自右曹郎中提领提置长贰得以同其检管免致散漫暗失财计欲望朝廷详酌特降防挥施行总论　汉法三人无故群饮则罚金故自汉以来皆有酒酤之禁间赐民酺以适一时之欢是非欲夺民利而特为是隄防惧其为酒醪以糜谷故也　武帝费用无度凡遗利在民间者网罗悉尽独于酒酤之利若姑徐而未至天汉三年始置官自卖取其利以供国用行之才十四年迨昭帝因贤良文学议而罢之乃令民自卖以所利而输租既又限其酒使不得厚取民财此后世所谓万戸酒也至　宣帝则复禁民酤诏郡国二千石通于乡党酒食之防而非有利于民也观鲁康言于王莽曰盐钱布帛互均余贷斡在县官惟酒酤独未斡则知昭帝议罢之后犹未取于酒利也　隋唐之间文帝能罢酒坊　宪宗亦罢酤肆　文帝又罢酒大歴贞元中常设是禁輙复輙罢亦未急于酒利也宋太宗减酒课十二既而从有司之请而罢之　真宗诏利素有定规不得更议增课而酒禁亦未如是之严也愚不知今日酒之利如是其急乎【百段锦】
　　或问周酒正唐酒之政令政令之在官者既掌之矣其在民者将如后世之酒乎抑以与民而听民之自取其利乎谓酒有则先王九赋之目未闻有酒之政而与斯民争口腹之寻常亦非先王所以仁天下之心谓听民之自取其利则酒正之外在地官则有司虣以掌市饮之禁在秋官则有萍氏以掌几酒谨酒之禁又与后世曽不少异何也曰先王之于酒禁也禁其群饮以鬬争沉酣以败风俗与其流祸糜米粟而已若夫孝养洗腆之所乐歳时防合冠昏乡射之所饮则先王固与民共之非复自贪其利也　汉兴犹存此意后元之诏亦拳拳然忧百姓多为酒醪以縻谷先王之意正若是而已矣以百亩分民以九职任民有本为可厚则其末为可抑有生生之可乐则其刑罚为可畏是故周公虽不与民争其利亦不恣民趋于利也夫豢豕为酒祸至无穷也不为之禁则滛湎而无度群饮而鬭嚣酒乱其德而狱讼日益繁滋矣况敢纵民于酣饮乎若夫后世则不然　孝武帝之不顾斯民之无以为生一举而尽夺之斡官之设虽近于酒正水衡都水之设虽近于萍氏大抵不过酒酤耳取之无艺敛之不惬众心民固有不平于其下而酒均输之议所以起后世贤良文学之纷纷也自是而后其禁愈严其犯者愈众民之以酒获罪者是未易可禁也先正翰林蘓公论酒诰一书以为　汉武帝以来至于今皆有酒禁刑者有至流赏者以不赀未尝少纵至于私酿终不能絶周公独何以禁之曰周公无所利于酒也以正民徳而已甲乙皆笞其子甲之子服乙之子不服何也甲笞其子而责之学乙笞其子而夺之食此周公之所以能禁酒也况又有百畆之可耕九职之可任乎【经国书】
　　铜钱货币之论
　　忧商以前币为三品珠玉为上币黄金为中币白金为下币白金者银也
　　周外府掌邦布郑氏注以布为泉其藏曰泉其行曰布太公立九府圜法黄金方寸而重一斤钱圜亟方轻
　　重以铢故宝于金利于刀流于泉布于布束于帛太公既立之于周又退行于其齐也其后周景王时患钱轻更铸大钱文曰宝货肉好皆有周郭至秦兼天下币为二等黄金以溢为上币铜钱质如周钱文曰半两重如其文为下币
　　汉兴髙祖以秦钱重更令民铸榆荚钱　吕后二年行八铢钱六年行五分钱　孝文五年为钱益多而轻乃更铸四铢钱其文为半两除盗铸令贾谊諌有五祸七福之说不听是时吴以诸侯即山铸钱富埒天子邓通铸钱财过王者故吴邓钱布天下　武帝有事四夷用度广出冶铸或累万金不佐公家之急乃与公卿议造银锡白金以为天用莫如龙地用莫如马人用莫如故曰金三品其一曰白撰重八两圜之其文龙直三千其二曰亦重差小方之其文马直五百其三曰复小撱之其文直三百令县官销半两钱更铸三铢钱重如其文盗铸诸金钱罪皆死而吏民之盗铸白金者不可胜数有司言三铢钱轻轻钱易作奸诈乃更请郡国铸五铢钱周郭其质令不可磨取镕焉造白金五铢钱后五歳而赦吏民之坐盗铸金钱死者数十万人其不发觉相杀者不可胜计自出者百余万人然不能半自出天下大抵无虑皆铸金钱矣公卿请令京师铸官赤仄一当五赋官用非赤仄不得行白金稍贱歳余终废不行后二歳赤仄钱贱民巧法用之不便又废于是悉禁郡国毋铸钱専令上林三官铸钱既多而令天下非三官钱不得行【汉武帝元鼎二年初置水衡都掌上林苑属官有上林均输官下铜令然则上林三官其是此三令乎】
