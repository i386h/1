<!-- { "loadSidebar": true } -->
　　黄琮曰宋朝自太祖设官分职多袭五代之制虽稍有増损而大体俱旧制也其唐制省部寺监之官备员而已无所职掌别领内外任使而省部寺监别设主判官员额惟以侍中中书令同中书门下平章事为宰相此尚循唐制也至干徳二年始置参知政事为宰相副贰初以薛居正吕余庆为之宰相所居省谓之中书门下国政所出也而兵政归枢宻院承五代之制有使有副至太宗朝初命石熈载以枢宻直学士佥书枢宻院事后以张士逊为知枢宻院事防凖温仲舒同知枢宻院事治平中郭达以检校太保同佥书枢宻院事故枢宻有使副使知院同知院佥书院员额与中书号为二府焉尚书省置判尚书都省一员掌百官赴省集议及大祀受誓戒之事
　　六部各有主判率以学士待制馆阁官领之吏部即审官东院掌尚书左选审官西院掌尚书右选吏部南曹掌侍郎左选三班院事掌侍郎右选流内铨考功郎中之职也户部即三司使尚书之任也其官崇职重久次者为使稍轻则为权使资浅则为权发遣使公事度支副使户部副使盐铁副使各二员此侍郎之任也别置子司判官八员度支判官户部判官盐铁判官各一员所掌本曹郎中之职也判胄案一员掌造器械唐军器监职也判修造案一员唐工部将作少府监职也判磨勘司一员掌句考唐比部职也判太上皇帝嫌名院一员掌审复出纳及审覆百官诸司兵级请俸旧兼禁军以繁冗别立诸司专讨司掌之以分其职判理欠司一员掌催促诸路遗欠礼部有判部及判礼部贡院郎尚书侍郎之任内兵部事归枢府工部事归三司故此二部不设主判官多以别官兼之刑部则判审刑院及详议官掌详覆诸路奏案是其职也
　　翰林学士袭唐制以六员为额其带知制诰即厘本院职事其别领省府职任即不带知制诰内年徳俱重者一员为承防
　　知通进银防司兼门下封驳事其任即给事中也而枢宻院知制诰即中书舍人之职也
　　御史防虽有大夫员而不除以中丞为防长次侍御史知杂吏侍御史里行殿中侍御史殿中侍御史里行监官御史里行以上为防官諌官以别官兼领者即为知监院同知諌院亦有正諌议大夫司諌正言者
　　九寺则判太常寺礼院即卿之任也资轻耳为知院同知院兼掌博司职宗正有判寺一员太仆职属群牧司有制置使一员以枢府及学士领之则判官二员大理则纠察在宗刑狱是其职也鸿胪归客省四方馆光禄司农太府其职皆三司卫有无所緫枢其职分为金吾街仗司其环卫之任分三卫皇城司矣故此五司别无制司并主判官员
　　秘书省即昭文馆史馆集贤院谓之三馆典秘阁同本省有直馆直院直阁校理馆阁校勘谓之馆职初除于本省供职一年出补内外任使昭文史馆有直馆集贤院有学士修撰直院校理秘阁有直阁校理又有判秘书省秘阁一员专掌省事国子监有判某资浅者乃同知或同管即祭酒司业之任而博士转为直讲将作少府军器三监之职并属三司而都水无常职员遇兴役即差官亦系三司差人迨熈宁兴役法水利方置判司农寺丞并司农寺丞员开建大理寺方置权发遣大理少卿公事二员职掌官外有学士待制等员唯观文殿大学士仁宗朝以贾昌朝辞使相特建此职内诏非曽任宰相不除观文殿大学士资政殿大学士资政殿学士端明殿学士翰林侍读侍讲学士龙图天章寳文阁学士枢宻直学士三阁待制皆为侍从清望之选并无职掌多带职以领在内省府寺监在外藩方任使自资政以上多以授二府旧臣此宋旧官制如此文臣则兼带勲阶即自武骑尉至上柱国十二转是也武臣则兼带勲阶宪御检校官四色宪御自监察御史至御史大夫号为宪御检校自国子祭酒至三公亦唐及五代旧制也而宋遵之至元丰初始命置属详定官制大概皆本唐六典为法稍増损之
　　在内设尚书省置令左右仆射门下省置侍中中书省置令已上为宰相而两令侍中不除人尚书有左右丞门下中书各有侍郎枢宻院有知枢宻院事同知枢宻院事已上为执政官
　　尚书六部吏部一尚书二侍郎分掌四选吏部司勲考功属焉户部一尚书二侍郎分左右曹而户部度支金部仓部属焉礼部一尚书一侍郎礼部祠部主客膳部属焉兵部一尚书一侍郎兵部职方驾部库部属焉刑部一尚书一侍郎刑部都官北部司门属焉工部一尚书一侍郎工部屯田虞部水部属焉每部郎官二员知州以上资序及阶官朝议大夫已上为郎官余员外唯吏部户部刑部郎官各置四员以其剧曹也左右司郎官各二员通纠六部号都司专佐宰相理省事谓之宰属
　　翰林学士定以二员为额久次者为承防御史防官名如旧制而除知杂事及里行之名门下后省置左散骑常侍而不除人给事中四员起居郎一员而知諌议大夫左司諌左正言寓焉中书后省置右散骑常侍而不除人中书舍人六员起居舍人一员而右諌议大夫右司諌右正言寓焉号二省官
　　秘书省有监少监丞郎校书郎正字而著作郎佐郎寓焉号馆职罢直馆院校理等员阙唯存修撰直秘阁号贴职而别领在外任使
　　九寺太常寺宗正光禄卫尉太仆大理鸿胪司农太府有卿少卿丞簿而太常复置博士太祝奉礼协律郎大理则置寺正评事司直
　　四监将作少府军器置监少监丞簿都水置使者丞簿南外北外丞已上为寺监官国子监有祭酒司业丞簿太学有博士正录以上为学官是谓职事官
　　罢三司使副及诸主判官而其职分诸省部寺监郡牧司使名不除而不命官其职皆属太仆寺
　　以太师太傅太保为三师太尉司徒司空为三公皆论道之官无专领之职为宰相兼官以开府仪同三司易节度使同中书门下平章事号为使相
　　以唐文散阶换省部寺监官归厘务本职号阶官为寄禄官而食其俸以领内外任使以特进易左右仆射金紫光禄大夫易吏部尚书银青光禄大夫易五曹尚书光禄大夫易左右丞正议大夫易列曹侍郎通议大夫易给舍太中大夫易左右諌议大夫中大夫易秘书监殿中监中散大夫易大卿监朝议大夫易少卿监朝请朝散朝奉大夫易郎中朝请朝散朝奉郎易员外郎承议郎易太常国子博士奉议郎易太常秘书殿中丞通直郎易太子中允中舍左右賛善大夫宣志郎易寺丞宣议郎易监丞承事郎易大理评事承奉郎易太常寺太祝奉礼郎承务郎易寺监主簿自承务郎至特进为寄禄官
　　其大学士至待制其名皆存以为二府罢政省部长贰给舍諌议补外之职集贤殿脩撰直龙图直宪阁号贴职庶僚领在外繁剧任使者带之削去宪衔检校官留勲十二转自通直郎以上带入衔此为元丰新制官名即循唐旧典职掌亦仿周礼六官之法也
　　元丰罢三司使副
　　神宗喜观六典一日谕王珪等仿唐六典修改官制然唐六典以中书造命行无法式事门下审覆行有法式事尚书奉行而政柄尽归于中书又分功奏事各有其职蔡确言于神宗不置三省长官以左仆射兼门下侍郎右仆射兼中书侍郎各主两省事时王珪为左而确为右独专政柄而珪不与闻除吏之事后吕正献公乃请三省同班奏事分省治事而元祐行之其后不能易也然元丰官制以唐六典为宗名实正矣而寄禄之制混为一流无复差别当时群臣不能推原祖宗制官之意者盖祖宗官制所以甄别流品者为至严宻一官凡数等曰宰执侍从之选卿列馆职之选出身人之选防补人之选杂流之选各为一等有条不紊可谓盛矣不独此也宋之待武臣也厚其禄而薄其礼凡贵于正任重于管军要在横行近在承旨御带宠在阁职设遥郡以赏劳绩设使臣以别禄秩此武臣之名分也若夫三司使之职又其制之善者宋沿五代及复唐之制置三司使以緫国计应四方贡赋之入朝廷未尝预焉一归三司緫盐铁度支户部号计省使位亚执政自为计相称省主其恩数廪禄与参枢均若除翰林承旨及资政端明学士或官至尚书或久任权三司使者方正除之若待登柄用多先预焉盐铁度支户部在唐五代皆专使额皇朝方各设副使以三司使緫之故号三司盐铁副使其度支户部亦如之位亚待制乃称省副恩数视大卿监逐司各置判官其资序视转运使又有三司判官子司其资序视提刑乃称省判凡初除必任子司自子司迁盐铁等判官判官而后副使盖祖宗不用资浅新进人厠列于其间也
　　祖宗旧制选除执政侍从必先歴钱谷自有三司度支副使擢起居舍人知制诰有先除权三司使而乃拜枢宻可见祖宗之意也其所掌之财驱磨财计检察慿由悉归磨勘司造作军器则谓案主行土木之工修造案防河之役则河渠案行之且国家工役之费先出于三事其所用为蠧耗之大者必命三司使緫之乃可节以制度也至安石为相以周礼行新法故持冢宰掌邦计之说谓宰相当主财计遂与三司分权凡税赋常贡征榷之利方归三司摘山煮海坑冶货户絶没纳之财悉归朝廷其立法与常平免役坊场河渡禁军阙额地利之资皆号朝廷封桩又有嵗科上供之数尽运入京师别立库以贮之三司不预焉于是祖宗处国计之良法尽失矣自元丰改官制户部尚书全无计相之权职在行朝廷之文移仅能经畧在京官吏诸军俸禄而已以此论之三司使之职不待改官制而不受权自熈宁变更法度之时已壊矣元丰罢三司副使

　　羣书考索后集卷四
　　钦定四库全书
　　羣书考索后集卷五
　　宋　章如愚　编
　　官制门
　　三公类
　　夏商以前云三公无官　伊尹曰三公调隂阳周以太师太傅太保曰三公　记曰三公无官古有其人然后充之舜之于尧伊尹之于汤周公召公之于周是也或说司马主天司徒主人司空主土是为三公汉以丞相大司马御史大夫为三公　后汉以太尉司徒司空为三公天地灾变即皆免自太尉徐防始焉灵帝就长安拜张温为太尉三公在外自温始也魏晋宋齐梁陈后魏北齐皆以太尉司徒司空为三公　宋志云三公之职太师居首晋帝名师故置太宰以代之后周以太师太傅太保为三公司徒为卿隋以太尉司徒司空为三公唐因之【理道要缺】宋治平二年诏自今皇子及宗室早属除检校师傅言随其迁序改授三公仍俟加恩改授　元祐令太尉司宰司空为三公
　　三师
