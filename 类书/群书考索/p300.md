<!-- { "loadSidebar": true } -->
　　大食国本波斯之别种也隋大业中有波斯紏合王命据波斯国之西境自立为王其王姓大食唐朝屡来朝贡其王益盆泥未换之前谓之白衣大食何蒲罗披后谓之黒衣大食　宋朝太祖开寳元年遣使贡方物自是贡奉商船往来不已四年七月庚子六年三月癸未七年十一月壬寅八年三月壬寅并遣使来贡太宗兴国二年四月辛邜遣使来贡至道元年二月乙丑舶主蒲押陁黎以方物来贡真宗咸平六年九月壬辰遣使来贡方物及红鹦鹉其国在海上与占城相接自是始通也景徳四年五月癸邜遣使来贡祥符元年十月丁未国使以方物迎献道左蕃客李麻笏献玉圭长一尺二寸自言五代祖得自西天屈长者传云谨守此俟中国圣君行封禅礼即驰贡之哲宗元祐三年十一月丁邜大食麻啰防国遣使入贡七年五月丙午广州进大食国进奉火浣布二疋十段诏寘之瑞物阁
　　髙丽国　后唐长兴中遣使贡献宋朝太祖建隆三年国王昭太宗兴国三年十月甲寅国王伷十二月辛巳国王伷遣其子元辅六年四月丙戌七年九月癸丑雍熈元年十一月壬子国王治遣使韩延龄三年十月壬子端拱元年十一月甲申淳化元年十二月甲寅国王治遣使韩彦恭三年十月戊子四年正月丁酉国王遣使白思柔真宗咸平六年八月丙戍国王诵遣使李宣古祥符七年诵卒弟询十二月丁邜权知国事王询遣奏告使尹证古及女真将军大千机已不并来贡方物八年十一月癸酉进奉告奏使御事民官侍郎郭元与束女真首领阿卢太来贡天禧三年九月辛巳登州言髙丽遣礼賔卿桂元信五年国王询并遣使来贡哲宗元祐五年乙未遣使贡方物
　　交趾国本南城之地唐交州搃管也至徳宗改安南都护州梁正明中土豪曲承羙専有其地送欵于梁帝因授承美节钺国朝乾徳初交州师号天圣王私署琏为节度使自开寳以来皆受朝廷爵命贡奉不絶开寳六年五月甲寅琏遣使朝贡戊寅琏为静海节度八年又遣使朝贡谢恩太宗兴国五年黎桓遣使以丁璿为名献方物十一月黎桓遣牙校江巨煌王诏祚八年五月庚午黎桓遣牙史赵子爱九月丁邜交州黎桓遣使雍熈二年二月甲申三年九月癸巳权交州三使留后黎桓并遣使贡物淳化五年三月乙亥交趾郡王黎桓遣使贡物真宗咸平元年九月癸亥黎桓献驯象四景德元年六月甲子黎桓遣子摄驩州刺史明提三年桓死四年八月乙丑黎龙廷遣其弟来贡赐州刺史明昶殿中丞黄成雅等来贡辛巳授龙廷静海节度使交趾郡王赐名至忠又封黎桓为南越王祥符二年十二月癸未交州黎至忠遣使来贡并献驯犀一上以犀违土性不可豢畜欲拒而不纳又虑逆至忠意俟其使还乃令纵之三年三月壬辰李公蕴遣使入贡封交趾郡王五年四月戊申七年八月己巳复遣使贡物干兴元年四月丙寅李公蕴遣使贡物仁宗天圣五年十月癸巳南平王李公蕴遣其驩州刺史李公显来贡方物庆歴三年三月乙亥交州献驯象五
　　兹国回鹘之别种也其国主自称师子王或称西川回鹘或称西州兹又称归兹回鹘其实一也初回鹘西奔族种散处故甘州有可汗王西州有克韩王新复州有黒韩王皆其后也宋朝太宗兴国九年西州兹遣使来贡自是可汗王克韩皆遣使贡良玉名马槖駞犬尾白羊乳香等物至今不絶【会要】真宗咸平四年十一月甲午兹国遣使来朝贡祥符三年二月己未兹国遣使贡物六年十一月乙邜兹进奉使李延庆等三十六人对于长春殿献名弓箭鞍勒团玉香药等天禧元年四月甲午兹国克韩王智海遣使张延来贡四年十二月丁亥兹可汗王智海甘州回鹘各遣使来贡智海仍贡犬尾羊二干兴元年五月丙申兹国僧华严自西天以佛骨舍利梵书来献仁宗天圣二年三月癸巳智海遣使来贡七年六月戊申兹国遣使来贡九年正月己未兹国沙州并遣人贡物皇祐四年正月癸巳兹国沙州并遣人贡物
　　髙昌国　汉车师前王之地也有髙昌国取其地势髙敞人民昌盛以为名焉后魏初阚伯周为髙昌王唐贞观中侯君集平其国以其城池为西州安史之乱其地防没乃复为国语讹亦云髙敞然地颇有回鹘故亦谓之回鹘宋朝建隆三年四月庚子西川回鹘阿督等来贡干徳中西州回鹘可汗去渊贡辟支佛牙琉璃噐物玉盏琥珀杯太宗兴国六年三月丁巳髙昌国王阿厮兰汉始自称西州外生师子王遣都督麦索温来贡雍熈元年五月丙子西州回鹘与波斯外道各遣使来贡真宗咸平四年四月丙辰西州回鹘可汗王禄滕遣使曹万通来贡玉鞍勒名马寳噐等物
　　西州回鹘真宗景徳元年五月壬寅六月戊辰西州回鹘遣使金延福并来贡
　　甘州回鹘甘州可汗夜落纥真宗咸平元年四月丁酉甘州回鹘可汗遣僧法胜贡物景徳元年闰九月己未甘州回鹘遣使贡物四年十月戊午甘州回鹘可汗夜落纥遣尼法仙等来朝献马十匹防又遣僧翟大秦来贡马十五匹祥符元年十一月己巳甘州回鹘可汗夜落纥寳物公主及其宰相各遣使来贡贺东封也三年十一月乙未甘州回鹘夜落纥遣左温宰相何居禄越枢宻使瞿符守荣来贡四年二月辛酉甘州回鹘蒲端三麻兰勿廵蒲婆罗大食国吐蕃诸族并遣使来贡五年五月乙亥甘州回鹘可汗夜落纥寳物公主遣使来贡六年十二月庚申回鹘可汗夜落纥遣使来贡天禧二年正月丙寅甘州回鹘可汗王夜落隔归化遣都督安信等来贡四年三月庚申甘州可汗王夜落隔归化遣使入贡仁宗天圣元年五月戊寅甘州回鹘可汗王夜落隔通顺遣使贡物五年八月壬辰六年二月庚辰甘州可汗王寳国夜落隔并遣使贡物
　　甘州回纥仁宗天圣二年五月庚子甘州回纥可汗王遣使贡物
　　回鹘可汗景琼建隆二年十二月壬辰遣使贡物自是甘州回鹘贡良马羙玉瑚琥珀之类不絶
　　甘沙州回鹘　太宗兴国五年闰三月辛未来贡物秦州回鹘　真宗祥符四年四月癸丑秦州回鹘安宻等贡玉贺汾隂礼毕
　　西南蕃汉防柯郡地唐置费珍庄琰播郎防夷州王建据西州由是不通中国后唐天成二年防牱庄宗朝亦尝朝贡其后孟知祥镇蜀复不通朝贡宋朝乾道四年西南夷首领兼覇州刺史董暠等上言乞内附自是频遣使入朝授以真命　太祖开寳八年八月壬戌西南蕃三十九部顺化王子岩废等三十七人来贡马及丹砂太宗兴国五年八月甲戍西南蕃主龙琼琚遣其子罗若从并诸州蛮七百三十四人以方物名马来贡雍熈三年八月癸巳西南蕃奉化王子以慈等三百五十人来贡九月己未西南蕃王龙汉璿自称权南宁州事兼蕃落使遣防牱诸州酋长赵文桥等率种族百余人来献方物名马端拱二年四月辛未西南蕃王龙汉璿又贻书五溪都统向通汉约入贡淳化三年八月庚午西南蕃王龙汉主遣其弟汉兴以方物良马来贡三年九月乙邜十二月戊子西南蕃并遣使以名马方物来贡至道元年九月丙子西南蕃王龙汉遣使龙光进率防牱诸蛮来贡真宗咸平元年九月壬申西南蕃王龙汉遣使龙光腆并率防牱诸蛮千余人来贡五年四月戊戌西南蕃王龙汉遣使来贡祥符二年八月甲辰西南蕃王龙汉遣使贡物六年八月戊子冝州西南蕃都部署龙光进等千五百人来贡天禧四年七月庚戌西南蕃干三百人来贡仁宗天圣四年九月乙邜西南蕃王龙光洗遣使来贡景祐三年十一月甲午西南蕃遣龙光辨等来贡英宗治平四年十二月癸丑西南龙蕃来贡元丰十年十月丙申西南石蕃来贡
　　西凉府六谷首领厮铎督即凉州也自唐末防河西之地虽为吐蕃所隔然其地亦自置牧守或请命于中朝天成中权知凉州府留后孙超遣大将拓防承诲来朝明宗召见后汉干祐初超卒土人折沟嘉权知留后事遣使来贡宋朝太祖开寳六年凉州令歩奏官僧各氊声逋胜触二人求通于泾州以申朝贡太宗淳化二年凉州复帅来请诏以殿直丁惟清领州事其后丁惟清防于李继迁不复命帅真宗咸平四年李继和言潘罗支愿戮力讨继迁潘罗支既卒六谷首领议立罗支弟厮铎督为一境所复朝廷遂以为西凉府六谷都大首领西平郡开国侯五年十一月甲午六谷首领潘罗支遣使来贡马五千疋诏厚给其直别赐防百匹茶百斤仍宴犒其部族景徳二年二月丙戍西凉府六谷首领厮铎督遣其甥呵昔来贡三年五月壬寅遣其安化郎将路黎奴十二月壬午遣使四年五月丙辰遣六谷十八首领十二月丁巳并遣使贡物祥符元年十二月己酉遣使贡马二年二月戊戌遣使十一月壬戌遣使四年十月己巳遣心兰氊单并来贡赐紫方袍五年十一月辛酉遣其子七年四月丁巳遣使八年五月丁未遣使并来贡
　　凉州蕃　太宗至道元年正月丁巳凉州蕃当尊以良马来贡又鎭戎军言凉州卑宁族首领喝邻半冗归附真宗咸平四年闰十二月戊子仍贡名马
　　西凉府及咩逋族咸平五年十二月己巳来贡
　　西凉府者龙族都首领咸平六年八月庚午遣使以贡名马
　　西凉府龛谷嬾家宗家者龙当宗章述等十族景徳元年正月丙申并来贡物
　　西凉府吐蕃毒石鸡等祥符四年三月丙申来贡吐蕃本汉西戎之地或云南凉秃髪利鹿孤之后以秃髪为国号语讹谓之吐蕃唐至徳后因安史之乱遂防河西陇右之地宋朝真宗祥符三年其国宰相论恐热以奉原安乐及石门等土闗来归四年又克成虽扶二州五年其国沙州刺史张义潮以沙伊肃十一州来献唐末沙之地复为所隔然而其国亦自衰弱族种分散大者千家小者百家无复一统矣自仪渭泾原环庆各镇戎秦州既与灵夏皆有之各有首领内属者谓之熟户余谓之生户自建隆以后其部族内附者甚众朝廷授首领以官　太宗兴国八年九月庚子以马来献
　　宗哥族唃厮川族二族最盛　真宗祥符元年十一月壬申八年二月甲寅九年正月乙丑天禧元年九月丁未并贡名马三年二月丁酉遣使来贡仁宗天圣元年二月戊戌嵗一入贡二年十二月庚午景徳四年十一月癸亥寳元二年三月甲寅并遣使来贡方物
　　卭部川蛮居汉越嶲郡之地其酋长自称百蛮都鬼主宋朝太祖开寳二年其王子入贡太宗兴国四年
　　八月丙子雍熈二年十月甲寅端拱二年九月壬午诺驱遣王子少盖等并以方物良马来贡真宗咸平五年八月戊子景徳二年九月丁未阿遵遣使祥符元年九月辛未九年九月壬戌黎吠遣使　仁宗天圣八年十一月戊午黎在遣使并以方物来贡明道元年三月丁酉黎在三嵗一入贡景徳元年閠六月庚午五嵗一入贡
　　黎州山后西林蛮皆西南夷之别种也其酋长号都鬼主或云王子次曰大鬼主　后唐天成中常遣其大鬼主来贡　宋朝开寳二年子勿儿部落将军离鱼以状白黎州求入朝贡诏荅之使至赐以噐帛自是朝贡不絶八年七月己亥太宗兴国四年九月癸邜淳化元年十二月甲寅并贡方物名马
　　风琶蛮在建昌城三山上　真宗咸平元年其主曩婆遣使马怕来贡景徳三年又来贡
　　雅州蛮西山野川路亦西南夷之别种也　宋朝太宗兴国三年正月甲午首领马令膜等朝贡
　　保塞蛮在黎州之西颇以善马来市　宋朝太祖开寳六年黎州上言保塞蛮自大渡河来归
　　防川蛮　真宗祥符六年正月乙巳防州郡徼外蛮覃如绾等来贡二月辛未防州蛮彭延进等来贡三月壬子防州蛮人龚才晃等来贡
