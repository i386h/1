<!-- { "loadSidebar": true } -->
　　诸郡国前所铸钱皆废销之输入其铜三官而民之铸钱益少宣帝时贡禹言铸钱采铜一歳十万人不耕坐盗铸防刑者众宜罢采珠玉金银铸钱之官毋复以为币租税禄赐皆以布帛及谷议者以为交易待钱布帛不可尺寸分裂禹议亦寝自　孝武元狩五年三官初铸五铢钱至　平帝元始中成钱二百八十亿万余王莽居摄变汉制以周钱有子母相权于是便造大钱径寸二分重十二铢文曰大钱五十又造契刀错刀契刀其环如大钱身形如刀长二寸文曰契刀五百错刀以黄金错其文曰一刀直五千与五铢钱凡四品并行莽罪刀钱更作金银贝钱布名曰寳货天鳯元年罢大小钱改作货布长二寸五分广一寸首长八分有奇广八分其圜好径二分半足枝长八分间广二分其文右曰货左曰布重二十五铢直货泉二十五货钱径一寸重五铢文右曰货左曰泉枚直一与货布二品竝行又以大钱行久罢之恐民挟不止乃令民且独行大钱与新货泉俱枚直一竝行尽六年毋复挟大钱矣后汉光武中兴除王莽货泉自莽以后货币杂用布帛金粟建武十六年马援上书曰富国之本在于食货宜如旧铸五铢钱帝从之于是复铸五铢钱天下以为便焉
　　章帝时谷价贵县官经用不足尚书张林言谷物皆贵此钱贱故尔宜令天下悉以布帛为租市买皆用之封钱勿出如此则百物皆贱矣帝用其言少时复止和帝时有上书言人以货轻钱薄故致贫困宜改铸大钱事下四府羣寮及大学能言之士孝廉刘陶上议曰当今之忧不在乎货在乎民饥帝竟不铸钱
　　灵帝作五铢钱而有四出道连于邉縁有识者尤之曰岂非京师破壊此四出散于四方乎至董卓焚宫室乃刼銮驾西幸长安悉壊五铢钱更铸小钱大五分尽取洛阳及长安铜人飞亷之属充鼔铸其钱无轮郭文章不便时人由是货轻而物贵谷一斛至钱数百万曹公为相于是罢之还用五铢
　　魏文帝黄初二年罢五铢钱而以谷帛为市买至　明帝代钱废谷用既久人间巧伪渐多竞滋谷以要利作薄绢以为市司马芝等言更铸五铢于事为便帝乃更立五铢钱至　晋用之不闻有所改创
　　蜀先主时军用不足备甚忧之西曹掾刘巴曰易耳但当铸钱一直五百平诸物价数月之间府库充实文曰直百亦有勒为五铢者大小秤两如一焉并径十分重四铢
　　吴孙权嘉平五年铸大钱一当五百文曰大泉五百径一寸三分重十二铢而使使人输铜计铸毕设盗铸之科　赤乌元年铸一当千大钱径一寸四分重十八铢故吕正定荆州孙权赐钱一亿钱既大贵但有空名人间患之后权令曰往日铸大钱云以广货故听之今闻人意不以为便其省之铸以为器物官勿复出也

　　羣书考索后集卷五十八
<子部,类书类,群书考索>
　　钦定四库全书
　　羣书考索后集卷五十九
　　宋　章如愚　编
　　财用门
　　铜钱
　　东晋元帝过江用孙氏赤乌旧钱轻重杂行大者谓之北轮中者谓之四文吴兴沈充又铸小钱谓之沈郎钱钱既不多由是稍贵
　　武帝太元三年诏曰钱国之重寳小人贪利销壊无已监司当以为意广州夷人寳贵铜鼓而州境素不出铜闻官私贾人皆贪北轮钱斤两差重以入广州货夷人铸败作鼓其重为制得者科罪
　　安帝元兴中桓元辅政立议欲废钱用殳帛孔琳之议曰救弊之术无取于废钱朝议多同琳之故元议不行宋文帝元嘉七年立钱置法铸四铢文曰四铢重如其文人间颇盗铸多剪凿古钱取铜帝甚患之録尚书王义恭建议以大钱当两以防穿凿议者多同之右仆射何尚之议曰夫泉贝之兴以估货为本事在交易岂假多数数少则币轻数多则物重多少虽异济用不殊况复以一当两徒崇虚价者也沈演之谓若以大钱当两则国传难朽之寳家嬴一陪之利不俟刑宪巧縁自絶上从演之议遂以一钱当两行之经时公私非便乃罢时言事者多以钱货减少国用不足欲禁私铜以充官铸五铢　范泰又陈曰夫货存贸易不在多少昔日之贵今日之贱其揆一也伏愿思可久之道赎欲速之情则嘉谟日陈而圣虑可广先是元嘉中铸四铢钱轮郭形制与古五铢同价无利百姓不资盗铸　元嘉二十五年罢当两大钱
　　孝武孝建初铸四铢文曰孝建一邉为四铢其后稍去四铢専为孝建三年右丞徐爰议曰货薄人贫公私俱罄今宜以铜赎刑随罪为品诏可之所铸钱形式薄小轮郭不成就于是人间盗铸者云起杂以铅钖并不牢固又翦凿古钱以取其铜乃立品格薄小无轮郭者悉加禁断时议者又以铜转难得欲铸二铢钱顔峻上三不可之论上不听
　　废帝景和二年铸二铢钱文曰景和形式转细官钱每出人间即模效之而大小厚薄皆不及也无轮郭不磨翦凿者谓之来子尤薄者谓之荇叶市井通用之　永光元年沈庆之启通私铸由是钱货乱改一千钱长不盈三寸大小称此谓之鹅眼钱劣于此者谓之綖环钱入水不沉随手破碎市者不复断数十万钱不盈一掬斗米一万商旅不行
　　明帝防始初唯禁鹅眼綖环其余皆通用复禁人铸官署亦废工防又普断唯用古钱
　　齐髙帝建元四年孔觊上书曰铸钱之弊在轻重屡变严法不禁者由上铸钱惜铜爱工也自汉铸五铢钱至宋文帝四百余年制度有废兴而不变五铢者其轻重可法得货之宜以为开置钱府大兴镕铸钱重五铢一依汉法使严断翦凿小轻破缺无周郭者悉不得行官钱细小者称合铢两钱货既均逺近若一时议者以为钱货转少宜更广铸重其铢两以防人奸上乃使诸州大市铜防上崩乃止
　　武帝时竟陵王子良上表曰顷钱贵物贱殆欲兼倍凡在触类莫不如兹稼穑艰劬斛直数十机杼勤苦疋才三百所以然者实亦有由东间钱多翦凿鲜复完者公家所爱必须圆大以两代一困于无所鞭捶质系益致无聊汉初京师三吴荆郢江防梁益用钱其余州郡则杂以谷帛交易交广之域则全以金银为货
　　武帝乃铸钱肉好周郭文曰五铢重四铢三参二黍又别铸除其肉郭谓之公式女钱径一寸文曰五铢重如私铸五铢二品并行百姓或私以古钱交易者其五铢径一寸一分重八铢文曰五铢二吴属县行之公式女钱径一寸重五铢无轮郭郡县皆通用太平百钱二种并径一寸重四铢源流本一但文字古今之殊耳文并曰太平百钱定平一百五铢径六分重一铢半文曰定平一稚钱五铢径一寸半重四铢文曰五铢源出于五铢但狭小东境谓之稚钱五铢钱径七分半重三铢半文曰五朱源出于杂钱但稍迁异以铢为朱耳二吴行之差少于余钱又有对文钱其源未闻丰货钱竟一寸重四铢半代谓之富钱藏之令人富也布泉钱一寸重四铢半代谓之男钱云妇人佩之即生男也此等轻重不一天子频下诏书非新铸二种之钱并不许用而趋利之徒私用转甚至普通中乃议尽罢铜钱更铸铁钱人以铁钱易得并皆私铸
　　梁敬帝太平元年诏杂用古今钱　太平二年铸四柱钱一当二十后改四柱钱一当十景申复用细钱【南史】陈初承梁防乱之后铁钱不行始梁末又有两柱钱及鹅眼钱于时人杂用其价同但两柱重而鹅眼轻私家多镕铸又间以钖钱兼以粟帛为货
　　髙祖永定元年四月铸四柱钱一当二十壬辰改四柱钱丙申复闭细钱【通鉴】
　　文帝大嘉五年改铸五铢初出一当鹅眼十【南史】
　　宣帝大建十一年又铸大货六铢以一当五铢之十与五铢并行后还当一帝崩遂废六铢而行五铢竟至陈亡其岭南诸州多以盐米布交易俱不用钱
　　后魏初至太和钱货无所用　孝文帝始诏天下用钱十九年公铸粗备文曰太和五铢诏京师及诸州镇
　　皆通行之内外百官禄皆准绢给钱疋为钱二百在所遣钱工备炉冶人有欲铸听就铸之
　　宣武帝永平三年冬又铸五铢钱京师及诸州镇或不用或有止用古钱不行新铸商贸不通贸迁颇隔孝明帝熈平初王澄上言谓今之太和与新铸五铢及诸古钱方俗所便用者虽有小大之异并得通行贵钱之差自依乡价庶货环海内公私无壅诏曰钱行已久且可依旧　又奏请并下诸方州镇其太和及新铸斤古钱内外全好者不限大小悉聴行之鸡眼环凿依律而禁惟太和五铢二钱得用公造新者其余杂种一用古钱生新之类普同禁约诸方之钱通用京师其聴依旧之处与太和钱及新造五铢并行若盗铸钱者罪重常宪诏从之而河北诸州旧少钱货犹以他物交易钱畧不入于市　三年崔亮奏谨按铸钱方兴用铜处广既有治利并宜开铸诏从之自后所行之钱人多私铸钱稍小薄价用弥贱初建重制盗铸之禁开科贵之格孝庄帝初私铸者益更薄小乃至风飘水浮米斗几直一千杨偘奏曰及顷在雍州亦表陈其事聴人与官并铸五铢钱帝从之乃铸五铢钱髙恭之又奏曰今钱徒有五铢之文而无二铢之实薄甚榆荚上贯便破置之水上始欲不沉论今据古宜改铸大钱文载年号以记其始则一斤所成七十六文铜价至贱五十有余其中人功食料锡炭铅沙直置无利应自息心况复严刑广设以臣测之必当钱货永通公私获允后遂用杨偘计永安二年诏更铸文曰永安五铢钱官自立鑪亦聴人就铸盗铸弥众时髙谦之上表求铸三铢钱且政兴不以钱大政衰不以钱小唯贵公私得所自今此铸以济交乏五铢之钱任使并用国得其益诏将从之事未就防卒北齐　神武霸政之初犹用永安五铢迁邺已后百姓私铸体制渐别遂各以为名有雍州青赤梁州生厚紧钱古钱河阳生澁天柱赤牵之称冀州之北钱皆不行交贸者皆以绢布　神武乃收境内之铜及钱仍依旧文更铸流之四境未几复细薄奸伪竞起　武定六年文防王以钱文五铢名须称实宜秤钱一文重五铢者聴入市天下州镇郡县之市各置二秤悬于市门私人所用之秤皆凖市秤以定重轻凡有私铸悉不禁断或虽重五铢而多杂锡镴并不聴用
　　文帝天保四年受魏禅除永安之钱改铸常平五铢重如其文其钱甚贵而制造甚精其钱未行私铸已兴一二年间即有滥恶至干明皇建之间往往私铸邺中用钱有赤郭青熟细眉赤生之异河南所用有青薄鈆锡之别青徐齐兖梁荆河等州軰类各殊武平以后私铸转甚或以生铁和铜至于齐亡卒不能禁　后周之初尚用魏钱及　武帝保定元年乃更铸布泉之钱以一当五与五铢并行时梁益之境又杂用古钱交易河西诸郡或用西域金鈱之钱而官不禁【汉书西域传賔国以银为钱文为骑马幕为人面幕即幔也乌弋山鸡国之钱与賔国同文为人头幕为骑马加金银饰其仄安息亦以银为钱文为王面幕为夫人面王死即更铸大月氐亦同】
　　建徳二年更铸五行大布钱以一当十夫收商贾之利与布泉钱并行　四年又以邉境之钱人多盗铸乃禁五行大布不得出入四闗布泉之钱听入而不听出五年以布泉渐贱而人不用遂废之
　　宣帝大成元年又铸永通万国钱以一当千与五行大布五铢凡三品并用
