<!-- { "loadSidebar": true } -->
　　辨公羊之説为短折衷曰凡郊祀卜牛礼也卜郊非礼也何者牛可改郊不可改也牛茍不吉则改之茍有伤则改之郊必其时也先亦非礼也过亦非礼也所以不卜者不可改故也茍卜必书之何者刺其非礼也茍过时必书之何者亦刺其非礼也公羊谓三卜遇吉所以五月郊设三卜胡不书之如成十年书五卜襄七年书三卜郊襄十一年书四卜郊而苐书辛亥郊欤斯误矣稽其防上书鼷防食郊牛牛死改卜牛书五月辛亥郊书改卜牛正也书五月郊不正也是刺不时而非礼明矣左氏谷梁得其防公羊之短
　　哀公
　　三言用田赋不同十二年春用田赋杜曰兵赋之法因其田赋通出马一疋牛三头今欲别其田及家财各为一赋故言田赋公羊注曰军赋十井不过一乗今复用田赋过十一也谷与杜同
　　辨杜氏谷梁之得折衷曰春秋常赋不书茍书之必讥其重敛也复书用田赋可知其害人矣谓作者不宜作谓用者不宜用皆圣人之微文也自作丘甲之后已破十一之税矣田赋军赋本通出马一匹牛三头今别为田明矣杜氏谷梁得其防
　　三言获麟不同十四年西狩获麟左氏曰获麟者仁兽圣王之瑞公羊曰非中国之兽谷梁曰不外麟于中国也
　　辨公羊谷梁之短折衷曰春秋书灾异不书祥瑞斯麟者瑞也曷以书之者非为祥瑞而书以圣人感麟致而书也夫言祥瑞岂限中国四夷欤茍以非中国之物而为瑞则西域献吉光兽之类皆当为瑞必不然矣盖取其隐见不常天下有道则至为瑞明矣然公羊曰顔回死子曰天丧予子路死子曰天祝余西狩获麟为仲尼之应顔回子路则圣人重爱之弟子也闻其死曰天丧予者皆痛惜之辞安可以获麟为比麟凤则王者之瑞既出无其应圣人廼感麟而起以修春秋麟出既非为已春秋修亦非为己盖惩恶劝善为百王之法如河不出图洛不出书吾已矣夫斯皆为周徳之衰无明王之应非为己也孟轲谓仲尼之道髙于尧舜何道穷之有左氏得其实公羊谷梁之短















　　羣书考索续集卷十二
<子部,类书类,群书考索>
　　钦定四库全书
　　羣书考索续集卷十三
　　宋　章如愚　编
　　诸史门
　　史记
　　马迁之书能蛊坏夫人之心读其文词辨丽竒伟而纵横谈説慷慨节侠攘臂于征伐之间者皆蛊坏豪杰之大半矣夫至言大道不足以辨丽竒伟而辨丽竒伟必出于小道异端然则迁之得失尽见于此矣其叙述秦始皇汉武帝廵游封禅穷奢极欲与其尽变先王之政以开货利之门者本以示讥耳然后世皆即其术而用之与夫战国秦楚之事皆天下之人所资取以为不肖者然则述作之大义夫岂易哉后世病史之难以为不幸无迁固之才是又出迁固下矣【叶学士进卷】
　　进奸雄羞贫贱有激而云班固赞司马迁以为是非颇谬于圣人论大道则先黄老而后六经序游侠则退处士而进奸雄述货殖则崇势利而羞贫贱先黄老而后六经求古今缙绅先生之论尚或有之至于退处士而进奸雄崇势利而羞贫贱则非闾里至愚极陋之人不至是也孰谓迁之髙才洽而至于是乎以臣观之不然彼实有见而发有激而云耳孟子曰仁者人也合而言之道也扬子亦曰道以导之徳以得之仁以人之义以宜之礼以体之合则浑离则散盖道徳者仁义礼之全而仁义礼者道徳之一偏黄老之学贵合而贱离故以道为本六经之教于浑者略于散者详故以仁义礼为用迁之论大道也先黄老而后六经岂非有见于此而发哉方汉武用法刻深急于功利大臣一言不合輙下吏就诛有罪当刑得以货自赎因而补官者有焉于是朝廷皆以媮合茍免为事而天下皆以窃资殖货为风迁之遭李陵祸也家贫无财贿自赎交逰莫救左右亲近不为一言以防腐刑其愤懑不平之气无所发泄乃一切寓之于书故其序游侠也称昔虞舜窘于井廪伊尹负于鼎爼傅説匿于傅岩吕尚困于棘津夷吾桎梏百里饭牛仲尼阨于陈蔡盖迁自况也又曰士穷窘得委命此岂非人所谓贤豪者耶使乡曲之侠与季次原宪比权量力效功于当世不同日而论矣盖言当世号为修行仁义者皆畏避自保莫肯急于人之难曽匹夫之不若也其述货殖也称秦皇令乌氏倮比封君与列臣朝请以巴蜀寡妇清为贞妇而客之为筑女怀清台盖以讥孝武也又云谚曰千金之子不死于市非空言也盖迁自伤砥节砺行特以贫故不免于刑戮也以此言之退处士而进奸雄崇势利而羞贫贱岂非有激而云哉【秦淮海文】
　　载子贡游説五国之事为非尝读司马氏史孔子弟子乃以为齐将伐鲁而孔子私于父母之国使子贡游説于外者凡十年存鲁乱齐亡呉伯越而强晋子贡一出而五国皆有变细观其所以説之辞则殊浅陋阔诞又非有策画可以动五国呜呼圣贤而肯为耶迁有史才而不入于道又其著书多采战国策楚汉春秋以其辞意其六国楚汉之间有僻士者戯防文墨附着之孔子子贡以为小説而耀世迹其所言则童子可以不惑而司马氏辄为之信尚而收采之欤五国之变乱其事皆载于左氏传未闻孔子子贡之为之也孔子虽欲茍全邱墓之国使数国之民皆死于兵乎【李清臣汝水钓翁文】不当论商鞅桑宏羊之功吾以谓迁有大罪二其先黄老后六经退处士进奸雄特其小小者耳所谓大罪二则论商鞅桑宏羊之功也桑宏羊斗筲之才穿窬之智无足言者而迁称之曰不加赋而上用足善乎司马光之言曰天下安有此理天地所生财货百物止有此数不在民则在官譬如雨泽夏涝则秋旱不加赋而上用足不过设法隂夺民利其害甚于加赋也【东坡海外史论】策不当谓之寻子长之列传也其所编者惟人而已矣至于策异物不类肖形而辄与黔首同科俱谓之不其怪乎且策所记全为志体向若与八书齐列而定以书名庶几物得其朋同声相应者矣【史通】马迁不当目项羽为王昔夫子修春秋呉楚称王而仍旧曰子此则褒贬之大体为前修之楷式也马迁撰史记项羽僭盗而纪之曰王此则真伪莫分为后来所惑者也【史通】
　　辨葛洪论马迁纪之非如葛洪有云司马迁发愤作史记百三十篇伯夷居列传之首以为善而无报也项羽列于本纪以为居髙位者非关有徳也案史之所书也有其事则记无其事则阙寻迁之驰骛今古上下数千载春秋已往得其遗事者葢惟首阳二子而已然设使夷齐生于秦世死于汉日而乃升诸首庸谓有情今攷其先后随而编次斯则理之常也必谓子长以善而无报推为始若伍子胥大夫种孟轲墨翟贾谊屈原之徒或行仁而不遇或尽忠而受戮何不求其品类同在一科而乃异其篇目分为数卷也又迁之纰缪其流甚多夫陈胜之为世家既云无据项羽之称本纪何必有慿必谓遭彼腐刑怨刺孝武故书违凡例志存激切若先黄老而后六经进奸雄而退处士此之乖刺复何为乎【史通】夷齐而上贤臣尤多列传不当以夷齐为首子长着史记也驰骛古今上下数千载至如臯陶伊尹傅説仲山甫之流并列经传名存子史功烈尤显事迹居多盍各采而编之为列传之首而断以夷齐居首何龌龊之甚乎【史通】述史记本末自鲁有史记以后楚汉之际有好事者録自古帝王公侯卿大夫之世终乎秦末号曰世本十五篇春秋之后七雄并争秦并诸侯则有战国策三十三篇汉兴陆贾记録时功作楚汉春秋九篇孝武之世太史公司马谈欲错综古今勒成一史未就而卒子迁乃述父遗志采左传国语删世本战国防据楚汉列国时事上自黄帝下讫麟趾作十二本纪十表八书三十世家七十列传凡百三十篇谓之史记元成间会稽禇先生更补其阙作武帝纪三王世家策日者等其策日者辞多鄙陋非迁本意也晋散骑常侍谯周以迁书周秦以上或采百家诸子不专据正经于是作古史考二十五篇皆慿旧典以紏其谬今与史记并行于代【史通説史记】马迁去取无据太史公撰孔子世家多采论语旧説至管晏列传则不取其本书以为时俗所有故不复更载也按论语行于讲肆列于学官重加编勒祗觉繁费如管晏者诸子杂家经史外事弃而不録实杜异闻夫以可除而不除宜取而不取以兹著述未覩其义
　　太史公述儒林则不取游夏文学着循吏则不言冉季政事至于货殖为独以子贡居先掩恶扬善既忘此义成人之美不其缺与【史记八条见史通】
　　迁非有意于明道亦非有意于讥刺太史公作史记其意似不偶然者考其自叙首尾凡三戾愚窃疑焉公本以论著自任始言孔子至于今有能绍而明者本易传继春秋本诗书礼乐之作小子何敢辞焉至若与任安书其言深愤蚕室之辱乃曰西伯拘而演周易仲尼厄而作春秋屈原放逐而作离骚几百余言葢意有鬱结而不得通思垂空言以自见即此以观公之此言与前相反一再矣然则公之意果安在哉以谓有意于明道耶公于汉未得为醇儒何自知不明而僣圣作经哉谓有意于讥刺耶则汉尚黄老武帝专以势利用人而先黄老崇势利如此类者不可胜数安得有所讥刺哉若曰有所感愤而作则史策万代之岂容感愤为之哉公言草创未就适防此祸又以先人史谈之言欲无废天下之史岂有戮辱而后作哉以此参考未知太史公之意何在愚以谓不可泥太史公之言当采太史公之心也不过痛愤道不克行于时而惟恐身没之后为无闻人也乃曰孔子尝以不用于时而作春秋后之知孔子不在乎他由五经春秋以知之也于是迁于述作之际出此言以见其意而已观其自叙首尾及答任安书词不同而意则一也分纪传世家书表皆有深意本纪者天下之统也世家者一国之纪也列传者一人之事也书者制度防革之大端表者兴亡理乱之大畧也必谓纪者帝王行事之称则秦之未并天下何以为纪谓世家者诸侯族系之称则萧曹之徒何以为世家谓列传者非王侯之称则韩彭英卢之建国何以降之故夫纪之述王者世家之述诸侯之述卿大夫固其大法也而书法之权度不可以此拘也本纪谓之帝纪此自班书始耳子长特以其事之系于天下则谓之纪故秦可纪也项氏可纪也虽吕氏亦可纪也始皇已并六国则事异于前不可以商周之例拘也其赞羽曰号为伯王政由已出是时汉未得天下虽纪项羽可也其赞髙后纪曰孝惠髙后之时制政不出房门则君道不立虽削孝惠可也削去世家此亦自班书始耳子长特以其事之有大于列传则系之世家故夫子以圣陈渉以首事何参良平以勲贤皆得系焉夫子在周则臣道也跻之本纪则有嫌于名分在后世则师道也侪之列传则几无异于诸子故特别之其义精矣陈渉事虽微浅而子长之自序曰夏商失其道而汤武作周失其道而春秋作秦失其道而陈渉发难则其所系者大虽世家可也萧曹良平与功臣位俱通侯而勲烈冠于羣后皆汉家社稷之臣则其所系者大虽世家可也至于列传之中贯穿错综尤有深意管晏同伯者之佐老韩同异端之学则合之而为一荘周学于老氏申不害同于韩氏则附之于其下孟荀与淳于之徒俱在齐国虽同列于独以孟荀冠之篇首其尊之也至矣贾谊附于屈原邹阳附于鲁仲连太伯首于世家伯夷首于列呉与淮南不使与荆燕俱列信布之徒不使与萧曹同功至若酷吏佞幸日者防滑稽货殖游侠之皆为当世发也
