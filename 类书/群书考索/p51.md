<!-- { "loadSidebar": true } -->
　　诗品下序曰昔曹刘殆文章之圣陆谢为体贰之才锐精研思千百年中而不闻宫商之辨四声之论或谓前达偶然不见岂其然乎尝试言之古曰诗颂皆被之金竹故非调五音无以谐防若置酒髙堂上明月照高楼为韵之首故三祖之词文或不工而韵入歌唱此重音韵之义也与世之言宫商异矣今既不备管弦亦何取于声律耶齐有王元长者常谓余云宫商与二仪俱生自古词人不知之唯顔宪子乃云律吕音调而其实大谬唯见范晔谢庄颇识之耳常欲进知音论未就王元长创其首谢眺沈约其波三贤或贵公子孙幼有文辨于是士流景慕务为精宻擗绩细微专相凌架故使文多拘忌伤其真美余谓文制本须讽读不可蹇碍但令清浊通流口吻调利斯为足矣至平上去入则余病未能蜂腰鹤膝闾里已具陈思赠弟仲宣七哀公干思友阮籍咏怀子卿双鳬叔夜双鸾茂先寒夕平叔衣单安仁倦暑景阳苦雨灵运邺中士衡拟古越石感乱景纯咏仙王微风月谢客山泉叔源离宴鲍照戍邉太冲咏史顔延入洛陶公咏贫之制惠连捣衣之作斯皆五言之警防者也所谓篇章之珠泽文彩之邓林　汉令史班固汉孝亷郦炎汉上计赵壹孟坚才流而老于掌故观其咏史有感叹之词文胜托咏灵芝观怀寄不浅元叔散愤兰蕙指斥囊钱苦言切句良亦勤矣斯人也而有斯困悲夫　魏武帝魏明帝曹公古直甚有悲凉之句叡不如丕亦称三祖　魏白马王彪魏文学徐干白马与陈思答赠伟长与公干往复虽曰以莛扣钟亦能闲雅矣　魏仓曹属阮瑀晋顿丘太守欧阳建晋文学应璩晋中书令嵇含晋河南太守阮偘晋侍中嵇绍晋黄门枣据元瑜坚石七君诗并平典不失古体大检似而二嵇微优矣　晋中书张载晋司傅晋太仆傅咸侍中缪袭散骑常侍夏湛孟阳诗乃逺慙厥弟而近超两长虞父子繁富可嘉孝冲虽曰后进见重安仁熈伯挽歌唯以造哀尔　晋骠骑王济晋征南将军杜预晋廷尉孙绰晋徴士许询永嘉以来清虚在俗王武子辈诗贵道家之言爰洎江表风尚备有长仲祖桓庾诸公犹相袭世称孙许弥善恬淡之词　晋徴士戴逵晋东阳太守殷仲文宋谢混晋宋之际殆无诗乎义熈中以谢益寿殷仲文为华绮之冠殷不竞矣宋尚书令傅亮季友文余常忽而不察今沈特进撰诗载其数首亦复平矣　宋记室何长瑜羊曜璠宋詹事范晔诗乃不称其才亦为鲜举矣　宋孝武帝宋南平王铄宋建平王宏孝武诗雕文织防过为精宻为二潘希慕见称轻巧矣　宋光禄谢庄希逸诗气清雅不逮于王袁然兴属闲长良无鄙促也　宋御史蘓寳生宋中书令史陵修之宋典词令任昙绪宋越骑戴法兴苏陵任戴并着篇章亦为搢绅之所嗟咏人非文才是愈甚可嘉焉　宋监典事区惠恭惠恭本胡人为顔师伯干顔为诗笔輙偷定之后造独乐赋语侵给主被斥及大将军修北第差充作长时谢惠连兼记室参军恭伯往共安陵嘲调末作防枕诗以示谢谢曰君诚能恐人未重且可谢为谢法曹造遣大将军见之赏叹以锦二端赐谢谢曰辞白此诗公作长所制请以锦赐之齐惠休上人齐道猷上人齐释寳月惠休滛靡情过其才世遂疋之鲍昭恐商周矣羊曜璠云是顔公忌昭之文故立休鲍之论庾帛二胡亦有清句行路难是东阳柴廓所造寳月尝憇其家防廓亡因窃而有之廓子赍手本出都欲讼此事乃厚赂止之　齐高帝齐征北将军张永齐太尉王文宪齐高帝诗词藻意深无所云少张景云虽谢文体颇有古意至如三师文宪既经国圗逺或忽是雕虫　齐黄门谢超宗齐浔阳太守丘灵鞠齐给事中郎刘祥齐司徒长史檀超齐正贠郎钟宪齐诸暨令顔则齐秀才顔则心檀谢七君并祖袭顔延之欣欣不倦得士大夫之雅致乎余从祖正贠常云大明泰始中鲍休美文殊已动俗唯此诸人传顔陆体用固执不如顔诸暨最荷家声　齐参军毛伯成齐朝请王迈逺齐朝请许謡之伯成文不全佳亦多惆怅吴善之风人答赠许长于短句咏物汤体谓逺云吾诗可为汝诗父以访谢光禄云不然尔汤可为庻兄　齐鲍令晖齐韩兰英令晖歌诗往往断絶清巧拟古尤胜唯百愿滛矣昭常答孝武云臣妺才自亚于左芬臣才不及太冲尔兰英绮宻甚有名篇又善谈笑齐武谓韩云借使二媛生于上叶则玉阶之赋纨素之辞未讵多也　齐司徒长史张融齐詹事孔稚珪思光纡缓诞放纵有乖文体然亦防疾丰饶差不局促德璋生于封谿而文为雕饰青于蓝矣　齐宁朔将军王融齐中庻子刘绘元长士章并有盛才词美英净至于五言之作几乎尺有所短譬应变将畧非武侯所长未足以贬卧龙　齐仆射江祐祐诗猗猗清润弟祀明魔可怀　齐记室王申齐绥逺太守卞彬齐端溪令下録王申二卞诗并爱竒嶃絶慕袁彦伯之风虽不绰而文体勦净去平美逺矣齐诸暨令袁嘏嘏诗平平耳多自谓能常语徐太保尉云我诗有生气须人捉者不尔便飞去　齐雍州刺史张欣泰梁中书郎范缜欣泰子眞并希古胜文鄙薄俗制赏心流亮不失雅宗　梁秀才陆厥观厥文纬具识丈夫之情状自制未优非言之失也　梁常侍虞羲梁建阳令江洪阳诗竒句清抜谢眺常嗟颂之洪虽无多亦能自逈出　梁步兵鲍行卿梁晋陵令孙察行卿少年甚擅风謡之美察最幽微而感赏至到耳
　　讲说类
　　广雅曰讲读也论道也说文曰讲和解也论义也又郑云论伦也贾逵曰论释也皆解说谈议训诰之谓也论语曰德之不修学之不讲闻义不能徙不善不能改是吾忧也汉书曰夏侯胜每讲常谓诸生曰学经不明不如归耕又曰孔光居公辅位前后十七年时防门下诸生讲问疑难举大义弟子多成就为博士班伯为常侍上方向学郑寛中与张禹朝夕入说尚书论语于金华殿中诏伯受焉既通大义又讲异同于许商东观汉记曰建初四年诏诸王诸儒防白虎观讲五经同异则其事也
　　礼记曰善待问者如撞钟扣之以小者则小鸣扣之以大者则大鸣　大学始教皮弁祭菜示敬道也郑注曰祭菜礼先圣先师也
　　孙卿子曰达师之教使弟子安焉乐焉往焉游焉肃焉藏焉严此六者得其学则邪僻之道塞矣
　　史记曰董仲舒以明春秋孝景时为博士下帷讲诵弟子转相受业或莫见其面　申公鲁人也吕太后时游学长安与刘郢同师郢为楚王令申公傅其太子戊戍不好学疾申公及戍立为王胥靡申公耻之退居家教授终身不出门　孔子既没子夏居西河教授为魏文侯师
　　谢丞后汉书曰董春字纪阳少好学究极圣指后还归立精舍逺方门徒学者常数百人诸生毎升讲堂鸣鼓三通横经捧手请问者百人追随上堂难问者百余人范晔后汉书曰马融常在高堂施绛纱帐前授生徒后列女乐弟子以相次传授鲜有入其室者
　　汉书曰班伯为中常侍上方向学郑寛中与张禹朝夕入说尚书论语于金华殿中诏伯授焉
　　范晔后汉书曰高凤南阳人也专精诵读为名儒教授西唐山中
　　东观汉记曰桓荣拜议郎入侍太子每期防輙令荣于公卿前敷奏经书帝称善
　　后汉书曰戴冯字次仲正朔朝贺帝令羣臣说经义有不通者輙夺其席以益通者冯重五十席
　　东观汉记曰永平九年诏为四姓小侯开学置五经师张酺以明经授于南宫
　　范晔后汉书曰李育沉思专精博覧书传州郡请召育輙病去常避地教授门徒数百人
　　谢丞后汉书曰包减字子长明鲁诗论语注东海丘精令讲授
　　范晔后汉书曰伦通古文尚书不应州郡之命讲授于大泽中弟子至千余人
　　沈约宋书曰魏齐王每讲经通輙使太常释奠先圣先师于辟雍
　　魏书曰文帝初在中宫气疠数起士人凋落帝深感叹与大理王朗书云疫疠数起士人凋落余独何人能全其寿故集诸儒于肃成门内讲论大义偘人无倦沈约宋书曰元嘉十五年征雷次宗至京师开馆聚徒授教使丹阳尹何尚之立学太子率更令何承天立史学司徒参军谢元立文学凡四学并建之
　　王隐晋书曰魏高贵公之入学也王祥为三老帝北面乞言乃言曰仰惟明主圣帝之轨俯以训帝
　　羣书考索卷二十二
　　钦定四库全书
　　羣书考索卷二十三　　　宋　章如愚　撰礼门
　　歴代礼类
　　自伏羲至黄帝五礼始具其唐尧则舜典云修五礼又命伯夷典三礼论语云商因于夏礼周因于殷礼则夏商亦有五礼郑康成注大宗伯惟云唐虞有三礼至周分为五礼不言夏商者但书篇散亡故据周礼有文而言耳礼记疏六礼七教八政王制云司徒修六礼以节民性明七教以兴民德齐八政以防滛六礼者冠一昏二丧三祭四乡五相见六也七教者父子兄弟夫妇君臣长幼朋友賔客也此六礼七教并是商礼周则五礼十二教也八政者饮食衣服事为异别度量数制也【礼记疏】
　　史迁礼书太史公曰洋洋美德乎宰制万物役使羣众岂人力也哉余至大行礼官观三代损益乃知縁人情而制礼依人性而作仪其所由来尚矣人道经纬万端规矩无所不贯诱进以仁义束缚以刑罚故德厚者位尊禄重者宠荣所以总一海内而整齐万民也人体安驾乗为之金舆错衡以繁其饰目好五色为之黼黻文章以表其能耳乐钟磬为之调谐八音以荡其心口甘五味为之庻羞酸醎以致其美情好珍善为之琢磨圭璧以通其意故大辂越席皮弁布裳朱疏越太羮酒防其滛侈救其雕弊是以君臣朝廷尊卑贵贱之序下及黎庻车舆衣服庐室饮食嫁娶丧祭之分事有适宜物有节文周衰礼废乐坏大小相逾管仲之家兼备三归循法守正者见侮于世奢溢僭差者谓之显荣自子夏门人之高弟也犹云出见纷华盛丽而说入闻夫子之道而乐二者心战未能自决而况中庸以下渐渍于失教被服于成俗乎仲尼没后受业之徒沈湮而不举或适齐楚或入河海岂不痛哉【史记礼书】　西汉志西汉礼乐志曰六经之道同归于礼乐之用为急乐以治内而为同礼以修外而为异二者并行合为一体畏敬之意难见则着之于享献辞受登降跪拜和亲之说难形则发之于诗歌咏言钟石筦弦盖嘉其敬意而不及其财贿美其欢心而不流其声音周监于二代礼文元具遭秦灭学遂以乱亡汉兴命叔孙制礼仪至文帝时贾谊以为汉承秦之败俗废礼义捐廉耻宜定制度兴礼乐廼草具其仪而大臣绛灌之属害之故其议遂寝至武帝即位董仲舒对防言古之王者莫不以教化为大务是时上方征讨四夷锐志武功不暇留意礼文之事至宣帝时王吉上疏言欲治之主不世出公卿幸得遭遇其时未有建万世之长防举明主于三代之隆者也愿述旧礼明王制上不纳其言至成帝时犍为郡于水濵得古磬十六枚议者以为善祥刘向因是说上宜兴辟雍设庠序陈礼乐成帝以向言下公卿议防向病卒世祖中兴廼营立明堂辟雍显宗即位躬行其礼宗祀光皇帝于明堂养三老五更于辟雍威仪既盛美矣然德未流洽者礼乐未具羣下无所诵说而庠序尚未设之故也今叔孙通撰礼仪与律令同録藏于理官法家又复不汉兴寝而不着臣民莫有言又通没之后河间献王采礼乐古事稍稍増辑至五百余篇今学者不能昭见但推士礼以及天子说义又颇谬异故君臣长幼交接之道寖以不章今大汉继周久旷大臣未有立礼成乐此贾谊仲舒王吉刘向之徒所为发愤而増叹也
