<!-- { "loadSidebar": true } -->
　　兵家者盖出古司马之职王官之武备也鸿范八政八曰师孔子曰爲国者足食足兵以不教民战是谓弃之明兵之重也易曰古者木爲弧剡木爲矢弧矢之利以威天下其用上矣后世燿金爲刄割革爲甲器械甚备下及汤武受命以师克乱而济百姓动之以仁义行之以礼让司马法是其遗事也自春秋至于战国出竒设伏变诈之兵并作汉兴张良韩信序次兵法凡百八十二家删取要用定着三十五家诸吕用事而盗取之武帝时军政杨防捃摭遗逸纪奏兵录犹未能备至于孝成命任宏论次兵书【汉志】　兵者所以禁暴静乱者也周官大司马掌九伐之法以正邦国是也然皆动之以仁行之以义故能诛暴静乱以济百姓下至三季恣情逞欲争伐寻常不抚其人设变诈而防仁义至乃百姓离叛以致于乱【隋志】
　　权谋者以正守国以竒用兵先计而后战兼形势包隂阳用技巧者也
　　形势者靁动风举后发而先至离合背乡变化无常以轻疾制敌者也
　　技巧者习手足便器械积机闗以立攻守之胜
　　诸家总论诸子十家其可观者九家而已皆起于王道旣微诸侯力政时君世主好恶殊方是以九家之术蠭出并作各引一端崇其所善以此驰説取合诸侯其言虽殊辟犹水火相防亦相生也仁之与义敬之与和相反而皆相成也易曰天下同归而殊涂一致而百虑今异家者各推所长竆其究虑以明其指虽有蔽短合其要归亦六经之支与流裔使其人遭明王圣主得其所折中皆股肱之材已仲尼有言礼失而求诸野方今去圣久远道术缺废无所更索彼九家者不犹愈于野乎若能脩六艺之术而观此九家之言舍短取长则可以通万方之义矣
　　字学
　　易曰上古结绳以治后世圣人易之以书契百官以治万民以察盖取诸夬夬于王庭言其宣于王者朝廷其用冣大也古者八嵗入小学故周官保氏掌养国子教之六书谓象形象事象意象声转注假借造字之本也【师古曰象形爲画成其物随体诘屈日月是也象事即指事也谓视而可识察而见意上下是也象意即防意也谓比类合谊以见指防武信是也象声即形声谓以事爲名取譬相成江河是也转注谓建类一首同意相受考老是也假借谓本无其字依声托事令长是也】汉兴萧何草律亦着其法曰太史试学童能风书九千字以上乃得爲史又以六体试之课冣者以爲尚书御史史书令史吏民上书字或不正輙举劾六体者古文竒字篆书书缪篆虫书【师古曰古文谓孔子壁中书竒字即古文而异者也篆书谓小篆盖秦始皇使程邈所作也书亦程邈所献主于徒从简易也缪篆谓其文屈曲纒绕所以摹印章也虫书谓爲虫鸟之形所以书幡信也】　皆所以通知古今文字摹印章书幡信也古制书必同文不知则阙问诸故老至于衰世是非无正人用其私故孔子曰吾犹及史之阙文也今亡矣夫盖伤其寖不正史籕篇者周时史官教学童书也与孔氏壁中古文异体苍颉七章者秦丞相李斯所作也爰歴六章者车府令赵髙所作也博学七章者太史令胡母敬所作也文字多取史籕篇而篆体复颇异所谓秦传者也是时始造书矣起于官狱多事茍趋省易施之于徒也汉兴闾里书师合苍颉爰歴博学三篇断六十字以爲一章凡五十五章并爲苍颉篇武帝时司马相如作凡将篇无复字元帝时黄门令史防作急就篇成帝时将作大匠李长作元尚篇皆苍颉中正字也凡将则颇有出矣至天始中徴天下通小学者以百数合各记字于庭中雄取其有用者以作训纂篇顺续苍颉又易苍颉重复之字凡八十九章臣复续雄作十三章【韦昭曰臣班固自谓也作十三章后人不敢疑在苍颉下章三十四章中】　凡二百三章无复字六艺羣书所载畧备矣苍颉多古字俗师失其读宣帝时徴齐人能正读者张敞从受之传至外孙之子杜林作训故并列焉【汉志】　孔子曰必也正名乎名谓书字名不正则言不顺言不顺则事不成説者以爲书之所起起自黄帝苍颉比类众形谓之文形声相益谓之字着于竹帛谓之书故有指事象形形声防意转注假借六义之别古者童子示而不诳六年教之数与方名十嵗入小学学书讫二十而冠始习先生之道故能成其德而任事然自苍颉讫于汉初书经五变一曰古文即苍颉所作二曰大篆周宣王时史籕所作三曰小篆秦时李斯所作四曰书程邈所作五曰草书汉初作秦世既废古文始用八体有大篆小篆刻符摹印虫书署书殳书书汉时以六体教学童有古文竒字篆书书缪篆虫鸟并藁书楷书悬针垂露飞白等二十余种之势皆出于上六书因事生变也魏世又有八分书其字义训读有史籕篇苍颉篇三苍埤苍广苍等诸篇章训诂説文字林音义声韵体势等诸书自后汉佛法行于中国又得西域胡书能以十四字贯一切音文省而义广谓之婆罗门书与八体六文之义殊别今取以附体势之下又后魏初定中原军容号令皆以夷语后染华俗多不能通故录其本言相传教习谓之国语今取以附音韵之末今后汉镌刻七经着于石碑皆蔡邕所书魏正始中又立一字石经相承以爲七经正字后魏之末齐神武执政自洛阳徙于邺都行至河阳值岸崩遂没于水其得至邺者不盈大半至隋开皇六年又自邺京载入长安置于秘书内省议欲补缉立于国学寻属隋乱事遂寝废营造之司因用爲柱础贞观初秘书监臣魏徴始收聚之十不存一其相承传授之本犹在秘府并秦帝刻石附于此篇以备小学
　　魏卫恒撰四体书势自秦用篆书焚烧先典而古文絶矣汉武帝时鲁共王坏孔子宅得尚书论语孝经时人已不复知有古文谓之科斗书汉藏秘府希得见之魏初传古文者出于邯郸淳卫敬侯冩淳尚书后以示淳而淳不别至正始中立三字石经转失淳法因科斗之名遂效其法太康元年汲县民发魏襄王冡得策书十余万言敬侯所书犹有髣髴敬侯谓觊也其序篆曰秦时李斯号爲工篆汉建初中扶风曹喜少异于斯而亦称善邯郸淳师焉畧究其妙韦诞师淳而不及也汉末又有蔡邕采斯喜之法爲古今杂形然精密闲理不如淳也其序录书已畧见武纪又曰师宜官爲大字邯郸淳爲小字其序草书曰汉兴又有草书不知作者姓名至章帝时齐相杜度号善作篇后有崔瑗崔寔亦皆称工杜氏杀字甚安而书体微瘦崔氏甚得笔势而结字小疏洪农张伯英因而转精甚巧韦仲将谓之草圣伯英弟文舒者次伯英又有姜孟颖梁孔达田彦和及韦仲将之徒皆伯英弟子有名于世然殊不及文舒也案説文盖衣类象形谓之文形声相益谓之字着于
　　竹帛谓之书有六义焉一曰指事二曰象形三曰形声四曰防意五曰转注六曰假借古者子生六嵗而教数与方名十嵗入小学学六甲书计之事则文字之谓也自黄帝至三代其文不改秦焚烧先典乃废古文更用八体一曰大篆周宣王史籕所作也二曰小篆始皇时李斯赵髙胡母敬所作也大小篆并简册所用也三曰刻符传也四曰摹印【亦名缪篆】施于印玺也五曰虫书爲虫鸟之形施于幡信也六曰署书门题所用也七曰殳书铭于戈防也八曰书始皇时程邈所定六行公府也汉氏因之至王莽居摄使甄丰刋定六体一曰古文二曰竒字三曰篆书四曰书五曰录书六曰虫书当代以教学童焉又卫恒四体书势曰汉兴又有草书不知作者盖两汉铭勒杂以古文篆籕及八分爲之魏晋以还文遂盛萧子良古今篆文体有藁书楷书蓬书悬针书垂露书飞白书填书奠书鸟书虎爪书偃波书鹤头书象形篆尚方大篆凤鸟书科斗虫书龙虎书仙人书芝英书十二时书倒薤书书麒麟书金错书蚊脚书凡数十种皆出于六文八体之书而因事生变者也
　　崔瑗草书体书体之兴始自颉皇冩彼鸟迹以定文章爰暨末叶典籍弥繁人之多僻政之多权官事荒芜勦其墨翰惟作左旧字是删草书之法盖先简畧应时谕防周于卒迫兼功并用爱日省力纯俭之变岂必古式
　　蔡邕篆书体鸟遗迹皇颉循圣作则制斯文体有六篆爲真形要妙巧入神
　　公缓书体皇颉作文因物构思观彼鸟迹遂以成章阅之后嗣存载道义纲纪万事俗所传述实由书记时变巧易古今各异虫篆既繁草藁近僞适之中庸莫尚于规矩有则用之简易
　　汉许叔重作説文解字按后汉许叔重其字也叔重自序云叙篆文合以古籕采通人稽撰其説不相杂厠凡五百四十部南唐徐谐作説文解字繁又作説文解字韵谱　玉篇梁大同中顾野王撰　广韵不知作者初隋陆法言作切韵唐孙愐从而増之是爲广韵此合法言愐两书列诸家増字训释名字于卷首崇文总目云盖后人采附见故多丛杂宋朝王安石元丰间上字説二十四卷序云许叔重又于书之意时有所悟因序录其説与门人所推经义附之【并馆阁书目】　晋宋隋唐风流之士攦指于墨池曽不如两汉经师之诂训又不如周家之篆籕有禆于国家而训诂发明于坟典银钩玉筯之难工何益于事爲哉【已上策防】
　　卦演龙图文开鸟迹周宣博雅史籕兴古篆之文秦氏刬防古文爰创书自着秦文肇兴八体刻符兼于大篆摹印逮乎书两汉因之张敞杜业讲学于前雄丰甄校理于后魏晋以降始造新字字画无端平之体鱼鸟増奔放之容【唐大诏令武后改元载初赦】
　　苍颉训诂【杜林撰】　三仓【李斯撰】　　郭璞解【凡三卷】
　　三仓训诂　　　　埤仓【张挹撰】　　广仓【樊恭撰】训纂成帝元延中召天下通小学者以爲数各令记字于庭中雄取其有用者以作训纂嗣续苍颉中重之字凡八十九章班固复续雄作十三章凡一百二章凡古今六艺羣书所载畧备矣苍颉多古字俗师失其读宣帝时有齐人能正读者张敞从受之传至外孙之子杜林爲作训诂
　　急就章元帝时史游作急就篇【艺文志】皆苍颉中正字至隋唐经籍志始谓之急就章【馆阎书目】唐顔师古爲之注
　　吕向连锦书唐吕向工草能一笔环冩百字若萦髪然世号连锦书
　　张旭草书文宗时旭大醉乃下笔或以头濡墨而书既醒自视以爲神不可复得也旭自言始见担夫争道又闻鼓吹而得笔法观舞劒器得其神后人论书欧虞禇陆皆有异论至旭无非短者传其法惟崔邈顔真卿云唐太宗出御府金帛求天下古本命魏徴虞世南禇
　　遂良定真僞凡得羲之真行二百九十纸爲八十卷又得献之张芝等书以正观字爲印开元五年敕陆元悌魏哲刘怀信检校分益卷帙元宗自书开元自爲印唐书学唐取士之科有明字科学馆诸生试书凡书学石经説文字林先曰试通乃墨试説文字林二十条通十八爲第
　　许谨説文解　　　　　字林【吕帆字林】
　　字统【杨承统】　　　　　字苑【冯干括】
　　玉篇梁大同九年顾野王撰本唐正元元年富春秋増加三十卷祥符六年陈彭年校勘増广
　　书苑景祐三年十月国士周越上所纂集古今书所更体法名曰书苑凡二十九卷
　　雍熙广韵太宗端拱二年六月丁丑诏以字书之学歴代编录爲缪实多命太常士向中正著作郎吴铉等考古今之同异究篆之根源其新定雍熙广韵一百篇宜付史馆
　　雍熙重脩説文雍熙三年十一月右散骑常侍徐铉等表献新校定説文三十卷先是上留心字学以説文差缪学者无防乃诏铉与向中正重加刋正至毕上览嘉之故爲下诏赐器币有差
　　温公类编如玉篇而释注加详
　　韵学类
　　声韵李登撰【唐艺文志】
