<!-- { "loadSidebar": true } -->
　　秦兴灭学而宗谱不立汉司马迁修史记上述黄帝下迄麟趾采世本世系而作帝纪采周谱国语而作世家由是人乃知姓氏之所出西汉之间人皆有姓姓以国者韩陈许郑鲁卫赵魏最为多逮晋贾弼有姓氏传十八州百十六郡合七百二十二篇甄析士类无所遗缺贾希镜撰姓氏要状贾执作姓氏英贤齐宋谱牒之学浸兴有司选举必稽谱牒以考其真伪官有世胄谱有世官分天下之姓而为四名过江则有侨姓而王谢袁萧为大东南则有呉姓而朱张顾陆为大山东则有郡姓而王崔卢郑为大闗中亦有郡姓而韦裴柳薛杨杜首之代北则虏姓而元长宇文陆源窦首之以中国士人差第阀阅而为之制遂分为甲乙丙丁之号焉夫以此言选举以此考贤才以此形品藻岂上世所以别姓氏之意耶甚者至于卖婚而求财凿杜而通谱悠悠风尘汨防亷耻此何理哉其间有欲惩其弊者复至于谱牒脱落迄无考按而世数既远终不知其何姓氏其失又甚焉呜呼缀之以姓系之以氏所以序昭穆别婚姻使天下知敬宗尊祖而不忘本者古人之意也奈何汉尚官魏晋尚姓南北尚诈隋人因仍而欺莫革汉高帝命官以贤诏爵以公先王公卿之位才则用不才则弃斯尚官也魏立九品置中正尊也位卑寒素而权举右姓此变官而尚姓矣晋宋因之以别贵贱分士庶选举之际皆用谱牒至北齐凡举秀才州主簿郡功曹必四姓乃其选也其尚诈又如此也文之弊至于尚官尚官之弊至于尚姓尚姓之弊至于尚诈隋承其后乃反古之道罢乡举离土著尊执事之史由是无乡举里选无衣冠士族而庶人替矣此唐太宗所以命高士亷而定世族也初武徳中李守素亦明姓氏谓之族谱贞观中太宗命高士亷普责天下谱约史传考其真伪进忠贤退悖恶先宗室后外戚右膏粱左寒畯凡二百九十三姓千六百五十一家分为九等号氏族志太宗曰我今定世族者欲崇我唐朝人物冠冕垂之不朽何容纳货旧门向声背实而卖婚以为荣而遂以第一崔干为第二髙宗时许李更以吕才刋定改为姓氏録当时耻焉号曰勲格路敬淳有衣冠谱有着姓畧记长安中刘知防撰刘氏谱三卷先天时复诏柳冲徐坚等讨缀号姓族以开元时韦述好谱学于百氏源为详故作谱唐兴言谱者以路敬淳为宗有衣冠谱柳公权韦述之与李守素亦明姓氏后有李公淹萧颖士商寅孔圣为世所称【以宏词及唐志防要修】
　　通典载晋太元中贾弼大披羣族撰十八州百一十六郡合七百一十二卷士族畧无遗缺宋王洪刘湛并好其书洪曰对千客不犯一人讳湛复选百家谱伤于寡畧齐王僧孺又为八十卷东南诸族则为一部不在百家之数
　　唐乾元元年贾至撰百家类例十卷
　　汉高祖尝赐娄敬诸镇皆以刘氏亦可谓知天子之职矣然而知其职而未知其义故材陋少文不如元魏孝文之长议论也
　　魏孝文赐乔氏则取其高远改源氏则取其同源后世帝者徒见英主所为意其驾驭豪杰或出于此于是跋扈之臣与夷酋贼渠例皆赐以国姓谓之固结其心而不知取笑贻辱无以示天下威重夫姓者出于天授于祖宗先圣以神明之徳奄有天下以为神明万物之主而嗣君乃屈帝尊以下同于三者之贱此当时公卿大臣不学之过也古之赐姓受氏不然天子之子常为显诸侯诸侯之子常为名卿大夫至起于疏逖者又一时贤能才智之士其言行卓卓皆可称道求之于诗则齐之姜知其前有四岳而后有太公宋之子知其前有成汤后有微子孟庸孟弋知为卫之世族南方之原知为陈之名家求之春秋则施臧季孟之氏于字戴武穆宣之氏于諡中行司城之氏于官郈御秦费之氏于邑皆可以概见则三代之典礼与后世沿袭之误较然甚明而汉魏以来赐姓附属籍者不如不赐之为愈也【邓名世姓氏书序】

　　羣书考索后集卷三十五
<子部,类书类,群书考索>
　　钦定四库全书
　　羣书考索后集卷三十六
　　宋　章如愚　编
　　士门
　　分类总考
　　贡举
　　周礼大司徒以乡三物教万民而宾兴之一曰六徳二曰六行三曰六艺
　　乡大夫三岁大比攷其徳行道艺而兴贤者能者乡老及乡大夫帅其吏与其众寡以礼礼宾之厥明乡老及乡大夫羣吏献贤能之书于王王再拜而受之登于天府内史贰之退而以乡射之礼五物询众庶一曰和二曰容三曰主皮四曰和容五曰兴舞此谓使民兴贤出使长之使民兴能入使治之
　　州长三年大比则大考州里赞卿大夫废兴
　　党正正岁属民读法而书其徳行道艺以岁时涖校比及大比亦如之
　　族师月吉属民而读邦法书其孝弟睦婣有学者闾胥既比则读法书其敬敏任恤者【并地官详见选举门】
　　秦自孝公纳商鞅策富国强兵为务仕进之途惟辟田与胜敌而已
　　始皇遂平天下【通典】
　　汉高祖十一年诏曰贤士大夫既与我定有天下而不与吾共安利之可乎有能从我游者吾能尊显之以布告天下
　　后汉章帝建初元年诏曰夫乡举里选必累功劳今刺史守相不明真伪茂材孝亷岁以百数每寻前代举人贡士或起畎亩不系阀阅敷奏以言则文章可采明试以功则政有异迹文质彬彬朕甚嘉之始复用前汉丞相故事以四科辟士【通典】
　　魏文帝立九品中正法择州郡之贤有识鉴者为之区别人物第其高下【通典】　黄初三年始除汉限年之制令郡国贡举勿拘老幼儒通经术吏达文法则皆试用【通典】
　　东晋元帝制扬州岁举二人诸州各一人时以天下防乱务存慰勉远方孝秀不复防试到即除署既经略粗定乃诏试经有才不中举者免其太守其后孝秀莫敢应命送至京师皆以疾辞【通典】
　　宋制丹阳呉会稽呉兴四郡岁举二人余郡各一人凡州秀才郡孝亷至皆防试天子或亲临之及公卿所举皆属吏部叙才铨用【通典】
　　文帝元嘉中限年三十而仕【通典】
　　孝武即位仕者不复拘老幼【通典】
　　齐尚书都令史骆宰议防秀才格五问并得为上四三为中二为下一不合与第【通典】
　　梁初无中正制年二十有五方得入仕【通典】
　　天监中又制凡九流常选年未三十不通一经者不得为官若有才同甘顔勿限年次至七年州置州重郡置郡崇乡置乡豪各一人专典搜荐无复膏粱寒素之隔【通典】
　　普通七年诏凡州岁举二人大郡一人
　　敬帝太平二年复令诸州各置中正仍旧访选举皆须中正选上然后量授不然则否
　　陈依梁制凡年未三十不得入仕唯经学生防试得第后魏州郡皆有中正掌选举其秀才对防第居中正上表叙之
　　北齐选举多沿后魏之制凡州县皆置中正其课试之法中书防秀才集书策考贡士考功郎中防亷良天子常服乗舆出坐于朝堂中楹秀孝各以班草对字有滥误者呼起立席后书有滥劣者饮墨水一升文理孟浪者夺席脱容刀
　　隋文帝开皇中制诸州岁贡三人工商不得入仕炀帝始置进士科
　　唐贡士之法多循隋制上郡岁三人中郡岁二人下郡一人有才能者无常数其常贡之科有秀才有明经有进士有明法有书有算自京师郡县皆有学焉并具学篇【通典】○毎岁仲冬郡县馆监课试其成者长吏会属僚设宾主陈爼豆备管弦牲用少牢行乡饮酒礼歌鹿鸣之诗征耆艾叙少长而观焉既饯而与计偕其不在馆学而举者谓之乡贡○又制取士之科大要有三由州县者曰乡贡皆升于有司而进退之○自是士族所趣向惟明经进士二科而已其初止试防【并通典】
　　太宗贞观八年诏加进士试读经史一部【通典】高宗调露二年刘思立始奏二科并加帖经其后又加老子孝经使兼通之【通典】
　　武后长夀二年自制臣轨两篇令贡举习业停老子【同上】
　　中宗神龙二年二月制贡举人停臣轨依旧习老子【同上】
　　旧制以考功郎中监试贡举贞观后以考工员外郎专掌【同上】
　　宗开元二十一年新注老子成诏天下每岁贡士减尚书论语防而加老子焉○二十四年制移贡举于礼部以侍郎掌之【同上】二十五年其进士停　经天寳元年帖既通而后试文试赋各一篇文通而后试防凡五条三试皆通者为第一进士有甲乙二科自武徳以来进士惟乙科而已先试之期命举人谒于先师有司十日宿张于国学宰辅以下皆防而观焉博集羣议讲论而退之礼部阅试之日皆严设兵卫荐棘围之搜索衣服讥诃出入以防假滥焉其进士大抵千人得第者百一二
　　开元以后四海宴清士无贤不肖耻不以文章达其应诏而举者多则二千人少犹不减千人所收百才有一【并同上】
　　肃宗乾元中礼部侍郎李揆病取士不考实徒务搜索进所披而迂学陋生且不能自惜干词乃陈书庭中进诸儒约曰上选士第务得才可尽所欲言由是人人称美【本传】
　　宝应二年礼部侍郎杨绾奏诸州毎岁贡人依乡举里选察秀才先是进士试诗赋
　　徳宗建中二年赵赞以箴论表赞代诗赋
　　文宗太和八年复试诗赋○从内出题以试进士谓侍臣曰吾患文格浮薄昨日出题所试差胜乃诏礼部岁取登第三十人茍无其人不必充数
　　郑覃疾进士浮薄屡请罢之文宗曰淳厚浮薄色色有之进士科取人二百年矣不可遽罢【唐志】
　　武宗即位李徳裕论进士不根艺实朝廷显官须公卿子弟为之【唐志】
　　宋太祖建隆元年二月丙戌先是中书舍人安次扈防权知贡举庚寅奏进士合格者十九人姓名二年二月癸酉权知贡举窦仪奏
　　三月丙子权知贡举王着奏进士合格者十五人九月丙辰诏及第举人不得呼知举官为恩门师门及自称门生【并见防要】
　　干徳元年二月辛亥权知贡举薛居正奏进士合格者八人八月壬辰诏礼部贡院所试九经举人落第宜依诸科举人例许令再试九月丙子诏礼部贡举人自今朝臣不得更发公荐违者重寘其罪故事毎岁知举官将赴贡院台阁近臣得荐抱至艺者号曰公荐然去取不能无所私至是禁止　干徳三年三月丁酉权知贡举陶谷奏进士合格者八人九月癸未权知贡举卢多逊言诸州所荐士数益多乃约用显徳之制定发解条例及殿罚之式以惩滥进诏颁行之　干徳三年二月丁巳权知贡举卢多逊奏进士合格姓名凡七人　干徳四年二月辛酉权知贡举王祜言进士合格者六人诸科合格者九人上恐其遗才复令于不中选人内取其优长者防而升之干徳五年二月壬申权知贡举卢多逊奏进士合
　　格者十人复诏参知政事薛居正于中书覆试皆合格乃赐及第　开寳元年三月癸巳权知贡举王祜擢进士合格者一人陶谷子邴名在第六翌日谷入致谢上谓左右曰闻谷不能训子邴安得登第遽命中书覆试而邴复登第因下诏曰造士之选匪植私恩世禄之家宜崇素业如间党与颇文衡公器岂宜欺滥自今举人凡闗食禄之家委礼部具析以闻当覆试【长编】
