<!-- { "loadSidebar": true } -->
　　隋文帝开皇元年以天下钱货轻重不一乃更铸新钱背面肉好皆有周郭文曰五铢而重如其文　三年诏四面诸闗各付百钱为様从闗外来勘様相似然后得过様不同者则壊以为铜入官诏行新钱以后前代旧钱有五行大布永通万国及齐常平所在勿用以其货易不止　四年诏仍旧不禁者县令夺半年禄然百姓习用既久犹不能絶　五年诏又严其制自是钱货始一所在流布百姓便之是时见用之钱皆湏和以钖镴钖镴既贱求利者多私铸之钱不可禁约其年诏乃禁出钖镴之处不得私有采取　十年诏晋王广听于扬州立五炉铸钱其后奸狡稍多凿磨鑢钱郭取铜私铸又杂以铅锡逓相仿效钱遂轻薄乃下恶钱之禁　十八年诏汉王谅听于并州立五炉铸钱又江南人间钱少晋王广又请于鄂州白苎山有铜鑛处铸钱于是诏听置十炉铸钱又诏蜀王秀于益州立五炉铸钱是时钱益滥恶乃令有司检天下邸肆见钱非官铸者皆毁之其铜入官而京师以恶钱易贸为吏所执有死者数年之间私铸颇息　大业已后王纲弛紊巨奸大猾遂多私铸钱转薄恶或剪铁鐷裁皮糊纸以为钱相杂用之货贱物贵以至于亡【以上并通典】
　　唐髙祖入长安民间行线环钱凡八九万才满半斛武徳四年废五铢钱铸开元通寳钱径八分重二铢四三积十年重一两得轻重大小之中其钱文给事中欧阳询书字含八分及篆三体询初进蜡様入文徳皇后恰一甲迹故钱上有恰文洛并幽益桂等州皆置赐秦王齐王三炉右仆射裴寂一鑪以铸盗铸者没其家其后盗铸渐起【唐志】　显应五年以恶钱多官为市之以一善钱售五恶钱　其年又改以好钱一文易恶钱两文【唐志】　干封元年造干封泉寳钱径一寸重二铢六分以一当旧钱之十逾年而旧钱并废明年以商贾不通米帛踊贵复行开元通寳钱天下皆铸之犯法日蕃有以舟筏铸江中者【唐志】　干封二年诏开元钱依旧施行干封钱则之【通典】
　　仪鳯四年命东都粜米粟斗别纳恶钱百少府司农毁之是时铸多钱贱米粟踊贵乃罢少府铸钱寻而复旧【唐志】　永淳元年私铸者抵死邻保里坊村正皆从坐【唐志】武后时长安中又降勑又令悬様于市令百姓依様用钱俄又拣择艰难交易留滞非穿穴及鐡锡铜液皆得用之熟铜排斗沙澁之钱皆售自是盗铸蜂起江淮游民依大山陂海以铸吏莫能捕神龙先天之际两京用钱益滥郴衡钱才有轮郭鐡锡五铢之属皆可用之或镕锡模钱须臾百十【唐志】
　　睿宗先天元年京师用钱恶货物踊贵谏议杨虚受上疏伏见市井用钱不胜滥恶有加鐡锡即非公铸铜锡乱杂伪钱丰多商贾积滞富家藏铸公钱未益于时须禁法不当于代要其恶钱自望官为博取纳铸钱州京城并以好钱为用书奏不行
　　宗开元初宰相宋璟请禁恶钱行二铢四参钱毁旧钱不可用者江淮有官鑢钱偏鑢钱棱钱时钱掌监察御史萧隐之使江淮率戸出恶钱捕责甚峻上青钱皆输官小恶者沉江湖市井不通物价益贵隐之坐贬官【唐志】　开元六年勅禁断恶钱行三铢四分以上旧钱更收人间恶钱镕破复铸准様式钱勅出之后百姓喧然物价揺动商人不敢交易宰相宋璟蘓颂奏请出大府钱万贯分于南北两市平价买百姓间所卖之物堪贮库宫湏者庶得好钱散行人间从之【防要】　又降勅近断恶钱恐人间少钱行用其两京文武官夏季防閤庶仆宜即先给钱待后季催取所配物货卖准数还官【防要】七年宋璟又请出米十万斛收恶钱少府毁之【唐志】　十一年诏所在加铸禁卖铜锡及造铜噐者【唐志】　十八年勅以人间多盗铸钱始禁私卖铜铅锡及以铜为器皿其采铜铅锡者官为市取【通鉴】　二十年千钱以重六斤四两为率每钱重三铢四参禁缺顿沙澁荡染白强黒强之钱首者官为市之【唐志】　二十二年宰相张九龄建议古者以布帛菽粟不可尺寸杪勺而均乃为钱以通货易官铸所入无几两工费多宜纵民铸议下百官宰相裴耀卿黄门侍郎李林甫河南少尹萧昃秘书监崔沔皆以严断恶钱则人知禁税铜折役则官冶可成计估度庸则私钱以利薄而自息若许私铸则下皆弃农而竞利矣时刘秩亦有五不可四羙之说于是诏禁恶钱　二十六年宣润等州初置钱监两京用钱稍善米粟价益下其后钱又渐恶诏出铜所在置监铸开元通寳钱京师库藏皆满天下盗铸益起广陵丹阳宣城尤甚江淮偏铸钱数十种杂以铁锡轻漫无复钱形公铸者号官炉钱一以当偏炉钱七八富商往往藏之以易江淮私铸者两京钱有鹅眼古文线环之别毎贯重不过三四斤至剪铁而缗之宰相李林甫请出绢布三百万疋平估收钱侍郎杨国忠招权市恩眀日诏复行旧钱【唐志】　天寳十一载又出钱三十万缗易两市恶钱国忠又言钱非铁锡铜沙穿穴古文皆得用之韦伦请厚价募士繇是役用减而鼔铸多天下鑪九十九绛州三十扬润宣鄂蔚皆十益郴皆五洋州三定州一每鑪歳铸钱三千三百缗【唐志】
　　肃宗乾元元年经费不给铸钱使第五琦铸乾元重寳钱径一寸每缗重十斤与开元通寳参用以一当十亦号乾元十当钱先是诸鑪铸钱寙薄镕破钱及佛像谓之盘陀皆铸为私钱犯者杖死第五琦为相复命綘州诸鑪铸重轮乾元钱径一寸二分其文亦曰乾元重寳背之外郭为重轮毎缗重十二斤与开元通寳钱并行以一当五十是时民间行三钱大而重棱者亦号重棱钱法既屡易物价腾踊米斗钱至七千饿死者满道初有虚钱京师人人私铸并小钱壊钟像犯禁者愈众郑叔清为京兆尹数月榜死者八百余人　肃宗以新钱不便命百官集议不能改上元元年减重轮钱以一当三十开元旧钱与乾元十当钱皆以一当十碾硙鬻受得为实钱虚钱交易皆用十当钱由是钱有虚实之名史思明据东都亦铸得一元寳钱径一寸四分以一当开元通寳之百既而恶得一非长祚之兆改其文曰顺天元寳
　　肃宗寳应元年其开元乾元重较钱并宜凖一文用不须计以虚数
　　代宗即位乾元重寳钱以一当二重轮钱以一当三而大小钱皆以一当一自第五琦更钱犯法者日数百州县不能禁止至是民甚便之其后民间乾元重棱二钱铸为噐不复出矣【唐志】刘晏以江岭诸州任土所出皆重粗贱弱之货输京师不足以供道路之直于是积之江淮易铜铅薪炭广铸钱嵗得十余万缗输京师及荆扬二州自是钱日増矣【唐志】
　　代宗大歴七年禁天下铜器
　　徳宗建中元年户部侍郎韩洄以商州红崖产铜多请复洛源废监起十鑪嵗铸钱七万二千缗徳宗从之【唐志】建中二年盐铁使包佶奏江淮百姓近日市肆交易
　　钱交下粗恶访闻诸州山野地窖皆有私钱转相货易奸滥渐深今后委本道观察使明立赏罚切加禁断【会要】建中四年判度支赵賛采莲州白铜铸大钱一当十
　　以权轻重【唐志】　贞元九年张滂奏诸州府公私诸邑铸造铜噐杂物等伏请准从前勑文除铸镜外一切禁断【防要】　贞元十年诏天下铸铜每器一斤其直不得过百六十销钱者以盗铸论然而民间钱益少缯帛价轻州县禁钱不出境观察使李若初请通钱往来而京师商贾赍钱四方贸易者不可胜计诏复禁之【唐志】　贞元十四年盐鐡使李若初奏道府多以近日泉货数少缯帛价轻禁止见钱不令出界置使课利有阙商贾不通请所有见钱任其往来勿使禁止从之【防要】贞元二十年命市井交易以绫罗绢布杂货与钱兼用
　　宪宗以钱少复禁用铜器时商贾至京师委钱诸道进奏院及诸军诸使富家以轻装趋四方合券乃取之号飞钱　元和元年禁铜物【防要】　二年禁铅锡钱【防要】　三年盐鐡使李巽以郴州平阳铜坑二百八十余复置桂阳监日铸钱二十万天下歳铸钱十三万五千缗【唐志】四年京师用钱缗少二十及有铅锡钱者捕之非交易而钱行衢路者不间复诏采五岭银坑禁钱出岭【唐志】元和六年节度使王锷置鑪防拒马河水铸钱工费尤省以刺史李听为使以五鑪铸每鑪月铸钱三十万由是河东锡钱皆废【唐志】　元和七年尚书王绍度支卢坦盐铁使王播等奏伏以京都时用多重见钱官中支计近日殊少盖縁比来不许商人便换因兹家有滞藏所以物价转轻钱多不出今商量伏请令商人于戸部度支盐铁三司任便换见钱一切依旧禁约从之【防要】　元和十二年复给京兆府钱五十万缗市布帛而富家钱过五千贯者死王公重贬没入于官以五之一赏告者京师区肆所积皆方镇钱少亦五十万缗乃争市第宅然富贾倚左右神防军官钱为名府县不敢劾问　敬宗寳歴初河南尹王起请销钱为佛像者以盗铸钱论【唐志】
　　文宗太和三年诏佛像以铅锡土木为之饰以金银鍮石乌油蓝铁唯鉴磬钉环钮得用铜余皆禁之盗铸者死【唐志】　太和四年诏积钱以七千缗为率十万缗者期以一年出之二十万以二年凡交易百缗以上者疋帛米粟居半河南府扬州江陵府以都会剧约束如京师未几皆罢【唐志】　太和八年河东锡钱复起盐铁使王涯置飞狐铸钱院于蔚州天下嵗铸钱不及十万缗文宗病币轻钱重时虽禁铜为器而江淮岭南列肆鬻之千钱为器射利数倍宰相李珏请加鑪铸钱于是禁铜器官一切为市之【唐志】
　　武宗废浮屠法永平监官李郁彦请以铜像钟磬鑪铎皆归廵院州县铜益多益盐铁使以工有常力不足以加铸许诸道观察使皆得置钱坊淮南节度使李绅请天下以州名铸钱京师为京钱大小径寸如开元通寳交易禁用旧钱会　宣宗即位尽黜会昌之政【上并唐志】初铸钱有七监　武宗会昌中増置八监每道置铸坊一太中初二监废
　　五代晋髙祖勑听公私自铸铜钱毋得杂以铅锡毎十钱重一両以天福元寳为文

　　羣书考索后集卷五十九
　　钦定四库全书
　　羣书考索后集卷六十
　　宋　章如愚　编
　　财用门
　　铜钱类
　　宋朝国初平江南嵗铸钱七万贯自后稍増广太宗至道中嵗八十万贯真宗景徳末一百八十三万贯天禧末一百五万贯【祥符后坑多不发也】仁宗天圣中嵗铸一百余万贯庆厯中三百万贯神宗熈宁以后嵗铸铜钱共六百余万贯【出类苑】
　　宋朝铸钱之目国初嵗铸缗钱三百二十万东南则二百五十万神宗元丰増至五百万出东南者三百八十万神宗熈宁以后渐亏其旧铜窟消耗苖脉不兴乃始侵铁为铜谓之胆铜今日则嵗仅十五万缗
　　宋朝东南铸钱之监江州有广宁监【咸平三年置额二十万　绍兴寄役贑州】池州有永丰监【至道三年置额四十万　绍兴寄贑州】　建州有丰国监【咸平三年置额二十万】　韶州有永通监【景徳八年置额四十八万会要内云十万】　以至监绛州之典钱【十三万大钱】　卫州之黎
　　阳【熈宁七年置额三万七缗】　与夫衡州之监亭【十五万】　睦州之神泉【十五万】　熈宁八年以神泉为名
　　宋朝设监之所又有永平监【在饶州唐肃宗乾元初置额四十五万】　阜民监【在惠州】　保兴监【在杭州】　铸钱院【在防州大观四年置　绍兴勅广宁及永丰二监寄此】
　　亦设监之所
