<!-- { "loadSidebar": true } -->
　　天文者序二十八宿步五星日月以纪吉凶之象圣人所以参政也易曰观乎天文以察时变然星事殛悍非湛密者弗能由也夫观景以谴形非明王亦不能服听也以不能由之臣谏不能听之主此所以两有患也【汉艺文志】　天文者所以察星辰之变而参于政者也易曰天垂象见吉凶书称天视自我人视天听自我人听故曰王政不脩谪见于天日爲之蚀后德不脩谪见于天月爲之蚀其余孛彗飞流见伏陵犯各有其应周官凭相掌十有二嵗十有二月十有二辰十日二十有八星之位辨其叙事以防天位是也小人爲之则指凶爲吉谓恶爲善是以数术错乱而难明矣
　　歴谱
　　歴谱者序四时之位正分至之节防日月五星之辰以考寒暑杀生之实故圣王必正歴数以定三统服色之制又以探知五星日月之防凶阨之患吉隆之喜其术皆出焉此圣人知命之术也非天下之至材其孰与焉道之乱也患出于小人而强欲知天道者坏大以爲小削远以爲近是以道术破碎而难知也
　　歴数者所以揆天道察昏明以定时日以处百事以辨三统以知阨防竆理尽性而至于命者也易曰先王以治厯明时书叙朞三百有六旬有六日以闰月定四时成嵗春秋传曰先王之正时也履端于始举正于中归余于闰又曰闰以正时时以序事事以厚生生民之道其在周官则亦太史之职小人爲之则坏大爲小削远爲近是以道术破碎而难知
　　五行
　　五行者五常之形气也书云初一曰五行次二曰敬用五事言进用五事以顺五行也貌言视聴思心失而五行之序乱五星之变作皆出有律歴之数而分爲一者也其法亦起五德终始推其极则无不至而小数家因此以爲吉凶而行于世寖以相乱【汉志】
　　五行者金木水火土五常之形气者也在天爲五星在人爲五藏在目爲五色在耳爲五音在口爲五味在鼻爲五臭在上则出气施爱在下则养人不倦故传曰天生五材废一不可是以圣人推其终始以通神明之变爲卜筮以考其吉凶占百事以观于来物观形法以辨其贵贱周官则分在保章冯相卜师筮人占梦眡祲而太史之职实司总之小数者才得其十觕便以细事相乱以惑于世【隋志】
　　法家
　　法家者流盖出于理官信赏必罚以辅礼制易曰先王以明罚饬法此其所长也及刻者爲之则无教化去仁爱专任刑法而欲以致治至于残害至亲伤恩薄厚【汉志】　法者人君所以禁淫慝齐不轨而辅于治者也易着先王明罚饬法书美明于五刑以弼五教周官司冦掌建国之三典以佐王刑邦国诘四方司刑以五刑之法丽万民之罪是也刻者爲之则杜哀矜絶仁爱欲以威刼爲化残忍爲治乃至伤恩害亲
　　处子九篇师古曰【史记云】赵有处子【艺文志】
　　防棣子一篇【艺文志】
　　燕十事十篇【艺文志】
　　商子战国时公孙鞅撰史记言鞅少好刑名之学尝读商君开塞耕战书与其子相类今其书具存
　　韩子韩非者韩之诸公子也喜刑名法术之学而其归本于黄老非爲人口吃不能道説而善著书与李斯俱事荀卿斯自以爲不如非非见韩之削弱数以书谏韩王韩王不能用故作孤愤五蠧内外储説林説难十余万言然韩非知説之难爲説难书甚具终死于秦　太史公曰老子所贵道虚无因应变化唯无爲故著书辞称微妙难识庄子散道德放论要亦归之自然申子卑卑施之于名实韩子引绳墨切事情明是非其极惨徼少恩皆原于道德之意而老子深逺矣【史记】
　　季子名悝相魏文侯富国强兵作季子三十二篇【出艺文志】
　　申子申不害京人也故郑之贱臣学本于黄老而主刑名著书一篇号曰申子【史记】相韩昭侯终其身诸侯不敢侵韩师古曰京河南京县【艺文志】
　　错颖川人也学申商刑名于轵张恢生所【本传】　错鋭于爲国逺虑而不见身害【赞】作书三十一篇【艺文志】慎子战国时慎到所撰四十二篇务刑名之学申韩称之【艺文志】
　　名家类
　　名七家三十六篇名家者流盖出于礼官古者名位不同礼亦异数孔子曰必也正名乎名不正则言不顺言不顺则事不成此其所长也及譥者爲之则茍钩軱析乱而已【汉志】　名者所以正百物叙尊卑列贵贱各控名而责实无相僣滥者也春秋传曰古者名位不同节文异数孔子曰名不正则言不顺言不顺则事不成周官宗伯以九仪之命正邦国之位辨其名物之类是也拘者爲之则苛察缴绕滞于析辞而失大体【出隋志】公孙龙子战国时公孙龙撰爲坚白之辨假物取譬冀时君感悟而正其名实焉
　　邓析二篇郑人与子产并时师古曰列子及孙卿并云子产杀邓析据左传昭公二十年子产卒定公九年驷防杀邓析而用竹刑则非子产所杀也【艺文志】
　　惠子一篇名施与庄子并时
　　墨家
　　墨六家八十六篇墨家者流盖出于清庙之守茅屋采椽是以贵俭养三老五更是以兼爱选士大射是以上贤宗祀严父是以右鬼顺四时而行是以非命以孝视天下是以上同此其所长也及蔽者爲之见俭之利因以非礼推兼爱之意而不知别亲疏【汉志】　墨者强本节用之术也上述尧舜夏禹之行茅茨不翦粝梁之食桐棺三寸贵俭兼爱严父上德以孝示天下右鬼神而非命汉书以爲本出清庙之守然则周官宗伯掌建邦之天神地祗人鬼肆师掌立国祀及兆中庙中之禁令是其职也愚者爲之则守于节俭不达时变推心兼爱而混于亲疏也【隋志】　墨子宋大夫墨翟撰其说贵俭兼爱尚贤明鬼非命尚同艺文志云墨子七十一篇今自亲士至杂守爲六十一篇亡节用节葬明鬼非乐非儒等九篇
　　从横家
　　从横十二家百七篇从横家者流盖出于行人之官孔子曰诵诗三百使于四方不能颛对虽多亦奚以爲又曰使乎使乎言其当权事制宜受命而不受辞此其所长也及邪人爲之则上诈谖而弃其信　从横者所以明辨説善辞令以通上下之志者也汉书以爲本出行人之官受命出疆临事而制故曰诵诗三百使于四方不能专对虽多亦奚以爲周官掌交以节与币巡邦国之诸侯及万姓之聚导王之德意志虑使辟行之而和诸侯之好达万民之説谕以九税之利九仪之亲九牧之维九禁之难九戎之威是也佞人爲之则便辟利口倾危变诈至于贼害忠信覆邦乱家【隋志】
　　鬼谷子周时髙士姓名不闻以其所隠自号鬼谷先生苏秦张仪事之受以捭阖分其书三卷
　　苏子三十二篇苏秦者周雒阳人师习鬼谷先生夫苏秦起阎闾连六国从亲此其智有过人者【史记】张子十篇张仪魏人尝与苏秦俱事鬼谷先生学术三晋之权谋之士夫言从衡强秦者大抵皆三晋之人也夫张仪之行事甚于苏秦然世恶苏秦者以其先死而仪振暴其短以扶其説成其衡道要之此两人真倾危之士哉【史记】
　　羣书考索卷十
<子部,类书类,群书考索>
　　钦定四库全书
　　羣书考索卷十一　　　　宋　章如愚　撰诸子百家门
　　百家类　杂家
　　杂者兼儒墨之道通众家之意以见王者之化无所不冠者也古者司史歴记前言往行祸福存亡之道然则杂者盖出史官之职也放此爲之不求其本材少而多学言非而传是以杂错漫羡而无所指归　杂家者流盖出于议官兼儒墨合名法知国体之有此见王治之无不贯此其所长也及荡者爲之则漫羡而无所归心【汉志】
　　新语汉陆贾撰本传髙帝谓贾曰试爲我着秦所以失天下吾所以得之者及古成败之国贾凡着十二篇每奏一篇帝未尝不称善称其书曰新语今存二卷新书汉贾谊撰杂论治道国体及经学胎教本七十二篇刘向删定爲三十八篇今皆存本传所载治安防今厘爲数篇各立题目杂见于新书隋志以贾子名淮南子鸿烈解汉淮南王安撰安与苏飞李尚左吴田由雷被等八人共讲论道德总统仁义而着此书新序汉刘向撰远至舜禹次及周秦古人嘉言善行悉采摭序载总一百六十三章本朝曽巩校其差误爲之序
　　説苑汉刘向撰采传记百家所载行事之迹凡二十篇按崇文总目今存五篇余亡后曽巩得十五篇与旧合二十篇而爲之序
　　论衡后汉王充撰凡八十五篇释物类同异正时俗嫌疑【王充论衡之自纪也述其父祖不肖爲州闾所鄙而已荅以瞽顽舜神鲧禹恶圣夫自序其世家固当以孝亲爲主而乃盛矜于已厚辱其先责以名教罪莫大焉史通】
　　风俗通后汉应劭撰辨物类名号释时俗嫌疑后世服其洽闻
　　昌言后汉仲长统撰论説古今及时俗行事因著论名昌言凡三十四篇今存十六篇
　　申鉴后汉荀悦撰悦志在献替乃作申鉴五篇其所论辨通见政体既成而奏之今所载政体时事俗嫌杂言上下凡五卷本传止载政体一篇
　　中论后汉徐干撰干病辞人工丽美之文乃着中论二十篇阐宏大义以示学者其书杂论治道脩身学问之要旁及厯家寿夭之説
　　物志晋张华撰采录杂説异闻名类不一而足多所攷正
　　刘子题刘昼撰泛论治国脩身之要杂以九流之説凡五十五篇唐志云刘勰撰今袁孝政序云刘子者刘昼字孔昭伤已不遇播迁江表故作此书时人莫知谓刘歆梁刘勰刘孝标作
　　俗书南唐宋齐丘撰凡百十篇言道与术中卷言德与仁下卷言食与俭
　　古今注晋崔豹杂取古今名物各爲攷释凡八门防纬汉顺帝阳嘉三年太史令张衡以中兴之后儒者争学图纬上书言春秋元命包有公输班与墨翟事见战国又言别有益州益州之置在于汉世又刘向父子领校秘书阁定九流亦无防录则知图防成于哀平之际皆虚僞之徒以要世取赀不宜收藏图防一禁絶之则朱紫无所典籍无瑕玷矣
　　农家
　　农九家百一十四篇农家者流盖出于农稷之官播百谷劝耕桑以足衣食故八政一曰食二曰货孔子曰所重民食此其所长也及鄙者爲之以爲无所事圣王欲使君臣并耕誖上下之序【汉志】　农者所以播五谷艺桑麻以供衣食者也书叙八政职任万民其一曰三农生九谷地官司稼掌巡邦野之稼而辨穜稑之种周知其名与其所宜地以爲法而悬于邑闾是也鄙者爲之则弃君臣之义徇耕稼之利而乱上下之序
　　神农二十八篇六国时诸子疾时怠于农业道许行事托之神农师古曰刘向别录云疑李悝及啇君所説【艺文志】
　　汜胜之十八篇成帝时爲议郎师古曰刘向别录云使教田三辅有好田者师之徙爲御史【艺文志】
　　小説
　　小説家者流盖出于稗官街谈巷语道聴涂説者之所造也孔子曰虽小道必有可观者也致远恐泥是以君子弗爲也然亦弗防也闾里小知者之所及亦使缀而不忘如或一言可采此亦刍荛狂夫之议也　小説者街説巷语之説也传载舆人之诵诗美询于刍荛古者圣人在上史爲书瞽爲诗工诵箴谏大夫规诲士传言而庶人谤孟春徇木铎以求歌謡巡省观人诗以知风俗过则正之失则改之道聴涂説靡不毕纪周官诵训掌道方志以诏观事道方慝以诏辟忌以知地俗而训方氏掌道四方之政事与其上下之志诵四方之传道而观衣物是也孔子曰虽小道必有可观者焉致远恐泥【隋志】
　　兵家
