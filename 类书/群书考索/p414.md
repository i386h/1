<!-- { "loadSidebar": true } -->
　　不自足羑里之囚若可忧也而从容于演易灵防之成若可乐也而暇食之不遑太颠散冝生之徒若可用也而复以为无能往来兹廸彛教
　　以人道使人于采薇见先王以人道使人至于后世则牛羊而已【范祖禹】
　　涵养文王羑里之囚死生忧患之至矣而从容演易安时处顺无异凝旒端冕南面而居葢其平昔涵养之功正在事物变迁之际与之循习无所骇异也【刘彦冲】为商室系民心汝坟之卒章曰鲂鱼赪尾王室如燬虽则如燬父母孔迩葢劳苦之极从而寛之曰王室虽如燬而文王在迩有以恤我也玩此诗则民心虽怨乎纣而尚以周之故未至于泮散也是文王以盛徳为商之方伯与商室系民心而维宗社者也其徳可不谓至乎【张栻】
　　教化王化之所振荡徳教之所鼓舞四方万里如在掌握闾巷匹夫如游庠序当时兎罝有好徳之心武夫有干城之畧江汉游女无犯礼之思汝坟妇人有勉正之义共歌于诗班班可攷也
　　武玉
　　非圣人之言失之过东坡谓武王非圣人斯言过矣故其所言窃武尽美矣未尽善也之论而不察孔子之意葢孔子止谓武王征伐不及舜之禅逊易曰汤武革命顺乎天而应乎人诗曰武王有圣徳故后世信孔子而不信东坡也既以武王非圣人而荀文若却言圣人之徒何哉
　　武未尽善是声音之失说者以征伐不及揖逊曰迹固不及然其声音莭奏亦有未尽善者乐记曰有司失其也若非有司失其则武王之志荒矣孔子自衞反鲁然后乐正雅颂各得其所是知未正之前不能无错者【程颢】
　　征伐非圣人所欲以言其徳则韶武二乐皆尽美也葢乐者徳之华也以言其应世之事则武为未尽善葢征伐非圣人之所欲也【周孚先】
　　舜与武王同道揖逊之事天与之人与之征伐之义顺乎天而应乎人也圣人岂有二心哉如冬日则饮汤夏日则饮水事固如此征伐之义固不如仪凤之容然圣人岂以我所遇之时不如舜而私自己哉尽善尽美圣人之意岂不曰舜与武王同道【谢道】
　　化天下昔武王既克商散财发粟使天下知其不贪礼下贤俊使天下知其不骄封先圣之后使天下知其仁诛飞防恶来使天下知其勇如此则敎化天下之实固已立矣天下耸然皆有忠信防耻之心然后文之以礼乐敎之以学校观之以郷射而谨之以冠昏防祭民是以目击而心谕安行而自得也
　　知天下之势武王不泄迩不忘逺仁矣乎曰非仁也势也天下之势犹一身一身之中手足病于外则腹心为之深思静虑于内而求其病以疗之二物腹心手足之相救非有待而后然故曰武王之不泄迩不忘逺非仁也势也势如此其急而古之君独武王为然者何也人皆知一身之势而武王知天下之势也
　　倾纣之否武王誓师之书必曰泰誓者乃否泰之泰纣时上下不交天下无邦武王大防诸侯以往伐倾纣之否故名篇以泰誓【王安石】
　　忧无君天下不可一日无君也一日无君者周武王之忧亦伯夷之忧也武王忧今日之无君而伯夷忧后世之无君忧不同而君一也吾甞读泰誓之书未甞不悲武王有无君之心也然武王之无君天下之有君也武王得无君之非而天下获有君之幸以己之非而易天下之幸奚不可也而伯夷则不之恕也吾观汤之慙未释于伐夏之日而仲虺则释之武自谓于汤有光而伯夷则非之何者汤无伯夷则慙而武王之臣皆虺故非也慙不见于汤则非必见于夷光未见于武则释先见于虺汤之慙夷之非武之光虺之释皆同此忧也无武之光无虺之释则天下无善治无夷之非无汤之慙则天下无宁君【吕祖谦】
　　急于闻道武王之始克商也访洪范于箕子其始践祚又访丹书于太公可谓急于闻道者【真徳秀】
　　教化武王反商政之初释箕子囚封比干墓式商容闾则君子贤其贤而亲其亲散鹿防之财发钜桥之粟则小人乐其乐而利其利
　　有心于教武王左仗黄钺右秉白旄以麾释者曰左手仗钺示无事于诛右手秉旄示有心于教牧野之战武王何心哉
　　通道于九夷八蛮武王通道于九夷八蛮盖蛮夷来王而其道自通非武王有意于开四夷而斥大境土也
　　成王
　　不以法待士大夫成王周官之告戒独望之讲学而法无与焉先王所以厉士大夫法设不用也不以学取人而徒法之恃贾谊所谓官徒遇之彼将官徒自为【陈傅良】为治有序内修外攘治之序也而成王黜商命灭淮夷乃始归丰作周官何也境外之防乡隣之鬭者也先修而后攘可也境内之防同室之鬭者也苟不先治其鬭室可得而治乎武庚三监之伐近在肘腋实系王室安危而淮夷亦在封域之中声势相倚者也二患既除然后创制立法之事可兴矣是固治之序也【吕伯蒙】得周公以辅养自古人君守成而致盛治者莫如周成王成王之所以成徳由周公之辅养昔者周公傅成王幼而习之所见必正事所闻必正言左右前后皆正人故习与智长化与心成【程頥】
　　闗市之征文王之时闗市讥而不征周公成王之时则闗市有征矣至防年然后弛之【秦观】
　　兵权不偏属于一人昔成王将终命大臣相康王方是时掌兵权者太公望之子伋也宰臣召奭命作威南宫毛取二干戈虎贲百人子伋以逆嗣子伋虽掌兵非有宰臣之命不敢发也召公虽制命非诸侯将命以往伋亦不承也兵权散主不偏属于一人可知矣【胡安国】躬行周公之训周公作立政以戒成王使成王不能躬行周公之训则言为徒言耳今观周官之书如抚万邦廵侯甸四征弗庭即立政诘尔戎兵方行天下之意也如立太师太傅太保而下即常伯常任凖人之意也如戒有官君子其尔典常作之师即其惟克用常人之意也尊所闻行所知成王所以日进于髙明光大之地欤司防不言刑成王司防之命不言刑而言掌禁者葢治于已然不若沮于未然先王之立刑法惟恐天下之人入其中而不能自出故为之明示法禁使知有如是之罪必陷如是之刑人有惧心易避难犯此先王忠厚意也
　　宣王
　　备御当周人有常言一身之内备风寒者不过几处守要之说也宣王之时北有玁狁南有荆楚东有徐夷故城东方则仲山甫矣式南国则申伯矣奄北国则韩侯矣四夷已备其三异时犬戎之祸乃作于西以乗其不备之处狐防之巧于伺便乗隙从古然矣一隅不谨且遗后患况夷垣启钥以纵盗之入乎
　　志足以立功大雅始于云汉着其心也小雅始于六月着其功也编诗者之意以为有是心者然后有是功宣王惟其出此是以能挈天下之大器以就其能成之大功攘夷狄宣王之时薄伐玁狁至于太原太原周境也宣王之治戎狄不尽吾境不置也【吕祖谦】
　　明文武之功业政事之修则欲如庶狱庶谨之勿悮器械之备则欲如尔戈尔矛之必饬谨防接下则必如遣使之礼乐侧身修行则必如内治之忧勤遣将命帅隐然采薇枤杜之歌而还定安集之民犹其在懐保恵鲜之日凡为此者固将以绍文武立治之大经而措斯世于道化盛行之日也
　　秦
　　以得人兴前世论者咸以山河之险秦得百二遂并天下地势便利使之然也所以奉春进计田肯建言着之史牍千古称善愚谓秦人之兴有由然矣自伯翳至于秦仲率以立功克守其业而僻在岐雍诸侯以夷狄待之穆公之世得人而昌广地开国悉由任贤之功矣百里奚亡虞之臣也而授以国政孟明奔军之将也而委以师律引咎自责卒渡河西之地由余在戎公以为忧当其来聘也降千乗之尊接以殊礼坐则曲席食则传器及其来归以客卿待之故能益国十二辟地千里遂覇西戎而抗衡中国矣自后孝公增脩穆公之徳寤寐贤者列爵而尊之分土而予之衞鞅以孽公子求见遂用其谋开阡陌急耕战法行民便亦以称覇后世克遵先轨范睢蔡泽离蔬释蹻而取卿相任贤之术速于置邮卒能灭二周吞六国而并天下者用此术也且苏秦反覆之臣燕王一听其言合从山东秦人不敢出函谷者十五年以此思一贤之功坚于山河逺矣汤以亳武王以镐而王天下其政何如哉百二之说于是为腐【余元度】
　　不师古谓先王井田不足继而开阡陌之议谓先王郷遂不足复而发闾左之兵封禅之典谓先王礼仪不足以饬治也参夷之诛谓先王刑法不足以齐民也先王良法美意不复存自封建之法废而郡县则官无定守自井牧之法废而阡陌则人无定业自什一之法废而为大半之赋则民财竭矣自三日之役废而为闾左之戍则民力尽矣其他良法美意扫地无余
　　不去肉刑三代法度秦尽变更独不去肉刑安得不灭【石安世】
　　失道非一日李斯佐始皇定天下不可谓不智扶苏是始皇子秦人戴之久矣陈胜假其名犹足以乱天下而斯乃矫诏立胡亥杀扶苏蒙恬夫蒙恬持重兵在外使不即受诛而复请之则斯髙无遗类矣以斯之智而不虑此何哉曰秦之失道有自来矣岂独始皇之罪自商鞅变法以来以殊死为轻典以参夷为常法人臣狼顾胁息以得死为幸何暇复请方其法之行也求无不获禁无不止鞅自谓轶尧舜而驾汤武矣及其出亡无所舍然后知为法之弊矣夫岂独鞅悔之秦亦悔之矣荆轲之变持兵者熟视始皇环柱而走莫之救者以秦法重故也李斯之立胡亥不复忌此二人者知威令之素行而臣子之不敢请也二人之不复请亦知始皇之鸷悍而不可回也岂料其伪也哉周公曰平易近民民必归之孔子曰有一言而可以终身行之者其恕乎夫忠恕为心而以平易为政则上易知而下易逹虽有卖国之奸无所投其隙仓卒之变无自发焉然令行禁止葢有不及商鞅者矣而圣人终不以彼易此商鞅立信于徙木立威于弃炭祸其亲戚师傅积威权之剧以及始皇秦人视其君如雷电鬼神之不可测也古者公族有罪三宥然后制刑今至使人矫杀太子而不忌太子亦不敢请则威信之过也故夫以法毒天下者未有不反中其身及其子孙者也【东坡】
　　始皇
　　天厌秦嬴政之有天下也始以利觜长距鸡鬬六国而擅场复以钩爪锯牙虎噬万方而择肉终以多藏厚敛蚕食兆民而富国然后戍五岭筑阿房驱周礼之书尽赴回禄惑神仙之术但崇方士收大半之赋则黔首豆分用三夷之刑则赭衣栉比鲸鲵国政蝼蚁人命原膏野血风腥雨羶民厌秦也诉之于天天厌秦也授之于汉秦独厌天厌民而自王乎
　　诗书之道废秦以山西鏖六国欲帝万世刘氏一呼而闗门不守武夫健将卖降恐后何耶诗书之道废人唯见利而不闻义焉耳【李泰伯】
　　以失士而亡秦人既一天下以为六国之余士游谈于齐之稷下客食于四公子之门家于薛养于燕者犹在也而不尽去是则无以弭患设重赏酷罚以致名士欲尽杀而后快而不知结轨连横之徒又溢出而聚于丰沛之子弟耳余之厮役报韩之党大乡之盗分裂四骛各茍富贵卒合而亡秦【陈正斋】
