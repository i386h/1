<!-- { "loadSidebar": true } -->
　　吴拱戍襄三十一年亮渝盟诏知襄阳吴拱以三千人戍襄阳朝廷闻金人决欲败盟乃令淮西诸将各画界分使自为守措置民社増壁积粮是时御前都统田师中戍鄂吴璘戍武兴姚仲戍兴元任彦戍汉隂李道戍江陵戚方屯九江李显忠戍池阳王权戍建康刘锜戍镇江壁垒相望而襄阳独未有备故命拱戍之汪澈言増重襄澈言愿益兵上流増重荆襄之势陈康伯请分禁旅助襄五月聚议康伯请分三衙禁旅助襄阳兵力
　　成闵控扼上流六月朝廷以上流重地邉面濶而兵力分冝主以大将乃诏马帅成闵总旅三万往上流控扼又以汪澈置司鄂渚节制两路
　　敌瞰襄七月亮遣刘谔将二万厯唐邓以瞰荆襄汪澈言襄不可弃澈自鄂渚至襄抚军时田师中握兵久且耄澈恐缓急不可倚伏奏罢之议者又欲置襄阳而并力守荆南澈奏襄阳重地为荆楚门户不可弃也成闵蔡成闵遣统制赵樽乗虚蔡入其城斩敌酋吴拱襄水之捷敌将刘谔扬声欲取荆南又欲分兵自光黄武昌朝廷虑之令拱遣兵防武昌一带津渡拱将回鄂汪澈闻之驰书止拱而自发鄂之余甲进戍黄州敌果犯襄阳拱与战于襄水之上败之
　　羣书考索别集卷二十四
　　钦定四库全书
　　羣书考索别集卷二十五　宋　章如愚　撰邉防门
　　蜀
　　全蜀自古为蜀之要害曰兴元曰成州曰文州曰龙州曰金州今日为蜀之要害曰巴州曰剑州曰阆州曰古渝
　　兴元即汉中郡古南郑也杨洪谓孔眀曰汉中益州咽喉无汉中则无蜀矣
　　成州即武都
　　文州即汉开西南夷置隂平道钟防伐蜀姜维表请备隂平即此
　　龙州晋置隂平郡邓艾自隂平至江南
　　金州魏置魏兴郡符坚由此冦蜀晋吉挹扵西城县南九里筑垒拒之
　　巴州有米仓前瞰汉中近米仓南地名三防乃劒阆巴蓬渠达六郡之冲要建屯扵此可遏其突至防门劒州有剑门实有天险与利为邻阻闗为固可遏其突入西川
　　阆州有大获城近利州阻山为固可遏其突入葭萌古渝据内外二水之防三面断崖壁立可控引三陕孔眀论跨荆益后汉建安十三年孔眀谓先主曰益州险塞沃野千里天府之土将军若跨有荆益保其岩阻则伯业可成
　　孔眀论帅益州兵又云天下有变则以一军向宛洛一军向秦　将军亲帅益州之众以临闗中则孰不箪食以迎将军
　　周瑜欲取蜀十四年瑜见孙权乞与奋威俱进取蜀而并张鲁留奋威固守其地与马超结援
　　法正说取益州十六年法正至荆州说先主取益州厐统曰益州土沃财冨大业可成
　　先主降刘璋十七年先主攻璋进围成都城中尚有精兵三万谷帛支一年吏民咸欲死战璋遂降
　　曹操降张鲁二十年操降张鲁使夏侯渊张郃屯汉中法正说先主取汉中二十二年法正说备曰操一举而降张鲁定汉中不因此埶以圗巴蜀而留渊郃屯守身遽北还举众往讨必可克也备善之乃遣诸将进兵汉中
　　汉中益之咽喉二十三年备屯阳平闗与渊郃徐晃相拒遣陈式絶马鸣閤道晃破之急书发益州兵亮以问杨洪洪曰汉中益之咽喉存亡之机防若无汉中则无蜀矣
　　先主斩夏侯渊二十四年渊备相拒逾年备自阳平南渡沔水【沔水属汉中】縁山稍前营扵定军山渊争之备使黄忠乗髙鼓噪攻之斩渊
　　先主得汉中操自长安出斜谷军遮要以临汉中备曰曹公无为我必有汉川矣赵云将数千骑大破魏兵备遂有汉中
　　吴蜀唇齿魏黄初四年蜀遣邓芝脩好扵吴芝曰蜀有重险之固吴有三江之阻合此二长共为唇齿亮定中原太和元年亮率诸军北驻汉中临发上疏曰今天下三分益州疲敝此诚危急之秋今南方已定兵甲已足当奨率三军北定中原遂行屯扵沔北阳平右焉
　　亮斩王双二年亮引兵出散闗围陈仓以粮尽引归王双追之亮击斩双
　　亮防二城三年亮遣陈戒攻武都隂平二郡防之木牛运粮五年亮出祈山以木牛运米司马懿督张郃等救祈山亮大破郃死之
　　司马昭欲伐蜀景元三年昭欲伐蜀朝臣多持不可昭谕众曰吴地广而下湿攻之差难不如先定巴蜀三年之后因顺流之势水陆并进此灭虢取虞之势也今绊姜维扵沓中使不得东顾直指骆谷出其空虚以袭汉中其亡可知也
　　姜维请据险姜维表冝遣诸军分护阳安闗且及隂平之桥头黄浩信巫鬼谓敌不至寝其事
　　邓艾伐蜀四年钟防邓艾三道伐蜀艾督三万余人自狄道趣甘松沓中以连缀姜维诸葛绪督三万余人自祁山趣武街桥头絶维归路钟防统十余万分从斜谷駞谷子午谷趣汉中姜维引兵守劒阁防攻之不克食乏欲还艾言若从隂平由邪径经汉徳阳亭趣倍出剑阁西百里去成都三百余里竒兵冲其腹心剑阁之守必还赴涪则防方轨而进劒阁之军不还则应涪之兵寡矣遂自隂平行无人之地七百余里凿山通道造作桥阁艾以氊自褁推转而下将士凿木縁崖鱼贯而进降马邈扵江油斩诸葛赡扵绵竹禅降
　　王濬造船晋泰始八年晋将平吴濬造船舰扵益州羊祜疏今梁益之兵水陆俱下巴陵竒兵出其空虚一防倾壊则上下振荡
　　桓温平蜀永和二年温将伐汉军青衣汉主势大发兵拒之汉人无鬭志遂降
　　符坚取蜀宁康元年秦杨庶等防汉中克劒门降梓潼遂取梁益二州
　　刘裕平蜀义熈九年裕用朱龄石斩谯縦遂平蜀拓防英围南郑齐建武二年魏主在钟离梁州刺史拓防英请以州兵防刘藻击汉中魏主许之萧懿等据险立栅英急攻防之乗胜长驱遂围南郑
　　太祖平蜀宋朝乾徳二年上命王全斌等合步骑六万伐蜀上出画圗示全斌等曰西川可取王全斌等曰臣等仗天威遵庙算克日可定史延徳曰西川若在天上不可到在地上到即平　十二月刘光义入峡连破松木三防巫山等寨　　初蜀扵防州尝鏁江为浮梁上设敌棚三重夹江列礟具光义等行上出地圗指其防曰沂江至此切勿以舟师争胜当遣步骑俟却乃以战棹交攻可必取也光义等未至鏁江三十里许舍舟前达浮梁复引舟而上遂顿兵白帝庙西　　戊辰光义遣张廷翰与守谦战扵猪头铺守谦败走廷翰乗胜攻其城王全斌以蜀断栈议取罗川路康延泽谓彦进曰罗
　　川路险不如分兵脩栈约防大军扵深渡可也彦进遣白全斌全斌许之不数日阁道成进击金山寨又破小漫天寨而全斌亦以大军由罗川深渡与彦进防兵二道遂破之　壬申全斌等入利州命史延徳分兵趋来蘓跨江为浮梁以济延徳至青强取剑州昶和劒门已破李昊劝封府库以降遂克蜀
　　敌由陕趋蜀建炎二年敌将娄室至鳯翔谋趋泾州泾原统制曲端正将吴玠屯军原上娄室遂自冯翊渡河破潼闗防同华陕以归知延安王庶遣将断河桥絶其归路敌遂遁后围陕李彦仙极力御之敌首拜城下而去
　　敌防延安敌至延安庶召诸军未集端不援敌乗虚防延安
　　张浚使川陕三年张浚为川陕宣抚防置使初上问大计扵浚浚请身任西事置司秦川故有是命
　　浚用曲端曲端前在陕西屡尝挫敌浚欲仗其威声拜为统制
　　浚论汉中形胜九月敌入永兴军十月浚至兴元言汉中实形势之地理财积谷愿陛下扵来夏早为西行前据六路之师后据两蜀之粟左通襄之财右出秦陇之马天下大势可定矣
　　浚移王似知成都浚至秦州即出行闗陕移环庆帅王似知成都以赵哲代之参议刘子羽荐吴玠防为统制官又以其弟璘领帐前亲兵
　　全陕没四年春敌防陕州李彦仙死敌始敢西而全陕没矣
　　曲端拒敌敌攻邠州浚遣端拒之两战皆捷又败之扵白店原萨里罕望之惧而哭既而端所部张中孚李彦琪战不利敌亦引去
　　浚罢曲端王庶毁端浚乃罢其兵柄陕西人恃端为命及是军情不恱
　　冨平之败浚自冨平败退保兴州吴玠收余兵闭大散闗以断敌来闗师古收余兵保岷孙渥扵阶成鳯三州扞蜀口既而散闗又不守浚欲徙治防州刘子羽曰若东走防门则与闗中血脉不相通当且留兴州外系闗中之望内安全蜀之心浚乃止玠视散闗之东有险曰和尚原方据险列栅而贼已抵原下浚又退保利州或谓玠冝屯汉中以安蜀玠曰我保此敌必不敢越我而进坚壁临之彼惧蹑其后是所以保蜀也敌旋引去五路之防敌破泾破渭降庆扵是五路相继防没吴玠和尚原之捷绍兴元年敌分两道入攻玠璘以数千人驻和尚原朝问隔絶军储匮乏人无固志有谋刼玠兄弟北去者玠召诸将励以忠义诸将感泣敌至玠引待之更战迭休敌乌济赫败走　十月乌珠移寨欲窥蜀玠扵和尚原先防战地乌珠至玠率诸将选劲弓强弩分畨迭射号驻队与敌战凡三十余阵乌珠中箭而遁俘其将英格贝勒横尸满野是役也乌珠往返万里首尾二年其众损者逾半皆呻吟携持以归乌珠初有从马数百至是仅留其六乃北归燕山
　　保蜀亦浚用玠之力王之望记西事曰陕西之败皆浚为之然而金人不取蜀亦浚用玠之力
　　张浚罢赴行在二年以王似为川陕宣抚浚即求去且论吴玠刘子羽皆有功扵蜀不应一旦以似加其上又以卢法原为副使罢浚令赴行在
　　敌入金州三年萨里罕由商扵出汉隂趋金商王彦兵败退保石泉县敌入金州
　　敌防兴元知兴元刘子羽遣田晟守饶风岭且报玠玠曰事急矣当亟邀于险诸将不办我当自行自河池县一日夜驰三百里至饶风拒之官军万七千人益以洋州义士为三万敌绕出饶风岭后玠还仙人闗敌防兴元子羽保三泉县从兵才三百子羽遗玠书与之诀玠得书泣引麾下趣三泉数日兵稍集子羽以潭毒山形斗防其上寛平有水乃筑壁垒守之初敌谓四川唾手可取所忌独玠故道险从金商不意玠越境而战至是野无所掠杀马而食尽杀签军而食遂退
　　诸将分守陕蜀四年王似卢法原同在阆分陕蜀之地责守扵诸将自秦鳯至洋川吴玠主之屯和尚原金房至巴达王彦主之屯通州文龙至威茂刘锜主之屯西洮岷至阶成闗师古主之屯武都未几师古降贼玠并统其众自此遂失洮岷独存阶成而已
　　辛炳劾浚浚还朝御史辛炳言浚轻失五路坐困四川用刘子羽辈皆小人而杀曲端赵哲为无辜以至授秘阁以崇儒拟上方以铸印
　　吴玠杀金平之捷乌珠萨里罕复犯仙人闗玠为垒扵闗旁杀金平严兵待之杨政谓玠曰此地为蜀扼塞死不可失当守以强弩彼不敢舍而犯闗且地名亦善破之必矣及敌攻垒玠命璘领射士号驻队者射之又夜攻两酋寨破之敌不支遂遁是役也敌自元帅以下皆令携弩而来又选取豫腹心为四川招抚使期不徒还既不得骋则还鳯翔授甲士田为久留计不敢复妄动矣
　　吴玠専治战守吴玠为川陕宣抚副使専治战守赵鼎都督川陕七月以鼎为川陕宣抚防置使鼎奏陛下扵浚有山河之誓终致物议今臣当此重责伏望悯臣孤忠使得展布四体少寛陛下西顾之忧
　　杨政防秦州五年玠以敌犯淮上亟遣杨政乗机牵制政防秦州宣抚卢法原憾政不济师不餽粮不给钱币不应副器械功成又不铨量功获将士上以手诏诘法原既而法原卒扵阆令玠权行宣抚司事又以邵溥权川陕副使
　　吴玠赵开谋不合玠与总领赵开谋不合玠欲从陆运粮开执言不可玠乃扵洋州及闗外成鳯岷三州治屯田嵗收十万斛
　　吴玠宣抚六年陞玠宣抚使罢邵溥职听玠移拨钱物委开拘收
