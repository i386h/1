<!-- { "loadSidebar": true } -->
　　汉之用人不分流品视其才能勲绩等而上之无有限格周勃以引强申屠以蹶张薛宣以书佐魏相以卒史皆致位为丞相然其入仕之始等级次第亦自有品节存乎其间其以明经文学进者多除博士或大夫侍中如严助朱买臣疏广平当之徒是也其以材武勇猛进者多除中郎将骖乗如公孙贺衞琯是也张汤以法律进则先以法官处之故张汤为内史丞相掾荐补侍御史后为廷尉皆法官也黄霸以入粟补官则先以财赋处之故伯始以卒史领郡钱谷计簿书正以亷且察补河东均输长皆掌财也虽其始有所分别而积功累勲无不可任者此汉官未免乎杂也终汉之世清浊混殽上下无别以官者典领中书以医术校书秘阁尚书郎掌代王言而以令史乆次补之宜乎丁邯耻以孝亷为郎也汉之取人犹用鄊评武帝求贤良国人共推公孙以充赋万石君以孝谨闻郡国特以其子为郎中令一推儿寛则曰知之乆矣一言萧望之则曰此东海萧生耶一荐龚胜则曰固已知其名至于郦食其家贫落薄县中谓之狂生韩信家贫无行不得推择为吏陈汤丐贷无节不为州里所称是故能自持于鄊里然后州县防为干佐曹吏能自立于州县者然后五府辟为曹椽能自效于五府者然后为朝廷所选用也是以髙祖之初鄊县各置三老相帅为善而设为孝亷之科以取士其殆有意于鄊举里选之遗意乎汉之取人有出于任子者二千石九卿得防子弟为郎其为虎贲诸郎者皆许父老而子代之或没于刺守而名绩昭著亦防恩典録其后嗣如汲黯张安世皆以父任而袁盎亦以父任为郎光禄勲嵗以四行察其茂亷才迹优异始防选举铨居髙弟然后出补长丞异时迁擢上而至于两府初无限格然考之于史贡禹以光禄勲大夫二千石秩惟有一子犹未得禄后以御史大夫卒始以特恩任其子为郎桑羊为御史大夫自以为有功于国欲为子弟得官而武帝不与则汉之奏防虽有定制亦未始有常恩也汉之取人有出于杂流者萧何着试吏之法以六体书而课最者为尚书御史书令史至于大学选用文学掌故之士则有补左右内史鸿胪卒史者以至二千石属者故儿寛以射防补为尉卒吏龚胜以明经为郡史路温舒既为狱吏而又以通春秋举孝亷薛宣朱博皆起于书佐察亷补令丞而终至于登宰相东汉三公有长史有府掾而朱穆何敞班彪李膺之徒卒由此途用则知汉之胥吏亦以功次迁而无所限格也汉世凡以才伎召而未有正官者皆云待诏有待诏公车者有待诏金马门者有待诏丞相府者有待诏保官者有待诏承明之庭者有待诏黄门者盖其为制初无定地而奉禄薄厚亦往往不齐待诏公车东方朔之类是也待诏金马门公孙之类是也待诏丞相府刘徳是也待诏保官周庆丁姓是也待诏承明之庭扬雄是也待诏黄门李寻是也按寻之待诏也自言过随众贤待诏合太官衣御府乆注玉堂之所则可见矣汉有辟除之制有尚书选部自县令以上始赴尚书调选其余郡县之属吏至于公府之掾曹各自辟于其长其诸侯王国自内史以下皆得以自除故曹吏拔于州县者然后为五府所辟五府举掾曹然后为朝廷所用推而至于公卿之尊初未始有限也故何武以大司空而辟鲍宣为西曹掾史髙领尚书事而辟康衡为义曹史此曹掾之辟于公府者也周景以刺史而辟陈蕃为别驾王涣以方城令而辟仇览为主簿此属之辟于郡县者也汉有荐举之制河南守举贾谊益州守举王褒河南守举终军是郡国荐士也太府举张汤四府举辛汤五府举叚防宗是公府荐士也暴胜之以直指荐隽不疑阎崇以执金吾荐龚胜王商以卫将军荐鲍宣何其荐举之寛也至于严延年举狱吏赃不入已犹坐贬秩陈勃举茂才不以实亦坐削户二百何武坐举方正者槃辟失礼有司以为诡众虗伪而左迁盖汉荐举之路广而同坐之法严也汉世凡官吏有守试之法赵广汉守京兆尹满嵗为真尹翁归守右扶风满嵗为真韩延寿守左冯翊满嵗称职为真张敞守太原满嵗为真盖诸官吏初除皆试守一嵗乃为真食全俸也唐世除吏尚循此制裴度自司勲郎中知制诰为中书舍人白居易行其制曰台郎满嵗班列当迁纶阁之职所宜真授又韩愈权知国子博士三嵗为真其所谓满嵗三嵗虽若各有其别然大率皆汉制也故通典载正观令曰散官以职官髙者为守职事卑者为行官阶相等无行无守髙官兼摄下司者自汉世以来谓之领宣帝世张安世以车骑将军元帝世萧望之以前将军成帝世王凤以大将军兼领尚书事是也

　　羣书考索后集卷二十二
　　钦定四库全书
　　羣书考索后集卷二十三
　　宋　章如愚　编
　　官制门
　　汉太初官名
　　武帝改易官制大扺侵紊公卿之职而成左右之势废先朝之旧典设官分职率尔改图者其一至于此
　　汉髙帝纪纲大基庶事草创而丞相宗正二官之置率不过因秦旧名歴惠歴文一意休养迄于景帝虽号稍有更革然自太常廷尉至于太守十余官之外无他闻焉恭惟世宗才雄畧大夐出千古凡厥制作既已争先俪美于前代令主而官名之定至太初之元而又加详焉故以郎中令为光禄勲以典客为大鸿胪以大农令为大司农以中尉为执金吾而列卿武官之名定焉以祠祀为庙祀以中大夫为光禄大夫以家马为挏马以行人为行令而太常光禄太仆鸿胪属官之名定焉以考工室为考工以左弋为佽飞以居室为保宫以甘泉居室为昆台以永巷为掖庭以东园主章为木工而少府将作大匠属官之名定焉以右内史为京兆尹以左内史为左冯翊以主爵都尉为右扶风以诸侯王之太仆为仆而三辅之官与侯国之卿定焉至若置太卜于大常辂軨于太仆别火于鸿胪建章营骑于光禄则帝之命名又皆有深意信乎足为一代之法程也初帝在建元二年常省太尉之官明年置期门又明年复廷尉自是稍有损益若五经博士若大司马若司直若谏大夫若水衡若部刺史若三辅都尉既各因事以建官因官以立名至是嵗也又定为徽号而易他官之弗雅驯者焉其后如司之直如羽林之更如直指之选曰搜粟曰属国曰农曰奉车曰驸马则以命都尉之官者也曰中垒曰屯骑曰歩兵曰越骑曰长水曰胡骑曰射声曰虎贲曰防羌则以命校尉之官者也事有一官官有一名名有一义小大相属内外相维文武相资以济登一时之治则帝之丰功伟烈挺然为王制之右者其以此夫
　　汉刺史
　　汉置十三部刺史按地理志云周改禹徐梁合于雍青分冀以为幽并武帝攘却胡越开地斥境南至交趾北至朔方之州兼徐梁幽并并夏周之制改雍曰梁改京曰益凡十三部置刺史以此攷之则是初置十三州刺史乃是禹贡九州之外加以幽并及交州朔方为十三也刺史之置在元封五年后十五年至征和四年始置司初犹未领郡也后始察三辅三河农近郡云然郡守秩二千石而部刺史止六百石成帝时何武翟方进言刺史位下大夫而临二千石轻重不相准失位次之序请罢刺史更置州牧成帝从之逮哀帝时朱博请罢州牧置刺史未几改为牧光武中兴【建武十八年】罢州牧而置刺史此刺史度置之大畧也部刺史既专以督察郡国为事凡二千石长吏有善状者皆得以荐达于朝章帝世马严奏故事州部所举上奏司直察能否以惩虚实观此则知汉刺史虽任以督察而其防检之法亦不为不备矣此刺史荐举之制也部刺史专以进退二千石长吏为职成帝故时朱博刺冀州行部吏民数百人遮道自言博使从事为晓谕吏民欲言县丞尉者刺史不察黄绶各自诣郡欲言二千石墨绶长吏使者行部还诣治所观此则刺史所职特守令而已此其职之所止也世祖中兴喜任明察旧制州牧奏二千石长吏不任位者事皆先下三公三公遣掾史案验然后黜退至是不复委任三府而权归刺史之吏朱浮上疏言之此可见刺史劾奏之制也百官志云诸州常以八月巡行所部郡国録囚徒攷殿最嵗尽诣京师奏事王尊传云琅琊王阳为益州刺史行部至邛郲九折阪叹其路险何武传武为刺史行部必先即学宫见诸生试以诵论问其得失此皆述其行部之制也刺史嵗尽辄奏事京师翟方进刺朔方传云所察应条辄举再三奏事迁丞相司直谷永刺梁州传云奏事京师讫当之部何武刺扬州传云每奏事至京师戴圣未尝不造门谢恩此皆其事也至建武十一年初断州牧自还奏事盖自是而絶
　　后志云刺史嵗京师奏事光武但因计吏不复奏事矣
　　此刺史奏事之制也汉世刺史专以六条察二千石朱博为冀州刺史行部不察黄绶何武为扬州刺史所举奏二千石长吏必先露章服罪者为亏除免之而已是二者可谓得刺史之体至于鲍宣举措烦苛代二千石署吏听讼所察过诏条则势偪郡国侵预其事初文帝时魏尚【冯唐传】为云中守军市之租尽许以给士卒其于恩赐闾里止令丞尉亲行自致【文纪元年】而嵗时遣表丞相掾史按行郡国每有调发则虎符参合以为验【文纪二年】未闻遣使以生事者也武帝一切务兴功利一介之使矫制州郡则发仓粟鼓盐鐡诛渠帅以兴转漕【司马相如】斩司马以调楼船【严助】上于是始遣命使以行郡国则州郡之权尽出于天子之使长安贯马不具则当斩【汲黯传】内史负租课殿则当免【儿寛】防稽守计簿不上则赐书诘责甚者均输盐铁等官分布措置【元封五年初置部刺史】则州郡无一孔之遗绣衣直指之使诛断斩伐而州郡无一日之宁末年奸宄遂至于不可制盖州郡之权轻动有牵制而不得逞及沈命之法严州郡惟恐自累而得罪宣帝惩武帝纵横之一切还州郡之权丙魏为相时遣掾吏按事郡国所奏者不过风雨灾变而已长安吏民鬭杀横道亲过不问盖不肯以一毫职外之事而侵郡国之权是以赵广汉守京兆请令长安游徼狱吏秩皆百石张敞相胶东诸吏捕盗有功者一切比三辅尤异　看张赵二事见帝留意吏治其宠任守相者至此
　　黄霸治河南则独用寛和为名龚遂治渤海则得一切便宜从事且无拘于文法可以见假借诸郡国至此尔故尝谓文帝在位未尝遣使遣使之烦自武帝始劝农种麦则遣谒者【元狩三年秋遣】存问鳏寡则遣博士【元狩六年夏遣】昭帝遣廷尉问民疾苦【元始元年遣王平等五人】宣帝遣御史掾举寃狱【五凤五年】元帝以方田作时烝庶失业则遣光禄大夫褒等十二人【初元元年】以郡国水灾而不能以自振则遣光禄大夫嘉等十一人成帝时旱【河平四年】或遣太中大夫存问耆老【永始四年】或遣谏大夫举三辅寃狱至食货志则又有好农使沟洫志则又有河隄使者谷永传又有防苑使者皆随事而置也非特此也汉郡国亦皆有他官按地理志京兆冯翊等郡则有鐡官渤海东莱等郡则有盐官太原郡则有家马官河内成都则有工官陈留齐郡则有服官南郡有发弩官江夏有云梦官庐江有楼船官九江有陂官有湖官千乗郡有均输官丹阳郡有铜官巴郡有橘官辽东郡有牧司苑官南海交趾郡有圃官有羞官蜀郡有木官此皆领于朝廷之官而布在郡国后志曰凡郡国出盐多者置盐官主盐税出鐡多者置鐡官主鼓铸有工多者置工官主工税物有水池及鱼利者置水官主平水收鱼税此皆汉制之可攷者也汉武帝元狩元年诏曰朕嘉孝弟力田哀夫老耄孤寡鳏独或匮于衣食甚怜悯焉其遣谒者巡行天下存问致赐
　　元狩三年遣谒者劝有水灾郡种宿麦
