<!-- { "loadSidebar": true } -->
　　宋祠部判司事一人以无职事朝官充凡祠祀享祭皆太常礼院而天文刻漏归于司天监本司但掌祠祭画日休假令受诸州僧尼道士女官童行之籍给剃度受戒文牒而已　元丰改制郎中员外郎始实行本司事【续防要】　初除赵令铄【职畧】　参掌天下典祀国忌庙讳凡本司所治之事月奏祠祭画日及休假令节即神祠封爵号则覆太常所定以上尚书省应宫观寺院僧道置籍书其名额嵗较医官功过而赏罚之【四朝志】
　　知贡举
　　唐初贡举省试主之考功　开元二十四年考功员外郎李昻为举人诋诃帝以员外郎望轻遂移贡举于礼部以侍郎主之礼部选士自此始由是势倾一时与吏部侍郎同其贡士有姻旧悉试考功谓之别头其后齐抗为相奏罢之【唐职林】
　　宋礼部贡院以朝官一员主判若遣官知贡举即主判官罢举事毕复别遣官主判【防语】
　　兵部尚书
　　汉置五曹未有主兵之任【六典】　魏始置五兵尚书谓中兵外兵骑兵别兵都兵也　晋初无太康中乃有五兵尚书而又分中外兵各为左右一按晋虽中兵外兵为左右与旧五兵为七曹然尚书惟置五兵而已无七兵尚书之名至后魏始有七兵尚书今诸家著述或谓晋太康中置七兵尚书误矣
　　宋五兵尚书唯领中兵外兵二曹余则无矣【通典】　孝武大明二年省　顺帝升明元年复置【六典】　齐梁　陈皆有之　后魏为七兵尚书　北齐为五兵左中兵右中兵左外兵右外兵都兵凡五曹　后周置大司马其属又有兵部中大夫小兵部下大夫其职并缺至　隋乃有兵部尚书统兵部职方驾部库部四曹盖因后周兵部之名兼前代五兵之职　唐因之龙朔二年改司戎太常伯咸亨元年复旧光宅元年改夏官尚书神龙元年复故天寳十一载改武部至徳二年复旧【通典】　掌天下兵籍武官选授之政令凡军师戍卒之籍山川要害之图廐牧甲仗之数悉以咨之【六典】选举亦为三铨制如吏部【通典】
　　宋兵部判部事一人以两制充凡天下兵籍武官选授及军师卒戍之政令悉归于枢宻院其选授小者又分颁于三班本曹但掌三驾仪仗卤簿字图春秋释奠武成王庙及武人科举之事嵗终以义勇弓箭手寨兵之数上于朝【两朝国史志】　元丰中厘正职事惟民兵马政权枢宻院以俟法成而归之【续会要】武官铨选并归吏部　苏颂行状唐制文选吏部
　　掌之武选兵部掌之　神宗谓自三代至汉未尝有文武之别颂请文武一归吏部上从之【详见吏部沿革】　尚书掌武举地图车辇甲械之政令而侍郎为之贰凡军民以民籍统者阅习按试选募迁补及武学定赏与本曹所治之事【续防要】　正名之初尚书犹未除人【职畧】五年九月诏应縁义勇保甲事并枢宻院其余民兵悉兵部【续防要】　建炎三年并衞尉寺归兵部【中兴防要】
　　兵部侍郎
　　隋置兵部侍郎　唐因之龙朔为司戎少常伯　光宅中为夏官侍郎后复故【唐职林】　旧制一员　总章元年加一员【通典】掌武选地图车马甲械之政【唐职林其详见尚书】
　　宋沿革元丰正名【职同尚书见前门】　初除许将【续防要】元丰五年四月二十二日除许将试兵部侍郎侍郎自此始尚书缺
　　兵部郎中
　　魏有五　晋有七兵皆置郎中歴代或单为部或为郎中　隋初为兵部侍郎炀帝除侍字又改名曹郎唐初依隋武徳三年改兵部郎中龙朔改司戎大夫咸亨　光宅　神龙随曹改复二员一员掌判帐
　　及天下武官之阶品衞府之名数一员掌判簿以总军戎差遣之名数【通典六典】
　　沿革　元丰正名【并见尚书门】　初除潘良器【职畧】本曹所治之事郎中员外郎参掌之【续防要】　建
　　炎二年并省冗职以兵部郎兼职方【题名】
　　驾部郎中
　　周夏官之属有舆司马有校人主马之官有牧师掌牧放有巾车掌公车之政及王之五辂皆驾部之本也魏　晋尚书有驾部郎　宋驾部属左民尚书
　　齐有之　后魏与北齐并曰驾部郎中　隋曰侍郎属兵部炀帝除侍字
　　唐武徳加中字　龙朔改司舆大夫　咸亨复天寳中改司驾至徳复【通典】
　　宋驾部判司事一人以无职事朝官充舆辇车乗于太仆传驿给受一出于枢宻院廐牧之政总于羣牧司本司无所掌元丰改制郎中员外郎始实行本司事【续会要】初除王钦【职畧】参掌舆辇车马驿置厩牧之事大礼则戒有司具五辂【续防要】　建炎三年以驾部兼库部复并太仆寺归驾部【本朝防要】　隆兴改元复裁内外官于是驾部又当省而郎适赞读王府有诏聴留需其迁勿补阙后间或一置而一员之制定矣【题名】　兵部四曹而止一员
　　刑部尚书
　　汉成帝时尚书初置二千石曹主郡国二千石又置三公曹主断狱　光武改三公曹主嵗尽考课诸州郡政二千石曹掌中都官水火盗贼辞讼罪法亦谓之贼曹　重于诸曹　魏置尚书都官郎佐督军事晋以三公尚书主刑狱　齐梁陈并有都官尚书宋三公比部主刑法又置都官尚书主军事刑狱隋开皇改都官为刑部尚书统都官刑部比部司门四曹　唐因之龙朔改司刑太常伯咸亨复武后改为秋官神龙复天宝改为宪部至徳复掌律令刑法徒按覆谳禁之政【唐职林】
　　宋刑部尚书侍郎郎中止为阶官而刑部判部事二人以御史知杂已上或朝官充　淳化二年以刑部覆大辟案増置审刑院凡四方以刑狱来上则谳于审刑院　大中祥符二年置纠察在京刑狱司　元丰三年并并归刑部五年官制行六部各正其职而刑部始得専其官尚书掌天下刑狱之政令而侍郎郎中员外郎分治其事【续会要题名】是时尚书犹未除人【职畧】
　　刑部侍郎
　　隋炀帝置刑部侍郎　唐因之龙朔改为司刑少常伯光宅中为秋官侍郎　天寳中为宪部侍郎掌律
　　令刑名覆案大理及诸州应奏之事【通典六典】
　　宋沿革【见刑书门】　元丰正名初除崔台符【自大理卿除见续防要】
　　刑部郎中
　　汉尚书有三公曹　后汉有二千石曹　魏有都官曹皆掌刑法狱讼之事　晋　宋　齐并以三公郎曹掌刑狱置郎中一人　隋初省三公曹置刑部曹掌刑法置侍郎一人炀帝除侍字又改宪部郎至　唐因之武徳改刑部郎中龙朔改司刑大夫咸亨光宅神龙并随曹改复【六典通典】
　　宋沿革【见刑书门】　元丰正名初除胡瑗杜弦【职畧】都官郎中
　　都官者本因　汉置司校尉其属官有都官从事一人掌中都官不法事因以名官　都官者义取中都官中都官谓京师官也　后汉又改二千石曹掌中都官水火贼盗
　　魏青龙二年陈矫奏置都官郎曹郎中歴　晋　宋齐都官郎中并掌京师非违得失事非今都官之任后周置司厉之职掌诸奴男女男子入于罪女
　　子入于舂藳之事　盖今都官郎中之任　隋置都官侍郎二人犹掌非违得失开皇改都官尚书曰刑部其都官郎曹遂改掌簿録配役官私奴婢　唐因之武徳加中字龙朔改曰司仆大夫咸亨复故【六典】
　　宋都官判司事一人以无职事朝官充凡俘簿録给衣粮医药之事分领于他司本司无所掌　元丰改制郎中员外郎始实行本司事参掌徒流配及吏籍之事【续防要】　初除韩宗良【职畧】列四案谓军大将案吏籍案配籍案知杂案
　　比部郎中
　　魏尚书有比部曹　晋因之　宋比部主法制　齐梁　陈　皆有之　北齐掌诏书律令勾检等事后周曰计部中大夫　隋为比部侍郎炀帝除侍字唐加中字龙朔改司计大夫咸亨复天宝改为司
　　计至徳复掌内外诸司公及公私债负徒役功程赃物帐及勾用度物【通典】
　　宋比部判司事一人以无职事朝官充凡勾防内外赋敛经费出纳逋欠之政皆归三司勾院磨勘理欠司本司无所掌【两朝国史志】自治平至熈寜初凡四年而未钩考帐已逾十有二万钱帛刍粟亏损不可胜数遂置提举帐司领之元丰官制行厘其事归比部郎中员外郎始实行本司事【四朝志】初除宇文昌龄【职畧】　列五案勾覆案磨勘案理欠案凭由案知杂案
　　工部尚书
　　汉成帝初置尚书有民曹主凢吏民上书　光武改民曹主缮修功作盐池园苑　晋　宋有起部尚书而不常置毎营宗庙宫室则权置之事毕省以其事分属都官左民二尚书
　　北齐起部亦掌工造属祠部尚书　后周有冬官大司空卿掌五材九范之法其属有工部中大夫掌百工之籍而理其禁令至　隋乃有工部尚书盖因　后周工部之名兼前代起部之职
　　唐髙宗龙朔中改为司平太常伯咸亨复　武后改为冬官神龙复总判工部屯田虞部水部事【通典】掌天下百工屯田山泽之政令【六典】
　　宋工部判部事一人以两制以上充凡城池土木工役程式皆三司修造案本曹无所掌元丰官制行尚书掌百工山泽沟洫屯田之政令侍郎为之贰郎中员外郎参掌之【续防要】是时尚书犹未除人【职畧】绍兴三年并少府监归工部以文思院属焉　文思院旧属少府监至是以少府监并工部故文思院监官从本部辟差
　　工部侍郎
　　隋炀帝改置工部侍郎　唐因之龙朔改为司平少常伯咸亨复他时曹名或改而官不易【通典职掌同尚书】
　　宋沿革【见尚书门】　元丰正名初除熊本【续防要】工部郎中
　　晋宋齐皆有起部郎中　梁陈改置起部侍郎　隋初为工部侍郎炀帝除侍字改起部　唐武徳改工部郎中龙朔改司平大夫咸亨复光宅神龙并随曹改复【六典】
　　宋沿革【同尚书见尚书门】　元丰正名初除范子竒髙遵恵【职畧】
　　屯田郎中
　　汉尚书郎四人其一主户口垦田盖屯田之始也　范胜之为侍郎教田三辅　魏有农部郎曹　晋始置屯田郎中东晋宋齐并左民郎中兼知屯田事　陈隋并为侍郎炀帝曰屯田郎　唐龙朔中为司田大夫后复故掌天下屯田事及在京文武职田诸司公廨田以品给焉【唐职林】
　　宋屯田判司事一人以无职事朝官充凡屯田之政令三司本司无所掌　元丰改制郎中员外郎始实行本司事【两朝志】　参掌营屯田官庄唐泺学校职分之田及其租入【四朝志】初除张叙【职畧】　元祐改入户部　崇寜复【续防要见崇寜元年十二月诏】中兴间除【题名记】　虞水二部以闲曹久不除惟屯田间除
　　六部监门
　　绍兴二年以吏部尚书沈与求之请诏置六部监门官一员选陞朝文臣有才力人充仍令六部长贰奏差序位请给依寺监丞初以平江通判董将为之【中兴防要】其六部监官尚书左右选【见中兴防要尚书左选注】
　　六部架阁
