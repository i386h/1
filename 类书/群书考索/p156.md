<!-- { "loadSidebar": true } -->
　　门下省侍中二人掌出纳帝命相礼仪凡国家之务与中书令参緫而专判省事龙朔二年改曰东防左相武后光宅元年改曰纳言垂拱元年改曰鸾防开元元年改曰黄门监五年复天宝元年曰左相咸亨复光宅改銮防纳言神龙复开元改黄门监五年复　黄门侍郎【二人】掌贰侍中之职龙朔改东防侍郎垂拱改鸾防侍郎天寳改门下侍郎乾元复　左散骑常侍【一人】掌规讽过失侍从顾问隋废散骑常侍武徳散骑常侍加官贞观置二员十七年为职事官显庆二年分左右门下省皆金蝉珥貂左散骑与侍中为左貂右散骑与中书令为右貂谓之八貂龙朔二年曰侍极　左諌议大夫【四人】掌谏谕得失侍从賛相隋二人唐四人武徳元年置谏议大夫龙朔二年曰正谏大夫贞元四年分左右神龙复　给事中【四人】掌侍左右分判省事隋置二十人炀帝减置四人唐武徳三年名曰给事中龙朔改东防舍人　左补阙【六人】掌供奉讽諌垂拱立四员左右各二天授各加三员通十员神龙复各置二人　左拾遗【六人】掌供奉讽諌大事廷议小则上封事　起居郎【二人】掌录天子起居法度初因隋置舍人贞观省之移于门下置起居郎显庆又置舍人与郎分掌左右正观初以给事中諌议大夫兼知起居注或知起居事毎仗下议政事起居郎一人执笔记录于前史官随之其后复置起居舍人分侍左右秉笔随宰相入殿若仗在紫宸内阁则夹香案分立殿下直第二螭首和墨濡笔皆即坳处时号螭头龙朔天授改左史咸亨神龙复典仪【二人】掌賛唱随谒者防有典仪武徳五年复置门下省　城门郎【四人】掌京城皇城宫殿门开阖之莭随门下省綂城门局炀帝改殿中省后门下省唐因之　符寳郎掌天子八寳及国之符节初置符宝郎天后改符玺开元复　文馆学士掌详正图籍教授生徒参议朝廷制度武徳置修文馆又改文神龙改昭文开元洪文门下省自武徳贞观以来皆简贤良为学士五品以上称学士又有文学直馆并无员数皆以他官兼之仪凤以图籍多未详正委学士校理自垂拱多大臣兼领馆中有四部书给事中判馆事　校书郎掌校理典籍刋正错谬开元改置四人后减二人　大臣议事使諌官史官随之或纠其非或书其过则大臣安敢不直议防贱言事者令司门引奏置立仗马以备之则天下之情无不达　諌议大夫之职太宗以王珪魏徴之流为之可谓得人矣然显庆中召孙思邈拜谏议大夫乃固辞称疾而还山史臣谓才不足当世取舍故逃而不反是不然太宗之时天下之士填然跃而附之独一思邈以遗逸召至而不能屈使天下知如太宗之君亦有不得而臣者其守吾道不亦重乎其助太宗不亦多乎　太宗置文学馆召儒雅十八人为学士讨古今论成败其意美矣究其本为隐巢之谋而时取智计之士十八人者大抵皆君子惟许敬宗一小人厠其间盖心术不正小人得以乘间而入也易曰开国承家小人勿用以乱邦也贞观之治众君子扶之而不足武氏之恶一敬宗济之而有余乱邦之言信哉
　　中书省中书令二人掌佐天子执大政而緫判省事武徳三年为内史又改中书龙朔元年改省为西防令二年为右相咸亨复光宅元年改省为凤阁令为内史神龙复开元元年改紫防令后复天寳元年曰右相大厯五年紫微侍郎乃复为中书侍郎　侍郎掌二令之职【初为内史后随省改】　中书舍人【六人】掌侍进奏参表章【武徳置】　右散骑常侍【一人】右补阙【六人】右拾遗【六人】掌如门下省【左同】　通事舍人【十六人】掌朝见引纳殿庭通奏【武徳四年废谒者防故通事谒者曰通事舍人】　集贤殿书院学士侍读学士脩撰官掌刋辑经籍开元五年乾元殿为四部书置乾元院使六年更号丽正修书院置使及检讨官改修书官为丽正殿直学士八年加文学直又加修撰校理刋正校勘官十一年置丽正殿修书学士十三年改为集贤殿书院五品以上为学士六品以下为直学士宰相【一人】为学士知院事常侍【一人】为副知院事又置判院【一人】押院中使【一人】以张说为大学士知院事宗又置集贤院侍讲学士侍读直学士又増修撰官校理官待制官留院官知检讨官文学直之员至徳二年置大学士贞元初置编录官四年罢大学士八年罢校理置校书正字元和二年复置集贤校理罢校书正字四年集贤御书院学士直学士皆用五品如开元故事以学士一人年髙者为判院事非登朝者为校理余皆罢　校书四人　史馆修撰四人掌修国史贞观三年置史馆于门下省以他官兼领或卑位有才者亦以直馆称以宰相莅修撰开元二十年李林甫以宰相监修国史建议以为中书切宻之地史官记事门下省踈逺于是諌议大夫史馆修撰尹愔奏徙于中书省天寳后地官兼职者曰史馆修撰初入为直馆元和六年宰相裴垍建议登朝官领史职者为修撰以年髙者判馆事未登朝者皆为直馆大中八年废史馆直馆二员増修撰四人　史馆直笔之任也贞观以他官兼领职掌已不专矣又以宰相莅修撰则秉笔者能无顾忌之心乎开元李林甫以宰相监修则国恶往往讳而不书矣岂非太宗启其端而流弊至此欤
　　秘书省监一人少监二人丞一人监掌经籍图书之事领著作局少监为之二龙朔二年改为兰防太史少监曰侍郎丞曰大夫秘书郎曰兰防郎武后垂拱改为麟防太极元年复　秘书郎三人掌四部图籍　校书郎十人正字四人掌雠校典籍刋正文章　有二局著作局郎二人著作佐郎二人校书郎二人正字二人著作郎掌撰碑志祝文祭文与佐郎分判局事【武徳四年改著作曹曰局龙朔三年改曰司文局郎为郎中佐为司文郎著作佐郎本四人开元初减二人】　司天防监一人少监二人丞一人主簿二人主事二人掌察天文稽厯数凡日月星辰风云气色之异率其属而占有通院以艺学召至京师者居之凡天文图书器物非其任不得与焉毎季录祥眚送门下中书省纪于起居注嵗终上送史馆嵗颁厯于天下【武徳四年改太史监曰太史局秘书省七年废监候龙朔二年改太史局曰秘书阁令局令曰秘书阁郎中武后光宅改太史局为浑天监不属麟防俄改为浑仪监置副监及丞主簿改司辰师曰司辰长安二年复为太史局废副监及丞麟防如故景云元年又为局秘书省逾月为监嵗中复为局二年改为浑仪监开元二年复为太史监十四年太史监复为局以监为令而废少监天寳元年太史局复为监自是不秘书省乾元元年太史局复为司天防】秘书文学之任也唐初用孔颖逹顔师古之流为之
　　夫以颖逹之通五经师古之博学善属文居是职也若无愧矣然而师古之为秘书少监也乃引后生相与校雠且先贵势虽商贾富室亦窜选中得无憾乎其后陆长源曰秘书不校勘著作不修撰盖至此遂为虚职矣太史星厯之流也乃于秘书何哉盖通天地人正
　　吾儒之事也　又有春官夏官秋官冬官中官正各一人掌四时各司其方之变异　五官保章正二人监候三人五官司厯二人掌厯法五官灵防郎各一人掌候天文五官挈壶正二人司辰八人漏刻博士六人掌知漏刻【武后长安二年置挈壶正乾元元年与灵防郎保章正司厯皆加五官之名】
　　殿中省监一人少监二人丞二人掌天子服御之事少监为之二又有进马五人掌大陈设【龙朔二年曰中御府监曰大监旧有天藏府开元二十三年省】其属有六局【尚食尚药尚衣尚舍尚乘尚辇】
　　尚食局奉御二人直长五人食医八人奉御长储供直长为之贰进御必辨时禁先甞之【龙朔二年改奉膳局诸局奉御皆曰大夫】　尚药局奉御二人直长二人掌和御药诊视【龙朔三年改奉御局又有侍御毉四人司医五人】　尚衣局奉御二人直长四人掌供冕服几案奉圭【龙朔二年改奉冕局】　尚舍局奉御二人直长六人掌殿亭祭祀张设汤沭灯烛汛扫【龙朔二年初改奉衣局】　尚乗局奉御二人直长十人掌内外闲廐之马【龙朔二年改奉驾局又有司廪司库】　尚辇局奉御二人直长三人尚辇二人掌舆辇繖扇【龙朔二年改奉舆局】
　　内侍省监二人少监二人内侍四人监掌内侍奉宣制令少监内侍为之贰【武徳四年改为内侍监内承奉曰内常侍内承直曰内给事龙朔二年改监为省武后垂拱元年曰司宫防天寳十三年置内侍监改内侍曰少监寻更置内侍】　内常侍六人通判省事　内给事十人掌承防劳问分刑省事　内谒者监十人掌仪法宣奏承敕令　内谒者十二人掌诸亲命妇朝集班位分莅诸门　内寺伯六人掌纠察宫内不法　寺人六人掌皇后出入　其属有六局【掖庭宫闱奚官内仆内府内坊】
　　掖庭局令二人丞三人掌宫人簿帐女工　掌教博士一人掌敎习监作四人掌监涖杂作　宫闱局令二人丞二人掌侍宫闱出入管籥　奚官局令二人丞二人掌奚工役宫官之品　内仆局令二人丞二人掌中宫车乗　内府局令二人丞二人掌中藏寳货给纳之数　太子内坊局令二人丞二人掌东宫阁内及官人粮廪坊事【五人有典直四人下有内官等尚官局并尚仪局尚服局尚食局尚寝局等官并于此后古者内宰之职緫于冢宰令内侍并列于六省北司不于南牙毋乃散而无统乎　隋令丞并用士人为之掖庭宫闱奚官三职亦参用士人焉此隋制之善也唐因隋置内侍而止令供奔走将命之役其内侍又不置三品葢所以防患也自宗用髙力士而此制已壊自时厥后或预朝政或典禁兵其有殊勲者则拜大将军仍兼内侍焉是以终唐之世有宦官之祸使悉甪士人讵至此哉】
　　御史防大夫一人中丞二人掌以刑法典章纠正百官之罪恶中丞为之贰【髙宗改治书侍御史中丞以避帝名龙朔二年改为宪防大夫曰大司宪中丞曰司宪大夫武后文明元年改肃政防光宅元年分左右防左防知百司监军旅右防察州县省风俗寻命两防兼察州县两防御史有假有检校有员外有丞至神龙初皆废景云三年废右防延和元年复置嵗中以尚书省左防月余而右防复废防昌初升大夫中丞品东都留防中丞二人侍御史一人殿中府御史二人监察御史三人元和以后不置中丞以侍御史殿中侍御史监察御史主留防务而三院御史亦不常备】　其属有三院一曰防院侍御史焉六人掌纠举百僚及入阁承诏知推弹杂事【隋末废殿内侍御史义宁元年丞相府置察非掾二人武徳元年改曰殿中侍御史龙朔元年置监察御史里行文明元年置殿中里行后亦专以里行名官长安二年置内供奉】　主簿一人掌印受事　二曰殿院殿中侍御史焉九人掌殿庭供奉之仪京畿诸州兵皆焉　三曰察院监察御史焉十五人掌分察百僚廵按州县狱讼军戎祭祀营作大府出纳皆莅焉
　　寺有九太常寺卿一人掌礼乐郊庙社稷之事緫郊社大乐鼓吹太医太卜廪牺诸祠庙署少卿为之贰【初有衣冠署令贞观元年废髙宗即位改治礼郎曰奉礼郎以避帝名龙朔二年改为奉常寺九寺卿皆曰正卿少卿曰大夫武后光宅元年复改为司礼寺】
