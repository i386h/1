<!-- { "loadSidebar": true } -->
　　五行一隂阳五殊二实无余欠也隂阳一太极精粗本末无彼此也太极本无极上天之载无声臭也五行之生各一其性气殊质异各一其○无假借也□此无极二五所以妙合而无间也○干男坤女以气化者言各一其性男女一太极也○万物化生以形化者言各一其性而万物一太极也又曰极如木之有根浮屠之有顶但是有形之极太极乃是无形之极○极者至极之义至中至正至精至一之理也太者大而无以加之称如太初太一太元太祖之谓也极无不在民极则有总防之义北极则有枢纽之义皇极则有标凖之义谓之太极则是原头只有此理在天地万物之先而实行乎天地万物之中无总防之形而实为万理之总防无枢纽之形而实为万化之枢纽无标凖之形而实为万类之标凖周子但于第二圏中分出一圏在上以见太极只是浑沦极至之理而元无形尔图说解剥图体示人以一身所自来惟人也以下示人以人道所由立使知人所以为人圣人所以为圣人君子所以为君子小人所以为小人朱子尝曰西铭前一叚如棊盘后一叚如人下棊太极图意亦然













<子部,类书类,群书考索,别集卷一>
<子部,类书类,群书考索,别集卷一>
　　伏羲画卦横图
　　大曰易有太极是生两仪两仪生四象四象生八卦又曰八卦成列象在其中矣因而重之爻在其中矣
　　朱子曰天地之间莫非太极隂阳之妙圣人仰观俯察逺求近取固有超然而黙契于心矣故自两仪未分浑然太极而两仪四象六十四卦之理已粲然于其中太极分而两仪则太极固太极两仪固两仪也两仪分而四象则两仪又为太极而四象又为两仪矣自是而推四而八八而十六十六而三十二三十二而六十四以至百千万亿之无穷虽见于摹画若有先后而出于人为然其已定之形已成之势固已具于浑然之中而不容毫发思虑作为于其间也又曰诸儒谈易谩纷纷只见繁枝不见根观象徒劳推互体玩辞亦是逞空言湏知一本能双干始信千儿与万孙吃包羲为人意悠悠千古向谁论
　　此伏羲画卦次序卦画自下而上初画一竒一偶则阳一隂一而为两仪两仪之上各生一竒一偶则太阳一少隂二少阳三太隂四而为四象四象之上各生一竒一偶则干一兊二离三震四巽五坎六艮七坤八而为八卦八而十六则两仪之上各加八卦又八卦之上各加两仪也十六而三十二则四象之上各加八卦又八卦之上各加四象也三十二而六十四则八卦之上各加八卦下三画则八干八兊八离八震八巽八坎八艮八坤上三画则干一兊二离三震四巽五坎六艮七坤八各居八卦之上而重干居一重兊居二重离居三重震居四重巽居五重坎居六重艮居七重坤居八皆自然而然不容已之势岂待文王而后重周礼三易经卦皆八其别皆六十四周礼至刘歆时方出子云不见周礼故以重易为文王不知十三卦制器皆取已重之卦矣文王易即伏羲已重之卦而改变其位序也

<子部,类书类,群书考索,别集卷一>
　　伏羲画卦圆图
　　邵子曰太极既分两仪立矣阳上交于阴隂下交于阳而生天之四象刚交于柔柔交于刚而生地之四象是故一分为二二分为四四分为八八分为十六十六分为三十二三十二分为六十四犹根之有干干之有枝愈大而愈小愈细而愈繁是故干以分之坤以翕之震以长之巽以消之长则分分则消消则翕也乾坤定位也震巽一交也兊离坎艮再交也故震阳少而隂尚多也巽隂少而阳尚多也兊离阳浸多也坎艮隂浸多也又曰无极之前隂含阳也有象之后阳分隂也隂为阳之母阳为隂之父故母孕长男而为复父生长女而为姤是以阳起于复而隂起于姤也又曰干四十八而四分之一分为隂所尅也坤四十八而四分之一分为所尅之阳也故干得三十六而坤得十二也又曰复至干凡百一十有二阳八十隂姤至坤凡百一十有二隂八十阳又曰阳在隂中阳逆行隂在阳中隂逆行阳在阳中隂在隂中则皆顺行此眞至之理按图可见之矣又曰坎离隂阳之限也故离当寅坎当申而数常逾之者隂阳之溢也然用数不过乎中也【离当夘坎当酉但以坤为子半可见矣】又曰先天学心法也故图皆自中起万化万事生于心也
　　此即横图而分左右也阳爻多者居左隂爻多者居右隂阳之賔主也自三画观之初画为仪隂阳之竒偶也中画为象上画为卦隂阳之中又各有隂阳也自六画观之一画则左三十二阳右三十二隂两仪也二画则十六阳十六隂相间四象也三画则八阳八隂相间八卦也四画则四阳四隂相间五画则二阳二隂相间六画则一阳一隂相间皆隂阳相生不已之象也然以象观之阳饶隂乏以数观之阳一隂二故恶多于美害多于利乱多于治天道进阳而退隂人道必崇阳而抑隂欤








　　伏羲八卦图
　　说卦曰天地定位山泽通气雷风相薄水火不相射八卦相错数往者顺知来者逆是故易逆数也雷以动之风以散之雨以润之日以烜之艮以止之兊以説之干以君之坤以藏之　邵子曰此一节明伏羲八卦也八卦相错者明交相错而成六十四也又曰乾坤纵而六子横易之本也又曰震始交隂而阳生巽始消阳而隂生兊阳长也艮隂长也震兑在天之隂也巽艮在地之阳也故震兊上隂而下阳巽艮上阳而下隂天以始生言之故隂上而阳下交泰之义也地以既成言之阳上而隂下尊卑之位也乾坤定上下之位坎离列左右之门天地之所阖辟日月之所出入春夏秋冬晦朔望昼夜长短行度盈缩莫不由乎此矣　朱子曰以横图观之有干一而后有兊二有兑二而后有离三而震四巽五坎六艮七坤八亦以次而生此易之所以成也而圆图之左方自震之初为冬至离兑之中为春分以至于干之末而交夏至焉皆进而得其已生之卦犹自今日而追数昨日也故曰数往者顺其右方自巽之初为夏至坎艮之中为秋分以至于坤之末而交冬至焉皆进而得其未生之卦犹自今日而逆计来日也故曰知来者逆然本易之所以成则其先后始终如横图及圆图右方之序而已故曰易逆数也
　　按说卦所言天地山泽雷风水火之象先天图之小成也干纯阳为天位乎上故居南坤纯隂为地位乎下故居北离火外阳内隂居东大明生东也坎水外隂内阳居西月生于西也西北多山故艮止为山居西北泽萃东南故兊说为泽居东南雷起东北故震阳动于下为雷居东北风起西南故巽入于下为风居西南此对待之隂阳也然八卦之序旋转无穷八位之象交相为用对待者未尝不流行也









　　文王八卦图説
　　说卦曰帝出乎震齐乎巽相见乎离致役于坤说言乎兊战乎干劳乎坎成言乎艮神也者妙万物而为言者也动万物者莫疾乎雷挠万物者莫疾乎风燥万物者莫熯乎火说万物者莫说乎泽润万物者莫润乎水终万物始万物者莫盛乎艮故水火相逮雷风不相悖山泽通气然后能变化既成万物也　邵子曰此一节明文王八卦也又曰至哉文王之作易也其得天地之用乎故乾坤交而为泰坎离交而为既济也干生于子坤生于午坎终于寅离终于申以应天之时也置干于西北退坤于西南长子用事而长女代母坎离得位而兊艮为偶以应地之方也王者之法其尽于是矣【此言文王改易伏羲卦图之意也盖自干南坤北而交则干北坤南而为泰矣自离东坎西而交则离西坎东而为既济矣乾坤之交者自其所已成而反其所由生也故再变则干退乎西北坤退乎西南也坎离之变者东自上而西西自下而东也故乾坤既退则离得干位而坎得坤位也震用事者发生于东方巽代母者长养于东南也】又曰易者一隂一阳之谓也震兊始交者也故当朝夕之位坎离交之极者也故当子午之位巽艮不交而隂阳犹杂也故当用中之偏乾坤纯阳纯隂也故当不用之位也又曰兊离巽得阳之多者也艮坎震得隂之多者也是以为天地用也干极阳坤极隂是以不用也又曰震兊横而六卦纵易之用也
　　按説卦所言震巽离坤兊干坎艮之序后天图之小成也乾坤交而付其用于离坎故离得干位坎得坤位干西北坤西南者退处于无为之地天倾西北而枢纽不动亦在西北故干居西北土居中央致养之道在离兊之间故坤居西南震东兊西者震阳出隂而主春兊隂説阳而主秋也巽东南而艮东北者巽隂入阳长养万物艮阳止隂终始万物此流行之隂阳也然干对坤震对兊坎对离艮对巽则流行者未尝不对待也故下文水火雷风山泽之相偶又用伏羲卦云














<子部,类书类,群书考索,别集卷一>
　　先天方圆图
　　邵子曰此伏羲八卦也伏羲画八卦即有六十四卦圆者为天方者为地天地之理皆在是也　伯温曰干兊离震在天为阳在地为刚在天则居东南在地则居西北巽坎艮坤在天为隂在地为柔在天则居西北在地则居东南隂阳相错天文也刚柔相交地理也　朱子曰此图圆布者干尽午中坤尽子中离尽夘中坎尽酉中阳生于子中极于午中隂生于午中极于子中其阳在南其隂在北方布者干始于西北坤尽于东南其阳在北其隂在南此二者隂阳对待之数圆于外者为阳方于中者为隂圆者动而为天方者静而为地者也又曰先天图一日有一日之运一月有一月之运大而天地之终始小而人物之死生逺而古今之世变皆不外此
　　天地之间无独必有对故先天之易两两相对圆图干与坤对自乾坤而生者夬对剥大有对比壮对观小畜对豫需对晋大畜对萃泰对否兑与艮对自兑艮而生者复对谦蹇对暌渐对归妹小过对中孚旅对节咸对损遯对临坎与离对自离坎而生者师对同人防对革涣对丰解对家人未济对既济困对贲讼对明夷震与防对自震防而生者升对无妄蛊对随井对噬嗑恒对益鼎对屯大过对颐姤对复方圆自下而上序如横图自西北之东南干之坤东北之西南泰之否纵横错综亦皆相对天下之理有刚必有柔有进必有退有善必有恶六十四卦皆厯三十二位而变而其机则在坤复干姤之间复至干阳自少而多极于干则一变为姤矣姤至坤隂自少而多极于坤则一变为复矣坤而复干而姤乃隂阳变易之机得其机则安不忘危治不忘乱进必思退吉必虑凶可以体常尽变先天之学其明天道以验人事之几欤


<子部,类书类,群书考索,别集卷一>
　　后天序对图
　　易大传序卦杂卦皆后天次序反对卦也　邵子曰八卦之象不易者四反易者二以六卦变而成八也重卦之象不易者八反易者二十八以三十六变而成六十四也又曰小成之卦正者四变者二共六卦也大成之卦正者八变者二十八共三十六卦也又曰天根月窟常来往三十六宫都是春又曰体有三百八十四而用止于三百六十何也以乾坤离坎之不用也乾坤离坎之不用所以成三百六十之用也又曰乾坤坎离为上篇之用震艮防兑为下篇之用颐中孚大小过为二篇之用也
