<!-- { "loadSidebar": true } -->
　　匜按礼记器用图云匜者盥手浇水之器以羮魁柄中有道可以沃盥洗水也又公食大夫云小臣具盘匜注云君尊不就洗故设盘匜匜受一斗流长三寸漆赤中口径八寸深四寸五分底径六寸微杀流口径一寸诸侯以象饰天子以黄金饰皆画赤云气
　　洗按周礼祭器图洗形如罍
　　洗罍周礼图洗罍受一斛
　　盥盘盥谓用匜沃盥洗手也盘谓承盥洗者承水之器也故谓之盥盘口径二尺二寸底径八寸深二寸受二斗足高二寸下径一尺漆赤中
　　几杖记曲礼大夫七十而致仕若不得谢则必赐之几杖惟几杖所以飬其身体也　前文帝赞呉王谢病不朝赐以几杖　孔光辞位太后赐太师灵夀杖黄门令爲太师省中坐置几入省中用杖　光武即位诏求卓茂爲太傅赐几杖　唐开元二年宴京师侍老于含元殿庭赐九十以上几杖八十以上鸠杖
　　几席肆筵设席授几有缉御【诗行苇】　牖闲南向敷重篾席黼纯华玉仍几西序东向敷重底席缀纯文贝仍几东序西向敷重丰席画纯雕玉仍几西夹南向敷重笋席纷纯漆仍几【书顾命】　司几筵掌五几五席之名物辨其用与其位【礼春官】　越席几筵所以飬体也【荀礼论】　几席所以飬体也【史礼书】
　　几成王被冕服慿玉几【书顾命】　或授之几【诗行苇】大宰大朝觐防同赞玉几【礼天官】
　　杖伊耆氏掌国之大祭祀共其杖咸【注咸读作函老臣虽杖于朝事鬼神尚敬去之有司以此函蔵之旣事乃授之】　军旅授有爵者共王之齿杖【注王之所以赐老者之杖礼秋官】　五十杖于家六十杖于乡七十杖于国八十杖于朝【记王制】
　　席释名曰席释也可卷可释也　説文曰筵竹席也三礼图曰士蒲筵长七尺广三尺三寸无纯　周礼曰王府掌王之袵席　司几筵掌五几五席之名物凡大朝觐设莞席纷纯加缫席画纯加次席黼纯诸侯祭祀席蒲筵缋纯　韩子曰夏禹爲茵蒋席　汉书文帝莞蒲爲席　大魏诸州记曰钜鹿广阿泽多苇出细御席多云母晋东宫旧事曰太子有独坐龙须席赤皮席花席经席　史记曰古者封禅席蒩稭　汉旧仪曰祭天紫坛绀席六采绮席祭岳曰菅席
　　屏风释名曰屏风障风也扆在后所依倚也　礼记曰天子当扆而立【郑注云扆屏风】又曰天子负斧依南向而立【郑斧扆爲斧文屏风于户牖之间】　礼记曰天子之庙饰也【记明堂位】　汉文帝纪谓屏爲罘罳天子外屏人臣至屏俯伏思念其事【上文疏】　唐魏征十渐疏奏帝曰方以所上疏列为屏障庶朝夕见之　太宗曰永惟治人之本莫重于刺史故録姓名于屏风卧兴对之得才否状辄书之以拟废置　宪宗使羣臣李绛等搜次君臣成败五十种爲连屏张便坐
　　皇邸掌次王大旅上帝则设氊案张皇邸【天官】　大旅上帝祭天于圆丘张氊案以氊爲案于幄中以皇羽覆上邸后板也染羽象鳯凰羽色爲之【上文注】　谓以板爲屏风又以鳯凰羽饰之此谓王坐所置者也【上文疏】案禹贡羽畎夏翟后世无夏翟故周礼钟氏染鸟羽
　　象鳯凰色以爲之覆于板上眀堂位及司几筵皆云斧扆此不在寝庙无屋故不得云斧扆故别名皇邸【同上】受厘皇邸廻跸帷宫【旧唐礼乐志】
　　黼扆司几筵凡封国命诸侯王位设黼扆【礼春官】　斧谓之黼其绣白黑文以绛帛为质依制如屏风【上文注】负之言背也斧扆爲斧文屏风于户牖闲【上文注】
　　帷幕掌舎爲帷宫幕人掌帷幕帟绶之事　在旁曰帷在上曰幕或在地展陈于上帷幕皆以布爲之四合象宫室曰幄王所居之帐也帟平帐也绶组绶所以系帷也【上文注】　释名云帷围也以自彰围也幕幕络也在表之称也广雅云帷幕帐也　归藏曰昔女娲氏张云幕而放古神明　汉书曰秦起咸阳西至雍离宫三百帷帐不移而具也记曰汉孝文帝所幸慎夫人帷帐不得文绣以示敦朴　王忱魏书曰魏太祖雅性节俭帷帐坏则补纳　仪礼曰国君与卿图事菅人布幕于寝门外
　　帘释名曰帘亷也自彰蔽为亷耻也　广雅云□惔【上必反下音澹】防也　扬雄方言曰宋魏陈楚江淮之间箔谓之筁或谓之麴自关而西谓之箔南楚谓之篷箔　说文曰曲受物之形
　　方诸司烜氏掌以鉴取明水于月【礼秋官】　鉴镜属取水者也世谓之方诸【上文注】　诗云我心匪鉴　金锡半谓之鉴燧之齐【冬官】　筑氏执下齐【同上】　太官令掌凡祭之日与卿诸防省牲镬取明水于隂鉴取明火于阳燧【旧唐职官制】
　　镜广雅曰鉴谓之镜　释名曰镜景也有光景也　淮南子曰人举其疵则怨人鉴见其丑则善鉴　文子曰夫镜不设形故能有形　晋东宫旧事曰皇太子纳妃有着衣大镜尺八寸银华小镜一尺二寸并衣纽自副漆奁盛葢银华金薄镜三银龙头受福莲花钮鏁自副盘杆汤之盘铭曰茍日新日日新又日新记【大学】　汤沐浴之盘而刻铭爲戒【上文疏】　盘铭刻戒于盘也【上文注】
　　韦疏曰韦非能言之物圣贤引以自正【魏志刘廙】夷雅之体无待韦【文选】　韦皮绳喻缓也弓
　　喻急也西门豹性急故佩韦以自缓董安于性缓故佩以自急言王公夷雅无待此成【上文注】
　　舟淮南子曰古见木浮而知爲舟　周易曰刳木爲舟剡木为楫舟楫之利以济不通盖取诸涣　吕氏春秋曰虞姁【音诩】舟物理论曰化狐作舟　扬雄方言曰自关而西谓舟爲舩自关而东或谓之舟　广雅曰呉曰艑【蒲殄反】　李防通俗曰晋曰舶【音白】　埤苍曰海中舩曰艆防【上郎下邹】　説文曰江中舟曰□【音礼】释名曰上下重版曰舰【四方施版以御失如牢槛外】狭而长曰艨冲【以冲突敌船】二百斛曰舠三百斛曰艇西京杂记曰太液池有鸣鹤舟容与舟清广舟采菱舟越女舟
　　防罟包牺氏作结绳而爲防罟以佃以渔盖取诸离【易系辞】　兽人掌罟田兽时田则守罟及弊田令禽注于虞中【礼天官】　汤出见野张网四面祝曰自天下四方皆入吾网汤曰嘻尽之矣乃去其三面祝曰欲左左欲右右不用命乃入吾网诸侯闻之曰汤徳至矣及禽兽【史殷纪】
　　欹器孔子观于鲁桓公之庙有欹器焉夫子问于守庙者曰此谓何器对曰此葢爲宥坐之器孔子曰吾闻宥坐之器虚则欹中则正满则覆眀君以为至诚故常置之于坐侧顾谓弟子曰试注水焉乃注之水中则正满则覆夫子喟然叹曰呜呼夫物恶有满而不覆哉子路进曰敢问持满有道乎子曰聪明睿智守之以愚功被天下守之以逊勇力振世守之以怯富有四海守之以谦此所谓损之之道也　周庙欹器至汉东京犹在御座汉末防乱形遂絶杜预创意成而上之
　　宋朝欹器太宗时翰林学士苏易简内直尝以水试欹器小黄门宣事密奏上曰卿所玩非欹器耶易简曰然此江南徐邈所作取至便坐亲较视之再三赏叹　仁宗皇祐四年二月戊辰御迩英阁内出欹器一陈御前喻丁度曰朕思古欹器之法试令工人制之以示卿等帝令以水注之中则正满则覆率为家语荀卿淮南之説法度精妙帝曰日中则昃月盈则食圣人有持满戒谨之守朕欲以中正临天下度等对曰臣等亦愿以中正事陛下因言太宗时尝作此器真宗制欹器论次先儒之义云四月戊寅御迩英阁帝作欹器后论述一篇以申存亡守成之鉴事与文艺部颇异
　　廪廪人掌九谷之数【注藏米曰廪】　仓人掌粟入之藏【同上】　季春命有司发仓廪赐贫穷　季秋藏帝籍于神仓【同上月令】







　　羣书考索卷四十五
　　钦定四库全书
　　羣书考索卷四十六　　　宋　章如愚　撰礼器门
　　鼎类
　　牛鼎牛鼎受一斛天子饰以黄金诸侯饰以白金口径底径及深倶一尺五寸三足如牛毎足上以牛首饰之羊豕二鼎亦如之此所谓周之礼饰器各以其类之义也
　　羊鼎羊鼎受五斗大夫亦以铜爲之无饰今谓大夫祭用少牢故无牛鼎口径底径俱一尺深一尺一寸豕鼎豕鼎受三升口径底径皆八寸深九寸强士以铁爲之无饰今谓士祭用特牲故无羊鼎案聘礼云牢鼎九设于西阶前九鼎者牛一羊二豕三鱼四腊五肠胃同鼎六肤七鲜鱼八鲜腊九设局幕今惟牛羊豕三鼎各自象其形自鱼腊已下并无其制以其物之细杂无所象故也
　　鼎羃按礼记器用图云幂者若束若编凡鼎幂盖以茅爲长则束本短则编其中央
　　伏羲鼎昔防帝伏羲作神鼎
　　黄帝鼎黄帝作寳鼎三象天地人
　　封神获寳鼎【史记黄帝本纪获寳鼎迎日推防】
　　禹九鼎左传宣公三年定王使王孙满劳楚子楚子问鼎之大小轻重焉对曰在德不在鼎昔夏之方有德也远方图物贡金九牧铸鼎象物百物而爲之备使人知神奸故民入川泽山林不逢不若魑魅魍魉莫能逢之协于上下以承天休桀有昏德鼎迁于商商纣暴虐鼎迁于周成王定鼎于郏鄏卜世三十卜年八百天所命也晋赐子产方鼎昭七年晋侯有疾梦黄熊入于寝门
　　因子产为聘而问之对曰昔尧殛鲧于羽山其神化爲黄熊入于羽渊晋其未祀之乎韩宣子祀夏郊而晋侯疾有间赐子产莒之二方鼎莒所贡也
　　正考父鼎昭七年孟僖子云孔邱圣人之后而灭于宋其祖弗父何以有宋而授厉公及正考父佐戴武宣三命兹益恭故其鼎铭云一命而偻再命而伛三命而俯汉汾隂寳鼎汉武元鼎元年夏六月汾隂巫锦锦巫名爲民祠魏雎后土营旁见地如钩状掊视得鼎鼎大异于众鼎文镂无欵识怪之言吏吏告河东太守胜胜以闻天子使验问巫得鼎无奸诈廼以礼祠迎鼎至甘泉从上行荐之至中山晏温有黄云焉有鹿过上自射之因以之祭云至长安公卿大夫皆议尊鼎天子曰闲者河溢岁数不登故廵祭后土祈爲百姓育谷今年丰楙禾报鼎曷爲出哉有司皆言闻昔泰帝兴神鼎一一者一綂天地万物所系象也黄帝作寳鼎三象天地人禹收九牧之金铸九鼎象九州皆尝鬺享上帝鬼神其空足曰鬲以象天德飨承天祐夏德衰鼎迁于商商德衰鼎迁于周周德衰鼎迁于秦秦德衰宋之社亡鼎廼沦伏而不见今鼎至甘泉以光润龙变承休无疆合兹中山有黄白云降盖若兽爲符路弓乗矢集获坛下报祠大享唯受命而帝者心知其意而合德焉鼎宜视宗祢庙藏于帝庭以答明应制曰可于是改元爲元鼎后土祠旁寳鼎元鼎四年十一月甲子立后土祠于汾隂睢上六月得寳鼎后土祠旁作寳鼎之歌
　　汉美阳鼎宣帝时美阳得鼎有司议多以爲宜荐见宗庙如元鼎故事张敞好古文字按鼎铭刻而上议今鼎出于郊东并有刻书曰王命尸臣官此邑赐尔旂鸾黼黻雕弋尸臣拜手稽首曰敢对扬天子丕显休命此殆周之所以褒赐大臣子孙刻铭其先功藏之于宗庙也不宜荐见宗庙上曰京兆议是
　　汉王雒山寳鼎东汉永平六年二月王雒山出寳鼎庐江太守献之
