<!-- { "loadSidebar": true } -->
　　仪礼上婚礼若舅姑旣没则妇入三月乃奠菜以篚祭菜葢用席于庙奥东面右几席于北方南面祝盥妇盥于门外归执笲菜祝帅妇以入祝告称妇之姓曰某氏来妇敢奠嘉菜于皇舅某子妇拜扱地坐奠菜于几东席上还又拜如初妇降堂取笲菜入祝曰某氏来妇敢告于皇姑某氏奠菜于席如初礼妇出祝阖牖户诗采蘩曰于以采繁于沼于沚于以用之公侯之事于以采蘩南涧之中于以用之公侯之宫采苹曰于以采苹南涧之滨于以采藻于彼行潦于以盛之维筐及筥于以湘之维锜及釜于以奠之宗室牖下左传茍有明信涧溪沼沚之毛苹蘩蕰藻之菜筐筥锜釜之器潢污行潦之水可荐于鬼神可羞于王公礼记月令仲春上丁命乐正习舞释菜文王世子始立学者旣衅器用币然后释菜不舞不授器乃退傧于东序一献无介语可也学记皮弁祭菜示敬道也丧大记大夫士既殡而君往焉巫止于门外祝代之先君释菜于门内
　　周礼大胥春入学舍菜合舞学记皮弁祭菜示敬道也月令仲春上丁命乐正习舞释菜文王世子始立学者既衅器用币然后释菜不舞不授器乃退傧于东序一献无介语可也然则释菜之礼犹挚也妇见舅姑其挚也枣栗腶脩若没而庙见则释菜弟子见师其挚也束脩若礼于先师则释菜大胥释菜合舞而文王世子释菜不舞不授器者以释奠旣舞故也士丧礼君视敛释菜入门丧大记大夫士旣殡而君往焉释菜于门内占梦季冬乃舍萌于四方舍萌释菜也则释菜之礼岂特子弟之见先师妇之庙见而已哉婚礼奠菜席于庙奥东面右几席于北方南面祝盥扫盥于门外妇执笲菜祝帅妇以入祝告称妇之姓曰某氏来妇敢奠嘉菜于皇舅某子妇拜扱地坐奠菜于几东席上逺又拜如初妇降堂取笲菜入祝曰某氏来妇敢告于皇姑某氏奠菜于席如初礼记曰笲缁被纁里加于桥葢妇菜盛以笲笲饰以缁被纁里加之于桥桥设于门外妇盥执笲以入坐奠于东几上然则弟子之见先师其仪葢此类欤郑氏谓婚礼奠菜葢用堇入学释菜苹藻之属始立学释菜芹藻之属葢以泮宫有芹藻子事父母有革变故有是说也菜之为挚则菜而已采苹教成之祭毛氏谓牲用鱼芼之用苹则诗所谓湘之者芼之也与释菜异矣【礼书】
　　唐太宗贞观二十一年二月丁丑皇太子释菜于太学
　　宋朝徽宗大观元年十一月丁巳大司成强【阙】　等言自今每嵗贡士第一人并乞于正月公试锁院前择日引见及应贡士始入辟雍以元日释菜于先圣从之【长编】○政和六年闰正月丁酉诏高丽李生来岁元日随贡士释菜从提举江南西路学事郑滋奉请也【长编】

　　羣书考索后集卷三十一
<子部,类书类,群书考索>
　　钦定四库全书
　　羣书考索后集卷三十二
　　宋　章如愚　编
　　士门
　　选举教养之法
　　舜典曰帝曰防命汝典乐教胄子
　　王制曰春秋教以礼乐冬夏教以诗书王太子王子羣后之太子卿大夫元士之适子皆造焉
　　文王世子曰凡学世子及学士必时春夏学干戈秋冬学羽籥
　　小乐正学干大胥賛之籥师学戈籥师丞賛之胥鼔南春诵夏太师诏之瞽宗秋学礼执礼者诏之冬读书典书者诏之
　　燕义曰庶子官职诸侯卿大夫士之庶子之卒掌其戒令与其教治国有大事则率国子而致于太子唯所用之若有甲兵之事则授之以车甲合其卒伍置其有司以军法治之司马弗正凡国之政事国子存游卒使之修德学道
　　周礼师氏掌以三德教国子
　　至德　敏德　孝德
　　教三行
　　孝行　友行　顺行
　　掌国中失之事以教国子弟凡国之贵游子弟学焉保氏养国子以道乃教之六仪
　　祭祀　宾客　朝廷　丧纪　军旅　车马
　　大司乐掌成均之法以治建国之学政而合国之子弟焉凡有道有徳者使教焉以乐德教国子
　　中和　祗庸　孝友
　　以乐语教国子
　　兴道　讽诵　言语
　　以乐舞教国子
　　云门　大卷　大咸　大防　大夏　大濩　大武
　　乐师掌教国子小舞
　　帗舞　羽舞　皇舞　旄舞　干舞　人舞
　　及彻帅学士而歌彻此教国子之法
　　大司徒正月之吉始和乃县教象之法于象魏使万民观教象挟日而敛之乃施教法于邦国都鄙使各以教其所治民因此五物者民之常而施十有二教焉祀礼　阳礼　阴礼　乐礼　仪　俗　刑　誓度　世事　贤　庸
　　以乡三物教万民而宾兴之一曰六德
　　知　仁　圣　义　忠　和
　　二曰六行
　　孝　友　睦　婣　任　恤
　　三曰六艺
　　礼　乐　射　御　书　数
　　以乡八刑纠万民
　　不孝　不睦　不婣　不弟　不任　不恤　造言乱民
　　以五礼防万民之伪而教之中
　　吉　凶　军　宾　嘉
　　以六乐防万民之情而教之和
　　云门　大咸　大防　大夏　大濩　大武此俊造之教也
　　若夫选举之法则又有不同焉
　　大胥掌学士之版春合舞秋合声
　　诸子春合诸学秋合诸射以考其艺而进退之
　　王制曰乐正崇四术立四教顺先王诗书礼乐以造士此国子之选举者如此也
　　周礼闾胥二十五家书其敬敏任恤者
　　旅师百家书其孝弟睦婣有学者
　　党正五百家书其德行道艺
　　州长二千五百家攷其德行道艺而劝之
　　乡大夫万二千五百家三年大比攷其德行道艺而兴贤者能者乡老及乡大夫帅其吏与其众寡以礼礼宾之
　　王制曰命乡论秀士升之司徒曰选士
　　即自比长以上升之也
　　司徒论选士之秀者而升之学曰俊士
　　即周礼大司徒以乡三物教万民而宾兴之
　　升于司徒者不征于乡升于学者不征于司徒曰造士大乐正论造士之秀者以告于王而升诸司马曰进士司马辨论官材论进士之贤者以告于王而定其论论定然后官之任官然后爵之位定然后禄之此乡举俊造者如此也
　　若夫诸侯教养选用之法则有可攷者矣
　　诗泮水曰思乐泮水薄采其芹无小无大从公于迈曰载色载笑匪怒伊教此诸侯教俊造之法也
　　左传晋悼公即位使荀家荀会栾黡韩无忌为公族大夫使训卿之子弟共俭孝弟此诸侯教国子之法也
　　至于贡士用贤之法则又有可攷者矣
　　周礼司士曰凡邦国三嵗则稽士任而进退其爵禄礼记射义曰古者天子之制诸侯嵗献贡士于天子试之于射宫其容体比于礼其节比于乐而中多者得与于祭其容体不比于礼其节不比于乐而中少者不得与于祭数与于祭而君有庆数不与于祭而君有责数有庆而益地数有让而削地
　　书传曰诸侯之于天子三年一贡士一适谓之好德再适谓之贤贤三适谓之有功一不适谓之过再不适谓之傲三不适谓之诬其适则有衣服弓矢秬鬯虎贲之赏其不适则有黜爵之罚此诸侯之贡士如此
　　春秋之时若季文子之忠叔孙穆子之公孟献子之加于人一等皆出于鲁之三桓也
　　若子皮之举贤子产之惠子太叔之美秀而文者皆出于郑之七穆也
　　宋之良臣多出于戴桓武庄之族举其尤者华元子罕是也
　　衞之良臣亦公族及卿大夫之裔也举其尤者公子荆公孙叔公子朝皆公族也子鲜公子也史防甯武子卿大夫之裔也
　　齐之高国鲍晏楚之鬭蒍防屈皆能世其家而不忝乃祖乃父此诸侯用国子之法如此也
　　管子载齐桓公为轨里连乡之法正月之朝乡长复事【复白也】公亲问焉曰于子之乡有居处好学慈孝于亲聪慧质仁发闻于乡里者有则以告有而不以告谓之蔽贤其罪五
　　谓其罪当入于五刑而定其罚
　　公又问焉曰于子之乡有拳勇股肱之力筋骨秀出于众者有则以告有而不以告谓之蔽才其罪五于是乡长退而脩德进贤盖古者乡举之意也此诸侯举俊造之法也
　　汉选士之法
　　有三老　孝弟　力田　掾史　多赀入粟　从军良家子　贤良　孝廉　茂才　射防　明经　任子下诏特举　正召为博士　公府辟召　上书
　　童子　武勇　补试
　　三老汉髙祖二年举民年五十以上能率众为善置以为三老文帝时始置常员三老秦制也秦人变先王制未尽尚有存者如新城三老说髙祖以仁义是也
　　孝弟力田惠四年举孝弟力田复其身
　　髙后置孝弟力田二千石者一人
　　孝文二年戸口率置孝悌力田常员
　　掾史赵禹以佐史补中都于定国以郡决曹补廷尉史以至为侍御史梅福以郡文学补南昌尉如此之类不一或以察廉而为令长者尹翁归是也或举贤良而为茂陵令者魏相是也非一目也
　　有多赀入粟汉制赀五百万为常侍郎张释之以赀为骑郎司马相如以赀为郎
　　汉景诏曰今赀算十乃得廉士无赀不得官今限赀算四得官晁错建鬻之议于文帝犹未鬻官也武帝始置武功爵级故黄霸以入钱赏官补侍郎谒者所忠建议请令世家入财子弟得举为郎吏道杂而多端至后汉遂有入粟为闗内侯者矣
　　有从军良家子李广在文帝时以良家子从军击胡有功为郎骑常侍赵充国以良家子补羽林后从军击匈奴还拜为中郎冯奉世武帝时以良家子选为郎功次补武安长
　　有贤良汉世有大灾异大政事即下诏求贤良
　　文帝三年以日食诏举十五年太子家令晁错以诸侯王公卿郡守举对防迁中大夫
　　武帝以长星见董仲舒初景帝时为博士至此以贤良对防公孙先为博士后免
　　武帝时举贤良对防严助吴人以郡举对策擢为中大夫魏相朱邑皆以卒史对策
　　昭帝时特诏举文学髙第
　　章帝时大司农刘寛举鲁丕时对防者百余人惟丕在髙第除为郎
　　安帝时苏章少博学能属文对防髙第为议郎
　　有孝廉汉初无此科独冯唐在文帝时以孝廉为郎中武帝元光元年用董仲舒言初令郡国举孝防各一人以备宿衞无间吏民然郡国时有不举○元朔元年诏令合郡不荐一人者罪○王吉以郡吏举孝廉为郎路温舒为决曹举孝廉为山邑丞其王国人虽以孝廉举亦不得宿食龚胜举孝廉以王国人出补吏○元朔元年议曰不举孝不奉诏当以不敬论不察廉不胜任也当免孝与廉待之葢有轻重焉
　　顺帝阳嘉中左雄上言郡国孝廉请自今年不满四十者不得察举然自雄之制行也徐淑以年未四十而罢免当时所得陈蕃李膺陈球等三十余人迄于永嘉察选清平然诸生试家法文吏科笺奏识者外之　张衡上书曰孝廉必先孝行有余力乃学文法耳今诏书一以能诵章句结奏按为限虽有至孝不当其科也其后黄琼以雄制于取士之义犹有所遗乃奏增孝悌乃能从政者为四科种暠传田歆为河南尹谓王湛曰今当举六孝廉多贵戚书命不宜相违欲自用一名士以报国家尔助我求之乃举暠汉初郡国各举一人末乃增至五六人
　　有茂材董仲舒传曰州郡举茂材自仲舒发之
　　汉武帝元封五年诏州郡察吏民有茂材异等可为将相及使絶国者
　　宣帝元康四年遣太中大夫强等十二人循行天下举茂材异伦之士
　　元帝初元二年诏丞相御史中二千石举茂才异等直言极谏之士○儒林传曰博士弟子即有秀才异等者辄以名闻
　　汉旧仪载州举茂才移名丞相丞相考召取三科一明经一明律令一治剧
　　后汉世祖始诏三公光禄监御史司隶州牧岁举茂才有定员矣
