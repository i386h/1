<!-- { "loadSidebar": true } -->
　　唐武徳省贞观复置掌副左右丞所管诸司事二十四曹呼左右司为都公【国史补】　龙朔改为左右承务咸享中复为左右司郎中　武后又増员外郎各一人与郎中分掌曹务　永昌三年置神龙初省后复置　朝服与诸司员外郎同【唐职官志六典注】宋朝以为阶官元丰正名始实有职掌左右司郎中各一人左右司员外郎各一人【题名】　凡四员掌举诸司之纲纪号为都司亦曰左右曹焉【职畧】　建炎三年以置检正减左右司二员明年复【防要】　隆兴元年从右諌议大夫王大寳等议诏左右司郎官各差一员减罢二员二年诏以左司书拟吏戸礼机速房右司书兵刑上赏功房文字【孝宗防要】后以右司掌刑房事任为剧乃置二员【中兴题名】
　　参知政事
　　后魏古弼太武时为尚书令参知政事
　　隋苏威髙颎宇文述等参预朝政
　　唐刘洎张文瓘皆参知政事魏徴杜淹参预朝政萧瑀参议朝政崔仁师等参知机务此其始也【摘竒】刘洎贞观十三年尚书右丞以黄门侍郎参知政事李义府永徽六年中书舍人守中书侍郎参知政事卢承庆显庆四年度支尚书参知政事张文瓘干封二年东防舍人参知政事
　　宋干徳二年太祖已相赵普畏其专相择官以为副而难其名称召陶谷问曰下丞相一等有何官对曰唐有参知机务参知政事今可用之遂命薛居正吕余庆为参知政事惟不宣制不押班不知印不升政事堂止令就宣徽院使防上事殿廷别设塼位于宰相及勅尾书衔防相数字月俸杂给皆半之此干徳之制也至开寳六年诏押班知印及祠祭行香今宰相赵普与参知薛居正等轮知雍熈四年御史言文徳殿常朝百官皆有塼位惟参知政事毎遇横行参假未有塼位诏令依位排砌　至道元年诏参政宜与宰相分日知印押正衙班其砖位先异宜合而为一遇宰相使相视事及商议军政事并得升都堂先是吕端冦凖并为諌议大夫参知政事至是端相而凖尚参知政事端虑凖不平且言臣兄余庆任参知政事日悉与宰相同愿举行之特从其请次年准既罢诏只令宰相押班知印参知政事遇正衙横行参假并重行兾位非议军国政事不得升都堂祠祭行香书勅并依开寳诏书　元丰官制罢知政事以门下中书侍郎尚书左右丞为执政【职畧】　建炎二年吕頥浩请将元祐司马光并省奏召侍从参议孙觌等请以门下中书侍郎并为参知政事而减罢尚书左右丞焉【中兴防要】
　　枢宻院
　　枢宻院唐代宗永泰中置内枢宻使【冯鉴续事始】以宦者为之初不置司局但有屋三楹贮文书而已其职掌惟承受表奏于内中进呈若人主有所处分则宣付中书门下施行而已【吕源明家塾广记】　代宗永泰中宦官董廷秀参掌枢宻事　宪宗元和中刘光梁守谦为枢宻使　穆宗初年以宦官知枢宻事旧左右军容多入为枢宻不着三间辖书柜而已亦无视事之防后禧昭时杨复恭西门季欲夺宰相权乃于堂状后帖黄指挥公事此其始也【续通典】后梁革唐世宦官之改枢宻院为崇政院命敬翔为使始更用士人其备顾问参谋议于中则有之未始专行事于外也【五代史】
　　唐荘宗同光元年复以崇政院为枢宻院命宰臣郭崇韬兼使又置院使一人然权侔宰相矣【五代防要】晋髙帝天福中以桑维翰知枢宻院事四年废枢宻院以刘处谦兼枢宻毎有奏议多不称防及处谦丁内忧乃以枢宻使印付中书门下遂废其院晋少帝开运元年复置以宰臣桑维翰兼使　周显徳六年范质王溥并参知枢宻院事【五代防要】　宋枢宻院与中书对持文武二柄号为二府太祖建隆元年以魏仁浦呉延祚为枢宻使赵普为副使周末阙副使至是始置　太宗太平兴国四年以石熈载为枢宻直学士以签书院事签书之名始此　淳化二年以张逊知院事温仲舒冦凖同知院事同知院之名始此　英宗治平中以郭逵同签书院事同签书之名始此　旧制枢宻院有使则置副使有知院则置同知【防要】　如置知院则当为副使者皆改同知若置使则同知复改为副使　神宗熈宁元年文彦博吕公弼为使韩绛邵亢为副使时陈升之三至枢宻府神宗欲稍异其礼乃以为知院于是知院与副使
　　并置矣　元丰改官制议者欲废宻院归兵部神宗曰祖宗不以兵柄归有司故专命官统之互相维制不从然以枢宻聮职辅弼非出使之名乃定置知院同知院二人余悉置职事亦多所厘正细务分六曹专以边机兵政为职而契丹国信民兵牧马犹总领焉　中兴初有知院张浚同知院富直柔签枢张守同签枢韩肖胄不置枢宻使副使　髙宗绍兴七年诏依故事置枢宻使及副使其知院同知院签书并如旧【中兴防要】　副使自岳飞罢后无有除者
　　枢宻使　五代置枢宻使国初因之【详见枢宻院】　太祖建隆三年赵普为检校太尉充枢宻使不带正官充使自普始也开寳九年曹彬为枢宻使领忠武军节度使枢宻带节度自彬始也　太宗太平兴国六年石熈载为户部尚书充枢宻使以文资政官充使自熈载始也　真宗祥符五年王钦若陈尧佐并守本官检校太傅同中书门下平章事充枢宻使儒臣以枢宻使兼使相自钦若等始也【此事见宋朝职畧】仁宗皇祐五年枢宻使髙若讷罢令舍人院草词
　　枢宻使免罢不降麻自若讷始也　神宗元丰官制行罢使副　髙宗绍兴七年复置【防要】　副使自岳飞后无有除者
　　宰相兼枢宻　国初魏仁浦以宰相兼枢宻使后罢仁宗庆厯二年西方用兵富弼屡言边事系国安危不当专委枢宻宜使宰相兼领于是以宰相吕夷简判枢宻院事章得象兼枢宻使王举正言二府均体总制之名太重亦改夷简兼枢宻使五年从贾昌朝陈执中之言罢兼枢宻使以边事宁故也　髙宗绍兴七年令宰臣张浚兼枢宻使赵鼎秦桧亦以左仆射兼二十五年桧薨明年诏曰比缘军兴令宰相兼枢宻使典掌机务今边事已定可依祖宗故事更不兼领【中兴防要】　二十三年孝宗即位参政史浩论枢宻合使宰相兼使事因引富弼对仁宗故事上曰正合朕见诏宰臣依旧兼枢宻使【孝宗防要】　淳熈间省
　　知枢宻院事
　　晋天福元年掌书记桑维翰以翰林学士尚书礼部侍郎知枢宻院事知院之名始此【分纪】　国初不置淳化二年枢宻使王显出镇始以张逊知枢宻院事元丰官制行废使副存知院　中兴初宰相兼枢
　　宻只兼知院【此事见建炎四年诏】
　　同知枢宻院事
　　五代有参知枢宻院事【见枢宻沿革】　国初阙淳化二年王显出镇始以温仲舒冦凖同知枢宻院事同知之名始此【防要】　神宗元丰官制行废使副存同知
　　签书枢宻院事　国初缺至太平兴国四年石熈载【元懿公】以枢宻直学士佥书之名始此【防要】后又有同佥书大抵以处资浅之人若佥书一经亲祠方进同知及副使若武臣擢预国政只除同佥书　治平中郭逵除同佥书　元丰官制行并罢　哲宗元祐初复置佥书事【四朝志】后多带端明殿学士初除必降防恩例并依执政盖本条不同执政者自同本条故也【见淳熈重定】
　　枢属　枢宻都副承防
　　五代有承防副承防以诸卫将军充　宋太宗太平兴国中以杨守一充都承防都承防自守一始也是时都承防副承防多用士人比僚属事参谋议真宗后天下无事稍稍遂用吏人欧阳修建言请复旧制不克　神宗熈宁三年始以东上閤门使李评为枢宻都承防李绶为之副不用院吏而更用士人自评始也【续会要】　熈宁五年以尚书比部员外郎集贤校理同修起居注曽孝寛为起居舍人充史舘修撰兼都承防先是或用士人亦止于右职中选用文馆兼领自孝寛始也　元丰三年用张诚一为客省使都承防自是都承防复用武臣【续防要】　哲宗元祐中复以文臣带待制充都承防【职官制】　元符中王师约为都承防左司諌陈瓘论神考以文臣为都承防其副则参用武臣之可用者今师约据文臣之位甚非神考设官之意至崇宁以后则专用武臣矣【四朝志】　髙宗建炎四年以辛道宗为副承防绍兴元年诏依元祐职制置都承防一员差两制【中兴防要】
　　检详　神宗熈宁四年以编修经武要畧官王存四人检详枢宻院诸房文字视中书检正官【防要】十年诏以二年为任　元丰元年诏定置二员及改官制检详寻罢　建炎中枢宻院请依祖宗置检详二员在左右司下
　　髙宗绍兴二年诏枢宻院已置都承防一员减检详一员二年枢宻院请置二员从之【中兴防要】　三十二年诏枢宻院诸房令检详书拟从左右司请也【孝宗防要】
　　编修
　　仁宗庆厯四年史馆王洙承防单士宁编修例册编修之名自此始【分纪】
　　神宗熈宁三年以馆职王存顾临等同编经武要畧兼删定诸房例册
　　哲宗元祐四年诏枢宻院条例久未编修又自官制后旧事他司所存者亦未删正命承防司取索编修以奉议郎蔡骃宣徳郎卫规充编修官【续防要】旧以四员为额
　　髙宗绍兴兵兴裁省其半三年枢宻请置检详二员编修止存一员后复【中兴防要】

　　羣书考索后集卷五
<子部,类书类,群书考索>
　　钦定四库全书
　　羣书考索后集卷六
　　宋　章如愚　编
　　官制门
　　宗正
　　周官小宗伯掌三族之别以辨亲踈成王时彤伯入为宗正【又初学记云宗正卿周官也周封建宗盟封兄弟之国十有五同姓之国三十有五始选其宗中之长而董正之谓之宗正】
　　秦置宗正掌属籍
　　汉因之更以序九族平帝元始中更名宗伯五年又于郡国置宗师以纠皇室亲族世氏致教训焉选有徳义者为之
　　后汉有宗正卿掌序录王国嫡庶之次皇室亲属逺近两汉皆以皇族为之【楚元王子郢客及刘辟彊刘徳等逓为之不以他族魏亦然】
　　晋初兼以庶姓【山公启事曰羊祜忠笃寛厚然不长理剧曹宗正卿阙不审可转作否】
　　宋齐不置
　　梁复置名春卿位视列曹尚书
　　后周有宗师中大夫掌皇族定世系辨昭穆训以孝弟唐武德置宗师【晋咸宁中亦有宗师以扶风王亮为之】龙朔改曰司宗光宅改为司属后复旧卿一人少卿二人掌皇族外戚簿籍开元中判宗正官属皆以皇族为之然自武德以来有以赐姓附属籍宗正者罗艺徐世勣杜伏威胡大思或以功或以来降其后则或借属籍以宠藩镇李正己之请附属籍李晟之编入属籍张寳臣之赐姓列于属籍甚者沙陀首领亦以功而赐姓系籍郑王房
　　宋宗正寺判寺二人以宗姓两制以上充阙则以朝官知丞事掌奉宗庙诸陵荐享之事司皇族之籍　至道中诏张伯梁周翰同编籍　咸平初诏于宗正寺建属籍楼又诏修玉牒四年赵安易上新修皇属籍三十三卷诏送宗正寺仍接续编纂　祥符判宗正寺赵世长乞于皇属籍之上别崇懿号诏以皇宋玉牒为名　八年诏建玉牒殿属籍堂于新寺命赵安仁重修玉牒属安仁又上仙源积庆图诏嵗冩一本藏龙图阁　九年赵安仁上言唐故事玉牒首载混元皇帝乞以御制　圣祖降临记冠于列圣玉牒及别修皇朝新谱如唐天潢源谱从之　至和元年诏宗正寺故事属籍十年一修今虽及八年而宗支蕃衍其増修之　熈宁元年上两朝玉牒【仁宗哲宗】熈宁三年宗正寺言旧制毎年装成仙源积庆图
