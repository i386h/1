<!-- { "loadSidebar": true } -->
　　沈存中笔谈云古今言刻漏者数十家悉皆踈谬未合天度予占天候景验仪象考数下漏凡十余年方粗见真数成书四卷谓之熈宁晷漏皆非袭蹈前人之迹其间二事尤防其术可以心得不可以言喻非深知造筭之理者不能与其微也
　　歴
　　圣人作歴大要有三一曰象二曰气三曰数攷之以日月星辰之象验之以隂阳寒暑之气积之以抄忽毫厘之数盖四时寒暑旡形而运于下日月星辰有象而见于上二者常动而不息一有一旡出入升降或迟或速不相为谋其乆而不能旡差者势使之然也故为歴者其始未尝不精察而其后多踈不合亦理之然也不合则屡变其法以求之自古以来歴未尝同也黄帝作调歴乃命羲和占日常仪占月车区占星泠伦造律吕大挠造甲子首作筭数容成总斯六术考定气象建五行察发敛起消息正闰余歴法之详盖肇于此颛帝之歴正以孟春号为歴宗尧歴象日月星辰箕子言九畴而五纪明歴法夏商周迭用三统正朔不同歴亦以异周室既衰歴官失纪畴人子弟散在诸国于是国各有歴鲁歴其一也汉之歴凡四变自张苍用颛帝歴武帝用太初歴而刘歆有三统歴章帝则用元和四分歴其后刘洪则又有乾象歴此其歴之四变也唐之歴凡八变髙祖则用傅成均戊寅元歴髙宗则用李淳风麟徳甲子歴开元则用一行大衍歴代宗则用寳应五纪歴徳宗则用建中正元歴宪宗则用元和观象歴穆宗则用长庆宣明歴在景福则又有边冈崇元歴此其歴之八变也自汉唐之外在晋则有杜预春秋长歴二元干度歴在宋元嘉则有何承天之新歴在元魏则有崔浩五寅元歴在隋则有皇极歴在周显徳则有王朴钦天歴然汉之歴莫善于太初盖邓平唐都洛下闳之徒以律起歴其衍起于黄钟初九而乘之得其数八十一以为日法以前歴上元太初而推之复得阏逢摄提格之嵗中冬甲子朔旦冬至日月在建星故罢废尤防逺者十有七家至淳于覆验而太初歴之晦朔望皆为最宻日月如合璧五星如连珠此太初歴之所以独显于汉也其他如歆之三统而杜预则以为比诸家最踈六十余嵗輙増一日班固误以为志而何承天亦云雄惑歆之说采以为太如四分歴则出于图防之所着而汉人冯光等又病其歴元之不正至乾象歴虽郑以为其法穷幽极微而魏韩翊则以为减斗分太过其视太初则有间矣唐之歴善于大衍盖一行専用大衍之防窃攷其详本于天地之二中始于冬至之中气以合朔至日月之防以日度正周天之数以卦气定七十二候以中星正二十四气天数始于一地数始于二合二始以位刚柔天数终于九地数终于十合二终以纪闰余天数中于五地数中于六合二中以通律歴一防之分十九而章法生一揲之分一十六而蔀法生以卦当嵗以爻当月以防当日而其原皆本于易故唐史臣谓自太初歴至麟徳歴有二十三家与天虽相近而未宻也至一行宻矣其倚数立法固旡以易也后世虽有作者皆依仿而已此大衍之术所以独显于唐也其他如戊寅元歴则以受命之嵗而为名而祖孝孙之徒犹恨其踈阔李淳风之甲子歴虽当时以为精宻而后复杂用以瞿昙之经纬歴若夫徐昴之观象歴则又旡蔀章之数至于察敛啓闭之候循用旧法而测验不合其视大衍则又有间矣自太初大衍之外而杜预之长歴王朴之钦天歴为可采也预之言曰天行不息日月星辰各运其舎皆动物也以新故相渉不得不有毫末之差积而成多以失望晦朔则不得不改宪以从之易所谓治歴以明时言当顺天以求合也李修卜显依其论以为干度歴合日行四分数而微増当时参校以为特胜预奏行之此其可取者然也朴之言曰为国家者履端立极必体其元布政考绩必因其嵗礼动乐举必正其朔三农百工必顺其时五刑九伐必顺其气庻政有为必从其日月是以圣人必治歴数包万象以为法齐七政以立元测圭箭以候气明九道以歩月交迟速以推星攷黄道之斜正辨天势之升降而交蚀详焉于是而为钦天歴此其可取者然也至于本朝歴凡十变在建隆则曰应天在太平兴国则曰乾元在咸平则曰仪天在天圣曰崇天在治平曰明天在熈宁曰奉天在元祐曰观天在崇宁曰占天未几又改曰纪元在绍兴曰统元在庆元曰防元此其大畧也然歴之道大矣有歴元有歴谱后汉虞恭宋防之议歴有曰建歴之本必先立元正然后定日法法定然后度周天以定分至三者有程则歴可成也故黄帝造歴元起于辛卯颛帝用乙卯虞用戊午夏用丙寅商用甲寅周用丁巳鲁用庚子汉用乙卯武帝用丁丑范晔载于律歴志者为可考也刘向深明洪范尝作五纪论总六歴而列是非至歆复防其微推易象春秋作三统歴及谱取尹咸所校条而奏之为十八家之书曰黄帝五家歴曰颛帝歴曰夏商周鲁歴曰天歴曰大歴曰日月宿歴此其以歴明者也曰日月行帛图曰五星行度曰律歴数法曰五星宿纪曰日晷曰许商杜忠筭术此皆象数之书而歴之流也故亦以歴名之曰帝王诸侯世谱曰古来帝王年谱此以谱名者也盖谱也者歴叙古帝王授受之次以明三统之序以纪灾祥休咎之徴而使作歴者得以考验故其书与歴并今班固载于艺文志者为可考也不特此也唐一行之论则又有十二议焉曰歴本曰中气曰合朔曰没防畧例曰卦候曰卦议曰度议曰躔盈缩畧例曰九道议曰晷漏中星畧例曰月蚀议曰五星议其外又有歩中朔术有歩发敛术有歩日躔术有歩月离术有歩轨漏术有歩交防术歩五星术今载于唐歴志者又可考也抑尝观唐艺文志其于律书也不特叙歴代之歴书而首叙歴代之筭法如刘向九章重差之筭法张邱建之筭经刘徽之海岛筭经其他如曰七曜歴筭曰黄钟筭法曰五曹筭经纎悉备载而不遗以见其明歴者又不可不先明乎此也欧阳作歴志论边冈用筭巧能驰骋反覆于乘除间由是简防超径防接之术具而经制逺大衰序之法废吁歴其可轻议哉虽然古之论朞数者在大则曰凡三百六十当朞之日是一朞之日数止于三百有六十矣在尧典则曰朞三百六旬有六日是一朞之数又余于大所言者六日矣至于杜预长歴又有周天之数凡三百六十有五度四分度之一为言则一朞之度其所行不足又减于尧典之三分矣则増损之数其不同者又何欤大所言盖自其正数而言之尧典所言盖自其置闰之成数言之长歴所言盖自歩占之法言之此又论歴者之不可不知也
　　日蚀议曰使日蚀皆不可以常数求则旡以稽歴数之踈宻若皆可以常数求则无以知政教之休咎五星议曰五星留速伏见之效表里盈缩之行皆系之于时而象之于政政有小失则小变不然皇天何以隂隲下民警悟人主哉
　　地理门
　　江左经畧中原
　　晋自元帝植国于江左终晋之世虽未尝恝然于中原而终不能逾淮而北祖逖之于河南有端绪矣而竟不能以酬其击楫之素志庾翼之志在防胡亦少壮矣而不能抗李熊之坚敌禇裒大举而终以自阻【以部将徐翕之败而自沮】商浩北伐而终以不遂元温虽成闗洛之功而枋头顿挫之后大节遽变亦安望其励志复仇以混一区宇哉其后刘裕以英雄之才奋然以兴复为己任东防南燕西取姚秦北围滑防以与魏氏争河洛之地前日诸人所以悉力经画而不可得者徃徃次第以平志气亦雄健矣独惜其入闗之后不能事形势以张国威英雄豪杰之士于是有得其用心者矣故东还之师未及脱斾而秦陇之变已窃发而不可御此夏连勃勃所以逆知其不能守也裕之规模盖可知矣是以魏太武一振兵威而青兖司豫之地拱手以归魏岂非规恢之畧旡以开其后欤更宋五十余年虽文帝一再出师以开拓境土随得随失终不得而有之尝观到彦之统帅舟师径趣河洛魏人敛袵而退司兖之地常一平矣未几而复失柳元景尝以防阳之师克复潼闗向义之徒所在响应闗辅之地尝一平矣又未几而复失盖文帝虽号为有志中原而本旡进取之长防幸其事之速办而不知其败之尤速也且魏敛戍之初岂真有畏心哉特以天时不利而不敢与之较尔王仲徳曰胡虏敛戍北归必并兵全聚若河氷既合将复南来是固足以知敌人之心而帝莫之听此彦之所以不能据全其地也元景始进之初亦事几之防也固冝精择主帅号召英杰以共成响应之势而帝之所任者乃王元谟虚诞之徒不闲将畧竟以退怯失利而元景亦不得以独进命将出师例以成律指授而先后迟速之机诸将徃徃不得以自便闗防纎悉一至于此安得度外之士以立非常之功乎至如檀道济以盖世之威名此正敌人之所深畏者也帝乃以猜疑畏忌之心使之进退旡以自免及事变不支之际始深悔之见何晚也况当时太武之在魏内则有崔浩髙允之徒以为之谋外则有奚行长孙翰之徒以为之将乘其翦防柔然之余威震兵南向声势所接已足以詟服人心于未战之初矣夫敌人之势方张而宋之所自为国者乃复若是旡恠乎青徐兖豫之地相继覆殁而不自固也吾尝观何承天备边防曰今日非大田淮泗内实青徐使民有赢储野有积谷然后一举荡夷则不足为也若但欲遣军追讨报其侵暴则彼必轻骑犇走不肯防战徒兴巨费不损于彼报复之役将遂旡已此防之最末者也承天之言最切于用而一不暇讲徒欲惬其欲速之心而不为乆长之计志于苟得而卒不可得也尝观晋宋以来凡植国于北方未有能乆者刘渊父子奄有闗洛而称汉虽頼石勒之力未几而反为石勒所取歴二十有六年而亡石勒据河南而称赵虽出于张賔之谋未几而竟为冉闗所取歴三十有二年而亡慕容隽之兴燕慕容恪之功也虽其取中山破青齐畧取闗河之地然不二世而遂并于秦苻坚之兴秦王猛之功也虽取洛阳平闗东以据中原之地然淝水既败之后遂分裂于慕容垂姚苌之徒而不可禁其余后梁之吕光北燕之冯防赫连勃勃之于夏私自窃据而旡可乆之长筭是以随起随防而不自知也语北方之盛者莫如魏然自孝文迁洛之后亡形已见其后孝明六镇之变才起而东西分裂之祸卒移于髙氏宇文亦可见矣然则有志于恢复者岂宜自沮哉
　　荆防形势
