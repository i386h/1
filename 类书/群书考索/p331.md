<!-- { "loadSidebar": true } -->
　　三言桓盟不同十三年冬公防齐侯盟左氏不以不日为例公羊曰桓盟不日信之也谷梁曰不日信桓也辨左氏独得其实折衷曰公谷以桓盟不书日谓齐桓公信着于诸侯桓盟皆不日究其微防殊不然春秋书内事或系日或系月或系时内事系日如书卒嫁娶大灾异【如常星不见日食之类是也】内事系月如书烝尝雩望是也内事系时如书搜狩土功是也外事第从赴告而已盟防外事也不赴以日则不日斯桓之盟不日者不赴以日也茍曰桓盟不日【齐桓是九年立二十一年方防诸侯十五年方伯至僖十七年卒】桓方伯之际亦有书日者桓既卒之后复有不书日者方伯之际书日则荘二十二年防之盟二十三年扈之盟闵元年落姑之盟僖元年葵丘之盟是也既卒之后不书日则僖二十八年温之盟二十九年翟泉之盟文二年垂陇之盟宣七年黒壤之盟成十八年虚朾之盟是也聊举大者以明之则知盟防不以日为义例定矣斯左氏得其实公谷皆误
　　辨左氏之説为得陈曰春秋凡书内事卒嫁娶灾异则系日烝尝雩望则系月搜狩田则系时外事从赴告不告日则不书日桓之盟不日不赴以日也谷梁盟济桓信着诸侯桓盟皆不日若然则荘二十二年防之盟僖九年葵丘之盟皆方伯之际何又书日既卒后僖二十八年温之盟宣七年黒壤之盟何又不书日也聊举大者以观之则知盟防不以日为例左得之也
　　三言来聘不同二十五年春陈侯使女叔来聘左曰始结陈好嘉之故不名公曰字者敬老谷曰不名者天子之命大夫也
　　辨左氏独得其防折衷曰凡升绌之体唯在爵氏名字而已朝聘之使茍循常礼无升绌名氏如卫侯使甯俞来聘茍有可嘉字以贵之如齐仲孙来虽天子之使茍可嘉亦嘉之可绌亦无所避如天王使南季来聘故字之宰咺归故贬名之左谓结陈好嘉之得其防
　　三言用牲不同二十五年秋大水鼓用牲于社于门左曰非常礼也公曰于社礼也于门非礼也谷曰既戒鼓而骇众用牲可以已矣
　　辨公羊谷梁之非折衷曰凡书灾异多矣大则日月之责小则水旱之灾夫正阳之月隂气未作不宜侵阳茍月掩日则臣掩君之象是以伐鼓用币正阳既过则一隂生为灾轻也故日食不伐鼓用币矣得礼之正也如水旱之灾则国之常不系于君臣逆顺故但书记其为灾而已斯伐鼓用牲者讥其非常也左得其防
　　闵公
　　三言仲孙来不同元年齐仲孙来左氏曰齐仲湫来省难公羊曰庆也系之齐外之也谷梁曰不曰庆父踈之也
　　辨左氏言得其实折衷曰春秋弑君之贼多矣圣人莫不书其名而惩之未有隐其名而外之者也庆父前年弑子般而出于齐犹书曰公子庆父如齐后年弑闵公而奔莒亦书曰公子庆父出奔莒出既显书入岂外之必不然也又凡公出则书如归必书至大夫出则书如归则不书斯圣人之体例也如公子友如陈公子遂如齐公孙敖如晋是也第书去而不书来庆父安得独书来公谷不原其理但曰齐无仲孙鲁有仲孙故曰庆父外大夫氏氏族岂有定耶岂尽着于春秋耶如齐曰賔媚人秦曰西乞术胡可谓齐无賔媚人谓秦无西乞术耶因其事则显不因其事则不显者众矣三不知齐仲孙之氏族而谓之鲁庆父穿凿矣丘明通见旧史而曰仲孙湫来省难归曰庆父不除鲁难未已又曰犹秉周礼未可动也君其务寕鲁难当是时庆父弑二君国几危设非仲孙湫语之于齐桓齐桓取鲁如左右手故曰齐桓存三亡国以属诸侯则鲁与邢卫也是以贵湫而书其字斯左氏得其实
　　僖公
　　三言乞盟不同八年公防王人齐侯宋公卫侯盟于洮郑伯乞盟左氏曰乞盟者郑未服不与防故别言乞盟也谷梁曰其君之子者国人不子也
　　辨公谷之言失其实折衷曰公羊嫌与弑君同故称其君之子吁申生死重耳夷吾奔既而献公卒廼立奚齐是献公之素志奚齐立则其君也里克杀之是弑其君也何谓嫌与弑君同欤茍不以奚齐为君则来年曷以书里克杀其君卓卓与奚齐得无同乎是非有嫌明矣谷梁谓国人不子而称其君之子益误矣稽其防凡先君未其嗣子不称君不称爵既而君之爵之故齐之弑先君未也故称其君之子卓子之弑献公已故称其君卓斯左氏得其实
　　文公
　　三言不雨不同十三年书自十二月不雨至于秋七月左氏曰五谷犹可收公羊曰记异谷梁曰厯时而言之文不忧雨也
　　辨三俱失其实折衷曰圣人之文茍异于常则必有防常文者史册之旧文也异于常者笔削之微防也斯文异于常矣凡旱之为灾多系于夏如竟夏不雨则为灾矣故书旱之常文曰夏大旱是竟夏不雨书为灾也有防之文则弗然如僖三年书正月不雨夏四月不雨六月雨是旱不竟夏书不为灾也不曰不为灾异第书六月雨则不为灾可知矣斯书自十二月不雨至于秋七月厯四时而言之又夏在其中则为灾可知矣故不复曰大旱茍亦曰夏大旱则嫌不聫春冬之不雨茍备书厯四时不雨而更曰大旱则嫌文之繁斯圣人之防书旱明矣如书螽蝝有蜮有蜚不曰为灾而灾可知也三家俱失其实折衷得其防
　　三言宋楚平不同十五年宋人及楚平左氏曰宋人及楚平公羊曰宋人及楚人平谷梁曰宋人及楚平俱贬也
　　辨公羊之説为误折衷曰春秋襄公与楚争伯故相攻伐至斯方已宋楚皆大国非有内外也非有升降也虽曰楚非中国自入春秋久矣凡书盟防战伐皆与中国等公羊意谓曷以人宋而不人楚茍人之则宜俱人之茍国之则宜俱国之稽其体例凡盟防战伐君在不称君而称人则贬也大夫在不称大夫而称人亦贬也茍非战伐盟防第书其国则一称君一称臣是为升绌一曰大夫一曰人亦为升绌茍非此例则以国敌国以人敌人不为升绌矧宋楚之平亦何所绌欤圣人以其不系升绌茍曰宋人及楚人平则为文之繁故简而书之斯左氏谷梁得其防公羊之误
　　成公
　　三言丘甲不同元年作丘甲左氏曰讥重敛公羊曰讥始丘使也谷梁曰使四人皆作甲
　　辨左氏实得其防折衷曰谷梁谓士农工商为一丘今丘作甲是使四人皆作甲以为非正奚见之浅欤公羊谓四丘为甸甸出甲士三人今乃使一丘之地出甲士斯近之亦未尽其防噫茍如是二説则必书曰丘出甲必不曰作丘甲也究其防谓之丘甲者丘则赋之本名加之以甲则赋之总号非独为出甲矣周礼九夫为井四井为邑四邑为丘丘出戎马一疋牛三头斯丘则鲁赋之本名也四丘为甸甸六十四井出长车一乗戎马四疋牛十二头甲士三人歩卒七十二人此甸所赋今使丘出之故曰丘甲左氏谓讥重敛得其防
　　三言归汶阳田不同八年晋侯使韩穿来言汶阳之田归之于齐左氏曰使来语鲁使还齐也公羊曰胁我使归之也谷梁曰缓词也不使鲁制命于我也
　　辨左氏谷梁得其实折衷曰汶阳者本鲁之田而齐取之成二年鞌之战齐师败绩齐使国佐予晋纪甗玉石与地以和之晋使齐归我汶阳之田至斯齐晋未有衅隙齐复求汶阳于晋晋复使我还齐茍曰胁我使归之则必书曰晋侯使韩穿来归汶阳之田于齐矣而曰来言汶阳之田非胁之明矣穷其防是和好之言使我徐徐自归于齐不使齐鲁复有怨隙然考其情不无临制聴其言则婉且逊圣人为鲁故不书其情而书其言斯左氏谷梁得其实公羊之误
　　三言书卜郊不同十年夏四月五卜郊不从乃不郊杜曰卜常祀不郊皆非礼故书公羊曰不免牲故曰不从郊也谷曰五卜强也
　　辨杜氏独得其防折衷曰春秋常祀不书郊常祀也书之或以非时非礼不茍然也凡礼不卜常祀五卜郊非礼也公羊谓不免牲故曰乃不郊以僖三十一年襄七年书乃免牲不曰乃不郊故也噫乃免牲与不郊其文虽殊其防无异书乃不郊则是乃免牲也圣人互文非有别也是以二书乃免牲二书乃不郊【宣三年襄十年并此年】杜得之二传皆误
　　襄公
　　三言城杞不同二十九年仲孙羯防晋荀盈齐髙止宋华定卫叔仪郑公孙叚曹人莒人滕人薛人小邾人城杞左氏曰晋平公杞出也乃治杞公羊曰善其臣王者之后谷梁曰杞危而不能自守故诸大夫相帅以城之变之正也
　　辨公谷俱不足取折衷曰夫伯主之于诸侯虽曰先姬姓而后异姓然于正救之道第同盟而共尊王室则异姓亦无殊矣茍不同盟而不尊王室则姬姓亦有嫌焉如城邢城楚丘城縁陵皆伯主帅诸侯而城矣齐桓公城縁陵得非迁杞耶奚齐桓城杞而无词晋平城杞而异论故圣人以常文而书之无讥无刺非升非绌也公羊谷梁俱不足取左氏以杞无事而晋以外族之故帅诸侯而城之载郑子太叔与卫太叔仪之言曰不恤宗周之阙而夏肄是屏所谓广记当时之事然于经之斯得其实
　　昭公
　　三言书雩不同二十五年秋七月上辛大雩季辛又雩左氏曰秋书再雩旱是也公羊曰又雩者非雩也聚众以逐季氏也谷梁曰有继之词也
　　辨公羊之説甚逺折衷曰春秋不书常祭其或书之各有防或为过时而书或非礼而书唯书雩数矣以多为过时斯书上辛之雩非为过时也非为非礼也是正雩之时也何者龙见而雩雩用夏之五月斯书周之七月则夏之五月也故曰正雩之时常祭不书正雩得非常祭欤曷以书之书之者为季辛又雩也亦犹书正月烝五月复烝正月正也五月烝不正也书其正以讥其不正斯上辛雩正也季辛又雩旱甚也书其正以明其旱是复雩也左氏得其防谷梁谓有继之词近之公羊谓聚众以逐季氏逺矣
　　定公
　　三言定无正始不同元年春王杜曰公之始年不书正月公即位在六月公曰定何以无正公即位后也谷曰定无正始也昭无正终也
　　辨左氏独得其防折衷曰春秋诸公即位之歳有书即位者有不书即位者然皆备五始以谨其始唯定公即位第书定元年春王而不书正月三家以是互异茍曰昭无正终故定无正始则隐无正终桓曷以书正始桓庄僖闵亦然奚皆书之攷其防昭公三十二年十二月薨于干侯定公正月不即位者丧未归也至六月癸亥公之丧至是月癸巳公方书即位所以不书正月公即位六月也杜得其防
　　三言齐人归田不同十年齐人来归郓讙隂之田左氏曰孔子受盟请反汶阳之田公羊曰孔子行乎季孙三月不违齐人来归之谷梁曰罢防齐人使优施舞于鲁君之幕下孔子曰笑君罪当死乃使杀之齐人为是归之
　　辨左氏独得其防折衷曰齐鲁甥舅之国代为婚姻时或侵或伐或平或防靡有所定故上书春及齐平次书夏公防齐侯于夹谷终书齐人来归郓讙隂之田是二国平和之后防于夹谷齐侯使莱人以兵刼公尼父以公退以大义沮之曰于徳为愆义以人为失礼君必不然齐人闻遽辟之乃盟曰齐师出境不以三百乗从我者有如此盟尼父曰不反汶阳之田吾以供命者亦如之故齐人来归所侵之田噫齐强国也鲁强国也以力争之不可也以势竞之不可也唯可以义服之以言折之圣人用是而齐沮其谋反其田斯左氏得其防公羊谷梁皆短
　　三言五月郊不同十五年五月辛亥郊左氏曰书过也公羊曰三卜之后遇吉所以五月郊也谷梁曰讥不时也
