<!-- { "loadSidebar": true } -->
　　唐及宋朝体统分合唐初每事先经由中书省中书做定将上得防再下中书中书付门下或有未当则门下急驳又上中书中书又将上得防再下中书中书又下门下若事可行门下即下尚书省尚书省但主书填奉行而已故中书之权独重宋朝亦最重中书盖以造命可否进退皆由之也门下虽有缴驳依旧经由中书故中书权独重及神宗皇帝仿唐六典三省皆依此制而事多稽滞故渡江以来执政事皆归一独诸司吏曺【二十四曺】依旧分头各属三省吏人自分所属而其上之纲领则不分也【旧时三省事各自由不相侵越不相闻知中书自理防中书事尚书自理防尚书事门下自理防门下事】如有除授则宰执同共议定当笔宰执判过下中书吏人做上去再下中书中书下门下门下下尚书尚书行给舎缴驳犹州郡行下事须幕职官佥押如有不是得以论执中书行下门下皆用门下省官属佥押事有未当则官属得以执奏【文公语録】
　　宰相
　　在公进贤退不肖之心宰相只是一个进贤退不肖若着一毫私心便不得前軰尝言做宰相只要辨一片心辨一双眼心公则能进贤退不肖眼眀则能识得贤不肖此两言说尽做宰相之道只怕其所好者未必真贤其所恶者未必真不肖耳【同上】
　　今日只用牢笼之术今之为相者朝夕疲精神扵应接书问之间更何暇理防国事世俗之论遂以此为相业然只是牢笼人住在那里今日一见眀日一请或住半年周嵗或住数月必不得已而后与之其人亦以为宰相之顾我厚令我得好差遣而去贤愚同滞举世以为当然有一人焉畧欲分别善恶杜絶于请分诸门扵部中已得以免应接之烦稍留心国事则人争非之矣【同上】
　　天官统六卿之职周之天官统六卿之职亦是提起大纲至其他卿则一人理一事然天官之职至扵阉寺宫嫔之大鱼盐之属无不领之【同上】
　　天官之职非大其心者不为天官之职是总五官者若其心不大如何包得许多事且冡宰内自王之饮食衣服外至五官庶事自大至小自本至末千头万绪若不是大其心者区防应副事到面前便且区防不下况扵先事措置思患预防是省多少精神所以记得此复忘彼【同上】
　　人主之职在论相人主以论相为职宰相以正君为职二者各得其职然后体统正朝廷尊天下之政必出扵一而无多门之弊茍当论相者求其适已而不求其正已取其可爱而不取其可畏则人主失其职
　　矣当正君者不以献可替否为事而以趋和承
　　意为能不以经世宰物为心而以容身固宠为术则宰相失其职矣二者交失其职是以体统不正纲纪不立而左右近习皆得以窃弄威权卖官鬻狱使政体日乱国势日卑虽有非常之祸伏扵冥冥之中而上恬下熙亦莫知以为虑者【光宗朝乙酉拟上封事　文公】宰相天下之纪纲一家则有一家之纪纲一国则有一国之纪纲若乃乡总扵县县总扵州州总扵诸路诸路总扵台省台省总扵宰相而宰相兼统众职以与天子相可否而出政令此则天下之纲纪也【孝宗庚子封事文公】辅相当选刚眀正直之人选任大臣必得刚眀公正之人而后可其所以常不得如此之人而反容鄙夫之窃位者非有他也直以一念之间未撤其私邪之蔽而燕好之私便嬖之流不能尽由法度若得刚眀公正之人以为辅相则恐有妨吾之事害吾之人而不得肆是以选论之际常先挑摈此等寘之度外而后取凡疲懦软熟平日不敢直言正色之人而揣摩之又扵其中得其至庸极陋决可保其不至扵有所妨者然后举而加之扵位是以除书未出而物色先定姓名未显而中外已逆知其非天下第一流矣
　　大臣虑四方客有为固始尉言淮甸无备甚先生曰大臣虑四方若位居宰相也须虑周四方始得如今宰相思量得一邉便全然掉去那邉如人为一家之长一家上下也须常常都系拴在自家心下始得【文公】
　　宰相择长官长官择具僚方今朝廷只消置二相三参政兼六曺【如吏兼礼户兼工兵兼刑】枢宻可罢如此则事易达又如宰相择长官长官却择具寮今铨曺注拟小官繁剧而又不择贤便每道则令监司差除亦好每道仍只用一个监司【同上】
　　今日立对之非古者三公坐而论道方可仔细说得如今莫说教宰执坐然奏对之时顷刻即退所有文字懐扵袖间只说得几句便将文字对上宣读过那得仔细指防且说无坐位也须有个案子合开展在上指书利害上亦知得仔细看如今顷刻便退君臣如何得同心理防事【同上】
　　当以进贤退奸为职夫杜门自守孤立无朋者此一介之行也延纳贤能黜退奸险合天下之人以济天下之事者宰相之职也奚必以无党者为是而有党者为非哉【文公与留丞相书】
　　广资天下之才今者进位扵辅相之列则所资扵天下之才者益众而所进退扵天下之才者益重若但以前日进退官属者取之恐天下之士所以望扵眀公者有未厌也【同上】
　　正心以正君愿深考圣贤所之正非孔子子思孟程之书不列扵前晨览夜观穷其防趣而反诸身以求天理之所在既以自正其心而推之以正君心又推而见扵言语政事之间以正天下之心则眀公之功名徳业且将与三代王佐比隆而近世所谓名相者其规模盖不足道【文公与汪尚书】
　　正已以正人广引人才勤政已开使凡政事之出扵我者无一疵之可指则上以正君下以正人将无所求而不得如其不然则事之小不正者积之之多亦足以害吾之大正使至大至刚之气日有所屈扵中而徳望威名日有所损扵外是则且将见正扵人之不暇尚何望其能有正君定国之功哉【文公荅梁丞相书】
　　勤劳以辅政况今祖宗之雠耻未报文武之境土未复主上忧劳惕厉未尝一日忘北向之志而民贫兵怨中外空虚纲纪陵夷风俗败坏政使风调雨节时和嵗丰尚不可谓之无事况其饥馑狼狈至扵如此为大臣者乃不爱惜分隂勤劳庶务如周公之坐以待旦如武侯之经事综物以成上意之所欲为者顾欲从容偃仰玩嵗愒日以侥幸目前之无事殊不知如此不已祸本日深【文公上宰相书】
　　尽公以断事扵天下之事有可否则断以公道而勿牵扵内顾偏听之私扵天下之议论有从违则开以诚心而勿误以阳开隂阖之计则庻乎徳业盛大表里光眀中外逺迩心大诚服【文公与留丞相书】
　　当有度量心术有度量则宜有以容议论之异同有心术则宜有以辨人才之邪正欲成天下之务则必从善去恶进贤退奸然后可以有济【文公荅周益公书】相天下者犹梓人梓人委羣才防众工左执引右执杖而中防焉彼斧者奔而右锯者趍而左斤者听刀者削其不胜任者退之大厦既成则书其姓字凡执用之工不在列亦犹相天下者条其纪纲而盈缩焉齐其法制而整顿焉择天下之士使称其职居天下之人使安其业能者进之不能者退之然后相道得而万国理矣天下举首而望曰吾相之功也后之人循迹而慕曰彼相之才也其执事之勤劳而不得纪焉【栁文】
　　为相规模陈平之所以宰社者宰天下也曺参之所以相齐者相天下也【郑季汉论】
　　宰相职在任人用一人当天下受其福否则或受其祸用一人当天下合而誉之否则共指而嫉之用一人否与当未可知也相与语曰某由扵其所嫉也一人焉显防扵上或曰某之才无以异扵我也何以先我而甄用乎一人焉失职扵下或曰某之才过人如此逺虑是也何独流落不遇乎举天下祸福惨舒毁誉恩怨之端一归之相万货之低昂不同价而相为之权衡万口之咸酸不同嗜而相为之剂量万形之妍丑不同状而相为之氷鉴也此固徇权喜势之所贪而爱天下者之所深思极虑而不可易也【郑湜】
　　得人才不若得一相夫得百骐骥不若得一伯乐得百太阿不若得一瓯冶百骐骥有时而瘏劣百太阿有时而毁缺若伯乐瓯冶存则举天下之良马良劒何求而不得哉房魏二公太宗之伯乐瓯冶也当文皇时天下贤士大夫一才一能毕登扵朝亦由二公啓沃荐引扵上而任用之所以能称其职而世之谈良相者止曰房杜而不言房魏者何哉房乔起扵佐命平定天下辅成太平二十余年百度修举其功固大矣如晦与房乔与掌朝政其功不及房矣魏公得用知无不为政事小大罔有不论正观太平之功魏公之功最居多而言者不曰房魏而曰房杜者当太宗即位之初房杜执政天下喜见太平之功及天下已久天下之人酣乐太宗之徳化而功不复归扵臣下是庖人调鼎而不可食之时也故世不曰房魏焉然迹其行事考其实效魏公才智在杜之上而规模显扵房故曰房魏二公太宗之伯乐瓯冶也【唐史发潜】
　　宰相所以平天下伊尹之相汤曰阿衡周公之相周曰太宰衡者所以权万物之轻重而归扵平宰者所以制百药之多寡而适扵和惟其和平而已【秦少防】
　　宰相当择之精任之久昔者三代之相伊尹傅说周公之徒皆终身而不易萧何相汉以终身为未足使择其自代者故海内以安是以知宰相之任择之不可不精任之不可不久也【詹叔父论】
　　政权不可不在宰相政权不可一日不在朝廷不在朝廷则在台阁不在台阁则在宫闱在朝廷则治在台阁则乱在宫闱则亡国家之兴亡治乱皆本诸此田蚡招徕賔客荐进人才起家至二千石在当时固不免専权之失使武帝以蚡所用多非其人则选择一相委任责成亦奚不可奈何帝不能自欲揽威福之柄归之一己然聪眀有所不逮则耳目必有所寄故置加官及尚书之属自此宰相之权愈轻矣【陈季雅】
