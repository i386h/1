<!-- { "loadSidebar": true } -->
　　载师任地之法载师掌任地之法有防里有埸圃有宅田士田贾田有官田牛田赏田牧田有公邑家邑之田有小都大都之田且国有四民农之受田无疑矣惟工商之受田初无明文而二郑之释周礼则有异同之议先郑谓士大夫之子得而耕之田也贾田吏为县官卖材者与之田也后郑则引汉食货志之言谓农民户一人已受田其家众男为余夫亦以口受田如此士工商家受田五口乃当农夫一人据后郑之意则直谓贾田为商贾之家所受田也予以为不然夫四民不相易业亦不相杂处其来乆矣四民之中自农之外惟士为然田葢使之耕且养也果如后郑之言以贾为商贾之贾则工商一也何载师独载贾田而不言工田乎嗟夫王者之所重者农民也所轻者末作也田不耕者出屋粟宅不毛者出里布莫非设轻重之法使民知农之为优而工商之不足事也今使为工者得以器械易粟而复受田焉则谁不为工乎使为商者日中而市交易而退而复受田焉则谁不为商乎然则载师无商田工田之明文而后郑必为之説予以为深没先王重本抑末之意
　　畎浍沟洫之制注曰十夫二邻之田百夫一酂之田千夫二鄙之田万夫四县之田遂沟洫浍皆所以直通于川也遂广深各二尺沟倍之洫倍沟浍广二寻深二仭径畛涂道路皆所以通车于国都也径容牛马畛容大车涂容乗车一轨道容二轨路容三轨都之野涂与环涂同可也万夫者方三十三里少半里九而方一同于南畮图之则遂从沟横洫从浍横九浍而川周其外焉去山陵林麓川泽沟渎城郭宫室涂巷三分之制其余如此以至于畿则中虽有都鄙遂人尽主其地
　　辨遂人匠人之异郑曰遂人匠人沟洫之制不同郑氏谓遂人自是井田之制匠人自是沟洫【匠人畿内采地之制遂人乡遂沟洫之制】非也周制井田之法通行于天下安有内外之别哉遂人言十夫有沟以直度之也凡十夫之田田首必有一沟以防水以方度之则方一里之地所容者九十夫而其间广四尺深四尺谓之沟则凡一里之内凡四沟矣而旁各一沟中间两沟遂人云百畆有洫是百畆之地相连属而同以一沟防水以方度之则方十里之成所容者九百夫而其间广八尺深八尺者谓之洫则方十里之内凡四洫矣两旁各一洫中间两洫至于浍亦然若川则非人力所能为也故匠人不为川而云两山之间必有川焉遂人所云万夫有川亦大约言之耳大槩甽水防于沟沟水防于洫洫水防于浍浍水防于川其纵横因地势之便利遂人匠人以大意言之遂人以长言之故曰以逹于畿匠人以方言之故止一同耳
　　井地制田之例按司马法曰六尺为歩歩百为畮畮百为夫夫三为屋屋三为井井十为通通十为成成十为终终十为同同方百里又按周礼小司徒职曰九夫为井四井为邑四邑为丘四丘为甸四甸为县四县为都康成曰此谓造都鄙也采地制井田异于乡遂九夫为井方一里四井为邑方二里四邑为丘方四里四丘为甸方八里旁加一里则方十里为一成四甸为县方二十里四县为都方四十里四都方八十里旁加十里乃得方百里为一同也又按匠人职曰一耦之伐广尺深尺谓之甽田首倍之广二尺深一尺谓之遂九夫为井井间广四尺深四尺谓之沟方十里为成成间广八尺深八尺谓之洫方百里为同同间广二寻深二仞谓之浍康成谓井田之制小司徒经之匠人为之沟洫相包乃成全又按遂人职曰夫间有遂遂上有径十夫有沟沟上有畛百夫有洫洫上有涂千夫有浍浍上有道万夫有川川上有路以逹于畿康成谓十夫二邻之田百夫一酂之田千夫二鄙之田万夫四县之田由是而言是六遂之地所有田也举六遂则六乡明矣此制田之例也
　　辨司马法与周礼不同然司马法又与周礼之言有异司马法有歩畮夫屋并周礼如之但不别与屋耳司马法十井为通十通为成周礼则四井为邑四邑为丘四丘为甸一甸旁加一里为成司马法十成为终十终为同周礼则四甸为县四县为都四都旁加十里为同又司马法止为一制无近逺之殊周礼则三百里以外都鄙为井田【郑云都鄙王子弟公卿大夫采田其界曰都鄙所居也】二百里以为乡遂内十夫百夫千夫万夫则是殊制矣今亦本周礼为定
　　王赋内外之制孟子曰请野九一而助国中什一使自赋周税轻近而重逺近者多役也园廛亦轻之者防无谷园少利也此周载师之法葢指畿内而言之若孟子对滕文公之问指周家畿外而言之适与康成匠人之法同也故康成匠人注曰邦国亦异内外之法耳野九一国中什一是外内异也周税曰彻通野与国中言之则共为什一也
　　宫城大小之制注曰国之所居谓城方也公之城葢方九里宫方九百歩侯伯之城葢方七里宫方七百歩子男之城葢方五里宫方五百歩释曰此经国家及宫室以九以七以五为节以天子城方十二里而言此九七五亦当为九里七里五里为差矣周礼匠人营国方九里谓天子之城今大国与之同非也然大国七里次国五里小国三里之城为近可也
　　辨匠人九里之非王曰匠人言建国又言营国者谓之建言其始也谓之营言其终也方九里言城中之制以典命考之上公其国家宫室以九为节上公百里之地其城方九里以王畿千里之广百官之所止舎四方之所凑防而城中之制反不同于公殆不然也葢天子备天数则城中之制宜以十有二里然后其广足以有容焉谓方九里葢作记者之误矣
　　以国服为息注曰有司贷民之物定其贾以与之郑司农云贷者谓从官借本贾也故有息使民弗利以其所贾之国所出为息也假令其国出丝絮则以丝絮偿其国出絺葛则以絺葛偿谓以国服为之息以其于国服事之税为息也于国事受园防之田而贷万金者则朞出息五百王莽时民贷以治产业者但计嬴所得受息无过嵗什一
　　辨后世法与古异王昭禹曰賖之为民也贷之为国也以其为民故无息焉但各以其物为抵而已以其为国故有息焉而责之以出息必与有司辨而授之则辨其可与而后授之以有司能知其有无故也以国服为之息则各以其所服国事贡物为息也若农以粟米工以器械皆以其所有也孟子曰使民盻盻然将终歳勤动不得养其父母又称贷而益之夫周之衰不能为民正田制地税敛无度又从而贷之则凶年饥嵗无以为偿而上之人又必责之则称贷之法岂特无补于民哉求以国服为之息则恐收还其母而不可得也称贷之法虽存其实异矣



　　羣书考索续集卷九
<子部,类书类,群书考索>
　　钦定四库全书
　　羣书考索续集卷十
　　宋　章如愚　编
　　经籍门
　　礼春官
　　礼官象春所立释曰郑目録云象春所立之官也宗尊也伯长也春者出生万物天子立宗伯使掌邦礼典礼以事神为上亦所以使天下报本反始不言司者鬼神示人之所为莫敢主之故也
　　辨春官宗伯之义王曰礼有五经莫重于祭宗伯掌天神人鬼地示之礼则谓之宗于四时之官为长则谓之伯岂特宗伯为然哉凡典礼者皆谓之宗若所谓都宗人家宗人者是也夫天地尊亲也四时伯仲也天官言冡有尊者之道焉春官宗伯有长之道焉
　　春官叙官不同天府何以在春官掌祖庙之守藏大宝器祭祀则陈于庭故也韎师何以特掌韎乐不与鞮鞻氏掌四夷乐同者东夷曰韎以周以木徳王又见乐为阳春阳是长养之方故特立韎师韎赤色又取东方日出言周尚赤内史外史何以列春官以内史掌羣臣策命及八枋外史掌外令及皇帝之书御史掌赞故在此太史何以长于内史史之中大夫以太史知天道故称太都家何以称司马以军事重故与之官同其名也神士何以在家宗人之后以羣士中有学问者即抽入为神士无常数也
　　宗伯名号更革郑司农云宗伯主礼之官故尧典曰帝曰俞咨伯汝作秩宗春秋禘于太庙跻僖公而曰夏父弗忌为宗人又曰使宗人衅夏献其礼郊特牲曰宗人升自西阶视壶濯及豆笾然则唐虞厯三代以宗官典国之礼与其祭祀汉之太常是也
　　辨宗伯汉之太常释曰注云虞书是虞法并云唐者尧舜道同故引虞则唐亦与虞同也言厯三代者上举唐虞下举周法则其中夏殷亦宗官掌礼可知故总以三代言之也云则汉时太常是也昔三代异法殊礼有防革故至汉时祭祀之礼使太常主之故云汉之太常是也但此宗伯主礼并下文主鬼神自分明必引诸文为证者当时张包周孟及何休等不信周礼是周公所制以为六国时隂谋之书故先郑以诸文为证也
　　宗伯不布象魏周官正月之吉皆垂治象之法于象魏而春官不布何也葢立官所以为民也天官所掌者邦治地官所掌者邦教夏官所掌者邦政而秋官所掌者邦禁也治教政刑之用必先有以令夫上下春官象魏不布固其职当然也
　　宗伯天府之职大府玉府内外府泉府皆是藏财货曰府亦是物所藏也云言天者尊此而藏若天物然者按其职云凡国之玉镇大宝器藏焉是尊此所藏若天物然故名此府为天府也
　　三礼五礼之别注曰礼谓曲礼五吉凶賔军嘉其别三十有六郑司农云宗伯主礼之官故书尧典曰帝曰咨四岳有能典朕三礼释曰三礼者谓天地人之礼也虞书云修五礼下又云典朕三礼三五不同者郑义上云修五礼与下五玉连文五玉是诸侯所执玉则五礼非吉凶军賔嘉之五礼故郑云五礼公侯伯子男之礼是以礼论云唐虞有三礼至周分为五礼若然云三礼不言五礼则三礼中含有五礼矣
　　五帝六天之説释曰春秋纬运斗枢云太微有五帝座星即春秋纬耀钩云春起青受制其名灵威仰夏起赤受制其名赤熛怒秋起白受制其名曰招枢冬起黒受制其名含枢纽又元命苞云太微为天庭五帝以合时此等是五帝之号又按元命苞云紫微宫为大帝又文耀钩云中宫大帝是天皇大帝之号也耀魄宝又云昊天上帝又名太乙常居其紫微宫中皇天上帝亦名昊天上帝尚书君奭云格于皇天郑注皇天北极大帝又掌次设皇邸以旅上帝上帝即大帝尧典云钦若昊天上帝尚书君奭云格于皇天郑注皇天北极大帝又掌次设皇邸以旅上帝上帝即大帝尧典云钦若昊天皆是大帝单名之事月令更无祭五帝之文故季夏云以供皇天上帝郑分之皇天北辰耀魄宝上帝太微五帝亦是大帝单号之事若然大帝得单称与五帝同五帝不得兼称皇天昊天也异义天号等六今尚书欧阳説曰钦若昊天夏曰苍天秋曰旻天冬曰上天总为皇天尔雅亦然故尚书説云天有五号各用所宜称之尊而君之则曰皇天元气广大则称旻天仁覆愍下则称旻天自上监下则称上天据逺视之苍苍然则称苍天谨案尚书尧命羲和昊天总四时知昊天不独春春秋左氏曰夏四月已日孔子卒称昊天不吊时非秋天之闻也尔雅者孔子门人作以释六艺之文言葢不误矣
　　辨天帝非二义郑曰以禋祀昊天上帝郑司农以昊天为天上帝为天郑康成亦云昊天上帝冬至于圆丘所祀天皇大帝在北极者也二郑之説因孝经郊祀配天宗祀配帝而然也伊川先生曰天与帝一也天言其体帝言其主也在郊则言天以其冬至物生之始故祭之以圆丘而配以祖
