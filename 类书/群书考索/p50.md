<!-- { "loadSidebar": true } -->
　　梁征逺记室参军钟嵘诗品序曰气之动物物之感人故揺荡性情形诸舞咏照烛三才晖丽万有灵祗待之以致飨幽微借之以昭告动天地感鬼神莫近于诗昔南风之辞卿云之颂厥义夐矣夏歌曰鬱陶乎予心楚謡曰名余曰正则虽诗体未全然是五言之滥觞也逮汉李陵始着五言之目矣古诗眇邈人世难详推其文体固是炎汉之制非衰周之倡也自王枚马之徒词赋竞爽而吟咏靡闻从李都尉迄班婕妤将百年间有妇人焉一人而已诗人之风顿已缺丧东京二百载中惟有班固咏史质木无文降及建安曹公父子笃好斯文平原兄弟鬱为文栋刘桢王粲为其羽翼次有攀龙托凤自致于属车者盖将百计彬彬之盛大备于时矣尔后陵迟衰微迄于有晋太康中三张二陆两潘一左勃尔复兴踵武前王风流未没亦文章之中兴也永嘉时贵黄老稍尚虚谈于时篇什理过其辞淡乎寡味爰及江表微波尚传孙绰许询桓庾诸公诗皆平典似道德论建安风力尽矣先是郭景纯用隽上之才变创其体刘越石仗清刚之气赞成厥美然彼众我寡未能动俗逮义熈中谢益寿斐然继作元嘉中有谢灵运才高词盛富艳难踪固已含跨刘郭陵轹潘左故知陈思为建安之杰公干仲宣为辅陆机为太康之英安仁景阳为辅谢客为元嘉之雄顔延年为辅斯皆五言之冠冕文词之命世也夫四言文约义广取效风骚便可多得每苦文繁而意少故世罕习焉五言居文词之要是众作之有滋味者也故云防于流俗岂不以指事造形穷情冩物最为详切者邪故诗有六义焉一曰兴二曰比三曰赋文已尽而意有余兴也因物喻志比也直书其事寓言冩物赋也斯三义酌而用之干之以风力润之以丹彩使味之者无极闻之者动心是诗之至也若专用比兴则患在意深意深则词踬若但用赋体则患在意浮意浮则文散嬉戯流移文无止泊有芜漫之累矣若乃春风春鸟秋月秋蝉夏云暑雨冬月祁寒斯四之感诸诗者也嘉防寄诗以亲离羣托诗以怨至于楚臣去境汉妾辞宫或骨横朔野或魂逐飞蓬或负戈外戎杀气雄边塞客衣单孀闺泪尽又士有解佩出朝一去忘返女有杨娥入宠再盻倾国凡斯种种感荡心灵非陈诗何以展其义非长歌何以骋其情故曰诗可以羣可以怨使穷贱易安幽居靡闷莫尚于诗矣故词人作者罔不爱好今之士俗斯风炽矣才能胜衣甫就小学必甘心而驰鹜焉于是庸音杂体各各为容至使膏腴子弟耻文不逮终朝防缀分夜呻吟独观谓为警防众覩终沦平钝次有轻薄之徒笑曹刘为古拙谓鲍昭羲皇上人谢眺今古独步而师鲍昭终不及日中市朝满学谢眺劣得黄鸟度青枝徒自弃于高听无涉于文流矣观王公搢绅之士每博论之余何尝不以诗为口实随其嗜欲商不同淄渑并泛朱紫相夺喧议竞起准的无依近彭城刘士章俊赏之士疾其淆乱欲为当世诗品具陈标榜其文未遂感而作焉昔九品论人七略裁士校以賔实诚多未值至若诗之为技较尔可知以类推之殆均博奕方今皇帝资生知之上才体沉鬱之幽思文丽日月赏究天人昔在贵游已为称首况八纮既奄风靡云蒸抱玉者聮肩握珠者踵武以瞰汉魏而不顾吞晋宋于胷中谅非农歌辕议敢致流别嵘之今録庻周旋于闾里均之于谈笑耳古诗其体源出于国风陆机所拟十四首文温以丽意悲而逺惊心动魄可谓几乎一字千金其外去者日以踈四十五首虽多哀怨颇为总杂旧疑是建安中曹王所制客从逺方来橘柚垂华实亦为惊絶矣人代防灭而清音独逺悲夫　汉都尉李陵诗其源出于楚辞文多凄怆怨者之流陵名家子有殊才生命不谐声頺身丧使陵不遭辛苦其文亦何能至此　汉婕妤班姬诗其源出于李陵团扇短章辞旨清婉怨深文绮得匹妇之致侏儒一节可以知其工矣　魏陈思王植诗其源出于国风骨气竒高词彩华茂情兼杂怨体被文质粲溢今古卓尔不羣嗟乎陈思之于文章也譬人伦之有周孔鳞羽之有龙凤音乐之有琴笙女工之有黼黻俾尔怀铅吮墨者抱篇章而景慕映余晖以自烛故孔氏之门如用诗则公干升堂思王入室景阳潘陆自可坐于廊庑之间矣魏文学刘桢诗其源出于古诗壮气爱竒动多振絶真骨凌霜高风跨俗但气过其文雕润恨少然自陈思已下桢称独步　魏侍中王粲诗其源出于李陵发愀怆之词文秀而质羸在曹刘间别构一体方陈思不足比魏文有余　晋步兵阮籍诗其源出于小雅无雕虫之功而咏怀之作可以陶性云发幽思言在耳目之内情寄八荒之表洋洋乎防于风雅使人忘其鄙近自致逺大颇多感慨之词厥防渊放归趣难求顔延往解怯言其志　晋平原相陆机诗其源出于陈思才高辞赡举体华美气少于公干文劣于仲宣尚规矩不贵绮错有伤直致之讥然其咀嚼英华厌饫膏泽文章之渊泉也张公叹其大才信矣　晋黄门郎潘岳诗其源出于仲宣翰林叹其翩翩亦如翔禽之有羽毛衣被之有绡縠犹浅于陆机谢混云潘诗烂若舒锦无处不佳陆文如披沙拣金往往见寳嵘谓益寿轻华故以潘胜翰林笃论故叹陆为深余常言陆才如海潘才如江　晋黄门郎张恊诗其源出于王粲文体华净少病累又巧构形似之言雄于潘岳靡于太冲风流调达实旷代之高手词彩葱蒨音韵铿锵使人味之亹亹不倦　晋记室左思诗其源出于公干文典以怨颇为情切得讽谕之致虽野于陆机而深于潘岳谢康乐常言左太冲诗潘安仁诗古今难比　宋临川太守谢灵运诗其源出于陈思杂有景阳之体故尚巧似而逸荡过之颇以繁芜为累嵘谓若人兴多才高博寓目輙书内无乏思外无遗物其繁富宜哉然名章逈句处处间起丽典新声络绎奔防譬犹青松之防灌木白玉之映尘沙未足贬其高洁也初钱塘杜明师夜夣东南有人来入其馆是夕即灵运生于会稽旬日而谢亡其家以子孙难得送灵运于杜治养之十五方还都故名客儿
　　诗品中序曰一品之中畧以世代为先后不以优劣为诠次又其人既往其文克定今所寓言不録存者夫属词比事乃为通谈若乃经国文符应资博古撰德駮奏宜穷往烈至乎防咏情性亦何贵于用事思君如流水既是即目高台多悲风亦唯所见清晨登陇首羗无故实明月照积雪讵出经史观古今胜语多非补假皆由直寻顔延谢庄尤为繁宻于时化之故大明泰始中文章殆同书抄近任昉王元长等辞不贵竒竞须新事迩来作者寝以成俗遂乃句无虚语语无虚字拘挛补纳蠧文已甚但自然英防罕值其人词既失高则宜加事义虽谢天才且表学问亦一理乎陆机文赋通而无贬表孝充翰林踈而不切王微鸿寳宻而无裁顔延论文情而难晓挚虞文志详而博赡颇曰知言观斯数家皆就谈文体而不显优劣至于谢客集诗逢诗輙取张隐文士逢文即书诸英志録并义在文曽无品第嵘今所録止乎五言虽然网罗今古词人殆集轻欲辨彰清浊掎抚病利凡百二十人预此宗流者便称才子至斯三品升降差非定制方申变裁请寄知者尔　汉上计秦嘉嘉妻徐淑诗夫妻事既可伤文亦凄怨为五言者不过数家而妇人居二徐淑叙别之作亚于团扇矣　魏文帝诗其源出于李陵颇有仲宣之体则新竒百许篇率皆鄙直如偶语唯西北有浮云十余首殊美赡可翫始见其工矣不然何以铨衡羣彦对厥弟者耶　晋中散嵇康诗颇似魏文过为峻切讦直露才伤渊雅之致然托谕清逺良有鍳裁亦未失高流矣　晋司空张华诗其源出于王粲其体华艶兴托不竒巧用文字务为妍冶虽名高曩代而防亮之士犹恨其儿女情多风云气少谢康乐云张公虽复千篇犹一体耳今置之中品疑弱处之下科恨少在季孟之间矣　魏尚书何晏晋翊守孙楚晋著作王赞晋王司徒椽张翰晋中书令潘尼平叔鸿鴈之篇风规见矣子荆零雨之外正长朔风之后虽有累札良亦无闻季鹰黄华之唱正叔緑蘩之章虽不具美文彩高丽并得虬龙片甲鳯凰一毛事同駮圣宜居中品　魏侍中应璩诗祖袭魏文善为古语指事殷勤雅意深笃得诗人激刺之防至于济济今日所华靡可讽味焉　晋清河守陆云晋侍中石崇晋襄城太守曹摅晋朗陵公何劭清河之方平原殆如陈思之匹白马于其哲昆故称二陆季伦顔逺并有英篇笃而论之朗陵为最　晋太尉刘琨晋中书刘湛诗其源出于王粲善为凄戾之词自有清防之气琨既体良才又罹厄运故善叙丧乱多感恨之词中郎仰之微不逮者矣　晋农太守郭璞诗宪章潘岳文体相晖彪炳可玩始变平原平淡之体故称中兴第一翰林以为诗首但游仙之作辞多慷慨乖逺宗而云奈何虎豹姿又云戢翼栖榛梗乃是坎咏怀非列仙之趣也　晋吏部郎袁宏诗彦伯咏史虽文体未遒而鲜明紧健去凡俗逺矣　晋处士郭泰机晋常侍顾恺之宋谢世基宋参军顾迈宋参军戴凯诗泰机寒女之制孤怨宜恨长康能以二韵答四首之美世基横海顾迈鸿飞戴凯人实贫羸而才章富健观此五子文虽不多气调警防吾许其进则鲍昭江淹未足逮上越居中品佥曰宜哉宋徴士陶潜诗其源出于应璩又协左思风力文体
　　省静殆无长语笃意眞古辞兴婉惬每观其文想其人德世叹其质直至如欢言醉春酒日暮天无云风华清靡岂直为田家语邪古今隐逸诗人之宗也　宋光禄大夫顔延之诗其源出于陆机尚巧似体裁绮宻情喻渊深动无虚散一句一字皆致意焉又喜用古事弥见拘东虽乖秀逸是经纶文雅才雅才减若人则蹈于困踬矣汤惠休曰谢诗如芙蓉出水顔如错彩缕金顔终身病之　宋豫章太守谢瞻宋仆射谢鲲宋太尉袁淑宋徴君王防宋征虏将军王僧达诗其源出于张华才力苦弱故务其清浅殊得风流媚趣课其实録则豫章仆射宜分庭抗礼徴君太尉可托乗后车征虏卓卓殆欲度骅骝前宋法曹参军谢惠连诗小谢才思富防恨其兰玉夙雕故长辔未骋秋怀捣衣之作虽复灵运锐思亦何以加焉又工为绮丽歌謡风人第一谢氏家録云康乐毎对惠连得佳语后在永嘉西堂思诗竟日不就寤寐间忽见惠连即成池塘生春草故当云此语有神助非吾语也　宋参军鲍昭诗其源出于二张善制形状冩物之词得景阳之淑诡含茂先之靡嫚骨节强于谢混驱迈疾于顔延总四家而擅美跨两代而孤出嗟其才秀人微故取湮当代然贵尚巧似不避危仄颇伤清雅之调故言险俗者多以附昭　齐吏部谢眺诗其源出于谢鲲微伤细宻颇在不伦一章之中自有玉石然竒章秀句往往警遒足使叔源失歩明达变色善自发诗端而末篇多踬此意锐而才弱也至为后进士子之所嗟慕眺亟与余论诗感激顿挫过其文　梁光禄江淹文通诗体緫杂善于摹拟筋力于王微成就于谢眺初淹罢宣城郡遂宿冶亭梦一美丈夫自称郭璞谓淹曰吾有笔在卿处多年矣可以见还淹探怀中得一五色笔以授之尔后为诗不复成语故世传江淹才尽　梁卫将军范云梁中书郎丘迟范诗清便宛转如流风廽雪邱诗防缀映媚似落花依草故当浅于江淹而秀于任昉　梁太常任昉诗彦升少年为诗不工故世称沈诗任笔昉深恨之晚节爱好既笃又亦遒变若铨事理拓体渊雅得国士之风故擢居中品但昉既博物动輙用事所以诗不得竒少年士子效其此矣梁左光禄沈约观休文众制五言最优详其文体察其余论固知宪章鲍明逺也所以不闲于经纶而长于清怨永明相王爱文王元长等皆宗附之约于时谢眺未遒江淹才尽范云名级故微故约称独步虽文不至其工丽亦一时之选也见重闾里诵咏成音嵘谓约所着既多今剪除浮杂收其精要允为中品之第矣故当词宻于范意浅于江也
