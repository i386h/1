<!-- { "loadSidebar": true } -->
　　太宗贞观三年左仆射房龄博士朱子奢建言周公仲尼皆圣人然释奠于学以夫子也大业以前皆孔子为先圣顔回为先师乃罢周公升孔子为先圣以颜回配○贞观四年诸州县学皆作孔子庙○贞观十一年诏尊孔子为宣父作庙于兖州给户二十以奉之【并唐志】○贞观十四年太宗亲释奠于国子学诏祭酒孔頴达讲孝经○贞观二十年二月诏皇太子于国学释奠于先圣先师皇太子为初献国子祭酒张复为亚献光州刺史摄司业赵智为终献旣而就讲智演孝经忠臣孝子之义右庶子许敬宗上四言诗以美其事○贞观二十一年中书侍郎许敬宗奏秦汉释奠无文可检至于魏氏则使太常行事自晋宋以降学官主祭【并唐防要】
　　高宗永徽中复以周公为先圣孔子为先师顔回左丘明以降皆从祀○显庆二年太尉长孙无忌等言礼释奠于其先师若礼有高堂生乐有制氏诗有毛公书有伏生又礼始立学释奠于先圣郑氏注若周公孔子也故贞观以孔子为先圣众儒为先师且周公作礼乐当同王者之祀乃以周公配武王而孔子为先圣总章元年二月二十九日皇太子释奠于学赠颜回为太子少师曽参少保○咸亨元年诏州县皆营孔子庙【并唐志】○永隆二年二月皇太子亲行释奠之礼○开耀元年二月十九日皇太子释奠于国学【并唐防要】
　　武后天授元年封周公为褒德王孔子为隆道公中宗神龙元年以邹鲁百户为隆道公采邑以奉嵗祀子孙世袭褒圣侯【并唐志】○宝龙二年七月皇太子亲释奠于国学【防要】
　　睿宗太极元年以兖州隆道公近祠户三十供洒扫加赠顔回太子太师曽参太子太保皆配享【唐志】○太极元年二月二十八日皇太子亲释奠开讲筵国子司业褚无量执经【唐防要】
　　宗开元七年先圣庙十哲皆坐图七十子及二十二贤于壁从李元瓘请也
　　二十二贤左丘明卜子夏公羊高谷梁赤伏胜高堂生戴圣毛苌孔安国刘向郑众贾逵杜子春马融卢植郑康成服虔何休王肃王弼杜预范甯也贞观中诏配享尼父庙【唐志】
　　开元七年十一月以贡举人将谒先师质问疑义敕曰皇太子及诸子虽年未志学而道在尊师宜行齿胄礼○开元七年皇太子入国学行齿胄礼谒先圣皇太子初献其亚献终献并以胄子充常侍褚无量开讲孝经及礼记文王世子篇○开元十一年九月十一日敕春秋二时释奠诸州依旧用牲牢属县酒脯而已○开元十九年正月三十日敕春秋二时释奠天下诸州县并停牲牢唯用酒脯自今以后永为常式【并唐防要】○开元二十七年诏夫子旣称先圣可諡曰文宣王遣三公持节册命以其嗣为文宣公任州长史代代勿絶先时孔庙以周公坐南面而夫子坐西牖下贞观中废周公祭而夫子位未改至是二京国子监天下州县夫子始皆南面以颜回配于是二京之祭牲太牢乐宫悬舞六佾矣一县之牲以少牢而无乐【唐志】○开元二十八年二月五日敕文宣王庙春秋释奠宜令三公行礼着之常式二十日国子祭酒刘瑗奏准故事释奠之日羣官道俗皆合赴监观礼请依故事着之常式制可之其仪具开元礼【通典】德宗建中元年二月国子司业归崇敬奏上丁释奠其日旧例合集朝官讲论五经文义自天厯五年以前常行不絶其年八月已后权停讲论今旣日逼恐须复旧依奏○贞元二年二月释奠自宰臣已下毕集于国学学官升讲座陈五经大义及先圣之道○贞元九年九月太常奏以十一月贡举人谒先师合与亲享太庙日同准六典上丁释奠若与太祠同日即用仲丁其谒先师请别择日从之○贞元十五年四月归崇敬为膳部郎中奏时议每年春秋二时释奠祝版御署讫北面而揖臣以为其礼太重按大戴礼师尚父授周武王丹书武王东面受之请参酌轻重庶得其宜【并唐防要】
　　宪宗元和九年礼部奏贡举人谒先师自是不复行矣【唐志】
　　宋朝太祖増修学舍亲撰先圣及亚圣赞其十哲分命宰臣两制已下撰赞○建隆二年十一月礼部贡院移牒礼院云窃以千载昌朝聿兴文教四方贡士皆集皇都祗谒先师素闻旧典爰及近代又废其仪太学之盛礼未陈四国之羣儒安仰请检详仪制礼院准礼閤新仪云旧仪无贡举人谒先师之文开元二十六年诏诸路贡举人见讫就国子监谒先师官为开讲质问疑议所司设食自后遂为常礼贡院遂议复行谒先师之祭自后每岁十一月必行此祭而贡举人集焉无举人即不祭
　　真宗幸西京谒先圣○咸平二年帝幸国子监谒先师【并防要】
　　仁宗景祐元年诏释奠用登歌之乐【防要】
　　神宗元丰三年二月辛卯京兆府学教授蒋夔言春秋释奠以孔子为先圣颜回为先师先圣之樽在西先师之樽在东肆祭器实牲体盥手濯爵奠币读祝拜读登降进退之节与孔子无少异而九人之像坐于两旁樽酒豆肉不及且孔子师也顔子虽大贤与九人者徒也乞下臣议于礼官荐享祝献顔子降于孔子九人降于顔子以正开元之失礼诏礼院详定礼官言唐显庆二年长孙无忌议案永徽之令改周公为先圣孔子为先师汉魏以来取舍各异颜回夫子互作先师宣父周公迭为先圣今看详孔子顔子称号歴代各有据依难辄更改并配享正享礼意及仪物祝献亦难降杀所乞进九人亦在祀典葢州县旧释奠仪未有十哲从祀之文检熙宁祀仪十哲皆为从祀各设笾二豆二俎簋簠爵各一命官分献一奠而止乞自今三京及诸州文宣王庙十哲像春秋释奠并准熙宁祀仪从之【长编】
　　哲宗元祐六年十月庚午朝献景灵宫退幸国子监诣至圣文宣王殿行释奠礼一献再拜幸太学御敦化堂召宰臣执政官亲王从臣赐坐礼部太常寺本监官承务郎以下三学生坐于东西庑侍讲吴安诗执经国子祭酒丰稷讲尚书无逸终篇复命宰臣以下二三学生坐赐茶国子监进书籍七十二部轴上命留论语孟子各一部遂幸昭烈武成王庙酌献肃揖礼毕还内是日赐丰稷三品服本监官学官等赐帛有差先是范百禄转对请视学故有是举【长编】徽宗崇宁三年六月癸夘诏荆国公王安石配享孔子庙庭【长编】○崇宁四年三月丁未礼部言常州进士孙天兴言伏覩诸路州县学校春秋上丁释奠自先圣文宣王至于十哲其余古今宗公巨儒系享祀者计八十余员并未预祭欲乞应诸学校每遇释奠日就先圣殿西廊随例祭祀从之【长编】○崇宁四年五月巳亥臣僚言国学至州县学春秋释奠皆习仪于先圣殿庭本欲致恭尽礼而反近于凟望自今习仪前期就学之讲堂从之【长编】○崇宁四年七月丁未礼部太常寺言邢州教授曽弼言孔子庙春秋释奠自宣圣以至十哲礼物略具其他两庑从祀荐献蔑如也乞放太学制度颁其法于天下前一日守倅县令率教官分献官诣学斋宿躬亲防检今乞依曽弼所言并与国子监共修成外州军释奠仪注乞镂板仿下从之如祭器不足以他物充代【长编】○大观四年九月丁丑礼部奏从祀文宣王公夏首等封爵诏公夏首封钜平侯等一十人并封○政和二年四月庚寅国子监言十哲从祀赞文有犯先圣名者合改撰从之【长编】○政和四年四月戊辰诏诸路州军学生习雅乐已精熟处春秋释奠并许用从成都府路转运副使周焘奏请也【长编】○政和六年四月丙子新知遂宁府徐见可奏乞春秋释奠于学诸生并依郊庙礼例给士服诏送制局【诏防】
　　高宗绍兴十四年三月己巳上幸太学祗谒先圣先师止辇于大成殿门外趋登降执爵灌献注视貌像翼翼欲慕复览
　　太祖真宗徽宗所制赞文又命有司悉取从祀诸贤并録以进遂升堂颁手诏示乐育详定之意赐诸生坐命国子司业高闳讲易泰卦学官内外舍生推恩有差复幸养正持志二斋诸生肄业之所徘徊久之即除闳礼部侍郎言者以为盛事请宣付史馆从之于是上亲制文宣王赞曰大哉宣圣斯文在兹帝王之式古今之师志则春秋道由忠恕贤于尧舜日月其誉维时载雍戢此武功肃昭盛仪海宇聿崇闳奏曰陛下颁示御制宣圣赞文形容至德无愧于古上曰唐明皇作赞文乃斥先圣先师之名非尊儒重道之意闳曰此尤见圣学高于前代帝王之上旣又御制七十二子赞其序略曰朕兹幸太学延见诸生因作文宣王赞几政余闲歴取顔回而下七十二人亦为制赞佥刊石置于太学【中兴纪事】
　　奠者陈而奠之也郑氏曰释奠者设荐馔酌奠而已无迎尸以下事考之仪礼礼宾归至于祢荐脯醢觞酒陈陈者所以奠之也则释奠设荐馔酌奠而已可知也特牲馈食奠之于尸未至之前则释奠无迎尸可知也古者释奠或施于山川或施于庙社或施于学周官太祝大防同造于庙宜于社过大山川则用事焉反行舍奠甸祝舍奠于祖庙祢亦如之此施于山川庙社者也大司乐凡有道者有德者使教焉死则以为乐祖祭于瞽宗文王世子凡学春官释奠于先师秋冬亦如之凡始立学者必释奠于先圣先师及行事必以币凡释奠者必有合也天子视学大昕鼔征乃命有司行事兴秩节祭先师先圣焉有司卒事反命适东序释奠于先老王制出征执有罪反释奠于学以讯馘告此施于学者也山川庙社之祭不止于释奠学之祭释奠而已贾公彦曰非时而祭曰奠此为山川庙社而言之也学之释奠则有常时者有非时者文王世子凡学春官释奠于先圣先师秋冬亦如之郑氏曰不言夏夏从春可知此常时之释奠也凡始立学天子视学出征执有罪反以讯馘告必释奠焉此非时之释奠也释奠之礼有牲币有合乐有献酬太祝造于庙宜于社过大山川则用事反则释奠此告祭也曽子问曰凡告必用牲币文王世子凡始立学释奠行事必以币此释奠有牲币之证也文王世子凡释奠者必有合也此释奠有合乐之证也聘礼觞酒陈席于阼荐脯醢三献一人举爵献从者行酬乃出此释奠有献酬之证也然山川庙社之释奠皆有牲币学之释奠非始立学则不必有币也学之释奠有合乐则山川庙社不必有合也聘宾释菜有三献则天子诸侯之于山川庙社不止三献也凡始立学与天子视学释奠于先圣先师四时则释奠先师而已文王世子谓春释奠于先师郑氏释王制亦谓释奠礼先师其説是也然郑氏以王制之释奠为释菜奠币以文王世子之释奠者必有合为与邻国合孔頴达以学记之释菜为释奠其説误也【并礼】
　　释菜
　　周礼大胥春入学舍菜合舞
　　郑司农云古者士见于君以雉为挚见于师以菜为挚菜直为蔬食菜羮之菜郑康成云舍即释也始入学必舍菜礼先师也菜苹藻之属
　　占梦季冬乃舍萌于四方以赠恶梦
　　舎萌犹释菜也
