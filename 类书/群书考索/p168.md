<!-- { "loadSidebar": true } -->
　　唐武徳六年废六司侍郎贞观二年复【通典】　降为正四品下惟吏部侍郎为正四品上龙朔二年改为少常伯　咸亨元年复为侍郎总章元年吏部兵部各増侍郎六员【六典注】
　　宋初以为阶官至　元丰官制行始有职掌　元祐二年初置权侍郎从四品如未歴给事中中书舍人及待制以上者并带权字禄赐比谏议大夫【四朝志】　崇寜改元遵元丰旧罢权侍郎　建炎四年复置兵部【题名记】
　　郎中
　　西汉置尚书郎四人分掌尚书事【通典】　一人主匃奴单于营部一人主羌夷吏民一人主户口垦田一人主财帛委输
　　光武分尚书为六曹毎一人尚书则领六郎凡三十六郎焉【初学记】
　　秦置郎中令其属官有三署　五官中郎将左中郎将右中郎将凡三署　署中有郎中侍郎无员多至千人分三署主执防侍宫殿出则充车骑　东汉因之汉官云尚书郎初从三署郎选诣尚书台试毎一郎缺则试五人先试牋奏初入台称尚书郎中满嵗称尚书郎二嵗称侍郎故郎中侍郎之名犹因三署本号也【初学记】
　　西汉言郎者多非尚书郎唯田蚡少为诸曹郎是也文帝时冯唐为郎中署长直不疑盗同舍郎金武帝时顔驷为郎三世不遇武帝时扬雄为侍郎及诸言以赀为郎父任为郎皆三署郎至　东汉犹难分有尚书及曹名冠首者即尚书直言为郎者亦三署魏二晋以后无三署郎主作文书草【通典】
　　魏自黄初改秘书为中书置通事郎掌诏书而尚书郎有二十三人有殿中吏部驾部金部虞曹比部南主客祠部度支库部农部水部仪曹三公仓部民曹二千石中兵外兵都兵别兵考功定课非复汉时职任【通典】　自汉以来尚书诸曹郎中侍郎或两置汉代两置其职则同　魏　晋　宋　齐唯置郎中　梁陈两置
　　后魏　北齐唯置郎中　隋开皇中置侍郎隋讳忠不置郎中炀帝改曰郎
　　唐改郎为郎中【六典】　龙朔二年改为大夫咸亨光宅神龙并随曹改复【六典】
　　宋初元丰官制行郎官理都守以上资任者为郎中【四朝志】
　　员外郎
　　隋开皇三年尚书二十四司各置员外郎一人【通典】品从第六谓曹郎本员之外复置郎也【六典】　掌司其曹之版籍侍郎缺则厘其曹事此今尚书员外郎所由始也【通典】　又注曰歴代尚书郎各以曹名为称首或谓之侍郎皆无员外之号前代史传及职官要録或有言员外郎者盖谓员外散骑侍郎耳非尚书之职也又六典注云宋百官阶次有员外郎美迁为尚书郎　炀帝三年废二十四司员外郎毎司减一郎置承务郎一人同开皇员外郎之职
　　尚书诸曹各置员外郎吏部置二人　龙朔　咸亨光宅并随曹改复【六典注】
　　宋元丰官制六曹郎官理郡守以上资任者郎中通判以下资序者为员外郎虽理知州资序未曽实歴知州及监司开封府推判官者止除员外郎【四朝志】
　　吏部尚书
　　周礼天官大宰掌建邦之六典以佐王治邦国　汉成帝置列曹尚书四人其一曰常侍曹光武改常侍曹为吏部曹主选举灵帝改吏部为选部以梁鹄为尚书　魏改选部为吏部主选部事职右于诸曹尚书晋吏部尚书一人诸尚书品俸以上皆与令仆同宋置二吏部尚书废五兵尚书寻复旧名　齐
　　梁　陈　后魏　北齐皆曰吏部尚书　后周依周官书大冢宰卿一人七命　隋复曰吏部尚书【六典注】　自汉及魏授此职者咸云吏部尚书若授诸曹尚书直云尚书【初学记】　汉魏晋世若授吏部者即云以某为吏部尚书若授他曹云某为尚书至晋宋齐已后始云某授工部刑部五兵度支等尚书耳然此官歴代班序常尊不与诸曹同也【六典】　自魏至梁并第三品梁定十八班班多为贵吏部尚书班十四诸曹尚书班十三
　　唐因隋制吏部尚书掌文官选举又武徳五年改选部龙朔二年改司列太常伯咸亨初复旧　光宅元
　　年改为天官尚书　神龙元年复旧　天宝十一载改为文部　至徳初复旧总判吏部司封司勲考功四曹事【六典通典】
　　宋虽沿唐制设吏部然名存实废典选之职自分为四文选二一曰审官东院
　　太平兴国六年命郭贽考京朝官课淳化三年置磨勘京朝官院又以兴国中所置差遣院并入号磨勘差遣院亦名考课院淳化四年实録书以考课京朝官院为审官院而春明録云大宋始置磨勘差遣院后改为审官苏绅言太宗始用赵普议置考课以分中书之权今审官流内铨即古之吏部也此书天禧中上涑水记闻云太宗患中书权太重向敏中时为谏官请分中书吏房置审官院刑房置审刑院熈寜间别建审官西院以主武选于是改审官院为审官东院焉
　　一曰流内铨
　　实録淳化四年以幕职州县考课院归流内铨命翰林学士苏易简领其事自后命近臣主之
　　武选二一曰审官西院
　　涑水记闻云王介甫与韩子华合谋欲沮文潞公且夺其权一日发中防置审官西院枢宻初不知也韩绛传云旧制升朝武臣皆选枢宻院注授牙洛吏因为发绛请置审官西院如文臣格实録熈寜三年诏西枢本兵任为重矣而狃于旧制自武职陞朝以上必兼择而授之是公府而亲有司之为非遇股肱之意宜以审官院为审官东院别置审官西院専领陞朝武臣磨勘差遣命天章阁待制齐恢为知院
　　曰三班院
　　实録淳化三年诏置三班院以崇仪副使蔚进掌之先是供奉官等悉宣徽院至是别置三班院以考殿最自后多命近臣主之
　　元丰定制以审官东院为尚书左选流内铨为侍郎左选审官西院为尚书右选三班院为侍郎右选道乡集苏丞相行状唐制文选掌于吏部武选则兵部主之神宗谓自三代至汉未尝有文武之别议者不知所处苏颂言唐制吏部有三铨之法分品秩而掌选事今欲文武一归吏部则莫若分左右曹以掌两选又以品秩课格分治之无所不可上从之于是吏部有四选之法书左右选凡十五案　左选掌缺案知阙案六品案七品案八品案九品知杂上案下案甲库案　右选注拟案大使臣案小使臣案中库案掌注案知杂案告身案
　　侍郎左右选凡十五案
　　左选注拟知阙案补阙案参军上案下案主簿上案下案县尉上案下案入官案甲库案格式案过院案右选注拟上下案供奉官案殿直案甲库案掌法
　　案知杂案而四选宻矣【职畧】
　　宋初张昭为尚书独掌京官七品以下选及昭致仕以他官领之【四朝志】　元丰官制行以审官东西院归尚书左右选【四朝志】　初除李清臣焉【职畧】　建炎诏六曹惟吏部备官余长贰互置【题名】
　　吏部侍郎
　　隋炀帝三年始置以贰尚书之职六品以下铨补多归之【六典通典】
　　唐武徳初因隋旧置吏部尚书掌六品七品选侍郎铨掌八品九品选【防要】至七年省吏部侍郎　贞观二年复置　龙朔二年改为司列少常伯　咸亨元年改为吏部侍郎　光宅元年改为天官侍郎　神龙元年复为吏部侍郎　天宝十一载改为文部侍郎至徳二载复为吏部侍郎本一员　总章二年加
　　一员以裴行俭为之本员为中铨新加员为东铨通典云唐列三铨尚书掌其一侍郎分其二尚书所掌谓之尚书铨侍郎所掌其一为中铨其一为东铨隋置侍郎正第四品　唐诸曹侍郎降为第四品下惟吏部侍郎为正四品上【防要六典】
　　宋选人属流内铨小使臣属三班院　元丰官制行以流内铨归吏部侍郎左选　元丰元年御史舒亶言天下选人名在吏部者且万人索其家牒以式注籍时将改官制先诏流内铨称尚书吏部官制行归吏部侍郎左选　以三班院归吏部侍郎右选　三班旧例置局禁中嘉祐八年出之熈寜三年罢主簿二元丰初又诏与审官东院流内铨各省主簿一官制行归吏部侍郎右选　左选掌文臣注拟迁叙之事右选掌武臣亦如之初置二员苏颂左选李承之
　　右选故事余曹尚书侍郎通治曹事则同班惟吏部分领四选【四朝志】　自初任至幕职州县官侍郎左选掌之　自副尉以上至从义郎侍郎右选掌之
　　吏部郎中
　　周官太宰属官有下大夫盖吏部郎中之任也　后汉置吏部郎中职在选举　魏　晋用人妙于时选其诸曹郎功髙者迁吏部郎其吏部郎歴代品秩皆髙于诸曹郎　魏　晋　宋　齐吏部郎品第五诸曹郎第六　梁吏部郎班第十一诸曹郎班第十　陈因梁隋炀帝改吏部为选部　唐为吏部郎中有二人　龙朔二年改为司列大夫咸亨光宅神龙并随曹改复【六典】　一人掌考天下文吏之班秩品命一人掌小选凡未入仕而吏京师者复分于九品通谓之行署其应选之人以其未入九流故谓之流外铨亦谓之小铨【六典】
　　宋元丰官制行置吏部郎中四人尚书选二人侍郎选各一人参掌选事而分治之凡序位有品选官有格分仕有职寓禄有阶皆以事稽考审核其状拟定可否质成于长贰而后行焉【四朝志】　建炎二年诏三选各一员　吕頥浩乞将司马光并省疏召从官议行也
　　司封郎中
　　旧主爵郎【职员令】　北齐置主封郎中一人　隋曰主爵郎　唐曰主爵郎中　龙朔二年改为司封大夫　咸亨元年复故　光宅元年改为司封郎中神龙元年复故　开元二十四年复为司封掌邦之封爵凡有九等【六典】
　　宋司封判司事一人以无职事朝官充凡封爵之制一出于中书本司但掌定諡先期戒本部赴集而已元丰官制行郎中员外郎始实行本司事初除王祖道为司封郎中参掌官封叙赠之事凡宗室赐名授官亲王内外命妇以下封爵诸亲保任其宗属陞朝官褒赠其妻皆焉列爵有九　自王至男　八国有三大中小国　内外命妇之品五自贵妃至贵人外命妇之号九自大长公主至县君叙赠之制三三代二代一代　皆辨其位序以进之加食邑实封则视其髙下之品以为户数多寡之节凡事之可否与司勲通决于尚书
　　司勲郎中
　　周官有司勲上士二人凡有功者司勲诏之　后周夏官有司勲上士一人掌功勲之赏　隋文帝立司勲侍郎二人炀帝改为司勲郎　唐武徳初为司勲郎中　龙朔元年改为司勲大夫　咸亨二年复故掌邦国官人之勲级凡勲十有二等十二转　自上柱国至武骑尉凡十二凡有功効之人合授勲官者皆委之覆定然后奏拟【六典】
　　宋司勲判司事一人以无职事朝官充凡勲官之赐一出于中书本司无所掌元丰官制行郎中员外郎始实行本司事初除穆洵为之参掌勲赏之事凡勲十有二级　自上柱国至武骑尉自从七品推而上之至正二品三嵗一迁必因其除授以加之凡赏有格皆设于此以逆其至焉若事应赏从其所之司考实以报则审核其状以格覆之非格所载则参酌重轻拟定以上尚书省用前代帝系及勲臣之后则考验而奉行其制命【防要】
　　考功郎中
　　汉元帝时京房作考功课吏之法然其职不在尚书至光武改尚书三公曹主嵗书考课课诸州郡【通典】魏尚书郎曹有考功郎中　宋齐并置功论郎中梁有功论侍郎并考功郎中之任也　北齐有考
