<!-- { "loadSidebar": true } -->
　　疏曰自古浑天之作其尺度之广者莫如晁崇李淳风其机械之巧者莫如张衡一行古旧浑象以二分为一度凡周七尺三寸半分或曰洛下闳之所作也张衡更制以四分为一度凡周一丈四尺六寸一分王蕃折衷二家以三分为一度凡周一丈九寸五分之三也宋太史令钱乐之放述吴葛衡之说铸铜为仪使地居扵天中以机动之天动而地止比古制差失亦不过以五分为一度凡周一丈八尺二寸五分大而已惟晁崇铁仪李淳风铜仪各有内外规其内规各经八尺凡周二丈四尺故曰尺度之应无如晁崇李淳风也钱乐之晁崇李淳风之仪虽大皆须人运非能自运也惟汉张衡唐一行浑仪各以漏水转之衡为闗捩转瑞轮蓂荚扵堦下随月盈虚依厯开落程子玉称其制作侔造化一行立二木人扵平地上前置钟鼓以辰刻每一辰则自然撞钟每一刻则自然击鼔皆扵柜中关鎻相持此运虽同而迟速各异使臣称其妙过前古无几铜铁亦澁不能自转故曰万机千械不足以尽之也大抵浑天之设欲知日出没之时某星始见某星当中某星已没如斯而已矣以水运之当昏而日未没或未昏而日没则如之何未免节其漏水以求其齐孰若以人运之及齐而止不亦易且简乎盖浑仪与刻漏不同刻漏遂刻之故不可以人运浑仪推昏旦之日中及夜中皆不故不必以水运则机械之巧可以已矣不然自衡与一行之外为浑仪者众矣何为皆不以水运也且王蕃言张衡浑天仪为器伤大难可动移一行言李淳风黄道仪法颇难述遂致废然则为兹器者非不务为简易也盖患夫星辰之稠概焉耳愚采古法作小浑天书星名而不画其象所以着易简之理也以一分为三度象太极函三之道径四寸有竒以象四时周一尺二寸有竒以象十二月其竒以象閠故曰举其纲而知众目之随则是亦足矣本其纲者谓中星正而万有一千五百二十之星皆正也扵戯以天地之大而述之以四寸之仪天地之道可运之掌矣愚作浑象而患夫器之不能常存也又为之圗圗亦岂能常存矣当明其理至扵理则无时而不存矣中庸曰天地之道可一言而尽也其为物不贰则其生物不测又曰上天之载无声无臭至矣宋朝太平兴国中命巴人张思训创浑仪大率依仿一行之法激水运机加以楼数层髙丈余以藏闗柱冬月用水银代水以防凝澁撞钟击鼔之外复有揺铃执牌之报太宗诏置扵文眀殿题曰太平浑仪自思训死机防断壊无复知其法制者至道中韩显符皇祐中周琮及熈寜元丰所造浑仪皆不以水运以是知机械之巧可以已也元祐初吏部尚书蘓颂举吏部守当官韩公亷更造浑仪复用水运着新仪象法要三卷藏之太史谓水运者为浑天仪不以水运者止曰铜仪其说以至道皇祐熈寜新旧浑仪当时翰林天文院及太史局所用皆是铜仪不得为浑天仪盖信用韩公亷矜尚机巧之过非通论也其制木阁五层司辰击鼓揺铃执牌出没扵閤内皆依仿张思训之旧两极内置直距直距中夹望筒使南北低昂旋运持正窥七人皆因循一行之法以望筒在浑仪腹中实无所用也乃出新意使望筒常指日日体常在筒窍中所谓窥测七曜者如是而已矣且望筒果能扵浑仪中窥测七曜又何用台上测验哉今必使人于其旁验星在之次与台上测验者相应以不差为凖是窥测七曜者常在台上不在望筒也由是观之望筒当设扵司天台上不当在浑天腹中眀矣或问刘智云浑天之制周制衡管用考三光之分
　　所以揆正宿度凖步盈虚者也自王蕃以来孔挺淳风一行张思训韩公亷所造皆周旋衡管扵浑天腹中窥测七曜今曰衡管在浑仪之中乃为赘物何以知其无窥测之用乎曰窥测七曜者当在露天空旷之中其衡管之下必通人来往窥测今淳风仪置之凝晖閤一行仪置之武成殿张思训仪置之文眀殿韩公亷仪置之集英殿皆在禁中又作版屋覆之其仪表里三重衡管在三重之中周旋遮蔽载以龙柱鳌云充塞其下不通往来以是知其无窥测之用也且衡贵持正以定观动今使随规东西运回又自扵双轴之间得南北低昂其势揺揺然靡所定正是动中之动也安取持正之义乎此所以知其无窥测之用也
　　总论七政之运行
　　奚自混元之初七政运行嵗序变易有象可占有数可推由是厯数生焉夫日月星辰有形而运乎上者也四时六气无形而运乎下者也一有一无不相为侔然而二者实相捡押以次嵗功盖日穷于次月穷于纪星回于天此有形之运扵上而成嵗者也五日为三侯为气六气为时四时为嵗此无形之运扵下而成嵗者也混元之初日月如合璧五星如连珠自此运行迨今未尝复防如合璧连珠者何也盖七政之行迟速不同故其复防也甚难日之行天也一嵗而一周月之行天也一月而一周嵗星之周也常以十二年【世俗以年为嵗者盖本于此】镇星之周也以二十八年荧惑之周也以二年惟太白辰星附日而行或速则先日或迟则后日速而先日昏见西方迟而后日晨见东方要之周天仅与日同故亦嵗一周天焉夫惟七政之行不齐如此此其所以难合也世之观汉史者见其论太初厯之宻日月如合璧五星如连珠而遂以谓五星防扵太初之元年殊不知此乃论太初厯之周宻推而上至扵混元之初其数之精无有余分故有是言在太初之年实未尝如合璧如连珠也何以言之五星之防尝从镇星五星之行镇星最迟故诸星从之而防以厯攷之汉髙祖之元年五星聚扵东井盖鹑首之次也自髙祖元年至太初元年凡百有年也镇星二十八年而一周当是之时镇之周天盖已三周而复行半周有余凡八次矣进在元枵之次安得有日月如合璧五星如连珠起扵牵牛之初乎【牵牛星纪之次也】夫日舒而月速其相防也以速而及舒月之防日常以二十九日半强而相及【半强谓四百四十九分也】盖月行速而日行迟故也是故一嵗之周凡十有二防焉以其序而言之十有一月防扵星纪之次十有二月防于元枵正月防訾娵二月防降娄三月大梁四月实沈五月鹑首六月鹑火七月鹑尾八月夀星九月大火十月析木夫防则为晦晦而复蘓眀扵是乎生焉是之谓朔月之行速渐逺扵日以周天言之其日近也九十一度有竒其逺扵日也二百七十四度有竒是之谓近一逺三谓之此盖谓上也其行上逺而与日对去日百八十二度六十二分有竒是之谓相与为衡分天之中谓之望盖日与月相望故也其行过中逺扵日也二百七十四度有竒其近日也九十一度有竒亦谓之近一逺三谓之此盖下也上在于八日下在扵二十二日望在扵十五日此其常也上或进则在七日或退则在九日下或进则在二十一日或退则在二十三日望或进在十四日或退在十六日此皆其变也










　　羣书考索别集卷十七
<子部,类书类,群书考索>
　　钦定四库全书
　　羣书考索别集卷十八　　宋　章如愚　撰人臣门
　　三公
　　仲山甫以冡宰兼太保问烝民诗觧云仲山甫盖以冡宰兼太保何以知之曰其言式是百辟则是为宰相可知其曰保兹天子王躬是保则是为太保可知此正召康公之旧职【文公】
　　禹以司空行宰相禹以司空行宰相事汝平水土则是司空之职惟时懋哉则又勉以行百揆之事【同前】后世官职紊杂三公三孤以师道辅佐天子本是加官周公以太师兼宰相召公以太保兼宗伯是以加官而兼宰相之职也后世官职益紊今遂以三公三孤之官如阶官贴职之类不复有师保之任论道经邦之责矣旧来犹是文臣之有勲徳重望者方得除此以其有辅教天子之名故也后世或以诸王子或以武臣为之既是天子之子与武臣岂可任师保之责邪讹谬承袭不复之正祖宗之法除三公三孤者必须建节加检校太子少保少师之类然后除开府仪同三司既除开府然后除三孤三公南渡以来如张韩刘岳诸武臣犹是如此今则不然既建节后便抹过检校径除开府至三孤三公矣
　　宋朝除授之制文官自金紫光禄大夫补特进府仪同三司然后加三公三少如富韩诸公是如此宋朝置三太三少官而无司徒司马司空之三公然韩杜诸公有兼司徒司空又有守司徒司空者皆不可晓神宗赠韩魏公尚书令令后世不得更加侍中中书以为制盖已前赠者皆是以中书令兼尚书令神宗特赠尚书令者其礼极重宋朝惟韩魏公【同上】
　　古者以道义辅君周官乃孔氏书说得三公三孤六卿极分眀汉儒皆不知只见伏生书多说司徒司马司空遂以此为三公不知此只是六卿之半武王初是诸侯故只有此三官又其他篇说此三官者皆是训诰诸侯之词如三郊三遂亦是用天子之半伏生书只顾命挑得三公三孤六卿齐整如曰太保及芮伯彤伯毕公衞侯毛公召公与毕公毛公是三公芮伯彤伯衞侯是三孤太保是冡宰芮伯是司徒衞侯是康叔为司防所以康诰中多说刑三公只是以道之保王者无职事官属却下行六卿事【汉时太傅亦无属官　书说】
　　后世置兼官之失古者诸侯之国只置得司徒司焉司空三卿惟天子方得置三公三少六卿牧誓立政所说周家是时方为诸侯故不及三公三少及周官篇所说则周是时已得天下矣三公三少本以师道傅佐天子乃是加官周公以太师兼冡宰召公以太保兼冡宰是以加官而兼宰相之职也后世官职益紊今遂以三公三少之官为阶官不复有师保之任论道经邦之责矣【书说】
　　三省
　　三省始扵汉魏侍中中书尚书三省起扵何时侍中汉时置多是侍衞人主或执唾壶虎子之属行幸则从参错扵宦官之间其初职甚防縁日与人主相亲故浸以用事而权日重尚书只是管开拆羣臣书奏【又云宰相如州府之都吏尚书如开拆司管进呈文字】凡四方奏状皆由之以达其初亦甚防只是如今之尚食尚衣尚辇尚药之类亦縁居中用事所以权日重汉武帝逰宴内廷以外廷逺故置中尚书以宦者为之久与人主亲狎故其权愈重后来洪恭石显皆以中尚书居中用事而擅权也及光武即位政事不任三公而归台阁即尚书閤即禁中也三公皆拥虚器凡天下事尽入中尚书行下三公或又不经由三公径行下九卿而三公之权反不如九卿矣所以汉世宦者弄权用事曺操开魏王府未敢即拟朝廷置中书遂置秘书监及簒汉遂置中书监所以荀勉由中书迁尚书监人贺之勉曰夺我鳯凰池诸君何贺邪盖尚书又不如中书之居中用事亲宻也问侍中是时为何官曰黄门监即今之门下省也左右散骑常侍皆黄门监之属也问省字何义曰省即禁也以前谓之禁避魏元后父讳遂为省犹今言省中禁中也【书说】
