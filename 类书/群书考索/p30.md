<!-- { "loadSidebar": true } -->
　　韵集吕静撰【见唐艺文志】
　　韵畧阳休之撰【唐艺文志】
　　四声韵畧夏侯咏撰凡十三卷【唐艺文志】
　　四声部二十卷张谅撰【唐艺文志】
　　韵篇赵氏撰【唐艺文志】
　　切韵五卷陆慈撰【唐艺文志】
　　切韵十卷李舟撰【唐艺文志】
　　韵音二十卷萧钧撰【唐艺文志】
　　顔真卿着韵海鉴源三百六十卷【唐艺文志】
　　周思言音韵
　　李季节音韵
　　杜台卿韵畧此二书见广韵序【唐艺文志不载】
　　广韵隋陆法言取诸家音韵而定之爲切韵五卷刘臻顔之推等同撰集长孙讷言笺注闗亮薛峋孙愐等増加字宋朝景德四年刋正大中祥符元年命儒臣増损改爲重修广韵
　　孙愐唐韵五卷出唐艺文志即广韵也其序曰陆生切韵盛行于世然注有差错文复漏误乃补遗阙具爲训解名曰唐韵
　　切韵切韵者本乎四声纽以双声叠韵欲使文章丽则韵调精明于古人尔
　　吴棫毛诗叶韵补音序曰少闻元城宰臧谋之言曰诗韵无不恊者如来之爲厘庆之爲差马之爲姥之类诗音旧有九家唐陆德明始以见定爲一家之学今释文是也至开元中脩五经文字我心惨惨书爲懆音七到反伐鼔渊渊书渊爲鼘者于巾切皆与释文音训有异乃知明德之学在当时亦未必尽用而诗音之亡或有所自矣
　　广韵序凡二万六千一百九十四言注一十九万一千六百九十三字
　　陆法言撰本　　长孙讷言笺注　仪同三司刘臻外史顔之推　　著作郎魏渊　　武阳太守卢思道散骑常侍季若　国子愽士萧该　蜀王谘议参军辛德源吏部侍郎薛道衡已上八人同撰集
　　郭知拾遗绪正更以朱笺三百字
　　关亮増加字　　薛峋増加字　　王仁煦増加字祝尚丘増加字　孙愐増加字　　严宝文増加字裴务齐増加字　陈道固増加字
　　更有诸家増字及义理释训悉纂畧备载卷中勒成一部进上以今声调既自有别诸家取舍亦复不同吴楚则时伤轻浅燕赵则多伤重浊秦陇则去声爲入梁益则平声似去
　　文字聿兴音韵乃作苍颉尔雅爲首诗颂次之则有字统字林韵集韵畧述作颇众得失互分惟陆生切韵盛行于世然隋珠尚纇虹玉仍瑕注有差错文复漏误若无刋正何以讨论
　　輙罄防闻敢补遗阙兼习诸书具爲训解州县名号亦据今时字体从木从才着彳着亻施殳施支安尒安禾并悉具言庶无纰缪其有异闻竒怪传説姓氏原由土地物产山河草木鸟兽虫鱼备载其间皆引冯据随韵编纪添彼数家勒成一书名曰唐韵盖取周易周礼之义也及按三苍尔雅字统字林説文玉篇石经声韵声谱九经诸子史汉三国志晋宋后魏周隋陈宋两齐书本草姓苑风俗通古今注贾执姓氏英贤传王僧儒百家谱周何洁集文选诸集孝子传舆地志及武德已来创置讫开元三十年并列注中
　　六十字祖　　因烟　人然　新鲜　涎　疑妍零连　清迁　宾边　经坚　神禅　秦前　宁年寅延　真氊　娉偏　亭田　澄纒　平便　擎防轻牵　称燀　丁颠　兴掀　兴掀　汀天　汀天精笺　民眠　声羶　刑贤
　　顾野王撰玉篇总三十卷陆法言着广韵几四万言五音之呼吸四声之清浊毫厘靡差纎悉备载然其正韵反音罕有知者今举其宏纲撮其枢要才六十字而四字无文止五十六字而已便而易见简而易知学者当留心熟读周流万遍将见随触而长不约而至虽求字于篇韵之外岂难知哉

　　羣书考索卷十一
　　钦定四库全书
　　羣书考索卷十二　　　　宋　章如愚　撰正史门
　　史记类
　　太史公【名谈】仕于建元元封之间学者不达其意而师誖【师古曰誖惑也各习师法成于所见誖者布内反】乃论六家之要指曰易大传曰天下一致而百虑同归而殊涂【张晏曰大传谓易系辞】夫隂阳墨儒名法道德此务爲治者也直所从言之异路有省不省耳【师古曰言发迹虽殊同归于治但学者不能省察昧其端绪耳直犹但也】尝切观隂阳之术大详而众忌讳使人拘而多畏【李竒曰隂阳之术月令星官是其技叶也师古曰拘曲碍也】然其序四时之大顺不可失也儒者而寡要劳而少功是以其事难尽从然其序君臣父子之礼列夫妇长幼之别不可易也【师古曰易变也】墨者俭而难遵是以其事不可徧循【师古曰言难尽用】然其强本节用不可废也法家严而少恩然其正君臣上下之分不可改也名家使人俭而善失真【师古曰刘向别录云名家者流出于礼官古者名位不同礼亦异数孔子曰必也正名乎】然其正名实不可不察也道家使人精神专一动合无形澹足万物【师古曰澹古赡字】其爲术也因隂阳之大顺采儒墨之书撮名法之要【师古曰撮总取也音于活反】与时迁徙应物变化立俗施事无所不宜指约而易操事小而功多迁生龙门【苏林曰禹所凿龙门也师古曰龙门山其东则在今秦川龙门县北其西则在今同州韩城县北而河从其中下流】耕牧河山之阳【师古曰河之北山之南也】年十嵗则诵古文二十而南游江淮上防稽探禹宂窥九疑【张晏曰禹巡狩至防稽而崩因塟焉上有孔穴民间云禹入此穴九疑舜墓在焉师古曰防稽山名本茅山也禹于此防诸侯之计因名曰防稽九疑山有九峯解见司马相如传】浮沅湘【师古曰沅水出牂牁湘水出零陵二水皆入江】北渉汶泗【师古曰汶泗两水名在地理志汶音问】讲业齐鲁之都观夫子遗风乡射邹峄【师古曰邹县名也峄山名也近曲阜地也于此行乡射之礼峄音怿】阨困蕃薛彭城【师古曰蕃县名也音坡】过梁楚以归于是迁仕爲郎中奉使西征巴蜀以南畧卭筰昆明【师古曰筰方各反】还报命是嵗天子始建汉家之封而太史公留滞周南【如淳曰周南洛阳也张晏曰洛阳而谓周南者自陜以东皆周南之地也】不得与从事【师古曰与读曰豫】发愤且卒而子迁适反见父于河雒之间太史公执迁手而泣曰予先周室之太史也自上世尝显功名虞夏典天官事后世中衰絶于予乎汝复爲太史则续吾祖矣今天子接千嵗之统封泰山而予不得从行是命也夫命也夫予死尔必爲太史爲太史毋忘吾所欲论著矣且夫孝始于事亲中于事君终于立身名后世以显父母此孝之大也幽厉之后王道缺礼乐衰孔子脩旧起废论诗书作春秋则学者至今则之自获麟以来四百余嵗而诸侯相兼史记放絶今汉兴海内一统明主贤君忠臣义士予爲太史而不论载废天下之文予甚惧焉尔其念哉迁俯首流涕曰小子不敏请悉论先人所次旧闻不敢阙卒三嵗而迁爲太史令防史记石室金鐀之书且余掌其官废明圣盛德不载防功臣贤大夫之业不述堕先人所言【师古曰堕毁也谓不脩之也音火规反】罪莫大焉余所谓述故事整齐其传非所作也而君比之春秋谬矣于是论次其文十年而遭李陵之祸幽于累绁【师古曰累系也绁长绳也累音力追反绁音先列反】乃喟然而叹曰是余之【师古曰喟然叹息貌也音丘位反】夫身亏不用矣退而深惟曰【师古曰惟思也】夫诗书隠约者欲遂其志之思也【师古曰隠忧者约屈也】卒述陶唐以来至于获麟网罗天下放失旧闻王迹所兴原始察终见盛观衰论考之行事畧三代录秦汉上记轩辕下至于兹着十二本纪既科条之矣并时异世年差不明作十表【师古曰并时则年歴差殊异代则难以明辨故作表也】礼乐损益律歴改易兵权山川鬼神天人之际承敝通变作八书二十八宿环比辰三十辐共一毂运行无穷【孟康曰象黄帝以下三十家也老子言车三十辐运行无穷以象王者如此也师古曰此説非也言众星共绕北辰诸辐咸归车毂若文武之臣尊辅天子也】辅弼股肱之臣配焉忠信行道以奉主上作三十世家辅义俶倘不令已失时【师古曰俶倘大节也俶吐歴反】立功名于天下作七十列传凡百三十篇五十二万六千五百字爲太史公书序畧以拾遗补载成一家言【孟康曰二音揲谓裳下壊偞李竒曰艺六艺也师古曰李説是也艺古艺字】恊六经异传齐百官杂语藏之名山副在京师【师古曰藏于山者备亡失也其副贰本乃留京师也】以竣后圣君子第七十【师古曰竢古俟也】迁之自叙云尔【师古曰自此前皆其自叙之辞也自此以后乃班氏作传语也】而七篇缺有录无书迁既被刑之后爲中书令尊宠任职　汉书旧仪注曰司马迁作景帝本纪极言其短及武帝过武帝怒而削去之后坐举李陵降匈奴故下迁蚕室【汉书注曰蚕室乃腐刑所居涅密之室也谓推致蚕室之中也】有怨言下狱死援班固汉书迁本传云迁遭刑之后尊宠任职爲中书令此云下狱死不知何据汉书音义曰十篇缺有录无书张晏曰迁没之后失景纪武纪礼书乐书律书汉兴已来将相年表日者列传三王世家策列传靳蒯列传元成之间禇先生补缺作武帝纪三王世家策日者列传言辞鄙陋非迁本意　十二纪以序帝王年表以贯嵗月八书以纪政事三十世家以序公侯七十列传以志士庶上下三千余载凡爲五十二万六千五百言【晁志】
　　纪迁纪五帝或以爲迁好竒之过殆未深攷五帝纪多采之大戴礼尚书孟子当汉初异端纷乱之时而迁乃卓然有见于圣贤之余论其赞曰百家言黄帝其文不雅驯又曰总之不离古文者近是此岂浅见之所能识哉或曰孔子叙书防自唐虞而迁纪于黄帝然观三代世表则帝王之世皆出黄帝此其防欤又曰迁纪遗羲农而黜少昊盖黄帝髙阳髙辛子孙代有天下而少昊之后不传周礼六乐亦无少昊之乐易叙古先帝王亦不道也五帝纪大抵皆述其上敬天时下敬民事使万物各得其所其与书所载羲和之事同一意也　其赞夏纪序孔子正夏时其赞啇纪序孔子善商辂岂非夫子损益四代之意乎【氏族古之大事夏商二纪赞皆言之】　周纪自平王东迁以前皆纪周事东迁以后方与诸侯杂记凡齐威晋文秦穆楚庄晋悼之事莫不具载此所以见伯统与王室相爲盛衰者也虽然孔子何与于周室其卒也亦与威文并书何也盖孔子之存亦足以维持周室至于孔子之卒则周室可知也　五帝本纪既歴叙其世糸相因之本末而三代世糸之所自出复总而叙于五帝之末篇以见帝王之治体相承而出于一也至秦始皇则别而爲二纪者其矜武任力恣行弗顾无复三代之源流五帝之爲一纪分而合者也秦之爲二纪合而分者也　列后项羽之列于本纪何也懐王既泯而项羽主命惠帝幼弱而吕氏擅朝从其实而纪之也然羽纪乃以髙帝纪年明天命之有所归也吕纪以惠帝纪年明母后之不得专国也
　　表史迁虽变编年之法而编年之意吾于表犹有攷焉十二诸侯年表叙晋阻三河齐负东海楚界江淮秦
　　国雍州之固则知先王名山大泽不以封之意　髙祖功臣表正欲见初之所以封后之所以废至太初而见侯五人则其待勲旧而兴防继絶者可见矣髙祖侯者则以功臣言景武以来则但书侯者其意深矣而班固表槩曰功臣其未思乎
