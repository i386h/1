<!-- { "loadSidebar": true } -->
　　御书明堂皇祐元年九月亲篆明堂二字飞白明堂之门四字
　　哲宗御书唐人诗赐范祖禹等上皇书赐羊祜列传又书赐孝经【意在隆孝治而形广爱】其后又书赐六经光宗御书尚书绍兴五年九月赐赵鼎御书尚书御书裴度传六月赐张浚裴度传
　　书目类
　　西汉艺文志曰仲尼没而微言絶春秋分为五【左氏公谷邹氏夹氏】诗分为四【毛齐鲁韩】易有数家之传至秦燔灭文章汉兴开献书之路迄孝武书缺简脱于是建藏书之策置写书之官诸子传说皆充秘府至成帝使陈农求遗书于天下诏刘向校经传诸子诗赋任宏校兵书尹咸校数术李柱国校方技向总録而奏之向死歆于是总羣书而奏其七畧故有辑畧【歆曰谓诸书之总要】有六艺畧有诸子畧有诗赋畧有术数畧有方技畧易十三家二百九十四篇【易经十二篇周王孙易传二篇杨何二篇韩婴二篇王同二篇丁寛八篇孟氏京房十一篇灾异六十六篇五鹿充宗畧说三篇此特摘其显然者録不尽録下皆类此】书九家四百一十二篇【古文经四十六卷伏生经二十九卷传四十一篇欧阳章句三十一卷说义二篇小大夏侯章句各二十九卷解二十九篇刘向五行传十一卷周书七十一篇刘向云周书诰誓号令也石渠奏议四十二篇】诗六家四百一十六卷【诗经二十八卷鲁故二十五卷说二十八卷齐后氏故二十卷传三十九韩故三十六卷内传四卷外传六卷说四十一卷毛诗三十九卷故训传三十卷】礼十三家五百五十五篇【古经五十六卷经七十篇七十子后学者记百三十一篇曲台后苍九篇古明堂隂阳三十三篇周官经六篇即今周礼也周官传四篇军礼司马法百五十五篇封禅议十九篇武帝时石渠议三十八篇】乐六家百六十五篇【乐记二十三篇王禹记二十四篇雅歌诗四篇】春秋二十三家九百四十八篇【古经十二篇十一卷左氏传三十卷公羊传十一卷谷梁传十一卷邹氏传夹氏传各十一卷公羊外传五十篇章句三十八篇杂记八十二篇董仲舒治狱十六篇谷梁外传二十篇章句三十二篇石渠议奏三十九篇国语二十一篇新国语五十四篇刘向世本十五篇古史官记也战国防三十三篇陆贾楚汉春秋九篇太史公百三十篇十篇有録无书冯商续十篇太古以来年纪二篇】论语十二家二百二十九篇【古二十一篇齐二十二篇说二十九篇鲁二十篇传十九篇夏侯说二十一篇张禹说二十二篇王驳说二十篇燕说三卷石渠奏议十八篇孔子家语二十七卷】孝经十一家五十九篇【古孔氏一篇二十二章长孙氏江氏后氏翼氏一篇十八章各有说一篇长孙说二篇张禹说二篇石渠五经惟议十八篇尔雅三卷二十篇小雅一篇古今字一卷弟子职一篇管仲作】小学十家三十五篇【史籀十五篇周宣王太史作八体六技证一曰大篆二小篆三刻符四虫书五摹印六署七传书八书苍颉一篇凡将一篇司马相如作急就一篇汉史游作元尚一篇李长作训纂一篇雄又作苍颉训纂一篇苍颉传一篇杜林苍颉训纂一篇故一篇】凡六艺一百三家三千一百二十三篇序六艺为九种儒家者流五十三家八百三十六篇【晏子八篇子思二十三篇曽子十八篇漆雕子十三篇宓子十六篇子贱景子三篇世子二十一篇名硕陈人魏文侯六篇李克七篇公孙尼子二十八篇孟子十一篇孙卿子三十三篇子十八篇名婴齐人周史六十六篇周政六篇周法九篇法天地立百官也河间周制十八篇越一篇王孙子一篇公孙固一篇十八章李氏春秋一篇羊子四篇童子一篇名无心难墨子徐子四十二篇鲁仲连子十四篇平原君七篇虞卿春秋十五篇髙祖传十三篇陆贾二十三篇刘敬三篇孝文传十一篇贾山八篇孔臧十篇贾谊五十八篇河间王对三雍三篇董仲舒百二十三篇倪寛九篇公孙十篇终军八篇吾丘夀王六篇虞丘说一篇荘助四篇桓寛盐铁论十六篇汉刘向所序六十七篇即新序说苑世说列女传图颂也扬雄所序三十八篇太法言乐四箴二】道家者流三十七家九百九十三篇【伊尹五十一篇太公一百三十七篇鬻熊子二十二篇管子八十六篇老子邻氏传四篇傅氏说三十七篇徐氏说六篇刘向说四篇文子九篇闗尹子九篇荘子五十二篇列子八篇老成子十八篇长卢子九篇田骈子二十五篇老莱子十六篇鹖冠子一篇周训十四篇黄帝四经四篇铭六篇君臣十篇杂黄帝五十八篇力牧二十二篇孙子十六篇齐阙子二篇臣君子二篇蜀人郑长者一篇楚子三篇】隂阳家者流二十一家三百六十九篇【朱子韦三篇郑衍子四十九篇容成十四篇张苍十六篇闾丘子十三篇周伯十一篇】法家者流十家二百一十七篇【李悝子三十二篇商君二十九篇申子六篇慎到子四十二篇韩子五十五篇晁错三十一篇】名家者流七家三十六篇【邓析二篇公孙龙子十四篇恵施子一篇赵毛公九篇】墨家者流六家八十六篇【尹佚二篇墨子七十一篇】纵横家者流十二家百七篇【苏秦三十二篇张仪十篇蒯通五篇邹阳七篇主父偃二十八篇徐乐严安各一篇】杂家者流二十家四百三篇【孔甲盘盂二十六篇大禹三十七篇伍子胥八篇由余三篇尉缭三十九篇尸子三十篇吕氏春秋二十六篇淮南内二十一篇外三十三篇东方朔二十篇荆轲论五篇吴子一篇】农家者流九家百一十四篇【神农二十篇】小说家者流十五家千二百八十篇【伊尹说二十七篇鬻子说十九篇师旷六篇务成子十一篇】凡诸子二百八十九家四千三百二十四篇　诗赋百六家千三百一十八篇自屈原至王褒二十家三百一十二篇【屈原二十五篇唐勒四篇宋玉十六篇荘忌五十四篇贾谊七篇枚乗九篇相如二十九篇淮南王八十二篇吾丘夀王十五篇倪寛二篇刘向赋三十二篇王褒十六篇】自陆贾至朱宇二十一家二百七十四篇【陆贾三篇枚臯百二十篇朱建二篇严助三十五篇朱买臣三篇刘辟强三篇司马迁八篇萧望之四篇扬雄十二篇冯商九篇朱宇三篇】自孙卿至路恭二十五家百三十六篇【孙卿十篇贾充四篇张仁六篇时洪一篇王商十三篇徐传四篇吕嘉五篇路恭八篇】自客主赋十八篇至隠书十八篇杂一十二家二百三十三篇自髙祖歌诗至南郡歌诗二十八家二百一十四篇【髙祖一篇泰畤甘泉夀宫十四篇宗庙五篇吴楚汝南十五篇燕代讴鴈门云中陇西九篇邯郸河间四篇齐郑四篇河间四篇左冯明索三篇京兆尹秦五篇洛阳四篇河南周七篇送迎灵颂歌诗三篇南郡五篇】序诗赋为五种　兵权谋十三家二百五十九篇【吴孙武兵法八十二篇齐孙膑八十九篇公孙鞅二十七篇吴起四十八篇范蠡二篇大夫种二篇兵春秋三篇广武一篇韩信三篇】形势十一家九十二篇图十八卷【起楚兵法七篇图四卷止项王一篇】隂阳十六家二百四十九篇图十卷【起太乙兵法十篇止辟兵咸胜方七十篇】技巧十三家百九十九篇【起鲍子兵法十篇止阙　二十五篇】凡兵马五十三家七百九十篇图四十三卷任宏次兵马为四种天
　　文二十一家四百四十五卷【阙　　　　　二十八卷止图书秘记十七篇】厯谱十八家六百六卷【起黄帝五家厯三十三卷止杜忠算术十六卷】五行二十一家六百五十二卷【起泰乙隂阳二十三卷止五音定名十五卷】蓍十五家四百一卷【起书五十二卷止易卦八篇】杂占十八家三百一十三卷【起黄帝长栁占梦十一卷止种树臧果相蚕十三卷】形法六家百二十卷【山海经十三篇】凡数术百九十家二千五百二十八卷序为六种方技三十六家八百六十八卷序为四种太乙书六畧三十八种五百九十六家万三千三百九十六卷唐艺文志曰自汉以来史官列其名氏篇第以为六
　　艺九种七畧至唐始分为四类曰经史子集而藏书莫盛于开元其着録者五万三千九百一十五卷而唐学者自为之书又二万八千四百六十九卷可谓盛矣初隋嘉则殿书三十七万卷至唐武徳初有书八万卷王世充平得隋书八千余卷宋遵浮舟泝河西致京师经砥柱舟覆而书尽亡【时令狐徳棻请加钱帛募遗书増置缮写数年书备】贞观中魏征请求天下书缮写藏于内库令宫人掌之【征定为四部】宗时命马懐素修图书比防幸东都乃就乾元殿东序检校又借民间异本传録及还京师迁书东宫丽正殿置修书院于著作院其后大明宫光顺门外东都明福门外皆创集贤书院学士通籍出入既而太府给纸札以缮写两都各聚书四部以甲乙丙丁为次列经子史集四库其本有正有副【开元三年四部书成上令百姓官人入乾元殿东廊观书】禄山之乱尺简不藏元载为相奏以千钱求书一卷又命苗发等使江淮括访至文宗因郑谭言经籍未备诏秘阁搜访于是四库之书复全分藏于十二库【开成中分察使奏秘书省四库见　新旧书籍共五万六千四百七十六卷】其后经黄巢之乱而荡然无复存矣今欧阳公述其终始而定其四库之目一曰甲部经録其类十一【易书诗礼乐春秋孝经论语防经解小学凡着録四百四十家五百九十七部六千一百四十五卷】二曰乙部史録其类十三【正史编年伪史杂史起居注故事职官杂传记仪注刑法目録诸牒地理凡着録五百七十一家八百五十七部一万六千八百七十四卷】三曰丙部子録其类十七【儒道法名墨纵横杂家农家小说天文厯算兵书五行杂艺术类书明堂经脉医术凡着録六百九家九百六十七部一万七千一百五十二卷】四曰丁部集録其类三【楚辞别集总集凡着録八百一十八家八百五十六部一万一千九百二十三卷】
　　旧唐书经籍志曰平世载籍世莫得闻今録开元盛时四部诸书以表艺文之盛甲部为经其类十二易以纪隂阳变化书以纪帝王遗范诗以纪兴衰诵叹礼以纪文物体制乐以纪声容律度春秋以纪行事褒贬孝经以纪天经地义论语以纪先圣微言图纬以纪六经防经解以通六经大义诂训以解六经章句小学以纪字体声韵乙部为史其类十有三正史以纪传表志古史以纪编年系事杂史以纪异体杂记霸史以纪伪朝国史起居注以纪君人言动旧事以纪朝廷政令职官以纪官序品秩仪注以纪吉凶行事刑法以纪律令格式杂传以纪先贤人物地理以纪山川郡国谱系以纪世族继序畧録以纪史策条目丙部为子其类十有四儒家以纪仁义教化道家以纪清净无为法家以纪刑法典制名家以纪循名责实墨家以纪强本节用纵横以纪辨说诡诈杂家以纪兼叙众说农家以纪播殖种艺小说家以纪刍辞舆颂兵法以纪权谋制度天文以纪星辰象纬厯数以纪推步气朔五行以纪卜筮占医方以纪药饵针灸丁部为集其类有三楚辞以纪骚人怨刺别集以纪词赋杂论总集以纪文章事类【刘昫撰新唐书甲少旧唐书一丙多旧唐书三其异同如此】古今书録唐开元毋氏撰【名要】初宗内库书籍皆
