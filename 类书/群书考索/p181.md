<!-- { "loadSidebar": true } -->
　　肃宗谓崔祐甫曰人言卿拟官多亲故曰夫荐拟者必悉其才行如不闻知何由得贤
　　文宗谓宰相荐人勿问亲踈朕闻窦易直为相未尝用亲故若果才避嫌而弃之亦不为公裴度荐李徳裕姚崇荐魏知古裴垍为相有故人求京兆判司曰才不称不敢以私伤至公他日盲宰相不妨得之垍则不可
　　陆贽请令台省官各举其属而徳宗疑诸司所举皆亲故受赂者贽谏曰陛下择相亦不出台省长官之中岂有为长官而不能举一二属吏居宰相则可择千百具僚其要在于精择长史贽之説尽矣
　　宋朝祖宗时以考第资歴无过犯有劳绩者逓迁谓之循资若磨勘应格自令録以上及六考皆改著作佐郎无出身及七考改大理寺丞【今宣教郎】其有功赏循资者减一等若未该磨勘循资至支使【今文林郎】及八考者有出身人改太子中允余改太子中舍今【通直郎】其四色判官【今承直郎】及九考以上者改秘书丞【今奉议郎】十二考以上改太常博士今【承议郎】无出身人止殿中丞【亦奉议郎】
　　仁宗始以及第改官者多遂诏用帅守监司通判保荐以嵗改百员为额
　　元丰稍鑴改官之格故观察判官以上改奉议郎无出身人改通直郎掌书记改通直郎支使以下一例改宣徳郎【续通鉴节要】
　　祖宗之初上自侍从大臣下至常参官又下至部使者与郡守又下而至监当知县之为陞朝官者皆得以荐举其路至广也有嵗举有御礼举有一人而嵗举数十人者有不限之以数者其为员至寛也侍从举四员而本道转运使副所举或一二员皆得以引对磨勘其为法至畧也不至有缪举之患自天禧罢监当朝臣举官之制至寳元康定又罢常参荐举治平御史知杂以上又罢荐举至熈寜又并式郡举官罢之而路始狭矣仁宗康定虽诏定内外臣僚荐举之数而诸路荐举属之监司其不限之以数犹故也其后皇祐惩张易滥举之弊又并部使者举员差定之而员姁拘矣増四考为六考増举者四人为五人所共益宻矣此荐举之因革也
　　仁宗皇帝尤以选人迁官为重引对之际予夺抑扬不専于有司之法陈琪用荐者十余人知其为厐籍之婿则抑之胡宗尧用荐者十余人知其为胡宿之子则抑之李师锡用荐者三十余人知其为王徳用之姻则抑之且曰朕设保举以宠天下士今但势要者得孤寒之士何由而进又吕文靖公荐其子夷简以为有宰相之才后果为名宦宋维翰荐种放为谏官尝出十辅之书以禆圣政此荐举之公也
　　富弼论西事疏曰有才徳者然后知人之才徳无者见必増忌欧阳公言三弊亦曰守亷谨者各主清干之人赃汚者举贪浊之人狥私者举请求之人干徳中尝诏陶谷等四十五人举郡佐矣太平兴国中又尝诏李昉等十二人举二司判官及转运使矣至邢昺等四人举学官则景徳之诏也张齐贤五人举御史则祥符之诏也张知白等十二人举监司则天禧之诏也夫居近列者非不多而被诏举者有数此祖宗用人之法也侧闻太宗语大臣曰若不择举主何由得贤真宗语近臣曰不若行择举主以类求人此择举之法也
　　铨选类
　　成周之时乡大夫乡老举贤能而賔其礼司徒教三物而兴诸学司马辨官材以定其论太宰诏废置而持其柄内史専与夺而式于中司士掌其版而知其数论定然后官之任官然后爵之位定然后禄之盖择才如此之详
　　汉至成帝建始初置常侍曹尚书一人主公卿又有二千石曹尚书一人掌郡国二千石盖选曹之所起也【汉末立资格而资格甚严郡县守相之髙第者然后为二千石二千石之有治行者然后为九卿九卿之称职者然后为御史大夫至于丞相则非御史大夫之任职者不迁也此其大者之有常格也博士髙第者为尚书次者为御史否则以次补诸太学博士弟子二嵗通一艺以上补文学掌故其髙第为郎中文事掌故郡属备员此其小者之有常格也诸官初除必先试守试守一嵗然后为真则称号有常格矣有市籍者不得为官入财为官者不得名职则流品有常格矣】
　　后汉光武改常侍曹尚书为吏部尚书其时选举于郡国属功曹于公府属东西曹于天台属史曹尚书亦曰选部而尚书令总之其所进用加嵗月先后之次其后所举皆特拜不复简试谤议渐生安帝永嘉中左雄议改察举之制限年四十以上儒者试经学文吏试章奏如有顔回子竒之类不拘年齿【时徐淑年未及而举孝亷乃以不拘年为对雄诘之曰回闻一知十孝亷闻一知防淑无以对乃遣还郡】雄在尚书十余年察选清平各得其人后黄琼以雄孝亷之选専用儒学文吏于取士之义犹为有违乃増为四科【孝弟及能从政】
　　三国魏文帝时陈羣立九品官人之法州郡皆置中正以定其选【中正以州郡之贤者为之有言行脩着或以五升四以六升五道义亏则或自五退六自六退七是以吏部不能审定故委中正铨第及其弊也惟知问闷不辨贤愚故刘毅云下品无髙门上品无寒士南北朝至于隋选举之法虽互有损益而九品及中正至开元才罢】其武选俾防军主之又以崔琰毛玠为丞相掾并典选举所用皆清正之士吏洁于上俗成于下
　　晋依魏氏九品之制内官吏部尚书司徒左长史外官有大中正州郡有小中正皆掌举选其后中正任久爱憎由已而九品之法渐弊刘毅上疏曰九品有八损而官才有三难请因用土断复乡举里选之法及刘颂为吏部尚书复建九班之制令百官在职少迁时贾郭専朝任者务速故不行【山涛居选部甄别人物各为题目时号山公启事】
　　宋文帝限年三十而任郡县以六周而代刺史十余年及至武帝仕者不拘老幼守宰以三周是时谢庄请令大臣各举所知以付尚书铨用帝不欲重权在下乃分吏部置两尚书以散其权
　　梁制九流常选州置州重郡置郡崇乡置乡豪各一人専典捜荐无膏梁寒素之隔后复置中正
　　陈选无定时随缺则补官
　　后魏时中正所铨但在门第吏部彛伦仍不才举文帝求理内官通班以上自考覈以为黜陟其后员少应调者多选曹无以处之崔亮乃奏不问贤愚以停觧日月为断魏之失才从亮始也
　　后周以吏部长选【苏绰为六条欲罢门资之制】
　　隋制尚书举其大者侍郎铨其小者则六品以下官吏咸吏部所掌自是海内一命以上之官州郡无复辟署矣
　　后魏北齐以来州郡僚佐以多为吏部所授
　　隋一切归在省司刘曰小大之官悉由吏部职介之迹皆属考功所以繁也省官不如清心
　　唐制诸王及职事正三品以上若文武散官三品以上及都督都防上州刺史之在京师者册受五品以上皆制授六品以下守五品以上及视五品以上皆勅授凡制勅授及册拜皆宰司进拟白六品以下防受悉由尚书文官属吏部武官属兵部谓之铨选文武选事各分为三铨尚书典其一侍郎分其二凡选始于孟冬终于季春【武徳以十一月起选至春则闲停至贞观刘休甫奏四时总选随到注拟】其择有四事曰身言书判四事可取则先乎徳徳均以才才均以劳六品以降计资量劳而拟官五品以上不试列名上中书门下听制勅凡选以类为甲先简仆射乃上门下省给事中读之黄门侍郎省之侍中审之不审者皆得駮下既审然后上主者受防而奉行焉给告身武选亦然其黔中岭南闽中之官不由吏部谓之南选
　　髙宗麟徳以后选人渐多裴行俭设长名姓歴榜引铨注之法开元中裴光庭以选人无常限复作循资格贤愚一贯必合乎格者乃得铨授久淹者皆荷之谓之圣书而抡才之方失矣武徳初官不充员吏曹移牒州府课人应集至则授官无退遣后求者渐多始有沙汰太宗诏杜如晦曰吏部取人举言辞不详才行将依汉法令本州辟召事寝不行贞观十八年髙季辅独知选事太宗赐金镜一面以表其清鉴焉永徽中以来官纪以紊武后朝以选人多不实令糊名暗考以定第及中宗韦氏太平公主用事神龙后除官不由宰司特勅斜封便拜凡数千员内外谓之三无坐处言宰相御史及员外郎也韦氏败始以宋璟为吏部尚书李义卢从愿为侍郎姚元之为兵部尚书陆象先卢懐慎为侍郎悉奏罢斜封官量阙留人虽资髙考深非才实者不取初尚书铨掌七品以上选侍郎铨掌八品以下选至是通其品而掌焉未防璟元之等罢崔涖薛昭希太平公主意上言罢斜封官人失其所而怨积于下必有非常之变乃下诏尽复斜封别勅官宗以选试不公乃置十铨试人明年复故天寳中杨国忠以吏部尚书三铨注官皆自専之与左相唱注以夸敏速由是不经门下省审侍郎不得参议肃代以后铨注无可道者徳宗时沈既济有四太之説入仕之门太多世胄之家太优利禄之资太厚督责之令太薄显庆中刘祥道知选事上疏陈六事防杜正伦亦言入流者众乃诏与祥道参议而执政惮改作遂格其议矣【以通鉴唐书修】
　　宋朝太祖承五季之弊文武常参官非有劳者未尝进秩考满叙迁之法稍不复举当是时京朝中书三班属枢宻主管差遣磨勘之法归之大臣则是大臣实预黜陟之权【建隆诏吏部判铨选人并试判三道为上中下三等太平兴国中定十四等惟除下等余三等皆注官】
　　太宗淳化建审官院为黜陟之地量才较绩而引对不废其无功可録者至有供奉官四十年不迁　至道中官缺至千七百人而有司请并合吏员三而省一以实空官一切超折就拟尚不充也承平既久官涂大启天禧之间遂有假员之法取审官虚阙而躐授吏部待拟之人而铨品浸革矣祥符中黄绶之吏未得选者遂至三千始预用一嵗员阙至
　　仁宗时吏在仕版者无虑八九千人而调补者复不在焉预用之阙且渉三嵗议者以为流烂之极【是时范仲淹陈事有言曰今不闻劳逸能否一切以嵗月叙迁非考绩之法而苏绅亦曰今不问才能之长短惟以资歴深浅为先后欲贤不肖有别不可得也　今吏部之注拟者何也始入官而得簿尉自簿尉而得令丞推而上之至于幕职由是法也又上而至于守贰由是法也其宜得者则曰应格其不宜得者则曰不应格】















　　羣书考索后集卷十四
　　钦定四库全书
　　羣书考索后集卷十五
　　宋　章如愚　编
　　官制门
　　考课类
　　考课之法尚矣
　　舜典曰三载考绩三考黜陟幽明如鲧之绩用弗成必待九载而后见是也　至成周而计吏之法益详焉嵗终考嵗防月终考月要日终考日成又三嵗有大计之治九载有黜陟之方亦防于不惮烦者而纲维所繋并二可攷嵗终受防则掌之太宰诏王废置则掌之太宰大计诛赏则又掌之太宰是亦足矣至小宰又以六计亷善亷能亷敬亷正亷法亷辨羣吏之治宰夫以八职【正师司旅府史胥徒】掌官府听国计于司防计吏治于司书有小司徒以攷其治成有内史以逆其防计大抵皆统于太宰功罪能否举以告王而升黜之此周制之善也【凡设官之长各考一官之属六卿考属官牧伯攷诸侯又尽攷于司防而后冢宰受百官府之防而诏废置焉盖各攷其属则寡而难欺提要于上则简而易见】
　　秦任刀笔郡国事不先上丞相辄上御史是时法虽严而王稽守河东至不肯上计
