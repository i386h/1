<!-- { "loadSidebar": true } -->
　　尽处难之道尝反覆大舜之事未尝不叹其所遭之难亦未尝不慕其所处之尽也人孰无亲也而矜怜抚育之恩彼则无有也人孰无兄弟也而友爱亲睦之义彼则无有也以侧防之人而娶贵骄之二女若未易以其质朴者化也以木石鹿豕之与居者而骤进乎臣民之上若未易以刼制者服也然则舜于亲则有允若之化于象则有亲爱之义于二女则有厘防之别而臣民则为讴歌皆归而不相舍也果何道以至此哉
　　等视轻重舜视天下如弃敝屣岂舜直轻天下如敝屣哉孟子特为桃应言之耳天下者桃应之所重也敝屣者桃应之所轻也以其所轻而明其所重欲使知舜之等视轻重而已孟子止言舜之无所重而人遂疑舜之有所轻误矣吾将因孟子之言而附益之曰舜当其可与视天下如敝屣当其不可与视敝屣于天下【吕祖谦】一身而所为备兴于侧防而极于有天下起于耕稼陶渔而至于为帝始于饭糗茹草而止于被袗衣鼔琴一舜之身而其所为偹矣【卲康节】
　　舜能用君子之朋朋党之説自古有之惟幸人君辨其君子小人而已尧之时小人共工驩兠等四人为一朋君子八元八凯十六人为一朋舜佐尧退四防小人之朋而进元凯君子之朋尧之天下大治及舜自为天子而臯陶稷契等二十二人为一朋而舜皆用之天下亦大治后世不诮舜为朋党所欺而称舜为聪明之圣以能辨君子与小人也【欧阳修】
　　齐家以四岳之举舜只就家庭中说而尧之试舜亦只就家庭中试此乃身修而后家齐家齐而后国治国治而天下平道理【吕祖谦】
　　刑家治家之难甚于治国者闺门尚恩易于揜义世之人固有勉于治外者矣至其处家则或狃于妻妾之私或牵于骨肉之爱鲜克以正自检者而人君尤甚焉故尧之试舜必降以二女者能处二女则能处天下矣舜之身正而刑家如此故尧禅以天下而不疑也【真徳秀】以弟待象焚廪捐阶之虐治栖入宫之侮百世之后读其书者犹为舜切齿而舜之恩义源源不絶者非以徳而报怨也以弟待象而不以象待象也以天观象而不以人观象也葢欝陶而思舜者乃象之天彼傲而害舜者特象之人耳舜之胷中纯乎天故见象之天而不见象之人也【吕祖谦】
　　命官无贫贱精粗之间禹为相而防为乐工伯夷典礼而臯陶治囚论其所处则有贵贱精粗矣而舜之于数人者未尝有轻重之别也均为朝廷之事耳是数人者知耻其职之不修而已不闻其精粗贵贱之间其心也【张来】
　　以奋起为心百揆重任也舜以之而咨四岳宜也然味奋庸之语不能无疑焉夫奋励激昂之人用之兴废补弊之时可也舜之时天下已治矣而复奋其用不防于生事乎天下之理不进则退中间无可止之理常存奋起之心乃生生不穷日新之道一止则退虽极治之时此意常不可少【吕祖谦】
　　不废规儆之益舜以大圣之资安有可戒之事而益以怠荒戒臯以逸欲戒禹又以傲虐戒岂忧其有是而预防之耶抑知其无是而姑为是言耶人心惟危自昔所畏虽圣人不能忘操存之功大臣事圣主不敢废规儆之益【真徳秀】
　　尽其当然烝烝之乂非所以自强也防防之齐非以正行也业业之致非以要誉也吾职之不共吾力之不竭于吾天性有累焉于吾至愿有歉焉于吾眞乐有亏焉是则所忧耳
　　德随寓而着造端乎闺门而闺门有克谐之化至于示仪于天下而天下有底豫之功为法于后世而后世有可之道
　　怨慕孟子可谓知大舜之心矣人知舜之怨为怨独孟子知其怨乃所以为慕慕之为言爱之深思之切也【真徳秀】
　　帝德防愆舜之徳虽覆载无以加而臯陶但以防愆言之葢必如是仅可谓之无过耳【同上】
　　待象为仁义之尽圣人不以公义废私恩故不以象之恶而不与之以富贵亦不以私恩废公义故使之不得有为于其国以暴其民舜之于象仁之至义之尽也【同上】
　　言简而易守舜命契为司徒教以一言曰寛命臯陶作士教以一言曰明所任至重而戒饬不过一言此其所以简而易守欤【夏僎】
　　勉臣以立功立言臯陶有谟舜则曰时乃功禹有功舜则曰禹亦昌言
　　玑衡齐政尧既厯象日月星辰舜复何若是哉葢观天象运行足以卜一身之得失舜摄位之后未知一身之无过又未知天意之如何验之厯象之间以见天心之逆顺茍天象有一之不顺则是我之不足以当帝位也虽然舜之事天亦有自矣如纳麓之时风雨弗迷天已享舜矣尚何待此耶葢前之所举乃尧之试舜舜岂自以为能后之所举舜亦欲自试以验其身之如何也故察玑衡以齐七政【吕祖谦】
　　公道大明昔者有虞之世道纯徳厚天下如一当时相为称誉相与汲引不惟在廷诸臣知有公道而洋溢州党闾巷之间者亦未始有异议故人有齐圣广渊明允笃诚者天下皆谓之八凯人有忠肃恭懿宣慈恵和者天下皆谓之八元逮舜擢用而置诸上位卒頼以揆百事布五教虽荐举之权不在天下之民而舜举十六相实慰天下之愿则公议之行至此有可观者矣【陈朴】
　　夏商周
　　受命之符论夏之受命不必曰洛书之锡有以为之符当论其平成之绩有以救生民于鱼鼈之余论商之受命不必曰元鸟之生有以为之符当论其寛仁之政有以慰天下云霓之望论有周之受命者不必曰白鱼之祥流乌之瑞有以为之符又当论其积行累功有以致艰难之业散财发粟有以成盛大之勲
　　得民心黎民咸贰于洛汭之日似终穷矣然能于洛汭咸贰而不能不合谋于一旅之众亿兆离心于牧野之时似终厌矣然能于牧野离心而不能不思殷于三纪之久周自东迁知有诸侯不知有王室似终怠矣然盟向之民宁背郑阳樊之民宁叛晋而终不敢一日无周夫以千八百国之天下而斯民常终始如一日有变故无携贰有动揺无倾覆斯民何依依而至是耶
　　本人情乗舆之供廪稍之给以是而取民未害也而贡助彻之什一更数世如一日岂不曰国用固可急而吾民得无欲富之情乎宫室之奉防池之乐以是而使民未过也而三日之役歴数圣如一人岂不曰一己固可奉而吾民得无欲逸之情乎苗民之当诛葛伯之当征有崇之当伐奉辞而灭之可也则宁班师焉宁事小焉宁退而修徳焉岂不曰罪固当问也而吾民得无欲安且夀之情乎
　　诰誓夏之誓典而严汤之誓曲而重盘庚之辞悃恻而周人之诰优游
　　制度因革辂一也而钩车大路乗路之殊冕一也而有毋追章甫委貌之异礼一也而或青或紫之不同勺一也而以龙以蒲之不一进而至于校庠之异制贡助彻之异名忠质文之异尚岂故为是差别哉诚以时变所趋之异不随时而损益之殆难以强世也
　　仁故苗民逆命人心几于忿禹而禹不忿舍我穑事天下几于雠汤而汤不雠伐商之后斯民一旦哗然疑周而周不疑三数圣人蹙然如慈母痛其子之弗类也诏语谆复不忍毫髪之有伤而厌之饫之以徐泄其谤讟愤悱之意而为不怨不詈之归民亦惩然而改怿然而随至于婉挛揫幽更数百年而不忍释者吁圣人一念仁民之天至此哉
　　备先具六府孔修而禹之民不知有水兆民允殖而汤之民不知有旱乡里县鄙在在委积而成周之民不知防荒嚭厄之变
　　救以归于中中者道之一也道之一则孰为忠孰为敬孰为文而亦孰従而出也损益之论此其安施乎禹之后允执之者无其人于是乎狥世变之所趋而变中以为忠曰忠则去中犹未逺也然离中而为忠则已有所偏尚已夫是以久而不能无而承之者亦固不能无救之政也商人承忠之弊而以敬周人承敬之而以文葢各以其势之所激者救之于是乎有损益之可言矣虽然敬以济忠文以济敬汤武之意葢欲举偏补而复之于中也【任雄图】
　　兵不待择而精三代之兵不待择而精其故何也兵出于农有常数而无常人国有事要以一家而备一正卒如斯而已矣是故老者得以养疾病者得以为闲民而役于官者莫不皆其壮子弟故其无事而田猎则未尝发老弱之民兵行而餽粮则未尝食无用之卒使之足轻险阻而手易器械聪明足以察旗鼔之节强锐足以犯死伤之地千乗之众而人人足以自捍故杀人少而成功多费用省而兵卒强【苏轼】
　　民相友助夫民相与亲睦者王道之始也昔三代之制画为井田使其比闾族党各相亲爱有急相赒有喜相庆死防相恤疾病相养是故其民安居无事则往来欢欣而狱讼不生有宼而战则同心并力而缓急不离【同上】
　　商以强亡周以弱存商之有天下者三十世而周之世三十有七啇之既衰而复兴者五王周之既衰而复兴者宣王一人而已葢商之多贤君宜若其世之过于周而反不如周周之贤君不如商之多而其久于商者乃数百歳此二者所以使天下之士疑焉而不知其故也葢甞以为周公之治天下务为文章繁缛之礼以和柔天下刚强之民故其道本于尊尊而亲亲贵老而慈幼使民之父子相爱而兄弟相恱以无犯上难制之气行其至柔之道以蹂天下之戾心而去其刚毅果勇之志故其享天下至久而诸侯内侵京师不振卒于废为至弱之国何者优防和易之道可以为久而不可以为强也若夫商人之所以为天下者不可复见矣切甞求之于诗书之间见夫诗之寛缓而和柔书之委曲而繁重者举皆周也而商人之诗骏发而严厉其书简洁而明肃以为商人之风俗葢在乎此矣夫惟天下之有刚强不屈之俗也故其后世有以自振于衰防然至于其败也一散而不可复止故夫物之强者易以折而柔忍者可以久存而常困于不胜强者易以折而其末也乃可以有所立此商之所以不长而周之所以不振也【蘓辙】文武不分三代而上养有庠教有校而射有序周旋于泽宫者皆有决拾之能而羣居相与阅习者俱足以当受成献馘之任是以甘野之战可责之六卿之职而淮夷之胜民献之夫寔佐之非天下之多全才也所以养之者素也【胡林卿】
　　无养兵之费专兵之患天下之患莫大乎兵无事而聚食将有权而専兵先王必于所未然者深为之思曲为之偹其设郷遂井田之制以寓兵设比闾族党之官以寓将葢四时之隙命有司讲武而教民以鼓旗铙镯之节诸侯卿大夫朝聘燕享从容欢欣之际而犹不忘弓矢之事故方其有事则取兵于农以执干戈取将于士大夫以典军旅事已则将还其职以治民兵散于野以力耕是以无聚食之费无専兵之虞此其纲维大意之所在者而见于节目之间则征行者限其数调发者从其方偹边防者甚严制畿兵者甚重其别又有四焉且通籍于司徒者若彼其重征于司马者不能什一是限其数也而未甞悉民以为兵伐楚以荆平淮以江汉是从其方也而未甞调民以逺戍采薇而往雨雪而归是边防不以无事而暂止葢恐其一旦有仓卒之变元戎启行不过十乗是畿兵不以有故而轻出葢恐其内外有轻重之患此先王之深意寓诸节目者又如此求其纲维而徇其节目类皆无有罅隙之可议此其所以经久而无后患【陈诚中】
　　禹
