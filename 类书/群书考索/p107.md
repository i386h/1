<!-- { "loadSidebar": true } -->
　　呉粤之劔迁乎其地而弗能爲良地气然也【礼冬官】子路戎服见于孔子抜劔而舞之曰古之君子固以劔自衞乎【家好生】　周穆王征西戎西戎献锟铻之劒【列汤问】　大冶铸金金踊跃曰我且必爲镆铘大冶必以爲不祥之金【庄大宗师】　桓公之葱太公之阙文王之録庄君之胷阖闾干将莫邪钜阙辟闾皆古之良劔也然而不加砥砺则不能利【荀性恶】　秦昭王曰吾闻楚之铁劔利而倡优拙【范睢传】　肃宗赐诸尚书劔自手书其名曰韩棱楚龙渊郤寿蜀汉文陈宠济南椎成时论者爲之説以棱渊深有谋故得龙渊寿明达有文雅故得汉文宠质朴善不见外故得椎成【后陈宠】　雷焕曰斗牛之闲颇有异气寳劔之精上彻于天耳张华曰在何郡焕曰在豫章丰城华补焕爲丰城令焕掘狱基得双劔并刻题一曰龙泉一曰太阿遣使送一劔与华留一自佩【晋张华传】　越王允常聘欧冶子作名劔五枚一曰纯钩二曰湛卢三曰豪曹或曰磐郢四曰鱼肠五曰钜阙秦客薛烛善相劔王取豪曹钜阙鱼肠示之烛皆曰非寳劔也取纯钩示之烛矍然望之曰光乎如屈阳之华沈沈如芙蓉始生于湖观其文如列星之芒观其芒如水之溢塘观其色涣如氷将释见日之光此纯钩也此劔者可以折冲伐敌【呉越春秋】　阖闾使干将造劔二枚一曰干将一曰莫耶【同上】　楚王召风胡子而问之曰闻呉有干将越有欧冶子愿请此二人爲铁劔可乎风胡子见欧冶子干将使之爲铁剑三枚一曰龙渊二曰太阿三曰工市【越絶书】　释名曰劔捡也所以防捡非常也按管子曰昔葛天卢之山发而出金蚩尤受而制之以爲劔铠此劔之始也周官桃氏爲劔腊广二寸有半寸【腊谓两刄音猎】两从半之【劔脊两面杀起锷者】以其腊广爲之茎围长倍之【茎谓劔夹人之握镡以上】中有茎设其后【谓从中以却稍大之】身长五其茎长重九锵【音刷】谓之上制上士服之身长四其茎长重七锊谓之中制中士服之身长三其茎长重五锊谓之下制下士服之其后楚有龙泉秦有太阿工市呉有干将镆耶属镂越有纯钩湛卢豪曹鱼肠巨阙诸劒汉有高祖斩蛇劒【汉书】魏有文帝飞景流彩华锋三劔【见典制】呉有白虹紫霓辟邪流星青防百里六劔【见崔豹古今注】皆陆断马牛水击鸿雁当敌则斩于甲盾【战国策曰韩卒之劔皆出于防山棠谿墨阳宛马龙泉太阿皆陆断马牛水击鸿雁当敌斩于甲盾耳】此天下名器也【见列子】古者天子二十而冠带劒诸侯三十而冠劔大夫四十而冠劔隶人不得冠庶人有事得劔无事不得劔【见贾子】礼之所兴也劔之在左青龙象也刀之在右白虎象也【见春秋繁露】旧制上公九命则劔履上殿储君礼均群后宜劔舃升殿或云汉魏储君制不纳舃则知劔履上殿久矣汉仪诸臣劔至殿阶解劔晋世始代之以木贵者犹用玉首贱者用蚌金银玳瑁爲雕饰【见周迁舆服杂事】凡劔口谓之镡【见吕静韵集】鼻谓之彘【见宗林】鞘谓之室【见方言】韬谓之衣
　　博物
　　子产如晋问疾叔向问实沈台骀何神也子产曰实沈参神也台骀汾神也晋侯闻之以爲博物君子　鲁僖公时介葛庐来朝闻牛鸣曰是生三牺皆用之矣　襄公时晋綘县老人不知纪年云生之歳正月甲子朔四百四十五甲子矣吏问诸朝师旷曰鲁叔仲惠伯防郤成子于承匡之嵗也七十有三年矣史赵曰亥有二首六身下二如身是其日数也士文伯曰然则二万六千六百有六旬也昭五年晋叔向如楚王欲敖叔向以其所不知而不能亦厚其礼其后楚灵王与右尹子革语曰左史倚相能读三坟五典八索九丘子革曰臣问祈招之诗而左史倚相不知若问远焉能知之【穆王周行天下祭公谋父作祈招之诗子革能诵其诗左传】　鲁季桓子穿井获如土缶其中有羊使问于孔子子曰羊也木石之怪防蝄蜽火之怪龙罔象土之怪羵羊也呉伐越堕会稽获巨骨一节专车焉呉子使聘鲁问孔子子曰禹致羣臣于会稽之山防风后至禹杀而戮之其骨专车焉此爲大矣　孔子在陈有隼集于陈侯之庭而死楛矢贯之石砮其长尺有咫惠公使人问孔子子曰此肃慎氏之矢昔武王通道九夷八蛮使各以方贿来贡于是肃慎氏贡楛矢石砮古者分异姓以逺方职贡故分陈以肃慎氏矢焉　楚昭王渡江江中有物大如斗赤如日王问臣莫之识使人于鲁问孔子子曰此萍实也可剖而食之吉祥也　叔孙氏之车士曰子鉏商采薪而获一角兽焉叔孙以爲不祥弃之子观之曰麟也曷爲来哉取之　鲁定公问颜回曰子闻东野里之善御乎曰其马必佚以政知之舜巧于使民不穷民力造父巧于使马不穷马力令东野之御马力穷矣必佚【家语】　汉成帝时犍爲郡于水濵得古磬十六枚议者以为善祥刘向説兴辟雍【汉志】　晋荀朂造钟律武帝以其与周汉器合故施用之阮咸病其声高后掘地得古铜尺岁久欲腐不知出何代果长朂尺四分时人服之时有人于嵩高山下得竹简一枚上两行科斗书莫有知者张华以问束晢晳曰此汉眀帝陵中策文也检之果然　当时天下奇秘者悉在华所由是博物洽闻强记默识四海之内若指诸掌武帝尝问汉宫室制度及建章千门万户华应对如流时人比之子产　华又撰博物志十卷采録杂説异闻名类不一而足【馆阁书目】　魏崔浩博览经史无不该尽帝将讨河西王李顺以其地无水草军难久停浩曰汉地理志称凉州之蓄爲天下饶若无水草何以畜牧后果如浩言【本传】宋时雍州有盗发古塜者相传是楚王塜获王履玉屏风竹简书青丝纶简广数分长二尺皮节如新以示僧防云是科斗书考工记周官所缺也【本传】　张永尝开武湖过古塜得一铜斗有柄文帝访朝士承天曰此新室斗也于时三公亡皆赐之一在冡外一在内三公在江左者惟甄邯爲大司徒俄而啓塜内有石铭果然本传　隋苏威好古物钟鼎什物珪玺钱贝必具文中子曰古之好古者聚道今之好古者聚财　唐时有僧言得佛齿所击前无坚物傅奕曰吾闻有金刚石者性坚物莫能伤惟羚羊角能破之出角叩之即碎调露中李嗣真爲太常缺黄钟铸不成嗣真居崇业里疑土中有之弗得其所道上逢车铎声甚厉曰宫声也归以振于空地若有应者掘之得钟众乐遂和【唐书云杨收耕涔阳获古钟高尺余扣之曰此姑洗角也验其刻果然收本传】　宋朝长安于坏塜得古铜鼎状方而四足古文十六字人莫晓命勾中正辨其篆曰此鸟迹文也又命杜镐考其事曰武王都酆镐平王东迁以岐酆之地赐秦哀公篆曰岐阳锡公必秦哀之墓也后得折碑果然　欧阳公集古録序曰凡物好之而有力则无不至也汤盘孔鼎岐阳之鼓岱山邹峄会稽之刻石与夫汉魏以来圣君贤士桓碑彞器铭诗序记下至古文籀篆分隶诸家之字书皆三代以来至寳怪奇伟丽工妙可喜之物然而风霜兵火湮沦磨灭散弃于山崖墟莽之间未尝收拾者由世之好者少也予性嗜古故上自周穆以来下更秦汉隋唐五代外至四海九州名山大泽穷崖絶谷荒林破塜神仙鬼物诡怪所传莫不皆有以爲集古録　总论君子耻一物之不知张苍徐岱皆号无所不通徐广杜夷皆号爲毕究百家裴秀贺循栁公权李百药张廵之辈防不研究而当世又以骨那律爲九经库商践猷爲五总龟此则博学以通古今者也杜延年备于事蔡邕识于汉仪李太师知南北之旧事蒋文眀前代之沿革王彦威淹识古今苗晋卿练达事宜其通典故有如此者张敞以古文按羡阳之鼎贾逵以博物爲神雀之颂杜预裴頠有武库之号于寳有鬼董狐之称荀公识味于劳薪束晢解疑于曲水禇遂良飞雉之对卢若虚鼨鼠之辨其多闻有如此者张安世记亡书三箧应奉对四座数千王伾览染簿不失尺寸虞世南按写列女于屏风王充荀恱李邕之徒皆一览而能记此则不待学力而能议牺尊之形辨阮咸之器识琅琊之稻悟防络之灰此则以学而后知者也辨驺牙如东方曼倩眀汉鼎如吾丘夀王武平一以经折崔佑甫栁子厚以天説屈刘禹锡以至序羽陵科斗之书歌岐阳石鼓之什杜征南韩吏部辈类能备道其事未央钟不击自鸣东方朔能知其应三豕渡河子夏能知其非周乐及舞季子能言其义【太史公称延陵季子爲博物君子】

　　羣书考索卷四十六
　　钦定四库全书
　　羣书考索卷四十七　　　宋　章如愚　撰乐门
　　乐
