<!-- { "loadSidebar": true } -->
　　髙宗绍兴十三年三月进呈十书习射童子求试于有司者凡九人上曰上有好者下必有甚焉朕尝示恩一二童子故求试者云集此虽善事然可以知人主好恶不可不审也
　　武举见前武学门
　　试教官
　　宋朝神宗熙宁八年始立教授试法即舍人院召试大义五道初太博正録及州教官朝廷固尝特除用亦杂出荐试否则取其试艺等格优多者用之哲宗元祐元年诏近臣择经明行修者举为内外学官罢试补法○绍圣中诏依旧法召试附吏部春秋试试两经大义各一道其后学官嵗许一试附吏部春铨
　　漕试
　　宋朝神宗熙宁中诏诸州废解考试官凡亲戚若门客毋得试于其州类名上转运司使与鎻防者同试率七人立一额【四朝志】
　　仁宗景祐四年贾昌朝言举人有亲戚守官及随行地逺并发解官亲戚并令运司差官类试【皇朝编年】
　　推恩
　　宋朝太祖开寳三年诏贡士十五举赐本科出身得司马传已下百六人仍不为例
　　真宗祥符四年诏河中府进士五举余州七举并特奏名○祥符八年帝谓宰臣曰累举不第年齿已髙深可怜悯于是诏进士六举诸科九举特与奏名仁宗嘉祐八年始诏进士五举诸科七举年五十以上者具名以闻
　　宗学见前宗学门




　　羣书考索后集卷三十二
　　钦定四库全书卷
　　羣书考索后集卷三十三
　　宋　章如愚　编
　　士门
　　春秋人才
　　僖伯之谏观鱼【隐五年】哀伯之谏纳鼎【桓二年】皆能陈先王之礼制臧文仲虽有三不仁不智之讥【文三年】至于请籴于齐【庄二十八年】设备于邾【僖二十二年】谏焚巫尫【僖二十二年】则其可取者也臧武仲虽有求后之失至于不诘鲁盗【襄二十一年】而谓轨度其信而后可以治人者此其可取者也鲁欲伐齐曹刿能以察狱之忠而致一战之胜【庄十一年】齐侯伐鲁展喜能以成王之盟使之释兵而反斾【僖二十六年】子家羁心卫社稷不肯从季氏欲与从政之愿【定公元年】言与行合可谓忠臣矣况以子路之勇子贡之辨冉求之艺皆圣人之徒也由之一言足以使小邾射之信过于千乗之盟赐之一出存鲁而破吴强晋而伯楚齐之伐鲁冉子请背城而战以敌齐之车师亲用矛焉而卒获齐之甲首【襄十一年】此皆鲁之人才也管仲有治国致民之才而相桓公作内政以制兵故南至召陵北伐山戎诸侯莫敢违【史齐世家】兵车之防三乗车之防六九合诸侯一匡天下齐之所以强天下者法制之得也尝观其责包茅于伐楚【僖四年】定世子于首止【僖五年】甯母之谋郑【僖七年】而有招携怀远之言葵丘之防诸侯【僖九年】而有尊贤育才之训于赐胙之命亟修下拜之恭于上卿之飨而退辞下卿之礼【僖九年】劝齐侯不背曹沬之盟【史曹沬传】而示信于诸侯相齐侯伐山戎以救燕【史齐世家】而使燕纳贡于周仲尼以为民到于今受其赐【论语】则仲之才盖可知也晏平仲以节俭力行而事二君有补于世若踊贵屦贱之言【昭三年】而能使齐侯之省刑衡鹿舟鲛之言而能使齐侯之薄敛【昭二十年】以献可替否之相济而力辨夫和与同之异以礼之可以为国而欲已夫陈氏之难【昭二十六年】此皆齐之人才也赵衰之佐【史晋世家】文公深知而多谋劝公子之先入能以得周而为言以至文公搜于被庐衰则进郤縠以其说礼乐而崇诗书可为元帅文公命衰为卿辞以栾枝之智先轸之谋胥臣之多闻可以为辅士防之贤【范武子】赵文子以为利其君【檀弓】不忘其身谋其身不遗其友晋人谓文子之知人及宋之防【襄二十七年】子木问武子之德文子以为夫子之家事治言于晋国无隐情祝史陈信于鬼神无媿辞子木曰人神歆之宜其光辅五君为盟主也今观城濮之战士防尚幼已有献俘授馘之功位将中军则晋国之盗逃奔于秦因殽烝之问而能讲求礼典以修晋国之法则士防之德可知矣魏绛戮扬干之仆合于军礼论和戎有五利为国之福叔向博识文辞以礼信为国使晋多取重于诸侯治国制刑而不隐于亲孔子以为遗直魏献子舒之为政也以举贤人仲尼闻魏子戊之举以为近不失亲远不失举【昭二十八年】可谓义矣韩宣子聘鲁观周礼于太史氏见易象与鲁春秋【昭二年】则知周礼之尽在鲁及周之所以王此皆晋之人才也子产多记识书善辞令外虽慈爱而守劲正子太叔问政对以政如农功【襄二十五年】且谓有德者能以寛服民晋取诸侯之币重则告以长国家者在于有德能使范宣子之轻币【襄二十四年】及其为政都鄙有章上下有服田有封洫庐井有伍大夫之忠俭者从而与之泰侈者因而毙之【襄三十年】舆人之诵已至有子产诲之子产殖之之言方其不毁乡校仲尼以为仁【襄三十一年】合诸侯艺贡事仲尼以为礼以学而后入政答子皮为邑之问【襄三十一年】以茍利社稷解国人丘赋之谤【昭四年】此皆郑之人才也子木问声子以晋大夫与楚孰贤归生对以楚虽有才晋实用之楚失华夏则析公之为也楚失东夷则雍子之为也楚罢于奔命则子灵之为也楚失诸侯则苗贲皇之为也孙叔敖为相王以币轻更小为大百姓不便孙敖则复请如故叶公之使齐孔子以命义天下大戒之语训其行叶公之为政孔子则以近恱远怀之言而答其所请凡有所为问而后行诸梁之贤于人也远矣子木使为掩书土田而度山林赋车籍马楚是以兴左史倚相能读三坟五典八索九丘右尹子革作祈招之诗则楚之人才亦盛矣
　　歴代人材
　　国家求贤之道必于闲暇无事之时贤者报国之功乃在于缓急有为之际棫朴之人才至于济济之多卷阿之吉士至于蔼蔼之盛三有宅克即宅是三宅之有其人也三有俊克即俊是三俊之有其人也至于中兴之时有张仲孝友以导之于左右有仲山甫之垂式于百辟蕃宣之寄足为南国之式者申甫也平淮之难足以致四方之平者召虎也是以当时颂中兴之盛则以为任贤使能焉汉高之兴驾驭英雄广览豪俊转给餽饷则有萧何谋谟帷幄则有张良战胜攻取则有韩信其余彭越英布之徒莫不各以才勇而自効孝武之时得人为盛儒雅则公孙董仲舒文章则司马迁相如奉使则张骞苏武将帅则卫青霍去病孝宣招选茂异萧望之夏侯胜以儒术进刘向王褒以文章显将相则赵充国魏相丙吉治民则黄霸龚遂赵广汉光武中兴而邓禹杖防渡河首论大计而有延揽英雄之说故任使诸将多访于禹每有所举各当其才是以敢战深入若贾复驰志伊吾如臧宫马武守河内而给足军粮者冦恂排众议而忧失河北者邳彤也冯异之平三辅岑彭祭遵之平陇蜀二十八将之才足以正东都再造之业至于三国各自据其土而成鼎峙之势亦诸人之力也故在魏则荀攸贾诩之筭无遗防郭嘉刘晔之才防谋畧管宁之渊雅高尚毛玠之典选清正在吴则周瑜鲁肃之俦入为腹心出为股肱甘宁凌统之徒奋其威黄盖蒋钦之属宣其力在蜀则诸葛孔明之长于治国费祎董允之志虑忠纯向宠之性行均淑皆一时之人杰也盖至于晋则王戎王衍之徒皆以浮诞相尚而人才遂流于虚虽王导能收拾贺循顾荣扶持江左之基祚而此风犹未尽变祖逖击楫之志则不能用也陈颖之正论则不能容也其后褚褒殷浩竟以虚名而不能成效太宗造唐之初房龄收采人物致之幕府杜如晦参谋军事剖决如流登瀛之选更畨入侍以讨论文籍文学士内殿讲论以商政事魏徴以谏诤为己任知无不言而马周之才闻一常何之荐则督促者数辈即日召用迭运新进而天下无遗才之叹此所以致贞观之盛也出张说而相姚宋二人相继用事而应变成务则崇之长也持法守正则璟之长也同心辅佐而尤急于择人随才授任使百官各称其职此所以致开元之盛也元和之初首用杜黄裳而置之宰辅振立纪纲裁抑藩鎭白居易之徒皆得以尽言而无忌裴垍李绛又相与开辟言路推挽人才李绛之劾李吉甫崔羣之论皇甫镈韦贯之论张宿皆有犯顔纳谏之忠此所以致元和之盛也宋之人才莫盛于庆厯元祐之时辅弼之臣则有若杜衍吕夷简韩琦范仲淹之徒裁抑恩幸者衍也以黜陟人才为职者仲淹也夷简之志畧深沉韩琦之足办大事则其居辅弼之任为如何台谏之臣则有若欧阳修余靖蔡襄唐介之徒经筵之官因读正统而进谏有如杜询因读汉书而致戒有如丁度因讲经而防讽有如杨安国史馆之士则张方平以直谅闻刘庾义以该博闻孙辅以抗直闻岂非庆厯之盛乎元祐之时辅弼之臣则有若司马光吕公着文彦博吕大防之徒更保甲而罢新法放市易而去方田者光也緫揆路而除吏妙选一时端良之士者公着也彦博之夷狄知名大防之力挽祖宗家法则其居辅佐之任者为如何台谏之臣则有如朱光庭范祖禹苏辙梁焘之徒经筵之官因读宝训论钞法有如顾临因读宝训而推崇好生之德有如韩淮欲以陆防奏议而备讲读有如苏轼史馆之士有直笔之称者黄庭坚也有文学之誉者张耒也蔡襄之以文藻自奋陆佃之以著述自见岂非元祐之盛乎
　　人物
