<!-- { "loadSidebar": true } -->
　　庆歴四年枢宻院副使富弼上河北守御十二防有曰景徳以前缘边土兵无事时令戍本州军寇至则尽为逐路部署司抽起縁边阙食又却以南兵屯守甚无谓也夫土兵居边知其山川道路熟其彼中人情复谙敌兵次第亦借其营护骨肉之心且又服习州县令所御必坚战必胜也若迁内地则山川道路不知人情不熟敌兵不谙骨肉不在州县命令不习又为南兵怯弱所累则御必不坚战必不胜也北敌惟惧边兵凡闻以南兵替入内地敌人大喜故来则决胜【长编】○皇祐元年户部副使包拯言今河北河东防边兵寡财匮招置卒难惟有民兵可用徃年甞籍之矣籍之未甚得策又从而释之窃见唐李抱真民兵之制事颇相近故当时昭义一军雄视山东将适今之冝可取抱真之制约而行之一则不费供馈二则羣情乐为其处置训练之法即有祖宗旧制民兵既壮禁军留实京师则内外安矣【仝上】○嘉祐三年李师中提防广南西路刑狱师中建言岭南自古不利戍兵乞置土丁募敢勇家丁至四五则籍一人揔为五畨上州教阅不及五百人为四畨利器械农隙训之禁一切他役上畨则给粮免税校长免二丁税于是一路得四万余人【同上】○嘉祐四年上封者言义勇为河北伏兵惜其束于列郡遗其大用而议者但以为城守之备诚能以河北冀邢分东西两路命二郡守臣为义勇总管兵官为钤辖岁以季冬廵阅万一犬戎入寇即翔集赴援傍出掩击彼冦腹背受敌则是河北三十余所常伏锐兵朝廷下其章河北四路帅臣【仝上】○大名李昭亮定州厐籍真定钱明逸瀛州王贽议曰唐李抱真籍民三丁选一农隙则试示以赏罚得劲卒二万是时昭义步兵冠于诸军此近代之显效而或者谓民兵祗可城守难备战阵非通论也但今便分为两路置官统领以张用兵之势外使敌人疑而生谋内亦揺动众心恐非寓兵之术姑令防集训练二三年间武艺稍精遇有警时得将臣如抱真者统驭制其阵队示以赏罚何战之不可哉自置义勇州县以时按阅耳目已熟行固无疑诏如所议【长编】
　　英宗治平元年乙亥命屯田郎中徐亿职方员外郎李师锡屯田员外郎钱公纪刺陜西诸州军百姓皆为义勇初宰相韩琦奏三代汉唐以来皆籍民为兵故其数虽多而赡养至薄所以维制万宇而威服四夷又非近世所蓄冗兵可及也唐制府兵最为近古
　　天寳以后废不能复因循至于五代广募长征之兵故困天下而不能给今之义勇河北几十五万河东几八万勇悍纯实生于天性而有物力资产父母妻子之所系若稍加简练亦唐之府兵也陜西当西事之初亦甞三丁选一丁为弓手其后刺为保捷正军及夏国纳欵朝廷防放于今所存者无几河北河东陜西三路当西北控御之地事当一体今若于陜西诸州亦防义勇止刺手背一时不无小扰而终成长利诏从之枢宻副使胡宿请且刺防边州军上答曰不若即了之韩意亦欲如此乃命亿等往除商虢二州不籍余悉籍义勇总得一十五万六千八百七十三人【仝上】○知諌院司马光奏曰昔康定庆歴之间籍陜西之民为乡弓手始者明出敕榜云使之守防乡里必不刺充正军屯戍边境榜犹未收而朝廷尽刺充保捷指挥令于边州屯戍自后官中知其无用遂大加沙汰以公据放令逐便乞早降指挥罢刺陜西义勇终弗聴【仝上】○光又六奏及申中书自劾求去亦终弗许甞至中书与韩辨谓光曰兵贵先声后实今谅祚方桀傲使闻陜西骤益二十万兵岂不震慴光曰兵之用先声为无其实也独可以欺之于一日之间耳少缓则敌知其情不可复用矣今吾虽益二十万兵然实不可用过十日西人知其详宁复惧乎琦不能荅复曰君但见庆歴间陜西乡兵初刺手背后皆刺面充正军忧今复然耳今已降勑榜与民约永不充军戍边矣光曰虽光亦未免疑也曰吾在此君无忧此语之不信光曰光终不敢奉信非独不敢但恐相公亦不能自信耳琦怒曰君何相轻甚耶光曰相公长在此可也万一均逸偃藩他人在此因相公见成之兵遣使运粮戍边反掌间耳琦黙然竟不为止其后十年义勇运粮戍边率以为常矣【同上】
　　神宗熈宁正月辛丑枢宻使吕公弼言请简河北义勇五分之一刺手背为上等二字令养马习骑射而免其户赋甲寅诏从之【同上】
　　神宗时河北河东陜西三路义勇总四十二万余河东弓箭手七千陜西十郡并寨旧籍四万六千三百后归休息聮以为保甲云○
