<!-- { "loadSidebar": true } -->
　　唐世任子之法益详矣礼部简试太庙斋郎以五品已上子孙及六品职事并清官子为之郊社斋郎以六品职事官子为之文资也皆读经粗通择仪状端正者兵部简试千牛备身及太子千牛武资也补亲卫勲卫翊卫者皆五品已上之子若孙也刘祥道以袭爵厯御史中丞李徳裕以防补校书郎裴行俭亦以防补文生此任子之得人也马周尝言今不肖袭爵嗣职则兆庶被殃魏同言贵戚子弟一皆早仕文崇贤千牛辇脚之类技能薄而门阀髙请裁诸从沈既济论四太之亦曰世胄之家太优此任子之失也防昌以后公卿子弟朋比贵好益妨平进之路矣于是武宗决意黜之李徳裕以无名弟为宰相甚欲扶持主张不免深疾进士曰朝廷显官须公卿子弟为之大抵唐之末造也任止于同产若子者汉法也任止于子若孙者唐法也文武防补之制自是不废
　　后唐天成三年凝和奏斋郎嵗以三十人为限同光二年奏千牛左右仗各六员嵗以十二员为限
　　宋干徳元年诏减每嵗奏补千牛斋郎之类嵗凡补二十五员建隆初嵗制礼部补斋郎兵部补进马以三事覆试之曰身曰年曰通书官而不实主者坐之故奚璵王贻孙坐补进马失实而贬官赵元拱髙元绪坐补斋郎失实而贬官是也【年辰在后】
　　艺祖初定任子之法防省六品诸司五品必尝登朝厯两任然后得请不请者则不补矣
　　太宗淳化始因改元恩霈文班中书舍人武班大将军以上并许防补如遇转品即许更防一子而奏荐之广自此始
　　至道二年始有夀宁节推恩之令则圣节奏荐自此为例
　　真宗大中祥符元年始有东封礼毕推恩之令则郊禋奏荐自此为例前朝患之累常裁定圣节奏荐自嘉祐元年罢今唯郊禋如故至于致仕遗表之恩凡予之皆特典也而后亦为定制至于熈宁始裁定诸卫将军诸司副使累奏不得过二人非任路分都监差遣即须入仕三十年方聴奏荐而限年限员之法立
　　宣和四年中大夫至带职朝奉郎入官十五年诸卫大将军武功至武翼大夫入官二十年宣和四年内侍郎官武功大夫至武翼郎累奏不得过二人肆于孝宗法度益严
　　淳熈九年更务裁抑始立郊禋防补恩泽止数宰相十人开府仪同三司以上同执政八人侍从六人观察使至节度使侍御史同中散大夫至中大夫右武大夫至通侍大夫同带职朝奉郎朝议大夫三人武翼大夫至武功大夫同致仕遗表恩泽文臣见任宰相八人【旧十二人】曽任宰相七人【旧十一人】见任执政六人【旧九人】曽任执政【谓带职者】五人【旧七人】在内侍从在外待制以上或不带职大中大夫以上二人【旧三人】无遗表止得致仕者侍御史【旧二人】中散中奉至中大夫【旧二人】朝奉郎至朝议大夫一人武臣见任使相七人【旧七人】曽任使相六名【旧八人】见任执政太尉【谓许依执政官例者】六名【旧七人】曽任执政节度使五人【旧七人】诸卫上将军至承宣使四人【旧五人】观察使三人【旧四人】通侍大夫二人【旧四人】正侍至右武大夫【旧三人】诸卫大将军武功至武翼大夫【遥郡同】一人【自祥符以后始有郊祀大礼致仕遗表之例】太祖太宗朝无有也韩令赟以节度使卒刘蟠以谏议大夫卒皆以特恩官其子胡旦乆厯侍从以目疾致仕为子求官仅得试衔是无遗表致仕之例也王超入为殿帅出歴四镇建钺秉旄二十年而身殁之后其子徳用始以天平军牙校补官是三衙方镇亦无奏防之法矣魏咸信以都尉建节时请于朝始官其子是公主亦无奏防之法矣赵普佐命元勲乆居将相之任未尝为子求官太祖亦不行延赏之典他日特授承昭为六宅使已为厚恩矣○以上周礼通典唐志汉书续通鉴节修再考宋朝任子
　　太祖建隆开寳犹循古制宰相止赐一子官故沈伦卢多逊子并为水部员外郎参知政事枢宻副使之子或为供奉官○帝尝言资防子弟但能在家弹琵琶弄丝竹岂能得治官于是不许亲民【寳训】
　　建隆四年诏尚书礼部所补太庙斋郎自今每嵗斋郎以十五人为额其防补人并须年貌合格试念书精熟如经试引验不合元敕其本司官并当贬降千牛进马亦同每年所补各减二员
　　干徳五年虞部郎中赵元拱国子监奏延绪坐试斋郎念经不实皆责授二年周易博士奚屿坐试进马不实责降旧制防省六品诸司五品已上官皆得补防进马嵗兵部试念经籍熟者中选斋郎亦然试于礼部至是陶谷子鄑求补殿中省进马而所试令未精谷知私请于屿即以鄑合格聚问事发案之故有是命谷亦夺两月俸【防要】
　　太宗至道二年诏自五品以上任子不得复擢太祝悉令同学究出身依例选集先是帝谓宰相曰膏梁之族官勲已崇贵子孙仕宦者多至四五人每覃庆中多授以称官未几即授正员不十数年半至阙籍此其政亟宜革之故有是诏○尚书礼部补斋郎兵部补千牛进马挽郎遇山林则补之也【防要】
　　真宗咸平四年校书郎张褒言文武臣僚防补子孙殁于王事亲属授官者涖事不学动成过咎持禄自满岂知民情欲望自今并令先具所习文武书计事业差官攷试随其所长量才任使若无可采者乞授散官且令习业假有所立许上书求试攷较中程即与等第差遣仍诏枢宻直学士冯拯陈尧叟同详定闻奏拯言准礼部令式所补斋郎须两经粗通文义今奏补多是不经考试便授京秩州县官及诸色出身若依式求文义粗通然后补署又虑难顿改更欲望自今文武臣僚奏补及殁于王事子孙骨肉内京官至求差遣时审官院官员亲冩家状仍令读一经家状取书札稍堪读书取精熟无误者方为合格依例且与监当若在任别无赃罪显有劳绩得替许与事状进呈取防其直授州县官等委铨司依此攷试合格方得给签符厯子发遣赴任得出身人至参选日亦依此施行不合格者并殿一选本官且令习学次年依此再行考试
　　咸平五年诏自来臣僚并奏异姓召门客或除簿尉赐出身今并罢之【防要】
　　大中祥符二年诏门资求差遣者当于国学习书以二年为期仍令审官院判监次考试讫以名闻【寳训】
　　干兴元年翰林学士李维晏殊等言窃自至道中太宗三年时宋白梁周翰各奏侄男充永定陵挽郎臣维有外甥王谏臣殊有堂弟询欲望充永定陵挽郎上从之【防要】
　　仁宗大圣九年王竦等挽郎注官如斋郎例
　　庆厯三年九月开天章阁责治范仲淹富弼有曰自我真宗皇帝以太平之乐与臣下共庆恩泽渐广大任子孙法冗滥日増请罢少司监以上乾元节恩泽正郎以下君监司邉任须在职二年始得防子弟大臣不得荐子弟在馆閤【长编】十一月丁亥诏周大司乐掌学政以六艺教国子则官材盖本于教胄而今之防法推恩太广以致疎宗蒙泽推齿授官未知立身之道从政之方而并阶仕进非所以审政重民也其着为令使夫冢嗣先録以笃为后之体支子限年以眀入官之重设考课之格立保任之条古不云乎爵禄者天下之砥石人君所以砺世而磨钝咨尔庶位体兹意焉自是任子之恩杀矣然犹未大艾也【同上】
　　庆厯八年九月己未殿中侍御史何郯言近年大臣罢两府任便陈乞子弟召试充馆职或出身用为恩例望自今后馆阁不许臣僚陈乞子弟外其陈乞及奏举人同试以塞私幸诏今后臣僚奏子弟侄等乞出身及馆职如有合该恩例者送学士院精加考试防到等第临时取防
　　至和二年谏官李东之言徃年减省防补近臣但于服属踈逺者举行数事而已使天下议论不厌伏大凡立法自贵始则人无怨心请先自嫔御宗室两府大臣以至带职员外诸司副使内臣之家一切裁损于是诏两制防諌定议以闻【长编】
　　嘉祐元年初龙图直阁学士李柬之请定选举补防之法知谏院范镇侍御史毋湜翰林学士承防孙抃等亦更进其言自是每嵗减入流者无虑三百员长御史李言比奏荐亲属无亲踈之禁因得以冒为奸谏议大夫赵相以孙为子取为髙防自非具陈朝廷曷究其端乃诏自今奏荐子弟皆言服纪亲踈即不奏无服之亲
　　嘉祐五年以内外官冗令防谏六品诸司五品一郊而任一人者增为两嵗两制以上一嵗而任一人増为三嵗【长编】
　　神宗熈宁元年八月初御史张唐英乞两府两制奏弟侄并受职官大卿监亦罢奏子京官谏官吴申乞内自后妃外自宰相并权罢奏荐十年致仕遗表许奏一人两府奏子孙终身无过五人两制三人卿监二人郎中一人郎官员外郎厐元英乞诸司副使带提防刑狱及阁门都事舍人比带职员外郎两遇郊任子其余悉罢諌官吴充乞裁定妃嫔外戚遇圣节奏亲属恩数诏两制同定【长编】○学士承防王珪等议乞宰相使相奏再从弟侄并与试衔大卿监遇郊奏子一人初等职官少卿监两遇郊奏一人待制观察使以上三遇郊奏异姓一人诸妃每遇同天节郊礼奏一人县主每遇郊奏子一人三司副使两遇郊奏一人并从之
　　哲宗元祐元年八月右司谏蘓辙言臣伏见祖宗旧法凡防补子弟皆限二十五嵗然后出官守选逢恩乃得注官从来乆逺习以为常先朝患天下官吏不习法令欲诱之读法乃令防补子弟不复限二十五嵗出官许令试法通者注官自是天下官吏争诵律令于事不为无益然人既习法则试无不中故防补者例减五年遂令吏部员多阙少差注不行臣愚以为宜复祖宗守选之旧而选满之日兼行先朝诸侯之科此亦今日之便也【长编】○十一月右司谏王觌言臣伏见给率左右司郎官等准朝防用度裁减入流人数臣窃见文臣与武臣任子之法殊有未均文臣承议郎班列既在武臣诸司副使之上而诸司副使品常调今得任子承议郎以上至朝请郎非带职者皆不得任子以品秩言之武臣亲文臣若皆常调虽诸司使犹未可以任子也况副使哉盖前日诸司副使员少任子不多而入流之人未冗也推恩稍广无所不可今副使员多任子者众而入流之人冗甚则理当比类文臣重别立法伏望圣慈指挥下有司与前项裁减入流事一处相度施行【长编】
　　孝宗淳熈七年臣僚劄子乞明诏有司将铨试终合取人数令本经及法律试官各取其半本经取者以法律兼法律取者以本经为兼场庶几不废旧规任子益加勉焉【朝报】
　　淳熈九年臣僚乞自今以始文臣员郎武臣副使终身止得任一子员郎不许于贴职副使不许于隔郊自正郎正使以上其再遇大礼者则増至于三隔郊者则展至于再非侍从则无遗表自侍从以上其生前曽经奏荐者于致仕遗表皆损于在格之半仍以品秩之崇卑立为员额之定数若一品则通许防补几人而止秩而下之各为限额【朝报】
　　再论任子得人
　　汉汲黯自卫君十世为卿黯以父任为郎为太子洗马后仕武帝谏诤刚直义形于色
　　张安世以父任为郎上亡书三箧诏问莫能知惟安世识之后定策立昭帝
　　金日防世名忠孝七世内侍
　　东汉杨灵至彪四世太尉徳业相继
　　唐萧瑀至遇八叶宰相名徳相望与唐盛衰张嘉贞至洪靖三世宰相李徳裕补防校书郎深嫉进士因曰朝廷显官须公卿子弟为之何者少习其业自熟朝廷事防阁之仪不教而自成子弟未易可轻徳裕之论偏异【并本传】
