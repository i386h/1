<!-- { "loadSidebar": true } -->
　　欹器论后述仁宗尝出欹器以示侍臣命左右以水注之初虚以欹至中而正盈则覆上曰日中则昃月盈则亏圣人有持盈戒谨之道朕每思临天下舍中正之道何所法乎丁度对曰臣等亦愿以中正事陛下因奏太宗时尝作此器真宗为之赞上遂制欹器论后述以示之度等奏曰圣文大防率遵先帝圣训父作子述此周道所以无忧而永福万邦之道也愿宣布中外使知圣心所存上曰可便以此本赐卿度等拜而受之
　　太宗御集大中祥符五年内出新编太宗御集御书法帖总三百三十六卷示辅臣曰先帝嗜学实由天纵凡属思必极精妙朕即位以来孜孜寻访文词笔札殆无遗逸四方以朕求访所进纳者多是先帝赐与以其欲自宝并却给付丁谓曰若尽收秘府则人间无本好学何所师法上曰朕复给之正为此尔王旦曰太宗以文章化人五代以来笔札无体太宗在南宫留意翰墨断行片简传之于外则争求之宝为楷法自后学者书体丕变实圣教之至也
　　太宗游艺集真宗祥符中取太宗御制乐谱棊图歌诗列为游艺集凡一百二十卷仁宗又命曽公亮复详校之及亲为后序
　　至圣文宣王赞太宗作至圣文宣七十二子赞帝谓辅臣曰朕万几之暇但以经史笔砚为娱因成撰述太宗自践祚以来多所述作虽车驾征行不废吟咏
　　真宗文武七条祥符七年　清心　奉公　修徳　责实　明察　劝课　革弊　赐文臣　修身　守职公平　训习　简阅　存恤　威严　赐武臣
　　真宗政要干兴元年九月内出真宗政要十卷示辅臣盖上于章圣记中掇事之要者纂为此书
　　真宗正说真宗读经史摭其可以为后世法者着正说五十篇宝元二年十月上御迩英阁观讲春秋左氏传及正说终上曰春秋所述盖前世治乱之事正说乃先帝训言皆足以为鉴戒者因诏翰林侍读李淑进读三朝宝训李仲容读所论规监事迹
　　真宗御集天禧元年十一月龙学李虚已编成百二十卷目三卷召辅臣对于滋福殿以示之
　　宸章集真宗祥符三年夏四月龙图阁待制陈彭年准诏纂歴代帝王集凡正位十五卷闰位十卷上作序赐名宸章
　　明良集真宗天禧二年九月兵部郎中李虚已上奉诏集羣臣所和御制诗为明良集五百卷诏赐器币乾坤宝典真宗景徳二年五月上作乾坤宝典叙以天文地理隂阳厯数之书率多舛误乃命司天监史序等修撰掇其精要类分之成四百十七卷逾年始就上为制名及序藏于秘阁
　　真宗北征回銮诗真宗景徳元年澶渊之役契丹来请盟十二月甲申契丹使姚东之来献御衣食物丙戌遣左藏库使李吉昌使聴其请盟戊子上作北征回銮诗命近臣和甲午驾登澶州至仁宗至和二年诏真宗幸澶渊有御制亲书回銮诗存于州廨其令刻石以藏之真宗清景殿书事诗天禧二年二月作悯农天时地利稼穑省费为政薄赋牧宰恤刑安民十题共百篇皆有序召辅臣至龙图阁示之
　　玉宸殿观瑞麦诗天禧三年三月作赐近臣
　　金华殿观麦歌真宗祥符五年六月上以诸王所歌金华殿观麦示羣臣
　　轸田夫吟念农歌真宗大中祥符二年谓宰臣曰朕北鄙和好边陲无事然居安虑危未尝敢自暇逸每为文自警置诸左右朝夕观之因出轸田夫二吟念农歌自戒守官箴以示之
　　悯农歌祥符七年六月丙子棣州经水流民归业者给复三年庚辰作悯农歌赐近臣和
　　学书歌真宗天禧三年上作学书歌劝农吟赐皇太子元良述天禧三年九月二十三日丙子内出御制赐皇太子元良述六艺箴
　　六艺箴【见前注】
　　宗室座右铭祥符三年九月判宗正寺赵湘因对请御制文以戒宗室上作宗室坐右铭赐宁王元握以下内藏库铭大中祥符四年九月辛未朔壬申上作内藏库铭以陈彭年表请圣文故从之
　　泰山铭记祥符二年正月出泰山铭记示辅臣十一月中书门下言欲依张齐贤等乞覩御制泰山铭及夫齐王周公文宣王武成等及令丁谓等于朝堂宣示百官帝曰此但纪一时事何足朝堂宣示宰臣王旦等言君父圣作臣下皆愿荣观帝固拒未许再三陈乃从之翌日皆称谢
　　资善堂记祥符九年二月诏元符观皇太子就学新堂宜以资善为名因制记天禧二年正月上诣元符观宴世出制资善堂记祥符九年张士逊请以圣制资善堂记刻石堂壁从之
　　勤政论祥符四年真宗作勤政论裕吏辨示近臣寛财利论天禧二年七月真宗作寛财利论赐三司使李士衡
　　祥瑞论祥符中真宗尝着祥瑞论大指以明王虽有丕祥常用只畏中人一覩善应即自侈大圣贤思以防邪故春秋不书其事然神祗降监亦以祖宗之烈当钦承而宣布之若恃休期以自肆固宜戒也论成宰相请刻石国子监从之
　　正臣论皇王帝霸四论祥符八年四月癸丑赐宰臣御制良臣正臣忠臣奸臣权臣论并御制皇王帝霸四论资治通鉴序神宗皇帝御制曰故赐其书曰资治通鉴以着朕之志焉耳
　　危竿谕庆厯四年出危竿论述居髙慎危之意
　　瑞物歌祥符三年八月作龙图阁图书瑞物歌
　　祫享乐舞嘉祐四年制祫享乐舞名
　　奉天庇民述祥符三年十二月作奉天庇民述示宰相崇儒术为若难为臣不易祥符五年十一月帝以崇儒术为君难为臣不易二论示王旦等先是龙图阁直学士陈彭年因奏对帝谓之曰儒术污隆其应实大国家崇替何莫由斯故秦衰则经籍道息汉盛则学校兴行其后命厯迭改而风教一揆有唐文物最盛朱梁而下王风浸微太祖太宗丕变弊俗崇尚斯文朕获绍先业谨守前训礼乐交举儒术化行实二后垂裕之所致也又曰君之难由乎聴受臣之不易在乎忠直其或君以寛大接下臣以诚明奉上君臣之心皆归于正直道而行至公相遇此天地之达理先王之成宪犹指诸掌孰谓难成彭年曰愿躬演睿思着之篇翰顷之以二论示彭年复请示辅臣旦等因请付国子监刻石从之勤政裕吏辨为治不易论祥符七年冦凖等表请赴国子监观太宗御制文集御书及圣制文集御书及圣制御书刻石从之【注】先是帝以太宗御制文集御书并帝所制勤政裕吏辨为治不易论收于国子监监官拜章乞营阁以安之又辅臣乞以圣制五篇刻石阁下至是始成故文武百官表求观焉
　　孝经诗祥符八年作孝经诗三章赐羣臣属和
　　读十九代史诗祥符八年七月作读十九代史诗赐近臣和
　　制先天纪序祥符八年十月制先天纪序
　　思政论说春秋要言天禧元年作思政论说十卷春秋要言三卷
　　稼穑倍登诗戒酒天禧二年作稼穑倍登诗戒酒二论赐宰相
　　三教诗天禧二年十一月作三教诗各一百首
　　皇祐大享明堂记序皇祐三年制皇祐大享明堂记序圣祖降临记祥符五年作圣祖降临记
　　新修册府元序祥符六年作新修册府元序承华要畧六艺箴记授时要记真宗天禧三年九月二十三日以御览国史两朝实録太宗御集纬术秘书经史子集及前后御集赐皇太子时召宗室宰臣以下对于清景殿观书帝以青宫要纪事有未备因博采羣书广为承华要畧每篇着赞并述六艺箴各一卷承华要畧一十卷授时要记十二卷
　　审乐要记康定元年仁宗御制
　　宝文阁观书御诗嘉祐七年十二月幸宝文阁为飞白书分赐从臣因出观书御诗一首赐宰臣韩琦以下令属和遂宴羣玉殿传诏学士王珪为诗序刻石于阁【其详亦见于观三圣御耆】
　　观文鉴古图记庆厯元年七月上命图画前代帝王美恶之迹可为规戒者号观文鉴古图上自为记召辅臣至迎阳门观之
　　原道辨淳熈八年作原道辨
　　东坡集赞孝宗乾道九年赐东坡集赞
　　奉神述祥符四年五月作奉神述以谕中外

　　羣书考索卷十七
　　钦定四库全书
　　羣书考索卷十八　　　　宋　章如愚　撰圣翰门
　　歴代圣翰类
　　包羲龙书三皇以前结绳为政包羲因龙之瑞始作龙书
　　神农穂书神农因嘉禾八穗作穗书
　　黄帝鸟迹书黄帝苍颉变古文作鸟迹篆
　　少昊凤鸾书少昊作凤鸾之书取以古文
　　颛帝科斗书颛帝则科斗之书曰科斗篆
　　帝尧书帝尧因轩辕灵有图作书
　　夏禹螺书【见类要】
　　文王作鸟书文王时作鸟书
　　汉光武赐方国手迹皆一札十行细书成文【循吏传】唐太宗赐马周飞白曰鸾凤冲霄必假羽翼
　　本朝御书类
　　太宗飞白书赐李昉雍熈三年十月内出飞白书一轴赐宰臣李昉上曰朕每公事退常惜光景读书之外不住学书除草外兼习飞白此固非帝王事业但表朕不闲过耳畋游声乐性所不好宫中遣日惟书籍笔札而已
　　飞白书赐吕端至道二年六月出飞白书二十轴赐宰相吕端等人五轴又以四十轴藏秘阁字皆方圆数尺上谓之曰飞白依小草书体与不同朕君临天下复何事于笔砚但中心好之不能轻弃嵗月既久遂尽其法
　　太宗草书经史故事至道元年六月草书经史故事三十纸诏翰林侍读吕文仲正读之因遣刻石以数百本令于江东名山神地道岩佛庙各藏一本或髙逸不仕有行为州里所称亦分赐之
　　御书六韬六法雍熈四年召北面诸将田重进潘美崔翰洎殿前刘延翰等对于便殿上访以御戎备边之策延翰曰破敌二策惟圣心裁处上因手书六韬兵法将有五才十过之说以赐之
　　御书孝经淳化三年十月上行书千字文癸亥秘书监李至言请于御制秘阁赞碑隂摹石帝曰千字文盖梁武得钟繇书破碑千余字俾周兴嗣次韵而成非垂世立教之文孝经百行之本朕当亲书勒之碑隂
　　太宗御书急就章端拱二年以御书急就章藏于秘阁急就章者汉元时黄门令史游作也先是下诏求先贤墨迹有以书钟繇急就章为字多蹐駮上亲草书一本藏秘阁乃刻石赐近臣
　　笔翰太宗锐意笔翰兼通篆籕八分飞白草书三十六卷示近臣
　　赐儒行篇太宗淳化三年诏以小印儒行篇録赐中书密院两制等人一轴
　　龙图阁太宗书帖咸平四年十一月上御龙图阁召近臣观御书五年十月又诏阁之四壁设五经图阁上太宗御笔真宗尝以太宗御笔集及御书法帖等三百三十六卷示辅臣曰太宗嗜学实由天纵属思援翰笔极精妙朕孜孜寻访殆无遗者四方以朕访求所纳甚众然或因先帝赐其家宝藏即复之王旦以谓文章化人成俗者自太宗始也五代以来笔札无体钟王之法几乎絶矣太宗在南宫留意翰墨自是学者书体丕变实圣教所致
　　真宗镂文红笔祥符二年帝以太宗镂文红笔分赐宰臣王旦以下因曰先帝聴政之暇常以观书并攻笔法为意每见诸家字体精妙无不学者学之必成旦等言先帝笔法神气英异非人臣所及如侍书王着有名于时然望先帝甚逺帝曰王着于侍书待诏中亦无其比仁宗迩英阁御书三十五事庆厯四年三月帝御迩英阁出亲书十有三轴凡三十五事自遵祖宗之训以至小瑕不废
　　仁宗飞白书宝元二年十一月遣内侍就辅臣第赐御飞白书各一轴次日面谢奏曰陛下万几之烦翰墨不倦神笔竒奥旷古未有帝曰聴政之暇无所用心特此以为乐耳
　　赐进士太学篇天圣八年自后登第赐字必遣中使赐儒行或中庸大学以为常
　　神笔仁宗字势皆有法度崇政延英之宣示飞白掲琳宫之榜篆额动感之碑皆足以显当时之荣遇是以宝元之赐宰臣奏称神笔竒奥
