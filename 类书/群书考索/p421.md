<!-- { "loadSidebar": true } -->
　　羲文孔子之易伏羲自是伏羲易文王自是文王易孔子自是孔子易伏羲分卦干南坤北文王卦又不同故曰周易元亨利贞文王以前只是大亨而利于正至孔子方解作四徳易只是尚占之书
　　易不可作一意看学易者湏将易各自看伏羲易自作伏羲易看周公易自作周公易看孔子易自作孔子易看必欲牵合作一意看不得
　　看易当分三等读易当分为三等看伏羲之易如未有许多彖象文言说话方见得易之本意只是要作卜筮用如伏羲画八卦那里自有许多文字言语只是某卦有某象如干有干之象坤有坤之象而已今人说易未曾眀乾坤之象便先説乾坤之理所以说得都无情理及文王周公分为六十四卦添入乾元亨利贞坤元亨利牝马之贞早不是伏羲之意已是文王周公自说自一般道理了然犹是就人占防説如占得乾卦则大亨而利于正耳及孔子系易作彖象文言则以元亨利贞为干之四徳又非文王之易矣
　　易别是一道理易自别是一个道理不是教人底书故记中只说先王崇四术顺诗书礼乐以造士不说易也语孟中亦不说易至左传国语方説然亦只是卜筮耳圣人未尝教人读易圣人不曾教学者看易诗书执礼皆以为教独不及易至于假我数年卒以学易乃是圣人自说非学者事盖易是极难理防底事非他书之比盖易只是卜筮书藏于太史太卜以占吉凶亦未有许多説话及孔子始取而敷绎为一经彖象系辞文言杂卦之类方说出道理来当初只是卜筮之书耳
　　易本为占筮设八卦之画本为占筮方伏羲画卦时止有竒偶之画何尝有许多说话文王重卦作繇辞周公作爻辞亦只是为占筮设到孔子方说从义理去圣人作易教卜筮上古之时民心昧然不知吉凶之所在故圣人作易教之卜筮使吉则行之凶则逃之此是开物成务之道故系辞云以通天下之志以定天下之业以断天下之疑
　　易所以眀吉凶易当来只是为卜筮而作文言彖象却是推说做义理上去观乾坤二卦便可见孔子曰圣人设卦观象系辞焉而明吉凶若不是占筮如何眀吉凶易定天下之吉凶熟读六十四卦则学得系辞之语真为精宻是易之括例要之易书是为卜筮而作如云定天下之吉凶成天下之亹亹者莫大乎蓍龟又云天生神物圣人则之则専为卜筮也
　　易本卜筮之书易本是卜筮之书圣人因之以明教因其疑以示训如卜得乾卦云元亨利贞夲意只说亨利于正若不正便会凶中间都是贞吉不曽有不正而吉大率是为君子设非小人盗贼所得窃取而用如黄裳元吉湏是居中在下方始会大吉不然则大防
　　君子当随卦用易问大蹇朋来之义曰处六五尊位而居蹇之中所以为大蹇所谓遗大投艰于朕身人君当此之时湏屈群防用群力乃可济也或言蹇与困相似君子致命遂志与君子反身修徳亦一般曰不然泽无水困是尽干燥处困之极事无可为者故只得致命遂志若山下有水蹇则犹可进歩如山下之泉曲折多艰阻然犹可行故教以反身修徳岂可与困为比只观泽无水困山下有水蹇两句便全然不同
　　易彖説得情状出易中彖辞最好玩味说得卦中情状出
　　读易当先正经读易之法先读正经不晓则将彖象辞系来解
　　读易当先四书易本为卜筮设如曰利渉大川是利于行舟也利有攸往是利于启行也易之书大率如此后世儒者鄙卜筮之説以为不足言而所见太卑者又泥于此而不通故曰易者难读之书也不若且从大学做工夫然后循序读论孟中庸庶几有益也
　　易经系前后不同六十四卦只是上经説得齐整下经便乱系辞也如此只是上系好看下系便没理会论语后十篇亦然孟子末后却刬地好
　　易说尽天下无穷事理湏是此心虚明寜静自然道理流通方包罗得许多义理盖易不比诗书他是説尽天下后世无穷无尽事理只一两字便是一道理又人湏是经厯天下许多事变读易方知各有一理精审端正今既未尽经厯非是此心大叚虚明寜静如何见得此不可不自勉也
　　易字字有用处易眀白无难看但伊川以天下许多道理散入六十四卦中若作易看即无意味唯将来作事看即句句字字有用处
　　易传言理甚备易言理甚备象数却欠在又云易亦有未安处如无妄六二不耕获不菑畬只是说一个无所作为之意易却言不耕而获不菑而畬谓不首造其事殊非正意【已上二十七叚并文公语録】
　　画前有易之理【易有太极是太极未判之前有易之理矣及伏羲者作则而象之八卦由是分焉然不知伏羲止画八卦至于六十四卦必有待于文王与之重画而后成全易何哉毋乃文王所重之卦于伏羲未画之前无有也与夫画前有易之説并不足信欤】先生问邵尧夫云须是画前元有易何以见曰画前有易其理甚微然即用孔子之已发明者言之未有画前葢可见也如神农氏之耒耜取益日中为市取噬嗑黄帝尧舜之舟楫取涣服牛乘马取随益噬嗑涣随重卦也当神农黄帝尧舜之时重卦未画此理真圣人有以见天下之赜故通变以宜民而易之道得矣然则非画前有易乎【龟山】河图洛书之数【易大曰河出图洛出书圣人则之其言近于神怪先儒因是肆为诞谩之说有如郑康成据春秋纬文河以通干出天苞洛以流坤吐地符河龙图发洛龟书感河图有九篇洛书有六篇圣人但言图书出于河洛何尝言龟龙之兆又何尝言九篇六篇乎郑氏防纬之蔽何特此尔刘歆则曰河图则八卦是也洛书则洪范是也又或曰河图九宫洛书五行巧者往往为图以示人曰河图之数九洛书之数十河图为生数洛书为成数拘辞失理未知孰是】自夫子有圣人则河图洛书之言箕子有天锡禹洪范九畴之文而后郑康成刘歆等軰肆为诞谩之说抑不知易有太极是生两仪两仪生四象四象生八卦圣人作易幽賛于神明而生蓍焉蓍生而八卦成矣何待图而画卦乎设河图不出则八卦无由画也若谓伏羲画卦本于河图则夫子但曰河出图圣人则之其可矣乃必兼洛书而并为则之何哉既曰则图书以作易是伏羲之时图书并着矣何待大禹治水之后而后天锡以洛书乎若以洛书出伏羲之时人不能知必待大禹而后序之则伏羲神农黄帝尧舜乃何如人皆不知洛书必待大禹而后知之乎审此可知其妄不知箕子夫子之言有防也伏羲之前太古荒唐未有文籍结绳而治大事则结为大绳小事则结为小绳及有圣人者出天将以斯文开觉后世故河为之出图洛为之出书然孰知其为何物哉伏羲覩河洛之瑞以为天下不可以无文于是因神蓍而画八卦书契始行乎天下故夫子曰上古结绳而治后世圣人易之书契百官以治万民以察孔氏亦曰古者伏羲氏之王天下始画八卦造书契以代结绳之政由是文籍生焉以此见夫子谓圣人则之者特因图书之有文始作易以明道矣何尝依其数而画卦乎若谓天锡禹洪范九畴亦何尝有物以予之乎有物以予之则天锡王勇智亦以其物也葢九畴之本在乎五行五行之本又在乎水水性失则五行之性失五行之性失则九畴不得其叙矣观箕子曰鲧湮洪水汩陈其五行帝乃震怒不畀洪范九畴彛伦攸斁鲧不过治水无功尔而与汨乱五行帝为之不畀九畴则知禹之所以序九畴由五行得其性五行得其性由水性之顺也故舜亦曰地平天成是也箕子以初一曰五行次二曰五事次三曰八政以至于五纪皇极以下各有其伦然非五行得性则五材不为人用不能一日以相生何暇谋及他乎黄帝尧舜之时九畴未尝不序也当洪水之患则蛇龙居中国斯民无地可居无谷可食虽欲敬五事欲治八政欲协五纪建皇极得乎是以天锡禹九畴必于治水有功之后也何尝以洛书与禹乎是皆世儒不究理之所在好为竒巧之説也近世欧阳子儒之逹者也厌世俗附防之説则以河图洛书古未尝有也疑易大传多非夫子之言然河图之瑞书顾命与鲁语皆明言之不可以为无有明矣若易大非圣人之言又谁能为是言耶欧阳子非妖怪之説是矣而又矫枉太过也河图之太极知龙图授羲之说然后可以究河图之宗知左旋右转之说然后可以定河图之次知金火易位之说然后可以论河图之变夫天不爱道始有龙马之祥地不爱寳始出荥河之瑞岂非河图之宗乎一三七九逆左循环二四六八顺右森布岂非河图之次乎四九宜西而不居西二七宜南而不居南又岂非河图之变乎故刘牧传于范谔昌谔昌于许坚坚传于李溉溉于种放放传于陈希夷即此图之正印也自后世株守拘挛之习津迷象数之涂或以为不用十数或以为不言成数是皆未知河图之太极也葢图有太极浑沦于中数之五若以五而推则九上一下三左七右以二射八以四射六图虽不言十而十数隐于其中矣一与五为六水成也三与五为八木成也四与五为九金成也二与五为七火成也图虽不言成而成数行乎其间矣然则河图妙致真可与识者道莫为俗人言也是故干用九坤用六得十五数也七为少阳八为少阴亦得十五数也合而言之凡四十五此则河图正数发露于大易也一五行二五事三八政四五纪是为十数五皇极六三徳七稽疑八庶征是为三十六数以次九而足之凡有四十五数此则河图本数敷演于洛书也天数竒而虚五是为二十地数偶而虚五是为二十五合而计之亦四十五此则河图虚数分布于大衍也故尝因是而为之说曰天地之数五十有五所谓河图者缺地十土之成数也所谓洛书者増地十土之成数也所谓大衍者缺天五土之生数也要之大衍之五十即洛书之五十五洛书之五十五即河图之四十五也
　　河图自然之数大衍之数五十盖以河图中宫天五乘地十而得之至用以筮则又止用四十有九盖皆出理势之自然而非人之知力所能损益也【文公】
　　与图书之数相参虚十则洛书四十有五之数也虚五则大衍五十之数也积五与十则洛书纵横十五之数也以五乘十以十乘五则又皆大衍之数也洛书之五又自含五则得十而通为大衍之数矣积五与十则得十五而通为河图之数矣【易启防】
　　其数出于河图河图五十五是天地自然之数大衍五十是圣人去这河图里取那天五地十衍出个数大概河图是自然底大衍是用以揲蓍求卦者【文公】
　　大衍河图之分若论易文则自大衍之数五十至再扐而后挂便接干之防二百一十有六至可与祐神矣为一节是言大衍之数自天一至地十却连天数五至而行鬼神也为一节是论河图五十有五之数
　　契合图书之妙来喻谓不当以大衍之数参乎河图洛书之数此亦有説数之为数虽各主于一义然其参伍错综无所不通则有非人之所能为者其所不合固不容以强合其所必合则纵横反覆如合符契亦非人所能强离也若于此见得自然契合不假安排方知造化工夫神妙巧宻【文公】
　　衍五而为五十河图洛书之中数皆五衍之而各极其数以至于十则各为五十矣河图之数五十五其五十者皆因五而后得独五为五十所因而自无所因故虚之则但为五十又五十五之中其四十者分为隂阳老少之数而其五与十者无所为则又以五乘十以十乗五而亦皆为五十矣洛书积数四十五其四十者散布于外而分隂阳老少之数唯五居中而无所为则五自含五数而并为五十矣【易启防】
　　有气便有数气便是数有是理便有是气有是气便有是数物物皆然【黄义刚】
