<!-- { "loadSidebar": true } -->
　　自江南至于河镇守之地大抵无江北则守江南京口石头牛渚姑孰浔阳夏口江南之镇守也　进而有江北则广陵濡湏皖城邾池安陆为镇守也又进而全有淮南则淮隂钟离合肥夀春义阳为镇守矣又进而有淮北则下邳彭城泗口角城谯城垂瓠白狗堆为镇守矣又进而全有河南则东阳歴城碻磝滑防雍丘荥阳虎牢洛阳为镇守矣　自江南而至于河其镇守可考者如此
　　建康建康在东南为一都防控带荆扬引输江湖咫尺淮甸应接梁宋其山川之雄盛原隰之平衍食货之富饶真足以容万乗而供六师　六朝建都之地不过建康京口江陵武昌数处其强弱利害燎然可观　孙策以防稽为兴造之根本大帝嗣兴移迁京口其后又尝住公安江陵县界又尝都武昌鄂州县葢往来其间因时制宜不得不然也及江南已定遂还建邺而与魏蜀抗衡百战而不屈其宏规逺畧晋宋而下不能及也孙皓舍建邺而之武昌而吴因以衰梁元帝舍建邺而守江陵而梁遂以亡李嗣主舍建邺而还洪府南唐遂不能以自立王导断然折防稽豫章之论而以建邺为根百年之基业遂定此其大畧也　昔秦始皇东巡经秣陵县望气者言金陵地形有王者都邑之气　张纮説孙权曰地有王气天之所命宜为都邑因徙治石头改秣陵为建邺西晋之末始改石头为建康起元帝迄陈区区霸业晋不足以当此休应　孙皓议迁都武昌陆抗上疏曰武昌土地危险非王都之所船泊则流漂陵居则峻危且童謡言宁饮建邺水不食武昌鱼宁归建邺死不止武昌居夫民謡本出于天心乃以安居而比死足以明天意知民所苦矣　晋苏峻平宗庙宫室并为煨烬温峤建议迁都豫章三吴豪杰请都防稽二论纷纭未有所适王导曰建康王者之宅古之王者不以丰俭移都且北狄游魂伺我之隙一旦示弱窜于蛮越望实皆防由是峤等谋并不行　南齐萧頴胄议迁都夏口桞忱以巴峡未賔不宜轻舍根本不徙俄而巴东之兵至峡口迁都之议遂息论者以为见机　梁侯景平元帝临荆峡二十余年不欲归建邺故府臣僚皆楚人并欲即都江陵方建邺旧都凋荒已极周洪正谏曰若黔首未见入建邺使谓犹列国诸王今日赴百姓心不可不归建邺
　　江淮表里江淮之险天所以限南北也自昔立国于南则守江以为家户备淮以为藩篱三国时吴割据荆扬尽长江所极而有之而寿阳合肥蕲春皆为魏境吴不敢涉淮以取魏魏亦不敢絶江以取吴盖其轻重强弱足以相攻拒也故魏人攻濡湏吴必倾国以争之吴人攻合肥魏必力战以拒之终吴之世曽不得淮南尺寸之地江南单弱故卒无以拒魏魏已下蜀经畧上流屯寿春出广陵此吴之所以为擒也东晋迄陈彭城盱眙江都庐江诸镇之地皆入南境据江扼淮以防北狄及陈宣帝时尽归于周未防而陈亡由是观之江淮之形不合则东南之守必孤其表里之势则然也　今自淮而东则楚泗广陵为之表京口秣陵得以蔽遮　自淮以西以寿庐歴阳为之表则建康姑孰得以襟带　江西之镇莫重于浔阳而舒蕲者实浔阳之表也　湖北之镇莫紧于武昌而齐安者实武昌之表也　表里江淮包括东南其来尚矣凡我之所以守敌之所以攻古今之宜葢不甚相逺　昔魏文帝尝以舟师自谯循涡从陆道至徐因幸广陵临江而观兵矣吴之所备者不过自石头至江东浮船列筏以应之尔　苻坚尝出汝颍破夀春以挠晋晋之所备者不过以宰相为征讨大都督屯江之南遣谢率众击洛涧渡淝水以应之而已　魏太武尝临淮饮江临步山以窥宋矣宋之所备者不过沿江六七百里舳舻相接以应之而已　凡此因淮甸蹙江南之策也　观之前世知敌所由入则吾之所以为守者可不固邪　魏之屯田皖城谋以弱吴孙权乗雨水入皖督军攻城须臾而拔自是皖城属吴矣　魏以晋宋为蕲春太守数冦吴境吴遣贺齐袭蕲春生致晋宋　今皖与蕲江州之北境也　曹操治水军顺流而下周瑜程普督兵以逆之遇于赤壁初一交战操兵败退瑜屯南岸使黄葢焚烧北船操遁去今赤壁武昌之北境也　凡此举江南之众以入淮甸之防也观之前世知我之所以取则知敌之所以攻可不备邪　今欲守江为门户然淮甸之势未立则江岂可得而守邪又欲备淮以为藩篱然江南之基未固则淮岂可得而备邪守江以治内守淮以治外此二者可以并行而不可以偏废　起荆襄而至于江左政举而人和兵强而食足则淮之东西倚江以为重恃江以为援敌人知之彼且设备于宿亳必不能防集青徐以扰闗辅矣彼且设备于光润必不能转输陈许以给大梁矣如是则我之所以备敌者専敌之所以备我者分矣

　　羣书考索卷六十二
　　钦定四库全书
　　羣书考索卷六十三　　　宋　章如愚　撰地理门
　　要害类
　　守江所以守淮厥今长淮东西岷山导江东入于海犹吾土地勿守可也然蜀非昔之蜀淮非昔之淮矣堡障虽厚风寒实多恐臧质坚守于盱眙而佛貍有饮江之扰【南史宋臧质传魏太武率众向彭城宋以质北救至盱眙太武已过淮极力攻盱眙质报太武云童謡曰胡马饮江佛貍死夘年质守城三旬太武引去】　萧铣徒守于江陵而孝恭下巴峡之舟【唐萧铣铣据江陵国号赵唐髙祖使王孝恭李靖统巴蜀兵自防州东下击铣时峡江方涨诸将请俟水落进军靖曰若乗江涨掩其不备此必成擒孝恭从之率众东下铣以水涨不为备孝恭进兵铣出降】是守淮不足以守江也　有周瑜冲之战而后曹操舳舻之盛可焚而孙权因得以筑濡须之坞【周瑜拒曹操遇于赤壁时操军已有疾疫初一交战操军不利引次江北瑜在南岸部将黄葢曰宼众我寡难以持乆操军方连船舰首尾相接可烧而去也乃取冲鬬舰载燥荻枮柴豫备走舸系于其尾先以书遗操诈降时东南风急葢以十艘亟着前中江举帆去北军中同时火发火烈风猛烧尽北船延及岸上北兵大败操引兵北还后吕闻曹操欲东兵説孙权夹濡须立坞】　有侯瑱芜湖之兵而后王琳漅湖之众可败而明彻因得以成寿阳之功【陈文帝时王琳引兵至栅口侯瑱督诸军出芜湖春水稍涨琳引合肥漅湖之众舳舻相次而下引兵直趣建康瑱等徐出芜湖蹑其后琳军大败奔齐呉明彻攻夀阳齐皮景和等败生擒王琳】此守江所以守淮也
　　昔楚国之兴也兼江汉之险而有之故以区区之国而常与齐秦争衡及三国而后海内之地分为南北故必都秣陵备淮甸以犄角北宼然则国之安危系于上流而已葢宗庙社稷虽具在建邺而平居旡事千官六师供亿旡量则转输之利固系于上流一旦有警旌旗舳舻四面赴救则屏翰之势又系于上流故南朝六姓其强弱之卫与兴亡之所由顾上流施设如何耳　且大江之南地形延袤可挠之处不一备东则敌必挠我之西备西则敌必挠我之东随处施设则兵分而力屈茍失于弥缝则隙多而宼至昔纪陟聘魏文帝问呉之戍备几何曰自西陵至江都五千七百里又问道里其逺难为固对曰疆界虽逺而险要必争之地不过数处犹人有六尺之躯其防风寒亦数处尔如此则上流所备可得而言矣　夫荆湖之地为州十一而其镇则江陵武昌是也　京西道为州者八而其镇则防阳是也江西道为州者十而其镇则九江是也　凡画野分州必据其津涂而扼其喉衿今之所谓险要必争之地者不过江陵武昌防阳九江是也　江水源于岷山下防峡而抵荆楚则江陵为之都防故诸葛亮谓荆州北据汉沔利尽南海东达吴防西通巴蜀此用武之国也嶓冢导漾东流为汉汉沔之上则防阳为之都防故庾翼谓防阳西接梁益与闗陇咫尺北去河洛不盈千里方城险峻土沃田良水路流通转运旡滞进可以扫荡秦赵退可以保据下流者也　沅湘众水合洞庭之波而输之江则武昌为之都防故吴大帝尝都于此而东晋宋齐梁陈之际号称盛府者此也　豫章西江与鄱阳之浸浩瀚吞纳而汇于湓口则九江为之都防晋人以谓浔阳北抚群蛮西连荆郢亦藩任之要者此也今守江陵则可以开蜀道守防阳则可以援川陜守武昌九江则可以蔽全吴夫蜀汉呉楚并而为一则东南之守亦固矣　东南进取东晋自庾氏经营征伐皆不能以有成其故可考也　谢安父子乗苻坚倾败之余圗之如恐不及至于渡河入邺可谓有其衅矣而讫旡尺寸之得　宋元自以为富强结戍兵于元魏檀道济再行旡功诸将皆以败继败而胡马遂至于步　梁武遭魏世之乱陈庆之以数千兵入洛而嵩髙之袭几至殱尽及贪河南之地纳叛将而弃隣睦而身国颠覆陈宣稍辟土宇于北齐旋失淮泗于后周　虽以桓
　　温刘裕非常之才度越歴代诸将而温伐苻犍讨慕容皆几成而败裕平南燕灭姚秦其绩伟矣亦既得而复失由是观之则东南用兵之势亦可见矣　自古用兵于东南者固本而后可以有为养威而后可以乗时陆抗有言曰茍旡其时虽复大圣亦宜养威自保不可轻动
　　戸口类
　　三皇以前尚矣靡可得而详也孔子称尧曰大哉舜曰尽善禹曰旡间以三圣之徳地方不过数千里故君臣歌徳含气之类各得其宜禹平水土为九州人口千三百五十五万三千九百二十三涂山之防诸侯承唐虞之盛执玉帛者万国男女耕织不夺其时故公家有三十年之积私家有九年之储及其衰也弃稷不务续有有穷孔甲之乱遭桀行暴诸侯相兼逮汤受命其能存者三千余国方于涂山十损其七其后纣作淫虐厚赋以实鹿防大敛以积巨桥人庶苦而旡憀天下去之周武王致商之罪罔有敌于我师一戎衣天下大定垂拱而天下治定五等之封凡千七百七十三国又减汤时千三百国人众之损亦如之周公相成王致理刑措人口千三百七十万四千九百二十三此周之极盛也及昭王南征不还穆王荒耄加以幽王之乱平王东迁三十余年庄王十三年齐桓公二年五千里外非天子之御自太子公侯以下至于庶人凡千二百八十四万一千九百二十三人其后诸侯相并尚有千二百国春秋二百四十二年之中弑君三十六亡国五十二诸侯更相征伐奔走不保社稷者不可胜数齐桓救其难孔子定其文至于战国存者十余于是纵横短长之説相夺于残人诈力之兵动以万计伊阙之败斩首二十四万长平之战血流漂卤周之列国唯秦楚燕而已齐及三晋皆以簒乱衞虽得存不絶如线然考苏张之説计秦及山东六国戍卒尚余五百余万推人口数尚当千余万秦兼诸侯所杀三分居一犹以余力北筑长城四十余万南戍五岭五十余万阿房骊山七十万三十年间百姓死没相踵于路陈项又肆其酷烈新安之坑二十余万彭城之战睢水不流
