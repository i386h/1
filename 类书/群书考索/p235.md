<!-- { "loadSidebar": true } -->
　　上谓宰相曰昨亲阅考官所定试卷意其入末等者过多即别令详考往往合格比缘临试多士糊名校覆务于精当而考官不谕朕意过抑等第欲自明絶私甚无谓也迪与贾邉皆有声场屋及礼部奏名而两人皆不与考官取其文观迪赋落韵邉论当仁不让于师师众与注疏异特令就御试参知政事王旦议落韵者失于不详审耳舍注疏而立异论趣不可许恐士从今放荡无所准的遂取迪而黜邉夏四月丁酉枢宻直学士刘师道责授忠武行军司马知制诰陈尧咨责授单州团练副使先是师道弟几道举进士礼部奏名将廷试近制悉糊名校等尧咨为考官教几道于卷中宻为识号几道既擢第或告其事诏落籍永不预举五月己未先是诏礼部贡院别试河北贡举人其曾援城者进士虽不合格特许奏名诸科例进二场至二场者许终场五举及经御试并年五十者并以名闻虽不更城守应比举年六十及瀛洲有劳効者亦如之庚申上御崇政殿亲试凡七日得进士范昭等五十一人赐及第四十五人出身诸科赐及第同出身特奏名进士诸科赐及第出身至摄助教殿侍者六百六十一人上以去岁河北用兵民甚惊扰其乘城捍冦奋勇力者多出士人欲广示甄采所问经义有两出者或具引为对考官将黜去上亲为发眀焉特奏名进士李正辞论文武先后以为文者主乎静武者主乎动动以止乱而至乎静则先后可知上嘉其近理将擢上等会有言其尝犯杖刑遂补三班奉职六月丁丑朔诏应进士科举同出身试将作监主簿者并令守选故事登科皆有选限近制及第即命以官咸平三年初郊廷试赐出身者亦免选至是防名之士尤众多设等级以振淹滞虽艺不及格悉赐同出身试秩解褐故令有司循用常调以示甄别又下诏劝学权停贡举二年时命两制各撰劝学诏赵安仁所作最切于科试之病特俾用之七月丙子待制戚给与礼部贡院上言今岁诸道进士仅三千人诸科万余人其中文理纰谬经义十不九不者甚众苟非特行约束必恐益长因循又虑官吏坐此殿罚因而避事全不荐人载惟取士之方今经远之制今请诸色举人各归本贯取解不得寄应及权买甲产立户诸州取发寄应举人长吏以下请依解十不入例科罪其开封府委官吏觉察犯者罪如之乡里遐远久住京师者许于国子监取解仍须本乡命官委保判监司验乃得附学发解日奏请差官考试近年进士多务浇浮不务实学惟钞略古今文赋懐挟入试昨者廷试以正经命题多懵所出旧勅止许以篇韵入试今请除官韵略外不得懐挟书策令监门巡捕官潜加觉察犯者即时扶出仍殿一举咸平三年诏防进士就试不许继烛每嵗贡院虽预牓示然有达曙未出者今请除书案外不将茶厨蜡烛等入如酉后未就者駮放之仍请戒励专习经史自今开封府国子监诸路州府据秋赋投状举人解十之四如艺业优长或荒谬至甚则不拘多少开寳通礼义纂请改为义疏今后通礼每场问本经四道义疏六道六通为合格本经二义疏通三亦同今岁秋试止解旧人新人且令习学西川广南旧取解举人并许免解今后及第三史通礼三礼三传除官日比学究明法望授月奉多处贵存激劝上以分数过少约束过严恐阻仕进之路乃诏两制知贡举官同详定以闻于是翰林晁逈等上议令诸州约数解送或自来举子止有三两人者欲听全解或其间才业卓然不羣者别以名闻南省引试前一日分定坐次牓名晓谕勿容移徙远人无籍者令召命官保识就京府取解文武陞朝官嫡亲许附国学先寄应今还本贯者不得叙理前举尚书周易学究明法经业不广宜各问疏义六道经注四通六通为合格三礼三传所习浩大精熟尤难请问经注六道疏义四道以疏通三以上为合格余如戚纶等条奏从之十二月己卯礼部贡院言昨详进士所纳士卷多假借他人文字或用旧卷装饰重行或为庸书人易换文本是致考校无准请自今并令举人亲自投纳仍于试纸前亲书家状如将来程试与公卷全异及所试文字与家状书不同并駮放之或假用他人文字辨认彰露即依例扶出永不得赴举其知举官亦望先一月差入贡院考校公卷分为等第如事业殊异者至日更精加试验所冀抱异者不失搜罗躁进者难施伪滥又言尚书周易学究近年并为一科欲请试本经日毎十道而二经各问五道仍杂问疏义五道经注五道以为定式向来明法止试六场请依尚书例试七场第一场第二场试律第三场试令第四场第五场试小经第六场试令第七场试律仍于试律日杂问疏义五道三礼三传经业稍大难为精熟请毎十道义中问经注六道疏义四道以六通及疏通二经注通三为合格诏翰林学士邢昺与国子监官同议可否昺等言尚书周易学究明法经籍不多望名问疏义六道经注四道六通者为合格其三礼三传请如贡院所奏并从之　景徳三年二月己卯诏贡举人因事殿举及永不得入科场非被杖者并许复应举　景徳四年冬十月乙巳翰林学士晁逈等上考试进士新格诏颁行之初陈彭年举进士轻俊喜谤主司宋白知贡举恶其为人黜落之彭年憾焉于是更定条制多意白旧事而设闗防所取士不复拣择文行止较一日之艺虽杜絶请托然置甲等者或非人望自彭年始也十二月壬寅先是上尝问辅臣以天下贡举人数王旦曰万三千有余约尝例奏名十一而已上曰若此则当黜者不啻万人矣典领之臣必须审择晁逈兢畏当以委之周起王曾陈彭年皆可参预拯曰封印卷首若朝廷遣官主之于理亦顺尤宜用素有操守之人旦曰滕晏于士大夫间少交游上曰今当以宋巽代周起知举令起与晏同掌封印事于是命翰林晁逈知制诰宋巽王曾陈彭年同知贡举既受诏上谕以取士之道务在至公推寒进有艺者又命监察御史严颖张士逊监贡院门乔顔郑彜陈既济廵试铺任随陈覃防检进士程试马符等交考较诸科程试又命滕晏封印举人卷首用奉使印李道监封印院门进士诸科试卷首送知举官考校仍颁其式知举官既考定等级复令封进入送覆考所考毕然后参校得失凡礼部封印卷首及防检程式别命官皆始此乙巳诏诸科举人皆理场第自今不合格者须至复场方得落下癸丑先是上降诏牓下礼部贡院序所以杜絶私请搜剔寒秀之意举人见者咸喜丙辰上与王旦等言及之旦等曰昨颁考校新格周行中颇有论议且言中书不能守科场大体但疑春官有私及诏牓出天下乃知陛下务尽至公恐多遗材故更此条贯也




　　羣书考索后集卷三十六
<子部,类书类,群书考索>
　　钦定四库全书
　　羣书考索后集卷三十七
　　宋　章如愚　编
　　士门
　　贡举类
　　祥符元年正月癸未诏礼部贡院诸科举人虽初举而材艺可取者与进场第上谓王旦等曰今兹举人颇以糊名考较为懽然有才艺者皆喜于尽公旦曰诸路发解拘限程制虑遗俊秀当稍寛之冯拯曰比来省试但以诗赋进退不考文论江浙士子专业诗赋以取科第望令于诗赋人内兼考防论上然之　三月庚辰晁逈等上合格进士诸科八百九十一人免解一百八十六人又学究二十二人得四通三史五人一通并凖格落下诏特奏名命给事中张秉等七人锁宿于御事院覆考试卷遣守使监视考讫又送中看详壬寅上御崇政殿亲试进士仍録题摹印以示之初于殿廊设幔列坐席标其名姓又揭牓表其次序令视讫就坐命翰林李宗谔等八人为考官直史馆张复等八人为覆考侍御周师望等二人糊名给事中张秉知制诰周起详定等第上遍至幄次谕宗谔等务极精详勿遗贤俊时南省下第举人周叔良等百二十人讼知举官朋附权吏抑塞孤寒之士势家子弟四十余人文学浅近不合奏名上曰贡举谤议前代不免朕今召所谓势家子弟者列坐就试旣而叔良所陈皆妄令配许州翌日又命宗谔等出诸科义题复令孙奭详审以进刻板横本遣中使就坐给之宗谔上所定进士文卷诏宰相覆考讫乃临轩赐进士姚晔等一百六人及第三人同出身十五人同三礼出身八十三人学防出身九经以下及第出身试御助教者六百五十二人先是谢恩始令释褐是日特赐緑袍靴笏晔郑州人也　祥符二年五月辛酉诏权罢今年贡举丁丑礼部贡院言凖诏议定国子监二京诸路五次解到举人内取一嵗最多者为数自今解十之三永为定式诏于五年最多数中特解十之五六月庚戌上御崇政殿亲试仍别录本考较取玉篇
　　中字为号如令第进士程试为五第曰上次曰中上曰中次曰下上曰次取考官覆考官所定试卷参较等第有不同者命再考之考讫又付右仆射张齐贤等详审仍以高第十卷付宰相重定赐进士梁固等二十六人及第同出身者三人同三礼出身者二人九经五经三礼学究明法及第者四十八人同出身者六人第五人以下除官同元年牓固灏之子初以灏遗防进士出身服除诣登闻让前命愿赴乡贡许之　祥符三年五月癸未诏权停今年贡举　祥符四年五月庚寅诏谕诸道设科取士之意俾各尽至公或至遗材当行覆视其应解而不解不应解而解者并行朝典十一月庚午朔诏闻河朔诸州解送举人难于考覈颇多谬妄令转运使于落解举人至多处遣官别加考试合格人送礼部甲戍诏河中府进士五举诸州诸科终场七举以上特许礼部奏名丙子上御崇政殿亲试进士扣殿槛请谕诗赋论目所上令録示之始令赋论中不得用小臣儒有字又以冬昼景短罢常务不决即令引试内出新定条制举人纳卷内臣收之先付编排官去其卷首乡贯状以字号第之付封弥官誊写校勘用御书院印始付考官定等级复封弥付覆考官再定等编排官阅其同异未同者再考之如复不同即以相附近者为定始取乡贯状字号合之乃第其姓名差次并试卷以闻遂临轩唱第其考第之制学识优长词理精絶为第一等才思该通文理周密为第二等文理俱通为第三等文理中平为第四等文理疎浅为第五等自余率如贡院旧制赐进士张师徳等十一人及第十人同出身诸科及第者四十二人同出身者八人师徳去华子也辛巳诏自今知贡举及发解官并令门辞遣官伴入院不得更求上殿及进呈题目　祥符五年正月癸酉命翰林晁逈枢密直学士刘综知制诰李维待诏孙奭同知贡举上作诗谕以论材之意始遣内臣一员承受奏报二月癸丑上谓宰臣曰闻贡院试诸科举人皆解衣阅视虑其挟藏书册颇失取士之体宜令止之先是直史馆刘锴请挟书并同保人殿一举是嵗诸科以挟书扶出者十八人并同保九十三人而十二人当奏名有司以闻上特令赴殿试乃诏礼部别加裁定罢同保殿举之制三月癸未诏礼部奏名人隠慝服纪者并令自陈毋
