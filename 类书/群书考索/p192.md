<!-- { "loadSidebar": true } -->
　　武经郎【旧为西京西藏库副使】政和新制
　　武义郎【旧为西京作坊副使东西染院副使礼賔副使】政和新制
　　武翼郎【旧为供备库副使】政和新制
　　小使臣十二阶
　　训武郎旧为内殿承制　　修武郎旧为内殿崇班从义郎旧为东头供奉官　秉义郎旧为西头供奉官忠训郎旧为左侍禁　　　忠翊郎旧为右侍禁成忠郎旧为左班殿直　　保义郎旧为右班殿直承节郎旧为三班奉职　　承信郎旧为三班借职进武校尉旧为三班差使　进义校尉旧为三班差使政和新制
　　太史局
　　太史令三代各有太史秦有太史令胡毋敬秦汉以来太史之任兼成周太史冯相保章三职【通典】汉司马谈父子相继为太史令迁云文史星厯近乎卜祝至宣帝时修撰之职以他官领之【此语见通典中书令史官门】于是太史之官唯知占而已【已上合史通通典六典之词】
　　又史通曰自古太史之职虽有著述为宗而兼掌厯象日月隂阳气数司马迁既没后之续史记者禇先生刘向冯商扬雄之徒并以别职来知史务于是太史之署非复记言之司故张衡单飏王立髙堂隆等其当官见称唯知占而已
　　故后汉百官志曰太史令掌天时星厯而不及史掌晋太史令品第七江左以他官兼领
　　六典注云髙莹以侍中陈卓以义兴守吴道欣以殿中侍御史兼领
　　宋齐梁陈同隋秘书省太史曹置令二人炀帝改曹为监唐因之武徳改为太史局龙朔改秘书阁局光宅改浑天监又曰浑仪监长安复曰太史局景龙曰太史监景云又为局【六典】掌察天文稽厯数凡日月星辰风云气色之异率其属而占每季録祥送门下中书省纪于起居注嵗终上送史馆嵗颁厯于天下【唐百官志】○宋朝因梁曰司天监或以他官兼判又有同判之名以朝官充两朝国史志云监及少监阙则置判监事二人以五官正以上充与分纪同
　　掌察天文祥异钟鼓刻漏稽定厯数供诸坛祭祀神位版画日【两朝志】元丰官制行改为太史局有令有判局有同判局选五官正以上业优考深者二人为判及同判掌占天文及风云气凡祥异之事自具所占以闻嵗一颁厯则造进御覧祭祀婚冠防葬则择所用日政和因仍无所改其别局有天文院钟鼓院测验浑仪刻漏所印厯所皆主占验厯法【续防要】
　　太史正国初司天监无正元丰官制行太史局置正太史令总一局之事而正与丞为之贰
　　五官正唐乾元三年置春官夏官中官秋官冬官正各一人掌司四时各司其方之变异【唐职官志】宋朝设五官正至道中诏五官正磨勘至殿中丞止以后只加检校官元丰无改所掌与唐同
　　太史丞汉太史有丞一人秩二百石魏晋宋齐皆同【六典注】隋置二人炀帝减一人唐初不置乆视改浑仪监始置丞二人长安省景龙复置【六典】宋初司天监有丞元丰官制行置太史局丞【续防要】太史令总一局之事而丞为之贰
　　太史局直长宋初司天监无直长元丰改太史局有直长自直长至今十年一迁【续防要】元祐官品直长从八品
　　灵台郎后汉太史下别有灵防丞掌灵防【云云】掌日月星辰【后汉百官志】魏太史有灵防丞主望郎隋有天文博士唐初因之长安二年改为灵防郎乾元元年改五官之名【六典】宋初司天监有灵防郎庆厯诏十年迁元丰虽改太史局有灵防之名如故惟试中乃迁【防要】
　　保章正周礼春官太史属有保章氏秦汉以来无其职后周春官府置太史其属有保章上士中士即其任也至隋置厯博士唐长安四年改厯博士为保章正掌教厯生乾元元年加五官之名【六典】宋初司天监有保章正庆厯五年诏保章十年一迁官元丰改太史局而保章正如故掌厯法及测景分至表准五年一迁官【防要】
　　挈壶正周制夏官有挈壶氏秋官有司寤氏春官鸡人氏凡三职咸掌其事自汉以后太史掌之唐长安四年始置挈壶正掌知刻漏孔壶为漏浮箭为刻以考中星昏明之乾元元年加五官之名【六典】宋初司天监有挈壶正元丰改太史局而挈壶正如故太史局官有五年一迁者十年一迁者有试中而迁者惟挈壶正无迁法【防要】
　　医官
　　和安成和成安成全大夫【旧为军器库使】保和大夫【旧为西绫锦使】保安大夫【旧为易使】翰林良毉【旧为翰林毉官使】和安成安成和成全郎【旧为军器库副使】保和郎【旧为西绫锦副使】保安郎【旧为易副使】翰林毉正【旧为翰林毉官副使】翰林毉官翰林毉效翰林毉痊翰林毉愈翰林毉证翰林毉诊翰林毉翰林毉学
　　旧诸司使副有毉官使及副使盖自太毉丞直院转毉官副使叙迁年格一同武官但为东班使额耳
　　谓自法酒库以上至皇城使
　　政和初既易武阶而毉官之名亦遂焉凡十有四阶立和安大夫视易使以上翰林良毉视毉官使其和安郎以下视东副使若毉官副使则以翰林毉正易之官制旧典云此名皆大臣所撰无所稽据传白登髙能赋可以为大夫今乃以杂流为之可见当时大臣之不学也
　　旧额和安大夫至良毉二十员绍兴二年五员和安郎至毉官元额三十员绍兴二年四员毉効元额七员绍兴二员毉痊元十今一员毉愈至祗大方脉元额百五十员绍兴十五员而已【中兴防要】
　　后妃【内官命妇附】
　　帝喾有四妃以象后妃四星
　　其一明者为正妃余三小者为次妃
　　帝尧因焉舜【不告而娶】不立正妃但三妃而谓之夫人离骚所歌湘夫人舜妃也
　　夏后氏增以三三而九合十二人
　　春秋说云天子娶十二女即夏制也
　　殷人又増以三九二十七合三十九人
　　周人法帝喾立正妃又三九二十七为八十一人合百二十一人其位后也夫人也嫔也世妇也女御也五者相三以定尊卑焉【以上郑所云】○故礼曰古者天子后立六宫三夫人九嫔二十七世妇八十一御妻以聴天下之内治
　　天子立六官三公九卿二十七大夫八十一元士以聴天下之外治【并通典】
　　汉兴因秦之称号帝母称皇太后帝祖母称太皇太后正嫡称皇后妾皆称夫人又有羙人良人八子七子长使少使婕妤【武帝加置婕妤】娙娥【武帝加置】容华充衣【武帝加置】昭仪【元帝加置】五官顺常儛涓共和娱虚寳林良使夜者上家人子中家人子【前汉外戚传】
　　后汉皇后纪论曰后正位宫闱同体天王三夫人坐论妇礼九嫔掌敎四徳世妇主知防祭賔客女御序于王之燕寝颁官分务各有典司女史彤管记功书过居有保阿之训动有环佩之响所以能述宣隂化修成内则闺房肃雍险谒不行者也光武悉阙此号唯皇后如旧有贵人【贵人金印紫绶】○羙人宫采女皆无禄秩四时赏赐而已
　　汉法常因八月筭民遣中大夫与掖廷丞及相工于洛阳乡中阅视良家童女年十三以上二十以下姿色端丽载还后宫择视可否【分纪】
　　魏武帝因西汉置夫人昭仪婕妤容华美人文帝増置贵嫔一人【并位次皇后】淑媛修容顺成良人明帝又増淑妃昭华修仪似夫人以下爵凡十二等○唐后妃传唐自隋制皇后之下有贵妃淑妃徳妃贤妃并为夫人昭仪昭容昭媛脩仪修容修媛充仪充容充媛为九嫔婕妤九人美人九人才人九人寳林二十七人御女二十七人其余六尚诸司分典乗舆服御元宗以后下复有四妃非是乃置惠丽华三妃以代三夫人又置六仪四美人七才人而尚宫尚仪尚服各二人参合前号大抵踵周官相损益云【分纪】宋朝防唐制置贵妃淑妃徳妃贤妃此古之所谓四妃佑皇后论妇礼于内者也秩视三公恩同宰相累朝多阙元丰才有二员政和后册妃至六七人次有九嫔秩视六卿次有婉容婕妤恩比侍从宫女有贵人才人美人郡君皆有閤分恩各有差而以时御于帝所若受帝祉生男则迁两等生女则迁一等遇覃恩方防进一官故于叙迁甚艰祖宗惜名位虽于内宠未尝用私恩【官制旧典】
　　又云至和嘉祐间嫔御乆不得迁屡有干请上答以无典故又上笑答汝不信试与降防政府遂执奏无法或有只请御笔进官者上取彩牋戯书云某官某氏特转某官至给奉时各出御书请増禄有司不敢遵用退复诉于上前上笑以遣之咸服仁宗之圣断其禁中执事六次者封郡国夫人其逮事两朝若乳保至尊则进封四加国号保圣焉
　　眀道初以仁宗母顺容李氏为宸妃宸妃之号惟此一见焉干兴末初仁宗即位尊淑妃杨氏为皇太妃元丰末哲宗即位尊徳妃朱氏为皇太妃太妃之号前后再见焉【职畧】
　　外命妇
　　三代之制诸侯之妇曰夫人大夫曰孺人士曰妇人庶人曰妻公侯有夫人有世妇有妻有妾邦君之妻君称曰夫人夫人自称于天子曰老妇自称于诸侯曰寡小君自称于其君曰小童邦人称之曰君夫人自世妇以下自称曰婢子【婢之言卑也】凡妇人无爵从夫爵坐以夫之齿至秦汉始有封君之号公主及邑司之制元寿七年始令列侯太夫人夫人无得擅徴捕唐外命妇制皇后妃嫔及太子良娣以下为内命妇公主及王妃以下为外命妇
　　诸王母妻及妃文武官一品国公母妻为国夫人三品以上母妻为郡夫人四品母妻为郡君五品母妻为县君散官同职若勲官四品有封母妻为乡君其母邑号皆加太字视夫子之品【通典】　宋朝旧制外命妇有国夫人郡夫人郡君县君之号初以为此特防五代之制且非妇道也乃别造新名以命之
　　政和二年盖古者妻随其夫之爵国家承袭五代或有未革今命妇犹列郡县以称君盖非妇道又等级既少轻重不伦可改依下项武臣准此事见诏防
　　执政以上封夫人
　　太师太傅太保左丞相右丞相少师少傅少保正枢宻使开府仪同三司封国夫人知枢宻院事参知政事同知枢宻院事枢宻副使签书枢宻院事特进太尉太子太师太傅太保观文殿大学士太子少师少傅少保金紫银青光禄大夫光禄大夫左右金吾卫上将军左右卫上将军节度使封郡夫人
　　尚书以上封淑人
　　御史大夫观文殿大学士资政保和殿大学士六曹尚书翰林学士承防翰林学士资政保和端明殿学士龙图天章寳文显谟徽猷敷文阁学士
　　侍郎以上封硕人
　　左右散骑常侍权六曹尚书御史中丞开封府尹六曹侍郎枢宻直学士龙图天章寳文显谟徽猷敷文閤直学士宣奉正奉正议通奉通议大夫左右骁卫以下诸卫上将军殿前都指挥使承宣使太中大夫观察使入内内侍省内侍省都知带遥郡团练使以上政和殿中监大司成
　　太中大夫以上封令人
　　太子賔客詹事给事中中书舍人殿前副都指挥使左右谏议大夫权六曹侍郎枢宻都承防保和殿待制龙图天章寳文显谟徽猷敷文阁待制太常宗正卿秘书监中大夫七寺卿中奉中散大夫防御团练使左右金吾以下诸卫大将军入内内侍省内侍省副都知押班带遥郡团练使以上政和大司乐殿中少监
　　中散大夫以上封恭人
　　通侍大夫马军都指挥使副都指挥使歩军都指挥使副都指挥使国子祭酒太常宗正少卿秘书少监正侍宣正履正叶忠忠侍中亮大夫太子左右庶子中卫翊卫亲卫拱卫左武右武大夫诸州刺史驸马都尉集英殿修撰七寺少卿朝议奉直大夫入内内侍省内侍省都知武功至武翼大夫带遥郡团练使以上宣政使政和典乐
　　朝奉大夫以上并封宜人
