<!-- { "loadSidebar": true } -->
　　一代之人物必有一代之名誉天下之公论系焉不可诬也晏平仲事齐三世甘茂起于闾阎而皆显名诸侯陆贾劝陈平交欢周勃而游于汉庭公卿之间名声籍甚韩安国所推举天下名士而天子以为国器杨恽之才能好交英俊而名显朝廷尹翁归之清洁自守不以行能骄人而甚得名誉此皆名之着于朝廷者也以范蠡之三徙而成名于天下灌夫之破吴军而名闻于天下荀淑之清识难尚钟皓之至德可师而李膺实以此称之谢安虽处衡门而自然有公辅之望此皆名之着于天下者也季布之诺季心之勇而俱闻于关中郑当时之声闻梁楚而山东诸公又翕然有郑庄【当时字庄】之称隽不疑之进退以礼而名闻于州郡此皆名之着于郡国者也威名之盛流闻匈奴则有若赵广汉者焉名声逺布为元魏李孝伯之所访问则有若宋谢庄者焉有萧夫子之名而外夷愿得以为师则有若唐之萧頴士者焉此则名之着于外域者也道德彬彬则有若冯仲文【豹】德行恂恂则有若召伯春【驯】天下规矩则有若房伯武植天下模楷则有若李元礼【膺】不畏强御则有若陈仲举【蕃】天下俊秀则有若王叔茂【畅】以至德行堂堂有若魏邢子昻【颙】后进领袖则有若裴秀渤海赫赫有若晋欧阳坚石【建】洛中英英有若晋荀道明【闿】洛中奕奕有若刘舆刘琨盛德絶伦有若赵郗嘉【賔】江东独歩有若王文度【坦之】此皆名之见于诵咏者也龚胜龚舎则谓之楚两龚周泽孙堪则谓之二穉【泽字穉都堪字子穉】李固杜乔李膺杜宻则皆谓之李杜邓彪宗武伯之徒则谓之南阳五伯陆机陆云则谓之二陆张载张恊张则谓之三张孔敬康【瑜】张玮康【茂】丁世康【挥】则谓之防稽三康晋谢张则谓之南北二顔延之宋谢灵运则谓之顔谢齐陆倕兄弟则谓之三陆北齐之邢邵温子升则谓之温邵邢邵之与魏攸则又谓之邢魏若乃中兴三明京师三明则皆诸葛恢荀闿蔡谟【皆字明道】其人也凉州三明【后汉】则段纪明皇甫威明张然明其人也二刘则刘焯刘光伯也二盖唐则盖文达文懿其人也二苏【后周】则苏亮苏绰其人也沈宋则沈佺期宋之问其人也苏李则苏味道李峤其人也萧李则萧頴士李华其人也元白则元稹白居易其人也刘白则刘禹锡白居易其人也此皆名之见于并称也八士则出于周三杰则出于汉诸葛亮关羽张飞则谓之蜀三杰宋璟张说源乾曜则谓之唐三杰富嘉谟吴少防魏谷倚并负文辞则谓之北京三杰窦武陈蕃之徒号为三君而陈实父子亦曰三君李膺荀昱之徒号曰八俊而刘表亦曰八俊郭林宗之徒则曰八顾张俭之徒则曰八及度尚之徒则曰八厨刘表与张隐之徒则曰八交以与刘翔之徒则曰八友而八交者亦有八顾之号厐参祢衡则樊凖孔融比之为一鹗【樊凖荐参孔融荐衡皆云鸷鸟累百不如一鹗】蜀马良兄弟则谓之马氏五常顾荣陆机陆云则谓之三俊石崇欧阳建陆机之徒则谓之二十四友阮放郄鉴等则谓之兖州八伯【方伯达伯之类】薛兼纪瞻等则谓之五隽而张华又目之为南金晋胡母辅之辈谓之四友而谢灵运何长瑜之徒亦有四友之目若曰四族之隽者则孔沈魏顗辈也郎氏二贤者则郎知平郎余令也号为四杰者则杨炯王勃辈也陈留八俊者格处仁王孝逸辈也【出唐格辅元传】河东三絶则有若徐彦伯之徒唐竹溪六逸则有若李白孔巢父之徒号为四防则有若崔造韩防之徒至于龙鳯目之者若荀淑诸子则谓之八龙而独推慈明【荀爽之字】之无双晋卞粹兄弟则谓之六龙而独推元仁【粹之字】之无双后汉许防许劭则谓之平舆二龙而汝南俗有月旦评之号魏华歆邴原管宁则谓之三人为一龙诸葛孔明厐士元则谓之伏龙凤雏晋索靖辈则谓之敦煌五龙晋温羡诸父则谓之六龙薛收薛元敬薛德音则谓之河东三鳯至于以珠玉目之者若晋郄诜则谓之昆山片玉夏侯湛潘岳则谓之连璧王勃兄弟则谓之三珠此皆名之见于标目者也以马威卿马孺卿【后汉】而谓之钜下二卿以张湛而谓之中东门君以王敬洪而谓之王东山以王绩【唐】而谓之东臯子以白履忠【唐】而谓之梁丘子以李栖筠而谓之賛皇公此名之系于地理者也若贾谊则刘向以为古之伊管未能逺过若诸葛孔明则陈寿评之以管萧之亚若王导则桓彛比之以为管夷吾若王俭则李延寿谓其雅道自居早怀伊吕之志而衣冠礼乐尽在于是若王镇恶则李延寿谓其推锋直指前无强敌为周之方叔若崔浩则自比于子房若刘湛则自比之于管葛若坦崇祖则自比于韩白而齐高帝独许之若任昉则王僧孺论之以为过于董生若房龄杜如晦则唐史賛之以为萧曹之勲不足过此皆名之见于比拟者也
　　两汉诸儒
　　唐书儒林賛曰左氏与孔子同时而公羊高谷梁赤皆出子夏门人
　　自三代而降儒者之盛莫两汉若也今以西都言之大抵诸儒相传授而枝分别有可论者故言易则自淄川田生言书则自济南伏生言诗于鲁则申培公于齐则辕固生于燕则韩太傅言礼则鲁髙堂生言春秋于齐则胡母生于赵则董仲舒此其大畧也及攷其传授则易之名家有四一曰田何之易自商瞿子木受之于夫子数传而至于何又数传而至于施雠孟喜梁丘贺由是易有施孟梁丘之学若乃王子中周王孙丁寛亦皆受易于田何有以见当时之言易者皆本之于何矣二曰京房之易房授之焦延寿刘向攷易诸家谓延寿独得隐士之说以房为异党故别为京氏之学三曰费直之易长于卦筮以彖象系辞十篇文言解说上下经而传之王璜四曰髙相之易其学初无章句专说阴阳灾异而授之子康及母将永髙费二家皆未尝立于学官至于后汉建武中陈元郑众皆传费氏易其后马融亦为之传融授于郑而则为之注荀爽则又为之传自是费氏兴而京学衰矣然则易之所传授者盖如此书之名家者有三自伏生而传之欧阳生自欧阳生而传之儿寛而书遂有欧阳之学张生再造而至夏侯胜胜又传而至于夏侯建而书遂有小大夏侯之学胜宣帝时议庙乐下狱黄霸从胜受经狱中胜言洪范传取重霍光○建问五经诸儒与尚书相出入者建牵引章句具文饰说胜非为章句小儒破碎大道建非胜学防畧卒自专门名经○建胜之从兄子也
　　若东汉之牟融则习为大夏侯之学者也王良则习为小夏侯之学者也桓荣则习为欧阳氏之学者也荣义世习相传东京最盛其源流之逺如此孔氏有古文尚书安国以今文字读之因以起其家逸书得十余篇而司马迁亦从安国学故迁书载尧典禹贡洪范诸篇多古文说是时犹未立学官后汉之杜林实传古文贾逵为之作疏马融为之作传郑为之注解而古文尚书遂显于世然则书之所传授者盖如此诗之名家者有四鲁诗则自申公授之于浮丘伯【与褚先生俱】而瑕丘江公能传之若许生徐公亦皆守学教授者也韦贤以诗事江公许生而传于成【韦贤之子】故鲁诗有韦氏之学王式以诗事徐公许生而式之传又有张唐褚氏之学齐诗始于辕固诸齐以诗显贵皆固之弟子而夏侯始昌授之后苍自苍而后齐诗则又有翼奉匡衡师丹伏理之学韩诗始于韩婴【燕人孝文时为博士】推诗人之意以作内传【四卷】外传【六卷】自婴之后韩诗则又有王吉食长孙之学至于毛诗则始于赵人毛公以授贯长卿后又有徐敖传之故言毛诗者皆本于敖若齐若鲁若韩皆立博士而毛氏独未之立焉至东汉之郑众贾逵皆传毛诗而马融则又为之传郑则又为之笺显宗建初八年诏诸儒选髙才生受毛诗由是遂行于世此则诗之所传者然也礼之名家者有三自高堂生传士礼十七篇其后瑕丘萧奋以授后苍苍授戴德戴圣庆普故礼有大小戴庆氏之学二戴之与庆氏皆立博士而孔安国所献礼古经五十六篇及周官经六篇前世传其书未有名家者焉建武中曹充习庆氏之学传其子褒遂撰汉礼而郑众传周官经马融亦作周官传授郑又作周官经本习小戴礼后以古经校之取其长者为郑学又注小戴所传礼记【四十九篇】通为三礼经此则礼之所传授者然也春秋之名家者有三自胡母生授公羊春秋与董仲舒同业而齐之言春秋者宗主之其后如嬴公如眭孟如严彭祖如顔安乐皆以学彰此皆公羊之学也自瑕丘江公受谷梁春秋于鲁申公其后如荣广如尹更始如房鳯皆以其名显此皆谷梁之学也自贾谊为左氏传训以授贯公数传而至于尹咸【更始子也】翟方进贾防之徒故刘歆从翟尹以受左氏由是言左氏者本之贾防刘歆焉此所谓左氏之学也公孙本学公羊及相武帝又比辑瑕丘江公及董仲舒之议而卒用董生于是武帝尊公羊家而谷梁浸防至宣帝时召萧望之等大设公谷同异而多从谷梁其后刘歆欲建立左氏于学官【房鳯王龚皆与也】至于移书以责太常逮建武中郑兴陈元皆传左氏之学而元又从而讼之遂立左氏博士显宗时贾逵言五经家皆无以证图防明刘氏为尧后者而左氏独有明文由是遂行于世此则春秋之所传授者也
　　五经家皆言颛顼代黄帝而尧不得为火德左氏以为少昊代黄帝问官名
　　今攷西汉儒林传所载自丁寛以至髙相则为易自伏生以至孔安国则为书自申公以至于毛公则为诗自髙堂生及孟卿则为礼自胡母生以至于房鳯则为春秋后汉儒林传之所载自刘昆以至于孙期则为易自欧阳歙以至于杨纶则为书自髙诩以至于卫宏则为诗自庆普至郑众则为礼自丁恭以至于谢该则为春秋独董钧以礼名家皆昭昭可见者
　　习庆氏礼永平中为博士时草创五郊祭祀及宗庙礼乐等多令参议多从用
