<!-- { "loadSidebar": true } -->
　　汉官无内外轻重之别选郡国守相髙第为中二千石为御史大夫又选博士谏大夫通政事者补郡国守相其所以为内外制者未尝不均一也文帝召季布于河东以其使酒而复遣之郡若有意于重内者然诏遣列侯之国为吏虽丞相周勃有所不能辞则又岂不以为重是以严助厌承明而出补为防稽守非以内为轻而外为重也其均佚之礼则然也萧望之雅意本朝而不乐平原守非以外为轻而内为重也其爱君之心则然也故助自防稽召留侍中望之自平原入为少府其出入内外安有轻重区别哉然汲黯沮于汤而不得久居位虽有出入禁闼拾遗补阙之愿而不克遂京房沮于石显而出为魏郡守虽有通籍殿中以防壅塞之请而不得行若是而人臣之顾位有内外决择之心其亦由君见之不明也哉汉官无文武之分髙祖当征战日不暇给之际过鲁而祠孔子至沛而作乐歌之后此其中持文武之权衡轻重相凖以贻后世并用长乆之术其意微矣议者徒见髙帝不喜儒生而思猛士谓其尚武而不尚文抑不知文武一道其相湏以为用髙祖固未尝二其所思也当勇力争奋之时而董公仁义之言而不以为迂及防劒击柱之顷而叔孙通礼仪之制亦以为当援诗书于马上而聴留侯韬畧之谋寓歌诗于大风而善陆贾新语之奏此其机已发于过鲁至沛之日矣至于文帝之好元黙若尚文者而讲武习射不废于平时武帝之喜征伐若尚武者而制度典章焜耀于当代言其取士则以孝亷贤良选于内郡以兵法勇猛选于邉郡而文武莫不并用而无遗言其用人则以武弁期门转为諌大夫以谏大夫复迁为执金吾而文武之材莫不更迭而不偏也汉置大夫专掌议论句其事疑似而未决则合中朝之士杂议之自两府大臣而下至博士议郎皆得以伸其已见而不嫌于卑抗尊也故罢郡国庙则有议韦成赏边功有议陈王传入谷免罪有议萧望之贾谊为博士诏令下诸老先生未能言谊代为之对未尝以公卿之言而废谊之对也呼韩邪单于愿保塞朝臣集议卒用郎中侯应之策未尝以将相之言而格应之奏也匈奴传朱博得罪议其狱者五十八人而谏大夫龚胜等敢于异将军二千石之议也王嘉得罪议其狱者六十人而少府猛等敢于抗骠骑将军御史之议也不缄黙以因人不雷同以附势不合党以济奸不托公以行私惟尽其已之所欲言而付之人主之独断此汉之集议所以有公天下之意然至于屯田之功既成有诏罪前言不便者马邑之举既败独罪首谋以谢天下此又足以戒谋议之不谨者也虽然髙帝之十二年立诸侯王则有议吕后之二年定列侯位次则有议是时他官犹未预也文帝至邸丞相谨与列侯吏二千石议是时博士犹未预也吴公荐贾谊为博士每诏令议下尽为之对而后元之诏曰令吏二千石博士议至是博士始预议也及武帝时寻朔方之议朱买臣以中大夫预挟弓弩之议吾丘夀王以光禄大夫侍中预武帝之时集议虽广而意则欲以宿卫诎外庭也
　　汉官谏员史官经筵
　　自汉以下异于古者三諌员也经筵也史馆也古者谏官无常员工执艺事以谏瞽诵诗士传言至武帝元狩五年始置谏大夫后更名光禄大夫自此谏官有常员矣古者左右前后皆通明经术之士如伊尹作伊训周公陈王业援引古义以训导人主至汉武犹有古意従儿寛受四书又从欧阳生问尚书是也自成帝置金华殿讲业而郑寛中张禹得以入讲经于殿中非讲业之官不得执经以训人主自此经筵有常所讲业有常人矣古者左史书言右史书动秦汉以来御史主柱下方书则亲近人主而去堂陛不逺凡郡国上计先达御史后至丞相是以太史公防金匮石室之书以作史记而武帝不羙之迹彰而不隠所以公道修明史皆实録延及于唐宰相始监修国史夫直笔之职茍上有重臣安望其肆意极言哉以史攷之汉石渠东观之士与五经诸儒杂论同异而可为优者施雠也经学精熟遣奉使以问诸儒得其义者梁丘贺也刘向初受谷梁兼能论五经欧阳生以尚书从儿寛此四子者讲论于石渠之人也李尤字伯仁当和帝朝以文章显贾逵荐其有相如扬雄之风因受诏而作赋黄香强学经典能文章京师有天下无防之号如刘珍之与马融校定五经诸传记百家艺术髙彪由孝亷试经第一数奏赋颂竒文此五子者雠校于东观之人也晋左太冲为三都赋自以所见不博求为秘书郎遂减机云之价唐李邕欲益文选注自以为读书未广愿为秘书未防奥篇隠帙了辨如响夫以太冲李邕一诣秘阁读平生未见之书亦足以慰胷中所期矣则馆阁者国家右文之地所以待非常之人人莫不愿得之亦以荣也是以汉开石渠而刘向韦成施雠周堪之軰出天禄开则扬雄之徒闻兰防筑而班固傅毅于是乎进东观设而黄香卢植蔡邕马融于是乎登白虎辟而贾逵丁鸿由是而升汉之人才出于秘省台阁者也自唐开丽正藏书而马懐素禇无量出焉开集贤而张说徐坚元澹贺知章出焉此唐之人才出于秘省防阁者也汉唐数子皆表表着见于青史者外又汉有金马之选唐有莱之游特出武帝太宗一时之遇臣下者又不在于秘省防阁之数焉
　　汉加官　　郎中　　爵　　吏禄
　　汉加官之制何也侍中左右曹诸吏散骑中常侍皆加官也所加或列侯将军卿大夫或郎中无员数多至数十人给事中亦加官所加或大夫博士议郎掌顾问应对皆本于秦制然张辟强于惠帝时为侍中贾山至言亦曰举令方正之士使为常侍诸吏则加官在汉初不废也至武帝始重加官之权加侍中者如吾丘夀王为侍中中郎孔安国为侍中以儒者掌御盂之类加诸曹者如辛庆忌为左曹中郎将之类加诸吏者如杨恽为诸吏光禄勲之类加散骑者如张勃为散骑谏大夫之类加给事中者如终军为谒者给事中之类独二府不得兼魏相以御史大夫兼给事中为分霍氏权非定制也或以奉车驸马为加官非也荀氏汉纪杜佑通典并不列于加官即此可攷也汉郎官之制何也光禄勲有议郎中郎郎中皆无员多至千人中郎有五官左右三将郎中有车户骑三将主车曰车郎主户卫曰户郎凡郎官皆主更直执防宿卫诸殿门出充车骑惟议郎不在直中故省中郎曰中郎散郎曰外郎汲黯曰臣愿为中郎出入禁闼补过拾遗郎官故事令郎出钱市财用给文书乃得出名曰山郎羽林以六郡良家补武帝以便从猎还宿殿陛岩下故曰岩郎期门为虎贲郎郎选其涂非一有以父兄任子弟为郎者袁盎刘向是也有以富訾为郎者张释之司马相如是也有以上书献策为郎者娄敬主父偃是也有以孝着为郎者冯唐是也有以戯车为郎者卫绾是也有以格五为郎者吾丘夀王是也有以从军善射为郎者李广郑吉有以经明甲科为郎者召信臣王嘉是也仲舒对防总云吏二千石子弟选郎吏又以富訾者盖多出两涂也夫所谓爵者何也秦爵二十等自公士一级以上至不更四等则比士大夫以上至五大夫凡五等则比大夫左庶长以上至大庶长九卿之义也闗内侯比古圻内之子男列侯比古列国之诸侯汉初因之凡爵一级直钱二千有赦则赐民爵一级有罪则许民买爵以免罪公大夫以上者得与令丞抗礼爵五大夫者有罪不入狴犴爵士造以上者当刑减一等爵非公乗以上者无得冠刘氏冠爵至五大夫以上者乃得复一人以樊哙夏侯婴传攷之则爵之迁转次第有不可紊也然后又有武功爵一曰造士二曰闲舆衞三曰良士四曰元戎士五曰官首六曰秉铎七曰千夫千夫以上得免繇役八曰乐卿九曰执戎十曰政戾庶长十一曰军卫盖武帝外事四夷内兴功利国用空竭不足以奉战士有司议令人得买爵及免罪请置赏官名曰武功爵诸买武功爵官首者试补吏先除千夫如五大夫其有罪又减二等爵得至乐卿以显军功军功多用超等大者封侯卿大夫小者郎吏道杂而多端则官职耗废矣若夫封侯之爵则有二等曰王曰侯皇子而封者谓之诸侯王王子而封侯者谓之诸侯羣臣异姓以功封者谓之彻侯大者不过万家小者五六百户以为差降有见任宰相而封侯者如曹参以平阳侯王陵以安国侯陈平以曲逆侯周勃以绛侯公孙封平津侯是也或以功封如霍去病比再冠军封为冠军侯赵破奴从骠骑将军封为从骠侯或以地名如蘓建为平陆侯以伉为宜春侯是也或以意名如张骞为博望侯取其广博瞻望霍光为博陆侯取其博太平陆是也有以匈奴降者封为侯孝文世乃有弓髙防城之封孝景世初开封赏之科而徐卢等毕侯矣又有侍伺侯邓禹传载禹孙康以侍伺侯为越骑汉官仪注云其非朝侯侍伺而以下土小国或以肺腑宿亲随时见防谓之猥诸侯东汉又有谓之四姓小侯者其食邑比二十级之爵惟彻侯乃得食县其次闗内侯本无食邑其有加异者列之闗内之邑食其租税余十八等大庻长以下如吏职耳每户一嵗更输钱二百货殖传所谓千户之君则二十万是也有累爵至列侯而未有食邑者樊哙是也有累赐食邑而后封侯者郦商是也顔师古以为楚汉之际权设宠荣假其位号或得邑地或空受爵此例多矣列侯有餐钱有奉邑髙后纪丞相平言列侯幸得赐餐钱奉邑是也其吏禄也自三公而下至百石吏禄各有差其见于百官表之注者皆以谷计也至所谓丞相大将军俸钱月六万是汉禄多而钱少贡禹拜谏议大夫秩八百石奉钱月九千二百盖寛饶以太中大夫擢为司校尉俸钱月数千当时亦以为禄厚加之节腊有赐士大夫足以养亷而无冒耻干禄之态惟小官卑秩稍禄既薄而赏赐不及焉则不能以自奉此东方朔所以借侏儒而讽上也宣帝悯小吏之勤事于是益百石以下俸十五哀帝又益吏三百石以下俸自是小吏稍稍优游光武中兴其千石以上减于西京旧制六百石以下増于旧秩是光武之减吏禄乃所以益小吏也
　　唐定俸禄之制以民地租充分官为九品而给米各有差凡京文武官每嵗给禄以计者总十五万有竒而在外不与其俸钱则以公廨钱充攷之通典在京每嵗亦十五万是唐初俸禄乆与米相等矣
　　宋朝禄令定于嘉祐往往俸钱多于禄米
　　汉官不分流品　乡评　任子　杂流
　　待诏　辟除　荐举　守试
