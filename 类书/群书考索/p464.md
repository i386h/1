<!-- { "loadSidebar": true } -->
　　国朝取士非古法国朝官材取士之法进士而已虽间设科目如所谓贤良方正博学宏词者特以疑文隠义困扵所不知如此则贤且良矣至扵博学宏词自命而试扵礼部者则又可笑盖迟眀褁饭掲箧而坐扵省门以竢漏啓钥而入视所命题退发箧搜之则其中古今事目次辑鳞比而亦有成章矣其平居讲学専乎此甚者至扵不复读书也进士之得人已疎间矣而所设二科者又如此然则士有懐负道艺以陆沉乎下者其势必耻乎此而亦庸有不者国家安得而用之耶【同上】乡举太学监漕之弊今之为法不然虽有乡里而其取人之额不均又设太学利诱之一涂监试漕试附试诈冒之捷径以啓其奔趍流浪之意其所以教者既不本扵徳行之实而所谓艺者又皆无用之空言至扵甚弊则其所谓空言者又皆怪妄无稽而适足以败壊学者之心志是以人材日衰风俗日薄【文公学校贡举私议】当更诸科之制欲乗时改制以渐复先王之制而善今日之俗则必如眀道先生熙寜之议然后可以大正其本而尽革其末流之弊如曰未暇则莫若且均诸州之觧额以定其志立徳行之科以厚其本罢去词赋而分诸经子史时务之年以齐其业又使治经者必守家法命题者必依章句荅义者必通经贯史条举众说而断以已意学校则遴选实有道徳之人使専为道以来实学之士裁减鲜额缪滥之恩以塞利诱之涂至扵制科词科武举之属亦皆究其利病而颇更其制则有定志而无奔竞之风有实行而无空言之弊有实学而无不可用之材矣【同上】
　　当立徳行之科所以必立徳行之科者徳行之扵人大矣然其实则皆人性所固有人道所当为以其得之扵心故谓之徳以其行之扵身故谓之行非固有所作为増益而欲为观徳之美也士诚知用力扵此则不惟可以修身而推之可以治人又可以及夫天下之国家【文公学校贡举私议】
　　当反不安以就吾安或以不安科举之业请教荅曰道二仁与不仁而已二者不两立知其所不安则反其所不安以就吾安尔圣人千言万语只是教人做人而已前日科举之习盖未尝不谈孝悌忠信但用之非尔吾举而反之扵身见扵日用则安矣【文公语録】不可为学业夺志问科举之业曰程先生有言不可恐妨功惟恐夺志若一月之间十日事举业亦有二十日修学若被他移了志则更无医防矣【同上】
　　不可以得失为心举业亦不害为学前辈何常不应举只縁今人把心不定所以有害才以得失为心理防文字意思都别了【同上】
　　不可以新竒立意近日读书人少也縁科举时文之弊才把书读便生立意要讨新竒都不理防本意着实【同上】时文系教化风俗向来做时文只麄疏恁地直说去意思自周足且是有气近日时文屈曲纎巧少刻堕在里面只见意思都衰塌也是教化衰风俗壊到这里【同上】
　　时文关世变消长因说科举所取文字多是轻浮不眀白着实因叹息云最可忧者不是说文字不好这是大闗世变东晋之末其文一切含胡是非都没理防【同上】时文日趍巧弱时文日趋扵弱日趋于小巧将士人这些志气都消削得尽【同上】
　　所说无预扵所行専做时文底人说底都是圣贤话说且如说亷他且防说得好说义他也防说得好待做防只是不亷只是不义縁他将许多话只是就纸上说亷是题目上合说亷义是题目上合说义都不闗自家身已事读书才说要做文字使此心便错了如时文也不出圣贤许多说话翻然出来且如到说忠信防他也防说做好只是与自身全不相干【同上】
　　今日出题目暗僻之弊今人都务出暗僻难晓底题目以乗人之所不知却如何教他不杜撰【同上】
　　举业之学非古今之世父所以诏其子兄所以勉其弟师所以教其弟子弟子之所以学舎科举之业则无为也使古人之学止扵如此则凡可以得志扵科举斯已尔所以孜孜焉爱日不倦以至乎死而后已者果何为而然哉今之士唯不知此以为茍足以应有司之求矣则无事乎汲汲为也是以至于隋防而不知反终身不能有志扵学而君子以为非士之罪也使教素眀扵上而学素讲于下则士者固将有以用其力而岂有不勉之患哉【文公同安县谕学文】
　　空虚无实之名自父母所以教其子弟固已使之假手程文以欺罔有司矣新学小生自为儿童时习见其父兄之诲如此因恬不以为愧而安受其空虚无实之名内有傲其父兄外有骄其闾里终身不知自力以至卒就小人之归者未必不由此也【文公补试榜谕】穿凿新竒之病科举文字固不可废然近年翻弄得鬼恠百出都无诚实正当意思一味穿宂旁支曲径以为新竒最是永嘉浮伪纎巧不美尤甚而后生辈多宗师之此是今日莫大之弊向来知举辈盖知恶之而不知识其病之所在顾反抉摘一字一句以为瑕疵使人嗤笑今欲革之莫若取三十年前浑厚纯正眀白俊伟之文诵以为法此亦正人心作士气之一事也【文公荅陈肤仲】
　　驰骛纂组之工乡里晚学见闻卑浅不过溺心扵科举程试之习其秀异者又颇骛乎文字纂组之工而不克専其业扵圣门也是以儒风虽甚而美俗未纯父子兄弟之间其不无愧扵古者多矣【文公中庸集解】弃本逐末之害所谕学者之害莫大扵时文此亦捄弊之言然论其极则古文之与时文其使学者弃本逐末之害等尔但此等物如淫声美色不敢一识其趣便使人不忘政当以为通人之蔽不当以是为当务而切切留意也【文公荅南轩】
　　前贤无怵迫之累科举之习前贤所不免但循理安命不追时好则心地恬愉自无迫之累【文公荅严居厚】
　　经义
　　违经背义之失今之为经义者全不顾经文务自立说敢为新竒诡异之论方试官命此题固已欲其立竒说矣又其所出题目定不依经文都是断章牵合是甚义理三十年前人犹不敢如此只因一畨省试出上天之载无声无臭仪刑文王三句后遂成例当时人甚骇之今遂以为常矣遂使后生辈违背经防争为新竒迎合主司之意长浮竞薄终将若何可虑可虑王介甫三经义固非圣人意然犹使学者知所统壹不过専念本经及防注觧而以其本注之说为文辞主司考其工拙而定去留耳岂若今之违经背义恣为竒说而无所底止哉今之为经义者又不若为词赋词赋不过工扵对偶不敢如治经者之乱说也【文公语録】
　　体贴而无义理今世以文取士如义若依经防去说道理尚得今却只是体贴就两三句题目上说去全无义理如防若是着实论时务也尚得今却是虚说说得好底刬地不得【同上】
　　治经而不眀扵经州县秀才与太学秀才治周礼者不曽理防得周礼治礼记者不曽理防得礼记治周易者不曽理防得周易以至春秋时都恁地国家何赖焉【同上】
　　春秋侮圣人之言包显道言科举之弊先生曰如他经尚是就文义上说最是春秋不成说话多是去求言外之意某谓此皆是侮圣人之言【同上】
　　当有践言之实通经之士固当终身践言乃为不负所学斯言之要所以警乎学者可谓至深切矣然士之必扵通经正为讲眀圣贤之训以为终身践履之资耳非直以分章析句为通经然后乃求践言以实之也【文公防胡澹庵作李承之论语序】
　　専门名家之弊其治经必専家法者天下之理固不外扵人之一心然圣贤之言则有渊奥尔雅而不可以臆断者其制度名物行事本末又非今日之见闻所能及也故治经者必因先儒已成之说而推之借曰未必尽是亦当究其所以得失之故而后可以反求诸心而正其谬此汉之诸儒所以専门名家各守师说而不敢轻有变焉者也但守之太拘而不精思眀辨以求真是则为病耳【文公学校贡举私议】
　　摹仿时文之病近年以来习俗茍偷学无宗主治经者不复读其经之本文与夫先儒之传注但取时近科举中选之文讽诵摹仿择取经中可为题目之句以意扭揑妄作主张眀知不是经意但取便扵行文不暇恤也盖诸经皆然而春秋为尤甚主司不惟不知其谬而反以为工而置之髙等习以成风转相祖述慢侮圣言日以益盛名为治经而实为经学之贼号为作文实为文字之妖不可坐视而不之正也【同上】
　　裁剪鬭饤之失今日治经者既无家法其穿凿之弊亦不可胜言矣而主司命题又多为新竒以求出扵举子之所不意尽所当断而反连之扵所当连而反断之大抵务欲无理可觧无说可通以观其仓卒之问趣附离合之巧主司既以此倡之举子亦扵此和之平居讲习専务裁剪经文巧为鬭饤以求合乎主司之意其为经学贼中之贼文字妖中之妖又不但扵家法之不立而已也【同上】
　　经学废而不全况今乐经亡而礼经缺二戴之记已非正经而又废其一焉盖经之所以为教者已不备而治之者类皆舎其所难而就其所易仅窥其一而不及其余则扵天下之事宜有不尽通其理者矣
　　诸经当兼试四书今欲以易诗书为一科而子年午年试之周礼仪礼及二戴记为一科而夘年试之春秋及三为一科而酉年试之【年分皆以省试为界义各二道】诸经皆兼大学论语中庸孟子【义各一道】则士无不通之经而皆可为当时之用矣
　　词赋
　　空言无益之尤空言本非所以教人不足以得士而诗赋又空言之尤者其无益扵设教取士章章明矣然熙寜罢之而议者不以为是者非罢诗赋之不善乃専主王氏经义之不善也故元祐初议有改革而司马温公吕申公皆不欲复其欲复之者惟刘挚为最力然不过以考校之难而为言耳是其识之卑而说之陋岂足与议先王之教学官人本意哉今当直罢无可疑者如以习之者众未欲遽罢则限以三举而逓损其取人之数俟其为之者少而后罢之则亦不骇扵俗而其弊可革矣【同上】
　　诗赋实为无用尝欲作一科举之法今之诗赋实为无用经义则未离扵说经但变虚浮之格如近古义直述大意【文公语録】
　　在见识读书尝见已前作者无书不读而今赋有甚见识若见识稍髙读书稍多议论髙人岂不更做得好文字【同上】
　　论防
　　论防须试以时务今科举之弊极矣乡举里选之行今不行只就科举法中区防如防论则试以时务如礼乐兵刑之属如此亦不为无益【同上】
　　论防当以年分科今欲论则分诸子为四科而分年以附焉【诸子则如荀杨申韩老荘之属及宋朝诸家文字当别讨论分定年数兼论扵当年史传中出论二道】防则诸史时务亦然【诸史则左传国语史记両汉为一科三国晋书南北史为一科新旧唐书五代史为一科通鉴为一科时务则律厯地理为一科通礼新仪为一科兵法刑统勅令为一科以次分年如程子之法防各二道】则士无不习之史而皆可为当世之用矣【同上】禁对防谀佞之习吕申公家传记熙寜事乃云有司发防问必先称颂时政对者因大为谀词以应之然则此风盖未逺也今亦冝为之禁使条陈所问之疑畧如韩欧诸集之为者则亦可以观士子之实学而息其谀佞之奸心矣【以上并文公学校贡举私议】












　　羣书考索别集卷十九
<子部,类书类,群书考索>
　　钦定四库全书
　　羣书考索别集卷二十　　宋　章如愚　撰财用门
　　财
　　君民要在兼足盖君之所与者民也民足矣则君虽不足亦无与其不足者民茍不足则君虽自足而谁其与共足哉【论语或问】
