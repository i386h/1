<!-- { "loadSidebar": true } -->
　　名利子孙因家焉】
　　钱敞【长城人祠部郎林后】
　　钱咸【旗门将军髙宻侯】
　　钱让【字徳髙咸孙吴郡太守薛同枉下廷尉让诣朝称寃被囚怡然自若枉声弥厉天子竒而赦同
　　罪官至富春公】
　　【三国】钱盛【长兴人庐江太守】
　　钱瑞【长兴人青冀二州刺史龙骧将军】
　　钱广【字敬平义兴郡之长城人陈敏反时广为敏弟防广武将军歴阳内史司马周玘宻讽广杀防
　　与顾荣甘卓等以兵攻敏获之未几卒赠永世县侯】
　　【晋】钱宠【字士惊东迁县开国侯】
　　钱凤【歴阳太守】
　　钱迪【太子太傅】
　　钱祥【字公审伏波将军】
　　钱岳【字成山步兵校尉】
　　钱弥【字徳盛让七世孙大司农辅国将军豫章县侯】
　　钱穆【始兴王师】
　　钱端【青州刺史以上俱长城人】
　　【南北】钱道戢【字子韬长城人父任梁汉夀令道戢少以孝行着闻及长有才干陈初从文帝平张彪于防稽以功封永安县侯天嘉初为始兴内史以讨贼功累官都督郢州刺史卒諡曰肃】
　　钱逵【字通甫临安人梁大同中为庐陵王国侍郎羽林监陈髙祖立迁东海太守生九子皆掌郡符
　　故其地所居之山号九州山见罗隠所为碑记】
　　【隋】钱秀卿【长城人太常博士迁钟离守伏波将军】
　　钱璡【太寳间盗起攻城璡领兵退贼封乗义侯】
　　钱伯仁【字徳靖长城人举孝亷为散骑常侍】
　　【唐】钱九陇【字永业长城人善骑射累官右武卫将军从平洛阳佐皇太子建成讨刘黑闼有功封郇
　　国公改巢国卒諡曰勇陪献陵】
　　钱起【字仲文长兴人工于诗天寳中举进士与郎士元齐名时语曰前有沈宋后有钱郎大歴十才
　　子起其一也】
　　钱徽【字蔚章起之子贞元中进士宪宗时尝切谏毋入无名贡献后宰相段文昌以所善托求第籍徽不如所请致贬江州人劝出段私书以自直徽曰茍无愧于心安事辨证即焚其书为庶子时有遗金二十万者不纳或言非当路可无拒徽曰取在义不在官也】
　　钱朗【南昌人读书西山以五经登科仕累官至光禄卿文宗朝归隠庐山得补脑还元之术钱镠延致于杭礼之如师孙数人皆以明经为县宰已皓首矣而朗犹如童子一日与家人曰我适为上清所召今去矣俄气絶数日顔色如生举棺尸已解去时年一百七十嵗】
　　钱镠【临安人黄巢乱镠以乡兵破走之刘汉宏遣兵屯西陵镠以八都兵讨之遂破越州以奉董昌而自居于杭及昌反镠遣人执之归杭昭宗拜为镇海镇东两军节度使梁封吴越王传子文穆王元瓘孙忠献王仁佐至忠懿王俶纳土于宋】
　　钱文奉【镠孙字亷卿善骑射能上马运槊涉猎经史音律图籍医药皆冠一时歴太尉中书令所
　　着有贤语三十卷】
　　【五代】钱傅【吴越明州刺史有善政及卒吏民感其遗爱为之立祠】
　　钱儇【后唐时温州刺史性简俭洞晓政术吏不敢欺置簿书以均徭役民感其恵后移苏州民有携
　　家从之者号曰随使戸】
　　钱元弼【字徳之吴越秀州刺史州初建元弼莅政有方以最课称】
　　钱元懿【字秉辉梁开平间判婺州有异政州每嵗三月大风为怪壊民庐舎元懿至风雨自山南
　　过人皆异之】
　　钱偡【吴越湖州刺史有妖巫登大树恣为鬼神语州人惊畏偡曰妖由人兴命注弩而射巫果请命
　　因鞭之州人咸服】
　　【宋】钱俶【字文徳临安人镠孙赵太祖时来朝赐劎履上殿诏书不名太宗时复来朝留为太师中书令
　　四十年】
　　钱惟演【字希圣俶子幼有俊才能文章咸平中献其所为文拜翰林学士仕至兵部尚书枢宻使
　　卒赠侍中諡文僖】
　　钱亿【元瓘之子俶之弟字延世歴事佐俶俶议铸铗钱以益将士禄赐亿谏有八宫其言凿凿可行判明州有善政凡科率旧制悉除之疏谏俶括民丁以益军旅尝应和俶民劳逸由君奢俭诗因陈讽刺亿性俊防善属文建隆初奏授奉国节度卒年二十九諡忠宪】
　　钱俨【字诚允少嗜学博渉经史少梦人遗以大砚自是乐为文辞颇敏速富瞻当时国中词翰多出
　　其手归京师日与朝廷文士游唱咏不絶为世所尚太宗时出判和州】
　　钱惟治【字和世倧子太宗时进检校太尉一夕廐中火惟治率兵临髙下视令亲信十数辈仗劒
　　申令敢后顾者斩顷之火息】
　　钱惟济【知成徳军民有伪作白金质取緍钱者其家来告惟济曰第声言被盗示以重购质者当
　　来责余直即得之矣已而果然】
　　钱易【字希白惟演族子年十七举进士御试三题日中而就太宗尝诏苏易简曰朕恨不与李白同时易简曰有钱易者李白才也后举进士甲科累迁翰林学士易及其子彦逺明逺孙勰族孙藻并中贤良方正科】
　　钱时敏【溧阳人少聪慧读书一览成诵属文敏速登政和防夘第擢大理寺丞国有礼制皆令掌
　　之累官敷文阁待制】
　　钱即【字中道宜兴人吴越王诸孙举进士累官显谟阁学士知延安府所至有声童贯宣抚陜西患物价腾踊严设科条又行均粜法陜西骚然即上疏极陈其害坐贬永州团练副使后知宣州以龙图阁学士致仕卒諡忠定】
　　钱熙【字大雅南安人博贯羣籍善属文举进士尝献四夷来王赋太宗爱其材迁殿中丞直史馆后通判明衡杭越州熙负气善谈笑精笔札尝拟古乐府着杂言十数篇及刑措论为识者所许有集十卷子蒙吉亦进士及第】
　　钱若水【字淡成新安人举进士为同州推官以善决疑狱名闻于朝遂召用乆之拜同知枢宻院
　　事真宗即位以亲老求退罢为集贤殿学士】
　　钱守俊【濮州雷泽人少勇初补禁卫屡立战功前后中三十六创官至右领军大将军卒年八
　　十一】
　　钱戬【溧阳人居父忧有少年数人来曰而父逋我金数百万钱戬与之不吝夜有盗入戬知之呼与
　　一白金使速去终不语人后其子至显官人以为隂徳之证】
　　钱周材【溧阳人质重气和退似不能言七嵗能属文乡试第一登进士第由大理司直累官刑部
　　侍郎终龙图直学士】
　　钱大椿【淳安人頴敏好学登乾道八年进士第累官转漳浦丞所着不事苛刻有岂弟风秩满民
　　惜其去乃迁县令】
　　钱昆【字之倧之子随俶归朝诸从子皆授官独昆与其弟易愿从科举遂登进士第累迁至三司度攴判官仁宗时知庐濠泉亳梓夀许七州为治尚寛简官至右谏议大夫以秘书监致仕卒年七十六昆善为诗赋又善草有文集十卷】
　　钱彦逺【字子髙举进士知润州以地震劝帝顺天修徳且言契丹据山后诸镇赵元昊盗灵武银夏湖广蛮獠刼掠生民惟陛下念此三方之急讲求长乆之计以答天戒时旱蝗民乏食即发长平仓以防之部使者不能阻召为右司谏知谏院防诸路大水彦逺奏隂气过盛在五行传下有谋上之象未几果有挟刃入门者特赐五品服】
　　钱暄【字载阳惟演之子任郎官知开抚台三州有治绩除少府监又知邓州为三司盐铁副使时钩考诸路逋租两浙转运使当坐负暄因对从容为言逋租必亟敛恐民不堪惟稍寛乃可集得免出知郓州除宝文阁待制卒暄素好学皇祐中撰后汉功臣年表藏之秘阁所至不为赫赫名而既去见思十二子康国公景臻尚仁宗女许国大长公主生荣国公忱忱生叅政端礼端礼孙左丞相象祖】
　　钱藻【字醇老吴越王元瓘五代孙自和州徒家姑苏从学胡瑗宋举进士累官至翰林侍读学士封仁和伯藻于书无所不读为文闳放隽伟为人清谨寡过立朝无矫亢亦不雷同】
　　钱象先【字资元苏州人举进士累官天章阁侍读详定一路敕成当进勲爵仁宗以其母老欲慰之独赐紫章服进龙图阁直学士象先长于经术侍迩英十余年有所顾问必依经以对反复讽谕帝礼遇甚渥后歴知许頴陈三州以礼部侍郎致仕】
　　钱几【字君凭长兴人游心儒术恬淡无求屡徴不起有诗集三卷】
　　钱明逸【字子飞举才识兼茂科父子三人皆中制科世以为盛尝任知制诰翰林学士知开封府
　　后至端明殿学士兼龙图阁学士复翰林学士卒赠礼部尚书諡修懿】
　　钱文【字文叔吴越王裔居崇徳州钱里第进士尉当涂有捕获功例得进秩力辞之知万载县有异政赵汝愚荐可大用不果除知循州兴学校重风俗恺悌宜民三载报治文为人言温气和所居不蔽风雨饘粥不给晏如也】
　　钱褒【晋江人性纯孝母丧负土成坟结庐居山荤腥不入口形容毁瘠终制方还熙寜中郡守顺州
　　人之请两闻于朝乞召试擢用以励风俗尝着志孝六篇州缴以进】
　　钱龢【字岊甫以孝义知名居于钱塘门外九里松之间尝建杰阁藏书甚富苏轼牓曰钱氏书藏仕
　　至直秘阁知荆南府坟墓在灵隠天竺两山之间】
　　钱公辅【字君倚武进人少从胡瑗学举进士通判越州同修起居注英宗即位陈治平十议后谪滁州团练使神宗立复入知制诰富弼曰上求治如饥渇正赖君辈同心以济公辅曰朝廷所为是天下谁敢不同所为非公辅欲同之不可得已后与王安石不合出知江宁府知扬州】
　　钱顗【字要道无锡人熙宁初为御史里行上疏忤王安石贬衢州监税顗将出台于坐大骂同时御史孙昌龄谓其奴事安石求为美官遂拂衣上马赴贬所苏轼送以诗有乌府先生铁作肝之句世因号铁肝御史】
　　钱遹【浦江人徽宗时为御史中丞累工部尚书大观间以显谟阁直学士领祠家居筑三湖蓄水以
　　利乡民人多徳之殁赠大中大夫】
　　钱嶨【歙人与弟觷读书尚气槩宣和中方胜余宼尚炽嶨兄弟起乡兵剿平之建炎三年金人入宼
　　嶨兄弟引人逆战败之功闻并补承信郎】
　　钱尧卿【字熙载乐清人吴越王七世孙年数嵗居父丧如成人庐墓终制遂以孝称母卒哀毁过礼水浆三日不入口屏声色却滋味者三年人以为难阖族同居余三十年无间言嵗歉损谷价以济饥民不能偿者焚其劵绍兴间诏举孝亷郡以名上未几卒绍熙中表其闾为孝亷】
　　钱勰【文子字穆父元祐初知开封府老吏畏其敏欲困以事导人诉牒至七百勰随即剖决简不中理者缄而识之戒无复来阅月一人又至呼诘之曰汝前诉云云启缄信然上下皆惊咤】
　　钱埙【字深云祖亿宋干祐间判明州子孙遂家于鄞埙世居东钱湖之里读书尚节槩不事侈靡晩年别筑一室植松竹以自况日与同里髙友文谈论经史得一善则佩服不忘乡人敬慕之】
　　钱可则【字正已天台人知睦州二年秋七月浙右大水粟价腾涌可则亟发廪赈之谕俗储
　　蓄运籴移檄傍郡弛籴禁平市价民以全活】
　　钱俣【字惟大绍兴二十一年进士授泰州教官入为太学正除宗正簿太府丞宗正丞知袁州除秘书丞著作佐郎将作少监出为福建路提举终朝请郎卒年六十于书无所不读尤精于易有文集五卷诸经讲解十卷易説三卷】
　　钱涒【字伸伯海陵人翰林学士勰之孙也事亲孝家贫而甘防独丰母病药必尝而进居丧哀毁骨
　　立悲动隣里庐墓三年诵佛书】
　　钱文卿【乐清人方数嵗执父丧如成人时三舎法行文卿方冠领郡学正诸生肃然钦之奉母居
　　白石山阖族同居三十余年无间言】
