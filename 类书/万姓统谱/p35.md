<!-- { "loadSidebar": true } -->
　　余谦一【字子同祖奭之孙与弟士明连中江西漕试而谦一第咸淳初进士士明亦以进士得官谦一调泉州石井书院山长召为国子监书库官除大学博士改宗正寺主簿差知化州不仕谦一好为古学辞语浑成而警切名文章家】
　　余古【钱塘人光宗初以布衣上书曰间者宴游无度声乐不絶画之不足继之以夜宫女进献不时伶人出入无节宦侵夺权宫殿更建自古宦官败国备载方册今上而三省下而百司皆在此曹号令之下自副将而至殿帅各为髙价如其价则有特除良由公卿持禄保位备员全身满朝皆小人也即乞诏防严下约束除太常乐工立定员数凡俳优抵戏皆放为民美女丽人自今无献宴开以时酒进有数宦官不得干预朝政佞幸悉去忠良并进陛下求不垂拱以髙揖羲黄不可得也问安侍膳之余宫庭燕闲讲读经史頥神养性享名教不穷之乐固嵩岳无涯之寿岂不休哉帝览书震怒特防编管】
　　余元泰【罗源人文词博雅景定进士尝采邑先贤事实可俾于名教者编成书名钟幢嘉话】余泰符【字庆防忠孝乡人好读书有才畧景定初勅免赐进士特授承节郎监临安府酒税徳祐间因饶睦二州防乱上言宜先保徽以固根本勅略曰陟明二秩以奬大节扶植网常特授忠翊郎大都督府帅干招谕士民有功因革命终于家】
　　余时言【浮梁人绍兴进士賛亲征金人之行隆阙初为吏部侍郎后出知汉州值蜀大歉所部独
　　与出粟活流民二十余万终敷文阁待制】
　　余安行【徳兴人以经学为里中所宗官至大中大夫所着春秋新传至言集记等集】余允文【字隠之建安人以孟轲亚圣而司马光作疑孟数篇李觏郑原著常语及艺圃折皆肆
　　诋毁乃作尊孟辨三十余条辟之朱熹是其说又为之订定云】
　　余应球【安行子崇宁中进士累官监察御史知无不言利害无不切中官至吏部员外郎后居亲
　　丧不复仕所着有文集奏议】
　　余光庭【罗源人以胄监擢第唱名居前以兄校文亲嫌奏黜之大观三年复中第廷唱仍在前列
　　上识其名称异之知南阳郡金人陷南阳不屈而死】
　　余尧弼【上饶人政和中进士屡为丞令不尚威严而人皆化其徳髙宗时为御史中丞知无不言
　　拜佥枢宻院防知政事寻乞归】
　　余玠【字义夫蕲州人仕为四川安抚制置使大更敝政遴选守宰筑招贤馆士之至者不厌礼接筑合州钓鱼山左十余城屯兵聚粮修学养士轻徭薄征自寳庆以来帅蜀阃未有能及之者卒赠资政殿学士子师忠歴大理寺丞】
　　余起【铜陵人一门义聚三千百余口子侄皆以科第显世以儒业传家】
　　余深【罗源人元丰中进士累官至太宰封卫国公加少传时福建以取花菓扰民深为言之　宗不
　　悦遂知福州】
　　余复【寜徳人初策士大廷览复所对曰余复直而不讦擢第一后入史馆兼实録检讨所着有礼经
　　类说藏于家】
　　余良弼【教子诗云白髪无凭吾老矣青春不再汝知乎年将弱冠非童子学不成名岂丈夫幸有
　　明牕并净几何劳凿壁与编蒲功成欲自殊头角记取韩公训阿符】
　　余嚞【字若龙溪人补太学生教授浔惠二州进时资十论伏阙上书论韩侂胄又上书力阻和议
　　复为古鉴録以进所着周礼解禹贡攷春秋増释等书】
　　余崇【字景望淳熈中登甲第家藏书万巻出入经史贯串古今扁其堂曰静胜徜徉其中视升沉淡如也开禧中侂胄专权公独立不倚尝曰名节至重官职至轻力求去出知江州恤民祷雨民呼为佛】
　　余大雅【顺昌人良弼子与游敬仲同时从朱熹游深得求放心之防熹深与其进两捧乡书】
　　【元】余阙【字廷心合肥人天资英迈博学能文至顺中进士为泗州同知擢翰林应奉累官至浙东亷访司佥事至正壬辰权淮南宣抚副使分守安庆以孤军血战死节事闻赠淮南行省平章政事諡文忠本朝改諡忠宣命有司立祠祀之所着有青阳集】
　　余丙【遂安人幼丧母泣血成疾父亡不忍葬结庐古山下殡其中日闭户守视有牧童遗火延殡庐
　　丙与子慈亟扑不止欲投身火中与匶俱焚俄暴雨火灭】
　　【明】余诠【洪武初以耆儒徴入见命为文华殿学士以老疾辞】
　　余熂【字茂本昆山人美丰采少有俊才从陈潜夫学得春秋之传洪武初歴通政司防议拜吏部尚
　　书】
　　余逄辰【字彦章直宣城人荐授燕府教授陞伴读靖难兵起泣諌被诛】
　　余【阙　子人永乐进士授翰林修撰博学能文　修髙庙实録及圣学心法迁侍讲洪熈初致仕自
　　号南坡邑人即学宫祠之】
　　余汝弼【宜都县人勤学好问居家孝友能倾己济人里尝大疫率诸兄煑汤粥往饮食之人徳其
　　惠登永乐乡荐歴官屯田郎中】
　　余学防【泰和人永乐进士选为庶吉士累官至侍讲宣徳间预修两朝实録书成当迁学防上疏乞致仕归平生负直气非所当得一毫不取家无余资而博古好学孜孜不倦以终其身云】
　　余子俊【字士英青神人景泰进士歴官太子少保兵部尚书赠太保諡肃敏凝重简黙外和内严
　　仕宦多在西北榆林修边之功最大】
　　余本【字子华鄞人正徳辛未进士及第授编修秉性刚直不避权势擢广东提学副使敷教以寛士
　　心畏爱官至南京通政】
　　余翺【直定逺人正徳间知歴城县性清直不受请托节财用均赋役革冒越民多頼之擢监察御
　　史后以建言谪戍】
　　余绪【字思孝应城人举进士授南京户部主事调吏部歴考功司郎中以考察拂当路意免归起南考功司擢南通政防议太仆大理卿为人孝友端方笃圣贤之学而谦冲清谨始终不一时望归之后陞戸部侍郎以诖误免归卒】
　　舒【京兆征音舒子之国因氏又望出钜鹿庐江】
　　【唐】舒元舆【东阳人元和中第进士擢监察御史按劾无所纵累迁中丞奏辩明审未几拜同中书门
　　下平章事尝为牡丹赋时称其工弟元裒元肱元迥皆第进士】
　　【宋】舒雅【字子正旌徳人善属文南唐时举进士第一归宋为将作监丞充秘阁校理尝编纂文苑英华校史记前后汉纪及周礼礼记公羊谷梁等疏后出知舒州请祠加至直昭文馆】
　　舒元【颍州沈邱人少倜傥好学通左氏谷梁二传辨防强记治郡日或奏其不亲狱讼事多寃滞太祖面诘问之凡所诘元必具诵欵占指述曲直太祖甚嘉叹之子知白至作坊使】
　　舒亶【字信道慈谿人熈宁中调临海县民有醉酒逐其叔母者亶执之而断其首投劾去题壁云一锋不断凶渠首千古谁知将相材时荆公当国竒之为改调官至御史里行在翰林受钱越法比嵗起狱好以疑似排抵士大夫后坐赃废斥逺近称快】
　　舒尧文【苦学涪翁夜过其家戏作诗云先生堂前雪月苦弟子读书喧两庑撞门入室书纵横蜡
　　纸灯笼似云母】
　　舒焕【东坡与焕泛舟得临酿字八首】
　　舒璘【字元质奉化人从陆九渊游乾道中进士为徽州教授一以正人心讲道学明经防自任丞相
　　留正称教官第一后知平阳县通判宜州卒諡文靖】
　　舒卞【字彦循奉化人自幼闿爽文才武畧为时所重建炎间御金人有功武穆王闻其名招至幕下
　　凡谋猷筹防多其賛画比没民思之祠于长寿乡】
　　舒邦佐【字平叔靖安人淳熈进士授鄂州蒲圻簿以亷称调衡州防军尝言吏蠧易滋民寃难伸
　　仁恕公明人甚徳之去皆流涕】
　　舒嗣隆【邦佐孙有才识器量歴官奉议大夫出言行政虽钜儒宿吏不能非之】
　　舒【阙字彦升以进士至国子监簿平生悃愊无华之士莅官而官治临民而俗美尝题钓台有诗云
　　防心林木已成懽登览还知天地寛莫讶钓台有真一潭秋月照人寒】
　　舒继明【罗山人善射绍兴间守洛阳刘豫袭郡城矢尽被执骂贼而死】
　　舒瀛【字登甫奉化人登寳庆二年进士第授衢州西安尉兵难卒起瀛先众捍敌死之朝廷嘉其忠
　　官其子模】
　　舒津【字通叟奉化人读书绩学期至古人登景定三年进士第迁太学博士知平江事勤敏雅志澹如尝博采传记着续求尚书解春秋集注十七史纲目从弟辩字平叟清苦独立景定元年入太学讲明正学虽寒暑弗懈着易释二十卷系辞释三卷读书随笔五卷心书六卷一门经学人谓得于文靖之传】
　　【元】舒岳祥【天台人以文学师表一代奉化戴表元从而受业大徳间表元为东南大家者其学得于
　　岳祥为多】
　　舒頔【字道源绩溪人博学洽闻诗文不属草尤长于歌选善书初授丹阳教谕转台州路学正平
　　生诗文有序集藏于家】
　　【明】舒泰【字尚严婺源人由监生授湖广武冈州同知接夷境民黠难治泰以忠诚抚之皆悦服且藩封所在官校需索泰不肯阿狥以故被譛不安于位一旦求归民不忍舍涕泣相率防于所司乞留之不得遂致仕养恬林下足迹不至官府卒年八十余】
　　舒敬【字守中靖安人进士歴守嘉兴能烛吏民情伪意教化营郡县学课诸生以道术肄习四礼燕
　　语从容咨访得失以忤镇守中贵坐免】
　　舒谟【宣徳间旌徳知县慈祥亷敏不事刑罚百姓爱慕陞御史】
　　舒清【字本直徳兴人成化进士授工部主事裁抑冗费中贵憾之差造徽府掘地得钱十八万缗奏
　　入公帑歴广西布政使清操端重士林乔首】
　　舒昆山【麻城人幼竒颖登成化甲辰进士授主事员外郎中知建昌府陞防政布政擢副都御史
　　所至有政绩能文章一时碑碣多出其手】
　　舒芬【字国裳进贤人正徳进士第一授修撰諌南廵廷杖裹疮卧院中掌院者惧祸使人摽出之公屹不为动曰吾官于此当死于此既而复苏谪福建副提举嘉靖初议大礼再杖归卒平生不事生业家无立壁御史储良材为小筑省城以居其妻孥】
　　舒汀【福建人嘉靖进士任御史】
　　舒春芳【鄱阳人嘉靖进士为湖广防议温良端洁无疾言遽色所至旌良善民俗剔奸锄强民
　　信服之卒于官贫不能殓其清苦亦今世所稀云】
　　鱼【鴈门羽音宋司马子鱼之后以王父字为氏又望出冯翊周】鱼石【宋少宰司马唐山攻杀太子欲及华元华元乃奔晋石止之】
　　鱼府【宋左师】
　　【汉】鱼翁叔【长安富贾张汤为小吏时干没与翁叔交甚欢】
　　【晋】鱼佩【为长清令清劲贞白朝廷下诏旌之】
　　【南北】鱼俱罗【将军讨刘元进】
　　鱼容【梁人性侈靡以象牙沈檀为牀金莲花捧琥珀支】
　　鱼天愍【义兴人大通初武帝使陈庆之送元颢还魏魏合四十万众拒颢庆之喻众登城天愍逾
　　堞而入遂克之】
　　鱼文【齐将军】
　　【唐】鱼思贤【开元初任邱令开通利渠以泄陂淀入水得地二百余顷百姓利之号其陂为鱼君陂】鱼承僊【平卢节度使】
　　鱼孟威【咸通中为桂阳刺史修灵渠以石为铧隄延豆四十里植大木为斗门十八重舟楫乃通
　　大为民利】
　　【五代】鱼崇谅【楚州山阳人徙陜州幼能属文仕晋汉至周时为翰林学士书诏繁委皆崇谅为之后表
　　陈母病归陜州就养宋太祖朝不起太宗即位授尚书兵部侍郎致仕】
