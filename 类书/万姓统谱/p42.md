<!-- { "loadSidebar": true } -->
　　吴公诚【字君与莆田人大观中登第为古田尉积阶朝散大夫清介有闻歴官三十年始终检
　　凡衣服布帛家人所须悉因乡里市致未尝取之官死之日家无余赀】
　　吴【字仲玉兴化县人孝宗时为龙岩令益学廪以养士防有建议増诸邑转输者力争止之改寜国军佥判有嫠妇无子或欲没入其资曰利毫末以絶人将坠之绪仁者不为也聴其立嗣终通判漳州】
　　吴择仁【中复从孙为雍丘主簿宰相范纯仁异之以知太康县盗相戒不入境擢熙河路转运判官从招讨使王厚伐青唐有功进集贤殿修撰为京畿都转运使多善政终徽猷阁直学士】
　　吴猎【字德夫醴陵人登进士第光宗时召试守正字上疏请觐重华宫后以秘阁修撰知江陵府金人犯境猎募死士分道夹攻金人遁及吴防以反诛命猎充四川安抚制置使兼知成都府召还卒諡文定】
　　吴泳【中江人嘉定进士歴官著作郎屡抗疏直言迁寳章阁学士所着有鹤林集】
　　吴淑【字正仪丹阳人父仕吴淑以校书郎直内史归朝乆不调甚穷窘以近臣荐试学士院授大理评事厯著作佐郎秘阁校理尝献九弦琴五弦阮颂太宗赏其优博又献事类赋百篇诏命注释淑分注成三十卷上之累迁职方员外郎疏请用古车战法上嘉其博学淑性纯静好古有集十卷善笔札好篆籀取説文有字义者千八百余修撰说文字义三卷又着江淮异人录三卷秘阁闲谈五卷子安节让夷遵路皆进士及第】
　　吴倜【字公度乌程人明经术善言语防时补太学生崇寜五年试礼部中第一吴兴自开寳以来魁
　　礼部者惟倜耳乡人荣之仕至删定官】
　　吴箕【字嗣之休寜人少孤刻志读书乾道五年登进士第主仁和簿分敎临川与象山诸公讲明义理宰当涂县剖析民讼编类成有聴词类藁十二册赵忠定公汝愚尤加器重召审察寻以疾卒子防博闻强记登绍兴元年第尉饶之鄱阳调金陵紏曹时丘崇为帅吏胥侧足防不肯诡随平反甚众任满不复出仕家居十余年卒防子轸辅俱登第】
　　吴升【字潜夫婺源人淳祐庚戌以布衣领荐登壬子进士第入史馆授国史编校尝以知县洪从龙属撰星源圗志晚号定庵所着有四书増释又注朱子感兴诗及丁巳杂藁卒年八十四从子康后着春秋诛意谴告百卷进于朝理宗览而嘉之特旨与殿试调镇江户防】
　　吴发【字伯韫歙人十嵗能属文才冠登第授藩阳簿调江陵士曹临川法椽多所平反考较庐陵举子持司马迁诸家所言三皇五帝同异诘难乆之发曰孔安国承诏作传非私著者其众乃服为信州判官遇事益刚烈授龙泉丞嘉定己巳旱蝗仓台委往庆元虑囚邑宰尚严狴犴充斥徙而之他发移牒索之或罪或释悉遣还家欢声载道代归即告老弟暎字景齐登第授青阳簿从子徳成登绍兴元年第】
　　吴必明【字若愚崇安人父仲虎元丰中登第为容州司理有商夜宿旅舎同邸杀人者逃去商为吏所执诬服仲虎力争于守臣不见聴又请缓其事已而果获杀人者终通判石州权知英州必明用防入官调官县丞有豪贵占民田讼乆不决必明判归元主又郤餽金以亷闻后通判汀州未赴而叶侬范汝为窃发必明竭家财集民兵防护乡井除知卲武军转朝请大夫广东提举】
　　吴复古【字子野揭阳人趣味趋逸初为官逊于兄居大母忧庐墓三年手值木墓后去其妻子筑庵麻由山中絶粒不食间游四方然一无所求侍制李师中于世少所屈独见复古称曰白云在天引领何及东坡颍濵暨一时名士偕倾下之每论出世法以长生不死为余事以炼气服药为土苴轼尝问养生对以曰安曰和及轼南迁见于真阳无一言及得丧休戚事独曰邯郸之梦犹足以破妄而归真今子目见而身履之亦可以少悟矣轼尝为之作逺防庵铭并序云】
　　吴士龙【字子云江潭人防器识不羣书读一过辄通善谈兵淳祐间领监举以韬略登右科授建康帅司干官制置随任安庆望江宰时乆旱祷雨即应嵗以大稔适直时患亲拯疗之活民数万以母年八十急归侍养抚孤侄如己子资产一无所私乡邑称之】
　　吴季发【字宗勤与伯兄起岩同领淳熙十六年乡荐初为司户防军籍籍着声称厯秘书省正字秘书丞天章阁待制防右司谏喟然叹曰吾亲没矣国势亦已危矣今奸邪据位吾不能移事亲者以事君而窃禄不去寜无愧乎遂上章引退终其身】
　　吴国鉴【海康人绍圣初为太庙斋郎退居于家先是居人舎寇凖为丁谓所害自后无人肯舎迁
　　客者及苏辙编管雷州国鉴特创室馆之因是连坐】
　　吴辅【剑浦人天圣中苐进士调道州推官防有避冦至者郡寮欲毁桥城守辅曰自槁而南者皆吾
　　民也安可弃民以自全邪闻者壮其言】
　　吴居厚【洪州人嘉祐进士元丰中累官至户部尚书以龙圗阁学士知开封府崇寜初拜尚书左
　　丞进中书门下侍郎迁知枢宻院事】
　　吴棫【字才老建安人时号通儒著论语集説及考异语解书尝患字学讹误作补韵若干篇朱熹评
　　近代考订训释之学唯才老及洪庆善为优遂防其説以协三百篇之音】
　　吴楫【字公济崇安人防颖悟绍兴末乡试不第退居田里闭户读书与李郁朱熹往复讲明性理之学及儒释之辨甚悉熹扁其读书之所曰恱斋遣其子师事之晚年以特恩补官调靖江府临桂县主簿】
　　吴评【字正词崇安人苐进士调鄞尉值大旱部使者以聚敛讳言旱评一以实报通判常州濬学溪自苏州引湖水以资灌溉民甚利之神宗时守南京召为太常少卿出知莱州复兴水利以济民赵抃陈襄苏颂皆言许不宜置散地除命不拜或劝其以前功自叙评曰吾已在列卿位通侯若叙功寜不自愧竟致仕】
　　吴申【字景山瓯寜人皇祐进士为国子监説书神宗初为睦亲宅都讲初宗室坐序以爵自负主讲官位席设于东隅申不肯坐曰宗室当以亲族尊卑为序与讲官分賔主大宗正不能决出申
　　疏以奏上是之讲官正席自申始神宗擢为御史上言乞令内侍　　　　　有无过犯然后驱使不得指名抽取或在外作过委开封府皇城司觉察于是阉寺谨畏宫闱清肃寻知谏院出知舒州】
　　吴居仁【字温父建阳人以特科歴古田尉攸县丞融州节度推官所至以儒餙吏讼必以人伦大谊断曲直部使者下其所断为州县式居官奉法不妄有所取比殁无以为敛朱文公尝对黄干称为真亷吏】
　　吴秘【瓯寜人累官提防京东路刑狱御书政刑二字赐之所着有周易通神及扬子注太笺】吴及【通州静海人举进士累官太常博士至和中上疏言继嗣事仁宗异其言用为谏官以劲直称
　　遇事无大小辄言之后迁员外郎直昭文阁】
　　吴思道【金陵人以诗为苏轼刘安世诸人鉴赏官至团练使宣和末致仕后寓新安野服萧然如
　　云水人其髙逸如此】
　　吴简言【字若讷长汀人以茂异决科累官祠部郎中尝经巫山神女庙题诗云惆怅巫娥事不平
　　当时一梦是空成只因宋玉闲唇吻流尽巴江洗不清是夜梦神女来谢】
　　吴敏【字元中仪真人妙龄秀发大观初辟雍私试首选蔡京爱其文欲妻以女敏辞之累官校书郎
　　钦宗初立擢知枢宻院事终广西湖南宣抚使】
　　吴獬【龙溪人两领乡举又领漕举退为学者师称为省斋先生与陈知柔相友善知柔称其貌古心
　　古学古文古使其闭户著书当不在子云下所着有省斋集】
　　吴昌裔【字季永蚤孤痛自植立得程颐张载朱熹诸书研绎不倦举嘉定进士歴官监察御史遇事敢言后以寳章阁待制致仕卒諡忠肃】
　　吴时【卭州人举进士甲科知郑县徽宗时为辟雍司业出提举河东常平童贯经略北方时因进对言必速乱王黼怒斥为腐儒寻以徽猷阁待制奉祠时敏为文未尝属藁人目之曰立地书厨】
　　吴雄【字伯英平江人年二十客临安因蔡元定见朱仲晦于考亭遂授业与黄直卿康叔临蔡伯静及其弟仲黙讲贯明彻雄博学贯通尤有志于当世星纬占孙吴兵法咸诣其妙】
　　吴元羙【福州人绍兴中为福建安抚司机宜坐乡人郑玮告其作夏二子赋讥时宰又谓其家亭
　　号濳光有心于党李堂名商隠无意于事秦秦桧甚恶之謪容州】
　　吴懋【晋陵人仕为礼部员外郎靖康末金人立张邦昌王时雍用事坐政事堂懋发愤骂之曰反虏吾不能系虏如段秀实耶时雍靣颈俱赤后吴升莫传以表状诣金营懋不屈而死】
　　吴昉【知荆门军钟相之党攻城昉阖室被害二子雍丰在襁褓间得免开禧间立庙军城南赐额英
　　愍】
　　吴曾【崇仁人髙宗时献所著书累迁吏部郎奉祠乆之起知靖州志在去贪吏以安边民后知严州
　　致仕平生苦学为文奇伟所着有得闲文集能改斋漫录诸书】
　　吴待问【字子礼浦城人与杨亿同州里每造亿亿厚礼之门下年少多易之亿曰彼他日非若曹
　　可望也累官礼部侍郎致仕】
　　吴育【待问子少奇颖博学中进士甲科后以资政殿大学士尚书左丞知河南府卒諡正肃育性明
　　果所至作教条简而易行遇事不妄发发即不能挠有集五十卷】
　　吴充【字冲卿育弟与兄皆进士髙第歴翰林学士熙寜中拜相政务安静欲更新法乞召还司马光吕公着等十数人性沈敏对家人语未尝及国事卒諡正宪子安诗元祐中谏官安礼工部侍郎】
　　吴豫【歙人弱冠失怗呕血弥年读书不求甚解曰训诂章句非吾所谓学也重义嫉邪筑塲圃于禾
　　稼间以自老】
　　吴钦【休寜人中漕举补府学教授宋亡题其所居之屏曰殷周虽代而首阳自存晋宋虽更而陶径
　　自若时论髙之】
　　吴雷奋【休寜人景定元年进士授饶州司户以刚直忤权贵去官后辟为荆湖安抚司凖偹差遣
　　不出】
　　吴锡畴【休寜人吴儆之从子垕之子四嵗而孤伯氏破其家或教之讼锡畴泣曰贫宴命也二祖
　　以孝友名家吾兄弟讼不辱吾先乎闻者贤之】
　　吴辅【休寜人祖父箕第进士分教临川与陆子静讲明义理之学歴官有善政辅嘉定间登第授崇安簿适汀郡冦作辅督军饷赈民饥真德秀甚器之后擢监察御史兼崇政殿説书制词极其褒奨辅感励首列四疏上之皆嘉纳寻以老乞归】
　　吴执中【字子权松溪人嘉祐进士歴官州县门人吕恵卿方贵盛不肯附以进取大观中为御史
　　中丞政和中星变执中奏推寻厥咎实由蔡京后以枢宻直学士知越州】
　　吴拭【字顾道瓯寜人举进士知苏州累官龙圗阁直学士再帅成都陛辞帝曰以卿清谨循良故以
　　重地委卿】
　　吴从龙【建康统制绍定兵难被擒使至泰州城下诱降终不屈死之诏庙祀扬泰二州】吴师古【宜兴人举进士绍兴中宰臣秦桧决　　和金使以诏谕江南为枢宻编修　　　疏论
　　之遂贬师古锓木传其疏金募其书千金为人所讦师古流袁州】
　　吴恩达【蔚州人仕为阖平主簿兄弟六人尝以父命析居延祐间父卒治葬毕泣告其母曰吾兄弟别处十余年今多破产以一母所生忍使苦乐不均耶即以家财代还其逋更与共居事闻表其闾】
　　吴昶【歙人少刻志为学朱熹归省先茔昶首执贽馆下得闻伊洛之学又徙至建州就正文公深嘉
　　之安贫守道无意进取以荐徴郡校书弗就】
