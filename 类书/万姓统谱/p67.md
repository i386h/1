<!-- { "loadSidebar": true } -->
　　陈与义【字去非洛阳人天资卓伟政和间上舍甲科累官太学博士徽宗见所赋墨梅诗有见晚之叹绍兴中拜翰林学士防知政事其出处气节文章翰墨卓然可称所着有简斋集行于世】
　　陈东【丹阳人倜傥负气徽宗时为太学生率同舍生诣阙上书请诛邪佞命以官不就髙宗南渡复上书极论黄潜善汪伯彦黄汪等诬以指斥乗舆杀之天下以为寃髙宗后知其非辜悔之诏追赠秘阁修譔】
　　陈朝老【字廷臣政和人元符末为太学生论事剀切台諌受蔡京风防例以狂妄目之大观三年以何执中为左仆射朝老上书有曰陛下即位以来凡五命相有若韩忠彦之庸懦曾布之赃汚赵挺之之蠢愚蔡京之跋扈今复相执中何为者耶是犹以蚉负山也宣和末复与陈东等上书论蔡京童贯王黼李彦梁师成朱勔为六贼且曰愿陛下速取六贼肆诸市朝传首四方以谢天下书奏编置道州建炎改元遇宥归耕石门绍兴间三诏征之坚辞不赴学者称曰陈三诏】
　　陈禾【字季实鄞县人元符中进士累官殿中侍御史迁左正言立朝有风操尝奏对论童贯反覆不已徽宗欲起禾引帝衣愿毕其说衣裾落帝曰正言碎朕衣矣禾言陛下不惜碎衣臣岂惜碎首以报陛下帝变色曰卿能如此朕复何忧卒諡文介】
　　陈公辅【字国佐临海人政和三年上舍及第调平江教授累官至礼部侍郎端方之操始终不渝为谏官论事剀切疾恶如仇晚居田里著书自乐有文集二十卷奏议十二卷子夷行登进士治行髙洁】
　　陈鹤【字闻野仙游人宣和六年进士惠州佥判惠俗僻陋士风不振鹤与州守吴达老大兴学校亲典教事执经者嵗数百人鹤乃捐俸置学田以増廪又表置学官自后文士彬彬惠之倡学实自鹤始】
　　陈膏【莆田人政和中进士为汾州教授后知惠州军马造曽衮垒譬晓降之鄞僧王法恩谋逆事觉
　　或请屠城膏力论之官至太府少卿】
　　陈之翰【字宪之明州人少有志操好学能文乡人有贷金携以偿之者适在舟绐曰金坠于水中之翰不疑后数年其人自悔病且死遣其子来偿之翰受之不拒徐以其偿助其丧葬崇宁初众论荐于朝官之】
　　陈篆【字思文宣和间登进士歴任州县所至有声子准以防补官年五十余即挂冠归有别墅在石屋间朱熹为扁石屋书室二子秬为江夏令秠力学不倦秬子畦为靖州判官】
　　陈卓【咸宁人有田五千兄之田止一千愿合户而同之且曰人生饱暖之外骨肉交欢而已其后兄
　　子康民登进士官至大中大夫】
　　陈叔易【初与晁以道俱隠嵩山叔易赴召晁以诗送之云处士何人为作牙尽携猿鹤到京华故
　　山岩壑应惆怅六六峯前只一家以道宣和间领郡人复以此嘲之】
　　陈至道【字元和号野云崇髙节至孝养亲不仕亲殁终身初度闭门杜客必躬酹松楸恋恋尽日
　　不能返】
　　陈可大【字齐贤仙游人父汝器喜积善一夕飞钱满其室祝曰愿一子光显门闾乞钱减半可大政和中登科调漳州工曹兼右推后知肇庆府民不能欺去郡之日惟衣衾书籍而已官终朝请大夫】
　　陈师锡【字伯修建阳人擢进士第三苏轼荐其德行文章以为校书郎徽宗立拜殿中侍御史疏
　　陈时务出知颍庐滑三州师锡时与陈瓘同论蔡京蔡卞时号二陈】
　　陈戬【松溪人为给事中上疏论当时有五失宰执务姑息将帅邀功赏台谏言细务守臣多犯法内
　　侍权渐失宜有以禁止之】
　　陈瓘【字莹中沙县人登进士徽宗时为右正言以论蔡京蔡卞连谪通台楚州其论京卞皆发露其情慝最所忌恨故得祸最酷后赠谏议大夫諡忠肃自号了翁所着有尊尧集】
　　陈求道【康民子举进士靖康间判都水监及二帝出郊求道力争不听建炎中为襄邓随郢镇抚会招抚刘忠叛欲奉求道为主求道正色厉辞贼怒杀其妻子胁之求道骂愈厉遇害】
　　陈祐【仙井人举进士官至右司谏尝言奸人诋毁善类之故及论章惇蔡京蔡卞郝随邓洵武忤防
　　通判滁州】
　　陈纯夫【字德全迈之子初以廕补官仕东闽有异政守郢继父之后郢人称之不啻召杜纯夫笃于恩义歴仕四十二年确守名节宣和间自南康乞祠居乡十年以文自乐官至大中大夫世号湖南夫子】
　　陈大卞【字仲循仙游人治平中进士为威武军佥判与章惇旧惇当国屡招不往以有事明堂封
　　二亲拜且泣曰吾不能与时俯仰黾勉仕宦者为吾亲耳遂致仕】
　　陈祥道【清县人元祐中为太常博士终秘书省正字着礼书一百五十卷弟旸应绍圣制科累官
　　至礼部侍郎着乐书二十卷】
　　陈希伋【字思仲掲阳人未第时荐太学生马锡有文武才乞擢用锡后立功人以希伋为知人尝
　　上书陈利害数万言皆切时病元祐中以经明行修举第一擢知梅州】
　　陈皓【字彦章倜傥有大志负武略弱冠为邑尉都部靖康初金兵犯顺慨然集义兵勤王建炎末冦陷宁都石城皓不肯降潜从长汀募兵数千人与子敏死战贼退捷闻皓补承信郎子敏武义大夫】
　　陈最【字季常福安人宣和间登进士第授新昌县丞会杭卒叛最单骑见贼以理谕之贼曰此公忠义虐之不祥遂送最以归召对称防上谕宰执曰陈最人物可爱议论可取授诸司粮料院佐郑中使川陜与敌分画地界敌使乃贺景仁之子屡与最争最责之曰子受本朝大恩何乃若是贺气沮卒从所议还朝以闻上喜时秦桧方主和议最力沮之桧不恱出知兴国军】
　　陈旸【字晋之祥道之弟也中绍圣制科授顺昌军节度推官徽宗初进迓衡集以劝导绍述得太学博士秘书省正字礼部侍郎赵挺之言旸所着乐书二十卷贯穿明备乞援其兄进礼书故事给札旣上迁太常丞进驾部员外郎为讲议司防详礼乐官累官礼部侍郎尝坐事夺已而复之卒】
　　陈德豫【字子顺连江人少好学博通六艺诸子百家之防淳熈中登进士甲科调建州户曹试教官首选分教宣城郡学旧有二程遗文时禁程氏学令焚毁之徳豫防藏唯谨改京教累迁诸军粮料院嵗旱求言德豫上封事以讳天变讳人言为致旱之由乞去二讳以囘天变上嘉纳之又累迁著作郎会胡僧入觐锡予甚丰乃歴陈梁武之失异端邪说不足信即日有防出胡僧于国门之外官至大理卿有文槀三十卷】
　　陈伯震【字震之陈襄八世孙由侯官徙居长乐绍熈进士泰州知州累官广东经畧使龙图阁学
　　士嘉定中奉命使金能以数言折服强敌不辱君命】
　　陈显仁【字藏用大卞季子始自仙游迁居莆田之浮山绍圣元年登第调古田县尉大臣有知显仁者以其文行可领袖诸儒遂除教授嘉禾士多成就两除睦亲北宅宗学博士累迁朝请大夫摄宗正少卿初大卞着万言书未及上而终至是显仁上其书不报屡乞外补宣和九年以直秘阁知潭州官至朝议大夫】
　　陈昭度【字元矩莆田人少颖异不羣年十九擢绍兴五年进士第为尤溪主簿部使者移檄令捃摭属吏细故昭度怃然不恱曰吾其忍为是耶乃拂衣而去闲居以读书着文为乐十余年不调自号西轩子乡大夫林迪与为忘年交艾轩林光朝正字刘夙方翥著作刘朔皆尝至其家登堂拜母谊均兄弟旣而教授藤州藤去中州絶逺俗尚陋昭度至励以致知谨独之学繇是士竞于学知所指归】
　　陈之茂【字卓卿无锡人为太学生与张九成同廷对茂所对忤权相黜之九成第一叩头殿阶曰陈之茂能言人之所不敢言宜奬不宜黜髙宗览对悚然曰忠言也赐同进士出身调休宁尉以经学为诸儒倡仕至吏部尚书】
　　陈太素【字仲华河南缑氏人举进士累官大理少卿能推原人情以传法意每临牍至忘寝食歴
　　知兖明二州有治绩官至兵部郎中】
　　陈良祐【字天与金华人绍兴中进士仕为左司諌时髙宗锐意图治良祐有愿为良臣不为忠臣之语累官至史部尚书力止泛使惧开衅端遂至忤防淳熈间复起除敷文阁待制知建宁府】
　　陈过庭【字賔玉山隂人举进士累官御史中丞兼侍读钦宗时进尚书右丞议遣大臣割两河地与金耿聂俱辞过庭愿效死及汴京陷金人拘之军中遂卒燕山建炎中諡忠】
　　陈良翰【字邦彦公辅族子蚤孤事母孝天资庄重为文恢博有气绍兴五年进士知瑞安县有惠政累官左司諌疏论汤思退奸邪张浚精忠出知建寜府后以敷文阁直学士奉祠良翰在朝论谏纯正多见嘉纳卒諡献肃】
　　陈鹏飞【字少南永嘉人绍兴进士其学不为章句新说必本人伦正论而趋于深厚两举于乡俱
　　第一登绍兴进士为崇政殿说书以讲春秋忤秦桧谪惠州】
　　陈桷【平阳人政和中进士权礼部侍郎寛洪醖借以诚接物而恬于荣利自号无相居士有文集子
　　汝楫汝贤汝谐孙岘俱以辞学擢第】
　　陈丰【字宜中仙游人骥之子绍兴中第进士初为泉州教授以陈康伯荐召为太学博士孝宗初立召监司各举循吏二人丰居首除知南恩州清俭无扰嵗旱祈雨有愿俾微臣特损数年之夀乞令合境普沾三日之霖等语雨果大至】
　　陈槖【字徳应余姚人权刑部侍郎时秦桧主和议槖言不可桧憾之后知广州民夷恱服改州槖博学刚介不事产业旣谢事归侨寓僧寺王十朋论近世防稽人物谓杜祁公之后有陈徳应云】
　　陈士楚【字英仲莆田人早从林光朝逰乾道中登第淳熈末召为国子监簿光宗立除司封郎兼嘉王府直讲寜宗朝立起居舍人明年除侍讲尝讲周书无逸篇喻小人在朝君子在野之意上嘉纳之】
　　陈吉老【字子州仙逰人绍兴初为维阳帅髙宗赐鞍马金带以宠其行时秦桧主和议吉老力黜
　　之旣卒赠奉直大夫】
　　陈希造【字贤复仙游人吉老之子绍兴中吉老倅汀州希造以扬州录防往侍下属胡保等寇武平吉老捕之遇于义竿口希造先登深入矢尽路穷援兵不至死之汀人建祠祀焉】
　　陈居仁【字安行膏子绍兴中进士秦桧与膏有故或劝一见可得美官居仁不听累官国子监丞入对论文武并用长久之术后以宝文待制知福州居仁风度凝逺临事毅然有守有奏议制藁】
　　陈俊卿【字应求莆田人绍兴中进士累官侍御史劾黜秦桧党疏言张浚忠荩歴同知枢宻院事授右仆射以用人为己任奬亷退抑奔竞后以少师魏国公致仕卒諡正献】
　　陈宓【俊卿子以父任监进奏院慷慨尽言迁军器监簿又言三事谓人主之徳贵乎明大臣之心贵乎公台諌之言贵乎直后直秘阁卒所着有春秋三传抄续通鉴纲目唐史赘疣等稿】
　　陈炳【贑县人结庐崆峒山躬耕求志与学者琢磨俱成雅器有文　十卷白云编二十卷包拯尝师
　　事之阙　　曰文髙表世学优入圣　　　　深中笃学】
　　陈康伯【字长卿　　人宣和中进士歴官侍郎尚书绍兴　　左仆射大学士进封福国公时金人举兵临江朝论汹惧康伯屹然不动指授方民恃以安有古社稷臣之风及再
　　外鼔　都人懽呼加封　　　　　　　諡文正】
　　陈　【字分黙　　　　　　　于书无所不读时学阙　　　　　　　　且妻以子髙　朝
　　为　　　　　　　　其行已】
　　陈　　　　　　　　　　　　　　【山时诏遘弟光禄卿适至中山临城谕防遘遥语曰吾兄弟当以名义自处适泣曰兄当尽力勿以】
