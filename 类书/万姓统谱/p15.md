<!-- { "loadSidebar": true } -->
　　东彦名【建安人宣徳中宜黄知县】
　　童【鴈门宫音颛顼生老童以王父字为氏】
　　【汉】童恢【姑幕人后汉为不其令民有为虎所害恢捕二虎谓曰王法杀人者死若杀人者垂头防罪不杀人者当号诉一虎低头瞑目一虎视恢号鸣乃释之吏人为之歌颂迁丹阳太守执法廉平入循吏传】
　　童翊【字汉文恢弟名高于恢宰府先辟之翊阳喑不肯及恢被命乃就孝廉除西昌长化有异政吏
　　人生为立碑】
　　童仲【内史】
　　【唐】童宗説【字梦弼南城人眉宇秀整尚友拔俗为袁州教授有栁文音注号南秀先生宋】童伯羽【字飞卿瓯寜人沈黙寡言好诗书师事朱文公雅好林泉不乐仕进人称为敬义先生】童成大【字元伟瓯宁人博极羣书精研性理优游林泉不求仕进】
　　童英【字俊民授太常博士充集贤校理兼骑都尉赐绯鱼袋知潭州军兼管内劝农管勾事】童詧【字隠之双流人博通经学尤长于易太着发隠一篇蜀守蒋堂张方平赵抃咸以逸民荐上
　　赐粟帛再命州助教不就嘉祐中赐号冲退处士】
　　童淑【夀昌人身长八尺面如紫玉赤睛虎须有膂力能挽强弓宣和中童贯讨方腊淑仗劒归之有功擢殿前将军建炎初汪来一来二寇乱闽越命淑讨平之授江南东路安抚使卒赠太尉】
　　童尧民【遂安人登绍熈四年进士累官至右正言事忤韩侂胄罢归不复仕】
　　童参【瓯寜人性淳朴隠于耕仁宗元年参年百有三嵗敕赐慰劳云古者天子巡狩方岳之下问百年者就见之令汝黄髪鲐背以上夀闻其可使与编氓齿乎往以忠孝教而子孙授承务郎逾年卒子珪登进士授承奉郞清逺县主簿】
　　童太一【直阁将军】　童国贤【乾道间举进士】
　　【明】童谟【浙江人洪武中知番禺县以廉谨自持曾韶赠以诗曰共夸仙掌露不羡玉壶浆之句人以为
　　确论厯江西按察使】
　　童铨【字士衡淳安人登洪武三十三年进士第初任南陵丞摄县事有声授知县丁内艰民皆借留
　　之擢礼部祠祭司郎中陞福建按察司副使】
　　童真【仁和人永乐中御史巡按四川心志忠谨规范端肃务以自尽不求人知官至副使】童寅【字以敬随州人永乐进士授监察御史巡按苏松以及滇南辽东诸郡风裁肃然累官江西按察使廉介勤恪存心寛恕惟以身率物吏民畏服卒后家无羸帛不能庇及妻孥云】
　　童叙【字景和瓯宁人性好学手不释卷极孝永乐四年有司以孝廉荐至京上疏以母老乞终养诏
　　许之终身不仕所着有临清集文房选粹十卷】
　　童縁【浙江钱塘人景泰进士】
　　童轩【字士昂鄱阳人成化进士有文学知政体治中以都御史抚治四川恩威并施畨人畏而爱
　　之厯南京礼部尚书】
　　童瑞【四川犍为人治进士官至工部尚书】
　　童承叙【字士畴沔阳人有异质弱冠以文名正徳辛丑进士选庶吉士授编修晋国子司业与司丞吕柟训士以实学有成绩与校寳训实録防典诸书进左庶子兼侍读主顺天乡试攻诗得唐人体文有雅思词林称其才所着沔阳志及文集若干卷】
　　童汉臣【浙江钱塘人嘉靖进士任御史縁之后】
　　公【括阳羽音鲁昭公子公衍公为之后】
　　【周】公晳哀【齐人不仕家臣孔子贤之】　公夏首【封亢父伯】
　　公处父【孟孙将堕成处父劝孟孙伪不知而处父据成不堕鲁围之不克事遂寝】
　　公阳【楚大夫】　　　　公鉏【季氏家臣】
　　公杲【项羽将】
　　公仲【赵烈侯相国烈侯好音谓公仲曰寡人有爱可以贵之乎公仲曰富之可贵之则否烈侯曰然郑歌者枪石二人吾赐之田人万畆公仲曰诺不与居一月烈侯从代来问歌者田公仲曰求未有可者有顷烈侯复问公仲终不与乃称疾不朝】
　　【汉】公綦稠【乌桓校尉】　　　　公俭【主爵都尉】
　　【宋】公传【晋江人绍兴十三年进士】　　公颖【崇宁州人任广东转运使】
　　【明】公勉仁【字尚徳山东蒙阴人治进士厯官右佥都御史公一扬嘉靖进士】
　　公跻奎【山东蒙阴人嘉靖乙未进士公家臣隆庆进士授翰林院编修】
　　翁【盐官商音周昭王庶子食翁山因氏又望出钱塘汉】翁君【传谷梁春秋之学】　　　翁伯【贩脂而富倾县邑】
　　【唐】翁承赞【字文尧莆田人干宁间登进士第咏槐花诗雨中妆防望中黄勾引蝉声送夕阳忆得常
　　年随计吏马蹄终日为君忙】
　　翁洮【字子平夀昌人举进士授主客员外郎退居不仕僖宗遣使征之不起作枯木诗以答诏僖宗
　　复遣使以曲江鱼赐之宋理宗追諡为善庆公】
　　翁仲孺【渭川人家贫一日天雨金十斛于其家富等王侯】
　　【宋】翁采【字景文大观中为太学生上书言事登第调归州教授复论花石纲左迁潭州刑曹】翁邵【字好徳元丰中进士顺昌人博学工文调崇安时刘韐在布衣邵待以国士人服其知人迁福清县丞清慎方正大兴学校已而以疾归数州之士负箧云集以儒学呜于一时官至宣教郎】
　　翁熈载【名绩以字行福清人宣和末诣阙上书言夏人无故请和金人纳欵赵良嗣董才来降妄生邉衅乞斩二人以笃信好不报遂飘然南归熈河刘平仲死于战场而上不之知熈载以诗哭之时蔡京当国闻此诗者皆服其直】
　　翁元【字柔中熈载子有豪侠尝喜谈前辈行事亦能诗在丘园五十年城市之人尚鲜有知其名者】翁甫【字景山崇安人登进士第召监登闻鼔院陛对称旨除资善堂直讲言皇储入宫而左右献器
　　玩乞加禁絶奏入不报兼知隆兴州所着有蜀汉书】
　　翁易【字醉翁崇安人通六经尤长于春秋游朱文公之门讲明义理往复辨难悉究其旨言行有法
　　人称竹林先生】
　　翁升【字南仲慈谿人力学有志气少从胡安定受易元丰进士元符上书言事切中时弊升自奉薄
　　而勇于急人睦亲恤孤乡人敬之】
　　翁应弼【字子直夀昌人博涉羣书淳祐进士累至工部侍郎理宗深器之后为丁大全所防谪窜南荒久之上思其才遣使召之则已死矣讣闻上叹悼良久命有司归其柩复其官】
　　翁梦得【字景説夀昌人诗人洮之后也通春秋端平咸淳间两中榜寻隐居教授所着有春秋指南一卷摭实二卷要论十卷纪要十卷盘珠纂论十卷地理总括若干卷并行于世】
　　翁仲通【字济可崇安人迁武平令佥书兴化军复令黄岩县所至兴筑陂湖控遏民甚赖之武平俗不知学仲通自买民地建学以教之后以亲没不逮养遂致仕子彦约彦深彦国】
　　翁彦约【字行简崇安人登进士第调常州刑曹累迁提举河北西路学事以荐拔人才为急日与诸生讲画实边制胜之策除知高邮军革商贩茶盐私坐贸易之弊吏不得倚法为奸嵗大旱彦约以祷祠积劳得疾卒有文集十卷】
　　翁彦深【字养源崇安人第进士除右员外郎以书白宰相言与金人夹攻契丹非是除国子祭酒
　　徙秘书监时宦者梁师成提举秘书省彦深不肯造诣时论高之】
　　翁彦国【字瑞朝崇安人官至御史中丞靖康之变充经制使撰文誓众张邦昌为金所立移书责
　　之】
　　翁挺【字仕挺崇安人彦约子少能赋及长该博羣书落笔数千言政和中以季父彦国恩补官调宜章尉朝臣交荐诏赴阙下所陈皆朝廷急务奏对移时上喜曰何见卿之晚改授少府监丞时相怒其不附已逐之遂不复出号五峯居士有诗文集二十卷李纲称其文雄深雅健渊源浩博又称其凌厉奋发絶去笔墨畦径】
　　翁蒙之【字子功彦国之子补常山尉时赵鼎死柩过常山郡将希秦桧旨命蒙之防丧搜其知旧
　　往来书疏蒙之密使焚之郡将坐以他罪罢官孝宗登极召为司农丞】
　　翁延庆【字徳甫崇安人以父荫补官靖康初聊城县举义兵从王若讷等勤王至京师南薫门与
　　金人血战死之赠朝散大夫官其子世修孙允明登淳熈五年进士】
　　翁熈【字正之长汀人淳熈进士调袁州户曹长于吏事二鞫疑狱平反明允终朝请大夫】翁绩【字徳功博学能文躬践履之学士负笈从之游者以百数诲之无倦率多成就】
　　翁肃【字彦恭长安人庆厯中厯知賔江潭袁陜五州召入陛对刚正敢言上器重之】
　　翁谷【字子静政和二年第进士权崇安廉介有干济才宣和初浙冦迩闽境谷团练乡兵于分水岭岌嶚竹岭置二大寨控扼之寇不敢犯与黄端陈麟皆以善治邑有声闽部号三循吏云】
　　翁防【字沂伯莆田人登进士第厯官湖南运判尽奏弛本道酒湘人徳之为江东提刑常平使者
　　行役法民诉不便防贻书谕以急更之郡人碑其遗泽焉】
　　翁灵舒【有诗名刘后村赠以诗有云徧问诸郎皆冠带自言别业可渔樵】
　　翁伟【为襄汉守跨马而出然瞎马而嘶伟能辨其音】
　　【元】翁森【字秀卿仙居人隐居教授取朱子白鹿洞学规以为训从游者前后至八百余人所着有一瓢
　　稿行于世】
　　【明】翁世资【莆田人正统进士授户部主事厯太子少保户部尚书居官四十年勤谨和厚豁逹有为
　　时誉归之】
　　翁徤【余姚人正徳进士累广东叅政】
　　翁溥【字徳宏浙江诸暨人嘉靖进士初知太湖仁恕明允洞悉时宜擢吏科给事中累仕至南京刑
　　部尚书】
　　翁万逹【字仁夫广东掲阳人嘉靖进士仕至兵部尚书南蛮御北狄可称竒计赠太子太保】翁世经【福清人嘉靖进士仕至广东左布政使】
　　鬷【鲁邑宫音故鬷夷氏之后】
　　【周】鬷蔑【字然明郑人晋叔向如郑蔑恶执器堂下一言而善叔向曰必然明也下执手以上曰子少不
　　若无言几失子矣】
　　鬷戾【晋大夫叔孙之司马鬷戾请救季氏帅徒以陷公围】
　　【明】鬷象闰【郿县人治中任山西霍州同知】
　　【安定宫音东防主以防山为氏】
　　【周】谷【楚大夫昭王自随反郢谷典五官得法百姓大治王欲封之谷辞逃焉】
　　【秦】骜【仕韩得地置三川郡攻赵定太原攻魏拔髙都汲攻赵取三十七城】
　　武【鷔之子伐齐取河东为九县】
　　恬【武子为秦将威震匈奴始皇遣率兵三十万北筑长城始皇崩沙丘赵髙胡亥矫诏杀太子扶
　　苏恬吞药自杀】
　　毅【武子位至上卿出则参乗入则御前恬在外事而毅常为内谋名为忠信故虽诸将相莫敢与之争】
　　【唐】归义【太和人本哀牢夷之后姓氏有曰细奴逻髙祖时遣使入朝赐锦袍传三世之至皮罗
　　阁开元间以逐渳河蛮功赐名归义册为云南王子阁罗凤继立】
　　伽异【归义之孙天寳间入宿衞拜鸿胪卿后其父阁罗凤继立以伽异为扬瓜州刺史】海【柳州人大中祥符进士仕至殿直】
　　【宋】蒙英昻【韶州人开寳进士】　　蒙传【封州人祥符元年进士】
　　蒙甄【番禺人嘉定进士庐州叅军】　蒙时中【嘉祐四年通判太州】
　　蒙汲【台州人淳祐进士】　　　蒙化龙【铜梁人淳祐进士】
　　【明】蒙惠【治进士知新兴县兴利祛弊爱恤黎民民甚爱之终兴化府知府】
　　【嘉靖庚戌进士蒙大赉宾州人厯兵郎中嘉靖壬戌进士蒙诏南海人厯官都御史】
