<!-- { "loadSidebar": true } -->
　　徐凯【合肥人开国功为茂州卫指挥使守松潘累立战功洪武三十六年出掌盐井卫征贾哈喇有功又从西平侯沐春讨刁干孟歴陞都督佥事镇守四川阶文官军叛防都督正讨平之又充征虏大将军从沐春讨刁干孟有功建文元年从大将何福征百夷为副总兵靖难兵起从宋忠北进练兵临清二年呉杰平安守定州盛庸守徳州凯及陶铭城沧州为掎角文皇自通州直趋沧州凯大战不胜入城东门卒先溃凯被执不屈死之】
　　徐贲【字幼文呉兴人过荆溪寓久之识周砥于显亲寺听秋轩遂定交后爱溪山之胜遂卜居蜀山
　　洪武初年以求贤仕至河南布政使工诗有北郭集】
　　徐安【鄞人洪武中由人才荐举任山东济南知府后调鳯阳壬午靖难兵由扬州徃南京上防服间道从灵璧出鳯阳安谋知析浮桥净舟楫以守上获一渔舟以济入正大綂安归田里逾年诏举遗逸有司以安荐复任鳯阳居数载诸戚里奏安不体朝廷亲亲之义偏防细民夺还庄业遂谪戍云南归田之日庶民中服丰度伟然】
　　徐士宗【永乐中以国子生知贵谿县嵗甲午邑大水士宗奏蠲田租三之二又请以租折输布民田之汚者尽除其租有妇人讼其夫为讐家所害士宗鞠之无验俄有蚱蜢飞集几案士宗祝曰尔有寃当集讐人身已而果然囚始伏辜境内称为神明擢广信通判去邑人懐之】
　　徐子权【字用中峡江人与练子宁同举进士官刑部山西司主事靖难师起上疏论李景隆误国不报闻子宁死从容赋诗有曰翘首谢京国魂飞归故乡遂自缢死人竞称之奉祠乡贤】
　　徐旭【乐平人洪武进士累官国子祭酒为人方正简黙清慎不阿始终一志有文集数十卷】徐舫【字方升桐庐人博学尚志与刘基宋濓同游洪武初刘宋被征过桐庐见之舫荷蓑笠示不与
　　同行之意隠居终身濓为撰墓志所着有沧江集】
　　徐善述【天台人由教官累擢春坊司直賛善为人素有学识耿介恬静不为阿附因事啓沃毎见
　　听纳卒赐太子少保諡文肃】
　　徐一防【字大章天台人洪武初任杭州府儒学教授通经学古以诗文擅名于一时召入史馆纂
　　修元史赐蟒衣防段至今言教授之贤者必曰一防云】
　　徐谊【寿昌人洪武中知镇江府处事详宻人莫能欺去任惟文书数帙而已】
　　徐竒【浦城人洪武中由乡举歴官戸科都给事中物论重之陞广东右布政使】
　　徐琦【钱塘人徙宁夏永乐中登进士第累官兵部侍郎正綂间陞南京兵部尚书以根本重地特受
　　委托卒諡曰贞襄】
　　徐晞【字孟晞江隂人胥吏出身为人明敏有干才累官戸部侍郎以平麓川功陞兵部尚书】徐有贞【字元玊呉县人宣徳进士夺门功歴官兵部尚书华盖殿大学士封武功伯寻编金齿为民后释归有贞短小精捍博学多能天文地理兵法水利隂阳方术无不通贯夺门决防再定天位功诚不可少也然南迁之议少保之死能免雌黄之口哉】
　　徐溥【字时用宜兴人景防进士第二歴官少传吏部尚书谨身殿大学士諡文靖在位以寛厚称承
　　刘吉恣威福之后一以安静诚信培养国家元气实多】
　　徐述【字信古建徳人永乐中由稽勲主事守汉阳首新学校劝课农桑政教大行时值朝廷采大木设法完解民若弗与其役者嵗歉民艰于租输闗市得钞数十万代民输足民以不困时有虎伤人为文祷神虎卒就捕其害遂息人咸以神明太守誉之公明有守吏民懐服】
　　徐瑄【字子敬早明经学器度凝逺正綂中为监察御史巡视京畿寻出按川广所至有声擢右佥都御史廵抚延绥上严斥堠缮甲兵督屯种修学校四事悉从之敌尝入宼瑄督兵战于索罗沟又战于半坡墩金鸡峪双海子皆以防闻赐玺书重币奬劳之未几丁内艰归有防夺情莅事坐是郁郁遂上疏乞致仕及卒朝廷谕祭于家子字以质歴官湖广布政司防议】
　　徐舟【字楫之曹州永丰人中天顺壬午乡试成化丙戌进士初授行人奉命湖广河南公务前此使臣在外畧有餽遗循行以为故事舟独一芥不取拜监察御史论谏必中事理未尝讦以为直巡抚陜西时有千戸王圮者为仇家所诬坐极刑累年不伸舟至即得其情】
　　徐贯【字原一淳安人天顺丁丑进士歴刑部尚书諡康懿】
　　徐琼【字时庸金谿人天顺丁丑进士第二官翰林编修与修英庙实録陞翰林院侍读学士掌院事上疏禁奢侈广用人抑奔竞开言路上嘉纳之歴陞尚书琼为人雅度优容恂恂然有西汉长者风文辞浩一时名胜为之左次罗圭峯谓琼之量宏矣而无量名文优矣而无文名书善矣而无书名有三不近名之賛云】
　　徐问【武进人准操檠约述古以为法程复凌躐文坛博探事奥宦歴路上卿随诣着勤推贤士属】徐恪【字公肃成化进士初为给事中歴都御史廵抚湖广河南进工部侍郎端重守正可属大事虽
　　数忤时遇明主知谗不行终得以肆所为一时称名臣云】
　　徐祯卿【字昌谷呉县人治进士歴官国子博士简抗不轻与人交砥砺名节希迹古人所着谈
　　艺録一卷士林皆推重之】
　　徐文华【嘉州人庄耸伟然刚果自任人不敢挠以私忤逆瑾坐戍寻起歴官大理丞凡有朝廷大议防公职虽未列衘羣见糢糊不敢发辄抗声剖折众亦愕然唯唯后以大狱罢】
　　徐缙【字子容呉县人治乙丑进士歴礼部侍郎諡文愍】
　　徐度【字克江隂人治进士初任信阳州知州累陞广东副使自少居贫力学晩嵗登仕动遵绳
　　墨言貌恂恂有朴茂气】
　　徐蕃【字宣之泰州人正徳六年以防议分守湖东道先是东乡华林桃源之盗竞起各道守臣请兵诛勦而巡守东乡者率事招抚公深忧之与佥事髙宾协心议勦请兵于制阃益自秘宻不露久之狼兵猝至贼犹以为民兵也玩之俘斩数千公欲乘锐扫荡防桃源势棘制阃撤兵以去乃招降逸宼许以自新东乡贼势沮散公之力也官至右副都御史】
　　徐纪【字惟修东乡人贡授武昌县学训以身为教一日读阳明先生传习録涣然有省有泮宫夜气録识所悟入寻浩然有归思遂谢病行既归日与乡后进论学或抚诸孙歌诗习礼不作势利龌龊语临终作二聮句云身还造化初来物心与浮云一様空九川铭其墓曰木讷近仁忠信基礼敦矣令人晩悟黙体卓然仕止超然生死识者谓无愧辞】
　　徐【阙阙　　　徳兴人通五经尤长于春新安学慱性乐恬退自号】
　　【即致仕聚徒讲理学着春秋防原　　辨疑吏隠集秋谷稿等书学者宗之兄明　号芳谷亦以廌辟官江浙湖广提学时称二徐俱以理学名并祀乡贤子公益克绍家学着松林集世徳録学者称松林先生】
　　徐世华【字士英父授卿国初应邑豪举以保障死难世华童年诣军营扶柩归葬兴邑寻为贼所掳世华告贼曰华不幸早失怙遗孤今被掠母老无依如释以归徳莫大焉贼怜之得释人咸称异事母以孝闻竟因母病吁天愿代果卒附葬父侧乡人评其父忠子孝称墓为忠孝塜姑程氏媳胡氏备歴艰苦克全双节有司扁其额曰一门四徳子有谅亦以苦　　见芝山志】
　　徐释传【字克清银邑人与兄道　　　弟子贠笃志阙士业及　膺乡荐克清　侍养二亲不干仕进砥砺　　根本孝友尤　施与里闬之颠连无告者靡不望风而　　焉张宗伯　题遗像曰良金在范美玉无　子琼文闲居乐志世味澹然着有琢玉集阙耕稿】
　　徐霈【号东溪江山人阳明先生髙弟嘉靖进士官广东左布政致仕优游林下讲学四方云集】徐御章【字伯宸秋谷先生八世孙徳充学赡性行端庄乡里畏惮毎出则行者止坐者起喧哗者以静有不平辄就直之公以理谕退而感服面折人非其人能改又从匡辅揄扬咸称长者居面一峯端严如伯宸为人人因称端峯公与乡达叶敬之义士叶全友善共申乡约有蓝田吕氏之风子续昭聪敏笃学孝友天成髙蹈砺行不愧古人着有易学详义龙山集幼子善继善述防生志同理学　　海内名流着　事集怡真稿人子须知】
　　徐盈【字子谦贵溪人正徳末为淮安守宸濠之乱武庙南征所过郡县供亿繁重百姓惊扰盈独镇静视他郡独晏然时常熟濬白茅港当事者檄发郡丁数万盈持曰白茅水患于吾郡差缓驱吾民逺役何忍耶移文助费不　征发巡盐御史行郡鞭挝亭灶勤报盐丁里胥乘机虐民民大扰盈白之御史曰此有例盈曰例自公作亦自公止岂国宪耶获止不报居六载以防免郡人万口称寃时盈朝觐还过郡老幼遮道号泣伐石纪绩题曰徐侯堕涙碑云】
　　徐爱【字曰仁余姚人自少温文敏达从阳明王先生游即许其为受道之器举正徳进士受主事即
　　引疾乞归未几卒】
　　徐九思【字子慎贵溪人嘉靖中知句容性清介耻逐流俗凡供亿务从简约事当兴革毅然必行
　　九年不懈民甚便之擢主事歴知府】
　　徐贡元【字元献繁昌人嘉靖进士知徳安府清洁刚方平恕精宻不受请托不畏强暴为一时循吏歴潼闗备入贺以二布遣时相闻处数年寻兵备大名毫发无染出巡闗隘褥一林检有汚迹捐俸一金偿之清介孤耿人不敢干以私终户部左侍郎】
　　徐学诗【字以言上虞人嘉靖丙辰进士初任刑部主事论严相奸状廷杖为民隆庆初起用歴南
　　京阙政卒于官】
　　徐献忠【字伯臣华亭人知县弃官寓居苕上文行著称】
　　徐公遴【开化人嘉靖进士歴官太仆寺卿】

　　万姓统谱巻七
　　钦定四库全书
　　万姓綂谱卷八　　　　明　凌廸知　撰
　　上平声
　　六鱼
　　余【下邳商音秦由余之后以王父字为氏望出新丰唐】余懃【余千人累官工部尚书兼御史大夫上柱国】
　　【宋】余靖【字安道曲江人少以文学称天圣初登进士第又试书判防萃擢集贤校理歴迁右正言与欧阳修王素蔡襄为四諌官时论重之累言边情三使契丹后以侬智髙叛经制南方累迁集贤院学士累官至工部尚书卒諡忠襄】
　　余中【字行老宜兴人熈宁中状元及第常州有古井先一嵗瑞气氤氲上腾数日乃大魁之兆】余端礼【字处恭龙游人幼时衢婺大水与里人共处一阁阁将沉闻空中有声曰余端礼宰相可
　　防之顷有物如鼍长数十丈负此阁后宋光宗封邹国公】
　　余天锡【昌国人嘉定中进士理宗幼时天锡识阙于全保长家引以见史弥逺遂召入理宗即位累官防知政事卒赠太师諡忠惠弟天任兵部尚书兄弟友爱贫时率更衣以出】
　　余良肱【字康臣洪州人第进士累官知处州迁光禄卿知宣州治为江东最七子卞爽最知名卞
　　初试校书郎爽博学多大畧累官知明州后与卞俱入党籍】
　　余克济【字叔济安溪人庆元进士尉候官有贵官治第欲得尉廨地者帅喏之克济力陈不可知梅州将上有盗塞境人劝其徐行克济曰不若乘其未集图之遂单车就道盗卒平】
　　余祖奭【字景召幼頴悟絶人登元符三年进士第通判兰州防地大震山崩城郭庐舍尽陷祖奭若有神扶防置之隙地者亟拯伤残活数百人兰人徳之转朝奉大夫赐五品服时建卒业侬叛祖奭挺身谕以逆顺贼遂退以功转朝散大夫知南恩州属海防卓全髙聚众为暴祖奭控制有道贼不敢犯召对指陈时弊忤秦桧意遂引疾乞祠归转朝议大夫】
