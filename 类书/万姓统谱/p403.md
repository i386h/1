<!-- { "loadSidebar": true } -->
　　十曰以族为氏按左传云为諡因以为族又按楚辞云昭屈景楚之三族也昭氏景氏则以諡为族者也屈氏者因王子瑕食邑于屈初不因諡则知为族之道多矣不可专言諡也族近于次族者氏之别也以亲别疎以小别大以异别同以此别彼孟氏仲氏以兄弟别也伯氏叔氏以长少别也丁氏癸氏以先后别也祖氏祢氏以上下别也第五氏第八氏同居之别也南公氏南伯氏同称之别也孔氏子孔氏旗氏子旗氏字之别也轩氏轩辕氏熊氏熊相氏名之别也季氏之有季孙氏仲氏之有仲孙氏叔氏之有叔孙氏适庶之别也韩氏之有韩余氏傅氏之有傅余氏梁氏之有梁余氏余子之别也遂人之族分而为四商人之族分而为七此枝分之别也齐有五王合而为一谓之五王氏楚有列宗合而为一谓之列宗氏此同条之别也公孙归父字子家襄仲之子也归父有二子一以王父字襄仲为仲氏一以父字子家为子家氏公子郢字子南其后为子南氏而复有子郢氏伏羲之后有伏虙二氏同音异文共叔叚之后有共氏又有叔氏又有叚氏凡此类无非别族十一曰以官为氏十二曰以爵为氏有官者以官无官者以爵如周公之兄弟也周公为太宰康叔为司寇季为司空是皆有才能可任以官者也五叔无官是皆无才能不可任以官者也然文王之子武王周公之兄弟虽曰无官而未尝无爵土如此之类乃氏以爵焉以官为氏者太史太师司马司空之类是也云氏庾氏籍氏钱氏之类亦是也以爵为氏者皇王公侯是也公乗公士不更庶长亦是也
　　十三曰以凶德为氏十四曰以吉德为氏此不论官爵惟善恶显著者为之以吉德为氏者如赵衰人爱之如冬日其后为冬日氏古有贤人为人所尊尚号为老成子其后为老成氏以凶德为氏者如英布被黥为黥氏杨感枭首为枭氏齐武恶巴东王萧子响为同姓故改萧为蛸后魏恶安乐王元鉴为同姓故改元为兀十五曰以技为氏此不论行而论能巫者之后为巫氏屠者之后为屠氏卜人之后为卜氏匠人之后为匠氏以至豢龙为氏御龙为氏干将为氏乌浴为氏者亦莫不然
　　十六曰以事为氏此又不论行能但因其事而命之耳夏后氏遭有穷之难后缗方娠逃出自窦而生少康支孙以窦为氏汉武帝时田千秋为丞相以年老诏乗小车出入省中时号车丞相其后因以为车氏微子乗白马朝周兹白马氏之所始也魏初平中有隐者常乗青牛号青牛先生兹青牛氏之所始也
　　十七曰以諡为氏周人以讳事神諡法所由立生有爵死有諡贵者之事也諡乃贵称故亦可以为氏庄氏出于楚庄王僖氏出于鲁僖公康氏者衞康叔之后也宣氏者鲁宣伯之后也文氏武氏哀氏缪氏之类皆氏于諡者也凡复姓者所以明族也一字足以明此不足以明彼故益一字然后见分族之义言王氏则滥矣本其所系而言则有王叔氏王孙氏言公氏则滥矣本其所系而言则有公子氏公孙氏故十八曰以爵系为氏唐氏虽出于尧而唐孙氏又为尧之别族滕氏虽出于叔绣而滕叔氏又为叔绣之别族故十九曰以国系为氏季友之后传家则称季孙不传家则去孙称季叔牙之后传家则称叔孙不传家则去孙称叔故二十曰以族系为氏士季者字也有士氏又别出为士季氏伍参者名也有伍氏又别出为伍参氏此以名氏为氏者也又有如韩婴者本出韩国加国以名为韩婴氏如臧防者本出臧邑加邑以名为臧防氏如屠住者本出住乡加乡以名为屠住氏故二十一曰以名氏为氏而国邑乡附焉禹之后为夏氏杞他奔鲁受爵为侯又有夏侯氏出焉妫姓之国为息氏公子边受爵为大夫又有息夫氏出焉此以国爵为氏者也白氏旧国也楚人取而邑之以其后为白侯氏故二十二曰以国爵为氏而邑爵附焉原氏以周邑而得氏申氏以楚邑而得氏及乎原加伯为原伯氏以别为原氏申加叔为申叔氏以别于申氏是之谓以邑系为氏鲁有沂邑因沂大夫相鲁而以沂相为氏周有甘邑因甘平公为王卿士而以甘士为氏故二十三曰以邑系为氏而邑爵附焉师氏者太师氏也史氏者太史氏也师延之后为师延氏史晁之后为史晁氏此以名官是之谓以官名为氏吕不韦为秦相子孙为吕相氏郦食其之后为食其氏曽孙武为侍中改为侍其氏此以官氏为氏者也故二十四曰以官名为氏而官氏附焉以諡为氏所以别族也邑而加諡如苦成子之后为苦成氏臧文仲之后为臧文氏氏而加諡者如楚厘子之后为厘子氏郑共叔之后为共叔氏爵而加諡者如衞成公之后为成公氏楚成王之后为成王氏故二十五曰以邑諡为氏二十六曰以諡氏为氏二十七曰以爵諡为氏也按古人着复姓之书多矣未有能明其义者也有中国之复姓有夷狄之复姓中国之复姓所以明族有重复之义二字具二义也以中国无衍语一言见一义夷狄多侈辞数言见一义夷狄有复姓者侈辞也一言不能具一义必假数言而后一义具焉其于氏也则有二字氏有三字氏有四字氏其于音也则有二合音有三合音有四合音观译经润文之义则知侈辞之道焉论中国亦有二之音如者焉二合为旃者与之与二合为诸之类是也惟无三合四合之音今论中国亦有二字之氏惟无三字四字之氏此亦形声之道自然相应者也二十八曰代北复姓二十九曰闗西复姓三十曰诸方复姓此皆夷狄二字姓也三十一曰代北三字姓侯莫陈之类是也三十二曰代北四字姓自死独膊之类是也【通志书氏族序畧】

　　氏族博攷卷五
　　钦定四库全书
　　氏族博攷卷六
　　明　凌迪知　撰
　　氏按
　　唐氏
　　按释例唐姬姓又公子谱一曰成王封叔虞于唐号曰唐叔侯其子燮父之后春秋时国小微弱遂属为楚邑据此当云其子燮父之后别封于唐近于楚微弱遂为楚属邑又按尧之后分为六唐氏杜氏范氏刘氏韦氏祁氏皆为着姓岂尧泽之不泯欤
　　秦氏
　　太史公曰秦之先为嬴姓其后封分以国为姓有徐氏郯氏莒氏钟离氏运奄氏莵裘氏将梁氏黄氏江氏修鱼氏白冥氏蜚廉氏秦氏然秦以其先造父封赵城为赵氏按嬴姓也秦氏也何以谓国为姓乎徐郯莒黄江国也以国为氏者钟离楚邑莵裘鲁邑也以邑为氏者蜚廉人名也以名为氏者何谓以国为姓乎凡此十三氏并赵为十四氏其为氏不同而姓则同嬴也由司马氏作纪世家为谱系之始而昧于此义致后世之言姓氏者无别焉言秦者又有三秦国之后以国为氏其有出于鲁者以邑为氏盖鲁有秦邑故也出于楚者未知以邑以字与然此三秦者所出既殊皆非同姓彼十四氏虽不同秦而同嬴是为同姓此三秦者虽同秦而不同嬴是不为同姓古者婚姻之制别姓不别氏三秦可以通婚姻十四氏不可以通婚姻此道湮芜已久谱牒之家初无识别
　　汉氏
　　按三代之时天子诸侯传国支庶傅氏其传国者国亡则以国为氏三代之后虽有国号无问适庶皆以氏传而谓之姓如汉家虽亡亦称刘氏或有称汉者虽存古道而存为希姓
　　鲁氏
　　按鲁自庄公之时齐桓公始伯尔后齐为盟主鲁共命之不暇则报政之言周公不虚也况鲁自襄仲杀适立庶宣公之后公室微弱政在三家昭公不反国哀公卒于有山氏可哀也哉鲁起周公至顷公三十四世岂周公之泽流芳不逺其微弱之渐亦由伯禽立政之所始也
　　吴氏
　　按太伯号句吾旧谓勾吴地名然吴曰勾吴越亦曰勾践皆是名号非谓地名勾者吴越之语辨也
　　晋氏
　　按晋鲁大国而其子孙希少者皆由彊臣剥丧公室枝叶凋落其来已久及夫亡国之日公族无几矣齐亦如是
　　郇氏
　　按文王第十七子封郇国郇音荀一音环今有环音之氏而未闻荀者
　　按谱文王十七子然原郇二侯不在其列此谱系之家失于纪载原郇为文王之昭左氏见之甚明
　　凢氏
　　按凡者周公之后为【阙】　泛者周大夫采邑也自是两家因知姓氏家有避地改姓之言多无足取
　　邠氏
　　按太王去邠迁岐其属族留于邠者为邠氏
　　楚氏
　　按陆终氏娶鬼方之女孕而不育十一年开其左脇而出三人焉又开其右脇而出三人焉长曰昆吾名樊为己姓封于衞墟次曰参胡董姓封于韩墟周时为胡国楚灭之三曰彭祖名翦彭姓封于韩大彭之墟即彭城也四曰防人妘姓封于郑墟五曰安曹姓封于邾之墟六曰季连姓其后为楚昆吾氏为夏伯汤伐桀灭之彭祖氏为商伯商之末世始亡
　　按干寳之论曰先儒多疑此事谯周作古史考以为妄记废而不论然六子之世子孙有国数千年间迭为伯王天将兴之必有尤物若夫前志所传修己背坼而生禹简狄胷坼而生契歴代久逺莫足相证近魏黄初五年汝南屈雍妻王氏生男从右胳下水腹上出而平和自若数月创合母子无恙
　　按浮屠氏称释迦生于摩邪夫人之右脇亦此理也其徒信之而不疑何学者之疑陆终氏之事宋莆田尉舍之左有市人之妻生男从股髀间出亦能创合母子无他恙此又足以明屈雍之事不诬
　　又按以王父字为氏者古之道也然亦有以名为氏者楚以鬻熊之故世称熊氏女子则称焉楚国亡于秦汉之世是时姓氏之道泯矣故楚以熊着而楚族无闻
　　陈氏
　　按陈妫姓也然伍员曰夏少康为有仍牧正逃奔有虞虞思妻之以二姚是则又为姚姓也盖妫姓始于周姚姓自夏有之然则尧妻舜以二女而赐之姓者赐以姚也谓为妫误矣自是之前为虞国至商为遂国未知虞之存于商否然至周则遂虞皆为姬姓国族而封胡公于陈自是陈称妫不复言姚矣
　　薛氏
　　按薛氏血脉谱文王曹夫人姜氏见赤龙交而孕十余月生子手把薛字因氏为薛乃知谱牒家言多无足取者
　　沈氏
　　按唐表云沈氏出自姬姓周文王第十子聃叔季字子揖食采于沈成八年为晋所灭沈子生逞字循之奔楚遂为沈氏生嘉字惟良二子尹丙尹戊尹戊字仲违奔楚隐于零山为楚左司马生诸梁据春秋释例沈国今言食采则邑耳又释例所记沈子揖沈子嘉沈子逞皆本春秋今唐表言聃季字子揖何所本也逞字循之嘉字惟良此皆野书之言无足取也
　　防氏
　　按传言防之先楚鬻熊之嫡嗣有疾不得代而别封于防为楚附庸其后为防子然据防氏谱则鬻熊十世而后有防子未知孰是
　　向氏
　　按公子肹字向父其义音响与晋叔向名字同音今以为氏而音饷疑古人读向之向有响饷二音也
　　龚氏
　　按项羽传义帝柱国共敖顔师古云共读曰龚龚即共也籕文从龙又按后汉巴郡蛮酋罗朴督鄂度夕龚凡七姓是巴蛮亦有龚氏
　　防氏
　　按防山在沂州费县西北八十里又有东防在费西北七十五里在防山之东主其山之祀者子孙因山为氏
　　绮氏
　　按四皓非显达之人其初不得受氏之祖故以所居为氏此三代之事也如介之推烛之武冀芮颍考叔之类是矣
　　姚氏
　　按虞有二姓曰妫因姚墟之生而姓姚因妫水之居而姓妫故姚惔改姓为妫而妫皓又改姓为姚知姚与妫二姓可通
　　嬴氏
　　按嬴地名也杜预云泰山嬴县唐并入兖州博城博城今为奉符以所居于嬴故因生以姓或言河间有嬴水故为嬴州即嬴姓所居之地
　　氏
　　按三代之时男子未尝称姓支庶未尝称国秦灭六国诸侯子孙皆为民庶故或以国以姓为氏所以楚之子孙可称楚亦可称
　　林氏
