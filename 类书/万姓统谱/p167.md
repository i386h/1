<!-- { "loadSidebar": true } -->
　　方德初【字孟仁奉化人四世同居百口共爨子四人从子十一人以其赀产均分之凶年煮粥以食饿者邻人郑氏以贫鬻女为人婢徳初为赎还之其自奉甚薄而性乐施与多类此与弟德全并美德初年八十八德全年九十九卒】
　　方素易【乐平人永乐中以通政奉命谕交趾叛寇陈季扩还奏称旨除桂阳同知有铺卒诉年老
　　惟一子为虎所噬素易为文檄山神明日虎死道侧】
　　方谟【字昌言归安人父　永乐举人歴知五县皆有政绩谟正綂举人任建徳教谕陈恭愍视学南畿举以自代陞翰林院检讨后卒天资孝友其设教以身率士不为章句文字之学】
　　方勉【歙人登永乐间进士第歴官监察御史出按江浙断狱平恕全活甚多擢湖广兵备佥事洞獠
　　宁谧转叅议督理粮储陈言二十二事皆便于民致仕卒年七十有八嵗】
　　方铨【字景衡新城人天顺乡举中乙榜任安陆州学正铨専治易理学通明加意立教诸生有习他经者访邻郡明经者为具币遣师之以身为教恩义兼尽成就之士甲于一时】
　　方佑【桐城人天顺间进士监察御史风采凝峻人不敢干以私凡所巡歴目为真御史广西全城之功最竒为忌者中伤出知攸县县称治擢桂林知府甫八月致仕归结屋万松间足不及城市超然自得为皖中人望】
　　方升【临湘人成化乙酉乡荐第一登丙戌进士性寜静有文行杨少傅一清尝从之游拜监察御史所按治处咸着清直声有所奏劾不避权势时称真御史寻迁江西按察副使卒于官卒之日箧中惟衣服二三袭士夫咸恤之】
　　方向【字与义桐城人成化进士授南京戸科给事中南京权贵怙宠向特持风裁王端毅公尝曰方给事真男子治乙丑以天变劾守备太监陈祖生下狱谪多罗驿丞有声动天下歴知府向劲节直气不可屈挠所交若九峯孙公见素林公柴墟储公咸一代伟人弟问领乡荐任天台知县以循良称】
　　方见【字惟素桐城人乡贤向之子少贯经史擅才华蜚声士林屡举于乡弗偶遂隐居赤城敦行修义恂恂然与乡人羣世味纷嚣泊如也或操觚赋诗动千百言不竭沉淡雅润卓有古人风所着有南淙稿】
　　方良永【字夀卿福建莆田人治三年进士正徳初为河南佥事以不肯谒刘瑾勒致仕瑾诛复起歴陞浙江左布政使时钱宁以钞二万发浙江十一府易银三万余两良永上言今四方羣盗甫息疮痍未起边塞多虞浙东西诸郡自冬徂春雨雹为灾蚕麦不利待哺之民嗷嗷千里此何时也臣茍隐忍不为陛下言之则已敛之财必入钱宁之手而民心伤矣民心伤则邦本动摇陛下宁不为之寒心乎臣惟钱宁借宠以来陛下之赐予无算四方之餽遗不赀箧笥之中必不少此又不病狂丧心何乃为此负恩之贼伏乞陛下割偏私之爱下之诏狱明正典刑仍乞急行巡按浙江监察御史将已敛钞银尽给还民则民怨犹可慰解臣死且甘心倘不以臣言为然置之不问日复一日尾大不掉必蚕食军民肆无厌之求出于寻常所不料者陛下于是时悔之晩矣疏入钱宁颇惧乃委过下人遣衞卒追所发钞而以价银还之民时宁怙宠恣横举朝无人敢言者独良永亟攻之宁憾之不置良永三上疏乞休以避其害黄巩称良永此疏足落权奸之胆宇宙间不可无此一举】
　　方凤【字时鸣昆山人兄鹏官史氏至庶子凤以正德间拜御史时宁藩反形未具即疏言胡世宁就逮其言欲以安宗室请无罪之王守仁在今日可任用皆豫为逆藩计出按畿内当乗舆南狩有所需抗言不能奉明诏者七事尤愤激闻者齰舌一谓索妇女纳之行宫一谓使服嬖幸服凛有直气又极言灾宜急修德祗崇天戒危言数进未尝有所观望肃宗时大礼议兴即率同列言继统追孝不得顾私亲大忤旨兄鹏时亦颇是孚敬等议移书谕之持之愈力累二疏皆言廷臣始议不可夺不报又论司农计所以纾民力者数事用事者以其论议渐广遂补外未上防卒】
　　方豪【字思道开化人正德戊辰进士以文章饰吏事莅政寛平敏于剖断囹圄常空宋相文潞公墓祠嵗乆倾圮顔鲁公碑亦湮没皆表章修治之后陞刑部主事邑民不忍其去攀留乆之为立去思碑负磊落不羁之才励超忽无求之志髙视逺览发诸声诗自号棠陵子官至提学副使】
　　方献夫【字叔贤南海人正徳辛巳进士仕至少师大学士吏部尚书卒諡文防】
　　方钝【字仲敏巴陵人正徳辛巳进士歴戸部尚书】
　　方新【字德新号定溪青阳人嘉靖丙辰进士为监察御史擢徐州兵备言事放归】
　　章【河间商音齐太公支孙封鄣因氏又望出南郡豫章周】章子【齐威王将】
　　章邯【字少荣秦将收赵灭韩有功封雍王】
　　【汉】章明【新繁人累官至大中大夫王莽簒位明叹曰不以一身事二主遂自杀】
　　【南北】章华【字伸宗呉兴人家本农夫至华独好学与士君子游处颇通经史善属文侯景之乱游岭南居罗浮山寺専精习业欧阳頠为广州刺史署为南海太守頠子纥败乃还都后主除太市令非其所好乃辞以疾祯明初上书极谏其畧曰昔髙祖南平百越北诛逆虏世祖东定呉防西破王琳髙宗克复淮南辟地千里三祖之功亦至勤矣陛下即位于今五年不思先帝之艰难不知天命之可畏溺于嬖宠惑于酒色祠七庙而不出拜嫔妃而临轩老臣宿将弃之草莽谄佞谗邪升之朝廷今疆塲日蹙隋军压境陛下如不改易张臣见麋鹿复游于姑苏矣书奏后主大怒即日斩之未几隋军至陈遂亡】
　　章昭达【字伯道武康人轻财尚气少时遇相者曰卿容貌甚善须小亏则富贵及拒侯景中流矢眇一目陈文帝为呉兴太守因委以将帅累功除都督江州刺史封邵陵郡公进位司空】
　　【唐】章成缅【于潜人家贫笃学事亲着至行丧母庐墓乌鹊来巢麋鹿共处贞元中表其门人以章孝
　　标称之】
　　章孝标【钱塘人元和举进士下第作归燕诗上考官庾承宣云积累危窠泥已落今年欲向社前归连云大厦无栖处更傍谁家门戸飞上知举侍郎子碣登进士亦有诗名后竟流落不知所终】
　　章全益【涪城人少孤爲兄全啓所鞠母病全啓刲股膳母及全啓亾全益服斩衰断手一指以报
　　不畜妻童仆处一室业居成都四十年号章孝子】
　　章碣【诗人赵安石随髙　　朝湘中触石作诗讥之曰懒阙珠玉望楼台眉目连姢幸不开纵使东
　　归也无益君王自带玉人来】
　　【五代】章思廉【遂昌人得道灵异之迹见于处州天庆观有章真人画像自赞云狂走不坐端立懒眠默
　　而又黙颠而不颠漏身走脱且守三田人以为怪我得自然】
　　章仔钧【泉州人五代时为建州刺史因家浦城尝出兵二将后期欲斩之其妻练氏救免二将后事南唐破建州练时寡居二将遗以旗曰吾欲屠城宜植旗于门可免练反其旗曰愿全此城不然吾家与众俱死耳二将遂不屠城】
　　【宋】章频【字简之浦城人真宗时与弟頔试礼部预选防诏兄弟毋得竝举频即推其弟弃去后六年乃
　　擢第歴知数州以刑部郎中使契丹卒子阙官至三班奉职】
　　章頔【字朝宗浦城人咸平初诣阙言时政得失不报后登第累官职方郎中】
　　章詧【双流人博通经学尤长易太着发隐三篇蜀守蒋堂等以逸民荐赐粟帛再命州助教不就嘉祐中赐号冲退处士詧亦以道自裕遵生养气忧喜是非不一挠其心形】
　　章岘【字伯瞻岷弟中天圣八年进士治平中为广南西路提典刑狱官至金紫光禄大夫】章俞【字咨臣登景祐元年进士除苏州吴县主簿累官至职方郎中致仕】
　　章防【字天和俞之族也天圣中试礼部上党有盖抃者亦预计偕忽梦神告曰建州章天和作状元汝必登第抃至京访防具述其梦既而三举不利庆厯间复到省题诗于邑之泗州岭庵壁云十年三上未登科此去行期昼锦过上党有人传预兆梦生头角见天和还于贾黯榜中第嘉祐二年防子衡作大魁抃是年始特奏名神物之戏人如是官至润州刺史累封左光禄大夫】
　　章得象【字希言浦城人举进士知玉山县歴知数州为人庄重深厚有容持守法度仁宗时累官翰林学士承旨同中书门下平章事兼枢宻使在中书八年宗党亲戚抑而不进封郇国公卒諡文宪】
　　章望之【字表民得象子志气宏放长于议论初为校书郎后欧阳修呉奎等荐除建康军判官不赴遂以光禄寺丞致仕望之尝着救性七篇明綂三篇礼论一篇又有歌诗杂文数百篇】
　　章衡【字子平浦城人嘉祐初进士第一歴知数州尝使辽燕射连发破的辽以为文武兼备异待之
　　又尝进编年通载十巻神宗览而善之后以集贤学士知颍州】
　　章彀【字仲弓至和间进士授兴远簿迁资州军事判官为政尚恺悌入为著作郎赐绯衣银鱼出通判秀州初至米价踊贵遏价劝粜民赖以安有寇千余杀掠沿海州郡彀军出隘口防御明日寇至督战濒死又明日寇大至大败之民赖以宁】
　　章琰【太平人庆厯进士厯官镇江通判有治声后拜殿中侍御史弹击无所避寻出为江西安抚使
　　知江州以忤丁大全解职再召辞不起】
　　章友直【浦城人自少卓荦不羁读书通大义不肯选举而才亦出羣皇祐中近臣言其文章善篆有旨召试辞焉后太学篆石经近臣又荐之召往经成除试将作监主簿不就】
　　章楶【字质夫频孙浦城人试礼部第一知陈留县以最闻以集贤学士知渭州与夏人屡战有功平
　　夏之败夏人不复能军歴官同知枢宻院子七人縡综绾綎縯缜】
　　章縡【字伯成楶长子中熙宁九年进士除提举江柬常平入对上面谕与换在京差遣以便侍养遂改授开封府推官转戸部员外郎丁父庄简忧服除擢淮东提刑防蔡京更钞法江淮富商变为流丐赴水死者相继上言变法误民请如初以存大信京怒罢縡降两宫窜台州复通州秀州终戸部郎中】
　　章综【字子京楶第三子中进士第一调洛阳簿时范纯仁为尹一见待以国士韩玉汝李邦直俱以
　　文行名于时官至龙图阁学士】
　　章綖【字君防佥判西安州为蔡京所诬配沙门时论寃之后复崇政殿秘书郎】
　　章粹【字仲容元丰二年以上舍擢进士第初调上党簿秩满迁防御判官陟庐江县令有巫觋以祸福惑众官不敢问竟究其奸罪之众惑亦解除魏王宫教授不及赴任改太府寺丞考簿籍之谬误得羡财几千余万通判恩州百废具举适河流湍溢郡人大恐粹增毕培薄迄以无虞枢宻郑公居中荐于朝】
　　章公量【字寛夫少好学元祐间从欧阳文忠公脩曾南丰巩游隐居读书崇宁间王珪荐之不起
　　黄山谷庭坚为作墓碣苏文忠公轼题额以表之】
　　章元振【字时举知泰宁县建炎初盗贼日起元振据险立寨迁民帑庾于中与百姓坚守阖境获
　　全绍兴中知肇庆府改广东提举与秦桧同登第甘于逺宦未尝以私桧】
　　章瑢【丹徒人事亲尽孝母亾思慕切至墓上枯竹复生子孙相继以经学显用人谓孝行之报】章云就【丽水人建炎中贼将逼处州守臣梁頥古募能説贼者云就应募遇贼于荆坑谕之使降贼许诺贼既至城下官军掩至贼以为卖已遂被害后人立祠于州治祀之】
　　章公弼【余干人绍圣初举进士授建宁主簿闻朝廷废刘挚范纯仁托疾不起寻丁母忧庐墓三
　　年宣和间为礼部侍郎以疾归有文集若干巻】
