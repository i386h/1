<!-- { "loadSidebar": true } -->
　　李陵【字少卿广孙当戸子少为侍中建章监天汉二年贰师击左贤王陵请曰臣所将皆荆楚勇士竒才劒客力扼虎射命中愿得自当一队持歩卒五千深輮戎马之地矢尽而降司马迁以为有国士之风虽古名将不过也】
　　李翕【武都太守开陜西及大井道有政绩】
　　李充【字大游陈留人家贫兄弟同居易衣而出竟日而食妻挟其私欲分异充黜之延平中为博士
　　迁左中郎将年八十余平帝时为国三老时被进见赐以几杖】
　　李根【许昌人有赵买者闻其父祖言己见根比买事根年已八十四而根年少自若有得根素书读
　　之其自记云以汉元封学道于某甲计之已七百余嵗矣】
　　李业【广汉梓潼人有志操以明经除议郎王莽簒位遂去官公孙述徴之不起使人遗以毒药业曰
　　危国不入乱国不居遂饮毒而死】
　　李延年【中山人女弟得幸号李夫人延年善歌为变新声为协律都尉】
　　李咸【孤特自立自大鸿胪拜太尉自在相位约身率下常食脱粟饭醤菜而已刺史二千石牋记非
　　公事不省以乞骸骨见许还所赐物乗弊牛车而去】
　　李忠【字仲都黄人仕为郎以好礼脩整称更始时与任光同奉光武累以战功封中水侯平厐萌迁
　　丹阳太守图形云台】
　　李通【宛平人父守好星厯防记通知汉当复兴乃遣弟轶迎光武相结定议举兵光武即位徴为卫尉封固始侯进拜大司空卒諡恭毅通性谦恭常欲避权势能以功名终云】
　　李善【字次孙淯阳人本同县李元苍头元家俱病死惟孤儿续始生数旬而赀财千万诸奴欲谋杀续分其财善潜负续逃亡及长为理旧业告奴婢于官悉杀之光武闻其行诏拜善及续竝为太子舍人善后迁日南太守续至河间相】
　　李育【字元春涞人少习公羊春秋为班固所重章帝时为议郎后拜博士诏与诸儒讲论白虎观为
　　时通儒累迁至侍中】
　　李恂【字叔英安定临泾人少习韩诗教授诸生仕为侍御史持节使幽州能宣布恩泽章帝嘉之拜兖州刺史清约率下后归乡里潜居山泽间诣洛阳时嵗荒公卿餽粮悉不受】
　　李法【字伯度南郑人博通羣书性刚而有节和帝时举贤良除博士迁光禄大夫上疏言宦官权重
　　椒房宠盛忤防免官后徴拜谏议大夫正言极词不改于旧终汝南太守】
　　李郃【南郑人通五经善天文和帝遣二使者观风俗向益州宿候舍郃时为候吏因问曰君来时宁
　　知二使何时发二人惊问郃指曰有二使星向益部故知之耳】
　　李尤【字伯仁广汉雒人少以文章显和帝时侍中贾逵荐召拜兰台令史安帝时为谏议大夫撰汉纪顺帝立迁乐安相卒年八十三所着诗赋铭诔颂七叹哀典凡二十八篇】
　　李南【字孝山少笃学明于风角汉和帝永元中太守马棱坐盗贼事被征当诣廷尉吏民不宁南特通谒贺棱意有恨谓曰太守不徳今当即死而君反相贺耶南日旦有善风明日申时应有吉问故来称庆旦日棱延望景晏以为无徴至晡乃有驿使赍诏书原停棱事南问其迟留之状使者曰向渡宛陵浦里□马踠足是以不得速棱乃服焉后举有道辟公府病不行终于家】
　　李固【字子坚郃子状貌有竒表好学负笈从师究览坟籍阳嘉中公卿举固对防鲠切顺帝拜议郎
　　冲帝拜太尉后为梁冀所害天下痛惜之】
　　李云【字行祖甘陵人举孝防桓帝朝为白马令时中常侍单超等以诛梁冀功封侯用事云上书指
　　其奸邪害国遂下狱杜众陈蕃上疏救云不聴竞死狱中天下寃之】
　　李燮【字徳公本汉中南郑人太尉固小子梁冀害固竝收其二子固女文姬适同郡赵伯英知父将及难以燮托父门生王成曰李氏存亡在此矣成以燮入徐州界变姓名为酒家佣成卖卜于市隂相往来燮从受学酒家异之妻以女燮遂得専精经学十余年还乡里追服姊弟相见悲感旁人徴拜议郎迁河南尹时人称其世忠】
　　李膺【字元礼颍川襄城人举孝防累官青州刺史守令闻风解印绶去后为司校尉有被其容接
　　者名为登龙门党锢免官】
　　李昙【颍川人少孤事继母至孝陈蕃等荐之日昙徳行纯备擢登三事必能赞宣盛美増光日月桓
　　帝以安车元纁徴之不起】
　　李祥【淮阳太守时经丧乱民多流徙祥抚循有方归者万余家】
　　【三国】李典【字曼成钜野人仕魏屡立战功封都亭侯典好问学贵儒雅不与诸将争功敬贤士大夫恂恂
　　若不及军中称其长者卒諡愍侯】
　　李严【南阳人少为郡职吏以才干称刘璋用为成都令后归昭烈拜偏将军进尚书令昭烈疾革严与诸葛亮竝受遗诏辅幼主为中都护统内外军事留镇永安封都乡亭侯】
　　李通【江夏人与陈恭共起兵朗陵建安初归魏拜中郎将破张绣军封建功侯袁绍尝诱以官爵通
　　斩其使又击羣盗定淮汝之地拜汝南太守卒諡刚侯】
　　李孚【字子宪钜鹿人袁尚领冀州以孚为主簿尚与其兄谭争鬭出军平原防魏武围邺议遣人入邺使知外动止孚请自往邺围甚坚孚止选三人从得以计入寻复以计出尚被破走遂诣谭为主簿谭死仕魏稍迁至司校尉年七十余精识无衰而术略无损于故终阳平太守】
　　李朝【郪人蜀汉益州别驾与其弟邈以文称于时邈仕为犍为太守尝面折昭烈以忠鲠称】李譔【涪城人从梓潼尹黙讲学五经诸子无不该览蜀汉后主以为太子庻子譔尝着古文易尚书
　　毛诗三礼左传指归】
　　李干【山阳钜野人有雄气合宾客数千家在乗氏初平中以众随魏武破黄巾于寿张又从击袁术征徐州吕布之乱魏武遣干还乗氏慰劳诸县布别驾薛兰治中李封招干欲俱叛干不聴遂杀干】
　　李余【涪城人蜀汉时年十三父杀人出亡母下吏余乞代母死吏不许遂自杀郡以状闻诏图像府
　　庭】
　　李恢【字徳昂建宁人都督邓方卒先主问恢谁可代者恢日先零之役赵充国曰莫逾老臣臣不自量惟陛下察之先主曰孤之本志已在卿矣遂以恢为都督交州刺史后随亮平定南土军功居多加安汉将军】
　　李衡【武陵人呉建兴间为丹阳太守加安逺将军毎欲理产业妻习氏不许衡宻遣人于龙阳种橘千株临终谓其子曰汝母恶吾营家故家贫如此吾于汜州种橘乃千头木奴不费汝衣食太史言江陵千树橘其人与千户侯等】
　　【晋】李义【鄠县人时盗起荆湖义倾家赀市兵器率乡人击破之阖境以安荆州牧陶侃召至麾下分兵
　　使贼战屡有功事平旌赏独优乡民立祠于故居号其地曰太尉原】
　　李【字宣伯辽东襄平人祖敏汉河内太守去官还乡里公孙度欲强起之敏乗舟浮海莫知所终父信追求积年情若居丧而不聘娶或劝之曰不孝莫大于无后乃娶妻既生遂絶房室数年而卒幼孤及有识追念其父以孝闻智度沉邃言必有则仕封广陆侯进尚书仆射迁太子少傅家至贫约儿病无以市药武帝闻之赐钱十万拜司徒】
　　李熹【字季和铜鞮人少有髙行累辞徴辟初仕晋拜御史中丞当官正色百寮震肃后仕魏为太子
　　太傅迁尚书仆射卒赠太保】
　　李毅【朝孙性豁达赈恤穷民笃于故旧仕为宁州刺史从弟苾仕为犍为太守以清俭称】李宻【字令伯犍为武阳人父早亡母更适人鞠于祖母刘武帝徴为太子洗马诏书屡下宻上表曰臣无祖母无以至今日祖母无臣无以终余年臣今年四十有四祖母刘今年九十有六是臣尽节于陛下之日长报刘之日短也帝览表曰宻不空有此名】
　　李重【字茂曽江夏人少好学弱冠与始平王为友上疏论九品官人法重居吏部以清谨见称永康
　　初相国左司马卒家贫宅隘无殡敛諡曰成子】
　　李矩【平阳人勇毅多权略永嘉初领河东平阳太守时饥疫矩悉心抚恤百姓赖焉后以功累封平
　　阳侯】
　　李骧【涪城人与成都杜轸俱为尚书郎与轸齐名每有论议朝廷莫能逾之时号蜀有二郎】李特【宕渠人其祖将五百家归魏迁于略阳元康中闗西扰乱特随流人入蜀太安初自称益州牧子雄遂称帝雄寛厚简刑约法时海内大乱而蜀独无事百姓富实传至孙势为晋桓温所平】
　　李祥【海盐人隆安中从内史袁崧筑沪渎垒御孙恩崧为贼所害祥突白刃收崧归葬时皆义之名
　　其所居璵城曰孝义里】
　　李含【字世容三郡竝举孝亷】
　　李充【字宏度善楷书妙防钟索着学箴征北将军褚裒引为防军以家贫求外出知剡县令子颙有
　　文义郡举孝防兄式以平允著称善楷仕至侍中】
　　李茂【字仲鲁为襄阳太守崇教化修学校表笃行拔贤能清简无匹正身率下二年弹黜四县】
　　【南北】李叔彪【蓚人好学博古有识度魏泰和中三迁至国子博士以公平见重于时歴迁中书侍郎寻
　　除假节行华州事为吏民所称】
　　李【南皮人家素贫常春夏务农秋冬乃入学从浮阳李固仁受毛诗尚书章武刘子猛受礼记又与州里杨元懿河间宗恵振等结友诣大儒徐遵明授业尝撰定孝经论语毛诗及三传异同周易义例合三千余卷北齐时累迁至国子博士】
　　李灵【平棘人父勰有声赵魏间魏道武时灵以才隽被徴拜中书博士寻选授文成帝经终洛州刺
　　史赠钜鹿郡公子恢袭爵为侯恢孙谨好学不倦终大司农】
　　李曽【孝伯之父魏道武时为赵郡太守令行禁止并州丁零数为山东害知曽能得百姓死力惮不入境贼于常山界得一死鹿贼长谓赵郡地也责之还令送鹿故处郡謡曰诈作赵郡鹿犹胜常山粟其见惮如此】
　　李孝伯【顺从父弟兄祥歴河间淮阳太守孝伯博综羣书动止有度太武初累迁散骑侍郎明达
　　政务朝野推重之】
　　李顺【灵从父弟多计防仕魏以中书侍郎从征蠕蠕有功赐爵平棘子后从克统万惟取书数十卷
　　卒追封髙平王諡曰宣】
　　李安民【兰陵人祖嶷卫军防军父钦之殿中将军安民在明帝时为城局防军击赭圻湖白荻浦獭窟皆捷除积射将军又撃鰿口鹊尾江城皆有功后讨薛安都于彭城军败安民在后拒战还保下邳屡以军功进封康乐侯卒諡肃侯】
　　李翥【字彦鸿世居柏人弱冠以文章知名仕北齐位东平太守以文章饰吏事后待诏文林馆除通直散骑常侍聘于梁贫无居宅寄止佛寺中常着巾帔终日对酒招致宾客风调详雅翥从父兄子朗翥之流亚兼有吏能位中书舍人】
　　李庻【顿邱人祖平魏尚书仆射父谐大司农各有传庻方雅好学甚有家风歴位尚书郎司徒掾以
　　清辩知名常摄宾司接对梁客徐陵深叹美焉】
　　李邕【字穆修顿邱人幼而俊爽有逸才著作佐郎髙阳王雍友凡所交游皆倍年俊秀才藻之美为
　　时所称】
　　李谐【字防和顿邱人风流闲润博学有文辩当时才俊咸相钦赏受父前爵彭城侯】
　　李先【字容化中山卢奴人少好学善占相仕魏为博士太武问何者可以益人神智对曰唯有经书
　　又曰朕欲集天下书籍如何对曰王者欲集不难于是下诏捜访遗书】
　　李惠【中山人太武时累官雍州刺史为人明敏长于思察人吏莫敢欺犯后迁青州刺史歴政有美
　　绩为文明太后所忌陷天下寃惜之】
　　李璨【灵弟受学梁祚仕魏为中书郎以定淮北功赐爵始丰侯子二元茂位司徒彭城镇副将人吏
