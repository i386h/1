<!-- { "loadSidebar": true } -->
　　淩唐佐【新安人字公弼登元符三年进士授大名府司户差知夏津县河北有疑狱系者二百人歴十三年十置狱唐佐徃决得其情人皆感泣是歳旱雨随至时号县令雨迁光禄宗正丞歴京畿江东常平后知登闻检院尝语侵王黼请祠得南京鸿庆宫荐除开封府司録知严州号令不繁暇日与诸生讲学作易传数万言进之建炎初提点京畿刑狱进直徽猷阁京畿冦盗充斥与战数十合杀伤过当三年授知应天府敌骑数十万围城城中兵少粮乏外无援救誓以死守及陥被执敌欲降之指头曰此可断不可降也皆义之刘豫欲汚以枢辖不从使留守应天继得豫虗实宻以蜡封奏朝廷事泄捕至大梁怒曰何为见卖唐佐曰国家何负于汝而反面事敌一世皆欲杀尔何独我也豫犹惜其才系累日度终不可屈遂引出害之临死曰恨不见枭刘豫之首明年诸将复颍昌妻田氏以唐佐死状闻诏赠待制敕衣冠于班正门外学舍嵗时奉祀】
　　淩民瞻【吴人嘉祐进士民师熈宁进士子哲遘宣和进士孙揆建炎进士揆孙云嘉定进士云孙
　　万顷开庆进士一门科第之盛】
　　淩哲【字明甫宣和中进士髙宗朝自明州通判召对擢为御史数日迁右正言初周望守平江金人入寇望遁去以罪责死连州至是其家自陈诏复故官泽及其子哲因追数望弃城罪恶竞寝其命及上疏论秦氏亲党因缘科第有妨寒畯进取之路又奏王防前知湖明二州及移平江恃权贪酷乞投窜遐裔以为慢令贼民之戒防竞编管循州迁左司谏吏部侍郎兼侍讲以敷文阁待制知台州遂退归乡里十余年以通议大夫致仕卒年八十六哲为人端重简默澹约自守虽处侍从不啻寒素非时未尝至郡府终歳无所干请居隣有茶肆日为市井俚俗所聚哲徙避之人服其徳量目为淩佛子云】
　　淩冲【吴人庆元进士少负才名受知王安石尝着乡党传说二论安石大竒之熈宁问知含山县律已甚严一毫不妄取秩满归装有一砚冲视之曰非吾来时之物也命还之】
　　淩皓【天禧时知保昌县兴水利开导江水民感其徳至今号曰淩江】
　　淩浩【字真翁无锡人与同邑陈敏受业于吴安定之门以经术知名治平二年甲科令蓬莱武渉召
　　拜太学博士推安定之学以诲多士学者翕然师尊之】
　　淩震【吴人策之后文天祥同时人端宗避兵海州震以都统复海州其后散居岭南】
　　淩琰【闽清人政和特科状元】
　　淩简【襄阳人通判兴化路军事】
　　淩嵒【华亭人少习举子业防宋亡遂不仕大肆力于诗骎寻十才子笔仗时推许之】
　　淩万顷【字叔度昆山人景定二年第四甲出身】
　　淩伯玉【武进人政和进士】
　　淩臯【吴兴人熈宁进士】
　　淩次英【高邮人绍兴己未进士】
　　淩似祖【建炎初建宁府观察判官】
　　淩大渊【于潜人淳祐进士有文学工诗年十九而卒娶刘氏已请期而大渊卒刘号恸告父母曰儿闻女子以一志为良以死生不易为节儿已许凌君固吾夫也儿将易服奔丧父母曰汝犹木方芽又未尝身践其庭何遽若此泣曰以身许人而背之乎有死而已父母从之于是麤衰赴夫家临柩伏哭尽哀终丧乞夫兄恭之子以养为之娶至于抱孙白首不易其志寳祐间县令吕洗闻而嘉之为表其居曰烈女坊里人赵景纬为作诗刻诸路榜】
　　淩嵩【新城人嘉定十三年进士】
　　淩防【武康人江隂司戸】
　　淩逺【江隂司理】
　　淩永仁【临安人熈宁进士】
　　淩暠【从仕郎绍兴十五年知泾县】
　　淩天钧【泾县人元祐三年李常榜进士】
　　淩伯裕【政和中知栁州】
　　淩云鹏【策子光禄丞】
　　淩鲁【翰林学士】
　　淩奎【秘书省正字】
　　淩仁【吴人咸淳进士玉山令】
　　淩戬【著作郎】
　　淩迁【水部主事】
　　淩启元【太平府推官】
　　淩闑【都官郎】
　　淩朝元【景阳子太学博士】
　　淩珩【大中大夫】
　　淩朴【于潜丞】
　　淩煜【太常丞】
　　淩洪【河东提点刑狱赠尚书】
　　淩尚贤【举进士中书舍人】
　　淩顺【临安簿】
　　淩頥【宣议郎】
　　淩邦【朝议郎】
　　淩髙【中大夫】
　　淩允【工部尚书】
　　淩雍【礼部尚书】
　　淩恺【大理丞】
　　淩怡【国子司业】
　　淩悰【进士】
　　淩岳【钱塘丞】
　　淩墀【两浙转运判官】
　　淩文秀【承事郎】
　　淩昉【光禄少卿】
　　淩懋【防访使】
　　淩循【国子博士】
　　淩曙【给事中自云鹏以下俱凖后】
　　【元】淩时中【安吉人字徳庸始冠值宋末元将巴延命时中招谕安吉武康徳清故三邑之民赖以保全授建昌路司狱有重囚待报将刑时中察其寃白于上官不许即解印去又不许后罪人竟获于他郡囚遂得释累迁福建防访都水监丞时河南王堰水转磨民患之愬于朝命台省按治皆畏不敢言时中独命毁之大长公主南游乗豪民巨舫钲鼔而行时中以为非法请更乘驿叹服官至秘书少监吴兴郡侯】
　　淩纬【字景文昌化人号菊山笃学能文大徳中以才荐为雪江书院山长寻弃去尝着唐山纪事董子雅言夀考録冰室集事偶韵语等书年九十三卒邑今表之曰康徳先生】
　　淩懋翁【字师徳时中子景定二年进士初知连州广西蛮入冦懋翁率众御之冦望见骇曰此淩知州也不可犯额手而退招谕诸洞蛮酋恱服至正甲申考两浙乡试号称得人歴官翰林学士通议大夫秘书监致仕】
　　淩云标【南昌人至正丙子举人】
　　淩师徳【钱塘人至正间任嘉兴府推官弟师节歴知府】
　　淩攀【字彦冲钱塘人为常熟州学教授】
　　【明】淩崇正【长垣人正统举人任河南登封知县　以上非直】
　　淩文【字从周上元人天顺丁丑进士歴叅议】
　　淩云翰【上元人成化进士文子】
　　淩譔【江宁人正徳中任州判】
　　淩辂【句容人洪武乙丑进士歴汉阳知府建五美楼其文章政事绰然着声】
　　淩汝祥【句容人家贫力耕养母母殁庐墓啜粥凡三年不反私室朝夕哀哭不辍永丰罗伦书慰
　　之知县章廷圭作诗嘉其孝云】
　　淩傅【句容人由举人成化十七年知象山县事能为民兴利饬学宫新廨宇兴废举坠百度维新筑岳头陈二塘得田四千余畆民多赖之又日进诸生讲学论多所发明卒于官士民懐之为立殁思碑建祠祀焉】
　　淩谔【句容人治贡士任曲周县丞　以上应天府】
　　淩注【清河人永乐中任按察使　以上淮安府】
　　淩逺【字季行凤阳人荐四夷馆绎字三年授冠后陞鸿胪寺序班取入直内阁】
　　淩耀宗【临淮人洪武初由秀才任中书舍人陞礼部员外郎侍经筵天顺间预修大明一统志】淩英【字朝杰临淮人正统举人由大名府通判陞南昌府同知】
　　淩本【字立之耀宗之子中治甲子科湖广郷试任六合县学教谕改国子学正陞云南府通判后
　　转为嵩明州知州】
　　淩雯【字光华临淮人正统十一年贡授太平知县】
　　淩皜【六合人永乐中内黄县丞】
　　淩锦【寿州人治中贡士】
　　淩霄【颍上人正徳中嘉兴县丞】
　　淩朝【颍上人正徳中陜西布政司理问】
　　淩岐【字鳯止颍上人嘉靖中任训导　以上凤阳府】
　　淩相【字忠甫通州人治进士歴都察院都御史】
　　淩楷【字端甫通州人任南京户部主事改刑部转戸部郎中累着能绩寻居忧卒】
　　淩昕【通州人嘉靖贡士为兵马指挥】
　　淩旭
　　淩东溪
　　淩东周
　　淩东汉
　　淩旵
　　淩防【俱通州人嘉靖贡士】
　　淩佑【髙邮人洪熈贡士任通判】
　　淩岱【仪真人嘉靖贡士】
　　淩玉【扬州人洪武初任青田令兴学劝农民受其惠】
　　淩濬【泰兴人治八年潜江县教谕】
　　淩儒【字真卿泰州人嘉靖癸丑进士授永丰知县选御史言事杖归隆庆初起歴都察院右佥都御
　　史】
　　淩炅【通州人相子嘉靖中贡士任河南陈州判官】
　　淩飞鸾【炅子嘉靖乙卯举人】
　　淩飞阁【炅子为广东按察司经歴　以上扬州府】
　　淩玺【合肥人永乐中常徳卫指挥　以上庐州府】
　　淩昌【宿松人以从事仕为江西布政司副理问毎谳疑狱出人意表擢监察御史刚正不阿改都察院都事才名益着转大理寺寺副明慎之才剖决曾不留滞大理至今称之致仕归贫甚尤以清苦自持不履公门者十年台臣闻而重之抵其家存问焉有问居官者昌复曰吾闻之谚云文官不要钱武官不怕死闻者壮之】
　　淩昂【当涂人洪武举人任开封府通判】
　　淩璿【南陵人永乐中承天府推官】
　　淩让【当涂人洪武贡士任推官】
　　淩举【当涂人天顺贡士任训导　以上太平府】
　　淩琯【字惟和歙县人嘉靖乙卯举人壬戌进士任御史歴贵州提学副使子尧伦癸酉举人　以上
　　徽州府】
　　淩余庆【宣城人洪武癸酉以匠执役京师母家居病剧余庆闻之忧甚夜即沐浴焚香告天刲股付余庆妻兄杨某持归其妻和粥以进母疾寻愈诏免余庆本役仍旌表其门　以上寜国府】
　　淩盛【字至善长洲人永乐中任教谕】
　　淩信【吴县人永乐中任太常少卿】
　　淩玘【常熟人成化举人任彭泽县知县】
　　淩宗政【长洲人宣徳中任教授】
　　淩谦【太仓人永乐中任知县】
　　淩杞【字尚忠昆山人治举人正徳中任崇仁知县屡征东乡巨盗备尝险苦】
　　淩汝志【字云鹄太仓人嘉靖甲辰进士歴应天府丞】
　　淩云翼【字汝成汝志弟嘉靖丁未进士歴总督军务兵部左侍郎兼都察院右佥都御史陞南京
　　工部尚书】
　　淩邦竒【字正伯昆山人嘉靖癸丑进士　以上蘓州府】
　　淩枢【江隂人景泰举人以上常州府】
　　淩銮【镇江人嘉靖贡士任龙南县学训导　以上镇江府俱南直】
　　淩云翰【字彦翀仁和人博通经史领至正十九年乡荐洪武初举杭庠训导陞成都府学教授卒
　　所着有柘轩集藏于家】
　　淩煜【仁和人景泰元年举人】
　　淩凤【钱塘人成化七年举人】
　　淩徳【仁和人治中任泰宁县知县】
　　淩楫【钱塘人礼部祠祭司员外郎兼翰林院正字治庚戌廷试弥封官】
　　淩立【字子中钱塘人嘉靖癸丑进士授刑部主事歴江西建昌府立仪容俊伟才思英发任曹郎时绰有声称知建昌聴断明敏狱无寃滞屡首荐剡为同侪所挤落职归田杜门教子谢絶请托长子登名中隆庆庚午乡试仲子登瀛同科解元万厯丁丑进士三子登第登俊皆负隽望】
　　淩永【新城人永乐举人任南雍府推官留心刑狱详审精当大着贤声课令第一】
　　淩观【临安人洪武十八年贡士】
　　淩镐【新城人天顺庚辰进士】
　　淩晔【新城人正统十年贡士】
　　淩志【新城人贡士永乐中任湖广叅议】
　　淩云凤【新城人嘉靖中任应天府教授】
　　淩琛【海宁人永乐五年贡士】
　　淩云【于潜人永乐七年贡士　以上杭州府】
