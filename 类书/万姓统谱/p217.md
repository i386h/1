<!-- { "loadSidebar": true } -->
　　林长懋【字景时莆田人唐九牧蕴之后父献中泉州府训导长懋永乐三年举乡试除南昌敎谕陞青州府敎授十八年擢翰林编修侍皇太孙读书洪熈时太孙正位东宫转春坊中允长懋以老成自处凡小愆违多所匡救仁庙崩従臣扈从东宫赴京长懋不便鞍马乃以舟行既至宣庙已即位从臣皆进宫长懋陞知郁林州因上言宫僚迁擢同异者数人且言二弟一为部属一为监生路遥母孤愿降繁难京职积忤下锦衣狱一系十年温习不废英庙登极遇赦之官以恩信抚下自奉清俭朝夕食惟盐菜因呼为林盐菜年六十卒于官无子　　为人刚严狷狭非其人不交往僚友间少不合辄面斥其过性躭书手不释卷为文质而有味长懋下狱时调平乐通判迁知泸州亷介公勤尤着意于学校贤能著称奉敕陞鹤庆军民府知府以母丧解官卒于家】
　　林震【长泰人笃志问学宣徳中进士第一授翰林修撰以疾归卒于家】
　　林文【字恒简环弟文宣徳五年廷对第三授翰林编修正统初预修宣庙实録成转修撰陞春坊谕徳兼翰林侍讲四年修歴代君鉴成七午修天下郡志成皆有袭衣文绮之赐仍陞庶子兼侍讲天顺元年英庙复位拜学士四年请老上谓内阁李贤曰林文老成忠厚不可放去仍留供职宪帝即位以旧讲读官陞太常少卿兼翰林侍读学士再乞致仕归文虽年逾七十然神观清爽应对精明安静守礼接人无大小皆以诚意朝野士大夫踵求诗文酬之无倦色体格温淳自成一家缙绅推为醇儒年八十七赠礼部左侍郎諡荘靖】
　　林聪【字季聪福建人正统进士授刑科给事中忤权贵逮狱坐死寻释左迁国子学正超陞右佥都御史仕至太子太保刑部尚书卒赠少保諡荘敏聪恂恂和易身不胜衣遇事可否大义毅不可挠议易储直声大振宦歴所至倾遡风采晩更谦易稍示包荒按覈钧阳功罪迹涉浮沉未必无少贬云】
　　林京【龙岩人故叅政瑜之子好读书每观史至忠臣义士辄抚卷叹慕正统丁夘沙尤贼逼县境京团结乡民相官军守邑城力不能敌偕其子绶间道走郡城请援为贼所获顾谓绶曰人生当知顺逆吾与汝宁死于此毋为反贼所胁以亏忠义遂与绶皆遇害】
　　林鹗【字一鹗太平人景泰二年进士授御史持大体略细故有所言必当其实士论推重陞镇江知府举偏救敝凡前政之废弛者次第兴举之调蘓州鹗一切镇之以静郡人帖服陞江西按察使寮宷分巡各道人异其见往往用己意出入于法鹗一正之以律多所平反累陞刑部侍郎卒家无储积产唯旧业古所谓居官亷虽大臣无厚蓄者鹗真其人也嘉靖中赠刑部尚书諡恭肃】
　　林同【字进卿福建人天顺进士歴官浙江叅政督理粮储均赋恤民浙人徳之后转广东布政尝条陈利病二十余事及督郡县行之巡按御史王哲奏亷能吏十余乞旌同为首致仕及卒家无余赀】
　　林棨【字从信莆田人父庭芳永乐十六年进士知新防县罢归敦朴能诗殿元柯潜早従之学棨得其教育尤深天顺改元登进士授南京监察御史成化改元棨与诸同官疏言七事皆中时三年转广东按察司佥事卒年五十六棨威貌严重接人谦和事寡姊寡嫂有恩乡党称之】
　　林大猷【字子道仕敏之曽孙少有俊声天顺三年举乡荐第七授新建敎谕勤于啓诲待诸生尤有恩义成化十一年迁国子监学録闗洛晋鲁之士慕其学行执经従防者无虑数百人斋舍至不能容大猷为之编次尅期俾轮畨聴讲十六年进监丞尽剔宿一新旧规而为诸生讲学益勤弗替诸生需次乆间有贫者授以衣病者给以药死者则躬诣哭殓之其丧或属其乡人挟之以归或捐捧为买地京师以防有欲荐大猷江西提学者力以二亲未沾恩命及旧游之地不便行事辞寻丁内艰归服阕复除旧任满九载陞翰林检讨仍掌监丞事又三载以疾卒于官年六十大猷士行端厚学问该博一时惊动京师卒之日在朝大夫士及六馆诸生咸哀悼之子防第进士拜户部主事】
　　林瀚【字亨大闽县人成化进士授编修歴祭酒南京吏兵二部尚书忤瑾降浙江右叅政致仕削籍瑾诛复尚书致仕卒赠太子大保諡文安子廷防嘉靖中任工部尚书諡康懿廷机南京礼部尚书諡文简孙炫正徳甲戌进士燫南京礼部尚书烃壬戌进士瀚寛大度与众无忤而好贤乐善无所不至未尝言人过失亦未尝有一言欺人方逆瑾乱政以正直取忤指为朋党谪降以归而公处之泰然遗佚不怨】
　　林泮【字用养闽县人成化壬辰进士厯户部尚书】
　　林廷选【字舜举长乐人授蘓州府推官屡决疑狱召拜监察御史讨夷冦有功歴浙江广东江西藩臬擢南京大理寺卿右都御史巡抚两广用兵奏捷晋南京工部尚书疏归锡廪舆卒赠太子少保赐祭防子】
　　林正【字克全莆田人成化二年进士授广东道监察御史正为人勤敏清慎有气节立朝论议务持大体不乐琐屑以沽名九年奉命巡视山东直抵仪真一带河道补罅濬湮水厓皆令植栁以固堤岸以庇行人往来舟楫便之巡按蘓松常镇四郡绳违雪枉凛然有风裁明年复巡按广东至则首询民瘼辄形于诗曰鸾凤自古髙鹰隼郡邑于今尚茧丝此其爱民之心隠然可见矣阅月怱遘疾卒于南海行台年四十一】
　　林俊【字侍用莆田人成化进士授刑部主事以直諌谪姚州判官寻复南部巡抚江西右都御史嘉靖初起刑部尚书致仕卒隆庆改元赠太子少保諡贞肃子志道进士兵部郎中俊平生不恋官爵不趋权势不择利害不畏强御抗犯顔敢谏之节髙难进易退之风用兵以杀降为大戒以抚绥为上策蜀人畏之如神明比之宋张咏】
　　林廷玉【字粹夫福建人成化乡试第一甲辰进士授给事中诖误谪海州判官歴陞长沙府知府仕至户部尚书致仕廷玉立朝侃侃不阿筹边十策保治八箴与夫劾奄宦夤缘举大臣贪私凛然皆正气之发至其判海州守长沙整屯田督学校叅大藩陟银台进中丞所在着声绩为时名卿至于里居而靖军校之变虽廷玉之威信素孚而亦是气之充塞也】
　　林廷防【字利赡瀚长子治丙戌进士歴官兵部郎中出知蘓州擢云南叅政嘉靖初起迁湖广
　　布政使为人恬雅介洁所至有惠政后仕至工部尚书】
　　林公辅【字质夫长乐人正徳进士任大理评事闻武宗南巡上书极谏跪外廷五日杖死其事亲居家孝友恭俭与人信详刑谨细不以一字茍喜怒于人可谓贤者嘉靖初赠太常丞官其一子】
　　林文俊【字汝英莆田人正徳辛未进士歴礼部侍郎諡文修】
　　林有孚【字汝吉莆田人正徳辛未进士歴都御史】
　　林大辂【字以乗莆田人正徳甲戌进士歴都御史】
　　林炫【字贞孚闽县人正徳甲戌进士歴通政】
　　林希元【字茂贞同安人正徳丁丑进士歴大理寺丞】
　　林富【字守仁莆田人以进士拜南京大理评事正徳七年擢守寜波治事缜宻纎悉务中于程然雅不乐为苛棘可喜之事性尤恺弟孜孜察民隠而拯卹之时广徳湖田科额繁重民不堪命儒士杨钦累奏湖田五隅定减额赋七万八千余顷乞如花屿湖全折之例未有别命富至力主斯议卒得所请五隅之民为立生祠祀焉富加意庠序于士类多所识防衡鉴不爽后官至总制两广军务右都御史】
　　林春【字子仁泰州千户所人天性温醇少孤贫好学闻安丰场逸士王艮讲学慨然师之自是一意着已用功为文不事竒博率发挥所自得壬辰防试第一主司诘之曰君所养何若是粹邪稍迁司封员外郎寻以母病乞归养家居三载未尝干州郡餽遗非礼者辄却弗受陇亩所入犹不赡口食而好赒予与乡人处恂恂类布衣时尤乐与人为善起补文选郎中忧勤致疾赍志而殁佥谓天丧善人】
　　林应标【字君仪莆田人嘉靖癸未进士歴户部侍郎】
　　林云同【字汝雨莆田人嘉靖丙戌进士歴南京刑部尚书諡简肃】
　　林应亮【字熈载侯官人嘉靖壬辰进士歴户部侍郎】
　　林廷机【字利仁翰次子嘉靖乙未进士厯南京兵部尚书子燫丁未进士南京吏部尚书祖父孙
　　三世翰林尚书】
　　林润【字若雨莆田人嘉靖丙辰进士任南京监察御史毅直敢言劾严世蕃戮死西市人共快之厯
　　巡抚应天都御史卒于官所着有奏议稿行世】










　　万姓统谱卷六十四
　　钦定四库全书
　　万姓统谱卷六十五　　　明　凌迪知　撰下平声
　　十二侵
　　任【东安宫音黄帝十二子各以徳为姓第一子任为任氏文王母太任正义云谢章薛舒吕祝终泉毕过此十国皆任姓】
　　【周】任鄙【力士也秦武王好力鄙叩闗自鬻】
　　任不齐【孔子弟子】
　　任嚣【秦始皇将拜南海郡尉定扬粤之乱秦亡筑闗隘以遏冦南海晏然人避兵革】
　　任座【魏文侯问士大夫曰寡人何如君也羣臣皆曰仁君翟璜曰君非仁君文侯怒而逐璜至任座曰君仁君也曰子何以言之对曰臣闻其君仁者其臣直翟璜之言直是以知君仁君也文侯曰善复召璜入拜为上卿】
　　任章【智伯索地于魏桓子桓子弗予任章曰何故弗予桓子曰无故索地故弗予任章曰无故索地邻国必恐重欲无厌天下必惧君予之地智伯必骄骄而轻敌邻国惧而相亲以相亲之兵待轻敌之国智氏之命不长矣】
　　任宣曲【其先为督道仓吏秦之败豪杰争取金玉任氏独窖仓粟楚汉相距荥阳民不得耕稼米
　　石至万钱豪杰金玉尽归任氏以此起富】
　　【汉】任安【字定祖荥阳人尝为大将军卫青门客后青日衰故客多归霍去病安独不肯故人司马迁为
　　中书令尊宠用事安遗之书责以进贤之义】
　　任旐【字子旟博昌人黄巾贼到博昌闻旐姓名曰夙闻任子旟天下贤士那可入其乡】任光【字伯卿宛人少忠厚为乡里所爱为信都太守光武自蓟还不知所向闻光坚守信都即驰赴之以为左将军将兵以従旬日间兵众大盛遂屠邯郸建武初定封阿陵侯】
　　任隗【字仲和光子义行内修肃宗朝累官司空持重处正鲠直无回称贤相】
　　任延【字长孙宛人年十二明诗易春秋显名太学号任圣童更始拜防稽都尉建武初徴为九真太守教民嫁娶于是徼外蛮夷慕义保塞寻拜武威太守帝戒曰善事上官延对曰履正奉公臣子之节善事上官臣不敢奉诏既至威行境内后又歴颍川河内子恺官至太常】
　　任棠【上邽人隠居教授有竒节太守厐参初到先之棠不与言但以薤一大本水一盂置户屛前自抱儿孙伏户下参思其微意良久曰水者欲吾清也拔大本薤者欲吾击强宗也抱儿当户欲吾开门恤孤也叹息而还】
　　任奕【句章人御史中丞朱育称其为文章之士立言灿盛晔若春荣尝着任子十卷】
　　任昉【成都人为尚书令清身检下大将军梁冀惮之出为平原守冀诛复为尚书令司校尉大司
　　农】
　　任末【新繁人少习齐诗游京师教授十余年友人黄奉徳病死洛阳末躬推鹿车载丧致其墓所后奔师丧于道物故临命勑兄子造曰必致吾尸于师门使死而有知魂灵不慙如其无知得土而已】
　　任永【犍为僰道人公孙述累徴皆托以青盲避不出述败乃盥洗更视曰世适平目即清光武召之
　　防疾卒】
　　任文公【阆中人善天文王莽簒汉乃携妻子奔于公山后武担石折文公叹曰西川智士死吾当
　　之后三年卒益部语曰任文公智无双】
