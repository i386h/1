<!-- { "loadSidebar": true } -->
　　聂珪【平定人授都元帅总管平定等处兵马　　本有学行从宪宗下蜀后为平江路治　　聂辉
　　者亦平定人累官兵工二部尚书后以陜西行省叅政致仕】
　　聂炳【至正间知荆门州适江汉贼起荆门　　　召募土兵复荆门及江陵未几贼复来　　昼夜
　　力战城陷被执骂不絶口遇害】
　　聂从政【大德中守南丰州其廵行境内必自斋粮清苦而能持久夙兴晏罢修水利尽地力旱饥
　　有备】
　　【明】聂震【长山人洪武中登进士第歴官戸部员外郎端谨有守后陞本部左侍郎】
　　聂循【江西人永乐进士】
　　聂好谦【字用美丰城人永乐进士知广州防斗洞山民啸聚好谦徃抚之贼皆感泣归欵遇防围城谦与布政戴弁发官粟赈之全活者众病卒于官都御史杨信民哭之曰平生两行泪深为越人倾】
　　聂用人【丰城人正綂间以监察御史出同知邵武府事公平廉介抚民有方】
　　聂大年【临川人一目重瞳颍悟绝人以诗文名善书得李北海笔法宣德末荐授仁和县学教谕
　　教用有成士类振起景泰中以修史徴入翰林】
　　聂蒙昌【丰城人天顺进士】
　　聂贤【字承之长寿人治进士歴副都御史廵抚南贑老成安静均平里甲作兴学校士民德之累
　　官刑部尚书】
　　聂豹【字文蔚永丰人正德进士歴官兵部尚书太子太保赠太保諡贞襄】
　　聂瑄【字廷器平原人正德丁丑进士歴少卿】
　　聂静【字子安永丰人嘉靖乙未进士歴仪制郎中】
　　聂瀛【字汝登新河人嘉靖庚戌进士歴叅议】
　　渉
　　【周】涉佗【晋大夫】
　　涉闲【秦将】
　　渉賔【晋邯郸午家臣】
　　【晋】渉正【神仙传】
　　【宋】涉纬【太平登科】
　　接
　　【周】接予【齐人著书二篇道家者流】
　　【汉】接昕【著书十篇见三辅决録】
　　【明】接武【莒州人正德中举人任知县】
　　接廷瑞【诸城人正德中两淮定丰仓副使】
　　荚【音颊风俗通荚成僖子晋大夫也】
　　【汉　艺文志有荚氏春秋】
　　【晋　王僧孺百家志荀永之娶平阳荚氏】
　　【明】荚斌【六安人宣德中任长阳县丞】
　　侠【音夹即荚氏】
　　【周】侠累【韩大夫】
　　【汉】侠都敌【见急就章】
　　【宋】侠亶【郎中】
　　捷【曹姓邾公子捷之后】
　　【周】捷子【六国时人着捷子三篇】
　　辄【风俗通卫出公之后】
　　【汉】辄终古【开封人】
　　夹【春秋有夹氏】
　　夹允【性敏而贫求仕任陈州司狱】
　　邺【风俗通】
　　【汉】邺凤【梁令】
　　湼
　　【唐】湼礼【松畨都督】
　　帖
　　【明】帖晏【马平人正德中任龙川县知县】
　　摄
　　【周】摄叔
　　掜
　　【明】掜大伦【宣府人持诏徃谕佛菻国】
　　妾
　　【汉】妾胥
　　妾志【见印薮】
　　业【见姓苑】
　　十七洽
　　法【扶风徴音济襄王名法章支孙以名为氏】
　　【汉】法雄【字文彊扶风郿人初仕郡工曹除平氏长擢宛陵令永初二年征海防张伯路等转青州刺史平东莱冦有功迁南郡太守断狱省少户口益增郡濵带江沔有云梦薮泽多虎狼吏驱民徃捕之民患其扰雄乃移书曰凡虎狼之在山林犹人之居城市至化之世猛兽不扰皆由恩信寛泽仁及飞走太守虽不德敢忘斯义其毁槛阱破机械勿妄捕山林是后虎害顿息人以获安】
　　法真【字高卿郿人博学通图典为关西大儒弟子自逺方至者数百人前后四徴不屈号徳先生】
　　【三国】法正【字孝直郿人从汉照烈平蜀为太守终尚书令昭烈东征败绩诸葛亮叹曰孝直若在必能制
　　主上东行不至倾危也孝直正之字也】
　　【明】法威【南召人正綂中直丰润县学教谕】
　　法恺【丹徒人嘉靖中保定府通判】
　　郏【周成王定鼎于郏居此者以地为氏又望出荥阳武陵周】郏张【郑大夫】
　　【唐】郏滂【光化中为六合宰尝作懐古诗五十首叙灵岩则曰岩峻尝有灵瑞叙龙津则曰士马更戍徃来若儒学士林舘龙池昌市楼等处皆有题咏意滂必文采风流之士当时之民被和平之化矣惜其政事无传诗之存者载诗纪】
　　【宋】郏亶【字正夫开封人皇祐进士自幼读书识度不凡初授睦州团谏推官歴陈天下理财省费兴利
　　除害之策入为太守丞】
　　郏乔【字子髙亶之子负才挺特为王安石所器许乡里推重谓之郏长官】
　　郏良
　　郏修辅【俱吴兴人元丰登科】
　　郏袤【归安人元符登科】
　　郏汝云【归安人绍兴登科】
　　郏升卿【字师古绍兴进士知常徽二州】
　　郏晋卿【字师望乾道进士俱昆山县人】
　　郏嘉谋【归安人大观间登科】
　　郏元鼎【字寳之宜春人受学乡先生郑铨精于经传博学洽闻稍试不中第教授乡郡后卒无子
　　其所受业门人宦逹去者犹嵗时上其冢】
　　【明】郏贵完【浙江人洪武初任南康知府】
　　郏鼎【字荐和常熟人嘉靖己丑进士歴按察副使】
　　郏亶【常熟人嘉靖进士刑部郎中】
　　甲【郑大夫甲石甲之后】
　　【明】甲聪【邢台人宣德中序班】
　　万姓统谱卷一百二十四
<子部,类书类,万姓统谱>
　　钦定四库全书
　　万姓统谱卷一百二十五　明　淩迪知　撰上平声
　　一东
　　东方【济南羽音伏义之后帝出于震是为东方因氏汉】东方朔【平原厌次人武帝时上书称旨待诏公车金马门以恢谐得亲幸累迁大中大夫给事中时
　　有正諌法言以为滑稽之雄】
　　【南北】东方光【豫州人起兵讨侯景】
　　【唐】东方虬【武后朝为左史工诗】　　东方显【开元中含象亭十八学士中人宋】东方晖【开封人熙宁登科】　　东方颖叔【梓州人嘉祐登科】
　　东方觐【天圣间知定海军事】
　　【明】东方正【栖霞人洪武中任石屏州知州】东方耀【字韫中吴江人洪武十一年任本学训导】东里【姬姓郑大夫子产居东里因氏焉】
　　【三国】东里昆【南阳太守】　　　　东里兖【见魏志】
　　东里冕【秦人】　　　　东里衮【东阳太守】
　　东乡【宋大夫东乡为人之后】
　　【汉】东乡子琴【髙宻人并州防军】
　　【唐】东乡助【着周易物象什疑一卷】
　　【明】东乡巍【丹棱人嘉靖中广西平南县训导】
　　东野
　　【周】东野毕弋【见家语】　　　东野稷【见庄子】
　　东闾
　　【周】东闾子【尝富贵后乞食于道曰吾为相六年未尝荐一士见说苑】
　　东郭【姜姓齐公族桓公之后】
　　【周】东郭书【齐大夫见左传】　　　东郭贾【齐人】
　　东郭子方【魏文侯时人】
　　东郭牙【齐臣犯颜进諌不避死亡不桡富贵立为大諌之官】
　　东郭惠【见说苑】
　　【汉】东郭咸阳【汉武棺财吏】　　东郭延年【太始人能行容成御妇人术】东门【姬姓鲁庄公子遂字襄仲居东门因氏焉】
　　【汉】东门云【荆州刺史】　　　　东门京【善相马】
　　东门吴
　　【晋】东门奂【守苏州又歴济隂太守】
　　东宫
　　【周】东宫得臣【齐大夫后隐嵩山年三百岁】
　　东关
　　【周】东关嬖五【晋人】
　　【汉】东关义【将军北亭侯】
　　东阳【出东阳郡见姓苑】
　　【南北】东阳无疑【为散骑侍郎撰齐谐记七卷】
　　【宋】东阳厉【武陵太守】
　　东楼【姒氏少康之后支孙封为东楼公因为东楼氏周】东楼羽【杞大夫】
　　公父【姬姓鲁季悼子之子靖字公父之后】
　　【周】公父文伯【鲁大夫悼子子孙母敬姜有贤德】
　　公之【姬姓季悼子之子鞅字公之之后是也】
　　【周】公之鱼【鲁大夫】
　　公士【右爵也久居是爵者子孙氏焉】
　　【汉】公士不害【功臣封四代】
　　公伯
　　【周】公伯僚【鲁人仲尼弟子】
　　公西【见姓苑】
　　【周】公西箴【鲁人孔门弟子为鲁邦之望后世追封徐城侯】
　　公西赤【鲁人孔门弟子能习礼乐孔子尝使之言志对曰宗庙之事如防同端章甫愿为小相焉后世追封钜埜侯】　　　公西舆【字子之鲁人孔子弟子】
　　公冶【见通志】
　　【周】公冶长【齐人孔子弟子子谓其虽在缧絏之中非其罪以其子妻之后世追封髙宻侯明】公冶志【髙宻人洪武中以人材任右佥都御史】
　　公祖【见通志】
　　【周】公祖句兹【鲁人孔子弟子有今仪后世追封即墨侯】
　　公祖子之【孔子弟子子之即句兹字】
　　公羊【顿丘商音】
　　【周】公羊髙【子夏弟子着春秋】
　　公良【见通志】
　　【周】公良孺【鲁人仲尼弟子】
　　公户
　　【汉】公户满意【髙堂生弟子礼官大夫】
　　公师
　　【南北】公师藩【梁将军】　　　　公师隅【粤人】
　　公肩
　　【周】公肩定【孔子弟子】
　　公齐【见通志】
　　【周】公齐定【仲尼弟子】
　　公族
　　【汉】公族进阶【北海人危言深论人服其髙】
　　公山【见通志】
　　【周】公山不狃【季氏宰】
　　公牛
　　【周】公牛哀
　　公仪【见通志】
　　【周】公仪僣【鲁人砥功砺行乐道好善恬于荣利不事诸侯子思与之为友】
　　公仪休【鲁人相穆公尝拔园葵出织妇奉法循理无所变更百官自正使食禄者不得与下民争
　　利受大者不得取小】
　　公仪仲子【鲁人见礼记】
　　公绪
　　【汉】公绪恭【八及中人】
　　公沙【见通志】
　　【汉】公沙穆【字公义北海胶州人桓帝时迁农令有螟虫食稼乃设坛谢曰百姓有过罪穆之由请
　　以身祷于是暴雨既霁而螟虫自消百姓称曰神明】
　　公沙孚【穆子字允慈亦为善士举孝廉尚书侍郎上谷太守】
　　公玉【见通志】
　　【汉】公玉带【济南人武帝封泰山欲作明堂未晓其制玉带进黄帝明堂圗上从之乃作明堂如其图
　　制】
　　公叔【姬姓卫献公之子尝字公叔之后】
　　【周】公叔文子【卫人即公孙枝仕为大夫为人亷静时称其不言不笑不取尝荐家臣僎为大夫同
　　升于公朝卒諡贞惠文子孔子称其可以为文】
　　公叔务人【鲁大夫】　　　公叔痤【魏相荐公孙鞅】
　　【宋】公叔端明【皇祐中左朝请大夫知抚州】
　　公孟【姬姓卫公孟絷之后】
　　【周】公孟子髙【尝问君子之礼于颛孙子莫子莫曰去而外厉与尔内折色胜而心自取之公孟不知以告曾子曾子曰大哉言乎夫外厉者必内折色胜而心自取之者必为人役是故君子德行成而容不知闻识博而辞不争知虑微达而能不愚】
　　公若【叔孙氏之族】
　　公若藐【鲁人】
　　公明
　　【周】公明贾【卫大夫】
　　公明仪【南武城人尝诵周公之言曰文王我师也周公岂欺我哉檀弓曰子张之防公明仪为志
