<!-- { "loadSidebar": true } -->
　　邹琥【合肥人正徳中任抚州府推官宸濠之变领兵赴军门卒于军中】
　　邹守愚【字君哲莆田人正徳进士才优学博徳盛礼恭知广州府乐于育才聮登巍科擢副使有
　　事安南招服算无遗策累迁副都御史户部侍郎赠工部尚书諡襄惠】
　　邹尧臣【字廷俞赵州人嘉靖丙戌进士歴参政】
　　邹察【字明卿常熟人嘉靖癸丑进士歴工部郎中性至孝兢兢持身志向明逺惜未竟其蕴卒】
　　牛【陇西宫音宋微子之后司寇牛文以字为氏】
　　【周】牛剪【赵武灵王将军】
　　牛谈【赵简子家臣有勇力】
　　牛犨【秦人】
　　牛缺【秦大儒】
　　【汉】牛节【防羌校尉】
　　牛哀【见淮南子】
　　牛君
　　牛赏
　　牛曽【并见印薮】
　　牛邯【字孺卿狄道人隗嚣将有勇力才气雄于边垂及降拜防羌校尉与来歙平陇右】
　　【晋】牛金【仕晋时有继马之防宣帝酖之而爱妃通小吏牛生元帝】
　　【南北】牛夷【后秦大夫】
　　牛【鹑觚人本姓尞父允后魏侍中赐姓牛性寛裕好学博闻隋初为秘书监请开献书之路修五礼立明堂帝善之拜吏部尚书选举甚称弟弼酗酒甞射杀驾车牛妻屡言之不以为意但曰作脯其性度如此】
　　【唐】牛僊客【鹑觚人累官河西节度使能勤职业宗擢拜同中书门下三品僊客为相谨身无他唯
　　唯恭愿而已后封豳国公】
　　牛僧孺【字思黯鹑觚人之裔第进士宪宗时以贤良方正对防条指失政累官御史中丞穆宗时同平章事敬宗立封竒章郡公终太子少师诸子蔚丛皆第进士蔚子徽亦举进士累官刑部尚书致仕家于樊川】
　　牛元翼【赵州人材果而谋时与傅良弼冠诸将王廷凑叛穆宗以元翼名出廷凑逺甚自深州刺
　　史拔为深冀节度使以携其军廷凑卒无所济后加检校工部侍郎】
　　牛蔚【字大章僧孺子屡条时政宣宗谓人曰牛氏有子矣歴检校兵部尚书】
　　牛堪【元和中大学士也及第归韩愈作序送之】
　　牛存节【字赞正博昌人为人木强忠谨太祖爱之后以战功拜亳宿二州刺史为将法令严毅而
　　善得士心】
　　牛鳯及【长夀中撰唐书断自武徳终于道为百有十卷】
　　牛丛【字表龄僧孺子第进士繇藩帅幕府任补阙数言事防宰相请广谏贠宣宗曰谏臣惟能为可
　　奚用众耶今张符赵璘牛丛使朕闻所未闻三人足矣】
　　牛徽【蔚子举进士为吏部贠外郎杜干请清铨法父道病徽与其子防其舆遇盗击其首持舆不息
　　盗廹之徽拜曰亲老愿以身代盗释之后为刑部侍郎】
　　【五代】牛希济【蜀臣也降于后唐明宗召赋蜀主唐诗云唐主再思新日月蜀王难保旧山川明宗曰不
　　忘君亲忠孝也】
　　【宋】牛富【霍邱人勇而知义为侍卫马军司统制戍襄阳移守樊阳累战不为衂城破率死士百人巷战遇民居烧絶街道以头触柱赴火死赠靖江军节度諡忠烈裨将王福曰将军死国事吾岂宜独生亦赴火死】
　　牛皓【福津人仕为川陜宣抚后军中部将绍兴初金人寇秦川呉玠遣诸校分同皓至瓦吾谷遇金
　　将乃与所部下马战金人见皓意欲招之皓力战死】
　　牛宏【绍兴十四年甲子由进士授永新令莅任防以持已惠以及民尤注意学校秩满迁右秘书丞】牛臯【字伯逺鲁山人初为射士战败金人累迁蔡唐州信阳军镇抚使后为岳飞部将复随克襄阳擒杨么以功最除捧日天武四厢指挥使马步军副总管转宁国承宣使绍兴十七年上已日都统制田师中大防诸将臯遇毒亟归语所亲曰臯年六十一官至侍从即死无恨所恨者南北通和不以马革裹尸顾死牖下耳明日卒或言秦桧使师中毒臯云】
　　牛大年【字隆叟扬州人庆元初进士歴仕州县清操凛然知黎州治铠甲増科钱以优郡兵防大
　　水即以私帑赈民比还朝一夫荷担而已郡人歌之官至寳章阁侍制】
　　【元】牛光祖【襄陵人以才辟总管府掾授户部主事后累迁云南行中书省参知政事】
　　【明】牛谅【字士良乐平人徙居乌程洪武中歴官礼部尚书典礼多所裁定】
　　牛衡【永乐中胙城知县清慎有为勤于抚字案牍详明期年之间民无游惰盗贼屏息去任民心不
　　忌】
　　牛景先【御北平兵数有功金川门失守景先变姓名易服出走死萧寺中已而穷治齐黄党逮景
　　先妻妾发教坊司】
　　牛伟【山东东平州人由监生成化十一年任邯郸县丞以防介自持有才干勤于职业掌马政刍牧有法孳息蕃盛甲于他邑民有餽遗者力辞不受而煦育惠爱日下于闾阎歴任五载恪守官箴终始不渝以疾卒于官民感徳为立祠】
　　牛伦【字大经涿州人景泰甲戌进士歴官光禄寺少卿】
　　牛鸾【字明世献县人正徳戊辰进士歴按察司副使】
　　牛天麟【字文祥聊城人正徳戊辰进士歴都御史】
　　牛鳯【字道徴叶县人正徳辛未进士歴行太仆寺卿】
　　牛斗【字云章山阳人嘉靖乙未进士歴主事】
　　牛山木【字子美曲州人嘉靖癸丑进士歴按察司佥事】
　　牛镜【字公照献县人嘉靖丙辰进士歴官副使】
　　楼【杞国徴音夏少康之佐周封杞东楼公支孙以楼为氏今东阳多此姓周】楼缓【齐相】
　　楼蝗【大尚书】
　　【汉】楼望【雍邱人治严氏春秋累官中郎将教授不倦称为儒宗诸生著录者九十余人】
　　楼君卿【元成时人当时五侯贵客各有所厚惟楼与谷永五家俱为上客每旦馈送不辍】楼防【齐人父为世医防举方正为谏大夫使郡国上书求上先人冢过齐防宗族故人各以亲疎与束帛一日散百金之费使还奏事称意擢天水太守有故人吕公无子防养之终身】
　　楼烦【汉善骑射者曰烦楚挑战三合辄射杀之羽大怒出战嗔目叱之烦目不能视手不能发走归
　　壁】
　　【三国】楼【沛人事呉主孙皓从九卿侍卫正身率众奉法而行应对切直数忤皓意后人诬谤讪政事命送广州华覈言清忠奉公冠于当世乞赦前愆责其后效皓疾声名徒交趾杀之】
　　【南北】楼龙儿【安州都将因库莫奚犯塞击破之】
　　【唐】楼钥【赵宋人善书髙宗时大学成奉勑书扁】
　　楼頴【诗人】
　　【宋】楼炤【永康人政和间进士由国子博士迁殿中侍御史言论多见采纳官至签书枢宻院事兼权参
　　政殁諡襄靖】
　　楼郁【字子文奉化人庆歴中诏立学举郁为教授郡人翕然师之后登进士官大理评事】楼异【字试可奉化人元丰进士为鸿胪卿直秘阁后改知本州垦广徳湖为田七百二十顷官至徽
　　猷阁待制】
　　楼钥【字大防奉化人郁五世孙隆兴初进士累官中书人迁礼部尚书抗疏论韩侂胄遂投劾去后召为参知政事卒赠少师諡宣献钥质直而和粹所荐多名士号攻媿主人有文集百余卷】
　　楼昉【鄞县人绍熈中进士昉与弟昞俱以文名少从吕祖谦学号迂斋其文汪洋浩博从学者凡数
　　百人甞集古今文名曰崇古文诀】
　　楼海【以司法权宰清逺峒寇一夕入县治仓卒告变海挺身出谕被害事闻有诏褒赠邑人祀之】楼观【台州人举进士与兄觉皆知名当时号二楼官至大理少卿】
　　楼演【鄞县人寳庆中知崇徳有吏能究极弊端疏刷之】
　　楼大年【字元龄义乌人朱熹弟子举进士歴知遂安南昌所至多善政毎解印绶去攀辕卧辙者绵亘道路初理宗降训防谨刑二铭大年摭古之可法戒者二百事疏之号铭心偶录藏于家】
　　楼闶【婺州人治平间知宜兴县有能名濬治陂塘溉田甚广】
　　楼锷【字巨山淳熈中知江隂军以儒雅饬吏以仁爱字民修建贡院加惠学者人多称慕】
　　【明】楼琏【字建连金华人甞从宋濂学洪武中以儒士召歴宣宁仁夀主簿蓝田知县擢广东道监察御史谪戍云南建文君嗣位屡下诏求贤琏以文字举入翰林侍经筵官至侍读北平兵入京文皇命方孝孺草诏孝孺哭且骂授之笔掷诸地曰身可死诏不可草改命琏及王景琏惶惧不敢辞归而填闷妻子问之曰得无伤方先生耶琏愧曰我受刑犹可正恐累及尔辈耳逡巡一夕自缢死】
　　楼得达【鄞人性尚闲雅博于文艺于奕则称専门永乐初驿召至京偕江隂相予先入觐予先自谓天下无敌手视得达蔑如也上命二人对奕顾中贵官宻取纸画冠带至局下得达累奕累胜遂启而视之命吏部给冠带】
　　楼澄【字文渊父绍自鄞徙呉蚤从贝翔学深于书晩更吟易夏原吉与论水利欲荐之以疾辞有林
　　臯鼓缶集子曰宏孙序皆以文学称】
　　楼泽【浙江人正统进士】
　　楼东【浙江人成化进士】
　　楼懋中【字敬甫江都人正统戊辰进士歴郎中】
　　楼观【字国充江都人正徳丁丑进士歴副使】
　　楼镇【字子安义乌人嘉靖丁丑进士歴参政】
　　娄【谯国商音邾娄国之后因氏又有疋娄氏改为娄虏姓也周】娄【齐大夫】
　　【汉】娄敬【齐人以布褐见髙帝说帝都闗中赐姓刘拜郎中号奉春君匈奴入寇帝欲击敬言不可帝不聴后果被围七日始得解帝谓敬曰吾不用公言以困平城乃封敬为闗内侯号建信君】
　　娄夀【字元考南阳人幼而岐嶷有志行好学不厌栖迟衡门乐以忘忧郡县屡辟皆不应周人諡曰
　　儒先生】
　　【南北】娄提【魏献文时为内三郎献宗暴崩提谓人曰圣主升遐安用活为遂引佩刀目刺几死文明太后
　　诏赐帛二百匹】
　　娄幼瑜【字李玉金华人呉侍中六世孙聚徒教授不应徴辟为临川王映所赏异着礼记捃拾
　　三十卷乂撰礼记摭遗别记一卷文集六十六卷】
　　娄寳【代人明帝时为朔州刺史时边事屡兴人多流散寳至招集之旧宅残缺者悉与完葺流民闻
　　之皆来归绩为天下最】
　　【唐】娄师徳【郑州人举进士累官检校丰州都督进同鳯阁鸾台平章事卒諡曰贞师徳深沈有度量
　　善知人人有忤已辄逊以自免为将相三十余年恭勤朴忠以功名终】
　　【宋】娄机【字彦发嘉兴人学谈经史乾道初进士为盐官尉调含山主簿以治绩闻累迁吏部侍郎兼太
　　子左庶子累进谠言多所裨益后除参知政事以资政殿学士致仕卒】
　　娄夀【绍兴三十年以奉议郎知崇安军事政事之暇喜为歌诗官至少师】
　　娄寅亮【字陟明永嘉人政和进士为上虞丞建炎四年髙宗至越寅亮上疏清选武陵之后帝读之感悟枢宻富直柔荐之绍兴元年召赴行在以其言宗社大计擢监察御史时秦桧以其为直柔所荐恶之讽言者论废】
　　娄暄
　　娄昞【俱临清人登科】
　　娄汝励【临清人登科】
　　娄南良【字徳刚临川人咸淳进士授吉州法曹与弟文辅子志淳皆以徳名临川家世儒雅忠厚
　　者惟娄氏饶氏焉】
　　【明】娄观【洪武末鄢陵知县民多豪猾难治观选邑中老成人素信服者使陈徳义以劝谕之遂皆感化
　　又贫民负税者捐俸置酒殽请其富者贷输之民怀其徳】
　　娄大方【奉化人洪武初为抚宁知县奏徙县治措置得宜民怀其徳】
　　娄添麒【湘潭人宣徳举人】
　　娄芳【字永文防稽人天顺庚辰进士任御史】
