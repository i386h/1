<!-- { "loadSidebar": true } -->
　　万姓统谱卷二十二　　　明　凌迪知　撰上平声
　　十三元
　　温【平原商音唐叔虞之后晋公族受封河内之温因以命氏又郤至食采于温小号温季又望出汲郡清河汉】温序【太原人建武中徴为侍御史迁防羗校尉行部至襄武为隗嚣别将所拘劫谕使从已序曰分
　　当効死义不贪生遂以口衔须伏剑而死】
　　温疥【功臣表封惸侯孙何始居太原】
　　【三国】温恢【字曼基祁人年十五家足于财曰世方乱安以富为一朝尽散赈施宗族州旅髙之累官凉州
　　刺史子生爵闗内侯】
　　【晋】温羡【字长卿恢孙少聪敏恵帝时拜豫州刺史累迁吏部尚书后为冀州刺史迁开府领司徒】温峤【字太真羡从子父憺河东太守峤博学能文风仪秀整为刘琨右司马奉表江东元帝器之王导等并与亲善后除散骑侍郎累迁开府仪同三司子放之交州刺史式之新建县侯】
　　温皓【扬州刺史】
　　温讷【呉人为杨行宻将刘威幕客行宻率威为帅府所忌荐于徐温温将害之讷説威曰公受谤虽
　　深反本无状若轻身入觐嫌疑皆亡矣威从之卒得还镇】
　　【南北】温子升【字鹏举博学百家文章清婉常景曰温生是大才士孝庄以为主客郎中文章陵顔轹谢
　　含任吐沈】
　　【唐】温大雅【字彦祁县人师文中子髙祖兵兴主文檄讨定仪典拜黄门侍郎太宗朝封黎国公弟彦博累官尚书左仆射既降掌机务谢賔客不通进见必陈政事利害大雅累官中书侍郎封清河郡公】
　　温迁约【字从礼为李唐世臣巢贼乱迁约自长沙紏义旅来徃捍御卒以靖民命尹崇阳十三载
　　积功累官司空鄂州制置使兼知鄂州】
　　温造【字简舆大雅五世孙父佶安禄山乱徃见平原太守顔真卿助为守计造姿表魁杰性嗜诗书隠东都乌重奏至幕下迁殿中侍御史弹劾夏州节度使李祐违诏进马祐曰今日胆落于温御史矣】
　　温彦博【字大临通书既警悟而辨善辞令每问四方风俗胪布诰命若成诵然进止雍容人皆拭
　　目观】
　　温庭筠【彦博裔孙少敏悟工为辞章与李商隠皆有名号温李作赋八乂手而八韵成】温璋【为京兆尹设铃以通寃诉者一日闻挽铃声视之乃鸦也璋曰是必诉人采子命吏视之果得
　　采子者政有绩赐之金紫】
　　温廷皓【咸通中署徐州幕府值厐勋反以刃胁之作表骂曰我岂以笔墨事汝耶速杀死勋笑曰
　　儒生有胆耶】
　　【宋】温仲舒【字东阳河南人举进士通判吉州直史馆拜枢宻直学士累迁同知枢宻院事后知河南
　　府才堪应务与宼准同进人称温宼】
　　温若春【番禺人嘉定中廷对奏名第一歴校书郎与崔与之游素重其学行荐诸朝奏曰若春宜
　　清要之任除秘书】
　　温革【石城人寳元中上书愿纳家赀尽市国子监书得请归创讲堂开义学逺近之士多就教育乡
　　俗陶其善化】
　　温宪【咸通中及第与张乔等为十哲】
　　温商【贞元中及第号龙虎榜】
　　【明】温原【乐亭人洪武中领乡贡厯职勤能官至都察院左佥都御史】
　　温徳中【寜都人至正壬辰盗起偕弟致中允中起义兵保障一境赖之以安乙未致中防阵遇害
　　徳中洎诸弟竟捕渠帅以复弟仇甲辰天兵至赣倡义归附厯昭勇将军】
　　温祥卿【大同人精通隂阳术数之学元末避兵家于长兴耿炳文与语奇之以儒士留賛军事用其策分兵据要害设战具为守御计后累官兵部尚书出为四川布政使呉元年太祖命学士宋濓撰文赠之】
　　温禧【字宗锡程乡人洪武间以明经荐授本学训导虽祁寒暑雨衣冠侍之母侧不少怠母卒勺饮
　　不入口三日学者称为梅野先生】
　　温福【洪武间宜章知县守已亷洁赋役均平民之逋亡者闻风慕归】
　　温琮【字廷用华阳人登彭教榜任监察御史巡按云南时镇守钱能贪横民号为阎罗琮才识既髙
　　风力尤着以事制其命能于是敛迹滇民称之为温太嵗】
　　温仁和【琮子治进士厯官礼部尚书】
　　温应禄【字以庸乌程人癸丑廷对第三授翰林编修凡朝廷大政事大典故悉心讨究是嵗霖雨为灾京师饥馑撰救荒疏指陈时政咸当肯綮逾年卒禄性行纯孝善继亲志虽列史馆每以不得禄养为歉所为诗文气迈豪古然夀不享年人为之惜】
　　温景葵【字志忠大同人嘉靖戊子举人授知县选御史刚正敢言陞苏州知府发奸摘伏吏畏民
　　懐厯辽东巡抚都御史告归屡疏不起】
　　温如玉【郧县人嘉靖癸丑进士除行人拜监察御史巡鹾浙江巡按苏松所在焯着风棱时江南当岛宼初平之后物产凋耗如玉一意汰墨锄强拊循其民四郡咸被苏息寻擢山东按察司副使以病乞休卒如玉平生谨亷隅慎取予敦孝友居乡不以气势加人居显官二十年故庐不増饰一椽士林颂之】
　　温如春【字和甫洛阳人嘉靖癸丑进士授戸部主事厯按察副使弟如璋嘉靖丙辰进士授御史
　　厯都察院右佥都御史巡抚保安等处地方】
　　袁【汝南羽音陈胡公七代孙庄伯生辕孙涛涂以王父字为氏世为陈上卿又望出陈留新城其后去车为袁或作爰实同出一源也】
　　【汉】袁盎【字丝楚人汉文帝与慎夫人同坐盎引却之上赐之金申屠嘉引为上客】
　　袁安【字卲公汝南人举孝亷除隂平长任城令所在吏人畏而爱之为河南尹政号严明为三公汉
　　室中防外戚彊盛朝廷之上皆倚赖安以为重】
　　袁着【汝南人年十九见梁冀凶纵上书劾之冀杀之】
　　袁京【安子字仲誉少无进取志隠居县城东北五里山是时宜春为县袁未名郡后人因其姓以名
　　山豫章太守为京立髙士坊习孟氏易作难记三十万言官侍中】
　　袁敞【字叔平亷劲不阿权贵官司空子旴光禄勲】
　　袁彭【安之孙京之子少传家学厯广汉南阳太守顺帝初为光禄勲行至清为吏粗袍粝食终于议
　　郎尚书胡阙等追表其有清洁之美比前朝贡禹第五伦当时皆嗟叹之】
　　袁汤【京子字仲河少传家学诸儒称其节桓帝初为司空以豫议定策封安国亭侯】
　　袁逢【字周阳以累世三公子寛厚笃信著称于时官司空子基位至太仆弟隗少厯显官逢为三公】袁贺【汝南人安之后东汉时为彭城相卒郡子阙兄弟迎丧不受赙赗缞绖扶柩冐犯寒露形貌枯
　　毁手足血流见者莫不伤之】
　　袁闳【字夏甫京孙耕学为业陈蕃荐之可登三事桓帝以安车徴之及党事将作闳乃筑土室潜身
　　十八年】
　　袁绍【安四世孙有姿貌威容爱士养名既　　　司賔客所归皆倾心折节莫不争赴　　　无贵贱与之抗礼辎軿紫毂填接街陌厯大将军兼督冀青幽幷四州牧讨曹操不克军溃疾作卒】
　　袁术【汝阳人绍从子曽祖阳司徒太尉父逢累迁司空术举孝亷累官至河南尹董卓谋废立术奔南阳刘表上术为南阳太守术又表孙坚领豫州刺史率兵破董卓后为曹操所败卒】
　　袁【闳子字绍甫耻其门族贵势乃变姓名徒歩师门不应徴辟终于家】
　　袁忠【字正甫彭之孙与同郡范滂为友初平中为沛相以清亮称后弃官避地防稽及孙权入会稽
　　忠浮海　　　　　避之献帝】
　　袁袐【忠子为郡门下议生黄巾起袐从太守　　击之军败袐与功曹封观等七人以身　　皆死
　　于阵谦以得免诏袐等门闾号曰七贤】
　　袁玘【阳羡令造长桥以利渉玘生有神异能逆知水旱无疾而卒邑人至今祀之】
　　【三国】袁涣【字曜卿陈郡人刘备学涣茂才后归曹操拜沛南都尉迁梁相每勅诸县存鳏寡髙年表孝子贞妇常曰世治则礼详世乱则礼简全在斟酌魏国初建行御史大夫事子侃清纯闲雅素有】
　　【父风位至尚书】
　　【晋】袁环【字山甫阳夏人元帝时为莒令其弟猷为江都令齐名江淮间时人美之环累官散骑常侍环
　　族弟耽少有才气官至厯阳太守耽子质以孝行称官至东阳太守】
　　袁乔【字彦叔环子博学有文桓温辟为司马不就拜尚书郎佐温平蜀进龙骧将军子崧少有逸才
　　累官呉郡太守孙恩之乱力守防渎城死之】
　　袁耽【字彦道环之从弟少有才气俶傥不覊为士类所推苏峻之役王导引为参军随导在石头初
　　路永匡术贾寜等皆峻心腹耽乃潜説永等使归顺峻平封秭归男】
　　袁甫【字公胄尝诣何勗自言能为剧县勗曰唯欲宰县不为台阁职何也曰人各有能有不能乃除
　　滋令】
　　【南北】袁湛【字士深阳夏人宋武帝以为谘议参军累官司空尚书弟豹好学博闻为御史中丞豹子淑纵
　　横才辨累官太子左卫卒淑兄洵洵子顗顗子昂皆有名】
　　袁廓之【字思度阳夏人因父死非命终身不聴音乐布衣蔬食足不出戸誓不臣宋时人比之晋
　　王裒云顔延之毎见叹曰有子如袁廓之足矣齐国建仕至太子洗马】
　　袁翻【陈郡人仕魏累官度支尚书翻名位俱重当时贤达咸推与之】
　　袁粲【字景倩幼孤好读书及长有风操尝着妙徳先生传仕宋累官左仆射出镇石头城为刘僧静
　　所杀子最以身卫父俱死粲语最曰我不失为忠臣汝不失为孝子】
　　袁彖【字伟才阳夏人仕宋为武陵内史兄顗见诛宋明帝投尸江中彖与旧奴一人防服求尸四十余日乃得密葬石头后冈寻改葬焉初彖幼而母卒养于伯母王氏彖遂事之如亲云】
　　袁昂【字千里粲从弟仕南齐为尚书令迁司空立朝謇谔世号宗臣被接见者亦号登龙门】袁枢【字践言阳夏人昂孙性沈静好学侯景之乱杜门静居不求闻达绍泰中厯吏部尚书徴为侍
　　中】
　　袁宪【字徳章枢弟累迁御史中丞尝陪宴承香阁賔退后陈宣帝留宪与樊俊徙席山亭谈宴终日
　　帝谓俊曰袁家故为有人】
　　袁式【字季祖父深晋侍中式厯武陵王谘议参军与司徒崔浩一面便尽国士之交式博于故事浩
　　毎有所草创恒顾访之呼曰袁谘议】
　　袁跃【字景腾翻之弟博学俊才性不矫俗翻常谓人曰跃我家千里驹也厯任尚书都兵郎中散骑
　　常侍】
　　袁峻【字孝髙讷言语工文词拟官箴献之梁武帝赐束帛直文德学士省】
　　袁山松【阳夏人少有才名博学有文着后汉书才情秀发善音乐旧歌有行路难曲辞颇疎质山松好之乃文其辞句婉其节制毎因酣醉纵歌之聴者莫不流涕初羊昙善唱乐桓伊能挽歌及山松行路难继之时人谓之三絶时张湛好于斋前种松柏而山松每出游好令左右作挽歌人谓湛屋下陈尸山松道上行殡厯为呉郡太守孙恩作乱城防被害】
　　袁猷【陈郡阳夏人字申甫少与环齐名代环为吕令复相继为江都令由是俱渡江环为丹阳猷为
　　武康兄弟列宰名邑论者美之歴位侍中卫尉卿】
　　袁准【字孝尼阳夏人以儒学知名注丧服经官至给事中】
　　袁耽【字彦道阳夏人少有才气俶傥不羁为士类所推桓温少时游于博徒资产俱尽尚有负逋无自振之方莫知所出欲求济于耽而耽在艰试以告焉耽略无难色遂变服懐布防随温与债主戏耽素有艺名债者闻之而不相识谓之曰卿当不辨作袁彦道也遂就局十万一掷直上百万耽投马絶呌探布防掷地曰竟识袁彦道不其通脱若此】
