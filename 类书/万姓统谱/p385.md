<!-- { "loadSidebar": true } -->
　　欧阳直卿【字温叟仙游人以张浚特荐为惠州军事推官歴知海阳县直卿素有才能所至号
　　为易治转判饶州】
　　欧阳言【营道人建炎中登科性廉退任迂江令尝获冒爵人陈椿以赏合改秩固辞不受后宰剧
　　邑鞫制狱愈有声称寻倅宾阳迁员外郎致仕故庐萧然仅庇风雨】
　　欧阳三英【南雄人琼州知府绍兴进士】
　　欧阳泽【程之兄也少贫为郡吏因弟程入仕籍乃罢役发愤读书登孙暨榜进士仕至节度推官】欧阳元量【字宏中新喻人少有远志尝有弟昌邦入青原山着决胜兵要经进于上时传雱通讯两宫奏与俱假从事郎以行使还自宁乡令转阳山令绍兴间有盗黄三夏谋结猺獠三延为暴元量率三乡民兵夜屯富连岩佛寺期至明破贼贼出不意夜刦其寺元量与敌不利被执而死民悼之立祠寺北】
　　欧阳昌邦【字德升元量弟靖康间任太学时伪楚僭号一时名同者改之或劝昌邦改名曰吾
　　惟知避国讳而已他何暇计遂辞归后以恩科终永淳令】
　　欧阳朴【字全真昌邦子举进士作州县二十余年不求人知改知衡阳末赴一日无疾辄大书力
　　学持身语数幅戒其子且命勿狥俗为释老费言毕而逝】
　　欧阳彬【庐陵人官至检校右散骑常侍兼御史大夫以儒学知名时名其所居之乡曰儒林子堰
　　以文学称耻从进士举】
　　欧阳光祖【字庆祠崇安人九岁能文时人目为童瑞从刘子翚朱熹改学子翚甚称重之熹亦遣三子师为焉乾道八年再举登第赵汝愚张栻列荐于朝方欲召用而汝愚去国光祖赋诗有曰白髪骎骎吾老矣名塲从此欲投簮熹和之曰江山风月依然在何日重来再盍簮后为江西运管致仕】
　　欧阳广【吉水人武安节度使边镐昏懦无断在湖南政出多门不合众心广上书言镐非将帅才必失湖南宜别择良帅益兵以救其败不报已而刘言袭镐据之唐主思广之言拜本县令】
　　欧阳斗南【安福人性质直尚风节时秦桧专政斗南上书言国事伏阙下三日不纳斗南退宿旅舍束草为人以书置手中设祭其前钥门而去后为舍人所首桧大怒移文索不可得】
　　欧阳彛【字元鼎庐陵人与兄弇弈弁俱有文采时称四杰而彛尤俊敏胡忠简公措置海道彛画
　　御戎要策忠简公奇之其所着愤世疾邪书尤为人所传诵】
　　欧阳景【与僧交金銮僧求书于玉峰长老荐老书曰金銮求与玉峰书金玉相乘价倍殊到底不
　　关藤蔓事胡芦自去纒胡芦】
　　欧阳迥【华阳人父珏通泉令迥初事孟蜀累官翰林学士迁平章事监修国史尝拟白居易讽諌诗五十篇以献防嘉之赉以银器锦采随防归宋充翰林学士卒赠工部尚书】
　　【元】欧阳【浏阳人八岁即知属文举进士歴国子祭酒入翰林三拜承旨修实录大典三史凡朝廷制诰多出手文章道德卓然名世羽仪斯文賛卫治具与有功焉卒追封楚国公諡曰文有圭斋文集】
　　【明】欧阳韶【字子韶永新人洪武初授监察御史时太祖威断莫测日命御史二人侍班刑赏有失中不諌止者罪之一日子韶侍班上将诛一人他御史不敢前子韶趋跪仓卒不能措词举手加额曰陛下不可上为之霁威其人得从轻典】
　　欧阳莘【洪武初为开州判官爱士恤民政从寛简奸弊悉除吏胥畏服迁行省郎中民攀留泣下
　　不忍释】
　　欧阳贞【字元春分宜人从学士掲徯斯乡进士夏镇学工古文元季退不仕洪武初以易经魁江西乡试授考城主簿改扶沟以老归所着有周易问辨三十卷史提钩七十卷余学初集龙江丛稿东斋寓录贫乐集自号石戸农】
　　欧阳恭【城武人以耆老有才德洪武中擢陜西布政司防政子规由太学生歴官河南按察司佥
　　事】
　　欧阳谦【字伯益沔阳人举明经授耀州学生陞监察御史改编修转考功郎中优于文学所着有
　　沧浪集】
　　欧阳哲【字广哲泰和人永乐进士佥事浙　　　诬之狱民生祀之歴官四十年以　　　人称
　　为介翁】
　　欧阳复【字孟元桂阳人天顺末知泉州廉明公普事集而民不扰讯决狱讼多平反尤体帖人情有媪告其妇不孝者复问之曰不供汝乎媪曰四飡无食公召其妇曰汝饿姑何意妇曰奴家虽贫岂敢饿姑阳复怒而责之曰尚敢言宻令左右取桐油煎麪饼食媪媪食遂吐皆白米饭遂詈媪而慰其妇遣之】
　　欧阳选【字汝魁复子中甲科初知望江邑当孔道选抚贫民不欲俯仰过客人多短之改阙川筠
　　连既至重学校亲为弟子授经居岁余勇退人多贤之】
　　欧阳汶【字伯鲁分宜人以明经行修举授开封　学训导改永康不受士贽师范严整　　子学
　　録尝疏论时事迁周府长史改伊府致仕家居不造城府时论服其清介】
　　欧阳寅【从化人成化中领乡荐仕郁林州知州正直有惠政九年满任民保留加俸复任三年擢南宁府同知去郁林人祀之名宦祠在南宁未久即告致仕归乡士夫莫不髙之】
　　欧阳初【字遂初潮阳人府学教授其教人必先德行而后文艺故及门之士出而见用于时者多矜名节尝葺礼殿及文公祠凡学之废坠者多修举之满考改教授柳州卒泉人敬之祀于先贤祠】
　　欧阳铎【字崇道江西泰和人正德戊辰进士知　平府铎才而文其为政也毁淫祠兴学校置田以饩士务振作士习禁民停防作佛事皆足称云改知福州府广东提学副使】
　　欧阳重【江西人正德进士】
　　欧阳恂【安福人正德末知常德府性鲠政尚简易务节省民力时洪水决隄悉心修筑民困少苏
　　捐俸入觐秋毫无所犯治行为阖省第一】
　　欧阳德【字崇一泰和人嘉靖癸未进士歴国子监祭酒礼部尚书】
　　欧阳诚【字应远分宜人孝友端慎博学善考据谈古今事歴歴如掌以贡入国子中嘉靖辛卯顺
　　天乡试授湖广景陵知县未赴任卒人皆惜之】
　　欧阳衢【泰和人嘉靖丙戌进士第二】
　　欧俟
　　【汉有欧俟氏见容斋随笔】
　　仇吾【韩子云仇吾国为智伯所灭因氏焉】
　　侯冈【地记苍颉姓侯冈氏居冯翊】
　　楼季【姬姓晋穆公庶子楼季之后】
　　修鱼【史记秦嬴有修鱼氏】
　　防【英贤传防子著书篇言法家事】
　　钩弋【英贤传汉昭帝母钩弋夫人又为钩弋氏】
　　投壶【中行穆子相晋侯投壶而生子因以为姓】
　　十二侵
　　箴尹【芈姓楚箴尹克黄之后】
　　【周】箴尹克黄　　　　　箴尹宜咎【陈人】
　　林闾【羸姓】
　　【汉】林闾翁儒【蜀人博学能文见文章志】
　　金留【见姓苑】
　　十三覃
　　三乌【风俗通凡氏于职三乌五鹿有三乌大夫因氏焉汉】三乌羣【上郡计】
　　南宫【姬姓文王四友南宫子之后】
　　【周】南宫长万【宋人】　　　　南宫牛【仲尼弟子】
　　南宫适【字子容孔子弟子三复白圭孔子以其兄之子妻之赠郯伯袭丘侯】
　　南宫极【楚大夫】　　　　南宫说【鲁大夫懿子之弟】
　　南宫万【宋卿】
　　【宋】南宫诚【分寜人天圣登科】　　南宫觐【分宁人庆厯登科】
　　南宫瑞【分宁人绍兴登科】　　南宫靖【分宁人端平登科】
　　南郭【庄子有南郭子綦】
　　【周】南郭且于　　　　　南郭偃【见左传】
　　南乡【晋髙士居隐南乡因氏焉】
　　【汉】南乡槐【羽林左监】
　　南公【卫南公子之后】
　　【周】南公子【战国时人著书三十篇言五行隂阳事】
　　澹台
　　【周】澹台灭明【字子羽武城人孔子弟子】
　　【汉】澹台恭【博士】
　　三闾【姓楚屈原为三闾大夫因氏焉】
　　南门【见姓苑】
　　甘士【周甘平公为正卿士因氏焉】
　　三丘【蜀志有三丘务】
　　三州【孝子传有三州昏】
　　南野【见姓苑】
　　三苗【姜姓炎帝之后为侯国因氏焉】
　　南伯【庄子有南伯子綦子葵古之贤人也】
　　南史【齐有南史氏其后子孙氏焉】
　　蓝尹【楚大夫蓝尹亹之后】
　　三饭【三饭缭之后】
　　南荣【南荣畴见古今人表又南荣　见庄子】
　　十四盐
　　瞻葛【英贤传有熊氏之后】
　　【周】瞻葛祁【宋大夫】
　　占尹
　　占尹应坚【齐人】　　　　占尹德【齐人】
　　十五咸
　　咸丘
　　【周】咸丘防【隐士】
　　函冶
　　【汉】函冶子觉【黄门侍郎】
　　铅陵【见姓苑吕氏春秋】
　　【汉】铅陵卓子
　　函与【晋大夫范皋夷食菜函与因氏焉】








　　万姓统谱卷一百三十一
　　钦定四库全书
　　万姓统谱卷一百三十二　明　凌廸知　撰上声
　　四纸
　　水丘【吴兴宫音】
　　【汉】水丘岑【圉人北海门下书佐至司校尉】
　　水丘崇【司校尉】
　　【五代】水丘昭劵【临安人性沉厚知书能文章事吴越王佐为内都监使】
　　【宋】水丘袤【临安人寳庆进士】　水丘咨龙【临安人绍熙进士】
　　【明】水丘进【永乐中浙江举人】　　水丘曦【永乐中浙江举人俱台州人】市南
　　【周】市南宜僚【楚人见左传】
　　倚相【楚左史倚相之后】
　　【周】倚相季文【士官】
　　子服【姬姓鲁桓公之子公子庆父孙孟懿伯字子服其后以为氏周】子服恵伯【孟椒蔑子劝昭公如楚】
　　子服昭伯【椒之子】　　　子服景伯
　　子家【姬姓鲁庄公之孙公孙归父子家其后为子家氏周】子家子【鲁昭公二十九年卫灵公来献其乘马曰启服堕堑而死昭公将为之椟子家子曰从者
　　病矣请以食之乃以帏里之】
　　子家羁【懿伯桓公孙昭公时知伐季父氏之谋而不泄请释季平子不聼从昭公薨于外季氏欲
　　仕之而逃】
　　子桑【鲁大夫子桑伯子之后秦公孙枝字子桑其后氏焉周】子桑雩【见庄子】
　　子叔【姬姓鲁文公之子公子叔肹之子为子叔氏周】子叔声伯【肹子】
　　子车
　　子车奄息子车仲行子车鍼虎【三人皆子车氏之子秦之良也穆公卒以
　　三良殉国人赋黄鸟诗以哀之】
　　子孟【姬姓鲁公子子孟之后】
　　【周】子孟卿【齐简王时为大夫】
　　子我【姬姓鲁叔孙成子生申字子我因氏焉】
　　【周】子我封人【卫大夫】
　　子有
　　【周】子有恭叔【宋人】　　　子有善祥【鲁人见礼记】
　　子玉【姬姓卫大夫子玉之后】
　　子玉房【秦穆公时大夫】
　　子伯【姬姓卫大夫子伯季之后】
　　【周】子伯先【子夏门人魏人居西河】
　　子师【姬姓郑大夫子师仆之后】
　　【汉】子师将【北平太守】
　　子仪
　　【周】子仪克【宋桓司马之臣】
　　子泉【姜姓齐顷公之子公子湫字子泉之后】
　　【周】子泉防【齐大夫见新序】
　　子献【妫姓陈桓公孙子献之后】
　　【周】子献辽【楚文王时大夫】
　　子尚【妫姓陈僖公生廪丘子尚意因氏焉】
　　【周】子尚伯父【郑大夫】
　　子行
　　【周】子行敬子【卫大夫】
　　子建【芈姓楚太子建之后】
