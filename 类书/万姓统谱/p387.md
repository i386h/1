<!-- { "loadSidebar": true } -->
　　宇文籍【字夏龟父滔官卑少好学尤通春秋窦羣自处士征为右拾遗表籍自代由是知名登进士第宰相武元衡出镇西蜀奏为从事以咸阳尉直史馆与韩愈周脩顺宗实録迁监察御史王丞宗叛诏捕其弟驸马都尉承系其宾客中有为误识者又苏表以破淮西防干宰相武元衡元衡不用以籍旧従事令召表讯之籍因以表狎元衡怒坐贬江陵府尹曺参军至任节度使孙简知重之欲令兼幕府职事籍辞曰籍以君命遣黜亦当以君命升假荣偷奬非所愿也后考满连辟藩府入为侍御史转著作郎迁驾部员外郎史馆修撰与韦处厚韦表防路随沈传师同修宪宗实録俄以本官知制诰转库部郎中太和中迁谏议大夫専掌史笔罢知制诰籍姓恬澹寡合耽玩经史精于著述而风望峻整为时辈推重太和二年正月卒时年五十九赠工部侍郎子临大中初登进士第】
　　【五代】宇文徽【后周洛阳人父珍为宣州刺史徽为礼部上士常奉使至邓国及黑水龙洞诸前后降
　　服三十余部】
　　【宋】宇文昌龄【字伯修双流人进士甲科神宗时为监察御史职事修饬累迁太常少卿诏议郊祀合祭论者不一后竟用其言出知梓夀等州徽宗立为户部侍郎建言嵗省陕西籴价五百万子常累官提举成都路茶马尽革宿马遂溢额进秘閤修撰知夔州】
　　宇文子震【髙宗朝为徽州牧】
　　宇文奉直【熙宁中守懐安军有功徳于民及去民懐其徳不已绘祀于紫云山】
　　宇文之邵【汉州人举进士为交州曲水令神宗时上疏论时政不报遂致仕以太子中允归时未四十自强于学不易其志司马光曰吾闻志不行顾禄位如锱铢道不同视富贵如土芥于今之邵见之矣】
　　宇文愚【太平兴国进士】　　　宇文册【嘉佑进士】
　　宇文褒【元佑进士俱井研人】
　　宇文粹中【蕐阳人以文学际遇累官至尚书左丞弟虚中举进士官至签书枢宻院事讁韶州建炎中应诏起以资政殿大学士使金金人留之虚中每宻以蜡书奏虚实遂遇害有文集行于世】
　　宇文虚中【蜀人仕宋累官资政殿大学士建炎初使金为祈请使会金人方议礼仪制度爱其
　　才学遂留不遣后卒于金】
　　宇文绍节【广都人孝宗以虚中及其子师援皆死于金愍之命绍节为之后登进士第累官端明殿学士签书枢宻院事多所建明朝延咨访蜀事绍节审而后言皆周悉事情卒谥忠恵】
　　宇文百之【新井人性孝友数世不异居庭前六燕同巢紫荆异本合榦人以为孝友之应】宇文峒【成都人嘉定间为邑酒正摄县事修廸学宫祀周程张朱四子度正魏了翁为之记焉】宇文千之【乾道进士阆中人】　宇文十朋【奉议郎】
　　宇文常【政和末知黎州有上书乞于大渡河外置城邑以便互市者诏访常常言太祖观蜀地图画大渡为境歴百五十年无夷患今若于河外建城邑边隙寖开非中国之福也乃止】
　　宇文时中【仕左中奉大夫直秘阁】
　　【元】宇文公谅【字子贞归安人通经史百氏言有操行累官国子监丞岭南廉访佥事平居虽暗室必正衣冠端坐昼有所为夜则书之其不可书即不敢为所着有折桂等集门人私谥曰纯节先生】
　　【明】宇文夏中　　　　　宇文铸【陜西人宣徳中任归安教谕】宇文溥【归安人宣徳中任通判】　宇文靖【干州人成化举人任推官】
　　宇文钟【陜西人治进士】
　　补禄
　　【晋】补禄彪【恵帝时殿中中郎见英贤传】
　　古野【一作古冶】
　　【周】古野子【齐景公勇士】
　　古口
　　【汉】古口引
　　武罗【夏时侯国之后】
　　武彊【汉二十八将王梁封武彊侯因氏焉】
　　武成【嬴姓风俗通赵平原君胜封武成君因氏焉】鲁阳【芈姓楚公族有鲁阳氏】
　　五王【妫姓风俗通齐自威宣湣襄至王建五王因以为氏】左史【古者左史记言楚有左史倚相左史老其后也】古孙【姬姓王孙贾之后随音改为古孙氏】
　　武仲【姬姓臧武仲之后】
　　甫爽【世本宋大夫甫爽之后】
　　九蟹
　　扰龙【刘累之后】
　　【汉】扰龙羣【侍御史】
　　十贿
　　宰父
　　【周】宰父黑【仲尼弟子】
　　宰氏
　　【周】宰氏学【范蠡师计然姓宰氏字文子葵丘濮上人】
　　十一轸
　　尹文【见世本】
　　【周】尹文子【齐人著书五篇】
　　尹午【楚大夫敖尹午之后】
　　【周】尹午子叔
　　十三阮
　　偃师【妫姓陈太子偃师之后】
　　防井【见姓苑】
　　苑羊【左传莒大夫苑羊牧之后】
　　斫胥【见姓苑】
　　十六铣
　　单父
　　【汉】单父右军【见容斋随笔】
　　十七篠
　　赵阳【姬姓濳夫论卫公族有赵阳氏】
　　十八巧
　　小王【卫大夫小王桃申之后】
　　十九皓
　　老成【古贤人老成子之裔孙】
　　【周】老成方【宋大夫著书十篇言黄老之道】
　　考成
　　【周】考成子【防学于尹先生见列子】
　　老莱
　　【周】老莱子【楚贤人著书孝二亲行年七十未娶作婴儿戏着五彩斑烂之衣上堂诈跌为儿戏以乐
　　亲】
　　駮马
　　【汉】駮马少伯【见容斋随笔】
　　廿一马
　　马师【姬姓郑穆公之孙公孙鉏为马师因以为氏周】马师皇【列仙传】
　　贾孙【卫大夫王孙贾之后】
　　【汉】贾孙【北海人侍中】
　　马矢【汉有大司徒马宫本马矢氏】
　　【汉】马矢匡【河东人】
　　马适
　　【汉】马适育【毕梁矦】　　　　马适求【功臣讨王莽见害】
　　马适建【见容斋随笔】
　　夏父
　　【周】夏父弗忌【鲁大夫】　　　夏父征【宋大夫】
　　夏父展【鲁宗人谏宗媍觌不用币】
　　夏侯【醮国商音夏禹之后封杞楚灭简公弟他奔鲁封夏阳侯因氏汉】夏侯婴【沛人为沛廐司御以太仆从髙祖入蜀定三秦又从击项羽及髙祖受围平城既开一角
　　出婴徐行持满外向卒得脱后事文帝封东平矦】
　　夏侯始昌【鲁国人通五经以齐诗尚书教授字仲舒韩婴死后武帝得始昌甚重之始昌明于
　　隂阳先言柏梁台灾日至期日果灾为昌邑王太傅以夀终】
　　夏侯胜【字长公始昌子少孤好学从始昌授尚书及洪范五行传又从欧阳氏学善説礼征为博士光禄大夫昭帝崩昌邑王嗣立数出胜当乗舆前谏曰天久隂不雨臣下有谋上者王怒缚以属吏是时霍光与车骑将军张安世谋欲废昌邑王光让安世泄语安世实不言乃召问胜胜对言在洪范安世大惊以此益重经术士迁长信少府宣帝朝以议武帝谥同黄霸下狱霸从胜受经隆冬讲论不怠寻赦出为谏议大夫迁太子太傅受诏撰尚书论语説赐黄金百斤年九十卒诏为胜素服五日以报师傅之恩儒者以为荣胜每讲授尝谓诸生曰士病不明经术经术茍明其取青紫如拾地芥尔学经不明不如归耕】
　　夏矦防【字长况宁陵人侍母疾衣不觧带者二年母怜其苦令出便寝息防方假寐忽梦其父告之曰汝母疾沉痼非几药可愈天帝怜汝至孝赐以仙药在居室后桑枝上防忽惊起如所言得乐进之母病顿瘥】
　　夏矦建【字长卿胜从父子师事胜欧阳髙左右采获又从五经诸儒问与尚书相出入者牵引以次章句具文餙説胜非之曰建所谓章句小儒破碎大道建亦非胜为学疏略难以应敌建卒自颛门名经为议郎博士至太子少傅子千秋亦以儒显名仕至少府太子少傅】
　　夏矦惇【字元让沛国谯人婴之后魏将曹操初起惇为裨将寻领东郡太守屡从征伐有功文帝
　　时拜大将军惇性清俭有余财辄以分施卒谥忠侯】
　　夏矦渊【字玅才惇族弟也太祖居家曾有县官事渊代引重罪太祖营救之得免时兖豫大乱渊以饥乏弃其防子而活亾弟孤女人以此义之太祖起兵以别部司马骑都尉从迁陈留颍川太守及与袁绍战扵官渡行军校尉绍破使兖豫徐州军粮时军食少渊传馈相继军以复振还拜典军校尉渊为将赴急疾常出敌之不意故军中为之语曰典军校尉夏矦渊三日五百六日一千歴征西将军拒刘备战死谥曰愍矦】
　　夏矦恵【字雅权渊之子仕魏为乐安太守以文学见称与钟毓素有辨驳事多见从】夏矦霸【渊中子太和中赐爵闗内矦正始中为讨蜀护军右将军进封传昌亭矦】
　　夏矦称【渊子自孺子时便好合聚童儿为之渠帅戏必为军旅战阵之事有违者輙严以鞭棰众莫敢逆渊竒之使读项羽传及兵书不肯曰能则自为耳安能学人年十六见奔虎一箭而倒魏太祖把其手曰我得汝矣与文帝为布衣之交每宴会谈一坐辨士不能屈世之髙名者多从之游年十八卒】
　　夏矦荣【渊子防聪慧七嵗能属文诵书日千言经目辄识之文帝闻而请焉賔客百余人人一奏刺悉书其乡邑姓名世所谓爵里刺也客示之一寓目使之遍谈不谬一人帝深竒之汉中之败荣年十三左右提之走不肯曰君亲在难焉所逃死乃奋剑而战遂没阵】
　　夏矦尚【字伯仁渊从子也文帝与之亲友太祖定兾州尚为军司马将骑从征伐后为五官将文学魏国建迁黄门侍郎代郡胡叛遣鄢陵矦彰征讨之以尚参彰军事定代地还太祖崩于洛阳尚持节奉梓宫还邺并録前功封平陵亭矦拜散骑常侍迁中领军文帝践祚更封平陵乡矦迁征南将军领荆州刺史假节都督南方诸军事谥曰悼】
　　夏矦【字太初少知名弱冠为散骑黄门侍郎尝进见与皇弟毛曽并坐耻之不悦形见于色明帝恨之左迁为羽林监正始初曹爽辅政爽之姑子也累迁散骑常侍中护军世名知人为中护军防用武官参防牙门无非俊杰后多牧州典郡立法垂教者太傅司马懿访以时事上议于懿皆切政理懿敬重焉顷之为征西将军假节都督雍凉诸军事】
　　【晋】夏矦湛【字孝若谯国人防有盛才文章宏富善构新词而美容观尝与潘岳同车接茵京都谓之连璧泰始中举贤良对策中第拜郎中后转尚书郎出为野王令恵帝即位为散骑常侍】
　　夏矦淳【字孝冲湛弟亦有文藻与湛俱知名官至弋阳太守】
　　夏矦承【字文子湛子参安东军事稍迁南平太守大兴末王敦举兵内向承与梁州刺史甘卓巴东监军栁纯宜都太守谭该等并露檄逺近列敦罪状会甘卓懐疑不进王师败绩敦悉诛灭异己者收承欲杀之承外兄王廙苦请得免寻为散骑常侍】
　　夏矦伏朗【着三礼图十二卷】　夏矦泰
　　【南北】夏矦详【字业谯郡人年十六遭父艰居防哀毁三年庐于墓侧尝有三足雀飞来集其庐户众咸异马后仕宋为新汲令政有异绩歴事八将州郡称之天监元年征为侍中车骑将军迁湘州刺史详善吏事在州四载为百姓所称州城南临水有峻峯旧老相传云刺史登此山辄被代歴政莫敢至者详于其地起台榭延僚属以表损挹之志六年征为尚书右仆射卒谥曰景】
