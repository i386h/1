<!-- { "loadSidebar": true } -->
　　傅师【字子言治春秋工书有楷法举进士权德舆于门生中推为顔子入翰林为学士歴尚书右丞】傅询【字诚之亦能文清粹端美如神仙中人防昌初第进士歴昭义节度使】
　　【宋】傅思让【信都人有勇力善骑射太宗时累官至平州刺史奉诏破契丹兵于唐兴口四迁为容州
　　观察使知莫州移陇州】
　　傅俊【襄城人光义狥襄城俊以县亭长迎军拜为校尉累从征伐有功拜积弩将军】
　　傅尧俞【字钦之郓州人十岁能文未冠举进士为监察御史里行时仁宗春秋高皇嗣未立尧俞请建宗室之贤者哲宗时拜中书门下侍郎及卒宣仁太后曰傅侍郎金玉君子也嗟惜乆之】
　　傅霖【青州人少与张咏同学霖隐不仕咏既显求霖者三十年不可得及咏知陈州乃来谒阍吏白傅霖咏请见责之曰傅先生天下贤士吾尚不得为友汝何人敢名之咏问霖昔何隐今何出霖曰子将去来报子尔翌日别去后一月咏卒】
　　傅楫【字元通仙游人治平中进士徽宗朝为中书舍人时曾布当国自以于楫有汲引恩冀为之用楫畧不倾下凡命令及用人不当悉廷论之又毎以遵祖宗法度安静自然劝帝后见时事寖兴知祸之始此求去以龙图阁待制知博州卒】
　　傅卞【景祐中为国子博士与王陶赵彦若孙洙并任舘阁编校书籍治平中知谏院除宝文待制】傅察【字公时济源人尧俞从孙端重有持操为文温丽举进士蔡京欲妻以女察拒之初调青州司
　　法防军宣和中以吏部员外郎使金不屈死赠徽猷阁待制諡忠肃】
　　傅伫【字凝逺仙游人宣和元年进士授无棣主簿调南安县丞岁大饥民弃妻子相属伫请出常平仓钱设安养院食之民不失所明年岁丰悉访所亲归之迁知晋江县防治战船伫躬督其役劳费半他邑而事独先办张浚闻于朝特减磨勘二年除茶司干办公事】
　　傅知柔【楫从孙宣和中登第调循州推官贼曾少龙入境敎民造兵具伤死者百余人贼大溃城赖以全事闻擢知龙岩县防冦窃发闻其威名独不敢犯境及去遂肆焚掠调泉州佥判帅臣檄捕海防知柔出帜以示防即降终朝请郞福州佥判】
　　傅裔【承议郎知县事兼管学事劝农公事兵马都监及管县界河塘沟洫事武骑尉】
　　傅墨卿【字国华以大父傅正恩补太庙斋郎宣和中以礼部尚书持节册立高丽王楷有功还赐同进士出身建炎中守正奉大夫致仕墨卿凡三使高丽所过郡县辄为守令道上德意以寛宥为务官吏有责罚编置亦贷除之高丽至今有庙祠初墨卿尉江都徃来山阳深为节孝处士徐积所知人问积所为墨卿者积曰方钦圣升遐楚之官吏寓客皆集服临郡廷下惟傅尉称哀吾以是贤之】
　　傅崧卿【字子骏墨卿从兄弟省试第一擢甲科累迁考功员外郎方士林灵素得幸造符书自三公辅臣以下皆从灵素师授崧卿与曾几独不行被譛出为鄂州蒲圻县丞高宗召为中书门下省检正诸房公事诏问建都就便崧卿以建康建国宜定基本以济中兴为对北敌渡江上自越将幸四明崧卿为浙东及衢信州防遏使明年知越州金师大举入防高宗将亲抚六师崧卿入对言留都管籥防郡辅翼当及銮舆未发亟图之庶无后虑上称善进给事中自国家多事常慷慨欲以功名自见与客言及国事辄愤诧或至流涕览镜见齿髪衰落叹曰吾遂无以报国家而死乎未及大用而卒时人惜之所着有樵风溪堂集六十卷西掖制诰三卷其夏小正传最行于世】
　　傅淇【字元瞻仿子绍兴进士除太府少卿轮对乞择端谨诚慤之士以僃宫僚上从之歴宗正少卿
　　直龙图阁赠莆田县开国男】
　　傅雱【临江人为从侍郎改宣教郎建炎中初任工部侍郎使于金国其诰词有曰庶尔一言之合成
　　吾两国之懽识者知高宗之意在于讲和矣】
　　傅自脩【字勤道察次子绍兴中监泉市舶务秩满务之宿十去八九后番商为贪吏所困号泣岸下或语之对曰昔官有须而白者主我故多载今不见此官人者吾辈所载众夺殆尽闻于朝由福建机幕除提举福建市舶推髻之民举手相贺知潮州海防猖獗自脩招降之请于朝籍为水军赖以控扼海道累官直宝文阁将漕江西】
　　傅惟肖【字应求南安人绍圣末上舍释褐知清江县属岁歉发仓赈济饥民遇籴者攘夺之巡尉希赏欲以强盗论惟肖笑曰迹则似矣顾未尝结徒侣操兵械奈何加以重辟由是全活者众子倘为潮州録参蠲上供耗银民德之知肇庆府南山有紫石可为砚属县以石工占胥每虑数十倘悉斥去之】
　　傅伯成【字景初察之孙少从朱熹学登隆兴初进士第累官集英殿修撰知建康镇江府皆有善政理宗时以宝谟阁学士奉祠伯成纯实无妄毎称人善不啻如已出语及奸邪则词色俱厉不少假借卒年八十四諡忠简】
　　傅康【字仲良伯成之子以父任知古田县猾胥匿簿书赋入日少康籍其家出所匿覆得实邑计以饶为司农寺丞知汀州时兄壅守漳其父徃来就养乡人荣之徙南剑发奸擿伏吏不敢欺累进司农少卿兼左司谏熟典章工甚材之脱知袁州直徽猷阁致仕】
　　傅自得【字安道济源人少负文名三应博学宏词科光褒序其文集云英伟盖世之才超迈不羣之器不能与世俯仰其文骨格雄壮波澜浩博有至乐斋文集淳熈中为宣城太守二子伯寿伯诚联第伯夀仕至枢密伯诚仕至侍郎除集撰知建宁】
　　傅缜【字子玉铅山人应进士防舍法行不忍弃其亲弃所业归养尤乐于义岁歉率先发廪济之岁
　　以为常人称傅长者绍兴初贼至相戒不敢犯】
　　傅求【字命之考城人进士甲科歴梓州路转运使夷冦合江求驰徃按所以状乃县吏冐取播州田獠而叛即黥吏至岭南患遂息事闻进秩徙陜西关中行当十铁钱盗铸不可计求请变法时州县以散二百八十万缗亟下令更为当三民出不意荡产失业多自经死然盗铸遂止自康定用兵移税输边民力大困求令输本州而转钱以供边籴民受其惠而兵食亦足召为戸部副使累迁龙图阁学士权开封府】
　　傅子云【字季鲁金谿人学以明善知本为先言行动中防矩尝主瓯宁簿决讼必传经义人服其
　　学有易传论语集传中庸太学解孟子指义离骚经解并文集行世】
　　傅诚【字至叔仙逰人淇孙尝从朱文公防淳熈中登第初除国子博士迁太常轮对深忧国势不振
　　力劝寜宗奋起治功歴司封郎中】
　　傅大声【字仲广仙逰人淳熈进士通判道州适防起大声调发治军奋力鏖战贼皆溃去寻知州
　　事百姓阇城呼曰傅父】
　　傅大询【字公谋宜春人诗人饮月云酒满金樽月满轮月沉轮影在金樽更深坐乆诗喉渴一举
　　金樽和月吞】
　　傅汶【字元鲁以父伫荫补官初调清流县尉捕盗改知将乐县时朝廷以军兴鬻僧责之县他邑视民产均敷之汶即遣吏赍度牒徃三山减直而售官出余直以足数寻倅广州帅司马伋以捕盗贼满三狱申审覆奏动淹数月为虑汶曰容某以三日办之帅以为喜汶退召狱吏具见禁劫盗分三类引鞠具得其情知贵州郡僚月俸积压汶至悉拨钱还之帅张南轩闻之只此一节便见施为遂率部使者交荐而司马伋召还亦力荐之遂除提举江西茶盐继知德庆府所至以仁政称终朝请大夫】
　　傅瑾【字公宝汝隂人任蔡州助敎力学强记尤防字韵奉先克孝与隣喜施尝敎李端愿尚名节养器识为先卒有字林补遗十二卷音韵管见三卷闻见録十卷藏家有端愿墓序铭】
　　傅壅【字仲珍伯成子泉州人嘉定三年以宣敎郎知崇安县事听讼得情吏不敢欺增筑赵抃旧堤以遏水患创均惠仓以僃荒益学田以养士建祠宇以祀朱熹立义冢以葬露骼仕至都官郎中今祀于学宫】
　　傅烈【字承仲晋江人以易学名家庆元擢进士歴惠州敎授歴知循州民怀其惠】
　　【金】傅霖【玉田人第进士累官至崇义军节度副使行部临潢没于兵子辅之亦第进士授荥阳令元兵
　　压境抗节不屈死】
　　【元】傅常【字仲常铅山人举进士调余姚判官常视州符剖决沮滞吏民翕然服之至正秋海上有警宣阃檄常侦贼定海而常所受徙民兵与贼遇弗敌死之仲常居官有氷蘖声戍之役借人一短褐以徃其在海上念其母氏毎泣数行下盖本忠孝亷洁之士寔不知兵乃与之一旅御重防徒委之死世皆惜之常之母及其兄不能归因以为家】
　　傅起岩【汾西人初为丞相椽歴西台治书陞中书左丞知经筵事后拜台中丞多着勲绩卒諡正
　　献】
　　傅立【德兴人通皇极数学为集贤大学士有文名卒諡文懿子岩卿为秘书少监集贤直学士】傅若金【新喻人少贫刻励于学能文章尝游京师虞集见其诗大嘉称赏揭傒斯亦称其诗高出
　　魏晋下不失于唐】
　　傅定保【晋江人六岁能解大学事母至孝大德初用荐为漳州学正首以太极图西铭讲说听者
　　悦服号古直先生】
　　【明】传献【松滋人呉元年授江西行省官陈友谅既平擢中书省左丞歴防知政事与李善长定律令奉上德意务从简当洪武元年上郊庙议时近京师火四方水旱相仍上谕修省献以天心仁爱为对引罪自己于是诏中书省及台部集耆儒讲求弥灾事宜】
　　傅铎【内黄人早有才识由太学生歴官勤能陞至戸部左侍郎】
　　傅复【和顺人洪武间由国子生授吏科给事中才能著称累官浙江左布政使】
　　傅藻【义乌人博通经史善词章洪武中侍东宫编纂春秋始末二十卷累官至河南按察使】傅友德【直宿州人国初归附累功封永昌侯进封頴国公兼太子太师坐胡党暴卒子忠尚寿春宫主为驸马都尉停嗣明兴猛将云从功倍云台而六王最着其以骁勇称者莫如开平次则傅颍国耳观下蜀扫滇逾险隘渉荒逺席卷飇驰譬之良骏超轶絶尘而造父为御奋迅腾骤一日千里其用兵方畧悉禀庙算是岂泛驾者哉】
　　傅中【字景华临川人少习儒以春秋应进士举不中遂放情山水遇异人授以太极数学王师下豫章邓愈荐之召中至对称旨上伐陈友谅中从行事多竒中为人捐介寡与人言尝戴铁冠人因号曰铁冠道人云】
　　傅道【字士行钱塘人洪武中任德化县丞清介自持擕二童随任时伪汉初平民乱野荒道力辑和
　　遂获成效卒于官贫不能归乃葬城东钦天山之麓】
　　傅衡【洪武中平陆县典史涖事明敏賛治公勤以绩最陞监察御史】
　　傅啓让【石首人永乐进士授河南佥事清慎有为吏畏民服尝奏筑隄以御河水民皆德之官至
　　大理寺少卿】
　　傅淳【字伯厚慈谿人家世业儒父时偕以道学鸣于乡淳能传其家学乡人称为退密先生有洪范
　　敷言性理丛说大学补畧视志藁藏于家】
　　傅吉【大成人以通经领乡荐永乐中擢监察御史刚直有为陞陜西按察司副使】
　　傅海【威县新台社人正綂间父殁庐墓三年不容妻子相见盖祠堂一所安父母画象晨昏奉奠夜有虎来进坟海正色视曰为我父母生死不恤语毕虎遂去人以为孝行所感有司奏闻旌表】
　　傅恭【分宜人正綂末建宁主簿沙防境民多被其胁从丞典以下皆遁去恭独挺身防县事率民兵
　　悉力保障反覆以利害开谕其民民于是鲜有从乱者】
　　傅瀚【字曰川新喻人天顺进士歴捡讨春坊谕德时方士李孜省为通政侍经筵瀚进讲极言汰冗
　　官歴礼部尚书諡文穆】
