<!-- { "loadSidebar": true } -->
　　易充【字正翁分宜人唐状元重之后幼聪敏拔羣年十六七愽通易书诗号三经防士教授乡闾逺
　　近从学者甚众所着有中洲文集】
　　易青【惠州人为都督行府摧锋军効用经畧使连南夫与统制韩京防于惠州督诸兵讨广贼曾衮募死士夜刼衮营而青被执贼佯呼曰汝大军为我所擒者甚众青大呼曰勿信所擒者我耳贼又言我不汝杀苐令经畧持黄榜来招安青又呼曰勿听任贼杀我我唯以一死报国贼怒焚之青死骂不絶口事闻赠保义郎为荐祭】
　　易凖
　　易林
　　易东【俱登科】
　　【元】易炳文【襄阳人元末随父友旺徙居沔阳父丧炳文庐墓六年哀慕终身时人慕之多遣子弟从
　　之游乡人称易孝子居前有池产莲一蒂二花人以为孝所感】
　　【明】易绍宗【攸县人初从太祖高皇帝北伐屡立战功授象山县钱仓所千戸洪武三十四年倭贼登刼汤岙家磡绍宗遂大书于壁曰设将御敌设军卫民纵敌不忠弃民不仁不忠不仁何以为臣不职何以为人书毕命妻李氏具牲酒生奠之与诀而出乃宻令游兵从间道焚其舟贼惊还救绍宗率所部直前格战杀贼无算追击至海岸淖深马陷贼囘攻之犹手刃数十贼遂死焉其妻携孤赴奏谕赐祭勒碑以旌之】
　　易英【字以和湖广澧人洪武末为浙江布政司防政政尚寛平明于大体奨励儒生务期成效尤嗜
　　诗书公务之暇手不释卷】
　　易思【字景善夷陵人洪武中由经明行修任本州学正寻陞怀柔县丞以捕巨贼活饥民功陞知县
　　有遗爱于民子孙以文业显】
　　易节【字时中万载人永乐中进士擢行人歴官郎署才能著称累陞贵州左布政使有惠政夷人化
　　服卒于官】
　　易先【湘阴人永乐初由太学生髙等选授交阯谅山知府平易之政足以得民进交阯按察使乃治谅山宣德初交阯叛贼攻城先奋志不回婴城固守粮尽阖家同死事闻遣官谕祭追赠广西右防政】
　　易纲【字正道衡阳举人持身廉洁莅政寛和散利薄征缓刑弛役有古循吏之风民爱之如父母焉】易伦【益阳人少有大志宣德以乙榜教宜龙召入为御史独立敢言忤时权谪教宜川学尚书江渊
　　称其后学而模范循循云】
　　易舒诰【字钦之攸人进士改庶吉士授检讨词翰为时所重逆瑾怗威人皆争附之舒诰不屈遂改戸部主事瑾败复入翰林声誉日起天下卬然有公辅之望以亲老归居十四年杜门却轨娱亲之余所着诗尤精于律】
　　易鹗【固始人成化进士】
　　易鸾【分宜人正德进士】
　　易赞【字廷用临汾人正德辛未进士厯官右副都御史】
　　易直【字子顺宜春人少读小学及朱氏家礼即躬行不倦父廷选故端肃诸子少违辄叱怒直跪伏终日不命之不起父疾直甞粪苦寻愈及再疾以粪味甘为忧父竟卒尝遇急冦至抱母哀恸不离贼舍之去母殁庐于墓三年服阕例应贡直伤祠墓无所主上书求解诸生籍提学副使唐锦察直恳诚许之于是结庐旸崖之山读书自得嘉靖初元令有司举行义者以闻诏旌直孝行之门】
　　易元贞【字正之桂林人嘉靖己酉自崇阳令调平县清介自持遇事不苟尤恤孤弱禁彊御暇日延诸生论道谈文当道交章荐之报至公卒行李萧然无余赀敛皆出于士民遐迩哀恸城之人为其丧而罢市送之虽崇之士民亦送至平江泣吊云】
　　易寛【字栗夫安福人嘉靖乙未进士歴提学副使】
　　易道谈【字进明巴陵人嘉靖癸丑进士歴知府】
　　【嘉靖乙丑进士易可乆分宜县人歴郎中】
　　翟【音宅南阳征音黄帝之后代居翟以地为氏】
　　【周】翟璜【下邽人魏文侯与士大夫坐问曰寡人何如君也皆曰君仁君也翟璜曰君非仁君也文侯怒问任座对曰仁君也曰子何以言之对曰臣闻之其君仁者其臣直向璜之言是以知也文侯曰善复召璜为上卿】
　　翟景【战国时天下合从缔交之士】
　　【汉】翟公【下邽人文帝时为廷尉宾客塡门及罢门外可设雀罗后复用宾客欲徃公大署其门曰一死
　　一生乃知交情一贫一富乃知交态一贵一贱交情乃见】
　　翟方进【字子威上蔡人以射策甲科为郎累迁丞相司直举劾旬嵗间免两司朝廷惮之永始中拜相以儒雅缘饰吏事号通明相封髙陵侯子义元始中为东郡太守王莽簒弑义起兵讨之】
　　翟酺【字子超广汉雒人四世传诗酺好老子尤善图纬天文厯算征拜议郎迁侍中安帝时阎显等并用威权酺上疏切谏不省出为酒泉太守击斩叛羌威名大振顺帝即位迁将作大匠屡因灾异多所匡正以权贵诬罢归】
　　翟义【字文仲为东郡太守王莽居摄义乃谓陈丰曰新都侯摄天子位故择宗室幼稚者以为孺子依托周公辅成王之义且以观望必代汉家方今天下衰弱外无强藩天下頫首服从莫能亢扞国难吾幸得备宰相子身守大郡受汉厚恩义当为国讨贼以安社稷欲举兵西诛不当摄者】
　　翟牧【兰陵人有子曰况与同郡白沛同受孟喜易仕汉为愽士由是易有翟孟白之学】
　　【晋】翟汤【字道保浔阳人笃行廉洁耕而后食永嘉中冦害相继闻汤名德皆不敢犯王导庾亮交荐不起子庄以孝友称征辟亦不就庄子矫矫子法赐皆有隠德时称浔阳四隠】
　　翟超【山阳太守】
　　翟庄【阳之子字祖休少以孝友著名遵汤之操不交人物耕而后食语不及俗惟以钓弋为事及长不复猎或问渔猎同是害生之事而先生止去其一何哉庄曰猎自我钓自物未能防尽故先节其甚者且夫贪饵吞钩岂我哉岂我哉时人以为知言晚节亦不复钓端居荜门歠菽饮水州府礼命及公车征并不就年五十六卒】
　　【南北】翟法赐【浔阳柴桑人曾祖汤祖庄父矫并髙尚不仕逃避征辟法赐少守家业立屋于庐山顶丧亲后便不复还家不食五谷以兽皮及草为衣虽乡亲中表莫得见焉州辟主簿举秀才征著作佐郎并不就后其家人至石室寻求因复逺徙违避征辟遁迹幽深浔阳太守邓文子表曰奉诏书征郡民新除著作佐郎南阳翟法赐补散骑侍郎法赐隐迹庐山于今四世栖身幽岩人防见者如当逼以王宪束以严科驱山猎草以期禽获必至颠殒有伤盛化乃止后卒于岩石之间不知年月】
　　【隋】翟普林【楚邱人事亲以孝闻躬耕色养不应州郡辟命乡里谓为楚邱先生后父母疾亲易燥湿不解衣者七旬大业初父母俱终哀毁殆将灭性庐于墓侧负土成坟盛冬不衣缯絮惟着单纕而已家有乌犬随其在墓若普林哀临犬亦悲号见者嗟异有二雀巢其庐前柏树驯狎无所惊惧司巡察奏其孝感擢为孝阳令】
　　翟光业【事继母以孝闻不殖财产假官舎以居萧然仅蔽风雨日与宾客饮酒聚书为乐仕后周
　　为枢宻使】
　　翟干祐【有道术以考召著名云安一邑江流之险十有五防一日召其滩神使平之至者十四最后至乃一女人曰防江小民借江流之险为人挽负以资生岂可平也于是命滩神悉复其险】
　　【唐】翟璋【陜州刺史】
　　【五代】翟道宗【守晋州为贼所陷不屈被杀】
　　翟光邺【字伯基鄄城人武定刺史】
　　【宋】翟守素【济州人父溥晋左司御府率守素仕周歴供奉官入宋累官剑南十州都巡检使太宗时为天雄军兵马钤辖知大名府歴内职五十余年性谨慎寛仁容众所着有治绩】
　　翟守珣【太祖时为李重进亲吏重进为中书令移镇青州谋举兵叛遣守珣徃潞阴结李筠守素识太祖徃还京师潜诣枢宻承防李处耘求见太祖问曰我欲赐重进铁劵彼信我乎守珣曰重进终无归顺之志太祖厚赐守珣】
　　翟兴【字公祥伊阳人徽宗时与弟进应募击敌号大翟小翟以保防陵寝功累官京西按抚等使兼知河南府绍兴中刘豫将迁汴阴遣人杀兴事闻赠保信军节度使兴为将多勇畧军食或不继激以忠义无不奋励在河南金人不敢犯诸陵子琮沉勇有父风继兴为镇抚使】
　　翟进【兴弟累以战功进西京北路制置使兼知河南府会巨冦杨进拥兵数万残害汝洛　　兵犯
　　进追之而贼四砦马惊坠堑为所害赠忠州刺史官其后五人】
　　翟汝文【字公防丹阳人举进士绍兴初累官翰林学士防知政事与秦桧不和罢去汝文风度翘
　　楚好愽古雅精篆有文集】
　　翟亨【归善人事母孝给邦人呼为翟夫子】
　　【明】翟益【洪武中任平原县丞廉声大着寻陞按察司佥事持法平公】
　　翟溥福【字　　东莞人永乐进士任知青阳县寻陞知府咸有惠政修白鹿洞讲明经籍民知慕学为江西第一郡守致仕去居官三十余年廉明刚正始终不二家事萧然清贫自甘】
　　翟整【永乐初知南京应天府修举废坠孜孜不辍为政务寛平厚德民服秩满邑不释复留之寻致
　　仕】
　　翟敬【字致恭大兴人正綂壬戌进士歴太仆寺卿】
　　翟亨【九谿卫指挥佥事正统中以征防顾及麓川功累迁指挥使后复征麓川偕其弟战死朝廷遣
　　官谕祭之】
　　翟瑄【字廷瑞洛阳人天顺甲申进士歴尚书】
　　翟銮【字仲鸣锦衣籍西乡人治乙丑进士改庶吉士歴武英殿大学士吏部尚书甲辰以子中式罢乙巳诏复冠带隆庆初复职諡文懿有应制词翰林院文集若干卷藏于家】
　　翟鹏【字志南武定人正德乙未进士歴官都御史嘉靖庚子起鹏于家　　　　偏保河南山东等处军务驻大同　　　质直端劲外无悃愊内有经济才畧　　不通贿遗有前辈大臣风节柄臣恶之北兵退捃摭细故闲住明年敌又至诸大臣益畏惧莫肯出大同复起鹏提督如故以防御功歴陞兵部尚书甲辰兵部议掣防秋兵太早敌直犯紫荆上大怒逮鹏诏狱谪戍邉行至河西务借宿民家不纳告　　阎主事主事挞民家留鹏宿民家告之东厰以闻复逮鹏瘐死锦衣狱】
　　翟唐【字尧夫　　人第进士为御史以敢陈有声正德十年莅广州甫下车即条布教令以表正风俗为先务文庙丁祭始用　士乐歌崇乡饮礼治举其大其初政可槩见若此性严毅不挠于豪猾一无所假时市舶太监梁瑶骫法扰民遂举宪典束持之因而奏讦瑶纳赂其党遣禁校逮捕焉百姓奔走哭泣如丧考妣遮道留之乃得左迁嵩明县】
　　翟瓒【字廷献昌邑人正德甲戌进士歴兵部侍郎】














　　万姓统谱卷一百二十一
　　钦定四库全书
　　万姓统谱卷一百二十二　明　淩迪知　撰入声
　　十一陌
　　席【安定商音晋大夫借谈之祖伯鯈司晋典籍因氏裔孙环避项羽名改为席唐虞】席老师【襄陵人姓席氏其名未闻即古之席公以播种耕稼为事每击壤而歌于路曰耕而食凿
　　而饮出而作入而息帝力于我何有焉尧闻而嘉之尊为老师云】
　　【汉】席广【议郎经明行脩隂兴荐光禄勲】
　　【南北】席法友【安定人仕魏为豫州刺史封苞信县伯宣武末刺济州以廉和著称终光禄大夫諡曰襄】席阐文【安定临泾人幼孤喜涉猎书史仕南齐为雍州刺史梁武帝时除都官尚书出为东阳守
　　在郡有能名冬至悉放狱囚依期而至改封湘西侯卒諡曰威】
　　席固【字子坚为襄阳着姓归魏持节为骠骑将军】
　　席希秀【撰辨林三卷】
