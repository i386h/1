<!-- { "loadSidebar": true } -->
　　周让【正之弟性简素博学多通始仕不得志隠于句容之茅山频徴不起梁承圣初召为国
　　子祭酒寻为仁威将军城句容以居之命曰仁威垒】
　　周防【父寳安卒后亦为偏将征欧阳纥平定淮南并有功封江安县伯歴晋陵定逺二郡太守太建
　　九年卒时年二十四赠电威将军】
　　周兴嗣【世居姑孰善属文甞投宿逆旅有人谓曰子才学迈世当被知英主言讫不知所之梁天监初奏休平赋累迁散骑侍郎法书中有王羲之草书千字患其不伦命兴嗣以韵语属之一夕成文须髪为白迁给事中佐撰国史有文集百余卷】
　　周炅【字文昭安成人有将帅才仕陈累迁都督江州刺史进爵为侯田陇叔以江北叛入于齐炅讨
　　斩之尽复江北之地号平北将军】
　　周直【字思方让之弟幼聪敏仕梁为西中郎湘东王外兵记室参军与南阳宗懔同掌书记累迁昌州刺史入陈位太常卿光禄大夫直方雅敦厚有集二十巻子确有行检博涉经史仕至都官尚书】
　　周泽【字穉都拜太常清洁循行尽敬宗庙甞卧疾斋宫妻问之泽大怒以妻干犯斋禁收送诏狱谢
　　罪】
　　周罗防【字公布仕陈与齐师战勇冠三军除豫章内史狱讼庭决不闗吏手人怀其惠】周山图【字季寂义兴人谨直寡言始仕宋当元嘉中魏主至步山图应募领白衣队拒魏兵以功加镇军将军髙帝辅政宻啓除沈攸之及攸之败髙帝叹曰周公可谓明于料事武帝时出入殿省甚见信任转黄门郎领羽林西厢直卫】
　　周洽【南齐曲阿令防约无私视民如子后擢都水使者卒之日无以为殡吏民买棺葬之】周谟【浚子兄顗被诬为王敦所害王敦死后诏赠戴若思谯王氶等而未及顗时谟为后军将军上疏讼若思等既褒显而顗独负殊恩疏奏不报谟复表陈然后追赠顗官谟兼少府丹阳尹侍中中防军封西平侯】
　　周几【代人也少以善骑射为猎郎明元即位为左部尚书以军功封交阯侯太武以几有智勇遣镇河南威信着于外境几与奚斤等绥抚闗中失和每至言论形于声色斤等惮焉进号宋兵将军】
　　周惠达【字怀文文安人父信歴乐乡平舒成平三县令皆以防能著称惠达幼有节操好读书美
　　容貎魏齐王萧寳夤为瀛州刺史召惠达及河间冯景同在閤下甚礼之】
　　【隋】周法尚【字徳迈炅次子果劲有风槩好读兵书为定襄太守焬帝幸榆林内史令元夀请御营外分二十四军法尚曰结为方阵四面外拒六营宫及百官家口并在其间车骑为壁垒此与据城何异若战而防抽骑追奔或战不利屯营自守帝善之】
　　【唐】周允元【字汝良安成人武后时为御史中丞同鳯阁鸾台平章事后宴宰相诏陈书传善言允元
　　曰耻其君不如尧舜武三思劾奏语指斥后曰闻其言足以戒安得为过】
　　周墀【字徳升汝南人第进士为监察御史集贤殿学士长史属辞髙古文宗雅重之累迁中书侍郎议河湟事不合罢为劒南东川节度使郑颢言于帝曰世谓墀直言相亦以直言免帝悟加拜检校尚书右仆射卒赠司徒】
　　周朴【福州人黄巢至福州得朴欲用之朴曰吾为处士尚不仕天子安能从贼巢怒斩之后人为立
　　庙以祀焉】
　　周积【金坛人永徽间四境盗起积纠合乡人拒之众寡不敌贼诱之从为乱积怒曰恨不斩汝万段
　　肯从汝为贼邪遂手刃数十人自刎死事闻于朝封爵立庙至今祀之】
　　周匡物【字箴本漳州人未有业儒者匡物兄匡着擢贞元进士而匡物复擢进士官至髙州刺史
　　唐世郡人登科者始于匡物兄弟】
　　周寳【卢龙人曽祖待选为鲁城令安禄山反拒战死之祖光济左赞善大夫父怀义工部尚书寳仕武宗朝为检校工部尚书节度泾源务力耕聚粮二十万斛号良将中和初进同平章事兼天下租庸副使以功封汝南郡王】
　　周繇【建徳人调河南尉秩满归隠九华山仆射王徽称其孝悌可以表俗奏为建徳令甞着明皇梦
　　钟馗赋弟繁亦有文声称建徳二周】
　　周憬【下邳人王同皎与憬谋杀三思事泄斩同皎于都亭驿籍其家同皎且死神色自若延庆等皆死憬遁入比千庙自刭将死谓人曰比千古忠臣神而聪明其知我乎后三思乱朝虐害忠良灭亡不乆可千吾头国门见其败也憬夀春人后太子重俊诛三思天下共伤同皎之不及见也】
　　【五代】周徳威【马邑人勇而多谋智望尘知敌数唐庄宗时累官至平章事卢龙军节度使后与梁军战
　　死】
　　周宻【神武人事晋歴鄜延晋三镇节度使周初以太子太师致仕子广仕周累功为眉州刺史入宋
　　从征太原累迁右屯卫大将军】
　　周彬【永新人南唐主镇金陵彬囊文而往防有事圎丘募人为文乃用彬所着累官大理司直归宰
　　本邑为政防平嗣王锡以银章茜绶以宠异之官至尚书郎】
　　周行逢【唐时为武平军节度尽心为治所用官属率皆防介之士条教简约民恱之】周本【呉王杨溥时与诸将至金陵劝进归而叹曰吾不能诛簒国者以报杨氏今老矣岂能事二姓
　　乎愤惋而死】
　　【宋】周仁美【深州人开寳中从李汉超与契丹战有功累迁右班都知戍环州屡败蕃族后迁神龙卫四厢都指挥又权京城内都巡检先是巡兵捕亡卒盗贼不获皆有罚而获者无赏仁美因差立赏格以闻诏从其请】
　　周渭【字得臣恭城人慷慨有大志建隆初上书言时务事太祖召试称防赐同进士出身累官广南诸州转运使后徙两浙益州卒贫不克葬真宗赙钱十万以其子建中为乘氏主簿渭在岭南奏免刘鋹时税算之繁者重定田赋兴学校乡人徳之立祀祀焉】
　　周美【字之纯回乐人少朔方军以材武称真宗幸澶渊常令宿卫累迁鄜延副都总管在边前后十余战平簇帐二百复城堡甚多每边书至未甞辞难所向辄克诸将服之孙永清熟李靖兵法累平贼官至东上閤门使】
　　周辅成【道州人世居营道之濂溪登大中祥符八年进士歴官多善政终于桂阳令累赠谏议大
　　夫子敦頥】
　　周起【字万卿邹平人举进士通判齐州累官右正言真宗东封还羣臣多献文颂徳起独上书陈警戒歴知数府州所至有风烈官至枢宻副使卒諡安惠起性周宻家藏书至万余卷与弟超俱能书集古今人书为说苑十巻】
　　周仪【武冈州人雍熈初举进士官至谏议大夫为嘉祐直臣居家以邵陵田分宗族子湛天禧中进
　　士孙钦宣和中进士】
　　周希孟【字公辟侯官人通五经尤邃于易与陈烈陈襄郑穆为友闽人号四先生知州刘防曹頴叔蔡襄皆亲至学质问经义既而部使者相继论荐诏赐粟帛授将仕郎试国子监四门助教充本州学教授三表力辞不许卒门人曽伉等七百人相与塑像祠于五福寺有诗义春秋义并文集行世】
　　周沆【字子真益都人举进士歴官湖南转运使以计抚降蛮族徙河东陜西河北皆有政绩累迁龙图阁直学士知成徳军俗方弃亲事佛沆阅按斥数千人还其家以户部侍郎致仕】
　　周审玉【开封人父勲隰州团练使审玉以廕补殿直累官千牛卫大将军致仕甞在定州监军先锋刘绪陷贼审玉跃马趣击拔绪而还以勇敢闻故能累立战功晩年好读神农本草留意方术】
　　周谞【字希圣光溪人熈宁六年登进士第歴知广州新防县王安石行新法郡县风靡谞独不奉行致书政府力陈其弊因求归田里所着有孟子解义一时门生称为周夫子同郡王端字道原善讲学最为范祖禹所重嘉祐八年中进士第】
　　周湛【字文渊邓州穰人举进士甲科歴官诸州拜右谏议大夫知襄州湛天资彊记吏胥满前一见辄识其姓名治烦剧能得其要所至喜条上利害前后至数十事以忤夏竦徙知相州未几卒湛善射弩虽隔屋亦中的云】
　　周颉【字元吉歴官左右司郎中直龙图阁福建运使有通庵集百巻与杨万里程大昌洪迈诸贤唱
　　酬赓咏】
　　周因【字通可浦城人为司农少卿出为荆南转运使帝语及溪洞事对曰有边事边臣之福无边事
　　朝廷之福时初得燕蓟故因语及之】
　　周行巳【字恭叔永嘉人风仪秀整语音如钟师事程伊川元祐初第进士为本州教授发明中庸
　　之防邑人始知有伊洛之学】
　　周尧卿【字子俞永明人警悟强记以学行知名登天圣初进士积官至太常博士范仲淹荐其经行可为师表未及用而卒有诗春秋说各三十卷文集二十卷子谕鼎州司理参军说归安主簿】
　　周世南【祁阳人少好学游上庠已定聘董氏女未婚而女失明女父请改婚世南父贻书问之世南曰人生配偶有定分始全终废天也既第成婚士论髙之累官至驾部郎中以少卿致仕】
　　周孟阳【海陵人登进士为王宫教授时英宗居环列孟阳甞从容陈古事以讽英宗悚然起拜及即帝位以为集贤殿修撰兼侍读神宗初立启沃尤多官至天章阁待制既卒两宫恻然命官其孙仍赐白金千两】
　　周长孺【字士彦澶渊人杨寘榜登第为卫州共城县令得师曰邵康节先生士彦事先生执弟子礼先生告以先天之学士彦性刚遇事辄发既从先生即淡然若无意于世者其季弟直孺怪而问之士彦慨然曰此吾得于先生者士彦在共城猎有兔起草间自射中之即其处不复见兔有石刻其文曰士彦当都而卒后士彦每至京师不敢留治平末以都官贠外郎知剑州普城县卒归丧过洛贫不能行康节留其家经纪甚备教其子纯明以学问为娶程伊川先生之侄后登元祐初进士第】
　　周邦式【字南伯钱塘人少好学中元丰初进士第主楚州寳应簿调祥符尉知封邱县通判磁州郓州提举江东常平为淮南运判徙梓州路入对留为尚书度支郎中邦式夷澹不乐中都官复出提防淮西刑狱徙两浙又徙江东京师营土木命输殿材邦式奏言非地所产有霑醉妄斥宫禁事者邦式被命治诏狱其人自分必死狱成才坐逺徙代归知宿州滑州皆不赴提举南京鸿庆宫起知处州辞不行积官中大夫卒年七十五子芑蔚茂茨知名】
　　周孚先【字伯忱晋陵人与弟恭先俱从程頥学頥甞谓孚先兄弟气质清明可以入道其后俱由
　　乡荐入太学孚先调四明盐场改建徳尉不就后丏祠恭先终坑冶官】
　　周永清【渭州钤辖训兵以李靖法蔡挺嘉其整图上之诏推于诸道又知徳顺军】
　　周恭先【字伯温初见伊川先生先生曰从事觉有所得否学者要自得孚先问如何可以自得曰思曰睿睿作圣须是于思虑间得之又问顔子如何学孔子到此深邃先生曰顔子所以大过人者只是得一善则拳拳服膺与能屡空耳兄弟繇乡荐入太学气质不少异尤笃于信道释褐授坑冶干官每以沽名为戒谓子孙曰吾殁后毋为志文碑铭以重吾不徳终身恬于进取】
　　周邦彦【字美成钱塘人涉猎经史性落魄不羁元丰中献汴都赋万余言多用古文竒字神宗异之自诸生召为太学正有文集二十四卷世传其词调最工仕至徽猷阁侍制知顺昌府】
　　周师厚【鄞县人皇祐中进士仕至转运判官不肯奉行新法二子锷铢皆登进士知名当世】周衮【金谿人嘉祐末举进士王安石竒其才行新法之时以衮乡人必附已欲用之议不合以贠外
　　郎出知滕孙珩靖康初上书论事不用归隠麻山自号足翁】
