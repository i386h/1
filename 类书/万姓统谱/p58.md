<!-- { "loadSidebar": true } -->
　　裴叔业【闻喜人少有气干以将略自许仕北齐累迁黄门侍郎封武昌县伯后拜徐州刺史封兰陵
　　郡公】
　　裴昭明【齐永明中为广陵太守罢郡无宅常曰一身之外复何须乎子孙不才我聚彼散若能自
　　立不如一经】
　　裴让之【佗子字士礼清明俊别早得声誉魏时举秀才迁主客郎中省中语曰能赋诗裴让之与杨愔友善清谈竟日愔毎云此人风流警拔裴文季为不亡矣歴中书舎人容仪醖借齐文襄目之曰士礼佳舎人也】
　　裴安祖【骏従弟少聪慧年八九歳就师讲诗至鹿鸣篇语诸兄云鹿得食相呼而况人乎自此未曽独食魏孝文时弱冠辟州主簿人有兄弟争财诣州相讼安祖召其兄弟以礼义责让之此人兄弟明日相率谢罪州内钦服之】
　　裴瓒【字国寳中书郎风神高迈见者皆敬之时为王绥所重毎从其游绥父戎谓之曰国宝初不来汝数徳之何也对曰宝国虽不知绥绥自谓知国寳杨骏之诛为乱兵所害】
　　裴宪【字景忍少而頴悟好交轻侠及弱冠更折节严重修尚儒学足不逾阈者数年初侍讲东宫歴黄门吏部郎侍中王浚承制以宪为尚书永嘉末王浚为石勒所破枣嵩等莫不谢罪军门贡赂交错惟宪恪然私室勒召而问之曰王浚暴虐孤恭行干宪拯兹黎元庆谢交路君独傲威诚信阻絶防风之戮将谁归乎宪神色侃然泣而对曰臣世荷晋恩王浚凶粗尚晋之遗藩且武王伐纣表商容之闾未闻商容在倒戈之例也明公使不欲以道化厉物防风之戮臣之分也请就辟石勒深嘉之出为长乐太守后为光禄大夫司徒太傅宪在朝黙未尝以物务经懐但以徳重名高动见尊礼竟卒于石氏】
　　裴之高【字如山邃堂兄髠之子颇读书少负意气随叔父邃征讨所在立功甚为邃所器重后邃卒之高仍除梁郡太守时侯景作乱之高之弟之悌在侯景中或传之悌斩侯景元帝使人报之高之高竟无言直云贼自杀贼非之高所闻元帝深嗟其介特进金紫光禄大夫】
　　裴之横【字如岳之高弟少好賔游重气侠不事产业之高以其纵诞乃为狭被蔬食以激厉之之横叹曰大丈夫富贵必作百幅被遂与僮奴数百人于芍陂大营田野遂致殷富简文在东宫闻而美之以为河东王常侍后随僧辨破侯景又破武陵王除呉兴太守乃作百幅被以成其志】
　　裴之礼【字子义邃之子美容貌能言理为西豫州刺史母忧居丧惟食麦饭邃庙在光宅寺堂宇敞松柏欝茂武帝南郊道经邃庙顾而叹曰裴可为更生矣时都下旱蝗四篱门外桐柏凋尽惟邃墓不入当时异之歴位黄门侍郎】
　　裴忌【字无畏河东闻喜人少而聪敏有识量颇渉史传为当时所称侯景之乱乃随高祖征讨及高祖诛王僧辨僧辨弟僧智举兵据吴郡高祖命忌勒部下精兵自钱塘直趋呉郡夜至城下鼓噪入据吴城高祖嘉之表授呉郡太守累迁卫尉卿封东兴县侯】
　　裴延儁【字平子河东闻喜人少孤事母以孝闻渉猎坟史颇有才辨举秀才射防高第除著作佐郎累迁太子洗马明帝时迁幽州刺史范阳郡有旧督亢渠径五十里渔阳燕郡有故陵诸堨广三十里皆废毁莫能修水旱不调延儁乃表求营造遂躬自履行相度形势分督未几而就溉田百万余畆为利十倍百姓赖之考绩为天下最拜太常卿】
　　裴鸿【寛之族弟少恭谨有干略歴官内外天和初拜郢州刺史转襄州总管府长史赐爵高邑县侯
　　从卫公直南征军败遂没寻卒于陈朝廷哀之赠丰资二州刺史】
　　裴泽【闻喜人颇有文学孝昭初赍师奏舎人孝昭崩魏收议諡为恭烈皇帝泽正色抗论曰魏收死后亦不肯为恭烈之諡何容以拟大行且比皇太后不豫先帝飱寝失常圣躬贬损今者易名必须加孝遂改为孝昭忤旨出为广州司马寻歴位中书侍郎后为清河郡守执政疾其祖珽之党与崔李舒等同见诛泽本劲直无所为避然好戏笑无规检故频败】
　　裴诹之【字士正让之弟少好儒学释褐太学博士尝从常景借书百卷十许日便还景疑其不能读毎卷策问应对无遗景叹曰应奉五行俱下穪衡一览便记今复见之于裴生矣杨愔合门合葬托诹之顿作十余墓志文皆可观独孤信入据金墉以诹之为开府属号曰洛阳遗彦信败诹之居南山后为大行台仓曹郎中卒赠徐州刺史】
　　裴谳之【字士平诹之弟七歳便勤学早知名累迁司徒主簿虽年少不妄交防惟与辛术李绘李构崔赡为忘年友转仪曹郎尤悉歴代故事仪注丧礼皆能裁正为许昌太守賔客过郡出私财供给无赋于民去日为百姓所懐】
　　裴讷之【字士言谳之弟纯谨有局量弱冠为平原公开府墨曹掌书记从至并州其母在邺忽得
　　心痛讷之是日不胜思慕心亦惊痛乃请急而还当时以为孝感】
　　裴谒之【字士敬讷之弟少有志节好直言文宣末年昬纵朝臣罕有言者谒之上书正谏言甚切直文宣将杀之白刃临颈谒之辞色不变帝曰痴汉何敢尔杨愔曰此子望陛下杀之以收后世名帝投刀曰小子望我杀尔以取名我终不成尔名也遣人送出】
　　裴谭【叔业孙孝事诸叔能尽子道国禄歳入毎以分赡世以此称之位辅国将军中散大夫】裴衍【字文舒优于学识事亲以孝闻兼有将略仕齐为隂平太守廉贞寡欲善抚百姓人吏追思之
　　孝昌初拜相州刺史】
　　裴芬之【字文馥长者好施笃爱诸弟仕齐位羽林监入魏以父勲封上蔡伯为东秦州刺史在州有清静称后徙封山荏县迁岐州刺史为陇贼所围城陷贼以送上邽为莫折念生所害赠青州刺史】
　　裴植【字文远叔业兄子小而好学览综经史尤长释典善谈理义随叔业在寿春叔业卒教命处分皆出于植于是开门纳魏军诏以植为兖州刺史入为大鸿胪卿再迁度支尚书加金紫光禄大夫后为韦伯昕矫诏杀之朝野称寃故吏渤海刁冲上疏讼之赠尚书仆射】
　　裴徽【兄弟子侄八人善通文礼时人以方八王徽比王禅楷比王衍康比王维绰比王澄赞比王敦
　　遐比王道頠比王戎邈比王】
　　裴伯茂【博渉羣书文藻富赡为中书侍郎及卒魏收赋诗云临风思君度对酒想公荣】裴汉【字冲霄在魏除相府墨曹理职明赡防决如流相府语曰目下粲烂有裴汉】
　　【隋】裴肃【字贞亮开皇中见皇太子勇废黜上书请复上谓杨素曰肃忧我家事如此亦至诚也于是徴
　　肃入朝炀帝嗣位谪永平郡城甚得夷人心】
　　裴政【字徳表开皇中为襄州总管妻子不之官所受秩俸散给寮吏人犯罪者隂悉知之或竟歳不发至再三犯乃因都防时于众中召出亲案其罪五人处死流徙者甚众合境惶慑令行禁止称为神明】
　　裴矩【佗孙学渉经史高祖即位擢给事中转吏部侍郎名为称职焬帝时与闻政事多歴歳年后虽
　　处危乱未亏廉谨之节】
　　裴蕴【闻喜人隋初平陈超拜开府礼赐优给歴洋眞等州刺史考绩连最后擢御史大夫】
　　【唐】裴寂【蒲州桑泉人仕隋歴侍御史晋阳宫副监赞唐高祖起义兵及高祖即位累迁尚书左仆射拜
　　司空卒赠河东郡公】
　　裴懐古【寿州夀春人清介审愼仕为监察御史多所平反累官左威衞大将军韩琬称其驭士信
　　临财亷为国名将】
　　裴行俭【字守约闻喜人贞观中举明经仕为长安令高宗时累迁吏部侍郎典选有知人之明后
　　拜礼部尚书卒諡曰献】
　　裴琰之【闻喜人永徽中为同知司户叅军年甚少积案数百省决一日毕号霹雳手后为永年令有惠政子漼举明经迁监察御史睿宗当旱造金仙玉眞二观漼谏止开元中拜吏部尚书】
　　裴炎【闻喜人寛厚有竒节明经及第拜中书令武后废中宗炎固争请归政后大怒捕系狱坐死流
　　岭南】
　　裴敬彛【闻喜人性警敏七歳能文唐高祖时为监察御史后歴太子左庻子武后时为酷吏所陷
　　死岭南】
　　裴守眞【稷山人举进士六科连中天授中为司府丞以忤防出为汴州司马后为寜州刺史吏民懐其政子子余中明经累官冀州刺史次子耀卿擢童子科累官京兆尹拜同平章事充转运使置河隂集津三门仓省运费三千万缗】
　　裴冕【河东县人调渭南尉宗入蜀拜御史中丞后肃宗至灵武与杜鸿渐等同劝进以功拜左仆
　　射自制巾子人争效之号仆射巾】
　　裴寛【琰之从子举拔萃科累官河东刺史州乆旱寛入境辄雨徙河南尹不屈附权贵拜礼部尚书卒寛兄弟八人皆擢明经任台省州刺史子谞擢明经代宗时为河东相庸盐鐡使】
　　裴胄【字叔寛侄擢明经佐李抱玉鳯翔幕府抱玉劾贬桐庐尉时李栖筠观察浙西幕府皆一时高选取胄为之使引胄拜殿中侍御史尤为元载所恶防栖筠卒胄防丧归洛阳人为危之胄屹然不沮后载诛始拜刑部员外郎迁宣州刺史赠尚书右仆射諡曰成】
　　裴遵庆【闻喜人强学谈经天宝中代宗朝累官尚书右仆射知选事每荐贤有来谢者辄以为耻
　　谏疏皆削其藳所着有王政记】
　　裴潾【闻喜人笃学善书元和初擢左补阙迁起居舎人宪宗喜方士潾举秦汉事以谏帝怒贬江
　　陵令穆宗立召拜刑部郎中卒諡曰敬】
　　裴垍【闻喜人器局峻整举进士四迁考功员外郎翰林学士宪宗朝拜中书侍郎集贤殿大学士垍
　　引李绛崔羣与同列及擢裴度等知制诏】
　　裴度【字中立闻喜人贞元初进士累官中书侍郎督兵讨平淮蔡防勲封晋国公加中书令卒諡文忠度以身系天下轻重者三十年歴事四朝以全徳终始子识大理卿谂为学士】
　　裴识【泾原节度使鎭平梁治保障整戎器开屯田立限戍边将士歳限满者就近戍由是人人感恱】裴行立【贞元中为桂管观察使善政及民盗遁奸革民懐其徳立祠祀焉】
　　裴子云【新乡令邑人王恭戍边留防牛六头于舅李璡家五年产犊三十头恭还索牛璡曰尔牛已死其半止还三头恭防之子云收入狱捉璡至曰贼盗牛三十头藏尔庄内即拷之璡急曰吾牛实外甥防牛所生于是以五头酬璡余尽还恭】
　　裴光庭【字连城初吏部求人不以资考为限其后士人猥众専务起竞铨品枉挠光庭惩之因行俭长名榜乃为循资格任门下省主事阎麟之専主过官凡麟之裁定光庭辄然可时语曰麟之口光庭手】
　　裴休【字公美孟州人不为皦察行所治吏下畏信能文章书楷遒媚有体法为人醖借进止雍间宣
　　宗尝曰此眞儒者】
　　裴耀卿【字焕之迁相王府典籖更直备问府中号学直】
　　裴谞【字士明擢明经迁考功郎中代宗幸陜谞徒歩挟南曹印赴行在帝曰疾风知劲草果可信】裴旻【为将军请呉道子画天宫寺呉请旻舞劔作气以助挥毫旻舞一曲道子奋笔立成如有神助】裴伷先【未冠推防为太仆丞兄炎死坐流岭南上变求面陈得失武后召见盛气待之曰炎谋反法当诛尚何道伷先对曰陛下唐家妇身背先帝顾命今虽临朝当责任大臣须东宫年就徳成复子明辟奈何遽王诸武斥宗室炎为唐忠臣而戮逮子孙海内愤怨臣愚谓陛下宜还太子东宫罢诸武权不然豪杰乘时而动不可不惧后怒命曵出杖之朝堂命流瀼州中宗复位召还为吏部尚书】
　　裴向【同州判官后为栎阳渭南令奏课第一】
