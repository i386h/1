<!-- { "loadSidebar": true } -->
　　【明】芒文缜【临川人任国子学正洪武二十六年开建贵州儒学以文缜为教授训诲有方人始知学
　　两典文衡为时所重】
　　防
　　【汉】防广【棠邑人为父母报讐死哭泣不食以孝闻】
　　【明】防盛【寕县人永乐举人】
　　狂
　　【周】狂狡【宋大夫】
　　鲂
　　【汉】鲂山
　　尫
　　【汉】尫充
　　刚
　　【明　河南裕州有刚氏】
　　当【汉置当州见姓苑】
　　昂【见姓苑】
　　尝【风俗通云孟尝君之后出姓苑】
　　穰【望出髙平河内齐将穰苴之后子孙氏焉】
　　乡【见姓苑】
　　荒【见姓苑】
　　□【音囊出直音】
　　翔【见姓苑】
　　【音唐国名见直音】
　　【见姓苑】
　　□【音良见直音】
　　□【音良见直音】
　　阆【见姓苑】
　　傽
　　偿
　　万姓统谱卷五十二
　　钦定四库全书
　　万姓统谱卷五十三　　　明　凌迪知　撰下平声
　　八庚
　　程【安定商音颛顼重黎之后周司马封承国程伯休父其后也以国氏焉周】程婴【晋人既谬杀赵朔孤儿屠岸贾不疑乃抱赵氏真孤匿山中居十五年韩厥言于晋景公立赵氏后是为赵武即孤皃也遂攻屠岸贾防之武既冠婴曰昔下宫之难我非不能死欲存赵后今宜下报宣孟杵臼遂自杀武啼泣齐衰三年奉祀不绝】
　　程郑【货殖传山东迁虏也能冶铸富埒卓氏】
　　程本【反自剡遇孔子于涂倾盖与语终日孔子谓子路曰取束帛以赠先生】
　　程邈【秦人改篆为今楷书字是也】
　　程林【乌巾秦时人以酿美酒得名】
　　【汉】程昱【字仲徳东阿人汉末保东阿归曺操累迁都督兖州事卒諡肃侯尝劝操因兖州三城以圗覇
　　业防袁绍必擒公孙瓉孙权必不杀刘僃无不中者】
　　程不识【为邉太守出击胡正部曲行陈军不得自便】
　　【三国】程普【字徳谋右北平士垠人初为州郡吏有容貎计畧善应对从孙坚出征坚卒复随孙防防庐江下秣陵皆有功遂为呉郡都尉迁零陵太守策卒辅孙权讨平不服官至荡寇将军子咨封高侯】
　　程晓【字季明昱之孙嘉平中为黄门侍郎时校事放横晓上书言其外托天威以为声势内聚羣奸以为腹心大臣含忍而不言小人郁结而无告于是罢校事晓迁汝南太守】
　　程秉【字徳枢为太子太傅孙权为太子登聘周瑜女秉守太常迎妃权幸秉船深见优礼既还秉説登曰婚姻人伦之始王教之基圣王重之以率先众庶风化天下故诗美闗睢以为首愿太子尊礼教于闺房存周南之所咏登笑曰将顺其美匡救其恶诚所赖于傅君也】
　　【晋】程元谭【晋元帝太兴初以镇东军谋襄州刺史为假持节新安太守在郡为良二千石民爱怀之受代请留竞不得去永昌元年卒于郡子孙家焉墓在徽郡城西十里驿路之傍新安有程氏自元谭始子孙遂迁歙之篁墩宋追封忠佑公】
　　程卫【字长曲周人刘毅闻其名辟为都官从事毅奏中防军羊琇犯法当死武帝与琇有旧遣人喻毅卫正色以为不可驰入防军营収琇属吏考问奏琇所犯然后言于毅由是名振逺迩】
　　【南北】程骏【字骑驹曲周人少孤贫居丧以孝称仕魏为著作郎除高宻太守以有史才留之歴官慎清言
　　事毎惬人心诏赐帛以旌其俭骏悉散之亲旧】
　　程茂【休寕人齐永元中为郢州长史防萧衍起兵襄阳分兵围郢城与守将张中协力拒守移书责衍使反正诏以茂都督郢司二州军事辅国将军郢州刺史援絶城降义不受梁官】
　　程詧【休寕人茂之子幼能文以诸生选为司徒左长史累迁散骑侍郎大同中为秘书少监与栁浑
　　齐名尝作东天竺赋以自况为时文士所传忠壮公灵洗其孙也】
　　程灵洗【字涤新安人少以勇闻善骑射仕陈为豫州刺史号云飞将军性严急士卒有小罪必以军法诛之号令分明与士卒同甘苦众亦以此徳之歴都督赠镇西将军諡忠壮】
　　程文季【字少卿灵洗之子幼习骑射多干畧果决有父风弱冠从父征讨必先登防阵文帝初累迁新安临海二郡太守灵洗卒文季尽领其众起为超武将军大建中从吴明彻北伐齐文季常为前锋齐军深惮之号为程虎后随吴明彻侵周为彭城吕梁之役并防于周周以明彻为卫将军封懐徳郡公文季不屈为周所囚后自周逃归至涡阳为邉吏所执送长安死于狱】
　　程旼【程郷人为人悃愊无华性嗜书不慕荣达素以忠信结人人服其行义有不平者不之官辄质成于旼旼为之辨是非曲直咸心服而退当时化之后人思其里曰程乡因遂以名县焉】
　　程元【师事王通北面受王佐之道僃闻六经之义】
　　程邕之【邉荣为张敬儿所杀邕之素依随荣抱荣求同死敬儿杀之三军莫不垂涕曰奈何一日
　　杀二义士】
　　【唐】程名振【洺州平恩人仕为永寕令太宗征辽尝召问方畧不合防太宗诘之辨对益详太宗称为
　　奇士拜平壤道行军总管破沙卑城及独山皆以少击众号为名将】
　　程务挺【名振子少从父征讨以勇力闻嗣圣初为单于道安抚大使士服其威爱突厥惮之不敢
　　盗邉后以诬被害突厥闻之相庆为立祠毎出师必祷焉】
　　程知节【济州东阿人从太宗征伐搴旗先登者不一以功封宿国公改庐国公终岐州刺史】程秔【字公养休寕人唐末分兵镇守婺源陀川后嗣东宻岩将居临溪】
　　程袁师【宋州人母病十旬不禠带药不尝不进母终因负土筑坟号癯人不复识尝有白狼黄蛇
　　驯墓左毎哭羣鸟鸣翔】
　　程权【本名执防领沧景节度尝梦诸门各署权字乃改名权复朝日诏郑权代之】
　　程比干【防事有花砖冬中以日影及八砖为入直之程性懒日过八砖乃至号八砖学士】程千里【万年人魁岸有力天宝末为安西北庭节度使禄山反千里守上党贼将攻城千里率骑欲擒之防救至退还马坠堑中反被贼擒谓从骑曰归语诸将善为守僃贼攻城竟不克送千里于洛阳囚之】
　　程行谌【开元初与孚朝隠裴子余同舍子余以儒显行谌与朝隠以文法称或问优劣于长史陈崇业答曰兰菊异芳胡有废者行谌卒諡曰贞时子余諡曰孝张説叹曰二諡可无愧矣】
　　程骧【其父少良本郓盗也致赀百万老而改行不复出里闬者十五年既死骧不知后有过其母骂之曰此种不良庸有好事邪骧泣问其语母尽以事告之骧数日不食悉散其财逾年贫甚就里中读书先生贤之时与饘粥布帛使供其母渐通五经子史动有绳墨开元初相国彭公聘之不起】
　　程处黙【上元间为寕晋县令以地鹻卤城南有新渠引洨水东入大陆泽溉田经十余里复引水
　　入城地用丰润民食乃甘】
　　程諌【字仲几休寕人灵洗七世孙开元二十七年进士再选蓝田尉累迁著作郎大理司直汾州巡
　　官入为卫尉卿京兆少尹终宻州刺史所莅并有政绩】
　　程【休寕人灵洗十四世孙黄巢之乱众推为将毎击贼却之杨行宻遣田頵畧地令人谕之曰所以自保者不欲三百年太平民为贼虏耳吾他何求頵乃单骑诣因献谋行宻遂以为歙州都知兵马使兵声大振弟湘淘皆预有功歴显仕】
　　程湘【字从龙休寕人灵洗十四世孙干符中黄巢乱后草寇犹作湘自歙之篁墩与兄都使弟岩将淘同起兵守休寕之东宻岩以拒贼湘为歙州牙将分兵镇婺源遂家焉龙纪中歴检校工部尚书子全礼字广节嗣东宻岩将后任光禄大夫检校御史中丞上柱国全臯字广爱以材武授检校御史大夫全臯子遁字祉翁亦以材武歴银青光禄大夫检校户部尚书兼国子祭酒上柱国】
　　程南节【休寕人都使之子佐父起兵东宻岩以捍羣盗毎战必为前锋贼畏惮之羣盗次第削平南节之功居多歴官歙州兵马先锋银青光禄大夫检校左领军大将军上骑都尉尝自以一军屯休寕遂定居陪郭天祐中以疾卒从弟旭从子秔从曽孙淮沅相继为东宻岩将旭又兼领开化龙山宋赐庙食追封显佑侯】
　　程富【休寕人灵洗之后以勇力闻隋末起乡兵据古城岩即万安山推郡人汪华为帅华定有歙宣杭睦饶睦六州称吴王富力居多唐髙祖既立华奉六州归唐乡人免于兵燹唐封华为越国公以富为司马休寕县侯乡人追感华全郡之徳立庙祀之以四人配食而富居其一宋追封辅烈侯】
　　【五代】程福赟【晋出帝亲御契丹军士纵火欲乱福赟救火被伤恐动揺人听因匿不言李殷诬以与乱
　　通杀之终不自辨】
　　【宋】程羽【博野人五代晋时歴虞乡醴泉新都令皆有政绩领开封府判官太宗尹京以长者待之及即位拜给事中知开封府出知成都府复迁文明殿学士以兵部侍郎致仕后朝廷録其曽孙珦即二程父也】
　　程琳【羽从孙举服勤词学科累官三司使出纳尤谨内使奏琳专琳曰三司贡赋皆朝廷有也臣为国惜于臣何有帝然之拜尚书左丞出判大名府魏人爱之为立生祠卒諡文简】
　　程师孟【字公辟吴人举进士甲科知南康军屡领剧镇为政简而严罪非死者不以属吏发隠讁伏如神得豪恶不逞跌宕者必痛惩艾之所部肃然洪福广越皆为立生祠】
　　程迈【字进道黟人仕为显谟阁直学士尝因使过其乡民有讼田者二十年不决迈阅其牍问讼者年防何曰六十六迈曰尔赍劵乃庆厯三年时方七嵗安得妻财置产讼者叹服】
　　程叔达【字元诚黟人嗜学至老不倦第进士典湖学后以论时擢为御史赈济二浙甚有劳绩
　　除右正言迁左司諌累官华文阁直学士卒諡荘节所着有玉堂等集】
　　程戡【字胜之阳翟人举进士累官枢宻直学士知瀛州进端明殿学士叅知政事以鄜延经畧使判
　　延州久在邉安重习事治不近名卒諡康穆】
　　程惟象【婺源人以占算游天下言人贵贱祸福皆预定自号三灵山人英宗在潜邸惟象尝语人
　　曰后当为太平真主及即位赐以御书】
　　程珦【洛阳人遹之子初遹令黄陂而卒珦不能还后为黄陂尉有政秩满不能归遂家焉生颢顺
　　后归洛中庆厯间复起为南安通守与周濂溪游因以二子受学】
　　程若庸【字达原休寕人淳祐丁未为湖州安定书院山长咸淳登进士为武夷书院山长累主师席及门之士最盛号勿斋学者称为勿斋先生所着有性理字训讲议百篇】
　　程颢【字伯淳其先世居中山曽祖而下葬河南遂为洛阳人父珦神宗朝太中大夫颢生而秀爽举进士歴鄠上元主簿晋城令専尚徳化熙寕初为御史里行论新法不合去后又知扶沟县坐狱逸囚责监汝州税哲宗立召为宗正丞命至而卒颢以道学鸣世称明道先生后諡纯公封河南伯】
　　程頥【字正叔颢弟少有髙识非礼不动仁宗时上疏欲黜世俗之论以王道为心大臣屡荐不起哲宗时诏授西京国子教授力辞召见擢崇政殿説书文彦博称为真侍讲后入元佑党籍頥与兄颢倡明道学出其门者最多世称伊川先生后諡正公封伊阳伯兄弟俱从祀孔子庙庭】
　　程天民【开化人幼时日诵数千言属文操笔立就熙寕中进士官至太学博士弟宿举端拱初状
　　元仕至职方员外郎】
