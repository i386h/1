<!-- { "loadSidebar": true } -->
　　陆氏有三田敬仲之后封平原陆乡以乡为氏又代北有部落大人号步陆孤氏后魏孝文迁洛阳改为陆氏麋氏有二楚大夫受封于南阳麋亭以亭为氏又工尹麋之后以名为氏
　　氏有二夏少康封子季舒于防稽遂为稽氏汉初改为氏又统氏改为氏
　　闗氏有二风俗通云闗令尹喜之后又云夏大夫闗龙逢之后
　　丘氏有三太公都营丘支庶以地为氏又有丘林氏丘敦氏竝改为丘氏
　　艾氏有二大夫艾孔之后又河南官氏志艾斤氏改为艾氏
　　申屠氏有二申侯之后居安定屠原以地为氏又申徒氏随音改为申屠氏
　　门氏有四周礼公卿之子入王端门教以六艺谓之门子其后为氏又河南官氏志有叱门氏改为门氏又有吐门氏改为门氏又有库门氏改为门氏
　　姜氏有二炎帝生于姜水因生为姓其后太公封于齐子孙以国为氏或以姓为氏又桓廷昌上元中准制改为姜氏
　　无娄氏有二莒子无娄之后又无娄先生之后亦为氏姒氏有二伯鲧之姓又官氏志姒亦改为似又渴侯氏改为姒氏
　　漆氏有三瞒之国姓漆又为氏又漆室女之后又漆雕开后亦单为漆氏
　　林氏有三周平王庶子林开之后因以为氏又比干子坚逃长林遂为氏义丘林氏改为林
　　家氏有二家父之后以字为氏又鲁有子家氏亦为家氏
　　吉氏有二尹吉甫之后又姞氏改为吉氏
　　奇氏有二伯奇之后以王父字为氏又河南官氏志奇斤氏改为奇氏
　　胥氏有二晋大夫胥恒之后以字为氏又赫胥氏之后亦为胥氏
　　石氏有二靖伯之孙石蜡有功于衞世为衞大夫其后以字为氏又乌石兰氏改为石氏
　　灵氏有三宋大夫子灵之后又文公之子公子围字子灵以字为氏又齐灵公之后皆以字为氏
　　乙氏有二商汤字天乙支孙因以王父字为氏又河南官氏志乙弗氏改为乙氏
　　贺氏有三即庆氏也汉庆质避讳既为贺氏又贺兰氏贺赖氏竝改为贺氏
　　顔氏有二邾夷父字顔公子孙以为氏又王俭谱云顔氏出自鲁侯伯禽支庶食采顔邑因氏焉
　　潘氏有二楚之公族以字为氏又破多罗氏改姓潘氏昊氏有二昊英氏之后一云少昊之后
　　甲氏有二太甲之后又郑大夫石甲之后
　　龙氏有二舜臣龙为纳言以名为氏又董父己姓以能畜龙故赐氏为豢龙氏子孙以为氏
　　舆氏有二周大夫伯舆之后以王父字为氏又莫舆氏改为舆氏
　　晁氏有二周景王子王子朝之后又卫大夫史晁之后狐氏有二周平王之子王子狐之后以名为氏又唐叔之后世为晋卿
　　万氏有三毕万之后以名为氏又芮伯万之后又吐万改万氏
　　兰氏有三郑穆公名兰以王父名为氏又南匈奴四姓有兰氏又河南官氏志乌兰氏改为兰氏
　　高氏有四公子高之后以名为氏又惠公之子析字子高亦为高氏又高丽羽真氏改为高氏又是娄氏改为高氏
　　骆氏有二齐太公之后公子骆以名为氏又地骆捘氏改为骆氏
　　奚氏有二奚仲之后又薄奚氏改为奚氏
　　督氏有二宋大夫华督父之后以名为氏又巴郡蛮酋有督氏
　　和氏有二羲和之后以名为氏又后魏素和氏改为和氏
　　由氏有二由余相秦子孙氏焉又楚王孙由丹亦为由氏
　　浑氏有三浑良夫之后又官氏志吐谷浑氏改为浑又唐表浑氏出自匈奴浑邪王隋拓跋氏徙河南因以为氏
　　狼氏有二晋大夫狼瞫之后又官氏志叱奴氏改为狼氏
　　颠氏有二晋大夫颠颉之后又周太颠之后
　　柯氏有二吴公子柯卢之后又河南官氏志柯拔氏改为柯氏
　　茍氏有二黄帝之后有茍实茍参或以河内多茍杞因以为氏又若干氏改为茍氏
　　古氏有二古公亶父之后又吐奚氏改为古氏
　　左氏有二齐公族有左右公子因以为氏楚有左史官亦为左氏
　　单氏【音丹】有三可丹氏改为单氏又阿单氏渴单氏俱改为单氏
　　云氏有二缙云氏之后又连宥氏改为云氏
　　乌氏有三少昊氏以乌鸟名官以世功命氏又唐表言乌余之裔又乌石兰改为乌氏
　　史氏有二周大夫史佚之后以官为氏又有阿史那氏改为史氏
　　山氏有三周山师掌山林之官以官为氏又烈山之后又吐难氏改为山氏
　　寇氏有三周苏忿生为司寇子孙以官为氏又衞康叔为周司寇支孙以官为氏又后魏改四引氏为寇氏宗氏有二周大夫宗伯之后以官命氏又楚少子宗家于南阳以王父字为氏
　　衡氏有二伊尹为汤阿衡子孙以衡为氏又鲁公子衡之后以王父字为氏又袁氏改为衡氏
　　阿氏有三伊尹为阿衡支孙以官为氏又河南官氏志阿伏氏及阿贺氏竝改为阿氏
　　库氏有二汉仓氏库氏以官为氏又官氏志库傉官氏改为库氏
　　仆氏有二周礼仆人之后又河南官氏志仆兰氏改为仆氏
　　皇氏有二三皇之后因氏焉又世本云皇甫克石之后以字为氏
　　侯氏有三鲁侯缗之后子孙适他国称侯氏以爵为氏又夏后氏之裔又古列氏改为侯氏
　　陶氏有三陶唐氏之后因氏焉又虞思为周陶正亦为陶氏又左传商人七族有陶氏
　　卜氏有二周礼卜人氏又须卜氏改为卜氏
　　窦氏有二少康之后逃出自窦而少支孙以窦为氏又鲜卑赐姓防豆陵氏后魏孝文改为窦氏
　　车氏有二田千秋号车丞相子孙氏焉又后魏疎属曰车裩氏改为车氏
　　桓氏有二齐桓公之后以諡为氏又宋桓公之后向魋亦为桓氏又乌九氏改桓氏
　　穆氏有二宋穆公之后以諡为氏又有丘穆陵氏改为穆氏
　　宣氏有二叔孙侨諡宣伯以諡为氏又宋宣公之后靖氏有二单靖公之后以諡为氏又齐田氏之族靖郭君之后
　　公孙氏有二春秋时诸侯之孙亦以为氏者曰公孙氏又黄帝姓公孙因亦以为氏
　　利氏有二楚公子食采于利后以为氏又官氏志叱利氏改为利氏
　　木氏有二端木赐之后避仇改为木氏又百济八姓其五曰木氏
　　赐氏第二
　　周穆王使造父攻徐偃王破之乃赐以赵国由此为赵氏
　　娄氏汉娄敬劝高帝都长安封为奉春君赐姓刘氏项氏汉赐刘氏后周赐辛氏
　　郦食其曽孙汉赐以食其为氏孙武平帝时为侍中复改侍其
　　汉金日防七世内侍本以休屠作金人祭天故赐为金氏
　　晋州稽胡晋初赐呼延氏
　　独孤屯本姓李从齐神武沙苑战败为柱国独孤信所擒配为士伍赐独孤氏
　　高获自高丽归魏周赐姓独孤氏
　　章仇秃发氏归后魏太武赐源氏
　　后周蔡祐字承先陈留圉人有膂力善骑射太祖以其战功赐姓大利稽氏【三国典畧】
　　范阳董秦大厯赐姓李氏
　　章仇大翼善天文隋炀帝赐卢氏
　　唐李勣本姓徐后赐姓李封英国公又李抱玉本姓安名重璋元宗以其战河西有功改名赐姓李
　　王简为镇小将镇州军乱杀田正穆宗为之旰食召简问计简极言利害愿自效明年拜横海节度使赐姓李氏名全畧
　　唐游艺赐武氏
　　唐邴氏以元纮杜氏以伏威胡氏以大恩氏以播郭氏以子和麻氏以延昌鲜于氏以叔明安氏以元谅张氏以寳臣阿希布氏以怀孙跌氏以光进舍利氏以奉国董氏以忠臣罗氏以德隽以艺朱邪氏以国昌竝由立功赐李氏从国氏也
　　宋李继俸赐名赵保忠李继迁赐名赵保吉后叛宋改本姓
　　本朝太祖有义子数人如李曹国文忠沐西平英都督何文辉徐司马等皆赐朱姓正德五年义子武德【一姓裴】七年都督钱宁钱安许国赐朱姓又赐都督朱福朱纲都指挥朱春朱翥朱增朱斌朱政朱海朱岳朱升朱晟朱彪朱镛朱钫指挥朱钦等千百户镇抚旗舍朱钦等百二十人姓十二年赐舍人朱山朱准朱容朱淮朱渭朱钦朱义朱大爵朱印朱珂姓俱锦衣衞食粮寻诏都督江彬许秦刘晖张洪神周李琮指挥焦睿俱赐朱姓又改指挥杨瑄曰璋焦春曰棕桂曰松张天祐曰海廷鸾曰璧俱朱姓
　　太宗时赐降人姓名都督丑驴曰李贤忠勇王也先土干曰金忠安顺侯脱火赤曰薛贵清平侯买驴曰吴成忠勇伯把台曰蒋信都督把都帖木儿曰吴允【阙】论都儿灰曰柴秉诚把敦杭曰吴守义都指挥佥事把住曰杨效诚朶儿只曰马惟良铁住曰柴克恭行都指挥同知满宋儿灰曰柴志诚都指挥佥事阿克剌台曰杨汝诚指挥伯帖木儿也曰柴志敬指挥同知猛歌曰安汝敬佥事脱脱曰杨必敬只兰曰吴克诚朶列子曰吴存敬失夫答曰韩以谦祖住不花曰柴永谦
　　改氏第三
　　叚氏干木之子隐如入闗去干字改为叚氏
　　汉车千秋本齐田氏千秋以年老得乗小车出入省中时人谓之车丞相子孙遂为车氏
　　康本奚氏后康易而为
　　汉訾顺本姓祭以为不祥改为訾
　　晋元达字长宏本姓乔以生日妨父故改为陈
　　唐源乾曜本秃发傉檀之子贺入后魏魏太祖谓之曰与卿同源可为源氏乾曜其后也
　　赫连勃曰朕之皇祖自北迁幽朔姓改姒氏音殊中国故后从母氏为刘子从母姓非义也朕将以义易之帝王者系天为子今改姓曰赫连氏庶协皇天之意其非正统皆以铁伐为氏庶朕宗族子孙刚鋭如铁皆伐人【三十国春秋】
　　康居王姓温月氏先是张掖祁连山北昭武城为突厥所破南依葱岭遂有其地枝庶皆改姓昭武示不忘本也【唐书】
　　尚可孤宇文之别种也代居松漠之间上元中归顺累迁左右畏威二大将军
　　鱼朝恩后禁军爱其勇力甚委遇之奏改姓鱼氏【唐书】桓庭昌唐上元准制改为姜
　　暨佐时唐上元准制改为周
　　妫氏改为姚氏　　　　袁氏改为衡氏
　　裴氏改为垒氏　　　　姞氏改为吉氏
　　羊舌氏改为吉氏　　　姞氏改为羊氏
　　闾氏改为卢氏　　　　计然本辛氏改为计氏
　　姒氏改为似氏　　　　稽氏改为氏
　　求氏改为裘氏　　　　景氏改为元氏
　　贲氏改为封氏
　　氏氏孔融謿氏仪以氏字民无上改为是氏
　　是光改为齐氏　　　　梁鸿氏改为运期氏
　　马矢氏改为马官氏
　　魏全琮孙晖食封白水改为泉氏
　　浑沌氏改屯氏去水
　　屈全之裔孙仕后魏以自南方乃改南或作男
　　谢服为鸿胪卿后汉末出征嫌其名姓不祥乃改为射咸
　　京房本姓李吹律定姓改为京氏
　　刘遵考以忠谏比伍员改为员犹有源流可攷逃难山谷强氏曰潜遂失本姓一姓改为数姓者如炅横四子守坟墓者为炅居徐者为昋居幽者为桂居华隂者为炔此四姓同一炅也
　　勾姓本避高宗讳勾涛则仍字更音钩光祖则加金絇纺则加丝谌则加草句思则加易字勾龙如渊则加龙此六姓同一勾也
　　本朝洪武初改元南台大夫福寿子为陈铸歴太仆寺少卿
　　改恶氏第四
　　萧氏齐武帝以巴东王子响叛逆改为蛸氏
　　马氏以何罗逆诛马后恶之改为莽氏
　　唐则天时琅琊王冲据博州起兵冲父豫州刺史越王贞又举兵于豫州与相应讨平之改姓为虺氏
　　枭氏隋炀帝诛杨感改为枭氏
　　勃氏梁武帝改豫章王综为勃氏
　　黥氏淮南王英布少时以罪被黥遂为黥氏
　　蝮氏唐干封元年改武惟良为蝮氏
　　吴孙皓以孙秀奔魏改为厉氏
　　刘诞谋逆贬为留氏
　　唐高宗废后王氏及良娣为武后所杀改后姓为蟒良娣为枭
　　帝王姓系第五
