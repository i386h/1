<!-- { "loadSidebar": true } -->
　　杨【阙】中【字志行上元人受业于导江张氏为文醇古简质不为世俗语观者叹异之幼有节操为江东宪司照磨风采凛然泰定中除江浙儒学提学学者多推尊之子翮亦有文名其文森严有法颇不类其父至正末亦为江浙提学人以其父子前后相继为提学颇称之云】
　　杨载【字仲其先建之浦城人后家于杭州少孤博涉羣书年四十荐为国史院编修官延祐中举进士歴寕国路推官载为诗文以气为主尝语学者曰诗当取材于汉魏而音节则以唐为宗与虞伯生掲曼石范德机齐名世称虞杨范掲云】
　　杨邦宪【袭职端平间蛮人掠境亲率兵拒之擒其酋长进武节大夫宋亡元世祖诏谕之始内附
　　授播州沿边安抚使卒赠平章政事追封播国公諡惠敏】
　　杨惟中【州人知读书有胆畧事太宗奉使西域三十余国宣畅国威归从伐宋凡得名士数十人收伊洛诸书送燕都建太极书院延儒讲授慨然欲以道济天下拜中书令累迁江淮京湖宣抚使卒諡忠肃】
　　杨士【襄城人寓临江好学善属文尤工于诗尝选唐人诗名曰唐音其自着有览池春草集】杨奂【奉天人蚤丧母哀毁如成人金末尝作万言策指陈时病欲上不果元初隠居鄠县讲道授徒学者称为紫阳先生以耶律楚材荐为河南廉访使约束一以简易所着有还山等集】
　　杨恭懿【奉元人力学强记书无不读父殁水浆不入口者五日世祖时与许衡俱被召未至数年太子又下教聘乃至时议设取士科恭懿言宜敕有司举有行检通经史之士试以经义论防则民俗趋厚国家得才矣寻归乡里又诏改厯授集贤学士辞归是后凡三召皆不至】
　　杨琼【曲阳人自少聪慧奇巧出人意表既长名誉逺洽中统初召用领大都等处山塲右局总管以功除武畧将军琼平生寡嗜欲食不兼味衣必纯素子谦以防加翰林直学士】
　　【明】杨维祯【字廉夫诸暨人举进士署天台尹天台多黠吏号人雕维祯廉其奸中以法民皆称快维祯为文拟先秦两汉诗尤号名家有诏修辽金宋三史维祯作正统辨千言司徒欧阳读之叹曰百年后公论定于此矣四海兵乱遂浪迹浙西山水间及我明兴天下大定诏徴遗逸之士修纂礼乐书颁示郡国维祯被召至京师肺疾作而卒】
　　杨基【字孟载无锡人读书日记数千言尤工于诗秾丽纎蔚为时所重与高启及吴兴徐贲浔阳张
　　羽为诗友时称高杨张徐所着有眉庵集洪武初仕至山西按察司佥事】
　　杨大中【临海人博学洽闻仕元为秘书著作郎致仕家居洪武中遣行人赍楮币聘之留文渊阁
　　数月以老瞆归所着赤城志及随手録三十卷】
　　杨文【仓山人甲辰领神鎗从征功陞右军都督佥事世指挥使二十七年充总兵率舟师镇守太仓仍督浙江海船召掌中都留守充总兵率十五万人征广西筑城议奉议南丹浔州庆逺四军民指挥使司三十年辽东练军屯田充总兵征虏前将军率京师湖广江西兵征五开擒杀蛮贼建文初充总兵部署大寕　　寕府护军屯开平北平兵起宋忠败文移守辽佐吴高时出兵搅北平吴高削爵徙广西文专领辽东建文三年冬文引兵万余掠蓟州杀戮极惨遇刘江兵战败王雄七十一人皆被执北平后召文还怜其开国老将得不死永乐四年卒世羽林右衞指挥使】
　　杨本【中牟人或曰处州人初为太学生精于遁法建文元年十二月募才畧之士本应募起家兵部试之授锦衣衞镇抚时吴王抚军一日本请王出观兵及登将台见大水淼茫下阶而一军皆不见本曰此水遁也及帅师北向本常持一铁棒重三十斤临阵驰突北师披靡不敢前遂破之景隆忌本不上其功已而本约日出战诸军为后继景隆谓诸将曰今日譬之一园我辈种得熟乃被别人采去耶竟拥兵不救本上疏畧曰刑属三千罪莫大于不孝人伦有五德莫大于尽忠忘君虐民者不可以不惩丧师失律者不可以不罪今都督袁宇与耿炳文征讨丧军士二十万于燕地皇上怜其为太祖故旧不忍加刑又如魏国公徐辉祖征燕私存姊妹之情亏士丧马皇上召囘京师命大教塲操练军士又曹国公李景隆四月进兵丧失军马无限皇上责问乃归罪羣下此实总兵之罪也乞假臣为大总兵用能官一员召募义勇招抚军伍凡先锋叅谋军政稽考等官臣自当保举仍特命亲王为监军疾驰燕师则可免生民于涂炭奠宗社于泰山矣本遂帅孤军独出被擒系北平狱后文皇攻济南失利赵王夺还北平恐人心动摇索本杀之文皇大怒曰本有才畧予且欲用奈何杀之本颈后无发力战有功而爵赏不及】
　　杨靖【山阳人洪武乙丑进士才识出众累官户部右侍郎陞刑部尚书转左都御史】
　　杨砥【泽州人頴敏好学洪武乙丑进士累官礼部左侍郎】
　　杨士奇【名遇以字行泰和人蚤以博学征入翰林编纂书籍时共事者皆天下宿儒独士奇为首称永乐初擢翰林编修歴春坊大学士洪熈宣德正统中累官至少师兵部尚书兼华盖殿大学士预机宻重务典册制命悉委焉其文章德业重天下卒赠太师諡文贞有东里文集行于世】
　　杨翥【字仲举吴县人自幼端谨凝重尝师杨士奇受易学读书至温公与不妄语为诚之始即知守此言为文章平实似其为人洪熈初用荐为翰林检讨累官礼部尚书致仕禄之终身卒年八十五有希顔集若干卷】
　　杨溥【字济石首人湖广乡试第一洪武庚辰进士授编修进洗马洪熈初陞翰林学士累官礼部
　　尚书武英殿大学士卒赠特进光禄大夫左柱国太师諡文定】
　　杨宁【字彦谧钱塘人父孟濳为徽州府教授因家焉宁宣德中进士歴官刑部主事郎中听讼明决后以功陞本部右侍郎后巡抚江西未几召为礼部尚书以疾转南京刑部卒】
　　杨勉【江宁人风姿俊伟有应变才永乐初登进士第改庶吉士擢刑部主事有能声累迁刑部侍郎】杨荣【字勉仁建安人洪武末登进士第永乐初授翰林编修即入阁典机务知制诰有果断通敏之才累迁少师工部尚书兼谨身殿大学士歴仕五朝特见宠任宅心仁惠荐用人才经筵辅导禆益良多卒赠太师諡文敏所着有两京类藁】
　　杨鉴【洪武初率其属张坤赵简来朝授宣慰使赐敕奬谕俾其永坚臣节后屡随大军讨平叛寇卒赠懐逺将军子升袭职莅政勤敏边境绥寕永乐初请开学校荐士典教州民益崇习诗书礼义】
　　杨士英【洪武初知福州持身廉洁为政严明兴礼让厚风俗凡百建置俱有条理吏民无不感服
　　清誉大振邻郡皆取则焉】
　　杨仪【知邓州学术正大以礼化民事争讼者必谆谆劝谕使相感悔不得已然后用刑所一毫不茍
　　立规设法逺过常情务追古之循吏在任未乆而卒】
　　杨节【洪武末徐州知州为政以厚风俗为务州大疫遣医四出治疗躬自督视又捐俸以给病之贫
　　者喜奨防士类所荐士后皆知名】
　　杨璟【合肥人儒家子读书不事章句元季聚众保乡里率众来归授管军万户以从征累功官至平
　　章政事封管阳侯卒追封芮国公諡武信】
　　杨广仁【上饶人读书识大体永乐间为虞城知县百废具兴民有火灾值风烈弗禁广仁以诚祷得大雨以熄后大雨潦将伤稼广仁斋沐祷之雨止遭丧民哭送者千数百人】
　　杨善【大兴县人永乐初以守城功歴官鸿胪鸣賛累陞本寺卿礼部右侍郎扈从北征进陞右都御史寻使北敌有功陞左都御史天顺改元封兴济伯兼礼部尚书善练习朝章歴官恭勤卒加封兴济侯諡忠敏】
　　杨元杲【字文素家世业儒少好学以文雅称岁甲午太祖驻兵滁城适丁旱暵欲致于神而文素对以祷雨之由甚悉太祖以志士目之日见亲幸明年护跸渡江擢江南行省右司员外郎寻陞中书省右司郎中未几知应天府练达政体智虑周宻时论推允明太祖益重之未几以疾卒于官】
　　杨丹珉【龙溪人永乐间由国子生授奉新知县先是邑有民道宿于铺铺长意其有重赀谋杀之匿其尸其母诉于县诬逮者众丹珉访得其人遂释所诬者尝岁旱祷雨辄应蝗起不入其境后知溧水县终泰州同知俱有显绩】
　　杨慈【莆田人幼頴敏下笔数千言立就其文丰瞻典则直欲追踪古作者永乐戊子乡试第一辛夘登进士改庶吉士慈体貌丰伟志气轩昻以科第文辞为儒者末事抱负甚大未及用而卒】
　　杨复【长兴人刻苦问学为诗文尚奇古日抄唐韵数过得字义之精永乐初浙江乡试第一登进士
　　拜监察御史累迁大理少卿决狱判案人服其能】
　　杨信民【新昌人永乐中举人授工科给事中仕至巡抚广东都察院右佥都御史諡恭惠信民公勤廉明最得民心守南海宣着恩威抚归数万人病卒广人手香灯吊者几万又奏请立祠载在祀典】
　　杨洪【字宗道汉中人昌平侯起行伍有机智累立边功善用奇劫敌营其虚敌人呼为杨王宣德正统间受知宻勿諡武襄从子四人能武强伯信彰武伯仁锦衣指挥使智开平指挥使】
　　杨能【字文敬世开平指挥使己巳之变防为将骁雄善战有功陞督府同知景泰初总兵镇宣府与李秉共事天顺元年陞都督仍充总兵镇宣府援大同有功遂封武强伯食禄千石四年卒无子父林乞以能弟伦嗣伯得世指挥使】
　　杨信【字文实幼武勇正统初从洪征兴州敌转战西凉亭白塔儿斩首功累陞指挥佥事十四年荐
　　陞都指挥佥事守柴沟堡战　　　　马五郎河有功景泰二年出宣府歴陞　　佥事充叅将再守懐来防洪病移信协　　府五年充副总兵天顺元年召还京陞　　移镇延绥明年敌博啰玛勒噶入塞击　　明年敌入宁夏塞信合武平伯陈友兵于　边营来击敌遁去四年封彰武伯食禄千石与世劵五年移镇大同成化二年玛勒噶入河套出没塞上召信至京问方畧信言兵难遥度乞精骑疾走至榆林图上大喜】
　　杨景衡【瑞安人永乐中领乡荐擢兵部主事陞本部郎中勤于职务进陞福建布政司左叅政致
　　仕卒有诗文】
　　杨集【字浩然常熟人天顺进士上书救钟同出为知州】
　　杨瑄【字廷献丰城人景泰进士　　　　直谏下狱坐死释戍南丹成化元年　　至浙江按察使卒于官子源任钦天监五官监候亦以直谏死瑄正色昌言首　　石身贯三本几死狴犴直声闻天下而源以京房之术　恭显之义托志　忠慷慨有父之风名与天壤俱敝也】
　　杨【陜西人成化乡防试俱第一廷试一甲进士第二歴官户部尚书执法不羣在翰林逈然自异】杨守陈【字维新鄞县人景泰进士歴官南京吏部侍郎陈孝友方正与人交笃于信谊居常恂恂身若不胜衣言若不出口至说理论事辨是非毅然不可屈博学多识文词藻雅惜未竟用耳諡文懿赠尚书子茂元刑部侍郎茂仁按察使】
　　杨继宗【字承芳阳城人天顺丁丑进士授刑部主事歴都察院左佥都御史公刚方清正善善恶恶出于天性与人不茍合人亦惮其庄严居官三十余年民懐父母吏畏神明忠鲠谅直光明俊伟虽庸人孺子皆知其名当出知嘉兴府止带家仆小苍头人如旅寓壮年即独居在任九年朝夕饭两盂蔬两盘不知兼味按察浙江任满将行廨舍器物一毫不以自随箧中惟大明律一卷衣数袭而巳】
