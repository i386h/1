<!-- { "loadSidebar": true } -->
　　梁良用【定海人父子兄弟八人同仕于朝北平后遂相率变姓名避去良用去为舟师已而死于水或曰梁氏父子兄弟为舟师投水死者五人賛曰泛泛栢舟载浮载沉中流誓楫怀我好音肯欠一死匪名是寻以完我族庶明我心】
　　梁致育【字遂初髙安人通五经志行髙洁洪武癸酉乡举歴绍兴建昌训导六典文衡致仕家居天顺初流贼劫掠致育年已九十九且瞽被执贼不忍加害以竹肩舆舁之行语舁者曰至迳口深渊即白我遂投水死】
　　梁观【当涂人为人方正勤学善大书洪武末除吏科给事中陞广东佥事分巡潮州防介刚果决狱
　　称神天旱斋祷雨下如注没于官潮人塑像韩山书院以祀之】
　　梁祖荣【永乐中柘城知县嵗值霖雨教民疏濬沟浍邑无水灾民有负租者贫无以偿祖荣首捐
　　已俸以倡富民出粟助之由是官无负租而民不失所】
　　梁孟岳【永乐初为宿迁知县为政有方赋均讼平使人民婚姻死葬贫富相恤四民怀之】梁禋【字以诚宛平人永乐甲辰进士第二歴编修】
　　梁蕚【字绍辉临川人也幼孤警敏嗜学稍长师掲孟同孟同曰蕚之文端重典雅如松栢之于嵗寒永乐四年郡举蕚应遗贤诏授都昌训导后修成祖仁宗两朝实録少师杨士奇荐蕚与修实録成赐白金鞍马陞衢州教授前后五典京闱文衡文声甚着有真趣轩集二十卷】
　　梁觐【字廷实东平人父安领宣徳间乡荐累官广平知府以廉能著称觐正统乡魁授监察御史按陜西及河南以言事忤时相谪嘉善丞未几朝廷特诏复其官山西河南大饥时抚治郧阳马文升奏求得如梁御史觐者往莅焉朝廷从之遂擢为陜西副使觐控制要害怀来安辑民得安业汉中人感徳祠之】
　　梁璟【字廷美太原人天顺甲申进士授兵科给事中累官陜西布政进右副都御史巡抚湖广防永州寇作率兵讨平镇守中官敺宗藩亲至死璟讯之抵法力拒请托不为挠陟兵部尚书李文正公为铭其墓】
　　梁昉【字景熙顺徳人天顺丁丑进士歴布政使】
　　梁储【字叔厚顺徳人成化戊戌进士授编修仕至少师吏部尚书华盖殿大学士致仕卒赠太师諡
　　文康弟亿正徳四年进士】
　　梁震【字子东新野人世袭榆林指挥使累功陞左都督镇守陜西大同卒赠太子太保諡武壮】梁方【字惟义南海人成化壬辰进士歴布政使】
　　梁材【字大用南京金吾卫人治十二年进士初授徳清知县平易正直清介絶俗兴利除薄赋轻徭虽古之循良莫能过也在任七年陞刑部主事歴员外郎郎中议狱详慎人无遁情出知嘉兴杭州二府在有徳政颂声盈途陞浙江叅政转按察使时江西宸濠作乱浙江镇守中官毕真为之内应材宻谋于巡按御史张缙缚真浙人恃以为安仕至户部尚书諡端肃】
　　梁谷【字仲用东平人进士考功主事正徳十二年谪倅时大水城几没者一板百姓皇皇值谷公出颍亳闻儆单骑驰赴冐险登城下令代木浮苴以当浪冲联舟载土以防决隤极力规画捍御城赖以全寻檄言台臬计材书役爰兴百雉后以迁秩去累官归徳府左长史】
　　梁廷振【字朝纲南海人嘉靖癸未进士歴布政使】
　　梁婺【字叔车泰和人进士授刑部主事员外郎广西按察副使陞浙江左布政使练达老成守正不
　　随而多容君子尚之在任二年卒于官】
　　梁有誉【字公实番禺人嘉靖庚戌进士歴刑部主事负英涵峻发之才与李攀龙辈号七才子不
　　幸夭死】
　　房【清河商音尧子丹朱封邑侯以邑为氏】
　　【汉】房凤【字子元不其人以射防乙科为太史掌故举方正为县令都督失官王根荐凤明经通达擢为
　　光禄大夫仕至青州牧明谷梁春秋世传其学】
　　房雅【王莽末为清河太守始居清河雅丹朱十九代孙】
　　房植【字伯武清河人桓帝时为河南尹有名当朝乡人謡曰天下规矩房伯武因师获印周仲进由
　　是甘陵有南北之议】
　　【南北】房天乐【清河人雅多辨智先为青州别驾刺史沈文秀防为长史督齐郡州府事一以委之慕容白曜攻青州天乐樱城固守城陷为白曜执送京师卒弟子嘉庆渔阳太守嘉庆从弟瑚琏长广太守】
　　房法夀【武城人仕宋为魏郡太守以功赐爵壮武侯卒諡敬曽孙酌累迁外任皆有能声政终
　　于乐陵太守】
　　房叔安【清河人宋明帝时青州刺史王邈辟为长史邈为明帝所疑欲北决魏以叔安諌而止齐髙帝即位怀其忠正时为益州司马寕蜀太守就拜前将军方用为梁州防病卒高帝叹曰叔安节义古人中求之耳】
　　房景先【字光宙幼孤贫无资其母自授毛诗曲礼昼则樵苏夜诵经史太和中举秀才歴迁齐州
　　中正卒赠洛州刺史諡曰文】
　　房景逺【字叔遐景先弟重然诺好施与解史传不为章句】
　　房亮【字景髙清河人好学有节操魏举秀才奉朝请后歴济北平原太守以清严称卒赠抚军将军
　　齐州刺史】
　　房豹【字仲翰清河人体貌魁岸美音仪释褐府叅军兼行台郎中迁乐陵太守镇以凝重哀矜贫弱豹阶庭简静囹圄空虚郡治濒海水味多咸苦豹命凿一井遂得甘泉遐迩以为政化所致豹罢归后井水味复咸齐灭还乡园自养频征辞疾终于家】
　　房景伯【字良晖法夀族子笃于孝友渉猎经史仕魏累官州郡皆有政卒赠齐州刺史】房谟【字敬先洛阳人仕魏歴昌平代郡太守所在防神武入洛拜颍川太守征为丞相右长史以
　　清直被赏遇累迁至骠骑大将军摄南汾州事世称其清白】
　　房崱【光禄少卿征李宻战死】
　　房士达【清河绎幕人北魏武泰初为平原太守抑挫豪强境内肃然时刑果寇乱惮其威名越郡
　　城西度不敢攻达后为济南太守】
　　房三益【清河绎幕人北魏髙祖时为太山太守转兖州左军府司马所在以清和称】房彦谦【字孝冲武城人北齐齐州治中周师入齐彦谦痛本朝倾覆将紏率忠义潜谋匡辅事不
　　果而止齐亡归于家】
　　房防懿【字慎言洛阳人性深沉有局量初为徳州司马政为天下最文帝异之称其贤以励诸州
　　朝集使即拜为海州刺史】
　　房兆【代人刚毅有武畧开皇中为邉将名显当时尝为行军总管击胡以功官至柱国徐州总管】房晖逺【字崇儒世传儒学明三礼春秋三传诗书周易逺方负笈而从者动以千计牛称为五
　　经库】
　　房武幼【壮为良子弟逺为贤父兄娶荣阳郑氏生六子次卿次公次膺次囘次衡次元】
　　【唐】房龄【字乔孙临淄人父彦谦仕隋为监察御史直道守常介然孤立终泾阳令龄防警敏贯综坟典善属文书兼草太宗询渭北杖策上谒一见如旧为府记室从征伐独以人物置幕府累官尚书左仆射居相位十五年任公竭节世称其贤卒赠太尉諡文昭】
　　房翰【字元功开元中以朝散郎为大合令】
　　房融【河南人聪慧好佛武后时以正諌大夫同平章事值天竺僧般刺宻谛持楞严经梵本使融译
　　书而笔授之后流钦州】
　　房琯【字次律融子少好学风度沉整隠陆浑山开元中以荐为校书郎授卢氏令宗狩蜀琯驰谒拜吏部尚书同平章事与韦见素崔涣奉册灵武见肃宗及还都迁礼部尚书】
　　房孺复【河南人琯子连州司马】
　　房千里【字鹄举河南人太和进士幼有才学恣意声色迁端州别驾自觉奋出世俗屏絶尘撄擢
　　髙州刺史留心政治大得夷情】
　　房武【施州刺史有遗爱吏民思之】
　　【五代】房知温【兖州人荘宗时拜泰寕节度使歴镇天平平卢废帝立封东平王子彦如拜沂州刺史宋】房超【为黎阳太守赵道徳以事嘱之超不发书阙杀其使齐主善之命守宰各置棓以诛　　之使明】房安【汝阳人幼聪辨性刚劲洪武中由太学生歴官江西按察使转福建右叅政召为工部右侍郎
　　未防出为山东右叅政所着有能名】
　　房昭【都指挥守大同建文三年引兵入紫荆闗掠保定登山结寨在万山中四面险峻惟一径攀援可上昭守寨集兵粮进攻北平文皇恶昭逼藩府急囘军渡滹沱河八月真定将官都指挥韦谅率兵万人运饷援昭文皇曰昭得谅兵粮卒未可破比至饷入寨遂进兵合围真定禆将都指挥花英郑琦来援阵峩山下合战大败英琦及都指挥王恭忠等皆被执昭谅脱走西水寨遂破永乐元年昭尚为将官备御宣府】
　　房俊【济南人洪武中由人材判广徳公勤防介抚字有方任满而去行李萧然民至今怀之】房龄【正统中儒学教授学行俱优善于教人生徒有贫不能自给者必周助之至今士类感慕】房明【字廷耀长清人成化戊戌进士歴官知府】
　　房凎【山阴人成化进士】
　　房瑄【字廷献朝邑人治进士先为郎中上疏论时政时人称焉歴官按察使】
　　房瀛【字登之黄县人治癸丑进士歴按察使】
　　房有容【丰润人嘉靖壬子顺天解元】






　　万姓统谱卷五十
　　钦定四库全书
　　万姓统谱卷五十一　　　明　凌迪知　撰下平声
　　七阳
　　臧【东海商音鲁孝公子彄食采于臧子孙因以为氏周】臧文仲【鲁大夫名辰諡曰文有三不仁下展禽知栁下惠之贤使居下位废六闗禁絶来游之人妾织蒲为蓆是与民争利也三不知纵逆祀僖公是闵公兄尝为臣应在下今跻闵上作虚器山节藻棁为藏之室祀鶢鶋海鸟居鲁东门三日命钟鼓祀之】
　　臧宾如【鲁大夫如齐防盟】
　　臧僖伯【取郜大鼎于宋纳于太庙臧哀伯諌周内史闻之曰臧孙达其有后于鲁乎君违不忘諌
　　之以徳哀伯僖伯之子名达曰臧孙氏】
　　【汉】臧曼【徐州从事上书讼第五种之寃】
　　臧宫【字君翁颍川郏人从光武征战以勇称初为偏将军从破羣贼复将兵徇江夏拜辅威将军击诸郡平之后平蜀拜广汉太守征还封郎陵侯卒諡愍侯宫谨信质朴故常见任用】
　　臧旻【广陵射阳人妖贼许昭防城邑拜旻扬州刺史平之迁使匈奴中郎将后还京师太尉袁逢问
　　西域诸国土地风俗人物种数旻口陈其状手画地形逢大奇之】
　　臧固【韩安国于梁举固皆天下名士】
　　【三国】臧洪【字子源广陵人汉末董卓为乱义兵四起张超合诸州刺史张邈设坛塲为盟洪乃升坛操盘防血辞气慷慨涕泣横下闻者莫不激扬顷之洪为东郡太守治东武阳太祖围张超于雍邱甚亟超念臧洪当赴援众以洪为绍所表用必不来超曰子源天下义士但恐是禁制不相及耳洪闻之果徒跣号泣从绍请兵求欲救超而绍终不听超遂族没洪由是怨绍絶不与通绍兴兵围之歴年城中粮尽洪自度不免呼吏士谓曰袁氏无道所图不轨洪于大义不得不死念诸君可先城未败将妻子出吏士皆泣曰明府为本朝郡将之故自致残困吏民何忍舍去也掘鼠煑筋角后无可复食者杀爱妾以食将士将士咸流涕无能仰视者男女八千人相枕而死莫有离叛城防绍生执洪谓曰今日服未洪据地瞠目曰洪恨不推刃为天下报讐何谓服也绍杀之】
　　臧覇【字宣髙泰山华人父戒为县狱掾据法不听太守私杀太守怒令收戒诣府覇年十八将客数十要夺之因与父俱亡命后从陶谦击黄巾归魏屡立战功封良成侯卒諡威子艾孙观曽毓嗣爵俱仕至青州刺史】
