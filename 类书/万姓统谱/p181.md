<!-- { "loadSidebar": true } -->
　　彭卫【字明微思永之子也少谨厚读书不为科举谋思永丧哀毁以孝闻元丰四年以宣义郎致仕判赵州日民之鬻蔬者例出蔬供郡官以免身役卫知其説义欲不取而恶违众告园丁曰我家食蔬少尔持归鬻之积钱尔家待我终更并取也讫去不复问其清畏人知如此杜门晦迹不求利达不事祠祷不延桑门不喜卜筮年七十六卒】
　　彭持【字知权分宜人少喜学西汉文为诸生时知军州事张颙稀简接士求见者先令诗赋方得通繇是士无敢进者持奋曰是谓秦无人矣因求入谒颙令作日新之谓盛徳赋藏器待用诗皆立就张大称赏贡入太学与临江孔武仲齐名擢进士甲科元丰间累迁至司农丞出为监司终奉议郎江西提举】
　　彭举正【萍乡人有节行张士逊在相府闻其名辟之门下尝夜试之举正不为动以特奏名补国
　　子博士】
　　彭天益【攸县人登元祐三年乡荐崇寕初为太学博士以议论不合出为湖南提举大观初上封事力言权奸误国年五十即致仕居司空山翛然有物外意所着有瑞麟集】
　　彭汝方【字宜老汝砺弟宣和初通判衢州使者上其治状擢知州事方腊反陷歙睦且至衢境无兵可御众皆奔溃汝方独守孤城三日而陷骂贼以死诏諡忠毅官其家七人】
　　彭拯【字原中崇安人末冠与兄揽试于京师父朝议公俣以诗勉之曰送汝趋京邑休辞马上尘人知官禄贵家为买书贫淬砺先修业轩腾欲奋身此行偕揽辔同醉杏花春后公果入太学政和二年登进士第调抚州法曺歴真婺二州教授除辟雍正陞辟雍博士寻迁睦宗西宅大小学教授改宗学录上书论任子滥恩等事不报出倅沅州而卒子昌言知桂阳军临武县】
　　彭路【字通达崇安人文思清新崇寕三年特奏名第一徽宗褒谕路谢以诗帝命翰林学士和之】彭合【庐陵人高宗时为清江主簿以土瘠赋重力请蠲减后为京西总领卒于官丧过清江民相聚哭肖像立祠长子商老为南雄州司理仕至南安通判次子汉老知常徳府有豪民刘庚诬其悍仆为盗汉老审鞠仆免诛死】
　　彭奭【字伯胜崇安人特奏状元路之孙也绍兴七年冠乡荐时族之与计偕者三明年试南宫者六刘屏山以诗饯之曰君家诗礼冠南区文阵堂堂尽壮夫汉杰姓名归大族周官事业属吾儒争题玉字传金防悉奋朱鸾与凤雏月桂香传南北巷千言长策耀天衢二十四年登进士第】
　　彭戢【渠州人元丰中举进士第为两浙提举奉祠常蓄双鹤江左士大夫送行有扁舟载双鹤万卷
　　贮羣书之句】
　　彭爚【通直郎平江佥判江文忠公万里荐之云士林前革有学有文贫而能防老而练事曽跻政府
　　尚淹郡幕寘之馆学庶无弃才】
　　彭俞【字济川宜春人少隠集云峯学防于易自号连山子绍圣四年进士知溧阳县事理寃狱甚多监司连荐之稍迁至朝散郎俞所着有君子传三卷循吏鉴十二卷贯通篇五卷时议二卷文集二百卷】
　　彭蠡【字师范都昌人朱子守南康从之防为朱子所重号梅坡先生官至吏部尚书】
　　彭兴祖【五嵗能诗刘毂五嵗能骑射绍兴中张俊以名闻召见内殿以兴祖为迪功郎毂为进武
　　校尉皆赐袍笏】
　　彭寻【都昌人文行为乡里所推称曰东园先生弟蠡天资頴敏朱熹守南康蠡质疑问难甚精以经
　　学名世号梅坡先生子方举进士官至吏部尚书卒諡文定】
　　彭年【字子夀清江人从朱熹张栻讲学乾道间举进士累官吏部侍郎兼侍读尝极諌光宗宜尽孝道寕宗时又极言小人窃权之以宝谟阁侍制致仕年学识正大议论简直其爱君忧国先见之识敢言之气皆人所难自伪学有禁士大夫鲜不变者年则始终特立卒諡忠简】
　　彭岩肖【号峯崇安人领宋甲子荐邑宦咸以老成礼之岩肖性不嗜酒诗文窥韩杜户庭搯肝刿胃不经缀一字嗜学老不倦年八旬举武如趍张防使问其筋力何以健答曰寡欲张颔之杨尹补植清献梅命赋云清献堂前树无稍可着春岂知三百载复有种花人公诗皆有一唱三叹之遗音惜散逸不多见矣】
　　彭仲刚【字子复平阳人登乾道第初主金华簿移临海令民爱信之召为勑令所删定官迁国子监丞知全州减郡费寛商税输租得自槩量无斛靣择学师教其子弟而亲执经讲説曰此古人所以富庶而教之也丁父忧民哭扶其柩至境外数十里曰何时复此太守乎服除知豪州未行时令提举浙东常平命下而卒阶朝请郎】
　　彭方【字季正都昌人朱子守南康方就学于其门弱冠魁省闱累官至祭酒执法殿中迁兵部右侍
　　郎龙圗阁学士諡文定】
　　彭仲举【乾道间为正字林谦之为司业二人逰天竺谈诗谈到少陵好处仲举大呼曰少陵可杀
　　闻者曰林司业彭正字谋杀少陵】
　　彭正建【以诗名世有云天与莲峰作逸民旧时相识防尤存家书千里懒开眼僦屋两间长闭门】彭钦【字仲防清江人嘉定间以父荫授军器监主簿或欲删其父所编内治圣鉴钦持不可遂请外
　　添差嘉兴通判监司表其防平】
　　彭元忠【淳熙中为司户杨诚斋赠诗云诗入江西社心传肘后方木天须此士丹笔校书黄】彭春年【黄岩人博贯经史累迁枢宻院编修官后领教国子黜浮崇雅文风一变】
　　彭吕【字景望泰和人幼孤力学以明经起为濂溪书院教谕元陷贑州吕不屈入广从文天祥赴难
　　死】
　　彭庭坚【瑞安人举进士为崇安县尹民服其威信后陞福建都帅遇害赐諡忠愍】
　　彭九万【字好古崇安人宋国学立礼斋长有诗文行于世兵燬存者百一如凌波辞赋水仙花云嵗芳兮婉冉悲江空兮兰枻归人婵媛兮胡来迟憺风防兮佩谁思素衣兮俨黄里玉襦兮蒙翠被明波渟渟兮渺愁予含香怀春兮忠苦昔遗褋兮今契阔伫佳期兮窅修絶幻尘縁兮謇中忧时既晏兮不可留泛云軿兮水裔糺予瑟兮难理人奚归兮路苍茫湘有臯兮春緑起盖沨沨楚骚风致惜不尽传于世】
　　彭进【字子龙有谦徳粹然古君子风通书诗业词赋晩精于易礼四试国子监魁从学者多前郴倅彭沂兴国宰刘东父静江尹彭拱辰国学士彭淳秋官彭子与祁阳监酒刘希传乡贡士章贵彭谈皆从学之显者】
　　彭震龙【永新人天祥妹婿性跌荡江南已附元天祥志恢复有书约震龙震龙与同邑张履翁顾
　　司理盟各起兵婴城自守天祥兵不至三人遂败衂以死】
　　【金】彭昱【萧人仕为禆将有功授怀逺大将军五子旺镇守两淮等处防阿元帅议敦武州判官端萧县
　　尹徳金乡县主簿】
　　【元】彭丝【安福人父应龙宋江陵府教授致仕弟齐叔父子兄弟自相师友博习修洁俱以著述为业丝所着有筭经圗释九卷黄钟律説八篇礼记集説四十九卷又有易包春秋辩疑等书】
　　彭继凯【分宜人至正间欧普祥寇陷袁城继凯募义士迎战大败之适安福义士袁明东等亦引兵来防遂并力克复袁城乃下令禁杀掠修城池缮甲兵吊死恤孤民赖稍安遣人诣贑迎书守宝童归宝童嫉其功令刺客杀之城中惊扰义士溃散】
　　【明】彭真【字用实生而颖秀弱不好弄洪武间领乡荐入太学博友名流所得益进永乐癸未诏遴国子生四人辅賛亲王真首被选授靖江玉府审理正至则言论从容剖防明恕王甚重之居官十八年改知大兴县县京师百司所需艰于酬应真到官数月冗滞丛沓咸见理释防建宫简用老成以莅其事遂擢工部营缮司主事阶承徳郎迁户部郎中诏巡抚江浙兼督粮税漕饷充给吏戢民绥上下便之顷之上疏乞骸骨不报真曰古云知止不怠世谓茍禄可耻吾今年逾耳顺况乃筋力向衰尚何荣之慕哉复恳求退诏曰可真既归结庐艺圃饮酒赋诗以适其意士林髙之】
　　彭与明【万安人洪武中由贡士授兵科给事中陞刑部员外郎歴官大理寺丞督察江北军为北
　　平兵所执逃避】
　　彭友信【攸人洪武初贡至京遇上于微行处上口占虹霓诗二句云谁把青红线两条和云和雨系天腰命续之信应声曰玉皇昨夜銮舆出万里长空驾玉桥上大悦问其籍命翌晨于竹桥同入朝信如其言久弗至遂失朝上召至殿前问故具以实对上曰此秀才有学有行命为北平布政使】
　　彭泰【字凤翔洪武甲戌防元歴侍讲】
　　彭森【字伯森南海人永乐乙未进士歴叅议】
　　彭琉【字毓敬安福人永乐戊戌进士宣徳间少师杨士奇荐入翰林为编修陞广东佥事理学政官至湖广副使为人刚介居官泊然如布素勤于职务动以古人自励致仕卒于家】
　　彭逺【南昌人永乐初中乡试歴官治民勤于所务陞淮安知府殷勤抚字持已清愼吏民畏服迁广
　　东布政使徳化大行一方仰赖以年老休官】
　　彭朂【字祖期永丰人永乐进士授南雍府教授陞刑部主事转考功郎中谪广西栁州府同知致仕】彭汝器【名琏以字行安福人永乐甲申进士入读中秘书官至翰林学士解缙尝以钟山龙蟠题试之援笔而成缙甚伟之一日帝问栁子捕蛇者説何如朗诵其文于前上奇其才令与曽棨讲学尝扈从北征预修实録卒于官】
　　彭聚【为北平都指挥与孙太副宋忠守怀来忠败聚力战死当是时诸将校为永乐兵所俘者百余
　　人皆不肯降发愤死大半不可考矣】
　　彭昚【字季长昆山人为御史执法不阿受知宣庙数鞠疑狱有绯衣之赐时钞禁甚严被命潜行访之获实以闻邉将有匿敌所贡马者亦命昚往察遂逮治其人归诸京师昚尝被诬下法司鞠之得白宣庙笑曰朕説小彭御史不爱钱那有此耶后擢福建左叅政夀逾九十】
　　彭时【字纯道江西安福人正统戊辰进士第一授修撰歴侍读入内阁仕至少保吏部尚书文渊阁大学士卒赠太傅諡文宪时资禀既异充养问学敬谨粹温休休好善秉谦抒诚歴事三朝敬谨如一日世称贤相其所论建皆深切时同时商文毅实相似云】
　　彭烈【字肇烈庐陵人景泰辛未进士歴布政使】
　　彭徳清【钦天监正扈从英庙北征时王振擅权威焰震主大臣咸俯首顺命初出师金星犯亢明日黒气四塞又越二日火星犯土彭厉声斥振曰象纬示警不可复前若有疎虞谁执其咎振怒詈之曰倘有此亦天命也寻被害】
　　彭教【字敷五江西人天顺己夘乡试第一歴翰林学士言动不茍抱负逺大毎以方驾古人自期惜
　　不究所施】
　　彭华【字彦实安福人景泰甲戌防元进士第一仕至礼部尚书大学士諡文思】
　　彭谊【字景宜东筦人天顺初以忤权贵左调绍兴府知府民告饥即发仓赈之或谓当上闻否且得罪谊曰待请而发转沟壑者多矣吾何爱一身而不以活万命明年有秋民争委输不逾月而仓复盈擢山东布政寻陞副都御史】
　　彭韶【字凤仪莆田人天顺丁丑进士授刑部主事仕至刑部尚书致仕卒赠太子少保諡安韶孝友温防防明直谅寡欲清心始终无玷仪状歉然不啻寒士至法理所在义色昌词人不可夺林见素疏言韶諡不副行乞如叶盛吴讷魏骥等諡事虽不行士林称快】
　　彭泽【字济物陜西兰州人治庚戌进士授工部主事歴官右都御史忤朱寕逮狱坐死寻释归嘉靖元年起兵部尚书致仕卒隆庆改元加少保諡襄毅泽纯诚直谅刚挺敢为两着平寇之勲威名震动然经畧哈宻一事实不能无故议者不以功掩过可也】
