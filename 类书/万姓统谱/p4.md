<!-- { "loadSidebar": true } -->
　　关西复姓
　　钳耳　荔菲　弥姐　彡且　夫防　莫折　不吔咥　携　昨和　罕井　屈男　鲁歩　同蹄
　　诸方复姓
　　夫余　黒齿　似先　朝臣　瞿昙　迦叶　鳬鸠摩　佛图　鄯善　乌氏　焉耆　且未　昭武波斯
　　代北三字姓
　　侯莫陈　阿史那　阿史徳　叱伏列　库傉官可足浑　破六韩　乙速孤　可朱浑　歩大污郁久闾　歩六孤　邱穆陵　纥豆陵　没鹿回莫多娄　莫那娄　莫胡卢　莫且娄　莫侯卢阿伏干　乙那娄　斛瑟罗　歩鹿孤　普陋茹可地延　拔列兰　阿六桓　宿六斤　乌落兰破多罗　库若于　白提　吐谷浑　勿忸于普六茹　树若于　扈地于　俟伏斤　地骆拔那原甄　若口引　费也头　破落那　没路真譬歴辰　温石兰　乌石兰　纥突隣　骨咄禄俟吕陵　大莫干　大利稽　俟力代　大洛稽俟伏斤　壹斗眷　步鹿根　独孤浑　末那楼奚什卢　渴浊浑　越质诘　阿逸多　突黎人赤小豆
　　代北四字姓
　　自斯独博　井彊六斤
　　【臣】等谨案万姓统谱一百四十六卷明凌迪知撰迪知有左国腴词已着録其书以古今姓氏分韵编次畧仿林寳元和姓纂以歴代名人履贯事迹按次时代分名下又仿章定名贤氏族言行类藁名为姓谱实则合谱牒传记而共成一类事之书也古者族系掌于官故周礼小史定世系辨昭穆南史王僧防传称司马迁仿周谱以作年表其体皆旁行斜上是其制也战国防称智果别族于太史为辅氏是周末法犹未改矣秦汉以下始私相记録自世本以下纂述不一其存于今者惟林寳邓名世郑樵三家余皆散佚然其散见他书者尚可考见不过明世系辨流品而已迨乎南宋启劄盛行骈偶之文务切姓氏于是锦绣万花谷合璧事类各有类姓一门元人排韵氏族大全而下作者弥众其合诸家之书勒为一帙者则迪知此编称赅备焉其中厐杂抵牾均所不免亦间有脱畧至于辽金元三史姓氏音译失真舛讹尤甚然搜罗既广足备考订故世俗颇行用之要亦未可尽废也书后别有氏族博攷十四巻大防皆本之氏族畧无大发明以原本相附而
　　行今亦姑并録之焉乾隆四十六年四月恭校上
　　总纂官【臣】纪昀【臣】陆锡熊【臣】孙士毅
　　总校　官【臣】陆　费　墀

<子部,类书类,万姓统谱>
　　钦定四库全书
　　万姓统谱巻首一　　　　　明　凌迪知　撰歴代帝王姓系
　　三皇
　　太昊伏羲氏【亦曰庖牺氏虙牺氏风姓继燧人氏位以木徳继天而王位在东方象日
　　月之明故曰太昊都于陈曰太昊之墟在位一百一十年】
　　女娲氏　共工氏　大庭氏　栢皇氏
　　中皇氏　栗陆氏　骊连氏　赫胥氏
　　尊卢氏　混沌氏　昊英氏　朱襄氏
　　葛天氏　隂康氏　无怀氏
　　【已上十五代合万七千七百八十七年时未有书契史籍不载莫知其详】
　　炎帝神农氏【姜姓生于厉山长于姜水因以为姓氏继无怀氏位承太昊木徳以火徳
　　王故曰炎帝都鲁在位一百四十年】
　　帝临魁　帝承　　帝明　　帝直
　　帝厘【一名克】帝哀　　帝榆罔
　　【已上七代袭神农氏之号三百六年至榆罔失政诸侯相伐黄帝征之天下咸归焉】
　　黄帝有熊氏【姬姓亦曰轩辕氏长于姬水居轩辕之丘始作轩冕之服因以为姓氏继帝榆罔位承炎帝火徳以土徳王故曰黄帝轩辕国于有熊故号有熊氏都涿鹿在位一百年夀三百岁元妃西陵氏有子二十五人其得姓十有四人别为十二姓曰祁已滕臧任荀嬉姞儇依姬酉】
　　五帝
　　少昊金天氏【已姓名摰即嚣黄帝子别为己姓之祖承黄帝土徳以金徳王都曲阜
　　在位八十四年夀百嵗】
　　颛顼高阳氏【姬姓黄帝孙昌意子承少昊金徳以水徳王都濮阳在位七十八年夀一
　　百五嵗国高阳故号高阳氏】
　　帝喾高辛氏【姬姓名夋黄帝孙蟜极子承颛顼水徳以木徳王都亳在位七十年夀百
　　五十嵗其子挚立】
　　帝挚【帝喾子立九年以荒淫见废又曰禅位于尧】
　　帝尧陶唐氏【姓伊祁名放勲生于伊祁山因以为姓帝喾子挚之弟承帝喾木徳以火
　　徳王都平阳在位九十八年夀百十八岁禅位于舜】
　　帝舜有虞氏【姓姚名重华生于姚墟因以为姓黄帝后瞽叟子承帝尧火徳以土徳王
　　都蒲坂在位五十年夀百十二嵗禅位于禹】
　　三代
　　夏
　　【始禹王甲戌受舜禅即天子位终王桀传十五世十七王连羿浞共四百三十二年汤灭之】
　　禹王【姓姒名文命黄帝后事舜治水有功赐姓姒氏封夏伯受舜禅其后分封用国为姓有夏侯氏有扈氏有男氏斟寻氏彤城氏裦氏费氏杞氏缯氏辛氏冥氏斟氏戈氏】
　　王启【禹子在位九年传子自此始】
　　太康【启子逰畋在外后羿距之于河失国而死】
　　仲康【太康弟后羿立之在位十三年兄终弟及始此】
　　王相【仲康子在位二十八年后羿逐之簒位羿臣寒浞杀羿自立灭相簒位四十年少康诛之】
　　少康【王相子杀寒浞在位二十一年夏道复兴】
　　王杼【少康子在位十七年】　　　王槐【杼子在位二十六年】
　　王芒【槐子在位十八年】　　　王泄【芒子在位十六年】
　　王不降【泄子在位五十九年】　　王扃【不降弟在位二十一年】王厪【扃子在位二十一年】　　　孔甲【厪子在位三十一年】
　　王臯【孔甲子在位十一年】　　　王发【臯子在位十九年】
　　王桀【发子在位五十三年无道成汤伐之放于南巢而崩国亡】
　　商
　　【始汤王灭夏即天子位终帝纣传十七世三十王共六百四十五年周武王灭之】
　　成汤【姓子名履其先祖契帝喾之子事唐虞教民有功封于商赐姓子氏伐桀而有天下遂承夏金徳以水徳王都亳在位十二年夀百嵗其后分封以国为姓有殷氏来氏宋氏空桐氏稚氏北殷氏目夷氏】
　　外丙【汤次子太子太丁早卒故立次子外丙在位二年】
　　仲壬【外丙弟在位四年】
　　太甲【太丁子太甲既立不明厥徳伊尹放于桐宫悔过反善复迎归位号为太宗在位三
　　十三年】　　　　　　沃丁【太甲子在位二十九年】
　　太庚【沃丁弟在位二十五年】　　小甲【太庚子在位十七年】
　　雍已【小甲弟商道衰在位十二年】
　　大戊【雍已弟相伊陟商道复兴号为中宗在位七十五年】
　　仲丁【大戊子在位十三年】　　　外壬【仲丁弟在位十五年】
　　河亶甲【外壬弟在位九年】　　祖乙【河亶甲子在位十九年】祖辛【祖乙子在位十六年】　　　沃甲【祖辛弟在位二十五年】祖丁【祖辛子在位三十二年】　　南庚【沃甲子在位二十五年】阳甲【南庚弟在位七年】
　　盘庚【阳甲弟自耿迁都于亳从汤所都商道复兴改商为殷在位二十八年】小辛【盘庚弟殷道又衰在位二十一年】小乙【小辛弟在位二十八年】武丁【小乙子殷道复兴号为高宗在位五十九年】
　　祖庚【武丁子在位七年】　　　祖甲【祖庚弟殷衰在位三十三年】廪辛【祖甲子在位六年】　　　庚丁【廪辛弟在位二十一年】武乙【庚丁子在位四年雷震死】　　太丁【武乙子在位三年】
　　帝乙【太丁子殷道益衰在位三十七年】
　　纣辛【一名受帝乙长子在位三十三年无道武王伐之自焚国亡】
　　周
　　【始武王灭商即天子位终赧王传三十七世三十七王共八百六十七年秦始皇伐取之】
　　武王【姬姓名发其先祖弃帝喾之子事尧为农师播殖百谷舜命为后稷封于邰传至十三世孙古公亶父迁于岐山下之周地改国号周古公子季歴生昌是为西伯迁都于丰三分天下有其二子武王伐商纣而有天下承商水徳以木徳王都镐京迁洛邑在位七年夀九十三子十人】
　　长伯邑考　次武王　管叔鲜　周公旦蔡叔度　曹叔振铎　成叔武　霍叔处康叔封　冉季载
　　成王【名诵武王子十三岁即位周公旦摄政在位三十七年夀五十】
　　康王【名钊成王子在位二十六年】
　　昭王【名瑕康王子周道渐衰在位五十一年廵狩至汉江溺死】
　　穆王【名满昭王子作甫刑荒服不至在位五十五年夀百五嵗】
　　共王【名繄扈穆王子在位十二年夀八十四】
　　懿王【名囏共王子王室益衰在位二十五年夀五十】
　　孝王【名辟方懿王弟在位十五年夀六十五】
　　夷王【名爕孝王子在位十六年夀六十】
　　厉王【名胡夷王子暴虐无道国人畔袭王出奔彘崩在位三十七年二相周召以太子尚幼相与和恊共理国事号曰共和后立太子是为宣王】
　　宣王【名静厉王子中兴周室在位四十六年】
　　幽王【名宫涅宣王子废太子宜臼以褒姒为后伯服为太子在位十一年为犬戎所杀】平王【名宜臼幽王子东迁于洛邑是号东周周室衰微诸侯始大在位五十一年】桓王【名林平王孙在位二十三年太子泄父辛立其子林】
　　庄王【名佗桓王子在位十五年】　　僖王【亦名厘王名胡齐庄王子在位五年】惠王【名阆僖王子在位二十五年】　襄王【名郑惠王子在位二十三年】顷王【名壬臣襄王子在位六年】　　匡王【名班顷王子在位六年】定王【名瑜匡王弟在位二十一年】　简王【名夷定王子在位十四年】灵王【名泄心简王子生而有髭在位二十七年是年孔子生】
　　景王【名防灵王子在位二十五年】　悼王【名猛景王子在位二百日】敬王【名匄悼王弟在位四十四年】　元王【名仁敬王子在位六年】贞定王【名介元王子在位二十八年】
　　哀王【名去疾贞定王长子在位三月弟叔袭杀之】
　　思王【名叔袭哀王弟在位五月弟嵬杀之】考王【名嵬思王弟在位十五年】威烈王【名午考王子在位二十四年】安王【名骄威烈王子在位二十六年】烈王【名喜安王子在位七年】　　显王【名扁烈王子在位四十八年】慎靓王【名定显王子在位六年】
　　赧王【名延慎靓王子在位五十九年赧王入秦献地于昭襄天下皆归于秦周亡】
　　周列国诸侯
　　同姓诸侯
　　鲁　侯爵
　　【武王弟周公旦不就封留佐武王世子伯禽受封于曲阜始鲁公终顷公三十四君凡八百七十三年楚考烈王灭之】
　　鲁公【伯禽旦元子次子留相王室代为周公其余食小国者六人樊蒋邢茅服祭也】
　　考公【酋鲁公子】　　　　焬公【熈考公弟】
　　幽公【宰公子】　　　　魏公【防弑兄幽公自立】
　　厉公【擢魏公子】　　　　献公【具厉公弟】
　　贞公【濞献公子】　　　　武公【敖贞公弟】
　　懿公【戏武公小子】　　　伯御【懿公兄括之子弑懿公自立】
　　孝公【称懿公弟】　　　　惠公【弗湟孝公子】
　　隐公【息姑惠公庶子春秋始作】
　　桓公【允惠公子隐公弟弑兄自立为公子彭生所弑】
　　庄公【同桓公子】　　　　闵公【开庄公子】
　　僖公【申庄公子】　　　　文公【兴僖公子】
