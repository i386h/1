<!-- { "loadSidebar": true } -->
　　淩悦【字孟傅安吉人至元登进士第有时名太祖召为卷帘使尝称曰老淩而不名累官都御史然
　　性峭直每以戆谏忤上意竟以是疎之籍其家所着有六经疏议百巻】
　　淩贤【字彦能其先安吉人懋翁四世孙祖寿迁归安父均徳有隠徳不仕洪武戊辰膺浙江乡荐歴应天府治中居官刚正不阿改知郑寻又谪均时隆平侯张信礼科给事中胡濙自荆还荐当大任宣皇帝作招隠歌命行人赍赐驰驿召还入见命进兵部尚书又命掌都察院事固辞上曰汝欲学疏广耶朕遂汝髙志御书赐老堂三字褒之杨东里士竒为记以子衘都察院右佥都御史致仕复驰驿还二子晏如坦如】
　　淩晏如【字安然贤子业儒敦行精六书法尤工李斯大篆二王小楷永乐初征授中书舍人文皇帝临中书省观书众皆慴栗廼独意态安闲得晋人风味又尝寓直召论事称防擢吏科给事中迁都给事中扈驾北征转都察院右佥都御史赐之玺书盖是时持宪者多以贿闻帝简择用公公感上知遇然自守不为众所惑弹劾不避寮寀惮之与都御史顾佐齐名兵部以武职贴黄乆不清请防官清理上以命公公与翰林侍读苗衷同力一心罔有漏失有顔镇抚既卒子孙当一人继乃复以一人冐官三十余年恃权贵莫敢谁何公阅其实乃奏罢之又着令武官有北平功而无子者不忍遽絶其禄得以壻或义儿一人不再及也有张指挥者既以义儿者继矣又或冐及其子因有所调发托统师以疾豫以子代亦十余年矣公亦奏请罢之其刚直不阿类此公身居要津数令人抵家鬻产自给产几尽及卒而子敷困无聊遂赘闵氏为壻徙晟舍里遂为乌程人侄敭成化中歳贡任广东市舶提举死于贼难】
　　淩敷【字达夫晏如季子赘居晟舍里遂为乌程人公丰頥广额性开朗尚义人称长者郡中屡请乡饮不赴时舅氏庄懿闵公珪方在台阁敷一无干请若与相颉颃者年八十八子三人云雯震雯字时章性至孝工诗母殁设帷帐伴父十余年不倦信义闻于乡闾皆称仁厚雯之子绅字子搢疎通干练所行多见信重三世皆隠徳云搢孙嗣音万厯丙子举人】
　　淩震【敷季子字时东号练溪乌程人由歳贡授黔阳县学训导中丞铁桥黄公督学少华许公重公之学到官月余即命提督寳山书院选防名彦俾受学焉公入院严立科条陈説伦理之懿启迪性命之防一时士习改观未几遂请老以归归即扫迹城府杜门自养圗书数卷亹亹不倦兴到则独歩林壑寻芳讨胜风度悠然清修之范近世罕闻与刘清恵孙太初为一时名交郡守万云鹏髙其行敦请乡饮卒于嘉靖乙未春寿六十五公生而颖异有俊才愽综羣籍晓析百家善古文尤长于诗所着有练溪集行于世邑人邵南状公之行曰议论平正志行洁良困而不失其亨穷而不失其达和而不随髙而不亢清恵公铭其墓曰劼志矫矫毖行肫肫以位则屈以道则信人服其言今祀乡贤祠】
　　淩约言【字季默震第三子少有异才既承家学又从施菁阳先生侃游渉猎广博网罗百家言试必髙等苦抱心疾不能终试由选贡中嘉靖庚子应天乡试授全椒知县歴沔阳知州庐州府同知南京刑部员外郎所在咸有政绩性开爽疎朗不为町畦鄙之事与人和然其介有岳岳不可夺者在庐时尝受檄清理鹾务宿为洗采三殿花石以身先州邑吏而设法委曲处之甫三月报完诏赍金帛加等有居闲而槖金于茶及酒者发之按如律豪猾惴惴受事有势权求郡县赂不得辄加辱公独义形于色其人愧反加礼焉尝曰即以请非义干进虽斫头陥胷弗为也以母老请告服除不复起隆庆初恩诏进阶朝列大夫年六十八卒所着有凤笙阁简抄椒沔稿病稿偶录见者无不推服云子廸知嘉靖丙辰进士工部员外郎述知光禄寺监事遇知国子生季子遂知字稚良清修好学绰有声称年三十而卒孙湛初字旻有隽才尤工尺牍王中丞元美目为小友年二十五而卒士林惜之】
　　淩汉章【名云以字行归安人幼业儒遇异人精于明堂鍼灸秦王聘请治痿疾一投而愈赠诗以饯其行有云寻常药饵何曾效分寸鍼芒却奏功之句寻召入太医院天下称为神术疎财重义凡所行之处遇有桥梁寺院塌损即坐数日求鍼餽赀者云集即施与之死之日家无余赀孙瑄字子完得祖真传嘉靖间为太医院吏目】
　　淩旦【归安人正徳举人任知县子启梧州府经歴】
　　淩云【乌程人永乐中留守司断事】
　　淩汉【武康人景泰中任南海知县　以上湖州府】
　　淩寀【字熈载山隂人成化乙未进士任清流县兴学重农毁淫祠崇正道政治卓越徴书方下卒于
　　官民哀慕焉】
　　淩玉玑【山隂人成化举人】
　　淩世华【山隂人嘉靖贡士以上绍兴府】
　　淩澄【鄞县人治十二年为兴山县丞　以上寜波府】
　　淩奎【临海人成化中为瑞昌县学教谕】
　　淩瓉【临海人正统中任彭泽县学训导】
　　淩友亮【天台人洪武初任吉水县知县　以上台州府】
　　淩淳【金华人洪武中任瑞安主簿】
　　淩翰【金华人成化举人以上金华府】
　　淩徳茂【遂安人洪武中任句容丞】
　　淩文献【遂安人正徳中任都匄府知府】
　　淩文美【遂安人正徳中任京卫经歴】
　　淩廷锡【遂安人嘉靖中任鸡泽县训导　以上处州府俱浙江】
　　淩守诚【彭泽人洪武间人材任兴化府仓副使倜傥不羣以异行闻于上超陞金华府知府改广
　　东韶州府感主上之知竭忠贞之力一官二郡政绩赫然】
　　淩辉【徳化人中书舍人预修一统志】
　　淩伯温【浮梁人正綂中任知县】
　　淩云【彭泽人永乐十五年为河南都司】
　　淩铭秀【永丰中洪武中任长汀县知县】
　　淩璧【新淦人正徳中任荆门州训导】
　　淩友寛【弋阳人成化中任连城知县　以上俱江西】
　　淩辉【闽县人永乐进士歴按察使】
　　淩修徳【福清人永乐举人任南丰教谕】
　　淩云【闽县人嘉靖中任荆门州学正　以上俱福建】
　　淩文质【固始人洪武初知赵城县重建县治学校功成而民不扰】
　　淩汉【字斗南武原人洪武十七年以秀才举至京献乌鹊论上喜之擢司经局正字未几出知防稽县有恵政以诖误系浙江按察司狱上知汉无罪命械按察使陶晟与汉俱来至即拜汉为监察御史改左春坊左賛善寻陞右副都御史】
　　淩景【洧川人成化举人以上俱河南】
　　淩道生【阳朔人宣徳举人教谕　以上山西】
　　淩云【襄阳人洪武间南阳府推官振寃抑出滥系积年滞狱一时剖决庭无留狱时论能之】淩徳【长沙人成化中为宜黄县主簿】
　　淩则逺【长沙人成化中任临川知县】
　　淩雯【巴陵人初授知州陞宗人府经歴诏进阶四品】
　　淩友徳【衡阳人嘉靖戊子举人】
　　淩允麟【平江人万歴中任建昌府南丰县丞】
　　淩通【善化人永乐举人】
　　淩福【沔阳人正统中建宁卫指挥同知守备汀州】
　　淩万里【安逺人宣徳中任知县】
　　淩处恭【石首人正统中徳安教谕】
　　淩友志【汉阳人正徳举人任知县】
　　淩山【麻城人成化进士任戸部主事】
　　淩宗贵【平江人永乐中举人】
　　淩珊【麻城人成化举人】
　　淩本【襄阳人天顺中举人歴知州】
　　淩九臯【永兴人治举人以上俱湖广】
　　淩升【成都人成化举人任缃溪县教谕】
　　淩克温【忠州人举人永乐中任归州知州】
　　淩骐【新繁人正徳举人】
　　淩霄【永宁人永乐举人任宁逺县知县】
　　淩凤【字廷祥嘉定州人治中任岐山县训导　以上俱四川】
　　淩士顔【化州人嘉靖中任太和知县】
　　淩吉【字文学龙南人永乐中歴刑部郎中庶狱明允法之所在虽有力者不能夺僚宷难之】淩霓【龙南人宣徳中任知县】
　　淩现【吴川人宣徳中任南安县丞】
　　淩敬【庆逺人治十年任荆州府照磨】
　　淩泾【横州人成化中任建平县教谕】
　　淩华【栁州人正徳中举人】
　　淩辰【龙南人成化中嘉定县学训导】
　　淩奎【龙南人治中任知县】
　　淩璧【龙南人治中任罗田县学训导】
　　淩宗【宣化人治中举人】
　　淩霞【吴川人治中举人　以上两广】
　　【按淩氏者卫康叔支子为周淩人子孙以官为氏则自三代以来其名世也逺矣皭然翘然天下知有淩之氏也秦汉之时裂而复合合而复涣其间四布而不可纪矣唐太宗奏天下谱牒退新门进旧望左膏粱右寒防合一百九姓千六百五十二家而淩氏亦与首称焉固天下名族也而胡上下数千百年见于载籍者寥寥不多自吴都督偏将军统以上弗可攷也兹肆力探索于凡唐宋元三朝自诸方国乗以及名贤文纂有一姓一贤必备録而敬书之如获拱璧至于当代则条分派衍各因其地而类聚之生存者亦得倂入固未暇悉攷其谱系然使在在所产各自为一家亦便于观览也其在吾家先世尤致详焉亦蘓老泉所谓详其所自出尊其所自始之意也万厯己卯吴兴淩廸知谨识】

　　万姓统谱卷五十六
　　钦定四库全书
　　万姓统谱巻五十七　　　明　淩廸知　撰下平声
　　十蒸
　　滕【南阳宫音周文王第十四子滕侯之后后失国子孙以国为氏】
　　【周】滕更【见孟子】
　　【汉】滕抚【字叔抚剧人有文武才顺帝末扬徐盗起拜抚为九江都尉讨平之陞左冯翊所得赏赐尽分麾下性方直不交权势宦官懐忿及论功当封太尉胡广时録尚书事承防黜抚天下怨之】
　　滕胄【北海人与刘繇通家汉末以世乱渡江依繇善属文孙权待以宾礼家国书疏常令润色子
　　字承嗣少有节操为丹阳太守日接宾客】
　　滕延【字伯行北海人为济北相时中常侍侯览小黄门段珪在济隂与济北相近仆从宾客侵犯百姓刧掠行旅延一切收捕杀数十人陈尸道路览珪大怒诉与帝坐免后为京兆尹有能名】
　　【三国】滕匡【字承嗣北海人弱冠尚公主起家为丹阳太守徙防稽所在以政治见称每聴讼断罪察
　　言观色务尽情理】
　　滕牧【吴孙皓还建邺以牧镇武昌寛恩以结民武备以防冦当时称能】
　　【晋】滕修【字显先南阳人仕吴为将帅王师伐吴修率众赴难至巴邱而皓已降乃缟素流涕而还南北】滕昙恭【南昌人五歳能孝母杨氏患热思非其时昙恭歴访不得衔悲且行遇一僧问其故曰我有一相遗持归奉母举室惊异太守王僧防引为功曹不就梁天监初表异之时号滕曾子】
　　【唐】滕珦【东阳人太和初以太子右庶子致仕四品给劵还乡自珦始白居易送以诗曰身着锦衣儿戏
　　绣东阳门外数滕家子时为侍御史】
　　滕盖【东阳人代宗时以明经及第为莱州刺史有惠政终礼部侍郎】
　　滕遂【贞元中举明经及第歴大理评事长洲今摄吴县时人歌曰朝判长洲暮判吴道不拾遗人不
　　孤人谓有汉叔辅之遗风改侍御史】
　　滕昌佑【字胜蕐工画花乌蝉蝶竹枝生菜传彩鲜泽宛有生意尤长于画鵞志尚髙洁脱畧时态
　　不求仕进】
　　【宋】滕中正【字普元北海人有材干累官谏议大夫权御史中丞振举纲宪人咸称之二子锡晏
　　并举进士】
