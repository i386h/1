<!-- { "loadSidebar": true } -->
　　涍【南郡见姓苑】
　　爻【见姓苑】
　　庖【见姓苑】

　　万姓綂谱卷三十一
　　钦定四库全书
　　万姓綂谱卷三十二　　　明　凌迪知　撰下平声
　　四豪
　　髙【渤海齐太公六代孙文公子髙孙傒以王父字为氏周】髙柴【衞人孔子弟子足不履影启蛰不杀方长不折执亲之丧泣血三年未尝见齿避难而行不径
　　不窦孔子称为愚着其为人智不足而厚有余后世封共城侯】
　　髙固【南海人楚子灭越固以才能归楚为威王相楚习于蛮夷惟事桃弧棘矢不复知有文事固相
　　之致霸诸侯以故文教日兴】
　　髙渐离【燕人善击筑同荆轲入秦刺秦王轲死渐离后以击筑得幸置铅筑中扑秦王不中诛之】髙奚
　　髙敬仲【见左传】
　　【汉】髙彪【字子武无锡人举孝亷第一除郎中校书东观数奏赋颂竒文因事讽谏灵帝异之迁内黄令
　　卒有徳政灵帝诏东观画彪像以劝学者】
　　髙相【沛人治易亡章句专説隂阳灾异其学自言出于丁将军】
　　髙诩【平原般人曾祖嘉以诗授元帝仕至上谷太守父容为光禄大夫诩以父任为郎世传鲁诗以
　　清操知名王莽簒位诩遂不仕光武即位征拜大司农】
　　髙凤【字文通叶县人家世农业凤颛精诵读妻尝曝麦于庭令凤防鸡时天暴雨凤持竿诵经不觉
　　潦水流麦后为名儒教授西唐山中不应征辟隠身渔钓而终】
　　髙贺【公孙贺故人扬之恶曰宁逢恶宾勿逢故人】
　　髙获【汝南新息人游学京师与光武有素师事司徒欧阳歙歙下狱当斩获带鈇锧诣阙为请光武谓曰朕欲用子宜改常性获对曰臣受性于父母不可改之于今出则辞去三公争辟不应获善天文遁甲能役鬼神所言多验】
　　髙頥【汉人与弟君实子文玉俱有才行一门三举孝亷】
　　髙朕【蜀郡太守念文翁为政有法作石室以祀文翁其治蜀政绩不説文翁】
　　【晋】髙柔【字文惠陈留圉人仕魏为管县长姧吏闻其至皆引去累官廷尉封安国侯子光以文学行义
　　着仕晋累官散骑常侍进少傅】
　　髙岱【字孔文呉人少厉髙操轻财贵义其友士拔竒取于未显所交皆当时英伟年三十避难于余
　　姚孙策与之左传忌而害之】
　　髙崧【字茂琰谢万为豫州都督崧为叙刑政之要数百言万遂起坐呼其小字曰阿酃故有才兴邪】髙史君【旧志逸其名建武中为嘉兴监屯校尉领兵屯田镇静不扰嵗遇丰稔公储盈溢师中之
　　费一不烦民民思功徳立庙祀之】
　　髙世衡【栎阳令风教大洽狱无系囚】
　　【南北】髙允【字伯恭渤海蓨人汉太傅褒之后少有竒度崔宏异之曰髙子黄中内润文明外照必为一代伟器仕魏累官中书令爵咸阳公允虽宠贵家贫自如武帝尝幸其第惟草屋数间布被緼袍厨中盐菜而已帝曰古人清贫岂有此耶加光禄大夫卒年九十八】
　　髙祐【字子集允从祖弟博渉经史好文字襍説性通放不拘小节仕魏累官中书侍郎孝文尝问祐比水旱不调何以止灾祐曰旌贤佐政则灾消穰至矣又问止盗之方曰须守宰贞良则盗贼止矣孝文皆善之】
　　髙闾【渔阳雍奴人博通经史下笔成章魏自中书侍郎为中书令给事中凡诏令颂赞之类皆出其
　　手其文章与髙允相上下时称二髙】
　　髙岳【蓨人深沈有气量尝寓洛阳北齐神武毎使入洛必止岳舍岳母山氏尝夜起见神武室中无火有光诣卜者筮遇干之大有占者曰贵不可言山氏归报神武神武后起岳于信都封河清王】
　　髙昻【字敖曹祐从父弟翼之子性俶傥胆力过人龙唇豹颈姿态雄异闻庄帝遇害遂与父兄据信都齐神武至信都开门奉迎以战功累官西南道大都督后与周文帝战败于芒隂死之神武闻之如丧肝胆】
　　髙劢【岳之子幼聪敏美风仪以仁孝闻袭爵清河改封乐安王性刚直有才干甚为时人所重仕周
　　终洮州刺史豪猾屏迹路不拾遗在职数年称为治理】
　　髙爽【广陵人博学多才工属文齐永明中举孝亷先是刘蒨为晋陵令爽径诣蒨不相接爽甚衔之俄而爽代蒨为令蒨迎赠甚厚爽受餽答书人问其故答云彼自饷晋陵令耳何闗爽事】
　　髙谦之【辽东人专意经史而于天文算厯图纬之书亦多该渉仕北齐行河隂令屡上疏论事多
　　见施行】
　　髙恭之【谦之弟学涉经史所交皆名流隽士仕北齐为御史纠擿不避权豪帝姊夀阳公主犯清
　　路恭之令卒破其车上知其清直亦不责也】
　　髙琳【字季珉后加骠骑将军周孝闵时讨平文州氏师还京宴卿士赋诗言志琳诗末章云寄言窦
　　车骑为谢霍将军何以报天子沙漠静妖氛】
　　髙欢【渤海人元魏节闵时欢军次信都封隆之开门以待遂入领冀州牧与隆之合谋抗表罪状尔
　　朱兆与之战大破之】
　　髙绰【字僧裕允子少孤恭敏自立身长八尺带腰十围沈雅有度量博涉经史稍迁洛阳令为政彊
　　直不避豪右京邑惮之】
　　髙浟【北齐定州刺史擒奸如神境内无盗政化为当时第一】
　　【隋】髙构【字孝基北海人仕为雍州司马有能名征拜吏部侍郎所举杜如晦房龄等皆公辅器论者
　　谓有知人之鉴】
　　髙颎【字昭蓨人父宾鄀州刺史颎有器局善词令文帝伐陈颎为元帅以功封齐国公颎尝为左
　　仆射引进忠良当朝将二十年朝野推服物无异议论者以为真宰相】
　　【唐】髙俭【字士亷劢之子敏慧有度量观书一见辄诵武徳中为右庶子进益州大都督长史设条教督励风俗又兴学校决渠溉田入为吏部尚书封许国公右仆射俭三世居此官世荣其贵所着有氏族志】
　　髙季辅【名冯以字行蓨人居母丧以孝闻贞观初拜监察御史弹劾不避权要转中书舍人数上书言得失太宗赐钟乳一剂曰而进药石之言朕以药石相报后为吏部侍郎善铨叙人物又赐金背镜一况其清鉴卒諡曰宪】
　　髙履行【齐清河王岳之后也太宗时累迁洪州都督改永州刺史为政有名居母丧哀毁特甚太
　　宗谕使强食】
　　髙知周【晋陵人举进士髙宗时寿州刺史治尚文雅行所部先见诸生质经义及为政得失既及
　　録讼考耕饷勤惰以为常累官同中书门下三品卒】
　　髙适【字达夫沧州人宗时举有道科官至谏议大夫负气敢言权近侧目出为蜀彭刺史卒适尚节义以功名自许政寛简所莅人便之年五十始为诗即工毎一篇已好事者辄传布】
　　髙定【郢之子早辨慧七嵗读尚书至汤誓跪问父曰奈何以臣伐君郢曰应天顺人对曰用命赏于
　　祖不用命戮于社是顺人乎郢异之仕至京兆府防军】
　　髙防【京兆人举明经拜赵州刺史圣厯初突厥围之长史反应突厥防与妻秦氏诈死虏舆至突厥突厥以金狮子带紫袍示之曰降则拜官不降则死防顾其妻妻曰酬国报恩正在今日遂瞑目不言再宿虏杀之赠尚书諡曰节】
　　髙郢【字公楚衞州人九嵗能属文父伯祥为好畴尉安禄山将杀之郢尚幼解衣请贷贼并贷之寳应初举进士官至同平章事以右仆射致仕尝掌制诰家无留稿或问之曰王言不可藏私家】
　　髙仲舒【通诂训学擢明经开元初宋璟苏颋当国多咨访焉璟等尝谓人曰欲知古事问髙仲舒
　　今事问齐澣】
　　髙蟾【累举不第作诗云天柱数修搘白日天门几扇锁明时阳春发处无根蔕须仗东风次第吹上主司侍郎云天上碧桃和露种日边红杏倚云栽芙蓉生在秋江上不向东风怨未开明年李昭知举及第】
　　髙霞寓【幽州人五世不异居以孝义闻尝从髙崇文擒刘辟有功拜彭州刺史】
　　髙瑀【蓨人少沈邃喜言兵尝治陈蔡有善状王沛死诏瑀领之自大厯后择帅悉出宦人所输货巨万及瑀有命士相告曰韦处厚裴度作相天下无债帅瑀居官寛和无赫然誉所至称治士人懐之】
　　髙沐【冯之子贞元中进士以家托郓故李师古辟署判官李师道据十二州叛沐引古今成败劝説不能入斥守濮州沐乃上书夸山东煑海之饶师道之谋悉露遂怒杀之及师道讨平赠沐吏部尚书】
　　髙崇文【幽州人七世不异居旌表门闾宪宗时崇文为左神防行营节度使刘辟以蜀叛卒讨平
　　之纪功于石子承简为溵州刺史有惠政将吏立石颂功】
　　髙承简【渤海人以父崇文平蜀功除嘉王传裴度奏署牙将平蔡擢汲州刺史迁邢州徙义成军检校尚书左仆射有治能将吏奏状朝廷数赐玺书褒宠之敕崔郾撰文立石颂功见宋讷东郡志】
　　髙重【字文明清河人歴同门下郎中敬宗朝置侍讲学士重以简厚博雅与崔郾被选再擢国子祭酒文宗命释左氏春秋刋定九经复出为鄂岳观察使以善政被褒久之防拜太子宾客】
　　髙元裕【字景圭渤海人第进士仕至吏部尚书封渤海郡公性勤约通经术敏于为吏岩岩有风采自侍讲为中丞文宗难其代元裕表言兄少逸才可任因命之少逸既代稍迁给事中出为陜虢观察使后以兵部尚书致仕】
　　髙湘【字濬之渤海人试宏辞以诗文知名咸通末为谏议大夫湘莅事精严自持益重终户部侍郎】髙骈【字千里懿宗时事朱叔明为司马有二雕并飞骈曰我且贵当中之一发贯二雕焉众大惊号
　　落雕侍御】
　　髙仁厚【中和初以西川牙将讨贼凡出军六日五贼皆平拜眉州防御使】
　　【五代】髙季兴【陜西硖石人梁初拜荆南节度使始至江陵一城而已季兴招辑绥抚末帝封为渤海王
　　唐初封南平王子从诲封渤海王孙保融封南平王子继冲立归于宋】
　　髙干【本燕人李景据江南潜结契丹嵗遣单使往复干父霸将契丹命以干从行使景方至江左谍间北使与中夏构隙遂杀霸居干濠州干在濠生三子寻挈族归宋给田亳州城因土著焉】
　　髙彦【字子竒海盐人事呉越钱氏屡从征伐有显功及钱镠立奏授彦湖州刺史彦性淳厚居职十
　　余年政甚简便后奏领费州刺史】
　　髙頔【雍邱人后唐进士累官天雄军掌书记以左补阙致仕頔有清节力学强记晨暮尝拱手危坐
　　未尝少懈子南金宋雍熈初擢第次子鼎举进士官至殿中丞】
　　【宋】髙懐徳【真定常山人周天平节度行周之子倜傥武勇性简率不拘小节尝从周世宗讨北汉南唐皆克捷累官侍衞马军都指挥使宋初从太祖征泽潞及扬州以功加同平章事太宗时封冀国公】
　　髙彦晖【渔阳人仕周为耀阶二州刺史太祖时从王师伐蜀为归州路先锋金师雄作乱彦晖讨
　　之力战而死太祖闻而痛惜之】
　　髙防【夀阳人性沈厚守礼法累世将家父从庆戍天井闗与梁军战死防好学善为诗事汉入宋官
　　至枢密直学士知凤翔府及卒太祖甚悼惜之】
　　髙弁【字公仪濮州雷泽人从种放及柳开学至道中举进士累官御史谏脩玉清昭应宫降知广济
　　军弁性孝友为文章多祖六经及孟子有帝则三篇】
　　髙琼【濠州人干之子少勇鸷太宗召至帐下及即位擢御龙直指挥使积战功累官保大军节度镇州都部署真宗时为并代都部署有政绩终检校太尉琼不识字而晓达军政善训诸子】
