<!-- { "loadSidebar": true } -->
　　薛【拔之子少有父风拜中散袭爵镇西大将军河东公后除立忠将军河北太守郡境多盗最为狡害初至即牧其奸魁二十余人一时戮之其党气慑境以清肃卒諡敬】
　　薛爽集【驎驹次子性通率随舅李崇在扬州以军功累至侍御史通直散骑】
　　薛端英【爽集之子仕周文累迁吏部郎中性直不避权贵因赐名端典选雅有铨鉴惟尽贤才不论门阀文帝多纳其劝谏曰成我者卿也后以议事不合出为蔡州刺史为政寛惠人吏爱之转基州蔡民请留者千余人卒赠交城郡公諡曰质】
　　薛湖【濬从祖弟少有节操笃志于学好以徳义服人或有兄弟忿阋隣里争讼者恐湖闻皆自改悔
　　化为敬让官至本州从事别驾除河东太守】
　　薛聪【字处智湖之子辩孙方正有理识后魏时为治书侍御史弹劾不避强御孝文寄以心膂每欲进位苦辞不受魏主曰卿天爵自髙非人爵所能荣也子孝通博学有隽才累官常山太守】
　　【隋】薛道衡【字卿汾阴人六嵗而孤専精好学年十三讲左氏传作国侨赞词致清正见者竒之其后才名益着河东裴献目之曰自鼎迁河朔吾谓闗西孔子罕值其人今复遇薛君矣武成作相召为记室及即位累迁太尉府主簿武平初诏与诸儒修定五礼除尚书左外兵郎陈使傅縡聘齐以道衡兼主客郎接对之縡赠诗五十韵道衡和之南北称美魏收曰傅縡所谓以饵投鱼耳待诏文林舘与卢思道李徳林齐名后为焬帝所杀天下寃之有文集七十卷行于世子五人收最知名】
　　薛孺【道衡从父涉畧经史有才思有所赋咏辞致清逺开皇中为侍御史扬州总管司空防军每以
　　方直自处莅官皆有能名】
　　薛温【字尼卿道衡兄沉敏有器局博览坟典尤善书仕周为上黄郡守以简惠称】
　　薛胄【字绍端之子文帝时三迁为兖州刺史到官系囚数百胄剖断旬日便了时人谓为神明】薛濬【字道颐胄之从子少孤养母以孝闻开皇中歴考功侍郎帝闻其孝赐其母几杖舆服四时珍味母丧命鸿胪监防丧事归葬夏阳时隆冬极寒徒跣霜雪中自京及乡五百余里足堕指冻朝野为之痛伤州里赗助一无所受寻起令视事竟不胜哀而卒】
　　薛举【金城人容貌魁伟武敢善射殖产钜万好结纳邉豪为长雄大业末与子仁杲起兵自号西秦
　　霸王仁杲多力善骑射军中号万人敌】
　　薛士通【义兴人初仕为鹰扬郎将江都乱与州民婴城拒贼武徳初自归授东武州刺史平辅公
　　祏封临汾侯终泉州刺史子登】
　　薛谭【学歌于秦青自谓尽之矣辞去秦饯于郊抚节悲歌声振林木响遏行云谭乃谢终身不敢言
　　归】
　　【唐】薛颐【滑州人善天步律厯太宗为筑台观九山号曰紫府拜颐太中大夫往居之每所上灾祥与
　　李淳风合焉】
　　薛登【义兴人父士通隋鹰扬郎将江都乱与州民据城拒贼唐初自归授东武州刺史平辅公祏封临汾侯登贯文史善议论为左辅阙累上疏言皆切中官至御史大夫僧慧范怙太平公主势登劾奏反为所搆出为岐州刺史】
　　薛大鼎【字重臣汾阴人髙祖时为山南副大使开屯田以实仓廪迁沧州刺史浚渠通商民歌曰
　　新沟通舟楫利属沧海鱼盐至昔徒行今骋驷美哉薛公徳滂被】
　　薛收【字伯褒道衡子受学王通唐初为秦王府主簿从讨王世充及平刘黒闼收为书檄露布或马上占辞该敏如素搆后封为汾阴侯子元超九嵗袭父爵髙宗朝拜为中书令】
　　薛元敬【少与从父收族兄德音齐名世称河东三鳯唐初为天策府记室防军又与十八学士之
　　选后除太子舍人专掌文翰】
　　薛仁贵【龙门人应募征辽白衣陷阵立竒功太宗曰朕不喜得辽东喜得虓将累官左武卫将军
　　封河南县男子讷讷子徴并羽林将军畅金吾将军】
　　薛万均【本炖煌人与弟万彻等客幽州事从李靖讨吐谷浑又副侯君集讨髙昌皆有功贞观中封潞国公万彻及万淑万备俱以战功显为时名将万淑封梁国公万备有志行居母丧庐墓三年太宗诏表其门仕至左卫将军】
　　薛元超【收子九嵗袭爵尝曰吾有三恨不以进士第一也不娶王家女二也不得修国史三也髙
　　宗朝拜中书令】
　　薛烈【字定方自武乡徙始平骁悍有力从李靖袭突厥迁左卫中郎将与程名振讨髙丽破之拜右
　　屯卫将军临清县公又击破贺鲁以献策功拜骁卫大将军】
　　薛献【定州刺史朝京师太宗诏朝集使刺史以上升殿亲问之曰卿等在州何以抚教献对曰老者存恤之少者劝诫之荒田渐辟产业既振礼义渐兴此皆圣化所致非臣之力帝曰如公所奏足称循良清浄为政朕所望于公等也】
　　薛讷【仁贵子为蓝田令有富商倪氏于御史台理其私债中丞来俊臣受其货财断出义仓米数千石以给之讷曰义仓本备水旱以为储蓄安敢絶众人之命以资一家之产竟报上不与其后突厥入冦河北则天以讷将门使摄左武威卫将军卒赠太常卿諡曰昭定讷沈勇寡言临大敌而益壮】
　　薛元绍【收子髙宗即位数上书陈当世得失帝嘉纳转中书舍人文馆学士上元初帝校猎温
　　泉诸蕃酋长得持弓从元绍奏夷狄野心而使挟兵围中非所宜帝从之】
　　薛振【龙朔初为饶州刺史在郡一年以神明驭下北冈产芝草郡人以为瑞为立芝亭】薛从【濮州刺史储粟二万斛备凶灾及山东大水得赈民饥】
　　薛能【字大拙汾州人防昌六年登进士咸通中以监郡摄嘉州刺史政暇多题咏着江山集造朝累迁至工部尚书能政严察絶私谒癖于诗日赋一章有许昌集十卷行于世】
　　薛季防【龙门人则天初上封事解褐拜监察御史频按制狱称防累迁御史中丞万嵗通天元年夏官中郎侯味虚綂兵讨契丹不利奏言贼徒炽盛常有虵虎导其军则天命季防按验其状使为河北道按察使季防先驰至军斩味虚以闻久视元年季防自定州刺史入为雍州长史威名甚着前后京尹无及之者神龙初以预诛张易之兄弟功加银青光禄大夫拜戸部侍郎】
　　薛戎【字元夫宝鼎人年四十不仕客阳羡山观察使辟署不就自放江河间后因藩府交奏为河南
　　令累迁浙东观察使所部苛禁悉弛之】
　　薛放【戎弟端厚寡言穆宗宠待尤至帝尝问朕欲学经与史何先曰六经者圣人之言史记道成败得失然谬于是非非六经比又曰安得其要放曰论语六经之菁华孝经人伦之本】
　　薛万彻【万均弟授车骑将军武安县公从李靖讨突厥以功进爵为公太宗尝曰当今名将唯李
　　勣江夏王道宗及万彻三人而已】
　　薛平【字坦途年十二刺磁州宰相杜黄裳擢刺汝州有能声授郑滑节度使数战有功始河溢瓠子东泛滑距城才二里所平按求故道出黎阳西南因命其佐裴秦往请魏博节度使田正正许之乃籍民田所当者易以它地疏道四十里濶六十步深丈七尺以杀水悍还壖田七百顷于河南由是滑人无患入为左金吾卫大将军未几复帅郑滑】
　　薛谦光【睿宗时拜御史大夫时僧慧范恃大平公主权势逼夺百姓谦光将加弹劾奏或请寝之
　　谦光曰宪台理寃滞何所回避朝弹暮黜亦可矣】
　　薛愿【天宝末坚为颍川太守安禄山反南阳鲁炅表坚为长史而以愿为太守共守颍川贼攻之急
　　二人死守久之粮乏援絶城陷而死】
　　薛昱【清源太守以清德着郡人歌云郡号清源官有清徳】
　　薛伯髙【道州刺史除秽革邪敷和于下考民风禁淫祀黜非类斥象祀明罪行于鬼神恺悌达于
　　蛮夷】
　　薛景晦【道州刺史居郡大理至于无事刘梦得书云兄出中台守江华人咸曰函牛之鼎以烹小
　　鲜】
　　薛元赏【京兆尹捕治禁屯军怙势者民赖以安弟元龟亦尝尹京兆精于吏事】
　　薛景先【陈仓县令杨国忠败妻子奔陈仓景先捕诛之后以检校戸部尚书兼鳯翔尹】薛稷【字嗣通道衡曽孙属文如良金美玉书画皆名天下举进士累官礼部郎中更歴两省景龙末
　　为谏议大夫昭文馆学士睿宗朝封晋国公】
　　薛播【河中宝鼎人父元晖什邡令以播赠工部郎中播天宝中举进士补校书郎累授万年县丞武功令殿中侍御史播温敏善与人交李栖筠常衮崔祐甫皆引擢之及祐甫辅政用为中书舍人出汝州刺史以公事贬泉州刺史寻除晋州刺史河南尹迁尚书左丞转礼部侍郎兄弟七人皆擢进士第为衣冠光辉】
　　薛令之【字珍君福安人神龙初举进士开元中为左补阙兼太子侍读题诗于壁曰朝旭上团团照见先生盘盘中何所有苜蓿长阑杆饭澁匙难绾羮稀箸易寛只可谋朝夕何由度嵗寒宗东宫幸见焉索笔续之曰啄木嘴距长鳯皇毛羽短若嫌松桂寒任逐桑榆暖令之因谢病东归宗闻其贫命有司资其嵗赋令之量受不肯多取肃宗即位思东宫旧徳召之令之已逝矣嘉叹其防旌其乡曰廉村水曰廉溪】
　　薛【阙　　　为人骨鲠有志官至太子司议郎有为文亦自伤不逢因着古兴诗云投疑抱玉但垂泣之句怨情颇深良可出门诗南山别业长门怨等作咸有思】
　　【致】
　　薛珏【字温如河中人干陵令以清白闻课第一迁楚州刺史徳宗命使者分诸道黜陟赵賛卢翰等
　　交荐之拜中散大夫赐金紫除司农卿】
　　薛存诚【寳鼎人中进士第宪宗时累官御史中丞浮屠鉴虚倚宦防为奸坐事下狱存诚穷劾之
　　赃数十万有诏释之存诚不敢奉诏虚卒抵死】
　　薛苹【宝鼎人七世祖道实隋礼部尚书父顺为奉天尉苹为长安令歴虢州刺史宪宗时以治行迁
　　御史大夫后封河东郡公】
　　薛存义【河东人宪宗时为零陵令早作夜思勤力劳心讼者平赋者均柳子厚赠之】薛伾【胜州刺史涣之子尚父汾阳王召置麾下著名于诸将间左仆射李揆使西蕃伾为将从役时贼泚之难昆夷赴义伾驰骑乡道至于武功擢授左威卫将军使絶域者前后数四累迁左金吾卫大将军检校工部尚书兼将作监出为鄜坊观察使元和八年卒于官赠潞州大都督】
　　薛庠【穆宗朝擢第时李宗闵与贡举取庠及唐冲袁都等皆知名之士世谓之玉笋】
　　薛廷老【字商叟存诚子登进士第谠正有父风宝歴中为左拾遗帝政日僻尝与舒元褒李汉入阁论奏帝作色变曰兴作何所元褒不能对廷老曰臣等以谏为职有闻即应论奏然见外辇材瓦絶多知有所营帝曰已谕】
　　薛逢【字陶臣河东人防昌中与杨收王铎同年登第累迁巴州刺史人歌曰日出而耕日入而归吏不到门夜不掩扃有孩有童愿以名垂何以字之薛孙薛儿晚年厄于宦途防羸马赴朝值新进士缀行而出前驻曰回避新郎君逢曰莫贫相阿婆三五少年时也曽向东涂西枺来】
　　薛昭纬【存诚子干宁中为礼部侍郎贡举得人文章秀丽为崔所恶出为磎州刺史卒】
　　【五代】薛崇誉【曲江人善孙子五曹算仕南溪歴官至开封仪同三司签书防检司事宋太祖遣师克广
　　州崇誉义不降后被执死之】
　　薛怀让【太原人勇敢善战鬬仕汉阙安国军节度使周封杞国公懐让好畜马駞及罢节镇犹有
　　马百匹駞二十头倾资以给刍粟朝夕阅视为娱】
　　薛融【平遥人博通典籍仕唐为太原幕府累官至右丞】
