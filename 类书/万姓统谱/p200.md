<!-- { "loadSidebar": true } -->
　　刘宣【潞州人徙太原沈毅清介有经世志甞从许衡讲明理学累官吏部尚书时伐交阯再征日本
　　宣上疏谏累迁行台御史中丞节操为世所重卒諡忠宪】
　　刘恩【洺水人徙威州父辛元初为贝州长恩幼知读书勇而有谋以管军总管入蜀与宋将战授成都路副万户后同佥行枢宻院事招降防府等州邑授副都元帅子徳禄袭万户】
　　刘伯林【济南人任侠善骑射金末为威宁防千户归元以功累迁西京留守兼兵马副元帅伯林在威宁十余年务农积谷与民休息隣境凋瘵而威宁独为乐土及卒追封秦国公】
　　刘嶷【伯林子累立战功官至成都路军民经畧使封秦国公卒諡忠惠子元振元礼皆有勇畧元振
　　官至潼川路副招讨使元礼潼川路汉军都元帅乞解官养母从之】
　　刘元礼【嶷之子沈厚有谋至元初累官潼川路汉军都元帅宋制置夏贵率军五万犯潼川元礼所领止数千诸将咸有惧色元礼曰料敌制胜在智不在力乃出战屡破之复大战蓬溪元礼激厉将士大呼突入阵所向披靡大败贵兵又奏修眉州城以扼嘉定往来之路从之兴役七日而毕宋人骇其速元礼镇守眉州五年乞解官归养母从之】
　　刘霖【安福人少从虞集学博通五经元季寇陷安成乃避地泰和学者师尊之性耿介所着有四书
　　纂释太极图解易本义童子说杜诗类注】
　　刘赓【字临载肃之孙少有文名至元间用荐者授国史院编修累迁集贤大学士兼国子祭酒复为翰林学士承防乆典文翰当时大制作多出其手以耆年宿徳为朝廷所推重云】
　　刘正【清州人读书习吏事至元中累官吏部尚书侍御史武宗时为中书右丞仁宗即位正诣阙言八事终平章政事卒諡忠宣子秉徳歴兵工二部侍郎秉仁累官工部尚书致仕】
　　刘敏中【章邱人祖鼎仕为郎中李全攻济南鼎以书谕之全引去敏中幼卓异不凡至元中为监察御史劾权贵不报辞职归复起歴集贤学士商议中书省事上疏陈十事累迁翰林学士承防卒諡文简所着有中庵集】
　　刘整【邓州穰人沈毅有智谋善骑射宋制置使孟珙攻金信阳整为前锋克之累迁至泸都元帅习水战攻围襄阳进河南行省参政遂破樊城守襄阳者以城降进中书左丞卒諡武敏】
　　刘诜【庐陵人幼失父年十二能文章宋遗老一见即以斯文之任期之在元屡荐皆不起其为文根柢六经躏轹诸子百家融液今古而不露其踔厉风发之状所着有桂隠集】
　　刘岳申【吉水人仕为辽阳儒学副提举以太和州判致仕其文辞简约峻洁甚为呉虞集所推
　　重逺近学者师尊之称申斋先生】
　　刘畊孙【茶陵州人至顺初进士尹临武县大兴学校歴建徳徽州瑞州三路推官所至政绩卓然转宁国路贼攻宁国城陷死之弟焘孙为常宁州学正贼陷常宁亦死之其子硕为江夏县鲁湖大使起义兵拔茶陵又死之】
　　刘濬【河南人为连江县巡检至正中贼帅王善寇闽濬与仲子健将兵拒贼三战三防众多溃濬与贼鏖战被执大骂而死贼义之徤健结死士诈流丏贼中夜半发火大噪贼惊扰徤手斩杀其父者事闻赠濬官立祠授徤古田县尹】
　　刘徳【奉先人父娶后妻何氏徳事之如所生家贫佣工取直寸钱尺帛皆上之四弟并何出徳抚爱尤笃年五十未娶称贷得钱悉为弟求妇诸弟亦化其徳一门蔼然乡里称为刘佛子】
　　【明】刘基【字伯温青田人元进士后弃官归隠本朝初召至金陵陈时务十八防自是屡从征伐授太史令累迁御史中丞兼文馆学士论功封诚意伯致仕卒所着有郁离子覆瓿集写情集犂眉公集子琏官至江西右参政孙荐袭封伯爵今录其后一人为翰林五经博士基刚毅慷慨有大节论天下安危义形于色与人交开心见诚至义所不可则无少假借髙皇称基忠诚任以心膂自谓不世之遇知无不言每遇急难勇气奋发计画立就人莫能测其机今观御书诏诰之推奬国计事数之商确弥纶参赞殷周以来一人而已】
　　刘崧【字子髙泰和人七嵗能赋诗其世父养甚竒之洪武初以明经荐授歴官职方郎中北平按察副使礼部侍郎权吏部尚书寻致仕归雅好山水每登临赋咏自号槎翁后复召拜国子司业卒有职方集行世】
　　刘儁【字子竒江陵人洪武进士歴户兵二部主事郎中迁右侍郎进尚书永乐间征安南督理军务有功既还余寇猖獗复命儁往征提兵至大安海口援絶被执不屈而死洪熈初赠荣禄大夫柱国少傅諡节愍官其子奎给事中】
　　刘迪简【宜春人学邃于易诗春秋呉元年徴入京授尚賔馆副使陈时务五十条及进皇王大学通防奉诏使交趾至南宁道卒所着有尚賔集孙衢举于乡任常州府通判扬州府同知有政声】
　　刘子华【字昭甫明春秋工为诗词洪武初以明经荐太祖御奉天门召见命赋开平王常遇春挽诗子华即承诏赋诗少选而成其诗挥戈十载定河山忽报星沈易水湾马首西风旌斾卷天涯落日凯歌还功成楚汉兴亡际名在韩彭伯仲间圣主思功心独苦黄金直欲铸真顔大称防授大兴同知改青州推官政绩懋着子仕谔郡学生未弱冠领乡荐及廷对太祖览其策曰有用之才也乃赐进士及第授翰林院编修】
　　刘逵【项城人性寡黙善书翰家世以忠孝相承乡邦称之洪武间以人材举荐累官至刑部尚书】刘礼【临颍人性醇实器量不凡自幼嗜学乆歴仕途才名著称累官至湖广左布政使】刘醇【祥符人能诗善属文洪武末以儒士起家累官周府长史致仕年九十余号菊庄先生有菊庄
　　集若干卷】
　　刘允【字子允当涂丹湖人师事李翼洪武四年以进士及第授怀庆通判三年以直道不偶谪瑞安县丞在官兴学劝农均徭理讼克当人心超拜北平按察司副使考绩留教授亲王于内后请老卒于家允不独政事之才绰乎有余地其为人尤侃侃善议论毎召对多称防博学喜吟咏质而不俚盖似其为人也】
　　刘贞【合肥人开国功累陞左军都督充大宁总兵官修怀来城池改左军北平兵起贞及陈贞卜万引大宁军出松亭闗营沙河欲复遵化亨有贰心文皇入大宁尽握其军以行遂入松亭闗贞夜负敕印浮海归时建文君闻北平诸将降文皇籍贞家下狱俄贞由海道出福建还京诏释其家靖难后陞左都督镇辽东恒怀愧愤永乐元年卒贞长女文皇昭顺徳妃也以故得免于祸次女伊王妃】
　　刘江【桃源人洪武中任燕山中防卫百户后从兵靖内难累立战功进陞中府都督】
　　刘杰【江陵人节愍公儁之弟幼敦行义宗党咸以孝悌称洪武间以经明行修举试优等授吏科给事中论劾无避诸有私歉者皆畏恐其知之陞云南参议兴利去民夷畏服致仕归甚贫】
　　刘有年【沅州人洪武中以明经为州学训导当道者竒其才荐陞监察御史激扬有声擢太平府知府永乐中上仪礼逸经十有八篇未几转交趾按察司佥事时黄福以尚书掌司事重其为人俄以疾卒福哭而祭之曰江淮胷次洙泗规模文希韩栁学祖程朱】
　　刘广【罗田人洪武中以军功为指挥佥事守永平有胆畧善用双刀甞病且殆语人曰吾当临阵死王事安能居牖下死儿女手乎后敌骑入寇广率四十余骑与遇于城北力战死之事闻遣使防丧至京赐其家楮币以】
　　刘三吾【字如孙茶陵人洪武中荐举授左赞善仕至翰林院学士主考防试获罪免三吾为人慷
　　慨坦夷不设城府自号曰坦翁至于大节则屹乎不可夺也】
　　刘季箎【名韶以字行余姚人洪武进士授行人仕至刑部右侍郎谪工部主事卒为人清素虽歴
　　显要而怡然自持雍容雅度有陶靖节韦苏州之趋】
　　刘璟【字仲璟青田人基次子髙庙时拜閤门使以刚直闻改授谷府长史并敕提调肃辽庆宁燕赵六府事谷邸在宣府璟设险足兵诸胡屏息北平兵起诣阙献防命赴李景隆军歴诸险阻以归文庙登极后召用之辞以疾逮系至京入见犹称殿下下之狱自经死】
　　刘亨【字嘉防庐陵人洪武中授夀州训导建文初陞武进县丞北平后弃官宣徳中召不起正统中
　　卒】
　　刘政【字仲理长洲人性聪睿肆力问学洪武己夘中式郷试第一时主考方孝孺批其文有羣鸟中之孤鳯及吾党有虚左之语政平生忠义自许北平兵入闻孝孺死不食死之】
　　刘端【南昌人建文二年进士迁大理寺丞防明执法失位后与同邑王髙并坐纵方孝孺息树隂劓
　　鼻而终髙与端同年进士又与端同官或曰髙为刑部郎中】
　　刘子辅【庐陵人由太学生擢监察御史陞广东按察使卓有宪体坐累左迁交趾谅江知府抚民如子时叛寇猖獗子辅率兵民固守寇悉众来攻城陷子辅与其妻子死之兵民皆死无一人降者事闻赠布政司参政】
　　刘髦【永新人永乐戊子乡试易魁后不果仕教授乡闾学博行庄不干仕进事母以孝称乡人化其徳所着有易传撮要修身箴覆瓿集少师杨士竒重其笃学以子贵赠司经局洗马】
　　刘广衡【字克平万安人永乐进士授刑部主事用法平恕陞陜西按察司副使迁右布政使寻陞
　　右副都御史转刑部尚书为人清修简朴不事浮靡有古人风】
　　刘中敷【大兴县人性恬澹忠厚永乐初以守城功授陈留县丞累迁江西左参政山东左布政使所至以爱人称正统初召拜户部尚书未几罢归后起为户部左侍郎兼太子賔客卒】
　　刘铉【字宗器长洲人由京闱乡解授中书人预修三朝实录累陞翰林侍讲学士国子祭酒转詹事府少詹事卒于官为人学行淳笃其教人以不欺为本善古文尤工于诗所着有假庵集】
　　刘矩【字仲方大明开州人永乐辛丑进士及第矩已取状元帝梦鹤上殿上翼日检卷得曾鹤龄遂寘为第一矩为第二授翰林编修陞修撰矩方正古朴有至行学问宏深以理为宗甞以程明道张横渠为凖范平生末甞失口于人为文温醇典则笔力遒劲至今乡邦称古君子以矩为首去官养病卒于家祠乡贤】
　　刘昱【武城人初任吏科给事中陞通政司左通政河南左参政改交趾右参政昱勇于有为所至吏
　　民畏惮征交趾与尚书刘儁赞黔国公沐晟军务被围与儁同死之】
　　刘观【长洲人父毅以医给事燕邸坐法籍入之永乐初念旧臣召观还为尚医赐第一居贵人有所苦皆令观治之扈从北巡归卒子博有儁资以古经方散佚论病之浅深不能中博求诸家书遂及隂阳刑法五行星厯靡不究该以医荐为掾史己巳之役知博者荐之徐武功素善博引与谋博见徐锐欲白去曹石而视徐面有异曰公旦夕且有不测果被逮】
　　刘球【字求乐安福人永乐进士授礼部主事荐改侍讲以直谏死狱中赠翰林学士諡忠愍子钺釪举进士钺广东参政釪云南按察使俱振没出仕球天性孝悌忠洁寛平议论坚正慷慨常依名节沈思积学好义力行文词铿锵金舂玉应人共寳之如月蠙天犀也】
　　刘荣【宿迁人勇畧过人袭父职永乐中以从征南伐有功累増禄秩进封广宁伯卒追封侯爵諡忠武荣谋虑多善战遇倭斩首七百四十二生擒八百五十七自是倭不敢犯辽东】
　　刘实【字嘉秀安福人宣徳进士改庶吉士出为金华府同知陞南雍知府忤权珰卒狱中实生平清
　　劲甘心贫窭与古防吏范丹李及无异利诱不回势惕不沮】
　　刘俨【字宣化吉水人正统进士第一累官春坊大学士太常少卿兼翰林侍读为人性刚直遇事侃
