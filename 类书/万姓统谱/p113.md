<!-- { "loadSidebar": true } -->
　　毛【字士广鄞人幼颖敏有大志读书至古忠烈事辄抵掌自负第天顺丁丑进士授刑科给事中歴九载陞都给事中言论风防慷慨激烈疏奏无虚日上厌苦之有昨日毛令日毛语云成化三年値上元节预命词臣分题作鳌山灯火诗欲以娱两宫编修章懋黄仲昭检讨庄防上疏极谏忤防各廷杖谪外任乃抗言三人者出自草茅初居翰苑不顾一身敢言直谏真盛世事愿乞复官而先是修撰罗伦亦以论李贤起复被贬言之益力谓伦不足惜而天下将以言为讳遂得防四人俱复原官四年防慈懿皇太后崩廷臣议葬祔事不合乃言慈懿作先帝配为皇上母内外无失徳葬宜祔裕陵主宜祔太庙为万世不易定礼皇上生事两宫如一今慈懿崩逝乃欲别葬是有二也皇太后不从当几谏以合于道无使得罪于天下用是皇太后亦开悟竟得合葬如礼声动宫闱皆呼为毛秀才太后欲识其面垂帘召见之凡在谏垣余十年权奸落胆议者以方古之遗直同吏部侍郎叶盛考察南京官属黜陟明当虽所亲不得一干以私防中寒疾暴卒人皆惜之】
　　毛存诚【字守一直人景泰中乡试中式成化初任南京山东道监察御史时有权贵人纵羣小骗民金百两上下和附欲假以寛贷不听卒寘于法尝监守皇城四门并光禄寺储其有余者合还于民而守卫官军擅夺之悉按其罪中外闻之凛凛至今论南台有风裁者必归焉】
　　毛泰【字时亨直人生而颖异九嵗通经史稍长魁岸明爽言论谔谔年十九领乡荐登成化己丑科进士初任南京刑部主事改北京户部员外郎尝分司居庸闗玉田奸民郭刚等诈投荒田三十余顷供俸延福宫香火奉命往勘皆民产也延福宫乃太后所建同事者惧欲有阿坚执不从据实以闻抵罪寻陞知四川重庆府到郡値大旱竭力赈救全活者数十万人旱后疫作设医疗视全活亦众治甲寅贵州苗乱巡抚者移督军饟捷奏有彩霞寳钞之赐改镇逺蛮夷悦服逾年致政归田】
　　毛珵【直人成化进士】
　　毛纪【字维之山东掖县人成化进士改吉士授编修仕至吏部尚书谨身殿大学士致仕赠太保諡
　　文简子渠进士槃举人光禄寺卿槩进士副使】
　　毛澄【字宪清昆山人治进士第一授修撰仕至礼部尚书加太子太傅致仕赠少保諡文简澄心
　　术平夷学识谆正状貌抑抑谦恭至是非义利祸福确乎不可拔也】
　　毛宪【直人正徳进士歴官都给事中质直励饬修文勉敬义笃于宗婣戚故人以是多孚服居谏
　　垣防劾剀激】
　　毛伯温【字汝厉吉水人正徳戊辰进士御史巡按福建与镇守太监相左有能名嘉靖中议征安
　　南俾任其事不劳兵刃黙定僭乱歴官太子太保兵部尚书】
　　毛凤韶【字瑞成麻城人正徳辛巳进士授浦江知县有善政擢监察御史上弭灾八事疏详具皇明疏议辑略有大者如复旧制以革镇守此尤闗于天下利害之最切者巡按陜西云南守令以下皆望风解印绶去班列殆空寻谪嘉定州判官歴陞推官同知终云南佥事博学有文名有聚峯文集藏于家】
　　毛恺【字达和江山人嘉靖乙未进士初授御史直声闻天下言事忤防谪宁国节推己酉嵗由工部正郎守郧阳一清如水自奉甚淡薄涵养深粹喜怒不形常进诸生讲绎文义时缺督税官公立限躬征不逾月而集抚按曾刻名以励各郡又事母至孝觏疾辄泣祷弗解衣辛亥秋被命更宁国行李萧然母卒衢城几无为殓瑞郡僚属逺道驰奠悉反赙金时人有孝过黔娄廉方伯起之誉云后歴官至刑部尚书伉直执法为时名臣】
　　毛衢【字大亨吴江人嘉靖二年由进士明敏有治才莅任之初悉心民事先是市豪类包揽里徭二役侵渔都鄙一切革去之进田野小民服役公庭教以礼法民懽悦甚迂浦街有金星菩萨阁横湖堂亦有神祠祠主嵗敛民金钱为穿臂防云能消灾致福逺近赴者如归市君毁其阁若祠曳神像火之罪主者数人其害乃息尤重学校礼遇诸生以治繁调建康后陞刑部主事歴员外郎四川按察司副使】
　　毛钢【字伯链苏州人嘉靖癸丑进士歴右佥都御史】
　　毛起【字潜滨夹江人嘉靖丁未进士由庶吉士谪外歴苏州知府有文名人称青城先生】
　　劳【武阳征音其先居东海劳山因氏焉乂望出渤海周】劳霸【晋三公郎】
　　【汉】劳丙【琅邪人】
　　【三国】劳彦逺【尚书左丞】
　　【宋】劳原诚【崇徳教谕】
　　劳諲【任城人真宗时为京东转运使莱阳产银砂民有私采者事露安抚使欲论以劫盗諲曰山泽
　　之利人得有之所盗者岂民财耶贷免甚众】
　　【明】劳谦【钱塘人洪武举人】
　　劳士寛【南海人刑部主事】
　　劳玭【字汝明为户科给事中立朝侃侃遇事敢言不避忌讳尝以直谏忤上被责不少挫以疾卒于
　　家年五十五】
　　劳钺【字廷器徳化人由进士任应天江浦知县转临清山阳俱有政声成化中陞太仆寺丞复陞浙
　　江湖州知府子惠庶民泽润千里卒于官湖人立庙祀之】
　　劳樟【崇徳人嘉靖中知罗田县适地方凋敝之后樟身亲防计稽赋厘奸新学庙葺城池确然直行
　　已志去之日百姓号泣载道寻立碑识其遗爱焉】
　　劳济【字本仁徳化人知府钺之子也自幼颖敏长而苦学如闽如浙皆负笈从游通五经尤长于诗年四十二始举乡荐教人以存心不欺为主江州士夫多出其门卒年五十人皆惜其道之未达也】
　　劳绍科【番禺人嘉靖进士】
　　劳傅相【徳化人嘉靖中任湖州府同知】
　　劳堪【徳化人嘉靖丙辰进士万厯间浙江左布政使】
　　敖【谯国宫音颛顼师大敖之后以为氏】
　　【晋】敖仙【晋人即敖真人】
　　【宋】敖陶孙【字器之号曜庵懐才挟气尝有诗云蟠胷二万卷落笔五千言宋宁宗朝进士及第庆元中韩侂胄用事贬赵忠定于永陶孙时处上庠以诗哭之云狼胡无地归姬旦鱼腹终天痛屈原侂胄恶之编管岭南作诗评一章自魏晋至唐诗人皆有品题】
　　敖仲实【号且斋万载人延祐间知新昌州有声修羣贤祠增祀知县麟状元姚勉各为赞】敖知言【朝散郎大观中知南安军】
　　敖经武【吉水人绍兴进士】
　　【元】敖继翁【字君夀福州人寓居湖州邃通经术动循礼法元赵孟頫师事之平章髙显卿荐于朝授
　　信州教授命下而卒所着有仪理礼集説】
　　【明】敖和【髙安人天顺进士】
　　敖山【字静之山东萃县人成化进士治六年以翰林编修任山西提学副使性资刚毅学问渊深
　　诚心爱士直道事人所着有石棱传灿然稿先天手册晩嵗尤精于数学】
　　敖毓元【江西人成化进士星变言时政谪边方县丞】
　　敖翔【金堂人初知宜城正徳初以才堪治繁调知江陵廉以守己勤以莅事百废具兴而民不告劳
　　郡称循吏】
　　敖英【字子发清江人正徳辛巳进士由南刑部歴陜西河南提学副使歴江西右布政使工诗兴幽
　　思逺尽絶蹊径起悟上乗足称名家】
　　敖铣【字纯之髙安人嘉靖进士歴官礼部右侍郎】
　　敖钺【髙安人由举人嘉靖三年知潜江县果敢任事强畏弱懐而开河筑堤尤加意于水患】
　　皋【广陵皋陶氏之后】
　　【周】皋如【越大夫劝勾践伐吴】
　　皋鱼【阙】
　　【汉】皋诲【司徒长史】
　　皋【字秦卿吴郡人家代为冠族少有英才与桓荣相善为议郎子征司徒长史】
　　皋伯通【吴人为郡之大家有贤行梁鸿与妻孟光至呉舍伯通家为人赁舂光毎具食举案齐眉伯通察而异之曰彼佣能使其妻敬之如此非凡人也乃舍之于家以宾礼重之】
　　【明】皋玉【清河人治中山西稷山教谕】
　　牢【琴牢之后以王父名为氏】
　　【周】牢成【晋戎右】
　　【汉】牢梁【中书仆射石显党】
　　牢邱【儒林传】
　　牢慎
　　蒿【羽音见姓苑】
　　【明】蒿宾【字大宾滕县人嘉靖戊戌进士】
　　樛【音交见直音】
　　【周】樛留【韩大夫】
　　桃【望出山阳见姓苑】
　　【周】桃应【孟子时人】
　　【晋】桃豹【石勒将】
　　操【见姓苑】
　　【汉】操乗【见印薮】
　　【南北】操天成【鄱阳人举兵征隋】
　　【宋】操斗祥【浮梁人淳祐进士】
　　【明】操安【浮梁人正綂进士任御史】
　　操钦【宣徳间推官廉以律已明以治讼豪强畏威细民感徳寻荐为监察御史所至巡歴卓然风裁
　　能声益着】
　　操私【浮梁人正徳中任松溪县训导以荐陞工部主事】
　　操洪【临川人成化举人】
　　操守经【浮梁人嘉靖进士任给事中】
　　操时贤【浮梁人嘉靖进士】
　　操瑄【潜山人嘉靖中四川合州判官】
　　糟
　　【明】糟士竒【凤翔人嘉靖举人】
　　漕【才到切】
　　【汉】漕仲叔【游侠传漕仲叔有谦退之风注漕姓也】
　　豪
　　【宋】豪彦【乾道进士仪龙人】
　　【明】豪英【颖川人天顺中宜都县知县】
　　毫
　　【汉】毫康【甘陵人女弟为桓帝后封安阳侯】
　　褒【姒姓之国禹之后也周幽王后褒姒以为氏】
　　羔【见姓苑】
　　咎【韵防云姓也通作臯咎繇舜臣书作臯陶】
　　髦【史记殷后有髦氏又见姓苑】
　　梼【见姓苑】
　　缫【见姓苑】
　　蓐【蓐收之后】
　　号【见姓苑】

　　万姓统谱卷三十三
　　钦定四库全书
　　万姓綂谱卷三十四　　　明　凌迪知　撰下平声
　　五歌
　　何【庐江角音周武王弟唐叔虞裔孙韩王安之后讹韩为何周】何侯
　　何凤【俱仙】
　　【汉】何休【字郡公任城樊人质朴呐口而雅有心思精研六经世儒无及者尝作公羊墨守左氏膏肓谷
　　梁废疾除北新城长大作讲舍聚生徒数百朝夕往劝讲儒化大行】
　　何进【宛人灵帝朝以女弟为皇后征拜侍中迁大将军以发贼党奸封慎侯后欲诛宦官反为所害】何汤【字仲弓豫章人事桓荣为荣髙弟以才明知名拜郎中守开阳门上微行夜还汤闭门不纳明
　　旦诏大官赐食】
　　何比干【平陵人武帝时为廷尉正治狱无寃滥时号何公】
　　何敞【字文髙平陵人比干六世孙敞性公正章帝时累官汝阳太守征拜五官中郎将】何英【郫县人学通经纬着汉徳春秋十五卷孙汶亦深于学着世务三十篇】
　　何武【字召公郫县人以射策甲科为郎再举贤良方正召对策拜谏议大夫迁扬州刺史成帝时为大司空封泛乡侯哀帝时策免就国复召为御史大夫防诏举可大司马者众举王莽武不可后莽用隂诛不附已者武以诬自杀】
　　何竝【字子廉为颍川太守郡掾钟威倚兄廷尉势与轻侠渔食闾里至奸人妇女持吏短长从横郡
　　中竝至捕杀之表善好士一郡清静】
　　何颙【字伯求襄乡人与陈蕃李膺善有声荆豫之域后为董卓所害初颙一见曹操知其异志尝称
　　荀彧为王佐器】
　　【三国】何防【陈郡人避乱淮南曹操辟为司空掾迁长广太守多所建明海贼冦暴乐安济南界操以防前
　　在长广有威信拜乐安太守到官数月诸城悉平魏文帝时封成阳亭侯】
