<!-- { "loadSidebar": true } -->
　　濮俊民【字敏吉开封人饶州府教授】
　　【元】濮鉴【字明之桐乡人大德丁未大水渰禾乡民甚饥鉴捐米千余石以食饥者所活甚众有司上其事给授富阳税务官阶将仕郎淮安路屯田打捕同提举鉴居乡行义具载学士赵子昻所撰墓志父振仕宋承节郎两浙兵马副都监】
　　【明】濮真【鳯阳人累功都督佥事死节追封乐浪公子璵生数月封西凉侯】
　　濮温其【邵武人洪武中任都督佥事】
　　濮玉【代州人洪武举人】
　　濮頥【山隂人举人永乐中任永年知县】
　　濮晋【字用昭武进人成化壬辰进士厯知府】
　　濮智【字明用武进人由举人成化间任政和教谕学博行方士林钦服】
　　濮珍【芜湖人成化中任训导】
　　濮韶【字和仲当涂人治丙辰进士防承家学日诵四书葩经数千言未冠时即以文名居家孝友恂恂如也治己酉中顺天觧元丙辰进士改吉士授编修未几卒天夺之速未究厥施识者憾之】
　　速【见姓苑】
　　【宋】速希觉【知连州】
　　【明】速斌【正綂中饶州衞千戸】
　　犊
　　【周】犊牧【齐人年七十无妻见雉朝飞雌雄相随抚琴而歌故鼓琴有雉朝飞操】
　　虙【亦作宓与伏同】
　　【周】虙不齐【字子贱鲁人尝宰单父所父事者三人兄事者五人友十一人鸣琴不下堂而邑治孔子
　　称之曰君子哉若人鲁无君子者斯焉取斯后世追封单父侯】
　　缩
　　【周】缩高【魏攻管而不下安陵人缩高其子为管守信陵君使人谓安陵君曰君其遣高吾将仕之以五大夫高闻之曰信陵君为人悍而自用也此辞反必为国祸吾已全已无违为人臣之义也岂可使吾君有魏患也乃止使者之舍刎颈而死信陵君闻高死服缟素避舍使使谢安陵君曰无忌小人也困于思虑失言于君敢再拜释罪】
　　斛
　　【宋】斛继善【绍兴间判汀州事】
　　甪【亦作甪里氏汉有甪里先生以其所居在甪里汉】甪若汉【甪里先生之后】
　　仆【周礼仆人之后望出河南又河南官氏志仆兰氏改为仆氏汉】仆朋【封浑渠侯】
　　【宋】仆斗南【淳祐中泉州知州】
　　【明】仆淮【桂林人正德中任善化县训导】
　　璞
　　【明】璞俊【城固人宣德中举人任知县】
　　畜【秦非子畜牧于汧渭之间支庶以为氏天水有畜氏汉】畜客
　　畜意
　　畜梁【俱见印薮】
　　鬻【祝融之后】
　　【周】鬻融【年九十谒文正王曰嘻老矣答曰使臣防国事则臣尚少因立为师】
　　鬻拳【楚大夫谏而自纳于刑】
　　鄐【音旭即畜氏】
　　【汉】鄐熈【东海太守】
　　鄐长
　　鄐成【俱见印薮】
　　渎
　　【汉】渎之
　　邺【魏邑名】
　　【汉】邺鳯【梁令】
　　蓼【臯陶之后封于蓼以国为氏】
　　【唐】蓼崇业【太原人右羽林将军晋阳公】
　　独【见姓苑】
　　【明】独立【华州人永乐举人任平阳训导】
　　独善【华州人宣德中任行人】
　　独贤【赤水衞人正德丁卯举人任四川安岳州知州】
　　目【目夷之后以王父字为氏】
　　【周】目夷【字子鱼宋襄公庶兄初桓公有疾襄公为太子固请曰目夷长且仁君其立之公命子鱼子鱼辞曰能以国让仁孰大焉臣不及也且又不顺遂走而退桓公薨襄公即位使子鱼为司马】
　　筑
　　【明】筑应祥【广东人永乐中贵溪县丞】
　　六【偃姓臯陶之后以国为氏】
　　秃【祝融后八姓秃居其一贾逵云秃彭姓别族也】蔌【望出晋陵】
　　璛【见姓苑】
　　读【见姓苑】
　　鯈【见姓苑】
　　涑【见姓苑】
　　族【见姓苑】
　　蝮【唐干封年武后杀武惟良改为蝮氏】
　　北【见姓苑】
　　育【见姓苑】
　　屋【见姓苑】
　　【音复见直音】
　　鄓【于六切出姓苑】
　　【音族】
　　□【音族出彭城俱见直音】
　　防【音蜀汉梁四公子名防鲕之后】
　　傶【音族邑名见直音】
　　【音郁见姓苑】
　　□【音陆出呉郡河南二望见直音】

　　万姓綂谱卷一百十二
<子部,类书类,万姓统谱>
　　钦定四库全书
　　万姓统谱卷一百十三　　明　淩迪知　撰入声
　　二沃
　　续【雁门羽音晋大夫孤鞫居食采于续故谓之续　姓苑云舜七友有续氏上古】续牙【舜七友】
　　【周】续鞫居【杀阳处父】
　　【汉】续相如【承文侯】
　　续常
　　续志【见印薮】
　　【晋】续咸【字孝宗上党人性孝谨敦重履道贞素好学师事京兆杜预专春秋郑氏易教授常数十人博览羣言髙才善文论又修陈杜律明达刑书永嘉中仕为东安太守有治迹所着有逺游志异物志汲冢古文释各十卷】
　　续武【撰异物志】
　　【南北】续丰【荆州人母老家贫无以充养遂不食肉诏给丰月米二斛钱一千并制丰噉肉】
　　【宋】续奂若【汝州人】
　　续门贤【兖州人建炎登科】
　　【明】续旻【翼城人永乐进士】
　　续新【泌阳人永乐举人】
　　续镛【绛州人永乐举人】
　　续俊【翼城人正徳中任阳谷县丞】
　　【湖州乌程县有续氏】
　　束【南阳羽音踈广之后避王莽乱去足改为束】
　　【晋】束晳【字广防元城人察孝廉举茂才皆不就太康中旱为邑人请雨三日雨注歴尚书郎后厯教授年四十卒市里为之废业门生故人为立碑晳学博通所着五经通论发蒙记补亡诗文集数十篇】
　　【宋】束元嚞【合肥人调通城簿毁淫祠正风俗摄县令以政最闻后知秦州值嵗饥赈济有法全活者
　　甚众歴官枢密都承防引老归年九十犹课诸孙读书至夜分不倦】
　　束庄【知万州州旧多火灾庄乃借羡缗市材具屋通衢而瓦之筑水防表火道其害始息】束向【扬州人】
　　束长孺【博平人】
　　束防卿【郓州人】
　　【元】束崇芳【丹阳人徳祐时北兵俘其父国宝崇芳诣军门号泣曰老父无所用儿壮健且读书识字足任驱使请代父去于是释国宝留崇芳俾从军掌文檄乆之悯其孝思伯顔予二矢曰今纵尔归执此可无阻于是父子皆得免】
　　【明】束贽【洪武初为安东知县开置公署分设街巷迁乡民以实县治恤孤劝农俱有条绪】束清【丹徒人洪武初知万载县性廉介俭以自奉民或逋租自鬻衣带以代偿其爱民如此】束文安【芜湖人永乐中由人材授知县】
　　束春【岐山人宣徳举人任御史】
　　束玺【芜湖人成化中任云和县主簿】
　　束鹓【芜湖人治中鲁山知县】
　　【万厯间直长垣县主簿束崇极舒城人】
　　沃【太原羽音子姓殷王沃丁之后今吴兴有此姓汉】沃焦【吴人神仙传】
　　【宋】沃邦彦
　　沃松
　　沃谔
　　沃若水
　　沃邦翰
　　沃子政【俱新城人绍兴丁未进士】
　　【明】沃墅【萧山人洪武初温县知县时民艰于食墅令开辟荒芜树艺桑枣百姓歌曰田野辟沃公力衣
　　食足沃公育比代去民遮道留之】
　　沃俊【溧水人洪武举人任评事】
　　沃润【江华人宣徳举人】
　　沃干【绍兴人景泰进士】
　　沃頖【定海人成化间由进士以监察御史左迁知内乡兴利除弊禁奸保良百凡公署学校皆其所
　　建积谷十余万石以备赈政绩赫然擢荆州府知府祛弊惩贪声名大振】
　　沃渐【广徳人正徳举人任邹县知县】
　　沃寛【萧山人正徳中任分宜县训导】
　　沃振业【新城人嘉靖中任邓州学正】
　　【万厯间山西防将沃允谦山东人】
　　曲【晋穆侯封少子于曲沃因氏焉望出雁门陜郡周】曲宫【秦御史】
　　【汉】曲谦【代郡太守】
　　曲仲尼【太常卿】
　　【唐】曲环【李希烈反环以行营节度使守宁陵战于陈州克之改陈许节度二使州民苦剽卤客他县环
　　勤身节用寛赋敛简条教不三嵗归者襁系训农治兵谷食丰衍】
　　【宋】曲珍【字君玉陇干人世以才武称珍忠朴好义善骑射从刘温润讨羌有功累迁懐州防御使后为
　　环庆路副总管破夏人于泾原进忠州防御使】
　　曲端【字正甫镇戎人父涣任左班殿直战死端警敏知书善属文有将畧歴秦鳯路队将夏人入冦力战败之建炎初金罗索攻陜西端遣副将吴玠与战大破之歴官泾原路经畧按抚使】
　　曲全昌【和州人登科】
　　【元】曲惠【至正间为龙溪尉摄县事不越月决滞讼六十余事红巾冦压境惠首倡勇敢拒战行保甲编
　　伍之法发常平赈民由是一邑得全】
　　【明】曲廉【蓬莱人正统间任莆田知县初县东西滨漳水荡没膏腴逋亡日众廉莅政劳来多方先决其流以顺水之性次筑堤障之潴泽既涸躬率垦辟植以桑又丰稔劝嬴余出籴本敛散以时卒有万石之积立社学定三等科差使贫者无靠损崇修孔子庙及祀典坛宇城郭巷道皆使端正流逋四归狱九年无重囚及满邑民诣阙借留立石颂之】
　　曲锐【字朝仪莱阳人成化中登进士授大理评事歴任河南副使陞陜西按察使至巡抚宁夏右副
　　都御史】
　　曲环【山西人正徳进士】
　　【嘉靖间杭州府同知曲入绳湖广人由乡举以军功陞浙江海防佥事】
　　【万厯丁丑进士曲迁乔长山人】
　　逯【音禄广平徴音秦大夫封于逯因氏】
　　【汉】逯石【大司马】
　　逯并【大司马】
　　逯普【王莽时为左队大夫】
　　逯明【广平人将军】
　　【晋】逯苞【殿中中郎】
　　【唐】逯仁杰【夏官中郎】
　　【宋】逯昻
　　逯湛【景祐登科】
　　逯勉【大名人天祐登科】
　　逯端【瑞州司法】
　　【明】逯宏【字希逺元浙江左丞鲁曾之四世孙内附后卜居钱塘遂为钱塘人宏洪武初以故官子弟选为杭儒学生员从徐大章授书经年十八陈时政得失髙皇帝悦之试秋柳赋称防授之官吏部奏宏年少赐归卒业寻以乡贡分教松江陞武进教谕卒】
　　逯得山【汝阳人少负大志国初从征以功陞镇抚癸卯上征伪汉得山从战于鄱阳湖以死上举
　　报功典封汝阳县子祀于康郎山】
　　逯端【宏子仁和人永乐进士】
　　逯聪【崇安人举人治中清丰教谕】
　　逯让【武定人治中髙阳县学训导】
　　逯濬【章邱人正徳中荆门州知州】
　　逯用洪【清丰人正德中任延安府同知】
　　逯鼐【章邱人举人正徳中通州学正】
　　逯埙【章邱人举人正徳中魏县知县】
　　逯相【广宗人邑庠生嘉靖辛卯母杨氏以疾终相哀痛悲号既掩圹结庐墓三年躬荷挿器负土累
　　坟时大水不浸庐逺近闻之咸以为异】
　　【隆庆庚午举人逯学礼嘉祥人】
　　玉【彭城徴音黄帝时公玉带造明堂改为玉氏音肃与宝玉字不同汉】玉光甫【字文伯司徒】
　　玉况【性聪敏建武中陈留太守务行徳教一嵗蝗大起过郡界不集五谷独丰迁大司徒】
　　【宋】玉珏【金堂人隆兴进士】
　　玉天麟【金堂人淳熙进士】
　　【明】玉恩【彰县人治中眉州判官】
