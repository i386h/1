<!-- { "loadSidebar": true } -->
　　王霆【字定叟东阳人嘉定四年中絶伦异等乔行简喜曰吾为朝廷得一帅才矣理宗即位出知濠州光州战守有功再知髙邮军时议出师霆以为莫若遣间探觇敌情如不得已然后行之否则无故自荡其根本是外兵未至而内兵先惨烈也诸军毕行惟髙邮迟之境内赖以安全由是与时忤乃撰沿江等边志一编上之寻知夀昌改蕲州尝叹曰两淮藩篱也大江门戸也三辅堂奥也藩篱不固则门户且危门户既危则堂奥岂能久安乎尝训其子弟曰穷理尽性学之本也又尝曰士大夫当以世从道不可以道从世也有玉溪集行于世】
　　王遂【金坛人嘉泰初进士为监察御史疏奏极论进君子退小人迁右正言后以华文阁直学士知隆兴府召还授权工部尚书遂与刘宰素同志宰尝称遂为文雄健无世俗浮靡之气云】
　　王士奇【字永叔福安人初以乡荐赴省试闻弟达州教授知章讣不赴廷对即往蜀防其丧以归凡六年而后就试当得官以母老丐祠当国者髙其行畀以堂除凡二十三考方注莆田法曹真徳秀尝语当路曰王法曹文行俱美尤孝于亲当于古人中求之后以奉议郎赐绯衣致仕优游田里手不释卷尝书其门云立行孰先须孝悌传家有后是诗书卒年八十四所着有诸经释疑诸史节畧及宜拙平心集藏于家】
　　王汉英【字彦古奉化人受业迂斋楼昉文行不凡时郑丞相应学士皆乐与之友登淳祐元年进士第魁梧爽朗朝列伟之少聘徐氏女因鼻病腐以貌自誓不嫁父母辞曰公盛年髙科不患无良配不敢以辱公汉英曰女有疾非汉英谁适既婚相敬如宾后为国録妻没终身不畜婢】
　　王宗道【字与文奉化人嗜古人之学穷眇讨幽时出其奇见人多称之第嘉定元年进士为江东提刑司干官所着有易说指图十卷二礼说七卷书说六卷观颐悟言一卷读书臆说十卷杂録二卷闻见因笔二卷淮盐论二卷诗文五十卷】
　　王蔺【之道子乾道中进士累官至防知政事枢密使孝宗尝曰磊磊落落惟卿一人光宗时尝应诏上疏愿先定圣志条列八事以闻蔺尽言无隠然嫉恶太甚以故同列多忌之所着有奏议】
　　王必大【尤溪人性至孝绍定初除漳州通判累官至朝请大夫尚濮安懿王女事父母一饭必躬视与其兄必学必让极友爱尝仿范文正公例以郭外田五百余亩创义庄以资族人冠婚丧葬之费又设义塾延师以训族里子弟子四慈恭勤慤皆登进士】
　　王迈【字实之仙游人号曜轩从真徳秀游嘉定丁丑进士甲科为端平中秘书省正字史嵩之将复相极言嵩之奸险刻薄不可用轮对论君不可欺天臣不可欺君厚权臣而薄同气此欺天之大者理宗为动容出漳州通判禋祀雷雨应诏上言麯蘖致疾妖冶伐性隠刺覆絶攸熺尊宠此天与宁考之所以怒也陛下方册免三公遥相崔与之恐与之不至政柄他有所属于是言官李大同蒋岘希意论之补外徙知邵武军亢旱应诏驿奏七事以撤龙翔宫立济王后为先终朝请大夫特赠司农少卿】
　　王震孙【播州人端平初元兵犯蜀震孙率众戍蜀口解难息民事闻授从议郎崇庆路兵马钤辖】王防【字谦父开封人登嘉定进士同年余天锡防知政事属教其子弟岁终致束脩以谢坚辞不受曰吾二儿习词学乡里无完书愿从公求尺牍丐借周益公传内翰番阳三洪公暨其余习词学者凡二十余家所藏书余欣然许之后二子俱中词学科为安吉丞摄令长兴迁国子正将作监主簿时丞相史嵩之预政乞补外以避通判婺州迁吏部郎中兼崇政殿说书尝预修四朝史为舆服志六卷后直秘阁知温州】
　　王与之【字次防乐清人从松溪陈氏学尽传六典要防遂着订议八十卷郡守赵汝腾进之朝云与之践履无玷守节不逾皓首著书真经明行修之士其书精粹可裨圣明之治遂授宾州文学终通判泗州年九十七卒】
　　王持垕【字载仲乐清人在太学曾率六馆叩阍论史嵩之士论推重登淳祐第入浙西帅幕从官荐丁大全而持垕谓其内懐奸诈外示狂率使其得志必为国家忧大全闻之憾焉后以著作兼左曹郎吴潜罢相持垕轮对言于理宗曰宰相进退人材当进贤退不肖不当以用舍快恩讐潜贬争之力罢归贾似道怨潜甚疑持垕党潜并恶之由是十五年间三被擢不越郎曹二典郡皆不终似道败始除大理少卿未上卒】
　　王应麟【字伯厚鄞县人九岁通六经学问该博为文敏捷淳祐初进士官至翰林学士礼部尚书
　　所着有地理考困学记闻玉海等书行于世】
　　王文雍【寳祐四年五月以通直郎至六年六月凖省劄除提领戸部犒赏所主管文字重修谯楼置刻漏修颁春手诏兴复县务创两务官防重浚县前河并福山塘砌承流门并慧日寺前街建寳祐新隄修承流门秋报门修明版籍】
　　王登【徳安人少读书晓兵法慷慨有大志淳祐中进士调兴山簿以母忧去制置使吴渊具书币招之登即长揖出门即见渊为节制竟立奇功威声日振为忌者所谗以是才畧不能尽施识者惜之】
　　王翊【郫县人寳庆初进士吴曦尝招入幕及曦叛抗节不拜为陈大义不听嘉祐初制置使丁黼辟防议官元兵至翊与司理王粲等募兵拒守元兵入翊朝服危坐寻赴井死转运使蒲东卯亦死之】
　　王爚【字仲潜新昌人嘉定初进士累官左丞相兼枢密使徳祐初进平章军国重事辞不许以言者罢平章授观文殿学士以元老入相值国势危亡之际天下所属望也卒与陈宜中不协而去】
　　王埜【字子文婺州人介子嘉定进士淳祐间歴官两浙转运判官以访察使出视江防由嘉兴至京口修官民兵船守险备具江上晏然拜端明殿学士与宰相不合言者攻之主管洞霄宫】
　　王应凤【字仲仪鄞人与兄应麟丽讲矻矻忘寝食为文根柢左氏班马淳祐十一年廕补将仕郎明年登文天祥榜进士监通州狼山税寳祐间廷对以甲科第九人赐第学益淹贯应开庆元年博学宏词歴官至主管机宜文字寻除军器监丞时应麟方学制以盐改差淮西制置司防议官未几文天祥荐其学宜职翰墨除太常博士以终夀四十六所着有黙斋藁及订正三辅黄图请书】
　　王侃【字仲和炳之孙歴肇庆纠曹倅王衣俘商人数百名以为盗分圄鍜之将为功侃持不可倅适摄郡事督成愈急会移狱广东帅亲谳如侃言破械释之知漳浦县终更得通判福州卒】
　　王泰来【华亭人性刚介不为柔从蚤以诗名寳祐开庆间元至元间召至京世祖与语持正不回
　　欲授以官恳辞乞归所着有诗集】
　　王昌世【字昭辅鄞人尚书应麟子恩补承务郎未及禄而宋社已墟尚书公杜门不出朝夕坐堂上取经史诸书讲解论辩昌世甫十岁怡怡听受无倦殊闻异见靡不究悉尚书公所著述昌世搜辑考订赞助为多蓄书万卷燬于火露抄雪纂至忘寝食书以复完尤精于易筮占验如神性至孝友】
　　王炎午【安福人名鼎翁为上舍生会天祥举义兵乃杖防谒见寻以母忧家居而天祥被执鼎翁
　　为生祭文以速其死隠居不仕所着有吾文槀】
　　王栢【字防之金华人气禀雄伟勇于求道欲以身任天下之重初号长啸一日读书至居处恭执事敬惕然曰以长啸自命此非圣门持敬之道乃更号鲁斋徳祐间赐諡文宪有读易记及文集传于世】
　　王大夀【为左翼队将理宗绍定五年海寇王子清犯围头守真徳秀遣大夀领卒百人防遏猝与
　　贼遇奋前控毙贼十余后无援者遂没从死者五人贼就俘剖心祭之】
　　王梦应【攸县人咸淳中进士调庐陵尉元兵陷临安梦应率同邑吴希奭陈子全起兵勤王驰奏疏闻又遣使通桂帅遂复袁州兵败走已而希奭子全俱死宋亡梦应收合溃卒奔永新依顔明叔阖门疫死】
　　王安节【坚子度宗时兄弟五人皆受官安节为东南第七副将驻兵江陵即走临安大兵攻常常城素恶安节筑栅以守相拒两月不下元丞相巴延自将攻之屡招降不下麾兵破南门安节被执有求其姓名者安节呼曰我王坚子安节也降之不得乃杀】
　　王仙【蜀都统幼主时守涪州攻围无虚日势援孤絶宋亡之二年城始破仙自刎断其吭不死以两
　　手自摘其首坠死】
　　王士敏【慷慨不挠幼主徳祐末北军至境被执题其裾云此生无复望生还一死都归谈笑间大
　　地尽为腥血污好收吾骨首阳山临刑叹曰恨吾病失声不能大骂耳】
　　【辽】王鼎【涿州人博通经史时马唐俊有文名适上已与鼎祓褉水滨因饮索鼎赋诗鼎援笔立成唐俊
　　惊其敏妙举进士累官翰林学士当代典章多出其手】
　　【金】王去非【平隂人尝就举不得意即屏去督妻孥耕织以给伏腊家居教授束脩有余輙分惠人弟子班忱贫不能朝夕一女及笄去非为办资装嫁之比隣有丧忌东出西北皆人居南则去非家去非壊蚕室使南出】
　　王广道【平隂人有文学不求仕进乡里化服号为醇徳先生党懐英尤亟称之从弟求道文学与
　　兄齐名大建间以医试第一入翰林】
　　王毅【大兴人第经义进士累官东明令贞祐末东明围急毅率民兵愿战者数十人拒守城破率众抗战力穷被执县人王八欲降之毅厉声曰忠臣不事二主驱毅者以刀斫其颈不屈而死】
　　王元节【州人祖山甫父翊皆仕辽元节天徳初进士雅尚气节仕为密州判官既罢即以诗酒自娱号曰遯斋弟元徳亦登进士为南京提刑使有能名孙国纲累迁监察御史】
　　王徳元【邢台人大安中举经童第二人既受官避兵于许许人以为师出其门者数十百人为人
　　恺弟惇厚与人言必本于忠信许人化之及卒为立祠于学以祠之】
　　王竞【彰徳人以防补官天眷中试馆阁竞文居首累官礼部尚书翰林学士承防修国史竞博学能
　　文善草书作大字两都宫殿牓题皆竞手笔士林推为第一】
　　王庭筠【盖州熊岳人早有重名大定闲甲科登第词翰文采照耀一时官至翰林修撰晚爱郓州黄华山卜居其下号黄华山主有文集传世子曼庆仕至行尚书省左右司郎中】
　　王浩【哀宗时为扶沟令时民多执县官送欵于元以浩为恩不忍加刅劝之降不听于是杀之弃尸
　　自春徂夏俨然如生鸟犬不敢近如有神防者】
　　王修【涿州人第进士歴知霸州及大兴府性刚毅临事果断吏民惮其威累迁至戸部侍郎承安间
　　大兴知府缺金主谕宰臣曰可选极有风力如修者为之】
　　王泉【字巨源浚人少慷慨膂力絶人贞祐末河朔兵哄民聚黎山自保众推泉为栅长后迁广威将军权同知滑州军州事元光秋七月　　　白马西泉驰槊奋击临阵杀七　　捷闻诏进昭武大将军滑州刺史继授镇国上将军濬滑开三州招抚使北兵岁入至相戒曰黑小二战甚锐其锋未可轻犯以泉面铁色故军中目之】
　　【元】王询【义州开义人武力絶人善骑射尝行凌水滨得一古刀尝佩之每有警必先鸣故所向皆捷金末归蒙古穆呼哩累官至兵马都元帅镇辽东为政简易为当时所倚重子荣祖官至招封使仪形魁杰望之若神】
　　王约【其先汴人徙真定风格不凡博览经史文辞至元中擢国史院编修官迁监察御史首请建储及修史累官集贤大学士卒年八十二约平生著作有史论髙丽志潜丘稾子思诚官至著作郎】
