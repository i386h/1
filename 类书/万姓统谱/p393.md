<!-- { "loadSidebar": true } -->
　　乙弗凤　　　　　　乙弗亚【周开府大将军】
　　乙弗礼【髙堂人隋焬帝尝召问礼曰尔相朕终当何如礼曰臣观相书凡人之相类陛
　　下者必不善终臣闻圣人不相臣不能知】
　　邑裘【卫大夫邑裘之后】
　　偪阳【姬姓祝融之孙陆终第四子求言之后】
　　宻须【商时姞姓之国子孙以国为氏】
　　宻茅【见姓苑】
　　邑田【见姓苑】
　　五物
　　屈侯【屈田国也】
　　【周】屈侯鲋【魏贤人见风俗通】
　　【汉】屈侯豫【郎中令】
　　屈突【本居朔后徙昌黎孝文改为屈氏至西魏复本姓唐】屈突通【长安人初仕隋为右武卫将军守河东髙祖与战久不下乃留兵围之遂济河通誓以死报国俄闻京师平家尽没兵败被执髙祖以其忠臣释之授兵部尚书蒋国公后配享太宗庙廷】
　　屈突盖【长安令时人语曰宁食三斗艾莫逢屈突盖】
　　乞伏【鲜卑乞伏部酋帅也因以为氏】
　　【晋】乞伏国仁【孝武时僣号西秦王】
　　【南北】乞伏慧【字令和鲜卑人少慷慨有大节在隋迁梁州总管又领潭桂三十一州诸军事其俗轻剽慧躬行朴素以矫之风化大洽曽见人以簺捕鱼者出绢买而放之其仁心如此百姓爱之号其恵曰西河公簺】
　　乞伏保【髙车部人也父居献文时为散骑常侍领收曹尚书赐爵宁国矦以忠谨慎宻常在左右出纳诏命赐宫人河南宗氏生伏保宗氏亾后赐以宫人申氏宋太子左率申垣兄女也嵗余居卒申抚养伏保性严肃捶骂切至而伏保奉事孝谨初无恨色袭父矦爵降为伯稍迁左中郎将每请禄赐在外公私尺丈所用无不白知出为善无镇将申年逾八十伏保手制马亲自扶接申欣然随之申亾伏保觧官奉防还洛复为长兼中郎将卒】
　　【宋】乞伏矩【端拱登科】
　　尉迟【太原征音与后魏同起尉迟部之后孝文时改为氏南北】尉迟俟兠【代人魏之别种性裕有鉴识尚周文帝姊昌乐大长公主生逈及纲逈年七嵗纲年六嵗俟兠病且卒唤二子抚其首曰汝等并有防相但恨吾不见尔各宜勉之武成初追赠柱国大将军太傅长乐郡公谥曰定】
　　尉迟迥【字薄居罗俟兠子少聪敏美容仪及长有大志好施爱士大统初迁尚书左仆射兼领军将军迥通敏有干能任兼文武颇允时望周文帝命率兵取蜀蜀平以迥为大都督益潼等十二州诸军事封一子为安国郡公自剑阁以南得承制封拜黜陟迥乃明赏罚布恩威绥辑新封经略未附民夷懐而归之迥性至孝色养不怠身虽在外所得四时甘脆必先荐奉然后敢尝孝闵践祚进封蜀国公蜀人思之为立碑颂徳后起兵与隋文帝战败自杀】
　　尉迟纲【字婆罗少孤与逈依托舅氏文帝西讨闗陇迥纲与母昌乐大长公主留于晋阳从父入闗从文帝征伐常陪侍帷幄出入卧房以军功封广宗县伯纲骁果有膂力善骑射文帝甚宠之委以心膂河桥之战文帝马中流矢因而惊奔纲与李穆等左右力战众皆披靡文帝方得乘马大统十四年进爵平昌郡公卒赠太保谥曰武】
　　尉迟运【纲子少彊济志在立功魏大统十六年以父勳封安喜县矦明帝立以预定防勳进爵周城县公歴位陇州刺史再迁武伯中大夫寻加军司马运既职兼文武甚见委任进爵广业郡公转右司卫帝将伐齐召运叅议东夏底定颇有力焉拜卢国公卒谥曰忠】
　　尉迟寛【迥子以迥平蜀功授开府安国郡公后以女为宣帝后拜上柱国封服国公】尉迟谊【寛兄开府资中郡公】
　　尉迟顺【寛弟大将军长乐郡公】
　　尉迟惇【顺弟军正下大夫】
　　尉迟耆福【迥孙库部员外郎上表请改祖迥周文以迥忠于周室诏许之仍赐绢百疋】
　　【隋】尉迟安【纲子大象末位柱国入隋歴鸿胪卿左卫大将军】
　　尉迟勒【运弟大象末青州总管起兵应伯父迥弟敬尚明帝女河南公主位仪同三司】
　　【唐】尉迟防【字敬徳鄯阳人隋末归唐从讨窦建徳王世充刘黒闼等战功居多防善避矟每单骑入贼羣刺之不能伤以功累封鄂国公武徳初秦王引为右府叅军屡立大功隐太子尝以书招之赠金皿一车固辞秦王曰公之心如山岳虽积金至斗岂能移之】
　　尉迟环【左骁骑郎将】
　　尉迟胜【本于阗王珪之长子少嗣位天寳中来朝献名马美玉宗嘉之妻以宗室女授右威卫将军与髙仙芝撃破沙毘播仙以功加银青光禄大夫至徳初闻安禄山反乃命弟曜行国事自举兵五千赴难肃宗待之甚厚授特进兼殿中监广徳中拜骠骑大将军于阗王令还国胜固请留宿卫加开府仪同三司封武都王胜请以本国王授曜诏从之胜乃于京师修行里盛饰林亭以待宾客建中末从幸奉天为兼御史中丞贞元初曜遣使上疏言胜既让国请传胜子胜又固辞且言曰曜乆行国事人皆悦服鋭生于京华不习国俗不可遣徃因授诏王议兄弟让国人多称之】
　　【宋】尉迟绎【潍州人】
　　【元】尉迟徳诚【绛州人父鼐金潞州知州徳诚累官太子家令司丞得侍仁宗左右数荐士出未尝语人迁为河东山西道宣慰司同知撃奸吏寛税敛延祐中拜辽东亷访使】
　　【明】尉迟润【巩昌人洪武中兴化府通判劝农桑兴学校以公勤清白着闻】
　　弗忌【姬姓晋大夫栾弗忌之后】
　　屈南【芈姓楚屈全之后裔孙仕魏时重复姓以自南来乃加南】纥骨【后魏献帝兄纥骨氏为十姓居代北】
　　六月
　　阙门
　　【汉】阙门庆忌【邹人武帝时鲁申公以诗教授庆忌与周霸徐偃等同受业皆以诗显忌为胶东内
　　史周霸为胶西内史徐偃为胶西中尉皆有亷节】
　　越椒【芈姓楚大夫鬬越椒之后】
　　揭阳【汉功臣按道矦揭阳定为南阳揭阳令因氏焉】

　　万姓统谱卷一百三十七
　　钦定四库全书
　　万姓统谱卷一百三十八　明　凌廸知　撰入声
　　七曷
　　达奚【后魏献文帝第五弟之后为十姓】
　　【隋】达奚武【字成兴代人少倜傥好驰射贺防岳征闗右引为别将后归隋文帝以功封须昌矦伯大统初自大承相中兵叅军出为束秦州刺史破齐神武兵进爵髙阳郡公四年文帝援洛阳武为前锋力战斩其司徒髙敖曹自剑门以北悉平加武柱国以大将军出镇玉璧天和三年转太傅武防时奢侈好华饰及居重位不持威仪门外不施防常画掩一扉或曰公冠羣后何轻率若是武曰吾在布衣岂望富贵今日富贵不可顿防畴昔且天下未平国恩未报安可过事威容言者惭退卒谥曰桓】
　　达奚长【代人世为镇将】　　　达奚显相【洛阳人武卫将军】
　　达奚基【代人大象末为益州刺史】　达奚庆【代人魏骠骑大将军仪同三司】达奚长孺【字富仁庆子少懐节操胆烈过人年十五袭爵东安公周文引为魏信以长孺质直防朴累迁抚军将军平蜀之役常为先锋攻城野战所当必破宣政元年除左将军勇猛中大夫后与乌丸轨围陈将吴明彻进大将军开皇三年突厥犯塞诏以长孺为行军总管众寡大惧长孺慷慨神色愈烈为虏所冲且转且行转鬬三日五兵咸尽士卒以拳殴之手皆见骨杀伤万计长孺身被五创道中者二髙祖下诏奬美赠上柱国歴荆州大都督文帝曰江陵国之南门今以委卿朕无虑也长儒性至孝亲没水浆不入口五日毁悴过礼殆将灭性天子嘉叹卒諡曰威】
　　达奚暠【长孺子大业中位太仆少卿】
　　达奚震【字猛略少骁勇走及奔马虽出自膏腴少习武艺然颇有政术天和三年拜柱国建徳初袭爵郑国公从平邺阳赐妾二人女乐一部拜大宗伯震父尝为此职时论荣之】
　　达奚寔【字伏什代河南洛阳人寔少修立有干局从卫孝武西迁封临汾县伯从文帝擒窦泰复农破沙范皆力战有功累迁相府从事中郎寔性严重深见器遇六宫建行蕃部中大夫加骠骑大将军开府仪同三司进爵平阳县公保定初卒于刺史谥曰防子丰嗣】
　　达奚明【大业末为漂阳令存心爱民每防泾渎以备旱潦民皆懐之】
　　【唐】达奚珣【礼部侍郎】
　　答禄【按八旗姓谱应改达鲁特但本书体例俱系归韵姑存原文附考于此】
　　【明】答禄与权【永宁人博学强记仕元为河南北道亷访司佥事洪武初以故官起赴京授秦府纪
　　善改监察御史除广西按察司佥事擢翰林院修撰以应奉致仕】
　　葛伯【嬴姓夏时诸矦为商所灭子孙因以为氏】
　　八黠
　　滑伯【姬姓】
　　九屑
　　列御
　　【周】列御防【郑人庄子重其为人多称道之自云居郑圃四十年人无识者其学本于黄帝老子着列子一书多寓言与庄子书相类非秦汉而下作者所可及但因散轶不完者有附益之者其真伪亦不可辨也】
　　铁力
　　【明】铁力必失【句容人永乐中任鸿胪寺序班】
　　析成
　　【周】析成鉏【齐人左传】
　　列宗【芈姓楚公族列宗氏】
　　十药
　　落姑【鲁大夫食采于落姑因氏】
　　【汉】落姑仲异
　　洛下
　　【汉】洛下公【神仙传】
　　洛下闳【阆中人隐居洛亭武帝时征待诏太史改造太初厯】
　　铎遏
　　【周】铎遏章【襄公下大夫】　　　铎遏冦【晋上军尉】
　　若干【出自代北以国为氏】
　　【南北】若干恵【字恵保刚质有勇力仕周位仪同三司】
　　若干凤【恵子字达摩有识度尚周文女位仪同三司】
　　【唐】若干则【洪州防御使】
　　拓防【黄帝子昌裔之孙受封北土黄帝以土徳王北人以土为拓后受为防故号拓防氏孝文时改姓元
　　南北】拓防干　　　　　　拓防齐
　　拓防祯
　　拓防守寂【开元后右监门大将军西平公静边州都督孙干晖银州刺史侄澄银州刺史】拓防思恭【宥州刺史】
　　索罗
　　【周】索罗叅【禽滑厘门人】
　　【汉】索罗放【字君阳以尚书教授千余人建武中征为洛阳令政有能名迁谏议大夫数进忠言后以
　　疾征不起使人舆之见于南宫云台赐谷二千斛】
　　索罗恢【见容斋随笔】
　　霍里
　　【汉】霍里子髙【朝鲜人晨起刺船见一白首狂夫被发携壶乱流而渡其妻止之不及遂溺死妻乃携箜篌鼓之歌曰公无渡河公终渡河公压而死当柰公何音甚凄切曲终亦投河死子髙还以其声语妻丽玉丽玉伤之引箜篌写其声为箜篌引】
　　矍相【鲁大夫食采矍相因氏姓苑云沛人】
　　若敖【芈姓楚君若敖之后】
　　拓王【本姓王乐浪人逺祖罴后魏伏波将军镇武川赐姓拓王氏】
　　十一陌
　　籍丘
　　【周】籍丘子鉏【齐大夫】
　　麦丘
　　【周】麦丘老【齐桓公时贤人】
　　辟闾【姬姓卫文公支孙居楚丘营壁辟里因为辟闾氏
　　汉】辟闾曽【太子少傅】　　　　辟闾谋【昌邑王太傅】
　　辟闾浑【孝武时为平原太守】
　　【南北】辟闾璿【乐安太守】　　　　辟闾彬
　　栢侯【栢成子髙尧时诸侯也因以为氏】
　　【汉】栢侯奋【尚书令】　　　　栢侯子安【平阳人管宁从受春秋】白侯【白楚邑也】
　　【汉】白侯携【尚书郎】　　　　白侯子张【吴人】
　　伯比【芈姓楚若敖之后伯比虽以闘氏传家而复以伯比为氏周】伯比仲华【楚大夫】
