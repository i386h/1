<!-- { "loadSidebar": true } -->
　　【元】吕戜【河内人从许衡学衡为祭酒荐戜为伴读辅成教养其功为多尝为四川行枢宻院都事劝主帅李德辉不杀王立未防立降巴人感徳立祠祀之累官翰林侍读学士致仕卒追封东平郡公諡文穆】
　　吕思诚【字仲实平定州人泰定元年进士至正初佥浙西廉访司事时南台御史大夫与江浙省臣有隙嗾思诚诬劾思诚曰吾为天子耳目不为台臣鹰犬也不听已而闻江浙行省平章左吉贪墨思诚劾奏其罪流之海南后官至光禄大夫大司农卒諡忠肃】
　　吕祐【晋江人至正末郡城破有卒拔刀胁其母索财不得欲斫其母祐夺其刀手指尽裂被伤仆地
　　良久而苏开目视曰母幸无恙我死无憾矣遂瞑目而死】
　　吕复【摄长乐县尹本朝兵下福州复曰吾世食君禄今虽摄官若不以死报国则无以见先人于地
　　下引绳自经死】
　　【明】吕让【字克逊平度州人洪武间举进士为行人安南内侵上遣让往谕之让乃为书与安南国王陈日焜后王馈黄金及沈檀香让却之曰尉佗以区区之越与天子抗衡是召祸者也陆贾受其金以分诸子是苟利者也王顾以尉佗自处而以陆贾处人何其陋哉日焜无以对后授监察御史终陜西佥事】
　　吕震【字克声临漳人自幼颖敏日记万言人以神童称之洪武中乡举为按察司佥事明敏有为声誉大振歴礼部尚书垂二十年凡礼乐制度郊庙祠祭宴飨赐赉朝防之事皆拟定其手时论推之】
　　吕本【夀州人初仕元为元帅府都事国初归附为中书掾史累陞太常司卿卒史礼二部尚书赐葬
　　钟山之隂女为皇太子妃】
　　吕文遂【字仲明永康人元季起兵保乡邑王师克婺文遂籍兵来归上以为庐州守洪武元年改守嘉兴松寇钱鹤臯来袭城文遂争曰据城者贼民则何辜乃释不屠寻诏文遂持节谕阇婆国道死郡民巷哭之已而私盐狱兴有司以文遂尝署牍奏籍其家上知其诚信不图奸利且殁于使事特诏还之】
　　吕师贤【字愚卿年一百零三嵗人称百嵗老人幼失怙恃年十二三读书通大义叔父琴山翁无子训育之欲使为嗣老人曰子幼孤赖叔父教养叔父之恩固不敢忘然先人无别子使某嗣叔父则先人无后矣叔父求子姓之贤者嗣某之孝奉其敢少怠乎翁然其言命他子为之后老人益刻志孝养事其叔父逾于父叔父没老人服三年丧乡人称其孝焉老人天性敏悟纯实而乐善资直而尚义务勤俭好施予然禀赋厚重神气精爽毎食啖肉一斤步趋如少壮人谓类有神仙术者其子升竭尽孝养以故士大夫至其乡无不造门请见且为诗文以嘉美之洪武丁巳正月六日无疾而终】
　　吕迪【字茂恭少颖敏补邑庠生父坐累死逆旅扶榇归葬哀痛不胜永乐初领乡荐登乙榜授无为州训导无为当淮冲罹元季兵后学校废文风不振者数十年迪至讲明启迪承指教者悉通文艺是后人材辈出而邢宽魁天下补济宁陞连江教谕提学佥事髙某尝言连江有吕教谕乡先生陈密有才徳殁无以葬其家将火瘗迪捐俸倡其徒具棺葬敛之考最例陞教授遽请老而归聚子弟教之逺近接踵而至创祠堂讲行时祀自题所居曰熙春有学古集】
　　吕叔【字升章山隂人永乐间以儒学教授荐陞江西按察司佥事深得宪体调福建按行建汀有螟
　　伤稼叔向天祝之俄雷雨大作螟尽死官至南京大理少卿】
　　吕爰正【奉新人永乐中乡试擢兵部主事廉谨守法歴陞郎中精于所务舆论以为不可及特陞
　　左通政仍理其事寻以老疾辞归】
　　吕明【永乐中知南康府时兵戈初息流民四散明孜孜爱民招抚有方躬循田野以督耕桑民有鬭
　　者训之以义而谕之以法自是民皆感化无敢强梗者】
　　吕昭【字克明昆山人嗜学敦行永乐中以荐授徐州训导陞沁州知州道出徐州天寒尚未挟纩故所授经弟子为买一裘以行其子旦举进士昭遗书戒之曰进士美官然不能廉终非吾子死亦不歆汝祀其廉介如此旦字寅伯歴按察佥事性亦髙洁环堵萧然】
　　吕贤【字良器鄞人蚤游邑庠父丧母俞孀居遂弃业归养俞尝三遘疫染而殆于枕席贤穷日夜扶侍而卒不染值旁室火灾势迫母柩贤呼天触地俄而反风转焰贤得移柩丈许焰复阖室矣贤气和行方而为义尤力尝捐产以业族妪又为族子之贫者娶妇且植之俾有成赠儒林郎左春坊左司直兼翰林院检讨所着有皇极经世律吕新书正蒙诸解及鹅峰遗稿藏于家】
　　吕原【字逢原秀水人正綂壬戌进士第二授翰林编修天顺初歴通政司叅议兼侍讲歴学士入内阁叅预机务时缉捕匿名谤毁朝政者未获石亨劝上出牓募能吿捕者赏以三品职上令内阁撰牓格原与修撰岳正见上曰为政有体盗贼责兵部奸宄责法司岂有天子自出牓购募之理且尧建进善之旌舜立诽谤之木秦始皇护短杜谏乃下诽谤妖言之令由此过失不闻遂至亡国陛下当以尧舜为法以秦为戒缓则人情怠忽事自觉露急则人情危惧愈求韬晦不如勿究上是之天顺四年防试原为主考官取陈选第一时称得人六年以忧制去防卒赠礼部侍郎諡文懿】
　　吕镛【湖广人正綂间知清流县抚字有方邑民悦服邓茂七寇县境镛尽力保障民咸逃窜则躬巡歴招抚之未防贼众二万余攻县镛率民兵与战众寡不敌防贼首陈正景所执欲逼降之镛大骂不屈而死邑民祀之】
　　吕渊【字希颜号复庵自幼好学不懈为文章竒气奕奕登正綂己未进士第授行人转监察御史巡歴湖湘斥奸贪捕寇盗风裁凛然陞湖广按察副使进云南宪使寻陞布政使休致家居罕接人事有复庵集藏于家】
　　吕琛【字景润制行方执笃于友爱由乡贡授嘉鱼令洁已守法不事迎谒由是忤权贵调新宁邑襍夷苗负固不率逋官租钜万琛至抚以恩信诸苗相率服来输民赖以安后谢事归邑士人移状问安凡三致焉】
　　吕昌【字如隆新昌人正綂壬戌进士歴按察使】
　　吕凤【字世祯新昌人天顺庚辰进士歴侍郎】
　　吕洪【字大正平阳人景泰甲辰进士歴按察使】
　　吕禴【昆明人举人成化五年知随州严明廉慎始终知一日值嵗旱民饥禴素衣跣足祷雨仓赈贫捕获鼠窃必寘之严法数嵗民风寂然外户不闭初夏民纳祗候钱禴曰五谷未登钱必假贷于人者令还主候秋赴纳随民感其徳至今传诵祀于名宦祠】
　　吕大川【字中源新昌人成化进士守惠州才识精敏判决如流人诵之曰吕惠州之政雪霜内有
　　阳春戎马中行俎豆者也】
　　吕铎【字文振徳化人由进士任兵部主事陞员外郎成化间转山东右叅议后至浙江叅政为人宽
　　简与物无兢尝给内帑赈边不私羡余以廉能着于朝野】
　　吕献【字应文新昌人成化甲辰进士歴侍郎】
　　吕和【字克中鄞人生有异质戊午领乡荐继登治己未进士出尹临淮有异政陞刑部主事员外郎山东按察佥事有王尚书弟倚势杀人当道莫敢谁何竟致之辟长清县令刘儒内结权贵贪酷靡所忌痛绳之即诬和下诏狱久之始白迁陜西副使抚治汉中积蠧振刷缮汉中宁羌诸城立南郑金州诸学酌丁差之规停更畨之戍州县民各立祠祀之进四川按察使】
　　吕盛【字文郁建平人治己未进士歴叅政】
　　吕夔【字祖邦永丰人治间以工部主事分司至是时江淮旱饥流离捐瘠民之毙踣者无虑千万夔恻然伤之乃约己省事悉意以苏民令贫民各得转移执事勿绳以类担负佣保惟力之食官不籍记公无勾稽隠若赈贷故民欣欣然若更生焉所赖以活者甚众稍迁杭州太守夔为人洁修而文雅好吟咏在真时有草亭余兴集其初至诗曰近村官舍清于水更喜官清水不如殆亦自道者欤】
　　吕经【字道夫陜西宁州人进士授吏科都给事中以论漳关镇守中官谪蒲州判嘉靖初召复吏科给事中陞四川按察使云南左布政后陞副都御史巡抚辽东以边事编戍茂州衞】
　　吕纪【字廷振号乐愚鄞人风神秀雅精于藻绘时缀小诗其上初学边景昭花鸟袁忠彻见之谓出景昭上馆于家使临唐宋以来名画遂入妙品独步当代尝戏画雌鸡壁间而生雄谷谷绕其侧弗去殆古点精敲版之流孝庙时召至京师官锦衣衞指挥同知纪为人谨礼法敦信义搢绅多重之其在画院凡应诏承制多立意进规孝皇称之曰工执艺事以谏吕纪有焉比病存问络绎自言曰纪渥恩难胜吾其死矣果卒】
　　吕翀【字天翰永丰人简易宽恕慷慨有大节为刑科给事中遇事敢言武庙即位以谨初政六事进宦官逆瑾专恣独抗疏极论触瑾怒矫诏狱痛挞于廷濒死黜归起陞云南佥事寇有功寻陞四川副使】
　　吕防【原子廕授中书舍人举乡试歴官太常卿有学行】
　　吕柟【字仲木髙陵人正德进士第一歴礼部侍郎自总角至于出仕即有志圣贤之学践履笃实晬盎外着不知功名富贵之动心搢绅学者随在以为师称为泾野先生諡文简】
　　吕陶【字叔钧真定人正綂甲戌进士歴布政】
　　吕颛【字防通宁州人嘉靖癸未进士歴顺天府尹】
　　吕髙【字山甫丹徒人嘉靖己丑进士歴提学副使】
　　吕光洵【字信卿新昌人嘉靖壬辰进士任御史歴总督云南都御史兼兵部尚书】
　　吕怀【字汝德永丰人嘉靖乙未进士任编修歴中允南太仆寺卿濳心理学饬躬砥行为时所称】吕时中【字道夫清丰人嘉靖辛丑进士歴户部侍郎】
　　褚【河南羽音宋共公子段食采于褚号曰褚师因氏焉周】褚承真
　　【汉】褚大【汉人居兰陵以儒学称通五经为博士】
　　褚当时
　　褚孺【字彦子】
　　褚少孙【受鲁诗于王式亦以儒学称元成间为博士】
　　【三国】褚泰【仕吴封钱塘临平侯】
　　【晋】褚翜【字谋远阳翟人以才艺名袭父爵为关内侯累官淮南内史苏峻之乱翜与王导抱帝登殿侍立左右峻兵入翜正立呵之兵不敢动贼平以功封长沙县伯进尚书左仆射】
　　褚裒【字季野阳翟人少有盛名桓彛目之曰季野有皮里春秋言其外无臧否而内有襃贬也谢安
　　亦曰裒虽不言而四时之气已备仕终镇北将军名冠中兴】
　　褚陶【字季雅钱塘人聪慧清淡年十三作鸥鸟水硙二赋见者竒之张华谓陆机曰君兄弟龙跃云
　　津顾彦先凤鸣朝阳谓东南之宝已尽不意复见褚生后官至中尉】
　　褚【吴人年七嵗善棊及长冠絶当代父荣期与臧质同逆遂从诛何尚之谓之奕妙冠古今因
　　父受戮特痛惜之】
　　【南北】褚晖【字髙明以三礼学称于江南隋征天下儒术之士集内史省相次讲论博辨无所屈撰礼疏一
　　百卷】
　　褚渊【字彦囘裒四世孙父湛尚书左仆射渊少有清誉父卒财宝悉与诸弟惟取书数千卷仕宋及南齐累官尚书令侍中及卒家无余财彦囘美姿容山隂公主欲乱之彦囘不从子贲从父弟炤并有名】
　　褚球【字仲宝阳翟人少孤贫笃志好学有才思仕齐为溧阳令在县清白公俸之外一无所资梁天
　　监中复令建康强直不畏权要吏民称之】
　　褚修【钱塘人父仲都喜周易天监中歴五经博士修少传父业善尺牍辨文章武陵王为扬州引为宣惠叅军帐内记室性至孝父丧毁瘠过礼及丁母忧水浆不入口二十三日气絶复苏毎号恸呕血竟以毁卒】
