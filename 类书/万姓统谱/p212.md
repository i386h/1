<!-- { "loadSidebar": true } -->
　　【金】由居敬【贞元间为陵川尹防明正直政教修举时多瑞麦嘉禾之祥】
　　【明】由禧【平度州人景泰六年贡士任王府奉祠正】
　　由铭【河南人治中任寳砥县主簿】
　　由亮【平度州人正徳贡士任汜水教谕】
　　由礼门【祀县人隆庆辛末进士】
　　由九峯【山东恩县人万厯间山西沁州知州】
　　欧【平阳商音】
　　【周】欧冶子【善作劒越王聘之作五劒一曰纯钩越王以示薛烛曰光乎如芙蓉始生曹植表云欧冶
　　改视铅刀易价今潭阳县南石屋山西有铸劒坑即欧冶作劒之所】
　　【汉】欧寳【安城人居父丧邻人格虎虎投其庐中寳以娘衣覆之邻人问寳寳曰虎岂可而藏之乎后
　　虎毎月送鹿以助祭时人以为孝能格禽兽寳之谓也】
　　【宋】欧庆【干徳人以同三礼出身累官彭州推官知永春县为人忠信孝弟居官防贫宗族之孤幼者皆养于家与同邑太傅张士逊屯田郎中戴国忠虽位有崇卑而乡人称之无异及卒欧阳修为表其墓子世英邓城公世勣举进士】
　　欧道【字性之宁乡人初举进士不第遂隠居读书于泉溪之石岩元将阿尔哈雅拔潭州欲屠城道即仗防入军门劝以勿杀或沮之曰吾以一身膏斧锧夫何足恤万一活万姓之命吾惠博矣哈雅纳之辟荆湖行枢宻院掌书记转中书令史】
　　欧海【茶陵人杨诚斋名重于时海持所作往见令熟读语孟丁酉复往见诚斋喜曰子非呉下矣
　　是嵗果登第】
　　【明】欧文通【呉人洪武初以荐授南雄知府公勤抚字慈爱九年陞广东副使】
　　欧磐【字安石鳯阳人起家广州右卫指挥佥事勦贼有功陞都指挥使奉命讨番禺山盗不遗一矢
　　而盗寻殄息人以为福将】
　　欧复【平度州人由举人宣徳间来知衡水秩满百姓连保留之陞从六品俸仍县事后致仕去】欧道江【长乐人博学洽闻时誉大振四方从游者无虑数千人卒门生刑部郎中王坚为营墓
　　之】
　　欧辉【福建人正统进士】
　　欧珠【漳州人治进士】
　　欧思诚【字汝夫蓟州人嘉靖己丑进士歴知府弟思贤字希甫戊戌进士歴副使】
　　欧大任【广东人万厯间国子博士】
　　缑【周卿士食采之邑也子孙改为缑氏】
　　【汉】
　　【南北】缑进筠【南唐汀州刺史】
　　【明】缑贤【西华人治中任曹州判官】
　　州【晋有州绰州賔其先食采于州因以为氏】
　　【周】州吁【卫公子】
　　州绰【晋勇士奔齐庄公指殖绰郭最曰是寡人之雄也绰曰君以为雄谁敢不雄平隂之役先二子
　　鸣二子者譬于禽兽臣食其肉而寝处其皮矣】
　　【汉】州辅【阆州人】
　　州秦文【魏人】
　　【三国】州泰【魏兖州刺史魏诸葛诞叛降呉遣文钦等救之牛冀帅三万人为文钦増势泰推异于阳渊追
　　战破之】
　　【南北】州韶【汝南人宋太始中隠身求志筑室山中徴贠外郎散骑侍郎皆不起】
　　勾【勾芒氏之自宋建炎以来以避嫌名各不同有易其姓字者绍兴进士勾声是也有更其音者史馆修撰勾涛是也加金字者钩光祖是也加丝者絇纺是也加草者芶谌是也増为勾龙者如渊是也改为句者句思是也累世之后不复别矣】
　　【周】勾井疆【孔子弟子】
　　【三国】勾延庆【注锦里耆仙传八卷】
　　【晋】勾钥【参军】
　　【南北】勾徽【着周易广说】
　　【五代】勾景延【井研人湖南从事】
　　【宋】勾涛【字景山新繁人举进士累官史馆修撰后为湖北宣抚使知潭州秦桧甞令人谕意欲与共政涛辞乃上书论时事之害政者髙宗叹其忠涛长身伟貌以忠亮自许料边情如在目前知名之士多所荐进有文集西掖制书奏议数十巻】
　　勾克俭【郪人举进士累官殿中侍御史出为河东路转运使以忠清明敏闻】
　　勾士良【少城人嘉祐间由秘书郎中以筑堤捍江忧民虑逺】
　　勾大章【士良之后嘉泰元年任中江朞年修废举坠知无不行筑石堤虑民患知周功备无忝所
　　先】
　　勾頴【不知何许人绍圣初为真州教授作江行录序云太守张公所修张不著名自真而上直抵荆衡程期岸次风云占时日吉凶与夫港滩矶洑莫不具载江行者赖焉頴所着有座右书】
　　勾希京【知吉州军】
　　勾希言【登科】
　　勾中容【祥符进士】
　　勾昌符【皇祐进士】
　　勾麟【元祐进士俱成都人】
　　【明】勾铭【彭水人永乐举人】
　　勾荣【盐亭人永乐举人】
　　勾天禄【思州府人宣徳己酉举人】
　　勾钦【随州人正统中任怀逺县丞】
　　勾辅相【马平人景泰中辰州府推官】
　　勾宏【盐亭人治举人】
　　勾裕【渭南人治中东明县丞】
　　勾永升【临桂人嘉靖中任乐至县知县】
　　犨【晋大夫郄犨之后】
　　【周】犨縻
　　攸【见姓苑】
　　【南北】攸迈【燕尚书】
　　【宋】攸天佑【嘉定间任福建宣慰使】
　　【明】攸承【安平人洪武中任御史】
　　优【优孟楚人也子孙氏焉】
　　【周】优孟【楚人】
　　优旃【秦人】
　　优施【里克谓丕郑曰难将作矣优施告我君谋成矣将立奚齐】
　　秋【天水角音】
　　【上古】秋胡【纳妻五日往仕于陈五年始归路逢美妇采桑胡下车曰力田不如见少年采桑不如见贵郎吾有黄金愿与子也答曰田蚕纺绩奉事公姑何待他人之金乎妇不顾胡归母呼其妻乃采桑妇也妇曰见妇弃金而忘其母大不孝也任君别娶妾亦不嫁乃投河而死】
　　【汉】秋君【王莽时为苏郡守】
　　【宋】秋富【中书人】
　　【明】秋英【武康人洪武中任典史】
　　秋茂【颍上人永乐中山东佥事】
　　秋允【颍川人治举人】
　　秋逢庆【河南汝宁人举人嘉靖三十年任遂宁知县严于驭吏门禁肃然】
　　猷【辽西见风俗通】
　　【汉】猷康【陇西人】
　　投【郇伯周畿内侯桓王伐郑投先驱以防其后氏焉汉】投调【光禄卿】
　　邮【临菑】
　　【周】邮无恤【古今人表】
　　邮无正【晋大夫】
　　【汉】邮长倩【公孙故人着西京襍记】
　　不【甫强切音芣】
　　【晋】不凖【汲郡人于秦襄王得竹简小传古书十余万言藏于秘府】
　　不世【安逺将军】
　　【唐】不雄【徐州人少为牙将敢毅善战气盖军中防昌初回鹘入寇诏雄为防御使兼朔方刺史佐刘沔
　　屯云州】
　　摎【居求切又音留】
　　【周】摎尚【河内太守】
　　【汉】摎广徳【功臣表】
　　摎长汉
　　摎亲【见印薮】
　　【汉文帝时南越太子婴齐取邯郸摎氏女为妃弟乐将二千人往诛相吕嘉】
　　璆
　　【宋】璆瑜【龙南人知通贤县事】
　　油
　　【明】油鳯【陵川人洪武中举人知交趾谅江州】
　　油恭【开州人正徳中贡士任陜西平凉府判】
　　油铭【临朐人正徳中贡士任山西隰州训导】
　　舟【晋大夫舟之侨之后】
　　【周】舟之侨【城濮之战侨先归士防斯俘大赏征防杀侨以徇于口】
　　【宋】舟宗闵【端拱登科】
　　瓯【东瓯王之后】
　　【明】瓯庚【贵溪人嘉靖中任兴化县丞】
　　郍【东夷也其后姓舟氏望出丹阳天水】
　　【南北】郍颉【辽西太守】
　　郍椿【扬州刺史】
　　脩【天水之佐为脩氏因以为氏又望出临川周】脩熈【佐】
　　脩羊公【魏人在华隂山上石室中时取黄精食之后以道干汉景帝帝礼之化为白石羊题其胁
　　曰脩羊公谢天子羊后复去不知所在】
　　【汉】脩炳【左骑校尉】
　　【三国】脩则【都督】
　　脩允【临川人合浦太守】
　　【晋】脩肃【庐陵人为典书令怀帝始立为皇太弟惧不敢当肃曰储副之重宜归时望亲贤之举非大王
　　而谁宜及时登储副以允黔首喁喁之望帝曰卿吾之宋昌也从之】
　　【南北】脩景知【庐陵人自建邺潜引萧颖达頴孚归】
　　【宋】脩武丹【富顺人寳祐进士】
　　【明】脩广顺【香山人治中大名府照磨】
　　脩世元【长汀人万厯间广西全州吏目】
　　驺【越句践之后】
　　【周】驺衍【齐人著书十余万言其归必止乎仁义名重于齐适梁惠王郊迎执賔主之礼如燕昭王拥篲
　　先驱请为弟子周游诸侯其见尊礼如此又有驺忌驺奭号三驺子】
　　驺马繻【齐大夫胡公虐马繻杀胡公纳之兴水】
　　驺忌【齐人以鼔琴干威王因及国政封为成侯而受相印齐有三驺子而忌独先焉】
　　驺奭【齐人颇采驺衍之术以纪文于是齐王嘉之自淳于髠以下皆命曰列大夫为开第康庄之衢
　　髙门大屋尊宠之览天下诸侯賔客言齐能致天下之贤士也】
　　【汉】驺朱儒【东方朔绐以上将杀之令见上请罪上谓朔曰何恐朱儒朔曰朱儒三尺余一囊粟钱二百四十臣长九尺亦一囊粟钱二百四十朱儒饱欲死臣饥欲死臣可用幸异其礼不可用罢之上使待诏金马门】
　　驺【印薮】
　　【晋】驺捷【太傅参军】
　　犹
　　【宋】犹道明【嘉熈进士卬州人】
　　繇【见姓苑】
　　【汉】繇延【西郡督邮】
　　繇通【印薮】
　　镏
　　【宋】镏文谟【修职郎监潭州南岳庙】
　　【明】镏绩【字孟熈南昌人父涣有雅行以诗名绩方数嵗涣试以诗有竒句既长遂擅名一时然素贫转徙无常地所至书鬻文榜于门得所酬物辄市酒乐賔客不事生产计甞有客至呼茗不即出恠之因入室其妻方拾破纸以代所薪家不能具担石箪瓢度昕夕晏如也所着有暠阳集霏雪录穿云集传于世子师邵性超迈亦工诗词镏氏祖父孙皆以文学髙于世世称为三镏云】
　　雠
　　【汉】雠迁
　　罘
　　【汉】罘夜敞
　　罘夜张【印薮】
　　彪【必幽切宫音望出齐郡】
　　【周】彪夫【卫大夫】
　　彪傒【献子合诸侯之大夫于狄泉寻盟城成周献子南面卫奚曰斯子必有大咎于位以令诸侯非
　　其任也既归献子田于大陆焚焉】
　　【宋】彪虎臣【湘乡人从胡文定公父子游讲明正学不事进取子居正克岳麓山长人称之为彪夫子
　　云】
　　【明】彪堂【攸县人治中任新宁县知县】
　　【河南均州有彪氏】
　　浮【见姓苑】
　　【明】浮简【永州人嘉靖中江西抚州照磨】
　　聚【见姓苑江南有此姓】
　　【晋】聚筹【令晋阳】
　　婤
　　【周】婤姶【卫嬖人】
　　句【音瞿又句呉地名姓苑入尤韵】
　　【周】句如【越大夫】
　　句卑【鲁定公四年楚左司马戍及息而还败呉师于雍澨伤初司马臣阖庐故耻为禽焉谓其臣曰谁能免吾首呉句卑曰臣贱可乎司马曰我实失子可哉三战皆伤曰吾不可用也已句卑布裳刭而里之藏其身而以其首免】
　　【汉】句扶【平同郡人忠勇寛厚数有战捷功官至左将军封宕渠侯】
　　【南北】句台符【撰青城山方物志五卷】
