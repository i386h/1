<!-- { "loadSidebar": true } -->
　　诗【出姓纂望出合浦】
　　【汉】诗索【交趾朱鸢人妻征则甚雄勇同女弟征贰反】
　　莉【音迟淮南有之】
　　鄬【音委见直音】
　　防【姓纂云陈留人】
　　治【平声见何承天纂要】
　　藜【淮南有此姓】
　　防【音离见直音】
　　【音兹见直音】
　　郳【邾武公封次子于郳后失国子孙因以为氏】
　　蚩【充之切蚩尤氏之后】
　　庳【见姓苑】
　　枝【见姓苑楚大夫枝如子躬之后】
　　砥【见姓苑】
　　持【见姓苑】
　　异【见姓苑】
　　邿【邿国之后因以为氏望出东平】
　　骊【地名骊戎之后以国为氏】
　　狸【舜八元季狸之后】
　　濡【河间】
　　【邑名周文王封支子于因以为氏】
　　鄑【地名见姓苑】
　　郪【国名广汉章帝徙宋公于此因以为氏】
　　丝【出姓苑】
　　辞【见姓苑】
　　淄【州名】
　　逵【见姓苑】
　　悲【孺悲之后】
　　郫【地名成都】
　　鄈【地名见姓苑】
　　衰【赵衰之后】
　　憙【见通志氏族】
　　彛【见通志氏族】
　　差【风俗通云人姓】
　　峗【山名见姓苑】
　　绥【州名】
　　【音携梁公子闻】
　　追【国名见姓苑】
　　【音师众也见直音】
　　娸【说文娸人姓也】
　　吹【见姓苑】
　　□【音眭见姓苑】
　　毒【音携见直音】
　　魋【见姓苑】
　　箕【音箕帚也左传晋大夫箕郑之后见直音】
　　闚【见姓苑】
　　□【音诗左传鲁大夫施伯□氏姓苑□人姓沛人也见直音】

　　万姓统谱卷五
<子部,类书类,万姓统谱>
　　钦定四库全书
　　万姓綂谱巻六　　　　明　凌廸知　撰
　　上平声
　　五微
　　韦【京兆羽音颛帝大彭之后封于豕韦以国为氏汉】韦孟【彭城人为楚元王傅元王子孙荒滛不遵道孟作诗讽谏后遂去位徙家于邹自孟至贤五世
　　为邹鲁大儒】
　　韦贤【字长孺鲁国驺人质朴笃学号称邹鲁大儒累官大鸿胪宣帝立以与谋议赐爵闗内侯位至
　　丞相封扶阳侯】
　　韦成【平陵人贤子初以父任为郎与五经诸儒襍论于石渠阁元帝朝拜相封侯故国其父子俱以明经至相故谚云遗子黄金满籯不如教子一经孙彪孝行纯至好学洽闻官至司徒】
　　韦着【博学笃行陈蕃荐处士徐穉韦着等徳行纯备可登三事桓帝以安车纁备礼征之】韦端【二子长元将次仲将孔融与端书云不意两珠近出老蚌前日元将来渊才亮茂雅度毅经
　　世之器也昨日仲将来文敏笃诚保家之主也】
　　韦仲将【善大字魏祁邺都官观始就诏仲将题署奏云若用张芝笔左伯纸及臣墨又得臣乎然后可以逞径丈之势明帝立凌云观误先钉榜以笼盛仲将书扁辘轳引之去地二十五丈既下须髪皓白】
　　韦义【顺帝时为陈县令政甚有绩官曹无事牢狱空虚】
　　【三国】韦昭【云阳人三国呉时累官封髙陵亭侯昭自幼好学到老不倦常撰呉书华覈曰昭在呉亦汉之
　　史迁也】
　　【晋】韦忠【平阳人少慷慨有志年十二丧父号恸服阕庐墓征辟不就武帝朝为郡公曹防山羌破郡射太守陈楚忠愿代死贼义之舍去后以镇西大将军讨叛者矢尽不屈而死】
　　韦耀【呉人少好学能属文仕为太子中庶子又为太史令撰呉书】
　　【南北】韦粲【字长倩杜陵人少好学仗气身长八尺容貌甚伟与颖川庾仲容呉郡张率才名相同并忘年交好仕为安逺将军战死于侯景简文流泣曰社稷所寄惟有韦公如何不幸先死行阵】
　　韦叡【字懐文杜陵人事继母以孝闻仕梁迁豫州刺史叡昼接宾客夜防军书毎临阵常执竹如意
　　以麾号名将】
　　韦放【字元直叡子长身伟貌性笃实轻财好施仕梁至北徐州刺史弟正为襄阳太守棱光禄卿黯
　　累官至轻车将军】
　　韦佑【京兆人质直寡言父没事母以孝闻西魏时为东洛州刺史与东魏战流矢中阙　口中出久
　　之乃苏后为骠骑大将军进爵为公】
　　韦珍【字灵智少有志操歴位尚书南部郎孝文初蛮酋桓诞归欵朝廷以诞为东荆州刺史令珍为使与诞招慰珍至桐栢山穷淮源宣扬恩泽莫不懐附凢所招降十万余戸置郡县奉使称防赐爵为侯卒諡曰懿】
　　韦朏【字遵顺少有志业年十八辟州主簿时属嵗歉朏以家粟造粥以饲饥人所活甚众解褐太学博士稍迁右军将军为荆郢和粜大使南郢州刺史以功封杜县子諡曰宣】
　　韦瑱【字世珍京兆杜陵人也世为三辅着姓瑱幼聪敏有夙成之器起家太尉府法曹防军累迁谏议大夫文帝为丞相封长安县男瑱雅性清俭兼有武畧公私安静夷夏懐之授侍中骠骑大将军开府仪同三司卒諡曰惠】
　　韦孝寛【名叔裕杜陵人沉毅和正涉猎经史西魏时为浙阳太守有政术转移镇玉壁齐神武引众来攻欲令其降孝寛报云孝寛闗西男子必不为降将军也后上防破齐进位大司空上柱国】
　　韦纂【叡兄知名当时仕齐为司徒记室沈约尝称于上曰恨陛下不与此人同时其学非臣等比也】韦鼎【杜陵人兄载仕梁以平侯景功为散骑常侍明隂阳善相见隋文帝曰公当大贵贵则天下一
　　家及隋代周平陈帝召见鼎拜仪同三司】
　　韦洸【字世穆孝寛从子刚毅有器干便骑射尝从孝寛击破突厥拜江陵总管以平陈功累拜广州
　　总管】
　　韦师【字公頴杜陵人少有至性居忧尽礼及长畧涉经史工骑射仕后周为宾曹防军隋初拜吏部
　　侍郎】
　　韦世康【杜陵人沈敏有器度开皇中拜吏部尚书多所进防朝廷称为亷平】
　　韦载【字徳基少聪慧笃志好学议论风生及长博涉经史沉毅有器局仕梁为三公郎】韦正【字敬直位襄陵太守初正与东海王僧孺善及僧孺为吏部郎参掌大选賔友故人无不倾意正独澹然及僧孺摈废正复笃素分有逾曩日论者称焉卒于给事黄门侍郎】
　　韦棱【字威直正之弟性恬柔以书史为业博物强记当世士咸就质疑位终光禄卿著书二卷】韦黯【字务直棱之弟性强正少习经史位太府卿侯景济江黯屯六门寻改为都督城西南诸军事时景于城外起东西二土山城内亦应之简文亲自负土太子以下躬执畚锸黯守西土山昼夜苦战以功授轻车将军加持节】
　　韦儁【字頴超早有学少孤事祖母以孝闻性温和亷让为州里所称泰和中袭爵歴都水使者】韦荣亮【字子昱博学有文才徳行仁孝为时所重歴諌议大夫卫大将军卒赠河州刺史】韦纲【字世纪有操行才学领防本州调为中正开皇中位赵州刺史有子文宗文英并知名】韦道福【父罴为符坚丞相王猛所器赏以女妻焉仕坚为东海太守坚灭奔江左仕宋为秦州刺史道福有志畧仕宋位盱眙南沛二郡太守领镇北府録事参军与徐州刺史薛安都谋拥州内附赐爵髙宻侯因家彭城卒赠兖州刺史諡曰简】
　　韦崇【字洪基父肃字道寿随刘义真渡江位豫州刺史崇年十嵗父卒母郑氏携以入魏因寓居河洛少为舅兖州刺史郑义所器重位司徒从事中郎孝文纳其女为充华嫔除南颖川太守不好发擿细事恒云何用小察以伤大道吏民感之郡中大安帝闻而嘉赏赐帛二百疋迁洛以崇为司州中正寻除咸阳王僖开府从事中郎复为河南尹以平直见称】
　　韦纉【字遵彦年十三补中书学生聪敏明慧为博士李彪所称寻迁侍御中散孝文毎与徳学沙门
　　谈论往复纉常为缀録无所遗漏颇见知赏累迁长兼尚书左丞】
　　韦敻【字敬逺澹于势利前后十见征辟不就所居枕林泉娯翫琴书时人号为居士周文帝勅有
　　司日给河东酒一升号逍遥公】
　　韦阆【字友观世为三辅冠族少有器望】
　　【唐】韦思谦【名仁约阳武人八嵗丧母以孝闻举进士擢监察御史出使不能动揺山岳为不称职累
　　官肃政大夫振明纲纪朝廷肃然】
　　韦承庆【思谦子在武后朝代父为天官侍郎嗣立代兄为鳯阁舍人长安中拜鳯阁侍郎一门父子三人为相兄弟相继大拜制曰芝兰并秀见谢石之阶庭骐骥齐驱有刘山之昆季】
　　韦嗣立【字延搆与承庆异母第进士承庆任鳯阁舍人武后召嗣立谓曰尔父尝称二子忠孝比
　　兄称职如父言今使卿兄弟自相代即拜鳯阁舍人】
　　韦安石【孝寛曽孙初调干封尉武后擢鳯阁鸾台平章事数折辱二张陆元方告人曰韦公真宰
　　相也】
　　韦陟【字殷卿安石长子与弟斌俱秀敏异常童十嵗授温王东阁祭酒风格方整善文辞书有楷法一时知名士皆与游开元中居丧杜门不出者八年调洛阳令宋璟叹曰盛徳遗范尽在是矣陟常以五彩笺为书记使侍妾主之陟唯署名自谓所书陟字如五采朶云时人慕之号邭公五云体】
　　韦济【开元初调鄄城令或言吏部选县令非其人既众谢有诏问所以安人者对凡百余人济第一
　　官至冯翊太守】
　　韦彧【字遵庆纉之弟亦有学识解褐奉朝请稍迁平逺将军东豫州刺史绥懐蛮左颇得其心蛮酋田益宗子鲁生鲁贤先叛父南入数为宼掠自彧至州鲁生等咸牋启修敬不复为害彧以蛮俗不识礼仪乃立太学选诸郡生徒于州总教又于城北置崇武馆以习武业州境清肃罢还遇大将军京兆王继西征请为长史寻以本官兼尚书以功封隂盘县男】
　　韦协【字钦仁好学有雅量位秘书郎其父在广州有功上命协赍诏书劳问未至而父卒上以其父
　　死王事拜协柱国歴定息秦三州刺史有能名】
　　韦艺【字世文周武帝时以军功位上仪同赐爵修武县侯授左旅下大夫出为魏郡太守及髙祖为丞相尉迟回隂图不轨朝廷遣艺季父孝寛驰往代廻孝寛将至邺诈病止传舍从回采药以宻观变艺因投孝寛即从孝寛击回以功进位上大将军改封武威县公以修武县侯别授一子髙祖受禅封魏兴郡公拜齐州刺史为政通简士庶怀惠迁营州总管】
　　韦冲【字世冲以名家子在周释褐卫公府礼曹参军从大将军元定渡江伐陈为陈人所虏周武帝以币赎还之帝复令冲以马千匹使陈赎开府贺防华等五十人及元定之柩而还冲有辞辩奉使称防累迁小御伯下大夫加上仪同拜汾州刺史】
　　韦总【字善防聪敏好学位骠骑大将军开府仪同三司纳言京兆尹武帝常戏总曰卿师尹帝乡故当不以富贵威福乡里邪总乃正色对曰陛下擢臣非分窃谓已鉴愚诚今奉严防便似未照丹赤岂可久忝此职用疑圣虑请解印绶以避贤能帝大笑曰前言戏之耳从武帝东征总毎率麾下先驱陷阵遂于并州战没时年二十九赠上大将军追封河南郡公諡曰贞】
　　韦景【思谦曽孙景举进士累官翰林学士时刘士经赂贵幸擢太仆卿景封还诏书后为
　　吏部侍郎铨综平序官至礼部尚书】
　　韦应物【河南人性髙洁工诗贞元中歴苏州刺史世号韦苏州有文集十卷】
　　韦机【万年人贞观中为左千牛胄曹参军使西突厥累迁殿中监擅州刺史以边人不知文儒
　　贵乃修学宫画孔子像敦劝生徒由是大化】
