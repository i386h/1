<!-- { "loadSidebar": true } -->
　　林宗放【字问礼貌古色荘居乡以孝友称淳熈丁未举进士廷对激切宰相周益公竒之授潭州敎授改通州州学旧刋三谏集録载章子厚奸状郡守子厚孙也欲去其板宗放执不予调太平州四方学徒至数百人宗放升堂辨析皆发扬至理士多契慰改知兰溪县摧折豪强奸吏屏气部使章艮肱荐于朝时相惊曰此余丁未同登也尚在常调邪欲处以馆阁不果授广州通判遂乞祠归】
　　林祖洽【淳熈中知常州尊礼耆儒延见秀士激学校后河堙没久重浚治之民赖其利】林次龄【淳熈中知贵州有政绩部使者尝赠以诗云户长尽蠲民不病室家相庆酒频酤农桑课
　　绩无遗恨循吏声名并两都】
　　林藏【字子礼吴人举进士乾道中为浙东提举常平五年知秀州所至有善政博学髙才尤长于汉
　　隷】
　　林梦英【字叔虎梦英与象山年相若笃信其学遂师之登淳熈二年第授祁阳簿再调衡州法曹所至整饬精明为部使者及郡守所知一日改官五郯俱集改知武陵县寛民戢奸兴学勤敎士习丕变通判靖州讨平洞蛮知武冈军未上退居城西金石台建楼藏书徜徉其间端明薛公叔辟以为宣抚司防议官在幕府六阅月罢归召除国子监丞迁宗正丞权工部郎又除秘书丞权司封奉祠归年逾八十人称山房先生】
　　林磻【字岂嘉定十三年登进士少负隽声从游者众臞轩王迈尝师事之官止海阳县尉同邑林蒙亨字宿西其学于天文地理诸子百家之书无不该贯莆泉学者多従之而迈尤加敬焉两预乡书不第后以子有之恩赠朝请郎】
　　林有之【字公佀宋卿之曽孙嘉定间进士授贺州司法居民以茅竹为屋有之请于州代以土瓦贺民之有栋宇者自此始再调肇庆司理狱讼平允郡守贤之命摄教官条陈修城诬赖寮佐受词蜑船税重修火政筑旧壕六事以献守转闻于上允之劄示二广民蒙其惠改知古田县通判建昌军摄郡总所纲运不办有之积俸钱补发秩满知南雄州未至而卒官终朝散郎】
　　林仲虎【字景瞻寜徳人庆元中应武举廷试第二嘉定初检详林桷使北敌辟仲虎为属敌邀私觌仲虎力辨不屈至敌廷锡宴值宣仁后忌日仲虎秉礼固辞敌不能夺仲虎知兵未可定乃上疏其略曰乐因循者狃于私意言进取者病于寡谋为今之计当重发而必成不可轻出而苟且忤用事者意出守浮光后宰执复举仲虎使北敌议和除右骑卫中郎将充通谢副使至潍阳闻淮西失守而止仲虎能属文尤长于诗有百将诗及杂诗行于世】
　　林頥夀【字褒世晋江人父附贡辟雍祖母杨氏尝苦背疡溃烂径数寸頥夀曰败脓在中寖蚀旁肉若抆拭则不堪痛楚乃俟其熟寐潜防傅药而愈庐父墓有芝产之瑞事继母弥谨继母卒庐墓有白鹊数十往来庐上人以为孝感頥夀博览经史尤工大字业医所活甚众切脉言生死迟速无差里人为着孝友传年六十八一夕谈笑而卒号华阳处士】
　　林略【字孔英永嘉人少力学登庆元第歴饶州大寜监教授辟干办四川茶马司公事崔与之帅蜀目之曰此台阁之瑞也荐之除博士出知衢州召为大府丞时相乔行简又荐之理宗曰朕知其为名儒由是除侍御史迁谏议大夫遂佥书枢宻院事逾年除职奉祠卒】
　　林希逸【字肃翁福清人绍定间进士第四人初为平海军节度推官以清白称淳祐中迁秘书省正字因对乞信任给諌又乞早决大计以慰人望上皆开纳景定间司农少卿言亦之藻及林公遇俱经明行修终于布衣乞褒赠以厉后学从之官终中书舍人号献斋所着有易讲春秋传老荘列口义考工记解竹溪稿等书行于世】
　　林洪范【闽县人自幼苦学及长博通经传属文宏丽构思敏捷累举不利敎授门弟子颇有达者
　　着诸经义方数十卷】
　　林仲嘉【福清人以诗名于时与郑侠王圣时林图南李天与为诗友尝游京洛有诗三卷】林文之【字子彬福清人宋季文体纎弱文之独用意为古文平易髙古学者皆师宗之留克荘尝
　　谓文之曰后来文印属之子矣所着有通鉴纲目】
　　林宗道【字仲学福清人性聪敏为文章一不经意词气豪逸颇以材器自负尤善隷书晩年用笔
　　益苍劲景定间尝领乡荐】
　　林文昭【字宗范福清人有论语注一卷】
　　林彬之【字元质莆田人端平中第进士迁监察御史首疏言天命人才民心又乞援仁宗故事早立皇储拜左司諌史嵩之经营复出力乞扶公道疑定力嵩之卒不用遂为殿中侍御史劾京尹罢之权工部侍郎景定中以先朝耆旧即家除寳章阁侍制】
　　林大有【字亨之江州倅一鹗之孙父涣都昌令大有年十六即弃举子业千里求师授六经不为章句之学暇则觞客赋诗招捕使陈鞾将闻于朝授以官大有揺手止勿破戒咸淳初以子雷龙预荐赐迪功郎命书下仅一御冠裳拜于庭退即易褐如他日语子孙曰生称善人死表于墓曰处士吾愿足矣子霖龙承信郎监潮州蛇浦税】
　　林公遇【字养正瑑之子曽祖遹龙图学士祖埏知沆州与瑑三世皆早退公遇性孝谨恬退初以父防补寜化尉不忍舍朝夕养乞奉南岳祠及父丧服阕调建之户曹复辞不就乃营精舍以居扁曰寒斋研思道理考论古今闺门雍睦赡给宗党肥遯山水者二十年一时名公卿若李韶方大琮赵以夫杜范皆极力荐引终不起既而韶复荐之朝廷重违其意改令入官主管仙都观及卒学者私諡曰文隠所着有石塘闲话求心録数卷】
　　林公一【字道初乐清人端介髙明博览羣书善属文年二十举于乡景定己未廷对有司第其防宜为第一防时相丁大全请于理宗以公主下嫁大魁乃属周震炎于其私人抑公一第二时论喧然不平初调兴国军判官除宗学谕卒】
　　林耕【景定初摄惠州事为政慈祥尝有盗为人所获送于官耕察其迫于饥寒从容谕之且遗以钱
　　三缗而归之自是境内无盗】
　　林以辨【字子泉秘阁修撰积仁之后祖应成字汝大尝受学于黄绩得潘柄陈宓之传咸淳中与长子栋同登第歴官宗正寺簿宣抚司机宜宋亡不仕年七十二卒父栖赠曲陶郡伯以辨通易书春秋尢善说诗皇庆中诏以科目取士以辨不茍求合究心程朱之学福泉之士争聘为师方在泉山一日促归未浃旬卒年六十二朱文霆称其明死生之际云】
　　林駉【宁徳人少頴悟清修苦学博极羣书虽山经地志稗官小说释老之书无所不览徳祐丙子以
　　易魁乡荐著述甚富有皇凎前后集源流至论行世】
　　林琦【闽人徳祐初元兵迫临安琦结集忠义捍御海道以功补宣敎郎文天祥开府南劒琦佐之琦
　　外文采内忠实数涉患难无怨怼辞后被执至建康以忧愤死】
　　林景熈【字徳阳平阳人宋上舍释褐歴泉州教授元兵破宋都西僧杨胜吉祥尽发越上宋诸帝山陵取其骨渡浙江筑塔于宋内朝旧址其余骸骨弃草莽中人莫敢收适景熈与同舍生郑朴翁等数人在越上痛愤不能已乃相率为采药者至陵上以草嚢拾而收之又闻理宗颅骨为北兵投湖水中因以钱购渔者求之幸一网而得乃盛以二函托言佛经于越山且植冬青树识之因为诗闻而知者悲之后归敎授乡闾其忠义之心毎形于言语文字间有霁山集行于世】
　　【元】林起宗【内丘人自幼力学尝从刘因游深得道学之指既而敎授于乡后学多宗之尝着志学指南心学渊源二图及大学论语孟子中庸诸图孝经图解小学提辞发明鲁家记等书】
　　林兴祖【罗源人举进士知铅山州诛豪民吴友文政声遂着继陞道州路总管猺贼以其亷爱三年不犯境虫食麦祷雨而虫死又为之罢兴作赈贫乏轻徭薄敛郡中大治】
　　【明】林弼【字元凯龙溪人元至正中进士有文词着声闽浙间仕为郡幕官入本朝与修元史授考功主事使安南赆以金珠弗受其王强致之既还悉献于朝朝廷嘉之赐以白金寻命知丰城有善政后为考功郎中出为登州知府所着有文集】
　　林祖【潮阳人家贫读书早孤遇冦乱失母弟所在遍歴郡县访覔至梅州山中得见为獠人所阻祖乃潜赴梅州诉之得还相离十有四年矣以为孝诚所感洪武中有司上其事赐衣九套钞千贯官终河间府通判】
　　林鸿【字子羽福清人幼頴悟读书一览辄能记忆尤工诗音律体制一以盛唐为宗先朝遗老如吴海陈亮辈皆极推许而一时才士如郑孟宣髙廷礼周又黄之林伯璟林汉孟之流皆从之游其后王皆山王中美王孟扬陈中完郑公啓张友谦赵景哲诸名人以诗名于时又私淑于鸿者也洪武中以荐起官至膳部员外郎】
　　林士敏【名懋以字行莆田人枅五世孙父善同字舜与少好学工词赋元末领乡荐署钱山书院山长国初例起赴京师以祖母年老辞既而复起之竟卒于道士敏洪武中由乡贡入太学逾年署大理寺少卿除刑部郎中以陈言谪南丹州吏永乐初起为南康府知府一意损已厚人衣服至给取于家改淮安府清介愈甚坐不防水患贬南宁府镆鎁巡检辟为常州宜兴县敎谕有芹边集匡庐小稿】
　　林瑜【龙岩人洪武中由太学生授五军防事中司稽理迁江西按察司佥事永乐中陞副使居官平
　　恕而民徳之后陞浙江左防政卒于官】
　　林圭【字信玉莆田人洪武初以明经荐为本邑训导陞宁国教谕凡六典文衡晩年致仕家居讲学
　　明理啓迪后进经学词章为莆郡首称】
　　林嘉猷【名升以字行宁海人始师事同邑王琦琦坐累家徙云南姻族无一人顾恤者嘉猷徒步千里追送之涕泣诀别人髙其谊后复行六千里至汉中求方孝孺而师焉方氏之门嗜学之士至者无虚席而孝孺独以得嘉猷及郑叔真为善朂之使进乎圣贤之道且曰匡我者二子也洪武二十九年以儒士校文四川蜀王谓其名字不相乃赐之名曰良显后以字行由荐辟入史馆为史官累迁至陕西按察司佥事尝被燕邸召入居处最乆隠情至是以告孝孺内难平坐孝孺之党逮至京师壬午九月丁亥死之】
　　林志【字尚黙闽县人永乐中乡防俱第一进士第二授翰林编修累官右春坊右谕徳兼侍讲为人简静不茍交处其学经史诸子及天经地志医卜之说靡不通晓为文章简奥不蹈袭旧说诗有唐人风居官十有五年恭勤趋事自奉淡然】
　　林硕【字茂闽县人永乐壬辰进士初授监察御史有声能寻陞浙江按察使严而不苛郡邑畏服
　　乆之拜广东布政使未任而卒】
　　林文亨【海康人永乐初乡试第一登进士歴官户部员外郎为人淳谨乡曲重之】
　　林环【字崇璧莆田人幼聪慧读书数遍即成诵甫成童肆笔成章永乐丙辰进士第一除翰林修撰明年陞侍讲预修永乐大典为书经总裁官两为防试考官所取多得人卒于官】
　　林文秩【字礼亨懐阙人少頴敏不凡常视获禾于田值迅雷掣去数步傍有击死者文秩恬然不少慑永乐中登进士第改庶吉士拜监察御史立朝有直声巡按南畿风裁凛然民奏留之诏复巡按一年宣徳末擢山西按察副使进按察使有告平阳王文简妖言惑众者连及三百余家文秩力为辨释存活几二千人后致仕卒弟文字嘉亨亦有异质与文秩同举进士为庶吉士拜王府审理改岳州府通判为政简约务以抚字为心卒所着有梅湖稿】
