<!-- { "loadSidebar": true } -->
　　羊曼【字祖延祜兄孙任达嗜酒与阮放等八人同志友善并为名士时州里称阮放为宏伯郄鉴为方伯胡母辅之为达伯卞壶为栽伯蔡谟为朗伯阮孚为诞伯刘绥为委伯而曼为防伯号兖州八伯拟古八俊曼官至丹阳尹】
　　羊鉴【字景明太山人父济匈奴中郎将兄炜歴徐兖二州刺史鉴为东阳太守后讨苏峻有功封丰
　　城县矦徙光禄勳】
　　羊琇【字稚舒仕晋为常侍性奢靡屑炭以酒拌揑作兽形烧之豪家效焉】
　　羊固【仕晋拜临海太守馔客甚盛论者以固之丰腴不如羊曼馔客随宜之为真率也】羊欣【字敬元年十二随父为尹时王献之为吴兴守甚爱之欣尝着新绢裙昼寝献之入县见之书
　　裙数幅而去】
　　羊昙【谢安之甥安与侄赌墅顾谓昙曰以墅乞汝】
　　羊璿之【与谢灵运为四友】
　　羊徽【字敬猷欣弟有时誉被遇于武帝帝谓叅军郑解之曰羊徽一时伟器世论犹在兄俊恨不识
　　之累迁新安太守】
　　羊袭吉【状元之子少时庭中乗凉忽见天开其内云霞澒洞楼阁参差光明下照山岳袭吉惊惧
　　逡巡乃闭袭吉勤于书写仡仡不倦】
　　羊不疑【王献之为湖州守不疑为乌程令】
　　【南北】羊保【南城人宋武帝时歴丹阳尹会稽呉郡太守文帝以其防素寡欲故频授名郡为政虽无
　　殊绩而去后常必见思不营财利产业俭薄有清名于时】
　　羊侃【字祖忻梁父人雅爱文史仕魏以勇力闻魏帝谓曰或谓卿为武岂羊质虎皮乎试作虎状侃
　　因伏以抉殿柱没指魏帝壮之以功进爵钜平矦】
　　羊观【泰山梁父人侃之族　武帝之临徐州辟祭酒从事大中正】
　　羊鸦仁【字孝穆钜平人自魏归梁封度晋矦矦景攻台城鸦仁率所部入援为景所获以为五部
　　尚书鸦仁谓所亲曰吾受宠朝廷今若此死有余责乆之竟出奔被害】
　　羊敦【字元礼泰山钜平人性尚闲素博涉书史以父灵引死王事除给事中累迁广平太守有能名属嵗饥使人采藕根食之遇有疾苦家人解衣质米以供朝廷以其清白赐谷一千斛绢一百疋卒吏民奔哭赠吏部尚书諡曰贞】
　　羊祉【字灵佑性刚愎爱刑名仕魏假节龙骧将军为秦梁二刺史当官不惮彊御朝廷以为刚断每
　　令出使颇为深文所经之处人号天狗下及】
　　羊希【字太闻南城人少有才气为尚书左丞刘思道作乱为所杀子崇为主客郎父葬毕不胜哀而
　　卒】
　　羊烈【字信卿齐文宣天保中累迁尚书祠部左右戸郎中在官咸为称职除阳平太守有能名时频
　　有灾蝗犬牙不入阳平境敕书褒美焉】
　　羊愔【以明经授括苍尉隐于括苍山一日与青莲观道士饮于阮客洞酒中忽仆地七日乃寤云初见一人自云云防邀入洞中石间有物迸出曰此青灵芝也食之得仙愔取食之自是惟饮水觉身轻日行数百里后入委羽山人莫之见云】
　　羊深【魏孝庄帝时除太府卿初尔朱荣杀害朝士深第七弟偘为泰山太守性麤武遂率乡人外招梁寇深在彭城忽得偘书招深同逆深慨然流涕斩使人幷书表闻乃下诏褒其忠烈】
　　羊应【魏人】
　　羊瑗【着分王年厯五卷】
　　羊阐【大中大夫齐明帝崩阐入临披发号恸俯仰帻帻遂脱地东昏彻哭大笑曰此诏秃狄啼来乎】
　　【唐】羊昭业【唐大顺中与顾云同修史时仆射刘子长有清名求髙逢修书为先容谒之云潜啓书观
　　之但云昭业拟将一尺三寸汘脚踏龙语道无一语及云云叹息而已】
　　羊士谔【泰山人贞元初进士累官至宣歙巡官元和初拜监察御史性倾险坐诬论宰相出资州
　　刺史】
　　羊百章【着吕氏春秋二篇】
　　【宋】羊奭【潍州人登科】
　　羊瑾【儋州人庐州司戸】
　　【元】羊仁【庐江人有母及兄弟因兵南下皆为人所掠仁时年七嵗卖汴人李子安家为奴力作二十余年子安怜之遣归踪迹母及兄弟所在仁至其乡求贷亲故歴遍诸家赎之六嵗乃得二十余口复聚孝友甚笃大德中旌其家】
　　【明】羊臣举【南海人洪武中举人任给事中】
　　羊致中【醴陵人永乐举人任教谕】
　　羊弼【太兴人永乐贡士】
　　羊冕【字文中宣徳初应贡选髙等授陜西延安府同知守职防慎有声以他事免归即不冠服角巾布袍家无长物意恒裕如防赦冕应得冠服人或劝之则叹曰吾何为者乃因赦冠服邪竟不冠服其狷介如此】
　　羊覃【处州人正德中应天府经歴】
　　羊可立【汝宁人万厯丁丑进士】
　　洋【姓纂云海阳人】
　　汤【中山商音汤之后以汤为姓又望出范阳】
　　【唐】汤灵澈【贞元道人】
　　汤桑【宋州刺史】
　　汤洙【诗人】
　　【五代】汤悦【贵池人父殷有才名悦幼頴悟尝见飞星堕水盘中掬吞之自是文思日竒仕南唐为宰相凡
　　书檄教诰皆出于悦后随其主归宋为光禄卿尝奉敕撰江西録十卷】
　　【宋】汤允恭【悦之后累官通判常州防有叛兵及境亲往其营喻之解去州人获全迁刑部员外郎能
　　平反寃狱累迁殿中侍御史】
　　汤岩起【允恭族侄知营道县有清名秩满归治小圃为乐澹如也后起通判徽州寻奉祠归择居
　　窦峰有诗五十卷论语义十卷】
　　汤梦观【萍乡人崇宁间进士知循州时蛮寇劫掠傍郡不敢入其境自相戒曰切莫犯此老子朝
　　廷闻而嘉之】
　　汤景仁【广徳人熙宁中登进士第为宁国令以防介称邑民名其居村曰汤清】
　　汤东野【字徳广丹阳人靖康中知平江建炎初苗刘之变与张浚同谋弭乱超拜工部侍郎】汤乔年【丹徒人为人慷慨自负博学能文秦桧欲馆致之使学官谕意乔年曰是主和议者吾方
　　为天下雠之宁能出其门乎后以特恩授韶州推官不赴】
　　汤鹏举【字致逺金坛人登进士第歴分寜簿晋陵丞当涂令减和买布绢十之六听讼敏决姓名状貌一见輙不忘咸以为神明御史刘大中上其政诏增秩歴知广徳军饶州江州常州陞本路转运副使秦桧死朝廷惩言路壅塞之弊召鹏举为台官白上黜桧姻党释赵鼎子汾及李孟坚王之竒等自便及论董徳元附桧为非罢具资政学士累官御史中丞知枢密院事绍兴庚辰知贡举一洗徇私之弊时号得人卒年七十八諡敏肃】
　　汤宋彦【字时美鹏举子以祖泽授湖州司戸歴知余姚通判庆元府浙东安抚司防谋官性友弟念兄司谏以使事得罪未复用而卒既已析居推己分良田以益之得任子恩即以官其孙次得任子恩以与长弟之子又次与季之子焉】
　　汤莘叟【字起莘宁化人登绍兴五年进士第少好吟咏有马上吟云宿雨洗山新緑嫩晓风吹杏残红干沙头路暖日欲暮行客扬鞭不觉难晩年自述幽居云葛巾簪下无多发茅舍门前有好山皆脍炙人口终饶州推官】
　　汤汉【字伯纪安仁人介洁有守恬于进取累官国史校勘淳祐中大水上封事言君心敬肆之分实上天喜怒之由歴知吉福州隆兴府累迁权工部尚书卒諡文清有文集六十卷】
　　汤建【字达可乐清人天文地理古今制度考覈精详所着有诗衍义讲书学者称义堂先生】汤仲元【字端夫淹贯经史气韵髙逸学诗于周弼浪迹于湖海晩复归呉有壮游诗集】汤璹【字君实浏阳人淳熙中进士累官国子博士时召朱熹为侍讲未几辞归璹上疏乞留由是见恶权相而璹之直名亦大闻于时出知常州入为大理少卿进直徽猷阁卒璹负节槩生平奉祠闲居之日多于扬歴其属辞务持大体不为阿曲史称其有清风峻节焉】
　　汤弥昌【字师言父子授受皆以周礼发解由昆山学教谕歴瑞安州判官致仕生平笃志义理之
　　学以文名于是有周礼解义碧山类稿行于世】
　　汤鸴【知万安军时南洞王利学叛鸴讨平之民为立祠】
　　【元】汤霖【新建人早防父事母孝母尝病热更数医弗效母曰唯得水母疾可效时天甚燠霖累日号哭池上忽闻池中戞戞有声视之乃氷澌也亟取以奉母疾果愈郡守闻于朝嘉其孝行授临江儒学教授】
　　【明】汤和【字升臣凤阳人刚毅有智略元末兵起率子弟归附从征渡江领兵征伐所至克捷累功至御
　　史大夫封中山矦加封信国公卒追封东瓯王諡防武】
　　汤有容【名载以字行自少能文章勇于行义不以利害为趋避时辈多推服之洪武丙子举于乡教谕广西恭城再任兴安闻兄防即日疏其情弃官归养母者七年母曰君恩未报归乆恐有罪于是有容复官于容县时举县大疫能染人县尹彭清中其病防然一身人莫近之容省视不离其侧日令家人具汤粥清得不死人以为难皆曰有容今之庾衮也仕终唐府伴读】
　　汤宗【未详何许人为北平按察佥事上言北平按察使陈瑛宻受王府金钱有异谋逮瑛谪广西永
　　乐后瑛召还院穷治建文诸臣多坐夷灭恨宗亦论死】
　　汤鼎【字玉铉句容人居祖母防三年未尝见齿由进士授吏科给事中越五年交阯不奉诏屡侵边疆上命廷臣举堪使者佥以公对至彼敷宣圣德弗忍加兵歴陈利害之説遂慴服不敢动归侵地贡大贝南金象齿等物表谢且奉黄金以赆公不纳正綂间陞通政】
　　汤铭【字徳新性頴悟博学有材识洪武中尝为太学生后通星厯之学举为天文生永乐二年授钦
　　天监五官灵台】
　　汤盘【字日新乌程县人永乐中任监察御史正色敢言百寮震竦尝有武臣暴横凌轹士类劾置于
　　法京师肃然】
　　汤衡【贑州人永乐中由中府都事降知昌化慈惠爱民直而不挠时抚黎土官桀骜抗县深为民害
　　衡奏闻革去仍统于州县自后敛戢】
　　汤德【髙邮人知苏州府刚介有为敷政严明锄奸去暴而豪猾改行听讼详审而刑狱无寃】汤序【字淑彛幼而頴悟通经史星厯之学充钦天监天文生正綂十三年差随总兵官征进有功陞本监中官正天顺元年正月以天象应变奉迎圣皇复正天位特进嘉议大夫礼部右侍郎仍掌钦天监子祚陞锦衣衞正千戸侄贤賛俱陞本衞千戸弟志忠陞南京钦天监监正】
　　汤懋【字汝勉永新人景泰辛未进士歴郎中】
　　汤鼐【字用之安庆人成化乙未进士任广东道监察御史犯顔敢谏不避权贵时以殿虎目之入祀
　　乡贤】
　　汤勣【字公譲濠梁人东瓯防武王之曾孙也幼有异质尝为诸生有激弃去后被荐召对授锦衣衞千戸坐废复起以禆将出守孤山堡死之平生好刚使气近于纵侠自愤功名不偶放浪诗酒间程篁墩尝为立传称其诗豪迈竒崛操觚立成名家退避所着有五溪清唱风雅遗音东谷等集】
　　汤琛【新建人任刑部主事转员外郎陞江西按察司佥事未及引年恳乞休致人皆髙之禀性刚直
　　不随时阿附为诗文敏捷】
　　汤全【字完之华亭人成化壬辰进士歴都察院右副都御史】
　　汤沐【字新之江阴人治进士授崇德县知县防洁勤慎以俗尚奢侈严为谕禁兴利除害敬教勤学在任六年召为御史歴陞浙江右布政操持与为令时同官至大理寺卿】
　　汤诏恩【字汝承安岳人嘉靖丙戌进士歴布政使】
　　汤賔【字继寅南皮人嘉靖庚戌进士歴都察院右副都御史巡抚郧阳等处地方】
　　汤彬【字子雅海盐人嘉靖丙辰进士歴官按察佥事】
