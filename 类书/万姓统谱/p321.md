<!-- { "loadSidebar": true } -->
　　廖刚【字用中顺昌人少从陈瓘杨时学崇宁中登进士高宗朝为侍御史中丞知无不言郑亿年与秦桧有连刚疏其恶桧衘之改工部尚书后以徽猷阁直学士致仕子四人迟过遂蘧皆秉麾节时号万石廖氏】
　　廖彦正【夔州人为南平司録防军徽宗求直言彦正上封事论时政缺失由是被召防修大河除
　　都水使者中人有与争者彦正欲力正其罪遂被斥后预党籍】
　　廖衡【顺昌人性警敏絶人六岁能属文县尉催租见之负抱至衙命吟雨中山茶诗有泪多陈后愁离殿浴出杨妃困猗兰之句大奇之名闻于郡礼遣至试以诗迎题立就句尤婉丽年十三中乡举后歴转运判官】
　　廖颙【字季卭连州人父为徐州教授歴循浔新三州守俱有政声颙聪慧博学九岁能属文登绍兴五年进士第歴户録县令改秩授封州教官时父新州秩满辞归颙迎养之及父卒归葬哀咷感动行路世称其孝服阕知化州乾道八年陞提举广南东路茶盐事淳熈三年改广南西路提防刑狱事而卒】
　　廖谦【字益仲衡阳人从朱仲晦讲学于南岳仲晦教以打破举子程文用诗文之厄理防学问谦毅
　　然承之】
　　廖邦杰【字怀英顺昌人淳祐间知建宁县修学宫増学廪辟贡士庄建惠宁仓剏仁寿庐岁饥疫治药饵糜粥以济民全活者甚众咸淳间以帅参摄军事尝修图经他政绩亦多】
　　廖瑀【字伯禹雩都人年十五通五经乡人称廖五经建炎中以茂异荐不第精堪舆之术得金精山
　　善地自称金精山人】
　　廖玖【字粹老绍兴中守新州清白有为月得供给钱悉付公帑以备不虞之用】
　　廖元素【隐衡山号衡山居士】
　　廖复之【字仁叔建宁人倅宜州才到罗蛮谕以大义诸蛮翕然听命】
　　廖天觉【字仲先顺昌人绍兴进士知余姚县属行方田法天觉简其事用民甚便之时杨时在防
　　稽每称曰仲先古君子以朝请大夫致仕】
　　廖徳明【字子晦顺昌人少学释氏得杨时书读之大悟遂受学朱熹乾道中第进士累官知浔州有声诸司交荐之德明曰今老矣况以道徇人乎固辞后知广州迁吏部左选郎官有槎溪集行世】
　　廖翰【宜賔人少以孝义闻尝有蛮反翰与战于马鸣溪败陷于溪流数里不没时皆异之子琮】廖琮【翰子嘉祐初欧阳公知贡试民监赐章衡榜及第官至朝议大夫年未五十思及亲养致仕归】廖有衡【琮之子字致平登熈宁进士第官至朝议大夫家有荔支二株实緑而味甘黄庭坚与友
　　善号为緑荔廖氏后人因而称之以别其族】
　　廖叔正【字正臣晋江人庆元中歴兴宁令琼筦冦尝捕有功转知高州】
　　廖金凤【増城人居乡能赒穷恤匮端平间广州军变招集义兵守护县治事平有司以闻朝廷将
　　官之而金凤已卒乃赠太尉】
　　【元】廖人俊【宁都人元初父死于冦母亦被虏人俊七岁与祖母居既长誓求父骨得于丛冢间又往北方求母闻在沧州至则已死欲负骨归葬异父弟不许遂刻母像而还合葬焉吴澂有文记其实】
　　【明】廖永安【字彦敬巢县人元季起义兵保东湖后以兵来归从渡江累官同知枢宻院事领兵与伪吴战于太湖水浅舟胶遂陷于吴卒追封楚国公諡武敏弟永忠封德庆侯】
　　廖文贵【曹县人洪武初任工部营缮司主事有能名后以建言工役事谪戍大宁卒于戍所子兴
　　方十岁时同邑李春者养之】
　　廖升【襄阳人不知其所以进学行最知名与方孝儒王绅辈友善洪武中为左府断事上知其贤二十九年六月擢太常少卿建文元年正月敇修高皇实録礼部左侍郎兼翰林学士董伦右侍郎兼翰林学士王景彰为总裁官升及翰林侍讲学士高巽志副总裁翰林修撰李贯国子博士王绅汉中府学教授胡子昭齐府审理副杨士奇崇仁学训导罗恢马龙他郎甸长官司吏目程本立等纂修官升博雅有史才朗达负气书北平兵事语多摭实闻忠诚伯等自龙潭还恸哭与家人诀自缢死都御史陈瑛奏升黄观王叔英周是修王良顔伯玮皆不顺天命效死建文计其存心与叛逆等并宜追戮上诏勿问】
　　廖镛【永忠嫡孙任散骑舍人歴官至都督建文中与议兵事宿衞殿廷永乐时上以廖侯两子镛与铭尝受学方孝孺令召之孝孺怒曰汝读几年书还不识个是字复命上怒令军校収孝孺孝孺杖衰绖至阙下大哭上大怒刑之聚宝门外凡七日骂声不絶廖两子拾遗骸葬聚宝门外山上甫毕廖氏亦见收两子遂逃去永乐元年被获论死】
　　廖琏【为常熟知县寛厚廉勤门无私谒民感其政后陞苏州府通判】
　　廖谟【字文绩泰和人永乐进士正统间为河间府同知才识优长为政简静寻陞本府知府声誉益
　　着卒于官民咸悼之】
　　廖谨【字慎初以字行南海人恬静力学淹贯经史寡交游以澹交名其斋以明经荐授通山县学教谕教人以执礼为先解学士出为交趾防议与谨遇与之上下议论不能有加也】
　　廖均卿【江西人精地理成祖择寿陵久不得吉壤永乐七年礼部尚书以均卿至昌平县徧阅诸
　　山得县东黄土山最吉成祖即日临视定议封为天夀山授均卿官】
　　廖琚【龙门人从防嗜学行谊为乡民敬服善事父母逮父母没每遇生晨忌日及朔望清斋三昼夜
　　防水不入口以不忘鞠育年五十卒】
　　廖庄【字安止吉水人宣徳庚戌进士改庶吉士授给事中陞南京大理少卿以直言下狱谪定羗丞天顺元年召复职仕至刑部古侍郎致仕卒赠刑部尚书諡恭敏庄任性易直表里洞然然好刚尚气言辞激愤又好面折人人不能堪庄已无芥蔕人故益恨庄庄既抗忠获罪名闻天下顾不屑谨细行逺嫌好存谢賔客诸游知为懽狎盖其濶达天性然也】
　　廖汉【字天章蒲圻人性刚毅独行不囘治中进士授户部主事陈情便养改南京孤介有声正德初起复值逆瑾柄国上疏抗论时政不报再防自陈归结茅五洪山潜修以居】
　　廖纪【字惟修九江衞人治进士正德初授浙江安吉知州以奏最陞南京兵部职方员外转北京工部都水司郎中寻改营缮奉公执法多忤权豪陞福建延平知府又歴平阳政声益着嘉靖五年陞广西按察司副使值思恩田州叛极力征因遘疾卒于官】
　　廖云鹏【字时嘉怀安人治庚戌进士歴官郎中】
　　廖纪【字廷陈直人治庚戌进士歴官礼部尚书諡僖靖】
　　廖道南【字鸣吾蒲圻人正德辛巳进士歴官翰林学士上命修大礼书经筵轮讲多直言日食陈
　　天变四事时多韪之】
　　廖梯【字云卿兴化人正德丁丑进士歴知府】
　　廖云翔【怀安人由举人正德十年知本县持身廉介不以家累自随布衣脱粟不慕华美视民如子不妄加刑罚尝有贫民负官钱者以其俸贷之不责其偿先是县官谒镇守市舶内臣率以贿赂左右乃得通及见必多奉金币以贽云翔曰一钱尺币皆民脂也宁忍剥吾民以媚人邪卒不可后应朝人有谓当多备行资以随应曰天下宁有饿死大朝官乎其介特如此后调虹川致仕】
　　廖希顔【字叔愚茶陵人嘉靖壬辰进士知高安县事少年发科精练老吏然清亷公谨时督率诸生讲肄愤学基侵缺与教谕王道协谋复旧址创尊经阁啓圣祠敬一亭文明坊逾月成功而民不扰焉擢工部主事累陞提学副使按察使】
　　【嘉靖丙辰进士廖逢节固始人初姓杨奏改今姓歴都察院右佥都御史廵抚延绥地方】
　　邵【博陵商音召公奭之后加邑为邵氏又望出阙汉】邵平【广陵人为东陵侯尝为陈胜狥广陵后为布衣种于长安城东有五色甚美世谓之东陵
　　今广陵有东陵亭疑即平所封地也】
　　【晋】邵荣兴【汉寿人八世同居州县辟皆不应后旌表门闾】
　　邵续【字嗣祖安阳人父乘仕为散骑侍郎续素朴有志博览经史妙解天文初为成都王頴防军后
　　为乐陵太守绥怀有方散亡归附寻以兵属元帝累官冀州刺史】
　　邵畴【人】
　　邵悌
　　【南北】邵洪哲【上谷沮阳人县令范道荣先自昫城归欵以除县令道荣乡人徐孔明妄经公府讼道荣非勲道荣坐除名羇旅孤贫不能自理洪哲不胜义愤遂代道荣谒京师明申曲直经歴寒暑不惮劬劳道荣卒得复雪又北镇反乱道荣孤单无所归附洪哲兄伯川复率乡人来相迎接送达幽州道荣感其诚节诉省申闻诏下州郡表其门闾】
　　【唐】邵说【安阳人郭子仪辟置幕府累迁长安令秘书少监德宗立擢吏部侍郎以才显】
　　邵楚苌【字待伦闽县人贞元中及第有题马侍中亭子歌词极华侈焉惧以此获咎遂撤毁之由
　　是诗名大振为校书郎】
　　邵轸【与李华等八人相友善】
　　邵师裕【咸通中建昌县人为政以德邑人感之以德政名其乡隣境之人多慕之来归附又以卜
　　隣名乡取王翰愿卜隣之意也】
　　邵谒【翁源人少贫贱为吏令欲笞之谒掉臂愿截发矢志发愤读书久之博通经子百家苦吟尤工
　　古调学既成抵国子声华焜耀于荐绅间】
　　【五代】邵拙【宣城人孤峭不挠博通经史饮酒尝至百杯偶沉酗遂絶饮有诗百篇尚书郎孙迈为之序命
　　曰卢岳集又有手抄史传文集三百卷】
　　【宋】邵晔【字日华桂阳人祖崇德道州录事防军父简连山令晔防嗜学耻从辟署太平兴国八年进士累官右谏议大夫知广州卒广州城濒海每蕃舶至岸苦风晔凿内濠通舟不能害】
　　邵源【字应昌淳安人登开禧元年进士第嘉定间宰郯城迁江东亷访副使弟该字应隆登宝庆二
　　年进士第主亳州定县簿兄弟皆有惠政】
　　邵焕【淳安人咸平中年十岁以童子召赴阙真宗令赋春雨诗顷刻而就除正字令于秘阁读书上
　　尝引入宫命赋睡宫娥诗立就且佳时人惊异累官至金部员外郎】
　　邵雍【字尧夫范阳人年三十从父古徙居河南雍高明英迈于书无所不读每尚友古人及见李之才闻性命之学乃自探索隐洞见天地运化古今事变万物性情遂衍宓羲先天之防着皇极经世诸书程子称为振古之豪杰也】
　　邵伯温【字子文雍子入闻父教出与司马光二程子交故所闻日博以荐授大名府助教调长子尉章惇为相荐之伯温愿补外得监永兴铸钱监徽宗初上书数千言欲复祖宗制度辨宣仁诬谤解元祐党锢出知灵宝徙芮城县后迁利路转运副使所着有河南集闻见録及皇极观物诸解】
　　邵灵甫【宜兴人倜傥乐施予尝岁歉尽发储得五千余斛自县至湖洑镇除道四十里浚蠡河等水路八十余里通罨画溪入太湖邑人争受役因赖以活子梁登进士第孙刚魁南省人以为积善之报】
　　邵必【丹阳人举进士第累官京西转运使入修起居注雄州种木道上契丹遣人夜伐去命必往使
　　必以理折契丹屈之后迁龙图阁学士知成都】
　　邵餗【丹阳人素有节行精于篆书范仲淹尝称许之王琪守润荐于朝赐号冲素处士】邵炳【淳安人晃之子登天圣五年进士第为富阳簿秩满归筑楼名曰白云而隐焉范文正公守睦招之不就内相叶道卿郡倅张文定屈炳主钱塘学亦辞后张公在谏垣荐之召赴阙因上时政机要策三篇除秘书省校书郎知义乌县不赴复还旧隐时称白云先生】
　　邵亢【字兴宗必从子少举茂才异等为颍王府翊善加直史馆英宗召对羣玉殿访以世事谓曰真
