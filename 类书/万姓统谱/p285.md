<!-- { "loadSidebar": true } -->
　　耿裕【九畴子景泰进士擢给事中改翰林歴祭酒至吏部尚书世守清白为儒流冠冕坦夷无物公
　　忠兼尽辨论官材各尽器使之宜諡文恪】
　　耿明【字晦之馆陶人治丙辰进士歴防政】
　　耿随朝【字子衡滑县人嘉靖丁未进士歴防政弟随卿字子承同科进士歴廵抚顺天都御史有
　　才名】
　　耿定向【字在伦麻城人嘉靖丙辰进士歴任直提学御史陞都察院右佥都御史廵抚福建弟
　　定力隆庆辛未进士任郎中】
　　耿鸣世【字荗谦新城人隆庆戊辰进士任御史】
　　井【扶风徴音虞大夫井伯姜子牙之后以字为氏又望出南阳周】井伯【虞大夫】
　　井利【晋大夫】
　　【汉】井丹【字大春建武间人通五经善谈论京师语曰五经纷纶井大春】
　　井宗【司徒椽】
　　【宋】井渊【尚书郎】
　　井亮功
　　井宗元【嘉祐登科】
　　【明】井田【字九畴邢台人永乐间任戸兵刑三科给事中为大理评事识达大体随在以贤称】井源【字永清田子尚嘉兴大长公主为驸马都尉虽富贵未尝骄人正统中卒于土木天顺初上悯
　　其劳勲追封钜鹿矦】
　　井一成【建徳人宣德中任校书郎】
　　井奎宿【泉州人治中任钜鹿知县】
　　井济博【文安人隆庆庚午举人】
　　幸【宫音鴈门】
　　【晋】幸灵【建昌人性寡言父母尝使守稻羣牛食之不驱牛去乃理其残乱者曰万物各欲得其性耳后为人疗疾去妖怪辄有验頼济者甚众不取报谢为人性恭俭见人即先拜言辄自名行不骑乗长不娶晩年始娶妻畜车马云】
　　幸党【术士】
　　【唐】幸南容【高安人贞元中举进士累迁国子祭酒后有神异百姓呼为龙王立庙祀之】幸轼【南容孙博洽强记有祖风中和二年为太子校书郎】
　　【宋】幸元龙【字震甫高安人嘉泰初进士通判郢州上书雪济邸之寃攻时相史弥逺之恶言甚痛切亦与弥逺书救魏了翁真徳秀洪咨防胡梦昱竟忤弥逺遭劾屏废而卒所着有松垣集】
　　幸当时【高安人元龙之弟以特科授光化军司戸襄帅赵范檄往唐州収买军需未几武守郭胜
　　叛当不从为所杀事闻朝廷嘉之赠以京秩官其一子】
　　幸溥中【字季洪元龙之子官至郁林知州】
　　幸白
　　幸祐
　　幸之武【南丰人俱登进士第】
　　幸义【绍兴进士任御史】
　　幸字【南丰人宣和进士】
　　幸美中【绍兴进士南丰人】
　　【元】幸兴之【云阳人至正进士】
　　【明】幸寔【字正义江西吉安人永乐乙未进士刑部主事】
　　幸晟【潮州人永乐举人任教谕】
　　幸礼【雩都人宣德中四川灌县知县】
　　幸聪【栖霞人宣徳间上杭县主簿】
　　幸宁【广昌人成化贡士最慎取予尝让贡于友人操行端防人咸以清修目之】
　　幸复【巫山人治举人任保昌县学训导】
　　丙【商音平阳齐大夫丙歜之后】
　　【周】丙茂【齐懿公臣】
　　丙氏【鲁人以铁冶起富至钜万頫有拾仰有取邹鲁以其故多去文学而趋利】
　　【汉】丙吉【字少卿鲁国人为廷尉监宣帝生数月坐卫太子事系狱吉择谨厚女徒保养之及帝即位吉不伐功后知之封博阳矦拜相吉尚寛大知大体于官属务掩过扬善世称其贤】
　　丙倩【功臣表封高苑矦】
　　丙充国【见印薮】
　　【宋】丙发【端平进士遂宁人】
　　邴【与丙同望出鲁国晋大夫食采于邴因氏焉】
　　邴豫【晋大夫】
　　邴夏
　　邴师【晋人豫之后】
　　邴意兹【齐人】
　　邴泄【鲁孟氏家臣】
　　【汉】邴原【字根矩朱虚人少与管宁俱以操尚称州府辟命皆不就后避乱居辽东一年往归原居者数百家游学之士教授之声不絶后曹操辟为司徒椽歴迁五官将长史闭门自守非公事不出】
　　邴汉【琅邪人有清行为中大夫王莽秉政俱乞归赐防书束帛遣之】
　　邴曼容【汉兄子养志自修为官不过六百石自引去其名过于汉】
　　邴尊【议郎梁冀谋废立先刺杀尊】
　　邴囱【见印薮】
　　【三国】邴春【北海人】
　　【南北】邴呌【后魏人益州刺史】
　　颖【陈留郑颖考叔为颖谷封人因氏焉】
　　【周】颖考叔【春秋时颖谷封人闻郑荘公誓不见母有献于公公赐之羮食而舍肉公问之对曰小人
　　有母请以遗之公感其言遂为母子如初】
　　【汉】颖容【字子严长平人博学多通善春秋累徴不起着春秋条例五万余言】
　　【宋】颖棫【承务郎徽州路知事】
　　颖洪【江隂司法淳祐元年】
　　褧
　　【元】褧伯宣【作浙江潮】
　　冷【徴音京兆古伶伦氏之后音讹为冷又望出新蔡临安汉】冷丰【宣帝时为淄川太守傅公羊春秋之学授马宫左咸】
　　冷寿光【行容成公御妇人法取精于牝其要谷神不死守生养气者也谓握固不泄还精补脑
　　可以长生】
　　冷宏【尚书令】
　　冷徴【护羗校尉】
　　冷苞【刘璋将】
　　冷褒【郎中令】
　　冷循
　　冷乔
　　冷福
　　冷伯【俱见印薮】
　　【唐】冷朝阳【有诗名宪宗尝问朝臣曰比闻一士人能作诗姓字甚僻大臣以朝阳对上曰非也诗评
　　云朝阳在大厯才子中为最下】
　　冷约【司空天祐元年冬致仕为人优柔信用非人三年十二月吉州彭玗彭璋率兵围城秦裴镇洪
　　州差吕师周替】
　　【南北】冷道【江都人徐州刺史】
　　【宋】冷廷叟【仕宋为光禄卿以诗酒终山谷诗序云廷坚于廷叟有十八年之旧故山谷有诗云往时
　　尽醉冷卿酒又云冷卿智多髪沧浪牛刀发硎司一邦】
　　冷源【元符中任武康令】
　　冷应徴【字公定分寜人宝庆初进士调庐陵主簿以廉能着知广州政务不扰不倦尝曰治官事当如家事惜官物当如己物闻襄樊受围日缮器械裕财粟以备仓卒后卒頼其用临事辄断虽势要不为之挠夺】
　　冷世光【字賔王常熟人绍兴十八年进士调归安簿知歴阳县改知宁国龙游朱文公为常平使者常委用之两省交荐除监察御史迁殿中侍御史弹劾无所避人谓之冷面御史寻知严州引年致仕作闲适堂晚歳优游里社泊如也年八十终朝奉大夫自其父通奉赈施乡邑世光兄弟率行不替乡人高之有奏议弹章二卷东堂类藁二十卷刀笔五卷】
　　冷世修【字良器绍兴十八年进士调崇德县簿知兴化县监行在激赏库改秩乞改次等官囘一阶封垂白之母命词宠之逺近歆艳知建康上元县民有互讼者世修谕之曰骨肉相争非美事也今以法绳汝则终身不可复聚以恩义化之民感泣争让通判和州秩满知南康军未上丐祠作留耕堂以示子孙卒年七十二终朝奉大夫有诗文三十卷词科类要十卷】
　　【元】冷齐贤【高安人善读书乐于为善至正间出粟赈乏頼以活者甚众乡里徳其好义号曰春山以
　　其活枯槁如春旸也】
　　【明】冷谦【字啓敬有仙术厯太常协律郎】
　　冷自诚【宁县人洪武初庚午举人】
　　冷春【字载阳高安人洪武己卯举人任吏科给事中】
　　冷麟【山东人洪武七年为鄞令精敏防慎一介不茍取量事难易与民面立期限期至未完许赴县展限即三五易赤不深罪也如违期不报即一日必罚办徴科务求民便且天性仁恕不忍轻决时有被一笞一鞭者众必贱之故人皆知愧而犯之者少九年以江浙行省荐陞本省都事声绩尢着先是象山知县孔立有惠政民以孔冷并称】
　　冷融【字季和世光裔孙授岳州府学训导陞乐陵县学教谕中式时有司题其坊曰豋云】冷曦【字景旸新昌人洪武间任御史刚正不阿劾都御史刘观并各道坏法御史百司震恐人称为
　　冷铁面】
　　冷致和【上高人宣徳丙子举人】
　　冷宝【丹阳人成化中宜黄县丞】
　　冷显【逺安人成化中全州知州】
　　冷遂南【四川人成化进士】
　　冷珂【四川人嘉靖进士】
　　冷起元【字维贞益都人嘉靖辛丑进士歴太仆少卿】
　　永【见姓苑】
　　【汉】永石公【列仙传】
　　【明】永铭【阳朔人洪武举人】
　　永颖【富顺人洪武进士】
　　永年【广西人景泰中任归安县训导】
　　永宻【铅山人成化举人任知县】
　　永森【泸州人治初曹县丞】
　　秉【见氏族志】
　　【汉】秉寛
　　省【见姓苑】
　　【周】省仓【宋大夫】
　　【明】省凯【寿州人治中萍乡县知县】
　　省侃【印江人正徳中江西分宜县丞】
　　靖【风俗通单靖公之后又齐靖郭君后望出中山临海周】靖郭君
　　【隋】靖徳
　　【唐】靖君亮【号陈留八俊】
　　【明】靖宣【太原人洪武中抚州府通判】
　　靖举【大名人治中任训导】
　　靖希贤【长治人正徳中河间知县】
　　靖洪【宛平人儒士嘉靖间鸿胪寺卿】
　　靖鳯翔【浑源州人嘉靖中任清流县丞】
　　靖四方【河南人嘉靖间湖广永州府同知】
　　猛【晋大夫猛获之后出城阳】
　　【周】猛足【太子申生臣】
　　猛获【晋大夫】
　　荇
　　【汉】荇不意
　　荇吾【见印薮】
　　顷
　　【汉】顷宪【见印薮】
　　井【音井见直音】
　　郢【州名见姓苑】
　　杏【见姓纂】
　　二十四迥
　　鼎【见姓苑】
　　【周】鼎革【楚人】
　　【宋】鼎澧【兵马知监死于金难】
　　鼎利【朝奉大夫】
　　鼎发【淳祐进士】
　　冥
　　【汉】冥都【丞相史】
　　迥
　　【汉】迥克【见印薮】
　　茗【见姓苑】
　　并【见姓苑】
　　二十五拯
　　冼【其拯切音省又音线】
　　【晋】冼劲【南海人家本武帅至劲读书尚节操为广州中兵防军海寇卢循攻城被执循欲释之劲叱曰
　　贼奴乃欲凌国士耶遂遇害赠始兴太守谥忠义】
　　【宋】冼云举【知化州】
　　【明】冼光【字汝实顺徳人治丙辰进士歴工部侍郎】
　　冼嘉谟【南海人治中举人】
　　冼照【髙安人正徳进士】
　　冼桂彦【字奕清南海人嘉靖乙未进士歴都御史】
　　冼明任【南海人嘉靖举人】
　　冼桂奇【南海人嘉靖进士任郎中】
　　防【普肯切防伯綮之后国在虞芮之间】
　　肯【见姓苑】

　　万姓统谱卷八十七
<子部,类书类,万姓统谱>
　　钦定四库全书
　　万姓统谱卷八十八　　　明　凌迪知　撰上声
　　二十六有
　　栁【河东商音鲁大夫展禽食邑于栁下以邑为氏秦并天下栁氏遂迁于河东秦末有栁安即下惠裔周】栁荘【荘卒卫献公方祭请于尸曰有臣栁荘也者社稷之臣也请往不释祭服而往遂以禭之与之
　　邑裘氏与县潘氏】
　　栁下【圣之和者也故闻栁下恵之风者薄夫敦鄙夫寛】
