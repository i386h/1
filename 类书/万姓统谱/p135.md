<!-- { "loadSidebar": true } -->
　　杨勋【知新化以善政闻金人犯顺勋亲率民往征王民乐从之昼夜疾驰至襄阳以　　　　　邑
　　人德勋之深不容其柩归葬长沙坚留葬邑下争负土成坟】
　　杨富老【丽水人七岁丧父庐墓三年不反　　　来巢木生连理之异绍兴中太守叶　　入郡
　　学奏于朝诏赐粟帛録付国史】
　　杨愿【临江人绍兴间举进士累官车辂院愿于书无所不读邑有考德问礼之事必求是正郷人称
　　夀冈先生】
　　杨防【新喻人绍兴间举进士知吉水县救荒有政累官司农少卿知明州沿海有小冦防悉平之海
　　道晏然生平廉介自持博览强记为后学所师法乡人至今祠之于学】
　　杨载【涪陵人以功名自负金人立刘豫载白张浚得白刃横行敌中当手刃刘豫并敌酋以报丞相浚壮其言遂遣之载偕十士至金伪降金任之官行反间豫果废及欲行谋而十士已亡其八遂决归计浚以其名闻特赐从事知达州永陆县】
　　杨晨【永睦人宣和初试礼部第一丞相赵鼎荐其才召试馆职论荆蜀形势之说除督府机宜俾抚
　　谕四蜀吴玠馈遗过礼晨不欲阻其意既还悉上诸郡督以佐用】
　　杨防【字元辉天资英迈年二十预荐再举国学崇宁中擢进士第调濠州钟离主簿表进中台甘露颂阕陞从政郎授郴州司録改宣教郎还朝表进所业二十卷天子奇其才擢知大宁监迁奉议郎上殿称防除主管官宣和五年新制明堂除明堂颁朔布政府司令转奉朝大夫出知蕲州陞朝散大夫有文集三卷宦游集十卷】
　　杨椿【眉山人省试第一累任宪节甚有风绩后以不附秦桧罢政家居绍兴末始自兵部尚书兼权
　　翰林学士除叅知政事卒諡文安】
　　杨再兴【岳飞部将乌珠合龙虎大王逼飞再兴以单骑入其军擒乌珠不获手杀数百人以还乌珠愤甚并力复来顿兵十二万　　　再兴以三百骑遇敌于小商桥杀二千　　及万户千户再兴战死后获其尸焚之得箭镞二升】
　　杨掞【字纯父临川人少能词赋以荐叅淮阃杜杲幕杲凡治法征谋多资于掞安丰被兵掞出奇策解围未几叅孟珙幕大将来谒珙坐受其拜掞叹曰信兠鍪不如毛锥子也于是复业进士遂登第官至潭州节度推官】
　　杨万里【字廷秀吉水人举进士调零陵丞时张浚谪居寓焉勉以正心诚意之学万里遂以诚名斋改知奉新孝宗时召为国子监博士后以寳文阁侍制致仕进寳谟阁学士諡曰文节祠于学】
　　杨令问【蜀人淳熈中进士为职方员外郎真宗时契丹入冦以为防御使孙友谅博闻皆登科】杨王休【象山人初肄业僧舍雪积背而不自觉乾道中进士仕为黄岩尉鉏治奸豪人称铁门少
　　府累迁至礼部侍郎子晔官至工部尚书】
　　杨简【字敬仲慈溪人师事陆九渊自为一家之学乾道中进士嘉定中授秘书郎出知温州累迁寳
　　谟阁学士学者称为慈湖先生所着有甲乙藁昏记易啓蔽等书】
　　杨懿孺【字彛甫长洲人以行义隠处与方惟深同时号吴中二老以承奉郎致仕平居　　自信
　　不知世间有倾巧事】
　　杨震仲【成都人负气节有志当世登淳熈初进士知新井县后权知大安军吴曦叛来要震仲辞疾不行先遗书家人曰武兴之事从之失节不从祸立见我死祸止一身不及于家矣遂饮药死赠朝奉大夫諡节毅赐庙额曰旌忠】
　　杨汝明【青神人举进士为成都府观察推官及吴曦叛汝明不受逆俦之招及曦平宣　　　猎
　　以闻遂招汝明入补官累迁工部尚书】
　　杨巨源【益昌人倜傥有大志善骑射诛叛将吴曦功第一补承事郎后为安丙杀之赠寳谟阁直
　　学士諡忠愍子履正为四川制置使】
　　杨大全【青神人乾道中进士调温江尉召监登闻鼓院时光宗乆不省重华宫大全为书万言以谏时称忠直宁宗时累官司农寺丞防御史虚位有力荐大全者属大全一往见大全笑谢决不往明日遂丐外知金州】
　　杨与立【字子权浦城人受业朱子知遂昌县以道淑人学者多宗之称为船山先生所着有朱子
　　语畧二十卷】
　　杨复【长溪人受业朱子与黄干相友善着祭礼十四卷仪礼图十四帙又有家礼杂说附注二说】杨焯【金华人嘉定中教授学政修举足以继京初学毁于开禧兵火器用图籍荡无存者焯乃索图
　　考制裒金命工铸为祭器数百仍置书籍以资生徒学校稍复其旧】
　　杨景隆【字伯淳晋江人开禧进士博学强识讲授经史钧提要生徒常数百人所着有春秋汉
　　唐通鉴史志解学者传之官终建宁司户叅军】
　　杨宏中【字克甫侯官人庆元中韩侂胄使李沐论罢赵汝愚祭酒李祥博士杨简抗疏救之有命补外宏中为太学生与徐范张道蒋传周端朝伏阙上书乞窜李沐以谢天下号为六君子宏中后登进士通判潭州】
　　杨应龙【字汝济徽宗时朝散大夫敏求孙居外冈有文武才仕宁宗官武功大夫两浙西路兵马钤辖暮年丐祠主管建寜府冲祐观使尝着进授册五万余言又有知见録凡三十卷性斋诗稿若干卷子光辅终承节郎孙滋生有神异以边功殁理宗朝敕赠护国忠惠侯庙食里中】
　　杨泰之【青神人少刻志于学卧不设榻几十歳庆元初类试累官知富顺县及普果州有异政后
　　迁大理少卿出知重庆府所着文篇甚多】
　　杨大异【字同伯醴陵人从胡宏授春秋嘉定中登进士授衡阳主簿调龙泉尉皆有惠政后元兵入成都大异从制使丁黼巷战被数鎗死诘旦复苏获免后召对极言时政进直秘阁】
　　杨方【字子直长汀人清修笃孝行已防俗隆兴初登第平生心慕朱熹调弋阳尉还道崇安叅谒面受所传而归赵汝愚帅蜀辟机宜汝愚寻荐于朝召对擢宗正寺簿丐外通判吉州知建昌军召除编修官首乞朝重华宫辞甚恳切寕宗立除秘书郎出知吉州伪学禁兴坐汝愚熹党罢居赣州闭门读书自号淡轩嘉定更化召为侍右郎官进考功郎官不三月复积忤以去】
　　杨楫【字通老长溪人与杨方杨简俱师事朱文公为高弟时号三杨楫累官司农寺簿奏劄进君子退小人勿狥左右之请以重中书之权饬执政之臣可否相济以任忧责奬廉静之操絶奔竞之风除国子博士台臣或予以阙答曰台有纪纲学有规矩当各守其职后出知安庆移湖南提刑江西运判卒祀其像于学所着有奏议悦堂文集】
　　杨价【璨子未生时将校有梦神自靖州来号蜀威将军者暨价生貌壮如之绍定中袭职以边功授
　　阁门宣賛舍人卒追赠威灵英烈侯】
　　杨文【价子寳祐间授武德郎修学勤治累官播州安抚使卒赠光禄大夫同知枢宻院事】杨长孺【万里子自少頴悟超羣读书一过成诵歴官刑部郎中福建路安抚后除直敷文阁致仕忧人之忧急人之急闾里德之理宗即位诏除屯田郎官不出平生著作甚多尤工于诗】
　　杨珏【字君寳性敏不凡年十五通举子业绍定初登进士授迪功郎上虞尉调赣州教授先是学计蠧于前官廪饩不给乃捐私槖以助庠校一新后改通直郎知饶州景定间转朝奉大夫官至朝议大夫知肇庆府珏为人刚明正直不附权贵始终廉介贫至鬻器以自给裕如也曽孙恕字仲如笃学力行歴陞宪司知事宋祚将危以忠义自励不食数日赴菱塘而死】
　　杨栋【汝明从子绍定二年进士第一为宗正少卿进对理宗曰止是正心修身之说乎栋对曰臣所学三十年止此一说用之事为至为简易后累官礼部尚书进叅知政事后以资政大学士奉祠卒赠少保栋之学本诸周程负海内重望所着有崇道集平舟文集】
　　杨文仲【字时发栋从子防孤母胡守节自誓教养诸子文仲防于春秋淳祐间入太学两试皆第一宝祐初登进士累官太常丞兼崇政殿说书每以积诚感动帝意官至工部侍郎兼国子祭酒后知泉州卒有见山文集】
　　杨【阙】伯【字祥甫沙溪人入太学登进士任扬州观察推官尝置田为义庄以济贫乏为义学以教
　　乡里】
　　杨权【旴江人自少頴悟不羣闻张真牧有道行即往从之真牧授以九返之术曰逢江莫行至沱则止后舟次九江江沱觜始悟遂结茅修炼其中时大疫施以符水辄效逺近慕之后作颂而逝宋咸淳中拜通慧孚惠真人】
　　杨邦弼【字良佐文公六世孙以绍兴壬戌射策大廷上亲擢第三人授常州军事判官改真州教授太学初兴妙选学官召邦弼与陈鹏飞同对即日并除博士以幸学恩改宣义郎通判信州后为中书舍人】
　　杨霆【字振仲大异子少有志节授桂岭主簿有能声擢知监利县以荐通判江陵府庶务丛集随事裁决德祐初为湖南安抚司叅议与李芾恊力战守善出奇应变城西北隅破霆麾兵巷战増筑月城复完策励将士以死守之城破霆赴水死】
　　【辽】杨佶【沂津人弱冠声名籍甚统和中进士第一累官翰林学士文章号得体迁吏部尚书中书门下
　　平章事以进贤为己任事总大纲人人乐为之用所着有登瀛集】
　　杨绩【良乡人举进士累官南院枢宻使辽主尝召见论及古今治乱人臣邪正绩曰何代无贤遇乱世则独善其身遇明主则兼济天下陛下铢分邪正升黜分明天下幸也后封赵王】
　　杨伯雄【藁城人族兄伯渊举进士歴知平定军有惠政伯雄举进士为右补阙海陵尝问治天下之道何贵对曰贵静显宗在东宫时伯雄为少詹事集古太子贤不肖为书号瑶山往览独见嘉纳官至翰林学士承防卒諡荘献】
　　杨伯仁【雄弟性孝友读书一过成诵累迁礼部侍郎翰林直学士海陵尝召夜赋诗未二鼓奏十咏海陵解衣赐之伯仁文词典丽世宗尝曰自韩昉后有翟永固今则伯仁而已】
　　杨云翼【乐平人弱冠有文名医卜咸皆精究举进士第一累官翰林学士礼部尚书卒諡文宪所
　　着有文集及续通鉴周礼辨等书子恕亦举进士仕元为翰林学士】
　　杨慥【五台人举进士累官南京司农卿户部侍郎擢尚书有清望资器雅重处巨细事皆有法知朝
　　廷大体非他人所能及】
　　杨文安【天水人父大全守叙州元兵入蜀大全战死赠眉州防御使官其长子文仲文安方二岁依叔大渊于阆州中统初授监军迁阆州防东路安抚使积功甚多再迁叅知政事】
　　杨湜【藁城人习章程学工书算与同郡杨珍无极杨卞齐名时以三杨目之中统间累官户部侍郎
　　乃因民户第其高下而赋役之人以为平子克忠终安丰路总管】
　　杨少愚【青阳人少好学博通羣书所着有孝经术孝编秋浦集九华外史】
　　【元】杨浚【字子元高安人博洽书传精练吏事至元间辟为掾吏枉直一任理活人甚多壮年即投笔杜门养亲课子溪船啸月山屐访春盖泊然于世姚云賛其影曰材周于用而独能平允无害事当其可而不以文法致身赵子昻为书紫源二字系之以诗云紫源贤功曹四十巳投笔杜门勤耕桑教子习儒术世方贪谲显斯人可圭璧吾非私吾友乃实敬其得何时一尊酒相与保空寂二公不轻许可浚之所养可知矣】
　　杨桓【兖州人为秘书监丞有得玉玺于木华黎曽孙家者桓辨其为歴代传国玺即文述其本末上之又上时务二十一事成宗嘉纳官至秘书少监为人寛厚笃孝博览羣籍尤精　　之学】
