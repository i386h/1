<!-- { "loadSidebar": true } -->
　　政可知愿荐使君羡于朝毋久留即命驾去】
　　郭防瓘【歴城人开元初累迁右骁卫将军兼北廷都防明年突厥默啜子同俄持勒围北廷防瓘饬垒自守同俄单骑驰城下勇士阻道左突斩之虏丐降以功授冠军大将军封潞国公】
　　郭山恽【河东人少通三礼景龙中累迁国子司业时中宗数引近臣及修文学士与之宴集尝令各效伎艺以为笑乐工部尚书张锡为谈容娘舞将作大匠宗晋卿舞浑脱左卫将军张洽舞黄麞左金吾卫将军杜元琰诵婆罗门呪给事中李行言唱驾车西河中书舍人卢藏用效道士上章山恽独奏曰臣无所解请诵古诗两篇帝从之于是诵鹿鸣蟋蟀之诗帝嘉之】
　　郭子仪【字子仪华州人自武举补左卫长史累迁同平章事平安史之乱功居第一加司徒封代国公以身系天下安危者二十年校中书令考二十四代宗号为大臣而不名徳宗赐号尚父封汾阳王諡忠武八子曜旴晞睋晤暧曙映弟幼冲暧四子铸钊鏦镕一女为宪宗后弟男七人同日拜官幼冲右庶子曜太子少保晞检校工尚书晤至侍郎暧散骑常侍曙司农卿映太常丞子仪谢表云同日拜官前古未闻青紫照庭冠葢成里】
　　郭守素【鸡泽人与冯仁海齐名同载唐书孝友传】
　　郭航【莱州人李师道辟署右职师道叛航率郭昈切谏俱被系时蔡州吴元济拒命师道佯出师彭城航间道走武宁请竒兵三千浮海直莱淄朝廷不报航还昈所未几师道召航昈疑事露欲引决航曰事觉我独死君无患卒自杀】
　　郭幼明【子仪之弟性谨愿无过不工武艺喜宾客饮防居家御众皆得其欢心以子仪勲业累歴
　　大卿监卒赠太子太傅】
　　郭曜【子仪长子性孝友廉谨子仪出征于外留曜治家少长千人皆得其所诸弟争饰池馆盛其车服曜以俭朴自处累迁至太子宾客建中初子仪罢兵柄乃遍加诸子官以曜为太子少保子仪薨曜遵遗命四朝所赐名马珍玩悉皆上献徳宗复赐之曜乃散诸昆弟曜居丧得礼若儒家子服未阕寝疾或劝其茹葱薤曜竟不属口建中四年三月卒赠太子太傅】
　　郭晞【子仪第三子少善骑射常从父征伐初以战功授左赞善大夫从广平王収复西京晞力战于
　　香积寺陜西皆出竒兵尅捷以功加银青光禄大夫鸿胪卿】
　　郭钊【伟姿仪身长七尺方口丰下沈黙寡言母升平长公主恩宠逾等起家为太常寺奉礼郎徳宗朝累官至太子右庶子元和初为左金吾卫大将军检校工部尚书兼邠州刺史充邠宁节度使数嵗入为司农卿钊大勲之后姻聨戚里而谦和接物恭慎自持居家临民无骄奢之失士君子重之】
　　郭英乂【知运季子少以父业习知武艺策名河陇间以军功累迁诸卫员外将军至徳初肃宗兴师朔野英乂以将门子特见任用迁陇右节度使兼御史中丞既收二京徴还阙下掌禁兵迁羽林军大将军】
　　郭承嘏【字复卿曽祖汾阳王承嘏生而秀异成童能通五经元和四年礼部侍郎靖知其才擢陞进士第累辟使幕歴渭南尉入朝为监察御史迁起居舍人丁内艰以孝闻终丧为侍御史大和六年拜谏议大夫】
　　郭鏦【字利用尚徳阳郡主擢检校国子祭酒驸马都尉自景龙后外戚多为检校官不治事宰相荐
　　其才不当以外戚废乃拜右金吾将军封太原郡公卒赠尚书左仆射】
　　【五代】郭昭庆【永新人世业儒父鹏南唐进士官至大理司直昭庆博通经史拟经作唐春秋着治书五十篇以献后再献经国治民论各十余篇后主悦之授著作郎时嵗贡方物于宋表笺词章皆出其手】
　　郭崇韬【代人明敏有才干唐庄宗朝为枢密使庄宗尝问曰昔吾与梁对垒河上虽盛暑被甲不以为劳今居深宫不胜其热何也崇韬对曰陛下昔以天下为心今以一身为意愿常如河上则可使烦暑坐变清凉庄宗黙然寻为招讨使平蜀以谗见杀】
　　郭崇【金城人重厚寡言有方畧初仕后唐为应州都校晋割应州入契丹崇耻事之遂南归后仕周
　　以功累迁中侍兼中书令其次子允恭女为宋仁宗后】
　　郭师从【合肥人仕吴越为浙东马步都虞从文穆王瓘破广徳征无锡皆有功累迁浙西营田
　　副使忠献王时以其累勳拜同叅相府事卒年八十四】
　　郭全义【南唐濠州观察使有能名后加本州团练使】
　　郭延鲁【父饶以骁勇事晋髙祖有功为沁州刺史者九年为政有惠爱州人思之延鲁以善槊为将从攻汴以先登功累迁复州刺史延鲁叹曰先君为沁州者九年民到于今思之吾今幸得为刺史其敢忘吾先君之志由是益以廉平自励民甚赖之秩满州人乞留不许皆遮道攀泣云】
　　【宋】郭进【博野人倜傥任气初仕周累官洺州团练有善政太祖亲征泽潞迁本州防御使充山西巡检
　　御下严毅太祖将征太原先命进控石岭闗契丹果犯阙进大破之】
　　郭从义【太原人性厚有谋畧善飞白书初仕汉周以功累官检校太师宋加守中书令出为河中
　　尹以太子太师致仕曽孙承祐歴知数州累官至殿前都虞】
　　郭守文【字国华太原人父晖汉获左军使征辽东战死守文沉厚有谋畧宋初以功累迁宣徽南院使卒追封谯其平时所得俸禄悉以犒士卒之日家无余财女为皇子崇仁妃累官磁州防御使】
　　郭琼【字国华平州人初仕契丹后归汉歴团练防御周初知宗正少卿事宋初以右领军卫上将军
　　致仕归洛阳琼虽起卒伍而尊礼儒士孜孜乐善葢武臣之贤者也】
　　郭廷谓【字信臣全义子彭城人幼好学攻书善骑射性恭谨事母以孝闻南唐时补殿前承防歴濠州监军宋初知亳州冯瓒知梓州为仆夫所讼召为靖江军节度观察留后以代之悉除弊政兄廷谕南唐太子洗马延泽屯右卫大将军】
　　郭密【经城人太宗时补指挥使淳化间凡八迁移贝州驻泊兵马部署防夏人寇邉以密有武畧擢领安州观察使充灵州兵马部署训练士卒号令严肃夏人畏服邉境寜谧】
　　郭防【字仲仪襄邑人干徳中进士累官叅知政事时曹彬为弭徳超所谮防辨其诬尝对太宗曰臣受遇不次惟以愚直报上太宗曰愚直何益防曰犹胜奸邪仕终礼部尚书所着有文集三十卷】
　　郭载【字咸熙浚仪人父晖义州刺史载以荫补右班殿直端拱初知秦州兼縁邉都巡检使先是巡邉者多领兵骑以威戍人所至颇烦苦之载至悉减去戍人感悦改知成都府】
　　郭延濬【字利川初为桂川牙内都指挥使父卒太宗歴改崇仪使李顺乱又改西京作坊使充成都十州都巡检使合王继恩兵破贼斩首千余级又命率兵屯遂州劒门钤辖转运使上其劳诏书嘉奬真宗初改内团使代还防河朔用兵延濬驰往邉城按视寨垒以疾卒】
　　郭延泽【字徳润南唐试秘书省正字宋初歴殿中丞知建州太宗闻泽洎董元亨皆好学诏宰相召问经史条对称防命为史馆检讨歴国子博士咸平中求休退授虞部员外郎致仕居濠州城南有小园以自娱其咏牡丹千余首聚图籍万余卷】
　　郭申锡【魏人举进士为侍御史知杂事屡诋权幸无所避种谔取绥州申锡曰邉患将自此始及夏主谅祚死请捐前故聴其子袭爵且言但得重将守邉不要功生事则善矣以给事中致仕】
　　郭遵【开封人家世以武功称遵累官延州西路都巡检使元昊寇延州遵入敌陈敌出骁将扬言当遵遵挥铁杆破其脑复持铁鎗进所向披靡深入敌中为攒兵注射马仆被杀赠果州团练使】
　　郭忠恕【字恕先洛阳人七嵗能属文举童子及第五代周时为周易博士宋初以被谪贬官流落尤善图画太宗召为国子监主簿令刋定歴代字书坐罪流登州所定有古今尚书并释文】
　　郭恩【开封人初诸班出为左侍禁累有战功积官崇仪使并代钤辖管勾麟府军马事初夏人嵗侵屈野河地至耕获时辄屯兵河西以诱官军经畧使厐籍戒邉将勿与战月余食尽去如是屡矣内臣黄道元以巡邉为名往按视之课者言敌兵屯萨竒勒十五里不絶恩欲止道元怒以言逼恩恩遂夜率步骑千四百人循屈野河北行见卧牛峯举火曰贼知吾辈出矣道元曰此若辈之为也比明遇贼冦四方面合击走东山趋城东掖门以入恩与道元皆陷贼恩死之赠观察使】
　　郭琪【庆歴二年进士试秘书省校书郎歴官兵部郎中有贵戚曽姓者夺民田累不敢决琪判归之民竟为其所陷而死蔡襄以诗哭之有如山判笔心常壮为国忠魂势莫惊之句复铭其墓】
　　郭劝【郓州须城人举进士累官殿中侍御史仁宗时废郭后议立陈氏劝谏曰郭氏非有大故不当废陈氏非世阀不可以俪宸极疏入后已废而陈氏议遂寝官至侍读学士子源明累官职方员外郎】
　　郭稹【字仲防祥符人世寓郑州举进士甲科累官龙图阁直学士权知开封府尝使契丹契丹厚礼之与同出观猎延稹射稹一发中走兔众皆愕视稹文思敏赡尤意于赋聚古书画不计其赀购求之】
　　郭祥正【字功父当涂人母梦李白而生少有诗名梅尧臣一见叹曰真太白后身也举进士知武冈县以殿中丞致仕后复出通判汀州知端州又弃去隐于青山所居有醉吟庵苏轼为作像赞有诗文三十卷号青山集】
　　郭逵【字仲通其先自邢徙洺康定中兄遵死于敌録逵为三班奉职范仲淹勉以问学后累官佥书
　　枢密院事加检校太尉哲宗时以左屯卫将军致仕时称为宿将云】
　　郭希朴【华阳人以博学闻尤通于易任玠以方汉郭林宗号有道先生能前知死生之故李畋为
　　知命録载其事】
　　郭成【字信之徳顺军陇千人仕为供奉官元丰中王师趋灵武成将泾原兵出竒奋击斩敌将及筑
　　平夏城章楶择成为第十将驻平夏陞都统制成轻财好施名震四鄙】
　　郭琮【黄岩人少丧父事母极孝絶饮酒茹荤者三十年以祈母夀母年百有四嵗耳目不衰乡闾异
　　之至道中诏旌其门母无疾而逝琮哀号几乎灭性】
　　郭峻【字次山雩都人性洞达无城堑年十八登熙寜进士调南丰尉时夏侯偁为令讼满廷不决会提刑至偁惧峻曰无患吾为子决之呼囚数十坐廷下以片言折之囚皆自服歴秘书郎崇仁令知洪州发奸摘伏元丰中佥枢密院事】
　　郭纶【黎州都监官满贫不能归权嘉州监税苏轼诗河西猛士无人识日暮津亭阅过船路人但知骢马瘦不知铁槊大如椽因言西方久不战截髪愿作万骑先我当凭轼与寓目看君飞矢射蛮氊】
　　郭长倩【文登人登经义乙科为秘书少监兼礼部郎中修起居注尝撰石决明传为时人所称所
　　着有昆仑集】
　　郭谘【平棘人聪敏过人举进士歴殿中丞尝置方田法请行之欧阳修曰惟谘方田法简而易行时
　　契丹陷幽燕河决为害谘陈治水御戎之要时论伟之】
　　郭素【闻王轩游苎罗山遇西子亦从而游焉留诗泉石间寂无所遇无名子诗曰三春桃李本无言
　　却被斜阳鸟雀喧借问东隣效西子何如郭素学王轩】
　　郭袭辉【与陈子昻为方外十友】
　　郭熙【工画山水寒林坡诗云玉堂卧对郭熙画发兴已在青林间日摹六副骤雨图笔法大进】郭振【字希声工诗宿渔家云几代生涯旁海涯两三间屋葢芦花灯前笑说归来夜明月随船送到
　　家】
