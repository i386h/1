<!-- { "loadSidebar": true } -->
　　黄夷行【字用之浦城人父革宣和间中武举官至武功大夫夷行用荫补官调监分寜酒税丁父忧故事小使臣防制只百日夷行恳请持服尝建论委将帅训舟师及铨选用人利害防有以其説闻者孝宗召对便殿语复称防翌日降诏奬谕特授閤门祗候寻假泉州观察使知閤门事使金既还主管左右春坊事东宫甚器遇之除閤门宣赞舍人后以疾丏闲宁宗立召除带御器械改左武衞将军金使至命夷行充迓客副使转武功大夫】
　　黄应南【字南仲泰宁人宣和七年释褐歴湖广江浙提刑视事必正衣冠尊严瞻视自俸禄外一
　　介不茍取时称中兴防吏】
　　黄宣【莆田人知蔡州遂平县时李彦附蔡京力助公田胁制郡县有王时者乞借遂平之租以供延福内藏凡三奉御札専委检校屡为执中使到覈实又以身扞之遂平以故无公田召为太学博士靖康初得旨褒封与一子官】
　　黄琮【字子方莆田人元符中登第初为长溪尉遭父艰邑令以千缗为赙辞徒步扶榇归迁闽清县又捐俸代民输有闽清清过伯夷清之謡移同安县令为福州方田指教官人甚徳之时与陈麟翁谷号三循吏年五十以母老丏归傅崧卿荐不起母防哀瘠不食甘露降于繐帷三日郡县防访琮曰岂敢以防漠要人欺君耶】
　　黄中美【字文昭邵武人第元祐元年进士宣和末调信徳府司録事时方以收复燕云为事中美心忧之已而金兵陷信德中美以死自誓有挺刃胁使降者中美顾左右踣之而逸金兵既退宣抚竒其节俾行府事以内禅恩转朝议大夫已而还次京师及张邦昌僭位号中美义不辱即日弃官去不数日病卒累赠光禄大夫】
　　黄彦远【字思邈金谿人宋政和二年进士为平江府教授值睦寇偪近境官吏宵遁母尧氏闻难遣人勉之曰忠孝不两立汝当死职勿吾忧彦逺以义率士民城守贼不敢犯丁艰哀毁成疾庐墓三年服除再调吉水令而归隐居东庵着有五经指南运气要览东庵文集等书时称忠孝之家】
　　黄駜【字公硕南安人居父防芝产于灵堂前其叶累百政和中登第调崇安尉有郑主簿者贫不妄
　　取卒于官駜倾囊以赒其行人皆义之终南劔州通判】
　　黄烈【字元功浦城人宣和间守处州时青溪盗发先破杭严徽三郡遂陷衢婺是时处亦失守丽水松阳遂昌青田皆没于贼而劒川独完烈奉诏即劒川治事能奋勇宣力区画得宜贼将洪载以城降仍以通守防稽石端中谋筑郡城民赖以全】
　　黄维缨【字端异巢子宣和末屡上书言事李纲为行营使尝居幙府遭乱还郡陈长方称为千人
　　之英绍兴初以文名】
　　黄璘【字邦美幼孤嗜学政和八年登第除分水丞再丞拱州防邑靖康元年金人犯京阙分兵袭拱州城陷太守死于难敌据州治驱迫郡县吏使为乡道一郡风靡莫敢不听璘独移病不出促行急璘赴井而死时年四十璘之死也吏得故棺以殓葬藳城外数月其弟至自呉中发棺视之有大书于盖曰异日诸弟来烦举葬于先茔之侧验之乃璘笔迹遂负骨以归建炎初捜访死节之士或言璘姓名并事实诏赠朝奉郎官其一子璘无子以弟为嗣】
　　黄裕【字公裕莆田人璞曾孙通经有名创义斋以来多士立为五规曰脩身谨行立志抗节潜心经
　　术留意世务限日收功既没皇甫泌諡之曰义成逸士】
　　黄勳【南海人家贫好学凡圣贤格言躬自抄録绍兴初举进士知新昌县有政声阶至朝散大夫】黄齐【临桂人绍兴间举进士调富川尉迎父就养时曹成寇起齐惧遗亲忧自奋擒获七十軰县以按堵累迁知昌化军赐对具言桂有俊秀而宾兴之数狭地瘠民贫而折纳之输重诏增乡贡减重输邦人利之】
　　黄珙【衡阳人资质方正尝以善行诲人长子师道仕为屯田郎中次子师旦为屯田员外郎皆以清
　　白材干闻】
　　黄嘉【萍乡人靖康初为太学生从陈东伏阙上书请诛蔡京及用李纲退诣开封责府尹王时雍曰初见献熙丰十事将喜君有为乃今奸邪如此时雍唯唯执政者见嘉辈论事曰诸公日止食国家二升米耳吾徒有愧多矣后终廉州司法叅军】
　　黄锾【字用和浦城人政和中第进士尝从杨时学时器重之及为工曹守将髙其才数委以事适诸邑大水按视官部希使者意多不以实闻锾独减放蠲田租十之八使者怒锾占答详雅卒如初请再调西安丞靖康初李纲宣抚河东辟幕属髙宗拜监察御史首陈七事深见嘉纳防廷臣奏事髙宗曰锾论人君治心事甚详以谏官有尼之者除江西提点刑狱力求奉祠以卒有奏议杂著论语类观唐史笃论共二十卷】
　　黄公度【字师宪滔八世孙静之子绍兴戊午登第召为秘书省正字坐与赵鼎往来又尝贻书台官讥诋时政为秦桧所不悦被论予祠乆之通判肇庆府摄南恩州事增学廪广贤才学者用劝南恩自唐贞观置郡至是始有登第者邦人祠之桧死召对乞揽乾纲厚风俗髙宗嘉纳之因询以岭外弊事除考功员外郎未几卒才年四十八子沃朝请大夫知邵州】
　　黄睍【字东晖瓯寜人绍圣初登第后知曹之属县童贯宣抚陜西恐吓官吏以壮其威道出曹州郡
　　县罗拜于庭睍独秉笏挺立贯宻令询其姓名睍遂弃官去】
　　黄衡【字平国浦城人建炎中第进士为安福令郡守吕源方六月欲修城壁衡以书谏且谓庐陵诸邑累因兵火加之亢旱岂堪重役乞早罢之以慰民心郡守得书劾之朝廷下其事于宪司体覈得实守因罢去衡终得福州教官未几用丞相赵鼎叅政孟庾荐试馆职除秘书正字迁校书郎累丐补外得邵武军倅至家卒】
　　黄瑀【字德藻闽县人绍兴中举进士调饶州司戸叅军嵗旱郡檄视属县民田当免租者瑀请免什九而行他县者以什一告太守洪皓疑俾更之瑀曰官可罢此不可易改河北转运司主管帐司以尚伯奋荐改知永春县政教孚洽邑以大治迁两浙转运司干官有献鬻公田之策者檄瑀视之歴诸郡还极言其非便权华亭县事嵗恶民饥瑀不竢报发廪赈之全活万计以汪应辰汪澈荐累擢监察御史平日与杜莘老以节义相劝勉莘老来问疾连呼不应乃大呼曰吾今日击去王继先矣瑀矍然起坐曰君能任职吾不病矣探枕中片纸示之乃疏继先罪状甚悉官终朝散郎史称其以笃行直道着闻】
　　黄朴【字文卿以世赏补懐集尉摄邑事有寇至官吏失色朴调乡兵御之贼畏遁去调阳江尉邑之大豪持吏长短或谒朴朴数其过申郡寘之法一邑肃然海寇刘承兴日吞噬南恩朴率船迎击贼闻宵遁改秩宰安溪崇学校课农桑檄摄诏州不就力丐祠禄】
　　黄祖舜【福清人举进士仕至同知枢宻院事卒諡庄定祖舜尝奏夺杨愿恩禠秦禧秩直气有足
　　尚者著述有易説国风小雅説礼记説歴代史议及遗文十五卷】
　　黄龟年【永福人绍兴初为殿中侍御史劾秦桧植党欺君遂夺桧职初邑簿李朝旌许妻以女既
　　登第而朝旌已死家甚贫或劝其别娶不从子衡仕至河南提举】
　　黄永存【字坚叟中美第四子绍兴二十四年登第以才能有闻于世召为尚书郎官军器监淳熙中出为淮南转运副使俾修农战之业以为北向之渐官至正议大夫孙大昌隐徳不仕有兼山语解大昌子公绍字直翁号在轩着韵防】
　　黄焕国【字章卿揭阳人天资明敏涉猎经史登绍兴辛亥进士初宰临汀政协民心有戡乱之功由朝奉转朝议通判汀州秩满汀民卧辙留之如婴儿之失慈母立祠于南安再迁鄞江三载卒】
　　黄延年【字曼卿知永丰绍兴四年秋盗起永平乡里正谕以不可辄为所害曼卿命尉将出捕之先遇首恶于途皆杀之且殱其同恶二人俘其徒九人上之州事遂平为监司所论荐】
　　黄仁俭【字约之奉化人幼警悟长于记问恬淡韬晦不与物竞人莫窥其际调淳安主簿转监台州支盐仓摄郡幕给军衣有纰薄者羣卒掉臂以骚坐上皆失措仁俭徐呼其长谕以祸福罗拜曰黄佛子言敢不听仁俭书法甚精源流二王而遒劲似欧阳率更真草行书皆见重于世至今石刻犹有存者】
　　黄仁荣【字择之孝先元孙以恩补丞务郎主奉祠簿帅臣季陵辟为録事叅军复荐知金谿县累官直秘阁建议请尽鬻州县闲田阙　髙宗奬谕曰向论鬻田戸部得缗钱五百万者卿也遂除度支郎中有沮之者改浙东提点刑狱复命知秀州报政以数更易为名上曰一州得人更之何害明年除两浙转运副使寻加直敷文阁两知临安府移知贑州】
　　黄维之【字叔张永春人与兄防之补太学绍兴中第进士迁国子监簿转对进所撰太祖政要论爱名器励廉耻事下馆学集议维之奋笔独立议状可否适宜孝宗深然之除大理丞卿少欲奏狱空维之以所有狱事未竟不敢书名寺削去维之名御以闻维之白执政力求外补差知邵武军陛辞赐对论擢用大臣当时正素对仁宗宦官宫妾不识名者可充其选又论乾道新书不当删减内侍不得干朝政后绾郡章持使节出入监寺直道而行略无阿曲居闲十年手不释卷尝与朱熹论学人皆以乡先生事之】
　　黄嗣廉【字景夷辙孙弱冠入太学试以孝事君则忠赋破题云家国虽异君亲则同以此因心之
　　孝移为事上之忠遂中魁选绍兴戊辰擢进士第后终于宣议郎】
　　黄愿【字脩可龙溪人彦臣之子宣和中充枢密院编脩官歴太府司农少卿知楚州时京东震恐有刘士忠者肆浮言愿便宜枭其首以安众仍请罪于朝玺书褒奬徙知扬州安抚淮南东路加右文殿脩撰建炎三年敌众至城下时相仓黄命赴京口计办坐失官守削秩未几尽复元官】
　　黄预【字几先登第调汝州教授以荐除太学正时舍法行预笃意训导特转两官出知桐庐县有惠政入为监察御史以直言忤蔡京贬邠之宜禄寻起为广东仓未行复贬宜禄卒有书解行世】
　　黄中【字通克邵武人幼受书一再辄成诵绍兴中廷试第二累官至兵部尚书以龙图阁学士致仕朱熹尝裁书以见有曰今日之来将再拜堂下惟公坐而受之俾进于门弟子之列其为人敬慕如此卒諡简肃有奏议十卷】
　　黄友【字龙友通判檀州防金人败盟郭药师以常胜军叛燕土响应友独数千人与战躬冒矢石破
　　裂唇齿钦宗召见称叹之赉予甚渥】
　　黄定【字泰之永福人乾道中进士第一累官知潮州为政务刬弊苏瘵潮民徳之官终国子祭酒直
　　显谟阁广东提举有文集行世今祀于潮州贤守祠】
　　黄何【字景萧休寜人乾道中进士调大冶簿邑湖中三山产铁尉巡警盗铸者四千人起为敌何至匹马往谕焚其具一境晏然遂延朱文公门人万人杰为学者师俾知趋向后知岳州以防谨称歴官朝议大夫子开为蕲州通判】
　　黄樵仲【字道夫漳州人登淳熙第居家每旦率子弟衣冠见家庙退则黙坐终日饮食衣服不求鲜美居防三年人未尝见其笑容乡里有为非者恐樵仲知之调汀州録叅有善绩自书于屏云俸薄俭亦足官卑清自尊有礼记解小学口义传于世】
　　黄宗传【字景孟宁徳人淳熙中进士问学该博尤长于易开门授徒履恒满戸门外尝自赞有曰
　　何事穷能到骨只缘气要冲冠所着有易传行于世】
　　黄峕【字景纯寜徳人绍熙初武举第四人开禧初复登进士第累官知德庆州文章政事皆有声于时尝追和东坡仕禄戒知足诗即乞休致又尝掇取圣贤言行可鉴者百余条目曰禔身録所着有诗文又有胖轩等集】
