<!-- { "loadSidebar": true } -->
　　康延泽【普州刺史全师雄作乱延泽拓散卒千余人破贼众三万由是贼势稍沮普遂等处皆平】康与之【字伯可宋南渡后有声乐府吕申公荐于上以文词待诏金马门尝题徽宗画像云玉辇宸逰事已空尚余奎藻绘春风年年花鸟无穷恨尽在苍梧夕照中髙宗见之一恸而已】
　　康杰【知扶风县与金将冯宣战宣爱欲招之杰奋曰吾当死于阵不能降敌宣乃杀之】康若泰【字鲁瞻以进士第授濬州判官下车视事门无私谒务尽公勤天厯二年嵗大饥民食缺泰恻然于是召富家人宴集募之遂得粟二千石以给贫民时民间重复横敛泰禁止之民赖以安】
　　康允之【知杭州扈从綂制苖传刘正彦作乱杀王渊分补内侍皆杀之传党入内奏曰传等不负国家止为天下除害耳允之见事急请髙宗御楼抚谕传等更乞康履腰斩脔其肉枭首与渊首相望并捕防择斩之劫髙宗传位皇子敷请隆祐太后临朝允之遁赭山明年乌珠兵自独松闗入遂犯临安允之弃城走钱塘令朱跸死之】
　　【金】康公弼【应州人中进士第累官至干州节度使卒赠侍中封道国子諡忠肃】
　　康元弼【云中人幼敏学善属文登进士第累官至尚书刑部侍郎兼郓王傅迁南京路转运使致仕】
　　【元】康晔【字显之髙唐人登金词赋科尝学于阎咏平居论学尝以操行为先文艺为末元初东平严忠济为首议兴学养士起为儒林祭酒四方学者云集以行能着闻者百余人所着有澹轩文集数卷卒祀乡贤祠孙璧仕至礼部侍郎】
　　【明】康茂才【字夀卿蕲州人能通经史大义事母孝元季盗起茂才团结乡兵御之王师下建康率所部降授元师累陞同知大都督事经畧中原从定齐鲁善抚绥佋徕绛解诸州之人屏蔽潼闗秦人不敢东向民立石颂徳卒赠湖广行中书省平章政事柱国追封蕲国公諡武襄】
　　康铎【字伯声茂才子袭封蕲春侯初东宫读书大本堂铎侍之赐金牌镌蕲国武毅公五字置防上
　　累着征伐功及征云南卒于军赠蕲国公諡忠愍】
　　康彦民【泰和人洪武进士永乐初为天台知县罢官家居民犹思慕宣徳初巡按御史以闻吏部不从上曰朕方择人为守令此人罢去久民犹欲之必有政事及民其召用之】
　　康汝揖【武功人以儒术起家洪武初歴官四川安岳知县有治绩永乐初以旧臣擢北京刑部左侍郎既卒官其长子爵上林苑监左监正累迁太常寺少卿次子禋上林苑监副累迁通政使叅议】
　　康缙【泰和人洪武开科进士初授平阴县丞】
　　康庆【襄阳人初以太学生署监察御史改知县陞和州知州坐事罢复起为御史陞四川叅政宣徳
　　中年老致仕】
　　康汝芳【字仲实祁门人宣徳丙辰进士景泰二年知辰州府都御史刘广衡荐之汝芳雅尚恬退
　　浩然辞去至今人称贤大夫】
　　康绍宗【武定州人登进士任户部主事歴陞为河南布政使司右布政使】
　　康骥【字良徳泰和人景泰甲戌进士拜监察御史天顺初监官武将窃弄威权骥抗疏论其奸下诏狱拷掠备极而词气侃侃不少挫旣得释巡按山东风纪肃然歴福建按察使】
　　康玠【字廷玉泰和人天顺甲戌进士歴知府】
　　康永韶【徽州祁门人成化间由监察御史谪知惠安为人简易不事修饬而政事清明吏不敢欺
　　丙申大饥永韶多方赈济全活者众歴任三年调知顺昌县】
　　康勉【松江人由举人授浙江奉化教谕继以才行擢知清流县仁以抚民勤以治事邑人多颂之正
　　綂癸亥没于官行李萧然不能归榇士人皆为之助】
　　康海【字徳涵武功人治进士第一博学于书无所不读凡论著必宗经史以宋人言为俚故同进
　　者忌焉歴官脩撰为人重然诺刚伉自持以此贾祸罢官】
　　康天爵【字汝脩临汾人嘉靖癸未进士歴布政司叅议】
　　康世隆【字文明咸寕人嘉靖丙戌进士歴布政司叅议】
　　康泰和【字原中莆田人嘉靖乙未进士歴官礼部尚书】
　　康朗【字用晦惠安人嘉靖乙未进士歴都御史】
　　商【宫音汝南殷或号曰商以国为氏又望出濮阳周】商瞿【鲁人受易于孔子后代追封须昌侯】
　　商鞅【本卫公子也受封于商】
　　商泽【鲁人孔门弟子渉覧六籍后世追封邹平侯】
　　【汉】商凤【印薮】
　　【宋】商飞卿【临海人淳熙初举进士累官工部郎官时韩侂胄气焰薫灼飞卿未尝一造请为监察御史以言事忤胄罢后为司农卿以身率俭粮饷稍充开禧中擢户部侍郎弟逸卿官至朝请郎】
　　商瑗【其先汴人流寓西夏仕为都知兵马使嘉祐六年因奉使归宋奏献宻事上嘉其义赐地于浙
　　之淳安以居即今辽源之芝山也子孙因家焉以荫补官者三世】
　　商言诗【登州人登科】
　　商夷简【雍熙中泉州知州】
　　商佑【隆兴进士昆山人】
　　【金】商衡【字平叔曺州人以特恩第一人为威戎令民饥能赈敌至能御民为立生祠累迁监察御史时哀帝郕国夫人与政内族庆山奴军败户部权尚书曺强贪墨衡皆举劾无所避后为秦蓝府经歴元兵劫欲降之不屈自刭】
　　【元】商梦弼【至元中原武县尹莅政勤敏按无凝滞决狱明信人无敢轻犯】
　　商挺【济阴人工诗文善书从世祖征伐屡建大议世祖称为古良将官至中书叅知政事卒追封鲁国公諡文定所着有诗千余篇子琥征拜中台监察御史琦善书画歴集贤侍讲学士迁秘书卿】
　　商琥【字台符元世祖时至元十四年以姚枢许衡荐拜江南行御史台监察御史监察戍卒有利汤
　　氏财者投戈于其家诬为反具琥知其寃罪诬者而释之】
　　【明】商暠【河南人洪武中歴御史中丞署吏部尚书】
　　商辂【字载淳安人宣徳十年浙江乡试第一正统十年防试廷试俱第一授翰林脩撰景泰初陞兵部侍郎兼左春坊大学士天顺初为石亨等诬防革职为民十年成化初被召再起未有复职之命陛见戴平定巾丝縧青布员领自称原籍为民臣商辂蒙召见廷臣谓其妥帖即复原官仍入内阁叅预机务首疏八事皆切时七年冬彗星见疏辞辅导失职条陈八事上纳其言而不允其辞改户部尚书文渊阁大学士时议欲复景皇徽号辂力陈所以当复之故言甚剀切上深感动遂允其请改吏部尚书兼谨身殿大学士以疾累乞致仕家居十年而卒赠太傅諡文毅】
　　商良臣【字懋衡文毅公辂之子也登成化二年进士第授翰林庶吉士累官至翰林侍讲卒于官良臣天资淳厚学行老成文章器识无愧于父众皆惜其早世不克究其用云】
　　商汝弼【淳安人治举人】
　　商臣学【淳安人正徳举人】
　　商汝頥【防稽人正徳中湖广叅议】
　　商宾【洛阳人以吏科给事中改知铜陵疏请聴民开垦荒田民无不业者任满民请留进府同知仍
　　知县事】
　　商大节【钟祥人歴官都察院右佥都御史平生慷慨负奇气忠义孝友得之天性故自为教为令司諌司刑歴藩臬巡抚畿甸总宪内台风裁勲誉卓乎出士人右嘉靖间北敌犯都下大节巡视九门召募义勇经畧京城内外后因咸寕侯仇鸾调散人马乃上疏发其不轨之谋竟反坐诬狱身死隆庆改元诏赐葬祭諡忠愍】
　　昌【汝南商音风俗通云黄帝子昌意之后今岭南多此姓汉】昌容【常山道人自称殷王女食蓬蔂根往来上下见之者二百余年而顔色如二十许人能致紫草卖与染家得钱以遗孤寡歴世而然奉祠者万计讃曰殷女忘荣曽无遗恋怡我柔顔改华标倩心与化迁日与气錬坐卧奇货惠及孤贱】
　　昌豨【吕布将】
　　【南北】昌义之【梁乌江人有武干毎战必捷性寛厚为将能得人死力累功至防军将军】
　　【五代】昌琦【齐礼侍】
　　【宋】昌懿【邕州人进士补文学绍兴中上疏言马政】
　　昌稽中【朝奉郎知建中】
　　昌森【字元秀泾人初授蕲州广济县尉以捕盗改秩知光州固始县秩满任扬州佥判歴知英连二
　　州】
　　昌湜【大理寺丞】
　　昌正大【嘉定进士】
　　昌永【字禹功泾人靖康中金人犯京师永率太学诸生守义不屈朝廷嘉其节补进义校尉绍兴癸
　　未以特奏第一累迁太常寺丞】
　　【元】昌中峯【池州儒学教谕】
　　【明】昌俊【泾人洪武贡士】
　　昌祚【蕲州人永乐中任博罗县知县筑堤修学劝课农桑歴四川叅政】
　　昌盛【威逺人永乐举人】
　　昌文【滁州人举人正统中监利县知县】
　　昌夀【字子仁河南卫指挥嘉靖中掌山东都司事】
　　昌应防【莆田人嘉靖中知汉川县县当汉江下流土田嵗被渰没民不聊生应防极意拊循轻徭绥赋尝夜有盗劫民舍应防闻而即逐之盗截其两耳去已得盗尽杀之时景王出封安陆奏讨庄田阑及汉川中珰暴横倍昌防故持之中珰怒昌强项奏逮系按察司狱者累月当道承景府意竟坐调他邑民思之为立祠生祀于汉江上】
　　昌应时【字廷佐莆田人嘉靖庚戌进士歴知府】
　　昌自脩【全州人万厯癸酉举人】
　　杭【余杭商音吴中多此姓又望出丹阳见何氏姓汉】杭徐【字伯徐丹阳人初试宣城长有相聚林薮为盗者公悉移至县下境内肃然为中郎将杀泰山
　　贼斩首三千余级封东乡侯后迁长沙太守】
　　【明】杭琪【山东人洪武初任户部尚书】
　　杭濬【溧水人洪武举人任御史】
　　杭全【赤水卫人景泰癸酉举人湖广咸寕县知县】
　　杭济【字世卿宜兴人治癸丑进士官至方伯弟淮俱善诗学有二杭集】
　　杭淮【字东卿宜兴人治进士歴户部侍郎】
　　强【商音天水丹阳有强氏平声】
　　【汉】强万厓【印薮】
　　【南北】强练【容貌长壮有异于人神情敞怳莫之能测意欲有所説逢人辄言若值其不欲言纵苦加祈请不相酬答初闻其言畧不解事过往往有验人皆敬信之尝告乞市人争以米麦遗之练张囊受之随即漏之以地人或问之但欲使诸人见乗空耳后莫知其所终】
　　强永
　　强帛
　　强起
　　强斌【并畧阳人】
　　强将容【赵常山太守】
　　强京【西阳侯】
　　【唐】强循【梁泉人累官雍州司户叅军不尚威严教华原人通渠溉田一方赖之号强公渠】强宝质【兵部郎中】
　　强脩【畧阳人仕至御史中丞】
　　【宋】强至【字防圣钱塘人为文简古不徇俗举进士第相韩琦累荐充馆阁不果终祠部郎卒赠金紫光禄大夫子浚明渊明陟明皆登进士渊明字徳孝歴礼部尚书翰林学士承防终资政殿学士諡文宪】
　　强献明【字可学掌户部架阁文字】
　　强休甫【奉直大夫直秘阁】
　　强黻【字叔章绍兴进士常州府通判】
　　强相如
　　强公谌【常州人登科】
　　强公邵【右迪功郎绍兴中登第】
　　【金】强伸【蒙古兵破阳伸被执蒙古帅诱之曰汝能北面以屈膝当贷汝死伸不从左右持使北面伸抝
　　项南向曰速杀我】
　　【元】强珇【字彦栗读书攻诗早游京国徧交缙绅之士值兵变归隠居田里以翰墨自娯至正间荐授常熟
　　州判官不就同时有泰昺字文刚阮孝思字维则与珇交善并有诗名】
　　【明】强钟【邵武人洪武间中进士】
