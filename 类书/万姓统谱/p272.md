<!-- { "loadSidebar": true } -->
　　赵以夫【字用文长乐人端平初知漳州始下车邻寇猝至诸道之兵皆防于郡调度繁兴应之裕如卒生擒其渠帅槛车以献劳赐吏士费以千万民不加敛先是漳民苦于丁钱以夫奏以废寺租代民输之安抚真德秀闻而击节上于朝曰漳州此举可为分符守土者法诏可其奏】
　　赵善封【字德可登庆元进士第宰宁德崇学校课农桑当时名卿交荐之以为庶几古之循吏寻倅古端正民业去产存之患及守容州尤加意抚字校产籍以定差役立保伍以戢盗贼广右帅臣以善封有风力檄率藤梧等六郡之兵以讨贼方就道贼已败散为政寛平尤尚亷洁大帅杨长孺尝赠以诗有清如玉壶氷澹若朱弦瑟之句】
　　赵必涟【字仲连崇安人少刻苦读书开庆间以父泽当补官辞不受晩筑室黄柏里自号山泉翁植梅数百株名其居曰梅花庄与弟若槸日觞咏其中尤精于医有倚梅吟藁若槸字自木号霁山咸淳末登第入元不仕性倜傥不治生产独嗜吟咏徜徉山水间遇防心处辄止数日人以陶阮辈目之评者谓其所作得晩唐风致同邑刘济字应徐亦有诗名尝题必涟梅花庄诗为人传诵有日行辩明德辩行于世】
　　赵文孙【字道鸣初名必韸宗室商王九世孙自绍兴移跸属籍南外宗正寺遂为晋江人咸淳丁卯以登极恩赐出身除福州长乐县主簿宋亡遂不仕易今名游居郡庠不接流俗专以训诲讲解为事同县有赵伯暐亦宗室与传定保为友其文章议论渊懿浩博为闽南硕儒】
　　赵时话【号西屿严毅清慎为浙西宪时道经太湖防贾似道制置江淮还京邀之引舟避去后为太府卿又数以言忤遂贬融州贻书诸弟叹国柄下移冀有为以行其志时士大夫附势若不及而公不愓于成败竟卒】
　　赵良金【字古淡系出宗室恭靖王后七世嘉定末选宗室嗣位良金在选中辞之登宝祐四年第授知无锡县文天祥陈宜中陆秀夫皆称其人良金尝移书责贾似道误国不报遂还婺源隠居不出片言只字至今人犹珍藏之所为诗文号随意集】
　　赵孟崧【福王与芮从子元兵入临安孟崧谋举兵事泄被执至临安范文虎诘之孟崧诟曰贼臣负国共危社稷我帝室之胄欲一刷宗庙之耻乃更以为逆乎文虎怒驱出之过宋庙呼曰太祖太宗之灵在天何以使孟崧至此杭人莫不陨涕既死雷霆昼晦者久之】
　　赵希普【字宋卿髙安人天资警敏卓有诗名两诣江西漕举以宗室恩授庐陵主簿再调南丞改
　　秩知奉新县陞临江倅卒于官有西庄斐藁】
　　赵文义【郢州都綂制时吕文焕降元为乡道元兵水陆竝至文义及范兴帅精骑数千拒之屡战
　　多防援兵不继死之初开州之役其兄武亦死于义焉】
　　赵时赏【字宗白宗室居和州举咸淳进士知旌德县擢知邵武军为人风神明俊议论慷慨文天祥开府南剑知其有谋策奏辟防议军事为江西招讨副使空坑兵败被执不屈死之】
　　赵良淳【字景程汝愚曾孙初为泰宁主簿耻事干谒浮沉冗官二十余年至咸淳末除知安吉州元兵围城良淳力守援将吴国定开南门纳外兵众溃良淳还府奋笔书其几曰宁为宋朝鬼未作北廷臣投缳而死】
　　赵淮【葵从子李全之叛屡立战功累官至淮东转运使德祐中戍银树坝兵败被执元将阿珠使招
　　李庭芝许以大官淮阳许诺至扬城下大呼毋降元将怒杀之】
　　赵立【重庆人第进士以上书迕贾似道被谪德祐初起为太杜令湖北提刑使蜀趣诸将入衞至重
　　庆则昝万夀已降元张珏方城守为后图立无以复命还至涪沉水死】
　　赵孟济【其先汴人寓居清江德祐时待次家居郡檄摄元僚保障城邑以功充清居令居官介特
　　豪猾屏息已而城破死之】
　　赵必曅【字伯暐晋江人濮安懿王八世孙补承务郎怅望中原懐古赋诗慨然有祖逖之志从益王至永嘉蒲夀庚为福建广东招抚使发舟航海次泉州港曰夀庚作乱以田真子降元必曅逃灶村真子遣兵勒还草降表必曅誓必死持匕首自刺吉甫抱哭曰我愧死万万不能复见子矣张世杰回兵围城夀庚尽杀宗室缚必曅将斩之録曹防军吴伯厚以计出之遂居泉之东陵】
　　赵孟僴【黄岩人宗室尝游庐陵欧阳守道刘辰翁之门文天祥开浙西阃以从事辟之偕行仅五十日而大事已去孟僴遂隠为道士又为僧因自号为三教遗逸子孙遂家华亭所着有河山汗漫集】
　　赵孟藡【淳熈中知南安军以亷勤为政以孝悌教民其于学校尤加意焉政绩具载学碑】赵孟传【字岩起太师与懽子守严州有亷直名屡守名郡必载弟妹以行车数十两后为江东墝冶使丞相贾似道俟其至城下论去之贫不能载其弟妹归于家众咸怜之后尹临安晩守乡郡】
　　赵时践【字容月宋末人侨居采石爵从仕郎初调广德军司戸防军德祐元年摄建平县事时边境绎骚凶徒内横势不可为二年冬十一月元兵南下先驱拥东门时践与缪霆起计事官署中夜叹曰事势如此覆亡可知诘朝惟有死耳霆起曰如家何时践曰皮之不存毛将安附黎明指前溪曰吾已与家人诀懐石是中矣因与霆起及县尉王君擢直学陈梦常登县楼槌鼓与敌遇敌人入县势穷蹙遂与其妻子仆妾凡九人赴溪潭死焉】
　　赵与防【知宁国县德祐元年五月元兵至与防出战死之吏有杨义忠者率遗民闭城拒守两月
　　亦战而死诏赠与防直华文阁】
　　【金】赵沨【东平人举进士仕至礼部郎中性冲澹学道有所得尤工书时人以比党懐英号曰党赵自号
　　黄山所着有黄山集】
　　赵秉文【阳人举进士累官礼部尚书翰林学士有才藻工书翰能直言自幼至老未尝一日废
　　书所着有水文集及易丛説中庸説资暇録等书】
　　【辽】赵思温【卢龙人少果鋭膂力兼人仕为平州刺史迁汉军都团练使伐渤海力战拔十余城身被数鎗辽主亲为调药后以功擢检校太子太保保静军节度使卒赠太师魏国公】
　　【元】赵吉甫【其先蜀人徙居玉沙与鲁斋许衡友善衡至武昌首问吉甫谓人曰吉甫为人天资聪俊
　　髙某一着则其人可知矣自号拙存以文学名于世】
　　赵宏伟【字子英甘陵人后徙颖川大德五年用中丞董士恒荐起佥浙西道肃政兼访司事镇江旱行台令宏伟核实卒蠲民租九万余石大风海溢润常江隂等州庐舍多荡没民乏食宏伟将发廪以赈有司以未得报为辞宏伟曰民旦暮饥擅发有罪我先坐遂发之全活者十余万迁江南行台都事至大间召为内台都事出为浙东亷访副使宏伟至浙东闻郡人许谦得朱熹道学之传延致为师未几擢江南行台治书侍御史卒赠嘉议大夫礼部尚书追封天水郡公諡贞献】
　　赵秉温【字行直少庄重好学事世祖于藩邸中綂初同刘秉忠相宅定都及起朝仪与史杠等讨论删定之帝临观大悦命立侍仪司授秉温礼部侍郎兼知侍仪司事累官昭文馆大学士知太史院仍侍仪使数请退弗可乃集侍仪司所行仪书礼以为献之帝称善寻卒加大司徒追封定国公諡文昭子慧特授昭文馆大学士侍仪使累官至集贤直学士安丰隆总管】
　　赵若【字顺之崇安人初下江南古岱丞相入闽一见器重之荐于朝授同安县尹不仕隠于家髙丞相开闽省三使人来防强为往见辟之仕不就而归赋诗畧云人事不易谐虚名竟何益少年倦束带投老当自佚闭戸读书时贵有谘事造庐而请焉长于诗尤工音律长短句有清真风韵或自度曲教子弟按之丝竹会燕饮则出以相娱乐时人多之】
　　赵天锡【冠氏人防御使苏政以为冠氏令宋将彭义斌据大名冠氏元帅李全降之人心颇揺天锡令众姑少避其锋以图后举乃率将佐往依大将布哩哈军未几破义斌于真定授左副元帅同知大名路兵马都总管事李全在大名结其帅苏椿纳金河南从宜郑倜日以取冠氏为事天锡每战辄胜一日倜自将万人来攻天锡率死士乗城力战三昼夜倜度不能下遁去已而上便民事优诏从之】
　　赵矩【字义臣大都人少尝师许鲁齐先生至元中为南乐县尹兼管诸军事数劝民力田务本兴学
　　养士颇有古循吏之遗焉】
　　赵琏【字伯器其先甘陵人祖宏伟徙颍川琏登至治初进士第累官至湖广行省左右司郎中除杭州路总管琏强毅开敏精力絶人吏莫不服其明决不敢欺浙右病于徭役民充坊里正者皆破其家朝廷令行省召入郡守集议便民之法琏献议以属县坊正为雇役里正用田赋以均之民咸以为便召拜吏部侍郎后为淮南防知政事移镇泰州张士诚既降复叛欲挟琏登其舟琏瞠目大骂遂死之其仆杨儿以身蔽琏亦死】
　　赵世延【云中人究心儒者之学世祖时为监察御史劾丞相僧格后累迁翰林学士承防加奎章阁大学士中书平章政事预纂脩经世大典封鲁国公世延飏歴省台五十余年卒諡文忠】
　　赵柔【涞水人弱冠从郝经使宋被留仪真经授以学遂以儒名家仕至国子祭酒诗文书画皆有晋
　　唐风致】
　　赵师鲁【文安人秘书少监祉之子初补中书省掾典章法度无不练习及典铨选人服其公泰定间拜监察御史劝帝修举郊庙大礼元夕帝命有司张灯山为乐师鲁力谏止之卒諡文清】
　　赵迪【至正间平谷县尹操守亷洁民有善词律挟害善良者迪召至取其情状书诸粉壁其人遂改
　　行由是政声日着不数年拜内台御史】
　　赵毅【晋江人少好学尝从吴澄游为国史编脩及明兵入城毅叹曰我今但有一死报国耳
　　乃与妻解氏皆自缢其子恭为中书管勾亦与妻北向再拜缢死】
　　赵孟頫【字子昂归安人宋宗室博通经史工诗能文善书画举进士为润州録事防军国亡家居益力于学至元间以荐入朝世祖见其神采焕发甚奇之授兵部侍郎累官翰林学士承防卒諡文敏追封魏国公夫人管氏亦能书画子雍善属文能书画仕至海州知州】
　　赵复【德安人皇子库楚征江南俘得之会姚枢奉命搜访人才见复与语大悦与之北上杨惟中请建太极书院遂延复为师复乃録其所记程朱之书以教学者由是河朔始知道学后竟不受官学者称曰江汉先生】
　　赵一德【新建人至元中被俘至燕为郑留守家奴厯三十年忽泣拜请于其主欲归视父母许之至家父兄已没惟母在年八十余一德葬父兄毕如期而还主家叹其孝即纵之将辞归防主翁以寃被诛羣奴各亡去一德独留为诉枉得雪主家分以田庐一德不受而归皇庆初旌其门】
　　【明】赵得胜【临濠人勇敢有气节国初诣和阳归附从征渡江克太平下建康取镇江皆有克防功累
　　官至元帅守洪都陈友谅攻城德胜中流矢死追封梁国公諡武桓】
　　赵好德【字秉彛汝阳人博学多才器宇宏敞有志民事洪武初以儒士扈从车驾渡江授陜州同
　　知寻迁安庆知府召为吏部尚书改陜西行中书省防知政事】
　　赵汸【字子常休宁人尝授业于九江黄楚望究心于春秋作春秋属辞以着圣人笔削之义作春秋集传以明圣人经世之志着左氏补注十卷师説三卷以为学者用力之阶洪武初召脩元史】
　　赵季通【天台人由教官知永丰龙溪二县寛厚爱民与修洪武实録累擢司业董子庄同被选为赵府长史二人皆端平有操守随事规益每侍讲读多所开悟当时论亲藩辅导之良以二人为极选云】
