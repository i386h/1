<!-- { "loadSidebar": true } -->
　　州以冲澹自处不奔竞于名宦太宗甚嘉重之召阙】
　　韩崇训【字知礼重赟子累官都转运使契丹兵至方顺河崇训陈兵唐河扼其要路分兵禽戮之
　　召拜检校太傅子允恭礼部员外有谋畧好学能世其家】
　　韩亿【字宗魏灵夀人后徙开封举进士知永光阙有治声迁御史中丞时杨尚二美人以□　去仁宗欲召复之亿力言唐室之祸乃止后官至尚书左丞以太子少傅致仕卒諡忠献八子纲综綘绎维缜纬缅】
　　韩琦【字稚圭国华子风骨秀异天圣中弱冠举进士时方唱名太史奏日下五色云见初授将作监丞厯开封推官为陕西帅朝廷倚以为重嘉祐中拜相其后拥英立神不动声色措天下于泰山之安封魏国公卒諡忠献后追封魏王】
　　韩贽【齐州长山人第进士知谏院宰相梁适以私容奸狄青起卒伍位枢宻内侍王守忠迁官不以
　　阶举劾无所避平生所得禄赐悉买田赡族党后以吏部侍郎致仕】
　　韩璹【字君玉英宗时登进士以开封府判官迎契丹使使问南朝不闻打围何也璹曰我君仁及昆
　　虫非时不为耳】
　　韩晋卿【字伯修宻州安邱人为童子时日诵书数千言尝以明经中第厯州县政循吏奏试第一元祐中为大理卿持平考核无所上下士大夫间推其忠厚不以法家名之】
　　韩川【陕州人举进士元祐初为监察御史极言市易之害迁殿中侍御史疏言朝廷于人才徒信荐
　　举而不严考课仕终吏礼二部侍郎以龙图阁待制知虢州】
　　韩综【字仲文亿子兄纲为水部员外郎知光化军综举进士通判邓州同修起居注尝为契丹舘伴使使者欲称北朝去契丹号综曰自古未有建国而无号者使慙而止累迁刑部员外郎知制诰子宗道厯官戸部侍郎寳文阁待制】
　　韩綘【字子华综弟举进士通判陈州厯迁江南安抚使行便民事数十条后厯翰林学士御史中丞神宗立韩琦荐为枢宻副使转叅知政事夏人犯塞请行边拜中书平章事哲宗时封康国公卒諡献肃子宗师举进士累官集贤殿修譔】
　　韩维【字持国綘弟以父辅政不试进士宰相荐其好古嗜学神宗时累官龙图阁直学士知开封府王安石恶其言保甲事出知许州寻召为学士承防天久不雨维言当自责求直言即命维草诏颁之人情大悦是日乃雨元祐更役法命维详定拜门下侍郎忌者谗之出知汝州坐党籍纳官里居】
　　韩缜【字玉汝维弟举进士为南京判官上言灾变词极剀切厯知开封府进同知枢宻院哲宗立拜尚书仆射以太子太保致仕卒諡庄敏子宗武第进士为河间令日食上言切直进都官员外郎】
　　韩瓘【字徳全开封人叅政亿之曽孙从刘安居游好学博雅元丰间知秀州政和初为于令莅官
　　所至敏鋭兴利除事无壅滞吏不敢欺皆谓有忠献家法】
　　韩忠彦【字师朴琦子举进士初为秘书丞徽宗时拜仆射帝用其言数下诏蠲逋责甄叙流人忠直知名之士稍见收用进左仆射封仪国公以与曽布不恊出知大名弟端彦賛善大夫纯彦徽猷直学士粹彦吏部侍郎嘉彦驸马都尉】
　　韩浩【琦孙靖康中以奉直大夫守潍州建炎二年金人攻城浩率众死守城防力战死之】韩驹【字子苍仙井监人少有文称政和中赐进士除秘书省正字出知分寜县迁中书舍人分譔祀明堂圆方泽等乐曲后以集贤殿修撰奉祀髙宗即位知江州驹尝从苏辙学评其诗似储光羲】
　　韩世忠【字良臣延安人目瞬如电鸷勇絶伦以应募立功擒方猎讨河北盗贼从髙宗南渡平苗刘之乱大败金乌珠于江中累迁横海武寜安化三镇节度使以不主和议忤秦桧解枢柄奉朝请后封咸安郡王卒諡忠武为中兴名将】
　　韩肖胄【字似夫忠彦孙父治以太仆少卿知相州肖胄初以防厯开封司録寻代父知相州自琦至肖胄三世守乡郡人以为荣建炎初知江州入为祠部郎应诏陈五事绍兴初以端明学士使金通问金人知其家世甚重之累迁签书枢宻院事后与其弟膺胄寓居越州卒】
　　韩彦直【世忠子登进士第调太社令累官工部尚书兼知临安府屡进谠言后以龙图阁学士提举万夀观卒封蕲春郡公尝摭宋朝事分为类目名水心镜凡百六十七卷】
　　韩元吉【字无咎颍川人绍兴间知建阳县用广而赋啬乃贸迁盐鹾以佐其费迁守建州表率端庄笃意学校以军兴调发功转朝奉大夫赴召去民甚懐之后官至吏部尚书】
　　韩逈【昭州人号东山野叟累官太子中舎致仕李师中以诗赠之曰未衰前巳得悬车骨立清风八
　　十余松竹最宜贫宅舎江山偏照白髭须】
　　韩公裔【开封人以三舘吏补官充康王府内知客累官岳阳军节度使卒赠太尉諡叅荣公裔早
　　着忠荩为天子故人能与黄善秦桧为异史称其知所向方】
　　韩元杰【字汉臣亿五世孙少有大志靖康中年十八以防选知临颍敌暴至其不支卑骑溃围而出宣抚刘光世奇其才荐知亳州乌珠入宼元杰大破敌众凯旋晋秩未尝自伐其功年五十卒】
　　韩元象【字中父元杰弟亦防补官嗜书尤工吟咏论古今成败常滚滚聴者忘倦少以功名自负
　　邵宏渊别置幕中从宏渊北伐元象谋居多孝宗以对便殿擢通判严州】
　　韩洙【字宗鲁铅山人海南黎安祚宿其家既去遗囊金数十星孝亷谨识之未防黎复至诘实悉归
　　之一无所取州以事闻诏赐东帛又事父母能竭其力乡人称为孝亷】
　　韩大寜【玉山人绍兴中进士有经世志尝着续百将传及周易集注乾道间上书剀切上览而异
　　之除知徳兴县有恵政】
　　韩彦古【世忠子知平江府至郡有士人持吏短长投状以占能否彦古曰此状汝不能为必有吏
　　人为者其人错愕即以实告于是捕吏杖之一郡以为神明】
　　韩梴【太师蕲王孙也绍熙初以朝请大夫直秘阁来知州事尝令郡博士葺州志七卷以行至今徴地文献者祖焉是时司法刘宰蔚有重望梴乃举宰充练达科宰后果大闻于世荐贤为国其真识治体者】
　　韩同卿【琦五世孙知泰州累迁庆逺军节度使加太尉卒諡靖防同卿女为寜宗后其季父侂胄自以有定策功声势薫灼同卿毎惧盈满不敢干政以故天下皆知侂胄为后族而不知同卿没一年而后崩侂胄见败人始服其善逺权势云】
　　韩祥【玉山人与弟补同登嘉定进士祥累官侍讲学士中书舎人补累官阙文阁学士兄弟俱阙
　　行文章世阙　韩理宗作阙又书翕和堂三大字赠之】
　　韩元龙【字子云以髙祖维恩泽补将仕郎厯天台令县久不治元龙悉力区画至忘家事有疏豪猾姓名来谂者谢不纳曰此一人耳即不以良民待之彼何以自新闻者感化邑遂大治仕终直龙图阁浙西提刑元龙性醇孝未尝辄去其母与弟尚书元吉友爱甚笃俱以文学显时以比坡颖云】
　　韩崇业【字继源武安人选尚秦王廷美女授驸马都尉廷美得罪削秩从贬房陵廷美卒起为静
　　难军行军司马厯屯卫大将军领髙州团练使卒】
　　韩宗师【字传道綘之子以父任厯州县既登第安石荐至集贤殿修撰知河中府卒初宗师在神
　　宗朝数赐对常弗忍去亲侧屡辞官不拜云】
　　韩宗武【缜之子第进士徽宗即位为秘书丞因日食上疏言近世事有防渐而不可不察者五大臣不畏公论小臣趋利附下一也人主息于政事威柄下移怨讟归上二也左右无辅拂之士守边无御侮之臣三也开境土以速边患耗赋财以弊民利四也嵗谷不登仓庾空竭人民流亡盗贼数起五也哲宗将祔庙中防索省中书画甚急宗武言哀慕方深不宜有丹青之玩陛下践祚如日初升当讲劘典训开广圣学好玩易志正古人所戒也寻除都官员外郎改开封府推官后又为淮南转运判官前使者贷上供钱禁庭遣使来索宗武奏具状词极鲠切坐贬秩罢归久之蔡京欲以知颍州帝语秘书事京不敢复言遂致仕累官太中大夫年八十三卒】
　　韩溥【京兆长安人唐相休之裔孙周显徳初第进士厯司门郎中溥详练台阁故事多知唐朝氏族与人谈亹亹然可聴号为近世肉谱缙绅颇推重之尤善笔札人多蔵其尺牍】
　　韩明【闗州守将元兵破闗州军溃散守赵章被擒明父子犹率所部兵亦战力屈始就擒】
　　【辽】韩延防【安次人少英迈渉猎经史累官崇文馆大学士政事令中机务悉令裁决为佐命功臣封
　　鲁国公子徳枢官侍中封赵国公】
　　韩知古【玉田人善谋识有量仕至中书令时国初礼文疎濶知古援据古典叅酌国俗为之由是
　　辽国礼文可观】
　　【金】韩昉【燕京人天庆初进士第一官至翰林学士礼部尚书叅知政事封郓国公昉性仁厚善属文长
　　于诏册尝作太祖睿徳神功碑当时称之】
　　【元】韩信同【寜徳人别号古遗受学于陈尚徳隠居不仕著书经讲义五百余篇及易经三礼旁注书
　　集解史类纂】
　　韩因【汴梁人少习举子业负气不羣盗据汝寜久讨不下防诏赦叛逆借因以唐州判官使持诏诣贼贼渠恐纳诏不读而纵因归报因乃周贼屯大言汝等好百姓何甘从贼驱使贼渠追因责之因极口肆詈贼怒寸割】
　　韩性【字明善绍兴人宋相琦八世孙天资警敏读书日记万言及长博综羣籍为文自成一家四方
　　学者多受业其门隠居不仕而卒諡庄节先生】
　　【明】韩成【虹县人从上亲征陈友谅贼悉众合围数重诸将计无所出成曰臣闻古之人有杀身以成仁者遂赐成龙衮端冕对贼投水中死遂解围追封髙阳侯子观累官都督同知有将才镇广西徭徸畏之如神与山云齐名】
　　韩克忠【字守信城武人洪武丁丑廷对第一授翰林修撰学行阙实擢国子司业兴补壊修明
　　学政宋讷之后克忠足以继之寻迁河南佥事】
　　韩祯【洪武初任叅政时展筑城池阃帅力欲亟成工役昼夜不得稍息军民困苦病亡祯谓曰城郭所以保民也今筑城而疲民是所谓以其所不爱及其所爱甚非安边保民意也朝廷闻之咎将谁归帅始惧又欲令五更始工二更而止祯曰不可乃召众定约以晨钟从事夕钟则已由是军民赴工者莫不感悦】
　　韩温【以指挥佥事守兰州洪武元年元将王保自甘肃来攻城凡四阅月温设方畧固守屡乗其怠
　　败之】
　　韩宜可【字伯时忠献公琦之后幼好学精敏淹博磊落有大志洪武初以嵗贡授山隂文学厯西台御史自以受知遇言事謇谔无所避大臣之贵幸者咸侧目焉出为陜西按察佥事坐累免为庶人寻起授山西布政使擢右副都御史宜可虽以文学名然明习法令厯宪台多所平反世称老吏云】
　　韩奕【字公望其先安阳人宋韩琦十一世孙南阙徙苏奕心理学尤精医道洪武初累荐不起所着有韩山人集少师姚广孝为序谓其冲澹幽婉无尘俗气厠于晋宋作者】
　　韩守益【字仲修号樗夀石首人生于元季及国朝以儒士摄教宜都膺贤良文学聘擢广西佥事有抚夷功补河南道御史因直言忤充国子膳夫供事不以人代寻命复御史究问本监官吏后补重庆太守调繁临江坐贡举事贬安庆府判复取为御史凡三厯台谏多激上怒至是命力士用铁锤击卧地怒平命太医院调治限三日入朝乃改春坊中允人争重之上亦有阙有疾恳辞居家闭戸吏部起用文移月至再三讣闻日上深痛惜召大学士杨溥曰卿同】
