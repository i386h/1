<!-- { "loadSidebar": true } -->
　　苏庠【澧州人以诗鸣苏轼一见比之唐李白自是清名籍甚时当国者诱以羙官庠笑而谢之绍圣初徐俯在枢筦力荐于朝不起后徙居丹阳秦桧欲召见庠曰吾老矣不忍取凟云壑卒年八十余号后湖居士有文集行世】
　　苏为【知邵武军政尚清简在郡有诗人所传诵后袁毂作守读其诗因为诗云手掬樵溪尘可洗恨
　　无雄笔继苏为】
　　苏云卿【广汉人绍兴间结庐豫章东湖人皆爱敬之称曰苏翁布褐草履终嵗不易畚砾为圃人争贸之以故薪米不乏有余则以周急少与张浚为布衣交浚为相驰书函金币属帅漕致之帅漕力请期以诘朝上谒旦则扃户閴然书币俱在而翁已遁矣竟不知所往】
　　苏椿【大名人以元帅守许州时元兵南下许节度使石伦遣提控髙珪往斥堠珪降元引大兵至城下使韩夀孙者持檄招降伦椿即斩之既而城陷椿被擒元将怒其不屈杀之伦亦投井死】
　　苏伯材【字延搆晋江人绍圣末进士知潮阳县有富民杀其侄女凂吏宻懐白金数百两置于前且白其事伯材械治之事连县佐部使者以闻诏褒其能知韶州宪司吏执翁源县平民为贼以幸赏赂县令梁格使狱死伯材防知事状以闻于朝格坐黥海岛伯材有文集周易解义三十卷兄珍玠子松俱登第】
　　苏钦【字伯承德化人政和中第进士除江西帅属贑卒叛为帅漕画策平之知巴州旧例有脚乘三千缗悉以代民输赋移阆州首陈州之利病六事复却例钱互送钱诸司以治最荐得旨再任未几除利州路转运判官又条时政五事上之卒于成都庆元间编修髙宗实録索钦行状家集奏状并御笔俱上之按兴化军志云钦迁居仙逰】
　　苏大璋【字颙之古田人父鸿以隂徳闻大璋少颍悟年十三通周易大义庆元中登进士第嘉泰中邑大水民居垫溺重以饥馑大璋上书乞常平使者苏霖躬临赈济民頼以活为道州敎官以阐扬正学为己任召试馆职除秘书省正字累迁著作郎转对力言禁固伪学之非忤大臣意遂累章丏外知吉州归自号双溪】
　　苏竦【字廷仪龙溪人登庆元第调肇庆府推幕有防介声天资好学凡所未见书必借阅或手抄不辍博通经史玩心理学集先儒诗易二札传折衷已见履行纯笃士流慕之】
　　苏权【字元仲侍父洸官賔州因学于张栻淳熙中登第歴梧州推官调福州敎授改秩知余干县终
　　辰州守有春秋解三卷子国台从潘炳讲学】
　　【元】苏耀素【至正间平谷县尹操守廉洁民有善词律挟害善良者耀素召至取其情状书诸粉壁其
　　人遂改行由是政声日着不数年拜内台御史】
　　苏天爵【真定人累官监察御史居四阅月章疏凡四十五上皆关大体总兵平淮右妖防卒于军
　　中】
　　苏大年【真定人年十五防学广陵因家焉有硕学鸿才不受辟举文辞翰墨皆絶出时辈至正间
　　上书于朝官以编修平生著述甚多自号西坡又号林屋洞主】
　　苏照【字明逺建安人至正间以明经荐至京预纂修事欲授以官以亲老辞精翰染称为名】苏金【字用之号浄信居士少因荒乱无师逢人輙捧书质问稍长文艺皆通天兵下吴人物凋耗金赁舟往讯亲故篷底获布囊一中有金银器各数事金舣舟以俟失者至悉还之一无所取尝夜有盗逾墙足蹑假山石仆犬惊不能去金觉与钱一千俾作生理戒无此为盗感愧卒为善】
　　【明】苏从善【字晋卿当涂人国初为长兴州知州廉介警敏善于治理时州治新倡从善辟田野集户
　　口賛军政休养生息民懐其徳】
　　苏葵【字伯诚顺徳人以翰林编修陞江西提学佥事性刚介不茍合太监董让搆陷之理官附董欲加之刑南昌诸生数百人号泣白寃拥入扶苏去事竟得雪其名愈彰歴福建右布政使】
　　苏伯衡【字平仲金华人宋文定公辙九世孙少警敏絶伦中嵗大肆力于文辞精博敷腴时称其
　　工洪武初擢国史院编修以疾辞归有文集行于世】
　　苏伯厚【名坤以字行建安人聪明博学元季累荐不起以养亲读书为乐国朝洪武乙丑有司以明经荐授建寜府训导迁晋府伴读未赴成祖即位以知者荐与修髙庙实録擢翰林侍书复与修永乐大典迁检讨两典防试备讲东宫】
　　苏敏【洪武中知庐州府莅政八载吏民肃然州县德之虽童稚亦皆称颂卒于官阖郡之人为之垂
　　涕】
　　苏仲简【名境以字行建安人照之子善文辞与兄伯厚弟叔敬季雅自相讲授洪武初以明经荐
　　授崇安县训导所着有敬所小集】
　　苏瓒【字文玉河间人洪武中谪任崇明当官勤廉尤致意于农事官终工部侍郎才能著称】苏铨【洪武初栁州卫指挥佥事谋略过人首创公署操兵有法贼攻刦融县铨率兵奋击贼败散后
　　复聚众剽掠铨设法擒之自此畏服不出民赖以安】
　　苏镒【字良金建安人伯厚子永乐间以明经举拜中书舎人陞吏部验封司主事寻改贠外郎举纂
　　修事转稽勲司郎中食四品俸所着有金台寓稿】
　　苏琦【郑州知州言时宜三事一屯田积粟以备边需二选股肱重臣分镇要害三招徕耕种以实中
　　原上谓其言可采命防酌行之】
　　苏恭让【汉阳知府为治简而明严而不苛每遇重役必恳请简省民赖以安】
　　苏钲【字良声别号竹坡建安人性孝友尤颖敏敦笃喜读书好吟咏善书翰及写竹石花木山水为人所珍虽居城市日闭门不干与世事一时大夫士咸礼敬之所着有竹坡吟稿数十卷藏于家】
　　苏韚【字廷茂江隂人成化五年任韶州知府心公而恕政简而明吏胥畏法军民恱服厯副使】苏恩【字从仁华亭人正徳进士廵按广东首抑权豪革和买均差徭民甚便之】
　　苏佑【字舜泽山东濮州人嘉靖丙戌进士为御史擢江西提学副使厯官宣大总督军务兵部尚书
　　勒归平生喜为诗篇盖自释褐时已有浩瀚不羣之气矣】
　　苏存【字性甫任丘人嘉靖癸丑进士任知府】
　　苏朝宗【字汝见汲县人嘉靖丙辰进士任御史厯山东防议】
　　苏旻【字舜夫嘉定人父病竭力迎医治疗弗愈及卒哀毁防絶独负上治墓结庐其侧悲号不少置一日雨甚水侵墓旻荷锸决之获金五锭人以为孝感所致旻不自私尽买药治棺以施人父有遗产悉让诸弟知县王术重其孝义赠之以诗】

　　万姓统谱卷十二
　　钦定四库全书
　　万姓统谱卷十三　　　　明　凌廸知　撰上平声
　　七虞
　　符【琅琊羽音鲁顿公孙雅为秦符玺令因氏】
　　【汉】符融【字伟明浚仪人游太学师事李膺幅巾奋袖谈辞如云膺毎捧手叹息知名公府连辟不应】符干仁【撰修眞秘録一卷】
　　符天定【琼州人迪功郎】
　　【晋】符雅【为人乐施乞人塡门曰天下物何常今日富明日贫耳位尚书令】
　　【南北】符洪【字广世仕后赵拜冠军将军】
　　符雄【字元才秦安人洪之季子少善兵书而多谋略好施下士便弓马有政术符徤僣位为佐命元勲权侔人主而谦恭奉法徤常曰元才吾姬旦也及卒徤哭之呕血曰天不欲吾定四海邪何夺元才之速也】
　　【唐】符令竒【宗时初为卢龙军禆将劝田承嗣委质朝廷田恱怒切让令竒骂曰尔防恩背主旦夕死吾教子以顺杀身庸何悔钧死愈尔逺矣恱怒奋而起令竒临刑色不变年七十九夷其家】
　　符璘【字元亮令竒子居环卫十三年赠越州都督】
　　【五代】符存审【字徳详陈州宛丘人事李罕之罕之归晋晋王以为义儿军使赐姓李名存审存审为将
　　有机略大小百余战未尝败衂与周徳威齐名】
　　符令谦【官赵州刺史有善政卒于州州人号泣送葬者数千人当时号为良刺史】
　　【宋】符彦卿【宛丘人善骑射事唐庄宗以谨厚出入卧内入汉以功封魏国公周封魏王宋初加太师彦卿为将有谋善战颇谦恭下士所得赏赐悉分给士卒故人乐为之用周世宗及宋太宗后皆其女也】
　　符授【南丰人元丰间进士性恬退不事干谒累官中奉大夫卒】
　　符盛【字昌国阆中人大观登第抚州司法参军】
　　符居简【南丰人咸和中为徳清尹】
　　符昭愿【彦卿子谨厚谦约颇读书开宝中知澶州】
　　符中行【授之子政和进士知成都府所至有政绩裁减用兵横敛之半任江西转运使】
　　【明】符节【长兴人洪武中任刑部主事改御史】
　　符铭【琼山人洪武中进士中书舎人】
　　符观【新喻人治进士】
　　符济【福建人初仕为万安知县擢安庆知府济公平而廉干吏民亦皆恱服君子曰符济律身以正
　　待军卫甚严人多仰之】
　　符锡【新喻人嘉靖三年任饶州府通判设施调度卓有条理劳来安集政教寖行】
　　符验【黄岩人嘉靖进士任御史】
　　苻【琅琊角音本姓蒲蒲洪孙坚以籖文有草付字改姓苻晋】苻驹【苻坚从兄子也幼懐远操不屑时荣坚曰吾家千里驹也】
　　苻朗【坚从兄时贤并用唾壶朗独夸之使小儿跪而张口唾而含出】
　　苻习【事赵王为军校王被弑王镕上书庄宗求习习号泣曰臣世家赵受赵王恩尝以一剑与臣使
　　自効今闻王死欲以劔自刭念卒无益请击赵破贼报王寃庄宗壮之】
　　苻表【苻朗兄子也徙居安城大中间年十六母姜氏有疾侍省昼夜数十母一食表亦一食母不食
　　将絶表感咽而殒俄顷母亦没葬于四望冈太守为表其墓】
　　【宋】苻南运【琼州司法】
　　巫【平阳商音以技为氏】
　　【商】巫咸【相殷王太戊保乂王家其子巫贤又相祖乙相传为金夏县人】
　　巫贤【贤士】
　　【汉】巫捷【冀州刺史】
　　巫都【着养生经】
　　巫晦【宁化人隆兴进士知信丰县事】
　　【唐】巫大章【光化人天宝末昭徳判官】
　　【宋】巫伋【枢宻使建康人】
　　巫似修【临泾人苏州守】
　　巫孝杰【江宁人淳熈进士】
　　巫明允【绍兴中华亭尹】
　　巫梦艾【宁化人嘉定进士】
　　巫潜【宁化人嘉定进士】
　　巫双瑞【宁化人淳佑进士】
　　【明】巫觊【合肥人洪武中袭父懿百戸才能著称洪熈初以功陞都督同知挂征虏前将军印鎭守辽东
　　边方安靖】
　　巫章瑶【清流人永乐举人初授江西建昌知县严明立政亷介自守】
　　巫泰【句容人永乐举人任通判】
　　巫俨【字克庄仪眞人正统举人任知县】
　　巫子秀【兴宁人英勇絶人家居罗冈与诸贼巢穴近治癸亥贼胡防彭锦扇乱子秀独能防画保其乡又设竒略致贼死者百五十人皆亲斩之献馘于官复恳请官兵尽灭其属贼憾之一夕围其家子秀夫妇被执贼先杀其妇示子秀欲逼跪之子秀厉声骂曰死即死耳肯为逆狗屈耶遂被害裂其尸】
　　巫玺【长汀人正徳进士授通判】
　　巫继咸【广徳州人嘉靖进士授御史】
　　吾【已姓昆吾氏之后】
　　【汉】吾扈【广陵令】
　　【三国】吾粲【字孔休为呉参军校尉以舟师拒魏绠绁防絶为魏军所获众皆攀缘号呼吏士恐船倾没皆以戈矛撞击不受粲与黄渊独令船人以承取之左右以为船重必败粲曰船败当俱死耳人穷奈何弃之所活者百余人】
