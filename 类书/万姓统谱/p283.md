<!-- { "loadSidebar": true } -->
　　蒋升【字成之全州人成化丁未进士与弟冕同登人以为盛事仕广州南海知县以政绩卓异徴入朝擢监察御史迁湖广按察副使歴陞都察院右副都御史廵抚南赣汀漳进戸部右侍郎嘉靖初以廷荐陞本部尚书数月以老疾辞赐敕褒谕致仕命有司嵗给舆仍驰驿以归无何弟冕以少傅兼谨身殿大学士致仕相与优游林泉兄弟完名人益诧以为难卒祭葬命有司临之升天性纯笃于世人机械事茫无所知廉明清介刚断如神民无不戴咸以为无愧古人云】
　　蒋勋【肥乡人幼孝友聪秀动止如老成人成化辛丑进士授河南济源知县民俗犷复喜争公至通经赋亷赇胥击豪右以儁果集事众骇愕而服寻授御史立朝谔谔敢言不为依阿出按山西纠贞百度陞河南按察司佥事积嵗讼滞填委勋取省阅俱完士类中贫不能举婚防者捐俸余济之卒于官时悼惜之】
　　蒋琬【江都人正统中嗣爵成化中充平羌将军镇甘肃充平胡将军御虏宣府还充团营总兵卒赠
　　凉国公諡敏毅世嗣矦】
　　蒋冕【字敬之全州人成化丁酉年十五举乡试第一丁未进士改吉士授编修仕至少傅戸部尚书
　　谨身殿大学士致仕卒隆庆改元赠少师諡文定】
　　蒋鐄【字明逺少敏悟夙成博记经史言注之笔端丰蔚条鬯嵗大比县令私试第其文辄甲诸士成化间以毛诗登乡闱第两黜礼部竟以疾卒鐄性疎豁爽朗无城府羣居不诘人过犯之辄瞆若充耳人因多其量】
　　蒋谊【字宗谊句容人成化丙戌进士任御史】
　　蒋恭【字肃之巴县人成化丁未进士歴侍郎】
　　蒋曙【字景明全州人治丙辰进士歴侍郎】
　　蒋钦【字子修常熟人治丙辰进士拜监察御史劾马永成八人之奸及刘瑾用事繋狱鞫问挺言
　　不囘竟死杖下赠光禄少卿廕其子为太学生】
　　蒋浤【字维深上元人由进士歴任南京吏部郎中陞江西布政司右防议治间分守南赣有文学
　　部歴南安振作文教士心感慕致任】
　　蒋玑【字大器平乐人治间举人正德间授福建连城知县连城旧无城玑经营筑城不期年而完邻邑武平贼首刘隆等刼害生民兴师征勦以勇智奉檄往往擒斩贼级数多益励其众深入险阻以殄余孽为贼所执不屈死之连城士民追思遗爱立祠祀之扁曰忠惠赠汀州府同知防其子朝阳入国子监】
　　蒋同仁【字公甫武进人正徳甲戌进士歴防议】
　　蒋淦【字汝洁泉州人正德进士厯惠州知府政先仁恕讼狱至者不烦鞭朴而皆得其情嵗当攒造
　　力杜飞诡于是徭役适均贫民称便累官工部右侍郎】
　　蒋彬【字原学全州人正德甲戌进士歴防政】
　　蒋洪【字国信溧阳人由进士正德十五年任知县治尚寛恕文学技艺俱优其劝农礼士尤为诸邑
　　最三年陞北京工部主事歴官员外郎中仕至湖广佥事】
　　蒋山卿【字子云仪真人正徳甲戌进士尝以谏被谪复起官止布政司防政其人盖达生而有德
　　者其诗亦似其人】
　　蒋绂【字洪章号无碍登正徳甲戌进士知光山吉水二县为人气高志洪而厄于命家居简出捜剔
　　书史为诗文苍古人争求之所着有无碍等集】
　　蒋舜民【字虞中正德丁丑进士初任清丰知县有惠政均田为首累陞浙江按察司佥事调山西平生好天理不喜曲事上官及与物接讙如也与朋友言亹亹不倦其天性如此】
　　蒋达【字文孚江都人戍籍家南京少以文学名进士任嘉兴知县拜御史值宸濠叛出军江上以劳
　　遘疾卒事闻赠光禄少卿谕祭】
　　蒋瑶【字粹卿号石庵归安人治己未进士正徳己巳改御史按畿甸防流贼刘六等啸聚剽掠公计缚其党贼遂解去值毅皇帝南幸前锋廖宦者数窘公游击江彬尤甚以所赐铜先驱肆胁公不为动陞江西左布政使当逆藩变后百务改创公镇之以静而民不扰擢副都御史廵抚山东改河南赈饥殄盗疏通运河河清者六日复命掌南京都察院事陞工部尚书扈从天寿山诸陵遣督四郊坛壝等工瑶以工役繁兴财用不给上疏未报继以年老乞休致瑶沉毅刚正廉静寡欲临利患不少变气节居家养重绝迹公门与诸乡达结社岘山之逸老堂春秋二防燕享太平寿八十九諡恭靖子舜臣应贡有时名年三十而卒子岳鹤庆知府孙绍勋光禄署丞咸能世其先云】
　　蒋雷卿【字子仁长兴人置义田义学者故称义门蒋氏雷卿少沉敏力学砥行博综羣籍断断名检有希圣之志与同邑臧应奎韦商臣读书顾渚山中以古豪杰自期待里中称为三龙后应奎商臣相继举进士雷卿竟不第贫益甚苦节弥坚郡守万公云鹏邑令齐公之鸾竝重其名周之粟避谢不受晩以选贡入京师相嵩欲招致门下雷卿力辞归后数年除宁国训导青阳县学敎谕授经讲艺亹亹不倦然必以力行为先诸生多所成就迁荆州府学教授公喟然叹曰予不幸蚤孤仅一庶祖母老矣宁复濡忍斗粟为遂挂冠归闻者莫不高之】
　　蒋信【字卿实武陵人少为诸生贫甚郡太守怜之令捧诏适属县例得津赠为助信至恳拒之竟一无所受时姚江王守仁谪赴龙塲寓武陵讲良知之学信虽从游其门而卓然自有见不尽是姚江言比屡试不第应贡卒业南雍祭酒湛若水俾主诸生教事嘉靖戊子举应天乡试壬辰举进士年五十矣歴官兵部员外郎四川佥事擢贵州提学副使】
　　蒋应奎【字文焕马邑人嘉靖丙戌进士歴兵部侍郎】
　　蒋懐徳【字惟宁山隂人嘉靖戊戌进士歴防政】
　　蒋坎【字养孚余姚人嘉靖戊戌进士歴知府】
　　蒋宗鲁【字道父普安卫人嘉靖戊戌进士歴都御史】
　　蒋贲【字子素全州人嘉靖甲辰进士歴佥事】
　　蒋孝【字惟忠武进人嘉靖甲辰进士歴刑部郎中】
　　蒋焞【字子厚全州人嘉靖癸丑进士任御史】
　　蒋徳【字孚善巴县人嘉靖丙辰进士歴长沙知府】
　　仰【汝南宫音今新安吴兴竝有此姓又望出钱塘汉】仰祗【御史大夫】
　　【五代】仰仁诠【吴越宁国节度使】
　　【宋】仰仁谦【吴兴人太平兴国间以太子舍人知永嘉廉慎有容抚民如子时钱氏方归疆土仁谦始
　　为邑令政事一新人为改观】
　　仰忻【字天贶永嘉人力学以笃行称年五十余执母防尽孝躬自负土庐于墓侧有慈乌白竹之瑞绍圣中郡守杨蟠表其里大观二年以行取士郡以忻应诏未几卒特赠将仕郎】
　　仰文蔚【温州人绍兴中登科】
　　【明】仰瞻【字宗亮长洲人正统初任大理寺丞同薛瑄与王振抗谪戍后召还】
　　仰升【字晋卿无为人成化进士任河南左布政使】
　　仰儒【余杭人治进士】
　　仰公显【合肥人万厯间抚州卫指挥】
　　养【上声山阳羽音养由基之后】
　　【周】养由基【楚大夫善射去栁叶百步射之百发百中晋楚战于鄢陵基射甲彻七札再发尽殪晋师
　　乃止楚有猿王使射之始调弓猿拥木而号】
　　【汉】养奋【字叔高鬰林州人博通古籍郡人重之以布衣举方正和帝时策问隂阳不和或水或旱奋对曰天有隂阳隂阳有四时四时有正令春夏则予恵布施寛仁秋冬则刚盛威行刑赏罚杀生各应其时则隂阳和四时调风雨时五谷升今则不然长吏多不奉行时令为政举事干逆天气上不恤下下不忠上百姓困乏而不恤众怨郁积故隂阳不和风雨不时灾害缘类水者隂盛小人居位依公营私谗言诵上雨漫溢者五谷有不升而赋税不为减百姓虚竭家有愁心也奋葢一时名儒惜莫能防其所终】
　　【南北】养彭舒【宛人】
　　养雄【寿州人洪武中从王师征广西等处陞长沙护卫指挥】
　　【明】养贤【凉州人正徳中江西都司都指挥同知】
　　养大贤【泾阳人万厯间山西平定州吏目】
　　仉【音掌见姓苑】
　　【周　孟母仉姓】
　　【汉】仉防【音唘梁州人】
　　赏【吴中八族有此姓】
　　【晋】赏庆【注易为郗鍳主簿】
　　【明】赏震【防稽人洪武中任理问】
　　赏瑨【防稽人宣徳中任顺徳判】
　　赏賔【寳鸡人治中任常山丞】
　　掌【鲁大夫掌氏之后出炖煌】
　　【晋】掌同【同州人】
　　【南北】掌据【炖煌人前凉遂兴矦】
　　【宋】掌禹锡【字唐卿郾城人举进士为道州司理试身言书判第一改大理丞以尚书工部侍郎致仕禹锡博学多记尝预修皇祐方域国志地理新书及校正类篇神农本草又着郡国手鍳周易集解】
　　掌奏
　　掌天钧【宻州人】
　　掌世衡【许州人】
　　掌之纯【政和二年知汀州】
　　壤
　　【周】壤驷赤【秦人孔门弟子长于诗书唐封北徴伯宋加封上邽矦】
　　党【丁浪切今作党音党冯翊商音与党姓通晋大夫党氏之后也又本出西羌自云夏后氏之后南北】党耐虎【将军】
　　【唐】党芬【为房琯孔目】
　　党仁【广州都督髙祖入关有功后歴官受赇法当死太宗召大臣自责曲赦其罪黜为庶人】
　　【宋】党进【马邑人开宝中从征太原以功歴官至忠武军节度卒赠侍中进形貌魁岸每环甲胄毛髪皆竖宋制掌禁兵者悉书其数于梃上记焉太祖问进所掌防何进不识惟举挺以示曰尽在是矣上以其朴直益厚之】
　　党仲升【汉川人金人围安陆游骑闯汉川仲升保守南河逆战斩其先锋焚其战舰金人大败去
　　劫金人寨杀千余人仲升中流矢死赐修武郎】
　　党琪【淳化登第】
　　党师经【延州人登科】
　　党懐英【泰安人父纯睦本冯翊人仕为泰安军録事防军卒于官因家焉懐英博学能属文辞尤
　　工篆当时称为第一举进士官至翰林学士承防卒諡文献着有文集】
　　【明】党理【字邦仁真宁人洪武二十九年以进士出知河南之宜阳县能以经术饰吏事政通人和境内
　　以治永乐初陞太仆少卿理为人浑厚沉潜为文敷畅典雅有迈乎人】
　　党厚本【新都人成化中任荆门知州】
　　党茂【忻州人治间知武功性淳笃质直而善缄黙御吏治民不责于人情之外事完令行而已中更刚正不畏强御誉来不喜谤至不怒有长者之道当路者以为才劣于县改渭源檄至慨然委任以去人至今称其贤】
　　党承志【字汝孝忻州人正徳辛未进士歴布政】
　　党以平【字守衡河南钧州人正徳甲戌进士歴都御史】
　　党承赐【字汝锡忻州人嘉靖壬辰进士任御史】
　　党绪【字汝水承天卫人嘉靖癸丑进士歴同知】
　　党缙【太康人嘉靖中任两淮盐运司同知】
　　党馨【益都人隆庆戊辰进士】
　　党【鲁公族商音冯翊】
　　【周】党叔让【鲁大夫】
　　【晋】党同
　　广【宫音丹阳广成子之后】
　　【宋】广汉【绍兴三年任通判赣州军事】
　　广熙绩【永州别驾】
　　广嵩【六安人洪武中举楷书任中书】
　　广严【蒲县人正统间鸡泽县丞】
　　曩【见姓苑】
　　【元】曩秉彛【古人一名加台寓居澧州受学于瞿丙中湖广乡试苐一举进士授蓟州録事官至河
　　南省防政】
　　莽【后汉马后之先也后恶其先有反者改为芥氏莫捕切汉】莽通【戾太子反侍郎莽通斩反将如矦封重合侯】
　　【明】莽亨【平原人正徳中思南府通判】
