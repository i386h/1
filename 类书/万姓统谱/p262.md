<!-- { "loadSidebar": true } -->
　　买济【河内人正徳中任懐宁县主簿】
　　哈
　　【元】哈【常徳府人】
　　【明】哈新民【长葛人洪武初任御史】
　　哈民安【新民子洪武中以人材任给事中】
　　哈铭【顺天玉田人正统间锦衣千户从北狩歴锦州指挥】
　　哈昭【天顺间以江西守备御敌死于阵】
　　哈永森【泸州人治中任茶陵州判官】
　　假【上声望出陈留】
　　【汉】假仓
　　乃
　　【元】乃穆泰【字景春三山人至正末以延平路总管监南安县时当冦乱调度转输以给军饷劳徕绥
　　辑以复流亡复以政暇修举学校时称良吏】
　　楷【见姓苑】
　　骇【见姓苑】
　　十贿
　　隗【余杭宫音春秋时翟国隗姓子孙因氏焉】
　　【周】隗林【秦相】
　　【汉】隗嚣【成纪人季父崔素豪侠闻王莽兵败谋起兵应汉咸谓嚣素有名好经书共推为上将军称汉复元年据天水更始败士大夫皆归嚣素谦恭下士由此名震西州建武初邓禹承制以嚣为西州大将军嚣将王元劝其据险自守后光武西征嚣奔西城而死子纯降】
　　隗崔【嚣叔父白虎将军劝嚣归汉】
　　隗久【陈敬王客】
　　隗相【犍为人事母孝母恶江边水不洁必得江心水乃就饮食相以舟汲之患其流急后江心忽涌
　　出一石舟乃可依人以为孝感所至朝廷征拜为郎】
　　【南北】隗禧【字子牙京兆人少好学三辅乱禧担负经书诵习之拜郎中年八十余以老处家就之学者甚
　　多】
　　【晋】隗炤【汝隂人善易临终书板授妻曰后丑年春当有诏使来姓龚此人负吾金即以此版往责至期果有龚使至妻赍版往使者惘然良久乃悟取蓍筮之叹曰妙哉吾不负金汝夫自有金知汝渐困故藏金以待知我善易故书版以寓意耳金五百斤盛以青瓮覆以铜柈在屋东去壁一丈入地九尺掘之如卜】
　　隗瑾【髙昌人劝梁主纳谏】
　　【明】隗邦衡【潜江人嘉靖乙丑进士】
　　隗应元【嘉靖中山西举人任平乡尹】
　　隗稷【富平人万厯间四川资县知县】
　　海【见姓苑望出薛郡齐海春之后】
　　【唐】海鹏【撰草泾一卷】
　　【明】海源善【洪武中知安化县新设县治勤于政事谓人肌肤受之父母何可毁伤乃以熟皮为鞭使
　　知愧而已民爱敬之不忍欺焉】
　　海渊【广东人洪武初户部尚书】
　　海岱【临淮人正统中四川射洪县知县】
　　海澄【字静之广东电白人成化乙未进士任御史】
　　海鲤【湖广人治进士】
　　海阔【电白人正德举人】
　　海辅【字汝宁上蔡人举人正徳中任抚州府同知】
　　海瑞【字国祥广东琼山人举人嘉靖间户部主事以直言厯大理寺丞应天巡抚南京提督粮储都
　　御史】
　　宰【征音西河周大夫宰孔之后以官为氏又望出　国周】宰予【字宰我孔门髙弟在言语科为临菑大夫】
　　宰喧【鲁人】
　　【汉】宰直【仕汉为司空掾】
　　宰宣【农人】
　　宰鼂【仕为防稽太守】
　　【宋】宰需【扬州人登科】
　　【元】宰献【畨禺人至正丁未进士】
　　【明】宰用【山后人成化中以宁川衞指挥歴陞都督佥事镇守四川】
　　宰魁【济阳人治中赞皇知县】
　　宰正【保安人治中任四川都指挥】
　　宰卿【海丰人嘉靖中六安衞指挥】
　　采【黄帝封其子于右北平采亭因氏焉】
　　【汉】采皓【度辽将军】
　　【明】采凤翔【凤阳人嘉靖中浙江海宁衞指挥】
　　亥【官氏志俟亥氏改为亥氏望出河南】
　　【周】亥唐【晋人隠居贤者】
　　载【即戴之讹也】
　　【汉】载戴
　　【宋】载永【太平人登科】
　　每
　　【汉】每当时【印薮】
　　霭
　　【明】霭翠【阿画之后仕元为四川等处行中书省左丞兼顺元等处宣慰使本朝洪武初归附授懐逺将
　　军世袭宣慰使今安氏其后也】
　　霭郁【泌阳人永乐举人任邯郸县知县居官勤慎操行刚方劝农桑兴学校士民懐之】霭霞【泌阳人成化举人】
　　改
　　【周】改产【秦大夫】
　　嵬
　　【宋】嵬通【环庆路巡检】
　　在
　　【晋】在育【汝南太守】
　　揣
　　【明】揣本【泌阳人永乐举人】
　　待【见姓苑】
　　毐【见姓苑】
　　敳【入觊隤敳之后以王父字为氏】















　　万姓统谱卷七十九
　　钦定四库全书
　　万姓统谱卷八十　　　　明　凌迪知　撰上声
　　十一轸
　　闵【陇西宫音闵损之后】
　　【周】闵马父【鲁大夫】
　　闵损【字子骞孔门居徳行科不仕大夫之家性孝后母衣损芦花已二子以絮父知欲出妻损吿曰
　　母在一子寒母去三子单母感之遂成慈母】
　　【汉】闵业【耿况门下掾与冦恂同劝况归汉有功拜关内侯辽西太守】
　　闵贡【字仲叔太原人世称节士客居安邑家贫日买猪肝一片屠者或不肯安邑令闻之勅吏常给仲叔怪问而知之叹曰闵仲叔岂以口腹累安邑邪遂去沛汉建武中以博士征不至】
　　闵堪【王霸乡人光武以为都尉后拜代相弟林为代太傅】
　　【晋】闵鸿【广陵人与薛兼纪瞻顾荣贺循号五隽初入洛司空张华见而叹曰此南金也陆机陆云竒之
　　曰此儿非龙驹当是凤雏有集二卷】
　　【南北】闵湛【著作令史注礼传】
　　闵亮【尚书】
　　闵弼【后魏鴈门人秘书郎】
　　【唐】闵勗【潭州留后】
　　【宋】闵惟庆【歙人屯田员外郎景徳进士子从周都官员外郎天圣进士孙师文南安军通判崇宁进
　　士】
　　闵瑱【镇南节度使】
　　闵师文【宣和间教授兼道源书院山长】
　　闵端义【嘉定进士】
　　闵昌言
　　闵敷
　　闵从周
　　闵叔献【南阳人登科】
　　闵鲁【河南人乌程尹】
　　闵汾【奉新人景祐进士】
　　闵泾【新建人绍圣进士】
　　闵瑞【诸安人绍圣进士】
　　闵大雅【奉新人嘉定进士】
　　闵仁应【浮梁人咸淳进士】
　　闵师厚【与郑澥榜及第只压得陈传一名自赋云有眼不堪着郑澥囘头犹喜得陈传】闵希声【皇祐末令邑劝课有方催科不扰抑强植弱周贫苏惫即其勤政惠民虽古称循良何以
　　加焉祀名宦祠】
　　【元】闵本【河内人性刚正敏给始为御史台掾平反寃狱甚有声五转为吏部尚书移刑户二部皆以能见称尝上章乞谢事不允诏授集贤侍讲学士及大兵薄京城本乃北向再拜大书其职衔姓名于屋壁与妻程氏及二女皆缢死】
　　闵仲达【瑞逺人】
　　【明】闵良【洪武中杭州举人】
　　闵巽【字顺甫浮梁人正统戊午举人】
　　闵乹【浮梁人正统元年举贤良方正为海宁县丞处事简径清军有方秩满父老盈道送行陞知漳
　　浦县】
　　闵逸【都昌人正统六年石首县丞】
　　闵悌【横州人正统进士】
　　闵鼇【浮梁人】
　　闵完【浮梁人俱正统举人】
　　闵安【字安仁浮梁人景泰庚午举人】
　　闵宏【字子违浮梁人天顺己夘举人】
　　闵珪【字朝英乌程人天顺甲申进士授御史有风力按歴河南等处在在有声陞江西按察副使转广东按察使寻陞都察院左佥都御史巡抚顺天寻陞刑部侍郎治辛亥以闵珪素谙两广民情陞右都御史总领军务歴左都御史掌院事台纲肃然寻陞刑部尚书赠少保諡庄懿珪刚直端庄侃侃持正为时名臣】
　　闵凤【字廷仪浮梁人天顺己夘举人】
　　闵彦忠【名恂以字显浮梁人饬行教家里人化之累荐而不起有芸轩集】
　　闵宽【字大临浮梁人中乡举倅济南预修漕河改宝应时征夷馈饷不乏转徳安同知戎籍以清应
　　城巨盗受约束擢两淮运同归无长物】
　　闵鹗【字廷举浮梁人成化丙午福建宁州学正】
　　闵防秀【浮梁人成化举人】
　　闵谦【嘉兴人成化举人】
　　闵【浮梁人幼失父诚心事母母没庐墓服阕复追父丧三年仍服除三十余年庐墓如居丧日成
　　化间事闻旌表】
　　闵槐【字公甫任丘人治乙丑进士歴按察副使】
　　闵楷【字正甫任丘人治乙丑进士歴官刑部尚书】
　　闵铭【颖州人治中任教谕】
　　闵鲁【南昌人正徳举人任知县】
　　闵富【鳯阳人主东乡县簿斤斤执法不侵费百姓一钱其长考之曰吏迹儒心后卒于官长厚赙之
　　而归其丧】
　　闵以仁【四川渠县人正徳中自华隂簿陞知孝义县性勤敏日夜不辍课树艺兴学政给诸楮膏之费时其优劣以激进之继脩孔庙浚筑城隍雉堞凡县事干理无遗莅政有余材未几卒于官民咸嗟咨之】
　　闵旦【字景周浮梁人嘉靖壬辰进士厯郎中】
　　闵煦【字和卿任丘人嘉靖乙未进士歴刑部尚书】
　　闵如霖【字师望乌程人庄懿从孙嘉靖壬辰进士选庶吉士授编脩寻转谕徳奉勅纂修防典继掌国子监严身率物不苛细六馆之士至今徳之壬子以礼部侍郎兼学士主教庶吉士与多士商论国家大故使知辅养所急寻改史部掌詹事府丙辰陞南京礼部尚书霖寛大优赡三典文衡一主武举较阅精审咸称得人厯官清华应制敏捷心虚神朗遇事能断赠太子少保子道孚官生道鸣举人】
　　闵宜劭【字安卿庄懿公孙年弱冠举嘉靖辛夘乡试己未授应天府通判事尚简易不乐烦苛实心应事不屑毁方瓦合忤上官调两淮运判转荆州府通判筑堤防水人称为闵公堤劭素性淳确不懐机心言无枝叶动遵矩度业承世胄无异寒素君子称其有俭徳云】
　　闵嘉庆【字原礼庄懿公曾孙由国子生任东城兵马指挥卒于京原礼魁梧白晳而长善为容倜傥正直言语不阿亦不谈人隠慝乡族人多爱敬之乡族人有争者辄居闲讲解至出已赀以为媾有从弟其恕者家贫好读书原礼数遗之钱粟待庶弟庶侄推己所有抚摩训育尤人所难盖乡邦之善士云】
　　闵文庆【嘉靖壬子江西解元浮梁人】
　　尹【天水征音少昊之子封尹城又师尹以官为氏又望出河间上古】尹夀【尧师居河阳说道德经教以无为之道又传道与彭祖见古今人表】
　　【周】尹吉甫【房陵人宣王内史初宣王励精中兴修文武大业乃命吉甫北征俨狁后宣王自将伐淮夷命吉甫策程伯休父为司马申伯封谢仲山甫城齐吉甫咸作诗以赠送之】
　　尹铎【赵简子使为晋阳请曰以为茧丝乎抑为保障乎简子曰保障哉于是损其户数民宽以和】尹伯竒【吉甫子事后母孝无衣无履践霜挽车韩愈为之作履霜操张横渠云勇于从而顺令者
　　伯竒也】
　　尹轨【杜仲有道之士也周穆王召之居终南山尹真人草楼因号楼观道之名始此】
　　尹喜【周时人为函谷关令望见紫气又占风而知有神仙过老君果至授喜链气内修吐纳之道三
　　宫正一之法】
　　尹何【郑人子皮欲使为邑子产曰不可犹未能操刀而使割也子有美锦不使人学制焉大官大邑
　　身之所庇也而使学者制焉其为美锦不亦多乎】
　　尹亹【识吴夫差自败】
　　尹文【处士着尹学三卷】
