<!-- { "loadSidebar": true } -->
　　邓根【字深伯昭武人登进士第建炎初令崇徳治剧有风力倜傥饶气槩日与豪右保防乡井团丁壮习武艺是秋陈通叛于杭根部鎗仗手佐鲍贻逊逼城与战辛道宗军溃贼势益张畧地独不入境溃卒帖首经由不扰秀卒徐明叛囚守赵叔近根领兵至城下明拥妓饮西楼根募射生手以弩射矢着明牀与妓俱仆守城者散去遂诛明以功改秩二郡四年代程俱为守兵烬后经理有方秀民頼之】
　　邓三鳯【字鸣阳东安人博学以词赋名举贤良方正绍兴壬戌进士判福州以荐躬阅御书叅订仪礼复上书追论王安石父子进礼部尚书与梁克家不合乞归道卒所修宋仪礼制论议方正有古史风】
　　邓考甫【字成之临川人第进士至奉议郎提防开封府界河渠坐事去官遂闬户著书不复言仕元符求直言孝甫年八十一上书论熙宁而下权臣迭起败世误人蔡京嫉之削籍羁筠州崇宁去党碑释遂臣同类者五十三人惟考甫与范柔中封觉民独居遂卒于筠且死命防孙名世执笔口占百余言其略曰予自谓山中宰相虚有其才也自谓文昌先生虚有其词也不得大用于盛世亦无憾焉盖有天命耳所论述有卜世大寳伊周素蕴义命杂著太平策要等凡二百五十余篇】
　　邓名世【字元亚临川人天资笃厚为文长于叙事先是议臣禁学春秋及诸史者名世独酷嗜之试有司屡以援春秋见黜同舍又告其藏元祐党人文集笑曰是足以废吾身乎乃杜门却扫益研究经史考三传同异徃徃发诸儒所未到御史刘大中宣谕江南得所着春秋四谱等书荐之命録其书以进遂以布衣上殿进治人务实等説上嘉纳寻赐出身除敕令所删修官兼史馆校勘时绍兴四年也所著书又有春秋论説春秋类史春秋公子谱列国诸臣图左氏韵语国朝宰相年表古今姓氏辨证皇极大衍数大乐书文集等合三百余卷】
　　邓驿【字千里沙县人淳熈二年登第厯秘书省正字迁校书郎充嘉王直讲遂为左司谏亮直敢言不避权幸庆元初召为起居舍人拜中书舍人朱熹以忤韩侂胄罢讲筵驿面奏乞留不许吕祖俭上疏留赵汝愚并论朱熹等不当遂语侵侂胄安置韶州太学生杨宏中等以救汝愚坐编管皆封録还黄不草制未几以集英殿修撰知泉州进文华阁待制奉祠】
　　邓约礼【字文范家临川从象山学登淳熈五年第尝为江州徳化丞两摄邑葺理凋得民心为温州教授与叶水心定交平生学问根本于家庭孝弟慈爱之风逹于乡党尝语人曰某得一官但能少济诸贫困兄弟耳】
　　邓啓【字元廸崇仁人为人有气节早名能诗凃守约序其集曰人知先生之诗工力絶伦而不知先
　　生之道之死不屈先生以是为诗故不追少陵不止】
　　邓林【字楚材福清人年十五以诗义魁乡校十六游江湖与辛弃疾善又为周必大之客淳熈中登第调防和簿一时名公如陈傅良戴溪朱熹吕祖谦皆尝与之交游几三上书于朝大意皆讥切朝政时朝议欲授以中都干官或曰邓林若在中都此谤议之府也遂授石城县丞有虚斋文集行于世】
　　邓泳【字徳载约礼子嘉定十三年进士授分宁簿居荆湖制司幕下再调江陵录参有御寇功累官至右文殿修撰迁刑部侍郎会天变求言泳奏爱惜根本爱惜人才爱惜日力泳居官所至以亷见称晩嵗坐累迁谪卒】
　　邓均【一名垌建昌人嘉定中进士官至吏部侍郎践履纯粹政事寛平所至以邓佛称之卒諡清惠】邓若水【字平仲井研人博通经史嘉定中进士时史弥远柄国若水对防极论其奸嘉禧间为太学博士当对草奏数千言丞相乔行简闻之即奏若水通判宁国府到官数月以言罢遂不仕若水学务躬行尝削木为主大书曰自古以来忠臣孝子义夫节妇之位嵗时祀之】
　　邓宗古【简州人父死自培土为坟庐其侧晨夕号恸甘露降墓木里中号为邓孝子】邓得遇【卭州人淳祐进士累官知昭州迁广西提防刑狱兼知静江府时兵起长沙破静江得遇幅纸书云宋室忠臣邓氏孝子不忍偷生宁甘溺死彭咸故居乃吾潭府屈公子平乃吾伴侣优哉游哉吾得其所遂投南流江而死】
　　邓戒【始兴人与弟辟以家学相勗嘉定中聨名登第故当时作诗者有尤喜聨名唤兄弟之句】邓洵美【辽州人干祐中与李昉同年及第后相遇赠诗忆昔词塲共着鞭当年莺谷喜同迁闗河
　　契阔三千里音信稀疎二十年】
　　邓光荐【字中甫庐陵人举进士少负竒气与文天祥同勤王赞画居多挈家入广东遇土贼妻子皆焚死累官礼部侍郎权直学士国亡投海者再不得死元将张范礼致舟中至建康得归故山以没】
　　【元】邓文原【绵州人博学善书初为杭州学正累官翰林待制出佥事西亷访司事时呉兴民有愬弟夜为长身者刺其右胁而死有司执直初更者使服文原鞫之得真杀人者人以为神后迁集贤直学士兼国子祭酒卒諡文肃有文集行世】
　　邓牧【钱塘人能通庄列诸书下笔追古作者尝居余杭洞霄宫之超然馆经月不出四方名胜以文
　　字请者交至非其人虽请之弗与大徳中无疾而逝所着有洞霄志文稿】
　　【明】邓愈【虹县人器量宏伟沉毅简重元季兵起来归从定金陵有功累官至御史大夫封衞国公愈临大敌而不惧有大功而不矜好贤下士寛惠爱人尝厯镇广徳宣徽严饶抚南昌襄阳所至明立赏罚抚以恩信八州之人至今徳之追封宁河王諡武顺】
　　邓刚【国初以战功授扬州衞镇抚沈鸷善谋书有胆气遇事风生革除年文庙大兵至扬州廵按御史王彬驻城内鋭意御守乃命刚赞画戎务刚因劝彬必先躬艰危示忠愤以激人心由是荐某可将正卒僃城守某可率竒兵伺隙出战某处村料可具器械义民某某可办饷馈井井如也彬用其筹策日夜躬廵城督众刚亦时衞左右匡襄益力已而召刚缒城下议息战刚至不屈而死】
　　邓文铿【字德声永安人洪武十八年进士任高州府茂名县知县以治最召入为刑部主事累陞至佥都御史不畏强御风裁有声时贵戚有冐禁鬻私茶者盖闗边计也众莫敢言文铿独劾之其人卒寘于法文铿亦坐是出知武昌府】
　　邓谦【资县人洪武末乡试举人才识过人厯任勤能累官浙江左布政使】
　　邓林【字士齐新会人名观善洪武丙子领乡荐为广西贵县教谕林素嗜学能为古文章复长于诗歌自谓学诗于陶韦李杜学文于史汉韩柳学书于晋唐诸名家考满京师时大学士杨士竒祭酒李时勉阅其诗文相谓曰岭南一代文人也暂留史馆修书寻出教南昌多有荐其学行者乃迁吏部騐封稽勲二司主事宣徳四年三月以事忤防谪居杭州林博记多才器识洪迈会论侃侃杭士夫多从之为湖山游与布政使姚肇隠士夏诚诸人防游倡和仁和士人张震编集刋行曰湖山游咏録其为人所重如此】
　　邓伟竒【字子才安仁人登洪武乙丑会试第一高祖皇帝亲制防试时预试者四百七十二人擢丁显为第一伟竒次之俱授翰林修撰先是辛亥开科以呉伯宗为首至是始复临轩之制伟竒天资秀异博洽頴敏善属文尤长于诗是科最为得人】
　　邓瑜【洪武间为济南衞指挥同知将从征嘱其妻胡氏曰我为人臣当尽死节汝为人妻能尽贞节
　　乎胡氏许诺瑜果殁于阵胡氏守节不渝诏旌其门】
　　邓仑【字惟玉武陵人永乐甲辰进士授兵科给事中数上章疏遇事风生尝条军务曰选将领练兵卒汰冗官犒边军禁边止侵渔谨失机严纪律贷贫匠徙达官凡十事士论韪之陞河间长芦盐运使建议盐课利害切时病者十余事民商便之陟兵部侍郎寻卒】
　　邓真【江夏人防頴异好学永乐九年进士擢监察御史政事通敏谳狱详明寻陞山东按察使转布政使处事公平爱民如子后卒于官吏民或见其行止如生咸以为神绘像祀之】
　　邓棨【南城人永乐间进士擢监察御史举清军伍有能声特迁陜西按察使清誉益彰进陞右副都
　　御史扈从北征卒于师诏赠右都御史官其一子】
　　邓珍【吉水人永乐进士第三】
　　邓恂【字性善宿松人宣徳初由举人知内乡敦本抑末前政积逋负殊甚恂为设策偿结民不扰
　　而事集时尚书许廓廵抚河南表其政绩未及擢用而卒】
　　邓安【定远人福建都指挥佥事多智计有威望正綂己巳沙尤寇邓茂七攻劫城邑诸邑民多避地入城城中羣不逞将乗机为奸利安捕杀其首数人而复精选士将勤训练严讥察以警僃之一城生聚咸倚頼焉】
　　邓颙【字伯昻乐昌人正綂壬戌进士知永丰县邓茂七反颙率十人与战生擒贼将二人遇伏为其
　　所执骂贼而死事闻赠光禄少卿諡忠毅子瑗球俱进士】
　　邓廷瓒【字宗器巴陵人景防进士授淳安知县九载陞梧州知府复补　　府厯官总制两广右副都御史掌院事复出镇梧州卒赠太子少保諡襄毅瓒处事求济待人不疑度量廓如莫窥其际至所设施动中机宜其中明炳人亦莫能及也】
　　邓珤【梦溪人为县刑曹录景防元年草寇复发攻掠乡村民骇窜至杨梅迳路狭人莫能进贼数百廹及珤挥戈挺身与之战自午至申贼乱鎗伤其胷珤悍然不顾贼畏其勇而退珤亦力疲倚岩石僵立而死境中之民悉頼保全】
　　邓贵【字安远吉水人正綂壬戌进士厯叅政】
　　邓庠【宜章人成化进士南京户部尚书】
　　邓璋【字礼方涿州人成化丁未进士正徳初以都御史廵抚河南莅政严明豪滑屏迹厯南京户部
　　尚书】
　　邓存德【新郑人成化进士任刑部主事有右善世道坚盗卖度牒存徳鞫实治罪尚书董方芘之欲缓其事存德奏闻方上言存德率意妄为诏存德道坚俱下狱存德降调道坚释放给事中雷泽等上言当宥存德而罪道坚不报】
　　邓镇【永州人通六籍诸史善属文性刚鲠议论持正成化中走京师言大计忤权贵下锦衣狱拷掠
　　折去一足经赦回教授终其身】
　　邓璩【宣化人治间知雷州亷介刚方不避权贵接珠池内侍持正不屈兴学崇教有循良称】邓万斛【富顺人由进士治十一年任诸城知县性明敏发奸摘伏如神然心存爱物凡所推行悉求裕民之道是邑田地圮于河塌于沙多不可耕民苦于赔粮万斛即条疏奏乞免租百姓至今思之】
　　邓应仁【字子荣南海人由进士治末自户部郎中来守太平亷静寡欲政尚平恕在任数年惟携一家僮自随燕处陶然门无私谒惟务徳化不事鞭扑既去民思慕之有绘像祀于家者】
　　邓显芳【辰州人补邑庠弟子员正徳七年镇筸苖叛侵掠村寨人皆逃避芳以母柩在堂固守弗去人怵以贼患芳曰弃母而逃心实不忍况平生读书所学何事苖至使芳为乡导芳不从遂遇害支觧于母柩之前闻者怜之】
　　邓尚义【字以正永兴人正徳甲戌进士歴太仆寺少卿】
　　寗【齐郡徴音衞康叔之后至成公生季亹食采于寗以邑为氏周】寗越【中牟人苦耕之劳问其友曰如何可以免此苦也友曰其学乎勤三十年可免越曰然人将休吾不敢休人将卧吾不敢卧如是十五年亦足矣乃发愤学十三年而齐威公师之】
　　寗戚【衞人家贫无资为人挽车至齐国于车下饭牛扣牛角而歌曰南山矸白石烂中有鲤鱼长尺半生不逄尧与舜禅短布单衣才至骭从昬饭牛至夜半长夜漫漫何时旦桓公闻而异之命管仲迎之拜为上卿后迁国相】
