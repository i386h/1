<!-- { "loadSidebar": true } -->
　　刘学裘【字传之珙之仲子初珙没无子以学雅学裘为后学裘用父防补承奉郎多歴州县一以循良为治吏民皆化之尝守抚州修复学校刻防约于堂以示学者时一至为解说义理之学移守邕州秩满召还后以疾累得郡不赴终中散大夫】
　　刘侯【字硕翁象山人总角日诵千言为文操笔立成登绍兴三十年进士倅绍兴府帅使朱熹雅敬之委以诸暨萧山荒政活民十万改知岳州东宫引见言事光宗见其仪容整肃音吐明畅注目首肯悉为报可至郡覈四邑常赋外免其板帐凿空者其目凡八歳减一万一千有竒奏定为今除直秘阁召直尚书礼部郎中卒所至有遗爱民立生祠祀之】
　　刘允升【名阶以字行允升建州布衣也闻岳武穆被逮诣阙上书讼其寃秦桧大怒下棘寺论死】刘霖【昌州永川人后居泸州宋泸州安抚使海应春杀判官李丁孙推官唐奎瑞以城叛降元霖诣合州张珏计复泸珏初未许霖愿以身质珏乃决军行至城下夜四鼔先遣人梯城斩闗举入城巷战杀应春遂复泸州珏以霖知南平军卒死于兵】
　　刘长孺【耀州人为签书博州判官防公事刘豫僭号长孺以书谕以祸福豫怒囚之百日终不屈】刘一止【字行甫述族孙宣和间登第为秘书郎迁给事中封驳不避权贵绍兴中以敷文阁直学士致仕有类槀五十卷从弟宁止亦中第官至吏部侍郎进徽猷阁学士知秀州论疏多剀切有教忠堂类槀十卷】
　　刘岑【吴兴人迁居溧阳博学爱士有古君子风登进士第累官户部侍郎以徽猷阁侍制致仕】刘寳【岳飞将尝从破杨么有功及飞遇害寳遂散其部曲隠居华容山卒】
　　刘惟辅【泾州人为熙河马歩军副总管金人陥秦州惟辅迎战杀伤大当又刺杀其将黑锋敌为夺气金人略熙河惟辅出焚积粟匿山寺中为金人所执诱之不言遇害张浚承制赠昭化军节度使官其子孙十二人】
　　刘锜【字信叔仲武第九子也徙顺徳军美仪状善射声如洪钟宣和间授阁门祗髙宗即位差知岷州绍兴中召还为江东路副总管金人围顺昌锜大败之以计令终夜自战积尸盈野后乌珠自来锜又大败之死者数万累官至太尉帅荆南府卒諡武穆】
　　刘之望【合江人绍兴中进士宰相沈该荐以无尘埃气召除学官迁秘书省正字所着有观堂集】刘光世【字平叔延庆子以讨河北贼有功拜镇海军节度使后从髙宗南渡累立战功封杨国公
　　卒諡武僖后追封鄜王】
　　刘章【字文孺龙游人少警异日诵数千言绍兴中廷试第一居馆职秦桧恶其不附已讽言者劾出之桧死召还累官礼部尚书兼给事中章容貌魁硕以周宻自守出入两朝被顾遇未尝泄禁中一语以资政殿学士致仕卒諡靖文】
　　刘颖【字公实西安人绍兴末进士调溧阳主簿张浚知其贤遣子栻与游讲明理学頴尝言士以不辱身为重在从班日韩侂胄旧与欢好及侂胄用事颖谢絶之累迁刑部侍郎以寳谟阁直学士致仕】
　　刘元瑜【知潭州猺人数为冦元瑜使州人杨谓入海山説酋长四百余人出聴命因厚犒之籍以
　　为民凡千二百戸】
　　刘徳秀【丰城人举进士歴官谏议大夫吏部尚书进龙圗阁学士四川制置使改知潭州召签枢
　　宻院进爵郡公为政严而不苛帅蜀尤有去思自号退轩有遗槀数十巻】
　　刘安雅【绍兴间知梅州防防贼陈荣等围城安雅命取钩吻草研汁投酒中散于民居贼遣人赍
　　牒索金银遂磔之盗入民居纵饮死者百数贼疑惧遁去围遂解】
　　刘才邵【字美中庐陵人鹗之后绍兴中累官中书舍人兼权直学士院髙宗称其文出知漳州开渠溉田民甚徳之召拜工部侍郎权吏部尚书才邵气和貌防方权臣用事日雍和逊避以保名节所着有檆溪居士集】
　　刘克逊【字无兢克庄弟也以父任补官调古田令以救荒捕盗着劳绩辟江西帅干秤提令行奴有告主窖镪者克逊曰不可以训累迁知邵武军威爱并行除剧盗兴教化改潮州初银价平毎丁赋钱五百后银贵加至四倍下教蠲之曰纵得罪无恨移泉州以疾奉祠克逊一生清贫尤工于诗叶适赵汝谈称之弟克刚为泉州録叅真徳秀荐知沙县后知恵州清俭治办修起废卒于官】
　　刘弥邵【字寿翁夙之子夙方盛年殁家贫有书数厨弥邵慨念先泽卧起其间不为举子业惟以学古为心自六经以下莫不抄纂考论古今断制义理一以洙泗闗洛之语为法事必求通理欲实践自童至耄确然不移少以贫食于学后弃去郡博士俞来致学俸郤不受郡守杨栋创尊徳堂于学宫以处之亦不乆留及栋提防福建刑狱复论荐于朝未报卒年八十二】
　　刘宬【由科第知古田县遇禋霈例授山成京秩诰已下惮不敢白山成性狷介尝质经于陈宓评史于郑寅问易于蔡渊自是之外罕与人接临卒犹为诸孙讲张栻集解孟子一章所着有易稾汉考等书藏于家】
　　刘洵直【字子浩年十二父亡十六失母时已知苦学篝灯几筵之旁号恸即诵书率至夜分尝一夕族父闻哭声甚哀问故曰读马周传至其言少失父母犬马之养无所施为之悲感不能自止诸父竒之两以乡举试礼部为第七人登绍兴二十一年第调永巷县主簿秩满授漳州教投终通判平江府年五十七赠金紫光禄大夫子榘棠皆登进士第】
　　刘清之【字子澄临江人受业兄靖之博极书传绍兴末举进士及见朱熹慨然志义理之学尝为髙安县丞赈济有方徙知宜黄县孝宗时召对首论民困兵骄累官知衡州善政甚多罢主云台观光宗即位起知袁州所着有训新书通録墨庄祭仪时令诸书】
　　刘子羽【字彦修韐长子建炎初为枢宻院检详文字与张浚同谋诛范琼及浚宣抚川陜为叅议军事荐吴玠吴璘中兴战功居多子羽之力也后知镇江府兼沿江安抚使】
　　刘子翚【字彦冲韐次子痛愤父死庐墓三年执丧致嬴疾服除授通判兴化军以不堪吏事辞归武夷山妻死不再娶事母兄尽孝友讲学不倦学者多从之游号屏山先生】
　　刘子翼【字彦礼韐之季子也以用防补官时宣和中韐守真定女真入冦韐遣子翼入奏战守事宜累迁浙东提举茶盐事改广东转运判官奉祠俄以循吏荐知抚州徙信州子翼开明勤决而本之以恕所至简易不扰民甚爱之】
　　刘珙【字共父子羽长子生有竒质从季父子翚学时刻苦自励登进士乙科绍兴末为中书舍人兼直学士院金人渝盟一时诏檄皆出其手临数镇民爱之如父母后同知枢宻院事果精明断时近习用事力裁抑之卒諡忠肃】
　　刘勉之【字致中崇安人自幼强学日诵数千言以乡举诣太学时禁伊洛学勉之潜抄日诵师事谯定杨时归结艸堂读书力耕自给绍兴间召至与秦桧不合即谢病归学者号白水先生】
　　刘诲【建炎中金乌珠军至杭州守臣康允之弃城退保赭山时诲自楚州赴召在城中军民推之为
　　守后死于难赠直龙圗阁】
　　刘季裴【字少度福安人十嵗能文绍兴中进士歴秘书丞监察御史起居郎兼太子左庻子终朝散郎秘阁修撰季裴乾道间作十论以进中一篇论何承天屯田矩画甚详上方欲行两淮屯田事大见称赏毎经筵顾问所对皆称防所着有论孟周易解頥斋遗槀】
　　刘汲【字直夫绍兴进士除武信军推官后谪蓬州税钦宗召赴阙汲奏愿得驱驰外服治兵食以卫京师金人攻之益急矢下如雨军中请汲去汲不许曰使谪知安抚使在此为国致死敌大至汲死之】
　　刘度【字汝一博闻强记内翰汪藻一见异之以制科荐登绍兴己丑进士歴官台谏辛巳歳敌人败盟条陈三策大驾巡邉留居谏省上即位抗疏陈春秋正始之道有传言鉴古五十篇杂文三十巻】
　　刘年【字且老孝宗时知武陵寛严有则境内冐耕芜田究正之息讼均赋定版借毁淫祠罪其
　　倡首者部使者闻于朝年秩满造朝竟不谒政府而归迁通判沅州】
　　刘如愚【字明逺崇安人有才干善属文尤喜吟咏居乡日与朱文公唱酬从子珙与同登第调秀州海盐尉获海贼改秩知福州古田县秩满倅徳庆权新州寻除行在审计院终江西帅司叅议官】
　　刘翔【字图南浦城人通诸经尤注意于易以累举得官调蕲春尉因上其所着易卦辞有防看详监学以通经防闻授福州教授莅任初谓教官实风化所系要当上不负天子次不负州郡下不负子弟入学之意在官轩轾抑扬尽合公论再任潭州教授多士归心卒于官有经进易解十巻翰林洪迈为之序】
　　刘玶【字平父崇安人子翚之子仕为从事郎自号七省翁毎与朱文公诸名贤倡和有诗集一十巻】刘大中【字立道真州人绍兴七年自兵部尚书知处州在任激浊扬清抑强扶弱所部肃然初民输秋租监官恣下渔取大中令输户自觧吏不能为扰未几召还除吏部尚书寻再知处州乞祠提举临安洞霄宫】
　　刘砥【字履之世南子六嵗日诵千言至览忠孝大节辄激发感慨十歳通九经传记能缀词赋宋乾道间与弟砺俱中童子科尝读释老书曰此不足习乃治举子业又曰此不宜専习因徧取伊洛诸儒书读之有见率其弟砺登朱文公之门文公嘉其笃志敏学受先天太极图传充然有得文公晩修礼书砥预编次以时方攻道学遂无复仕进意与蔡元定黄榦相友善二公尝徃来其家因顔其读书之室曰龙峯岩年四十五卒所编有王朝礼论语孟子解皆未脱槀】
　　刘砺【字用之砥之弟幼頴悟孝弟登童子科后受学于朱文公文公尝曰履之兄弟却差胜若更加功或可望耳与黄榦最友善及禁伪学志尚愈笃蔡元定编置道州砺与其兄餽赆甚厚年四十七卒】
　　刘子玠【字君锡砥之子父卒乃生鞠子外家六歳哭其叔父如成人既长从黄榦学非名士不交非义理之书不存尝类列先贤矩范叅之已意以教戒其子侄曰行好事做好人足矣侥求名利非吾志也平居退焉若无及其见义必为不类流俗则有人之所难能者尝逊田数百亩与诸子侄以成母志年四十八卒】
　　刘玠【潭州将官建炎中金人陥潭州玠挺身血战中数十矢死于阵民为立庙张栻作记】刘夙【字賔之莆田人绍兴辛未南省第二人孝宗朝召试馆职极论荐举之弊皆由大臣为惠而不为政所致除著作佐郎上封事曰陛下与曾觌龙大渊辈觞咏唱酧字而不名罢宰相易大将待其言而后决裁革侥幸当自宫掖近侍始请外除湖北帅叅起知衢州奉劄论纾民力罢贡献辨君子小人曽觌道衢谒夙不纳徙知温州寻奉祠卒】
　　刘朔【字复之夙之弟绍兴庚辰南省第一人孝宗初立召对曰陛下何不延纳愤激敢言之士而听讦直难堪之言因以自考察成败得失且及曽觌龙大渊罪状出知福清县寻奉祠再召入对时虞允文方賛恢复朔言宜选兵蓄财以待其变免试除正字出为福建帅叅道卒子起晦字建翁登第歴贵溪令召为秘书省正字蔚有时望识者谓其材行不沗其父云】
　　刘允廸【玉山人隆与初进士知徳安县为政一本子儒术以惠爱得民后居家建义学以教族子
　　弟及乡人之愿学者累官至朝奉郎叅议沿海制置使军事】
　　刘兴祖【字孝先大庾人习易春秋旁通声律登乾道五年郑侨榜进士第以春秋授蓝廷坚中丙
　　科初调韶之録叅因感阳肤为士师之言遂五仕为冷官以通直郎致仕】
　　刘迂【宜黄人隠居不仕文章敏赡自成一家诸子百家皆精究迨朱陆诸儒防鵞湖尝以诗请益于
　　理学有所得年八十余无疾沭浴焚香而卒有文集】
