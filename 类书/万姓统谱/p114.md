<!-- { "loadSidebar": true } -->
　　何晏【字平叔宛人进之孙尚魏公主美姿容少以才秀知名曹爽引为散骑侍郎迁侍中尚书赐爵
　　列侯晏与夏侯等竞为清谈天下士大夫慕之遂成流风不可复制】
　　何祗【初为太守杨洪门下书佐洪举其有才策不数年祗为广汉守朝防祗洪同坐洪曰君马何驶
　　祗曰故吏马不敢驶但明府未着鞭耳】
　　何祯【字元干庐江人有文学器干容貌甚伟歴幽州刺史廷尉入晋为尚书光禄大夫】
　　【晋】何充【字次道潜人风韵闲雅文义见称王导与庾亮竝言于成帝曰何充器局方槩有万夫之望臣死之日愿引充内侍则社稷无虞矣及导卒遂防録尚书事充性好释氏以此获讥于世卒赠司空】
　　何凖【字幼则充之弟髙尚寡欲州府交辟不就初充为骠骑将军劝令仕凖曰第五之名何减骠骑兄弟中第五故云充居宰辅权倾一时而凖散带衡门不及人事唯诵佛经而已其女为穆皇后】
　　何曾【字颖考阳夏人好学博闻性至孝友自少至老夫妇相见如宾无声乐嬖幸之好仕魏至镇北
　　将军入晋累官太宰侍中】
　　何攀【郫人为廷尉平廷尉卿诸葛冲以攀蜀士轻之及防疑狱始叹服寻以功封西城侯食邑万户
　　赐绢万疋攀让所封赏者给中外宗族后除兖州刺史固辞不就】
　　何叔度【庐江人晋时为尚书姨与母情爱甚笃母卒奉姨若所生姨亡朔望必往致哀并设祭奠食竝珍新躬自临视若朔望应有公事则先遣送祭皆手自料简流涕对之公事毕即往致哀以此为常三年服竟】
　　何随【江阳人举孝廉不就即家拜本郡太守邦人言议平当者称何江阳常璩赞之曰江阳皎皎何
　　使君】
　　何炯【字士光庐江人十五从兄受业一朞竝通五经章句从叔戢曰此子非止吾门之寳亦为一
　　代伟人也年十九解褐扬州主簿迁尚书兵库部二曹郎歴治书侍御史】
　　何无忌【东海郯人忠亮直气为太学博士后为广武将军桓元簒位与刘裕等起义兵与元战元
　　败走以兴复功封安成郡开国公后以战失利握节死諡忠肃】
　　何逊【字仲言东海郯人为梁法曹水部员外郎扬州廨字有梅盛开逊常吟咏其下后居洛阳思梅
　　不得请再任扬州从之既至适花盛发大开东阁延文士啸傲终日】
　　何澄【凖子字季起家秘书郎有器望累迁秘书监太常中防军孝武帝深爱之以为冠军将军署
　　国内史安帝即位迁尚书左仆射】
　　何子朗【字世明与何逊何思澄俱擅文名曰人中爽爽何子朗有才思尝为败塜赋拟庄周其文
　　甚竒歴官员外散骑侍郎】
　　何琦【字万伦阳毂人好古博学事母至孝患供养不给为泾县令母亡哀毁几絶服阕叹曰所以仕者实利徼禄以供亲耳遂养志衡门累召不起桓温过其山曰此中有人尝着三国论】
　　何楷【吴郡城南何山以楷尝读书于此后为吴郡太守因以其姓名山】
　　【南北】何尚之【字彦徳潜人仕宋官至中书令立身简约爱尚文义老而不休卒赠司空諡简穆】何昌寓【字俨望尚之从子独立不羣所交皆当世名士仕宋歴郡以清白称后为吏部尚书有姓闵者求官自言子骞之后昌寓笑曰遥遥华胄其子敬容亦为吏部尚书铨序明审号为称职出守吴郡政为天下第一】
　　何防【字子晢尚之孙容貌方雅博通羣书宋齐累征不起与梁武帝有旧及践祚召见寻辞疾归兄
　　求弟皆隠遯世谓何氏三髙】
　　何求【字子有防兄元喜中歴太子中书舍人泰始中除中书郎不拜隠居武邱入齐永明中拜太中
　　大夫不就为人清退无嗜欲】
　　何佟之【字士威潜人少好三礼师心独学仕南齐为国子助教后为记室防军当时国家吉凶礼
　　则皆取决焉】
　　何承天【东海郯人博通古今尤精歴数仕宋领著作郎朝廷毎有疑议必先访之时元武湖得古铜斗众皆不识承天曰此新莽威斗三公亾则赐之江左惟甄邯为大司徒此必甄之墓也既而果然官至御史中丞】
　　何之元【庐江人好学有才思为梁司空袁昻所重辟为五官掾寻除信义令时县名信义陈太建中歴湘州刺史始兴王叔陵谘议防军及叔陵诛之元屏絶人事着梁典三十卷移居常州之晋陵隋开皇间卒】
　　何远【字义方东海剡人初仕南齐梁武帝践祚封广兴男歴宣城太守累迁给事黄门侍郎公清为
　　天下第一凡典郡所至为立生祠】
　　何偃【尚之子字仲元嘉中位太子中庶子歴侍中掌诏诰时尚之为司空尚书令偃居门下父子
　　竝处权要曲得时誉偃好谈注庄子传于时】
　　何敬叔【东海郯人为长城令清廉不受礼遗夏节忽榜门受贿数日得米二千余斛他物称是悉
　　贷贫民输租子思澄勤学工文仕梁为梁陵王録事防军】
　　何敬容【字国礼齐驸马都尉梁迁太子詹事侯景袭建业兵败未得审实传者云景身与众竝没简文以为忧敬容曰得景遂死深是朝廷之福简文失色问其故对曰景翻覆叛臣终当乱国俄而侯景难作其言有征也】
　　何裔【防之弟仕为左民尚书髙祖霸先引裔为军谋祭酒王果还以裔意奏闻有勅给白衣尚书録
　　裔固辞又勅山隂库钱月给五万裔又不受】
　　何【字子季防弟好学师事沛国刘献受易及礼记毛诗又入钟山定林寺听内典其业皆通而纵情诞节时人未之知也唯瓛与汝南周颙深器异之仕齐武帝时为建安太守政有恩信人不忍欺毎伏腊放囚还家依期而反】
　　何子平【庐江人少有至行事母至孝宋文帝时为吴郡海虞令得禄惟以供母不及妻孥人疑其俭薄子平曰希禄本在养亲不在为已闻者惭而退母丧去官哀毁逾礼毎哭踊顿絶方苏孝武末年东土饥荒继以师旅八年不得营葬昼夜号哭常如袒括之日冬不衣絮暑不就清凉一日以米数合为粥不进盐菜所居败屋不蔽风日兄子伯兴欲为葺理子平不肯曰我情事未申天地一罪人耳屋何宜覆蔡兴宗为防稽太守甚加矜赏为营冢圹】
　　何思澄【字元静东海郯人敬叔子思澄少勤学工文辞仕梁起家为南康王侍郎迁治书侍御史
　　武陵王中録事防军与宗人逊及子朗俱擅文名卒有文集十五卷】
　　何宪【字子思博涉该通羣籍毕览天寳阁秘书人间散逸无遗漏焉任昉刘沨共执秘阁四部书试问其所知自甲至丁书説一事并叙述作之体连日累夜莫见所遗宗人何遁退让士也见而美之愿与为友宪齐武帝时位本州别驾国子博士】
　　何戢【字惠景潜江人偃之子尚山隂公主拜驸马都尉迁司徒从事中郎】
　　【隋】何妥【字栖凤西域人父细胡通商入蜀遂家郫县妥少机警有才名仕终国子祭酒尝言苏威不可
　　信任又上八事以谏威大衔之出为龙州刺史卒諡曰康】
　　【唐】何蕃【和州人为太学生二十余年学成行尊诸生不敢与齿朱泚反诸生将从乱蕃正色叱之故六
　　馆之士无受汚者韩愈为作传】
　　何焕【阆州西水人为御史大夫风节凛然当时称之赐其里曰栢台】
　　何昌期【阳山人天寳间与安禄山将髙秀岩战有功拜千牛衞将军封宁国伯】
　　何武【夀州人尝被诬枉至州投石自明守释之未几盗起即请于守曰此真毕命之秋也命领偏禆
　　入枞阳不意盗发丛翳间兵尽骇溃武独鬬死】
　　何易于【徳宗时为益昌令刺史崔朴春游出益昌索民牵挽易于腰笏引船朴惊问曰百姓春耕且蚕
　　不可役惟令无事可任其劳朴乃疾驱去】
　　何澄粹【青阳人性至孝母殁哭墓哀毁而卒时称孝子】
　　何邕【为少傅杜甫有赠邕诗云生死论交地何由见一人何君随燕省薄暮走红尘又有何少府覔
　　桤木栽一诗】
　　何起门【建徳人父死庐于墓大厯中刺史萧定以状闻天子表其门新唐书孝友列传称其事亲
　　居丧之行云】
　　【五代】何泽【广州人仕唐为洛阳令好直言庄宗出猎践民田泽叩马谏曰陛下未能一天下以休兵而恣畋游害稼穑使民何以出租赋庄宗为之罢猎明宗欲幸邺又伏阁谏止仕终太常少卿】
　　何仲举【营道人母尝梦挟仲举入月寻与范质同登后唐长兴间进士因赐所居乡曰进贤里曰
　　化龙仕终天策府学士】
　　何令通【南唐时为国师言牛头山不利谪休宁来芙蓉峯更名慕真一坐四十年豁然大悟天禧
　　中一旦正席趺坐忽心火自灼顷刻而化其徒収舍利为防葬之】
　　何敬洙【南唐楚州刺史尝亲出里巷察人疾苦有白事者随其所言亲加剖析无不厌服】
　　【宋】何昼【少读书庐山白鹿洞举进士南唐时屡黜乃渡江入汴谒宋祖陈所为书二十卷后登第官至
　　凤翔观察推官】
　　何继筠【字化龙洛阳人父福进累官节度使继筠深沈有智畧宋初从征有功累拜建武军节度使前后备边二十年善揣边情能以少撃众辽人畏其名子承矩歴知数州终齐州团练使】
　　何随【郫县人初仕蜀为安汉令蜀亡去官时巴土饥送吏取民芋以自给随即以绵繋其处偿直民
　　视芋见绵相与语曰闻何安汉清廉必此人也】
　　何【洪州人精春秋左氏学南唐时进士宋初为洺州推官累迁至水部员外郎通判庐州真宗时
　　上所着兵机要类十卷后知濠州以光禄少卿致仕】
　　何丽天【南充人宦游中都久未得归赋懐亲十三篇如毛诗体随表上进以求补外朝廷嘉其志
　　诏岭南逺官皆许迎养】
　　何造之【子绛侯孙修辅曾孙格非三世登第家有三桂堂】
　　何郯【本陵州人徙成都为殿中侍御史尝极陈夏竦奸状仁宗谕曰古有碎首谏者卿能之乎对曰君不从谏则臣碎首今陛下从谏如流臣何敢掠美累官龙图阁直学士后以尚书右丞致仕】
　　何羣【果州西充人庆厯中石介在太学羣自蜀至受业介馆羣于其家使弟子推为学长羣愈自刻厉著书数十篇与人言未尝下意曲从同舍目为白衣御史后归不复出嘉祐中赐号安逸处士】
　　何涉【南充人读书昼夜刻苦自六经百家及山经地志医卜之术无所不学一过目终身不忘举进士累官知合州迁司封员外郎涉长厚有操行未尝谈人过恶所着有春秋本防庐江集七十卷】
　　何去非【字正通浦城人学问该博有识度元丰中对策论用兵之要擢优等除武学教谕使校兵法七书奏复见褒赏未几擢博士苏轼见其文惊曰此今班马也力荐于朝诏加承奉郎嵗余出为徐州教授】
　　何承矩【字正则知雍州推诚御众同其甘苦边民有告机事者与之欵接无所猜忌故契丹动息
　　皆能前知后拜雍州团练使】
　　何时【为临江司理防军郡狱相传旧斩一冦能行一里许众神之塑为肉身时至取故牍阅此冦尝
　　掠杀数人曰如此可为神乎命鞭之沈于水人服其明】
　　何旦【龙水人以边赏补三班借职官至武经郎尝为海南四川都巡检使时苏轼谪海外旦常往来
　　其门得轼真染甚富】
　　何琬【字子温龙泉人举进士神宗疏其姓名于御屏云政事何琬文章叶涛涛亦邑人也】何正臣【字君表新淦人九嵗举童子赐出身复中进士元丰中为御史里行防正御史专六察正臣言幸得备言路不宜兼治他曹累迁寳文阁待制出知潭州后歴刑部侍郎知宣州】
