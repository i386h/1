<!-- { "loadSidebar": true } -->
　　范乔【年方二岁祖馨临终曰眼不见汝成人以所用砚与之五岁祖母以告乔执砚涕泣后为名儒】范逵【鄱阳人举孝亷尝过陶侃家侃母截髪易酒延之后言侃于庐江太守荐之侃之知名逵荐之
　　也逵任至防稽太守】
　　范汪【字平孤贫六岁过江依外家新野庾氏荆州刺史王澄竒之曰兴范族氏者必是子也年十三居母丧尽礼赐爵都乡侯复为庾亮平西将军从讨郭黙进亭侯汪为亮佐十有余年甚相钦待转鹰扬将军武陵内史时庾翼将悉郢汉之众以事中原军次安陆转屯襄阳汪上疏论其不可者有四桓宣代翼为荆州复以汪为安西长史蜀平进武兴侯】
　　范晷【字彦长顺阳人仕为河内郡丞大守裴楷荐为侍御史转冯翊太守绥抚百姓甚有政声累迁
　　凉州刺史加左将军】
　　范广【字仲将晷之子举孝廉除灵夀令不之官姊适孙氏早亡有孙名迈广负以南奔虽盗贼艰急
　　终不弃之元帝承制以为堂邑令丞】
　　范寗【字武子豫章太守在郡大设庠序遣人徃交市磬石以供学用远近至者千余人资给众费一
　　出私禄】
　　范宣【字宣子十岁能诵诗书常以讲诵为业皆闻风宗仰自远而至讽读之声有若齐鲁由是江州
　　人物并好经学化其风也】
　　【南北】范泰【字伯伦顺阳人仕刘宋为中书郎继领国子祭酒少帝在位多失泰上封事若谏进位侍中泰
　　博览篇籍撰古今善言二十四篇子】
　　范云【字彦龙舞阳人初仕南齐为尚书殿中郎入梁为吏部尚书封宵城侯迁尚书左仆射从兄缜
　　字子直仕为宜都太守】
　　范元琰【钱塘人性嗜学博通经史家贫以园蔬为业尝出行见人盗其松遽退走母问其故对曰畏其愧耻故也或涉沟盗其笋元琰因伐木为桥以渡自是盗者大慙一乡无复鼠窃齐梁之间累徴辟不就】
　　范镇【字子真南乡舞隂人天监初为晋安太守在郡清约资公禄而已迁尚书左丞及还虽亲戚无
　　所遗】
　　范岫【字懋宾济阳人外祖顔延之早相品题以为中外之寳仕齐为长城令以亷洁称迁太子家令文惠太子之在东宫沈约之徒以文才见引岫亦与焉岫文虽不逮约而名行为时辈所与博涉多通尤悉晋魏以来吉凶故事约尝称曰范公好事该博胡广无以加南乡范云谓人曰诸君进止威仪当问范长头以岫多识前代旧事迁国子博士永明中魏使至诏妙选朝士有辞辩者接使于界首故以岫兼淮隂长史迎焉梁武徴为吏部迁祠部尚书】
　　范隆【字嵩鴈门人父方魏鴈门太守隆在孕十五月而生父亡年四岁又丧母哀号之声感恸行路单孤无缌功之亲疎族范广愍而养之迎归敎书为立祠堂隆好学修谨奉广如父博通经籍无所不览着春秋三传撰三礼吉凶宗纪甚有条理惠帝时天下将乱隆隐迹不应州郡之命昼勤耕稼夜诵书典颇习秘厯隂阳之学知并州将有氛祲之祥故尔不复出仕】
　　范之【字长文安北将军汪之孙也袭爵武兴侯雅正好学以儒术该明为太学博士】范述曾【字一钱塘人仕南齐官太子步兵校尉为人謇谔多所谏诤寻拜永嘉太守诏褒美其
　　政后仕梁为大中大夫生平所得俸禄尽以分施卒之日家无余资】
　　范安祖【武陵人与族人祖根齐名五世同居齐建元中旌表其门】
　　范晔【字蔚宗仕宋为秘丞左迁宣城太守不得志乃删后汉书自为一家之作后同孔孝先伏诛】范栢年【初见宋明帝因言及广州有贪泉帝问卿州有此水否对曰梁州惟有文川武乡亷泉让
　　水又问卿宅在何处曰臣所居在亷让之间帝善之为梁州刺史】
　　范怀约【吴人能隷书学顔协书皆逼真】
　　范缜【字子真云兄子少孤贫事母孝谨及长博通经史尤精三礼事南齐位尚书殿中郎入梁为晋安太守在郡清约惟资公禄而已歴迁尚书左丞有集十五卷子胥传父业位国子博士】
　　范叔孙【钱塘人性仁厚周穷济急里中大疫躬徃抚疗贫者给药饵有里人父母兄弟同时死者数家尸腐经旬人莫敢过其门叔孙皆具棺椁亲徃殡殓之乡人重其义呼曰范义尝辟竟陵王叅军不就】
　　【唐】范传正【顺阳人举进士宏词高第授集贤殿校书郎厯歙湖蘓三州刺史有殊政进拜宣歙观察
　　使代还改光禄卿】
　　范希朝【字致君虞乡人德宗幸奉天以战守功累迁御史中丞复为振武节度使边人不敢横宪
　　宗时检校尚书左仆射歴朔方河东节度使时号名将】
　　范崇凯【内江人善属文明皇命作华蕚楼赋入奏为天下第一弟元凯齐名时号梧冈双鳯】
　　【宋】范质【字文素宗城人性明悟九岁能属文后唐时进士自从仕未尝释卷后周时累官平章事左仆射及宋太祖陈桥之立质诮让之具陈禅让之礼封鲁国公质亷慎守法太祖称为真宰相有文集及五代通録共九十余卷】
　　范旻【字贵参质之子初知开封县太宗尹京时数召与语器重之后权知两浙诸州军事有政誉尝
　　从征晋阳加给事中子贻孙官至主客员外郎】
　　范杲【字师白质从子少孤质视如己子杲刻志于学为文尚深僻初为太庙斋郎尝求奏迁秩质作
　　诗晓之后歴拾遗补阙终史馆修譔子坦亦第进士】
　　范正辞【齐州人第进士调安阳主簿太宗时累官江南转运使有民为盗掠财官为捕系十四人狱且当死正辞察其寃捕得真盗释前系者官至河东转运使子凤举进士歴官右司谏龙图阁直学士】
　　范仲温【字伯玉仲淹兄以恩例补新昌尉盗不及境知黄岩善政种种以太子中舎致仕】范仲淹【字希文吴县人刻苦读书大通六经之防大中祥符间第进士慨然有志于当世尝曰士当先天下之忧而忧后天下之乐而乐仁宗时为右司谏极论时政厯数州所至有惠政以龙圗学士知延州西贼大惧召拜枢宻副使进叅知政事未竟所施卒谥文正追封楚国公】
　　范师道【字贯之父琪仲淹从兄天圣进士歴官知明州有治状召为殿中丞师道举进士歴官兵部员外郎兼侍御史夙厉风操有闻即言官至龙图学士有奏议文集数十卷子世京世亮皆举进士世京官至秘书丞】
　　范廷召【强人父铎为里中恶少年所害廷召手刃父讐剖取其心以祭父墓善骑射有羣鸟飞
　　过发矢贯其三累功歴并代环庆两副都署卒赠侍中】
　　范雍【字伯纯其先太原人祖从为蜀刑部侍郎入宋卒葬河南遂为河南人雍中进士第为洛阳主簿累官枢宻使资政殿学士赵元昊反出知延州永兴军迁尚书左丞卒赠太子大师谥忠献雍为治尚恕喜荐士子子竒孙坦皆至显官】
　　范谔【昌受河图洛书于许坚坚授于李溉溉授于陈抟】
　　范如圭【字伯达建阳人少从胡安国受春秋登第授武安军节推始至帅将斩人如圭白其误帅为己署不易如圭正色曰奈何重易一字而轻数人之命帅矍然从之累迁校书郎秦桧主和议如圭责其忘仇辱国之罪桧怒奉祠十年歴知泉州】
　　范廸简【字道卿剑浦人庆厯进士陈防得其文二轴大加称贺后调官至阙下以尝受赵抃荐不
　　肯一谒识者伟之子峒峋嵎峣俱登科】
　　范宗古【高平人干兴初自成均博士来守江隂明习文法开示悃幅黥豺狼之凶礼蒭荛之善百废具举积诉咸辩范仲淹称其清风之下人则啸歌阳春之来物自鼓舞有自来矣】
　　范纯祐【字天成仲淹子受业胡瑗英悟能文性孝事父不违左右仲淹出镇闗陜纯祐与将卒错
　　处钩深擿隐得其才否由是仲淹任无失而累有功后以防为将作主簿】
　　范纯仁【字尧夫仲淹子从胡瑗孙复游勤志肄业父没始出仕知襄城县迁侍御史知谏院言王安石变法妨民前后上言无所讳避安石怒出知河中府歴转诸州多有惠政哲宗时累官尚书仆射中书侍郎以博大开上意以忠笃革士风卒谥忠宣追封许国公有文集五十卷子正平有卓行官开封尉】
　　范纯礼【字彛叟仲淹子以防为秘书正字元祐中累迁给事中封驳皆国体之大者歴吏部侍郎徽宗立以龙图阁学士知开封府务去苛政一切以寛处之立朝沈毅刚正曽布惮之卒谥恭献】
　　范纯粹【字徳孺仲淹子元丰中为陜西转运判官时五路出师无功神宗欲再举纯粹言公私大困根本可忧遂止入为右司郎中哲宗立以龙图学士出知庆州后以元祐党夺职知筠州徽宗时累知永兴军以徽猷阁待制致仕】
　　范纯诚【字子明文正孙文正置义田皆纯诚办习因奏为长州尉俾创规法以贻永乆歴衢州司
　　理】
　　范镇【字景仁华阳人寓居洛阳举进士累官翰林学士尝论新法不合以户部侍郎致仕熈丰间士大夫论天下贤者必归于司马光及镇其道徳风流足以师表当世光尝自谓勇决不如景仁卒谥忠文有文集百卷】
　　范恪【开封人骁勇善射临难敢前仁宗时以战功累迁永兴路副都縂管恪有弓胜一石七斗其箭镞如铧名曰铧弓凢所发必中他日取蕉蒿寨归恪独殿为数千骑所袭恪视箙止有二铧即为引满之势贼遽却】
　　范子竒【字仲济以防为佥书并州判官唐介荐提举又荐按覆营缮匠吏积为欺隐惧罪造飞语间之神宗遣大阉张茂则察其无私劳之曰为吏当如此无恤人言授户部判官为湖南转运副使建言梅山蛮恃险为边患宜拓取之累官吏部侍郎致仕】
　　范镗【字宏甫倜傥有大志熈宁六年擢第元祐初被荐入舘出知信州未几以集贤校理知洪州入对除国子司业学慱作策问例呈长贰镗每加防窜博士刘弇甚不平且语同列曰吾文不加防当力辨一日刘呈策题首遭横笔弇怒亟取视之廼大悦服刘之文曰谒禁禁谒其来尚矣镗改之曰谒有禁其来尚矣镗文章简严大率类此后为兵部侍郎上从容问曰卿何以名镗镗率尔对曰臣少有登金门上玉堂之志上嘉奬未几拜工部尚书除枢宻直学士知太原府时宰相张商英置政典局以镗为参详官除龙图阁学士卒】
　　范百禄【镇兄子第进士又中制科累官翰林学士为哲宗言分别邪正之目以类相反者凢二十余条以龙图学士知开封府狱无系囚拜中书侍郎后以资政殿学士知河南府卒谥文简】
　　范同【字择善建康人政和中进士再中宏词科为吏部员外郎绍兴中累官翰林学士拜防知政事
　　兼修实録】
　　范祖述【百禄子知巩县凿南山导水入洛无水患以父堕党籍监中岳庙乆之知台州奏罢黄甘葛簟之贡靖康初避地汝州与汝守赵子栎共城守旁郡尽防汝独全累官朝议大夫】
　　范祖禹【镇从孙举进士甲科为校书郎从司马光编修资治通鉴书成荐除秘书正字后拜右谏议大夫上疏劝哲宗辨邪正甚恳切官至翰林学士尝进帝学八卷唐鉴十二卷仁宗政典六卷】
　　范正平【字子夷元祐名将纯仁子纯仁卒有表言宣仁被诬事后蔡京当国小人附防妄言纯仁
　　遗表乃正平与门人李之仪撰正平羁管象州】
　　范处厚【大观中知南雄州时举八行广东十五郡无应者惟处厚切意捜求得谭焕欧阳珏许孜
　　三人以其行闻】
　　范传眞【字西老邓州顺阳人为宁国令韦瓘称其肃以检奸亷以约身和以纳民敏以应务物不
　　夭落民得休泰常摄事南陵修复大农陂民頼其利】
　　范世京【字延祖吴人文正公孙进士熈宁间令海盐劝民孝友力田治声动浙右时新法行召至
