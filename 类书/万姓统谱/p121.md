<!-- { "loadSidebar": true } -->
　　张恭【天水人为炖煌功曹防太守马艾卒郡人推行长史事恩信甚着遣子就诣曹操至酒泉为贼黄华所执恭遣从弟攻酒泉而自为首尾之援黄华遂诣金城太守苏则降后赐恭爵关内侯】
　　张遐【余千人幼聪明日记万言举孝亷补郡功曹不就十九从杨震震语人曰张遐当为天下后世儒宗建宁间召为五经博士寻以疾还教授诸葛瞻陆逊辈皆其门人卒赠族亭侯所着有五经通义易传筮原原呉越春秋等书】
　　张劭【汝阳人与范式为友式谓劭曰后二年当过拜尊亲至期劭白母具鸡黍待之至日式果至升堂拜母尽欢而别劭死见梦于式曰吾于某日死式即素服防葬式至棺起世谓之死生交】
　　张纲【字文纪皓子少明经学仕为御史与杜乔等持节分按天下纲独埋轮都亭曰豺狼当道安问狐狸遂劾梁冀等奸恶广陵贼张婴冦乱冀乃讽尚书以网为广陵守网单车径造婴垒谕以成败之机婴深感悟乃降南州晏然子续官至郎中】
　　张齐芳【骠骑将军意之子歴中书郎退隠句章之灵山采山钓水以自适人皆贤之遂以其父之
　　官名其山曰骠骑乡人立祠祀焉】
　　张讷【巴郡太守有徳政及民吏民为之立颂徳碑】
　　张乔【顺帝时豪林蛮区连入冦州郡讨之不克于是选乔为交州刺史乔单车至州冦徒自去】张翕【永平间罗州太守政化清平得夷人心】
　　张竦【丹阳太守博学通治体以廉俭自持后封淑徳侯】
　　张臶【钜鹿人汉魏间徴辟皆不应远遁恒山魏　帝时张掖郡有宝石负图太史令奏以为　魏之祯或以问臶臶曰以神知来不追已徃此石当今之变异将来之祯祥也遂隠居不与时竞以道自乐年百有五歳而卒】
　　张俨【余杭人好学有贤徳遭汉末之乱尝开圃种瓠以所售钱造桥不乐营利乡人重之】
　　【三国】张翼【纲曽孙蜀建兴间以讨刘胄有功累进都虞侯征西大将军后为钟防乱兵所杀子激笃志好
　　学累官广陵太守】
　　张温【字惠恕呉县人父允轻财重士名显州郡为吴东曹掾卒温少修节操容貌竒伟累官太子太
　　傅以辅义中郎将使蜀蜀甚重其才】
　　张松【为人短小精悍有才辨刘璋遣诣曹公杨脩深器之白公辟松不纳修以公所撰兵书示松松
　　一覧即便朗诵以此异之】
　　张俨【字子节呉人弱冠知名博闻多识仕吴为大鸿胪使于晋裴秀荀朂等欲傲以所不知不能屈
　　羊祜何祯竝结缟带之好子勃撰吴録三十卷】
　　张【字南和南郡人为后部司马晓占候而　　过周羣尝谏先主曰不可争汉争必不利不听下
　　狱后果得地而不得民魏氏之立先主之薨皆如裕所料】
　　张纮【广陵人汉末辟举皆不就避难江东委质孙防防身临行陈纮毎切谏后为长史权再征合肥纮曰兵贵时动宜广开播植任贤使能顺天命以行诛可不劳而定也权为止所着诗赋十余篇】
　　张昭【字子布彭城人少好学通左氏春秋汉末大乱昭渡江孙防命为长史抚军中郎将防将亡以弟权托昭权为呉王敬礼弥重拜辅国将军封娄侯昭容貌矜严有威风自权以下皆惮之卒諡曰文】
　　张嶷【巴西南充国人汉昭烈定蜀嶷为都尉将兵讨平山贼叛羌除越嶲太守及徴还夷民爱慕扶
　　毂涕泣后拜荡宼将军与魏将战殁越嶲民夷闻嶷死悲泣立庙祀之】
　　张郃【河间郑人魏拜偏将军从攻邺拔之文帝即位封都乡侯与诸葛亮战中流矢死諡壮侯】张旣【高陵人举茂才除新丰令治为三辅第一魏初以为京兆尹后为雍州刺史安定太守在郡十
　　余年政恵着闻后封西乡侯】
　　张飞【字翼徳雄壮威猛为世虎臣魏程升等咸称为万人敌蜀先主拜为右将军封西乡侯】张绣【武威祖厉人麯胜袭杀祖厉长时绣为县吏伺间杀胜郡邑义之后仕曹魏官渡之役力战有
　　功累迁破羌将军】
　　张举【呉句章令民有妻杀夫因放火烧舎诈称夫死于火夫家疑而诉官妻拒不承举以猪二口一杀之一活之乃积薪烧之察杀者口中无灰活者口中有灰遂验夫口中无灰鞫之妻服罪】
　　张裔【成都人治公羊春秋博渉书史汉昭烈定　州以为太守后为丞相亮叅军裔少与杨　恭友善恭早死遗孤未数歳裔迎恭母　　及恭子长为娶妇买田宅时人咸重其　　加辅汉将军】
　　张辽【字文逺与孙权战于合肥冲垒突围呉人丧气拜征东将军诏曰合肥之役以歩卒八千破贼
　　十万自古用兵未之有也】
　　张敦【字叔方徳量渊懿清虚淡泊善文辞为海昏令甚有恵化子纯字元基有清才与同郡张俨朱异俱童少徃见朱据据闻三人才名试之曰今三贤屈顾其为吾各赋一物然后就坐夫腰褭以迅骤为功鹰隼以轻疾为妙何必积思纯赋席曰席以冬设簟为夏施揖让而坐君子攸冝俨赋犬曰守则有威出则有获韩卢宋鹊书名竹帛异赋弩曰南岳之竹钟山之铜应机命中射隼高墉纯尤厉操行学博才秀容止可观拜郎中为广徳令治有异绩擢太子辅义都尉赤乌十三年废太子和纯尽言极諌权幽杀之】
　　张秉【字仲节阳羡人时顾劭号知人一见遂友后劭为豫章太守发在近路值秉病时送者百数劭辞曰张仲节以疾不克来恨不见之暂还与别诸君幸少时相待秉自是声誉逺播仕呉至云阳太守】
　　张杨【字稚叔云中人以武勇给并州为武猛从事董卓作乱杨迎天子还洛封晋阳侯】张燕【常山人本姓禇改姓张剽悍防速过人故军中号曰飞燕魏太祖定冀州燕求佐王师拜平北
　　将军】
　　张鲁【字公祺沛人祖陵好道鲁传其术据汉中以鬼道教民魏太祖攻破之拜鲁为鎭南将军待以
　　客礼】
　　【晋】张华【字茂先范阳方城人学业优博图纬方伎之书无不详览赞伐呉功成封广武侯华于仪礼宪章多所损益一时诏诰多所草定进为侍中尽忠匡辅卒之日家无余赀惟文史溢几箧耳所着有博物志】
　　张賔【中丘人博涉经史阔达有大节常自谓智算识览不后子房但不遇高祖耳及见石勒勒引为
　　谋主算无遗防号曰右侯及卒勒流涕弥日】
　　张翰【字季鹰呉县人父俨呉大鸿胪翰有清才善属文而纵任不拘仕为齐王冏东曹掾因秋风起
　　思呉中尊鲈遂命驾而归时高其志遭母丧哀毁逾礼人以孝称】
　　张凭【字长宗呉郡人祖镇仕为苍梧太守凭敏而有文举孝廉防高等谒丹阳尹刘惔处之下坐及
　　发言一坐皆惊惔即延之上坐荐于简文帝为太常博士官至御史中丞】
　　张文君【永嘉人隠居丹霞山郡守王羲之徃访焉即遁去不与相见其介如此】
　　张轨【乌氏人少好学有器望以时方多难永寜初求为凉州刺史威着西川化行河右在州十三年
　　寝疾遗令将佐尽忠报国以安百姓】
　　张闿【字敬诸丹阳人薛兼荐之于元帝言其才干贞固当今良器以佐翼功赐爵丹阳县侯苏峻之
　　乱闿与王导俱入宫侍衞宻谋讨峻峻平以尚书加散骑常侍】
　　张之【自吏部尚书为吴兴太守以才学显与防稽内史谢同年之郡而之名竝于时人
　　称为南北二】
　　张悌【呉丞相与晋军战大败诸葛靓自徃牵之曰天下存亡有大数岂卿一人所知何故自取死为悌垂泣曰仲思今日是我死也且我作儿童时便为卿家丞相所拔常恐不得其死负名贤知顾今以身徇社稷复何道邪莫牵曵之如是靓流泪放之去一百余歩已见为晋军所杀】
　　张袆【少有操行恭帝为琅琊王以袆为郎中令及帝践祚刘以袆帝之故吏素所亲信封药酒一付袆宻令鸩帝袆既受命而叹曰鸩君而求生何面目视息世间哉不如死也因自饮而死】
　　张载【安平人博学有文章太康初至蜀省父尝着剑阁铭武帝命镌之剑阁山累官中书侍郎领著作弟协少有隽才与载齐名官至河间内史时乱遂弃官家居以诗文自娱亢亦能文尤解音乐时号三张】
　　张威【梁州人时氐扬难敌攻梁州刺史胡子祥弃城去威起兵逐难敌以其地归李蜀】张辅【南阳人衡之后少有干局初补蓝田令不为豪强所屈累迁御史中丞梁州刺史尝论司马迁
　　班固谓迁之著述辞约而义举此所以称良史也】
　　张澄【字国明晋光禄大夫本郡太守善正书当葬父郭璞为占葬地曰葬某处年过百歳位至三司而子孙不蕃某处年减半位止于卿而子孙贵显澄乃葬其劣处位果止光禄年六十四而其后遂昌澄子彭祖彭祖子敞】
　　张彭祖【呉人官至龙骧将军善书右军毎见其缣素尺牍辄取而藏之子敞孙三世皆以善
　　书名】
　　张敞【晋侍御史度支尚书呉国内史桓元簒位敞以事忤元表献忠款官至龙骧将军子】张光【字景武江夏人身长八尺明眉目美音声以牙门将伐呉有功迁江夏西部都尉迁梁州刺史】张方【河间人以材勇迁振武将军方干之战人无固志劝方夜遁曰兵之利钝无常贵因败以为成
　　耳遂大胜】
　　张忠【字巨和中山人隠于泰山恬静寡欲苻坚遣使徴之辞送还达华山叹曰我东岳道士没于西
　　岳命也奈何行五十里及闗而死諡曰安道先生】
　　【南北】张防【范阳方城人幼以孝闻遭母死三年不食盐菜梁武帝以为辅国将军郢城平帝乘胜直
　　指建业防与帝意合城平遣封检府库秋毫无犯后封洮阳县侯】
　　张耀【上谷昌平人仕北齐以清白称歴官尚书右丞文宣近出令耀居守至夜还耀不开门催迫甚急须火至识面方开帝叹赏之耀奉职恪勤性节俭禄赐辄散宗族好读左传卒赠右仆射諡曰贞简】
　　张羡【河间郑人少好学多所通渉仕周累官司成中大夫典国史周代公卿类多武将惟羡以素业自通甚为当时所重后年老致仕隋高祖徴至赐以几杖羡上表劝以俭约优诏答之卒年八十四諡曰定所撰有老子庄子义名曰道言五十二篇】
　　张普惠【常山人精于三礼兼善春秋百家之説仕魏累官东豫州刺史普惠不营财业好有进举
　　厚于故旧卒諡曰宣恭】
　　张买奴【平原人该博经义门徒千余人诸儒咸推重之歴太学博士国子助教】
　　张吾贵【中山人少聪慧年十八仕魏为太学博士吾贵先未多学乃从郦铨受礼牛天祐受易而
　　自得为多其讲左氏义例多以新意叅之学者竒焉】
　　张雕武【中山人通五经尤明三传弟子受业者以百数北齐神武召为诸子讲説迁平原太守后除侍中雕武自以致位大臣励精在公议论无所回避数讥切宠要献替帷扆武成深倚仗之】
　　张衮【上谷沮阳人笃实好学有文魏道武为代王以衮为左长史累决大谋及道武即位迁黄门侍郎赐爵临渭侯率心奉上不顾嫌疑尤好人物善诱无倦卒赠太保諡文康】
　　张恂【字洪让衮弟魏皇始初拜中书侍郎叅预宻谋后歴广平常山二郡太守政为当时第一徴拜大中大夫卒赠平臯侯諡曰宣恂性清俭死之日家无余赀子代为陈留北平二郡太守所歴著称卒諡曰恵】
　　张白泽【衮孙年十一遭母忧以孝闻长而博学仕魏为殿中曹给事中甚见宠任后为雍州刺史清心少欲人吏安之伊祁茍初三十人谋反文明太后欲尽诛一城人白泽諌而止卒赠广平公諡曰简子伦官至大司农少卿燕州大中正】
　　张苌年【恂孙仕魏为汝南太守郡人刘崇兄弟分析惟一牛争不能决苌年以己牛一赐之于是
