<!-- { "loadSidebar": true } -->
　　【宋】鱼周询【雍邱人早孤好学举进士第累官右諌议大夫权御史中丞多所建白仁宗嘉其详敏知
　　安州时园吏见大蛇垂阑楯即视之乃周询醉而假寐世传其异】
　　鱼庆【金县人举贤良方正为翼城县丞】
　　鱼康伯【熈宁间知南安县事】
　　【明】鱼侃【字希直常熟人永乐进士歴开封知府清俭自守防决明允请托不行咸以包老子目之】鱼有沼【交阯人永乐为左府都事】
　　鱼跃【睿施人正綂中临清判官】
　　庐【庐子戢藜之后】
　　【阙】庐成　【宜州判官】
　　庐坦　【城知县刚果善断庶事毕集闽盗攻劫乡村坦率兵勦之无遗县境翕然服其恩威】
　　诸【琅琊征音越大夫诸稽郢之后】
　　【周】诸御已【楚庄王筑层台延壤百里大臣諌者皆死有诸御已者违楚百里而耕谓其耦曰吾将諌王其耦曰吾闻说人主者皆闲暇之人今子特草茅之人诸御己曰若与予同耕则比力也至于说人主不与子比智矣委其耕而入諌楚王遂解层台而罢民楚人歌之曰薪乎莱乎无诸御已讫无子乎莱乎薪乎无诸御已讫无人乎】
　　诸御鞅【齐大夫】
　　【汉】诸于【为洛阳令】
　　【明】诸道【洪武中知滑县在任招抚逃移优恤穷困教耕桑之法立学校之规风俗丕变】诸质【字叔义呉人由举人擢翰林编修请老质为人诚信端直毎事审义而行恂恂引道至论事裁
　　决侃然不挠】
　　诸观【字民瞻余姚人成化进士歴任知府威信并行惠及小民尝自誓曰贪墨之吏犹不亷之女一
　　有防汚何以见人歴任六年清苦如一日】
　　诸珣【余姚人治进士】
　　诸燮【字子相余姚人嘉靖进士】
　　诸大绶【字端甫山隂人嘉靖丙辰进士第一累官吏部侍郎兼学士赠尚书】
　　储【河东羽音齐储子之后】
　　【周】储子【孟子季子不得之邹储子得之平陆】
　　【汉】储大伯【谏议大夫光武遣持节征鲍永】
　　【唐】储光羲【丹阳人开元中登进士第召入中书试文章歴监察御史工于诗所着有诗集】储嗣宗【大中十三年进士及第诗人】
　　【宋】储敦叙【字彦伦晋江人崇宁五年第进士丞漳州龙溪宰福州宁徳皆有惠政民为立祠性闲退奉祠馆十年通判贺州秩满复请祠居里歴官三十余年屋不増一椽田不遗一畆有诗文号玊泉文集】
　　储卿材【登进士第】
　　储擢【温陵人淳祐间知雷州创建小学训养童修筑城池喜于有为歴海州刺史】
　　储用【字行之晋江人淳熈中知建阳县有惠政朱文公亟称之防党禁起罢去后直敷文阁知广州】
　　【明】储可求【宜兴人幼颖悟年十五能属文及长心理学洪武初举明经任本府训累官礼部侍
　　郎所着有五松清响文集】
　　储惟徳【字希崇宜兴人有文名洪武初举授国子助教尝预修春秋本末有集未行】储宏【泰州人洪武初中监赴辽阳载布数车至则值虏骑环城雨雪浃旬不止乃以布周饥寒者拾
　　遗金数十两坐候遗者至还之李西涯有传】
　　储福【燕山卫军年二十颇好义靖难兵入挈母妻逃去及文皇即位诏挨购戍卒入伍福在録中调曲靖卫仰天哭曰吾虽一介贱卒义不为叛逆之臣在舟中日夜泣不辄竟不食死】
　　储懋【丹阳人永乐中领乡荐歴吏科给事中以学行充经筵官转翰林修撰与修实録进侍讲累官戸
　　部尚书卒为人端重寛和云】
　　储瓘【字静夫　　　　　　　防试第一歴官南京吏部侍郎端黙简重凝然台阁之器卲文庄尝
　　语人曰持身当以柴墟为法终不为匪人累其见重如此】
　　储良材【直人治进士任御史巡按江西舒国裳死于諌为经纪其丧筑室以居妻孥】储【颍州人治进士歴官佥事】
　　储秀【武进人治进士累官郎中】
　　储洵【字平甫泰州人嘉靖初以兵部郎中谪知沔阳州时郡嵗歉民力凋瘵洵专务休息尝赈饥移粟分给逺近征需不急者皆罢之以身任咎无所顾忌后流亡尽复合郡安堵又奏修隄防言甚剀切至今頼之】
　　于【京兆羽音又望出广陵】
　　【汉】于授【袁绍将】
　　【唐】于澄【魏州将】
　　于士濯【宇文化及将】
　　【宋】于清言【晋陵人工画荷花独步一郡宁宗朝以荷花障进喜动天顔特防授承节郎浙西按抚司
　　计议官】
　　于潜【青裙缟防于潜友照溪画眉渡溪去东坡诗】
　　【元】于务道【清言孙家学相传图写尤精尝以荷花图于归附后附江东道宣慰钱同知经进由是其
　　名愈重】
　　于仲材【宜兴人】
　　【明】于显【长乐人好读书善骑射豁达多大节归附于大祖累从征伐有功洪武三年勅谕授为广洋卫
　　指挥使六年陞大都督佥事改前军都督佥事卒追封英山侯諡襄武】
　　于仲寛【黄岩人洪武庚申知永新县事乡寇窃发一夕屠其田土数十家时千戸所幸捕盗为利欲发兵肆及一乡仲寛力止之乡人感之若父母有生子者多以仲寛姓为名】
　　于珇【浙江人治进士由知县陞建宁府同知亷慎刚断刑清讼简时天旱徒歩拜祷且誓于城隍
　　曰三日不雨当共鎻之未几甘霖滂沛嵗获大稔人以为精诚所致】
　　于敖【字伯度岷州人正徳进士由郎中陞山西左防政嘉靖中分守冀南驻汾州时强宗内乱骄虏外侵吏民皇皇莫知所措敖下车经畧遂已帖然因创作外城及四方堡塞盗宼不敢犯民永頼之歴陞巡抚都御史】
　　于惟一【字徳夫懐宁人嘉靖癸丑进士授工部主事陞郎中性伉直不善事权贵出知太原有异
　　政忧去民泣送数百里歴陜西按察副使】
　　胥【琅琊羽音】
　　【周】胥申父【卫人】
　　胥童【厉公令童以兵八百人袭攻杀三郤因以刼栾书中行偃于朝】
　　胥弥赦【卫人】
　　胥甲【秦师掩晋上军上军不动臾骈知秦师将遁欲薄诸河甲赵穿当军呼乃止秦师夜遁】胥【赵大夫】
　　胥臣【僖公二十八年晋郤縠卒原轸将中军胥臣佐下军上徳也】
　　胥克【赵盾卒克有疾成子为废胥克】
　　【宋】胥偃【字安道长沙人少力学举进士甲科授大理评事屡迁翰林学士权开封府元昊叛请遣使问罪然后加兵未仕时家有良田数十顷既贵悉分与族人欧阳修见偃爱其文妻以女】
　　胥作霖【字泽民宜黄人仪状魁伟详练明达南渡中盗瞰临川作霖喻里中少年以祸福莫不聼
　　命曰活我者君也事闻补县尉不就】
　　胥世臣【抚州人景祐登科】
　　胥元衡【字平叔偃子有学行能自立累官尚书都官员外郎并其子茂谌俱早卒偃妻直史馆刁约之妹与元衡妇韩茂谌妇谢凡三世皆寡居丹阳闺门有法淮人至今称之】
　　胥正伦【宜黄人端拱登科】
　　胥正平【宜黄人端拱登科】
　　胥致尧【合肥人少力学为文辞初为三班借职官至左班殿直欧阳修志其墓子沆以才能称】胥鼎【繁峙人父持国尚书右丞鼎以大定中进士累官平章政事通达吏事有度量为政镇静南迁
　　以来书生镇方面者鼎一人而已】
　　【明】胥必彰【字徳镇龙阳人洪武癸酉乡荐拜监察御史善持风纪弹劾不避一时权势震悚称为真
　　御史擢福建按察佥事转浙江防议所至俱有声】
　　胥文相【湖广人治进士】
　　胥磬【盐亭人景泰举人】
　　胥璿【盐亭人景泰举人】
　　胥焯【巴陵人正徳举人】
　　胥遇【四川眉州人嘉靖乙丑进士】
　　胥月朗【长清人万厯间云南都司】
　　居【鴈门宫音晋大夫先且居之后以王父字为氏又望出渤海汉】居般【耒城侯】
　　居翁【桂林监】
　　【宋】居航【军事判官】
　　【元】居理贞【唐元人初承父廕迁平定州同知以干济称至正间监管州善政益着民立去思碑明】居安【髙邮人永乐贡士训】
　　居谅【江隂人字友谅永乐中江西万载县县丞】
　　居辅【句容人正綂举人府通判】
　　居璵【句容人景泰进士】
　　居轸【句容人治举人】
　　居达【顺天人治进士歴官防议】
　　居鼎【融州人嘉靖中广东广州府通判】
　　居守【海寜人嘉靖乙丑进士】
　　蘧【黎阳】
　　【周】蘧伯玉【名瑗卫人孔子弟子淮南子云蘧伯玉行年五十而知四十九年之非卫灵公与夫人南子夜坐闻车声辚辚至阙而止夫人曰此伯玉也公曰何以知之曰大臣不为冥冥堕行伯玉贤大夫也不以时休废礼是以知之】
　　【汉】蘧防
　　蘧正【大行令】
　　【南北】蘧法生【江夏王典籖】
　　【明】蘧廷臣【贵溪人隆庆中永安知县】
　　蘧克让【贵溪人万厯间广东増城县丞】
　　初【见姓苑】
　　【宋】初虞昌【开封人徳清县令】
　　初房【举贤良方正】
　　初暐【胶水人第进士歴官集贤院知潍州母丧庐墓衰麻疏食经六冬有白乌白驯绕坟侧状闻
　　诏赐粟帛】
　　初燮【宻州人熈宁登科】
　　初西美【郓州人】
　　初汝爲【登州人元丰登科】
　　【明】初灏【潜江人洪武中举贤良方正授知县】
　　初珍【潜江人成化举人】
　　初贤【福山人正徳间大名同知】
　　初杲【字启昭潜江人正徳进士授监察御史防议大礼同百官赴文华门哭声彻内受廷杖几死后手疏劾都御史席书不当骤转礼部尚书憸邪侧目是嵗冬奉防廵视山西河东等处盐法濬河渠筑隄堰鹾政大举商民便之歴云南按察副使抚绥懐寜民夷懐惠转云南布政司防政】
　　初珏【博兴人嘉靖中六合县县丞】
　　初旦【博兴人万厯间山西太谷县知县】
　　茹【河内羽音河南官氏志晋陆茹氏改为茹氏又蠕蠕入中国亦为茹氏南北】茹法珍【齐东昏时为制局监甚见爱幸口称诏敕】
　　茹瞻【字孝博东安人南州举秀才清朗刚直将用之曰今日之选不能无茹生官侍】
　　茹法亮【仕齐为中书通事舍人事武帝势倾天下】
　　茹懐明【呉人青州刺史】
　　【唐】茹汝升【代州人为仆射尝承命治代郡民获安业后里人慕其徳立庙祀之】
　　茹荣【简州人穆宗长庆元年幼失父事母姚氏至孝及冠选为邑吏防宰赐荣以遗母亡数刻复来宰恠而问之荣具道其故宰疑其妄乃遣卒訽母果然遂遣归事母得以终养后殁为神人祀之】
　　【宋】茹孝标【舒城人天圣中进士少负气节吏治有声嗜学不倦仕至都官员外郎出知江州】茹约【越州人庆歴登科】
　　【明】茹瑺【衡山人洪武间国子生累官通政使副都御史兵部尚书加太子太保亷介忠直为上下所重
　　永乐初封忠诚伯】
　　茹伯衡【洪武进士】
　　茹连【新防人洪武丙子举人初为齐府奉祠超陞刑部员外郎出知长沙府连身长大围六尺一饭数升豕首一枚然严于取与不受私托有为县令客京邸与连同乡连往访之为陈酒馔金银器具毕备连艴然怒曰君非滥于民何以得此遂拂防而去】
　　茹泰素【洪武中刑部主事上书论时务五事歴官戸部尚书】
