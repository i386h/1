<!-- { "loadSidebar": true } -->
　　潘禋【字成夫鄞人永乐中徴修永乐大典授后军都督府都事宣徳元年从安逺侯栁升成山侯王通征交趾升恃胜有骄色禋谏不听防贼再至升出战忽桥断军分而败升欲降禋曰不可惟死战而已帅所部皆死之通脱归以闻诏徴其子凯为进贤学训导世蠲徭役】
　　潘瑛【仪真人性简厚永乐三年由监生任善化县簿下车即訽民瘼周爰若弗及其御吏胥自判断外不妄交一语堂庑上下寂然无哗田里间亦无呌嚣隳突民爱而畏之阅二年陞工部主事】
　　潘文奎【字景昭浙江永嘉人宣徳初由左春坊司直郎陞府同知清慎寛厚有岂弟之徳其文章
　　词翰为当时所重修国史七秉文衡陞福建布政司参议】
　　潘时雍【钱塘人性简淡力学隠居郡城之东号灌园生诗多奇语字亦遒劲为徐大章赋独树轩
　　诗脍炙人口】
　　潘稹【字景防合肥人天顺进士任御史亮节直声为流辈所推歴官左布政使为人悃愊无华与人
　　交无町畦】
　　潘黼【字章甫廷坚子幼颖悟絶人比长师事陶安初授太平府学教授未防擢为起居注丙午拜嘉
　　议大夫江西湖东道按察使黼为人肖父而文章清雅过之】
　　潘礼【字子纯归徳人天顺进士歴官工部侍郎清亷恬退未老乞休年八十一诏给米月三石】潘荣【字尊用福清人正统戊辰进士歴尚书】
　　潘蕃【字廷芳崇徳人成化丙戌进士歴刑部郎中出知安庆府严公亷明士民畏服治中为右都御史抚治四川总制两广陞南京工部尚书蕃俭约朴素始终一节今祀乡贤】
　　潘府【字孔修上虞人成化丁未进士歴太常卿】
　　潘珍【字玉卿婺源人治壬戌进士歴侍郎】
　　潘旦【字希周婺源人治乙丑进士歴侍郎】
　　潘埙【字伯和山阳县人进士正徳丙子由兵科都给事中以抗直忤权贵谪州同知兴坠举废尽厥心力先是城旷而虚庐其中者无防白昼徃徃行劫埙募乡里富豪徙城中复为之区画方隅列街市市防间始翕然奸盗敛息埙之力也又尝脩忠烈二祠及循吏乡先生行实炳烈者入祀其他恵政不可悉举云】
　　潘中矩【渑池人举人正徳十年知内黄恬淡乐易与民道疾苦蔼然如家人一切俭约时有公出尝囊金以自给纎芥无取于里胥毎嵗首疏其钱谷之可缓及工役之可已者停止之河道修筑嵗费薪万计毅然为请于上竟得蠲豁百姓至今思之】
　　潘鉴【字希古婺源人正徳戊辰进士歴尚书諡襄敏】
　　潘仿【字景哲洛阳人正徳辛丑进士歴都御史】
　　潘希曽【字仲鲁金华人由进士累官太常寺卿陞都察院右副都御史提督南赣军务镇静持大
　　体累陞兵部左侍郎卒于任赠兵部尚书】
　　潘璜【字荐叔婺源人正徳辛巳进士歴官工部尚书諡简肃】
　　潘恩【字子仁上海人嘉靖癸未进士歴刑部尚书都察院右都御史子允哲嘉靖乙丑进士歴按察
　　副使允端嘉靖壬戌进士歴四川右布政使】
　　安【武陵商音安息王子入侍遂为汉人】
　　【汉】安期生【琅琊人卖药海上号抱朴子始皇与语三日三夜异之】
　　安成【太子】
　　安髙
　　【南北】安同【辽东人仕魏有济世才太武监国以同为左辅】
　　安原雅【性矜严沈勇多智畧以功赐爵武原侯】
　　安颉【同子辨慧多策畧有父风奚斤追赫连昌至安定颉为监军昌日来侵掠斤以马死为辞颉曰
　　寻死当战死可坐受囚乎乃隂选骑马擒昌送京师赐爵西平公】
　　【唐】安金蔵【武后时或有诬睿宗反者金蔵大呼曰请剖心以明皇嗣不反引刃划腹肠出被地而仆
　　诏停狱】
　　安庭坚【开元中太谷令有美政邑人称之为立碑】
　　安敬忠【开元中为防州刺史时河流冲逼州城敬忠率团结兵作堰于是水向西北流遂免淹没】
　　【五代】安重诲【应州人唐明宗时官至中书令时有献嘉禾白鸾白兎者皆却而不献务尽忠为国人皆
　　称焉】
　　安【代髙骈领西川节度使前倚骈为奸者尽诛之更除谬政蜀赖以安】
　　安重荣【朔州人善骑射晋髙祖即位拜成徳军节度使重荣虽武夫而晓吏事时髙祖与契丹约
　　为子重荣以为诎中国以尊夷狄此万世之耻也】
　　安金全【骁果工骑射能禽生踏伏病居太原力疾破梁王擅然庄宗不以为能不録其功】安光邺【沈黙多谋临政务寛静休息不营产业假官舎以居萧然仅蔽风雨粗衣粝食处之裕如
　　累官永兴军节度使】
　　安师建【为彭州马歩使王建攻彭州杀其守杨晟执师建欲使为将帅建叱曰誓与司徒同死生
　　不忍复戴日月遂遇害】
　　安彦威【字国俊髙祖时拜北京留守徙镇归徳是时江决滑州命彦威塞之彦威出私钱募民治隄迁西京留守遭嵗大饥彦威镇抚饥民民有犯法者皆寛贷之饥民爱之不忍流去】
　　【宋】安守忠【晋阳人父审琦周封陈王守忠累官卫州刺史入宋知兴元太宗时累知数州累迁成徳
　　军观察留后为治简静喜与士大夫游从时论多与之】
　　安俊【太原人祖赟髙州团练使仁宗即位俊补殿直后歴知数州累迁侍卫歩军都虞侯俊久在边
　　人识之尝为环州都监种世衡得俘虏问曰若属孰畏曰畏安太守】
　　安徳裕【字燕之河南人重荣子性介洁博贯文史精于礼传宋初举进士甲科累官金部郎中出
　　知睦州还判太府寺有集四十卷】
　　安忠【洛阳人祖叔于仕石晋为方镇以太子太师致仕忠形质魁岸久事宋太宗于藩邸及即位授
　　供奉官尝防髙阳闗屯兵屡败契丹兵歴知夀贝扬州累迁东上阁门使】
　　安昌期【皇祐中举进士调横州永定尉去官不仕放浪山水间至清逺峡山寺游和光洞于洞前石壁上题诗曰蕙帐将辞去猿猱不忍啼琴书自为乐朋友孰相擕丹灶非吾药青云别有梯峡山予暂隠人莫拟夷齐】
　　安俨【郃阳人举进士歴太子賛善秘书著作郎帝尝谓曰卿以文学纯粹为时名器虽百辟森罗偷
　　安者多可懋乃徳沃朕心歴右司谏】
　　安实【字子仁崇安人书记哀长吉曽孙将预计偕以避嫌易今姓苦志刻学师熊未理学知所归寒
　　暑手不释卷授徒自给劝驾凡三竟龃龉负所学抑欝以死人多惜之】
　　安焘【字原卿开封人幼警悟登第累官观文殿学士知郑州章惇与焘布衣交及为相觊其助已乃上疏言用事之臣持绍述之名诳惑君父在哲徽时两知枢宻院事子扶为给事中】
　　安惇【字处厚广安人元符初为御史中丞惇与蹇序辰看详元祐诉理所公案惇奏凡得罪于元丰
　　之间乞特出睿断以劝沮天下由是复施行者千余人】
　　安民【不肯镌元祐党碑】
　　安尧臣【渠江人宣和初上书论宦寺权臣倡议北伐臣恐唇亡齿寒徽宗嘉纳诏补承务郎后又
　　上书言女真不可结燕云不可取书极抗直累官至南平太守】
　　安世通【本西人隠居青城山中呉曦反乃献书于成都帅杨辅欲其举义讨曦言甚切至辅不能
　　决遂东如江陵请呉猎讨之未防曦败使蜀荐士以世通为首云】
　　安丙【字子文渠江人淳熙间进士知大安军呉曦反丙设策诛之进资政殿大学士四川制置使累
　　迁至少傅卒赠少师封鲁国公諡忠定所着有皛然集子癸仲知果州】
　　【元】安文宪【延祐中守庐州兴学重农子视斯民所欲与聚卓有异绩】
　　安祐【磁州人弱冠上书世祖奇之授以近侍毎有委用规模宏逺官至集贤大学士卒赠平章追封
　　兴国公諡文康】
　　安熙【字敬仲藁城人早承家业慕保定刘因方将造门而因已没乃从因门人问其绪説及得朱子之书即尊信力行家居教授垂数十年四方来学多所成就既卒乡人为立祠门人苏天爵为辑其遗文】
　　【明】安然【颍州人洪武初为起居注厯任浙江河南布政司参政陞山东布政使未防召为御史大夫官
　　至四辅毎论事赐坐多所裨益】
　　安真【洪武初同知黄州府事守法不挠为奸吏讦奏被逮戍狱事闻上谕湖广提刑官曰律在法司守法固宜真佐郡所为朕访非其私也滑吏污蔑之以报忿耳此风一长则有司无官矣遂复其官吏坐死】
　　安徳【汝州人幼警敏渉猎经史习词赋举元进士隠居授徒洪武初郡守举为州学训导兵燹之余
　　家无蔵书徳手録以授生徒后以明经徴起入对称善擢湖广左参政】
　　安磐【字公石嘉定人登进士第选庶吉士　兵科给事中以病谢职与程侍御彭给事杨　　时号
　　三髙既而进都给事中议大礼伏阙被笞落职还籍以疾不起世皆惜之】
　　安奎【直人治进士】
　　安永清【辽东人嘉靖丙戌进士】
　　栾【西河徴音唐叔虞之后晋靖侯孙賔食采栾邑因氏焉】
　　【周】栾书【字武子晋大夫成公二年伐齐而归公劳之对曰士用命也书何力之有焉成十六年晋鄢陵
　　之捷栾鍼掀公出于淖】
　　栾黡【晋悼公即位使栾黡为公族大夫使训卿之子弟共俭孝弟】
　　栾弗忌【三郤害伯宗潜而杀及栾弗忌韩献子曰善人天地之纪也而絶之不亡何待】栾共子【晋武公伐翼杀哀侯止栾共子曰茍无死吾令子为上卿辞曰民生于三事之如一父生之师教之君食之故壹事之惟其所在则致死焉从君而二君焉用之遂鬭而死】
　　栾选【有罪奔齐以齐兵攻曲沃袭绛败走遂贼栾氏】
　　栾枝【晋人共子子枝事文公为大夫将下军赵衰让之为卿】
　　栾盈【襄二十一年晋逐栾盈盈过周辞曰昔陪臣书输力王室王施恵焉】
　　【汉】栾布【梁人彭越为家人时尝与布游及越为梁王请布为大夫越被诛布祠而哭之帝欲烹布布请
　　就烹帝壮其义拜为都尉后以功封鄃侯】
　　栾巴【字叔元内黄人性质敏达博览经典累官议郎陈蕃窦武被诛灵帝怒其为党谪永昌太守尝
　　有噀酒之异至今传焉】
　　【晋】栾肇【撰论语驳三卷释疑十卷任尚书令】
　　【南北】栾文博【长安宿儒门徒数千】
　　【宋】栾崇吉【字世昌封邱人以吏部令史上书言事调补临淄簿明习文法清白勤事累官江南转运
　　使迁卫尉少卿以将作监攵仕子源虞部员外郎沂殿中丞】
　　栾副【魏郡人登科】
　　【元】栾汝翼【大徳间知博兴州持已亷洁勤于抚字兴学敷教民多化之】
　　【明】栾鳯【字秉徳髙邮人为诸暨知州亷谨爱民院判谢再兴叛夜杀鳯其妻王氏以身翼蔽皆遇害】栾世英【颖州人洪武初入仕歴任不怠官至四川布政使】
　　栾荣【由举人洪武间任左春坊中允陞思明府知府】
　　栾辉【齐河人永乐进士任通政使】
　　栾檠【字景光登州卫指挥嘉靖中陞都指挥佥事掌山东都司事】
　　【嘉靖庚戌进士栾尚约山东人任御史】
　　檀【清河姜姓齐公族有食瑕邱檀城因以为氏又望出平卢髙平】
　　【周】檀子【齐臣威王言吾臣有檀子等四人将照千里岂特如魏王径寸之珠照十二乗哉】檀伯达【古今人表武王臣】
　　檀弓【鲁人见礼记】
　　【汉】檀【瑕邱人家贫而行清立精舍教授逺方至者数百人仕至令家无产业子孙易衣而出后举
　　方正迁议郎】
