<!-- { "loadSidebar": true } -->
　　【晋】臧荣绪【泉陵人博文强记有良史风康帝即位以著作郎脩晋书三十卷累官至御史大夫南北】臧熹【字义和从宋武帝入京城进至建邺桓走武帝便使熹入宫收图书器物封府库有金饰乐器武帝问熹卿欲此乎熹正色曰主上幽逼播越非所将军首建大义劬劳王事虽复不肖实无情于乐帝笑曰聊以戏耳】
　　臧严【字彦威幼有孝性居父忧以哀毁闻孤贫勤学行止书卷不离手梁仆射徐勉欲识之严终不诣累迁齐湘东王宣惠轻车府叅军羣书博记迁荆州随府转西中郎安西录事叅军】
　　臧焘【字徳仁东莞莒人少好学善三礼贫约自立晋太元中始立国学谢举焘为助教宋武时以
　　后兄拜太常】
　　臧厥【字献卿为晋安太守郡居山海常结聚逋逃上以二千石讨捕不能止厥下车宣化囚党皆襁
　　负而出自是居人复业然政严百姓谓之臧彪】
　　臧盾【字宣卿莒人初为抚军行叅军迁尚书中兵郎性公强甚称职后为呉郡太守諡曰忠子孟
　　内史仲博曲阿令】
　　臧质【字含文有气干宋文帝谓可大任以为徐兖二州刺史元嘉末守旴却魏兵三十余万众】臧善【为临海太守绥辑招聚流民归者千余家】
　　臧寅【沈攸之宋顺帝时为车骑大将军初至郢州有顺流之志府主簿宗俨之劝攻郢功曺寅以为攻守势异非旬日所抜若不时举挫鋭损威不从既败诸将帅皆奔散或呼寅俱亡寅曰我委质事人岂可幸其成而责其败乃投水死】
　　臧嘉猷【进贤人开元中州牧呉兢召不赴着无求论以见志兢名其乡曰真隠里曰正吉以旌异
　　之又以所住为旌贤坊】
　　【五代】臧循【银州畱后】
　　【宋】臧中立【毘陵人元丰间客鄞南湖时抱病求疗者日数十人中立胗治如神崇寜中徽宗后病甚诏求良医中立应诏以布衣麻履见上命之入胗出而问曰卿胗得何证中立对曰臣所胗脾脉极虚殆呕泄之疾作楚和药以进且曰服此得睡为效至夜半果思粥食不一月获安赐归诏出官帑市地为室南湖以居焉因名迎凤坊】
　　臧丙【大名人弱冠好学性刚果有吏干太平兴国初进士为大理评事多所建明淳化间拜左諌议
　　大夫知江陵府子列进士及第官至太常丞】
　　臧廷凤【博极羣书归宿于濂洛闗闽之论学者尊称为梧冈先生】
　　臧几道【浮梁人天圣进士】
　　臧论道【浮梁人景佑进士】
　　臧梓【绍兴间为寿昌令循良清谨治民有道殿中侍御史张绚以闻髙宗曰若得贤令如此一方皆受其惠非细事也赵鼎对曰县令得人则皆安业上曰然朕欲区择监司守令政欲安百姓也既而教化大行为三辅最】
　　【元】臧梦解【鄞县人宋末第进士仕元累官至广东防访使尝着座右四铭以自警其为人博学洽闻
　　为时名儒而敏于政事所着有周官考三卷春秋防一卷】
　　臧睦【字季和长兴人平日好义从沈元吉游家亦饶裕】
　　【明】臧哲【诸城人洪武间以儒士为兵马发奸摘伏不避权豪歴四川府布政使恩威兼着吏民慑服】臧性【字孟庠鄞人父文清歴清河绩溪教谕学行高于时性蚤习庭训甫六嵗教之蒙求即能成诵八嵗入乡校日记千余言授以琴操即知指法既长究竟书史咸极阃奥永乐丙戌以能书征入秘阁缮写永乐大典书成适戊子大比以礼经魁京闱明年乂魁礼闱授巩昌成邑令以父老陈情乞典教郷邑忤防谪交趾逾七年用知者荐征授陜西道监察御史改直良乡令未几调宜兴性刚毅不屈持守防谨为诗文多出已思不蹈陈袭故所着有鄞人阳藁栢台藁藏于家】
　　臧鲁【字希曽正徳间嵗贡素性醇谨操行不茍任徐州同知勤于职务清约自持】
　　臧琼【字文阳长兴人成化己丑进士歴刑部郎中】
　　臧应奎【字贤征号损斋长兴人正徳丁丑进士授南京兵部主事时中官以进贡多索船利私载糜金害民奎悉裁省嘉靖初改礼部精缮尝进用言用人二事上纳之议大礼忤防诏狱杖于廷遂卒隆庆改元追赠光禄少卿荫一子入监】
　　臧相【字伯良海门卫人正徳辛未进士任御史】
　　臧继芳【字原实长兴人嘉靖癸丑进士授工部主事继迁员外郎督髙邮河道议十二防当道允行筑堤通漕公私两便及守松江适值大水饿相籍芳特奏乞免粮税又于夏秋煑粥粟全活者众内艰讣公适以録囚泊舟姑苏闻讣即徒跣奔囘不复返郡补郧阳甫五月庶政卓立声誉籍籍陞河南副使至钧州卒芳平居不理有言及利字者即闭目揺手面赤身汗自秀才以歴方面无一防一亩之积榇囘之日行李萧然】
　　臧惟一【诸城人嘉靖乙丑进士任吏部郎中】
　　郎【商音中山鲁懿公之孙费伯城郎居之子孙因氏焉望出魏郡北海汉】郎顗【字稚光安邱人父宗善风角星筭能望气占安帝征拜呉令顗少传父业兼明经典勤心鋭思朝夕无倦顺帝时灾异数见顗拜章言其故复陈便宜七事召拜郎中辞病不就】
　　郎宗【字仲绥学京氏易善风角星筭六日七分能望气占吉防卖卜自奉汉安帝征之对防为诸儒表后拜呉令时卒有暴风宗占知京师当有大火记识时日遣人叅果如其言诸公闻而表上以博士征之宗耻以占验见知闻征书到夜县印绶于县廷而遁去遂终身不仕】
　　郎含
　　郎阖【俱司空】
　　【晋】郎方贵【少有志尚与从父弟双贵同居隋文帝开皇中方贵常于淮水津所寄渡舟人怒之檛方贵臂折至家双贵问知之恨遂向津殴杀船人津者执送至县以方贵为首当死双贵从坐当流兄弟争为首坐县主不能防送诣州兄弟及各引死州不能定二人争欲赴水死州以状闻上上异之特原其罪表其门闾赐物百叚】
　　【南北】郎基【字世业本文吏有武畧北齐擢为海西镇将梁兵攻城基削木为箭剪纸为羽固守还朝拜侍
　　御史子茂字蔚之七歳诵骚雅日千余言次子楚之】
　　郎咏【隠西昌采樵为业或担入郡市遇人买则曰西昌逸士酒中人也我今献公所缺公当惠我所
　　无】
　　郎茂【周武帝时除卫国令时有系囚二百茂亲自究审数日释免者百余人歴年词讼不诣州省魏州刺史元晖谓曰长史言卫国令不敢申诉者畏明府耳茂曰人犹水也法令为隄防隄防不固必致奔突茍无决溢使君何患哉晖无以应】
　　【隋】郎蔚之【撰诸州图经集一百卷周地图志一百九卷】
　　【唐】郎余令【新乐人祖楚之与兄蔚俱有名楚之官至左丞蔚之官至大理卿余令博学有文擢进士第授霍王府参军其从父知年亦为王友王毎曰郎家二贤俱入府不意培塿而松柏为林也官至著作佐郎】
　　郎士元【字若曺中山人天宝进士宝应元年选京畿县官诏试中书补渭南尉歴右拾遗出为昂
　　州刺史时与钱起齐名卒有集一卷】
　　郎余庆【为御史中丞务谦谨下人引御史坐与论议吏部侍郎杨思倨贵视选者不以礼余庆
　　劾免其官久之出为苏州刺史累下迁交州都督】
　　郎岌【諌议大夫上表请诛韦氏遭诛】
　　【宋】郎简【字叔防临安人幼孤贫嗜书景徳间登进士第知福清县邑人为立生祠调随州推官及引对真宗曰简歴官无过而无一人荐是必恬于进者特改秘书省著作佐郎以工部侍郎致仕卒年八十九】
　　郎晔【事同里张九成尝编横浦日新録虽从淳熙十四年特奏得官然甚以儒学知名】郎淑【苏州人】
　　郎洁【知临江军州事】
　　郎谊【湖州人登科】
　　【明】郎子文【洪武初知巴陵县慈恵防勤创立县治及学宫置坛壝城池民不劳而事集既去民至今
　　思慕之】
　　郎敏【济源人洪武初以国子生授御史擢饶州知府乐平有诣阙妄愬大姓千余谋逆者诏统兵捕之敏自往察视耕牧如常兼得愬者以假贷不得怨诸大姓故重诬之奏闻诏释之乃诛妄愬者】
　　郎庆【浙江人永乐进士授户科给事中歴河南叅议】
　　郎胜【字汝彬庆子正统进士授行人选御史克振风纪见称于时】
　　郎理【字子中吉安人任户部主事山西大歉防赦免命理往征理反覆极諌上怒以所持杖檛之理
　　弗为动陈説益坚叱令弃市已而悔之特赐祭葬】
　　常【平原商音卫康叔支孙封常因氏又有姓恒改为常氏上古】常先
　　【周】常夀【越大夫】
　　【汉】常惠【太原人武帝时随苏武使匈奴拘留十余年始还昭帝嘉其勤劳拜光禄大夫卒諡壮武侯三国】常林【字伯槐魏河内人父党造门问伯先在否汝何不拜林曰临子字父何拜之有长益知名歴官刺史封南阳郷侯司马以乡邑耆徳毎为之拜或劝止之林曰彼欲敦长幼之序贵非吾所畏拜非吾所制也时论欲致之公辅林遂称疾卒諡贞侯】
　　常播【字文平蜀郡江原人也仕县主簿功曺县长广都朱防被上官诬劾以逋没官谷当论重罪播诣狱讼争身受数干杖肌肤刻烂毒痛惨至更歴三狱幽闭二年有余毎将考掠吏先验问播不答言但急行罚无所多问辞终不挠事遂分明防免刑戮众咸嘉播忘身为君节义抗烈举孝廉除郪长年百十余终】
　　【晋】常璩【撰华阳国志十二卷汉义书十卷】
　　常雕【魏将曺仁使其以兵五千渡濡须】
　　【南北】常爽【字士明林六世孙魏温人笃志好学五经百家多所研综州郡辟命皆不就置馆教授门徒至
　　七百余人时号儒林先生】
　　常善【髙阳人封房城县男后文帝累迁骠骑将军开府仪同三司西安州刺史转蔚州刺史频莅二藩有政绩进爵永阳郡公孝闵帝践祚拜大将军寜州总管卒赠柱国大将军都督延州刺史子昂和嗣】
　　【唐】常达【陜县人从髙祖征伐薛举方强达败其子仁杲举遣忤士政绐降伺隙刼之归贼达不屈仁杲
　　平髙祖嘉其忠节仕终陇西刺史】
　　常衮【京兆人建中初为福建观察史始闽人未知学衮至为设乡校亲加讲导由是士风丕变人才
　　与中州等】
　　常曽【信州録事叅军韦应物为作古鼎歌云三年纠一郡独饮寒泉井江南铸器多铸银罢官无物
　　惟古鼎】
　　常何【贞观中为中郎将陈便宜二十余条上怪其能对曰臣客马周具草耳上以何为知人赐绢三
　　百匹】
　　常休明【睿宗时为曺州刺史史朝义之乱休明及其将薛萼战败之】
　　常师儒【长庆二年为余杭令时县有虎患师儒祭神以遣民感其徳】
　　常景【字永昌雅好文章澹于荣利初为叶律博士累秘书监以预诏命之义封濮阳县男变诏撰门
　　下诏书四十卷】
　　常怀徳【新丰人少习三礼明经及第仕歴郡邑俱有治声为湖州刺史以礼教民民皆化之浇讹
　　为之一变】
　　常沂【诗人】
　　常建【开元十五年进士大厯中为旴尉诗一卷】
　　【五代】常思【字克防郭威少孤舍于思家及即位呼为常叔】
　　【宋】常思徳【开封人累官右神武大将军雍熙初曺彬北征不利至涿州左右皆溃散独思徳以所部防至易州曰既备戎行当与主帅同死生若视利害以为去就将何面目见君父乎太宗闻其言深嘉慰劳】
　　常延信【平晋人祖思仕周歴昭义归徳平庐三镇节度延信仕宋累官梓遂十二州都巡检使淳
　　化中歴襄邓宋曺等州都巡检使皆着威绩】
