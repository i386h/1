<!-- { "loadSidebar": true } -->
　　薛温【钱塘人汉干祐中吴越王俶迁废王倧于锦衣军私第遣温将兵卫之胡思进屡语于俶杀倧不许又谋于温温拒之思进乃夜遣方安等二人逾垣而入温率众救之毙安等于庭中倧获全后累官镇国都指挥使睦州刺史卒諡正显】
　　【宋】薛居正【字子平浚仪人好学有大志举后唐进士仕周累官刑部侍郎宋初迁门下侍郎平章事太宗时进司空居正性孝行纯为相任寛简不好苛察子惟吉涉猎书史官至领军大将军】
　　薛超【平城人少有勇力干徳初应募为虎捷卒从崔彦进伐蜀以功补虞太宗时累迁至天武指
　　挥使又从征太原及御契丹迁神卫军都校后领澄州团练使】
　　薛映【字景阳唐中书令元超公世孙为监察御史知开封县太宗召对谓左右曰映贤士也除江南
　　转运使】
　　薛惟吉【字世康居正假子居正妻妬悍无子养惟吉爱之笃与京师少年追逐角抵蹴踘纵酒不谨又好音乐与伶人游居正不能治荫补西头供奉太祖即位三相子皆超擢惟吉以不习文故为右千牛大将军及居正卒太宗亲临存抚其妻因问不肖子安在颇改行否恐不能负荷奈何惟吉惧赧自是尽改故态时论翕然称之上知其改行令知澶州歴迁左领军卫大将军后移知延州未行卒惟吉既改过能折节下士轻财好施所至有能声】
　　薛田【河东县人少师种放与魏野友善进士起家歴知河南府天曹军益州累迁右谏议大夫知延
　　同二州卒田性和厚初以干敏数为大臣所称】
　　薛奎【字宿艺正平人举进士第一乃推里人王严而处其下仕为隰州推官能辨疑狱歴官枢密直学士知益州仁宗时防知政事卒諡简肃奎性刚不茍合遇事敢言犹能知人】
　　薛顔【字彦回万泉人举三礼中第歴河东陜西转运使河中浮桥嵗为水所败顔上流为支渠以杀
　　水怒因取渠水溉田民颇利之仁宗即位迁给事中】
　　薛据【字叔容平阳人性明敏有志于学弱冠名誉已彰诸老争相延致尝采诸子百家稗官纬纪之书辑孔子集语二十卷又摭古今辅相经畧开济之业萃为宅揆成鉴一编二书既成中书舍人刘克庄秘书监谢子强见而爱之率同列进之朝畧云藩垣置笔华皓不衰上可裨乙夜之览观次可实崇文之藏贮其为时贤赏激如此】
　　薛半千【字子中漳浦人天性孝友母病甞药视膳割股以进伯兄亦镌血以调药仲兄焚香于顶以资防福母病随愈兄弟三人日侍亲侧雍雍愉愉乡里称孝凡训诲子弟必欲以半千为法】
　　薛向【字师正顔之孙制置解盐兼提举买马又歴知数州皆有能声元丰初同知枢密院事卒諡恭敏向干局絶人尤善商财计筭无遗策子绍彭有翰墨名中子嗣昌官至刑部尚书】
　　薛奕【字世显兴化县人熙寜九年中武举第一时同郡徐铎亦冠文科仁宗赐以诗有一方文武魁
　　天下万里英雄入彀中之句后死于国事赠防御使】
　　薛昂【杭州人元丰八年进士昻寡学术崇寜初歴太学博士拜翰林学士兼大司成后改刑部】薛良显【字贵勤瑞安人崇寜进士累官大宗正丞出为江东转运使江宁军校作乱良显闻变率
　　众与战斩十余级力不胜死之事闻赠忠愍】
　　薛弼【字直老永嘉人政和中进士金人入汴李纲定议坚守众不悦弼同纲意围解迁光禄丞后为
　　湖广通判画防赞岳飞讨平羣冦累迁敷文阁待制】
　　薛庆【承州天长军镇抚使金人欲北归防兵攻楚州郭仲威与庆约俱往逆敌既而仲威不至庆与
　　金人遇转战数十里坠马为金追骑所获而死】
　　薛朋【字彦益鄞人政和八年进士授仙居县尉值嵗饥道殣相望剽掠四起朋请于郡发粟赈之民多所全活改楚州司録适靖康之变楚师勤王者归道州境郡守薄其犒辄鼓噪为乱朋急走军中谕以礼法军始帖服擢监行在登闻检院兼权工部郎中守正不阿弹劾权贵人一时皆为避去后知衡州致仕与汪思温等结社林下后进多从之考问徳业称为四明五老云】
　　薛良贵【字贵全瑞安人居白门初名天球字次公入太学坐元符上书议朝政谪籍后改今名登政和第终朝议大夫知光州复州赠通奉大夫宣和方冦犯城与兄良显率乡民控扼要害邑赖以全】
　　薛徽言【字徳老永嘉人建炎初进士绍兴初以监察御史宣谕河南后迁起居舍人时秦桧与金人议和徽言上疏与桧反覆固争于帝前子季宣博览精思累官大理正知湖州所着有书经训义】
　　薛开【字彦明徽言族子宣和末俞冦猖獗开与兄訚闳及訚子居宝谋白郡将预计守御弗许乃与里人鲍若雨包汝谐议鸠财积谷阴计里少年族子弟分番自保时教授刘士英与石砺画城为八界率义民以守之开自与訚守城南之西隅而使居实总其纲冦之薄永泰门城居实弯弧开掷槊从兄谨言奋挝毙其先登者冦遂退开夜缒引队士斫其营冦弃寨去事平不言功乡人髙之】
　　薛良朋【隆兴二年以左朝奉大夫直显谟阁转运副使知临安府乾道初寻以警戢盗贼究心职
　　事除直龙图阁明年除权工部侍郎】
　　薛珩【字景行兴化县人绍兴进士第歴湖北宪司检法官尝疑鼎州所上盗十余人不当死辄以去就之已而辰州果获真盗宪臣惊服交章荐之珩前后四为法官平反全活者百余人官至梅州守弟璆由特科监广西西南道塲有鬻盐六万斤者吏捕以告法应受赏璆曰刑数十人而易京官吾不忍也以十之一闻有司余隂令投之水犯者得轻坐终南恩州推官】
　　薛嘉言【字献可永嘉人性谨朴嗜学为文立成父强立竒之曰吾居官无暇日进诸弟以学尔事也由是益不怠以身先之既而兄弟相继登科闾里荣之靖康末闻汴京失守一日忽与季弟言不告而去家人寻访不获搜奁器失一金珥仲弟弼曰必从步往京师赴难为路资耳此臣子职也居数日果自括以书报去志既至临安闻髙宗即位乃归终司封郎中知台州】
　　薛叔似【字象先永嘉人乾道中进士为补阙首陈建中用中执中之说欲跻斯民于三代之隆官
　　至兵部尚书卒諡文节】
　　薛九龄【知叙州吴曦叛于蜀九龄鸠财治兵卒讨平之】
　　薛可先【知城固有文学率吏民拒冦修水利溉田民懐其徳】
　　薛师石【字景石永嘉人弼曽孙卓荦有大志遇寒生窭士随所有勉与之筑室防昌湖上防友酌古今谈世务善楷及篆书名家祖父墓碣有不得其书者为恨尤工于诗有瓜庐集】
　　薛安靖【以父奕死事补官靖康初假河北制置使京城失守安靖降金知海州事绍兴初乗间杀其守将举郡来归髙宗遣吏部侍郎傅崧卿赐以玺书其畧曰身虽屈于金人心常存于王室緫领义师恢复故地凡陷没之郡闻风响应各籍土地奉上本朝者实汝有以倡之也以宗室女妻之绍兴五年除武节大夫业州刺史閤门宣赞舍人知全州兼充本州沿溪洞事都巡检使卒】
　　薛舜俞【字钦父同安人早工文艺登进士教授南剑州晚年问学淹贯为文长于表啓有文集三
　　百余卷】
　　薛舜庸【字恵父继其兄舜俞登第调龙溪尉以赏改分宁丞知古田县前此丰民牛死输钱于官舜庸叹曰民不幸失牛又责其财是重困也立命除之増邑庠廪饩建阁藏书以恵生徒通判兴化军】
　　薛洽【字子周永嘉人在太学所交皆名士防斋舍疫作鲍粹然疾尤笃同舍皆弃去洽独移卧具与俱蚤夜治药饵谨视之三月乃愈粹然每告人曰子周生我登淳熙第终通判邵武军】
　　薛髙【字宁仲永嘉人任莲丞簿弃官而隐读书作文至老不休家有读书楼郡守楼钥为之记陈谦
　　赠之诗有万卷编抄髙似屋一门师友重如山之句】
　　薛绍【字承之永嘉人乾道间登第庆元初歴守真州有政声当是时有女媪流涕自言其祖为先朝谏臣偶堕落至此无面目见天日绍物色其世良是亦流涕优与金帛内子捐簪珥择士人嫁之】
　　薛季宣【字士龙六嵗而孤伯父待制公收鞠之志尚卓荦与常儿异孝宗朝为大理寺丞虞允文白遣宣行淮西收抚流民宣持节劳来耄稚满车下为之表废田相原隰以戸籍税以丁颁田合三千八百余戸除大理正】
　　薛元鼎【字叔云幼警敏四嵗日诵论语数百字登绍兴三十年进士初调惠州教授歴任提举浙西路加直秘阁上喻元鼎曰以卿辅导东宫劳甚特畀道山寓直之宠被防相　　湖元鼎亲御舟沿江上下尽得江流曲　　遏之状奏开运河五十四里为公私之便及戸部左曹郎官时有长戸部者献贡借之阙元鼎被防往秀州欲以一州嵗计综覈其赢缩以为天下准平议者以为此法果行民受其病元鼎至秀州还以其所详究本末源流敷奏曰但见郡县窘束不见有余于是上可其请曰卿真实才而物议亦愈归重顷之除吏部尚左郎官迁起居郎兼太子左谕徳上益向用之而元鼎有母之丧防丧归以病卒有讲义并诗文集藏于家】
　　薛极【字防之武进人以荫调上元主簿中词科累官兵部侍郎嘉定中尝疏奏愿以今日遇灾警惧之心永为异时暇逸之戒后赐同进士出身累迁知枢密院事兼防知政事封毘陵郡公端平中加少保和国公致仕】
　　薛绂【龙游人幼颖悟日诵万言举进士为成都教授累迁秘书郎因陛对极言韩侂胄之奸坐劾去之与魏了翁讲明易学着则书十卷了翁叹服不逮号符谷子诸经各有解】
　　薛天生【晋陵人其母罹艰棘尝蔬食天生亦蔬食母未免丧而逝天生终身不嗜鱼肉建元三年
　　表之】
　　薛寘【字持志昌国人少有文及长以圣人执权赋领乡荐调衡阳簿时史弥坚帅湖南一日冦起黒风洞檄寘往抚谕将至有道其姓名者其首曰非四明作圣人执权赋之薛寘邪遂投戈而退】
　　【金】薛继先【河东人金末隐居洛西山中课童子读书事母孝所居化之御史石玠行部过继先继先不之见或问故先曰今时政未必皆善御史一有所劾将谓自我发之他日并隣必有受其祸者子纯孝有父风】
　　【元】薛大猷【汤阴人早中甲科弃而不仕隐居教授学者多宗之有四书讲义】
　　薛观【字景荀鄞人在宋时聚族千指同居合食者五世号义门薛氏观读书强记为诗文多不留藁至治癸亥以书经试浙闱遂名贤书分教平江之常熟复迁杭州教授累考补将仕郎主沅江县簿摄令事盗息民安居而引年致仕】
　　【明】薛敬【字原礼鄞人宋进士朋九世孙容仪魁伟稽古好修尝典教象山秩满调鄞时元政不纲退隐于乡以医术自晦国朝公卿大夫凡莅兹士者闻其贤必虚左以迎访问时事】
　　薛祥【字彦祥无为州人洪武初为京畿都曹使上以萧何冦恂比之迁工部尚书在上前数直言全活人辄以千计丞相李善长胡惟庸皆恶之左迁北平布政使有惠爱恶祥者谓天旱实祥有匿政己未春谪守嘉兴爱民节用称为循良惟庸诛召入见上曰奸臣每谗汝汝何不一言祥曰臣但自省何敢诉人复以为工部尚书】
　　薛正言【字正言洪武初诏郡县立学命采誉望士为学官所司荐正言以乡人署训导诸生皆乡子弟正言视之益亲执经坐讲席为辨析疑隐发挥宗防诸生相聴受防防如也累官广东防政应天府尹】
　　薛郁【清苑人洪武初由国子生歴官有守累陞陜西右布政使】
　　薛嵓【阌乡人慷慨负志操有治才洪武初累官大理卿谪广西永乐初安南国王为黎季犛所杀其
