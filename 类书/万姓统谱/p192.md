<!-- { "loadSidebar": true } -->
　　刘敏【优孙善草书举孝防帝禅时除侍御史纠察名实不枉无辜为杨威将军魏遣曹爽侵蜀敏率兵迎敌防费祎至魏军退以功封云亭矦后加中书侍郎出入禁掖见者改容拜成都大尹政化行洽】
　　刘基【字敬兴繇子年十四居繇丧尽礼故吏馈饷皆无所受仕吴官至光禄勲】
　　刘晔【寿春人许邵尝称其佐世之才庐江界有山贼守险众谓不可伐晔以为可卒如所度其他料敌制胜无不中明帝时进爵东亭矦晔在朝畧不交接或问其故答曰仆在汉为枝叶于魏备腹心寡偶少徒于宜未失也卒諡景侯】
　　刘惇【平原人遭乱避游庐陵事吴孙辅以为军师建安中孙权在豫章时有星变以问惇惇曰灾在丹阳权曰何如曰客胜主人到某日当得闻是时邉鸿作乱卒如惇言惇善诸术尤明太乙能推演其事著书有百余篇】
　　刘劭【字孔才邯郸人魏文帝时为尚书散骑侍郎受诏集五经羣书作皇览拜骑都尉定律令尝作赵都赋明帝美之诏作许都洛都赋时外兴军旅内营宫室二赋皆寓讽諌后执经讲学赐爵闗内侯】
　　刘馥【字元颍为扬州刺史建立州治立学校广屯田及兴陂塘之利子靖迁庐江太守诏曰卿父昔
　　为彼州今卿复据此郡可谓克负荷者也】
　　刘宏【字终嘏宏兄粹字纯嘏弟演字冲嘏并有名中朝人语曰洛中雅雅有三嘏】
　　刘琰【字威硕有风流善谈论侍婢皆能声乐又悉教诵读】
　　刘整【合肥守城士诸葛恪围合肥整为贼所得考问所传语整曰诸葛公欲活汝汝可具服整骂曰
　　死狗此何言也我当必死为魏国鬼不茍活逐汝去也终无他辞】
　　刘纲【字伯经下邳人初居四明山及为上虞令慕汉叶令王乔乃受道于白君飘然有逺举之意】刘谌【蜀汉北地王谌以后主将从谯周降魏之策怒曰若理穷力屈祸败必及便当父子君臣背城一战同死社稷以见先帝可也后主不纳遂送玺绶是日谌哭于昭烈之庙先杀妻子而后自杀左右无不为涕泣者】
　　刘琨【字越石少得隽朗名初与祖逖俱为司州主簿同寝中夜闻鸡鸣逖蹴琨觉曰此非恶声也皆起舞后闻逖被甲与亲故书曰吾枕戈待旦志枭叛逆常恐祖生先我着鞭在晋阳为骑兵所围琨乘月登楼清啸中夜奏笳敌人有懐土之思弃围去永嘉初都督并幽冀三州事兄璵字庆孙京师语曰洛中奕奕庆孙越石】
　　【晋】刘沉【蓟人博学好古仕至侍中在位敦儒道爱贤能尝荐用里人霍原及申理张华为时所称重】刘惔【字真长沛国相人祖宏惔少清逺家贫晏如王导深噐之累迁丹阳尹为政清整性好老庄卒
　　于官孙绰诔云居官无官官之事处事无事事之心时以为名言】
　　刘伶【字伯伦沛国人容貌甚陋放情肆志常以纳宇宙齐万物为心不妄交游与阮籍康相遇欣
　　然神解性尤嗜酒尝着酒徳颂仕东晋为建威将军】
　　刘洪【字和季沛国相人也大安中张昌作乱转使持节南蛮校尉荆州刺史讨昌斩之悉降其众时荆郡守宰多缺洪请补选帝从之洪乃叙功迁徳随才补授甚为论者所称劝课农桑寛刑省赋歳用冇年百姓爱恱惠政多着】
　　刘毅【字希乐沛人曽祖距广陵相叔父镇左光禄大夫毅少有大志性刚猛沉断与刘何无忌起义兵破桓累功封南平郡公复加都督荆寜秦雍诸军事开府仪同三司荆州刺史持节毅如故初桓于南州起斋号蟠龙毅少时字也至是遂居之后与裕不相推伏裕以其贰已攻之为王镇恶所袭毅自经死】
　　刘【沛人有干畧政事之才与武帝少共砚席以旧恩起家累官镇南大将军都督荆州诸军事每有兴废手书守相丁寜欵宻人皆感悦咸曰得刘公一纸书贤于十部从事】
　　刘讷【字令声彭城人有人伦识鉴初入洛见诸名士叹曰王夷甫太鲜明乐彦辅我所敬张茂先我
　　所不解周武巧于用短杜方叔拙于用长讷官至司校尉】
　　刘隗【字大连讷之侄少有文翰避乱渡江元帝以为从事中郎及王敦作乱隗都督青徐入见与刁协奏诛王氏帝不从遂奔石勒孙波初仕石季龙及季龙死遂南归穆帝以为襄城太守累迁散骑常侍】
　　刘畴【字王乔讷之子善谈明理永嘉中位至司徒左长史为阎鼎所害其后王导拜司徒叹曰刘君
　　若过江我不独拜公也其为人所推服如此】
　　刘迈【字伯羣毅之兄有才干为殷仲堪中兵参军后为竟陵太守刘毅刘同谋起义兵讨桓迈
　　将应之事泄为所害】
　　刘牢之【字道坚彭城人汉元王交之后面紫赤色须目惊人而沉毅多计画太元初谢镇广陵以牢之为参军领精锐为前锋百战百胜号北府兵敞人畏之复为龙骧将军领江州事迁防稽太守与敬宣谋袭桓犹豫不决而死】
　　刘颂【字子雅广陵人咸寜中守廷尉时尚书令史扈寅非罪下狱诏使考竞颂执据无罪寅遂得免
　　在职六年号为详平时以比张释之元康中为尚书加光禄大夫卒諡贞】
　　刘殷【字长盛新兴人曽祖母王氏盛冬思堇食殷方九歳徃泽中恸哭蓳忽生得斛余而归又尝梦
　　人谓西篱下有粟掘之果得粟十五钟乡人异之】
　　刘乔【南阳人仕为秘书郎迁太子洗马拜尚书令累迁御史中丞以功封安众男子挺颍川太守挺
　　子耽光禄大夫耽子栁尚书左右仆射】
　　刘元海【冐顿之后幼好学师事上党崔游习毛诗京氏易马氏尚书尤好春秋左氏传孙吴兵法畧皆诵之史汉诸子无不综览尝谓同门生朱纪范隆曰吾毎观书传常鄙随陆无武绛灌无文道由人一物之不知者固君子之所耻也】
　　刘寔【字子真髙唐人好学博通今古以世多进趋防逊道缺乃着崇譲论以矫之元康间累官至太
　　傅以病免寻徴授太尉诏以列侯就第赐几杖不朝卒年九十一】
　　刘翼【淮陵人永昌之乱翼为衡阳太守起兵期复晋祚力战死之】
　　刘智【字子房寔之弟素有兄风少贫窭毎负薪自给读诵不辍仕为颍川太守累迁至尚书太常着
　　丧服释疑论多所辩明卒諡成】
　　刘毅【字仲雄掖人幼有孝行厉清节太康初为司校尉纠正豪右京师肃然武帝尝问朕可方汉何帝对曰桓帝帝曰吾虽不徳以桓帝方之不亦甚乎毅曰桓帝卖官钱入官库陛下卖官钱入私门以此言之殆不如也帝笑曰桓帝不闻此言今朕有直臣固不同也累迁尚书左仆射】
　　刘暾【毅子正直有父风累迁侍御史武库火尚书郭彰率人自卫而不救火暾诘之彰曰吾能截君角暾勃然曰君何敢宠恃作威福天子法冠而欲截其法角乎彰伏不敢言后为左丞正色立朝三台清肃】
　　刘敏元【字道光北海人励已修学好星厯隂阳术数永嘉之乱同郡管平以年老从敏元西奔为盗所劫敏元谓贼曰此公余年无几愿以身代盗长欲舍之内一贼弗聴敏元奋剑前曰吾岂望生耶愿为诸君除此人盗长遽止之相谓曰义士也俱免之后仕刘曜为中书侍郎太尉长史】
　　刘鲕【字长鱼髙宻人希古笃学励行与城阳邴都并有髙名咸康中成帝博求异行之士徴拜为博
　　士鲕赴京师自陈年老不拜以寿终】
　　刘【字承掖人美姿容善交时豪举贤良辟司空掾并不就避乱依冀州刺史邵续续欲降石勒持不可令归琅琊王即晋元帝也帝贤命为丞相参军累迁江州刺史】
　　刘超【字世辅临沂人元帝时为舍人处身清苦毎赐与皆固辞后拜中书侍郎右卫将军蘓峻谋逆迁帝于石头超歩侍左右虽幽厄中犹启授孝经论语未几为峻所害峻平追赠卫尉諡曰忠】
　　刘卞【东平人少为县吏入太学试经为台四品史访问令写黄纸一鹿车卞曰刘卞非为人写黄纸者也或谓卞曰君才简畧堪大不堪小不如作守舍人卞从其言后累迁并州刺史】
　　刘遴之【字遗民一字子骥晋末作柴桑令人多以柴桑翁为渊明不知遗民尝作此令也慕逺公
　　名徳白首同社时以陶渊明周续之刘遴之为浔阳三隠】
　　【南北】刘瓛【字子珪宋沛郡相人惔六世孙笃志好学五歳时闻舅氏读管寜传欣然听之曰此可及也兄
　　弟二人共处蓬室怡然自乐聚徒教授不废袁粲嘉其清徳荐为秘书郎】
　　刘璡【字子敬瓛弟方毅正直宋泰豫中为明帝挽郎瓛尝夜隔壁呼之璡下牀着衣立方应瓛怪其
　　乆曰向束带未竟其立操如此】
　　刘敬宣【字万寿牢之子八歳丧母悲泣不自胜或谓牢之曰此儿非惟家之孝子必为国之忠臣
　　也仕宋官至右军将军后遇害】
　　刘孝孙【彭城人博学通敏仕多不遂常叹曰古人或开一説而至卿相立谈间而降白璧书籍妄
　　耳】
　　刘勔【字伯猷彭城人家贫仕宋初为广州増城令吏干精通民夷詟服刺史刘道锡引为扬烈府主簿稍迁绥逺太守元嘉末萧简据广州为乱勔起义兵讨之简平刺史宗慤又命为军府主簿郁林太守以功封大亭侯员外散骑侍郎复拜广州刺史方讨殷琰于豫州不克拜勔着声南土广人思之元徽中桂阳王休范作乱勔与战死之事平赠司空諡曰昭】
　　刘休賔【字处干北海都人少好学有文才仕宋为兖州刺史娶崔邪利之女生子文晔邪利之降文晔母子俱入魏及慕容白曜军至休賔不降白曜请崔氏与文晔廵视城下文晔哭泣且以爪发为信遂降及立平齐郡以休賔为懐寜令卒孝文帝幸方山文晔求见申父功厚赏屈于是赐爵都昌子拜协律郎卒諡之曰贞】
　　刘兆【东平人宋时辟公府三徴博士皆不就安贫乐道潜心著述作春秋调人等书百万余言】刘穆之【字道和莒人徙居京口从宋武帝平建邺诸大处分仓卒立定累加尚书左仆射帝北伐留守建邺内总朝政外供军旅决断如流事无壅滞后以佐命元勲追封南康郡公諡文宣孙瑀仕至御史中丞】
　　刘湛【涅阳人慱学史传自比管葛不为文章不喜谈议仕刘宋为庐陵王义真长史时居武帝忧义真以臑酒进湛曰既不能以礼自处又不能以礼处人后迁侍中太子詹事湛负才气尝慕汲黯为人因名其子黯】
　　刘凝之【字隠安南郡枝江人刘宋时隠居不仕时年饥衡阳王义季虑其馁毙饷钱十万凝之大
　　喜将钱至市门观有饥色者悉分与之俄顷而尽】
　　刘懐珍【字道玉平原人汉胶东王后也初随江夏王刘义防为墨曹参军明帝召还为辅国将军封艾县侯出补竟陵太守建平王景寿为荆州仍徙右军司马南郡太守沈攸之寓荆南懐珍曰攸之矜躁虐加楚服阻兵中流声劫幼主乃遣子灵哲领兵卫京师攸之遣许天保来説懐珍斩之及攸之围郢城懐珍复令建宁太守张谟游击将军裴仲穆破之进平南将军卒諡曰敬】
　　刘粹【字道中沛郡萧人也少有志干初为州从事髙祖克京城叅建武军事从平京邑转叅镇军事寻加建武将军从征广固战功居多转游击将军迁建威将军江夏相卫将军毅粹族兄也粹尽心髙祖不与毅同髙祖欲谋毅众并疑粹在夏口髙祖愈信之及大军至粹竭其诚力事平封滠县男】
　　刘义季【幼而夷简无鄙近之累太祖为荆州髙祖使随徃江陵由是特为太祖所爱元嘉元年封衡阳王食邑五千户五年为征虏将军十六年代临川王义庆都督荆湘雍益梁宁南北秦八州诸军事安西将军荆州刺史持节如故】
