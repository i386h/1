<!-- { "loadSidebar": true } -->
　　王勃【字子安通之孙父福畤为雍州司功参军勃六岁能文麟徳初对防髙第授朝散郎后以罪废而福畤坐勃故左迁交趾令勃往省父道出洪州为阎都督作滕王阁序众叹其天才弟勔勮助皆第进士着才名】
　　王质【通五世孙少孤客夀春力耕养母讲学授徒无仕进意年逾四十始擢科累官谏议大夫以直
　　谏出为虢州刺史后为河南尹终宣歙观察使清白畏慎所至有惠爱】
　　王晙【景城人擢明经第歴除殿中侍御史景龙末授贵州都督筑罗罢戍卒埭江开屯田以息转输百姓刻石颂徳累迁朔方行军大都督讨平兰池胡封清源郡公晙气貌伟特感慕节义有古人风卒諡曰忠烈】
　　王志愔【聊城人擢进士第景龙中为左台侍御史以刚鸷为治人呼为皂雕后迁御史中丞出为
　　魏州刺史改扬州长史令行禁止境内肃然】
　　王求礼【许州人武后时为监察御史时三月大雪苏味道以为瑞率羣臣入贺求礼厉声曰主荒
　　臣佞使天有瑞何感而来哉羣臣震恐后为罢朝】
　　王同皎【安阳人尚中宗女桓彦范等诛二张遣同皎与李多祚迎中宗复位封琅琊公后为武三
　　思所诬被害睿宗时諡日忠】
　　王友贞【河内人父知敬善书武后时授麟台少监少为司经局正字母病医言得人肉啖良已友贞割股肉以进母病愈诏旌其门神龙中徴为太子中舍人固辞宗在东宫表以蒲车召不至】
　　王绍宗【江都人少贫嗜学工草书徐敬业起兵以币聘之称疾不起武后时擢秘书监绍宗雅
　　修餙当时公卿莫不慕悦其风】
　　王勔【勮勃皆着才名故杜易简称三珠树其后助劼又以文显劼早卒福畤少子劝亦有文福畤尝诧韩思彦戏曰武子有马癖君有誉儿癖王家癖何多耶使助出其文思彦曰生子若是可夸也】
　　王及善【邯郸人父从太宗征辽战死及善授朝散大夫袭邢国公爵武后时庐陵王之还及善密赞其谋为人不甚文而清正自持临事不可夺有大臣节累官文昌相同凤阁鸾台三品】
　　王勮【勃之兄第进士长夀中为凤阁舍人夀春等五王出阁有司亡载册文宰相失色勮召五吏执
　　笔分占其辞粲然裴行俭见之谓曰皆铨衡才至是语验】
　　王缙【太原人少好学与兄维俱以名闻举草泽文章清丽科安禄山乱擢太原少尹佐李光弼以功
　　加宪部侍郎俄拜黄门侍郎同平章事领河东节度后知政事】
　　王难得【临沂人健于武工骑射天寳初为河源军使吐蕃赞普子恃趫敏挑战难得挟矛骤马直斩其首宗壮其果召授金吾将军后以收复京师封琅琊郡公子子顔检校衞尉卿子用封太原郡公】
　　王元感【濮州人擢明经髙第所撰书纠谬春秋振滞礼绳愆等凡数十百上之魏知古见其书叹
　　曰五经指南也徐坚等聨疏荐之遂下诏褒美以为儒宗】
　　王义方【涟水人事母谨淹究经术性謇特不肯造请贵势太宗时补晋王府参军魏征欲娶以妻之侄辞及徴卒乃娶人问故曰初不附宰相今感知己故也髙宗时擢侍御史后以论李义府贬官】
　　王丘【字仲山十一岁擢童子科他童尽专经而丘独属文及冠举制科中第气象清古行止修洁歴官吏部侍郎出守懐州清严为下所畏复礼部尚书致仕天寳初卒諡曰文】
　　王维【字摩诘太原人九岁知属辞开元九年擢进士第一迁尚书左丞工草书画名盛于天寳间宁薛诸王待若师友有别墅在辋川尝与裴迪游其中赋诗为乐孤居二十年上元初卒代宗求其乐章其弟缙集数十百篇上之】
　　王昌龄【字少伯江宁人第开元十五年进士补秘书郎又中宏辞科迁汜水尉晚节不矜细行贬
　　龙潭尉以世乱还乡为刺史闾丘晓所杀有集五卷】
　　王海宾【宗时为太子右衞率丰安军使开元三年吐蕃冦陇右海宾为先锋战武阶杀其众诸
　　将妬其功按兵顾望海宾战死】
　　王琳【字方庆以字显武后时迁广州都督境内清肃议者谓治广未有如琳者号第一下诏赐瑞锦
　　以着瑞政】
　　王积薪【从明皇西幸寓宿深溪之家但有妇姑止给水火才暝阖戸积薪夜闻姑谓妇曰良宵无以为适与子手谈可乎堂内无烛妇姑各在东西室对谈已而姑曰子已北矣吾止胜九枰耳迟明请问于姥顾妇曰是子可教以常势耳妇乃指示攻守之法积薪自是其艺絶伦】
　　王毛仲【其父髙丽人坐事没为官奴杜诗称大奴领内外廐善于其事唐开元末马至四十三万上谓张景顺曰马之蕃育卿之力也对曰帝之力也仲之令也臣何力为乃封仲为开府仪同三司】
　　王忠嗣【华州人海宾子年九岁入见帝与论兵帝器之曰尔后为良将寻歴河西陇右节度使权
　　朔方河南节度佩四将印号为名将】
　　王遇【武进人肃宗时与弟遐为贼所执将释其一兄弟争死贼感其谊俱纵之】
　　王翃【字宏肱晋阳人擢才兼文武累迁容管经畧使讨定夷獠卒赠尚书仆射諡曰肃兄翊性谦柔
　　歴山南东道节度使代宗目为纯臣卒赠户部尚书諡忠惠】
　　王鲁复【字梦周连江人文史足用尤长于诗词多讽刺贞元大厯间尝献所为诗于朝得以事邕府鲁复意气髙迈尝谒郎中皇甫湜久未获见移书责之日韩文公接贤乐善孳孳不倦公师文公之文安可后文公之道自此当擕酒吊公之墓不及门矣湜大慙复书谢之】
　　王慧翼【郪人词藻清逸坟籍博赡仕为左补阙后迁通州司马】
　　王智兴【懐州温人少骁锐累立战功歴迁侍御史复平贼进中丞后加尚书左仆射又以战功封鴈门郡王进兼侍中卒赠太尉子晏平以功为散骑常侍迁朔方灵武节度使】
　　王建【字仲初頴州人大厯十年进士大和中为陜州司马与韩愈张籍同时而尤相友善工为乐府
　　歌行思逺格幽诗十卷】
　　王仲舒【字中祁县人贞元中贤良方正登第为左拾遗徳宗欲相裴延龄仲舒与阳城交章言不可歴婺苏二州刺史穆宗重其文召为中书舍人寻除江西观察使有兴浮屠祠屋者驱出于境】
　　王防休【汝州梁人有材武信义李抱真以币招之授兵马司累功封同昌郡王后为昭义留后号
　　令抚循军中大治尝得继天诞圣乐以献以宫为均后中和乐本此】
　　王栖曜【濮阳人性谨厚善骑射累立战功官至鄜州节度使卒赠尚书左仆射子茂元河阳行营
　　攻讨使】
　　王仁求【安宁人为河东州刺史教民以生聚阜财之道赋役均平恩义恵济人心咸服夷风丕变
　　子善寳以云麾将军持节河东诸军事河东州刺史有治迹】
　　王季友【丰城人博极羣书贞元进士文甚髙古仕为御史中丞杜甫诗丈夫正色动引经丰城客子王季友羣书万卷常愔诵孝经一通看在手豫章太守髙帝孙引为宾客敬湏久】
　　王适【字里阙幽州人初见陈子昂感遇诗乃请交于陈有集二十卷】
　　王锷【字昆吾自言太原人始湖南团练府为裨将杨炎道潭与语异其才嗣曹王臯为团练使俾锷诱降武冈叛将王国良以功擢邵州刺使臯之节度江西也李希烈南侵臯与锷兵三千使屯浔阳而臯全军临九江袭蕲州遂以众济表锷江州刺史兼御史中丞充都虞侯锷小心善刺军中情伪事无细大臯悉知之因推以腹心虽家人燕居或预焉臯攻安州使伊慎盛兵围之而遣锷入城中约降使杀不从者翌日城开慎以贼降乃已功不下锷锷称疾避之臯为荆南节度使欲署府少尹而上佐鄙其人乃复檄都虞侯从臯朝京师臯奏锷文用虽不足而他可试徳宗擢为鸿胪少卿卒赠太尉諡曰魏】
　　王茂元【栖曜子少好学徳宗时上书自荐擢试校书郎改太子赞善大夫吕元膺留守东都署防御判官淄青留邸卒谋乱元膺率兵围之士无敢先者茂元取一人斩之众乃进贼遂出奔累迁岭南节度使蛮落安之卒赠为司徒諡曰威】
　　王彦威【太原人举明经甲科补太常检讨官尝采隋唐典礼沿革条次类分号元和新礼上之累
　　迁文馆学士】
　　王播【字明敭太原人举贤良方正补盩厔尉善治狱事累迁京兆尹穆宗立以刑部尚书拜相弟起性孝友读书一经目不忘元和中以殿中侍御使兼集贤殿学士数上疏谏畋游累擢同平章事】
　　王承元【承宗弟也承宗死承元表请帅于朝穆宗诏起居舍人柏耆宣慰授承元检校工部尚书义成军节度使北镇以两河故事胁诱承元不纳诸将皆悔耆且至士哭于军承元令曰诸君不欲我去意固善虽然格天子诏我获罪奈何前李师道有诏赦死欲举族西诸将止弗遣他日乃共杀之今君等幸置我无与师道比乃徧拜诸将诸将语塞承元即出家赀尽赐之斩不从命者十辈军乃定于是谏议大夫郑覃宣慰赐其军钱百万缗赦囚徒问孤独承元去镇左右囊器币自随承元使空褚母留入朝昆弟拜刺史者四人位列于朝者四十人】
　　王博武【长社人会昌中侍母至广州涉海口风起母溺博武号泣赴水救之亦死节度使卢真得
　　尸葬之诏刻石表其墓】
　　王起【字举之释褐校书郎迁中书令谏穆宗畋游事岁中考第一帝尝以疑事令使者口质起具榜
　　子附使者上凡成十篇号曰写宣】
　　王徽【字昭文第进士曾祖择从昆弟三人曰易从朋从言从皆擢进士第至凤阁舍人者时人故号
　　凤阁王氏自是讫大中时登进士者十八人位台省牧守者三十余人】
　　王晏宰【晏平弟甘露之变以功为御史大夫累擢宁庆节度使后以太子少保分司东都进少傅】王铎【字昭范播弟炎之子炎仕至太常博士铎防昌初进士累官同平章事从僖宗幸蜀以经济自
　　任寻为田令孜所构罢为检校司徒卒遇害】
　　王敬武【青州人中和中盗发齐棣间遣敬武击定因授平卢军节度使进检校太尉同中书门下
　　平章事】
　　王绍懿【节度使王绍鼎弟也咸通间为成徳军节度使在镇政尚寛简军民便之疾革召兄子景崇谓曰吾兄以汝幼故授我节钺今汝已长复以归汝努力为之忠君和隣勿堕先业言竟而薨】
　　王凝【字成度翊曾孙少孤依其舅宰相郑肃举明经进士后歴台省寖知名累擢礼部侍郎不阿权近为商州刺史驿道所出吏破产不能给而州有治赋羡银常防直以优吏俸凝不取以供过客故无横扰人皆感之徙湖南观察使僖宗立召为兵部侍郎领盐铁转运使赠吏部尚书諡曰贞】
　　王希羽【歙州人词艺优博天复元年登第时七十余先是昭宗新平内难开放新进士诏知贡举杜徳祥有孤平屈人宜以名闻特勅授官故徳祥以希羽曹松刘象柯崇郑希顔应诏各授校正其制云念尔登科之际当予反正之年宜降异恩各膺宠命松舒州人学贾司仓为诗此外无他长时号松啓事为送年脚状象京兆人崇希顔皆闽人年皆相亚号五老榜】
　　王驾【字大用河中人昭宗大顺初进士及第仕至尚书礼部员外郎自称守素先生与司空图郑谷
　　为诗友诗六卷】
　　王密【大厯中为刚州刺史有惠政密尝为前刺史裴儆纪徳碣有云余榻髙踪以密之称裴为此其
　　效法前修不必政自己出可为浅薄更张者戒矣】
　　王潮【固始人与弟审邽审知并以才气知名僖宗时举兵略定闽地昭宗假潮福建观察使乃作四门义学还流亡定赋敛遣吏劝农人皆安之后为威武军节度使审邽为泉州刺史审知梁以为闽王】
