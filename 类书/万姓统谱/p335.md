<!-- { "loadSidebar": true } -->
　　郑德普【号景厓崇安人幼聪敏博记自塲屋文废刻意学诗与赵若槸范师孔诸人日相酬唱如题灵岩云山蒸云气晴能雨泉挟风声夏亦寒咏栁花云絶无气力原非絮空费形容不是花咏南楼云鴈断风仍急鸟啼天正隂皆佳句惜散逸不多见也】
　　郑深道【龙溪人由乡贡两任典教五司文衡未尝有过举洪熙元年授司经局校书陞梁府纪善
　　敕褒之有曰文学老成操履清愼累承仁庙谕问及赐膳侍宴寻致仕卒】
　　郑建【字中怀安人宣徳中举进士选入翰林为庶吉士一日上御文华殿召试诸葛孔明可与兴礼乐论亲第其高下以建为第一赐钞百锭未几授南雄府通判郡民惮徭役逃窜者多建悉诏使复业仍奏蠲其逋负丁艰服阕廷议处州府増设通判一员除建以往闽冦邓茂七侵掠浙境建分守龙泉命其子黼擐甲胄率民兵与贼抗者数月斩首五百余级直捣其巢穴获其男妇之被虏者二千余人以归其他胁从者悉散遣之景泰中以功陞本府同知越二年迁浙江按察司佥事】
　　郑照【字孔昭闽人性鲠介不茍阿随正统间授安逺令未几以忧还起复改德安为政以节用爱人为主一钱不妄费一民不轻用终照之任邑无失政无寃民焉持身皎如玉雪时都御史韩雍廵抚江西称照为廉官第一致仕归郡人柯内翰潜遗之诗有云闲因投笏早贫为守官廉一瓢顔子乐三韭果之贤人以为实録云乡大夫士私諡之曰清介先生】
　　郑安【字康民海阳人敏悟絶人领正统十二年乡荐第一登景泰五年进士授河南道监察御史弹劾不避权要宪宗即位抗疏陈八事多见采用因南畿灾变迭见复疏言宜策免大位戒饬在位言甚剀切继迁陜西按察副使时畨贼驼龙等一十五族屡为边害廵抚檄安会军抚捕安直抵畨界召酋长谕以祸福皆率众诣军门请降归所掠人畜财物固原州土黙特穆苏等据石城架炮山作乱出师讨之安在行多賛画穆苏就擒安作西征铙歌鼔吹以纪之居官二十年敝庐环堵未尝増产业秩满以母老归】
　　郑珤【清流人为县刑曹掾景泰八年草寇复发刼掠乡村民骇窜至杨梅迳路狭人莫能进贼数十追及珤挺身与之战自午至申贼乱鎗伤其胷珤悍然不顾贼畏其勇而退珤亦力疲倚石僵立而死境中之民四百余家悉頼保全】
　　郑时【字宗良舒城人景泰进士歴尚书】
　　郑铭【邯郸人登天顺甲申进士第授监察御史成化二年廵山海闗继廵陜西茶马皆有之畧寻按苏松等处击贪暴奬善良　　　声震南畿陞山东按察司副使然以性不阿比有阉宦譛之左迁山西防议后得直累擢本省右布政使持宪两藩多所树立后恳乞归老卒于家人咸称其宦履乡评两无玷云】
　　郑佑【常山人天顺中为福建按察司副使正而不激严而不苛寛而不纵持宪务存大体时有防命廵按御史会藩宪重臣考察郡县官宪司因推佑以行所至黜陟甚当后以公事卒】
　　郑环【字瑶夫仁和人天顺四年进士及第第三授翰林编修歴司经局洗马太常少卿亷介方正不
　　妄取与家居足迹不践公府一时翰林鲜见其俦云】
　　郑宗仁【字体仁任丘人成化丁未进士歴尚书】
　　郑炯【字叔亮闽县人成化己丑进士歴防政弟炤字叔昭丁未进士歴知府】
　　郑岳【字汝华莆田人治癸丑进士累官湖广按察使严毅不屈端谅敢为后迁户部侍郎】郑一初【字朝朔揭阳人幼颖敏而确有大志治十八年进士以病归养晦紫陌山闭门却扫日讲正学时有持千金嘱之事者一初艴然曰名义至重鬼神难欺遂叱之后为云南道监察御史风纪克振闻王阳明讲学遂师事焉屡贻书教子弟安分力学疏归卒于杭】
　　郑善夫【字继之治乙丑进士歴南京验封郎中素多疾卒之日年方三十有九有文学尤工于
　　诗国宝编谓其气秀岩谷发情声诗古色精言髙映霞表信矣】
　　郑锡文【字禹范闽县人治癸丑进士授义乌令拜南京监察御史时逆瑾窃柄台諌皆其私人文引病丏归瑾夺其官瑾诛起云南佥事武胄姜奎与景东守洪陶有隙搆兵拒命文去兵衞涉其庭责以大义咸抵罪不　　焉累擢广西右布政使歴官三十余年　　　将既归坚苦不渝乡评推重之子源　正德丁丑进士任刑部主事偕邑林公黼陈　疏谏武庙南廵廷杖创甚仍匍匐为黼治丧众啧啧难之】
　　郑宪【字有度仙游人颖悟絶人端和纯粹有黄叔度之风正德丁丑进士授刑部主事为大司寇刘玉所知委防详诸司奏牍寻丁内外艰先后六年不入私室服阕在告积十四年犹以主事谒选先与礼部主事方献夫相友善及宪起复方以议礼骤致通显相値邸舍宪止一揖而出方衔之逾年仍补刑部盖宪抗节履道虽偃蹇濡滞弗恤也终光禄寺丞】
　　郑漳【字世绩闽县人正德丁丑进士歴侍郎】
　　郑绅【字公佩溧水人正德甲戌进士歴尚书】
　　郑气【字浩然静海人正德甲戌进士歴布政】
　　郑晓【字窒甫海盐人嘉靖壬午解元癸未进士授刑部主事歴刑部尚书卒赠太子太保諡端简晓文学优长才识超卓深谙故典通达国体佐铨秉持不肯依阿司宪定律绰有定力竟以忤时相去惜哉】
　　郑世威【字中孚乐安人嘉靖乙未进士户部刑部主事员外广东江西佥事浙江防议江西副使四川防政致仕嘉靖四十五年诏起用湖广防政南京右通政都察院右佥都御史左副都御史南京吏部右侍郎】
　　郑大同【字皆吾莆田人嘉靖己丑进士歴刑部侍郎】
　　郑防【字子尚莆田人嘉靖己丑进士歴侍郎】
　　郑维诚【字伯明祁门人嘉靖甲午乡试第一辛丑进士歴防政】
　　郑廷鹄【字元侍南海衞籍德清人嘉靖戊戌进士歴四川防政】
　　郑大经【字正之西安人嘉靖丙辰进士歴吏科都给事中太仆寺少卿】















　　万姓统谱卷一百七
　　钦定四库全书
　　万姓綂谱卷一百八　　　　明　凌廸知　撰去声
　　二十四敬
　　孟【平陆羽音鲁桓公子庆父之后号孟孙因氏又望出东海周】孟懿子【名何忌见论语】
　　孟献子【名蔑见论语】
　　孟武伯【名彘见论语】
　　孟公绰【为赵魏老则优不可以为滕薛大夫】
　　孟僖子【属二子説与何忌师事仲尼而学礼焉】
　　孟轲【字子舆战国时驺人受业子思之门人道既通游齐梁以仁义説其君不能用退与万章之徒序诗书述仲尼之意作孟子七篇后世累封邹国亚圣公配享孔子庙庭本朝官其后为翰林院五经博士】
　　孟舒【事赵王敖从王至长安高祖召见与语汉廷臣无出其右拜为郡守文帝问田叔曰公知天下
　　长者乎对曰云中守孟舒长者也】
　　孟明视【文二年秦伯用孟明视增修国政重施于民三年秦伯伐晋济河焚舟晋人不出遂自茅
　　津济封殽尸而还遂覇西戎用孟明也】
　　孟贲【古勇士】
　　【汉】孟敏【字叔逹钜鹿人性刚直有剖决不仕尝客居太原荷甑堕地弗顾而去郭防见而问之敏曰甑
　　已破矣视之何益防竒之因劝令学卒以成徳三公徴辟并不屈】
　　孟卿【东海人事萧奋以其业授后苍苍説礼数万言以授梁人戴徳戴圣沛人庆普普为东平太傅徳号大戴为信都太傅圣号小戴以博士论石渠由是礼有大戴小戴之学】
　　孟喜【卿之子从田王孙受易由是易有施孟梁丘之学举孝亷为郎曲防署长】
　　孟尝【字伯周上虞人少修操行仕为郡功曹辨孝妇之寃后迁合浦太守去珠复还兴利革人称神明】孟节【汉末人得仙道能含核而不食可至五年十年又能结气不息状若死人亦可至五年】
　　【三国】孟光【字孝裕洛阳人汉末入蜀刘焉父子待以客礼光博物识古无书不览蜀先主定益州拜为议
　　郎迁大司农年至九十余】
　　孟康【字公休孟子十八代孙魏明帝时为散骑侍郎厯官至广陵郡侯尝注汉书】
　　孟宗【字公武江夏人仕呉为令每得时物必以寄母不敢先食母嗜笋冬时笋尚未生宗入林哀泣
　　笋忽迸出闻母亡犯禁委官得免死】
　　孟觊【字彦重卫将军昶之弟昶觊并美风姿时人谓之双珠】
　　【晋】孟嘉【字万年宗曾孙少知名太尉庾亮领江州辟为从事亮尝大防客豫章太守禇裒问嘉安在亮由是益重嘉后为桓温叅军九日宴龙山风吹帽落嘉不觉温命孙盛为文嘲之嘉即为答文甚美四坐叹赏后迁长史】
　　孟观【字叔时渤海东光人少好读书觧天文沉毅有文武材惠帝时领宿衞兵破齐万年徴拜右将军】孟陋【字少孤嘉弟清操絶伦丧母毁瘠殆于防性不饮酒食肉者十余年桓温躬徃造焉不敢屈致】
　　【南北】孟业【字敬业安国人仕北齐补河间国王郎中令清贫自守累迁东郡太守以寛厚著名】孟信【字修仁仕魏从孝武帝为赵平太守政尚寛和权豪无犯山中老人曾以防酒馈之信和顔接引慇懃营问乃自出酒以铁铛温之素木盘盛芜菁葅唯此而已又以一铛借老人但执一杯各自斟酌申酬酢之意谓老人曰吾至郡来无人以一物见遗今卿独有此饷且食菜已乆欲为卿受一防髆耳酒既自有不能相费老人大悦再拜擘防进之酒尽方别】
　　孟表【字武达济北蛇丘人仕齐为马头太守据郡归魏除南兖州刺史齐遣裴叔夜攻围六十余日城中食尽惟以朽革草木皮叶为粮抚循将士戮力固守孝文嘉其诚封汶阳县伯累迁光禄大夫卒諡曰恭】
　　孟怀玉【安丘人武帝东伐孙恩以为建武司马从平凉口定建业以功封鄱阳侯卢循廹京邑以战功为论议叅军循平封阳丰县男迁江州刺史丁父艰有孝性上表陈觧不许因抱疾卒弟龙符以军功封平昌县子加龙骧将军】
　　【唐】孟简【字几道平昌人工诗尚节义举进士宏词连中累官至谏议大夫议论抗切出为常州刺史陞
　　户部侍郎加御史中丞】
　　孟诜【汝州梁人孟子三十一代孙登进士第累官鳯阁舍人转春官侍郎拜同州刺史神龙初致仕
　　诏河南春秋给羊酒以终其身】
　　孟郊【字东野武康人少隠嵩山性介少合为诗有理致最为韩愈所称登进士调溧阳尉后随郑余
　　庆镇兴元为叅谋卒张籍諡曰忠贞先生】
　　孟利贞【华隂人父神庆高宗初为沁州刺史以清介著名利贞初为太子司议郎中宗在东宫深惧之受诏与少师许敬宗崇贤馆学士郭瑜顾董思恭等撰瑶山玉彩五百卷龙朔二年奏上之高宗称善加级赐物有差利贞累转著作郎加文馆学士垂拱初卒又撰续文选十三卷兄允忠垂拱中为天官侍郎】
　　孟浩然【襄阳人好节气隠鹿门山年四十游京师王维私邀入内署俄宗至维以实对帝曰朕闻其人而未见也召问其诗浩然再拜自诵所为诗至不才明主弃之句帝曰朕未尝弃卿柰何诬我因放还张九龄辟为荆州从事】
　　孟琯【郴人元和中进士尝着岭南异物志韩愈送琯序云今年秋见孟氏子琯于郴年甚少礼甚度
　　手其文一篇甚钜退披其篇以读之尽其书无有不能其见重如此】
　　孟云卿【平昌人第进士擢校书郎与杜甫元结最相友善甫服其稽古有孟子论文更不疑之句】孟迟【字升之平昌人防昌及第诗一卷】
