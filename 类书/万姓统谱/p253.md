<!-- { "loadSidebar": true } -->
　　许淳【字文原成都人成化丁未进士歴布政】
　　许锐【登州衞人成化中进士为监察御史孝宗初中侍梁方陈喜韦兴辈柄权乱政锐再劾罢之时台阁条诏阻塞言路乃力陈其奸以修省事劾罢阁老刘吉徐溥监事李兴郭镛及按口北条陈处置边务六事陈言时政十二事俱得允行改按南畿适星变上言弭灾八事后出佥山西按察事时兄钺以国子生养于家陈情终养代兄疏凡三上未允忧郁成疾卒】
　　许赞【字廷论进子治丙辰进士授御史改编修忤逆瑾调知县陞佥事歴少保兼太子太傅吏部尚书文渊阁大学士忤张桂致仕隆庆中谥文简赞为吏部恭慎小心守法不敢任喜怒进退人平居简易至大黜陟秉正不阿世庙尝称赞端愼独为贵溪分宜所持不得尽行其志惜哉】
　　许钦【绩溪人家贫性孝年十六教授于乡兄弟贫以己田让之独养父母有疾汤药唯谨吿天求以身代母方卒贷葬庐墓侧知县郭絍举充生员父宽继没因病稿葬结庐守哭人不忍闻治中奏闻旌表】
　　许铭【字徳新宛平人治己未进士歴都御史】
　　许廷光【字本栋汤隂人治己未进士歴都御史】
　　许成名【字思仁聊城人正徳辛未进士第二歴礼部侍郎】
　　许宗鲁【字伯诚长安人正徳丁丑进士嘉靖初任湖广提学佥事刚明峻洁不为权势所屈博学能诗文所取皆知名士擢山东副使朝议宗鲁宜作人复改湖广提学敎人务要以身表率而痛抑其浮诞竒险之习至于考校黜陟之际一以至公三年召为太仆少卿进佥都御史虏犯畿北复起驻昌平寻免归】
　　许相卿【字台仲海宁人嘉靖己丑进士歴兵科给事中侃侃直言以病告归四十年足迹不入城
　　府屡荐不起盖简亢贞谅之士也】
　　许应元【字子春钱塘人嘉靖壬辰进士歴官布政使有陭堂集弟应亨甲辰进士歴郎中】许谷【字仲贻号石城上元人嘉靖乙未防试第一初仕计部改仪部转天曹郎以文选迁南京尚宝
　　卿谪浙江运副起为江西提学佥事仍迁南尚宝卿放归】
　　许邦才【字殿卿歴城人嘉靖癸卯乡试第一累防不第受官州刺史后迁徳府长史有才名】许初【字元复号髙阳长洲人嘉靖中应贡歴南太仆寺主簿陞湖口知县不之任归老于家初颇自
　　髙伉不屑下人有文学工大书亦不轻与人书】
　　许绅【南京人质实谨厚不喜交游以医术仕至工部尚书掌太医院事嘉靖西苑宫人之变圣躬甚危绅用桃仁红花大黄诸下血药药进绅自分不效必自尽赖天之灵辰时进药未时上忽作声起去紫血数升申时遂能言又三四剂平气活血圣躬遂安加绅宫保后数月绅病上遣人视之曰臣必不复起曩西苑用药惊忧所致至今神魂不宁百药不效臣即死主上万夀死无憾竟以此病卒上怜之恤典甚厚】
　　楚【羽音江陵鬻熊封楚其后以国为氏】
　　【上古】楚老【古贤者】
　　【周】楚丘【鲁文公十八年春齐侯将伐鲁戒师期而有疾医曰不及秋将死公闻之卜曰尚无及期惠伯令卜楚丘占之曰齐侯不及期非疾也君亦不闻令有咎二月丁丑公薨五月齐人弑懿公】
　　楚隆【赵襄子家臣】
　　楚忌【印薮】
　　【宋】楚昭辅【字拱辰宋城人有才干善心计初隷太祖麾下陈桥推戴时遣入京安母后累官枢密使
　　性勤介人不可干以私卒赠侍中从孙随咸皆进士及第】
　　楚执柔【政和三年癸巳丞江隂县善知水道尝治横河市墩新河代洪港使水疏而不壅节而不滥白鹿化成等十乡之田频苦旱涝尽除其患农田资利计亩凡六千五百七十三顷有畸】
　　楚匽【乾道六年知博白县】
　　楚建中【字正叔洛阳人举进士知荣河县民苦盐税不平建中约田多寡以为重轻累官陜西都转运使知庆州江宁成徳军以正议大夫致仕文彦博元祐初荐为户部侍郎不拜】
　　楚公辅【骁骑上将军】
　　楚衍【开封人少通四声字母又于九章缉古缀衍海岛诸算经尤得其妙明相法及聿斯径善推步
　　隂阳星厯之数间语休咎无不中自陈召试宣明补司天监学生】
　　【元】楚鼎【世祖时始受符印十八年东征日本鼎率千余人从左丞范文虎渡海大风忽至船坏鼎挟破舟版漂流三昼夜至一山防文虎船因得达髙丽之金州合浦海屯驻阙　亦漂泛来集遂领之以归】
　　【明】楚岳【洪武初知湖州府有惠政郡中多所修造题扁尚存】
　　楚樟【朝城人父惟善学冠一时仕元为翰林学士樟性资明敏博通经书洪武初以明经举任本县
　　训导教人有法士多成材秩满陞詹事府丞】
　　楚智【骁将洪武中数从宋国公凉国公出塞有功歴陞都指挥使北平寻召入京从曹国公统骑卒
　　遇靖难兵辄奋力战夹河之役被执不屈死之】
　　楚淦【河南人永乐进士】
　　楚荆瑞【河南人成化进士】
　　楚书【字国宝江都人嘉靖癸未进士歴右佥都御史】
　　汝【羽音江陵殷贤人汝鸠之后又望出颍川渤海周】汝叔齐【晋大夫君子谓叔侯于是乎知礼】
　　汝宽【谏魏舒曰愿以小人之腹为君子之心】
　　【汉】汝郁【字叔异陈国人和帝朝贾逵荐之累迁鲁相以徳化人流民归者八九千户】
　　汝随【长水校尉】
　　汝猷
　　汝驩【见印薮】
　　【宋】汝顔【安岳人举进士调鳯州幕职年未及请致仕仁宗嘉其蚤退特授太子舍人】
　　汝孝恭
　　汝孝隆【普州人登进士第】
　　汝为【丰县人建炎中陈边事假开州刺史使金兼致书刘豫豫诱以官固辞以机密归报朝廷后亡归献恢复方略又上丞相书三要秦桧欲械送金人乃变姓名入蜀所着有忠嘉集】
　　汝日休【蓟州人登科】
　　汝华然【荣昌人乾道进士】
　　【明】汝楫【字济川吴江人景泰举人府同知】
　　汝泰【字其通呉江人治丙辰进士歴知府】
　　汝讷【字行敏吴江人由举人治中授中书舍人歴南京兵部郎中善楷书出知南安政尚简易民
　　称不扰】
　　汝齐贤【字懋思吴江人嘉靖甲辰进士歴知府】
　　所【平原虞衡主伐木之官闻声以为氏】
　　【周】所华【宋大夫】
　　【汉】所辅【安帝时剧贼毕豪等入平原界县令刘雄将吏士乗船追之与贼合战雄败执雄以矛刺之时小吏所辅前叩头求愿以身代雄豪等纵雄而刺辅贯心洞背而死东郡太守捕得豪等具以状上诏书追伤之赐钱二十万除父奉为郎中】
　　所忠【武帝时为谏议大夫司马相如病上使所忠往收遗书得书言封禅事】
　　【明】所铭【成化间钟千户所千户】
　　巨【出南昌见姓苑】
　　【汉】巨武【东汉人为荆州刺史】
　　巨览【顺帝时梁商辟为掾吏与李固齐名】
　　【南北】巨尉【孝友】
　　【宋】巨师古【髙宗时为綂制官讨戚方三战三胜】
　　巨宾【殿前左翼军】
　　巨光逺【长汀人嘉定进士】
　　【金】巨楫
　　【辽】巨构【平谷人第进士累迁横海军节度使宽厚廉慎所治以镇静称世宗尝曰巨构外淳质而内明
　　悟鲜有及之者】
　　【明】巨渊【蒲城人洪武中任四川佥事】
　　巨礼【昌黎人洪武中任太仆寺丞】
　　巨敬【平凉人建文中为监察御史改户部主事靖难后不屈死】
　　巨鲸【灵台人任监察御史死于靖难】
　　巨泰【蓝田人治中任通州判官】
　　巨鳌【怀逺人贡士万厯中夀张丞】
　　莒【嬴姓伯益之后封于莒其后以国为氏】
　　【周】莒伯【楚大夫】
　　【汉】莒诵【缑氏令】
　　圉
　　【周】圉合阳【楚大夫】
　　【汉】圉良卿【印薮】
　　序
　　【周】序防【侍孔子】
　　【汉】序渊
　　绪【韵防云绪綂系也又姓也】
　　【明】绪【成都人永乐举人】
　　绪纪【马平人治举人】
　　绪东山【马平人举人嘉靖中任髙安知县】
　　处【上声望出颍川沛国】
　　【周】处子【辨士也著书九篇】
　　【汉】处兴【北海太守】
　　【晋】处桂
　　处就【陈留相颍川人】
　　【南北】处徳义【沛人】
　　女
　　【殷】女鸠
　　女方【贤人见史记】
　　女叔宽【晋大夫】
　　旅【周大夫子旅之后出南安又云亚旅官名以官为氏汉】旅卿【功臣封昌平侯】
　　旅罴【共侯封四代】
　　挧【见姓苑】
　　【汉】挧丹【陈留人】
　　筥
　　【汉】筥光【印薮】
　　举【见姓苑】
　　【音举见直音】
　　叙【见姓苑】
　　【音鲁见直音】
　　与【见姓苑】
　　衙【尤韵牛加切此音语姓苑云县名在冯翊又姓】防【音语见直音】


　　万姓綂谱卷七十六
　　钦定四库全书
　　万姓綂谱卷七十七　　　明　淩迪知　撰上声
　　七麌
　　杜【京兆商音祈姓帝尧刘累之后在周为唐杜氏成王灭唐迁封杜伯为宣王所灭杜泄奔鲁因氏焉又望出晋昌襄阳】
　　【周】杜康【善造酒酉日死故造酒忌酉】
　　杜原款【太子申生之傅以骊姬谮被杀】
　　杜伯【宣王时人无罪见杀其友左儒争之而死】
　　【汉】杜邺【字子夏内黄人为凉州刺史莅政宽厚不尚威严元夀初加后父孔乡侯爵临封日食邺正言极论阳尊隂卑礼明三从之义昔郑伯随姜氏之欲终有叔段之祸襄王迫惠后之难而遭居郑之危不可不戒也时不能用】
　　杜周【武帝时为廷尉二子夹河为郡守家赀累钜万】
　　杜林【字伯山扶风茂陵人父邺林博洽多闻时称通儒初客河西迫于隗嚣而不屈节弟成卒听持丧归遣刺客杨贤遮杀之贤见其身推鹿车自载弟丧叹曰我虽小人何忍杀义士因亡去光武召为侍御史引见问以经书时议郊祀多以汉当祀尧林曰汉业特起功不缘尧故曰杜林驳尧累官至大司空】
　　杜乔【字叔荣林虑人少为诸生举孝廉辟司徒杨震府迁南郡太守转东海相入拜侍中时梁冀专
　　权乔正色不挠卒为所害】
　　杜密【阳城人为人沈质为司徒胡广所辟迁北海相宦官子弟为令长奸恶者辄按捕之行春到髙密见郑知其异器即召署郡职后拜太仆党事既起免归本郡与李膺俱坐而名行相次故时人称李杜焉】
　　杜诗【字公君河内汲人性至孝初为郡功曹以公平称光武知其才拜成臯令迁南阳太守以诛暴立威省爱民役造作水排铸为农器百姓便之时人方为召信臣南阳语曰召父杜母及卒贫困无田宅丧无所归事闻诏使治丧郡邸赠绢千疋】
　　杜夔【字公良河南人以知音律为雅乐郎中平五年以疾去官司徒礼辟不就奔荆州刘表令与孟
　　曜为汉主合雅乐乐备表欲庭观夔止之】
　　杜延年【字幼公南阳杜衍人父周武帝时御史大夫延年宽厚明法律昌邑王废劝霍光立宣帝以定策功封侯益土出奉车驾入居九卿延年卒子缓嗣侯缓六弟五人至大官】
　　杜钦【字子夏延年子少好经书目偏盲而知名于时举直言歴陈灾异拜议郎徴诣大将军王凤幕
　　府多所匡益兄子业有材能为太常数言得失不事权贵】
　　杜茂【字绪公冠军人初归光武于河北为中坚将军后拜大将军击五校于魏郡清河东郡三郡清
