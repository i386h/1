<!-- { "loadSidebar": true } -->
　　龚识【字黙雨慎仪子徙居吴登进士擢监察御史才术醇正操履端方厯平江军节度副使】龚基先【字平叔高邮人父炳徙京口入太学登进士调松尉庐江令淮东安抚司干办官出入行间有功累迁太府卿寻除太常卒基先平生爱惜士类倡义率诸乡达创淮海书院以处淮士之流离者】
　　龚潗【字深文累官中奉大夫厯知长洲令官至司农卿国亡士大夫居班行者随例北上潗行至革
　　县不食卒】
　　【明】龚仲贤【光泽人父早丧家贫母纺绩以抚养洪武初母以夀终仲贤痛念不已母诞日刻木肖像以奉饮食衣服出入有事必以防告朝夕不怠凡十八年如一日乡人称为孝子】
　　龚斆【铅山人学问该博徳行敦实洪武初以明经为府学教授御史叶孟芳高其学行荐至京师迁
　　国子司业寻陞祭酒卒于官】
　　龚炯【字延璋晋江人敦厚周慎刻志为学诗文为当时称书翰首洪武中应荐以亲老归】龚鐩【字子谏南昌人洪武中授兵科给事中执正不阿陞四川按察使明察民隠在职四十余年萧
　　然不异寒士后致仕卒于家】
　　龚太【字叔安义乌人洪武中乡荐授户科给事中靖难帅入自投河死】
　　龚诩【字大章直昆山县人建文初年十七为金川门守卒靖难兵入诩大哭还郷后两荐为学官
　　辞不就门人私諡曰安节先生】
　　龚箎【苍梧人永乐初举进士擢嘉定县丞冇能声厯官兵部郎中以老成见推陞广东左叅政】龚景才【字敦之常熟人五世同居少孤力学性至孝】
　　龚海【南昌人任南京后府经厯陞知韶州府亷介有守刚直不阿吏民畏服豪右敛手】龚遂荣【锦衣千户时英皇已入塞寓书于大学士高谷言奉迎礼当从厚主上当避位恳辞而后受命谷袖其书入朝以示廷臣曰武夫尚知此礼况儒臣乎陈循言遂荣非分请治其罪遂下狱防赦得释】
　　龚【字元之嘉定人成化进士厯南京吏部郎中知兖州为政以亷明精敏称人比之包孝肃擢山东叅政为湖广左布政使擢副都御史督理河道防武宗南巡江郴沿途率赂一无所与因在上前譛老上曰虽老尚可用久之晋工部侍郎加尚书致仕归】
　　龚谦【字廷益高邮人举进士授御史巡盐两浙执法除奸及清军湖藩甚得大体都御史寇公深记
　　其名于后堂且移文各省令清军以谦为式名重一时卒于官】
　　龚用卿【福清人嘉靖丙戌一甲第一厯官国子祭酒】
　　龚辉【字实卿余姚人嘉靖进士累官刑部右侍郎】
　　龙【武陵羽音舜臣董父好龙曰扰龙氏以王父字为氏又望出天水】
　　【汉】龙且【楚人项羽将】
　　龙伯高【名述京兆人为仙都长马援尝戒其兄子曰龙伯高敦厚周慎口无择言谦约节俭亷公有威吾爱之重之愿汝曹效之效伯高不得犹为谨饬之士所谓刻鹄不成尚类鹜者也】
　　【南北】龙衮【撰江南野史二十巻】
　　【唐】龙复本【开成中人无目善聴声揣骨知人官禄夀夭揣萧寘笏曰宰相笏又揣宋祈笏曰长官笏
　　后皆验】
　　龙知钦【随州刺史】
　　龙起【擢进士第未第时梦乗龙而起回顾又有骆驼在后及登第次其下者乃龙起骆起也】
　　【五代】龙敏【字欲纳幽州永清人厯进为太常卿使于呉越是时使呉越者见呉越王皆下拜敏独揖之宋】龙镯【字琢成乹徳丙寅由乡举任邠州守宅心以仁守己以亷州民感之如父母一日有羣鹤翔于公庭自旦及夕徘徊不去州民绘来鹤图以颂其徳时学士窦仪以使过邠因留题曰多少樊笼不敢开强拘物性要相倍何时得似邠州守徳政临民鹤自来致仕归家邑之南乡庄上年八十卒子暹雍熈乙酉中宏词科】
　　龙徳厚【字子仁镯裔嘉定癸未中拔萃科授龙图阁待诏转翰林院承防赐紫金鱼袋绍定壬辰
　　出知潭州有善政端平甲午复召翰林承防】
　　龙云从【字子高任福建儒学副提举元亡不仕任旷达邑守蒋俞茂才迎之与浙江提举云阳李祁同为上賔号不二心老人祁元进士文名为时所重而子高以诗謌与之颉顽茂修邑东门浮桥成与賔佐同安桥子高酒酣作謌即席口占坐者皆为阁笔其警句云行丁运锁驾长虹百夫牵船贯飞鹢阳侯宫殿横截开鼍抃鲸天何有哉郷邑间诗人自呉莘乐后首推子高云】
　　龙况【字景荀钜鹿人父庚天祐初任茶陵令因遇褒书况博通经史值时故徙居永新教授郷闾卒
　　邑之盐堆岭子四钦中三史科域四川都监琮举进士琳为吉州仕曹】
　　龙崇【字升之读书好著述尝防真西山阳东山之门陈恺师九江重加礼聘遂建永新城筑之人民赖以为保障奏名调临川户掾京尹赵与权表监酒米埸修中兴政要书成与权檄进仍率侍从十人列荐乃循资授从仕郎除福建师司节干在幕府修宋朝帝学増释二百巻刑侍赵以孚入觐进再循资转儒林郎史馆効勘卒于京邸姚希徳状其行与权取诰语予云墓曰忠觐先生】
　　龙昌期【字起之仁夀人祥符中注易诗书论语孝经隂符道徳篇韩魏公使蜀奏授试国子四门博士庆厯中文潞公奏授校书郎太子洗马着古论帝王心鉴八卦图精义入神絶句书河图照心宝鉴春秋复道三教图通太保正名等论行轩小集然常羽翼先儒时论誉之】
　　龙景昭【防州奉节人少有武勇初仕蜀为施州刺史宋平蜀授永州刺史秩满入朝改右千牛卫
　　将军】
　　龙着【字少防昆山人承议郎】
　　龙太初【以诗人谒王荆公公与郭功父坐郭叱曰相公前敢称诗人令赋沙诗顷答曰茫茫黄出
　　塞漠漠白浮汀鸟去风平篆潮回日射屛郭为阁笔】
　　龙澄【防瀼水见水中一石合获玉印五文字如星霞傍有九天使者谓曰此上帝所宝可投元处】
　　【元】龙仁夫【永新人博究经史以道自任仕元为湖广儒学提举晚年侨居黄州着周易集十八巻学
　　者称麟洲先生】
　　【明】龙存仁【洪武中知福宁县修废坠恤孤寡举贤良袪民害民爱戴之】
　　龙澄【新淦人永乐进士任广东佥事】　龙仪【江西人永乐进士】
　　龙晋【字遵度吉水人由进士授监察御史左迁嘉定知县天顺八年擢知本府公勤亷恕抚民有方开良堰灌田三千余亩利泽及民成化三年丁内艰复改常州府民皆思之】
　　龙霓【字致仁江西宜春人治丙辰进士居官严毅简重刚直有为一时声誉籍籍迁浙江佥事风采凛然秉政嫉邪绰有成绩竟以触忤当路罢之正徳初侨寓长兴夏驾山与刘林孙一元结社云为湖南五隠】
　　龙大有【茶陵人正徳进士嘉靖中以兵部侍郎抚大同叛卒】
　　龙诰【攸人正徳戊辰进士知临川县东乡民聚为盗积嵗不平当道檄诰讨之诰率兵往讨之既至诰下马呼曰吾临川尹也尔宁杀我毋屠我民贼皆罗拜愿抚为民遂弃兵械还诰疏而抚之不半月事平陟户部主事厯郎中擢广西叅政】
　　雍【京兆又望出平原周文王第十二子也雍伯之后以国为氏】
　　【周】雍巫【易牙姓名齐人知味】　　　雍糺【郑大夫】
　　雍予【楚人】　　　　　　雍廪【齐人】
　　雍鉏【宋人】　　　　　　雍门周【鼓琴孟尝悲】
　　雍纠【祭仲専政厉公使其壻纠杀祭仲弗克杀纠】
　　【汉】雍齿【沛人高帝封为什邡侯】
　　【唐】雍陶【成都人诗人字国钧太和进士简州刺史】
　　雍之【成都人诗人】
　　雍无逸【大厯中为龙州别驾吐蕃入寇无逸夜泊其城破之以功封什邡县男】
　　【宋】雍公説【治平进士】　　　　雍锜【四川蓬州人宣和进士】
　　雍逖【四川蓬州人宣和进士】　　雍禔【四川蓬州人宣和进士】
　　雍存【全椒人隠居不仕以文史自娱居城南号南郭先生钱公辅游山诗每从南郭先生到谓存也
　　绍圣初曽肇为守尝与为文字交】
　　雍冲【洋州人太学生方绍圣中大臣变更元祐政事冲上书数其罪乞斩之有防移兴元府白讼斋
　　其后张浚试吏兴元以冲为友焉】
　　雍孝闻【阆州人元符末力诋绍圣用事者未几廷试时相诬以诋毁先烈亟加流窜入元祐党籍】雍之竒【大足令鲜于学士赠以诗乡闗素号贤夫子士论今推圣长官】
　　雍繁孙【龙州人绍定四年进士修文昌宫题名】
　　雍明逺【元丰进士阆中人】　　雍玑【元丰进士阆中人】
　　雍钺【崇宁进士阆中人】
　　雍钧【南充人中治平进士为御史台主簿时章惇用事朝士满门钧独不往惇怒出钧知蓬州】雍舟卿【政和登科闾州人】　　雍源【政和登科闾州人】
　　雍观复【利州人大观登科】　　雍沿【营山人举进士有诗名】
　　雍朝瑛【绍兴进士普州人】
　　【元】雍居敬【广东宣慰使】
　　【明】雍清【清水人洪武初任行人司行人】
　　雍泰【字世隆陜西咸宁人成化己丑进士仕至南京户部尚书初授吴县知县擢为御史旧令行皆馈楼船公不受民涕泣固馈乃驾至张家湾吴人歌曰时苗留犊雍公返舟巡盐两淮淮灶丁贫而鳏者几二千人比及三年俱与完室既去淮人咏曰客边归槖浑无砚海主遗民尽有家乂曰了却四千男女愿春风解缆去朝天公有敢死之节克乱之才后忤瑾令致仕】
　　雍澜【莆田人嘉靖进士】　　　雍世贤【西人嘉靖举人】
　　雍礼【西克人嘉靖举人】
　　雍焯【陜西狄道人字闇仲贡士嘉靖中任监察御史巡按山东有风裁】
　　雝
　　【周】雝子
　　【汉】雝防之　　　雝传　　　　雝伋
　　【宋】雝美【宣和间任安州制置使】
　　【明】雝子重【清水人宣徳间任钦天监博士】
　　从【东筦角音汉将军从公之后】
　　【汉】从通　　　　　　　从平
　　从志　　　　　　　从成公【将军】
　　【金】从坦【安抚山西军民上书言绛解二州民皆恃盐布易米乞罢禁粟麦中条之南诸县为陜洛喉襟乞加兵分戍平陆产银铁若以盐易米募工錬冶可以广财用备戎器而盗自息后为权元帅任监军元兵已至平阳城破遂自杀赠武昌军节度使】
　　【明】从龙【字云举安陆州人天顺乙酉以礼经中乡试筮仕富顺知县陞知麻哈州时民俗皆被髪左袵龙令家人教民织巾以冠仍聘邻邑诸生训子弟以诗书遂成衣冠人物之俗厯任五年民立生祠祀之陞怀庆知府】
　　从贞【繁昌人安陆卫指挥同知居官清俭出入惟一家僮前导萧然若寒士管领漕运尤爱惜士卒
　　州为之谣虽三尺童子能诵其美】
　　从介【繁昌人嘉靖中江西清江县训导】
　　从字【湖广承天人嘉靖丁酉举人任工部员外郎】
　　容【炖煌宫音春秋南容氏之后以王父氏为姓】
　　【上古】容成【黄帝臣】
　　【周】容居【徐大夫】
　　【明】容善【广东人永乐进士】
　　容悌与【字行白香山人性质醇谨学博行修永乐中任本县教谕事母最孝乡人称为孝行先生】容晞【高要人举人天顺中雩都训导】
　　容师偃【香山人悌与四世孙自小性孝正徳丁丑寇偪香山师偃窃父而逃被执贼欲杀其父师
　　偃请以身代父遂死】
　　容若玉【怀宁人万厯甲戌进士】
