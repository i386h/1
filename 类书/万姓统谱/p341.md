<!-- { "loadSidebar": true } -->
　　窦诞【抗第三子从太宗征薛举为元帅府司马迁刑部尚书转太常卿高祖诸少子荆王元景等未出宫者十余王所有国司家产之事皆令诞主之出为梁州都督贞观初召拜右领军大将军转大理卿莘国公】
　　窦德明【太穆顺圣皇后兄之孙也祖照尚后魏文帝女义阳公主封钜鹿公父彦袭父封仕隋为西平郡守德明师事陈留王孝逸颇渉文史会汉王谅作乱遣其将綦良攻黎州德明时年十八募得五千人倍道而进号令严整一战破之以功累拜齐王府属武德初拜考功郎中从太宗击王世充频有战功封显武男贞观初厯常爱二州刺史】
　　窦参【字时中刑部尚书诞四世孙学律令为人矜严悻直果于断以防累为万年尉司舍当夕直者闻亲疾遑遽参为代之会失囚京兆按直簿劾其人参曰彼以不及谒亲而徃参当坐乃贬江夏尉人皆义之迁监察御史累御史中丞举劾无所避宦官嫉之竟谪死邕州】
　　窦潏【池州守黄巢虐池之二年潏到郡乃检访乡籍完聚疮痍三四月间流亡归复明年大熟】
　　【五代】窦禹钧【渔阳人祖逊玉田令父思恭嬀州司马禹钧仕周累官諌议大夫尝建书院延名儒以教远近士及在官四方贤士頼以举者甚众由其门登贵仕者接踵五子仪俨侃偁僖相继登科时谓燕山窦氏五龙】
　　窦贞固【字体仁白水人后唐同光中举进士为河东节度推官晋初应诏上封事累官翰林学士
　　工礼刑三部尚书后仕汉为司徒封汧国公】
　　【南北】窦滔【妻织廻文锦】
　　【宋】窦仪【字可象禹钧子学问优博风度峻整累官礼部尚书太祖欲相之赵普忌其刚直沮之及卒太祖悯然曰天何夺我窦仪之速耶弟俨侃偁僖与仪皆登第侃官至起居郎偁叅知政事僖左补阙子諲諹诰俱登第諲都官员外郎諹秘书丞】
　　窦俨【字望之仪弟防能属文性夷旷好贤乐善累官礼部侍郎当时祠祀乐章宗庙諡号多所撰定初以主客员外郎知制诰适仪自阁下入翰林兄弟同日拜命分居两制时人荣之】
　　窦偁【字日彰仪弟周广顺初登进士第其后同与贾琰在开封府晋王席下一日晋王燕时偁琰同预而琰赞美称过偁叱之曰贾氏子导谀岂不自媿坐客失色太平兴国七年叅知政事】
　　窦从周【丹阳人志尚冲雅不伍流俗年五十偕弟澄徃建阳从学朱文公得操心之要及归筑室讲道专以为己为学者倡士友慕之造门无虚日一夕盗入其室知为从周所即转而之他文公闻而叹曰忠信可行于蛮貊于此可见】
　　窦卞【字彦法宛朐人第进士通判汝州适役兵叛卞招谕抚定之厯知深州河决擅发常平粟赈流
　　民吏恐获罪卞曰吾宁以一身活数万人累官天章阁待制判昭文馆】
　　窦舜卿【字希元安阳人以防累官邕州观察使厯邠宁环庆副都管数立战功熈寜中十上章求
　　退且丐易文阶改刑部侍郎提举嵩山崇福宫卒諡康敏】
　　窦沔【萧县人喜儒学有远识能招贤以教子侄四方贤士日游其门仕为光泽簿萧县学在旧城西北无人之境众不乐居沔白邑宰出已财市邑东南明爽之地迁之端中为记】
　　窦黙【字子声肥乡人初避地大名与姚枢许衡讲明道学寻还乡世祖在潜邸闻其贤召至首以三纲五常诚意正心为言及世祖即位召问欲求如唐魏徴者乃荐许衡史天泽时平章王文綂用事黙力诋其学术不正后果败由是国有大政輙以访之黙为人乐易至论国家大计面折廷诤不少挠累官昭文馆大学士卒諡文正子集贤大学士】
　　【明】窦承芳【永乐间由太学生授监察御史直言触忌下锦衣衞狱赦出复以言事谪龙江左衞吏即日就吏列寻复其官屡挫益奋后谪工部役满敕还职陞浙江佥事年七十致仕归囊萧然一仆负之而已】
　　窦祥【河南人成化进士】
　　窦明【字惟远武乡人正德辛巳进士任给事中尝疏时政四事及京营军晋地荒粮诸疏尽见嘉
　　纳后出知裕州擢鳯翔府累陞陜西右布政使所至俱有政声】
　　窦信【山西振武人正德进士】
　　窦一桂【字元芳武乡人嘉靖丙戌进士厯官光禄卿】
　　窦桂【全州人世业农能节俭事亲以孝闻父贤母黄氏一时染疾桂发誓斋戒朝暮焚香告天愿以身代病势转危乃痛泣吁天遂以左臂膊剜肉宻为羮以进父母父母食之甘病果俱愈后母复病不起桂择地窆毕仍结庐守墓三年乃归州覈实闻于监司提学佥事黄佐召见桂朴野一无所言第顿首而已乃用鼓乐迎至州学明伦堂礼而遣之】
　　窦润【字子雨滁州人嘉靖乙未进士厯郎中】
　　寇【上谷宫音苏忿生为周司寇以官为氏又云衞康叔为周司寇支孙以官为氏又望出冯翊周】寇先【宋人以钓鱼为业居睢水傍百余年得鱼或放或鬻或自食之冠带不去体好莳荔枝日取葩实食焉宋景公召见之问其道不言杀之后数十年踞于宋城门鼓琴十余日而去】
　　【汉】寇恂【字子翼昌平人光武时偏将军及定河南以恂有牧民御众之才拜河内太守行将军事复为颍川太守后颍川盗起恂从帝出征贼平百姓遮道曰愿复借寇君一年乃留镇抚封雍奴侯卒图画云台】
　　寇张【恂侄偏将军】
　　【南北】寇讃【字奉国上谷人仕魏为河南太守未几拜南雍州刺史流民襁负自远而至进爵河南公加安
　　南将军虽位高爵重接待不倦】
　　寇隽【字祖隽讃之孙防有识量好学强记性又亷恕仕魏累官司马出为梁州刺史立庠序劝耕桑
　　敦礼让风俗顿革后为东魏洛州刺史卒年八十二】
　　宼洛【上谷昌平人累世为将吏洛性明辨不拘小节贺拔岳西征洛与岳乡里乃募从入闗力战有
　　功封安乡县子】
　　寇谦之【昌平人遇仙人成功兴与之游嵩华食仙药遂隠嵩阳元魏始光中召至阙谦之一日谓弟子曰昨梦功兴召我于中岳仙宫遂羽化有青气如烟从口中出天半乃消其体渐缩识者谓尸觧后东郡沈猷见谦之在嵩山身作银色光明如日始知其为仙矣】
　　寇臻【字仙胜年二十遭父忧居丧以孝称轻财好士献文末为中山太守】
　　宼祖礼【臻子与兄祖训并孝友敦睦白首同居父母亡虽乆犹于平生所处堂宇僃设帏帐几杖以时节开堂列拜垂涕陈荐若宗庙焉吉凶之事必先啓告远出行反亦如之祖礼宣武末为河州刺史】
　　【唐】寇泚【开元中为宋州刺史宗至州宴从臣于楼上泚与焉】
　　【五代】宼彦卿【字俊臣开封人仕梁拜感化军节度使善骑射太祖赐所乗马一丈乌曰真神将也宋】寇凖【字平仲下邽人年十九举进士真宗时知同州又判永兴军尽心民事每曰有一时之闲则有一时之滞后拜相决策成澶渊之功出镇大名贬雷州凖外奢内俭寝处一青帏二十年仁宗朝赠中书令封莱公】
　　寇瑊【字公次汝州人举进士授遂州推官徙永州讨平溪蛮为梓州运使又讨平泸蛮累迁给事中
　　仁宗时河决徙知滑州河平擢枢宻直学士】
　　寇仲温【诸暨令兴学校废淫祠民皆称之】
　　寇国寳【徐州人举进士任呉县主簿按百川学海中石林诗话云余居呉下一日出阊门至小寺中壁间有题诗一絶云黄叶西陂水漫流蘧蒢风急滞扁舟夕阳暝色来千里人语鸡声共一丘意极喜不书名氏问寺僧云宼主簿所作今官满去矣归而问之呉下士大夫始知其名盖与予同年然亦未尝徃来亦漫不省其为人已而数为好事者举此诗始有言国寳徐州人乆从陈无已学乃知文字渊源有所自来亦不难辨恨不得多见之矣】
　　寇平【熈宁中知施州事以招纳蛮酋田现有功与熊本等同被赏格】
　　【元】寇靖【自干州倅为鄠县尹勤于抚字去任民怀其德立去思碑】
　　【明】寇遵道【中部人洪武中任四川佥事】
　　宼义【字宗彛平山人莱公之后永乐中知新野县有能声宣德中知邓州正直严明听讼即知诚伪吏民不敢欺宿尽革赋役均平凡百废坠一一修举暇则诣学课励生徒城中掘地得一石云若要邓州治还须寇公至其政绩果能继莱公云】
　　寇厚【临汾人永乐进士】
　　寇源【唐县人宣德中举人任知州】
　　寇深【字文渊唐县人监生正綂间佥都御史镇守松茂瞻视有威将士事之如神畨人欵服犒赏加等不服者随便掩杀号令严明诸寨畏悚边方宁谧乃完城堡修道路屏去左右自挟马不时进督役夫怠事者或捶至死墩堡坚逾铁凿岩补阙梯栈勾连平坦如砥叠溪无井濬暗窦数里引水入城中又添永镇等堡蜀之门户始固矣景防间召还累迁左都御史死于曹钦之难諡庄肃】
　　寇天叙【字子惇揄次人正德进士授大理评事仕至兵部右侍郎卒弟天与子阳俱举进士有才
　　名】
　　寇阳【揄次人由进士嘉靖八年知广平县操守坚确制事果断凡有讼者数言而判曲直自分人咸畏其明决其讼遂息由是堂堦清净囹圄空虚尝修饬学宫规制宏僃而于民纎无所扰也又修城东门楼廵按侍御傅公名曰借寇以着其美厯任三载推陞礼部主事累迁浙江佥事民到于今思之】
　　富【齐郡羽音周大夫富辰之后又望出陈留】
　　【周】富辰【周大夫谏襄王伐郑】
　　【汉】富宗【陈留太守】
　　【南北】富嘉谟【文词雅丽雄迈张説与徐坚论近世文章曰富嘉谟如孤絶崖壁立万仞浓云转兴震
　　雷俱发若施之廊庙则骇矣仕唐为晋阳尉称北京三杰】
　　【宋】富弼【字彦国河南人笃学有大度仁宗时举茂才异等佥书河阳判官通判绛州庆厯中再使契丹
　　以成和议拜枢宻使后与文彦博并相天下称为富文卒赠太尉諡文忠】
　　富绍庭【弼子性靖重能守家法建中靖国初除河北常平官至礼部员外郎知宿州】富直柔【弼孙少敏悟有才名靖康初召赐同进士除秘书正字建炎中为御史中丞多所建明累
　　迁端明殿学士同知枢宻院事】
　　富严【青田人大中祥符进士知越州秩满告老未尝一造官府以耆德著称孙钧元祐进士】富洵【绍兴进士】
　　富直言【遇事敢諌绍兴中知枢宻院事】
　　富元衡【字公权擢进士绍兴中充宫教迁宗正司终朝散大夫元衡守节清慎终始不渝时论仰
　　之仿苏轼书能逼真尤善柳叶篆】
　　【元】富德庸【济南人至元二十五年宰慈溪下车即念曰赋役有常经簿书期会有常程孔道送迎有常式惟横民为百姓患苦此吾政所当急者輙下令禁谕摘其尤不悛者而重法之闾里以宁时学校毁废政暇輙身亲课督诵洋洋比于邹鲁】
　　【明】富好礼【洪武初为顺庆府同知设立大小街衢布置郡邑坊巷覈实户口清理田粮至今人颂其
　　德】
　　富坛【浙江萧山人成化进士】
　　富好礼【字子超莘亭人正德辛巳进士厯副使】
　　富于文【临漳人正德中陜西洛南县知县】
　　缪【兰陵羽音秦缪公之后以諡为姓】
　　【汉】缪肜【字豫公召陵人少孤兄弟同居及娶妇各求分异肜掩戸自责弟及妇闻之悉谢罪更为雍睦
　　仕至中牟令有异政】
　　【三国】缪袭【字熈伯东海人散骑常侍称仲长綂才文章继西京】
　　缪徴【与金谷二十四友】
　　【晋】缪播【字宣则兰陵人才思清辨为中书令专掌诏命尽忠于国为东海王越所害】
