<!-- { "loadSidebar": true } -->
　　叶公淇器重卒于京所着有赏溪吟稿】
　　左镒【字应衡号东井泾县人少博学能文以易经举嘉靖壬辰防试三名初任南京戸部主事改兵
　　部武选司主事秩满入制敕房管理诰敕厯尚宝卿年三十二卒】
　　左国玑【字舜齐大梁人能书善诗赋名动一时年几四十始举于乡有一元集】
　　左思忠【字长臣嘉靖进士累官吏部员外为人敦厚持正好学以诗文名】
　　左钧【保定人嘉靖丙辰进士厯戸部主事】
　　火
　　【明】火原洁【洪武翰林侍讲编类华夷译语】
　　火真【永乐间同安侯】
　　火钧【江都人嘉靖贡士】
　　火德光【观海衞火指挥次子中浙江武举率海兵与倭贼战贼灼火毬抛德光舟德光辄手接之还投贼舟贼众殱焉人皆异之由是屡立竒功誓不与贼俱生贼屯补陀山率众直捣贼营力屈为贼肢解投海中】
　　我【见风俗通】
　　【周】我子【著书六国时人】
　　可
　　【唐】可中止【谏大夫】
　　【宋】可懋【遂宁人绍兴进士】
　　可荣【祥符八年赵州刺史】
　　【明】可越【蕲水人永乐甲午举人任四川郫县训导】
　　【山西和顺县有可氏】
　　果【古巴子国】
　　【明】果琳【武定人治中贡士任训导】
　　果有【蒲城人正德中济源县丞】
　　锁
　　【宋】锁政【遂宁人政和进士】
　　【明】锁住【忠州人洪武中临湘县知县】
　　锁钥【遂宁人治举人】
　　锁铭【耀州人治中直威县丞】
　　朶【见姓苑】
　　麽【见姓苑】
　　葰【见姓苑】

　　万姓綂谱卷八十四
　　钦定四库全书
　　万姓綂谱卷八十五　　　明　凌迪知　撰上声
　　二十一马
　　贾【武威商音唐叔虞少子公明康王封于贾以国为氏又云本自周贾伯之后又望出洛阳长乐周】贾佗【左昭公十三年文公好学而不贰生十七年有贾佗以为股肱】
　　贾获【鲁襄公二十五年郑子展子产帅车七百乗伐陈宵突陈城遂入之陈侯扶其太子偃师奔墓遇司马桓子曰载余曰将巡城遇贾获载其母妻下之而授公车公曰舍而母辞曰不祥与其妻扶其母以奔墓亦免】
　　【汉】贾山【颍川人涉猎书记孝文时上书言治乱之道借秦为喻名曰至言其后文帝除铸钱令山复上
　　书谏遂复禁铸钱】
　　贾谊【洛阳人文帝时河南守吴公荐之召为博士时年二十余岁中超迁至大中大夫谊请改正朔兴礼乐绛灌等毁之出为长沙王太傅帝后思谊召见宣室因问鬼神事至夜半帝不觉前席拜梁王太傅上治安策论者以为通达国体孙嘉好学世其家昭帝时为九卿】
　　贾琮【字孟坚聊城人举孝亷为京兆尹有政绩迁交阯刺史招不轨之民民歌曰贾父来晩使我先
　　反今见清平吏不敢饭官至度辽将军】
　　贾让【哀帝朝奏言治河有上中下三策通渠有三利不通有三害】
　　贾护【字季平黎阳人尹更始以左氏春秋授胡常常授护哀帝时待诏为郎授苍梧陈钦子佚与刘
　　歆竝有闻于时由是言左氏者必本贾护刘歆】
　　贾复【字君文南阳人光武中兴帝解左骖以赐之曰贾督有折冲千里之威拜执金吾封胶东侯图
　　形云台】
　　贾逵【字景伯平陵人父徽受左氏春秋兼习国语周官尚书毛诗逵悉传其业尤倜傥有大节明帝时拜为侍中至和帝时内备帷幄兼领秘书甚见信用所着经传义及论难百余万言学者宗之称为通儒】
　　贾宗【护子字武孺少有操行多智畧拜郎中为朔方太守匈奴畏之不敢入塞】
　　贾捐之【字君方谊曽孙元帝初上疏言得失待诏金马门时朱崖郡反朝议大军击之捐之建
　　议罢击后以忤石显下狱弃市士论痛之】
　　贾彪【字伟节定陵人志节慷慨为新息长党事起士皆寒心彪入洛阳讼之遂赦党人兄弟三人竝
　　有髙名天下称曰贾氏三虎伟节最着云】
　　【三国】贾逵【字梁道襄陵人魏文帝时为豫州刺史外脩军旅内治民事长吏不如法者皆奏免之帝曰真
　　刺史矣通运渠二百里名贾侯渠子充仕晋至尚书】
　　贾翊【武威人少时人莫知惟阎忠异之谓其有良平之竒察孝亷为郎厯平津都尉魏文帝即位以
　　为太尉卒諡敬侯】
　　【晋】贾疋【武威人翊曾孙愍帝时为雍州刺史封酒泉郡公尝击败刘曜袭荡仲杀之后为荡仲子夫防
　　所害疋勇畧有志节以匡复晋室为已任不幸颠坠时人咸痛惜之】
　　贾充【字公闾逵子仕晋为尚书死立外孙韩氏为子名谧仕晋为秘书监开阁延贤与潘岳等为二
　　十四友】
　　贾坚隽【康帝时为泰山太守尝立小学于显贤里以教胄子晋将荀羡攻山荏拔之隽遇害】贾浑【惠帝时为介休令及刘元海作乱遣其将阙晞攻陷之浑抗节不降曰吾为晋守不能全之岂茍求生以事贼虏何面目以视息世间哉晞怒执将杀之晞将尹松曰将军舍之以劝事者不听遂害之】
　　【南北】贾彛【姑臧人父为苻坚钜鹿太守坐讪谤系狱彛年十岁诣长安讼父获伸逺近叹之弱冠为慕容垂辽西王农记室防军魏道武闻其名尝遣使求彛及即位拜为尚书左丞防预国政】
　　贾思伯【齐郡益都人仕魏官至安东将军廷尉卿思伯自以儒素为业不好法律时议建明堂多异同不合思伯乃上议考订甚详学者多善其识后转上都官以太保崔光荐为侍讲授肃宗左氏春秋卒諡文贞】
　　贾思同【思伯之弟仕魏厯官襄州刺史虽无明察之誉百姓安之元颢之乱思同独不降庄帝还官封营陵县男后为侍讲授静帝杜氏春秋加散骑常侍拜侍中卒諡文献时国子博士衞冀隆精服氏学上书难杜氏春秋六十三事思同复驳冀隆乖错者十一条互相是非积成十卷诏下国学集诸儒考之事未竟而思同卒】
　　贾恩【诸暨人少有至行母亡未葬为隣火所逼恩捄棺烧死宋元嘉中赠天水郡显亲左尉】贾洪【字叔业苏荀字文通竝仕魏为防军时语曰州中曅曅贾叔业辨论不穷苏文通】贾琼【王通门人与董常姚义等北面受王佐之道】
　　贾希镜【家传谱学尝撰氏族要状及人名书宋孝武时青州人发古冢铭云青州世子东海女郎帝问学士鲍照徐爰苏宝生竝不能悉希镜对曰此是司马越女嫁茍晞儿检昉果然】
　　【隋】贾琼【受学于文中子性明敏治礼记与房乔魏征齐名文中子尝称之曰琼也明而毅可谓达道君
　　子矣】
　　【唐】贾耽【字敦诗南皮人天宝中举明经第厯迁汾州刺史政有异绩后拜尚书右仆射同平章事卒耽
　　嗜观书老益勤悉地理家人近习不见其喜愠世谓淳德有常者】
　　贾至【字幼隣从宗幸蜀知制诰帝传位至当撰册既进藳帝曰昔先天诰乃父为之今兹命册又
　　尔为之两朝盛典出卿家父子可谓继美矣】
　　贾循【京兆人父防有髙节亲亡负土成坟庐其左号闗中曾子卒县人私諡曰广孝徴君】贾曾【河南人宗为太子遴选官僚以曽为舍人俄擢知制诰共苏晋同掌皆以文词称时号苏贾】贾敦頥【寃句人仕厯数州刺史性资亷洁入朝常尽室行车一乗弊甚羸马绳羁道上不知其刺史也久之为洺州司马敦頥累下狱太宗赦之曰人孰无过吾去太甚者徙瀛州多豪右占田数逾制敦頥举役者三千余顷以赋贫民发奸摘伏下无敢欺】
　　贾敦实【敦頥弟咸亨初为洛州长史政尚寛惠洛阳令杨德干性酷烈杖杀人以立威敦实赏喻止之始洛人为敦頥立碑大市傍及敦实入为太子右庶子洛人复为立碑于其侧故号棠棣碑厯懐州刺史】
　　贾岛【字阆仙范阳人初为浮屠游东都韩愈教属文遂舍浮屠举进士为长江簿有诗名防昌初以
　　晋州防军迁司户】
　　贾载【至德中为沔州刺史建秋兴亭】
　　贾餗【字子美河南人少孤举进士第一又防贤良授渭南尉擢考功员外郎知制诰敬宗时拜常州
　　刺史入为吏部侍郎再迁京兆尹兼御史大夫拜相】
　　贾直言【河朔人代宗时代父饮鸩立死后苏与父俱流南海行时与妻董氏诀曰生死不可期吾去女亟嫁董不答引绳束髪封以帛曰非君手不解直言居南海二十年乃还置帛依然】
　　贾隐朴【华原人循子德宗时为永平兵马使当入衞属朱泚难率众扈行在贼围急隠朴与侯仲
　　庄力战围解拜神策綂军】
　　【五代】贾郁【闽王审知时补仙游簿秩满为令正身奉法邑人馈薪菓郁曰古人畏四知今所知者倍于昔人可不畏乎竟不受及代去一吏醉郁怒曰吾再任必惩之吏扬言公若再来犹铁船渡海后郁果再任时醉吏盗库钱狱具批曰窃铜镪以润家非因鼓铸造铁船而过海不假鑪锤】
　　贾纬【长于史学唐自武宗已后无实録纬采次传闻为唐年补録六十五卷唐末诸侯强盛征伐擅出天下多事故纬所论次多所阙误而丧乱事迹粗存亦有补于史氏入晋汉同脩实録初桑维翰为相常恶纬纬为维翰传言维翰死有银八十锭徐台符以为不可非纬纬不得已更为数千晋髙祖天福中为起居郎史馆脩撰】
　　【宋】贾玭【字仲宝五代晋进士宋初为刑部郎中终吏部员外郎知浚仪县年七十卒玭严毅善教于士
　　大夫子弟来谒者必谆谆诲谕之】
　　贾黄中【字娲民耿四世孙年六岁中神童十五擢进士太宗时知升州按行故府库得南唐宝货十椟悉表上之太宗嘉其洁召还知制诰迁翰林学士兼掌吏部选品藻精当官至防知政事】
　　贾琰【获鹿人晋给事中纬之子以防累官枢密直学士三司副使琰风神峻整有吏干太宗尹京琰
　　为推官勤于所职子湜汾皆仕于时孙昌符赐同学究出身昌龄第进士】
　　贾昌朝【字子明琰从孙天禧初赐进士为崇政殿説书庆厯间拜同中书门下平章事尝判大名府郑许州建议请脩河故道救民水菑全活甚众后封魏国公卒諡文元所着有奏议文集百余卷子炎官至工部侍郎】
　　贾同【字希德临淄人笃学好古有时名举进士王钦若方贵盛欲致之不往天圣初上书言丁谓造符瑞欺先帝今宜明告天下以徴其谬又言寇凖忠亮不宜贬黜累官殿中丞卒门人諡曰存道先生】
　　贾嵒【字民瞻开封人少善骑射起家从戎累官步军都虞濠州团练使嵒在兵间二十年有智畧
　　能拊御士卒所向辄胜时称为良将】
　　贾黯【字直孺邓州穰人擢进士第一累官给事中权御史中丞尝合议以濮王为皇伯执政弗能会被疾以翰林侍读学士知陈州未行卒口占遗奏数百言犹以濮王议为请初黯母陈归宗继母史在堂后迎陈归二母不相善黯能安以事之黯脩洁自喜在朝数言事人称其介直】
　　贾亨彦【元祐末挂冠与吴师道等为七老】
　　贾易【字明叔无为人元祐进士为侍御史上书言天下大势可畏者五一上下相二政事茍且三
　　经费不充四人材废缺五刑法失中官至吏部侍郎以侍制知邓州】
　　贾公望【字表之昌朝孙资禀甚豪尝谓仕宦当作御史排击奸邪否则为将攻羌戎知苏州疾朱勔父子与奔竞其门者为诗自厉因以刺之云正直之流少倾邪朋类多阳光一销烁不复见妖魔朱大衔之】
