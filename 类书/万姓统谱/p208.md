<!-- { "loadSidebar": true } -->
　　游明【字大升南昌丰城人天顺中为福建按察司佥事奉勑提督学校待诸生有恩义而尤以公防著称满九载进副使仍提督学校未几成化间卒八郡诸生皆为位于僧寺而哭之】
　　游居敬【字行简南平人嘉靖壬辰进士歴官刑部侍郎】
　　游震得【字汝潜婺源人嘉靖戊戌进士歴官都御史】
　　游天挺【字士达镇海卫人嘉靖庚戌进士歴官行太仆寺卿】
　　邹【范阳商音子姓宋闵公之后正考父食邑于邹生叔梁纥以邑为氏周】邹衍【尽忠事燕惠王王信谗而系狱衍仰天大哭夏月为之降霜燕有寒谷不生黍稷衍吹律而暖气生适梁梁王郊迎适赵平原君侧行撇席适燕燕昭王拥篲先驱其见礼于诸侯如此】
　　邹忌【以鼓琴见齐王王喜之后为齐相齐有三邹子前邹忌次邹衍后邹奭】
　　【汉】邹阳【齐人景帝时仕呉以文辨著名呉王隂有邪谋阳上书谏不纳去而之梁从孝王游被谮下吏
　　从狱中上书王立出之卒为上客】
　　邹长倩【公孙之故人也举贤良贫不能起邹以衣费备之又赠生刍一束素丝一襚扑满一枚遗书曰刍束则谨心纵则骄丝积微至着善虽小而为大扑满土器所以畜钱有入无出则有倾覆之败今世传三事喻】
　　【晋】邹湛【字润甫新野人父軏魏左将军湛少以才学知名仕魏歴官太学博士晋泰始初转尚书郎深
　　为羊祜所器重累官散骑常侍国子监祭酒所着诗论数十篇】
　　邹捷【为散骑常侍金谷二十四友中人】
　　【南北】邹诞【轻车都尉着史记音三卷】
　　【唐】邹游【与顔鲁公友善顔之使希烈也游往送之鲁公与蔡明逺帖云闻明逺与邹游同来欲至采石
　　计其不乆亦合及于淮泗之间坡送王子立诗云送行万里一邹游】
　　邹郁华【清虚服道非天地间气江山炳灵则曷由纂懿流光若斯之盛真卿幸承余烈敬刻金石
　　以志之】
　　邹保英【平州刺史万嵗通天初契丹入寇且陷妻奚率家童女丁乘城不下诏封诚节夫人】
　　【五代】邹勇夫【固始人随王审知兄弟入闽及审知王闽勇夫为陈大义奉梁正朔时南唐有并闽意而归化镇适当要冲审知遣勇夫镇遏之至则荆榛满目烟火仅百家勇夫招集流亡葺理宅舎民襁负而至始遂生息五代干戈相寻是邑独不被兵人物蕃阜田野垦辟勇夫之力也】
　　【宋】邹孟卿【字醇甫开禧登进士第除知丰城防兴元军士张福莫简乱杀制置聂子述总领杨九鼎陷朗州果州廷议孟卿文武全材授行军参议一战败之简自杀福请降官至四川制置兼茶马使时西北敌不敢犯边被谮赐死明年事白复其官諡忠襄得勑】
　　邹应博【泰宁人开禧初登第寳庆中监行在都进奉院甞知婺州为真徳秀所荐之】邹长孺【字齐贤泰宁人初笃志问学宋仁宗时与太学试居上第闻父丧哀毁逾礼自京师至家
　　三千余里跂足扫庐芝生诸司以入行举不应】
　　邹棐【字克恭泰宁人熈宁进士始学于刘彛元丰间乂从杨时游终宣城令有惠政民爱之】邹极【字通中宜黄人治平中举进士累迁至湖南漕时掌盐法者争以羡余希进极条其不便遂罢归后擢度支贠外郎见执政议不合丏外除江西宪亲丧服除曰吾读书丏禄以娯亲耳今既孤可复仕乎力请致仕】
　　邹余【字损道临川人元丰进士调通城令邑多豪猾余至乃服化哲宗时为侍御史所陈十余事皆
　　切大体其一辨析元祐党人大臣不乐其言遂奉祠归】
　　邹浩【字志完晋陵人以行义着举进士为右正言上章极言章惇之罪哲宗废孟后而立邹氏复上章乞追停册礼惇诋其狂妄削官羁管新州徽宗立召为中书舎人蔡京忌浩再谪衡州别驾寻窜韶州卒赐諡曰忠子柄从学杨时以荐编修累官知台州】
　　邹异【字士竒长乐人有孝行亲殁于西山庐墓六年有甘露芝艸之应元祐三年举经明行修有
　　司因改其里曰賔贤坊曰文行】
　　邹括【字仲发棐之弟元祐进士知宁化县以恩信怀民知庆州适蔡京当国括以名节自重用退二
　　十余年李洞在朝以书劝其出亦谢之】
　　邹近仁【字季友官龙阳丞甞叩道于杨简一再语而顿觉性至孝或干以利介焉弗受人告之过
　　敛袵服所当为虽强御不畏所着有归轩集】
　　邹梦遇【字元祥杨简门人近仁从孙为人孝弟喜愠不形动容周旋庄肃简泰处事一于义而不茍简常曰心之精神是谓圣百姓日用而不知邹氏二子知之又曰二子庶几自知自信者】
　　邹柄【字徳夫绍兴中擢御史上曰直臣之子也使言事耸动四方亦足为国家之光】
　　邹定【字应可新兴人寓居于筠有诗名甞过杜工部祠赋诗云畴昔哦诗忆耒阳兹因捧檄过祠堂一生忠义孤吟里千载凄凉古道傍自是风霜侵病骨非千牛酒涴诗肠明朝解缆秋江上问讯先生一瓣香诚斋志其墓云诗句自徐师川上遡山谷以入少陵户牖官奉议郎】
　　邹輗【字行之平江人安贫乐道脱去时习人咸重之朱仲晦帅长沙道经平江輗谒之教以归取四书读之于立身宅心自有得輗归读论语即恍然有悟自谓独得朱子之传】
　　邹非熊【字宗望宜黄人淳熈十一年进士授乐昌尉亲获强盗耻受赏不言摄邑事修复石渠以溉民田诸司以才力奏辟曲江令非熊一意抚摩狱无滞囚平反死罪十有二人邑为刻石改知宜章值嵗歉盗相挺而起非熊先为备得不扰后除广东提刑未上而卒年七十自号竹岩】
　　邹应龙【字景初泰宁人庆元二年廷试第一累官至资政殿学士签书枢宻院事既归得游憇之
　　所理宗亲书南谷二字赐之卒赠少保諡文靖】
　　邹景初【衡之子也庆元丙辰以春秋擢伦魁开僖为起居舎人与韩侂胄议不合出知贑州】邹永年【字天锡为松滋宰山谷有寄邹松滋苦竹泉诗】
　　邹礼【字用和髙安人世以儒名家礼才识明敏博闻洽记尤练达条章当路嘉其才辟掾史执法平允活人多隂徳年三十四即归隠惟以养亲教子为乐姚云甞赞其影以马少游比之总管张公畴敬其为人荐诸集贤赐称徳逸处士】
　　邹斌【临川人博记敏识见陆九渊问平日何学以求放心对一语契合制置使赵方甞委经理三闗
　　形胜措置有方至决鱼湖讼平反汉阳狱皆当人心所着有南塘槀】
　　邹柄【字徳乆晋陵人浩子弱冠弃科举从山先生游靖康初以元枢李公荐布衣补承务郎除编修权给事中出守天台行其所学类多善政庄外敏中与人不茍合前后奏议论列天下伟之真能世其家者着伊川语录一卷文集二十卷】
　　邹元佐【精通五行有洪范福极兴防五巻】
　　邹至【字致之新昌人授诸子各一经号五经邹氏】
　　邹补之【字公袭开化人淳熈初举进士累官通判江宁府所着有兵书解宋朝职畧等书】邹【吉水人徙永丰少慷慨有大志从文天祥勤王为江西招谕副使聚兵宁都得数万复兴国永
　　丰二县进兵部侍郎后走潮州文天祥被执乃自杀】
　　【元】邹世闻【字闻达登州人貌魁伟有气节用世袭授管军百户戍杭海寜其地濒海军府嵗遣一百户之兵镇之濒海灶民多私鬻盐而禁甚重世闻分镇海宁民有犯者例与管民官共理管民官欲竟法世闻曰民私鬻盐以贫耳法虽重情可矜也卒不竟法民至称为邹父防张氏陷浙西见元官有从逆者世闻切齿骂不絶口后屏居峡石元亡不食而死其妻李氏以知礼闻】
　　邹伯顔【字从吉为建宁崇安县尹有惠政】
　　邹谷【诸城人大定中进士累官刑部主事大理寺丞争论情法折正疑难后歴定海泰宁军节度使】
　　【明】邹瑾【吉安永丰人洪武二十七年遇金华王绅绅称瑾志笃才敏议论磊落可喜忠义人也甞游成都都人士皆愿与瑾交洪武末荐至京建文二年为大理右寺丞北兵至不屈死之或曰四川江津人洪武中以经明行修荐起县学教谕迁监察御史歴陞都御史死建文之难】
　　邹鲁【旴人洪武中以聪明正直举授河内县簿寻以事降为防稽县典史耆民奏其防能遂陞知县既而广宁卫镇抚赵兴以公事至县为人请求鲁执法不从兴遂诬奏逮至刑部事直上嘉其有守特陞为大理寺丞赐钞袭衣】
　　邹矩【字元方宜黄人博学工文与凃几齐名人称邹凃洪武初以通经儒士荐任南城县学训导有
　　文集】
　　邹奕【字道呉江人秀目美髯貎若玉雪议论英发文词髙古至正中登进士洪武初知贑州府谪
　　甘肃寻召还】
　　邹亮【字克明长洲人少喜名善为文援毫无停思然轻侠无行甞薄游为人所击侍郎周公忱见其文爱之诲之学遂刻厉称博絶况守钟荐之授从事吏部已而迁御史既酷嗜书时虽散防然颇有存者所得故宋时本皆完全与汤允绩诸人共集汤气豪见亮不觉自折下之诗与刘溥相若亦相服也有潄芳诸集二十余卷他所撰未成者众弟顺仕至辰州守亦有能诗名】
　　邹济【字汝舟余杭人为人和易不见崖岸举明经授本县训导荐入翰林与修洪武实录总裁永乐大典累迁左春坊左庶子宠赉甚厚寻陞少詹事卒之日家无余赀惟藏书数千卷而已赠太子少保諡文敏】
　　邹缉【吉水人洪武间以明经举累官至翰林侍讲兼左庶子以文学名重于时】
　　邹师顔【字希贤宜都人洪武间以国子生擢兵部主事永乐间陞大理寺丞洪熈初陞礼部左侍郎末几病疽卒家贫不能归丧朝廷惜之给官舟载归顔小心谨畏防介自持莅事周宻人不敢干以私云】
　　邹昱【华阳人洪武中由太学生歴官有能声终湖广右布政使】
　　邹朴【字尔愚永丰人洪武中以儒官仕周藩以直言极谏王不听禁锢甚宻后王谋逆朴以谏免上
　　嘉其忠义陞为御史北平师至不食而卒】
　　邹锐【字克刚芜湖人由监生永乐初任河南按察司副使转贵州布政司左参政寻陞通政居官既
　　乆家无厚积年八十余卒于家】
　　邹烜【字允辉建安人按山西道御史时有奏江隂侯不法者上命烜鞫之尽得其情诱以势利弗聴
　　竟坐衔左迁卫经歴终沔阳州知州致仕】
　　邹以信【永乐初知无为州在任处事精详政尚徳教不事苛虐郡人感化以博学能文称之曰文
　　章太守】
　　邹来学【字时敏麻城人宣徳间进士歴户部贠外郎中从征麓川有功转通政司参议督储山海闗正统己巳虏犯京师擢佥都御史提督军务巡视畿甸诸闗隘整戎分屯边务俱举陟副都御史巡抚南畿上疏极言民灾请留京师备赈复输运以省劳费时善其议末几以劳遘疾卒谕】
　　邹干【字宗成济子正统进士仕至太子少保礼部尚书諡康靖】
　　邹允隆【光泽人正统进士歴太常寺丞凡大典仪文卿佐不能决者率取正于允隆往谕安南酋
　　夷慑服未几以学行称广东提学佥事】
　　邹智【字汝愚合肥人成化乡试第一丁未进士改吉士以直谏谪石城州吏目卒年二十六性颖敏
　　刚直敢言谔谔之气百折不回彼患得患失者可以愧死矣】
　　邹轩【字公轾余姚人治丙辰进士任给事中】
　　邹文盛【字时呜公安人治癸丑进士歴尚书諡庄简】
　　邹守益【字谦之安福人正徳进士第二授编修仕至国子祭酒致仕卒赠礼部右侍郎諡文庄子义举人顺天府通判善丙辰进士任山东左布政孙徳涵辛未进士刑部主事徳溥举人】
