<!-- { "loadSidebar": true } -->
　　【嘉靖中太医院吏目玉玺邯郸人】
　　烛【郑大夫烛之武后不得氏以其居于烛地故以为氏周】烛之武【郑人晋侯秦伯围郑郑伯使之见秦伯而说之秦伯说与郑人盟使人戍之而还】烛庸【晋大夫皆王僚弟伐楚阖闾杀僚穷之奔楚】
　　粟【江陵徴音汉有治粟都尉因以为氏】
　　【汉】粟举【魏郡太守】
　　【宋】粟彭年【定州人登科】
　　粟大用【武宣人年九嵗大中祥符间以通五经应童子科入见真宗竒之特补登左郎后至南雄
　　太守】
　　【明】粟恕【长子人洪武中以国子生任戸部尚书】
　　粟林【贵县人永乐举人任工部员外】
　　粟宗裕【兴业人永乐举人】
　　粟秋【横州人永乐乙酉举人工部员外郎】
　　粟万钟【井研人正统中任安福县丞】
　　粟文举【威县人景泰举人】
　　粟茂【梧州人成化中任广东副提举】
　　粟旻【宁州人成化举人任训导】
　　粟登【字有年巴县人治进士】
　　粟珍【广西融县人正徳中髙明县学训导】
　　粟廷用【松滋人正徳庚午陆凉州知州】
　　【万厯间江西瑞昌县丞粟济民防同人】
　　督【子姓宋大夫华父督之后望出巴郡】
　　【周】督戎【晋栾盈之臣】
　　【汉】督琼【五原太守】
　　督瓒【见风俗通】
　　【隋】督君谟【善射】
　　【明】督仲美【全州人嘉靖中归善县县丞】
　　笃【见姓苑】
　　【元】笃列图【字彦城永丰人举进士第一授南台御史】
　　【明】笃自诚【建水人永乐中任直顺义县县丞】
　　欲【见姓苑】
　　【元】欲广城【寨社人縠之后裔也成宗时以文臣授元帅府左辅监军领兵镇守亳州子温进校尉获
　　鹿县尹】
　　浴
　　【明】浴沂【略阳人永乐举人任通判】
　　渌【水名】
　　【上古】渌图【颛顼师】
　　触
　　【周】触龙【赵左师】
　　足【见姓苑】
　　鄏【见姓苑】
　　辱【奴欲切见姓苑】
　　毒【见纂要八姓】
　　鹄【望出东海】
　　蓐【风俗通云蓐收之后】
　　获【风俗通宋大夫猛获之后】
　　防【音笃国名见直音】
　　旭【见姓苑】
　　鎐【子木切望出彭城】

　　万姓统谱卷一百十三
　　钦定四库全书
　　万姓统谱卷一百十四　　明　淩迪知　撰入声
　　三觉
　　乐【南阳角音宋防子之后戴公生公子衎字乐父子孙以王父字为氏周】乐羊【为魏伐中山魏文侯封之灵夀子孙因家焉乐毅其后也】
　　乐毅【灵夀人羊之后自魏适燕燕昭王以为亚卿伐齐下七十余城封昌国君后奔赵封望诸君】乐祁犁【字子梁戴公之子宋定使为司城鲁昭公时逐于季孙意如犹未复也晋使士鞅及诸侯防于扈祁犁固请纳鲁公士鞅取货于季孙而弗纳遂恶祁犁后使祁犁报晋晋人执之赵鞅将归祁犁士鞅不许三年而后归卒于太行】
　　乐大心【赵鞅令诸侯大夫输粟于周宋大心曰我于周为客若之何使客鞅曰同恤王室子焉得
　　辟卒受牒而退】
　　乐霄【魏献子为政分羊舌氏之田为三县乐霄为铜鞮大夫】
　　乐喜【宋正卿即司城子罕也宋人或得玉以献子罕子罕弗受曰我以不贪为寳尔以玉为宝襄十
　　五宋平公筑台子罕请俟农功之毕筑者讴曰邑中之黔实慰我心】
　　乐欬【字子声孔门弟子赠昌平侯】
　　乐叔【毅之孙汉髙求毅后得叔封之乐乡曰华城君】
　　乐闲【昌国君王召问赵可伐曰赵四战之国其民习战不可伐】
　　乐乗【悼襄立使乐乗代廉颇颇不败攻乗遂奔大梁】
　　乐巨公【田叔学黄老术于乐巨公】
　　【汉】乐天
　　乐未央【俱见印薮】
　　乐俊【建武中浚仪令时武阳令张汜上言河决积久宜改修隄防俊复上言元光间人庶繁盛而瓠
　　子河决尚二十年不即壅塞今新被兵革宜须平静更议其事乃止】
　　乐恢【字伯竒长陵人好学精诵性廉直窦宪北征数上书谏和帝时为尚书仆射后称疾归宪风州
　　郡廹胁饮药死弟子衰绖挽者数百人】
　　乐进【字文谦魏国人容貌短小有胆畧从曹操征伐皆先登有功封广昌亭侯累迁右将军卒諡曰
　　威子綝果毅有父风官至扬州刺史为诸葛诞袭杀諡曰愍侯】
　　【晋】乐广【字彦辅淯阳人善谈论每以约言析理以厌人之心王戎为荆州刺史举为秀才卫瓘见而竒
　　之曰此人之水镜也累迁侍中河南尹后至尚书令】
　　乐道融【丹阳人少有大志好学务周人急有国士之风尝为王敦防军敦以讨刘隗为名遣道融道融忿敦之逆说卓袭敦卓大然之既而卓纳敦将旋军道融昼夜泣陈忧愤而死】
　　乐谟【字洪范广子元帝时召南阳乐谟为郡中正谟辞父命不赴卞壶责以徇私废公卒应召】乐详【字文载少好学献帝时详闻公车司马令南郡谢该善左氏传乃从南阳步诣说问疑难诸要今左氏乐氏问七十二事详所撰也所问既了而归乡里时杜畿为太守亦甚好学署详文学祭酒使教后进于是河东学业大兴至文帝黄初中徴拜博士诏与太史典定律厯转拜骑都尉】
　　【南北】乐子云【父法藏有才名位征西防军早亡子云美容貌善举止武帝迁位江陵令承制除光禄卿魏克江陵众奔散呼子云子云曰终为虏矣不如守以死节遂仆地卒于马蹄之下】
　　乐逊【字遵贤猗氏人明诗书礼易春秋大义后周时除秋官府上士转少师士下大夫明帝时霖雨
　　逊陈时宜十四条拜太子谏议出为东扬州刺史赐安车衣服儒者荣之】
　　乐预【字文介明帝时为永世令人懐其徳卒官时有一媪年可六七十担槲簌叶造市货之闻预亡大泣弃溪中曰失乐令我辈孤独老姥正应就死耳市人亦皆泣其恵化如此】
　　乐蔼【字蔚逺广六世孙方颐龙准举动蕴借仕南齐为骠骑将军防荆州事天监中累迁御史中丞
　　终广州刺史】
　　乐颐之【字文徳湼阳人仕刘宋为京府防军性至孝父在郢亡即号泣徒步而往扶归葬之尝得病忍而不言啮被至碎恐母闻之哀已也吏部郎庾杲之往之为设食惟菜葅而已杲之不能食母出其膳杲之曰卿过于茅季伟顾我非郭林宗】
　　乐法才【蔼子济阳人字元辅幼有美名沈约曰法才实才子为建康令不受俸秩去将百金县曹
　　啓输台库梁武嘉其清节曰可以为百城表矣】
　　【隋】乐运【字承业淯阳人少好学涉猎经史开皇初为广州滍阳令转毛州髙唐令歴二县竝有声绩运常愿处一諌官从容讽议而性讦直为人所排抵遂不被任用终露门学士】
　　【唐】乐彦章【为南台侍郎同平章事子思晦为鸾台侍郎同平章事】
　　乐台【注鬼谷子三卷】
　　乐产【撰黄佐秘书五卷】
　　乐仁规【定海人光化间任兵部尚书赠金紫光禄大夫弟仁原刑部尚书赠银青光禄大夫】乐彦祯【魏州人父少寂歴澶博贝三州刺史赠工部尚书彦祯少为本州军校韩简之领节旄也以彦祯为马步军都虞转博州刺史下河阳走诸葛爽有功歴检校工部尚书同平章事】
　　乐彦玮【雍州长安人显庆中为给事中时故侍中刘洎之子诣阙上言洎贞观末为褚遂良所谮枉死称寃请雪中书侍郎李义府又左右之髙宗以问近臣众希义府之防皆言其枉彦玮独进曰刘洎大臣举措须合轨度人主暂有不豫岂得即拟负国先朝所责未是不惬且国君无过举若雪洎之罪岂可谓先帝用刑不当乎其事遂寝彦玮寻丁忧起为唐州刺史及入辞髙宗记其言直复拜东台舍人累迁西台侍郎同东西台三品】
　　【宋】乐史【字子正宜黄人母梦异人授五色珠而生史力学有文南唐进士第一入宋复登甲科歴两浙巡抚使释逋负赈饥民转都官员外郎出知商州后判西京刘台所着有太平寰宇记等书】
　　乐韶【字成之零陵人颖悟絶人读书五行俱下十嵗能属文弱冠登进士授桃源尉】
　　乐黄目【字公礼史子淳化初进士累官右谏议大夫知荆南府后知亳州卒黄目性柔简黙为吏处剧亦无废事所着有集五卷又撰学海搜竒等书其兄黄裳弟黄庭并进士及第官至太常博士】
　　乐防【字友龙徳庆人任封川令有冦千余剽掠邑无城可将夔集民兵激以重赏一鼓成擒】乐京【江陵人为布衣时乡里称其行义嘉祐中以访遗逸为湖阳令神宗求言上疏以畏天保民为
　　请知长葛县不肯行助役法弃官而归元祐初召赴阙不至终于家】
　　乐备【字顺之昆山人举进士有学行名能文章尤长于诗与范成大齐名】
　　乐嘉闻【达州人筑草庐于城西家贫聚徒取赀以养每授诸生经口诵百篇未尝有倦意】
　　【元】乐大原【字君道定海人器度宏伟慷慨多大节居家孝让事继母尤谨燕闲无惰容耻言人过失大徳丁未东浙大祲大原发巨艘贩泉南广东之米平价使人就籴逺近毕集活者甚众有持旧书易米济饥者辄应之遂蓄至数千卷曰吾子孙必有能读是者孙良果能读其祖所藏书属文数千言立就时朱陆异门良受业程端礼学以朱氏为宗洪武初为定海县学教谕以学行表师后进有遗稿五十卷】
　　【明】乐韶鳯【全椒人洪武初从征渡江授起居注转给事中迁中书省员外郎陞兵部尚书后为翰林学士久之以病免复起为国子司业未几陞祭酒弟晖知开封礼太常卿毅诸暨州同知俱知名】
　　乐瓒【洪武中知无为州刚毅忠直吏民畏服初知临淮已得人心陞知是州徳政益着及陞知荆州
　　起行日父老垂泣攀留】
　　乐礼【韶鳯弟洪武初任太常卿】
　　乐逢时【临川人永乐进士】
　　乐【性度豁达读书嫺韬畧正綂中征麓川陞指挥使莅政明恕有才爱恤军士威惠兼至兴利除害合乎矩度羣夷畏服谿峒宁谧修葺城池学校庙宇卒卫人思之立祠尸祝】
　　乐宣【湖广人成化进士】
　　乐宗茂【字景徳仁和人成化壬辰进士歴知府】
　　乐选【字舜举仁和人正徳辛未进士歴郎中】
　　乐頀【临川人精天文数学歴光禄卿掌钦天监时嘉靖甲申五星聚营室庭臣并上表称贺独頀抗
　　疏以为非是礼官劾奏之出守大名寻改陜西叅政】
　　乐其雅【字必所临川人嘉靖丁未进士任行人】
　　【嘉靖己未进士乐国宾金华人厯知府万厯丙子举人乐继周新建人乐上应东乡人】
　　岳【山阳角音未详所出】
　　【宋】岳飞【字鹏举汤阴人少负气节好左氏春秋孙吴兵法誓以忠义报国初授河南河北诸州招讨使转少保志图恢复用兵能以寡敌众屡破强敌未尝一败大业垂成为秦桧所害后追封鄂王諡武穆五子云雷霖震霆云左武大夫随飞征战数立竒功雷霆俱閤门祗霖敷文阁待制震茶盐提举霖子珂知嘉兴府】
　　岳云【武穆长子年十二从征数立竒功飞辄隐之能以手握两铁椎重八十斤颍昌大战数十入敌阵中甲裳为赤以功授左武大夫弟雷授文资死年二十三孝宗初赠安逺军承宣使】
　　岳霖【武穆次子孝宗朝帅广州道出章贡父老率子弟来迎垂泣曰不图今日复见公子也】岳震【父飞讨李成驻兵黄梅诏进屯洪州以士卒经扰攘之后他人莫可怀辑因留震弹压后被桧
