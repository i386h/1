<!-- { "loadSidebar": true } -->
　　樊深【字文深河东人事继母甚谨弱冠好学负书从师于河西讲习五经昼夜不倦魏永安中随军
　　征讨以功累迁中散大夫】
　　【唐】樊兴【安州人以战功多封营国公后坐事削爵贞观中讨陵州獠及击吐谷浑累迁襄城郡公太宗
　　征辽以兴忠谨副房龄留守京师卒赠洪州都督陪葬献陵】
　　樊宗师【字绍述力学多通解着春秋传魁纪公樊子凡百余篇不蹈袭前人一言一句号澁体终
　　谏议大夫韩愈称议论有经据尝荐其才】
　　樊泽【字安时河中人少孤依外家客河朔相卫节度使薛嵩表为尧山令举贤良方正次潼闗雨淖困不能前有熊执易者同舍逆旅哀之解所乗马倾褚以济自罢所举是嵗泽上第炎善之擢左补阙泽有武功喜兵法议者谓有将师器累迁山南东道司马就拜节度使毎射猎诸将惮其材武数与李希烈角禽慓将张嘉瑜杜文朝梁俊之等贼气沮缩遂取唐隋二州贞元三年为荆南节度使】
　　樊智迁【蜀郡太守秩满民歌曰太守来门夜开持节去民惶惧】
　　【五代】樊子鹄【平城人初为晋州刺史累官西阳郡公兼尚书左仆射东南道行台都总管为髙欢所害宋】樊知古【字仲师南唐主李煜时尝举进士不第遂谋北归乃渔钓采石江上数月乗上舟载丝绳维南岸疾棹抵北岸以度江之广狭太祖开寳三年诣阙上书言江南可取状以求进用太祖令送学士院试赐本科及第】
　　樊光逺【字茂实钱塘人绍兴中省试第一除秘书正字上疏极诋时出为阆州教授后召为秘
　　书丞迁监察御史】
　　樊资深【字逢源少游汴从司马温公学皇祐初中防萃异科授潞州别驾致仕归资深性刚介博通经史睦姻族乡人之贫无食者济之以粟死无棺者助之以木家居二十年费以万计】
　　【元】樊渊【字浩翁句容人好学善诗至元中奉母避兵茅山兵至欲杀其母渊以身代兵两释之母没哀
　　慕终身台宪交荐渊不忍去坟墓终不起】
　　樊执敬【济寜郓城人擢授经郎尝见帝师不拜或问之曰吾知尊孔氏而已至正中为江浙行省防知政事时剧贼攻城执敬率众出战奋力斫贼因中鎗而死事闻追封鲁国公】
　　樊楫【冠州人初为军吏数从征伐有功累官中书省叅知政事进攻交趾班师还为贼邀遮力战被
　　创竟为所杀赠上党郡公諡忠定】
　　【明】樊镇【考城人赋性刚直博通经史洪武中登进士第授监察御史振饬风纪有能声厯官山西右布
　　政使所至亷榦勤敏大得时誉】
　　樊敬【字守一郓城人洪武进士授春坊司谏改行人司副陞鸿胪寺丞永乐中厯左通政征沙漠督
　　抚运特命镇守济寜以行军司马行事陞刑部左侍郎】
　　樊士信【应城人洪武乙丑进士以兵部主事守淮河北兵南下士信御之力不能支遂死之靖难
　　后夷其族族竟灭云】
　　樊继【洪武中知兴国州亷介公平州南有虎患祷于城隍数日两虎自鬭死州西有湖隄壊捐俸劝
　　民筑成之兴学校毁淫祠劝民丧祭用文公礼民多化焉】
　　樊瑾【字公瑾南昌人景泰中知绩溪调彭山时松潘酋民作乱中丞夏埙以瑾识天文知兵畧举叅戎事尝出师见黒云气起自西方谓敌有伏兵宜防之指画发纵徃无不利事闻陞兵备佥事】
　　樊莹【字廷璧常山人天顺进士厯官南京刑部尚书宦瑾奏夺职寻复卒赠太子少保諡清简公明
　　习律令洁已好修侃侃自树立交游稀寡人皆敬而畏之】
　　樊瑀【直文安人治元年由进士知浙州毅然以古良牧自期待亷能寛慈政平讼理由创邑以
　　来兴利之多泽遗之深未有逾瑀者】
　　樊继祖【郓城人正徳进士厯官都御史】
　　樊景麟【新繁人嘉靖初知汉阳府鲠介不阿政尚纲纪尤加志穷民勤恤备至水啮城堵词讼役计日借工随城敛石时与家僮移巨石于署前转运江岸以身先民以节财费至今称颂其徳】
　　樊鹏【字少南信阳州人嘉靖丙戌进士官至按察佥事尝师何仲黙为诗文有声称所着有樊氏集
　　千卷】
　　樊献科【处州人丁未进士任太仆寺少卿】
　　言【汝南】
　　【周】言偃【呉人北学于中国受业孔子在文学科为武城牢以礼乐为教知灭明之贤而取之为圣门髙
　　弟】
　　【汉】言宫【上虞令】
　　【南北】言翰【宋青冀刺史兄坦代之】
　　【明】言芳【字时荣山东都平人成化进士守广平纯谨有执自奉甚约食服毎甘麄粝政举民懐不畏权
　　贵】
　　言震【余姚人成化举人】
　　昆【已姓夏诸侯昆吾之后】
　　【周】昆辨【齐人见战国策】
　　奔
　　【宋】奔衎【安福人咸淳进士】
　　敦【陈留姞姓之后又云秦史敦之后】
　　【周】敦洽【卫丑人】
　　【汉】敦倚【急就章】
　　敦昌【农人】
　　【晋】敦道徽【名鉴】
　　【明】敦铎【滁州人宣徳中保定府推官】
　　屯【浑沌氏之后去水为屯望出巴郡】
　　【汉】屯莫【巴都人太山太守】
　　屯度【法部尚书】
　　贲【音奔县城征音县贲父之后望出汝南又音肥周】贲浦【鲁人见风俗通】
　　【汉】贲光【郎中】
　　贲嵩【汝南人清操之士】
　　贲颛【长水校尉】
　　【明】贲隆【定逺人福建卲武卫左千戸】
　　贲清【定逺人卲武卫千戸守备恵潮等处】
　　盆【齐郡盆城子之后】
　　【汉】盆谧【中郎将】
　　论【卢昆切吐番大姓禄东賛之后】
　　【南北】论叔逹【西秦将军】
　　【唐】论傪【左卫大将军】
　　论维明【检校工部尚书鄜坊节度使】
　　论瑀【字惟贞以字行本吐蕃族也开元末为左武卫右将军迁光禄卿李光弼讨史朝义以惟贞守
　　徐州】
　　论维贤【羽林大将军】
　　【宋】论九龄【华州人登科】
　　论程【御史】
　　【明】论中立【同州人宣徳中长沙府经厯】
　　门【河南周公卿之子入王端门教以六艺谓之门子其后为氏又望出庐江】
　　【南北】门文爱【河南人】
　　门宗【徐州刺史】
　　【明】门克新【秦州人洪武中由儒士任州学训导生徒多至成效秩满陞左春坊左賛善未防陞礼部
　　尚书】
　　门时中【当涂人洪武中崇仁县知县】
　　门泰【资县人建文元年举人孙缙嘉靖举人授知县】
　　门相【四川人景泰进士】
　　尊【尊卢氏之后】
　　【明】尊徳【繁峙人治中任太湖县丞】
　　浑【平声河南郑大夫浑罕浑良夫之后】
　　【周】浑罕【郑大夫】
　　【唐】浑邦【陇西太守封曲平侯】
　　浑镐【义成节度使】
　　浑释之【兰州人有才武世为本州都督从朔方军战功居多累迁开府仪同三司封寜朔郡王与
　　吐蕃战殁】
　　浑瑊【释之子年十一善骑射随释之防秋节度张齐丘戏曰与乳媪俱来耶是嵗立跳荡功寻从破贺鲁部勇常冠三军后从李光弼定河北又从郭子仪复西京讨安庆绪功官至检校尚书右仆射同平章事】
　　浑鐬【瑊次子以防补参军累擢至丰州刺史】
　　根【见姓苑】
　　【周】根牟子【著书】
　　吞【地根切晋阳】
　　【汉】吞景云
　　恩【陈大夫成恩之后见风俗通】
　　【南北】恩茂【东庠祭酒】
　　【明】恩光【山东潍县人正綂间鸿胪寺司仪署丞】
　　轩【即轩辕氏其后有单姓者】
　　【汉】轩和【谏议大夫】
　　【宋】轩彦绩【登科】
　　【明】轩輗【字惟行河南人永乐进士厯官左都御史刑部尚书性亷介律已严毅有为有守之士子惟明
　　任广宗知县民有去思】
　　轩尚朱【鄢陵人嘉靖中庐江知县】
　　轩能【曲周人嘉靖举人】
　　繁【音商人七族有繁氏颍川又望出上党】
　　【汉】繁延夀【御史大夫】
　　【晋】繁钦【字休伯以文章机辨少得名于汝颍钦既长于书记又善为诗赋率皆巧丽为丞相主簿】存【见姓苑】
　　存光孙【富顺人寳佑进士】
　　榬
　　【汉】榬温舒
　　榬庆
　　榬终古【钱塘人斩楼船将军】
　　豚
　　【汉】豚少公
　　蕃
　　【汉】蕃
　　藩【方烦切】
　　【汉】藩向【字嘉景鲁国人北海相八厨中人】
　　藩彭祖【北海相人】
　　【明】藩俊【保寜人嘉靖中举人任清逺县知县】
　　番
　　【汉】番系【河东守言转漕事武帝用之】
　　番亡【字季孺】
　　邧【邑名】
　　溒【音袁出何氏纂要】
　　猿【见姓苑】
　　敦【音敦】
　　僤【牛坤切见纂要】
　　鐏【见纂要】
　　园【四皓有园公风俗通云代于事者城郭园池是也】寃【寃句县名】
　　埙【见姓苑】
　　萱【见姓苑】
　　厵【音原见直音】
　　翻【见姓苑】
　　袁【音袁见直音】
　　鸳【见姓苑】
　　□【音尊见姓苑并直音】
　　【音袁见直音】
　　阍【见姓苑】

　　万姓綂谱卷二十三
<子部,类书类,万姓统谱>
　　钦定四库全书
　　万姓统谱卷二十四　　　明　凌迪知　撰上平声
　　十四寒
　　韩【南阳商音唐叔虞之后曲沃桓叔之子万食邑于韩原因氏】
　　【周】韩厥【晋人景公时为司马鞌之役大败齐师能执臣礼于齐君鄢陵之役逐郑伯不敢速晋迁新田
　　用其谋卒諡曰献】
　　韩无忌【厥长子有废疾厥告老欲以为嗣乃辞以疾请立起悼公以无忌为仁使掌公族大夫使
　　训卿之子弟恭俭孝弟】
　　韩起【厥子代父为卿平公时使聘于周王使请事所对辞不失情聘鲁观易象春秋聘郑诸大夫赋
　　之末年代赵武为政卒諡曰宣】
　　韩非【韩之诸公子与李斯俱事荀卿善刑名法律之学作説难孤愤五蠧説林五十余篇】韩固【晋魏韩子为政分祁氏之田以为七县以韩固为马首大夫谓能守业者也】
　　韩朋【周大夫妻美康王夺之韩被囚自杀妻乃隂腐衣王与登台自投下遗书于带愿以尸合葬王怒令两塜相望经宿忽梓木生于二塜根连于下枝连于上有二鸟如鸳鸯常栖其上旦暮悲鸣人谓二精魂也】
　　【汉】韩信【淮隂人少寄食漂母初事项羽羽不能用乃归汉拜大将军定三秦擒魏取代仆赵胁燕破楚下齐立为齐王将兵防陔下汉取天下大抵皆信功后徙为楚王髙祖伪游云梦至楚擒信赦为淮隂侯家僮上变吕后杀之】
　　韩婴【燕人文帝时为博士推诗人之意作内外传数万言亦推易意为之传武帝时与董仲舒论于
　　上前仲舒不能难孙商亦为博士】
　　韩安国【字长孺睢阳人尝学韩子杂说初事梁孝王为中大夫呉楚反安国扞呉兵于东界后累
　　官御史大夫天子以为国器徙材官将军】
　　韩延年【颍川人父千秋封成安侯延年袭父爵与李广同伐匃奴以战死】
　　韩伯俞【梁人尝有过母笞之泣母曰他日笞子未尝泣今泣何也对曰他日笞常痛今母之力不
　　能使痛是以泣也】
　　韩延夀【燕人昭帝时以父义谏而死宜赏其子遂擢延夀为谏大夫厯淮阳颍川东郡太守延夀
　　为吏崇礼义好古教化所至令行禁止为天下最】
