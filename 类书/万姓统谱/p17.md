<!-- { "loadSidebar": true } -->
　　冯拯【字道济河阳人少以文谒赵普普见而竒之谓曰子位与夀他日若我也太平兴国三年及第为探花太守诗曰二三千客里成事七十四人中少年仁宗朝同平章事封魏国公諡文懿】
　　冯熈载【西安人元符初进士累官中书侍郎与时相王黻不协罢知亳州】
　　冯元【字道宗南海人举进士为江阴尉防诏择明经举学官为国子监直讲真宗诏元讲易泰卦因推君道至尊臣道至卑而能上下交感所以辅相天地裁成万物也真宗悦除龙圗阁】
　　冯如晦【安岳人举进士范纯仁帅环庆时有讼纯不法诏狱宁州命如晦往讯之力辨其诬富弼
　　韩缜有诗述其事】
　　冯山【安岳人熈寜末为秘书丞通判梓州邓绾荐为台官山以不谙新法辞不就退居二十年范祖
　　禹荐于朝官至祠部郎中致仕卒】
　　冯安国【字彦修顺昌人少力学能文行谊尤高时行舍法非王氏之学不取安国因晦迹于家建
　　炎中范汝为据富沙籍民降附安国不屈死时人义之】
　　冯光戬【安岳人李顺之乱已平诸将纵杀附降光戬白大将杨琼止之自是降者日以千数】冯去疾【理宗时知兴国军开定本四书于沧浪亭号兴国本】
　　冯犮能【南部人官至中书门下平章事一月间上封事数十挺諌不避朝野惮之】
　　冯洽【字深之大冶人朱文公门人手录性理诸书诵説不厌】
　　冯仲晔【知丹棱县元兵入眉州晔死之】
　　冯檝【知泸州绍与间诏海外四州与免经界檝抗疏论其不便于是泸叙州长寜军皆得免泸民甚
　　徳之】
　　冯澥【山之子登进士厯官入朝以言事再谪靖康初召为左諌议大夫累迁尚书左丞绍兴中以资政殿学士致仕澥为文师苏轼论西事忤蔡京郡人张庭坚以言事斥象州死妻子流离澥力振其家】
　　冯时行【字当可巴县人绍兴状元与朱松曽开等极言和议之非秦桧忌之岀知左州讽使者摭
　　述其罪遂不仕】
　　冯康国【遂宁人为太学生负气节苖刘之变张浚治兵平江先遣康国至杭州説折二凶及浚宣
　　抚川陜辟为主管文字】
　　冯继业【大名人防敏惠有度量仕为靖难军节度使改镇定国军吏民立碑颂其遗爱太平兴国
　　初赠梁国公】
　　冯椅【字竒之都昌人性敏博学举进士官至江西运干既而家居授徒所着易书诗语孟太极图西铭辑説孝经章句丧礼小学孔子弟子传读史记及诗文志録合二百余卷】
　　冯初心【字梦得将乐人笃志博学涉畧经史理宗朝厯官给事中迁礼部尚书居官恪谨时号名
　　臣】
　　冯去非【椅之子淳祐初进士仕为宗学谕丁大全为左諌议大夫三学诸生叩阍言不可下诏禁
　　戒诏立石三学去非独不肯书名碑下未防以言罢归】
　　冯行已【字肃之元丰五年与富弼等十三人为耆英防冯诗云自愧栎樗非逺器详知齿髪亦遐
　　年】
　　冯平【宋致和中与杜衍王焕毕世长朱贯号睢阳五老】
　　冯允中【字作肃邵武人从学朱熹所论惩创后生妄作之甚善熹多许之尝名其居曰见斋云】冯大亮【见樵叟八人各出枬木一枝才五六寸曰可栽亭中树径尺则家财百万旬月而树凌空
　　金玉自至】
　　【金】冯延登【萍乡人举进士为诗文皆有律度兴定中累官国子祭酒正大末假翰林学士承旨使元
　　被留使降不从髠流丰州后放还厯礼吏二部侍郎汴京防投井死】
　　【元】冯文举【什邡人举进士为云南儒学正提举时明氏攻云南文举谓妻马曰我元进士蒙厚恩今军至有死无贰汝光州马中丞子孙其从之乎马氏曰官人既去吾生亦何益遂皆自缢时人义之】
　　冯子振【攸州人博洽经史其为文当酒酣耳热命侍者二三人润笔以俟子振防案疾书随纸多
　　少顷刻辄尽仕为承事郎集贤待制号海粟】
　　冯珵【字允庄陉阳人贡入太学一夕梦母病觉心惕明日即驰归见母果母病之日自是遂奉母不
　　仕往郊得遗金及布坐以待之所着有五经正议四书中説等书】
　　【明】冯国用【定辽人器量恢豁喜阅孙武子嵗甲午与弟胜率众来归上问定天下大计国用对曰金陵帝王之都愿先拔金陵以定鼎然后命将四征倡仁义以收人心天下不难定也上大悦俾居惟幄预机密遂定渡江之计取金陵国用最先登累功为亲军都指挥使卒追封郢国公子诚左都督有将畧】
　　冯胜【国用弟袭兄爵陈友谅防太平胜率敢死士复之从上克江州陞都防伐张士诚有功陞右都督北伐屡克捷留守汴梁进克闗陜西平吐畨征哨极于西北封为宋国公】
　　冯冕【孟县人洪武初以儒士任亳城县丞有廉能声用荐陞春坊賛善九年迁刑部尚书】冯靖【字寓安绩溪人纯笃富问学领宣徳丙午乡荐拜临城教谕士多造就陞监察御史时挟西罕东等畨以易茶马而哗朝命帅兵往相机宜夷民咸裂口咬指而服嵗乙巳闽防邓茂七既授首其党呉金七等据政和伪号九龙大王承命经理其地设竒擒获械送京师诏加禄一级文绮寳镪之锡陞浙江按察副使廉能之誉益着成化乙酉恳疏乞骸以归】
　　冯俊【字士彦宜山人天顺庚辰进士初授刑部主事厯员外郎中折狱以仁恕闻成化己未擢福建按察副使建宁卫指挥杨毕者席势赀以私憾杀数十人有惧其棰楚而诈死入棺以茍活一时者毕知其状即令举火焚之闽之上官以毕东杨学士孙多庇之负寃者咸饮恨无所控诉俊临其地亲自讯问旬日狱具疏上其事宪宗震怒即刑毕籍灭其家厯陞都察院右副都御史巡抚四川提督松藩诸军事治丙辰俊卒于官孝宗嗟悼遣官谕祭有司营葬俊天性刚毅遇事敢为精敏絶人居官日久惟图书数箧行李萧然有如寒士】
　　冯贯【字大用蠡县人天顺甲申进士厯刑部尚书】
　　冯【慈谿人父高年失明病在牀蓐凡十五年事之惟谨家素贫每食必备甘旨里人王铎素重乃之家塾毎有珍味辄不食铎觉之必先餽其父然后馔始食父有老婢卧病为奉汤药如事所生或讶之曰吾父存日赖其周旋忘之是忘吾父吾岂忍知县贾奭雅重其行欲诉以闻曰此子行之常若以希褒锡是市名也力辞】
　　冯杰【字秀夫直涿鹿人登治丁未进士初为诸城知县有才干寻擢临清守兴学振俗賉穷击悍发奸擿防见事风生一无留滞后陞四川按察副使征冦死于节民立去思碑】
　　冯清【字汝阳宛平人治癸丑进士厯侍郎】
　　冯厚【字良载慈谿人坦易不设机穽别号坦庵先生三月而孤比长事毋至孝举明经授学官厯迁淮王府长史尝集文翰类选大成凡一百六十三卷以资啓沃善诗文多著述有洪庵藁中都藁南阳藁测蠡管见春秋卑论藏于官】
　　冯吉亨【字伯通慈谿人操履纯笃徳性温恭由进士试兵科给事中辞不就乞补教职授龙泉教谕澹泊自守立教有法约人以礼士风丕变比九年考绩将迁又辞改青州教授守身训士一如龙泉学者翕然宗之致仕归隐于慈湖之南称湖南居士年八十一而卒】
　　冯忠【字原孝慈谿人少孤力学工诗词古文第进士为刑科给事中转员外郎奉使陜西使回陞忠为扬州守忠莅官不事炫饰政简而肃转彰徳知府郡有韩魏公祠旧为僧尼所据忠逐而复之勒文以记旹谓其文可并罗池庙碑所着有松樵集】
　　冯续【平度人由进士授兵部主事时山海闗巡抚非其人续劾罢之改户部监通徐二州租税总管蓟东边储以廉能称自总戎而下荐留者章数上防内艰归服阕赈陜右饥民赖以安全擢山西右布政累迁甘肃巡抚都御史】
　　冯泾【字伯清慈谿人性孝友登第后以外艰归哀毁骨立埋葬事必诚必信事母惟谨仲兄病躬为治药不忍一日违服阕授礼部主事转员外郎居官淡泊不异寒素大宗伯毛公署其考曰无华之性惟诚惟笃有立之志克慎克勤武宗南狩泾偕其僚諌上怒罚跪五日杖之于朝伤重而卒今上嗣统悯念忠义特令有司优恤给米丧葬】
　　冯志【字行甫慈谿人清方寡谐出守汝寜豪滑敛迹武宗南狩跸次不常榭报所至皆储上供物又前途贿诸嬖幸志独不为备具简不致珍异既取道维帑无虚费竟以劲直忤上官得河东转运不逾年遂归市宅仅容身布衣藿食如也】
　　冯惟徤【字汝至临朐人方弱冠文名崭崭起声闻士林戊子领乡荐七上春官不第既龃龉于时竒思徤气溢为词章诗赋得之汉魏骚选为多近体似开寳以上名家书启诔賛超轶峻整使出晋宋人口皆成竒语至于叙记诸篇命意深厚敷言尔雅不类文士之词所着有陂门山人文集若干卷】
　　冯衢【字遂亨乌程人嘉靖间以嵗贡授巢县训导为人质直刚方见人有过即面正之无瞻前顾后之虑有同僚徐姓者指甲太长即取刀翦之有门生张姓者衣袖太寛即取刀裁之上司闻之以其能正风俗称赏不已奬励语曰裁徐同僚长指甲以其不近人情去张门生大衣袖以其暴殄衣物致仕归有司敦请乡饮力辞夀八十三而终】
　　冯履祥【字君徳慈谿人生七八嵗即警悟好读书嘉靖壬子补邑庠弟子员嵗丙辰四月十一日倭贼卒犯县履祥随父出奔贼逼断父左手且裂其背履祥以身蔽之泣诉曰此吾父也愿无加害寜杀我贼竟刃之死其妻袁氏遁于灵山时孕已弥月迨十七日夜梦一红面神告曰尔夫为父死不可使无后吾当与汝一子产时无恐次日妇果生一子又值倭冦将入贼马皆止策之亦不前贼不越竟而回一方稍辑人谓灵山骠骑大将军神威之庇与得儿梦符葢履祥孝感所致云】
　　冯惟讷【字汝言临朐人嘉靖戊戌进士厯官陜西左布政使博学有文与弟惟重惟敏咸以才士
　　目之】
　　冯坚【洪武初任南丰典史上书言事称旨擢为左佥都御史】
　　冯庸【字定之兰州人敦徳尚行通春秋传子史手不释卷国家典故一一手録成帙言谈必根道义
　　行检必循礼义恬静自守不事干谒】
　　冯贵【字孟敬武陵人性刚直平生以忠义自许第进士授兵科给事中弹劾无所忌陞交趾布政司左叅议夷酋黎利叛勤设方畧屡着竒勋与黎利兵对敌奋不顾身力不能支乃曰忠臣不事二君有死而已遂遇其害洪熈元年赠交阯左布政使】
　　冯诚【浮梁人永乐进士知香山县威而不猛寛而有制大得民心擢监察御史厯湖广按察使】冯昱【字景阳山东濮州人成化中为河南副使时藩府承奉有卞姓者频出督租至防民妻孥而裸辱之民积怨将作乱昱乃单骑率数卒防卒数其罪仍疏于朝诏以法治之民乃安】
　　冯允中【字执之郴州人起家甲辰进士擢监察御史按两淮能振宪度洗宿蠧籍籍有闻继按苏松节费裕民民咸徳之逆瑾用事怒其守正不阿矫旨逮狱文致厥罪免归因致疾卒在杨刻晞髪集自序有君子嗜义而殒身小人贪得而茍免之语人谓其允蹈之云】
　　冯荣【华亭知县贼防华亭荣不屈被囚王师既复华亭主将以其民从乱欲屠之荣力争曰民由迫
　　胁必欲加兵荣请先死之主将义其言从之民得免死】
　　冯震【慈谿人嘉靖中拜监察御史按治湖广持宪体恤刑狱公明正大不为烜赫之政而吏民畏服
　　豪右敛迹以名御史称】
