<!-- { "loadSidebar": true } -->
　　宋之才【字廷佐瑞安人学于扬时遂祖程氏学举进士敎授京兆府毎言士负卓荦竒材皆可入圣贤之域忌速售尔故深务韬养积十八年不易初官执政荐召试除正字丁母忧服除入为校书郎迁考功郎论南北虽已通和愿勿忘警戒举废坠拔滞淹寛民赋总兵权防固基图为进取计迁司业权礼部侍郎乞去之才性恬静寡欲操履洁白难进易退虽歴仕五十年而屏处之日居多】
　　宋充国【庠子性刚介刻意问学以乡书试礼部旣自谓宰相子辄罢举仁宗召试赐进士累官至太常礼院充国孝于奉亲平居得微物必先荐家庙乃敢尝子乔年官至龙图阁学士知陈州孙升显谟阁学士知应天府】
　　宋咸【字贯之建阳人天圣二年进士累官知邵武军立学置田以养士移守韶州奏诸悍卒境肃然狄青经制广西移咸为漕以功转职方员外郎奏乞于琼管立学赐经史以变夷风官至都官郎中所着有易训毛诗正纪外义论语増注扬子法言注朝制要览诸书五世孙翔字志腾登第湖南帅参】
　　宋守之【庆厯间知琼州敎诸生读五经于先圣庙建尊儒亭暇日躬自讲授由是州人始知向学】宋敦书【知潮州一日溪流汹涌堤决而西乃筑堤八十余里免其患】
　　宋太元【字一翁高安人景祐进士以大理评事为开封府户曹司马温公荐为衞尉寺丞再荐知如臯县陞郓州掌书记太守富弼深器之后守浔州弼荐为尚书都官员外郎改漕湖北太元为人正而文居官有成绩其受知于二公者以此】
　　宋敏求【字次道咸宁人赐进士及第为舘阁校勘预苏舜卿进奏院王尧臣修唐书以敏求习唐事奏
　　为编修歴知制诰判太常寺】
　　宋守约【酸人累官歩军副都指挥使威武军留后卒諡勤毅神宗初为简练法守约率先推行子球累官枢宻副都承旨尝使契丹告哀至则使易吉服球曰通和岁乆忧患寔同大国安则为之契丹不能夺】
　　宋直方【字顺中晋江人熈宁中第进士知巩县巩有桥水岁败之直方令父老疏桥柱以杀水怒益伐石为隄役成一邑以为利使者以率敛劾直方移知王屋县性简素雅好山水之胜至王屋即谓家人曰吾某日当为物外之游至期盥洗正坐而殁】
　　宋昌言【安州人字仲谟绶弟以荫为泽州司理防军州有杀人狱昌言疑其寃坚请迹捕果得真犯者稍迁河阴发运判官自济源之官见道上弃尸若剐剥者窃叹郡县不治旣至河阴得凶盗六辈杀人以鬻执防未杀者七人县吏与市井少年共为胠箧昌言穷治其渊薮皆法外行之擢都水监丞少府监卒】
　　宋旅【字庭实莆田人大观初进士累官奉议郞知剡县盗方腊犯越旅独与民据守以忠义激劝部勒队伍为僃预计俄而盗众大至躬率壮锐冒矢石虽颇杀获力终不敌遂死之后赠朝防郞录其四子】
　　宋昭年【宣和间知秀州盗发严州昭年谓吾州次当受敌于是大脩城隍明年贼果抵城下昭年与民乘城自固贼留三日无敢薄城者后五日贼大溃朝廷嘉其功进职以宠异之】
　　宋懋宗【寄黄知命防州五十诗知命答云五十清诗是碎金试敎掷地有余音方今台阁称多士
　　且傍江山好处吟】
　　宋自逊【字谦父南昌人号壶山词笔絶高尝作暮山溪自述云壶山居士未老心先懒爱学道人家办竹几蒲团茗椀青山可买小结屋三间开一径俯清溪修竹栽敎满客来便请随分家常饭若肯再留连更薄酒三杯二盏吟诗度曲风月任招呼外事不相关自有天公管着词集名渔樵笛谱】
　　宋无【字子虚尝习举子业国亡不在专攻为诗比对精切造诣新竒有隐居之趣有翠寒集】宋棐【字子成莆田人政和乙未进士绍兴中为金部郞中扈从幸建康请诏中外臣僚采访勇力权略之士以僃采择从之因留总领大军展转外藩凡二十年召为太府少卿徙太常擢权礼部侍郞兼侍讲除敷文阁待制奉祠棐和易寛通临事屹然不可回夺卒赠宣奉大夫子煜淳熈中历知循宾惠三州皆有惠政终直徽猷阁】
　　宋藻【字去华棐从子绍兴中以布衣上十君论召对补官寻擢第旣而忧敌渝盟上时议二十篇及敌杀渠魁而遁朝命藻招讨追袭之藻恐昧利深入为敌所掩诣行阙奏陈即日议班师擢知江阴军乾道初召对乞令戍帅各以其兵分屯淮郡以寛东南民力除浙东提举劳绩上闻复应召对凡四敷陈移时孝宗褒其劲直坐劾温州守臣忤当路奉祠归讲学里社着羣经滞穗百篇】
　　宋钧【字茂洪藻之孙绍熈中登第通判饶州防楮币更抗章极言展收换之期寝编籍之科坐忤宰
　　相贬官后擢知严州】
　　宋翔【字子飞崇安人幼頴敏七岁时刘子翚命赋灯诗援笔立成大为所称赏绍兴中第进士累官国子监簿受知张浚为浚十客之一韦太后旣归慈宁宫祥瑞交至献绍兴乐府十二章寻差湖南帅司防议官以朝散大夫致仕有梅谷集】
　　宋耕【号雪溪先生世家双流迁崇庆绍兴中为阆中令以仙去其后孙德之闻其在四明亲徃访焉至雪窦山有蜀僧言诸耆老云山后有烂平山有二居士焉其一宗宣敎也德之跻攀至烂平果见丹灶而仙踪不可复寻矣乃置祠其上而归】
　　宋松年【字德操登绍兴进士第松年耽嗜史学于唐尤力为严陵戸曹秩满调信州录参郞官所结阁网罗百氏关于唐者萃焉公退校讐寒暑不倦名其阁曰防书证疑刋误增遗约衍尹贤良有防书记纪其事书成将进于上而卒】
　　宋昌祚【和州钤辖权领州事建炎中金乌珠犯和州昌祚率众坚守城陷与权倅唐璟历阳令蹇
　　誉司户徐兟县尉邵元通皆死谯楼上】
　　宋辉【绍兴初以朝议大夫直龙图阁发运副使除秘阁修撰知临安府三衙奏定临安府左右厢廵为百有十五铺用卒六百七十三人三衙及本府兵各居其半奏言本府酒税课利乞依扬州例权免分拨诸司应副本府支使竢移跸日如旧从之明年除宫祠】
　　宋之珍【字国宝永嘉人登绍兴第历吉州司理常熟丞坐上书言事削官入元符党籍大观四年除籍终文林郞防稽县尉周行巳称之曰从仕介亷所操执挺不可移子敦朴登建炎第入台为御史奏乞州县带劝农人衘自敦朴始孙慎从子敦书从孙传亿倚任从曾孙析拱庆之明年俱登科】
　　宋庆之【字元积永嘉人祖传字岩老有鉴裁节操清苦为干淳诸老所敬畏登绍兴第沿海制防水心叶适铭其墓庆之学广闻多文辞典赡有数百篇清新闲逺得风雅之趣登咸淳第监庆元府盐仓辟浙东庾幕公车交荐未引见而卒有引水文集十四卷】
　　宋汝为【字师高丰县人建炎中陈边事假开州刺史使金兼致书刘豫豫诱以官固辞以机宻归报朝廷后亾归献恢复方畧又上丞相书极言用兵之要秦桧欲械送金人乃变姓名入蜀所着有忠嘉集】
　　宋炎【陜县人蹶张命中补秉义郞金人围城射死数百人比再围炎以劲弩数百发毒矢杀千余人
　　城陷金人声言求善射者贵之炎不应力战死】
　　宋珰【字宝臣渭南人轧徳中进士及第知绵州太宗起拜右谏议大夫性清约历官三十年未尝问
　　家事】
　　宋煜【字伯华莆田人淳熈间知循州岭南诸郡黉舍率敝陋煜至即撤而新之循人士始自力于学州境旧多旷土煜令民耕种奏蠲其租六年遂成沃壤初民以茅覆屋恒多火灾煜乃量户高下贷以官钱又辍城兵之匠者陶者相其役民用安居以时还所贷无一人敢负者先是守将阅城多具文煜按视必亲临以为常陈峝盗发仓卒徴防郡兵独煜所遣皆素练督将倚赖之迄以殄贼寻改知惠州惠有苏范二姓故武断为奸利州县莫能制煜卒穷致其罪豪猾喘息有富民抵辜援旧比请输钱以赎煜曰是岂所以瘅恶示惩耶竟论如律又减重额刷逋户刬虚籍以苏积困惠人德之】
　　宋明逺【珰长子淳祐进士历官员外郞弟柔逺举进士及第】
　　宋慈【字惠父建阳人历湖襄提刑以朝请大夫直焕章阁帅广东慈居官所在有声尝作洗寃録及卒理宗以其为中外分忧之臣有宻賛阃画之计赠朝议大夫御书墓门旌之】
　　宋德之【字正仲蜀州人庆元初擢外省第一累官武学博士与诸生论八阵之象本乎八卦竒正之变徃来相生而不穷出知阆州又自湖北提刑召为兵部郞官朝论疑安丙德之言蜀无安丙朝廷无蜀矣后知睂州】
　　宋太初【晋城人举进士为大理评事通判戎州以善政闻累官御史中丞四路都转运使尝着简谭三十八篇子传庆为太子中舍咸平初太初知江陵府蛮冦扰动太初以便宜制遏诏奬之降诏褒美】
　　宋胜【新添人父永高嘉泰初克服麦新等处以胜守其地嘉定中授胜右武大夫沿边溪峒经畧使
　　胜卒其子袭爵】
　　宋闻礼【字叔履龙溪人补入太学嘉泰壬戌避亲别试亚选授叙化二州敎授改承奉郞转奉议
　　郞知潮州海阳县有易礼记诗解行于世】
　　宋南强【字子居山东人寓绍兴淳祐间知沙县治专德化不事刑罚劝农桑兴学校缮脩桥梁道
　　路几一考解职去民为立甘棠路碑以表去思之意】
　　宋秉孙【字彛父建阳人笃志励行博学能文登嘉定中进士官至朝奉大夫尚书省主管架阁文
　　字入元不仕以吟咏自娱卒】
　　宋温和【睂山人光化县令与金兵相持多战功寻诏知光化军公正刚介以义理诲导其民逺迩
　　悦服】
　　宋诩【字晦叔棐曾孙以荫补官知程乡归善二县专意抚字安静无扰端平初通判广州属摧锋军士作乱帅臣曾治凤弃城遁诩戮力守城且以闻于朝得旨崔与之领帅事诩佐与之登城开门延敌贼奔循州与之荐诩知州事】
　　宋应龙【儒生通兵出入行陈三十余年为谘议官寓泰州幼主德祐二年六月甲寅大兵至泰州
　　裨校孙贵胡惟孝尹端甫李遇春开门迎降应龙与其妻独缢于圃中】
　　【金】宋道【潞州人祖元吉仕为兵部员外郞道善记诵能文避地襄阳后北归居河内元初赵璧经畧河南闻其名礼防之其后大兵守襄阳璧行元帅府事道皆从焉军中多所咨访】
　　宋九嘉【夏津人为人刚直豪迈少游太学有能赋声长从李纯甫读书为文有竒气至宁初进士历蓝田高陵扶风三水四县令咸以能称入为翰林应奉正大夫以疾去没于癸巳之难】
　　【元】宋祐【樊城人六岁防父天性至孝及成人痛父不存事母能养友爱二弟勤于治生渐至饶裕母病辄告天刲股以进获愈洎没水浆不入口者累日寝苫枕块餟粥十有五年子钊亦孝乡党称之】
　　宋子贞【长子人工词赋与族兄知柔同补太学生俱有名金末归东平严实世祖南伐召问方畧
　　拜翰林学士累迁中书平章事子渤官至集贤院学士】
　　宋本【大都人少肆力于学至治初进士第一累官集贤院学士兼国子祭酒尝指言朝廷政事之失诏悉罢之所着有至治集弟褧泰定初进士累官翰林直学士其文学与本齐名所着有燕石集】
