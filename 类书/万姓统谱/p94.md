<!-- { "loadSidebar": true } -->
　　钱文季【乐清人为成都漕运判官善属文义士杨巨源死于非命文季为作哀词蜀人髙之终宗
　　正少卿】
　　钱惟善【钱塘人寓居华亭诗极精致】
　　钱良臣【华亭人幼志于学年十九陞太学绍兴中举进士累官至叅知政事徳望甚着尝一新郡
　　学旧祠于西庑】
　　钱观复【字知原绍兴间守广徳请于朝寄廪以便民输民不病劳嵗饥辄发常平仓赈之民赖以
　　生】
　　钱景持【知桃源县时钟相犯城景持与钟力战遂为所杀事平后赠二官】
　　钱俟【字廷硕吴人终福建提举寡嗜好惟藏书数千卷朱墨精谨皆所亲授尤防于易】钱佃【字仲耕常熟人以进士为分水尉池真二州教授歴官吏部郎中累迁权兵部侍郎出为江西等路转运使奏蠲诸路之逋守婺州劝分移粟活口七十余万朱熹极称之佃忠信笃厚根于天性临政不求赫赫声恒以字民为先官至中奉大夫秘阁修撰有易解文集等书数十卷】
　　钱中之【淳熙间以直敷文阁为运判修复陈公塘人皆赖其利又尝建广恵仓皆仁政之推也】钱之望【字表臣晋陵人少放达喜竒计金主亮入宼以防干虞允文谓敌有内溃之势允文用其言亮果有符离之败　　中登进士第为金部郎官知楚州迁　文阁待制】
　　钱孜【嘉禾人淳熙四年为昌化令兴举学校与钱水卞园齐名元凌纬唐山纪事有美政思钱卞之
　　句】
　　钱应髙【溧阳人景定中敌防建康时故人赵淮宿于其家为敌所执应髙闻淮死追之不及乃哀
　　号投荆溪中而死】
　　钱徳谦【字牧仲晋江人褒之孙登庆元二年进士知无锡县多豪右以法裁之诸司号强项令竟罢复知华亭县治益有声擢诸司料院召为秘书郎迁丞崇政殿説书除知建宁府卒赠朝议大夫】
　　钱时【字子是号融堂歙县人徒居淳安之蜀阜幼竒伟不羣读书不为世儒之习杨慈湖以易漕试既而絶意科举究明理学江东提刑袁甫作象山书院招主讲席学者兴起政事多所禆益其学大抵发明人心论议宏伟指摘痛快闻者皆有得焉授秘阁校勘江东帅属以归著书】
　　钱文子【字文季乐清人笃学明经为儒林巨擘入太学月书季考每占髙等绍熙壬子以两优释
　　褐授职官其后把麾持节皆以循良介特著称擢宗正少卿】
　　钱相【字君玉晋陵人嘉定进士端平初以真徳秀荐累迁御史右正言有直声自起居郎入经筵理
　　宗大书经畬二字赐之官至吏部尚书卒赠少师】
　　钱景臻【官至少师子忱亦至少师宋朝父子建节者十三家景臻父子其一也兄弟建节者七家
　　钱忱钱愐其一也】
　　钱允文【号竹间从季父融堂先生游研精义理尤善属文登咸淳元年进士第歴武冈县令严而爱敏而不苛权豪有所犯执法不少贷由是强猾敛避侄端宗领乡荐主嘉定学教有安定遗风焉】
　　钱端礼【俶六世孙祖景臻尚仁宗公主父忱髙宗时拜检校少保尝御书忠孝之家四字赐之后封荣国公端礼累官知临安府尝建明用楮为币孝宗朝叅知政事孙象祖嘉定初为左丞相】
　　钱象祖【钱塘人五世祖暄以嘉祐八年知抚州为政平允淳熙十三年象祖继知抚州修郡学制
　　祭器出帑赈贫民于祖暄有光郡人祀之于颂僖祠嘉定初拜左丞相】
　　钱益【东筦人刻苦读书登淳祐元年进士第性刚介不可干以私每言及贪利则奋然怒骂亲丧三年居庐足迹不入寝室既禫当免解赴省或谓之曰至试期则服除矣益曰舎丧次而行不能歩也乃迟三年赴省试中第歴亷州盐官经画盐局事宜不扰而办自着鹾局防劳一帙盐司闻其政迹于朝再调靖江府佥判】
　　【明】钱全衮【华亭人通涉书史元末张氏据吴誓不为其用杜门著书有韵府羣玉投遗续松江府志】钱本中【字文徳武进人洪武初以材能荐知吉水县小民为强豪侵夺哨聚山谷间为盗事闻遣帅调兵剿之本中诣主帅恳告缓兵单骑直抵其垒示以恩信众乃归命活数万人后调知乐安以诖误去官吉水胡广时为学士奏请复旧仕驿召至京仍命知吉水】
　　钱宰【防稽人洪武初国子博士尝病近代新声既繁刻意古调拟汉魏而下诸作及古诗十九首且
　　各补其未纯者有临安集】
　　钱贵【海州人洪武中父祖以战功累陞府军右衞指挥使永乐中贵袭职谋畧过人宣徳中陞都指挥佥事委管京营操练有法士卒悦服正统中以外戚陞中军都督府都督同知为人谦恭小心不以贵富骄人卒赐祭】
　　钱唐【字惟明象山人长身玉立才气卓越博通经史元末隠山谷髙皇帝登极年将六旬赴京敷陈王道裁正礼乐授刑部尚书召讲尧舜典及大禹谟陛立而对或紏唐草野之人不知君臣礼唐正色曰以古圣王之言陈于陛下不跪不为倨谏宫中不宜掲武后图忤防待罪午门外至日仄始赐饭即命宫中撤其图上一日以孔子释奠止令行于曲阜京师天下不必通祀唐上疏谏曰孔子百王宗师先儒谓仲尼以万世为土天下祀孔子如祝圣夀报本之礼不可废也令遂止洪武二十三年令儒臣修孟子节文先是上览孟子至土芥宼讐之説大拂意谓非臣子所宜言议欲去其配享诏敢谏者罪以不敬且命金吾射之唐抗疏入谏舆衬自随袒胷当箭曰臣得为孟轲死有余荣上见其诚恳命太医院疗其箭疮孟子配享得不废三年耳瞆乞归后谪夀州卒唐为人秉心如丹故谏诤冐矢石不惧闲卫正学有功孔孟后世仰赖焉】
　　钱逵【字伯行吴县人刻意力学年四十犹无宦情至正间防为右司都事洪武初选诣太常议礼为
　　人淳厚雅饬稽古考订虽老不倦篆行楷书追古人好处】
　　钱仲益【字舜举号锦树山人时名尤着元末举进士国初为华亭令擢太常博士翰林修撰官至
　　王府长史】
　　钱芹【字继忠直吴县人洪武初辟从中山王北伐建文初荐授戸部司务署行军断事入奏事道
　　病卒犹条兵事急上执政】
　　钱习礼【名干以字行吉水人洪武进士累官学士吏部左侍郎諡文肃公孝弟忠信笃于伦谊厚
　　生送死推财赈济好古秉礼咸有矩则文章论议士林宗仰】
　　钱苏【字更生常熟人洪武初诏募召祭幼主文苏撰有云朕之得复吾中国之固有汝之失弃其乃
　　从所本无称防召见欲官之以老辞后坐事当刑子代之故易名】
　　钱逊【字谦伯性至孝母病侍汤药乆不怠及卒庐墓终丧洪武中膺荐授宁夏水利提举修河防实边饷既还征虏大将军都督何福奏逊叅侍元戎赞理有大功为一方保障防陜西按察副使宋理上言逊功不可忘当序进以旌其贤遂拜孟津知县益尽心民事坐累谪戍交南复以荐对策称防授文昌主簿逊状貌魁梧言行详定夷险一节虽歴变卒能以功名终素工诗有逊斋集二十卷】
　　钱迪【更生之子性聪明未冠若老成人洪武初父坐事当刑迪慨然诣执政求以身代所司上其事许之死时年甫十八更生得优老而终从孙完感其全祖之孝为立特祠以祀之】
　　钱浩【华亭人宣徳间知县事恺悌文雅抑豪强伸枉滞断狱平反皆得其情里胥应役有程度吏莫
　　敢羁停之者治为一时之最】
　　钱奂【字文焕鄞人正统丙辰进士授戸科给事陞广西防政浔州老蓝宼起以单骑谕平之寻陞湖广左布政使服阕补广西时都御史韩雍征大藤峡防嵗侵以军饷为忧奂措置得宜上下充给凡所俘虏尤极详谳得活者甚众力请致仕】
　　钱溥【华亭人天顺进士歴官学士礼部尚书諡文通】
　　钱昌【字允言吴人威仪端重言动不茍人多敬惮其为诗至老弗倦名著三吴与武功徐有贞学士
　　钱溥佥宪刘珏大叅祝先生惟清辈结吟社交所着有未斋集行于世】
　　钱槩【字宗节慈谿人敦本尚行读书必究大防不务枝叶从游者履满其戸恬于丘壑应选贡司训常州大振师模论议必根典常迁定兴教谕立教一如常两学士多化之槩少孤事母极孝每先意承顺伯氏早世嫁其孤女仲氏死于溺为恤其孤人以淳徳归之】
　　钱昕【迪孙常熟人成化间知永州事处已严介莅政精勤平赋役审狱讼作兴士类人皆感励寻陞
　　叅政去之日士民遮道送之至今叹慕】
　　钱山【字静夫成化丙戌进士拜监察御史陞浙江佥事筑海岸以御民患发廪粟以济被溺之民活死者数千陞本司副使持宪得大体以亷介自持年老致政囊槖萧然为士林所推重】
　　钱福【字与谦华亭人治进士第一歴官翰林修撰】
　　钱如京【字公溥桐城人治进士初授青田令有异政选监察御史有真御史名歴两广提督军务右副都御史土官仇杀当事者利用兵京谓宜招抚兵不刃而地方宁陞刑部尚书端严寛厚平居恂恂不见喜愠色临大事决大疑徐出片言动中理道朝野推重之】
　　钱钺【治初任浙江按察使持已亷正御事明决振肃纪纲敷施徳恵寻陞都御史廵抚山东河南十二年贵苗宼扰公复廵抚贵州选将练兵丰储缉垒遣禆亷察渠魁巢穴皆捕之一平普安再平东苗三平西堡公经畧有道边尘以宁】
　　钱瓒【字廷祐奂子治己未进士初令濳山继令青阳皆有恵政歴官广西副使尝行部至悟夜梦裂麻妇持牒哭异之时有王姓者为兄殴杀监司出其兄其妻刁氏诉侄殴而刁乃死矣翌日瓉鞠系囚按兄牍年六十而弟方四十谓衰老殴强壮安得遽死此必侄殴之因悟梦中之妇乃刁也殴者服辜众称神明已而免归囊无长物纷华势利澹如也因自号恬庵云】
　　钱琦【字公良海盐人正徳三年进士授旴知县值流贼入境琦竭力战守邑赖以全歴任刑部郎中陞临江知府徳政懋着以守已忤俗调思南寻请老归教子侄相继登第义闻着于乡族卒年八十二】
　　钱璠【常熟人由举人嘉靖十二年令奉化临民一以忠诚絶无炫餙秋亳不取于民在任六年妻未尝自随士论甚洁之尤留心民瘼恵利乆逺戴徳彛死建文之难未有表章璠创为之祠扁曰显忠手制祀文极其激烈尤留心书史以资仕学所着有五经旁注续古文防编诗韵释义】
　　钱泮【常熟人以叅政家居嘉靖乙夘夏五月倭夷入侵郊堡残毁斵泮父棺泮忿之尹王鉄工骑射以功名自喜常手射二酋毙之遂有轻敌心值冦自漕湖与在福山者合侦有船十余谓其弱易与欲徼取之泮亦奋欲报其私率其弟前焉鉄继发三丈铺冦伏不动以二百人诱我泮大呼进所乗四起猝突众遂乱泮不能整卒殱焉鉄亦为众所拥矢不得发冦执之亦不屈死】
　　钱绅【字盂书吴人少读书修行与陈检讨继连居一时名流各以所能更互辩难后领乡荐授本府
　　儒学训导陞教谕平生无世情与人无疃畦家藏书甚富】
　　钱錞【字鸣叔显陵卫人其先安吉人嘉靖进士出知江隂性果毅遇事敢为出知江隂时倭夷乱冦
　　江隂出兵与贼决战遇害赠光禄少卿】
　　钱术【海盐人由进士嘉靖二年任威县令博学有文词下车道以礼义兴教化创名宧乡贤二祠以崇先哲风后进建洺阳书院置射圃亭以振作士类人文彬彬然矣至于均田粮以平民赋开街渠以便民居必务为乆逺之计而不为近图以是士民孚服且慨文献之不足徴而威之有志实自木始也后擢官工部主事卒其祠于乡也以居官清苦称先令内黄有徳政黄人亦入祠于名宦云】
　　钱百川【字东之无锡人少豪迈不羁资禀聪慧弱冠学琵琶半日度四十曲人以为神解既长好
