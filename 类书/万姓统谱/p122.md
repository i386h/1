<!-- { "loadSidebar": true } -->
　　境内各相戒约咸敦敬让子琛少有孝行官至太子翊军校尉】
　　张【字茂陵吴县人父敞侍御史歴官尚书郎元嘉初为侍中益州刺史入为五兵尚书卒諡曰
　　恭子演镜永辩岱俱知名时谓之张氏五龙】
　　张邵【字茂宗弟为晋琅琊内史刘毅为相好士其门辐辏惟邵不往宋武帝闻而重之转太尉叅军及帝受命以功封临沮伯文帝时转征虏将军雍州刺史加都督卒諡简伯】
　　张永【字景云子歴官尚书中兵郎能文章善骑射为宋文帝所知拜扬威将军加都督永志在宣力累歴将帅与士卒同甘苦所得赏赐即颁与士卒弟辩歴官尚书郎大司农】
　　张岱【字景山裕子歴官水部郎转司徒掾母年八十辄去官有司欲纠宋武帝曰观过知仁不须按也明帝时歴州刺史都督诸军事齐高帝知岱清直加给事中后进散骑常侍呉兴太守卒諡贞子】
　　张畅【字少微邵从子仕宋歴官记室参军沛郡太守元嘉中魏太武南侵义恭欲弃彭城畅曰如此是舍安就危乃止事平进吏部尚书封夷道县侯卒諡宣子子浩为谘议叅军淹黄门郎】
　　张纂【平城人北齐时叅丞相军事为行台右丞终护军将军北史论曰有齐之良臣也】张续【呉县人清简寡欲宋明帝时为太子中庻子大中正后迁中书令领国子祭酒续长于周易言
　　精理奥一时宗之】
　　张子信【河内人涉文学隠居白鹿山时出游京邑北齐大宁中徴为尚药典御武平初为大中大
　　夫善易算及风角之术】
　　张彪【襄阳人仕梁为东扬州刺史陈文帝据震泽彪拒之家口为陈所获彪还若邪山陈遣兵重搆彪彪眠未觉其养犬黄苍惊吠囓一人中喉死彪拔刀逐之映火识之曰卿须我者但可取头誓不生见陈后遂遇害】
　　张融【字思光呉县人善草书玩涉百家弱冠有名宋时起为叅军后歴封溪令入为御史中丞融性
　　至孝父母没皆负土成坟所着有玉海集】
　　张瓌【字祖逸吴县人永子少有干略累迁桂阳内史不拜后为通直散骑常侍骁骑将军梁天监初
　　以给事中右光禄大夫致仕】
　　张充【字延符绪弟吴县人少好游逸后修改博学该通仕梁为太子舍人累迁大司马又拜散骑常侍国子祭酒充长于义理登堂讲説皇太子以下王侯多执经问难卒諡曰穆】
　　张率【字士简呉县人性简重寛雅十三能属文南齐时举茂才累官太子洗马梁天监初迁司徒尝为待诏赋武帝手敕曰相如工而不敏枚臯速而不工卿兼之矣遂迁秘书丞官至黄门侍郎有文衡十五卷文集四十卷】
　　张昭【字徳明陈吴郡人与弟干性俱孝父卒兄弟不衣绵帛不食盐醋日食麦屑粥毎一感恸必致呕血服终又丧母哀毁如之家贫未得大葬遂布衣蔬食十余年郡举孝亷不就】
　　张盾【字士宣以谨重称为无钖令遇刼问劫何须劫以刀斫其颊盾曰咄咄不易余无所言于是生资皆尽不以介懐为湘东王记室出监富阳令廓然独处无所用心身死之日家无遗财惟有文书千余卷酒米数瓮而已】
　　张种【吴县人初为法曹叅军仕陈歴太府卿转左民尚书高帝即位为都官尚书迁中书令种仁恕防静而识量宏博时人皆以为宰相之器卒諡曰元弟陵亦沉静有识度官至司徒左长史】
　　张元【后周芮城人性谦谨有孝行年十六祖失明元昼夜祈祷一夕梦神人以金篦疗祖目越三日
　　祖目痒因防之果明后人立祠谓之张府君庙】
　　张楚【梓潼人母疾祈祷苦至截指自誓精神感悟疾愈元嘉中诏榜门曰孝行】
　　张升【京县人丧父哀毁过度形骸枯悴声闻乡里盗贼不侵其境州表以闻标其门闾】张敬儿【冠军人父丑官至节府叅军敬儿有胆气好射猛兽发无不中仕刘宋累官宁蛮叅军后
　　以平义嘉功转侍中车骑将军】
　　张镜【少与顔延之邻居延之常谈议饮酒喧呼不絶而镜静黙无言声后镜与客谈延之从篱边闻之辞义清婉延之心服谓客曰彼有人焉由是不复酣呼仕至新安太守镜于兄弟中名高】
　　张稷【字公乔吴人幼有孝性因刘遘疾稷年十一衣不解带终夜不寝及终毁瘠杖而后起见年辈
　　幼童辄哽咽泣泪州里谓之淳孝后位御史中丞】
　　张嵊【字四山吴人少敦孝行父稷为青冀二州刺史遇害嵊终身蔬食布衣侯景叛嵊为所执景欲
　　存其一子嵊曰吾一门已在鬼箓不在尔处求恩于是皆死赠侍中】
　　张伟【字仲业太原人学通诸经乡里授业者恒数百人伟告喻殷勤常依附经典教以孝悌里人感其仁化事之如父性清雅非法不言太武时与高允等俱被辟命授中书博士】
　　张冲【字思约呉人为舒州刺史梁武起兵遣辨士説之确然不囘固守不屈病将死励府僚以诚节
　　言终而卒赠散骑常侍】
　　张孝秀【南阳宛人仕元魏为州从事刺史陈伯之叛孝秀为中州士大夫谋袭之弗克遂入匡山学道力田逺近归慕赴之如市性通率不好浮华博涉羣书善谈论书凡诸艺能莫不明习】
　　张燿【南阳西鄂人仕元魏累迁步兵校尉歴岐东荆州刺史清直素着勤于其事寻加大将军卒赠
　　司空諡曰懿】
　　张华原【平城人少明敏有器度仕北齐歴官兖州刺史狱有罪徒数十给假归依期毕至州境猛
　　兽为暴忽有大駮食之人咸以为化感所着及卒州人号慕为树碑立祠】
　　张济【西河人涉猎书传清辨善仪容魏道武爱之晋雍州刺史杨佺期乞师于常山王遵以御姚兴道武遣济为遵从事即报之济自襄阳还道武问江南事济对称防厚赏之后拜胜兵将军】
　　张膺【通许人延兴中为鲁郡太守履行贞素妻子采樵以自供孝文深嘉之迁京兆太守清白著称
　　得吏人之忻心焉】
　　张思伯【河间人善説左氏传为马敬徳之次撰刋例十卷行于时亦为毛诗章句以二经教授齐安王廓位国子博士又有长乐张奉礼善三传与思伯齐名位国子授助教】
　　张湛【字子然酒泉人弱冠知名好学能属文司徒崔浩识而礼之荐为中书侍郎湛知浩必败固辞
　　毎赠浩诗颂多箴规之言浩诛以寿终】
　　张正见【字见赜清河东武城人祖善之魏散骑常侍渤海长乐二郡太守父修礼魏散骑常侍郎归梁梁简文在东宫正见年十三献颂简文深赞赏之尝预经筵请决疑议吐纳和顺进退详雅四座咸属目焉仕梁及陈官至尚书度支郎有文集十一卷】
　　张谠【字处言武城人仕宋为东徐州刺史性开通笃于抚恤青徐之士虽疎族末姻咸相敬视终青
　　州刺史】
　　张烈【字徽之武城人少孤贫涉猎经史有气槩时青州有崔伯徽房徽叔与烈并有令誉时人号三徽终瀛州刺史弟僧皓字山客歴渉羣书工于谈説有名于当世以谏议大夫徴不起世号徴君焉】
　　张景仁【济北人幼孤家贫以学书为业遂工草选补内书生周武城令侍书遂被引擢小心恭
　　谨后主登祚累迁散骑常侍】
　　张敷【字景小名樝父小名梨宋文帝问之曰樝何如梨对曰梨是百果之宗樝何敢比父卒毁瘠过制诏改其居曰孝张里宋武朝拜中书郎子融字思光作海赋顾凯之曰实超虚但恨不道盐耳即注曰漉沙扬白熬波出素积雪仲春飞霜暑露有文集名玉海集】
　　张纉【大通间为吴兴太守省烦苛务清净民吏便之大同二年召为吏部尚书】
　　张兴世【字文徳竟陵人少家贫白衣随王谟伐蛮毎战辄擒获诸将不及谟甚竒之号龙骧
　　将军子忻防为吏部尚书】
　　张惠绍【字徳继义阳人少有武干仕齐为竟陵横桑戍王母丧归乡里闻武帝起兵乃自归累有
　　战功及帝践祚封石阳县侯位骁骑将军】
　　张绾【字孝卿防子与兄纉齐名湘东王尝防之百事绾对阙其六号为百六公位散骑常侍御史中丞时兄纉为仆射百司就列兄弟并导驺分趋两陛前代未有也时人荣之】
　　张亮【字伯徳隰城人初事尔朱兆神武讨兆兆奔于秀容左右皆宻通诚欵唯亮独无启防及兆败窜于穷山令亮及苍头陈山提斩其首以降皆不忍兆乃自缢于树亮伏尸而哭神武嘉叹之授丞相参军渐见亲待委以书记之任天平中为文襄行台郎中典七兵事】
　　张彛【字庆宾东武城人性公强有风槩歴览经史仕魏为散骑常侍兼侍中持节廵察陜东河南十二州甚有声称后除安西将军秦州刺史羌夏惮其威寻召为光禄大夫卒赠冀州刺史諡文侯】
　　张讥【武城人年十四通孝经论语笃好言仕梁为士林馆学士侯景冦台城讥独侍太子不去及
　　台城防讥崎岖避难卒不事景后事陈卒于长安】
　　张晏之【彛孙仕北齐官至北徐州刺史百姓为制清徳颂子防威涉猎羣书仕隋官至内史舎人
　　仪同三司】
　　张蒲【字则修武人父翚仕后燕慕容垂位至兵部尚书以清方称蒲少有父风慕容宝时仕为尚
　　书左丞后迁相州刺史扶弱抑强风化大行】
　　张冲【字叔吴人仕陈为左中郎将非其好也乃覃思经典撰春秋义略异于杜氏七十余事孝经
　　论语义十卷前汉学义十二卷官至国子博士子复】
　　张褒【梁天监中不供学士职御史弹劾之褒曰碧山不负吾乃焚章长啸而去】
　　张约之【秦郡人尝为吉阳令徐羡之等谋废立以次当及庐陵王义眞乃议先废义眞为庶人约之愤惋上疏切諌徙梁州府叅军见杀论者谓有田延年之风元嘉三年诏褒其义烈】
　　张颢【为梁相雨后有鸟如山鹊令人掷之堕地化为石槌破得金印曰忠孝侯印】
　　【隋】张防威【晏之子涉猎羣书歴周入隋累官谒者大夫上尝问参见人首立者为谁防威审视而后对上怪问之防威引石建数马故事为对时上数廵幸百姓疲弊防威上封事以谏由此见疎子爽仕至兰陵令】
　　张防雄【防威弟亦有才器秦孝王俊为秦州总管选法曹叅军王尝亲案囚徒防雄误不持状口
　　对百余人皆尽事情同辈莫不叹服后歴夀春阳城二县俱有治绩】
　　张季珣【少慷慨有志节大业末为鹰扬郎将李宻防苍城季珣坐听事顔色自若羣贼曵令拜宻季珣曰吾虽败军将犹如天子爪牙臣何容拜贼宻壮而释之翟让从求金不得杀之其弟仲琰幼琮俱遇害】
　　张奫【字文懿武城人父双自清河太守免归乡人有引陈寇至者双欲率子弟击之奫賛成其计竟
　　破贼由是知名奫仕周起家州主簿入隋为潭州总管卒諡曰庄】
　　张煚【羡子好学有父风初仕周歴膳部大夫进爵为伯隋高祖受禅拜尚书右丞进爵为侯丁父忧柴毁骨立累迁民部尚书煚性和厚省识度甚有时誉后拜冀州刺史称为良冀州刺史】
　　张衡【河内人幼懐志尚有骨鲠风仕至御史大夫知无不言后以谗赐死唐高祖代隋追赠大将军
　　南阳郡公諡曰忠】
　　张文翊【河东人父琚洹水令有清正教子侄皆明经自达文翊通三礼易书诗春秋三传家贫灌
　　园为业仁夀中辟举不应事母至孝以徳化人及卒乡人立碑颂焉】
　　张须陀【阌乡人有勇略弱冠从史万岁讨西防以功授议同从杨素击平汉王谅加开府大业中
　　为齐郡賛务歳饥即开仓赈给不待诏敕后以战死】
　　张祥【并州司马谅作乱纵火烧郭下百姓惊骇城侧有西王母庙祥登城再泣祷曰神其有灵可降
　　雨相助言讫庙上云起须臾骤雨其火遂灭士卒感其至诚莫不用命】
