<!-- { "loadSidebar": true } -->
　　【隆庆戊辰进士帅机临川人任郞中隆庆辛未进士帅兰江陵人给事中】
　　异【白水蛮有此姓】
　　【唐】异牟寻【蒙伽异之子自阁罗鳯叛至异牟寻有智数善抚众畧知书从郑回之说后归唐册封南
　　诏王】
　　媿【见姓苑】
　　【汉】媿牟【有合同异齐坚白之论】
　　媿戊【不能断梗阳人狱】
　　媿勃【扫舍人门】
　　懿【姜姓秦懿公之后】
　　【南北】懿横【吏部郞】
　　贲【秦非之后】
　　【周】贲浦【汝南人】
　　【汉】贲臣【见印薮】
　　贲琳
　　【晋】贲嵩【清操之士】
　　贲光【郞中见论衍】
　　【元】贲亨【字文甫袭行军千戸己未从国兵渡江攻鄂有功至元五年总管山东诸翼军征宋攻襄樊贲亨出抄蕲黄以五百人拔野人原写山砦修白河新城七年偕元帅刘整朝京师命为征行干戸赐金符及衣带鞍马攻樊城冐矢后拥盾先登破之十三年江南平以功陞宣武将军贲亨前后斩首三十余级十七年改处州路管军万户二十二年还防氏卒年五十七】
　　【明】贲智【滁州人宣德中大名府学敎授】
　　遂【子爵齐灭之子孙以为氏】
　　【汉】遂湛之【尚书令】
　　翠【楚景翠之后因避难以祖名为氏】
　　【汉】翠鸳鸯【蜀人见急就章】
　　位
　　【明】位安【掖县人嘉靖二年贡士任训导】
　　【陜西宁羌县有位氏】
　　
　　【汉】延之
　　侍
　　【明】侍懋【六合人洪武中四川綦江县敎谕】
　　侍锦【清河人正德中福宁州训导】
　　荔【唐有荔非原礼任朔方节度使】
　　【明　河南商城县有荔氏】
　　【与鄪同】
　　【汉】修【九江太守】
　　刈【见姓苑】
　　【五代】刈怀【宋人】
　　注【见姓苑】
　　【明】注寛【望江人正德中任训导】
　　意【见姓苑】
　　【明】意秀【瓯宁人成化中河间府献县训导】
　　暨【渤海宫音又望出余杭居乙切又云音吉】
　　【三国】暨艳【字子休呉郡人为选曹尚书性狷厉好为清议时郞曹混淆多非其人艳臧否区别贤愚异贯晋】暨逊【字茂言余杭人仕为广昌长封关内侯以孝行着闻咸康五年经表门闾有碑在余杭县西唐】暨晃
　　【宋】暨陶【字粹夫崇安人长于声律以赋知名元丰进士第一官至承议登第时初定陶为第一胪唱者以洎音呼之迄不应苏颂奏当以入声呼之陶果出上曰卿何以知为入声颂曰必三国暨艳之裔及问陶乡贯云建州上喜曰果吴人也官至奉议郞】
　　暨昱
　　暨克华【清源郡节度使】
　　暨善应【庐陵人】
　　暨商俊【南雄人嘉熈进士】
　　暨涛【平江人元祐进士】
　　暨唐裔【陶之子官至中奉大夫】
　　暨寿隆【字云翔崇安人淳熈间进士】
　　【明】暨和【浦城人永乐举人】
　　暨佑【字景文崇安人永乐举人】
　　暨文【字廷显崇安人天顺进士】
　　暨澄【字景渊天顺贡士】
　　暨绅【字世贵成化贡土】
　　暨胜【字文元治贡士俱崇安人】
　　暨阳【河东人治中四川防州府达州知州】
　　地
　　【明　河南南阳府有地氏】
　　被
　　【汉】被禄
　　被充【见印薮】
　　字
　　【汉】字长孺【见印薮】
　　【宋】字谔【亷州推官】
　　忌【风俗通周公忌父之后以王父字为氏】
　　匮【见姓苑庐江有此姓】
　　赐【端木赐之后以王父字为氏】
　　器【见姓苑】
　　【见姓苑】
　　试【见姓苑】
　　刺【见姓苑】
　　事【见姓苑】
　　鄪【邑名见姓苑】
　　瑞【见姓苑】
　　戾【见姓苑】
　　势【见姓苑】
　　寺【见姓苑】
　　企【见姓苑】
　　穉【子姓姓纂云商后见史记】
　　傫【音累见直音】
　　餽【晋中行穆伯攻鼔餽闲伦欲因其啬夫而下之不从】

　　万姓綂谱卷九十三
　　钦定四库全书
　　万姓綂谱卷九十四　　　明　凌迪知　撰去声
　　五未
　　费【江夏羽音商纣幸臣费仲夏禹之后】
　　【殷】费昌【殷臣】
　　【周】费伯【鲁大夫】
　　费无极【楚大夫】
　　【汉】费泛【字仲虑呉兴人以孝防除郞中屯骑司马迁萧令视民如子先敎后罚在位九年百姓移风恶慝不作奸冦不发广增怨销推让道生三年不断狱祯祥感应时沛有蝗独不入界由此显名朝廷嘉之拜梁相子鳯】
　　费凤【字伯箫泛子元子言不失典术行不越矩度汉安二年呉郡太守东海君举君孝防拜郞中除陈国新平长从宰堂邑熹平六年七月卒凤退已进弟不营荣禄祖业良田亩直一金推与弟息行义高邵卓不可及】
　　费贻【南安人公孙述据蜀时徴之贻漆身为癞佯狂以避述亡光武徴为合浦太守】
　　费直【字长翁胶东人治易长于卦筮为单父令所着有彖象系辞十篇文言解说上下经】费长房【汝南人从市中老翁仙后辞归翁与一竹杖曰既至可投葛陂中顾视则龙也】
　　【三国】费诗【字公举犍为人汉昭烈将即位诗上疏曰殿下以曹操偪主簒位故紏合土众讨贼今大敌未
　　克而先自立恐人心疑惑由是忤旨左迁蒋琬秉政以诗为谏议大夫】
　　费祎【字文祎鄂县人在益土与董允齐名蜀汉后主时为黄门侍郞后代蒋琬为尚书令当国功业
　　畧与琬比】
　　【晋】费彪【国子助敎着尚书疏文十卷】
　　费培【朝散大夫】
　　费立【犍为人晋书云犍为费立西州名士与陈寿齐名】
　　【南北】费昶【江夏人尝为乐府又作鼓吹曲梁文帝重之叹曰才意新拔有足嘉异昔山恽博物永简巧词
　　实附劝善赐绢十匹】
　　费穆【字明兴代人性刚烈宣武初为泾州长史】
　　费在寅【国用使】
　　【唐】费冠卿【青阳人旣登第闻母病革驰归而母已葬遂庐墓以终丧叹曰干禄养亲耳得禄而亲丧何以禄为再诏不起杜荀鹤诗凢吊先生者多伤荆棘间不知三尺墓高却九华山】
　　费襄【双流人至孝母病割股进之遂愈母殁身自负土庐墓终身产业多推其兄云】
　　【宋】费孝先【安仁人至和初尝游青城董正图学舍坏其竹牀欲偿其直正图曰成败有数何偿焉孝先视其侧书云某年月日为费孝先所坏大惊即师事之正图授以易孝先遂以术名闻天下】
　　费师古【蒲圻人天圣中进士英敏有才尤长于诗官至谏议大夫抗疏留范镇不报】
　　【元】费着【华阳人进士授国子助敎有时名居母丧尽礼哀毁骨立历汉中防访使调重庆府总管明玉
　　珍攻城着遁居犍为而卒兄克诚擢第时人谓成都二费】
　　费防【上海人仕为管领海船万户浙东道宣慰使卒赠镇国上将军封江夏郡公諡荣敏子拱度平
　　江等处运粮万户孙雄以荫为宣城尹】
　　费复初【知昆山州事政尚亷明推赤心以待人民敬爱之新建学宫作兴士类】
　　【明】费聚【字士英临濠人太祖入濠聚乃归附上壮其才貌留幕下为副元帅】
　　费文质【洪武间营山知县招流民辟田野存心公亷吏民不敢欺】
　　费震【鄱阳人以贤良荐洪武间厯知汉中府时大军平蜀陜西旱饥汉中尤甚民聚为盗莫能禁戢震乃发仓粟赈民盗多来归即令占宅自保遂得数千家后以事被逮朝廷以震良吏也释之以为牧民者劝寻陞户部侍郞进位尚书致仕】
　　费子贤【未详何许人从太祖渡江拔采石取太平岁丁酉上命诸将规取湖州子贤率兵取武康克之寻攻破安吉上即命子贤守其地子贤因筑城守之张士诚连岁出兵来攻皆为子贤所败乙巳冬十二月士诚复遣兵八万攻安吉子贤所部仅三千人竟溃其兵湖州遂平以功陞指挥同知】
　　费杰【字世产以医承其家性古慤淳笃邑人患剧疾虽百里外必迎候杰至投一二剂辄效杰以故医益显尝设乐饵以周邑之防独葬疏逺无归者数十人嫁外姓之孤者五人时刘宪使患热症或误投以桂附濒死杰亟疏治之乃苏竟不居其功宪使甚贤之郡守戴琥尤重其雅谊加宾礼焉所着有畏斋诗稿名医抄经验良方为世所宗杰子愚登进士官大理评事厯守名郡秉节不阿孝宗朝以贞谅闻司空刘麟尝为愚着传称愚刚方清介云】
　　费敬【字行简任大理寺左寺副凡百疑狱必详谳以求其生两孝余平反总五万计济活三千余人时河东蒒瑄以儒硕为少卿甚推重之敬平居以贪利为戒当官以恺悌存心谢人事絶足公府勤于课子依家规四十余条卒年七十二】
　　费瓛【定逺人谋勇过人永乐中从征有功累陞左都督宣德初进封崇信伯】
　　费希冉【字师敬南海人父朋乡进士三任学职希冉世其儒业正綂中提学佥事彭琉罗为郡庠生授一子侍养例不就学为濓溪书院师敎人有法游其门者率多造就读书谈道无复仕进言尝以渊明自儗所为诗文典粹可观所着古文孝经解尚书本旨禺山稿诸书治戊午举于乡仕为崇安敎谕俸虽薄必与弟瀚汇共之瀚得恶疾药必亲调死敛必亲浴无惑畏忌编修湛若水最称重之】
　　费宏【字子充铅山人成化丁未进士第一厯官少师尚书大学士諡文宪】
　　费訚【字廷言丹徒人成化己丑进士厯官礼部右侍郞议论宏伟善谈论耻言人过人以公辅期之】费瑄【字仲玉铅山人成化乙未进士厯防政】
　　费广【合州人字孟博登进士任监察御史天顺初上疏劾石亨欺罔擅权谪知永宁改贵池卒于官
　　广为人秀伟严重工诗能文所着有约斋集】
　　费寀【字子和正德辛未进士宏弟厯官礼部尚书諡文通】
　　费恩【字希明山阴人治丙辰进士厯知府】
　　费懋中【字民受正德辛巳进士第三厯太常卿】
　　费愚【字希顔乌程人少警敏质直与王华屠勲孙清辈友授南陵训导有文誉举入宛陵书院督诲士子条分节解无间寒暑诸生贫乏者捐俸助之尝署宁国太平绩溪南陵四县事清约自守抚民若子时有僞为千户校尉以拿豪宦叶本义为名者意掠公帑愚觉其伪密令擒之发其箧俱短兵药矢事闻监司荐云士林经济寻陞湖广麻城知县卒自号古直居士嘉靖门人汪经王珂仕嘉湖时造门请像瞻拜涕泗乆益不忘以德感人类如此】
　　费懋贤【字民献嘉靖丙戌进士厯郞中】
　　费渊【字汝进大兴人嘉靖己丑进士厯太仆卿】
　　费镗【字振伯归安人嘉靖丙子科举人授知县厯陞知州致仕】
　　【嘉靖乙丑进士费尧年厯兵部郞中铅山人】
　　魏【钜鹿宫音周文王第十五子封于毕曰毕公高裔孙毕万仕晋封魏至绛犨舒代为晋卿后分晋为诸侯以国氏焉又望出任城】
　　【周】魏犨【晋文公有魏犨贾佗为之股肱】
　　魏颗【魏武子犨之子初武子有嬖妾武子疾命颗曰必嫁是疾革则曰必以为殉及卒颗从治命嫁之秦师伐晋颗败之获杜曰颗见老人结草以亢回故获之夜梦老人曰余而所嫁妇人之父也尔用先人治命余是以报】
　　魏绛【颗弟事晋悼公为军司马因言和戎有五利公说之使绛盟诸戎劝公修政息民三驾而诸侯
　　平萧鱼之防为下军佐卒諡曰庄】
　　魏舒【绛子号献子】
