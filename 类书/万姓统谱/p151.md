<!-- { "loadSidebar": true } -->
　　王永和【字用节昆山人好学能文器识宏雅永乐中领乡荐获主师席生徒多所造就宣徳中以绩最陞兵科给事中凡事务存大体歴陞工部右侍郎正统己巳没于王事赠工部尚书】
　　王公亮【华亭人世业儒早失怙恃自幼勤学尤善楷书举任吏科给事中寻陞应天府丞官至广
　　东布政使能声着闻】
　　王直【字行俭太和人永乐甲申进士改庶吉士授修撰仕至少师太子太师吏部尚书致仕天顺六年卒赠太保諡文端直气宇宏伟居家俨然接人和气盎如屡典文衡得人最盛在翰林三十年恭勤不怠秉铨轴益加廉慎海内想望其风采】
　　王恭【号皆山新宁人壮年落魄不羁尝樵于长乐诸山永乐中以儒士被徴修书文渊阁人皆推为
　　髙士所着有白云樵倡和数卷】
　　王绂【字孟端无锡人少颖敏读书喜吟兼善书法有声乡校尝坐累戍山西后以善书荐入翰林授
　　中书舍人永乐丙申疾终于京邸年五十五所着有诗集五卷】
　　王逊【字谦伯昆山人永乐进士逊自御史谪上髙寻召复职性刚廉峭刻所治以鹰击毛鸷为能人或规之曰君不虞后患耶曰虞患思避隠忠不竭其又得全哉竟坐法子复亦以进士任御史】
　　王来【字元之慈谿人宣徳举人歴官副都御史巡抚河南军民利病官吏臧否兴革进退中外恱服
　　景泰苗贼作乱陞来右都御史往平之进南京工部尚书致仕】
　　王恕【字宗贯三原人正统进士授大理寺副仕至太子太保吏部尚书致仕卒年九十三赠太师諡端毅子承裕歴官南京户部尚书諡康僖清慎有父风恕以忠诚受知宪庙所论奏皆讥侵贵近无复讳避悉见优纳及秉铨衡抑躁奬恬黜幽陟明抜荐羣贤布列三事治初明良一徳朝野清晏唐之贞观宋之庆厯不足多也求之于古其希文君实之伦欤】
　　王槩【字同节庐陵人正统进士授刑部主事仕至刑部尚书卒諡恭毅子臣成化进士授翰林侍读】王防【字廷贵武进人景泰辛未进士第三人歴吏部尚书諡文肃】
　　王诏【字伯宣衡阳人正统壬戌进士歴户部尚书】
　　王憬【字廷采沂州人成化壬辰进士歴都御史諡恭靖】
　　王宇【字仲宏号厚斋祥符人正统进士授户部主事仕至大理寺卿】
　　王浩【石首人登景泰辛未进士任南京大理寺副天顺陞四川佥事成化初以安边功着陞右佥都御史未几以擒赵贼功陞左佥都御史再平大坝诸边陞右副都御史有恒庵集平西録藏于家恒庵遗帖行于世】
　　王越【字世昌濬县人景泰进士歴官太子太保兵部尚书兼左都御史以功封威宁伯后加太子太傅召掌前军都督府提督团营再叙子锦衣千户成化十七年被劾夺爵编管治元年复职致仕十年起左都御史有功加太子太传卒于军諡襄敏越姿表奇迈慷慨自许论议英发见事风生久膺师寄身经十余战出奇取捷虑成发中颠倒才智柔驯辨强皆乐为之用效之者皆以自为不及不愧古之名将也】
　　王敏【字进徳宁海人气刚有廉隅不与人为欵狎贡入太学分教北方镇将苦其清介欲试之召饮酒帏妇人于偏室酒酣内进徳其中钥门以去进徳入见妇人排门出之寻拜御史免归时叶伯巨郭濬皆负豪气不服人至称进徳则自谓弗如也】
　　王信【字君实南郑人嗣父官千户累功陞都督同知总理漕运卒子继善从善皆举进士有名信好谋善战有文武才其廉约不扰笥无纤华廐无肥良敝袍缓帯娱意文史亦儒将之优者乎】
　　王竑【字公度湖广江夏籍戍河州正统己未进士授户科给事中仕至兵部尚书致仕卒正徳中諡庄毅公性刚毅少豪俊尚气节义所当为奋往直前生长西陲有志功名居言路见事有不平者輙为之扼腕自廷击马顺之后所至令行禁止人望而畏之曰此捶杀马顺者公名自是满天下岂非一世人豪哉】
　　王献【字惟臣仁和人景泰进士授编修仕至太常寺卿兼学士赠礼部侍郎】
　　王崇之【字守节滑县人天顺九年进士任上海知县擢御史北敌数冦辽阳战备废弛士卒饥寒公按辽调剂振作切中机宜时中贵人汪直巡边贪横不道抚镇以下望风重贿独崇之不屈直欲中伤之谪延安府推官崇之性友爱刚正弗挠与濬王越齐名称大小虎云】
　　王徽【字尚文江浦人以戎籍入府学天顺庚辰进士授南京刑科给事中疏上五事极言古今宦竪之害因言牛玉册后一事致累圣徳因及大臣失职大触时忌乃出谪普安判官满考遂归不仕治初数论荐起为陜西布政司防议逾年乞休致归杜门不出公卿过从不荅卒年八十有三】
　　王防【定逺人性至孝母病躬侍汤药母没哀毁水浆不入口三日既葬不茹荤饮酒庐墓三年正统
　　中诏旌其门曰孝行】
　　王诏【字文振开州人幼聪敏器宇不凡登天顺进士任工科给事中独立敢言无所顾忌防驳举奏务持大体后转湖广右防政政尚寛简值岁饥民离极意赈恤全活甚众复陞右布政使有田讼不决者公讯得其实治戊申以再起内艰贵州左布政使独擕二仆往时值久旱公下车大雨三日官民懽恱陞右副都御史巡抚云南能饬八百诸夷土兵隂伐安南侵伺之谋边用无警歴陞进南京兵部右侍郎而卒】
　　王得仁【宣徳中汀州府经歴陞推官正统末沙县冦攻城得仁设策捍之民匿山中者守御官以为贼欲擒杀之得仁力争乃止乃老稚三百余人来避者官军又诬为贼得仁辨而释之未几卒于营民皆哀痛】
　　王轼【字用敬公安人以进士授大理评事审録四川用刑平允陞四川副使值贵州黑苗叛阙州土官请征之轼洞知其情得不遣擢本司按察使清决滞狱囹圄为空进佥都御史提督巡江转副都御史总理京储刬弊剔蠧寻陞户部尚书太子太保諡襄简】
　　王华【字徳辉余姚人成化辛丑进士第一公生而警敏读书过目不忘六岁与羣儿戱水滨见一客来濯足以大醉去遗其所提囊取视之数十金也华度其醒必复来恐人持去以投水中坐守之少顷其人果号泣而至华迎谓曰求尔金耶为指其处其人喜以一锭为谢却不受年十四读书龙泉山寺寺故有妖物为祟能伤人同业者丧气走归华独留居妖亦寝灭弱冠主司试其文奇其状元及第成化庚子发解浙江第二人明年辛丑廷试第一甲第一授翰林院修撰修宪庙实録歴春坊谕徳经筵讲官内侍李广方贵幸华讲大学衍义至唐李辅国结张后表里用事众以事颇涉嫌欲讳之公朗然诵说无少避忌左右皆缩颈吐舌上乐闻之不厌遣中官赐尚食歴官学士迁礼部侍郎武庙嗣位逆瑾窃柄士夫争奔走其门求免祸公独不往瑾衔之迁南京吏部尚书推寻礼部旧事勒令致仕年七十有七后以子守仁贵赠新建伯所着有龙山稿坦南草堂稿礼经大义诸书杂録进讲余抄等稿藏于家】
　　王珣【字徳润曹县人成化己丑登进士第授河南太康县以才堪治剧改知信阳县陞南京监察御史尝巡捕苏常等处时例捕强盗三百名陞四品俸前御史捕如数珣代之曰吾不敢杀人以求进檄各府将见监并续获贼盗按临鞫之多所平反甲辰陞知浙江湖州府县解有织造顔料等银不以寄库即令各役与解者交领又地方原定粮则有多寡而本色折色有轻重乃通查地亩征粮则例本色折色中半输纳且与印信户帖由是里书无所售其奸治癸丑陞河南布政司右防政寻陞本司布政使戊午陞都察院右副都御史巡抚宁夏条陈边方八事皆先施行辛酉敌酋小王子率部落冦花马池战于石沟驿大破之壬戌以疾请致仕珣处已临政谨饬不茍平居谦慎如言不能出口者及关大政则髙谈雄辩无所假借是以所至上下之人畏而爱之子崇文治癸丑进士歴都御史崇献治丙辰进士歴太仆寺卿】
　　王云凤【字应韶和顺人成化进士授礼部主事歴郎中坐事谪陜州知州累官右副都御史请告
　　父佐南京户部尚书凤天资髙迈智识卓越居官清介人不敢干以私】
　　王鏊【字济之吴县人成化乙未进士第三乡防俱第一授编修仕至少傅武英殿大学士致仕卒赠太傅諡文恪鏊在相位厄于权奸竟不得行其所学力乞归当瑾威虐士大夫且嗛韩公文鏊力争之得免又刘司马大夏杨相一清瑾皆将甘心为委曲谕解人以此多之至议废后礼尤人所难】
　　王琼【字徳华太原人成化进士授主事仕至少傅吏部尚书嘉靖元年下诏狱谪戍绥徳七年起兵部尚书兼右都御史总制陜西复改吏部卒諡恭襄琼才极髙先事烛机吏事精敏达权应变人不可及所谓经国之臣非欤独不见知于新都故忌者争起几得奇祸】
　　王鸿儒【字懋学南阳人成化乡试第一丁未进士仕至南京户部尚书卒諡文庄弟鸿渐亦举乡试第一官至山东右布政致仕廉靖有吏才公博文多识学有体要宏裕奥衍交发互溢尤明习国家政事凡祖宗设政任人及先辈立朝行已歴歴能言至论时务要决成败可否援证今古如探囊指掌待扬开诚和而不流不问人私人亦不敢以私问】
　　王鉴之【字明仲山隂人成化进士歴刑部侍郎进尚书时逆瑾擅权以威虐钳士大夫争卑谄以求自免六卿见者皆长跽鉴之独与抗礼鉴之清介严肃强毅能执自县令歴官上卿仅能立门户对末人语亦以国法相教戒盖亦古之法家者大节尤炳朗云】
　　王敕【字嘉谕歴城人成化甲辰进士第二授翰林编修谪判夷陵陞四川佥事河南提学副使终南京国子祭酒博极羣书尤善风角习堪舆推验多中所着有五经通防漫游云芝诸稿大成乐谱】
　　王守仁【字伯安世称阳明先生浙江余姚人治乙未进士授刑部主事劾瑾逮狱谪贵州龙场驿丞陞庐陵知县吏部主事正徳间巡抚南贑讨平宸濠陞南京兵部尚书封新建伯被谮削爵隆庆政元赠侯諡文成议祀孔庙子正亿嗣伯爵守仁才髙学兼资文武英敏天成机权莫测其用兵也训练严明筹画精密对客笑谈万众遄集擒酋斩馘献凯辕门左右尚不知也真所谓天生豪杰特立于斯世者也岂近世名卿所及哉】
　　王廷相【字子衡河南仪封人治壬戌进士改庶吉士授兵科给事中言事谪亳州判官陞髙淳知县陞御史忤中贵下诏狱谪赣榆县丞仕至太子太保兵部尚书兼左都御史掌院事致仕卒隆庆元年赠少保諡肃敏廷相歴事三朝以忠诚不欺为先御下则公直不虐有益国是虽负天下之谤不恤盖识见中有持守持守中有精力义理坚定随事而应故虽屡遭下狱罢斥震撞揺掣可忧可怖之势互交目前而志气不可夺也】
　　王宪【字惟纲山东东平人治庚戌进士授御史仕至太子太保兵部尚书卒諡康毅子汝孝丙戌进士右副都御史公徳度洋洋器识渊练居官四十余年凡所为必思尽其力不激不党人谓其得大臣之体焉】
　　王尚綗【字锦夫郏县人治进士官职方改吏部有声出为山西防政年才三十有五即三疏乞养不待报归髙隠十五年复起歴浙江右辖卒于官士民遮道泣送祠为名宦盖公气节政事尤重于文章】
　　王涣【字时霖象山人治丙辰进士授长乐令爱民礼士百废俱兴迁监察御史逆瑾用事疏劾之并击谷大用马永成等八党瑾怒遂摭小过杖之朝堂落籍瑾诛诏复原职御史周伦等交章论谢迁刘大夏王涣等去不以礼将复大用有尝被涣劾者当柄沮之遂不起力耕课子优游林下与乡人结社坦夷和易人称厚徳后以子梴贵赠奉政大夫所着有体认持守二箴鸣琴稿西台奏疏若干卷藏于家】
