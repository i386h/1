<!-- { "loadSidebar": true } -->
　　李安期【百药子也七嵗能属文对髙宗曰比见公卿荐进皆劾为朋党所以人人争噤嘿以避谤若陛下忘其亲惟才是用谁敢不竭忠以闻数预决国事自徳林至安期三世皆掌制诰】
　　李多祚【饶勇善射髙宗时以军功累迁右鹰扬大将军张柬之将诛二张以多祚素感慨可动以义乃从容谓曰将军居北门几何曰三十年矣将军击钟鼎食贵重当世非大帝恩乎多祚泣数行下曰死且不忘遂定谋以敬晖李湛为右羽林将军命总禁兵多祚王同皎请太子至元武门斩闗入中宗复位封多祚辽阳郡王】
　　李行言【官至给事中中宗贶宴近臣行言歌驾车西河曲大中八年宣宗出猎遇樵夫问其县令为谁曰李行言为政何如曰性执有强盗数人军家索之竟不与尽杀之上归帖其名于寝殿之柱及除海州刺史入谢上赐之金紫取帖视之】
　　李敬业【勣之孙少从勣征伐歴太仆少卿袭莱国公嗣圣初坐赃贬栁州司马时武后废中宗为庐陵王诸武擅命诛戮唐子孙天下愤之敬业因谋起兵传檄州县疏武氏过恶匡复庐陵王天子位武后遣大将军李孝逸击杀之】
　　李戢【字方举鄈弟初父死难诏与一子官补修武尉不受以让其兄戡擢明经书判髙等为校书郎杨翟尉累迁殿中侍御史分司东都昭义判官徐珉故尝助卢从史为跋扈者从史败孟元阳代欲复用之戢移书昭义先击珉乃上列其状帝怒流珉播州转侍御史库部员外郎】
　　李华【赞皇人中进士博学宏词科累官吏部员外郎尝按劾宰相杨国忠姻娅横暴由是州郡肃然
　　所着有含元殿赋吊古战场文侄翰观俱以文知名】
　　李栖筠【字贞一赞皇人荘重寡言有逺度为文章有体要举进士累官御史大夫敷奏明辨不附
　　权势喜奨人善而乐人攻己短天下士归重称为赞皇公】
　　李吉甫【字宪栖筠子为翰林学士擢中书侍郎综理庻事众职咸治引荐学士褒奨忠臣之后
　　时称贤相以功累封赵国公卒諡忠懿】
　　李元谅【安息人本安氏冒姓骆后赐姓李鸷敢有谋居军十年时兵兴仓卒裹罽为铠剡蒿为矢军气乃振贞元元年吐蕃请盟诏以军从浑瑊防平凉元谅以虏情不常请与公连屯瑊不聴元谅宻徙营次之俄而虏结盟瑊奔还元谅兵成列出虏骑乃解时以为有古良将风】
　　李桐客【贞观初累通巴二州刺史治尚清平民称为慈父】
　　李元恺【邢州人博学善天步厯性恭慎未尝敢语人宋璟尝师之既当国厚遗以束帛将荐之朝
　　拒不答卒年八十余】
　　李惠登【营州栁城人为平庐军裨将安禄山乱从董秦泛海后为隋州刺史兴利去害为政清净
　　居二十年田野辟户口増人歌舞之累迁御史大夫卒赠洪州都督】
　　李憕【文水人父希倩神龙初监察御史憕举明经天寳初守清河有美政民为立祠后尹京兆又为
　　中都留守安禄山陷东京憕与子十人皆遇害】
　　李自良【兖州泗水人天宝乱往从兖郓节度使以战多累授右卫率为人勤且有谋从马燧讨田恱攻李懐光数摧锋陷阵功在诸将右贞元中以检校工部尚书充河东节度使居治九年民不知有军上下谐附卒赠左仆射】
　　李朝隠【三原人擢明经尝为长安令宦官阎兴贵有所干请曵去之开元中为吏部侍郎先斜封
　　授官朝隠执罢者千四百员至是铨叙明审累官至御史大夫】
　　李适之【京兆人天寳初代牛仙客为相李林甫以计去之故适之诗有云避贤初罢相乐圣且衔
　　杯】
　　李嗣业【髙陵人长身有膂力以军功歴官骠骑大将军天寳末从平安禄山以功封虢国公】李泌【字长源京兆人七嵗知为文宗尝与张说观弈召泌赋方圆动静泌应声即对说贺帝得竒童帝因使与太子为布衣交后谒肃宗于灵武入议国事出陪舆辇两京之复泌谋多功大官至宰相封邺县侯】
　　李瑱【永夀人父跃开元末持节碛西著名终左领大将军瑱畧知书有大志安禄山反瑱守颍川前
　　后杀贼甚众以功加防御招讨节度等使封颍国公肃宗末年拜相】
　　李岘【呉王恪孙世居京兆折节下士累官京兆尹宗嵗幸温汤甸内皆巧供亿以媚上岘独无献帝异之乾元初拜相寻出刺史蜀州代宗召为礼部尚书兄峘御史大夫峄户部侍郎兄弟同居门列三防】
　　李白【字太白成纪人唐宗室性倜傥善诗歌才思飘逸天寳初召见金鸾殿论当世事诏供奉翰林宗爱其才欲官之防髙力士以脱靴为耻譛于贵妃辄为所沮遂浮游四方寓情诗酒有诗集三十卷】
　　李抱玉【本安兴贵曽孙世居河西为人沉毅有谋李光弼引为裨校有战功安禄山乱抱玉上言世居凉州耻与逆臣共宗诏赐姓李官至司空兼兵部尚书加山南西道副元帅卒赠太保】
　　李频【字徳新夀昌人少秀悟博记览尤长于诗与诗人方干相善擢进士仕歴都官员外终建州刺
　　史有诗传世建人立庙于梨山嵗祀之】
　　李邕【字太和善子早有名重义爱士见特进李峤愿一见秘书峤假直秘阁未几辞去峤惊试问奥篇隠帙了辩如响因荐之拜左拾遗宗初为御史中丞出为北海太守时称李北海邕文章书翰皆过人李林甫疾其名盛害之】
　　李浦【射洪人着补履十卷皆孟轲扬雄之防宰相张延赏表荐拜右拾遗正色抗辞当朝敬惮】李益【长于诗与李贺相埒毎一篇成乐工争求之至征人早行等篇天下皆施之绘图】李叔明【阆州人擢明经拜洛阳令招徕遗民号能吏迁京兆尹长安歌曰前尹赫赫具瞻允若后
　　尹熈熈具瞻允斯】
　　李嘉祐【字从一赵州人天寳七年进士调江隂令肃宗上元中为台州刺史大厯中刺袁州又尝
　　为中台郎故窦常之曰雅登郎位静镇方州其诗一卷因号晏阁集】
　　李璡【封汝阳王常于上前醉不能下殿上遣人扶出璡谢罪曰臣三斗壮胆不觉至此杜甫云汝阳
　　三斗始朝天又赠以诗云霜蹄千里骏风翮九霄鹏】
　　李寳臣【范阳人善骑射肃宗时归命封宻云郡公史朝义平擢礼部尚书封赵国公遂有六州地
　　雄冠山东卒赠太傅】
　　李幼卿【字长夫大厯间以右庻子守滁州于义兴玉潭作山居号曰防溪幽居与独孤及往来倡酬时杜牧之亦云李侍郎于阳羡里富有泉石仆亦于阳羡粗有薄产作诗述旧叙懐】
　　李逢吉【字虚舟系出陇西举明经擢进士第后有八闗十六子之号】
　　李光弼【栁城人郭子仪荐其能授河东节度使后累功封临淮郡王卒諡武穆光弼用兵谋定而
　　后战能以少击众唐室中兴推其功云】
　　李勉【字元卿京兆人少好学沉雅清整从肃宗灵武擢监察御史劾大将管崇韬背阙坐代宗时为京兆尹政尚简肃徳宗兴元中拜相所得俸赐皆分遗亲党身殁家无赢藏】
　　李承【高邑人擢明经迁大理评事为河南采访使判官尹子竒陷汴州拘承送洛阳觇得贼谋皆宻诉诸朝两京平擢监察御史迁吏部尚书淮西黜陟使承使李希烈回言虽能立功恐后不可制帝初谓不然后思其言擢拜河中尹晋绛观察使时李希烈犹据襄州帝遣承往谕之虑其不受命欲以禁兵卫送承辞请以单骑入既至希烈舍之外馆迫胁万端承晏然誓以死守希烈不能屈宻诏褒美之卒赠吏部尚书】
　　李睍【射洪人少负俊颖读书过目即悟举进士工于诗时人比之陈子昻李白】
　　李固【京兆人长庆中擢第后拜相当国有贤誉】
　　李夷简【字易之郑恵王四世孙世居京兆累官御史大夫出为淮南节度以清直自开歴二镇家
　　无余赀临终戒以母厚塟母事浮屠母碑神道】
　　李揆【字瑞卿陇西人性警敏善文章乾元中进礼部侍郎拜中书侍郎同平章事揆美风仪善奏对
　　帝曰卿门地人物文章当世第一信朝廷羽仪时称三絶】
　　李抱真【抱玊从弟沈虑而断抱玉属以军事代宗时授泽潞节度副使抱真以泽潞兵所走集乃籍户丁给弓矢习射三年皆为精兵田恱反抱真战走之又说王武俊共破朱滔累官检校司空】
　　李鄘【邕从孙举进士累官淮南节度使吐谷承璀尝为监军荐之召拜同中书门下平章事鄘不喜
　　由权幸进固辞以太子少傅致仕卒子栻仕至凤翔节度使】
　　李季芳【道州人代宗时处士刺史元结请于朝曰季芳介直自全退守亷逊文学为业不求人知
　　乞令州县造舍给田免其户役从之季芳卒结又表其所云】
　　李复【字初阳以防为江陵司戸防军卫伯玉才之表江陵令迁少尹歴饶苏二州刺史李希烈叛荆南节度使张伯仪数为贼窘朝廷以复在江陵得士心即母丧夺为少尹充行军司马佐伯仪防伯仪罢改容州刺史兼本管招讨使赠司空諡曰昭】
　　李道古【嗣曹成王皋之子自司门员外郎入为少宗正兼御史中丞歴年最久乃因贪暴着闻恐
　　获罪荐方士栁泌媚上自全卒以贻君上之害云】
　　李阳冰【字少温赵郡人以词翰名乾元间为缙云令修孔子庙自为文记之嵗旱祷城隍与神约不雨焚其庙及期雨霑足亦自为记秩满退居吏隠山后迁当涂令阳冰篆书尤着舒元舆谓其不下李斯云】
　　李端【赵州人李嘉祐之侄也大厯五年进士从郭暧游暧尝进官大集宾客赋诗端最工钱起曰此素为之请赋起姓端立献一章又工于前客乃服暧赐帛百疋后移疾江南仕至杭州司马有诗三卷】
　　李晋【字叔明阆州人徳宗初吐蕃袭火井掠龙州晋分将击之以功加检校户部尚书梁崇义阻命诏引兵下峡战荆门败其众襄州平迁检校尚书左仆射徳宗幸兴元晋出家赀助军悉衣币献宫掖加太子太傅封苏国公】
　　李繇【建中间为缙云令有政声邑有孝妇陶氏丧姑负土成坟一哭三絶繇为立碣请陆羽撰文以
　　表之其知所重如此】
　　李戡【字定臣渤海敬王七世孙也幼孤年十嵗即好学掇薪自爨夜无燃膏黙念所记年三十明六经举进士就礼部试吏唱名乃入戡耻之径返江东隠阳羡里人有鬭争不决不之官悉诣戡以辨尝集诗之类古者断为唐诗以讥元白之失云】
　　李商隠【字义山河内人世勣之裔孙举进士调农尉又试拔萃中选补太子博士迁检校工部
　　员外郎诗文瑰迈竒古世号其诗曰西昆体】
　　李程【字表臣京兆人擢进士第一赋日五色士流推之初调蓝田尉县有滞狱十年程单言辄判徳
　　宗时为翰林学士敬宗初拜相】
　　李晟【字良器洮州临潭人年十八从王忠嗣征吐蕃称万人敌克平朱泚收复京师号令严明公私按堵其露布云臣已肃清宫禁祗谒寝园钟簴不移庙貌如故徳宗览之泣曰天生李晟以为社稷非为朕也以功累官至司徒兼中书令封西平郡王子十五人知名者愿宪愬聴】
　　李俨【余干人徳宗时为左司谏方士桑道茂奏言奉天有天子气上欲屠其城俨极谏乞杀桑道茂
　　上悟乃止】
　　李景略【幽州人徳宗时迁大理寺直李懐光屯咸阳将袭东渭桥召募府计议景略曰杀朱泚还军诸道杖防诣行在此转祸为福也不聴既出军门恸哭曰岂意此军乃陷不义乎遂遁归灵武】
　　李观【字元宾李华从子也贞元中举进士宏词连中授校书郎卒年二十九观善属文不沿袭前人
　　时调与韩愈相上下集三卷】
　　李光顔【字光逺马燧曰若有竒相终必光大解所佩刀赠之从髙崇文平劒南数搴旗蹈军出入
　　若神】
