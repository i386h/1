<!-- { "loadSidebar": true } -->
　　讼省困四曰节用下士五曰嵗丰时和百姓宜之相与立祠于学】
　　【元】祝公荣【字大昌丽水人隠居养亲事母至孝母汶柩在堂家人失火公荣力不能救乃伏棺悲哭
　　其火自灭乡里异之塑二亲像于堂朝夕事之如事生焉】
　　祝蕃【至正间浔州经厯一夕课子读书忽旋风灭炬户外若有人称黄氏来诉寃者比开户视之四无人迹诘旦审狱果有黄姓者竟得其寃状兄弟同坐八人止罪其一余皆释之】
　　祝尧【上饶人博学能文延祐中进士为江山尹后陞无锡州同知所着有大易演义防学提纲】
　　【明】祝春【蒲州人洪武中以儒士举为通政使叅议累陞詹事府少詹事学行超卓】
　　祝芳年【广信玉山人洪武三十三年兴化县丞亷谨寛恕视民如子后致仕去邑人称贤佐者必
　　曰芳年云】
　　祝挺【字正夫攻春秋左传国初佥同赵伯中镇饶擢挺叅随官寻除金坛县丞使蜀还迁上海知县遇钱氏鼓众起为变挺计平之寻大军至将屠邑挺力请于相乃已民感之立碑后擢户部主事调浙江行省郎中】
　　祝暹【祥符人宣德癸丑进士厯都御史】
　　祝颢【字维清长洲人正綂进士授刑科给事中材思精敏诗文典赡言论动引经传闻者耸然厯山
　　西左叅政】
　　祝萃【字惟贞海宁人成化甲辰进士厯副使】
　　祝允明【字希哲别号枝山长洲人自少攻文辞多竒气赋干言可立就而櫽括事类无遗又善于
　　书笔法遒劲风韵萧散举乡贡仕知县进应天府通判未几致仕】
　　祝澜【字有本德兴人登成化进士授兵科给事中不媕阿脂韦侃侃刚直以彗星变在修人事以弥之举致仕尚书王竑李秉都御史韩雍高明皆负人望不宜闲处及当时急务十余忤防调安州判官理马政畜牧有方起为国子监丞上庙祀议以圣贤像宜从国初定制止祀木主路防鲤以父列于庑渊参伋以子配于殿似非明道正伦之义宜别建一室祀叔梁纥以路防鲤配若公伯寮荀况之徒宜黜其祀奏下礼部议调云南广西府经厯澜为人慷慨尚气节不以死生祸福为意尝曰为人臣以身许国竭力吾事毙而后已】
　　祝瀚【字惟容山隂人弱冠登成化甲辰进士拜刑部主事厯员外郎中风采才望为时所推擢南昌知府南昌郡附藩臬繁剧号难治瀚亷明有威狱有疑滞者无不立断时逆濠势渐炽戕民黩货毎有所干谒必严拒之郡民頼以全济王府有鹤带牌者纵于街民家犬噬之濠牒府欲抵罪倾夺其赀瀚批牒曰鹤虽带牌犬不识字禽兽相争何预人事其制濠不能逞者类如此竟以中伤谢事归时年尚壮杜门终其身未尝入城府】
　　祝舒【字文安温江人正德八年进士任含山知县赈歉恤孤调太平民俗多不育女禁谕全活
　　甚众厯两淮运使为人乐易中有义槩】
　　祝夀【字仁斋厯城人正德戊辰进士厯叅政】
　　祝品【字公叙龙游人正德甲戌进士厯叅政】
　　祝銮【字唱和当涂人正德戊辰进士厯叅政】
　　祝续【字尧绪允明子正德辛未进士厯福建布政】
　　祝继臯【字师模海宁人嘉靖癸未进士厯主事子世亷癸丑进士世乔戊辰进士】
　　祝天保【字惟忠唐山人嘉靖丁未进士厯叅政】
　　祝尧焕【字德徴濮州人嘉靖癸丑进士厯副使】
　　祝继志【字汝德山隂人嘉靖丙辰进士厯江西叅议仪貌俊伟立志清脩年三十而卒惜未竟其
　　所究】
　　祝尔介【字惟藩龙游人嘉靖丙辰进士任知县】
　　坴【见千姓编不知所出】
　　【明】坴常【大足人宣德中任崇安县丞】

　　万姓綂谱卷一百十一
　　钦定四库全书
　　万姓綂谱卷一百十二　　明　凌廸知　撰入声
　　一屋
　　谷【上谷羽音】
　　【汉】谷吉【卫司马代居长安】
　　谷永【字子云吉子长安人博通经书元帝时为太常丞数上防言得失迁光禄大夫终大司农】谷郎【耒阳人事继母以孝闻厯官迁大中正时南州叛以郎徃南州恩威素着迁九真太守】谷崇【冦恂姊子也常将突骑为前锋为偏将军】
　　谷春【栎阳人成帝时为郎病死而尸不冷三年更着冠帻坐县门上人大惊家人迎之不肯发棺视有衣无尸留门上三宿去之长安止横门上人知追迎之复去之太白山立祠于山上时来至其山祠中止宿焉】
　　【三国】谷利【孙权于武昌新装大船名为长安试泛之金匀台沂时风大利令拖工竟取樊口权曰当张头取罗州利抜刀向拖工曰不取樊口者斩工即转入樊风遂猛不可行乃还权曰阿利畏水何怯也利曰主万乗之主轻于不测之渊戏于猛浪之中船楼装高邂逅颠危其如社稷何是以利輙敢以死诤权于是贵重之自此后不复名之常呼曰谷】
　　谷洪【着荆州浩笔法十卷】
　　【晋】谷俭【桂阳人少有志节博渉经史元帝时举秀才试高等　　郎寻弃官去】
　　【南北】谷衮【昌黎人膂力兼人弯弓三百斤勇冠一时仕慕容垂　　武将军】
　　谷浑【字元冲衮子少有父风任侠尚气　　　　　授经业遂览羣籍衣服类儒者太武即位　　迁侍
　　中安南将军】
　　【唐】谷那律【淹贯羣书禇遂良称为九经库贞观中为国子博士迁谏议大夫】
　　【宋】谷大兴
　　谷大方【曹州人登科】
　　【元】谷廷珪【襄阳县尹特黙格兵入境官吏皆遁廷珪与主簿张德独不去被执使降不屈死之】谷椿【衢州人登科】
　　谷大忠【兴仁人登科】
　　【明】谷庸【固城人永乐间知登封县居民席守中侄被虎伤死庸斋沐投防中岳祠不旬日虎自投于守
　　中井中人以为德政所至】
　　谷防【字德雅成化间都指挥同知掌山东都司事】
　　谷景通【房山人治间知阳城县亷介自持为政有纪律人不敢干以私性肮脏竟以杖小吏受
　　笞于上司忧愤而卒民咨嗟慨惜之】
　　谷高【字仰之正德甲戌进士祥符人厯副使】
　　谷宇龄【字道延祥符人嘉靖乙未进士任知县】
　　谷峤【字惟升兴州人嘉靖戊戌进士厯都御史】
　　谷钟秀【字毓卿余姚人嘉靖辛丑进士厯叅议】
　　谷中虚【字声甫山东益都人嘉靖甲辰进士兵部左侍郎】
　　郁【黎阳宫音鲁相郁贡子孙因居之又望出鲁国今呉兴有此姓周】郁贡【鲁相】
　　郁【阙】
　　郁澄【洧江人俱登科】
　　郁【阙】
　　郁绍廷【字仁卿遂宁人咸淳间进士】
　　郁【阙　安福人淳祐进士】
　　郁继善【深于医术其砭焫之玅得之鳯阳刘伯渊伯渊得之太师窦文正公故学有渊源为时所
　　重子孙皆以医仕】
　　【明】郁新【临淮人洪武中以才能举授户部主事累陞侍郎新长于訾算奏事称防秩满陞尚书卒赐葬
　　祭】
　　郁瑞卿【呉县人至正间初为常熟州户曹吏富人徐忠以白金百两来贺瑞卿坚拒不受或曰彼以礼餽非有所为也奈何不受郁曰忠为富民官有所徴必先及忠受其餽而不能免其徴吾弗能为也终不受洪武间以疾卒于家年六十九】
　　郁纶【字理之德州人景防进士知崇德县时署废乆纶自学校坛壝街巷河渠市肆之类悉规画缮理大盗章正等为患设方略擒之以素刚直不能俯仰忤当路罢去县人以为遗恨】
　　郁文博【上海人景防甲戌进士厯副使】
　　郁容【常熟人成化进士】
　　郁侃【字希正上海人治壬戌进士任御史以事补外正德八年知均州性颇急听讼与民相辨至
　　或不及施刑輙自起拔民之髪然亦旋复知悔官至潮州府知府】
　　郁浩【湖广永宁衞人第进士正德末除汾州知州政尚简严力兴学校毎朔望为诸生讲説经义亹亹不倦时庙学頽圯遂大加修葺増建泮池及龙池焉陞戸部员外至按察佥事】
　　郁勲【常熟人治进士】
　　郁震【字鼎文为太医院官三使西畨有功】
　　郁采【字亮之山隂人正德戊辰进士授刑部主事性刚直不屑附阿谪同知裕州防刘六刘七率众攻掠采誓拒守城防力战而死诏赠光禄寺少卿录一子入监仍命有司立祠祀之】
　　郁山【字子静华亭人正德丁丑进士厯知府】
　　牧【农商音黄帝臣力牧之后见风俗通】
　　【周】牧皮
　　牧仲
　　【汉】牧艮【越嶲太守】
　　【明】牧文正【分水人正綂中任清流县知县】
　　牧义【弋阳人景防中任兴化府推官】
　　牧相【绍兴人治进士】
　　穆【河南羽音宋穆公之后支孙氏焉】
　　【汉】穆生【鲁人楚元王交少时与穆生白生申公授诗于浮邱伯后元王至楚以生等为中大夫敬礼之生不嗜酒毎置酒常为设醴及王戊嗣位常设后乃忘设生曰可以逝矣醴酒不设王之意怠遂去】
　　穆商【着甲气摄生论四卷】
　　【三国】穆良【字德充司空行叅军将作丞司徒祭酒安东将军南钜鹿太守有民誉】
　　【南北】穆崇【代人机防便辟道武居独孤部崇常徃来奉给窟咄咄难道武頼崇力得免甚见宠待后拜征
　　虏将军从平中原赐爵厯阳公太和中追封功臣以崇配飨】
　　穆观【字闼拔崇子少以文艺知名魏太武监国观为右弼出则綂摄朝政入则应对左右崇子观观
　　子夀夀子平国平国王】
　　穆夀【观子袭爵尚乐陵公主拜驸马都尉明敏有父风太武爱重之擢为下大夫敷奏机辩有声内
　　外迁侍中中书监领南郡尚书进爵宜都王諡曰文宣】
　　穆罴【夀弟尚新平公主拜驸马都尉虎牢镇将汾州刺史州人诣阙称罴恩德孝文以罴政和人悦
　　増秩徴为光禄勲】
　　穆亮【罴弟字防辅早有风度献文时起家侍御史尚中山长公主封驸马都尉加侍中封长乐王击
　　走吐谷浑徴为尚书左仆射】
　　穆士儒【字叔贤崇孙为太尉叅军事少好学无所不览求天下书逄即写录所得万余卷魏末
　　为散骑常侍】
　　穆绍【字永业亮子尚琅邪公主拜驸马都尉厯秘书监侍中中衞将军太常卿中书令七兵殿中二尚书绍资性方重罕接賔客领军元义当权薫灼曾徃绍宅绍送下阶而已时人叹尚之尔朱荣召绍绍捧手不拜荣亦矫意礼之顾谓人曰穆绍不虚作大家儿普防中进爵为王】
　　穆弼【崇曾孙有风格善自位置渉猎经史与长孙承业陆希道等齐名宣武初为广平王怀国郎中
　　令数有匡谏之益除中书舍人卒諡曰懿】
　　穆顗【弼弟有才力以侍御郎从太武征赫连昌勇冠一时拜司衞监从太武田崞山有虎突出顗抟而获之帝叹曰诗云有力如虎顗乃过之后从征白龙以功进爵建安公后拜尚书出镇淳州】
　　【唐】穆宁【河内人刚正负气节初以明经调盐川尉安禄山反遣使诱宁宁斩以徇仕肃代二朝累官太子谕德终秘书监长子赞御史中丞次质右补阙次员侍御史次赏监察御史昆弟皆和粹世以珎味目之赞为酪质为酥员为醍醐赏为乳脔】
　　穆赞【字叔明宁长子为宣歙池观察使先是刘赞刺宣竭州藏进奉以结主恩赞死崔衍代之大有
　　储积及赞代衍府库益充以钱四十万假民输赋嵗旱民无流逋焉】
