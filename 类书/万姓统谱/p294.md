<!-- { "loadSidebar": true } -->
　　京将用之以论不合还治民欢呼相迎寻以疾乞休诏进秘书丞致仕】
　　范成大【字致能吴县人绍兴中进士隆兴中出使金国竭节尽忠累官防知政事后制置四川知明州帅金陵以资政殿大学士奉祠成大素有文名尤工于诗所着有石湖集辔録骖鸾録虞衡志吴船録】
　　范浚【字茂明兰谿人绍兴间举贤良不起笃志求道学者称为香溪先生有文集藏于家朱文公取
　　其心箴入孟子集注】
　　范璿【丰域人舍选第一知瓯宁县平心率物吏民爱之迁兵部员外郎上言帝王吊伐事语剀切时秦桧主和议璿力争曰宰相须开怀听天下人言安可以私意害公议耶出知南劒州不就所着有松溪集子德勤知龙泉县迁知肇庆亦有文集】
　　范宗尹【字觉民邓城人举直言乙科建炎初拜相年三十一宗尹少年秉政欲革崇观以来滥赏
　　之奸幸者多以为不便众譛之遂策免】
　　范周【字无外文正从孙负才不羁工诗词安贫自乐未尝屈节于人方腊之乱州民结士流亦不免周率学舍诸生冠带夜行以大灯笼题诗其上云自古轻儒莫若秦山河社禝付他人而今重士如周室忍使儒生作夜巡守将亟为罢去】
　　范冲【字元长祖禹子绍圣中进士高宗时为宗正少卿直史馆祖禹尝修神宗实録尽书王安石之过为蔡卞所恶谪死岭表至是命冲重修神哲両朝实録累官至翰林侍读学士】
　　范旺【高宗时为顺昌县廵检司军校初顺昌盗俞胜等作乱官吏欲举寨应之旺叱之曰吾等父母妻子皆受国家廪食今不能讨反更助为虐是无天地也凶党剔其目而杀之子佛胜以勇闻贼诈以父命召之至俱死贼平旺死迹隐隐不没邑人惊异为设像城隍庙岁时祭享】
　　范寅孙【姑苏人文正公之曽孙也绍兴十七年为平阳县丞治政勤能急于民事兴修水利人多
　　赖之】
　　范溶【字茂寛兰谿人绍兴中始以祖任补郊社斋郎调授开德府司理防军在澶渊囚有殴妇人伤甚者墨曹以破骨限辜既四十九日而妇人死公曰法破骨限日以五十而创伤辜不逾月今四十九日矣脱不破骨得无寃乎生固不容剔肌以辨其人死且腐骨可验也騐之实止创伤遂以逾月论因得不死其平反类如此】
　　范洁【字景圭剑蒲人南渡初知新昌披榛磔抚疮痍以创县治邑人赖焉绍兴间守光化军后守鄂
　　州终于漕二子留居新昌】
　　范士衡【丰城人每谓春秋一经其説曼衍皆传注害之作尊经辨及春秋本末晩事朱熹以书请
　　益熹报之称为老友】
　　范祥【字晋公邠州人进士及第歴知庆汝华三州提举陜西银铜坑冶铸钱祥晓达财利建议变盐法后人不敢易稍加损益辄不便提防本路刑狱制置解盐累迁度支员外郎权转运副使古渭城距秦州三百里道经哑儿峡边城数请城之朝廷以艰餽饷不许祥权领州事骤请修筑未报辄自兴役蕃部惊扰官军战死者千余人坐削一官知唐州后复官提举陜西縁边青白盐改制置解盐使卒诏赠秘书録其一子】
　　范育【字巽之祥子第进士为泾阳令以养亲谒归从张载学用荐授崇文校书监察御史里行神宗喻之曰书称堲谗説殄行此朕任御史之意也育请用大学诚意正心以治天下因荐载等数人西夏入环庆诏育行边还言边事上皆从之坐劾李定亲丧匿服罢御史检正中书户房固辞乃知韩城县诏徃鄜延议画地界育言保疆不如持约持约不如敦信今我见利而加兵当讲好之后复立自界不亦愧乎厯直龙图阁镇秦州元祐初召为太常少卿改光禄卿枢宻都承防赠寳文阁学士】
　　范讽【字补之以防补将作监主簿献东封迁大常寺奉礼郎又献所为文召试入等出知平隂县存视贫弱至豪猾大家峻法治之登进士第歴通判郓州时知州李迪贬衡州副使宰相丁谓戒使者促上道讽辄留迪数日为治装祖行累迁太常博士以疾监舒州灵仙观张懐德荐于章献太后遂召还问所欲言对曰今权臣骄悍将不可制盖指曹利用也利用贬拜右司谏三司度支判官玉清昭应宫灾下有司治火所起讽谏止议者疑复修讽又疏请下诏明示四方罢不复修从之累权天章阁待制谏议大夫权御史中丞龙图阁学士】
　　范如璋【字仲达建阳人为袁州万载令行保五法最号整肃奸宄至无所容每有踪迹疑似之人保五必互相传送至县县验其无他方令传送出境讫任满无一寇盗后朱文公后得其法于袁州守张定叟且曰此人有心力自来保五之法未有及之者】
　　范念徳【字伯崇如圭之子从朱文公防扁其室曰读书深潜温厚调庐陵簿以干敏闻就辟吉州録事防军防勤悃恻一郡称之累迁朝奉郎江东帅机文公尝得念德所着杂説读之曰持守不差见理渐明后文公疾且革手为书嘱其子在与念徳黄榦尤拳拳于勉学及修正礼书为言云】
　　范士表【字叔端钟从子嘉熈戊戌以别院亚选登第由广济簿厯宰湘乡以治行闻倅于括又倅于衢适郡民有啸于緑林者阖郡倾动守委印而去人心大震士表摄郡事叶僚佐集筹画为守备计登城抚劳益兵诛讨越半旬元恶就戮】
　　范端臣【字元卿贤良浚之从子受学于浚绍兴中登第累官至中书舍人右史虽入官未尝废学文词典雅尤工于诗有集三卷出入诸家卓然名世学者称为蒙斋先生潘慈明志其墓谓篆楷草隷皆造于妙吴道师亦称其天才俊逸词翰絶人干淳中着声馆阁】
　　范之柔【字叔刚文正五世孙举进士厯刑礼二部尚书太子詹事事君奉亲一以文正为法知止
　　畏盈每有山林之志谥清宪】
　　范良遂【之柔弟初名之傅字次卿卜筑昆山之事塘放情山水不慕荣利长于歌诗兄显贵视之
　　泊如也官承务郎】
　　范应铃【字旂叟丰城人开禧初进士知崇仁县甚有政绩累迁大理少卿卒谥清敏号西堂先生所着有西堂杂著及对越集徐鹿卿称其经术似倪寛决狱似隽不疑治民似龚遂风采似范滂理财似刘晏而正大过之人以为名言】
　　范楷【字子式鄞人登嘉定元年进士第歴官至工部尚书先在经筵因事启沃边疆州郡闗于朝政者知无不言李全据淮安反状益急相不能决犹委曲揜防大臣更谏不纳楷上书曰贼全狂恣举朝皆欲杀之独丞相隐忍不发昔郭子仪为中书令考于史传闲居为多今丞相独当国柄二十二年所在窥伺危机一发变不可测遂忤防去位明年元旦除寳谟阁直学士卒于家】
　　范炎【嘉定中知晋陵县时民赋多弊炎乃剔吏奸以疏其源裁经费以制其用期防不爽科敛不急
　　而民瘼以瘳父老谓炎之政数十年所未有】
　　范天顺【荆湖都綂襄阳受围天顺日夕守战及吕文焕出降天顺仰天叹曰生为宋臣死为宋鬼
　　即所守处缢死赠定江军承宣侯】
　　范啓【字弥发号求迩唐歙州刺史传正之后博学穷理尝从饶州沈毅斋游志节高尚不乐仕进胡幼裘尝荐自代理宗徴不起赐号风月处士所着有鸡肋谩録管锥杂志井观杂説】
　　范钟【字仲和兰谿人嘉定二年进士歴官崇政殿説书进对上曰仁宗时甚多事钟对曰仁宗始虽多事乃以忧勤致治徽宗始虽无事余患至于今日上悦寻迁吏部郎中至淳祐五年拜左丞相贞清守法重惜名器与杜范李宗勉齐名卒谥文肃所注有礼记解】
　　范师孔【字学可崇安人咸淳丁卯恩荐肄业武夷书院三司辟充讲书横经析理极精致后进赖博约居多尤工于诗赋高楼诗云高楼高登天美人美如玉美人坐高楼更弹天上曲飞声落人间谁不注耳目安知妾此心长恐昼夜促莫羡高楼高莫羡美女美楼头瞻明月楼下看流水月明圆易缺水流去如驶独爱山中兰幽杳抱枝死有画饼编行于世年七十五子弃字不遐能传父学善赋诗】
　　范直方【绍兴间知浔州政尚寛厚邦人德之入为刑部员外郎民皆攀辕绝镫不忍其去】
　　【金】范成进【其先莒人后家潍州性倜傥有大志负气任侠膂力过人贞祐之乱成进籍乡里以自蔽
　　义宗出汴成进将五千人从之赐以王爵】
　　【元】范梈【清江人累官翰林应奏福建亷访司知事梈精古学砥砺名节持亷正吴澂尝称其为特立独行之士工篆隷楷书尤工于诗与虞集掲傒斯杨载齐名时号虞杨范掲有文集行于世】
　　范谷英【上蔡人至正间任河中知府迁户部尚书集贤院学士】
　　【明】范从文【字复之文正公十三世孙洪武中以国子生擢监察御史为同官所防得罪且死呼曰幸以先贤赦宥上问祖为谁曰范仲淹上曰得非先忧后乐者耶遂末减戍庄浪永乐初以荐敎授金华东安金乡三学所着有小学章诂宗谍谱若干卷】
　　范谦【渑池人聪敏重厚博通经史洪武中累官福建右布政使】
　　范让【登封人在童丱时负竒识潜心经史洪武间游太学师友称善授通政司左参议在官亷慎不
　　受私谒】
　　范敏【阌乡人性聪慧博渉书史名重乡闾洪武间举秀才任户部尚书】
　　范常【滁州人洪武中以文学显歴太平知府时陈友谅来　军民困甚常下车抚恤军民一郡以宁
　　颖悟嗜学淹贯古今陞翰林院学士】
　　范明敬【洪武初为台州知府有亷能声海盗陈敬仲肆掠乡邑一境骚动僚佐皆失措明敬曰母
　　恐吾当自行即至括苍募民兵勦平之民赖以安】
　　范敬先【字思祖新建人洪武初进士授御史指陈阙失言甚激切上怒命磔之于市磔者已披其二乳敬先曰姑止吾有诗献上上得诗遂释之除赵府长史赵府败以尝切谏免罪人怜其贫济以粟一舟忽遇亲知之贫者尽以转济竟至困乏而终】
　　范御【长乐人父琼洪武十四年由明经荐任黄岩丞未几征粮稽违官悉论死琼与焉御年十九上
　　书击登闻鼓乞以身代】
　　范凖【字平仲休宁川人从乡先生朱升赵汸汪仲鲁游学问该博为文宏议阔论洪武十一年以明经举任本县儒学训导擢陜西葭州吴堡知县开设旧治安复流离兴崇学校亷介清苦秩满陞工部主事卒于官有虀瓮稿西游率稿谬稿塞白稿何陋轩稿凖与侍郎朱同中军都督府断事程天同庚同师同业同仕而死亦同人以为异】
　　范继祖【聪敏嗜学夙负才誉洪武八年以明经举任浙江按察司佥事】
　　范循【南充人永乐进士擢监察御史能持宪体荐陞贵州按察司佥事致仕】
　　范希正【仲淹之后任曹县知县得民心奸吏诈取民财纵火延烧公廨希正执之械送京师奸吏
　　诬以他事被逮县民八百余人诉于通政司上即遣复职奸吏尽法治之】
　　范衷【字恭肃永乐进士歴知县知州居官视民事如家事平生清苦饮食惟求充饥时宰王直推
　　天下亷吏三人衷为第一性至孝庐父墓生连理二子镛锳皆举进士】
　　范宁【字仲宁以恩入监与修永乐大典擢监察御史丁忧服阕除调山东道陞鸿胪寺丞寻转尚寳司丞谪布政司提控未赴任卒于京师宁为人才气豪迈为御史发奸摘伏人以为神为尚寳丞每闲燕侍左右文皇帝念其开国文臣之后甚宠遇之】
　　范懋【字士勉永乐中由举人授西河令迁隰州同知在官亷明不敢犯百姓以包孝肃目之后去为
　　立思亷碑】
