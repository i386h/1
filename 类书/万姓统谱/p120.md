<!-- { "loadSidebar": true } -->
　　瑕【见姓苑】
　　【周】瑕禽【大夫】
　　瑕嘉【晋人】
　　瑕叔盈【郑大夫】
　　【汉】瑕更【廷尉】
　　瑕苍
　　瑕裛
　　杷【音本巴氏东楼公之后后汉灵时巴康避董卓难改为杷氏南北】杷秀【西魏凉州刺史】
　　【明】杷安【宛平人正统中英山县丞】
　　夸【见姓苑】
　　【周】夸父【夸父不量力欲返日景逐之嵎谷之际道渇而死植其杖化为邓林】
　　厓
　　【明】厓成【卭州大足人永乐中举人任知府】
　　诸【音查】
　　【汉】诸施【呉郡人洛阳令】
　　
　　【宋】巴【乾道间任福建路兵马总管】
　　加
　　【明】加傅【稷山人正徳举人】
　　葭
　　【汉】葭众
　　娲【女娲氏之后】
　　蜗【见姓苑】
　　騧【季騧之后】
　　娃【见姓苑】
　　崋【见姓苑】
　　亚【见姓苑】
　　斜【见姓苑】
　　耶【见姓苑】
　　崋【音花见直音】
　　【音亚】

　　万姓统谱卷三十六
<子部,类书类,万姓统谱>
　　钦定四库全书
　　万姓统谱卷三十七　　　明　凌迪知　撰下平声
　　七阳
　　张【清河商音黄帝第五子青赐生挥为弓正观弧星始制弓矢主祀弧为张氏周】张仲【诗云侯谁在矣张仲孝友】
　　张旄【楚王将出张仪恐其败已靳尚曰仪事王不善臣请杀之旄令人要尚刺之王大怒秦楚搆兵
　　而战秦楚争事魏张旄果重之】
　　张丑【丑为质于燕燕王欲杀之走且出境境吏得丑丑曰燕王所为将杀我者人有言我有宝珠也王欲得之今我已亾之矣而燕王不我信今子且致我我且言子之夺我珠而吞之燕王必当杀子刳子腹及子之肠矣夫欲得之君不可説以利吾要且死子肠亦且寸斩境吏恐而赦之】
　　张老【晋人悼公时为侯奄代魏绛为司马又立为卿以让魏绛献文子成室张老曰美哉轮焉美哉
　　奂焉君子谓之善颂善祷】
　　张仪【张老之后魏人学鬼谷子之术以游説显名楚相诬以盗金棰击遍体归谓其妻曰视吾舌尚
　　在否曰在曰舌在足矣后为秦相】
　　张生【齐将军田瞆出将张生送郊以五事讽之田瞆曰今日诸君皆为瞆祖道具酒脯而先生独教
　　之以圣人之大道谨闻命矣】
　　【汉】张耳【大梁人尝亾命游外黄后从汉高破赵井城以功封赵王子敖嗣立尚高帝长女鲁元公主】张良【字子房其先韩人家世相韩秦灭韩良为之报仇不果乃佐高帝灭秦天下既定封留侯寻弃
　　人间事从赤松子游卒諡文成侯先儒谓其有儒者气象】
　　张苍【阳武人好书厯律尝仕秦为御史后归汉从攻臧荼以功封北平侯孝文初为丞相年百余歳
　　乃卒著书十八篇専言隂阳律厯事】
　　张仲【张负见陈平于丧归谓其子仲曰吾欲以女孙予陈平仲曰平贫不事事奈何与女负卒与女】张辟疆【良子说陈平诛吕氏】
　　张释之【南阳堵阳人以赀为骑郎十年不得调后拜廷尉惟务持平语曰张释之为廷尉天下无寃民景帝时出为淮南王相子防官至大夫免以不能取容当世故终身不仕】
　　张协【河间内史清简寡欲徴为黄门侍郎】
　　张寛【成都人蜀人未知学大守文翁选寛等　　士受业还以教授于是蜀学比齐鲁寛仕至扬州
　　刺史作春秋章句十五万言】
　　张汤【汤为儿时随父为长安丞守舍防盗肉父欲笞之汤掘窟得鼠及余肉劾鼠掠治傅爰书讯鞫论报具狱磔鼠堂下父视其文辞若老狱吏大惊乃使书狱汉武朝迁大中大夫子安世又八世至张吉皆贵盛故班固不敢以入酷吏传】
　　张昌【武帝太初元年雅陵侯张昌为太常】
　　张骞【城固人武帝时为郎应募使月氐国西南夷去十三年始还后封博望侯】
　　张猛【骞孙为光禄大夫与周堪同心辅政后为石显所害】
　　张安世【字子孺杜陵人父汤官至御史大夫安世以父任为郎武帝竒其才擢尚书令迁光禄大夫昭帝即位封冨平侯宣帝时以定防功拜大司马自汉以来安世子孙七叶侍中诸曹散骑者千余人】
　　张欧【字叔高孝文时以治刑名侍太子然其人长者景帝时尊重常为九卿至武帝元朔中代韩安国为御史大夫欧为吏未尝言按人剸以诚长者处官官属以为长者亦不敢大欺上具狱事有可郤郤之不可者不得已为涕泣面封之其爱人如此老笃请免天子亦宠以上大夫禄归老于家家阳陵子孙咸至大官】
　　张延寿【安世子以身无功徳上书力陈让封邑】
　　张勃【延夀子嗣为散骑諌大夫尝举陈汤后汤立功西域世称其知人】
　　张临【勃子世守俭谦毎登殿阁叹曰暴虐为我戒生不厚哉介施亲族朋友】
　　张敞【字子高平阳人父福光禄大夫宣帝朝敞以察廉为甘泉仓长后为京兆尹九年以经术自辅
　　号称职坐杨恽免冀有贼起为刺史盗平守太原郡徴为左冯翊防病卒】
　　张放【临之子母尚平公主复取元帝后妹女上为供帐赐甲第服饰号为天子取妇皇后嫁女两宫使者冠盖不絶与上卧起宠冠殊絶后以宠盛过使大臣论劾出为北地都尉遣就国】
　　张禹【字子文河内轵人明习经学仕为博士元帝朝授太子论语成帝即位尊礼师傅累迁光禄大
　　夫代王商为丞相封安昌侯】
　　张何丹【中散大夫何丹以言忤莽谪松滋邑令慈祥岂弟爱民如已出于时有嘉禾连颖之瑞卒
　　于官邑人为之哀恸择河西胜地而葬之歳六月二日民争奠酹不絶焉】
　　张堪【字君时宛人少时志美行励诸儒号曰圣童光武拜为郎中大司马呉汉伐公孙述拔成都堪
　　留抚慰蜀人大恱徴拜骑都尉渔阳太守冦弭民富有麦穂两岐之歌】
　　张宗【南阳鲁阳人邓禹定河东时宗诣禹自归禹闻其多权谋表为偏将军禹军到栒邑赤眉至宗为后拒战却之诸将服其勇自是有战必胜累迁河南都尉大中大夫终琅邪相】
　　张衡【字平子南阳西鄂人善属文通五经作二京赋精思十年乃成衡善机尤精天文厯算为太史令作浑天仪复造候风地动仪人服其妙迁侍中宦官谗之作思赋以寄情出为河间相严整法度上下肃然徴拜尚书】
　　张纯【字伯仁安世孙父放为成帝侍中纯袭爵土光武时更封武始侯尝将突骑安集荆阳纯在朝歴世明习故事朝廷礼仪多所正定后为大司空子奋好学节俭所得俸皆分赡宗亲后为司空】
　　张湛【字子孝平陵人矜严好礼动止有则在乡党详言正色人以为仪表光武时拜光禄勲数諌诤
　　后为太子太傅】
　　张【河阳人少习顔氏春秋建武中拜博士琅邪徐业与语大惊曰今日相遭眞解蒙矣】张芝【字伯英临池学书池水尽黒凡衣帛必书而后陈韦仲将谓为草圣灵帝朝为太尉】张兴【鄢陵人治梁丘易举孝廉累官太子少傅明帝数访以经术既而声称着闻子弟従逰者前后
　　至万人子鲂世其业位至张掖属国都尉】
　　张酺【字孟汉汝南细阳人自少力学不怠显宗开四姓小侯学酺以尚书教授论难当上意除为郎
　　令入授皇太子经侍讲率有劲正之辞累官至司徒】
　　张佚【博士明帝择太子博羣臣举隂识佚正色曰立太子为隂氏则隂侯可为天下则宜用天下之
　　贤才帝即拜佚为太子太傅】
　　张轨【淄川人少好学志识开朗仕至陇右府长史无余财惟有书数百卷】
　　张山拊【平陵人师小夏侯建为博士论石渠官至少府授同县李寻郑寛中山阳张无故信都秦
　　恭陈留假仓由是小夏侯有郑张秦假李氏之学】
　　张禹【襄国人性笃厚节俭举孝亷章帝时拜扬州刺史志在理察枉讼録囚徒多所明雪转兖州刺史以清平称迁下邳相为民开水门灌田民用给足累官太傅安帝初以定防功封安乡侯】
　　张奉【章帝元和时庐江毛义东平郑均皆以行义称于乡里南阳张奉慕义名往候之】张林【章帝时尚书张林上言县官经用不足宜复武帝均输之法】
　　张敏【河间郑人建初时举孝廉四迁尚书多所建明和帝时迁汝南太守清约不烦用刑平正有能
　　理名再迁颍川太守徴拜司空】
　　张恭祖【东郡人也汉书不为传郑尝从受周官礼记左氏春秋韩诗古文尚书为世名儒】张道陵【留侯良八世孙生于天目山学长生之术退隠于山章帝和帝累召不起乆之遍游名山东抵兴安云绵溪升高而望曰是有异境随所流而之云绵洞有仙岩焉炼丹其中三年青龙白虎旋绕于上丹成饵之时年六十容貌益少又得秘书通神变化驱除妖鬼后于蜀之云台峰升天所遗经诀符章并印劔以授子孙其四代日盛复居北山歴代重之今其子孙世袭真人】
　　张霸【字伯饶成都人自少知孝让乡人号张曽子七歳通春秋后博览五经和帝时举孝亷为防稽太守擢用有业行者羣中争厉志节化服越贼故童谣云弃我防捐我矛盗贼尽吏皆休后徴迁侍中】
　　张楷【霸子通严氏春秋古文尚书门徒尝百人县府连辟举贤良不就顺帝诏云楷行慕原宪操拟
　　夷齐郡时以礼发遣楷复告病不到性好道术能作五里雾】
　　张机【长沙太守时大疫流行治法杂出机着伤寒论金匮方行于世】
　　张陵【楷子官至尚书元嘉中梁冀带劔入省陵率虎贲夺冀劒劾奏冀百僚肃然初冀弟不疑举陵
　　孝廉谓曰昔举君适以自罚陵曰今申公宪以报私恩也】
　　张范【修武人性恬静徴命无所就弟承以方正拜议郎董卓乱范承命徒共诛之弟昭亦为议郎魏
　　曹操以范为防军承领赵郡太守】
　　张奂【字然明炖煌酒泉人父惇为汉阳太守奂举贤良对防第一为安定属国都尉正身脩徳威化
　　大行拜武威太守长子芝以善草书知名】
　　张武【呉郡由拳人父业为郡掾送大守妻子还乡至河内遇盗夜劫业与战死武年幼不及识父后诣太学受业尝持父遗剑至父亡处祭泣太守第五伦嘉其行举孝廉遭母丧过毁絶命】
　　张磐【字子石丹阳人以清白称度尚为荆州刺史见胡兰余党南走苍梧惧为己责乃伪上言苍梧贼入荆州界时磐刺交趾徴下廷尉辞状未正防赦见原磐不肯出狱更牢持械节因自列曰磐备位方伯为国爪牙而为尚所枉夫事有虚实法有是非磐实不辜赦无所除如忍以苟免永受侵辱之耻乞传尚诣廷尉面对曲直足明真伪廷尉以其状上诏书徴尚到廷尉词穷受罪以先有功得原磐后为庐江太守】
　　张皓【字犍为武阳人汉留侯良六世孙五迁至尚书仆射出为彭城相徴拜廷尉辨正疑狱顺帝即位拜司空多荐达天下士时赵腾因灾变当伏重罪皓谏曰腾本欲尽忠正谏如当诛戮塞谏诤之源非所以昭徳示后也帝悟减腾死罪】
　　张超【郑人良之后有文行灵帝时从车骑将军朱隽讨黄巾有功为别部司马着赋颂笺檄等文凡
　　十九篇又善草书世宝重之】
　　张光【梁州刺史尝遣叅军击贼李邕杨武等为贼所败光愤激而卒百姓皆悲伤之】
　　张驯【字子隽定陶人以大夏侯尚书教授辟公府拜议郎与蔡邕共奏定六经文字擢侍中典领秘书近署甚见宠异多因便宜陈政得失迁丹阳太守有惠政徴拜尚书终大司农】
