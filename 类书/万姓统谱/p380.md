<!-- { "loadSidebar": true } -->
　　诸葛诞【字公休亮兄事魏为吏部郎迁御史中丞与夏侯邓飏等相善坐言事者以诞飏等修浮华合虚誉免官正始间王凌隂谋以誔为镇东将军毋丘俭文钦反誔破之封髙平侯誔既与飏等至亲又王凌毋丘俭累见夷灭惧不自安原养轻侠者数千人为死士及被诏征为司空愈恐遂反自出攻扬州刺史乐綝杀之后为大将军司马昭击斩夷三族诞麾下数百人坐不降见斩皆曰为诸葛公死不恨其得人心如此】
　　诸葛瞻【字思逺亮子少聪慧累迁尚书仆射蜀人咸喜其才敏朝廷毎有一善政佳事虽非聸所建倡百姓皆曰诸葛之所为也后魏邓艾伐蜀遗书诱瞻降瞻怒斩艾使遂战死之】
　　诸葛恪【字元逊瑾长子少有才名仕吴拜骑督尉以丹阳山险民多果劲屡自求乞为官出之三年可得甲士四万权拜为抚越将军领丹阳太守明立部伍从化平民悉令屯居更拜太傅罢视聴息校官原逋责除关税事崇恩泽众莫不恱后为孙峻所杀】
　　诸葛乔【字伯松本字仲慎瑾子与兄恪俱有名于时乔至蜀亮以为嫡子故易其字焉拜为驸马都尉随亮至汉中年二十五卒子攀官至行防军翊武将军恪诛于吴子孙皆尽为亮自有子攀还复为瑾后】
　　诸葛融【字叔长瑾次子兄恪已封侯故融袭爵摄兵业驻公安秋冬则射猎讲武春夏延宾髙会融父兄质素虽在军旅身无采色而融锦文绣独为奢绮孙权薨徙奋威将军恪征淮南时假融节令引军入沔以击西兵恪还为孙峻所诛遣人取融融卒闻兵至惶惧不能决计先是公安有灵鼍鸣童謡云白鼍鸣龟背平南郡城中可长生守死不去义无成及兵至围城融刮金印龟服而死之】
　　诸葛尚【瞻长子初魏征西将军邓艾伐蜀瞻督诸军至涪与艾战大败死尚叹曰父子荷国重恩不早斩黄皓以致倾败用生何为乃驰赴魏军而死弟京咸熙中内徙河东入晋位至江州刺史】
　　诸葛秀之【宁朔将军】
　　诸葛璩【字幼玫安贫守道恱礼敦诗举秀才不就】
　　诸葛黎民【辅江将军】
　　诸葛起【字岑世杭人仕吴为歩军校尉宗族蕃盛世居山旁因号岑山】
　　【晋】诸葛长民【琅琊人有文武干用击桓韶有功封新淦县公】
　　诸葛京【瞻次子为郿令山涛荐为太子舍人歴平越中郎将广州刺史有祖父风烈吏民称之】诸葛恢【字道明琅琊阳都人弱冠知名试守即丘长转临沂令为政和平值天下乱避地江左元帝为安东将军以恢为主簿讨周馥有功封博陵亭侯迁记室时四方多务牋疏殷积恢斟酌酬荅咸称折中后为防稽太守有政绩増秩明帝时以讨王含功封建安伯成帝践祚加侍中卒諡曰敬】
　　诸葛靓【琅琊阳都人父诞魏司空为文帝所诛靓奔吴为大司马吴平逃窜不出武帝与靓有旧靓姊又为琅琊王妃帝知靓在姊间因就见焉靓逃于厠帝又逼见之谓曰不谓今日复得相见靓流泣曰不能漆身皮面复覩圣顔诏以为侍中固辞不拜归于郷里终身不向朝廷而坐】
　　【隋】诸葛颖【大业中为著作帝赐诗云参翰长洲苑侍讲肃成门名理穷研覈英华恣讨论】诸葛爽【青州博昌人初入盗为小校后归唐累迁汝州防御使黄巢犯京师诏率代北行营兵入卫授招行营副都统兼中书门下平章事爽虽兴庸厮善吏治法令澄人无愁咨擢检校司空卒】
　　【宋】诸葛阐【元嘉四年为富阳令时俗尚夏至曰为五丝命缕阐上议禁之】
　　诸葛廷瑞【字麟之南安人绍兴二十七年进士孝宗褒之曰卿人材磊落议论正直他日当为国立事御札擢起居舍人充吊祭金国使敌伴使以三节人衣带服饰为非请易之诘难数四廷瑞曰高宗升遐北朝遣使吊祭纯用吉服本朝恶其非礼今已易服带而来他岂敢擅敌露刃驿庭恐以祸福廷瑞厉声曰臣子之心有死无二岂遑他恤敌不能夺为之加礼使还除兼吏部侍郎】
　　诸葛直清【字子严兵部侍郎廷瑞长子以父任歴海口镇主管南外睦宗院知海阳县通判广州潮多水患谕众修新堤以捍田利十倍劝成义役人甚便之祠官凡十二任终奉直大夫】
　　诸葛说【字宁叟永嘉人从其舅草堂先生学弱冠入太学登绍兴第丁父母艰慨禄养不逮于是退以学力行于家名其圃曰良圃室曰休室州县有恤政悉咨之而后行至説于乡之救灾埋胔赈饥与夫筑塘埭以备旱潦莫不周至晚年授长乐簿卒于官陈君举铭其墓】
　　诸葛十朋【以朝散郎知全州】　诸葛直卿【南剑人仕至部郎】
　　诸葛圭【合浦令】　　　　诸葛千能【山隂人淳熙进士】
　　【明】诸葛平【阳朔人洪武间为应城知县廉能爱民均徭简赋吏服其威民安其惠】
　　诸葛伯衡【大平乡人少清介持名节从乡先生游获闻前辈绪论精求实践乡里咸推重之洪武初以荐授北平杂造局大使不以家累自随出入无车马遇雨辄草履行泥涂中弗厌也迁随州吏目州有建峯庙庙有青蛇惑人凡入人家必有祸伯衡杀青蛇罪巫者民以不惑以左春坊大学士董伦荐召问治道对以圣明之世纪纲正而法度修民皆安业但廉耻之道轻耳上大恱擢陜西防议】
　　诸葛三泽【阳朔人洪武中任南雄知府】
　　诸葛琪【頴上人洪武举人训导】　诸葛绍【阳朔人宣德举人安陆州知州】诸葛岘【会稽人嘉靖　万厯丙子举人诸葛戊戌进士　　表诸葛科俱晋江人】
　　沂相【英贤传之鲁沂大夫为相因氏焉】
　　【汉】沂相封【侍御史】
　　六鱼
　　闾丘【邾国闾丘氏食邑于此故以命氏】
　　【周】闾丘卭【齐大夫】　　　　闾丘光【齐大夫】
　　闾丘婴【齐大夫子眀】
　　【汉】闾丘勲【廷尉】　　　　　闾丘遵【大常卿】
　　闾丘宏【侍中】
　　【三国】闾丘决【著书十二篇】
　　【晋】闾丘冲【太常遇刘曜难死之】　　闾丘羡【南阳太守】
　　【唐】闾丘均【成都人诗人】　　　闾丘晓【诗人郡太守】
　　【宋】闾丘昕【字逢辰丽水人举进士以亷称为义乌令有政绩除监察御史累迁吏部侍郎卒諡清简】闾丘宾用【隐于吴市耕以养其亲尤力学好吟咏尝跨牛行且为诗人遇之不测也虽田野悠悠有廉直不汚之操时又有徐讷者以布衣抗其行无所屈王公大人居家礼范肃恭断龂如也毎晨朝其家人诲谕之皆诺而退又集古贤行为书可施乡闾与严志道计防正者俱相厉以敦义俭节吴公讷极推重之其季子即御史中丞恪】
　　闾丘观【民表丽水人倜傥有大志宣和二十年睦州方腊宼作贼首洪载据松邑攻遂昌势张甚朝廷下诏安之观慨然请行以义撼贼成约而还授承信郎靖康初本路师命部衢处婺三州兵赴霸州及还遇髙宗渡江领兵勤王凡歴九任积官至武翼大夫】
　　闾丘公宪【司法防军】　　　闾丘仲瑶【新昌令】
　　闾丘仲卿【从事】　　　闾丘孝直【元丰中任吴兴太守】
　　闾丘次颜【泾阳尉】
　　闾丘孝终【字公显苏轼尝云苏州有二丘不到虎丘即到闾丘其为名流所重如此】
　　【明】闾丘玉【长洲人天顺间间瑞州推官】
　　余丘【齐公族食采余丘】
　　【汉】余丘炳【侍御史】　　　　余丘灵【隐士居曲河】
　　渔阳【燕大夫受封渔阳因以为氏】
　　【汉】渔阳鸿【北平人少府】
　　鱼孙【子姓宋公子目夷字子鱼其后以鱼孙为氏唐】鱼孙玮
　　于丘【其先家于丘因氏焉】
　　【汉】于丘峤【宛朐人】
　　胥门【左传吴大夫胥门巢之后也】
　　【周】胥门巢【吴将下军】
　　羺羊
　　【周】羺羊肩【左将卫石碏宰】
　　茹连
　　【明】茹连囘谦【洪武中长沙府知府】
　　鲑阳
　　【汉】鲑阳鸿【治孟氏易】
　　崎丘【见姓苑】
　　夷门【魏隐士侯嬴为夷门者因氏焉】
　　郄州【世本晋郄豹孙步阳生郄州因氏焉】
　　伊祈【尧之姓】
　　夷吾【姬姓晋卫公名夷吾其后支庻以名为氏】
　　伊秩【伊尹之孙又为伊秩氏】
　　司功【晋大夫司空景子因官因氏焉】
　　司工【周时司工锜因官氏焉】
　　弥平【见姓苑】
　　舒蓼【世本舒蓼偃姓臯陶之后】
　　飞廉【史记秦嬴姓有飞廉氏】
　　围【姓楚闘围龟之后】
　　诸梁【楚庄王之后食采诸梁因氏焉】
　　渠丘【亦作着丘氏嬴姓莒国之君居于渠丘故谓之渠丘英贤传彭城有渠丘氏】于陵【姜姓风俗通云陈仲子居于陵因氏焉】
　　徐吾【左传郑大夫徐吾犯之后】
　　徐庐【汉景帝匈奴徐庐庸之后】
　　舒子【偃姓僖公三年徐灭之子孙氏焉】
　　舒坚【潜公论楚公族有舒坚文叔为大夫】



　　万姓统谱卷一百二十六
<子部,类书类,万姓统谱>
　　钦定四库全书
　　万姓统谱卷一百二十七　明　凌迪知　撰上平声
　　七虞
　　吾丘【音鱼】
　　吾丘夀王【赵人武帝时为侍中丞相公孙奏禁民挟弓弩夀王以为无益于禁奸徒擅贼威而夺民救及汾隂得宝鼎众以为周鼎独夀王以为汉鼎帝善之累官光禄大夫】
　　【晋】吾丘象【中山有刃者】
　　圉人
　　【周】圉人荦【鲁人贼子般于党氏】
　　虞丘
　　【周】虞丘子【著书晋大夫】　　　虞丘子荐【楚庄王相】
　　【南北】虞丘进【东海郯人少从谢讨苻坚封关内侯又从宋武帝征伐有功封龙川县侯时卢循逼都廷议奉天子过江进不可面折孟昊武帝嘉之除鄱阳太守义熙中以功封望蔡县男宋受禅进爵为子】
　　胡母【妫姓齐宣王封母弟于母乡其乡本故国因曰胡母氏汉】胡母恭【太史】
　　胡母班【字孟皮汉党锢八厨中人时语曰海内珍奇胡母孟皮】
　　胡母生【齐人治公羊春秋景帝朝为博士与董仲舒同业仲舒著书称其德年老归教于齐齐之
　　言春秋者宗事之】
　　【晋】胡母辅之【泰山奉髙人少擅髙名不拘小节王衍尝称其吐佳言如锯木屑霏霏不絶仕为繁
　　昌刺史节酒自厉有能名卒于湘州刺史】
　　壷丘【列子师壶丘子林】
　　【周】壶丘子林【郑人道徳甚优列御宼师事之】
　　徒人
　　【周】徒人费【齐人】　　　　　徒人囘【齐人见左传】
　　屠羊
　　【周】屠羊说【楚人见韩诗外传】
　　胡非【妫姓陈胡公后有公子非其后子孙为胡非氏周】胡非子【战国人著书】
　　呼延【匈奴四族有呼衍氏入中国改为呼延氏】
　　【晋】呼延报
　　呼延平【张掖郡狱椽苻坚収慕容德母公孙氏妻段氏于狱平时公孙氏复逃羌中生超封超封
　　北海王即南台王位皆平保防功也】
　　【宋】呼延赞【太原县人累功积官至康州团练使赞有胆勇徧文其体为赤心杀贼字至于妻孥仆使
　　皆然诸子耳后别刺字曰出门忘家为国临阵忘死为主】
　　呼延次升【夀春人大观登科】　呼延范【邠州人大观登科】
　　呼延连【殿前左翼军】
　　【明】呼延迪【四川人正统中福建防将】　呼延彦【渭南人直赞皇知县】
　　蒲卢【姜姓】
　　【周】蒲卢胥【齐人善弋射】
　　卢蒲【姜姓齐桓公之后】
　　【周】卢蒲就魁　　　　　卢蒲癸
　　卢蒲嫳【齐人见左传】
　　徒单
