<!-- { "loadSidebar": true } -->
　　魏瓘【字用之婺源人羽子以荫补校书郞为开封府仓曹防军防上元与内侍督作灯山内侍铢索瓘密以状闻诏杖内侍于省中监襄邑税门人魏纲上章诋天书流海岛瓘亦坐停官后知衡山县衡山祠防旧禁采伐而寺僧倚中贵人辄犯禁无敢问瓘捕送于州州将依违不为决瓘抗疏不已卒抵罪厯提防广西刑狱转运使以太常少卿知广州侬智高入防广州五十日不能下朝廷以为功时瓘方知越州特迁工部侍郞集贤院学士五溪蛮叛除龙图阁学士知荆南朝廷方议诛讨瓘以为五溪之险师行鸟道而诸将贪功生事非国之利条三防招安为上守御次之攻守为失不报后卒招安之以吏部侍郞致仕卒赠太尉年七十一子縯纁绛纮绅绳絪论纪绍绰纶以才擢守吉州】
　　魏琰【羽子授秘书省正字为吏彊敏厯知诸州皆有政绩后以司农卿知江宁府召判刑部终卫尉
　　卿】
　　魏懋【字觉民瓯宁人第进士绍兴初调防州雩都令时江西盗起防诸邑多失守懋出已帑犒励弓级誓与死守有巨防谢樵者来攻是邑累日不能尅乃遁去大将岳飞持兵过见井邑无残燬甚称赏之后范汝为冦乡邑有发掘懋之先墓者懋号恸曰此不共载天讐也即弃官归比至冦已平懋缉得二凶枭之墓右上状自劾郡将义之释不问后知南昌县卒】
　　魏行可【字当时建安人建炎中以太学生应募假礼部侍郎使金因留不遣尝遗书金人警以不戢自焚之祸金人逼其仕不从仰天号恸饮鸩而死绍兴中赠秘阁修撰官其二子一弟一孙】
　　魏安行【乐平人以进士为善化丞乞治剧自效迁宰弋阳以张浚荐知滁州并有能声改京西漕言事忤时相谪官复起知吉州治行为最除户部郎中寻复进屯田十二防擢真敷文阁淮南运副领营田事】
　　魏杞【字南夫寿春人举进士知宣州泾县钱端礼荐其才召为太府寺主簿迁宗正少卿为金通问使孝宗面谕一正名二退师三减岁币四不发归附人杞陛辞奏曰臣将旨出疆其敢不勉万一无厌愿速加兵至金金人以国书称大宋胁去大字杞拒之卒正敌国礼歴叅知政事】
　　魏掞之【字子贵建阳人幼有大志师事胡宪与朱熹游乾道中举遗逸以布衣入见极陈当世之务劝以修德业正人心养士气为恢复之本孝宗嘉纳赐同进士出身授太学録卒赠直秘阁】
　　魏几【字天随福清人师事林光朝潜德不耀其昆仲有雪堂天游亦名士也】
　　魏了翁【字华父浦江人本高姓出继魏氏因姓魏庆元进士累官吏部尚书端明殿学士同佥书枢密院事先是论事忤史弥逺谪官尝言自结发游圣人之门穷探防逺今髪星星矣大惧年数之不足其于他道盖未遑及也卒諡文靖累赠秦国公】
　　魏公寿【字元龄瓯宁人行可嫡孙初尉龙游时大将刘宝屯三衢所需无不给刘甚喜之太守张嵲驭下如束阙毎见公寿为降词色且以刑法荐再调莆田法掾直阁林孝泽家居省宾客独见公寿必延语竟日执政黄　胜闻其贤招以书欲论荐之公寿曰招其来而荐之非知我者竟不徃后为韶州推官帅臣复以才智练达荐】
　　魏文翁【了翁弟举进士为睂山尉后知叙州尝读礼将为善思贻父母令名必终日讽味不能释
　　自号果斋】
　　魏必昌【字世复晋江人授福州怀安尉三山戸通法律知诗书必昌年少兀如老苍豪家讼田数年不能决折以礼法两争遂息移兴化録事持亷壁立无敢干以私狱市一清有新贵人挟中官气势罗织仇吏于狱嘱必昌毙之且胁以危语必昌竟不为动吏得免刘克庄以诗赠之曰守法仁人勇防身处女严人以为实録】
　　魏克愚【宝祐中知徽州克愚以了翁之子为政知先务辟贡闱作桥梁政恬事熈民安其化】魏绍【瓘子字承之以父任为将作监主簿尝知虞城县禁蒲博而盗止留守下其法岁大饥度请报不及事乃先发廪后以闻防近頼之通判绛州行州事新庙学其师徒亡故沉浮俗问檄县谕正之讲试以时绍与其属过焉后以右朝散郞知嘉州自唐开元献荔子而近世乐用朱桑所产乆益防不给求而刑者众嘉祐中有贤守哀之作二诗刻石以讽之绍将行贵要多求者摹其石诗以报为人孝友和审不受私居无子弟过出有吏能常有劳再登格而赏不及亦不自言绍圣初卒子汶】
　　魏宏【字损之景祐中第进士为岳州司理有囚闭口不食宏曰吾能立使之食乃引问曰塞若鼻能乆不食乎囚惧承讯服罪人问其故曰彼必善服气塞鼻则气闭故惧后迁朝奉郞】
　　魏新之【字德夫桐庐人咸淳辛未进士授庆元府敎授考试永嘉竣事同列即治装行新之问故皆曰士被黜者将生哗不如避之新之笑而独留果有一士问状辞色甚厉新之曰尔文固嘉如犯不考何某行某字正系庙讳吾以笔圏之命左右取示之士慙沮引退在官以濓洛关闽正学为己任推明中庸性道敎奥旨反覆殆尽德祐丙子元兵入临安府游军至鄞时学设两敎授号东西防敎授王榉权甚曰吾侪死生决于今日矣新之从容答曰非止今日有生之初已定不若听之顔色不少变】
　　【辽】魏璘【以卜知辽太宗有祸】
　　【金】魏道明【易县人少工诗有名举进士累官至安国军节度使居近雷溪因号雷溪子所着有鼎新
　　诗话】
　　魏璠【州顺圣人进士补尚书省令史宣求直言璠首论将相非人授翰林修撰使武仙北还金已亾璠还乡里元世祖徴璠访以当世之务璠条陈三十余事举名士六十余人以疾卒于和林赐諡靖肃】
　　【亢】魏天祐【字吉甫益都人至元十二年为福建路管军总管兼知邵武军事时西邑民作乱天祐以身捍御郡頼以安省府上其功遂升军为府防劔防入境天祐发兵収复城燬于乱天祐再至乃重建府治后为福建行省防政献计发民一万凿山链银乃赋民钞市银输官而私其一百七十锭为台臣所按】
　　魏初【璠从孙以为后好读书为文简而有法中綂间拜国史院编修官擢监察御史疏时政帝欣从
　　之官至南台御史中丞子必复集贤侍讲学士】
　　魏礼【肃宁人笃信好学庚子廷试第一授翰林修撰陞礼部侍郞】
　　【明】魏观【字杞山蒲圻人以文学荐为国子助敎历陞翰林侍读学士拜国子祭酒洪武四年坐考礼不以时奏贬龙南知县甫至官召还为礼部主事出知苏州府明敎化正风俗郡中翕然后陞四川布政司防政朝廷以苏州大郡政务系剧复命还郡寻以修府第于张士诚故基及浚锦防河为御史张度诬论遂与高啓王彛并坐死观高朗端重事不择利害有古人臣风】
　　魏清【钧州人性资明敏识见过人洪武中以国子生拜监察御史能声籍籍寻陞四川按察司副使
　　永乐宣德中歴陞山东山西所至有防能干济之誉】
　　魏敏【巩县人性至孝博通经史洪武戊辰进士第授吏科给事中母病谒告归省未至而母卒敏即之墓所哀恸水浆不入口者五日庐墓三年旦夕哭奠如初防乡里称其孝事闻表其门】
　　魏明德【洪武中庆亢县丞爱民如子时青田县贼叶香等作耗綂兵者捕欲尽诛庆元连境民明德抵军门涕泣请曰今以他邑悖逆连吾邑良民吾宁受死不忍伤吾民也主将乃止邑人咸感其德】
　　魏卓【广昌人洪武乙丑进士任监察御史激浊扬清廷臣所畏惮因言大事忤防临刑上曰御酒同
　　卿饮锋刄不肯饶卓应声曰能为忠臣死不怕帝心焦卒就戮】
　　魏真【字文遂素有材望元至正辛卯由淮省宣使陞浙江省理问改授本省都镇抚后同知温州路事兼水军万户府都万户至正丁未率所部由海道至福建时国朝征南将军汤和下淛闽真以所部归附遂屏居海濒者乆之洪武六年以闲散官徴至京师寻有防放归田里以寿终】
　　魏资敬【字之觐良臣之后洪武初以通经荐授枣强丞有政誉秩满入觐擢监察御史以骨鲠敢
　　言见称后谪戍防州晩归故里卒资敬负才畧重名检尤不惑于流俗云】
　　魏泽【字彦恩溧水人有学行洪武中累迁至刑部尚书先是文皇逮方孝孺械系狱以广孝言未杀孝孺且収捕其族党每捕至辄下狱孝孺终不屈乃尽杀之泽是时谪为宁海典史当捕方氏悉力保防周旋以故方氏有遗育谢文肃公诗所谓孙枝一叶者泽之力也后过孝孺故居为诗悲悼诗曰笋舆冲雨过侯城抚景令人感慨生黄鸟向人空百啭清猿堕泪只三声山中自可全高节天下难居是盛名却忆令威千载后重归华表不胜情】
　　魏源【建昌人永乐进士累官河南左布政使时岁饥民流源防给有方流亾尽归正綂间歴陞刑部尚书剖决如流狱无寃滞尝徃西北都察边防边将莫不畏服为人器识宏逺立朝侃侃有大臣体】
　　魏骥【字仲房萧山人永乐三年乡贡士为松江府学训导敎人必以真知实践为事召修永乐大典陞太常博士历吏部员外郞进太常少卿正綂初陞吏部侍郞时中官王振怙宠而骄每出虽部堂尊官亦敛舆廻避骥遇之不避振啣之譛于上御便殿召问骥慷慨曰臣僃位大卿不足惜朝廷名器可惜也上曰尔所言者是也温防慰之寻陞南京吏部尚书景泰初致仕家居二十余年布袍粝食不别治生年九十八而卒病革时遗书付其子完勿请恩典以动扰乡里时有司已得请如例葬祭完以遗言辞之赐諡文靖】
　　魏宗【字本敬南平人由国子生任台州府同知永乐间知宁波府政尚寛恕有干济才询民情察利病而兴革验民丁税以均其役揭示通衢猾胥莫售其奸由是讼牒遂息而公庭晏然】
　　魏庸【字宗道少孤克尊母训勤学博览长于作诗性尚恬退不干仕进自号止斋家虽无余积食行乞者无吝色尝以父没而不及见母存而莫能报构思亲春晖二堂太守陈公琏为作二堂记以表之少司防刘公亷夫许其能谈时务有王猛风子岩任本州阴阳典术致仕】
　　魏浩【咸阳人隐居龙岩遂号龙岩先生幼善记诵长通书大旨子史律算书法亦无不研究尤长于
　　诗赋给事中赵泰因作传以识之】
　　魏冕【吉安永丰人建文时为监察御史劲直有才名北平兵至有约开门者冕率同僚十八人即殿前殴之几死防辍朝冕及邹瑾大呼请速加诛臣等义不与此贼同生不听明日宫中火起或谓冕宜急迎附冕毅色厉声曰使吾改臣节必不为时所用奈何徒自坏也北兵至冕自尽法官请追罪夷其族】
　　魏瀚【字孔源余姚人景泰甲戌进士历布政】
　　魏偁【字达卿由郡庠生贡于春官廷试第一授石城训导自幼頴慧读书日记数千言稍长博极羣书以文雄于世为诗希盛唐风格典雅不凡恒以立言自许时与学士扬守陈守阯相和荅甚器重之偁天性孝友动师圣贤平生不见疾言遽色与人交温厚乐易至利诱势怵则屹然山立不可动揺其敎石城以身为范学者宗焉所着有经书仅悟覈充子茶余诗话闻见类纂小史云松诗畧读史编】
　　魏绅【字廷佩曲阜人母卒庐墓三年成化间举进士拜刑部主事转郞中广西有胃称外戚者事觉被逮皆避弗敢承绅一讯即得其状累迁都御史岁旱奏减民税四分之一筑边墙四十余里増墩堡五十余所上赐玺书文绮官至侍郞】
　　魏文昌【华容人有至性事父母极孝父获死罪系武昌狱文昌诣阙上疏愿以身代高庙许之临
　　刑语其弟曰谨事二亲如吾存时也遂伏法时年十有八岁邑中哀之】
