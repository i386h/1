<!-- { "loadSidebar": true } -->
　　潘党【字叔党楚大夫与养由基蹲甲而射彻七札焉以示楚王曰君有二臣如此何忧于战】潘尫【字师叔楚大夫庄王三年伐庸子杨窻自　归曰庸师众羣蛮聚焉不如复大师而后　师叔
　　曰不可姑再与之遇以骄之七遇皆北不设备尫乃令师于临嵓遂防庸】
　　【汉】潘干【字元卓光和中为溧阳长布政优优矜恤頥耉重义轻利推泮宫之教反决拾之礼三国】潘璋【东郡发千人居贫嗜酒好賖沽债家至门輙言后豪富相还事呉主权屡平宼盗有功璋为人
　　粗猛禁令肃然领兵马数千而所在常如万人官至右将军】
　　潘濬【武陵人呉孙权拜濬中郎将迁太常时五溪蛮叛濬督诸军讨之信赏必罚获斩数万自是羣
　　蛮衰弱一方以寜】
　　【晋】潘京【字世羙武陵人郡辟主簿有机辨后举秀才至洛与尚书令乐广共谈累日广叹其才曰君天才过人若加以学必为一代谈宗京感其言遂勤学不倦时武陵太守戴昌父子亦善谈俱为京所屈厯巴邱卲陵泉陵三令明于政术路不拾遗】
　　潘满【荥阳中牟人武帝时为平原内史以学行称】
　　潘岳【字安仁荥阳人乡邑号为奇童才名冠世后官中书令有西征闲居等赋美姿容少时持琴弹出洛阳道妇人皆投之以果满车　　从子尼性恬退以勤学著述为事累官阙　卿封安昌公】
　　潘综【乌程人孙恩之乱综与父骠共走避骠困倦综迎贼叩头曰父年老乞赐生命贼斫骠综抱骠贼斫综凡四创有一贼谓曰杀孝子不祥父子俱得免后以荐累官遂昌县长宋元嘉中改其里曰纯孝蠲租布三世】
　　【南北】潘徽【呉郡人性聪敏善属文能持论陈尚书江总甚敬之及陈亡仕隋为州主簿秦孝王俊召为学士遣撰集寜书名为韶纂晋王广复引为扬州博士令与诸儒撰江都集礼成徽为之序】
　　潘乐【字相贵本广宗大族后家广寜父永有技艺袭爵广宗男齐神武出牧晋州引乐为镇城都将
　　从破尔朱兆于广阿进爵广宗县伯后赠假黄钺大司马尚书令】
　　潘永基【字绍业广宗人性通率轻财好施为长阙太守时葛荣攻信都基与刺史元孚同心捍御力穷城防请以身代孚死迁徐州刺史尚书右仆射子义智有父风仕隋至尚书左丞】
　　【唐】潘好礼【贝州人弟明经博学能论议节行修整开元初为邠王府长史兼司马王好游观农月出猎好礼乃卧马下謼曰今农在田王何得非时暴禾稼以损下人请先践杀司马王惭而还后迁豫州刺史勤于政事】
　　潘晃【广徳人事父至孝尝以役事至京一旦梦有山神告曰汝父病笃晃觉惊惶不已日夜奔走以归一夕复梦神语曰汝父疾愈归问其故果如梦中言后父卒庐墓侧芝草累生阙宗诏旌其门授广徳令】
　　潘师正【贝州宗城人少丧母庐墓以孝闻王知逺为道士得其术居逍遥谷髙宗幸东都召见问所愿对曰茂竹清泉臣所愿也帝尊异之诏即其庐作崇唐观及营奉天宫又勅直逍遥谷作门南曰仙游北曰寻真时太常献新乐帝更名祈仙望仙翘仙曲卒年九十八赠太中大夫諡体元先生】
　　潘孟阳【登博学宏词科元和初除盐铁转运副使诏驰驿视江淮财赋并察诸路治否孟阳所至防賔客留连娼乐名誉大损后郑敬宣谕江淮帝戒之曰勿效潘孟阳殚身酣饮防山寺而已】
　　潘扆【自称野客善劒术海州刺史郑匡国求学焉扆乃探囊出二锡丸俄出如虹旋绕匡国头上
　　有声铮然匡国惧汗如雨下扆乃收之】
　　潘存实【字镇之漳浦人登元和进士试修礼耕情田玉声如磬诗官厯戸部郎中左庶子】
　　【五代】潘承祐【建安人初仕闽王为吏部尚书以忠谏逐归私第南唐查文徽下建州以礼致之南唐主
　　以为卫尉少卿升降人物制置郡县多用其言以礼部尚书致仕】
　　潘佑【广陵人少负介节文章赡逸尤长于议论仕南唐为秘书省正字迁中书舍人后主所为乖谬佑
　　上书谓若不急图善政国必亡后主怒杀之宋太祖闻其贤官其二子】
　　【宋】潘美【字仲洵大名人少倜傥有大志仕周以功迁客省使宋太祖受禅陕帅袁彦凶悍美徃谕以天命彦遂入朝自后平泽潞扬州下江南广东讨云代皆有功累官忠武军节度使同平章事封代国公卒諡武恵】
　　潘慎修【字成徳莆田人父承祐仕南唐以礼部尚书致仕慎修淳化中以考功员外直秘阁官至
　　翰林侍读学士风度醖借博渉文史有文集五卷】
　　潘阆【字逍遥江都人尝居洛阳卖药暇日负囊骑驴看山行吟意有所适终日弗反好事者绘画图孙仅魏野皆有诗赠之至道初有言其能诗者因召见崇政殿赐进士及第授四门国子博士后坐卢多逊党变名姓缁服入中条山尝题诗钟楼句奇崛僧疑而迹之逸去朝廷捕治方急阆度不免出首谪信州移太平结庐郡治西南濒溪居焉吟咏不辍诗苦淡清劲刘攽谓其不减刘长卿后不知所终】
　　潘惟吉【美从子累官天雄军驻泊都监虽连戚里能以礼法自饬敭厯中外人咸称其勤敏】潘夙【字伯恭美从孙天圣中上书论时政授仁夀主簿后为河北转运使知河中府章惇察访荆湖
　　讨南北江蛮徭陈夙忧边状知潭州再迁光禄卿知鄂州】
　　潘盎【苍梧人常儒衣持一大翣行坐独语皇祐中侬贼防邕至梧城下闻其异召而问曰吾形貌如何盎曰汝一贼尔又曰梧州防日可防曰百年亦不防又曰我欲据此以为南粤如何曰汝将斩首岂能有粤邪贼怒遂害之】
　　潘谷【元丰间人山谷尝以锦囊贮其墨半丸后饮酒三日发狂赴井死趺坐井中手尚持颗珠也坡
　　诗云一朝入海寻李白空看人间尽墨仙】
　　潘大临【字邠老黄冈人与弟大观皆有诗名与苏轼黄庭坚张耒游冷斋夜话云黄州潘邠老工
　　诗有佳句然贫甚东坡山谷尤喜之】
　　潘兴嗣【新建人与王安石曽巩善仕为徳化县尉许瑊与兴嗣同郡瑊为江州刺史兴嗣徃见瑊琚坐不为礼兴嗣徃归徜徉山水间自号清逸居士以瑞州推官召不赴孙淳师事黄庭坚作诗尤工】
　　潘懐【字景进壬辰兵乱懐父希古被宼防索资货露刃胁之懐争前曰贫家无所有有则资不重于
　　父将军必欲逞怒懐请代父宼试之即引颈遂并释之后被荐入官】
　　潘兑【字説之自进士累官中书舎人厯显谟阁待制知洪州不登朱勔之门勔防丧归亦不徃见路允迪称其言语文章一本六经之醇毅然有守终不玷缺与从子民瞻有倡和诗集】
　　潘殖【字子醇浦城人大观中两以乡荐上礼部不偶建炎戊申始以累举除官调真州推官性嗜学不倦尝悟新学之非于是述忘筌书五卷理性书九篇自号浩然子刘勉之刘子翚皆喜其书子翚防其后极称其得学易门戸】
　　潘中【字民极浦城人擢进士第知长溪建炎丙午二帝北狩中拜诏涕泣交頥见者皆为感恸防建卒叶侬叛中虑其迫境团结民兵号忠义社以为之备寜徳县令遗书告急中辄衣赴之冒险以战因而被执贼闻其名胁之使从中叱之曰汝受朝廷赏给辄孤恩背叛我恨不斩汝万段肯与汝俱生耶遂遇害事闻诏赠朝请大夫官其二子】
　　潘彚征【字泰初溧阳人举进士绍兴初官真州教授刘宰称其事亲孝律己亷不侥幸以干进彚
　　征记问该洽厯知昆山县以亷平服人绩治着闻调繁昌县卒】
　　潘汝一【字古玉海陵人淹贯经史善文章建炎中许容摄州事迎敌西郊汝一不食数日所亲强之乃起敌遣人诱之乃骂曰吾生于宋死于宋阖门为忠义鬼含笑入地矣后以进士名次得官更厯州县】
　　潘良贵【字子贱金华人政和间进士仕至徽猷阁待制中书舎人亷介刚毅立朝不阿父丧贫无
　　以葬髙宗赐钱五十万缗厯三朝清风髙节凛然当世】
　　潘翼【字雄飞处州青田人贯穿诸子百家之书凡礼乐制度以及传注笺疏杂説靡不淹通明天文作皇图证验休祥毕应又着九域赋凡山川州里逺近与尝亲厯者言无少异括隠僻字补注篇韵遗漏辨尔雅本草名物训释舛误尤工古文记问横臆动辄数千言邑之闻人登科者多出于其门王公十朋自少从其游每叹不能竟其学】
　　潘安固【字仲硕平阳人熙寜间入太学得伊洛之传大观举人行郡以其名应诏不就以行义称常居襕襆不去体一日歩阛阓值负薪者误触其防堕沟中负者悸弛担将取还安固抚其背曰勿滞汝褰裳濡足自取戴之绍兴初王师讨宼范汝为道经平阳官民骇避安固散财粟资战士邑赖以安韩世忠上其劳以宣徳郎召不赴】
　　潘祺【溧阳人性至孝好学尚气节父疾笃焚香吁天请以身代后果愈佥谓诚孝所感游太学与陈东为友东欲陈时政祺曰奈亲老不能与子俱子不可不勉陈意遂决后登第调宣州司戸朝野推重云】
　　潘纬【华亭人绍兴中举进士甲科恬于进取工著述尝音注栁文】
　　潘慈明【字伯龙纯孝乡人绍兴间第进士仕至秘书丞荆湖南路转运使其知江州日尝建濓溪周先生祠堂晦庵朱子为之作记其他政事虽不传此亦可见其一端矣其殁也遗教子孙以古礼送终乡人传以为法】
　　潘柽【字徳久永嘉人诸父文饶文孝文礼俱登科文饶字民则学本濓洛尤为多士所宗父虎】





















　　潘明之【至大间嘉兴尉与金华许白云谦友善谦称明之英资挺特徳性刚明传朱吕之学能折
　　节下民在县时尝聘谦教其县人谦未赴明之亦遂解县】
　　潘迪【元城人博学能文歴官国子司业集贤学士所着易春秋庸学述解及格物类编六经发明诸
　　书传于世】
　　潘从善【字择可兰陵人元至正九年文允中榜进士累官承直郎同知制诰兼国史编修终福建
　　儒学提举择可工古诗文善小楷书名重士林所着有松溪集】
　　潘荣【字伯诚婺源桃溪人隠居博学通诸经尤长于史尝着通鉴总论又尝集苏句一百篇危承防
　　太朴为之賛学者称节斋先生其殁也桃溪人祀之于社】
　　【明】潘毅【临濠人国初従征十有五年破荆楚斩诸山冦转战呉越从徐达北伐皆与有功拜虎贲卫指
　　挥使再从西征道卒追封荥阳伯諡曰武】
　　潘原明【泰州人初与张士诚俱起盐徒为浙江行省平章守杭州李文忠师至钱塘原明全城归
　　降民不受锋镝士诚由是势孤】
　　潘庭坚【当涂人洪武初为太平教授两迁翰林学士以老致仕平生慎宻谦恭未尝有过文誉为
　　一时所重子黼为起居注】
　　潘忠【歴官至都督将兵屯雄县建文元年八月永乐兵至雄破其东门忠至月漾桥遇伏被执不屈
　　死】
　　潘长夀【字焕文长兴人恬静好学洪武中由人才任右佥都御史】
　　潘赐【字文锡浦城人永乐进士授行人出使日本回献徳化书永乐大典颂上览之称善命入史馆转鸿胪少卿再使日本回陞江西参政讐家摘其诗句以为妖言坐落职宣徳间复除鸿胪寺少卿又使日本朝廷深加奨劳赐才思髙迈操履方正三使外夷能全大体以副君命时论贤之所着有梅竹篇皇华胜览容庵文集若干卷】
　　潘时正【永乐中为济寜同知存心公恕长于抚字建言开通河道自济寜直抵临清朝廷嘉之至
　　今漕运赖其利】
