<!-- { "loadSidebar": true } -->
　　卢丑【昌黎人魏太武监国丑以博学入侍经帷后以师傅旧恩赐爵济隂公位尚书加散骑常侍】卢思道【涿人仕北齐官至武阳太守操行文学为时所重文宣帝崩朝士皆作挽歌择其善者用
　　之时魏文祖孝征辈止得一二首惟思道独八首时称为八采卢郎】
　　卢鲁元【昌黎人父副鸠仕魏为中书令鲁元寛和雅度工书有文采累官至襄城公卒諡曰孝】卢勇【字季礼神武时属山西俭运山东租输令勇典其事乡郡公主虗僦千余车勇劾之公主诉于神武而勇守法不亏神武谓郭秀曰卢勇懔懔有不可犯色真公直人也方当委之大事岂止纳租而已】
　　卢谌【字伯源父志法钟繇书子孙传业累世有能文名至邈以上兼草迹伯源者邈之孙也谌之孙习家法代京宫殿多其所题白马公崔宏亦善书世传卫瓘本魏初工书者崔卢二门】
　　卢柔【字子刚涿人性聪敏好学王彧见而器之贺防胜出牧荆州柔为掌书记军之机务柔多与焉
　　后果迁中书侍郎兼著作撰起居注】
　　卢元明【字防章风采闲润进退可观善自标置不妄交防中山王熙叹曰卢郎有如此风神唯须
　　诵离骚饮美酒自为佳器】
　　卢诞【博学有辞采起家侍御史周文帝以其儒宗学府为当世所推拜国子祭酒】
　　卢询祖【范阳人文辞华美为后生之俊举秀才作破蠕蠕贺表俄顷便成其辞云昔十万横行樊将军请而受屈五千深入李都尉降而不归时重其工又作筑长城赋其略曰板则紫柏杵则木何斯才而斯用也草则离离靡靡縁冈而植但使十步而有一芳余亦何辞间于荆棘邪邵尝谓曰卿小年才学富盛戴角者无上齿恐卿不夀对曰询祖初闻此言实懐惕惧见大人苍苍在鬓差以自安邵重其敏赡厯太子舎人】
　　卢濳【范阳人容貌环伟善言谈少有成人志初为岳行台郎厯魏尹丞司州别驾江州刺史所在有善政先是梁将王琳拥其主萧荘归夀阳朝廷以琳为扬州刺史敕潜与琳为南讨经略后除行台尚书王琳鋭意圗南潜以为时事未可由是与琳有隙更相表列武成追琳入邺除潜扬州刺史潜在淮南十三年大树风绩为陈人所惮陈主与其边将书云卢潜犹在卿宜深备之卒赠开府仪同三司尚书左仆射】
　　卢度世【字子迁子防而聪达为中书学生应选东宫弱冠时学行为流辈所重后以崔浩事弃官逃于髙阳郑罴家至赦乃出赴京拜中书侍郎后坐事免寻除青州刺史】
　　卢渊【字伯源度世之子性温雅敦尚学业闺门和睦袭爵累加秘书监本州大中正时孝文议伐齐渊表以为万乗亲戎转运难继诏虽不从而优答之寻以举武帝殂停师时泾州羗叛残破城邑渊以歩骑六千徐行而进未经三旬贼众逃散降者数万口诏兼侍中景明初卒上秘书年四十八赠幽州刺史复本爵固安伯諡曰懿】
　　卢道将【字祖业渊之子应袭父爵而谦第八弟道舒平生涉猎经史风气謇谔颇有文才为一家之冠彭城王任城王澄皆虚襟相待为中军大将军辟行参军累迁燕郡太守】
　　【隋】卢昌衡【字子均沉静有才识博渉经史开皇初仕尚书祠部侍郎出为徐州总管长史甚有能名
　　吏部尚书苏威稽其绩曰徳为世表行为士则后累迁至仪同三司】
　　卢贲【字子徴涉猎书记隋文即位拜散骑常侍厯郢虢懐三州刺史在懐州决沁水东注名曰利人
　　渠又入温县名曰温润渠以溉泻盐人赖其利】
　　卢太翼【河间人本姓章仇氏七嵗日诵数千言州里号曰神童及长博综羣书尤善占文帝将避暑仁夀宫太翼固练帝怒将斩之及疾将崩命太子释之帝即位赐姓卢氏其所言天文事应騐者不可胜数】
　　卢恺【范阳人父柔魏中书监恺性孝友能属文仕至吏部侍郎摄尚书左丞每有敷奏侃然正色虽
　　逢喜怒不改其常】
　　卢楚【范阳人祖景祚魏司空丞楚性鲠直有才略仕至尚书左丞时与元大都同心辅政及王世充为乱或呼楚同去楚曰仆与王公有约社稷有难誓以俱死今舍去不义后被害】
　　卢翼【字协昭河间人间居味道不求荣利博综羣书尤善占厯算之术徙居林虑山茱萸涧请业
　　者自逺而至】
　　【唐】卢承庆【思道孙范阳郡公赤松之子学博才辩累官至户部侍郎太宗问歴代户版承庆引据以
　　对后为兵部尚书諡曰定弟承业为尚书左丞承泰为太子詹事】
　　卢照隣【字升之幽州人髙宗时与王勃杨炯骆賔王四人以文章齐名天下号为四杰】卢景亮【字长晦范阳人博学善属文其文多根于忠仁有经国志举进士官至右补阙以直谏名
　　后迁中书舎人赠礼部侍郎】
　　卢藏用【字子范阳人善属文举进士不利隠终南山长安中召授左拾遗武后作兴泰宫上疏切谏歴官黄门侍郎尚书右丞左迁黔州长史藏用精蓍工草隷琴奕士贵其多能云】
　　卢商【字为臣范阳人以大理卿为苏州刺史吏以盐法求赢贷民愈困商令计口受盐无常额人便
　　之宰相上其劳进浙西观察使】
　　卢鸿【幽州人博学善书与其弟隠嵩山宗强之授谏议大夫不就李白诗二卢征不起万乗髙其
　　风】
　　卢粲【幽州人仕为给事中武崇训死诏墓视陵制粲固执以为不可遂出为陈州刺史粲曰茍所论
　　得行虽逺何惮】
　　卢羣【字载初范阳人仕为御史郭子仪公被诬德宗促按之羣奏子仪有大功请赦勿问人谓其识
　　大体卒赠工部尚书】
　　卢献【武后时厯　　左丞为来俊臣所防出为西乡令　　邑事不以左迁介意】
　　卢躭　　【中擢西川节度使时　　　宼躭与泸史杨　　　力守御募骁勇厚给粮饷
　　兵三　　　　突将蛮以梯冲四攻成都　　突将以　　环挽之不得近遂投火沃油以　之蛮夜遯】
　　卢祥【防昌中为唐州刺史兴复水堰甚有劳绩益大其利】
　　卢怀慎【滑州人在童丱时已不凡厯官清慎所居环堵萧然开元中拜相宗谕之曰朕以卿坐
　　镇雅俗耳】
　　卢从愿【字子龚开元中为豫州刺史奏课为天下第一赐绢百疋迁尚书左丞殖田数百顷帝目
　　为多田翁由是薄之】
　　卢晖【开元末魏州刺史徙永济渠自石灰窠引流至良乡西注魏渠以通江淮之货】
　　卢处【复州刺史孟郊诗知音不韵俗独立占古风忽挂触邪冠逺逐南飞鸿肃肃太守章明明华毂
　　躬髙原无平路楚水有惊潨】
　　卢嗣立【狄浦人登第后吏部侍郎髙元以诗与知举陈商有中丞为国拔贤才寒畯欣逢藻鉴
　　开之句】
　　卢奂【范阳人早修整为吏有清白称为陕州刺史帝次陜嘉其政题賛于防事曰専城之重分陜之
　　雄亦既利物内存匪躬斯为国寳不坠家风】
　　卢陵【龙门人举进士官至工部尚书读书龙门山注春秋孝经每以经义决时议】
　　卢纶【字允言河中人德宗时韦渠牟表其才召见帝有所作辄使赓和纶与吉中孚韩翃钱起司空曙苖发崔峒耿津夏侯审李端皆能诗齐名号大厯十才子生四子简能简辞正简求皆有文第进士】
　　卢简求【字子臧纶子歴苏夀二州刺史为政长权变多惠泽以太子少师致仕】
　　卢奕【疏眉目谨重寡欲斤斤自修与兄奂名相上下而刚毅过之拜御史中丞自懐慎奂及奕三世
　　居官清节似之奕子杞面色如蓝险刻贼忌德宗时拜相】
　　卢仝【济源人号玉川子好学博览工诗尝为月蚀诗讥元和逆党韩愈称其工为茶歌句多奇警邑
　　有卢仝煮茶泉】
　　卢垣【为太常博士防郑滑节度使李复表请为判官擢监察御史薛盈珍为监军使数侵军政垣据理以拒之有善吹笛者大将十余人同啓复请以为重职垣在复所复问曰众所请可许否垣笑曰大将等皆乆在军积劳亟迁以为右职奈何自薄欲与吹笛少年为列耶复曰卢侍御言是也大将慙遽走】
　　卢齐贤【少时孙思邈尝曰后五十年位方伯吾孙为属吏愿自爱时思邈之孙溥尚未生及溥为
　　萧丞而齐贤为徐州刺史】
　　卢元辅【字子望少以清行闻于时进士擢第授崇文馆校书郎德宗思杞不已乃求其后特恩拜左拾遗再迁左司贠外郎歴杭常绛三州刺史以课最髙征为吏部郎中迁给事中改刑部侍郎自兵部侍郎出为华州刺史潼闗防御镇国军等使复为兵部侍郎元辅自祖至曾以名节着于史册元辅简静贞方绰继门风厯践清贵人亦不以父之丑行为累人士归美卒年五十六】
　　卢鸿一【字浩然范阳人徙家洛阳少有学业颇善籀篆楷隷隠于嵩山开元初行币礼再征不至五年再下诏六年至东都谒见不拜宰相遣通事舎人问其故奏曰臣闻老君言礼者忠信之所薄不足可依山臣鸿一敢以忠信奉见上别召升内殿赐之酒食诏曰卢鸿一应辟而至访之至道有防淳风爰举逸人用劝天下特宣授谏议大夫鸿一固辞以諌议大夫放还山又赐隠居之服并其草堂一所恩礼甚厚】
　　卢士玫【山东右族以文儒进性端厚与物雅有声闻始为吏部贠外郎称职转郎中迁京兆尹奉宪宗圜寝刑简事集时论推其有才方知京兆尹事防幽州刘总愿释兵柄入朝荐用张靖代已复请析瀛鄚两州用士玫为帅朝廷一皆从之士玫遂授检校右常兼为瀛鄚两州都防御观察使】
　　卢简辞【字子防范阳人纶子元和六年登第三歴左帅府长庆末入朝为监察御史文雅之余尤精法律厯朝簿耤防不经懐出为衢州刺史防昌中入为刑部侍郎转本部尚书】
　　卢正【字子强纶子元和末登进士第累辟使府掌书记入朝为侍御史华州刺史宇文鼎坐赃正按之文宗怒将杀鼎正奏曰鼎为近辅刺史以赃汚闻死固常典但取受之首罪不在鼎只当连坐遂得释减等防昌末河北之帅缺人李德荐正即命为邢洺磁观察留后仍宣逾河北三镇还拜工部侍郎出为徐州刺史武寜节度使正在镇期年谕以忠义劳来抚恤讫于受代军旅无哗】
　　卢简能【字子拙登第后再辞藩府入为监察御史大和九年由驾部贠外检校司封郎中充凤翔节度判官时郑注得幸李训与之谋诛宦官俾注镇凤翔仍妙选当时才俊以为賔佐简能与萧俛弟杰钱起子可复皆为训所选从注及训败注诛简能萧杰等四人皆为监军使所害】
　　卢知猷【简能之子登进士第释褐秘书省正字寻拜左拾遗改右补阙赐绯鱼改吏部郎中出为商州刺史厯工部尚书加检校右仆射知猷器量长厚文辞美丽尤工书落简措翰人争模仿子文度位亦至丞】
　　卢嗣业【简求之子进士登第累辟使府广明初以长安尉直昭文馆左拾遗右补阙王铎徴兵收
　　两京辟为都统判官检校礼部郎中卒】
　　卢迈【字子河南县人性孝友举明经补太子正字累迁吏部贠外郎出为滁州刺史召还迁谏议
　　大夫条当世利病后拜相罢为太子賔客】
　　卢坦【字保衡洛阳人仕为河南尉杜黄裳为尹遇之甚厚累迁刑部郎中御史中丞再迁户部侍郎
　　与宰相李吉甫不合出为东川节度使】
　　卢肇【宜春人自防颖防不羣防昌中进士第一累官集贤学士歴歙宣池吉四州刺史所至有治声
　　有文标集三卷子文秀咸通间登进士官至文馆学士】
　　卢东美【范阳人大厯中为吴令厯太常博士考功贠外郎咸举其职与韩防张正则崔造为友好
