<!-- { "loadSidebar": true } -->
　　李易【江都人髙宗幸扬州御行殿防试赐易以下及第出身易好学多闻以清素自立仕至中书舍
　　人敷文阁待制扬州有三魁谓吕溱王昴与易也】
　　李亘【字有夫兖州干封人少好学有智虑以进士擢尚书郎建炎初金人犯淮南亘不及避刘豫使
　　守大名与凌唐佐谋宻陈豫可取状于朝事泄坐死后赠官立祠曰愍忠】
　　李师中【字诚之楚邱人举进士歴知济兖二州有政绩累官河东转运使以言时政得失坐贬终
　　于南京奉祠师中落落有竒节不容于时】
　　李迨【参曽孙入太学以防补官累迁通判济州髙宗以大元帅过济迨办军须无缺防劝进乗舆仪物不日而办建炎中除户部侍郎金人归三京以为京畿都转运使或以金兵胁之迨曰吾世食宋禄首可断膝不可屈也】
　　李邴【字汉老济州任城人崇宁中进士累官翰林学士辞命捷敏髙宗时为兵部侍郎兼直学士时苗刘作乱邴面谕逆顺祸福之理及责贼党以大义后拜防知政事尝条上战守防卒諡文敏有草堂集一百卷】
　　李南公【字楚老郑州人举进士调浦江令歴知数郡以龙图阁直学士致仕南公为吏六十年干局明锐子譓第进士绍圣间知章邱县后以直龙图阁知熈州累迁陜西转运使】
　　李英【髙要人为钦州推官死侬冦之难一家殱于虏刃者十有三人赠比部郎中庙食髙要】李闗【海阳人早丧父事母至孝通春秋余经诸子皆知其大略隠居不仕以教授郡邑子弟贫者助
　　其笔札尤精医术乡人赖之号北源先生有文集】
　　李元方【石康人崇宁间上书论广西便民一事称防累迁朝奉大夫知贵髙二州有治行】李显忠【永竒子年十七即随父出入行阵及归朝屡败金兵授殿前都指挥使显忠生长边陲熟悉敌情毎用兵必先计而后战时共称为真闗西将军尝为浙东副总管孝宗召除威武军节度竒其状貌魁杰命绘像阁下卒諡忠襄】
　　李彦颖【字秀淑徳清人少端重强记览绍兴间登第累官防知政事论事激烈披露忠荩以观文
　　殿学士致仕卒赠少保諡忠文】
　　李公懋【建昌人建炎初进士累官江西提举召对陈五事擢监察御史髙宗驻跸建康大臣请还临安公懋力排秦桧以为不可疏三上不报出为湖北提刑徙福建潼川刚正无私终湖南漕】
　　李浩【建昌人早有文称绍兴中进士调曹州司戸累官直寳文阁知静江府兼广西安抚浩质直浑
　　厚立朝忠愤激烈言切时弊人不敢干以私后徙居临川】
　　李长庚【宁逺人登绍兴进士第歴仕五十年亷洁有守不事生业惟畜书数千卷号其读书之室
　　曰冰壶卒年八十六有冰壶集】
　　李焘【字仁甫丹陵人父中登第知仙井监焘绍兴中进士博极羣书作续资治通鉴长编累官礼部侍郎进敷文阁学士兼侍讲同修国史焘以名节学术知名海内长编一书用力四十年始成又有易学春秋学及文集总数百卷卒谥文简累赠太师温国公子垕著作郎夔州路提防刑狱】
　　李稷【绚子以防歴官累迁陜西转运使制置解盐种谔起兵宁夏议稷督饷筑永乐城既成辇致金
　　帛于其中夏人来围城稷守之不敢去以及于难】
　　李侨【临卭人绍熈进士时光祖不豫久阙朝重华宫侨初释褐即慨然上疏乞致仕有曰禄不逮养
　　乞将所得官资回赠二亲冀以感动上意朝论伟之】
　　李纲【字伯纪卲武人少有大志政和初举进士仕徽钦髙三朝官至宰相谥忠定纲负天下之望以一身用舍为社稷生民安危虽用有不久而其忠诚义气初不少贬尝曰吾知尽事君之道不可则全进退之节祸患不恤也所着有易传内外论语详说文章歌诗奏议诸集百余卷】
　　李郁【字光祖光泽人少从杨时学时妻以女绍兴初尝被召入对便殿既还家筑室西山学者号曰
　　西山先生其卒也朱熹志其墓所着有易传防同契论孟遗稿】
　　李珙【永福人少以功名自奋防宜州蛮獠入冦攻御有功累官至武功大夫后金人犯阙召天下兵珙谓蒋炳文曰主忧臣辱主辱臣死岂可以道逺便自营乎选州兵募死士凡三千人倍道兼行至复州与敌将薛广祝遇力战死之诏赠忠州防御使】
　　李政【为云骑第六指挥在京东立战功补官授河北将官冀州驻劄金兵来攻城甚急有登城者政呼曰事急矣有能跃火而过者有重赏于是有十数人皆以湿氊裹身持杖跃火而过大呼力战金人惊骇有失杖者遂败走政大喜皆厚赏之未几政死城遂防】
　　李安期【字泰伯建宁人淹贯经史援笔成文以诗名岳飞死作表忠诗百二十首吊之一日谒四川茶马使王涯竒其才将以贤良举偶因弈争道安期推枰曰公平章天下亦可如此反覆乎遂拂衣而去竟不出王深自刻责以末艺失天下士有谷诗集】
　　李宷【字亮卿幼能自立刻苦向学弱冠登进士第两任教官改秩髙宗南渡近臣有以宷姓名闻于上者得防赐对进劄首尾以自治为急上喜之即日除御史台主簿迁监察御史挺挺敢言权幸侧目累乞外补绍兴九年出为广南西路提防刑狱奉祠归乡】
　　李寳【河北人尝陷于金时淮浙奸民倪询梁简等教金人造舟且为乡道寳防身自海道来归绍兴三十年九月召对询以北事歴歴如数乃以寳为浙西副总管令于平江督海舟捍御明年十月金主亮冦淮分军数万围海州寳与知州魏胜合撃大败之遂与其子公佐引舟师至胶西石臼岛敌舟已出海口操舟者皆中原遗民遥见寳船给敌兵入舟中无复行次寳命火箭射之延火烧数百艘降其众三千余人斩其将完顔正嘉等六人获其符印器甲粮斛以万计时虞允文又大败金人于采石金亮至州为其下所杀】
　　李富【字子诚唐游击将军尚旻之裔避武氏乱由南安州徙游洋后复迁于莆之洋尾富好施与尝于郡境内造桥梁凡三十有四所出南郭五里许建亭以憩行者凡二所建炎初尼玛哈至富率义兵隷韩世忠麾下授承信郎宣使张渊闻富材略辟充殿前统制司干官弗就辞归养年七十八卒至今莆称乐善之士必曰李制干云】
　　李复珪【知滑州司马光赋诗饯之抵州尝与郡官夜防宴有牙兵夺银匠鐡锤杀人者一府皆惊复珪命捕至立斩之上章待罪诸司按其擅杀仁宗曰复珪帅材也除知庆州邵尧夫尝称其临事有断颇以材见忌于时】
　　李南夀【字元衡龙泉人高宗初年守道州疏减大体钱之甚病民者擢起居舍人一日直前论郡守贤否因乞外补孝宗语之曰卿道州政事甚美如卿等姓名尝书屏间未忍令卿去朕侧寻改礼部侍郎】
　　李复【字履中闽中人绍圣间为西边使者犹及识横渠先生博记能文有潏水集其间论孟子养气者动必由理故仰不愧于天俯不怍于地无忧无惧其气岂不充乎故曰是集义所生者舍是则明有人非幽有鬼责自歉于中气为之丧矣故曰无是馁也朱文公谓此语虽疎然却得其大防近世诸儒之论多以过而失之甚者流于老荘而不知不若此说之为得也】
　　李樗【字若林闽县人与林之竒俱受业于吕本中后领乡贡有注毛诗解黄榦尝称之曰吾乡之士以文辞行义为学者宗师则若林其杰然者也其学以孝弟忠信穷经博古为主及门之士亦往往浑厚质实志尚修洁樗自号迂斋学者因称为迂斋先生】
　　李宗仪【江夏人与从弟宗儒四世同居相友爱好学独行筑书院建祠以祀先圣给田以赡来学
　　汴京失守程吏部千秋勤王其子彦章开仓资给】
　　李绮【字元质婺源人博学强记登绍兴乙丒进士第终福州教官年三十二尝与盘洲伯仲共习词科南省校文考词科得周益公必大朱晦庵熹尝谓元质有美才好学不夀又可见李氏之多贤也】
　　李宏【字彦恢宣城人宣和五年以左承直郎知旌徳县事时州郡多故调发旁午宏剸拨烦剧常有余力召集乡兵部署精明人乐为用建炎初张遇冦江上进逼宣境郡守吕好问檄令防御遇知有备不敢犯吕后荐其有文武才可大用绍兴初郡守李光复檄署旌徳莅县四载治官事如其家诛锄豪猾兴滞补营葺公宇规制皆可为后人法】
　　李弇【字季纯崇安人三领乡举登绍兴八年进士第宰汀之连城俗以鬬狠相尚公政务寛平教以孝友人不忍欺有伍氏兄弟争继连年不决公以理开谕皆感动而出时人为之謡曰讼者息争居者安仁李公为政百里如春子岐】
　　李道【安阳人初与兄旺聚众归宗泽泽因事诛旺命道掌其军后依襄阳镇抚使桑仲知随州累迁
　　湖北副总管卒赠太尉谥忠毅以女为光宗后追封楚王】
　　李安国【豫章人少颖悟能诗歴官知建昌军剖决精明有两邑赋不均请减其多者交颂顿息迁知常州条上利害进司农卿开无名逋十八万省楮币百万三年积缗钱斛米千百万淳熈初擢户部侍郎】
　　李大性【其先端州人祖积中为御史徙家豫章大性力学习典故仕至端明学士知平江府卒封豫章郡公諡文恵弟大异中博学宏词科官至谏议大夫大理第进士官至朝奉郎大东官至龙图阁学士大原官至朝散大夫其子孙尤盛】
　　李琮【丰城人力学不倦趣向髙雅邑有长隄江水为患琮输财于官易以石以子贵进工部侍郎子秉登进士以都官郎中歴知宿州所至有恵政从子仲询为金谿尉孙君伯知萧县亢临川丞登举进士歴官吉水丞龙庚举进士疏论五欺十卖之罪子丁夘为桂阳军判官有文集】
　　李如圭【吉水人七嵗时孝宗召问童子何业对能诵书既诵无逸篇帝大喜授迪功郎明日与父谢恩赐宴殿上以父子不可同坐命设珠帘隔之宴罢就以帘赐之归建凌云楼以彰君赐后官至福建安抚使】
　　李谔【南康人家贫好读书举进士通判吉州倜傥有材略所至冦贼平息】
　　李揆【浏阳人乾道二年领乡荐授宁逺尉获强盗十数或谓曰可用赏脱选揆曰杀人以阶荣显吾
　　不为也后累官至中书舍人】
　　李燔【字敬子建昌人绍熈初进士授岳州教授未上往建阳从朱熹学及至岳州教士以古今六艺改襄阳教授熹没学禁严燔率同门徒防塟后以直秘阁主管至道宫卒谥文定孙鏕登进士第】
　　李舜臣【井研人八嵗能属文少长慨然有志于天下乾道初举进士对防论金人世雠无可和之义歴官至徳兴县専尚风化官至宗正主簿舜臣学邃于易着本传三十篇又有羣经义书小传文集家塾编次论语若干卷后以子贵追封崇国公】
　　李蘩【崇庆人第进士为隆州推官摄绵州振饥活十余万人又知永康提刑成都路兼提举常平嵗凶活百七十万人知兴元府奏罢和籴之法梁洋间绘像祀之迁太府少卿蘩讲学临政皆有源委所着有桃溪集百卷】
　　李侗【字愿中劒浦人从学罗从彦结茅山田谢絶世故余四十年饮食或不充而怡然自得沙县邓迪尝称其如冰壶秋月莹彻无瑕朱熹师事焉世号延平先生卒谥文靖有延平问答及语录行世子友直信甫皆举进士信甫仕至监察御史以特立不容于朝出知衢州】
　　李伯玉【余干人嘉定间进士累官至礼部尚书抗直敢言所居有峯曰万斛故自号斛峯帝以伯
　　玉为旧学屡欲晋用时贾似道柄国以直言忤其意遂黜于外】
　　李嵩【钱塘人李从训之养子工画山水人物道释得从训遗意尤长于界画光宁理三朝画院待诏
　　侄永年能世其学】
