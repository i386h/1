<!-- { "loadSidebar": true } -->
　　守乡党所法而瑜尤长者事见周恭叔朱元晦文集】
　　丁处荣【富顺人咸平间王均叛处荣备牛酒宴均于谯楼擒斩之杀其余党授荣州长史】丁伯桂【字元晖莆田人嘉泰中第进士绍定初史弥逺擅国留提辖杂卖塲六嵗迁宗学博士论事戅直无所附丽端平中与李宗勉同除监察御史居言路二年鲠论劘切迁中书舍人韩休除节钺伯桂封还词头嘉熈中拜给事中方论驳余天锡召命而卒赠通议大夫】
　　丁琏【字玉甫番禺人少有才名杜门读书如坐山谷讲明经学逺近从之受业者罗屦于外元丰二年登时彦榜进士始授融州司戸嵗祲民相聚为盗立法赈济邑境获安监司以功列荐于朝迁宣教郎寻拜大府丞兼知杂库改朝议郎赐银鱼】
　　丁从龙【泰宁人有勇好义绍定三年率乡兵击走冦盗功授保义郎端平二年领兵淮安城下与敌大战攻破土城敌兵奔溃克复淮安转忠翊郎其年秋遇盗于梧州懐集县战死朝廷褒赠立庙祀之】
　　丁宗魏【金坛人嘉定间第进士以从政郎再令扬子县兼义武民兵军政时金人冦仪真人情汹汹欲渡江以避宗魏独不肯曰守御之臣诚死封疆敌至而遁孰为之守卒不聴乆之建同爱堂脩州志二十卷以行世累官朝奉大夫知广徳军】
　　丁大全【字子万镇江人面蓝色嘉熈二年进士调萧山尉有及民之政旋致改行寳祐间累官右丞相侍御史沈炎右正言曹永年相继论劾大全假刑威以箝天下之口挟爵禄以笼天下之财窜置新州移徙海岛将官毕迁护送舟过藤州挤之于水而死】
　　丁时习【字行可邵武人初试有司不合遂弃举业乡朝贵有以书荐于有司俾自持谒时习叹曰使我能俯仰人不烦书矣屏去弗视晩年节益髙文益竒未尝以贫窭见辞色】
　　丁黼【成都制置使也嘉熈三年北兵自新井入诈竖宋将李显忠之旗直趋成都黼以为溃卒以旗
　　榜招之既审知其非领兵夜出城南迎战至石笋街兵散黼力战死之】
　　丁隲【字公防武进人嘉祐进士以经学倡后进尤长于易春秋为文自成一家官至太常博士右正
　　言有文集二十卷】
　　丁易东【龙阳人举进士为编脩官入元数徴不起注周易传疏以便学者建石坛精舍教授生徒
　　资以廪费事闻赐额沅阳书院授以山长】
　　【金】丁暐仁【宛平人冲澹寡欲好学无倦举进士调武清县丞诣学校召俊秀子弟教之迁和川令先
　　是羣小越法暐仁申明法禁奸吏屏息累迁陜西转运使】
　　【元】丁好礼【蠡州人精律算累官戸部侍郎京畿漕运使立漕运成法人皆便之寻陞戸部尚书好礼善搏节浮费以足国家之用拜叅知政事后以论议不合谢政天兵入京城或劝其谒大将好礼叱曰我以小吏致位极品所以报国惟一死耳大将召好礼不行畀至齐化门抗辞不屈而死】
　　【明】丁鹤年【其先西域人元末因父兄游宦寓居武昌县之西山博学能文辞尤长于诗性耿介不混
　　于尘俗年九十终于家有诗集传世】
　　丁义【字宜民号芸屿洪武间膺荐命赋皇都秋晓诗授乐平知县赋中秋诗有共防民鉴无尘染不
　　犯秋毫有兎知之句陞刑部主事有康山诗集】
　　丁豫【字叔寛海盐人洪武应聘至京论治道称防授江西按察佥事子麒以文名麟官工科给事中
　　监察御史】
　　丁普郎【黄陂人从征陈友谅有功授行枢宻院同知复与友谅战死于鄱阳身被十余创首脱犹
　　执兵若战状直立不仆赠柱国上将军封齐阳郡公从祀康山忠臣祠】
　　丁玉【洪武初任广西等处行中书省叅政兼都卫指挥使以仁恵为政军民悦服】
　　丁显【字彦伟福建人洪武进士第一博通经史援笔立成国朝状元及第自显始】
　　丁恕【南陵人徳性敦厚仗义轻财尝于邻居壊垣得白金首饰一囊询其实还之乡人皆称其有徳子镃聪敏力学累官两浙都转运盐司使以防能著称朝廷嘉之赐衣楮币锡宴礼部后陞刑部左侍郎】
　　丁璿【江寕人立心平易行已安详永乐初登进士第改庶吉士擢工部主事宣徳中为监察御史歴
　　陞都察院右副都御史】
　　丁铉【字用济丰城人永乐中进士除太常博士歴刑部员外郎正綂初陞刑部右侍郎扈从北征而
　　亡赠本部尚书録用其子】
　　丁俊【字秉存丰城人永乐进士任御史巡按福建食惟豆腐人谓之豆腐御史都御史毎举之以励
　　群属以刚直忤权贵致仕】
　　丁毅【无为人永乐间进士授翰林院庶吉士頴敏过人性刚直时武臣有纪纲者多弄法势倾中外众莫敢忤独毅毎侍朝直言与抗纲服其直竟不能挫时人咸以二鲍拟之其不畏权势多类此年三十二卒于官】
　　丁镃【字永时永乐间举楷书入胄监擢戸部主事歴官两浙都转运盐司使正防甲子以防能受褒
　　就赐袭衣楮币累迁刑部左侍郎致仕卒】
　　丁资【南直人进士授戸部主事陞郎中知府进两浙都转运盐使歴官清白自将及为运使益励
　　其操一钱不私朝廷察其防擢刑部左侍郎以旌之】
　　丁泉【汀漳守备都指挥天顺六年盗贼窃发泉率兵守御贼不敢窥继而贼炽提兵深入攻破贼垒
　　奋身力战死于阵敕祠曰褒忠】
　　丁镛【字凤仪上元人成化己丑进士任南京刑部主事至郎中出守兴化尝断疑狱人以为神未乆
　　致仕性嗜文学耽诗尤爱佳山水多宿山寺盖清逸之士也】
　　丁玑【字玉夫丹徒人初为御史上疏谏用万妃宪皇怒逮系命击齿落玑毅然不为动后擢宪副提
　　广东学政死于溺家业萧然曽未尝入念】
　　丁积【字彦诚宁都人成化进士知新防县始至问民俗见讼牒倥偬好越诉乃下教令申明约束抑
　　强扶弱茍罹于法虽日侍左右不少贷日究心民事劳瘁卒于官】
　　丁凤【字应韶蠡县人成化丁未进士歴戸部侍郎】
　　丁溥【字原敬华亭人成化己丑进士第二歴编脩】
　　丁致祥【字原徳武进人正徳戊辰进士歴叅政】
　　丁湛【字子一金坛人嘉靖乙丑进士歴按察使】
　　丁璿【字希甫蓟州人嘉靖戊戌进士歴按察副使】
　　丁士美【字邦彦清河人嘉靖己未进士第一歴吏部左侍郎兼学士赠礼部尚书谥文简】
　　邢【河间商音周公第四子封于邢传所谓邢茅胙祭周公是也子孙以国为氏】
　　【周】邢蒯聩【齐臣崔抒弑庄公蒯聩使而返驱之将入死而报其君其仆曰君之无道也四隣诸侯莫不闻也以夫子而死之不亦难乎蒯聩曰吾闻食其禄者死其事吾食乱君之禄矣又安能治君而死之遂驱入死其仆曰人有乱君人犹死之我有治长可无死乎乃结辔自刎于车】
　　【汉】邢绥【司空】
　　【三国】邢颙【字子昂河间人举孝防司徒辟皆不就从田畴游积五年曹操辟为冀州从事颙时人称曰徳
　　行堂堂邢子昂后仕魏除行唐令累迁尚书仆射】
　　【晋】邢峻
　　【南北】邢祐【鄚人少有学尚知名于时仕魏为平原太守赐爵成平男】
　　邢峦【祐从孙少好学守贫励节博览书史有文才干略仕魏累官散骑常侍兼尚书终殿中尚书弟伟尚书郎中晏博涉经史官至沧州刺史晏初例得一子解褐乃举弟之孤慎为朝请兄之孤昕为通直常侍】
　　邢才【少为盛名鼔动京洛文宗学府独秀当年足为一代之模楷也】
　　邢晏【字幼平位沧州刺史为政清净吏人安之】
　　邢产【字神寳佑子善属文少作孤蓬赋为时所称举秀才除著作佐郎】
　　邢蚪【字神彪佑从子为尚书左丞凡所紏正台阁肃然孝文因公事与语问朝觐燕享礼蚪以经对】邢臧【字子良蚪子北魏永安初除东牟太守清慎奉法吏人爱之和雅信厚有长者之风为时人所
　　爱敬累官乐安太守】
　　邢邵【字子才蚪子十歳能属文日诵万余言名动衣冠雕虫之美独歩当时毎一文初出京师为之
　　纸贵仕北魏为中书令】
　　邢峙【字士峻少学通三礼左氏春秋仕齐文宣帝为国子助教以经入授皇太子峙方正纯厚庖人进太子膳菜有邪蒿峙令去之曰此菜有不正之名非殿下宜食文宣闻而嘉之】
　　邢昕【字子明臧之子昕幼孤好学早有才情解褐荡冦将军累迁太尉记室参军】
　　【唐】邢君牙【乐寿人以战功歴果毅折冲郎将徳宗出狩奉天君牙率兵赴难封河间郡公李晟在凤
　　翔数行邉常以君牙守晟入朝代为节度使屯耕讲战吐蕃不能侵】
　　邢文伟【全椒人咸亨中为太子典膳丞太子罕接宫臣文伟上书曰古者太子既冠有司过之史彻膳之宰今史既阙官宰得奉职谨守礼经以闻后右史阙髙宗曰文伟切谏吾儿此直臣也逆授之累迁凤阁侍郎】
　　邢审容【穆宗时摄中都县事博学能文鼎新圣庙】
　　邢和璞【得仙与崔司马有旧崔病经年且死一日卧室闻北墙有斸声七日不已窥之有人立云
　　邢真人处分开此司马厄】
　　邢济【干天初为桂管经略使时西源蛮叛济击平之擢为防御使】
　　邢羣【字涣思防昌五年自戸部员外郎刺处州政尚严明吏人畏之在任刑清事简束缚黠吏抚辑
　　良民冗事弊政必务尽防其根株而后已去之日老稚泣送于途】
　　邢象之【诗人】
　　【宋】邢昺【字叔明鄚人应九经廷试日召至外殿讲比师二卦又取羣经发题太宗嘉之擢上第真宗朝
　　授翰林侍读学士寻陞刑部尚书及卒真宗以宫邸旧僚临丧殒涕】
　　邢惇【字君雅雍邱人尝举进士不中慨然有隠遁之意真宗幸亳州以布衣召对问以治道惇不对
　　真宗问其故惇曰陛下东封西祀皆已毕矣臣复何言真宗大悦】
　　邢焕【字文仲开封人以父任调汜水县主簿累迁枢宻都承防屡奏马伸言事切当宗泽忠劳可倚
　　黄潜善汪伯彦误国其言多所禆擢保静军承宣使】
　　邢昂【太原人髙蹈不仕时宰相冦准文彦博王曙陈尧佐范仲淹咸雅重之】
　　邢绎【郑人父倞宋知鼎州因家焉绎以防入官连倅五郡后倅襄与帅争疑狱因不仕起知兴国军
　　秩满归武陵号复庵居士】
　　邢恕【字和叔河东人从伊川学吕公着荐为崇政殿説书元祐初除御史后谪随州】
　　邢居实【字敦夫恕子有文早夭蘓子瞻云敦夫自为童所与交皆诸公长者百不一见遂与草木共尽黄鲁直云谢师复年未二十文章不类少年语方行万里出门而车轴折甚矣敦夫似吾师复也且有絶句云诗到随州更老成江山为助笔纵横眼看白璧埋黄壤何况人间父子情】
　　邢焘【嘉定中十二年己卯以通直郎出守政尚寛平才足立事濬九里河成外内之河渠咸有成绩
　　桥梁舍馆园池器物之饰厘然一新】
　　【辽】邢抱朴【应州人父简刑部郎中抱朴好学博古与弟抱质俱受经于母陈氏保宁中抱朴累官翰林学士承防叅知政事尝按察诸道黜陟守令大协人望官至南院枢宻使抱质亦官至侍中】
　　【元】邢飞翰【霍州人性刚果以荐为内御史巴延専政飞翰面质其非叅议富珠哩姧邪复廷劾之后以两淮盐运使同知致仕元末兵乱被执不屈而死追封工部尚书谥忠义】
　　邢秉仁【延祐中广平路总管平反寃狱发摘奸防典学劝农善政甚多】
　　【明】邢昭【洪武八年来司新防税贫而能亷介而冇守月攴俸饘粥不充或日中无食人遗之米亟命持
