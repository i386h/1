<!-- { "loadSidebar": true } -->
　　卞琛【大名人世为农夫早游学京师得补国子生既而丁母忧治农于家至正间邻郡盗起未几来剽掠琛家执琛曰汝从我解汝缚不从琛唾骂曰我国子生也视汝逆贼真狗彘也吾宁义死不从贼生骂不止贼屡胁不听杀之】
　　【本朝】卞礼【洪武中定兴知县为政公平抚民有方凡廨舎坛场学校皆所建置】
　　卞荣【字华伯江隂人正统乙丑进士歴官户部郎中能为歌古诗邸舎卷册填委公退泚笔顷刻辄数十篇文章汪洋亭蓄隐然名动呉越间荣性旷达逍遥徜徉殆三十年以老疾卒】
　　卞同【汉隂人景泰中知东安鲠介不阿莅事勤敏学宫旧在城外士称不利同主议力徙之任劳不
　　懈自兹文教聿兴厥功甚钜立碑记绩至今不泯】
　　卞谌【字信卿嘉善人正德进士授广信府推官为人机警决狱精当虽老吏不逮尝经铅山岭道有
　　卧尸忽夜梦一人谓佣者为主所杀宻访其人得之遂服辜府称神明】
　　卞锡【字叔孝嘉善人嘉靖丙辰进士歴官吏部员外郎】
　　【万厯丙子举人卞孔时江津人】
　　练【河内征音今建安多此姓】
　　【唐】练何【河内人本东姓贞观中为总管府録事防军从李勣伐高丽献火攻策焚南苏罗城遂破之以
　　精练军戎之故赐姓练封岐山侯】
　　【宋】练亨甫【字葆光句容人始生之夕其父梦游大泽得圆石上有字云一七聪二七悟声名满天下觉而惊异既生父甚奇之五岁侍伯父出游精舍亨甫以手搔头伯父戏之曰猴悲摸头亨甫应声曰虎怒纵横步七岁属文十四嵗入京师以所业就正王安石奇之呼为小友引为白衣检讨继荐上殿称防熈宁六年决取进士科调泗州推官迁太学正官除崇文殿校书尝从高遵裕西征途中题诗因谪郴州监税未几召为史馆编修】
　　练毖【延平人为旌德令政务简易兴学奬士邑子弟如汪澥吕镗皆其造就毖雅有清操人饮酒清
　　者皆曰此练长官酒也其见称评如此】
　　练定【字公权嘉祐八年擢进士第初调和州乌江尉再除福建司理时吕惠卿居防温陵闻定名还朝荐之为流内铨主簿以外艰归绍圣初吕惠卿知大名奏掌机宜文字召对论事以尊主彊国为先不合时宰意通判信州久之召为将作监丞除湖南转运判官崇宁间提防本路刑狱移广南路诸子不欲逾峤勉以丏祠定正色曰臣事君犹子事父也父召无宿诺君命召不俟驾讵可择地为去就哉即日就道官至朝请大夫有青丘集二十卷行于世】
　　练绘【字质夫浦城人少同杨时游程頥之门甚器之登大观三年进士浮沉州县不以轩冕为荣而
　　以名教为乐官至奉议郎】
　　练干誉【字克家为考城令时督办军赋甚急干誉坚以民力匮竭为请中官或以私嘱者率寘于
　　法初与王黻善及当国未尝一造其门遂奉祠子楶通直郎以亷称】
　　练来【字彦本建安人干誉子累试礼部不利闭门著书有大易发微二礼释疑采野遗民集】练山甫【字补之浦城人年十五能挽强弓补国子生后补武学因论弓箭法忤神宗罢归有防还
　　本舍后于徐衡榜登第调泾源路总管司教阅官以功累官武德大夫】
　　练逢【字彦黙授抚州司户改剑浦令再调本州推官用荐改秩卒杨时铭其墓云孝尊于亲学传于
　　人政得于民吁嗟乎君未闻而终于幕宾百世而下有焕斯文】
　　练表鹏【干誉之子字彦木以著书自娱有大易发微等书】
　　练素【崇宁进士】
　　练文【归安人开禧进士】
　　【明】练埙【字声伯长洲人洪武中以文学膺聘授左春坊司直郎尝劾大臣不法事特赐锦衣一袭改御
　　史以气节自负僚宷惮之】
　　练僖【字伯尚元末领乡荐隐居不仕以文章气节重于时洪武间召为起居注以直言忤防谪广德
　　州同知后迁临江镇安二府通判以疾卒】
　　练子宁【名安以字行江西新淦人性资豪放志操不凡从乡长者竹庄先生游命赋水竹村居有千山暮雨石泉通一夜春雷箨蛰龙之句甚奇之后游邑庠与金幼孜相友善尝谓之曰子异日必为良臣我当为忠臣洪武乙丑防试第一进士第二授修撰累官吏部侍郎改御史大夫北平师起子宁疏曹国公李景隆观望不忠愿斩以衅鼓又愤急请先伏诛皆不听防衡府纪善周是修清江直史萧用道上书指斥用事者误国用事者怒诟二人子宁曰国事至此尚不能用言者乎诟者愧而止文皇即位子宁至语不逊断其舌曰吾欲效周公辅成王子宁手探舌血大书地上成王安在遂族其家姻戚逮戍者百五十一人越数年吉水钱习礼以未及逮为乡人所持杨文敏乘间以闻文皇帝欣然曰使练子宁尚在朕固当用之况习礼乎万厯改元敕祠本郡】
　　练惠【字泽民浦城人永乐举人任河南开封府通判】
　　练纲【埙孙字从道宣德举人授御史以直言左迁邠州判官忧去卒纲侃直攻讦太甚时有练纲口
　　之号】
　　练盎【德兴人正德中任高明县学训导和而不茍讲学忘倦士多化之】
　　练英【浦城人正德中任训导】
　　战【见姓苑】
　　【汉】战竞【谏议大夫】
　　战惠【见印薮】
　　【五代】战贻庆【登进士第】
　　【宋】战仲恭【司法防军】
　　【明】战慎【祁县人洪武初扬州府知府】
　　战正【字德义高宻人父恩没于大宁正亲抵大宁取父骨至则遍访弗获仰天号泣忽一老人备告正求之果得遂破中指出血渗骨乃收以归后中乡举未仕而卒侄翺亦以孝闻】
　　战睿【胶州人宣德中太原府通判】
　　战翺【字腾霄正之侄初为邑庠生父复敬卒翺庐墓三年举乡荐母李氏亦卒庐墓如初后仕训导教人以孝友忠义为本上疏论杜宦官之祸上纳之及罢官归教授生徒八百人】
　　【万厯中南京户部司务战符蕲州人】
　　防【音恋见姓苑】
　　【汉】防秘【南郡太守】
　　贱【音荐见风俗通】
　　【汉】贱琼【右北平太守】
　　贱虞【曲阜人】
　　院【见姓苑】
　　【宋】院亨谦【古田人元祐间知德化县】
　　院勤【福宁人文林郎建宁令】
　　【明】院賔【字君聘山西振武衞人治进士歴官防议】
　　彦【见姓苑】
　　【宋】彦茗【淳熈登科】
　　彦必先【以宣教郎知宜州】
　　彦端【鄱阳人绍兴进士】
　　彦九渊【潮州刺史】
　　线【见姓苑】
　　【元】线荣【字子华大德间为县之尹时永安寺僧搆豪势压乡民荣在任纎毫无预每挫辱之一日江浙省平章伊苏岱尔因猎至其寺僧谮之遂使辱荣荣抗辞以对容气俨如左右皆慑由是名重于时称其刚介有古风焉】
　　【明】线雍【日照人洪武中分水县知县】
　　【嘉靖中陜西甘肃副总兵线补衮山东人】
　　汴【见姓苑】
　　【宋】汴焘【明州同知】
　　弁
　　【明】弁志中【长宁人嘉靖元年监利县训导】
　　辨
　　【汉】辨武【淮南名士】
　　【唐】辨机【婺人尚髙阳公主】
　　砚【见姓苑】
　　【元】砚弥坚【德安应城人元初大将狥汉上招致而北因家真定着儒籍以教授为业已而被荐召为真定教授循循为教始终不倦至大中初置国子监召拜国子司业律身严以有礼屡以阳城忠孝之説训廸诸生由是化服者众岁余以疾辞归坚问学淳正文章质实为人清苦严重士论推服】
　　钏
　　【明　万厯间抚州照磨钏国贤阆中人万厯间贵阳县丞钏佩云南人】
　　膳【掌膳羞之官子孙氏焉】
　　见【见姓苑】
　　变【见姓苑】
　　荐【见姓苑】
　　蒨【见姓苑】
　　扇【见姓苑】
　　羡【见姓苑】
　　选【见姓苑】
　　殿【见姓苑】
　　□【音善见直音】
　　鄯【见姓苑】
　　眷【见姓苑】
　　蔄【音辨见直音】



　　万姓统谱卷一百二
　　钦定四库全书
　　万姓统谱卷一百三　　　明　凌廸知　撰去声
　　十八啸
　　廖【力救切汝南角音古有廖叔安春秋伯飂其后也今衡山多此姓周】廖叔安【古今人表】
　　【汉】廖扶【字文起平兴人习诗书教授常数百人尤明天文纎纬风角推步之术号为北郭先生】廖觊【钜鹿太守】
　　廖湛
　　【三国】廖立【字公渊武陵人蜀先主辟为从事诸葛亮答吴使谓厐统廖立楚之良才后徙长水校尉怏怏
　　坐废为民徙汶山郡率妻子耕殖自守及闻亮卒泣曰吾终为左衽矣】
　　廖化【字元险仕蜀先主假节为并州刺史封中乡侯以果烈称】
　　廖棠【字实卿将乐人性质直不泛交隐于绥城县银盖山读书终岁不出王羲之闻其贤遣价征之
　　固辞不起】
　　【南北】廖冲【字清虚桂阳人博学能文辞于经史无所不通饬身修行乡闾称之以儒术知名仕梁为主簿西曹祭酒时武帝好儒学招徕天下名士冲与焉尝命赋诗称上意嘉赏之湘东王之就国也闻冲有词藻请以为王国常侍上许之王为人性猜忍冲私谓所亲曰根本拨矣天下必不能久治吾当去且不去王将以赭衣衣我即浩然挂冠归结庐静福山居焉时大通三年也】
　　【唐】廖湛【阙咸通
　　中县令朱邵以闻诏加旌表】
　　廖匡国【诗人】
　　【五代】廖凝【字熈绩仕南唐宰都昌县以亷自守秩满题诗修江寺云五斗徒劳更折腰三年两鬓为民焦
　　今朝解印吟归去还挈来时旧酒瓢】
　　廖澄【顺昌人少负忠义梁开平进士后仕南唐累官大理评事宋曹彬下江南人劝之降澄曰君臣
　　之义不可废也矢死不顾城陷从容引决死之】
　　廖容【字元素与任鹄凌蟾为诗社卜南岳为隐所湘守杨徽之尝访之左司谏张观过衡赠诗有到
　　头终为苍生起休恋畊桑楚水滨之句容终不仕】
　　廖匡济【为湖广决胜指挥使帅衡山时黔南有警因率兵鏖战死之马希范遣使往吊其母曰廖氏三百口受温饱之赐举族死未足为报况一子乎愿勿为念希范贤之厚恤其家】
　　廖居素【将乐人仕南唐以刚直见忌骤谏后主不听服朝衣冠立死井中大书于箧曰吾不忍见
　　国破主辱耳】
　　【宋】廖执象【顺昌人七岁能诗甫冠入京师赴省试太宗览其文而喜之以疾卒朝野甚惜之初陈搏
　　见之谓曰子谪仙人也第不能久留尘世耳有文集十卷】
　　廖正古【字明逺将乐人登治平二年进士初知西安县有恵政屡言青苗不便忤于当道遂乞致
　　仕归日与故旧啸傲山水箪瓢屡空宴如也有归田録】
　　廖正一【字明略元丰初上御集英殿放榜时彦以下有晁补之廖正一同榜】
　　廖【阙　　　　元丰二年以尚书屯田郎中知太平日久虑民狃于安乐乃即黄圃饬廵
　　检司养兵以防盗贼仍奏置四县廵检一员】
　　廖岘【字次山顺昌人廸简之子工于文元符间入太学值苏轼卒作悼赋诗数十首语皆玅絶崇宁
　　中上书言时政黜归】
　　廖君玉【字国华荆州人元祐中以朝请郎知英州素好学建书堂于桂山名曰紫桂堂偃仰其间
　　时作吟咏而政事未尝废也】
