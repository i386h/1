<!-- { "loadSidebar": true } -->
　　王琚【懐州人明天文象纬方补诸暨县主簿过谢东宫太子遽召见太子喜恨相知晚帝于琚眷委
　　特异与大政事时号内宰相歴九州刺史】
　　王师范【朱全忠围凤翔昭宗召方镇赴难王师范闻之哭曰吾为国守藩君危不持可乎乃与杨行密连盟遣将张居厚李彦威以甲槊二百舆绐为献者及华州先内十舆阍人觉众擐甲噪杀全忠守将娄敬思是时崔方在华闭门拒战执居厚还全忠】
　　【五代】王周【晋髙祖天福中为贝州泾州节度使泾州张彦泽为政苛虐乃更为寛恕问民疾苦去其苛弊
　　二十余事民皆服归歴迁武胜保义义武成徳四镇皆有善政】
　　王思同【后唐愍帝时为右武衞上将军从珂引兵东至昭应前锋追执思同从珂责曰罪可逃乎思同曰非不知从王而得生恐终死不能见先帝于地下从珂媿其言乃杀之】
　　王彦章【字子明郓州夀张人为行营先锋马军使骁勇絶伦毎战用二铁鎗皆重百斤一置鞍中一在手所向无前时人谓之王铁鎗及败于中都为唐将鲁可素所擒彦章武人不知书尝为俚语谓人曰豹死留皮人死留名其忠义盖天性也唐庄宗多方谕之不屈遂见杀】
　　王【阙徐州滕人少壮勇应募唐禁军晋开运中陜州契丹南侵归汉为绛州防御使周封阙国
　　公宋封韩国公以太子太师致仕】
　　王顔【南唐人以讨东瓯功擢髙安令从加游奕　伐马　　四十城得兵八九万先是唐改靖为未几改筠已而废至是李璟特复筠州以宠顔授金紫光禄大夫检校司徒持节筠州诸军事守刺史兼御史大夫上柱国大原县开国男食邑三百户保大十年六月到任时　　入境顔率义武八千余备御阙以环城市民赖以安】
　　王朴【字文伯东平人少举进士为校书郎周世宗即位迁比部郎中献平边防迁左谏议大夫知开封府事转端明殿学士时世宗欲平一天下朴言用兵之防先江南而后河东世宗见其议论伟然益以为奇引与计议天下事无不合迁枢密副使显徳中诏朴定钦天律考正雅乐及卒世宗临其丧恸之赠侍中】
　　王殷【大名人事母以孝闻晋时以战功累为奉国右厢都指挥使后从汉髙祖讨杜重威先登力战矢中其脑镞自口出而不死髙祖嘉之以为侍衞步军都指挥使出帝时以左右谗欲诛之遂附郭威破汉威以为邺都留守寻以恃功骄恣被诛】
　　王忠顺【晋江人初闽王延义为朱文进所杀忠顺与留从効董思安等谋诛文进所署刺使黄绍颇奉建州黄延政为主后南唐攻建州忠顺复与思安领兵赴难战数不利城陷忠顺力战死之】
　　王景仁【合肥人从杨行密起淮南骁勇刚悍临敌常以身先之后仕梁为宁国军节度使加同中
　　书门下平章事】
　　王安【庐江人初事杨行密为亲兵行密尝升髙望敌安捧卮器侍侧忽阵旁有执槊者疾趣行密安置卮于地取弓射之一发而殪徐纳弓弢中捧器如初行密竒之因加奬抜累迁袁州刺使歴典数郡皆以沈黙寛厚为理南唐初为神武统军】
　　王仁镐【冈人仕周累官至枢密副使后为安国军节度郡有盗镐遗以束帛谕之盗悉遁去宋初
　　加检校太师】
　　王易简【万年人唐末避地山谷间梁初既举进士复隠华山后唐时召为右拾遗以上书忤防出为邠州推官周显徳中以太子少保致仕宋初加少傅卒子景让举进士官至尚书郎】
　　王处讷【洛阳人少时有老叟煮石如麫令食之且曰汝性聪慧后当为师处讷留意星厯占之学避地太原汉时累官尚书博士判司天监事周祖入汴尝问以刘氏祚短事处讷曰汉祚犹永第以髙祖多报讐杀人所以运祚不长周祖蹶然太息后拜司天监】
　　王承华【雅州人前蜀魏王宗侃之子母崔氏梦周公山神牵五色兽逼其衣遂生承华后有异僧见承华抚之曰老僧所居周公山佳气减半乃朶零此子耶后节制洋州入洛为行军司马】
　　王环【孟蜀凤州节度使周世宗攻之为环所败世宗决意攻之及秦成阶三州已降环独坚守世宗
　　以书招之环不答至力屈乃就擒世宗谓环忠其所事嘉叹之】
　　王景【掖县人少倜傥善骑射仕唐及晋累破契丹官至同平章事周祖即位加侍中景起身行伍素无智畧临政不尚刻削民有讼必面诘非大节即论而释去民便之封褒国公世宗时有功徙镇秦州宋景隆初来朝加太保卒追封岐王然性谦退能折节下士】
　　王仁裕【汉阳人唐废帝时召令随驾一时诏书皆出其手汉初充翰林承防兼知贡举为兵部尚
　　书周初迁太子少保所着有紫泥集西江集入洛集共百卷】
　　王白【冀州人明天文善卜筮仕晋为司天少监辽太宗入汴得之凡决祸福无不中保宁中歴彰武
　　兴国二军节度使撰百中歌行于世】
　　王延嗣【光州人唐亡梁太祖拜王审知中书令封闽王延嗣力谏曰义不帝秦此其时也时强藩巨镇僭号审知有效颦之意延嗣极谏审知虽不乐其言然终其身不失臣节延嗣之力也】
　　王宗夀【好学工琴奕喜道术王衍立宗夀为太子太保奉朝请以炼丹养气自娱后为武信军节度使唐师伐蜀所在迎降独宗夀不降衍死出诣京师上书求衍宗族葬之明宗嘉其忠以为保义将军行军司马】
　　王居岩【当涂人为骁衞长史遭乱弃官归居青山杨行密据淮南以兵迫起之居岩散遣其家人而以一身归行密授湖州别驾一日行密大会失居岩急使人掩其家无一人在者后有人于嵩山见空石室询其旁或云有道人王居岩居此去而莫知所终】





　　万姓统谱卷四十三
<子部,类书类,万姓统谱>
　　钦定四库全书
　　万姓统谱卷四十四　　　明　凌迪知　撰下平声
　　七阳
　　【宋】王彦超【临清人性温和恭谨能礼下士五代时歴仕晋汉周累官河阳三城节度使以功加检校
　　太师领数镇皆有功宋初加中书令后封邠国公】
　　王祐【莘县人祖言唐黎阳令父彻后唐进士官至左拾遗祐性倜傥有俊气仕为殿中侍御史累官
　　兵部侍郎卒长子懿举进士尝知袁州有政绩】
　　王昭素【酸枣人笃学有志行为乡里所称聚徒教授尝着易论二十三篇太祖召至赐坐令讲易
　　因访以民间事深见嘉奬拜国子博士致仕】
　　王溥【字齐物祁县人父祚周宿州防御使溥汉时举进士第一仕周为中书侍郎平章事宋初位司空太宗时晋祁国公卒諡文献溥藏书万卷长子贻孙徧览之累官右司郎中幼子贻永庆厯中拜相】
　　王全斌【太原人初仕周右厢都指挥使宋初为西川兵马都部署平蜀有功全斌轻财重士寛厚容众军旅乐为之用初入蜀时太祖尝因大雪解所衣紫貂裘帽遣使驰赐焉】
　　王明【字如晦成安人仕周歴清平郾城二县令宋初知荣州以清正持身而徳惠及民太宗召拜谏
　　议大夫累官礼部侍郎知真定府子挺扶并进士及第皆知名】
　　王显【开封人少给事晋邸即位补右班殿直未几数加进擢太平兴国八年除宣徽南院使兼枢密副使淳化二年罢为节度使咸平二年枢密使三年罢复建节卒年七十六赠中书令子希逸太常博士直史馆希范并迁官】
　　王延徳【东明人曾祖芝濮阳令祖璋相州録参父温石晋末契丹内冦率乡豪捍蔽里人徳之延徳素谨慎事太宗真宗累官至东京旧城都巡检使所着好撰集近事掌御厨有司膳録掌皇城有纪事録从郊祀则有南郊録及治郡则有奏报録】
　　王嗣宗【字希阮汾州人曾祖同节寳鼎令祖待价汾州防御推官父梦证成州判官嗣宗开寳末进士第一累官枢密副使卒諡景庄嗣宗能睦宗族着遗训戒子孙勿得析居所着有中陵子三十卷】
　　王仁瞻【字子丰方城人性倜傥仕为武徳使知秦州累迁宣徽北院使判三司后从太宗征太原
　　加检校太傅】
　　王延范【江陵人形貌竒伟喜任侠家富于财父保义为髙氏武泰军留后髙从诲奏署延范太子
　　舍人太平兴国中为广南转运使】
　　王克贞【庐陵人南唐进士累官光政院副使宋初授太子中允知汉州太宗闻其有文词命直舍人院诰命典正时人推之修太平广记总类出知滑襄梓三州所至皆有善政】
　　王着【字成象成都人父贲仕王建为雅州刺史父景瓌为万州别驾着在蜀以明经及第入宋授隆
　　平主簿累官至殿中侍御】
　　王继英【开封人少为笔吏赵普罢相常从者去继英奉事愈谨普复相以补中书省官真宗在襄邸为前导即位擢引进使未几除宣徽南院使景徳二年枢密使三年薨年六十一赠侍郎諡恭懿】
　　王继勲【陜州平陆人初仕周歴宪麟等州刺史宋初授道州刺史上南汉可图状王师南伐以为贺州道行营都监继勲有武勇在军阵常用铁鞭铁槊檛军中目为三铁王】
　　王贵【太原人累官都指挥使太宗时从潘美北征颇立战功及从杨业为辽兵所围亲射杀数十人
　　矢尽张空拳又击杀数人遂遇害时年已七十三矣】
　　王化基【字永图真定人仕为左拾遗擢谏议大夫御史中丞太宗问边事对曰治天下犹植木根本固则枝榦不足虑朝廷治则边鄙何患不安官至防知政事卒諡正献子学正累官防政】
　　王荣【定州人少有膂力事太宗于晋邸累官侍衞马军都虞出为定州行营都部署真宗时以功迁至右衞大将军领昌州防御使荣善骑射引强注屋栋矢入木数寸时人目为硬弓】
　　王济【字巨川饶阳人父恕后唐时童子及第开寳中知秀州会盗起城陷为盗所杀将并害济济伏柩号恸谓贼曰吾父已死吾安用生为但恨力不能杀汝以报讐耳贼义之舍去济擕父骨匿山谷间既而官军大集济脱身谒其帅朱乙陈讨贼之计乙嘉之遗以束帛奏假驿置遣归景徳四年拜本曹郎中出知杭州】
　　王沔【字楚望齐州人太平兴国二年登进士第八年签书枢密院雍熙三年改副使端拱元年防知政事淳化元年罢卒赠工部尚书沔辨慧苛刻尚数多诈视士大夫犹视吏卒唯以甘言恱人而进退皆非物望初与张齐贤同在枢府不协及齐贤同防知政事颇不自安因王禹偁请中书本防不得接见宾客许于政事堂同见沔喜即奏行谢泌疏驳而止上知沔意因切责罢之沔冒货虽亲旧未尝毫末相及唯声音清畅上亲试举人多命近臣读之所读常得八九】
　　王彦升【本蜀人唐同光中移家洛阳补东班承防歴晋周官至龙楗军都虞宋初累官原州防御使西人畏之不敢犯塞太祖以其专杀韩通终身不授节钺改原州防御使羌人有犯法者割其耳而任之戎人畏服一方安静】
　　王汉忠【彭城人少豪荡有膂力太宗时为殿前指挥使累迁侍衞马军都指挥使契丹掠中山往
　　御之追杀甚众汉忠有识畧轻财乐施崇儒好文名称甚茂卒赠太尉】
　　王信【字诚之太原人少勇悍真宗时应募以擒贼功补龙神衞指挥使累功迁保州刺史王则反为
　　贝州城下都总管城破则遁信率兵执则而还拜感徳军节度观察留后】
　　王禹偁【字元之钜野人九岁能文太宗朝举进士为右拾遗尝献端拱箴及御戎十防文章独步当时累迁翰林学士所着文集有五十余卷子嘉祐第进士官至殿中侍御史曾孙份进士甲科官至戸部侍郎】
　　王彬【固始人淳化中进士为雍丘尉通判筠州推恩行利刬烦去蠧后歴陜西转运使迁知太常少
　　卿】
