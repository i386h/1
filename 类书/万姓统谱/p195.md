<!-- { "loadSidebar": true } -->
　　代宗立拜相领常平使理财甚有绩効后为杨炎所诬赐死天下以为寃】
　　刘允济【巩人少孤事母孝工文辞与王勃齐名举进士累迁左史直文馆为著作佐郎修国史
　　迁凤阁舍人寿州刺史以清白称入为修文馆学士】
　　刘易从【徳威次子累迁彭城长史永昌中为酷吏周兴诬以死罪将刑百姓奔走争解衣投地曰
　　为长吏祈福有司平直乃十万余言】
　　刘昌【开封人善骑射天宝末从张介然讨安禄山累以战守功官至检校尚书右仆射南川郡王在
　　邉最乆所至率士垦田而军有羡食邉障妥宁卒赠司空】
　　刘餗【字鼎卿歴集贤院学士兼知史官终右补阙父子三人更莅史官着史例颇有法】刘太真【宣城人天寳中举进士官至刑部侍郎徳宗宴曲江为诗羣臣皆和第太真诗为首】刘迅【字捷卿歴京兆功曹叅军事尝寝疾房琯闻忧不寐曰捷卿有不讳天理欺矣陈郡殷寅名知
　　人见迅叹曰今黄叔度也刘晏毎闻其论曰皇王之道尽矣】
　　刘长卿【字文房河间人开元进士正徳中为监察御史以检校祠部员外郎为转运使判官知淮
　　西鄂岳转运留后有集十巻行于世】
　　刘邺【字汉藩句容人父三复为浙西观察使李徳掌书记邺六七歳能属文徳嘉之使与子共
　　学后为翰林学士伤徳以朋党抱诬死上疏伸其寃复官爵世髙其义】
　　刘海賔【彭城人以义侠闻为泾原兵马累立战功刘文喜叛攻海賔子光国击斩之封海賔乐平
　　郡王太子太保】
　　刘轲【沛人流离郴湘至韶家焉博学无所不通游长安为马植所竒遂登第歴官侍御史所着有春
　　秋指要翼孟子诸书数十卷摭言称其文章与韩栁齐名】
　　刘廷珍【彭城人以羽林军扈徳宗奉天屡立战功官左骁骑大将军封东阳郡王子沔迁大将军
　　擢泾原节度使亦累战功进金紫光禄大夫赐子一官】
　　刘商【字子夏彭城人第进士歴尚书虞部郎中免所着有刘虞部集十卷】
　　刘仁师【彭城人长庆中为陵令有惠政民为立遗爱碑迁屯田郎中兼侍御史刘禹锡称其理人
　　为循吏理财为能臣一出于清白故也】
　　刘暹【字士昭曹州南华人汾水刺史天资疾恶所至以方直为观察使所畏建中末召为御史大夫
　　宰相卢杞惮其严更荐前河南尹子颀代之暹终潮州刺史】
　　刘佐【滑州匡城人少倜傥不自业亡命从永平军稍为牙将李灵擢据汴州及佐袭取宋州诏以州遂其军节度使李勉表署刺史徳宗建中初宋亳节度李纳叛李洧以徐州归纳急攻之诏佐援洧大破纳兵斩首万余级进围濮州徇濮阳皆下降其守迁兵部尚书希烈攻陈州佐救之希烈走遂进取汴州诏加汴宋节度使陈州诸军行营都统佐本名洽由是赐名以褒宠之】
　　刘仁安【上蔡人仕为潮州刺史因家岭表生子谦累官封州刺史谦生隠唐末为留后梁开平初
　　兼静海军节度使封南海王】
　　刘廼【伊阙人少颖悟诵六经日数千言善文词为时所推徳宗幸奉天廼卧疾私第朱泚遣人召之
　　固称疾笃闻车驾幸梁州自投于牀下抟膺呼天不食卒諡曰忠惠】
　　刘沔【字子汪廷珍子少孤客振武节度使范希朝署牙将希朝竒之召谓曰后日必处吾坐希朝卒入为神策将迁大将军擢泾原节度使进检校尚书左仆射累立战功又进金紫光禄大夫赐一子官】
　　刘义【少任侠晩折节读书闻韩愈接天下士徒歩归之作雪车氷柱二诗出卢仝孟郊之右因持愈
　　白金数斤而去曰此谀墓中人所得不若与刘君为寿】
　　刘敬【字元漙彭城人资财巨万修徳不耀人莫知之家虽富利人之财不及怨施人之恵不望报长庆初有善相者曰不乆天期且至敬曰寿夭夭也先生其奈我何相者曰夫相不及徳徳不及度量君虽不寿而徳且厚于度量又寛夫一徳可以消百邪犹享厚禄而况寿乎后有女将适人抵维扬求女奴资行用钱八十万得四人焉内一人名兰孙者风骨恣态殊不类贱乃名家子也敬曰此女衣冠之后不可婢使乃备装资先女嫁之是夜梦一人曰我兰孙父荷君嫁女无以报今告天延君寿二十四年后过一年相者复至曰相君面可延二纪行何隂徳而至此敬曰无他不忍以贵为贱嫁一婢耳后果延二纪而终】
　　刘栖楚【镇州人累官右拾遗尝諌敬宗游畋以额叩龙墀血被面帝为动容复擢谏议大夫】刘蕡【字去华昌平人明春秋能言古今兴亡事擢进士第文宗时应贤良方正对防専论亲近嬖幸
　　言极切直遂被黜后昭宗因罗衮上言赠蕡右谏议大夫】
　　刘仁轨【尉氏人家贫好读书每画地书空以寓所习卒以通博闻仕为陈仓尉累迁尚书左仆射
　　五世孙瑑举进士擢翰林院学士宣宗时累迁同平章事】
　　刘瑑【字子全擢翰林学士时宣宗始复闗陇裁处丛繁诏书下捉笔遽成辞皆允切】
　　刘潼【字子固暹之孙举进士累官祠部郎中大中初讨党项羌军乏食宰相欲以潼为供军使防复河湟以潼为河湟供军按歴京兆山南有剧贼诏潼驰徃论什之潼挺身直叩其垒曰有诏赦尔罪盗皆列拜约潼就馆而降擢四川节度使加右仆射卒赠司空】
　　刘瞻【字几之桂阳人举进士博学宏词歴官翰林学士中书平章事以同昌公主薨逮系医百余人瞻固争罢为荆南节度使僖宗立复拜中书侍郎为人鲠直防约俸余济亲旧之贫者家无余储】
　　刘崇望【政防七世孙举进士累官劒南节度使迁兵部尚书兄崇官至清海军节度使并有才
　　名】
　　刘巨容【徐州人为州大将厐勋之反自防归授埇桥镇遏使浙西突阵将王郢反攻明州巨容以筒箭射郢死拜明州刺史徙楚州团练使黄巢乱江淮授蕲黄招讨副使徙襄州行军司马检校右散骑常侍累立战功迁检校礼部尚书复授南面行营招讨使累兼天下兵马先锋开道供军粮料使检校司空封彭城县侯】
　　刘隠【封州人祖仁安本上蔡人仕为潮州刺史父谦又为封州刺史因家焉谦卒隠代领其任唐末多故隠立功岭南遂据有南海梁封为南海王隠卒弟陟袭位遂称帝传至鋹为宋所取】
　　【五代】刘仁瞻【彭城人南唐时清淮节度镇寿州周师围城仁瞻望守不下副使孙羽诈以城降仁瞻死
　　之世宗遂徙城下蔡而复其军曰吾以旌仁瞻之节也】
　　刘岳【洛阳人唐民部尚书政防八代孙敏于文词举进士仕梁为翰林学士后唐明宗时为吏部侍
　　郎迁太常卿】
　　刘赞【魏州人始就学其父自肉食而以蔬食食賛曰尔欲之则勤学以干禄由是賛力学后唐明宗
　　时为御史中丞刑部侍郎守官以法权豪不敢干以私】
　　刘知俊【字希贤徐州沛人从梁太祖以为左开道指挥使资毅雄杰勇出诸将歴海淮郑三州刺史以功表匡国军节度使拜行营招讨使加检校太尉兼侍中封大彭郡王】
　　刘词【字好谦大名元城人也少时杨师厚以勇悍知名唐庄宗下魏博与梁战夹河词以军功迁长劔指挥使累迁沁州团练使徙房州歳余为政不苛挠人颇便之暇日常被甲枕戈而卧谓人曰我以此取富贵岂可一日辄防之且人情易习若一惰其筋力有事何以报国汉髙祖以功拜镇国军节度使周太祖入立加同中书门下平章事】
　　刘崇俊【山阳人祖全父仁规相继为濠州刺史有能名崇俊仕南唐亦为濠州刺史有仁惠南唐
　　陞濠州亦为定逺军就以崇俊为节度使移寿州卒赠太尉諡曰威】
　　刘昭禹【金华人为诗刻苦尝自云句向夜深得心从天外归后仕湖南为天策府学士严州刺史
　　有诗三百篇】
　　刘茂忠【安福人貎魁雄善用大矟事南唐以功授吉州兵马监押累迁袁州刺史宋平江南茂忠至京太祖问汝在江南屡扰邉邑何也对曰臣结髪事主惟忠勇是奋虽使陛下亲征臣亦殒身不顾太祖壮之】
　　刘昌嗣【湘乡人汉时为磁相二州刺史汉隠帝遇害昌嗣愤之即避地衡山马氏招以宾礼不赴周行逄逼以伪禄昌嗣曰吾尝致身汉氏纵不能夷齐独不可效梅福乎乃改姓范号愚叟躬耕给饘粥以终身焉】
　　刘审交【字求益幽州人仕晋为三司使时有议者请检天下民田以益租审交曰租有定额天下比年无闲田遂止民赖以不扰寻迁陈州防御使视民耕器薄陋乃取河北耕噐为范为民更铸之】
　　万姓统谱卷五十八
　　钦定四库全书
　　万姓统谱卷五十九　　　明　淩廸知　撰下平声
　　十一尤
　　【宋】刘审琼【范阳人初为殿直从太祖平泽潞累迁军噐库使太宗时知泽州有便民之政徙知河阳
　　年八十余筋力不衰髭髪黳黒孙爽进士及第为秘阁校理】
　　刘载【范阳人父昭下蔡令载博通史传善属文后唐进士仕周累官至给事中太宗时知襄州寻以工部侍郎致仕尝着五论曰为君为相为将去谗纳諌为士流所称子二宗言比部郎中宗望景徳二年进士】
　　刘福【下邳人魁岸有膂力以功累官雄州防御使福至部按行城垒调镇兵以给缮完出私钱以资宴犒寇虽大至恃以无恐淳化初迁凉州观察使福虽不学而御下有方略为政简易人甚徳之】
　　刘蟠【渤海人干祐初进士为益都主簿宋初累官监察御史太宗时歴淮南转运使迁至左谏议大夫蟠性清介能攻苦食淡好设竒以售知人主子锴咸平初进士累迁至戸部郎中盐铁副使】
　　刘涛【彭城人后唐举进士为左补阙累官少詹事宋太祖即位素知涛履行召至阙下以老疾求退
　　授秘书监致仕子顼监察御史顼子晟晟子讷谭并进士及第】
　　刘熙古【字义淳宁陵人博通经史旁究隂阳象纬等书五代时擢第仕周为亳州推官入宋累官
　　叅知政事虽贵显不改寒素所着有歴代纪要五十巻】
　　刘廷翰【浚仪人父绍隠死节于晋廷翰自周入宋累立战功歴官大名尹天雄军节度使寛厚容
　　众长于御下卒赠侍郎子賛元登州刺史賛明勤州团练使】
　　刘蒙叟【熙古子兄防正善骑射累官内藏库副使后出知沧冀滋三州叟好学善属文干徳中进士歴知庐濠滁汝四州以太常少卿致仕所着有五运甲子编年厯子宗弼宗诲皆登进士】
　　刘师道【东明人雍熈中进士累官枢宻直学士换左司郎中师道敏于吏事剖烦析滞案无留牍
　　所至有声性慷慨尚气善谈世务工为诗多与杨亿辈酬唱当时称之】
　　刘温叟【岳子始以父任补四门助教仕后晋为翰林学士宋初拜御史中丞子晔天禧初与鲁宗
　　道同为谏官天圣中为龙圗阁直学士知河南府徙河中】
　　刘孝忠【太原人母病经三年孝忠割股肉断左乳以食之母病心痛剧又燃火掌中代母受痛母寻愈及母卒为佣富家得钱以塟富家养为己子后养父两目失明孝忠防之复能视太祖亲征太原召见慰谕】
　　刘保勲【河南人父处让晋枢宻使保勲十许歳摄潞州左司马父卒补供奉官习刑名之学颇工诗宋初累迁御史中丞知幽州府事防王师不利与其子利涉没于巨马河端拱初赠工部尚书】
　　刘元亨【字子嘉南康人性笃好学开寳中入庐山白鹿洞进修学业及江南废国学官例选赴阙时诸生百余人以学行老宿咸师之后还乡道过庐陵郡官荐之咸平二年进士第授徳平簿防明正大政声四驰民徳之】
