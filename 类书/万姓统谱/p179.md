<!-- { "loadSidebar": true } -->
　　程荣秀【字孟敷休寕人初从学虚谷方囘延祐中用学士邓文原荐授建康路明道书院山长陞平江路儒学録再调嘉兴路儒学教授为教率先行义后课试钱谷有余即以整濂洛之书补其梓本又尝复新范文正陆宣公祠订正其遗文裒其祀典为景行録以家礼出朱文公殁后中多未定之论复取文公言行有涉于礼者为翼礼以傅荐授浙江儒学副提举自以年迈举婺源胡一桂四明程端礼自代遂致仕荣秀为学一以治心为主所至必掲四箴及敬斋箴于壁以自警居家接物动师古人服食寝处悉有常度年七十卒】
　　程直方【婺源人少笃学通诸经尤精于易宋既革命不复求仕凢部使至县必访问求见或延至
　　学宫执礼受教平生著述甚多】
　　程钜夫【南城人元初见知于世祖官至翰林学士承防毎有章疏言民间利病及请捜访贤才世
　　祖皆嘉纳之卒諡文宪追封楚国公有雪楼文集】
　　程文【字以文婺源人平生介然自持不茍务造请居穷守约以鑚研六艺防绎百家为文明洁而精深与陈旅相伯仲年逾六十始擢国史编修奉使江南客死钱塘自号黟南生有遗稿二十八卷】
　　程复心【婺源人自幼沉潜理学防辅氏黄氏之説而折衷之章为之图图为之説书成名曰四书
　　章圗总要仕元为徽州路教授后以母老辞归】
　　程端礼【字敬叔鄞县人年十五能记诵六经晓析大义庆元自宋季皆尊尚陆氏学端礼独从史蒙卿防以传朱子明体适用之指学者及门甚众所着有文集及读书日程仕为衢州路学教授】
　　程端学【字时叔端礼弟通春秋至治中进士仕为国子助教动有师法刚严方正学者严惮之迁
　　太常博士所着有春秋本义辨疑等书】
　　【明】程新【新城人洪武中由乡举歴官勤慎练达政务累官兵部侍郎】
　　程本初【洪武初南阳府同知以文学经术干济见称时创建公署学校缮筑城池相度经营皆出
　　其意人服其能民安其业】
　　程【阙　名昆以字行休寜人幼从乡先生赵汸游又师金原忠江彦明吴汉臣洪武二十二年以明经举任黟县学训导用本县知县　之用荐擢浦江知县律立防洁临民荘敬陞霸州知州卒所着有周易集传十卷及覆瓿集】
　　程【阙】赐【字孟思休寕人自少严毅有志畧年十三能率丁夫于池州伐海船木起赴郡又奉例改造戊戌自实田一秉至公毫髪不少假尝蠲已帑倡诸父昆弟以赎石灰山之役及运婺源巨木五千余赴安庆以应和买之令事闻太祖髙皇帝深嘉之命光禄赐膳内府给价以偿之】
　　程绳祖【字叔武休寕人洪武中邑令刘绍先以经明行修举差陜西盘粮未防除陜西道监察御史后左迁湖口县令九载有政湖口东曰黄麻潭原是隰田累为猪蛟攻陷五百余亩业者虚输赋税绳祖乃斋沭祷于城隍其蛟白日为迅雷所毙尸血浮江民患以息奏闻除豁田税嵗征鱼课民徳之厚相与立祠肖像祀之】
　　程弥夀【字徳坚祁门善和人国初从下江西有功授行枢宻分院都事捍御景徳镇辞召不起遁
　　之淮西后终于家有诗曰仁山遗藁】
　　程通【字彦亨绩溪人性至孝慷慨有大节读书过目不忘下笔立就数千言洪武乙丑时年二十二领乡举入太学明年闻父客没于外哀访至江西之吉安始得父丧遂奉以归庐墓三年厥后以祖逺谪陜西上表乞释之其畧曰臣幼失父止有祖坐法流陜西逺隔四千里外今年七十有四防然无依乂曰臣无父祖犹父也祖无子孙即子也父子骨肉坐视其若是而不相救乌在其为孝也上悯其情释归田里人皆以为孝感所致后通官至辽王府长史王甚敬礼之北平初上封事数千言永乐间锦衣卫指挥使纪纲以旧憾譛之遂有诏械通诣京簿録其家通既死家发戍邉有文集藏于家】
　　程本立【字原道裔出伊川先生今为桐乡人笃志问学造诣日深洪武九年举明经秀才擢秦府引礼舍人母忧服除改周府寻以府事累谪云南长官司吏目时王师初平西南余孽尚骄西平侯沐英布政张紞闻本立贤委以统领守御本立创为赈济安抚之防自楚雄姚安大理鹤庆丽江永江永昌徧往抚绥便宜赈防军民安业本立之功为多戊寅年奏计京师时修高庙实録遂入翰林编纂寻擢左佥都御史作御史箴自励明年实録成出为江西按察副使未行而北师渡江本立悲哀自尽】
　　程济【陜西朝邑人好学有法术洪武中由明经授岳池教谕建文初上书被逮狱北平兵起召任翰
　　林编脩北师入金川门随建文逃去】
　　程质【字文夫婺源人性敏嗜学涉猎经史能诗文隠居养亲尚气节不钓声利治纪元与修宪庙实録又尝佐篁墩学士修程氏统谱及编新安文献志所着有南峯小藁四卷文献録八卷及编星源志一十二卷藏于家】
　　程富【泾县人永乐戊子举人初授湖广布政司照磨荐为监察御史提督北直学校作兴士类得人甚盛寻陞广东按察佥事居官以防公著称性刚直不为势利所移士林重之】
　　程南云【南城人永乐间以能书征起与修永乐大典授中书舍人累官太常卿尤精篆为时所
　　重】
　　程【阙　字叔玉婺源人正统元年登进士第授中书舍人歴官九载陞礼部仪制司员外郎以清慎著名十四年扈从北征奋不避难以死景泰四年朝廷追赐诰命赠其父母阙　其长子俊于太学以旌其忠　　　以经明行修举授邵武县学训导】
　　程信【字彦实休寕人正统壬戌进士授吏科给事中英庙北征与廷臣上疏谏止不报敌入寇奉诏提督守御京城歴太仆卿陞左佥都御史巡抚辽东破松藩夷寇成化初四川山都掌蛮作乱进兵部尚书提督军务破诸寨改大坝为太平州立长官司以制之诏兼大理寺卿改南京叅賛机务卒赠太子太保諡襄毅歴仕四十年刚方之操始终不渝性孝友少时尝力耕养母母丧庐墓有野蚕成茧及芝产之瑞所着有晴洲集容轩藁若干卷】
　　程可久【字季成婺源人以太学生授监察御史巡按云南辽东所至纠劾严肃莅事刚果贪墨酷
　　暴者望风解绶民被其泽】
　　程富【字好礼歙人领乡荐后拜监察御史尝出按湖广激扬有声复按江西救荒有善政及息大盘山妖贼民赖以安事闻玺书褒奨陞大理少卿迁都御史叅賛陜西甘肃军务陈军民利病五事复以麓川不靖往抚云南有功而归进嘉议大夫以疾请家居十余年卒自号水月道人】
　　程昊【字希大婺源人正统间进士授监察御史巡按浙江数奏劾不法聂大比之汉张纲桓典宋刘
　　顗赵抃时贼叶仁入等攻掠郡县昊至即擒斩之郡县以寕卒于官】
　　程泰【字用元祁门人景泰间进士奉命犒师宣府邉帅重之授主事歴郎中视山东灾陈赈恤四事多见举行擢广西右叅政时安南以疆土未定数近邉泰自往定之进布政使律己以倡僚属为时所称】
　　程熙【歙人举乡贡授福建汀州府同知刚介防慎佐郡十一载政绩屡着民歌颂之紫云台有盗数千尝往来劫掠熙单骑投其营晓以理法皆散去事闻旌异之秩满卒于官】
　　程万里【字道逺华容人天顺丁丑进士成化初授吏科给事中封驳得体尝上疏言用贤圗治疏通人才慎选风宪皆切时政累官戸部右侍郎致仕家居啸歌山泽托志恬旷所着有闲情集】
　　程宏【字毅夫祁门人以春秋领天顺壬午乡举第二登成化丙戌进士以才行选授河南道监察御
　　史尝巡按广东江西河南激扬得体名动中外歴广东按察司副使】
　　程宗【字原尹常熟人成化间任主事至御史大夫时相安贿于猛宻欲使刘职方往辞宗方有服遂举之视师云南喻以意宗至咨之抚监使者呉诚宗言其不可状宗怒曰内嗛此夕正谓若不能任尚敢尔诚宗忧愤卒宗遂招罕弄弄轻之顾邀宗来抚不得已而往弄益傲睨辞不逊随防之货故时夷谒使者至廷伏不敢起兵左右夹之至是宗乃延之坐遂为请画分地世其官相安喜擢宗至司空猛宻故属木邦叛之自立西南夷不平以兵相攻久不靖】
　　程敏政【字克勤襄毅公长子生而蚤慧人方之孔文举李长源十嵗以神童荐召试圣节及瑞雪等诗并经义各一篇援笔立就诏读书翰林登成化丙戌进士第二授翰林院编修歴礼部右侍郎兼翰林院学士以考试事罢归卒赠礼部尚书敏政秀眉长髯风神清茂于书无不读文章为一代宗匠喜接贤士大夫升其堂者屡谈不厌叩之者不能测其涯虽遭谗忌至于逮系举动如平日所编著有皇明文衡朱陆道一编苏氏梼杌瀛贤奏对録新安文献志咏史诗宋民录真西山心经附注程氏綂宗程氏　　并宋阙受终考道一编诸书篁墩诸藁　　卷行素藁仪礼逸经其于大学有古定本】
　　程文【字载道确山人成化丙戌进士歴官通政】
　　程楷【字正之乐平人成化丁未防元歴编脩】
　　程啓充【字以道嘉定州人正徳进士頴发有隽才鋭情许国通谙典章为名御史敢言执宪诸寮
　　长倚以为重一大狱戍广右】
　　程昌【字时言祁门人正徳进士巡按广东防洁爱顺民徭役定立银力二差民甚便之得代士
　　民攀送者千余人】
　　程文徳【字舜敷永康人嘉靖己丑进士第二授编修仕至吏部左侍郎兼学士以修忤防改南京工部侍郎赠尚书諡文肃文徳刚方端确临事屹不可夺至于任司成教士循循善诱敦大寛裕卒以正而见忌士林仰之】
　　程秀民【字天统西安人嘉靖壬辰进士歴都御史】
　　明【吴兴宫音周泰伯之裔为百里奚生孟明视子孙以王父字为氏晋】明预【荀晞刑政苛虐阎亨以书固谏晞怒杀之明预有疾轝病諌晞有慙色】
　　明普【平原人见山公集】
　　明汲【撰家训四卷任主簿防慎爱民时值嵗歉赈给有方亲丧不能举者赙之二年陞知县】
　　【南北】明僧绍【字承烈平原鬲人明经隠居聚徒立学米累辟不就弟庆符知青州南齐髙帝欲往见僧
　　绍避之帝遣人赐以竹根如意及笋箨冠子山宾】
　　明山宾【字孝若僧绍子在梁首应五经博士之选为兖州刺史虽出抚大藩拥旌推毂弭金拖紫
　　恒事屡空】
　　明僧嵩【明帝时为青州刺史】
　　明粲【撰世録二卷】
　　明少遐【青冀二州刺史】
　　明亮【字文徳平原人有识干仕魏累迁阳平太守清白爱人甚有政转汲郡太守为政如前及卒
　　二郡皆追思之】
　　明公遐【字处约梁简文除为尚书曰不喜卿得尚书喜朝廷得人】
　　明庆符【平南人青州刺史】
　　【隋】明克让【字道僧绍孙父山宾梁侍中克让少好儒雅善谈论博涉书史所览将万卷年十四释褐湘东王法曺参军入隋拜太子内舍人进爵为侯于时盛征才学之士至于博物洽闻皆出其下】
　　【唐】明崇俨【以奇术自名唐高宗召见盛夏思雪崇俨坐顷即取以进自云于阴山取之上又忆索百钱须防以瓜献曰得之缑氏老人圃中上召问老人云失一而得百钱】
　　明仲璋【居栖霞寺寺后有碧鲜亭白云庵白云泉】
　　【宋】明镐【字化基安邱人中进士第仁宗朝歴京东益州陜西河东转运使入知开封府副文彦博讨平王则于贝州拜叅知政事卒諡文烈镐端挺寡言所至安静有体而遇事不茍为世所推重】
　　明槖【绍兴中为御史宣谕广东访求遗逸】
　　明好义【同杨巨源灭吴曦】
