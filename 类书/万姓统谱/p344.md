<!-- { "loadSidebar": true } -->
　　陆丽【馛弟少以忠谨入侍左右太武特亲呢之举动审慎切无失赐爵章安子稍迁南部尚书太武崩南安王余立既而为常侍宗爱等所杀百寮忧惧莫知所为丽首建大议奉迎文成于苑中而立之社稷获安丽之谋也由是受心膂之任在朝者无出其右兴安初封平原王频辞文成曰朕为天下主岂不能得二王封卿父子也卒諡曰简配享庙廷】
　　陆旭【馛从孙性雅澹好易纬之学撰五星要诀及两仪真图颇得其防要太和中徴拜中书博士稍迁散骑常侍知天下将乱遂隠于太行山屡徴不起卒后赠并汾恒肆四州刺史】
　　陆定国【丽之子在襁褓时文成幸其第诏养宫内至于游止常与献文同处年六嵗为中庶子及
　　献文践祚拜散骑常侍赐爵东郡王】
　　陆叡【定国弟字思弼年十余袭爵抚军大将军平原王沉雅好学折节下士年未二十时人便以宰辅许之娶东徐州刺史博陵崔鉴女时孝文尚未改北人姓鉴谓所亲云平原王才度不恶但恨其姓名殊为重复叡防自东徐还经邺见李彪甚敬悦之仍与趣京以为舘客后为北征都督击蠕蠕大破之迁侍中都曹尚书】
　　陆昕之【字庆始定国子风望端雅袭爵尚献文女常山公主拜驸马都尉厯通直郎厯兖青二州
　　刺史并有政绩諡曰惠】
　　陆希道【字洪度叡子有风貌美姿髯厯覧经史雅有文致初拜中散迁通直郎徙辽西以军功赐爵淮阳男累迁前将军泾州刺史希道善于驭边甚有威略六子士毅字元伟　　郡公士宗字仲彦尚书左外　郎中士述字防文符玺郎中士沈出继叔昕之士亷　　　建州长史士佩字季伟安东将军】
　　陆操【丽从孙字仲志高简有风格早以学业知名雅好文操为兼散骑常侍聘梁使还迁廷尉卿齐文襄为世子甚好色崔季舒尝为掌媒焉时薛寘妻元氏有色迎入欲通之元氏正辞且哭世子使季舒送付廷尉罪之操曰廷尉守天子法湏知罪状世子怒召操命刀环筑之更令科罪操终不挠乃口责之后徙御史中丞天保中卒于殿中尚书】
　　陆通【字仲明呉郡人曽祖载随刘义真镇长安遂没赫连氏父政事周文赐爵中都县伯通少敏有志节累以平冦功进爵绥德郡公后迁大司马所得禄赐尽与亲故尝曰凡人患贫而不贵不患贫而贵也】
　　陆逞【字季明通弟起家羽林监独兼文雅厯藩郡御史中大夫进开府仪同三司干识详明所在著
　　绩进爵为公】
　　陆彦师【字云房魏郡人好学能文亲没与兄卭庐墓负土成坟北齐表其闾卬当袭父侯爵以让彦师固辞乃止时称友悌孝义萃于门隋初以彦师为尚书左丞转吏部侍郎】
　　陆卬【字云驹代人祖昕之魏安北将军相州刺史父子彰中书监家世有传卬少机悟美风神好学不倦博览羣书五经多通大义善属文甚为河间邢邵所赏邵又与子彰交游尝谓子彰曰吾以卿老蚌遂出明珠意欲为羣拜纪可乎由是名誉日高雅为搢绅所推许起家员外散骑侍郎厯文襄大将军主簿中书舍人兼中书侍郎以本职兼太子洗马】
　　陆超之【齐江州史晋安王子懋防閤也隆昌元年宣城公鸾既专废立又杀诸王遣将至江州害子懋或劝超之逃亡超之曰人皆有死此不足惧吾若逃亡孤晋安之遂端坐候命　　欲得赏自后斩之头堕而身不僵及殡敛门生亦助举棺棺坠压其首折颈而死】
　　陆子真【宋海陵太守时中书舍人秋当见幸家海陵子真不与相闻时论高之】
　　【隋】陆知命【字仲道富阳人好学识大体以正介自持大业初拜侍御史侃然正色百僚敬惮卒赠御
　　史大夫】
　　陆骞【字云仪厯中书舍人后任中山太守以政绩著称于时弟抟字云征好学有行检官著作郎】
　　【唐】陆德明【字元郎呉县人善名理受学于周正大建中尝入讲承光殿高祖时为国子博士后封
　　呉县男论撰甚多太宗悦其书嘉其博辨以布帛三百叚赐其家】
　　陆士季【呉县人从顾野王学左氏春秋司马史记班氏汉书隋时为著作郎贞观初终太学博士
　　兼文舘学士曾孙南金】
　　陆余庆【呉县人祖珣仕陈为右将军余庆方雅博学举制策甲科武后时擢监察御史累官太子詹事中宗朝幸臣贵主斜封大行余庆独能以道自将虽仕不赫赫讫无悔尤】
　　陆元感【字逹礼海盐人父梁学士谋道善班马学元感得其传厯建安溧阳令黄州司马二子南
　　金赵璧】
　　陆南金【呉县人贞观初为太常奉礼郎开元初以匿卢崇道按捕当重法弟赵璧自言匿崇道者我也御史怪之璧曰母未葬妹未归兄能办之我生无益不如死御史惊上状太宗皆宥之官至太子洗马】
　　陆元方【字希重余庆从子举明经及八科皆中累官监察御史武后时拜鸾鳯侍郎同平章事以忤防下除太子右庶子进文昌左丞元方性清慎临终取奏稿焚之曰吾隂德在人后当兴者】
　　陆象先【元方子初名景初器识沉防举制科高第御笔改今名景云中同平章事恬静寡欲议论高简为时所推宗时出为蒲州刺史兼河东按察使尝曰天下本无事庸人自扰之耳澄其源何患不简所至吏民怀之终太子少师諡文贞】
　　陆景融【元方子美资质博学工笔札以防补新郑令有政绩累迁工部尚书东京留守景融为象
　　先后母弟象先被笞融谏不入则自楚母为损威人多其友】
　　陆景倩【元方子仕为扶沟丞河南按察使毕搆覆州县殿最欲必得实有吏言状曰某彊清某诈
　　清惟景倩真清仕终监察御史】
　　陆长源【字泳之余庆孙赡于文学累迁都官郎中出为汝州刺史徙宣武遇军乱被害长源以清白自将去汝州送车二乗曰吾祖罢魏州有车一乗而图书半之吾愧不及前人云】
　　陆【阙】声【景融四世孙善属文通春秋易老子论著甚多昭宗时为给事中累官户部侍郎同平章
　　事得书法凡五字擫坤　　抵諡曰文】
　　陆【字鲁望长兴人寓居松江甫里自号江湖散人天随子甫里先生以高士召不至与顔荛皮日休罗隠呉融为益友着呉兴实録四十卷松陵集十卷笠泽丛书三卷自比涪翁渔父江上丈人门有巨石乃远祖绩为郁林守罢归无装取以重其船者人称其亷号郁林石】
　　陆敦信【嘉兴人高宗朝拜左侍极检校左相封嘉兴县子子齐望官至秘书少监齐望之后曰偘
　　以防补溧阳尉民怀其惠而祠之】
　　陆畅【字达夫呉县人早有才名举进士授官秘书丞植性谨和莅事周旋剖断公事人人不寃终日长吟不视公牍王仲舒徴言竞拂衣去曰不可偶为大夫参笠而废志业由此美誉益彰】
　　陆贽【字敬舆嘉兴人年十八登进士第又中宏辞抜萃德宗时为翰林学士从幸奉天日诏书旁午思如涌泉武夫悍卒闻者无不感泣思奋累迁中书侍郎同平章事为裴延龄所谗贬忠州别驾在朝论諌甚切一本于仁义卒諡宣所着有奏议翰苑文集】
　　陆明允【字信夫呉郡人宣公贽之从子元和三年以集贤校理出为奉化县令悃愊无华视民如子属嵗大旱隣境入相食明乆辑和其民振廪食以给道路之饿者全活数万人治行为天下第一复于龙潭溪叠石障水凿渠引流下通广平湖达于江溉田数千顷后名其堰曰资国渠曰新河至今頼之在邑五年卒民立祠祀焉】
　　陆亘【字景山呉郡人自虞部员外郎出为邓州刺史其后入为户部郎中秘书少监太常少卿厯刺兖蔡虢蓟四郡迁越州刺史浙东团练观察等使移宣歙观察使加御史大夫太和八年九月卒年七十一赠礼部尚书亘强明严毅所至称理】
　　陆羽【字鸿渐复州人防未知所生及长以易自筮得蹇之渐曰鸿渐于陆其羽可用为仪吉乃以陆为氏名而字之上元初隠居苕溪自称桑苎翁又号竟陵子在陇西公幕府自号东园先生又曰东冈子后杜门著书或独行野中诵诗击木徘徊不得意或恸哭而御嗜茶着茶经三篇】
　　陆扆【字祥文贽族孙举进士从僖宗幸山南累迁翰林学士扆属辞敏速若注射然昭宗甚优遇之
　　官至中书侍郎同平章事爵嘉兴县男】
　　陆束之【呉县人仁公子虞世南甥官著作郎少依舅氏临书冠古无比行皆入妙品】陆质【字伯冲明春秋师事赵啖传二家学门人以质能文圣人书通于后世私諡曰通文先生】
　　【五代】陆昭符【秣陵人开宝间问罪江南后主求缓师以昭符为进奏使以其善计度累加任使尝为常州刺史有善政一日到郡防忽雷电绕庭官吏震慑昭符叱之雷电顿止及举案帏得大铁索重数百斤人尤骇之而昭符神色自若命收索付官库以示后人】
　　【宋】陆万友【灵邱人仕周累官安州防御使宋讨江南造舟采石矶以济师命万友守之江南平为和州防御使终河隂兵马都监万友始业圬镘既贵达以银为圬镘器示子孙】
　　陆诜【字介夫余杭人第进士有御边才熈宁中镇抚西夏复靖交趾之难仕至天章阁待制】陆佃【字农师山隂人贫居苦学映月光读书擢进士尝受经王安石而不以新法为是累官郓州教授厯知数州徽宗时为尚书左丞所着有埤雅春秋后传礼象等书二百余卷】
　　陆师闵【以父任补官熈宁末李稷提举成都路茶场辟干当公事不三年提举本路常平遂居稷职在蜀茶额三十万稷既増而五之师闵又演为百万稷死师闵讼其前功诏赐稷田十顷进师闵都大提举成都永兴路茶位视转运使累迁户部侍郎】
　　陆滋【字元象世家杭通毛郑二诗易春秋既冠辞试乡举母病不行后三年复在选察母有难别之色复已遂自诀曰夫仕不独为时亦为亲茍慼吾亲吾何为行哉自是凡圣经贤史九流百家之説无不览读或引以答客问章觧句析不差一字闻者咸谓终年读书不如与陆先生一日语日哦木石间皇祐四年诏录先朝遗士府以滋上之得杭州文学卒滋尝治居其隣有以侵地给者滋笑即为缩材以建所着诗赋文论书志合二十卷】
　　陆徽之【字彦猷景之孙太学上舍生免殿试赐同进士出身终濮阳簿建中靖国初诏求直言与
　　雍孝开等力陈时政缺失】
　　陆蕴【字敦信侯官人少知名举进士累官御史中丞蕴颇论事尝言御笔一日数下而前后相违非所以重命令辅相大臣宦官戚里赐第营筑纵撤民居县官市材于民而不予直贵游子弟以从官领闲局奉朝请为员猥多无益于事又赐与过制中外用度多于赋入数幸私室乖尊卑之分亦非臣下之福其言皆中时病后以龙图阁待制知福州】
　　陆祐【字亦顔官人宣和中举进士为莆田主簿判湖广南路宣抚司准僃差遣福建茶盐司干办公事所至尽心职事察寃狱有惠爱于民生平不求荣进或劝以治生笑不答酬酢世务不随俗之好尚不顾人之是非率以礼经从事居母忧终丧不忍去坟墓尤刻意问学读论语大学中庸尚书反复玩味究其防归士大夫状其学行乞添差教授从之】
　　陆宲【字元珍任台州宁海县丞遇事立决厯杭州仁和县尉越州司工曹事所至以治政称后提举京畿常平等处北敌犯阙诸司皆遁去宲独以便宜招集燕山戍卒数千杂以保甲日夜部勒习教扼据要害敌不能犯而溃卒亦不为乱措置号令赫然有大将风采】
