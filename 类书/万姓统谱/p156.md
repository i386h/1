<!-- { "loadSidebar": true } -->
　　汪贵【字良贵歙人成化间举进士授嘉善知县富民买田不割税令小民代纳贵悉覈正之为豪猾所诬送吏部民数千人拥舟攀号请留其衣作留衣亭邑人周寅等上书讼其寃尚书三原王恕为请复职民心乃安后改固始县卒于官身无遗物仅衣被而已】
　　汪锡【字天啓休宁籍婺源人授兵科给事中陞太仆卿转江西巡抚副都御史仕至户部右侍
　　郎卒于官赠本部尚书】
　　汪应轸【字子宿山隂人正徳丁丑进士歴提学副使】
　　汪鋐【字宣之婺源人治进士歴任浙江左布政使陞都察院右副都御史提督南贑军务累陞南
　　京都察院右都御史兵部尚书左都御史掌院事改吏部尚书太子太保】
　　汪循【字进之休宁人治进士两为县令民皆有去思擢判顺天当正徳初逆瑾擅权循一月三抗疏于朝请裁革中官及上内修外攘十防言剀切为瑾所忌罢职瑾诛遂召弗起仕】
　　汪奎【婺源人举进士授秀水知县拜御史正徳初同台諌上疏言宦官弄权廷扑几死谪通判后至
　　都御史以疾卒】
　　汪思【字得之婺源人正徳进士改庶吉士授给事中推广东右防议性温雅与世无忤而内蕴刚正
　　人莫敢犯擢云南副使宪度肃然】
　　汪俊【字美之浙江人治进士授编修仕至礼部尚书赠太子太保諡文庄】
　　汪文盛【字希周崇阳人正徳进士授推官入为武库主事谏止南巡廷杖歴浙江提学副使精于
　　考校品隲无浙士允服屡迁右佥都御史大理寺卿子宗伊户部侍郎】
　　汪伟【字器之弋阳人治丙辰进士歴刑部侍郎】
　　汪玉【字汝成鄞县人正徳戊辰进士歴都御史】
　　汪宗元【字子允崇阳人嘉靖己丑进士歴通政使】
　　汪一中【字正叔歙县人嘉靖甲辰进士歴江西副使性爽达明敏有为备兵江上死于贼难赠太
　　常少卿勅祠】
　　汪彦冲【字懋中歙县籍钱塘人少英伟不羣人以才士目之隆庆庚午中顺天乡试第二辛未中
　　进士授江西万安县知县性明爽练达志在清修享年不永卒于官惜哉】

　　万姓统谱卷四十六
<子部,类书类,万姓统谱>
　　钦定四库全书
　　万姓统谱卷四十七　　　明　凌迪知　撰下平声
　　七阳
　　黄【江夏商音颛帝曾孙陆终之后封黄因氏】
　　【周】黄歇【黔中人战国时为楚相号春申君相楚凡三十余年门下食客三千人其上客皆蹑珠履赵使
　　见之大慙后为李园所害】
　　黄公【齐人有二女皆国色常谦谓云丑恶丑恶之名播于逺近年长而无婚衞有鳏夫冒然娶之乃
　　国色也此违名而得实矣】
　　【汉】黄霸【字次公阳夏人习文法温良有譲善御众武帝以入钱赏官复察防迁河南太守丞宣帝召为廷尉正数决疑狱廷中称平累迁頴州太守霸外寛内明得吏民心戸口嵗増治为天下第一天子下诏称扬赐爵关内矦征拜京兆尹后为丞相封建成矦】
　　黄昌【字圣贞余姚人本出寒微居近学宫遂就经学又晓习文法拜宛令能发奸伏皆称神明迁蜀郡太守断理七百余讼莫不得所宻捕盗帅使条诸县强暴之人姓名居处掩讨无有遗脱宿恶大奸皆奔走他境】
　　黄香【字文彊安陆人叶令兄之子事亲至孝夏月扇枕席冬则以身温被九嵗失母思慕憔悴太守刘护召署门下甚见爱敬香博学经典能文章京师号曰天下无双肃宗诏管枢机而香亦祗勤物务忧公如家】
　　黄横【后汉书作璜字平仲琅邪人从虢徐敖学毛诗并古文尚书闻东莱费直长于卜筮亡章句徒以彖传系辞十篇文言解説上下经横能传之汉平帝元始中为大司空掾时河决征能治水者御史韩特以为可略于禹贡九河处穿之横言河入渤海地髙于韩牧所谓穿处注者天常连雨东北风海水溢出西南浸数百里九河以为海所渐矣禹行河水本随山而下使东北而去上用其言而河治】
　　黄琼【字世英香子永建中公卿多荐琼者征至拜议郎稍迁尚书仆射琼争议朝堂莫敢伉夺寻迁太尉封邟乡矦琼首居公位举奏贪污海内翕然望之卒赠车骑将军諡曰忠矦】
　　黄琬【字子琰琼孙琼初为魏郡太守建和元年日食京师不见琼以状闻太后问所食多少琼未知所况琬年七嵗在曰何不言日食之余如月之初琼大惊即以其言应后征拜少府又为豫州牧击平寇贼威声大振封关内矦及董卓秉政征为司徒迁太尉更封阳泉乡矦】
　　黄宪【字叔度慎阳人屡举孝防不就陈蕃周举尝相谓曰时月之间不见黄生鄙吝之萌复生于心郭泰曰叔度汪汪若千顷波澄之不清淆之不浊不可量也叔度宪字天下号曰征君】
　　黄允【字子文以隽才知名郭林宗见而谓曰卿有絶人之才足成伟器然恐守道不笃将失之矣】黄浮【桓帝时东海相时中官兄子为下邳令强夺故汝南守女归舍杀之浮收其家属按法悉弃市】
　　【三国】黄盖【字公服零陵人赤壁之役建策火攻后加偏将军为江表之虎臣】
　　黄权【阆中人字公衡在蜀为镇北将军昭烈败不得已降魏为车骑将军司马宣王问曰蜀中有卿
　　辈几人又曰黄公衡快士也懿器之】
　　黄忠【南阳人蜀汉昭烈南定诸郡忠委质随从入蜀尝先登陷阵勇冠三军击斩夏侯渊以功赐爵
　　关内矦】
　　【晋】黄【晋人父沉善天文秘术从父受业精妙愈深兼博览经史尤明礼易性忠勤晋懐帝永嘉之乱与渤海髙瞻避地幽州后石季龙攻皝皝将走辽东曰贼有败气无可忧也不过二日必当奔溃宜严勒士马追击之备皝曰今寇盛如此卿言必走孤未敢信曰陛下言盛者人事耳臣言必走者天时也胡足为疑及期季龙果走皝益竒之】
　　黄辅【建城人有高行事亲以孝闻州郡举孝防穆帝时仕至御史清直有节操晋政不纲权臣擅命
　　遂隐遁焉子仁览仕至青州从事】
　　【南北】黄闵【武陵人博学有词艺撰杭州志唐章懐太子注郡国志取之为证】
　　【唐】黄芮【歙县人建中初继母洪氏病割股馈羮而愈贞元中父卒号泣不絶声庐墓终身不舍墓侧产
　　芝及连理木刺史上其事诏旌其门】
　　黄桓【邵武人居母丧庐墓三年有芝产墓侧贞观中旌表门闾同郡张巨钱亦居母丧庐墓十三年
　　永淳初蠲其赋役】
　　黄碣【闽人喜学问轩然有志向同列有假其笔者怒曰是笔他日当断大事不可假也后为董昌所
　　害】
　　黄滔【字文江莆田人干宁初第进士光化中除国子四门博士迁监察御史里行充威武军节度推官王审知据有全闽而终其身为节将滔规正有力焉唐社既屋遂不复西其文章亦仅见于闽南论者谓莆郡文章家以滔为初祖有集十五卷泉山秀句集三十卷】
　　黄璞【字徳温侯官人后徙莆田少与欧阳詹齐名大顺中登进士第官至崇文馆校书郎当昭宗之世杜门不仕黄巢兵入闽以璞儒者戒毋燬其居遂灭炬勒兵而去自号雾居子所着有闽川名士传及文集二十卷】
　　黄岳【宁德人博通经典尤防易象数之学唐末由乡贡入太学巢寇入闽避地者无所衣食闻岳勤施有长者风从之如归市赖以不死者甚众干寜中王审知节度威武军屡辟为属力辞不就既而朱温簒唐审知窃王号必欲起岳岳度不能拒遂投于渊而死邦人哀之相与立祠祀焉】
　　【五代】黄损【连州人梁龙德初举进士仕南汉官至左仆射有桂香集行于世与宋齐丘桑维翰善每论天
　　下事二人自以为不及】
　　黄晟【字明逺鄞县人时盗贼蠭起授晟为散骑常侍明州刺史讨平隣寇保防乡井境内以安晟尤
　　能礼士江东儒彦多依之筑其居号曰措大营】
　　黄玉【上犹人天祐中补使院寻署上犹塲犹民德其保障累功二十四年有司上其状于南唐授银青光禄大夫上柱国赐紫金鱼袋以寿终昆弟子孙显于宋聨登进者八九人】
　　【宋】黄夷简【字明举福州人父廷枢事王审知简少孤好学有名初事呉越署光禄卿后随钱俶入朝官终平江军节度副使夷简喜谈论善属文尤工诗老而不辍太宗以其尝劝俶入朝加宠遇焉】
　　黄禹锡【字仲元晋江人初为留从効别驾奉表朝贡于周后归宋以检校水部郎中摄莆田令时林居裔负险倡乱讽禹锡为主禹锡曰头可断贼不可为宻遣长子观与陈靖乞兵于漕使杨克譲贼闻之怒坐禹锡与其次子薮帐下持刃临颈父子神色自若不为屈既而观等以兵至贼平诏嘉其忠寻请老以疾终观起家蕲州司法荐歴省府绰有能声终兵部员外郎】
　　黄晓【南城人大中进士流落铨调二十年尝谓大丈夫当自奋防岂能碌碌出人门下通判庐州转运使陈杲以威慑下吏有讼杲者朝廷遣晓鞫之人皆危晓为属部势不可问晓治之以理略不为意议者叹服累官至职方员外郎】
　　黄震【字伯起浦城人进士及第累迁著作佐郎通判遂州尝有诏给两川军士缗钱诏至西川而东川独不及军士谋为变震白主者曰朝廷岂忘东川耶殆诏书稽留耳即开州帑散给如西川众乃定明日诏至后由都官员外郎擢江淮发运使先是李溥自三司小吏为发运十余年奸赃狼籍丁谓党之无敢言者震将行上书自陈辞颇愤激真宗知其意在溥也谕之曰卿当与人和震对日防正公忠臣职也负陛下任使者臣不敢与之和既至发溥奸赃数十事溥坐废而震亦为溥讼夺一官及谓贬乃复官知饶州徙广东转运使广南嵗进异花数千本至都下枯死者十八九道路苦其烦扰震在真宗朝数论事既卒诏进官一等】
　　黄晞【字景微建安人少通经聚书数千卷学者多从之游自号聱隅子着欷歔琐微论十卷石介在
　　太学遣诸生以礼聘召晞走匿不出韩琦表荐之以为太学助教】
　　黄君俞【字廷佥校书璞之孙也父问字公裕博通五经创上林义斋以聚英俊之士立为五规一曰修身谨行二曰立志抗节三曰潜心经术四曰留意世务五曰限日收功卒左丞皇甫泌诔之曰义成逸士君俞幼强学著书百卷名动京师试开封进士第一四点礼部郑獬滕甫王珪交章论荐召试舍人院除国子监直讲迁太常主簿兼礼院检详文字宻学陈防又荐于朝除真州军事推官知金坛县歴官崇文院校书改馆阁校勘卒】
　　黄子信【长泰人以文章履行为学者师初调新防盐塲帅杨长孺以其老榜为监当心易之尝捃摭其簿书子信将拂衣而去投以诗有云六年两度拜宸旒换得青衫白上头飞鹊只因无树绕穷猿何暇择林投明知著脚当来误几欲抽身不自由安得有钱了官债便无三径也归休长孺得诗恨知之晩归又诗云咲倩西风拂旧埃归时行李似初来也知三载清贫好博得一家强健回】
　　黄鉴【字唐卿浦城人少敏慧过人举进士累官国子监直讲杨亿善其文词延置门下后迁国史院编修官尝诏馆阁官后苑赏花而鉴特预召国史成擢直集贤院出通判苏州】
　　黄亢【浦城人少竒頴过人文词竒伟尝游钱塘以诗赠林逋逋激赏之时杭守王随奏禁西湖为放
　　生池亢诗数百言以讽士人传诵之有东溪集二十卷】
　　黄通【字介夫邵武人嘉祐初进士除大理丞每浩歌长啸众目以为异人有为元夕灯诗谁将万斛金莲子撤向皇都一夜开通以词语未壮自作云秦楼十二玉梯横紫府千门夜不扄疑是嫦娥弄春色彩云移下一天星其雄俊如此】
