<!-- { "loadSidebar": true } -->
　　李遵朂【字公武举进士真宗大中祥符间召对便殿尚万夀长公主出知澶州在郡防河水溢将壊浮梁遵朂督工徒七日而堤成迁昭徳军节度观察留后拜宁国军节度使】
　　李行简【字易从同州人少苦学坐石诵六经尝至夜分虽寒暑不渝又聚木叶学书笔法遒劲举进士登第累擢至龙图阁待制真宗数幸阁命讲易因访大臣得否行简必称其所长人以为长者仁宗即位进给事中以疾求外知河中府徙虢州卒年七十一有集二十卷行简端重不妄交一介不取诸人虽善弈人莫知者诸子非冠带莫敢见聚书万卷多其自录人谓之书楼偶梦緑衣吏持簿至公府自丁谓而下皆録其官夀至行简云官议大夫及疾叹曰官给事中已逾分矣】
　　李仲容【字仪父济隂人唐郇王袆十三世孙祖涛国初为兵部尚书仲容少好学咸平五年登进士第累擢知制诰时翰林学士员不足众谓当次补而不为宰相所喜乃罢知制诰为给事中集贤院学士久之除翰林侍读学士兼龙图阁学士官至户部侍郎卒年七十子景伦景贤景行景仁集制草为冠凤集十三巻仲容性质醇易喜读书善记賔至多命酒谈笑而不及势利】
　　李昌龄【字天锡应天府人太平兴国二年登进士第累擢枢宻直学士御史中丞至道二年防知政事真宗即位为户部侍即坐交结中人贬许州行军司马昌龄尝知广州无广誉及起废御史屡弹其宿负除知梓州改河阳又改光州以秘书监致仕卒年六十二子虞卿】
　　李庾庚【天禧中守明州善地理之学有幻术在郡浚东钱广徳二湖以溉田民利立祠祀之】李衢【字叔达宜春人唐西平郡王晟之云孙大中祥符元年登第官至屯田员外郎尝倅筠阳寛慈
　　不扰后以子赠特进子士安士燮孙珏政和八年登第】
　　李士安【字永和以特奏同学究出身为人不妄喜怒累为州牧后请老得养生之术视聴不衰年
　　九十七卒官至朝奉大夫任子孙凡四人】
　　李士燮【字和甫初名梁登庆厯六年第后改今名为人刚正不挠所至吏民畏爱尝知彬州人未
　　尝见其有笑容仕至职方郎中】
　　李绎【字纵之京兆万年人幼谨愿自修举进士中第累迁兵部郎中江淮发运使内出绢五十万匹责贸于东南绎曰百姓饥不宜重扰輙奏罢之甫半载漕课视常嵗増五之一迁太常少卿再知延州绎所至颇称治自以久宦在外意不自得作五知先生传谓知时知难知命知退知足也终谏议大夫】
　　李欣【字公愉莆田人曽祖丹唐宗室蔡王蔚八代孙为虢州刺史欣第太平兴国八年进士歴阶州推官以清谨闻召对擢通判耀州时闗辅盗贼充斥欣陈讨捕之防逾月悉平改知仪州忽传冦至民将避去欣登城顾瞻笑曰何狂冦敢犯我邪及探骑至果渭州兵讨虏还耳拜屯田员外郎出知解州歴广东广西京西转运使始仁宗为太子欣处师儒及即位赐玺书褒问除卫尉卿迁谏议大夫卒子八人宗元宗闵相继登第余以奏补入官】
　　李巽【字仲权光泽人博学能文有土皷等赋举进士与王禹偁善禹偁有送巽赴官序为江西提刑
　　明恕第一迁两浙运使郡人登进士自巽始】
　　李详【字自明光泽人诰之弟幼警悟善属文议论纯正知浔州兴学校革夷俗迁太仆寺丞】李维【沆之弟举进士累官翰林学士承防仁宗时为尚书左丞维博学以文章知名至老手不废书尝预修续通典册府元卒赠右仆射子师锡虞部员外郎公谨太子中舍】
　　李防【字智周内黄人举进士为莫州军事推官累官至右谏议大夫知永兴军防精力过人好建明
　　利害所至必有论奏朝廷颇施行之】
　　李载【字伯熈黎阳人少苦学隆暑读书着足于水虽得疾不舍去登进士知大名冠氏县守吕夷简入相荐其材累官歴六州一以寛厚称载性笃孝侍母病不解带至病亟不能食载亦不食母知之为强食】
　　李清臣【魏人少孤事母尽孝七嵗知读书日数千言暂经目辄诵登皇祐进士欧阳修壮其文以比苏轼歴官尚书右丞门下侍郎徽宗尝欲息朋党清臣与执政者协辅上意为曽布所陷出知大名府所着有淇水集】
　　李琮【字献甫江宁人庆厯间登第调宁国军推官累迁户部侍郎歴知湘洪杭瀛等州长于吏治与苏轼黄廷坚游有诗集卒赠太师子回登元祐进士绍兴初为防知政事回弟耕能诗慕陶渊明弃官不仕号台山居士】
　　李渭【西河人后家河阳进士起家为临颍主簿天圣初上治河十防累官军器局副使歴知原环庆
　　三州时诏举勇略任边者乃徙渭益州兵马钤辖领惠州刺史】
　　李迪【字复古濮州鄄城人少从栁开学为古文开曰公辅器也举进士第一累官资政殿大学士同平章事当章献太后临朝时正色危言时称贤相以太子太傅致仕卒赠司空侍中諡文定仁宗篆其墓碑曰遗直】
　　李东之【字公明迪长子明晓典故赐进士累官龙图阁直学士以太子太保致仕出都门即幅巾白衣见客子孝基始登第唱名仁宗顾侍臣曰此李迪孙邪能世其家可尚也歴知数州皆有治绩】
　　李之才【字挺之青社人性朴直为古文章语直意邃师穆修受易修之易受之种放放受之陈抟其图书象数变通之妙秦汉以来鲜有知者之才尝权共城令邵雍传其学官至殿中丞】
　　李宥【字仲严威孙父觉举九经起家歴官国子博士直史馆宥善属文不杂交游举进士歴官谏议大夫知江宁府有善政后判留司御史台性清介好奨防士人赒恤贫者既死家无余财官赐钱百万】
　　李师中【楚邱人年十五上封事言时政举进士累官河东都转运使在官不贵威罚务以信服人包拯防知政事或云朝廷自此多事矣师中曰包公何能为王安石眼多白他日乱天下者必斯人也后二十年言乃信】
　　李好义【下邽人祖师中忠州团练使父定一兴州中军统制好义善骑射讨蕃部有功开禧中为
　　兴州正将与兄好古等诛叛臣呉防以忠义著名】
　　李士衡【成纪人后徙家京兆进士及第歴知数州累迁刑部侍郎尝为三司使真宗作寛财利论以赐之仁宗即位拜尚书左丞子丕绪累官司农卿知华州致仕居官防静不为矫激家多图书集歴代石刻为数百卷藏之】
　　李用和【字审礼杭州人章懿皇太后弟累官彰信军节度使检校侍中卒赠太师封陇西郡王初仁宗以太后不逮养故于外家褒宠特厚用和列位将相能小心敬黙推逺权势论者以此称之子璋玮珣皆至大官能守其家法】
　　李觏【字彦礼南阳人通五经生徒尝数百人曽巩邓润甫皆其髙弟为文章自成一家天下知其名皇祐间范仲淹荐试太学助教后除太学说书既没润甫上其退居类藁皇祐续藁并后集诏官其子防鲁】
　　李阳孙【崇仁人庆厯初为丰州簿官满徒走而归晏殊深器重之赠以诗曰不忍与君别怜君仁
　　义人三年官满后依旧一家贫仕至殿中丞】
　　李郛【宜黄人文学浩博尝着比事罪言三十篇欲迁都建康为兴复计不遇退而著书人号为书厨
　　着文集数十万言有纬文琐语】
　　李建中【字得之益州人幼好学太宗时进士累官太常博士尝表陈时政后歴知曹解颍蔡四州终判太府寺建中性简静恬于荣利善书札草篆籕俱妙有集三十卷子周道进士及第】
　　李畋【华阳人以学行为乡里所称初蜀士知向学不乐仕宦知州张咏敦勉就举畋遂登第累官知荣州自号谷子所着歌诗杂文及谷子总百卷张咏语录三巻卒年八十七】
　　李绚【字公素依政人累官起居舍人龙图阁直学士仁宗春秋髙未有继嗣因侍祀髙禖还奏赋大
　　指言逺嬖宠近柔良则子孙蕃衍仁宗嘉纳之】
　　李肃之【迪从子歴知数州迁江淮运使后以龙图阁学士知郓州肃之内行修饬母丧庐墓抚幼孤弟承之至成立神宗称其一门忠孝承之有志节中进士累官枢宻直学士知青州先是迁龙图直学士恳辞乞授兄诏竝迁焉】
　　李孝基【字伯始东之子举进士晏殊富弼荐其材任馆阁后一见之孝基曰名器可私谒邪竟不往知雄邱判阆州知舒州随州所至虽剧事来亟断不为证佐回枉累官光禄卿与父柬之同谢事人以比二疏】
　　李深【字叔平光泽人父诰庆厯二年进士登第官至太常博士陈瓘称其真率乐易有古人风深弟熈宁九年进士为勅所详捡役法文字因与蔡京章惇廷争夺一官已而叙复原官迁朝散郎以言事罢崇宁中安置复州入元祐党籍有杭州集二十卷弟勉字安道元祐九年第进士知尤溪顺昌县素负气节多忤于时遂谢事休致亦入党籍】
　　李杰【邵阳人事亲孝临财亷周给贫困邦人徳之列举孝行节义十事守宰以闻诏旌表其门张栻
　　为题其额】
　　李纬【字仲文以父广东提防刑狱遗恩补借职累擢至西上閤门使卒年七十赠引进使陵州团练使子师中积中纯中纬尝知渭州请修笼竿城瓦亭寨及以笼竿为徳顺军范仲淹韩琦遂举纬知徳顺军招蕃部内属者数百帐葛懐敏既陷殁元昊因攻瓦亭笼竿皆不能下雄州未有常平仓纬知州以赐公使钱置焉及民饥遂获均济】
　　李尧辅【字彦夫随州人好学多积书欧阳修尝造其家得昌黎集六卷读之尝撰李氏东园记有曰随近在天子千里内几百年未出一士独城南李氏为着姓家多藏书训子孙以学予为童子与李氏诸儿戏其家见李氏方治东园已而予客汉沔游京师复归公佐引予登亭公佐好学有行郷里推之予益友也公佐尧辅子与欧阳修相善】
　　李文渊【富顺人治平初进士累官朝议大夫蔡京竒其才欲用之乃谢病还乡】
　　李潜【字君行兴国县人志识警拔治平中第进士仕为洪州司理防军性孝丁父忧终丧足不至私室歴官至蕲州初如京师其子弟请贯开封籍取应潜不许曰欲求事君而先欺君可乎其后三子连中进士弟浑及浑子存皆有时望】
　　李之纯【沧州人举进士熈宁中累官成都路转运使成都嵗官米六千石损直与民言者谓恵下损上之纯言蜀人恃此为生奈何夺之事遂止累迁御史中丞后出知单州卒】
　　李之卲【建炎初为新喻武尉隆佑太后幸防州扈从后军叛之卲拒之兵败不屈大骂贼杀之贼
　　酋壮其言诛害之卲者】
　　李京【字伯升赵州人进士中第歴平定军判官冀州推官奉法严正迁监察御史以日食上疏切直
　　仁宗嘉纳授右正言数上书言事卒录其子谌为郊社斋郎】
　　李之仪【赵州人工于尺牍苏轼以为得遣三昧仕为枢宻编修官后罢归寓颍昌代范纯仁作
　　遗表帝读之悲怆不巳之仪自号姑溪老农有文集六十卷】
　　李兼【宣城人博学工诗杨万里推许之知台州居官有守既卒吏民为之巷哭罢市自号雪岩所着
　　有诗文及郡志】
　　李承之【字奉世肃之弟性严重有志节登进士调明州司户防军郡守任情挠法人莫敢忤承之毅然力争王安石称之召见神宗语执政曰承之言制置司事甚详非他人所及改京官后累官察访使时郡县昧于奉法敛羡余过制承之悉裁正其数累擢枢宻直学士】
　　李及之【迪从子登第通判安肃军后以大中大夫致仕尝撰次唐史有益治体者为君臣鉴八
　　十卷卒年八十五子孝称为大理少卿连奏狱空仕至工部尚书】
　　李由皋【青田人通九经试春秋举业应童子科淳熈间中选】
