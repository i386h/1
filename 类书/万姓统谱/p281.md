<!-- { "loadSidebar": true } -->
　　夏景和【字时雍泰州人成化丁未进士厯都御史】
　　夏昂【字景德江宁人成化丁未进士厯布政】
　　夏鍭【字德树天台人成化丁未进士自释褐归即负大志不羣于人授南京大理评事治初御史汤鼐劾内阁刘吉下锦衣狱鍭上疏救之疏奏留中遂谢病归居乡砥砺名节游咏诗文年八十三终有赤城集】
　　夏鼎【贵溪人治间知临清州节绪冗费民籍安裕时中贵有协取民货者鼎立簿籍时考之患遂
　　寝尝议革守备都司兵民称便一时治行以操干名者鼎为最云卒于官】
　　夏从寿【字如山江隂人治癸丑进士厯都御史】
　　夏邦谟【字舜俞四川人正德戊辰进士厯官吏部尚书】
　　夏良胜【字于中江西南城人正德戊辰进士吏部郎中多所建白谏止南廵廷杖归嘉靖初复职】夏言【字公谨江西人正德丁丑进士厯官少师兵部尚书华葢殿大学士以诬死西市隆庆初复爵
　　諡文愍】
　　夏宠【字时承京山人幼有神解读书五行俱下多综贯礼论议方严正德间麻城贼攻其家遂昌捍
　　之力屈呼宠竝逃时宠母阙　　　　衰服迎贼义之以无贿竟执　　　　　　后举乡试】
　　夏时【字人正华亭人嘉靖丙辰进士厯给事中屡起屡辞】
　　假
　　【汉】假仓【陈留人成帝时习经学由是小夏侯有张郑秦假李氏之学】
　　冶【公冶长之后】
　　【周】冶厪【衞人】
　　冶区【鲁人鲁昭公十三年春叔弓围费弗克败焉平子怒令见费人执之以为囚俘冶区曰非也若见费人寒者衣之饥者食之为之令主而共其乏困费来如归南氏亡矣民将叛之谁与居邑若惮以威惧之以怒民疾而叛为之聚也若诸侯皆然费人无归不亲南氏将焉入矣平子从之费人叛南氏】
　　舍
　　【明】舍敬【字敬先洪武中江隂税课大使】
　　厍
　　【明】厍继生【广西融县人正綂中任上杭县主簿】
　　把【东楼公之后】
　　【汉】把康【避董卓乱改为把氏】
　　【明】把士聪【溧阳人永乐举人】
　　把宗【陜西人治中以都指挥守备甘肃】
　　瓦
　　【明　　广西土官有瓦氏】
　　且
　　【宋】且谨脩【元祐中知德化县事】
　　【明】且简【濮州朝城人治间山西潞州判官】
　　埜
　　【明】埜佑【固安人正綂间南昌衞千户】
　　也
　　【明】也伯先【懐宁人洪武初岁贡任训导】
　　
　　【明】和【永宁人永乐二十一年举人任教谕】
　　雅【见姓苑】
　　觟【见姓苑】
　　打【见姓苑】



　　万姓綂谱卷八十五
<子部,类书类,万姓统谱>
　　钦定四库全书
　　万姓统谱卷八十六　　　明　迪知　撰上声
　　二十二养
　　蒋【乐安商音周公第三子伯龄封蒋以国为氏国在汝南期思县传言凡蒋邢茅周公之是也汉】蒋满【宣帝朝为上党令子万为北地都尉同诏徴见帝曰父子宜同日剖符即下诏以满为淮南相
　　万为农守】
　　蒋诩【杜陵人尝于舎前竹下开三径惟故人求仲羊仲从之游哀帝时为兖州刺史以亷直著名王
　　莽居摄以病免官归乡里卧不出户】
　　蒋晋【泉陵人灵帝时举孝亷拜尚书郎除汝南太守迁交州刺史入奏事应对不滞拜尚书在位清
　　直为羣僚所服】
　　蒋黙【字秀芳翊四世孙父横仕为大将军从光武讨赤眉有功以司羌路譛诛九子皆渡江散处帝寻悟乃覆羌路之族而録其后黙居阳羡滆湖东封云阳亭侯终谏大夫子何前将军邵陵矦】
　　蒋澄【字少明横防子居阳羡滆湖西函亭封函亭乡矦仕至刺史五子孟东亭矦通阳羡西亭矦休袭父封丹阳太守余无闻唐秘监齐光又撰碑畧曰澄怀忠国之志立全家之道虽灭迹江湖而克雪前耻云】
　　蒋子文【汉志为秣陵尉逐盗中山伤额而死尝自谓骨贵死当为神及吴大帝都建业子文常乗
　　白马执白羽扇而出遂立庙钟山封蒋侯】
　　蒋许
　　蒋朗【俱汉时人见姓纂】
　　【三国】蒋钦【寿春人给事吴孙策为右防军累功迁荡寇将军初钦屯宣城徐盛收钦屯吏表斩之盛常畏
　　钦害已而钦每称其善论者美焉】
　　蒋琬【字公琰湘乡人从昭烈入蜀除广都长昭烈尝至广都怒琬众事不理诸葛亮曰蒋琬社稷之器非百里之才后为尚书郎亮驻汉中琬统留府事尝足食以给军中亮每言公琰托志忠雅亮卒以琬为尚书令时新防元帅逺近危悚琬举止如平日由是众渐服后封安阳亭矦卒諡曰恭】
　　蒋斌【琬子为绥武将军汉城护军弟显为太子仆射有才学防成都破兄弟同时死于乱兵】蒋济【字子通文帝时出为东中郎将诏曰天下未寜湏良臣以镇边境如其无事乃还鸣王未为后也】
　　【南北】蒋升【字凤起少好天文象之学周文雅信待之魏文帝时出师与窦泰战适西南有黄紫气抱日从未至酉文谓升曰此何祥也升曰西南未地今大师既出喜气下临必有大庆于是与泰战禽之】
　　蒋少游【乐安博昌人性机巧颇能刻画有文思北魏高允爱其文荐之补中书博士为太常少卿孝文时制冠裳营太庙及华林殿诏修旧増新改作金墉门楼皆所措意号为研美虽有文藻而不得伸其才用识者为之叹慨卒赠龙骧将军青州刺史諡曰质有文集十卷】
　　蒋恭【义兴临津人元嘉中晋陵蒋崇平为刧见禽云与恭妻弟吴晞张偕行时録晞张弗获収恭及
　　兄协付狱兄弟争受刑郡上其事于州悉原之后除恭义成令协义昭令】
　　【唐】蒋俨【义兴人擢明经第为右屯卫兵曺防军太宗将伐高丽募为使者人皆惮行俨奋曰以天子雄武威四夷蕞尔小国敢图王人脱不幸固吾死所遂请行为莫离支所囚以兵胁之不屈高丽平得归帝壮其节授朝散大夫高宗朝进蒲州刺史擿伏戢奸号良二千石后封义兴县子】
　　蒋子慎【黙二十七世孙与同郡高智周善相者云高公位极人臣而嗣少弱蒋矦官不逹后且兴子慎终建安尉子缯往见智周妻以女生子挺歴湖延二州刺史挺生涣洌皆擢进士第】
　　蒋钦绪【缪水人工文词擢进士第为太常博士中宗亲郊祝钦明建言皇后应亚献诏礼官议众
　　欲曲意阿狥钦绪独陈不可诸儒壮其节累官汴魏二州刺史】
　　蒋防【字子徴义兴人澄之后年十八父诫令作秋河赋援笔即成警句云连云梯以迥立跨星桥而径渡于简遂妻以子李绅即席命赋韝上鹰诗云几欲高飞天上去谁人为解緑丝条绅识其意荐之后歴翰林学士中书舎人】
　　蒋将明【义兴人父瓖开元中文馆学士天宝末将明辟河中使府安禄山反以计佐其帅全并潞等州两京防被拘乃徉狂以免虢王臣引致幕府歴侍御史擢左司郎中国子司业集贤殿学士子义】
　　蒋沇【钦绪子博学有名以孝廉授洛阳尉与兄演溶弟清俱为才吏有名乾元中歴四县令美政流行郭子仪军出其县敕麾下曰蒋沇贤令毋挠其清也累迁大理卿持法明审号称职】
　　蒋镇【义兴人尚书左丞列之子也与兄谏并以文学进天宝末举贤良累授左拾遗司封贠外郎转
　　谏议大夫】
　　蒋清【沇之弟举明经中第调巩丞东京留守李憕贤之表为判官安禄山乱憕与清力绵不能守城
　　城破同死之赠礼部侍郎諡曰忠録其孙为伊阙令】
　　蒋涣【义兴人挺子与兄洌皆擢进士永泰初涣歴鸿胪卿日本使常遗金帛不纳惟取牋一畨以贻其副云父蒋挺卒涣与兄洌庐于墓侧植松栢千余终礼部尚书封汝南公洌子链镇涣子铢皆仕有清名】
　　蒋义【字徳源义兴人七嵗见庾信哀江南赋再读辄不忘从外祖吴竞学博覧强记有史才杨绾尢称之父将明在集贤白宰相张说引义入院整比圗籍得善诗二万卷德宗以凌烟阁左壁文漫剥召问义曰此圣厯中侍臣圗賛口诵不失一字帝叹异又问神策置军本末条对甚详判集贤院父子竝为学士儒者荣之后封义兴县公五子系仲偕尤知名】
　　蒋坚【晋陵人元和中在永州学为春秋师】
　　蒋系【太和中拜史馆修撰防定宪宗实录终检校仆射淮阳郡公】
　　蒋伸【字大直第进士繇右补阙为修撰歴翰林承防宣宗信任之见必咨天下得失未防同平章事
　　懿宗朝命监修国史】
　　蒋偕【郑县人幼有立志父病尝刲股以疗举进士补韶州司理陜西用兵数上书论边事通判同州
　　知邠州歴数州钤辖屡讨平叛寇后为忠州刺史】
　　蒋贻恭【吴人流落入蜀性耿直有逸才每一吟咏率名讽刺蜀主曰敢言之士也特授名山令】蒋曙【字耀之系之子也咸通末由进士第署鄂岳团练判官除虞工二部贠外郎改起居郎黄巢之
　　难曙阖门无噍类以是絶意仕进隠居沉痛中和二年表请为道士许之】
　　蒋摇【湖州刺史】
　　蒋凝【美风标每到朝士家以为祥瑞朝中号为玉笋班】
　　【宋】蒋文怿【朝奉郎试大理司直行常熟令事兼监察御史太平兴国三年钱氏纳士后首任七年去
　　任余杭陆韶之作顶山龙祠记以载其政】
　　蒋元振【淳化中知亷州清苦励节家属多贫不能赡悉寄潭州在任啜菽饮水政尚简易民甚爱
　　之】
　　蒋堂【字希鲁宜兴人举进士初为侍御史郭后废堂与范仲淹孔道辅极言不可坐黜为河南发运使后知益州选属官及乡老之贤者敎诸生儒风翕然后以礼部侍郎致仕堂为人修防遇事不少屈好学工文辞尢嗜作诗多传于世】
　　蒋续【堂孙皇祐中佥判平江军堂卒续自言少孤育于祖乞服衰以报朝议以堂有别子不许遂辞
　　疾谒医去职行服】
　　蒋之奇【字頴叔宜兴人第进士又举贤良方正英宗初迁殿前侍御史哲宗时以平寇功除宝文阁侍制终观文殿学士知杭州于东坡为同年进士尝与定卜居阳羡之约有文集襍着百余卷子瑎孙兴祖】
　　蒋静【字叔明宜兴人徙居江隂登元丰二年进士第调安仁令毁滛祠神像三百躯后迁国子司业
　　徽宗幸太学命讲书无逸赐金紫服进祭酒终显谟直学士】
　　蒋敏修【字臻甫营道人十五遍读诸经子史其父璨命作无弦琴赋立成人异之既长以文名元
　　丰登进士仕桂州理刑掾有文稿三十卷】
　　蒋浚明【字彦昭其先自常州徙居奉化神宗时浚明诣阙上书论君子小人之党言极剀切上嘉纳之授溧阳县簿辞弗就后丰稷荐除大理评事迁尚书金部贠外郎新法行上疏遭窜丰稷以其母老力争之授无为军司戸迁建康户曹累赠至金紫光禄大夫以夀终】
　　蒋元中【字元中永嘉人元丰中作新太学与郡人周行已等八人皆学术修明为四方学者矜式】蒋湋【零陵人少辞家入太学既无遇弃而归隐黄庭坚在宜州病革湋往见焉庭坚委以身后事及卒为棺敛具舟送归邹浩谪永州湋从之游浩有韶州之行湋又为经纪其家】
　　蒋璨【字宣卿宜兴人之奇从子知平江府禁戢奸偷锄刈强梗植善柔拊贫弱狱市为清省诸军马
　　廐嵗更之费邦人徳之】
　　蒋兴祖【之奇孙知阳武县金人犯京师道其境或劝兴祖避之兴祖曰吾世受国恩此吾死所也监兵有与敌通者兴祖斩以狥金人来攻败之而去明日金益济师再战不敌遂死之妻及长子亦以悸死诏赠朝散大夫】
