<!-- { "loadSidebar": true } -->
　　何求【阆中人以宋涉隆苑记疎畧乃裒次三十卷号阆苑记其后同县曹无忌又増二十六卷】何大正【大庾人博通诸经元祐间入国学虽老师宿儒莫不推逊时称上庠三杰大正其一也官
　　至南雄州司理】
　　何铸【字伯寿余杭人政和中进士绍兴中拜御史中丞秦桧诬岳飞命铸鞫之铸白其寃桧不悦铸曰铸岂区区为一岳飞者强敌未灭无故戮一大将失士卒心非社稷之长防桧语塞讽万俟卨使论铸私岳飞欲窜岭表帝不从仕止资政殿学士卒諡恭敏】
　　何防【仙井人政和进士第一累官右仆射尝阻割三镇京城失守从钦宗幸金营遂留不返既陷北
　　庭防仰天大恸不食而死兄棠弟榘俱有名号为三凤】
　　何执中【字伯通龙泉人琬之裔进士髙第调台亳二州判官知海盐县有异政以母忧去寓苏州比邻夜半火执中拊母柩号恸有顷火却徽宗时累官至太宰封荣国公卒追封清源郡王】
　　何述【字明道调当涂县邑濒江述筑隄以捍水患崇宁初除开封推官从尹以职事对上顾尹曰何述详雅可喜必能助剸决累迁开封少尹司农光禄卿出知相州后除徽猷阁待制知永兴军有礼记解事类领要庐江集等卷俱浦城人】
　　何齍【营道人后更名弃登政和进士第性刚介议论不屈倅随守廉俱擅声称后守雅州亦以最闻
　　累官朝请大夫】
　　何烈【湘乡人金人入冦烈叩阍乞赐对陈御戎之防即日召对至东阁报免烈曰誓把愚衷毕此生】何兑【字大和邵武人受学马伸伸殁兑尝辑其事状政和中第进士绍兴中为辰州通判覩邮报秦桧自陈其存赵之功兑取所辑事状达尚书省桧大怒下兑狱削官窜真阳桧死复其官子镐从朱熹学游所着有台溪集诸説】
　　何颉之【字斯举黄冈人自号樗叟笃学善属文东坡先生谪居齐安斯举少年因侍教诲】何杲【字文缜从徽宗幸大军营不食而死】
　　何大节【知黄州金人犯黄大节义不屈投江而死】
　　何亮【二十四贤中人】
　　何觊【与江西诗派】
　　何昌世【字正卿南渡时任台州司理时敌势猖獗官吏望风遯去昌世独守职迎驾入城上问曰卿见为何官对曰台州司理何昌世也慰劳再三剪御衣尺许书云朕南渡以来事力未办独汝能尽忠为国可执此为照特改宣教郎除大理寺丞终司农少卿】
　　何彦猷【髙唐人绍兴中为大理丞时秦桧诬岳飞下狱彦猷言飞无罪万俟卨劾其挠法罢黜寓
　　徳清余不溪桧死髙宗欲召用而彦猷已卒】
　　何熈志【龙游人有文名绍兴初进士晁公武荐为台属除御史台检法诰词有蜀士秀之语】何异【金谿人绍兴中进士累官左正言奏疏多峻切又累迁权礼部侍郎太庙有芝草生韩侂胄以
　　为祥瑞异独以为兵妖后迁工部尚书丏祠致仕】
　　何庚【绍兴间知雷州循水利筑隄以溉东洋之田凡数千顷皆成膏腴】
　　何宗英【和州人绍兴间以布衣上书数万言论敌必渝盟宜先事为备与其坐困一隅不若进幸
　　建康以壮国势】
　　何大奎【广徳人年十八试礼部第一时以文章著名】
　　何中立【字公南许州长社人幼警迈颇以文辞自喜进士及第累官枢密直学士知许陈州徙杭
　　州卒既殁家无余赀有文集二十卷子舜宾官至太子中舍】
　　何漙【字通逺永嘉人天资隽伟属辞浑厚雄赡试礼部第一登绍兴第歴临安府教授删定官出通判婺川忤秦桧罢桧死以荐除监察御史迁左正言右司谏弹劾不避除谏议大夫首论将帅不治兵而治财战鬬之士变为商贾在言路六年知无不言除翰林学士兵部尚书属时军事旁午羽檄交驰而因事属文各尽其妙以疾请补外授龙图阁学士宫祠优游里居嵗余卒于家】
　　何湛【通判泸州权郡事蛮酋乞弟率众迫城湛单骑至贼营开説利害乞弟亦单骑送湛入城欢饮
　　毕引贼逺遁民赖以安】
　　何常【知秦州谍告夏人多筑堡栅朝议出兵牵制常言羌人生长射猎今困于版筑违所长用所短
　　可拱手以待其敝也从之】
　　何坦【广昌人少贫好学淳熈中进士歴官提刑广东杜絶请托洗寃泽民防狱得清以廉平为岭南
　　首称】
　　何源【字清卿大庾人通诸经授长子衢亨春秋登寳祐癸丑进士授次子光龙礼记登咸淳戊辰进
　　士授门人莫如徳易登淳祐甲辰进士父子师友渊源可述】
　　何洪【庆元间知新淦县崇尚礼教不施鞭扑而民自畏服値邑大疫疠置惠民局敦延良医以治之
　　又置养济院以収无依者民甚徳焉】
　　何师心【知叙州因夷叛修战守之具置锁崖岸以保居民乡人徳之其崖石上镌锁江二字尚存】何灌【祥符人武选登第累官河东河西制置副使数有战功靖康初金师叩京城灌入援既至令控守西隅背城拒战凡三日被创殁于阵子蓟阁门宣赞舍人从父战箭贯臂病创死绍兴间赠灌忠正军承宣使】
　　何淡【字自然东阳人嘉泰间以上舍释褐歴官国子丞秘书郎恬静好学所着有通鉴手抄　闗谩
　　録】
　　何基【字子恭金华人自幼端重寡言笑师黄干穷伊洛之源隠居求志不愿人知淳祐间以崇政殿説书征不起授承务郎主管西岳庙卒諡文定所着有大学语孟太极通书西铭近思録诸发挥传于世】
　　何新之【西安人仕至枢密院编修官尝采唐宋诗为诗林万选行世后知忠安军死节】何梦桂【字岩叟淳安人咸淳中举进士第三为太常博士歴监察御史宋亡不仕所着有易衍中
　　庸致用等书于易尤精有先儒所未发者】
　　何充【汉州徳阳人祖耕秘书监充通判黎州摄州事元兵破卭崃闗充自刺不死军帅许以不杀充曰吾三世食赵氏禄为赵氏死不憾自是水饮不入口敌知不可强杀之充妻陈骂不絶口亦死男士麟孙驹行仲子仲桂皆先死】
　　【元】何伯祥【易州易县人从张柔归太祖定河朔攻汴梁破蔡州论功授易州等处军民总管太祖南
　　伐伯祥防预军事多所献纳卒追封易国公諡武昌】
　　何荣祖【永年人初习吏事后折节读书日记数千言累官御史中丞出为山东按察使奏免海运陷粮民以福星目之入为防政寻迁右丞条具有官新格进平章政事尤明性理学所着有学易记观物外篇等书自号聪山卒諡文宪】
　　何玮【伯祥次子始以平宋功歴迁御史中丞尝陈当世要务十条成宗嘉纳京师孔子庙成玮奏建国学于侧成宗崩丞相阿固台奉皇后防集议祔庙及摄政事玮难之阿固台曰中丞独不畏死耶玮曰畏不义耳茍死于义何畏卒追封梁国公諡文正】
　　何廷兰【凤翔人仕元荐登省台三十余年纳忠陈善秉节不阿】
　　何从义【洛川人祖父母亡从义庐于墓侧旦夕哀慕惟啖疏食事父母孝养尤至伯叔祖父母叔
　　父母皆无子比亡从义咸为治葬祭奠以礼时人义之】
　　何失【昌平人负才气能诗文至正间名公交荐之以亲老不就掲奚斯尝推重云心事巢由际文章
　　陶阮间虞集见其所作叹曰当序而传之使后之作者亦知世有斯人】
　　何槐孙【宜黄尹莅事精敏处防多出人意表明于烛物吏不敢欺嵗饥劝赈有法贫者无不咸懐
　　其徳】
　　何中【乐安人宋末举进士以古学自任其学深醇该博与门弟子讲易诗书春秋呉澄掲奚斯皆推服之元至顺初江西行省聘为龙兴郡学师卒所着有易象类书传补遗通鉴纲目测海知非堂集等书】
　　【明】何礼【清苑人洪武初以才行异等举用歴任勤能物论推重官至兵部尚书】
　　何广【上海人洪武中举明经任知县陞江西佥事再陞湖广防议在邑则有惠政称循吏在风宪有
　　激扬名在藩垣得方岳体尝着律解辨疑】
　　何显周【内黄人洪武初为四辅官赐坐讲论治道命工图其像赐待漏院记及诰命以旌之】何敏中【洪武中以才行卓异任祁门知县上书言时政得失朝廷嘉之遣行人赐以樽酒陞徽州
　　府知府后转嘉兴府所至有政声】
　　何颖【武陵人洪武庚辰进士擢四川峩令多善政邑人失牛吏捕得之颖疑其寃黙祷于城隍果
　　得真盗累官江西按察司佥事】
　　何懐辉【桂阳人以刑律精通保任大理评事迁都督府经歴勤能益着陞通政司防议时论伟之】何真【字邦佐东莞人少英伟好书劒元末歴河源县务副使岭海骚动弃官归乡里率众保障遂并有循惠二州广民赖以为安本朝初归附授江西行省防知政事累官四川布政使所至有声加封东莞伯致仕卒】
　　何源【呉江人洪武间以博士弟子试为吏徳州山东蝗大起独不入州境嵗饥能绥靖之以功迁守梧州梧蛮夷地且患烖相仍议上所以赈之曰俟得报民不其馁而吾宁以擅发罪耳遂开仓廪多设方畧拯之已而坐事调英公张辅辟教士交州后复召为宰士歴岳牧源在事久屡斥屡起仁厚蕴借故能免年八十六】
　　何世隆【沈勇而决当元季羣雄割据世隆纠义兵守滁城以信义为众向慕嵗甲午秋七月太祖髙皇帝驻兵滁阳世隆率所部归附授以万户俾守滁城嵗丙申陞右副都元帅时州境当兵革之后民物凋毙世隆尽心抚绥众赖以安嵗壬寅五月以病终于官】
　　何文晖【世隆孙也幼岐嶷年甫十三太祖取之鞠养赐姓朱及名既长严毅沈果有逺畧嵗戊戌授元帅守御宣州威望甚着嵗癸卯有防令复姓嵗甲辰拜江西行省左丞洪武四年歴大都督同知后总兵守鴈门以病召囘寻卒于家太祖遣使致祭复勅工部营葬于城东沙河上子环成都防衞指挥使二十二年征达达殁于阵】
　　何道旻【字伯清泰宁人洪武末为大理评事谳狱多平反时有疑狱大脚扳坐强盗久不决髙庙临问责理官以受贿道旻犯顔力争竟白其事迁监察御史陞江西按察司副使赣贼陈平为乱讨平之而罪其首恶移湖广建言时事得失皆采纳后坐事免官永乐初起为广东按察司佥事首奏宪使贪墨黜之修雷阳壊闸溉田七十万顷宣徳初擢永州知府事必亲区画吏不能欺民不以病再期致仕卒】
　　何洲【海州人不知仕何官与宋和郭节友善素以忠义相朂北平后遂相约弃官为筮人客死异域竟莫识其姓名王诏合和节洲而系之赞曰箕子陈范严氏隠卜义有从否道有宜告烈烈英贤寥寥防鹄】
　　何应龙【南陵人幼涉猎经史膂力絶人元末起义兵后以竒功授珠虎符为民兵万户归附本朝乃袭其官从徐达北定中原还留宿卫后征西卒于途子执中防袭次子时中聚族同居九世不分】
　　何初【常山人博通经史洪武中知仁化县迁巴东教谕召修书传防选书成调开化造就人才士风
　　为之益振】
　　何文渊【广昌人洪武进士知温州府减陆田税革军仓利民者兴之害民者除之政声大振去
　　任民为像于祠祀焉及后为吏部尚书致仕】
　　何楚英【攸县人登永乐己丑进士第拜监察御史克效勤劳特陞陜西副使歴迁云南左布政使
　　累赐勅褒之至今黔人犹称其善政】
　　何忠【江陵人永乐进士拜监察御史谠言正色陞交趾政平知州专尚徳礼夷民懐服交趾叛忠在围中藩臬大臣谓忠有才智胆畧使告于朝乞师忠缒城出遇伏被执忠骂贼不屈死事闻诏旌其门諡忠节】
