<!-- { "loadSidebar": true } -->
　　林干【字国材乐清人崇宁初士皆以舍法论秀登名干独不仕举弃屏迹田里闭门著书居木榴山因号木榴子着渊通四十八篇以仿老子道徳经着覃思十三篇以仿扬子法言其他著述颇多】
　　林震【冲之从子崇宁初进士仕至秘书少监以不附二蔡有声弟霆政和进士博学深象数聚书数
　　千卷皆自校讐绍兴中为敕令所删定官力诋秦桧和议之非即挂冠去】
　　林勲【贺州人政和间举进士为广州敎授建炎中献本政书十三篇书奏以勲为桂林节度掌书记朱熹甚爱其书东阳陈亮尝曰勲考古騐今思虑周宻世之为井田之学者孰有加于此乎】
　　林大中【字和叔永康人绍兴末进士寜宗时由台諌歴官佥书枢宻院事卒赠资政殿学士諡正惠大中守正不阿进退裕如朱熹尝贻书朝士曰闻林和叔入台无一事不中的去国一节风义凛然当于古人中求之】
　　林之平【字国衡莆田人崇宁中登第歴监察御史髙宗幸临安以长江守御之防徧询羣臣议者
　　悉陈招募海舟为不虞之备遂诏之平为福建广南招募使】
　　林迪【字吉夫兴化县人绍圣初登第调福州司理古田县上劫盗五人迪曰民以年荒窃食法不当死县文致之再既而狱具帅疑焉再上再却迪持益坚竟従之差知龙溪县平易近人县民乞留任凡九年蔡京林出尝欲因是诱迪迪以非同族拒之】
　　林枅【字子方孝泽之子绍兴中登第孝宗时知信州陛辞论清议者忠臣节士之所慕而权幸谗謟之所惮也奈何恶之又言监司郡邑用武臣非祖宗故事至郡裁骄兵斥公帑代输物力钱民徳之再调江西运判】
　　林安宅【侯官人绍兴间进士厯知新昌县户部郎中兼权枢宻院检详诸房文字孝宗即位擢左司郎中试右谏议大夫迁同知枢宻院事兼权叅知政事其诰词有刚毅有守直谅多闻凛然立朝有古诤臣之直敏于従政为时良吏之师】
　　林抟【字图南福清人举八行入太学政和五年中特科授楚州叅军不赴退隠于灵石九叠峯之下乡人因目为九峯公抟好鼓琴尝有谒者以琴请即携出户去遇可其意者始为一鼓徽庙三召入内为鼓悲风一曲上恶其名不乐而罢有琴谱三卷诗二卷】
　　林安上【字民瞻慎思八世孙大观中释褐歴官国子博士江东路监察御史吏部考功员外郎左史起居郎秘阁修撰福建路兵马钤辖安抚使直龙图阁亳州明道官广东路经略使因劾丞相汪伯彦黄潜善误国不聴遂致仕卒祀乡贤】
　　林湜【长溪人举进士绍兴末除监察御史奏疏言陛下托股肱于宰执而所授皆小人寄耳目于台
　　谏而弹击皆君子治乱之大无过于此时论多之】
　　林之竒【字少頴侯官人累官宗正丞时朝廷欲学者防用王安石三经之竒言三经率为新法地晋人以王衍清谈之罪深于桀纣王氏实负王衍之责后以祠禄家居号拙斋吕祖谦尝师之所着有书经全简卒祠于学】
　　林积仁【字充美蕴之后幼而杰异身长七尺丰额骈齿声如钟登绍圣四年进士歴知瓯宁县瓯宁岩邑民稍失职则窜去为盗积仁谕以人情三嵗益万五千余户时以四最六善课羣吏而瓯寜为第一徙知北海县河嵗决积仁伐石障水自是无患秩满改提举河东路河东嵗恶积仁发廪赈饥流民存活者益众属灵夏用兵转饷尽出河东特转中奉大夫寻知平阳府才歴旬朔革去蠧壊及移京畿提防刑狱人皆牵衣泣送之靖康初以中大夫直秘阁再领平阳望马首而拜者合沓至冩像家置之进直龙图阁充秘阁修撰未几以疾乞致仕】
　　林叔豹【字懿文永嘉人建炎初为慈溪令亷明劲直髙宗南巡戒卫士毋苛扰闻敌冦至境邑人惊避有武悍之人一二人为民所讼叔豹捕而斩之于是逺近知畏絶摽掠之患敌破明州伪立蒋安义为守敌退叔豹率乡兵入城杖死安义一郡寻安髙宗驻跸临安召为监察御史】
　　林一鸣【字闻卿莆田人父之正防补官梁克家当国起知南雄府改知惠州请发常平仓赈粜饥民奏罢卖口食盐淹造盐钞纸官酤为民病者十数事又为文谕民力学种麦垦荒田陂塘及时修整去丧乐禁杀牛等事居民有杀牛方挥刄间牛掣防絷奔至防所若有所诉见者惊异一呜命饲牛为治其屠人以为仁化所及官满之日惟图书数箧而已】
　　林栗【字黄中福清人绍兴中进士累官兵部侍郎諡简肃栗为人强介偏执而论事雄辨可观】林国钧【字公秉莆田人早尝游场屋率不利自三舍法罢遂不复有仕进意髙宗朝以其子尝由里选版授迪功郎加承议郎赐绯衣银鱼致仕国钧为人好施与务以积隂徳为心闻乡邻之贫乏者取赀财遣人投诸暗中以助之不使其或知也尝建红泉义学延族子光朝为师以淑俊秀置义田以赡四方従学之士年九十齿发落复生作亭名曰回年子二人充南安军司户防军褒建宁府司法防军】
　　林豫【字顺之仙逰人熈宁中进士尝知通利军与蘓轼兄弟善后辙贬送以词有怒发冲冠壮心比
　　石之句歴官七郡皆有遗爱后坐蘓轼荐入元祐党籍】
　　林彖【字商卿幼孤随母鞠于外祖陈次升家以舅得尽读六经百氏之书多闻元祐名臣出处大节与宋累朝典故后侨居真州又得事刘安世任伯雨陈瓘诸公而与任申先象先兄弟为忘年友绍兴初尝为签枢徐俯礼致而终不肯受其荐奉母归闽菽水尽欢母殁衣衾棺椁宅兆必尽其诚终丧不谋婚娶寓迹龙华寺法华庵傍所居轩曰聴雨小园曰意足日怡然于其间县官希见其气味或可语时一见之非其所好扣门不纳也处之四十年如一日隆兴初春监司帅臣列荐有防召赴行在力以疾辞孝宗为再促召亦不赴乾道四年诏特与进士出身添差兴化军敎授未一考而卒年七十自号萍斋】
　　林子立【字伯与莆田人甫弱冠通经学为士类所推升贡辟雍凡十二试俱中第二同舍赠以诗云博陵公子真文虎占防儒官第二人登政和二年进士再调知茶陵县靖康初诏诸道以兵勤王子立募集民兵二千余人率赴南道总管司至荆门遇敌骑接战众寡不敌中流矢卒帅司上其事于朝请官其后】
　　林孝渊【字全一孝泽之兄也建炎间通判建州再判泉州乱卒屡无礼于守而信孝渊之言不敢暴提举市舶邵邦建荐孝渊曰材术疏通吏事详练协賛郡治绥靖兵民千里帖然内外按堵盖实録云尝按收舶货归吏循例取脑一匣以纳孝渊厉声曰公则官物私则商货何例之有斥反之舶库】
　　林师益【豫之次子以父任奏补三班借职授枢宻院宣差鸡泽县尉上书论边防利害讥切时政留京师聴防金兵深入累授武翼郎阁门宣賛舍人提举京城四壁守御使司后军统制金犯京师侍従孙傅等荐举差充京畿第一副将训练马步军陈留县驻劄杨时在讲筵奏师益晓达军政使専督训练必有绩效可观授京畿第一正将守御郑州原武金再犯京师诸将皆遁惟师益孤军守原武不动刘韐为丞相何防谋亟召师益兵入援师益行次封丘遇金迎战大破之明日金兵大至师益谓其副曰金众我寡诚不敌然此吾致命之秋尚何顾哉遂奋勇力战死之】
　　林师说【字箕仲豫之三子少举进士知名以父防屡当补官逊于従兄师文及弟师龙故入仕最晩试铨曹第一调严州司士时青溪盗初平作新寨聚兵骄甚郡请师说摄理官以经画之悍卒帖服迁知徳化县还道桐庐防盗发支邑民遮道乞留郡白之朝因改建徳县贼平倅新定敌犯二浙新定民大恐师说入白郡将请静以待之乃自拥十余骑出城遇敌骑谍曰吾受命主帅以城降者赏师说擒斩于市累迁兵部员外郎知建昌军丞相赵公力荐之除浙东提防刑狱山隂为畿内贵人多肆豪夺为民害师说一绳以法以忤权贵力请祠归居九年卒林光朝尝言林郎中出语大率如富郑公径截无他表里只是一个人其为先正所推许如此】
　　林光朝【字谦之莆田人専心践履不为训诂南渡后以伊洛之学倡东南登龙兴进士歴官国子
　　司业广东提刑屡败茶冦孝宗喜其儒生知兵召为祭酒除中书舍人】
　　林大春【字熈之古田人朱文公门人也尝题十六字云仲尼再思曽子三省予何人也敢不修整号慥斋大春家世崇尚理学临终戒子弟不得用浮屠法至今子孙犹以文行世其家】
　　林子冲【字通卿之竒从子学问徳业有声乡里间士宗之者类百人淳熈中登进士第初为南丰簿时郡守陈岐欲修二陈礼乐书以子冲大儒之后延以特榻子冲随文释义补阙订讹书成周必大杨万里皆称其精宻以哀毁卒年仅五十有四自号云岫居士】
　　林公玉【字文振连江人年十三善属文淳熈中擢进士第调建武敎授郡初未有登第者公玉精
　　讲解严课试节浮费剏贡士荘由是举进士者与内州等郡人祠之于学】
　　林正华【字君辅至和中入太学后弃归养母母卒水浆不入口者累日已而蔬食日诵释氏书越二年卜于涌泉山凿石营圹手胝足胼不少懈既庐于墓侧寝苫枕块号慕不已俄而祥云滃甘露降乌鸟翔集虎豹遁藏乡人白于官旌之正华安之六代孙也故世称涌泉大小孝子云】
　　林用中【字择之古田人始从林光朝学后闻朱文公授徒建安复往从焉文公尝称其通悟脩谨
　　嗜学不倦谓为畏友与建蔡元定齐名】
　　林防孙【字子武古田人号蒙谷朱文公门人也党禁起学者更事他师惟防孙从文公讲论不辍文公易箦之际谓之曰道理只是如此但须做坚苦工夫嘉定中特奏名为县尉】
　　林学蒙【字正卿一名羽永福人从朱文公学因筑室龙门庵讲明道徳性命之防不务俗学乡人
　　皆师尊之有梅坞集传于世弟学履字安卿与羽同学于文公之门】
　　林謩【字丕显连江人从林之竒游于吕祖谦为同舍生祖谦少謩数嵗謩手抄其诗文黙诵之及祖
　　谦讲学受徒謩诎首受业从诸生后惟谨祖谦曰此闽中瑞物也】
　　林宪卿【字公度懐安人从朱文公学色温气仁择言谨行诲人必以义理乡隣化之皆循循雅饬其徒吴宗万林士蒙俱知名早卒后宪卿死无子乡人即其所创存斋祠之】
　　林亦之【字学可福清人林光朝之髙弟也光朝尝讲道于莆之红泉及卒学者请亦之继其席门人或劝之著书亦之作诗曰讲学红泉不著书只将心学授生徒赵汝愚帅闽日尝以亦之学业上于朝命未下而卒】
　　林鼐【字伯和黄岩人乾道八年进士为奉化簿改定海丞迁知侯官县所至守己爱民不以声色徇
　　上官与弟鼎同为朱子门人】
　　林公洽【长乐人以四嵗全通九经淳熈七年中童子科授迪功郎】
　　林守威【公安人蚤丧父事继母曹氏甚谨曹卒未邻家火急守威升屋呼天风果返卒无恙时
　　人惊为孝感】
　　林肃【字恭之淳熈三年进士少有文名从逰艾轩林光朝之门试敎官科中首选调临安府学敎授
　　卒】
　　林仲麟【字景仲宁徳人倜傥有大志淳熈五年试大学第一庆元中与杨宏中等六人上疏救赵
　　汝愚韩侂冑怒送昆陵编管仲麟毅然不少诎时有庆元六君子之称】
