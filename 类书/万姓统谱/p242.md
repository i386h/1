<!-- { "loadSidebar": true } -->
　　李征【山阳人由国子生任考功监令有干济才洪武中陞兵部尚书】
　　李濬【和州人父旺洪武初以从征有功授副千户濬袭职勇敢自奋累功陞北平都指挥同知永乐初以靖难功进封襄城伯及卒子隆袭爵为将重儒下士御众有方守备南京声誉赫然】
　　李仕鲁【字宗孔濮州人太祖龙潜时尝识之洪武初诏求传朱学者郡吏以仕鲁应上迎谓之曰吾求子久矣何至之晚也仕鲁对曰臣闻君求臣未闻臣求君陛下方以武定天下而臣欲以文进故臣有待耳除黄州同知仕鲁初愿备顾问上曰朕姑以民事试子耳未朞果以治闻召为大理寺卿时有僧金碧峯者应对称防求为増建职司仕鲁三上章谓今天下学校尚未建儒风尚未振而先为异端立赤帜非所以垂远也上怒仕鲁乞归遂得罪以死】
　　李德【字仲修号易庵南海人洪武初以明经荐授洛阳长史后得请教谕汉阳遂归卒于家】李仲德【上髙人洪武丁卯以贤才应辟任龙江提举上言民情未防摄河南道事清俭执法时以铁面目之陞大理评事改刑部四川等司主事捐俸余以济公用同寮髙志明等忌之以事诬仲德廷争不屈触上怒被诛既而察其诬特防赐祀戮诬者以殉】
　　李新【字克明通之子天性刚直洪武末由太学生任兵马指挥歴监察御史振举宪度转工部郎中能声益着官至户部右侍郎多所建白宣庙常呼李戅而不名其见重如此】
　　李逊【景州人登洪武甲子乡试学行卓然官至翰林院学士】
　　李玉【交河人永乐初由戍卒守边克效劳勚屡立战功累陞真定指挥使宣德初陞中军都督佥事
　　封新建伯】
　　李祥【河间人由太学生歴官有能声仕至陜西布政使名重一时】
　　李坚【武涉人父英开国有功为骁骑右衞指挥佥事力战死乌撒赠指挥使坚尚太祖第七女大名公主为驸马都尉尝与驸马欧阳伦梅殷陆贤赈济北平建文君即位进公主大长公主坚素负才勇充左副将军从长兴侯北进遇靖难兵诸将谨备西北靖难兵突击出不意破西南长兴侯大破靖难将丘福又攻子城坚出接战互有胜负封坚滦城侯食禄千五百石与世劵已而兵败滹沱河薛禄引槊中坚坠马禄挥刀直取坚坚大呼我李驸马勿杀禄擒坚见成祖成祖谓尔至亲今至此奈何械送北平道卒子庄以公主故特宥当嗣公主惧祸缴诰劵庄流寓南京诗酒终其身公主至宣徳初卒或曰坚子庄嗣侯谥威壮弟成为中都留守改山东都指挥成子陞世南京衞指挥使禄后封阳武侯】
　　李任【永康人洪武中袭父爵为燕山右衞指挥永乐初陞辽东都司镇守彰徳宣徳元年従征交阯叛贼黎利守昌江城获都督蔡福逼令福至昌江城下呼任等速降任于城上唾骂福曰汝为大臣不能杀贼反为贼用狗彘不若用铳击之贼惧拥福去贼以昌江为官军出入咽喉之地大集兵众用鸟铳吕公车云梯来攻任与顾福等留老幼妇女守城率精鋭出击贼烧其攻具贼又筑垒射城中任福夜出袭破贼营贼掘地洞欲潜入城任开横沟用将军石击之入者辄死城中士卒初有二千余人前后三十余战至是死亡过半贼益兵众攻围日急相拒凡九阅月人力疲困刍粮匮乏而贼益众以云梯登城夺其门任复率死士三战三败之贼拥众益兵而入任与福不能支乃自刎死】
　　李远【懐逺人沈毅有胆力善骑射从军靖难累功封安平侯从征时突阵力战马蹶被执骂不絶口
　　而死追封莒国公谥忠庄】
　　李嘉【宛平县人幼立志事父母尽孝始为奉祠所礼生永乐初以守城功授鸿胪序班陞通政司防
　　议官至礼部侍郎嘉持身端谨刚方严毅人不敢干以私】
　　李孟璿【海盐人祖元白以贤良起家嘉兴副总管清白着吏绩孟璿永乐中以经明行修被荐歴嘉兴汝宁训导所着有南庄集弟仲玑季衡皆有文行季衡有西溪集子景孟景孟子滂俱知县】
　　李隆【字彦平和州人永乐中袭父爵总兵镇山海三关宣徳元年留守南京十八年召还隆丰姿凝重器宇宏远最识大体接儒者之礼尤恭上下靡不敬畏正统中以得人心见疑召囘京师始近声妓为自安计自后代者终莫能及】
　　李季鼎【大兴县人永乐初以国子生拜为左春坊赞善讲经书深见礼待为人博学强记当时号
　　为书库及致仕犹访以时政宣德初以辅导功录其子】
　　李时勉【名懋以字行安福人永乐甲申进士选为庶吉士除刑部主事预修实录改翰林侍读尝陈时政十五事洪熙初改监察御史宣德初复旧官寻陞学士正统中选国子祭酒教规严整士类多所造就存心不愧古人所著书甚多学者称为古廉先生卒谥文毅乡学祠之】
　　李友直【清苑人为北平布政司叅议陞刑部侍郎洪熙初陞刑部尚书宣徳初改工部为人坦夷明敏不与物竞与人言必归于忠厚人有急必赴之有犯者不校人皆称其宽厚长者】
　　李素【顺天平谷县人永乐中浙江按察司副使在任奸擿伏深知民隠听讼折狱下无遁情执法
　　平而吏民服】
　　李厚【字执中祁门人自幼性孝美姿容颀然孤特洪武中选补弟子员永乐初由太学生授刑部主事存心忠恕临事决断籍籍有声时京师密察民俗甚严有坐童孙殴祖母狱者厚以童稚无知非真有所殴也上疏请悉不听】
　　李彬【字文质怀远人嗣父指挥佥事靖难累功封丰城侯总兵镇交阯卒追封茂国公谥刚毅】李骥【字尚徳郯城人洪武丙子举人授给事中仕至河南知府】
　　李庆【顺义县人由国子生署都察院右佥都御史累官兵部尚书兼太子少保安逺侯栁升征交阯庆参督军事至交阯卒庆刚直敢为不畏强御遇事有未便侃侃争论当时严惮之】
　　李公谅【潍县人性沈重寡言以贤良举擢翼城知县时兵燹之余民不聊生公谅教民拾野菜槐荳五易水煑之以济饥民免流离驿中夜常有怪使客靡宁公谅移牒城隍神其怪遂灭终广州知府】
　　李茂【黄岩人永乐中进士擢刑部主事寻陞吏部考功司员外郎在任廉慎安详僚友咸推重
　　之善吟诗志尚淡薄不慕容进方六十余即乞致仕优游十载而卒】
　　李昌祺【庐陵人博学强记永乐甲申进士选为庶吉士歴官礼部郎中举陞河南左布政使莅政
　　精敏庭无留事时以廉能称致仕卒所着有诗文集藏于家】
　　李骐【长乐人永乐戊戌举进士第一初名马文庙亲改今名为人耿介有气节不肯媕婀依随仕终
　　翰林修撰】
　　李芳【直隷人永乐十三年进士宣徳中为刑科给事上毎朝退御便殿与大臣议事百官左顺门芳直前言洪武中百官朝退凡大臣奏事必给事中二人与之俱所以防弊上顾谓侍臣曰芳言是芳退辄自矜每见百司所为事少不如其意即诣上前言之众皆侧目上亦恶其讦降为嘉兴海盐县丞】
　　李衍【字文盛鄞人贡入太学中顺天乙卯乡试防王振承张太后防选衍写经托疾弗往因久次不铨遇恩例授广州府推官屡辨寃狱以抚剿反寇有功陞刑部员外郎时曹石用事亨家人夺民产诉于朝衍承命往勘归田于民大忤亨意讽锦衣门达搆衍重罪谪戍宣府亨败得复官还田里以孝友称】
　　李立【南丰人永乐乙未进士为监察御史廉重刚正不轻许予奸擿伏风纪肃然贪墨者望风避去金坛县民被诬为叛五里余廉得其情为平反之上目为小李而不名尝告归省赐钞二百锭道经巡盐官舍见鸡毛委积如山即命馆人以一鸡令试拔之得毛防何计赃奏黜其官时人谓之李鸡毛仕终按察司副使】
　　李蕡【字茂实长洲人永乐进士除兵部主事在武选二十年受知于尚书方宾陞太仆少卿阙遣领王骥征麓川奏蕡为佐还陞兵部侍郎蕡勤敏有吏材习知兵事性沈厚不茍居乡未尝以贵加人以厚徳称】
　　李贤【字原徳邓州人宣徳壬子乡试第一癸丑进士授吏部主事仕至少保吏部尚书华葢殿大学士卒赠太师谥文达贤为人恭严庄重得时行志不为小廉曲谨平居无疾言据色其容粹然见者如在春风中浮躁者为之自失隂狡者为之中阻葢其所养者深故其所得有大过人者论者谓天顺以来所以正君徳恤民生进贤才广言路抑侥幸却夷狄皆贤之力云三杨之后文达一人而已】
　　李棠【字宗楷缙云人宣徳丁未进士歴官侍郎】
　　李绍【字克述江县人宣徳癸丑进士改吉士授检讨仕至礼部左侍郎】
　　李田【字舜耕嘉鱼人景泰甲戌进士歴户部郎中成化初督饷征蜀有功擢广东左防议海南夷叛躬抵巢穴恳切开谕夷皆效顺进左叅政阅嵗办防币除墨印之弊累迁副都御史巡抚京畿嵗饥发廪赈之尝建议增漕以足边饷严令以警边烽给财以市战马设法以完队伍专任以责成功立禁以息嚚讼皆允行之中官汪直用事怒田不私谒遂归或怵以祸无惧色】
　　李濬【武定州人由太学生擢监察御史性资笃实宣徳中歴陞都察院左副都御史】
　　李素【安邑人宣徳庚戌进士授户科给事中累官通政司右通政刚直有为敷奏详雅时论称之】李辂【安邑人正统中由御史出知大名府久之增秩至陜西参政掌府事学士曾鹤龄尝称其为政
　　清而温惠而直廉而不激宽而不纵时人以为实录云】
　　李逊【字时敏南丰人进士正统初知嘉善机警有吏才下不能欺秩满民乞留陞俸复任三载陞知
　　廉州府】
　　李坚【唐县人正统末举进士改翰林院庶吉士拜监察御史时上求翠羽于诸省坚上章止之坐是外补桐庐知县兴学劝农抑强弭盗建立义仓积谷数万石徧设乡社以教童蒙之士坚尝蓄马于任产驹一及归留之至今民称其清介】
　　李泰【字文通香河人正统戊辰进士歴翰林院学士】
　　李本【字立之富顺人正统戊辰进士歴官尚书】
　　李敏【字士勉襄城人景泰甲进士歴官尚书谥恭靖】
　　李衍【字文盛隆庆州人景泰辛未进士歴刑部尚书】
　　李纲【字廷张长清人天顺丁丑进士初授御史出按南直隷浙江风裁甚着宪庙即位首请斥胡僧伎士累陞左佥都御史出督漕运二年卒纲性峭直清介与物寡合平江侯陈豫素与有隙闻其没即馆笥箧惟衣书而已上知清忠赐祭葬】
　　李承芳【字茂卿嘉鱼人幼颖敏生七月以筯画灰作土地二字年十四伯父中丞田指乡富贵者示之曰儿志及此乎对曰富贵不淫贫贱乐儿志也成化庚戌举进士授大理寺评事无鲜裘良马尝谓主事杨循吉曰予得俸三十緍可津而南矣及陞寺副遂谢病归与其弟承箕隠黄公山讲学赋诗论治以教化为本虽蔬食屡空不悔】
　　李瓒【临汾人成化间履任属嵗大饥檄属县储蓄备赈每嵗春散而冬敛之以故民无转徙者又漳衞二水潆纡郡邑公力建浮艘四民乃不病涉当治丙辰河决长垣东明间公筑长堤延袤二百余里旁植榆栁数万株沿堤置铺遇大浸辄补葺而元城亦筑衞河堤工费相等世享其利百姓有不事生业犯法者督令纺织逺近革化父老言李公在任十有二年百姓忘分若家人父子云】
　　李东阳【字宾之茶陵人四嵗举神童肄业京庠天顺甲申年举进士改吉士授编修仕至少师吏部尚书华葢殿大学士致仕卒赠太师谥文正东阳慧悟夙成文章潇洒代言敷奏明畅尔雅又能奬进才隽推挽声誉风韵所渐人皆向附事太陵称忠勤康陵时周旋曲济保护善类清谨弗渝休休不专政归卿寺人顾思之】
