<!-- { "loadSidebar": true } -->
　　王钦若【字定国新喻人淳化间举进士累官至尚书左仆射兼中书侍郎同平章事进司空封冀
　　国公卒赠太师中书令諡文穆】
　　王世则【永福人举进士第一淳化初以右正言使交州还朝条事迹及山川形势上之进直史馆
　　未几以言储贰事黜知象州】
　　王能【定陶人太宗在晋邸召置左右即位补内殿直累迁殿前右班都虞出为济州团练使建议决鲍河断长城口北注雄州塘外为戎马限方舟通漕以实塞下又开方田尽静戎顺安之境北边来冦能击走之真宗初询勤勇者闻能宣力公家擢定州副都部署后为章信军节度卒赠太尉録其子守信】
　　王赞【观城人少为小吏累迁本州马步军都虞周世宗镇澶渊毎旬决囚赞引律令辨析中理令署右职及即位累官三司副使征关南以为客省使领河北诸州计度使五代以来姑息藩镇有司不敢绳以法赞所至发奸擿伏振举纲维师还复为三司副使建隆初始平李重进太祖素知赞材干可委以完缉即令知扬州后溺死】
　　王承衍【字希仁雍熙中知天雄军防契丹入冦骑至冀州去魏二百里隣境戒严城中震恐时属上元承衍防契丹不至下令张灯设乐与宾佐宴游及旦众赖以安明年召还端拱再知天雄军吏民千余诣监军请为本道节帅诏褒美之】
　　王言彻【字子明晋江人端拱进士知南县县人曾致尧为条治绩数十事擢知邵州后歴漳鄂滁等州皆有善政鄂滁人并生祠之时有事泰山汾隂郡守例以子弟奉表得推恩授官言彻独遣僚属以行曰吾子孙但衣白袍入举子塲足矣所着有琅琊集子千仞公佐孙景纯皆特奏名】
　　王拱辰【开封咸平人年十九举进士第一通判懐州累迁翰林学士承防拜三司使使契丹还为
　　宣徽南院使出镇北京又镇彰徳】
　　王宾【许州人太宗时为河北水陆路转运盐使贝州兵屯无壁垒分寓邸肆宾选隙地筑舍千二百
　　余以处之优诏褒美】
　　王旦【字子明祐次子幼沈黙好学举进士真宗尝曰为朕致太平者必斯人也累进工部尚书同平章事当国最久帝益信之至于契丹借币西夏假粮处之有道夷人愧服伟哉宰相才也卒赠魏国公諡文正】
　　王旭【祐季子严以治囚恕以接物以防知缑氏雍丘县三迁至殿中丞自兄旦居宰府以嫌不任职及旦卒歴中外卓有政绩后以兵部郎中知应天府子质举进士歴官天章阁待制知陜州】
　　王继忠【开封人父为军校戍边而死继忠因得补殿直侍真宗在东宫得给事左右即位累擢至云中观察使咸平未契丹入冦继忠帅定武出战于望都之北自以被遇之厚恩力战图报而服饰稍异戎人识之转鬬累日援兵不至遂陷敌中初谓已死赠大同军节度使録其子懐敏懐徳懐政皆加等景徳初敌俾继忠奉章道意请修和好朝廷允其请戢兵息民与有力焉自是朝廷每遣使至契丹必厚赐继忠对使臣必泣下尝附表请召还上以誓好既定姑诏谕之北主待之益厚改其姓曰耶律名曰显忠又曰宗信封为吴王】
　　王子舆【字希孟密州莒人少业文辞太平兴国初举进士为北海主簿歴太常博士真宗即位迁殿中侍御史充淮南转运使精于吏事久掌茶盐漕运周知利害裁量经制公私便之后拜右谏议大夫】
　　王博文【字仲明济隂人年十六善属文举进士为安丰簿有能名真宗时累官同知枢密院事子畴举进士为太常博士仁宗猎近郊畴引十事以谏英宗时拜枢密副使性介特厉风操类其父云】
　　王沿【字圣源馆陶人举进土歴知数州累官龙图阁直学士好建明当世事初兴河北水利论者以为无益已而邢州有争渠水至杀人者然后人知沿所建为利有文集二十卷唐志二十一卷】
　　王鼎【字鼎臣沿子第进士累官河北转运盐使当官明敏彊直不可挠所荐士多知名性廉不欺尝任其子或劝增年以图速仕不从父财悉分与诸弟奉使髙丽得千缣尽散之族人】
　　王曾【字孝先益都人自少颖悟善为文辞咸平中乡贡吏部迁对皆第一累官右仆射平章事集贤殿大学士封沂国公諡文正曾资质端厚在朝进止皆有常处当国时正色危言进退士人莫有知者尝曰夫执政者恩欲归己怨欲谁归范仲淹服其言】
　　王皞【字子融曾之弟举进士累官集贤院学士以兵部侍郎卒尝论次典礼因革为礼阁新编又集
　　五代事为唐余録六十卷】
　　王珪【开封人少拳勇善骑射通隂阳术数能用铁鞭铁杵仕为泾原路都监元昊入冦珪从任福连战三日诸将皆败珪复入战杀数百人鞭铁挠曲手掌尽裂奋击自若矢中目乃还夜中卒子光祖明于料敌累官泾原等路副总管尝从熊本平泸夷功第一】
　　王洙【宋城人举进士累官翰林院学士泛览博记至图纬算数音律诂训篆之学无所不通着易传十卷杂文十余篇子钦臣清亮有志操赐进士及第累官集贤院待制知成徳军钦平生为文至多藏书万卷俱手自讐正】
　　王审琦【字仲寳其先辽西人徙家洛阳五代周仕为铁骑都校宋初擢为殿前都指挥使后加同
　　平章事及卒追封琅琊郡王子承衍承徳承祐承僎承仅俱至显官】
　　王【阙河南人登进士又中贤良方正科累官资政殿学士知陜州尝与修册府元累同平章事方
　　严简重有大臣体卒赠中书令諡文康有集四十卷】
　　王畴【字景彞博文子以父防补将作监主簿迁翰林学士仁宗猎近郊畴引十事以谏皇祐中召试直秘阁为开封府推官英宗疾皇太后听政帝疾平畴疏请御朝时召近臣议仁宗配祭畴议奉仁宗配享明堂从之官至枢密副使卒諡忠简】
　　王希吕【字仲行宿州人宋髙宗南渡时寓居嘉兴举进士为正言上章劾佞臣张说出知庐州累
　　官吏部尚书希吕天性刚劲居官廉洁及致政归无屋可居】
　　王随【字子正河南人天圣初自润州徙知江宁府随外若方严以寛为治练习民事皆能用其所长岁大饥时转运使移府发常平仓米计口日给随不听曰民饥由兼并闭籴以邀髙价耳乃大出官粟私价遂平处士侯遗于茅山营书院教授生徒积十余年自营粮食随奏欲于茅山庄田内量给三顷充用从之在郡二年后官至同中书门下平章事】
　　王凯【全斌曾孙徙家京兆寇凖奏为三班奉职累迁麟州都监败赵元旻以功迁侍衞亲军副都指挥使卒諡庄恪凯治军有纪律善抚循士卒与敌遇未尝挫衂孙诜能书善画尚公主】
　　王中立【岢岚州人博学强记家豪于财待宾客丰腆而自奉甚俭不再娶亦不就举居一室如神僧数年乃出人觉其谈吐诗翰异常问之不言晚年易名云鹤自号拟栩临终预尅期而逝】
　　王鬷【字总之临城人状貌奇伟举进士累官盐铁都使时马季良恃章献后姻家欲置务鬷曰与
　　民竞利非国体也力争罢之出知益州后召拜同知枢密院事卒諡忠穆】
　　王徳用【字元辅赵州人父超累官节度使追封鲁国公徳用累功迁集庆军节度使善抚士卒名闻四夷状貌雄毅面黑时号黑王相公封冀国公卒諡武恭子咸融官至眉州防御使】
　　王存【丹阳人庆厯中进士自嘉兴簿累官尚书左丞以端明殿学士知蔡州时朋党之论渐盛存入
　　对首言人臣朋党诚不可长然不察则滥及善人后以右正议大夫致仕】
　　王举正【字伯中化基子遗恩补授校书郎大中祥符八年登进士第仁宗即位累擢知制诰又为翰林学士康定三年防知政事御史台举其友壻李徽之为御史举正以亲嫌格不行徽之讼举正内不制其悍妻不可以谋国事庆厯三年罢为资政殿学士知许州皇祐元年除御史中丞迁观文殿学士礼部尚书兼翰林侍读学士在经筵二年以太子太傅致仕卒年七十赠太子太保諡文简有文集二十卷中书制书十卷】
　　王伯起【海陵人父纶仕为太常博士伯起举进士不第叹曰士不自重而献艺求售可耻也于是闭门肆志于学人莫窥其面仁宗俱赐粟帛王觌志其墓谓伯起不有其道而道着于朋友不居其名而名闻于朝廷】
　　王尧臣【字伯行应天府人天圣五年登进士第累擢知制诰翰林学士权三司使兼端明殿大学士加承防羣牧使皇祐三年枢密副使嘉祐元年防知政事上欲除枢密使为当制学士胡宿所抑止进吏部侍郎薨于位年五十六赠左仆射諡文安尧臣典内外制十余年文辞温润得王言体有文集五十卷垂絶遣奏劝上蚤择宗室之贤者为皇嗣云】
　　王正伦【皇祐中以太尉将兵击侬贼战死于难子景仁即其地结草堂祠之朝廷嘉其节赐节度
　　使諡曰忠献】
　　王景山【永嘉人少敏悟书过目成诵庆厯初进士当时伊洛诸儒未作景山独能发明经蕴尝作
　　儒志一篇学者宗之】
　　王琪【字君玉舒州人儿童时已能诗歌举进士调江都主簿上时务十二事仁宗嘉之性孤介数临东南诸州政尚简静毎疾俗吏饰厨传以沽名誉故待宾客颇濶畧间造飞语谤终不自恤以礼部侍郎致仕】
　　王逢【居岩四世孙教授苏常学者常数百人晚始登第累官至国子直讲驸马李玮尝从学后为逢求迁官逢不受久之以太常博士通判徐州逢与胡援最善喜著书有易传十卷干徳指说一卷复书七卷】
　　王文贯【字贯道鄞人蚤嗜学与乡先生余端良游魁太学公试登庆厯进士教授真县除宗学谕弟宗道同领乡荐亦举进士文贯精毛诗以辅氏为宗从游尝数十人同郡知名奉化汪元春慈谿黄震俱以论议政事称于时文贯繇是显名】
　　王求【郪人举进士知眉州恂恂谨饬有誉于时子维亦举进士仕至荣州太守退休三十年清节大
　　着】
　　王易简【字理得尚书佐之孙生而颖异幼丧父哀毁如成人益嗜学及冠有声望登进士第除温州瑞安主簿不赴隠居城南读张子东铭作疏议数百言唐忠介震黄吏部虞见而器之折辈行与之交易简笃伦义事伯姊甚谨尤赒恤其族抚兄之诸孤如其子多所著述】
　　王襄【邓州南阳人初名宁登进士第累官权知开封府事缧系满狱襄昼夜决遣再阅月狱为之空
　　后为兵部侍郎陞吏部尚书同知枢密院事加资政殿学士】
　　王公辅【儋州人俗呼王六翁世传天文苏轼甚重之后析彦质亦与相厚一日具冠带贺析日夜
　　来见天象公当内迁未几彦质果会赦移郴公辅年一百三岁而卒】
　　王无咎【南城人嘉祐初进士累官天台令弃官从王安石游好书力学所着学者师之后安石荐
　　为国子直讲命未下而卒有文集行于世】
　　王从政【宋仁宗时为东头供奉官閤门只与侬智髙战于太平塲被执骂贼不已至以沸汤沃
　　之终不屈而死赠信州刺史録其孙二人】
　　王贽【泰和人举进士知开封府庆厯初知谏院言事多听用除天章阁待制条陈时事对防甚久上谓左右曰五方异禀若南方有燕赵之气王贽是也英宗践祚进给事中神宗即位改户部侍郎】
　　王奇【贑县人少为县吏令题鴈诗于屏云只只衔芦背晓霜画随鸳鹭立寒塘奇密续云晚来渔棹惊飞去书破遥天字一行令奇之因激使学后游京师真宗偶见其所作诗召见赐第奇作诗云不拜春官为座主亲逢天子作门生官至殿中侍御史】
　　王鸿【雩都人博学工书试南宫不利遂归隠尝为米囤曰吾宁守斯廪以安吾处】
　　王夷简【字清叟婺源人以父武翼大夫遗泽授承信郎歴任江南第五将领积官至武翼郎夷简
