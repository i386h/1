<!-- { "loadSidebar": true } -->
　　萧恵开【迁御史中丞百僚惮之拜益州刺史严用威刑蜀人号曰卧虎】
　　萧恵基【歴中书黄门郎仕齐为都官尚书立身退素朝廷称为善士弟恵休恵朗恵蒨俱以仕显】萧琛【字彦瑜恵开从子仕梁尝预御筵醉伏武帝以枣投之琛取栗掷帝正中面曰陛下投臣以赤
　　心臣敢不报以战栗上每呼为宗老】
　　萧洽【字宏称恵基子七嵗能诵楚辞好学善属文累迁临海太守为政清平人俗便之】萧眎素【恵基子天监中任丹阳尹梁武帝赐钱八万一朝散之亲友荣利不闗于中喜怒不形于
　　色后为诸暨令到县十余日挂衣冠于县门而去諡曰贞文先生】
　　萧介【字茂镜防侍中阙帝曰我门中乆无此职宜用萧介为之应对左右多所匡正迁都官尚书每
　　军国大事必先访介帝谓朱异曰端右材也】
　　萧允【字叔佐介子风神凝逺通达有识鉴始仕梁为太子洗马侯景防台城百寮奔散允独整衣冠
　　坐宫坊景军敬焉弗之逼】
　　萧引【字升休善书为当时所重陈宣帝尝披奏事指引署名曰此字笔趣翩翩如鸟之欲飞引谢曰
　　此乃陛下假其毛羽耳】
　　萧统【小字维摩梁武帝太子读书五行俱下五嵗诵五经注文选三十卷注陶潜诗集并序年三十
　　一卒朝野痛之諡昭明】
　　萧防【字智遐兰陵人梁武帝弟博览经史仕梁为太子洗马守成都魏太祖遣大将军尉迟回入劒阁至成都防见兵少遂为城守之计力穷请降共回升坛防血立盟以城归国仕魏为上州刺史元旦放囚归家如期而至秩满部民上表乞留累官少傅封蔡阳郡公諡曰襄】
　　萧明【兰陵人梁长沙王懿子封须阳侯太清中梁主既纳侯景诏明率军趋彭城图进取明渡淮未几官军破之尽俘其众魏执明送晋阳天保六年梁元为西魏所灭显祖诏立明为梁王遂称尊号改承圣四年为天成元年大赦天下后梁太尉陈霸先以明为太傅奉表朝廷诏徴明仍称藩将防疽发背死王琳即帝位追諡明曰皇帝】
　　萧祗【字敬式梁武帝弟南平王伟之子在梁封定襄侯位扬州刺史时政寛人慢祗尤莅以严切梁武悦之迁北兖州刺史及侯景围建邺台城失守乃奔东魏封清河郡公齐大保初授光禄大夫卒赠扬州刺史】
　　萧子恪【字景冲豫章王嶷之子初封南康县侯年十二和从兄竟陵王髙松赋卫军王俭见而竒
　　之累官吴郡太守卒赠侍中諡曰恭】
　　萧退【梁武帝鄱阳王恢之子在梁封湘潭侯位青州刺史建邺防与从兄祗俱入东魏齐天保中位
　　金紫光禄大夫子慨深沉有礼学工革书南士中称为长者歴官司徒】
　　萧恵休【永明四年为广州刺史弟恵朗位左戸尚书】
　　萧象【字世翼容止闲雅简于交游事所生母以孝闻任丹阳尹象生长深宫逮亲庶政举无失徳朝廷称之再迁湘州刺史加都督湘州旧多猛兽为暴及象任州日四猛兽死于郭外自此静息父老咸称徳政所感歴任太常卿加侍中迁秘书监諡曰敦】
　　萧放【字希夷祗之子居丧以孝闻所居庐室前有慈乌乘集各据一树为巢午前驯庭饮啄午后更不下树毎临时舒翅悲鸣全似哀泣时以为孝感武平中待诏文林馆迁散骑常侍】
　　萧圆肃【字明恭兰陵人梁武帝之孙父武陵王纪率兵下峡令圆肃副萧防守城于成都因尉迟回至与防俱降后周授骠骑大将车迁咸阳郡守寛猛相济甚有政绩拜太子少傅乃作少傅箴太子悦之隋开皇初授贝州刺吏以母老请归卒有文集文诲广堪乱离志等书行于世】
　　萧励【字文约梁天监初迁宣城内史郡多猛兽常为人患及励在任兽暴为息道不拾遗男女异路
　　徙广州刺史】
　　萧业【字静旷幼而明敏徙湘州刺史旧有二猛兽为暴无故相枕而死郡人唐睿见猛兽傍一人曰
　　刺史徳感神明所以两猛兽自毙言讫不见众并异之】
　　萧昱【字子贞武帝初为晋陵太守励名迹除烦苛明法宪严于奸吏旬日之间郡中大安俄而暴卒
　　百姓行号巷哭里为之諠沸】
　　萧晔【字通明为晋陵太守美才仗气名盛海内为宗推重特被简文友爱与新喻建安南浦并预宻
　　宴号东宫四友】
　　萧彦达【简文第七子迁荆州刺史沮水暴长颇败人田禾以谷二万斛赡之使长史萧琛简州贫
　　老单丁吏一日散遣百余人百姓甚悦】
　　萧乂理【字季英梁武帝孙慷慨慕立功名每读书见忠臣烈士叹曰一生之内当无媿古人后为
　　侯景所害】
　　萧济【字孝康兰陵人少好学博渉经史解褐梁秘书郎预平侯景之功封松阳县侯陈世祖即位授侍中歴守兰陵等郡所在皆着声绩寻迁扬州长史髙宗尝取扬州曹事躬自省览见济条理详悉文无滞害叹其精练繁剧迁祠部尚书】
　　萧干【字思杨兰陵人父子范梁秘书监干善书举明经为法曹参军除黄门侍郎是时熊云朗等共相连结髙祖令干往使谕以逆顺并观虚实所在渠帅并率部众开壁欵附除建安太守刘异反闽中守宰并受其迫胁干独不屈授五兵尚书卒諡静子】
　　萧确【字仲正侯景围台城帝使出见景景爱其膂力恒令在左右后与景猎钟山同逐禽引弓将射
　　景防不得发贼觉杀之】
　　萧纶【武帝第六子侯景防台城执纶不屈杀之投于江岸经日色不变鸟兽莫敢近时飞雪飘零尸
　　横道路周回数步独不霑洒】
　　萧嗣【字长性骁果有胆畧侯景遣任约攻嗣时贼方盛咸劝且止嗣按劒叱之曰今日之战萧嗣効命死节之秋也及战遇流矢中颈不许防带箭手杀数人贼退方命防之应时气絶】
　　萧推【字智进少清敏好属文深为简文帝所亲赏梁武帝普通六年以王子封南浦侯歴淮南晋陵吴郡太守所临必赤地大旱吴人号旱母焉侯景之乱守东府城防推握节死之】
　　萧藻【天监初为益州刺史财货山积悉赐将帅不有私焉还朝轻装就路迁侍中】
　　萧秀【字彦达为郢州刺史加都督郢州地居冲要赋敛殷烦人力不堪至以女人供作秀务存约已
　　省去游费百姓安堵境内宴然】
　　萧憺【梁荆州刺史军旅之役公私空乏憺励精为治广屯田省力役民有讼者决于俄顷曹无留事江水坏隄憺率将吏冒雨筑之雨甚或请少避憺曰王尊欲以身塞河我独何心言终水退隄立】
　　萧恢【字达文帝第十子幼聪敏頴七嵗能通孝经论语义发擿无遗及长美风仪涉猎史籍天监
　　初封鄱阳郡王除郢州刺史加都督】
　　萧赉【何妥少机警住白杨巷萧赉有隽才住青杨巷语曰世有两隽白杨何妥青阳萧赉】萧映【字文明梁普通二年为吴兴太守郡累不稔大通三年野谷生武康凡二十二处自此丰穰映
　　制嘉谷颂以闻中诏称美】
　　萧脩【字世和梁武帝时为梁州刺史秋过蝗脩躬至田所深自咎责功曹史琅邪王亷劝脩捕之脩曰此由刺史无徳所致捕之何益言毕忽有飞鸟千羣蔽日而至即食虫遂尽】
　　萧大圜【字仁显四嵗能诵三都赋及孝经论语心安闻放尝云闾阎有优游之美朝廷有簮佩之累北山之北弃絶人间南山之南超逾世网籍纎草以防长松结幽兰而援芳桂歌纂纂唱乌乌可以娱神可以散虑】
　　萧子显【字景阳子云弟壮貌甚雅好学工属文尝着鸿序赋尚书令沈约见而称曰可谓明道之
　　髙致盖幽通之流也大同三年为吴兴太守】
　　萧宏【字宣达梁武帝第六子性爱钱百万一聚黄榜标之千万一库悬以紫标豫章王综为作钱愚
　　论】
　　萧文琰【丘令江拱并以文称梁竟陵王夜集赋诗四韵刻烛一寸响絶而成】
　　萧约【尝手自细书五经一巻置巾箱中名巾箱五经爱防稽山水曰身处朱门情游江海形入紫闼
　　意在青云】
　　【隋】萧让【兰陵人鄱阳王恢之孙初封攸侯荆州平与何妥同至长安学诗书礼记春秋并通大义开皇初爵山隂县公国子博士奉诏与妥正定经史后撰汉书及文选音义为当时所贵】
　　萧琅【千乗县尹明习宪章硕徳著绩有恵爱笃信在民民立祠祀之諡曰信公】
　　【唐】萧瑀【字时文后梁明帝子好经术归唐封宋国公太宗以其武徳之季有谠言赐以诗云疾风知劲
　　草板荡识忠臣萧氏自瑀至遘凡八叶宰相古未有也】
　　萧钧【有才誉为諌议大夫卢文操盗库财髙宗以自盗罪死钧曰若是则天下谓陛下重货轻法帝
　　曰真諌议也诏原死】
　　萧昕【字中明河南人中博学宏词科调夀安尉累迁礼部侍郎大歴中持节使回纥责其失礼回纥厚礼之徳宗幸奉天昕年八十余步至奉天迁太子少傅兼礼部尚书卒年九十三】
　　萧仿【字思道兰陵人太和进士迁散骑常侍懿宗奉佛上疏切諌寻拜岭南节度使性公亷南方珍
　　贿等类仿月俸之外不以入门后迁司空兰陵郡公】
　　萧嵩【瑀子姚崇称其逺到十七年兼中书令在公谨宻人莫见其际开元中与韩休并相荆州进柑
　　帝以紫罗帕包赐之】
　　萧廪【仿子字富侯第进士迁尚书郎仿领南海解官随侍南海多谷纸仿敕诏子缮成书廪諌曰州距京师万里书成不可露赍必贮以嚢得无薏苡嫌乎仿曰善吾思不及此故父子克保令名】
　　萧遘【字得贤瑀后负大节以王佐自许及当国风采峭整天子器之】
　　萧至忠【沂州人迁监察御史劾奏苏味道贼贪曰故事台元长官御史天子耳目也其所请当专】萧颖士【字茂挺四嵗属文十嵗补太学生观书一览即诵通百家谱系书籕学举进士对防第一补秘书正字名播天下卢异等皆执弟子礼号萧夫子倭国入朝自陈国人愿得萧夫子为师者】
　　萧存【字伯诚一字成性兰陵人梁鄱阳王恢之后頴士之子亮直有父风能文词与韩愈沈既济梁肃徐岱等善浙西观察使李栖筠表常熟主簿顔真卿在湖州与存及陆鸿渐等撰韵书数百篇建中初由殿中侍御史四迁比部郎中】
　　萧复【字履初衡之子尝衣垢居一室为学自力非名士夙儒不与游以清操显衡每叹曰此子当兴吾宗推主防为宫门郎歴歙池二州刺史治状应条迁湖南观察使嵗歉州有京畿观察使储粟复辄发以贷人普王为襄汉元帅进戸部尚书统军长史拜吏部尚书同中书门下平章事】
　　萧徳言【字文行明左氏春秋太宗时歴著作郎文馆学士帝欲知前世得失诏魏徴虞世南禇亮及徳言裒次经史百氏帝王所以兴衰者上之帝爱其书博而要曰使我稽古临事不惑者公等力也赉赐尤渥】
　　萧膺【字次元侯官人开成初进士是嵗闽中登第者四人朝士诗云几人天上争仙桂一嵗江南折
　　四枝闽中自是号为文儒之乡膺官至大理司直】
　　萧定【字梅臣瑀防孙清挺歴六州治第一变姓名为张诞不汚于朱泚后擢太子太师】
　　【五代】萧俨【永新人以童子擢第及长有志量仕南唐累官大理卿兼给事中后主屡与嬖幸对奕俨入白事举奁投地后主大怒曰汝与魏徴孰愈俨从容曰臣若非魏徴陛下亦非唐太宗矣后主黙然罢奕】
　　萧结【祁阳令不畏强御方暮春时有州符下取竞渡船刺史将临观结怒批其符曰秧开五叶蚕长
　　三眠人皆忙迫刬甚闲船守为止】
