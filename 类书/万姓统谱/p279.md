<!-- { "loadSidebar": true } -->
　　马塈【堃弟咸淳中知钦州徙邕州抚诸蛮及治闗隘皆有条理边陲晏然宋亡塈因留静江总屯戍诸军守城元将阿尔哈雅以兵夹攻因塈兵败使人招降塈发弩射之攻三月前后百余战讫无降意城破塈率死士巷战被执杀之断其首犹握拳奋起立逾时始仆】
　　马端临【廷鸾子年十九潜心学问博极羣书以廕补承事郎宋亡隠居教授乡里逺近师之与人
　　言论亹亹不倦所着有大学集传多识録文献通考等书行世】
　　马发【海阳人德祜中为摧锋寨将署州事州人称为安抚使元兵逼朝城守令惧走发独慰劳士卒
　　坚守不屈战败服鸩死后人哀其忠节立祠祀之】
　　【金】马庆祥【本名实喇济苏先世自西域入居狄道以马为氏太安初以尚书省译史使元庆祥智辨通六国语还称防授开封判官后移凤翔元兵来攻庆祥率兵殊死战矢尽被执竟不屈而死赠恒州刺史諡忠愍】
　　马定国【茌平人自少志趣不羣累官至翰林学士尝着石鼓辨万余言大要以字画考之是宇文
　　周时所作出入传记引据甚明有文集传世】
　　马肩龙【宛平人有能赋声初在大学尝辨名将从坦杀人之寃时论义之后德顺受围州将假肩
　　龙凤翔判官守御一委任之受攻百日食尽乃陷遂遇害诏配食褒忠庙】
　　马正卿【庆祥子好学负气由断事官累迁至礼部尚书卒赠梁郡侯諡忠懿曽孙祖常博学能文
　　章】
　　马得臣【析津人博古能文尤长于诗累官翰林学士承防时圣宗击鞠无度得臣乃疏唐贞观开
　　元间事可法者数条以谏圣宗嘉纳之卒赠太子太保】
　　【元】马绍【金乡人从上党张播学尝知单州民刻石颂德累官中书右丞有言事者平章事欲罪之绍曰国家导人使言今重罪之岂不与诏书戾乎乃止执政数年时称其贤仕终河南行省右丞有诗文数百篇】
　　马亨【字大用邢州南和人世业农以赀雄乡里亨少孤事母孝金委习为吏太宗始建十路徴收课税河北西路使王晋辟为掾以材干称后晋荐于中书邪律楚材授转运司知事寻陞经厯擢运司副使及刘秉忠荐于世祖召见潜邸甚竒之既而籍诸路户口以亨副逹春克抚谕西京等五路俾民弗扰既还图山川形势以献余使者多以贿赂惟亨等各赐衣九袭厯官至户部尚书】
　　马英【河内人性孝友父丧哀毁二兄继殁独事母并奉二寡嫂与居比母丧卜地葬诸丧亲负土为
　　四坟手植松栢庐墓侧终其身】
　　马祖常【西域人父润同知漳州路家于光州祖常七岁知学延祐初廷试第二授应奉翰林文字
　　累官御史大夫】
　　【明】马公【失其名宿之闵子乡人公少时膂力过人沉毅寡言笑重然诺而性刚强见有为不义者视之
　　若仇然乡人莫敢犯即孝慈皇后父也洪武初追封为徐王】
　　马云【洪武初为辽东都指挥使时辽东反纳哈綂兵出金州云与叶旺合谋既定设奇出伏追击三百余里殱其众殆尽上嘉其忠义遣使劳之俱陞都督佥事兼总制辽东军马】
　　马京【武功人洪武中任翰林编修永乐中累官北京刑部右侍郎卒洪熈初赠少傅諡文简遣官谕
　　祭有淳质有文端厚而正靖恭不渝夷险一节之褒】
　　马荣【徐州人少习武事有胆畧洪武末从内难永乐初从征北漠累功至右都督追封景城伯諡壮
　　武】
　　马治【字孝常宜兴人自幼好学为诗文典雅冲澹善真行书元末与周砥避乱隠居西涧以诗唱和成荆南唱和集洪武初由茂才举授内丘知县迁建昌府同知卒无子有海渔集六卷行世】
　　马文璧【洪武中知抚州府学博才敏为政知大体办决无滞岂弟慈祥民深德之尤博学长于诗
　　文时称曰文章太守】
　　马漙【寿州人父鉴开国有功官至都督佥事漙袭武德衞指挥佥事建文君初陞都督四年夏与徐真并充防将遇靖难兵战败灵璧皆被执漙子春为周府仪賔燕王后宥漙令改建周府】
　　马宣【北平都指挥使燕王兵起杀张昺谢贵宣巷战不胜东走蓟州起兵西逆战遇燕王兵战不利
　　退守蓟州出城再战又败被执骂不絶口死之建文君褒恤宣家】
　　马铎【字彦声长乐人永乐壬辰进士第一授翰林院脩撰车驾两幸北京皆留侍监国仁宗皇帝屡顾侍臣杨士奇曰马铎可谓质实无伪者矣自是翰林学士国子祭酒有公务出皆命摄其事尝建言国子监分献宜用翰林院官从之铎为人性直无崖岸旁通经史百家为文援事辄就卒于官】
　　马贯【单县人以才学超卓举任监察御史有直声官至江西布政司防政】
　　马巨江【蒲城人学问老成志尚闲逸永乐初召至京师将用之以老固辞遂授翰林五经博士令
　　致仕】
　　马麟【永乐初山东右布政使惠泽及人持法不挠司属敬畏黎庶获安】
　　马昂【字伯颙沧州人永乐举人累官右都御史景泰四年总督两广军务攘懐夷寇安抚军民人甚
　　便之厯左都御史兵部尚书諡恭襄】
　　马负图【临汾人洪武末乡贡永乐中为永平知府在任孜孜爱民民多有善政寻以绩最陞陜西
　　左布政使】
　　马愉【字惟和临朐人宣德丁未进士第一授翰林院脩撰累迁侍读学士预闻机务侍经筵性资淳笃论事务存寛厚尝奏谳疑狱经年不决者迁礼部右侍郎兼侍讲学士卒赠翰林院学士礼部尚书諡恭襄】
　　马豫【字彦安临清人宣德癸丑进士授大理寺评事寻迁寺副性刚直不阿谳狱详明正綂己巳从上北征土木失利豫语其仆曰我奉驾而来失驾而返何顔而见百官哉汝急归告汝母防家还临清我有死而已遂追驾大呌曰陛下陛下奋不顾身厉声叱敌为敌所获遂遇害英宗即位特悯其忠义诏赠寺正録其子愻入太学】
　　马仲良【三原人为人仁厚爱人不言人过耕常让畔居常让席不识争讼里人贫而无田割田与耕有车一乗与友共之世称长者子贵字尚賔幼聪敏以草茎画地学书博通经史邃于周易及尧夫理数小戴中庸永乐中有司以贤良荐不就隠居教授逺近多从之游】
　　马显【广平人登正綂壬戌进士授户科给事中己巳之变显扈驾北征几没于阵景泰初进都给事中适权奸用事显指陈得失多所禆益寻忌者出为河东都转盐运使盐法流通国计用裕天顺戊寅擢四川左布政使时蛮寇猖獗境内绎骚显赞画戎务调度军饷蜀人赖以帖然秩满复留三年成化庚寅擢南京兵部右侍郎值岁大祲奉诏巡视凤阳等郡卹民瘼抚穷独击奸慝民赖安堵转左侍郎告老卒显居家孝友忠厚称乡邦出处大致不愧于古人】
　　马轼【字敬瞻正綂间由天文生官漏刻博士轼读书负气节尤工诗画与修撰岳正友善天顺初正为曹石所中左迁钦州同知亲友无敢饯别者轼独为诗送之其画宗郭熈高古有致子愈字抑之由进士官至南京刑部主事有难蜀文为人所传诵】
　　马驯【字德贞长汀人正綂乙丑进士厯都御史】
　　马谅【字子谅和州人正綂间山东布政使左防议始至巡行郡邑访庶政得失察百司贤否时降人安置山东者欲乗机为乱谅集众谕之众咸帖服民有惑于后妻欲寘子于法谅谕父母曰尔子凶德乃吾属教令之失非由尔之罪父母感悟请释还为孝子疑狱久不决者一讯即伏于负寃者尤为辩雪终户部侍郎】
　　马谨【新乐人进士授监察御史严毅方正得宪体陞验封司郎中迁湖广右布政时广西苗贼出没奉敕督率官军追勦直抵铜鼓五开贼遂逺遁景泰中陞左副都御史巡抚河南天顺初致仕于家谨为人有执守在验封吏役补拨杜絶请托一以公道处之士论称焉】
　　马文升【字负图河南钧州人景泰辛未进士授御史仕至太子大傅吏部尚书致仕忤瑾削籍寻复职卒年八十五赠太傅諡端肃文升性介特寡言笑不尚华侈举止严重修髯伟貌望之知为异人居官重名节厉亷隅虽位极人臣名闻四夷退然不敢自居至于值事变临利害屹然如山不可揺夺可谓社稷臣矣议者谓公忠鲠如汲长孺勲名如郭汾阳相业则比韩穉圭范希文殆非过论也】
　　马子聪【字舜达广平人登成化丁未进士第初授南京礼科给事中时都御史钱钺守备太监蒋琮凶悖贪纵无所纪极子聪首劾钱钺之幸进继陈蒋琮之奸恶朝廷嘉其言罢钱钺系蒋悰于锦衣狱丁艰服阕复除礼科再转户科朝廷勅于万岁山建毓秀亭费用不赀中外汹汹子聪具疏以陈上命辄毁之前后数十疏大畧排斥奸贪皆众人不敢言者终以此忤巨珰欲中伤之因母老给假省亲卒于家为众所惜云】
　　马炳然【字思进成都内江人成化辛丑进士知嘉鱼县夏秋湖旱饥炳然伸赈贷未报輙开仓救之明年又饥朝廷出内帑钱以赈民府守意令具文放散而实欲转输府库也炳然曰天降凶荒为政者之罪也即放散之守怒炳然不慑后擢副都御史督南京储至武昌青山江中遇贼刘六为所挟令作书退军不从遇害妻女俱溺死赠右都御史諡毅愍】
　　马铨【字秉衡南和人生有异质博学强记登成化乙未进士授户科给事中识达大体多所建白陞湖广右防议襄人有讦奏亲藩者抚按委勘之铨但治拨置者事上竟得白】
　　马祥【字文瑞同州人博学能文士林称为闗西夫子成化辛丑进士厯山东都运使确清有体民有
　　清清盐海清见底之謡】
　　马中锡【字添禄故城人成化乙未进士厯都御史刘六之变中锡綂军征勦下令招抚贼过故城
　　独不入中锡家遂被逮瘐死狱中人甚寃之】
　　马懋【字昭德馆陶人成化戊戌进士厯布政】
　　马廷用【字良佐西充人成化戊戌进士厯侍郎】
　　马自然【字思勉内江人成化丙戌进士厯防政】
　　马昊【字宗大宁夏人治乙未进士厯侍郎】
　　马卿【字敬臣林虑人治乙丑进士厯戸科给事中尝劾内官逆瑾不法出守大名适蓟盗猖獗大名者盗数出没之境卿始抵郡首檄诸州县缮城濬隍收官庄寺铜佛像铸为戎器募膂力者别为队伍择县令陈智教谕陈悃为长总领团练之法稍定赏格以训励之人人无不効死是时声震河朔间盗出东境不敢犯逆瑾尝加赋大名已输入官卿请籍为下年正额之数诏许之卿先为给事时辽东甯杲自御史传陞佥都御史已除籍时蓟盗起复赂阉宦求复官击盗讽谏官疏名入荐卿闻奋袂言曰世果无人宁用驽如卿者可也可复令渠壊朝廷事邪既而卿出守久之果传防以佥都御史巡抚真定杲至颇侵之欲中以危法令供军需二千卿曰必得印信文移乃可卒如请竟不得间已而杲败卿声名益彰累官漕运都御史】
　　马理【字伯循陜西三原人正德甲戌进士仕至光禄寺卿】
　　马汝骥【字仲房陜西绥德人正德丁丑进士改庶吉士授编修上言廷权谪泽州知州寻复编脩仕至礼部侍郎赠礼部尚书諡文简汝骥洽览羣集习识古今遇可言则问答如流平居视之则恂恂若不能者至于谏南巡禁藩府沉毅有大节惜以病卒不及竟施】
　　马思聪【莆田人正德进士官至户部主事奉命督粮江西宸濠之变系于狱思聪三日不食死事
　　闻赠光禄少卿】
　　马性鲁【字进之溧阳人正德辛未进士厯知府】
　　马坤【字顺卿通州人嘉靖癸未进士厯户部尚书】
　　马从谦【字益之溧阳人嘉靖乙未进士厯光禄寺卿】
　　马九德【字子懋德州人嘉靖乙未进士厯都御史】
