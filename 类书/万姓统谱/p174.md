<!-- { "loadSidebar": true } -->
　　常眞【项城人父母死庐墓终丧不茹荤血周广顺宋开宝间两诏旌其门真妻病子晏割股肉以疗
　　疾及死次子守规徒跣日一食庐墓三年太平兴国中诏旌表之】
　　常挺【字方叔连江人嘉祐初进士歴官太学録知漳泉州迁吏部尚书咸淳中授同知枢宻院事封
　　合沙郡公拜叅知政事卒赠少保挺有通济才声望甚着】
　　常秩【字夷甫汝阴人以经术著称士论归重熙寜初诏郡以礼敦遣始诣阙神宗问曰先朝累命何为不起对曰先帝亮臣之愚故得安闾巷今陛下趣廹故不敢不来数求去不许累官至宝文阁待制兼侍读】
　　常安民【字希古卬州人年十四入太学有俊名熙寜中进士为应天军巡判官知长洲县政如古循吏累迁监察御史论章惇蔡京之奸峻直不囘后京用事入安民党籍流落二十年卒后赠右諌议大夫】
　　常同【字子正安民子政和中进士除太常博士绍兴初知栁州召还首论朋党之祸除殿中侍御史金使入见同知先振国威则和战常在我若一意议和则和战常在彼累迁御史中丞后以显谟阁学士知湖州请祠卒子孙家于嘉兴】
　　常诜孙【字直卿同之孙累辟不就所着有天闲录斋笔记雪溪稿门人称雪溪先生】常楙【字长孺同曽孙淳祐间登进士第为监察御史知无不言累迁刑部侍郎常论天变咈帝意及触权臣出知平江改浙东抚使所至以防称后拜吏部尚书进端明殿学士数与庙堂议事不合以疾辞拜叅知政事及卒家无余赀】
　　常楫【清江人乾道间倅房陵迁知宜州所至有声尤善决狱家居极孝友尽以其田庐让其兄清江
　　上流水泛辙坏民田楫为筑堤防水田皆为沃壤至今民赖焉】
　　【元】常济【大徳中为余杭县尹时嵗饥民多流亡济请于江浙行省以本县储粮赈之活民万数父老至
　　今称之】
　　【明】常遇春【懐逺人性刚毅膂力絶人初为羣雄刘聚所得度聚无成乃率众来归从征所至克捷运筹决胜之方皆不学而能尝攻采石屡出奇以挫元兵扼江之势寻守溧阳攻建康又从攻克陈友谅擒张士诚取中原功居多焉累官至中书右丞相封鄂国公卒追封开平王諡忠武】
　　常升【开平王仲子也兄茂洪武三年以父功封郑国公二年从宋国公冯胜出塞征纳克楚茂本胜婿胜言茂惊溃纳克楚众降人械送京师茂亦言胜短上召胜还夺总兵印罢朝请茂安置龙州上念开平王功二十一年封升开国公懿敬皇太子妃升姊也北平兵至浦子口升及魏国公分道出战众散金川门失守升见文皇得不死升子继祖坐事谪云南临安永乐二年召至京赏钞币遣归谪所继祖六子长寕寕子复治五年诏录太庙元祀功臣后复得为南京锦衣卫世指挥使卒子经嗣老子凤卒子振嗣嘉靖十年进刘基侑享太庙并议常李邓汤四王后十一年续封振怀逺侯】
　　常士昭【洪武中知北流县在任以防干见称邑人老穉咸蒙其卒之日惟遗一青毡逺近闻之
　　莫不叹赏】
　　常茂【字景荣交河人正綂壬戌进士歴副使】
　　常缨【浙江嘉兴人天顺间任徳安训导学行俱优训生徒勤恳无倦订顽击蒙其功良溥秩满陞国
　　子学録】
　　常赐【字承恩沁水人以进士来知县事狷介有为民用不扰不三年而邑治肃然以行台荐擢监察御史歴官陜西按察司副使后其子大理评事伦过行唐人皆曰我父母常侯之子】
　　常显【榆社人成化间以给事中任知府蹈厉有风干修学迪士赫有政声官至河南左布政使】常麟【浙江人成化进士】
　　常新【河南人成化进士】
　　常道【字文载来安人治乙丑进士歴都御史】
　　常伦【字明卿赐之子正徳辛未进士性喜神仙因自号楼居子盖豪迈不覊之士也尝为大理评事以京考调夀州判忤上官不告而归既擢知寕羗州竟不及往居无何溺水死年三十四平生能文辞兼工书画善饮酒谈兵】
　　常序【字子顺棠邑人嘉靖丙戌进士任给事中】
　　常持平【字允升交河人嘉靖己丑进士歴按察使】
　　常三省【字希曽泗州人嘉靖丙辰进士歴叅议】
　　桑【商音黎阳秦大夫子桑之后以王父字为氏】
　　桑羊【武帝时领大农尽管天下盐铁作平凖之法以心计不言利事析秋毫元封中赐爵左庶
　　长】
　　桑钦【撰水经三卷】
　　桑成
　　桑尚【见印薮】
　　【晋】桑虞【字子深黎阳人父冲有深识惠帝时河间王颙引为司马冲知颙必败就职一旬即求去虞仁孝年十四丧父毁脊过礼尝有人逾其宅后垣盗者虞以园多棘刺乃为开道盗闻之自诣请罪虞家五世同居闺门雍穆世皆重之】
　　【南北】桑天爱【东昏侯军主】
　　桑道茂【寒人失其系望善太乙遁甲术待诏翰林屡上言皆验】
　　桑维翰【河南人为人丑怪身短面长初举进士主司恶其姓不取或劝其他仕乃着日出扶桑赋
　　以见志铸铁砚示人曰砚敝则改业卒第进士晋时拜相】
　　【宋】桑怿【雍邱人举进士不中移居汝颍间诸县多盗自请补耆长杀获殆尽其邻因之无盗京西转运使表其事授郏县尉徙渑池而朝廷特改右班殿直积官内殿崇班泾原路兵马都监】
　　桑澥【宣徳郎守尚书都官员外郎知县事兼兵马都监管勾塘岸公事骑都尉】
　　桑安世【哲宗时知榆次县劝课农桑教民务本尝引涧河水曲折数十里溉民田弥久不竭】桑慥【有素行天圣中除监察御史】
　　桑安衍【袁州司马】
　　桑瑁【左补阙】
　　桑景舒【髙邮人登科】
　　桑赞【太尉守定州】
　　桑澈【康定元年知吉州事】
　　【明】桑世杰【无为州人自幼慷慨有大志元末率周师来归为枢密院判官攻张士诚元帅栾瑞于石
　　碑世杰奋戈誓必克其城跃马防阵遂死之追封永义侯】
　　桑昭【无为人洪武中掌海南卫印歴十年爱军恤民创建海口三所城池广人至今称之】桑宏【江都人永乐进士】
　　桑盛【指挥敏于政事上下交称推握卫符蔚其时誉天顺间大山都掌叛总兵官李瑾讨之盛率偏将以从累画进止方畧瑾接以殊礼间用其言往无不捷以功陞都指挥佥事守备永寕等四卫邉务渐序不试五兵卒于官】
　　桑溥【字汝公濮州人正徳进士歴官按察使】
　　桑琳【字廷贡号鹤溪孝友淳笃勤于儒业尤注意于诗写情咏物援笔立成所着有蔗乡杂咏鹤溪
　　集子悦】
　　桑悦【字民怿常熟人少有奇质过目輙不忘年十七领乡荐终栁州府通判喜荘骚家言特长于赋
　　然纵诞不覊恃其敏悟自称江南才子下视无人多尤之】
　　桑乔【字子才江都人嘉靖己丑进士任御史】
　　桑荆初【贵州人万厯间刑部郎中】
　　桑大协【常熟人杭州府通判】
　　匡【晋阳啇音句湏后为鲁臣邑宰因氏】
　　【周】匡裕【字子孝鲁匡邑宰句须之后春秋时师柱下史老得长生之术兄弟七人同结庐于南障山中修炼周定王尝问方今神仙之在世者防何老举五岳诸仙对裕其一也王召之不见后使使者访其隠所仅有草庐存焉邦人遂呼匡山又曰庐山】
　　【汉】匡衡【字稚圭东海承人累官至太子少傅朝廷有政议輙引经以对言多法义数上书陈便宜后拜
　　相封乐卿侯子言亦明经歴位九卿家世多为博士】
　　匡席
　　匡元
　　匡去疾【见印薮】
　　匡术【司徒中郎攻石勒马头坞克之】
　　【宋】匡梦者【龙泉人咸淳进士】
　　【元】匡国政【建武军节度副使才之子也为归徳府判官母病刲肝以进病愈既而复病又剔胷和药
　　愈之及卒庐墓终丧延祐中旌表】
　　【明】匡显【乐平人洪武进士】
　　匡忠【字体道号仁斋滑县人世业医尝起殆危之疾不责人之报以长厚称忠幼读儒书甫冠即开门授徒笃于孝友恩义兼至晩年以家事付子愚优游郷里以诗酒自娱卒年八十】
　　匡愚【字希顔善医术征随中贵郑和三使外夷其道大鸣】
　　匡一定【江陵人洪武己卯举人任真定府教授】
　　匡文真【永乐初知罗江县为政公直抚字有方去之日百姓遮道攀留】
　　匡翼之【字敬夫胶州人成化丁未进士歴按察副使】
　　匡辅【罗源人嘉靖内邱知县】
　　匡铎【胶州人嘉靖乙丑进士任给事中】












　　万姓统谱卷五十一
　　钦定四库全书
　　万姓统谱卷五十二　　　明　凌迪知　撰下平声
　　七阳
　　康【商音京兆卫康叔之后以諡为氏又望出东平防稽汉】康衡【相元帝畏石显】
　　康穆【绚之父负义气为河南尹】
　　【南北】康绚【蓝田人祖穆姚秦河南尹宋时率乡侯三千家至襄阳绚倜傥有志性又防恕仕魏官司马出为梁州刺史立庠序劝耕桑敦礼尚风俗顿革后为东魏洛州刺史卒年八十二】
　　康安【黄门侍郎】
　　康説【宋臣】
　　【隋】康赐【寕晋人少孤贫养于外家田氏及长事母以孝闻崇庆三年中进士第为监察御史弹劾不避
　　官至右司都事司农丞后出为河中府治中尚书六部郎中】
　　【唐】康骈【贵池人笃于自修善论议田頵守宣州防骈入幕常左右頵画防御寇后荐为户部郎迁中书
　　舍人】
　　康日知【灵州人祖植宗时以功封泰山县男日知为赵州刺史拒李惟岳徳宗美之擢陞赵观察使封防稽郡王子志睦资趫伟工驰射以功封防稽郡公承训亦以功封防稽郡男】
　　康子元【越州人开元初诏张説举治易老荘者集贤学士侯行果荐子元于説説以闻得侍读
　　宗将之太山説引子元裁封禅仪官至宗正卿以疾致仕】
　　康澄【明帝时为大理少卿尝上疏曰国家有不足惧者五有深畏者六愿陛下以不足惧者存而勿
　　论以深可畏者脩而靡忒诏奨之】
　　康希诜【年十四明经登第歴海濮饶房台晓六州刺史皆有异政顔真卿撰碑记其事】
　　【五代】康仁杰【泉州人喜儒学颇自励尤工于诗因游江淮防南唐陈徳诚出次池阳仁杰以诗投之徳诚荐至金陵时陈洪进据漳泉南唐主召问其土俗仁杰对答无滞授鄂州文学补溧阳簿性循素俭门无私谒终汾阳令】
　　康延孝【代北人见帝任用羣小知其必亡乃以百骑奔荘宗荘宗解御衣金带以赐之】康福【蔚州人世为军校以骑射事晋王为偏将荘宗尝曰吾家以羊马为生福状貌类胡人而丰厚胡宜羊马乃令福牧马于湘州为小马坊使逾年马大蕃滋明宗自魏反兵过湘州福以小坊马二千匹归命明宗军势由是益甚】
　　【宋】康徳舆【洛阳人父賛元尝从曺光实袭李继迁获其母妻擢武州刺史賛元死真宗録徳舆累官西上閤门使至中和河决顿邱徳舆以巨艘济居民遂免昏垫仕至果州团练使知赵州徙陈州钤鎋】
　　康保裔【洛阳人祖志忠后唐时讨王都战殁父再遇从太祖征李筠亦死扵兵保裔谨厚好礼善骑射宋初屡立战功后为髙陵闗都部署与契丹战矢絶而死録其子继英继彬继明皆至显官】
