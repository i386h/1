<!-- { "loadSidebar": true } -->
　　叶三省【字景曾寿昌人以太学生释褐仕为中书舍人宣和中一歳五迁歴寺监几遍转尚书右司郎中建炎扈从陞左司除起居郎权给事中以直龙图阁知宣州丐祠用太后回銮恩封遂安县男绍兴二十二年坐　　　为非落职筠州居住寻再与祠复元封邑如故】
　　叶居申【兴化军人元符中第进士宣和末除通判睦州道闻方腊窃发从吏劝勿行对曰吾为州
　　佐避难是不臣也叱驭而前与贼战不利众欲拥之去不可遂死之】
　　叶常【字权之浦城人绍圣中进士甲科授太学正迁博士大观初除太常愽士迁工部员外郎累丏
　　祠补外出知河中府常喜作诗有文集五十卷】
　　叶安节【字亨之浦城人第进士调鄞县簿有海晏太邱灵岩三乡介山谷间王安石尝凿岩起斗门于海濵未就而去安节踵成之三乡防其利遂至富饶改宣徳郎知诸暨县发奸擿伏政号神明辟管当陜西转运司公事调为诸王宫大小学教授迁太府丞移知吉州袁州官至朝散大夫】
　　叶顗【颙之兄也政宣间与颙徒歩入京师并太学博士弟子员金人南侵朝廷始设武艺谋畧科顗平日尚义好谋习骑射至是首中其选授承节郎随大将刘延庆为京城东北守御官然是时天下事壊已极金兵攻围日急顗度其势必不可支召颙谓曰吾兄弟被义方之训当勉于忠孝然是不可两全吾已受命当登陴死战以尽臣节尔其归养父母以供子职可也颙曰兄言及此吾亦何憾因相对涕泣而别顗遂登陴力战死之】
　　叶确【賔从子元丰八年进士第时乡人蔡京当国确与朱宗皆其内姻知其必败未尝一诣其门后欲除确蘓州守令人约一见然后上请确翛然挂冠以去未几京果败终河北提举】
　　叶梦得【字少蕴吴县人清臣之曽孙也嗜学蚤成多识前言徃行谈论亹亹不穷绍圣中进士累
　　官翰林学士戸部尚书数上防极论时事以崇信军节防卒赠少保】
　　叶默【字彦思建安人第进士徽宗时知泗州防诏改宣梵院为神霄宫默极论汉唐之主崇信方士广建真舘使民力困于兴作财用废于土木非所谓我无为而民自化我好静而民自正明道阐教为生民福也防入谪彬州】
　　叶楠【贵池人谪鄱阳尉力请蠲租以救荒涝后为绩溪令邑人歌曰前有蘓黄门后有叶令君所着
　　有知非集精金训鉴防童记凡八十卷】
　　叶衡【字梦金华人绍兴中进士负才足智善理兵事显有成绩由州县不十载致位宰相卒赠资
　　政殿学士】
　　叶大用【玉山人绍圣间任武职金人侵汴大用从战阵于狄后全躯以归髙宗亲书拔身归国节
　　义可尚八字牌面赐之嘉熈初授西京路兵马副都监】
　　叶颙【字子昻仙游人兄顗死节颙绍兴中进士知常州或劝其献羡余当得美官颙曰名羡余非重征则横敛也以利易赏心实耻之后官至宰相识大体抑侥幸服食田宅不改其旧卒諡正简】
　　叶绾【闽人绍兴十七年知龙泉令行禁止讼牒至庭灼见诚伪民所争辨必晓之以理委曲开谕其抵罪者咸自输服习俗好争绾教以惩忿息身养生率多感化先是邑佐括民老病以为隐丁抑之输纳绾验而免之邑人至今颂其遗爱】
　　叶义问【字审言寿昌人登建炎二年进士第慷慨多大节为小官即防时相奸邪分教上饶防郡印辄发常平米赈饥髙宗器之擢侍御史绍兴二十九年为吏部侍郎兼尚书陞枢宻院同知进知枢宻院事上御书曰义问到处是朕亲行八字于旗以赐之遂有采石之捷孝宗即位封新安郡侯资政殿大学士提举洞霄宫所得俸禄周故人贫士卒諡忠简】
　　叶时【字秀发仁和人操履端凝与朱文公相友善累官至龙图阁学士卒諡文康所着有礼经防元
　　竹野诗集】
　　叶适【字正则永嘉人淳熈中登进士第雄文奥学推重当世雅以经济自负绍熙中徧歴华选尝宻助赵汝愚定防上防辨朱熹之诬官至寳谟阁学士卒諡忠定所着有水心集等诸书】
　　叶味道【字知道温州人刻志古学师事朱熹嘉定中进士调谔州教授理宗访问熹之徒使者以味道闻授大学博士兼崇政殿説书开导引翼切于治道所着有四书説大学讲义经筵口奏故事】
　　叶匪躬【永丰令政绩甚彰县之东懽陂久废匪躬复兴筑之至今民赖其利】
　　叶寅【字直翁邵武人少时飘荡豪爽方士繇语之曰以子之才俊何善不可为乃甘心里卷以辱其身耶寅感泣问过可改否曰惟狂克念作圣于是奋励修饬登朱熹之门问学精诣言行准绳乡人敬叹之】
　　叶谦亨【孝宗十八年进士复中博学宏词科文章藻绘士林推重累选起居舍人兼权中书知抚州终浙江提防刑狱所至发摘奸盗人皆信服文集五卷外制二卷奏议一卷子卨以世赏仕朝散大夫】
　　叶采【字仲圭邵武人初从蔡渊受易学已而徃见陈淳淳以其好躐髙妙而少循序就实工夫屡折而痛砭之采自是屏敛锋铓俛意　　骎趋着实淳深喜之寳庆初为秘书监　　郡守贪刻之害上嘉纳之】
　　叶文炳【字晦叔调晋江簿迟次家居遂致书请益于朱熹炳及官熹自漳浦还告以居官临民之法甚悉时顔师鲁为守防诏内外从臣举可为执事官者师鲁以文炳应秩满调剑浦令改闽县丞调筠州録参文炳在官洁己爱民初终一意秩满造朝上便宜三事通判和州官至奉议郎赐绯鱼袋】
　　叶惟休【东阳人淳熈中以廸功郎为州学教授建议复贡院先是院火于兵秋试率亍学宫非乡举意及丁祭释奠至假于佛宫是祭于野地惟休力言其非遂后试于寺后卒改建焉盖惟休倡议之力】
　　叶大有【字谦之颙从曾孙绍定中省试第一歴侍御史右谏议大夫除寳章阁直学士出入舘阁言路十余年谏防三百二十余奏若储嗣纪纲人才及根本之虑有四又荐蔡抗可用皆士论所归】
　　叶棠【字次魏颙之孙以祖任入官累迁知邵武军陛辞奏事乞法孝宗上问取法何先棠言孝宗治效不出仁孝勤俭四字俄而由大府丞出知台州绍定初权浙东提举赈饥蠲税筑堤以防水患台民德之图像祠焉以直徽猷阁知绍兴府坐忤权要请祠起知太平州宁国府再予祠召为将作监而殁】
　　叶荐【字宋頴建安人第进士绍兴中为福建帅幕汀防作荐被徼招怀直造巢穴谕以祸福防悉聴命调罗源令率民筑白柯塘以捍田　官获强盗余二十人在法县令当被赏荐　从轻典释之】
　　叶子仪【侯官人文章博洽有绛亳集及易神契行于世】
　　叶立志【字仲愿确曾孙淳熙十二年第进士调南县尉县有死狱檄徃验视一尸无首人皆难之立志焚香告天夜设榻尸侧梦神人曰死者之首投于溪北杀之者已遁于潮之小江矣明发急诣溪北寻之果获移文至小江捕之见一人磨刃江侧捕者诘之曰汝非南安杀人者乎其人惊怖刃堕地于是就擒一鞠即服人称其神改知上饶县有廉声官至惠州通判子衮奉议郎通判泉州】
　　叶贺孙【龙泉人蚤从朱文公游官至校书郎尝编辑朱文公语録卒諡文修学者称为西山先生
　　祠于学】
　　叶梦鼎【字镇之寜海人以上舍释褐授信州推官歴知袁吉贑三州隆兴建寜府皆有善政累迁兵部尚书签书枢宻院事封临海郡公咸淳中拜少傅右丞相兼枢宻使与贾似道不合引疾辞去】
　　叶惟周【松溪人少孤事母竭力母多病躬究医业汤药一日母自外家遘疫还其家死者六七人惟周在侧顷刻不离疫不能染母病亦愈及母终哀毁骨立防葬一循家礼乡人称之】
　　叶秀发【字茂叔金华人师事吕祖谦弟子之从学者歳数百人尝著论语讲义以诲诸弟子且曰
　　圣门授业之源无过此书后知宁县髙邮军皆有异政更多竒节】
　　叶尧冥【字廷瑞崇安人调鄂州通城尉以捕获首贼王刘功改秩歴知清远将乐二县为政以慈
　　祥著称又尝论福建盐弊及进兵财宰相进取风俗论终南安倅】
　　叶由庚【字成甫义乌人生而口吃嗜读书试有司不中遂絶意进取与金华何基王柏辩折理学不立异不茍同虗已精索必求真是之归其诲学者曰古之人知行并进若纒蔽于文字间待其知至而后行是终无可行之日也人以为名言】
　　叶李【字太白一字舜玉杭州人少有竒质从学于太学博士义乌施南学补京学生鄂州围觧似道自诡以为己功益骄肆自颛中外毋敢指议李乃与同生康棣而下八十三人伏阙上书攻似道似道大怒知书稿出于李嗾其党临安尹刘良贵诬李僣用金饰斋扁锻链成狱窜漳州似道既败乃得自便会宋亡归隠冨春山江淮行省及宣宪两司争辟之置蘓杭常等郡教授俱不应】
　　叶梦防【建安人应聘赴临安少帝北行遂隐于西瓯以讲学为事有经史旨要及文集】
　　【元】叶荆才【尤溪人幼时丰采特异丞相巴延遇于道命载后车归既而第进士官至总管尝使闽度
　　分水闗见迓者辄谦抑似无爵位者人益重之】
　　叶景仁【字天德松溪人为浦城县尹闽中盗起景仁率众勦捕为贼所害其子隽闻之倾家资杀
　　贼载父尸还事闻授以官不受】
　　叶隽【字良弼松溪人读书通大义有好行祖母年髙足疾不能动履隽与姉妙孺升而起卧者五年至正乙未间父景仁死于贼倾家资募壮士从间道入贼境杀其渠魁载父尸以还事闻授南丰州同知力辞不拜庐于墓侧旦夕悲泣芝生隧道自号湛卢樵者】
　　叶颙【字伯卭吴县人父国英倜傥好结海内名士故颙学有端绪尤长于诗元季中江浙行省乡试署和靖书院山长令天下乱流落濠州故人耿炳文荐于朝颙力辞益放情山水自称立辞史】
　　【明】叶砥【字周道一字履道上虞人有学行洪武三年进士除定襄县丞八年坐累谪士五湖西者喜从砥游建文元年诏求贤陜西按察罗副使临江知府刘鹏上虞知县李淮中皆荐砥史才召为翰林编修修国史或又荐砥才任风宪改广西按察佥事永乐初坐修史书文帝事多微词被逮籍其家惟薄田庐故书数箧事白仍与史事书成改考功郎中寻副总裁永乐大典侍讲东宫郎中三考加俸二等职如故砥重聴误谓授他职上为写授砥砥不自安求去不许请郡得饶州知府年八十卒于官】
　　叶伯巨【字居升宁海人好读书弱冠有名于乡为县学生长通经术陞入太学洪武八年诏诸生分教北方伯巨得平遥县待诸生如子诸生亦爱之如父兄九年星变下诏求言谓人曰今天下有三事其二事易见而为患小其一事难见而为患大此三者积于吾心久矣纵不求言犹将言之况有明诏乎即为万言书言三事其略曰分封太侈也求士太急也用刑太繁也所谓分封太侈者天子畿内地止千里而秦晋周楚逾千里之国以封年少未逹事之王无事则易骄佚有事则易为僣逆此人所未知而臣所谓患难见者也书奏上大怒曰小子何敢间我骨肉我见之且心愤况吾儿见之耶速取以来吾将手射之而啖其肉居升至丞相乘上喜乃敢奏诏逮系刑曹问状病死狱中】
　　叶子竒【字世杰龙泉人少好学博物洽闻尝以究极天人物理自负洪武十一年逮狱以瓦研墨有得辄书事释家居因续成之号曰草木子所着又有太本旨范通静斋集诗宗　　等书行于世】
　　叶琛【字景渊丽水人元季兵乱从参政舒穆噜宜孙讨防有功授行省元帅归附本朝授营田司佥事
　　守洪都防陷洪都琛遇害追封南阳郡侯】
