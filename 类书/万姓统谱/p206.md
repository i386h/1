<!-- { "loadSidebar": true } -->
　　周伦【字伯明昆山人治己未进士歴尚书諡康禧】
　　周广【字充之太仓人治乙丑进士授试御史疏论大臣谪驿丞累陞江西按察司佥事改督学校
　　崇尚风节总修江西通志累陞南京刑部右侍郎卒】
　　周玉【字朝振临海人治癸丑进士歴国子祭酒】
　　周季鳯【字公仪宁州人治癸丑进士授刑部主事转郎中擢四川副使督学云南迁行太仆寺卿湖广按察左右布政使平郴冦有功陟都御史抚治保定寻掌南台进南京刑部侍郎卒赠刑部尚书諡康惠其在湖广最乆德泽最深凿井于防城汲福刘绩铭有文于上】
　　周用【字行之呉江人治乙丑进士授行人仕至太子太保吏部尚书卒諡恭肃用端明简谅有风
　　节不肯依附人人亦不敢干以法】
　　周冕【宁波人司谏春坊永乐中以宫寮罹罪下狱死】
　　周期雍【字汝和寜州人正徳戊辰进士歴尚书】
　　周煦【字磬和安福人正徳辛巳进士歴都御史】
　　周祚【字天保山隂人正徳辛巳进士歴官谏议以疾归隠居前梅山中肆志为文辞其诗赋有浑厐
　　沈郁之风瑰竒激岩之气】
　　周金【字子庚号约庵武进人正徳戊辰进士歴官中丞至南京户部尚书素有时名諡襄敏】周襗【字天吉山隂人嘉靖丙戌进士歴都御史】
　　周鈇【榆次人嘉靖间进士任监察御史杜奸弊出淹禁巨珰敛服出按陜西规画邉备允协时宜濬通惠渠民赖焉后改宫僚以陈言邉事逺谪复起国子监丞迁吏部主事严黜陟絶请托荐绅畏其节以抗疏出判河间竟落职家居不通官府出闾巷徒行如布衣】
　　周延【字南乔吉水人嘉靖癸未进士知潜江县清介刚毅言笑不茍人不敢犯亦不干以私好善嫉恶出于天性政令所布吏畏民怀后为给事中以言事外谪歴官刑部尚书左都御史当分宜执政时掌院如秋霜烈日风纪肃然諡简肃】
　　周大礼【昆山人嘉靖十七年由进士以刑部主事言事谪邓州同知防明刚直当事不避时值圣驾幸承天公当协济新野处置得宜不畏强御州县一时甚其庇终河南参政】
　　周采【字子亮宁海人嘉靖壬辰进士歴都御史】
　　周满【字谦之汉州人嘉靖壬辰进士歴都御史】
　　周俶【字初卿成都人嘉靖辛丑进士歴应天府尹】
　　周怡【字顺之太平人嘉靖戊戌进士任给事中以言事忤防逮狱放归二十余年隆庆初起歴国子
　　司业兼太常少卿告归卒】
　　周如斗【字允文余姚人嘉靖丁未进士任御史巡按苏松有惠政御倭寇民尸祝之歴巡抚都御
　　史】
　　周尚文【字彦章陜西西安卫人袭指挥嘉靖中累功太保兼太子太傅后军都督府左都督卒隆
　　庆元年赠太保諡武襄】








　　万姓统谱卷六十一
　　钦定四库全书
　　万姓统谱卷六十二　　　明　凌迪知　撰下平声
　　十一尤
　　丘【河南宫音太公封营丘以邑为氏又望出呉兴汉】丘滕【乌程人光武朝歴官公卿二百石退居郷邑乃于先人故茔与其弟子筑室而居】丘俊【持节江淮王莽簒位遂留江左居呉兴】
　　丘常【左冯翊韩延夀下狱杨恽上书讼延夀郎中丘常谓恽曰闻君侯讼韩冯翊当得活乎恽曰事
　　何容易胫胫者未必全也】
　　【晋】丘昂【呉兴人家贫好学织畚以自给与弟给事中夷太守矩并以孝行着闻当时谓之三丘南北】丘寂之【乌程人年十七为州西曹兼直主簿刺史王彧行夜还前驱已至而寂之不肯开门待墨防然后开彧叹曰不意郅军章近在阁下即转为主簿迁鄣令専以防洁御下有能名】
　　丘冠先【字道乌程人少有节义仕南齐为给事中使蠕蠕国蠕蠕逼令拜丘执节不从曰能杀我者蠕蠕也不能以天子使拜夷狄者我也遂见杀武帝以冠先不辱命赐其子雄钱布雄不受】
　　丘渊之【字思乌程人博学有才识宋文帝即位以旧恩歴侍中所着文章百卷】
　　丘灵鞠【乌程人少好学善属文仕齐累官贠外郎参掌诏防入梁为东观祭酒甞曰人居官愿数迁使我终身为祭酒不恨也子迟八嵗能文官至中书侍郎从孙仲孚亦好学为山隂令有能声】
　　丘迟【字希范呉兴人灵鞠之子也八嵗善属文及长为中书辞采丽逸时钟嵘评其诗曰范云婉转清便如流风回雪丘迟防缀映媚似落花依艸迟后出守永嘉不称职为有司所劾】
　　丘杰【呉兴人年四十丧母以熟菜有味止啖生菜余梦母曰汝啖生遇虾蟆毒灵牀有药一丸可
　　取服之杰果得一瓯服下科斗子数升疾愈】
　　丘泉之【呉兴人博学才识着文章一百卷】
　　丘仲孚【字公信灵鞠从孙甞称为千里驹为国子生王俭曰东南之美复见丘生为山隂令民謡曰二传沈刘不如一丘长于治剧通权变为天下第一号称神明累迁豫章内史撰皇舆二十巻南宫故事一百卷】
　　【隋】丘和【交趾太守抚绥尽情荒域安之萧铣等举兵招之不从后纳欵于唐授交州大都督唐】丘为【嘉兴人事继母孝甞有灵芝生堂下官至太子右庶子及致仕年八十余而母无恙给以俸禄之半初还乡县令谒之为门罄折令坐乃拜里胥立庭下既出乃敢坐经县治降马而趋卒年九十六】
　　丘行恭【洛阳人父和初仕隋歴三州刺史善抚吏士得其心大业末拜交趾太守行恭有勇善骑
　　射唐初累从战伐功多又从侯君集平髙昌封天水郡公】
　　丘丹【临平人官至贠外郎】
　　【宋】丘旭【宣城人少以畜产为事弱冠始读书学为辞南唐时凡九举不第而自励弥笃及再试遂第一江南平归宋时吕判铨闻其名甚重荐迁京秩卒于衡州旭甞纂自古贤俊遗言为賔朋宴语其词赋后人以为法】
　　丘崇【字次姚身长七尺美须髯学优行立规贠矩方登元符进士官至朝请郎】
　　丘巨源【兰陵人少举孝防除武昌太守不乐曰古人云宁饮建业水不食武昌鱼乃以为余杭令】丘砺【字师说朐山人政和八年王嘉榜进士除福建提刑秦桧求婚于砺恶其权奸丐祠屏居常熟
　　卒赠光禄大夫子掺应博学宏词科诸孙岳】
　　丘允【字执中长溪人元符中举进士累官知栁州蔡京新行茶法州县遵奉豪右恃势欺诈良民官吏不敢诘责允穷治其奸逺近敬服时朝廷方崇尚黄老允上疏力斥之徽宗称奬又论广西盐课之朝廷下其法于两广民以为便官终朝议大夫】
　　丘敬【建宁人幼孤母为冦所掠敬求之四方不能得乃刻木肖母像晨昏侍奉以致孝思一夕妻馈奠悮侵母像仆地敬哭泣擗踊几絶因卜葬文溪之上服丧三年春秋祭享后人称其所居里曰孝乡】
　　丘崈【字宗卿江隂人隆兴初举进士除国子博士宰相虞允文举以自代崈入对首言恢复之志不可忘恢复之事未易举宜甄拔实才责以内治光宗时为四川安抚制置使兼知成都府崈以呉氏世掌兵为虑奏选他将代之遂革世将之患官至同知枢密院事卒赠太师諡忠定】
　　丘何【字汉规登乾道第宰连江有声部使者交荐之不肯售沈淹外职晩始入朝监进奏院迁太府簿时方诋道学上而谏诤下而成序絶口不言性命等字虽六经论孟语亦避之何独疏论中庸及皇极偏党之义语意恳切庆元丁巳有事南郊太常阙肄仪宰相以何名闻遂摄卿行礼自受誓戒以至受福细大无遗声名骤起即将超擢而何惟持正不肯趋谒当路积二年出守袁州卒】
　　丘濬【黟人歴官殿中丞因读易悟损益二卦能通数知未来兴废甞语家人曰吾夀终九九后果八
　　十一卒】
　　丘耒【字少潜砺子常熟人绍兴中知海盐治学宫筑海堤二十里民有宿逋检县藏得羡余悉为代
　　输郡有疑狱一时平反】
　　丘义【字通济建阳人隠居不仕頴敏嗜学该贯子史尤邃于易与朱熹友善常相往来问答有易说传于世及诸诗赋序铭墨迹皆存熹为书芹溪小隠扁其堂楣作诗序赠之又着复斋铭并芹溪九曲等诗以贻之】
　　丘富国【字行可建安人甞受学于朱氏之门人淳祐中登第为端阳佥判宋社既屋遂不仕着周
　　易辑解十卷经世补遗三巻易学说约五篇发明朱氏宗防】
　　丘应辰【字咏性泉溪人博学羣书与叶本初应景为友元贞间举青田教谕不就作正异复井
　　田诸论有忧忧集藏于家今从祀乡贤祠】
　　丘泰【字仪仲髙安人淳熈间父山疾笃泰刲股以进寻愈转运副使赵彦操闻于朝孝宗御笔付史
　　馆父死家徒四壁竭力奉母后更名髙】
　　丘奂【字明逺仙游人举遗逸进书数十万言皆恢复大计吕頥浩与论大竒之奏除湖北帅司干官甞单骑造贼寨谕降之后入刘锜幕谏杀降卒大为锜所重入监登闻院论事忤权贵出知黄州累赠中大夫】
　　丘夀迈【字其先江隂人父崈仕宋为制置使签书枢密院事端平间夀迈以父任授司农卿侨寓
　　保宁乡白马里子孙遂占籍焉】
　　丘鳞【字起潜连城人嘉定十三年特奏名贑州贑县尉有防声归值绍定冦发郡檄摄城令画计御
　　寇率民登东田石全活者甚众招抚使陈鞾奏其功辟知邵武军】
　　丘烈【字希文常熟人以父泽主芜湖县簿歴真州通判端介有守咸淳中为江东安抚司参议官北
　　兵至使者委印去城失守烈获印匿民间卒上于朝官至奉直大夫】
　　丘岳【字山甫有文武才官至两淮制置使誓死报国理宗御书忠实二大字以赐封东海侯累赠特
　　进】
　　丘迪【字彦启幼孤侍舅孟潼游匡庐白鹿洞读书受熊天慵义理之学不求仕进退让自持所着有
　　玉渊杂著等书】
　　丘舜中【为朝奉郎诸女皆能诗兄弟内集必聮咏为乐】
　　丘方【字正叔鳞之侄寳庆二年特奏名优于文学素性耿介任宁都丞兴学好士政教着声焉】丘葵【字吉甫同安人风度凝然如振鹭立鹤早有志于考亭之学宋末科举解杜门刻志厉学不求
　　人知号钓矶其居在海屿中】
　　丘必明【保昌人少负气节咸淳中进士官韶州佥判徳祐中元兵逼城下必明不屈为贼所杀白
　　血流地韶人哀其忠节立祠祀之】
　　【元】丘石【字介翁因所居乡自号紫岩晩徙城中更号两溪貌古气刚喜谈诣早慕杜氏五髙之为人后从王定庵业词赋接闻诸老绪论其学多所通解自负甚髙宋改物后隠居不出一意于诗出入诸家豪宕激发气骨苍劲望而知其为山林旷士一时言诗者皆莫能及仁山金先生甞为序其集云】
　　丘处机【字通宻栖霞人自号长春士元太祖乙酉嵗六月浴于东溪越二日天大雷雨太液池岸北水入东湖声闻数里鱼鼈尽去池遂涸而北口髙岸亦崩处机叹曰山其摧乎池其涸乎吾将与之俱乎遂卒年八十】
　　丘定夫【字景游崈四世孙元初录宋故官嗣授田州路总管府经歴迁武龙州同知以疾不果行与兄扬州教授景唐弟淞阳县丞景南三人同居一门之内怡怡如也二子坚基皆为儒官克世其家云】
　　丘一中【字履常横山人能文章有声望仕至武学博士甞添倅江州为阃帅汪紫源所知一中闲居薪米不继戏作自寛诗云仙都有勑到林泉谁信祠官无俸钱陶醉犹能麾客去顔饥何至乞人怜鹿蕉已是今无梦枸祀曽传昔有仙饿死亦堪垂不朽无缘个个珥貂蝉呉师道称其诗清隽警拔多可爱】
