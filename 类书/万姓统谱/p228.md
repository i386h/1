<!-- { "loadSidebar": true } -->
　　孔乔【字子松宛人学古文尚书春秋左氏传乔幽居修徳锐意典籍至乃歴年身不出门乡里莫得
　　瞻见汉安帝时公车徴不行卒于家】
　　孔休【字子泉陈留人成帝时守新都王莽时去官归莽遣使赍纁束帛请为国师遂呕血托病自
　　絶】
　　孔恂【新淦人为州别驾车前旧有屏星如刺史车制刺史因怒欲去之恂曰撤去屏星毁国旧仪别
　　驾可去屏星不可省即投传去刺史追谢乃不去屏星】
　　孔嵩【字仲山南阳人家贫亲老乃变姓名为新野佣友人范戎行部见而识之把嵩臂曰子非孔仲山邪对之叹息语及平生曰昔与游集家学吾防国恩致位牧伯而子懐道隠身处于卒伍不亦惜乎嵩曰昔侯嬴长守于贱业晨门肆志于抱闗子居九夷不患其陋贫者士之常岂为鄙哉佣如故不去】
　　孔昱【字元世鲁人少习家学大将军梁冀辟不应太尉举方正对防不合乃辞病去后遭党禁锢灵
　　帝即位公车徴拜议郎补洛阳令以师丧弃官卒于家】
　　孔奋【字君鱼茂陵人少受学刘歆王莽末避兵河西为窦融守姑臧与妻子甘澹泊而奉母极厚光
　　武时单车就徴吏民馈遗悉不受后迁武都太守郡中称为清平】
　　孔融【字文举孔子二十世孙为北海相立学校表儒术献帝都许召拜大中大夫融髙谈清教可玩而诵名重当时值汉室之乱志在靖难然才疎意广讫无成功曹操忌其威望害之】
　　【三国】孔淳之【字彦深本鲁人孔子二十六代孙居防稽剡县性好山水每有所游或旬日忘归防稽太守苦要之不能致使谓曰茍不入吾郡何为入吾郭淳之笑曰潜游者不识其水巢栖者非辨其林终不肯往宋元嘉初徴为散骑常侍不就】
　　【晋】孔愉【字敬康会稽人从父奕明察过人仕为全椒令愉幼孤养祖母以孝闻后隠新安山中以稼穑读书为务建兴初始出应召以功封余不亭矦迁侍中太常苏峻反愉朝服守宗庙卒年七十五諡曰贞从弟羣志尚不羁官至中丞】
　　孔衍【字舒元孔子二十二世孙少好学年十二能通诗书元帝引为安东防军掌记室书令殷积而
　　衍亦以称职见知】
　　孔羣【字敬休愉从弟性嗜酒与亲友书云今年田得秫七百石不足了麯糵其躭湎如此仕晋歴中
　　丞卒】
　　孔汪【字徳泽愉之子好学有志行孝武帝时位至侍中时茹千秋以佞媚见幸于防稽王道子汪屡
　　言于帝帝不纳以不合意出为广州刺史政绩甚着为岭表所称】
　　孔沉【字徳度何充荐于王导曰文思通敏宜登宰门辟丞相司徒掾不就】
　　孔坦【字君平为侍中常发愤以国事为己忧尝从容言于帝曰陛下春秋已长圣敬日跻宜博纳朝臣谘诹善道由是忤导出为廷尉怏怏不恱以疾去职加散骑常侍迁尚书未拜疾笃庾永省之乃流涕坦慨然曰大丈夫将终不问安国寜家之术乃作儿女子问邪永深谢焉】
　　孔祗【字承祖元帝时太守周礼命为功曹史礼为沈充所害故人宾吏莫敢近者祗冒刃号哭亲行
　　殡礼送丧还义兴时人义之】
　　孔严【防稽人隆和元年天文失度哀帝欲依鸿祀之制于太极殿前庭亲执防肃尚书左丞严谏曰鸿祀虽出于尚书大传先儒所不究歴代莫之兴承天接神岂可以疑殆行事乎天道无亲惟徳是辅陛下祗顺恭敬留心兆庻可以消灾复异皆已蹈而行之徳合神明丘祷久矣岂须屈万乗之尊修杂祀之事君举必书可不慎欤帝嘉之而止】
　　孔逿【字世逺好典故学与王俭交升明中为齐台尚书仪曹郎屡箴阙礼多见信纳上谓王俭曰逿真所谓仪曹不忝厥职俭为宰相逿常谋议幄帐俭从容启上曰臣有孔逿犹陛下之有臣永平中为太子家令卒】
　　孔子袪【少孤好学耕耘樵采常懐书自随明古文尚书为国子助教迁西省学士助贺琛撰录累迁中书通事舍人武帝撰五经讲疏及孔子正言子袪常攷阅羣书以为义证又自撰注尚书及尚书义后加散骑侍郎卒于官】
　　孔佥【通五经尤明三礼孝经论语生徒数百人三为五经博士值太清之乱卒于家子淑亦以文
　　学着官至太学博士兄子元素善三礼亦有盛名】
　　【南北】孔鲜【孔子二十六世孙恢廓有大度好学博览宋元嘉中封崇圣侯子乗二十七世孙博学有才艺
　　魏延兴中封崇圣侯】
　　孔琇之【靖孙有吏能仕南齐为呉令后迁廷尉卿出为临海太守在任清约隆昌中累迁江夏内
　　史】
　　孔靖【愉孙宋初从平闗洛以为尚书令辞乃拜侍中解事东归武帝饯之戏马台百僚咸赋诗以述
　　其美子灵运位著作郎】
　　孔琳之【字彦琳孔子二十八代孙好文艺解音律妙艸隷桓辅政以为西阁琳不能顺防意故不见知累迁尚书左丞宋台初建除宋国侍中永初二年为御史中丞直法无所挠武帝行经兰台亲加临幸卒赠太常琳不事产业家贫素有文集十卷】
　　孔觊【字思逺山隂人琳之侄孙觊孝建中为长史不媚权幸醉日居多而明晓政事醒时判决无壅弟道存从弟道徽请假东还辎重四十余船皆绵绢纸席觊曰汝辈忝预士流何至作贾防耶】
　　孔稚珪【字徳璋山隂人仕南齐累迁都官尚书珪风韵清竦好文咏饮酒七八斗门庭内艸莱不
　　前中有蛙鸣尝笑谓客曰我以此当两部鼓吹】
　　孔灵符【元嘉末为南谯王义宣司空长史南郡太守尚书吏部郎世祖大明初自侍中为辅国将军郢州刺史又为寻阳王子房右军长史太守如故慤实有才干不存华饰毎所莅官政绩修理前废帝景和中犯忤近臣为所谗搆杀之】
　　孔灵产【宋泰始中罢晋安太守有隠遁之志于禹井山立馆事道精笃颇解星文好术数齐髙帝辅政沈攸之起兵灵产白髙帝曰攸之兵众虽强以天时冥数而观无能为也髙帝验其言擢光禄大夫以簏盛灵产上灵台令占其候赐灵产白羽扇素几曰君有古人之风赠君以古人之服当世荣之】
　　孔祐【山隂人隠于四明山尝见山谷中有数百斛钱有鹿中矢投祐祐豢之创愈乃去引羣复来依祐太守王僧防与张绪书曰孔处士行动幽祗徳标松桂辟拜不就此古之遗徳也子道徽亦有髙行】
　　孔奂【字休文陈永定中除晋陵太守郡中号曰神君曲阿富人殷绮见其俭素饷以衣氊一具奂曰
　　太守身居美禄岂不能办此但百姓未周不容独享温饱不烦厚意】
　　孔休源【字庆绪山隂人晋尚书冲之八世孙举秀才为太学博士梁大通中行荆徐州事昼决词
　　讼夜览坟籍书盈七千卷】
　　孔伯恭【邺人仕魏累官镇东将军后以散骑常侍彭城镇将都督除南北兖州诸军事】
　　【唐】孔绍安【蚤知名励志于学陈亡外兄虞世南谓绍安曰本朝沦覆吾分湮灭有弟若此知不亡矣绍安与孙万夀皆以文辞称时谓之孙孔子祯歴监察御史门无宾谒时讥其介祯子季诩擢制科授秘书郎陈子昻称其神清韵逺可比卫玠从子若思】
　　孔敏行【字至之元和初擢进士第歴官谏议大夫时李绛遇害事本监军杨叔元朝议莫敢显攻
　　之者独敏行上书极论其罪风力劲然未及大用早卒赠工部尚书】
　　孔若思【山隂人唐初擢明经歴库部郎中尝曰仕官至郎中足矣座右置止水一石明自足意后迁礼部侍郎弟仲思迁给事中三任并与兄同府时人荣之若思子至歴著作郎】
　　孔璋【许昌人李邕下狱当死璋以布衣上书谓邕往者折二张之角挫韦氏之锋有功于国臣无益
　　于时愿以身代之遂减邕死】
　　孔逭【抗直有才藻制东都赋于是才士称之】
　　孔颖达【彛州人孔子三十二世孙诵记日千余言及长善属文隋末举明经后仕累官国子司
　　业迁祭酒撰五经正义子志孙恵俱为司业时人美之】
　　孔斌【明州刺史明贡蚌蛤淡菜水陆劳费斌奏罢之嵗免役夫四十余万】
　　孔润【保昌人少聪明嗜学景福初进士官至朝散大夫迁袁州刺史】
　　孔巢父【字弱翁冀州人孔子三十七世孙少力学李季卿荐为防军徳宗时与李白韩凖裴政张叔明陶沔号竹溪六逸后使李懐光遇害子戣官至礼部尚书孙纬尚书左仆射】
　　孔戡【字胜始孔子三十八代孙进士及第补大理评事左昭义军卢从史偃蹇不轨戡极谏之不从遂以疾归洛阳未几李吉甫镇扬州表置幕府从史诬以事奏三上诏戡以卫尉丞分司东都吕元膺执不可宪宗遣使谕曰朕非不知戡行用之矣卒追赠司勲员外郎】
　　孔戢【字方举戡之弟初父死难诏与一子官补修武尉不受以让其兄戢擢明经书判为校书郎累迁京兆尹时嵗旱文宗忧甚戢躬祠曲江池一夕大澍帝恱诏兼御史大夫卒赠工部尚书子温业书举进士大中时为吏部侍郎求外迁宰相白敏中顾同列曰吾等可少警孔吏部不乐居朝矣后为太子宾客】
　　孔述睿【梁侍中休源八世孙少与兄弟克符克譲笃孝偕隠嵩山而述睿资嗜学大厯中刘晏荐于代宗累擢司勲员外郎史馆修撰述睿每一迁即至朝谢俄而辞疾归以为常徳宗立拜谏议大夫兼赐第宅固辞久乃改秘书少监以太子宾客还乡】
　　孔戣【字君严孔子三十八代孙举进士累迁谏议大夫穆宗召为左丞以老自乞韩愈谓曰公尚壮上三留何去之果戣曰吾年一宜去吾为左丞不能进退郎官二宜去愈曰公无留资何恃而归曰吾负二宜去尚奚顾子言愈上疏言戣守节清苦议论正平忧国忘家用意至到今求退陛下若不聴许亦无伤义而有贪贤之美不报以吏部尚书致仕赐羊酒如徴士礼】
　　孔纬【字化文戣之孙举进士歴集贤直学士擢御史中丞性方雅疾恶中外闻风未绳辄肃迁吏部侍郎权要私谒至盈儿一不省当路不恱改太常卿僖宗欲幸蜀避朱珉次陈仓纬防珉必反建言请幸梁州进兵部侍郎珉平从帝还领诸道盐鐡转运使累迁尚书左仆射封鲁国公卒追赠太师】
　　孔祯【髙宗朝为州长史曹王明不循法度祯每进谏不从后坐法迁黔中谓人曰吾愧不用孔长史
　　之言累迁泽州刺史】
　　孔承恭【京兆人昭宗东迁举族随之遂占籍河南父荘晋谏议大夫承恭以防入官累官太常少
　　卿以疾求解官且言早游嵩少间乐其风土愿卜居焉授将作监致仕】
　　孔至【字惟微中宗时歴著作郎氏族学与韦述萧颖士栁冲齐名撰百家类例以张说等为近世新族剟去之说子垍方有宠怒曰天下族氏何豫若事而妄纷纷邪垍弟素善至以实告初书成示韦述谓可传及闻垍语惧欲更増损述曰止丈夫奋笔成一家书奈何因人动揺有死不可改遂罢】
　　【五代】孔仁玉【字温如孔子四十三代孙善六艺尤精春秋初孔未既害光嗣自为曲阜令时仁玊方生九月母张氏抱归育于外家后鲁人见其长事闻于朝乃罢未以仁玉为先圣嗣袭封文宣公后周太祖幸庙召对赐章服赠兵部尚书后世以孔氏苗裔几絶复续推为中兴祖】
　　孔括【字端仲伯源父淑叔滋皆登第括宰淳安县公清防介名震行都髙宗题殿柱曰吏师孔括比满百姓诣阙借留上顾宰相曰可转一官令再任后更与陞擢歴任终濠州守】
　　【宋】孔宜【字不疑孔子四十四代孙祖光嗣唐末泗水主簿父仁玉九嵗通春秋为曲阜令屡举进士不第干徳中诣阙上书述其家世诏以为曲阜主簿袭封文宣公累迁殿中丞太宗尝赐诏称其服勤素业砥砺防隅宜生延世袭封其次子曰宪曰朂皆中进士第】
