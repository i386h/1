<!-- { "loadSidebar": true } -->
　　罗晏【阆州人儿时牧山下见二道人奕晏舍牧观之道人出囊中饼与之晏食已归家觉腹中如燎因发狂累日自是惟饮水数日不一食稍稍预言祸福无不騐宋宣和中赐静应处士张浚延致军中晏曰相公勿恐明日敌退果然加号太和冲夷先生蜀人相传寿至一百七八十云】
　　罗升【宜春人少贫业屠狗晚乃货药市中遇异人授以六术年防百忽一日辞亲戚奄然而逝时政和二年也后有客见其在浏阳市货药有书寄乡人騐其日乃其没之明日也】
　　罗复【铜陵人尝知胙城县值靖康乱率吏民御敌至伤肌体终不去职朝廷以忠义褒之】罗孝芬【字廷扬平江人宣和间居侧有大柿树雷折之火燎其文成罗状元字下有三防人莫能测明年孝芬举甲科第三人始悟其兆云后擢吏部郎中靖康初致仕归建画锦桥秀野亭当世荣之】
　　罗克开【字达甫知袁州事至立防无留滞洞冦李元励猖獗羽檄交驰克开靖以安之民不惊扰】罗烈【字子刚长汀人绍兴初循州兴寕令防郡盗出没一出突入县执烈去烈不为动以理谕之贼
　　不敢加害乃送还邑未几贼党又复合烈率民兵千余直薄其垒大破之】
　　罗长康【字伟正宜春人进士歴官寺丞出知永州迎其父以养因名州署之后堂曰戏防待制胡
　　寅记】
　　罗汝楫【字参济歙县人登进士第累官刑部员外郎高宗时为御史迁起居郎兼侍讲上问楫曰春秋有贬而无褒是否对曰春秋上法天道春生秋杀若贬而不褒则天道不具矣后迁吏部尚书终龙圗阁直学士】
　　罗适【字正之宁海人举进士歴知五县提防两浙京西刑狱终朝散大夫有易説赤城集一百卷行
　　于世】
　　罗愿【字瑞良汝楫子兄颢吁颉颂弟頽皆有文愿博学好古法秦汉为词章高雅精链朱熹特称重
　　之有小集十卷尔雅翼二十卷累官知鄂州有善政】
　　罗拯【字道济祥符人第进士性和柔不与人较曲直累官江淮发运使尝与副皮公弼不协比公弼被劾拯力为辩理谏官钱公辅尝论拯短公辅姻党多在拯部内往徃荐进之或讥以徳报怨拯曰同僚不协所见异也諌官所言职也又何怨乎时论服其长者】
　　罗尚友【字明善萍乡人少负俊才文章倚马可待尝谒阁问使萧阙令其赋诗有人间酒客兼诗客天上文星与将星句后登进士第授武昌军节度推官时李常以中丞为帅毎燕集必召尚友凡乐语诗词皆即席而成因目为席上才子】
　　罗从彦【字仲素本沙县人徙家阳平从学杨时于萧山既而筑室山中絶意仕进充然自得朱熹谓山倡道东南士之游其门者甚众然潜思力行任重诣极惟仲素一人而已学者称为豫章先生卒諡文贞】
　　罗博文【字宗约沙县人从学李延平得道学之传寻以荐叅议军府政卒于嘉州官舎囊无余赀
　　有书数千帙而已同门朱熹状其行】
　　罗防【字春伯号此庵先生淳熈中郑侨侍读防兼侍讲胡晋臣兼谕徳除浙西提举杨诚斋诗云山
　　岳动摇増意气诏书宣布舞羣黎官至枢宻諡文恭】
　　罗之纪【字国张号筠心居士瑞阳人孝宗朝摄邑云梦因见雪压庭竹赋诗云吾道非邪真可耻此君岂是折腰人弃官归遇方士授丹经修养法葺一室扁以子午静逸成趣有易传三卷文集二十卷】
　　罗必元【字亨父进贤人嘉定中进士歴官抚州司法真徳秀入叅大政必元移书谓老医尝云伤寒壊证惟独参汤可救先生其今之独参汤乎通判贑州上疏论贾似道后以直寳章阁致仕】
　　罗天酉【字恭甫新昌人登开庆进士以格非心去非人对防忤丁大全摈外歴官知懐柔县有恵政丁父忧有三釜为亲今莫及万钟于我复何加之句遂不起所着有柘冈文集】
　　罗守成【绍定中知防州爱民礼士百废修举筑城垒创贡闱赈贫乏施药剂力可到处靡不为之
　　郡人立祠祀焉】
　　【元】罗明远【庐陵人元季冦犯吉安明逺率敢死士三百余大呼巷战城东杀冦数百人恢复郡城而
　　明远死郡为立祠】
　　罗郭佐【石城人平海冦以功授防州路总管子震敦化州路总管次子竒雷州路同知一门父子
　　兄弟皆相继死节】
　　【明】罗观【字用賔桐庐人洪武中游太学有声选署陜西按察使事后权寜国府同知永乐初歴陞广东
　　按察使在任以清慎称】
　　罗义【山西清逺卫戍卒也靖难兵起义诣阙上书乞息兵讲和又録上文皇书言殿下聪明英武今之周公也宜谨守燕土以法周公辅成王之义尝闻夷齐以国相让去隠首阳圣贤欲成天下之事必先明顺逆之理成败之势祸福之机又得天道之宜人心之安然后可殿下今以藩国敌朝廷即遂其愿犹为不可况万难无一易哉乞早息兵归国书上乃下义狱建文四年六月庚辰文皇帝出义狱中擢户科给事中未几陞湖广左叅政】
　　罗亨信【字用实东莞人永乐进士授给事中累官副都御史歴廵西北二边爱军恤民边人至今
　　思之】
　　罗复仁【吉水人少负竒气言论敏防国初奉命招降伪汉主陈理复往谕安南毋侵占城安南人
　　赠以黄金辞不受累官至文馆学士以老归田里赐玉带袭衣名马】
　　罗汝敬【吉水人永乐进士选为庻吉士预修实録陞侍讲以言时政改监察御史交阯反廷议举汝敬陞工部侍郎往谕以顺逆祸福交人震恐巡抚陜西一方仰赖寻致仕卒所着有寅庵集】
　　罗通【吉水人永乐进士授御史仕至左都御史致仕公才警敏晓畅兵法己巳之变守关有保障功
　　治中敕祠祀居庸关】
　　罗明【字元亮崇仁人景泰甲戌进士除监察御史陞广西按察司佥事奉敕专理军政时蛮獠冦賔州总戎畏缩逗不进明率所募民兵格战俘馘甚众未防贼韦諌诚恃险复倡乱明生获之捷闻赐敕奬谕陞本司副使】
　　罗璟【字明仲南城人天顺进士第二弟珵嘉靖进士第二璟授编修尝上防论慈懿山陵事上嘉纳
　　之歴国子祭酒】
　　罗绅【宜春人天顺初知廉州石康县清介公勤时冦流劫入县治绅苦战力不能支为贼所系奋骂曰朝廷命我封疆今日城防有死而已遂遇害子鉴从父防兵于野亦苦战被害】
　　罗伦【字正永丰人成化丙戌进士第一授翰林院修撰上疏论李相夺情非礼谪广东市舶提举寻复南京请告卒谥文毅公滂沛之文竒伟之节果敢之气避恶若涅闻善若警笃志力行青天白日章枫山称公刚毅不可及又曰一峰可正君善俗我辈只可修政立事】
　　罗玘【字景鸣江西南城人成化乡试第一丁未进士改庻吉士授编修仕至南京吏部右侍郎致仕卒赠礼部尚书諡文　玘学问渊源气节高古徳业远迈于古人识见不随于流俗文章忠义盖兼有之】
　　罗辂【字质台江寜人器宇疏豁有风干知袁州至即均差役缮城隍置文庙乐器考正雅乐校试生徒亲为课督作指掌圗悬之以革粮长隠射再逾年改知赣州后歴知南康南昌三府转按察副使入为府丞大理少卿卒】
　　罗钦顺【字允升太和人治进士第二授编修仕至南京吏部尚书弟钦徳钦忠先后举进士时
　　称罗氏三鳯】
　　罗侨【字惟升治进士永丰人初知新防县有恵政陞大理评事劾权宦杖归寻起为广东叅政请
　　老不待报而归士论高之】
　　罗循【字遵善吉水人治己未进士为人魁硕性刚严慷慨急于义而厌猥屑当其在兵部时革瑾
　　牙爪指挥张某尚书张敞屡劝不从歴按察副使】
　　罗柔【字文徽治庚戌进士由戸部主事员外郎郎中陞建宁府知府遇一按院以旧隙劾去之归闲惟诗酒壶奕为乐不问生事悠然终其身盖其素性萧然穷达不改如此】
　　罗洪先【字达夫吉水人嘉靖进士第一授修撰陞左春坊左赞善言事落职屡荐不起卒隆庆初
　　赠光禄寺少卿諡文恭】
　　柯【济阳商音吴公子柯芦之后】
　　【汉】柯农
　　柯彊【俱见印薮】
　　【南北】柯隆【钱唐富人】
　　柯益孙【齐郡人兖州典籖】
　　【唐】柯頴【尚书郎】
　　柯九思【字敬仲仙居人文宗朝奎章阁学士凡内府所藏法书名画咸命鉴定善画竹得文同笔
　　法】
　　柯崇【与曹松等号五老榜】
　　【宋】柯仲常【神宗朝通判潭州以救饥得民有异鹊栖其防事仲常去鹊亦送之东坡赋柯侯异鹊一
　　章】
　　柯梦得【字东海莆田人屡上春官不第嘉定七年以特科入官一生苦吟古诗学孟东野有抱瓮
　　集及选唐絶句行世】
　　柯应烈【建徳人性孝嗜学母阎氏病不解衣侍汤药癯瘠尽瘁毎夕露祷减筭以益母夀空中有声特延一纪后果如数龚吏部欲强以官母语曰吾家代以文发身何事旁曲为竟不就】
　　柯蕚【太平人兴国七年遇一僧往万嵗山指古松下掘之得石篆乃寳公记国祚绵远之文篆】柯述【字仲常南安人述与弟迪达尝袖文见蔡襄襄异之相继登第知襄垣县神宗闻其治行召对
　　擢知懐州终朝议大夫直龙图阁】
　　柯知彰【字仲晦述之从孙大观初以不求闻达荐召赴阙特赐进士为海丰令子汪江俱登第】柯宋英【字子飞晋江人绍兴进士知梅州清勤莅事任满囹圄无一囚代还杜门谢客人以乡先
　　生称之】
　　【明】柯振祖【彭泽人赋性颖敏博学能文制行刚方不徇时好洪武中以贤良方正举任湖口县学训
　　导克端楷范士类赖其甄陶云】
　　柯望【海阳人甘贫嗜学博覧羣书凡天文地理卜筭之类无不通晓尤精于易穷约终身略无觊觎
　　人咸称其清介有志未就而卒门人为之殡殓】
　　柯日新【平凉人洪武甲辰平陈理命知蒲圻县时乱定民多逋窜日新忧勤抚辑垦辟草莱疆理
　　田土躬督农桑民皆襁负至乃创署宇修学校置邮传治桥梁百废俱举】
　　柯濳【字孟时莆田人景泰进士第一授修撰仕至詹事府少詹事兼翰林院学士潜质貌英伟容止雅饬文整防诗尤清婉郡有中贵人宠冠一时士大夫争趋其门潜独不往其人素慕潜文欲求一见亦不可得盖介特之士也】
　　柯忠【字汝节懐宁人登成化乙未进士授河南巩县有善政擢监察御史歴进陜西按察司副使忠天性孝友尤慷慨有节气居官抗直敢言不俯仰时态政誉掀赫后致仕归】
　　柯维骐【字竒纯莆田人正徳进士】
　　柯维熊【字竒徴莆田人嘉靖甲午进士】
　　柯相【字元卿池州人进士嘉靖十一年以南京吏科给事中陞知府条章振饬百废具兴毎朔朢视学进诸生问难可否惩劝其良弗率者士精其学而民俗安之又悉心水利谨其石闸修浚东钱湖售葑去浅民无旱熯之忧以刚直忤人调守武昌终廵抚河南都御史】
　　戈【临海宫音夏时侯国为少康所灭因氏焉】
　　【宋】戈彦【池州兵马都监】
　　【元】戈毅【梁县人举进士第为太康路提举倡明正学荡涤余习文风为之一新】
　　【明】戈文徳【国初同知眞州协相营守以成今城事亦可纪】
　　戈预【梁县人国初归附扈跸拔采石下豫章平武昌陞都督】
　　戈镐【字仲京鎭江人宣徳进士】
　　戈瑄【字正玉景州人成化进士南京刑部尚书】
　　戈九章【直人嘉靖甲辰进士弟九畴嘉靖己未进士】
　　和【汝南商音羲和掌天地之官和仲和叔因以为氏周】和纽父【晋人】
　　【汉】和武【将军】
