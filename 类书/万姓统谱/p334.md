<!-- { "loadSidebar": true } -->
　　郑君老【字邦寿长溪人登咸淳四年陈文龙榜进士乞归养亲连丁内外艰未起而宋祚已告终矣元初知君老者交荐于朝征书旁午竟不起丧乱之后独立防防而学益笃守益固乡后进多宗师之卒学者私諡之曰靖节先生所着有五经解疑梅壑集】
　　郑所南【一名思肖连江人以太学上舍应博学宏词科刚介有志操防元兵南下所南尝叩阙上书元人争目之遂变今名曰所示不忘赵氏也曰南示不复北面他姓也隐居吴下坐必南向岁时伏腊辄望南野哭再拜乃返誓不与朝客交往或于朋友坐上见有语音异者即引去人知其狷洁亦弗为怪后以寿终】
　　郑奕夫【字景允鄞人丞相清之曾孙也幼颖悟絶人动止中矩度潜心性理讲学绩文克守清白尝为慈谿丽水常山三县教谕调徽州紫阳书院山长陞浮梁州教授所着有论语本义中庸大学章防衍桂堂集若干卷称为习斋先生】
　　【元】郑滁孙【字景融处州人宋景定间进士知乐清县至元末以荐召见累官集贤学士致仕归所着
　　有大易法象通賛周易记玩等书】
　　郑文嗣【字绍卿浦江人十世同居凡二百四十余年一钱尺帛不敢私至大间表其门文嗣殁从弟太和继主家事益严而有恩家庭中凛然如公府岁时太和坐堂上羣从子皆衣冠鴈行立左序下以次拜跪捧觞上寿毕肃容拱手自右趋出足武相衔无敢防差见者嗟慕谓有三代遗风状闻复其家部使者余阙为书东浙第一家】
　　郑陶孙【字景陶滁孙弟宋进士监西岳祠伯祖征至阙授翰林国史院编修官防纂修国史至宋徳祐末年事陶孙曰臣尝仕宋宋是年亡义不忍书世祖嘉之陞应奉翰林文字出为江西儒学提举所着有文集】
　　郑玉【歙县人博究六经尤防春秋教授于乡至正间征不起日以著述为事本朝兵至守将欲致之玉曰吾既不得慷慨杀身以励风俗犹当从容就死以全节明日衣冠自缢而死】
　　郑介夫【开化人号铁柱性刚直敢言着韵海至大间上太平策一纲二十目颇行其言仕终金谿
　　县丞】
　　郑安【字子宁歙人宋亡之二年李世达叛富珠哩驻兵将屠焚城邑民无所逃安曰宋亡矣使民命尽灭于干戈可乎乃杖策伏军门言曰将军将吊民止乱忍殃民倡乱耶生民何罪陷此兵刃也许之使安宰歙邑以服众心安邑事一以抚救百姓乡人感德立祠祀之】
　　郑松【字特立乐安人以邵子经世书止于周显德乃自庚申宋兴至甲午金亡为续其二百七十五年书法视昔尤谨松入元隐居布水谷二十年于凡古今因革圣贤心迹有所疑悉就吴文正细商之不以革行自居】
　　郑潜【怀安人至正中为海北廉访司副使晚居乡邑买田建义学以教育后进又于县西南立白苗
　　阳岐二渡买田以给操舟者之食人利之至今有石刻曰郑公渡】
　　【明】郑亨【合肥人洪武中歴任武职以功封武安侯出镇山西边冦遁迹】
　　郑遇春【濠人与兄遇霖来附甲午从取滁铁佛冈三河大柳树诸寨为先锋克和阳渡江防采石太平授总管攻芜湖遇霖死遇春领其兵从征取溧水破方山营定金陵解围牛塘取宣州陞左翼元帅从克扬州婺州再击败友谅兵下黄梅南昌大战禁江口殱友谅平武昌下淮安取安丰颍六安陞六安衞指挥佥事留守征中原下邙洛陞朔州衞指挥副使进都督佥事洪武三年封荥阳侯食禄九百石与世劵】
　　郑闳【嘉定人精易学洪武初举授礼部郎中以病告归而郡邑之学易者多出其门永乐间尝典湖
　　广福建文衡所着有味易余吟集】
　　郑濂【浦江人大和之孙与弟湜俱以义闻洪武初召见慰谕甚至问以治家长久之道濂等以谨守家法对深见嘉奬除湜福建参议其家僮施庆者亲丧哀泣不辍亦三年不御酒肉君子谓濡染所致】
　　郑沂【浦江人洪武末以人才起至京师召见以其家孝义闻天下即授礼部尚书寻以老致仕】郑眞【慈谿人博极羣书在乡里恂恂然不以才艺矜人尝取诸家格言着为集传集说集论洪武初
　　试浙闱居首选授广信府教授荥阳外史】
　　郑士利【字好义宁海人上言空印事上大怒诏丞相究问谁教若为士利笑曰顾吾书可用与否
　　何如耳自分受祸人谁为我谋词卒不屈】
　　郑本忠【鄞县人自号安分生以明经举为秦府教授本忠问学纯正言行敦卓有安分集藏于家
　　子复言雍言俱登进士第雍言官至太常少卿】
　　郑济【浦江人洪武中以东宫官属久阙人命廷臣举孝亷节义之士廷臣以浦江郑氏对上曰郑氏知之素矣其里人王氏规仿郑氏家法皆可选用乃征两家子弟诣阙以郑济为左春坊左庻子王懃为右春坊右庻子余皆给道里费遣归】
　　郑赐【字彦嘉瓯宁人洪武乙丑进士任北平布政司防议谨厚有为其善政民称之不置永乐中进工部尚书諡文安为人深沉敦厚恢廓有容学士解缙尝于上前称其足为君子】
　　郑敏【洪武间齐东知县恤民勤政赋役均平后以事逮至京县民诣阙言敏廉有守民怀其惠朝
　　廷复其官仍赐楮币五百衣三袭】
　　郑湜【字仲持浦江人洪武中有诬其家交通贼防者祸不可测湜与其兄濓争下狱太祖闻之召见慰谕甚至拜湜为福建布政司左防议民稔闻其事竞相戒勿犯豪将　民者湜与之争可否亦帖帖服南靖县民为乱诖误者数千人部曲多掠其妇女为婢湜言于诸将悉纵遣之有商为盗所杀盗既获以无尸可验不服湜夜取盗鞫讯囚防置于庭而匿吏案下俾听其私语果得其藏尸之处闽人以为神】
　　郑刚【南阳人天资英迈质直无为家贫嗜学洪武中释褐胄监署广西布政使事累官工部右侍郎恭慎小心为时所重持节廵视江淮卒于官洪熙初赠工部尚书制称其资禀纯实蹈履清慎夷险之际一心不渝】
　　郑驹【字千里鄞人持身修洁未尝迹公卿门为文温润缜宻洪武初聘为郡庠训导陞义乌教谕以
　　道淑人时宋濂自翰林归里第见即珍重以賔礼遇之卒于官】
　　郑子夔【名伦号环谷荣禄人元湖东廉使国初应秀才诏授镇江参谋上器之命主帅哈勒珲曰听其谋议待以賔礼与伪吴战子夔伏甲士佯以弱卒拽舟若降诱其骁将徐某等使深入伏忽尽获之上嘉其功赏赉甚厚后谢事归洪武乙丑以博古通今召上曰人心不改何以治之子防对曰臣闻继治世者其道同继乱世者其道变人心不改则以中和之道治之上嘉纳亲制敕谕并古辞赐归】
　　郑旭【字景初闽县人洪武中以学行荐为国子掌仪上幸太学亲选才德兼备者十人以傅东宫旭居第二后以飞语谪吏云南二十余年三十二年以明经荐起为高安县学训导卒旭居家孝友与人交有信义一时名　　王偁林志辈皆敬礼之其学于五经俱　　猎所着有诗经总防初学提纲咏竹稿等书藏于家】
　　郑濳【字彦昭歙人濳有行由内台掾荐授　　　字监察御史后入国朝以故官起除　　　主簿
　　陞潞州同知歴礼部尚书洪武十年致仕卒所着有白沙藁樗庵集】
　　郑桓【潜子字居贞从父官闽中从贡师泰游初以耆儒与唐仲实等召对称防洪武中举明经授巩昌府判陞礼部郎中终河南布政司左防政方孝儒为汉中教授居贞尝以诗送之永乐时坐方党死有诗文曰闽南集闗陇行藁归来藁随藁桧庭藁】
　　郑洪【字以仁少学易于元贡士嘉禾鲍恂昆山长洲更聘训导县学郡县之学易者多出其门洪武
　　中举授礼部郎中寻以疾告归号味易叟】
　　郑文霖【字汝众号躭犂子休宁人好善乐道尝应辟不仕归与周黄郑定高防王恭陈亮诸人赓咏尤躭于耕故号躭犂尝曰吾拙于进取而惟犂锄之是躭安于蹇穷而惟稼穑之是务方吾犂之在手也茫乎其无思熙乎其自治不啻执圭秉璧之荣而运斤游刃之适也所着有躭犂卷榜眼练子宁为之赋状元张显宗为之防藏于家】
　　郑思先【洪武中为福建布政使学通经史为政寛严适宜务与民同其好恶人皆敛迹安之】郑楚瞻【崇徳人以学究推荐歴官老成累陞都察院右副都御史】
　　郑恺【闽县人博学善词章其文深雅自成一家诗歌驰骋士淡有集藏于家】
　　郑华【临海人洪武二十九年贡士任行人谪东平州通判将赴任闻北平师起时乡人赵次进为无
　　锡县丞华以妻寄之驰至东平力疾战死】
　　郑智【字叔真寜海人建文初举贤良力学好古工文词孝儒荐为监察御史莅事精敏持正不阿永
　　乐时坐方党死】
　　郑恕【字本忠僊居人由训导陞徐州萧县知县北平师至力拒焉被执而死其二女亦死之】郑诚【南城人永乐间为国子生选擢吏部司务端慎勤谨歴迁文选员外郎郎中掌选精宻宣徳初进陞本部右侍郎仪矩修整奏对明辨事上接下恭而有礼士论咸推重之】
　　郑阎【字公望闽县人永乐中登进士第自乞典学校遂授安陆州学正改无为州迁广信府学教授所至师道尊严作人为多致仕卒阎性质直刚毅嫉恶不少假借居官三十年囊无余资其学精于礼记旁及子史医厯之书时与林志齐名有抑斋集】
　　郑珞【字希玉闽县人永乐中举进士入翰林为庶吉士授刑部主事宣德中擢宁波府知府中官裴可烈以公事至郡贪不法民被其搔扰珞上其罪诏可烈置于法丁内艰郡民上疏乞留诏复任黜贜吏抑豪强令行禁止发奸摘伏治绩为两浙最陞左防政卒】
　　郑英【字伯华侠六世孙幼纯笃事亲孝谨父年老病剧英祷于东岳行祠求以身代父病随愈越数载父卒哀毁逾礼既葬举明经以母老辞母数遘疾英侍汤药未尝解带亲为涤溺器及母卒竭资产营葬复以明经孝弟举授广西南宁府经歴卒】
　　郑懋中【名馞以字行晋江人领应天丙子乡荐擢知程乡县治先礼义不尚法律民謡之曰郑懋中真长者禁令不烦徭役寡斯民相见何嬉嬉昔日无羊今有马初程乡民鲜知学懋中始作新学校亲为生徒讲解自是始有进士登第者一日感疾戒其子具汤沐正衣冠端坐而逝民哀慕之】
　　郑阜义【字公直少爽朗甫长入郡庠领永乐戊子乡荐明年防试中副榜例授教职辞不受特赐冠带卒业太学登进士上命吏部于进士中择学行超卓者授以方面阜义得山东防政上以阜义优于文学改广东莅职九载政声日起以疾卒弟永义中永乐庚子乡试任当涂知县子自强于经学为诗文冲澹有主意中乙卯科乡试任上杭训导】
　　郑复言【本忠子举永乐丙戌进士选翰林庶吉士读中秘书钩纂精微预修永乐大典应制白鹿称防授礼部主事陞员外郎郎中太仆少卿引年归雍言举乙未进士亦改庶吉士授中书舍人仁宗监国屡命赋诗顷刻立就寻命署礼部尚宝司及六科事上嘉曰卿不独文词典雅作字亦端楷严宻甚类为人陞河南按察佥事宣宗御极雅重其名留直文华殿日备顾问陞太常少卿兄弟友恭无愧家学人称二难】
　　郑述【字季述闽人少贫力学永乐十九年登进士授刑部主事宣德中以公事坐累调惠州府通判为政端平清讼牒均徭赋禁暴绳乱民不敢犯政声大着正统初擢知南雄府重新郡县庙学每五日辄一戾学宫视诸生所业而激劝之士风为之一变十二年致仕郡民乞留不果从卒】
