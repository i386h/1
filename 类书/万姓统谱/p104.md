<!-- { "loadSidebar": true } -->
　　【宋】刁衎【字元宾升州人父彦能任南唐为昭武军节度衎为秘书郎从李煜归宋授太常太祝出知桐庐县应诏言事上谏刑书累迁殿中丞歴知婺光庐湖州衎在南唐家富服饮极侈靡归宋以纯淡夷雅知名子湛湜渭及湛子绎约俱登进士】
　　刁约【字景纯衎孙丹徒人寳元中为馆阁校理后迁直史馆尝使契丹改判度支院治平中出知扬
　　州浩然有山林之志乃挂冠而归作藏春坞日游其间以夀考终】
　　刁璹【字景汜熈宁中为于潜令苏轼行县为赋野翁亭诗有我来观政问风谣皆云吠犬足生牦之
　　句后与苏轼并祠于浮溪之上】
　　刁绎【通判扬州事】
　　刁献可【登科】
　　【明】刁筠【祥符人洪武中以人材任知县】
　　刁约礼【招远人洪武中山西右防议】
　　刁鹏【祥符人永乐中知荆州府赋性耿介立志清苦莅任九年门无私谒囊无赢帛凡所设施调度
　　卓有条理且劳来安集政教大行军民称颂】
　　刁正【束鹿人宣徳中任长沙知府】
　　刁隅【郓城人治中懐逺教谕】
　　刁腾蛟【兴宁人隆庆中浙江盐运司判官】
　　刁尚质【威县人万厯间山西壶闗丞】
　　晁【京兆角音周景王子朝之后鼂亦作晁衞大夫史晁亦为氏汉】鼂错【颍川人学申韩刑名以文学为太常掌故文帝遣受尚书于伏生迁太子家令号智囊数上书
　　言边事皆见嘉纳景帝时迁御史大夫】
　　【南北】晁清【辽东人祖晖魏济州刺史颍川公清袭爵例降为伯为梁城戍将梁师攻围粮尽城陷清抗节
　　不屈为贼所杀宣武褒美赠道陵太守諡曰忠子荣宾袭】
　　晁崇【字子业善天文术数拜太史令】
　　【唐】晁次膺【工于词宣和间充协律郎】
　　【宋】晁迥【字明逺清丰人举进士为大理评事歴殿中丞真宗在东宫谕徳杨砺称其学行真宗称为好学长者景祐中为翰林学士时朝廷方修礼文之士诏令多出其手以太子少保工部尚书致仕年八十二召燕太清楼访以洪范雨旸之应諡文元迥善吐纳养生之术性乐易寛简服道履正歴官莅事未尝挟情害物所着有翰林集三十卷道院集十五卷法藏碎金十卷等书】
　　晁宗慤【字世良迥子以父廕为秘书省校书郎召试赐进士及第康定中为翰林学士一夕草将
　　相五制父子掌诰褒扬训诫人得所宜歴资政殿学士工部尚书諡文庄】
　　晁宗恪【字世恭尚书遘之子为人乐易慈恕寡言笑不易喜怒之色以世父文元公防补将作监
　　丞歴知信州光禄卿所至多修弛废督守疆兴学宇诱引善类人皆安之】
　　晁宗【字孝先原州人登进士第试秘书省校书郎歴青州从事改著作佐郎知常熟县迁秘书
　　丞】
　　晁宗谅【端拱进士】
　　晁宗儒【淳化进士】
　　晁宗简【淳化进士吏部尚书】
　　晁仲熈【字子政文元公孙以防授将作监主簿以才称歴太子右赞善虞部比部员外郎知均州民有伪称赍御供者所过邀馈公辨其欺寘之法逺近皆惊判南京国子监请祠凡十余年杜门萧散樵苏不入而几微未尝见于色生平忠信坦夷寛裕不矜伐君子以为有文元之风】
　　晁仲询【字刍民宗愿之子性颖敏黄鲁直一见竒之赠篇有云叹君豪甚倚天劒五试礼部不奏名退居任城事亲而乐公燕四方宾客不间于三日又勤施逺近不顾室中有无人皆叹徳宇难窥仲询风仪凝重不妄言笑一喜怒犹俨若子三人端规端矩端凖】
　　晁仲约【庆厯进士正奉大夫】
　　晁仲衍【庆厯进士陜西转运使】
　　晁仲绰【庆厯进士光禄大夫】
　　晁端禀【字大受文庄宗慤之孙仲衍之子号寂黙居士为文捷敏早有名誉第进士歴知尧山县其为令与邑子讲习经艺翕然宗仰之然不乐仕进晩尤自放于酒所着襍文数千言及古今得失之辨郊岛不能逮也】
　　晁端彦【字美叔仲衍之子説之之父也与章子厚同生乙亥同榜及第又同为馆职常以三同相呼绍圣初子厚入相美叔见其施设大与在金山时所言背因进竭力谏之子厚怒黜为陜守美叔谓所亲曰三同今百不同矣歴秘书少监开府仪同三司文章字法朝野宗尚】
　　晁端友【字君成文元公曾孙补之之父沈静清介工文词尤长于诗常自晦匿不求人知早登进士从仕二十余年为著作佐郎诗文清厚静深毎篇辄出新意竒语苏轼尝叙其文】
　　晁端仁【治平进士】
　　晁端弼【治平进士中奉大夫】
　　晁端本【治平进士大理丞】
　　晁端诚【熈宁进士】
　　晁端礼【熈宁进士朝议大夫】
　　晁端声【元符进士】
　　晁端义【计偕科判髙邮军】
　　晁端知【计偕科通判徐州】
　　晁载之【字伯羽公武世父也登进士黄鲁直尝荐之于苏子瞻云晁伯羽谨厚守文元家法从游
　　多长者后官封邱丞朝散大夫】
　　晁补之【字无咎钜野人宗慤曽孙才气飘逸嗜学不倦苏轼称其博辨隽伟必显于世举进士以
　　礼部郎中知泗州自号归来子忘情仕进】
　　晁谦之【字恭道澶州人渡江亲族离散谦之极力収恤因居信州仕至敷文阁直学士卒葬铅山
　　鵞湖子孙因家焉】
　　晁冲之【字叔用少有才华受知于后山吕居仁江西诗派图二十五人冲之与焉有诗云男儿更老气如虹短髪何嫌乱似蓬欲问桃花借顔色未甘着笑向东风绍圣初落党中公超然家于具茨之下屡荐不应有具茨集】
　　晁说之【字以道文元公孙少日激昻刻意经史慕司马文正为人自号景迂登进士年始三十苏子瞻以文章典丽可备著述科又荐公于朝以为自得之学不践陈迹元符中入党籍放斥不许入国门后终于徽猷阁待制公博极羣书通六经尤精于易传所着有　语等书行于世】
　　晁咏之【字之道説之之弟少有异材东坡为扬州时咏之兄补之为倅以咏之诗献坡坡曰有才如此独不令一识面乎后谒坡坡又挽而上之谓坐客曰此竒士也后举宏词第一元符末以党籍废斥公天才英特为文章立成明润密致官终左大中大夫子公道公昻公逸公肖】
　　晁公武【字子止冲之子乾道初知兴元府束吏爱民百废具举庭无滞讼称为良吏世号昭徳先
　　生】
　　晁公迈【字伯皋号传密居士咏之季子从父廕补官将仕郎公在宣和之间有盛名顾以党家不敢取靖康初禁解为开封府刑曹豪强无所避公性狷介虽临事尽职少拂意便飘然去傲视忧患卒不动心】
　　晁公遡【字子四绍兴八年进士公有絶人之资承五世文献之传慿厚积深故其文雄深雅健钜
　　丽俊伟以是擅名于时歴官朝奉大夫】
　　晁公谔【端义之孙资性颖异少能克绍家训笃于孝友尝刲股以起母以叔谦之恩补将仕郎歴
　　广昌令公宦情素薄临事不茍守正不挠为时所称】
　　晁子真【字防仲咏之之孙居抚州公雅静重道练世故以耆年赐爵迪功郎拜恩已即卷衣冠藏
　　之自号清谷居士子一人百谷】
　　晁维岳【字仲贤穰人登进士第歴官尚书屯田员外郎赐绯衣银鱼进朝奉郎性夷淡寡言事亲孝初知三水受诬不辨再知罗山县防新法行乃曰是非吾所能也遂乞分司两京卒葬州西之礼义乡有奉议郎霍箎碑记】
　　晁无斁【有李廷珪墨半丸山谷诗云便令帨帽管城公小试玉堂挥翰手】
　　晁元忠【能诗山谷答书云未识足下之面而得足下之诗兴趣深逺郁然类骚又寄以诗云著书
　　蓬蒿底端有古人风】
　　晁显【字显卿巢人其先郓城人文元公裔泰定丙寅为平江路总管以亷自律人不敢以私谒申教
　　化劝农桑尤痛革奸弊为当时治首仕至平江府】
　　晁伯【字鎻庭中进士第黄鲁直尝荐之于苏子瞻子瞻曰伯宇诗骚细看甚竒丽信乎其家多异才也虽然凡文至足之余溢为竒伟今晁文涉竒似太早可作切磋之语以告之非谓其伟也恐伤其迈往之气耳后卒官封邱丞所着有封邱集行于世】
　　晁百诞【字元黙临川人通经学尤深于春秋淳熈进士教授吉州时权臣开边有当进刚正以强
　　本国之对出知南康军入仕四十年家无余财】
　　【明】晁肃【淮安人洪武中知武强抚字有方征科平允防陞兵部主事】
　　晁邦宪【巢县人国初蚤从和州归附洪武二年敕授承直郎侍仪司引进使】
　　晁让【东阳人成化中钜鹿县教谕】
　　晁尽孝【髙阳人成化进士知渭南守已爱民歴副使】
　　晁瀛【山西平陆人正徳中知合水县值兵荒之际恩及黎庶咸乐更生】
　　晁彧【清丰人正徳中四川都司防事】
　　晁瑮【开州人字君石号春陵嘉靖进士翰林修撰国子司业性行端雅文学俊逸为翰林称首子东
　　吴有文名】
　　晁东吴【字叔泰翰林检讨瑮次子也幼负竒弱冠登进士选翰林庶吉士读中秘书操觚翰雅道秦汉语耻与俗轨轩轾尤善榻古书法毎自心得偶临作赵松雪书以散置卷中明者莫能辨也在馆中相劘切必曰强学慎行宰相以下折节与交比之黄叔度云咸以为卿辅不足为而得年二十三当甲寅上书移疾归遂以其年冬困笃父瑮手録其遗文总四卷墨迹一卷名之曰识痛録】
　　桥【黄帝葬桥山子孙守冢因为氏焉望出梁国】
　　【周】桥庇【鲁人明易学】
　　桥仁【从大戴学注礼记四十九篇号桥君学小戴以博士论石渠授礼记于梁人桥仁杨荣由是有
　　桥杨之学汉武帝大鸿胪】
　　桥扈【云中太守】
　　【三国】桥【字公祖见曹操而异之操后经墓祠以斗酒只鸡感其知己也建寜中为司空迁太尉】桥瑁【字元纬东郡太守与袁绍起兵讨曹操】
　　桥蕤【吕布将】
　　【明】桥宗义【曲沃人成化中什仿县丞】
　　乔【梁国角音本作桥其后有去木为乔者又云匈奴贵姓又望出冯翊晋】乔智朗【字元达鲜卑前部人仕晋为隆虑令以徳行著称号曰神君】
　　【南北】乔顺【二子隠湘州栖霞谷服飞龙药二十年不饥文帝诗云西山有仙童不饮亦不食唐】乔知之
　　乔彛
　　【宋】乔疎【髙邮人以学行推于时教授乡里从之学者多以文行知名而淮南数百里间髙邮若齐鲁自
　　疎发之孙觉其徒也】
　　乔执中【髙邮人举进士累官给事中刑部侍郎执中寛厚有仁心屡典刑狱雪活以百数绍圣初
　　出知郓州与孙秦齐名号三贤】
　　乔维岳【字伯周太宗时为淮南转运使尝按部至泗州虑狱法掾误防囚至死维岳诘之法掾俯伏且泣曰有母年八十余今获罪则母不能活矣维岳悯之因谓曰他日朝制按问第云转运使令处兹罪卒如其言获免维岳坐赎金百二十斤】
　　乔行简【字夀明东阳人绍熈进士端平间累官左右丞相与郑清之同心革弊召用善类进少傅
　　封益国公寻求去除少师以鲁国公致仕卒諡文惠】
　　乔梦符【东阳人淳熈间进士累官大理正鞫狱严明不畏权势进监察御史奸佞为之丧胆既卒
　　子孙蕃衍竝登华要】
　　乔大临【政和间为海盐令时平江朱勔以花石得幸其苍头至海盐甚横大临追逮杖十余人坐
　　是罢官士论髙之】
　　乔同【学道年八十益壮坡诗云结茅松山啖松腴炯然莲花出泥涂尔来八十胷垂胡上山如飞嗔
　　人扶】
