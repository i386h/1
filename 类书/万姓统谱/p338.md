<!-- { "loadSidebar": true } -->
　　邓隲【训子以后兄累迁车骑将军定防立安帝封上蔡侯不受时西羌叛诏隲将兵讨平之拜大将军于是推进贤士杨震等列于朝廷上书还第有大议与公卿叅谋建元初复封上蔡侯寻被诬徙罗侯卒朱宠讼其冤复录其子孙】
　　邓康【禹之孙夷安侯珍之子少有操行兄良袭封无后以康绍封为越骑校尉康以太后乆临朝政宗门盛满数上书谏争宜崇公室自损私权言甚切至太后不从因谢病不朝太后怒遂免康官遣归国絶属籍安帝即位复徴为侍中进太仆有方正称名重朝廷位加特进卒諡义侯】
　　邓盛【字伯直苍梧人不知其所以进仕为秭归令闻母病觧印绶决去及归母果亡居丧尽孝太尉马日殚嘉其所履服竟即辟之初入府为主簿寻为太尉诸曹掾时彭城相左尚以赃获罪三府掾属拷验逾年不竟更选盛覆拷盛至狱洗沐尚觧械赐席乃谓尚曰君受国重恩而所坐事理如此今遇君子不可以小人道相待尚感盛至意对曰今使君相待如此尚独何心不以死相归乎即引笔具对时人语曰淑问得竟臯陶邓盛公卿而下皆礼重之】
　　【三国】邓芝【字伯苖新野人禹之后仕蜀汉为广汉太守清严有治绩入为尚书呉尝请和及昭烈崩诸葛亮遣芝报呉芝见孙权説以呉蜀二国宜为唇齿呉遂絶魏与蜀连和芝为大将军二十余年卒之日家无余财】
　　邓艾【字士载棘阳人少有大志每见高山大泽輙规度军营处所仕魏为尚书累迁镇西将军都督
　　陇右诸军事封邓侯后以平蜀功拜太尉孙朗为郎中】
　　邓方【字孔山南郡人以荆州从事从先主入蜀朱犍为属国都尉因易郡名为朱提太守任远安将
　　军来降都督属吏称其文武】
　　【晋】邓殷【汝隂太守先是梦行水边见一女子猛兽随其后占曰水边女汝字兽守也当作汝隂守果然】邓骞【字长真长沙人少有志气常推诚行已刺史谯王承命为主簿承为魏乂所败乂求骞甚急乡人皆惧骞曰彼新得州欲求贤耳乃徃诣乂又喜以为别驾厯武陵始兴太守迁大司农子璨】
　　邓攸【字伯道襄陵人永嘉末石勒兵起攸挈家而逃以其弟早亡特全其侄系其子于树而去遂得流俗名至江东元帝以为中庶子迁呉郡太守载米之郡俸禄无所受唯饮呉水而已后称疾去郡例有送迎钱数百万攸去郡不受一钱百姓牵攸船不得去少停夜发呉人歌之曰紞如打五鼓鸡鸣天欲曙邓侯挽不留谢令推不去官至吏部尚书及死无嗣时人慕其名曰天道无知使邓伯道无儿】
　　邓鲁【字约子桂阳人防爽闿有至性父当戍边呼鲁曰阿鲁吾今登途矣归期未可知也鲁应声而
　　泣拜伏诀别如成人时甫四嵗世以孝童称之后厯司徒】
　　邓璨【泉陵人少高防与刘璘之刘尚公友善不应州郡辟会荆州刺史桓冲辟为别驾璨乃应召璘之谓璨曰卿忽改节吾失所望矣璨笑曰足下可谓有志于隠而未知隠之道夫隠在我而不在物是以朝市亦可隠璘之无以难之】
　　邓遐【字应远勇力絶人气盖当世厯数郡太守号为名将襄阳沔水有蛟害人遐入水挥劒截蛟数
　　叚而患息】
　　邓岳【字伯山陈郡人始为西阳太守及苏峻叛温峤遣岳与督获王愆期太守纪睦率兵赴难及讨
　　郭黙有功封宜城伯】
　　【南北】邓元起【字仲居当阳人少有胆干仕南齐为武宁太守梁武起兵元起与武帝会中兴初为益州
　　刺史天监初封当阳县侯后为右卫将军卒諡忠侯】
　　邓琬【字元琰南昌人初为南海太守厯丹阳郡丞大明七年思藩寮旧臣擢为给事黄门侍郎】邓翼【安定人河间相慕容垂之围邺以为冀州刺史爵真定侯翼拒对曰先君忠于秦室翼岂可先
　　叛乎忠臣不事二主未敢闻命竟不就】
　　邓渊【字彦海翼子性贞素言行可复博览经书长于易筮魏道武定中原擢为著作郎再迁吏部尚书郎明制度多识故事与尚书崔宏叅定朝仪律令音乐及军国文记诏防多渊所为从征平阳以功赐爵下博子】
　　邓郁【荆州建平人也少而不仕隠居衡山极峻之岭立小版屋两间足不下山断谷三十余载唯以涧水服云母屑日夜诵大洞经武帝敬信殊笃为帝合丹帝不敢服起五岳搂贮之供养道家吉日躬徃礼拜白日神仙魏夫人忽来临降乗云而至从少媪三十并着绛紫罗绣袿防年皆可十七八许色桃李质胜琼瑶言语良乆谓郁曰君有仙方所以故来寻当相侯至天监十四年忽见二青鸟悉如白鹤大鼔翼鸣舞移晷方去谓弟子等曰求之甚劳得之甚逸近青鸟既来会期至矣少日无病而终山内唯闻香气世未尝有武帝后令周舍邓传具序其事】
　　邓正直【衡阳人以行义闻陈永定初欧阳頠刺衡州礼为上客辟知卢阳县罢征弭盗修城濬河
　　兴学崇教人多称之后因家焉】
　　【唐】邓世隆【相州人隋末为王世充兄子书报秦王夸慢栖白鹿山号隠先生贞观初召授国子主簿修史学士帝遣房龄谕曰尔作书各忠其主耳母有后疑官至衞尉丞】
　　邓璠【高安人元和中权知袁州兴崇学校有古循吏风诏令再任僖宗时所在兵起吏无能名独璠
　　有政声焉】
　　邓处讷【龙潭人从江西闵顼防秋安南中和中还道经潭州黄巢之乱盗杀潭州观察使李城中无主众推顼留后请诸朝僖宗加顼节度使处讷为邵州刺史会顼为周岳所杀处讷率诸将哭之兴兵问罪积八年攻岳斩之累迁武安军节度使后为刘建锋所害】
　　邓光布【字明远固始人干符初为崇安镇将智畧絶人与摄沙县令曹朋协谋徙县治后黄巢破
　　闽光布率众御之悮中流矢而死沙民立祠祀焉】
　　邓景山【曹州人本以吏进累至监察御史至徳初擢拜青齐节度使为政简肃后以讨刘展功拜
　　尚书左丞】
　　邓文进【始兴人唐初为本州刺史移治水西萧铣发兵攻乐昌文进坚守累立战功没赠鹰扬上
　　衞将军庙食乐昌】
　　邓承勲【南海人积学应荐上京师登干符进士仕为防州司马节度副使柳陞録其家范以教子
　　孙累官江州刺史】
　　邓义【祁县令有异政邑人刻石纪德】
　　邓文瑞【瑞阳人华林实録云四世同居五百余口衣无常主开元中诏旌表门闾】
　　【五代】邓佑【五代末擢童科弟吉擢三礼科改所居为扬名乡两秀里】
　　【宋】邓希顔【南丰人咸平间举进士累官大理司直兼侍御史以危言谠论为真宗所崇信】邓润甫【字温伯新城人举进士真宗时知谏院尝极谏中人将兵及禁民耕垦前代陵寝累官端
　　明殿学士盛有文名哲宗初进尚书左丞卒諡安惠】
　　邓戡【乳源人博通经学天圣五年进士官至殿中丞子堂登皇祐初进士孙弼亮登元祐初进士三
　　世登科有声南土】
　　邓咸【湘隂人天禧间县未有学咸创义学于县南置书招师训族子弟及游学之士冯京郑獬尝肄业焉侄珙为丰城主簿夜闻库丁聚哭诘之曰失官钱三百贯恐获罪珙尽以钱代之还官其人感惠以二女献之不纳时论嘉之】
　　邓仲和【字祖徳长垣人举三礼景祐庆厯间丧亲庐墓终其丧省徃来如事生者二十年负土累
　　坟髙三丈】
　　邓忠臣【湘隂人登熈宁三年第为大理丞以献诗赋擢正字迁考功郎中覆范宣公諡议会谠论
　　起以罪入元祐党籍后赠直秘阁别号玉池先生】
　　邓詧【字晦之连城人有材武好读兵书以功擢皇城使性刚严遇下有礼与士卒同甘苦故皆乐为
　　之用后收复熈河迁都綂终武功大夫】
　　邓圣求【元祐中入翰林东坡云圣求为武昌令时余居黄与武昌相望常徃来溪山间后与会宿玉堂话旧作诗云忆从樊口载春酒歩上西山寻野梅西山一上十五里风驾两腋飞崔嵬岂知白首同夜直卧防緑烛高花摧江边晓梦忽惊断铜镮玉鎻鸣春雷】
　　邓寗【字仲吉沙县人熈宁六年登第调威武军佥判高丽贡舟遇风次州境为治舟修具使复寻海道以进移漳州福州浮屠侵民腴田判归于民迁提辖江淮荆浙福建茶盐东南盐货嵗额寖隳寗为之条画输运由是嵗増数十万召对擢河东提举以防累坐谪起知黄州寻与祠寗博学工诗文有七集十卷弟密举八行子文饶广东提举知福州】
　　邓熹【遂昌人有勇畧善文章宣和中睦贼犯松阳遂昌间熹捐家资集乡民入邑御侮与贼战胜遂
　　全两县郡守黄葆光闻于朝増秩赐金以荣其归官其一子】
　　邓渊【湘隂人登崇宁三年第为鄜延经畧司机宜入奏边机徽宗嘉其敏防除国子丞迁虞部员外
　　郎大观初星变求直言渊上封事剀切蔡京恶之左迁监酒终知怀州】
　　邓肃【字志宏南平人徽宗时在太学作诗言守令捜求扰民被斥钦宗时授鸿胪寺簿诣金营五十
　　日而还寻擢右正言遇事感激凡抗二十疏言皆切当多见采纳】
　　邓辀【字国骖崇仁人博学为文简严靖康间以布衣言事不合归隠自号陋室门人私諡曰文定平生所着文集凡二十卷子虎字文虎为文辨博以气胜尝曰吾文祖左氏宗迁史出入百家驰骋韩柳以余勇贾之何有乎举进士后有名貂如犀如者亦以文称】
　　邓春卿【字荣伯长汀人甘贫乐道崇宁间诏举隠逸郡守陈粹以春卿应诏后举八行郡守章清又以名闻俱辞不就卜筑南山之阿而老焉二公累造其室一日章访之春卿谢不能肃诗云在陋愧无顔子志过庐难称魏公心望尘不敢希潘岳云满山头雪满簮章次韵属和者数十章自是高卧年九十六卒有诗文三卷】
　　邓孝亷【字清臣曲江人读书自得尤深于春秋建炎中进士为韶州教授通判邕州摄州事适嵗
　　饥发廪赈之不足继以俸金全活甚众迁知徳庆府】
　　邓富【字彦积大庾人有智勇能除寇贼绍兴间为诸塞长贼畏之呼曰邓江南以功累迁八州廵检
　　知昌化军其族邦直官至武翼大夫】
　　邓深【湘隂人绍兴中进士为太府丞出提举广东市舶江澈荐其才擢潼川路转运使盐酒虚额乆为民害深请蠲除之守令贪汚即劾奏虞允文贻书云不畏强御思济斯民挺然之操未见近比后以朝散大夫终于家】
　　邓至【防流人通六经学者从之甚众每出入市邑人皆拱立着徃事鉴五十卷通书十卷二江集
　　三卷子绾官至翰林学士孙洵仁官至尚书左丞洵武知枢宻院事】
　　邓伯元【呉郡人与王甫同学道于福州鹤林山授餐专精饭白霞丹景之法】
　　邓旦【字日升连城人詧之后也少頴悟博极羣书为文典雅四举于礼部年甫强即无复仕进意日以诗酒自娯士夫竞馆致之寻亦弃去作归田记筑县东十里石岩门之侧榜小斋曰尚友自为记客至则髙谈痛饮概免俗刺同侪移书趣行答曰勿复败吾佳思隠居凡四十三年以夀终】
　　邓祚【字成材沙县人建炎二年第进士授建昌军佥判金人南侵破洪州传檄至建昌守率属纳帛拟以城降祚毅然斥之曰敌使至当杀之而焚其书宁死不降守欲执以畀敌祚不为屈遂弃官归以陈康伯荐召对擢广西转运判官迁知泉州除直秘阁广东经畧复起知隆兴府江西安抚盗贼盈区祚随宜荡一道以宁寻以疾请祠所着有焦桐集】
