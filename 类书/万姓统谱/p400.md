<!-- { "loadSidebar": true } -->
　　鄣之为章　邴之为丙　郲之为来　鄟之为专鄩之为寻　卲之为召　郈之为后　郐之为防鄅之为禹　防之为云　鄫之为曽　郳之为儿邾之为朱　郕之为成　郇之为旬【俱去邑】
　　幕之为莫【去巾】桥之为乔【去木】理之为里【去王】谭之为覃【去言】熊之为能【去火】
　　省言第十三
　　卢蒲之为卢　闾丘之为闾　即墨之为即
　　钟离之为钟　马服之为马　禇师之为禇
　　母丘之为母　司寇之为寇　宗伯之为宗
　　褐冠之为冠　主父之为主　须句之为须
　　须句之为句
　　避仇第十四
　　端木赐之后改为木氏又改为沐氏
　　墨台之后改为墨氏又改为怡氏
　　刁氏之后改为刕　　　伍氏之后改为五
　　巴氏之后后汉巴原避董卓难改为杷氏
　　鞠氏之后改为麴　　　谭氏之后改为覃
　　仇氏之后改为求　　　铜鞮氏之后改为遆
　　馝邘氏之后改为邘　　滕氏之后改为腾
　　秣氏之后改为末　　　陆氏之后改为褥
　　郜氏之后改为浩　　　槩氏之后改为既
　　胙氏之后改为作　　　杞氏之后改为枹
　　彤氏之后改为肜　　　楼氏之后改为盖
　　薛氏之后改为蘖　　　棘氏之后改为枣
　　景氏之后改为翠　　　凡氏之后改为泛
　　鲜卑氏之后改为库狄　共氏之后改为洪
　　圏氏去囗改为卷氏　　章氏避仇为仇章氏
　　竺晏本姓竹避仇加二改竺氏
　　踈氏避王莽之难去足为束氏又云疎广之曽孙彦避王莽于太原改为太傅氏
　　姚氏田恢避莽难改为妫氏五代孙敷复为姚氏牛金之子避难改为牢又改尞后复为牛氏
　　慕容氏破后种类仍繁惧诛不敢复姓皆以兴为氏按避仇之説多非或省文或讹音何必为避仇也据皇甫谧云凡氏遭秦乱避地添水为泛氏此何所凭哉凡氏者凡伯之后以国为氏泛者周之邑也其大夫食邑于此其后之人以邑为氏自是两家源流应知避地改姓之説多附防然疎广之后为束为太傅牛金之后为牢为尞此又为避地之事明矣
　　生而有文第十五
　　武氏唐元和姓纂云周平王少子生而有文在手曰武遂以为氏
　　鞠氏后稷之孙生而有文在手曰鞠因以为氏
　　南氏姓源韵谱云盘庚妃姜氏梦龙入怀孕十二月而生手把南字长封荆州号南赤龙
　　鲜于氏鲜于血脉谱云子他之子曰文生而有文在手左曰鱼右曰羊及长封渔阳为燕附庸
　　阎氏唐表云昭王少子生而有文在其手曰阎康王封于阎城按左氏谓季友生而有文在其手曰友因以命之每疑其诞也后人由此复广其道焉且武者以諡为氏南氏者以字为氏鲜于者武王封箕子于朝鲜支子仲食采于于故有鲜于氏阎氏者武王封太伯曽孙仲奕于阎乡故有阎氏安得无稽之言流于后世大抵氏族之家言多虚诞博雅君子不可不审
　　以物为姓第十六
　　伯阳生于李树下遂指李树为姓
　　马援其先赵奢为赵将能驭马号马服君子孙因以为氏
　　第五伦其先齐诸田徙园陵多以次第为氏
　　陆羽不知所生或言有僧得之水滨畜之既长以易自筮得蹇之渐曰鸿渐于陆其羽可用为仪遂以陆为氏羽为名而字以鸿渐
　　汉有成功恢禹因禹治水成功而少子遂以为姓有投壶氏因中行穆子相晋侯投壶而生子因以为姓子产称乡校为师遂曰校师氏
　　赵衰以冬日可爱曰冬日氏
　　伊尹生空桑曰空桑氏
　　微子乗马入周曰白马氏
　　三饭氏三饭缭之后

　　氏族博攷卷三
　　钦定四库全书
　　氏族博攷卷四
　　明　凌迪知　撰
　　氏攷【下】
　　复姓第一
　　李叔明本姓严少孤养外家冒鲜于姓请还宗诏可叔明初不知意丑之乞宗姓列属籍代宗从之
　　宋范仲淹少孤随母改适朱氏遂冒姓朱后归范姓本朝曹国公李文忠初赐国姓后改李姓
　　西平侯沐英初赐国姓后改沐姓
　　平章何文辉初赐国姓后改何姓
　　东胜侯汪兴祖初张姓　都督佥事谢彦初孙姓右都督寗正初韦姓
　　黄观初从父赘姓许防頴敏受学元黄冔冔死节观益砥砺洪武二十四年防试礼部第一廷对擢进士第一受官翰林复黄姓累陞尚寳卿礼部右侍郎建文君改侍中掌尚寳司事与方齐竝见信用
　　文皇帝索齐黄时观草诏极其诋斥建文四年观奉诏募兵上游且督诸郡勤王至安庆闻变痛哭自分大事已去乃朝服东向再拜于罗刹矶湍急处投水而死诏籍其家
　　陈彦囘父被诬论死彦囘谪戍滇南未入滇家人多道死比至蜀惟彦囘与祖母郭存防赦又弗原监送者怜而纵之去顾贫不能归住依定逺知县黄积良称黄姓未几被荐为保宁府学训导建文初荐陞徽州知府是冬郭氏子承重徽父老乞走京留防彦囘衰绖赴阙疏乞得复陈姓彦囘恒以亡命冒宗为愧悒悒不自安屡欲陈首辄自筹曰祖母年高即蹉跌奈何隐忍二十余年始得行其志燕王兵至江上彦囘纠义勇勤王文皇即位至京死之籍其家
　　东里杨先生世为儒家一岁而孤母改适罗公理时举进士为德安府同知以其家行岁时祀先祠恒命诸子陪礼公独不见命时尚六岁以问母母泣而语之因恸日益感发七岁私窃砖土仿作神主于外别室祀其三世每旦入焚香谒拜出入扄钥秘无知者既久左右觇知以告德安公旦视先生入谒与母宜人从户外窃窥之见其进退拜伏皆感泣遂复姓
　　少保杨溥初吴姓
　　右都御史熊槩初胡姓
　　右副都御史陈泰初曹姓
　　太常卿夏防初朱姓
　　工部尚书赵荣初王姓
　　南户部尚书潘蕃初钟姓
　　副都御史丘鼐初周姓
　　尚书孟鳯左布政孟麟初臧姓
　　兵部尚书张经初蔡姓
　　天顺庚辰状元王一防奏复谢姓
　　天顺甲申防元吴釴奏复陆姓
　　天顺间章尚书恭懿伦身没后子孙奏复吴姓
　　正德中魏太常文简校身没后子孙奏复李姓
　　嘉隆间御史沈铎初邵姓
　　少傅大学士吕本初李姓
　　左布政汪尚宁初程姓
　　礼部尚书陆树声顺天府丞陆树德初林姓
　　侍讲邢一鳯初林姓
　　大学士申时行初徐姓
　　都御史王一鹗初杨姓
　　大理评事王大学初孙姓
　　都御史廖逢节初杨姓
　　按察副使马顾泽初顾姓
　　御史房寰初姚姓　　　按察副使景承芳初王姓
　　同姓名第二
　　两曽参有与曽子同姓名者而杀人人告曽子之母母曰吾子不杀人织自若有顷焉人又曰曽参杀人其母尚织自若也顷之又一人告之曰曽参杀人其母惧投杼逾垣而走
　　两毛遂野人毛遂坠井而死客以告平原君平原君曰嗟乎天丧予矣既而知非平原客
　　两子夏杜钦字子夏少好经书家富而目偏盲茂陵杜邺与钦同姓字俱以才能称京师故衣冠谓钦为盲子夏以相别钦恶以疾见诋乃为小冠高广财二寸由是京师更谓钦为小冠杜子夏而邺为大冠杜子夏云两孟公陈遵字孟公时列侯有与遵同姓字者每至人问曰孟公坐中莫不震动既至而非因号其人曰陈惊坐云
　　两韩翃韩翃唐德宗时制诰阙人上批曰与韩翃时有与翃同姓名者为江淮刺史又具二人同进上复批曰春城无处不开花寒食东风御柳斜与此韩翃
　　两李益李益时又有太子庶子李益同在朝故世言文章李益以辨云
　　本朝大臣姓名同
　　两郭子兴【一高皇帝旧帅滁阳王一洪武中巩昌侯】
　　三王真【一洪武都督佥事追封临沂侯一永乐金乡侯追封宁国公复有都督同知为辽东总兵】五张信【一洪武状元侍读一孝子尚寳卿一永乐隆平侯一宣德兵部左侍郎一治彭城伯】三吴良【一洪武江隂侯一正统都督同知一成化都督同知】
　　三李敏【一洪武工部尚书一景泰户部尚书一成化户部尚书】
　　三李浩【一洪武刑部侍郎一景泰南工部右侍郎一成化礼部尚书】
　　三张鳯【一洪武行中书省参政一天顺户部尚书一正德右副都御史】
　　两朱荣【一洪武一永乐俱都督】　　两李素【一洪武御史中丞一洪熙副都御史】两黄琛【一洪武驸马都尉中都正留守一成化南户部右侍郎】
　　两吴祯【一洪武靖海侯一成化都御史】　两刘宁【一洪武一成化俱都督】
　　两石璞【一洪武右侍郎一景泰太子太保兵部尚书】
　　两陈文【一洪武都督佥事东海孝勇侯一成化大学士庄靖公】
　　两李泰【一洪武户部尚书一成化詹事府詹事兼学士】
　　两陈清【一洪武都督封合浦侯一治南京户部尚书】
　　两吕本【一洪武吏部尚书建文外大父懿文太子妃父也一即李本改姓】
　　三李贤【一永乐忠勤伯一宣德丰城侯一成化少保大学士】
　　三王佐【一永乐顺昌伯一正统户部尚书一正德南户部尚书】
　　两金忠【俱永乐一兵部尚书赠少保一太保封忠勇王】
　　两陈亨【俱永乐一右都督追封泾国公一左都督追封成武公】
　　两张兴【俱永乐功臣一都督佥事一安乡侯】
　　两蒋骥【一永乐礼部侍郎一治定西侯】两吴江【一永乐总兵一治总兵】
　　两陈寿【一永乐工部左侍郎赠尚书一正德南刑部尚书】
　　两李英【俱宣德一达官防宁伯一都督同知】两陈智【一宣德荣昌伯一正统右都御史】两刘昭【一宣德都督一太子少保工部尚书】两刘琏【一宣德戸部左侍郎一成化太仆卿】两张本【一宣德太子宾客兵部尚书一治都察院右副都御史】
　　两顾佐【一宣德右都御史一正德户部尚书】两张升【俱正统一彭城伯一礼部尚书】两张瑾【一正统彭城伯一天顺太平侯】　两宋杰【俱景泰一西寜侯一右副都御史】两刘清【一景泰刑部侍郎一成化总兵都督】两王通【一景泰都督同知一治右都督】两韩福【一景泰左副都御史一正德户部左侍郎】
　　两李棠【一景泰刑部左侍郎一隆庆南史部右侍郎】
　　两赵荣【俱天顺一忻城伯一工部尚书】
　　两陆釴【俱榜眼一天顺甲申一正德辛巳二科俱非正岁】
　　两李文【俱成化一高阳伯一都督同知】　两李震【俱成化一兴寜伯一兵部左侍郎】两吴琮【俱成化一袭广义伯一袭清寜伯】两王信【俱成化俱都督同知】
　　两张鹏【俱成化一太子少保兵部尚书一都督佥事】
　　两吴节【俱成化一太常寺卿兼翰林院侍读学士一都察院右副都御史】
　　两马昻【一成化太子少保户部尚书一正德左都督】
　　两李和【一成化南户部右侍郎一嘉靖驸马都尉】
　　两李瑾【一成化太子太傅襄城侯一嘉靖征西将军大同总兵】
　　两李本【一成化南礼部尚书一嘉靖少傅大学士】
　　四张泰【成化二人一至都督同知为名将一仕翰林修撰为名文人正德二人一以南右都为南户部尚书一为总制右都御史俱赠太子少保】
　　三张瓒【成化二人一戸部侍郎一袭封惠安伯嘉靖一人少保兵部尚书】
　　三白玉【成化二人一右都督一都督佥事正德一人右都督】
　　两韩文【俱治俱字贯道一都察院右副都御史一户部尚书】
　　两徐溥【俱治一永康侯一少师大学士】
