<!-- { "loadSidebar": true } -->
　　【晋】檀赟【明帝时为兖州刺史石勒寇兖州赟力战死之】
　　【南北】檀道济【髙平人仕宋参建武将军府事迁太尉参军説武帝北征所至望风降附封丹阳公文帝即位进位司空镇夀阳道济立功当时威名甚重后为朝廷所疑见收怒曰壊汝万里长城】
　　檀和之【金乡人孝建中为豫州刺史和之先歴始兴太守交州刺史所在有威名盗贼屛迹】檀韶【字令孙道济兄以讨桓卢循功封邑邱侯拜江州刺史】
　　檀只【字恭祖道济兄从宋武帝裕克京城参建武军事刘道规征讨桓毎战克捷屡平寇盗卢循
　　逼京邑攻走之累官辅国将军督江北淮南军事】
　　檀超【字悦祖金乡人少好文学自比晋郄超仕南齐为国子博士兼左丞】
　　檀道鸾【字万安位国子博士永嘉太守亦有文学撰续晋阳秋二十卷】
　　檀凭之【字庆子髙平人少有志力闰门邕肃为世所称为防稽王骠骑行参军】
　　檀翥【字鳯翔十嵗丧父虽幼孤寒不与邻人来徃好读书解属文能鼓琴年十九以名家子为行台
　　郎中】
　　檀珪【字伯玉道济従孙王僧防以为参军】
　　檀固【建徳人登第后尝上书极言朝政缺失且言朝廷罢吕大防苏辙范纯仁而用章惇曽布蔡卞
　　去三贤而进三凶此天下治乱之道也书奏报罢及蔡京用事遂不复用】
　　檀敷礼【黄山谷在荆州有帖与之覔砚】
　　【宋】檀明徳【奉议人知雷州】
　　【明】檀郁【字道清桐城人幼失父奉母汪氏甚谨母有疾毎夕稽颡告斗祈减巳年以延母夀母卒贫无以为葬朝暮号泣邻里怜而助之或告以石山可葬郁视之皆石也不可穴泣祷于神梦有神告曰檀孝子有穴曰涌泉可　　耳莫喻其言曰涌泉穴在足心其在山　乎求之果得郁庐于墓侧旦夕号哭如初丧时墓傍无水须下山自汲徃返颇难忽泉水涌出墓傍且洌及终丧丧归泉亦随涸闻者异之诏旌其门】
　　檀凯【任思州通判九载当陞其民诣阙言凯亷介岂弟乞复任上命给五品俸以优之仍遣还任】檀周【横州人正徳中任河源县丞】
　　檀玮【浔阳人嘉靖中任训导】
　　【万歴间陜西平凉府通判檀贤岳池人】
　　干【颍川徴音宋大夫干讐之后又望出荥阳】
　　【周】干徴师【陈人】
　　干讐【宋大夫】
　　干献【蜀郡尉】
　　【三国】干吉【琅琊人呉军师为孙策所杀俄失其尸周旋人间又百余年仙去】
　　干休【呉景帝初被徴行至曲阿有老公叩头曰事久变生天下喁喁愿陛下速耳】
　　干瓉【将军】
　　干松【合城太守】
　　干寳【字令升博览书记以才器召为著作郎着晋记二十卷直而能婉咸称良史作捜神记三十卷
　　以示刘惔惔曰卿可谓鬼之董狐仕晋为始安太守】
　　干大本【姓许旌阳族也得仙道改姓干夫妻皆隠西山下】
　　【元】干文传【平江人祖宗显仕宋累官承信郎文传少嗜学十嵗能属文延祐初进士同知昌国州后
　　知呉江州亷平有声治行为诸州最召为集贤待制以礼部尚书致仕】
　　干显思【新淦人六嵗失怙逾年知求父像时拜且哭家贫事母能尽养及卒水浆不入口者数日
　　比葬庐墓虎驯其侧人咸异之】
　　【明】干文通【茶陵人洪武中任广徳州知州】
　　干缨【字应麾和州人性孝友肆力羣书里塾师之正统间父殁尽哀啜粥不茹荤不作佛事庐墓侧旦夕悲号终制而后归又十三年母殁哀毁庐墓如初丧时有司欲举旌典缨力辞曰孝亦职分之所当为顾缨何人敢当盛典情辞恳至事遂寝乡邦无少长咸称干孝子云】
　　干鳯【显思后字文瑞治间任髙淳教谕时县治初建未遑弦诵鳯至乃制祭器考礼容朔旦防诸生讲习威仪甚整故淳言兴学者以鳯为首闻母丧即徒歩而归士论重焉】
　　干桂【字徳芳顺天人正徳进士歴官都御史为政严明所在豪右敛迹】
　　【正綂中广东都司干羽长洲人隆庆戊辰进士干有年山东人】
　　官【东阳商音】
　　【宋】官鉴【朱文公石鼓书院记云苏侯诩官侯鉴皆赍金帛割公田以佐其役】
　　【明】官谦【长汀人永乐中知汝州恭谨慈爱为政知缓急先是民多流亡谦出招抚贷种免役民劝趋之
　　归者动以千数庙学頽圮首割已俸倡之学校以完秩满吏民思慕不已】
　　官友基【寜化人事母至孝母病割股食之成化中母殁哀毁逾常庐墓三年】
　　官驹【福建人永乐进士】
　　官亷【平度人天顺进士】
　　官荣【福建人天顺进士】
　　官昶【江西人成化进士】
　　官贤【江西人治进士】
　　端【见姓苑】
　　【明】端章甫【名冕以字行滁州人洪武中由荐举任六合县丞陞番阳知县有能声终于任】端弼【江都人永乐贡士任训导】
　　端宏【字仲仁当涂人景泰进士任御史有风裁后长湘藩以亷称谢事归足迹不至公门】端澄【内黄人洪武进士戸部主事】
　　端庄【当涂人成化进士】
　　端廷赦【字世恩当涂人正徳进士歴官都御史】
　　端昱【南京人治中贡士】
　　寛
　　【明】寛彻【汉阳人洪武进士使西域】
　　寛和【咸寜人宣徳中贵州永従县知县】
　　干【见姓苑】
　　【唐】干思彦【性倜傥褚遂亮赠以诗云志气百年内平生一寸心欲交天下士未面已虚襟明】干思徤【洧川人宣徳中钦天监春官正】
　　兰【中山宫音郑穆公名兰其支庶以王父名为氏汉】兰广【武陵太守】
　　【晋】兰【南昌太守】
　　【南北】兰钦【字休明中昌魏人有谋畧武勇进号智勇将军为衢州刺史有恵政甚得百姓心唐】兰承庆【太和登科】
　　兰宗周【撰水气畧三卷】
　　兰芙蓉【安徳王延宗武卫死于周兵】
　　【明】兰以权【襄阳人博学能诗洪武初以才能选阙　书省照磨时广西寇生特遣以权抚安至则先布徳威夷人感化一方遂安朝廷嘉之陞礼部员外郎未防进陞应天府尹以端谨称】
　　兰廷瑞【云南人有诗名】
　　兰侃【闽县人洪武进士】
　　兰兴祖【达州人洪武举人任参政】
　　兰玉【字廷璋赵州人成化进士宰邑慈厚莅民民皆爱之十三年朝觐卒于京邸】
　　寒【浔阳周武王寒侯之后以国为氏又望出颖川周】寒泉子【秦恵王谓寒泉子曰苏秦欺寡人欲以一人之智反覆山东之君従以欺秦寡人忿然含怒日久吾欲使武安子起徃喻意焉寒泉子曰不可夫攻城堕邑请使武安子善我国家请诸侯请使客卿张仪秦恵王曰敬受命】
　　寒浞【左传】
　　【汉】寒朗【鲁国薛人字伯奇举孝亷守侍御史章帝时考察楚狱理出千余人累迁至太尉】寒儒【游侠传】
　　寒章
　　寒翁伯【见印薮】
　　【南北】寒贫【字徳林安定人建安初客三辅尝读老子五千文及诸内书昼夜吟咏不绝口其后汉中破还
　　长安遂痴愚问其姓名口不言因号曰寒贫】
　　【明朝正统中西平县教谕寒翔伏羌人】
　　丹【尧子丹朱之后】
　　【周】丹本【晋大夫】
　　【汉】丹玉【居长安富人】
　　【宋】丹山【仙游人寳祐中判永兴军】
　　【明】丹【鳯翔人永乐举人】
　　丹桂芳【雷州人正徳中寜乡县丞】
　　难【见姓苑】
　　【南北】难从党【出镇河东号小朝廷】
　　但【平声】
　　【汉】但钦【西域都尉】
　　但已【济隂太守】
　　【宋】但忠【淳熙中盐运判官】
　　【明】但元行【安陵人洪武中知武陵开荒田兴水利建公署民赖之】
　　但存礼【卭州人洪武举人】
　　但志行【宜山人成化中任靖安教谕】
　　但一麟【南郑人嘉靖中贵州经歴】
　　但希贤【海昌人宣徳举人任教谕】
　　但懋【寜夏人正统中任戸部郎中】
　　但慤【临桂人嘉靖举人】
　　但仕悦【长夀人祖友贤没仕悦以嫡孙承重既葬庐墓三年按察副使彭公韶表之】
　　盘【槃瓠氏之后】
　　【明　隆庆中武进丞盘铭邰阳人】
　　鄼【音鑚海西】
　　【汉】鄼授【字仲华渔阳人】
　　防
　　【周】防子【蜀人好道徃来蜀山百余年】
　　【明　万厯间福州右卫指挥防端峄县人】
　　观【平声又去声姒姓夏有观扈皆同姓之国子孙以国为氏】
　　【周】观射父【对楚昭王详言重黎】
　　观丁父【鄀人楚军师】
　　观起【蔡大夫】
　　观从【起子司马劝公子比杀弃疾】
　　【汉】观鹄【零陵人自称平天将军为孙坚所败】
　　观恂【杨州太守】
　　观洋【蜀人】
　　冠【姓苑云呉人鹖冠子之后又云去声】
　　【南北】冠崇奭【着本草衍义十卷】
　　【明】冠端【日照人正统中陜西安塞县县丞】
　　瞒【荆蛮之后本姓蛮后变为瞒】
　　【周】瞒成【司徒】
　　莞【见姓苑呉人】
　　【周】莞苏【莞饶共王有疾召令尹曰莞苏常忠我以道正我以义我与之处不安也不见不思也虽然吾有得也申侯吾所乐者功为之所好者先吾服之吾与之处常乐也必急遣之令尹曰诺明日王薨令尹逐申侯拜莞苏为上卿】
　　欢【呼官切】
　　【明　成化中丰城县丞欢慨开封人】
　　完【见姓苑】
　　【元】完泽【中书右丞相諡忠宪封卫安王】
　　完彦文【咸阳人洪武间南丰县丞】
　　完愚【兴化人洪武中归善县知县】
　　【河南寳丰县有完氏万厯间潞安府经歴完　气咸阳人】
　　【广东清逺卫指挥完国仁遵化人庐州卫千戸完兴山后人】
　　丸【见姓苑】
　　【汉】丸歩
　　奸
　　【明　万厯间平山卫千戸奸阑山后人】
　　【音鑚借官切】
　　【汉】授【渔阳人海西】
　　姗【古删字】
　　郸【县名见姓苑】
　　邯【赵邑名】
　　阑【见姓苑】
　　圑【见姓苑】
　　鄤【见姓苑】
　　讙【阙】
　　番【阙】
　　万姓统谱卷二十五
　　钦定四库全书
　　万姓统谱卷二十六　　　明　凌迪知　撰上平声
　　十五山
　　顔【鲁国商音鲁伯禽支庶食采于顔以邑为氏又望出琅琊】
　　【周】顔丁【善居防见礼记】
　　顔无繇【鲁人孔子弟子始教而授学焉后世累封曲阜侯】
　　顔回【字子渊无繇子孔子弟子天资明睿闻一知十居十哲之首年二十九髪尽白三十二而卒孔子哭之恸曰天防予歴代累封兖国复圣公首配孔子庙庭本朝官其后为翰林院五经博士】
　　顔之仆【鲁人孔子弟子鋭志尊道后世追封寃句侯】
　　顔髙【鲁人孔子弟子得其防言后世追封雷泽侯】
　　顔哙【鲁人孔子弟子志存正大后世追封髙唐侯】
　　顔阖【得道之人守陋闾鲁君遣使致币阖不答】
　　顔叔子【晋人独处夜风雨邻嫠妇屋壊投叔子不纳妇曰子非栁下恵乎妪不建门之女国人不称其乱叔子曰在栁下恵则可吾固则不可吾将吾之不可学栁下恵之可妇哀求叔令执烛读书烛尽破屋以续至明不二】
　　顔辛【鲁人孔子弟子学业有就后世累封阳谷侯】
