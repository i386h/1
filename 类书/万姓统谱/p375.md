<!-- { "loadSidebar": true } -->
　　叶宗可【字宗可鄞人通经博史工文词登进士寻署刑部侍郎未几以父老乞侍养上允其请既归辟为郡庠训导适父就戍濒发宗可白于当道求以身代父得考终于家知者重其孝行荐授国子学録陞助敎师道尊严士类有造而刚介有守不茍交接祭酒司业而下莫不敬惮之】
　　叶希贤【一名云松阳人洪武中举贤良任御史壬午六月之变家人惊溃相失疑其已死乃发防以衣冠归葬希贤实从亡在外隠姓名削髪为僧好事者异之为建刹于蜀重庆之松柏滩以居之】
　　叶良器【宁海人慷慨有大节元扰攘能保障乡里歳己亥总制官胡深荐为千戸勦山防及征方谷珎克平阳城陞万戸深入敌境被获不屈遇害事闻诏存恤其家胡深有诗哭之曰黑风吹浪血腥飞正是将军效死时耿耿孤忠氷雪凛昭昭大义日星垂乡邦安堵人怀惠总帅旌贤祭有词媿我兰台曾秉笔姓名忘逸重嗟咨】
　　叶惠仲【初名见以字行临海人与兄夷仲并有文名称二叶为方孝孺所知惠仲初任广武卫知事陞知县建文初以知县充史官修髙庙实录二年同考礼部陞知府永乐元年二月坐修实録时书建文事为逆党论死籍其家】
　　叶宗行【上海人永乐间以言事称旨擢知钱塘县清白自将均徭役　　　民甚亲之卒于官浙
　　江按察使周新自録文祭之曰惟钱塘之山水与公万古同清】
　　叶铭臻【字维新慈谿人永乐进士少以文名诗得盛唐风度毎为举主解缙所称赏时韩王素爱士一见悦之遂乞除为府伴读王改封于东恳归得允与祭酒陈敬宗齐名郑珞来守郡造庐求见时铭臻杜门已久谢不出郑珞曰来求作府堂记耳何拒之深也乃出见懽如平生延至郡斋援笔为记郑珞谨服立碑堂隅其居家动遵礼庆不威自肃士大夫语家法之善者以为称首所着有诗籍二卷居家集三卷后子孙世登仕籍】
　　叶好文【交河知县为政专尚德化故刑不用而民畏初以一牸牛驾车之任后产三犊比征去留
　　犊与贫民为耕县民至今颂之】
　　叶彬【字允均建安人父濬永乐丙戌进士知鄱阳县一日公出暴水坏廨垣彬祖母令人撤板防以权蔽雠家发其事彬母闻法当论死欲以身代彬时年十歳即自诣官首实得收赎后都察院疑其狱逮问拷掠再四终始一词甫得圣裁宥免未几父卒祖母亦故彬与母同扶二柩还家母誓不再醮躬亲纺续以给彬学后彬学有成歴六安虞城二学教谕】
　　叶冝【字守义南平人自幼颖敏比长入乡校有声永乐十年第进士除铜仁府同知丁艰服阕除户部郎中迁知卫辉府陞浙江布政司左叅政歴官尽职寛严适冝务与民同其好恶吏畏而民爱之】
　　叶春【字景阳海盐人警敏有才识起邑掾永乐初尚书李至刚荐之授礼部主事累官福建叅政宣德中朝廷以浙西蘓松诸路多吏奸豪诏大理胡防及春廵察之寻擢刑部左侍郎】
　　叶恩【字允成临海人永乐甲戌防试第一二甲进士歴布政】
　　叶锡【字圭永嘉人宣德进士知吴县以事卓伟大臣察举天下吏治第一锡宴歴宁国知府为政
　　一本于诚虽有力者怵之不动】
　　叶祯【字梦吉髙要人少有大志刚果不阿宣德乙卯乡举歴知庆阳府在任廉介导民以义民乐为用洞贼叛祯领兵与贼战侄公荣战死祯身被数鎗犹手刃一人与子俱死事闻赠祯朝列大夫广西布政司右叅议】
　　叶盛【字与之昆山人正綂乙丑进士授兵科给事中仕至吏部左侍郎卒諡文庄盛温雅简重崇道谊尚名节思跂古人居家惇孝友莅官清慎勤论事不激不随其取人先行检而后才艺终不计人过门无杂客公退手不释卷考古辩疑殆忘寝食而于声色财利之外澹然不以动心惜乎大用未究而卒】
　　叶秉乹【同安人慷慨尚义正统辛酉歳饥出稻二千石入官储以赈贫民歳己巳沙尤防发延及诸邑秉乹倡义率民兵屡战不利被擒贼胁其从己骂曰我奉义讨贼不幸力屈速杀为幸岂从汝反邪贼犹不忍杀谕之数四不屈而死成化初御史凃棐奏旌其门曰忠义】
　　叶子云【寜海人古朴老实义利分明举为三乡老人正统间闽防窃发都御史陈诏提兵勦捕巨魁解去余党未平将誓师洗之子云诣军门白曰子云能以寸舌退此贼不劳寸兵礼遣子云单歩贼贼享子云夜出女子四人侍寝干菜覆白金一盒为饷子云谢不受贼义之绎其巽言一夕遁散子云借所弃辎重井妇女四百口入官给主陈录其功议报以官子云以老钝固辞不受】
　　叶漙【字思周永嘉人自幼喜读书诗句肆口而成习举业为庄郡博门人正统甲子为乡试麟经之魁同年周文庄公雅重之定为胶漆友溥后为大冶邑令政治寛简清操如布衣时及以疾乞归行李萧然皆去时所携物也士民思之请列于名宦祠子喜雨继为修仁令亦尚名节擢守永安州人以为家教云】
　　叶冕【字拱辰上虞人正綂乙丑进士歴都御史】
　　叶淇【字本清山阳人登景泰甲戌进士歴官广西按察佥事时南丹土官莫必胜为防奉敇襄定城栁城洛容以遏流贼畜水通粟以济饥民陞陜西副使以遏岷州故防击杀揑丹阿十肉二首贼又平洮州累陞佥都御史巡抚山西修筑城堡罢土兵戍邉之不便者后拜戸部尚书沮内竖庄田之请进太子太保】
　　叶瑄【字廷懋华亭人景泰甲戌进士歴布政】
　　叶贽【字崇礼山阳人成化甲申进士歴侍郎】
　　叶永秀【字汝实东筦人治庚戌进士授乌城知县清慎公勤力锄强邑有水患连年饥劫仓收十无一二乃设法修筑流港四十八条石桥四十八孔以防之民得以耕而输赋焉擢湖广道御史审滞狱虽余喘必讯其情凡可以生之者即为辩理正德丙寅巡按北直摧抑权横论奏剀切执政恶其直廵按未满遂出知湖广永州府贼理诬以事两拿就廷尉不得死竟夺职归庚午瑾伏诛乃起补知河南衞辉府未抵任陞陜西按察司兵备副使卒于官士林惜之】
　　叶海【字用深慈谿人生而秀朗勇于为学由弟子员入太学六堂诸宿儒咸为推重初授湘潭知县平恕明信既三年县遂称治用兵部侍郎李公荐召陞平庆知州州民素骄悍为州者举手髙下辄落其机牙禁不敢何问海至一绳以法首除雄奸郑洪被中以飞语系刑部抱懑而卒舆论惜焉】
　　叶漙【字时用龙泉人治乙丑进士歴布政】
　　叶珩【字鸣玉莆田人正德丁丑进士歴府尹】
　　叶应骢【字肃卿鄞人正德丁丑举进士官刑部主事精核法比操执不阿已夘嬖幸道上南巡偕诸曹伏阙谏罚跪五日杖之朝濵死甲申议大礼复偕廷臣伏阙诤下诏狱又杖之滨死时潮阳陈洸狱起诸曹司以洸官给谏素鸱张无状而所坐又慆滛残酷败伦纳叛种种大不法又善鬼蜮媚时宰卒不可谁何羣踧踖不敢前乃以属应骢慨然南牒廵按藩臬公莅凡七讯而狱成遂具上寘于典而时宰竟寛之除洸名为民迁守吉安丁内艰居家而洸覆出为恶诋奏反噬时宰右洸遽械系应骢下诏狱聴廷诘呵谴折辱万不能堪而应骢挺挺对曰骢故法吏也所持三尺耳必欲直洸枉骢惟诸公自为如明神国宪何哉是日黄雾四塞大风拔木乃诏停刑从轻拟落职为民无何洸复横诋奏必欲咥应骢而时宰复右之乃竟谪戍辽东铁岭明年明堂大享礼成覃恩还应骢官然竟弗复叙终平生侃侃论议天下事无不当肯綮即危疑变故才智人惴不敢吐气而应骢身肩之不烦余力屡遭困屈濒九死而凛凛不挠此其操防可得而涯涘哉】
　　叶竦【字乔新临川人正德丁丑进士授龙泉令龙泉为浙西岩邑风气犷戻竦不随不激以诚心开谕其民不朞月尽完积欠调剧慈谿竦治慈谿如其治龙泉者阙祷雨雨应拜火火灭士民大异丁外艰归服阕北上慈谿与余姚之民在都下者交欲得之铨部两无所聴补竦常山常山之民戴之无异二县盖竦更三县率前人以为难而竦辄著绩效故后来言治民推竦焉竦在常山不满歳陞刑部主事得疾归卒】
　　叶梦淇【昆山人正德中知衡州府廉能公正治民如治家惟玩法怙终者则必不贷以疾卒于官
　　贫无敛具僚属助其防归阖郡悲之】
　　叶凤灵【字昌韶初授新城教谕课诸生讲解作文具有程度尤为提学蘓公所重常以自随俾阅诸士子卷聘典四川文衡校阅精审正德壬戌以例上春官登进士尝诣方石谢公覩案上书目曰了此庻可以无负矣寻拜南京刑部主事已而丁内艰归无何卒谢公为志其墓】
　　叶照【字景阳慈谿人嘉靖癸未进士歴都御史】
　　叶国华【字尚賔兴国人嘉靖壬辰进士歴府尹】
　　叶漙【龙泉人嘉靖五年由郎中出守大名性刚介自持务亷白寡言笑虽寮佐间事之如大父也不敢干以私境内肃然郡庭中常空尽日可罗鸟雀宴賔客鱼一盂菜菓一盂酒数行辄止费不过数十钱以上随至官唯两童子琴书一挑而已去郡之日亦如之人呼为叶青天云】
　　叶经【字叔明上虞人嘉靖壬辰进士任御史癸卯主试山东以文字讥讽廷杖卒隆庆初赠太常少
　　卿廕子逺周詹事府录事】
　　叶镗【字汝声上饶人嘉靖辛丑进士歴刑部侍郎】
　　聂【河东徴音卫大夫食采于聂因氏焉又望出新安周】聂政【轵人战国时濮阳严仲子与韩相侠累有隙欲报之闻政勇敢乃奉黄金百镒为政母寿政以
　　母在不许及母死独行仗剑刺杀侠累因自皮靣抉眼而死】
　　【汉】聂良【颖川太守】
　　聂尚【防羌校尉】
　　聂壹【雁门马邑豪也】
　　【三国】聂友【字文悌豫章人吴将军讨珠厓】
　　聂熊【中书令】
　　聂师道【入吴为国师号问政先生时有亍方外为荆南书记弃妻入太白山学养气之术师道从
　　之】
　　【唐】聂夷中【擢进士有诗名伤田家二月卖新丝五月粜新谷医得眼前疮剜却心头肉我愿君王心
　　化作光明炬不照绮罗筵偏照逃亡屋孙元宪谓其有三百篇之旨】
　　聂从义【讨论制度造祭器】
　　【宋】聂崇义【洛阳人举三礼五代时累官博士校定公羊春秋周显德中进司业兼太常博士世宗以宗庙祭器渐失规式命检讨纂书以闻宋初又上三礼图凡宗庙礼制多所更定】
　　聂子述【字善之南城人绍熈中进士官至吏部侍郎寻以制置使出帅西蜀勲名益着已而致政归适有盗杀郡守朝廷遣将屠城子述单骑至麾下力陈民寃乃止杀其渠魁民赖以安卒諡文定】
　　聂昌【字贲逺临川人本名仁大观初进士钦宗谓其有周昌抗节之义改名昌拜同知枢宻院奉使
　　金国至绛州遇害建炎中赠观文殿大学士諡忠敏】
　　聂致尧【邵阳人事亲孝临财廉周给贫困邦人义之列举孝行节义十事守宰以闻诏表其门张
　　栻为题其额】
　　聂厚载【皇祐中知秀州以循政闻】
　　聂冠卿【字长孺新安人庆厯中为内翰知贡举得杨赏王珪韩终王安石等景祐中铸编钟成上
　　命冯元冠卿宋祁修乐书】
　　聂山【有读书堂在新昌庆门院自序云顷歳读书于此面方池池畔有竹百余竿一日洪少颖见访题小诗壁间比家恩自都司除河南漕挈家新昌寻小颖题已漫灭矣追忆其韵乃和三絶官至枢宻】
　　聂天骥【五台人至寜初进士累官京兆治中寻为衞州行尚书六部事哀宗迁归德天骥留汴中
　　崔立变天骥被创甚其女舜英谒医敕疗天骥死舜英葬之明日亦自缢】
