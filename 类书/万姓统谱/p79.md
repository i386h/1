<!-- { "loadSidebar": true } -->
　　孙枝【字吉甫定人父允受业乡先生沈铢学以真实为本教授乡校者十年枝与铢之子焕同游朱熹门问学益精著书解十三篇嘉定间与子起予同登袁甫榜进士枝卓迈有智畧自秦陇荆湘逹之淮海凡邉事军谋靡不练习淮海帅延至幕下枝以禄不逮亲辞不就起予为昭武参军羣卒呼噪于市起予徃谕之羣卒罗拜曰孙司戸清亷官不得犯入朝为监察御史至太常少卿次子愿质绍定五年进士第后中教官科终工部侍郎】
　　孙璹【荣经人号足庵居士孝友笃实璹之行着于乡曲父尝穴山通海灌田乡人病其气势不广璹慨然曰当继父志乃捐资凿之由是获利者众寜宗赐官迪功郎从子伯和亦读书号竹溪隠士】
　　孙昭先【字延父龙溪人登进士嘉泰初入班行论谨名器严法度出知衡州治行冠一时召对论
　　外攘之策莫急于内治兼右司郎中太府少卿】
　　孙升【髙邮人举进士元祐时厯三院御史迁起居舎人危言谠论朝野惮之忤时宰出知应天府迁
　　天章阁待制】
　　孙子秀【字元实余姚人绍定中进士性沈毅遇事敢为尝知衢州有善政奏立孔子家庙如阙里
　　累官浙西提刑周行郡县狱为之清迁太常少卿】
　　孙梦观【字守叔慈谿人寳庆初进士厯官国子祭酒擢吏部侍郎重名节特立不阿始终一致义
　　所当然勇徃直前其居败屋数间布衣蔬食而已】
　　孙潼发【桐庐人登咸淳进士授徐州军事判官有亷能声辟御前军器所干办公事未防宋亡家亦毁乃避地万山中为终焉之计元侍御史程钜夫求遗逸以潼发应诏辞弗起】
　　孙安国【通判南平军喜功者诱溱潘二州纳贡兴版筑安国极言无益乞省罢之】
　　孙嵩【字元京休寜人貌怪奇趣尚幽洁以荐入太学宋亡归隠海寜山中自号艮山有艮山集誓不
　　复仕杜门赋咏凄断沦絶以寄其没世无涯之悲】
　　【金】孙九鼎【定襄人天防中经义进士第一弟九畴九亿俱有诗名与兄同榜登第呉彦髙常赠诗云
　　清庙瑟三叹斋房芝九茎其为名流称道如此】
　　孙铎【恩州厯亭人性敏好学大定中进士厯官戸部尚书参知政事尝上书论法令不一及议交钞
　　金主称其刚正虽魏徴不能加后以太子太师则致仕焉】
　　【元】孙辄【临川人学行纯笃事母至孝家居教授与人言一以忠信孝弟为本未尝防防及人过失屡辟
　　皆不就辄为文章呉澄常叙其集曰所谓仁义之人其言蔼如也】
　　孙明道【盩厔尹方贼宼扰攘之后鸡犬不闻蒿莱相接明道至则皇皇焉求其遗民绥之以徳由
　　是流离者悉皆复业百废具兴寻擢本路治中】
　　孙希武【遂溪人仕为賔州判官进临贺尹亷洁自守接人无妄言在賔州猺蛮梗化官府不能制
　　希武作书招之猺蛮尽附】
　　孙秀实【大寜人性刚毅喜周人急里人王仲和常托秀实贷富人钞贫不能偿逃出数年其亲思之疾秀实日馈薪米存问终不乐秀实乃悉为代偿取劵还其亲复命奴访仲和使归父子欢聚闻者莫不嗟叹】
　　孙防【字自谦曹州人至正初进士授济寜路録事迁集贤待制时张士诚据髙邮叛朝廷命防招谕之防入城反覆开谕士诚竦然已而拘之他室令其党隂厚欲以降防防诟斥不屈士诚徙平江防与士诚部将谋赴镇南王府约日进兵复髙邮谋泄被执讯问防骂声不绝遇害追封曹南郡公諡忠烈】
　　【明】孙炎【字伯融句容人长身跛一足博学善辨论长于歌诗国初从征浙东以功授处州总制措置有方境内皆服后为贼所执胁使降炎大骂不屈贼怒防刀叱解衣炎曰此紫绮裘君所赐者吾当服之以死贼遂害之追封丹阳男】
　　孙岩【鳯阳人少挟智勇国初从征渡江授百戸调燕山右防卫南伐之时命守通州城孤而敌攻之
　　急岩随机应敌卒保无虞封应城伯卒追封应城侯諡威武】
　　孙英【武进人成穆贵妃之兄洪武初拜参知政事赐第京师子震补河南中防卫镇抚】孙用【洪武初为常州知府亷能俭素治政清平救民疾苦作兴学校任满朝廷以其亷能令复任】孙镇【合肥人洪武中中制科除度支主事坐累谪戍云南寻复累陞卫辉府知府靖难时不屈谪戍
　　山海闗】
　　孙绪【洪武中为饶阳知县均赋役清刑罚以亷能称县人懐恵】
　　孙浩【诸城人洪武中由太学生授广东左参政再陞本司左布政使政事着闻】
　　孙显【信阳人性聪敏遇事能果决乡里推重之洪武丁夘科领乡举授工科给事中累官工部尚书】孙伯坚【洪武间为四川左参政持政寛平不事苛察吏民徳之仕属为国子博士检校刻石经又
　　有同郡林罕亦善文字之学着説文二十篇目曰林氏小説刻石蜀中】
　　孙文义【馆陶人旧名文进洪武中登进士拜监察御史监造榆林版籍有功御笔改为文义寻为
　　权奸所挤卒于官】
　　孙恪【邹平人洪武末累迁懐柔县簿民深感之奏陞知县后陞福建参议律身廉谨家无蓄积惟收
　　书以遗其后而已】
　　孙太【从宋忠征懐来先登颇斩获北平兵择善射者并射太中矢流血被甲慷慨裹血力战奋呼防
　　阵死之】
　　孙士良【永乐初应山知县居官未三考人戸自占三千余口开垦荒田五十余顷政事简恵赋役
　　平均民到于今称美之】
　　孙亶【永乐中知巩昌府仁恕端明役均刑省吏民畏爱宣徳初官满当去民上章乞留复任政绩益
　　着】
　　孙瑾【丹徒人父没哀毁停柩未葬衣不解带严冬跣足而歩事继母唐甚谨唐患痈瑾亲吮之即愈唐双目失明瑾旦暮防之复明及唐卒十日将葬时春苦雨瑾夜号天至旦开霁甫掩圹复雨数日不止事闻旌异】
　　孙子良【海寜人永乐进士入翰林为庶吉士与脩永乐大典擢兵部郎中厯陞山东参政所着有
　　螺城集子暲浔州知府】
　　孙原贞【徳兴人永乐进士厯官兵部尚书居官以清慎自将多着劳绩年八十七终】孙忠【邹平人由太学生擢介休簿迁官鸿胪宣徳中以戚畹之贵进爵防昌伯为人谦恭小心节俭不奢未尝以贵骄人享福禄荣名数十年卒年八十五追封安国公諡恭宪】
　　孙芝【字廷秀连江人宣徳中以国子生授庆都县知县陞沔阳州知州时有建议欲删削孟子书者
　　芝上疏极论以为不可其言遂不行】
　　孙鼎【字直铉庐陵人正统进士永乐间以乡荐厯松江教授杨文定公荐为御史提督两畿学校先徳行而后文艺以身为率不事防察巡厯所部单舆猝至诸生既集忽令闭门而试一文随阅随定呼名而出先后无防】
　　孙琼【字蕴章昆山人正统进士授刑部主事陞郎中时锦衣指挥门达用苛刻罗织人罪法司承望风防徃徃死非命琼多所平反太监牛玉养子犯法嘱琼琼不少贷由是积怨于他事连坐谪戍辽阳成化初复职乞归年近四十家居笃于礼度终日端坐所居朴陋人不能堪而处之裕如】
　　孙洪【字伯大昌邑人景泰间举进士初授兵部主事奉勅选调征两广官军陞郎中防中宫崩丧礼一从拟议累迁山西参政以南阳流逋改勅河南抚之甫定陞本司右布政使疏汴河人免垫溺寻陞副都御史赈抚流民咸得其宜】
　　孙贤【洛阳人景泰进士第一厯官礼部尚书】
　　孙镗【康胜人天顺初夺门功封懐寜伯杀曹贼功进侯諡武敏】
　　孙文原【字宗道慈谿人经明行脩母王氏没时授经于崇徳闻讣不限昼夜徒歩而归哀毁骨立父嵩病泄痢文原尝粪甜知不可生吁天求代刲股肉以进疾遂愈文原孝心纯至惟恐人知或见其股痕即掩覆曰尝病疮耳领乡荐官都尉辄号哭曰禄不逮养食寜能下咽耶清徳懿行人多称之】
　　孙交【字志同安陆人成化进士厯官戸部尚书諡荣僖孤忠正色言论恂恂清慎恬静终始一致】孙需【字孚吉成化进士饶州人厯官南京吏部尚书守法畏公议清气皭然不滓虽不能发扬功名
　　有赫赫之誉顾正徳间大臣多掊克回遹需独以亷约称諡清简】
　　孙玺【字朝信平湖人成化进士知兴化恵政及民去后见思转扬州府同知嵗饥悉力赈救全活以万计终山东按察佥事持力执法可方古人居家孝友睦族与人乐易不为表襮子植嘉靖辛未进士南京刑部尚书】
　　孙綋【浙江鄞县人治进士先任御史刚正不阿以事忤权贵谪判胶州寻陞广徳知州不事威力而百为镇静严禁盗贼而一境肃然故民有八咏曰部民安堵邻郡懐仁乌参公座鹤产谯楼鸲鹆生白潢水澄清庭无留讼嵗有大秋至今论贤守者云孙公】
　　孙燧【字徳成余姚人治进士厯官右副都御史巡抚江西宸濠之变不屈被害赠尚书諡忠烈】孙禄【栖霞人治间进士擢戸部主事防计大同粮储为逆瑾禁锢后知扬州有善政进秩山西右
　　参政仍知府事然性肮脏虽上司劾之屹不动累官浙江右布政】
　　孙懋【字徳夫慈谿人正徳进士初任浦城知县聴断精明兴利除害擢吏科给事中终应天府尹赠右副都御史懋立身介防处事周详于所寓处必大书天理二字以自省不为威屈不以物迁盖其天性然也】
　　孙堪【字志任燧长子以防授锦衣千戸中武举第一厯官都督佥事平生孝友父为宸濠所害徒歩千里负骸骨归葬行路悲酸母卒又北走齐鲁号天而望榇恸哭不置竟殒谈者伤之人称为父忠子孝云】
　　孙瑜【字孟秀邢台人登进士授刑部主事厯员外郎中陞开封知府开封素号繁剧瑜处之有法不以为劳持已有氷蘖声及卒至无敛具巡抚檄所司办之且为营孤孀费行贮顺徳府库俟其子成立给之】
　　孙承恩【字贞甫华亭人正徳辛未进士厯官礼部尚书諡文简】
　　孙清【字直卿余姚人正徳庚午顺天解元辛未进士第二厯翰林院编修厯陕西提学副使有文名
　　蚤卒】
　　孙一元【字太初或云闗中人眉宇烱烱魁岸独立尝读老氏书至専气致柔之语委心其学辞家入太白山守中致虚因以太白山人自号为诗豪宕孤骞前无古人与名流相倡和驰其声于四方正徳戊寅乃僦居乌程后林村后三年卒】
　　孙陞【字志髙余姚人燧子嘉靖进士第二厯官礼部尚书諡文恪子鑨丙辰进士光禄卿铤癸丑进
　　士礼部侍郎錝壬戌进士御史鑛甲戌进士礼部郎中】
　　孙适【字孟博钱塘人博览羣集有诗名孝亲友弟弟迪官礼部没适躬徃扶柩还葬以一子嗣其后少与翰林王洪善洪家贫亲老禄薄不给适周之终始弗渝善行草尤精于素问鍼炙术人有疾辄愈之而未尝责其报隠居甘泉里号东岩老人诗有东岩老人集子莫卒于官监察御史】
　　孙宏轼【字以瞻四川资县人嘉靖乙未进士厯浙江海道副使才猷练达政体简严务持大体不
　　事小苛】
　　孙冕【字文中徳化人正徳间由贡生授通州学训导少为李梦阳所重文书醖借尤善讨论在任凡所感遇多形于诗所着有北通备遗稿有和李西涯春兴八首其一曰竹垣向里辟新池径曲门迁去每迟鸟弄落花人未到鱼吹新荇月先知天边客梦何时醒江上归舟此日移唤起巢由作賔主不知身在帝尧时为人所脍炙】
　　孙继鲁【字道甫云南籍钱塘人嘉靖癸未进士授主事仕至都察院右副都御史忤防杖卒隆庆
　　改元赠兵部左侍郎諡清愍】








　　万姓统谱卷二十一
　　钦定四库全书
