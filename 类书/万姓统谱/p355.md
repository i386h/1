<!-- { "loadSidebar": true } -->
　　考江西乡试士服其公召定书传防选数承顾问所着有清河集】
　　揭枢【汯子洪武中文馆学士】
　　揭稽【字孟哲广昌人永乐进士歴官都御史兵部左侍郎巡抚广东大着声誉】
　　揭荣【建昌人永乐举人开县教谕】
　　揭明【广昌人成化中任富阳县学训导耿直寡合言笑不茍教授生徒每敦古道当道尝延而谘之
　　谢不往】
　　揭魁【四川人成化进士】
　　揭啓【将乐人嘉靖中任龙川县学训导】
　　【隆庆庚午举人揭士竒广昌人万歴间广西清逺县知县揭乔岳归化人】
　　谒【古有谒者官因以为氏】
　　【汉】谒涣【江州县人仕为汝南太守有公直之称其同邑又有司校尉程焉度辽将军谯章皆有名于
　　时】
　　谒琼【荆南太守】
　　谒居【张汤小吏】
　　忽【忽仲之后】
　　【元】忽辛【大徳元年改迁云南行省右丞时广南酋沙奴素强悍宋时尝赐以金印云南诸部悉平独此梗化辛遣使诱致待之以礼留数月不遣酋请还辛曰汝欲还可纳印来酋不得已赍印以纳辛置酒宴劳讽令借印入觐帝大悦】
　　【明】忽忠【斛阳人举人正统中任荆州府通判】
　　忽麒【朝邑人孝亲庐墓奉防旌表】
　　【万歴中戸部主事忽鸣山西人举人】
　　月
　　【金】月彦明【元统中台州録事司达噜噶齐县未有学乃首建孔子庙既又延儒士为之师以教后进明】月文宪【巴县人洪武初侨居巴陵以明经举授武昌训导有诗集遗世】
　　月隆【江浦人正綂中任州判】
　　月汝钦【涿州人成化间袁州府照磨】
　　月辉【字本明贑县人四川江油知县以清苦称】
　　月正【字廷表辉之子贡士任河南裕州知州】
　　月华【清浪卫人嘉靖庚子举人】
　　【万歴间山西太原卫指挥月东升山后人】
　　孛【蒲没切见姓苑】
　　【明】孛敏【陇西人宣徳中举人任嘉定州学正陞四川佥事】
　　孛应魁【安陆人治中任州判官】
　　没【见姓苑】
　　【汉】没未央【见印薮】
　　褐
　　【明】褐奎【北流人成化举人】
　　勃【顿邱角音晋有寺人勃鞮梁武帝改豫章王为勃氏】扤【楚扤之后】
　　兀【后魏改安乐王元鉴曰兀氏】
　　纥【北齐纥奚氏改为纥氏】
　　粤【见姓苑】
　　刖【见姓苑】
　　突【见姓苑】
　　阏【髙辛氏子阏伯之后】
　　朖【音掘见直音】







　　万姓统谱卷一百十六
　　钦定四库全书
　　万姓统谱卷一百十七　　明　淩迪知　撰入声
　　七曷
　　葛【梁国商音风俗通葛天氏之子孙氏焉夏时葛伯嬴姓国也亦为葛氏河南官氏志贺葛氏改为葛氏汉】葛龚【字元甫慷慨壮烈勇力过人永初中条上便宜四事拜荡阴令】
　　葛婴【符离人陈涉令将兵徇蕲以东婴立襄彊为楚王时涉已王楚遂杀婴汉文帝録婴有功封其
　　孙为诸城侯因家焉】
　　葛兴【颍川太守】
　　【三国】葛【字孝先吴人初从左慈授九丹液仙经后得仙号葛仙翁閤皁第二十福地其修炼成道之所
　　也】
　　【晋】葛洪【字稚川句容人之从孙家贫好学究览典籍凡所着撰精覈富瞻吴兴太守顾秘檄洪为将兵都尉以功迁伏波将军元帝辟为丞相掾以平贼功赐爵闗内侯咸和初选为散骑常侍不就后入罗浮山优游闲养著述不辍】
　　葛璝【亦名仙翁彭州有葛仙山在蒙阳北四十里乃廿四化之第五化也有崇真观葛仙翁璝杨仙
　　翁升贤于此得道梁大同中蒲仙翁髙逺复于此上升】
　　葛彊【山简爱将】
　　葛田【乗木羊上绥山随者皆得仙】
　　【唐】葛立方【丹徒人着韵语阳秋】
　　葛同【堂邑令郡学乡贤碣有赞云葛公宰邑歴代称贤一方受赐千室鸣】
　　【五代】葛从周【字道美鄄城人仕梁累立战功官至昭义军节度使封陈留郡王致仕卒赠太尉宋】葛霸【真定人姿表雄毅善击刺骑射太宗时累官保顺军节度镇州都部署卒赠太尉子懐敏歴知数州仁宗时为泾原路招讨经略安抚副使赵元昊冦镇戎军懐敏督诸将与战遇害】
　　葛宫【字公雅江阴人举进士性敦厚善属文上太平雅颂十篇真宗嘉之召试学士院又上宝符阁
　　颂官至工部侍郎】
　　葛源【丽水人仕为雍邱令时有中贵人击驿吏府不敢劾源上书论其事中贵人坐诎时论髙之终
　　湖北路提防刑狱】
　　葛密【字子发宫之弟举进士为光州推官仕至太常博士年五十即请老姻党交止之笑曰俟罪疾老死不得已休官者安得有余裕哉即退居号草堂逸老子书思踵登第调建徳簿密既致仕书思即投劾归养十余年后仕至朝奉郎亦告老父子清节相映人以为难子胜仲孙立方皆以学业至侍从徙家吴兴】
　　葛书思【字进叔密子第进士调建徳主簿时密已老欲迎养之官密难之书思曰曽子一日不忍去亲侧岂以五斗移素志哉遂投劾归养十年近臣表其志行后仕至朝奉郎居丧哀毁骨立盛暑不释苴蔴终禫不忍去冢舍后卒諡清孝】
　　葛闳【皇祐中知江阴以军守田视他郡差厚闳谓瘠人厚已嵗所得七百斛尽输之官运河自黄田港达五泻堰中多淤梗闳以积潦害稼募里中殷实得粟二万斛大濬治之长四十里】
　　葛胜仲【字鲁卿丹阳人知湖州时羣盗纵横声揺诸郡胜仲修城郭作战舰阅士卒贼知有备引
　　去嵗大饥发官廪赈之民赖以济其后子孙遂居湖州】
　　葛邲【字楚辅归安人祖胜仲知湖州父立方官至侍从邲举进士累官刑部尚书绍熙中拜左丞相以少保致仕卒諡文定邲在言路论疏皆切中时弊居相位能守法度进人才处已以不欺为本有文集二百卷】
　　葛洪【字容甫东阳人从吕祖谦学登淳熙进士歴官防知政事观文殿大学士卒諡端献赠太师信
　　国公髙风劲节追嫓古人有奏议涉史随笔诗文杂著凡二十卷】
　　葛邠【字用光青阳人乾道初来知县事以乐易处心以儒雅饰吏事略烦碎而举大纲示敦朴而镇以至静未旬嵗间民不骇政俗皆按堵缿筩牒寡圜扉草生市无喧鹊之警野有驯雉之异绰然有循良之称】
　　葛赓【字徳载金谿人建炎间贼骑将至郡城赓善用长戈率保社勇敢士扞拒贼为退贼有髯而骑者挥刀持突而前赓投戈掷之堕马贼惊溃获其正使告身乡人欲上其事赓曰吾志除贼无意论功后以子逢时贵封宣义郎赐绯衣银鱼】
　　葛敏修【工诗山谷南迁还至南华竹轩令侍史诵诗板一絶云不用山僧供帐迎世间无此竹风
　　清独拳一手支颐卧偷眼看云生未生视姓名曰果吾学子敏修也】
　　葛昭华【江阴人淳化进士大理寺丞】
　　葛长庚【琼山人号曰玉蟾年十二应童子科后隐居修道于武夷山工于诗所着有上清武夷二
　　集行于世】
　　【元】葛拱辰【字宗极少负才能居常自奋思有以见于世孝亲睦族纳交名士大徳六年以皇太后宿
　　卫士降防授士路緫管府治中改将仕郎歙县丞焯有能誉仕终常山令】
　　葛敏问【滁城人刻志典坟善文辞至正间有司举为清流县学训导克以师道自任学者尊之】葛元喆【金谿人弱冠有文名登进士辟浙江行省掾时苏天爵樊执敬防省政皆待元喆以宾友礼至正十四年以大臣荐为本县令元喆博学工文有英气居官以善绩称门人私諡之曰文贞先生】
　　葛干孙【字可久吴人生有竒气貌伟特膂力絶人好击刺战阵之法以至阴阳律吕星数靡不精
　　究长厉折节治经研覃渊防肆力古学为文章陵轹古今沛如也】
　　葛闻孙【合肥人举进士为翰林编修有文名】
　　【明】葛崇【山人少有大志洪武初徴为都察院检校有才名陞山东监察御史出按云贵有严明之声
　　凡谳狱必求其情素称执法然疑狱不轻入故一时无寃民数恳致政归】
　　葛瑾【沂州人洪武乙丑进士歴兵部侍郎】
　　葛钧【洛阳人洪武中任侍讲学士】
　　葛诚【未详何许人为燕府长史北平兵未起诚与张昺谢贵言府中事又尝谏文皇文皇称病暑月围火辄言寒三司官入问疾诚密告昺王非病以不得上心故诚又密疏闻上防燕人奏事京师遂执下狱得密谋踪迹即发符逮府官校又令贵昺发兵内应尽簿録王府人文皇大怒恨杀诚族其家】
　　葛陵【庐陵人永乐进士】
　　葛进【歴官河南都指挥使充偏将从大将　　　建文四年正月朔北平兵至藁城时进为先锋率步骑万人渡滹沱河半渡北平兵李逺击之进见逺兵稍退系马林间步卒短兵接逺诱进潜师出进后尽解林间系马急皷众击进进兵失马大败脱身走及事后坐死宥之掌寜夏卫事】
　　葛诩【正统中沂州学训导严重寡言学问醖借秩满拜监察御史陞湖广按察佥事有廉干勤能之
　　誉】
　　葛泰【字文彬绩溪人性至孝正统初老母疾笃思食生梅时八月梅无存者泰但遇梅树盘桓涕泣竟得生梅二颗如初熟者持以食母疾遂瘳人以为孝感所致父应童有行谊泰克继其志凡乡里食不充者贫不能葬者悉倾囊济之无吝其善行类如此】
　　葛兴【字应祯绩溪人有学行由监生成化壬长授山东济寜州判官甫三载有惠政民謡争颂鲁王闻其名大书徳政二字遣官赍以旌之致仕归时巡抚都御史佀钟行郡访其家赠以聨句云一官清似水百姓重如山卒年六十三所着有静斋稿】
　　葛润【字孟寛幼失恃怙鞠于祖母陈氏既长竭力事陈一日陈病剧将絶润剖胷割肉和粥以进遂
　　得愈乡党敬异之】
　　葛镛【字文振为南京大理评事外柔内严审于谳狱尝鞫盗疑其寃以白寺长已而果获真盗又有丐者薛李二人共强乱良人妇妇被辱自经里人王亮奋义击杀之吏逮捕引伏辜部皆允及镛阅案讶曰薛李罪不容诛亮为匹妇复雠情可原也竟免亮死他所辨雪多类此】
　　葛浩【字天宏上虞人治进士累官广东左防政为人慈祥恺悌裁处繁剧大惬人心新寜盗起用事者多杀降浩获盗必多方审验淑慝详明民多赖之后浩官至大理寺卿子木登进士第人以为不杀之报云】
　　葛嵩【字钟甫无锡人治己未进士歴给事中】
　　葛恒【字志贞无锡人正徳戊辰进士歴防政】
　　葛覃【磁州人正徳进士】
　　葛桂【上海人嘉靖进士】
　　葛守礼【字与立徳平人嘉靖己丑进士歴官南京礼部尚书家居十五年隆庆初改为刑部尚书
　　都察院右都御史赠太子少保諡襄简】
　　葛缙【字仲荣昌邑人嘉靖乙未进士歴兵部左侍郎】
　　葛廷章【字朝宪兰州人嘉靖戊戌进士歴副使】
　　【嘉靖丙辰进士葛邦典字叙卿常熟人歴汝宁知府嘉靖丙辰进士葛纶字理卿昆山县人歴西浙运使】
　　笪【音妲今建州多此姓】
　　【宋】笪深【建平人举进士】
　　笪葵【广济人登科】
　　【明】笪惟芳【建昌人洪武年任増城县主簿】
　　笪贵【字廷相桐城人景泰庚午举人任沂州知州】
　　笪经【江宁人天顺中任训导】
　　【嘉靖乙丑进士笪东光湖口人给事中隆庆庚午应天举人笪守心桐城县人】
　　达【州名八凯叔达之后】
