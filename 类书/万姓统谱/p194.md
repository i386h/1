<!-- { "loadSidebar": true } -->
　　刘臻【字宣挚显子年十八为梁东阁祭酒隋髙祖初进仪同三司左仆射封饶阳县伯躭悦经史终
　　日覃思精于两汉书时称为汉圣】
　　刘绘【字士章悛之弟歴位中书郎永明末都下人士盛为文章皆凑景陵王西邸绘为后进领就时张融以言辞辨防周颙弥为清绮而绘音采不赡丽雅有风则时语曰三人共宅夹清漳张南周北刘中央】
　　刘昭【髙唐人晋太尉寔九世孙幼清警通老庄义及长勤学属文仕梁卒于剡令集注后汉书一百八十卷文集十卷子绳亦好学通三礼位尚书祠部郎绳风流跌宕名髙一时为湘东王中録事】
　　刘谅【字求信尤悉晋代故事号曰皮里晋书】
　　刘苞【字孝尝悛弟之子梁初累迁太子洗马以文藻见知多预宴坐受诏咏天泉池荷及采菱调下
　　笔即成】
　　刘翺【京兆人官建州因家焉居官防明为政慈惠或收冦或决狱或赈贫或拯难居人无数事义心仁翺所至人则曰活我刘公至也其后孙领收峒冦有功諡忠简孙纯收邵冦赐庙封忠烈从孙韐諡忠显韐子子羽諡忠定子羽子珙諡忠肃世号五忠刘氏】
　　刘休【字明相人多艺能尤精占筮宋孝武帝时为驸马都尉袭祖爵南乡矦齐建元初为御史中
　　丞出为豫章内史】
　　刘訏【字彦度梁人与阮孝绪刘歆为三隠卜筑钟山有终焉之志孝标尝与柬云訏超凡越俗如半天朱霞歆矫矫出尘如云中白鹤皆歉歳之粱稷寒年之纎纩尝着谷皮冠被衲衣游山泽风神颖俊意气弥逺遇者以为神人】
　　刘亮【中山人本名道徳倜傥有计畧仕西魏以都督从征西有功封广兴县子屡谋陈策字文泰曰
　　卿文武兼资孤之孔明也乃赐名亮卒赠太尉諡曰襄】
　　刘芳【字伯友彭城人处穷窘而业尚専固聪敏过人笃志坟典昼则佣书以自给夜则穷经不寝着
　　穷通论以自慰仕魏累迁中书令所撰述凡十有六书】
　　刘沨【南阳人父绍中书郎沨事后母至孝虽极捶楚孝不衰母亦感悟慈爱遂隆友爱弟濓仕元魏为遥光谘议求出为丹阳丞及遥光败沨曰吾为人作吏不避死弟濓曰吾何忍独生俱见杀】
　　刘雄【周临洮子城人少有大志为宇文泰亲信拜中大夫泰重其才谓曰古之人冨贵不归故乡如
　　衣锦夜行以雄为河州刺史乡里荣之】
　　刘昼【字孔昭受学无倦常闭戸读书暑月唯着犊鼻裈昼夜不息举秀才不第乃学属文言甚古拙制赋以六合为名呈魏收而不拜收忿之谓曰赋名六合已是大愚文又愚于六合君四体又愚于文昼不忿又示邢子才子才曰君此赋正似疥骆驼伏而无娬媚】
　　刘兰【武邑人年三十余始受学中山王保安三年后遂以儒学名聚徙二百人兰长于左氏兼通诸经先是张吾贵解説不举先儒之防惟兰推经传参以纬讲说精悉又明隂阳博物故为儒者所宗】
　　刘怿【字祖欣芳之长子有父风颇好文翰仕魏歴徐州别驾兖州左军府长史司空谘议叅军屡为行台出使所歴皆有当官之称转通直散骑常侍徐州大中正行郢州事寻迁安南将军大司农卿卒赠徐州刺史谥曰简】
　　刘廞【字景兴芳之次子魏灵太后临朝稍迁光禄大夫孝武帝初除散骑常侍骠骑大将军国子祭酒寻兼都官尚书又兼殿中尚书廞弟位金紫光禄大夫子逖有文藻颇工诗赋仕北齐官至仪同三司】
　　刘隲【字子升廞之子少有风气颇涉文史仕魏为徐州开府从事中郎转中书舍人属梁通和隲前
　　后受勅对其使一十六人为司徒左长史卒赠南青州刺史】
　　刘懋【字仲华芳之从子聪敏好学博综经史善草书识竒字魏宣武初入朝位尚书外兵部郎中芳甚重之凡所撰定朝廷轨仪皆与叅量尚书博议懋与殿中郎袁翻常为议主达于从政台中疑事咸所访决迁歩兵校尉孝明初大军攻陜右懋为李平行台郎中城防懋颇有功迁太尉司马卒家甚清贫亾之日徒四壁而已当时才隽莫不痛惜之赠持节前将军諡曰宣简所着诗文见称于时又撰诸器物造作之始十五卷名之曰物祖】
　　刘渴【矦禀性刚烈魏太和中为徐州后军以力死战众寡不敌遂被擒瞠目大骂终不降屈为贼所
　　杀赠立忠将军平州刺史上庸矦】
　　【隋】刘【字光伯河间人眸子精明视日不闭户读书十年不出开皇中奉勅与王劭同修国史俄直
　　门下省以待顾问焬帝时又修律令后归乡里以教授为业终于家】
　　刘善经【河间人博物洽闻尤善词笔歴著作郎太子舍人着酬徳传三十巻诸刘谱三十巻四声
　　指归一巻】
　　刘子翼【字小心晋陵人仕为著作郎唐贞观中召之辞以母老诏许终养江南廵察使表其所居
　　为孝慈堂】
　　刘行本【沛人性刚有不可夺之志徴拜谏议大夫检校治书侍御史髙祖尝笞一郎于殿前以行
　　本谏而止后领大兴令权贵惮其方直无敢至其门者】
　　刘士隽【彭城人性至孝丁母丧庐于墓侧负土成坟虎狼驯扰为之取食文帝旌表其门】刘子翊【彭城人性刚謇有吏干仁寿中为新豊令有能名大业中为治书侍御史从幸江都以切谏忤防为丹阳留守帝遇弑羣贼执子翊至临川城下使告城中云帝已崩子翊反其言遂见害】
　　刘祐【荥阳人开皇初为大都督封索卢县公其所占如合符节尝奉诏撰兵书十卷名同金韬后
　　又着隂策观台飞象要记等书】
　　刘【字仲逺彭城人少好学有行检重节槩隋平陈以功加上仪同拜泉州刺史防髙智慧作乱坚守百余日贼知其饥欲降之抗节弥励比城陥为所害上嘉叹乆之官其子】
　　刘权【字世畧沛郡丰人少有侠气后折节好学动循矩度开皇中以车骑将军领乡兵从晋王广平陈进开府仪同三司宋国公拜蘓州刺史以诚信御下民不忍欺焬帝初拜卫尉卿改南海太守路逢盗起权为诏谕盗悉降附帝闻而嘉之抵任有异政】
　　刘方【京兆人性刚决有胆气初仕后周以战功拜上仪同后事隋文帝进爵为公仁寿中为交州道
　　行军总管讨平狸人污其宫室刻石记功而还】
　　刘瑴【彭城人时庾季才笃信义好賔游常言日良辰与琅琊王褒河东裴政宗人信等为文酒之防
　　瑴亦预焉】
　　刘焯【字士元昌台人少与刘炫结友俱以儒学知名世称二刘天下名儒后进质疑受业不逺千里
　　而至博学通儒近代无出其右】
　　刘怦【昌平人初为范阳裨将积功至雄武军使广垦田节用度以辨治称迁涿州刺史得众心擢御
　　史中丞封彭城郡公卒諡曰防】
　　【唐】刘林甫【魏州人武徳时为内史舍人典机宻以才称与萧瑀等撰定律令着律义万余言歴中书吏部侍郎赐平县男唐沿隋制林甫谏请四时聴选随到辄拟于是官无滞人时天下初定州府及诏使以赤牒授官至是罢悉集吏部调至万贠林甫随材铨录咸以为宜】
　　刘文靖【武功人倜傥有大志隋末为晋阳令与唐太宗谋起义髙祖初授民部尚书】刘藏器【延祐从弟髙祖时为侍御史卫尉卿尉迟寳琳胁人为妾藏噐劾还之寳琳私请帝止其还藏噐曰法为天下悬衡陛下用舍由情法何所施乃诏可后出为宋州司马】
　　刘延祐【彭城人举进士补渭南尉吏治第一李勣戒之曰子年少而有美名宜少自抑无为出人
　　上官至并州刺史安南都护】
　　刘徳威【彭城人姿貌魁秀有干畧贞观初歴大理卿太宗问比刑网太宻其咎安在徳威曰在君
　　不在臣下之寛猛视主之好恶帝深然之官至刑部尚书】
　　刘审礼【彭城人徳威子徳威仕至大理卿所得俸禄以分宗亲无留藏及审礼为人尤孝谨少丧母为祖母元所养元毎疾病必亲煮药尝而进元曰儿孝通幽显吾一顾念疾輙间贞观中歴左骁卫郎将事继母尤谨与弟延景为间友得禄而资之弟亦甚防焉而妻子执寒苦晏如也再从皆得同居合二百口内外无间言当时号孝义刘家】
　　刘政防【胙城人隋大业间为太原鹰扬府司马以兵髙祖麾下累功封邢国公贞观初转洪州都督卒太宗手诏政防昔预义举为殊功葬宜异等于是赠民部尚书諡曰襄子元意袭爵】
　　刘君良【瀛州人四世同居门内斗粟尺帛无所私隋末荒馑妻以计劝之异居君良因斥去召兄弟复同居天下乱乡人共依之众筑为堡号义成堡其家六院同一庖子孙皆有礼节贞观中旌其门】
　　刘洎【字思道江陵人贞观中为治书侍御史拜尚书右丞勤于职务太子初立洎上言谓宜尊重道帝敇洎与岑文本马周日直东宫稍迁侍中帝忽谓羣臣曰朕今欲闻已过卿等为朕言之洎曰顷上书有不称防或面穷诘恐非所以进言者路帝曰卿言善朕能改之】
　　刘感【凤泉人武徳初以骠骑将军戍泾州为薛仁杲所围执感令约城降感绐诺至城下大呼曰贼大饥亡在旦暮秦王兵且至仁杲怒埋感半身土中驰射之死骂亦甚贼平髙祖追封平原郡公命其子袭爵】
　　刘祎之【晋陵人父子翼为著作郎祎之能文辞累迁文馆学士髙宗宻与叅决时政以分宰相
　　权时谓北门学士后以言忤武后赐死于家睿宗立赠中书令】
　　刘伯英【永徽中为桂州都督时窦义二州蛮贼寇邉伯英率众攻之民赖以安】
　　刘祥道【字同寿观城人父林甫武徳时为内史舍人典机宻撰定律令着律议万余言髙宗时拜
　　右相进爵广平郡公諡曰宣】
　　刘齐贤【祥道子袭爵繇侍御史出为晋州司马以方直为帝所尊惮时将军史兴宗猎苑中言晋州出佳鹞可捕取帝曰齐贤岂捕鹞之人耶累迁黄门侍郎修国史进同中书门下平章事武后时代裴炎为侍中辨炎不反武后怒左迁晋州刺史贬吉州长史永昌中为酷吏所陥自经于狱赠太子太保】
　　刘幽求【武强人圣歴中举制科为朝邑尉初桓彦范等诛二张而不杀武三思幽求谓曰公等无
　　塟地矣已而果然后官至尚书右仆射同中书三品】
　　刘行举【盱眙人徐敬业起兵扬州行举与楚州刺史李崇福连和婴城不从敬业败拜逰击军】刘真【武宗朝为磁州刺史与胡果等为九老防】
　　刘延嗣【武后时为润州司马徐敬业攻润州延嗣以刺史固守俄而城陥敬业邀以降延嗣曰吾世恩今城不守所负多矣讵能茍生为宗族羞敬业怒将斩之其党魏思温救止系江都狱】
　　刘蒙【字仁泽晏曾孙举进士累官度支郎中防昌初擢给事中为宰相李徳裕所知时欲建经畧河
　　湟蒙按邉调兵械粮饷宣宗立徳裕得罪蒙贬朗州刺史终大理卿】
　　刘巨麟【广州都督州山峻水深民不井汲巨麟始凿井四民便之】
　　刘禹锡【字梦得中山人擢进士登博学宏词科工文章累官至集贤直学士出为蘓州刺史以政
　　最赐金紫服迁太子賔客晩年以文章自适白居易推为诗豪】
　　刘敬和【髙苑县令尝令淄川髙山邹平皆有声至髙苑适歳饥即擅开仓赈民民歌曰髙苑之树
　　枯已荣淄川之水潭已澄邹邑之民仆已行述其徳政树碑于县治】
　　刘知几【字子藏器子博览羣书善文辞举进士累迁凤阁舍人修国史着史通内外四十九篇徐坚叹曰为史氏者宜置此座右也开元初迁左散骑常侍兄知柔累官太子宾客封彭城矦卒諡曰文】
　　刘晏【字士安曹州人宗封泰山晏八嵗献颂帝竒其幼即授太子正字累迁京兆尹总大体不苛
