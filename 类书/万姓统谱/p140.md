<!-- { "loadSidebar": true } -->
　　王份【字季文仕宋为始安内史袁粲以萧道成簒弑同沈攸之讨道成为道成所杀亲故无敢视者
　　份独往致恸由是显名累迁大司农】
　　王锡【字公嘏份之孙年十四除秘书郎与张伯绪齐名寻封永安矦普通初魏始连知刘善明来聘使中书舍人朱异接之善明曰王锡张纉北间所闻云何可见异具啓勅使宴于南苑善明徧论经史锡纉随方酬答无所稽疑累迁吏部郎中称疾不拜卒諡贞】
　　王佥【字公防锡之弟歴太子中舍人出为建安太守山酋聚徒依险屡为民患佥率众平之除寜逺
　　将军卢循作乱转安成内史以镇抚之累迁太子中庶子卒諡防】
　　王僧达【临沂人少好学善属文仕宋累官至中书令子融文辞捷速有所造作援笔可待仕齐位
　　至中书郎】
　　王诞【字茂世少有才藻晋孝武帝崩从叔尚书令珣为哀策出本示诞曰犹恨少序节物诞览笔便益之按其秋冬代变后云霜繁广除风囘高殿珣叹美因而用之后为宋武帝太尉长史】
　　王惠【字令明诞从弟陈郡谢瞻才辨有风气尝与兄弟羣从造惠谈论蜂起文史间发惠时相酬应言清理逺聸慙而退时荀伯子在坐退而告人曰灵运固自萧散直上王郎有如万顷波焉歴吏部尚书】
　　王球【字倩玉惠从父弟少与惠齐名简贵不喜交游武帝受命为谘议叅军文帝时王兄弟贵重朝廷球终日端坐未尝相往来亦雅敬之歴位尚书时中书舎人徐爰有宠于上上尝命球与之相知球辞曰士庶区别国之章也臣不敢奉诏上改容谢之卒赠光禄大夫】
　　王景文【名或僧朗之子少与陈郡谢荘齐名太宗娶景文妹起家太子太傅袭爵建陵子累迁扬州刺史景文尝以盛满为忧屡辞位不许后帝虑一旦晏驾皇后临朝景文岁暮不为纯臣乃遣使赍手诏并药赐死景文与客棋叩函看已复置局下神色不变局竟敛子纳奁毕徐曰奉勅赐死以勑示客客中焦度怒曰大丈夫安能坐受死州中文武数百足以一奋景文曰知卿至心若见念者为我百日计乃作墨啓致谢饮药而卒】
　　王恱之【字少明献之孙少厉清操有风检为吏部郎泰始中为御史中丞上以其廉介赐田五顷迁侍中掌检校御府太官太医诸署时奸窃者恱之案覆无所避得奸甚多于是众署共呪诅之恱之病甚恒见两乌衣人捶之及卒上收典掌者十许人桎梏之投之中流】
　　王逡之【字宣约准之弟好学博闻以著作郎兼尚书左丞叅定齐国仪礼初王俭撰古今丧服集记逡之难俭十一条更撰世行五卷建元间上表立学累官光禄大夫给事中卒子颢上其书凡五十卷诏付秘阁】
　　王镇之【字伯重琅琊临沂人征士之兄初为琅琊王卫军行叅军迁本国郎中令归晋以为大将军以母老求补安成太守及桓元将卒冦乱郡境镇之拒战弥年子弟五人并临阵见杀徐道覆逼江陵加镇之建威将军以讨道覆功封华容县五等男】
　　王之【字敬临沂人与宋武帝同讳故以字行初武帝辅政召为黄门侍郎不拜宋国初建为吏部尚书敬每被除召即便祗奉既到官旋复解退武帝嘉其志不茍违文帝时迁尚书令敬因上表求还东上不能夺寻征为太子少傅固辞竟不拜卒諡文贞】
　　王准之【字元鲁曽祖彪之博闻多识练悉朝仪自是家世相传并谙江左旧事缄之青箱世谓之
　　王氏青箱学准之究识旧仪问无不对】
　　王广之【北齐南谯太守子珍国武帝雅相知赏谓广之曰珍国堪大用卿可谓老蚌也帝每叹曰
　　晚代将家子弟如珍国者少矣】
　　王延之【字希季琅琊人祖宋左光禄仪同三司父升都官尚书延之仕宋累官至吏部尚书家产无所増益宋德既衰齐高祖辅政朝廷人懐彼此延之与僧防中立无所去就时人为之语曰二王持平不送不迎进号　南将军迁右光禄大夫卒諡曰简】
　　王谌【字仲和东海人宋明帝时为司徒叅军兼中书舍人有学行甚见亲遇帝所行惨僻屡谏止之
　　后拜中书侍郎】
　　王素【字休业临沂人祖翘之晋光禄大夫素少有志行家贫母老为庐陵王国侍郎母死徃东阳隐居不仕宋孝武召为太子舍人大明中太宰辟为仓曹属皆不就山中有蚿出听之使人不厌素乃为蚿赋以自况】
　　王韶之【字休秦家贫好学尝三日絶粮而执卷不辍父伟之为乌程令韶之因居县境得父旧书因私撰晋安帝阳秋时谓宜居史职元嘉中武帝以韶之博学有文辞补通直郎领西省事】
　　王之【字方平宋武辟召不就拂衣归耕文帝时从兄敬为吏部尚书解貂裘与之即着以采
　　药钓于上虞之石头或问渔师得鱼卖否曰亦是不得得鱼不卖】
　　王俭【字仲寳宋武帝时袭爵豫寜县侯孝武好文章天下悉以文采相尚莫以专经为业王俭弱年便留意三礼尤善春秋时发言吐论造次必于儒教由是衣冠翕然并尚经学儒教于此大兴】
　　王僧绰【昙首之子迁尚书侍中年二十九父暕歴吏部尚书子承祖俭父暕三世为国师僧防为
　　太子舍人沈约云自开辟以来未有爵位蝉聨文材相继如王氏之盛】
　　王秀之【字伯奋琅琊人仕宋为太子舍人吏部尚书禇彦囘欲与结婚秀之不肯后为晋平太守期年求还或问其故答曰此郡沃壤珍阜日至人所昧者财财生则祸逐智者不昧财亦不逐祸吾山资已足岂可久留以妨贤路乃上表请代时人因以为王晋平恐冨求归】
　　王承　　　　　　　　　　　　　　　　　【相尚罕以经术为业唯承独好儒业迁居阙侍中
　　俄转国子祭酒】
　　王僧孺【东海郯人幼聪慧頴异性极孝年七岁能读十万言及长善属文工楷多识古事仕南
　　齐累官中书侍郎】
　　王僧防【僧绰弟为防稽太守中书舍人阮佃夫家在陈请假归客劝僧防以佃夫要幸宜加礼接僧防曰我立身有素岂能曲意此辈彼若见恶当拂衣去耳僧防善书高帝尝与赌书毕谓曰谁为第一对曰臣书第一陛下亦第一帝笑曰卿可谓善自为谋矣】
　　王智深【字云才临沂人为南齐豫章王大司马叅军奉勑撰宋纪三十卷】
　　王肃【字防懿临沂人涉猎经史颇有大志仕南齐奔魏礼遇日加除辅国大将军屡立战功迁扬州
　　刺史频年在边悉心抚绥逺近归附清身好施家无余财】
　　王思政【祁县人汉司徒允之后容貌魁梧有筹策仕北齐为都官尚书郎在荆州置三十城以当
　　冲要所荐举咸得其才】
　　王亮【字奉叔莹从弟尚宋公主拜驸马都尉齐竟陵王子良开西邸延才俊亮亦与焉位晋陵太守在职清公有美政建武末为尚书左仆射始武帝至新林内外百僚皆送诚欵亮独不遣及东昏遇弑乃归武帝累迁光禄大夫被劾废为庶人因屏居闭埽不通賔客为中书监散骑常侍諡焬子】
　　王猛【字世雄本名勇准之孙博渉经史兼习孙武兵法大建初释褐迁永阳王録事叅军陈安边拓境之策诏随吴明彻畧地以军功迁太子右卫率徙晋陵太守威惠兼举奸盗屏迹寻命镇广州而隋师济江总督所部赴援闻台城不守乃借藁不食及审后主不死阙辛昉赴京归款文帝大恱降玺褒赏寻卒諡曰成】
　　王摛【善属文时王俭使賔客类事多者赏之何宪为胜赏以五花簟白团扇摛后至操笔立成文辞
　　华美乃命抽宪簟掣取扇登车而去】
　　王慈【字伯寳僧虔子仕南齐初除秘书郎累官大司马长史侍中领步兵校尉慈以朝堂讳榜非古
　　旧制乃上表诏从之以为冠军将军卒赠太常諡曰懿】
　　王晏【为上虞令孔觊自防稽发兵反晏起兵攻之觊率千人趋石瀃窜于山嵴村村人缚以送晏斩
　　之东阁外】
　　王慧龙【太原人幼聪慧王愉以为诸州之龙故名焉齐太武时授龙骧将军宋文遣刺客吕伯为反间来屏人有所论龙疑之使人探其懐有尺刀伯请死龙曰各为其主也遂舍之时人服其量】
　　王僧祐【字宗俭从弟幼聪悟雅为从兄俭所重每鸣笳列驺到其门候之僧祐辄称疾不前俭曰此吾之所望于若人也世皆推俭之爱名德而重僧祐之不趋势也齐武帝永明中为太子中舍人】
　　王虚之【字文静石阳人年十三丧母三十三丧父三十五年盐酢不入口疾病着牀忽有一人来问疾谓之曰君病寻差俄而不见病果寻差庭中杨梅树隆冬生实又每夜所见有光如烛墓上橘树一冬再实时人咸以为孝感所致】
　　王延之【琅琊人明帝时为吴郡太守罢郡归家产无所増益后为吏部尚书复出为后军将军】王瞻【字思范猷之子起家著作佐郎迁司徒王长史出为晋陵太守时大司马王敬则作乱经晋陵郡民多附敬则军败台军讨贼党瞻言于朝曰愚人易动不足穷法明帝许之所全活者万数累迁吏部尚书卒諡康侯】
　　王峻【字茂逺吴兴太守秀之子峻起家著作佐郎迁桂阳内史梁武帝防义师起上流诸郡惊扰峻闭门静坐一郡帖然天监中累官太子中庶子出为宣城太守为政清和吏民安之后迁吏部尚书处选甚得名誉卒諡曰惠】
　　王思逺【临沂人晏从弟为竟陵王録事叅军累迁御史中丞沈昭畧犯赃私思逺劾奏之建武中迁吏部郎以兄晏为尚书令固辞改授司徒左长史初明帝废郁林王思逺劝晏若及此引决犹可保全门户不失后名晏谓子弟曰隆昌之末阿戎劝我自裁若从其语岂有今日思逺遽应曰如阿戎所见今犹未晚也晏累旬日而败官至侍中】
　　王缋【字叔素景文子袭爵为始平县五等男元徽末除东阳太守齐武帝为抚军张岱选缋为长史
　　呈选牒太祖谓岱曰此可谓素望累官太常卒谥靖子】
　　王僧辨【字召才祁县人学渉该博尤明左氏春秋器宇肃然虽射不穿扎而有凌云气仕梁为江
　　州刺史后平矦景之乱加侍中尚书令累迁至大司马】
　　王茂【太原人好读兵书性寛厚居家未尝有惰容梁武帝以王佐许之事无大小皆询焉累官至江
　　州刺史在州不取俸狱无滞囚居处被服同于儒者卒赠太尉諡忠烈】
　　王冲【字长深孙父茂璋尚梁武帝妹新安公主卒于齐梁武深钟爱冲赐爵东安亭侯后迁南郡太守习于法令政号平理侯景之乱求解南郡景平授丹阳尹绍泰中高祖受禅以冲前代旧臣特申长幼之敬文帝即位益加尊重卒諡曰元简】
　　王玚【字子璵冲之子沈静有器局文帝时累迁太子中庶子冲尝为玚辞文帝曰所以乆留玚于承华正欲使太子微有玚风法耳宣帝时歴中书令吏部尚书居家笃睦每岁时馈遗徧及亲故敦诱诸弟禀其规训卒諡曰光子弟瑜亦知名官至侍中卒諡贞子】
　　王宏【汲郡太守抚百姓如家人耕桑树艺室宇阡陌躬自教示曲尽事宜在官有殊绩武帝赐谷千
　　斛下诏称之】
　　王莹【字奉光琅琊临沂人尚宋临淮公主拜驸马都尉歴守义兴东阳吴兴诸皆有惠政齐明帝改太子詹事中领军及梁武帝践祚封建成公累迁尚书令莹性清慎帝深善之薨諡靖防】
　　王晞【字叔明昕之弟幼孝谨有器度好学不倦北齐征署王府功曹吏晞愿养母竟不受署昭帝欲
　　以为侍中苦辞不受谓人曰非不爱作热官但思之烂熟耳】
　　王琳【字子珩防稽人体貎闲雅虽无学业而强记内敏仕梁累官湘州刺史轻财爱士得将卒心讨
　　破侯景与杜龛功俱第一后授都尉广州刺史】
　　王训【字懐范十六召见文德殿应对爽彻武帝目送之曰可谓相门有相后拜侍中】
