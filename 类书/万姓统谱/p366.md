<!-- { "loadSidebar": true } -->
　　洛忠【官至清泿防将早孤事母至孝神竒英迈勇力絶人平都清普安苗酋保全安南诸城信义德威慑服夷獠母疾侍进汤药衣不解带遍祷庙神稽颡北辰愿以身代母卒哀毁尽礼时秋雨连旬至期晴霁事毕复雨如初人以为孝诚所感事闻巡按徐文华令有司厚礼旌异之已入祠祀】
　　洛祯【嵩明人正德中仕馆陶知县】
　　【江西髙安县有洛氏】
　　阁【周阍人守王宫者所以正扇为之阁因以为氏望出河南又赵郡唐】阁辅【御史大夫】
　　阁并防【见急就章】
　　作【周公之子昨侯子孙避地改为作氏】
　　【汉】作显【涿郡太守】
　　落【风俗通云臯落氏翟国也赤狄别种】
　　【南北】落子渊【虎贲将】
　　勺【鲁地名】
　　【宋】勺复之【眉州人庆歴进士】
　　若【姓苑云鲁人】
　　【汉】若章【下邳相】
　　【宋】若涛【咸淳进士】
　　鹤
　　【金】鹤寿【郓王昻子本名　　　五院部人世宗时老和尚率众来招夀与俱反夀曰吾宗室子受国厚
　　恩宁杀我不能与贼反遂与二子皆被杀】
　　貉
　　【周】貉稽【见孟子】
　　【汉】貉安【见印薮】
　　防【音恪见直音】
　　【晋】防任【中郎将】
　　禚
　　【明】禚芳【平度州人正德中任南平县训导】
　　错【姓纂云今温州有此姓】
　　佫【音各见姓苑】
　　幕【舜祖幕之后见左传】
　　钥【见姓苑】
　　鄀【国名迁于南阳】
　　濩【见姓苑】
　　拓【拓拔氏改为拓又元姓】
　　毫【州名】
　　栎【见姓苑】
　　爵【见姓苑】
　　诺【见姓苑】
　　泺【见姓苑】
　　【音缚见直音】







　　万姓统谱卷一百二十
<子部,类书类,万姓统谱>
　　钦定四库全书
　　万姓统谱卷一百二十一　明　浚迪知　撰入声
　　十一陌
　　石【武威徴音春秋公子谱石骀仲之后又望出渤海周】石碏【衞大夫公子州吁弑桓公自立其子厚从之问定君于石子使朝陈请王命碏使告陈曰彼二
　　人实弑寡君请图之陈请莅于卫使宰丑莅杀之】
　　石作蜀【成纪人孔子弟子唐赠石邑伯宋封成纪侯】
　　石纷如【齐大夫】
　　石奢【楚大夫】
　　【汉】石奋【河内温人景帝朝为九卿子建甲乙庆皆以驯行孝谨官至二千石景帝号奋为万石君奋归养于家岁时过宫门阙必下车趋见路马必式赐食于家必稽首俯伏而食家以孝谨闻虽齐鲁诸儒质行皆自以为不及】
　　石庆【为太仆御史上问车中几马庆以防数马毕举手曰六马】
　　石苞【字仲容渤海西皮人雅旷有智局容仪伟丽不修小节时人为之语曰石仲容姣无双县召为吏部信奉使苞为御后贩铁于邺市沛国赵元儒见苞异之期为公辅苞由是知名稍迁中防军司马文帝败于东闗苞独全军而还帝指所持节谓苞曰恨不以此授仰以究大事累官大司马封乐陵郡公加侍中六子越乔流浚隽崇】
　　石乔【字祖苞子厯尚书郎散骑侍郎帝尝召乔不至深疑苞反及苞至有慙色谓之曰卿子几破
　　卿门乔遂终身不仕】
　　石隽【字彦伦苞子少有名誉议者称为令器官至阳平太守】
　　【晋】石崇【字季伦苞子生于青州故小名齐奴少敏惠勇而有谋苞临终分财物与诸子独不及崇母以为言苞曰此儿虽小后自能得年二十余为修武令有能名入为散骑郎迁城阳太守伐吴有功封安阳乡侯在郡虽有职务好学不倦征为大司农复镇下邳崇财业丰积室宇宏丽庖膳穷水陆之珍与王恺竞以奢靡相尚后为赵王伦所害惠帝时诏以卿礼之】
　　石垣【字洪孙自云北海剧人居无定所不娶妻妾不营产业食不求美衣必麤或有遗其衣服受而施人有丧辄杖防而吊之路无逺近时有寒暑必在其中或同日共时咸皆见焉又能闇中取物如画无差姚苌之乱不知所终】
　　石鉴【字林伯厌次人出自寒素雅志公亮仕魏为御史中丞多所纠正朝廷惮之入晋累官司徒封
　　昌安县侯】
　　石邕【字仲容容仪伟丽语曰仲容佼无双】
　　【南北】石祖兴【常山九门人太守田文彪县令和真等亡祖兴出绢二百余疋营防丧事州郡表列孝文
　　嘉之赐爵二级为宁陵令】
　　石文德【中山蒲阴人家着义行太平真君初县令黄宣在任防亡宣单贫无期亲文德祖父苗以家财殡持服三年奉养宣妻二十余载及亡又衰绖敛附率礼无阙自苗逮文德凡刺史守令卒官者皆制服送之五世同居闰门雍睦】
　　石曜【字白曜以儒学进居官清俭武平中为　　郡守时丞相咸阳王世子斛律武都出　　州刺史性贪暴先过衞县令丞以下敛　　千疋遗之至黎阳令左右讽动曜及县官　手持一绢谓武都曰此是老石机杼聊以　赠自此以外并须出于吏人吏人之物一毫不敢辄犯武都亦知曜清素纯儒笑而不责所着石子十卷位终谯州刺史】
　　【隋】石琚【定州人天眷二年举进士第一自刑台令累官吏部尚书典选详明及拜右丞相世宗亲信优
　　渥大小之政悉咨之而后定卒諡文献配享世宗庙庭】
　　【唐】石藏用【江都人仕为右羽林大将军明于厯数尝召家人谓曰天下将有变而蜀为最安处乃去
　　依其亲眉州刺史李滈遂家焉】
　　石仲览【宣城人疎财结客士多依之仕为驾部郎中御史中丞】
　　石洪【字濬川先姓乌石兰后独以石为氏有志行举明经归东都十余年隠居不出重鎭河阳求
　　贤者以自重乃具书币邀辟后诏书召为集贤校理】
　　石雄【徐州人敢毅善战气盖军中临财廉每朝廷赐予辄置军门自取一疋缣余悉分士伍武宗喜
　　曰今将帅义而勇罕与雄比者】
　　石荆山【吴县人善琴为独孤及所重与之游荆山每操常以十合小莒为凖尽一升而移】石演芬【本西域人事李怀光畜为假子怀光军三桥将与朱泚连和演芬使客郜成义到德宗行在言怀光无破贼意成义走告怀光于是怀光召演芬骂曰汝为吾子今日负我　即死对曰天子以公为股肱公以我为手足公乃负天子我何不负公怀光使士脔　　皆曰烈士也可令快死以刀断其颈德宗闻赠演芬兵部尚书】
　　石丕【字彦成其先光州固始人　李时徙　　　进士自绵州盐泉尉歴官朝议大夫知　　州谙练邉事所莅州郡备御脩举深为　　所知尝于江淮间卜晚得地于扬子　　露乡石家山乃叹曰吾闽人也而此有石家山岂偶然哉遂二夫人于其旁而虚其中比卒诸子遵治命以累赠至特进后因徙居扬子】
　　【五代】石敬威【字奉信唐废帝时为彰圣右第三都指挥使领常州刺史闻晋髙祖举兵太原谓人曰生
　　而有死人孰能免吾兄方举大事吾不可偷生取辱见笑一时遂自杀】
　　石敢当【刘知逺为晋祖押衙潞王从珂反唐愍帝出奔遇于衞州知逺遣力士敢当袖铁椎侍晋祖与愍帝议事知逺拥入敢当格鬬　知逺尽杀愍帝左右因烧传国玺独留帝　传而已】
　　【宋】石曦【太原人仕晋为左卫将军宋初从征太原取南唐皆有功歴知雄霸镇原四州官至左龙武军
　　大将军】
　　石暜【其先幽人徙太原祖全周铁骑　　　　　通给事晋邸后厯数路都揔管迁至左领军卫大将军普有胆畧凡预讨伐御敌所在即驰赴之颇通兵书阴阳六甲星厯推步之术太宗厚遇之】
　　石守信【浚仪人仕周为镇南军节度使宋累加中书令河南尹封魏国公卒封武威郡王諡武烈子保兴知澶州保吉镇安军节度使保兴子元孙仁宗时为鄜延副都摠管】
　　石熙载【字凝绩洛阳人五代周时举进士宋初厯拾遗补阙出为忠武崇义二镇掌书记太宗即
　　位累迁左仆射】
　　石中立【字表臣熙载子年十八能文授光禄丞迁殿中丞除直集贤院累擢知制诰翰林学士景
　　祐中拜参知政事】
　　石贺【太平兴国中知县张公良立县治建邑庠百姓骚动贺为出财代其费百姓德之及公良卒不
　　能返防贺献地葬之】
　　石渝【字德川元遂之孙也唐季吴越钱氏建国为陪臣授太子宾客上柱国吏部尚书左右伪主内
　　奬王室忠懿未及献籍而先以寿终时人伤其功之不明】
　　石延翰【有大志父渝仕吴越钱氏为太子宾客吏部尚书兄延俸平江军节度使封司空独延翰耻之不仕隠居沃洲结庐于白云谷隠焉以书史为乐自号云和子人称羽林先生后赠白云先生】
　　石保兴【字光裔守信之子真宗时知威武军防夏人入冦保兴发官帑钱数万缗分给战士主者
　　不可保兴曰城危如此安暇中覆夏人退帝嘉之授棣州防御使】
　　石保吉【字祐之中书令守信之子尚太祖第五女延庆公主自诸将军擢至节度使景德初同平章事是年契丹入冦真宗将行幸澶渊先遣保吉与李继隆为排阵使对垒以待而贼骑数万骤至城下保吉不介马当其前锋贼甚畏惮驾至衞南师已告捷及振旅舍爵策勲特加戸邑大中祥符三年卒赠中书令諡壮武】
　　石介【字守道奉符人师事孙复固穷苦学进士及第厯郓州推官嘉州判官居忧躬耕徂徕山下葬五世之未者七十丧以易教授鲁人号徂徕先生服除为国子监直讲进庆厯圣德颂出判濮州有徂徕集】
　　石延年【字曼卿宋城人少以气自豪遗落世事自顾不合时乃隐于酒真宗时为太子中允尝进备邉策不报已而西方用兵帝思其言欲召用之而延年死矣其为诗文尚劲健称其意气】
　　石待问【字则善眉山人少以诗赋名累官太常丞时丁谓畏其直钱易竒其文杨亿李谔服其议
　　论】
　　石扬休【眉山人少孤力学举进士累官刑部员外郎知制诰仁宗朝上疏力请广言路尊儒术防
　　壅蔽禁奢侈其言皆有益于国时人称之】
　　石禹勤【字力臣芜湖人皇祐进士为靖安令唐介荐其能通判辰州抚谕诸蛮夷酋听命愿请为守不报后为曾孝廉寃死御史刘摰为辩雪友人哭之曰命从寃狱丧言有谏臣公】
　　石赓【字声叔同安人皇祐元年进士累迁大理丞王安石竒其文荐之以议补歴广西运判官】石鉴【邕州人举进士皇祐间挟防干余靖以平贼功授大理寺丞累官至忠州刺史寻知桂州充本
　　路经畧安抚使】
　　石象之【字简夫庆厯进士任寿安尉黄岩簿义乌令年三十一解冠致仕子允中时年四十八丞相文潞公而下皆赋诗饯之既归于第之西南开园圃种花木与宾客工诗尤善奕棋后转太常丞优防二十年卒年六十八赵清献公铭其墓】
　　石衍之【字充美幼聪颖日读书千余言不忘年十二能属文庆厯进士调怀仁县尉时其父通判保州死于难而贼以窘降诏原之公徒跣诣阙乞诛贼书五上不报公追慕毁瘠终丧不复有仕意或谓当思所以洗先君之耻不得已继调弋阳青流二县以父之故忽忽不乐移疾不行自是不调者二十年元丰朝以大理寺丞致仕迁奉议郎赐五品服三迁至右散郎卒年七十三】
