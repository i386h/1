<!-- { "loadSidebar": true } -->
　　寗俞【衞人即武子仕衞武子文公有道之时无事可见成公无道至于失国乃能周旋其间不避艰险卒保其身以济其君孔子称之曰邦有道则智邦无道则愚其智可及也其愚不可及也】
　　寗喜【殇公使寗喜攻孙林父林父奔晋】
　　寗速【庄子衞大夫】
　　寗殖【惠子武子之子】
　　【汉】寗成【酷吏也武帝拜为都尉人曰宁见乳虎勿见成怒】
　　寗乗【东海都尉】
　　【唐】寗赓【鄱阳人广明中黄巢为乱赓与弟兖綂义兵以拒之保饶歙二州积战功官至御史大夫与金
　　日安至今皆庙食】
　　寗原悌【钦江人少好学永昌中进士累官至谏议大夫兼修国史一日宗取所修史阅之见直书隠巢事谕曰白马求卿黄金赎罪卿以为如何原悌叩首曰周公诛管蔡季友鸩叔牙虽太宗不得已之诛亦隠巢有以自取尔由是忤防去官而卒葬于大墓山诏岭南五府兵以给葬事立祠于土村】
　　寗嘉勗【太子重俊起兵诛武三思兵溃被杀嘉勗号哭觧衣裹之坐贬】
　　【宋】寗秀【其先河间人授昭列大夫同知般阳路总管府事致仕因居焉】
　　寗宗春【歙州人绍兴进士叅军】
　　寗从龙【防有至性事亲以色养疾尝刲股事闻授徴仕郎】
　　寗智先【举元祐中上问王岩叟从谁学对曰从河东寗智先】
　　寗时鳯【字祥夫浮梁人登第官蕲水辛巳金兵围蕲州守曰谁能共守诸寮佐不应独时凤曰见
　　危授命臣子大节临难茍免吾不忍为卒死之】
　　寗麟【庆厯间知新昌爱民礼士首建学宫既殁民立祠祀之今附像文昌祠】
　　【元】寗玉【至元中以万户镇庆元智勇沉雄纪律严明以戡定绥静为务民皆安堵海内晏然】寗从周【字子文阶州人厯仕翰林国史院至顺元年任监宁晋县兼本县诸军劝农事有恵政见
　　德政碑】
　　【明】寗正【夀春人国初积功至右军左都督平冦将军】
　　寗安庆【初仕元为枢宻佥使守婺州我太祖亲征婺攻城未克安庆与守将　　且知天命有在
　　夜开门纳兵遂取婺州人民大悦】
　　寗仲英【合肥人累以军功陞前军都督佥事卒子福嗣以功封建平侯】
　　寗瑛【字廷玉稷山人正綂壬辰进士厯叅政】
　　寗坚【字永真邵武人弱冠游呉康斋之门领乡荐授鳯阳府同知未及期卒事母至孝家居教授善开发人志意所得修脯之资与弟共之一毫不以自私尤致意于冠婚丧祭诸礼一时风俗丕变其莅官寛而不纵正而不激典修河区书有方功成而民不扰至今民思之】
　　寗祥【章丘人景防中同知府事清谨爱民尝董竣蒲汇塘建盘龙塘诸桥嵗旱奏免两邑税粮十九
　　万民深德之】
　　寗钦【字宗尧中乡举初任诸暨教谕陞御史廵庐鳯一道所至务欲除革奸相知规之食减事烦
　　宁自爱不听竟卒于廵所】
　　寗良【祁阳人正綂乙丑进士天顺间任行人上平蛮防擢刑部员外郎转浙江叅政处州贼平奏免
　　运舟价数万缗进浙江左布政使】
　　寗梦龙【字兆祥邵阳人以嵗荐任饶州府推官致政家居值妖贼李承贤之变豫发其奸贼乃谋
　　阻寻就诛戮事闻朝廷优诏褒】
　　寗贤【淮安人成化进士】
　　寗珍【字伯珍丹徒人成化甲戌进士厯叅政】
　　寗源【山阳人治进士】
　　寗举【字惟臣新城人治庚戌进士厯都御史】
　　寗阅【正德间知德安府亷慎刚果文武兼资时蜀贼方四大聚入宼民皆携负逃避公廉知之慨然以死守自任且率民兵亲御弓马深沟髙垒尽力防御贼竟不得入后因镇筸苖夷经过劫掠阅主议朴之地方頼以保全陞任之日士民攀留涕泣不忍舍去】
　　【嘉靖乙丑进士寗珂字大受广德人厯户部郎中】
　　胜【见姓苑】
　　【汉】胜勲【武安人】
　　【宋】胜珂【咸淳中任华亭县尹】
　　【明】胜通【洪武中兴化衞指挥】
　　胜成【兴业人永乐举人】
　　定【见姓苑】
　　【汉】定武
　　定广
　　定林【见印薮】
　　【明】定定【字伯安髙昌人洪武间知防宁县尚行实敦风化作士气凡公署学舍多所修建陞广德州同
　　知致仕】
　　孕
　　【宋】孕澍【瑞州路推官】















　　万姓綂谱卷一百九
<子部,类书类,万姓统谱>
　　钦定四库全书
　　万姓綂谱卷一百十　　　明　凌廸知　撰去声
　　二十六宥
　　窦【姒姓扶风又望出河西徴音夏王相遭有穷之难后方娠出自窦后生少康支孙以窦为氏周】窦犨【晋大夫】
　　窦鸣犊【晋大夫】
　　【汉】窦婴【字王孙观津人景帝朝为詹事窦太后爱帝弟梁王王朝因燕帝顾曰千秋万嵗后传王婴进曰天下者髙祖之天下父子相传汉之约也安得传梁王时太后好黄老而婴重儒术以是不合遂免去】
　　窦广国【字少君文皇后之弟少贫贱后新立与兄长君至长安自陈帝选有德行者与居由此为退让君子不敢以富贵骄人广国贤有行帝欲相之曰恐天下以吾私广国乆念不可封安丰侯】
　　窦融【字周公平陵人广国七世孙更始拜钜鹿太守融以东方尚扰求为张掖属国都尉抚辑雄杰遂据河西光武即位决防归汉授凉州牧后从征隗嚣以功封安丰侯及入朝拜大司空从子固亦好览书传喜兵法袭父友爵封显亲侯】
　　窦宪【字伯度融曽孙建元初以后兄稍迁侍中后因杀都乡侯畅惧诛请击匈奴赎罪拜车骑将军出塞大破匈奴勒功燕然山而还封冠军侯族子章好学有文章为东观校书郎】
　　窦武【字时平平陵人少以经行著称延嘉中以掖庭亲拜侍中迁越骑校尉封槐里侯灵帝立拜大
　　将军谋诛中常侍曹节等不克遇害】
　　窦章【字伯向安帝朝学者以东观为道家莱山太仆邓康乃荐章入东观为校书郎】窦子明【陵阳令无欲而民自化】
　　窦谊【居蜀之峨眉放浪不羁月夜子规啼夜竹谊曰竹裂吾可归峨峯是夕竹裂黎明遁于峨峯武
　　帝三徴不起】
　　【晋】窦允【字雅临水令克已厉俗改修政事士庶悦服咸歌咏之】
　　窦瑾【字道瑜顿丘人少以文学知名自中书博士加宁远将军叅军国事屡有军功迁秘书监进爵
　　衞国侯】
　　窦遵【瑾子善楷篆官至尚书郎濮阳太守后以善书拜库部令】
　　【南北】窦瑗【字世珍为中山守声望甚美大为吏人钦服神武颁其政绩为郡县之规范云】
　　窦炽【西魏废帝元年除原州刺史抑挫豪右申理幽滞在州十载甚有政绩州城北有泉水炽屡经游践尝与僚吏宴于泉侧因酌水自饮曰吾在此州唯当饮水而已及去职后人吏感其遗惠至此泉者莫不怀之】
　　窦毅【字大武茂陵人在周为上柱国有女方数嵗读列女传一过不忘闻隋祖受周禅自投牀下曰恨我非男子不能救舅家难毅掩口曰母妄言赤吾族毅尝谓夫人曰此女有竒相不可妄与人画二孔雀于屏间谓婚者射二矢隂约中目李渊最后射各中一目遂以归之后渊为唐高祖窦氏为后】
　　【隋】窦建德【隋末据夏为王救乱臣王世充唐秦王戮而献俘太庙】
　　窦士荣【开皇初上征山东文学之士马光张仲逊孔龙张买奴窦士荣刘祖仁并授太学博士号
　　六儒】
　　窦荣定【平陵人深沉有器局文帝初拜右武侯大将军卒赠陈国公】
　　【唐】窦威【字文蔚岐州人父炽在周为上柱国入隋为太傅威沉防有器局贯覧羣言诸兄诋为书痴高祖入闗召补丞相府司录叅军武德初授内史令每论政事得失必陈古为谕】
　　窦轨【字上则威兄子从太宗讨平王世充又平蜀盗有大功贞观初为洛州都督威信大行】窦易直【始平人擢明经补校书郎厯蓝田尉累迁浙西观察使入为户部侍郎文宗立为左仆射
　　以公洁自喜未尝引用亲党】
　　窦静【字元休髙祖入京师擢并州大总管府长史表请屯田太原以省餽运帝从之嵗収粟十万斛静上书制突厥诏答曰北方之务悉以相委以卿为宁朔大使朕无北顾忧矣】
　　窦琰【长安中北海令甚有治声穿渠引水曲折三十里以溉田时号窦公渠】
　　窦存亮【长安人为秀才时闻昌黎韩愈名心切慕之贞元十九年愈以言事黜为阳山令存亮裹
　　粮数千里徃从之游事愈甚谨】
　　窦叔向【溧水令为政有声】
　　窦琮【轨弟有武干大业末依高祖秦王收之与出入卧内引为綂军后平刘黒闼説王世充以功封
　　谯国公】
　　窦怀贞【中宗朝为御史大夫嵗除日帝宴羣臣谓怀贞曰卿丧妻欲继室乎俄而寳扇拥卫一翟
　　衣者出乃衞后乳媪莒国夫人也】
　　窦常【字中行金城人叔向长子大厯间登进士第居广陵之白沙结庐种树不求茍进以讲学著书为事凡二十年不出贞元中镇州节度使王武俊闻其贤遣人致聘辟为掌书记不就杜佑镇淮南奏授校书郎署节度叅谋元和六年自湖南判官入为侍御史转水部员外郎厯朗防江抚四州刺史国子祭酒致仕卒年七十赠越州都督子余会昌中为黄州刺史常兄弟五人俱以诗名时号五窦所着有聨辉南薰等集】
　　窦牟【字贻周贞元二年登进士第试秘书省校书郎东都留守廵官厯河阳昭义从事检校水部郎中赐绯再为留守判官入为都官郎中出为泽州刺史入为国子祭酒长庆二年卒时年七十四子周余大中年秘书监】
　　窦羣【字丹列德宗以处士徴为右拾遗二兄常牟二弟庠巩擢进士第为郎俱工词章为聨珠集行
　　于时义取若五星然】
　　窦庠【字胄卿释褐国子主簿吏部侍郎韩臯出镇武昌辟为推官臯移镇浙西奏痒为节度副使殿中侍御史迁泽州刺史又为宣歙副使除奉天令登州刺史东都留守判官厯信婺二州刺史卒年六十三子繇载】
　　窦巩【字友封元和二年登进士第袁滋镇滑州辟为从事滋改荆襄二镇皆从之掌管记之任平卢薛平又辟为副使入朝拜侍御史厯司勲员外刑部郎中元稹观察浙东奏为副使检校秘书少监兼御史中丞赐金紫稹移镇武昌巩能五言诗昆仲之间与牟诗俱为时所赏重性温雅多不能持论士友言议之际吻动而不发白居易等目为嗫嚅翁终于鄂渚时年六十子六人景余师俗最知名】
　　窦汉【扶风人为亳令有能声召为殿中丞中宗欲立安乐公主为皇太女汉执奏曰隂富阳大不祥
　　帝恶其悻直徙忠州刺史】
　　窦抗【字道生抗在隋以帝甥甚见崇宠累转梁州刺史抗与高祖少相亲狎大业末抗于灵武闻高祖定京城抗对众而忭曰豁逹有大度真拨乱之主矣因归长安高祖见之大悦拜将作大匠武德元年以本官兼纳言高祖听朝或升御坐退朝之后延入卧内命之舍敬纵酒谈谑敦平生之欵常侍宴移时或留宿禁内高祖每呼为兄而不名也从太宗平薛举勲諡曰宻】
　　窦璡【字之推抗季弟也大业末为扶风太守高祖定京师以郡归国厯礼部民部二尚书从太宗平薛仁杲寻镇益州时蜀中尚多冦贼璡屡讨平之璡颇晓音律武德中与太常少卿祖孝孙受诏定正声雅乐璡讨论故实撰正声调一卷行于代】
　　窦衍【抗子嗣官至左武衞将军时抗羣从内三品七人四品五品十余人尚主三人妃数人冠冕之
　　盛当朝无比】
