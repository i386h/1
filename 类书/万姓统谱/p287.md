<!-- { "loadSidebar": true } -->
　　【唐】栁奭【亨兄子奭父则隋左卫骑曹因使卒于高丽奭入蕃迎防柩哀号逾礼深为夷人所慕贞观中累迁中书舍人后以外孙女为皇太子妃擢拜兵部侍郎妃为皇后奭又迁中书侍郎永徽三年代禇遂良为中书令仍监修国史俄而后渐见踈忌奭忧惧频上疏请辞枢宻之任转为吏部尚书及后废累贬爱州刺史】
　　栁范【亨族子贞观中为侍御史时吴王恪好田猎范弹治之太宗尝曰何廷折我儿范谢曰主圣则
　　臣直陛下仁明臣敢不尽愚忠帝乃解】
　　栁宝积【永徽中颍州刺史修椒陂塘引润水溉田二百顷民利之】
　　栁冲【虞乡人父楚贤隋末为河北县长归唐贞观中歴都督刺史皆有名冲好学多所研综景龙中
　　修国史及姓系録唐兴言谱学者以路敬淳为宗栁冲韦述次之】
　　栁子温【二子长公绰次公权】
　　栁子华【公绰诸父也始辟严武劒南府累迁池州刺史代宗将幸华清宫先命完葺欲以子华为京兆少尹尹恶其刚方沮解之遂为昭应令检校金部郎中修宫使设棘围于市狥邑中曰民有得华清宫瓦石材用投围中逾三日不还者死不终日已山积矣营办畧足】
　　栁泽【解人鲠介寡言笑风度方严景云中为铠曹防军太平公主奏复斜封官泽诣阙上疏不报开
　　元中为殿中侍御史周庆立造竒器进泽谏宗善之】
　　栁芳【字仲敷解人肃宗时与韦述缀缉吴竞所次国史凡百五十篇作氏族论曰三世有三公曰膏
　　粱有令仆曰华腴】
　　栁晟【解人少以孝闻从徳宗幸奉天自请说贼为朱泚捕系晟毁械夜亾间归奉天及车驾还京累
　　迁山南西道节度使囘鹘还进公爵】
　　栁宗元【字子厚解人从曽祖奭中书令父镇殿中侍御史宗元文章卓伟第进士中博学宏词科拜监察御史坐王叔文党贬永州司马徙栁州刺史为文益进与韩愈齐名世号栁栁州有文集传世】
　　栁浑【字夷旷襄州人幼时巫言其相夭且贱为浮屠道士可缓死浑曰去圣教为异术不若速死力学愈笃善属文遂举进士累官左补阙相徳宗时浑瑊与吐蕃防盟浑曰敌人心懐叵测臣切忧之吐蕃果劫盟徳宗惊曰卿儒士乃知军戎万里情乎】
　　栁公绰【字孝寛华原人性孝友平生不读非圣之书初补校书郎尝奏箴以讽宪宗游畋置之座隅拜御史中丞累迁检校左仆射尝为山南东道节度使行部至邓县吏有纳贿舞文之人县令以公绰素持法必诛贪者公绰判曰赃吏犯法法在奸吏壊法法亡诛舞文者妻韩氏家法严肃为搢绅家楷范训子】
　　栁公权【公绰弟博贯经术元和初进士仕为侍书学士穆宗尝问笔法对曰心正则笔正帝悟其
　　笔谏文宗朝累官学士承防以太子太保致仕】
　　栁公度【公权子善摄生年八十余有强力常云吾初无术但未尝以气海暖冷物热生物及不以
　　无气佐气怒耳】
　　栁仲郢【字谕蒙公绰子方严简素累官侍御史京兆河南尹其父子居官不奏祥瑞不度浮屠非庆吊不至宰相第子璞珪璧玭皆谨守家法玭以明经补秘书正字累拜御史大夫】
　　栁玭【仲郢子僖宗时为御史大夫直清有父风述家训以戒子孙大畧云人当以徳行文学为根柢
　　正直刚毅为柯叶有根无叶或可俟时有叶无根虽膏雨不能活也】
　　栁冕【字敬叔芳之子博学富文辞且世史官父子并居集贤院贞元中以立朝论议剀切执政不喜
　　出为婺州刺史寻徙福建观察使】
　　栁璨【河东人曽祖子华祖公器仆射公绰之再从弟也父遵璨少孤贫好学僻居林泉画则采樵夜则燃木叶以照书性謇直无缘饰宗人璧玭贵仕于朝鄙璨朴钝不以诸宗齿之光化中登进士第尤精汉书鲁国顔荛深重之荛为中书舍人判史馆引为直学士璨以刘子所撰史通讥驳经史过当璨纪子之失别为十卷号栁氏释史学者服其优赡迁左拾遗公卿朝野托为牋奏时誉日洽以其博奥目为栁箧子昭宗好文初宠待李谿颇厚洎谿不得其死心尝惜之求文士似谿者或荐璨高才召见试以诗什甚喜无几召为翰林学士】
　　栁毅【中宗时人下第归至泾阳遇仙女同归洞庭莫知所终】
　　栁琰【字仲庸京兆人】
　　栁登【字成伯河东人少嗜学与弟冕咸以该博著称登年六十余方从宦游累迁至膳部郎中元和初为大理少卿与刑部侍郎许孟容等七人奉诏删定开元已后敕格再迁右庶子以衰病改秘书监不拜授右散骑常侍致仕】
　　栁璟【宝厯初登进士第三迁监察御史开成初换库部员外郎知制诰寻以本官充翰林学士初璟祖芳精于谱学永泰中按宗正谱谍自武徳已来宗枝昭穆相承撰皇室谱二十卷号曰永泰新谱自后无人修续璟因召对言及圗谱事文宗曰卿祖尝为皇室图谱仍诏戸部供纸笔厨料五年拜中书舍人克职武宗朝转礼部侍郎再司贡籍时号得人子韬亦以进士擢第】
　　【宋】栁崇【字子高河东人以儒学著名五季末终身御布衣称处士王延政据建州闻其名召补延平沙县丞力谢不仕宋朝中以子遗法当授官戒其子曰不可以奏请夺吾志及疾革遗命曰吾读圣人书朝闻道夕死可矣毋得以浮屠法灰吾之身后累赠尚书工部侍郎子七人宜宣寘宏宷宻察宜登第累赠尚书工部侍郎宣仕至大理司直寘宏并登进士第察年十七举应贤良待诏金马门仕至检校尚书水部员外郎】
　　栁开【字仲涂大名人父承翰干德初为监察御史开幼警悟豪勇开寳中举进士厯官诸州皆有政绩太宗以其文臣有武畧擢知宁边军徙全桂环邠代诸州著书自号东郊野夫又号补亡先生作二传以见意又作家戒千余言刻石以训诸子开兄肩吾官至御史肩吾三子湜灏沆并进士及第】
　　栁宏【字巨卿建人咸平间举进士知江州徳化县过庐山爱羡不已官至九卿志乐肥遁故卒归隐
　　焉】
　　栁永【字耆卿山西乐安人仁宗朝累举不中工长短句时有荐之于朝召入赋醉蓬莱辞语典丽中
　　犯时讳以不称防后卒官至屯田郎中故号曰栁屯田】
　　栁植【字子春真州人少贫自奋于学举进士甲科累官至翰林学士歴知寿亳蔡相四州平居畏慎
　　寡言笑所至官舍蔬果不辄采家无长物时称其廉】
　　栁友直【湘隂人游太学有盛名以忧归罹兵火甘贫孤防不妄取予或教以治生曰伯夷亦治生
　　耶其刻意如此】
　　栁拱辰【天圣中试珠藏渊赋王拱辰榜登第至和中知永州年六十即有挂冠之志创一桥曰归
　　老桥南丰作记弟应辰登甲科】
　　栁应辰【拱辰弟熈宁间登进士通判永州尝除浯溪石怪潭岩水怪民甚徳之】
　　栁学【前泸州刺史以守成都功加东川节度使防南诏复防黎州遗书西川欲假道入见天子诉寃
　　抑学劝节度使牛丛斩其使四十人止留二人授以书詈辱之蛮乃退】
　　栁平【字子仪武陵人元祐中知州时江西惟筠独不嚚于讼故太守号为守江西道院子仪至政益
　　清简渐以无讼乃新燕居之堂防曰江西道院以鼓舞其俗百姓恱焉】
　　栁约【字元礼华亭人性至孝深于经学大观中上舍进士为霸州敎授靖康初为殿中侍御史论三镇不可弃后以直龙图阁知严州兼浙西兵马都监时金人大入列郡震恐约屹保孤城境内按堵高宗嘉其忠后擢试户部侍郎且将大用当路忌其尽言诬以事罢之卒赠四官】
　　栁楹【字安叟东海人乾道二年宰吴江作松陵鱼具篇侍制曽防序之刻石】
　　【元】栁贯【字道浦江人幼有异质于经史百家书靡所不通至正间由江山教谕至翰林侍制兼国史编修与虞集掲徯斯黄溍齐名人号曰儒林四杰有文集四十卷字系一卷】
　　【明】栁升【懐宁人洪武永乐中从征累立战功封安逺矦卒追封融国公諡襄愍】
　　栁申【洪武中知大名府在任専尚徳礼志欲措刑为政务推经术有古循吏风】
　　栁敬中【慈谿人初举明经授登封县学敎谕洪武三十一年陞常熟知县厘务精敏兴植坠废崇儒敬士开辟田野孔氏子孙有流落邑中者贫不能娶敬中曰此守土贵也为娶妻筑室宣化门外给产养之又得范文正公裔孙复为筑室赡以饮食制衣巾具束修遣入邑庠其敦名教厚风俗类如是永乐六年以忧去服阕吏民诣阙请复任陞苏州府同知为政平易民甚宜之今祠于学宫】
　　栁华【字彦辉吴县人宣徳庚戌进士歴湖广布政司防议】
　　栁英【临淮人正统进士河南佥事】
　　栁淳【华亭人进士成化中廵按四川存心正大临事严明黎庶安生百官奉职】
　　栁应辰【字拱之巴陵人成化己丑进士歴官刑部郎中擢四川兵僃副使以忧去服阕补河南进山西按察使歴江西陕西布政使陟副都御史廵抚苏州逆瑾用事乃摭其清理荘田不实械系诏狱禠秩归瑾败复职致仕】
　　栁尚义【字正宗巴陵人治己未进士授知县徴拜监察御史累陟佥都御史以忤逆瑾除名瑾
　　败起副使仕至防政】
　　栁济【字孟渊别号耕叟徳化人赋性淳雅不与人争善楷书父鉴得疾济事之逾年不倦异母弟凌
　　侮百出爱之愈笃弟遂感化喜饮酒虽多不乱卒年六十四】
　　栁琰【字邦用仪真人进士治初守郡廉慎淳确政有调理卒于官士民惋惜之琰病剧僚友伤其廉悉索琰在郡所积羡赎得银若干两请以归之妻孥亦以言琰曰吾岂以垂尽易所守哉言毕即逝】
　　栁希玭【字子敬庐江人进士歴防政庐亲墓鹊数百巢冢树居官清刚不阿权贵时呼柪桞】栁宗蔡【字公献河间人嘉靖庚戌进士厯湖广布政司防议】
　　栁东伯【巴陵人嘉靖癸丑进士任长洲县知县】
　　狗
　　【汉】狗未央【见印薮】
　　茍【河内商音黄帝之后奔苟突国因氏一派出自敬姓因避晋帝石敬塘讳去文姓茍与去茍姓文者相同又望出河南西河】
　　【周】茍变【其才可将五百乘卫矦以其为吏而食人二鸡子遂不用子思以二卵去干城之将不可使闻
　　于邻国也】
　　【汉】茍谏【上党太守王莽欲灭鲍氏子孙鲍永匿于谏家卒赖保全】
　　茍参【汉人】
　　茍晞【字道将山阳人东海王越讨汲桑晞为先锋破羣盗威名甚盛时人以拟韩白进位都督青兖诸军事练于官事决断如流从母子犯法晞斩之既而素服流涕曰杀卿者兖州刺史哭弟者茍道将卒封东平矦】
　　茍廙【侍中循省风俗】
　　【南北】茍济【颍川人与梁武有旧后仕于北朝尝云防于楯鼻上磨墨作檄】
　　茍頽【代人本姓若干厚重寡言少严毅清直武力过人推为中散小心谨敬大武至以赐爵建徳男
　　累迁司卫监洛州刺史】
　　【宋】茍与龄【来安人志尚髙洁事其亲生养死葬力竭而礼尽母殁庐墓有芝十九茎生墓亭事闻旌
　　其门】
　　茍允中【中江人葬父自培其坟三年有虎豹驯扰其傍醴泉出其下】
　　茍铎【滁州人登科】
　　茍毅【易州人】
　　茍全【防州人】
　　茍纶【登进士第】
　　茍昌世【绍兴进士仁夀人】
　　茍简
　　茍耸【资阳人兄弟名振于元丰间宣和中同声对策排斥奸佞为蔡京所嫉耸以三台生授营州文
　　学】
　　【元】茍宗直【字正甫保定人弱冠从郝经使宋被留仪真经授以学遂以儒名家仕至国子祭酒诗文
　　书皆有晋唐风致】
