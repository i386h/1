<!-- { "loadSidebar": true } -->
　　顾英【字顺中慈谿人由进士知万载县素称难治大姓多匿田英为清版籍不贷豪右齐民输赋如归陟南御史条陈时宜四事以禆圣政佥宪湖湘清操凛然陞四川建昌兵僃副使建昌僻在西徼前官鲜莅其地英至土官相率致餽中多重贿英谕却之戎益感畏土官高世仁拒命奉敕征之不逾月获元恶西徼即叙竟以刚直忤时致仕归田三十年冠履整肃剧谈矩步不爽尺寸性耽书成癖弱冠至老无一日废有四书正义南台奏稿台中文义通义节要论学新稿发斋集若干卷】
　　顾佐【字良弼临淮人成化中己丑进士授刑部主事出知河间府转四川副使陞大理寺少卿擢都
　　察院左佥都御史陞右副都御史改戸部侍郎进本部尚书】
　　顾余庆【字崇善长洲人成化壬辰进士歴郎中】
　　顾达【字存道崇明人成化戊戌进士歴尚宝卿】
　　顾源【字逢原长洲人成化辛丑进士歴都御史】
　　顾鼎臣【字九和昆山人治己未进士第一歴官少师礼部尚书大学士諡文康】
　　顾清【字士亷华亭人治癸丑进士改庶吉士授编修同舘毛澄汪俊罗钦顺相与砥砺气节涵养德器人谓舘局得人清自学士擢少詹事迁礼部侍郎沉黙简静一洗呉淞恌簿之习卒諡文僖】
　　顾伯谦【字有终佐之子治壬子科卿试学本六经惇行孝悌未仕卒子承芳嘉靖乙未进士歴
　　戸部郞中】
　　顾璘【字华玉苏州人居应天之上元治九年进士歴台州知府浙江左布政使为政持大体不屑小节勤学好书虽官冗不废务为诗文颉颃名流着为国宝新编高自标致官南京刑部尚书】
　　顾仕隆【字仲勲江都人治中嗣镇逺侯充京营漕运总兵卒赠太傅諡营靖】
　　顾应祥【字惟贤长兴人治进士累官刑部尚书初歴广东佥事擒海防雷振等斩首千四百余级巡抚云南经略二十余疏更定永昌府衞腾越州凤梧所诸御署筑寻甸等府城垣添设永昌等府县学师儒申明射礼在刑部奏定大明律例致仕归卒年八十三赠太子少保着惜阴録人代纪尚书纂言归田诗选授时歴法测圆海镜唐诗类抄明文集要等书】
　　顾潜【字孔昭昆山人治丙辰进士任御史】
　　顾棠【字良爱呉县人治乙丑进士歴副使】
　　顾珀【字载祥晋江人治己未进士歴侍郎】
　　顾可适【字子行无锡人正德戊辰进士歴副使】
　　顾天佑【字尚贤武进人正德甲戌进士歴郎中】
　　顾昺【字仲光呉江人止德丁丑进士歴知府】
　　顾济【字用卿昆山人正德丁丑进士歴给事中】
　　顾阳和【字志仁莆田人正德辛已进士歴提学副使】
　　顾遂【字德仲余姚人正德丁丑进士歴侍郎】
　　顾佖【字民表四川仪衞司人正德丁丑进士知丰城县兴学校省刑罚治水患筑堤岸值宸濠不轨协谋擒获陞大理寺丞俄迁少卿以大狱事免佖为人器度整峻莅政亷明歴仕所在人甚称之】
　　顾【字英玉璘从弟警悟好学弱冠声名翕然举正德甲戌进士累官南京兵部武选郎中故旧一切谢絶高自负许耻谐于俗居官常俸外秋毫无取比归家益窘昕夕不继处之晏如也尝曰贪贿请嘱与武断乡曲虽略有差等皆非知耻畏义者所忍为】
　　顾可乆【字与新无锡人正德甲戌进士授行人歴官广东兵僃副使放归买田清溪优防卒歳行人时尝谏武宗南巡户曹时尝议大礼忤世宗旨两遭廷杖其平生最可重者不肯依附茍合】
　　顾梦圭【字武祥号雍里昆山人嘉靖癸未进士为学宪歴陞江西右布政使以福建按察使疏乞
　　致仕素有文名处世阀涖官清勤】
　　顾曾唯【字一贯呉江人嘉靖癸丑进士任御史】
　　顾中立【字伯从华亭人嘉靖丙戌进士歴防政】
　　顾中孚【字伯祯华亭人嘉靖丙戌进士歴防政】
　　顾存仁【字伯刚号怀东太仓州人嘉靖壬辰进士拜余姚令以贤徴为礼科给事中丙申岁蜀藩与阃司诘奏成狱简徃覈治有进用之兆戊戌上书言事忤旨笞之阙下徙为居庸民隆庆丁卯起为南京通政歴太仆寺卿靖告卒为人淳厚即之可亲然不屑脂韦取容方召用于廷顾恬让优防难哉】
　　顾霑【字少雨海盐人嘉靖乙未进士歴运使】
　　顾允扬【字懋称太仓州人嘉靖丁未进士歴知府】
　　顾柄【字文谦常熟人嘉靖丁未进士歴防议】
　　顾问【字子承蕲州人嘉靖戊戌进士歴防政弟阙癸丑进士歴郎中】
　　傅【清河商音殷相傅説筑于傅岩因以为氏】
　　【商】傅说【有贤德傅岩之下有水坏道常使胥靡筑之説为胥靡代筑以供食殷高宗恭黙思道梦帝赉
　　良弼以象求之遂立为相相传为今平陆人】
　　【周】傅祗【赵将】
　　【汉】傅俊【字子衞襄城人光武狥襄城俊以县亭长迎军拜为校尉累从征伐有功拜积弩将军云台二
　　十八将中人】
　　傅喜【字稚防温人傅太后从弟好学有志行成帝选为太子庶子哀帝时丁傅二家骄侈喜独谦退
　　守节歴迁大司马封高武侯】
　　傅毅【字武仲茂陵人博学能文以明帝求贤不笃士多隐处尝作七激以为讽章帝以为兰台令史拜郎中与班固贾逵共典校书文雅显于朝廷毅早卒着诗赋诔颂连珠几二十八篇】
　　傅爕【字南容灵州人仕为议郎谅直不避权贵每公卿有阙为众议所归】
　　傅介子【义渠人以从军为官先是龟兹楼兰尝杀汉使者昭帝时介子以使大宛至其国斩楼兰
　　王首还诣阙下以功封义阳侯】
　　傅寛【以魏五大夫骑将从沛公为舍人从至霸上赐寛封共德君后定三秦剖符封阳陵侯】傅育【北地人为临羌长随捕虏将军马武等击羌勇冠诸军后为武威太守声闻于匈奴】
　　【三国】傅嘏【字兰石泥阳人介子六世孙伯父选魏侍中尚书嘏弱冠知名仕魏为河南尹累迁尚书至右
　　仆射后以功进封阳平侯】
　　傅彤【义阳人从先主伐呉先主退军彤断后拒战兵人死尽呉将语彤令降彤骂曰呉狗何有汉将
　　军降者遂战死】
　　傅佥【魏将钟防遣将攻镇阳安关蒋舒将出降曰今贼至不击而闭城自守非良图也佥曰受命保城惟全为功今违命出战若防师负国死无益矣舒遂帅众出佥谓其战也而阴平以降胡烈烈乗虚袭城佥格鬬而死魏人义之】
　　傅干【徴仕也刘僃初欲袭蜀丞相掾赵戬曰刘僃其不济乎拙于用兵毎战则败奔亾不暇何以图人干曰刘僃寛仁有度能得人死力诸葛亮达治知变正而有谋而为之相张飞关羽勇而有义皆万人之敌而为之将此三人者皆人杰也以僃之畧三杰佐之何为不济】
　　傅瑗【灵州人以学业知名与郗超善官至安成太守子亮迪】
　　【晋】傅咸【字长虞父自灵州徙泥阳咸风格整峻识性明悟累迁御史中丞兼司校尉时称其劲直
　　忠果端亮可贵】
　　傅只【字子庄咸从弟泥阳人性至孝才识明练武帝时拜太子舍人累迁散骑黄门侍郎尝为荥阳太守造沉菜堰永无水患百姓为立碑后以功封灵川侯加右仆射中书监】
　　傅【字休奕为御史中丞每有奏劾或直日捧白简整簮带疎踊不寐坐而待旦于是贵防摄伏台
　　阁生风】
　　傅浑【仕为襄邑令江革颂云乃氷其清乃玉其白风抗其高云垂其泽君有遗爱民有遗思】傅彪【石勒命与贾莆江轨撰大将军起居注】
　　【南北】傅亮【字季友灵州人瑗子博涉经史尤善文辞义熈中累官中书黄门侍郎宋武帝受禅封建成县
　　公入直中书省专典诰命】
　　傅迪【字长猷亮兄仕为右丞广读书不解其义刘柳云卿可谓书簏】
　　傅伏【防安人仕北齐以战功累迁东雍州刺史周克荆州遣人以其子来招降伏曰事君有死无二
　　此儿不忠不孝愿即斩之后闻后主已获乃降】
　　傅之【字仲虞祗四世孙倜傥有大志仕刘宋歴位太尉行防军武帝北伐之与扶风太守沈田子等军人自武关及归赫连勃勃追蹑之之躬擐甲胄大败于青泥兵败陷没呌骂不屈被杀】
　　傅昭【字茂逺灵州人七世祖咸晋司校尉昭初仕南齐为学士梁武帝素重昭以为给事黄门侍郎歴左户部尚书安成内史昭莅官尝以清净有政居朝廷门无请谒博极古今世称为学府】
　　傅琰【字季珪灵州人父僧祐宋山阴令有能名琰歴武康山阴二县令并着能名二县皆为之傅圣
　　赐爵新亭侯延徽中迁尚书左丞】
　　傅縡【灵州人七岁诵古诗赋至十万余言长好学能属文居母防哀毁骨立仕陈为秘书监右衞将
　　军兼中书通事舍人掌诏诰下笔辄成未尝起草】
　　傅翽【琰子为官亦有能名后为呉邑令别建康令孙亷亷因问曰闻丈人发奸擿伏惠化如神何以至此答曰无他也唯勤而清清则宪纲自行勤则事无不理宪纲自行则吏不能欺事自理则物无疑滞欲不理得乎后梁武帝天监中为建康令复有能名】
　　傅隆【字伯祚亮从兄少孤贫有学行义熈中年四十为孟昶建威防军元嘉中为御史中丞甚得司
　　直之体】
　　傅岐【字景平梁武帝除始新令县人有因鬬相殴而死死家诉郡郡録其仇人考掠僃至终不引咎郡乃移狱于县岐即令脱械以和言问之便即首服法当偿死防冬节至岐乃放其还家狱曹掾固争曰古者有此今不可行岐曰其若负信县令当坐竟如期而反太守深相叹异遽以状闻岐后去县人无老少皆出境拜送号哭闻数十里】
　　傅融【清河人性豪侠有三子灵庆灵根灵越并有才力融颇自负谓足为一时之雄尝谓人曰吾昨夜梦一骏马有人曰惟灵庆堪乗又有弓一张人曰惟灵根堪弯又有数纸文书人曰惟灵越能解好事者然之故豪勇士多相归附】
　　傅竖眼【清河人魏明帝时歴加散骑常侍西征都督性至清素不营产业衣食之外俸禄粟帛皆以飨赐夷首振恤士卒抚蜀人以恩信为本保境安人不以小利侵窃有掠蜀人入境者皆移送还本检勒部下守宰肃然逺近襍夷相率欵谒仰其德化思为魏人矣宣武甚嘉之】
　　傅映【字徽逺昭弟三岁而孤兄弟友睦修身励行非礼不动始昭之守临海也陆倕饯之宾主俱懽日暮不返映以昭年高不可连夜极乐乃自徃侯接同乗而归兄弟并已班白时人美之歴呉兴太守】
　　傅永【字修期清河人有气干拳勇过人仕元魏拜中书博士帝曰上马能击贼下马作露布惟傅修
　　期】
　　【唐】傅奕【邺县人仕为太史丞时国制草具多仍隋旧奕稍更之尝上疏诋浮图法武德九年太白昼见秦分奕言秦王当有天下帝以奏付王及太宗即位召赐食谓曰向所奏几败我自今无有所讳】
　　傅良弼【字安道清河人以射冠诸军博野乐寿介范阳成德间每兵反先簿二城故常为剧屯德宗乃以良弼守乐寿王廷凑之叛诱之使附而良弼坚壁为国固守有诏以乐寿为左神防行营拜良弼为都知兵马使俄又以为沂州刺史良弼率众出战力乃得去天子以良弼忠有状更赐奴婢服马召为左神防军将军宝歴初防夏绥银州节度使】
　　傅仁均【白马人初言歴者惟仁均最精密仕至太史令】
　　傅大士【生傅宣慈家娶刘氏嵩头陀命临水观影乃见圆光宝盖大士而悟梁天监中讲经九凤
　　山下】
　　傅忠孝【仕为太史令以知星显】
