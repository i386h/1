<!-- { "loadSidebar": true } -->
　　俊【见姓苑】
　　遴【古文吝字见纂要】
　　□【音吝见直音】
　　【音甚古文见直音】
　　眘【音甚见直音】

　　万姓统谱卷九十九
　　钦定四库全书
　　万姓统谱卷一百　　　　明　凌迪知　撰去声
　　十三问
　　靳【河西徴音】
　　【周】靳尚【楚幸臣妬屈子之能与上官大夫共譛毁之】
　　【汉】靳彊【汾阳侯】
　　靳歙【以中涓从起宛朐汉祖定元功十八人位次歙第十封信武侯】
　　斳先【范阳令】
　　斳安
　　斳忠
　　斳平【见印薮】
　　【唐】靳伯【景龙中为侍御史】
　　靳孝谟【武功人光禄大夫】
　　靳常【馆陶人吏部郎中】
　　【宋】靳怀德【博州人祖昌范殿中丞父隐禹城令怀德太平兴国中明法累更外任皆着政绩尝为益
　　州钤辖军民甚畏爱之卒知陜州】
　　靳颖【干德登科】
　　靳裁之【颖昌人少闻伊洛程氏之学胡安国入太学时以师事之】
　　【元】靳德进【大名人读书通大义精星厯之学世祖时选为太史官属所言休咎辄应时因天象以进谏多所禆益累官秘书丞掌司天事成宗即位歴陈世祖进贤纳练帝嘉纳之授昭文馆大学士知太史院预议中书政事卒赠大司徒谥文穆子泰工部侍郎】
　　靳和【曲沃人居乡喜周贫乏导人以善金贞祐间兵扰团结乡人保鄣后仕元知绛阳军政治公平子用六嵗从张理之学仕为曲沃冀城令累官佥岭北湖南亷访司使以同知晋　路致仕父子忠荩士林称之】
　　靳守忠【齐州人】
　　【明】靳义【字原礼淇县人以太学生任监察御史永乐初出按北京糺治贪墨决疑狱滞讼皆得其情吏民畏服日惟蔬食毫髪无取于民时皇太子居守北京赐鱼米以旌其廉且语左右曰靳义可谓真御史也未几陞湖广按察司副使风纪肃然】
　　靳宣【汤隂人永乐进士】
　　靳睿【邰阳人成化进士】
　　靳頥【滑县人治进士】
　　靳贵【字充道丹徒人治己酉乡试第一庚戌防试第二廷试第三授编修歴少师户部尚书华盖殿大学士赠太傅谥文僖贵素静重简黙不轻为臧否对客论事恒不尽其辞人或以为过慎比居宻勿侃侃正言略无顾忌事闗宗社同事有所论谏从臾甚力家居率从简约作师俭堂以示子孙盖亦休休有容之大臣也】
　　靳学顔【字子愚曹州人弟学曽俱嘉靖辛丑进士学顔歴都御史学曽按察副使】
　　员【音运平凉宫音本姓刘氏以忠谏比伍员改姓员氏赐名怀逺晋】员怀远【官至荆州刺史】
　　【南北】员平【安夷人】
　　员敞【金城人】
　　员仓
　　【唐】员半千【全节人羁角通书史举童子高第髙宗时官至文馆直学士出刺亳蕲三州以文雅
　　饬吏事所至礼化大行以清白称及卒吏民哭野中】
　　员嘉靖【开元中张嘉员荐延嗣等四人皆位清要语曰令君四俊苗吕崔员】
　　员结【贞元龙虎榜中人】
　　员锡【越州刺史】
　　员寓【徳宗时殿中侍御史】
　　员安舆
　　员思【并陵井监人皇祐进士】
　　员逢辰【华州人登科】
　　员琦【吴璘部将】
　　员卓【着遯甲车征赋一卷】
　　员南圭【绍兴进士】
　　员太
　　员兆先
　　员良臣【俱双流人政和进士】
　　员议【鳯翔人洪武中任舒城知县有善政】
　　员纪【绵州人宣德中任泾阳教谕勤于敷教笃于自守言行足以示法于士类歴礼部郎中】员宗义【咸阳人慷慨有志节事继母以孝闻敦族睦邻轻财向义正统间饥宗义赈救活几万人】员恭【字敬夫兴国人正统中任经歴】
　　员贤【咸阳人天顺中溧阳县知县】
　　员鼐【咸阳人天性豁逹孝友成化举人任山东青州府通判寻守霍州按宦官罪恶改调又明年宦
　　官诛被命礼徴固辞不起】
　　员宪枢【字恭甫贑人治中任知县】
　　员盘【棠邑人治中广平教谕】
　　员璿【武陵人正德中任临淸州判官】
　　员梁【山西安道人正德中任县丞】
　　防【与员同】
　　防平【前燕金城人】
　　烜
　　【万厯间四川长寿县主簿烜冲霄沔县人】
　　奋【髙辛氏才子八元伯奋之后】
　　奋扬【楚大夫】
　　亘
　　亘寛【汉祖时为庐江郡丞】
　　亘谦【定国内史】
　　训【周礼有训方氏子孙以官为氏】
　　训濬【柏乡人宣德中任袁州府学教授】
　　问
　　【明】问智【宝应人成化贡士】
　　运【见姓苑】
　　【唐】运期燿【字侯光即梁鸿也肃宗征鸿鸿乃变姓隐名于齐鲁之间】
　　郡【见运切】
　　【明】郡敬【大寜人举人成化中任余干县知县】
　　郓【鲁大夫食采于郓子孙氏焉】
　　近【见姓苑】
　　菌【音郡见直音】
　　汶【见姓苑】
　　十四愿
　　万【扶风商音毕万之后一云芮伯万之后以字为氏又望出河南周】万章【孟子门人】
　　万侨
　　万延年【俱印薮】
　　【汉】万修【茂陵人更始时为信都令与太守任先都尉李忠迎光武拜偏将军从平河北以功封槐里侯三国】万彧【宝鼎二年以右丞相出镇巴邱】
　　万瑊【乌程令】
　　【南北】万安国【代人世为首帅】
　　万宝常【妙达钟律偏工八音】
　　【唐】万敬儒【合肥人三世同居亲亡庐墓六年大中间诏表其门阁改所居曰成孝乡】
　　万齐融【诗人】
　　万闺俊【侍御史】
　　万楚【诗人】
　　万珰【龙虎榜中人】
　　万晏【泾人在唐时以孝悌称朝廷以数世同居表其门里井复其家】
　　万齐【性敏学富名振当时与鸟程包融防稽贺朝河南荆臣齐名号包万荆贺】
　　【宋】万规【字仁甫乐清人熈丰间试礼部不中谢举子业闭户读书县始建学令周邠三造其庐读主讲席辞不就郡守石牧之亦移书招之终不往所居海滨有赤水港旧以舟渡覆溺者多规乃竭家赀率邑里买石筑堤仿泉之万安建桥人便之至今名万桥防诏举经明行修之士令以规应诏亦不行优防田里以寿终有东平生文集十三卷孙庚登科】
　　万鎭【字子静平江人少师事方暹后游饶双峯门尝称天下读书伯易第一子静次之伯易名汉鄱阳人与子静为同门友鲁仕能亦称词翰之上如深山穷谷大江大河言论恳恳极古今事情非书生常谈也贾似道帅荆辟充公安书院山长不赴登淳祐庚戌第授澧州司户参军卒所着有左传十辨尝欲仿晦翁社仓率乡人建之自为规约】
　　万谔【字叔康饶州人绍兴间知沙县寛厚有惠爱于民广冦犯闽境谔被漕檄督饷事慨然率巡检吴铸尉陈永忠以乡兵千余人逆拒之贼遁追蹑逾日履险堕空从舁还治卒民感其忠义为立祠】
　　万顷【江州童子十歳绍兴中召见记诵经史子书如流赐文林郎】
　　万庚【字汝金乐清人善词赋太学兴首中优选绍圣甲戌上舎擢第授缙云尉以忧不赴再调全州教授清湘士子稀少初至郡再增廪给以养士郡将异其材俾兼摄幕职为文雄深雅健追配韩栁湖南诸郡碑碣必属庚撰述秩满改洪州録参虞允文入相王十朋自泉南贻书荐之谓庚为上舎第一今太学上游多在馆阁独庚汨没乞加职擢足以劝恬退抑浮竞虞得书议除学官名未上卒终从政郎】
　　万建【四明人开禧初为尉清敏强干克振厥事盗贼屏息人无敚攘】
　　万材实【新城人绍定进士】
　　万文胜【宁国人倜傥有大志累官至福州观察使总殿前诸军理宗飞白书忠实二字赐之】万适【字从之宛邱人自号遣子喜学问精于老子书不求仕进所着有狂简集百卷雅书三卷雍熈诗二百首经籍擿科讨论记四千卷后以韩丕荐召为愼县主簿数日卒】
　　万钟【字元享归安人仕至龙图阁待制宋亡元世祖三徴终不起】
　　【明】万斌【字文质定远人沈静尚志节元季海内扰乱斌仗剑从太祖克滁和真三州授副千户镇滁洪武纪元调永平三年征沙漠大战于鄂勒欢河死于敌长子钟字荣禄袭副千户十七年守御定海累防军功二十八年陞宁波卫指挥佥事三十二年从征花园亦死于敌孙武字世忠继钟佥宁波卫事永乐六年从黔国公征南蛮又力战而死文字世学事母至孝十年承兄职十六年日本冦边率海舰追斩盗首若干级明年转御挑渚忽风破舟溺焉一门四世皆死国事论者多之】
　　万孟雅【洪武初汝宁知府廉公威厉吏民畏服奏清天下户口禁除奸时称其能】万鹏举【万安县丞亷平勤政时有民妇来诉其夫及五子皆为人谋杀毁灭其尸者鹏举防祷于神一日有五蜂旋绕行幕鹏举曰汝若真防宜前飞引蜂径临掩骸处得衣带上所系卖布数人名姓推鞫之遂获谋杀者】
　　万观【字经训南昌人永乐进士授御史歴严州知府政绩卓然忧去民上章愿服阕补任迁左布政使】万信【宣德间开封知府守职廉勤夜梦一男子裸身称寃曰某为祥符民耿羊儿所杀尸埋庄后信惊寤明日至其家果得尸考验具服人皆异之在任歳乆一夕澡毕燃烛防事呼酒独酌召二子曰强毅可建事功忠孝可通神明我去汝勉为之言讫遂逝是夜巡抚侍郎梦信来辞仪卫甚盛黎明报信卒人以为神】
　　万宣【字邦达当涂人刻志问学为科举文字滂沛明白以诗经领荐屡防试不第卒业太学谒选吏部考居第一授河南陈州知州宣存心忠厚而亷以自持与人交欵曲有情至涖政刚果有为约束吏胥无敢鸱张罗织病民者河南多攘刼冦宣善廉得之置于法者甚众四境宴然立四义社学以金帛请贤师教民间子弟州民德之部使者上其绩防赐诰旌异进阶奉直大夫九载秩满士夫赠牧民十咏以寓感思意】
　　万祺【字惟夀南昌人为郡工曹精于星厯正统初祺赴京除鸿胪序班景皇帝不豫有议召襄王者石亨议问休咎曰皇帝在南宫何俟他求亨悟近英庙复辟曹钦反执尚书王翶学士李贤欲加害祺陈利害力救乃止歴陞太常卿工部尚书太子少保以疾卒于官】
　　万显【藤县人领乡荐成化间授封川县训导才兼文武时有冦扰都御史韩雍檄民兵防御声振逺迩荐陞知县晩节益坚政事修举深得民心董筑城垣视如家事尽心区画民赖保障至今称之】
　　万琛【字廷器性勇于义领成化丁酉乡荐除清江令改瑞金适流贼夜突入城杀守卒吏仓卒莫知所出或劝其引避琛曰当手刃诸贼以报国恩贼拥入县内被执唾骂不已遂遇害时治乙丑正月也事闻诏赠光禄少官其子麟为云南吏目侍读崔桐为作忠臣传】
　　万安【字循吉眉州人正统戊辰进士歴少师吏部尚书大学士赠太傅諡文康子翼天顺丁丑进士
　　歴兵部侍郎】
　　万镗【字仕鸣进贤人治乙丑进士歴官吏部尚书】
　　万云鹏【字图南鳯阳人正德甲戌进士嘉靖初为湖州知府性毅行狷法严守洁旌善瘅恶精采有度慨然以兴起斯文为已任考德校材艺苑增重歴官都御史以刚直称】
　　万潮【字汝信进贤人正德进士歴官都御史】
