<!-- { "loadSidebar": true } -->
　　【唐】席豫【字建侯举贤良方正开元中韩休举以自代拜吏部尚书典选六年时以为知人号席公帝登
　　朝元阁赋诗羣臣属和帝以豫诗最工诏曰诗人冠冕也】
　　【宋】席旦【字晋仲河南人七嵗能诗元丰中举进士未奏名上书言战守事神宗嘉纳令廷试赐第累官吏部侍郎显谟阁直学士两知成都府甚有治理加至述古殿大学士子益】
　　席益【绍兴中为四川制置荐人任县令者十三员】
　　席平【秘书监】
　　席汝言【字君从元丰五年以尚书司封郎中致仕与文富诸公为耆英会又与潞公程珦司马旦为同甲防又与司马公兄弟王安之王不疑楚王叔等为真率会司马公诗云七人五百有余岁同醉花前今古稀走马鬬鸡非我事纻衣丝髪且相辉】
　　席芾【汴人嘉定间由进士知仪陇县涖政严明兴学劝农邑人颂之】
　　席子择【遭丧黄山谷怜其贫纠同志助之曰冨者不仁理难与语仁者不富事难独成百足之虫
　　至死不僵愿与诸君同力拯之】
　　席世雅【广州推官】
　　【元】席巨川【至正间同知南阳府事时王师讨叛冦委巨川泣言不可杀降帅悟赖以活者千数民为
　　立碑颂德】
　　【明】席恭【应天人洪武进士】
　　席勤学【邠州人成化进士】
　　席书【字文同遂寜人治庚戌进士授剡城知县累迁兵部右侍郎以议大礼陞礼部尚书加少保武英殿大学士卒赠太傅諡文襄书为主事已具综理之才歴官巡抚贪官豪民搏击无遗风裁凛然文章卓然可称服御俭约不逐时好近世之名卿也】
　　席春【字仁同文襄公弟正德丁丑进士歴翰林学士吏部右侍郎】
　　席彖【字材同书之弟任给事中以极谏谪夷陵凿井城中民便之不久卒于官今上登极赠光禄少
　　卿遂宁人物当以彖为首称】
　　席大宾【云南人嘉靖进士】
　　席上珍【汜县人嘉靖进士】
　　却【济阴商音晋大夫却文生豹豹生芮芮生缺又望出山阳周】却芮【姬姓献公时为大夫食邑于冀谓之冀芮辅公子夷吾献公卒芮因齐秦之师纳夷吾于晋是
　　为惠公】
　　却缺【晋大夫芮之子耨于冀其妻馌之敬相待如宾臼季使过冀见之与之归言诸文公曰敬德之聚也能敬必有德德以治民君请用之文公用为下军大夫复与之冀为采邑因以为氏称冀缺云子充充子锜世为晋卿】
　　却谷【行唐人晋文公搜于被庐作三军谋元帅赵衰曰谷可公曰何以知其可也衰曰谷説礼乐而
　　敦诗书必知御兵之道公乃使谷将中军使却凑佐之】
　　却犨【缺从子景公时为大夫食邑于襄陵与却至却锜并称三却至有才辩为使有礼谋事有智临
　　戎有文】
　　却克【缺之子諡献鲁成公二年为鲁伐齐凯旋成公赐之先路三命之服】
　　郤至【晋卿为温大夫与周争鄇田曰温吾故也不可失】
　　郤锜【晋卿】
　　【汉】郤琠【侍中】
　　郤俭【颍川人能辟谷】
　　郤仲信【博士着春秋图纬】
　　【三国】郤正【字令先偃师人祖俭灵帝末益州刺史正安贫好学弱冠能属文仕蜀汉为秘书帝禅迁洛阳
　　惟正及殿中督张适从侍晋以为巴西太守其所著述诗赋论将百篇】
　　郤诜【字广基愽学多才瑰伟倜傥不拘细行对晋武帝曰臣举贤良对防第犹桂林一枝昆山片玉
　　为右丞迁雍州刺史】
　　【明】郤忠【行唐人洪武进士知临漳县值岁荒民生男女虑不能育皆弃之忠出禁令以已俸给与获生
　　者甚众在任决狱无滞囹圄恒空民咸德之】
　　郤祥【行唐人广子有孝行为愽野令未任即驰归省其父父病则亲甞汤药日夜忧惶求以身代及
　　卒哀毁过节因卒于茔有孝行碑在焉】
　　郤永【祥裔孙才识颖敏有刚毅之操始仕游击将军勦冦所至克捷累功左军都督府都督永自检
　　以礼不附权要嘉靖中充辽东总兵官为国朝之名将云】
　　籍【广平商音出于伯氏司晋之典籍以官为氏】
　　【周】籍谈之【晋大夫文公使荀隆葬穆后谈之为介】
　　籍秦【晋上军司马】
　　【汉】籍禋【谏议大夫】
　　籍福【田蚡使福请灌婴城南田婴大望曰老仆虽弃将军虽贵宁可以势相夺乎灌夫亦骂福福恶
　　两人有隙乃谩好谢蚡】
　　籍武【汉掖庭狱丞】
　　籍顺【郎中有文集十卷】
　　【三国】籍韦【上郡太守】
　　【南北】籍罴【侍中】
　　籍知几【太常博士】
　　【明】籍贤【洪洞人永乐中任寳应县丞】
　　籍贯【内黄人举人正统中茶陵知州】
　　籍甚【魏县人举人嘉靖中徽州府通判】
　　籍一科【太谷人嘉靖举人任知县】
　　柏【魏郡商音风俗通古柏皇氏之后又望出济阴上古】柏招【颛顼师】
　　柏同【帝喾师】
　　【周】柏冏【太仆】
　　柏翳【孝王曰翳为舜主畜多息故有上赐姓嬴】
　　【汉】柏英【太鸿胪】
　　柏直【髙祖问魏大将谁曰柏直曰是能当我韩信】
　　【唐】柏良器【字公亮魏州人父友王奂见之曰尔额文似临淮王面黑子似顔平原殆能立功乃荐之李光弼年二十四更战阵六十二李希烈围宁陵良器以救兵至择善射者沿汴渠夜入及旦伏弩发贼秉城者皆死录功封平原郡王图形凌烟阁】
　　柏贞节【大歴中镇夔州杜甫诗云柏公镇夔门滞雾兹一扫】
　　柏耆【良器子有纵横学王承宗叛耆谒裴度且言愿得天子一节掉舌下之乃以左拾遗徃既至以大谊动承宗乃请献二州以二子入质由是声震一时太和初李同捷反耆斩其首以献】
　　柏良【开元中学士杜甫题其山居云山居精典籍文雅涉风骚又云笔架沾牕两书籖映隙曛】
　　【明】柏兼善【髙邮人洪武中以人材任戸部主事子规以人材任武选郎中】
　　柏士荣【洪武十三年任太仆寺丞】
　　柏龄【髙邮人洪武进士】
　　柏梁【江西人永乐举人】
　　柏通【太平人景泰举人】
　　柏英【江都人延安衞指挥使秉性孝友父卒哀痛几絶庐墓三年感狐免为侣有司以闻】柏永【贺县人天顺举人任训导】
　　柏清【宜山人成化举人】
　　柏昂【钱塘人成化举人】
　　柏嘉纲【阙　人治中贡士】
　　【嘉靖中四川长　知县柏冲霄　县人万厯间浙江遂安县知县柏　　　人】
　　伯【晋大夫荀林父之后父　　　　　　以王字为氏又云鲁伯禽之后
　　周】伯瑕【晋人世为　官　　　　　　伯郑铸刑书知其将火日食　　　　　　弥牟号景伯尝责
　　宋不输粟　　城成周又责宋不受功】
　　伯防【鲁人孔门弟子儒行著称后世进封沐阳侯】
　　伯宗【晋大夫好直言每朝其妻必戒之后果以直言及祸成十五梁山崩晋侯以传召谋之】伯州犂【宗之子奔楚为大夫郑因为髙下之手襄二十六子嚭为吴太宰】
　　伯牙【善琴】
　　【汉】伯有初
　　伯嘉【俱见印薮】
　　伯栁【并州刺史】
　　【宋】伯湘【嘉定进士】
　　【元】伯都【延祐初甘肃行省平章政事时米价腾贵陆挽一石费二百缗乃为经画计所省至四百余万缗自是诸仓充溢岁饥则发粟赈之春缺种则贷之于是兵饟既足民食亦给】
　　伯顔【濮阳人一名师圣以隐士征为翰林待制辞归复起为江西廉访佥事以病免归从学者至千余人其学専事讲解而务真知实践后遇乱不屈与妻子俱死赠事议大夫諡文节】
　　【明】伯希益【河南延津人正德中鸿胪寺鸣赞】
　　伯玉【庐州衞千戸】
　　【万厯间江西永丰县丞伯从周阙靖人万厯中直宿州卫指挥伯効忠蒲州人】
　　【四川忠州有伯氏】
　　赫【赫胥氏之后】
　　【明　万厯甲戌进士赫瀛直濬县人任苏州府推官】
　　麦【髙要始兴有此姓今望出汝南】
　　【隋】麦铁杖【保昌人骁勇有力日行五百里走及奔马炀帝时进为柱国转汝南太守明习法令羣盗屏息辽东之役没于难諡武烈子孟才果烈有父风帝以其父死节授光禄大夫武贲郎将】
　　【宋】麦致远【广州人登科】
　　麦涉【礼部侍郎】
　　麦奋雷【东莞人知南恩州】
　　【元】麦文贵【保昌人铁杖之后仕为集贤学士修辽金宋三史】
　　麦宗【通安州穆苏人生七嵗不学而识文字及长旁通吐蕃白蛮诸家之书】
　　麦良【通安州穆苏人古乍二十三世孙宪宗南征麦良内附中统初以为察罕章管民官至元中其
　　子麦兀袭职】
　　【明】麦志德【连山人洪武初以孝悌力田举上竒其谋畧拜工部尚书】
　　麦聚【广西人永乐进士】
　　麦成【顺德人正德中任安乡典史有方力嘉靖元年流贼掠鼎江口成父子集民兵徃御之其妻固
　　止之成不听比战马踬贼丛槊刺之犹徒步手刃数人遂遇害子亦死焉】
　　麦春芳【字元实南海人嘉靖癸未进士厯佥事】
　　【万厯丙子举人麦秀岐南海人】
　　帛【姓苑云吴郡人】
　　【汉】帛敞【五威将军】
　　帛宣【后汉议郎】
　　帛和【吴郡人神仙传】
　　帛意【舒人李宪将斩宪归汉封渔浦侯】
　　【晋】帛道佺【即佛图澄永嘉四年来洛阳已百余岁矣】
　　赤【帝礐师赤松子之后】
　　【汉】赤斧【巴戎人为碧鸡祠主簿能作水倾炼丹与消食服之三十年反如童子毛髪生皆赤后数十年
　　上革山取禹余粮饵卖之苍梧湘江间累世传见之手掌中有赤斧焉】
　　【南北】赤歇【魏大将时宋大将王谟攻虎牢歇援城以拒】
　　【金】赤晔【洺州刺史】
　　【明】赤从周【山西曲沃人正统中贡士山东汶上县丞】
　　【万歴间山西太原卫千戸赤应龙凤阳人山东安邱县县丞赤汝相华阳人】
　　剧【洛阳角音齐大夫食采于剧因氏】
　　【周】剧辛【战国时燕昭王卑身厚币以招贤者于是辛自赵而徃相王任国政下齐之计与有功焉汉】剧孟【洛阳人以侠显文帝时吴楚反周亚夫乗至河南而得孟喜曰吴楚举大事而不求孟吾知
　　其无能为也】
　　【五代】剧可久【字尚贤范阳人能明法令仕周为太子庶子与侍御史张湜等删定刑统三十卷擢拜大
　　理少卿在廷尉四十年用法平允以仁恕称宋初以光禄少卿致仕】
　　【明】剧暹【藁城人永乐戊子举人】
　　剧名【迁安人宣德中贡士】
　　【万歴间山西防阴县主簿剧汝俭迁安县人】
　　格【见姓苑允格之后望出陈留】
　　【汉】格班【侍御史】
　　【晋】格增【部将】
　　格希充【潞州司马】
　　【南北】格显【青州刺史】
　　格谦【渤海帅】
　　【唐】格辅元【浚仪人举明经累官凤阁鸾防平章事武后欲以武承嗣为太子辅元不从遂下狱坐以
　　谋反斩之天下称为寃】
　　格辅之
　　【明】格化【贵州石阡人正德中陜西行都司经歴】
　　革【望出清河】
　　【周】革朔【晋上军大夫】
　　【汉】革宋【功臣煮枣侯】
　　革鉴【着秘苑秘图一卷】
　　【明】革庸【沂水人洪武中任知县】
　　革名【南和人宣德中任经厯】
