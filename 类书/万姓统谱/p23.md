<!-- { "loadSidebar": true } -->
　　共【工氏有子名勾龙佐颛顼平水土为后封上公祀为社左传商侯国文王侵阮徂共子孙以国为氏周】共赐【晋大夫】
　　共华【晋惠公时防郑之自秦反也闻里克死见共华曰可以入乎共华曰二三子皆在外而不及子使于秦可乎哉防郑入君杀之共赐谓共华曰子行乎其及也共华曰夫子之入吾谋也将待也孰知之共华曰不可知而背之不信谋而困人不智困而不死无勇任大恶三行将安入子其行矣我姑待死】
　　【汉】共尉【项羽封临江王后卢绾击破之】　共普【长乐五官史】
　　共支【代郡太守】
　　松【东莞宫音秦封松为大夫因氏】
　　【隋】松赟【名士北海人　　明没于王事】松冕【六合人长芦运司经厯】
　　庸【商时侯国子孙以国为氏】
　　【周】庸苪【秦宣太后病将死出令曰为我必以魏子为殉魏子患之庸苪为魏子説太后曰以死者为有知乎太后曰无知也曰若太后之神灵明知死者之无知矣何为空以生所爱于无知之死人哉若死者有知先王积怒之日久矣太后救过不赡何暇乃私魏丑夫乎太后曰善乃止】
　　庸职【齐懿公骖乘】
　　【汉】庸生【名谭胶东人始孔安国传古文尚书授都尉朝朝授谭尚书文学未得立中兴扶风杜林传古
　　文尚书同郡贾逵作训马融作传郑康成注解由是古文尚书遂着于世】
　　庸理　　　　　　　庸光【将】
　　庸诨【胶东人传孔安国尚书】
　　【明】庸以【临桂人治中黄州府通判】
　　【商都之地楚丘鄘地也周公并其地为郑国絶子孙因以为氏】
　　【明】鄘琼【石楼人洪武中庆逺府照磨】
　　侬
　　【宋】侬奭【青州人元　　　高宗时有丰登第　　　　贼侬智高】
　　冬
　　【南北】冬夀【燕左司马】
　　【明】冬青【泌水人宣徳中直清河县训导】
　　琮
　　【宋】琮师古【开封人登科】
　　农【雁门宫音风俗通云神农之后】
　　【明】农益【平南人永乐举人任训导】　　农志科【沅州人宣徳中为靖州学正】农猷【涞水人成化中为淳安县知县】　农高【桂平人成化举人】
　　恭【晋太子申生谥恭君其后以为氏又敬姓避梁讳亦有改姓为恭者】
　　【晋】恭播【着汉书音义十二巻汉书注四十巻】
　　【宋】恭辅【通判龚州恺悌之政洽于生民治休事肃然有近古意】
　　【明】恭昭【字自昭汝州人天顺进士厯官都御史】
　　卭【见姓苑音蛩】
　　【周】卭疏【封史见列仙传】
　　【明】卭林【兰阳人永乐间汀州府同知】
　　重【传容切见姓苑颛帝重黎之后】
　　【南北】重异【大彤渠帅将兵二十万与张步战】
　　【明】重省【石州人治举人陜西镇平县有重姓】
　　枞【七恭切】
　　【汉】枞公【高祖使御史大夫枞公周苛守荣阳因建谋杀魏王豹】
　　供
　　【明】供仲序【广东南海人洪武中为湖广攸县丞】
　　空【孔丘宫音】
　　【周彤伯后徒冬切】
　　峰【州名见姓苑】
　　防【亭名以亭为氏】
　　钟【见姓苑与钟同】
　　颙【姓纂云人姓】
　　賨【徂宗切姓子宗】
　　茸【如容切新郑】
　　□【音农出海篇直音】
　　□【音龙舜纳言之后出海篇直言】
　　佟【音同出海篇直音】

　　万姓统谱巻二
　　钦定四库全书
　　万姓统谱卷三　　　　　明　凌廸知　撰上平声
　　三江
　　江【汝南嬴姓颛顼孙伯益之后爵封于江后爲楚所灭以国为氏望出济阳周】江乙【说安陵君曰以财交者财尽而交絶以色交者华落而交渝是以嬖女不敝席宠臣不敝轩】江【此氏之适江者】
　　【汉】江公【瑕丘人授诗书春秋于申公以诗授韦贤以春秋授荣广子孙皆为博士武帝尊公羊春秋诏
　　太子受之太子私问谷梁于江公而善之】
　　江革【临淄人少失父独与母居遭乱负母逃难数遇贼輙求哀言有老母辞气愿欵有足感动人者贼不忍犯卒与母归乡人称曰孝子母终庐墓不除服后举孝亷迁谏议大夫】
　　江充【字次倩赵国邯郸人为人魁岸容貎甚壮武帝异之曰燕赵固多竒士】
　　【晋】江灌【陈留圉人为呉兴太守性方正蔑视权贵召拜侍中大司马桓温欲中伤之诬以在郡时公事
　　免】
　　江绩【字仲元有志气除秘书郎以父与谢氏不穆故谢安之世辟召无所从论者多之安薨始为防稽太守王道子骠骑主簿多所规谏歴谘议防军出为南郡相防荆州刺史殷仲堪举兵以应王恭仲堪要绩与南蛮校尉殷顗同行不从顗虑绩及祸乃于仲堪坐和解之绩曰大丈夫何惧以死相脇江仲元行年六十但未知获死所耳一座皆为之惧仲堪惮其坚正以杨佺期代之朝廷闻而征绩为御史中丞奏劾无所屈挠及卒朝野悼之】
　　江惇【陈留圉人成帝时郄鉴檄为兖州治中孝友淳粹髙节迈俗着通道崇俭论世咸称之】江綂【字应元陈留围人静黙有逺志累官散骑常侍尝着徙戎论长子霦仕终国子祭酒次子惇读
　　书有文名累征不就霦子子恒夷并贵显】
　　江逌【字道载陈留圉人避乱居江淮眈玩经史殷浩辟为防军后以功拜侍中子蔚迁至呉兴太守
　　弟灌累官尚书中防将军从子绩御史中丞】
　　【南北】江秉之【字叔济阳考城人少孤友其弟妺甚笃仕宋歴鸟程建康山隂令皆有政绩累迁新安
　　临海太守所至以简约见称在郡尝作一书案去官留以付库】
　　江康之【考城人淹之父文雅有才思仕晋为南沙令】
　　江淹【字文通考城人少孤采薪以养母仕齐累官御史中丞弹劾不避贵近风采肃然后封醴陵侯
　　所着有诗赋少以文章显】
　　江泌【字士清考城人少贫以斫屧为业母蚤亡泌以生缺供养为歉遇鲑不忍食食莱不食其心惟食老叶而已母墓忽为野火所烧泌哭三日泪尽继以血后仕齐为中郎防军世谓之孝泌】
　　江悦之【考城人綂七世孙好读兵书有将畧仕宋歴诸王将军入南齐进冠军将军子文遥仕至
　　咸阳太守】
　　江文遥【悦之子也少有大度轻财好士士多归之魏宣武帝令袭父风拜咸阳太守勤于应接于
　　是人所疾苦大盗奸猾无不知悉郡中震肃奸盗止息】
　　江革【字休映考城人六嵗能文事母以孝称虽严寒嗜学不倦仕南齐累官度支尚书以直道忤时
　　谢病归以诗酒自娯】
　　江梦孙【字修之九江人诸生子弟不逺数郡而学者百人春诵夏以时讲闻鼓箧函丈庠序尝
　　盈后辞官还家集门生弟子说释经义如故时号为搢绅先生】
　　江徳藻【革之子性至孝与异产昆弟居恩惠甚笃善属文仕梁为尚书比部郎】
　　江夷【字　逺考城人少自藻励为后进之美仕宋歴吏部尚书后迁为右仆射】
　　江湛【字徽深考城人夷子湛以孝闻为太子中书舍人义康之盛人竞求眤惟湛自疎出为武陵内史孙斆为秘书监斆子蒨雅有风格终光禄大夫蒨子紑有孝行紑子总笃学有文仕陈累官左户部尚书】
　　江紑【字舍洁考城人性至孝年十三父患眼紑侍疾夜梦一僧云眼患者饮慧眼水必差及觉因访之草堂寿智者法师曰无量寿云慧眼见真能度彼岸紑乃舍里舍为寺及就创造因泄故井其水清冽取以洗眼煮药遂瘥时人谓之孝感】
　　江智深【夷之弟子爱好文雅辞采清赡迁尚书吏部郎】
　　江斆【字叔文好文词有风格永明七年领骁骑将军歴呉郡太守諡敬子】
　　江拱【梁人与萧文琰邱令偕等并以文称竟陵王夜集赋诗约四韵刻炬而成又共击鉢立限响絶
　　而成】
　　江子一【字元亮悦之族子仕梁为侍郎启求观书秘阁武帝许之有敕直华林省侯景反与二弟
　　尚书右丞子四子五同此难】
　　【五代】江文蔚【字君章建阳人南唐时为御史中丞坐贬江州奉其母以行怡然不以贬谪为意尝作诗
　　有曰屈原若遇髙堂在终不懐沙吊汨罗】
　　江爲【建阳人尝游庐山白鹿洞师事陈贶学诗居二十年遂以诗著名为南唐主所喜其诗有风人
　　之体为一时所称】
　　江矩【仕周为庐江守以亷称召还以船轻皆载土】
　　江梦孙【南唐天长县令民有争马讼久不决梦孙令纵马于郊马奔入主家其讼遂决】
　　【宋】江袠【宣和间为令有水利记以纪其绩县志旧云故老相传袠掘地决狱政称神明是时有贾人瘗
　　券以诬寺僧袠勘得其情人称之】
　　江少虞【字虞仲常山人政和进士调天台学官防至守倅遁去少虞独率弱卒坚守人有死志首射杀渠魁贼遂溃去歴建饶吉三州守治状皆第一所着宋朝类要诏藏史馆有杂著经说奏议百余卷】
　　江景房【字汉臣常山人初仕呉越为官属唐末诸国私为重敛东越尤甚民皆困苦及宋平诸国赋法皆仍其旧景房叹曰民苦苛敛乆矣使有司仍其籍民困无己时也吾寜以身任之遂沉图籍于河诣银台自劾所以失亡状太宗怒谪沁水尉屏归田里】
　　江常【字少明晋江人崇寜进士仕给事中帅福州建州贼乘流趋迫州城常登陴呼其首谕以祸福贼罗城下遁去靖康以后州卒骄横讙趋牙门常踪迹得其尤黠者付保五因事去之士始识纪律寻奉阙　　　薄荣利居父丧庐墓卒有外制十卷文集二十卷】
　　江防【字叔圭崇安人初游上庠与阙　之以学易并著名后隠居里中近臣荐其贤明不赴政和中太史奏少微星见举遗逸命下邑宰陈难谒其庐聘以殊礼复以诗勉其行三聘不起赐号少防先生所着通鉴节要行于世】
　　江跻【字元寿常山人举进士为殿中侍御史在朝论事以正心诚意为本绍兴初率全台攻丞相朱胜非更五六疏忤防一时俱罢后髙宗思之赐手诏以司农卿召未及用卒赠银青光禄大夫】
　　江彦清【守珍州徳祐初元兵至泸守梅应春以城降彦清巷战死之】
　　江安止【知丽水县为政明敏囹圄屡空案牍无积又练乡兵以御盗邑頼以宁去之日吏民泣送
　　于道】
　　江休复【陈留人仕为蓝山尉累迁刑部郎中修起居注为人外简旷而内行甚饬其文章醇雅尤善于诗书善书与人交久而弥笃着唐宜鉴春秋世论及其文集若干卷】
　　江介【知进贤县防诏蠲半租介白部使者程天昌自全户三升以上悉蠲之贫民被其实惠】江溥【乾道间知临江军值嵗歉讲民荒政乞粜劝分及为糜粥以食饥者民頼以活豪民钟氏武断
　　乡曲漙发其奸寘于法人称快马】
　　江侧【字虔中建阳人性纯一熈宁中学究出身尝聚士友肄业邑之石壁山游定夫施景明叶祖洽
　　皆从之游后为将作监簿与族子汝舟号二先生】
　　江琦【子全叔建阳人宣和中第进士着春秋经解三十卷辩疑一篇语孟说各五卷】
　　江黙【字徳功崇安人乾道中第进士歴安溪光泽尉皆有政声后知建宁县卒于官邑民像而祠之无不瞻仰黙从朱文公游文公称其无他嗜好一意订书尝考本朝典章为书名曰纲集凢三十六卷上之又有易训解四书训诂六巻】
　　江任【建阳人景徳中登第有诗名以秘阁校理知秦州卒杨亿称之同县江立熈寜初登第以文学
　　显尤工于题咏人爱其诗】
