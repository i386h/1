<!-- { "loadSidebar": true } -->
　　沈应龙【字翔卿乌程人嘉靖乙未进士筮仕刑曹以明慎闻理寃狱殆数百计楚人以神明颂之歴副都御史抚治山东值嵗大防忧遑赈济疏凡八上极尽民隐全活者八十余万转南京刑侍遂上疏乞归公天性孝友居官尽职身被四敇一行取裁咄嗟而办川广两事举塲号称得人】
　　沈链【字纯甫浙江山隂人嘉靖戊戌进士授溧阳县知县调清丰陞锦衣卫经歴以直谏谪佃保安
　　州为权相防死隆庆元年赠光禄少卿】
　　沈希仪【字虞佐广西贵县人嗣奉议卫指挥嘉靖中累功陞都督佥事充两广縂兵陞右都督卒希仪貌短而精悍目炯炯烛人善谋多智议论皆磊落激发威名震烈蛮夷慑服所谓伟男子惜未尽其用也】
　　沈束【字宗约防稽人嘉靖甲辰进士任推官歴给事中上疏劾严相之奸直总兵周尚文之功忤防下诏狱十五年严相削籍释为民隆庆改元起复职擢通政咸辞不出初束无子妻为取一妾赴京值束被逮不及见妻妾苦守十五年躬绩絍以赡给虽屡遭危急一不少懈陈情请代濒死不悔人咸谓一门忠孝云】
　　沈勲【字忠甫煓族孙嘉靖丁酉举浙江乡试勲富于文学屡上春官不第铨曹简授中书舍人台阁
　　咸器重之竟卒于官不究其施】
　　审
　　【汉】审食其【沛人从高祖征伐有功封辟阳侯】
　　审忠【郎中上书请诛王甫曹节】
　　【三国】审配【袁绍牧冀州以配为别驾委以心腹之任并总幕府事其综画详宻应答敏捷忠烈之风人不
　　敢犯】
　　审晃【魏郡人灵帝时拜济隂太守为政简静撙节爱民吏民歌曰丰啬得当曹侯审晃役使得宜百
　　姓不疲】
　　审徳【吴将屯宛曹休破之】
　　【南北】审固【魏人本出兵伍杨俊奬防乃作佳士官至郡守】
　　【唐】审邽【字次都为泉州刺史喜儒术通春秋善吏治中原乱公卿多依之】
　　【明】审錞【荣阳人举人成化间郧县知县】
　　品
　　【本朝】品嵒【成化间镇海卫千户】
　　寝
　　【周】寝尹【庶官】
　　锦
　　【汉】锦被【郎中令】
　　枕【见姓苑下邳人】
　　二十八感
　　昝【徴音子敢切太原又望出彭城】
　　【晋】昝坚【桓温将劝李势降】
　　【唐】昝慎盈【怀州人】
　　昝慎交【天寳中泉州刺史】
　　【宋】昝居润【字广川髙唐人初仕晋周累官知开封府宋初加检校太尉性明敏有节槩笃于行义卒
　　赠太师常荐沈伦纯谨可用后至宰相世称其知人】
　　昝昌【元祐登科】
　　昝万夀【名将】
　　【明】昝仲玉【通州人洪武中以人材任知县】
　　昝吉【新城人宣徳初任临江府同知】
　　昝诚【山东人成化进士任郎中】
　　昝如心【字子推三原人资性颖悟刚介读书能悟人所不到处厌科举之学慨然有求道之志尝衣冠危坐整心饬身言动应酬悉由道义人咸敬服庶几立矣年二十九而卒所着有敬斋集】
　　昝如思【字子学三原人嘉靖乙未进士任御史】
　　昝学易【怀宁人万厯癸酉举人】
　　啖【亦作噉望出河东】
　　【周】啖鈇【秦将军】
　　【晋】啖青
　　【唐】啖助【赵州人后徙闗中淹该经术天寳末调丹阳簿秩满屏居为春秋考三家短长漏阙号集传复摄其纲条为例统助卒其门人陆淳赵匡与其子异裒録助所为损益而纂防之名春秋纂例】
　　啖彦珍【水部郎中】
　　啖廷珪【中常侍】
　　【宋】啖麟【合昌进士避讳改为澹】
　　噉
　　【晋】噉【符秦将军】
　　澉
　　【本朝】澉仁亮【吴堡人宣徳举人】
　　览【出彭城】
　　湳【乃感切见姓苑】
　　坎【宋国附庸有坎氏】
　　沓【音昝见直音】
　　偃【音掩见直音】
　　二十九琰
　　冉【宫音武陵高辛氏之后一云叔山冉之后】
　　【周】冉雍【字仲弓鲁人孔门弟子寛洪简重居徳行科孔子称其仁而不佞可使南面后世追封薛公】冉耕【字伯牛鲁人孔门弟子以徳行称有疾将死孔子甚痛惜之曰斯人也而有斯疾也后世追封
　　郓公】
　　冉求【字子有鲁人孔门弟子居政事科孔子尝曰求也艺于从政乎何有仕为季氏宰后世追封齐
　　公】
　　冉孺【鲁人孔门弟子勤学好问后世追封临沂侯】
　　冉季【鲁人孔门弟子勤于讲道后世追封诸城矦】
　　【晋】冉闵【石祗将遣使来降后刘显僣帝号于襄江闵击破杀之】
　　【唐】冉安昌【为招慰使以务川当牂牁要路请置郡以抚之后思夷等州境土之辟夷民之附皆自斯
　　举始】
　　冉祖雍【御史】
　　【宋】冉从周【郡人举进士时呼为破荒冉家歴官为珍州守有善状】
　　冉璡【播州人与弟璞俱有文武才前后辟召皆不赴余玠安抚四川筑招贤舘以礼士冉氏兄弟闻之遂谒玠玠与分庭抗礼待之甚至久之无所言因使人窥其所为兄弟惟对据以垩画地为山川城池状又旬日始见玠曰某辱公礼遇思少禆益今若徙合州于缺鱼山任得其人以守之贤于十万师逺矣玠大以为然即闻于朝诏以璡为承事郎权发遣合州璞为承务郎权通判州事徙城之事一以任之遂筑云居大获等十余城屯兵聚粮为必守计后果頼之】
　　冉防【登进士第】
　　冉虗中【乾道间任内江令取前令善政次第举行之政通人和颂声懋奕】
　　【明】冉应显【酉阳人初守黔江洪武二十三年从征散毛洞招降佥事等官十六名攻克土地闗多所
　　俘获事平授本所副千户】
　　冉通【万县人洪武中进士任兵科都给事中面折廷诤忠义激烈直声动天下虽在窜逐读书不辍】冉寅东【内江人举人正徳中安定教谕学优教严清苦自持】
　　冉崇礼【字加甫中牟人嘉靖壬辰进士监察御史子梦松辛未进士】
　　冉维藩【涪州人隆庆庚午举人】
　　匽
　　【汉】匽繇【生女为桓帝母追赠博陵皇后】
　　染【即冉氏望出魏郡】
　　【晋】染闵【魏郡内黄人】
　　【五代】染千
　　检【见姓苑】
　　【汉】检其【句章尉】
　　淹
　　【隋】淹彪【字文宗雒阳人莒州刺史】
　　奄【即商奄之后望出内黄】
　　【周】奄息【秦大夫】
　　闪
　　【明】闪霭【永昌人永乐中任永州府通判】
　　闪名【颍州人永乐乙酉夏邑县教谕】
　　闪贤【颍州人正统中平阳府教授】
　　【河南杞县有闪氏】
　　敛【见姓苑羌酋姓】
　　【晋】敛宪【姚秦将军】
　　敛成【姚秦将军并南安人】
　　陜
　　【汉】陜防
　　陜亲信【见印薮】
　　【明】陜通【五台人正统五年任监利县主簿】
　　陜茂【湖广人景泰甲申进士歴知府】
　　甪【音染见直音】
　　俭【见直音】
　　点【见姓苑】
　　【音闪见直音】

　　万姓綂谱卷八十九
<子部,类书类,万姓统谱>
　　钦定四库全书
　　万姓綂谱卷九十　　　　明　凌迪知　撰上声
　　三十
　　范【高平宫音尧刘累之后在周为唐杜氏宣王灭杜隰叔奔晋为士师为士氏曾孙士防为晋卿食采于范以邑为氏范武子文子宣子献子世为晋上卿】
　　【周】范宣子【晋卿】
　　范文子【文子反自鄢陵使其祝宗祈死曰君骄侈而克敌难将作矣使我速死无及于难范氏之
　　福也】
　　范武子【子木问于赵孟曰武子之徳何如对曰夫子之家事治言于晋国无隐情】
　　范鞅【韩起之下魏舒范鞅皆诸侯选也】
　　范増【居巢人年七十居家好竒计秦末辅项羽霸诸侯后羽信反间不能用其计増怒曰天下事大定矣君王自为之愿乞骸骨归未至彭城而死先儒谓増在羽不亡増亦人杰矣哉】
　　范睢【字叔魏人事须贾使齐防王赐金及牛酒须贾知之以告相魏齐齐笞击睢折胁折齿睢佯死得出入秦説昭王后拜相须贾使秦睢闻之敝衣微行之邸见贾贾惊曰范叔固无恙乎留与坐饮食乃取一绨袍赐之睢归取大车驷马为贾御入秦相府贾待门下良乆问门下曰范叔不出何也门下曰乃吾相君也贾大惊肉袒膝行谢罪曰不意君能自致青云之上睢曰汝所以得无死者以绨袍恋恋有故人之意故释之】
　　范蠡【吴人与文种同为越大夫事勾践拊循士民训治兵革灭吴霸越功名显于天下遂变匿姓名
　　扁舟五湖号鸱夷子皮之齐为陶朱公后竟不知所之】
　　范痤【赵使人为魏王曰杀范痤吾分七十里之地魏使吏捕之痤曰与其以死痤市不如以生痤市
　　有如痤死而地不与则王奈何不如先得地而后杀痤痤魏之免相也】
　　范目【阆中人从汉高祖起汉中定三秦】
　　范丹【字史云一名冉陈留外黄人好违时絶俗为激诡之行桓帝时为莱芜长不到官议者以为侍御史遂遁去徒行敝服卖卜于梁沛之间居徒四壁处之裕然有时絶粒闾里歌曰甑中生尘范史云釜中生鱼范莱芜三府累辟不就卒谥贞节先生】
　　范迁【字子庐沛国相人有清行仕为渔阳太守以智畧安边匈奴不敢入界及在公辅有宅数亩田不过一顷复推与兄子其妻谓曰君有四子而无立锥之地可余奉禄以为后世业迁曰吾备位大臣而蓄财求利何以示后世】
　　范滂【字孟博细阳人少厉清节举孝亷光禄四行时冀州饥荒盗起滂为清诏使登车揽辔慨然有澄清天下之志及至州境守令望风解印绶去后以钩党坐系既释复见收母曰汝今得与李杜齐名死亦何恨滂跪受教再拜而辞闻者流涕】
　　范升【代郡人九歳通论语孝经长习梁丘易敎授生徒光武徴拜议郎迁博士有大谋议辄见访问
　　后还乡里复起为聊城令】
　　范康【字仲真渤海重合人也少受业太学与郭林宗亲善举孝廉再迁颍隂令有能迹迁太山太守郡内豪姓多不法康至奋威怒施严令莫有干犯者先所请夺人田宅皆遽还之是时山隂张俭杀常侍侯览母禁其宗党賔客或有迸匿太山界者康既常疾阉宦因此皆穷捕收掩无得遗脱览大怨之诬康与兖州刺史第五种及都尉壶嘉诈上贼降徴康诣廷尉减死罪一等徙日南颍隂人及太山羊陟等诣阙为讼乃原还本郡卒于家】
　　范式【字巨卿金乡人游太学与张劭为友并告归式约曰后二年当过拜尊亲乃共刻期日至期劭白母杀鸡炊黍待之至日果到陈子平亦同在学病临终谓妻曰范巨卿可托既死式为营丧防至临湘累官荆州刺史】
　　【三国】范平【字子安钱塘人研穷典坟淹贯百氏举茂才累迁临淮太守有异政孙皓时谢病家居太康中屡召不起卒谥文真三子奭咸泉并以文学知名泉子蔚封闗内侯好学有书七千余卷远近来读者蔚饮食之】
　　范慎【字孝敬广陵人性纯直著论二十篇名曰矫非后为侍中出补武昌左都督治军整顿孙皓移
　　都甚惮之诏曰慎勲德俱茂朕所敬慿宜登上公以副众望鳯凰三年卒】
　　【晋】范粲【丹孙字成明内黄人为武威太守到郡选良吏立学校劝农桑是时戎夷颇侵疆埸粲明设防
　　备敌不敢犯西域流通无熢燧之警焉】
