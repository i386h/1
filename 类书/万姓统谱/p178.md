<!-- { "loadSidebar": true } -->
　　程节【字信叔浮梁人嘉祐间进士累官迁广西运使帅桂府甚得人心虽交趾亦曰天子使老成抚我邉鄙我小国岂敢自干天讨贡赋不絶节官至宝文阁待制所着有竹溪集】
　　程筠【字徳林节弟嘉祐进士授县令时新法方行筠条其不便神宗改容进知陈留陈留近帝畿筠均田赋平徭役不避权贵戚里防之太后曰筠廉吏吾可挠其政耶擢户部郎中知真州苏轼美之以诗有君为赤县有古风政声直入明光宫之句子初登第官郎中】
　　程迪【字吉开封人父博古部鄜延兵战死迪以荫得官至营州团练使金人破永兴迪率其徒力战身被鎗几徧絶而复苏犹厉声叱战不防遂死之诏赠明州观察使諡防愍】
　　程俱【字至道开化人宣和中进士累官中书舍人兼侍讲后以徽猷阁待制提举汪州太平观俱在掖垣命下有不安于心者必反覆言之不少畏避其为文典雅闳奥所着有北山集】
　　程振【字伯起乐平人少有轶材靖康中拜刑部侍郎金人寇汴京索金帛无厌振与执礼等四人诣
　　金营言比屋尽空无以塞命敌酋怒遂遇害赠端明殿学士諡刚愍】
　　程瑀【字伯寓浮梁人政和间进士累官校书郎金人入侵求可使者瑀请往至燕山不屈而还钦宗慰抚僃至除右正言髙宗时迁给事中条上十四事皆切时务官至兵部尚书所着有周礼义尚书説两汉索隠】
　　程克俊【字元吁浮梁人宣和间登进士累迁给事中时鄱之学宫经兵火或请于朝以为墓有防
　　可其奏克俊封还制书学得不徙官至权叅知政事卒諡章靖】
　　程端中【池州人尝知六安军金乌珠入寇端中殚力守御死于国难时池州綂制程全哀之为求
　　其骸骨归葬焉】
　　程大昌【字泰之休寕人十嵗能属文绍兴中进士歴知数州以龙圗阁直学士致仕大昌笃学于古今事靡不考究所着有禹贡论易原雍録易老通言攷古编演繁露北邉僃对又为山川地理图就经筵进呈】
　　程渭老【字少吕黟人显学迈之孙以祖恩补登仕郎被淮南宪檄鞫龙舒管承议之狱管遣人重赂私祷于道渭老正色叱去躬亲阅实竟论如法转池州建徳令嵗荒乃自履亩具得其实申明蠲放极力摩抚台郡交荐遂有堂察之命绍兴二年差知复州转朝散大夫除靖州卒渭老尝仿司马温公祭仪跪拜献兴之节未始狥俗贫乏不能婚姻者随宜赒给生长富贵中能律身接物不异寒素书翰清劲自成一家】
　　程令説【字彦举休寕人经学精通为乡里宗法登绍兴十七年进士授饶州鄱阳簿再调知静江府理定县卒有茅堂诗集藏于家子穆克承家训入上庠尝著书约义书博文丞相郑清之仓使王伯大序其书】
　　程佑之【河南人绍兴间避地寓居于桂林后帅五羊今其子孙坟墓俱在桂林】
　　程之邵【眉山人曽祖仁覇即苏洵妻之父仕为録事叅军能辨疑狱之邵以荫为新繁主簿歴知泗州凤翔府郑州徽宗时累官显谟阁待制摄泾原帅事屯兵行邉敌人闻风遁去兄之元知楚州有政绩子唐官至宝文阁学士】
　　程堂【知双流县聴防明敏县无留狱有蝗食苖堂曰吏奉天子命以养民虫当食吏五臓无食民食
　　乃引泉而吞之蝗遂逾境】
　　程千秋【知公安县时羣盗欲犯公安千秋帅县民御之岳防鼎澧皆赖以安民间多绘像祀之就
　　命通判荆南府】
　　程昌寓【知鼎州兼鼎澧镇抚使时湖贼杨么来攻而昌寓以蔡兵御之后人为立庙名曰忠祐】程秦【休寕人宋方腊乱率乡民守白际马金岭等处郡守命叅本县军谋栅守佘山遂居泰塘】程俊【防州人绍兴初居栗亭之泥阳镇始俊幼稚父母防灵夏常号泣自毁逮长捐家财数十万以
　　赎焉未至日北向号泣以请饮食为废夏人感动遂还其母】
　　程全【休寕人宣和末方腊盗起邑令翁由将弃印走全起兵遮留之贼平累授承节郎靖康初从康王入援宗泽破金人于卫州全与有力苖刘之乱从刘光世勤王贼平授开州团练使后以事忤建康留守杜充金人入寇充督令出战众寡不敌死之后赠协忠大夫録其子孙】
　　程鸣凤【字朝阳祁门人歴官知徳庆府将之官适部内山猺猖獗或止之鸣凤正色曰当天下有事之秋正臣子奋志之日仗马木鹰吾不为也至即平之反代主管建昌军仙都观以归未防起知南雄陛辞进无逸説上嘉奨再三三年解组而归】
　　程沂【字咏之洛人伊川从子绍兴间知昆山为政中和有古循吏令】
　　程璠【知丰城识用髙爽凢山川道途人物名氏目所一见耳所暂闻阅年虽多不复忘废为邑三年
　　识其民且半】
　　程九万【青阳人知武康县下车首访儒术顽民奸宄绳之以法境内肃清秩满去任邑人攀饯闾
　　巷为空】
　　程鼎【婺源人与罗愿辈同学于朱松得修身为学之要益自树立博覧经籍为文不效举子尺度不
　　仕而卒】
　　程时翼【字勤道崇仁人家贫授徒或累月食无盐不妄交接邑令念其贫请作平政桥记欲因此餽之时翼曰毋汚我絶不与通晩为始兴尉单骑入贼垒论化盗贼为良民下不敢欺绍兴七年归沭浴更衣趺坐而逝年六十八里人邓辀为立卓行传】
　　程迥【字可久初家寕陵之沙随靖康之乱东徙于余姚孤贫飘泊年二十余始读书授经学于昆山王葆嘉禾闲人茂徳严陵喻樗学者称为沙随先生注书百余卷举隆兴初进士初尉泰兴迁徳兴丞终进贤令政令明简治民有恩义能化奸为良洗雪寃滞所至皆着异政朱熹称其博闻至行追配古人释经订史开悟后学当世之务又所通该著书满家足以传世子绚以迥致仕恩调巴陵尉摄邑能理寃狱孙仲熊亦有名】
　　程端蒙【字正思朱子门人学问閇源独得其宗及卒朱子賛云呜呼正思退然若不胜衣而自胜有以举乌获之任言若不出诸口而卫道足以摧髠衍之锋俛焉日有孜孜者吾未见其止乃一朝而至此则天曷不假之以夀以成其始终鸣呼此犹不足以槩其敦实之貌来者亦姑以是想见其遗风】
　　程先【字傅之休寕人团练全之子痛父死节于金誓守先墓不仕力学好古隠居邑之东山有志圣贤之学以书问道于朱子朱子嘉之复以书载在朱子大全老病不能卒业遣子永奇从闽往受学焉】
　　程洵【字允夫婺源人以诗文求教朱晦庵答书曰如欲为文章士而已自应不在他人后如果有志古人之学则所示犹未得其门尝以道问学名斋晦庵易其扁曰尊徳性因为作铭其他往复问答数千言载于大全集者仅十三书耳初任衡阳主簿士友云集登其门者如出晦庵之门】
　　程卓【字从元休寕人淳熙中试礼部第一迁刑部郎中尝使金议论不屈金人惮之后知泉州民为
　　立祠寻召同知枢宻院事】
　　程珌【字懐古休寕人绍熈中进士授昌化主簿累官权吏部尚书拜翰林院学士立朝刚正风裁凛然进封新安郡侯以端明殿学士致仕珌居家常平粜以济人凢有利于众者必尽心焉所着有洺水集】
　　程【阙】庭【休寕人嘉定戊戌进士调胜阳军罗山县监军学教授皆捍勇有功移江陵佥　　　罗
　　山县敌窥蕲黄方奉辟节制三闗无军防应没于军赠朝奉郎】
　　程公许【字季与叙州宣化人与其兄公説公硕俱登嘉定巾进士公许屡应诏言事抗直有声累官刑部尚书后以寳章阁学士知隆兴府所着有尘缶文集内外制奏议行世】
　　程应辰【休寕人性耿介学识为京邑所重以荫授忠州文学歴临安府司户并佥安抚两浙运司
　　主管文字干办公事淳祐中转迪功郎】
　　程崇【歙县人登淳祐第歴大理寺丞出守台州抑絶权豪甚有声政府治后山有猿精尝出为妖怪
　　崇至潜伏不见后官至将作监】
　　程徳【字禹锡荣泽人善医术太宗尹京邑召置左右颇信用及即位拜翰林使时陈洪进来朝令徳迎劳之船渡淮暴风起众恐皆请勿进徳曰吾将君命岂避险乎以酒祝而行风浪遽止累迁代州防御使】
　　程元岳【字申甫歙县人宝祐登第除宗学博士歴迁殿中侍御史工部侍郎以清介自持尝弹击
　　奸相宦寺无所畏屈】
　　程元凤【字瑞甫歙县人绍定中礼部第一歴监察御史右正言兼侍讲后拜右丞相兼枢宻使御
　　书清忠儒硕昭光六字褒之进封吉国公卒赠少师所着有讷斋集】
　　程士龙【字应辰慈谿人登进士主句容簿时嵗饥督济有方老弱赖以全活校文于歙真徳秀重其才荐知仙居李宗勉复荐之迁知临江军多善政民为立祠后除国子丞轮对慷慨理宗嘉奨焉迁右曺郎改知抚州谨刑惠民城中有夜半杀人者逮系至六七囚狱成士龙疑之俾临川宰密察之得其辟捕之一讯而服民作平寃歌颂为神明云】
　　程覃【字防元提举两浙常平茶嘉定六年莅任以东钱湖沱山　　　　博毎患湮圮始置田租以所収嵗给　　　拨钱及田造器服以劝学蠲海错果窳之征以民凢公府廨舍城郭戎器仓塲桥道以至乡饮器具悉毕僃人服其整】
　　程骧【休寕人开庆元年进士歴官保议郎中书舍人致仕宋亡元人求访旧臣骧屏迹不出】程楚翁【婺源人徳祐末元兵入临安江东列郡皆下楚翁结死士谋复郡城事泄被执搒掠几死贿守者得脱马迁峦义不仕元往投之又往从谢枋得于闽及枋得被执去楚翁无所依死于逆旅】
　　程洙【休寕人淳祐十年进士授贵池县主簿调上元县徳祐己亥建康防百官投牒降附洙仰天叹
　　曰吾受宋官二十余年忍移所守为降贼以偷生乎自缢而死】
　　【金】程震【东胜人与其兄鼎俱擢第兴定初震为陈留令治为河南第一召拜监察御史刚直有材干忘
　　身狥国及为御史台纲大振】
　　程辉【蔚州灵仙人皇统初进士累官磁州刺史户部尚书大定末拜叅知政事多所建明卒諡忠简
　　辉性倜傥敢言喜襍学尤好论医云】
　　【元】程一飞【字翀甫歙人生宋季博习诸经尤精于诗文章操笔立成不喜穿凿附防郎庠毎试必为众俊先景定辛酉乡试以书经魁亚选公论皆称有司不明而一飞未始以科塲得失介懐泊如也郡守林洽延置郡斋即问政体随事据理以对终不及官府之是非早孤事祖妣孝晩得末病竭力扶侍澣濯必身亲之専以经学训诲乡闾子弟负笈来自逺方所居至不能容一经指画皆为名士其郡方囘称其文清劲如其人云】
　　程【阙　字仲叔休寕人幼頴悟再领乡荐不第即弃与族父若庸讲明正学着中庸讲义三卷益畅朱子之防元贞丙申荐授紫阳书院山长学者翕然尊之秩满陞嘉兴路海盐州教授卒以子愿学赠徽州路同知婺源州事】
　　程愿学【休寕人弱冠游京师以荐入书局修职方氏书后除循州长乐令民有死非命者其妻诉不愿理呵曰此即杀人贼也一讯而服罗江五峡诸贼时出掠杀不敢入长乐境秩满归道卒】
　　程择【婺源人博通经史尤好孙吴兵法尝为武昌路学正借充统兵掾史领兵征讨平猺蛮有功陞
　　本路教授至正壬辰红巾兵起以府檄起义兵固守城陷死之】
　　程思防【东胜人父恒解州盐使思防至元中为监察御史以劾权臣阿合马系狱后为云南行台御史中丞累任风宪刚正嫉恶好荐达人物或以为好名思防曰若避好名之讥人不复敀为善矣卒諡敬肃】
　　程埜【偃师人博通经史仕为太中大夫河南路总管转集贤院直学士】
