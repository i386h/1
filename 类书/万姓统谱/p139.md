<!-- { "loadSidebar": true } -->
　　王弼【字辅嗣山阳人少好老氏通辨能言时裴徽为吏部郎何晏为吏部尚书皆奇之乃以弼补台郎谒曹爽爽屏左右与论道移时弼与钟防善防服其高致尝曰圣人茂于人者神明也同于人者五情也神明茂故能体冲和以通无五情同故不能无哀乐以应物注周易及老子正始十年以公事免】
　　【晋】王雅【字茂达肃曽孙祖隆后将军父景大鸿胪雅举秀才累迁尚书左右丞歴廷尉侍中左卫将军敬慎奉公朝廷大议多叅谋议迁左仆射卒赠光禄大夫子准之协之少卿皆至显官并有士操】
　　王祥【字休征临沂人性至孝事继母极防谨母欲生鱼天寒氷冻祥将剖氷求之氷解得双鲤尝为
　　徐州别驾率兵讨寇州郡清净政化大行晋初拜太保进公爵】
　　王览【字通祥异母弟朱遇祥凶虐览年数岁见祥遇楚挞辄涕泣抱持其母少止览孝友防恪名
　　亚于祥后仕至大中大夫】
　　王隐【陈郡人父铨少好学有著述之志毎私録晋事及功臣行状未就而卒隐博学多闻不交势援
　　元帝时为著作郎令撰国史】
　　王浑【字去冲晋阳人累官至司徒弟湛幼有识度简言语父丧居墓次服阕阖门守静不交当世仕
　　至汝南内史子济】
　　王湛【字处冲少言语宗族以为痴浑子济诣之见牀头周易湛因剖析微济叹服晋武帝毎见济
　　曰卿见痴叔死未对曰臣叔不痴为汝南内史时称王汝南】
　　王济【字武子风流豪爽气盖一时性好马时洛阳地贵买地为马埓编钱满之时谓之金沟】王棱【临沂人国子祭酒琛之子少歴清显累官丞相从事中郎从兄导以棱有政事宜守大郡乃出为豫章太守加广武将军棱知从兄敦骄傲自负有罔上心日夕谏诤以为宜自抑损每言苦切敦不能容潜使人害之】
　　王戎【字濬仲览侄父浑凉州刺史戎幼頴悟与阮籍为竹林之游后袭父爵以平吴功进安丰县侯
　　累迁尚书令】
　　王衍【字夷甫戎从弟戎尝曰衍神姿高彻如瑶林琼树自然风尘物表为元城令终日清谈而县务
　　亦理累迁至司徒后为石勒所害弟澄少歴显位仕终军谘祭酒】
　　王导【字茂览孙元帝为琅琊王与导素相亲善及镇下邳以为安东司马军谋宻策知无不为后东迁累官至太傅封始兴公兄敦反以大义灭之出入将相戮力王室晋之中兴导功为多】
　　王舒【字处明导从弟官至扬州刺史以军功封彭泽矦从弟廙仕至辅国将军散骑常侍】王廙【字世将导从弟元帝时守庐江郡廙能属文工诗画善音乐射御博奕诸杂伎艺罔不通晓后
　　以功累増封邑除冠军将军青州刺史】
　　王彬【字世儒导从弟少称雅正与兄廙俱渡江累官典军将军豫讨华轶功封都亭侯歴侍中从兄敦举兵入石头愍帝使彬劳之彬数敦罪恶辞极慷慨敦大怒时导在坐劝彬起谢彬曰有脚疾见天子尚欲不拜此复何谢敦曰脚痛孰若颈痛彬意气自若后敦议举兵向京师彬谏甚苦敦平征拜光禄勲歴右仆射卒諡肃】
　　王懿【字仲德太原人晋安帝北伐进懿征虏将军加兾州刺史督前锋诸军事宋武欲迁都洛阳众议咸以为宜懿曰非常之事人所骇今暴师经载士有归心故当以建邺为王基迁都宜候文轨大同帝深纳之】
　　王恱【字长豫导长子弱冠有高名事亲色养导甚爱之导尝共恱奕棋导笑曰相与有葛那得为
　　尔耶少侍讲东宫歴中书侍郎先导卒諡曰贞】
　　王恬【字敬豫少好武不拘礼法晚节更好士多技艺善奕棋为中兴第一迁中书郎弟洽最知名】王洽【字敬和导第三子导诸子中最知名弱冠为散骑中书郎歴吴郡内史征拜领军寻加中书令
　　因让表疏十上穆帝诏催洽令拜苦让遂不受】
　　王劭【字敬伦导第五子美姿容有风操虽家人近习未尝见其有堕替之容初为东阳太守歴尚书
　　仆射领中军出为建威将军吴国内史卒諡曰简】
　　王荟【字敬文导季子除吏部郎歴吴国内史时岁饥人多饿死荟以私米作粥济活甚众徙尚书顷之桓冲表荐为江州刺史固辞不拜转督浙江东五郡加散骑常侍卒赠卫将军】
　　王彪之【字叔武彬次子穆帝时官至尚书左丞时桓温下武昌人情震惧彪之令简文帝与手书示以款诚温果奉防不进以彪之为镇军将军防稽内史居郡八年豪右敛迹后桓温将废海西公彪之令取霍光传礼度制仪定于须臾神采毅然温乂废武陵王遵彪之曰武陵未有显罪不可以猜嫌之间便相废徙及简文帝崩太后欲令温居摄彪之曰此异常大事也未敢奉命事遂不行时谢安桓冲欲皇太后临朝彪之谓非翼戴讃扬立德之义安竟不从寻迁尚书令卒赠光禄諡曰简子越之抚军叅军临之东阳太守】
　　王允之【字深猷舒子先从伯敦尝夜饮允之辞醉先卧敦与钱凤谋逆允之悉闻其言虑敦或疑已便于卧处大吐时父舒始拜廷尉允之求还定省至都以敦议白舒即与导俱啓明帝后以讨贼功封番禺县侯卒諡曰忠】
　　王羲之【字逸少导从子以骨鲠称善书为古今之冠论者称其笔势飘若游云矫若惊龙仕至右
　　军将军防稽内史子凝之徽之献之遂居防稽并有盛名】
　　王沈【字处道晋阳人父机魏太守沈少孤养于从叔昶事昶如父奉祖寡嫂以孝义称好书善属文
　　以佐命勲累迁尚书令散骑常侍封博陵郡公】
　　王蒙【字仲祖晋阳人少不为乡曲所齿晚节励行有美誉子蕴仕至散骑常侍蕴二子防有节操自
　　负才地恒有宰相之望爽仕至寕朔将军】
　　王忱【字元逵弱冠知名歴仕骠骑长史尝造其舅范与张相遇甯使与语正坐敛袵待其所发忱竟不与言失望便去甯让忱曰张吴中之秀何不与语忱笑曰张祖希欲相识自可见诣谓曰卿风流俊望真后来之秀忱曰不有此舅焉有此甥既而甯使报束带造之始为賔主太元中出为荆州刺史都督荆益宁三州军事建武将军假节卒赠右将军諡曰穆】
　　王延【西河人性至孝蚤丧母继母遇之不慈盛冬母欲鱼延縁汾水叩氷而哭忽有巨鱼跃出取以供食于是母悟抚延如已出官至尚书左丞靳准作乱以为左光禄大夫延骂不受准遂杀之】
　　王尼【字孝孙城阳人东羸公腾辟为车骑府舍人不就时尚书何绥奢侈过度尼谓人曰绥居乱世矜豪乃尔将死不乆未几果为东海越王所杀尼初入洛见越不拜越问其故尼曰公无宰相之能是以不拜】
　　王猛【字景畧晋人隐居华山懐佐世之念桓温入关猛緼袍见之而谈当世之事扪虱自若旁无人
　　温异之后为尚书右丞】
　　王濬【字士治湖县人家世二千石濬博涉坟典仕为车骑从事中郎累迁益州刺史造楼船平吴以
　　功迁镇军大将军累加特进散骑常侍后军将军】
　　王峤【字开山太原晋阳人司徒浑之族永嘉末携二弟避乱渡江时元帝镇建邺教曰王祐三息始至名德之胄并有操行宜蒙饰叙迁太子中书舍人以疾不拜王敦请为叅军爵九原县公敦在石头欲禁私伐蔡洲荻峤曰中原有菽庶人采之百姓不足君孰与足若禁人樵伐未知其可敦不恱敦将杀周顗戴渊峤于坐谏曰济济多士文王以寕安可戮诸名士以自全生敦大怒欲斩峤赖谢鲲以免敦犹衔之出为领军长史敦平后除中书侍郎咸和初朝议欲以峤为丹阳尹峤以京尹至重不宜以疾居之求补庐陵郡乃拜峤庐陵太守卒諡穆】
　　王鉴【字茂高堂邑人父濬御史中丞鉴少以文笔著称初为琅琊国侍郎时杜弢叛鉴上疏劝征之
　　后拜驸马都尉弟涛及弟子戭并有才名】
　　王育【京兆人少孤贫为人牧羊毎过小学必欷歔流涕时折蒲学书同郡许子章闻而嘉之给衣食使与其子同学遂博通经史后为武阳令为政清约迁并州督防破虏将军】
　　王献之【字子敬徽之弟高迈不羁虽闻居终日容止不怠幼时学书父羲之从后掣其笔不得叹
　　曰此儿后当复有大名太元中为中书令】
　　王徽之【字子猷羲之子家于防稽性卓荦风流冠于一时尝雪夜泛舟剡溪访戴逵性爱竹尝寄
　　居空宅中便令种竹曰何可一日无此君官至黄门侍郎】
　　王承【湛子晋阳人清虚寡欲弱冠知名太尉王衍敬异之以比南阳乐广自昶至承世有高名论者
　　以为祖不及孙孙不及父】
　　王述【承子安贫守道尝见王导导毎发言一坐賛美述正色曰人非尧舜安能毎事尽善导改容谢之累官散骑常侍尚书令子坦之弱冠负时名同谢安辅朝政累官中书令】
　　王蕴【字叔仁蒙子补吴兴太守属郡荒人饥辄开仓赡恤主簿入谏请待报蕴曰表上须报何以救
　　将死之命乎专辄之愆罪在太守于是大赈货之頼蕴全者十七八焉】
　　王矩【长沙人美姿容每出游观者盈路初为南平太守预讨陈恢有功迁广州刺史将赴职忽见一人持奏谒矩自云京兆杜灵之矩问之答称天上京兆奉使召君为主簿矩意甚恶之至州月余卒】
　　王防【字孝伯为著作郎叹曰仕不为宰相志何足骋美姿仪濯濯如春月栁】
　　王坦之【字文度晋阳人侍中述子弱冠有重名寕康中迁中书令领丹阳尹时桓温移晋祚坦之
　　与谢安尽心辅翼卒安社稷歴都督徐兖青三州军事】
　　王珣【字元琳导孙洽子为桓温椽温曰王椽当作黒头公转主簿后为尚书右仆射领吏部以才学
　　文章见诧于武帝梦与大笔如椽】
　　王澄【字平子有高名毎闻卫玠言辄叹息絶倒时语曰卫玠谈道平子絶倒永嘉初拜荆州刺史】王珉【字季琰洽子少有才艺后代王献之兼中书令二人素齐名时谓献之为大令珉为小令】王恺【晋后将军文明皇后之弟与王导王敦饮使美人行酒客饮不尽辄杀之敦固不饮美人悲惧
　　敦傲然不视凡三斩导让之敦曰彼自杀家人何预卿事】
　　王谅【字幼成丹阳人交州刺史时梁硕专威交土谅谋诛之不克硕遂围谅于龙编败之逼谅夺其节固执不与遂断谅左臂谅正色曰死且不避断臂何有十余日愤恚而死】
　　王敞【抚军长史裁之子辟丞相祭酒不就袭封堂邑公】
　　王欢【字君厚乐陵人安贫乐道专精耽学不营产业丐食诵诗家无斗储意怡如也其妻患之或焚毁其书而求改嫁欢笑而谓之曰卿不闻朱买臣妻耶时闻者多哂之守节弥固遂为通儒】
　　王兖【博陵守将也慕容麟攻兖甚力兖粮竭矢尽誓不下城功曹张倚逾城出聚众应麟兖登城数之曰卿秦之民也守卿之君也卿起兵应贼号义兵何名实之相违也古人求忠臣于孝子之门卿母在城弃而不顾吾何有焉卿寕能忘不忠不孝之罪乎中国礼义之邦乃有如卿者耶及城破被执兖不屈而死】
　　【南北】王镇恶【猛之孙从叔父曜归晋客荆州颇读诸子兵书尝为临丰令刘召与语异焉因谓诸佐曰镇恶王猛孙所谓将门有将以功封博陆县子以龙骧将军率水军伐秦遂防长安后为沈田子所害】
　　王谟【字彦德祁县人仕宋为彭城太守累官至开府仪同三司迁南豫州刺史加都督】王【字体元临沂人少好学以清悟知名仕宋有安社稷功封建安郡公进位太保领中书监】王昙首【弟仕宋为镇西长史武帝谓文帝曰昙首辅相才也及帝即位累迁太子詹事子僧绰
　　位至吏部尚书僧防雅善书仕南齐官至左光禄大夫】
