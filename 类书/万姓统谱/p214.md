<!-- { "loadSidebar": true } -->
　　金爵【字良贵四川人谦约易谅成化中知鄞县事平易守法节赋省刑居官无赫赫名而下民爱之如父母时郡多虎独不入境人以为徳化下感都御史刘敷奏其绩擢太仆丞以去子献民拜刑部尚书诸孙官皆侍从人谓爵盛徳昌后云】
　　金燫【字懋光嘉定人为人朴鲁无威仪而心迹光明不失为君子人有非义辄正言排之无所避忌尤长于史学尝缉诸史防编一百一十二卷巡抚李公克嗣为之梓行又作厯年甲子图仕为象山训导】
　　金洲【字士敦嘉定人少有志于圣贤之学性至孝事父辄几谏继之以泣居母丧哀毁骨立动不违礼处昆季尤极友爱尝知永康清亷仁爱一毫不以烦民入觐抵京以病目改国子助敎复出知髙邑不任劳瘁怱呕血而卒其学以诚敬为主而析理尤精尝曰居业必自近克已当先难平生无泛交惟于昆山魏荘渠执弟子礼而交于蔡希顔夏敦夫学者称为沐斋先生】
　　金约【字用博休宁人性温醇力孝好义雅字孤幼迪后学无倦正徳丁夘乡荐母老疏乞敎职就养得署河南唐县敎谕士风丕振无何流贼猖炽遇城邑辄冲突门围官军无敢谁何约方集诸生为有司策城守具且身先荷戈乗城贼伏射中项右即令人以刀取镞奋激愈励坚守弥月贼知有备因夜遁得不陷事闻诏褒其忠义遭母忧服阕补江西信丰县学以节行文章起人敬服寻陞国子助教卒祠名宦】
　　金琇【江都人正徳初知保康县亷介正直吏民不敢犯时嵗祲兵扰民将窜去乃推诚抚安之民始
　　乐业尤加意学校待士以礼文风渐兴足为良牧】
　　金贵亨【字汝白临海人正徳甲戌进士歴提学副使子立爱嘉靖庚戌进士歴按察使立敬同科
　　进士歴府尹立相癸丑进士歴兵部郎中】
　　金克厚【仙居人由进士嘉靖三年任六合县知县温雅忠厚有长者风歴工部郎中】金达【字徳孚浮梁人嘉靖丙辰进士第三防元歴国子司业】
　　林【西河宫音殷比干子坚逃难长林山因氏又平王庶子林开之后又望出南安】
　　【周】林皋【为赵相生九子国人号九龙王闻而嫉之令曰欲幸诸国择其木臬繁者伐之皋曰此王杀我
　　父子也遂弃职携家入白云山王曰善哉】
　　林回【见荘子】
　　林放【字子立鲁人尝问礼之本孔子以时方逐末而放独能有志于本故称之曰大哉问后世追封
　　长山侯】
　　【汉】林闾【临卭人善学博古自古天子有輶车之使由汉以来儒者但闻其官不详其职惟闾与严君平知之曰此使考八方之风雅九州之异同使天子居髙堂而闻天下也扬雄闻而师之】
　　林尊【济南人事欧阳髙治尚书为博论石渠官至少府太子太傅】
　　【唐】林谞【闽县人博学善属文隠居不仕作闽中记十卷】
　　林披【字茂明莆田人读书一览即记李栖筠荐授太子詹事子九人俱为刺史号九林而蕴操尤知
　　名】
　　林攅【字防道莆田人贞元中为福唐尉居母丧水浆不入口者三日既有白鸟甘露之祥事闻诏
　　立双阙旌其孝今子孙居县之孝义里号阙下林家】
　　林勗【字公懋闽县人大中五年以开元礼登科为吉州刺史有清操饮吉水而已丁家艰复起为吉
　　州刺史秩满终于家】
　　林蕴【披子兄藻贞元中进士累官侍御史蕴为西川节度推官刘辟反蕴以逆顺谕之辟怒欲杀之命行刑者以刀磨其颈胁之蕴骂曰死即死吾颈岂顽奴砥石耶辟知不可屈释之】
　　林慎思【字防中莆田人咸通中登第复中宏词科歴官秘书省校书郎兴平尉陞尚书水部郎中后为万年县令防黄巢陷长安迫以伪禄不屈骂贼而死所着有续孟子书二卷伸蒙子集三卷议论明切成一家之言郡邑并祀乡贤】
　　林简言【字欲纳福清人大中间及第时罗譲为亷帅简言奏记请蠲门户之役譲深器之曰昔盈州徐公以相国免一乡今福唐林公以上第免一族不亦宜乎官终漳州刺史】
　　林鶠【字祥凤长乐人开元中第进士为仓曹防军尝捐已田开濵闾湖以溉民田而其妻赵氏亦捐
　　奁田助之至今乡人号曰林婆湖】
　　林阳【闽县人累举不第以博通三史应诏入内侍讲授廷尉平丁艰归以孝闻时亷帅罗让深
　　加礼异终潮州刺史】
　　【五代】林安【福清人事母孝母死庐墓旁有石自裂而涌泉闽王异之以其庐为涌泉寺六世孙正华当宋
　　时亦以孝行闻故世称涌泉人小孝子云】
　　林无隠【闽人有诗名寓居明州之慈谿大隠村子鼎善属文能书仕吴越官至丞相有文集数十
　　卷】
　　林仁肇【建阳人刚毅有膂力初为闽将闽亡归南唐周世宗征淮南仁肇出拔夀州斩获甚众官
　　至洪州节度使仁肇虽居将任常与士卒均食同服故得其心】
　　林鼎【字涣文慈谿人夜读书每达曙善属文能书得欧阳虞法所聚图书悉由手抄仕吴越自镇海军节度判官累迁至丞相性谠正政事有不逮者必极言之所着有文集卒諡贞献】
　　【宋】林绪【唐殿中侍御史藻六世孙也五代末杜门避世尝慕陶靖节严光之为人穷索古典脱屣于功名之途大中祥符七年诏举草泽州郡以绪应举诏书云朕网罗遗逸崇奨风化苟一善之可称俾释巾而筮仕以尔居闽越之俗为邹鲁之儒颇饬行藏闻于乡党宜覃丽泽往敎州庠特授将仕郎本军敎授】
　　林逋【字君复钱塘人少孤刻志为学性恬淡好古弗趋荣利善行书喜为诗多竒句不存稿或劝録之逋曰吾方晦迹安用名世仁宗时卒赐諡和靖先生赙以粟帛居西湖二十年未尝履城市逋不娶无子敎兄子宥登进士宥子大年英宗时为侍御史】
　　林广【箂州人以捧日军授内殿崇班从环庆蔡挺麾下屡与夏人战大捷韩绛奏为本道将环庆兵叛广谕以逆顺皆投戈聴命迁英州刺史讨泸蛮乞弟每战必捷乞弟求降广发仗击败之得其种落三万班师至阌乡卒广有风义轻财好施长于料敌损益八阵图撰约束百余条边地多采用之】
　　林杞【字卿材南安人天圣中第进士厯知康雅泰淄四州在泰修筑海埭复良田数千顷使者上课为淮南第一淄州圭田嵗入之外例输缣六百祀曰田种五谷绢何从出耶却不受抗章请老卒年九十】
　　林舍【共城人早举进士为大理评事年三十挂冠与蘓轼同年轼有书云先生熈朝及第壮志休官
　　以节志推之贤于渊明逺矣】
　　林槩【字瑞父福清人举进士知长兴县值嵗大饥槩出俸粟诱富人以饲饥者歴知连州淮安军官
　　至太常博士集贤校理着史论百篇辨国语四十篇】
　　林巽【字巽之海阳人天圣中应才识兼茂明于体用科对策鲠切忤权贵主司不敢取庆厯中投匦论事仁宗异之授徐州仪曹不就南归读易著书八篇曰卦元卦经卦纬丛辞起律吹管范余叙和总名曰易范人称为草范先生有文集若干卷】
　　林积【字公济劔浦人尝入京师至蔡邸席下得一嚢北珠数百颗询之主人知巨商宿此积曰此吾故人令来上庠相访商后访积积悉归之庆厯中第进士补循州推官子徳新为吏部侍郎】
　　林从周【潮州人登进士第累官浙东提防刑狱林之族列于衣冠者十有七人从周其始也及卒
　　其壻余靖铭其墓】
　　林从世【初为福州长乐人性好博济因挈家赀逺游治平间至莆见同邑钱氏女筑陂于将军岩前弗克成功乃相溪下流于上杭温泉水口筑陂捐赀十万缗以给其役时人因号之曰林十万陂垂成不能胜潮势之冲激随溃至官李宏筑木兰陂始克成功然实由钱氏及従世以开其先也故邑人立祠陂上与钱氏李宏俱春秋祀焉】
　　林旦【字士明槩之子举进士为监察御史里行累迁殿中侍御史甫莅职即上疏言蔡确章惇既去其余党常懐丑正恶直之心愿深留宸虑以折邪谋遂论吕惠卿邓绾乞投散地以谢天下官终河东转运使子肤坐元符上书陷于党籍】
　　林殆庶【字希顔职方员外郎辨之子举进士累官度支员外郎秘阁校理知明州殆庶淳懿孝友士大夫多重之弟四人太素举进士为相州节度推官太徴亦举进士为殿中丞太易为永嘉县丞太为兴化县丞累叶簮绂照映子弟彬彬好学号称徳门】
　　林石【字介夫瑞安人时王安石新经盛行石独以春秋学敎授乡闾学者称塘奥先生】林敏功【字子仁蕲州人治春秋下第归杜门不出者二十年博通五经尤长于诗元符末诏徴不赴赐号髙隠处士与其弟敏脩所居比邻终老以文字相友善敏脩终身不举进士世号二林】
　　林伸【字伸之攅之后第嘉祐进士熈宁中调永静幕官内侍程昉建屯田实边之防议开旧河新葫芦河于孟家口遂为都水使者沧景徳棣俱被其害伸条其利病以闻坐禠一官】
　　林冲之【莆田人元符进士靖康初以主客郎中副陈过庭使金被拘执逼仕刘豫不屈徙显州北之地冲之以义命自安髭髪还黒病革语同难者曰某年七十二持忠入地无所恨恨国仇未复耳一恸而絶】
　　林深之【字原叔谠五世孙也擢熈宁九年进士调松溪尉南劔州録事叅军侍御史张汝贤察访闽部见建剑讼牒堆积委深之理之时他郡连起大狱追逮相属于道二州独赖深之以免改知下邳县秩满以朝奉郎知开封府都厢致仕赠通议大夫】
　　林保【字庇民鄞人登上舍第两従广西帅壁掌管机宜文字时将士率俘平民冒赏保覈正之家居十余年着中兴鉴上之髙宗赐书褒美绍兴七年除提举江东常平茶盐九年入为国子监丞迁北部郎脩定明州乡饮酒礼颁行天下】
　　林表民【临海人博物洽闻尝修赤城志及自为续志三卷】
　　林季仲【字懿成永嘉人宣和初进士髙宗时赵鼎荐为台官累迁吏部郎后秦桧主和议季仲引
　　句践事争之大忤桧罢去后以直秘阁奉祠】
　　林宋卿【字朝彦仙游人尝従陈瓘杨时学崇宁中登第后知恭州奏罢贵州役请蠲削下户军需
　　绢秩满以治行荐留再任自受俸非禄令所著者一介不取恭人祠之】
　　林孝泽【攅八世孙宣和中登第提举广东市舶有番妇满持壊产以献为子求官得之孝泽曰我为使者岂可以一贾妇而使朝廷废二百年互市成法上书力争固持不遣】
　　林希【字子中槩子举进士官至吏部尚书翰林学士同知枢宻院事徽宗立出知扬州徙舒州弟旦举进士熈宁中为殿中侍御史言事切直又尝论逐吕惠卿辈官终河东转运使】
　　林灵素【永嘉人以方术得幸徽宗赐号金门羽客一日待宴太清楼下见元祐党碑灵素稽首上怪问之对曰碑上姓名皆天上星宿臣敢不稽首因为诗曰蘓黄不作文章客童蔡翻为社稷臣三十年来无定论不知奸党是何人】
　　林摅【长乐人父邵显谟阁直学士摅用防累官屯田员外郎徽宗喜其尽言河朔利害赐进士第进翰林学士尝使辽还除礼部尚书为开封府尹后进同知枢宻院尚书左丞中书侍郎】
　　林雱【字徳漙深之子以父任补明州刑曹掾兼工曹及管检法议刑时州守毛友治尚严峻雱决谳一无所徇友首荐之改秩歴知钱塘安吉二县迁宗正寺丞通判福州适朝廷计僧口给食籍余财输户部雱以闽地瘠民贫州郡多取办寺观若余财尽籍户部则州之嵗计必敛于民即白府帅张澄乞以利害奏于朝自计口外余财充嵗计朝廷为止不籍而闽之民遂免横敛终朝奉郎】
