<!-- { "loadSidebar": true } -->
　　赵悰【字彦忠侍制恩诚之子晋江人与朱文公善为福建运管寛盐法之病民者知惠州惠前称丰郡后复艰窘悰曰必吏欺也覈之果得米斛七千缗钱五万公入既羡斥其余惠民治以最闻就提举常平卒于官】
　　赵庚夫【字仲白莆田人举进士不第以宗子取应得右选平生志业无所泄一寓于诗尝自删取五百首既没刘克庄择百篇为山中集属赵以夫序而传之子时愿擢进士甲科仕至工部侍郎】
　　赵棉夫【初名植夫字叔献宗室新昌人嘉定进士累官中奉大夫知郴州封髙安县男】赵【字达甫江隂人嘉定癸未进士第三终秘书省书郎端平更化上欲除发諌省防当国者先
　　遣所亲谕意发逊谢之命遂寝弟大用孙炎年皆以儒科知名】
　　赵与訔【字中父秀安王五世孙寓居归安淳佑十年知嘉兴府歴知平江府兼提刑礼部侍郎东平刘震孙咏曰与訔于时为循吏于朝为名达于国为信厚公族世以为名言】
　　赵汝谠【字蹈中汝谈弟少俶傥有轶材折节读书与兄齐名上言乞斩韩侂胄坐废后登嘉定初
　　进士为太杜令徙湖南迁知温州】
　　赵景纬【字德父于潜人少勤学恨不及游朱文公之门淳祐初登进士第官至礼部侍郎卒赠中
　　奉大夫諡文安景纬天性孝友雅志冲澹亲殁无仕进意史称为醇儒】
　　赵孟坚【字子周海盐人宝庆初登进士第官至太守时与孟坚同科登进士第者曰与翊时勇与橡夫漪夫瀜彦秘泮夫与机孟敏希桧与时崇惬崇愈崇昔汝堂与曾崇汝熠与善崇侑皆宗室也】
　　赵与【字德渊太祖十世孙居湖州嘉定中进士歴知嘉兴庆元绍兴府后权扬州两淮安抚制
　　置使以知平江府致仕特赠少师】
　　赵与稙【南丰人幼敏悟工词章淳祐中举进士知醴陵县严州兵变命往知其州单车入郡平寇
　　乱擢知临安府清介简约临民平易】
　　赵若烛【字竹逸景定中进士知光泽县事子嗣诚博通经史宋亡不仕教授于乡及其门者众所
　　着有诗书经笺注名曰粗通】
　　赵范【字仲武方子与弟葵俱有大志少从郑清之牟子才学后从父军中嘉定间尝与葵殱金人于髙头累官知扬州淮东安抚副使屡立战功进工部尚书沿江制置副使后为京湖安抚制置使兼知襄阳府】
　　赵葵【字南中方子以功累官知滁州度李全必叛乃聚兵为战守计及全寇扬州葵率众与战出奇破之斩全以归淳祐中进端明大学士知潭州后拜右丞相兼枢密使封鲁国公葵有英武之才累立大勲朝廷倚之为重者二十年卒赠太傅諡忠靖】
　　赵彦呐【彭州人登四川类试第少以材称吴曦叛以禄禧伪守夔彦呐结义士杀之遂显名嘉定中经理西和州金人至再战却之在州五年得军民心端平初为四川置制使】
　　赵汝腾【字茂实宗室子居福州宝庆初举进士厯官至礼部尚书兼给事中尝入奏言前后奸谀兴利之臣甚切直拜翰林学士后辞归累召始至阙复以翰林学士承防知泉州知南外宗正事卒赠四官】
　　赵不懬【字子容和义郡王士珸子补率府率积阶刺史知南外宗正事训淑宗党寛严中节防检
　　自其子弟始弗率者皆畏惮之无敢干以私者兼知西外奉祠终】
　　赵与懽【嘉定中知安吉州郡计仰醋禁网严宻与懽首捐以与民设铜钲悬门欲愬者击之寃无不直有富民愬幼子开以天理遂欣然感悟又婺媪二子告以不孝留之郡门日给馔俾亲馈未阅月母子如初】
　　赵彦倓【字孚卿彭城侯叔褧曽孙初调溧阳尉有能名改平江府推官摄宜兴县以牧马券料为负尝预用二年复税民以此病彦倓请诸司各奏释旧逋禁预借百年弊事一日遽絶厯其郡邑具有政绩】
　　赵师槚【理宗时以罪拘管西外宗正司福建提刑王梦龙以智勇可用属制军器令寇逼龙溪令师槚迎敌于林岭身为先锋战十余合贼至益众师槚所乗马适陷田中贼防其左臂师槚以右手拔背刀防九级仰天大呼曰师槚报国死于此矣遂没焉】
　　赵孟垒【理宗时登进士第开庆元年为金华尉临安降与从子由鉴怀太皇太后帛书诣益王擢
　　宗正字簿监军复明州战败见获不屈死】
　　赵希泊【宗室子居宜春厯官至户部尚书咸淳中迕贾似道出领广东转运使宋幼主德祐元年判置使黄万石檄其勤王得溃卒数百道经庐陵郡守邀其军遂与从子必向避地赣州乱定时袁守聂嵩孙希泊内婣也勉之内欵不能屈文天祥兵败于真州与天祥俱被囚辞节愈厉家人馈食则碎器覆诸地俱不食据榻而死】
　　赵兴【景定间知南康军覈实社仓复还原额修军学两祠堂缮治城池造军衣弓矢旗帜等器
　　百废具兴】
　　赵汝琰【字履常太祖八世孙赵汝愚定策多与防订汝愚去国汝琰与弟汝谠昌言侂胄之非竝罹党斥出依祖墓以居者累年肆志学问为文有西汉风累官刑部尚书兼学士】
　　赵师渊【字几道厯进士为平海军节度判官赵汝愚以谗去渊遂东归专力学问积十余年不仕
　　既而通判温州厯迁太常丞因忤时宰乞祠主管台州崇道观以终】
　　赵崇鏕【字曜翁居处州初为宗学生与太学生刘黻黄镛等六人伏阙上书言宰相丁大全专权
　　误国获贬后召还举景定三年进士】
　　赵宗洁【字敏则括苍人举进士授浙西常平提举入为右司郎每以人才为宰相荐理宗朝中贵卢必升等擅权用事在朝无人敢言宗洁奏乞罢斥之以肃官府纪纲由是名振朝野居官不受私谒所至以激扬清浊着声】
　　赵希磐【绍定中知余杭县政尚清净邑里安谧移新县治不劳民而成】
　　赵汝漟【宗室子嘉熈元年以奉议郎知桐庐县发县帑五千缗増置学田养士又创屋三楹于常
　　平仓后捐已俸籴置粜歉名曰惠民仓人便之】
　　赵师夏【嘉定间知南康军奏以星子县请佃税钱对补上供梅洞寺田及鱼池入两学立三学
　　社仓善政甚多】
　　赵希馆【字君锡汀州司户峒寇起汀人震惧郡防僚佐议守城希馆言距城三十里有闗曰古城若扼其冲贼不足虑矣守以付希馆遂审形明间申令谨贼至矢石俱下无一免者余党闻风而遁诏升州推官治疑狱决滞讼去之日军民遮道泣送者数百人】
　　赵防夫【嘉定间知袁州待民恤民一出于诚理宗尝问亷吏真德秀以防夫对首赐御饮褒宠】赵孟淳【孟坚之弟嗣秀安僖王能墨竹亦有称】
　　赵宗廕【字有成髙安人嘉定进士歴仕至全州运判亷介自守家无儋石之储翛然自得死之日
　　衣衾棺椁取具亲友】
　　赵时焕【字元晦宗室子居闽之晋江淳祐八年以朝散郎知抚州时马旗步旗军甚悍焕准省劄
　　节制军马迄去无敢哗者坛置贡院修复文昌堰后又蠲山税病民之半】
　　赵时钺【字子澧崇安人少有文名登嘉定十六年进士第调南康星子簿再调汀州长汀州丞皆有政声沿台檄摄上杭令适汀寇甫平余党犹尚汹汹时钺奋然不顾有阙麻胡者招诱贼酋汝红云为乱时出竒计捕获之民得安迹部使者以其功剡辟即真寻通籍知抚州崇仁县徐忠简公清叟经畧广右辟公賔州倅摄州事防逆贼黎梦符寇海道凶焰甚炽时钺被檄领兵往攻之捷闻就除权遣南宁军事未几卒于海上朝廷嘉之特转朝请郎】
　　赵端頥【字养正家临川幼孤贫处之裕如陆伯微得象山家学相与讲贯防以伊洛诸书反求诸已行顾其言无虚矫无厓异登嘉定七年第授懐安簿厯建宁簿以亷勤称尝入江西帅幕议不合浩然肥遯端平初召赴都堂审察力辞家居优游扁所居曰常庵与邹南堂游新堂章从轩往来切磋】
　　赵善沛【字济世一字兴甫常安县人父不槁登绍兴二十一年进士第官至朝奉郎干办行在诸司粮料院公克绍其学淳熈二年复取世科厯仕皆以亷勤称攻苦食淡过于寒素居私杜门人罕识面尝赋雪诗云儿笑真珠满盘碎女疑荷叶雨中来道人心下无些事三个柴头品字煨后终于南康守子汝郛】
　　赵伉夫【字尊道霅川人开禧乙丑知上髙内腴而外癯政尚慈恕不忍横敛民懐爱之目为赵佛
　　子逾年政成事简入为枢密院都承防】
　　赵汝笈【字景师四明人庆元进士嘉定戊寅知上髙资禀明秀政事清严待上以谦断狱以恕诸司疏其治状为诸邑最先是上髙诸乡额有坊场许人买换名曰教练每一名四季认白纳钱少者不下百千民被其扰汝笈方申朝省遂罢之】
　　赵汝郛【字大防登开禧元年进士第调广州法曹嘉定间迁淮西检法防敌南侵安丰受围汝郛被檄督饷无阙围既释师曹交荐改秩知临武县创仓以拯饥民脩学以化犷俗寻授金陵酒所司书之职适饷餽所系正资供亿汝郛搜抉奸弊增息至四十余万秩满倅赣州时峒寇扰攘宪司引汝郛防谋招捕及任转饷之役送底平定除知韶州之官遇寇卒于道事闻于朝赠朝议大夫仍官其子】
　　赵善言【字从之祖守江隂因家焉初调常熟尉侍郎刘颖防政张孝伯见器重终朝请郎知临江
　　军其居官于利民事则勇为之两邑一郡皆有隂德】
　　赵与霆【字震道永嘉人与其弟与琇同登淳祐第为常德府推官郡守将上荐椟莫适予乃集幕僚于公署阄而畀之与霆独称疾不往守贤之而同列亦愧焉知鄞县究心抚恤数以公事与制阃争无所降屈通判兴化军监登闻检院知梅州未赴卒】
　　赵与琇【字器道为建康府司理尽心推鞫多所平反时马光祖以阃兼守号一代文师僚属拟笔一不当意辄斥詈涂窜独以与琇为能改秩知浏阳县通判绍兴府除将作簿卒年八十弟与复与运俱登科】
　　赵师秀【字紫芝永嘉人登绍熈第沉浮州县改秩而卒自干淳以来濓洛之学方行诸老类以穷经相尚诗或言志取足而止固不暇如昔人体验声病俾律吕相宣也至潘柽出始倡为唐诗而师秀与照翁卷徐玑绎寻遗绪日鍜月炼一字不茍下由是唐体盛行其诗清新圆美若野水多于地春山半是云瀑近春风湿松多晓日青等句人传诵之】
　　赵汝迕【字叔午乐清人族贵且蕃兄弟羣从多掇髙科登显仕汝迕尤以诗知名登嘉定第骎骎进用因夜雨梧桐王子府春风杨柳相公桥之句触时相怒谪官沦落不得志而卒】
　　赵汝回【字几道永嘉人登嘉定第终主管进奏院名重一时苦吟兴致髙迈自成一家咏橘花云春风过后雪初白夜雨晴时水亦香咏水仙云屈原一防沈湘恨李白三生捉月身皆为诗人所珍从其学者多知名】
　　赵崇滋【字泽民永嘉人父汝鉴中第终通判道州崇滋少頴悟卓荦不羣登嘉定第调严州司户尚气不屈每与守亦下之赵与长板曹檄和籴浙右辞不行人赞其清工诗优入骚人阃或过荆坑哭鹤悼步月诸篇脍炙江左善笔札得羲献遗意子必椶必槐必杉俱登科必棻以舍选释褐必椶终贵溪宰必槐由邑最陞厯太府簿司农丞知安吉州入为金部郎复以直秘阁知徽州能修其官始终不挂吏议徙台州不赴卒必杉介特不肯诡随终宣城宰】
　　赵汝修【字台卿晋江人登嘉定进士第端平初除知郁林州陛对言国家频年多厄谨德修政以弭灾召和时谓得宗臣进言体将行改韶州治以平易卒汝修为人清旷托僧庐以居诸子皆联第】
