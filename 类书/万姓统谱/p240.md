<!-- { "loadSidebar": true } -->
　　李岐【字稚山登乾道二年进士第调徳安府应山尉摄邑事防嵗饥公捐俸创利民仓以赈之典教封川郡庠頽弊即迁基鼎建又増置学田课励诸生多所成就继宰襄阳以己俸代五等户输纳税役民甚感之通判金州经总两司财赋实隷焉先是军饷支不以时公督趣勾办按月请给殿帅田世卿郭果等分司驻劄于此交章上荐特差权州兼安抚除知南雄州陛辞之日郭帅在朝而奏其事玊音奨谕曰卿在金州清防有声所宜推广以副朕爱养元元之意公到郡首书忠亷公恕四字于州治之壁时贫民客户以纳丁米为苦公悉奏免之官至朝散大夫】
　　李直养【字无害广陵人待制正己孙正己尝寓家海盐淳熈直养为丞其县甚著名绩绍熈初摄华亭部使者以才荐特改为海盐令初莅县遭大旱直养祷之得雨百姓歌颂修起学校延教谕朱沆为师严督章程诵相闻置乡底堰八十余所及长丰闸又自蓝田庙开浦十八里至鲍郎塲以便盐运民被其利】
　　李信甫【南剑人侗之子举进士歴监察御史出知衢州善政善教不忝家学擢广东江东宪以特
　　立不容于朝罢去】
　　李相祖【字时可闳祖之弟在朱门辩质详明用心精切尝以熹命编书说三十余卷弟壮祖字处
　　谦与闳祖同登第调闽清尉熹亦嘉其有志真徳秀常以典刑人物荐之】
　　李珫【字粹之建宁人学行为乡闾所推重同邑谢皓谢黻皆受业其门叶祖洽暨乡人列于朝者以
　　八行荐未受而卒有诗集行于世】
　　李纯徳【字徳之诰之孙光泽人少治周礼兼左氏春秋为文简古不逐时好诸弟尝问善人之道答曰临事而无隂据便利之心斯可矣邑尝以民兵属纯徳为制战阵击刺之法以时阅习甚有可观令欲以闻竒其勲纯徳笑谢人益髙之绍兴五年以特奏恩将入奉廷对先卒朱子铭其墓以好徳有常之士称之】
　　李学逊【元纲九世孙博学洽闻善天文尤防于易为文典雅人有得其片言只字者寳而藏之所
　　着有易精中星仪像等图】
　　李元白【名齐以字行宁化人博览强记不能俛就举子业乃大肆力于诗出入少陵集中几逼真记纂杜诗为押韵又集其句为一编皆行于世尝集大观升平词若干首以进得初品官即归故庐笑傲泉石而终老焉集句始于王安石而孔毅甫葛亚卿相继而作俱声闻于时】
　　李夔【字师和邵武人经书一览成诵文不停缀舅黄履器之与杨时友善登元丰二年进士第尝为华亭县尉有政声迁县令累官右文殿修撰终龙图阁待制以子纲恩赠太师卫国公】
　　李复圭【字审言徐州丰人歴湖北两浙淮南河东陜西成都六转运使浙民以给衙前役多破产复圭悉罢遣归农令出钱助长召人承募民便之濒海人赖蛤沙地以生豪家量受税于官而占为己有复圭奏蠲其税分以予民】
　　李仲光【字景温崇安人也登开禧元年进士甲科赵汝腾一见称为竒才光毎以才髙见忌仕途多颠自雷阳分教归养晦十余年自号肯堂放情山水寓意花木主盟书社少精老荘韩栁之文善记序有古体晩年诗笔愈髙古时相勉其出调湖南幕属而卒有肯堂集】
　　李韶【弥逊曽孙父文饶为台州司理多隂徳嘉定中韶与兄宁同举进士累官起居舍人上封事数千言出知漳州累迁翰林学士后以端明殿学士奉祠韶忠厚简澹门无杂賔云】
　　李日迈【字伯行湖口人嘉定知上髙器度凝逺凡天文地理隂阳医卜书悉探精奥虽政尚寛大而吏不能欺留意学校笃爱小民尝患邑困茶课后为监察御史奏除其额】
　　李用【东莞人少孤事母孝弃举业防周程之学著论语解以荐授校书郎不就咸淳间祠于学】李宗勉【字彊父富阳人开禧初进士嘉熈中累迁至左丞相兼枢宻使守法度抑侥幸不私亲党
　　尤乐闻谠言身居台辅家若贫儒卒赠少师谥文清】
　　李洞【字虚中丽水人初为太学生有名耿介寡合举进士当官不肯附丽居乡未尝请托官至秦州
　　通判贼陷郡父没于冦洞随官军收复得杀其父者手刃之】
　　李谊【南昌人幼以孝闻举进士罢入太学歴官谏议大夫奏牍数百无不剀切当帝心尝论讲和之
　　非秦桧不乐累迁工部尚书资政殿学士所着有文集三十卷】
　　李性传【舜臣子嘉定中进士累官起居舍人兼侍讲上疏论丧礼尝进读仁皇训典乞读帝学从之淳祐中拜端明殿学士防知政事寻同知枢宻院事后以观文殿学士致仕卒赠少保】
　　李道传【性传弟读程氏书玩索义理至忘寝食擢庆元初进士累官著作郎歴知果州致仕卒諡文节道传笃于践履气节卓然于经史未有论著曰学未至不敢于诗文未尝茍作曰学未至不暇居官以恵利为本江东人久而思焉】
　　李心传【道传弟庆元初闭户著书以荐赐进士为史馆校勘修中兴四朝帝纪后迁著作郎诏重修十三朝防要书成迁工部侍郎未几致仕心传有史才所着有髙宗系年录学易编诵诗训春秋考礼辩读史考及诗文共数百卷】
　　李璧【焘第三子日诵万余言举进士为正字宁宗时累官防知政事兼同知枢宻院后谪抚州又起知遂寜府以资政殿学士致仕卒谥文懿璧文学徳望轰震一时所着有雁湖集涓尘绍兴中奏议内外制临汝闲书共数百卷】
　　李【焘第四子举进士入为馆职文声赫然班对备陈忠谠为沿江制置副使开阃于鄂甚得江汉
　　之心入为礼部尚书资政殿学士卒谥文肃所着有恱斋集】
　　李嚞【建炎中知彭阳县与民移治境上兵执之以献金人欲官之固拒不受后死于原州】李方子【字公诲光泽人朱熹髙第端谨纯笃天资近道自号果斋嘉定中进士第三累官国子录通判辰州所着有禹贡解传道精语等书弟文子绍熈中进士亦以道学倡门人宗仰之】
　　李阅祖【字守约光泽人父吕号澹轩与朱熹为友三子从事阅祖笃志精思熹留之家塾为编中庸或问辑畧登嘉定进士为临桂簿仲弟相祖用心精切编书说三十余卷季弟壮祖举进士为闽清尉真徳秀荐之称其为人物典刑】
　　李东【字子贤纲族孙受学于朱熹登绍熈进士为庐陵簿秩满周必大饯以诗地跨江闽秀气兼玉
　　成界尺直方防西曹久处习凿齿髙士惟知孙子严】
　　李余庆【字昌宗连江人判秀州境多盐盗余庆作华亭海盐二监俾业盐者嵗入常缗以杜私贩
　　又为石隄自平望至呉江捍除水患至今頼之】
　　李竒【字子正宜春人景祐元年登第嘉祐中任职方员外郎性慷慨不事产业悉以祖产分兄弟仍戒子孙不得追取既卒族人端以诗哭之有祖来产业分兄弟身后诗书遗子孙之句】
　　李大训【字君序闽县人父士龙仕至奉直大夫直秘阁以老居里中后生考徳问业者士龙应之无倦色大训初为庐陵丞歴知安逺龙泉二县在倥偬中力于事功再知归善县则以安静修礼教为务所至称防勤整办论者谓其儒而不腐吏而不俗云】
　　李师愈【字好古髙安人博学多闻从刘子澄讲学庐山朱文公髙第李埜尝访师愈有诗称之乾
　　道间领乡荐漕使芮煜举应制科未召而卒】
　　李充【字仲实弱冠入上庠元祐中擢进士除真州司户秩满改宣徳郎知临海县盗起青溪二浙州郡相继失守太守弃城遁去独与通判李景渊戮力守御冦至获全部使者以闻诏书奨谕陟奉议郎宣和末山东盗贼猖獗逺近绎骚州县疲于奔命乃投匕叹曰张季鹰归兴于莼鲈陶渊明耻折腰于五斗吾慕前人固已晚矣遂以微文引去及虏骑长驱衣冠沦陷而独从容获免识者韪之】
　　李义山【嘉鱼人读书一过能解大义师事朱仲晦张敬夫嘉定中进士淳祐中任枢宻院编修累
　　官金部郎中称其行美如瑜节介如石后赐爵中大夫】
　　李如雷【临武人别号月溪逸士生于理宗朝少与奎龙友善时衡阳郡建石皷书院欲得士有司以如雷奎龙往宋祚移遂隠居力学平生所为诗文甚富独耻学举子业尝曰予亦宋之遗老也虽未委质而忍事异姓乎凡所作直纪嵗不题元号毎爱月溪山水之竒结庐于上因以自号云】
　　李誉【字遁道与黄植同榜进士官至广西灵川县令时多峒苗誉至以徳化之三年民皆谢刀剑务
　　农桑事当道劳之曰此古之龚黄也灵川至今赖焉】
　　李惟几【字几道河内人嘉祐间知海盐嵗荐饥数上书请官钱贷民濬沟洫树木闸置乡底堰民
　　获嵗稔后乾道中李大卞为令修堰闸之利民亦称之】
　　李丒父【字良翁先名纲字汝砺徳昭从曽孙父宗之通判邵武军以文名诸史百家口答疑问人以书厨目之丒父幼颖悟读书迎刃而解出语辄惊人刘克荘王迈方大琮见大竒之端平二年擢第调邵武司户防军歴浙西节制司凖遣郑清之当国除刑工架阁充省试检防官迁太学正沂王府教授以台疏荐添差淮浙发运司干官贾似道时制置两浙荐之添差通判福州除太学博士迁诸王宫教授丁大全当轴丒父忤其意遂罢予祠复迁著作郎权礼部郎中丒父笃实清脩温良和易胷次洒然与人无新故一语必用情所得禄赐仅自给而铢积其余为义廪与弟侄其诗文温润清新有集藏于家】
　　李曽伯【潭懐人后居嘉兴歴官寳章阁直学士进擢兵部尚书累以直言受赏曽伯初与贾似道
　　俱为阃帅边境之事知无不言似道嫉之卒使不竟其用云】
　　李诚之【字茂卿东阳人受学吕祖谦乡贡太学皆第一知蕲州嘉定间虏人犯蕲黄诚之坚守城
　　壁骂贼而死诏悯其忠赠正节侯立祠郡庠真徳秀表其墓】
　　李大同【字从中东阳人嘉定间进士歴官右正言陈格天心弭灾变进兵攻讨之説累官至工部
　　尚书寳谟阁学士】
　　李昌国【江夏人善于教子三子长康侯仕至河阳守次康年仕至监丞善古篆与苏轼黄庭坚游
　　次康直仕至左司员外郎休官归里自称裕老】
　　李庭芝【字祥甫随州应山人少颖悟日诵数千言淳祐初举进士第知濠州后主营两淮制置司事大兴盐利扬民徳之如父母寻生累罢元兵围扬州复起制置两淮遣兵首应勤王诏城守扬州日出兵死鬬加防知政事宋亡不屈阿术杀之扬州民皆恸哭】
　　李大临【华阳人嘉祐中进士累官秘阁校理僦居陋巷仁宗遣使赐御书使者见大临亲秣马还奏帝曰李大临真亷士也大临清整有守论议识大体神宗时知制诰言青苗之害疏李定之过时论伟之】
　　李传【通川人元丰间举进士钦宗居东宫时传与耿南仲俱侍讲及即位赐水晶斧以旌其贤后知
　　汉州】
　　李鸣复【泸州人嘉定初进士歴官大理少卿侍御史兼侍讲进对言荆襄制臣有当戒者三日去
　　私禁暴惩怒后累迁兼枢宻院兼防知政事加资政殿大学士】
　　李英【番禺人宝庆初举进士累官右正言时赵与□知临安府罔利奉上英劾其聚敛害民理宗难之至牵裾力谏又劾中官董宋臣与之俱罢仕终吏部侍郎谥忠简】
　　李渤【乐昌人嘉祐初进士世业儒郡人尊之称为夫子尝试南昌作伯夷风赋中魁时有诗云岭北尝闻夫子号江西曽振伯夷风弟岩以上书召见赐同进士后渤知白州岩知象州】
