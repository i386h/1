<!-- { "loadSidebar": true } -->
　　陈思道【江隂人丧父事母兄以孝弟闻鬻醯为生母病思道衣不解带者数月母丧水浆不入口七日旣葬庐墓侧日夜悲恸昼则白兔驯狎夜则虎豹环庐而卧咸平初赐束帛旌其门】
　　陈贯【安阳人举进士真宗识其名擢置髙第少倜傥喜言兵累官刑部郎中直昭文馆知相州尝着
　　兵畧世颇称之】
　　陈彭年【南城人博闻强记年十三着皇纲论万余言真宗时上表献箴详练仪制真宗器重之累
　　官兵部侍郎諡文僖】
　　陈绛【莆田人咸平二年进士甲科再试贤良第一除右正言歴司谏起居舍人凡十年以工部郎中知福州左迁藤州通判有文集十二卷子动之以文名世与弟说之同登第俱官至秘书丞王安石欧阳修皆甚爱重之】
　　陈执中【恕子始以父任为秘书省正字出知梧州上复古要道三篇真宗异而召之又进演要三篇推右正言累迁至中书门下平章事昭文馆大学士执中当国人不敢干以私四方遗问无及门者卒諡曰恭】
　　陈兢【德安人十八世同居太宗旌表其门号义门陈氏弟旭拜江州助教】
　　陈渐【尧叟从子少以文学知名太宗时尝与父尧封同廷试渐中第辞不就愿擢其父许之后累官
　　耀州节度推官有文集十五卷自号金子】
　　陈坦然【浔江人景德中宣容二州乱坦然以书降贼首诏赴阙赏赉不受愿就廷试歴漳浦攸县
　　令移知梅州所至有治绩累赠太子賛善大夫殿中丞】
　　陈知微【字希顔髙邮人沈厚有才干擢进士歴东京转运副使奏还东平监所侵民田六百八十家又决古广济河通运路罢夹黄河嵗减夫役数万计后判司农寺子尧卿进士及第舜卿为奉礼郎】
　　陈安石【贯子嘉祐中为防峡转运判官歴知苏邠州河中府皆有政绩累迁至吏部侍郎选人将改京官须次久临当引对率困于刑寺审问安石请罢再问以絶曩遂为后法后以龙图直学士知河阳】
　　陈芳【河阳人一门十四世同居三百年孝义为时所重芳仕为大理寺丞诏旌表其门】陈舜俞【嘉兴人尝寓居湖州博学强记庆厯中举进士又举制科第一佥书夀州判官熈宁初以
　　屯田员外郎知山隂县青苗法行舜俞不奉令上疏自劾责监南康军】
　　陈洙【字思道建阳人登进士第歴殿中侍御史嘉祐中上疏助司马光乞早建储嗣且曰陛下以臣懐异日之图莫若杀臣之身用臣之言疏方上即饮药以卒奏下大计遂定仁宗闻洙死赐钱百万元祐初用光之言官其一子】
　　陈阐【字伯通仙游人皇祐中第进士监建州　　监后知建州嵗饥境内有竞杂者令疑为盗白于州阐曰一日之聚至数百人殆以饥争食耳非盗也推验之果然遂杖而释之且出粟赈贷众皆复业移知莱州郡人德而祠之】
　　陈襄【字述古侯官人游乡校讲明知天尽性之说举进士累官判尚书都省襄莅官所至务兴学校讲求民间利病在经筵仁宗待之甚厚尝荐司马光等三十三人时号古灵先生有文集行世】
　　陈知柔【字体仁温陵人自号休斋居士在天台奉安舆徧游名山归至会稽爱岩壑之秀留止二年罢贺州归留惠阳三年暇日泛湖登白鹤峯追和东坡诗陶冩罗浮风物殆尽凡四奉祠诸生受业户屦常满侄朴模皆登第】
　　陈希亮【字公弼青神人幼孤好学其兄使治息钱希亮悉召逋家焚其劵天圣中举进士歴知数府州累官太常少卿以才干刚直名子四忱度支郎中恪滑州推官恂大理寺丞慥有隠名号方山子】
　　陈铸【字师囘兴化县人天圣中登甲科康定初知南雄州以亲老求通判福州力賛守臣増学田延宿儒教以经术改倅陈州时有水患悉力拯援全活者众当路上其劳擢知潮州汝州登州仕至光禄卿】
　　陈从易【字简夫晋江人天圣三年知广州罢任还不蓄南物仁宗闻之擢知制诰御分白书清字以赐之元丰中从易外孙苏颂知沧州陛辞语及偏亲留京师未能偕行上问母为谁氏对曰故龙图直学士陈从易之女因及前事神宗曰其清节过于马援矣】
　　陈绎【奉亲至孝尝作庆老堂以娱其母王介甫赠之诗云种竹尝疑出冬笋开池故合涌寒泉】陈睦【贤良绛之孙王俊民榜第二人及第元丰间髙丽航海修贡上以其恭顺欲遣使往谕睦即受
　　命自春涉冬而还】
　　陈升之【建阳人博学多能举进士歴知封州汉阳军熈宁中拜相与王安石异请免条例司后以
　　使相判扬州封秀国公卒赠太保中书令諡成肃】
　　陈道周【湘潭人少孤家贫奉母至孝母没庐墓自陶砖日成五枚歴四年甃墓髙三丈墓成而道
　　周继亡祔葬母傍乡人立碑表之】
　　陈偁【字君举世卿子以父任补太庙斋郎调通判蔡州召知开封府属新法行请外改知尉州筑堤十里以防晥溪之患再知惠州旧法番商至必使诣东广客则没其货偁请立市舶司于泉哲宗立诏从其议以朝议大夫致仕赠特进子瓘】
　　陈次升【字当时仙游人熈寜中进士累官殿中侍御史疏论章惇蔡卞及曽布蔡京之恶又尝从
　　容一言止吕升卿使岭南世称其大有功于元祐诸臣焉】
　　陈烈【字季慈侯官人学行端饬动遵古礼御童仆如对賔客仁宗屡诏不起公卿郡守交章称其贤以为本州教授召为直讲皆不拜后以宣德郎致仕与陈襄郑穆周希孟为友闽人号四先生】
　　陈慥【蜀人寓居黄冈号方山子又号龙邱子幼　书以溪山自娱时苏轼谪居黄州与之　　倡和
　　为作方山子传】
　　陈太初【眉山人初与东坡同学于道士张易简后东坡谪黄有眉山道士陆惟忠云有得道者曰
　　太初问之则同学者也又数年见东坡于惠州云太初己尸解矣】
　　陈汝锡【字师阙青田人幼頴悟数嵗能属文或以其诗一聨示黄庭坚曰闲愁莫浪遣留为痛饮资黄击节称赏曰我辈人也宋绍圣四年由太学登进士第邑之登第自汝锡始崇宁间诸路学事始置提举首除提举福建学事官至浙东安抚使有鹤溪集刋于郡斋子棣以父任终通判潭州着隠集刋于宜春】
　　陈郛【字彦圣建阳人第进士知昆山县嵗饥属邑希部使者意不敢蠲赋郛曰嵗歉而赋不蠲流转沟壑何以字民竟蠲之后为司农丞未尝谒政府迁太府丞请外除闽漕以元祐党坐废复朝议大夫卒郛性清鲠歴官五十年犹为寒士】
　　陈如晦【字日昭长乐人幼嗜学贯穿经史从勉斋黄榦游尝读西山真德秀夜气箴作曰须见得冬为四时之夜夜乃一日之冬便是自家向晦入息处又见得造化发育之妙便是自家事物周旋处于此敬义夹持动静交养则两得之矣遂次其韵为生意箴后西山得其箴亟称赏焉一时耆徳钜公乐与晦为道义交】
　　陈荐【字彦升沙河人举进士为华阳尉从韩魏公在定州幕府魏公毎称其亷于进勇于退嫌疑间
　　毫髪不处累官龙图阁直学士河北都转运使进资政殿大学士】
　　陈起宗【字兴祖少入上庠连冠多士一日归省嘱同舍生投试卷起宗治书礼记同舍嫉之辄易以周礼试复第一年三十七以徽猷阁学士知并州卒起宗工诗潇洒有陶谢风】
　　陈开【字发明以太学生登熈寜进士第调宻州教授时太守苏轼深器重之诸生力留更七年而后代宻州儒风之盛自开始后入为太学博士召对进两劄其一排新法其一去小人进君子言议激切当国者忌之出为雄州通判寻陞宗正寺丞至朝奉大夫累赠金紫光禄大夫蔡襄状其行子毕元符三年登第】
　　陈易【字体常少好学该综经史工五七言诗熈宁初游京师会太学秋试诸生竞求举易以为非吾所以学即弃去乃从佛氏之徒论出世间法而有所契就邑蔡溪之左结庐而处逺荤絶欲日惟一饭或遇风雨溪涨则并一盂飰或却或经旬浃不食如是者五十年不变尝曰性命之理儒与释一也顾为教不同耳崇宁初举遗逸又举八行郡守郭重致礼聘易易谢牋曰早粗修于八行晚但了于一心心旣本无行亦何有重不敢强易尝传易学于仙游张弼自谓有得于五行医卜地理之术善笔札作字必精谨平生无忤视妄言教人必本于孝弟其接朋友或终日不交一谈或为语庄老释氏大意其论古今亹亹不倦盖随其兴意所至人莫得而测也宣和八年卒】
　　陈彦文【睦之子居苏州以职事登称防崇宁中赐进士出身户部侍郎显谟阁直学士知庆洪楚江四州在江州视事甫十日盗张遇犯城彦文击走之建炎初除江淮制置使召入都堂议事】
　　陈经【字正甫安福人庆元中进士官终奉议郎泉州泊干经嗜书成癖啓益后学为多有书解五十
　　卷及诗讲义存斋语录行世】
　　陈嗣光【字朝阙宁徳人处己亷事亲孝宗族乡党称焉时朝廷举孝亷县以嗣光应诏邑簿陆游
　　为立孝亷坊以旌之】
　　陈敏【无锡人举进士知台州朝命立元祐党籍碑敏不肯立监司促之急敏曰诬司马公为奸臣是无天也倅立之敏碎其石或咎劾敏曰我死且不辞何劾之畏遂挂冠去后以八行荐不起】
　　陈师道【字无已彭城人少刻苦问学髙介有节安贫乐道诸经皆有训传于诗礼尤邃其为文师曾巩为诗宗黄庭坚平淡雅奥自成一家元祐年苏轼辈荐其文行除本州教授累迁秘书省正字】
　　陈骥【字徳纯仙游人元符中由中舍选第进士与直讲张读防政李邴友善歴宗学博士性鲠特蔡京用事耻为之屈不肯一见歴温州通州年六十二即挂冠自号安处居士】
　　陈中复【字从道熈寜中第进士崇寜中提举京畿京西路茶盐香事时朝廷议行茶法以中复尝监茶务令悉陈利害因以进用之谢曰吾岂以身计为利作俑者政和中为广东提刑凡八歴外台所奬拔成就者多知名于世挽诗有云南北建牙多故吏东西开府半门生】
　　陈觉民【字达野仙游人熈宁初登第元祐初知漳州建州福州所至有治行改知泉州时有司建言欲六郡酤觉民陈五不可迁本路提刑风采严峻未尝与僚属妄交一谈人甚惮之】
　　陈髙【字可中阐之从子仙游人少游湖学元符中第进士召试除太学祭酒龚原司业傅楫荐其潜心经术尤深于易迁博士政和中始建医学除太医学司业累上封事以切直忤蔡京慨然力请致仕】
　　陈彦恭【字子愿莆田人　之子元祐中第进士通判巩州以清谨闻监辖河南坑冶铸钱蔡京党王桓欲増监鼔铸彦恭曰山泽之利不可竭祖宗之额不可逾坐罢后知夀春府二帝北行彦恭悉禁旅而西或曰世乱如此空一府无兵可乎曰陛下安在而守臣欲留兵自卫耶在郡活人以千万计民画像祠之】
　　陈轩【字元舆建阳人进士第二授平江推官元祐中以龙图阁待制知庐州徽宗立擢兵部侍郎兼
　　侍读每劝帝以治贵静愿法文景之恭俭加龙图直学士知杭州】
　　陈淬【字君锐莆田人绍圣初下第挟防西游以战功为鄜延都监建炎初为诸军统制金人犯采石淬独战势穷大骂刃交于胷而色不动与其从子仲敏俱死诏赠明州观察使】
　　陈顔【汲县人父光调夀阳尉未赴值金兵取汴光病围城中顔间闗渡河往省其父因扶疾北归光家奴诬告光杀人系狱不胜拷掠因自诬服顔诣郡请代死帅臣曰此真孝子也遂并释之】
　　陈自仁【兴化人宣和中第进士为永丰尉建炎中金人犯洪吉二州隆祐太后防兵叛自仁集尉卒调民兵分道进攻却之防贼别将至力穷不支死之赠通直郎官其一子】
