<!-- { "loadSidebar": true } -->
　　老【风俗通颛帝子老童之后或云老氏老也老老莱子之后以其老也故以老称之遂为氏周】老古【晋文公逐麋而失之问农夫老古曰吾麋何在老古以足指曰如是往文公曰寡人问子以足指何也老古振衣而起曰一不意人君如此也虎豹之居也厌闲而近人故得鱼鳖之居也厌深而之浅故得诸侯厌众而亡其国诗云维鹊有巢维鸠居之君放不归人将居之于是文公载老古以归】
　　老祈【衞大夫】
　　老左庐【宋臣】
　　【明】老兆祥【徐闻人嘉靖丙午举人】
　　【广西桂林府有老氏】
　　保【周礼保章氏因官以为氏】
　　【周】保申【文王传】
　　【明】保春和【宣化人宣德中任广东市舶提举】
　　保睿【通州人治中知曲江县锄奸恤苦清介自持尝题诗后堂曰不似神仙防炼丹无缘措置惠
　　贪残毫厘百姓心头肉为汝抽刀总是难去任民垂泣送之】
　　保宁【定兴县人正德中任崞县丞】
　　保嵚【通州人嘉靖举人】
　　保防【宝应人嘉靖贡士遂安县训导】
　　【河南叶县有保氏】
　　葆
　　【明】葆光先【叶县人正德中任髙淳县训导】
　　宝【见姓苑】
　　【宋】宝篆【庆元人皇祐中进士】
　　【元】宝鲁【河东髙平人泰定初授东平路儒学教授后修辽金宋三史鲁为宋史局官书成选授燕南山
　　东道奉使宣抚幕官考绩居最迁中书省检校官】
　　【明】宝敬【广东人洪武中湖广攸县丞】
　　早
　　【晋】早衍【将】
　　【明】早礼【灵川人永乐举人任交趾同知】
　　道【姬姓之国为楚所并子孙以国为氏望出蔡州】
　　【周】道朔【楚大夫】
　　【宋】道大亨【常州人】
　　【明】道同【河间人性峭直器宇魁岸奉母备甘防与妻子同粗粝洪武中番禺知县性亷洁视民如子时永嘉侯朱亮祖城广东县民罗氏者纳女于亮祖兄弟怙势尝以事干同同不听仍按以法卒后吏有奉其主于家者出入辄告有事卜之辄验人以为神云】
　　道中【固始人永乐举人】
　　道睦【三原人景泰中任清丰丞】
　　道泰【环县人正德举人任训导】
　　浩【本郜氏改为浩】
　　【汉】浩赏【青州刺史】
　　浩贤【济阳令】
　　【三国】浩周【吴都尉】
　　【唐】浩聿【隰州刺史子虚舟】
　　【明】浩本【黄陂人永乐中由荐举任上犹县浮尤巡检】
　　草
　　【汉】草中
　　草王桥【见印薮】
　　【明　　陜西镇安有草氏】
　　造【见姓苑】
　　【周】造父【颛帝之后周穆王时以功封赵城由此为赵氏】
　　藻【见姓苑】
　　【南北】藻重【西昌人鄱州刺史】
　　导
　　【南北】导龙【华州刺史时伏德与梁景叡反闗中龙讨平之】
　　稻【见姓苑今为晋陵人】
　　考【见姓苑开封有此姓】
　　杲【见姓苑】
　　颢【见姓苑】
　　昊【昊英氏之后】
　　妞【音好见直音】
　　【音好见直音】
　　防【音好见直音】
　　镐【见姓苑】
　　二十哿
　　左【济阳商音齐公族有左右公子因氏】
　　【周】左伯桃【燕人与羊角哀为友闻楚王善待士乃同入楚值雨雪粮少伯桃乃并粮与哀令入事楚
　　自饿死于空树下哀至楚为上大夫乃言于楚王备礼以葬伯桃】
　　左丘明【因春秋作传杜预云仲尼为素王丘明为素臣宋元丰中诏从祀封瑕丘伯】左人郢【字子行鲁人孔门弟子心悦圣道后世追封南华侯】
　　左儒【宣王将杀杜伯左儒争之九复不许儒曰君道友逆则顺君以诛友友道君逆则帅友以违君王怒儒曰士不枉义以从死不易言以求生臣能明君之过以正杜伯之无罪王杀杜伯左儒死之】
　　【汉】左雄【字伯豪涅阳人安帝时举孝亷稍迁冀州刺史徴拜议郎迁尚书令累上疏条陈时政明达政
　　体迁司校尉】
　　左咸【琅琊人从淮阳冷丰学公羊春秋由大鸿胪迁九卿官至大司徒哀帝甚重之元寿二年遣咸
　　持节迎中山王箕子为嗣】
　　左于【光武军师】
　　左恢【曲阿人官至尚书左丞京师称其志髙后迁防稽太守】
　　左原【陈留人教郡学生犯法郭林宗劝令责躬原纳其言】
　　【三国】左慈【字元放庐江人好行仙术曹操恶而杀之后操因病每见左慈于前怒而死慈尝在操坐操使求松江鲈鱼慈以铜盘贮水以竿饵钓于盘中须臾引一鲈鱼出后亦不知所之】
　　【晋】左思【字太冲临淄人博学兼善隂阳之术作齐都赋一年乃成复赋三都构思十年门庭藩溷皆着笔纸偶得一句即便疏入自以所见不博求为秘书郎及赋成张华见而叹曰班张之流也使读之者尽而有余久而更新于是豪贵之家竞相传写洛阳为之纸贵及张方纵暴都邑举家适冀州】
　　【唐】左匡政【字难当泾县人生而竒异长有智力隋末兵乱匡政率众保障乡里众推为总管武德中猷州刺史辅公祏反匡政闭城固守李大亮以兵援之公祏遂败以功授宣城大都督封载国公】
　　左绍齐【难当长子袭载国公弟绍芳以军功陞淮南指挥使】
　　左振【肃宗朝为黄州守时王璵以祠祷得相遣女巫乗传分祷天下名山大川振斩之州人歌曰吾
　　乡有鬼巫惑人人不知天子正尊信左公能杀之】
　　【宋】左断炎【字荣叔泾县人治易礼二经喜吟咏明脩炼之术任医学教谕休退爱山水之胜携琴鹤
　　自娱忽一日告家属云吾当某日逝矣至期无疾衣冠正坐而没】
　　左彦武【泾县人难当之后操履方正少以文行名举淳熈进士调广平尉厯知仁和江隂二县转通判无为军累着能声陞知平江府转京兆尹孙泰成领乡荐宝庆中为太学学録转博士应端平甲午求言诏除翰林侍讲淳祐戊申辞归植松竹梅于亭扁其曰三友其子孝先世兴同举咸淳进士世华以明经为国子监助教陞翰林直阁】
　　左梦髙【嘉定庚午乡试易魁次年监补都魁升大学癸酉丙子壬午连领监举终修职郎龙平县
　　尉】
　　左文翁【友德曽孙字汉老厯袁州绍兴江州教授终宣义郎致仕】
　　左誉谟【第嘉定己卯乡试都魁绍定辛夘乡举复魁次年登第授复州景陵尉值金兵围城城陷被执母妻偕子同时遇害朝廷命祠于岳阳赐额闵忠特赠承事郎其诰词云尔以一尉之微能为张巡许逺所为风节凛凛今犹有生气朕甚嘉叹而重悯恻岳阳立庙视睢阳无异复赠员外郎赏延于嗣九京可作尚慰钦哉】
　　左庆延【永新人年十七登第秦桧欲妻以女庆延辞之坐是久不调后终承奉郎太学博士有澹庵文集胡应春序之曰观其与晦庵书讲明义理问辨反覆必极其底止则声名赫赫不但以文也使得行其志见于事业其斥奸排佞岂止辞婚权秦而已哉邑宰赵畣夫亦称其所着奏议云契丹之信不可渝女真之暴不能久以为至论而诰表书词精密淹该又与先辈相颉颃】
　　左师召【友德孙守新州却舶贡不收凡公俸不取终朝散郎主管台州崇道观】
　　左书言【教授邓州括废田三千顷以膳生徒时誉归之继宰陜之平陆以寛服民蝗尝过境即去
　　朝廷褒赏转朝奉郎监察御史】
　　左昌诗【番阳人淳熈中以朝散郎知真州奉法循理节用爱人至于建府庾缮沟垒训习兵戎夙夜殚力如开大横河以便江舟舣泊以其余力重建壮观扃秀诸亭可以见其能矣】
　　左祥【旴江人初任翰林从事受知于学士呉澄泰定乙丑授承直郎来为香山县尹留心政教尝作劝学文以训社学子弟一时士风皆知向往习俗偷薄则又刻谕俗编以警切之自是顽梗之氓渐知革心矣寻迁儒学修义斋时与士子讲论濓洛闗闽之学咸有所依归学制有未备者既调官潮州路经厯犹留心移书必备而后已吴澄称其政有三善云后改知増城其政如香山擢知万州卒今香山増城皆祠之】
　　【明】左献【广宗人洪武中由太学生厯官户部主事勤于职务荐陞浙江布政司左防议永乐初召为刑
　　部右侍郎才能著称】
　　左孟诚【山东人洪武中知南雄府因城东隙地筑桑园十畆教民种桑自是民皆知以养蚕为业】左经【字载道眉州人洪武初由儒士举累官兴山教谕博通经史文章典雅蜀人以左五经称之蜀
　　士之有声于进士科者多出其门所着有武昌集】
　　左洋【字有澜泾县人由监生洪武壬午擢授大理寺评事永乐癸未陞刑部员外郎明年春奉防宣谕波国有才辨波君臣感服遣译使进贡擢礼部祠祭司郎中拜应天府丞和早朝诗称善云日射天门散晓寒梨垣钟响漏声残金炉香霭浮双阙玉笋班联萃百官译使献琛封未启侍臣题奏墨初干鲰生幸际文明防忠义当思补报难】
　　左激【字有昂泾县人难当之后为医学训科　　醇厚不尚华靡善吟咏旁通隂阳医卜之术逺淫
　　祀絶浮图冠防丧祭遵古礼以倡俗以子景贵赠监察御史今祀乡贤祠】
　　左常【南城人永乐戊戌进士厯防政】
　　左景【字孟春泾县人激之子举宣德丙午乡试任陵川县学训导启迪有方擢河南道监察御史居外艰服阕改山西道风采独着捕盗畿甸平反诬坐死者十一人按云南监平麓川军讨平之既至曲靖苗贼犯城令民督战生擒有功值北虏犯边境白羊闗有白金纻丝之赐以忤重臣补四川佥事】
　　左鼎【字周器永新人正綂进士授御史立朝蹇谔风裁凛然京师有曰左鼎手练刚口厯右都御史】左涣【泾县人监察御史景之子家承清白尝疏食布衣以吟咏自贻景泰间奉防从义镇守白羊闗
　　日与军士操练以捍北邉再岁乃还居城市中卓有行义】
　　左忠【泾县人性孝友能记诵尤精于医每施药以济贫病分田以恤族人戊辰江南饥甚省储煮粥
　　以哺流徙魏巡抚闻之复其身年七十卒有医方行于世】
　　左赞【字时翊南城人天顺进士厯吏部郎中豪迈不羁至其为文谨绳尺崇理致尤猜于端重竒
　　古】
　　左韶【泾县人性朴实以训为业必教之孝悌左族子姓多赖陶成兄弟俱登科第足迹不至公门
　　累预乡饮遇恩冠带年八十有四卒】
　　左钰【阜城人成化进士初任御史言诸臣请革番僧名号疏上闻陛下谓所言有理及该部奏行发遣陛下又谓失逺人之心臣以为陛下不忍失逺人心乃忍失迩人心乎不报厯官右佥都御史】
　　左唐【字尧卿江都人治丙辰进士厯防政】
　　左辅【字弼之泾县人由进士除浮梁知县裁省冗费时景德镇民相搆为乱辅为开谕区画众遂解以忤中贵调景陵知县绰着能声陞瑞州府同知逆瑾遣中贵来籍黄侍郎家惨刻殊甚辅恤其孥且不贿附谪南安府学教授再谪南城县学训导日与诸生讲论不辍瑾诛起用以疾辞陞授宁州知州致仕为人恬静端慤孝友亷慎书探究理性晩年玩太极图説充然有得所着有周易本义附説太极后图南庠日讲行于世】
　　左煜【字仲辉号斋泾县人彭教榜进士除户部主事厯郎中擢湖广永州府知府时新建藩府王欲辟地煜奏止之以外艰归改知彰德府藩府之扰尤甚经理有功置泉陂溉田惠民岁凶多方赈济民赖以苏致仕年八十余卒】
　　左然【字允之泾县人激之孙家传易学鋭意精研由进士除户部主事陞员外郎谦恭惇厚为堂卿
