<!-- { "loadSidebar": true } -->
　　王守道【平山人金末兵兴宣抚司署守道为县尉改主簿史天倪镇真定以为府经歴及金恒山公武仙杀天倪守道志复讐卒逐仙遁去后擢庆源军节度使卒追封夀国公】
　　王巴延【霑化人授福建转运副使冦至募兵扼险击败之后因马仆见执贼帅王善曰闻公有惠
　　政为我尹此州可乎巴延大骂竟不屈被害事闻追封太原郡侯】
　　王玉汝【郓人少习吏事耶律楚材见而奇之元初授东平路奏差官迁平隂令有惠政累迁泰定军节度使以病谢事杜门日以经史自娱强起为行台防议视事仅五六日裁画署置焕然一新】
　　王闰【须城人父老而贫不甘淡薄每食必需鱼肉闰勤苦营奉无阙甚得欢心父尝卧疾然长灯室中火焚壁间闰闻火声惊起驰救烟焰已蔽寝户闰突入抱父出肌体灼烂而父无少伤中统初复其役】
　　王恂【字敬甫唐县人父良明理数之学恂读书过目能成诵仕为太子赞善每侍讲读必发明三纲五常之道及歴代治忽兴亡之故尝与许衡郭守敬等定授时厯累官至太史令卒赠司徒追封定国公諡文肃】
　　王忱【字允中幼读书明敏有才识平章赵璧引见裕宗潜邸语称防命为宿衞掌钱谷称职复授山北辽东道提刑按察司副使时驸马驰猎蹂民田忱以法绳之又建言裕宗曰陛下春秋髙当早建储嗣又省部内以正军余田士卒冲冒寒暑逺涉江海宜加优防皆从之士臣被狱久不决者忱悉正之及被诬劾罢镇南师帝系忱至京师得面陈其事帝大悟始释复起忱为肃政廉访使至大三年拜中奉大夫防知政事未行卒】
　　王文渊【字巨卿自幼失怙能自树立尝推择为吏厌而弃之从学于滕安上益自克励遂淹贯经史色养于亲友弟训子家庭之间肃如也作诗纡徐冲澹得韦柳体为当代名公雅重竟不仕卒于家乡人称之曰贞孝先生】
　　王结【定兴人少聪慧读书数行俱下从太史董朴受经深于理学累官翰林学士中书左丞卒封太原郡公諡文忠故相李珪曰王结非圣贤之书不读非仁义之言不谈时以为名言所着有易说及文集十五卷】
　　王义【宁晋人深沉有胆智读书知大义金末盗起河朔县推义为长太祖召为武安军节度行深冀
　　二州元帅府事义乃布教令招集散亡劝率种艺深冀之间遂为乐土】
　　王思廉【获鹿人师太原元好问世祖时累官工部尚书翰林学士承防尝进读通鉴至唐太宗欲杀魏徴语及长孙皇后进谏事帝命引至皇后阁讲延其说时称为儒相卒追封恒山郡王谥文恭有文集】
　　王伯胜【文安人为辽阳等处行中书省平章政事治懿州增郡学弟子员择书教之又度闲田募民耕种以廪饩之召拜大都留守辽阳民乞留不报皆涕泣而去及卒追封蓟国公子恪官至工部尚书】
　　王利用【通州潞人世祖征为太子宾客首以敬天法祖孝亲仁民十余事为劝帝嘉纳之廉希宪
　　尝语人曰方今文章政事兼备者利用其人也】
　　王珍【南乐人慷慨有大志仕为行营军前都弹压会宋将彭义斌取大名珍弃妻子间道走及元兵破大名珍谓其妻曰吾非弃汝辈诚不以私爱夺吾报国之心耳后以军功累授本路征行万户子文干累官东平总管】
　　王鹗【东明人幼聪悟日诵千言长于词赋金正大初进士第一授应奉翰林金主擢左右郎中后世祖聘至进讲孝经书易及治道每夜分乃罢及即位首授翰林学士承防后致仕岁给禄有大事遣使就问卒諡文康】
　　王克敬【大宁人幼奇頴孜孜力学元统初为江浙行省防政年五十九即请老谓人曰穴趾而峻墉必危再实之木必伤其根无功徳而忝富贵何以异此其歴官所至俱有政绩可纪所着有诗文奏议卒諡文肃子时官至翰林学士承防】
　　王荐【福宁人性孝而好义父尝病甚荐祷于天愿减己年益父夀父果延夀十二年母尝病渇思时冬月荐至深岭值雪仰天而哭忽岩石间青蔓离披有二焉摘归以进母渇顿止又为人置后治丧立义阡赠棺赈粟官上其状旌之】
　　王积翁【福宁人初仕宋为福建制置使宋亡积翁上闽图籍元世祖授中奉大夫累迁刑部尚书转江西行省防知政事奉使日本至其境遇害武宗时追封闽国公諡忠愍】
　　王都中【积翁子以父功授平江路治中时年十七遇事剖析动中肯綮僚吏皆眙不敢欺累拜浙江行省参知政事卒諡清献都中歴仕四十余年其清白之操得于家传而治郡之绩虽古循吏无以尚之自号本斋有诗】

　　万姓统谱卷四十四
　　钦定四库全书
　　万姓统谱卷四十五　　　明　凌迪知　撰下平声
　　七阳
　　【明】王观【祥符人性耿介仪度详整语言敏捷洪武中入太学问学识见为众所服比为苏州知府发奸
　　擿伏境内畏惮朝廷嘉其能榜谕天下以励怠政者】
　　王璲【其先蜀遂宁人自其祖父仕元宋时家吴璲有异资幼则善属文名籍甚因得备侍从与王洪孟扬达善并以才闻璲等既后进文独工能立就虽数篇并作受命即奏不淹刻咸以为神诸在位者雅不能善又自相矜许遂被以轻薄名仁庙在东宫试神赋极称善语解缙缙顿首谢不能及后语黄淮淮因谮之遂与孟儞先后论死】
　　王琏【长山人器局沉凝学问精密师事宋濂洪武中乡举至京召见试诗擢史馆编修选入文华堂肄业寻摄御史按河南回奏称防上说谓近臣曰文华堂诸生如王琏等皆异日将相才也】
　　王璡【璲弟先在谪遣中以明经举为掌故以著作召与杨溥等入直内廷璡稍醇谨文亦不逮璲故
　　得优游免兄琏以早卒名乃出二弟下】
　　王彞【字常宗其先蜀人父允中教授昆山州学遂占籍嘉定彞博学强记文尤严整洪武初与郡人髙啓谢徽辈交善被诏同修元史史成授以官不就而归时江夏魏观守郡宾礼贤士未几以事被逮彞与啓尝为观作文竟连坐死于京市有王常宗集四卷行于世】
　　王绍原【字复初自幼嗜学治毛诗刻意吟咏伯仲五人值元季兵兴经乱离家以倾废绍原惟守淡苦诸弟欲求分异以自便绍原不能已推产与之唯取先世基田以供祭祀及海内平于所居之旁辟一轩扁曰耕读与常所往来觞咏自娱洒然无世累有畊读集传于家】
　　王士宁【生元至正甲辰至成化癸卯年百有二十士宁少慕养生不受室饮酒食肉走蜀入雪山投见一老人披氊衣卧深洞中石牀上长三尺余耳目口鼻手足皆类小儿士宁顿首拜不答因执役左右老人不饮食坐侧悬一囊中类干麫饥輙取啖喝手掬饮磵水一二升士宁饥跪乞食老人与囊中物苦澁不能下咽士宁舍啖山果野菜居三年老人怜之忽曰吾语子术子识之宜出山非其人莫授士宁出雪山后事不可知其在济宁居城东深巷败屋中已六十年济宁人窃旁伺士宁久絶火食唯日啖枣数枚或菜数茎饮水少许人餽遗輙不肯受济宁指挥王宣者海州人往见士宁骇曰吾上世有叔祖士宁好道弃家去竟不知所终翁得无是扣家事皆合宣因日与来往成化七年朝廷下山东征士宁俾乘安车来杨文懿公道济造士宁问但曰静坐寡欲坐久瞑目闭息曰我老无能朝廷过听召我我未闻道但习静已久近乃日与人接大败吾事文懿因问元末国初事曰一身之外百无所知】
　　王弼【徐州人十岁丧父哀毁几絶洪武中以荐知乐安县陞光禄署丞迎母就养母病吁天求以身代母年九十卒躬负土成坟庐墓三年哭泣不輙事闻召拜文华殿大学士辞不称朝廷不允欲以风励天下之为人子者寻改通政司右防议致仕仍旌表其门曰孝行】
　　王璡【字器之昌邑人洪武中以儒士举任邑学训导歴陞宁波知府枉私谒清吏尤以造就人才为急或夜分至学以察诸生勤怠毁郡中淫祠以葺公宇寮属曰庙神极灵宜避其祸璡曰吾欲正民心耳神祸非所惧也卒毁之性廉介俭约厨无甘隽去之日行李萧然父老追而赆之一无所受】
　　王珪【合肥人慷慨有大志少为淮西廉访司卒见官长仪衞尊崇輙慨然叹曰将相无种在人为耳元末兵乱募集乡民守庐州自称万户寻来归从征渡江克复太平仍命为万户守之积功陞右军都督佥事】
　　王恺【当涂人幼读书有大志天兵取太平以恺居幕府既克衢州军民戍守有方谋虑深逺及胡大海为行省防政恺为郎中吴将吕珍侵诸暨堰水灌城大海夺堰水灌珍珍势蹙誓解兵恺曰彼狡谋勿听大海不忍食言竟引还珍果败盟大海及恺俱被害追封恺当涂县男】
　　王着【泾县人洪武间任浙江按察司经歴廉能著称尝巡温州州久旱着祷雨輙应慈谿虎为害着
　　诚祷神虎尽自毙而民遂安后累陞云南按察司副使】
　　王祎【字子充义乌人幼秀爽奇敏师事黄溍洪武初授江西儒学提举司校理迁起居注同知南康府事召修元史为总栽官书成擢翰林待制兼国史编修奉使云南为梁王把都所害其遗文有华川集玉堂杂著诸书正统间追赠翰林学士諡忠文】
　　王景【字常斋松阳县人洪武中为山西防政与布政使防防韩宜可同坐事谪云南后召宜可为副都御史景与修髙庙实録陞翰林侍讲永乐初进陞学士景博学以古文自名亦善于笔札】
　　王彰【郑州人博学有才望洪武中领乡荐入太学初授吏科给事中歴陞山西左防政入为礼部右侍郎寻调户部累陞右都御史人莫敢干以私时刘观为左都御史用法之公人以彰为优云】
　　王冕【字元章越人磊落有大志穿曵地袍翩翩行两袂轩翥下东吴渡江入淮楚北抵燕都歴览名山川捜访奇才侠客谈古豪杰事呼酒悲歌隠山谷中著书一卷坐卧輙随秘不使人观曰吾未即死持此以遇明主】
　　王升【徳清人洪武初坐事系刑部狱时升子镇为平凉知县升寄书戒镇居官廉洁抚民仁慈报国忠勤处已谦敬买附子川椒经税而后寄来狱得其书以闻朝廷嘉叹下诏褒美赉白金百两绢十匹附子五枚椒五斤免其所坐复其家】
　　王桓【字彦贞慈谿人洪武四年有司以通经学古荐于朝太祖髙皇帝召见便殿问桓处乡里好恶何如桓对曰善者好之不善者恶之一言称防上遂呼为老学士乃命与尚书魏杞山钱惟明学士宋景濂讲论治道逾年授国子学正未几转河南卢氏县令政教一新民懐其徳十二年致仕卢人立祠祀之先是桓家居乡人有不平事无大小咸取决于桓无不得其情者遂称为明白先生其所学不事章句务得于心识者谓其克继虞贺杜楼之絶学所着有明白先生集藏于家桓以孙成贵赠都察院右都御史大理寺卿】
　　王溥【洪武中广东右防议性廉谨弟惟信自乡来省有以布袍遗之者溥怒之曰一衣甚微汚身甚大命亟还之先是广运舵木由海道入京屡致漂没溥相其地通庾岭挽运遂絶漂没之患】
　　王沂【泰和人博通诸经元季一试有司不合不复出洪武初徴为说书上书论事授福建盐运副使以老罢归弟祐为监察御史陞广东按察佥事风槩凛然子伯贞为按察司佥事后为琼州知府为政清简正綂中赠吏部尚书】
　　王汝玉【长洲人自号青城山人幼聪敏读书日记数千言初授翰林五经博士转左春坊赞善兼编修赠太子宾客諡文靖弟汝嘉博综羣籍俱能诗文洪武间为武昌训导】
　　王忠【武进人洪武间父友谅以输税后期法当死忠时年十七即自诣京恳请代父比至会赦免人以孝称宣徳中以国子生除兵部主事老成练达人皆以大任期之忠以母老恳乞致仕卒于家】
