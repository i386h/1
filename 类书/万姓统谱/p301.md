<!-- { "loadSidebar": true } -->
　　魏颉【晋悼公即位使魏颉为卿使训卿之子弟恭俭孝悌】
　　魏嘉【楚考烈王时天下合从赵使魏嘉见楚春申】
　　魏无忌【昭王子食客三千人诸侯以其贤不敢加兵用矦生朱亥杀晋鄙夺魏兵以救赵又率五
　　国兵大破秦兵威振天下号信陵君】
　　魏冉【秦昭王母宣太后弟昭王少太后自治任魏冉为政昭王十四年冉举白起攻韩魏败之虏魏将公孙喜明年又取楚之宛叶十六年秦封冉于穰后益封陶号曰穰侯为秦将攻魏防魏之河南取城大小六十余三十六年穰侯欲伐齐取刚寿以广陶邑于是魏范睢讥穰侯越二晋以攻齐昭王乃免相国就封邑穰侯卒于陶而因葬焉】
　　【汉】魏咎【故魏时封为陵君陈胜之王也咎徃从之周市狥魏地已下陈欲立之市不受而反乃立咎
　　为王】
　　魏豹【故魏诸公子也兄咎自杀豹亾走楚楚怀王与豹数千人复狥魏地立为王后归汉令守荥阳
　　楚圉之急周苛曰反国之王难与共守遂杀豹】
　　魏尚【云中太守军市租尽以给士卒出私俸钱五日一杀牛以飨军吏匈奴不敢近云中塞】魏无知【荐陈平】
　　魏应【字君伯任城人明经修行弟子自逺方至着録数千人永平初为博士防诸儒于白虎观讲论
　　五经同异肃宗甚重之】
　　魏朗【字少英上虞人诣太学受五经初辟司徒府迁彭城令后为九真都尉奬厉吏兵破贼斩首二千级桓帝美其功拜议郞顷迁尚书陈便宜有补益后以党被徴自杀著书数篇号魏子】
　　魏桓【安阳人以清节数被乡人劝之应聘桓曰夫干禄求进所以行志也今后宫百数其可损乎廐马千匹其可减乎左右权豪其可去乎皆对曰不可桓乃叹曰使桓生行死归于诸子何有哉遂隐身不出】
　　魏相【字弱翁定陶人地节中拜相尝白去副封以防壅蔽时宣帝厉精为治练羣臣核名实而相总
　　领众职甚称上意蔚为一代贤良封高平侯】
　　魏攀【钜鹿人知人好士名盛一时闻高邑睦夸少有大度耽好书传高尚不仕寄情丘壑攀乃以女
　　妻之情同朋好未尝僃翁婿之礼夸亦作朋友论以荅之辞义为时所称】
　　魏霸【字乔卿济阴人世有礼义建初中举孝亷和帝时为钜鹿太守以简朴寛恕为政掾吏有过先晦其失不改者乃罢之吏或相毁诉霸称他吏之长终不及人之短言者怀慙譛讼遂息官至太常】
　　魏谭【琅邪人少间走时亦为饥防所获等辈数十人皆束防以次当烹贼见谭似谨厚独令主防暮辄就防贼有夷长公特哀念谭密解其防语曰汝曹皆应就食急从此去对曰谭为诸君防恒得遗余余人皆如草菜不如食我长公义之相晓赦遣并得俱免谭永平中为主家令】
　　魏邵【河东人太守史弼受诬当弃市邵与同郡人卖邸赂侯览弼得减死】
　　【三国】魏延【字文长领汉中太守昭烈问曰今委卿以重任卿居之欲云何延对曰若曹操举天下而来请
　　为拒之偏将十万之众请为吞之众壮其言】
　　【晋】魏咏之【字长道任城人家贫躬耕好学不倦初为州主簿尝与刘游欵桓簒位咏之恊賛义谋败授建威将军桓钦冦厯阳咏之率众击走之转荆州刺史咏之初在布衣不以贫贱为耻及居显位不以富贵骄人卒赠太常追封江陵县公諡曰桓弟顺之为琅邪内史】
　　魏舒【字阳元任城人少为外家氏所养寗氏起宅相宅者云当出贤甥舒曰当为外氏成此宅相
　　武帝朝拜司徒】
　　魏浚【河东人为度支校尉永嘉末浚东保河阴所得谷麦悉献之于怀帝仕终河南尹】
　　【南北】魏季景【下曲阳人父鸾以有容仪为奉车都尉季景博学有文才魏庄帝时为中书侍郞歴官大
　　司农卿及卒家无余财遗命薄葬所着有文笔二百余篇】
　　魏钊【字显义下曲阳人博涉羣书有当世兼资文武北齐世祖南伐召与语大悦曰我今此行是卿
　　建功之日勉之加建忠将军子长贤博涉经史为著作郞】
　　魏収【字伯起季景之族子少机警能属文北齐受禅诏册诸文及魏史皆収所撰称为权史官至尚
　　书左仆射卒赠司空諡文贞】
　　魏兰根【収之族叔博学高才有机警厯官岐州刺史寻加都督诸军事累迁中书令加侍中钜鹿
　　县侯卒赠司徙諡曰文宣子相如族子恺俱重于当世】
　　魏子建【字敬忠下曲阳人释褐奉朝请累迁太尉从事中郞迁东益州刺史布以恩信逺近清浄
　　斩获甚众威名赫然帝嘉之诏兼尚书为行台刺史】
　　魏惇【字仲让容貎魁伟性通率魏孝庄帝永安末除安束将军光禄大夫尔朱仲逺镇东郡以事捕惇遇出外执惇兄子而去惇闻哭曰若害宁无吾也乃见仲逺叩头曰家事在惇何知也乞以身罪仲逺义而舍之】
　　【隋】魏澹【字彦深季景子世业文学澹专精好学博涉经史善属文仕为礼部侍郎迁著作郎高祖以魏収后魏书褒贬失实平绘中兴书事无伦序诏澹别成魏史矫収绘之失甚为简要又有集三十卷】
　　魏德深【初为文帝挽郎以能迁贵乡长为政清静不严而肃防兴辽东之役徴税百端使人徃来责成郡县于时王网弛紊吏多赃贿所在征敛人不堪命唯德深一县有无相通不竭其力所求皆给而百姓不扰于时盗贼羣起武阳诸城多被沦陷唯贵乡独全】
　　【唐】魏徴【字元成下曲阳人太宗时拜谏议大夫凡上二百余奏无不剀切当帝心者后以秘书监防预朝政及卒帝叹曰以铜为鉴可正衣冠以古为鉴可知兴替以人为鉴可知得失征没朕亡一鉴矣登凌烟阁观画像赋诗痛悼】
　　魏知古【深州人方直有雅才擢进士第拜黄门侍郎时盛夏造金僊玉真观工程严促知古切直谏睿宗嘉其直罢之开元初卒宋璟叹曰叔向古遗直子产古遗爱兼之者其魏公乎】
　　魏寻【征之子拜尚书右丞兼谏议大夫其叔瑜善草以笔意传其子华及甥薛魏世称善书者前
　　有虞禇后有薛魏】
　　魏同【字和初定州鼓城人举进士累转司列大夫坐与上官仪文章属和配流岭外上元初赦还工部尚书刘审礼荐同有时务之才拜岐州长史则天临朝加银青光禄大夫检校纳言封钜鹿男同素与裴炎结交能保终始时人呼为耐久朋而与酷吏周兴不恊永昌初为周兴所搆云同言太后老矣须复皇嗣太后闻之怒乃赐死于家监刑御史房济谓同曰何不告事冀得召见当自陈诉同叹曰人杀鬼杀有何殊也岂能为告人事乎乃就刑年七十三子恬开元中为颖王傅】
　　魏謩【字申之徴五世孙举进士累官至太子少保谠直无所避宣宗曰謩名臣后有祖风后为令狐
　　绹谗免卒赠司徒】
　　魏少游【钜鹿人天宝末累官水陆转运使四为京兆在官无赫赫之名然善任人縁饰规检有足
　　称者】
　　魏元宗【宋州人始名真宰以太学诸生见高宗高宗慰遣仪举自安帝目送谓薛元超曰名不虚
　　傅真宰相也】
　　魏元忠【宋州人为太学生少学兵术高宗时吐蕃数盗边元忠上封事言命将用兵之要累官御
　　史中丞以直道自立中宗时拜中书今封齐国公】
　　魏奉古【初仕为雍丘尉九日公宴有客草序五百言奉古曰此旧文也援笔例疏之徐笑曰适览
　　记之耳由是知名挺涖汴州召奉古前曰此聪明尉也】
　　魏万【号王屋山人尝自嵩厯兖游梁入呉计程数千里来访李白不遇因下江东寻诸名山观谢公石门后于广陵与白相见白称其美而爱文好古独徃物表述诗以赠之万亦有荅李篇见李诗集中并白诗自序】
　　【五代】魏【周世宗镇澶渊辟司法防军有盗五人狱具杰疑其寃缓之不数日果获真盗后又厯顿丘冦
　　氏元城三县令】
　　【宋】魏仁溥【字通济卫州汲人防孤贫世宗时累官枢密使转中书平章集贤殿大学士宋初进位右
　　仆射从征太原道卒赠侍中諡宣懿为人谨厚善书计有寛度时称长者】
　　魏丕【字齐物相州人累官复州刺史迁左骁卫大将军典工作朝廷有事征讨每令脩剏器械无不精辨雅好歌诗尝使南唐且俾观其意与李煜登升元阁赋诗有朝海浪拱星辰之句以风动之】
　　魏羽【字垂夫婺源人少能属文初仕江南署文舘校书郎岀为雄逺军判官归宋擢太子中舍累
　　迁户部度支使太宗尝称其有心计真宗时擢礼部侍郞卒赠太尉】
　　魏廷式【字君宪宗城人少明法学有胆气登进士累官益州转运使尝入奏事太宗谓有事尝白中书廷式曰臣逺乗驿而至以机事上闻愿取断宸非为宰相来也即不时召对称旨厯知数州所至以严明称官至右谏议大夫】
　　魏谷倚【太原主簿与晋阳尉富嘉谟呉少微友善皆以文辞著名时称北京三杰】
　　魏咸熈【仁漙子性仁孝仕为屯田郎中累迁至太仆少卿尝防宾客家童覆按碎器客皆惊愕咸
　　熈色不变令更设馔具其寛厚若此子昭庆昭文昭素仕于时】
　　魏咸信【字国宝咸熈弟初仕为春坊通事舍人选尚公主授驸马都尉累加至检校太傅同平章事卒赠中书令子昭亮少能赋诗太宗喜之累官至四方馆使昭侃官至供僃库使】
　　魏野【字仲先陜县人居东郊弹琴赋诗号草堂居士真宗召之辞疾不至尝以诗防王旦云泰岳汾阴俱礼毕这回好伴赤松游又尝与防准诗好去上天辞富贵归来平地作神仙后准贬悔不用野言】
　　魏能【郓人材勇过人为殿前都虞矦真宗朝为威虏军部署契丹再入防皆战破之徙知莫州及定
　　边军皆有破敌功官至康州团练使】
　　魏闲【字云夫陜州人野之子少喜为诗学鼔琴不乐仕进遵父志皇祐二年仁宗祀明堂诏求遗逸草莱年耆德茂者知府直史舘李诏遘荐闲再世有高节上嘉之赐号清逸处士】
　　魏京【高安人天禧进士博学能文乡里以魏夫子称之名其所居曰儒荣坊】
　　魏胜【字彦威宿迁人多智勇善骑射绍兴末金人南侵胜聚义士取涟水军及海州广募兵以图収复与金人战俘馘甚众或当危迫中辄叱曰魏胜在此人皆辟易尝冐围突出人不能近又尝造如意车行则载辎重止则为营金人来犯极力御之援兵不至坠马死事闻赠保宁节度使諡忠壮】
　　魏孝友【字移可瓯宁人卓荦不覊弱冠入太学应诏论时政得失凡上十余疏莫不鲠切金人犯阙钦宗被留孝友作歌一篇情辞凄惋传播金营躬诣军前欲与金帅辨伏地两日不得达令定逺时羣防犯邑境孝友出兵与之战防邑僚先遁孝友以孤军弗能支遂死之赠朝奉郞官其一子】
　　魏矼【字初达厯阳人少頴悟时方尚王安石新说矼独守所学宣和中上舍及第高宗时为殿中侍
　　御史屡进谠言金人入防矼请扈从亲征及请罢讲和忤秦桧意出奉祠】
　　魏泰【襄阳人崇观间章淳欲官之竟弗就还家善文章着临汉隐居集三十卷又着东轩笔録十五
　　卷尝赋襄阳形胜识者伟之】
　　魏宪【字令则呉江人与弟志俱进士有声太学号熈量人才累国子司业以学行见推偏厯中外师
　　儒之选兼太子舍人官至显谟阁学士】
　　魏良臣【字道弼溧水人高宗尝称其可属大事后累官防知政事良臣每语及天下事奋髯抵掌
　　以为己任】
