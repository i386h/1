<!-- { "loadSidebar": true } -->
　　蒋煜【僊居人有文学宣和中方腊起腊欲以女妻煜煜拒之胁以拜亦不从寇曰吾戮汝矣煜伸颈
　　就刄詈声不絶而死】
　　蒋炳文【兴安人大观间通判融州以兵入援京师为程不弃所沮遂罢官后上书言时事丞相赵
　　鼎是其说荐为中都官炳文愿补外职自试除琼管安抚】
　　蒋璯【字季荘慈溪人宣和间师王氏之学闭门穷经不妄与人接髙闶居明州城中每过访其庐辄相对小室极意讲论自昼竟夜殆忘寝食或问闶曰蒋君不多与人周旋而独与君厚何也闶曰闶终歳读书凡有疑未判与阙而未知者每积至数十辄一扣之无不迎刄而解蒋君所长他人未必知之闶得为知己幸也】
　　蒋瑎【字梦锡之奇子元祐进士以明经荐徽宗擢为大司乐与梁司成议乐舞不合瑎曰一代礼典当质经不顾而去燕云初复廷臣议上尊号瑎曰裕陵郤徽号为万世法奈何故説以亏盛德卒止之】
　　蒋允济【兴安人绍兴间为新化县令除革弊政民多德之后为賔州倅摄昭州先是官出钱二百予民输布一疋复折布为钱十倍取之允济疏闻竟减其半尝按问平南廵检祝尚贤夺其官后允济卒尚贤哭甚哀或问之曰罪在我如公之贤安得不哭】
　　蒋复【字汝行零陵人受学于张南轩所着有澹岩文集】
　　蒋汝通【字亨伯江隂人早入太学晩得一官高尚不仕以琴诗图史自娱好古博雅尤防于性命之学尝着质疑以祛支干五行配合之误年登八袠积勤不已所编有引睡集藏于家】
　　蒋芾【字子礼晋陵人绍兴中进士第二累官至右仆射同中书门下平章事兼枢宻使时有手诏议大举兵廷臣或主和或主恢复使芾决之芾奏天时人事未至拂上意寻除观文殿大学士知绍兴府乾道中为宰相】
　　蒋猷【字仲逺金坛人举进士累官御史中丞兼侍讲尝论士风浮薄廷臣伺人主意承宰执风防此风不可长辅臣奏事殿上雷同倡和畧无所可否非论道献纳之体官终正议大夫卒赠特进】
　　蒋子春【厯阳人敎授乡里建炎初金人至新塘见子春挟书又人物秀整喜欲命以官子春怒骂
　　遂为所杀】
　　蒋行简【字仲可永嘉人进士歴明州市舶监绍兴中知海盐有声绩还朝献所着枢言五十萹通
　　判兴国军知防州闻赵汝愚谪死遂感疾不起】
　　蒋康国【字彦礼古田人尝从朱文公讲论文公楚辞集解凡楚集皆质之康国学者称鼎山先生】蒋重珍【字良贵无锡人读书一览辄记擢进士第一人以左史入经筵与魏鹤山真西山为深交
　　其所讲明皆圣门义理卒諡文忠】
　　蒋存诚【字遂明青田人好学工文辞仕为国子祭酒出知饶州犹子继周举进士歴馆职二十余年一日孝宗问宰相叶衡其人如何对曰臣备位七年不识其面即日除右正言凢奏议上称其得陆贽体】
　　蒋元夫【清湘人元夫嗜学善属文两请乡荐贵贱不欺游张南轩陆象山之门作本宗谱系序载秀而下迄今凢一千四十余年世数歴歴可考宗族散居他乡其家风大振重源而务本慷慨而好义】
　　蒋举【字时举清湘人久在太学一日告友黄无悔曰学者所以学为忠与孝也有亲弗孝乎忠既未立孝焉可忘我其归矣无悔感其言歌以送之曰秋风起兮白云飞南国逺兮心欲归归心切兮亲庭闱复相见兮在何时举由是以孝行知名】
　　蒋一鸣【清湘人弟一防兄弟六人五世同居九十余年家庭之间雍雍如也郡倅许俨暨权郡许应龙咸嘉重之知余州邓均有文风动士林义事着乡井之褒湘人以为美谈】
　　蒋公顺【清湘人壮嵗即学举子业精研义理之学从鹤山魏了翁游者七年所得益广筑室湘源命之曰一鹤鹤山发其义为之铭时为亲老求仕防别之杰制置两淮携公顺与俱以解安丰围补官监施州静江税再调沅州黔阳尉辟常徳府桃源令未赴而卒尝着廼祖龙溪翁家传以扬潜徳凡师友辩订微言奥论凡千余纸】
　　蒋岘【字伯见奉化人庆元中进士官至殿中侍御史尝自誓曰勿欺心勿负主勿求田勿问舍号四
　　勿居士】
　　蒋科【字进之电白人宝祐进士为琼州教授笃意教养较文以器识为先歴宜阳令抚辑蛮峒敎以
　　诗书于声利澹如也】
　　蒋雝【字元肃少博学强记于书无所不览乡先辈宋藻每以南方夫子称之与林光朝同时十人俱知名号莆阳十先生绍兴十四年试词赋兼春秋举于乡越六年罢兼经科以词赋再荐登进士敎授泉州守王十朋见其文大加赏识遂定交雝因作梦仙赋以献十朋称其词新意古尝撰时政十议十朋见而叹曰经世之文也知通州秩满入觐首言江东盐课较之淳熙七年出入之数亏二万缗时主盐防者方以衍数増秩上矍然曰某人欺朕因访本末雝口诵指画应对如响上曰卿材通练当以藩郡防卿雝拜谢上目其背曰方面材也将除赣州为执政所沮遂退居朴乡十余年凡四请祠以寿终子祈字子举以父任补官倜傥有大志博洽有文才】
　　蒋南金【嘉定中知容州兴学校立贡院在任三年自以教养为事未尝有逸豫游乐之好】蒋廷贵【侍郎堂之后堂守苏卒遂家焉廷贵少时业博士有敏思以进士知乐亭县惠爱行焉嵗祲役繁为之请寛其赋六七建州役兴守以贵才委之督诸县调轻重得其中事无不举者县故僻前令多茍而可贵能以自劳焉悴之不恤卒以死官下其少时入都尝为诸妪拥之遑遽绝袂去人称为介】
　　蒋芸【开化人咸淳乡举上疏论贾似道奸不报遂不就南宫试而归宋亡元累徴不起人称芹涧先
　　生】
　　蒋捷【字胜欲阳羡人徳祐进士元初遁迹不仕大德间宪使臧梦解陆垕交章荐其才卒不就平生著述一以义理为主其小学详断发明防趣尤多学者以其家竹山咸称为竹山先生云】
　　【元】蒋禹玉【字叔宝之奇七世孙中漕举授安吉县主簿宋末提义兵救常州不克弃家入吴客杭元
　　初以儒士贡除杭学录邓文原栁贯诸公深器重之卒年九十】
　　蒋宫【字伯雝仪真人至正初中选生三歳母卒哭之如成人五嵗通诸经善属文遭父防勺水不入口者三日既葬立碣朝夕哭于墓下从陈子山游授以诗书春秋及诸文章大家辄悟其防中原乱作宫负祖母孙避地浙西用言者荐授行枢勾管洪武初擢兰阳县丞兵火之余广为招募弭灾捍患兴学崇礼邑人大和】
　　蒋必胜【字质甫元末以明经敎授髙邮池州陞庆元主簿轻财好义建东湖书院捐田地山二千余亩以供春秋祀事师生廪饩之用尝延文士杨维祯为馆賔与弟必夀等俱好义人谓之义门蒋子毅洪武初以人材举为刑部侍郎】
　　【明】蒋贤【字仲贤宜兴人轻财好施遇歳歉发粟赈贫死无以葬者施以棺洪武初率乡民运粮赴太平
　　以助军上嘉其诚赐墨教俾知宜兴州以老辞用其孙贞代之】
　　蒋骥【钱塘人洪武末登进士第授行人出使以清谨称寻入翰林为检讨宣徳初陞侍讲与修两朝
　　实录成进陞侍讲学士寻拜礼部侍郎卒】
　　蒋用文【句容人洪武中以医徴为太医院判赐第于全节坊歴事三朝仁庙监国用文与蹇义黄淮为辅导后扈从北上以疾卒遣中官护防归舁入城盖特恩也赠院使諡恭靖】
　　蒋廷瓒【滑县人少有学术识治体洪武中以才行荐除都督府经歴改嘉兴通判永乐初歴官至
　　工部侍郎夷人归化疆宇底宁功成而还】
　　蒋资【化州人洪武进士官至郎中时成祖继统因谏见怒资就防絶食三日不死充口外军上疏上嘉其忠召还出为济宁知州陞防议莅仕廉能简易敎行惠孚满九载民卧辙而泣】
　　蒋楫【字济之全州人博学善属文元举进士不第洪武间以学行荐官至卫府纪善其诗文乡人多
　　传诵之】
　　蒋良辅【四川阆中人洪武三十三年任本府儒学教授学规严整课试有方勤于教迪造就生徒
　　居多知府虞谦重之荐于朝陞给事中擢吉安知府】
　　蒋子杰【奉化人自幼强记防识稍长志操高励不凡洪武八年举于乡授刑部主事日勤讯鞫狱多平反陞山西按察使以风节自持宪治肃清后改凤阳知府以寛济严恵政尤多】
　　蒋景高【字伯高象山人刻意问学与弟景武筑室山中朝夕讲论凡经史厯数之学无不注意为诗文得古作者之趣洪武初荐授国子助教日拥臯比训以正学一时生徒咸抵于成晩年自号丹台外史】
　　蒋公直【象山人勇智出伦处里闬恂恂执礼譲孝友笃于家人无间言洪武初元兰秀山贼据县治众莫能御公直谋于县尹孔立躬先率众伏寳梵寺用计勦捕贼首招徕其胁从邑赖以安事闻朝廷赉白金五十两擢桂林府阳朔县知县时居民不识蚕桑公直敎之植桑仍于外郡市蚕种教以饲养之法民甚徳之卒于官】
　　蒋允汶【字彬夫永嘉人号苍岩先生值元季避地闽中就试中流寓榜进士第一既而辞不就仕洪武元年归乡里温守杨时中闻其才延为本府学五经师同知王全延以师事之洪武二十二年实授本府学训导浙江命考试乡贡得士惟多其所著述有四书蔡类藏于家】
　　蒋守约【宜兴人永乐初由乐舞生授赞礼郎累官太常寺卿陞礼部尚书天顺改元致仕归未几复召起俾典祀事年七十八卒于官不娶以族子悦祠防补国子生知玉山县】
　　蒋礼【和州人永乐进士授编修官至礼部郎中兼左春坊中允致仕外和内刚门无私谒文誉日着
　　而退托似不能言归老十余年屏迹公门后学宗为矩度】
　　蒋贵【字大富琬子江都人起卒伍靖难累功封定西矦征木麓川追封泾国公諡武勇】蒋琳【钱塘人官都察院左副都御史琳清强锐勇于立功奉法以行万夫莫回而于人喜怒身之祸福不计也当其廵抚贵州提督总兵军马行事峻整自副总兵三司不敢仰视先是草塘夷叛官军屡挫琳至计须狝薙而总兵以下难之琳乃躬为之率奋先以征一鼔直抵巢穴扫汛而还玺书褒嘉有忠诚谋勇尽心为国之语自是诸苗敛畏】
　　蒋晖【字廷晖钱塘人晖自防好学博涉子史精楷法受知者荐入翰林授中书舍人陞礼部郎中兼侍书年满七十坚乞致仕归寿八十八卒晖在官四十余年小心谨宻出入禁闼未尝有过爱重友道一时同事贫不给者居停周给其有殁者复为殓殡归其柩且为经纪其后晖平生惠利人庶矣未尝有所责报亦未尝以语诸人故人咸以长者称之书法苍劲而结体森严尤善题署子宏卒官吏部郎中寔闽县教谕】
　　蒋勉【涪州人永乐中进士擢刑部主事练达刑名歴陞本部右侍郎能声着闻】
　　蒋诚【字性存大庾人由进士知四川巴县廉慎公勤兴学劝士牧爱之心始终如一巴民謡曰卓鲁芳声自古闻千年之后见斯人董狐再着循良传应有吾巴蒋牧民擢监察御史廵歴所至务持大体风纪振肃台察有声复陞广西按察司副使兵纪刑辟威恕并行平日事亲甚孝致仕归力尽孝养乡人贤之】
　　蒋铭【字公纪大庾人宣徳中由进士授南京工部虞衡主事陞验封郎中谦恭有守后陞云南澂江
　　知府清介不阿民不忍欺比致仕尤以风节自持非公事足迹不及公门】
　　蒋濬【字希舜南海人领正统甲子乡荐积学能文同年学士丘濬称之知福建晋江县明敏多异政视地宜给民以乡谷种教之播耕民蒙其恵名曰蒋家稻迁任时民思之刻石于城南桥上曰爱民父母蒋公云濬为人慈祥恺悌而近民赋诗近唐体多可观者官至泉州府同知致仕年七十八卒于家】
