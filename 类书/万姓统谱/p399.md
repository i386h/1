<!-- { "loadSidebar": true } -->
　　尧姓祁其后为唐为刘为韦为范为士为尹为豖韦唐杜舜姓姚其后为妫又为陈为田为穰为威为法为王为袁为辕为占为息为陆为司马为胡母为颛孙子献子鞅子芒子尚子禽子舆子寤子沮子夏子宋第二第五第八禹姓姒其后为夏为啓又为杞为为夏侯为于越为獯鬻汤姓子其后为商为殷为汤为甲为沃为槐又为宋为箕为正为禄为乙为奂为微为衍为华为孔为灵为邉为向为合为牛为乐为皇甫为事父武王姓姬其先为稷为鞠其后为管为周为林为忌为祭为谋为毛为邢为胙为茅为樊为甘为王为原为郕为霍为朝为狐为谢为丘为聃为郜为雍又为鲁为臧为郈为孟为叔为季为展为柳为施为众为家为士为孟孙为叔孙为季孙为臧孙为瑕丘为公父为公之为公石为少施为子服为子阳为子家为王父为子扬为子孟为子我为子仲为意如为南又为晋为邘为应为韩为栾为却为苦为温为祁为犨为曲为歩为荀为别为中行为智为辅为续为羊舌为叔向为楼季为大戊为大防为梁其为夷吾又为衞为寗为元为常为汲为孙为弥为析为右为南为辄为兼为子郢为王孙为贾孙为公柝又为毕为原为鄷为郇为冯为魏又为蔡又为吴为寿为季为庆忌为延陵又为郑为段为游为国为驷为印为罕为良为羽为丰为兰为然为伯有为子丰为子然为去疾为东里又为虞又为曹又为滕又为虢又为召为燕又为韩为横为蔺为厐为阎为梁垣为董明为子臧
　　齐姜姓亦吕其后为隰为望为尚为桓为懿为厉为孝为崔为庆为贺为卢为棠为檀为丘为高为柴为骆为左为将具为子旗为子干为子工为子泉为子【阙】为子雅为子尾为大陆为雍门为东郭为于陵【阙】　　三苖楚姓其后为鬻为熊为成为鬬为班为潘为囊为【阙】为昭为屈为景为俞豆为若敖为伯比为子西为子庚为子赵为子期
　　秦嬴姓其后为衙为李为裴为桑为缪为樗里为飞廉为高陵其别为莒为葛为赵为马为主父为叔带此仅二帝三王五伯之后其他可以类推矣后世之议婚者宁能不相犯也
　　五帝三王自黄帝至舜禹皆同姓而异其国号以章明德故黄帝为有熊颛帝为高阳帝喾为高辛帝尧为陶唐帝舜为有虞禹为夏后而别姓姒氏契为商姓子氏稷为周姓姬氏【史舜纪】

　　氏族博攷卷二
　　钦定四库全书
　　氏族博攷卷三
　　明　凌迪知　撰
　　氏攷【中】
　　汉魏受氏第六
　　按成周以国命氏汉则称郡国者亦有之
　　楚元王交之子刘富初封休侯更封红侯其后遂为红氏
　　楚怀王孙心都郴其后遂为郴氏番【音婆】氏因吴芮封番君支孙氏焉栎阳氏后汉景丹封栎阳侯曽孙分避乱陇西因封为氏周阳氏汉淮南王舅赵兼封周阳侯子由为河东尉因封为氏东陵氏因卲平之封子孙遂以为氏广武氏因李左车之封子孙遂以为氏冠军氏者因霍去病之封也信都氏者因张敖之封也武彊氏者因后汉王梁之封也鄿氏者姓苑云鄿春侯之后鄮氏者姓纂云越人以郡为姓今明州鄮县是也如此之类是为以郡命氏者也
　　春秋之时冀苪居冀地颍考叔居颍谷介之推烛之武竝以地命氏者汉四皓亦然如绮里季居于绮里也其后有绮氏亦有绮里氏甪里先生居于甪里也其后有甪氏亦有甪里氏少康之后汉初徙居山遂为氏后汉鲑阳鸿为少府居鲑阳遂为鲑【音圭】氏如此之类汉亦多矣是为以地命氏者也
　　成周以邑命氏汉魏亦有之揭阳氏者因汉功臣安道侯揭阳定为揭县令因氏为泉氏因全琮之孙晖魏封南阳侯食封白水改为泉氏如此之类是为以邑命氏者也
　　三代之时贵者有氏贱者有名无氏按汉郊祀志汾隂人无锦粤人勇之是亦有名无氏者盖锦为工技之贱勇之为蛮夷之贱也
　　按亡氏之贱汉亦有之受氏之道汉魏有传略载一二以备考古汉魏之后无所闻惟用古姓氏耳
　　变易第七
　　贺鲁之为周　　贺葛之为葛　　是娄之为高叱卢之为祝　　口引之为冠　　如稽之为缓去斤之为艾　　是贲之为封　　叱奴之为狼吐难之为山　　古引之为侯　　出连之为里乞扶之为扶　　那娄之为娄　　是连之为连俟畿之为俟　　可单之为单　　纥骨之为骨沓卢之为沓　　莫千之为郃　　屈突之为屈俟亥之为亥　　俟畿之为畿　　贺儿之为儿叱利之为利　　叱李之为李　　柯枝之为柯叱罗之为罗　　那莫之为莫　　莫舆之为舆费连之为费　　费羽之为羽　　黜弗之为弗莫卢之为卢　　尔绵之为绵　　解毗之为解奇斤之为奇　　统万之为万　　统之为安迟之为安　　辗迟之为展　　馝邘之为邘如罗之为如　　薄奚之为古　　若干之为茍副吕之为副　　那蒌之为蒌　　綦连之为綦卢之为　　姒先之为姒　　渴侯之为纸乌兰之为兰　　薄奚之为奚　　幸和之为和拔略之为苏　　纥干之为干　　乙弗之为乙渴侯之为缑　　渴俟之为似　　丘林之为林歩鹿之为歩　　屋引之为房　　车焜之为车牒云之为云　　素之为黎　　达勃之为褒普周之为周　　高护之为李　　叱于之为薛茙眷之为茙又为眷　　莫芦之为芦或为卢
　　丘林之为林又为丘丘敦亦为丘
　　副吕之为副又为吕叱丘亦为吕
　　就赖之为就莵赖亦为就
　　温狐之为温温盆亦为温
　　阿伏之为阿阿贺亦为阿
　　纥单之为纥纥奚亦为纥
　　羽真之为高楚娄亦为高
　　是云之为是是奴亦为是
　　盖娄之为娄疋娄亦为娄
　　俟力之为鲍俟力代亦为鲍
　　乌丸之为桓阿鹿桓亦为桓
　　可地之为延可地延亦为延
　　俟奴之为俟俟伏斤亦为俟
　　费羽之为羽拂羽亦为羽
　　黜弗之为弗燕弗亦为弗铁弗亦为弗
　　吐门之为门叱门亦为门库门亦为门
　　拓跋之为元纥骨亦为元是云亦为元景氏亦为元阿单之为单渴单亦为单
　　悉云之为云宥连亦为云
　　贺兰之为贺赖氏亦为贺
　　右二字
　　吐谷浑之为浑　　　　俟吕隣之为吕
　　没鹿囘之为窦纥豆陵亦为窦
　　万纽于之为于勿忸于亦为于
　　斛瑟罗之为罗破多罗亦为罗
　　温石兰之为石乌石兰亦为石又为乌
　　步六孤之为陆　　　　丘穆陵之为穆
　　阿伏干之为阿　　　　普陋茹之为茹
　　拔列兰之为梁　　　　乌落兰之为兰
　　宿六斤之为宿　　　　库若干之为干
　　扈地干之为扈　　　　俟伏斤之为斤
　　地骆拔之为骆　　　　郁原甄之为甄
　　若口引之为冠　　　　破多罗之为潘
　　破落郍之为郍　　　　步鹿如之为鹿
　　阿史郍之为史　　　　没路真之为路
　　譬厯辰之为辰　　　　纥突隣之为隣
　　骨咄禄之为禄　　　　大利稽之为邰
　　俟力代之为俟　　　　大洛稽之为稽
　　俟伏斤之为伏　　　　壹防眷之为明
　　步鹿斤之为步　　　　独孤浑之为杜
　　树洛于之为树　　　　库褥官之为库
　　奚什卢之为卢　　　　莫胡卢之为阳
　　渴烛浑之为朱
　　右三字
　　按代北之人随后魏迁河南者后魏献帝为之定姓为复姓或为三字姓或为四字姓其音多似西域梵书有二合三合四合者皆指一字之音故孝文皆改为单字之姓又孝文诏南迁者死不得还即葬洛阳故夷姓皆在河南又按其书曰河南官氏志者盖优代北之人随后魏南迁因作其书而为之志又按孝文之时咸改单姓惟贺若氏不改及乙旃氏改为叔孙拔枝氏改为长孙
　　变易第八
　　阎庆之为大野氏　　　辛威之为普屯氏
　　韩裒之为俟吕隣氏　　李弼之为徒何氏
　　田之为纥干氏　　　王雄之为可频氏
　　王熊之为柘王氏　　　蔡氏之为大利稽氏
　　隂氏之为丘目陵氏　　张氏之为叱罗氏
　　侯氏之为侯伏氏又为贺屯氏
　　周氏之为车非氏　　　南氏之为宇文氏
　　按后周宇文氏以其起于北夷故欲变从其国俗然官制乃一遵三代何相反之如是也
　　别族第九
　　鲁季氏自季孙行父以至季孙彊大宗也故称季孙如季公鸟季子差季寤之类但称季者所以别支庶叔氏之大宗亦称叔孙其支庶称叔仲氏又曰仲壬孟丙亦是也
　　仲氏之大宗亦称仲孙氏其支庶则称南宫氏南氏席氏
　　臧氏之大宗称臧氏至于臧防氏臧文氏皆支庶有别系其所自出之祖
　　伏宓同出伏羲氏异文者其后之人以别族也
　　傅余氏者傅氏余子之族也
　　韩余氏者韩氏余子之族也
　　褐余氏者褐冠氏余子之族也
　　成汤之后为殷氏又有北殷氏
　　后稷之后为周氏又有西周氏又有周生氏
　　舒氏之族见于当时者一曰舒二曰羣舒三曰舒蓼四曰舒庸五曰舒鸠六曰舒鲍
　　斟氏之族见于当时者一曰斟二曰斟鄩三曰斟灌四曰斟戈五曰介斟
　　荀氏之族见于后世者有田氏有程氏有辅氏有智氏田氏之族见于后世者有第二有第五有第八
　　颛防之族三有颛防有去防为颛有去颛为防
　　密须之族三有密须有去须为密有去密为须
　　葛氏居于诸邑者为诸葛
　　里氏居于相城者为相里
　　目夷氏宋公子目夷字子鱼又有鱼氏鱼孙氏皆所以别族
　　避讳第十
　　宋以武公名司空改为司功氏
　　晋以僖侯名司徒改为司城氏
　　籍氏出安定避项羽讳改为席氏
　　奭氏避汉元帝讳改为盛氏
　　庄氏避汉明帝讳改为严氏
　　庆氏后汉侍中庆纯避安帝父讳改为贺氏
　　师氏避晋景帝讳改为帅氏
　　姬氏避唐明皇讳改为周氏
　　氏避唐明皇讳改为洪氏
　　淳于氏避唐宪宗讳改为于氏
　　啖氏避唐武宗讳改为澹氏
　　恒氏避宋讳改为常氏
　　闽人避王审知讳沈氏去水而为尤氏
　　文潞公本姓敬其曽大父避石晋高祖讳更姓文至汉复姓敬入宋避翼祖讳又更姓文
　　音讹第十一
　　陈氏为田氏　韩氏为何氏　党氏为掌氏
　　欧氏为区氏　戴氏为载氏　峦氏为瞒氏
　　虢氏为郭氏　吕氏为甫氏　郯氏为谈氏
　　姒氏为似氏　苦氏为库氏　雷氏为卢氏
　　恭氏为共氏　共氏为洪氏
　　王孙贾之后亦为古孙氏者贾亦近古故也
　　苦成子以成子食苦邑故以为氏后讹为古成又为库成
　　慕容氏为慕舆氏　　　贺遂氏为贺悦氏
　　夫余氏为鳬防氏　　　吾丘氏为虞丘氏
　　母丘氏为曼丘氏　　　申徒氏为申屠氏
　　申屠氏古者申信音同为信都氏
　　鄫氏为缯氏　　　　　穆氏为缪氏
　　瞻葛氏为诸葛氏
　　简雍本姓耿幽州人以耿为简遂为简氏
　　南中多危姓有忘其称者或改为元
　　郭林宗其先出自周王季建国命氏讹谓之郭
　　魏初莫护跋率部落入居西辽时燕代多冠步摇诸部因谓之歩揺后音讹为慕容且以为氏
　　唐辛替否本夏啓封支子于莘辛莘相近为辛氏王莽尝曰余黄虞之后也故号其女曰黄皇室主黄王声相近故俗称王为黄
　　有因二音而讹者员音运俞敕救反叶音摄今从正音甄音坚宣和唱名以坚呼之不应讹为真矣
　　省文第十二
