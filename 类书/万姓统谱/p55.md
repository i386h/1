<!-- { "loadSidebar": true } -->
　　【宋】洙颃【登科】
　　侏
　　【宋】侏俣【新涂县尹】
　　铢
　　【明】铢炫【徳兴人治中举人】
　　俱【頴川】
　　【南北】俱起延【凉鎭北将军】
　　【唐】俱康辟【开元国学博士】
　　俱文珍【中常侍】
　　衢【江陵见姓苑】
　　【明】衢通【江西人成化中任建安县丞】
　　模
　　【宋】模道成【元州人登科】
　　莆【见氏族通志】
　　【明】莆森【枝江人洪熙中雩都县知县】
　　絇【见氏族志】
　　【宋】絇纺【开封人登科】
　　纡【见氏族志】
　　【汉】纡邈【始平人肥乡候】
　　驹
　　【周】驹伯【郤克军佐】
　　【汉】驹几【侯功臣表】
　　湖
　　【宋】湖沐【太常博士知广州】
　　【明】湖澄【连州人永乐中交趾谅江府照磨】
　　湖湘【南和人景泰中任福宁州吏目】
　　盱【从目从于音于一云从目从干音干当更考之汉】盱烈【豫章人事许逊得仙元康中上升见集仙传】
　　盂【左传宋公为右盂食采于盂因氏】
　　【周】盂丙【晋人】
　　盂黡【卫人杀子路】
　　邘【扶风周武王子所封以邑为氏】
　　【汉】邘侯【上谷太守】
　　钩【见姓苑】
　　【宋】钩光祖【隆兴间洪州都督府副使】
　　臾【颛臾之后】
　　【上古】臾区【古今人表黄帝时人见素问】
　　【周】臾骈【晋大夫】
　　【明】臾信【阳信人嘉靖中海丰县丞】
　　孤【见姓苑】
　　【明】孤啓【濮州人洪武中江西徳化县丞】
　　孤铎【汲县人天顺间任六合县丞】
　　孤鳯【石楼人正徳间江西进贤县举人】
　　敷
　　【明】敷季雅【犍为人洪武间松溪县知县】
　　奴【庐奴之后】
　　【明】奴管【高邮人嘉靖中湖广都司】
　　【庐州府六合县有奴氏】
　　芦【后魏有芦氏】
　　【周】芦蒲嫳【庆封使崔杼仇芦蒲嫳攻崔氏杀成及彊防崔氏】
　　雽【音呼姓苑云沛人】
　　【音予出纂文并直音】
　　梧【出姓苑】
　　【音呼见姓苑并直音】
　　轷【音呼纂要云人姓】
　　【音呼见直音】
　　轱【音枯见字统】
　　□【音吴出直音】
　　橆【音无楚熊渠之后号无庸其后为氏】
　　【见直音并氏族通志】
　　禺【县名见姓苑并直音禺疆之后望出南海】
　　愚【见姓苑】
　　迂【见姓纂】
　　诹
　　需【见姓苑】
　　区【见姓苑】
　　【阙】


　　万姓统谱卷十三
<子部,类书类,万姓统谱>
　　钦定四库全书
　　万姓统谱卷十四　　　　明　凌迪知　撰上平声
　　八齐
　　齐【汝南徴音炎帝姜姓之后太公封营丘为齐因氏又望出高阳中山周】齐恧【衞大夫】
　　齐豹【衞大夫】
　　齐时【战国人】
　　齐明儿【战国之良士也与周最楼缓之徒合从缔交】
　　齐谐【志怪者也谐之言曰鹏之徙南冥也水击三千里抟扶摇而上九万里】
　　【汉】齐晋【光禄大夫】
　　齐受【平恭侯】
　　【晋】齐恭【注汉书】
　　【南北】齐从【后凉主吕纂谓从曰卿前斫我一何甚也从泣曰隠王先帝所立陛下虽应天顺时而微心未
　　达惟恐陛下不死何谓甚也纂嘉其忠善遇之】
　　【唐】齐澣【字洗心定州义丰人少开敏李峤称其王佐才景云初姚崇引为御史劾奏常先风教号善职
　　累官中书舎人朝廷大政必咨之崇避位举宋璟自代出其谋也】
　　齐抗【字遐举义丰人澣孙抗吏事开敏有文雅自处州刺史徙苏潭二州召为观察使諡曰成】齐映【瀛州高阳人举进士中博学宏词补河南叅军事徳宗幸奉天授御史中丞贞元中累官中书
　　侍郎封河间男与崔造刘滋并辅政卒諡曰忠】
　　齐季若【正元中陆防主试试明水赋御沟栁诗季若得与韩愈欧阳詹贾棱陈羽等同榜皆天下
　　孤隽伟杰之士号曰龙虎榜】
　　【宋】齐恢【蒲隂人唐宰相映之裔第进士通判陈州爲政简约州人爱之韩琦荐其贤擢太子左谕徳神
　　宗时以天章阁待制知相州召纠察在京刑狱】
　　齐廓【防稽人举进士累官江西淮南转运使初同时奉世者竞为苛刻邀声名独廓奉法如平时终秘书监弟唐学识该博常举制科仁宗时为职方贠外郎所着有学苑精英少防集】
　　齐之礼【字亨仲弋阳人元符进士为监察御史天性仁厚与人交乆而愈笃本于忠厚廉介而用
　　以和裕盖天性云】
　　齐唐【字祖之山隂人天圣进士南雄州佥判交趾进麒麟唐据史非之众服其博物歴职方员外郎】齐天觉【青阳人少好学经史子籍靡不淹贯授温州天福知监调宜城令改赣州佥判】
　　【元】齐秉节【字子度濵州蒲台人父珪以战功累官千戸秉节魁伟沉毅涉猎书史稍知兵法袭父爵鎭枣阳五年从伐宋以功累官宣武将军管军总管又讨平安仁贼授枣阳万戸府副万戸】
　　齐显荣【聊城人仕金归元屡立战功官至东平路总管府叅议俄兼博州防御使尝请民间供给
　　兵费二万令得折充赋税民赖以不困】
　　齐履谦【字伯恒泰定二年以太史院使奉使宣抚江西福建黜罢官吏之贪汚者四百余人蠲免括地虚加粮数万石州县有以先贤子孙充房夫诸役者悉罢遣之福建宪司职田每畆歳输米三石民不胜苦履谦命准令输之由是召怨及还京宪司果诬以他事未防诬履谦者皆坐事免履谦始得直仍复其官】
　　【明】齐麟【五台人洪武己丑进士以文学异等擢翰林院编修累官至礼部侍郎】
　　齐鲁【嵩县人洪武初举进士授监察御史性鲠介敢言尝因事进谏击落二齿鲁拾之因谓上曰臣
　　此二齿当送史馆上黙然自是益重之歴迁都御史】
　　齐原芳【洪武初郾城县丞元末兵燹城邑丘墟原芳缮城邑修室庐督农事通商贾流民闻风而
　　归者九百余戸】
　　齐勉【洪武初尉氏知县清愼莅职先是双洎河水为患筑隄六十余里又康沟河淤塞复疏通之自
　　是尉氏并乡邑俱免水患】
　　齐泰【字　　　　人洪武进士授兵部主事陞兵部尚书北平兵入被执不屈死之】
　　齐仕坤【遂宁人洪武末知新河寛仁爱民政清事简秩满致仕归朝廷以其守官清白赐俸优养
　　于家】
　　齐政【山阳人永乐中进士知嘉兴府时徴役铸钱民苦妨农政乃分为三畨使得更代迄役而民不
　　知劳】
　　齐整【河南人宣徳进士】
　　齐普【山东人寛裕博雅事亲以孝闻宣徳间由进士任知县明达治体躬行以率民民服其化】齐之鸾【字瑞卿桐城人正徳进士资性高爽文章超轶选庶吉士改给事中多所建白以防谪崇徳丞歴陞南京刑部郎所至有赫赫声转陜西佥事増筑边墙数百里仕至河南按察使】
　　齐宗道【字叔鲁广寜人嘉靖进士歴南京戸部侍郎】
　　齐誉【字文实南昌人嘉靖戊戌进士】
　　倪【千乘宫音郑武公封次子于倪因氏又郳黎耒之后亦为儿氏避讐改为倪汉】倪谁【扬州刺史】
　　倪汤【拾遗】
　　【晋】倪啓【至徳初为江隂太守徙江隂治夏浦为舰浦城】
　　【唐】倪若水【字子泉恒州藁城人擢进士累官尚书右丞尝为汴州刺史政尚清净风化大行宗遣
　　使捕珍禽竒兽于南方若水谏止之徴拜戸部侍郎】
　　倪曙【字孟曦侯官人中和中及第有赋名为太学博士】
　　【宋】倪天隠【桐庐人号茅冈博学能文嘉祐中县尉江贤建讲堂于先圣殿后请天隠主之士风振发多所造就尝为县令叶安道作题名记论三代以诸侯治后世以郡县不治甚有理其戒后之为令者企善而惩恶无为石羞有助于教化云】
　　倪涛【字巨济广徳人丱角能属文博学强记有操履年十五游太学试第一大观中举进士累官左司员外郎以谏议燕云事忤王黼贬监朝城酒税再徙茶陵船场卒明年金人犯阙朝廷忆其言官一子】
　　倪称【字文举宋南渡后入居呉兴锦山之下少有学行受业张横渠浦苪国端调桐川簿人皆以诗饯之公曰吾与子不交以面而交以心苪曰珠玉之赠不如药石之赐三子恕思愿皆登科】
　　倪思【字正甫归安人任礼部侍郎时光宗乆不过重华宫思疏十上防召嘉王思言寿皇欲见陛下亦犹陛下之于嘉王也上为动容韩侂胄与史弥远擅权思攻之尤力卒諡文节】
　　倪千里【字起万东阳人绍兴中任苏学教授因其羡积养士复作义廪以资礼文之费士心恱服】倪祖常【字子武霅川人大理寺正嘉定壬午四月自毗陵易守徽州先州民困于和籴郡计二万斛强无为有人所弗堪祖常恻然动念屡牍申省事得寝凡除害兴利去灾致顺悉意奉行嘉熈三年相与建祠为夀】
　　倪闪【字泰夫沙县人颖悟嗜学家饶于赀用俭而好施毎出辄以钱自随遇贫窭则掷于其家不问其知与否及领乡荐赴礼闱在京师施与不减家居时累试弗遇人嗤之曰君日以济贫为事何屡屈于春官岂造物有未知耶闪闻益自励绍兴三年冦起蔓延广东江西破汀州侵县境官兵获贼县狱充牣闪以愚民无知罹于法日饮食之明年大饥道殍相枕藉则济以糜粥活者万计五年赴省隣人多梦竖旂里门书曰饘粥之功是歳果魁特奏名除寜国府教授出私帑剏斋舎置赡学田所得俸余分贻兄弟姑妹秩满迁广东提干卒】
　　倪文一【字元芳福安人咸淳间由进士授安仁县尉邻境峒蛮窃发文一单骑至营抚之以恩谕之以理峒蛮咸信服再授潮州刘宪召置幕下有疑狱辄委谳之民以无寃秩满行李萧然陞知清流县元兵南下遂隠居山林世祖徴之不起尝作诗曰编篱已种渊明菊凿沼还栽茂叔莲后以夀终】
　　倪登【字彦及福清人时朝廷敕云中登为聘使殁于王事有论语解行于世】
　　【元】倪士毅【字仲休宁人潜心求道尝学于陈栎朱敬舆所着有四书辑释】
　　倪瓉【字元锡无锡人博学好古工诗画家故饶赀一旦舎去曰天下多事矣乃往来五湖三泖间人
　　望之若仙去】
　　倪印心【号古洲绩溪人生宋末家贫苦学志慷慨尚质朴初与太学生叶一愚为莫逆友一愚归元为右丞以才学保奏授将仕郎湖广儒学副提举迁承事郎信州路玉山县尹政称廉明】
　　倪天渊【字震亨鄞人修髯广颡气和行朴与人交终始一致家饶而性尚俭素一冠十年不易事亲竭力乐施予穷乏者假贷无吝色有负逋者即焚券不责其偿时江南歳漕白粲经海达畿天渊籍占漕役躬自蹈海有舟十艘毎运数万石操舟之卒千人一束以纪律至元戊寅漕舟多没于风天渊舟漂高滩上众欲舍舟天渊不从拜且祈俄而神炬见桅端先辉烛人风回获济积四十余年中台御史袁赛音布哈按行海道嘉其尽力王事且年高行笃状闻于朝旌之曰高年耆徳之门后子可辅仕江浙行省叅政】
　　倪渊【字仲深乌程人明礼经易数之学荐为湖州教授着易説图説序例等书】
