<!-- { "loadSidebar": true } -->
　　【明】丘锡【字永锡崇安人领洪武己夘乡荐莅事工科自陈愿受学职除衡州教授永乐四年预修永乐大典改衢州教授宣徳七年又预修太宗皇帝实录书成仍乞学职改建昌教授陞正九品秩自筮仕以来凡典文衡者五人称锡为公性尤嗜学致仕犹手不释卷卒年八十有六槀凡若干卷】
　　丘野【鄜州人洪武中以国子生擢广东道监察御史激扬得体永乐初陞湖广按察司副使】丘【字寛叔崇安人以易经魁天顺己夘卿试登成化甲申进士第除户科给事中甞奏时政十二条曰畏天戒容直言精选法抑奢僭通钱法息纷争广储蓄悯穷民革弊政敦风俗公赏罚饬边备寻迁都给事中奉使琉球未出境卒】
　　丘峻【字惟陟性行质直为大理评事据法审狱不畏强御甞丁外艰时有奸豪犯法持千金行赂峻拒不受豪竟抵法家居苦贫素未甞轻有干谒已而连丁内艰后起复任末几病归而卒】
　　丘濬【字仲深琼山人景泰进士改吉士授编修仕至少保户部尚书武英殿大学士卒赠太傅諡文庄濬好论议上下千古尤熟国家典故政事可否反复与大臣言官争是非不肯媕阿所说能以经传济其说对人语滚滚不休人无敢难者然性刚褊颇不为众所与】
　　丘陵【字志髙兰陵人宣徳初乡举第一授平乡知县有惠政奏留复任陞淮安知府拾流遗举节孝
　　兴学劝农开垦荒田以治行卓异赐锦衣一袭燕礼部陞山西左布政使】
　　丘经【字正夫安吉人治进士擢监察御史立朝敢言独持风裁歴山东布政司右参议】丘吉【字天佑号执柔归安人天性澹约朴素温恭动遵矩矱善古文尤长于诗仰眺山谷情思飘然
　　有轻世逺俗之志世髙其词翰虽尺牍至今犹珍重之所着有执柔集】
　　丘霁【字时雍鄱阳人天顺进士成化中守苏郡齐颖利强记意度恢廓举事沛然重祀恤民养士正
　　俗治未一年诸废毕举】
　　丘泰【莆田人治进士授广东新寜知县性行刚果莅政仁明决讼如流豪强废迹以贤良称】丘道隆【字懋之上杭人正徳进士知顺徳县严明果断吏民畏服迁御史陞南雄知府严毅方正
　　事先大体甞大书畏天悲人四字掲之座右以自淬砺】
　　丘养浩【字以义晋江人正徳辛巳进士歴官都御史】
　　丘几中【字时甫莆田人正徳辛巳进士歴官至参政】
　　丘【字懋实诸城人嘉靖庚戌进士夙有大志动以古人自期歴给事中刚直敢言不肯曲阿言事
　　罢官隆庆中歴官太常寺少卿】
　　尤【呉兴徴音闽人避王审知讳而沈去水为尤】
　　【宋】尤袤【字延之无锡人绍兴进士为秘书丞权礼部侍郎孝宗甞曰如卿才识近世罕有累官中书舎人兼直学士院内禅制册皆出其手官至礼部尚书諡文简所着有遂初小槀六十卷内外制三十巻】
　　尤焴【字伯晦袤之孙父棐工部侍郎焴端平初徴为将作监主簿后为淮西帅以儒者守边威惠兼
　　济累迁工部尚书入为翰林学士卒八十三自号木石】
　　尤台【字公辅安溪人八嵗能属文庆元丙子应童子举中书试以公则说赋数刻而成词藻绝出长
　　不求仕达优游林石自号退翁而终】
　　尤鹤【登进士第】
　　尤绚【南劒人】
　　尤仲【延平人绍兴间任雩都令】
　　尤昱【南劒人】
　　尤彬【字叔文家贫苦学工词赋有声一时名士知崇安县林澧特延为馆賔叶堂王迈皆与之为友陈立伯损伯傅澄皆师事之端平二年特奏名调真阳主簿卒于官同邑有喻时者字景山绍定五年特奏名未老即挂冠隠居大飞山中以诗与郡人直龙图阁陈宓相唱酬称为三俊】
　　【明】尤安礼【字文度长洲人洪武初任贵州参议性沈厚明哲处患难不失守着元史辑要藏于家有同学生陈文学遣戍以幼女托礼曰安礼在子勿恤此吾有子当娶之已而陈亡安礼曰吾不食言于亡友防为子妻】
　　尤夔【字尧卿嘉兴人永乐初徴授雎阳丞摄县事蝗移傍邑傍邑移文曰愿如法扑捕毋纵入境防反牍曰蝗蝻非家蓄敝邑岂能纵之茍有徳政召和弭灾蝗将逺去防茍不徳蝗亦复至敢让邻邪傍邑愧服】
　　尤樾【字宗阳长洲人正徳戊辰进士】
　　尤鲁【字懋宗无锡人嘉靖壬辰进士应天府丞】
　　尤瑛【字汝白无锡人嘉靖癸夘解元甲辰进士任礼部主事歴参议】
　　尤锡类【长洲人隆庆庚午举人】
　　尤光被【晋江人万厯丁丑进士】
　　游【广平宫音郑穆公子偃字子游后以为氏】
　　【周】游皈【字子明子侨之子】
　　游吉【郑大夫子明之弟】
　　游良【子明之子】
　　【汉】游寻【御史大夫】
　　游颢【司校尉】
　　游况【见印薮】
　　【三国】游楚【为人慷慨歴位宰守所在以恩徳为治不好刑杀楚为人短小而大声自为吏初不朝觐被诏登阶不知仪式帝令侍中赞引呼陇西太守前楚当言唯而大应称诺帝顾之而笑遂劳勉之】
　　【南北】游雅【字伯度广平任人魏太武时与髙允等俱有名累官太子太傅出为雍州刺史在任防白甚有
　　惠政卒諡曰宣侯】
　　游明根【字志逺雅族弟幼年遭难于栎阳王氏牧羊以壶浆倩人书字地上学之长安镇将窦瑾见之以告雅雅赎之教读书积学累嵗雅荐之魏太武擢为中书学生累官仪曹尚书迁大鸿胪卿】
　　游肇【字伯始博综经史谨厚端重任邢魏太守为政清简为畿内大使黜陟善恶赏罚分明兼御史中尉直摅所学于吏事断决反覆至于再三然后下笔虽权势干请终无回挠方正之操时人服之】
　　游邃【慕容廆股肱客】
　　【隋】游元【字楚客明根孙父寳藏位至太守元少聪敏仕周歴夀春令谯州司马俱有能名隋帝时为治书侍御史辽东之役宇文述等败绩元按其狱以公正称奉使黎阳督运杨元感作逆元以正言谕之为所囚竟不屈节而死诏赠之官其子】
　　游子逺【郑人】
　　【唐】游茂【字简之崇仁人开元中南丰县令思威并行截溪水为五陂溉田四千余顷又凿石渠以
　　溉枯田迄今民祠之】
　　【五代】游简言【建安人父恭唐末进士仕杨呉为别驾贠外郎简言少孤力学徐知诰镇金陵辟掌文翰
　　及建国累迁翰林学士吏部尚书进右仆射】
　　【宋】游酢【字定夫建阳人与兄醇俱以文行知名师事河南二程子第进士调萧山尉累官监察御史歴知汉阳军和舒濠三州伊川甞言酢君徳器粹然问学日进政事亦絶人逺甚】
　　游师雄【武功人学于张载第进士为徳顺军判官后以破吐蕃擒鬼章累迁直龙图阁知秦州莅
　　官二十余年甞在边番汉情伪将佐才否以至山川险易靡不周知】
　　游烈【字晋光邵武人幼以孝节称从胡瑗学官至职方贠外郎郡人知经学自烈始】
　　游少游【南丰人隆兴间进士摄永兴令郡吏督赋语侵少游少游叱曰剥民之政吾不忍为命杖之又取宗室武断者绳以法豪猾敛迹迁知庐陵县通判南安军皆有善政官至朝散大夫】
　　游汶【字冶望徳清人咸淳中歴江西江东福建提刑俱有能声贾似道当国汶与论事忠诚恳切国亡隠居元参政蒲大全荐为福建路总管固辞不就甞大书衣背云前宋提刑今为百姓服之以出入焉】
　　游仲鸿【南充人淳熈初进士知中江县制置使京镗等荐之召赴阙宰相赵汝愚甚重之时光宗以疾乆不朝重华宫仲鸿遗汝愚书陈宗社计及孝宗登遐遂赞定大防后知嘉定有政绩卒諡曰忠】
　　游似【字景仁仲鸿子嘉定中进士累官吏部尚书入侍经幄帝问唐太宗贞观治效何速如是似推原以对淳祐中为右丞相兼枢宻使自南充伯进爵国公卒赠少师諡清献】
　　游复【字执中建阳人居乡以经学教生徒游其门者多率徳自好甞举于有司不第笃实纯明后进
　　矜式山杨时志墓深悼其徳学不大显于时】
　　游中孚【字大信崇安人博文强识春秋左传汉唐史记成诵如流且能言其同异得失上下数千载事纚纚可聴李光知宣州防李成拥众攻城议遣官求援于岳飞道路阻绝寮皆惮往中孚时为光门客慨然请行挟十骑由间道走太平见飞与饮屡起请飞曰君姑饮援兵已至竟陵矣围遂解事平光欲请于朝官之中孚力辞竟不仕】
　　游九功【字勉之建阳人用防补官嘉定中兴元失利九功知金州将兵备御收复邻疆除湖北运判知鄂州召为兵部郎官入见首言守边必先结人心又言征役无艺以资苞苴囊槖而民心失将帅朘削功赏不以时下而军心失倚仗谀佞讳疾忌医而士夫之心失出知泉州端平初召为司农少卿疏论奸贪多佚罚诸贤或号召未至又论沿边夫役之弊兼枢宻副都承防知庆元府以循吏称入权刑部侍郎丏祠再召不赴除待制加寳谟直学士九功清愼防恪与兄九言自为师友讲明理学号受斋先生寳祐中諡文清】
　　游应祥【字子善崇安人定夫七世孙祖伯祥因过武夷澄川爱其秀丽遂卜居之应祥天资淳厚
　　博通经史无愧先世由武夷直学士陞学正卒】
　　游钦【字敬仲崇安人应祥长子定夫八世孙也幼授学于家庭绰有父风以省劄为邵武县主簿积拜
　　建阳县尹抚字催科各尽其道民咸怀徳逮今不忘】
　　游操【字存诚绍兴中与潘良沈介洪景伯俱为秘书省正字同日赴馆戒少监秦熺于防食之次出对曰潘游洪沈泛瀛洲有欲用绛绎绘维绾纶綍为对盖熈宁中韩维陈绎韩绛杨绘相先后除学士也】
　　游九言【字诚之建阳人年十嵗即为文诋切秦桧受学于南轩张栻累官至光化军卒諡文清】游诚之【南轩髙弟也甞论太极无极闻者服其简工诗如东风未肯催桃李留得疎篱浅淡香平生意思春风里信手题诗不用工闲处谩忧当世事静中方识古人心句诗家所称】
　　游元【字淳夫直秘阁经之曾孙为人外和易而中介特读书必玩味欲知古人用心处尤深于易一日读坎卦有契几忘寝食服膺象山之学论议平实为文健赡举进士晩恩按安化簿就摄邑以理义训道邑士议减泉司铁课以利民邑邻溪峒凡讼闗风化必恳恻开谕皆愧服再调贑县丞为长子銮主南岳祠往就养卒】
　　【金】游完【崞州人大定初嵗荒完日赈赡三百余口冬给穷民衣袄五百套春秋以家财募人平治道路
　　二百五十里北至太湖岭南至忻口及其老也以仁爱心勉励子孙】
　　【明】游志逊【上饶人慷慨有俊才洪武间为广西兴县丞入朝应制赋诗最佳擢监察御史举劾不避
　　权豪甞以忠直见称后拜四川按察司佥事】
　　游子源【婺源人洪武壬戌年举明经授苏州府呉江县学教谕壬申秩满迁纪善训清江王世子时太祖髙皇帝宠爱诸王师傅皆遴选耆儒为之特命礼部侍郎一吏部侍郎一内史二舆马仪斾以送王府僚属从王世子出迎始行君臣礼终行师生礼荣遇殊厚既而以老疾辞】
　　游钦祖【字君卿曹州人洪武元年以贤良举知崇仁县严敏峭直吏不敢欺时版籍未明民有一
　　户应数十户差役者乃遣青黄二册归并之田粮既明民无重困】
　　游芳【字兰仲婺源人幼年有至性受学汪仲鲁仲鲁扁其读书之室曰初月梅轩避难读书三年不出户通五经精博物理甞两预乡荐不利隠居教授以师道自任所编有皇明雅音三十卷】
