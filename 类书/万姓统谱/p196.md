<!-- { "loadSidebar": true } -->
　　刘用【相州人祖万进都指挥使父守忠骁卫大将军用晓音律善骑射初事太宗于晋邸立战功累官祁州刺史景徳初为邢州副部署真宗北征以守城劳进爵邑歴知齐陈潞等州】
　　刘式【清江人明春秋公谷之学累官三司都磨勘司淳化中持命徃谕三韩酋长归化暨归值风舟覆而夷谢表贡珍一无沾濡后官至刑部郎中子立本赐出身立言立徳立礼相继登第俱有名】
　　刘昌言【南安人少笃学文词靡丽太平兴国中举进士累官同知枢宻院事初赵普留守西京表为通判及疾属以后事昌言尽心太宗嘉其忠于所举出知荆州府真宗即位就拜工部侍郎子有方比部员外郎有政虞部员外郎】
　　刘综【字居正虞乡人雍熙初举进士歴水陆转运使通判大名府起知建安军时淮南转运使王嗣宗兼发运使防画多迂滞综因上言请复置都大发运司専干其职至道初迁太常丞职事修举多称荐之者出为河北转运使时灵州孤危献言者或请弃之综极言其利中国不当轻弃卒从其议两河兵邉事繁剧转漕之任尤为急务综领其职号为详练歴拜枢宻直学士知开封府终谏议大夫综强敏有吏材所至抑豪举法时称干治又多所建白皆切时政云】
　　刘斌【定州人父嘉友为从弟志元所杀斌兄弟皆幼随母改适人母尝戒之曰尔等长必复父仇景徳中斌兄弟挟刀伺志元于道刺之不死即诣吏自陈州具狱上请诏志元黥面配汝州释斌等罪】
　　刘知信【邢州人父迁晋帐前军使母即昭宪杜太后之妹知信累官武徳使真宗时歴知河南及
　　升定州虽因戚里致贵而以循谨着闻卒赠太尉】
　　刘承宗【知信子幼善射兼习书数真宗时累官至定保州在郡有治迹诏书嘉奬官至东上阁门
　　使弟承渥以防补殿直喜为条奏官至閤门祗】
　　刘筠【大名人少颖悟善文举进士累官翰林学士承防出知庐州筠三典贡举始以策论升降天下
　　士真宗朝居文翰之选者筠与杨亿齐名】
　　刘权【字世畧彭城人大业十一年为南海太守行至鄱阳防羣盗起不得进诏令权讨之权率兵诣贼营说羣贼以利害既至南海甚有异政数歳盗贼羣起权尽力固守以拒之其子宻遣人赍书诣权举兵权召集寮佐斩其使】
　　刘锴【蟠之子初以父防为大理评事咸平初擢进士第尝献幸太学颂真宗夜观书得锴颂颇嘉赏之出以示辅臣且言锴孤幼能自立召试命直史馆累迁至户部郎中盐铁副使】
　　刘文质【保塞人父审琦虎牢闗使从讨李重进战死文质太宗时累官灵州清逺军都监真宗时迁连州刺史再知代州卒文质以简穆皇后从孙又父死事故前后赐予异诸将】
　　刘徳言【安福人南唐时冦乱徳言率良家子弟捍闾里全活甚众宋平江南以所统兵授文阶仕
　　至水部员外郎江南转运使】
　　刘谦【唐邑人曾祖直以淳厚闻有盗其衣者既得亦不问谦累官保宁军节度使守职寡过尝上言邉城早寒请六月给冬衣后以为例从真宗东封阅视山门设施有法卒赠侍中】
　　刘若虗【字叔扬侯官人咸平中及第歴大理评事知永嘉县与晏殊同召试中书迁大理丞改殿中丞累官屯田员外郎知邵武军卒蔡襄铭其墓若虗有士望乡党称之子奕字象伯天圣中及第歴秘书省校书郎陜西经略招讨使以韩琦荐签判凤翔府改殿中丞迁屯田员外郎通判润州卒】
　　刘倚友【字梦泽处州人举进士出宰开封咸平间甚有声靖康初金人犯阙受檄为东璧弹压官
　　登城按视为金人所获胁使降倚友叱骂不絶口死之】
　　刘涣【文质子有才气遇事敢为天圣中章献明肃皇后同聴政涣上疏请太后还政不报寻通判磁
　　州累官工部尚书弟沪沉厚有智畧为水洛城主迁西路都巡检】
　　刘越【大名人少孤贫有学行举进士累官秘书丞防禁中火诏劾火所从起越与滕宗谅疏谏仁宗
　　为罢诏狱又请章献太后还政太后崩擢尝言还政者越已卒赠左司谏】
　　刘从广【美之子以外戚少出入禁中侍仁宗左右累拜滁州防御从广自言待罪行间不能捍御疆场坐耗县官愿上所给公使钱上嘉纳之乆之拜宣州观察使同勾当三班院请补外自效以知洺州漳水溢穿隋故渠以杀水势洺人便之徙邢州籍乡军之罢老者聴引子弟自代着为令召还复领三班院出真定府路马歩军副都总管卒赠昭庆军节度使諡良惠从广性谨饬然喜交士大夫时颇称之】
　　刘铸【字季冶长兴人性素刚鲠淹贯经史幼孤鞠于伯父比长报以父礼李濳称为纯徳士平生交游多名流读书天竺山从学者百余人母死庐于墓侧孝心笃至有仕族贤之欲妻以女铸曰吾窭夫而得仕族女必不肯提瓮出汲以修妇道井臼之责铸委之耶竟谢却之既没乡人追悼为之流涕着有燕石编传家】
　　刘琦【字公玉泾县人博学强记立志峻洁庆厯中进士通判歙州召为侍御史尝上疏劾王安石贬
　　监处州酒税后通判邓州】
　　刘易【忻州人性介烈博学好古喜谈兵韩琦知定州上其所着春秋论授太学助教并州州学说书
　　不能屈志仕进寓居卢氏习辟谷术赵抃复荐之】
　　刘顔【字子望彭城人好古学不専章句举进士知隆兴县免官家居以著书自适学者尝数十百人
　　所着有儒术通要经济枢言石介见其书叹曰恨不在弟子之列】
　　刘湜【彭城人举进士歴开封府推官迁殿中侍御史累迁龙圗阁直学士知庆州改知宻州居官着
　　能声】
　　刘平【字士衡祥符人刚直任侠读书强记举进士后以将家子改武官累迁鄜延路副总管赵元吴寇延州平徃援与贼大战众溃平被执而死赠侍中諡壮武弟兼济善骑射知兵累官河北缘邉安抚副使】
　　刘随【考城人进士及第通判益州后迁右司谏终天章阁侍制随为言官以清直闻在蜀临事明锐
　　人号为水晶灯笼比卒帝怜其家贫赐钱六十万】
　　刘孟节【寿光人少师种放笃古好学隠于青州之南冶欧冶子铸剑之地富韩公为筑室以居尝赋诗饯之曰先生已归隠山东人物空范文正公文潞公皆优礼之欲荐之朝孟节恳辞不就】
　　刘煇【铅山人嘉祐四年状元祖母没解官行丧礼有诸叔而嫡孙承重者自煇始尝买田以赡族人
　　之贫者又结庐以处逺方从学之士所着有东归集】
　　刘涣【字凝之髙安人志尚髙洁精详史学天圣中进士仕为颍上令以刚直不能事上官弃去家于庐山欧阳修髙其节作庐山髙诗以美之涣居庐山三十余年环堵萧然饘粥以为食自号西磵居士】
　　刘沆【字冲之永新人曾祖景洪不从彭玗活万余人沆倜傥任气登天圣中进士擢右正言知制诰陜西用兵沆极言得失执政不恱曰须君作相自行之皇祐中果拜相后罢为工部尚书知应天府徙陈州卒諡文安子瑾登进士累官天章阁侍制歴知瀛防江福泰五州所至以能称】
　　刘敞【式从孙庆歴间举进士累官知制诰奉使契丹还知扬州有恵政徙郓州道不拾遗累迁翰林侍读学士侍英宗讲读毎指事据经因以讽谏官至集贤院学士敞学问渊博为文尤赡敏有公是集行世】
　　刘孝诚【富顺人性至孝亲丧庐墓有芝草之异李见纪其行于学之鴈塔】
　　刘愚【字必明龙游人上舍释褐居第一调江陵府教谕早晩为诸生讲说同僚相率以聴愚与叶适项世安讲论不倦以隠居学道为乐愚不乐仕进遂致仕妻徐氏在室时其母将以嫁姑子之富者徐泣曰为富人妻不愿也遂归于愚居破屋中一事机杼】
　　刘庠【顔之子八歳能诗蔡齐妻以子第进士迁太常博士英宗时以灾异求直言庠上书论时事除监察御史里行后以枢宻直学士知渭州庠有吏能淹通歴代史王安石称其博】
　　刘炳【字韬仲贑县人治平中与弟景继登进士俱为郎时唐介以言张尧佐贬岭表炳兄弟饯以诗
　　遂得罪免官景子敏材为广东提防刑狱以廉称】
　　刘【宜黄人治平初举进士歴平阳武城霍邱三县令淮甸大饥霍邱民赖以全活者甚众累官至
　　广西宪为人清洁不可干以私所得补官先二弟而后二子】
　　刘昌祚【真定人以父贺战没录为右班殿直元丰中累官武库军节度使卒諡毅肃昌祚气貌雄伟最善骑射箭出百歩之外夏人得箭以为神持归祀之所着有射法数卷】
　　刘航【魏人第进士歴知虞城犀浦县为政寛猛不同而两县皆治知宿州押伴夏使使者执礼不逊航折正之持节使夏凡例所遣却弗受还为河北转运使熈宁大旱求言航论新政不便者五不报请祠去起知泾相二州终太仆寺卿】
　　刘拯【字彦修南宁人神宗时为监察御史蔡京编哲宗党籍拯歴陈汉唐党祸京怒出知蕲州张商
　　英入相召为吏部尚书】
　　刘元振【字君式崇安人滋之子少沉静有噐识季父中散大夫当任子将属元振元振辞与其弟贶弱冠游太学持身有礼众敬之国子先生吕大临游酢皆与之友善元丰中士子方尚文华元振独沉涵载籍深造义理以是不合于有司遂归笃意养亲放情泉石卒于家友人翁彦深铭其墓】
　　刘永一【夏县人孝友廉谨熈宁初巫咸水溢民多溺死永一持竿立门前见他人物流入者辄为擿出之乡人负债不肯偿立焚其劵兄太为医助教居亲丧不饮酒食肉终三年司马光传之以为今士大夫所难】
　　刘庭式【齐州人举进士通判宻州后监太平观以寿终初庭式约娶乡人之女及举进士女以疾盲且贫甚其家不敢复言庭式卒娶及妇死哭之甚哀程頥蘓轼皆叹以为不可及】
　　刘衍【字成之龙溪人治平间及第授英州推官应材识兼茂科槩言时务讽及新法报罢后知潮阳县歳大歉衍发县帑倾家资运广米民得不饥改知新州御妖贼功特授朝奉郎秩满诣京师防知杭州赵抃同日引见议青苗不合安石叱之曰汝等不读书故耳抃未能对衍曰三皇五帝所读者何书安石嘿然力乞致仕累辟不起】
　　刘【字子明渤海人耻为词赋不举进士习茂才异等又不欲白售后举遗逸试第一擢知潮阳县
　　不肯行免役法而条上其害即投劾去及卒门人诔之曰正思先生】
　　刘潜【定陶人少卓逸有大志好为古文举进士歴知蓬莱县代还过郓州闻母疾亟归母死一恸遂
　　絶其妻哭潜亦死时人伤之曰子死于孝妻死于义】
　　刘述【字孝叔归安人举进士累官为侍御史熙宁初论新法谪知江州曾孙岑倜傥有大志官至戸
　　部侍郎】
　　刘谊【字宜翁长兴人为江西提举熙宁中上疏极论新法不便坐废黜后隠于茅山子焘元祐间进士文章典丽尤善书黄庭坚尝称之谓羊欣复生被命修阁帖十巻有遗文五十巻号见南山集】
　　刘安节【字元承永嘉人天资近道敏于为学师事程伊川以文行推重登元符进士第官至太常
　　少卿弟安上亦从程氏学登绍兴中进士官至中书舍人给事中有文集】
　　刘愿【天水人天资耿介时王安石新书盛行学者靡然向风愿独不喜穿凿附防之说潜心伊洛之
　　学后以八行举】
　　刘仲武【成纪人资貌雄伟累官东上阁门使知河州吐蕃叛命仲武击败之累迁泸川军节度使
　　再帅熙河卒赠少保諡威肃子锡为阁门秪】
