<!-- { "loadSidebar": true } -->
　　江滋【字益之崇安人第进士调来阳令时舍法行滋始至视学宇頽即鼎新之作谕学诗七十韵备述朝廷勉励士子之意监司上其事特迁滋官继知长社县时苏辙退居颍上杜门谢客惟滋毎造得相容接且相与唱酬有颍州集官至朝议大夫】
　　江灏【字良弼调上髙尉髙宗渡江以勤王功迁劎浦丞綂义兵捕范汝为等宼改无锡令歴知柳象
　　二州廉名籍甚郡人画像祀之髙宗尝记其名于屏】
　　江埙【字叔文崇安人学于眞徳秀调知永平县通判靖州以清白称迁南平军尝条五事以奏皆可
　　为永利者改知开封埙貌肃气和自幼至老惟以讲学为事】
　　江致虚【休宁人弟致一俱以乡荐入太学靖康间凡六诣阙乞斩蔡京等六贼复李纲相位指陈军国大事寻中知兵科优等授承信郎髙宗即位访求致虚有防特换文资与正録力辞不就】
　　江史【字梦良崇安人淳熈进士家贫好学尝慕大魁木待问之名不逺千里而就正木曰吾易东矣
　　后就试果第一人】
　　江公望【字民表睦州人举进士崇宁初任司諌抗疏极论时政及宫禁事皆人所难言者坐废终
　　身名节伟然始终不逾天下髙之后赠諌议大夫】
　　江仲明【台州人宣和宼乱载老母逃山涧中猝遇宼于东城之冈迫使就降仲明义不辱奋起骂
　　贼卒死之丞相吕頥浩尝诔以文】
　　江万里【字子逺都昌人理宗时为贾似道防谋以峭直见忌度宗时拜右相尝请益师往救襄樊似道不应力求去归乡里元兵至万里赴水死诏赠太师益国公諡文忠弟万顷以南劎知州家居亦被执骂贼死】
　　江防【字徳兴崇安人郢州防军常平库失银甚伙有刘福因贸易得银一笏官司疑其盗籍其家防
　　为捜访办其寃人皆服防之明】
　　江白【南城人父禹锡有节义髙年不仕躬自教授眞宗时献东封诗十五篇有诏嘉美赐以粟帛嵗
　　时遣使存问白景徳初进士为鄞县尉父卒罢还负土营葬庐于墓侧】
　　江杞【字坚老建阳人政和进士歴仕州县民安其政为御史致仕里居十有五年讲学著书不倦】江致尧【惠安人以特奏任法曹通经学工于诗与丘崇齐名所着有周礼解】
　　【元】江学庭【南城人仕至国子祭酒以文章事业推重当时后进仰之若山岳然卒赠莒国公諡文正明】江英【江津人洪武中由举人授遂宁教谕学识过人累官浙江布政司防政】
　　江铁【字志坚建安人永乐中登进士第选为庶吉士寻擢监察御史得风宪体累官广东防政】江渊【江津人宣徳进士入内阁官至学士工部尚书】
　　江浩【歙人举乡贡授江西建昌知县以能著称正綂己巳闽宼邓茂七侵掠县境浩率兵控御民頼以安以功进府通判仍知县事秩满擢知府转两淮运使致仕广昌民立祠祀之】
　　江朝宗【四川人景泰进士翰林学士】
　　江玭【浙江人景泰进士】
　　江征【字景呉南城人成化进士歴知建平寜海黟三县所至亷静有声歴四川佥事】
　　江璞【字伯温贵溪人成化进士知南雄府才气英迈创大中书院疏免税粮士民思其徳祀于景徳
　　祠】
　　江澜【字文澜仁和人成化进士授编修歴官礼部尚书知自守畏清议子晓晖俱举进士晓歴官工部侍郎有父风晖以庶吉士授编修出为河南佥事少有文名孙圻举进士歴提学佥事】
　　江济【字本深开化人成化进士授清丰知县以清亷明恕得民之心陞御史持重有操不凌不
　　矜常云御史纲纪所系纠察在当人心论諌在识大体识者韪其言】
　　江师古【字克永蒲圻人治进士授工部主事清江浦管闸时中贵往来作威凌轹师古不为屈
　　正徳初逆瑾柄国即投疏归性俭朴敝衣垢袜陋室匡牀独翛然肆意】
　　江汝璧【江西人正徳进士歴官左庶子】
　　江以达【贵溪人嘉靖中以提学副使亷介刚方不避权势居楚数年未尝立赫赫之威而列郡之士翕然向方时值世宗南幸有司悉诣行在城中惟恃以达而已楚愍王赂以达奔承天迎驾以达坚执不从一夕诈伪市里人潜去守者不之觉以达亦不之察也得报以无及矣比还国以他事诬奏以达系械京逮狱廷杖落职楚人寃之】
　　江东【朝城人嘉靖进士歴太子太保兵部尚书】
　　江潮【贵溪人嘉靖进士提学广东尝嵗考知霍韬必魁天下金山必连第复置山于二等责曰汝本有才何杜撰吕申公格言以欺我后日事君不可如此后山以户部主事兑粮江西果陷宸濠党士林多神之】
　　双【天水宫音颛顼之后封于双城因以命氏】
　　【南北】双士洛【魏梁州刺史】
　　双弥周【魏河州刺史平凉公子玚】
　　双子符【唐瀛吕二州刺史】
　　双泰贞【呉兴人有干力沈攸之起兵召之泰贞杀伤数人不从攸之将母去泰贞自归求母攸之
　　曰此孝子也】
　　【宋】双渐【庐江人庆厯进士博学能文】
　　【明】双鉴【祥符人永乐中贵溪丞】
　　双瓉【宣化人宣徳举人】
　　双华【沙河人正綂间莆田丞】
　　双桂【华阳人正徳举人】
　　双应麟【华阳人正徳举人】
　　双鳯鸣【陜西人隆庆辛未进士】
　　厐【始平宫音周文王子毕公髙之后封于厐乡因氏焉又望出京兆谯国周】厐防【魏人与孙膑同学兵法后与孙膑战使人斫大树白而书之曰厐防死此树下防夜至树兵起
　　战败智穷自刭】
　　厐降【髙阳氏才子】
　　厐暖【剧辛故居赵与暖善已而亡走燕暖见赵屡困于秦而亷颇在合暖将也欲因赵政阙便剧
　　辛故赵暖取燕军二万杀剧辛】
　　【汉】厐参【字仲达缑氏人为汉阳太守郡人任棠有竒节参往候之棠抱儿当户以一盂水抜大本薤献之参曰水者欲吾清也防大本薤者欲吾击强宗也抱儿当戸者欲吾开门恤孤也在职果能抑弱锄强以惠政得民顺帝时累迁至太尉时三公之中名以忠直】
　　厐徳公【南郡襄阳人居岘山南未尝入城府荆州刺史刘表数延请不屈乃就候之厐公耕垅上妻馌于前相敬如宾表问曰先生不肯官禄将何以遗子孙乎公曰人皆遗之以危我独遗之以安后携妻子隠鹿门山因采药不返子焕晋泰康中拜牂牁太守】
　　厐徳【字令明毎战常乘白马闗羽军谓之白马将军初平从马腾击反羌有功累官中郎将封都亭
　　侯】
　　【三国】厐淯【酒泉人初以凉州从事守破羌长防张猛反杀刺史邯郸商淯闻之弃官奔哭丧所讫徐诣猛门衷七首欲杀猛猛知其义士敕遣不杀后太守徐揖请为主簿郡人黄昻反围城淯冐围出告急于张掖炖煌二郡军未至而城陷揖死淯乃收敛揖丧送还本郡曹操闻之辟为掾属文帝时赐爵闗内侯】
　　厐綂【字士元徳公从子司马徽称为南州士之冠冕汉昭烈使守耒阳不治免官鲁肃曰士元非百里才使处治中别驾始得展其骥足耳昭烈召为治中从事从昭烈入蜀为流矢所中卒子肱刚简有识仕至涪陵太守綂弟刚仕魏为钜鹿太守】
　　厐俭【少失父母后凿井得钱千余万得老苍头乃父也语曰凿井得钱买奴得翁】
　　【晋】厐伉【懐帝永嘉初为东牟太守王弥宼青徐伉拒之遇害】
　　厐雄【宕渠人始讨荆扬乱贼有功永初二年南单于檀于乌桓反杀辽东太守耿防遣雄讨之大破单
　　于封为都亭侯】
　　【南北】厐苍鹰【扬州人因团蕉赤气赫然知髙欢为帝】
　　【唐】厐严【寿春人举贤良第一尝权京兆尹强干不阿后为翰林学士】
　　厐玉【泾阳人从秦王征伐擒薛仁呆平陇西寻为越州总管威望甚着盗不敢入境】
　　厐孝泰【愽白人龙朔中为辽东道行军总管与苏定方程名振等征髙丽孝泰以岭南兵逼蛇水
　　盖苏文来攻孝秦兵败死之】
　　厐坚【泾阳人玉四世孙魁梧有力歴颍川长史安禄山反坚守城昼夜与贼战无援被执而死】厐履温【开元末为元氏令公平称职清俭有善政】
　　厐蕴【字道衡阳人来家襄阳洁身修行临终招刺史于頔谓曰但愿空诸所有慎勿实诸所无言
　　讫奄然而化世号为厐居士】
　　【宋】厐恭孙【字徳孺武城人徽宗时补施州通判部蛮向文彊叛恭孙说降而斩之领州事王蘧上功
　　进三秩仕至徽猷阁学士】
　　厐天祐【江陵人以经籍教授里中父疾天祐刲股食之疾愈又复病目丧明天祐号泣祈天防之父年八十余卒天祐负土封墓结庐其侧昼夜号声不絶真宗时诏旌表其门闾】
　　厐籍【字醇之武城人侬智髙叛狄青为宣抚使或言青不専任青起行伍以文臣副之则号令不専仁宗然之及防书至仁宗谓籍曰非卿执议岂能成功后封颍公致仕屏居读书自娯诗云田园贫宰相图史旧书生】
　　厐安常【善医而聋然性甚頴悟以指画字示之深防人意东坡常戏之曰余以手为口君以眼为
　　耳】
　　厐安仁【字宅道晋陵人通五经尤长于易张正素周道卿皆在其门】
　　【金】厐廸【延安人少倜傥喜读兵书学推歩孤虚之术累官庆阳尹以治最闻廸天性孝友父病刲股作
　　羮以进即愈昆弟析家财尽分与之官爵之防必先诸侄乡人义之】
　　【元】厐遵【永平人母病肿三年不起忽思食鱼遵求于市不得归途叹恨忽有鱼跃入其舟作羮以献母
　　母悦而病瘥】
　　【明】厐惟方【陜西延安人洪武间临海知县为政平恕民有争讼必从容以理谕之民自悦服时督造
　　海船徭役咸有调理民不知扰】
　　厐安【博兴人洪武中为嘉兴府通判获私鬻盐徒送京师而以盐赏其获者戸部以其违例罚偿盐入官且责取罪状安上言律者万世之常法例者一时之防意不当以一时之例壊万世之法今欲依例而行则于律内非应捕人给赏之言自相违背是失信于天下也上然其言诏论如律】
　　厐敬【嘉兴人正綂中知卢田莅政严明立已亷介坛壝铺舍祠庙皆其建置一时贤令称敬为最士
　　民致厪去思】
　　厐常【泸州人成化进士】
　　厐泮【字原化天台人成化进士治间歴刑科都给事中持论蹇谔不少畏避武冈知州以事忤岷王王讦奏之逮系锦衣狱泮率同列论捄并下狱直声大着大学士徐溥上言言官为国尽忠而槩以为罪后有大利害大阙失谁肯言者上释之仕至广西布政以疾归】
　　厐嵩【字振卿南海人嘉靖间为应天府治中有惠政民甚徳之立祠秣陵路口】
　　邦【出姓苑宫音】
　　【明】邦严【南郑人宣徳间为顺徳府通判】
　　涳【在江切见何承天纂要望出南海】
　　【明】涳氏【广东番禺】
　　逄【长乐宫音夏殷诸侯有逄公伯志封齐王其后子孙氏焉周】逄伯【楚大夫楚子围许许男面缚衔璧大夫衰绖士舆榇楚子问之伯对曰武王克殷防子启如是
　　武王亲释其缚受其璧而祓之焚其衬礼而命之使复其所楚子从之】
　　逄同【越大夫劝勾践深自隠匿以图呉】
　　逄滑【陈人呉入楚而召陈侯滑进曰国之兴也以福其亡也以祸今呉未有福楚未有祸未可从也
　　晋进盟主盍托晋以辞陈侯从之】
　　逄丑父【齐师陈于鞍邴夏御齐侯逄丑父为右】
　　逄【学射于羿】
