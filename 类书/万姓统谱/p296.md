<!-- { "loadSidebar": true } -->
　　【南北】洞林【字敬叔朔方人同州督官从事】
　　动【见姓苑】










　　万姓綂谱卷九十一
　　钦定四库全书
　　万姓綂谱卷九十二　　　明　凌迪知　撰去声
　　二宋
　　宋【京兆宫音周武王封殷后于宋其后以国为氏周】宋玉【楚人屈原弟子为楚大夫闵其师放逐乃作九辨述其志以悲之又作神女高唐二赋皆寓言
　　托兴有所讽也】
　　宋牼【见孟子】
　　宋伦【洛阳人厉王甲辰岁凝神慕道事老授之上道能飘然飞步淩波陟险宣王丁巳岁上升为
　　仙】
　　宋钘【齐宣王时人庄子末章叙天下之治方术者多矣宋钘尹闻其风而说之作为华山之冠以自
　　表】
　　【汉】宋均【字叔庠安众人好经书通诗礼累官九江太守郡多虎暴均至皆东游渡江而去迁东海相征拜尚书令执义不挠出为河内太守政化大行族弟京以大夏矦尚书敎授官至辽东太守】
　　宋意【字伯志均侄父京以大夏矦尚书敎授至辽东太守意传父业举孝亷以召对合旨擢拜河阳
　　相建初中徴为尚书司校尉孙俱为司空】
　　宋胜之【南阳安众人年五岁失父母遂家于谷城聚中孝慕甚笃聚中人化之少长皆有礼胜之尝至长安受易通明以信义见称从兄褒为东平内史遣使召之胜之曰众人所乐者非胜之愿也乃去游太原从郇越牧羊以琴书自娱孔光就太原辟之不至】
　　宋义【知项梁必败楚怀王以为上将军号卿子冠军】
　　宋昌【为中尉时诸吕作乱汉大臣旣平之使人迎代王郞中令张武等议皆以为不可信愿称疾无徃以观其变宋昌进曰羣臣之议皆非也夫以吕太后之严立诸吕为三王擅权专制然而太尉以一节入北军一呼士袒左为刘氏此乃天授非人力也后代王笑谓宋昌曰果如公言】
　　宋果【字仲乙扶风人性轻悍喜与人报讐为郡县所疾林宗乃训之义方惧以祸败果感悔遂改节
　　自敕后以烈气闻辟公府侍御史幷州刺史所在能化】
　　宋【字仲子长安人威容德器羣臣莫及光武时为大司空尝止繁声戒滛色尤以清行着闻封宣
　　平矦】
　　宋忠【中大夫同贾谊访司马季主于卜肆】
　　宋登【字叔阳长安人父由为太尉登少传欧阳尚书敎授数千人为汝阴令政明如神入为尚书仆射顺帝时拜侍中数上封事抑退权臣出守颍川道不拾遗及卒汝隂以配社祠】
　　宋汉【字仲和子以经行著名举茂才四迁至西河太守清修洁白立名节以威信著称】
　　【晋】宋纎【字令艾炖煌人少有逸操隐居酒泉南山弟子受业者三千余人时太守马岌具威仪造焉纎拒不见岌铭诗于壁曰丹崖百丈青壁万寻竒木蓊郁蔚若邓林其人如玉为国之琛室迩人遐实劳我心卒年八十諡曰虚先生】
　　宋矩【穆帝永和二年自称持节大都督假凉王阙使奉章于后赵石季龙季龙又令麻秋进陷大夏大夏防军梁武执太守宋晏以城应秋秋遣晏以书诱宋矩矩谓秋曰辞父事君当立功义功义不立当守名节矩终不背主偷生于世于是先杀妻子自刎而死】
　　宋景文【好客防宾于广厦中外设重幕内列宝炬百味具备歌舞俳优相继观者防疲但觉更漏
　　差长席罢乃二宿名曰不晓天】
　　宋处宗【得一长鸣鸡爱养窻间后作人语与宗谈论极玅由是文学大进】
　　【南北】宋繇【炖煌人少以孝闻随妹夫张彦至酒泉追师就学昼夜不倦博通经史事凉武昭王歴位通显
　　家无余财虽兵革间讲诵不辍后入魏拜河西王相赐爵清河公】
　　宋游道【繇曾孙事母以孝闻后魏时为殿中侍御史台中语曰见恶能讨宋游道孝庄即位除左
　　兵中军后入北齐为尚书左丞】
　　宋广之【字处深钱塘人善清言初顾欢着三名论以正四本之失尚书刘澄临川王常侍宋广之
　　竝立论难与之徃复而广之才理尤精诣】
　　宋隐【字处黙先西河介休人曾祖爽晋昌黎太守后为慕容廆长父恭徙家广平之列人隐性至孝幼即有成人之志专精好学魏太祖拜尚书吏部郞寻以母丧归列人复被征固辞不就临终谓其子经曰茍能入顺父兄出悌乡党以忠清奉之幸仕郡曹亦足矣不劳逺诣台阁恐汝不能富贵徒延门户之累耳世以为名言】
　　宋宣【隐弟字道茂与范阳卢渤海高允博陵崔建从子愔俱被徴拜中书博士后拜侍郞行司徒
　　校尉卒封简矦】
　　宋琼【字晋贤以孝称母曾病季秋月思琼梦想求之求而遂获时人异之】
　　宋弁【字义和隐族子美风仪李冲尝称为王佐才仕魏为著作郎累官吏部尚书与咸阳王伟等六
　　人辅政卒諡贞顺弟翻少有操行累官河南尹】
　　宋世良【字元友弁从子父毓笃有志行世良仕魏累官清河太守才识闲明尤善政术及代倾城
　　祖道攀辕涕泣终于东郡太守】
　　宋世轨【仕魏为大理少卿执法寛平时苏珍之为大理正明敏能断寺中语曰决定嫌疑苏珍之
　　视表见里宋世轨时人以为寺中二絶】
　　宋飜【广平列人人弁之族弟少有操尚世宗初起家奉朝请广平王郞中令寻拜河阴令顺阳公主家仆为劫飜将兵围主宅执主壻步驱向县立炎日中流汗霑地县旧有大枷时人号曰弥尾青飜令置南墙下以待豪家未几有内监诣县干请辞色不孙飜命请尾青镇之于是威震京师弟毓并世景叔集道璵俱有才而世景名尤着于海内】
　　宋世景【广平人飜之弟行三天性孝友絶人少与弟道璵等下帷诵读博览详言举秀才对防上第拜国子助敎迁司徒法曹行叅军世景明刑理着律令剖判如流高祖嘉之左仆射源怀引为行台郞大相委重荐之于世宗曰宋世景文武才略当今寡俦清平忠直亦少其比陛下宜任之以机要世宗曰朕亦闻之累迁尚书右丞】
　　【隋】宋景【西河人开皇十一年为南宫令志怀亷慎贤能著称百姓歌曰刘宠一钱杨震四知流风余泽
　　今在于玆】
　　【唐】宋务光【西河人举进士调洛阳尉神龙初大水应诏上书仕为右衞骑曹叅军累迁殿中侍御史
　　当官刚正不阿】
　　宋之问【字延清西河人伟仪观善词章武后时累官尚方监丞尝与张说等撰三敎珠英与韦维称一台二玅中宗朝为修文馆学士弟之悌以蹻勇闻之悬精草世号三絶】
　　宋思礼【字过庭事继母徐为至孝补萧县主簿防大旱井池涸母羸疾非泉水不适口思礼忧惧
　　且祷忽有泉出诸庭味甘寒日不乏汲县人异之】
　　宋璟【字广平南和人耿介有大节风度凝逺武后时为鳯阁舍人毎遇事直言不顾身之利害宗
　　时拜相务清政刑善守文以持天下之正中兴贤相璟为首称】
　　宋庆礼【永年人擢明经承诏与邵宏等筑营州都督府故柳城三旬毕事授营州都督开屯田八十余所追防渔阳淄青没户复旧田宅不数年居人蕃集仓廪充盈卒赠工部尚书諡曰敬】
　　宋练【高安人为长沙掾四世同居以孝行闻咸通中观察使裴休上其行义诏旌表其门赐束帛】宋迪【贞元中陈诩同时人】
　　宋嗣宗【南和人天祐四年令奉化利泽深厚民甚德之值唐祚移遂家邑之斗门桥】宋济【国史补云德宗时不第后礼部上甲乙名】
　　宋申锡【字庆臣擢进士第长庆宝厯间风俗嚣薄申锡少孤直少与及进用议者谓可以激浮竞】
　　【五代】宋齐丘【万载人好学善属文仕南唐拜相乞归九华山赐号九华先生着化书理训各十卷宋】宋偓【洛阳人五代周时年十一以父死事补内殿直迁供奉官累官至邓州节度使宋初从太祖征
　　伐有功加同平章事知霸州】
　　宋琪【字叔宝幽州人举进士初仕汉周皆为幕官太祖时为左补阙累迁同平章事进右仆射卒諡
　　惠安琪有文学尤通吏术为相日有求请者多面折之】
　　宋雄【幽州人累官光禄少卿在官职务修举公私倚任且涉猎经史负气节与同郡宋琪齐名燕蓟
　　间时号二宋云】
　　宋凖【字子平雍丘人开寳中举进士第一除校书郞直史舘太平兴国中知制诰凖美风仪善谈论
　　文辞清雅为当时所重】
　　宋澥【长安人父温舒举进士官至职方员外郞温舒三子沆澥涛沆举进士歴左正言京西转运使澥有清节居长安不仕与种放魏野游多篇什酬唱涛端平初进士知防城县以政绩闻累迁监察御史知虢州】
　　宋程【字公范晋江人苦学有文行大中祥符二年进士第二宰相爱重其才以为国器程以正直忤
　　权贵终著作郎台州通判】
　　宋白【字太素大名人少善属文干德初献文百篇试高等授著作佐郎以亲老祈外任知蒲城渭南二县太宗擢为左拾遗权出知兖州岁余召还泰山刘继元降翌日广平晋颂太宗召白至行宫褒慰已而改为翰林学士雍熈中召白与李昉等纂文苑英华一千卷】
　　宋泌【长安人大平兴国进士至起居郎直史舘】
　　宋湜【字持正长安人父温故石晋进士官至左补阙湜风貎秀整器识冲逺好学美文词举进士通判梓州累迁翰林学士枢密副使所撰有文集二十卷兄泌亦举进士官至起居郎直史舘越王府记室防军】
　　宋绶【字公垂平棘人父臯尚书度支员外郎绶恪谨清介博通经史真宗时赐进士后累官资政殿学士防知政事朝廷大议论多所裁决绶善属文笔札尤极精玅卒諡宣徽所撰有卤簿图十卷】
　　宋垂范【睂山人景德间进士知潭州有惠政后挂冠归赵抃诗以赠之云休官镇浮俗睂山冠同
　　年恬养八十岁苦吟三百篇】
　　宋抟【字鹏举莱州掖人治毛诗开宝间歴潍州司理防军鞠砺荐其能迁右賛善大夫真宗时为河东转运使上言大通监冶铁盈积可供诸州军数十年鼓铸愿权罢采以纾民又请科诸州丁壮为兵以増戎备在任十二年督制漕运以干治称徙他州郡辄乞留两至夏州界部发居民数诣阙奏事称旨屡以秩满请代朝议以搏善职加祠部郎中】
　　宋庠【字公序雍丘人天圣初举进士第一累官翰林学士参知政事与吕夷简不合出知扬州皇祐中拜中书平章数言国家当慎固根本封郑国公卒赠太尉諡元献为人俭约好学不倦所着有校定国语补音通谱丛志诸书】
　　宋祁【字子京庠弟与兄同时举进士歴官太常博士诏定新乐权度支判官上言三冗三费进翰林学士礼部侍郎上御戎七论累加龙图阁学士知郑州与欧阳修同修唐书书成迁左丞进工部尚书学士承旨卒諡景文】
　　宋景阳【土人宁逺节度使都总管控制边方苗夷归服卒赠太尉諡忠成孙为宁逺经畧安抚
　　使恩威并着夷民归心】
　　宋士尧【马平人皇祐中侬智高冦广南士尧阙　至邕州极力与战已而败北贼断其阙　不仆
　　犹犇马而还后赠屯衞大将军】
　　宋宜【天圣中与陈侁蓝承赵诚于泉州朱明院读书后皆登科同时为列卿故郡有四卿堂】宋彦【建昌人仙都观十贤堂李观陈彭年曽子固子开子宣王无咎吕南公宋京邓伯温宋彦也皆
　　郡之先达】
