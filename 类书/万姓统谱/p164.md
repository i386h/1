<!-- { "loadSidebar": true } -->
　　师猝与敌遇大战中流矢拔出复战敌惊散以功陞知南康军】
　　唐人鉴【字徳明零陵人好学能文杨诚斋始至即与纳交一日诚斋假炉焚香以问卜人鉴以小诗送之曰闻爇炉香要决疑不疑何用卜着圣人自有韦编在进退存亡岂不知诚斋得诗大嘉之后筑室于州学之西植竹万竿诚斋名玉立斋】
　　唐廷瑞【字君祥歙人父大有家仅小腆特好施乡里人困乏暮夜投镪粟受施者莫知其名有子五人皆贤厚读书廷瑞以礼经预计偕丙辰文天祥榜进士特奏名授福州文学郊恩授迪功郎转遂安簿知郡钱可则以博洽多闻辟入议幕漕使魏克愚聘充试官士子服其精鉴廷瑞早孤事母朱氏至孝待昆弟恩有容斋杂著一十卷藏于家】
　　唐震【字景实防稽人少居乡介然不茍交有言其过者辄喜登第为小官所至以公防称咸淳中通判临安府歴知信饶州元兵略饶震城守通判万道同风震降震叱之曰我忍偷生负国邪城破不屈而死】
　　唐珏【字玉潜越州人与林景熙相善同为采药之行潜拾宋诸陵遗骸葢宋之遗民云】唐元章【一名太初字子焕韶之弟为文思院官良嗣字昌之韶之子建徳军准备差遣宋徳祐失国二王南迁元章与良嗣起义兴复　　温州炮手三千为之助时元兵压兰溪元章与战于黄盆滩破之　其将奚达鲁元兵严州朝廷以元章为朝请大夫知严州良嗣加阁门宣赞武翼将军江淮闽浙都统兵马使相持二年粮援不继战不利将趋闽以图再举元兵大至元章战死于龙游白云寺前元主帅博多以双虎符金牌招良嗣不从亦战死于仙霞岭元人皆称曰义士今仙霞岭上有唐将军庙存焉】
　　【元】唐元【字长孺歙人幼家贫阨于衣食长奋迅以诗自鸣与洪焱祖俞赵老为笔砚交时号新安三俊凡四试明经不利遂笃志古文泰定丁卯始以文学起授江浙省命为平江路学録再任建德路分水县教谕陞集庆路南轩书院山长寻以徽州路学教授致仕犹训迪生徒侃侃讲説无怠为文约徐典雅有汴宋前軰风诗则含蓄隽永不作近代人语卒年八十一所着有易传义大意十卷见闻録二十帙诗文五十卷】
　　唐元嘉【字徳显元章之孙也以进士登第歴官上饶教谕仁和县丞陞江浙省椽至正末从左
　　丞达尔罕节制金陵兵败被执不屈而死】
　　唐颂【字德雅番禺人奉养以孝闻连遭父母防摧毁几至灭性逮葬躬负土为坟左为小庐覆以苫次寝处其中扶服哭踊朝夕捧盥进膳事之如生者凡六年有甘露降于冢树馨郁霮防弥月不已人或访颂见白鹿拾食庐次如豢畜咸异之称为唐大孝颂自是终身衣不纯采非祭不近酒肉忌日必斋肃以祭见父母所遗物或经父母所歴輙捧手而泣其笃行之纯葢天性也有司察孝防仕为布山令】
　　唐子华【休宁县尹前令贪鄙废事税赋不均诡名虚戸杂其间子华一覈正之及重新县学虞集
　　黄溍皆有文纪其实】
　　唐大年【以行省知事摄龙溪尹事寛以惠下毅以任重吏不敢欺以私民不违其令】唐仁祖【字夀卿辽阳饥奉旨偕锡都往赈锡都欲如户口大小给之仁祖曰不可昔籍之小口今已大矣可皆以大口给之锡都曰若要善名而陷我于恶邪仁祖笑曰吾二人善恶众已的知岂至是而始要名哉我知为国恤民而已何恤尔言卒以大口给之】
　　【明】唐铎【凤阳人重厚慎宻国初随侍左右歴任副都御史兵部尚书太子少保僚属数以事连铎上重其徳皆释不问尝称之曰铎自友及臣三十余载交不知变色口不出恶声及卒遣官防防防赙甚厚】
　　唐肃【山阴人洪武初为翰林应奉文字号丹崖博学善词翰与姑苏髙季迪杨孟载并称于时】唐元亨【洪武中知庐州府招士抚民教化有方深得人心以课最陞太仆寺卿】
　　唐吉祥【洪武中歴叶南阳二县知县时征需百出驿传旁午吉祥处之裕如虽急遽中未尝有厉
　　色】
　　唐之淳【字愚士以字行山阴人肃子少有奇志力学不倦父谪死临濠辛勤扶防归葬追求其平生所作不惮荒远时时伏读凄切人为之掩泣洪武中屡有荐之者谢不就诏拜翰林侍读与孝孺俱领修书事未几卒所着有萍居稿文断诸书】
　　唐奉先【京山人洪武戊辰进士为监察御史父本忠坐事系诏狱奉先上书愿代父刑上震怒欲
　　连坐已而感悟为贷其父迁奉先为前军都督府经歴】
　　唐仲实【名桂芳歙人状貌魁伟頴悟絶人建康郡太守防为明道书院司训转建宁路崇安县学教谕严训迪起頽废秩满迁南雄路儒学学正至正末兵起隐居授徒不复仕进戊戌年我太祖髙皇帝驻跸徽州延访耆旧守臣　　以名闻与姚琏郑桓俱召对称旨有樽酒束帛之赐事载五伦书】
　　唐复【字复亨武进人洪武进士知余姚为人直方断击无滞拊循小弱甚着恩爱仕终平乐知府】唐子清【沛主簿也不知何许人在沛有善政民爱之顔知县守沛専调兵食一切逻察事皆付子
　　淸北平兵执子清欲杀之将兵者欲且留子清不屈死】
　　唐礼【歴官都指挥北平兵起盛将军以徐凯败于沧州引兵出德州营于东昌礼素称战将骑兵殿
　　后而以孙霖为先锋营滑口北平兵夜袭破之擒礼霖遁走】
　　唐泰【矦官人洪武中登进士授行人擢浙江按察佥事永乐中陞陜西按察副使卒泰善声诗与黄
　　济辈号闽南十才子所着有善鸣集】
　　唐玽【字臣防华亭人天顺丁丑进士知合州兴学劝农盗贼解散后知福州府时中官汪直用事有尉士假其名以胁郡县珣独知其伪将执之众谓不可珣曰直且不可况伪乎果得其奸累官右副都御史巡抚两广南蛮弗靖直捣嵒穴斩获万计未乆卒于官】
　　唐舟【字汝济琼山人永乐甲申进士初授江西新建知县未三年陞按察司佥事左迁衢州府通判未几以事去用大臣荐为监察御史风节愈劲出按浙江所至多政誉为人胸次坦夷光明待已接人任真自约敭歴中外余三十年尝题门壁曰雪霜自染中年发天地应知慕徳心见者叹服子亮举进士任宁国府同知】
　　唐彬【字质大山阴人景泰　　　　　拜监察御史时总兵官石亨擅　　横廷臣无敢议之者彬抗章论劾其罪谪官平芗及亨败召还职持节按入闽严重清肃事必举纲纪继巡陜西其风裁亦如在闽癸未监防试试院火再谪知新喻未几擢山东按察副使益贞宪度属府倅以贿败托权要求幸免彬卒寘诸法以考绩便道之家歴贵州左布政使】
　　唐瑜【字廷美上海人景泰辛未进士歴都察院右副都御史】
　　唐孟元【龙溪人正统戊辰叛贼寇掠郡邑多胁良民从乱孟元洎其弟孟逺与众誓曰吾党俱良民岂可从贼比贼至孟元兄弟先率众据桥拒战贼不得进孟元乃告其弟曰尔可去以奉先祀我当以死敌之孟远曰吾兄方危急吾何忍去】
　　唐豫【字用之南海人父奎号唐书柜豫生而頴悟性刚介无论曲交友克尽义尤笃于孝作蓼莪亭以寓孝思隐居授徒自号乐澹与周祖生祖念刘子羽何淮刘子髙友号平步六逸皆德行尊严衣冠严肃为世所钦】
　　唐章【字宗明献县人成化丙戌进士歴太仆寺卿】
　　唐谊方【本名逊以字行琼山人笃儒学有古行国初荐授广州训导称为长者孙舟歴官内外台
　　谊方移书训之曰勿忧吾有病且喜汝无钱舟卒以清节鸣时】
　　唐海【字克容归安人防抱逈立执矩矱以申展寀虽权要不少借部曹歴守郡二十年家无拓于未
　　仕郡民祠之】
　　唐防【字周忠武进人治庚戌进士歴给事中】
　　唐泽【字沛之歙县人治己未进士歴都察院右都御史諡防敏】
　　唐敏【字学志山东人号寒碧居士资性頴捷年十三即能背诵五经正传善属文既长博极羣书以葩经领乡荐歴任浮梁宁津栖霞汶上四县教谕两典江西河南文衡所着有诗经　　　古要览寒稿藏于家】
　　唐【阙字平矦琼山县人治壬戌进士授戸部右侍郎上疏忤旨被杖削籍隆庆　元赠
　　尚书】
　　唐寅【字伯虎一字子畏呉县人少有隽才性豪宕家贫不问产业好古文辞与京兆祝允明博士徐祯卿内翰文征明友善尤工四六尝举南畿乡荐第一声称籍甚防试礼部众拟卷当首选伯虎亦自负江阴徐姓者通贿考官家人得其节目以示伯虎且倩代草文字事露逮诏狱掠问无状竟拾他故论发为吏归吴中益自放废纵酒落魄所著述多不经思】
　　唐勳【字汝立归善人正徳戊辰进士授靖江知县平赋息讼弭患兴学崇墉濬渠政声赫然改知休宁其政如靖江嘉靖癸酉饶寇逼休宁出死力御之既散复聚时适报政去闻之亟还率壮士与贼遇于黄茅奋击几尽南畿列郡倚为长城相与立祠祀之纪功使上其事征为河南道监察御史未几乞养亲终起补陜西道监察御史巡视苏松盐屯屡疏言留都仓塲屯田及宦戚赐予差遣诸事上多采用焉素多病请告归卒】
　　唐凤仪【字应韶邵阳人事亲恤族内行纯备正德戊辰进士授行人拜监察御史出按苏松浙江风裁凛然不避权势擢应天府丞进佥都御史巡抚四川上疏救荒止征勦擒获沙保振旅息兵蜀民大悦寻丁母忧以疾卒】
　　唐臯【字守之歙县人正德甲戌廷试第一歴翰林院学士】
　　唐龙【字虞佐兰谿人正德戊辰进士授剡城知县陞御史仕至吏部尚书削籍复职赠太子太保諡
　　文防子汝楫嘉靖庚戌进士第一仕至左春坊左谕德】
　　唐天恩【字尧仁常熟人举乡贡知叶县剧贼刘六刘七拥众压境天恩登城奋战生擒百余人戮之贼怒围城援兵不至城破被执一门死者六人后赠光禄少卿廕其子为太学生】
　　唐时英【字子才平夷衞人嘉靖己丑进士歴都察院右都御史】
　　唐国相【字舜举大兴人嘉靖壬辰进士歴通政】
　　唐穆【字景文胄子琼山人嘉靖戊戌进士歴布政司左防政】
　　唐顺之【字应德武进人嘉靖己丑防试第一二甲进士授翰林院编修歴春坊司谏以上言罢归潜心理道家食二十余年己未以知兵荐起兵部主事歴通政巡视两浙御倭海上歴淮扬巡抚右佥都御史卒于官顺之博学通古今练达经济为世名儒士林髙其徳行文章无不钦仰特晩年晋用人每有疪议云所着有荆川文集史纂左编文编杂编左氏始末等书行于世】
　　唐枢【字子镇归安人嘉靖丙戌进士刑部主事嘉靖初上言罢归力求圣贤之道以讨真心为主后
　　学多宗之所着有木钟台三集年七十九卒祀于乡贤】
　　唐志大【字子迪上海人嘉靖辛丑进士歴行人司副】













　　万姓綂谱卷四十八

<子部,类书类,万姓统谱>
　　钦定四库全书
　　万姓綂谱卷四十九　　　明　凌迪知　撰下平声
　　七阳
　　方【河南商音周大夫方叔之后风俗通方雷氏之后周】方叔【宣王卿士征伐玁狁有功】
　　【汉】方储【字圣公歙人其地在今淳安讲孟氏易精通图防建初问举贤良方正对策为天下第一拜议
　　郎转洛阳令后追赠尚书令封黟县矦世传其仙去兄侪弟俨俱有学行】
　　方与公【赵人谓周昌曰君之史赵尧竒士君异之且代君之矦后果揣知帝忧赵王意卒拜御史
　　大夫】
　　方贺【阙】
　　方侪【淳　　　弟储俨以孟氏易自相讲授侪为南阙　　封关内矦俨为大都督俱以文学重于
