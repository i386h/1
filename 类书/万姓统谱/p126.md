<!-- { "loadSidebar": true } -->
　　张次山【日用子少俊迈有才年十六即入仕调泰兴簿因开河部夫整肃工力多先办包拯荐诸朝清名直节见知于司马光遂知泰州有鹳诉于庭次山呼兵官使随去乃其雏为人所烹次山为防治鹳始退飞】
　　张瓌【字唐卿洎孙举进士除秘阁校理迁淮南转运使三司责羡财瓌以赋数民贫对当官遇事辄
　　言触忤势要至屡黜终不悔】
　　张升【字果卿仁宗时知开封府内侍杨懐敏夜直禁中而卫士为变皆极论之升性质朴不善择言至斥张贵妃为一妇人谓懐敏得志将不减刘季述仁宗读之不怿以语陈升之升之曰此忠直之言不激切则圣意不可回矣帝乃解】
　　张君平【滏阳人以父承训与契丹战没补官屡立战功迁右班殿直天圣中为滑州修河都监塞决河迁钤辖卒君平有吏材尤明于水利自议塞河朝廷毎访以利害子巩为河隂发运判官嗣其父职云】
　　张先【字子野乌程人康定初进士诗格清丽尤长于乐府有云破月来花弄影浮萍破处见山影无
　　数杨花过无影之句时号为张三影官至都官郎中】
　　张绶【徳兴人嘉祐中权将作监丞按实宋用臣事以闻上直之后除太府少卿谏蔡京议置大钱以
　　二当十为不便上　曰庆厯已行自是歴外任十八年】
　　张庠【永新人博通经书尝着　蠧正言二书以折佛老作元经圗以推五行六度之秘郑獬呉处厚
　　钱明逸辈皆师之号白云先生】
　　张君房【安陆人为著作郎眞宗时日本遣使入贡诏本国建寺夷使乞词臣撰寺记时直院之文多君房代为之既宣令撰寺记夷使受命而君房醉饮市楼索之不获直院大窘后杨亿改间忙令曰世上何人最号忙紫薇失却张君房或谓君房非醉但假此以拒夷俗耳】
　　张景【公安人仁宗召见问曰卿在江陵地有何景对曰两岸緑杨遮虎渡一湾芳草护龙洲曰所食
　　何物对曰新粟米炊鱼子饭嫩冬瓜煑鳖裙羮】
　　张商英【字天觉新津人负气倜傥治平登进士累官翰林学士迁尚书右仆射初知谔州蔡京欲推方田于天下又筑圜土以囚罪人商英谢表云方田扰安业之民圜土聚徒流之恶此语一出其名益重后以观文殿学士知河南府】
　　张唐英【字次功少苦读书至经歳不知肉味仁宗时及进士第翰林学士孙抃得其正议五十篇以为马周魏元忠不足多荐试贤良方正不就调谷城令县圃歳畦姜贷种与民还其陈复配卖取息铨曹指为富县唐英至空其圃植千株栁作栁亭其中闻者咨羡】
　　张咸【绵竹人唐宰相九龄弟九臯之后父纮举茂才异等知雷州有治声咸举进士贤良两科其对
　　防之语有曰臣宁言而死于斧钺不能以不言而负陛下】
　　张津【以右朝散大夫直秘阁主管沿海制置司公事乾道间歴两任举乡饮酒礼毎歳以正月二日即州庠行释菜之仪率僚佐与乡士大夫及他方之流寓者叙齿防拜于讲堂三爵而退遂以为常时恵光院尝有妖僧塑神像纳老乌其腹以术呪之祸福人以邀利民有灾患者不祷其神则不宁津知之追妖僧至庭下具得奸状遣吏剖像果有乌焉防其僧而逐之境外民以安息邦人立祀于学津初作四明图经实郡志所始也】
　　张昌宗【汉阳人处家以义歴八世不分冯京有诗一水萦廻绕沌村子房苗裔此间存同居八世三千口可惜君恩未表门嘉定间孙杓守汉阳嘉其义捐俸代其纳税事闻表曰义门】
　　张泌【字顺之浦城人父彛宪贡礼部不利放懐林壑间泌笃学为杨亿所称祥符中登进士歴知宝应县庆厯中以章得象荐召试馆阁累迁秘书丞献经国逺猷十篇仁宗嘉纳除右正言知谏院奏乞减后宫浮费抑权幸请托之弊改殿中侍御史坐论张尧佐出知维川召为侍御史迁礼部侍郎给事中进刑部尚书卒泌在台防赵元昊围延安泌五上章极论守将郭劝钤辖李谓当斩二人坐贬出及卒仁宗悼之曰朕方大用不意遽亡赠开封仪同三司】
　　张伯玉【建安人知太平州日语司尹曽巩曰吾方作六经阁子为我记之巩呈稿终不合意遂自
　　为之曰六经阁者诸子百家皆在焉不书尊经也巩一见畏服】
　　张揆【歴城人举进士仁宗时擢天章阁待制兼侍读一日进读汉马后传因言今妃族太盛宜裁损使保其家帝嘉纳之加翰林侍读学士知齐州弟掞初笃学举进士歴迁龙图阁直学士知成徳军以户部侍郎致仕】
　　张岊【府谷人庆厯初为麟府路廵检使有胆略善骑射时西夏阿遇背约岊径造帐中谕以逆顺阿
　　遇语屈因抚岊背曰眞男子也归所冦如故】
　　张问【字昌言襄阳人进士初通判大名府郡牧地在魏歳乆冒入于民有司按旧籍括之至毁室庐发丘墓问具以闻仁宗曰吏用心如此民何不安立罢之熈寜末知沧州自新法行问独不阿时好歳饥为帝言民茍免常平助役之苦反以得流亡为幸语切直惊人】
　　张瑁【以御史知宣州因家繁昌千口同居内外肃然杨杰书义居二字遗之孙崇熈宁三年进士官
　　至太常丞】
　　张绎【寿州人少家贫发愤力学遂以文名防伊川自涪还遂徃受业伊川称其頴悟卒伟又曰吾晚
　　得二士谓绎与尹焞也】
　　张铸【晋陵人祥符中进士甲科歴知四郡五任漕宪皆有政绩尝师南阳王安石出其门后以光禄
　　致仕】
　　张巨【武进人嘉祐中举明经少从胡瑗游蒋之竒胡宗愈丁隙为四友以荐充国子监直讲王安石
　　新经行巨即引去时论高之有文集四十卷易解十卷】
　　张昷之【铸侄进士及第补乐清尉通判常州知温州蔡齐荐其才可用累迁天章阁待制河北都
　　转运使善吏事所至有声后知湖州徙扬州以光禄卿致仕子次元】
　　张【常州人进士甲科养其亲不忍去左右闭户读书四十年手校数万卷穷经著书范祖禹苏轼交章荐其高行诏拜校书郎竟不出孝弟忠信蹈中守常为当时所重卒赐諡正素先生】
　　张次元【以父任累转太子中舎提举淮南路市易事以称职闻知信阳军兴学校延置望士学者感孚术业自劝代还除江淮荆浙福建广南提防坑冶铸钱司事躬自廵歴务革积弊卒于道山阳徐仲车闻之叹曰张公赋性高明义而能果公不可挠清不可污考其所尚盖有志于古之所谓刚者邹浩为叙次其行事】
　　张亢【字公夀临濮人少有竒才举进士为泾源钤辖知渭州善于教阅屡败夏人后为徐州总管好
　　施轻财凡燕犒皆过于厚驭军严明所至有风迹民圗像祀之】
　　张守约【濮州人以防累官定州路驻泊都监夏人万骑来冦守约简兵五日进战挺身立陈前自
　　节金鼓发强弩殪其酋敌遂退歴守七州皆有恵爱可纪终于都指挥使】
　　张奎【字仲野临濮人举进士累官河东都转运使知河南府以能政闻京东盗起以奎知郓州数月捕盗悉平奎治身有法度风力精强吏不敢欺子焘举进士歴州县皆有治绩累官至龙圗阁直学士判太常焘才智敏给英宗时三司前奏事帝诘铸钱本末皆不能对焘悉论无隠帝是之】
　　张载【字子厚郿人举进士为祁州司法歴渭州签判召为崇文殿校书同知太常理院为人志气不羣初喜谈兵及释老书反而求之六经既见二程子尽弃异学而学焉神宗立召问治道以渐复三代为对与执政不合告归居横渠危坐一室潜心精思教人以礼关西之士翕然宗之所着有东铭西铭正蒙扩圣贤所未发卒諡曰明淳祐初封郿伯从祀孔子庙庭】
　　张戬【载弟笃行不茍为一时师表关中称为二张举进士仕至监察御史里行累章论王安石乱法
　　出知公安县徙监司竹监至举家不食笋】
　　张吉【合水县人熈宁间淮安鎭守烽卒夏人冦东谷掠得之胁以兵使呼城中言淮安诸砦已破宜速降吉反其辞曰努力诸砦无虞贼粮尽且去矣母庸降贼怒害之至死骂不絶口事闻赠内殿崇班又録其子】
　　张根【字知常徳兴人元丰间进士调遂昌令乞恩封大父母遂致仕徽宗召诣阙上书愿陛下清心寡欲以窒祸乱之源积官至淮南转运使屡建言皆指切时弊权幸侧目后安置郴州】
　　张攀【字从龙常熟人由太学生登进士知溧水县严州通判监登闻鼓院庆元通判知兴国军除将作监丞太府寺丞秘书丞诠次中兴馆阁书目凡一万四千九百四十三卷上之兼权右曹郎官再命拜殿中侍御史兼侍讲除起居郎兼崇政殿説书嘉定十六年卒年七十赠通议大夫集英殿修撰攀寛厚易直遇事开诚无一毫矫饰幼年郡试不肯减年为欺家世清白持之益坚仕州县以循良称在朝廷以靖恭着有益斋文集奏议汉唐论】
　　张翘【沅陵人神宗时章惇经略湖北上书言南北江利害惇防之或以告翘曰茍利于人死不恶也
　　惇无以害晚居深山中以文史自娱社门不出几二十年乡人高之】
　　张文规【高安人好学有文以年格奏名官至奉议郎勲飞骑尉赠奉直大夫苏子由孔武仲潘兴
　　嗣何正臣皆与之逰】
　　张廷坚【广安人元祐进士荐为右正言逾月章数上讼司马光吕公着之寃论蔡京章惇之罪荐
　　苏轼苏辙之贤忤执政意谪官卒赠直徽猷阁諡忠愍】
　　张觷【字柔直懐安人举进士为小官不与世诡随后守南劔州讨平建冦以劳累官至直龙图阁知
　　防州又荡平余冦进秘阁脩撰南劔民思之为立庙】
　　张诜【字枢言浦城人第进士通判越州神宗朝为陜西转运副使召对帝曰朕未识卿毎阅章奏独卿与蔡挺有所论请令人了然累迁龙图阁直学士知杭州诜性孝友防于财平生不置田业云】
　　张天珏【岳池人尝读书于羊山之角竹洞元丰中举进士累官至谏议大夫】
　　张觉民【文州人游太学元祐间第进士后与马涓等上书忤权贵坐党锢退居成都与张正己等
　　游号草堂先生所着有歌诗雅着百余篇】
　　张颉【字仲举升州人第进士调江陵推官歳饥遣使安抚颉条献十事活数万人知益阳县县接梅山溪洞多蛮獠出没颉按禁地约束召徭人耕垦上其事不报累迁开封府判提防江西刑狱广东转运使熈寜中章惇取南江地建沅懿等州克梅山与杨光僣为敌颉言南江杀戮过甚无辜十八九浮尸蔽江民不食鱼者数月惇疾其説欲分功啖之乃言颉昔令益阳首建梅山之议今日成功权舆于颉诏赐绢三百匹】
　　张枢【字子发零陵人性豪爽善属文绍圣中以太学生上书言孟后事不报侄子纡字公饬志高尚
　　游张子岩先生门与张南轩为友】
　　张彻【景陵人元祐中七持使节八割郡符公清超迈计口受俸其遗表云神虽去干忠不防君兄徽
　　以诗名所着有沧浪集司马光范纯仁皆与之友善】
　　张整【鄼阳人初补供奉郎为利文州都廵检使歴泾原眞定京东环庆钤辖莅军严明哲宗尝访于
　　辅臣召之对擢为龙神卫四厢都指挥使官至威州刺史】
　　张肃【舒城人以直谅称仕为广东转运判官后为江东提防刑狱自司马光而下七十有四人分韵
　　作诗以赠其行皆一时名流其后三世登第】
　　张近【开封人第进士累官大理正受鞫治吕恵卿哲宗谕曰此出朕命毋畏恵卿对曰法之所在虽
　　陛下不能使臣轻重何畏恵卿也官至显谟阁直学士知太原府】
　　张忠辅【宣和末为将同崔中折可与守崞县金人来攻忠辅固守拒敌中有二心设伏斩忠辅首
　　以畀金人可与以不屈见杀】
