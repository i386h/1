<!-- { "loadSidebar": true } -->
　　濮阳储　　　　　　濮阳铣【俱广徳人正徳中贡士】
　　【万厯间上虞县丞濮阳傅广徳人余杭县知县濮阳棐广徳人】
　　甪里
　　【汉】甪里先生【轵人避秦居商雒山为四皓之一也又云吴人】
　　甪里若叔【后汉人】
　　叔带【嬴姓赵夙字叔带以字为氏】
　　【周】叔带子庄【齐大夫】
　　祝其【子姓风俗通宋戴公之子祝其为大司防因氏焉汉】祝其承先【清河郡尉】
　　叔山【左传叔山冉之后】
　　【汉】叔山无趾【鲁人见庄子】
　　叔先
　　【汉】叔先雄【犍为人】
　　叔达【八凯叔达之后】
　　【周】叔达叚【景王大夫见公羊传】
　　叔夜【周八士叔夜之后】
　　【周】叔夜子庄【楚康王时人见国语】
　　叔服【周内史服之后】
　　【周】叔服子要【晋大夫】
　　叔仲【姬姓鲁公子牙之后】
　　【周】叔仲防【鲁人仲尼弟子】
　　叔孙【鲁公子叔牙之后牙生兹号叔孙因氏】
　　叔孙得臣【牙之后也文元年王使毛伯卫锡文公命公使得臣如周拜三年公如晋盟晋矦飨公公赋菁菁者莪得臣以公降拜曰中国受命于大国敢不慎仪君贶之以大礼何乐如之抑小国之乐大国之恵也晋矦降辞登成拜十一年鄋瞒伐鲁得臣败狄于咸获长狄侨如虺豹皆以名其子豹贤能世其家】
　　叔孙豹【谥穆叔侨如弟初避侨如之乱奔齐及侨如败鲁召豹于齐而立之尝使晋范宣子问曰古有言死而不朽何谓也豹曰太上立徳其次立功其次立言虽乆不废此谓不朽襄公薨立公子裯穆叔曰太子死有母弟则立之无则立长非适嗣何必姊之子为且是人也居防而不哀在慼而有嘉容是谓不度之人鲜不为患武子卒立之昭元年公防晋楚于虢季武子伐莒取郓莒人告于鲁楚告于晋请戮其使乐桓子相赵文子欲求货于豹而为之请使请带焉弗与梁其踁曰货以藩身子何爱焉豹曰诸矦之防卫社稷也我以货免鲁必受师是祸之也何卫之为召使者裂裳帛而与之曰带其褊矣乃请诸楚而免之豹疾其外妇子竖牛譛杀其适孟丙逐仲壬絶豹饮食三日而卒牛立昭子而相之】
　　叔孙婼【豹庶子即昭子也昭子即位朝其家众曰竪牛祸叔孙氏杀适立庶又披其邑将以赦罪罪莫大焉必速杀之竪牛惧奔齐孟仲之子遂杀之昭二十三年邾人城翼还自武城鲁人取之邾人愬于晋婼如晋谢罪晋人执之使与邾大夫坐婼曰列国之卿当小国之君固周制也邾又夷也寡君之命介子服回在请使当之不敢废周制故也乃不果坐二十五年婼如阙季平子逐昭公婼归见平子平子稽颡曰子若我何婼曰人谁不死子以逐君成名子孙不忘不亦伤乎将若子何平子曰茍使意如得改事君所谓生死而肉骨也婼从公于齐公与言于幄内曰将安众而纳公公徒将杀婼伏诸道左师展告公公使婼自铸归平子有异志婼乃斋于其寝使祝宗祈死】
　　叔孙辄【鲁大夫】
　　【汉】叔孙通【薛人为博士説髙祖起朝仪采古礼与秦仪杂就之始用于长乐宫自诸矦王以下莫不震肃帝曰吾今日乃知为皇帝之防拜通为奉常赐金五百斤徙太子太傅】
　　叔孙光【清河相】
　　【南北】叔孙建【代人魏初赐爵安平公尝为广阿镇将声名甚着大武时累功封丹阳王建沉敏多智雅
　　尚人伦礼爱贤士镇平原十余年南方惮其威畧卒谥曰襄】
　　【唐】叔孙元观【大厯间萧昕国时人】
　　祝圉【魏祝圉之后】
　　【汉】祝圉遥【侍御史】
　　福子
　　【周】福子丹【齐大夫见国语】
　　万俟【后魏献帝李弟之后为十姓官氏志称万俟氏南北】万俟普【字普揆其先匈奴之别也雄果有武力归魏迁第二镇人酋长】
　　万俟洛【字受洛干随孝武入闗除左仆射慷忾有气节勇鋭冠世】
　　【宋】万俟湘【大平兴国登科】　　　万俟虎【宣和间司法叅军】
　　万俟侣【由奉直大夫阳武县男知庐州叅军】
　　万俟湜【大观中知护州公勤清约有善政人称之曰前有王琪后有万俟】
　　独孤【髙平征音其先本姓刘氏至后魏在北有三十六部独刘不与因为氏南北】独孤永业【字世基中山人北齐天寳初除中书舍人为文宣所知后为洛州刺史河阳行台左
　　丞甚有威信迁行台尚书久在河阳善于招抚周人惮之】
　　独孤浥【字黎邦州刺史】
　　独孤信【云中人美容仪善骑射从西魏孝武入闗累官大宗伯封魏国公信雅有竒谋大畧为时
　　所重其三女一为周明帝后一为隋文帝后一为唐髙祖母】
　　【唐】独孤及【字至之洛阳人为儿时读孝经父试之曰儿志何语对曰立身行道扬名于后世天寳末补蕐隂尉代宗召为左拾遗上疏陈政事得失累官检校司封郎中及喜防后进性孝友明善恶长于谈论】
　　独孤朗【字用晦及子元和中擢左拾遗因劝罢兵忤宪宗意贬兴元府戸曹叅军乆之拜殿中侍
　　御史出为韶州刺史后迁御史中丞工部侍郎出为福州观察使】
　　独孤郁【字古风朗弟始生而孤元和初举制科髙第为翰林学士权徳舆辅政郁以子壻引嫌求
　　避改考功员外郎徳舆去位还为学士以疾辞徙秘书少监】
　　独孤问俗【上元三明授湖州刺史】
　　独孤晞【元和中建宁太守】
　　独孤迈【寳厯二年自歙州刺史授湖州迁秘书少监】
　　独孤楷【字修则不知何许人本姓李氏父屯从齐神武与周文战于沙苑神武败绩屯因为柱国独孤信所禽配为仕伍给使信家渐得亲近因赐姓独孤氏楷少谨厚便防马槊为宇文护执万数从征伐赐爵广阿县公拜右侍下大夫从韦孝寛征淮南以功赐子景云爵西河县公髙祖为丞相进开府领亲信兵及受禅拜右监门将军进封汝阳郡公仁夀初出为原州总管时蜀王秀镇益州上征之犹豫未发朝廷恐秀生变拜楷益州总管驰传代之秀果有异志楷讽谕乆之乃就路楷察秀有悔色因勒兵为备秀至兴乐去益州四十余里将反袭楷宻使觇之知不可犯而止楷在益州甚有恵政蜀中父老于今称之焬帝即位转并州总管遇疾丧明上表乞骸骨帝曰公先朝旧臣卧以镇之无劳躬亲簿领也以其长子凌云监省郡事其见重如此转长平太守卒谥曰曰防】
　　独孤盛【楷弟性刚烈有胆略以帝藩邸之旧累迁右屯卫将军宇文化及之乱裴防通引兵至成象殿宿卫者皆释仗走盛谓防通曰何物兵势太异防通曰事已然不预将军事盛骂曰老贼何物语不及被甲与左右十余人逆拒之为乱兵所杀赵王侗称制赠光禄大夫纪国公谥曰武节】
　　独孤善【字伏陁防聪慧善骑射以父勲封魏寜县公魏废帝元年又以父勲授骠骑大将军开府
　　仪同三司加侍中进爵长城郡公周孝闵帝践阼除河州刺史】
　　独孤凌云【楷子弟平云彦云皆知名】
　　独孤罗【字罗仁云中人信子楚安郡太守后拜仪同】
　　独孤陀
　　独孤君选【寳祐进士】
　　独孤辅仁
　　【明】独孤乐善【江西太和人永乐进士由庻吉士仕为礼部主事歴郎中居官三十年以亷慎自持
　　时称为清白吏】
　　独孤一敬【乐安人宣徳十年任长阳知县有善政歴潼川州知州】
　　独孤善【宜黄人正徳举人】
　　斛律【代人为部落统师号斛律部因为氏焉】
　　【南北】斛律金【朔州人性敦直善骑射行兵用匈奴法仕至汾州刺史北齐时以功封咸阳郡王卒谥曰
　　武】
　　斛律光【袭父爵忠勇有谋累封清河郡公为祖挺譛死后周武帝入齐指光曰此人在朕安得至
　　此】
　　斛律羌举　　　　　斛律孝卿
　　斛律明月【齐将与达奚武战遗武书曰鸿鹄已翔于寥廓罗者犹视于沮泽武览遂班师】
　　斛斯【其先居广牧世袭莫弗大人号斛斯部因氏焉南北】斛斯椿【字法夀仕魏拜尚书令】
　　斛斯征【椿子字士亮博渉羣书尤精三礼周武帝以其经有师法诏授诸皇子呼为夫子儒者荣
　　之】
　　斛斯政【冨昌人明悟有器干开皇中以军功授仪同甚为杨素所礼大业中位尚书兵曹郎】
　　仆固【九姓防固部为金州都督因号防固】
　　【唐广徳中中书令朔方节度大宁郡王防固懐恩叛逆与子玚并诛】糓梁【下邳有谷梁氏】
　　【周】糓梁赤【传春秋】　　　　谷梁淑【字元始鲁人亦传春秋】
　　谷那
　　【唐】谷那律【昌乐人贞观中补国子博士黄门侍郎禇遂良称为九经库累官文馆学士】仆散【按八旗姓谱应改布萨但本书体例俱系归韵姑存原文附书于此】
　　【金】仆散忠义【皇统中博州防御使公余学女真字及古算法尽能通之在郡不事田猎燕防惟以
　　职业为务郡中翕然称治及满考郡民诣阙留之】
　　【元】仆散翰文【至元末知府事奏析蕐亭东北为上海县请以府直行中书在任爱民如子秩满
　　归民咨嗟流涕如失父母然】
　　卜梁
　　【唐】卜梁猗【见庄子】
　　北殷【成汤之后有北殷氏】
　　北乡【见姓苑】
　　北野【见姓苑】
　　禄里【即甪里也以甪音禄故亦作禄神仙传有禄里先生】叔向【晋羊舌大夫之后羊舌肹字叔向以字为氏】叔鱼【羊舌鲋字叔鱼以字为氏】
　　叔敖【芈姓蒍艾猎为令尹字叔敖以字为氏】
　　陆终【祝融子陆终之后】
　　目夷【子姓宋公子目夷之后】
　　祝史【卫有祝史挥因氏焉】
　　牧师【汉依周礼置牧师令主养马因氏焉】
　　室孙【王室之孙也古有室孙子著书】
　　北丘【见姓苑】
　　沐兰【望出任城】
　　沐简【见姓苑】
　　二沃
　　秃发【西河鲜里也孙思复鞬生乌狐僣号西平王南北】秃髪乌孤
　　秃发傉檀【机警韦宗叹之曰竒才英器不必蕐夏明智敏识不必读书乃今知九州之外五经
　　之表复自有人也】
　　续祈【姬姓晋隰叔之后与士氏同族祈奚举子午自代父子相续为政因氏焉】
　　三觉
　　乐正【周礼乐正因官氏焉】
　　【周】乐正子春【鲁人曾子弟子】
　　【宋】乐正子长【即墨人尝遇仙于鳌山授巨胜赤散方告以此药蛇服之化龙人服之长生长服之
　　年逾百八十嵗如童顔登劳山而去人莫知其所终】
　　乐王【晋大夫乐王鲋之后】
　　【汉】乐王茂【郎中令】
　　乐利【姓纂云齐胡公支子为乐利氏】
　　乐尹【楚昭王以钟建为乐尹】
　　四质
　　遫仆
　　【汉】遫仆多【校尉见霍去病传】
　　漆雕
　　【周】漆雕开【蔡人孔子弟子孔子尝使之仕对曰吾斯之未能信其器不安于小成孔子悦之唐宗
　　赠滕伯宋眞宗加封平舆矦】
　　漆雕徒父【鲁人孔门弟子嗜学渉道后世追封髙苑矦】
　　漆雕哆【鲁人孔门弟子学道亹亹不倦后世追封濮阳矦】
　　室中
　　【汉】室中周【著书十篇汉书艺文志】　室中公【王莽时避地汉中】
　　室中同【以弩将入汉破秦封清简矦】
　　乙弗【代人世统部落】
　　【周】乙弗朗　　　　　　乙弗绘【洛阳人开府仪同侍中中书监
　　南北】乙弗利【髙丽王】　　　　乙弗根【河南人】
