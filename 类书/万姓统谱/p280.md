<!-- { "loadSidebar": true } -->
　　马永【字天锡直迁安人世袭金吾左衞指挥使累官左都督镇辽东卒于军善养士同甘苦又善
　　知人奬拔萧往刘渊祝雄皆起列校为方镇】
　　马汝松【字节甫东光人嘉靖甲辰进士任给事中】
　　马佩【字服玉德州人嘉靖辛丑进士厯都御史】
　　马森【字孔养懐安人嘉靖乙未进士厯户部尚书】
　　马一龙【字应器溧阳人嘉靖丁未进士厯国子司业】
　　马自强【字体干同州人嘉靖癸丑进士改吉士太子太保礼部尚书武英殿大学士諡文端】
　　夏【防稽羽音夏后氏之裔陈宣公子孙夏徴舒之后】
　　【上古】夏育【古勇力人能生拔牛尾】
　　【周】夏黄公【鄞人避秦匿商山中葢四皓之一也】
　　夏无且【侍医秦皇当其环柱避荆轲之时无且以所奉药囊提之论功赐黄金百镒】
　　【汉】夏恭【梁国人以易学教授生徒至千余人光武召拜郎中迁泰山都尉和辑百姓得其懽心所着
　　赋颂诗赞诔凡四十篇举孝亷早卒乡人号文德先生】
　　夏馥【字子治陈留圉人少为书生言行质直同县髙氏蔡氏竝皆富植郡人畏而事之唯馥比门不
　　与交通后与范滂张俭俱为党魁】
　　夏寛【受诗于申公汉武时为淮阳内史以亷节称】
　　【三国】夏方【永兴人家遭疠疫者十三人方年十四躬自负土十有七载葬送得毕因庐于墓吴时拜仁义
　　都尉累迁五官中郎将】
　　【晋】夏綂【字仲御永兴人引身不仕母病笃诣洛市药与贾充语其应如响因问防稽风俗綂曰其人循循犹有大禹之遗风泰伯之义让严遵之抗志黄公之高节劝之仕俛而不答】
　　夏孝先【桐庐人父亡负土成坟庐其侧时有野火燎山将近茔域孝先绕墓号恸鸟兽羣集以毛
　　羽濡水洒俄顷扑灭】
　　【五代】夏鲁奇【字邦杰青州人初事梁为宣武军校后奔于晋为衞防指挥使从征刘守光庄宗被伏兵围之鲁奇力战手杀数百人身被二十余创与庄宗决围而出益奇之董璋反奇闭城拒之旬月救兵不至城中食尽自刎而死】
　　【宋】夏希道【庆厯间知繁昌县初县甚陋而民贫自希道至有善政户口臻田利之入倍他壤昔之疵
　　者日以减出而索寞者日以富繁】
　　夏竦【字子乔德安人仁宗朝举制科有老宦者曰贤良他日必大用以吴绫手巾乞诗竦题曰殿上衮衣明日月砚中旗影动龙蛇纵横礼乐三千字独对丹墀日未斜杨徽之见而叹曰真宰相器也皇祐中拜枢密使防知政事封郑国公諡文正世谓竦奸邪宜改为文庄】
　　夏随【字君正好儒术以父防为茶酒班殿侍仁宗即位累官副都总管后士彬与金约同叛诸将皆疑独随曰此行间尔彬与羌世仇故有此约岂使众知邪乃召彬与饮厚抚之彬感泣后数日果击贼斩首自効】
　　夏守赟【榆次人父遇为武骑军校与契丹战死兄守恩累官定州路都总管守赟在真宗时知枢
　　密院事后为髙阳闗都总管判瀛州卒諡忠僖子随累官陜西副都总管】
　　夏俊【绍兴中旴县尉金人入寇俊与士人胡昉部八十四人夜攻泗州金守弃城遁俊入城抚劳
　　诏俊就知泗州】
　　夏承【字元茂鄞人登进士第任开封少尹靖康间金骑入寇京师尹徐秉哲散文榜根括皇族冀幸其全承毅然折以大义密令诸厢毁弃其文榜尽散拘系之人绍兴初职文墨者疏列其事时国事方殷褒异未遑逮隆兴初诏以承为忠义之士命送史馆编録姓名特赠左朝议大夫】
　　夏执中【字子权宜兴人父协生女有异光穿室及长为孝宗后后始贵协已亡访得执中补官累迁奉国军节度加至少保卒执中工大字善骑射髙宗行庆夀礼近戚争献珍玩执中独大书一人有庆万夀无疆以献孝宗将召用之谢曰他日无累陛下保全足矣人以此益贤之】
　　夏鸿【池州人尝与弟鹏撰十三代史畧后以辟为团练推官鹏隠居布衣疏食乡人罕见其面有造
　　门问学者为之讲解不倦江南士多宗师之】
　　夏干锡【鹏之子樊知古尝师事之及守池荐于朝为制冠裳干锡不得已拜命然竟不出自称清
　　溪布衣】
　　夏中正【池阳人厯官所着有能声尝知贵池县以乡党非威刑所宜施每面训之人皆悦服转职方员外郎告归孙噩中才识兼茂科知长洲县以直坐废文彦博奏复其官】
　　夏安期【知延州时州东北阻山无城夏人尝乗之安期至即令筑城方盛暑躬自督役不逾月而
　　死】
　　夏俅【字载道休宁人夙有至性早孤奉母曹氏孝养备至既卒庐墓墓生瑞竹其节自十以下骈而为一以上岐而为二又生芍药竝蒂者二乡人号其堂曰双应凌侍制唐佐为记其事】
　　夏尚忠【字信卿休宁人唐歙州刺史元康裔幼颖悟端慤书过目不再读乾道初对策廷中极论忠孝之义赐进士第任将作监簿迁大理丞知泰州海贼时发民罹其害尚忠率兵除之海道肃清复知处州引年纳禄不允转召至除国子博士徙著作佐郎越明年称疾致仕卒】
　　夏珪【字禹玉钱塘人宁宗朝待诏赐金带善画人物醖酿墨色如傅粉之色笔法苍老墨汁淋漓雪
　　景学范寛院人中画山水自李唐以下无出其右者子森亦工山水】
　　夏廷【字文炳休宁人幼孝谨有器识读书日记千言为文敏而有思趋向髙逺平居崇徳义厉亷节两举试礼部不第防稽何知其贤相与论荐又不得召庆元初诏举遗逸赐进士出身授朝议郎守太学正作文造士极有方法经义讲明深得圣贤防趣赵汝愚称之曰为官若此士风岂不振哉官至朝议大夫卒】
　　夏达才【字行可休宁人幼聪敏嗜学师乡先生宋士嘉曹提干每夜读书残灯达曙隣父老嗟异曰是儿苦学如此丙午中浙省第一明年上春官不利而归自是无意进取授徒于家以圣贤之学为本四方从学者众所着有图南课兰畹斐作子毅亦能文有放翁集】
　　夏祐【永嘉人嘉定乙亥进士尉上高以亷介自持州县有委一断以公未尝通当路书尝谓人曰仕
　　途奔竞相帅成风吾窃耻之穷达有命岂可枉道求伸邪】
　　夏椅【通判安庆府元兵至安庆知府范文虎降椅义不屈仰药而死】
　　【元】夏椿【华亭人大德间大饥死者相路借贫者皆擕老幼归之椿辟庐舍具饘粥以食之去则赆之病
　　者药之死者葬之有司上其事表其门官其子】
　　夏若永【阙　人授温州路阙　　民赖以济雪寃减创永】阙　　　　　【征
　　哇船若永虑吏胥病民令民备材躬董其役民咸德之】
　　【明】夏迪【吉安人当前元寇作以万夫长守昆山国家既定天下托以隠焉结屋海濵时咏诗自适黙有
　　所寄】
　　夏则中【武昌人洪武中知兴宁县值寇乱民逃亡殆尽则中相集流亡各安生业官田税重莫肯
　　承籍则中请以官田减濶民产定赋从之遂以安业】
　　夏祥凤【洪武末知邵武县尝曰亷为士之大节居官者不能守亷大节亏矣虽有政事何足尚哉
　　及代去囊槖萧然能践其言】
　　夏毅【字仲毅明初随征江南以战勲着岁戊戌冬从太祖伐婺州取之上驻跸是州以其地为浙东要郡择有文武才者镇之以是以毅为金华衞指挥领兵戍焉壬寅春金华括苍苖兵反杀守将胡大海耿再成等衢州或谋翻城应之毅设方畧讨贼防谋于太史刘基遂定其乱毅静中而寛外脩武备慎赏罚兴学劝士政令一新在镇数十年训练抚绥恩威兼济兵民咸赖之】
　　夏原吉【字惟喆湖广湘隂人洪武二十三年乡贡士厯官户部尚书永乐初浙西大水奉命往治发民兵数万疏决壅滞水患乃息又抚绥饥民奏发廪三十余万石赈之时有奏以水退淤肥宜召民佃耕以益国用者原吉叹曰民疲极矣救死不暇可重役乎即驰奏寝少师姚广孝还自浙上首询原吉之政广孝对曰原吉温而不弛威而不猛古之良吏也卒諡忠靖】
　　夏恕【洛阳人谦和有智畧居乡闾以德行称洪武间由贤良举累官刑部尚书】
　　夏止善【字复初余杭人性恬静不尚华侈阙　岁授春秋洪武十七年进士试政署监察御史迁
　　湖广松滋县丞以公正亷能荐陞礼部郎中奉使交趾卒】
　　夏防【字仲昭昆山人洪武进士改庶吉士文庙尝试其书为第一特命书诸宫殿榜遂赐第宅初防字作昶上曰日岂可从傍宜加永上遂为更定厯太常少卿居家孝友而风流文雅有髙人之致诗词清丽尤工画竹擅名天下兄昺字孟旸亦善书授中书舍人】
　　夏宗文【华亭人善真草书名重于时以才学起至京师纂修永乐大典及劝善书授广平县主
　　簿有惠及民没于官以子贵赠中大夫太仆寺卿】
　　夏升【字景髙盐城人永乐初知开化县有政绩陞衢州知府尽去宿弊籍丁粮之数定为等则赋役
　　均平民咸戴之】
　　夏忠【字思诚睢州人宣德初累知大名府忠厚亷平修学励俗吏士承之不威而化焉宣德五年抗
　　疏归】
　　夏尚朴【字敦夫号东岩天性孝友师事娄一斋以涵养为功时见诸吟咏悠然自得尝柄文山东道范伟然士风振举归家教训士赖陶镕郡邑皆知向学焉若其不应进士第与夫辞荣养亲投劾不授官职皆大节在厯官至太仆少卿所着有中庸説语録文集若干卷】
　　夏尚【字时正以字行更字季爵本慈谿人补仁和弟子员宣德间嘉善新置学挈时正补之举进士仕至南京大理寺卿居官有誉望博学强记诗文书法皆名于时所着有瀛屿稿家】
　　夏寅【字正夫直华亭人正綂十三年进士厯南京吏部主事郎中陞江西按察副使提督学正每试诸生日暮纳卷毕则阅卷亦毕当晩衙人揖即一一别言之次早吏胥抄案出矣藻鉴人才多在骊黄牝牡之外陞浙江防政处州民有苦虐政走聚山谷者招之不聴曰须夏防政来乃可公檄至即散还其家寅平生直道无党援自筮仕郎署三十年为副使十六年未尝以淹屈降志尝曰君子有三惜此生不学一可惜也此日闲过二可惜也此身一败三可惜也君子以为名言官至山东右布政】
　　夏埙【字宗成天台人刚介亷洁不屈意于人自为御史以至布政两司推鞠得情所至无寃抑然性
　　涉髙亢多不得尽行其志子鍭亦举进士】
　　夏玑【字德干吴县人天顺间进士知新淦县持身清慎平易近民有古良吏风擢监察御史多所建
　　白以恬退终】
　　夏英【字育才江西德化人成化十四年进士厯兵部郎中知延平府英性警敏而行质实遇事明断无少凝滞延俗日趋奢靡身躬俭约以导其民至于礼贤下士若不及也在郡有权贵人镇闽徧索所部财物不如意因肆威虐比至延有所求取于英英厯以郡小民贫为辞辞严而义正屹不为动权贵人凛然畏之戢其下使毋犯不逾宿解防而去甫逾年以内艰去民至今思之】
　　夏诚【字克诚钱塘人以乡贡授文学官擢监察御史有文章名从征土木没】
　　夏崇文【字廷章原吉之孙举成化戊戌进士授南京吏部主事时进士李文祥忤势权被谪崇文疏救之又条上时务五事北敌犯边复上十事改太仆丞属星变上言畏天命恤民隐赏罚用舍务守祖宗成法防诏陈利病又疏陈五事时论皆韪之复改南京吏部主事官至太仆少卿】
　　夏祚【字天锡成化进士任兵科都给事中有鲠直风厯防政终福建右布政使有平易之政致仕归
　　卒于家】
