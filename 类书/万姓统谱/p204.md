<!-- { "loadSidebar": true } -->
　　周沂【江山人少与赵抃友善抃甞称其为天下士视轩冕为傥来又西安人任大中老于儒学作诗
　　寒苦亦为赵抃所喜】
　　周启明【字昭回龙泉人举进士又举贤良方正既而罢归教授子弟百余人不复仕进时号处士转运使陈尧佐表其行义诏赐粟帛仁宗时除试助教迁至太常丞所着有诗赋杂文千六百余篇】
　　周绾【字彦纫遂昌人举进士典五郡入为国子祭酒吏部侍郎敷文阁侍制自号莲峰先生出入中
　　外六十余年始终以防节著名】
　　周穜【泰州人字仁熟敬述五世孙少有逺度王安石一见竒之熈宁九年与弟秩俱擢第调江宁府右司理持身谨防元祐初苏文忠公举为郓州教授穜上疏乞以王安石配享神宗朝士愕然苏公即自劾举官不当议虽不合然识者犹取其拳拳师表之地乆之擢著作佐郎兼崇政殿说书陈莹中乃荐于上权起居舎人】
　　周頴【字伯望江山人授业胡瑗以行义称与赵抃李黼交抃为谏官颖甞移书曰当公心以事君平心以待物无以难行事强人主无以私喜怒坏公朝士大夫抃以书进乃召试赐进士第授校书郎王安石礼敬之问新法如何对曰歌謡甚盛安石喜扣其词頴髙诵曰市易青苖一路肃条安石不乐出守乐清有文集行于世】
　　周虎【字叔子庆元二年武举第一名世家临淮靖康南徙寓于常熟以右科除殿司步军正将閤门舎人充金国贺生辰接伴副使知光州楚州改知和州开禧二年敌防诸道兵长驱入寇犯和州虎言众曰吾国家守臣一朝去此则为奔亡之人失节败名生不如死效死弗去虽死犹生吾计决矣虎合战凡三十有四杀敌骁将以十数最后射死右帅萨克逹敌气沮甚大创引去于是和议始坚而江淮奠枕矣】
　　周秩【秦州人熈宁中与兄穜俱擢第歴官有声绍圣中革元祐政时文彦博子及甫有私语忤时相
　　以秩为京西转运使俾推治之秩至竟雪其寃】
　　周春年【字春卿因之子以廕补官调象山簿象山濒海盗贼多伺贾舶杀人而夺其货春年籍其名犯者辄寘于辟恶俗大变迁抚州判官疏和买害民于部使者江西一路俱得裁损民甚徳之改秩知仙游县饥民赖以全活盗贼为之屏迹而嚚讼者不得以售其奸终通判道州】
　　周葵【字立义宜兴人宣和进士歴官殿中侍御史知无不言孝宗时为参知政事卒諡惠简所着有
　　圣传诗二十篇文集三十巻奏议五巻】
　　周莹【景城人左领军卫上将军习知水利累官杭州都监后迁知枢宻院事赠侍中】
　　周常【字仲修建州人中进士补国子直讲以养亲求教授扬州年未五十即致仕又被荐起徽宗时
　　为国子祭酒迁礼部侍郎蔡京用事不能容以寳文阁侍制出知湖州】
　　周谔【字防彦鄞人师厚长子也生而秀頴十四入太学力学勤苦登元丰进士第益究六籍诸子百氏之说悉论著其本防为文踔厉竞爽超古作者旁至天文地理防不该博初调相城尉辞不赴廼游颍昌访舅氏范忠宣公时文潞公司马温公富郑公皆在数得请益造诣逺大国子祭酒丰稷给事中范祖禹交荐之后知南雄以言边事忤时相入党籍退休西浙作四休堂日与其弟承奉公蓝舆野榜徜徉山水间时为诗歌自娱所着有文集二十卷承宣集一巻明天集一卷六甲竒书一巻尚书右丞相宗愈翰林学士王觌重其才相继以女妻之蔡京作党籍碑妇翁舅甥入籍后以为荣】
　　周嗣恭【字作肃因孙以世赏补官授万安尉陟南雄州推官知邵阳县累政积为之刬刓剔蠧未数月庭无留讼部使者上其绩干办诸司粮科院迁籍田令奏对论民疾苦皆闾里根本九重未及知者上嘉纳之知荆州军得泰州即为园池佚老之计日与亲朋往来其间以自适疾革忽大雨震电家人问以惊乎摄衣危坐曰吾平生无欺心事何怖之有言讫而逝官至朝请郎】
　　周世脩【玉山人宣和进士知兴国县有平盗功佥书建康府后以能应辨诸军台监交荐得对力
　　陈诸将之失识者韪之】
　　周执羔【弋阳人宣和中举进士歴治郡县有古循吏风官至礼部尚书寳文阁学士立朝无朋比
　　屡上疏劝辨忠邪纳谏诤孝宗嘉纳之平生手不释巻尤通于易】
　　周钦若【铅山人累世业儒初有声三舎间不就禄仕积书教子病亟索笔书二百余字戒四子曰吾平生教汝等非为干禄欲敦义厚俗耳时子幼妻虞藏之及子长出示之诸子感泣白父训于官给令守之数世同居庆元中旌其门】
　　周仁浚【开寳间初平岭南命知琼州既至择伪官骆崇璨等四人列上分知儋崖振万安四州因
　　其俗而治之绰有政绩】
　　周必大【字子充庐陵人举进士又中博学宏词科除秘书省正字兼国史院编修官髙宗见其文竒之孝宗即位除起居郎权给事中以力排权幸忤防改福建路提刑后除参知政事迁枢宻院使拜左丞相进少保益国公卒諡文忠祠于学有文集行世】
　　周中【世居潍州建炎二年金人攻城率家人乘城拒守中弟辛家最富尽散其财以享战士城陷中
　　阖门百口皆死绍兴六年以周聿请赠官】
　　周麟之【海陵人举进士歴官兵部侍郎兼给事中髙宗谓之曰给事之命非左迁也欲观卿心术
　　耳充金国哀谢使言辞详雅敌为加礼后拜同知枢宻院事】
　　周南【字南仲呉人博学无所不通与孔元忠滕宬皆从叶适游绍兴元年对防言甚切直是时専攻
　　道学南又力言之开禧中召试馆职以言罢归】
　　周武仲【字宪之浦城人绍兴中登第累官左司贠外郎甞使金还言金人贪诈轻与通好未为得计宜讲求御戎之防童贯恶之谪居黄州髙宗即位召为刑部侍郎进尚书谓大臣曰方今人才如武仲者未见其比】
　　周淙【字彦广长兴人父需由进士官至左中奉大夫淙幼警敏力学累官直龙图阁除两浙转运副
　　使知临安府所至有成绩封长兴县男】
　　周紫芝【宣城人少隠居陵阳山南两以乡贡赴礼部下第家贫并日而炊里人嗤之不顾嗜学益苦年六十一始以廷对第三人出身歴右司贠外郎出知兴国军为政简静不扰而事亦治秩满奉祠归入庐山终焉】
　　周端朝【字子静永嘉人为太学生时赵汝愚为奸臣所攻罢相端朝与同舎生杨宏中等六人上
　　疏救之时称六君子终吏部侍郎】
　　周祐【字子爱自长城徙居是邑以春秋登第沈静寡交不事表暴恬于仕进绍兴三年丞相留正葛
　　邲以文行荐除诸王宫教授祐以疾力辞累使督赴阙卒不就】
　　周勣【张浚帅福建辟勣幕官时赵鼎贬潮州道遇福唐人莫敢相顾勣独沿檄往明州为般家寓居
　　福之外邑坐贬封州】
　　周聿【青州人绍兴间召对陈经论匡济防称防累官户部侍郎所着有春秋文义易说等书】周随亨【江山人举进士绍兴元年以直龙图阁传宣陜蜀死于阆州乱军】
　　周杞【处州人建炎三年知常州值苖刘之乱杞倡义勤王以功除右文殿修撰兄格建炎初为浙东
　　提刑死于陈通之乱赠龙图阁学士兄弟忠义名震一时】
　　周自强【字勉仲江山人入棘寺三十余年光是仕岭南者殁其妻若女不能自存咸流落为人婢自强奏请官为嫁之乂置接济库计口给钱米使其子孙得出岭南且虑不能乆乃捐已俸买田三十顷闻于朝刻石着其事】
　　周敬孙【台州人太学生师事金华王柏受性理之学甞着易象占尚书补遗春秋类例】周敦頥【字茂叔以舅龙图阁学士郑向恩补官调分宁主簿移桂阳令治绩尤着累官至广东转运判官提防刑狱以洗寃泽物为己务寻因疾求知南康军为学不由师传黙契道体二程子从父宦游因受学焉所着有通书太极图说卒追封道国公諡曰元从祀孔子庙庭子焘官寳文阁侍制】
　　周秬【星子人博雅好古淹贯经史诸子百氏之书工于诗赋后集朱文公语录类为别集以诏后学
　　学者宗之】
　　周奭【湘乡人乾道间乡荐同胡文定再举不第从张南轩游南轩甞问天与太极何如对曰天可言配太极不可言合天形体也太极性也惟圣人能尽性太极所以立南轩深以为然题其亭曰饮斋】
　　周端礼【字应和嘉定五年奉使金国主闻使至辄伏盗剽劫礼币然后以使者失职启衅端礼及境察知其意乃迁币他邸夜果逻舟数十问宋使者何在无所得黎明募壮夫倍道至金金主弗知令判使索书币甚亟端礼具以进金主大惊怍臣僚相顾失色赠遗甚厚使还宁宗大恱】
　　周天骏【字子美从西山真文忠游父忠称其质性浑厚若在璞之玊书敬斋二字以遗之公持己
　　接人一以敬为主其容栗如】
　　周埙【字伯和濂溪九世孙世传家学隠居独善】
　　周学古【字防卿行已孙两荐漕闱卒不第遂息意场屋以风雅自娯水心叶适序之云周防卿与潘徳乆齐称徳久漫浪江湖吟号不择地故所至有声防卿常闭户读书盘折生语有若天设徳乆甚畏之居谢池坊窟山宅水自成深致】
　　周垕【字良载丞相江万里一见赏之马廷鸾李伯玉辈交荐署江东提刑干办时江淮屡警垕缮城堡以卫捍均赋敛以储峙咸宁甲戌登进士明年元兵至丞相江万里守臣唐震死之众推垕署降表骂且泣因遁去季宋知垕可重任起南剑治中改广州总管不拜后以子应极孙伯琦贵推恩累封鄱阳郡侯垕明经博学倜傥尚气节世以鲁仲连儗之称曰梅山先生见祠于邑学】
　　【金】周昂【南和县主簿有异政迁良乡令真定人父伯禄大定中进士官至同知沁南军节度使昂性孝友喜名节学术醇正文笔髙雅一时名儒皆师尊之年二十四擢第累迁三司官为人所挤谪东海后召入翰林言事愈切出三司】
　　【元】周伯琦【鄱阳人父应极至大间献皇元颂后拜集贤侍制终池州同知伯琦由国学生累官翰林直学士兵部尚书改浙西防访使至正间招谕张士诚降拜江浙行省左丞伯琦仪观温雅粹然如玉博学工文章尤以篆真草擅名当世】
　　周仁荣【字本心临海人父敬孙宋太学生师事金华王柏受性理之防甞着易象占尚书补遗春秋类例仁荣承其家学治易礼春秋而工为文章泰定初由处州美化书院山长召拜国子博士累迁集贤待制弟仔肩延祐中进士累官惠州路判官】
　　周之翰【华亭人博究羣书通象数之学其著述有乾坤阖辟天地生成隂阳变化山川流峙四围
　　并赞以发明其蕴奥讲授于乡以夀终】
　　周古象【蕲水县人元兵掠至入赘古氏既生子未甞喜妻询其故曰有母在欲得归省妻许之且嘱曰母在当奉养勿以妾故复来既归母尚无恙古象奉养尽孝母殁庐墓三年妻亦终身不嫁淮西宪佥干克庄为立孝里门】
　　周乐【瑞安人宋状元坦之后父晟通经能文方国珍窃据温州拘晟置海舟上乐随往事其父甚谨一日贼酋遣人沈晟于水乐泣请曰我有祖母幸留父侍养请以己代父死不听乐抱父不忍舍遂同死】
　　周润祖【字彦徳临海人甞学于周仁荣与达兼善为友隠居教授四十年至正中被召既没而恩
　　命始下乡人相与即其所居尊称之曰紫岩先生所着有紫岩集十余卷】
