<!-- { "loadSidebar": true } -->
　　浦仁裕【着广阙章记十五篇】
　　浦选【尚书丞起居注】
　　浦延熙【员外郎】
　　【明】浦源【字长源无锡人工诗于国初游闽中与林鸿辈号十才子诗有云边路绕巴山色树里河流灌
　　水声之句至今传诵于时士论谓子羽第一长源第二官晋府引礼舍人】
　　浦清【上海人正统进士】
　　浦镛【字廷用直隷上元人由进士授监察御史成化四年陞建宁府知府以清勤节俭为治民感懐
　　之卒于官】
　　浦毓【字用中常熟人治进士刑部主事】
　　浦杲【字东白少孤贫好学长益刻励每闻未见书必购求手抄以读故其学多所该识县大夫有所谘访往往就礼于其庐邑令王术方之林和靖预为治圹年九十而终学者称为东白先生所着鸡窻笔录练川志及诗文若干卷藏于家】
　　浦鋐【字汝器嘉定人正徳进士初任洪洞知县迁监察御史绰有风裁数进谠言为时所忌母老乞终养家居者七年以荐起入掌河南道当考察京官不能曲承执政之意遂落职又以荐起复原职出按陜西前后四十余疏所言皆军国重计后论救御史杨爵忤防逮系诏狱死于杖下士类寃之】
　　浦应麟【字道征无锡人嘉靖乙未进士歴春坊中允】
　　浦之诰【字子化嘉定人嘉靖辛丑进士歴官副使】
　　辅【宫音扶风晋之公族智氏亡其宗别焉】
　　【周】辅跞【晋大夫】
　　【汉】辅粮【尚书令】
　　辅勲【印薮】
　　【唐】辅公祐【仕唐为录事李太白赠以诗云鹦鹉洲横汉阳渡水引寒烟没江树汉口双鱼白锦鳞令
　　传尺素报情人】
　　【宋】辅超【秀容人勇悍有力宋初从平上党迁内直都知又从征太原攀堞先登身被十三创太宗嘉其
　　勇赐锦袍银带再乘城中流矢者八累官莱州团练使】
　　辅逵【本赵州人寓居崇德宋乾道间为后军统制孝宗欲处以边郡问其能胜任否曰当以家法治之又问何法曰子视兵民爱惜财赋遂除知泰州语寮宷曰吾目不识字手不能书但心能烛理耳能听讼耳郡中果称治】
　　辅广【字汉卿逵子师事吕祖谦朱文公庆元初伪学禁兴学者多解散广独不为动文公深器重之嘉定间仕止祠官罢归隠浯溪以著书为务有五经注释四书问答诗童子问通鉴集义日新录师训编诸书学者称为传贻先生】
　　辅章【无为人登科】
　　辅觱【吏部郎】
　　【明】辅成【崇徳人天顺间夔州府推官】
　　辅相【吴川人成化中遂平县训导】
　　辅德平【长清人隆庆间贵州清平卫指挥】
　　虎【姓苑八元伯虎之后】
　　【周】虎防【讽简子罢推车因置酒与羣臣饮以虎防为上客】
　　【汉】虎旗【合浦太守】
　　【元】虎秉【河内知县性刚果有志节抑强扶弱决事明敏】
　　【明】虎子威【丘县人正统中南昌训导】
　　虎继宗【固原人正统中举人】
　　虎臣【陜西麟游人自幼慷慨直躬凛有气节成化末贡入太学适宪宗于万嵗山搭灯棚登眺臣具疏极谏时祭酒惧祸以铁锁维臣锁堂前树上俄官校宣臣至左顺门温防劳之即拆棚祭酒大惭自是臣名遂闻天下授云南鄂加知县卒于官人甚惜之】
　　扈【羽音京兆夏有扈之后以国为氏又望出河南周】扈辄【赵人将军】
　　【汉】扈育【上郡太守】
　　扈商【广汉太守】
　　扈万
　　扈偃【俱印薮】
　　【晋】扈彦珂【鴈门人初仕晋为河东节度周封杞国公懐让好蓄马駞及罢节镇犹有马百匹駞三十
　　头倾资以给刍粟朝夕阅视为娱】
　　扈寅【仕晋为尚书令史以非罪系狱廷尉刘颂理出之】
　　扈谦【初废帝疑桓温有异志命卜之卦成答曰晋室有磐石之固陛下有出宫之象后温以枋头之
　　败遂诬帝宫闱重秘废立果如谦言】
　　【南北】扈累【字伯重京兆人初平中随青牛先生得其术年九十余无疾而卒】
　　【五代】扈蒙【字日用安次人自少以文学名仕周为拾遗直史馆知制诰时其从弟载为翰林学士兄弟并
　　掌内外制时号二扈宋初蒙为学士承防卒赠右仆射所着有鼇山集】
　　扈载【蒙弟好学善属文举进士仕周为校书郎直史馆尝次歴代废兴治乱之迹为运源赋世宗善
　　之拜为知制诰翰林学士】
　　【宋】扈再兴【淮人有膂力善机变毎战被发肉袒徒跣挥双刀奋呼入阵人马辟易金人犯枣阳设伏掩击金人大败授神劲统制继是接战屡捷斩其将从又获其副统军纳塔达以病卒子世达亦以名将称官至都统制】
　　扈垣【大名人政和登科】
　　扈震荣【眉州人绍兴进士】
　　扈周卿【大名人嘉祐中为襄陵令视事终日无勌色未半嵗刑清讼简政恬俗熙簿书之外每有
　　所施设后以忧去民追思之】
　　【元】扈铎【兰阳人蚤孤育于伯父及长事伯父如所生伯父无嗣铎为买妾及伯父卒遗腹生一男铎常抱哺与同起卧十年不少怠弟病铎夜祷于天曰天不伐余家铎父子间可去一人勿丧吾弟使伯父无后也明旦弟愈及母卒铎庐于墓侧值嵗饥多盗宗族劝之归铎竟弗从】
　　【明】扈俊臣【洪武中知归徳州民有贾五之子娶李聚女为妻不顺舅姑责之投河而死纠其党威胁
　　贾五父子俱缢死事久不白俊臣察得其情置于法乡人快之】
　　扈暹【元氏人由举人任宛平县知县满九载陞户部郎中擢陜西凤翔府知府政务寛简识大体作兴学校以内艰去任郡民诣阙保留复任及俸满又保留之遂増俸仍府事凡三十余年致仕卒于家】
　　扈子贤【四川梁山人由吏员成化五年任政和县主簿律己廉治事勤尤注意学校讲堂斋庑葺理一新建尊经阁三间于堂后建号房一十七间以处生员贫者时助灯油】
　　扈湘【四川人治进士】
　　扈永通【字一贯曹县人嘉靖乙未进士歴户部侍郎】
　　苦【郤犨号苦成子苦为别封之邑以邑为氏】
　　【周】苦成【越大夫】
　　【汉】苦灼【防稽太守】
　　五【本伍氏避仇改为五】
　　【汉】五京【印薮】
　　【三国】五梁【蜀人】
　　【晋】五裔【乐陵人】
　　五【始兴太守】
　　【五代】五武【州长史】
　　【明】五淮【通海人治中宜城县知县】
　　午【见姓苑】
　　【汉】午汝臣【见容斋随笔】
　　【宋】午相【相州人淳熙进士知铜山县兄弟以儒业名家】
　　【明】午明臣【费县人宣德举人】
　　迕【见姓苑】
　　【明】迕春【髙邮人贡士嘉靖间文登县丞】
　　仵【出襄阳莆田多此姓】
　　【汉】仵终古【急就章】
　　【唐】仵良翰【大名人登科】
　　【宋】仵正臣【字真卿乐安人操履端方为军千户以孝闻】
　　仵公玉【开僖进士】
　　【明】仵凤【泰和人元进士洪武初为英山令寻转翰林院学士官至大学士】
　　仵钦【河南人永乐进士】
　　仵恭【字克敬永乐举人嘉兴府通判】
　　仵伦【六安人宣徳六年任卢溪县教谕】
　　仵绅【湖广人成化进士】
　　仵瑜【字仲甫蒲圻人绅之子举正德庚午乡试第一丁丑登进士授礼部主事提督四夷馆上疏论勤圣学笃亲亲开言路敬大臣选诤臣去浮屠拯困穷重守令修武备储人才十事嘉靖初以议大礼忤防廷杖卒隆庆初改元诏存恤其家防子一为国子生】
　　仵应中【鎭平人万厯间山西代州同知】
　　土【共工氏子句龙为后土子孙为氏】
　　【宋】土臯【屯田郎中】
　　【明】土进良【山西人宣徳进士】
　　土坦【平原人成化举人仕至参政】
　　普【后魏十姓献帝次兄为普氏】
　　【宋】普贵【土人开宝开纳土归顺赐王爵以镇一方】
　　【元】普元理【其先髙昌人徙公安至正壬辰进士任御史迁江南湖北廉访司事时所治郡县已皆入于冦遂诣湘宪假分司印徴兵属郡未防授岭南参知政事兵溃一门死者过半而元理终不屈】
　　普花【临安宣慰司同知存心忠厚莅政严明逺近靖安至今慕之】
　　【明】普仲贤【溧阳人洪武间湖广佥事】
　　普有年【垣曲人永乐举人】
　　普好礼【无为人宣徳间柏乡知县】
　　普晖【垣曲人正德中举人任长安教谕德行优长歴西安知府山东副使】
　　普观光【垣曲人万厯间山东馆陶县丞】
　　【陜西西安府有普氏】
　　莽【本姓马明徳皇后恶见先有反者改为莽氏】
　　【汉】莽何罗【重合侯】
　　甫【宋戴公之子曰皇父至秦改为皇甫遂以甫为氏周】甫瑕【厉公在栎使人劫大夫甫瑕要以求入瑕曰舍我我为杀郑子而入君】
　　【明】甫轻【黔阳人永乐间弋阳县知县】
　　甫辙【六合人成化中永丰县知县】
　　府【见姓苑】
　　【汉】府悝【司徒椽】
　　邬【太原晋大夫邬藏之后食邑于邬】
　　【周】邬单【孔子弟子】
　　【晋】邬彤【工草书如寒林栖鸦】
　　【宋】邬大昕【字东启河源人政和二年进士佥判广州广之东道滨海舟楫往来恒患飘溺大昕因规度鹿步凿之东起东州西接黄水湾延袤十余里人便之迄于今惠大记】
　　邬执权【抚州人】
　　邬孝臣【龙川人靖海军佥判】
　　邬镇
　　邬孝友【俱罗源人淳熙进士】
　　邬秀寔【嘉熙进士】
　　邬枢【海宁人嘉定十年进士】
　　【明】邬修【字存诚南昌人洪武进士授行人陞广东佥事生平操履清勤士论无间然】
　　邬逊【余干人永乐进士】
　　邬恭【丰城人永乐进士】
　　邬璚【字汝璚新丰人宣德中溧阳县丞在任锄强扶弱去蠧除弊赋役为之均平胥不得勾摄于是良善获安秩满数千人诣阙保留特陞知县行事愈励于前未防卒于官百姓思慕不忘】
　　邬瑄【归善人正统举人】
　　邬必圭【安陆人治辛酉举人】
　　邬宗原【安庆人治中南京太仆寺卿】
　　邬绅【字佩之丹徒人嘉靖癸未进士歴副使】
　　邬佑【字天佑济寜衞指挥嘉靖间陞都指挥佥事掌河南都司事】
　　邬琏【字宜莹新昌人歴官都御史】
　　萭【音矩又古今人表音九万切又作楀】
　　【汉】萭章【字子夏元成间侠士也在长安城西号西城萭子夏为京兆尹王导所杀】
　　萭正卿【起居注】
　　羽【姬姓郑子羽之后出河南又官氏志弗羽氏改为羽氏周】羽颉【郑大夫】
　　【汉】羽公【侠士】
　　羽明之【印薮】
　　【宋】羽仪【嘉祐进士官至朝议郎】
　　【明】羽关福【电白人成化举人】
　　栩【陈留先贤传有栩氏】
　　【汉】栩丹【董贤传】
　　禹【陇西羽音即夏禹之后后世代罕闻至汉世有从艸从禹有萭章与禹姓同又鄅子国在琅琊其后以国为氏恐此鄅即禹也】
　　【周齐国有禹氏女】
　　【南北】禹万诚【常州刺史】
　　【金】禹显【代州鴈门人真祐初上党公张开累战功授义胜军节度使兼泌州招抚副使正大中军内
　　变城破被擒得脱复被执不屈而死】
　　【明】禹元广【廉州人洪武举人】
　　禹凯【西华人成化举人长恒教谕】
