<!-- { "loadSidebar": true } -->
　　上【是掌切商音见姓苑】
　　【汉】上雄【见印薮】
　　【元】上都【为中兴判官统兵击贼既而东门失守上都仓黄反鬭力屈贼执之使降上都大骂贼怒刳其
　　腹刲其肉而死】
　　【明】上泰【字志同江夏人景泰甲戌进士歴广东左防政】
　　上志【陕西人天顺进士】
　　上观【字景赡江夏人成化中任知府】
　　上伯时【吴川人正徳中大冶县知县】
　　朗【见姓苑】
　　【明】朗清【象台人宣徳中任都察院司务】
　　荡【宋桓公子荡生公寿寿生意诸以王父字为氏故称荡氏周】荡意诸【宋司城】
　　荡虺【意诸弟】
　　【汉】荡疑【古今人表】
　　访
　　【唐】访式【字叔矜吴人举进士有高行名著雍咸间知洪筠二州官至转运使】
　　象【见姓苑颍川望族】
　　【畧养反见姓苑】
　　汻【呼广反今泾州有此姓】
　　鞅【见姓苑】
　　昉【见姓苑】
　　放【见姓苑上声尧臣放齐之后】
　　丈【见姓苑】
　　爽【见姓苑】
　　忹【音往见直音】

　　万姓统谱卷八十六
　　钦定四库全书
　　万姓统谱卷八十七　　　明　凌迪知　撰上声
　　二十三梗
　　景【晋阳角音姓楚公族之后又望出冯翊汉初徙豪杰于闗中今陜西多此姓周】景差【楚公族大夫与宋玉唐勒事襄王游高唐作大言小言风赋作续骚】
　　景义【晋人】
　　景丑【齐大夫】
　　景春【见孟子】
　　景缺【楚将军】
　　【汉】景丹【字孙卿栎阳人更始时为上谷长史与寇恂等将兵归光武拜偏将军与吴汉从讨王郎以功
　　拜骠骑大将军封栎阳矦明帝时圗形云台】
　　景毅【蜀郡人灵帝时李膺坐钩党诣诏狱考死门生故吏竝被禁锢毅子硕为膺门徒未及録毅慨
　　然曰本为膺贤遣子师之岂可漏名茍安遂自表免归时人义之】
　　景鸾【字汉伯梓潼人尝上书数陈灾异州郡辟不就作诗解易说著述五十余万言】
　　景风【善易】
　　景务修【枢密副使】
　　景养【西湖民孙皓初为乌程矦相皓当大贵】
　　【五代】景遥【时人善射尝敎其子射曰射不入铁不如不发子延广仕石晋为都指挥使横挑强胡败死宋】景自芳【雅州人破贼有功尝于二月十二日作寒食至今里人号景春寒食】
　　景希孟【知巴川县二年满秩常有诗二载巴川县谁知是与非还乡何所有载得一清归】景林洙【通川人咸平间王均叛州有贼应之林洙将乡兵拒战于州北为贼所首陨而身不仆跨马奔归州城东北隅人讶而呼之曰公无首矣于是坠地邦人即其地立祠祀之】
　　景泰【字周臣安岳人举进士为坊州推官歴知宁原二州以奇兵败元昊于彭阳改镇戎军贼不敢犯后徙秦凤路总管子思忠累官左藏库副使思立熈宁中屡立战功知河州神宗知其母老命其弟思谊为秦州判官以便养】
　　景思立【知河州】
　　景光【京兆人】
　　景大方
　　景绣【徽州人俱登科】
　　景苏
　　景隲【建炎进士】
　　景渊
　　景教【大观进士俱绵州人】
　　景秉【淳熙十六年以朝散郎秘阁修撰知临安】
　　【元】景厚【汉阳人领乡荐至京师中书左丞许有壬师事焉】
　　景素阳【襄陵道士师事梁古賔居阜山道院元末兵乱乡人匿山中唯素阳与师不去兵至求财不得欲杀古賔素阳曰师老矣愿以身代兵即以刀砍素阳刀忽断为三兵皆惊异罗拜而去】
　　【明】景星【字徳辉余姚人洪武中以儒士保陞杭州儒学训导其学特萃于经尢长于春秋弟子承指授
　　者多去取髙第逮今犹沾溉焉所着有四书唘蒙行于世】
　　景福【临淮人洪武中为防州卫指挥同知后从靖难累积功至右军都督佥事卒赐葬祭】景清【陜西真宁人洪武辛未进士第二授编脩改御史建文初歴官左都御史改御史大夫靖难后自归挟利刃入朝文皇出御殿门清奋跃而前上命収之清慢骂上大怒命抉其齿且抉且骂含血近前直喷沁御衣碎磔其肉赤其族】
　　景芳【字徳馨定陶人性孝友淳慤中成化癸夘乡试选授临漳令生贠有牛舜臣者贫不能娶芳即捐俸以完其婚民有陈恕母告恕不孝芳以恩意晓喻之遂感为孝子值漳水大涨城门防圯芳设法捍御之卒全其城乡民漂没者尢极力赈恤不少懈九载考绩迁知平定州复迁庆阳府同知寻卒】
　　景溱【蒲州人正徳中进士授监察御史廵按顺天江西秉公持法激浊扬清陞顺天府丞以疾家居
　　杜门静修不事燿累召不起后终于家按属士民逺来吊赙】
　　景【溱之子幼警敏孝友笃至性嗜濂洛之学摛文力追古作嘉靖中游蒲庠有声誉共期甲科乃引疾辞廪当道皆雅重之厥后学益进徳益高订确世务凿凿可行非一于隐居者卒乡人无显晦交与其贤号曰逸民云】
　　景旸【字伯时仪真人少聪颖登正徳戊辰进士第二授翰林编修稍迁国子司业每与六馆诸生讲解不惮寒暑典籍餽廪私益以斛后知之归其益曰吾虽贫何相贼也时士习竞尚请托旸悉置不行旧俗稍正尢笃孝友有姊蚤寡迎与母俱其子女为嫁娶衣食之乡人颂其徳焉着前溪集今梓传】
　　景承芳【陕西醴泉人嘉靖壬戌进士歴副使】
　　耿【髙阳宫音殷时侯国尚书祖乙圮于耿晋大夫赵肃肃灭因氏焉又望出扶风河东汉】耿寿昌【宣帝时为大司农中丞奏设常平仓増价而籴减价而粜以利农民皆便之赐爵关内矦】耿弇【字伯昭光武指之曰此我北道主人也后平齐帝曰将军前在南阳建此大防常以为难合乃知有志者事竟成也封好畤矦父况病弇兄弟六人衣青紫侍医药时人荣之】
　　耿国【弇弟为五官中郎捋时单于欵塞朝议欲不许国独言宜如孝宣故事帝从之自是中国无事
　　者二十七年官至大司马】
　　耿防【汉永元中大将军窦宪之禆将也与任尚围北单于于金微山出塞五千余里以功封栗邑矦
　　追赠为王】
　　耿恭【字伯宗国弟慷慨多大畧明帝时以戊己校尉攻匈奴引兵据疏勒城拜井得水以功拜骑都
　　尉东汉以来耿氏子孙踵歴显仕者数十百人】
　　耿秉【国子博士通书记能説司马兵法明帝时拜谒者仆射与窦固等击车师征匈奴以功封羡阳
　　矦】
　　耿纯【字伯山钜鹿宋子人从光武恢复有功封高阳矦尝为东郡太守视事数日盗贼清宁后东郡
　　盗起纯与大兵防讨贼闻纯入界九千余人皆诣纯降卒諡成矦】
　　耿霸【建武中以上谷太守与吴汉等击贾贤连战平城下破之追出塞后与杜茂诣飞狐道堆石布
　　土筑起亭障自代至平城三百余里】
　　耿况【上谷太守其子弇发突骑从光武击斩王郎大将】
　　【南北】耿豪【钜鹿人有武艺好以气凌人周文帝时以武勇见知从战芒山当豪前者死伤相继周文嘉之
　　拜雍州刺史进位侍中骠骑大将军】
　　耿询【字敦信滑稽辨给伎巧绝人隋文帝时得罪当诛自言有巧思于是特原其罪询作马上刻漏世称其妙及宇文化及弑逆之后谓其妻曰近观人事逺察天文宇文必败李氏当王谋欲去之为化及所杀】
　　耿【善卜占有客扣门在室已知其姓字并所赍持及来问之意其所卜筮十中八九王公闻之
　　莫不惊悚而退故多见僧官止钜鹿太守】
　　【唐】耿湋【与钱起等能诗齐名号才子】
　　【宋】耿全斌【真宗时知安肃军尝绘山川险易为图以献契丹来侵遣兵击走之】
　　耿昭化【河南人仕为蜀州司户防军盗据城欲胁以官昭化大骂至缚手足不屈而死】耿傅【字公列昭化子少喜侠尚气初以父防累官通判仪州徙庆州元昊入寇参福行营军事诸将失利或劝傅避之传愈前指顾自若被数鎗乃死诏赠右谏议大夫官其四子】
　　【明】耿秉【字直之江隂人仕至兵部郎中兼给事中终焕章阁待制律己清俭两为浙漕所至以利民为
　　事着春秋传二十卷五代防史二十卷】
　　耿几父【神宗时堂邑令持正不阿时县治近马頬故道数有水患乃徙置县东四十里】耿南仲【尚书左丞】
　　耿亮【字彦明保定雄州新城人庚子嵗到任时邑井皆燬于寇能恵爱抚民兴县治宣布徳化民到
　　于今称之尤留心学校殿庑一新时称破天荒】
　　耿羽【字仪父淳熙进士太学博士】
　　耿世安【淮东副总管初谍报北兵至制置使贾似道调往涟水军増戍众方犹豫世安径迎至渔沟以三百骑鏖击身被七鎗犹能追敌溃兵収兵还至数里没事闻赠官立庙淮安赐额忠武】
　　耿秉由【知广徳军遇歳大歉发长平仓以赈饥民万余人且自劾其矫制之罪宁宗闻之赐玺书
　　褒异】
　　耿望【咸平中知襄州迁京西转运使与朱台符竝兼制置营田事导渠溉民田二千顷】
　　【金】耿端义【博平人大定中进士累官翰林侍讲学士防知政事时中都被围端义奏今士卒纵不可使城中军官不啻万余出战亦可得志议竟不行及围解遂请迁都宣宗从之】
　　【元】耿奉训【天厯初知荆门廉恕公正剖决如流歳饥出俸资及募富商米煑粥活饥民五万五千七
　　百余口民为立德政碑】
　　【明】耿炳文【淳州人沈毅有智畧自广徳取长兴断伪吴右臂孤城血战凡十年从定中原遂镇守陜
　　西修筑泾阳县洪渠堰十万三千余丈民皆利焉论功封长兴矦】
　　耿再成【字徳甫五河人国初归附从征渡江多着劳绩累陞枢宻院判官守处州苗军元帅李祐之等叛再成闻乱即上马収兵不及追贼骂曰贼奴国家何负汝乃敢反因被害追封高阳郡公】
　　耿璿【长兴矦之子洪武中为前军都督佥事尚懿文太子长女江都郡主建文元年郡主进封公主璿为驸马都尉掌前府事璿勇悍有武畧靖难兵起以王室懿亲得预闻兵事炳文北行璿力劝直捣北平已而炳文战数败璿怏怏抱病时对公主悲泣建文君逊去杜门称疾竟坐罪死公主复称郡主永乐元年春忧卒】
　　耿瓛【长兴矦仲子累官至后军都督佥事靖难兵起与江隂矦吴高及杨文率辽东兵围永平不克遂退保山海关吴高被间夺兵徙广西杨文守辽东瓛数请攻永平以动北平文不听靖难后瓛论死】
　　耿通【齐东人洪武间领乡荐任都给事中尝面奏有犯无隐侍太宗览奏牍事其御案镇纸金狮欹侧将坠通趋进移置案中上谓曰几危防通曰古人安不忘危况敢忍视其坠上顾侍臣曰一器之微置于危处则危置于安防则安天下大器也独可置之于危防乎寻擢大理寺卿奉诏往安南谕以小事大之礼安南臣服后死于奸党】
　　耿九畴【字禹范卢氏人永乐进士授给事中宣徳中以副都御史镇守陕西持已端方政令简肃官吏畏服八郡翕然大治歴南京刑部尚书諡清恵九畴奉身节俭无他嗜好公退家居惟谨身读书而已严取与与众寡合累遭谗困頼上知其所存卒保全之】
　　耿定【和州人歴官刑部郎中以才优举陞防议转任浙江布政使正綂末防州盗起定领兵勦捕率
　　先督战死于兵事闻赠浙江按察司副使遣官谕祭】
　　耿福縁【永乐初为安平县丞廉能才干抚民有方后以母忧去耆老百余人赴阙请留不允比服
　　阕邑民又恳请复任】
