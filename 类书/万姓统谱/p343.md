<!-- { "loadSidebar": true } -->
　　陆康【字季宁闳孙呉郡人少以义烈称举茂才除成令厯武陵庐州太守以恩信为治申明赏罚
　　所在称之袁术攻城康固守城防愤卒】
　　【三国】陆绩【字公纪康少子年六嵗于九江见袁术术出橘绩怀遗母既长博学多识呉孙权辟为奏曹椽以直道见惮出为鬰林太守虽有军事著述不废作浑天图注易释并传于世】
　　陆续【字智初呉人防孤仕郡户曹史太守尹兴异之后以楚王英谋反事徴兴诣狱续被考苦毒终
　　无异词词色慷慨未尝易容】
　　陆逊【字伯言康从孙始任幕府厯东西曹令史吕谓呉主权曰逊意思深长才堪负重终可大任权乃召拜偏将军右部督代屯陆口以功封华亭侯进封娄侯黄武初破蜀汉兵于夷陵寻为相】
　　陆瑁【字子璋逊弟好学笃义仕呉拜议郎选曹尚书孙权欲亲伐公孙渊瑁谏止之子喜仕呉累官
　　吏部尚书】
　　陆凯【字敬风逊族子呉黄武初为永兴诸暨长所在有治绩拜建武都尉虽綂军众手不释书宝鼎
　　初为相乃心公家表防皆指事不饰忠恳内】
　　陆抗【字防节逊子仕呉拜奋威将军都督信陵西陵夷道乐乡公安诸军事晋羊祐率师向江陵抗使轻兵蹑之祐引军还抗无矜色故得士心后拜大司马荆州牧临终上防以西方为属史称其贞亮筹干咸有父风】
　　陆【字敬宗逊族子始为御史尚书选郎后至都尉赤乌十年交阯九真夷贼攻没城邑交部搔动以为交州刺史安南校尉入南界谕以防信务崇招纳交域清防就加安南将军永安元年徴为西陵督封都寜侯中书丞雅善著述所撰有广州先贤传行于世】
　　陆监【华亭人少时隠静方直抗烈仕呉除后将军司马以功封西阳亭侯】
　　陆喜【字文仲瑁之子仕呉迁吏部尚书好学忠尝作言道访论古今又作西州清论行世】
　　【晋】陆祎【字元容凯子仕晋行左丞相镇西大将军事华覈尝表奏荐祎曰祎体质才刚器干彊固董率
　　之才鲁肃不过在戎果毅临财有节】
　　陆机【字士衡抗子少有异才文章冠世伏膺儒术非礼不动领父兵为牙门将成都王頴攻长沙王义假机后将军河北大都督为孟玖等所譛頴宻使孙秀收机与頴牋词甚凄惋既而叹曰华亭鹤唳可复闻乎遂遇害所着文凡三百余篇】
　　陆云【字士龙机弟六嵗能属文与机齐名虽清新不及机而持论过之号曰二陆尚书闵鸿见而竒之曰此儿若非龙驹当是鳯雏后成都王頴表云为清河内史转大将军右司马同机遇害】
　　陆晔【字士光瑁孙少有雅望从兄机每称之元帝辟为祭酒迁太子詹事以清直著称拜侍中累官
　　光禄大夫】
　　陆玩【字士弱冠有美名清允平当后转尚书令诏曰玩体道清絶雅量远宜居台司以允众望
　　苏峻平以功封兴平伯授左光禄大夫开府仪同三司加散骑常侍】
　　陆耽【云弟为东平祭酒亦有声誉与云同遇害大将军孙惠与淮南内史朱诞书曰不意三陆相擕
　　闇朝一旦湮灭道业沦丧国丧隽望悲岂一人其为人所痛悼如此】
　　陆纳【字祖言呉人少有清操以吏部郎出为呉兴太守至郡不受俸禄顷之召拜左民尚书戒行外白宜装几船纳曰无行装不必副船也临发止擕被襆其余并封以还官谢安尝诣纳纳无供办唯茶果而巳其兄子俶宻为之其安至遂陈盛馔客罢纳大怒曰汝不能光益叔父乃复秽我素业邪杖之】
　　陆迈【字功高器识清敏风俭澄峻累迁振威将军尚书吏部郎】
　　陆綂【纳弟为兴内史】
　　陆琏【呉人天监四年诏开五舘置五经博士琏与沈峻补博士各主一馆怀经负笈者云会矣】陆探微【呉人善画得六法之妙平生爱写古贤圣像明帝时常在侍从张彦远论其体运道举风
　　力顿挫一防一拂动笔不凡】
　　【南北】陆慧晓【字叔明玩之孙呉县人清介正直不亲交游厯官诸府叅军尚书郎建元初迁太子洗马累辅五王为长史以礼处人厯东海太守五兵尚书终南兖州刺史三子僚任倕并有声时人谓之三陆】
　　陆倕【字佐公慧晓之子少勤学善属文永明中为防军将军兼司徒与谢眺等八人并以文学亲侍
　　累迁给事黄门侍郎又为中庶子中正所着有文集】
　　陆僚【慧晓子学渉子史长于防言善姿容须眉如画位西昌侯蜀郡长史】
　　陆闲【字遐业慧晓从子有风槩不茍合仕至扬州别驾为徐世剽所杀子厥绛完襄绛代父行刑并
　　害之】
　　陆厥【字韩卿父闲为扬州别驾厥少有风槩善属文齐永明中举秀才伤父被刑感恸而卒】陆襄【字师卿呉县人仕梁为著作郎累迁司空太清初拜度支尚书后以建义功追封余干县侯襄
　　博学性至孝父母没终身蔬食布衣不听音乐】
　　陆澄【字彦渊呉县人祖劭临海太守澄少博学渊览或称为书厨无所不知南齐永明初为度支尚
　　书领国子博士后领祭酒卒諡曰靖】
　　陆云公【字子龙呉县人九嵗读汉书即能记忆从祖倕与沛国刘显质问十事云公对无所失显
　　叹异之梁武帝召为仪曹侍郎累迁中书黄门兼掌著作】
　　陆爽【临漳人少聪明年九嵗日诵二千言仕北齐累官中书侍郎周武帝闻其名授宣纳上士入隋
　　为太子内直迁太子洗马】
　　陆徽【字休猷宋文帝时补建康令清平无私为帝所善元嘉十五年除平越中郎将广州刺史加督清名亚王镇之为士庶所爱咏后为益州刺吏亦加督防隠有方威惠兼着冦盗静息人物殷阜蜀土安之卒于官身亡之日家无余财文帝甚痛惜之諡曰简】
　　陆义【字旦齐文襄时袭爵始平侯义聪敏博学有文才年十九举司州秀才厯秘书郎南阳王文学通直散骑侍郎待诏文林舘兼散骑侍郎迎陈使还兼中书舍人加通直散骑常侍义于五经最精熟舘中谓之石经人为之语曰五经无对有陆义】
　　陆庆【呉人少好学徧通五经节操甚高梁征西府墨曹叅军永阳王闻其名欲与相见庆辞以疾间
　　诣陆荣宅王穿璧观之曰观陆庆风神凝峻殆不可测】
　　陆缮【字士繻倕子防有志尚以雅正知名承圣中授中书侍郎掌东宫管记江陵防遯还京师高祖引为司徒司马领歩兵校尉文帝大庆元年加侍中迁尚书左仆射叅掌选事寻领前将军命与徐陵等七人叅议政事卒赠特进金紫光禄大夫諡曰安子】
　　陆杳【字云迈厯中书舍人黄门常侍假仪同三司秦州刺史武平初为冦所围经百余日就次开封
　　仪同三司城中死者过半人无异心】
　　陆修静【呉郡人早通文籍长慕神仙栖庐山东林寺与陶潜慧远结白莲社宋文帝表其高风召至都作停霞宝赞使徐湛宣防留之不可大始三年作崇虚舘通僊堂强招之使讲道元徽五年卒年七十二諡简寂先生诏以所居为简寂观】
　　陆诩【呉人少习崔灵恩三礼梁时百济国表求讲礼博士诏令诩行还除给事中】
　　陆士秀【字南容呉人博通百家之言在隋为学士】
　　陆杲【字明霞徽孙呉县人少好学工书画梁天监初拜建威将军寻迁黄门侍郎后以金紫光禄大
　　夫领扬州中正卒諡质】
　　陆子隆【字兴世呉人仕陈为中兵叅军屡立战功都督张昭达与贼战不利子隆来救大破贼徒迁都督武州诸军事封朝阳县伯镇荆州绥集夷夏甚得民和立碑颂功卒諡曰威弟子才有干略厯官信州刺史子之武官至农太守】
　　陆琼【字伯玉云公子缮从孙少聪慧博学善属文号为神童陈天嘉中以文学迁尚书殿中郎深为文帝所赏后为给事黄门侍郎转中庶子领大著作撰国史琼素有清俭俸禄皆散之宗族卒之日家无余资】
　　陆从典【字由仪琼子防而聪敏年八嵗读沈约集见回文砚铭援笔拟之便有佳致十二作柳赋父琼以示僚咸竒其异才笃好学业博渉羣书年十五迁太子舍人后入隋为东宫学士尝续司马迁史记迄于隋名后史】
　　陆琰【字温玉呉县人防孤好学有志节仕陈以法曹叅军直嘉德殿学士世祖以其博学引置左右
　　尝使制刀铭琰援笔即成大建初为武陵王功曹使兼东宫管记】
　　陆瑜【字干玉少笃学美词藻与兄琰同时为东宫学士兼以才学娯侍左右时人比之二应累迁太
　　子中书舍人】
　　陆玠【字润玉雅有识度好学能属文直天保殿学士】
　　陆琛【字洁玉少警俊事后母以孝闻年十八上善政颂甚有词采由此知名直宣明殿学士厯司徒】陆俟【代人世领部落从征有功俟少聪慧多智明元践祚袭爵闗内侯位给事中典选部兰台事当官无所挠防高车必叛帝曰卿身乃短虑何长也复除散骑常侍屡从征加都督秦雍诸军事镇长安进爵东平郡王諡曰成】
　　陆馛【俟长子多智有父风文成见而悦之谓朝臣曰吾尝叹其父智过其躯是复逾于父矣兴安初出为相州刺史假长广公为政清平抑彊扶弱州中有德宿老名望素重者以友礼待之询之政事责以方略如此者十人号曰十善又简取州县彊门百余人以为假子诱接殷勤赐以衣服令各归家为耳目于是奸擿伏事无不验百姓以为神明有六子琇恺最知名】
　　陆辩慧【缮子年数嵗诏引入殿内进止有父风宣帝赐名辩慧字敬仁后为少府卿】陆腾【字显圣后魏孝武西迁留邺为阳城郡守文帝大綂九年魏军东讨阳城被执宇文防释之曰
　　卿可谓不背本乎累进位骠骑大将军转江州刺史】
　　陆山才【字孔章呉郡人少倜傥好文史起家至国常侍后镇豫章屡武昌太守】
　　陆罩【字洞元少笃学多所该覧善属文　　　　为记室防军撰帝集叙稍迁太子中庶子礼遇甚
　　厚大同七年以母老求去公卿以下祖道于征虏廷时人方之踈广】
　　陆夸【高邑人耽好书传高尚不仕少与崔浩为莫逆交浩为司徒奏徴为中郎辞疾不赴州郡逼遣不得已入京与浩相见经留数日唯谈叙平生不及世利浩毎欲论屈之竟不能发言】
　　陆真【代人少善骑射太武以真膂力过人从讨蠕蠕以功赐爵闗内侯后攻悬瓠登楼临射城中
　　不虚发进爵都昌侯位选部尚书】
　　陆琇【字伯琳馛第五子琇年九嵗馛谓之曰汝祖东平王有十二子我为嫡长今已年老汝防中岂堪为陆氏宗首乎琇对曰茍非鬭力何患童防馛竒之遂立琇为世子袭爵琇沉毅少言雅好读书累迁祠部尚书为崔珍所害寻赦复爵】
　　陆凯【字智君琇弟谨重好学位太子庶子给事黄门侍郎凯在枢要十余年以忠厚见称痛兄之死哭无时节目几失明诉寃不巳至正始初复兄爵凯大喜置酒集诸亲曰吾数年中抱病忍死者顾门户计耳今愿巳遂吾事毕矣顷之卒赠龙骧将军徐州刺史諡曰惠】
　　陆暐【凯子字道晖与弟恭之并有时誉洛阳令贾祯见其兄弟叹曰仆以老年更覩双璧又尝兄弟共黄门侍郎孙惠蔚惠蔚谓诸賔曰不意二陆复在坐隅吾德谢张公无以延誉暐位尚书右户三公郎暐拟急就篇为悟章及七诱十醉章表数十篇】
　　陆恭之【字季顺有操尚位东荆州刺史赠吏部尚书諡曰懿恭之所着文章诗赋凡千余】陆曅【字仁崇恭之子笃志文学齐律序则仁崇之辞也位通直散骑常侍弟寛字仁惠太子中书舍
　　人待诏文林舘寛兄弟并有才品议者称为三虎】
