<!-- { "loadSidebar": true } -->
　　刘秀之【字道寳东莞莒人少孤贫有志操十许歳时与诸儿戏于前渚忽有大虵来势甚顚猛莫不颠沛惊呼秀之独不动众并异焉东海何承天雅相知噐以女妻之兄钦之为朱龄石右军参军随龄石败没秀之哀戚不欢宴者十年景平二年除驸马都尉奉朝请家贫求为广陵郡丞二十五年除督梁南北秦三州诸军事宁逺将军西戎校尉梁南秦二州刺史上以其莅官清洁家无余财赐钱二十万布三百疋】
　　刘道规【为荆州刺史桓谦叛道规斩之于枝江破徐道复有功在州防慎及归府库帷幕俨然如
　　旧】
　　刘善明【懐珍族弟父懐人仕宋为齐北海二郡太守元嘉末青州饥荒善明家有积粟开仓以救郷里百姓呼其家田为续命田刺史刘道隆辟为中从事沈文秀反善明收集门宗部曲奔从懐恭于北海明帝以为北海太守魏克青州母在焉乃布衣蔬食哀戚如初丧举北平田恵绍使魏赎母还后事齐髙帝为心腹功臣代明帝为淮南宣城二郡太守封新淦伯卒諡曰烈】
　　刘钟【字世之彭城人少贫贱依乡人中山太守刘回共居有志慷慨从宋髙祖伐孙恩有功为刘牢
　　之镇北参军督防讨卢循斩徐道覆平成都以广固功封永新县男】
　　刘防之【彭城人诞节不营产业轻财好施宋髙祖西征司马休之鲁宗之等遣叅军檀道济朱超石歩骑出襄阳防之时江夏相率府郡兵聚粮以待道济等积日不至为宗之子轨所袭战败见杀追赠梁秦二州刺史】
　　刘道产【彭城人太尉谘议叅军简之子初为辅国叅军无锡令在县有能名龙父爵晋安侯广州
　　羣盗为冦道产诛二十二家宥其余党卒諡曰襄】
　　刘懐慎【彭城人少谨慎质直宋振威将军彭城内史从髙祖拒卢循于石头屡战克捷加辅国将军镇彭城加徐州刺史为政严猛境内震肃子荣祖尝讨卢循有功又大破魏军于半城封都乡侯】
　　刘懐肃【彭城人宋武帝从母兄也家世贫窭躬耕好学初为宁朔府司马征孙防屡有功为费令
　　后为司马平江陵封东兴县矦】
　　刘懐慰【字彦泰仕宋为尚书驾部郎父亾持丧不食醯酱冬日不用絮衣养姑弟妹事寡叔母皆
　　防义】
　　刘损【字子骞粹之族弟宋元嘉中为吴郡太守至阊门便至泰伯庙时庙室頽毁垣墙不修损怆然
　　曰清尘尚可髣髴衡宇一何摧頽即令修葺卒赠太常】
　　刘镇之【字仲徳粹之族叔卫将军毅之父也宋时以毅贵显闲居京口未尝应召谓毅以必破我家毅甚畏惮之毎还京口未尝敢以羽仪入镇之门以左光禄大夫徴不就卒】
　　刘伯龙【粹之同郡宗人少而贫薄及长歴位尚书左丞少府武陵太守贫窭尤甚尝在家慨然召左右将营十一之方忽见一鬼在傍抚掌大笑伯龙叹曰贫穷固有命乃复为鬼所笑也遂止】
　　刘秉【字彦节宋宗室也少有才俊朝野推誉之泰始初尹丹阳时萧道成専政将图篡逆秉与袁粲
　　等谋诛之不克遇害】
　　刘康祖【防之子便弓马智力絶人袭封拜员外郎宋孝武为豫州刺史镇歴阳以康祖为征虏中兵参军既被委任折节自修厯南平王安蛮府司马魏太武亲率大众攻围汝南文帝遣将救援康祖总统为前驱奋击破之太武烧营退走迁左军将军卒赠益州刺史諡曰壮】
　　刘延孙【道产子居彭城吕县宋孝武初位侍中封东昌县矦累迁尚书右仆射除金紫光禄大夫领太子詹事又出为南徐州刺史复徴为侍中尚书左仆射领护军延孙病不任拜赴卒赠司徒给班剑二十人有司奏諡忠穆诏改为文穆】
　　刘荣祖【懐慎庶长子少好骑射为宋武帝所知及卢循攻逼京邑时贼乘小舰入淮防栅武帝宣令三军不得辄射贼荣祖不胜愤怒冐禁射之所中应而倒帝益竒焉以战功参太尉从讨司马休之上乃解所着铠授之荣祖陥阵身被鎗及帝北伐转镇西中兵参军军大破魏军于半城帝大飨将士谓荣祖曰卿以寡克众攻无坚城虽古名将何以过此永初中为辅国将军追论半城功赐爵都乡侯荣祖为人轻财贵义善抚将士卒于官】
　　刘间之【彭城吕人也有知干为宋武帝所知歴官至通直常侍太尉谘议参军】
　　刘谦之【简之弟少好学撰晋纪二十卷官至广州刺史太中大夫】
　　刘虬【字灵预涅阳人乔七世孙徙居江陵抗节好学仕为当阳令罢官归家齐建元初辟为荆州别驾复徴为国子博士俱不就子之遴之亨俱为南郡太守孙广徳歴河东太守仲威为中书侍郎从弟坦歴官蜀郡太守】
　　刘执思【渤海人説诗甚精少事同郡刘敬和敬和事同郡程师则故其乡曲多为诗者执思仕齐
　　为国子博士】
　　刘之遴【虬长子字思贞八歳能属文十五举茂才明经对策沈约任昉见而异之吏部尚书王瞻尝任昉遇之遴在坐昉谓瞻曰此南阳刘之遴学优未仕水镜所宜甄擢即调为太学博士】
　　刘桃符【九歳丧母性恭谨好学举孝亷射防甲科歴碎职累迁中书舍人以勤明见知乆不迁职
　　宣武谓曰扬子云为黄门顿歴三世卿居此任始十年不足辞也】
　　刘瑱【字士温绘之弟也仕齐歴尚书吏部郎义与太守少有行业文藻篆丹青并为当世所称时
　　有荣阳毛恵逺善画马瑱善畵妇人并为当世第一】
　　刘灵哲【字文明齐髙帝建元元年位齐郡太守前军将军嫡母崔氏及兄子景焕为魏所获为布衣不聴乐及父懐珍卒当袭爵灵哲固辞以兄子在魏存亾未测无容越当茅土朝廷义之】
　　刘孝绰【辞藻为后进所宗时重其文毎作一篇朝成暮徧好事者咸诵传写流闻河朔亭苑柱壁莫不题之文集数十万言行于时兄弟及羣从子侄当时有七十人并能属文近古未之有也齐武帝时累迁秘书丞】
　　刘悛【字士操与齐武帝同直殿内并为宋明帝所亲待后迁安逺护军武陵内史郡南古江隄乆废悛修未毕而江水忽至百姓弃役奔走悛亲率厉之于是乃立明帝崩后表求奔赴敕带郡还都吏人送者数千万人悛人人执手系以涕泣百姓感之赠送甚厚】
　　刘显【字嗣芳瓛族子六歳能诵过秦论仕梁为参军俄署法曹后沈约引为少傅五官约尝于坐策
　　显十事显对其九耳】
　　刘霁【字士湮懐慰子十四居父忧性至孝毎哭辄呕血家贫与弟杳歊立志勤学及长博涉多通梁天监中歴位西昌相海盐令并以和理称母卒庐于墓侧所着有释俗语八巻文集十卷】
　　刘徳愿【彭城人大明初为游击将军领石头戍事后为秦郡太守性麄率颇为孝武所狎侮尤精
　　御车永光中为廷尉】
　　刘臧【沛人性方正笃志好学居家以孝闻仕梁为著作郎】
　　刘逖【彭城人少而聪敏发愤自励専精读书有文籍所未见者终日讽诵或通夜不归更留心文藻
　　尤工于诗咏仕齐歴官黄门侍郎修国史】
　　刘杳【字士深平原人伯懐珍父懐慰皆至显宦杳博缥羣书仕梁官至尚书左丞清俭无杂好所着
　　要雅及髙士传等书及从叔峻类苑凡一百二十卷】
　　刘勰【字彦和东莞人撰文心雕龙五十篇论古今文体欲取定于沈约无由自达乃负书约于车
　　前状若货鬻者约取读大重之谓深得文理】
　　刘歊【字士光平原人博学有文与族弟訏隠居以山水书籍相娯奉母兄以孝弟称寝食不离左右常欲避人世以母老不忍违着革终论以为形之于神逆旅之馆耳及其死也神去此馆连朽得理也卒人诔其行迹諡曰贞节先生】
　　刘濳【字孝仪梁武大同中累迁御史大夫中丞出为临海太守时政网疎濶百姓多不遵禁孝仪下车宣下条制励精绥抚境内翕然风俗大变为人寛厚内行尤笃事寡嫂甚谨家内巨细必先谘决与妻子朝夕供事未尝失礼时人以此称之有文集二十巻行于世】
　　刘明【有吏能歴山隂建康令政常为天下第一终于司农卿后传翽又代明为山隂令问明曰愿以旧政告新令尹答曰我有竒术卿家谱所不载临别当相示既而曰作县令惟日食一升饭而莫饮酒此第一策也】
　　刘侯仁【豫州人白早生杀刺史司马悦据城南叛悦息朏走投侯仁贼虽重加购募又严其捶挞
　　侯仁终无漏泄朏遂免祸事宁有司奏其操行请免府籍叙一小县诏可】
　　刘系宗【丹阳人为刘宋竟陵王诞子景粹侍书诞及广陵宋世祖起镇北将军沈庆之讨之诞伏诛诏杀城中男特赦系宗以为东宫侍书歴官右军将军淮陵太守兼中书通事舍人永明四年富阳民唐寓之作乱发禁兵东讨遣系宗随军慰劳民赖以安齐王欲修白下城难于动役系宗启谪役在东人丁随寓之为逆者主从之后车驾出讲武主履行白下城曰刘系宗为国家得此一城系宗乆立朝省闲于职事武帝常云学士辈不堪经国惟欠读书耳经国一系宗足矣沈约王融数百人于事何用其吏事为时重如此建武二年卒于官】
　　刘览【字孝智彭城人孺之弟以母忧庐于墓尝再期不尝盐酪食麦粥而已隆冬止着单布衣家人虑不胜丧中夜窃置炭于牀下览因暖得寐及觉知之号恸欧血梁武帝闻其至性数使省视服阕除尚书左丞当官清正无私】
　　刘献之【少而孤贫雅好诗传曽受业于渤海程后遂博观众籍见名法之言掩卷而笑曰若使杨墨之流不为此书千载谁知其小也曾谓其所亲曰人之立身虽百行殊途要以徳行为首子若能入孝出弟忠信仁譲不待出戸天下自知子若不能虽博学多识不过土龙乞雨惑将来其于立身之道有何益乎由是学者髙其行焉孝文幸中山诏徴典内校书献之喟然叹曰吾不如庄周散木逺矣一之谓甚其可再乎固以疾辞】
　　刘子孺【字季幼少好文章性又敏速尝在御坐为李赋受诏便成文不加防梁武帝甚称赏之后侍宴寿光殿诏羣臣赋诗时子孺与张率并醉未及成帝取孺手板题戏之曰张率东为美刘孺洛阳才揽笔便应就何事久迟回其见亲爱如此迁散骑常侍犬同中出为晋陵太守】
　　刘沼【六世祖舆为晋骠骑将军自幼善属文及长博学浃闻位终秣陵令】
　　刘璠【沛人九嵗而孤居丧合礼少好读书兼善文笔随梁上黄侯萧晔在淮南璠母在建康遘疾璠弗之知尝忽一日举身楚痛寻而家信至云其母病璠即号泣戒道絶而又蘓当身痛之辰即母死之日居丧毁瘠遂成风气服阕后一年犹杖而起及晔终毘陵故吏多分散璠独奉晔丧还都坟成乃退后为周文帝所得以为中外府记室迁黄门侍郎仪同三司明帝初授内史中大夫掌纶诰寻封平阳县子着梁典三十巻有文集二十巻行于世】
　　刘祥【字休徴璠之子幼聪慧賔客见者皆号神童事嫡母以至孝闻十嵗能属文十二通五经仕梁
　　累迁车骑大将军】
　　刘峻【字孝标明慧过人闻人有异书必徃借之人谓之书淫博极羣书为任昉之子着广絶交论大畧言因五交而生三衅也梁武帝引见占对不称乃着辨命论寄其懐游东阳紫岩山筑室居焉卒諡静先生】
　　刘之亨【虬次子字嘉防好学美丰姿善占对武帝临荆州见虬二子帝曰之遴必以文学显之亨
　　当以功名著后举秀才累迁歩兵校尉南郡太守有美绩】
　　刘瑀【字茂琳位本在何偃前孝武初偃为吏部尚书瑀圗侍中不得与偃同从郊祀时偃乘车在前瑀策驷马车后相去数十歩瑀蹋马及之谓偃曰君辔何疾偃曰牛骏驭精所以疾耳偃曰君马何迟曰骐骥罗于羁绊所以居后偃曰何不着鞭使致千里答曰一蹙自造青云何至与驽马争路】
