<!-- { "loadSidebar": true } -->
　　禹祥【临洮人成化举人任四川任夀知县治民事神处己待物惟以不欺居官清约如寒士】禹铎
　　禹锡
　　禹九畴【俱通州人治正德间举人】
　　禹第【三河人万厯间陜西兰州判官】
　　宇【见姓苑】
　　【明】宇灿【江宁人正统举人】
　　宇英【汲县人成化中常熟县丞】
　　宇宾【莱阳人正德中大名府通判】
　　宇智宏【行唐人正徳中沁阳县训导】
　　主【嬴姓即主父氏今同州有此姓】
　　【隋】主胄【见隋书】
　　【五代】主禄【颖州团练使】
　　【明】主问礼【益都人洪武己夘举人任主事】
　　主明【安乐人治中崇徳县学训导】
　　竖【见姓苑风俗通云阉寺之官贱者为之齐有竖刁周】竖拊【郑大夫】
　　补【见姓苑】
　　【汉】补郎【印薮】
　　【唐】补珍珠【中常侍】
　　愈
　　【宋】愈植【宝庆间知髙安军事】
　　【明】愈德勤【湘江人宣徳中任兴国县丞】
　　愈道瀛【岳池人洪熙中江西徳化县主簿】
　　户【见姓苑】
　　【汉】户尊
　　楮
　　【明】楮山【睢宁人景泰四年任石首县主簿】
　　卤
　　【汉】卤公孺【太原人任侠】
　　取
　　【宋】取应宗【淳熙进士】
　　取希晦
　　取希作【淳熙进士俱富顺人】
　　柱【柱下史官之后】
　　【上古】柱厉
　　俎
　　【明】俎有用【庆都人宣徳中任五台知县】
　　俎琚【字佩章磁州人正徳进士任员外郎】
　　吐
　　【隋】吐万绪【代郡鲜卑人髙祖初转青州总管有能名后为东平太守帝幸江都路经其境万绪迎谒
　　因陈谢往事帝大恱拜金紫光禄大夫】
　　鼓【春秋鼔子鸢鞮之后子孙为氏】
　　姥【亾古切见姓苑】
　　父【管仲称仲父其后因氏】
　　【即釜字见姓苑出襄阳】
　　舞【见姓苑】
　　鄅【子爵禹改为禹望出琅琊往往去邑作禹】
　　覩【见姓苑】
　　圃【见姓苑】
　　溥【见姓苑】
　　抚【见姓苑】
　　琥【见姓苑】
　　鄠【见姓苑】
　　虏【见姓苑】









　　万姓统谱卷七十八
<子部,类书类,万姓统谱>
　　钦定四库全书
　　万姓统谱卷七十九　　　明　凌迪知　撰上声
　　八荠
　　米【京兆征音出西域米国又望出陇西髙平】
　　【汉】米楷【后汉人与田盘陈耽薛郭宋布唐就羸咨宣褒为八及张俭等亦名八及】
　　【唐】米嘉荣【长庆间人善歌刘禹锡诗云唱得凉州意外声旧人惟有米嘉荣又三朝供奉米嘉荣能
　　变新声作旧声子和尤善琵琶】
　　米君立【将军】
　　米暨【防昌中为振武军节度使馈李徳裕四百羊】
　　【五代】米志诚
　　【宋】米信【少悍勇以善射闻太宗雍熙二年征幽蓟命信为幽州西北道行营马步军都部署败契丹于新城契丹率众复战王师稍却信独以麾下龙卫率三百御敌围之数重矢下如信射中数人麾下士多死防暮信持大刀率从骑大呼杀十数人敌遂少却信以百余骑突围得免坐失律议当死诏特原之】
　　米芾【字元章吴人号海岳外史为文竒险特妙于翰墨画山水人物自名一家精于鉴裁遇古器物
　　书画极力求取由浛光尉累官礼部员外郎知淮阳军】
　　米友仁【芾子字元晖古俊早成山谷有元晖少印章因名以为字乃赠絶句其文词书画深得家法绍兴间为工部侍郎知制敷文阁韵语阳秋载其不及陪东坡往金山作水陆与栖云阁二诗谓其超出翰墨畦迳之表盖自迈往淩云之气流出非寻规索矩者之可到也】
　　米仆【武功人与化源同乡里西人皆敬之登政和进士时通判源州刘豫欲官之杜门谢避卒不汚
　　伪命】
　　米巨宏【绍兴初以宁化丞摄连城县事当冦乱之余剙廨宇修学宫给田以养士人咸颂之】米悠【襄阳人判滁州】
　　米立【淮人三世为将从陈奕守黄州奕降元立溃围出江西制置使黄万石署为帐前都统制元兵略江西立迎战被执不降遣万石谕之立曰侍郎国家大臣立一小卒尔何足道但三世食赵氏禄赵亡何以生为竟不屈遂遇害】
　　米文义【侍衞都指挥使】
　　米宪【嘉泰中守瑞州先是三贤堂在酒务之右祠东坡栾城米宪后黄山谷易曰四贤堂】
　　【元】米安【奉圣州人性淳素尚简古隠居不仕能以义方振家声】
　　【明】米稚【清逺人洪武进士】
　　米显【干州人永乐进士】
　　米森【霍州人永乐举人】
　　米聪【元城人宣徳中任督府断事】
　　米容【山阳人宣德举人主事】
　　米扩【文水人宣德举人】
　　米盈【武宣人正统中任琼州府通判】
　　米坚【山东人正统中以御史谪监利知县为政平易士民思之】
　　米浚【和州人成化中任眉州知州】
　　米成【陇州人正徳中任宿州判】
　　米卿爵【正徳中安庄衞贡士】
　　米荣【字仁夫邵武人嘉靖壬辰进士厯副使】
　　祢【平原父庙为祢此从父而别姓也】
　　【汉】祢衡【平原般人少有才辩尚气刚傲曹操欲杀之怜其才送之刘表荆州士大夫皆賔礼之表又送之江夏太守黄祖为祖所杀时年二十六平生之文多亡失惟鹦鹉赋为世所传】
　　礼【见姓苑望出平原】
　　【周】礼孔【衞大夫】
　　礼至【见左传】
　　【汉】礼震【平原人光武时师事欧阳歙歙为汝南太守在郡教授数百人征为大司徒坐在汝南罪千余万发觉下狱诸生守阙为歙求哀者千余人至有自髠剔者震年十七闻狱当断驰之京师行到河内获嘉自系上书求代歙死】
　　礼贤【新市长】
　　邸【县名出姓苑望出中山】
　　【汉】邸杜【上都太守】
　　【南北】邸珍【髙观使邸珍夺徐州管钥】
　　【唐】邸懐道【左司郎中山人】
　　【元】邸亨【行唐人真祐间河朔兵起因结豪杰用保乡曲累从史天泽巴延有战伐之功赐金符总七路
　　万户府事赠昭勇大将军中山郡侯】
　　邸顺【亨子破贼党石海等保障恒民以功封至恒州等处都元帅子浃从世祖围鄂有功累迁镇国
　　上将军都元帅进封髙阳郡公】
　　【明】邸鹏【唐县人洪武进士】
　　邸善【髙阳人洪武中任苑马监正】
　　邸振【易州人正统中任交河县训导】
　　邸郅【髙陵人天顺中任魏县主簿】
　　邸定【昌黎人治中任扬州府照磨】
　　邸泉【昌黎人治中杭州府通判】
　　邸锦【隆庆庚午举人岚县人】
　　邸如翼【山西岚县人万厯间山东蒙隂丞】
　　【陜西城固县有邸姓】
　　啓【夏后啓之后】
　　【南北】啓伦【燕将军】
　　啓【曲江人】
　　玺
　　【本朝】玺书【阳谷人正德中任富峪衞经歴】
　　洗【见姓苑望出南海】
　　【隋】洗瑶彻【髙凉守】
　　【宋】洗积中【广信人】
　　洗一龙【进士番禺人】
　　【明】洗用行【番禺人永乐初为镇江府推官断狱平允甚得民心士论贤之】
　　洗尚文【用行孙广东人正徳进士改庶吉士】
　　洗文渊【广东顺徳人正徳四年由乡贡知南安县性方介不能狥上以奸顽犯者无曲贷然其爱民出自真诚民感之徭役赋税皆以时防无后期者居官清苦食无重味衣无重袭冲约如寒士】
　　洗桂芳【南海人万厯癸酉举人】
　　洗思谦【南海人】
　　且
　　【明】且简【观城人正徳中任潞州判官】
　　躰【见姓苑】
　　济【襄城以所居近水故以为氏】
　　澧【见姓苑】
　　体【上礼切见姓苑】
　　九蟹
　　解【商音平阳唐虞子良食采于解以邑为氏又望出济南周】解扬【晋人奉使如宋使无降楚楚执而厚赂之使反君命卒致君命楚欲杀之以其不屈既而归之】解狐【悼公问羣臣于祁奚举解狐狐奚之仇也】
　　【汉】解延年【御史大夫】
　　解光【司隷校尉】
　　【晋】解修【仕为渤海太守考绩为天下第一武帝受禅封梁邹侯】
　　解福【秦太仆】
　　解系【字少连修子济南人系及二弟结育竝以清洁著名系累迁雍州刺史与赵王伦讨氐羌伦用佞人孙秀与系争军事朝廷知系守正而召伦还系表杀秀以谢氐羌不从被秀谮免官寻为所害】
　　解结【字叔连少与系齐名辟公府掾累迁黄门侍郎散骑常侍豫州刺史御史中丞为孙秀所害弟
　　肓字穉连名亚二兄厯太子洗马与二兄同时被害】
　　解谦【雁门人母有疾夜祷闻空中语云须丁公藤为酒便瘥叔谦遍访至宜都郡山遇老翁伐
　　木问之曰此丁藤叔谦求归渍酒母饮之疾瘥】
　　【唐】解琬【元城人举中幽素科景龙中为御史大夫兼朔方行军大总管前后在边积二十年务农习战
　　専为长久计逺近安之】
　　解辉【翰林孔目】
　　解忠鲠【着龙武兵图二卷】
　　【宋】解晖【临洺人少有勇力竒谋从太宗征淮南开宝年破太原军于境上累战有功淳化二年以上将军致仕卒年八十晖每受诏征伐常身先之人所惮者晖视之若甚易由是频立战功金创遍体时称骁将子守颙至内殿崇班阁门只候】
　　解元【字善长保安军德清砦人猿臂善骑射从韩世忠平苗刘之乱后以战功累官保信军节度使
　　卒赠检校少保】
　　解潜【绍兴初为荆南镇抚使募人耕荒田收大利绍兴中屯田自此始疾剧张九成往之泣曰平
　　生誓与敌死此心忠义惟有天知言终而逝九成壮之】
　　解宾王【直秘阁】
　　【元】解诚【定兴人善水战多谋略为水军万户从攻安丰夀复泗亳取大理有功世祖嘉奬之卒追封易国公諡武定子汝楫袭从平宋卒亦追封易国公諡忠毅孙帖哥广东道宣慰使曾孙世英山南江北道佥事】
　　【明】解缙【字大绅吉水人幼颖悟絶人洪武中举进士选为庶吉士尝条陈政事言极切直永乐间累官翰林学士凡大制作咸出其手每预宻议后出为广西参议卒于狱平生重义轻利喜引拔士类襟宇濶略为诗文皆豪放草书尤精絶洪熙间官其一子】
　　解敏【阳武人性刚劲务学明敏以古人自期洪武中进士积官浙江按察使政声着闻超拜右都御
　　史】
　　解祯期【缙子缙坐事下狱借其家产徙边至是召还以祯期尝工书故擢用之】
　　解纶【字大经吉水人洪武戊辰与弟缙同举进士任御史】
　　解朝夫【名绘以字行吉水人永乐丙戌进士任御史】
　　解延年【栖霞人正统中进士授户部郎出知顺庆府政先徳化郡民祠之着有物类稿】解礼【鄢陵人幼纯笃父母殁庐墓侧负土垒坟手栽柏树数千株欲开井以资濯溉一日偶出庐行数步如有人附耳者曰此有井及掘地果得一井复有双兔驯扰墓上人称其孝焉】
　　解一贯【交城人正徳丁丑进士嘉靖六年谪开州判少有才名解三晋陞齐阳县知县歴都给
　　事中】
　　解明瑞【字希文太平建阳卫人嘉靖丙辰进士歴按察副使吿病屡荐不起】
　　买
　　【五代】买千【将军】
　　【元】买住
　　【明】买源【河内人成化举人】
