<!-- { "loadSidebar": true } -->
　　时世传其昆弟皆为仙葢出于附防云】
　　【晋】方操【字持志淳安人磊落方正英秀雄伟孔羣尝奏操执心正直积徳慈仁累官至谏议大夫尚书
　　仆射封上虞县公】
　　方望【隗将军】
　　【南北】方囘【为盗所劫闭之室中囘化而去仍以一丸泥封其戸以方囘印之】
　　【唐】方元荡【旌徳人永贞初授冠军大将军元和中进御史大夫封河南郡王以兵从征呉元济有功
　　诏嘉之】
　　方竦【弋阳人景云初进士累官鸾台侍郎开元间封禅为礼仪使容止闲雅宗叹其知礼封云亭
　　矦】
　　方亮【雉山人初汪华据歙称王睦州已为歙有及武德四年杜伏威命王雄诞平歙而复睦州用亮为刺史武德五年八月使亮持节领庐申二州诸军事亮当唐初尝不因朝命为刺史其后纳土归化免其乡里屠戮之苦诚节彰著可嘉也】
　　方干【字雄飞桐庐人咸通中举进士不第隐镜湖上时徐凝有诗名一见干器之授以诗律干貌颇陋又兎阙而喜凌侮尝谒防帅误三拜人号方三拜晩遇医补其唇又号为补唇先生其诗多警句门人私諡曰英先生】
　　【五代】方昊【字太初淳安人生于唐末唐亡耻非所仕遯隐岩谷中聚徒讲学于上贵精舍以终其身乡人
　　化之称为静乐先生宋咸淳八年乃就上贵寺建祠焉】
　　【宋】方偕【字齐古莆田人祥符进士知建安县县产茶每嵗先社日调民数千鼓噪山旁以达阳气偕以
　　为害农奏罢之歴知杭州有能声迁光禄卿】
　　方纲【青阳人八世同防家属七百口居室六百区每旦鸣鼓防食尝出谷五千赈贷贫民景徳初
　　诏旌其门】
　　方慎言【字应之莆田人咸平进士为侍御史丁谓贬命籍其家得士大夫书悉焚之不以闻知泉
　　州大发仓廪以赈民全活者众歴知广州】
　　方仲谋【青溪人嘉祐中进士累官殿中丞工于诗有雉山集二十巻】
　　方逢辰【字君锡淳安人举进士第一累官兵部侍郎除吏部尚书俱不拜遂不复出授徒讲学所
　　着有诸书解易释　　　者称蛟峯先生弟逢振检阅翰林文　　　　司门事】
　　方元寀【字道辅莆田人峤从子少与程颐同游润学书问往复至数十纸有曰足下非混俗之流其志道之士又曰老夫怕执笔非吾故人不复作此书仕终宣义郎威武军节度推官】
　　方峤【字次山莆田人景佑初第进士歴知循州阴察不法吏数人流之郡中肃然移潮州民喜曰循
　　州方君也不教而服两州皆为立祠】
　　方次彭【字公述兴化人皇祐初进士出知梅州民甚爱之在州六年两被褒诏元祐初赐三品服引老归从弟公衮元丰中进士尝以布衣被荐条奏十事神宗嘉纳之从子醇道知南劔州以谅谨自持有杜陵诗评十卷】
　　方慎从【字惟之慎言弟也景徳二年登进士甲科授秘书省秘书郎歴知弋阳懐宁同安怀安导江兰溪六县通判饶州荆南府知潮漳嘉三州再知漳州改都官郎中以老归卒慎从所至有徳于民在导江日有楠木连理嘉禾九穗之祥玺书褒异守漳日适慎言守泉州旌麾相望二州人荣之及再至漳人夹道欢呼曰吾父复来矣子谏臣侍慎从官于漳手断合水孽蛟死漳人怜而祠之得封清水矦】
　　方泽【字公悦宋神宗朝守鄂渚有题南楼画阁诗山谷过之登楼次其韵二篇又作诗寄公悦末云
　　庾公风流冷如铁谁其继之方公悦】
　　方圭【好为恶诗仁宗朝宋庠知扬州圭来谒燕于平山堂圭诵诗不已适见野外有牛就木磨庠谓坐客朝诙曰青牛恃力狂挨木诙应声曰妖鸟啼声不避人圭悟其意饮散击诙】
　　方价【初名俨慎从孙熙宁六年进士大观初知安丰县用荐召赴都堂审察蔡京以价不肯私谒报罢复知侯官县已而挂冠里居二十余年终曾孙禧为殿中侍御史初慎从在嘉州手植荔枝于郡囿赋诗有留取清阴待子孙之句至大观中禧持节按蜀部学嘉父兄拥车诵慎从诗为贺】
　　方叔完【峤之子也宋元丰中补知侯官县民以筑港潴水害懐安民田二邑交讼叔完往按之曰吾为令岂私吾民耶乃命改筑时曾巩以文章学术帅郡于人少与可叔完独为所信任檄权节度推官且上荐之移知祥符县】
　　方君式【与毛国华从东坡游西阙　　　　诗刻于石】
　　方山京【字　　　　人后居余　　进士第一除佥军节度判官五年秋校士适彗见山京举为策问极言内帑之私公田之扰因被劾罢归安贫乐道度宗登极召之不起】
　　方宙【莆田人侨之子熙宁中进士召对除司农丞章惇蔡确蔡京交荐将处以台阁宙耻之力请外补得京西提举常平奏乞给还程颐旧田范镇子百揆在谪籍中皆为论奏官至转运判官】
　　方惟深【字通泉泉州人乡贡第一试礼部不中即弃去躬耕博学以雅道自娯每一篇出人争传
　　颂文学行谊与朱长文同为一世所宗屡征不就】
　　方适【字彦周元符中以特奏对策乞复元祐皇后又上书议时政崇寜中入元祐党籍】方【字逢原桐庐人与弟鼎俱登进士第而尤有声元祐间为殿中侍御史三子元修元若元矩
　　皆有材名元修为州判元若为右史元矩亦典郡】
　　方訚【字彦和淳安人年十八请乡举与从兄闳弟闻同业太学毎试必迭为之魁一日訚与闳方食藕怱一士子来曰一枝西子臂前一夕兄弟皆梦有告以七窍比干心者于是同声对之士子取几间韵畧询其姓名而书之曰特赐进士出身方知为徽宗临幸歴右文殿修撰至金紫光禄大夫】
　　方闻【字彦直訚之弟也年十五领乡举徽宗幸太学赐策问得闻所对御书词翰俱优四字遂赐释
　　褐歴太仆少卿至银青光禄大夫】
　　方致尧【莆田人宋建炎中叛将戚方寇寜国致尧纠率乡兵伏石岭隘处以待之贼至兵稍交因以计陷贼于淖田大破之伤其白马贵将致尧亦中流矢卧不能起贼益兵至遂为所执方知其勇欲用以为将致尧骂曰我岂从叛贼反耶贼断其首而去绍兴中邑令李椿上其事赐諡义烈诏立祠祀之】
　　方公衮【字汝补次彭从弟也元丰初用荐者以布衣上殿条奏十事曰教太子举实才奬清吏擢恬退禁鼔铸严茶商恤民困寛州县减丁钱益戸口神宗嘉纳命以官为潮州教授复登元丰二年进士擢诸王宫教授与韩魏公相从最宻魏公语曾公亮曰方公衮论事剀切正而不阿立己公忠清而不挠岂多得哉公衮尝録韩言行曰魏公遗事年未五十卒】
　　方闳【淳安人与弟訚闻同居太学每试必迭为之魁时人语曰两浙三方天下无双闳仕至判南京
　　国子监訚歴右文殿修撰致仕锡号龙亭居士】
　　方防【字子元莆田人熙宁中进士帅越州凡五年越人安其平易之政政和中拜给事中歴工部侍
　　郎以寳谟阁待制试太子詹事】
　　方喜【字良翰提举临之孙辟燕山工曹掾燕云陷敌令一时陷没者悉易告喜南望霣涕尽取出身文字焚之惟留承奉郎告置衲衣中道梗不得归绐与讲好防御少弛喜变姓名携数稚间道逃归抵庐江边守以闻得旨特转一官改差泉州监税比还家乡人环视叹息以为换世人形之歌诗至比苏属国言其在燕十九年也后通判广州终于官】
　　方轸【莆田人为太学斋郎疏论蔡京睥晲宗社内懐不道且言忠义之士投匦者无日无之京分为邪等黥配编置又使子攸日以花石禽鸟为献知京必有异谋京怒流轸岭南】
　　方元修【字时敏桐庐人侍御之子也自幼有诗名政和初审察监大观库后通判濬州尝同吕居仁赵才卿入大名幕其诗善锻链视英葢无愧初见梅花云北枝风力顾不蚤东阁诗情聊一新尤为人所称诵】
　　方庚【字彦通淳安人宣和间擒腊寇破乌珠累着忠义授承信郎子五人文燧文博文郁文思文韬
　　俱授承信郎文郁为进义校尉知桃源库务】
　　方逢嘉【字君防淳安人领漕荐任无锡尉调转船两仓司事凡知者累以文学政事公防明敏荐
　　俱辞不就归隐于马岩山号岩隐】
　　方晔【字圣时永嘉人父端以文行为欧阳公所器重晔生未晬而孤力学苦行敝衣粝食处之裕如自号愚迂翁其友朱敏功賛之曰顔子之愚仲尼之迂既愚而迂斯名不违大观初诏举行义郡以应选固辞不就林季仲志其墓】
　　方有开【字躬明淳安人绍兴中进士官至戸部侍郎每奏对輙陈恢复大计歴官中外必求其尽
　　职】
　　方慤【字性夫桐庐人性至孝父死庐墓防毕不归政和中领乡荐覃思积年解礼记集解书成献之朝诏颁其书于天下及居官所至以刚防称家置万巻书堂虽耄年不释巻朱熹尝曰方氏礼记解尽有説得好处】
　　方畴【字耕田弋阳人建炎初进士绍兴改元上书言四宜忧十宜行一宜去又言择宗室为储贰除
　　删定后为建康通判卒有文集二十巻】
　　方玠【字纯仲夀昌人登隆兴元年进士第与东莱吕祖谦为同年友歴官至信丰知县周必大赵汝
　　愚皆尝荐其才行】
　　方祐【字天贶慎从曾孙为人恭约好礼啬已厚人髙价买产贱价粜廪值荒嵗则倾囷无吝色每幅巾野服徜徉道旁野叟村童欢喜出迎曰长者来矣饥食寒衣病药死棺人人满意其孙万少时读书至已所不欲勿施于人祐语之曰此吾平生受用得力处小子识之祐之存心如此故时人以长者称之年七十二卒葬福平山后人因以福平长者为号云】
　　方丰之【号北山绍兴名士也有絶句云舍人早定江西派句法须从活处参】
　　方廷实【字廷美莆田人政和进士绍兴中拜监察御史刚直敢言极论和戎不便寻充淮北宣谕使见诸陵发掘涕泣不已秦桧使谓之曰见上幸毋及他事及对俱以所见言之髙宗涕下沾襟桧怒出福建提刑至官首上言赎胡铨之罪桧益衔之遂请老】
　　方滋【绍兴中知嘉兴府急吏寛民百废具起始改建州学于通越门内其清名隽望为时所重】方绚【字君素子容之子笃学力行好为古文尤工词赋壮年尝一再至京师然实非其志晩年部使者以八行举辞不就工于书篆诗亦清婉尤喜集古尝隐居西山草堂门人号曰濯锦先生】
　　方秉白【字直甫号草堂与其羣从秉俟同时隐居教授林光朝方翥刘夙及其弟朔诸名士皆其友也孝宗朝宪臣以孝防荐不起传家惟书数厨而已郡守赵彦励尝辟修莆阳志后以子阜鸣恩赠朝散大夫有草堂文集】
　　方渐【莆田人知梅州所至以书自随积至数千卷皆手自窜定就寝不解衣林光朝质之答曰解衣拥衾防有所检讨则懐安就寝矣增四壁为阁以藏其书榜曰富文子孙相传为富文方氏】
　　方翥【字次云元寀之孙从兄畧为广东转运副使作万卷楼储书千二百笥语翥曰次云才性不出戸十年可移吾书入肝膈矣翥既第不涉仕途凡十八年尽读之朱熹过莆谒翥甚礼敬之官至秘书省正字】
　　方壬【字若水元寀曾孙淳熙中游太学往返建安必防谒朱熹擢第为漳州长泰簿时熹为守辟壬主学条上讲説课试差补等十事熹令诸邑仿之每见民间疾苦悉别白为熹言之后熹召还出大学章句俾刋示学者】
　　方士繇【字伯谟莆田人从熹游聪明絶人持以谦厚尝累试塲屋不利弃举子业専以讲学授徒
　　为事六经皆通尤长于易尝劝熹少著书以熹教人读集注为本】
