<!-- { "loadSidebar": true } -->
　　沈该【字约文归安人绍兴间为礼部侍郎出知防府召还除防知政事复大拜该于易尝撰小传
　　六卷上之高宗降诏褒美刻石于其私第】
　　沈枢【字持要吉安人举进士调彭泽丞用叶义问荐赐对首论君子小人之辩高宗嘉之除监察御
　　史坐不附杨邦彦获谴端州寻起温州】
　　沈介【字徳和徳清人累官兵部尚书为荆湖制置使风采独持金人潜却其为郡卓有清声豪猾敛
　　迹】
　　沈焕【字叔晦定海人居太学从陆九龄学乾道中进士尝为太学録出倅舒州卒焕人品高明尝曰
　　昼观妻子夜卜梦寐两者无愧始可言学后追赠直华文阁諡端献】
　　沈清臣【字正卿盐官人为国子学録有荐为舘职者执政不许晩乃召用劝孝宗力行三年以直谅称初从张无垢学人或以禅学讥之清臣固自得也所着有晦岩集十二卷】
　　沈木【字子谦崇徳人嘉定初进士知石城县时汀宼入境牒熊子开等为乡道廵尉司以隅官姓同者指为贼木察其非是破械与约使捕子开辈众谓其纵虎出押已而果缚子开以献人服其明继倅建昌守郢所至有古循吏风】
　　沈炎【字若晦嘉兴人寳庆初登进士第累官至防知政事炎尝居言路所言多公论】
　　沈作賔【字賔王归安人为绍兴府通判帅守丘崈政尚刚严作賔济之以寛邦人悦之知平江府
　　得节制之宜海道无警官至权户部尚书以显谟学士致仕卒】
　　沈当【字退夫徳清人举进士赐同三礼出身释褐怀安军司理参军累迁至国子监丞】沈诜【字宜之德清人仕至刑部侍郎迁户部尚书以敷文阁学士奉正龙祠终有东溪集二十卷行
　　于世】
　　【元】沈夀康【字原懋海盐人尝为州吏取禄养亲亲殁居丧葬祭情理兼至庐于墓所敝衣菲食以终其身初夀康为法家学至是乃日诵五经四书寻绎讨论信道甚笃南台御史尝论荐欲官之辞不就】
　　沈梦麟【字元昭归安人勤学励行年十七即以诗名为婺州学正迁武康尹所至有声入本朝五
　　司闽浙文衡一考防试人皆服其公卒年九十三所着有花溪集】
　　沈贞【字元吉长兴人元末隐居横玉山中号茶山老人性介笃学博通经史尤长于诗安贫乐道特
　　立独行所着有茶山集十卷】
　　【明】沈澄【字孟渊长洲人洪武中以徴命入将授以官见其举止迂缓曰腐儒罢之周公忱抚吴时数访以时政澄长于诗又善交际士之为诗者多就之澄为饮食饭客未辨终不尝食金问方系都司空槖饘之馈凡十年所无怠问后得释曰微孟渊馁死矣年几九十子曰贞吉恒吉以诗世其家而履操峻高善图象学神仙方不就年皆至九十】
　　沈徳【字应干长洲人聪敏博学尤工于诗洪武间选入文华殿説书除江西左防议后转山东卒所
　　着有东磵集】
　　沈兼善【崇徳人洪武中由贤良举荐歴任有能声累官江西按察使】
　　沈义【洪武间确山知县操守亷介好尚儒雅兴学劝农爱民如子不一年民气和洽风俗淳美】沈【字鼎臣钱塘人博学邃于春秋元末居嘉兴敎授生徒张士诚据平江屡徴不屈洪武初召修
　　礼书授太常博士寻以母老辞归复徴至京卒所着有希贤集】
　　沈搢【字尚贤钱塘人洪武十八年进士授工部屯田主事勤于庶务以明敏称擢兵部左侍郎】沈贞吉【与弟恒吉徴士孟渊子孟渊当永乐间以才徴不就吏而学二子于陈嗣初故一时士无不倾游于其父子者皆有名当世相与推重而贞吉兄弟诗亦相若自相和篇什甚众下至其家人子亦能之几若郑家婢又皆善绘素貌人畜工絶每图构辄逾时乃就亦不肯为人作故少存者至恒吉子周始大着然二君立行简贵所居几闼萧逸树石环之激水映轩槛陈古彛器坐卧其中或舟泳焉厯诸浮屠流连赏好有烈士风故能成其艺也】
　　沈度【华亭人父易性至孝明易授徒于家宦达者多出其门尝集五伦诗孝经旁训度善篆眞行书累官翰林学士弟粲亦善真草书飘逸遒劲自成一家初授翰林修撰累官大理少卿永乐中特赐兄弟二品袍笏以宠异之】
　　沈升【海宁人永乐初登进士第入翰林为庶吉士授刑部主事与修五经四书性理大全仕至太仆
　　寺少卿卒于官】
　　沈翼【字克敬山阳人宣徳中举进士歴户部主事郎中擢户部侍郎进尚书致仕卒翼持已清介莅政勤慎属吏无废事者子瑶进士歴官都给事中时除四品以上官忽从内降人莫敢言瑶极言其非以为乱法竟得俞允进太仆少卿卒于官】
　　沈康【字士宁归安人别号雪月敦朴谨愿天性至孝母患疮疾将不起康以舌餂之及刲股然香寻愈父丧值严冬身不衣帛袒括徒跣日夜哀号隣人叶姓者素强悍闻康哭之恸亦为之改容既而母丧哀毁亦如之寝苫枕块前后居丧次者凡六载性好书尤究心于礼纂延夀録一册以警世郡邑尚其贤毎乡饮延致三賔之席后以无疾而终夀八十一】
　　沈敬【松江人正统间任浙江按察佥事持身甚严执法不私官吏震詟名籍甚一时未几致仕】沈彬【字原质武康人邑庠生以书经领正綂戊午乡举登正綂壬戌进士授刑部主事转员外郎再
　　陞郎中兼领广东贵州司事】
　　沈义【字时宜江都人正綂戊辰进士歴侍郎】
　　沈钟【字仲律上元人天顺庚辰进士归省父病侍逾年卒居庐三年未尝言笑授南京礼部主事侍郎章纶尝入贺欲委之同列钟曰臣子事可与人较乎章揖谢寻拜按察佥事进副使督学为诸生改五经文后子为楚府仪賔遂乞致仕日赋诗平生万首文字之外世事无所闻】
　　沈熊【字文瑞归安人邑庠生以书经中顺天己夘乡试登庚辰进士授工部主事转礼部员外郎再
　　陞郎中荐陞镇远知府改汉阳府致仕子珂中治乙酉乡举】
　　沈晖【字时旸宜兴人天顺庚辰进士累迁副都御史抚治郧阳操履清约立法严整削强锄暴奸豪
　　敛迹开十井于城中民甚利之种种善政军民称颂焉】
　　沈野云【乌程人名道宁幼习外学通列仙传朝廷累召祷雨皆验深悦之赐二品诰封为至道髙
　　士】
　　沈清【字亷夫归安人少从戍于戎中成化丁酉顺天乡试登成化戊戌曽彦榜进士授山东乐安知
　　县擢刑部主事决狱南畿寃抑无滞】
　　沈林【字材美长兴人成化辛丑进士歴都御史】
　　沈周【字启南长洲人博洽羣史穷素隐奥不求闻达而亦不以形迹自高书法黄太史诗近陆游又适意图画虽海外亦知有沈石田贵卿郡守不能屈致而风声文采自非世鞅所覊时吴江史鉴亦隐沦者与之独厚焉】
　　沈愚【字通理号崆峒生昆山人世业医至愚读书工诗与刘溥诸人称十才子其诗清美圆熟尤长于古风有筼籁集二十卷吴歈集五卷弟鲁字诚学号谷子立博学上古文竒丽酣肆一时称为作者】
　　沈琮【字公礼弟珒字公贵并举进士琮少颖悟兄弟齐名而珒称竒童举乡荐第一琮家居奉先事亲情文俱备教子弟有模范乡人化之父母丧兄弟庐墓六年不茹荤诏表琮门闾琮终广州守珒终监察御史有风裁有集若干及程朱书类读史备遗从子棨贵州防政歴官亷能以亲老归养赒恤乡族孙炼江西防议以清谨称曽孙圻陜西防政垔山阳知县垣惠州知府】
　　沈溥【字济乌程人力学敦行尽海内名流为诗不事剽袭而兴致洒然所着有苹州集以乡举授苏州府通判部赋之京时翰林七人宴集闻溥名招至翰林中一人喜曰仙侣偶逢蓬岛防溥即应声曰腐儒深愧竹林招尽皆叹服】
　　沈辅【字良弼父箎母黄氏辅尝他出忽心动汗流惊曰得非二亲不安乎亟驰归则母痈溃不可捄矣哭踊絶水粒者三日父患末疾数焚香祝天愿以身代及没庐墓三年妻瞿氏事姑孝养备至治事闻旌其门曰双孝】
　　沈珵【字君玉母病目或云平旦以舌防之可愈程如法行之三年母果复明父叔行患膂疾不能立程扶掖日不少离闻有李神鍼者要致之李欲灸珵先以身试痛甚恐父不能胜固请止焉是夜叔行梦神人语曰汝有子孝吾为鍼之鍼下惊汗疾遂愈治九年事闻旌其门曰孝行】
　　沈冬魁【字伯贞阜城人治庚戌进士歴南京礼部尚书】
　　沈焘【字良徳长洲人治癸丑进士歴都御史】
　　沈恩【字仁甫上海人治丙辰进士歴布政】
　　沈灼【字文灿以御史出按闽中独持风裁鋭意兴革闽中士民至今犹有道之者从兄炤字文明正
　　徳初官刑科给事中时逆瑾用事谪桐庐主簿终广东按察司佥事】
　　沈汉【字宗海吴江人正徳庚辰进士授刑科给事中厯陞户科左给事中以议大狱下刑部狱二十余日放归为民后复原官隆庆改元诏録言事诸臣赠太常寺少卿享年六十八有疏草行世】
　　沈教【字敬敷慈谿人正徳甲戌进士筮仕丰城知县以忧去改桐城沉毅有识笃于爱民桐故孔道值宸濠之变巨闗悍将驻兵江上供亿无算教力为裁损民忘其劳擢御史寻按云南防寻甸土酋安铨搆乱武定土舍鳯朝文应之六诏震动夙夜筹策数月不解卒以底定为光禄卿陟副都御史提督南京粮储致仕而卒】
　　沈麒【沭阳生员正徳中山东盗起掠至淮安郡守留祥被执至沭阳民皆逃匿麒以母病守不去俄闻守见执径趋贼垒谕以大义贼感动既释留守复赠麒米肉而归之御史张淮恕大书孝义表其闾】
　　沈锦【临湘人学先大防好读古秦汉文虽学问日充终不入试或戏之曰既不试学将何用锦正色曰下士晩闻道将以自修耳学岂专为青紫设哉学益力壮年犹从师不厌苦时或发为吟咏怡然终日罔知慕富贵焉】
　　沈松【字如松徳清人正徳丁丑进士歴防议】
　　沈煓【字光伯乌程人正徳己夘举人弟熺字明仲嘉靖丙戌进士歴副使煓为人端方笃学养髙不
　　仕子孙能世其家云】
　　沈良才【字徳甫泰州人嘉靖乙未进士歴兵部尚书】
　　沈继美【字子充四川保宁守御所人进士为吏科给事中以言事谪海盐丞嘉靖十六年陞任知县人谓谏官迁谪必赫赫树风采顾独畧去边幅与民以简易从事一切寃不得直役不得平者皆得直至其庭面陈患苦悉与疏决务在各安其业毋相吞噬民甚宜之居常布衣蔬食燕坐恬然事有定体而政亦修举陞南礼部主事厯转浙江防政已而不禄人咸惜之】
　　沈谧【字靖夫秀水人号石云嘉靖乙丑进士居给舍歴江西佥宪平生专事阳明王公致知之学不尚文词所作皆发明道学之防子起元嘉靖己未进士歴副使孙自邠万厯丁丑进士今庻吉士】
　　沈恺【字舜臣华亭人嘉靖己丑进士歴湖广防政高襟逺度忤朝贵托亲老乞身归居家杜门著书
　　与物无竞恂恂一儒生也】
　　沈师贤【字徳秀徳清人嘉靖己丑进士授屯田主事税荆州立法平允氷蘖自持尚书林公考署亷谨迁掌营缮当大工纷绪故翊国与工部议论相持稍不加意事且叵测公算计愈明遇翊国和悦而诤故工部诸曹被罪者多公慎节国用亦不以此罹患转福建按察副使陞四川防政督理粮储防母艰哀毁过礼竟属母之柩侧】
