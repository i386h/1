<!-- { "loadSidebar": true } -->
　　穆质【宁次子强直应制防入第三等其所条对至今传之自补阙至给事中时政得失未尝不先论谏元和初掌赋使院多擅禁系戸人而有笞掠至死者质乃论奏盐铁转运司应决私盐系囚湏与州府长吏断决自是刑名画一宪宗以王承宗叛用内官吐突承璀为招讨使质率同列伏阙论奏言自古无以中官为将帅者上虽改其名心颇不悦寻改质为太子左庶子】
　　穆员【质之弟工文辞尚节义杜亚为东都留守辟为从事检校员外郎早卒有文集十卷员兄弟俱
　　有令誉近代士大夫言家法者以穆氏为髙】
　　穆寂【贞元中与刘师老应科目时太府卿韦渠牟王刘金吾李齐运王穆元名子曰太尉当天升穆
　　老尚书倒地落刘师刘禹锡曰名场之险】
　　【宋】穆修【字伯长汶阳人赐进士第累官頴州文学防军徙蔡州修正直性刚介寡合自五代文敝宋初柳开始为古文其后复尚声偶修独以古文称所着有诗书序记志等数十首尝传数学于李挺之至邵雍遂大显】
　　穆衍【字昌叔河内人累官直龙图阁知庆尝从韩绛宣抚陜西遇庆卒溃乱衍母在耀亟谒归卒知
　　衍名不改近元祐初大臣有议弃熈兰者衍以为不可议遂止】
　　穆【祖为衡阳县尉元将乌拉罕入冦祖提　水东岸杨林庙相拒七昼夜卒完衡民李　荐知
　　县事仕至湖北提刑】
　　穆栖梧【朝议大夫】
　　穆守危
　　穆琪【河中人俱嘉祐登科】
　　【明】穆铎【高唐人洪武中任广东佥事】
　　穆荣【洪武三年以儒士举知金谿时赋额未定丈量田土分疆界以定租额民永頼焉】穆孔晖【字伯潜棠邑人治乙丑进士厯礼部左侍郎兼学士諡文简】
　　穆相【字伯寅三原人正德进士授沂水令外书六事内书四知以自励政绩卓闻陞监察御史以身
　　任事抗言直谏人称强御史】
　　穆世杰【字文英泾阳人正德进士明春秋兼通法律授江西乐安知县平桃源洞贼以功防子为
　　千户】
　　穆寗中【字允执府军前衞人嘉靖癸丑进士厯郎中】
　　【嘉靖壬戌进士穆文熈字敬甫东明人任行人厯吏部员外陞副使】
　　卜【西河羽音周礼卜人氏以官为氏又望出武陵河南周】卜偃【晋人献公时为掌卜大夫初公使茍息伐虢围上阳问偃曰吾其济乎对曰克之童谣云丙之晨龙尾服辰均服振振取虢之旂鹑之贲贲天防焞焞火中成军虢公其奔其九月十月之交乎如期灭之】
　　卜商【字子夏卫人孔子弟子居文学科爲人笃实退而老于西河教授门人魏文侯师事之后世封
　　河东公】
　　卜徒父【秦之掌卜者也秦穆公十五年将伐晋使卜徒父筮之吉曰渉河侯车败穆公诘之对曰乃大吉也三败必获晋君其卦遇蛊曰千乗三去三去之余获其雄狐夫狐蛊必其君也蛊之贞风也其悔山也嵗云秋矣我落其实而取其材所以克也实落材亡不败何待及战三败晋师于韩果获晋惠公以归】
　　【汉】卜式【河南人以田畜为事武帝时诣朝愿输家财助边召拜中郎初式不愿为郎令牧羊上林嵗余羊肥息上善之式曰治民亦犹是也恶者輙去毋令毁羣上竒其言拜缑氏令后为御史大夫赐爵闗内侯】
　　【晋】卜静【字风呉县人与同郡陆逊比肩齐声终剡令】
　　卜珝【字子玉少好读书精易郭璞见而叹曰吾所弗如也奈何不免兵厄珝曰然吾大厄在四十一
　　位为卿相当受祸耳不尔者亦猛兽所害已而果然】
　　【南北】卜天与【余杭人善骑射有勇力容貌严毅文帝擢为广威将军太子劭入弑事变仓卒诸将望风
　　屈谢天与独射击之臂断乃遇害】
　　卜天生【天与弟少为队将十人同火屋后有一坑广二丈余十人共跳之皆度唯天生坠天生乃取实中苦竹剡其端使利交横布坑内更呼等类共跳并惧不敢天生乃复跳之徃反十余曾无留碍众并叹服以兄死节为孝武所留心大明末为弋阳太守】
　　卜伯宗【天与子殿中将军泰始初领幢击南贼于赭圻战没弟伯兴官至南平昌太守卒】
　　【唐】卜吉【尝为上元令安和不扰公余之暇輙闭户读书而政事亦办在职数年民怀思之宋】卜强本【归安人绍兴登科】
　　卜伸【防稽人为尚书郎】
　　卜瑞孙【乾道八年以右从仕郎知六合县事】
　　【元】卜天璋【洛阳人负直气读书史识成败大体屡官山南亷访使厉风纪清吏治州郡肃然尝条陈十二事凡万余言目之曰中兴济治策后谢病居汴以余禄施其族党卒赠河南郡侯諡正献】
　　卜理【山西亷访使治中时中兴县为江汉屛蔽卜理毎按临所部威惠翕然至正中兴理力战被执
　　不屈而死】
　　【明】卜万【大宁大将也谋勇自负效死无恨毎战輙先登北平兵畏万万部将陈亨欲降燕畏万不敢发文皇贻万书盛称万极诋毁亨缄识牢宻召所获大宁卒觧防厚赏之置书衣中俾归宻与万故使同获卒见之怪问守者曰彼何为得此守者曰我得偕行请惟命无庸守我者为请得俱遣竟不与赏不得赏者大恚即至发其事刘真陈亨捜卒衣得与万书遂疑万执下狱籍其家未几亨竟降】
　　卜谦【字宗让頴上人领永乐辛卯乡荐授工科给事中尝从皇太孙南京监国忠于辅导值内外艰庐墓侧六载宣德间仍以给事中直文华殿尝陈十事见嘉纳陞陜西佥事正綂中陞山东副使】
　　卜吉【桐乡人天顺二年贡士任崇安县训导陞武陵县学教谕行谊重于一乡年九十五而卒】卜同【宜兴人成化进士任佥事】
　　卜思敏【字行甫江隂人治壬戌进士任太常博士】
　　卜震【高邮人正德中任石城县知县】
　　卜大同【字吉甫秀水人嘉靖戊戌进士厯官副使弟大有丁未进士厯知府天顺癸丑进士厯吏
　　部郎中】
　　【嘉靖壬戌进士卜相任叅政秀水人】
　　【隆庆庚午科举人卜履吉应天府人】
　　木【呉兴商音端木赐之后因避仇改为木又百济八姓其一曰木氏汉】木仁【见印薮】
　　【晋】木华【字虚作海赋为杨骏主簿】
　　木槩【着战国防春秋十二篇】
　　【南北】木德信【少孤过姊家为鸡黍而不受后为三府长史名播异域】
　　【宋】木炎【开封人熈宁登科】
　　木辂【温州人崇宁登科】
　　木待问【字蕴之永嘉人隆兴初进士第一为太子詹事累官至礼部尚书卒赠少师】木楹【字济之济南人建炎登第累官浙东帅府叅谋终左朝请大夫居官皆有惠政民甚德之】木輙【瑞安人元符进士京西提举】
　　木輗【瑞安人崇宁进士知贑州】
　　木崈【连江人庆元五年特奏名】
　　木震【瑞安人】
　　木砺【瑞安人绍兴进士】
　　木天骏【字德远砺子与止齐同里闬得其绪余登嘉熈第教授永州发明张南轩学以淑诸生课讲严整士论允惬调福建帐司知闽县闽号剧邑有政声子元思在太学众推其文行盖不坠夫先业云】
　　【元】木华黎【封忠武王经畧辽东民甚戴之】
　　【明】木景方【瑞安人资禀淳厚受书于朱文霆得朱公防防为文典雅足式后进洪武初举为国学训导复以明经荐于朝试阳舒隂惨论称防授国子监学録自祭酒以下咸爱重之所淑俊义居多陞助教卒于官】
　　木寅【洪武初归善知县长于抚字民甚德之】
　　木讷【钱塘人永乐辛卯浙江觧元】
　　木森【瑞安人宣德中任福清教谕】
　　木昱【钱塘人成化中六合县教谕】
　　木继先【章邱人嘉靖中邯郸县知县】
　　【万厯间云南永昌衞指挥木元瑞狄道人】
　　沐【河间羽音即木】
　　【汉】沐宠【东平太守】
　　沐茂【洛阳令上书救李云贬秩二等】
　　【明】沐英【字文英定远人初赐朱姓后复沐姓开国累功封西平侯洪武中同颍川侯傅友德平云南英好贤礼士善抚士卒初下云南留镇其地宣布恩信招怀畨酋得其懽心或有叛者喻之不下然后加兵夷人皆畏爱之无复叛者及卒夷人为之流涕罢市追封黔宁王諡昭靖子春袭侯爵继镇云南】
　　沐晟【春弟继春爵镇守云南抚绥夷人以恩惠夷人时节以礼来见必亲延接宴以醉饱由是远近化服无不感戴永乐中以平交趾有功进封黔国公在镇四十年地方宁谧卒追封定远王諡忠敬】
　　沐昻【晟弟谋勇过人思任发叛昻以都督綂兵征其巢穴遂平贼寨留镇云南号令严明夷人
　　詟服边徼肃然卒赠定边伯諡武襄】
　　沐璘【昻子以都督镇云南读书工诗抚治有方夷人悦服】
　　【万厯间沧州判官沐岚江宁县人】
　　伏【太原商音伏羲风姓之后子孙氏焉与任宿须句颛臾同祖又望出高阳汉】伏胜【济南人秦博士文帝时求能治尚书者伏生老不能行使晁错徃受之得二十九篇今文尚书
　　是也】
　　伏理【琅邪东武人时匡衡诗学精习理与师丹同受诗于衡官至高宻王傅由是齐诗有师伏之学】伏湛【字惠公东武人伏生九世孙父理当世名儒湛少传父业教授数百人更始时为平原太守时天下兵起一郡頼湛以全光武徴拜大司徒封阳都侯又奏行乡饮酒礼自伏生以后世传经学清静无竞故东州号为伏不鬬】
　　伏隆【字伯文湛子以节操立名光武时张歩据齐地隆为太中大夫移檄告以顺逆青徐羣盗皆降歩遣使随隆诣阙下光武拜隆光禄大夫遣使于歩歩欲自王留隆共守二州隆不从为歩所杀平收隆丧赐棺敛作冡琅邪】
　　伏恭【字叔齐湛兄子初湛弟黯以明齐诗改定章句作觧説九篇恭少传黯学光武时除剧令迁常山太守敦修学校教授不倦明帝临雍拜恭为司空儒者荣之肃宗行飨礼以恭为三老】
　　伏晨【湛孙谦恭博爱好学尤笃女孙为顺帝贵人】
　　伏黯【字稚文明齐诗作诗觧九篇】
　　伏无忌【桓帝时与延笃等著书东观】
　　【晋】伏滔【字度武帝时尝防于西堂滔预坐还至家先呼子系之谓之曰百人高防天子先问滔在坐
　　否此故未易得】
　　伏系之【光禄大夫】
　　伏【司马都防】
　　【南北】伏曼容【字公仪平昌人少笃学善老易为尚书外兵郎受徒常数十百人为临海太守有善政子
　　暅有重名】
　　伏暅【字互耀曼容之子防传父业能言理与乐安任昉彭城刘曼俱知名梁武帝践祚兼五经博士与吏部尚书徐勉中书侍郎周舍总知五礼事出为永阳内史在郡清洁政务安静徙新安太守在郡清恪人赋税不登者輙以太守田米助之郡多麻苎家人乃至无以为绳其厉志如此为国子博士时始兴内史何远累着清绩武帝擢为黄门侍郎俄迁信武将军监呉郡事暅循阶而已意望不备多托疾居寻留防稽筑宅自表觧职诏以为豫章内史乃出拜中书待御史虞嚼奏请以大不敬论有诏勿论】
　　伏挺【字士标暅子防敏悟七嵗通孝经论语及长博学有才思任昉见之曰此子日下无双武帝至新村挺迎谒帝见之甚悦谓之顔子除南台书侍御史有通説十卷文集二十卷】
　　【唐】伏适【着医苑十卷】
　　【宋】伏光祖【铜梁人淳祐进士】
　　【明】伏伯安【洪武末知永夀守已无汚抚民有道寻以课最陞工部侍郎】
　　伏翼【朝城人正德中淳化知县】
　　伏思辅【盐亭人正德举人】
　　缪【兰陵商音音穆秦缪公之后】
