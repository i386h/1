<!-- { "loadSidebar": true } -->
　　唐【晋昌征音陶唐氏之后封唐矦以国为氏又望出太原周】唐睢【晋人魏大夫年九十余西説秦不敢加兵于魏】
　　唐狡勒【与东王屈原事楚防王文章齐名】
　　唐举【战国人善相】
　　【汉】唐【阙方士汉武诏求民间治厯者二十余人　与焉】
　　唐林【字子髙仕莽为九卿】
　　唐
　　唐颂【字德雅番禺人以孝仕为布山令布山在郁林境中杂以民夷号称难治颂补以太和不事威
　　詟挫彊拊柔惠及惸民感其仁无梗化者后颂卒民报祀之】
　　唐公昉【城固人王莽居摄二年公昉为郡吏误遇真人授以药拔宅仙去或云李八百居寒泉山
　　公昉师事之】
　　唐厉【中尉封斥邱矦】
　　唐珍【字惠伯桂阳人初时闻人读书即能记诵人谓神童及长天性恬漠寡欲荆州刺史度尚甚称
　　重之累官太常司空】
　　唐檀【豫章人通经史善星占教授乡里汉元初间郡生芝草太守刘祗问檀对曰方今阳道微弱岂嘉瑞乎永宁初有妇生四子祗复问对曰京师有兵祸发萧墙果如所占举孝防拜郎中时白虹贯日上书陈咎征弃官去著书二十八篇】
　　唐羌【字伯游补临武长县接交阯旧献龙眼荔枝奔腾险阻死者继路羌上书谏止之】
　　【三国】唐因【字子正句容人脩身谨行博通儒术注国语公羊谷梁传呉黄武间为尚书仆射】唐谌【泉陵人少有志操魏咸宁初举茂才拜武骑常侍南平呉楚还授零陵太守境内清晏道不拾
　　遗百姓乐业】
　　【晋】唐宏【泉陵人幼頴悟永嘉初举孝防拜殿中郎累迁至尚书大司徒荐举贤能朝野多之】唐彬【字儒宗鲁国邹人敦悦经史尤明于易教授恒数百人有经国大度仕为广武将军与王濬同
　　平呉封上庸县矦领雍州刺史】
　　【南北】唐邕【晋阳人明质有才干魏神武时擢文防大将军督防累尚书令后授上开府仪同大将军】唐永【平夀人祖揣北海太守父伦青州刺史永少耿介有将帅才仕魏为北地太守迁幽州刺史夷人垂泪遮留随数日始得出境后封平寿伯子陵少习武艺迁车骑大将军】
　　唐瑾【永次子温恭有器量传渉经史仕周官至司空中大夫为六俊之最甚见器重所得禄赐常散
　　之宗族卒諡曰方】
　　唐献之【泉陵人南齐时举秀才官至广州都督严毅公清临事能断岭表肃然】
　　【唐】唐俭【邕孙父览与髙祖善俭爽迈少绳检然事亲以孝闻佐太宗定天下为天策府长史后累礼部
　　尚书封莒国公】
　　唐临【字本德长安人周内史瑾之孙唐初为万泉丞有囚乆系临以方春説令使暂出务农如约而
　　还髙宗累迁至吏部尚书】
　　唐休璟【始平人举明经髙第髙宗时为滁州刺史累迁谏议大夫陈方略请复四镇又破吐蕃兵
　　景云初升朔方行军大总管备突厥卒諡曰忠】
　　唐廪【萍乡人干宁元年登进士科官至秘书正字集贞观以前文章为贞观新书三十卷见唐艺文
　　志廪有诗十四首在宜阳集】
　　唐次【字文编建中初及进士第窦参数荐之参被贬次为辨谤略三篇上之后任开州刺史敷宣化
　　理简易防平期月有成三年大治】
　　唐节【宗时为县令去官家于崖下号丹崖翁元结重之作丹崖公诗】
　　唐求【放旷踈逸方外人也吟诗有得书大瓢中后卧病投瓢于江曰得之者方知吾苦心耳瓢至新渠江有识之者曰此唐山人诗瓢也所得十才二三题郑处士隐居云不信最清旷及来愁已空数防石泉雨一溪霜叶风业在有山处道成无事中酌尽一杯酒老夫顔亦红】
　　唐彦谦【字茂业幷州人咸通进士僖宗干符末阙乱汉南王重荣辟为河中从事歴晋绛二州刺
　　史后为阆壁二州刺史卒号鹿门先生有集三卷】
　　唐璿【圣厯中梁州都督吐蕃入寇璿临髙望之谓麾下曰彼骑虽精不习战吾为诸君取之乃披甲
　　先登六战皆克筑京观而还】
　　【五代】唐道袭【梁山南西道节度使防李茂贞寇蜀道袭拒于青泥岭下死守之茂贞自是无窥山南之
　　意】
　　唐景思【秦州人周世宗战髙平得汉降兵数千以景思为指挥使戍淮上有功领饶州刺史后迁
　　濠州战伤重卒赠武清军节使】
　　唐万雅【嘉兴人善丹青伪唐李煜好金索书万雅尝学之乗兴纵竒因其战掣之势以写竹树盖
　　取幸于一时其为荆槚枝棘翎毛草虫之类多得郊野真趣】
　　【宋】唐肃【钱塘人七嵗诵五经登进士为秦州司理有人夜宿逆旅而同宿者杀人亾去旦起血汚其衣为吏所执不能明遂自诬服肃为白其寃数日果得真杀人者仕至龙图阁待制三司度支副使】
　　唐询【肃子登进士除工部员外郎迁江南转运使擢起居注出知苏杭青三州拜翰林学士有集三
　　十卷子坰熙宁中为监察御史】
　　唐介【字子方江陵人尝寓当阳读书漳水上登绍圣八年进士为殿中侍御史与王安石数争论事
　　不屈疽发于背卒諡质肃】
　　唐孺【字景仁江华人年十六与计偕皇祐改元登第易名彦范终阳朔令其弟彦辅彦隆彦材彦经
　　皆为县令有声人号为五县公】
　　唐棣【字彦思宜兴人尝从伊川先生学伊川曰入德之门无如大学其次莫如语孟棣自是有所得
　　纂次伊川语録百余条】
　　唐观【髙安人博学著书隐居不仕苏栾城监酒税与之为邻有诗送之】
　　唐翊【字浙师山阴人七龄日诵千言十三能属文乡老以竒童目之元丰中进大学较艺居诸生上声称籍籍元祐间人士竞工词章翊坚守经术卒以两经中第知灵寿时嵗大旱翊开河渠溉田数千顷旁渠之田不雨而稔常平吏盗仓粟翊发其奸以能例得迁秩乃叹曰置人于重辟而已受赏可乎乃改从自首律后屡典州郡曹所至皆有事功可纪】
　　唐恪【字钦叟钱塘人以荫登第累官戸部侍郎徽宗时京师暴水至汴再溢付恪治之浃旬水平因上疏愿谨天戒后拜少宰兼中书侍郎金人陷汴立张邦昌逼取百官推戴状恪既书名仰药而死】
　　唐敏求【当涂人宣和中进士调徳化主簿盗起敏求挺身率众捍贼度力不能攴谕以祸福贼愤
　　诋触噪而前遂遇害事闻赠官补其子楠将仕郎】
　　唐淑问【字士宪江陵人介子也举进士官至殿中丞神宗以其家世擢监察御史滕甫为中丞淑
　　问歴数其短帝以为邀名乃诏避其父三司使出通判复州迁知真州】
　　唐稷【字尧弼阙都人　　间登进士第授枢密院官自号砚冈居士有砚冈居士集胡铨　其
　　事】
　　唐恕【介孙崇寜初为华阳令以不能奉行茶法谢病免归其弟意方为南陵令亦以病自免兄弟杜门躬耕恕寻以宣教郎致仕靖康初许翰言其髙行诏起为监察御史意亦以呉敏荐召对而贫不能行竟饿死江陵山中】
　　唐充之【字广仁大名人博学善议论有干局监苏州酒务时朱勔附势苏守盛章歆附之充之竟着憎嫉之迹守不能堪传致坐罢贫困不能归寓寳应惟以读书教子为事】
　　唐绩【字公懋零陵人少警敏嗜学能文元符进士为山令复通判鼎州擢福州运判帝谕之曰卿乆歴州县知民疾苦当遍察风俗以闻绩天姿脩洁涖事有方接人以义士论多之】
　　唐庚【字子西丹棱人善属文举进士累官承议郎卒庚为文精宻学者称之有文集二十卷兄伯虎治易春秋皆有家法元祐初其父游泸南伯虎夜梦收父书有亟来二字明日即裹粮趋泸南父果病甚见伯虎大惊是日疾少间具舟待父归】
　　唐重【彭山人少有大志累官京兆府兼经略置制使金将围城固守逾旬城陷血战中流矢死初重度不可支以书别其父克臣曰忠孝不两立义不茍生以辱吾父克臣报之曰汝能以身狗国吾含笑入地矣】
　　唐谏【全州人政和五年举进士歴官朝奉郎子孝頴先膺里选次受世赏周必大梁克家皆器重之
　　官至朝请郎知陜州】
　　唐义【字士宣宋哲宗元祐中知齐州提防京东刑狱河北转运副使属邑尉因捕盗误遗火盗逸去
　　民家被焚讼尉故纵火太守执尉使服义问辨出之方旱而雨】
　　唐仪凤【宜州人庆元间以特科文学出　　　賔州司理防军权知賔州后以从仕郎为化州路
　　推官所至以防能称】
　　唐琦【开封人术士建炎四年扈髙宗巡防稽防李邺以郡降金金遣其下号巴拜大师者为知州而檄邺为同知琦候巴拜邺俱出懐巨石趣上道旁小阁奋击之不中巴拜邺执以归琦大骂不絶且谓巴拜曰吾欲碎汝脑作赵官家鬼巴拜气折曰金兵数百万汝杀我一人何益琦曰汝敢来为此州主故欲杀汝又顾邺曰我请官一石五斗米尚不肯负国汝受国恩何汝所为乃尔岂人类耶巴拜亟命引出杀之骂犹不止后帅傅崧卿为庙祀之】
　　唐允功【字汝贤髙安人经史百家无不通贯时号书厨丞相赵鼎尝书潜心居士四字赠之所着
　　有饴经倦録】
　　唐闻【字识通以世赏授将仕郎为台州郡曹治狱以恕且持正不曲意以阿上有所属委稍不如法辄辞职太守刘光以是贤之性至孝初罢临海令以母髙年求丞上虞移远次以便温清年四十九而卒】
　　唐开【江华人建炎初第进士通判防州治绩著称于时叔父贡尝被诬愤死于狱开诣京师讼寃乡
　　人髙其义】
　　唐杰【东安人生两嵗即知孝继祖母蒋病目失明杰以舌防之目辄有见剧贼孔彦舟犯邑杰号泣负蒋冒贼以出贼义而舍之母病刲肉和药以进即愈父亡以舌防尸代浴庐墓哀动山谷绍兴问郡守以闻诏付史馆赐以束帛】
　　唐容【零陵人博学强记与唐麟乐韶共学俱有大志人号城南三杰后举进士宰丰城政声为诸邑
　　最寻知邕州交阯入寇容提兵讨之后隐于建昌麻姑山自号云壑老人】
　　唐文若【字立夫庚之子少英迈不羣为文豪健登进士第分教潼川府通判洋州遂宁府皆有政绩髙宗时召为秘书郎作文思箴及徴收西北人材以固根本深见嘉纳出知饶温汉鼎江州累迁敷文阁待制】
　　唐则【兴安人少以学行称举进士歴官至侍郎晩归筑馆授徒以身率后进虽极寒盛暑不少倦经
　　史皆训诂成一家言二子叔夏叔献相继登第】
　　唐俊义【兴安人少刻意于学博通经史绍兴间第进士廷对以直言无隐被黜朝廷寻悔悟复官
　　自柳州司理歴仕知防州皆以防静闻】
　　唐仲友【字与正金华人父尧封绍兴间为侍御史论钱端礼坐斥仲友登第复中宏词科仕至江西提刑博闻洽识讲析经史所着有六经解皇极经世图谱兄仲义弟仲温俱登进士】
　　唐仲展【金华人淳熙十六年为慈谿令抚字勤劳民隐日舒断狱无寃滞防吏敬惮不敢奸法既
　　去民懐慕不巳】
　　唐璘【字伯玉古田人举进士时台臣有奏对次官不许论边事者璘对策极诋之后累官广东经略安抚使进太常少卿以内艰哀毁卒璘居官大节母教之助为多史称之曰古之遗直也】
　　唐阅【字进道山阴人举进士两浙嵗饥诏以阅为浙东监察使时州县赈济饯民因上奏民家不保
　　小儿遗弃衢路国法三嵗以下许异姓收育孝宗可之于是全活甚众】
　　唐如晦【字幼光零陵人博学无所不通山斋先生易公祓为题其书堂善斋】
　　唐韶【字子和兰谿人嘉熙进士尝辟沿江制置司督办公事时元兵在境刺史史岩之使往防阳劳
