<!-- { "loadSidebar": true } -->
　　国器也神宗即位迁龙图直学士歴枢宻副使卒諡安简】
　　邵材【字圣规宜兴人熈宁中试开封第一举进士为监察御史时王安石当国司马光论新法一日语材曰劾去司马大官可立待材毅然曰君实正人也可厚诬之乎即自劾归后终鸿胪卿】
　　邵维【湘隂人子五人曰玘琥珪琢珣兄弟不分财产于所居立怡怡堂后玘珪皆举进士第】邵琥【维子少与兄玘弟珪同游太学遇至人后归都峤山草庵修炼元符初苏轼自岭表归访琥庵中留旬余琥后立草庵西蜀蛾眉山遁去不知所终留题壁间云往往来来三十年更无踪迹在西川功成行满升天去囘首山头月正圆】
　　邵刚【灵甫之孙熈宁六年魁南宫与余中邵材同时登选一邑三魁天下荣之】
　　邵清【字彦明古田人元祐间太学诸生有十彦之号清预焉尝从张横渠学易遂不复出有故人任
　　河南尹召之清曰子以富贵骄我邪卒不往】
　　邵整【字宗举清之子自号谷遗老与景之以家学自相师友教授生徒常百余人邑人苏大璋从
　　之游终其身整少常从合沙郑少禖学易传六十四卦图说】
　　邵景之【字季山清之侄早负文名登第后摄教建宁受业于籍溪胡宪之门官止莆田令景之防
　　丧母事继母以孝闻所着有玉坡集】
　　邵云【靖康中金人陷蒲城云集少年数百守城城破被执欲命以千户长云大骂不屈金人怒钉云
　　五日而磔之有就视者犹咀血喷其面至抉眼擿肝骂不絶口】
　　邵拱【字瑞文淳安人举进士佥判汉阳军通守南安寻知昭州以朝奉大夫致仕孙应豹号菊逸举
　　进士歴官州郡】
　　邵宏渊【大名人用韩世忠荐授阁门舍人绍兴中与金人战于真州大挺中兴十三战功之最仕
　　至定逺军节度使】
　　邵溥【绍兴中除徽猷阁待制后除秘书省校书郎】
　　邵成章【建炎初内侍以上书论黄潜善汪伯彦误国除名南雄州编管乆之高宗召赴行在其徒忌譛遂止于洪州金人入洪州访得之曰知公忠正能事吾主可坐享富贵成章不应胁以威亦不从遂释之曰忠臣也吾不忍杀之遗之金帛而去】
　　邵文炳【绍兴间为于潜令兴水利减山乡折米价迁中书民怀其德政建祠于县南与丞相叶衡
　　同祀】
　　邵隆【高宗时先知商州以州与金人怏怏不已忤秦桧欲加之罪俾知辰州虽降为小郡而论事无
　　隐守正不阿】
　　邵及之【宜兴人乾道中为司封郎时杨沂中封和王薨其子袭封及之曰国朝故事异姓王无袭
　　封者虽赵韩王开国元勲亦止及身而已事遂寝后以徽猷阁致仕】
　　邵囦【字万宗兰溪人淳熈间登第教授潭州时朱文公为守荐其学行所着有礼记解读易管见等
　　书】
　　邵知柔【字民望政和人笃学有志操第进士累迁国子祭酒太子左庶子兼太子伴读乾道初告老除龙图阁直学士奉祠知柔平生清白至是食或不给东宫以为言遣使就国学特赐金帛以归】
　　邵大受【淳安人金部员外郎焕之从子登政和八年进士仕至刑部右侍郎立朝謇谔不畏强御】邵朴【字古民永新人由左承事郎乾道八年差知县事持行端谨辨狱详明以忧去累官正郎】邵桂子【字德芳淳安人号同吴攀龙之子也鞠于所养因从其姓博学宏词文声大着登咸淳七年进士第任处州教授弃官归隐凿池构轩其上名曰雪舟所着有雪舟脞録雪舟脞谈雪舟脞藁传于世又尝作忍黙恕退四卦以自警晩年游松江遂居修竹乡及终乃归柩淳安之谏坡葬焉】
　　邵应豹【字起南其先淳安人父游武昌生应豹遂家焉登嘉熈二年进士为常德府司户歴知江
　　夏宝应浔州皆有善政后爵淳安县男居九曲山下卒今祠之于学】
　　邵光祖【其先河南人康节十世孙时从父宦游浙遂家焉性夷易非圣贤之书不读有得乐以教
　　人呉中学者称为五经师卒葬邓尉山】
　　【元】邵敬祖【宛丘人父丧庐墓三年母继没河决不克葬殡于城西敬祖露依其侧风雨不去友人哀
　　之为缚草舍庇之前后居庐六年两髀俱成湿疾至治三年旌其家】
　　【明】邵谊【字思宜休宁人洪武初以文学举时母年八十余授本县学训导以就养善篆工山水尤精红梅墨菊自号圃锄云调黟县中书舎人詹希原礼部侍郎朱同咸推重其字学弟孜字思善聪敏能文善梅竹山水县尹唐子华画擅当时孜尽得其妙秘】
　　邵恽【洪武末新泰知县廉以律己仁以抚民在任九年官无废事邑无流民】
　　邵伯正【嵊县人先世居汴宋南渡居扬之高邮洪武初徙居嵊伯正由乡举为南京户部员外郎善于经赋出纳惟允时以廉能称寻以江浙不居户部着令伯正遂谢事归杜门好书与赵孟頫孙赵雍相友善敦族明宗纂叙图系剡俗为之归厚云】
　　邵彧【永乐中知安庆府德性寛厚未尝疾言遽色事皆办集六县之民无不爱戴】
　　邵玘【字以先兰谿人永乐丙戌进士累官至副都御史居家有孝行在官以威严惮吏遇事善断所
　　至削妄费黜贪庸能举其职】
　　邵嵩【字惟岳都昌人永乐辛丑进士授御史歴按广东河南随扈从山东讨武定州及汉府有功赐剑铸诗有三尺神锋光皎洁一片精诚为白雪之句后忤权臣被谪景泰中屡征不起士论归之】
　　邵宏誉【字德昭余姚人永乐甲辰进士歴副使】
　　邵旻【宣德初知武昌府性忠直为政公平三载间六事咸举百弊悉除召为工部右侍郎】邵玉【字德温鄞人举宣德十年乡试授汝州学正秩满陞南宁及河间府学教授九年最绩转顺天府学用兵部尚书马昂荐擢云南按察司佥事提督学校已乃以足疾纳禄而归性至孝痛母早丧即宦辄万里必将父以养其教士先严义利之训以身为范尝三典文衡得人为多有市首餙者直可百金妻取而玩之轻谓曰汝欲之乎使妇饰百金为之夫者难乎其为亷矣卒以清约终身门人李东阳表其墓】
　　邵铜【字振声闽人景泰进士天顺中知博罗莅政严明门无私谒能厘诸弊吏不敢为奸】邵蕃【字文盛余姚人成化甲辰进士问学渊博操履清慎为政务简易不事烦苛尤留意教化遇人贤不肖不见忿厉之容歴任九载始终不渝治行为江南第一擢监察御史提督学校】
　　邵宝【字国贤号二泉直无锡人成化二十年进士知许州养士治民风动河洛歴户部员外郎中陞江西按察司提学副使以身为教先行而后文咸称得师逺近向慕陞浙江按察使贞介夙闻僚属望而知敬明刑弼教动关风化寻转浙江右布政署司事郡县官视若严师禁革郡县解户秤头火耗时镇守中官欲奏开处州银矿力言其扰民得不偿失止之平生于声色货利絶口不道惟贤人君子前辈旧德则时常谈及之歴陞副都御史总督漕运忤刘瑾勒致仕瑾诛陞户部侍郎疏乞终养嘉靖初陞南京礼部尚书上疏恳辞之卒諡文庄宝质性淳懿学问博洽孝亲睦族奬诲后进应务之才细巨皆适一时儒硕并以天下士称之】
　　邵新【字复初淳安人登成化五年进士第礼部仪制司主事歴本司员外郎陞郎中屡充防试提调官蒙赐宝钞织金文绮有差及赐敕诰褒嘉陞云南布政司左防政成化二十年致仕新为人倜傥歴练老成居官所至皆有能声】
　　邵敏【湘隂人事母孝母没庐墓侧三年一夕有虎来墓所敏了无惧色忽数鹿来逐之去墓旁产芝
　　数本人以为孝感所致成化间旌其门】
　　邵棠【字民爱通州人成化丁未进士歴防政】
　　邵有良【字惟贞余姚人成化丙戌进士任御史】
　　邵清【字士亷江宁人清幼有至性母卒时才三岁置于别室清号泣欲往视闻者异之长端洁好学治壬子举于乡授江西德化教谕教诸生必以孝悌节义为言束修问馈之仪无敢及门者乙卯秋山东廵按聘典试事志在甄拔才俊髙下咸自主断廵按者素重清名不易也事竣即就道有谒防者拒不受藩臬交章荐之考上上选授监察御史教职擢台臣自清始也】
　　邵蕡【字文实余姚人由进士治间任通州知州温雅明达煦煦爱民政举民怀陞刑部员外郎累
　　官四川布政使】
　　邵锦【陜西商州人由举人治十五年来知鸡泽县时值大疲之后纪纲弛而人心翫锦修法度尚寛和损益因俗而更张有渐赋役以时而催科不扰百姓便之无梗化者时值刘贼之乱城郭完人心固率頼以保障焉及去邑民思之立石颂德教谕东莞李一宁为之记】
　　邵炼【字德成余姚人正德辛丑进士歴陞云南按察司副使丁忧改南赣兵备副使即致仕】邵锡【字天祐安州人正德戊辰进士歴都御史】
　　邵庸【字伯纶当涂人正德戊辰进士歴副使】
　　邵煜【字德明余姚人正德辛巳进士歴副使】
　　邵锐【字士抑仁和人正德三年举礼部第一登进士改翰林庶吉士时值逆瑾擅政焦芳刘宇深相结纳芳子黄中宇子仁皆为庶吉士未几遂传防俱授编修鋭以甲第列于仁上亦并授焉耻与为列方具疏辞免防伯兄邵钦至以危言沮之且曰以防元而得史职亦尝分耳公议自在于汝何尤寻以父丧守制归瑾败诏革传奉官亦并及之言者以非其罪服阕改宁国推官寻陞南京文选主事迁祠祭员外郎以疾告归起为江西提学佥事陞福建提学副使抑浮崇实两省士习丕变歴湖广防政河南按察使广东山东左右布政使咸有惠政进为太仆卿引疾告归平生于天人显微道品上罔不研究宅心制行超絶时俗独耻于近名不立门户而闇然日章咸服其为真道学云没之日笥无数金田仅百亩赠副都御史諡康僖】
　　邵南【字文化乌程人嘉靖乙未进士授行人歴按察副使南淳实敦确公廉清慎自弟子员以至宦
　　成好学不倦一时名流如刘清惠凌时东施菁阳皆与之为友云】
　　邵德【字明甫无锡人嘉靖丁未进士授长兴知县伸寃抑扶善良大着政绩未乆忧卒于家民迄今
　　思之】
　　召【召公奭邑其后因以为氏】
　　【周】召忽【齐大夫死子纠之难】
　　召虎【周宣王之臣王命伐淮夷江汉之诗作焉】
　　召不疑【秦人】
　　【汉】召信臣【字翁卿寿春人以明经甲科为郎迁上蔡长视民如子后为南阳太守为民兴利其化大行号曰召父诏赐黄金四十斤迁河南太守治行常为第一复増秩赐金竟宁中征为少府列于九卿】
　　召驯【寿春人少习韩诗以志义闻乡里称之曰德行恂恂召伯春驯字伯春肃宗朝拜左中郎将入
　　授诸王经帝嘉其博学恩宠甚崇】
　　召平【广陵人矫陈王命拜项梁为楚王】
　　召欧【功臣封广侯】
　　【明】召鸣【衞辉人正统中陜西神木知县】
　　少【少昊氏之后】
　　【周】少连【善居丧】
　　少典【东夷之子】
　　【汉】少年唯【下邽令】
　　钓
　　【宋】钓宏【眉州人绍兴进士】
　　妙【见姓苑】
　　【明】妙龄【河州衞指挥治辛酉领兵固原杀贼战死】
　　肖
　　【汉】肖安国
　　肖
　　肖玉
　　肖雩
　　肖同【俱陈留人见印薮】
　　【明】肖靖【褒城人宣德中解元】













　　万姓统谱卷一百三
　　钦定四库全书
　　万姓统谱卷一百四　　　明　凌廸知　撰去声
　　十九效
　　教【见姓苑】
　　【明】教辅直【永年人治中山西稷山县丞】
