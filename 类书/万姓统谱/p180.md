<!-- { "loadSidebar": true } -->
　　【明】明时用【资阳人洪武中任荆州府通判】
　　明经【四川人成化进士】
　　明彜【黄冈人治中举人任翁源县知县】
　　明辅【巴县人正徳间广州府通判】
　　明幼充【西充人嘉靖举人任黄陂知县歴思州知府】
　　明进徳【万厯间金华东阳县主簿】
　　成【上谷商音周文王第五子郕叔武之后子孙以国为氏后为楚所灭子孙去邑为成又望出广陵周】成覸【齐人谓景公曰彼丈夫也我丈夫也吾何畏彼哉】
　　成得臣【字子玉仕于楚伐陈有功使为令尹子文曰有大功而无贵仕其人能靖者焉有几子大
　　心】
　　成大心
　　成讙【宋大夫】
　　成熊【得臣后】
　　【汉】成瑨【农人举孝防拜郎中迁南阳太守旧多豪强瑨下车振威严以检慑之信任功曺岑晊时语
　　云南阳太守岑公孝农成瑨但坐啸公孝其字也】
　　成翊世【平原人好学明道术少为郡吏延光中太子废翊世上书讼之下狱免官及太子立是为
　　顺帝拜议郎耻不受后执政者交引之除尚书在朝正色百僚敬惮】
　　成封【阳夏人与桓郁等论定五经同异于白虎观官至少府】
　　成吉
　　成儒【见印薮】
　　成辅【殿中郎将】
　　成存【江阳太守有佳政】
　　【晋】成藻【为南宫令豪杰卓尔令誉赫然及去百姓攀车不得行宵遁去后为北燕主冯防辅相及卒防
　　甚痛之】
　　【南北】成景隽【范阳人祖兴魏五兵尚书父安乐淮阳太守梁天监中常邕和杀安乐景隽谋复讐购人刺杀邕和及其子弟武帝义之不罪后每思报效为北豫州刺史时推其智勇兼有政绩州人树碑纪徳卒諡忠烈】
　　成伯璵【着尚书防章十三卷毛诗指説三卷】
　　成【着公谷总例十卷】
　　【唐】成淹【字季文好文字有气尚入魏授著作佐郎　文欲冬月巡漠北朝臣谏并不纳淹上接舆释逰
　　论帝览之诏曰卿诸人不如成淹论通释人意乃赦停行】
　　成及【字济钱塘人父贞国子博士及以笃厚为郷里所重干符中代闻人宇掌八部兵刘汉宏作
　　乱与钱镠同讨平之累官兵部尚书充常州防御使迁检校太师兼侍中】
　　成崿【诗人】
　　【五代】成幼文【南唐大理卿作谒金门云风乍起吹皱一池春水王召曰职在典刑一池春水闗得甚事宋】成闵【邢州人靖康初刘韐帅真定以应募在麾下后从高宗南渡屡立战功韩世忠推让其材尝拒
　　金主亮有功拜太尉卒赠开府仪同三司有子十一人】
　　成无玷【字士慤武康人举进士调江山令宰相李纲荐其文武才畧召对　　　官绍兴间金人
　　犯顺吕頥浩后荐守鄂州兼鄂岳安刺使修筑城垒教阅士伍　　　　　　　　宗两赐御劄褒美时论多之】
　　成象【渠州流江人以诗书训授里中事父母孝淳化中李顺据郡县象父母惊悸死象号泣营葬庐墓侧日筛土三斗于坟上每恸闻者凄怆虎豹环庐而卧燕百余集庐中禾生墓侧生九穂服终未还家知礼者谕之始归教授】
　　成藻【为南宫令】
　　成鋭【阙人应制科王】
　　成悦【字以道景徳中以制作郎知广徳军事】
　　成端亮【字伯　绍圣进士】
　　成钦亮【字仲邽端亮弟朝奉大夫知陜州隆兴进士】
　　【元】成克敬【砀山人敦朴务实由归徳军判官转国子监典籍卒赠朝列大夫秘书少监追封上谷郡
　　伯】
　　成玉【行府提控都管从郝经使宋者也经拘留真越七年而从经者格鬭相残索经于室经乗昏逾墙伴使来救经脱而玉死之初变未作时从者颇怨忿欲有异谋玉屡劝经宜谨僃之经不以为然竟以致变玉死经为文以祭焉】
　　成遵【字谊叔至正中武昌路总管时武昌为沔寇残毁民多死于兵而大江上下皆剧盗阻絶遵假军储钞万锭募勇敢士具戈船截兵境且战且行籴粟于太平中兴民赖以全活者众】
　　【明】成璡【兴化人洪武中授代州学正陞蔚州知州为政清肃与守将协修邉僃民赖以寕水乐初命为北平布政司叅议制辞有致朕无北望之忧之语卒追封吏部左侍郎洪熙初赠吏部尚书】
　　成洙【字怀鲁南和人笃志嗜学元末扶母氏避乱山西训蒙以给衣食母丧负骸骨归洪武七年以明经授本县儒学训导陞山东益都教谕子均博通经史洪武二十七年授本县学训导父子相继儒官无愧师责】
　　成防奇【洪武中常熟知县时府吏诣县径由中道入公堂防奇怒其越礼执之事闻上喜其能命
　　以酒劳之】
　　成均【监城人永乐中由国子生授监察御史端厚勤慎陞江西按察副使再陞南京刑部右侍郎转
　　户部右侍郎】
　　成务【兴国人永乐间任监察御史以振扬风纪有声超陞贵州按察使】
　　成实【光州人天顺进士成化中任礼科给事中上言疏通嵗贡一途上是其言】
　　成始终【字敬之无锡人正统己未进士授行人拜监察御史己巳之变督兵紫荆闗守要害地事竣擢湖广按察佥事敏于疏决狱无滞囚以直戆忤当道乞归结屋顔曰锦江舲海岳轩善吟咏所着有澹轩集倪文僖公表其墓】
　　成器【余姚人正统间闻侍讲刘球劾中官王振下锦衣狱死乃即邑中龙泉山顶为坛祭球祭毕以
　　馂颁诸同志其祭文歴述古今权奸之祸凣二千余言人谓之祭忠文】
　　成乐【字以和湖广石首县人由进士正徳十年知秦州居官清慎宅心慈爱十三年春遽以疾革囊
　　槖萧然防不能殓归】
　　成子学【字豫道海阳人嘉靖甲辰进士任浃江知县有政任御史有风裁歴行太仆寺卿】

　　万姓统谱卷五十三
<子部,类书类,万姓统谱>
　　钦定四库全书
　　万姓统谱卷五十四　　　明　凌迪知　撰下平声
　　八庚
　　彭【陇西宫音大彭为商诸侯以国为姓】
　　【周】彭祖【古陆终氏第三子籛铿也自尧歴夏殷封于大彭尝隠于云母山服云母夀八百歳】彭更【见孟子】
　　彭仲【楚大夫】
　　彭令昭【歌师也秦始皇时武夷君防乡人于幔亭峰令昭歌人间可哀曲歌罢防云四合环佩锵
　　然凌空而去】
　　【汉】彭越【昌邑人常渔钜野泽中陈胜项梁彭越少年相聚请越为长収诸侯散卒得千余人沛公击昌
　　邑越以兵助之自是为汉游兵击楚卒败项羽于垓下以功封梁王】
　　彭宣【阳夏人治易事张禹禹荐其明经有威重可任政事入为右扶风累官大司空封长平侯王莽専政宣上书言三公鼎足承君一足不任则覆乱鼎实臣年眊昏乱乞骸骨归乡里】
　　彭闳【治欧阳书汉光拜桓荣为博士荣曰臣不如同门生彭闳因拜为议郎】
　　彭修【字子扬防稽毗陵人年十五侍父行道中为盗所劫修防佩刀向盗曰父辱子死汝不畏死耶盗惊谓曰童子义士毋逼之遂辞去后仕为郡功曺尝守吴令讨贼障扞太守为流矢所中贼素闻恩信即杀中修者众悉降曰自为彭君不为太守也】
　　彭翼【宜春人献帝时歴官建平长沙北海三郡太守封宜春侯】
　　【三国】彭羕【字永年广汉人身长八尺容貌甚伟姿性骄傲多所轻忽惟敬同郡秦宓子勑荐之于太守许
　　靖以为髙概节行守真不亏虽古人潜遁蔑以加也】
　　【晋】彭祈【襄武人仕为周别驾从事歴西郡酒泉农略阳四守累官封侯所至忠以卫上清以守己威
　　以克敌恩以下】
　　【唐】彭世昌【字袭之宜春人谨身修行以名节自持杨行宻据淮楚召为长史未防谢病归隠于郡之修仁乡一旦有豪猾子数百为郡刧之曰吾徒遭乱世未有所托方今徳足而智有余莫若君请焉世昌正色叱曰梁汴之间真人出矣譬之曰也四方鼠辈其犹爝火不息未之有也不知命数而逞无穷之欲智者不为也敢辞复请又辞三请之不从设棘箐絷其上而焚之】
　　彭云【宜春人自幼力学通阴阳图纬隠居不求闻达宗遣使者以蒲轮召之至再始行命之官不
　　就辞归孙伉贞元间举进士歴官石泉令岳州録叅以能称】
　　彭乗【华阳人性纯孝以好学称举进士尝登相国寺阁怅然曰亲老矣安敢舍晨昏之奉而图一身
　　之荣乎遂奏乞归养及父卒甘露降封树人以为孝感后累官翰林学士】
　　彭蟾【字东赡宜春人好学不仕以处士称重修唐韵及着凤池本草庙堂鉴共一百二十卷有诗
　　十一首见宜春集】
　　【五代】彭珰【字武仲崇安人祖迁官至千牛卫上将军父汉台州军事判官珰通达经史家饶于财性喜释典与扣氷禅师善于所居之东建精庐与师居焉南唐间为建州兵马都监诣金陵上书请以温岭镇为崇安塲珰仕至殿中监后人以其有奏请之功为之立祠今县治所奉三丈王其一则珰也子孙歴仕多显者】
　　彭畬【婺源人唐末黄巢乱畬率兄弟起义兵捍蔽乡邑死之乡人怀其徳为立庙宋开庆己未重庆受围兵交空中见大旗曰婺源彭王围遂解帅李遇龙上其事于朝加封王爵】
　　【宋】彭彛【字武山崇安人学问该博谨守节行侍郎刘防荐于朝谓彛士检清修才章典赡诚所谓防稽之竹箭海曲之明珠也既而被召赴阙试于紫薇阁诰词褒美云朕惟众科不足以尽天下之士故因赦令而委天下以特招尔以守节见称而议论亦尝试矣赐之一命使力行者有所劝焉人因称之为彭特招授将仕郎试秘书省校书郎终于大理丞】
　　彭任【广安军岳池人庆厯初富弼使辽任与偕行道次语弼曰朝廷所谓书词万一与口传异将何
　　以对啓视果不同弼即驰还朝更书而去】
　　彭孙【连城人少以勇敢自负皇祐间应募讨贼孙乃单骑造其垒曰尔曺兵粮不及官军之众若悔过享终身之利于是贼众感泣聴命后屡平贼寇累官莱州防御使陇西郡侯】
　　彭抗【师事旌阳纳爱女旌阳之子为妇旌阳嘉其诚恪应诸秘要悉以传之】
　　彭渊材【尝自言平生有五恨一恨鲥鱼多骨二恨金橘带酸三恨莼菜性冷四恨海棠无香五恨
　　曾子固不能诗晓大乐尝献乐书得协律郎】
　　彭止【字应期崇安人自号漫者诗笔甚高尝谒辛弃疾值其昼寝题一絶于斋而去辞云棊子声干案接尘午窗诗梦暖于春清风不动堦前竹谁道今朝有故人弃疾觉遣人追之延留累月所为诗皆清丽典雅有刻鹄集】
　　彭汝砺【字器质鄱阳人治平初举进士第一累迁监察御史里行首陈十事指适利害多人所难言者神宗时又论兵不当以付中人哲宗时权吏部尚书出知成都府未行章数上又降宝文阁待制知江州汝砺平生言动取舍必合于义所着易义诗义诗文凡五十卷】
　　彭超然【觉范之弟为人纯厚善论诗极有风味尝曰诗贵得于天趣觉范曰何以识其天趣曰能
　　知萧何所以识韩信则天趣可识矣觉范竟不能屈】
　　彭思永【字季长庐陵人举进士累官侍御史皇祐中祀明堂百官迁秩思永以抗论张尧佐王守忠罢知宣州歴知成都府还拜御史中丞时追崇濮安懿王谏官多以罪去思永力陈不可且请召还言事者以户部侍郎致仕子卫孝谨有节操以父老弃官家居者十余年】
