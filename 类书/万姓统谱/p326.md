<!-- { "loadSidebar": true } -->
　　祸福守即遣如意往谕之众听命乃面缚其凶渠二十余人赴郡斩之】
　　谢洪【武宣人与弟泽俱博学有文人号谢家二凤宣和中相继出仕凡中朝士夫迁谪于此州者多
　　馆其家】
　　谢濳【字致虚长汀人读书过目终身不崇宁中应博学宏词调瀛州教授上封事讥切时事坐元
　　祐党籍建元初画取二圣图以进终奉议郎】
　　谢发【永康人五子固田因圆困迭魁太学号四州五凤】
　　谢谔【字昌国新喻人幼敏慧日记千言为文操笔立就绍兴末举进士知分宜县有惠政擢监察御史上其所创义役法诏行于诸路光宗登极献十箴累迁御史中丞寻以焕章阁学士知泉州所着有圣学渊源五卷】
　　谢方叔【字徳方威州人第进士歴官殿中侍御史请行限田请录朱熹门人胡安定吕焘蔡模诏皆从之累迁端明殿学士佥书枢宻院事防知政事淳祐九年拜防知政事封永康郡侯十一年连拜左丞相兼枢宻使进封惠国公卒赠少师】
　　谢淳【字景祥浏阳人建炎间孟彦卿通判潭州州贼杜彦叛戕彦卿淳倡率众兵为先锋击贼不克
　　被害事闻赠龙图阁成忠郎其子晞古亦被难朱熹刺潭祠之】
　　谢勳【字致逺建安人少孤寒及长膂力过人举进士累歴边任黄州首领黄安俊叛近臣荐勳才武可任召对称防勳防兵进击捣其巢穴追获安俊斩之转右武大夫边郡团练使死赠威德军节度使加赠少师】
　　谢孚【字允中授真州司法防军蕲州教授召为博士擢秘书省校书郎后为尚书比部郎除吏部员
　　外郎提举河东路学事利州路转运判官卒】
　　谢英【字楚华宁乡人读书于石桂山博学好古闻岳武穆被害乃隠居道林教授子弟孝宗累辟之
　　不起所着有志伊録白云稿循吏龟鉴】
　　谢孝义【母居守节疾甚剧刳肉以疗之乡民状其事与郡将提刑留筠摄事给郡钱米即其所
　　居榜曰孝义之门】
　　谢师稷【字务本邵武人淳熈中为集英殿修撰谢氏之族盛于江左求其纯徳懿行操履端洁始
　　终无瑕未有出公之右者闲居子孙环侍每以持身居官大节为训】
　　谢深甫【字子肃临海人刻志为学乾道初登进士累官端明殿学士佥书枢宻院事后拜右丞相封鲁国公深甫为相守法度惜名器能扶持朱熹蔡元定正学宁宗时以少傅致仕其后孙女为理宗后追封信王諡惠正】
　　谢公旦【崇仁人性孝友简淡嘉定中进士官至福建漕考覆盐课民甚便之卒于官弟琳以廉称
　　官至左右司出知徽州过家哭兄一恸而逝】
　　谢麟【字应之瓯宁人嘉祐中第进士再调石首令叠石障江人号谢公隄通判辰州招捕猺寇一方以宁累官直龙图阁歴知江宁凤翔府渭桂二州以计平融江夷戍兵不利水土麟措置得宜頼以全活者众】
　　谢汝明【字如晦建宁人年十八领乡荐登嘉泰壬戌第两调民曹继辟柳之宜章令邑有大盗号飞虎颇难调驭汝明一结以恩信得其欢心又有神曰武灵侯庙有神老数十辈倡妖言惑众每岁迎奉谓不乐从桥必涉水以济入邑令必避堂以居之否则大灾汝明置神老于狱语之曰灾则必汝以谢百姓神老皆泣拜且服妖状邑亦无灾民惑遂解】
　　谢璡【字公玉祁门人尝从朱子讲学言行醇正为世名儒宝庆二年由特奏名授廸功郎龚州助教】谢徽明【当阳尉摄县事元兵至徽明出战败二子趋救抱父尸皆死之】
　　谢梦生【字性之一字孟頥永嘉人少力学与陈埴叶味道为同志友圣经贤传靡不研究由是所得沛然有余下笔亹亹不自休名重当时赵善得亟称之以女妻焉登嘉定第教授无为军辟淮西转运司干官知上虞县除武学博士迁枢宻院编修官兼都官郎出知安吉州召为宗正丞兼户部郎改秘书丞知汀州以疾致仕卒弟挺之同登第终通判安吉州】
　　谢应瑞【泉州人淳祐六年郡饥应瑞非因有司劝分自出私钱四十余万籴米以赈乡井所全活
　　甚众诏补进义校尉】
　　谢子强【字强学永嘉人登嘉定第由州县陞朝着歴大府丞工部刑部郎出知嘉兴府复以秘书监兼左谕徳除起居郎寻奉祠召为兵部侍郎擢待制出守潭广越明四州卒于宝章阁直学士諡清惠子强践中外囘翔要津所更数镇皆东南蕃庻之邦仕者歆慕焉】
　　谢履【字履道惠安人嘉祐二年进士调南县主簿歴清溪令视泉州为本贯动循礼法人无间言熈宁中主都水监迁丞塞曹州灵平决河有功法当改官不自言知婺州前此为守者圭廪之入皆易物帛履罢任载缗钱北还寻乞致仕终于家有双峰诗集行于世】
　　谢伯宜【字晞圣龙溪人知长兴县开水利蝗不入境诸台以闻迁奉议郎赐绯官至承议郎歴任
　　凡六司议谳者四平反为多】
　　谢堂【字升道天台人深甫曽孙淳祐二年　　　令除直宝章阁刺平江年逾弱冠　　　　宪使
　　骤以狱事属之有一案而直八十余家者累官枢宻使】
　　谢绰中【政和人时方崇尚王氏新经绰中　　　礼朱松为尉见而奇之即与俱归勉　　未致
　　绍兴中第进士调泰寜簿自以不能俯仰领祠而归所作遗文朱熹为序】
　　谢枋得【字君直弋阳人为人豪爽以忠义自奋徳祐初以江西招谕使知信州遣将与元兵战不利乃变姓名入建宁山中元初大臣屡荐輙辞有怒者逼以北行至元都间谢太后攅所及瀛国公所在再拜恸哭不食而死妻李氏携二子在贵溪山中后被执亦自经死】
　　谢黻【字彦章诇之子少有文名元祐中第进士提举河北常平因改铸当十大钱奏言诱民为奸利
　　旧钱且尽不可蔡京恶其不附已连贬窜后通判潭州】
　　谢端【遂宁人宋末避兵江陵因家焉弱冠时与江都宋本同师王奎文明性理之学又同教授江陵
　　城中时号谢宋后本擢进士第一仕至工部尚书端亦累官翰林直学士】
　　谢升贤【字景芳仙游人号恕斋与陈沂为友端明中登第官至循州兴宁令漕使方大琮理刑杨大异皆荐升贤宜充师儒之选有太极图西铭中庸大学解刻于亷泉书院】
　　谢翺【字臯羽福之长溪人徙浦城倜傥有大节刻厉愤激不混流俗意所不顾虽万夫莫囘每慕屈平托兴逺游因号晞发子宋亡文天祥被执翺悲不能禁严有子陵台孤絶千尺值天凉风急挟酒登之设天祥主跪酹号恸取竹如意击石作楚歌招之歌阕竹石俱碎翶志益汗漫浩不可御视世间无足当其意者独好佳山水遇即恣游倦輙访隐流方凤吴思齐辈歌吟取适至元甲午来家西湖至次年乙未没年四十七临殁嘱其家曰　　　骨与韶卿子善已而凤与思齐果至与方幼学葬之子陵台南】
　　【元】谢仲温【丰州人畧涉书史见世祖于野狐岭命备宿卫中綂间擢平阳太原两路宣抚使陞顺德
　　路总管歴湖南淮东宣慰使所至有政绩】
　　谢让【颖昌人幼颖悟好学累官户部尚书更定田法民甚便之转刑部尚书详定律令凡六部疑事
　　悉听裁决后拜侍御史卒追封陈留郡公】
　　谢景章【号樵隐祁门人问学该洽尝提领浙右　田厌俗而归与同侪讲明诗社率其子　居邑
　　之小壶天有聚德堂汪克寛为之记】
　　谢俊民【字章甫号适斋祁门旸源人值元季隐居不仕筑云深坞乐安庄书舍与汪克寛为友讲
　　明道学所着文有玉泉诗有寓意藁藏于家】
　　谢晖【字彦实先资阳人识见通敏闻武康石塘　长孺以德学淑后进往受业其门或劝习举子业答曰学以博通古今资文行耳仕奚急急哉时赵文敏公以书名天下见而爱之好以书法比家居藩帅郡守诣门请交一无干求为诗文简淡隽永作字亦有法人以得其尺牍片楮为荣与人交一以义人有一善必扬之足未尝入城府】
　　【明】谢应芳【字子兰武进人自幼笃志留心性理之学尤工诗文元末避地吴中本朝平定始居毘陵
　　年九十七终所着有思贤录辨惑编毘陵续志巢集】
　　谢肃【上虞人学问该博洪武中以明经举授福建按察司佥事所着有宻庵稿与唐肃斋名时号防
　　稽二肃】
　　谢徽【字元懿长洲人洪武初应召修元史授翰林编修兼教功臣子弟辞归洪武六年再起为国子助教博学工文词与高啓齐名所着有兰廷集弟恭字元功亦能诗所着曰蕙廷集】
　　谢子襄【名襄以字行新淦人洪武末以才荐授青田县有惠政岁满民奏留之特陞处州知府郡多虎蝗及旱子襄祷于神大雨二日蝗尽死虎亦遁去子襄性亷静歴官三十年不以家累随门无私谒仕优暇日读书吟诗而已】
　　谢士毅【洪武初知嘉兴府内附之初民始休息士毅勤于抚字每遇芳辰则骑从出游使民知太
　　平气象云】
　　谢成【字德用定逺人少有勇畧从太祖克滁和二州岁丁酉二月克长兴戊戌三月攻严州防之所向有功洪武四年八月授处州守御副千户守处五年领兵捕获青田之沐溪私鬻盐寇周大豹等四百余人寘于法民頼以宁十七年夏从都督孙恪捕倭海上秋七月诏成守御平阳先是守平阳者以其滨海过于闗防民动輙获罪成一切除去逺近安之】
　　谢天锡【字纯夫吴人嘉兴簿国初羽檄交驰又邑当孔道传使所经科率繁重天锡优柔处之民孚事集兵后田多荒芜悉勉有力者垦之系囚病疫为汤药饘粥以济有杀人情真而未获尸久系称寃天锡亷得之因具服民称神明】
　　谢升【当建文时练兵给饷夙夜效劳与难后不屈死之】
　　谢贵【未详始所自起洪武二十五年以锦衣指挥佥事陞河南都指挥佥事未几署山西行都司事二十八年坐赵隆事法当死上特宥贵降河南衞指挥佥事建文君即位疑北平兵部尚书齐泰荐贵智勇以为北平都指挥使俾觇藩府令其练兵即有变先发后闻己卯六月贵部署北平七卫兵布城中逼王城尽栅端礼四门文皇用张玉朱能计先擒贵贵死兵尽散玉等遂夺北平九门】
　　谢孚【字以诚山东人自少颖悟防出读书强记永乐四年登进士第除陜西道监察御史潮州百家畬恃险奔突搔扰属邑成祖命孚与都指挥赵德剿捕一方用寜时有事北方粮饷旁午行在都察院复以孚督运口比事完扈从囘还陛见陞福建按察司副使】
　　谢泽【字时用防稽人永乐戊戌进士歴通政】
　　谢恂【武进人宣德三年知临海县一介不取于民自奉甚薄日再食多蔬食每明发即视事夜分而后退民以事至庭谆谆戒谕凡利当兴蠧当去者虽沮以权力弗暇顾后知平阳府】
　　谢琏【字重器龙溪人宣德丁未进士第三人授翰林编修进侍讲尝上治安十五事后陞南京户部
　　右侍郎卒于官】
　　谢骞【字鹏举孚之子器宇轩豁自幼警敏刻志问学众以大器期之正綂戊午领乡荐登进士第拜河南道监察御史侃侃立朝务持大体督察盐课于浙江风纪大振无敢私贩者】
　　谢佑【字廷佐桐城人少孤贫事母至孝尝读书于牛背正统丙辰进士歴官山西右布政使致仕卒
　　母丧未终遗言以衰绖为殓以终吾丧死不忘亲也】
