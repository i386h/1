<!-- { "loadSidebar": true } -->
　　干以私者】
　　古彦辉【惠州人洪武末为徳化主簿性敏而果习吏事识大体不为苛察尽心民事寻召为监察
　　御史】
　　古廙【广徳州人宣徳间巡抚四川右佥都御史】
　　古其然【四川人成化进士】
　　古文炳【广东新防人嘉靖癸丑进士歴任知府】
　　古之贤【四川梁山人嘉靖乙丑进士】
　　武【太原羽音周平王少子生而有文在手曰武因氏又望出沛国汉】武涉【盱眙人有口辨项羽使往说韩信以三分天下鼎足而立信不从】
　　武彪【以谒者从髙帝定诸侯封邹侯諡曰孝后居沛国】
　　武臣【为赵王】
　　【晋】武周【沛国竹邑人仕至光禄大夫子陔及二弟韶茂皆总角见称有器望同郡刘公荣见之曰三子国士也陔字元夏最优至尚书仆射韶字叔夏至散骑常侍茂字季夏至侍中尚书】
　　武开明【永和二年举孝廉除郎中谒者歴吴郡府丞】
　　【唐】武士彠【并州文水人家富于财颇好交结尝劝髙祖举兵自进兵书及符瑞后以功拜光禄大夫封太原郡公兄士棱性恭慎勤于稼穑从起义官至司农少卿封安城县公常居苑中委以农囿之事贞观中赠潭州都督次兄士逸亦有战功爵安陆县公】
　　武平一【名甄太原人通春秋工文词武后时畏祸隠嵩山屡召不应中宗时拜修文馆学士】武攸绪【则天兄惟良子也少有志行恬淡寡欲天授中封安平郡王歴迁殿中监丞为扬州大都督府长史弃官隠于嵩山以琴书药饵为务中宗即位以安车备礼征之应召至都授太子宾客复请归山从之令京官五品以上饯于定鼎门外及三思搆逆诸武多坐诛戮惟攸绪以隠居不预其祸时论美之睿宗即位复征召之仍请就庐山居止不许仍令州县数加存问年八十九】
　　武元衡【字伯苍平一孙事徳宗为御史中丞尝对延英帝目送之曰真宰相器元和中拜相时淮
　　西用兵悉以机政委之】
　　武儒衡【字廷硕时元稹倚宦官知制诰儒衡鄙之防食蝇集其上儒衡挥以扇曰适从何来遽
　　集于此一坐皆失色宝厯初迁中书舍人】
　　武瓘【杜荀鹤同时人为益阳令】
　　【宋】武行德【榆次人材貌竒伟仕晋累官指挥使为契丹所获伪请自效遂走据河阳汉初授河阳三
　　城节度使后从周世宗讨淮南以功封宋国公宋初改封魏国公】
　　武英【太原人父宻随刘继元归宋仕至镇定同巡检与契丹战没录英为忻代同巡检累迁泾原行营都监夏人入冦诸将战小胜敌伪遁英以为前必有伏任福等既败英犹力战矢尽遇害】
　　武允成【淳化中为太子中允与至道九老】
　　武敏之【撰三十国春秋三十卷】
　　武允蹈【字德由髙安人自号练湖居士两贡于乡刻意吟诗毎一聨出辄脍炙人口所着有练湖
　　集】
　　【金】武亢【义宗时为司天长天兴二年九月蔡州被围亢奏曰十二月三日必攻城及期果然帝问曰解围当在何日对曰明年正月十三日城下无一人一骑矣帝不知其由乃喜围解有期但宻计粮草使可给至其日不阙者明年甲午正月十日蔡州破十三日大元兵退是日亢赴水死云】
　　武之才【萧人仕至朝散大夫同知徳州防御使车骑都尉太原县开国男食邑三百户赐紫金鱼
　　袋】
　　武祯【宋钦宗靖康时业农后画界属金祯深数学宣宗贞祐间行枢宻院仆散安贞闻其名召至徐
　　州以上客礼之毎出师必资焉其占如响】
　　【元】武恪【宣徳府人少游学江南吴澄竒之荐入国学肄业明宗在潜邸选恪说书及从镇云南明宗欲起兵陜西恪力谏不合遣还送隠居教授文宗时屡荐擢皆不就恪好读周易所着有水云集】
　　武祺【太谷人以儒进身知桐城县果断有善政官至甘肃行省参政】
　　【明】武友谅【偃师人少贫有才行敏于问学洪武中以贤士举授湖广左参议】
　　武斌【永乐中知镇平县勤于抚字洞烛民情兴理学政人材彬彬尝董役临清赈恤贫病民感恩信
　　嵗终无一人逋者】
　　武周文【庆都人博通五经精明六艺儒名大振永乐初召入文渊阁修书歴官翰林院侍讲学士
　　后引年致仕赏赉甚厚送还乡里】
　　武达【大同县人永乐中乡举擢礼科给事中以才识老成荐陞浙江布政司参议有惠政及民寻陞
　　广西参政致仕卒】
　　武毅【华容人累官都督佥事为参将守广西智勇过人驭下严明多树战功为蛮夷所服】武贤【孝义人有孝行生能尽事没能尽思天顺间任元氏县尹政务简靖有讼者反复以理譬之不加刑民竞劝以讼为戒圜扉之内有宿草焉调兴平县老弱扳辕不忍别其治兴平亦如元氏曰】
　　武成【字尚文应景泰初嵗贡任直隶凤阳府经歴性刚正不为势利所动郡守以不遂其私教人讼之终不能加害而守寻失职郡有诬人为盗者廉得真盗抱狱案辨于巡按侍御之前竟释诬者抵真盗法官廨中产瑞菘郡人以为善政所致后子钺中乡举】
　　武衞【字廷师沂水人成化进士侍讲学士】
　　武暐【溧水人嘉靖间任台州府知事三十一年倭冦台御史檄暐御之突入贼中伏发众溃暐死之
　　事闻赠太仆寺丞防子立祠赐额愍忠】
　　武金【字砺甫井陉人嘉靖癸丑进士歴文选郎中陞右佥都御史】
　　武尚贤【益都人嘉靖乙丑进士歴真定府知府山西副使】
　　武尚耕【溧水人隆庆辛未进士】
　　祖【范阳羽音子姓殷祖甲祖乙支庶因氏又望出京兆商】祖己【髙宗祭成汤有飞雉升鼎耳而雊祖已训诸王】
　　祖伊【殷时人】
　　【周】祖朝【晋献公之时东郭民有祖朝者上书献公曰草茅臣东郭民祖朝愿请闻国家之计献公使使告之曰食肉者已虑之矣藿食者尚何与焉朝对曰食肉者一旦失计于庙堂之上若臣等之藿食者寜无肝胆涂地于中原之野与其祸亦及臣之身臣与有忧深臣安得无与国家之计乎献公乃召见立以为师】
　　【汉】祖沂【家涿郡】
　　【三国】祖茂【孙坚为卓所围乃脱帻与近将祖茂着之遂争逐茂坚得脱去】
　　【晋】祖逖【字士雅范阳人博览书史慷慨有志节元帝时为豫州刺史渡江击楫誓曰不清中原而复济者有如此江遂部兵与石勒相持由是黄河以南尽为晋土卒之日豫州士女如失父母】
　　祖约【字士言有操行时梅陶钟雅数谈论约辄困之曰君汝頴之士利如锥我幽冀之士钝如锤取
　　我钝锤捶君利锥锥当摧矣陶雅曰神锥不可得锤约曰我亦有神锤】
　　祖暅之【字景烁少传家业究极精微亦有巧思入神之妙】
　　【南北】祖莹【字元珍遒人八嵗能诵诗书时唤为圣小儿及长好属文与陈郡袁翻齐名时人语曰京师莹
　　莹袁与祖洛中翩翩祖与袁仕魏累官祭酒秘书监】
　　祖抚【海盐令】
　　祖鸿勲【范阳人父慎仕魏歴鸿门咸阳二郡太守有能名鸿勳幼有文思神武初征作晋祠记累
　　官至髙阳太守在官清素时议髙之】
　　祖冲之【字文逺范阳遒人祖台之晋侍中冲之博学明厯法造指南车欹器有巧思入神之妙宋初累官长水校尉所着有老庄论语孝经解数十篇子暅仕梁为列卿孙皓有文武才略累官广陵太守】
　　祖珽【字孝征范阳道人父莹魏赠尚书左仆射司徒珽神情机警词藻遒逸少驰令誉为当世所推
　　起家秘书郎对策髙第为尚书义曹郎中】
　　祖皓【江都令起兵诛侯景被害】
　　【隋】祖君彦【范阳人父孝征北齐尚书左仆射君彦有才学大业末为东平郡书佐郡陷于翟譲因为
　　李宻所得宻甚礼之署为记室凡军书羽檄皆出其手】
　　【唐】祖咏【洛阳人开元中举进士张说引为驾部员外郎工于诗有集一卷】
　　祖孝孙【唐武徳初为太常少卿与张文收定乐制十二和以法天之数号大唐雅乐】
　　【宋】祖无择【字择之上蔡人进士髙第累官直集贤院出知袁州首建学官置生徒郡国弦诵之风始盛入为龙图阁学士歴知开封府郑杭二州治行着闻无择为人好义以政事文章为时名卿与王安石不合放弃不振士论惜之】
　　祖世英【字颖仲浦城人第进士授衡州教授遵胡瑗教条作成多士改知南昌锄奸剔蠧令信于
　　下歴通判融州世英官至二千石宅无一区产无十金为清白吏】
　　祖秀实【字去华浦城人弱冠释褐第一除国子博士靖康之乱虏酋索米于太学秀实叱之酋以
　　劒击之絶而复苏髙宗闻其名首拜礼部郎中】
　　祖逢清【字守中入上庠升内舍绍兴初太学与司业髙阅以为学录调邵武县主簿丞相秦桧以逢清为旧学又改除静江府教授有谢启云防俾阿衡専美何慊乎哉谓与周公孰贤无间然矣权衡多士轻重无心利刃一挥斵朽株而作器灵丹九转防顽铁以成金既而之官知录詹环仲以诗饯之逢清因继韵以谢其首云在学得益友结庐得宝邻自慙蒹葭质长倚玉嶙峋莅任二年以疾卒】
　　祖域【字贞夫建隆中由闽徙奉化仕至殿前司统制平居尚气节乐施与既没民懐其惠立庙奉之
　　本朝封为义士祖公之神】
　　祖日新【宣和登科】
　　祖逢周【浦城人绍兴进士】
　　【元】祖浩然【字养吾浦城人儒家子至元中黄华盗起掠其母以去浩然才六嵗声问不相闻者二十又八年至大间福建帅府檄为书院长将之任忽有告以母在河南而不能名其地遂恻然弃职辞父往询之间关数千里得于唐州之境奉以来归】
　　【明】祖中立【太平人洪武中任开封府通判】
　　祖儁【当涂人自少有诗名永乐中起修大典例当得官儁辞归日载酒赋诗知县张嵓延儁西塾教
　　其子与之倡和】
　　祖述【字尚贤昌黎人宣徳间由参政调嘉定知县勤恤民隠每朔望进父老于庭询以利病为之兴革时濒海之田有倾没者赋无所出述上疏蠲之县嵗造船若干以供漕运又河道日就淤塞民无所灌溉述咸疏以闻自是船得免造而水利亦有赖云】
　　祖天时【泗州人治中任山西教谕】
　　祖盛【海盐人嘉靖中任宿州训导】
　　庾【音与勇主切济阳羽音尧时掌庾大夫以官为氏周】庾皮【晋大夫子过】
　　庾公之斯【见孟子】
　　【汉】庾乘【字世逰鄢陵人少为县门士郭泰劝游学宫遂能讲论自以卑第每处下坐诸生博士皆就讐
　　问由是学中以下坐为贵征之不起号征君】
　　庾胜【武帝时为杨仆禆将击南粤筑城塞岭岭遂名大庾】
　　庾斐【撰南著作十卷】
　　【三国】庾嶷【乘子中正简素仕魏为太仆】
　　庾道【嶷子廉退贞固养志不仕牛马有踶啮者恐伤人不货于市及子峻贵拜中大夫】
　　【晋】庾峻【字山南鄢陵人道子好学有才思初仕魏为博士长安有大狱拜侍御史往断之朝野称允入晋赐爵关内侯尝疾世浮华不修名实著论以非之弟纯为世儒宗累官中书令纯子勇少有清节仕至国子祭酒】
　　庾敳【字子嵩峻子见晋室多难终知婴祸乃着意赋以豁情犹贾谊之鵩鸟也从子亮见赋问曰若有意也非赋所尽若无意也复何所赋答曰在有无之间耳后石勒之乱与子行俱被害】
