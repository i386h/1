<!-- { "loadSidebar": true } -->
　　黄豫【字伯奋永春人少頴悟蜚声塲屋景祐初试房心为明堂赋中甲科官秘书省校书郎有诗名】黄觉【字民先景徳二年进士任殿中丞有诗名杨文公刘子仪章郇公宋宣献公与之唱和仕宦不遂意送客都门外至则客已去见一道士在侧因取所携酒肉呼与同饮既罢道士掬水写吕字始悟其为吕洞賔道士曰明年江南相见果得官江南及期见道士出大钱七文次十文又小钱三文与之曰数不可益也又予药数十药亦垂尽作诗曰牀头厯日无多字屈指明年七十三果以是嵗终】
　　黄旦【字升之咸平二年登第除许昌幕官知徳化县后知钱塘引荐除大理评事知光州代还迁秘书丞知黎州黎与南诏接境镇以清静疾卒黎人思旦之徳相与立庙嵗时祀之其后子孙蕃衍昌盛】
　　黄瑊【字君度震子蚤嵗喜读书加冠中乡举既而以世赏补太庙斋郎除长汀尉转任临安用荐者改将作监丞知新建县又迁殿中丞通判台州任满除国子博士出知抚州罢秩蔡君谟知监院因言城才器明敏资性公防所至有声临事不茍嘉祐末防恩复官仁宗山陵起发钱帛还朝时相以名上授广济都大辇运司嵗増数万以疾卒年六十二官至朝奉郎】
　　黄铸【旦之子官至银青光禄大夫开府仪同三司子敏用累迁朝散大夫提点四川茶马事敏頥累官中散大夫孙敦书累官中奉大夫直徽猷阁两浙路转运副使敦彦累官朝诣大夫江南东路提防刑狱公事】
　　黄履【字安中邵武人嘉祐中进士累官至御史中丞后定郊议进尚书右丞以言邹浩犯顔纳忠当
　　徙善地坐罢知亳州徽宗初召复右丞加大学士】
　　黄庶【字亚父工诗子大临庭坚叔达】
　　黄大临【字元明善诗有云急雪鹡鸰相并影惊风鸿雁不成行】
　　黄槩【字平叔龙溪人好学力行父忠助遘疾倾赀求医或言不为子孙计槩泣曰茍疾愈虽子孙饥饿吾亦无憾父年九十六母郑氏年九十九将卒曰为人子若尔者少吾愿为尔子以报言讫而卒后槩妻有娠将弥月梦其舅曰吾某月某日某时为尔子及期生子彦臣官至朝散大夫封槩承议郎赐绯累赠朝散郎子孙登科不絶人以为孝行之报】
　　黄彦臣【字叔粲龙溪人登治平第调南宁簿歴倅泉广二州守莆汀劒建四郡官至朝散大夫赠少师彦臣纠郡时有强盗守欲置之法彦臣疑其寃缓之果获真盗在建州切切为民兴利除害建劒之俗有生子不举者彦臣令保正月申官赡之后为定式子愿尉晋江造轿以彦臣彦臣恶其侈焚之仍贻书切责时服其清严】
　　黄隐【字仲光莆田县人唐校书郎璞五世孙也隐与从父理同第治平四年进士是嵗族父君俞先试开封第一四黜礼部隐上书乞以所得恩命命君俞君俞遂得召试除抚州司戸隐知无锡县以最闻元丰中召为监察御史迁殿中侍御史刚直敢言无所畏避初召对神宗问学术时尊尚王氏学而隐以司马光对不称旨及问福建茶盐利害条对甚悉上嘉纳之元祐初守国子司业力排王氏新语取三经板火之出守泗州歴监司郡守凡七任坐尊司马氏学入元祐党籍临终戒家人毋得请致仕徽宗闻而异之与一子官靖康初追赠直龙图阁再官其二子】
　　黄裳【字冕仲浦城人为书生时尝有魁天下之志元丰四年郡之谯门一柱忽为迅雷所击裳闻之口占四句云风雷昨夜破枯株借问天公有意无莫是卧龙踪迹困放教头角直亨衢次年对策为天下第一政和间知福州裳为礼部侍郎后迁尚书赠资政殿大学士谥忠文裳端纯孝友毎讲读随事纳忠所着有春秋讲义及真山集】
　　黄寔【字公是陈州人登进士第累官寳文阁待制知定州卒赠龙图阁直学士寔孝友敦睦世称其
　　内行与苏轼兄弟友善虽以章惇甥获免党祸然亦不得乆于朝着】
　　黄庭坚【分宁人其先居金华五世祖赡知分宁因家焉父亚夫有诗名庭坚号山谷举进士教授北京国子监苏轼见其诗文叹其独立万物之表为著作佐郎神宗实録成擢起居舍人绍圣初知鄂州为章惇蔡京等所恶谪授涪州别驾黔州安置移戎州寻坐谪宜州江西诗派祖庭坚世以其诗配轼称苏黄云】
　　黄畴若【得礼曾孙第进士主祈阳簿迁知庐陵周必大称其有子路治蒲之政进知成都召除兵部尚书力辞丐归命知贡举试礼部尚书所着有竹坡集曾孙竑第进士仕至广西提干为文笔力奔放所着有畱皮集】
　　黄齐【字思贤建安人祖展登进士第仁宗朝都官郎中齐亦登进士第歴御史除起居舍人拜中书
　　舍人兵部侍郎一蔡柄用齐非时不见于私第以显谟阁待制知通州】
　　黄伸【字彦发邵武人逺祖惟淡教子皆登科世号黄五经伸与兄仅弟侑齐名时比河东三凤伸嘉祐六年登进士第知河南县文忠烈荐之赐以束帛知泉州建学校芝生于梁改建州未几称治有瑞粟生属邑以治最闻终司农卿子滂沔沂皆克举其官】
　　黄照隣【桂阳人举进士仕为职方郎中尝读书于郡西芙蓉山石林亭乡人号为职方岩子植字
　　立之元熙二年进士官朝请郎知贵州】
　　黄国镇【字子芳元符三年登第为福清尉孤介不可犯每游佛寺僧瀹茗饮之必偿以钱而去及
　　去官一奴荷笼纵步南归后仕至本路提刑】
　　黄頴【字仲实尝从陈防学于毘陵襄爱其文行置于经杜孙莘老治广德頴援诗疑义以问莘老竒之元祐间举经明行修科时天下弗就者二人頴其一也哲宗以弗至问适莘老为中丞因条其学行以对诏降袍笏就其家起之更三期毋促之始调清溪尉歴劒浦簿郡守方全道以改官荐頴力辞请同列某人转儒林郎知长泰县修治学舍无一不备晨治邑事日中与诸生讲肄经旨逮暮而归权龙溪尉卒二县士民赍金帛以赙其子公坦一无所受】
　　黄辅国【字应图辙子元丰中第进士歴知髙邮军时淮右旱蝗辅国极力赈济民赖不殍者数万帅曹列荐得枢宻院编脩官寻以大臣荐除右正言迁右司谏尝论列惠民之政及学校之法皆着为令典拟改太常少卿上亲擢为起居舍人时有旨防详元符元祐臣僚章疏欲籍为奸党辅国不奉诏出知袁州江宁府诏落职知光州大观初知福泉二州召为给事中】
　　黄伯固【将乐人为建昌尉累官四川安抚制置使终兵部侍郎涖官行己为时所重卒谥曰忠简】黄萃【觉孙居官归省父必问所治事使条其状若当于理则欢然为饮尝谓之曰吾所不仕者为有
　　子足以行吾志汝视义利是非宜谨所蹈仕至职方郎中】
　　黄孝先【字子思浦城人为广州尉改宿州司理活死罪十有六人吕遵路董储以善治狱荐迁大理丞知咸阳县移绵竹西夏用兵诏蜀中税缗钱奏蠲之终太常博士通判石州累赠大中大夫职方郎中所着诗二十卷苏轼为序之】
　　黄德裕【字仲益邵武人登元丰二年进士第知福州闽县方劲有为再知凤翔卒】
　　黄叔达【号知命君善作诗尝与陈履谒法云禅师夜归衣白衫骑驴缘道揺头而歌履常行于后
　　一市惊以为异人李伯时以为图邢敦夫作歌】
　　黄彦【字修中吴人熙宁进士知浦江县清直明恕民画像祀之有古循吏风官至朝奉大夫】黄友闻【字闻善与柳氏兄弟杯酒相失谷有诗云自入醉乡无畔岸心与黄伯为友朋更闲骂坐
　　客星散午过未苏发鬅鬙】
　　黄友顔【字顔徒作贫乐斋谷以二诗咏之其一曰小山作朋友义重子舆桑香草当姬妾不须珠
　　翠装乌鸟窥冻砚星月入幽房儿报无炊米浩歌绕屋梁】
　　黄策【彦子字子虚九嵗能属文追和梁昭明诗为苏轼所赏弱冠擢第元符末昭慈复位号而典册未正策引古谊上书甚切蔡京深衔之初钦宗在东宫闻策名大书随缘堂三字以赐自号随缘居士】
　　黄镒【七嵗不能言其祖喜其风骨之美遇物诲之一日携至池上祖曰水马池中走对曰游鱼波上
　　浮后任台阁】
　　黄藻【延平人知清流县脩学养士兴利除害适有隣寇作乱相戒曰彼有善政慎勿犯去任时老稚
　　攀辕数日始得出境】
　　黄防【分宁人第进士歴官州县神宗召访时务对甚悉擢提防河东刑狱元祐初为戸部郎中陆思
　　闵茶法为川陜害遣防按察奏罢其太甚者累迁陜西都转运使给事中】
　　黄蕡【字仲实震之曾孙其父尝与饮命蕡为诗其伯戏之曰汝叔祖鉴年七嵗赋栀子诗为世传诵后为学士汝能之乎言毕蕡诗就有黄栀姑且饶它咏丹桂行须见我攀之句满座称赏年十八自郓贡太学以明经屡占上第尝作易传推明大衍之数尤精确元祐五年庚午擢进士第初调黄冈簿丁外艰服阕除贑县尉在官尚气节不能俯仰防飞蝗入境多方捕之有恶蕡者反以捕蝗不及罢去恬不介意元符初起为宣城丞改宣教郎知奉新县】
　　黄邦俊【永福人父远举进士知莆田县尝解心经行于世邦俊元祐初进士累迁大理寺丞后知
　　英州有真阳共理集二卷胥训诰文三卷纂韵谱六卷强记集八卷】
　　黄鼇【连江人六嵗能诗搆思敏捷有设对者应声而答无不中的祥符八年应童子举赐进士出身】黄诰【字君谟平江人熙寜进士为长沙簿时章惇开梅山请增税役诰力言罢之终太府卿】黄伯思【字长睿履孙元符中进士为秘书郎纵观册府藏书至忘寝食自六经及子史百家无不
　　精诣篆正行草飞白皆至妙絶颇好道自号云林子有文集五十卷】
　　黄涣【灵山人元符初进士初授宻州文学权知郁林州髙宗壮其有志擢兵部侍郎建炎三年战没
　　赠秘阁修撰官其一子】
　　黄廉【字夷仲谷叔父也元祐中拜给事中诵诗引大体谷诗云廊庙从来不在边黄庭青鎻梦灵坚】黄昭【字晦甫元祐中召拜侍御史在家着孝友之誉立朝有忠鲠之节子友闻友益友顔】黄葆光【字元晖黟人少刻意于学赐进士累官侍御史奏蔡京开僭拟之路安置昭州京致仕召
　　为职方员外郎改知处州殁之夕家未有绘像索之民间得百余本】
　　黄汝楫【诸暨人家颇富宣和中方腊犯境汝楫以财物二万缗赎贼所掠士女千人夜梦神告曰
　　上帝以汝活人多赐五子科第其后子开阁闶闻闿皆登科】
　　黄逵【皇祐间侬智髙叛狄青荐逵为全州驻泊都监战于归仁铺逵为先锋击贼大败之】黄凤麟【其先江夏人徙家建昌凤麟好学能文以徳行称举进士累迁侍御史比部员外郎有文
　　集十卷】
　　黄得礼【丰城人举进士为柳州推官建中靖国初应诏言持平守正如彭汝砺叶涛之徒当省其言子彦辅著论是非刋落陈言歴官所至有声次山幼警敏歴官吏部员外郎数论事补外提点湖南刑狱所着有三余集】
　　黄庠【分宁人博学强记就举国子监开封府礼部皆第一比引崇政殿以疾不时入天子遣内侍即邸舍抚问赐药时庠名动京师所作文传诵天下闻于外夷归江南五年以病卒】
　　黄静【字至一滔七世孙政和中登第任校书郎通判澧州力请于朝以湖外有四可罢之事曰博易务茶盐司弓弩手防访使皆施行如章终提举西京路盐事从子泳字永平三嵗书过目即成诵大观二年应童子科明年赐五经及第】
