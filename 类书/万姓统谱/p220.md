<!-- { "loadSidebar": true } -->
　　【晋】郴寳【中牟令代世江夏见陶侃传】
　　钦【安州角音又望出河间今吴兴新安缙云有此姓】
　　【宋】钦徳载【吴县人仕为都督计议官宋亡徳载不肯送降款元兵募生致其人议欲官之徳载裂其
　　板授书即遁隠碧岩山中自号夀岩老人杨维桢尝作诗歌以吊之】
　　钦明【撰百官阶次三卷】
　　【明】钦恭【宁国人宣徳由人材任瓯宁县知县】
　　钦实【缙云人天顺中任番禺县丞】
　　钦拱极【蘓州人嘉靖庚辰进士】
　　钦昱【湖州长兴人嘉靖间贡士】
　　箴【楚大夫箴尹克黄之后主箴规之官子孙以官为氏】
　　【周】箴荘【卫大夫】
　　鄩【见姓苑】
　　【周】鄩盻【大夫】
　　深【见姓苑】
　　【宋】深訾【朝散郎】
　　壬【如林切】
　　【明】壬士亨【逺安人宣徳中任桂阳县知县】
　　壬佐【莘县人治中中都留守司经歴】
　　壬春雩【泉州人署肃宁训导改兰阳训导陞本县教谕教人有方】
　　【湖州有壬姓】
　　吟【见姓苑】
　　【唐】吟约【嘉州刺史】
　　今【见姓苑】
　　【本朝】今頴伯【临海人洪武中嘉兴府学教授】
　　防【奴切】
　　【五代】防杰【梁四公】
　　葴【与箴同音见姓苑】
　　音【见姓苑】
　　【音寻出纂要】
　　森【见姓苑】
　　心【见姓苑】
　　【音隂出纂要见直音】
　　□【音森地名见直音】












　　万姓统谱卷六十五
　　钦定四库全书
　　万姓统谱卷六十六　　　明　凌迪知　撰下平声
　　十三覃
　　谭【齐郡角音谭子之后国在齐平陵县为齐所灭后以为氏】
　　【周】谭子【娶齐女硕人诗云谭公维私】
　　【汉】谭平【定巴南六姓】
　　谭闳【河南尹】
　　谭峭【得仙有诗云线作长江扇作天靸鞋抛向海东边蓬莱信是无多地只在谭生拄杖前】
　　【唐】谭忠【宪宗时为燕牙将尝为燕使魏适朝廷出禁兵越魏伐赵魏牧田季安欲兴兵忠说曰若兴兵则抗王师其罪大矣季安然之及归燕又说燕牧刘济出军佐朝廷伐赵遂拔饶阳束鹿时皆服其善断】
　　谭孝伦【汉州别驾】
　　【宋】谭延美【大名朝城人仕周建隆初征湖南有功擢都指挥使太平兴国初为蕲州刺史连徙庐夀濠光州军巡检使剧贼悉就捕雍熈时北伐命延美与田重进出飞狐北俄遇敌延美率兵前进败之端拱初徙知宁逺军契丹兵抵城下延美开门以示之不敢入引去进邕州观察使知代州以左领军上将军致仕】
　　谭必【字思父乐昌人天圣间王益守韶州时必应童子科日诵万言引试称防举庆厯进士调邕州
　　推官交趾破邕没于王事累赠金紫光禄大夫本朝追諡忠愍】
　　谭侁【始兴人皇祐进士博通经史敎三子皆成名粹朝议大夫锐朝请大夫拚中散大夫一门三大
　　夫时人荣之】
　　谭焕【字文焕始兴人有志于学尝预荐书当父任力辞逊于弟时有诏举八行郡以实闻朝廷嘉其
　　让推举八行之首大观中登进士第官至朝散大夫】
　　谭掞【字文初曲江人方髫龀与王安石同学后安石为相引为郎官方行新法掞不苟从累迁广文
　　馆学士】
　　谭观光【字元賔蚤丧母庐墓有白兔之异官至朝奉郎】
　　谭申【长沙人政和进士张邦昌以为屯田郎中力拒之绍兴四年知州事祷旱于郊顷之大雨数十里嵗饥民不能输申请罢徴监司督益急坐降秩后致仕归民感其仁立祠祀之号曰古谭】
　　谭世勣【字彦成长沙人父章博览经史散财赈贫封朝奉大夫世勣举进士教授郴州累迁中书舍人徽宗禅位东幸且还请辨正宣仁谤史迁给事中兼侍读金人入寇何防建言分置四道都总管世勣不可改礼部侍郎及张邦昌僣国令直学士院世勣称疾卧不起以忧卒建炎初赠端明殿学士諡端洁所着有文集奏议及师陶集】
　　谭知柔【字胜中金坛人举进士歴官通判邵州终秘书少监善为诗有华阳居士集】谭绮【字徳新萍乡人少尝事学稍长勇健过伦游京师有堂吏竒之妻以女应募従康王使河北授承事郎一日转十三资及王即位应天命绮掌飞龙内廐积一日加十三资官至团练使】
　　谭惟寅【字子钦髙要人绍兴中登进士第官至江西宪读书一览终身不防尝夜入衢州祥符寺
　　借烛阅碑不得遂以手摸之既归毕録黎明对本不遗一字】
　　谭凯【南海人性恬静不妄言读书务自得不为纷华所动郡守杨长孺谒先师后即帅郡官旅往谒
　　其为时所重如此】
　　谭昭寳【字珍卿茶陵人提举用式子也五嵗能诵五经知为文辞七嵗应童子科中上第其谢啓畧曰七嵗逺离于膝下九经流出于胷中蓍卦兼太极之图蓬矢效由基之射童科虽异文解则同破云州千古之天荒驾月殿丹梯之云路啓上理宗见而竒之大加称赏】
　　谭端伯【字应元中立后裔隠居茶乡平生慷慨以忠义自许当丞相文天祥举兵勤王伯端亦起兵应之天祥与之劄曰湖南九郡汝实统之后为元兵所获令其供籍伯端书曰两手拨开南浦云谁人似我一口吸尽西江水我自担当竟不屈而死】
　　谭资荣【懐来人敦厚寡言颇读书金末为交城令入元为行副元帅征汴有功】
　　【明】谭胜【滁州人乙未年本州従军克和州六月渡江克采石太平丙申年克广徳丁酉年克长兴戊戌年克婺州选充小旗癸夘年攻鄱阳湖征湖广甲辰年克武昌潭州常徳辰州回守岳州乙巳克泰州丙午年克髙邮四月克取淮安充总旗守卫吴元年克山东益都洪武元年二月充守乐安州四月充百户七月实授乐安州百户九月改调燕山左卫授流官职事洪武二年五月调守永平招谕周右丞王院使等官洪武三年钦授世袭敕令洪武五年征进沙漠洪武八年除大兴右卫副千户洪武九年钦授流官诰命洪武十年授世袭为洗改换给世袭诰命洪武十二年钦改燕山右防卫右所因父年老致政便养子渊袭】
　　谭渊【滁州清流人膂力引两石弓发无不中洪武中以军功授燕山卫副千户复従北平战于真定及坝上驰骑突阵斩获甚众至夹河搏战所乗马蹶遂死之永乐初追封崇安侯諡壮节】
　　谭啓宗【字敬先知安庆之明年夏六月冦至镇卒不战以溃冦退啓宗倡僚幕之官抚残伤遗民固守三越月或曰郡府无兵甲冦出没难测未若还请命于省府君不聴又明年我师三战陈氏皆大捷友谅中流矢死吴国公悯江夏屡年困迫于战鬬不忍加之以兵谋以其人将命谕之敬先往焉后陈理果降】
　　谭广【洪武中保定后卫指挥使精熟武艺勤练士卒兵威大振民咸安堵云以左都督镇守宣府逾
　　二十忠勤寛大士卒畏服有古名将之风】
　　谭济【字济翁湘潭人宋学士世绩后裔济少力学元末湖湘骚动济集众捍乡邑寻归胡大海于建安署为万户从王元帅败陈友谅军于江西复从击张士诚军于龙潭洪武元年従胡左丞平昌国海冦又従徐指挥北征至北平遂属常遇春追伊蘓丞相军复従文忠赴大将军徐达于庆阳已而由代逾鴈门拔大同至马邑败二国公军追至云中明年出居庸夹击云州战骆驼攻上都攻应昌等处所至俘获以功受赏寻又领军擒盐徒六百余人破叶保五却吴达三等冦时従征者多乗时剽掠惟济秋毫无犯云】
　　谭有得【安仁人洪武间任扬州府知府后陞四川按察使详慎刑狱亷介有声】
　　谭子发【茶陵人洪武癸酉领乡荐英敏善属文初授国子博士歴陞祭酒尝撰梅子洲赋时祭酒孔克坚王颙宋讷魏观后先居成均而子发继之克自树立文章模楷士林称之】
　　谭佑【四川清流人嗣新寜伯充京营总兵恭慎守法好礼累加太保太傅諡荘僖】
　　谭彦芳【髙明人洪武进士监察御史】
　　谭清【南丰人永乐初知旌徳以摘奸锄强为务百姓徳之徴拜给事中民诣阙乞留従之又三年而
　　去】
　　谭溥【字泽民昌邑人宣徳中举进士任刑部主事陞山东苑马寺少卿刬除马政之边用仰给累
　　官陕西左布政使清介自持天顺间为南户部侍郎卒敕封谕祭】
　　谭纪【字廷宪蓬州人孝友性成父志聪有足疾左右扶侍四十年不少间父没泣血三年不御酒肉
　　建思亲堂望亲台时复悲哀至老不替焉】
　　谭玉瑞【字雅祥茶陵人治癸丑进士仕行人进司正性坦直处困无戚容居官简约狷洁妻子
　　仅足自给无私蓄也奉使宁藩絶餽遗至居家睦族置义仓设祭田】
　　谭纉【字元孝蓬溪人正徳丁丑进士歴副使弟继字元立嘉靖戊戌进士歴副使】
　　谭訚【字朝言蓬溪人正徳辛巳进士歴佥事】
　　谭棨【字朝器涪州人嘉靖戊戌进士歴副使】
　　谭大初【字宗元始兴人嘉靖戊戌进士歴刑部尚书】
　　谭纶【字其理宜黄人嘉靖甲辰进士歴官太子少保兵部尚书諡襄敏】
　　潭
　　【唐】潭浚【祠部郎中】
　　【元】潭澄【交城令有文谷水溉田为郭帅所専澄决水均其利于民豪民有持吏短长为奸者察得其主
　　名皆以法治之】
　　【明】潭子敏【南丰人洪武间任仙游教谕】
　　潭本濓【衡山人宣徳中任县丞】
　　潭贵【华阳人成化间福建漳平县知县】
　　潭淙【归善人嘉靖中任连城县知县】
　　覃【徒南切岭南本谭氏避难去言为覃】
　　【南北】覃元先【南海人初无名勇力善骑射齐末反者四起元先召募民兵为乡邦卫据有番禺梁髙祖兴王日庆州刺史李坚遣人说下之使归梁髙祖召见谓曰公当立勲业书彛常奈何无名乎元先遂改名拜东宁州刺史在任累着战伐功加云麾将军侯景反元先与賔化侯萧云讨之擒斩贼将所向无前防元先卒于师云遂遁归南海】
　　【唐】覃行璋【洺州刺史】
　　覃登龙【开庆进士庆逺人】
　　覃光佃【清逺军融州人方髫年岐嶷异常人以神童目之既弱冠充郡庠弟子员凡子史百家过目成诵登开寳初进士授监察御史忠言日进弹劾无避权势正谕侃侃人无间言京师呼为直御史时北敌屡犯边三疏上累诏优之知武骑尉知鴈州军州事既而陞沿边都总管兼劝农公事使外筹边防内肃朝仪内外倚重焉进阶银青光禄大夫检校太子賔客歴官三十余载以身徇国知无不言言无不尽垂老乞归凡三疏皆温诏留之复覔骸骨恳切乃诏特进光禄大夫上柱国赐紫金鱼袋致仕】
　　覃懐【寳祐中为黄州刺史李节继之先后奏建二程书院于河东】
　　覃日严【登州人】
　　【明】覃达【石门人徙枝江伪陈万户甲辰归附乙巳除荆州卫副千户洪武十二年调征四川黄坪冦奋不顾身杀贼数人而死以忠勇功赐营于大溪坪后累赠衡州卫指挥使改长沙仍以此为籍云】
　　覃衡【平南人洪武间举人就襍职后官至监察御史振肃百僚朝野闻名】
　　覃忠【长阳人洪武中任工部主事】
　　覃休【巴陵人宣徳中任肇庆府推官】
　　覃永【逺安人治中石泉县知县】
　　覃应元【大同人嘉靖乙丑进士】
　　【湖广宜都县有覃姓】
　　谈【农徴音子姓殷王帝乙长子微子啓周武王封之于宋传国三十六代至谈君为楚所灭子孙以国为氏望出梁国广平】
