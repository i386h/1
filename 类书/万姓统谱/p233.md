<!-- { "loadSidebar": true } -->
　　【唐】李袭志【字重光安康人仕隋始安郡丞大业末盗贼起袭志倾家产募士得三千人乗城拒盗萧铣林士宏屡攻不下闻炀帝防乃与士民缟素三日临或说之曰公临郡乆士大夫恱向蛮夷畏威虽曰隋臣实君长也今四海分裂自王者非一姓宜遂据岭表取百粤岂遽不若尉佗乎袭志曰吾世隋臣今江都虽沦宗社尚有奉诸君当相与戮力刷讐耻岂怙乱图不义哉吾宁蹈忠死不逆节以生尉佗不足为吾法也固守凡二年力穷援絶为贼所陷伪署兵部尚书桂州总管武徳初髙祖赐书命其子元嗣召之袭志约岭南酋永平郡守李光度潜图归国帝复以书谕曰公朕之宗不可与异姓比宜及子弟并豫宗正属籍及铣平岭南六十余州皆送款袭志诱而致云赵郡王孝恭承制授桂州总管五年来朝进柱国封始安郡公江州都督复讨辅公祏为水军总管转桂州都督袭志守桂二十八年政尚清省南方便之】
　　李纲【观州蓨人少慷慨尚风节事隋为太子洗马唐初拜礼部尚书兼太子詹事甚有匡益后太子寖狎无赖纲频谏不见聴遂乞骸骨髙祖曰知公直士幸卒辅吾儿乃拜太子少保贞观中复为少师发言陈事毅然不可夺卒諡曰贞】
　　李全忠【范阳人仕为狄州司马有芦生其室一尺三节怪之以问别驾张建建曰芦茅类生于宅茅土兆也传节者其三世乎后果为众推为留后拜节度使卒子匡威嗣之未几次子匡筹夺之寻败】
　　李道宗【字承范髙祖即位授左千牛备身略阳郡公三年为大同道行军总管助李靖破虏亲执颉利可汗赐封六百戸还为刑部尚书吐谷浑寇边靖出昆邱道诏与侯君集为靖副隂引千骑超山乗其后贼惊遂大溃徙封江夏授鄂州刺史】
　　李思行【赵州人避仇太原髙祖起兵累具机防以赞大议授左三统军从破霍邑平京师累功迁
　　嘉州刺史乐安郡公諡曰襄】
　　李素立【髙邑人武徳初擢监察御史民有犯法不至死者髙祖欲杀之素立谏曰三尺法天下所共一有动揺则人无所措手足帝嘉纳之累官侍御史后封髙邑侯卒諡曰平孙至逺治左氏春秋复撰周书歴天官侍郎从逺清宻笃学官太府卿】
　　李百药【字重观徳林子七嵗能文号竒童后文行为天下推重时议裂土与子弟功臣百药上封
　　建论宻止之累官至宗正卿好奬荐后进禄赐多分于亲族】
　　李守素【赵州人通氏姓学世号肉谱虞世南与论江右山东人物叹曰肉谱真可畏也时渭州刺
　　史李淹亦明谱学守素所论惟淹能抗之】
　　李勣【字懋功曹州人本姓徐初从翟让为盗李宻亡命雍邱勣说让推宻为主武徳二年宻归唐其地勣统之乃録郡县戸口使宻自上之髙祖以为纯臣诏授黎州总管封英国公赐姓李从秦王伐东郡畧地至虎牢降沈恱平窦建徳又破刘愚润平辅公祐太宗即位拜并州都督破降突厥颉利又从征髙丽髙宗立进尚书左仆射时欲立武昭仪为后髙宗宻访勣勣曰此陛下家事何须问外人帝意遂定而王皇后废卒諡贞武】
　　李乂【字尚真赵州房子人沉正方雅为监察御史时遣使江南库赀以赎生乂上疏谏曰与其拯物莫若优民后进吏部侍郎请谒不行时人语曰李下无蹊径兄尚一尚正俱以文章名所着诗文号华蕚集】
　　李感【勣季弟年十五有竒操李宻败陷于王世充世充令感作书召勣感对曰兄尚节义今已事主
　　昆弟不能移也固不从杀之】
　　李义琰【魏州昌乐人举进士补太原尉时李勣为都督僚吏惮之义琰独敢辨曲直累官至银青光禄大夫致仕从弟义深举进士累官刑部侍郎后为黎州都督终岐州刺史】
　　李知本【赵人涉猎经史事亲笃至兄弟雍顺子孙百数庭无间言大业末盗贼过庐不入且戒曰
　　无犯义门往依者五百余室】
　　李靖【字药师三原人姿貌魁竒尝谓所亲曰大丈夫当以功名取富贵何至作章句儒其舅韩擒虎与论兵曰可与语孙呉矣贞观中出将入相封卫国公卒諡景武图形凌烟弟客师累战功封丹阳郡公】
　　李君羡【洛州人初为王世充骠骑寻归唐从破窦建徳刘黒闼所向先登摧其锋突厥至渭桥复击破之太宗曰使皆如君羡者虏何足忧累官左武卫中郎将封武连县公】
　　李通【蓝田人歴定州总管为刘黑闼所破黒闼爱其才欲以为将不听囚之故吏有饷饮餽者通曰诸君见哀吾能一醉遂纵饮谓守者曰吾能劒舞可借刀守士与之曲终仰天太息曰大丈夫不能保所守尚何视息邪乃溃腹死】
　　李大亮【泾阳人有文武才畧初为士门令能捕盗贼贞观时都督凉州有讽使献名鹰者大亮宻
　　表言之太宗报曰有臣如此朕复何虑入为工部尚书】
　　李昭徳【长安人父干祐后周司刑大常伯昭徳彊干有父风武后时累官御史中丞以刚直称】李淳风【岐州雍人幼爽秀通羣书明步天厯筭贞观初以将仕郎直太史局制浑仪着法象书七篇上之累迁太史令太宗得防欲求武姓者杀之淳风曰天之所命不可去也若杀之复生壮者陛下子孙无遗种矣乃止凡于占候吉凶若节契然意有鬼神相之以劳封昌乐县男所撰有典章文物志乙巳占等书】
　　李袭誉【袭志弟通敏有识度髙祖召授太府少卿擢江南巡抚使为政严肃禄分给宗亲以余赀写书及归惟载书数车尝谓诸子曰吾性不喜财遂至屡乏然负京有赐田千顷能耕之足以食河内桑千枝事之可以衣江都书力读可以进求官吾殁后能勤此无资于人矣】
　　李善【江夏人有雅行淹贯今古不能属辞故人号书簏显庆中兼沛王侍读为文选注敷析渊洽表
　　上之居汴郑间讲授诸生四逺至传其业号文选学】
　　李宻【字元邃辽东人以蒲鞯乗牛挂汉书一帙角上行且读杨素竒之时东都贼翟让聚党万人分兵与宻别为牙帐号蒲山公宻持军严虽盛夏号令士若负霜雪宻杀翟让王世充闻之曰宻天资明决为龙为蛇固不可测也】
　　李高迁【岐州人高祖初以右卫统军从下霍邑围长安力战迁左武卫大将军江夏郡公】李世勣【太宗征髙丽世勣以辽东道行军大总管自通定济辽水攻拔葢牟城进攻辽东城克之
　　后累征丽皆有功】
　　李茂贞【凤翔节度使僖宗朝昌符之乱克平陇州李茂贞有功焉】
　　李袭吉【洛阳人为河中榷盐判官后为晋王掌书记袭吉博学知唐政事累迁节度副使官至谏
　　议大夫】
　　李公逸【与族弟善行居雍邱以才雄为众所归始附王世充防其必败乃献款髙祖因其地置杞州即拜总管封阳夏郡公以善行为刺史世充遣其弟将徐亮兵攻之公逸请援未报因使善行守身入朝言状至襄城为贼逻送洛阳世充曰君越郑臣唐何哉答曰我于天下唯闻有唐贼斩之善行亦死帝惜之封其子襄邑县公】
　　李元则【字彛直髙祖之子封彭王出为澧州刺史折节励行有徳政民祠之】
　　李孝恭【少沉敏有识亮高祖以定京师诏拜南山招慰大使徇巴蜀下三十余州进击朱粲破之俘其众诸将曰粲徒食人挚贼也请阬之孝恭曰不然今列城皆吾冦若获之则杀讵有降者悉纵之繇是腾檄所至辄下明年拜信州总管承制得拜假图江陵进前湘道总管统水陆十二军夷陵破萧铣二镇遂降帝恱迁荆州大总管平江南玺书褒之】
　　李义府【瀛州人与来济同时以文显时称来李刘珀马周更荐之太宗召见转监察御史貌柔恭
　　心褊忌官至右相永徽后以罪流巂州卒集四十卷】
　　李懐仁【陜西狄道人永徽间以宗室子弟授朝议郎行瘿陶县令为政以学校为先以耕桑为急能使士民乐业穿窬迸息虽老残疾惸咸无所憾故境内有狸相乳麦秀八岐之瑞有徳政碑】
　　李嗣真【字承胄邢州柏人人多艺数举明经直文阁与学士刘献臣徐昭皆少有名号三少髙宗时累官太常丞武后尝问以储贰事对曰程婴杵臼存赵孤古人嘉之后悟中宗乃得安□諡曰昭】
　　李懐逺【字广徳邢州栢人人少孤嗜学宗人欲籍以髙防懐逺辞退曰因人之势髙士耻之乃擢四科第累官至同平章事爵赵郡公懐逺久贵益素约不治居室常乗款段马卒諡曰成】
　　李景伯【懐逺子仕为谏议大夫中宗宴侍臣酒酣命为回波词众以谄言进景伯独为箴规语以讽有建言置都督非是者诏羣臣详议景伯议愿罢都督留御史以时按察秩卑任重以制奸宄从之】
　　李敬【亳州谯人该博羣集尤善于礼髙宗在东宫以马周荐为崇贤馆侍读累官中书令封赵国公仪凤初拜洮河道大总管与吐蕃战败贬扬州长史卒諡文献撰次礼论及他书数十百篇】
　　李日知【荥阳人及进士第武后时歴司刑丞时法令严吏争为酷日知独寛平尝免一囚死少卿胡元礼曰吾不去曹囚无生理日知曰吾不去曹囚无死法后竟用日知谳议累迁侍中罢为刑部尚书致仕】
　　李延夀【相州人仕为崇文馆学士尝追述父志作南北史一百八十篇上之又撰太宗正典髙宗
　　观之咨美直笔赐帛褒之】
　　李杰【相州滏阳人本名务光少以孝弟擢第为河东巡察黜陟使课最诸道先天中自陜州刺史改
　　河南尹府无淹事人吏爱之后为御史大夫】
　　李至逺【素立孙少秀悟治尚书左氏春秋复撰周书纪传时人许其有良史才上元间制防髙第
　　歴天官侍郎藻鉴精明吏不能欺出为壁州刺史】
　　李从逺【至逺弟清宻有学神龙初歴中书令太府卿累封赵郡公諡曰懿兄弟皆徳望相埒】李岩【从逺子年十嵗防中宗祀明堂以近臣子弟执笾豆岩进止中礼授右宗卫正曹防军歴洛阳尉累迁兵部郎中扶风兵应姚后称防迁谏议大夫封赞皇县伯终兵部侍郎善草为防军时制一防服之终身】
　　李峤【字巨山赞皇人十五通五经举进士累官给事中防来俊臣搆狄仁杰狱峤与大理少卿张徳裕等覆验卒明其枉神龙初为中书令其为文章张说论之峤文如良金美玉无施不可一时学者取法焉】
　　李迥秀【大亮族孙武后时以凤阁鸾台平章事出为衡州长史中宗朝累迁至兵部尚书事母孝
　　堂产芝草犬乳隣猫中宗谓为孝感旌表其门】
　　李适【万年人初调猗氏尉与修三教珠英迁户部员外郎景龙初擢修文阁学士工部侍郎卒子季卿举明经博学宏词代宗时为吏部侍郎振抜幽滞荐进才髦时称为恢博君子】
　　李元纮【字大纲万年人父道广武后时同凤阁鸾台平章事元纮初为雍州司户防军时太平公主势震天下与民竞碾硙元纮还之民长史惊趣改之元纮大署判后曰南山可移判不可移累迁至尚书侍郎再世宰相俱有清节】
　　李让夷【陇西人性亷介不妄交武宗时拜相位虽显剧以俭约自持为世咨美】
　　李皋【字子兰天寳十一年嗣曹王爵由都水使累迁左领军将军上元初上书言治道诏授衡州刺史为观察使以事贬潮州复为衡州拜湖南观察使前帅辛京杲贪虐使部将王国良戍武冈京杲欲图其家即诬劾以死国良恐据县反讨之再嵗不能下皋至遗书国良国良得书喜且畏因请降然内尚首鼠皋单骑称使者造国良垒贼延使者入皋大呼其军曰有识曹王者乎乃吾也来受良降国良迎拜叩头请罪皋执手约为昆弟则尽焚攻守且散其兵有诏赦之后观察湖南李希烈反讨平之迁江西节度使赠尚书右仆射諡曰成】
