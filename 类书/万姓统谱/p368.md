<!-- { "loadSidebar": true } -->
　　石彦成【南昌人洪武进士为徐闻知县兴学校重农桑毁淫祠罢横敛作兴学校启发士类】石允常【宁海人洪武进士】
　　石执中【兰溪人长身美髯永乐中为刑部主事谳狱平允累官山东右布政使直而不华勤而能
　　愼后官至浙江布政使以老致仕卒】
　　石瑁【字信之应州人宣德癸丑进士厯戸部尚书】
　　石澄【字士廉习春秋中景泰庚午乡试登天顺丁丑进士除刑科给事中一日因读疏章词气侃侃英庙喜之宠眷日隆尝以右给事中呼之壬午春劾奸臣不轨事称防意命籍其名于屏几陞本科右给事中緫六科事成化甲午陞鸿胪寺右少卿宪庙亦眷之后乞归省赐以道里费且命亟来佚职】
　　石玠【字邦秀藁城人与弟珤同登成化丁未进士歴戸部尚书有文名】
　　石珤【字邦彦玠弟成化丁未进士改庶吉士授检讨仕至少保吏部尚书武英殿大学士卒谥文隐隆庆改元赠少保改文毅珤清修无玷毁誉不挠持论坚确不避夷险秉正嫉邪进礼退义】
　　石璞【临漳人初为监察御史歴任山西布政使刚介有治才其妻预诸僚内燕归愠曰彼多金珠绮采吾布裙袄甚不称布政妻也璞曰汝何坐曰席首曰使吾墨于宪汝安得居此座且吾素不以妻子故宦彼金珠绮采者后欲居汝席得乎后进工部尚书来督宣大军务充饷勒兵修垣守险以忠勤见称于上进太子太保改兵部尚书致仕归无宅第人服其清】
　　石璟【字廷用临淮人成化辛夘举人器局峻整识见髙明以明经成就后学未仕卒佥事栁瑛诔之
　　曰孝弟通于神明志诚贯于金石其见重于人若此】
　　石大用【蓟州人国子生上书代李文忠荷械仕至戸部主事】
　　石玉【藁城人成化末歴山西佥事副使按察使发奸擿伏人称明疑狱数言而决全活者众】石简【字廉伯宁海人正德进士知高州府居官廉静严毅人莫敢干以私官至巡抚云南副都御史】石琚【字仲方益都人赋性质慤喜施予笃学不倦至忘寝食六经子史靡不考索归宿游黉校屡试第一登嘉靖间魁业成均泾野吕公校之擢居第一曰状元才也时新崇志堂遂属代笔为记镌石太学都下从游者甚众至今科第不絶所着有六子要左氏叙畧藏于家】
　　石永【字寿卿威县人嘉靖壬辰进士厯兵部侍郎】
　　石迁髙【字谦夫息县人嘉靖己丑进士歴都御史】
　　石茂华【字崇质益都人嘉靖甲辰进士歴三邉緫督兵部右侍郎兼右副都御史】
　　【嘉靖己未进士石星字拱辰东明人隆庆中任给事中以言事杖归万厯初起官太仆寺卿寻告病】
　　白【南阳商音黄帝之后秦大夫白乙丙楚有白公胜楚平王太子建之子也周】白起【郿人善用兵秦昭王用为左庶长战胜攻取凡七十余城后封武安君】
　　白乙丙【秦将】
　　白善【春秋时白公胜之族为楚将家澧阳白公欲乱国召之善曰从子而乱其国则不义于君背子而发其私则不仁于族遂弃其禄筑圃灌园以终其身楚人因名其圃曰白善将军药圃】
　　白圭【周人也乐观时变曰人弃我取人取我与吾治生犹伊吕之治国孙吴之用兵故曰治生祖白
　　圭】
　　【汉】白生【鲁人为楚元王中大夫使传其孙戊戊不好学穆生去生念先王之德独留】
　　白竒【愽士从夏侯胜问论语】
　　白沛【兰陵人与同郡翟况同受孟喜易】
　　【唐】白行简【字知退贞元末登进士第授秘书省校书郎元和四年卢垣镇东蜀辟为掌书记府罢归浔阳居易授江州司马从兄之郡十五年居易入朝为尚书郎行简亦授左拾遗累迁司门员外郎主客郎中长庆末振武奏水运营田使贺拔志言营田数过实诏令行简按覆之不实志自刺死行简寳厯二年冬病卒有文集一十卷行简文笔有兄风词赋尤称精宻文士皆师法之居易友爱过人兄弟相待如宾客行简子儿多自教习以至成名当时友悌无以比焉】
　　白履忠【陈留浚仪人愽涉文史尝隐居于古大梁城时人号为梁邱子景云中征拜校书郎寻弃官去开元十七年刑部尚书王志愔表荐履忠隐居读书贞苦守操有古人之风堪代褚无量焉怀素入阁侍读十七年国子祭酒杨玚又表荐履忠堪为学官乃征赴京师及至履忠辞以老病不任职事所着有三阙精辨论一卷注老子及黄庭内经有文集十卷】
　　白居易【字乐天其先太原人后徙华州下邽居易生于大厯七年壬子七月展书九嵗暗识声律敏悟絶人贞元十四年擢进士第元和对防为翰林学士因事贬江州司马迁左拾遗徙忠州刺史入为司门员外郎以主客郎中知制诰长庆中自中书舎人出为杭州刺史会昌初以刑部尚书致仕卒年七十五赠右仆射諡曰文与元稹友善相倡世号元白体有白氏长庆集七十五卷子年】
　　白孝德【子仪将邰寜节度使】
　　白敏中【居易从弟长庆初进士武宗时召为学士承防宣宗立拜相懿宗时加中书令咸通中致
　　仕】
　　白耸【马平人仕为义胜都将光啓中冦入郡境尽驱其民掠其财帛耸率所部败贼夺而归之郡人
　　为之立祠】
　　【宋】白重赞【楼烦人有武勇初仕汉领端州刺史周时从征太原淮南以功迁至检校太尉开寳初以
　　左千牛卫上将军奉朝请】
　　白守素【开封人父廷训为愽州刺史守素以荫补官累官镇州钤辖王继忠陷契丹守素据桥有矢数百每发必中敌不敢近遂引去居邉嵗久契丹畏之仕终合州团练使】
　　白季康【太原人尝令溧水以诚信化人不尚威严而性清介不取邑人至今思之】
　　白玉蟾【琼州人尝与黎母山中遇神仙授洞雷法后居武夷山尝自赞云千古蓬头跣足一生服气餐霞笑指武夷山下白云深处吾家嘉定中诏征赴阙对御称防命馆太乙宫一日不知所徃后徃来名山神异莫测诏封紫清明道真人】
　　白时中【字防亨寿春人登进士第累官吏部侍郎坐事降知郓州复召用政和六年拜尚书右丞
　　中书门下侍郎宣和六年加特进太宰封崇国公】
　　白谔【绍兴间为右武大夫自金从太后归宣言洪皓名闻华夷而不见用秦桧奏系谔大理寺谔客
　　张伯麟题太学壁讥讪乃流谔万安军伯麟吉阳军】
　　【元】白景亮【字明甫南阳人明法律善书算累官台州路緫管所均徭役兴学校儒风大振搢绅称颂焉性廉介勤苦自奉甚薄妻尤俭约惟以脱粟对饭部使者上其事特诏褒美赐以宫锦】
　　白珽【字廷玉钱塘人愽综经史诗文一主于理紫易方回刘辰翁称其诗逼陶韦书逼顔栁仕至儒
　　学副提举所着有湛源集行于世】
　　【明】白天民【铅山人洪武初以明经为邑庠生为训导教人有方御史叶孟方荐之曰学精德迈智虑
　　过人才堪用召至京师授肇庆府知府有政绩着闻】
　　白思谦【东昌人洪武二十九年乡试授工部主事有隆誉擢广西右参政益以清白持身擢山西右布政使奉敕赈济活人数万所至父老环拥马首曰此吾父母此吾再生人也孙莹正统进士授戸科给事中最知名】
　　白叔敏【洪武十八年知潮州兴学校课农桑持身清白人不敢干以私时潮多絶戸荒田税粮令
　　民貱纳至鬻子女不能给敏奏除之至今人怀其德】
　　白范【字以中学行为世所推重膺荐典教勲戚家动有典刑诸子弟遵其教习服清素革纨袴淫靡
　　之习擢青州府同知政以寛简而治卒于官有诗文传于世】
　　白瑜【字楚英武进人永乐中钧州判官廉勤有为均平赋役凡利于民者即兴之妨于众者即去之
　　恤其饥寒惟恐一民不得其所秩满民不忍其去保留复任始终无异】
　　白圭【字宗玉南宫人正统壬戌进士授御史厯陟都御史巡视湖广入为兵部尚书加太子太保歴
　　官中外数从军旅累有成效而荆防之功为最諡恭敏】
　　白侃【字廷直平定人景泰甲戌进士厯副使】
　　白昻【字廷仪武进人性谦厚天顺丁丑进士擢礼科给事中尝因灾异上谨命令以全大信六事佥内防巡江治河有功入司风纪歴掌邦刑有平恕老成之誉致仕卒諡康敏子圻】
　　白圻【字辅之昻子成化甲辰进士歴都御史】
　　白金【字士珍武进人成化癸丑进士歴防政】
　　白思明【字睿之平定人由进士知嘉定县持身廉谨政务寛平邑有巨盗刼掠海上胁者众思明以计擒之逺近帖然先是濒海之地一夕大风海水腾涌人畜多溺死者为请于官发民筑土成隄凡百五十里水患随息累官大理寺少卿】
　　白坦【字易之武进人成化壬辰进士歴员外】
　　白行顺【字致和陜西清涧人成化间知济南府访求治原缓刑罚兴学校教民耕种招抚流散赈恤穷独寻陞山西防政士民遮留巡抚上其事欲如借冦故事不报民为之立碑歴都御史】
　　白鸾【字孟禽寳鸡人成化丁未进士任御史】
　　白钺【字秉德圭子成化甲辰进士第二歴礼部尚书諡文】
　　白玢【字宗璞武进人成化己丑进士歴尚寳卿】
　　白坪【字良甫南宫人正德丁丑进士歴知府】
　　白镒【字应衡定州人正德辛巳进士歴佥事】
　　白悦【字贞夫武进人嘉靖壬辰进士歴尚寳卿子啓常字伯伦庚戌进士歴光禄少卿】白贲【字亨甫漳州人嘉靖己丑进士任御史】
　　白璧【字石仲河间人嘉靖辛丑进士歴防政】
　　易【音亦太原征音齐大夫易牙之后即雍巫也善知味又望出济阳今江东多此姓周】易恺【魏人】
　　【晋】易雄【字兴长浏阳人少为县吏念无由自达乃脱帻挂县门而去后举孝廉为州主簿张昌之乱执太守万嗣将斩之雄与贼争论曲直贼乃舍去雄为舂陵令防王敦叛雄首奋忠义起兵讨之力屈城陷为魏人所掳送到武昌抗词不屈敦杀之】
　　【南北】易恺【魏郡人雍州刺史】
　　易雍【长沙人晋陵令】
　　【唐】易重【字鼎臣会昌间张滨榜第二翰林再考张被黜升重为第一诗云六年雁序忍分离诏下今朝遇已知上国风光初晓日御堦恩渥暮春时内庭再考称文异圣防宣名奬意竒故里仙才若相问一年攀折两重枝官至大理评事着文千余篇游宦筠之上高生子防仕南唐为雄州刺史降周子延庆】
　　【五代】易延庆【字余庆上髙人父防南唐雄州刺史延庆涉猎经史仕周世宗以大理丞出知临清县开寳间父丧弃官庐墓产紫芝玉芝州将表其事延庆恳辞母殁复庐墓母平生嗜栗树二栗树于墓侧二树连理时称纯孝先生子纶大中祥符初进士】
　　【宋】易言【字应之少任侠有口材真宗朝覆水蛮冦宜州邉帅不能制募辩士徃説之言应召单骑而徃酋长迎之喜待之甚恭后竟归顺休兵言书永和二字于木塡之以金因广西帅遣使入贡真宗嘉之赐以官言任气居官不能久后元昊扰边近臣多荐言可任上见其老不欲遣行但令赴流内铨注枢府司戸防军尝着排奸党说极论崇宁人材之弊】
　　易祓【字彦辉寜乡人淳熙中释褐为翰林学士累官礼部尚书退闲三十年号山斋居士著书自娯
　　有周礼周易緫义易学举隅禹贡疆理记汉南北军制周礼释疑等书】
　　易着明【字晦之宜春人愽学精于声律累被乡荐时人为之语曰宜春易着明掷地作金声与石曼卿延年为诗友太常少卿张羣赠之诗有之子宜阳秀文章甲辈流之句天禧二年赐三班奉职终于左班殿直】
