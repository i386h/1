<!-- { "loadSidebar": true } -->
　　吴武陵【元和中为太常博士时礼侍崔郾试进士东都武陵谓曰君为天子求奇士敢献所益出
　　袖中书搢笏为郾读之乃杜牧阿房宫赋曰请以第一处之】
　　吴凑【濮州人才敏而谦畏徳宗初为福建观察使羙誉四腾还为京兆尹请简宫市料中官髙年谨
　　信者为令平贾和售以息众讙后兼户部尚书卒諡曰成】
　　吴仁欢【新安人永泰初草冦方清攻破池之石埭伪置阊门县仁欢率乡兵破之歙州刺史孙公绰上其事授朝散大夫石州刺史明年贼平因其垒为祁门县遂以仁欢为令有惠政卒民甚哀之】
　　吴镣【干寜中为防稽令董昌反召镣问策镣曰王真诸侯遗荣子孙而不为乃自取灭亡昌怒叱出
　　斩之并灭其家族】
　　吴溆【凑弟初授太子詹事累迁金吾卫大将军循循谦谨见重朝廷时朱泚叛溆请持节谕慰之由
　　是被泚害德宗悲哭赠太子太保諡曰忠】
　　吴道【字道子阳翟人仕为兖州瑕丘尉官至寜王友少学书于张旭贺知章不成因工画其笔
　　法超妙为百代画圣宗召入供奉为内教博士非有诏不得画】
　　吴竞【汴州浚仪人贯知经史方重寡谐累官右拾遗宗初立鋭于决事竞虑其果而不精上书切
　　谏拜谏议大夫修国史事多核实不少假借人比之董狐】
　　吴筠【华阴人通经善文辞性髙鲠宗召至京筠请道士籍入嵩山又召见问道筠开陈皆名教
　　后仍还嵩山终不复出】
　　吴少微【新安人登进士第长安中为晋阳尉与武功富嘉谟友善先是天下文章以徐庾为宗气调益弱独少微嘉谟属词本经学雄迈髙丽时人慕之文体大变称为吴富体】
　　吴公约【余杭人黄巢之乱公约以镇遏使从董昌败巢于西鄙徐冦据姑苏授北面诸军行营招讨使御之摧锋破鋭日有声称累官至秋曹民部二尚书公约薄于进取为将三十年家无长物】
　　吴通【海州人与弟通微皆博学善文章始通举神童又擢文辞清丽科德宗立弟兄踵召为
　　翰林学士兄弟并知制诰】
　　吴善经【缙云人权德舆集有故太清宫法师吴先生碑名云先生族系于东吴筑室于仙都而演
　　教于明庭栖神于太清隠机于开元归根于露仙其来适然其去寥然】
　　【五代】吴峦【字寳川郓州卢县人清泰中为大同沙彦珣节度判官晋髙祖起太原召契丹为援彦珣为契丹所虏峦主州事闭门拒守髙祖立以云州入于契丹而峦犹守城不下契丹围之凡七月髙祖义峦所为以为武寜军节度副使后代王令温守贝州契丹来攻牙将卲珂开门引契丹入城峦投井死】
　　吴淑【字正仪丹阳人父文正好学事杨吴至太子中允淑防有俊才韩熙载潘佑称为中林蕙兰】吴程【字正臣山隂人起家校书郎吴越王承制改金部郎中提举诸司公事文穆王时奏授职方郎
　　中知睦州拜丞相后为威武将军节度使卒諡忠烈】
　　吴仲举【兴国永兴人仕南唐为池阳令宋兵渡江众欲以城降仲举以大义责之遂杀曹彬所遣使者城陷仲举被执彬责以杀使者之罪仲举曰世禄李氏国亡而死职也彬义而释之】
　　【宋】吴虔【许州许田人少为郡吏厯汉周入宋为千牛卫上将军仍判左卫仗事每朝防从防宴上
　　怜其夀髙常慰抚之卒年八十八赠太尉】
　　吴柔胜【字胜之宣城人防其父讲伊洛书知持敬之学淳熙中登进士歴太学博士始以朱熹
　　四书与诸生诵习于是士知趋向后以秘阁修撰奉祠卒諡正肃】
　　吴濳【字毅夫柔胜子举进士第一自尚书郎迁枢宻使歴官左丞相判庆元论国家安危治乱之原防章鉴沈炎等罪恶落职为贾似道所排谪循州潜在循预知死日语人曰吾将逝矣夜必雷雨大作已而果然作诗顷端坐而逝封许国公】
　　吴奎【字长文北海人奉使契丹遇其主加称号邀使者入贺奎自以使事有职不为往比还中道与敌使遇敌使人衣服以金冠为重纱冠次之而使人辄欲以纱冠邀汉使盛服奎不许而杀其礼见神宗即位拜枢宻副使逾月参知政事以议王安石新法黜知青州卒諡文肃奎少甚贫既贵买田为义荘以赒族党朋友卒之日家无余赀】
　　吴璋【字南玉顺昌人自少岐嶷异羣儿既长问学充博绍圣四年第进士厯官州郡所至奉法修职以朝请大夫知韶州赐三品服致仕卒子南老直秘阁主管经略安抚司公事】
　　吴仪【字国华剑浦人清修力学荣利不入于心埀钓橘溪上超然自适时或行歌于松蹊竹墅人莫窥其际大为杨时所重时尝题钓台及咏归堂罗从彦尝师事之自号审律时称审律先生】
　　吴熙【字季明博学厉隠操或从人之谈道谈文则倾心泻意怡然终日语之以势利俛焉不答竟去与从兄仪称双璧元祐间陈瓘里居以熙兄弟学行言于郡守守延二人诣学讲经令诸生列聴仍以遗逸荐于朝得召赴阙】
　　吴玠【字晋卿陇人少颖悟有志节日诵书史凡往事可师者录寘座右用兵决机变化如神建炎中以战功累迁泾原路副总管徙秦鳯张浚承制用为都统制与弟璘戮力协心据险抗敌卒保全蜀后累加检校少师四川宣抚使孝宗时追封涪王】
　　吴遵路【淑之子少颖异第进士天圣初以太常博士为秘书校理不能阿附权贵出知宣州终龙
　　圗阁直学士家无余赀范仲淹分俸周之子瑛仕为比部员外郎】
　　吴渊【字道文柔胜子苦志力学嘉定中进士累官端明殿学士沿江制置使封金陵侯进爵为公后
　　拜防知政事卒赠少师所着有易觧及退庵文集奏议】
　　吴延祚【太原县人性至孝好学有将略仕周为枢宻使宋初为雄武军节度使镇京兆卒赠侍中
　　子元辅好学善笔札官至定州钤辖次子元载官至左卫将军】
　　吴元扆【延祚子性谨让喜读春秋左传太宗选尚公主累官安州观察使厯知郓定河阳潞徐州
　　有忧民心待賔佐以礼卒赠中书令】
　　吴处厚【字伯固邵武人嘉祐初第进士元丰中为承议郎以皇嗣不育上言程婴杵臼全赵氏孤儿乞加封爵上允之元祐间知汉阳军有善政以怨蔡确言确昨谪安州作夏中登车盖亭絶句十篇内二篇讥讪尤甚确南窜擢处厚知卫州绍圣四年再贬元祐党人追处厚歙州别驾】
　　吴炎【字济之邵武人绍熙初擢进士第开禧初自武学谕迁太学博士时韩侂胄擅权炎丏外通判建寜军陛辞极言楮法之更大失人心又乞复祖宗治赃吏旧法至郡寛征啬用改兴化军先敎化崇礼逊政绩甚多终更奉祠卒】
　　吴志兴【扬子人世笃孝义其家世七代约三百余年不分异积善好施乡人称为吴善三公髙宗封为廸功郎卒年九十三子汝明尝刲股疗母疾有灵芝生堂侧开禧中敌入境他室庐皆焚荡汝眀室独存嘉定中以事闻诏旌表】
　　吴璘【玠弟从玠攻战积功擢秦鳯路经略安抚使歴知熙秦二州节制陕西安抚诸路时和议方坚而璘治军经武常如敌至孝宗时拜太傅后封新安郡王及卒追封信王代兄守蜀二十年隠然为方面之重】
　　吴安国【字绩卿丽水人宣和初太学进士累迁考功郎中以太常少卿使金金人渝盟拘留欲胁服之安国毅然不屈曰吾首可得吾节不可夺金人不敢犯靖康初遣还后知袁州】
　　吴师礼【钱塘人太学上舎赐第徽宗时为开封府推官治蔡王狱不使诬及王人服其功累迁右
　　司员外郎以直秘阁知宿州卒兄师仁笃志厉学有孝行官太学博士】
　　吴芾【字明可仙居人举进士累官龙圗阁直学士致仕芾前后守六郡各因其俗为寛猛吏莫容奸民懐惠利尝曰视官物当如己物视公事当如私事与其得罪于百姓宁得罪于上官为文豪健俊整有表奏五卷诗文三十卷】
　　吴梅乡【字清淑仙居人嘉定十七年特举仕至忠州文学从朱子防所着有经説语録】吴球【字元瑛建炎中赴廷试首言用相非人太学生陈东以直谏诛恐他日有指鹿为马终无敢发其奸者又言髙宗无规恢逺略降卞州助教未几复进士出身歴泰州兴国军福州眀州教授】
　　吴元【德安人开禧间与弟宏愈同登进士官至制干累赠正议大夫宏饶州司户愈官至沿江制置使兼知鄂州卒諡文肃元子革尝肄业官至刑部尚书卒諡清惠宏子观官至江东提刑知饶州】
　　吴沆【崇仁人防孤事母孝政和间献书于朝不用归隠环溪后举不求闻达郡以沆应诏所着有易
　　论语发微老子解环溪集】
　　吴名扬【金谿人咸淳中进士歴官浙西制干文天祥招徕天下士名扬与焉后奏除兵礼二部架
　　阁踊跃赴义意气扬扬感激倾动一时】
　　吴戭【字叔才龙泉人以行义见推甘于隠遁康定中郡守孙沔奏以教授州学部使者荐于朝赐粟
　　帛授将作监主簿卒门人私諡曰冲和先生】
　　吴中复【仲举子景祐间与兄弟几复嗣复联名登第中复初知峨睂县毁淫祠防于居官通判潭州累迁殿中侍御史风节峻厉仁宗以飞白书铁御史三字赐之后擢龙圗阁直学士歴知江寜府永兴军谏青苖法免官子立礼为御史有父风节】
　　吴必大【兴国人以父任补官为吉水丞属权臣非朱文公为伪学遂致仕必大早事张栻防祖谦
　　晩师文公深究理学议论操守为儒林所重】
　　吴挺【字仲烈以门功补官绍兴三十一年拜熙河经略安抚使明年挺被檄与都统制姚仲率东西路兵攻德顺以功授练使孝宗即位拜武昌军承宣使寻加熙河路经略安抚使中军统制光宗诏问备边急务即建增储之防由是粮糗不乏诏加太尉卒赠少师开府仪同三司】
　　吴可当【字时文登进士第立朝有谠言直节终司农少卿所着有补劓丛稿藏于家】吴范【字执侯大观政和间诏举八行闾里以范应独守其志辞不就子仲基仲达皆第进士】吴方【字季仁八行先生范七世孙尝受学于陆子方之门延祐中有司荐为处州儒学录不就自号懒庵居士蔡港务官亏税钱将鬻女以偿方为之代输其人请以女偹使令拒弗纳寓官有受代死无所归者方让所治夀域葬之】
　　吴达老【字信遇惠安人政和五年进士知惠州大兴学校承节郎谢革者遣徒杀仇家刦其物焚
　　所居室狱具达老虑贼或夺囚先处决之乃自劾待罪以母老乞祠侍养】
　　吴夀昌【字大年邵武人初谒佛者踈山喜谈禅晩防朱文公之门着问答略尝问张栻吕祖谦以
　　南轩非夀昌所敢知东莱博学多识则有之守约恐未也熹深然之】
　　吴防【字圣与邵武人元丰中苐进士与蔡京旧京拜相防为太仆丞首求去京不乐以郡倅处之终
　　身】
　　吴叔告【字君谋莆田人狷介寡合端平进士第一为秘书郎轮对言今水合未来交口谈　野之效祼献偶霁动色称格天之祥大臣意向囘隠事机牵掣百执事循黙者多　　　少出知抚州以正风敎扶善良为先景定中召为尚左郎官厯大理少卿】
　　吴骏【字晞逺龆龀已知名当世中元丰八年进士第调潞州上党簿府尹梁焘荐堪充内外阙官太宰张商英持节行部首加荐引知防化县通判永州未几告老龙圗祖秀实以诗寄骏云官路声名二十年江乡旧仰二车贤推将事业归尘外收得工夫到酒边解榻防闻招隠士炷香终日对韦编公朝况是登耆哲早晩蒲轮穏着鞭年七十四卒有诗觧二十卷文集十卷雄深雅健渊源浩博粹然偹众体之长】
