<!-- { "loadSidebar": true } -->
　　【汉】尹翁归【字子兄平阳人文武兼备清洁廉让厯农都尉地节中征拜东海太守以髙第入守右
　　扶风治为三辅最三子皆为郡守少子岑厯位九卿】
　　尹齐【东郡茌平人为御史以廉称武帝使督盗贼斩伐不避贵势有能名拜为中尉】
　　尹【字伯元巩县人伯父睦为司徒宗族多居贵位而勲独自持清操察孝廉为邯郸令有异政桓
　　帝诛梁冀勲建大谋封都乡侯迁汝南太守终大司农】
　　尹敏【堵阳人初习欧阳歙尚书后受古文建武初上疏陈洪范消灾之术拜郎中帝以敏博通经记
　　令较图谶敏对以谶书非圣人所作帝不纳仕终谏议大夫】
　　尹珍【牂牁郡人桓帝时珍自以生于荒裔不知礼义乃从汝南许慎应奉授经书图纬学成还乡里
　　教授于是南域始知有学】
　　尹牙【字猛徳广州人家寓合浦仕为郡主簿太守南阳终宠到官三叹哀形于色未尝启笑牙造膝请曰伏见明府四节悲叹有惨戚之思者何也宠曰父为张太尉所害众仇未报是以长愧耳牙乃为佣仆服自贬为人役至宛陵与张校圉交通竭节于张伺其间隙出入三年乃先醉张左右近侍以夜解纵诸马令之乱骇张果出问其故牙因手刃之持其首而还事闻天子义之而不罪】
　　尹兴【明帝时为苏守楚王英谋反隂疏天下善士有兴名英事觉逮诣廷尉狱赦还乡里】尹赏【字子心钜鹿人以三辅髙第选守长安为虎穴以大石覆其口收捕奸猾以次纳其中百人为
　　辈覆以大石数日一发视皆相枕籍死三辅吏民甚畏之】
　　尹勤【字督梁屏居人笃性好学门外荆棘生时人重其节后以定防功封福亭侯】
　　尹更始【字翁君汝南人宣帝时以儒术进治谷梁春秋拜议郎子咸大司农】
　　尹良【乌程人光武时封海昏侯辞不就】
　　尹颂【桓帝时以光禄勲尹颂为司徒】
　　尹虞【长沙人慷慨有志操永嘉初仕至始兴太守值杜弢之乱战没时二女为贼所获曰我父二千
　　石终不能为贼妇有死而已贼皆害之】
　　尹岑【翁归第三子歴位九卿】
　　【三国】尹黙【字思潜梓潼人益部多贵今文而不崇章句黙知其不博乃逺逰荆州从司马德操受学通诸经史又专精于左氏春秋先主定荆州以为劝学从事及立太子以黙为仆射】
　　【晋】尹耕叟【善化人为令致政家居元军破城耕叟具公服焚香告天誓无二志令其弟奉母出遂自
　　缢死】
　　尹纬【字景亮天水人毎览书至宰相立勲之际常辍书而叹苻坚败纬辅翼姚苌苌遣纬诣坚坚问纬曰卿于朕何官纬曰尚书令史坚叹曰卿宰相材王景略之俦而朕不知卿亡也不亦宜乎】
　　尹毅【著论语注解二十卷】
　　【南北】尹正【天水人梁萧詧莅雍州正为府参军擒张缵获杜彦皆正之力詧称帝除正护军将军封新野
　　县侯卒谥曰刚后配食詧庙】
　　【隋】尹式【河间人博学解属文少有令闻仁夀中官至汉王记室王甚重之及汉王败式自杀其族人正
　　卿彦俱有隽才名显于世】
　　【唐】尹嗣宗【襄阳人性至孝亲没居丧逾礼子平孙恭先曾孙仁恕皆有孝行王荆公诗云四叶表闾
　　唐尹氏】
　　尹思贞【京兆人弱冠以明经第授司府少卿侍卿侯知一亦厉威严吏谓语曰不畏侯卿杖秪畏
　　尹卿笔】
　　尹愔【天水人父思贞明春秋擢髙第愔博学尤通老氏书宗召对喜甚厚礼之拜谏议大夫集贤
　　院学士卒赠左散骑常侍】
　　尹怦【字守忠襄阳人父嗣宗居丧逾礼贞观中特蒙旌辟结庐坟侧若将终焉怦时年十三竭力备养父疾笃怦不解衣厯年形貌顿瘠几至陨灭父卒负土成坟朝夕号恸有紫芝产墓侧州将杨洪武奏怦诚信着于乡里而淳孝通于幽显龙朔中刺史封道洪改其闾为南陔里张东之为记子慕先孙仁恕皆有孝行被旌】
　　尹知章【绛州人少好学忽梦人持巨凿破其心纳若剂焉惊悟志思开彻遂徧明六经仕为国子
　　博士】
　　尹元凯【坐事免栖迟不出者三十年又有富嘉谟吴少微等竝负文辞时称北京三杰】尹正义【仕为泽州法曹百姓歌曰前得尹虎子】
　　【五代】尹实【仕梁为郢州刺史后归髙祖复守郢州髙从诲攻荆南实击走之】
　　尹承谔【初仕南唐为衙将尝陈便宜禁絶私谒后主时授本邑制置兵马监押辑睦将士乐为之用及江南平首奉吉州牌印入京授左侍禁明宗时转供奉官乘驿往来防计边运洁已奉公至老不衰明宗嘉之巡抚环庆奏商税欺弊按其事得干没官钱十万余缗为时能吏云】
　　【宋】尹拙【颍州人性纯谨博通经史显徳初拜检校右散骑常侍国子祭酒通判太常礼院事与张昭同修唐应顺清泰及周祖实録又与昭及田敏同详定经典释文周世宗北征命翰林学士作祭白马文学士不知所出访于拙拙歴举郡国祠白马者以十数当时服其该博防丁忧免宋初改检校工部尚书太子詹事判太府寺迁秘书监判大理寺干徳六年以本官致仕开宝四年卒年八十一子季通仕至国子博士】
　　尹崇珂【天水人初仕周世宗以谨厚称为殿前都指挥使宋初出为淄州刺史有善政民诣阙请
　　刻石颂德太祖命李穆撰文后征岭表録功迁保信军节度使】
　　尹宪【晋阳人事太宗于潜邸及太宗即位为殿直通延州保安军使屡立战功歴知瀛沧邢州皆兼
　　兵马钤辖】
　　尹继伦【浚仪人父勲郢州防御使尝内举继伦可用太祖以补殿直累迁都巡检使威虏军乏粮太宗遣李继隆兵护送辎重契丹将邀之继伦夜蹑其后击杀其将冦兵大溃自是相戒曰当避黒面大王以继伦面黒故也官至灵庆兵马副都部署】
　　尹源【字子浙河南人博学强记以文学知名而自晦不矜饰举进士累官通判泾州尝作唐说及叙兵十篇上之最后通判庆州范仲淹韩琦荐其才召试学士院源不肯试赋除知懐州】
　　尹洙【字师鲁源弟博学深于春秋为文谨严举进士累迁起居舍人唐末以来文章寖敝洙与穆伯
　　长倡为古文以矫时所向自是文风少变庆厯中歴起居舍人】
　　尹焞【字彦明源孙父林官至虞部员外郎焞师事伊川以笃行闻靖康初召至京恳辞还山赐号靖和处士金人陷洛阖门被害焞死复苏避刘豫聘奔蜀止于涪绍兴中召为崇政殿说书后迁礼部侍郎兼侍讲有一室名六有斋取横渠言有教动有法昼有为夜有得瞬有养息有存之意一室名三畏堂取君子有三畏意所着有论语解及门人问答】
　　尹起莘【字耕道遂昌人隠居不仕学问该洽尝着资治通鉴纲目发明五十九卷行世】尹天民【字光觉防昌人为太学博士出知果州相如县时王黼得政黼旧在太学乃天民所隷斋生也有强天民谒黼者天民笑曰见王丞相岂不得好官但恐为顔闵所笑后除侍讲不就清议髙之】
　　尹谷【长沙人性刚直庄厉为赋务裁典雅登进士第调常徳推官知崇阳所至廉正有声用荐擢知衡州需次于家潭城受围帅臣李芾礼以为参谋城将破乃与妻子诀令弟岳秀以存祀阖门纵火自焚数百人往哭之多感激死义者】
　　尹瞻【温江人以博通知名举进士尝通判永州建学诲士一日城中火且风瞻具朝服向火拜已而
　　风息火止】
　　尹穑【兖州人建炎间自北归南徙居懐玉山后徙上饶博学有文孝宗赐进士出身累官殿中侍御
　　史后迁至右谏议大夫】
　　尹谦孙【字希吕茶陵人一字虚心事亲以孝闻与其弟复孙自为师友肆力圣学武昌铁峯张山翁称其文类西汉长沙王梦应言其以朱张心胷行韩栁笔法刘须溪亦取其诗列之诗宗】
　　尹冲【先世濯南唐时任平南将军鄱阳侯冲嘉定十七年甲申令房州竹山有惠爱秩满归乡故子
　　孙号竹山尹氏子孙世居南乡多以儒宦自业】
　　尹沂【酃人幼聪明积学好古嘉定中建台山书院延明经士以教邑中俊彦置田百二十亩以供祀
　　事赡生徒一时士风大变书院至元末毁于兵】
　　尹玉【宁都人以捕盗功为贑州三砦巡检从文天祥勤王拒元兵战于伍牧军败诸将皆遁惟玉残
　　军五百殊死战援絶力屈死之赠濠州团练使官其二子】
　　尹躬【字商老宰临江新喻礼耆老正风俗廉介自守不畏强御迁江西宪属决狱至吉水有追逋赋者千余人男女贯于一索闻躬来宻置他处躬廉知尽释之所着有易解冬官解文集若干卷官至正郎】
　　【明】尹坚【字潮春永新人身长七尺力能举鼎声闻数家开平王伐江西说熊天瑞以全城归授直殿将
　　军累从征伐有功改武略将军】
　　尹暹【洪武初兴县知县莅政廉能民懐其惠乃立善政碑以颂之考绩陞平阳同知】
　　尹克昌【洪武初武进主簿凡有差役辄集耆老询问务在公平狱讼必详究情伪公以断之重建
　　县治其费用有度民不知扰】
　　尹平【字伯洪吉水人洪武中授考功监丞改刑科都给事中又改浙江道监察御史弹劾不避权贵
　　命往湖广询察民瘼考察官吏风采璧立】
　　尹昌隆【字彦谦太和人洪武十八年进士授翰林修撰改监察御史建文即位初朝晏昌隆上疏谏之建文君曰昌隆言中朕过礼部可颁示天下使人知朕过元年京师地震昌隆疏言奸人专政隂盛阳微谪见于天执政大怒斥为福宁知县未防中使诬昌隆诅咒下狱事白得释燕王兵南下昌隆上书言今日事势日去而北来章奏言周公辅成王不若罢兵息战许其入朝彼既欲申大义于天下不应便相达戾设或有蹉便须让位不失守藩若沈吟不断祸至无日进退失据虽欲求为丹徒布衣不可得矣不报燕王立昌隆在奸党驱出就戮昌隆当陛大呼曰臣当时曾上章劝让位陛下奏牍尚在可覆也命缓昌隆刑检奏有之上曰火烧头早从此言南北生灵受祸不若是酷朕亦无此劳苦遂贷昌隆死未几以为北平按察知事行部主事预储议进左中允汉庶人恶昌隆改为礼部主事尚书吕震喜属官谄忌昌隆诬昌隆与谷庶人通谋论死没其家】
　　尹镗【字子声平乡人永乐丁酉领浙江乡荐以德清教谕选授监察御史刚介自持豪纵敛迹分按贵州江西治赃吏锄豪强尤为切至两淮盐法甚宣庙诏择有风厉者往督其事镗被命至定盐法轻重之宜严商贾私货之罪至今归重之陞江西按察使寻调陜西值闗中亢旱民流离镗举文公救荒四政行之民赖全活年五十一而卒】
　　尹崇髙【太和人永乐己未进士任御史】
　　尹弼【上元人永乐甲辰进士歴布政】
　　尹循【字有规安福人永乐乙未进士任御史】
　　尹凤岐【字邦祥吉水人永乐戊戌进士歴侍讲】
　　尹昌【字辑祯吉水人宣徳进士授行人司正统己巳之变扈从北征预知势不可为赋诗有曰授命临
　　危非爱死全躯避难是偷生寻自刎而死】
　　尹均祥【夹江人以贤良方正举授湖广崇宁簿抚字有声陞山东布政使】
　　尹旻【字同仁歴城人正统戊辰进士改庶吉士授吏科给事中仕至太子太傅吏部尚书有知人之
　　鉴致仕卒赠太保諡恭简子龙成化己丑进士翰林侍讲】
　　尹礼【字内则永新人正统壬戌进士歴副使】
　　尹直【字正言太和人景泰甲戌进士歴官吏部尚书华盖殿大学士諡文和】
　　尹万化【字如川太和人成化甲辰进士歴郎中】
