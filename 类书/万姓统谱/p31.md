<!-- { "loadSidebar": true } -->
　　归珧【寳厯间为余杭令因汉陈浑故迹置上下湖溉田千顷又筑甬道通西北大路髙广径直百余
　　里行旅无山水之患】
　　【五代】归守明【闽主璘臣】
　　【宋】归肇【河内人知无为军事】
　　【元】归旸【汴梁人学无师傅而精敏过人至顺初进士知颖州时杞县人范孟谋不轨召官属署而用之
　　使旸北守黄河口旸力拒不从贼怒系于狱旸无惧色贼败独获免】
　　【明】归思【祥符人洪武中以人材任知府】
　　归仁【嘉兴人永乐间刑部主事】
　　归有光【字熈甫昆山人嘉靖进士歴南京太仆寺丞博学多文有震川集行于世】
　　归大道【长洲人嘉靖进士】
　　衣【出姓苑】
　　【明】衣免仁【栖霞人万厯间陜西凉州卫经歴】
　　衣祐【鳌山人华亭丞】
　　飞【商有飞亷颛顼之裔】
　　【宋】飞英【浚仪人朝奉郎】
　　【明】飞瀑【城固人永乐间户部郎中】
　　肥【其先封于肥乡因以为氏】
　　【周】肥义【事赵武灵王王爱少子何传位为王自称主父封长子章为安阳君李兊谓肥义曰昔者主父以王属义也曰母变而度母异而虑坚守一心以没而世义再拜受命而籍之今畏不礼之难而忘吾籍变孰大焉主父游沙丘章与不礼作乱诈以主父令召王肥义先入杀之】
　　【汉】肥韶
　　肥诚
　　肥亲【仁恕椽袁安使亷鲁恭共以实闻恭遂驰名】
　　希
　　【周】希海【字子江秦人】
　　【宋】希昔【仪陇人嘉庆进士】
　　希徳【仪陇人嘉庆进士】
　　希绩【字纪常仪真人神宗元丰间为淮南发运副使行己有坚操坐元祐党】
　　几【宋大夫仲几之后以王父字为氏】
　　【周】几瑟【韩大夫】
　　非【见姓苑】
　　【周】非子【见风俗通】
　　贲【音防嬴姓秦非子之后】
　　【周】贲浦【鲁人】
　　【汉】贲赫【功臣封期思侯】
　　贲丽【成帝时荧惑守心承相翟方进忧不知阙　有郎贲丽善占星言大臣宜当之上召见方进令
　　审处方进即日自杀】
　　【明】贲胜【胶州人宣徳间建寜千戸】
　　防【子姓宋防仲之后】
　　【周】防彪【晋大夫】
　　畿【俟畿氏改为畿氏夷狄大姓】
　　旂【见氏族志】
　　淝【邑名卢江】
　　稀【见姓苑】
　　威【齐威王之后以为田氏始王故其后以为氏望出南安】睴【见直音】
　　徽【见姓苑】
　　防【牛坤切见纂要】

　　万姓统谱卷六
　　钦定四库全书
　　万姓统谱卷七　　　　　明　凌廸知　撰上平声
　　六鱼
　　徐【束海商音颛顼之裔嬴姓伯益之后封于徐为楚所灭周】徐市【方士也秦始皇与童男女各五百人入海三神山求不死药不返】
　　【汉】徐乐【燕郡无终人武帝时上书其略曰贤主独观万化之原销未形之患其要期使天下无土崩之
　　势而已武帝召见曰何相见之晩曰拜为郎中】
　　徐福【茂陵人宣朝三上书言霍氏奢僭后赐帛十疋迁为郎】
　　徐穉【字孺子南昌人家贫常自耕稼非其力不食恭俭义让所居人服其徳太守陈蕃特设榻以礼
　　之累举皆不就筑室隠居时称南州髙士灵帝欲以蒲轮聘之不至】
　　徐方【字谒卿举孝亷特补尚书郎职典枢机周宻畏谨】
　　徐栩【字敬卿由拳人少为狱吏执法详平迁小黄令时陈留遭蝗野无遗草过小黄飞逝不集刺史行部奏栩他事栩弃官蝗应声集刺史愧谢令还蝗即逺去后为长沙太守】
　　徐璆【字孟玉灵帝时迁荆州刺史时董太后姊子张忠为南阳太守因执放滥罪数亿璆临当之太后遣中常侍以忠属璆璆对曰臣身为国不敢闻命到州举奏忠赃余一亿使冠军县上簿谒大司农以彰暴其事又奏五郡太守及属县为赃汚者徴案罪威风大行】
　　徐延【汉文帝时徐生以容为礼官大夫传子至孙徐延徐襄世其官是后言礼为容者由徐】徐【阙阙　　人举孝廉为郎礼貌矜严显宗时阙特补尚书郎职典枢机周宻畏慎和帝时为司空
　　累官太尉】
　　【三国】徐淑【字伯进广陵海西人寛裕慱雅好学乐道随父慎在京师纉孟氏易春秋公羊传礼记周书善
　　诵太公六韬交接英雄常有壮志举茂才除渤海令迁琅琊都尉】
　　徐庶【长社人甞荐诸葛亮于昭烈及曹操获其母庶谓昭烈曰本欲与将军图事今失老母方寸乱
　　矣请从此辞遂归操】
　　徐宣【字寳坚魏文帝时桓范荐宣体忠原之行秉直亮之性清雅特立不拘世俗确然难动有社稷之节厯位州郡所在称职以为左仆射诏曰宣厯在三朝公亮正色有托孤寄命之节可谓社石臣也】
　　徐奕【字秀才束莞人仕魏丞相长史镇抚西京称其威信曹操甞谓奕曰君之忠亮古人不过也后
　　为中尉】
　　徐陵【龙游人东汉末为吏虞翻一见即与友善仕呉厯二县长所在著称迁零陵太守子平亦仕呉
　　为武昌左部俭为郎中仪为尚书份为洗马】
　　徐干【字伟长魏人与陈琳阮瑀应玚刘祯曹植王粲皆好文章号建安七子骋骐骥于千里仰齐足
　　而并驰】
　　徐盛【琅琊人人初为孙权司马守柴桑大破黄祖兵及权称藩魏使邢贞拜权为呉王盛怒愤曰盛等不能奋身为国家并许洛而令吾君与贞盟不亦辱乎后领卢江太守】
　　徐厚【字徳渊慷慨有才志吕岱与共筹议遂荐拔之官至侍御史厚性忠壮好直言岱时有失厚辄谏诤又公论之或以吿岱岱叹曰是我所以贵徳渊者也及厚死岱哭之曰徳渊益友今不幸吾复于何闻过乎】
　　【晋】徐广【字野民东莞人世好学至广尤精百家无不研览甞撰车服仪注及晋纪四十一卷答礼问百
　　余条仕晋至骁骑将军】
　　徐邈【字景山姑幕人魏初为礼部尚书私饮沉醉赵逹问以曹事曰中圣人魏亡归晋太传谢安举之补中书舎人处西省前后十年志髙行洁通介有常可谓国之良材时之彦士】
　　徐宁【字安期庾亮毎属桓彜覔一佳吏部及遇宁欣然谓亮曰为卿得一佳吏部矣宁真海岱清士
　　因为叙之即迁为吏部郎】
　　徐嵩【字元髙少以清白著称符坚举贤良为郎中迁长安令贵戚子弟犯法者一皆考竟请托路絶
　　符坚竒之】
　　徐苖【字叔胄弟贾患口痈脓溃苖为吮之其兄第皆早亡抚养孤遗慈爱闻于州里乡邻有死者助
　　营棺椁郡察孝亷辟从事并不就】
　　【南北】徐羡之【字宗文后位司空初起布衣无学术直以局度一旦居庙廊朝野推服有宰臣之望】徐湛之【羡之孙字孝源为南兖州刺史善政俱肃威惠并行起风亭月观吹台琴室招集文士尽
　　游玩之】
　　徐孝嗣【忠烈湛之之子齐建元为御史中丞出为呉兴太守王俭赠孝嗣四言诗一首曰方轨叔
　　茂追清彦辅柔亦不茹刚亦不吐在郡有能名】
　　徐勉【字修仁束海郯人幼孤贫励清节徐孝嗣见之曰此人中骐骥必能致千里仕梁为吏部尚书甞与客夜坐有求詹事五官者勉正色曰今日止可谈风月不宜及公事累官至左仆射中书令】
　　徐摛【字士秀郯人少好学善属文仕梁为晋安王侍读甞召问经义诸史应答如响迁新安太守为政清静卒赠侍中谥曰贞子陵八嵗能文十三通老荘释寳志摩其顶曰此天上石麒麟也】
　　徐度【字孝节安陆人少倜傥不拘小节姿貎瓌玮初从萧令征诸洞以骁勇闻侯景之乱尅广州计
　　画多出于度景平封广徳县侯谥忠肃】
　　徐伯阳【字隠忍东海人敏而好学善色养家有史书所读者近三十卷仕梁为新安太守谘议叅
　　军事】
　　徐伯珍【龙游人少孤贫以箬叶学书积十九年遂究经史南齐辟召不起兄弟四人俱白首时呼
　　为四皓】
　　徐孝肃【后魏时汲郡人尚俭约养母至孝母终茹蔬饮水盛冬单缞毁瘠骨立祖祢皆负士成坟
　　庐于墓侧四十余载被发徒跣遂以终身】
　　徐陵【字孝穆摛子博涉史籍仕梁为通直散骑常侍郎及侯景冦梁父先围在内陵蔬食布衣若居哀恤使齐还除御史中丞时安成王顼为司空权倾朝野大臣莫敢言陵奏劾之朝廷肃然累官太子少传卒谥曰章】
　　徐孝克【陵之弟性孝通五经善属文梁太清中起家太学愽士侯景乱嵗饥孝克养母饘粥不能给乃剃发为沙门乞食以给后归俗髙宗时为祭酒每侍宴取珍菓还以遗母髙宗嗟叹勅所司饷其母】
　　【南比】徐君蒨【字懐简东海郯人父绲人梁位侍中太常信武将军蒨幼聪明好学尤长于部书有问无不对善歌为湘东王镇西谘议叅军颇好声色侍妾数十皆佩金翠曳罗绮服玩恙以金银饮酒数升便醉而闭门尽日酣歌每遇欢谑则饮至斗有时载妓肆意游行荆楚山川靡不毕践朋从游好莫得见之时鱼亦以豪侈称于是谣曰北路鱼南路徐】
　　徐世谱【字兴宗巴东鱼复人世居荆州为主帅征伐蛮蜑至世谱尤勇敢有膂力善水战梁元帝之为荆州世谱将领乡人事焉侯景之乱因预征讨累迁至员外散骑常侍绍防元年徴为侍中左卫将军髙祖之拒王琳其水战之具恙委世谱世谱性机巧解旧法所造器械并随机损益玅思出入永定二年迁防将军谥曰桓】
　　徐宣【字寳坚广陵人避乱江束又辞孙策之命归心于太祖辟为司空掾防马超作乱大军西征太祖见官属曰今当逺征而此方未定以为后忧宜得清公大徳以镇统之乃以宣为左防军留綂诸军还为丞相太祖崩文帝践阼谓宣社稷之臣赐爵闗内侯文帝即位封宣津阳亭侯邑三百戸年六十八固疾辞逊位帝诏不许青龙四年薨诏曰宣体履至实直内方外厯在三朝公亮正色有托孤寄命之节可谓柱石臣也赠车骑将军諡曰贞侯】
　　徐耕【晋陵延陵人元嘉二十二年大旱人饥耕诣县陈辞以米千斛助官振贷县为言上当时议者方之卜式诏书褒美酬以县令大明八年东土饥早耕以私谷五百余斛助公赈防】
　　徐遵明【字子判萧隂人幼孤好学年十七随乡人诣山东求学乃师屯留王聪受毛诗尚书礼记游燕赵师事张贵吾以其讲説不惬于心乃就范阳孙守徳受业又不终业乃以阙　笙吹笛自娯复经数载因手纉春秋义章三十卷讲学于外二十余年海内莫不宗仰】
　　徐俭【陵子梁太清初起家行阙　侯景乱避江陵梁元帝召为尚书郎欧阳纯反髙宗令俭持节谕之累迁尚书左丞以公事免复起为浔阳内史为政严明盗贼静息入为御史中丞俭无所阿附】
　　徐份【陵子少有父风九嵗为梦赋陵见之谓所亲曰吾幼属文亦不如此为太子洗马性至孝陵甞疾笃份烧香涕泣跪诵孝经日夜不息如是者三日陵疾豁然而愈亲戚皆谓份孝感所致】
　　徐敬成【度子幼聪慧好读书起家著作佐郎光大元年为巴州刺史呉明彻北讨出秦郡别遣敬
　　成为都督号壮武将军】
　　徐则【懐栖隠之操防杖入缙云山后入天台山卓矣仙才飘然腾气千寻万顷莫测其涯】徐之才【十三为太学生粗通礼易刘孝绰曰此神童也】
　　徐孝頴【性至孝丁母忧三年衰绖不离身穷冬不御绵纩形体骨立杖而能起尝见人盗园中菜
　　退避之其仁行谦退皆类此】
