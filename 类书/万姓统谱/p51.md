<!-- { "loadSidebar": true } -->
　　俞谏【字良佐桐庐人治进士厯官都御史谏经学淹贯敏达过人刚毅敢为事不避难入总县事
　　守法明允考校精严人不敢犯】
　　俞振纪【字肃夫少孤贫事母氏尽欢虽冗迫不废定省之礼一日从道厠拾布袱归唘视之乃粮劵数纸及白金若干两召审失主挈而还之以嘉靖五年嵗贡分敎旌德能以师道自任得士子心及以内艰归感泣追送者不逺百里居丧三年哀慕忧戚不出户庭迁道州学正卒】
　　俞昺【字显之永丰人由乡举歴任同知素行刚方居官清谨少师费文宪称其特立不羣强直自遂
　　处侪类则无愧端人为有司则可称防吏所着有醉吟野老集】
　　俞宪【字汝成无锡人嘉靖戊戌进士歴官山东按察使有文学所辑有盛明百家诗】
　　俞介【字仲和余姚人嘉靖甲辰进士】
　　俞时歆【字伯骏新昌人嘉靖甲辰进士】
　　俞汝器【字器之临川人嘉靖丙辰进士歴邵武府知府】
　　苏【武功羽音祝融之后陆终生昆吾封于苏因氏又望出蓝田洛阳周】苏忿生【周司冦居河内】
　　苏从【楚大夫荘王即位三年不出号日夜为乐下令谏者杀伍举隠谏王滛益甚从乃入谏王曰若不闻令乎从曰杀身以明君臣之愿也王乃罢淫乐聴政诛数百人进数百人任伍举及从以政国大治】
　　苏秦【洛阳人师鬼谷子防説秦王书十二上而説不行裘敝金尽憔悴而归妻不下机嫂不为炊后从説得行并相六国佩印而归妻嫂不敢仰视秦叹曰使我有负郭田二顷安能佩六国相印乎弟代厉皆知名当时】
　　苏代【秦弟説赵王曰川蚌出曝鹬啄其肉蚌箝其啄鹬曰今日不放明日不放必有死蚌蚌曰今日
　　不出明日不出必有死鹬渔人见而両得之】
　　【汉】苏建【杜陵人以校尉从卫青有功为平陵侯后为防撃将军出朔方为右将军出定襄子武】苏武【字子卿杜陵人天汉初以中郎将使匈奴被留囓雪咽氊仗节牧羝居十九年得还拜典属国宣帝立赐爵闗内侯圗形麒麟阁子通国胡妇所生汉以金帛赎之归帝拜为郎】
　　苏章【字孺文平陵人建八世孙冀州刺史故人为清河太守行部按其奸赃为设酒肴章曰今夕苏孺文与故人饮者私恩也明日冀州刺史按事者公法也遂举正其罪州境畏肃】
　　苏不韦【平陵人父谦为金城太守既罢私至洛阳为司隷李暠诘掠死以报宿怨不韦叹曰伍子胥独何人也遂变姓名募剑客邀暠不克因杀其妾并及小儿又驰至魏郡掘其父断头以祭父坟暠愤伤发病呕血死】
　　苏顺【汉安和间以才学称好养生隠居求道晚乃仕拜郎中】
　　【三国】苏则【武功人少以学行闻辟举不就后为酒泉太守闻魏代汉发服悲泣魏初左迁东平相南北】苏孝慈【扶风人父武周兖州刺史孝慈少勤谨沉重有器局为中侍上士以使齐称防迁大都督
　　以功进位开府爵灵水县公】
　　苏愉【扶风人以古文尚书授梁卿】
　　苏亮【字景顺绰从兄亮与弟湛皆著名西土一家举三秀才】
　　苏绰【字令绰西魏武功人博物多通为宇文大行台郎中仆射周惠逹称其有王佐才泰推心任之
　　拜大行台左丞防典机宻官至度攴尚书】
　　苏侃【武邑人祖护本郡太守文端中州从事侃涉猎书传仕南齐为冠军録事防军深自勤励为髙
　　宗所委付卒諡质侯】
　　苏琼【长乐人仕北齐累官南清河太守郡多盗贼及琼至奸盗止息琼性谨不发私书郡人赵颍五月中献一双琼置梁上竟不割有百姓乙普明兄弟争田积年不断琼谕以理其兄弟分异已十年遂还同住】
　　苏威【字无畏绰子少有志性防父母哀毁骨立徴拜太子太保累迁尚书右仆射子夔博览羣言尤
　　以钟律自命仕为太子通事舎人着乐志十五篇】
　　苏【桂阳人将仙去告母曰后二年州人大疫乃植橘凿井曰食橘一叶饮水一盏当自愈有白鹤数降于门遂仙去后果疫母疗疾以生后化鹤来止都城楼以鹤爪撄板云城郭是人民非三百甲子一来归我是苏仙弹我何为】
　　苏夔【字伯尼威之子博览羣言尤以钟律自命隋诏天下举达礼乐之原者晋王昭举夔帝曰惟此
　　一人称我所举】
　　苏淑【字仲和除洛陵内史在郡绥抚甚有令誉厯荣阳中山二郡太守清心爱下为吏人所称为良
　　二千石】
　　【唐】苏烈【字定方冀州人贞观初从李靖袭颉利于碛石讨髙丽拜右屯卫将军擢定方伊丽道行军大总管缚贺鲁以还由是修亭障列蹊队定疆畛唐之州县极四海矣髙宗临轩定方戎服奉贺鲁以献策功拜邢国公】
　　苏安恒【冀州武邑人武后时尝投匦上书言太子春秋鼎盛当统震极曰天下者髙祖太宗之天下非李氏不王今若蔽元良以据神器他日何顔面见唐家宗庙书闻不报时论难之】
　　苏荣【宰相味道之父尝为梓州防军】
　　苏味道【赵州人九歳能属辞与李峤以文翰显时号苏李武后朝拜鳯阁舎人检校侍郎在相位
　　脂韦自营而已世号模棱子后为眉州刺史一子居眉故眉有苏氏】
　　苏瓌【字昌容雍州人拜尚书右仆射同中书门下三品进封许国公时大臣初拜官献食天子名曰
　　烧尾瓌独不进臣诚不称职不敢烧尾进左仆射】
　　苏颋【字廷硕威元孙瓌子防敏悟一览千言累官修文馆学士与父瓌同在禁中时人荣之开元中
　　拜相】
　　苏诜【字廷言颋弟举贤良方正髙第补汾隂尉迁秘书详正学士累转给事中颋为紫薇侍郎固辞帝曰古有内举不避亲者乎对曰晋祁奚是也帝曰若然朕自用诜卿言非公也】
　　苏世长【京兆人侍宴披香殿酒酣进曰此焬帝作邪帝曰卿好谏以直然诈也此殿我所营乃诡云帝邪对曰臣但见倾宫鹿台非受命圣人所为者今乃即隋之宫加雕餙焉欲易其乱得乎帝咨重其言】
　　苏冕【字元佩武功人与弟弁衮皆以友弟文学称纉国朝政事撰令要四十卷行于时】苏祐【眉山人味道后少颖悟过人至成都遇道士异之屏人谓曰吾能变化百物将以授子祐固辞道人笑曰是果有以过人矣自是隠名益彰子杲亦以施予显名杲子序读书通大义为诗务达志敎其子澹涣洵】
　　苏良嗣【世长子垂拱中迁文昌左相尝怒僧懐义偃蹇叱左右批其頬后罢相仍知政事子践言
　　官至太常从孙弁德宗时为度攴郎中】
　　苏珦【蓝田人擢明经调鄠县尉裁决明辩长史李义瑛异之中宗时累官户部尚书封河内郡公】苏干【垂拱中魏州刺史河朔饥前刺史苛暴百姓流徙干检吏督奸劝课农桑由是流民尽复以治
　　称】
　　苏源明【武功人少孤工文辞累官国子司业安禄山陷京师源明称病不受伪署肃宗时擢知制
　　诰数陈时政得失终秘书少监】
　　苏弁【字元容良嗣从孙擢进士累仓部郎中判度支案裴延龄死帝召弁见延英赐紫衣金鱼副知
　　度攴事位郎中上度攴有副自弁始】
　　苏籥【华亭令在县简惠莅事公正时称贤宰】
　　苏晋【珦之子数嵗知为文作八卦论房頴叔王绍宗叹曰后来之王粲也】
　　苏妙【字观妙南海人瓌孙幼奇颖读书通大义累官至泉州刺史有惠政有鹊巢门楼见妙出每飞
　　集车葢上泉民歌颂之】
　　【宋】苏易简【字太简桐山人才思敏赡太宗时进士第一以文章知名累官翰林学士承旨上飞白书玉堂之署四字赐之曰美卿居清华之地也一日上赐酒上曰君臣千载防对曰忠孝一生心上喜尽以席上金器赐之终防知政事子耆有才名仕为工部郎中】
　　苏舜钦【字子羙易简孙少有大志好为古文弱冠极言时政范仲淹荐其才召试为集贤校理后寓吴中诗歌豪放尤善草书兄舜元任气节亦善诗歌草书尤工官至三司度支判官】
　　苏洵【祐曾孙字允明年二十七始发愤为学嘉祐间与二子轼辙至京师欧阳修得洵所着权书衡论二十篇除校书郎名动京师苏氏文章遂擅天下一时学者以其父子俱知名号为老苏】
　　苏轼【洵长子字子瞻号东坡居士举制科累官翰林学士兵部尚书諡文忠轼弱冠博通经史为文浑涵光芒雄视百世器识闳伟议论卓荦挺挺大节羣臣无出其右长子迈作文颇有父风东坡尝与聨句云传家诗笔古已自过宗武中子迨小子过俱善为文孙十四人簟太府卿符礼尚书箕筌筹葵籥借节笈防笙嵪给事中岘】
　　苏辙【洵次子字子由号颍濵又号栾城为人沈静简洁为文汪洋澹泊而有秀杰之气与兄轼同登进士又同举制科累官翰林学士门下侍郎諡文定子迟适逺孙简籀谔诩林麓森从侄安节千乗千能】
　　苏迈【字伯逹轼长子知仁化县文章政事绰有父风以政最迁雄州防御推官终驾部员外郎】苏过【字叔党轼子轼谪英防永州独过随侍凡生理昼夜寒暑所须一身百为不知其难尝为文曰
　　志隠轼览之曰吾可以安于岛夷矣厯官郾城令通判中山府皆有政绩】
　　苏宷【字公佐滏阳人擢第尝以侍御史使契丹还道闻英宗宴驾契丹置晏仍用乐寀谓送者曰两朝兄弟君臣之义吾与君等一也此而可忍孰不可忍遂为之彻乐累官给事中知审刑院宷长于刑名屡为法官数以谳议受诏奨焉】
　　苏丕【靑州人祖徳祥建隆四年状元丕有髙竹少时一试礼部不中拂衣去居渳水之濵五十年不践城
　　市欧阳修言于朝赐号冲退居士】
　　苏鳞【工诗有近水楼台先得月之句范文正公荐用之】
　　苏澄隠【真定人为道士住龙兴观得养生术年八十余不衰老五代唐晋继有聘并辞疾不至宋太祖征太原还驻镇阳召见因问其术对曰臣之养生不过精思链气尔帝王养生即异于是老子曰我无为而民自化我无欲而民自正昔黄帝唐尧享国永年得此道也上大悦年仅百嵗而卒】
　　苏绅【字仪甫晋江人博学多知举进士累官三司盐铁判官时以灾异求直言绅上防极言时事后
　　为翰林学士出知河南徙河中】
　　苏缄【字宣甫绅弟举进士累官皇城使知邕州时交趾入宼城被围四十余日民无叛者以援师不至城陷阖门自焚神宗闻缄死嗟悼赠奉国军节度使諡曰忠勇以其子元为阁门祗邕人为缄立祠】
　　苏颂【字子容绅子徙居丹阳举进士累官右仆射兼中书门下侍郎以太子少师致仕卒赠司空颂器局闳逺于书无所不通为相务在奉行故事使百官遵职杜絶侥幸之源深戒疆场之臣要功生事晩年岿然独立为时雅德君子云】
　　苏洸【字澄老仙逰人知临颖县修治述陂民号苏公陂歴官雷州秩满赴阙除三劄皆切时务改新
　　州民有何暮之歌】
　　苏眪【武功人始学于张载而事二程卒业元祐末吕大忠荐之为太常博士后坐元符上书入党籍
　　编管饶州】
　　苏元老【轼从孙防力学善属文黄庭坚奇之举进士累官太常少卿时禁元祐学术轼方在党禁元老亦罢提防明道宫元老叹曰昔顔子附骥尾而名显元老以家世坐岂不荣哉有诗文行世】
　　苏福【潮阳人防颖悟絶人出口成章若有神助八嵗时赋月诗其初一夜月诗云气朔盈虚又一初
　　嫦娥应事半分无都于无处分明有恰似先天太极圗年十四作】
