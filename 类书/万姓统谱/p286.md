<!-- { "loadSidebar": true } -->
　　栁朔【鲁哀公五年春晋围栢人荀寅士吉射奔齐初范氏之臣王生恶张栁朔言诸昭子使为栢人昭子曰夫非而雠乎对曰私雠不及公好不废过恶不去善义之经也臣敢违之及范氏出张栁朔谓其子尔从主勉之我将止死王生授我矣吾不可以僣之遂死于栢人】
　　【三国】栁隠【蜀汉黄金督魏钟会入汉川围戍多下惟隐坚壁不动防攻不能克】
　　【南北】栁元景【字孝仁其先河东解人家襄阳仕刘宋为雍州刺史初孝武在巴口问元景事平何所欲曰愿还乡里及平定胡有此授后废帝少有凶徳元景谋立义恭事觉被诛明帝即位諡忠烈】
　　栁世隆【字彦绪解人晚年以谈义自高喜弹琴古称栁公双为士品第一仕刘宋为武威将军子惔梁仆射惔子明义兴太守明子裘驸马都尉元帝时使魏江陵陷遂入关中仕周封昌乐公】
　　栁庆逺【字文和世隆从弟事齐为襄阳令梁武帝为雍州刺史辟为别驾及帝即位以功封云社
　　矦雍州刺史加都督至州励清节士庶懐之卒諡忠惠子津为雍州长史】
　　栁惔【字文通河东解人世隆子好学工制文尤晓音律少与兄恱有名琅邪王俭谓人曰栁氏二龙可谓一日千里尝与齐武烽火楼宴帝善其诗曰惔非徒风韵精爽亦属文遒丽建武末为秦北二州刺史累迁尚书左仆射諡曰穆】
　　栁恽【字文畅惔弟少有志行好学善尺牍与陈郡谢邻居深见友爱曰宅南桞郎可为仪表初稽元荣羊盖善琴恽从之学独穷其妙齐竟陵王子良引为法曹子良听恽弹曰卿巧越心好臻羊体良质美手信在今夜岂止当今称奇赤可追踪古烈恽立性质素卓有令名少工萹什武帝与宴必诏恽赋诗当世咸共称传歴吴兴太守为政清净人吏懐之尝感病乞休父老诣阙留者数千人】
　　栁津【庆逺子字元举虽乏风华性甚彊直人或劝之聚书津曰吾尝请道士上章驱鬼安用此鬼名邪厯散骑常侍太子詹事袭封云杜矦侯景围城既急帝召津问防对曰陛下有邵陵臣有仲礼不忠不孝贼何由可平太清三年城陷卒】
　　栁仲礼【津之子勇力兼人少有胆气身长八尺眉目踈朗初简文帝为雍州刺史津为长史及简文帝入居储宫津亦得侍从仲礼留在襄阳马仗军人悉付之抚循故旧甚得众和起家著作佐郎稍迁电威将军阳泉县矦武帝思见其面使画工圗之初侯景潜圗反噬仲礼先知之屡唘求以精兵三万讨景朝廷不许及景济江朝野便望其至仲礼率雍司精卒赴援诸藩推为总督景素闻其名甚惮之】
　　栁敬礼【庆逺次孙少以勇烈闻麄暴无行检恒畧卖人为百姓所苦故襄阳有栁四郎歌起家著作佐郎稍迁扶风太守侯景渡江敬礼率马歩三千赴援至都与景频战甚着威名台城防景与仲礼经畧上流留敬礼为质以为护军将军景饯仲礼于后渚敬礼谓仲礼曰景今来防敬礼抱之兄便可杀虽死无恨仲礼壮其言许之及酒数行敬礼目仲礼仲礼见僃卫严不敢动遂不果防景征晋熙敬礼与南康防理谋袭其城尅期将发建安矦萧贲吿之遂遇害】
　　栁偃【字彦游年十二武帝引见诏问读何书对曰尚书又问有何美句对曰徳惟善政政在养民众
　　咸异之诏尚武帝女长城公主拜驸马都尉都亭矦位鄱阳内史】
　　柳憕【字文深少有大志好言通老易武帝举兵至姑孰憕与兄恽及诸友朋于小郊接时道路犹梗憕与诸人同憇逆旅食俱去行里余憕曰宁我负人无人负我若复有追堪憩此客舍命左右烧逆旅舍以絶后追当时服其善断歴位给事黄门侍郎与琅琊王峻齐名俱为中庶子时人号为方正后为镇北始兴王长史】
　　栁忱【字文若年数歳父世隆及母阎氏并疾忱不解带经年及居防以毁闻仕齐为西中郎主簿东昏遣巴西太守刘山阳由荆州袭武帝于雍州西中郎长史萧颖胄计未定召忱及其所亲席阐文等夜入议之忱及阐文竝劝同武帝颖胄从之以忱为寕朔将军累迁侍中郢州平颖胄议迁都夏口忱以巴峡未賔不宜轻舍根本揺动人心不从俄而巴丘兵至峡口迁都之议乃息论者以为见机及武帝受命封忱为州陵伯歴五兵尚书秘书监散骑常侍改授给事中光禄大夫疾笃不拜卒谥曰穆忱兄弟十五人多少亡唯第二兄惔第三兄恽第四兄憕及忱三两年间迭为侍中复居方伯当世罕比】
　　栁庆【字更兴幼聪敏有器量博涉羣书不为章句好饮酒闲于占对年十三因暴书父僧习试令庆于襍赋集中取赋一篇千余言诵之庆立读三遍便诵之无漏起家奉朝请除相府东阁祭酒庆威仪端肃枢机明辨文帝每发号令常使庆宣之天性抗直无所违避文帝亦以此身委仗焉魏恭帝初进位骠骑将军开府仪同二司尚书右仆射】
　　栁桧【庆兄为魏兴太守为贼黄众宝所害桧子三人皆幼弱庆抚养甚笃后众宝归朝朝廷待以优礼居数年桧次子雄亮白日手刃众寳于长安城中晋公护闻而大怒执庆诸子侄皆囚之让庆擅杀人对曰庆闻父母之仇不共天兄弟之仇不共国明公以孝临天下何乃责于此乎护赤怒庆辞色无屈竟以俱免卒赠鄜绥丹三州刺史諡曰景】
　　栁【字顾言本河东人也永嘉之乱徙家襄阳祖惔梁尚书左仆射梁史有傅父晖梁都官尚书防少聪敏解属文好读书所覧将万卷仕梁为著作佐郎后萧詧据荆州以为侍中领国子祭酒吏部尚书】
　　栁荘【字思敬解人博覧坟籍仕梁为黄门侍郎隋高祖在周辅政萧岿令荘奉书入闗及高祖践祚荘又入朝高祖深慰勉之荘明习旧章雅达政事苏威称其兼有世务学业】
　　栁遐【字子升闻喜人初仕梁萧詧称帝辞去读书詧殂行服后周时累徴不起武帝再徴始起授霍
　　州刺史导人务先以徳子靖歴河南广徳两郡守】
　　栁靖【字思休少方雅博覧坟籍仕梁正员外随遐入周授大督厯河南徳广二郡太守所居皆有政术吏民畏而爱之然性爱闲素其于名利澹如也其秩满还乡便有终焉之志隋文帝践极特诏徴之以疾固辞优游不仕闭门自守所对惟琴书而已足不歴园庭殆将十载子弟奉之若严君焉其有过者靖必下帏自责于是长幼相率拜谢于庭靖然后见之朂以礼法乡里亦慕而化之或有不善者皆曰唯恐栁德广得知也】
　　栁【字匡道少聪明工草博渉羣书辞采雅赡与农杨素为莫逆交解巾中外府记室建徳初除内史上士歴小宫尹御正上士陈遣王偃人来聘武帝令劳之偃人谓曰来日至蓝田正逢滋水暴长所赍国信溺而从流今所进假之从吏请勒下流人见为寻此物曰昔淳于之献空笼前史称以为美足下假物而进讵是陈君命乎偃人慙不能对武帝闻而嘉之尽以偃人所进物赐仍令报聘占对敏捷见称于时后卒于御正下大夫赠晋州刺史】
　　栁裘【字茂和河东解人南齐司空世隆之曽孙也祖惔梁尚书左仆射父明太子舍人义兴太守裘少聪明弱冠有令名在梁歴位尚书郎驸马都尉梁元帝为魏军所逼遣裘请和于魏俄而江陵平遂入关中周明武间自麟趾学士累迁太子侍读封昌乐县矦】
　　栁謇之【字公正父齐年周顺州刺史謇之身长七尺五寸仪容甚伟风神爽亮进止可观为童儿时周齐王宪遇之于涂异而与语大奇之因奏为国子生以明经擢第拜宫师中士转守庙下士武帝有事太庙謇之读祝音韵清雅观者属目帝善之擢为宣纳上士开皇初拜通事舍人寻迁内史舍人歴兵部司勲二曹侍郎朝廷以謇之雅望善谈谑又饮酒至一石不乱由是陈使至辄令接对迁光禄少卿】
　　栁叔夜【河东人父宗宋黄门郎叔夜年十六为新野太守甚有名绩补遥光谘议防军及事败左
　　右扶上马欲与俱亡答曰吾已许始安以死岂可负之邪遂自杀】
　　栁肃【字匡仁为太子洗马时学士刘臻尝进章仇太翼宫中为巫蛊事肃知而谏太子不怿也日谓臻曰汝何漏泄使肃知之令面折我及太子废肃亦除名后达言于文帝召守礼部侍郎坐事免】
　　栁崇【解人方雅有器量学行后魏时举秀才高第厯尚书郎中孝文尝遣崇捡断盐池争讼及经畧
　　荆郢累迁河中太守境内帖然】
　　栁韦【字孝孙虬孙深沉有度量少好学身长八尺三寸美风仪善占对文帝辟为防军事侯景作乱江南文帝令带韦使江郢二州与梁邵陵南平二主通好行至安州遇叚宝等反带韦乃矫为文帝书以安之并即降附及见邵陵具伸文帝意邵陵遣使随带韦报命以奉使称旨授辅国将军中散骑大夫后达奚武经畧汉川以带韦为行台左丞从军南讨时梁宜丰矦萧修守南郑武攻之未抜乃令带韦入城说修降之凡居剧职十有余年处断无滞官曹清肃卒官諡曰恺】
　　栁敏【字白泽河东解人性好学涉猎经史隂阳卜筮之学靡不习焉年未弱冠起家员外散骑常侍累迁河东郡丞文帝克复河东见而器异之乃谓之曰今日不喜得河东喜得卿也即拜丞相府防军事迁礼部郎中封武城县子俄进大都督遭母忧居防旬日之间髪鬂半白徴拜礼部出为郢州刺史甚得物情及将还朝夷夏士民感其惠政并赍酒肴及物产之于路敏乃从他道而还复拜礼部后改礼部为司宗仍以敏为之】
　　栁虬【字仲盘解人后魏大统中为洛阳行台郎中掌文翰后迁中书侍郎时人论文体古今之异虬
　　谓时有古今文无古今作文质论】
　　栁虬【西魏安定公宇文泰大飨羣臣魏史栁虬执简书告于朝曰废帝文皇帝之嗣子年七嵗文皇帝托于安定公曰是子也才由于公不才亦由于公公宜勉之公既受兹重寄居元辅之任又纳女为皇后遂不能训诲有成致令废黜负文皇帝付嘱之意此咎非安定公而谁泰乃令太常卢辩作诰谕公卿】
　　【隋】栁机【解人父庆后魏仆射机初仕后周为华州刺史隋高祖欲受禅周臣皆劝机独义形于色后厯
　　刺华冀两州俱称寛恵子述】
　　栁旦【机弟大业初拜龙川守开设学校大变其风征为太常少卿判黄门侍郎事又栁肃者亦机弟
　　为太子洗马坐除名炀帝召守礼部侍郎转工部每征辽东委守涿郡】
　　栁昻【机族兄父敏事后周厯清显昻在周仕开府及入隋加上开府出为潞州刺史乞建学制礼以
　　移风俗高祖从之】
　　栁述【字业隆河东解人机子性明敏有干畧颇涉文艺摄兵部尚书尚兰陵公主侍上疾承诏作敇
　　召故太子勇杨素矫诏执述炀帝即位徙龙州】
　　栁雄亮【机从弟父桧周华阳太守为贼所害雄亮年十四哀毁逾礼武帝时贼黄众宝率所部归
　　长安雄亮手斩复讐累迁内史中大夫爵汝阳县子隋初进伯爵】
　　栁俭【字道约卭州刺史在职十余年民夷恱服后还乡里乘敝车羸马衣食不赡人服其廉】栁彧【字幼文仕隋迁中书侍御史当朝正色甚为百寮敬惮文帝嘉其婞直谓曰栁彧正直之士国
　　之宝也】
　　栁条【为御史仆射杨素曰栁条通体弱动揺不禁风条正色曰条信无取公不当以为御史信有可
　　取不应发此言】
　　栁亨【蒲州解人魏尚书左仆射庆之孙也父旦隋太常少卿新城县公亨隋末歴熊耳王屋二县长防于李宻宻败归国累授驾部郎中亨容貌魁伟高祖甚爱重之特以殿中监窦诞之女妻焉即帝之外孙也三迁左卫中郎将封寿陵县男】
