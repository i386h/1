<!-- { "loadSidebar": true } -->
　　李秉【字执中山东曹州人正统丙辰进士授御史仕至吏部尚书致仕卒赠太子少保谥襄敏秉才识宏博议论持正刚直不阿人意宣辽一镇功业徳惠在人耳目秉铨方鲠为人所忌竟不复起】
　　李充嗣【字士修四川内江人成化丁未进士改吉士授户部主事忤权贵谪岳州府通判陞随州知州荐陞按察佥事仕至太子少保南京兵部尚书充嗣忠亮典则执法不挠巡抚东南治水白泖勿规小利遂获大功坐奠留都不动声色尤其伟然者也】
　　李旻【字子阳钱塘人成化进士及第第一授翰林修撰歴两京国子祭酒明习典礼振举师模葢亦
　　不负科名云仕至南京吏部侍郎】
　　李逊学【字希贤上蔡人成化进士歴浙江提学佥事器字端雅宽而有制教人以敦行尚实为本人才髙下甄别不爽而奔竞躁进者常在所抑一时士习亦为少变官至礼部尚书】
　　李应祯【名甡以字行更字祯伯长洲人景泰癸酉领乡荐入太学时有中贵欲致为塾师祯固拒之授中书舍人直文华殿例写佛经应祯上言臣闻为天下有九经不闻所谓佛经也臣实不能写上不之罪歴南京太仆寺少卿好古博学篆楷俱入品格文词简健喜面折人过人多惮之卒之日无以为敛】
　　李承箕【字世卿嘉鱼人幼有大志不喜为举子业好为古诗文入大崖山读书非礼不动赴成化庚子乡试考官桑恱首选其卷监临者不从悦上书政府论荐丙午领乡举丁未一试礼闱而归闻岭南陈献章讲学徒步往师之不复仕进乃筑钓台黄公山与兄承芳日夕奉母怡愉一堂虽贫约不计及母丧寝苫枕块不离丧次为人寡言笑终日端坐人莫窥其所存为诗文下笔立就若不经意工草书人争传之所着有大崖集】
　　李进【字时勉山西曲沃县人由进士成化二十年任广平太守平易近民作兴士类遇嵗旱为民焦思修利民闸灌田千余顷以通水利渠道疏分浇灌有序巡理增治俱定有成规至今民受其赐代之者稷山王衡称其诚心爱民不干虚誉不事虚文葢纪实云】
　　李芳【字德馨利津人成化进士授监察御史劾尚书薛远滕昭出按山西值嵗荒奏内帑赈之时汪直恃宠尝令人诬告兵部尚书项忠不轨事命都御史王越往按其事越荐芳同往因语同事者曰吾宁得罪于权幸岂可得罪于天累陞江西按察使发奸擿伏吏畏如神时李孜省邓常恩辈居要路族人恃势凌人皆置之法年五十三引年归】
　　李贡【字惟正芜湖人与兄赞成化同举庚子乡试而甲辰进士复同登焉授户部主事陞员外郎丁巳陞刑部正郎决岐府久滞之狱清山东久隠之田陞福建宪使陞陜西右辖转山西左辖时各省赂中官瑾者如市公曰割民膏以媚权幸可乎陞都宪巡抚辽东初公分巡时恩敷于辽辽人悦之时总兵都督毛伦挟瑾气势辖贡贡弗为意故事都御史当坐其左竟坐之伦多不法事为裁抑深衔之密嗾瑾害公瑾以他事罚贡米五百石迫致仕贡喜曰今日皇甫规得与党人同列矣丈夫不当如是邪即日归瑾伏诛诏起贡巡抚顺天整饬兵备是时军民虐于瑾者率起为盗杀官刼库其势孔猖贡获渠魁斩之贼遂南奔陞兵部右侍郎卒赠资善大夫南京工部尚书】
　　李堂【字时升鄞人成化丁未进士授工部主事监税芜湖中官宋昻怙巨珰李广势张甚沮遏商人堂力尼之减商税严计簿不贷丝髪昻蟊猎无地衔之歴应天府丞防嵗饥盗讹言沸腾堂单骑谕众咸感泣归命乃执其渠魁以徇协从者慰遣归农四境帖然陞南京光禄寺卿改佥都御史提督操江陞工部右侍郎督修京仓事竣汴徐河患吿急勅兼左佥都御史总督修濬而镇守河南太监廖纪即廖堂弟也以堂提遏严忮恚媒孽堂遂谢病以归家居十余年闭门纂述有正学类编四明文献志堇山遗稿若干卷梓行时】
　　李文祥【字天瑞麻城人成化丁未进士孝宗即位上永保天命疏触忌讳谪陜西咸宁丞数月即召还擢职方司主事居十八日中书舍人吉人言事下狱复被媒孽成状下司寇议罪文祥毅然诬状不辞复窜滇南衞经歴文祥至立均差法招寨长申断场禁久而安之提察副使吴公檄兼学事都御史邓廷瓒奉命征南苗咨兵略大奇其才以宪职荐寻以赍表入觐京师疏两上告归不许即南还省母大雪中行数百里至商城曲渡水陨陷焉士论惜之】
　　李浩【字师道曲沃人成化甲辰进士歴尚书谥庄简】
　　李介【字守贞髙密人成化己丑进士歴侍郎】
　　李孟旸【字时雍睢州人成化壬辰进士歴尚书】
　　李鐩【字时器阳隂人成化壬辰进士歴尚书谥恭敏】
　　李熙【字师文上元人治丙辰进士任将乐知县拜南京监察御史事多执法乡里有不悦者熙曰朝廷与乡里孰重邪逆瑾擅政以言事械系于京被重刑落职归又以劾二府贪吏瑾复行南京廷杖三十防死南京禁衞久不刑为熙选卒习杖数日熙在府狱人为之忧恐熙作外舅夀颂数百言人见之叹服不已嘉靖初诏起为饶州知府转浙江按察副使卒于官】
　　李瓒【字宗器濮州人治间登进士授刑部主事陞通政司叅议以不屈刘瑾降饶州通判陞江西佥事累官都御史整饬蓟州等处边备兼巡抚顺天保定等府地方提督紫荆等关经略东西二路筑长蜕堡城募兵设隘劳绩着闻赐白金文绮进尚书请归老卒谕祭营葬赠太子太保】
　　李嘉祥【贵池人丙辰进士治十年任后擢南京户部员外郎卒旧志称其公勤明敏民吏畏服严于劝课士习丕变毁淫祠佛寺庆尝及见之祥形不逾中人天才振见事风生慨然有淩驾三代之志屏奸剪弊动中机防莫可测度人视之如雷电鬼神云至于感时事而陈利害辞情慷慨听者改容尝具疏语侵权宦人皆危之而公自若也使士风日趋雅道民俗日有生气自国初以还一人而已呜呼可谓雄刺史哉正徳丁丑同知潘埙入嘉祥于名宦祠】
　　李伸【字道甫三原人进士为监察御史按江西能预防宸濠奸擢守嘉兴以道自重言笑不茍对吏民不怒而威有大豪侵官钱事觉在系奸利益甚伸廉得之令并收其子子闻胆破呕绿汁死有杀兄谋夺其官者不具输状伸一讯遂服于是奸恶束手贵势无敢以私挠之每从学士弟子讲学相诘难至忘等威及遇事无假毛发举措因民不干声誉中和之政独推伸焉伸去郡余三十年士民颂思如一日】
　　李时【字宗易任丘人治壬戌进士歴少师太子太师华葢殿大学士】
　　李钺【字虔甫祥符人治丙辰进士歴尚书谥康简】
　　李香【字汝兰分宜人正徳辛巳进士歴官都御史】
　　李濂【字川父祥符人人称大梁才子正徳癸酉省试第一甲戌举进士歴官按察司佥事嘉靖丙戌免归年才三十有八归后二十年有春游槀一册传于士林诗文俱率意走笔不事煅炼有古朴风】
　　李梦阳【字献吉庆阳人从父寓大梁年十八举乡试第一治癸丑进士授户部主事歴郎中代草劾瑾逮下诏狱罢归复起为江西提学副使致仕卒子枝善文赋有父风举进士梦阳为人气髙节挺孤立峻视不能少缩下时依贵人又如鳯矫龙变人防不知其为祥亦防不骇其异故再罹竒祸坎终其身世咸疾之如讐袁公献实曰余尝使大梁见李公双瞳炯炯如电论古今终夜不少休噫斯人也岂世俗所能容哉】
　　李承勋【字立卿嘉鱼人治癸丑进士授太湖县知县仕至兵部尚书卒赠少保谥康惠承勋学有源委才无枝柱提兵南征晓畅军务通达国体议论英洁廉自守家无余赀】
　　李廷相【字梦弼瓒子治壬戌进士第三歴礼部尚书谥文敏】
　　李黙【字时言建宁人正徳辛巳进士歴官吏部尚书为赵文华搆陷毙于狱】
　　李绍贤【字崇徳江西人进士授行人谏武宗南巡友人劝之李曰匹夫之志不可夺也时与舒芬
　　等同疏入廷杖死绍贤不移家惟仆二人舒芬裹疮往敛为作绍贤志】
　　李宪卿【字廉甫昆山人嘉靖进士授南京吏部主事歴都御史开府江陵采办大木屡疏兴工罢
　　采以苏荆蜀故地穷边裔而民不告劳人以为难】
　　李一瀚【字源甫僊居人嘉靖戊戌进士歴都御史歴官以清谨称】
　　李攀龙【字于鳞歴城人嘉靖甲辰进士性侃直不屑依阿为刑部郎守顺徳有政绩提学陜西督抚中丞以檄致于鳞使属文于鳞不怿曰副使而属提学非而属也且文可檄致邪遂告病归隆庆初起浙江副使歴参政河南按察使以母丧哀毁病困卒为郎时与一时名流王元美宗子相吴明卿徐子与梁公实辈日相与上下其议论博综羣籍摭华掇英诗逼盛唐文追西汉识者评曰律至仲黙而畅献吉而大于鳞而髙其信哉】
　　李文麟【字桢叔无锡人嘉靖甲辰进士令诸暨擢南京兵部主事以郎中书考卒于家平生诗酒
　　自娱其大较也官政家事皆非所急】
　　李时行【字少偕号青霞番禺人嘉靖辛丑进士出宰嘉兴晋南京兵部主事以事已官遂不复有归志徧逰吴越齐鲁诸名山所至寄情诗酒葢落落世故若无所婴于中者】
　　李士翺【字如翰长山人由进士嘉靖中知荆州府性清介政多平恕断狱明允不诡随希宠调知承天时慈宫南祔供应浩繁翺区画有方民不为扰嵗饥多方赈賉民骈死疫疠捐俸营地葬之比迁秩行李萧然士民感仰歴官至户部尚书】
　　李舜臣【字懋钦一字梦虞乐安人癸未防试第一年方弱长身玉立文雅器度甚伟白岩乔公为吏部方以耆宿奬励后进一见嗟异以台辅期之调吏部文选司主事转员外郎出为江西提学佥事陞南京国子司业进太仆寺卿性简重慎详居家俭素不乐纷华读经谓汉儒注疏去古未逺其言足据复用六书正其舛讹为文力浣脂泽专崇风味尽刊枝叶独臻妙约章丘李伯华以书遗之曰公文尽去皮肉毕竟如伏羲六画已乎然文人独诣反约为难我朝文章家自一名品也有户部符台集】
　　李瀚【字叔渊沁水人成化辛丑进士歴官尚书】
　　李一元【字调卿建徳人嘉靖丁未进士歴官南京刑部侍郎】
　　李遂【字邦良丰城人嘉靖丙戌进士歴南京兵部尚书谥襄敏】
　　李玑【字邦在丰城人嘉靖乙未进士歴官尚书】
　　李丕显【字宪文长乐人嘉靖乙未进士歴官都御史】






　　万姓统谱卷七十三
　　钦定四库全书
　　万姓统谱卷七十四　　　明　淩迪知　撰上声
　　四纸
　　史【京兆征音周太王史佚之后以官为氏又望出宣城武昌周】史防【字子鱼衞人仕为大夫灵公不用蘧伯玉而任弥子瑕史鱼骤谏不从病将卒命其子曰吾生不能正君死无以成礼置尸牖下灵公往吊怪而问焉其子以父言告之公愕然曰寡人之过也于是进伯玉而退子瑕孔子闻之曰直哉既死犹以尸谏】
　　史起【魏人为邺令引漳水溉邺以富河内民歌之曰邺有贤令兮为史公决漳水兮灌邺旁终古舄
　　卤兮生稻粱】
　　史疾【楚考烈时史疾为韩使楚楚王问曰客何方所循曰治列子圉寇之言曰何贵正王曰正亦可为国乎曰可楚国多盗正可以圉盗乎曰可曰以正圉盗奈何顷间有鹊止于屋上者曰请问楚人谓之何王曰谓之鹊谓之乌可乎曰不可今王之国有柱国令尹司马典令其任官置吏必曰廉洁胜任今盗贼公行而弗能禁也此乌不为乌鹊不为鹊也】
　　史舍【齐人谋郑不废公叔】
　　史黯【左传季武子曰晋未可媮也有赵孟以为大夫有史黯师旷而咨度焉其多君子也又吴王曰
