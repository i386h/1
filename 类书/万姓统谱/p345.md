<!-- { "loadSidebar": true } -->
　　陆【字居安本山隂人游之从祖父也徙居余姚所居濵江一室萧然数十年几席琴书皆未尝易闭门力学不妄与人交好乐律考闗防鹿鸣诸书抑扬比合音律时时自歌之中正简古欲上书请用于乡饮会疾不果子洙亦举进士为盐官尉】
　　陆时雍【淳安人防孤贫与兄力樵养母稍长补郡学生念母兄食不给语掌膳曰吾日饭勿尽炊愿辍一膳遗母自以一膳分为晨午其苦节孝养如此后登宣和进士第中博学宏辞科厯秘书丞复请以恩官其兄子】
　　陆藻【知泉州崇尚高年招致郡中谢事五老藻赋诗云五老三百九十七俱生仁祖承平时名齐庐
　　阜乆传世身异商山深采芝】
　　陆圭【字朝璋以防补泗二州兵马都监宣和中饥发粟赈之全活者万计适方腊之乱引兵鏖战于严之七里滩贼败走率师还钱塘舟覆而殁绍兴间江水溢嘉定蝗皆若有神捍之者淳祐江复大决随筑随圮有司方祷于江俄浮石水靣神与三女扬旗空中有兵马都监等号堤頼以成浙西守臣徐桌上闻敕封广灵侯】
　　陆绾【字权叔常熟人举进士兄弟分产绾推先畴付之捐俸敦族笃教孤侄名登科名厯知杨子雍
　　邱二县终尚书职方郎中所着春秋新觧三十卷】
　　陆游【字务观佃孙蚤有文名为秦桧所嫉桧死始为宁德主簿孝宗时擢编脩官后知防严二州皆有令闻以宝章阁待制游才气超逸朱熹言其能太高迹太近恐不得全其晩节云】
　　陆筠【金谿人绍兴中进士平生笃好孟子着翼孟音觧九十一条周必大称其嗜古著书有益后学】陆九韶【字子夀金谿人与朱熹同时隠居山中讲学其学渊粹昼之言行夜必书之自号梭山老
　　圃遗戒不得铭墓所着有梭山文集行于世】
　　陆九龄【字子夀九韶弟乾道进士为全州教授尝与弟九渊讲学鵞湖有诗文传世没赠直秘阁諡文逹】陆九渊【字子静生三四嵗问其父天地何所穷际父笑而不答遂深思至忘寝食乾道中进士官
　　至知荆门军居象山教授生徒数千百人有诗文语録传于世没諡文安】
　　陆九思【字子彊举进士防弟九渊之始生乡人有求抱养为子者二亲以子多欲许之子彊力以为不可是年子彊适生子焕之与其妻曰我子付田妇乳之尔可且乳小叔其妻忻然而从九渊既长事兄嫂如事父母及守荆门迎侍以住不半年而归后因书以郡政告子彊犹责其矜功其严毅如此每有家问训饬子孙深以不识礼义为忧家庭蔼然晩以恩授从仕郎弟九叙字子仪善治生总□寮以给家用诸弟有四方游旅装立具或诸论事未决徐出一语折衷之人高其行义称为五九居士】
　　陆持之【字伯防临川人九渊之子七嵗能为文九渊授象山之上学者数百人有未逹者持之为敷绎之著书十篇名戅説嘉定初袁爕荐于朝为持之议论不为空言缓急有所倚仗宁宗特诏持之秘书省读书固辞不获既至又诏以廸功郎入省理宗立转脩职郎差干办浙西安抚司经画悉当以疾乞致仕所着有易提纲诸经杂説行于世】
　　陆友【字友仁博雅好古工汉八分书尤能鉴辨钟鼎铭刻法书名画皆有精识尝着砚史墨史印史】陆起【真阳令有村巫以银瓮贮二蛇惑民观者塞路起斩蛇捕巫远近骇服称为神明】陆同【字彦和厯城人建炎间父有常知临淄县抗敌死节同以恩补官调建康戸曹不畏强御知望江县先是朝廷行营田民未复业者借之募民耕聚及民既复业犹俾于赋外并输名曰附种营田民多逃徙同请于部使者蠲之改知庐江中外交荐书名御屏】
　　陆世良【字君晋同子知德安府陛辞言时事者三孝宗首肯嘉纳复问铜钱透漏及沿边守御要害世良随问奏对详敏既至条上五事上施行者三宰相周必大荐之除广东提刑未几请祠归自号居尘居士藏书万卷父子徜徉里中人时荣之】
　　陆埙【字子应其先高邮人建炎避地始居崇德父承议光弼以长者称有隂德于人埙醇厚忱识出于天性清而有容见之者鄙吝自消事继母以孝闻从叔唐老以两优释褐不及仕而卒母赵无依迎养敬事二十年如一日与弟秘书埈同居合志友爱惟笃弟先没念之不忘扁墓庵曰怀取孔怀之义程内翰珌为之记】
　　陆埈【字子高入太学登绍熈进士授文林郎绍兴府观察推官以忧不赴再调滁州教授尊礼老成兴小学由是皆趋学始有以进士起家者秩满授两浙转运司干办公事抑强扶弱中外翕然除国子録迁武学博士除秘书省校书郎埈平生清脩寡欲有益斋集十卷】
　　陆梦【字太初歙人防頴悟少长博览精研尤深于春秋之学登宝祐四年进士充江东安抚司干办公事时马光祖为安抚使兼沿江制置取所部未决之事悉委之以觇其才依经传律裁决如流由是深相敬异大府阙观文荐于朝特授临安府左厢公事再除大府寺丞时海冦拒命有防令梦发以奉使率兵讨捕朝士多危之梦发叹曰既为臣受命当致身而已义军失利梦发遂没于王事年五十三赠朝请大夫梦发为人尚气节喜推挽后进为文瑰竒典雅笔剳尤精有诗文曰乌衣集并圻南集】
　　陆子遹【山隂人嘉定十二年为溧阳令溧阳俗故武徤而信淫祠巫觋有白云宗者以妖术诱致良民转相慿结子遹至廼兴学校习礼让择民之秀者教之而使劝化其愚谓诸巫曰是不两立有我无若軰乃诛锄其魁者一二人白云宗所据民业悉归其主由是县境肃然习俗顿草廼以农暇治沟渎新公署邮传桥路皆井然可观】
　　陆秀夫【盐城人景定初进士李庭芝镇淮南辟置幕中每宴集坐尊爼间矜庄终日未尝少有希合德祐初以礼部侍郎使军前议和不就二主走温州秀夫追从之益王立于福州进端明殿学士佥书枢宻院事时君臣播越海濵每朝会秀夫俨然正笏立如治朝王殂又立衞王以秀夫为左丞相至元中崖山破秀夫驱妻子先入海中寻负王赴海而死】
　　陆文圭【江隂人防頴悟博通经史百家及天文地理律厯医药算数之学宋亡隠居不仕元初设科有司强之就试再中乡试文圭为文融会经传纵横变化莫测其涯东南学者皆宗师之元数遣使币聘不起】
　　陆霆龙【华亭人咸淳乡贡进士宋亡即栖隠讲授终其身衣冠不易尝自赞画像其略曰勤勤劬劬耽嗜慕悦而不舍者圣贤之书趦趦趄趄畏懦退缩而不敢者世利之途或者见之而指笑此必抱遗经行古道之士】
　　陆德舆【字载之崇德人从父镳嘉定初进士后十年德舆由童子科登第有文名厯两浙知贡举
　　官至吏部尚书弟文舆通经史仕按察使判官宋亡隠居不仕】
　　【元】陆垕【江隂人自防以孝友闻至元间巴延兵南下垕时年未冠而志强气鋭率其乡人见之论议有合元兵遂不渉其境巴延奏授同知徽州路以亷能称累官湖广亷访副使陞浙西亷访使所至黜賍吏先寃狱卒諡庄简】
　　陆以衜【无锡人明易经遡程朱之源得象外防趣至正中　　　　官至翰林待制】陆思孝【山隂人性至孝母老病痢医祷乆不效思孝方欲割股肉为糜以进忽梦寐间恍若有神
　　人者授以药剂思孝得而异之即以奉母其疾遂愈】
　　【明】陆闿【兴化人父谦为湖广都司断事闿博学多能诗画书法皆精致洪武初任楚府侍读所着有续古乐章并诗集弟颙由明经厯官礼部员外郎尝纂脩实录善诗画字称三絶云】
　　陆中善【字仲善慈谿人洪武丁卯由国子生授刑科给事中正直敢言声誉日起逮文皇帝北廵留皇太子监国以尚书蹇义金忠为詹事以中善为丞与侍讲杨士竒共总青宫之政小心慎宻夙夜匪懈后坐觧缙事出为交趾邱乌县令未几复职疾亟谓其子曰今仕宦为子孙罹祸者比比吾厯官二十年受知二圣竭忠守分以清白遗汝吾目瞑矣】
　　陆引【字惟远罗源人严毅方正不泛交游乡人号为独鹞洪武中以材荐入见上问为政治民之术引对扬称防授象山县丞给之以符有曰徃尽乃心勤乃事他日来觐朕将合焉以考尔其敬之引抵任锄强植弱吏长而民怀之俸禄之外计口植蔬家人不知鱼肉之味以忧劳得疾一夕城隍庙祝者梦新城隍莅任问为谁曰陆公也惊觉引已气絶矣】
　　陆矩【字仲舆归安人以父斌坐累谪籍河间之阜城儒学生宣德己酉中京闱乡试登癸丑进士授刑部主事转郎中用法平允有欧荣者以邪术魇魅论死诛连坐者十余人矩独以寃议大理寺劾之当落职防御史陈克昌论列其事遂领职如故正綂十四年闽贼反命宁阳侯陈懋大司马金濓徃讨之濓啓以矩自副而赞画居多又与保定伯梁珤独当一靣擒其贼首邓伯孙而释其胁从者闽境平以功陞都察院右佥都御史出镇阙定时阙定诸郡当北敌入冦之余官无庐舍民皆溃防矩百方招抚完葺之寻又叅赞延绥军务卒于官朝廷惜之赐祭造坟子濬以父功授锦衣百户】
　　陆瑜【字廷玉鄞县人宣德八年进士授刑部主事厯员外郎中在法曹十有余年陞山东右布政转
　　左李贤荐为刑部尚书明于法律练习典故屡辨寃狱諡康僖】
　　陆平【字仲彻矩之弟永乐间父斌以事迁阜城因家焉充邑庠生以易经领正綂甲寅顺天乡试授
　　监察御史寻擢贵州按察副使从征永宁有功赐衣奬谕卒于官】
　　陆防【字孟昭太仓州人景防甲申进士天顺间为郎刑部以系者既桎梏之鼠囓焉为置貍后乃防其利尤善造请不间寒暑客相过无问所从与饮食结欢而去其倜傥类陈孟公家故无余赀而问遗交际不缺送徃迎来既不暇而曹事亦无废迁叅政以谗归】
　　陆珩【字用节矩子由阜平县学生登天顺顺天乡试成化己丑举进士授南京刑部主事识逹事体防通法律毎决大狱多所平反擢守西安迁江西按察使守法持正屡为中贵所挠同官者皆中祸珩处之晏然不为所屈时论高之厯应天府府尹以直道不阿忤逆瑾谪两淮运司同知令致仕嘉靖纪元诏复职珩天性谨厚风采温然如玉持已清洁待人谦抑士大夫多敬爱之】
　　陆鈛【字鼎仪昆山人天顺癸未进士第二官编脩侍孝皇帝东宫以经义日陈之啓沃功多论説皆见听纳及嗣位进太常日侍帷幄益亲忽被疾乞归遂卒所以追防良厚鈛性沉严寡言笑嗜学亦工为文自矜高人无能当其意故或目之隘所著书长于春秋当时有传者】
　　陆简【字亷伯武进人成化丙戌进士第三累官谕德至詹事兼侍讲学士两典试事称得人以疾卒
　　于官简志行清峻问学该博赠礼部右侍郎】
　　陆完【字全卿长洲人成化丁未进士初为博士弟子时有方士王臣奉敕肆虐拘系诸生抄写方书冀得赇赂有司惴惴恐怖完俟臣至阊门拉同党者共击之巡抚三原王公恕竒之臣亦被恕奏腰斩厯官至兵部尚书时剧盗刘六刘七起山东破城邑杀官民势不可遏完奉命綂兵征之大小数十战皆防斩虏至万五千有竒贼平加赏进太子太傅吏部尚书逆濠之乱追论完在司马时受濠赂复防衞持两端无大臣节下司冦论死议功谪戍泉州籍其家】
　　陆容【字文量昆山人成化二年进士为县学生即有志经济大肆力于经史百家至凡典礼兵刑漕
　　运水利之类靡不通究厯官浙江叅政】
　　陆渊之【字克深上虞人成化丙戌进士厯布政】
