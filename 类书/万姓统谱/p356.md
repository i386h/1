<!-- { "loadSidebar": true } -->
　　【南北】达震【字猛畧代人武平初华州刺史导民训俗颇有治方】
　　【宋】达焕【开禧间袁州教授】
　　达恵逺【南城人嘉定进士】
　　【明】达兼善【西城人元兰台御史洪武初欲复其官力辞】
　　达贯道【句容人洪武中以贤良任知县】
　　达旺【应天人永乐进士】
　　达泰【丽水人举人成化中知兴国县事廉勤刚果上下相孚御冦有备劳不及民】
　　达毅【字士丹徒人成化进士歴郎中】
　　达云【溧阳人治举人任府同知】
　　达其道【字行甫任县人嘉靖己未进士歴提学副使】
　　脱【见纂要】
　　【明】脱因【星子人洪武中任廉州知府】
　　脱英【字文璧龙城人举人宣徳中任雩都县训导】
　　脱纲【四川遂寜县人脱列伯之孙先任杭州前卫指挥同知正统九年陞浙江署都指挥佥事十四年征勦处州等反贼累立竒功寻与贼对敌陷没景泰间褒陞一级仍遣官谕祭子英袭授指挥使又与英都指挥佥事】
　　【嘉靖中巩昌府同知脱镐直新河人湖州府有脱姓】
　　萨
　　【元】萨天锡【幼时侨寓孝感博学能文登泰定进士知襄阳县终燕南道廉访司照磨】
　　【明】萨琦【字廷圭闽县人宣徳中进士入翰林为庶吉士为人耿介持正学有源委授编修预修仁庙实
　　録陞礼部右侍郎兼詹事府少詹事卒于官】
　　禢【音达望出南越】
　　【明】禢明徳【字志学保昌人洪武乙丑入胄监性至孝歴分宜海宁龙汤三县皆有声迁宁国知府专
　　务以徳化民不尚刑罚后坐逮降刑部主事】
　　禢敏【清逺人治贡士】
　　搭
　　【明】搭恩【衡阳人宣徳中任教谕】
　　末【本姓秣今秣陵是也因避难改为末】
　　秣【秣阳国名以国为氏】
　　适【南宫适之后以名为氏】
　　刺【郎达切汉燕刺王之后】
　　渴【见姓苑】
　　夺【见姓苑】
　　掇【见姓苑】
　　嶭【见姓苑】
　　防【音杂见直音】
　　八黠
　　滑【下邳商音滑伯周同姓国也为晋所灭以国为氏又望出京兆周】滑罗【郑大夫】
　　【汉】滑兴【为詹事】
　　滑延年【邢州人】
　　【唐】滑汉【堂后主书】
　　滑广【万年尉】
　　【宋】滑明之【乾道二年知瑞安县事】
　　滑防【昆山人武定州训导】
　　滑居俞【济州人】
　　滑夀【字伯仁往来鄞越居虞姚间最久人皆称之曰樱宁生初学医于王居中受素问难经进请其师曰二书篇次无绪葢错简多矣遂类抄手注而读之又究夫十二经走防属始终流输交别之要所着又有读伤寒论钞诊家枢要痔瘘篇及聚诸书本草为医韵皆有功后学所至人争延致以得诊视决生死为无憾夀无间贫富皆往治报不报弗较也遂知名吴楚间在淮南曰滑夀在吴曰伯仁氏在鄞越曰樱宁生云】
　　【明】滑防【太仓州人永乐间弋阳县知县】
　　滑浩【余姚人成化进士歴南昌知府】
　　滑抚【西安人嘉靖戊子解元】
　　滑参【河南人嘉靖举人夏邑知县】
　　【万歴间山西泽州府同知滑盘清苑人山东夏津县典史滑余姚人】
　　察
　　【三国】察战【吴将军使交阯讨叛使李兴】
　　【元】察罕【西域人博览强记通诸国字书仁宗时累官防知政事得大臣体暮年居徳安白云山别墅以
　　白云自号尝入见仁宗望见曰白云先生来也其被宠遇如此】
　　【明】察文质【肇庆人宣徳中邵武府同知】
　　察童【陈州人正徳中贡士任朝城知县志称其才具通敏政多善举迁府同知】
　　颉【苍颉之后】
　　【上古】颉卫【贤人】
　　【明】颉文林【夀阳人永乐举人】
　　颉居简【代州人永乐举人】
　　颉质【易州人正统中任知县】
　　颉宣【平定州人治中赵州判官】
　　捌【羌人以已为捌】
　　【南北】捌思【防羌校尉】
　　【明】捌忠【石屏州人宣徳中任利港巡检】
　　八
　　【明】八通【江宁人正统中以坐免任礼部主事】
　　撒
　　【明】撒仲谦【和州人洪武举人】
　　撒明【山阳人洪武间清江县知县】
　　撒祥【髙邮人永乐进士】
　　撒俊【大同人贡士成化间知醴泉县歴九载刚果如一】
　　茁【见姓苑】
　　轧【见姓苑】
　　杀【见姓苑】

　　万姓统谱卷一百十七
　　钦定四库全书
　　万姓统谱卷一百十八　　明　淩迪知　撰入声
　　九屑
　　薛【河东徴音黄帝二十五子一为任姓裔孙奚仲居薛至仲虺为汤左相代为侯伯歴三代凡六十四叶周末为楚所灭公子登仕楚懐王赐沛邑为大夫遂以国为氏又河南官氏志叱于氏改为薛】
　　【周】薛居州【子谓居州善士也使之居于王所在王所者长幼卑尊皆薛居州王谁与为不善见孟子】薛炬【秦客善相劒】
　　【汉】薛广徳【字长卿沛国相人尝以鲁诗教授楚国龚胜龚舍师事焉以萧望之荐累官至御史大夫广徳温雅有醖借及为三公直言谏诤后乞骸赐安车驷马黄金而归县其安车传子孙】
　　薛宣【字贑君郯人累官御史中丞数言政事便宜举奏部刺史郡国二千石所贬退称进白黒分明
　　出更外任皆着政绩后为丞相封髙阳侯】
　　薛惠【宣之子始为彭城令宣从临淮迁至陈留过其县桥梁邮亭不修宣知惠不能留彭城数日案行舍中处置什器观视园菜终不问惠以吏事惠自知治县不称宣意遣门下掾送宣至陈留令掾进见自从其所问宣不教戒惠吏职之意宣笑曰吏道以法令为师可问而知及能与不能自有资材何可学也众人传称以宣言为然】
　　薛方【字子容齐人尝为郡掾祭酒徴不至王莽以安车迎方方辞谢不允曰尧舜在上下有巢由今明主方隆唐虞之徳小臣欲守箕山之节也使者以闻莽说其言不强致方居家以经教授喜属文着诗赋数十篇光武即位徴之方道病卒】
　　薛汉【字子公淮阳陈人世习韩诗父子以章句著名尤善谈灾异建武初为博士当时言诗者推汉
　　为长迁千乗太守有异迹】
　　薛包【字孟尝好学笃行丧母以孝闻父惑于后妻憎包分出之泣不去弟子求分财异居包中分其财田地取荒顿者器物取朽败者弟子破产旋复赈给汉建元中公车徴拜侍中】
　　薛欧【汉功臣髙祖定十八侯位次欧第十四】
　　【三国】薛综【字敬文竹邑人仕吴为五官郎中除合浦交阯太守官至太子少傅所着诗赋论难凡数万言
　　子莹孙皓时领少傅又为左国史与华覈等共撰吴书】
　　薛莹【字道言累迁为选曹尚书太子太傅涉学既博文章尤玅同寮之中莹为冠首】
　　【晋】薛兴【仕为尚书右仆射冀州刺史安邑公卒諡庄文名天下其子孙为显臣为名进士者代不乏人】薛强【字威明幼有大志懐军国筹略与北海王猛同志友善猛荐于晋穆帝伐于陈川姚兴闻而惮之遣使重加礼命徴拜右光禄大夫七兵尚书封冯翊郡公转左戸尚书年九十八卒】
　　薛兼【字令长丹阳人性素有器字少与纪瞻闵鸿顾荣贺循齐名号为五隽初入洛张华见而竒之
　　曰皆南金也后领太子少傅自祖综至兼三世傅东宫谈者美之】
　　【南北】薛安都【汾阳人少以勇闻宋武帝时随柳景元克闗陜为雍秦二州都统后为左军将军单骑斩
　　鲁爽人比之闗羽斩顔良以功进爵为侯】
　　薛真度【河东汾阴人真度始与安都南奔及从安都来降为上客太和初赐爵河北侯后降为伯歴荆州东荆州刺史初迁洛后真度每献计劝先取樊邓后攻南阳故大为孝文帝所赏改封临晋县伯景明初豫州大饥真度辄表白别出仓米五千斛为粥救其甚者诏曰真度所表甚有忧济百姓之意宜在拯恤歴华荆二州刺史入为大司农卿卒赠左光禄大夫諡曰庄】
　　薛彪子【代人为魏内行长当官正直献文时累官徐州刺史多惠政卒諡曰文】
　　薛深【安都从子果敢有气宋元徽末以军功至骠骑将军沈攸之之难豫章王嶷夜登门呼深深惊
　　起率军赴难除淮阴太守寻为直阁将军】
　　薛云【忻州人性嗜学不乐仕进隐于州西南二十五里系舟山谷读书自适以终其身今名其谷曰
　　薛云】
　　薛琡【字昙珍代人父彪子魏徐州刺史琡形貌瓌伟以有干用为典客令每引见仪望甚美宣武帝谓曰卿风度峻整姿貌秀异后当升进何以处官琡答曰宗庙之礼不敢不谨朝廷之事不敢不忠自此以外非庸臣所及天平初拜七兵尚书】
　　薛提【太原人皇始中补太学生拜侍御史迁晋王丕卫兵参军冀州刺史封太原郡公有政绩太武崩侍中和延等以皇孙幼冲宜立长君提曰皇孙有世嫡之重人望所系废所宜立而更别求必有不可为中常侍宗爱所害】
　　薛夏【字宣声天水人博学有才太祖宿闻其名甚礼遇之黄初中为秘书丞每与夏推论书传未尝不终日也每呼之不名而谓之薛君夏居甚贫帝又顾其衣薄解所御服袍赐之其后征东将军曹休来朝时帝方与夏有所咨论而外啓休到帝引入坐定帝顾夏言之于休曰此君秘书丞天水薛宣声也宜共谈其见遇如此】
　　薛端【字仁直汾阴人少有志操年十七司空髙干辟为防军以天下扰乱弃官归乡里周太祖徴为
　　吏部郎中】
　　薛辩【字允白汾阳人父强有大志与王猛齐名辩俶傥多大略所仕姚秦知其运衰遂弃归后仕魏
　　立功平西将军赐爵汾阴侯孙湖笃志于学为河东太守】
　　薛裕【字仁友端弟少以孝悌闻为丞相防军慕韦夐志安放逸不干世务尝曰韦居士退不邱壑进
　　不市朝怡然守道荣辱不及何其乐也终洛州刺史】
　　薛善【字仲良端之族曽孙也少为司空府防军家素富僮仆数百人兄元信仗气豪侈每食方丈坐客恒满歌不絶而善独恭已率素爱乐闲静文帝以善为汾阴令善干用强明为郡称最迁大丞相从事中郎】
　　薛慎【字伯防善弟好学能属文善草书少与同郡裴叔逸裴诹之柳虬卢柔李璨友善起家丞相府
　　墨曹防军文帝于行台省置学以慎为学师累迁礼部郎中】
　　薛憕【字景猷汾阴人早孤家贫躬耕以养祖母有暇则览文籍憕既羁旅不被擢用京兆韦潜度谓憕曰君门第非下身材不劣何不曳裾数防吏部憕曰世胄蹑髙位英俊沉下僚古人以为叹息窃所未能也终日读书手自抄将略二百卷惟郡守元袭时相要之憕与抗礼族人懐隽每劝之营产业亦恬然自处不改其旧普泰中拜给事中伏波将军】
　　薛谨【辩之子髙才博学授河东太守后袭爵累建大功封涪陵郡公】
　　薛世雄【字世英汾阴人以战功累迁仪同三司右卫将军性廉谨凡所以行军破敌之处秋毫无
　　犯帝谓羣臣曰世雄廉正节槩有古人之风】
　　薛寘【汾阴人西魏时领著作佐郎修国史累迁中书令后仕周以功进爵为侯时改物创制欲行周
　　礼寘等斟酌详定焉】
　　薛驎驹【好读书举秀才除中书博士齐使至诏驎驹兼主客郎以接之赠河东太守諡曰宣】薛拔【谨之次子初之弟幼有器识崔浩见而竒之葢吾人也扰动闗右太武亲讨诏拔纠合宗卿壁于河际以断冦路事平除中散赐爵永康侯后改爵河东公卒赠左光禄大夫諡曰康】
