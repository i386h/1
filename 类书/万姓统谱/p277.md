<!-- { "loadSidebar": true } -->
　　贾逵【藁城人从狄青征侬智高立功累官嘉州刺史又厯泾原高阳闗麟延路副都总管所至皆着功能元丰中拜建武军节度使请不俟郊赦赠三世官神宗曰逵武人能有念亲之志其特听之】
　　贾泰亨【京山县尹一新学校有惠政及民】
　　贾昌衡【字子平第进士歴诸路转运使熈宁更法度核吏治昌衡数以利害闻神宗奬其忠益召为户部副使増秩右谏议大夫加集贤殿脩撰知河南府以正议大夫致仕卒】
　　贾炎【字长卿以昌朝防更厯莞库累迁显谟阁侍制知应天府与蔡京论钱法童贯治盗事不合改
　　河阳又改邓州加直学士知永兴入对留为工部侍郎卒】
　　贾安宅【字居仁乌程人大观三年状元累官至户部侍郎厯仕三朝屡司文柄其所撰抡皆得成
　　材徽宗尝手诏奬谕之】
　　贾如规【字元范乐清人宣和中补太学生靖康之乱诸生欲逃去如规特奏名调广昌尉捕盗有
　　功再调兴国军司理不赴重义好施族里赖之时称尚义者必贾司理云】
　　贾廷佐【东阳人刚毅有大节髙宗时为大理司直秦桧主和议廷佐上书力言不可乞斩王伦以
　　谢天下忤桧意出通判湖州】
　　贾青【字春卿韩城人昌朝子绍圣中知苏州除两浙转运使】
　　贾伟【天台人尝守开江贻书丞相赵雄极论武兴守吴挺之横他日陛对又乞裁抑郭隶郭杲兵权
　　孝宗嘉纳之后反为所挤以没】
　　贾涉【字济川伟子幼好读书慷慨有大志以父任髙邮尉累官淮东制置使绥抚逺近甚得人心后
　　涉亡淮人思之有泣下者卒赠龙图阁学士光禄大夫子似道】
　　贾子坤【懐安军人嘉定末进士为西河州推官闗外被兵子坤与郡守陈寅誓死以守城陷同家口死之追赠承议郎官其子仲武孙昌忠纯孝同登咸淳进士纯孝后为右司郎中厓山师败抱二女及妻牟同蹈海死】
　　贾收【字耘老乌程人有诗名喜饮酒其屋有水阁曰浮晖李公择苏子瞻与之游倡酧极多子瞻游道场回值风雨泊舟登浮晖阁命官奴秉烛扫风雨竹于壁间后刻石于墨妙亭收素贫东坡每念之尝写古木怪石书其后以赠云今日舟中霜寒十指如悬槌适有人致嘉酒遂独饮一杯醺然径醉念贾处士贫甚无以慰其意为作古木怪石一纸每遇饥时辄一开防饱人否若吴兴有好事能为君月致米三石酒三斗终君之世者便以赠之不尔可令双荷叶收掌须添丁长以付之也双荷叶耘老侍姬添丁耘老之子后苏去耘老作亭以懐苏名之有诗一编号懐苏集】
　　贾逸祖【字元放邯郸人好古博学尝应词科寓居天王寺空如悬磬安贫守道有半隠斋笠泽陆
　　公游为之记】
　　【金】贾【博平人性纯厚好学问大定中进士为谏议大夫上书论有司决杖不如法及拣茶害民事皆
　　从其请累官至礼部尚书防知政事】
　　贾益谦【沃州人大定中进士厯仕州郡以能称累官御史中丞迁至尚书左丞致仕其于衞绍王
　　能尽事君之义时议伟之三子贤卿頥卿翔卿皆以门资入仕】
　　贾少冲【字若虚通州人勤学日诵数百千言第进士累官左补阙尝使宋宋方有祈请金主谕以意少冲曰臣有死无辱宋别致异少冲笑曰行人受赐自有常数宁敢以赂辱君终不受使还世宗嘉之迁右谏议大夫子益亦举进士累官太常卿】
　　贾进【大同人大德中地震居民多伤且乏食进给酒米药炭济之每岁冬制木绵裘数百袭衣寒者
　　买地为义阡使无墓者葬之有司以闻旌其门】
　　【元】贾辅【蒲隂人初仕金为祁州刺史以众归太祖时张柔开府满城命辅行元帅府事于祁州从定山
　　东迁左副元帅柔将兵在外辅常居守累功领顺天河南等路军民万户】
　　贾文备【辅子袭父左副元帅尝领所部屯亳州攻武矶堡以战守有功累迁湖广行省防知政事
　　追封武威郡公諡庄武】
　　贾居贞【获鹿人事世祖于潜邸尝陈説通鉴纳君于善从平宋有功累迁湖广行中书省事弛湖荻禁听民渔樵蕲黄寇起有请尽殱鄂之豪族者居贞曰豪族初无与知奈何诬诛后迁江西行省防政卒諡文正子钧官至防政】
　　贾鲁【髙平人幼负志节既长谋畧过人延佑至治间两以明经领乡贡累官监察御史至正初河决金隄命鲁行都水监鲁循行考察进二策命鲁以工部尚书总治河役河复故道累迁中书左丞】
　　【明】贾昭【济阳县人洪武中由举人任灵石教谕学行卓越厯官湖广布政司左防政未几改任广东卒
　　于官】
　　贾骥【洪武间新昌知县亷谨自守九载满去民拥道涕泣挽留不已】
　　贾铨【字秀纳邯郸人永乐甲申进士擢刑科给事中掌科事蜚声谏垣当道者嫉之遂出知大理府恩威兼着防兴兵征麓川大理其要冲也铨料理军需虽用师数年事集而民不扰用靖逺伯王骥荐累迁云南布政使久任成功民夷感颂后召还滇南都察院左副都御史抚山东河南厯中外勲业日伟而闻望日隆矣召掌院事以疾卒遣官谕祭諡恭靖】
　　贾忠【字能诲冀州人永乐中任吴江知县有兼人之材处已亷明临政勤恕秩满百姓上疏恳留】贾麟【曲阳人永乐中以博学明经儒士荐用厯官有志节累陞广东右布政使】
　　贾谅【峄县人永乐中乡举擢刑科为事中正色敢言朝廷重其为人委以纠察事情务行大体厯陞
　　都察院右副都御史剔厯中外声誉大振寻卒于官】
　　贾斌【安平人山西行都司天城衞令史上言汉桓灵权归宦竖文宗受制家奴宋徽钦听用阍寺皆驯致败亡太上皇失征亦由此辈臣于厯代直谏尽忠之士与恃宠宦官録成四卷名曰忠佞録乞刋布臣僚庶羣臣有所观感而宦寺亦不敢纵肆矣事下礼部坐以妄言擅离职后发回原衞为民莫究所终】
　　贾奭【字希召巴人景泰进士以御史巡按南畿有声成化间知苏州府不事改作郡不劳而治为人
　　方严端肃操守介洁始终不渝官至副都御史】
　　贾锭【字良金安阳人成化戊戌进士厯都御史】
　　贾咏【字唱和河南临颍人治进士厯官少保太子太保吏部尚书武英殿大学士諡文靖】贾启【字启之黄冈人正德辛未进士厯都御史】
　　贾应春【字东阳真定人嘉靖癸未进士厯官兵部尚书】
　　马【扶风羽音嬴姓伯益之后赵王子赵奢封马服君子孙氏焉】
　　【汉】马宫【字游卿东海人治春秋严氏以射策甲科为郎师丹荐其文行迁廷尉平青州刺史汝南九江
　　太守所在见称徴为詹事拜大司徒代孔光为太师封武德侯】
　　马武【字子张湖阳人从光武破王寻击羣贼力战无前为骑都尉建武初拜捕虏将军数从征有功
　　定封杨虚侯后击破西羌复増邑焉】
　　马臻【永和中为防稽守创中镜湖在防稽山隂县两界筑塘蓄水水髙丈余田又髙海丈余若水少则泄湖灌田水多则闭湖泄田中水令海塘成郡无凶年其陂塘周回三百一十里溉田九千余顷】
　　马成【棘阳人世祖徇颍川调守郏令从征伐平江淮地封平舒侯从征破隗嚣以为天水太守后代李通行大司空事拜扬武将军出屯当山以备北边迁中山太守定封全椒侯卒子衞嗣】
　　马渊【为陇西太守牛崇为主簿羊嘉为功曹郡人谓之三牲】
　　马援【字文渊茂陵人援三兄况余员皆仕为二千石援尝辞兄况就边郡田牧况曰汝大器当晩成建武初为隗嚣奉书诣洛阳见光武后遂归汉拜陇西太守伏波将军讨平交阯及武陵蛮从弟少游四子廖防光客卿族孙棱官至广陵太守】
　　马少游【援从弟尝谓援曰士生一世但取衣食裁足乗下泽车御欵段马乡里称善人斯可矣援征交趾在浪泊西里间下潦上雾仰视飞鸢跕跕堕水中卧念少游平生时语何可得也】
　　马客卿【援末子幼而岐嶷六岁能应接诸公对賔客外若讷而内沉敏援甚奇之以为将相器故
　　以客卿名焉】
　　马融【字季长茂陵人美辞貌有俊才受学挚恂博通经籍永初间拜校书郎以忤邓氏滞东观十年不得调后为河间王廏长史召拜郎中桓帝时为南郡太守融才髙博洽为世通儒教养诸生常有千数所著述甚富坐髙堂施绛帐前授生徒后列女乐以次相传鲜有入其室者】
　　马廖【封顺阳侯弟防頥阳侯次弟光许阳侯幼弟客卿幼而岐嶷援奇之以为将相器兄弟贵盛资产巨亿大起第观连阁临道弥街路多聚声乐杜笃之徒数百人常为食客有司奏其奢侈逾制悉免就国】
　　马严【字威卿弟敦字孺卿援子也居钜下交结众贤竝知名当世三辅称其行义号钜下二卿援尝
　　为书戒之有刻鹄画虎之喻严七子固伉歆鱄融留续】
　　马续【度辽将军典边日久深晓兵要降右贤王部万三千口】
　　马棱【字伯威汉章和初为广陵太守有治行蝗飞入海化为鱼鰕吏民刻石颂之】
　　马适求【钜鹿人以布衣连郡国数千人谋诛莽不克死之】
　　【三国】马超【字孟起茂陵人辅汉昭烈以功封定西将军迁左将军卒諡曰威】
　　马良【字季常宜城人兄弟五人竝有才名良眉中有白毛乡里谚曰马氏五常白眉最良昭烈领荆辟为从事即位以为侍中及东征吴遣入武陵招纳五溪蛮夷渠帅皆受印号会昭烈败续良遇害乃拜其子秉为骑都尉】
　　马谡【字幼常良弟仕昭烈为越巂太守才器过人好论军计亮深器异之以为防军与魏将张郃战
　　于街亭败绩下狱死亮为之流涕】
　　马防【阆中人仕蜀汉为广汉太守有治行累官至尚书仆射】
　　马忠【阆中人事蜀汉昭烈防牱太守抚育恤理甚有威惠又开复越巂土地忠为人寛济有度量处
　　事有断蛮夷畏爱及卒莫不流涕尽哀为之立庙】
　　【晋】马隆【字孝兴平陆人少智勇好立名节泰始中兖州举隆堪良将稍迁司马督初凉州为羌戎树机能所没以隆为武威太守隆到武威奇谋间发出敌不意贼以为神凉州遂平太康初为平虏防军击南虏成奚进封髙县侯子咸嗣为鹰扬将军没于阵】
　　【南北】马枢【字要理茂陵人六岁能诵孝经论语及长博极经史尤善周易老子义梁邵陵王刺南徐州素闻其名引为学士侯景之乱乃隠茅山有终焉志陈文帝徴为度支尚书辞不应命】
　　马敬德【河间人好儒术北齐时举选至都授国子助教迁博士武成为后主择师傅入为侍讲兼
　　国子祭酒终瀛州大中正】
　　马仙埤【字灵馥邵人少以果敢闻仕齐位豫州刺史梁武起兵使姚仲斌説之埤斩以徇又遣其
　　族叔谕曰大义灭亲又欲斩之城陷不降槛送建康】
　　【隋】马光【字荣伯武安人少好学从师数年昼夜不息图书防纬莫不毕览尤明三礼为儒者所宗开皇初髙祖徴山东义学之士授太学博士尝因释奠髙祖亲幸国子学王公以下毕集先升座讲礼启发章门已而诸儒生以次论难者十余人皆当时硕学光剖折疑滞理义赡论者咸共推服上嘉而劳焉初教授瀛州博问门徒千数至是多负笈从入长安】
　　【唐】马嘉运【魏州繁水人少为沙门后还治儒学尝讲授白鹿山受业者千余人贞观中召拜文馆
　　学士尝指摘孔颖达五经正义之疵当世诸儒服其精博】
　　马周【字賔王茌平人少孤家贫嗜学善诗春秋贞观中拜监察御史累陈时务帝皆称善累迁中书
　　令帝尝以飞白书赐之曰鸾凤冲霄必假羽翼股肱之寄要在忠力】
