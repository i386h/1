<!-- { "loadSidebar": true } -->
　　崔泾【静海人为儿时见蚁出穴不敢践及长见蝇蝶投网必与救脱见网罟者多与之钱令其改业
　　又率乡人共为放生防其后子为郡文学二孙端礼端诗皆登进士】
　　崔頥正【封丘人与弟偓佺并举进士頥正初为高宻尉以孔维荐为国子直讲刋正诸经音疏眞宗时日召頥正于文苑中説尚书仕终国子博士偓佺自连江尉入为直讲眞宗幸国学说尚书所着有帝王手鉴十卷】
　　崔立【鄢陵人中进士歴知数州有循良之政后以工部侍郎致仕性淳谨喜论事事眞宗仁宗前后
　　上四十余奏多见施用】
　　崔鶠【阳翟人举进士积官殿中侍御史徙右正言累章极论章惇蔡京罪恶时议归重有古学为文
　　至多尤长于诗清峭雄深有法度有遗文三十卷】
　　崔敦礼【通州静海人与弟敦诗同登绍兴中进士爱漂阳山水买田筑居敦礼仕至诸王宫大小
　　学教授敦诗仕至中书舎人加侍讲直学士院】
　　崔翰【万年人风姿伟秀骁勇有谋太祖时以功累官端州团练使后从太宗征太原流矢中其颊督战益急擢武叅军节度鎭安化军以疾召还上言臣既以身许国不愿死于家仍令赴鎭月余卒赠侍中】
　　崔颂【偃师人父协后唐平章事颂以防补官歴汉周官至左諌议大夫宋初判国子监太祖问以一时典礼颂占对闲雅上甚重之子晓太子右赞善大夫曥雍熈初进士官至太常少卿】
　　崔敦诗【字大雅常熟人绍兴进士主杨州高邮簿除秘书省正字歴枢院编修官学士院权直迁著作郎进国子监司业拜中书舎人敦诗性谨厚知大体直宿逓讲所陈必剀切至造膝宻啓家人不得觇其藁上深器许之有文集三十卷制藳二十三卷奏议五卷通鉴要览六十卷制海十册监韵五册】
　　崔贡【字廷硕仁和人端重有学识履行饬备党里咸敬事之大观中诏天下郡县保任士有孝弟睦婣任恤中和八行者贡入太学司成考验以闻释褐命官政和五年郡太守董正封举贡应诏授宻州文学卒乡人尊之曰八行先生洪武初仁和县学建三贤祠贡与褚文公许荆州竝祀焉】
　　崔峄【长安人进士及第累官河东转运使防更钱法潞州大扰推其首恶诛之人心遂定后歴知同
　　州鳯翔河中以刑部侍郎致仕】
　　崔遹【元丰间为于潜令有遗爱尝兴元丰塘为邑人利至今呼为崔长官塘】
　　崔仁冀【钱塘人事呉越钱俶为通儒学士太祖尝谕俶使入朝仁冀告俶曰主上英武所向无敌保族全名上防也俶然之太宗时俶与仁冀决防纳士且荐其才能于是擢卫尉卿】
　　崔彦进【大名人纯质有胆略善骑射初仕周至都虞侯宋初累立战功积官至彰信节度使鎭河
　　阳卒赠侍中】
　　崔纵【字元矩临川人政和中进士累官至承议郎二帝北狩高宗欲遣使通问廷臣咸畏避不行纵毅然请徃乃授试工部尚书比至责以大义金人怒徙之穷荒縦不少屈竟握节而死诏録其兄子延年为后】
　　崔遵度【字坚白江陵人后徙淄州举进士咸平初为太子中允改太常丞为编修官改左司谏仁宗时迁吏部郎中兼左谕徳卒遵度与物无竞淳澹清素于势利泊如也善于鼓琴尝自着琴笺有文集二十卷】
　　崔子房【字彦直涪陵人徙居县南通春秋学与东坡山谷诸名士游尝知滁州曽子开作记刻石
　　醉翁亭侧又尝与欧阳文忠公辩芳草涧诗】
　　崔与之【字正子増城人父世明博学精于医贫者疗之不受其直与之绍兴中举进士累官四川安抚制置使威惠兼济兵民恱服召为礼部尚书又除叅知政事进右丞相皆辞不就卒追封南海郡公諡清献】
　　【元】崔斌【马邑人魁岸雄伟善骑射尤攻文学而逹政术世祖时累官江淮行省左丞危言谠论无有所
　　讳尝行省湖南潭人为立生祠及卒追封郑国公諡忠肃】
　　崔彧【州人刚直敢言世祖器重之累官御史中丞刑部尚书上疏言时政多见施行成宗时官至
　　平章政事卒追封郑国公諡忠肃】
　　崔履谦【至元十四年同知温州府事时刘万努弃城遁嗾元帅呼图克屠城履谦与治中家之柄徐
　　似孙力争获免游军略民间子女履谦奋不顾身力脱之】
　　崔天徳【字君谊呉江人元末为金玉局副使尝与周伯温高杨张徐为友以友竹自号自为叙在
　　吴江志】
　　崔彦辉【钱塘人号云林生与王防皆呉兴赵氏甥善篆词赋画亦超诣隠居卖药盐桥临没无
　　子有甥郑为后学室至今犹以崔氏署扁】
　　【明】崔聚【懐逺人永乐起兵以功累陞蓟州卫指挥使扈从北伐败敌兵陞河南都指挥佥事又陞左军
　　都督佥事征交趾力战而死】
　　崔龄【字人年呉江人天徳子洪武初以人才授刑部主事以直谏坐蓝党死】
　　崔亮【洪武初济南知府抚绥得宜士民感服后陞礼部尚书】
　　崔惠【晋江人宣徳中领乡荐任江西石城教谕叛贼陈椿入陷石城惠为贼所执逼令从之惠骂曰
　　吾岂从汝狗奴反耶防燬草营即投火焚死】
　　崔防【字克让直广宗人正统进士仕至吏部尚书諡庄敏公寛平坦易中无芥蔕其在吏部愼恤
　　人才防靖自居人知严惮】
　　崔植【字斯立鄞人治春秋得圣人心法辨论公谷左氏三传得失歴歴如指掌究极羣史平居仪度整肃不假修饰而规范自然洪武七年荐为郡学教授后调处州以成就后进为务受业者日众必倾竭底里随其才而笃之卒于官植文学徳行卓絶流辈一时硕儒莫不想闻其风采自号丹山樵者有杂著文集若干卷】
　　崔源【字有本世家云中天性孝友深沉有智袭宁波卫指挥同知莅政老成人不敢干以私正统十三年闽浙盗起从总兵寜阳侯剿捕累获竒功檄御金华杀贼一十七级生擒陈唐竒等五十人解京功升署浙江都指挥佥事改檄武义一日火发联营源仓卒遇敌时仲弟澄季弟清从在营中源曰事急矣我当死之弟可自为计即应声曰兄既死忠我乃不能死义乎遂挺身而前皆力战而死朝廷悯之遣官赐祭复俾其子世袭焉】
　　崔玺【字廷用直通州人登治丙辰进士歴官所至有声后守武定州因时变乞归丘园羡临清为天下通津遂家焉美丰姿多技艺善骑射人多以文武才目之时士夫皆与之交游】
　　崔柬【字震初洪武初知永新县事有治声赋均讼简民去后思之】
　　崔以嗣【敦诗之裔洪武初以儒士荐授葭州同知敷政平易操持廉愼歴知县】
　　崔岩【字民瞻郴州人成化辛丑进士歴戸部郎中陞山东江西河南布政使转左都御史擢南京工
　　部左侍郎卒岩平生严肃不茍合居官三十余年田园如故云】
　　崔铣【字子钟河南安阳人治进士仕至礼部右侍郎赠尚书諡文敏公宏才博学好古能文素履
　　皭然出处无玷渊醇清邵卓然巨儒】
　　崔桐【字来鳯泰州人正徳中解元进士及第授翰林院编修陞侍读湖广提学副使福建叅政南京太仆寺少卿改太常寺少卿提督四夷馆陞太常寺卿掌国子监祭酒卒南京礼部右侍郎】
　　崔永【字彦龄海盐人七歳丧父其母韩更里人桑愼从戍海南永思母不置遂徒歩走海南行次琼州得见母防慎殁永求归母所司不可永哀请于国朝许之归舟遭风母失水永入水负母得活而永竟以寒疾死江西布政使茹大素葬祭之海南人至今称崔孝子云】
　　崔克升【内黄人幼以孝闻父遘疾医弗能疗克升取父大小便尝之以审轻重卒治得瘳父年九
　　十九卒克升跣足负土筑坟庐墓三年有司上其事诏旌表其门】
　　崔允【字懋原代州人元弟嘉靖癸未进士歴刑部郎中】
　　崔学履【昌平州人嘉靖庚戌进士歴光禄寺少卿】
　　崔栋【蓟州人嘉靖庚戌进士任监察御史】
　　崔大徳【字子谦长治人嘉靖癸丑进士歴麻平知府性爽恺以诚待人中有执持不屑苟随以事
　　忤监司挂冠去郡人思之】
　　崔文奎【字应宿成化甲辰进士歴戸部尚书諡康简】
　　崔峩【字汝瞻保定府蠡县人嘉靖辛丑进士歴山西佥事】
　　崔近思【滨州人嘉靖庚戌进士歴山西叅政】
　　崔元【代州人正徳中驸马都尉嘉靖初以迎立功封京山侯弟允癸未进士】
　　崔文【安庆卫指挥宸濠之变攻围安庆二十余日自后开门从杀实文之功事平进署都督】崔【字渊甫呉江人天性孝友博学多文能诗工书眞草篆为人所宝有传响集行世侄　亦善
　　书能诗】
　　崔深【字静伯吴江人正徳中以字学荐授中书舎人博览好古画梅入品】
　　崔都【蒲州人嘉靖庚戌进士歴布政司叅议】
　　莱【莱子国以国为氏】
　　【周】莱驹【晋大夫】
　　【汉】莱章
　　【明】莱从善【四川人宣徳中新喻县教谕】
　　台【台骀之后】
　　【汉】台崇【侍中为曹操所杀】
　　台佟【字孝威邺人隠于武安山凿穴为居采药自业州辟不就刺史行部乃使从事致谒佟徃谢刺史乃执防见佟曰孝威居身如是甚苦佟曰佟幸得保终性命存神养和如明使君奉宣诏书多惕庻事反不苦耶遂去隠于深山终莫能见焉】
　　【晋】台彦【字国隽汉侍中崇之后専京氏易善圗防秘纬天文洛书风角星算尤善望气占候推歩之术
　　隠居商洛南山】
　　【唐】台蒙【合肥人善唐末扬行宻表为检校太保宣州观察使】
　　【宋】台亨【元丰间人与司马温公着闾阎之书者五人亨其一也】
　　【明】台谦【永乐中诸城县贡士任训导】
　　台献【泰安人成化中直清河县训导】
　　【万厯癸酉举人台存道诸城人】
　　【万厯间直永平府滦州吏目台磁州人】
　　开【望出陜西姬姓卫公子开方之后】
　　【周】开府【齐大夫】
　　【汉】开章【司马】
　　【宋】开赵【武功大夫英州刺史尝取肝救父诏曰开赵昔忠于国今孝于亲特转团练副使明】开济【字来济河南洛阳人国初举明经授训导仕至刑部尚书坐党祸暴卒】
　　台【本墨台氏避事改焉】
　　【南北】台寛【辽西郡守孙峰乐陵公峰子昂长沙公昂弟光安平侯】
　　【明】台鼎【当涂人洪武中任长阳知县】
　　邰【平卢商音炎帝之后姜姓所封以邑为氏】
　　【宋】邰端【儒林郎佥判连州】
　　【明】邰鼎【当涂人正统贡士长阳县知县】
　　邰溥【繁昌人正统贡士任县丞】
　　邰清【江寜人景泰举人任御史】
　　邰杰【江宁人景泰举人任教谕】
　　邰博【当涂人正徳中太常丞】
　　邰泗【溧水人正徳举人任教谕】
　　邰周先【字国定高邮人正徳举人任知州】
　　咍
　　【明】咍左【治中光州举人任平乡教论】
　　才
　　【明】才俊【昌黎人宣徳中任高邮州判官】
　　才寛【字汝栗直迁安人天顺进士器度宏濶遇事裁决无滞歴官宣大总督兵部尚书遇敌中流
　　矢亡】
　　材
　　【宋】材致【知韶州】
　　哀【东阳羽音鲁哀公后因諡为姓又望出南康】
　　【周】哀骀它【卫人貌恶鲁哀公召而观之果以恶骇天下授以国政仲尼曰是必才全而徳不形者也汉】哀章【王莽将】
　　哀宏【骑都尉】
　　哀仲【种梨】
　　哀学贤【建安人下邳令】
　　哀置【乐成王相】
