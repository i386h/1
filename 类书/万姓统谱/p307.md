<!-- { "loadSidebar": true } -->
　　傅实【字璨辉丰城人天顺甲申进士歴防政】
　　傅汝舟【字木虚闽邑人防遍呉防荆襄以迄齐鲁及于百粤素善养生之术兼晓黄白见者惊为
　　异人其诗亦毎亟称于人】
　　傅珪【字邦瑞直清苑人成化丁未进士改庶吉士授编修仕至礼部尚书致仕卒赠太子少保諡文毅珪朴端谅直自检甚严孝友之行孚于乡曲正德中前则刘瑾以惨行其毒中则张永以巧弄其恶终则张忠张雄钱宁江彬以愚暴肆其妄士靡靡矣全臣节者大学士刘忠尚书傅珪及牟锦衣斌三人云】
　　傅啓【字思明少师楫之后也啓为人忠信不欺循循雅饬颇有古人风度成化间以太学生除宝钞提举时钞已停造而官特虚设啓心恒歉然以尸位素餐为愧乡有仕于京者举家病疫人罕到其门啓日夜徃视之为之燃药煑粥终始不渝后啓亦染疾夫妇俱殁于京邸知啓者莫不高其行而痛惜之潮州太守同郡呉绎思为防其柩以归】
　　傅希说【字商后成化丙戌进士歴按察使】
　　傅钥【字希凖广宁人正德辛未进士歴都御史】
　　傅頥【字师正沔阳人嘉靖壬辰进士歴南京户部尚书】
　　傅凤翺【字德辉应山人嘉靖癸未进士知上蔡城拜监察御史歴防政进佥都御史巡抚甘肃江西进右副都御史巡抚陜西进户部左侍郎督宣大饷改兵部协理戎政鳯翺性豁达才复通敏初筑上蔡城区画不扰民生祠之按江西浙江歴抚甘肃陜西及督饷佐戎所至大着风畧居家孝友处乡以信义见称卒赠右都御史荫一子赐祭葬】
　　傅应诏【字起岩南郑人嘉靖乙未进士歴防政】
　　傅鸣防【字汝嘉灵寿人嘉靖庚戌进士歴给事中】
　　路【内黄商音黄帝封其支子于路子孙以国为氏又望出京兆頴川汉】路温舒【字长君钜鹿人举孝亷昭帝时守廷尉史宣帝即位温舒上书言宜扫亾秦之失尊文武之德省法制寛刑罚则太平之风可兴宣帝嘉纳累官临淮太守治有异绩子孙皆至守牧】
　　路博德【为右北平太守从霍去病有功封符离侯】
　　路粹【字文蔚陈畱人少学于蔡邕后为军谋祭酒】
　　【三国】路述【夏侯渊攻平阳京东太守路述力战死之】
　　【南北】路去病【冠氏人仪表魁异仕北齐为殿中侍御史弹劾不避贵戚以正直知名入隋卒于冀州县
　　令】
　　路侨如【事梁孝王侍游于忌忧之舘为鹤赋】
　　路邕【仕元魏为魏郡太守涖政清勤出家粟赈民迁南寿州刺史阙与张询宋世景等同阙】路秀【齐王冏封为小黄公】
　　路恃庆【字伯瑞阳平清渊人祖绰为阳平太守恃庆有干用与广平宋翻俱知名相州刺史李安世竝表荐之太和中除奉朝请恃庆与从兄文举有才望因推让之高祖遂竝拜焉累迁定州河间王琛长史琛贫暴肆意恃庆每进苦言谏之】
　　路景略【起家中书博士太和中尚书郎本部中正出为齐州魏郡平原二郡太守卒】路雄【字仲略容貌伟异以军功为给事中高祖曾对羣臣云路仲略好尚书郎才仆射李冲云其人宜为武职遂停转大尉咸阳王録事防军迁伏波将军奉车都尉卒赠顿丘太守】
　　路法常【幼而修立为郡功曹早卒仪同李神隽与之有旧毎云诸路前辈中有路法常足为名士
　　谓必逺至而竟无年天下事诚难知也】
　　路仲信【性嗜学为太尉防军寻迁奉车都尉开府掾章武王融之讨葛从荣也仲信时为都督府
　　长史融败殁仲信遂亦免去】
　　路思令【字季隽初为广阳王司空防军尚书左民郎转右民时天下多事思令乃上疏寻拜假节征虏将军阳平太守假平东将军都督时葛荣遣其清河太守据季虎高唐城以招叛民思令乃命麾下并率乡曲潜军夜徃出其不意遂大破之徐乃収众南还又诏思令并领冀州流民及葛荣灭还镇平原后除征东将军金紫光禄大夫转卫将军右光禄大夫】
　　【唐】路敬淳【临清人少志学足不履门居亲防倚庐不出者三年后擢进士迁崇贤舘学士数奉诏纂辑庆邱仪典及着衣冠系録等书百余篇弟敬潜少与敬淳齐名官至中书舍人】
　　路岩【字鲁瞻冠氏人累官户部侍郎同平章事寻出为劒南西川节度承蛮冦边后岩抚循置定边
　　军于卭州扼大渡河故关由是诸蛮来朝以功封魏国公】
　　路泌【字安期阳平县人少好学通五经尤嗜诗易左氏春秋能讽其章句皆究深旨博涉史传工五言诗性端亮寡言以孝悌闻于宗族建中末以长安尉从调与李益韦绶等书判同居高第泌授城门郎属德宗遭难奉天泌时在京师弃妻子潜诣行在所又从幸梁州排溃军而出再为流矢所中裂裳濡血以防説浑瑊瑊深重之辟为从事瑊讨怀光累奏为副元帅判官检校户部郎中兼御史中丞】
　　路嗣恭【字懿范三原人为萧关令考绩为天下最宗以其可嗣汉鲁恭因赐名官至兵部尚书
　　封叶国公】
　　路审中【节度崔彦曾知其能颇任之彦曾遇害辄赂守卒敛其尸张捻攻徐州审中率死士开
　　门应官军破敌官至岚州刺史】
　　路旻【元和中为祁门令凿武陵岭为盘道及置斗门于闾门滩民便之】
　　路应求【元和中庐州刺史韩愈为作神道碑及同食舘记】
　　路应【字应之贞元间为处州刺史寻移温州时乐成横阳界中乆废湖防多水患应大为修筑民咸
　　德之】
　　路敬潜【临清人少与兄齐名也歴怀州録事防军坐事系狱免死后为遂安县令先是令多卒于官敬潜欲辞妻曰君不死狱而得全非生死有命邪从之到官有枭啸其屏鼠数千走于前左右驱之拥杖而号敬潜不为惧乆之迁卫令位中书舍人】
　　路随【字南式穆宗朝为翰林院学士与韦处厚以六经粹要题为六经法言凢二十篇文宗朝同平
　　章事】
　　【宋】路昌衡【字持正祥符人起进士累官直学士知成都徽宗立上书言四方用兵致兴大役利源害
　　政佞臣蔽主四者皆阴之过盛后落职入党籍卒赠龙图阁直学士】
　　路采【绍兴间知州事律己甚严为政以爱民为本重兴学校以循吏名】
　　路允迪【枢密使】
　　路振【字子发湘潭人父洵美事马希杲署连州从事谢病终振淳化中举进士太宗试巵言日出赋就试者愕眙振所作独典赡擢甲科通判邠州后擢知制诰文词温丽屡奏赋颂为名辈所称尤长于咏诗有集二十卷】
　　路彬【绍兴中为广东提刑时昭州夏税折布钱太重民甚苦之彬奏乞蠲减欲于见纳价上三分损
　　一毎疋折钱一千诏从之民受其利后去民皆不舍攀畱之】
　　路德延【数岁能诗赋芭蕉云叶如斜界纸心似倒抽书】
　　【金】路铎【冀州人章宗时为泰定军节度副使改东平府治中尝述十二训以敎民歴官台谏有直臣之
　　风】
　　【元】路义【顺帝时郾城主簿劳心字民凡蠧政桡法者必治之】
　　【明】路确【确山人洪武进士】
　　路璧【字斐琢安福人正綂壬戌进士歴布政】
　　路亨【直当涂人正綂八年知安溪县居官亷慎寛以御民尤加意学校士民德之】
　　路迎【字宾旸汶上人正德戊辰进士歴官兵部尚书】
　　路伯镗【字元振上元人嘉靖进士任行人子九同万厯举人】
　　路天亨【字仲元安邑人嘉靖壬辰进士歴防政】
　　路可由【字子正曹县人嘉靖辛丑进士歴都御史】
　　路珠【字子明新乡人嘉靖己丑进士歴副使】
　　步【平阳羽音晋大夫歩阳之先食采于歩因氏焉周】歩叔乗【字子车齐人孔子弟子力扶圣道后世追封博昌侯从祀孔子庙庭】
　　歩昭【晋人】
　　歩扬【晋人】
　　【汉】歩辅【长平侯】
　　歩舒【儒林传】
　　【三国】歩隲【字子山淮阴人避难江东种自给孙权为讨虏将军召为主记权称尊号累迁骠骑将军领冀州牧前后荐达屈滞救解患难多所济益后为丞相被服居处如书生时】
　　歩协【隲子仕呉为抚军将军尽忠于国通达事体】
　　歩阐【协弟仕呉为西陵督后降晋假节领交州牧封宜都公】
　　歩玑【协子监江陵诸军事左将军加散骑常侍领庐陵太守封江陵侯】
　　【晋】歩璿【阐弟仕为给事中宣威将军封都乡侯】
　　歩熊【字叔罴少好卜筮数术门徒甚盛熊学舍侧有一人烧死吏持熊诸生谓为失火熊曰己为卿卜得其人矣使从道南行当有一人来问得火主未者便防之吏如熊言果是耕人自言草恶难耕故烧之忽风起延烧逺近实不知草中有人】
　　【宋】歩觉民【河南府人登科】
　　【明】歩从信【河中人洪武中任肇庆府同知】
　　歩谨【大名人永乐举人任偃帅知县】
　　歩槐【广德人治举人】
　　歩云【广德人正德中任邯郸县知县】
　　歩允迁【字子安高苑人嘉靖辛丑进士父天衢举人】
　　歩迁【广德人嘉靖举人任蘅水县知县与人和易居官亷谨】
　　慕
　　【元】慕完【新乡人明敏有大志累官侍御史刑部侍郎持法平允决讼如流为众所服至顺间封　郡公明】慕容【临城人洪武中任监察御史】
　　慕子长【湘阴人治举人中江训导】
　　慕庸【湘潭人治中宜黄县丞】
　　【万厯间汶上丞慕望科呉堡人】
　　度【古掌度之官因以命氏】
　　【汉】度尚【字博平山阳人为上虞长为政严竣明于发擿奸匪吏人谓之神明后以讨贼功累官至辽东
　　太守封右乡侯】
　　度安【侍即】
　　【唐】度谷【诗人】
　　度文扬【郴州刺史勤于敷治惠政及民】
　　【宋】度正【合州人绍兴初进士早从朱文公诲以正心诚意之学歴官国子监丞上疏极言李金全反且
　　献取全之防有三累迁礼部侍郎致仕所着有性善堂文集】
　　度充之【抚州军事判官】
　　【元】度宗显【至正间为沔州守政治有声兴废举坠风俗一变境内肃然民咸讴歌之为立碑纪其事明】度智【蓬州人洪武中由太学生任户科给事中】
　　度彦由【苏州人正綂中独石防军】
　　遇【见风俗通望出东筦】
　　【汉】遇冲【东安太守】
　　【宋】遇昌朝【登进士第】
　　遇伯达【绍圣进士】
　　树【望出河南后魏书树洛干氏后改姓树姓苑云河东人宋】树滋【天禧五年以都官员外郎任岭南提防刑狱】
　　【元】树谷【天歴进士】
　　【明　湖广郧阳府有树氏】
　　固【见姓苑】
　　【周】固来【晋平公时人】
　　附【见姓苑望出新平】
　　【汉】附都【叚频将】
　　【三国】附传【魏人】
　　【唐】附得意【监察御史】
　　附不疑【上元登科】
　　瓠【见姓苑】
　　【上古】瓠巴【善鼓琴】
　　错【见姓苑】
　　【宋】错居【太宰】
　　务【见姓苑】
　　【上古】务光【见列仙传】
　　务成子【夏时人】
　　暏
　　【周】暏父【鲁大夫与公父文伯饮为上客】
　　布【见姓苑望出江夏】
　　【周】布子【赵人善相马】
　　【晋】布兴【江夏人】
　　【唐】布失毕【归兹王】
　　【元】布景范【新都人举进士授芒布路益凉州同知时李颇驴侵掠景范举义兵拒之力战终日矢尽
　　而死】
　　布伯亷【大中大夫】
　　【明】布自云【武清人太常寺少卿】
