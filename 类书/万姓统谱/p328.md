<!-- { "loadSidebar": true } -->
　　华宝【无锡人父豪义熙末戍长安年八岁临别谓曰我还为汝冠后长安防宝年至七十不婚冠或问之不忍答辄号恸称弥日齐建元三年诏表门闾陆羽云慧山华陂宝所筑也】
　　华谭【字令思广陵人博学多通有口辨扬州刺史周浚爱其才器待以宾友之礼后举秀才歴官尚书郎永宁初出为郏令时境内饥馑谭倾心抚防甚有政绩官至秘书监加散骑常侍著书三十卷名曰辨道】
　　华轶【字彦夏少有才气闻于当世泛爱博纳士论美之歴江州刺史甚有威惠得江表之欢心流亡
　　之士赴之如归】
　　【南北】华谨之【元嘉初为建阳太守】
　　【隋】华秋【汲郡临河人家贫佣赁以养其母母终负土成坟容貌毁悴县大猎有兎奔入秋庐中匿其膝下郡县嘉其孝感以闻诏旌其门闾隋末乱羣盗常往来必相戒曰勿犯孝子乡頼秋全者甚众】
　　【五代】华温琪【敬忠之子也本农家身长七尺状貌魁伟后事梁为开道指挥使累以战功为绛棣二州刺史棣州苦河水为患温琪徙于新州以避之民頼其利又歴齐晋二州庄宗攻晋州逾月不能破梁武帝嘉温琪善守升晋州为定昌军以温琪为节度使歴官至镇国军节度使歴常侍以太子太保致仕天福元年卒赠太子太傅】
　　【宋】华岳【池州人武学生宁宗时上疏极数韩侂胄之恶侂胄大怒下之大理贬建寜圜土中太守傅伯
　　成怜之命狱卒使出系伯成去郡岳遂病死狱中】
　　华镇【字安仁登进士官至朝奉大夫镇好学博古工诗一时名人宗师多称道之】
　　华初平【镇子登进士为太常博士讨论典故据经考古无所附依二圣北狩以忧愤卒】
　　【元】华昭【鄞人生未晬父亡母沈氏家贫不能自存父母欲夺其志誓死弗许勤纺绩以教育其子后疾亟昭尚幼刻意茹素祷之弗瘥乃露祷于天刲左股作糜和药以进母愈至正十年尹许广大大书节孝字表其门后沈氏寿七十七而卒昭亦能卓立为乡人所重温州路总管刘仁本为之传称其节孝萃于一门云】
　　华廉【字仲清长兴人自号翠微子勤学博览作诗有唐人风犹长于真草举贤良不就老于家】
　　【明】华高【含山人初以舟师从征累官湖广行省平章政事天下已定论功封广徳侯后命往廵海南诸
　　城卒于琼州讣闻朝廷悯其无子诏纳铁劵于墓中追封巢国公諡武壮】
　　华云龙【凤阳人国初功臣】
　　华士瞻【偃师人性淳笃节操坚确洪武初以贤士举授湖广右布政使】
　　华幼武【字彦清无锡人当元末国初挟重赀以自隐借微吟而近名者也其诗善占缀模拟尤长
　　咏物相传上徐相国武宁王一首得免于难】
　　华秉彛【字天性无锡人成化进士歴礼部郎中】
　　华清【字廉夫应城人颖慧博洽成化中进士授苏州府推官以直免归杜门吟咏自适为文尔雅尤
　　工于诗兼通字学绘艺士人多传之所着有西山集】
　　华峦【字伯瞻蕲州人布政使仲贤子蚤负隽才弱冠发解登成化丁未进士选翰林庻吉士性凝重文词清丽馆局多重之授编修寻卒庶吉士邹智以诗哭之李文正公志其墓】
　　华珏【字汝和无锡人成化甲辰进士歴郎中】
　　华珩【字鸣朝章丘人治巳未进士任御史】
　　华防【字文光无锡人治丙辰进士任给事中论劾程敏政调官太仆歴韶州知府政寛刑简动必
　　益民去后韶民思之终福建左布政使】
　　华爱【字仁卿鄞人正德甲戌举进士授南京刑部主事歴郎中出守桂林所至树有勲绩终以直道忤人被劾落职性温雅清俭洞见肺腑不刻深怀诈家居镇日以诗书自娯精古书法尤工羲献行草为诗希盛唐风格】
　　华津【字济之无锡人由进士正德八年任郡守心存刚大政尚寛简首作兴学校且禁戢豪强尤防戒吏胥一时称为得体贵戚占清河田地津力为除豁民至今立祠报祀当时上司旌檄有云四知深畏曾无暮夜之金一介坚持惟饮漳川之水】
　　华金【字子充无锡人正徳辛巳进士歴副使】
　　华湘【字源楚秦州人正徳甲戍进士歴光禄寺卿】
　　华察【字子潜无锡人嘉靖丙戌进士改庶吉士与姑苏陆粲齐名察标格峻厉不强人意授户部主事察曰官有清俗耶遂尽心经理财赋调兵部歴郎中转翰林修撰歴侍读主试南畿颇称得人察言论侃侃凯切不为诡随人颇忌之以留院学士归敦义睦族赈贫助葬乡邦称重为文尚大体不务雕讐所着碧山堂知退轩集留院东行纪兴数稿行世】
　　华舜钦【字叔俞无锡人嘉靖辛丑进士歴知府子秉直壬戍进士歴副使】
　　华云【字从龙无锡人嘉靖甲辰进士歴刑部郎中性豪爽喜接引人才与唐荆川司谏洪芳洲都宪
　　为友】
　　华秉中【字正夫上海人嘉靖癸丑进士任给事中】
　　射【晋大夫虢射之后又汉大鸿胪谢服出征以为不祥改为射其后因氏周】射父【楚人】
　　【汉】射服【大鸿胪】
　　射登【蜀郡太守】
　　射授【中郎将】
　　【三国】射慈【中书郎呉景帝受学】
　　【宋】射纪【宝佑进士遂宁人】
　　【明】射兑【衡阳人宣德中任盐井衞教授】
　　射子安【浦江人治举人】
　　柘【望出武陵楚大夫以地为氏】
　　【周】柘稽【越大夫同范蠡行成于吴】
　　【汉】柘温舒【朗中刺史】
　　厍【音舍今天台括苍有此姓】
　　【汉】厍钧【金城太守后汉窦融传】
　　化【见姓苑望出南越】
　　【明】化辉【普安人宣德中宁逺知县】
　　化从心【萧县人成化中贡士】
　　【万厯中河南太康知县化之行蕲州人】
　　【万厯中湖广岳州衞指挥化应时无为人】
　　赦
　　【明】赦敬【中牟人正綂举人】
　　亚【么驾切】
　　【明】亚吉【华隂人嘉靖中任平隂县丞】
　　夜【见通志】
　　【汉】夜龙【雒阳男子】
　　【明】夜珠【山东人正德间任光禄寺丞】
　　【万厯间山西太原指挥夜景光山后】
　　怕
　　【唐】怕善【布衣以策干韩愈转荐裴度说擒吴元济】
　　【宋】怕籛【国子博士】
　　舍【见姓苑】
　　晋【见纂要】
　　斥【音拓蔡州有此姓出姓纂】
　　霸【益州耆夀传有霸挧】
　　乍【见姓苑】
　　驾【见姓苑】
　　苄【见姓苑】
　　崋【音化见直音】

　　万姓统谱卷一百五
　　钦定四库全书
　　万姓统谱卷一百六　　　明　凌廸知　撰去声
　　二十三漾
　　向【河南宫音宋桓子向父盻孙向戌为左师子孙因氏周】向戍【仕宋为左师充合晋楚之和公赏之邑六十左师辞邑】
　　向宁【太宰】
　　向郑
　　向宜【皆戍之后】
　　向魋【司马戍之曾孙】
　　向为人【左传宋向为人为太司空向带为太宰华元使向使为左师乐毅为司寇以靖国人】
　　【汉】向长【字子平朝歌人隐居不仕性尚中和贫无资给尝读易至损益卦喟然叹曰吾已知富不如贫贵不如贱但未知死何如生耳建武中男女嫁娶既毕遂肆意与同好禽庆俱游五岳名山】
　　向栩【字甫兴长之后累官侍中每朝廷有大事栩侃然正色无所挠屈百官惮之】
　　【三国】向朗【字巨达襄阳人初为临沮长归先主定江南以朗为巴西太守后为光禄勳潜心典籍年逾八
　　十犹手自校书刋定谬误积聚篇卷开门接宾诱纳后进人皆敬慕焉】
　　向宠【诸葛亮表曰将军向宠性行淑均晓畅军事试用于昔先帝称之曰能愚以为营中之事悉以
　　咨之必能使行阵和睦优劣得所】
　　向雄【字茂伯河内山阳人初仕魏为秦州刺史咸宁中为御史中丞迁侍中太康初为河南尹有大
　　志在朝多諌正】
　　向秀【字子期河内怀人清悟有逺识雅好老庄注庄子发明奇趣与嵇康亲善康没作思旧赋仕至
　　黄门侍郎散骑常侍】
　　【南北】向靖【字奉仁山阳人与宋文帝有旧永初间以佐命功封曲江县侯位太子太傅加散骑常侍立身
　　俭约不营室宇无田园商货之业时人称之子柳】
　　向柳【字义有学着才能立身方雅太尉袁淑司空徐湛之扬州刺史顔竣皆与友善及竣贵柳犹以素情自许不推先之顺阳范璩诫柳曰名位不同礼有异数卿何得作曩时意邪柳曰我与士逊心期久矣岂可以一旦势利易之邪及柳为南康郡涉义宣事败坐系建康狱屡宻请竣求相申救孝武帝与竣言及柳事竟不助之柳遂伏法】
　　【唐】向训【宣徽使】
　　【五代】向拱【字星民河内人少倜傥负气仕周累立战功迁捡校太师武宁军节度使宋封秦国公卒赠中
　　书令子徳明官至洛苑使昱进士出身孙怿国子助教悦虞部郎中】
　　【宋】向敏中【字常之开封人父瑀仕五代汉为符离令敏中举进士累官中书侍郎同平章事天禧中进左仆射昭文舘大学士居大任三十年沉毅开济识达大体卒諡文简有文集十五卷孙经女为神宗后】
　　向宝【镇戎军人为泾源秦鳯钤辖积劳歴真定鄜延副总管迁嘉州团练使宝善骑射年十四与敌战斩首两级及壮以勇闻有虎踞五原卑邪州东西百里断人迹宝一矢殪之神宗称其勇以比薛仁贵云】
　　向【阙】道【学校增广生员通判鳯翔】
　　向伯奋【字元伯乐平人靖康时监在京　　　　闻有伪诏弃官去高宗召知建州　　　皆有功孝宗时拜户部侍郎寻得祠养　宣窃发广西起知静江伯奋威名　　　皆约日出降所着有时论十卷奏藁三卷诗十卷】
　　向宗囘【徽宗时知蔡州擒剧贼并其党类岁饥发廪兴役饥者得济而官舍帑廪一新】向子諲【字伯恭清江人敏中孙知咸平县豪　席势犯法狱具上开封尹盛章方以狱空觊赏
　　却不受子諲以闻诏许自论决歴防知政事諡简惠】
　　向子韶【字和卿敏中之从孙举进士累官东京转运使时属郡郭奉世进万缗羡余户部请赏之以劝天下子韶奏言近臣首开聚敛之端寖不可长士论韪之高宗朝出知淮宁府金人犯城子韶亲擐甲胄率诸弟誓以死守仍遣人赴宗泽求援兵未至而城陷子韶为贼所执左右抑令屈膝子韶直不动防手责骂金人杀之阖家皆遇害赠通议大夫諡忠毅】
　　向子忞【知衡州首锄击大胥奸十余人民情始通时大旱米价腾踊子忞遣人籴于邻州归粜之所活万计颂声洋溢寻以诬奉祠士民羣聚提刑司击鼔举留及戒途日阖郡遮拥】
　　向语【字伯源子諲仲子静重端确绰有父风倅邵阳未几即挂冠归】
　　向士虎【字伯虎子諲孙七岁时闻祖子諲诵靖节南山诗亟竦听若有所得子諲大异之授茂名
　　尉不忍去亲侧遂不仕适意赋诗每有物外之趋】
　　向士璧【字君玉常州人绍定进士歴官至权兵部侍郎湖南安抚使兼知潭州元兵围潭士璧战走之士璧负才气精悍自好常捐家赀百万以供军费数立竒功似道入相疾其功讽陈寅等劾罢之】
　　向综【知歙县性寛裕善治剧恶少年有盗发用以推　　得】
