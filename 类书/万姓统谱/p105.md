<!-- { "loadSidebar": true } -->
　　乔叙【字禹功为太傅知钦州坡诗云乔侯瑚琏质清广常荐盥再知施州坡诗愧无负郭田二顷空
　　有载行书五车】
　　【元】乔彛【晋宁人性髙介为诗文有法自号芸斋至正中贼陷晋宁城中死者十二三彛整衣冠聚妻子家有大井彛坐井上令妻子辈循次投井中而已随赴之赠彛临汾县尹諡纯洁】
　　【明】乔岳【字伯宗长兴人洪武间由嵗贡选入史馆永乐初授监察御史巡按云南安抚夷民清理屯田
　　兴学校政绩颇着又奉敕差广西招谕九溪土官居官清谨母忧不复仕】
　　乔穏【章邱人幼警敏状貌竒伟通晓法律洪武中以人才荐授北平府理问太宗兵过歴下献防称防陞北平按察使屡陞行在刑部左侍郎公以布素感激知遇犯顔直谏被谴责几死者三防乞归】
　　乔毅【乐平人宣徳进士工部侍郎】
　　乔诚【朝邑人由太学生歴官勤能陞山西布政司左防政处心忠信措事寛平人称为长者】乔缙【字廷仪洛阳人成化进士授兵部主事后擢山西防议少颖敏师事河东薛瑄所着有性理解
　　惑等书】
　　乔宇【字希大乐平人成化进士歴官少保吏部尚书諡荘简父凤职方郎中兄宗同举进士歴官防
　　政武庙驻跸留都能持正镇静以驭江彬卒防　　　　社稷功也】
　　乔通【字世亨临清人领治己酉乡贡任河南登封教谕陞国子助教防转监察御史在登封时教育生徒恩养备至有善必成有过必救贫乏不能自存者捐俸振周暨歴清要节操愈坚祀名宦祠】
　　乔玺【山后人正徳辛未蓟盗刘六等率众万余攻东明玺以指挥从游击将军许泰奉命击贼时被围三日将陷玺为先锋帅众突至大战于城东贼众我寡鬭数十合与姜千户俱战死已而泰以重兵继之贼乃溃散城赖以全】
　　乔世宁【字景叔耀州人嘉靖乙酉乡试第一戊戌进士歴官山西按察使以母忧去感时事不复出尝督学楚中劲直明敏才思涣发文宗秦汉下笔数千言渊渊不匮时楚士文体尚拘故习一洗而新之士始知文义之妙欣欣然淬励矣屡掲试所举者皆造就名士楚地旷广仕四载凡四歴日阅三百卷辰试酉发车无停毂文学行谊为时所重】
　　苗【东阳羽音楚大夫伯棼之子贲皇奔晋又与之苗因氏焉又望出上党济隂周】苗贲皇【楚令尹鬭椒之子鬭椒作乱楚庄王杀之而灭其族成公二年贲皇来奔公以为大夫汉】苗浦【长水校尉】
　　苗防【王莽时人】
　　【晋】苗金符【撰古今通要四卷】
　　【唐】苗晋卿【字元辅壶闗人以儒素称举进士累官中书舍人知吏部选事后为魏郡太守政化大行
　　肃宗时拜左相卒諡懿献子粲官至郎中】
　　苗愔【长庆二年登第次弟恽登太和五年第小弟恪登太和八年第愔为虞部郎与修褉防】苗蕃【少丧父受业于母夫人第进士韩愈为作墓志铭有云有行以为本有文以为华为太原府防
　　军】
　　苗发【大厯中十才子中人】
　　苗拯【上党人峭直有学术以谏议大夫贬万州】
　　【五代】苗昌裔【为司天监相地西洛】
　　【宋】苗训【河中人善天文占之术周末以散指挥使从宋太祖北征视日上复有一日久相摩荡指谓楚昭辅曰此天命也后累官检校工部尚书子守信知算造乾元厯累官至司天少监】
　　苗舜臣【天监中为司天监主簿】
　　苗振【仁宗朝及第召试馆职晏殊曰宜稍温习振曰安有三十年老娘而倒防孩儿者乎既试果不
　　中】
　　苗时中【其先自壶闗徙宿州以防主宁陵簿有善政熈宁中为梓州转运副使韩存寳讨蛮军行时中以粮道逺创为攒运法食以不乏迁闗东转运使加至寳文阁待制终户部侍郎】
　　苗授【字受之潞州人父京尝守麟州以抗赵元昊授少受学胡瑗从王韶取镇洮又破鬼章以功累官果州团练使元祐中迁殿前副都指挥使卒諡庄敏子履积功官至捧日天武都指挥使知渭州】
　　苗绶【熈河副总管讨降生羌威震洮西又知熈州与李宪取定西城遂城兰州】
　　苗履【元符初以熈河兰防都钤辖知兰州与姚雄合兵讨峗羌焚其簇帐而还】
　　苗再成【不知何许人守真州慷慨有大志徳佑二年文天祥亡入真州再成延入城定计抗元兵
　　后城陷不屈而死】
　　【元】苗益【知龙阳州洞冦侵掠人民饥馑益赈济保抚之如子民视之如父母后陞常徳路总管】苗好谦【武城人为司农丞勤于职务着农桑辑要行于世官至河南江北行中书省防知政事】
　　【明】苗衷【定远人永乐中登进士第二擢翰林院编修屡典文衡预修实録正綂初用杨士竒荐为经筵讲官学术醇正士林推重歴陞兵部侍郎兼本院学士入内阁与机务进兵部尚书致仕卒年八十赠少保諡文康】
　　苗防【临巴人洪武进士按察使】
　　苗敏学【字以勤山西平定人嘉靖丁未进士】
　　铫【颍川音姚见姓苑】
　　【汉】铫期【颍川郏人父猛为桂阳太守卒期丧三年乡里称之期容貌絶异矜严有威光武略地颍川召署掾从徇蓟后为邓禹禆将所至有功封安成侯后拜衞尉期重信义自为将有所降下未尝虏掠在朝忧国忧主能犯顔谏诤卒諡忠侯子丹纯俱为侯】
　　尧【上党角音帝尧之后支孙以为氏】
　　【晋】尧须【撰鸷击録一卷】
　　【南北】尧暄【字辟邪长子人聪了美容貌为千人军将太武以其恭谨擢为中散为东道十三州使】尧雄【字休武暄孙少骁果轻财重气位豫州刺史平城县公时官司相与聚敛惟雄义然后取接下
　　以恩甚为吏民所懐子师仪同三司】
　　【隋】尧君素【汤隂人仕为鹰击将军大业末从屈突通拒唐师于河东通军败左右请降君素不从越
　　王侗见而叹之拜金紫光禄大夫后死节】
　　【宋】尧允恭【字克逊海陵人景定咸淳两领乡荐宋亡专意经传邃于易深得性命之理江浙行省两檄充濓溪东川书院长允恭皆不赴安贫乐善学者多从游自号观物老人大司农燕公尝称其古心絶俗清气逼人有诗文二十卷】
　　尧宗尧【元符进士内江人】
　　【明】尧暄【邵武人正綂进贤县教谕】
　　尧卿【四川安居人成化进士太仆寺丞】
　　尧绍【字廷述潮阳人成化中任广西右防议】
　　尧弼【内江人正徳进士】
　　要【鲁郡羽音吴人要离之后音腰平声】
　　【周】要离【刺客也吴公子光殛杀王僚忧其子庆忌在隣国计于子胥进要离离曰吾诈负罪出奔杀吾妻子且出怨言庆忌必信乃行戮其妻子于市怨言闻于诸侯见庆忌于衞言计而喜与之俱渡江刺庆忌乃投要离于水三捽其头庆忌谓左右曰莫杀之令还吴以旌其忠离至江陵伏劒以报】
　　【汉】要兢【河南令】
　　【唐】要珍【朔方大将军】
　　【明】要聚刚【崞县人永乐贡士】
　　要綉【成安人成化中女为宪庙妃拜光禄署正】
　　要毅【南和人正徳中泾阳县知县】
　　昭【楚之三族姓苑云屈原之后】
　　【周】昭奚恤【楚人江乙恶之楚宣王问羣臣曰北方畏昭奚恤何如江乙曰北方之畏昭奚恤也其实
　　畏王之甲兵也】
　　昭睢【楚懐王留于秦太子为质于秦大臣欲立懐王子在国者昭睢曰王与太子俱困于诸侯又悖
　　王命而立其庶子不宜乃诈赴于齐用计归其太子立为王】
　　昭过【晋人】
　　昭清【楚人谋士】
　　昭鱼【魏相田需死楚相鱼苏代曰田需死吾恐张仪犀首薛公有一人相魏也曰然鱼曰吾欲太子
　　之自相也代曰请为君北必相之】
　　昭阳【楚懐王时五国约伐秦阳曰五国若破秦必南图夫韩辅国也厚赂之以利其心必悉兵以拒
　　之五国可败王从之使阳将兵伐魏于襄陵得八邑封上柱国】
　　【汉】昭猛【为大鸿胪】
　　昭普【庐陵人】
　　【宋】昭肃【英州防军】
　　昭迥【眉州人元祐进士】
　　招【望出南海晋步招之后以名为氏】
　　【周】招父【鲁僖公十七年夏晋太子圉为质于秦秦归河东而妻之惠公之在梁也梁伯妻之梁嬴孕过期卜招父与其子卜之其子曰将生一男一女招曰然男为人臣女为人妾故名男曰圉女曰妾及子圉西质妾为宦女焉】
　　【汉】招猛【南海人元初中官至大鸿胪善于其职动无违礼四夷重译凡至容台肄仪行事猛举诏眎之
　　悉惬其情】
　　【明】招用【潮阳人永乐举人】
　　招文远【南海人正綂中光泽县学训导】
　　招于萃【广乐人正徳中融县知县】
　　招宗广【广乐人嘉靖间芜湖县知县】
　　招孟贤【广乐人隆庆间苏州府通判】
　　僚【宜僚之后】
　　【周】僚安【晋大夫】
　　僚祖【鲁寺人】
　　摇【东越王摇之后以王父名为氏防稽】
　　【汉】摇母余【功臣封海阳侯】
　　【明】摇昌【南平人永乐中句容县学教谕】
　　聊【颍川】
　　【汉】聊苍【侍中著书号聊子】
　　聊广围【洛下人】
　　聊谋【颍川太守着万姓谱】
　　【宋】聊世能【太中大夫】
　　【明】聊让【兰县人景泰进士天顺中知南昌县执礼守法一以爱民为主时镇守中官恣横或有过辄纳
　　冠带求去由是中官不能害之】
　　聊珠【越隽卫人正徳中任湖口县教谕】
　　超【见元和姓纂】
　　【汉】超喜【太仆】
　　【宋】超必煴【绍定进士绵州人】
　　【明】超童【永乐中赣州卫千户】
　　超华【宜黄人正徳中任卫经歴】
　　寥
　　【明】寥贵【郧西人天顺间永春县丞】
　　寥【阆中人治举人】
　　朝【音昭】
　　【周】朝吾【蔡大夫】
　　貂【见姓苑】
　　【周】貂勃【齐臣】
　　麃【音炰风俗通秦将麃王之后】
　　【周】麃公【秦将军】
　　麃歆【鲁人】
　　【汉】麃宣【太守】
　　麃祀
　　鄡【太原赵大夫食采深泽鄡邑因氏焉又望出钜鹿周】鄡单【字子家孔子弟子】
　　浇
　　【明】浇彧【成化间以副总兵征松茂谋勇过人督率军士搜罗山寨夷人逺遁迄今威望尚存】雕【见姓苑】
　　【汉】雕延年【功臣封臧马侯】
　　瓢
　　【明】瓢雄【太和人正徳中长阳县典史】
　　条【见姓苑殷贤人七族有条氏今寃句有之】
　　【晋】条攸【安定人司空】
　　条冉
　　钊
　　【明】钊朝佩【三河人万厯间广西梧州衞指挥】
　　么【见姓苑】
　　【明】么谦【汤隂人治中任通州学训导】
　　么桓【真定府定州人嘉靖中直无锡县丞】
　　稍
　　【明】稍腾汉【安定人正徳中任知州】
　　椒【见姓苑楚伍参之后或为伍氏或为椒氏】
　　【周】椒举【楚大夫楚灵王使举来聘且求诸侯】
　　【汉】椒钦【大名人】
　　朝【朝见之朝】
　　【南北】朝景焕【撰野人闲话六卷】
　　【唐】朝衞【拾遗】
　　【宋】朝思诚【宣和四年任湖州刺史】
　　【明】朝祉【合肥人洪武中任洛阳训导】
　　朝泰言【曹州人正徳中任永丰县丞】
　　韶【州名见姓苑望出太原今开封有此姓】
　　【晋】韶石【中牟令】
