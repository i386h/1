<!-- { "loadSidebar": true } -->
　　【金】徒单公弼【知大名府事时军兴有司督通租及　头税甚急公弼奏民皆疲弊宜缓征以纾民
　　从之】
　　徒单合喜【临洮尹是时关陜初去兵革百姓多失业合喜守之以静民多还归者】徒单益都【执节不屈】
　　徒单绎【世宗时歴泰安淄川刺史有廉名寻迁棣州防御使以政节闻】
　　徒单航【至宁初安州刺史会元兵大至与民死守城危先缢其妻孥寻自缢城中人犹力战曰太
　　守既死我辈不可独降死者甚众】
　　【元】徒单克宁【幼名习显其先金源人后徙莱州资质浑厚寡言笑善骑射累树大功通女直契丹
　　二夷国文字官至丞相帝甚加器重拜太师卒諡为忠烈】
　　【明　隆庆中山西平阳府通判徒单珠富平人】
　　姑布
　　【周】姑布子卿【善相见史记晋大夫】
　　【汉】姑布子望【东平人】
　　巫马
　　【周】巫马施【字期孔子弟子】
　　【明　万厯丙子举人巫马夀泽州人】
　　蒲成
　　【周】蒲成南【晋大夫】
　　屠岸
　　【周】屠岸贾【晋大夫】　　　　屠岸夷【晋大夫】
　　屠岸丕【郑使告重耳于翟】
　　屠门
　　【汉】屠门少【见容齐随笔】
　　齐季【姜姓齐襄公子季奔楚因氏焉】
　　齐季窥【鲁大夫】
　　沮渠【本临松卢水胡人其先为匈奴官号阙】
　　【三国】沮渠万年【吴人为张掖王】
　　【晋】沮渠蒙逊【称西河王号北凉】　沮渠无讳【征西大将军】
　　朱泙【见姓苑】
　　【汉】朱泙漫
　　都尉
　　【汉】都尉朝【见容齐随笔】
　　须句【子爵风姓太昊之后也子孙以国为氏】
　　蒲姑【商诸侯居齐也】
　　孤竹【商之诸侯也夷齐让国其后遂以国为氏】
　　狐丘【晋大夫狐丘林之后英贤传曰士目狐丘封人之裔】无钩【姓楚□冒生防章为王子无钩氏焉】
　　巫臣【姓楚屈荡之子屈申也亦曰申公巫臣奔晋】无庸【芈姓姓氏英贤传楚熊渠生无庸又无庸先生学仙道】无娄【嬴姓莒公子无娄之后又无娄先生著书今琅琊有此姓】须遂【遂国有须遂氏】
　　乌浴【伯益佐尧有养鸟兽之功赐氏乌浴】
　　巫咸【商乡人其后氏焉】
　　屠住【姓英贤传楚公子屠食采于住乡因氏焉】蒲圃【鲁人以所居为氏】
　　俞豆【姓楚公子食采于南阳俞豆亭因氏焉】
　　邾娄【见姓苑】
　　八齐
　　西陵【古侯国也黄帝娶西陵氏女为妃】
　　【周】西陵髙【大夫】
　　西门【晋阳征音郑大夫居西门因氏焉】
　　【周】西门豹【战国魏邺令邺俗素信巫觋岁为河伯娶妇选良民处女投河中豹问知其害曰今岁娶妇幸来告吾亦送之至见其女豹曰丑烦大巫入报即投之河中又继投二人羣巫惊惧乞命从此遂止因开其河为十二渠以溉田】
　　西门子【见列子】
　　【汉】西门君惠【王莽时人知光武当为天子】
　　西门息【王莽时人】　　　　西门惠【神仙传卜光武当为天子】
　　【唐】西门君逹【中尉】
　　【宋】西门治【祥符登科】　　　　西门解【滨川人大观登科】
　　【明】西门炳【日照人永乐中河南洧川县丞】
　　西郭【英贤传云齐有贤者居西郭因氏焉】
　　【汉】西郭嵩【谒者仆射】
　　【晋】西郭阳【北海人李某荐为秘书】
　　西方【姓苑云少昊金天氏位主西方金氏焉】
　　【五代】西方邺【父再遇为州军校邺居军中以勇力闻年二十庄宗以为孝义指挥使从征伐有功为曹
　　州刺史】
　　【宋】西方琥【淄州人登科】
　　西乡【风俗通宋大夫西乡错之后】
　　【周】西乡曹【隐者】
　　西鉏【见英贤传】
　　【周】西鉏吾【宋大夫】
　　【汉】西鉏虚【侍御史见英贤传】
　　奚容
　　【周】奚容箴【鲁人孔子弟子有文采志气堂堂后世追为济阳侯】
　　西周【赧王为西周武公其后为西周氏】
　　西王【新序子夏曰禹学于西王国】
　　西申【周成王时西申国献凤留中国因氏焉】
　　西宫【见姓苑】
　　西闾【姓苑有西闾过】
　　西野【见姓苑】
　　西乞【秦将西乞术之后】
　　西都【见王符潜夫论】
　　九佳
　　淮夷【姓纂云淮夷小国入周因氏焉】

　　万姓统谱卷一百二十九
　　钦定四库全书
　　万姓统谱卷一百二十八　明　凌迪知　撰上平声
　　十一眞
　　淳于【河内羽音春秋时小国也子孙以国为氏】
　　【周】淳于髠【齐人博闻强记其学无所主其諌说慕晏婴之为人尝再见梁惠王皆无所言惠王怪之髠曰吾前见时王志在驱逐后见时王志在音声王大骇曰信然后见王一语连三日夜无倦王欲待以卿相之位谢去乃厚赐之终身不仕】
　　【汉】淳于越【黄县人髠之后仕为博士以諌知名见史记】
　　淳于意【临淄人文帝时为太仓长喜医师事同郡元里公乘阳庆得扁鹊术定可治决死生及药
　　论甚精治病多验文帝问其所验防何意歴举以对帝嘉之】
　　淳于恭【字孟孙幽居养志濳于山泽举动周旋必由礼度汉章帝诏诣公车除议郎迁侍中】
　　淳于琼【袁官将】　　　　淳于俊【太学博士帝与论难周易尚书】淳于量【字思明建业人伟姿容有干略便弓马事梁元帝以军功封广晋县男出为都督桂州刺
　　史】
　　淳于诞【字灵远博人后世居蜀汉或家安国之桓陵县父兴宗齐南安太守诞年十二随父向扬州父于路为羣盗所害诞虽幼而哀感奋发倾资结客旬朔之内遂得复讐州里之间无不称叹后为益州刺史諡曰壮】
　　淳于难【髠之后隋末兵乱与弟朗帅众保障登莱民頼以安武德中拜登州刺史封晋国公朗莱
　　州刺史封燕国公】
　　淳于雍【髠之后仕为太子中舍年甫强仕即乞归养王赠以诗有云纯孝敦时俗髙风自古人】淳于复【登州人皇祐登科】　　淳于兴宗【南剑人绍兴登科】
　　【明】淳于土瑾【黄县人洪武中以人材举任主事】
　　淳于亨【重庆人洪武中任知县】　淳于重【治中南京上林苑丞河南固始人】
　　申屠【京兆征音周幽王申后兄申侯之后居安定屠原因氏汉】申屠蟠【陈留人九歳防父哀毁过礼蔡邕深器重之蟠隐居精学博贯五经见汉室陵夷累征皆
　　不就】
　　申屠嘉【梁人以材官蹶张从髙祖击项羽累官都尉歴淮阳守文帝时迁御史大夫拜丞相封故
　　安侯嘉为人廉直不受私谒邓通以幸臣戏殿上嘉欲斩之赦至乃免】
　　申屠刚【茂陵人王莽时避地河西建武中征拜侍御史质性方直尝慕史防汲黯之为人光武尝
　　欲出游刚谏不听乃以头轫乘舆轮帝遂为止后为大中大夫】
　　申屠致远【其先汴人金末从其父义徙居夀张仕元累官淮西江北道廉访使佥事清修苦节
　　耻事权贵聚书万卷名曰墨庄所着有忍斋槀及释奠通礼等书】
　　申屠有涯【放旷林泉常携一瓶一日忽跃入瓶中时号瓶隐】
　　申屠祥【闽人宜黄丞】　　　申屠令坚【知吉州军事】
　　【元】申屠【髙邮人监察御史福建廉访佥事】
　　【明】申屠衡【字仲权长洲人洪武初授翰林院修撰】
　　申屠祺【崇德人洪武中任御史】　申屠铎【懐安人永乐举人任教谕】
　　申屠建【怀安人永乐举人任湘潭县教谕】
　　申屠迪【怀安人天顺间任训导】　申屠祥【闽人治中临川县丞】
　　申徒【风俗通云本申屠氏随音改为申徒氏】
　　【夏】申徒狄【贤人汤以天下授之耻不以义闻已自投于河】
　　【周】申徒兀【郑人见庄子】
　　【汉】申徒建【西屏将军】　　　　申徒朗【河内人尚书郎】
　　申章
　　【汉】申章昌【长沙王太傅】
　　申鲜
　　【周】申鲜虞【齐人】
　　【汉】申鲜洫【中谒者】
　　辛蓼【楚大夫辛蓼之后】
　　【汉】辛蓼通【河间相】
　　新垣【风俗通魏将新垣衍毕公髙之后】
　　【周】新垣衍【魏王使说赵共尊泰为帝鲁仲达辞却之】
　　【汉】新垣平【汉文帝时平使人持玉杯上书阙下献之乃言曰阙下有宝玉气来者已而果有人献玉
　　杯】
　　申叔【楚大夫申叔食邑于申】
　　【周】申叔时【楚大夫庄王杀夏征舒因县陈叔时不庆曰夏征舒弑其君其罪大矣讨而杀之君之义
　　也今县陈贪其富也无乃不可乎玍曰善】
　　申叔豫【令尹子冯有宠有子冯者八人无禄而多马他日朝与叔豫立入于人中三从之退朝见之曰子三困我于朝吾慎愿告过对曰昔观起有宠于子南子南得罪观起半裂子冯自惭而归辞者八人而王安之】
　　申公
　　【周】申公巫臣【又名屈巫楚公族也公伐萧师多寒巫臣劝公拊而循之三军之士皆如挟纩】申公寿余【楚臣】
　　眞郭
　　【唐】眞郭待封【总管同薛仁贵击吐畨】
　　昆吾【古已姓之国夏时诸侯百祝融之后】
　　沈【平声】犹【见姓苑】
　　十二文
　　闻人【风俗通少正卯鲁之闻人其后遂以闻人为氏汉】闻人通【汉沛人太子舍人后苍说礼数万言号曲台记授东海孟卿通汉与同县庆普大小戴变
　　礼于孟卿由是礼有大小戴及庆氏之学】
　　闻人袭【字定卿沛国人灵帝时为太尉】闻人长公【汉时人】
　　【晋】闻人奭
　　【隋】闻人嗣安【苏州总管】
　　【五代】闻人凝【周龙德三年为富阳令】
　　【宋】闻人宏【字君度嘉兴人朝散大夫安远之子挺特不羣弱冠游大学有名第进士授通判司法陈瓘贬台州宏硕从游乞改天台兵曹人髙其谊后知宣城有善政卒判常州所着文集及中兴要览周官通解经史旁阐藏于家葬今嘉善县迁南区】
　　闻人侃【嘉与人大中祥符进士】　闻人安道【政和进士】
　　闻人大雅【昆山令】　　　闻人頴立【秀州人政和登科】
　　闻人祥正【有集句宫词行世】　闻人完【河内人德清尹】
　　【元】闻人梦吉【金华人夙承家学于六经传疏悉手钞成帙义理所在必深究宻察闭户讨论逾十年乃开门讲授泰定间歴教官所至学者争从之游门人宋濂吴履仁辈私諡曰凝熙】
　　【明】闻人恪【余姚人洪武进士】　　闻人善【余姚人洪武进士】
　　闻人晟【余姚人永乐进士】　　闻人韺【余姚人正统进士】
　　闻人韶【钱塘人成化进士】
　　闻人珇【余姚人成化间知寜国县治邑如家尤勤抚字推兵部郎中】
　　闻人铨【余姚人治进士】　　闻人德行【余姚人正德进士】
　　十三元
　　轩丘【姓楚文王庶子食菜轩丘因氏】
　　【汉】轩丘豹【梁相】
　　轩辕【亦为帝鸿氏】
　　【唐】轩辕集【博罗人隐居罗浮山年百余岁宣宗召问长生之术集对曰彻声色去滋味哀乐不过德刑无偏自然与天地合德日月齐明尧舜与汤之所以登上夀者用此道也】
　　【宋】轩辕损【祥符登科】　　　　轩辕范【咸平间任兴化军知军事】
　　孙阳【嬴姓】
