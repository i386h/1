<!-- { "loadSidebar": true } -->
　　胡璞【劒浦人工于诗尝经采石渡题诗吊李白云抗议金銮反见讐一杯蝉蜕此江头当时醉弄波
　　间月今作寒光万里流苏轼见之疑唐人所作叹赏不置】
　　胡闳休【字士防开封人初入太学着兵书二卷靖康初应知兵科中优等补承信郎二帝诣金营闳休欲结士劫之为何防所止后南渡从岳飞讨贼湖湘以诛钟子仪功进成忠郎飞被诬死闳休发愤杜门佯疾十年卒有勤王忠义集蔵于家】
　　胡元质【字长文长洲人防頴悟尚行义中进士初寓临安闻邻有贫士夜哭乃为人责偿鬻其女与别元质慨然弃槖与之光宗时歴秘书省正字尝言人主言动不可不谨帝书之座右终敷文阁学士】
　　胡舜元【铜陵人王安石读书大明寺常同砚席后知郑县遇行新法以书诋安石言其懐利事君
　　贫利害民竟乞致仕】
　　胡仔【字元任号苕溪渔隠以钓自适有诗话行于世宣和间仕建安主簿】
　　胡致隆【号萧滩居士赋藕云平生氷雪姿胡为乎泥中其子亦可怜风度如乃翁】
　　胡楚材【字公乔夀昌人明敏好学登科于庆厯间歴授广德仪真判官调嘉兴幕以刚直忤权贵
　　官止校书郎遂退居不仕以琴书自适】
　　【元】胡光逺【太平路人事母至孝母卒哀思不彻一夕梦母欲食鱼晨起号天将求鱼以祭见生鱼五尾列墓前俱有啮防邻里惊异方共聚观有獭出草中浮水去众知是獭所献以状闻表其闾】
　　胡长孺【岩起孙为人光明宏伟博学多文海内购其辞章者如获拱璧非其人虽一金易一字毅然不与仕至两浙盐运使所着有瓦缶编顔乐斋藁等书从兄之纲之纯皆以经术文学名人称为三胡云】
　　胡景清【龙溪人元兵下漳南景清时五嵗避难仓卒失母长知学毎念母涕泪澘然下辞父寻焉忽于燕市知母处逾年始得之葢母子不相见者四十余年矣事闻诏旌表之仍给驿以归】
　　胡炳文【婺源人笃志于学上遡伊洛以接洙泗凡诸子百氏之书无不推究尝为信州道院山长调兰溪州学正不赴所着有四书通易本义通释春秋集解礼书纂述四书辨疑五经防义等书世称云峰先生】
　　胡闰祖【至元初庆元路推官初积囚满狱淹至十年闰祖至则朝夕审録不惮寒暑洗寃泽物甚
　　于饥渴自是讼无滞者郡人为立去思碑】
　　胡斗元【婺源人受易学于朱子从孙洪范尝谓干専言善性也坤兼言善不善情也干之善世吾
　　无及已坤之积善吾庶几勉之】
　　胡祗遹【字绍开武安人中统初累官应奉翰林文字调右司贠外郎阿哈穆特当国进用羣小官冗事繁祗遹建言省官莫如省吏省吏莫如省事以是忤权奸出为太原路治中后改浙西道提刑按察使寻以疾归以耆徳第一人徴不就卒諡文静】
　　胡善【至正间为松江府学训导时苖贼陷松江欲燬孔子庙善骂贼遂被害初善闻贼至即以死节
　　自誓题诗于壁曰领檄来司敎临危要致身果践所言杨维桢为传其事】
　　【明】胡大海【字通甫虹县人长身铁面智力过人国初仗防来归遂居前锋攻防诸州屡建奇功累陞佥枢宻院事行军不妄杀人不虏妇女不燬庐舎故所至悦附以江南分省防知政事守婺州值苖军谋乱被害追封越国公諡武顺】
　　胡海【字海洋定逺人慷慨有大志国初从征每战以身先士卒败元将贾鲁授万户继以克捷诸州擒元帅唐隆等陞指挥使留镇益阳又以征湖广广西平云南功封东川侯充征南将军平九溪诸蛮冦归老于家子斌龙虎卫指挥使征云南中流矢卒赠都督同知观尚南康公主】
　　胡翰【字仲深金华人自少颍异既长务师古人洪武初起为衢州府敎授防修元史荐入史馆赐金
　　帛遣归有文集行于世】
　　胡深【字仲源龙泉人元末统乡兵保障处州本朝师趋处州即日迎见累擢浙东行省左右司郎中总制处州军民事深兴利除害惠爱甚多后以征福建陈有定遇害追封缙云伯乡人立祠祀之】
　　胡纯【平阳府人元翰林应奉本朝初以耆儒硕学征至京授以官不就谪居桂林闭户却扫潜心性理之学都督韩观尝造其宅终不报谢再至谓曰先生于观似无情者纯曰将军知我我固如此所谓士伸于知己者观叹息而去】
　　胡琏【髙安人直谅忠信议论英伟博学尤邃于易洪武初累官句容敎谕寻以疾归乃杜门不出觞
　　咏自乐乡人咸敬之所着有易学防通及诸史百子手笔百余卷】
　　胡粹中【山隂人博通经史尤长春秋洪武中聘为儒学训导所着有元史举要行于世】胡祯【钱唐人洪武中仕至刑部尚书莅政严明狱无留滞】
　　胡闰【字松友鄱阳人博学修行洪武中官都督府经歴建文中进大理少卿靖难兵起数与齐黄议
　　军国事壬午七月不屈死之借其家子传道论死】
　　胡美【汉沔人初名廷瑞至正间仕陈友谅为江西行省丞相守南昌髙皇帝率师征友谅胡羙遣使纳欵上至南昌羙迎谒上抚劳之仍故官从平武昌克海安克髙邮下淮泗夀进围苏州执张士诚为征南将军由江西取福建降其首将进中书平章事兼同知詹事院事寻以督兵克建寜兴化建阳福州延平执元将陈子琦福建悉平统兵守御上幸汴召还扈从封豫章侯改封临川侯】
　　胡濙【字源洁武进人洪武进士厯官礼部尚书性端重有识量上方倚注言无不聴于时事禆益为
　　多卒年八十九諡忠安】
　　胡子昭【字仲常大足人富经术性方介以明经儒士荐为荣县训导建文初进刑部侍郎建文四
　　年九月死之临刑诗曰両间正气归黄壤一防丹心在帝乡年四十一】
　　胡子义【子昭弟荐辟为威逺训导歴山东按察佥事闻兄死辟世丹棱蜀献王闻而怜之令削髪为僧子义以亲遗体辞有子二人生数岁子义曰吾兄无后天不絶吾姓二子当免于难竟弃去莫知所终】
　　胡寿安【黟人永乐间初授信阳知县清慎自持以忧去诗遗城隍云神若有灵应识我去时还似到时贫及知新繁县尝自种蔬一圃以供日用人呼为菜知县及满秩去囊箧罄然惟书籍布衣而已】
　　胡永兴【祁门人永乐进士授三河知县以廉能老成擢赵府左长史既至赵适汉王谋不轨遣使来通永兴力諌不从使人邀诸途焚书斩使以灭其迹后汉得罪而赵得无恙歴任四十余年卒于官】
　　胡广【字光大吉水人举进士第一永乐中累官至文渊阁大学士兼左春坊大学士惇厚慎操履论事持大体一时制册多出其手宠日盛而自处泊然公退杜门读书赋诗未尝干人以私卒赠礼部尚书諡文穆】
　　胡居仁【字叔心江西余干人学以求放心为主主敬为要端荘凝重履绳蹈矩人称为敬斋先生】胡轸【字敬同丰城人永乐进士歴四川夔州知府罣误被逮夔人数百赴京奏保左迁浙江盐运同
　　知持身防俭风裁凛然正统初陞浙江提学副使士人宗之】
　　胡俨【字若思南昌人未冠知名由敎官荐入翰林歴官国子祭酒与典机务受知永乐洪熙间眷待优厚宣德初以老疾进太子賔客兼祭酒致仕归闲二十余年诗文丰裕为时所重有颐庵集数十卷】
　　胡敏【宣德初知鄞县操己端方临事刚果尽革宿民无科扰尤以兴学为念邑人慕之】胡槩【字元节吉水人宣德进士任广东按察使明断刚决狱无寃滞在任未乆风纪振扬拜大理卿
　　陞右都御史以清直见称于时】
　　胡谧【防稽人天顺间知江寜县防明有威断事至剖决如流以经术自任政事之暇诸生执经问业
　　者日数十人歴提学副使】
　　胡富【字永年绩溪人成化进士厯官南京户部尚书諡康惠】
　　胡拱辰【淳安人成化进士着政迹晩益清谨治间御史上其贫薄特给与廪正徳初遣行人存
　　问年九十二歴工部尚书赠太子少傅諡荘懿】
　　胡瓉【永年人貌伟有竒气防登治癸丑进士授行人凡三奉册封皆却藩王之餽为御史有声累陞大同廵抚陈边防六事上嘉纳之转侍郎大同五堡军叛瓉讨平定迁工部尚书】
　　胡世寜【字永清仁和人治进士江西按察时上疏论宸濠反状系锦衣狱减死戍东濠伏诛
　　起陞佥都御史厯兵部尚书赠少保諡端敏】
　　胡爟【字仲元芜湖人治癸丑进士改庶吉士授户部主事灾变求言抗疏论戚畹阉宦方士等事
　　名动缙绅养病卒于家爟沉静寡欲孝友出于天性一时称为名臣】
　　胡琼【字国华延平人由进士为慈谿令防隅自持棘棘不阿而立心公恕断狱明审尤振作学校品题士子优劣不爽律佐贰制羣小不得干纪弋货闾落晏然不见勾捕之扰在邑三年盗贼逺屛民皆安堵召为监察御史以言事杖死】
　　胡缵宗【字世甫陕西奉安人正德进士授翰林检讨历官都御史仁达明断赡文学有才名】胡汝砺【字良弼咸寜人成化丁未进士歴刑部尚书】
　　胡侍【字永之汝砺子正徳丁丑进士歴官鸿胪寺少卿有文名】
　　胡松【字汝茂滁州人嘉靖己丑进士博学多文才思敏捷尤长于经济督山西学校兼兵偹防政文事武畧一时著称家居二十年复起任浙江布政转江西廵抚擒巨冦功最大歴吏部尚书卒于官赠太子少保】
　　胡经【字用甫庐陵人嘉靖己丑进士】
　　胡宗宪【字汝钦绩溪人嘉靖戊戌进士初任余姚令有政绩拜监察御史廵按浙中上擒倭方略继廵抚浙江屡有战防总督浙直军务计擒王直徐海有大功于浙独才阔略好侈费被论两逮诏狱世庙恤其功释之竟卒于狱】
　　胡松【绩溪人嘉靖乙未进士歴工部尚书】
　　胡尧臣【字伯纯安居人嘉靖乙未进士歴刑部右侍郎】
　　胡安【字仁夫余姚人嘉靖甲辰进士歴官衡州知府陕西苑马寺卿养髙林石寄情诗酒不与外事
　　子维新己未进士任御史】
　　卢【范阳商音齐太公之后至文公子髙之孙傒食采于卢因氏周】卢敖【秦博士】
　　【秦】卢生【秦始皇遣卢生入海求神仙药不获卢与侯生谋隠入邵陵云山今山有卢仙影汉】卢绾【丰人与髙祖同里同日生里中交以羊酒贺及壮学书又相爱髙祖起沛绾以客从入汉为将
　　军击破臧荼乃立为燕王】
　　卢植【字子干涿郡人刚毅有大节师马融通古今官至尚书时董卓凌虐朝廷议欲废立植独抗论不同卓将诛之议郎彭伯曰卢尚书海内大儒人之望也今先害之天下震怖卓乃止免植官遂隠于上谷】
　　【三国】卢毓【字子家植子少以学行见称仕魏以黄门侍郎左迁典农校尉躬为民择居羙田百姓頼之迁安平广平太守所在有惠化入为侍中擢吏部尚书选举务先德行而后才艺后封容城侯卒諡成】
　　【晋】卢钦【毓子笃志经史仕为吏部尚书封大梁侯镇沔北寛猛得中入为仆射加侍中清贫髙洁卒赠
　　开府諡曰元所着诗赋论难数十篇】
　　卢志【邺县令成都王颍镇邺爱其才量委以心膂后为魏郡太守】
　　【南北】卢【涿人魏太武辟召天下儒隽以为首授中书博士卒諡曰宣孙昶景明初以黄门侍郎出为徐州刺史善于抚绥人庶称之五世孙潜事北齐为扬州刺史大树风绩陈主戒其边将曰卢潜犹在卿宜深偹之】
　　卢辩【涿人博通经籍后周举秀才为太学博士注大戴礼其兄景裕为当时硕儒谓辩曰昔侍中注小戴今汝注大戴庻纂前修矣累迁太子少保凡朝廷宪章乗舆法服金石律吕晷刻浑仪辩皆创制之悉合轨度】
