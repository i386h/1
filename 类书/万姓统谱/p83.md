<!-- { "loadSidebar": true } -->
　　元徳昭【字明逺本姓危父仔倡刺信州奔呉越钱镠为易今姓仔倡尝命日者视诸子日者指徳昭曰独此子非武官及学文其师曰尔才可以为王侯教令因授以文体元瓘袭国林鼎荐之元瓘与语曰徳昭有辅弼之才吾子孙无忧矣遂掌文翰晋开运三年用师南闽兵机细务悉以委之寻拜国相从俶内附宋以呉越丞相卒年七十八赠太保子仲文仕本国秀文刺秀州累赠太仆少卿】
　　元奉宗【字知礼秀文之子景徳二年甲科及第知通州海门县地苦斥卤奉宗为凿池注甘泉人甚利之迁博士拜屯田员外郎告老归杭天性恬静旧地在阛阓乃谓家人曰富春佳山水真吾退闲之所遂卜居焉】
　　元衡【字公权呉人绍兴间以进士知袁州逾年改湖南常平利州路提刑所至清操不渝官终朝散
　　大夫工部郎中】
　　元溥【字泉乡宜兴人幼业进士辄弃去喜为唐诗自号耘轩有嵗后书懐云他乡故乡老若此新嵗
　　旧嵗穷依然烹茶但有二升水沽酒初无三百钱其处约安贫亦可尚云】
　　【金】元好问【秀容人父徳明自幼嗜书以诗酒自适好问七嵗能诗及长淹贯经史百家第进士厯尚
　　书左司员外郎为文备众体蔚为一代宗工】
　　元明善【字复初清河人五经皆通无春秋早以文章自豪厯翰林学士参知政事为一代文宗
　　諡文敏】
　　元善【大名人父有五兄弟因贫流散江淮皆客死至大中善徃寻其骸骨并迎弟侄等一十五丧而
　　归改葬祖父母以诸丧序列祔于茔次州县以闻旌其家】
　　【明】元本【武陟人父子英仕元为河阳尹本至正间进士除邠州判官摄褒城安塞三县尹俱有治绩洪武初有司以明经举授懐庆府学教授迁察言司令史官至吏部郎中致仕】
　　元统【钦天监博士上言厯日杪数髙皇是其言】
　　元善【洪武间静寜州判官以言事称防超陞都察院右佥都御史】
　　元俊【洪武丁巳知崇阳县顺民情利民事兴废举坠民悦从之】
　　元太初【叙州人永乐中任遂溪县知县亷明仁恕课令为最】
　　元亮【汤隂人永乐进士景泰初知襄阳府诚心莅政深知民隠亷而不苛寛而有制十县之民感恩
　　懐徳従容樽爼防事寂然】
　　元守直【山隂人成化进士】
　　元伯璵【马平人嘉靖中任抚州府金谿县学训导】
　　元东光【内黄人嘉靖中丰润县训导】

　　万姓綂谱卷二十二
　　钦定四库全书
　　万姓綂谱卷二十三　　　明　凌迪知　撰上平声
　　十三元
　　原【周文王第十六子原伯之后】
　　【周】原宪【宋人孔子弟子原思也为人狷介所居蓬枢瓮牖子贡过之曰夫子病乎宪曰无财之谓贫学
　　道而不能行之谓病若思贫也非病也】
　　原亢【孔子弟子】
　　原壤【鲁人】
　　原仲【陈人】
　　原夀过【周大夫】
　　原轸【晋人】
　　【汉】原【臣髙平人周大夫原伯鲁之后尝为谷口令方古循吏子孙迁居阳城】
　　原渉【字巨先南阳太守郡二千石官赋敛送葬皆万以上时又少行三年丧者渉父死让还赙送行
　　丧冢庐三年】
　　原亲
　　原憙
　　原未央
　　原市【俱见印薮】
　　【唐】原复【开元中为冀州刺史政令兴举境内肃然】
　　【明】原黼【观城知县公亷守已徳政化民满去民懐思不忘】
　　原杰【字子英阳城人正綂进士厯官南京兵部尚书諡襄敏杰才识通敏处置流民设郡县诚万世
　　之利也】
　　原性【字复初蒲城人成化举人任徳安府同知以亷称士论服其贞静纯厚不易及】
　　原秉【字天叙蒲城人治进士有文名】
　　原道【蒲城人举人正徳中任眉州知州风裁刚方持守尤力修造石城不烦捶楚而事集合郡安然
　　以忧去】
　　原寀【蒲城人嘉靖己丑进士】
　　源【出自代北秃发傉檀之子贺入后魏太武曰与卿同源可为源氏又望出西平】
　　【南北】源贺【西平人伟容貌善风仪事魏太武赐爵西平侯以功进平西将军太武征凉州以为乡导累官
　　冀州刺史封陇西王尝上十二阵图卒赠侍中諡曰宣】
　　源思礼【赐名懐贺子谦恭寛雅有大度文成末为侍御中散诏持节巡行北边镇恒燕朔三州上
　　事宜三十余条皆见嘉纳】
　　源延【贺子性谨厚少好学位侍御赐爵广武諡曰简】
　　源子邕【字灵和少好文雅笃志于学推诚待士士多归之累迁夏州刺史战没赠司空諡荘穆】源子恭【字灵顺邕弟聪敏好学迁尚书主客郎前后征讨功封临颍县侯】
　　源彪【恭子仕齐为秘书监入周为司城下大夫拜莒州刺史】
　　源师【字践言彪子少知名明辨有识仕齐为尚书左丞以明干著称】
　　源雄【字世畧少寛厚美姿容初仕魏厯位秘书郎在周以伐齐功封朔方公】
　　【隋】源嵩【大业中为尚书虞部郎讨北海贼力战死之赠正议大夫】
　　源休【使回纥有口辨欲杀者数四不屈使还除光禄卿】
　　源乾曜【湘州临漳人第进士神龙中以殿中侍御史出知江东迁谏议大夫开元中拜相帝东幸
　　以京兆尹留守京师治尚寛简居三年政如始至】
　　源光裕【乾曜族孙居官号清愿抚诸弟友义为中书舎人与杨滔留令植同删着开元新格厯尚
　　书左丞防选诸司长官为刺史光裕任郑州为世良吏卒于官子洧】
　　源洧【乾曜族孙以雍睦理家宗时为襄阳刺史寻迁江陵大都督长史以御宼卒赠礼部尚书諡
　　慤】
　　【宋】源获【登进士第】
　　源永励【建隆登科】
　　源待举【代州刺史】
　　源重【湖州刺史】
　　【明】源湜【字仲源髙邮人洪武初任大都督府断事陞监察御史出知辰州过武昌有黄鹤楼诗云武昌城髙山势雄黄鹤一去危楼空乾坤二气开胜境江汉万古生清风雨余鹦鹉晚霞碧霜落鳯凰秋树红槛前石刻已陈迹老仙何处骑飞鸿】
　　源达【蓝山人宣徳中任盐井卫教授】
　　源政【眉州人成化中武陵县丞】
　　辕【陈辕涛涂之后】
　　【周】辕涛涂【陈大夫】
　　辕颇
　　辕咺【陈司徒】
　　【汉】辕丰【建始间为长安令治有能名擢拜司校尉】
　　辕终古【功臣御皃侯】
　　辕固【齐人治诗景帝时为博士以亷直拜清河王太傅疾免武帝立复以贤良徴诸儒多嫉毁曰固老罢归之时年巳九十余公孙亦徴反目事固固曰公孙子务正学以言毋曲学以阿世诸齐以诗显皆固之弟子也】
　　【明】辕朴【和顺人正綂中鸿胪司仪署丞】
　　爰【望出濮阳即袁氏陈胡公裔九代孙爰伯诸之后】
　　【汉】爰延【字季平陈留外黄人为侍中桓帝尝问朕何如主对曰中主帝曰何以知之曰尚书令陈蕃任
　　事则治中常侍黄门预政则乱是以知之帝嘉其言后拜大鸿胪】
　　爰骥【延子任白马令称善士】
　　爰节【郎中令】
　　爰曽【字子路东平人与刘翊起兵卢城头号其兵为头子路光武时拜莱郡太守】
　　【唐】爰庆【建州刺史】
　　垣【汉西河太守垣恭之后】
　　【汉】垣恭【西河太守】
　　垣副【公孙述将】
　　【晋】垣敞【龙骧将军】
　　垣阆【交州刺史】
　　【南北】垣防之【字彦琮略阳垣道人少倜傥气干强果仕宋为殿中将军累迁钟离太守义宣反防之率水兵大破贼将封益阳县侯拜青冀二州刺史寻徴为右卫将军卒諡壮侯】
　　垣崇祖【字敬逺防之侄父询之骁敢有力梁山之役力战中流矢卒赠冀州刺史崇祖少有干畧厯琅琊兰陵太守齐髙帝践祚徙为像州刺史魏攻寿春立堰塞肥水起小城谓长史曰虏必攻小城即破堰放水岂非小劳而大制耶魏军果溺死数千退歩走后进都督】
　　垣只祖【羽林监】
　　垣荣祖【崇祖从兄父谅之仕宋为中郎府参军荣祖善骑射建中时为后军参军后归齐髙帝除东海太守见翔鹄云中曰当生取之乃弹其两翅毛脱坠无伤预佐命勲封将乐县子迁兖州刺史】
　　垣闳【字叔通荣祖从子父遵仕宋为员外常侍闳为中郎参军厯三州刺史封乐乡男初齐髙帝为子晃求闳女闳曰齐大非偶及即位以有诚心封爵如故子僖伯善射厯巴西梓潼太守闳弟阅为九真郡皆着信南中】
　　垣昙深【闳子以行义称为临城县罢归得钱十万以买宅奉兄退无私蓄】
　　垣糜生【随王司马后徴为太子右卫卒】
　　【宋】垣询【徐州太守】
　　【明】垣广询【字仲咨阳朔人洪熙中任戸部照磨】
　　樊【上党商音文王后虞仲支孙为周卿士食采于樊因氏又望出南阳】
　　【上古】樊仲父【尧时人牵牛饮水见巢父洗耳乃驱牛还耻令其牛饮于下流见庄子】
　　【周】樊须【鲁人孔门弟子】
　　樊穆仲【字山甫】
　　樊于期【秦将避罪于燕燕太子丹使荆轲刺秦劝于期献首期自刎】
　　【汉】樊哙【沛人以屠狗为事从髙祖起丰及与项羽防鸿门赖哙奔入营诮让羽不然事防殆自是从入
　　汉中定三秦天下既定封舞阳侯】
　　樊宏【湖阳人光武之舅父重赀巨万好赈宗族阙中振为三老宏有志行光武即位拜光禄大夫封夀张侯畏慎不求茍进戒其子曰天道恶满而好谦今保身全已岂不乐哉宗族化之未尝犯法子儵有父风孙准励志行脩儒术仕为光禄勲】
　　樊重【家赀钜万赈给宗族恩加乡闾贷人以数百万临终遗令焚其契劵】
　　樊儵【字长鱼宏之子谨约有文事后母至孝及母卒哀毁过礼帝尝遣节黄门朝暮送饘粥儵受公羊严氏春秋于丁恭廼删定二氏春秋章句世号樊侯学教授门徒防千余人】
　　樊晔【字仲华新野人光武防时以事拘新野晔为市吏餽饵一笥帝徳之及即位拜天水太守善恶
　　立断吏民及羗胡畏之道不拾遗】
　　樊融【晔子少有俊才好黄老之学隠居不仕】
　　樊英【字季齐鲁阳人习京氏易兼明五经善风角前后辟举皆不就尝有暴风起西方谓成都市火甚盛因潄水作雨息之后果然顺帝备礼徴之称病不屈诏以为光禄大夫】
　　樊准【字幼陵和帝时钜鹿太守嵗饥民流准课农桑施方畧明年嵗大丰谷价贱十倍赵魏之间数
　　遭宼掠准外御盗贼内抚百姓郡境以安】
　　【晋】樊峻【西阳太守庾亮镇武昌谋北伐乃以峻副毛寳守邾城石虎恶之以兵五万宼荆扬北鄙二万
　　骑攻邾城防寳峻死之】
　　【南北】樊叔畧【陈留人父观魏封河阳侯为髙欢所诛叔畧奔闗面宇文泰引置左右数被亲信以平齐加上开府汴州刺史周宣帝营建东都制度皆其所定以军功加大将军入隋加上将军徴拜司农卿】
　　樊子盖【字华宗仕隋为武威太守以善政闻焬帝曰人道公清定如此不谢曰臣安敢清止是小心不纳贿耳乃赐口味百余斛后陪宴积翠池帝亲以金杯属子盖酒曰良算嘉谋俟公后动即以此杯赐公用为髙年之瑞】
　　樊逊【字孝谦専心典籍举秀才为第一杨愔曰文章成就莫过樊孝谦】
　　樊毅【字智烈南阳人毅本将门善骑射侯景之乱率部曲随叔父文皎防台城以功除右中郎将】樊猛【字智武幼俶傥有干畧青溪之战猛自旦讫暮与侯景军短兵接战杀伤甚众台城平以猛为
　　司马】
