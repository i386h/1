<!-- { "loadSidebar": true } -->
　　张虚白【邓州南阳人通太乙六壬术留心丹灶遇真人得秘诀宋徽宗闻其名召管太乙宫恩赉无比虚白官太虚大夫金门羽客出入禁中终日论道无一言及时事曰朝廷事宰相在非予所知也金人尤重之以为神仙忽一日曰某年月日吾当他去至期果然】
　　张柟【字材仲敦之子知遂安县方腊冦严兵入遂安县丞簿尉皆遇害柟力战刃中胁拥入巢穴柟谕以逆顺祸福贼不敢害出之贼继授首改知归安县陞临安府通判歴知泰润衡三州皆以恵爱称卒年七十八终朝议大夫赠正议大夫】
　　张煇【字子充永嘉城南人天资谨饬喜问学自六经诸子书歴代史记下至百家之説皆通习其辨析精防旁引证据论议亹亹虽老儒先生莫能屈也游太学屡先多士传诵为楷式两以亲计哀毁防不胜衣庐于墓者三年作霜露堂以享有甘露降于庭人谓孝感所致】
　　张伯常【河南人隠而不仕移居郢州司马光送以诗曰楚江白逶迤楚山碧参差玉炊稻粒长缕
　　切鲙鱼肥】
　　张建侯【为辰州守政和间黄安俊叛围鎭江寨建侯与卢阳令王宪之率兵救之众溃俱被执贼迫使谕寨中人出降建侯绐诺至寨下大呼曰为人当识顺逆我万无求全汝等坚守勿懐二心贼怒俱害之郡人哀其忠立祠祀焉】
　　张大年【浦城人政和中进士知萍乡县时敌数入江浙羣盗猬起萍乡为江湖要会日阅民伍教以兵法声闻四境盗不敢入广西帅周因辟为经略司干官防营道蛮獠恃险为逆帅司以兵属大年遂分据要害持久以待之贼果以饥溃海冦陈韬等出没为两广患帅司复奏大年通判琼州讨之贼闻其威略率众来降加秩二等倅道州】
　　张来【淮隂人十二歳能文弱冠第进士歴官太学録迁史馆检讨顾义自守澹如也绍圣初以直龙图阁知润州坐党谪官徽宗召为太常少卿复出知頴汝二州又坐党籍落职来有雄才笔力絶徤诲人作文以理为主谓六经诸子百氏皆寓理之具学者以为至言】
　　张纲【字徳坚金坛人徽宗时以上舎及第蔡京王黼用事纲为所忌遂奉祀家居高宗南渡复召用
　　之累官叅知政事卒諡文简】
　　张运【贵溪人宣和中擢进士为蓝山县尉有平冦功累迁通判鼎州张浚平贼杨么运力为多后知逹州方大旱入境而雨奏除病民五事歴官大理少卿刑部侍郎狱为之空金人渝盟迁戸部侍郎以専餽饷后以敷文阁待制祠卒赠】
　　张阐【字大猷永嘉人博涉经史善属文宣和中进士绍兴中为秘书郎秦桧曰君久次欲以台中相处何如阐谢曰得老死秘书幸矣桧黙然后官至工部尚书卒赠端明殿学士阐数上疏指陈时事无不剀切朱熹曰知和议之非者惟胡铨张阐耳】
　　张朴【根弟大观间第进士累迁侍御史尝言朋党分攻非朝廷福时郎员冗滥徽宗喻朴使论列廼
　　摘其庸谬者疏斥诸外后蔡攸引为道史检讨官召试中书舎人】
　　张焘【字子公根子宣和间进士第三高宗时为吏部尚书时与金和焘诣河南修陵寝还言此雠万世不可防寻知成都府兼安抚使有惠政蜀人祀之孝宗时迁叅知政事辞不任卒諡忠定平生清修简静颇喜大书得顔鲁公笔法】
　　张汝明【字祖舜庐陵人兄汝贤元丰中为侍御史以论左丞王安礼与俱罢汝明元祐间举进士歴官州县二十年率多惠政徽宗召拜监察御史即日劾蔡京等后知岳州卒汝明性至孝执母丧水浆不入口三日病羸行辄踣梦父授以服天南星法用之验人以为孝感所着有易索书张子巵言】
　　张嵲【字巨山光化人善属文宣和中第除秘书省正字累迁司勲员外郎金人叛盟高宗召两省草
　　檄以进独取嵲所草擢中书舎人终敷文阁待制】
　　张大中【通州人羣经百氏一览不忘人目为黒漆书厨宣和间举进士授南浦令时称为古防吏
　　累官果州通判】
　　张确【字子固邠州宜禄人元祐中擢进士第徽宗即位应诏上书言十事宣和中青溪盗起确言此皆王民但庸人扰之耳愿下哀痛之诏省不急之务租赋之外一切寝罢敢以花石淫巧供上者死抚绥胁附毋以多杀为功浃旬之间可以殄灭忤王黼意通判杭州摄睦州事有自城中逃归者悉宥访得虚实以告诸将用其言盗平知方汾二州后知隆徳府以不降金死节钦宗悲悼之赠述古殿学士召其子宗慰抚之曰卿父今之廵远也】
　　张哿【初名驾字安时沙县人熈宁九年登第徽宗朝宗子博士改太常博士赐对擢监察御史大臣
　　有议作　　　　　　　　斋宫以宦者董役畿县骚然哿请付将作监民不得　在京百司
　　俱台察而閤门殿中监多嬖　　　　独不怙宠者无　　哿请台察比他司从之未逾月辄复故哿请罢徙工部员外郎知兴化军召还再除知信州以工部郎中知广济军卒】
　　张敦义【字行可建宁人绍兴甲戌第进士授醴陵尉以清防称调衡州司理多所平反有尉获盗未应赏格乃罗织平民以充数敦义被宪檄阅实廉得其状宪与尉同里讽使茍同不从宪怒欲劾之敦义毅然曰天可欺乎吾宁以一官易数人命乎平民竟获免】
　　张慤【乐寿人元祐中进士累迁龙圗学士计度都转运使高宗为大元帅诸道勤王慤飞挽踵道以便冝为北京留守马步军都总管闻二帝北廵狩极论中原不可一日无君建炎初同知枢宻院事在朝谔谔有大臣节及卒上念之曰古之遗直也赐諡忠穆】
　　张文之【字子经乐平人中书舎人显之子初通判州金兵至守孔福谋夜逸文之曰果尔轻动奈一城何自提兵出登横涧山与敌持十余日经二十余战无外援力不能支具袍笏东望拜曰彼众我寡臣惟有一死被敌执送燕山欲授以官义不屈囚之土窟且曰吾世受宋恩其忍负国敌重之稍寛桎梏后王忭申和议见文之羁苦状为请于酋得一家书附忭还奏当宁悼叹月给恤其家官其子孝忠】
　　张琏【贵池人笃于孝友歴数邑治剧有声后知鳯州卒其父洵尝为狱吏毎阖戸黙思为囚平反四
　　十年如一日以琏贵累封朝奉大夫卒年八十六人以为隂徳之报】
　　张汉卿【桐城人监兴国军筦库与太守论事不合即和陶潜归去来辞归隠三十年后宰相赵汝
　　愚特荐之】
　　张着【知临江军政事严明吏民畏服时兵荒之余鲜服儒业着建学舎为文以劝诱之士因知学】张叔夜【耆孙少喜言兵歴知陈留襄城县海州宋江起河朔叔夜诱擒其副江乃降靖康中金人南下为都总管率二子伯奋仲熊举兵勤王转战至都累迁签书枢宻院连日与金人大战斩其二贵将城防被创犹父子力战车驾北狩叔夜从至白沟死之諡曰忠文】
　　张克戬【耆曽孙第进士累官知汾州金人攻汾克戬毕力捍御久之召令民兵曰吾不忍负国家辱父祖愿与此城终始以明吾节众皆泣对曰愿尽死听命屡败金人而援兵不至城防率众巷战归索朝服南向拜自引决一家死者八人事闻赠延康殿学士】
　　张克公【克戬从弟起进士官至吏部尚书尝论蔡京罪京衘之欲以铨综稽迟中克公既又擿其
　　初贡举事帝以为所取得人不问也卒赠知政殿学士】
　　张舜民【字芸叟新平人善为文中进士为襄乐令上言新法不便元祐初司马光荐其才器秀异刚直敢言召为监察御史出知陜潭青三州后为吏部侍郎坐元祐党商州安置自号浮休居士】
　　张玘【渑池人建炎中以家财募兵以属翟兴金兵渡河玘御之白浪口金将取商州玘佐统制董先御之九战九防累功迁唐州马步军副总管又从岳飞复西京六州平湖贼与金人战于海州中流矢卒孝宗命祠于战所子世雄殁于符离之战】
　　张澄【绍兴八年以右朝请大夫集英殿修撰知建康府改知临安府上将还临安澄先徃措置陞徽猷阁待制时临安守臣任同京邑而澄有治剧之才甚有时誉澄言临安古都防引江为河支流于城之内外交错而相通舟楫往来为利甚博歳乆湮塞民颇病之急行开濬从之除户部侍郎绍兴十四年以龙圗阁学士右军奉大夫知绍兴府再知临安改知温州】
　　张伯麟【字庆符当涂人少强学不妄言笑长以气豪里中毎慕古人竒节人未之知也绍兴初以明经入太学毅然诟面直人短长同舎生惮之当是时秦桧主和议百执事相戒以言伯麟覩时事常愤之因题斋壁云夫差而忘勾践之杀而父乎同舎生见之大骇请杇其壁毋令谍者知事闻累君不浅伯麟曰大丈夫一死茍得所无惧也桧方文致太平元夕都市张灯伯麟出游过中贵人白谔门见笼灯盛设取笔题其上如斋壁所书秦桧闻下伯麟于狱棰楚无全肤流吉阳军桧死伯麟生还不知所终】
　　张子修【字徳夫父防御使勲开封人建炎随张魏公入蜀生于简池受遗泽入仕因任石门酒官遂卜筑以居歴福建漕司淮遣知襄阳谷城县东南正将江西路分都监所至以才能称名公交荐之擢知施州任满除浙东兵钤陞副总管修雅志泉石力丏垂车归葺故园觞咏自适寿八十六终】
　　张震【字嗣之休宁江潭人少孤志读书乾道五年登进士第主仁和簿分教临川与象山诸公讲明义理宰当涂县剖析民讼编类成书有听词类藁十二册赵忠定公汝愚尤加器重召审察寻以疾卒子防博闻强记登绍兴元年第尉饶之鄱阳调金陵紏曹时丘崇为帅吏胥侧足防不肯诡随平反甚众任满不复出仕家居十余年卒防子轸辅俱登第】
　　张祁【字晋彦歴阳人以兄邵使敌恩补官祁负气高义工诗文赵鼎张浚皆器遇之与胡寅交最善时秦桧疑之防其子孝祥举进士第一诬祁以罪付大理桧死获免累迁直秘阁为淮南转运通判谍知敌谋叛监祁屡以闻于朝且峙粟阅兵为备甚宻言者以张皇生事论罢之明年敌果大入冦祁以孝祥仕寖显不复干进卜居芜湖筑其堂曰归去来祁为人谦恕居官廉静有守喜吟诗清丽和雅有刘白风格杂以选体晚嗜禅学号总得翁以夀终有文集若干卷子孝祥孝章】
　　张次防【字和仲大年子以防补福州理掾部使者摄州事以私意挠狱坚持不可使者不能夺帅相陈俊卿荐之迁西安令通判兴国军郡多私铸大冶尤甚守用幕官捕冶峻急扰及平民次防争不聴已而守果以激变致盗啸聚败去人服次防明后奉祠里居适歳小歉查源洞乱变倡次防请于宰遣兵掩捕不听乃走报郡守随檄次防集乡民之材武者斩获数级贼退乡人建生祠且为之立碑】
　　张次卨【字寛夫次防弟以父防补官调建昌令以督造军器进一秩任满倅南雄知南劒州陛辞论州县科罚苦民事既到官治绩为诸郡最诸司论荐召对论福建配盐损民称旨擢知徽州改知邕州歴讲马政防徼外蛮蜃交争次卨视事三日即单骑渡江面慰抚之于是尽得良马夷俗亦安以疾丏祠卒】
　　张宋卿【字恭父博罗人以春秋魁南省擢绍兴初进士第除秘书省正字迁校书郎正色立朝权
　　贵欲纳者谢絶之由是名重缙绅终肇庆守】
　　张弼【仙游人精于易推明象数出乎自得隠居不仕赐号葆光处士】
　　张缜【金坛人建炎中守扬州金兵进围城朝廷恐缜力不能支许退保鎭江缜坚不动弗顾其家后
　　城溃及妻子皆死之】
　　张宗顔【延安人父吉为泾原将解宣威城围死之宗顔补官累迁崇信军承宣使刘豫入冦顔自
　　泗州为张后继遇刘猊大破之卒赠节度使諡壮敏】
