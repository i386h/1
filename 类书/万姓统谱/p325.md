<!-- { "loadSidebar": true } -->
　　谢凤【元嘉中为鄞令在任未几惠政大孚于县东二里造方胜碶以畜水岁溉田五千余顷碶北阻大溪复架石为梁民不病涉因名谢凤桥建祠于碶南像而祀之水旱蝗疫有祷辄应】
　　谢谖【梁东阳太守秩满去官郡民送钱一万止留一百民强纳之答曰数多刘宠更以为愧至陈时
　　复为东阳内史风俗頽败甘事二姓则习以为常恬不知愧也】
　　谢朏【字敬冲陈郡阳夏人幼聪慧父庄常器之七岁能属文庄游土山赋诗使朏命篇朏揽笔便成琅邪王景称为神童后仕宋为衞将军宋明帝尝敇朏与谢凤子超宗从凤庄门入二人俱至超宗曰君命不可以不往乃趋而入朏曰君处臣以礼遂退不入时人两称之以比王尊王阳与河南禇济阳江教彭城刘悛号天子四友】
　　谢览【字景涤瀹之子天监中出为吴兴太守中书舍人黄睦之家居乌程子弟専横前太守皆折节事之览未到郡睦之子弟来迎览逐去其船杖吏为通者自是睦之家杜门不出不敢与公私门通郡境多劫为东道患览下车肃然一境宁谧瀹兄朏亦为吴兴太守有治绩】
　　谢举【字言扬与兄览俱预元防江淹一见并相钦挹曰所谓驭二龙于长涂者也】
　　谢譓【朏子不妄交接门无襍宾有时独醉曰入吾室者但有清风对吾饮者唯当明月位右光禄大
　　夫】
　　谢哲【字颖豫譓子美风仪举止醖借襟情豁朗为士君子所重累迁至广陵太守】
　　谢几卿【灵运孙幼清辨当世号为神童年十一补国子生齐文惠太子自临策试谓祭酒王俭曰几卿本长理今可以经义访之俭承防发问几卿随事辨释辞无滞者文惠大称赏焉累迁为太尉几卿于家门笃睦侄藻幼孤几卿抚养甚至及藻成立歴清涂皆几卿奬训之力也世以此称之】
　　谢昌防【陈郡人为刘悛广州防军孝性甚重尝养一鹄昌防病二旬而鹄二旬不食昌防亡而鹄
　　遂飞去】
　　谢嘏【举子字含茂风神清雅颇善属文为太子左庻子建安太守歴侍中中书令都官尚书卒諡曰
　　光有文集行于世子俨位侍中迁尚书仆射】
　　谢侨【嘏族字国美父度位侍中侨素贵尝一朝无食其子啓欲以班史质钱答曰宁饿死岂可以
　　此充食乎太清元年卒弟札字世高亦博涉文史位湘东王谘议】
　　谢贞【字元正陈郡人幼聪敏有至性祖母苦风每发不能食贞时年七岁亦不食亲族奇之八岁尝为春日闲居诗有风定花犹落之句舅尚书王筠奇之曰追步惠连矣后歴尚书右丞】
　　谢【字景仁安之从曾孙博闻强识仕晋为著作郎入宋拜大司马累迁左仆射先是武帝欲伐慕容超朝议不可独曰公建桓文之烈应天人之心宜推亾固存广振威略岂容纵敌为患哉帝从之及卒赠金紫光禄大夫】
　　谢孺子【孙少与族兄庄齐名多艺能尤善声律与王彧宴于相台孺子吹笙起舞叹曰今日真
　　使人朝朝有伊洛间意为新安主簿出为庐江郡太守】
　　谢璟【孙少与从叔腓俱知名齐竟陵王子良开西邸招文学璟亦与焉位中书郎天监中为左戸
　　尚书再迁侍中】
　　谢征【字度孙美风采好学善属文位兼中书舍人与河东裴子野沛国刘显同官友善时魏中山王元略还北武帝饯于武徳殿赋诗三十韵限三刻成征二刻便就文甚美帝再览焉官至兰陵太守有文集二十卷】
　　【隋】谢蔺【字希如陈郡阳夏人晋太傅安之八世孙也父经魏北中郎谘议防军蔺五岁时父未食乳媪欲令先饭蔺终不进舅阮孝绪闻之叹曰此儿在家则曾子之流事君则蔺生之匹因名曰蔺稍授经史过目便能讽诵孝绪每曰吾家阳亢也及丁父忧昼夜号恸毁瘠骨立母阮氏常自守视譬抑之服阕吏部尚书萧子显嘉其至行擢为王府法曹行参军累迁外兵记室参军】
　　【唐】谢偃【衞州人贞观初应诏对策高第太宗闻其善赋召见帝先为序颇言天下乂安功德茂盛授偃
　　偃縁帝命为述圣赋甚有规讽之意帝善之时人称为谢赋】
　　谢肇【字景初兴国人唐末与父帅义兵征蛮功第一后又经制容管叛卒止诛首恶胁从罔治逆党
　　遂平优诏奬谕】
　　谢卿【遇神仙见丹柯碧叶微风时叩五音相节即琅邪树也又设素麟脂斑螭髓洲白柰空洞灵扶桑丹椹琼饴酒桂脑芝英弹八琅之璈吹丛霄之笙作回鸾转凤之舞】
　　谢升【资州人父立为达州推官因家焉以上书救正言邹杲斥为邪等】
　　谢瞳【字子明福州人累举不第以朱全忠署右职仕唐为通陵州刺史颇有政绩迁亳州团练使宣
　　义节度观察留后卒于官】
　　谢元超【武德初润州刺史筑南北二塘以溉田民頼其利】
　　谢翛【龙溪人隐于青樵文圃山自广明西幸人多忍耻以事虏独翛遁迹必俟光啓廻銮乃出寻擢
　　上第】
　　【五代】谢文节【福州人初仕闽为官令后入南唐为忠烈都虞饶州团练使以骁勇闻周世宗南征
　　文节独擐甲渡大江潜觇敌营垒人号为铁龙后守鄂州拒宋师战没焉】
　　【宋】谢涛【字济之富阳人以文学称登淳化初第为梓州监判官李顺反成都涛画计守御以功迁观察推官权知华阳县乱后理民田庐尽归旧主改著作佐郎知兴国军真宗考吏籍朝士有治迹者二十四人涛在选中召对长春殿赐五品服知曹州奏免曹州输运之艰使益利两路囘举所部三十余人宰相疑其多涛乃陈诸吏治状愿连坐奉使举官连坐自涛始官至太子賔客卒范仲淹称涛清净而文出入朝廷三十年语黙仁义进止于青云之衢徐如也欧阳修铭其德纳诸富阳之原子绛】
　　谢泌【字宗源歙人举进士累官右諌议大夫太宗时修正殿泌諌不当用采绘亟命代以丹垩且奬其忠荩后知福州代还民为立去思碑泌知人能荐士每发荐牍必望阙再拜曰老臣又为陛下得一人后皆至卿相王文正公旦亦其所荐也】
　　谢炎【字化南嘉兴人为文慕韩柳与卢稹齐名时谓之卢谢端拱初举进士补昭应主簿知华容公
　　安二县】
　　谢茂希【肇之裔建隆初以武艺显官至银青光禄大夫检校右散骑常侍兼御史大夫】谢德权【字士衡文节子自南唐归宋补殿前承防咸平初宜州蛮叛从陈尧叟经度单骑入蛮境谕以朝防众咸听命累迁西染院使知泗州德权清苦干事多所经画见官吏狥私者必面斥之所至整肃】
　　谢绛【字希深富阳人父涛有文行进士起家累官至太子賔客绛举进士甲科为兵部员外郎为人修防醖借以文学知名尝歴州县所至大兴学舍有文集五十巻四子皆仕于时】
　　谢景初【字师厚绛子庆厯间登进士第知余姚县有政绩以屯田郎致仕博学能文尤长于诗弟景温皇祐中进士景平亦登皇祐中进士好学着诗书传説数十篇仕终秘书丞景回好学年十九以文知名】
　　谢昌元【开庆元年知施州自备缗钱百千米麦千石剏筑城壁于倚子山四月诏进官一秩】谢伯景【字景山晋江人天圣二年进士为许州法曹诗文雄健高逸欧阳修尝称之云余谪夷陵时景山在许州所寄多佳句如自种黄花添晩景旋移髙竹听秋声园林换叶梅初熟池馆无人燕学飞皆无愧于唐贤】
　　谢景温【字师直富阳人绛子也第进士歴江东转运判官神宗初徙知真州及为淮南转运使与王安石善骤擢侍御史安石方恶苏轼景温遂承意诬劾轼穷究无实迹又助章惇五溪之役论功拜礼部侍郎元祐初知开封府中丞刘挚言其非拨冗吏司諌王觌论其在郡为妖妇所惑于是罢知蔡州】
　　谢诇【字正臣光泽人幼聪颖未冠举于乡治平四年举进士初调临川令戢哗健省追呼人谓之谢氷壶又谓之谢铜钉言其清且刚也岁大饥诇出赈济当除夕家人以书促之归诇批纸尾云岁节不归第不饮数十杯酒耳人失食奈何竟宿于外后守汀州累赠宣奉大夫】
　　谢皓【字徳夫诇侄入太学与游权老龚吉老齐名时人目为三老登元丰进士歴瑞州司理狱无苛留吏不敢欺擢金部郎大观三年辽使至需索无厌上命皓待之皓入对曰不疑于物物亦诚茍待之以诚彼虽无知亦当屈服由是辽使无他辞迁司农少卿】
　　谢文瓘【字圣藻陈州人进士甲科累官集英殿修譔知济州上疏言臣下推行新法榜笞禁锢民受其虐大臣以为讪神宗曰彼谓奉法者非其人尔何讪也子贶知汝州钦宗时上封事十篇金人犯汝州贶战死】
　　谢文龙【字徳翔惠安人学问该博文词敏赡陈觉民深器重之范祖禹庄公岳称以国士尝着野
　　议十篇有诗文号菱溪集】
　　谢良佐【字显道上蔡人学于程门记问该赡对人称前史至不差一字与程頥别一年来见问其所进曰但去得一矜字頥叹其善学谓朱光庭曰是子力学切问而近思者也所着有论语说】
　　谢湜【金堂人元丰进士官至国子博士伊川高弟尝自蜀入京师过洛见程子子曰何之曰将试教官子曰吾尝买婢而欲试之其母怒曰吾女岂试者今求为人师而试之其不为此媪怒者几希湜遂不行】
　　谢佃【字用休一名天申居谢奥里游洛从伊川学永嘉洛学自许景衡始而用休与潘旻继之今程氏全书载问答四篇伊洛渊源载问答一篇皆根据至理则其所得于程氏者深矣后以贤良荐知阁门事及卒葬所居里梅垄山】
　　谢允昌【字孝孙亦肇之裔宋熈宁间以太学生上书召对赐进士出身慷慨不茍合以言忤执政不至显官倅曲江有惠利及民司马光欲起为大理丞不赴遂致政家居绰有风节谢钧登元祐进士清臣亦驰文声皆其后人云】
　　谢安时【字尚可政和人博通经传涉笔成文崇宁大观间以两优贡入辟雍谒告归复预乡荐靖康之变携家隐西坑别墅庭植三桂号桂堂居士后以累举得官卒不拜终于家乡人挽之以诗有不肯上书游北阙只縁留意在东山之句】
　　谢季成【字子立晋江人父微职方郎中季成以防歴大理寺评事衞尉丞熈宁中累迁内藏库使知宜亷融邕四州广西钤辖峒蛮侵叛悉讨平之合浦筑城浚隍备御之具为一路最邕筦外寨戍兵岁物故常千余以峒丁代戍而教之不失备且可救死亡民以为便元祐中卒于官邕人庙祀之号清戎将军】
　　谢举亷【字民师新喻人政和间以进士知南康善政不一尤工于诗受知东坡有蓝溪集】谢贶【知汝州钦宗即位上封事十篇论事切至后提点京西北刑狱金人犯汝州贶自襄阳领兵往
　　援之战死】
　　谢逸【字无逸临川人也屡举进士不第以诗文自娱号溪堂学者称溪堂先生尝寄隐士诗云先生骨相不封侯卜居但得林塘幽家藏玉唾几千卷手校韦编三十秋相知四海孰青眼高卧一庵今白头襄阳耆旧节独苦只有厐公不入州语意跌荡盖以自寓又有诗曰贪夫蚁旋磨冷官鱼上竿又曰山寒石发瘦水落溪毛凋大为黄鲁直所称赏曰晁张流也所着有春秋广微樵谈其他碑啓襍论凡数百篇淳熈中太守赵晔绘其像于学祀之】
　　谢薖【字防槃逸之弟也自号竹友以诗文嫓美其兄时称二谢昌本中云谢康乐诗规模宏大为一时冠晖清新独出又自有过人者无逸似康乐幼槃似晖又云幼槃与兄无逸修身厉行在崇观间无所汚染不独以文见称兄弟所为文俱传世所为诗俱入江西诗中】
　　谢如意【邵武人宣和中为南劒州司録事福兵叛害其帅拥众数千道出南劒如意白太守晓以
