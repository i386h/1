<!-- { "loadSidebar": true } -->
　　袁质【字道和自涣至质五世并以道素继业惟其父耽以雄豪着及质又以孝行称官厯琅邪内史
　　东阳太守】
　　袁豹【字士蔚好学博闻穷览典籍初为著作佐郎累迁刘毅谘议参军领记室豹善谈雅俗毎商较
　　古今兼以诵咏聴者忘疲为御史中丞】
　　袁淑【字阳源阳夏人少有风气年数嵗伯父湛谓家人曰此非凡儿十余嵗不为章句之学博渉多通文采遒劲从横有力辨合州命　　著作佐郎太子舎人并不就累迁尚书　部元凶劭谋弑逆淑力谏不从被杀后諡曰忠宪】
　　袁君正【字世忠美半仪早得时誉当官莅事有名迁呉郡太守】
　　袁朗【长安人陈后主诏为月赋一篇洒然无留思后主曰谢荘不得独美于前矣复诏为芝草嘉莲
　　二颂叹赏尤厚】
　　袁聿修【字叔徳为尚书郎十年未曽受升酒之遗邢卲常呼为清郎后为太仆少卿出使巡省邢
　　卲送白防为信不受卲曰今日复作清卿矣】
　　【唐】袁恕已【沧州东光人厯官司刑少卿与诛二张又从相王统南牙兵备非常以功封南阳郡王后
　　贬流环州遇害諡曰贞烈】
　　袁人杰【无为人唐末盗贼充斥人杰以土豪招集强壮保障一方贼大入人杰挺身血战度不能去仰天大呼自刎而死尸僵立者累日贼惊异舎其境遁去乡人收葬立祠祀之】
　　袁履谦【同顔杲卿死节】
　　袁皓【字退山宜春人博学能文章咸通间举进士累官吉抚二州刺史集贤殿图书使自号碧池居
　　士有碧池书三十卷集道林士诗二卷】
　　袁天纲【成都人有风鉴应验不可胜纪太宗召见曰古有君平朕今得尔何如对曰彼不逢时臣
　　固胜之子客师亦传其术无不奇中】
　　袁利贞【字敬孙髙宗时为太常博士帝欲大防羣臣命妇合宴宣政殿利贞上疏谏以为非命妇宴防之所帝纳之诏曰卿奕叶忠鲠能抗疏规朕之失不厚赐无以劝能者赐物百段】
　　袁仁敬【开元中杭州刺史时宗自择诸司长特以仁敬刺杭诏宰相诸王御史以上祖饯洛濵
　　赐诗亲书以宠其行仁敬治郡之暇尝种九里松】
　　袁承序【太宗崇选僚属问梁陈名臣子弟谁可者岑文本曰昔陈亡百司奔散袁宪朝服立后主
　　傍白刃不避其子承序风操清亮无愧先烈乃拜晋王友】
　　袁髙【字公頥东光人恕已孙擢进士拜给事中徳宗起卢杞为饶州刺史髙极论当国矫诬隂污
　　忠谊败明徳诏出髙执不下帝从之天下仰其直赠礼部尚书】
　　袁谊【为苏州刺史司马张沛尝白谊曰州得一长史陇西李亶天下甲门也谊曰夫门戸者厯世名节为天下所髙老夫是也山东人尚婚媾求禄利耳至见危授命则无人焉何足尚邪沛大慙】
　　袁不约【字还朴新城人登长庆三年进士又试平判入等仕至职方员外郎有袁不约集一卷罗
　　隠撰新城筑城记有云天下无事吾乡则有凌准呉降袁不约以文学进】
　　袁滋【字徳深宪之后为华州刺史政清简流民至者给地居之名其里曰义合以慈恵为本民爱向之滋行耆老道不得去代者杨于陵使谕曰吾不敢易袁公政人皆罗拜不得去】
　　袁光孚【天寳间为台州刺史沈佺期赠曰公四代衣冠一门忠鲠文才沈毅雅度温良甘雨随传
　　于徃还仁风交扇于朞月果若其言为良吏矣】
　　袁光廷【天寳中安禄山搆难西北戍兵悉入援时河陇郡县皆防吐蕃惟河西戍将袁光廷为伊州刺史固守厯年虽游説百绪终不降诸下同心无携畔者及粮竭手杀妻子自焚死建中初赠工部尚书】
　　【五代】袁彦【河东县人少以矫勇应募尝从周世宗讨淮西累官彰信军节度使宋初加检校太尉】袁象先【恕已之后也以梁甥为宣武军内外为歩军都指挥事厯官平卢军节度使积有勲劳荘宗待之甚厚赐姓名为李绍安改宣武军为归徳军曰归徳之名为卿设也遣之还镇是嵗卒年六十二赠太师】
　　【宋】袁继忠【幷州人父进周阶州防御使继忠长厚忠谨宋初平泽潞讨并汾征蜀广悉预攻战又从征契丹皆有功累官判四方馆事前后赐赉悉以犒士及卒家无余财子用成登进士第官至太常博士】
　　袁逢吉【字延之鄢陵人父蟾大理评事逢吉四嵗能诵尔雅孝经七嵗兼通论语尚书开寳中擢三传第累官鸿胪少卿性修谨练达时务子成务京东转运副使从子楚材虞部员外郎】
　　袁廓【劒州梓潼人为上蔡令课最擢太子右賛善好诋讦太祖以为奇士累官鸿胪少卿被诬愤死
　　上闻悼之録其子丘贺为奉礼郎】
　　袁黙【字思正无锡人嘉祐进士官至湖北转运判官学问渊深为时所宗】
　　袁毂【字容直鄞县人嘉祐中进士少以词赋得名知卲武军条盐法利害以便民奏减其课卲人祠
　　之累官至朝奉大夫毂博贯羣书所着有韵类百卷】
　　袁抗【字立之南昌人举进士吕夷简执政或讽以私谒抗不徃自广南提刑还槖中无铢两南货累
　　官至少府监抗喜蔵书至万余卷子陟好学善为诗登第官至殿中丞】
　　袁沔【通州人未冠游太学靖康之难敌骑再至慨然上书言当东据成臯西临沔池以鋭士敌巢穴则城下之师自解不报已而城防沔归汉中乃画防险制敌五事其后膺荐复条十二事力诋谀佞用事者忌之沔度不见用拂衣而归】
　　袁植【字材老无锡人登崇寜进士第词学兼茂科为监察御史金人入宼陈边防十三事以诛佞人为先不纳引疾休致建炎召为左司谏直言忤宰臣黜守岳阳防敌骑大入叛臣李允文拥众怙乱植条奏其状遂遇害允文诛赠直龙图阁】
　　袁升【鄞县人初为郡吏五旬无子其妻付资徃临安买妾既得妾察其有忧色且以麻束发问之泣曰妾乃赵知府女也家四川且贫母鬻妾为归葬费耳升即送还母泣曰财已破用升曰愿相奉复以槖中资赠之而归妻迎问曰妾安在遂告其故妻曰君设心如是不患无子明年生子韶后为显官】
　　袁师奭【云安人绍兴中进士师奭父孝纯兄师允父子兄弟四人相继登科乡人荣之】袁显【益阳人矮身长髯勇敢过人建炎间湘宼杨么猖獗显请于县宰魏舜臣团乡兵以捍一日贼倾寨来战显极力鏖战为贼所得贼欲用之显骂贼不屈么置诸鼎镬而死舜臣哀之具礼以祭】
　　袁灼【毂子进士第官至尚书仓部郎中守婺州武臣曹宗蔡京姻党数犯法灼械于狱死焉京怒镌
　　其秩后为仓部上疏以清心省事安不忘危为言甚切直黜知泗州】
　　袁枢【字机仲建安人试礼部词赋第一调温州判官淳熙中为编脩官分脩国史故相章惇家求为润饰其传枢曰吾为史官法不隠恶寜负乡人不可负天下后世公议时相赵雄叹曰无愧古良史矣后以右文殿修撰知江陵府所着有易传解义等书】
　　袁韶【字彦淳升子淳熙中进士为左司郎中接伴金使其人索蔵币语慢甚韶曰昔闻两国誓约止
　　输幽州不闻徃汴使者语塞后为浙西制置使卒赠太师越国公】
　　袁爕【字和叔鄞县人淳熙中进士累官国子祭酒礼部侍郎学有师承文气淳厚每言人心与天地一本精思以得之兢业以守之则与天地相似卒諡正献三子肃甫商俱有学问知名于时】
　　袁甫【字广微燮子嘉定中进士第一学于杨简简曰学以自得为贵由是慨然自任累官国子祭酒
　　吏部尚书卒諡正肃所着有孝説孟子解及文集行世】
　　袁申儒【理宗时知常徳府事善政及民兴文学厚士风尝于江南籍没田一区名贡士庄以资入
　　省者】
　　袁镇【奉化人事亲奉养备至虽颠沛不废温凊端平初父年七十病羸更医祷弗验乃一再刲股和药以进父病垂绝复存者十有五年异母兄有虐之者友事益谨孝弟之称无间戴表元为作迁祔记以表其行】
　　袁镛【鄞县人咸淳进士尚气节元兵至鄞镛徃军前责以大义遂遇害孙士元荐为翰林国史检阅
　　官不就所着有书林外藁】
　　【元】袁裕【洛阳人累官监察御史迁甘州等路宣抚副使甚有政绩入为刑部侍郎终顺徳路总管兄子
　　师愈官至侍御史】
　　袁桷【字伯长韶曽孙仕至翰林侍讲学士长于论史悉究前代典故人叩之亹亹不倦朝廷制册悉
　　出其手所着有易春秋説及清容居士集卒追封陈郡公諡文清】
　　袁洪【字季源鄞人七嵗通诗书春秋初父与柄臣贾氏同名遂退屛居乡里年十七以大父越国公恩例补官马光祖守临安徴为佐以放达闻礼部尚书李伯玉中书舎人刘震孙以治剧初荐佐两浙转运迁大社令时贾相不乐四明人与同郡士六十余人坐废家居讲学不及世务】
　　袁明善【字诚夫临川人父公夀乡称善士明善师事呉文正公晚年教授于卲庵之门自号楼山
　　所着有征赋定考南北之士游文正公门者明善最久公以逺大期之】
　　袁士元【字彦章鄞人宋忠臣镛之孙自幼嗜学讲诵至废寝食父母怜而禁止之廼端坐黙记不少辍长益旁捜逺辑务为深博时守礼致郡庠为五经师学者翕然宗之监察御史奥林以茂材异等荐授鄞学教谕调西湖书院山长改鄮山书院未防中书参政危素荐为平江路儒学教授又用荐陞授文林郎翰林国史院检阅官引年弗就】
　　【明】袁华【字子英昆山人少颖悟不羣读书三过辄记诵不忘工诗尤长于乐府与顾阿瑛友善杨维祯
　　尤重其人以才子目之洪武初为郡学训导坐累卒于京师】
　　袁泰【万泉人洪武进士授湖广酃县丞累官右都御史处心亷正执法不移理枉伸寃袪除民害一
　　时良善获安奸邪不得肆志】
　　袁凯【华亭人言议英发尤长于诗専学少陵如阙中除夜江上早秋等作杂之杜集中殆不能辨洪武中为御史故老相传上一日録囚毕令凯送东宫覆审递减之凯还复命问朕东宫孰是凯曰陛下法之正东宫心之慈上大喜悉从之后以疾罢归】
　　袁义【洪武中羽林右卫指挥同知西平侯沐英阙守楚雄时敌累叛逼西城义积粮髙垒阙　力战虏遂遁去陞楚雄卫指挥使垦田阙　以足军饷甓城梁桥威强抚顺至今阙　　士咸感慕焉】
　　袁珪【字廷圭珙兄五嵗读书即成诵十八能阙　洪武壬戌礼聘至京试治道安民论称阙　髙州茂名主簿后谪戌大寜以诗文自阙　闻燕邸召为府纪善永乐改元赐银币阙　科给事中有敢言声九年出判和州后阙　见旧都赐赉益厚秩满乞老终于家为阙　祥至孝自号清白生有清白集曽孙孟悌举成化丁未进士授南京祠祭主事免归】
　　袁宇【夀州人父洪开国功为左都督宇事建文时有军功为指挥使宇从李景隆北进有功陞后府都督同知建文三年六月靖难将李逺出沛泗掠饷道宇率歩骑三万邀逺中伏大败宇脱身走以其弟容为文皇驸马都尉故得不死】
　　袁容【宇弟永乐中为驸马都尉仪容端谨从征难有功进封广平侯卒追封沂国公諡忠】袁珙【士元子号栁庄为人刚毅直方不泛交人尝遇异僧别古崖授以相术永乐初以潜邸之相有验召拜太常寺丞赏赉殊厚赐归子忠彻传其术亦善相仕至尚寳司少卿】
　　袁锭【真寜人永乐甲午举人授御史陞河南知府亷以律已诚以待下作劝善榜以谕弗率者作劝
　　农歌以示失业者任满民立去思碑厯参政】
