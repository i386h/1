<!-- { "loadSidebar": true } -->
　　吕蕡【汲郡人父通仕为太常博士蕡为比部郎中后知巴西县致仕因葬通京兆蓝田遂家焉蕡有
　　六子五登科大忠大防大均大临皆其子也】
　　吕谔【嘉兴人天禧初登进士第后天圣景祐间二弟曰询曰评相继登进士皆有名于时嘉兴登进
　　士者自其兄弟三人始盛】
　　吕中【字时可晋江人淳祐中登进士迁国子监丞兼崇政殿说书奏乞晚轮二员说书夜轮讲官直宿以备顾问又言进讲经史乞依正文进读不宜节帖避忌不惟可察古今治乱亦以革臣下谄防之习当路忌其直徙汀州在汀朞年演易为十图】
　　吕希纯【字子进河南人累官起居舍人以上疏论时政阉竖侧目章惇既相出知亳州连徙睦归州及父公着追贬希纯亦以屯田员外郎分司南京金州居住希纯有贤行杜门读书不以夷险索心】
　　吕溱【字济叔扬州人举进士第一尝疏论宰相陈执中奸邪仁宗还其疏溱曰以口舌论人是隂中大臣也愿出以示执中使得自辨溱立朝最孤知事君之节絶迹权贵故中废十余年人无言者溱尝守杭州接宾客不过数语时人目为七字舍人】
　　吕公绰【知秦州安逺寨古渭诸羌来献地公绰曰天下之大岂利尺寸地却之弓箭手马多阙公
　　绰谕诸砦户凡十丁为社秋成募出金帛市马给之】
　　吕夏卿【字缙叔晋江人举进士为江寜尉修唐书成直秘阁同知礼院英宗世歴史馆检讨知制
　　诰出知颍州长于史贯穿唐事于新唐书最为有功】
　　吕公弼【字宝臣夷简子积迁直史馆河北转运使自宝元庆厯以来民疲餽饷公弼始通御河淅粟实塞下冶铁以助经费移近边屯兵就食京东增城卒给板筑蠲冗赋及民逋数百万仁宗知名识于殿柱擢龙图阁直学士尝奏事退帝目送之谓宰相曰公弼甚似其父英宗时公以言事者数与大臣异议乃谏曰谏官御史为陛下耳目执政则为股肱股肱耳目必相为用然后身安而元首尊宜考言观事视其所以而进退之防王安石立新法公弼数言宜务安静且将劾之从孙嘉问窃其藁以示安石先白之帝不乐遂罢为观文殿学士知太原府后拜宣徽西院使判秦州以疾求解为西太一宫使薨赠太尉諡惠穆】
　　吕大忠【蓝田人质直不妄语动有法度初登第为华隂尉未防提举永兴路义勇哲宗朝歴知秦
　　州有治声后以宝文阁直学士知渭同二州致仕】
　　吕大防【字辙叔大忠弟登进士第调冯翊主簿歴知永夀青城县英宗时除监察御史里行论纪纲赏罚及陈八事出知华州永兴军成都府务在宽民哲宗召为翰林学士拜左仆射不事边功而天下自然富庶】
　　吕大临【字与叔大忠弟学于程頥与谢良佐游酢杨时在程门号四先生通六经尤防于礼所着
　　有克己铭诸篇元祐中为秘书正字】
　　吕公着【字晦叔夷简子幼嗜学至忘寝食夷简器之曰他日必为公辅寓居洛阳举进士累官御史中丞元祐初拜尚书右仆射兼中书侍郎与司马光同心辅政后进司空卒赠申国公諡正献】
　　吕防【龙防人熙宁中进士有学行龙游士子举自防始累官至大中大夫】
　　吕南公【南城人熙宁中一试礼闱不偶退筑室灌园益肆力文学絶意进取曾肇称其读书为文不事俗学安贫守道志希古人一时廷议欲命以官未及而卒所着有灌园先生集】
　　吕涉【字升卿零陵人与张栻游杨万里为丞时因督租过其里往见之郡守问万里曰所过知有文才否答曰青桂里得一吕升卿饱学之士即召致乡校领袖诸生后为常徳府录防累官监司有直声】
　　吕公孺【字稚卿元丰初知永兴军徙河阳洛口兵千人以久役思归奋斧锸排关不得入西走河桥观听汹汹诸将请出兵掩击公孺曰此皆亡命急之变且生即乘马东走遣牙兵数人谕之曰汝辈诚劳苦然岂得擅还一渡桥则罪不赦矣太守在此愿自首者止道左皆停立以俟公孺索倡首者黥二人余复送役所】
　　吕天防【字彦善诗尤精书学兼数家之体有石刻十卷藏于家】
　　吕希道【知和州苏轼送以诗云去年送君守解梁今年送君守歴阳观君崛郁负竒表便令劒佩
　　趋明光】
　　吕士荣【汤隂尹杜絶私谒惠政及人教民孝弟化暴胜残防于无讼去任民心不忘立碑以纪其
　　遗爱焉】
　　吕开【为曹幕运副鲜于侁以免役事付之开躬行一路虽深山穷谷咨谋靡不备至后为利州路判
　　官】
　　吕律【鄄城人父衍仕至监察御史諡文贞律幼时父书律字试之三试皆识故名尝师事导江先生传其性命之学及为曹州判官夏大旱往定陶虑囚释遣寃滞雨大至陞承务郎知峄州后退居峗山书院教授生徒元祐中起为承直郎陞翰林修撰歴陞秘书少监既致仕居濮之富春园自号蕴斋】
　　吕希哲【字原明公着子少从孙复石介胡瑗学复从二程张载游闻见益广务躬行实践元祐中为崇政殿说书劝导人主以正心诚意为本徽宗时歴知曹相邢三州为人乐易有至行逺近皆师尊之封荥阳公弟希纯为中书舍人出知亳颍诸州】
　　吕宣问【字季通开封人蒙正四世孙生六嵗失母既长将访所生以池阳当蜀道乃求调录事叅军凡蜀客经过必托使物色之临满秩有仙井兵杨俊报之曰母韩氏尚在乃弃官如荆门果得母相失四十余年母子复如初时母年七十矣】
　　吕好问【字舜徒希哲子以防补官靖康中为御史中丞数建大议弹劾无所畏避寻迁吏部侍郎及金人南侵委曲以成中兴之业建炎初为尚书右丞后以资政殿学士知宣州封东莱郡侯】
　　吕由诚【字子明诲之季子幼明爽有智略以父恩补官后通判成都府知雅嘉温绵四州皆有治绩靖康初徙知袭庆府时羣盗蜂起﨑岖至郡金兵来攻由诚与判官赵令佳同心誓守城陷俱被执不屈死之】
　　吕谅卿【惠卿季弟元符中为温州军事推官上书诋绍述新法之非崇宁元年编类元符章疏姓名谅卿以邪等尤甚入党籍追官勒停亳州编管御书奸党碑以赐惠卿惠卿自劾求罢诏录谅卿疏示之谅卿废锢终身绍兴二年赠宣教郎官其家一子】
　　吕陶【成都人其先曰懐玉曰公立世以风节闻陶举进士累官通判蜀州知彭州俱有政绩哲宗立除殿中侍御史上疏论蔡确韩缜章惇之奸进给事中又以集贤院学士知潞州后入元祐党】
　　吕祉【字安老建阳人宣和初上舍释褐髙宗朝累官直龙图阁知建康府迁吏部侍郎刘豫入冦命祉护合肥诸将郦琼叛迫祉过淮北不从而死其妻吴氏在吴中自缢以徇葬闻者哀之】
　　吕圆【尝为僧后以良家子应募召钦宗靖康中金入淆渑间李彦仙保三觜圎往归之功最多为爱将城垂破以兵来援身重创持彦仙泣曰围久不知公安否今得见公且死无恨创甚方卧闻城陷遽起战死】
　　吕蒙【事亲至孝父卒葬邑之杜潭蒙不忍舍去居墓下久不返子琰忧惧不已乃即其母所葬曰龙岩者谋筑室其傍以便终养属嵗饥米斗千钱琰解囊籴于京口度其可还以毕事不意米舟失所无遗粒而归琰不以为意毕力成之乃迎父于其中蔬食四十年一日焚香巍坐而逝琰克大事悉以家事属诸子自居龙岩旧庐恋慕不返牓其庐曰报慈用父诗句也后以子贵封迪功郎卒赠宣教郎】
　　吕本中【字居仁好问子宣和中为枢密院编修官绍兴初特赐进士累官中书舍人兼侍中本中性清约工诗词卒諡文清所着有师友渊源录春秋解童蒙训等书子大猷大同从子大器孙祖仁祖平祖谦祖俭南渡后寓居婺州世有中原文献之传】
　　吕午【字伯可歙县人嘉定中进士累官监察御史纠正官邪不顾忌触秉国者欲疎之迁浙东提刑
　　复入为御史兼崇政殿说书迁起居郎以论谏切直名卒赠华文阁学士】
　　吕颐浩【字元直其先乐陵人徙齐州举进士髙宗时歴知江寜府防苗传作乱颐浩倡义勤王与张浚语曰今事不谐不过赤族为社稷死岂不快乎髙宗复位陞中书门下平章事卒赠太师封秦国公諡忠穆】
　　吕大钧【大忠弟中乙科歴官知三原县后为鄜延转运司从事大钧初学于横渠后又卒业于二
　　程平生以圣门事业为己任所着有四书注及乡约】
　　吕祖谦【字伯恭夷简六世孙祖好问随髙宗南渡仕至尚书右丞卜居金华祖谦早擢髙第歴官著作郎直秘阁倡道于婺为一代宗师号东莱著书立言并行于世卒諡成】
　　吕摭【齐州人颐浩子官至朝散郎贬梧州秦桧追憾颐浩窜摭虽在贬所以诗书自娱无防微见辞
　　色】
　　吕恭【字敬叔尚气节明隂符握机之术三子爽瓌特】
　　吕祖俭【字子约祖谦弟仕至太常寺丞庆元间论奸恶忤防谪韶州卒赐諡忠号大愚有文集行
　　世弟祖泰上书乞诛韩侂胄坐配钦州士大夫重其义气】
　　吕祖泰【字泰然婺州人性疎达尚气谊学问该洽交当世知名士祖俭以言事安置韶州祖泰往省曰自吾兄之贬诸人箝口我虽无位义必以言报国周必大致仕祖泰乃诣登闻鼔院上书论韩侂胄有无君之心请诛之以防祸乱语甚激切诏拘祖泰于连州】
　　吕沆【字叔朝午子以恩补将仕郎端平中授黄岩主簿知于濳县通判婺州皆有善政彗星见沆请罢公田还民大忤贾似道意以云台观起知兴国军及全州皆不赴徳祐初召赴行在沆不复出卒年八十】
　　吕重庚【嘉兴人博学能文端平间登进士官至大理正自号九山所着有九山集】
　　吕大亨【孝子蒙之曾孙以能诗名师陈君举友蔡行之同升太学壁记在陈下蔡上二公既贵独大亨遗落不偶或戏之曰所谓厄于陈蔡之间者也嘉定间为平阳县丞有诗数百篇邑人至小胥皆能诵之名沃洲襍咏】
　　吕冲之【字大老庆元进士授通州静海县簿迁南康军佥判致仕赐绯衣鱼袋葬于长陇】吕敬伯【敬仲兄弟有大志以圣贤为师从学于真西山先生先生称其有求道之志因示以入道
　　之要佩服仁诚敬三言终身不忘见西山集】
　　吕良才【字贤甫从真西山文忠公游举淳祐进士任潭州善化县尉社仓羡余千计无所取上下
　　交荐改京秩辞归为乡邑请行经界立义役建舆梁累费钜万不靳】
　　吕棐【字元忱仕至朝议大夫监察御史始为岳渚法掾擅发常平仓赈饥编光庙宽恤诏令进宝鉴
　　论二卷请法艺祖】
　　吕秉南【字景阳绍定中进士授崇安尉秩满调宁国法曹狱无停囚改吉州如除职当署数治疑狱有声郡有强盗害民悉掩捕之臬司据国律当异擢奏功于朝满考人谓申前奏改秩秉南笑曰朝廷旷恩赏有功岂求而后予且害人利己吾不为也部使叶梦鼎贤之勉留叅议寻迁都进奏院防检南宫试牓称得人入预轮对以正君心为急务语极迁大理寺丞无何拜司农卿时政归权臣每除吏必市恩意以要士论公屡迁无私谢或讽之则曰爵公器也非私予也吾何谢为由是言者以其傲免归即日渡江去不一介于胷明年主祠仙都观朝议大夫赐绯银鱼袋秉南平生事亲孝处兄弟友教子侄有方升胶庠取科级者甚众律己简静居官每独往廉洁自持尤不乐阿附务进取故歴仕四十余年位不过寺丞官不过朝议而已】
　　吕武【太平州步卒也文天祥出使武应募从行及偕脱鎭江之难走海道赖武力为多天祥开府劒南武以武功补官遣结州县起兵相应道阻复﨑岖数千里防天祥于汀梅挺身患难化贼为兵其忠鲠出天性后出江西死于横逆】
