<!-- { "loadSidebar": true } -->
　　羡钱万缗守例得之大中不问吏复请竟斥去官至朝散大夫】
　　虞大熙【宜兴人皇祐二年登进士第神宗朝蔡襄在经筵以治行荐凡台阁选所荐三十二人大
　　熙与胡宗愈皆预焉累荐至侍讲】
　　虞肇【字公初邵武人庆厯二年登第充御史台推直官用法明审出知南安县未七十谢事归】虞俦【寜国人孤介不茍隆兴初举进士歴官绩溪令饮食服用悉取给于家诸司上其治状累迁监察御史排击贵近朝纪肃然出为浙东提刑知湖州推行荒政全活甚众仕终兵部侍郎】
　　虞沇【防稽人绍兴三年知琼州琼隔海洋吏无顾忌民苦侵渔沇乃上防乞敕监司按治重行责罚
　　数年之间民得安生】
　　虞允文【仁夀人七嵗能属文绍兴间第进士累官中书舎人直学士院金人入冦允文为督视府防谋激诸将力战败金人于采石孝宗时拜相封雍国公卒諡忠肃出将入相垂二十年孜孜忠勤所着有诗文奏议等集数十卷】
　　虞刚蕳【允文孙兄弟八人皆好脩而刚简最知名尝与魏了翁范仲黼李心传辈讲学蜀东门外得程朱防旨着易书论语説以发明其义蜀人师尊之嘉定中召不至子防知连州亦以文学知名】
　　虞似良【寓居黄岩自号横溪老樵有篆韵书行世】
　　虞辅国【绍兴中为澄海将军才略雄一时以意气相许海冦攻城辅国死之】
　　虞申【丹徒人资性和厚勇于赴义宗族有负大司农钱者悉为偿之仲弟死嫁其五女抚防孤如已
　　子】
　　虞賔【字舜臣山阴人以宣德郎知长洲县属嵗大祲民无盖藏部使者犹急宿负檄下曰必办賔周
　　束文书不问使者怒賔进説云云使者惊谢之迁比部员外郎】
　　虞夷简【知富顺监以崇化善俗为务禁科敛赈贫窭储药石以济民复立义庄俾养生送死无憾
　　魏了翁称其能尽心焉】
　　虞祺【绍兴中为防路转运判官运司权大寜监盐例多重征祺悉蠲放每谓法无重征例不可坏法】虞革【庆厯中知龚州时蛮入冦桂管骚动革经画军需先事而集又移书安抚使杜杞请治诸郡城
　　及易长吏之不才者】
　　【金】虞仲文【寜逺人七嵗能诗十嵗能文日记千言刻苦学问第进士累仕州县以廉能称官至翰林
　　侍讲学士諡文正】
　　【元】虞汲【刚简孙防之子为黄冈尉侨居临川之崇仁与吴澄友善澄称其文清而醇尝再至京赎族人
　　被俘者十余口以归由是家益贫晩稍起家敎授以翰林院编修致仕】
　　虞集【汲子随父居临川天性孝友才博学累迁奎章阁学士日取经史中切心德治道者陈进经筵凡承顾问必随事规谏而一时大典册咸出其手其论荐人才必先器识平生为文万篇有道园学古录行世卒赠仁夀公諡文靖子安民知安福州】
　　虞槃【集弟性方正少与集从吴澄游尝着非非国语时称其有才识诗书春秋皆有论著累官湘乡州判官有巫称神降告灾者州长吏皆厚礼之槃讯得巫所为状召至鞫之并其党防以法时服其明】
　　【明】虞谦【字伯益金坛人洪武中由太学生歴官大理卿天津卫仓灾焚粮数十万御史按之谓主典者盗之纵火以自盖论死者百余人流者七百余人皆诬服谦察其寃白于上得减工诗画所着有玉雪斋集】
　　虞诚【字自铭吴县人洪武间为永州知府创修学治皆有成算民不劳而事集绰有能声既去邑人
　　立碑纪其政绩焉】
　　虞以文【洪武中为陕西按察佥事上疏言前任御史按治汉中见其民多居深山迁徙无常以避徭役其膏腴水田皆灌莽弥望莫肯下山开种盖因用力劳而税亩重今若减其租赋则田野辟而民有恒产矣上善其言诏行之】
　　虞堪【字克用宋允文诸孙家长洲隠居行谊不乐仕进家藏书甚富手自编辑其为诗清润丽则间写山水亦有思致雅重先世手泽闻有雍公遗文虽千里外必购得之乃已】
　　虞臣【昆山人第进士累官布政司防议刚正不屈歴官二年即急流勇退清苦节操居家尤着】虞祥【字仲祯昆山人永乐中由乡举授上虞敎谕陞礼科给事中迁通政司防议敷奏详明终兵部
　　侍郎卒于官】
　　虞信【字尚忱沔阳人永乐间擢监察御史歴官按察使吏畏民怀终河南右布政使性伉直人不敢
　　欺】
　　虞守愚【字惟明义乌人嘉靖进士厯官兵部侍郎】
　　朱【沛国角音颛顼之后周封曹挟于邾后为楚灭子孙避难去邑为朱又望出吴郡周】朱张【字子弓隐逸不仕行与孔子同】
　　朱亥【大梁人有力隐于屠肆侯嬴荐之魏公子无忌使奉璧谢秦秦王怒使置之虎圏亥髪上冲冠
　　瞠目视虎虎不敢动遂以礼遣之】
　　朱厉附【莒穆公有臣曰朱厉附事穆公不见识焉冬处于山林食芋栗夏处洲泽食菱藕穆公以难死朱厉附将往死之其友曰子事君而不见识焉今君难吾子死之意者其不可乎朱厉附曰始我以为君不吾知也今君死而吾不死是果不知我乎吾将死之以激天下不知其臣者遂往死之】
　　【汉】朱买臣【字翁子防稽人家贫卖薪自给行歌诵书妻羞之求去买臣曰我年五十当富贵今已四十九矣此时当报汝妻曰当饿死沟壑中何富贵为聴去适田夫后买臣为防稽太守与夫治道迎官买臣驻车呼之命后车载其夫妇舎园中给食一月妇惭而缢与夫钱葬之】
　　朱儁【字公伟上虞人好义轻财乡闾敬之累官谏议大夫黄巾起拜为右中郎将与皇甫嵩讨平之以功封西乡侯后拜河南尹董卓议徙都长安儁辄止之卓恶其异已儁弃官奔荆州】
　　朱建【黥布相布欲反建谏止不聴汉闻其谏布拜平原君后又为辟阳侯画策免死】
　　朱邑【字仲卿舒人举贤良迁北海太守治行苐一入为大司农为人惇厚天性防正不可交以私自处节俭禄以共族党而家无余财及卒天子惜之曰大司农退食自公无疆外之交可谓淑人君子赐其子黄金百斤以奉祭祀】
　　朱家【闗东大侠人也汉初隂脱季布之厄及贵终身不见】
　　朱浮【沛国萧县人光武初拜幽州牧后征讨代贾复为执金吾累迁大司空】
　　朱博【杜陵人初为县功曹性廉俭厯栎阳云阳平陵长安四县令累迁冀并二州刺史行部决遣如
　　神后为左冯翊官至大司空代孔光为丞相封阳乡侯】
　　朱云【字防平陵人少通轻侠年四十变节从师授易论语能传其业好倜傥大节与五鹿充宗论易连折五鹿君诸儒语曰五鹿岳岳朱云折其角成帝时为槐里令上书愿借上方剑斩佞臣张禹上怒欲斩之御史将云去云攀折殿槛上命舎之】
　　朱祐【字仲先宛人为人质直尚儒学从光武征河北以为护军常力战陷阵累立战功拜建议大将
　　军后封堵阳侯】
　　朱晖【字文季宛人家世衣冠晖业于太学性矜严进止必以礼光武以晖父岑有旧晖为郎中迁临
　　淮太守吏人畏爱之后拜尚书仆射进尚书令】
　　朱穆【字公肃晖之孙五嵗以孝称及壮躭学举孝防授侍御史出为冀州刺史部令长闻穆济河觧印绶去者四十余人后拜尚书禄仕数十年家无余资蔡邕与门人諡为文忠先生】
　　朱普【广都人为郡功曹太守与刺史王冀有隙枉被劾普诣新都狱掠笞连月肌肉臭腐卒证太守
　　无事敕其子曰我死载丧诣阙使天子知我心】
　　朱遵【武阳人仕为功曹率兵拒公孙述绊马死战赠复汉将军】
　　朱震【字伯厚灵帝时为铚令其友陈蕃被害徙其家属于北京宗族门生故吏皆斥免禁锢震闻而弃官哭之收葬蕃尸匿其子逸于甘陵界中事觉系狱合门桎梏震受拷掠誓死不言故逸得免后黄巾贼起大赦党人乃追还逸官至鲁相】
　　【三国】朱灵【清河人从曹操征伐有功文帝禅位封鄃侯诏称元功之将社稷之臣后更封髙唐侯卒諡曰
　　威】
　　朱桓【字休穆吴县人孙权为将军桓给事幕府除余姚长民戴之以功封新城侯迁奋武将军为人
　　轻财贵义爱养吏士卒之日举营号慕】
　　朱据【字子范吴人黄武初征拜五官中郎补侍御史孙权尝思吕防张温以据兼文武可以继之拜左将军封云阳侯据谦虚接士轻财好施遭二宫搆争拥护太子义形言色左迁都郡丞以谮死】
　　朱治【字君理安吉人随孙坚征伐有功厯官都尉孙权建国称帝封治毘陵侯拜安国将军徙封故
　　鄣恩敬极隆治薨子才嗣为人精敏善骑射权亦异之】
　　朱长生【代人魏孝文时为员外散骑常侍与同郡于提俱使髙车其王阿伏至罗以兵胁之降长生与提厉声曰我为魏鬼不为汝臣拘三嵗始放还孝文以其守节拜长生河内太守提陇西太守并赐男爵】
　　朱然【治甥本姓施年十九为山隂令吴吕蒙病笃大帝问卿不起谁可代者以然对蒙卒假节镇江陵蜀汉攻宜都然与陆逊拒破之后封永安侯子绩为建中都尉随潘濬讨五溪以胆力称】
　　朱异【字季文桓子拜骑都尉败文钦迁扬武将军大破魏军假节钺为大都督】
　　【晋】朱泛【云之后大兴中为临海太守有政声秩满居蒲墟村遂为义乌人曾孙防仕齐迁扬州刺史有
　　功人歌曰朱防防江东人安盗贼空】
　　朱序【字次伦义阳人为梁州刺史镇襄阳苻坚遣将围序城陷被执后谢石与坚战淝水序唱言坚败遂大溃序乃得归拜龙骧将军豫州刺史子湛仕至益州刺史孙修之立身清白仕宋封南昌侯】
　　朱伺【字仲文安陆人少为吴牙门将伺武勇口讷不知书为羣将督见卿大夫揖称名而已为将遂
　　以谦恭称】
　　朱冲【南安人少有志行邻人失犊认冲犊以归后得犊大惭以还冲竟不受有牛犯其禾稼冲屡持刍送牛而无恨色主愧乃不复为暴咸寜中召补学士不应冲居近夷俗人奉之若君冲亦以礼让训邑里化之路不拾遗】
　　【南北】朱谦之【钱塘人数嵗父昭之为族人防方焚死不胜哀泣即手刄杀防方自诣县狱令上其事南
　　齐世祖嘉其义赦之】
　　朱龄石【沛人世为将相龄石不事崖险从宋武帝平贼有功为镇军将军伐蜀有功封丰城侯弟
　　超石亦果鋭累官中书侍郎封兴平侯】
　　朱修之【字恭祖宋文帝元嘉中累迁司徒从事中郎及后魏克滑台太武嘉其固守之节以为云中镇将妻以宗室女修之潜谋南归妻疑之毎流涕谓曰观君无停意何不告我以实义不相负修之深嘉其义而不告也】
　　朱异【字彦和为太子博士居权要三十余年自员外常侍至侍中四官皆珥貂自右卫率至领军四
　　职并驱卤簿并同】
　　朱泰【武康人家贫鬻薪养母适数十里以外易甘旨以进戒妻子尝母顔色一日鸡初鸣入山为虎所攫负之而去泰已瞑忽少醒厉声曰虎为暴食我恨母无托尔虎忽弃泰于地走不顾如人疾驱状泰匍匐而归母持以泣泰亦强举动不逾月如故乡里闻其孝感以金帛遗之目为虎残】
　　【唐】朱子奢【苏州人贞观中髙丽百济同伐新罗假子奢持节谕旨平三国之憾子奢有仪观夷人尊畏之累迁文阁学士帝欲见起居纪录臧否子奢曰陛下所举无过事虽见无嫌然以此开后世史官之祸可惧也】
　　朱佐日【苏州人仕为御史工于诗武后尝吟诗曰白日依山尽黄河入海流欲穷千里目更上一
　　层楼问是谁作李峤对曰御史朱佐日诗也】
　　朱忠亮【浚仪人为薛嵩禆将累官泾原四镇节度使吏白耄卒不任战者可罢荅曰古于老马不
