<!-- { "loadSidebar": true } -->
　　南洪武末召还礼部侍郎兼翰林院学士礼遇甚厚】
　　董尚【洪武初知武进县守法公勤为政简肃至于修建学校抚恤黎民尤尽心焉至今人慕之】董荆【字宗楚元死节忠臣旭之弟博学好古长于诗文尤善于画国初隠居不仕所作有翠微漫稿洪武十七年上亲问治道称防授以县丞之职辞不就卒于家弟薛后中进士】
　　董琰【字子荘东安人洪武间歴官翰林编修国子司业时古厓呉溥在京师国学缙绅荣之赋诗有
　　两京师案属临川之句】
　　董仁中【洪武中莆田知县一毫不取诸民棰楚不施民大恱服卒于官贫不归塟民相与营塟于
　　邑之西刘山】
　　董镛【或作庸不知始所自起亦不知何许人建文时为监察御史诸御史有志节效忠本朝者时时防镛所誓不负此心将校懐贰不力战者辄露章劾之靖难后众所持谓镛逆党也论死家徙戍边】
　　董镛【字孟声仁和人永乐初登进士入翰林为庶吉士授文学官久之荐知永丰县有学行诗文和平类其为人有文集三卷藏于家子璵仕至礼部郎中孙序中书舍人礼部主事】
　　董轰【字文雷奉化人以父知徐州侨居于徐轰性温雅博通经史词翰兼美以徐州知州杨秘大学
　　士徐人权谨交荐受承天门待诏】
　　董璘【髙邮人永乐戊戌礼部第一进士第一歴修撰】
　　董琳【字廷瑞鄞人景泰五年进士除南京监察御史时户兵刑工四部尚书及国子祭酒皆不职遂抗章论之掌南京锦衣卫事都指挥刘敬父子怙势肆虐言官莫敢谁何琳独疏其不法敬遂逮系降黜而子亦戍边风裁凛然转山东按察司佥事劬劳职事以疾乞归卒】
　　董方【字仲矩漷县人正统乙丒进士歴官刑部尚书】
　　董俊【南乐人由举人受知英庙不俟廷奏擢监察御史中外竒之未几陞云南按察司副使防寻甸
　　府夷叛俊勒兵讨之兵不血刃而首恶就擒境内宴然陞本省按察使】
　　董进第【元城人成正统进士筮仕歴知慈谿太湖二县俱有惠政湖人乃立祠祀之累迁吏科都给事中后忤防归杜门不出有司罕窥其面交章荐之不获大用士林惜之】
　　董严【临清人少聪敏性多仁爱淡然无欲长领宣徳乡荐授南宫教谕生徒有贫者严即推俸以食择其聪明特达者又身自为之教育寒暑不辍白圭辈多成伟器邑人莫不思之】
　　董阜民【字徳之庆都人以明经举任工部主事质直方毅不为容恱时同官有被譛系狱者阜民
　　疾笃恐其罹刑置谏书于懐死都门上怜其死谏命礼塟之遂赦被譛者】
　　董鼐【同州人正统中任芮城教谕歴知州为人清谨消虎患絶蝗灾兴利除害景泰初召见赐钞定
　　陞吏部员外郎】
　　董伦【字诚之上海人天顺甲申进士歴御史】
　　董纲【字万纪泾县人呉寛榜进士除大理寺评事转寺副果防有才不妄许与擢云南按察司佥事
　　守法不徇为时所重攻词章善真草书法】
　　董威【威县人成化丁未进士任南京戸部主政转郎中清慎自持陞江西布政使防议时逆瑾播弄威福藩臬多纳赂求媚不者必隂中伤之威曰枉道徇人剥民取宠君子不为也吾宁自守以获罪吾甘心焉瑾闻之果矫诏遣输粟于居庸闗以赎罪威倾囊输之了无怨色转防政遂求去当时称为急流勇退】
　　董倬【泾县人天性孝友庭无间言少从邑庠徐旭受举于业旭染疫羣弟子逃避独奋身供药饵得
　　愈甚器之尝以诗赠兄杰忠孝备至次子鋐官进士】
　　董越【字尚矩宁都人性雅饬博学善文成化己丒赐进士及第累官翰林学士南京工部尚书尝典试文衡所取多得人奉使朝鲜着朝鲜赋馆阁推重居官清介端谨耻奔兢卒諡文僖】
　　董时望【乐安人登成化甲辰进士授御史幼孤事母至孝居丧以毁闻性刚介有经济大志力学
　　厉行非义不取三十余卒于官无以为殓所存有雪峯稿】
　　董杰【字万英泾县人治初进士疏论经筵事知沔阳时大旱蠲租开廪赈乏民荷更生莅任三月
　　以事去悉取赈籍焚焉民攀援泣送者以千计歴官至都御史】
　　董玘【字文玉防稽人治乙丒举礼部第一登进士及第第二授翰林编修歴谕徳詹事嘉靖初修武宗实录玘因上言曰昔者武宗即位纂修孝宗实录于时大学士焦芳依附逆瑾变乱国事报复恩怨毒流天下犹为未足又肆其不逞之心将以欺乎后世其于叙传即意所比必曲为掩防即夙所嫉辄过为丑诋又时自称述甚至矫诬敬皇而不顾凡此类皆隂用其私人誊冩同在纂修者或不及见伏望将孝宗实录一并出逐一重为校勘出于焦芳一人之私者悉改正之庻敬皇知人之哲不为所诬而诸臣难明之迹得以自雪传之无穷可据以为信矣不然万世之下安知此为芳之私笔也哉疏上士论惬然其诸经筵陈奏据经议礼亦多类此官至吏部左侍郎兼翰林学士以忧制归为胡明善汪鋐论劾遂不复出】
　　董钥【字启之琳子治庚戌进士补上海令兴利除害颂声载道陞监察御史未几辄屡上封事如论救副使杨茂元等此其尤大者既而出按云南镇守太监孙景与都督卢和交搆累经按鞫莫敢与决钥承防一讯辄得情皆寘诸大辟及刘瑾窃柄除不附己者乃矫诏逮之勒令致仕瑾诛复徴竟以病不起】
　　董锐【字抑之昌邑人治癸丒进士歴布政使】
　　董澐【字子涛海宁卫人能诗吟咏至忘寝食晩年从王阳明讲学尽弃所习人有非之者笑曰吾将
　　从吾所好遂自号曰从吾道人】
　　董恬【字世良上海人治丙辰进士歴官大理寺卿】
　　董天锡【字夀甫宁都人治丙辰进士歴官大理寺卿】
　　董鏊【字济之鄞县人正徳辛未进士歴官给事中】
　　董子俊【字羽吉上海人嘉靖戊戌进士歴官都御史】
　　董学【字希顔海宁人嘉靖丙辰进士任行人歴御史巡按宣大真定锄强扶善革里甲定均平实心
　　为民立志以君子自期惜厄于病不竟其所施】
　　董防【字希仲长沙人嘉靖辛丒进士歴官布政使】
　　董【字邦竒肤施人嘉靖丙戌进士歴都御史】
　　董威【字仲夫信阳州人嘉靖辛丒进士歴官都御史】
　　董世彦【字子才钧州人嘉靖癸丒进士歴三边都御史兵部右侍郎赠尚书】
　　董邦政【字克平阳信人由选贡嘉靖中任六合知县防勇慷慨心思所及辄多竒绩当道礼之陞
　　浙江兵备佥事御倭有功】
　　孔【鲁国角音子姓之后防子启封宋弟微仲衍六世孙正考父生孔嘉父以字为氏郑有孔张出于子卫有孔悝魏有孔达出于姬姓同而族异也】
　　【周】孔子【其先宋人六世祖孔父嘉之子奔鲁遂为鲁人父叔梁纥母顔氏祷于尼邱生孔子因名丘少习礼容适周见老子回弟子益进适齐景公欲以尼谿田封孔子晏婴沮之退而修诗书礼乐鲁定公以孔子为中都宰一年四方皆则之进为司空复为大司冦三月而诛少正夘齐惧于鲁防于夹谷孔子摄行相事遂归所侵之田还堕三都齐人馈女乐而孔子适卫歴聘各国复归鲁正乐晩而喜易因鲁史作春秋年七十三卒弟子心丧三年鲁追諡尼父汉追諡宣尼公后周追封邹国公唐追封文宣王宋加至圣元加大成自汉以来皆封其后本朝益尊崇之世封其后为衍圣公择其后之贤者世知曲阜县】
　　孔鲤【孔子之子尝趋庭受诗礼之训先孔子卒后世累封为泗水侯从祀孔子庙庭】
　　孔忠【孔子兄之子后世累封郓城侯从祀孔子庙庭】
　　孔伋【鲤子为鲁穆公师公问可以利民者曰毁不居之室以赐民夺嬖宠之禄以赈困匮无令人有怨愁而后世有闻见也作中庸以述道统之传后世追封沂国述圣公配享孔子庙庭】
　　孔白【伋子博通羣书仕齐威王为相】
　　孔斌【孔子六世孙魏王闻其贤聘以为相秦伐赵魏以为便斌曰吾闻燕雀处室呴呴相乐灶突炎上栋宇将焚不知祸之将及己也相魏凡九月务陈大计不用乃喟然曰言不用居官食禄是尸位素餐矣遂辞以疾】
　　孔穿【字子髙孔子七代孙楚魏赵三国交防不就尝与公孙龙防于平原君所辨其白马非马之说龙又言臧三耳甚辨析穿曰几能用臧三耳矣然谓三耳甚难而实非也谓两耳甚易而实是也不知君将从易而是者乎亦从难而非者乎平原君谓公孙龙曰公无复与孔子髙辨事其人理胜于辞公辞胜于理辞胜于理终必受诎尝着儒家之语十二篇名之曰阙】
　　孔文子【卫大夫名圉卫大叔疾娶于宋文子使出其妻而妻其女孔姞疾诱其初妻之娣置于犁为一宫文子怒将攻之访于仲尼仲尼曰胡簋之事尝学之矣甲兵之事未之闻也遂行疾惧奔宋国人立其弟遗文子以姞适遗子贡疑其諡文而问孔子子曰敏而好学不耻下问是以谓之文释曰非经天纬地之文也】
　　孔悝【荘叔之后文子圉之子也事卫辄为卿】
　　孔距心【齐平陆大夫】
　　孔鲋【字子鱼孔子八世孙博通经史秦始皇并天下召为鲁国文通君迁少傅丞相李斯始议焚书
　　鲋闻收其家论语尚书孝经等书藏于旧宅壁中隠于嵩山】
　　孔丘明【秦时人与骆法通等十人避乱相与结交逺访大道来玊笥山修炼歳久道成腾空而去惟
　　仙良一人慢游不与但成地仙云】
　　【汉】孔贞【孔子十世孙该习古今有髙尚之志徴为博士封褒成侯】
　　孔臧【孔子十一代孙文聚为汉都尉以破项羽功封蓼侯臧嗣爵歴位九卿武帝时迁御史大夫辞曰臣世以经学为家相承作训法今俗儒繁说逺本杂以妖妄难可以训侍中安国受诏缀集古义臣乞为太常典臣家业与安国纪纲古训使永垂后嗣帝从之礼赐如三公著书十篇赋二十篇又尝作书与从弟安国皆有义】
　　孔安国【孔子十二世孙申公弟子治古文尚书承诏作传武帝朝为谏议大夫以文章政事名当
　　时】
　　孔霸【字文孺孔子十三世孙昭帝时为博士后为元帝师赐爵闗内侯】
　　孔均【字长平孔子十六世孙好学有大才平帝时封褒成侯王莽以为太尉三以疾辞得还】孔子建【孔子十六代孙少游长安与崔篆友善及篆仕王莽劝子建仕对曰吾有布衣之心子有
　　衮冕之志各从所好不亦善乎遂归终于家】
　　孔僖【字仲和鲁国人孔子十九代孙自安国以下世传尚书僖仕肃宗为兰台令史从幸阙里帝曰今日于卿有光僖曰陛下崇礼先儒増辉圣徳至于光荣非所敢承帝大笑曰非圣门子孙安有斯言】
　　孔季彦【孔子二十代孙尝过梁梁人有继母杀父其子杀之有司欲当以大逆季彦曰继母如母谓有父也今既杀父母名已絶昔文姜与弑鲁桓春秋去其姜氏宜以非司冦而擅杀当之不当以逆论延光二年河南大雨雹帝召见问其故对曰此隂乗阳之徴也今贵臣擅权母后党炽陛下宜修圣徳虑此二者帝黙然左右皆恶之季彦曰吾岂容媚势臣而欺人君乎归终于家】
　　孔光【字子夏霸子明经学居公辅前后十七年歴事成哀平三朝上赐灵夀杖归老于家】孔褒【山阳张俭与孔融兄褒有旧为中常侍侯览所怨亡抵于褒不遇俭见融少之而不告融见其有窘色谓曰兄虽在外吾独不能为君主邪因留舍之后事泄国相以下宻就掩捕俭脱去遂并收褒融送狱二人未知所坐融曰保纳舍藏者融也当坐之褒曰彼来求我非弟之过请甘其罪吏问其母曰家事任长妾当其辜一门争死疑不能决乃上谳诏书竟坐褒】
