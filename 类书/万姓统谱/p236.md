<!-- { "loadSidebar": true } -->
　　【宋】李璘【河间县人晋开运末契丹犯边有陈友者乗乱杀璘父及家属三人干徳初璘殿前散秪候友为军小校相遇于道璘手刃友而不遁去自言复父雠案鞫得实太祖壮而释之】
　　李炳【洺州肥乡人祖丰泰陵令父滔洺州团练判官炳初从邢帅薛懐让辟为观察支使歴邠州凤
　　翔判官拜殿中侍御史知舒州太祖征金陵以供亿甚劳加侍御史】
　　李继勲【大名元城人性质直仕周为安国军节度宋初加检校太尉累迁至同平章事以太子太
　　师致仕弟继偓亦有武勇官至龙卫右厢都指挥使】
　　李符【内黄人博通时务有吏干初仕汉为县主簿入宋累官至右谏议大夫知开封府尝为京西转运
　　使奏便宜百余条命着为令后出知春州】
　　李成【呉人五代末以诗酒游公卿间善摹冩山水酒酣落笔烟景万状世传以为寳宋初卫融知陈
　　州闻其名召之成挈族而往以酣酒卒子觉】
　　李万超【太原人幼孤贫负贩养母石晋时从杜重威拒契丹流矢贯手抜矢复战神色自若屡立
　　功授洺州团练使宋初迁左骁卫大将军】
　　李洪信【晋阳人少善骑射初仕汉累官侍卫马军都指挥使干祐中以羣小用事求解军务周加同平章事宋擢左骁卫上将军致仕弟洪义仕汉周官至检校太师宋加中书令】
　　李进卿【晋阳人少骁勇从周世宗战髙平累官都虞候宋初以平蜀功累迁步军都虞候终静江
　　军节度子延渥积功迁右领军卫大将军歴知数州】
　　李谦溥【字徳明盂人性慷慨通左氏春秋开寳中为济州团练使及卒太祖甚痛惜之子允正累
　　官知定州允则有才略歴知潭沧雄镇潞州治有声】
　　李汉超【字继忠云中人仕周为殿前都虞候宋初为齐州防御使在郡有善政吏民爱之太宗时
　　迁应州观察使汉超善抚士卒没之日军中殒涕】
　　李崇矩【字守则上党人纯孝寡言有至行乡里推服初仕周以功累迁作坊使宋初平泽潞及征
　　扬州皆有功后代赵普为枢宻使加检校太傅】
　　李处耘【字正元上党人父肇后唐检校司徒以讨贼战死处耘初太祖帐下能临机决事谋无不中居常以功名为己任从平泽潞以功累迁枢宻副使后出为淄州刺史其次女为太宗后】
　　李继昌【崇矩子性谨厚士大夫乐与之游为峡州路军都巡检使以招安贼党累迁至连州刺史
　　子遵朂尚公主】
　　李继隆【字霸国处耘子善骑射干徳中平蜀为果阆监军及讨李继迁御契丹皆有功太宗朝累迁镇安军节度加至同中书门下平章卒谥忠武弟继和知平凉军屡上言边务官至瑞州防御使】
　　李穆【字孟雍阳武人博学性至孝言行无矫饬五代周进士为右拾遗入宋累官翰林学士终防知政事好汲引后进弟肃举进士累官保静军推官尝作乐章九首其文甚工子惟简多材艺不乐仕进真宗时召拜太子中允致仕】
　　李汉琼【洛阳人资质魁岸有膂力五代时歴晋周累官左射指挥使宋初迁鐡骑第二军都校累
　　迁检校太尉卒赠中书令】
　　李琪【河南伊阙人幼生长兵家得给事宣祖左右太祖以材力称及受禅命补镇职累迁效忠都虞
　　候领富州刺史后加左武卫大将军】
　　李度【洛阳人五代周进士入宋累官虞部员外郎直史馆借太常少卿使交州未至卒度工于诗有
　　佳句为时传诵弟康亦善诗太宗时进士官至右赞善大夫】
　　李渎【鄑曽孙父莹善词赋周进士为蒲帅记室宋初为殿中侍御史渎博览经史不求仕进聚书画嗜酒往来中条山真宗祀汾隂召见辞足疾不起一日有人至牀下诵诗云行到水穷处未知天尽时渎曰吾逝矣顷之果卒魏野闻而哭之后六日亦卒人皆异之】
　　李涛【万年人慷慨有大志以经纶为己任工为诗笔札遒劲居家以孝友闻弟澣晋翰林学士孙仲
　　容宋翰林侍读学士官至户部侍郎】
　　李若拙【字藏用万年人质状魁伟尚气有才干初举抜萃又第进士太祖时为著作郎后累迁史
　　馆修撰歴两浙江南转运使子绎第进士】
　　李允则【宁州防御使调宁羌令人人信服后人仰慕作六君子堂允则其一也】
　　李廷珙【连州人开寳间从潘美平南汉以武功累迁刑部尚书】
　　李夤【本建安人有清节仕江南李氏至诸司使宋初授官不拜举进士为衢州司理防军以母在江南弃官归后其子虚己亦举进士歴官通判洪州时夤春秋髙夤母尚无恙虚己双轝迎侍夤至豫章乐其山水曰此可以终吾身也遂于东湖筑第以居焉虚己官至戸部侍郎与子壻晏殊有唱和集】
　　李继宣【开封人干徳中以材武补殿直年才十七命捕虎峡州凡杀二十余生擒二虎一豹以献遂授以边任所至有战功尝追北敌于新城斩其贺恩相公监兵髙阳率兵入敌境烧聚落获生口以归时敌方冦瀛镇间闻之遂引还初继宣承受定州路奏事已尝入北境杀获甚众又从崔彦进曹彬李继隆米信出重进与契丹战未尝不捷至是敌畏之擢任镇州钤辖而主帅傅潜怯懦有警请行皆为所抑及与髙琼同主军事遂逐敌众越界河尝与秦翰杨嗣延昭张斌遇于威虏军临阵马中矢凡三易之嗣辈皆引去独继宣整所部接战薄暮至营所诏称奨之积官至四方馆使康州刺史卒年六十四】
　　李昉【字明逺饶阳人父超晋集贤殿直学士昉举进士累官中书侍郎平章事以司空致仕卒谥文正昉和厚多恕不念旧恶太宗尝称为善人君子为文章慕白居易有文集五十卷】
　　李至【字言几真定人沉静好学善属文举进士累官翰林学士防知政事太宗亲征至谓宜养威蓄
　　锐示敌人以闲暇后以目疾免真宗时复防大政卒赠侍中】
　　李宗讷【昉子少能属辞善书始以防补太庙斋郎试以诗赋立就秘书省正字太宗亲擢为国子监丞淳化中改太常博士判礼院子昭逈赐进士官至屯田员外郎昭逺太子中舍】
　　李宗谔【字昌武昉第三子七嵗能文举进士累官翰林学士为人风流儒雅内行淳至事继母以孝闻与弟宗谅友爱所着有文集及内外制次子昭述赐进士官至尚书右丞从子昭遘能文授馆阁校理累官工部郎中】
　　李濬【信都人父超有隂徳濬举进士尝为御史台推直官屡上书言事迁开封府推官擢枢宻直学
　　士后为右司郎中知秦州】
　　李沆【字太初炳之子太宗时进士为右补阙知制诰上尝称其风范端凝真宗时拜相日取水旱盗贼奏闻曰人主少年当使知四方艰难不然则留意于土木祷祠之事矣王旦初以为细事后果验叹曰李文靖真圣人也至于焚封妃之诏夺西夏之谋不用浮薄不市私恩可谓正大光明矣张咏曰吾榜得人最多谨重雅望无如李沆故论宋初得大臣之体者沆为首称卒諡文靖】
　　李重诲【金城人初仕契丹潘美与战重诲被擒太宗召见补邓州都指挥使雍熈初为忻州都巡
　　检缘边十八砦招安制置使弟重睿歴官澄州团练使】
　　李斌【青州人太宗时补御龙直副指挥使坐受秦王廷美馈遗贬曹州都校累官莱州洺州团练使勤于政理人服清慎至道初拜桂州观察使仍判洺州及代吏民不忍其去邻境亦上其善政诏书褒异之】
　　李觉【字仲明本京兆长安人曽祖鼎唐国子祭酒唐末避乱徙家青州益都鼎生瑜本州推官瑜生成成生觉太平兴国初举九经为秘书丞太宗以孔颖达五经正义刋板诏觉校定太宗视学觉讲易泰卦述天地感通君臣相应之防上甚恱详校春秋正义成改水部员外郎子宥祥符中进士为祠部员外郎】
　　李惟清【字直臣下邑人开寳中以三史解褐涪陵尉累官西京转运使太宗将大举取幽州惟清以为兵食未丰不可轻动至道初同知枢宻院事子永锡光禄寺丞永徳殿中丞】
　　李及【字幼几新郑人举进士累官枢宻直学士判吏部铨出知杭州及资性清介治尚简严喜奨荐
　　下吏而乐道人之善在杭数年比去惟市白乐天集后官至御史中丞】
　　李纮【字中刚楚邱人第进士知歙剡县治有恵爱累迁龙图直学士知秦州其从父昌龄太宗时进士累官防知政事昌龄兄昌图国子博士弟昌言太子中舍昌言子晋卿仲卿耀竝进士及第】
　　李虚己【字公受建安人父夤初仕南唐归宋遣其子养母仕为衢州司理防军虚己第进士累官知遂州以治最闻太宗赐以手书虚己因献诗自陈父子遭遇荣及祖母太宗恱遂赐五品服及其祖母钱五十万缗累迁至工部侍郎精于诗律有雅正集十巻弟虚舟以孝友清慎世其家舟子寛尚书金部郎中定司农少卿】
　　李承矩【字正则太宗太平兴国五年知河南府时调丁男百十辈转送上供纲承矩以为横役奏
　　罢其事徙知潭州凡六年囹圄屡空诏嘉奨之入为六宅使】
　　李含章【自少隠居土山好学攻文词器度凝重每遇良夕辄吹鐡笛吟啸自若识者异之宋太平兴国中擢进士上第尝判户部度支嵗计充羡奏免诸道供输一年寻谪外祥符末起判三司乞便郡出知本州政崇简易讼狱大省在郡二年罢含章数以戆直得罪益髙放嗜酒遨游山水间哦咏自遣仁宗即位起知江隂军数月卒所着有仙都集五卷孙孝先以含章防累官虞部员外郎通判池杭二州力学好修所交如李太伯杨次公辈皆世名士有柯山集十卷】
　　李重贵【河阳人尝给事晋邸及即位累擢至卫州团练使淳化中遣将五路讨贼迁重贵帅麟府得对因言贼居沙碛逐水草无定止闻兵势甚则逺遁矣追之或粮不能继欲守又彼无坚垒若未能平贼将何顔以见陛下也太宗虽然其言以师期既定强遣之卒无功而还咸平三年戎人入冦范廷召战退康保裔陷贼独重贵与张凝力战却贼全军以归凝议上功状重贵曰大将陷殁我辈计功是诚何心真宗闻而嘉叹特加阶邑以疾求致仕授左羽林大将军卒年五十九】
　　李玭【宗城人力耕事母母卒让田与弟庐塟所昼夜号泣负土筑坟又以二代及诸族父母槀塟未尽礼筑之凡三年成六坟不食肉衣帛不预人事坟成复留守坟三年常令兄子卖药以自给天禧中知府张知白以状闻诏赐粟帛里中有母在而析产者闻玭被旌兄弟惭惧复同居】
　　李垂【字舜工聊城人咸平初进士累官修起居注时丁谓执政未尝往谒或问其故答曰谓恃权怙势必游朱崖吾不欲在其党中遂补外任还朝有劝其谒时相者答曰我若昔谒丁谓则为学士久矣今已老大见大臣不公尚欲面折之乌能趋附乎终知均州】
　　李谘【字仲询新喻人幼以孝闻景徳间举进士累官户部侍郎知枢宻院事性明敏周知世务处烦
　　剧若闲暇吏不敢欺在枢府専抑侥幸革滥赏人以为称职卒諡宪成】
　　李延渥【咸平中知瀛州契丹大兵来攻延渥率州兵拒守契丹遁去击死者三万余伤者倍之】李昭述【字仲宜以防为秘书省校书郎召试学士院赐进士出身为刑部详覆官累迁河北转运使徙湖广潭州戍卒愤监军酷暴欲搆乱或曰如李公长者何可负事遂寝昭述闻之以戒监军自是不复为暴比去众遮道罗拜李氏居京城北崇庆里七世不异爨至昭述稍自丰殖为族人所望然家法亦不隳】
　　李端懿【字元伯七嵗授如京副使侍真宗东宫尤所亲爱尝解方玉带赐之稍长出入宫禁如家人七迁齐州防御使杜衍为枢宻择外戚子弟试外官乃以端懿知冀州为政循法度民爱其不扰徙华州观察使】
