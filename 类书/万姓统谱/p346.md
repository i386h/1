<!-- { "loadSidebar": true } -->
　　陆淞【字文东平湖人治进士父鋹知程乡有惠政淞领浙江觧首举进士预修大明防典授礼部主事忤逆瑾下诏狱得白转主客郎中终南京光禄卿举法绳违节缩浮靡为竪党所嫉子杰字元望正德辛未进士厯工部侍郎杲字元晋嘉靖戊戌进士厯刑部主事棐兵部司务集乡举吏部司务孙光祖嘉靖丁未进士厯侍郎光祚己未进士厯提学副使光光宅举人】
　　陆奎章【字子翰武进人詹事简之子防隽异好读古书时拟诸名家为文有昌黎陆机风致贡上南宫为司成崔铣所知上感遇诗三十首大见器重领嘉靖戊子荐除知武康改太宁不乐簿书期防事改宁波教授至则平生所治举子业与诸生订可否卓有程式已复择博洽隽异者与朝夕论难居常手不释卷在学有陆诗别传十二卷道编二卷拟防问二卷所论著皆有古意诸生称文行必曰陆东坤先生】
　　陆愈【字抑之平湖人第进士知江都为人爽恺有才具察民隠吏弊政洽惠流筑邵伯堤教民凿沟洫兴水利灌田时县羡银数万多议输于户部愈请抚臣储以救荒其后果大侵民頼是以济擢监察御史按西蜀所至以兴利除害劝学惩奸为务卒官蜀人惜之】
　　陆深【字子渊号俨山上海人由南畿觧元登治乙丑进士官庻吉士厯任外省入为国师平生多
　　病位止宫詹以三品满考諡文裕古今文及字学俱获时誉】
　　陆昆【字如昆归安人与弟嵩同登治丙辰进士授清丰知县陞监察御史条陈十二事皆闗切时弊正德丁卯逆瑾肆奸昆率同官持劾逮下诏狱放归复逮加杖释归瑾诛复职致仕徜徉山水不问世事世庙初诏録用不就上请正礼乐议徽号诸事弗行昆生平好义重礼忠介孝友处家行已俱有矩度接物待人洞见表里但嫉恶太甚龃龉于时】
　　陆嵩【字如嵩昆弟治丙辰进士初授福建罗源县知县改南平土瘠民伙供顿连络无虚日为之极力扶衰救敝邑有大姓罗氏者怙势杀人莫敢问竟逮捕置于法疫厉大作同寨有举室物故者人咸请避之综理弗顾因得疾以卒民为立祠祀之后入乡贤祠】
　　陆偁【字君美鄞人瑜从孙登治癸丑进士授监察御史鋭于经略风裁独持陞福建按察副使廵视海道时海冦充斥偁乃演木战火攻之法距撃之而又设画防什伍海艘程出入时徃来立赏格严哨探定保甲边徼肃然已而污漳山氓啸聚为盗当路者以兵事属之偁増筑三堡据险守要谍贼半至麾伏卒突之又张竒夹俘馘无算地方底宁闽人德之偁孝友天性亲亡躬负土以葬兄病亲为尝药乃其大者其子曰钶曰铨曰釴】
　　陆琛【字怀献乌程人治举人授滁州知州厯按察佥事居官清介一尘不染乡邦多推重之】陆璥【兰谿人乡举正德中任万载知县岂弟有巨豪为盗者璥薙剪不遗力嵗饥民多逋负移檄交至璥即自械系民咸愿身代璥曰父老无自苦吾宁忍于此者无忍尔軰流离也劝课学徒抚存孤寡皆心诚怛后以谤调民痛哭遮留】
　　陆【字秀卿嘉善人厯武昌常德知府调岳州清介自持政尚大体胥徒不下州县歳旱躬诣州县询民瘼首防于朝数请发公帑赈济复给牛种助耕兵储不支请转漕长沙毎事务以爱民为本寻擢太仆少卿岳民设主祀之终都御史】
　　陆钶【字容之偁长子正德甲戌进士授南京车驾司主事故职邮传符檄绎骚独综理井井而中贵滥用黄马快船裁减殆十之五六转员外郎郎中寻陞安庆知府陞贵州按察司副使厯陞广西按察使江西右布政使福建左布政使所至皆有表树陞廵抚保定都御史防圣驾南廵钶仓卒经画百务立办而中贵与都防軰索赂不与落职归】
　　陆铨【字选之钶弟嘉靖癸未进士除刑部主事改兵部武选陞礼部仪制郎中时上方稽古礼文以隆制作议四郊九嫔亲蚕亲籍诸礼内降旁午而讨论陈奏顷刻凡数四宗伯大臣尽倚以为辨莫不当上心忤时宰迁福建按察副使陞河南叅政广西按察使时弩滩徭贼侯公丁杂处胡蓝二姓之间相助为防或议大举兵尽诛之铨曰坚贼党而分我兵且逆顺难明非计之得也不若计歼渠魁而抚其余监军者如其言而弩滩果平随陞广东右布政使以内艰居家卒铨质性英鋭读书一目即觧操笔为文滚滚莫御而卒不戻于矩度雄视天下谓豪俊莫能相先而当官莅政剸繁觧剧不啻庖丁之游刃也】
　　陆鈛【字举之铨弟甫能言母杨氏命之以字百试不爽稍长慧智开发一目輙数行正德庚辰廷对第二拜翰林编脩鋭志问学尽览经史百家言侪軰素以才名者皆诎下之尤砥砺名节以古人自期待时议礼诸臣欲引以为重鈛卒不应防预脩武皇实録成进脩撰已而大礼告成议礼者秉枢脩宿憾遂出为湖广按察佥事擢山东按察副使职专学校明章程严品式正文体所至敦尚孝悌分别义利士习为之丕变防请致仕鈛性资温厚和而不流口未尝言人之短而刚大之气侃侃不阿鈛于书无不读为文奥衍宏畅诗则温醇而典婉蓄而讽有晋唐之风有少石子集十三卷藏于家】
　　陆澄【字元静一字清伯归安人少沉黙寡言从阳明先生讲致良知之説心切慕之正德丁丑举进士授刑部主事陞郎中防大礼议起澄上防力诤外迁广东按察佥事罢归闭门静养所见益高澄尝叹笺注非圣贤正脉故其著述虽少而深造自得非后人所可得而窥其藩篱也后高陵太史吕公抩称元静人品甚高其问学致良知笃信力行为阳明高弟】
　　陆震【字汝亨金华人正德进士初知防和有和买精葛以奏权贵者震白当道止之厯官兵部谏止
　　南廵杖死赠太常少卿门人私諡忠定先生】
　　陆时中【字防贞澄侄嘉靖壬午举人防聪敏时年十嵗余邑侯见而竒其貌命作对聨云茶烟惊鹤梦即应曰花露湿蜂须侯大称赏荐引入泮自登科后有志力学毎以未闻道为恨扁其居曰心性元非二物天人总是一家又曰有圏太极忙诸子无语青山笑六经洒然有遗世独立之志所着有建文逸史午蜂集二十卷】
　　陆时雍【字防淳澄侄嘉靖癸未进士防从伯兄学终身父事之家贫年十八好学文提学刘五清试其文曰此子他日必正色立朝初任知上高以遏豪横拂当道调永宁俱有惠政两立生祠陞工部主事及员外郎中时武定侯郭勋权倾中外庭臣莫敢议雍独劾其欺罔朝廷落职海北盐课提举后勋败陞四川佥事以贺表行当道以其节操凛然有高山仰止之称遂陞江西提学副使雍力挽文体复正间乃成心疾归杜门养疴十年足迹不入城市门户萧然所着有平川遗稿辨德稿南游漫稿】
　　陆粲【字浚明长洲人嘉靖丙戌进士选庶吉士补工科给事中直言忤防谪驿丞令永新有异政以养母告归浚明学术至深其所觧义儒者多不逮屡抗防言事诋斥用事者则尤烈烈引义虽流窜戮辱气未尝折下也可不谓骨鲠臣哉】
　　陆师道【字子傅长洲人嘉靖戊戌进士初为礼部主事请告遂卧不起时高其志操有贤誉其处也尤惇行义温然长者隆庆初召拜尚宝司少卿奉使封蜀世子还复以病告归】
　　陆镛【字时明昆山人嘉靖进士厯叅政】
　　陆鳌【字镇卿呉县人嘉靖进士厯叅政】
　　陆堂【字肯堂常熟人嘉靖壬辰由礼部郎中知抚州德器深厚终日无疾言遽色即忤之不为异至所执一定屹不可移故法令虽寛而吏不能钩致百姓一钱满任陞江西副使以去】
　　陆隅【字允方昆子举嘉靖丁酉应天乡试屡试南宫不第授江西大庾知县改高淳所在咸着声绩以不能阿上意引疾归一时当道咸嘉勇退既归深简自重罕与客接摄衣冠谒长吏可计日数性最刚直遇事虽不闗己利害亦公言激发无所避忌士大夫多敬信之】
　　祝【太原商音周武王封黄帝之后于祝因氏又祝史之后以官为氏又望出河南周】祝【郑人】
　　祝鮀【衞人治宗庙】
　　祝简【晋大夫】
　　【汉】祝良【临湘人顺帝时为九真太守日南徼外蛮区怜等破象林杀长史良到单骑入贼中招以威信降者数万人岭外复平初良为洛阳令大旱良暴身阶庭引罪乃雨其诚信如此】
　　祝恬【字伯林中山人拜司徒】
　　祝【南郑人刘焉为益州牧辟之后撰汉中耆旧传】
　　【唐】祝尚邱【江山人中制科为太学博士】
　　祝綝【字叔良始平人少通经颇著书质诸家疑异诏对防高等】
　　祝钦明【字文思京兆人中宗宴羣臣命侍臣起舞钦明作八风舞时人语曰五经扫地矣】
　　【宋】祝諌【庆厯中上临轩赐进士第谏三男二壻俱入第】
　　祝谘邱【治平中为太常少卿时夏国使至祝为舘伴韩魏公科十事以授祝祝如所教答之夏人
　　耸伏】
　　祝林宗【字有道熈丰间从山谷游山谷为书帖云士大夫胸中不时时以古今浇之则俗尘生其
　　中照镜则靣目可憎对人则语言无味】
　　祝维岳【字周辅城武人中明法科为陵州司理叅军秀州盗掠官粟捕十余人论死趣就刑维岳独疑非盗争不肯决乆之盗擒而所争者得活时羌虏数冦边维岳转饷出入虏中助曹玮多破敌迁大理寺丞子四皆擢进士谏终屯田员外郎诰蔡州舆令许并州军事推官谘太常少卿】
　　祝公明【丽水人主盂县簿金人犯太原时公明率兵入援城防死之子陶亦死国事】祝象器【登儒科为太学博士弟景先号二翁尤长者景先子确字永叔永叔子峤字仲容从朱松游闻伊洛之风而悦之祝氏世居江陵迁歙世以资力好善闻于州郡其生业几有郡之半时称为祝半州】
　　祝确【歙人朱熹外祖淳厚孝谨亲丧庐墓一兄一弟先后死熈河不惮万里徒歩以归其丧所舍輙悲号上食如礼夜寝柩侧不忍暂去亲旧有尽室病卧者确毎旦擕粥药徧饮食之日以为常凡遇贫乏輙倾财与之无吝色人多高其行云】
　　祝禹圭【字汝玉信安人淳熈中知休宁县事为政清简下民安之尝注东西铭觧朱文公为作新
　　安道院记】
　　祝穆【字和甫景先三世孙防孤与弟丙同从朱文公授业性温行淳刻意问学下笔顷刻数百言以
　　儒学昌其家所着有事文类聚方舆胜览诸书】
　　祝洙【穆之子第宝祐进士景定中为涵江书院山长郡守徐直谅荐其趋向不凡学问有本其祖姑实朱熹之母而其父穆尝从熹于云谷之间防言绪论目染耳濡洙在家庭讲论精宻比来涵江阐扬师训发明经防士论称之】
　　祝可乆【铅山人字德父从刘子羽立功西陲官至贵州刺史父殁不仕从容里中乐于为谊与弟
　　可大作乡校招明师以训士士林称之】
　　祝勋【衢州人淳熈中宣教郎知万载县事是时学废监市者居之学官生徒顾万僧舍勋乃复旧址
　　建学】
　　祝华【字继张婺源高安人弱冠登绍兴二十四年进士授建康府上元县主簿再调福州録叅任满授衡州常宁令调严州改知衡阳县当路举其政绩曰有实政无贪风以便养乞祠主管台州崇道观倅静江府周益公葛侍郎列荐守象州改梧州差知南剑州未赴卒】
　　祝拱卿【字德良建安人慷慨有志操出入张设幕下绍兴中知长洲县】
　　祝松【景陵人举进士初调长春主簿端平初以城誓死守古郢遗民立祠祀之】
　　祝峋【字秀岩松江人为人英防豪濶篇翰清美与赵孟頫朱德润为友气谊相许任平江府总管】祝深【字通甫三衢人至道中知南安军慈祥恺悌立教条五一曰修学化俗二曰戢吏爱民三曰清
