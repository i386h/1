<!-- { "loadSidebar": true } -->
　　李如京【崇徳人博文强识天文地理厯数歴学兵机之事靡不该通所着有东园丛设学书】李尧言【江陵人熈宁中除侍御史未七十即上印绶其兄立言亦自澶州纳政时又有李竦亦引疾同时里居郡人为之语曰元丰济济称多士南郡堂堂有三李万钟于我何加焉一瓢落在其中矣】
　　李怀道【元丰中知上高始至建学宫不逾年执经而至者数十百人其政不苛而肃赋役狱讼不诿
　　于府苏栾城以为有古之道其所以得民者非复世俗之吏盖纪其实云】
　　李汉臣【字仲良荆州人兄元叔太史黄庭坚之姻庭坚谪黔州汉臣恳款辛勤问疾不懈汉臣求科举不遂乃依驸马曹诗门以恩补郊斋郎调汉阳尉获盗数十人或曰此可市美官汉臣曰吾宁杀人为利邪再调上饶尉改理定令】
　　李兑【字子西临颍人登进士第积官尚书右丞转工部尚书致仕兑歴守名郡为政简严老益精明卒谥日壮从弟先由进士积官秘书监致仕兑尚无恙事之弥笃子庭玉年六十四弃官归养人贤其家法】
　　李周【字纯之冯翊人登进士调长安尉转洪洞令有善政神宗时以司马光荐召至访以御边之术累迁集贤学士知邠州徙凤翔河中府周自为小官沉晦自匿未尝私谒执政】
　　李廌【华州人幼孤能奋立尝以文谒苏轼于黄州轼谓其笔墨澜翻有飞沙走石之势尝阅其所着
　　曰张耒秦观之流也乡举试礼部轼典贡失之赋诗以自责】
　　李受【浏阳人治平中累官至天章阁待制兼侍读神宗立进给事中龙图阁直学士上言臣在先帝时年已七十不敢窃禄以自安今又加数年筋力惫矣惟陛下哀之于是拜刑部侍郎致仕卒年八十赠工部尚书】
　　李常【建昌人皇祐间举进士熈宁中为右正言时王安石方更法常言其不便哲宗时上言七事拜御史中丞少与兄弟读书庐山白石僧舍既擢第留所抄书万卷于室名曰李氏山房苏轼叹为仁者用心为记其事云】
　　李谨交【成都人幼颖异读书辄能暗诵父师怪而器之年十四举进士仁宗命中黄门引入内赐
　　坐尝进牡丹诗官至鄂州观察推官】
　　李师古【纬之子举进士累官河南都转运使言时政得失吕恵卿以为罔上贬和州团练使在官不贵威罚务以信服人去之日民遮道泣留杜衍范仲淹富弼皆荐其有王佐之才】
　　李亮工【舒州人举进士以文鸣缙绅间与苏轼黄庭坚游有诗唱和】
　　李元中【舒州人举进士工书翰追踪钟王与李公麟李亮工同时登第号龙眠三李】李谦亨【曲沃人英宗时以儒进歴内台御史时创西山寺谦亨与御史四人上疏切谏决杖文面安置于奴儿由是海内知名后召还授浙东海右道亷访使封陇西郡侯卒諡忠肃】
　　李子筠【为余姚主簿号李水晶初有茶商航海与海舶相遭更相疑为盗钲鼓交鸣格鬭杀伤十余人系理萧山吏求主名不能得连嵗年不决时赵抃守越檄子筠治之子筠曰犯时不知在律勿问具闻于州杖而遣之抃以为处议当于法也甚任之】
　　李敏之【字仲通迪之后博学好古母疾衣不解带者累月及居丧哀毁过甚以防歴补瑞金县主
　　簿防剧贼戴小人卒平之迁卫尉寺丞为江宁县有循吏风】
　　李惇頥【字子修阳信人熈宁中青苗法行计息推赏否则黜秩吏畏罪希进欲惟恐不多惇頥
　　知祥符县独贷三之一宰相怒甚遂通判广信军】
　　李昭玘【字成季济南人少与鼂补之齐名擢进士通判潞州潞民死不塟昭玘斥官地画兆竁具棺衾作文风晓之累官提防京东刑狱坐元丰党夺官居闲十五年贮图书十囊命曰燕游十友绍兴初复官使陜西有车吉被诬盗释之后遇于道献名马笑却之】
　　李公麟【舒州人元祐进士为泗州录事防军公麟好学博雅长于诗多识竒字自夏商以来钟鼎尊彜皆能考定世次别辨别款识为考古图善丹青妙絶冠世黄庭坚谓其风流不减古人弟公权公寅亦举进士有名】
　　李平西【平江人伯父纲累官轻车都尉父纯皇祐中进士有贤名平西元符中进士知澧州専务徳化集民训以孝弟劝事农桑化洽州邑累迁枢宻院承防金人冦汴平西与宰相李纲奏守御防金再入冦又乞诏诸道勤王兵决防一战时宰相何防不能用】
　　李若水【洺州曲周人以上舍登第为太学博士靖康初金人入冦选若水为使见尼堪于云中才归兵已南下尼堪来攻汴以若氷为吏部尚书金人邀帝出郊计中变逼帝易服若水抱持而哭泪雨下厉声大骂不屈遂遇害諡忠愍】
　　李椿【字夀翁洺州永年人父升进士起家为吏有防名靖康中金人破汴以刃迫其父升前捍之与父俱死椿奉继母避地南走仕为吏部侍郎知太平州以敷文阁待制致仕椿长于易凡措诸行事者皆易之用曽孙芾死节于潭州】
　　李华【字实夫溧阳人父没居丧毁瘠尽哀母疾华衣不解带者十余年有田十余顷谷贵平价食其
　　一方大观政和间蝗数害稼不食其田子朝正累官至平江府】
　　李植【泗州临淮人幼明敏笃学靖康初补迪功郎湖南向子諲使督犒师银两数百艘自淮趋济卒以计达髙宗大恱曰得一士如获拱璧岂特军饷而已累官户部员外郎秦桧当国植丏祠奉亲十九年不仕母卒庐墓有白鹭朱草之祥后歴知数州以宝文阁学士致仕卒諡忠襄有临淮集十巻】
　　李弥逊【字似之呉县人弱冠登第绍兴初迁起居郎论事鲠切后廷争沮秦桧和议上疏乞归田以徽猷阁直学士知端州改知漳州废绌以没无怨怼心所着有奏议外制议古及诗数十卷】
　　李弥大【弥逊弟崇宁初进士为校书郎累官刑部尚书多所建明建炎初试户部尚书兼侍读后
　　知静江府奏广西边防利害入为工部尚书朱几罢去】
　　李熈靖【晋陵人举进士徽宗时歴中书舍人兼侍讲靖康中张邦昌摄国熈靖即移病不出邦昌
　　迫令权直学士院熈靖力拒之以忧愤废食而卒赠端明殿学士】
　　李端行【字正达无锡人与弟尚行入太学俱有声大观中同登进士吕頥浩尝师之逮贵犹执弟
　　子礼为太学博士作诗诋蔡京出宰鄞县愤终身不复仕】
　　李衡【江都人幼博学为文操笔立就绍兴中进士歴州县専以诚意化民累官至侍御史改起居郎
　　以秘书修撰致仕】
　　李彭年【广徳人绍兴中进士以二亲没于兵感慕不已蔬食终身郡守洪兴祖开于朝诏旌表其
　　门人号其里曰旌孝】
　　李若谷【字子渊丰县人少孤游洛下因塟其考妣于缑氏而占籍焉举进士累官至防知政事卒
　　谥康靖子淑赐童子出身累官翰林学士孙夀朋复圭皆仕于时】
　　李格非【字文叔济南人举进士累官礼部员外郎尝着洛阳名园记谓洛阳之盛衰天下治乱之候也其后洛阳陷于金人以为知言格非工于辞章尝言文不可茍作诚不着则不能工妻王氏拱辰孙女女清照自号易安居士皆能文】
　　李参【字清臣郓州须城人以防屡更外任喜摘奸伏不假贷事至即决虽簿书纎悉不遗时称能
　　吏累官至尚书右丞】
　　李持正【字季秉少与诸父宗师驰名大学号大小李宗师政和二年进士第二持正五年进士歴知徳庆南剑潮阳三郡在南剑日适魔冦入州境诸将督捕急持正力争以愚民无知戮其渠魁数人余悉令归业官终朝请大夫子三人皆以父任补官】
　　李伯宗【河阳人第进士歴大理卿刑部侍郎言今情重法轻者许奏请情轻法重者不得焉恐非
　　仁圣忠恕之意徽宗纳之以显谟阁待制卒赠光禄大夫谥曰荣】
　　李彦仙【彭原人有大志靖康初应募勤王以功授石壕尉坚守三觜屡败军兵复知陜州极力御敌大败之彦仙以孤城无援城陷走渡河因投河而死赠彰武军节度使諡忠威】
　　李浩【绥州人务学通兵法以破侬智髙功为广西都监尝着安边防神宗时又以讨黔江蛮累官知
　　河州后歴鄜延太原永兴环庆路副都总管】
　　李翼【新秦人宣和末为代州西路都巡检使屯崞县金人取代翼坚守统领崔忠夜引金兵入城翼
　　搏战不敌被执尼堪诱之怒骂不屈而死】
　　李永竒【青涧人世袭苏尾九族巡检金人陷延安授永竒及其子显忠官永竒泣曰我宋臣也乃为彼用邪防刘豫令显忠率兵赴汴永竒宻戒曰汝得乗机即归本朝毋以我故贰其志及豫废金授显忠知同州显忠以计执金帅萨里罕急遣人告永竒挈家出城为金人所及家属二百口皆遇害】
　　李光【字泰发上虞人崇宁中进士师事刘安世钦宗时权右司谏髙宗时为吏部尚书防知政事力诋秦桧误国谪琼州安置子孟传累官太府丞终直寳谟阁所着有盘溪宏辞藁左氏说杂志九十余卷】
　　李椿年【浮梁人政和间进士歴司农丞度支郎中俊知婺州致仕初母丧于中都徒步防丧归塟
　　有甘露之祥所着有易传十卷文集十巻】
　　李朴【潜子绍圣初进士仕为西京国子监教授以尝言孟后不当废事勒停寻以陈瓘荐徽宗召对首言士大夫从伪学败壊心术朴性鲠直操履劲特天下髙其名靖康初累迁祭酒髙宗召为秘书监未至而卒有章贡集二十卷】
　　李涓【字浩然南丰人其先居上党驸马都尉遵朂曽孙仕为鄂州崇阳令靖康之难奋然募兵以应
　　勤王诏至蔡州与金人战死之髙宗录其忠官其子】
　　李大有【字仲谦新喻人绍圣间举进士累官知防州宣和末金人犯京师大有募兵勤王鼓行而前淮甸歌曰天下奸臣皆守室防州太守独勤王后知衢州州有宿冦猖獗大有下车冦即平】
　　李邈【字彦思清江人少有才略见事风生宣和间知霸州时童贯将连金人夹攻契丹邈上书言不可忤贯免官久之复起知严州贯收复燕山邈叹日祸乱自此始矣金人犯京师诏趣入见出知真定府金人至邈且战且守相持四旬城破巷战被执遂遇害髙宗赠昭化军节度使諡忠壮】
　　李阶【字进祖深之子崇宁二年礼部第一特奏名安忱对防言使党人之子魁南宫多士无以示天下遂夺阶出身遇赦复官建炎初摄临安府比较务州卒陈通胁阶叱之遂遇害事闻赠右丞事郎与一子官】
　　李徳昭【字子晋莆田人崇宁中第进士自广东提举召对留为度支郎官建炎初出知建州卒三百人先屯广州至是闻叶侬贼平径还郡官疑其从叛或请杀之徳昭力言不可得全活苗传刘正彦之乱列郡戒严韩世忠既执正彦于浦城徳昭分兵守要冲获传槛送京师寻谢病归建人祠之白鹤山】
　　李丹【字炳文新昌人美仪容善谈论聂昌荐用于朝自为士人以至累典藩郡官至朝请大夫田园未尝増益故晚诗有二顷田园只旧时之句徽庙召之欲擢以近职及至陛忽有物螫其顶痛不能对遂止既出视之蝎也】
　　李享伯【字安正龙溪人登治平第调福之懐安尉累迁奉议郎知广州东筦县县有盗累攻莫敢谁何享伯掩捕之以功迁朝散郎知梧州兴学劝士再转朝奉大夫用荐知澧州崇宁间迁永州团练使知全州诸蛮皆服其威名终忠州防御使年逾六十即挂冠归】
　　李升【广平人起家为吏有防名靖康中金人破汴以刃迫其父升前捍之与父俱死其子徙家衡州】李奉政【藤州人博学能文绍兴中举进士累官至国子祭酒】
　　李祥【字元徳无锡人隆兴初进士累迁国子祭酒时相赵如愚以言去国祥上疏争之以罪去除湖
　　南运副言者劾罢之后以直龙图阁致仕卒諡肃简】
