<!-- { "loadSidebar": true } -->
　　髙化【真定人沈勇善射真宗为襄王尹京兆命巡八厢积获姧盗甚众盗有遗化金帛者俱弗受迁武安军节度使知相州部有大狱已具化疑而讯之出无罪者数人卒赠太尉諡恭壮】
　　髙继勲【琼子真宗时为益州兵马都监歴知数州累迁建雄军节度使继勲性谦谨有机畧善抚御士卒在蜀有威名子遵甫官至北作坊副使遵甫女为英宗皇后神宗即位追封继勲康王遵甫亦追封楚王】
　　髙若讷【字敏之榆次人徙卫州进士及第累官枢密使皇祐中罢为观文殿学士尚书左丞卒諡
　　文庄若讷强学善记该通羣籍颇明厯学医书有文集二十卷】
　　髙赋【字正臣中山人举进士知真定县通判成徳军尝知衢州捕絶虫毒及知唐州相其旷原沃壤
　　募流民以耕户口税赋増至数倍二州皆立生祠累迁集贤院学士】
　　髙永能【青涧人勇力善射种谔取绥州永能先驱入罗兀五战皆捷后累进荣州团练使永乐之役献谋不用城陷战而死永能抚部曲有恩遇敌则身先之下有伤者载以已副马故能得士死力及死边人无不痛惜】
　　髙敏【登州人为泾原指挥使歴利州都监数与西夏战多所斩获后以援兵不至中流矢卒赠嘉州
　　刺史録其三子为侍监殿直】
　　髙永年【知西宁州时夏人冦泾原实喇萨哈勒兵逼城永年出御之被执不屈而死】髙怿【字文悦荆南人髙季兴四世孙十三能文通经史百家从种放受业知长安冦凖荐不起及范雍建京兆府学召怿讲授诸生席间常数百人仁宗时命为大理评事固辞赐号安素处士】
　　髙頥【宁徳人举进士尝语学者曰吾身任大责重无天地生物之功而有天地生物之心无经国子
　　民之位而有经国子民之志】
　　髙遵裕【秦凤安抚副使王韶克复洮陇知镇洮军事以功迁神龙衞都指挥使歴知熈州】髙量成【智升五世孙段氏时为相退位筑城于威楚优恤孤寡老幼风俗遂化称为夷中之君子
　　子孙世有其地】
　　髙觌【字防之宿州蕲人举进士为嘉兴县主簿通判泗州诏定南场茶法觌多所建明累官集贤院
　　学士进给事中知单州子秉常梓州路转运使】
　　髙遵惠【琼之孙从王遵以战功累官龙神都指挥使知熈州遵惠生以防入官熈宁中试经义中选累官户部侍郎以龙图阁学士知庆州方宣仁后临朝绳检族人一以法度乃举家事付遵惠遵惠躬表率之人无间言】
　　髙允文【贵池人为清流主簿防里人张琏尝忤蔡京卒于客邸京欲捡视之允文力为保免京召谓曰君髙节尚义当加旌赏授定边军教授实黜之也后以汀州守罢归家甚贫静守无营时称长者】
　　髙宗信【长乐人甫四嵗能知孝让及长凡所以事亲者惟恐不至元丰四年里人直讲陈烈以闻
　　遂以孝亷举官金紫荣禄大夫】
　　髙荷【字子勉元祐中太学生与黄山谷往来谷与之诗有云寒炉余几火灰里拨隂何与髙元矩皆与江
　　西诗】
　　髙渐【字善时萍乡人熈宁末进士宁乡尉论新法有行而未便或便而未尽善者凡十防帅何正臣上之不报调广州録事防军建中靖国初入疏极言请正元祐元符二后君妾之分崇宁中以上书编管抚州列党碑大观初预八寳赦与起居舍人黄庭坚等各叙复自便防召之防卒】
　　髙闶【字仰宗鄞县人八嵗通经史大义弱冠登第髙宗召为国子司业谕之曰太学兴复欲得学问
　　渊深徳行纯正者为师表故以命卿官至礼部侍郎所着有春秋集传】
　　髙文虎【字炳如闶从子绍兴中进士累官中书舍人国子祭酒翰林学士文虎闻见博洽多识典
　　故尝与脩国史后除华文阁学士知建宁府】
　　髙子孺【狄道人知龙州龛谷墓金人陷熈河子孺闻副总管刘维庸战死力穷莫支先刃其家与
　　军将韩清皆骂贼不屈而死】
　　髙元之【字端叔鄞人琼七世孙建炎间衣冠南渡父寓籍明州因家焉家贫无书得易编口诵不辍数日忘盥栉隣士怜之稍借之书后受易春秋学于沙随程迥时传伯成为郡教授少许可折节与之交繇是乡学者数百人师事之元之作变离骚九篇曰愍畸志曰臣薄才曰惜成曰感回波曰力敶曰危衷曰悲婵娟曰古诵曰绎思行于世宋儒拟骚弗能及也集春秋説三百余家号义宗悉本经防凡百五十卷易诗论语后汉厯志解各一卷诗三千襍着五百号茶甘甲乙藁五上礼部卒不第将死手属书楼钥人号万竹先生】
　　髙准【字平一宁徳人隆兴初丞相汤思退主和议太学生张观等伏阙上书乞诛三贼准与焉乾道间虞允文当国献东南销患书一卷因请入北界伺敌虚实凡山川夷狄道理逺近郡邑兵赋强弱悉録以献并言恢复大要时允文已去国朝廷欲授以官准曰准之所以效命于虞相国者正以复九庙陵寝为念非为身计也拂袖归西山之阳杜门不出】
　　髙昙【字子云长溪人绍兴末举进士孝宗朝为太学博士奏疏言训练土兵久任帅守上曰卿老成歴练无髙论以相诡谲其言皆可用翌日语宰执以为然迁秘书省著作郎兼皇孙平阳府教授再对便殿悉当上意既出退上目送之及门乃起尝修乾道防要转朝散郎有易説并诗文二十卷】
　　髙稼【字南叔博极羣书为四川制置司防议官元兵入汉沔稼力战却之后知沔州曰大丈夫不于
　　汗青成名则碌碌人耳后元兵陷沔城稼死焉赠龙图阁直学士諡曰忠】
　　髙定子【稼之弟傅通六经嘉泰初进士累官端明殿学士佥书枢密院事兼防知政事尝以忤史
　　嵩之谪官卒赠少保定子歴州县所至以教化为先务】
　　髙商老【知宜兴县朱熹学记云商老之来躬为讲説开之以性命道徳之防博之以诗书礼乐之
　　文使其士知所学】
　　髙世则【以节度使判温州所得俸禄积二万缗请以裨郡费当时皇族居温者多恣横世则以勲
　　戚重望镇之民赖以安】
　　髙照【邵武人举进士任防州司理防军时郡有盗驱胁良民捕者利赏诬以真盗将论死照察其枉
　　出系者百余人】
　　髙谈【光泽人言动由礼乡人敬之绍定间旁郡盗起诸子请避谈曰四方皆盗区无可避者及盗入诸子又请谈曰有庙社在将焉之盗至谈出曰时和嵗丰何忍为此盗执之胁使从谈唾贼大骂遂遇害】
　　髙登【字参光漳浦人为太学生靖康初与陈东等上书乞斩六贼廷臣建和议夺种师道李纲兵柄登五上书不报绍兴初廷对上疏万言秦桧其讥已编管容州所着有东溪集学者称为东溪先生】
　　髙斯得【字不妄卭州蒲江人寳祐中为福建计度转运副使朝廷行自实田斯得言按史记秦始王三十一年令民自实田主上临御适三十一年而异日书之史册自实之名正与秦同丞相谢方叔大媿即为之罢后以显文阁待制知建宁府官至防知政事以论贾似道误国留梦炎乗间罢之于是宋亡】
　　髙贵【祥符人寓丹徒宋末髙邮知府后扈从之海上拜枢密使与陆秀夫同死于海】
　　髙应松【字筼畒长乐人开庆元年进士由衡州教授通判广徳军召为国子监丞擢礼部员外郎翰林院权直元兵至临安挟宋降应松不肯草降表及元兵自涌金门入举朝奔窜从官留者九人应松其一也迁中书舍人直学士院防擢工部侍郎进端明殿学士佥书枢密院事从瀛国公至燕絶粒不语七日卒所着有筼畒防集郡邑并祀乡贤】
　　髙彦俦【仕蜀守防州宋师至劝其降彦俦曰吾今日止有死耳即具衣冠望西北再拜登楼纵火
　　自焚】
　　【金】髙仲振【辽东人博极羣书尤深于易及皇极经世书隠居嵩山安贫乐道足不涉城市山野小人
　　亦知敬之尝终日燕坐所谈皆世外事有扣之者辄不复语云】
　　髙守约【辽阳人太定中进士累官观州刺史元兵徇河朔郭邦宪已降从至城下呼曰当计全家室守约弗顾至再三守约厉声曰吾不汝识也城破被执不屈而死赠官諡忠敬】
　　髙衎【辽阳渤海人敏而好学自少有能声登进士第调漷隂丞世宗时为吏部尚书毎季选人至部托以检阅旧籍久滞留衎三为吏部知其弊嵗余铨事修理选人便之子守义亦举进士】
　　髙祯【辽阳人少好学虽甚暑未尝解带对妻孥如宾友尝以尚书仆射判广宁郡吏畏而民懐之入
　　为御史大夫以刚明自任官至太子太师】
　　髙霖【东平人大定中进士累迁国史院编修官论黄河之决当别开河以杀其势从之官至兵部尚
　　书知政事中都留守兵乱死之諡文简】
　　【元】髙定【浑源人好学敦信尚气节仕为云中招讨使都元帅永安军节度使定谓诸子曰吾国恩致
　　位侯伯布衣之极曷敢久贪爵宠乎遂致仕而去】
　　髙睿【河西人年十六授符寳郎出入禁闼详雅恭谨歴嘉兴路总管浙西淮东亷访使所至有政绩两为南台御史中丞务持大体有儒者之风卒赠太傅諡贞简子纳麟官至太尉】
　　髙兴【蔡州人少慷慨多大节力挽二石弓尝步猎遇虎跳踉大吼发一矢毙之累立战功官至右丞
　　相諡武宣】
　　髙必达【建昌人五嵗时父明大忽弃家逺游莫知所之必达既长昼夜哀慕乃娶妻以养母而歴往四方求其父十余年始得之黄州全真道院中学道三十年矣必达叩头哀号乞归父不得已乃还家孝养笃至乡里称之】
　　髙明【姚安路总管天厯中入朝赐衣马楮币明年盗起明招流离抚携二辟汚莱还侵轶既乃缮官
　　舍葺邮传定民赋峙军储父老咸自庆幸子夀官至云南中书省左丞】
　　髙明【字则诚居崇儒里性聪敏自少以博学称一日叹曰人不专一经取第虽博奚为乃自奋读春秋识圣人大义属文操笔立就一时名公卿皆慕与交登至正乙酉第授处州録事数忤权贵谢病去除福建行省都事道经庆元方氏窃据强留幕下力辞不从卧病卒所着有柔克斋集二十卷今所传琵琶记闗系风化实为词曲之祖盛行于世弟诚字则明亦有文名时号髙氏两难】
　　髙智耀【河西人世仕夏祖良惠为右丞相智耀登本国进士夏亡隠贺兰山元太宗召见将用之遽辞归后入见宪宗言儒者宜蠲徭役世祖时又言儒术有补治道拜翰林学士迁西夏中兴等路提刑按察使卒追封宁国公諡文忠】
　　【明】髙巽志【字士敏本萧县人元末寓居嘉兴博学多文为山书院山长洪武初征脩元史入翰林
　　为编修陞侍讲学士仕终太常少卿諡文忠】
　　髙复【临邑人洪武初擢知长春府事为政有惠爱嵗遭大旱斋于城隍祠祷之夜梦神告曰雨至矣黎明果大雨嵗遂登民歌颂其徳改吉安府同知以老疾辞赐半禄瞻之卒敕葬上元县】
　　髙啓【字季迪长洲人洪武初为编修与脩元史累官户部侍郎致仕启隽迈警敏有文武才书无不读尤邃于羣史文雅淡有思致诗雄健浑涵自成一家所着有缶鸣鳬藻等集行于世初与魏观友善后观得罪连坐死人皆寃之】
　　髙翼【栖霞人洪武中以才行卓异仕于朝累官至都察院左都御史体貌出众人敬服之后命佐师
　　征云南】
　　髙敏【安阳人由大学生擢礼科给事中处事公正官至大理寺左少卿】
