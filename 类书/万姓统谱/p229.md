<!-- { "loadSidebar": true } -->
　　孔朂【字自牧兖州人孔子四十五代孙进士及第以殿中丞通判广州以清洁闻有治行召对以为
　　博士歴尚书工部侍郎致仕】
　　孔旼【字宁极孔子四十六代孙宋时隠居汝州滍阳城事亲至孝读书循礼法性孤洁喜闻善环府百里之人皆爱慕之见旼于路辄敛袵以避塟其父庐墓三年卧破棺中日食米一镒壁间生紫芝数十本州以行义闻特赐旌表】
　　孔维【字为则雍邱人干徳中以九经及第为国子博士使髙丽王治问礼维对以君臣父子之道升降等威之序治恱曰今日复见中国之夫子也累迁国子祭酒校定五经疏义】
　　孔延之【字长源新喻人宣圣四十七世孙幼孤贫昼则带经耕锄夜则燃松读书庆厯间举进士
　　九迁至司封郎中平生惟与周敦頥曽巩最友善】
　　孔道辅【字原鲁孔子四十六世孙朂子举进士为宁州推官累迁御史中丞仁宗时伏阙争废后
　　事出知泰州徙兖州未几复为中丞遇事弹劾不避权贵出知郓州】
　　孔延世【嘉祐间知封州遗爱在民三子文仲武仲平仲同读书于郡斋后人榜曰桂堂】孔文仲【字经文延世子性狷直学问博洽嘉祐间举进士再迁台州推官熈宁初范镇以制举荐极论新法之害为王安石所黜哲宗初再迁左谏议大夫改中书舍人同知贡举以疾卒有文集五十卷】
　　孔武仲【文仲弟嘉祐间举进士累官国子司业尝论科举之弊诋王氏学进拜中书舍人直学士院建北郊议累迁礼部侍郎出知洪州坐元祐党夺职居池州卒有所着诗书杂文总百余卷】
　　孔平仲【字敬父武仲弟治平间举进士为集贤校理绍圣间坐党籍谪知衡州再谪恵州别驾安置英州徽宗即位召还累官金部郎中平仲长于史学工文词着续世说等书行世】
　　孔端友【宣圣四十八代孙宋袭封衍圣公靖康之变与子玠随髙宗南渡因赐地居衢终宋之世皆袭爵封元初封宣圣后疑所立或言孔氏子孙寓衢者乃其宗子召孔洙赴阙洙逊于居曲阜者世祖曰宁辞荣而不违道真圣人之后也拜国子祭酒本朝凡孔子子孙居衢者悉复其家】
　　孔宗哲【先圣四十六代孙宋崇宁三年以白身最长补迪功郎堂差兴仁府乗氏县主簿】孔若采【先圣四十七代孙宋宣和四年以白身最长补迪功郎充兴仁府济隂县主簿】孔端木【知临江军修庠序之教文风丕振后与张着并祠于郡学】
　　孔端直【曲阜人孔子四十七代孙道城尹有政声】
　　孔宗翰【字国翰道辅子气貌浑厚事亲孝登进士第知仙源县歴知防陜扬洪兖州皆以治闻元
　　祐初累官刑部侍郎以宝文阁侍制知徐州未拜而卒】
　　孔良辅【道辅弟性慷慨有吏才官至大理寺丞上章求退帝嘉之授太子中舍弟彦辅授将作监
　　主簿父疾乞归养十五年衣不解带药必先尝乡党称孝官至国子博士】
　　孔传【字世文道辅孙精于易学操行介洁建炎初与孔端友南渡寓居衢州率族人拜疏于阙下叙家门故事尝知邠州锄强扶弱吏民畏服知陜州平鼎澧冦以功知抚州建昌进续白氏六帖文枢要记诏送秘书省所着有东家杂记杉谿集官至中散大夫子端已歴官奉议郎】
　　孔元龙【字季凯孔子五十代孙尚志笃学从真徳秀游任余干县簿后为柯山精舍山长以宣教郎致仕年至九十手不释巻所着有柯山讲义论语集说鲁樵叟槀奏议丛璧卒赠太子少师】
　　孔思齐【知果州号为循吏郡人为立良牧碑】
　　孔嗣宗【嘉祐中以荣州资官令措置大宁监凡监事有不便于民者悉除去民以为便立祠祀之】孔宗旦【鲁人为邕州司户防军侬智髙未反时州有白气出庭中宗旦以为兵象度智髙必反以
　　告知州陈珙珙不聴及智髙反州破被执贼欲任以事宗旦大骂遂被害】
　　孔元勲【番禺人自少颖异长益惇厚绍兴初中进士乙科授迪功郎连州教授正身善诱知封州
　　能文章工诗清劲沉蔚类其为人】
　　【金】孔端甫【孔子四十八代孙明昌初进士党懐英荐其年徳俱髙读书乐道该通古学召至京师特
　　赐及第除将仕郎小学教授以主簿奉致仕】
　　孔璠【孔子四十九代孙宋袭封衍圣公端友弟端操之子天眷中诏求孔子后加璠承奉郎奉祀事
　　卒子拯袭】
　　孔总【字元防孔子四十九代孙少颖悟通左氏春秋及袭封衍圣公管勾祀事世宗召赴阙下欲留
　　任用总力辞请専祀事特授曲阜令严洁祭祀敦睦亲族终奉直大夫】
　　孔元用【字俊卿孔子五十一代孙贞祐初元措从宣宗迁汴元用摄祀事及宣宗克平山东擢袭封衍圣公改济州通判兼京东西路按抚时太师国王征益都以元用偕行没于城下】
　　【元】孔希祯【字仕祥盘庚都人宣圣五十六代孙仕元晋宁路教授母老归养洪武初以儒士举有诗上当道云正当报主勤劳日争柰逢亲喜惧时辞之不允授河南涉县教谕擢工部屯田主事所着有蒭荛集藏于家】
　　孔元【字彦亨新河人少有志操稍长胆力絶人屡从征讨有绩授忠武校尉加宣武将军右威卫亲
　　军总管卒子鹰扬孙成祖皆世袭佩金符】
　　孔公俊【字师道曲阜人宣圣五十三代孙至正间尹邵武县邑新被冦公俊存恤劳徕恵化兼施尝曰逆节之萌由教养之无法也乃轻徭薄赋爱重民力首输佐费之泉且防廪稍之羡大修学宫俾摄学事李宗垕董其役役不及民财不敛众而功告成】
　　孔思晦【字同道孔子五十四世孙资质端重而性简黙读书讲求义理不事词章家贫躬耕以为养虽剧寒暑而为学弗懈逺近争聘为弟子师袭封衍圣公修理庙庭请加封宣圣父为启圣王母为王夫人卒諡文肃】
　　孔午【宣圣五十四代孙自四世祖因徙居于萧午当金末聚众誓约捍御一境民赖以安元初授徐
　　州观察副使以夀终】
　　孔淮【宣圣五十七代孙为江山县尹亷勤为吏民所服弟灏继之亦有政声】
　　孔福【字伯祥天铎次子天才识度非众可肩壮年选充唐山尉太行盗贼蠭午委捕骁悍无敌束手就擒者有之叛命斩首者有之四境泰然一宁朝推其勲陞南和尹见沙河孔氏世族记】
　　孔文贞【字从善东平人宣圣之裔至元知崇安练达措置催科不扰救饥恤患剔蠧去贪修崇庙
　　学奨与善类平反寃滥民化翕然去任两朞邑人思之不忘】
　　孔防【字天璧一字秀夫平阳人少好学随妻父许澹斋至豫章熊朋来荐之行省授永新儒学正改龙溪书院长后陞江州教授所至皆有声士辈慕之除湖口簿均赋役抑豪强邑称神明及为庆元绍兴防稽尹政事皆如湖口年六十称疾还家以诗文自娯夀八十余而终】
　　【明】孔克坚【字璟夫思晦子博贯经史尤善左氏春秋授资政大夫袭封衍圣公时以克坚明习礼学徴为同知太常礼仪院事未几拜中台治书侍御史授国子祭酒集贤学士山东防访使皆不就明朝洪武间诏入觐待以宾礼而不名】
　　孔立【庐州人洪武元年由秀才赍印来知上杭归附之始百废未兴立秉心防直庻政毕举是年夏兰秀山贼冦境民甚警骇乃谋于邑人蒋公旦设计歼其渠魁悉平余党民赖以安有虎为害以文告于圆峯神虎患遂息时大旱苗皆就稾百姓忧之立制文防祷雨应期而至苗得以苏故邑推善政以立为称首】
　　孔秉忠【洪武中郾城典史沙河水嵗为患秉忠率民筑堤四十余里其患遂息以至治民事神各
　　得其道以能陞信阳知县】
　　孔克中【字庸夫孔子五十五代孙洪武初知呉江州凡事修饬恵政聿新】
　　孔克表【平阳人孔子五十五代孙博学笃行尤精于史学洪武中荐为翰林修撰】
　　孔克仁【曲阜人髙庙命授诸皇子经功臣子弟亦令就学】
　　孔克勲【洪武初清河知县劝农兴学修举废坠不劳民不伤财吏民恱服】
　　孔克愚【字钝夫仁和人宣圣五十五世孙父文学任西湖书院主奉建徳路总管府知事遂家焉克愚读书隠居夹城之上有西塍吟稿嵗乡饮郡毎请为大宾年八十二卒翰林学士曽棨铭其墓】
　　孔显【灵璧人洪武初以右卫镇抚知邓州时值兵余民散地无居守者二十余年显至询其故址相地筑城修举废坠收集散亡人多来归内乡盗起显率所部兵尽歼之境内安堵以功赐龙衣一袭寻陞正千户后调贵州乌撒左所致仕归邓卒入祀名宦祠显生着着生安安生泰俱袭乌撒卫千户泰生懐征普安有功陞乌撒卫指挥懐生鸾鸾生学俱袭指挥其子孙在邓者亦多业儒登仕籍云】
　　孔复【字士亨山东博兴人永乐初以御史出知九江府宅心纯厚防公有威案牍清而吏弊殄田野
　　辟而民用饶至今人犹颂之】
　　孔文英【字世杰陜西安化人先圣之后也永乐十九年进士宣徳初知江西庐陵县擢浙江道御史直黄岩县有健讼者搆揑齐民三千人相聚诪张为非文英奉勅鞫问一讯既得其罗织之情立遣诖误之众独械首讼一人至京处治中外服其明果官至刑部侍郎】
　　孔克中【曲阜人永乐中衍圣公以贤荐为本县令克中力农不受后迫之乃从既官营葺祖庙睦
　　族爱民至今徳之附祀乡贤祠】
　　孔注【曹县人宣圣之后性孝友经史无不通贯能诗词永乐辛夘举人任工部主事以清慎闻后陞
　　陜西布政司右防政】
　　孔诚【注之弟治诗经百家子史无不通贯时人无老少贤愚皆知其孔生也永乐宣徳间有司屡荐
　　之皆以母老固辞不就】
　　孔谔【曲阜人永乐中举乡试上宠异特赐进士任左春坊中允赐宅一区教皇太子师道严正一无
　　所阿上惮之后转大理评事累官河南按察司佥事】
　　孔友谅【长洲人其先出阙里永乐进士改庻吉士双流知县上言六事上命礼部行之宣徳间赴
　　考吏部第一】
　　孔公恂【字文宗孔子五十八代孙景泰中举进士授礼科给事中赏先边戍弊革侵渔歴迁左春
　　坊左谕徳】
　　孔镛【字韶文友谅子景泰进士歴工部侍郎平生忠信自许不顾利害论者谓其无愧古人初任髙州知府乗一马往招洞贼徐行抵其营神色不动与极论祸福众皆解散归降人服其量】
　　孔公才【字希文山东曲阜人宣圣五十八代孙由江都知县擢兵部主事调大名通判正徳七年陞知和州以严为治令行禁止州治后山旧为武人所侵公才复之辟学基增号房造祭器建尊经阁其功不一】
　　孔天【字汝锡汾州人宣圣后裔嘉靖进士第二督浙江学校颇称得士歴河南左布政】
　　统【见姓苑】

　　万姓统谱卷六十八
　　钦定四库全书
　　万姓统谱卷六十九　　　明　凌迪知　撰
　　二肿
　　巩【山阳宫音周卿士巩简公之后】
　　【周】巩朔【晋大夫宣十二年行成于郑成二年献捷于周】
　　【汉】巩伋【为汉侍中秉忠贞之节】
　　巩武【户部郎中】
　　巩收【侍中】
　　【五代】巩廷美【徐州都押牙】
　　【宋】巩嵘【孝宗朝提防坑冶定铸额十五万】
　　巩湘【淳熈中知广州除龙圗阁待制】
　　巩丰【字仲至武义人从吕祖谦游淳熈以太学上舍对防髙第教授汉阳军遭母丧免复授浙东提刑司干办防改法本路人不许为监司属官迁干办福建帅司公事后知临安县政尚寛简吏民信化刑罚衰息寻以祠禄罢卒年七十丰挟竒才人谓宜居馆阁中秘而徘徊下列人多惜之】
