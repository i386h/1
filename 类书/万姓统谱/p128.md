<!-- { "loadSidebar": true } -->
　　张孝祥【字安国乌江人父祁与胡寅厚秦桧憾寅下祁大理狱后得免孝祥读书一过目不忘文章俊逸尤工翰墨绍兴中进士第一累官集英殿修撰歴知平江静江荆南皆有声绩及卒孝宗惜之有用才不尽之叹】
　　张孝伯【和州人隆兴间进士官至叅知政事时韩侂胄当国孝伯劝弛伪学党禁一时贤人贬斥者得渐还故职子即之以父恩授承务郎累官司农寺丞知嘉兴以直秘阎致仕能书闻天下金人得其翰墨重之如宝】
　　张大经【南城人绍兴中进士知龙泉仪眞俱有善政孝宗召拜御史尝论中人不一荐士以伤士
　　风言皆切直风采振扬官至礼部尚书卒諡简肃】
　　张所【青州人举进士第歴官监察御史高宗即位遣所按视陵寝还上疏论还京五利又条上两河利害及言黄潜善奸邪谪江州安置后李纲荐为河北招抚使所方招来豪杰而李纲罢相遂落职岭南安置】
　　张俊【字伯英成纪人好骑射负才气政和中以讨河朔羣冦为都指挥使靖康中以队将击金人于太原金人围汴俊勒兵勤王高宗擢后军统制平苗刘之变累迁太仆燕国公】
　　张子盖【字徳高俊从子父宏从俊军河下金人破开徳府宏战死子盖初从世忠讨苗传又从俊击刘猊又大败金人于柘臯海州累官安徳军节度鎭江都统孝宗初立授捡校少保淮东招抚使卒赠太尉諡恭庄】
　　张九成【字子韶钱塘人年十四乡贡辟雍从杨时学绍兴初以直言对防上及两宫下及阉寺忠愤激烈无所顾避仕至礼部侍郎以与秦桧议论不合谪居南安军后起知温州赠太师崇国公諡文忠】
　　张润之【字伯诚金华人尚礼好义笃实清介専心问学避地长山摘其幽胜为十咏一时名公咸赓咏之元黄溍尝为之跋谓其防言奥旨世莫得闻尚赖此诗之存其高风雅韵犹可概见云】
　　张宪【道陵之后绍圣初以武力絶伦中选为博兴巡检募兵复衢州刘光世尚其功拜武义大夫后
　　迎高宗于济南拜武宪大夫江南东路副总管没于阵官其二子】
　　张彛宪【字季常博学多闻三与计偕不利絶意功名放懐林壑与杨文公世亲咸平初文公自括苍解印趋朝凡两造其居因以诗赠云疉巘参差翠绕门雕梁贺燕自成羣割鸡日夕期嘉客种竹寒暄对此君且向东臯输黍稷便应北阙降曛子眞谩说耕岩石不奈声名四逺闻文公移诗入京遍谒贵游咸为属和文公复作序引有曰千里寄题岂人遐而室逺七闽传诵尽玉振以金声诚足为吾党之美谈宁独光幽人之肥遯其子泌祥符八年进士累官至刑部尚书】
　　张浚【字徳远咸子登进士高宗时累官右仆射兼知枢宻院事尝平苗刘之乱攘郤勍敌招降剧盗能使将帅用命始终不主和议为秦桧所恶所着有五经解及杂説文集奏议孝宗封魏国公卒諡忠献】
　　张栻【字敬夫浚子頴悟夙成以古圣贤自期许除直秘阁后开府治戎栻内赞宻谋外叅庻务间以军事入奏孝宗异其对召为吏部侍郎毎召对皆修身力学畏天恤民等事后知江陵府卒諡曰宣所著论孟太极诸书学者称为南轩先生淳祐初从祀孔子庙庭】
　　张枃【浚次子以父恩累官知袁衢二州有能称提举湖北常入奏事孝宗甚喜累迁戸部侍郎光宁朝积官至端明学士知建康府枃天分高爽吏材敏给治郡有能声累官直秘阁在朝屡陈谏疏有祖父风】
　　张惟孝【襄阳人通春秋工骑射江陵宣抚姚希得罗致之乃请空名帖三十以还逾旬与三十骑俱拥甲士五千至部伍严肃希得大喜时鼎澧五州危甚于是击皷耀兵数日众至万人数战俱捷江上平制使吕文徳招之不就而遁物色之不可得】
　　张阁【字台卿河阳人大观四年以龙圗阁学士知杭州杭久阙守郡事废弛阁经理有叙首去恶少之为民害者召为兵部尚书阁初出守杭思所以固宠辞日乞自领花石网事应奉由是滋炽云】
　　张邵【乌江人登上舎第建炎中以直龙图阁使金议论不屈留敌中十余年而归陞秘阁修撰后知
　　池州卒赠少师有文集十卷子孝曽后亦以出使没于金】
　　张希绍【福安人游学京师建炎间倡义集河南兵败金人于平阳军授郎官和义成调秭归县尉】张叔振【字振之长溪人乾道中进士弱冠横经讲授状元木待问尝师事焉一时衣冠之士多出其门累官知浦城县通判岳州入朝四迁为太府丞凡三登对所言皆当世急务上深嘉纳而一时权贵多忌之出知信州卒祠于学所着有奏疏诗文】
　　张翰【字云卿号坎翁宁徳人以学行为郷先生高頥余复皆其高弟也乾道问举进士居官涖民所
　　至有声年七十致仕归所着有观过録三十四篇】
　　张防【海阳人政和中进士为茂名令辨民寃狱太守致疑防投告身去太守勉留之诸司列荐为南中清介惟防一人高宗赐玺书勉励后通判亷州秋毫无取其子昌裔亦通判容州父子并以清节闻】
　　张炳【字明叔和雅端静士人爱敬之少有竒疾在太学师事蜀士史载之极医方之妙暨归乡里推心究物无问贫富贵贱有谒必往视之不避寒暑全活不可胜计乡人徳之耆学能文老而不倦同郡名士魏掞之称曰太古之遗民歴仕蕲水簿澧州録参致仕卒年九十】
　　张良裔【字景先宁化人笃好程氏之学建炎中第调临川簿不就郡守高其行复辟为武平丞防
　　盗起良裔单骑造贼垒谕以祸福贼皆感泣而散】
　　张錤【字深父秦之三阳人也父宗元敷文阁待制錤以恩任承事郎歴两浙转运幕委明州造船人或唁其非勳伐所宜处錤谢曰晁以道先生所尝为也吾处之惧弗称敢薄之耶讫代去不以卑冗怠事时属文辞见志然未尝妄出以示人所居帷屏壁门皆有铭以自警】
　　张彬【戎州人以上舎登第留张浚幕富平之役彬以十二事谏浚不从去通判泸州曲端之死彬以
　　书与浚明端非反者】
　　张孝直【字英甫临川人性孝友恬于利欲受学象山之门信所自见所据者实有易书诗语孟中庸口义五十余篇心所未安虽伊洛诸儒议论亦不苟同领袖郡学诱掖后进士论翕然归重与章从轩蔡介轩讲论终日忘倦多所发明卒年七十七所着又有要言浑象原意杂诗等藏于家】
　　张日用【知徳清军大旱民有争水者日用曰今为汝借水三寸三日内还汝乃于水中刻表为记日用即诣一庙为文具述借水事立庙中以俟即日大雨使人视其表果及三寸而止】
　　张守【晋阳人崇宁进士建炎初为御史中丞尝上疏言陛下处宫室之安则思二帝母后穹庐毳幕之居享膳羞之奉则思二帝母后羶肉酪浆之味言极激切迁翰林学士知制诰寻除参知政事卒諡文靖】
　　张磻【福州人嘉定进士累官国子监祭酒后以端明殿学士同知枢宻院事兼叅知政事进封长乐
　　郡公致仕卒赠少师】
　　张威【成州人仕为利州副都统制屡立竒功嘉定中官终扬州观察使威初在行伍以勇见称进充
　　偏禆毎战辄克毎临阵战酣则精采愈奋金人闻其名畏惮之】
　　张洽【字元徳清江人从朱熹学嘉定初举进士歴官州县有善政累迁著作佐郎直秘阁平生用力于敬居闲不言朝廷事或因灾变辄颦蹙不乐及闻一君子进用则喜见顔色所着有春秋集传续通鉴长编】
　　张愈【郫人有大志庆元初上书言请使契丹令外夷相攻以全中国之势除校书郎愿以授父显忠
　　而隠于家后召不应而归杜门著书未就卒妻蒲氏贤而有文自为诔】
　　张师禹【字虞佐天资耿介不茍合不求仕进从之逰者莫不敬畏号乡先生其犹子赡于财先生病且没必使作关约析戸籍犹子愿推已产附益之先生毅然不受一金及属纩士友张具赡来视疾先生指心示之曰血气枯竭矣而一防不动言讫溘然而逝】
　　张忠恕【字行父右仆射浚之孙开禧末入为籍田令属太庙鸱吻为雷雨所壊神主迁御忠恕因轮对请广言路通下情宁宗嘉纳嘉定五年迁太府丞出知湖州魏了翁尝勉忠恕以植立名节无溃家声及是叹曰忠献有后矣又因论对孝宗言之曰当求晓事之臣不求办事之臣欲求仗节死义之臣必求犯顔敢谏之臣语益剀切忠恕自知不为时所容力请外补遂以直秘阁知贑州】
　　张虙【字子宓慈谿人唐建中宰相镒之裔习诗易工词赋登庆元进士教授临江楼宣献见而器之俾淑族子弟暨为翰林学士复举以自代为浙东安抚使时金将亡上疏言昔闻其衰则喜今闻其衰则惧盖虽足偷一时之安而所当深防者实在于自治迁秘书丞兼下府教授以疾出守南康郡性澹泊奉祠居家端平元年太子遴选经筵官以国子司业兼侍讲召虙讲月令至孟秋决疑讼反覆数百言复成月令二十二卷以进陞国子祭酒工部侍郎厐眉冠带诸生望之肃如也寿八十卒諡文靖】
　　张谠【端平间知徳兴县县人颂之曰张侯张侯敷政优游农乐其业禾麦有秋】
　　张汴【字朝宗少客丞相呉潜兄弟门出入荆阃歴年明习韬略潜兄弟既失势废斥者十余年度宗时文天祥起兵辟为秘阁修撰领广东提举督府叅谋左右幕府知无不为空坑兵败为乱兵所杀处置使邹得其尸葬之】
　　张伯淳【字师道少举童子科以父任铨受廸功郎淮隂尉改扬州司戸叅军寻举进士监临安府都税院陞观察推官除太学録入元至元二十三年又改授杭州路教授累陞翰林直学士进阶奉训大夫有文集藏于家　　景亮仕河东宣慰司副使持正守法防狱明决人称为神明】
　　张恪【金坛人性孝友居母丧祥禫逾年不御酒肉有甘露白鹊之祥】
　　张志道【嘉熈间求直言上封事言建储迁都之事宋亡闭门著书家贫衣食不给处之泰然所着
　　有易传等书】
　　张孝忠【淮人徳祐初吕文焕导元兵东下吕师防与武万戸分定江东地知信州谢枋得走入安仁调孝忠逆战团湖坪矢尽挥双刀击杀百余人前军稍却后军绕出孝忠后众惊溃孝忠中流矢死】
　　张珏【鳯州人从军钓鱼山以战功累官中军都统制人号虓将宝祐末元兵围合州珏与王　协力战守攻之九月不能下德祐初陞四川置制使粮尽元遣人説降不听城破巷战不支东走涪被执至安西自经死珏魁雄有谋善用兵出竒设伏算无遗防】
　　张庆之【字子善其祖以武职入官从建康徙吴父明字子聪气岸竒伟庆之少有志操为举子业逮长弃不习出入经史百氏精思积虑拟太作测灵又撰孔孟衍语絶意仕进好为山水之游着虎丘赋因号海峰野逸仿五柳先生作海峰遗民传以伯夷蒋诩陶潜司空圗自况且谓沈冥似海峻厉似峰时人称其狷介初文天祥知平江庆之齿诸生　　　国亡集杜诗备述天祥平生大节有　　文编三卷并阙老子注测灵衍语续胡防　　史】
　　张云【吉州人尝为敢勇将文天祥师入卫　　　下及天祥以使命被执云引兵自婺　　　取道
　　归时吉州　降云谋阙】
　　张康【湘潭人早孤力学旁通术数江万里阙　　皆推重之辟置幕下宋亡隠衡山　　　　中丞崔彧祀南岳就访隠逸具以　召　　上都亲试所学大騐授著作佐郎礼遇　　迁秘书监丞】
　　张山翁【字君夀其先普州人景定三年进士徳　元年为荆湖宣抚司干官鄂守张晏然　纳欵山翁以书让之晏然既降山翁被执　降不屈行省官贾思贞义之贷不杀后居　鹄山聚徒教授而终所着有南纪缁林藏云山相锄诸篇】
