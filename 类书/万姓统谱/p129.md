<!-- { "loadSidebar": true } -->
　　张镗【衡山人仆射浚之后益王立诏天下勤王镗起兵衡山移檄安化新化诸獠得民兵数千文天祥率兵出领相与接应既而兵败被执元叅政崔斌欲降之镗骂曰今日降而死无以见我祖魏公于地下斌命述起兵本末镗奋笔斥骂千百言斌怒杀之】
　　张世杰【范阳人少从张柔戍杞有罪遂奔宋吕文徳召为小校累官至保康军节度使知平江召入卫元兵至臯亭山遣使説降世杰斩其使及卫王驻崕山元张范得世杰甥韩使招之世杰不听范攻崕山陆秀夫抱卫王投水死世杰以小舟奉杨太后脱去欲求赵氏立之遇颰风世杰仰天呼曰天不欲存赵祀则风覆吾舟舟遂覆】
　　张贵【度宗时襄阳被围张贵既抵襄襄帅吕文焕力留共守贵恃其骁勇欲还郢乃募二士能伏水中数日不食使持蜡书赴郢求援贵战已困出于不意杀伤殆尽身被数十创力不支见执卒不屈死之】
　　张顺【度宗时为民兵部将襄阳受围五年顺竭力捍御收军失顺越数日有浮尸遡流而上被介胄执弓矢直抵浮梁视之顺也身中四鎗六箭怒气勃勃如生诸军惊以为神结冡敛尸葬立庙祀之】




　　万姓统谱卷三十九
　　钦定四库全书
　　万姓统谱卷四十　　　　明　凌迪知　撰下平声
　　七阳
　　【金】张天纲【孟津人累官监察御史以鲠直闻后迁御史中丞秘叅知政事从哀宗迁蔡蔡城破为宋所获槛车械至临安有司令供状迫书敌主天纲曰杀即杀焉用状为竟书故主而已有司不能屈】
　　张暐【日照人正隆中进士博学该通累官太常少卿礼部侍郎歴二十余年最明礼学家法为士族
　　仪表诸子讲论至夜分乃罢率以为常】
　　张行简【暐子淹贯经史大定中进士第一累官礼部尚书翰林学士终太子太傅諡文正为人端慤慎宻所着文章及礼例纂共百余卷金儒臣世为礼官习礼学者称张氏父子云】
　　张行信【简弟大定中进士累官谏议大夫为人纯正直率虽两登相位殆若无官而遇事辄发无
　　所顾避尝言呼沙呼必反抗权臣为士论所称】
　　张浩【阳人其先世有功于边歴方镇者十八浩博通经史尤长于诗以策谒太祖即命承应御前文字官至太师南阳郡王浩好贤乐施所着有华表山人集五子汝霖官至平章政事汝为转运使汝翼举进士汝方汝猷俱仕至宣徽院使】
　　张翰【秀容人大定末举进士为人有蕴借累官翰林直学士户部尚书有经济之能卒諡达义弟脩然由进士同知河东北路都总管事从子天寻举进士子天任近侍局副使】
　　张特立【东明人奉和中进士歴官宣德州司侯贵戚敛手迁济阳令时军旅起责令具糗粮约三日足后期如军法民争输于庭寻拜监察御史言宰执与细民争利近习忌之遂罢归田里教授诸生元世祖降玺书赐号中庸先生所着有易集说歴年系事记】
　　张彀【临頴人性至孝善书人以为有顔真卿风致举进士为同州判官有政及民官至河东南路转运使同州判官时征雕鴈羽箭十万价翔踊彀执不可身任其咎尚书省竟如所请】
　　张万公【东河人正隆初进士敭歴中外累迁叅知政事封夀国公卒諡文贞万公淳厚刚正门无
　　杂賔典章文物多所裁正辅政八年所引多廉让之士】
　　张通右【易县人该综经史善属文举进士累官左丞海陵内懐觊觎欲除熈宗亲弟胙王诬以谋逆熈宗命持思鞫之众欲附成独通右以为不可遂止后熈宗信海陵谮杀胙王及持思同辈谓通右曰为君所误今必死矣通右曰以正获罪死贤于生通右天资乐易不为表襮虽居相位自奉如寒素焉】
　　张邦宪【秦州人正大中进士为永固县令天兴初避兵徐州元卓异率兵至城邦宪被执将驱之
　　北邦宪骂曰我进士也悮为朝廷用为邑长可从汝曹反耶遂遇害】
　　张顺【淄州人元兵围淄州行省提控王庭玉将兵救之使顺往觇兵势被执使宣言行省兵败宜速降顺阳许之至城下乃大呼曰外兵无多王节度军且至宜坚守敌交刃之顺曰得为忠义鬼足矣遂死赠宣武将军】
　　【元】张纲【益都人父禧都元帅从父攻城狥地屡有功累官至万户后从右丞刘杰征八百媳妇国
　　战没追封齐国公諡武宣子汉官至集贤直学士鼎袭江隂水军万户】
　　张士谦【乐安人累官南台监察御史出知婺源州事敌兵至逾五十余日城陷被执先戮其妻仍加刃于颈以胁之降士谦曰吾为国贞忠岂畏死耶可急杀我至死色不为变骂语不絶事闻追封清河郡伯】
　　张雄飞【临沂人世祖召见陈当世之务授同知平阳路转运使事处士罗英尝称为真公辅器雄飞请建储贰及御史台累官至叅知政事世祖以其刚直廉慎赐银数百两】
　　张柔【字德刚定兴人慷慨尚气节善骑射金末盗起柔聚族保西山东流塞后归元留戍满城移守顺天营建城市庐舍百废具举拜河北路都元帅战胜攻取威震河朔封蔡国公追封河南郡王諡忠武】
　　张范【柔子为镇国上将军平宋有功卒赠平章政事諡武烈范英襟伟度有古良将风】张略【柔第八子有谋略通经史善骑射尝从柔镇杞徙亳屡着战功迁河南行省叅知政事封
　　蔡国公諡忠义】
　　张珪【范子累官中书平章政事丞相斑珠尔问以相体何先珪曰莫先于格君心莫急于广言路
　　拜翰林学士】
　　张桓【藁城人父木知汝寕府桓累官监察御史以言事不合而去时盗起桓避确山贼强请为帅弗听拥至渠魁前桓据榻坐与抗论顺逆众捽桓起跪桓仰天呼骂遂被害贼后语人曰张御史真铁汉也】
　　张世泽【昌平人祖巴图率众附太祖留备宿义从征襄樊为行军千户冐犯矢石屡挫而不沮世
　　泽从巴延南征大小十余战皆有功又从平广西累迁副万户】
　　张复【字刚父博学工诗文与赵子昻】


　　张文瑞【真定人时方用武文瑞在军中日以文章自随至元初授棠邑尹清介自立及代父老借留适京师始立总管召为经歴政声益闻歴迁同知濬州事首葺庙学作兴士类子渊亦知濬州】
　　张枢【字子长金华人聪慧爽朗于书无所不读尝讥宋高宗忘亲事雠而乃为之定复两宫之计时前代遗老尚存无不降叹后汉书七十三卷是非予夺咸有论著名曰训志诏取藏于宣文阁累辟不起士论高之】
　　张防【导江人侨遇江左从金华王栢学自六经语孟以及周程张朱微言靡不潜心至元中行台中丞吴曼庆延致江寜学官逺近翕然尊师之称曰导江先生所有经说及文集行于世】
　　张飞卿【无锡人气岸孤骞面如頳玉盘双瞳烱烱照人见有媚侧虽达贵人必面折其当否孝义恭俭若俯然有甚畏者国初胡豫章围无锡吴将莫天祐不肯下传令屠其城张奋身往来胡莫说解所全活数十万人】
　　张文谦【邢州沙河人古以王文统为中书平章政事文谦为左丞文统素残刻而文谦独以安国便民为务思有以陷之文谦遂求出宣抚大名临发语文统曰民困日乆况当大旱不量减税赋何以慰之文统曰上新即位国家兴废止仰税赋茍复减损何以供给文谦曰百姓足君孰与不足于是抵任蠲常赋什之四商酒税什之二】
　　张孔孙【其先出辽之乌舎部为金人所并遂迁隆安至元二十八年歴肃政廉访司仍为阙莅治于大名一以所没赃籴粟五千斛赈饥民亡何除大名路总管兼府尹大兴学校有献故河堤三百余里于太后者即上章谓宜悉还细民从之】
　　张留孙【贵溪人少时入龙虎山为道士有相者谓曰神仙宰相也元世祖时从天师张宗演入朝世祖与语称防留侍阙下世祖尝亲祠幄殿忽风雨暴至留孙祷之立止授为教宗师居崇真宫时天下大定与民休息留孙因论治道贵清静之防深契上衷加号大宗师武宗时陞太真人】
　　张思明【辉州人頴悟过人读书日记千言由侍仪舍人累官中书左丞平生不治产不畜财收书
　　三万余卷尤明于律与谢仲和曹鼎新同称三絶卒赠清河郡公諡贞敏】
　　张恭【偃师人以兵部符署案牍亲老辞归侍养父丧过哀侍母尤谨岁采野菜为食而营奉甘防无乏大厯西兵至河南居民悉窜恭守视母病项中一劒母惊而没恭亦哀寻卒】
　　张起岩【章邱人延祐中进士第一累官御史中丞翰林学士承防卒諡文穆】
　　张养浩【字希孟章邱人以省荐为东平学正改堂邑令毁淫祠息盗贼拜监察御史疏时政万余言累官翰林直学士礼部尚书以父老乞归养召为吏部尚书不拜父丧未终复以吏部召不起及关中大旱民饥特拜陜西行台中丞泣祷华山大雨如注禾黍自生秦民大喜到官四月未尝家居遂疾卒民哀之赠柱国濵国公諡文忠着三事忠告归田类稾御史箴诸书子引官至南台御史】
　　张翥【字仲举其先晋寕人父】
　　【旦翻然易业闭门读书从仇先生　　以诗文驰名当世累官至翰林学士承旨封潞国公】
　　张绍祖【頴州人读书力学以孝行闻时授河南路学教授至正中奉父避兵山间贼至将杀其父绍祖曰吾父耆德善人请杀我以代父且若等非父母所生乎何忍害人父贼怒以戈击之戈应手挫钝因相谓曰此真孝子不可害乃释之】
　　张天雨【杭州人宋崇国文忠公九成之裔蚤从方外学风裁凝峻工书善诗词与吴兴赵孟頫浦
　　城杨载蜀郡虞集诸公为文字交尝居茅山着茅山志自号句曲外史】
　　张闰【延长人八世不异爨家人百余口无间言无私藏闰兄显卒即以家事付侄聚聚辞曰叔父行也叔宜主之闰曰侄宗子也侄宜主之相让既乆卒以付聚缙绅之家自谓不如】
　　张荣【歴城人状貌竒伟金末兵起荣率众据济南寻归元授山东行尚书省兼兵马都元帅知济南府事累立战功劝止主帅杀戮绥来东土民政绩爲天下第一世祖时封济南公卒年八十三】
　　张德辉【交城人少力学金末兵兴家业殆尽史天泽开府真定辟爲经歴官世祖即位起爲河东宣抚使民戴之若神明至元初叅议中书省事擢侍御史不拜德辉天资刚直博学有经济器望之知爲端人】
　　张子英【建宁人幼孤侍母王氏独居元季盗贼扰攘妻子俱被掳子荚负母逃避备经险阻后寓居黄溪佣书爲养母常思妇孙寝食不安子英跪曰但得母安妻子可复返贼退遂奉母归故里妻子亦果得还】
　　张昉【汶上人父汝明金进士昉仕元爲中书省左司郎中甄别能否公其黜陟人无怨言损益古今
　　裁定典宪累官至兵部尚书卒封东平公諡庄宪】
　　【明】张赫【临淮人少有勇畧元季兵乱率众来附从征渡江屡建勳劳授福州卫指挥使后以平海洋倭
　　冦功陞都督佥事督辽东海运封航海矦卒年九十追封恩国公諡庄简】
　　张泌【颖州人洪武中由太学生授兵科给事中和易谨厚勤于职事陞都给事中再陞光禄寺卿二十余年及卒特赐祭葬泌容貌丰伟识达大体后吏部每奏除光禄官必思得人如泌】
　　张适【长洲人七嵗习诗经过目成诵十三赴乡试时称竒童元季隠居不仕洪武初宋濂荐修元史
　　授水部郎中与髙啓杨基辈称爲十才子】
　　张士彬【山阳人洪武中以才行卓异荐授江宁知县寻转江西道监察御史有直气特陞河南按
　　察使在任风纪振扬】
