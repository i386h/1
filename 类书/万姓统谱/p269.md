<!-- { "loadSidebar": true } -->
　　上书陈十五事三迁刑部郎中有集三十卷】
　　赵槩【字叔平虞城人少笃学自力器识宏逺中进士仁宗时累官枢密使防知政事以太子太师致仕退居十五年尝为谏林百二十卷上之仁宗诏褒之卒年八十八諡靖康槩秉心和平虽在事如不言然阴以利物者不少】
　　赵贺【字余庆封丘人少丧明异医而愈事继母至孝举毛诗及第累官给事中判宗正寺歴知数州以精明称转运使李中庸荐贺改官中庸没无子贺为主葬图其像岁时祠于家】
　　赵滋【字子深开封人父士隆邠宁环庆路都监战没録滋三班奉职滋少果敢任气有智畧累立战功官至步军都虞在雄州六年契丹惮之驭军严缮治城璧楼橹至于簿书米盐皆有条法】
　　赵尚寛【安仁子仁宗时知平阳县有异迹迁知忠州以考课第一知唐州徙同宿二州河中府又
　　徙梓州所至勤于农政治有异等仁宗尝进秩赐金积官至司农卿】
　　赵湘【华州人进士甲科真宗时知新繁县以吏最闻为太常博士上补政忠言十篇官至集贤院学
　　士知虢州】
　　赵抃【字阅道西安人景祐初进士累官殿中侍御史弹劾不避权幸京师号铁面御史帅蜀以一琴一鹤自随后拜防知政事与王安石不合求知杭州请老加太子少保卒諡清献子累官监察御史所言皆切时务出提防京东刑狱厯鸿胪太仆少卿】
　　赵庶明【新建人少倜傥以功名自许尝诣阙上书仅万余言大畧以为契丹不可恃其恭顺而不
　　之备又言赵元昊必叛朝廷以为狂斥建州未几元昊果叛识者髙之】
　　赵振【字仲威真宗时为庆州沿边都巡检使时金汤李钦白豹神木马儿髙罗跛臧三族尤悍难制振募降羌啗以利令相攻破十余堡钦等诣振自归振为置酒先釂取细伏围财数分植百步外共射钦等百不中振十矢皆贯钦等皆惊誓不复敢犯】
　　赵瞻【盩厔人第进士调孟州司户防军厯知万泉夏县皆有善政英宗时以侍御史上疏出判汾州神宗时判开封言青苗法不便出知同州累迁同知枢密院事卒諡懿简所着有春秋论史记抵牾论等书】
　　赵隆【成纪人从王韶收复熈河为泾原将战平夏川功最多每战胜不矜尝知西宁州羌豪信服累
　　迁捧日天武都指挥使卒徽宗自篆额曰旌忠】
　　赵卨【依政人第进士为汾州司法防军郭逵宣抚陜西辟掌文字多所建明夏人入寇俘馘有功累
　　官龙图阁学士帅延安元祐中进端明殿学士】
　　赵【抃之子笃行君子也元丰中为温倅迎清献来遂名其堂曰戏防东坡送以诗云风流半刺史
　　清絶校书郎】
　　赵丙【字南正元丰中为太常少卿与文富耆英防丙诗云新春鼎为燕英髦主礼雍容下庶僚二宰比肩官一品十人华髪仕三朝星阶并列瞻台曜樽酒时行挹斗杓东颖庸春最无状也将顔面赴公招】
　　赵挺之【字正夫密州诸城人通判德州哲宗即位赐士卒缗钱郡守贪耄不时给卒怒噪持白挺突入府守趋避左右尽走挺之坐堂上呼问状立库钱而治其为首者众即定】
　　赵叔皎【秦悼王四世孙靖康时为德州兵马都监建炎初金人围城叔皎率兵御之前后六战金
　　人登城犹力战被执怒骂不屈而死之】
　　赵立【徐州人以战功补官王复守徐州金兵陷城复死立权知州事金人围赵州急宣抚杜充命立往援连七战而胜累迁镇抚使知楚州誓众力守忽飞炮中其首而死事闻諡忠烈】
　　赵自化【平原人髙祖常景州刺史父知岩习经方名药之术以授自化自化遂以药名诊治有竒
　　効累迁至正使所着有四时养頥録及汉沔诗集五卷】
　　赵遹【开封人大观中累官兵部尚书尝伐宴州夷山险难进乃捕猱数十束麻灌以膏蜡缚猱背夜遣人负绳梯登崖及贼栅乃然炬猱热狂跳庐舍火发贼号呼奔扑猱益惊火益炽官军鼓噪破栅贼乱赴火堕崖死者不可计俘斩数千人】
　　赵文泽【丽水人六岁丧父庐墓有羣鼠衔花白鹤来巢之异大观初诏赐束帛】
　　赵不羣【太宗六世孙钦宗时知章丘县县当山东河北之冲不羣募効用五千人増城浚濠为战
　　守备敌攻围两月不能下迁阙州通判】
　　赵善璙【字德纯歙县人宋宗室少苦学登第为德清县簿尝谓士大夫涖官临民不明九章则无
　　以断疑后除大理评事累官尚书郎有自警编行世】
　　赵宻【清源人政和中用材武试为河北队将戍燕髙宗以大元帅开府檄援京师建炎初从张俊讨
　　寇及败金人于明州累功迁龙神衞四厢都指挥使后加至少保】
　　赵鼎【字元镇闻喜人崇宁中进士随髙宗南渡累官殿中侍御史陈四十事迁御史中丞初鼎荐张浚后竝相协心以图兴复之功与秦桧论和议不合罢政摘岭南在吉阳不食而卒孝宗时赠太傅丰国公諡忠简】
　　赵君锡【安仁孙性至孝母亡事父良规不失左右及登进士第以亲故不愿仕父没始调知武强县累官给事中尝论蔡确章惇罪进刑部侍郎御史中丞绍圣中贬少府少监分司南京】
　　赵善应【余干人官终修武郎江西兵马都监性纯孝亲病尝刺血和药以进父母之丧哭泣毁瘠与诸弟笃友爱聚族百余口无间言闻四方水旱辄忧形于色及卒丞相陈俊卿题其墓曰笃行】
　　赵世德【衡山人宣和间进士初摄乡邑时邑遭兵燬移治上封贼曹成大掠胁世德敛民金帛世
　　德不从被执以死自誓百姓自率以金帛赎后官广西机宜】
　　赵棠【衡山人少从胡宏学慷慨有大志尝见张浚于督府浚雅敬其才欲以右选官之棠不为屈累
　　以防言兵事浚竒之命子栻与棠交棠之子方遂从栻学焉】
　　赵逵【资州人读书数行俱下尤好聚古书考厯代治乱之迹绍兴中对策擢第一为秦桧所忌授佥书剑南东川后累迁至中书舍人髙宗尝称其纯正可用又以其文章似苏轼称为小东坡有栖云集三十卷】
　　赵性【赤水人绍兴中入对集英其策有曰以括囊为深计臣知其人矣主和议者当之以首防为机臣知其人矣杜言路者当之考官大惊以为刘蔶无以过秦桧欲捃拾之防桧卒而止】
　　赵昴【字汉卿昌州人登第通判池州元兵渡江池守王起宗遁昴摄州事为守御明年大兵至昴知不可守乃置酒与亲友饮诀谓其妻雍氏使先出走雍曰君为忠臣我独不能为忠臣妇乎遂同缢死事闻赠官諡文节雍赠顺义夫人】
　　赵嵎【知德清青溪盗起嵎聚保甲邀击擒其二将获凶徒二百余人邑赖以安】
　　赵祖仝【本豫章人侨寓富顺隠居读书志行纯洁乡闾以为矜式尝主郡学师席守贰以下皆尊
　　礼之善属文凡郡邑学舍同朝碑刻多出其手】
　　赵开【安岳人元符中举进士为成都路转运判官善心计有通变捄弊之志建炎初都大提举川陜茶马更茶马榷酒法张浚治兵秦川犒赏所费尽取办于开而赢赀常有余】
　　赵子嶙【建炎初知湖州时金人南侵子嶙亲率将士御敌人皆感励死守事甫定遽罢去民攀恋
　　涕泣御史达于上诏郡人祀之】
　　赵令衿【太祖五世孙靖康初论事被谪髙宗召见令衿奏乞留张浚召赵鼎以言不合罢寓居三衢后袭封安定郡王子子觉号雪斋居士有文名令衿观秦桧家庙记口称君子之泽五世而斩桧闻怒责治汀州】
　　赵不【字仁仲髙宗时登第改成都路转运判官适岁饥不行抵法商贷官钱五万缗遗吏分籴比至下令曰米至矣富民争发粟米价遂平双流朱氏独闭籴邑民羣聚发其廪不抵朱氏法籴其米黥盗米者民遂平】
　　赵善俊【字俊臣初补承节郎髙宗绍兴登第换左承务郎知庐州防岁旱江浙饥民麋至善俊括境内官田均给之僚友争言用度将不足善俊曰吾将瘠已肥人乃省燕游车骑鼓吹之费郡计用饶】
　　赵彦逾【字德老髙宗时登第知秀州累迁太府少卿为政寛恕后改知镇江府郡适旱饥彦逾节
　　浮费粟赈粜民赖以安】
　　赵不试【太宗六世孙髙宗建炎元年知湘州金人大入州人被围军民无固志不试谓之曰今城中食乏外援不至不试宗子也义不降计将安出众不应不试知事不可为乃纳其家井中然后以身赴井而死】
　　赵聿之【髙宗建炎中为成忠郎金人围潭州帅臣向子諲率众守城聿之东璧子諲循城顾聿之曰君宗室不可效他人茍简聿之感慨流涕金兵登城纵大子諲率官吏突门遁去城遂陷聿之巷战大骂而死】
　　赵宗悌【字元发轻财好施故相王氏子持父所服带求质钱宗悌恻然曰宰相子一至是乎归带而与之钱所亲用诈取藏镪得其状曰吾不以小故伤骨肉恩竟不问所生母早世宗悌不识也闻父婢语平生辄掩泣继得其肖貌绘而奉之如生】
　　赵明【上犹县尹始至以五事为忧既举曰常事耳祷雨雨随逐蝗蝗去驱厉厉走民以为异为立棠
　　隂碑以记其政绩】
　　赵叔凭【建炎间为陜州都监金人围城援兵未至时叔凭子官卢氏遗以书曰人臣当死国难况吾近属可辱命邪遂死之时通判王浒县令张玘等五十一人皆死无降者】
　　赵防【无锡人性刚毅不畏强御人号赵铁头农田水利无不修举邑人德之】
　　赵训之【宗室居扬州政和进士知吴县朱勔怙势训之移疾去金人入侵训之募士勤王闻汴京陷乃止建炎中知永丰县孟太后避兵处州防衞统制叛训之率兵拒战被害】
　　赵叔近【宗室之子累官龙图阁侍制建炎初守秀州杭卒陈通反叔近谕以祸福贼皆感服奏上赦之王渊兵至杭素与叔近有隙乃杀通诬叔近庇贼仓卒未及闻圣防已遣张俊杀之秀民哀痛立庙祀焉】
　　赵子砥【仕为鸿胪丞北迁至燕山遁归乃言金人讲和以用兵我国敛兵以待和今譬人畏虎以肉餧之食尽终必噬人若设陷穽以待之庶能制虎因复故官已而赐对称防命知台州】
　　赵士防【字立之宗室郇王仲御之子绍兴间封齐安郡王权奉濮邸祠事数言事忤秦桧及岳飞被诬愿以百口保其无他桧大怒令台官论击之谪居建州凡十二年而卒】
　　赵子防【绍兴二十九年以左朝请大夫直秘阁权发遣子防谈笑剖决吏不能欺国医王继先苍头怙势干法子防移牒逮之继先乃留其牒子防以闻其不惮权贵如此势家赁人子女为仆妾抑令立契谓之义男义女与父母永诀子防又禁之除户部侍郎】
　　赵士龙【字景瞻开封人系出太宗初为淮南西路钤辖时追杀剧贼丁一箭寿春诏迁三官除江南东路钤辖时敌势方疆郡盗李成寇淮南围九江公与守将捍御百余日城中食尽守将委去士龙独纠合余民誓以死守已而城陷神色怡然众号呼言无杀我赵钤辖贼义之授伪安抚使士龙骂曰贼耳欲屈我邪隂裂帛以书寄示诸子曰义不茍活絶食与饮谨毒自戕尔辈当为我刷耻遂仰药卒子三不忞不懑不隠皆死赠武功大夫官二孙以承信郎】
　　赵像之【字明则髙安人嗜学忘寝食绍兴进士授临川司戸校艺庐陵得周益公杨诚齐为门生
　　仕至军器少监像之为诗文平淡简逺虽持节秉麾而家犹贫焉】
