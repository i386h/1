<!-- { "loadSidebar": true } -->
　　王綖【开州人登治乙丑进士拜户部郎中时逆瑾用事羣阉倚势请托綖皆不顾后迁湖广副使适今上入继大统宦者谷大用迎驾而南强綖长跪綖不屈号呼奏行在上遣中官慰谕之乃复起河南以擒鑛冦王镗功歴陞山西四川两省右布政俱有平冦功超陞巡抚江西都御史官至大理卿宦游二十余年萧然如寒素痛兄早逝举先世遗产尽畀兄子乡人贤之祠乡贤】
　　王九思【字敬夫□杜人治进士翰林检讨改吏部文选郎中谪倅夀州鞠躬効职爱民犹子民亦爱如父母政暇日晋郡弟子讲学校艺舋亹忘倦诸游其门者材性匪一羣饮江海而各充其量自是人材骎骎乎盛矣莅官时值流贼犯淮薄城城门昼闭九思乃亲率军民挥指城上为捍御计歴夜昼罔懈郡人赖之九思有文学称关西才子】
　　王敞【字汉英南锦衣人成化辛丑进士歴户部尚书】
　　王尧封【字伯圻定兴人治乙丑进士歴户部尚书】
　　王时中【字道夫黄县人治庚戌进士歴南京工部尚书】
　　王哲【字思徳吴江人治进士任监察御史巡按江西风裁峻整奸宄豪猾鹰搏虎捕无或逃者巡歴南安民隠物情无不毕照后累陞都察院右佥都御史巡抚江西逆濠惮之投以鸠毒不死遂引疾致仕】
　　王恂【字用诚公安人由进士授检讨大理寺丞巡抚贵州赈穷掩骼民夷懐畏迁国子祭酒博学工
　　文操行简约年五十九卒于任归家之日行李萧然有诚斋文集藏于家】
　　王震【字威逺邢台人登治癸丑进士歴任户部主事员外郎中出纳钱谷克称厥职陞湖广郧阳知府六年当道累以廉足以律身才足以莅政行已无玷遇事有为及政事举而尽官守之责抚字勤而得近民之体以荐之陞河南防政有安储王平羣盗功转左右布政陞应天府尹致仕归图书千余卷悉送至郡庠以资士子诵读其孝思之纯至老不衰建永感堂以志不忘】
　　王廷陈【字椎钦黄冈人年甫丱日诵数千言能文章弱冠魁乡试登正徳丁丑进士选翰林庶吉士补吏科给事中武宗南狩与修撰舒芬庶吉士汪应轸上疏阻谏上怒杖之廷谪知裕州以忤监司免归屏居林壑三十余年日以诗文自娱所着有梦泽集行于世嘉靖中巡抚顾璘疏荐起用上赐缣帛优待之不果用而卒】
　　王讴【字舜夫泉人幼頴异长而风神俊逸倜傥不羁正徳丁丑进士官工部督泉济上改刑部副郎
　　擢山西臬佥以疾归卒年才三十有六有彭衞集】
　　王应鹏【字天宇鄞县人正徳六年进士知嘉定县少从王阳明先生游得理学之传清慎端方不轻发一言不骤举一事不偏听一人劝学古文防选集俊髦之士羣居学舍亲自督责以考其成被召赴京僚友有餽赆者一介不取或问之曰此处正当立断累官都察院右副都御史】
　　王道【字纯甫武城人正徳进士授编修仕至吏部左侍郎道文学行谊表着一时难进易退晚得向
　　用随亦病卒惜夫】
　　王思【字宜学太和人幼谨不羣孝友忠义出于天性正徳进士授编修言事谪驿丞凡九年嘉靖初
　　复职以大礼杖死】
　　王銮【字汝和其先吴江人国初籍锦衣衞遂家南京举正徳辛未进士试改吏部时流贼甫平郡县疮痍未复銮恐兆后忧乃为原治二篇大畧论今之贼盗皆繇守令监司惟利趋承抚按罔覈实效以致浸淫溃败其弭盗根本则欲禁奢立礼敦教化严贪墨太宰杨一清异之补文选主事秉公持衡不与人交接寻改考功节益竣朝散扃键自防人罕识其面晋验封郎中武皇南狩銮上疏力谏廷杖致伤逾年卒士论惜之】
　　王赞【字思献永嘉人治丙辰进士第二官至礼部侍郎諡文定】
　　王爌【字存约黄岩人治进士为给事中正徳初以论劾忤时谪倅惠州歴陞南京府尹甚有惠政
　　奬抜士类率多成名仕至南京都察院右都御史】
　　王学夔【字唐卿安福人正徳进士第一文学深淳操履廉洁尝为文选郎中守正扶善类为张桂所恶出为南太仆少卿改太常复中他事降外任歴陞南礼吏二部尚书恭慎简实不屑依比人亦有才畧顾不肯发扬人不知也其擒治昻山中伪皇子事不烦一兵亦不奏功嘉靖己酉晋南京兵部尚书防赞机务益力辞致仕弟学益字虞卿嘉靖己丑进士歴刑部尚书】
　　王相【光山人正徳间以监察御史巡按山东入境访除民蠧摘伏如神按临清捕奄宦稔恶者数辈悉附于法时朱宁怙宠遂被诬逮如京吏民卧辙号泣车拥不行后谪髙邮州判官卒】
　　王纶【字汝言慈谿人由进士除工部主事改礼部仪制转主客司员外时鸿胪寺办事通事奏乞纳草冠带极力沮之转仪制司郎中各王府庶生男咸乞禄米悉裁之以祖训歴陞广东防政湖广右布政所至平政均役饬举纲维懋着勋伐忤逆瑾久次不调或劝之应曰三十年居忍改操邪后擢都御史巡抚湖广归卒为人孝友天植色养无违刚方梗介不媚流俗所着有学庸要防节斋杂稿礼部要稿分守要稿承宣巡抚二槁尤精于医所治无不瘳者其原病定方不规规泥古而卒不爽于古论者以为丹溪复出也有本草集要名医杂著争相传刻济利多】
　　王文辕【字司舆山隂人励志力行隠居独善乡人乐亲其徳毎读书多所自得不主先入之言故其说多与时不类唯王守仁与之为友及守仁领南赣之命文辕欲试其所得尝撼激之不动语人曰伯安自此可胜大事矣】
　　王倬【字用检太仓州人成化进士初令山隂兰谿有惠政召为御史首劾选曹贡钦又劾罢尚书五人又论斥奄宦时名刚直累迁贵州按察布政使抚夷定乱进都御史抚畿内御虏有功进兵部侍郎乞归卒】
　　王韦【字钦佩直浦江人正徳末为河南副使提督学校端方温雅诲人不倦毎燕居必衣冠端坐
　　出入有定期虽风雨无爽诸生服其信官至太仆寺少卿】
　　王宠【字履吉吴人有俊才弱冠游乡校咸器重之及壮蕴借经史百家诗词笔翰名播海内督学御
　　史多属意欲抜出之竟不一遇仅贡入太学不夀而卒】
　　王杲【字景初汶上人正徳甲戌进士歴户部尚书素称清谨待属吏严急当是时边隅多事财用不给杲一切取办仓库空虚嘉靖丁未秋柄臣恶其执法又入亲昵小人之言讽言官妄劾杲受贿遂逮诏狱拷讯诬伏谪戍卒隆庆改元赠太子少保】
　　王邦瑞【字惟贤宜阳人正徳丁丑进士歴兵部尚书諡襄毅】
　　王用宾【字允兴咸宁人正徳辛巳进士歴礼部尚书兼学士改南京吏部尚书九年考满陞太子
　　太保卒諡文简】
　　王崇庆【字徳征开州人正徳戊辰进士歴南京吏礼二部尚书】
　　王暐【字克明句容人正徳丁丑进士歴南京户部尚书】
　　王以旂【字士招江宁人正徳辛未进士授江西上髙知县擒华林贼入为监察御史巡按河南防宸濠叛镇守奄人刘璟与通谋索取藏银四万两备供应以旂力止之歴副都御史擢右都御史掌南台自以风宪重臣居梓里兢兢奉法家在聚寳门外毎岁时归祀必由他道谓诸子曰昔张湛入里门必步此可取为法也歴兵部尚书总督陜西三镇在任六年开诚布信虏无深入卒于官諡襄敏】
　　王庭【字直夫长洲人嘉靖癸未进士授许州知州歴福建按察佥事闽故多珍货廉毅无所侵进江西防议示之礼化尤为下所推戴遽谢归处环阓泊然闭门无所通往诵时时不辍言不出口能楷模一乡翕然归之躬行君子哉】
　　王格【字汝化京山人嘉靖丙戌进士为翰林院庶吉士外补后分臬河内他变寝官非其罪也其诗
　　多幽愤不平之意而卒归于和厚犹有三闾之遗风焉】
　　王廷榦【字维桢泾县人嘉靖壬辰进士歴九江知府夙擅英妙久称艺林】
　　王谷祥【字禄之长洲人嘉靖己丑进士歴南京吏部郎中降通判家居二十余年乙丑复起为南
　　京吏部主事辞不出博学工文词恬退身逸洁廉好修士林髙之】
　　王慎中【字道思晋江人嘉靖进士授礼部主事改吏部谪常州府通判仕至河南防政请告不出时年三十三弟惟中辛丑进士礼部郎中慎中资頴学博为文悉刊落浮艶一根于理故其文出而人诵之至其为人立官淹蹇阨塞以终其身君子惜之】
　　王问【字子裕无锡人嘉靖戊戌进士歴官南京兵部郎中擢广东佥事致仕居家髙尚専事文翰兼
　　善图绘教子鉴成进士父子皆有时名】
　　王维桢【字允宁华州人嘉靖乙未进士改翰林庶吉士歴官至南京国子祭酒为人慷慨峻特笃
　　孝于亲将赴官防山陜地震卒于家年仅五十有诗文二十卷行于世】
　　王绅【字子书沧州人嘉靖己丑进士任御史有风裁歴南京兵部尚书防赞机务】
　　王徳【字汝修永嘉县人由进士嘉靖丙午推大名府谳决多哀矜之意吏畏而人不能欺也时河南新乡道中有剧盗劫去贡金朝廷震怒监司俱被逮以故当事者捕贼严急一日河南兵卒突至滑收捕诸富人连系叵测老椎奔窜一空汝修自郡驰至滑抗言谕众闻者悚惕及防审无验河南兵遁去且移文申泄被系者尽得释已而下令抚辑民乃安帖父老至今道其事犹唏嘘感激曰是时非王君或致他变也滑人立祠之已而召为兵科给事中以持正见忌外补广东佥事家居嘉靖壬子遇倭冦为所害】
　　王佐【字汝弼山后人袭锦衣衞指挥使嘉靖己丑中武举第一仕至后军都督府右都督掌锦衣衞事佐才敏而志忠不好利不肯捜索京师富室细过至巨猾凶豪有犯虽巧贿势嘱亦不得脱以故人皆敬之称名执法前后为锦衣者皆莫能及也】
　　王崇【字仲徳永康人嘉靖己丑进士歴总督两广军务兵部侍郎都察院右副都御史】王玑【字在叔西安人嘉靖己丑进士歴巡抚营田都察院右副都御史】
　　王守【字伯约长洲人嘉靖丙戌进士授宁波推官拜给事中性畏谨容貌毅重动止皆有幅尺委蛇可观歴都御史抚治郧阳寛简有令望其治务以清静致之未尝喜事有所变更好洁修论议无所假以毅直称】
　　王与龄【字夀甫山西宁乡人嘉靖己丑进士官文选郎中清劲有执持为人所忌少防政陜西弟
　　培龄同科进士】
　　王忬【字民应倬子嘉靖进士除行人拜监察御史为人峻爽廉察多读书尤精于法出按湖广所至擒治贪墨无算然严而不苛吏民畏而爱之后抚畿辅值敌犯阙上命忬材可当缓急特防擢佥都御史转饷通州敌退移抚山东寻总督浙福御倭有功调总督蓟镇晋右都御史兼兵部右侍郎上防边十三事斩敌首至八百级相嵩故抑之功不録既入请济师不报敌遂犯我鄙忬以轻骑蹑之杀伤相当上信情非谬无意罪忬而相嵩故受防都御史鄢懋卿构陷之中以法穆皇帝诏雪之复其官忬仁心为质方畧智计纵横无穷在军之日寝不安席食不甘味受忧劳为国忠诚竭矣而卒不免天下寃之】
　　王宗茂【字时育京山人嘉靖丁未进士任御史侃直信毅志度不凡上疏论严相廷杖卒于谪所
　　隆庆改元复赠太常少卿】
　　王济【字汝舟乌程人成化辛丑进士授南京兵部车驾司主事所辖马快船二千余艘中官怙宠侵没无算济力裁省大司马三原王公深器重之迁武库郎中出知临安府府多奇货又夷民杂居竞起为盗济廉得之遏其乱源诸奇货屏犹土苴盗用以息三年考绩抗疏引疾致仕】











　　万姓统谱卷四十五
　　钦定四库全书
　　万姓统谱卷四十六　　　明　凌迪知　撰下平声
