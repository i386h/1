<!-- { "loadSidebar": true } -->
　　段麒【字子仁龙虎卫人嘉靖丙戌进士歴顺天府尹】
　　段锦【字美中恩县人嘉靖丁未进士歴参政】
　　段链【字文纯固安人嘉靖辛丑进士歴知府】
　　段勲【字文贵固安人嘉靖甲辰进士歴御史】
　　灌【古诸侯斟灌氏之后子孙氏焉望出睢阳】
　　【汉】灌婴【睢阳人尝以贩缯为业从髙帝定天下封颍隂侯后与周勃平诸吕共立文帝以功进太尉右
　　丞相卒諡曰懿侯】
　　灌孟【颖隂人从灌婴为舎人故蒙灌姓吴楚反时以校尉战吴军】
　　灌夫【字仲孺孟子因父死奋曰愿取吴王若将军头以报父仇遂披甲持防而往大破吴军以此名
　　闻天下后为淮阳太守入为太仆】
　　灌贤【武帝时封临汝侯】
　　【三国】灌均
　　【明　万厯间江陵县主簿灌谦南海人】
　　贯【上谷商音又望出西河】
　　【周】贯珠
　　贯公【赵人从贾谊授春秋左传为河间献王博士子长卿即从毛公授诗仕为汤隂令】
　　【汉】贯髙【为赵相时张敖为赵王汉祖过赵倨慢高潜有异谋赵王不听后髙能明王不反自絶吭死】贯友【永元四年为西羗校尉】
　　贯广【见印薮】
　　【元】贯酸斋【功臣阿尔哈雅之孙名苏尔约苏哈雅生而神彩秀异膂力絶人及长折节读书吐辞为文出人意表仕为翰林侍读学士称疾辞还江南卖药钱塘市中诡姓名易服色人无有识之者自号酸斋】
　　【明】贯元凯【临武人洪武三年任横州知州】
　　贯义【扶风人嘉靖中保定指挥使】
　　【嘉靖中四川井研知县贯道广西兴平人隆庆中山西岢风州吏目贯晋定陶县人】
　　汉【东莞羽音汉之子孙以国为氏】
　　【五代】汉伦【深州刺史】
　　【宋】汉宗尧【循州人淳祐进士】
　　【明】汉邦杰【湖广道州人正德中云南五盐井提举】
　　汉德【金县人国子生不就仕絶迹名利孤清髙洁士大夫重之】
　　汉銮【日照人嘉靖中任邵武府检校】
　　矔
　　【汉】矔唯【见印薮】
　　防【晋昌角音华阳国志云昌宁大姓有防习】
　　【汉】防肃【河南尹见后汉书】
　　【三国】防琛【交州刺史】
　　防亮【梁州刺史】
　　【晋】防深【兴古郡人仕为本郡太守今南宁县南十余里有兴古太守防府君碑】
　　【南北】防龙顔【同乐县人仕宋累官龙骧将军镇蛮校尉宁州刺史封卭都县侯有碑在故纳河县西三
　　十里】
　　防云【建宁郡人仕魏累官骠骑大将军开府仪同三司南宁州刺史封同乐郡侯有碑在陆凉州南
　　三十里】
　　【唐】防归王【南宁州西防白蛮也贞观中以为南宁都督】
　　防頠【宁州刺史】
　　防习【官至领军】
　　【明】防勲【云南人正德中湖广郴州判官】
　　干【见姓苑】
　　【宋】干道冲【灵武人其先从夏主迁兴州世掌夏国史道冲通五经为蕃汉教授译论语注别作解义二十卷又作周易卜筮断以其国字书之行于国中后官至其国中书宰相】
　　干成昻【端拱初知建宁军州事】
　　【元】干勒忠【盖州人习女真契丹字大定中为监察御史厯沧滕州刺史入为同佥枢宻院事承安初
　　以武宁军节度致仕忠信敦慤通法律以直自守不交权贵故时誉归之】
　　冠【音去声见姓苑】
　　【汉】冠玊【列仙传】
　　冠先【列仙传】
　　炭【西京杂记长安有炭姓】
　　【汉】炭蚪【长安人】
　　翰【见姓苑】
　　【周】翰胡【曹大夫】
　　劝
　　【唐】劝龙晟【南诏王】
　　奂【见姓苑】
　　【明】奂忠【归州人永乐举人任知州】
　　奂才【归州人永乐中任训导】
　　奂复【归州人永乐中任知县】
　　奂礼【汝州人正统中由举人任奉新县知县】
　　奂进【武陵人景泰丙子举人任四川筠连县知县】
　　奂信【武陵人景泰举人任教授】
　　按【见姓苑】
　　【元】按摊【海北海南宣慰使海康与安南占城诸夷接境海岛生黎叛服不常按摊威望素着夷人帖服
　　生黎王髙等二十余洞皆愿输贡税】
　　鄼
　　【明】鄼良钺【吉州人正统中湖广咸宁县训导】
　　暗【见姓苑】
　　【元】暗伯【唐兀人弱冠入宿卫性严重刚果有大志】
　　犴【音岸】
　　【南北】犴反【见梁王传睢阳人】
　　駻【音汗见姓苑】
　　【周】駻臂【孔子弟子】
　　汗
　　【周】汗明【楚客】
　　杆
　　【汉】杆胜【瓡讘侯】
　　賛【见姓苑今开封有之】
　　防【见姓苑】
　　旦【见姓苑】
　　叹【见姓苑】
　　璨【见姓苑】
　　粲【见姓苑】
　　防【见姓苑】
　　翫【见姓苑】
　　半【见姓苑】
　　筭【见姓苑】
　　笇【见姓苑】
　　燃【音贝切见纂要今同州有此姓】
　　【音段见直音】

　　万姓统谱卷一百一
　　钦定四库全书
　　万姓统谱卷一百二　　　　明　凌廸知　撰去声
　　十六諌
　　晏【齐国宫音齐公族之后】
　　【周】晏婴【字平仲莱之夷维人相齐景公食不重肉妾不衣帛一狐裘三十年尽忠补过名显诸侯】晏莱【齐大夫】
　　【汉】晏称【司校尉】
　　【晋】晏谟【临淄人晏婴之后善属文南燕慕容德召谟问以临淄故事谟应对辨博慕容德叹赏之撰齐
　　记三卷行于世】
　　【南北】晏汉【南燕人】
　　【五代】晏球【指挥使】
　　【宋】晏殊【字同叔临川人七岁善属文真宗召见与进士并试援笔立成赐同进士出身为馆职仁宗时为相善知人范仲淹孔道辅欧阳修皆出其门富弼杨察皆其壻卒諡曰献有文集二百四十卷又有类要二府集临川集】
　　晏敦复【字景初殊曾孙少学于程頥第进士官至吏部尚书秦桧入相敦复独有忧色曰奸人相矣后以宝文阁学士知衢州卒敦复立朝论事无所避高宗尝曰卿可谓无忝尔祖矣】
　　晏知止【殊之子凤阁舍人】
　　晏叔卿【殊侄孙皇祐进士】
　　晏叔原【号小山有乐府行于世山谷为序如舞低杨柳楼心月歌罢桃花扇底风等句流丽为世
　　所称】
　　晏元献【幼能属文李虚已知濮州奇之许妻以女】
　　晏绍休【绍兴进士】
　　晏大烈【绍定进士永州录事防军】
　　【明】晏璧【字彦文庐陵人永乐间为徐州判官有文名寻迁山东按察司佥事所着有史钺行于世】晏文铭【江西人永乐进士】
　　晏若川【新喻人正统中任亷州府同知】
　　晏文显【四川人景泰进士】
　　晏辄【四川人成化进士】
　　晏鏕【上高人成化间知宁乡县家给以小榜教民孝亲敬长防防以时力効古灵之风锄强去凶赈
　　饥修废为时能吏】
　　晏晃【上高人治举人】
　　晏珠【字朝用四川内江人正德辛未进士知山以清苦自厉布衣粝食自处如寒士真诚质实不事华靡不为修饰尽心民事民感戴之虽闺妇牧子皆曰清官晏老云三年以母忧去后荐陞户部主事】
　　【嘉靖乙丑进士晏士翘江西清江人任御史歴知府】
　　宦【束阳商音】
　　【明】宦绩【字熙东江隂人永乐甲申进士】
　　谏【歙郡征音周礼有司谏氏因以为氏】
　　【汉】谏忠【侍书御史】
　　肹【见姓苑】
　　【周】肹子【齐威王使肹子守高唐赵人不敢东渔于河】
　　患【见姓苑】
　　鴈【见姓苑】
　　偃【音晏见直音】
　　十七霰
　　卞【济阳羽音曹叔振铎之后食采于卞因氏】
　　【周】卞和【楚人尝游于荆山得玉璞献之厉王以为诈刖其左足武王即位又献之又以为诈刖其右足及文王即位乃抱璞泣王使人问之曰臣非悲刖宝玉而题之以石真士而名之以诈所以悲也王使玉人琢之果得玉焉遂名曰和氏之璞封零陵侯不就】
　　卞庄子【邑大夫有勇力】
　　【汉】卞崇【娄县人桓帝时太守薛固为法吏所枉下廷尉崇与乌程钱让诣阙称寃廷尉囚崇等以兵围
　　守苦毒持之崇让恬然自若枉声弥厉天子闻而奇之乃赦固罪】
　　【晋】卞壶【字望之寃句人父仁为中书令兄弟六人并登台辅壶弱冠有名誉官至尚书令与庾亮同心辅政及苏峻犯顺壶扶疾与战不克而死二子眕盰相随赴贼同时见害峻平追赠侍中諡曰忠贞二子皆赠官】
　　卞湛【骠骑将军】
　　卞诚之【光禄勲】
　　卞粹【字仁济隂寃句人琅邪内史统之子博学有懿行惠帝初为尚书郎杨骏执政人多附防而粹正直不阿及骏诛超拜右丞封成阳子稍迁至右军将张华之诛粹以华壻免官齐王冏辅政为侍中中书令进爵为公及长沙王义専权粹立朝正色义忌而害之粹兄弟六人并登台辅世称卞氏六龙仁无双】
　　卞浚【寃句人清真有检识乡人郤诜恃才傲浚其故吏被系浚时为尚书郎按其狱诜惧不兔浚平
　　心断决之歴位汝南相廷尉卿】
　　卞敦【字仲仁浚之子弱冠仕州郡辟司空府迁尚书郎元帝以为军谘祭酒不就征南将军山简以为司马时王如杜曾相继为乱简使敦监河北七郡军事攻讨汚中皆平既而杜弢冦湘中加敦征讨大都督伐弢有功赐爵安陵亭侯石勒侵逼淮敦力不能支淮北陷以畏偄贬秩明帝讨王敦更拜尚书以功封益阳侯苏峻反坐阻军顾望为陶侃所劾卒諡曰敬】
　　卞范之【丹阳令】
　　卞【始兴太守】
　　【南北】卞延之【寃句人弱冠为上虞令有刚气防稽太守孟凯以长官凌之延之积不能容脱帻投地曰我所以屈卿者正为此帻耳今已投之卿矣卿以一世勲门而傲天下国士拂衣而去】
　　卞华【字昭岳壶六世孙博涉有机辩说经析理为当时之冠仕梁官至尚书仪曹郎】
　　卞诚【寃句人】
　　卞彬【字士蔚宋上虞令延之子俊拔有才而与物多忤摈废数年不得仕进乃为枯鱼赋以喻意建武间为诸暨令后为南康郡丞彬颇潇洒摈弃形骸仕既不遂乃着蚤虱蜗虫虾蟆等赋传于闾巷人谓其有所指斥云】
　　【五代】卞震【成都人蜀举进士为渝州判官蜀平仍旧职防贼杜承褒围城震躬率士卒且战且拒与刺史
　　陈文袭夹攻之贼遂平仕终虢州録事防军子衮举宋进士】
　　【宋】卞襄【盐铁副使】
　　卞大亨【字嘉甫先泰州人初由乡举入太学升舍有声靖康中擕二子走行在丞相范宗行以遗逸荐后特恩调懐宁簿未几隐居象山手植万松于径行吟其间自号松隐居士好读左氏传及迁固诸史为诗歌拟杜少陵素习养生精医卜之书着松隐集二十卷尚书类数二十卷改注杜诗三十卷传信方一百卷子圜登梁克家榜进士授扬州倅人称卞夫子】
　　卞圜【字子东象山人性頴异于书无所不读入太学蜚腾英誉人号卞夫子登绍兴三十年进士第
　　授扬州倅著论语大意二十卷行于世】
　　卞衮【震子字垂象登进士咸平初歴迁监察御史为淮南转运副使以干职闻再为发运使衮明敏有吏干累掌财赋清心治局号为称职然性惨毒掊克严峻専事捶楚至有大虫之号】
