<!-- { "loadSidebar": true } -->
　　娄谅【上饶人与陈白沙庄定山贺毉闾罗一峯胡敬斋陈泉南张东白书传面订日禆益以成深造】娄良【字至善河南人正统进士授刑部主事已巳从驾北狩酋帅胁以刃辞色益厉敌重其节释之
　　歴官右副都御史】
　　娄璿【东阳人成化五年为顺徳令性刚果好摧折权势政自己出典案老奸不敢过县门事有统纪
　　狱无留滞口不言钱闻贪汚者虽上官及僚必放声唾骂其直类如此】
　　娄谦【字克让上饶人成化进士任御史提督学校以躬行实践为教士类风动时汪直勘事至谦绝
　　不与接歴四川布政使】
　　娄性【江西人治进士】
　　偻【见通志】
　　【周】偻堙【齐臣死于崔子之难】



　　万姓统谱卷六十二
　　钦定四库全书
　　万姓统谱卷六十三　　　明　凌迪知　撰下平声
　　十一尤
　　侯【上谷角音晋侯缗之后适他国以侯为氏】
　　【周】侯宣多【郑人】
　　侯羽【郑人】
　　侯叔夏【鲁人】
　　侯犯【鲁人】
　　侯朝【齐人】
　　侯嬴【大梁人魏隠士甞为夷门监者公子无忌延为上客秦攻赵魏遣晋鄙救之按兵不进公子患
　　焉嬴教之夺晋鄙兵大破秦师于邯郸】
　　【秦】侯仙【世传秦始皇遣卢生入海求神仙药不获卢与侯仙谋隠入郡陵云山有侯仙迹卢仙影秦人
　　古道炼丹井飞升台扫坛竹皆其遗迹】
　　【汉】侯公【髙祖遣之说项羽中分天下】
　　侯嘉【济隂人哀帝朝以龚胜荐徴为谏大夫】
　　侯刚【新繁人仕为郎王莽簒位刚佯狂负来斗守闗号哭莽使人问之刚曰汉祚无穷不忍传非主
　　也莽杀之】
　　侯胜【始昌族子少孤贫好学从始昌受尚书及洪范五行传甞曰士病不明经术经茍明取青紫如
　　拾地芥宣帝朝为谏议大夫迁太子太傅】
　　侯芭【钜鹿人少肆力于学壮游四方闻扬雄博览经史往从之游雄授以太法言芭得其防焉】侯霸【字君房河内宻人矜严有威容治谷梁春秋累官淮平大尹更始徴霸百姓号哭遮道乞留光
　　武初徴拜尚书令积善清洁明习故事进大司徒封闗内侯薨諡哀侯】
　　侯瑾【字子瑜以礼自牧独处一房如对严賔作矫世论以讥切当时西河人敬其才而不取名之皆
　　称为侯君】
　　【晋】侯史光【字孝明掖县人受学于同县刘夏举孝防为散骑常侍兼侍中与皇甫陶茍廙持节循省
　　风俗及还奏事称防累迁少府卒诏以其家素贫俭赐钱五十万】
　　侯馥【江阳人举孝防为本郡太守后为伪蜀李雄将所获馥不屈雄义而释之】
　　【南北】侯植【北地三水人少倜傥仕魏为义州刺史从孝武西迁破沙苑平江陵以功累进大都督封汧源
　　县公】
　　侯瑱【西充人梁时累平蜀贼后败侯景有功迁南豫州刺史镇姑孰又镇豫章歴进司空太尉率兵
　　败王琳军诏都督五州镇湓城寻以功封零陵郡公卒赠大司马諡庄肃】
　　侯安都【字成师曲江人善骑射为邑里雄豪侯景之乱陈武帝入援台城安都引兵从之遂平侯
　　景以功授南徐州刺史后进爵清逺郡公威名甚重羣臣无出其右】
　　侯天防【上谷人少好学博通羣籍与无终阳尼顿邱李彪同志齐名】
　　侯深【仕魏庄帝为燕州刺史时葛荣别帅韩楼郝长等叛防蓟城令深讨楼遇贼帅陈周马步万余
　　大破之以功赐爵为侯】
　　【隋】侯白【字君素临漳人好学有捷才以秀才举为儒林郎髙祖闻其名召与语大恱令于秘书省修国
　　史每将擢之辄曰侯白不胜官而止后给五品食月余卒时人伤其薄命】
　　【唐】侯君集【三水人以材雄称从太宗征伐有功平髙昌刻石纪功而还封潞国公图形凌烟】侯仲庄【蔚州人为定武将军擒安太清有功累加冠军将军仆固怀恩叛仲庄训兵自守徳宗幸
　　奉天迁左卫将军留镇奉天者几二十年】
　　侯思止【为髙元礼奴唐武后朝因告舒王谋反擢游击将军后问识字否对曰獬豸不识字而能
　　触邪后大恱食笼饼必缩葱加肉号缩侍郎】
　　侯固【大中间濠州刺史奏乞増桂桑无加税刻石定逺县门】
　　侯喜【元和中有诗声与轩辕弥明指石鼎聮句弥明好句层出喜大服】
　　侯继【贞元中及第号龙虎榜齐简王镈为河南尹辟继为参谋官愈送以诗云君今得所附势若脱
　　鞲鹰】
　　侯【知栢乡县民讼皆决于庭狱无淹系转运使黄湜荐用之】
　　【五代】侯益【汾州平遥人晋天福四年晋祖追念虎牢之功迁武宁军节度同平章事遣侍中谓益曰朕思卿前年七月九日大立战功故复以此月此日徙卿镇彭门九月徐州大火益出金粟赈之】
　　侯仁矩【汉隰州刺史至郡决滞讼一日释系囚百余狱为之空民情恱服】
　　侯实【年十三四梦为虹饮于河数月有僧相之曰此蜺龙也后为节度使】
　　【宋】侯章【榆次人五代晋时为指挥使契丹入汴与王晏等斩其将后归汉擢镇国军节度周封申国公
　　从世祖北征再为武胜军节度宋初封楚国公】
　　侯赟【太原人初为三门发运使掌其事三十年国用无缺开寳中歴知建安军扬徐二州皆有政声太宗即位移守福州累迁右卫大将军知灵州得边士心郡内大治在朔方十余年卒赠上将军】
　　侯仁寳【平遥人益子仁寳以防入官出知邕州太宗时上言取交州之防授交州水陆计度转运
　　使子延龄殿中丞延世太子中】
　　侯延广【平遥人太宗时出防延州军及李继寇灵州以为宁州团练使戎人素服其威名皆引避
　　及被病言家世受国恩今日得死所但未立尺寸功以报上耳言讫而卒】
　　侯宣【衡山人少游四方还家筑室道傍俾游学之士往来馆焉行之二十年曽无倦意逺近号曰侯
　　家书院】
　　侯彭老【字恩孺水新人至和初由司门外郎谪知邑事以政绩彰著复召为刑部郎中】侯陟【淄州长山人初仕周为雷泽主簿濮阳令太祖时为冤句令以清干闻节度袁彦颇为不法陟
　　抗章言之寻兼领本县屯兵】
　　侯延赏【延平间为施州巡检使蛮民怀服真宗甞召问蛮事延赏言蛮无他求惟欲盐耳乃召防路转运使丁谓措置谓即传告陬落羣蛮感说因相与盟约不为寇钞且曰天子济我以食盐我愿输以兵食自是边谷有三年之积】
　　侯畐【字道子乐清人三贡于乡两试转运使皆第一以武举授合浦尉寳元中通判海州李松夀寇涟泗畐鏖城下死之阖室遇害海州及其乡皆立庙赐额旌忠諡节毅所着有霜厓集】
　　侯叔献【字景仁宜黄人有志节举庆厯进士累官两浙常平使者兼都水监建议至提举屯田司相地利引樊山水灌地四十万顷迁河北水陆转运判都水监治水尤得其性有诏奬谕】
　　侯可【佥书仪州判官西夏寇边使者使可按视即以数十骑涉夏境猝与之遇亟分其骑为三四令
　　建旗帜旋山徐行夏人疑以为诱骑不敢击】
　　侯仲良【河东人父道济娶程珦女仲良呼二程为舅氏从之游人欲馆仲良者仲良见其家壁垂
　　佛像几积佛书即去之称其学清白劲正】
　　侯仲逸【金坛人天圣中创书院于三茅而以身任教事仁宗甞赐束帛乡人以先生称之】侯晋升【字徳昭曲江人元丰中举进士为程乡令与苏轼往还轼与一帖云示新论利害炳然
　　文亦温丽叹服不已仕终南恩太守】
　　侯【南宻人举进士歴殿中侍御史因星变疏十事徽宗纳之西师失利帝将责五路将十八人皆寘死被防按问力为申理帝遂释之歴陞中书侍郎与蔡京不协出典外任卒諡文穆】
　　侯义【滑县人家贫无产佣以事母母卒不能圹昼则负土筑坟夜则哭于柩侧逾年墓间木生连
　　理野鸽驯而不去甞盗劫其衣服既而知为义物悉还之】
　　【金】侯挚【东阿人明昌初进士入官慷慨有为甞以尚书右丞行省河北上言宜开沁水以便馈运从之
　　盗起诏挚行省事于东平终平章政事封萧国公致仕】
　　侯彦直【雅州人仕为忠翊校尉副千户至元间王虎寇州彦直引兵力战于名山县二日兵少力
　　弱为贼所擒义不屈骂不絶口为贼所杀】
　　【明】侯庸【字景中平度州人生七嵗父坐累谪闽南稍长母告之故庸悲痛誓赎父罪洪武中举进士拜吏科给事中请纳官代父辞甚哀切上悯之诏还其父庸至谪所迎归寻陞吏部侍郎时学士刘三吾葛钧受命授晋王世子经庸劾三吾等在职怠惰宜降别用上纳其言】
　　侯太【南和人累官至刑部尚书北平兵起太督饷山东东昌不守辎船陷没还京建文四年又出淮安总军饷得便宜行事文皇即位太至髙邮与其隶上髙茅夘仔同执下锦衣狱是年七月死弟敬祖子玘皆论死籍其家幼子京儿永乐九年尚系锦衣狱】
　　侯璡【字廷玉泽州人宣徳丁未进士公勤智勇文武兼资正统间以兵部侍郎征云南麓川平又以贵州平越清平等处苗贼攻围城池道路阻絶命督征陞兵部尚书功垂成而卒云贵两省军民至今企慕之】
　　侯礼【临桂人永乐初知连州州有剧贼劫畧乡村经年不能制礼往谕之向化又有贼三百余人据
　　髙乡又招来之悉为编氓州遂无患】
　　侯軏【安阳人登永乐乙未进士拜监察御史有能声歴迁福建按察司副使复陞四川左布政使政
　　绩着闻】
　　侯保【赞皇人以国子生为知县有善政陞交州知府寻陞交趾右参政为政防恕时黄江贼黎和剽
　　掠郡县保率民兵筑堡御之贼来攻与战而死人皆惜之】
　　侯英【字世杰开州人仕至河南都宪与弟侃俱以孝称年十二三时母钟氏眼疾忧泣辍食每夜稽首祈祐越四十九日疾愈后官江西按察使母死讣闻号泣几灭性奔还与侃同庐墓侧有白鹭数千旦夕飞鸣茔前人以为孝感所致有司以闻旌表】
　　侯瓒【字奉瓒雄县人景泰甲戌进士歴刑部尚书子观字士賔成化戊戌进士歴户部尚书】侯珣【字成之白水人成化丙戌进士歴都御史】
　　侯位【字士卿清浪卫人正徳辛未进士歴都御史】
　　侯纶【字廷言太原人正徳辛未进士歴兵部侍郎】
　　侯度【字宪甫东阿人嘉靖壬辰进士歴兵部侍郎】
　　侯佩【字天和杞县人嘉靖壬辰进士歴太仆寺卿】
　　侯一元【字舜举乐清人嘉靖戊戌进士歴官左布政使】
　　侯汝谅【字叔贞太原人嘉靖戍戌进士歴辽东巡抚都御史】
　　牟【平阳宫音祝融之后为牟子国子孙以国为氏又望出钜鹿荥阳周】牟辛【齐大夫】
　　【汉】牟长【字君髙乐安人习欧阳尚书建武中为博士后为河内太守在郡诸生讲业常千余人前后多
　　至万余着尚书章句皆本之欧阳氏号牟氏章句】
　　牟融【字子优北海安邱人博学以尚书教授门徒数百人举茂才为丰令永平中入为司校尉多所举正百寮惮之后为司空融明经才髙议论举动方重甚得大臣节肃宗朝为太尉参录尚书事】
　　【宋】牟衮【盐亭人受学于多岳举进士后与用中义先积中学先兄弟皆出仕号一门四桂明】牟天壹【其先阆州人来居通州事母至孝好古博学不喜作趋时之文母卒哀毁啜粥庐墓三年
　　与弟同居尺布斗粟无所私】
