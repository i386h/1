<!-- { "loadSidebar": true } -->
　　史彦斌【邳州人嗜学有孝行至正中河溢邻邑墓多坏彦斌母卒葬时尝为厚棺刻铭其上及墓为水漂彦斌缚草人浮水中仰天呼曰母棺不知其处愿天矜怜假此刍灵指示所在乃乘舟随草人所之行三百里果得母柩归葬】
　　史序【字正伦京兆人善相步厯算太平兴国中歴知天文监丞太子洗马修仪天厯又尝纂天文厯
　　书为十二卷】
　　史楫【字大济为征南万户徇地蕲黄世祖中统元年授真定路总管同判本道宣抚司真定表山带河连属三十余城生杀进退咸倚专决楫谨身率先明政化信赏罚任贤良汰贪墨恤防独民咸徳之所举州县佐史有文学者三十余人后皆知名防叔父天泽言兵民之柄不可并居一门行之请自臣家始楫即日解绶归】
　　史珪【光州刺史防嵗饥淮蔡民流入州境珪不待闻即开仓减价以粜所全活甚众吏民诣阙请植
　　碑颂徳者数百】
　　史伯璿【字文玑平阳人自幼嗜学强记博通经史及诸子百家之说着管窥外编论诸经史天文地理古今制度名物为学者传诵人劝之仕则曰读书本以善身为仕而学非吾志也遂隠居不仕】
　　【明】史仲成【安化人洪武中以国子生为监察御史擢山东按察佥事改广西桂林府同知永乐初为
　　右佥都御史】
　　史成祖【解州人洪武间汶上知县守己廉公勤于抚字兴学校励风俗由是政淸讼简民繁土辟累以秩满民辄奏留永乐中赐勅褒之赉以上尊织金纱衣楮币在任四十八年政声益着夀百十五嵗汶人立祠祀之】
　　史谏【平乡人弟谊俱孝友母尝病革谏谊夜吁于天欲以身代俄而母愈后谏授官之任过家遇父疾亲尝汤药父卒兄弟庐塜上三年近塜水多咸谏谊扶木卜祝之随木所向掘之果得甘泉人皆竒之】
　　史五常【内黄人父萱洪武间任广东按察司佥事秩满将行病卒时五常甫七嵗力不能扶柩还家其母谕五常曰汝父殓时有大钱置柩中汝谨识之俟汝长寻访归葬五常事母至孝不去左右及母死乃入广中求父榇嵗久迷失所在五常旦夕号泣吁天见者无不流涕已而臬司诸寮闻之命所司物色竟获骸骨并大钱如母言遂以礼殓殡官给舟车归葬祖茔去其父没时垂五十载矣后庐墓三年正綂间有司以闻旌表】
　　史公谨【洪武间以伍符赴滇已而用荐为理士应天又调丞湘隂节防甚髙善为诗而尤工绘
　　事】
　　史叔安【乌程人洪武初征为太仆卿】
　　史志可【寜波人洪武间知浦城县以公恕存心以宽和为政刑罚不施奸弊屛息尤以兴学礼士
　　为意】
　　史迁【字良臣金坛人笃学慎行元末隠居教授国初屡征起知蒲城迁严州所至以治称工于诗所
　　着有青吟集行于世】
　　史万里【名鹏以字行长兴人行廉介状伟能书尤善弓马洪武初为帅府幕僚后以人材荐为邳
　　州知州吏部郎中】
　　史安【丰城人永乐进士任礼部郎中时交人叛兵部尚书叅赞军事举安以自助师行入交趾总戎
　　有骄色安言不听兵败安亦被执而死】
　　史克新【永乐中按察司副使刚方有守正直无阿奸擿伏如神巡歴所部淹滞无遗卒于官闻
　　者流涕】
　　史怡【乐亭人永乐中以守城有功授户部郎中累官江西布政司左叅政】
　　史中【徳化人由监生永乐中任衡州府通判守法治民不畏强势寻陞本府知府时有中官贪横舟经其地中搜诘密奏于朝上命戮之朝野惊服后转陜西左叅政致仕卒于家】
　　史常【字元亨溧阳人永乐乙未进士歴知府】
　　史敏【字徳敏淮安人正綂乙未进士歴叅政】
　　史瓘【字德辉山隂人景泰甲戌进士歴副使】
　　史珍【字廷玉德化人中之子也景泰甲戌进士任直隷宿迁知县有父风烈节费爱民不畏权势以
　　此获咎当道转陞镇江府通判晚节益坚未防解绶而归士论重之】
　　史【丘县人性敏捷好读书不问寒暑持身不茍临事以义为质乡人以勤学慎行与之歴官河南
　　按察司副使民无寃狱时称廉明云】
　　史立模【余姚人进士由给事中谪通判陞本府同知立模治府事政尚威严厘正夙弊以法绳豪武不得逞嵗蝗命捕之以米斛易蝗一斗蝗遂尽递马差困设四季马甲法以节逸劳着为令所至登眺见之诗赋亦感慨蹈厉陞惠州知府】
　　史学【字文鉴成化丁丑进士歴叅政】
　　史琳【字天瑞余姚人成化丙戌进士歴都御史】
　　史后【字巽仲溧阳人治丙辰进士】
　　史鉴【字明古吴江人博学好古行谊表表隠逸不出公卿大夫颇重之有所论议亹亹不倦颇亦恺激听者为倾有纵横才吴文定公表其墓曰世有行古执礼如斯人者乎有才之达论之正如斯人者乎亦有刚毅好义髙旷絶俗如斯人者乎】
　　史立诚【字克明鄞县人正徳辛未进士歴郎中】
　　史于光【字仲裕晋江人正徳丁丑进士歴给事中】
　　史道【字克涿州人正徳丁丑进士歴兵部侍郎赠尚书子直臣嘉靖丁未进士歴山西布政】史梧【字文材莆田人正徳辛巳进士歴御史】
　　史阙疑【字子慎涿州人嘉靖丁未进士歴副使】
　　史褒善【字文直开州人嘉靖壬辰进士历操江都御史】
　　史际【字恭甫溧阳人嘉靖壬辰进士歴郎中致仕后以御倭功歴陞太仆寺卿致仕为人爽恺豪宕
　　好善乐施颇有孟尝之风】
　　史朝宾【字应之晋江人嘉靖丁未进士任刑部郎中杨继盛遭诬死于西市宾独为收敛设位以哭降通判隆庆初歴鸿胪寺卿朝宜歴布政朝富歴知府俱癸丑进士朝宷丙辰进士歴户部主事朝隆庆戊辰进士歴知府朝録万厯丁丑进士一门科第之盛】
　　纪【平阳征音炎帝之后封于纪以国为氏又望出髙阳天水周】纪昌【学射于飞衞曰视小如大视微如着而后告我昌以牦垂虱于牖间南面而望之寖大三年如
　　车轮焉射之贯虱之心而垂不絶】
　　纪烈繻【左传大夫】
　　【汉】纪信【事汉王为将军项羽攻荥阳急自请乘汉王车黄屋左纛以诳楚汉王间出后立庙于顺庆曰忠祐诰词云以忠徇国代君任患实开汉业使后世知君为重身为轻侯何有焉】
　　纪成【信弟封襄中侯】
　　【三国】纪隲【中书令】
　　纪亮【丹阳人与子隲俱仕吴亮为尚书令隲为中书令毎朝会以云母屏风隔坐】
　　【晋】纪瞻【字思远丹阳秣陵人少以直方知名后举秀才太安中拜尚书郎与顾荣同赴洛阳后拜侍中转尚书右仆射瞻好读书或手自抄写才兼文武忠亮雅正明帝称为社稷臣】
　　纪睦【咸和间鄱阳太守有讨贼功】
　　纪少喻【字幼阳丹阳秣陵人早孤有志节年十三能属文尝梦得青镂管笔其文因此遒劲王僧
　　孺见而赏之】
　　纪艳【选曹尚书】
　　【唐】纪明【吴人尝授秘诀于隠士周广观人顔色便知疾深浅不待诊】
　　【五代】纪僧珍【仕齐武帝恩幸无比请曰臣小人出自武吏荣阶至此为儿婚得荀昭光女惟就陛下乞
　　作士矣】
　　【宋】纪瑛
　　纪元规【登科】
　　纪交【字圣锡丹阳人大观进士歴兵部尚书】
　　【明】纪谆【东安人洪武中由太学生擢监察御史持法敢为永乐初陞山东按察使致仕】
　　纪着【开州人博学明经洪武中初任本州训导后歴官有能声官至右佥都御史】
　　纪正【温泉人洪武中任广东副使】
　　纪清【含山人洪武初以从征功授济阳衞指挥克效勤劳永乐初以靖难功进陞右军都督佥事】纪宗徳【鄞人博洽经史下笔辄成章弱冠教授里闾严立条约而以身先之诸生莫不钦服有显名者孝养二亲持己敬而与人忠论者以笃行称之尤习国家典故永乐中与修郡邑通志精敏先于诸生性不乐仕进尝征至京陛对称防欲授以职固辞不拜后屡辟不起与门人陈孟颙辈日从赋咏一切世俗纷华泊如也】
　　纪贤【字若愚任丘人性至孝少孤常窘乏不能存竭力事母顾氏至劳瘁有弗辞者弟四人呱呱仰给维持哺鞠以至成立且严毅方正虽一钱尺帛不私妻子毎日必视母寝定然后就室着家范数十条率诸弟以大义终其世同爨者五十余人咸化其徳母病笃忧瘁迫怱梦人语之必得清眉湾水饮之始愈人以为孝感所致先母卒嘱其子曰葬吾必傍吾母寿域以毕吾庐墓之志着有读史咏情诸集】
　　纪镛【颍上县人举成化丁未进士以学行推授翰林院检讨迁衡府长史时衡王未之国多所辅益
　　以疾卒于京】
　　纪经纶【字文泾兰阳人成化甲辰进士歴知府】
　　纪资【字廷言任丘人嘉靖癸未进士歴副使】
　　纪绣【字思防利津人嘉靖丙戌进士歴副使】
　　纪常【字元正文安人嘉靖丙戌进士歴布政子纪诫己未进士任副使孙大章乙丑进士任给事中】纪璿【字天仪蓟州人嘉靖丁未进士歴郎中】
　　纪濂【字清之乌程人嘉靖丙午举人知光州有善政歴刑部员外郎濂为人敦实自持不为势惕不
　　为利诱人咸称之】
　　士【河南陶唐之苗裔士蒍之后为士氏】
　　【周】士蔿【晋人献公时为大夫初桓庄之族偪献公患之士蒍谋去其富子尽除游士之族劝申生为吴
　　太伯为申生夷吾筑城不谨退而赋曰一国三公吾谁适从】
　　士防【蒍子事文公襄公会邑于随亦称随季城濮之战幼而与谋灵公时为大夫景公时将中军王
　　室乱士防平之归而讲求典礼以修晋国之法乃老卒諡武子】
　　士燮【防子代防为上军佐败齐师于鞌聘鲁请伐郯鲁赂之不受厉公骄燮知难作不欲与楚战曰外宁必有内忧使祝宗祈死曰使我速死无及于难六月死冬果难作諡曰文号范文子弟鲂事悼公为卿卒諡曰贞鲂子弱仕为大夫】
　　士雃【左传秦使使乞师于楚】
　　士匄【燮之子厉公时嗣父职悼公立以为卿聘鲁拜彤弓之赋使将中军让于荀偃而佐之故其下
　　皆让后代偃执事卒諡曰宣号范宣子】
　　士鞅【匃子晋悼公伐秦鞅与栾黡之弟鍼驰秦师鍼死而鞅返黡欲杀之鞅遂奔秦秦景公问鞅晋大夫其谁先亡对曰其栾氏乎后景公以其知言为请于晋而复之平公立以鞅为卿卒諡献子】
　　士弥牟【弥牟吿韩宣子使母执季昭子以与邾人】
　　士庄【鲁襄公十年春晋合诸侯防于柤防吴子寿梦也三月癸丑齐髙厚相太子光以先合诸侯于钟离不敬晋士庄子曰髙子相太子以防诸侯将社稷是衞而皆不敬弃社稷也其将不免乎】
　　士庆【楚大夫初共王莅政荒于声色将三年未出令士庆谏曰隠有大鸟来止南山之阳三年不蜚不鸣何也王曰不蜚以长羽翼不鸣以观羣臣之慝士庆曰所愿闻已王悦授之相中庶子跪而泣曰臣尚衣冠三十年矣王赐士庆而不赐臣何也王曰子与寡人言内不及国外不及诸侯可富不可贵也于是出其宝玉而赐之曰忠信者士之行言语者士之路也】
　　士亹【楚大夫也庄王使亹傅太子箴辞曰臣不才无能益焉王曰赖子之善善之也对曰夫善在太子太子欲善善人将至若不欲善则不善人将至故尧有丹朱舜有商均启有五观汤有太甲文王有管蔡是五王者皆元徳也而有奸子夫岂不欲其善不能故也王卒使傅之】
