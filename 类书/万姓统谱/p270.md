<!-- { "loadSidebar": true } -->
　　赵汝能【字公举登绍兴进士第调泉州録防当涂纠曹改秩知泰之海陵岁饥民啸聚为乱人情汹汹汝能罪其魁余不究民始定业又画计赈之民赖活者甚多诸司多以滞讼委之刮析简明号称平允兴学校増养生徒士风翕然丕变郡曩为巨寇根穴掠数州金宝聚焉官军迫之尽藏之诏僚吏或劝发诏之防汝能颔之曰钟离意以为如得槩归行李如始厯官浙西沿海议幕朝请大夫清心寡欲甘麄粝若寒士遇事刚决有仁者之勇诗文清醇有体自号云谷道人今从祀乡贤祠】
　　赵敦临【字芘民鄞人绍兴初第进士初为萧山县主簿郡守使者交荐之为湖州教授魏丞相汪尚书皆其门人有语孟书礼春秋解王应麟尝辑其遗文为之序曰斯黄收纯衣之制大羮酒之味也昔者子朱子谓前辈为文明白磊落指切事情无眍盱侧媚之态愚于芘民见之】
　　赵彦操【至子淳熈中以秘阁修撰知平江府郡当孔道事绪万端彦操治尚静简不为防疾建御
　　书阁风化庠序以右文殿修撰知镇江】
　　赵察【来安人少负才望事亲甚孝养死葬力竭而礼尽母殁庐墓有芝十九茎生墓亭事闻旌其门】赵彦肃【字子钦建德人留心圣贤之学乾道初登第官至宁海军节度推官所着有易説等书学
　　者称为复斋先生】
　　赵汝暨【新建人仕为明州录事防军时有执平民为杀人盗者汝暨直其寃继获真盗豫章贪刻宣抚赵葵荐汝暨知乡郡民始安且有拓境之功善政具举进刑部尚书转工部致仕】
　　赵汝愚【字子直善应子乾道间举进士第一累官吏部侍郎绍熈间知枢宻院事孝宗登遐光宗疾中外汹汹汝愚奋不虑身定大计于顷刻收召明德之士以辅宁宗新政拜右丞相辞不就未几为韩侂胄所搆谪永州卒及侂胄诛诏复故官追封沂国公諡忠定】
　　赵崇宪【汝愚长子淳熈中擢进士甲科监阙　　军酒库歴知江州静江府所至有惠政累迁至直秘阁崇宪天性笃孝能守家法居父丧月余始食粥小祥始茹果实终丧不饮酒食肉】
　　赵孟锦【宗室少不羁游淮以军功为将佐北兵攻真州每战辄为士卒先守苗再成倚以为重北兵重舰驻江上孟锦乗大雾袭之俄顷雾霁日髙北人见其兵少逐之登舟失足堕水身荷重甲溺】
　　赵方【字彦直棠子少从张栻学淳熈中举进士知随州时讲和罢兵方独选将招兵为战守计拔土豪孟宗政等补以官后入知江陵襄阳金兵至荆襄以有备不能陷累迁至刑部尚书进徽猷阁学士卒諡忠肃有家传録遗文】
　　赵雄【字温叔资州人隆兴初类省试第一除正字召见极论恢复孝宗大喜曰功名与卿共之尝以中书舍人使金与金主争辨金人谓之龙鬭淳熈中累官防知政事拜右丞相朱熹极论时事上怒雄言熹狂生罪之适成其名乃止光宗初又上万言书陈修身齐家以正朝廷之道卒諡文定】
　　赵伯圭【字禹锡孝宗同母兄也初以恩补将仕郎累迁至浙西提举司干办公事除明州添差通判孝宗受禅上皇诏除集英殿修撰知台州伯圭在郡颇着政绩除敷文阁侍制改知明州】
　　赵彦橚【字文长孝宗时登进士第尉乐清防大旱令循故事祷雨而责租益急彦橚曰捐敛已责所以招和气何祷为已而果雨庆元初知晋陵县岁饥彦橚赈恤有方所活几数十万】
　　赵善誉【字静之幼敏慧力学孝宗试礼部第一初调昌国簿摄邑事劝编户裒金买田以助嫁娶丧葬捕得海盗全党守欲上其功善誉曰奈何以人命希赏守益贤之荐于朝授两浙运干改知抚州】
　　赵希言【字若讷孝宗时登第调衢州司户西安令不职守檄希言摄邑漕善令防严州请复乌龙岭税场檄希言往访之俾令得复职希言力陈乌龙岭不当复漕怒曰衢已复孔步章戴二场何乌龙独不可复希言谓二场当并罢去漕不能夺二场竟亦废改吉州】
　　赵希怿【字伯和孝宗时登进士第赵汝愚帅福建希怿为属吏尝言治人如脩身治政如理家爱
　　民如处昆弟取古今官着惠爱者缉为一编曰是吾师矣汝愚嘉之】
　　赵令【建炎初仕至鄂州通守领兵戍武昌知黄州贼张遇过城下招令度不能拒出城见之遇饮以酒一举而尽曰固知饮此必死愿勿杀军民遇惊曰先以此试公耳更取毒酒沃地地裂有声乃引军去金人犯黄州城陷欲降令大骂不屈强以拜令曰但当拜祖宗岂能拜尔耶金人怒鞭之骂口不絶而死】
　　赵伯逿【字致逺宗室子乾道五年第进士知瑞金县以大臣荐知南恩州下车蠲积逋为缗钱万乞减额丁米寛民力改德庆府立贡闱修郡庠提防广西刑狱移广东转运知漳州蠲鬻盐宿负以羡钱造浮梁便行者知西外卒年六十三】
　　赵师璱【字德玉宗室子淳熈二年进士知古田县通判汀州上杭峒酋结连他峒叛克日发师璱
　　亷知伏卒峒口俟其出一战擒其酋郡之民感而祀焉知德庆府卒】
　　赵子渊【字清卿七岁而孤家贫力学登进士知临安府金主求议和子渊谓事情难测宜以军礼待之孝宗嗣位志图恢复子渊训练士卒上观于便殿嘉之进龙图阁学士知泉州】
　　赵彦敔【监青龙镇税建镇学养士百里之间歌相闻兵部侍郎杜孝严以彦敔有官不显有民
　　不多而所知者本所务者要为文记之】
　　赵子昼【字叔问少警敏强记工书翰宣和初充详定九域图志编修官建炎四年迁尚书左司员外郎兼权货务岁收茶盐香钱六百九万余缗以功进秩一阶试太常少卿集太常因革礼八十篇为十七卷复春分祀髙禖礼除权礼部侍郎迁徽猷侍制枢密都承防以公族为侍从及改官制后都承防用文臣皆自子昼始衢严信饶之民生子多不举子昼请禁絶之累求补外迁徽猷阁直学士知秀州】
　　赵彦博【武康人举进士守郡持节俱以能称孝宗朝累官工部侍郎】
　　赵善恭【字作肃宗室居邵武乾道八年登进士第歴知浔邵二州入为大理司直迁寺丞仓部郎中右司郎中除直焕章阁知静江府经畧广西改知潭州安抚湖南移江陵府拜司农少卿总领湖广钱粮兼知鄂州权宣抚司事加司农卿初善恭在朝适开禧用兵力陈不可轻动至任帅守务以安边静民为事】
　　赵粹中【字叔达自密州徙居于鄞幼岁能词章登绍兴进士科孝宗鋭意复北疆虞允文王蔺赵雄以言兵聚进恢复机宻十论制狄权鉴四十卷富疆要策十卷孝宗亟喜之一岁九迁由秘书郎权起居郎给事中后除吏部侍郎所奏对多言边防尝上疏罢王安石父子从祀乞雪岳飞寃状又集司马光范镇董弅等奏议正太祖东向之位议不行宁宗即位卒如其议后以侍制知池州大阅军校一日用公帑钱三百万郡政修举民生祠之】
　　赵希衢【婺源人淳熈五年武第父贤承信郎五迁至忠翊郎希衢以防补将仕郎铨试合格补迪功郎授福州侯官簿临政多平宪司郡守三剡交荐不就而从常调转真州司法而终自号可山有可山集弟希术希□俱登武第子与恪与惩同登嘉定十七年武第】
　　赵与恪【字敬儒希衢子恩授承信郎本郡酒官监饶之浮梁景德镇摄行邑事有寃狱久未明者受委不六日而决丞相嘉之超迁不就从常调至秉义郎后又五领文解遇覃恩合廷对转京官都防新班承事郎而终与恪次子孟櫄字子垕号古春与从弟孟括孟頽同登咸淳元年进士第任修职郎】
　　赵不黯【字稷臣髙安人太宗六世孙举进士歴官至二千石退居锦水不磨勘者二十年孝宗以
　　近臣荐擢拜大宗正仕至开府仪同三司宝庆二年入祀乐善书院】
　　赵潗【字伯逺淳熈间为长兴令邑蝗集募民捜捕至三千余石又旱河竭谷价腾踊潗出官钱増直
　　籴粟粟商辐辏人皆得济又増学租以造就人才士民咸德之】
　　赵善养【字浩然太宗七世孙年十九登进士第再中法科除刑部郎中年四十以朝议大夫致仕淳熈间吏部侍郎芮辉荐善养自代闻召力辞除直秘阁卒年九十子汝式汝忱俱登第】
　　赵善佐【字佐卿居邵武以宗室子试有司连中授将乐丞累官知泰州常德府赣州奉法爱民以勤俭自约饬不妄费公帑干请无所应在赣逾年卒民哀思之善佐尝受学于张敬夫而又从朱元晦学有易疑问答】
　　赵师雍【宗室居黄岩淳熈十四年进士阙受教于朱熹陆九渊之门耻利欲之学九渊
　　尝寓书以启之葢其学亦知所向方云】
　　赵思【字再可绍兴二十四年进士调钟离簿虞雍公允文力荐之孝宗赐对便殿问恢复大计思对合上意除太府寺簿太常丞度支郎官守台州治声翕然上亲书姓名于御屏除淮南转运判官陞副使除户部郎官淮东总领迁起居舍人充金国贺生辰使不称御名金以为慢来诘不得已罢之除广东提刑改湖州直龙图阁再任除起居郎权吏部守祠起知静江府广西经畧职事修举除秘阁修撰进集英殿脩撰转中大夫】
　　赵公岘【字唐卿绍兴间知顺昌县亷明勤敏而政尚寛简庭无留讼岁歉辄廪赈贷民不乏食有辛大者谋窃愬者踵至公岘阳叱之以为妄众皆愕然密遣擒捕尽获其党民有停柩者谕之葬而贫甚不能举者则官助其费修学养士文风大变张魏公帅闽荐于朝遂改秩去】
　　赵善湘【字清臣鄞县人宗室庆元初进士累官资政殿大学士封天水郡公后为沿海制置使兼知庆元府卒赠少师所着有周易约説春秋三传通议等书及书词共百余卷】
　　赵逢龙【字淳甫鄞县人刻苦自脩为学淹贯嘉定末进士累官至宗正少卿兼侍讲敭歴日久泊然不知富贵之味或问何以裕后逢龙曰吾忧子孙学行不进不患其饥寒也家居讲道四方从游者皆为钜公名士在朝奏疏甚众槀悉焚弃】
　　赵必愿【字道人汝愚孙嘉定中进士知崇安县厯知全常处泉台婺等州其所行一循汝愚之政累迁至权户部尚书后以华文阁学士知福州必愿才周器博心平量广而又蚤闻家庭忠孝之训故所立卓然可称】
　　赵蕃【字昌父其先郑州人曽祖旸以秘书少监提防坑冶寓信之玉山蕃以旸致仕恩补官宝庆初以太社令召三辞不起止于直秘阁致仕蕃性虽寛平乐易而刚介不可夺尝受学于刘清之清之守衡蕃求安仁酒库以卒业焉真德秀书于国史曰蕃于师友如此肯负国乎】
　　赵师楷【父伯寿任漳幕因家焉绍熈四年进士累陞浙漕干官有诬告属邑令者漕使欲劾之师楷曰若凭单辞得无寃乎访之果诬改湘潭有防召对首论边防次论募兵除提举左帑倅惠阳多异政守梅州谨防盐寇民赖以安除提举广东市伯革无名和买之需遂为计度转运使摄帅事召对除太府丞知建宁府进移直宝章阁出帅广东卒】
　　赵崇嶓【南丰人嘉定间为石城令时寇贼横虐崇嶓以恩信结将士讨除元恶改淳安县上疏极
　　论储嗣未定及中人专横官至朝散大夫有奏议白云藳】
　　赵梦极【字子中终大中大夫给事中开禧初辅翼东宫因论两浙身丁钱绢重为民困转以上闻
　　御札亟赐蠲放人多德之】
　　赵公豫【字仲谦常熟人幼聪警记左氏传不谬一字登进士第绍熈间知真州公豫为人沉厚清苦平居以静坐为适居官亷正常言吾求为循吏不求为健吏累官至宝谟阁侍制致仕所着有奏议燕堂类藳数卷传于人】
　　赵善坚【宗室家于袁州乾道间进士尝通判婺州朱熹为常平使者深器重之时旱善坚奉行荒
　　政全活甚众后五典名藩所至以亷能称官至户部尚书】
