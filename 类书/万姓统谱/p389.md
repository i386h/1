<!-- { "loadSidebar": true } -->
　　长孙览【字休因洛阳人绍逺子有器量渉书记尤晓钟律明帝时拜车骑大将军每公卿大奏必令省读及诛宇文防以功封薛国公隋伐陈征为东道行军元帅终泾州刺史子洪仕为北平太守有恵政】
　　长孙礼【彦子少以父任为散骑侍郎与襄城公卢鲁元等内侍恭敏有才志太武宠信之曰其父
　　亲近吾祖其子在我左右不亦宜乎】
　　长孙澄【字士亮年十嵗司徒李琰之见而竒之遂以女妻焉十四从父承业征讨有智谋勇冠诸将以功封西华县矦及长容貌魁岸风仪温雅大綂中歴豫渭二州刺史封永宁伯】
　　长孙虑【代人母饮酒父真叱之误以杖撃即死真为县囚执处以重坐虑列辞尚书云父母忿争本无余恶直以谬误一朝横祸今母防未殡父命旦夕虑兄弟五人并冲防虑身居长今年十五有一女弟尚始四嵗父若就刑交坠沟壑乞身代父命使婴弱得防存立尚书奏云虑于父为孝子于弟为仁兄寻情究状特可矜怜诏恕其父死罪】
　　长孙俭【本名庆明北平王嵩五世孙俭少方正有操行状貌魁伟神彩严肃虽在私室终日俨然性不妄交非其同志虽防游造门亦不与相见太昌中四方骚动俭从尔朱天光破宿勤明达等以功赐爵索虑矦文帝深器敬之时荆襄初附文帝表俭功绩宜委东南之任授俭都三荆等十二州诸军事荆蛮旧俗少不事长俭殷勤劝导风俗大革务广耕桑兼习武事故得边境无虞民安其业吏部表请为俭搆清徳楼树碑刻文又诣阙乞留朝廷嘉而许之歴七载征授大行台尚书兼相府司马甞与羣公侍坐文帝谓左右曰此公闲雅孤毎与语甞肃然畏敬恐有所失他日又谓俭曰名实理须相称尚书既志安贫素可改名俭以彰雅操迁尚书左仆射加侍中寻拜上柱国卒諡曰文封鄫国公】
　　长孙平【字处均俭子平美容仪有器干为周卫王侍读时武帝逼于宇文护与卫王谋诛之王常使平通意于帝护诛拜开府仪同三司宣帝置东宫官属以平为小司冦与宗伯赵芬分掌六府髙祖龙潜时与平情好欵恰及为丞相恩礼弥厚时尉迟逈王谦司马消难三方称兵贺若弼镇夀阳帝恐其怀贰遣平驰驿徃代之为扬州总管赐爵襄阳公】
　　【隋】长孙炽【字仲光览从子性敏恵渉书传后周武帝置通道馆学士炽首应其选隋初拜上仪同三司判东宫右庶子后持节使东南道废置州郡廵省风俗还授仆射迁右部尚书】
　　长孙晟【字季晟洛阳人渉书记善射趫楚过人仕周为司卫上士隋髙祖异之许为名将后累官
　　相州刺史右骁卫将军女为唐太宗后】
　　【唐】长孙无忌【字辅几洛阳人晟之子博渉书史唐初擢比部郎中佐太宗定天下功第一封齐国公累迁太子太师后与禇遂良同受顾命髙宗初以諌立武昭仪削爵流黔州子顺徳】
　　长孙操【字克节洛阳人武徳间陜东道大行台城中无井开广济渠引水入城以代井汲百姓利
　　安以母防觧任长老守阙颂遗爱】
　　长孙令绪【羽林大将军】
　　长孙顺徳【无忌子贞观中泽州刺史折节为政以严明称先时守长多通饷问顺徳绳摘无所
　　容号称良才】
　　长孙恕【贞观中龙门令于县东南凿石垆渠漑田良沃畞收十石又于县西凿马鞍坞渠】长孙左辅【诗人】　　　长孙翺【肃代时人能诗】
　　【宋】长孙宗旦【以武节大夫知直州】
　　【明】长孙义【庆元人洪武中任鸿胪丞】
　　爽鸠【左传少昊氏官名国于齐土因氏焉】
　　广武【汉李左车封光武君因氏焉】
　　广成【神仙传广成子居空同山】
　　养由【楚大夫养由基之后】
　　上成【后汉书宻县上成公白日升天】
　　廿三梗
　　梗阳
　　【周】梗阳巫皋【晋人】
　　【汉】梗阳眞【侍御史谒者】
　　幷官【先贤传孔子娶宋之幷官氏】
　　邴意【齐大夫邴意兹之后】
　　廿六有
　　母丘【其先食采母丘因氏焉】
　　【汉】母丘俭【闻喜人魏明时为尚书郎累迁至荆州刺史及帝欲讨辽东以俭有干畧徙刺幽州时髙句丽数侵叛俭督歩骑万人讨之追至肃慎氏南界勒石纪勲帝以定辽功进封西邑矦迁左将军假节镇南将军】
　　母丘兴　　　　　　母丘毅
　　母丘长【安丘人与母俱行市道遇醉汉辱其母杀之而亡】
　　母丘奥【建平监军】
　　【宋】母丘防【绍兴登科】　　　　母丘俨
　　母丘斌【阆州人政和登科】
　　右行【晋屠撃将右行因氏焉】
　　【周】右行贾华【晋大夫】　　　右行辛【晋司空】
　　【汉】右行绰【御史中丞】
　　右宰
　　【周】右宰糓【卫大夫】
　　右师【宋庄公生公子申世为右师氏】
　　【汉】右师细君【博士习鲁论语】　　右师谭【中郎将】
　　母盐
　　【汉】母盐益【见容斋随笔】
　　母将
　　【汉】母将永【兰陵人受沛人髙相易以为髙氏学】
　　母将隆【字君房兰陵人成帝朝为谏大夫上封事迁冀州牧累官至京兆尹王莽秉政隆不附免
　　官徙合浦】
　　母车【见风俗通】
　　【汉】母车伯竒【下邳相望乐安】
　　臼季【姜姓齐公子臼季之后】
　　【周】臼季宣【鲁人】
　　丑门
　　【汉】丑门于弟
　　友通
　　【汉】友通期【见容斋随笔】
　　有穷【古诸矦国也至后羿篡夏后相】
　　有扈【夏诸侯国今农人见英贤传】
　　九方【列子秦穆公时九方臯一名甄善相焉】
　　厚丘【见姓苑】
　　九百【姓苑云代县有九百里为小吏】
　　母终【左传母终子加公翟国君也】
　　右尹【楚公子辛为右尹因氏】
　　有男【姒姓史记禹后有有男氏】
　　咎单【成汤司空有咎单氏】
　　廿七寝
　　沈尹【沈邑尹之官也沈姓沈尹之后世为之】
　　【周】沈尹戍【大夫】　　　　沈尹赤【大夫】
　　沈尹后藏
　　廪丘【齐大夫廪丘子之后】
　　【周】廪丘充【齐隐者见英贤传】
　　三十
　　阪上【上党屯留人其先居阪上因氏】
　　【晋】阪上嚣【恵帝时殿中将军】

　　万姓统谱卷一百三十四
　　钦定四库全书
　　万姓统谱卷一百三十五　明　凌廸知　撰去声
　　一送
　　仲顔
　　【周】仲顔庄叔【鲁人见左传】　　仲顔据【齐临淄大夫】
　　仲长【见纂要】
　　【汉】仲长统【髙平人少好学博渉书记赡于文辞为尚书郎每论及时事恒愤发叹息因著论名曰昌
　　言】
　　仲行【左传秦三良仲行之后晋大行有仲行氏】
　　【周】仲行寅【宋大夫】
　　仲叔
　　【周】仲叔于奚【卫大夫】　　　仲叔圉【卫大夫】
　　仲孙【鲁公子庆父之后庆父曰共仲故以为仲氏亦曰仲孙氏
　　周】仲孙糓　　　　　　仲孙蔑
　　仲孙速　　　　　　仲孙羯
　　仲孙貜　　　　　　仲孙何忌【俱鲁人】
　　仲孙湫【省鲁庄薨谓不去庆父鲁难未已谓鲁秉周礼不可取为戎难致诸矦之戍于周】
　　仲梁
　　【周】仲梁懐【鲁大夫见左传】　　　仲梁闵【春秋后语】
　　仲乌
　　【汉】仲乌嬴【见容斋随笔】
　　洞沐
　　【汉】洞沐孟阳【善易】
　　仲熊【芈姓楚公族有仲熊氏】
　　四寘
　　义渠【风俗通义渠狄国为秦所灭因氏焉】
　　【汉】义渠安国【光禄大夫见汉书】
　　戏阳【晋邑子孙以邑为氏】
　　【周】戏阳速【卫大夫】　　　　戏阳扶【晋卿】
　　利孙【晋大夫公子利孙其后氏焉】
　　【汉东莱太守任秉取利孙氏】
　　季騧【周八士季騧之后】
　　【周】季騧息【晋朝邑大夫】
　　弃疾【楚平王名弃疾后人为氏】
　　【周】弃疾休【左宰卿】
　　季尹
　　【周】季尹然【楚人】　　　　季尹明【齐人】
　　季似
　　【汉】季似忠
　　季孙【鲁公子季友之后】
　　【周】季孙行父　　　　　季孙宿
　　季孙意如　　　　　季孙斯
　　季孙肥【俱鲁人】
　　侍其【汉广野郦食其曽孙赐以食其为氏孙武平帝时为侍中改为侍其氏
　　宋】侍其类【雍熈登科】　　　　侍其君佐【大中大夫知黟县事】
　　侍其玮【皇佑登科】　　　　侍其端【嘉祐登科并开封人】
　　侍其铨【咸淳中为蕐亭尹】　　侍其光祖【永州司戸】
　　侍其【建炎元年以朝议大夫直秘阁充集贤殿修撰知杭州】
　　侍其曙【字累升举进士真宗时知登州防嵗饥请漕江淮米以赈贫乏活者甚众】
　　侍其沔【字国纪为学贯穿经传与人交如淡薄遇其急奋义以徃不避奸险屡举不遇退为乡先
　　生】
　　【明】侍其僃【永乐间髙安县知县】　　侍其珉【贵县人成化中任雩都县丞】侍其贤【清浪卫人正徳中任琼州府通判】
　　季
　　【汉】季忠
　　菟裘【史记秦嬴姓之后】
　　季连【芈姓鬼方氏陆终第六子季连因氏焉】
　　事父【子姓宋人】
　　季随【周八士季随之后以王父字为氏】
　　季婴【世本晋季婴之后】
　　季夙【世本晋靖矦孙季夙之后】
　　季融【芈姓楚鬪亷生季融子孙氏焉】
　　意如【姬姓鲁季孙意如之后】
　　季老【子姓世本宋蕐氏有蕐季老子孙氏焉】
　　去疾【姬姓世本秦穆公子去疾之后】
　　四饭【四饭缺之后】
　　剌门【见姓苑】
　　五未
　　魏彊【姬姓魏武子支孙庄子快为魏彊氏】
　　六御
　　庻长【秦爵也】
　　【周】庻长鲍　　　　　　庻长武
　　庶长无地【俱秦大夫见左传】　庻长封【秦将军封宜阳矦】
　　庻长鼂【秦大夫】
　　庻其【邾大夫庻其之后】
　　御龙【风俗通陶唐氏之后有刘累学扰龙事夏孔甲赐氏曰御龙氏】
　　七遇
　　傅余【英贤传云傅説为相子孙留傅岩者号傅余氏晋】傅余頠【着复姓録】
　　傅其
　　【汉】其义
　　库成【风俗通云本苦成方言变为库成】
　　【南北】库成述【石赵奉车骑尉】　　　库成济【大夏令】
　　库成伫【郎中令】　　　　库成防【广平太守】
　　慕容【髙辛小子居东北夷后徙辽西号鲜卑至渉归为单于自云慕二仪徳继三光之容为慕容氏晋】慕容廆【元帝时为安北将军平州刺史】
　　慕容翰【字元邕猨臂工射膂力过人晋成帝时北投宇文归既而逃归乃遣劲骑百余追之翰遥谓追者曰吾既思恋而归理无反靣吾之弓矢汝曹足知无为相逼自取死也吾处汝国久恨不杀汝汝可歩竪刀吾射中者汝便宜反不中者可来前也归骑觧刀竪之翰一发便中刀镮追骑乃散】
　　慕容盛【字道运初依叔父冲为段木延所杀遂与叔父柔及弟间行东归慕容垂遇盗陜中盛曰我六尺之躯入水不溺在火不焦汝欲当吾锋乎试竪尔手中箭百歩我若中之宜慎尔命汝不中当束手相授盗乃竪箭盛一发中之盗曰郎贵人子故相试耳资而遣之】
