<!-- { "loadSidebar": true } -->
　　七阳
　　汪【平阳商音汪茫氏之后】
　　【周】汪踦【鲁童子也仲尼曰能执干戈以衞社稷虽欲勿殇也不亦可乎】
　　【汉】汪文和【字国辅建安中以龙骧将军为防稽令之地始迁居于新安子孙遂为新安望族南北】汪叔举【字文逺新安人刘宋大明中仕为军司马】
　　【唐】汪华【绩溪人少以勇侠闻隋末兵乱以土豪应郡募保据郡境并有宣杭睦婺饶五州建云吴王唐武徳间籍土地兵民纳欵髙祖授以总管歙宣杭睦饶婺六州军事歙州刺史封越国公郡人十姓九汪皆华之后】
　　汪濆【字清光华之后干符四年以衙前都虞分戍三吴岭累有战功民赖以安景福二年授歙州
　　团练使后以拒贼死之世称为端公立庙祀焉】
　　汪万于【字叔振歙人有诗名宪宗时任为江陵府功曹防军】
　　汪武【婺源人干符中为镇将屯髙战守有功杨行密録其绩以为节度押衙检校司空雄武以私积市民地置城池战守数岁迁为县因以制置二十余年民无冦患陶雅为刺史暴增民赋武不为屈邑人赖之后为雅所害赋遂以増邑人至今祀武号汪司空之庙】
　　汪遵【泾县人初为吏许棠应二十三举遵犹在胥徒善为絶句诗而深晦缜密一旦辞役就贡防棠送客至河浒间遇汪于途讯曰何事至京汪曰就贡棠怒曰小吏无礼后遵成名九年棠始登第遵长城诗云秦筑长城比铁牢藩戎不敢过临洮虽然万里连云际争及长阶三尺髙遵李大尉平泉庄诗云平泉花木好髙树嵩少縦横满目前惆怅人间不平事今朝身在海南边】
　　【五代】汪台符【歙州人能文章通古今杨吴时徐知诰镇金陵台符上书陈民间利病十余条知诰善之
　　宋齐丘疾其才髙使亲信诱台符痛饮推沉石城蚵蚾矶下】
　　【宋】汪廷美【婺源人孝友纯至义居数十年聚族众二百口旦夕食必同席有未至者不敢先廷美节嗜欲身衣缯布非因祭不肉食亲丧尽哀不应宾客遇忌则终日斋肃大中祥符中东封赦减天赋十之二廷美亦减其佃者租十之二干兴颁遗诏衰绖号慕营佛斋者七日尝以秋冬出入公平须春廷美曰家欲蓄藏待价贫人乏食于尔安乎逺贾有鬻杳者去后察其褁得金追而还之里人或窃其鵞问之曰夏至将以祭先廷美曰彼穷乃有孝心助以鱼酒又有从质麦种十石者过期绐言种败无所收廷美还其质更遗麦三石以偿其费子侄诸孙有过未尝形诸言但训以自昔兴替之事家尝着抵罪匿者吏以为当坐家长廷美时年六十九或言称七十宜免廷美曰吾已失训又增年以免罪是诬官也不可防有赦遂免郡守欲奏表门闾力辞之】
　　汪文谅【旌徳人家饶余与兄文政俱尚义轻财聚族千百口天禧中旌表其门后以里物奉京师
　　诏赐白金文谅以赐金易国子监书归训子孙从之】
　　汪谷【字次元婺源人登皇祐五年进士第初授抚州宜黄尉调泰州调太平军推官皆有异政一旦弃官归老治田桑保坟墓岁时书问无贵戚必躬治唯谨词翰可师人皆珍藏之有诗百篇意深语典家居十二年以致仕恩转通直郎晚而子孙取科第五世荣盛享年八十卒赠少傅子槃有孝行槃子恺仕至左朝请大夫知全州事居官有政声恺子尧举右迪功郎铸钱司催纲官舜举修职郎漳州龙泉县尉】
　　汪藻【字彦章婺源人崇宁初进士累官显谟阁学士尝知徽州人以为荣绍兴中为翰林学士晩年
　　诗文益奇自号龙溪所着有龙溪集】
　　汪澥【字仲容旌徳人少从胡瑗学易又学于王安石元丰中进士累官国子祭酒改大司成以议学政不合出知婺州澥自布衣为学録学正司业祭酒司成官以儒名者三十年】
　　汪洙【字徳温鄞人九岁善赋诗时牧鵞黉宫见殿宇頽圮洙心窃叹之题其壁曰顔回夜夜观星象夫子朝朝雨打头万代公卿从此出何人肯把俸钱修上官奇而召见时衣短褐问曰神童衫子何短耶洙輙对曰神童衫子短袖大惹春风未去朝天子先来谒相公世以其诗诠补成集用训蒙学为汪神童诗登元符三年李釡榜进士任明州教授着春秋训诂召陞宫教拜太宗正卿至观文殿大学士提举台州崇道观筑室西山月集诸儒讲学以教授族闾之子弟乡称崇儒馆卒諡文庄平生禀性仁厚忠孝着闻子思温观文殿大学士思齐端明殿大学士孙大猷敷文殿大学士】
　　汪齐【旌徳人性沉笃好学登庆厯进士歴官秘书郎弋阳令所至有惠爱累迁屯田员外郎将青苗
　　法行齐力言其不便王安石怒之以朝散郎致仕】
　　汪革【临川人性孝友家贫好学试礼部第一分教长沙卒年四十生平深厚不伐赒亲友之急解衣推食无难色尝谓人曰咬得菜根则百事可做所着有青谿类槀及有论语直解】
　　汪覃【字天才绩溪人少而有奇才应举八行科东坡见而异之覃后隠不仕号水月居士东坡赠以诗云季子应嗔不下机弃家来伴碧云师中秋冷坐非应醉半月长斋未肯辞掷简揺毫无忤色投名入社有新诗飞腾桂籍他年事莫忘山中采药时】
　　汪洵侯【字信仲婺源人熙宁末入太学不第于是归隠子幡然字圣任彬州推官孙庭祐字子卿
　　复预荐防质疑于朱晦庵先生诸从子浩然卓然皆以学行贡于乡】
　　汪辅之【字正夫宋神宗朝为北京运判时文彦博以侍中判署北京辅之密劾公不治事上批曰
　　辅之小臣敢尔无礼】
　　汪若海【字东叟歙人未冠入太学靖康中以金人侵扰诏求知兵者若海应诏又上书枢密曹辅请立康王为大元帅拥兵镇抚河北及二帝北行走谒康王于济州请即位以图中兴累官江南经置使后以直秘阁知江州】
　　汪绍【字子博婺源人好义乐施尝辟义学教乡里子弟割田三百以充膳费学者无褁粮束脩之劳延旧邑簿吕广问为师广问尝学于尹炖与闻二桯之学绍子存时为西京文学言时政得失不报遂弃官归就学焉】
　　汪希旦【字周佐歙人大观三年登第歴官知泗州时剧贼宋江横行及濠濠泗密迩希旦严为守备贼不敢犯上嘉之转朝奉郎直秘阁防旱蝗开廪赈给蝗不入境麦生两穗治再赐一二品歴知袁江舒三州请祠以朝请大夫致仕】
　　汪待举【字懐忠衢州人绍兴中知处州为政寛厚曲尽下情民有讼呼之使前面究曲直不以属吏故庭无留事棰楚罕有用百姓以诗颂之曰官舍却如僧舍静吏人浑似野人闲】
　　汪与成【铜陵人一家百八十口尽毙于建炎之难独遗与成后三年改葬其父念母骸骨不存刻木肖形侍养十年而后附葬哀动隣里邑令林桷以诗美之曰事死如生有至难古来不独数丁兰】
　　汪叔詹【字至道歙县人少敏于文累官太常博士寻知鄂州转河南宪使有惠爱后领湖广江西
　　等路财赋数年总饷称职】
　　汪思温【鄞县人政和初进士累官至太府少卿乡之士族有丧不能举孤女不能嫁者思温割田
　　给助为乡里倡】
　　汪大猷【字仲嘉思温子绍兴中进士为吏部侍郎兼权尚书是时法度数变更吏得以髙下大猷上疏论其事定为格式后为江西安抚使卒諡庄靖所着有适斋存稾备忘训覧等书】
　　汪清卿【字湛仲婺源人朱熹自考亭归寓清卿家与乡人讲学因嘉其事亲孝扁其斋曰爱日又
　　为作敬斋箴】
　　汪介然【字彦凖婺源人少领乡荐入太学不第后从岳飞及韩清军以战功补进义校尉尝使金洪皓附以蜡丸书介然谓剖股纳之还奏于朝及和议成皓得归谓子孙曰微夫人之力不及此累官观察使主管台州崇道观致仕卒】
　　汪汉【字瀚美歙县人重然诺尚气义乡人以是非来取直者徐以利害开谕莫不感服绍兴初张琪冦邑中逃匿殆尽乃擕家众走西坑山侧一日贼至汉奋前与语为善事因推随身赀以与之贼戒其徒曰好善人勿得杀绍兴乙卯以国母夀恩授右迪功郎时年八十七】
　　汪绎【字仲成黟人义端之子以防补承务郎累迁知兴国军召对极言守江之防后知宁国府修学
　　校理军实蠲逋负樽节浮费惠政甚多】
　　汪绶【义荣之子以防补将仕郎歴官知兴国军备述沿江利害切中时弊抚御兵民创葺戎器战守
　　之具罔不备至擢军器监丞知太平州治行有闻官终朝散大夫】
　　汪若容【字正夫叔詹从子登绍兴进士累官朝奉郎知洪州召对反覆数千言皆切中时弊除将作监丞是冬金人犯淮旬慨时危主忧抱愤以卒临终书辞满幅言皆国家事时人伤之弟若思累官著作佐郎因奏对上以为深得爱君之体歴朝散郎知制诘致仕】
　　汪体仁【字济仲直休宁人生有异质一目重瞳绍熙间登进士授承奉郎房州竹山县尹有治
　　行以夀终】
　　汪文振【字子潜休宁人淳熙中登第歴官司农少卿提防浙西刑狱剖决无滞时旱蝗民饥县督
　　逋监锢甚众文振皆释之期以秋偿民借以生改福建宪节请老卒】
　　汪沆【字济逺靖康间逆敌犯阙结盟去沆时太学生逆知敌必渝盟叩阍上书极论求才练兵为守御备不报明年金人再至沆以书抵尼雅满力陈大义用兵利害遂东归遇李纲又投书有言不足虑实深可虑者四纲韪之竟以国耻未雪愤惋而卒】
　　汪缜【字仲理黟人提刑作砺之孙侍御义和之子遗泽补承务郎调宣城水阳镇歴临安盐官丞授复州签幕赞理藩条多所裨益制帅赵方时为湖州计使风力峻整僚属敬惮未尝妄加题品独以缜名徳之胄蔚有才畧奏荐之改调荆州佥判寻知兴国之永兴授江西帅幕终更调徳安倅方备边以军储为急版曹条下同郡守均籴几十万石边例酬赏饷台亟以上闻缜谓广积贮效忠勤皆臣子分内事何以归赏为置不问倅防财计优裕两制常赋如期趣发前此临额取赢往往掩而归槖缜以余帑十万缗上制司以万缗助郡犹存数万以与代者一毫无所私被命知夀昌防有防废郡为邑改畀汉阳转朝散大夫未及上而卒】
　　汪应时【字伯逢婺源石田人天资敏悟日诵数千言登寳庆丙戌进士第调隆兴府奉新及贑州石城尉秩满太守叶某命受纳秋苗有羡未一毫无所取秋房楼公嘉之荐于朝调南安军判官鄂州司法特转承直郎举考及格宰鄂之崇阳政之可记者非一其孝于亲友于兄弟和于宗族乡党诗书礼义之泽穆如也】
　　汪大信【字梦约休宁人登第调武昌簿丁父艰改钱塘尉巡察围田董督湖岸捕私鹾茗有功京尹袁韶奏擢之任广西道盐塲以亲嫌不赴闲居十年凡里中有利可兴害可除虽捐厚赀无靳色迁石城县丞摄邑期年处冦数万绎骚大信率邑民数十御之寇皆遁去辟知分宜县任辰州推官丁母艰服阕调髙邮推官未赴卒】
　　汪汲【字子迁绩溪人年二十登嘉祐进士尝为慈谿令以太平州推官鞫赞善大夫陈知规狱方暑系者百余多疾病汲解释浣浴余食之讯得其情知规复官系者出为佛斋以报性洁廉与物无忤而政称强明卒于元丰中】
　　汪奕【字公伟汲子时方复词赋取士奕尚少试太学即为第三人与弟襄相继登第友爱尤笃为东流令有书生以妄言系狱宪使欲罝之极典奕以为狂疾奏上果贷死使者以书谢曰微君吾几陷夫人】
