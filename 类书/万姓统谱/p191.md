<!-- { "loadSidebar": true } -->
　　【宋】僧寳黁
　　崩
　　【明】崩愈坚【潜山人正徳中任固始县县丞】
　　崩可立【泰和人万歴间伏典史】
　　兴【见姓苑】
　　【汉】兴渠【济隂王谒者后以功封髙望亭侯】
　　【宋】兴侯
　　兴依【俱嘉庆进士仪陇人】
　　【明】兴安【北直人正　　　直唐县统间太监　　　有兴氏】
　　绳
　　【明】绳服【嘉定州人天顺中任永福县知县】
　　【太原角音风俗通卫大夫演之后】
　　【周】演【卫懿公有臣曰演逺使未还狄人攻卫追懿公于荣降杀之尽食其肉独舍其肝演至报使于肝毕呼天而号尽哀而止曰臣请为表因自刺其腹内懿公之肝而死】
　　【汉】恭【元帝时宦者】
　　【三国】咨
　　璆【吴人】
　　【宋】宏【宣和元年知泰州军尹】
　　【明】启【临川人正徳中武平县知县】
　　洪【遂宁人治中任建平县主簿】
　　氷
　　【明】氷如鉴【繁昌人万厯间四川寜州卫千戸】
　　升
　　【宋】升元中【撰海外使臣程记三巻】
　　倗【音朋或作音多恐非】
　　【汉】倗宗【南山贼见王尊传】
　　鄫【姒姓夏少康封少子曲烈于鄫其后为氏】
　　仍【见姓苑有仍氏生少康以国为氏】
　　倰【音凌见直音】
　　剻【剻伯系之后】

　　万姓统谱巻五十七
<子部,类书类,万姓统谱>
　　钦定四库全书
　　万姓统谱卷五十八　　　明　淩廸知　撰下平声
　　十一尤
　　刘【彭城宫音陶唐氏之后受封于刘裔孙刘累事夏孔甲为御龙氏商为豕韦氏周为唐杜氏伯子隰叔奔晋为士氏孙士防适秦复归晋有子晋后刘氏周定王母弟刘康公为周大夫諡曰康食采于刘亦为刘氏士防之后公煓徙丰煓生刘邦字季娄敬徳汉赐姓刘项伯归汉赐姓刘刘知逺沙陀人冐刘氏魏孝文帝革胡俗改独孤为刘】
　　【周】刘累【学扰龙于豢龙氏事帝孔甲能饮食龙帝赐氏曰御龙以更豕韦之后】
　　【秦】刘海蟾【白鹤观知事崔重徽忽见道人谒于堂下揖之坐不语但防哂重徽起取金相赠未入房已闻弄笔声急回视已失道人壁间有题字以仙书证乃秦人刘海蟾之笔】
　　刘煓【字执嘉生汉髙祖】
　　【汉】刘兴居【髙祖孙齐悼惠王肥子诛诸吕有功封东牟侯恵泽及于邦人至今庙祀不絶】刘章【朱虗侯平诸吕】
　　刘屈牦【为相与戾太子战死者数万人】
　　刘子雍【有王佐才尝与诸文学论盐铁深中利弊桓谭称曰言王道矫诸正彬彬然可谓博君
　　子矣】
　　刘向【字子政本名更生楚元王四世孙年十二以父徳任为辇郎既冠以行修饬擢諌大夫宣帝招选名儒俊材向与焉献赋颂凡数十篇元帝即位萧望之周堪荐更生明经有行擢为散骑宗正以譛免官成帝时复起为光禄大夫以赵后淫乱着列女传以王氏权大盛作洪范五行传及说苑五十篇数言得失陈法戒辞多痛切发于至诚上数欲用为九卿以王氏居位者所持故终不迁居列大夫三十余年七十一卒向尝校书天禄阁有青藜夜照之异贞观十三年配享尼父庙堂宋祥符二年诏封彭城伯】
　　刘歆【字子骏与父向领校秘书讲六艺传记诸子诗赋数术方技王莽篡位歆为国师】刘祐【字伯祖安国人为河东太守时令长多中官子弟祐黜其权强平理寃结三转大司农时中常侍蘓康管霸占民田业民多困穷州郡丧气祐依科品没入之其不避权贵如此】
　　刘般【宣帝之孙楚孝王嚣之曽孙家于彭城自嚣至般积累仁义世冇名节建武中光武下诏封般为菑邱侯奉孝王祀使就国后以国属楚徙封杼秋侯十九年行幸沛诏问郡中诸侯行能太守荐言般束修至行为诸侯师帝闻而嘉之二十年与车驾防沛从还洛阳留为侍祀侯永平元年以国属沛徙封居巢侯扬州刺史观恂荐般在国口无择言行无怨恶宜旌显显宗嘉之徴般行执金吾事肃宗即位以为长乐少府建初二年迁宗正在位数言政事其收恤九族行义尤着时人称之年六十卒子宪嗣宪卒子重嗣】
　　刘恺【般之子宪之兄以当袭般爵譲与弟宪遁逃避封乆之至永元十年章帝徴拜为郎稍迁侍中恺之入朝在位者莫不仰其风行迁步兵校尉十三年迁宗正免复拜侍中迁长水校尉永初元年代周章为太常恺性笃古贵处士每有徴举必先岩穴论议正辞气髙雅六年代张敏为司空元初三年代夏勤为司徒永宁元年称病上书致仕安帝亲政朝廷多称恺之徳帝乃遣问起居厚加赏赐尚忠陈忠上疏荐恺遂拜太尉视书三年以疾乞骸骨久之乃许卒于家诏使者护丧事赐东园秘器钞五十万帛千疋】
　　刘晨【永平中邱人入山采药失故道行数里至溪浒二女迎归食以胡麻饭后求去指示元路至家
　　子孙已七世矣天台县西北三十里有刘阮庙】
　　刘根【京兆长安人汉成帝时入嵩山学道神人授以秘诀遂得仙用术济人颍川太守史祁以为妖遣吏召根欲戮之至府祁曰能召鬼即至不尔当戮根曰甚易借笔书符忽见兵甲防二囚防前祁熟视乃父母也即惊愕流涕鬼责其子曰汝何得罪神仙乃累亲如此太守伏罪求赦方解根遂不见】
　　刘陵【安成长先是邑多虎患民徙他郡陵修政月余虎皆出境流民复还】
　　刘辅【河间人汉宗室举孝亷擢谏大夫成帝欲立赵婕妤为后诏封婕妤父临为列侯辅上书言腐木不可以为柱卑人不可以为主书奏系秘狱辛庆忌等悉上书乃减死论为鬼薪终于家】
　　刘珍【南阳人少好学永初中为谒者仆射诏校定东观五经诸子传记百家艺术及作建武以来名臣传迁侍中拜宗正转卫尉卒所着诔颂连珠凡七篇又譔释名三十篇以辨万物之称号云】
　　刘昆【东昏人深于易教授子弟五百余人王莽篡位昆匿河南负犊山中光武时歴江陵令农太守徴为光禄勳召问曰前在江陵反风灭火后守农虎北渡河行何徳政而致是邪昆曰偶然耳帝叹曰长者之言也】
　　刘平【字公子彭城人尝为菑邱长政化大行更始时与母俱避乱泽中平出求食逄贼将烹之平乞
　　归食母毕就烹既而如期往贼义之得全后为全椒长累官至宗正】
　　刘陶【字子竒颍川人通尚书春秋举孝廉累官侍御史封中陵乡侯三迁尚书令拜侍中数切谏为
　　权臣所惮徙京兆尹不就徴拜谏议大夫上书言时务八事】
　　刘縯【南阳人光武之长兄性刚毅慷慨有大节自王莽篡汉常愤愤懐复社稷之虑莽末盗起縯自发舂陵子弟诱新市平林兵合军而进大败莽兵更始立拜縯大司徒封汉信侯后为更始所害光武即位追封齐武王】
　　刘隆【南阳人安众矦宗室也从世祖为骑都尉累拜诛虏将军讨平李宪屯田武当封竟陵矦后与
　　马援击交阯破之封慎矦卒諡靖矦】
　　刘恭【为更始侍中更始降赤眉为所杀恭夜徃收藏其尸】
　　刘茂【字子卫光武时为太原令门下掾时赤眉二十余万众攻郡县杀长吏及府掾史茂负太守孙福逾墙藏空穴中得免其暮俱奔孟县昼则逃隠夜求粮食积百余日贼去乃得归府明年诏书求天下义士福言之于朝诏书即徴茂拜议郎】
　　刘矩【字叔才沛国萧人少有髙节举孝防为雍邱令累官尚书令性亮直不附贵势延禧中为太尉
　　与黄琼种暠同心辅政时号贤相】
　　刘宠【字祖荣牟平人宗室子父丕博学号为通儒宠以明经举孝亷迁会稽太守郡中大化徴为将作大匠山隂五六老叟人赍百钱送宠且曰自明府下车狗不夜吠民不见使故自扶奉送宠为人选一大钱受之累迁司徒太尉】
　　刘岱【字公山宠弟方之子方官至山阳太守董卓入洛阳岱从侍中出为兖州刺史虗已爱物为士
　　人所附黄巾贼入兖州岱击之战死】
　　刘淑明【乐城人明五经教授诸生数百人举贤良方正辞不就桓帝闻其名切责州郡使舆病诣京师淑明起赴洛阳对防第一拜议郎又陈时政得失灾异之占事皆验迁尚书纳忠建议多所裨益】
　　刘儒【字叔林阳平人举孝廉迁侍中桓帝诏求直言儒上封事十条辞甚忠切不见纳出为任城相
　　寻徴为议郎为窦武事下狱自杀郭泰尝称其口讷心辨有珪璋之质】
　　刘瓆【髙唐人为太原太守尝以直言坐罪陈蕃上疏讼瓆志于去恶欲释其罪不许瓆竞死狱中天
　　下寃之】
　　刘寛【字文饶华隂人司徒崎之子性度寛仁桓帝时守南阳吏人冇过蒲鞭示辱嘉平中拜太尉后
　　封逯乡矦】
　　刘翊【颍隂人累官陈留太守及归惟乘车马不载他物道遇士大夫病死辄以马易棺塟之逄贵人
　　困馁又杀所驾牛食之或止之翊曰视死不救非义士也】
　　刘梁【字曼山宗室子孙自少孤贫卖书于市以自资常疾世多利交以邪曲相党乃着破羣论时之览者以为仲尼作春秋乱臣知惧今此论之作俗士岂不愧心其文不存桓帝时举孝亷除北新城长后拜尚书郎】
　　刘瑜【广陵人好经学尤善图防天文厯算之术州郡礼请不就延禧中始举贤良方正】刘虞【字伯安东海郯人初迁幽州刺史民夷感其徳化后为大司马进封侯务存寛政都督农植民
　　悦年登青徐士庻避难归虞者累百万口】
　　刘繇【字正礼与兄岱齐名兴平中为扬州刺史袁术据淮南繇乃移居曲阿遣兵拒术加扬州牧振武将军及孙防东渡遂保豫章时中国丧乱士友多南奔繇携接收养与同优剧甚得名称】
　　刘优【零陵人其父绰本彭城人为零陵太守因徙家焉优少有隽声举孝亷献帝时为侍御史迁御
　　史大夫再迁尚书右仆射朝纲无所不总台阁为之肃然】
　　刘廙【安众人兄望为荆州刘表从事以正谏不合投传告归廙遂归曹操为丞相掾属转五官将文
　　学曹丕器之著书数十篇】
　　刘淑【与陈蕃窦武为三君】
　　刘恵【韩馥为冀州牧惠为治中时袁绍起兵以讨董卓为名馥谋于众曰助袁氏乎助董氏乎惠勃
　　然曰兴兵为国安问袁董】
　　刘猛【琅琊人为尚书令时桓彬与中侍曹节壻冯方同为尚书郎彬素厉志操鄙方不与共酒食防方深怨之遂上章诬以事下尚书令猛雅善彬不举正其事节大怒劾奏猛以为阿党请收下诏狱猛意气自若旬日得出免官禁锢】
　　刘伯麟【汉人举孝亷除郎中辟司徒掾迁慎县令卒于官有惠于民其墓铭畧曰忠孝正直髙明
　　柔克可以见其为人矣】
　　刘表【字景升山阳髙平人鲁共王之后初平中为荆州刺史袭取宗贼江南悉平李催入长安因遣使奉贡以表为镇南将军封成武侯假节钺以为已援于是威懐兼治万里肃清闗西兖豫学士归者盖有数千爱民养士从容自保及曹操与袁绍相持于宫渡绍遣人求助表不援后操自将征表未至表疽发背而死】
　　【三国】刘桢【字公干东平人有逸才以文章见重于魏文帝与王粲等号建安七子曹刘为絶唱钟嵘云若
　　孔门用诗则公干升堂子建入室景阳潘陆可坐于廊庑之间】
　　刘巴【字子初优长子刘表辟举茂才不就汉昭烈定益州诸葛亮荐巴后代法正为尚书令躬履清俭不治产业昭烈尝曰子初才智絶人亮曰运筹帷幄之中吾不如子初逺矣】
