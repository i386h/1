<!-- { "loadSidebar": true } -->
　　杨文卿【字质夫鄞人少頴敏不凡十三通举子业弱冠入郡庠发解浙省第一举防试第二初授刑部主事时有尹清者夜饮杀人事发匿豪家令其妻贿同饮者张铎承之文卿一讯知其诬根捕尹清豪长者为请不听竟坐清而释左验者陞山西提学佥事严条约公劝惩尝曰考试糊名此以革提学之非革士子也不自为安用是者哉乃竟不糊名士无异议陞山东提学副使以积劳致疾而卒文卿外圆而内方平居恂恂和易临事即确然不可夺居官律已务为清约门无私谒室无长物其死也槖无余赀惟图书数箧而已所着有菘畦集笔谈类藁苕溪集若干卷子叔通第戊辰进士歴南京兵刑吏礼四曹陞湖广提学副使积官至山西左布政使乞纳禄而归廉俭不愧其父如从宦山东却赙金数千在山西归余金钜万于公人皆高之】
　　杨守随【字维贞守陈从弟成化丙戌进士授监察御史有权贵相招延者守随独不往　　犯法独按问如律又疏奏明諡法七事阙　濠九事陈时政五事又劾奏奸僧妖术　　上之罪直声动朝野巡按江西风裁凛　　按李孜省奸暴之罪当谪戍而孜省走京都结纳中贵得近幸守随自江西忧归服满进京时孜省已为太常寺丞即劾奏孜省　　得罪不宜典郊庙铨
　　曹陞拟孜省　　　　　　府丞遭诬黜守南
　　政司叅政稍迁按察使进南京操　　　　南大理寺卿改北大理歴工部】
　　【尚书　　　诸竖罪状而斥刘瑾尤甚瑾衘之入　　　削夺官职瑾伏诛复原职致仕年八十五而卒赠太子少师諡康简】
　　杨守阯【字继立守陈弟成化乙酉乡试第一戊戌试礼部第四廷试一甲第二授编修进南京侍读左春坊左谕德翰林侍读学士南京吏部右侍郎转左侍郎年七十乞骸骨进尚书致仕赠太子少保所着有集程朱议论碧川文抄困学寡闻録诗文各若干卷】
　　杨守隅【字惟德鄞人守陈从弟成化进士授工部主事改兵部车驾司时南和伯方夀祥恃宠不法守隅论置之罪出按陜西马政刬剔宿蠧百度以贞陞江西左叅政先是宁藩阙米例石银一两寝逾其半守隅启之曰朝廷分封藩室冀以庇民今江右灾伤所宜轸念抚巡官欲裁减如例然不即请者务俾惠出睿思而天下以为贤也俟其请而曲从之恩不将归之人乎寕藩允之时逆瑾弄权流毒搢绅有诬人不法事罪应籍没守隅独廉其诬瑾怒先后罚米四百石遂夺职以归瑾诛诏起原职陞广西布政使恳乞骸骨守隅端谨淳厚性温而励事有不可则义形于色比归日与诸伯仲觞咏自适未尝一迹城府人尤高之】
　　杨茂仁【字志仁守陈子成化进士授刑部主事抗法不阿时巨珰汪直诬主事杨仕伟受贿徴其赃部僚莫敢近乃独助之输且署名其封直惊而罢其徴歴山东副使上疏论太监李兴不法被逮谪长沙府同知复荐起为知府歴刑部右侍郎生平倜傥有胆畧见义当为毅然不可夺为诗文飘逸俊丽而尤工书法徧布高门有麟洲存藁若干卷弟茂义字志道丁未进士歴官四川按察使】
　　杨光溥【沂水人进士任刑部主事员外郎中成化间元勲魏国公兄弟讐讦累年不竟上命理之溥至昭宣德意振举国章累年之讼一旦俱释上嘉奬赐以寳楮陞山西按察司副使致仕所居建亭曰素封凿池引水吟咏其间着剪灯琐话沂川文集素封亭稿梅花集咏传于世】
　　杨廷和【字介夫新都人年十二中乡试成化进士歴官少师吏部尚书大学士议大礼削籍隆庆改元赠太保諡文忠子慎正德辛未一甲进士第一惇恂俱进士弟廷仪兵部侍郎父春成化进士提学佥事公明达有谋敢于任事康陵巡幸不草敕又擒灭元凶中兴一诏朝野肃清尊号之议首尾数十疏掲家族以博中兴古社稷臣也岂可易议哉】
　　杨升【字起同吴县人治间以进士为庶吉士除给事慨以论议弼违为任防上方诏海内直言无隐升随事有所规益奉使辽碣素羸以劳悴得疾值奔母丧卒妇孕且未产已而得子伊志能续父业累官刑部侍郎】
　　杨一清【字应宁丹徒人八岁举神童成化进士歴官少师吏部尚书大学士赠太保諡文襄学博才雄善调停应变济务尤晓畅边事羽檄旁午一夕十疏口占指授悉中机宜又好汲引人人或訾已顾扬荐之一时俊达名流亦争趋其门】
　　杨志学【字逊夫长沙人系籍彭城卫治癸丑进士授户部主事转员外郎郎中出补知府陞都御史巡大同值边卒桀傲屡戕主师　疑弗靖志学感以至诚士如挟纩召入为户部侍郎陟尚书扈从驾大狩阙】
　　杨廉【字方震丰城人成化进士歴官南京礼部尚书諡文恪廉好学能文负时名吏事精敏性介耿耿耻囘互学问可拟古醇儒事业可拟古名臣德性可拟古君子求之当世鲜有其俦】
　　杨子器【字名父慈谿人成化进士授昆山县知县陞吏部主事言事下诏狱寻释去为湖广叅议仕至河南布政使卒请諡不报子器天性刚介沈黙重厚风仪峻整而中实和易持己克坚利害不计位重方岳无异寒素】
　　杨果【字实夫兴化人治进士歴官南京户部侍郎果理学渊懿制行端良推诚任朴举动恂恂足
　　以消人富贵浮薄之态】
　　杨循吉【字元敬长洲人少与赵寛名皆擅多士已而寛先登第循吉次起家主事礼部游诸王公间益有名然尚气好竞性执而汚渐不偕于时乃乞归少年无复之惟玩文史自娱所撰著亦时杂阐谐独购书甚富既性所嗜闻某有所异本即夙夜求之所着辽金小史最善曰金山曰庐阳二志尝苦使子上书请复建文年不报】
　　杨琠【字景瑞掲阳人正德戊辰进士授御史性刚方慷慨有大节师事白沙与王阳明友善讲究正学尝立家训族规乡约以教宗族乡党官南台弹劾不避权贵按南畿激扬有声以养病疏归卒于家】
　　杨守谦【字允亨志学之子嘉靖中进士歴兵部郎中擢督学副使累迁都御史督保定军务防北敌南牧卒逼都城中外震恐守谦不候调发拥兵驰至城下列阵横絶敌营敌逡巡不敢四掠京都遂定上大悦即日晋兵部右侍郎责战益急守谦策敌众十数万纷散四塞我兵殊寡营兵不敢出援未至宜持之以凝其心稍俟兵合间出奇击之策未及闻上怒以为逗遛诏狱伏辜时论惜之守谦以学行称闻变赴敌蹈死不悔其朴忠足称云隆庆初赠兵部尚书諡忠愍】
　　杨慎【字用脩文忠长子正德进士第一授修撰以议大礼谪戍云南卒隆庆元年赠太常少卿慎以卓絶之才博之学登高第谪滇南端居覃省发愤著书神莹理解垂文表义竟坎终其身哀哉】
　　杨爵【字伯修富平人嘉靖进士歴御史直言下狱释为民隆庆元年赠大理丞爵天性孝友真诚直
　　谅屡进谠言辄批鳞逆狴犴首尾八年曽不少挫】
　　杨上林【字子渐山阳人嘉靖进士授长兴知县寛厚通达文学优长官至吏科都给事中】杨最【字殿之射洪人嘉靖初知黄州府清介严明忠诚直谅人不敢干以私歴官不避权势临民平易得为民父母之体荐陞太仆寺卿中外倚以为重后建言四庙事忤防廷杖死之天下痛悼隆庆改元赠副都御史諡忠节】
　　杨宜【字伯时衡水人嘉靖癸未进士授御史督南直学校考鉴精当一时名士多出其门歴总督
　　军务兵部右侍郎都察院右副都御史】
　　杨博【字惟约蒲州人嘉靖己丑进士歴官太傅吏部尚书諡襄敏博抱经济之宏才屡当边防功勲丕着居铨曹甄别精当性慷慨端重不肯依阿嘉靖间称端方大臣子俊民壬戌进士歴都御史俊彦武举第一歴锦衣指挥俊士万厯甲戌进士】
　　杨【阙字实卿四川遂寜人嘉靖己丑进士第三授】杨九泽【字子德华隂人嘉靖戊戌进士任御史巡按浙江有风裁称名御史】
　　杨挺高【字叔谦金乡人嘉靖辛丑进士任工部主事擢芜湖关毫不入私家歴河南左布政使清
　　介自持与人无交接虽性气少粗然亦确然有守之士也】
　　杨载鸣【字虚卿泰和人嘉靖戊戌进士任文选郎中甄别得人歴左叅政】
　　杨继盛【字仲芳容县人嘉靖进士授南京吏部主事陞兵部职方司员外郎谏马市逮狱降陜西狄道县典史歴陞兵部车驾司员外郎以上言辅相严嵩罪死隆庆元年赠太常少卿諡忠愍敕祠旌忠】
　　杨允绳【字翼少华亭人嘉靖甲辰进士任刑科给事中巡视光禄寺丞诬奏谩上论死隆庆改元
　　赠光禄少卿】
　　杨道亨【字豫甫华亭人嘉靖丙辰进士歴云南按察副使守真定时抚臣以他故诬罢寻为监司奏覈非罪复故官方命下而卒道亨风骨耸秀而温然谦卑长者性孝友好施与盖惇实之君子也】
　　扬【天水羽音扬雄自序手昜别一族周宣王子尚父封为扬侯汉】扬雄【字子云成都人好学博极羣书口吃不能剧谈而好沈思成帝时为郎给事黄门尝奏甘泉河东校猎长杨四赋又着法言及太经等书性嗜酒刘奔载酒问奇字尝校书天禄阁王莽杀奔词及雄乃投阁几死莽释之颂莽功德比隆周召鉴曰莽大夫扬雄卒明其罪也】
　　扬王休【字子美调台州黄岩尉断豪民州闾称贺号为　　少府】
　　【唐】扬之蜉【从韩愈学公有阙扬之蜉诗】
　　【宋】扬避举【琼州人李守奉使至琼道遇之至其家见诸父年百二十余祖宋卿年百九十余又见鸡
　　窠小儿出头下视宋卿曰此九代祖也不语不食不知其年】
　　扬賔【浙江处州人永乐九年举人】
　　扬光休【东明人隆庆庚午举人】

　　万姓统谱卷四十一
　　钦定四库全书
　　万姓统谱卷四十二　　　明　凌迪知　撰下平声
　　七阳
　　王【望出太原周灵王太子晋之后世传晋登仙是王家之太子遂称王氏出北海陈留齐王田和之后出东海姬姓毕公高之后出高平京兆魏信陵君之后天水东平新蔡新野山阳中山章武东莱河东殷王子比干之后又唐王宗隋末改为王氏共二十一望咸以分封食菜而主也太原琅琊二望尤着】
　　【周】王蠋【齐画邑人屡谏湣王不听退而耕于野燕初破齐闻蠋贤将封于万家蠋固辞曰忠臣不事二君遂经死齐士闻之曰王蠋布衣也义不北面于燕况在位食禄者乎乃求湣王子法章立之是为襄王】
　　王翦【頴阳人将兵六十万虏楚王负蒭以其地置楚郡用兵与白起齐名】
　　王孙满【楚王伐陆浑戎至洛周使王孙满劳之楚王问鼎大小轻重对曰在德不在鼎周德虽衰
　　天命未改鼎之轻重未可问也】
　　王诩【周末人受道老君居清溪之鬼谷号鬼谷先生】
　　王子乔【名迥周灵王太子晋也好吹笙作凤鸣游伊洛之间浮邱生接引嵩高山三十余年后见桓良曰告我家七月七日待于缑氏山巅至是乘白鹤至山头望之不得到举手谢时人数日而去】
　　王良【晋人善御者春秋即邮无防】
　　【秦】王贲【秦王政二十一年贲破燕太子军官至通武侯】
　　【汉】王陵【沛人始为县豪高祖微时兄事之及高祖起沛陵以兵属焉天下既定封安国侯高后立诸吕
　　为王陵为相争之遂以病免】
　　王防【济南人有才行武帝时为洛阳令以御史暴胜之荐征为右辅都尉守右扶风视事十余年有
　　政绩昭帝时代车千秋为丞相封宜春侯】
　　王式【字翁思新桃人为昌邑王师以诗朝夕讲授至于忠臣孝子反覆诵之至于危亡失道之君未
　　尝不流泪为王深戒之昌邑王废式得减死论归家】
