<!-- { "loadSidebar": true } -->
　　李积中【四防人父士亷有隂徳积中登甲科官至御史翰林直学士以直言入元祐党籍始寓居豫章李氏自积中三世官于朝而父子兄弟相师友子大性少力学尤习当时典故累官兵部尚书后以端明殿学士知平江府卒谥文恵大性与弟大异大东竝跻从列为名臣云】
　　李时亮【博白人嘉祐中举进士累官知防州有政声尝献平边十防及疏时政得失神宗嘉之累迁检校散骑常侍兼御史大夫时亮善属文尤长于诗与陶弼赓和号李陶集】
　　李芾【字叔章衡人生而聪警少自誓立名其斋曰无暴弃初补南安司户歴知永温州有恵政咸淳初入知临安府忤贾似道罢去起知潭州兼安抚使元兵至芾极力战守城破芾命帐下沈尽忠杀其家人而后杀己忠如其言事闻谥忠节】
　　李成大【建昌人举进士徳祐初知金坛县元兵至与战不胜吏民协成大降乃潜与胡用存谋复金坛事泄系狱榜掠不屈遂杀其二子以惧之终不屈笑曰子为父死臣为君死亦杀之诏赠直秘阁谥忠节】
　　李梓【上犹人元至元中托尔楚元师次犹梓发等不肯降托尔楚元帅围城七旬弗克退师己夘贾防政复至不降邑士黄桂发才英逆知屠城忘命入城拟救父母中道获于贾防政以实告之防政曰汝可将省榜入城招降不惟汝父母可安合城俱安桂发等入城为李所杀卒至屠城梓率民巷战势穷力屈回家以酒肉酌别老幼令健卒自杀由幼而老四十七口梓与子举火自焚而死事详文山先生督府忠义传】
　　李谦【字和卿朴从孙父珙行义修洁经典该通赐号养素处士谦咸淳间举进士为安福县尉获盗
　　不愿受赏后为浙东提举值歳饥赈济活人甚多官至左司郎中】






　　万姓统谱卷七十二
　　钦定四库全书
　　万姓统谱卷七十三　　　明　凌迪知　撰上声
　　四纸
　　【金】李俊民【泽州人得程子传授之学承安中进士第一为应奉翰林文字寻弃官不仕教授乡里隠嵩山自号鹤鸣尝遇隠士授以邵雍皇极数刘秉忠甚推许之元世祖召至访问复乞还山卒赐諡庄靖】
　　李杲【镇州人世以赀雄乡里杲幼嵗好医药捐千金从易州张元素学不数年尽传其业资性髙謇少所降屈大夫非危急疾不敢谒其学于伤寒痈疽眼目病为尤长疗而愈者甚众当时皆以神医目之所着有东垣十书】
　　李庆嗣【洺州人少举进士不第弃而学医读素问诸书洞晓其义天徳间嵗大疫庆嗣携药与米分遗贫民全活者甚众年八十无疾而终所着有伤寒纂要及伤寒论针经等书】
　　李献甫【河中人与其从兄献卿献诚献能以文章名相继擢进士献甫博学有干局心所到处人
　　不可及歴镇南军节度副使死于蔡州之难所着有天倪集】
　　李上达【字达道济隂人仕宋为东平府司户参军齐国建为吏部员外郎摄户部事刘豫行什一之法上达论其弊改为五等之制累官山东西路转运使到官再期比旧增三十余万贯户部以其法颁之邻路】
　　李革【河津人性颖悟读书一再诵辄记不忘举进士累官户吏二部尚书贞祐中拜参知政事后出
　　知平阳府城被围屡出战裨将出降革遂自杀赠尚书右丞】
　　李愈【绛州人慷慨尚志节正隆中进士为监察御史弹劾无所避累迁刑部尚书在朝多所建明后
　　封陇西郡侯卒谥清献所着有狂遇集】
　　李复亨【荣州人年十八登进士调临晋主簿贞祐间迁翰林直学士行三司事后拜参知政事兼
　　修国史出为安国军节度使元光初城破自杀】
　　李晏【髙平人倜傥尚气皇统中经义进士为中牟令世宗素识其才召用之后官至礼部尚书翰林学士承防卒諡文简子仲略大定中进士累官吏部侍郎山东按察使刚介特立不阿权势卒諡襄献】
　　李经【锦州人作诗极刻苦喜出竒语李纯甫见其诗曰真今世太白也由是名大震再举不第拂衣去南迁后其乡帅有表至士大夫识为经笔朝议就命倅是州后不知所终】
　　【元】李德辉【潞人性极孝友操履清慎仕为太原路总管凡可以阜民者皆力为之后为安西行省左丞招降罗施鬼国及卒蛮夷闻讣哀哭之如私亲至为位而祭及立庙祀之】
　　李衎【蓟丘人号息斋道人博学多通官至浙江行省平章政事卒諡文简衎善竹石窠木所着竹谱
　　今传子行官至黄岩知州竹石得家学尤善山水】
　　李士瞻【东安人为翰林学士承防封楚国公尝使闽适海酋据福州城王师攻之不下士瞻谕以祸福酋遂出降闽人立祠祀之有经济集子守成官至翰林检讨有徳望河朔学者多师之有一山文集】
　　李冶【栾城人金末进士世祖在潜邸闻其贤召问天下当何以治之对曰有法度则治控名责实则治进君子退小人则治世祖即位召为学士期月以老病辞归去买田封龙山下聚徒甚众卒年八十八所着有敬斋文集及他著述共百余卷】
　　李【字伯鼎黎阳人守延平擒宁化寨冦及解福州海冦冦闽进击福安寨冦战于政和泗州桥弗克赋诗曰战败诚宜死沈思恨复牵君亲恩未报忠孝事难全埋骨应无地知心祗有天孤魂托明月夜夜白云边遂战死事闻赠镇国上将军陇西郡公兄钧字伯衡累以战功至懐逺大将军亦讨砦冦于清流战殁闽人号曰双忠】
　　李元礼【真定人性庄重累官太常博士一时礼文多其所详定元贞初拜监察御史弹劾无所囘
　　挠后改国子司业卒追封陇西郡侯子端仕至礼部尚书】
　　李茂【大名人徙家扬州父兴临卒语曰吾死尔善事母茂泣受命奉母孟益谨母病目失明茂祷于泰安山三年复明母殁居丧哀恸闻者伤之扬州再火延烧千余家及茂庐皆返风而灭事闻旌之】
　　李彦忠【永平人性至孝父丧庐墓八年不至家至治中旌之】
　　李黼【字子彧颍川人父守中为工部尚书黼泰定中以明经魁多士累官宣文阁监书博士兼经筵官数与劝讲毎以圣贤心法为言至正中江南冦起出守江州路总管捍贼有功诏为行省参政贼大至城陷巷战叱曰杀我无杀百姓与从子秉昭皆骂贼而死諡忠文兄冕居颍亦死于贼】
　　李齐【字公平广平人元统初进士第一知髙邮府有政声时张士诚据泰州河南行省遣齐往招降被拘久之纵归已而有诏赦叛逆者士诚陷髙邮不受命绐曰请李知府来乃受命齐往则囚之官军进攻城士诚呼齐使跪齐叱曰吾膝如铁岂为贼屈遂遇害时人悲之】
　　李孟【上党人曾祖执金进士孟通贯经史善论古今治乱从仁宗居懐州屡陈君臣父子之义后累官中书平章政事加翰林学士承防卒谥文忠孟宇量闳廓材略过人三入中书知无不言子献御史中丞】
　　李之绍【平隂人家贫教授学者咸集至元末以荐授国史编修姚燧欲试其才凡应酬之文积十余事并以付之之绍援笔立成燧惊服焉延祐中迁国子祭酒后迁翰林侍讲学士自号果斋有文集藏于家】
　　李泂【滕州人有文名以姚燧荐授国史院编修官迁待制以养亲辞归文宗召至著书辅治篇以进又预修经世大典累官翰林学士晚年侨居济南泂骨格清峻如神仙中人为文挥笔思态疉出有集四十巻】
　　李孝光【字季和乐清人少博学笃志好古隠居鴈荡山五峯下四方从学者众声誉日闻秦不花以师事之南行台监察御史阖辞屡荐居馆阁至正七年诏征隠士以秘书监著作郎召见顺帝于宣文阁进孝经图说顺帝大恱赐上尊明年春陞文林郎秘书丞卒于官孝光以文章负名当世其文一取法于古人而不趋世尚非先秦两汉语弗道有文集二十卷并鴈山十记行于世】
　　李庭【夀光人以材武选至元中从大将攻宋襄樊取临安毎陷阵先登以功累迁中书左丞后东征日本遇风壊船庭抱船板漂流抵髙丽得还再迁平章政事卒追封益国公諡武毅子大用归德府同知以哀毁卒大椿袭益都万户】
　　李学逊【纲九世孙博学洽闻善天文尤邃于易为文典雅人有得其片言只字者宝而藏之所着
　　有易精解中星仪象等图】
　　李奉先【叶县人天性至孝父卒既葬窃自叹曰奉先儿时父尝戒家人曰儿幼弗令独入林野虑其惊恐今亲没一旦弃于林野吾心恻然安所忍乎乃结庵于墓侧昼夜临哭其中植树数百株时呼为孝子林】
　　李廉【安福人元末以乡举魁登进士尹信丰拥乡兵守城父子俱戕于难邑人立双节祠以祀之所
　　着有春秋防通行于世】
　　【明】李贞【临淮人为人孝友谦约幼避兵淮东后居守仓卒遇变有戡定功洪武初以姻联戚里拜驸马
　　都尉封曹国公薨追封陇西王谥恭献】
　　李善长【定逺人国初迎附仕至太师左丞相进封韩国公坐胡党暴卒虞部郎中王国用上书讼公寃不报子祺尚皇长女临安公主为驸马都尉韩国首附义旗与谋军防画馈饷甚见亲信大封功臣太祖谕诸将曰善长虽无汗马之劳事朕久给足军食功甚大劵文比之萧何不幸死于胡党举朝无一人救者惜哉】
　　李文忠【字思本直隶人开国累功仕至大都督府左都督曹国公卒追封歧阳王諡武靖配享庙廷子景隆靖难国除嘉靖中裔孙嗣临淮侯文忠髙帝姊子也器量沈闳莫窥其际临敌蹈厉奋发遇大敌胆气益壮夫以肺腑之亲攀风云之防东征西讨所向辄克五出汉北深入不毛残胡窜匿兽骇鸟散虽李靖之擒突厥介子之斩楼兰蔑以过矣家居恂恂若儒生赋诗雅歌有祭征虏之风诗曰文武吉甫万邦为宪歧阳有焉】
　　李琦【元氏人洪武初以经明行修授监察御史迁大理寺副永乐初安南侵广西地命琦往琦以书喻顺逆祸福安南感悟遂归侵地还陞礼部侍郎后占城与安南交恶复命往喻两国遂和好后陞湖广布政使甚得民心】
　　李得成【涞水人母张氏避兵度不能脱自投于河后得成梦母在河冰下卧冰七日致河冰俱释洪武中以孝廉举授光禄寺署丞迁尚宝司丞永乐间歴陞陜西右布政使】
　　李敏【颖州人洪武初为工部尚书寻陞江西行省参知政事复转工部尚书赐以浙江田土卒遣官
　　祭葬】
　　李希颜【郏县人博通经史穷极根柢洪武初为左春坊赞善大夫进讲经筵多所裨益尝注大学
　　中庸心法又同邑张叔廉亦以儒行卓异征为国子学正】
　　李昶【泾阳人洪武中擢左府都事陞户部郎中永乐初陞北京刑部左侍郎转户部尝扈从北征转运不絶宣徳中陞户部尚书昶和平谨恪勤职事不解而廉介之节始终不渝】
　　李质【字文彬徳庆人通诗经有大志以儒发身为东广枢密院同佥值元末乱守有徳庆封州二郡地洪武初款附授中书断事迁刑部侍郎寻陞尚书继授浙江行省防知政事致仕还次子伯震任光禄寺丞】
　　李文郁【襄阳人洪武中任教官寻陞通政司防议永乐初陞户部侍郎未防坐事谪戍辽东洪熙初召复叅议为人性介直持守坚正久处患难不移其志宣徳中引年致仕卒】
　　李祥【咸宁人洪武初督府断事歴佥尚宝司卿浙江按察使为人识度明雅威仪庄肃上素重之亲
　　为诰词极其褒美云】
　　李象贤【台州人徙籍华亭明春秋赡文词洪武初举本府儒学训导子至刚博学能文与举明经
　　累官礼部尚书兼左春坊大学士预修永乐大典出知兴化府卒于官】
　　李民瞻【泰兴人由前元举人选充通赞官洪武三年授都督府都事陞刑部侍郎再迁尚书后改
　　户部卒于官】
