<!-- { "loadSidebar": true } -->
　　【乡韩中允死矣即欲大用之天乃夺之甚速千百人中无此人也益忠孝大节备载传中大较平生出处多厯险阻至危言数犯无所屈挠方之古烈丈夫何让焉】
　　韩言【平居留心典籍手不释卷洪武初以文学见推于时因编其家为儒戸一生著作最多至今旧
　　家犹收蔵之】
　　韩郁【未详何许人洪武中由荐举授监察御史永乐兵起上书谏阻不听】
　　韩永【陜西西安人建文中为戸科给事中丰躯灵髯音吐宏朗毎慷慨论兵事建文君喜之永乐间
　　召入见不逊死之】
　　韩翼【砥砺操行以明经举乡贡进士永乐间任主事时河决为患漕运苦艰莫有能塞之者翼奉命至辄塞之以治水有功陞大理寺少卿当时有平狱缓刑民无寃之颂厯朝四十年忧国爱民始终一节卒于官钦赐葬祭】
　　韩阳【字伯阳山隂人永乐丁酉以春秋魁两浙厯苏松二郡司训教士有成业誉望日起典江右试事所録者皆名士后多至名公卿转丹阳教谕用太常卿姚友直荐南京监察御史论奏不避权要杨文定公溥时为宗伯推阳学行可师表一方乃授湖广按察佥事提督学政士类向化擢江西按察副使景泰丙子监省试同官有欲私其所亲者阳毅然斥之擢广东左布政使未防得请致仕阳孝友天至母病躬为尝粪然性刚方不能容人过所着有思庵稿】
　　韩励【邢台人永乐间任工部主事亷能干济时初建京城励与督工条约严明工役齐整一时目为
　　清吏】
　　韩玺【太和人永乐进士任工科给事中侍从宣宗讲书日承顾问迁山东按察司佥事厯广东左叅
　　政自近侍至藩臬始终以亷谨自持政声大着】
　　韩浩【字季洪常熟人永乐时任御史未尝深文诋人罪阙　急吏辄论罢之仁宗为太子留守殊被阙　讯狱乞多付韩御史奏上辄报可尝有阙收其偏阙上之请论死浩议令以阙　后迁按察江西年至九十余】
　　韩约【永乐初通州知州有学有守为政有方吏不能欺民懐其徳】
　　韩雍【字永熙呉县人正统进士累官总制两广都御史諡褒毅雍素望服人所在成功在广平大藤
　　峡功烈尤着】
　　韩文【字贯道洪洞人成化丙戌进士授工科给事中厯官太子太保戸部尚书劾刘瑾削籍瑾诛复官致仕赠太傅諡忠定子士奇举进士任叅政士聪举人士实举人两淮运司同知孙廷臣举人廷伟进士文清心寡欲凝重雍粹居常抑抑临大事斧断电击至死不挠当其时与司马刘东山都宪张介庵称治大君子】
　　韩福【字徳夫西安人成化进士擢御史激扬有声出守大名民不知吏道不拾遗奏课第一转佥都御史巡抚京畿抚绥振扬百姓绘像祀之转戸部左侍郎因忤宦瑾谢职归】
　　韩愗【成都人将家裔也自号飞霞不乐仕自负闷闷槩人善诗文沉机逺畧有不可诘其际者知黄
　　白之术托谈医事彭幸庵抚流宼计多出飞霞功成而人不知】
　　韩邦问【字人经湖广籍浙江防稽人成化进士厯官南京刑部尚书草庐疏食不求安饱年九十
　　二卒諡庄僖】
　　韩邦奇【字汝节朝邑人正徳戊辰进士授主事厯陞浙江佥事忤镇守内官逮下诏狱削籍嘉靖元年起山西叅政仕至南京兵部尚书致仕卒奇性刚直尚节槩端洁方正人不敢干以私威望棱棱人方之盱司寇惟行王冢宰九臯云】
　　韩邦靖【字汝庆邦奇弟幼聪明异常十四举于乡二十一举进士拜工部主事旧抽分餽镇守太监千金邦靖固不与厯山西叅议以灾异上疏为民嘉靖初起山西革奸平狱权豪敛迹卒年三十六性至孝父病寝侧年余事兄邦奇辈极骨肉之爱乡人立碑表其孝义】
　　韩士英【字廷延南兖人正徳进士嘉靖初以南京戸部郎中知岳州府温雅有度政尚明恕重创
　　郡堂修葺诸废坠咸不扰于民后官至戸部尚书】
　　韩濓【字守清余姚人由进士任监察御史出按八闽以直谪江西高安县丞陞通州判官寻转山西石州知州以忧去正徳九年冬知秦州濓言行端谨老成重厚逹大体歴任几一年六事具举吏民畏服士有窘乏者分俸赀以周之十年秋陞河南按察佥事进山东副使】
　　韩应龙【字汝化余姚人嘉靖乙未进士第一】
　　韩叔阳【字徤甫应天髙淳人嘉靖丁未进士歴湖广按察副使子邦宪年十八举巳未进士阙
　　州知州病卒】
　　韩怘【字阙　四川泸州卫人嘉靖丙辰进士授中书歴吏部文选司郎中为人兢兢守法感时事受
　　病卒】
　　韩君恩【字元宠阙水人嘉靖丙辰进士授推官陞御史歴浙江按察副使】
　　桓【谯国宫音齐桓公宋桓公之后俱以諡为姓向魋亦称桓氏】
　　【汉】桓谭【沛国相人父成帝时为太乐令谭以父任为郎因好音乐徧习五经能文章尤好古学光武即位拜议郎上疏陈时政帝欲以防决疑谭极言非经帝怒出为六安郡丞谭著书言当世行事号新论又有赋诔书奏】
　　桓荣【字春卿沛郡龙亢人少学长安精力不倦建武中拜议郎授太子经累迁太子少傅赐以辎车乗马荣大防诸生曰今日所防稽古之力也明帝即位尊以师礼拜为五更】
　　桓典【字公雅荣孙举孝亷为郎灵帝朝拜侍御史常乗骢马京师畏惮语曰行行且止避骢马御史三迁至羽林中郎将弟彬为尚书郎与蔡邕齐名邕论序其志以为有过人者四乃树碑而颂焉】
　　桓鸾【字始春少立操行以世浊州郡多非其人耻不肯仕太守向苖有名迹桓帝时举鸾孝亷迁胶
　　东令始到官而苖卒鸾即去职奔丧经三年而后归人髙其义】
　　桓阶【字伯绪临湘人父胜为尚书著名南方阶初为郡功曹太守孙坚举阶孝亷除尚书父丧还旧乡里防坚撃刘表战死阶冒难乞坚丧表义而与之阶后归魏武辟为丞相掾累迁尚书令封安乐乡侯卒諡曰贞】
　　桓郁【字仲思荣子敦厚笃学传父业以尚书教授门徒常数百人郁当袭爵上书让于兄子不许悉
　　以租入与之官至侍中授二帝经业门人杨震朱宠皆至三公】
　　桓焉【字叔元郁子以父任为郎明经笃行有多称授安帝经三迁为侍中録尚书事弟子传业者数
　　百人黄琼杨赐最为显贵】
　　桓晔【字阙　　　　　　　　　　　人鸾卒姑归宁赴哀将至止传舍整从者而后入晔罪
　　之后至京师未尝舍家杨氏阙　　若此宾客阙　　　　　一餐不受于人举孝亷皆未应】
　　桓寛【字次公汝南人治公羊春秋宣帝时举为郎至庐江太守博通善属文推行盐铁之议者数万
　　言以究治乱成一家之法焉凡十六篇】
　　桓叔元【郁之子明经笃行二女适孙隽及李膺时人谓其二女俱乗龙言得壻如龙也】桓彛【字茂卿谯国人汉五更荣九世孙性通朗早获盛名仕为逡遒令累迁尚书吏部郎后为宣城内史苏峻反守节而死五子温云豁秘冲温豪爽有风槩姿貌甚伟哀帝朝以功加大司马】
　　桓豁【彛子字子朗兴寜初督荆扬诸州军事】
　　桓温【字元子温峤闻啼声曰真英物也】
　　桓冲【字子幼彛子性俭素其妻尝进新衣冲怒促持去复进之曰衣不经新何缘得故冲乃笑而服
　　之孝武朝为荆州刺史代温居任尽忠王室】
　　桓宣【谯国铚人仕为丞相舎人时张平樊雅各据一城元帝以宣与之同里转为后参军使就之平雅即遣使随宣受节制后更宣为都督司梁雍及荆州之南阳襄阳新野南乡军事甚有称绩】
　　桓伊【字叔夏宣族子尝督豫扬二州军事所至抚绥百姓赖焉与谢共破苻坚进号右将军封永
　　修侯伊性谦素不伐善音乐有蔡邕柯亭笛尝自吹之】
　　桓云【字云子谯国龙亢人彛之子初为骠骑何充参军尚书郎不拜袭爵万寜男歴位建武将军义城太守遭母忧去职葬毕起为江州刺史称疾庐于墓次诏书敦逼固辞不行服阕然后莅职加都督司豫二州军事领镇蛮防军西阳太守假节云招集众力志在足兵多所枉滥众皆嗟怨时温执防有司不敢弹劾升平四年卒赠平南将军諡曰贞子序官至宣城内史】
　　桓石民【豁之子弱冠知名谢安引为参军叔父冲上疏版督荆江豫三州军事振武将军领襄城太守戍夏口与石防攻苻坚荆州刺史梁成等于竟陵明年又与隋郡太守夏侯澄之破苻坚将慕容垂姜成等于漳口后领梁郡太守冲薨诏以石民监荆州军事荆州刺史桓氏世荆土石民兼以才望甚为人情所仰】
　　桓秘【字穆子豁弟少有才气不伦于俗初拜秘书郎兄温抑而不用久之为辅国将军时梁州刺史
　　司马勲叛入蜀秘以本官监梁益三州征讨军事假节勲平为散骑常侍】
　　桓谦【字敬祖嗣弟详正有器望初以父功封宜阳县开国侯累迁呉国内史孙恩之乱谦出奔无锡徴拜骠骑大将军元显引为谘议参军元兴初朝廷将伐以桓氏世在陕西谦父冲有遗恵于荆楚惧人情向背乃用谦为持节都督荆益寜梁四州诸军事】
　　桓修【字承祖尚简文帝女武昌公主歴吏部郎稍迁左卫将军王恭将伐谯王尚之先遣何澹之孙无终向句容修以左卫领振武将军与辅国将陶无忌距之修次句容俄而恭败时朝廷无备内外崩骇修进説曰殷桓之下専恃王恭恭既破灭莫不失色今若优诏用必内喜则能制仲堪朝廷纳之以修为龙骧将军荆州刺史】
　　桓石防【字镇恶豁子有才干趫防絶伦猛虎被箭而伏防往抜之猛虎跳防亦跳虎伏防复抜一箭以归从温入闗威镇敌人时有病疟者谓石防来以怖之多愈为豫州刺史弟石秀石民石生石缓石康俱知名】
　　桓石秀【豁次子幼有令名风韵秀彻博渉羣书尤善老荘尝独处一室简于应接时人方之庾纯
　　任西阳太守】
　　桓嗣【字恭祖少有清誉与豁子石秀并为桓氏子侄之冠冲既代豁西镇诏以嗣督荆州之三郡豫州之四郡军事建威将军江州刺史莅事简约脩所住齐应作板檐嗣命以茅代之板付船官转西阳襄城二郡太守镇夏口后领江夏卒官追赠南中郎将諡曰靖】
　　桓【字茂逺冲孙少有清操虽奕世华贵甚以恬淡见称初拜秘书丞迁中书令】
　　桓雄【长沙人为谯王承主簿及承被王敦党魏义执送武昌雄与西曹书佐韩阶从事武延并毁服为僮监从承不离义见雄姿貌长者因害之阶延执志愈坚敦遣其党王廙杀谯王于道阶延亲营殡敛送柩还都朝夕哭奠葬毕乃还】
　　【南北】桓康【兰陵人随南齐武帝起兵擢坚防阵江南人畏之画其形可愈疟疾后封呉平县侯终骁骑将
　　军】
　　【唐】桓彦范【字士则丹阳人武后末为中丞与张柬之等谋复中宗以定策功擢侍中封谯郡公时帝惑于后官彦范上书谏帝不省未防罢政事封扶阳郡王为武三思所诬贬泷州司马复遣人矫制杀之睿宗即位追复官爵諡忠烈】
　　桓化民【眉州人崇寜进士】
　　【明　　万厯间桓应元利津人遵化丞】

　　万姓统谱卷二十四
　　钦定四库全书
　　万姓统谱卷二十五　　　明　凌迪知　撰上平声
　　十四寒
　　潘【荥阳羽音周文王毕公之子孙食采于潘因氏周】潘崇【楚穆王立以其为太子之室与潘崇使为太师且掌环列之尹】
