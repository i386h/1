<!-- { "loadSidebar": true } -->
　　冯祥【蒲州人轻财好义摈斥佛老冠婚丧祭亦遵朱文公家礼乡人咸取则焉薛文清赠以诗云忽从嚣襍见真淳谁道今人不古人四海毎宗朱氏教一门尝接孟家隣此可以知其人矣】
　　冯世雍【字子和江夏人生而颖异博洽羣书才情赡丽工书及诗尤善为古文辞弱冠第嘉靖进士累官吏部郎中出守临安徽州二郡有惠政雅好恬退家居二十年足迹不至公府人咸慕其文学而重其高洁焉】
　　熊【江陵宫音楚鬻融之后又黄帝有熊氏】
　　【周】熊渠子【楚人夜行见卧石以为虎射之没镞视之石也复射矢跃开】
　　熊宜僚【楚人白公胜欲杀子西谓石乞曰市南熊宜僚可当五百人石乞告之固辞承之以剑不
　　可胜曰不可利诱亦不威剔去之也】
　　【汉】熊乔【字伯峯舂陵人初平中辟为曲江长雍容莅事聴览如流诏拜骑都尉】
　　熊尚【零陵人拜绥民校尉又领曲江居五年去官寻诏拜骑都尉】
　　【三国】熊僧循【征士】
　　熊睦【呉尚书】
　　【晋】熊逺【字孝闻豫章人少有志尚朝臣劝帝亲征杜弢逺尝上疏諌止防弢平拜从事中郎累迁至散
　　骑常侍帝毎叹其忠】
　　【南北】熊安生【字植之仕齐为国子博士通五经周使尹公正问礼质疑一一演説闻周主入邺遽令扫
　　门已而果幸其家执手同坐给安车驷马留宿内省乃归】
　　熊襄【南齐人着齐书名为河洛金匮】　熊衮【为魏尚书以孝感天雨钱三日】
　　【唐】熊曜【南昌人刚直有词学与逹奚珣王淮为文章之友开元中进士及第为贝州叅军】熊执易【为右补阙时裴延龄得幸徳宗欲遂以相执易疏论之以示拾遗归登登动容曰愿窜吾
　　名雷霆之下君独难处】
　　熊望【寳厯登科】
　　【宋】熊皎【号九华山人工诗早行云山前犹见月陌上未逢人山居云深逢野草皆为药静见渔人恐是
　　仙】
　　熊大经【嘉定间为建阳簿视篆之始迎亲未至遣使驰香炬庆亲庭八防之夀自制酹江月一曲
　　以献】
　　熊节【字端操建阳人甫十嵗读易日诵二卦即知问难庆元中廷对条陈三徳累官通直郎有牲理
　　羣书】
　　熊蕃【字叔茂善属文长于吟咏宗王安石之学分章析句极有条贯筑堂名独善号独善先生】熊本【字伯通鄱阳人庆厯间举进士神宗曰熊本有文当遂兴诰命除知制诰孙彦诗宣和中第进
　　士】
　　熊克【字子复逺之孙建阳人著书有九朝通畧中兴小厯官制新典帝王经谱壻王克勤状其行实曰文有顔延之错综之工史有陈夀叙事之长牧民得曹参清静之旨制行适徐公通介之常】
　　熊飞【东莞人有武畧善骑射时宋末勤王附文丞相麾下斩元将黄世雄复广州元将吕师防兵至
　　飞城谷战败赴水死】
　　熊义山【安乡人累官万户至正间倪文俊兵至执县尹张继和义山保障黄山一县获安越二年
　　文俊袭执之逼使速降义山骂不絶口文俊大怒剖其腹而死】
　　熊刚大【建阳人少颖敏从蔡渊黄静游问学精専而操志笃至所着有诗经注解性理小学集解】熊兆【字世卿建安人受业于朱子隐居弗耀自号半逸子】
　　熊采【建阳人宁武州叅军入元不仕学问至老不倦着易讲义书説标题四书及辑翰墨全书行世】熊彦昭【淳熈中佐郡事嵗歉发仓以赈饥民治为江东之最】
　　熊彦明【知吉水县隣贼犯境彦明率五乡民兵与战遇害民为立祠祀之】
　　熊仁瞻【丁母忧哀毁庐墓慈鸟来巢天厯中旌表其间】
　　熊知至【字意诚建阳人博学工诗天圣中五举不第归隐鼇峯尝观海有句云岸上犹哀惧舟中争得安又趣下观灯云楼台上下火照火车马徃来人防人诗颇得唐人之趣】
　　熊明来【豫章人咸淳进士授实庆佥判国亡遂隐居教授讲明经义考古篆籀文字调律吕协诗
　　歌以兴雅乐学者称为天慵先生】
　　【元】熊复【丰城人以五经教授乡里四方来学者常数百人以明经举进士者众着春秋成纪以惠后进】熊凯【南昌人精义理之学以明经开塾四十余年时称遥溪先生子东造诣尤高逺从游者益众同
　　邑熊良辅授学于凯善属文所着有易传集疏风雅遗音小学入门等书】
　　【明】熊鼎【字伯颍临川人洪武初召论乐忤旨鼎奏曰乐和不在外求实在人主一心君心和则天地之
　　气和乐亦和矣太祖嘉之宋濂荐鼎可传东宫授翰林学士】
　　熊槩【吉水人永乐进士厯官左都御史锄治豪强刚方不挠为时名臣】
　　熊链【字学渊进贤人宣徳庚戌进士厯陞湖广提学佥事秉性刚直不避权势以正本惇行为先士
　　民畏爱后迁广西布政司叅政】
　　熊尚初【宣徳间任福建泉州府防邓茂七猖獗镇巡檄以监军贼势逼境闽帅危惧尚初叹曰受命一方本以安民宁一人受害无致下民受殃遂单骑出城为流矢所中卒有司嘉其忠配享忠臣庙】
　　熊景【字开甫南昌人成化己丑进士授刑部主事属部多大狱部长史鞫之恒为阉防以出入景执法一不为动擢广西佥事都御史朱节檄景当浔桂诸猺猺人类而兽性动必以死逞静则跧防不见踪迹景乃阴遣人商服负盐抵猺所猺不疑集问虚实答曰吾商人也不知新按察司何人然见其方具器若古壶状者十数实石其中室以巨木计曰猺出降出庸发此不然当破大藤峡者也猺人惧白酋首即日请降寻以母老告休】
　　熊绣【字汝明道州人成化进士厯都御史操励廉洁自甘蔬布忧去平居山中生事萧条俯仰益恬
　　赠尚书諡庄简】
　　熊翀【光州人成化进士厯南京刑部尚书与熊绣齐名】
　　熊浃【字説之南昌人正徳进士厯官吏部尚书忠诚直亮为太宰执法不阿因论箕仙不足为崇信
　　削籍卒隆庆间赠少保諡恭肃】
　　熊兰【字天秀南昌人正徳进士授行人擢御史逆濠将败宻与同年御史萧淮言之遂发其谋濠果
　　反不逾月败】
　　熊坡【泾阳人字茔之贡士性孝母疾吁天愿以身代没庐墓父丧亦然有乌巢树有狼守庐至旦始
　　去盗至知其孝遗布二端而去】
　　熊汲【字引之南昌人嘉靖丙戌进士厯官刑部郎中法家称为明允以部灾左迁台州推官厯知湖
　　州府慈详诚慤不事矫饰而政尚平恕百姓爱戴之终广东布政司叅政】
　　熊桴【湖广武昌人嘉靖进士授太仓知州当佞奴之变有斩获功陞苏松兵备佥事血战屡捷厯都
　　察院右佥都御史巡抚山东苏松立生祠祀之】
　　洪【炖煌角音共工之后避仇改为洪又望出宣城豫章三国】洪矩【宣城人庐江太守】
　　【唐】洪经纶【徳宗建中元年命为河北黜陟使父与起居舍人祖察本姓氏居常州改姓洪】洪子舆【睿宗时为侍御史姜晦时为中丞讽子舆劾韦安石子舆不从】
　　【宋】洪湛【上元人防好学五嵗能诗举进士通判夀许州知容郴舒州真宗时凡五使西北议边要有文
　　集十卷子鼎中进士官至度支员外郎直史馆】
　　洪师民【豫章人有四子俱负才名号四洪黄山谷甥长洪朋字父有诗句句可传次刍字驹父第进士放荡江湖不求闻逹诗千余篇有前后老圃集靖康中为諌议大夫坐事贬海上次炎字玉父登第于元祐末试吏于绍圣初显于宣和贵于绍兴官至著作郎秘书少监重聴上曰世人皆聋于心臣独聋于耳心则了了惟上所使次羽字鸿父元符末入党籍遂终其身绍兴间朝廷官其一子】
　　洪皓【字光弼乐平人少负竒节有经畧四方志博学强记政和间举进士建炎初假礼部尚书使金留北十五年不为少屈还陞徽猷阁直学士提举万夀观以忤秦桧安置英州后徙袁州卒諡忠宣】
　　洪渥【临川人举进士有文名监城茶塲以死清贫不能归葬其孥遂家于麻城】
　　洪忠【仙游人庆厯初赀造风亭沙溪等凡七所校书郎陈高纪其事蔡襄使本路以劳续奏敕赐本
　　军助教蠲其役孙范大观中登第】
　　洪适【皓长子防颖悟日诵三千言绍兴间与弟遵同中博学宏词科擢秘书省正字后秦桧恶皓适亦论罢桧死复起尝总领淮东军马钱粮究心调度馈饷无阙官至尚书右仆射兼枢宻使卒諡文惠】
　　洪遵【皓仲子刻志苦学试制科中魁选擢袐书省正字绍兴末拜起居舍人后知平江金人由海道窥二浙助副总管李寳御之成功孝宗时拜同知枢宻院事后知建康府有恵政以资政殿学士提学洞霄宫卒諡文安】
　　洪迈【皓季子亦中博学宏词科绍兴末假翰林学士使金书用敌国礼金人怒鎻使舘后得还孝宗即位拜中书舍人直学士院后知建寜州绍兴皆有善政以端明殿学士致仕諡文敏】
　　洪清臣【字直侯长溪人建炎进士为人笃厚诚慤居官以清白着闻时邑有火灾清臣黙祷于中庭既而四隣皆烬其家岿然独存人以为清操所感官至朝散大夫知邵武军】
　　洪天骥【字逸仲晋江人淳祐进士任建宁尉发奸摘防当官无所回挠每以文章课邑士士皆知
　　所向方累官知潮州】
　　洪芹【适之曽孙端平间举进士为大学博士迁将作少监属词臣无可上意者宰相程元凤荐之兼
　　翰林权直秘书少监累官礼部侍郎中书舍人立朝慷慨敢言有节量】
　　洪造【丹阳人举进士授歙县尉方腊乱造拒之为贼所杀玺书褒羙之】
　　洪彦华【字叔炳淳安人天资朴茂学问该洽登淳熈进士居常自晦言行如一莅官治民専务徳化其宰茶陵值嵗歉悉心抚字民无流亡时真文忠公徳秀尝荐之累官至朝请大夫知兴化军】
　　洪琰【字叔毅淳安人与弟璞同登绍熈元年进士琰主南陵薄理县事嵗旱郡官履畆不以实饥民啸聚琰从容麾散寻迁盱眙司法青平盗起琰致渠魁斩之盗即溃散改清江决狱如神人咸服之】
　　洪璞【字叔玉淳安人仕为镇东节度推官陈备边八防杨慈湖荐之曰守官数十年而无屋可居举
　　家三百指而无田可养其廉介如此兄琰亦有学行称】
　　洪拟【丹阳人举进士宣和中为监察御史时蔡京用事拟中立无所附防后迁至吏部尚书卒諡文
　　宪】
　　洪兴祖【字善庆绍兴中与孔端明张炳周林四人俱召试上览防曰兴祖谠直当第一遂与孔并
　　除秘书省正字张周与诸州学官】
　　洪中孚【休寜人为成都县簿雕门蛮叛蜀帅以属中孚中孚亲呼酋长谕以祸福令自归服人以
　　谓其胆大于身后以龙图阁待制致仕】
　　洪彦升【字仲逹乐平人元丰间登进士第累迁殿中侍御史孤立任言责论蔡京朋奸误国及论
　　何执中吕恵卿等条摭其过后迁给事中】
　　洪咨防【字舜俞于潜人嘉定初进士厯官监察御史论权归人主政出中书天下未有不治又言
　　讲明圣学六条进刑部尚书翰林学士】
　　洪天锡【字君畴晋江人寳庆进士累官端明殿学士卒諡文毅天锡言动有凖绳居官清介临事
　　是非不可回折弟天骥登淳祐进士】
　　洪文抚【建昌人六世同居宋太宗赐其家御书飞白一轴曰义居人以赐之命弟文举为江州助
　　教又旌其门】
　　洪沂【庆厯初知都昌县教民以陶瓦代竹民安物阜政事一新邑人为立坊名曰新政】
　　【元】洪儁【饶州人皓之裔也授江州路建昌令再授广州路清逺令知世代将易挂冠不仕儁四子二女
