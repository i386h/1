<!-- { "loadSidebar": true } -->
　　侃不为世屈为文章舂容典雅卒赠吏部侍郎諡文介】
　　刘永【字克修大庾人永乐中由进士初授刑部主事陞郎中才名甚着奉敕巡抚万全政望赫然正统中陞荆州知府时方重郡守天下大府数十咸慎选其人永以大学士东里杨文贞公荐陞荆州仍奉玺书之任防介劝农兴学均赋简讼清吏遏强暴革郡政之为病者十数事兵民共获其利戴之如父母府城初有亲藩所行多不法民被害永疏闻于朝械系下诏狱几害命朝审竟直其言复职处宗室如祖训后守制去郡军民寡母孤儿几千人徒步走京师恳请于朝夺情起永复为郡前后歴十四年将大用卒于任民立祠肖像祀之至今不忘】
　　刘昌【字钦谟长洲县人正统元年年方弱冠举南畿解元明年以防魁登科为文赡丽诗宗盛唐一时称为名家景泰中官水曹甞预内阁纂修天顺元年罢还南都官至广东参政卒所着有中州文表河南志姑苏志文集等书】
　　刘珝【字叔温夀光人正统戊辰进士改庶吉士授编修仕至太子太保户部尚书谨身殿大学士卒赠太保諡文和珝秉心不疑谅直无顾防公无私甞决天下大计一言而定利害不能夺有大臣之节抑邪嫉恶恒过于严以是小人多忌之】
　　刘定之【字主静永新人正统丙辰进士第三授编修成化二年陞太常少卿侍读学士入内阁仕至礼部左侍郎兼翰林院学士卒赠礼部尚书諡文安定之襟怀坦夷操履谦谨与人语色温气和遇人无贵贱大小一于恭敬其居官论事则执据义理词峯峭厉虽勇者有弗及】
　　刘琏【字宗器大兴人正统乙丑进士歴刑部尚书子机字士衡成化丙戌进士歴刑部尚书】刘俊【字世英寳坻人正统乙丑进士第三歴礼部侍郎】
　　刘孜【字显孜万安人正统乙丑进士歴工部尚书】
　　刘宣【字绍和安福人景泰辛未进士歴礼部尚书諡文懿】
　　刘昭【字克明邠州人景泰辛未进士歴工部尚书】
　　刘敷【字叔荣永新人景泰辛未进士歴都御史】
　　刘岌【字淩云涪州人景泰甲戌进士歴兵部尚书】
　　刘釬【字仗和安福人忠愍公球之子也举景泰五年进士歴官浙江提学副使学行不愧师模人咸
　　谓其有父之风云弟钶字尚佩同科进士歴布政使】
　　刘诚【字则明鸡泽人弱冠登天顺丁丑科进士第擢翰林院检讨时秀王分封馆阁以诚练达老成陞秀府长史赐四品章服从王之国诚以礼辅导王多所启沃着千秋金鉴录以献王嘉纳之于是竝得游心典籍作周易衍辞补注皇极经世洪范等书立志直欲上追濂洛闗闽诸儒不欲以文词名王薨改宁国府同知迁湖广布政司参议所在政迹咸赫卒于官】
　　刘大夏【字时雍湖广华容人天顺八年进士选翰林庶吉士寻授兵部主事歴陞职方郎中陞福建参政歴浙江左布政勤于抚字缓于催科移檄郡县务在节用爱人不许兴无名工作郡县起解银两例有秤头火耗严禁吏胥一毫不取治二年浙江乡试大夏为提调官先期焚香告天祈于得人以为国用是科果得人为多而王守仁胡世宁孙燧尤较著者也歴陞兵部尚书受知孝庙毎召入内廷从容论事禆益实多与大学士河南刘宇素不相能正徳初逆瑾用事宇昌言于瑾曰抄剳刘大夏可得金数万乃被逮谪戍肃州贫无所资藩臬畏瑾不敢馆谷各学生徒相继食之瑾诛复原官致仕卒諡忠宣】
　　刘徤【字希贤洛阳人天顺进士改庶吉士授编修仕至少师吏部尚书华葢殿大学士忤瑾致仕卒年九十四赠太师諡文靖嘉靖初存问又官其曽孙为尚寳丞健骨相竒古学问深粹行淳履正伟识伟才早际圣明晩罹奸佞进不盈侈退不窘戚近世贤辅称最】
　　刘鈗【字汝忠夀光人文和公珝第四子成化癸夘防补中书人时鈗八嵗召至文华殿起拜如成人圣心嘉爱时召见门阈限髙庵杨公常提擕过之及文和致政奉侍养归家居数年肆力经史治壬子乡试鈗欲辞廕就科日合各郡儒士糊名试之开巻第一诸司属望发解意欲奏请宰尹公与鈗为通家屡止之曰若子文艺但取巍科宪庙之恩不可孤也鈗乃止甲寅北上除原职终太常卿兼翰林院五经博士歴仕五十余年进阶资善大夫著述颇富有西桥文集藏于家】
　　刘槩【字大节济宁人进士成化二十二年知夀州防仁明果发奸摘伏如神猾黠屏息招延名儒振作黉序以及乡社禁止佛老师巫境内淫祠废革殆尽建石桥通济行旅置义冢收埋遗骸城乡各设预备仓积谷七万五千余石集赋罚课羡买耕牛六百余只敷惠贫农仍嵗给子种一千八百余石以速农务恤养孤老崇奬风节虽古良牧无加焉然直节自遂每遇监司亦不少下坐此贾衅治元年入觐值郡人御史汤鼐以言搆祸因逮及焉郡民赴京陈救以千计防吏部尚书王恕亦怜其诬力为申白得戍海州逾载防赦还籍嘉靖六年知州刘天民檄请从祀名宦焉】
　　刘忠【字司直陈留人成化进士改庶吉士授编修仕至少傅吏部尚书武英殿大学士致仕卒赠太傅諡文肃忠性峻少通行方寡合一介不茍在内阁未乆无大建明然重厚持正为贵幸所嫉】
　　刘缨【字与清苏州人成化戊戌进士歴尚书】
　　刘璟【字徳辉鄢陵人成化乙未进士歴尚书子讱字思存正徳丁丑进士歴尚书】
　　刘玑【字用齐咸宁人成化辛丑进士歴兵部尚书】
　　刘戬【字景元安福人成化乙未进士第二任右春坊右谕徳】
　　刘丙【字文焕安福人成化丁未进士歴兵部侍郎諡恭襄】
　　刘春【字仁仲巴州人成化丁未进士第二歴礼部尚书諡文肃】
　　刘节【字介夫江西大庾人治乙丑进士歴任浙江左布政使好贤礼士见学官弟子每延欵而咨
　　访之不屑以俗吏自居仕至刑部侍郎致仕】
　　刘龙【字舜卿襄垣人治己未进士第三歴礼部尚书諡文安】
　　刘怿【字济民济宁人治己未进士歴都御史】
　　刘恺【字承华新安人治庚戌进士歴尚书】
　　刘玉【字咸栗万安人治进士授辉县知县陞御史忤瑾逮诏狱削籍瑾诛起河南按察司佥事仕至刑部左侍郎以大狱事罢归隆庆改元赠尚书諡端毅玉学一主于诚故终身无浮词伪行孝友信让时靡间言居官一志公家秉正嫉邪端方清白终始一节博通羣籍尤长于天文地理凡军谋师律仪章法制皆详究其本末惟所用之】
　　刘瑞【字徳符四川内江人治丙辰进士歴陞浙江按察使提学校士公明先徳行而后文艺所行
　　条约切于身心仕至南京礼部侍郎諡文肃】
　　刘麟【字元瑞一字子振南京鹰扬卫籍江西安仁人治丙辰进士外戚张氏骄横台谏厐津等歴诋罪状天子震怒下诏狱逮治麟独上疏申救授刑部主事出守绍兴莅任才五十余日四封驩然戴之若数十年者以不修问逆瑾矫防废为编民郡人为立生祠贫不能归遂寓居长兴与邑民呉珫郡人施侃宜春龙霓闗中孙一元结社称为湖南五隠瑾诛起知西安陞陜西参政歴工部尚书奏建节慎库与台臣同典出纳自是财无滥用凡工部上供率闗内府中贵人辄隂自损増不受覆覈麟乃条上当裁省者一十四事并见嘉纳中贵人以是憾之防遣近珰督造龙袍于苏松麟谓尚衣自有常供请罢之而嗛者益深竟令致仕麟家居三十余年萧然一室赋诗自娯有求见者往往逊避扁舟往来郡大夫物色访之始得一见见亦不谈公事麟平生尚气节以文学驰名于时律诗步骤盛唐追汉魏字法羲献短牍数字亦不茍作时出谑语隽永有味片纸只字人得之为至寳末年一意静养求之者俱不应甞欲建楼以居无力内翰文衡山绘一图名曰神楼骚人墨客争咏之衣冠必法古制年八十有八卒赠太子少保諡曰清惠】
　　刘源清【字汝澄东平人正徳进士授江西徳兴知县调进贤濠平陞御史仕至兵部左侍郎兼都御史总督大同三镇军务忤权贵逮诏狱为民隆庆元年复职源清崛起寒素伟干负气临义奋不顾利害宸濠之起祸也伪檄之传道经进贤而源清斩其使燬其檄闭妻子杜门以死誓战不利则将焚妻子自杀以报国濠竟以不得援而败惜忌功者多不得录识者憾之】
　　刘天和【字养和湖广麻城人正徳三年进士以御史谪知金坛县甞赞画军门平孝丰汤毛九之乱寻陞湖州府知府正直忠厚练达精明以古良二千石自期待郡志称其疏定赋役则例以便征输特其一事也歴陞都御史巡视河道驻剳济宁每遇士人初入仕者辄与谈守已行政之要务成人之美仕至兵部尚书总制陜西三边有名天和端毅有谋风裁凛然尽心国事鞠躬尽瘁其经畧西戎夷人不敢忌中国大义非天和之德望才畧致然哉卒諡】
　　刘栋【字元隆山隂人正徳辛未进士歴官刑部侍郎】
　　刘校【字宇夏河南许州人正徳辛未进士刑部郎中谏南巡杖死赠太常少卿】
　　刘希龙【字仁甫安邱人正徳甲戌进士歴尚书】
　　刘大谟【字逺夫仪封人正德戊辰进士歴都御史】
　　刘士元【字伯孺彭县人正徳甲戌进士歴都御史】
　　刘彭年【字惟静巴县人正徳甲戌进士歴都御史】
　　刘储秀【字士竒闗中人正徳甲戌进士嘉靖中任浙江左布政使刚方有治才旬宣所及深得民
　　心声大振仕至户部尚书】
　　刘慤【万安人嘉靖甲辰进士授司空尚书郎税荆州知嘉兴府时倭夷犯浙西兵部尚书张经提兵压境慤为调度粮饷民不劳而事办比赵文华以工部尚书视师海上暴横索赂少不如意陷以大辟慤终无以应之第相见不激不阿而已文华卒不能害后转两司荐陞太仆寺卿擢佥都御史抚治湖广慤约已勤职每日详驳案牍常至夜分喜诸司陈说利害凡建白当事情者即付之施行甞濬竹筒河以杀汉水之势沿江郡县至今赖以播植施州土官覃璧劫印烝嫂谋为不轨慤上其逆状讨之亲书方畧日致营中覃璧力屈自诣辕门伏辜比罢兵陞大理寺卿转南京工部侍郎然竟以兵事积疲遘疢行至浔阳道中卒】
　　刘塾【字汝宁鄱阳人嘉靖己丑进士初任归安大着声誉累官光禄寺卿】
　　刘望之【字商霖内江人嘉靖丙戌进士歴大理寺卿子翾壬戌进士翲戊辰进士】
　　刘学易【字道甫夀光人嘉靖戊戌进士歴户部右侍郎】
　　刘大实【字子虚确山人嘉靖戊戌进士歴户部侍郎】
　　刘养直【字敬夫内江人嘉靖戊戌进士歴户部侍郎】
　　刘起宗【字宗之巴县人嘉靖戊戌进士歴行太仆寺卿】
　　刘自强【字体干扶搆人嘉靖甲辰进士歴户部尚书】
　　刘穏【字朝重酃县人嘉靖丙辰进士歴太仆少卿】









　　万姓统谱卷六十
　　钦定四库全书
　　万姓统谱卷六十一　　　明　凌迪知　撰下平声
　　十一尤
　　周【汝南角音帝喾生后稷至太王邑于周文王以国为氏又周平王子封于周者谓之周家望出沛国陈留周】周伯阳【读史知周亡】
　　周霄【见孟子】
　　周【事赵简子立简子之门三日三夜简子使人问之曰子何以令我周曰愿为谔谔之臣墨笔
　　操牍随君之后司君之过而书之】
　　【汉】周緤【沛人以人从髙祖起沛至灞上西入蜀还定三秦常为参乘战有利不利终无离上心封信
　　武侯】
