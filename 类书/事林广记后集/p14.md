<!-- { "loadSidebar": true } -->
　　　千文
南史文斈传周兴嗣传云武帝以三桥旧宅为光宅寺敕兴嗣与陆倕各制等碑及成俱奏帝以兴嗣所制自题及铜表铭栅塘碣檄魏文王羲之书千字并使兴嗣为文每奏帝称善赐金帛刘禹锡嘉话梁武教诸王书令殷铁石于大王书中榻一千字不重者每字一片纸杂碎叙帝召兴嗣曰卿有才思为我韵之兴嗣一夕编次进上须发皆白赏赐甚厚国朝宝训太宗甞行草千文赐李至至请模刻太宗曰千文乃梁武得锺繇破碑非垂世立教之道
　　　孝经　　【唐明皇注】 
按书序鲁共王好治宫室坏孔子之宅以广其居壁中得所藏古文孝经凡十有八章共一千九百单三字
　　　论语　　 【何晏集觧】 
孔子弟子记诸善言凡二十篇成于曾子有子之门人有斉论又有鲁论又有古论斉论有问王知道二篇凡二十二篇古论分尧曰下章子张问为一篇有两子张凡二十一篇孔子鲁人故谓之鲁论鲁语又谓之论语共一万五千九百一十六字
　　　孟子　　 【赵歧注并序】 
弟子公孙丑万章之徒记其师弟子难疑荅问为书七篇二百六十一章大抵皆言仁义道德辟杨墨之异端明夫子之正斈孟子邹人也名轲故谓之邹书轲书又谓之孟子共三万四千六百八十五字
　　　周易　　 【王□注】 
自伏羲氏王天下龙马负图出河遂则其文以画八卦文王重三爻为六爻推八卦为六十四卦后夫子作十翼凡更三圣而成书其书言吉凶作咎悔吝之象可以占卜故秦人焚书而易以卜筮之书独全其经十翼者上彖下彖上象下象上系下系文言说卦序卦杂卦是也其书画于伏羲谓之羲经羲易文王作卦辝周公作爻辝谓之周易其书分上下经共二万四千一百丹七字
　　　六十四卦緫栝歌
易卦八八六十四　乾坤屯蒙需讼师比与小畜履泰否　同人大有谦豫随　蛊及临观噬嗑贵剥复妄大畜颐　大过而后坎离継　咸恒遯壮晋明夷家人睽蹇觧损益　夬姤萃升困井革　鼎震艮渐归妹丰旅巽次及兊涣节　中孚小过既済来　未済终焉緫包括
　　　尚书　　【孔安国序并传注】 
旧有百篇起于三坟载伏羲神农黄帝之事自孔子删去断自唐虞以下迄于周所存四十九篇虞书五篇谓之五典夏商周之书皆训诰誓命之文秦人焚书孔子以此书藏于屋壁至鲁共王坏孔子旧宅因得所藏之书皆科斗文字文世能知者済南伏生口以传授二十五篇孔安国考其文义定五十八篇并序五十九篇末二篇乃秦鲁书以其上古之书谓之尚书共二万五千七百字
　　　毛诗　　【郑康成注】 
古者有釆诗之官天子廵狩命大师陈诗以观民风其诗盖出妇人女子小夫贱隶之口如今田野里巷歌咏之意大抵皆美剌时事托物见意多鸟兽草木之名有风赋比兴雅颂六义国风大雅小雅三颂初有三千余篇孔子删录凡三百一十一篇后亡六篇故艺文志云三百五篇论语所谓诗三百一言以蔽之曰思邪者盖言其大数也毛苌训诂故谓之毛诗共三万九千二百二十四字
　　　周礼　　 【郑康成注】 
周成王时周公所作谓之六典盖其书有六官天官家宰掌邦治地官司徒掌邦教春官宗伯掌邦礼夏官司马掌邦政秋官司寇掌邦禁冬官司空掌邦土每官其属六十共三百六十官是书专言周官之职掌百工技艺纤悉皆具惟冬官考工记专言车舆等制或云冬官乃秦火后汉儒所纂起于周故谓之周礼共四万五千八百六字
　　　礼记　　【郑康成注】 
多言冠昏丧祭乡射燕享等礼故谓之礼记今其书四十九篇非出一人之手中庸则出于孔子之孙子思王制则出于汉儒剌六经而为之缁衣则公孙尼子制月令则出于秦人吕不韦皆因秦火散亡难以稽考今之记出于二戴 【大戴德小戴圣】 故谓之戴经共九万九千二十字
　　　春秋　　 【杜预注】 
纪周末十二诸侯二百四十二年之行事周衰天子不能任赏罚之权故孔子褒善贬恶尊王黜伯内夏外夷可笔则笔可削则削以匹夫代天子赏罚其书编年月日时错文春秋二时以名其书时有获麟之瑞孔子以麟出非时见伤而绝笔于此故谓之麟经共一万八千字
　　　三传
【左氏】或以为左丘明者非北单姓左名未闻鲁人受经于仲尼为经作传
公羊名高斉人受经于子夏为经作传
【谷梁】名赤鲁人受经于子夏为经作传
又有所谓【五传】者乃上三传并邹氏传郏氏传是也
　　　国语 【郑玄训注】 
乃左氏采世本战国策述楚汉春秋接其后事邦国成败阴阳律吕天时人事逆顺之数以为国语凡五十一篇其文不主于经故号外传包罗天地探测祸福发启幽微章表善恶昭然甚明与经艺并陈非特诸子之伦也
　　　家语　　 【王肃注】 
孔子二十二世孙孔猛家藏之书皆圣人实事之迹五帝之德三王之盛冠昏丧祭刑政狱讼山川物类与夫门弟子之荅问而成书皆类乎论语凡四十四篇
　　　尔雅　　【郭璞注】 
周公所作孔子所增子夏所足凡二十篇所以通诂训之指归叙诗人之兴咏緫绝代之离词辩同实而殊号也诚九流之津涉六艺之钤辖斈览者之潭奥摛翰者之华苑可以慱物不惑多识鸟兽草木之名莫近于雅
　　　离骚　　 【朱文公注】 
楚屈原所作屈原名平字灵均为楚怀王左徒上官大夫谗之王怒疏平平嫉王听之不聦也故忧愁思虑而作离骚第一篇为经其余皆传
　　　太玄经
杨子云作凡一十九篇观玄者数其画而定之玄首四重者非卦之数也其用自天玄一昼一夜阴阳度数律历之纪与太初历相应揲之以三策关之以休咎絣之以象类播之以人事文之以五行拟之以道德仁义礼智主无名要合五经
　　　七书　　 【魏武帝注】 
孙子吴子司马法唐太宗季卫公荅问尉缭子黄石公三畧太公六韬共一百一十四篇皆武经也三畧者上畧中畧下畧六韬者文韬武韬龙韬虎韬豹韬犬韬是也国子司业朱服奉圣旨校定合七书为一故谓之七书
　　　老子　　 【传弈注】 
周末老聃所著上下八十一章凡五千余文其书微妙难识皆原于道德之意故谓之道德经又曰老子
　　　庄子　　 【郭象注】 
周未庄周所著有内篇外篇杂篇凡三十三章其言内圣外王之道深根固蔕之理所不备故谓之南华经又谓之庄子
　　　荀子　　 【杨倞注】 
战国荀况所作其书尊王黜伯贵仁义而贱功利韩退之读荀篇曰其辝若不粹要其归与孔子异者鲜矣抑犹在轲雄之间荀子甞作兰陵令故谓之兰陵书又曰荀子
　　　扬子　　 【五臣注】 
西汉扬雄所作其书拟论语荅问之意其序云扬子之文简而奥韩愈读荀篇曰扬雄书益尊信孟氏则雄者亦圣人之徒扬子设或人之问自谓之法言又曰扬子
　　　文中子　　 【院逸注】 
隋季王通所作碑曰孟子踵孔圣而赞其道后千世而可継孟氏者复何人哉先生亭述六经敷为中说讲道于河汾门人自远而至者千余人其书曰河汾书又曰文中子
　　　列子　　 【张湛注】 
郑人列御寇所作其书名曰冲虚至德经
　　　孔丛子　　 【宋咸注】 
孔子八世孙鲋所作鲋字子鱼仕陈胜为慱士
　　　管子　　【房玄龄注】 
管仲所作
　　　文子　　 【默希子注】 
姓辛名妍字文子周平王时蔡丘汉上人其先晋公子也甞南游范蠡得而事之老子弟子也着通玄真经
　　　刘子
名昼字孔昭梁朝大夫刘孝标撰
　　　抱朴子
晋葛洪稚川仙道之斈
　　　韩非子
韩之诸公子也刑名法术之斈而帰其本于黄老作说客解
　　　淮南子
刘安厉王长子也着鸿烈解
　　　公孙龙子
战国时辩士赵平原之客也
　　　邓析子
郑人着刑名之书
　　　子墨子
孔子之弟子也
　　　鬻子
名熊楚人也
　　　子华子
名本晋人也
　　　尹文子
周人斉宣王时居稷下与宋钘彭蒙由骈同斈于公孙龙公
　　　商子
名到例阳人也
　　　鹖冠子
着道家之书
　　　聱隅子
着歔欷琐微论聱隅者枿物之名也歔欷者兼叹之琐微者述之之谓也
　　　亢仓子　　【何粲注】 
着洞灵真经
　　　十七史
＜史记＞ 【系一史】 司马迁 【汉武帝时人续父太史公之业作史记】 　裴骃 【宋人】 　司马贞 【唐明皇时人撰史记索隐三皇记】 　刘向 【着新序说苑】 　孔安国 【前汉人谏义大夫】 　徐广 【晋人】 　谯周 【蜀人】 　张晏 【魏晋□人】 　韦昭　虞翻 【并吴人】 　郑玄　贾逵　马融 【并后汉人】 　王肃 【魏人】 
以上并裴骃注所引
　　　西汉史　　 【系一史】 
班固 【广父彪续史作前汉书】 　刘德　荀悦　应劭　文颕　李奇　大俨 【并后汉人】 　邓展　张楫　孟康　如淳　崔浩 【并魏人】 　郭璞　刘宝　晋灼 【并晋人】 　苏林 【宋人】 　蔡谟 【东晋人】 　巨瓒 【不详所出】 　张晏　韦昭　李裴　郑氏　项昭 【以上并头注引用】 
　　　东汉史　　 【系一史】 
范晔 【宋文帝时人】 　章怀太子贤 【唐高宗子集诸儒注】 　刘珍 【安帝朝校定东观记撰建武以来名臣传】 　谢氶 【吴人】 　谢沈　薛莹　华峤　袁崧　司马彪 【并晋人】 　刘昭 【梁人】 　刘义庆
　　　三国志　　 【魏蜀吴系三史】 
陈寿 【东晋人撰】 　习凿齿　孙盛 【并东晋人】 　裴松之 【宋人记三国志】 　魏澹　梁祚　环済　以上并裴注引用
　　　东西晋史
唐太宗 【称制撰晋书】 　高希峤 【注晋书】 　何超 【撰晋书义】 　王隐　虞预 【并东晋人】 　于宝 【东邹人】 　谢灵运 【宋人】 　朱凤　并晋史所引
　　　南北史　　 【南史宋斉梁陈北史后魏北斉后周系七史】 　
李延寿 【唐人追父志作南北史】 　沈约 【梁人】 　魏收 【隋人】 　徐爰 【撰宋书】 　孙严 【撰宋书】 　李德林 【□此斉书】 　顾野王 【陈人】 　萧子显 【撰□书】 　谢昊 【撰梁书】 　传纬 【撰陈书】 　以上并南北史所参附
　　　隋史　　 【系不史】 
魏征 【唐太宗时人撰帝纪列传】 　长孙忌 【唐人撰隋志】 　王劭 【隋人】 　张太素　以上并隋史参附
　　　唐史
欧阳修 【宋朝人撰唐书】 　刘昫 【后唐人撰旧唐史通鉴多引用】 　蒋系 【撰旧唐史赞】 　宋祁 【宋朝人撰新唐书列传】 　韩愈 【唐人撰顺宗实录】 　王綝 【唐人撰魏郑公谏录】 　吴兢 【唐人撰贞观政要唐春秋】 　窦评　董冲　吴填
　　　五代史　　 【孙一史自史记五代共十七史】 
欧阳修　徐无党 【并宋朝人同撰】 
　　　通鉴
司马光 【撰资治通鉴】 　刘恕 【撰外纪】 　史照 【撰释文】 　朱熹 【撰纲目】 　李焘 【蜀人撰长编并宋朝人】 
　　　唐鉴
范祖禹 【撰一十卷】 石介 【撰五卷并宋朝人】 
　　　史通
刘知几 【唐中宗时人撰】 
　　　通典
