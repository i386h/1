<!-- { "loadSidebar": true } -->
古兖州曲阜县有孔氏宗族五百余家世代长有曲阜令其地有孔林延袤数十里夫子墓居中伯鱼墓在左子思墓在右古木蓊欎高插云霄有楷木似槐纹理纵横他所无搢绅用以为简墓前有古栢苍然如蛇龙形世代相传乃夫子所植其余徒弟会葬于此楼阁岧嶤宫殿宏丽万世号为礼义之乡由汉以来碑铭森列班班具存有诗云古栢甞沾周雨露断碑犹载汉文章□□灵光殿古生秋草曲阜城荒噪暮鸦惟有孔林残照里至今犹是仲尼家金人陆梁中国神像衣冠皆涂独夫子庿尊严不易粘罕兀过夫子庿闻是古圣人庙下马罗拜而去后窝陈搭察统兵至其地孔氏之家一洗而空今
大元皇帝混一天下书同文车同轨遐方外域莫不向风慕义中统二年六月
圣旨宣圣庙国家岁时致祭诸儒月朔释奠宜令洒扫修絜今后禁约诸官员使臣军马无得于庙宇内安下或聚集理问词讼及亵渎饮宴管工匠官不得于其中营造违者治罪管内凡有书院亦不得令诸人搔扰使臣安下至元十年二月中书省判逆御史中丞兼领侍仪司呈至圣文宣王用王者礼乐御王者衣冠南面当坐
天子供祠其于万世之绝尊千载之通祀者莫如吾夫子也切□外路官员提斈教授每遇春秋二丁不変常服以供执事于礼未宜及照得汉唐以来祭文庙享社稷非具公服执手板且乡人傩孔子犹朝服而立于阼阶先圣先师安得不备礼仪者乎自今以往拟令执事官员各依品序穿着公服陪位诸儒亦合衣襕带唐巾释菜之礼似为相应奉　都堂钧旨送吏礼部准拟行

新编纂图增类羣书类要事林广记卷之四　　　　【后集】
○圣贤类
　　文庙从祀

高宗皇帝绍兴十四年三月已巳幸太斈祗谒先圣先师止驾于大成殿门外登降步趍执爵灌献天容肃恭礼毕御敦化堂颁诏示乐育详延之意赐诸生命国子司业高阅讲周易斈官内外推恩有差幸飬正持志二斎顾览生徒隶业之所徘徊久之始命驾□还上幸斈毕恭覩太祖真宗徽宗所制赞又命有司悉取从祀诸赞并录以进因制文宣王赞其后又制七十二子赞并列石置于太斈
　　　七十二子赞
　　　　颜回
德行首科 显冠斈徒 不迁不贰 乐道以居 
食饮且恶 在陋自如 宜称贤哉 岂止不愚 
　　　　闵损
天经地义 孝哉闵骞 父母弟昆 莫间其言 
汗君不仕 志气轩轩 复我汶上 出处休焉 
　　　　冉雍
懿德贤行 有一则尊 子也复之 成性存存 
骍角有用 犂牛莫论 刑政之言 惠施元元 
　　　　冉耕
德以充性 行以澡身 二事在躬 日斉而新 
并驱贤科 得颜与邻 不幸斯疾 命也莫伸 
　　　　冉求
循良之要 在于有政 可使为宰 千室百乘 
师门育材 治心扶性 退则进之 琢磨之柄 
　　　　言偃
道义正已 文斈擅科 为宰武城 聊以弦歌 
割鸡之试 牛刀谓何 前言戱 慱约则多 
　　　　宰予
辩以饰诈 言以致文 苟弗执礼 宜莫释纷 
朽木粪墙 置不足云 言语之科 烨然有闻 
　　　　仲由
升堂惟先 千乘惟权 陵暴知非 委买可贤 
折狱言简 结缨礼全 恶言不耳 仲尼赖焉 
　　　　端木赐
谦德知二 器实瑚琏 动必几先 孰并其辩 
一使存鲁 五国有変 终相其主 （文言）处悠远 
　　　　卜商
文斈之目 名重一时 为君子儒 作魏侯师 
不可后礼 始可言诗 假盖小嫌 圣亦不疵 
　　　　林放
礼之有本 子能启问 大哉斯言 光昭明训 
德辉泰山 诬祭莫奋 崇兹祀典 盍永令闻 
　　　　樊须
养才以道 圣人兼済 始谓不仁 问鲍良喜 
寓志农圃 以聧仁义 斈稼之辝 岂姑舍是 
　　　　澹台灭明
惟子有道 天与异容 状虽云恶 德则其丰 
南止江沲 斈者云从 取士自兹 貌或非公 
　　　　曾参
夫孝要道 用训群生 以纲百行 以通神明 
因子侍师 荅问成经 事亲之实 代为仪刑 
　　　　公冶长
子长宏度 高出伦辈 虽在缧绁 知非其罪 
纯德备行 夫子所采 以子妻之 尤知英槩 
　　　　公西箴
猗尔子上 鲁邦之望 以德则贵 惟道是唱 
师聦师明 友真友谅 伯于祝阿 儒风斯畅 
　　　　原宪
轼彼穷阎 达士所宾 邦无道谷 进退孰伦 
敝衣非病 无财乃贫 赐虽不怿 清节照人 
　　　　有若
人禀秀德 气貌或同 而子俨然 温温其容 
两端发问 未启机锋 以礼节和 斯言可宗 
　　　　郑国
伯夫荥阳 实惟令德 优入圣门 过不留迹 
道以目传 妙则心识 猗欤伟欤 后代之式 
　　　　商泽
邈矣子季 睢阳是伯 屏息受业 延教登席 
未践四科 固涉六籍 祀典载之 好是正直 
　　　　秦非
乐善哲士 伯汧阳 传道克正 垂名允臧 
执德以洪 用心必刚 袤广业履 式赞素王 
　　　　曾点
惟时义方 有子诚孝 怡怡圣域 俱膺是道 
暮春舞雩 咏歌至教 师故与之 和悦宜召 
　　　　巫马施
天清日明 密雨曷有 师命持盖 子亦善扣 
惟夫子慱 三才允究 斈者之乐 所得遂茂 
　　　　公皙哀
周衰伪隆 政在群公 廉耻道微 家臣聿崇 
不为屈节 撝默自容 子于是时 凛然清风 
　　　　漆雕徒父
遐想子期 挟策圣惟 涉道是嗜 惟爵可縻 
在德既贤 在名乃垂 洋洋之风 逮今四驰 
　　　　司马耕
手足甚亲 志异出处 魋将为乱 子乃脱去 
在污能洁 危而有虑 内省若斯 何忧何惧 
　　　　颜之仆
贤行颜叔 亲承尼父 志锐所期 道尊是辅 
泥在钧陶 木就规矩 终縻好爵 扬名东武 
　　　　石作蜀
在昔石邑 能知所尊 懋依有德 克述无言 
鼓箧槐市 扬名里门 此道久视 彼美长存 
　　　　颜高
琅琊之伯 其惟子骄 微言既彰 德音孔昭 
已咏雩旡舛 同听斉韶 历千百年 跂思高标 
　　　　邽巽
彼美邽子 先圣是承 墙仭己及 堂陛将升 
良玉斯琢 寒水必冰 锡壤平陆 茂实骞腾 
　　　　任不斉
任城建伯 其表曰选 淑问雅雅 才华清远 
竞辰力行 爱日黾勉 孔教崇崇 令绪显显 
　　　　颜无繇
人谁无子 尔嗣标奇 行为世范 斈为人师 
请车诚非 顾匪其私 千载之下 足以示慈 
　　　　颛孙师
念昔颛孙 商德与邻 斈以干禄 问以书绅 
参前倚衡 忠信是遵 色取行违 作戒后人 
　　　　高柴
婉彼子羔 受业先圣 宗庙之问 一出乎正 
克笃于孝 非愚乃令 师知其生 有辉贤行 
　　　　荣旗
伯兹雩娄 务斈实着 三千之徒 七十是预 
匪善莫行 惟德乃据 纪于前书 式彰厥(文言) 
　　　　秦祖
秦有子南 赞赞述作 守道之渊 成德之慱 
范若铸金 契犹发药 历世明视 少梁龙爵 
　　　　陈亢
惟禽之问 过庭其鲤 求以异闻 诗礼云尔 
请一得三 诚退而喜 且知将圣 不私其子 
　　　　梁鳣
室家壮年 无子则逐 见于信史 全斉之俗 
原本厥初 师言可复 以斈则知 揆之宜笃 
　　　　冉孺
纪伯子鲁 圣斈是务 厉巳斯约 好问乃裕 
周旋中规 容止可度 允矣昔贤 后世所慕 
　　　　蘧琼
有卫伯玉 夫子与居 寡过未能 荐赞使乎 
以尸谏君 友则史鱼 果得进贤 烂然简书 
　　　　公西赤
斈者行道 敝缊亦称 使斉光华 偶为肥轻 
周急之言 君子所令 荅问允严 理着先经 
　　　　公伯寮
人有贤否 道有废兴 子如命何 营营震惊 
季孙虽惑 景伯莫平 师资一言 彼此亦惩 
　　　　漆雕开
仕进之道 要在究习 具臣而居 咎欲谁执 
斯未能信 谦以有立 阙里说之 多士莫及 
　　　　虙不齐
君子若人 单父之政 引肘寤君 放鱼禀令 
传郭勿获 遂能制命 百代理邑 用规观听 
　　　　燕伋
师席高振 大成是集 至道克传 贤达斯执 
善教云袤 儒风可立 渔阳之士 得跂而及 
　　　　秦商
孔父秦父 相尚以德 俱生贤嗣 相与维则 
是父是子 致诘畴克 会弁儒林 令名无极 
　　　　后处
温温子里 入闻至圣 擥道之华 秉德之柄 
深造阃域 不乖言行 全齐之封 竹素荣盛 
　　　　廉洁
兄弟之邦 士有廉庸 涵泳素教 表揭儒宗 
杏坛探赜 洙泗从容 作兴一时 莒父其封 
　　　　乐劾
乐氏子声 锡爵昌平 信道之笃 见善乃明 
引领高节 载惟思诚 先贤聿崇 出为时英 
　　　　申党
侁侁申周 四科与俦 逸驾文囿 鼓枻儒流 
冠佩既燕 言动允休 邵陵得封 可想前修 
　　　　琴牢
多能鄙事 圣人曲意 惟其知之 是以不试 
宗鲁虽友 吊必以义 尚师嘉言 祀亦罔替 
　　　　步叔乘
勉勉子车 封邑淳于 亲炙避席 唯诺趍隅 
发微既慱 雅道是扶 抑可尚也 不亦美乎 
　　　　颜辛
孰封于萧 实惟子柳 夙饫格言 克遵善诱 
明德斯馨 贤业所就 以侑于儒 传芳逾茂 
　　　　漆雕哆
子敛受封 爰居武城 亹亹其闻 翩翩其英 
抠衣时习 愿斈日明 诞敷孔教 爵里疏荣 
　　　　申枨
刚毅近仁 志操莫渝 性匪祝鮀 面岂子都 
有一于此 刚名可图 云欲则柔 盖生之徒 
　　　　壤驷赤
式是壤伯 昭乎圣徒 执经请益 载道若无 
诗书规矩 问斈楷模 得时而驾 领袖诸儒 
　　　　施之常
开国乘氏 有德斯彰 参稽百行 赞理三纲 
自德行间 策名甚光 在史蔼蔼 历久弥芳 
　　　　公祖句兹
惟彼子之 锡伯期思 与贤并进 得圣而师 
彬彬雅道 翼翼令仪 一目至言 庙食不隳 
　　　　伯虔
有怀子折 全鲁之彦 儒行既名 聊伯乃建 
兢兢受道 奕奕峩弁 懿选嘉封 世享馨廌 
　　　　南宫括
先觉既位 簪履并驰 尚德君子 巧乃兼之 
羿奡可惭 禹稷可师 三复此道 载衬白圭 
　　　　公孙龙
黄伯着祀 公孙是云 弥缝中道 恊辅斯文 
藏修方异 渐渍甚勤 史词不忘 播为清芬 
　　　　叔仲会
瑕丘祚邑 子期是为 亲训有日 广业于时 
四教允隆 五常以持 比肩俊杰 闻望斯垂 
　　　　商瞿
易之为书 弥纶天地 五十乃斈 师则有是 
子能授受 洗心传世 知几其神 宜被厥祀 
　　　　曹恤
肃肃曹伯 王室之裔 积习乐道 切瑳明义 
惟善则主 尔德是类 史笔有焕 令名永纪 
　　　　县成
至圣立教 子祺安雅 擅文言鲁邦 启祚巨野 
炜矣风猷 时哉用舍 出伦离类 后斈是假 
　　　　颜哙
褒锡朱虚 在器轮舆 儒室振领 圣门曳裾 
