<!-- { "loadSidebar": true } -->
罄节畴【盛德】 　　　宣力照【武功】 　　　还饮【渔阳】水 　　　归转【杜陵】蓬 
　　　　道里名 【宋谢庄】 
山经亟旋览 水牒勌敷寻 青溪如委黛 黄沙似舒金 
观道雷池侧 访德茅堂阴 鲁显开微迹 秦良芳音 
讯远慱望崖 采赋梁山岑 崇馆非陈宇 茂苑岂旧林 
　　　　宫殿名 【梁元帝】 
杏间花欲燃 竹径露初圆 鬪鸡东道上 外马北场边 
合欢依暝巷 蒲萄向日鲜 旗亭觅张放 香车迎董贤 
定隔天渊水 相思夜不眠 
　　　　将军名 【梁元帝】 
虎旅皆成阵 龙骧尽北征 鸣鞭俱破虏 决胜往长榆 
细柳浮轻暗 大树绕栖乌 楼船写退蠲 樯鸟狎飞鳬 
渡河还自许 偏与功名俱 
　　　　卦名 【梁文帝】 
栉比园花满 径复水流新 丰壶要上客 鹄鼎命嘉宾 
车由泰夏闼 马散咸阳城 莲舟欲未済 分密巳同人 
　　　　姓名 【梁元帝】 
征人习水战 辛苦配戈船 龙吟彻水度 虹光入夜圆 
涛来如阵起 星上似烽燃 经时事南越 还复讨朝鲜 
　　　　屋名 【梁元帝】 
梁园气色和 斗酒共相过 玉柱调新曲 画扇掩余歌 
深潭影菱叶 绝壁挂轻萝 含情戱芳节 徐步待金波 
　　　　舡名 【梁元帝】 
夭暝浮云飞 三翼自相返 池模白鹄舛 檐知青雀帰 
松间流星影 桂窓斜月晖 思君北极 高楼泪染衣 
　　　　车名 【梁元帝】 
佳人坐椒屋 接脞对阑熏 绕砌萦流水 边梁图画云 
锦色乘殊众 衣香遥出群 日暮轻帷下 黄金妾赠君 
　　　　宝名 【唐崔融】 
鼎城烟雨霁 圭苑物华滋 地连金水白 人契玉山时 
珠浦荷如盖 铜街树似帷 琴歌待明月 丹石有深期 
　　　　药名 【唐王融】 
重台信严敞 陵泽乃闲荒 石蚕终未虫 垣衣不可裳 
秦芃留近咏 楚蘅栖远翔 韩原结神草 隋庭衘夜光 
　　　　酒名 【员半千】 
帝卿徒事隙 薄暮中山开 地胜荆南记 人多豫北才 
兰英晚虹上 竹叶清风耒 云物行可惜 落日顾霞杯 
　　　　星名 【王融】 
眇叹属辰移 端忧临岁永 久惭入汉客 每愧尊河影 
仙羽诚不返 蓬襟良未整 谁谓正心 大陵有霜颕 
　　　　风名　【闾丘虳】 
玉阶王道泰 金门词藻多 文雄自指引 美景相经过 
野气连空谷 春色满长河 方从君子会 终宴且当哥 
　　　　山名 【唐王勔】 
丽景斜中峤 晴华泛晚春 琴抽楚雪 哥曲下梁尘 
倾盖雕炎远 班荆密契新 方氶绮筵暮 烟上落桥津 
　　　　水名 【宇文正】 
江湖思旧好 河洛赏遗风 共托金门暇 来游白社中 
竹霞开樽绿 桃花落缓红 故乡渺天汉 应在霸池东 
　　　　树名 【梁元帝】 
赵李兢返随 轻杉露弱枝 杏梁始东照 柘火未西弛 
桠叶生眉上 朱珰摇鬂垂 逄君桂枝马 车下觅新知 
　　　　草名 【梁元帝】 
胡王迎娉主 途经蓟北游 初控游龙马 仍移卷柏舟 
江中离思切 蓬鬂不堪秋 况度菖蒲海 落月似垂钩 
　　　　鸟名 【梁元帝】 
方舟去鳷鹊 鹄引欲相要 晨鳬移去舸 飞燕动帰桡 
鸡人怜夜刻 凤女念吹箫 复闻朱鹭曲 钲管杂回潮 
　　　　兽名 【梁元帝】 
豹韬求秘术 虎畧选良臣 水涉黄牛浦 山过白马津 
推峰上狐塞 画像入麒麟 王孙及父子 熊席复横陈 
　　　　大言 【唐权□与】 
华嵩为佩河为带 南交北朔跬步内 
博鹏作腊巨鳌脍 伸舒轶出元气外 
　　　　小言
酰鸡司晨驾蛟翼 毫端棘剌分畛域 
蛛丝结网聊自息 蚁垤崔嵬不可陟 
　　　　难言 【唐韦应物】 
掬土移山望山尽 投石填海望海满 
持索捕风几时得 将刀斫水几时断 
　　　　易言
长风如刀剪枯叶 大河似箭浮轻舟 
投石入水岂有碍 走丸下坂安得留 

新编纂图增类羣书类要事林广记卷之八　　【后集】
○儒教类
【晦庵朱先生大学序】曰人生八岁自王公以下至于庶人之子弟皆入小斈而教之以洒扫应对进退之节礼乐射御书数之文及其十有五年则自天子之元士众子以至公卿大夫元士之适子与凡民之俊秀皆入斈而教之以穷理正心修巳治人之道此斈校之教大小之节所以分也
　　小斈之纲
　　　洒扫
少仪曰汜扫曰扫席前曰拚拚席不以鬣执箕膺擖
曲礼曰凡为长者粪之理必加帚于箕上以袂拘而退其尘不及长者以箕自乡而扱之
内则曰鸡初鸣咸盥漱衣服敛沈覃洒扫室堂及庭
弟子职曰凡拚之道实水于盘攘臂衭及肘堂上则播洒室中握手执箕膺揲厥中有帚入户而立其仪不贷执帚下箕倚于户侧凡拚之纪必由奥始俯仰罄折拚母有彻拚前而退聚于户内坐板拂之以叶适巳实帚于箕先生若作乃兴而辝坐执而立遂出弃之既拚及立是恊是稽
右洒扫之节
　　　应对
曲礼曰父召诺先生召诺唯而起
长者与之提携则两手奉长者之手负剑辟咡诏之则掩口而对
侍坐于先生先生问焉终则对请业则起请益则起
侍坐于君子君子问更端则起而对
谋于长者必操几杖以从之长者问不辝让而对非礼也
侍于君子不顾望而对非礼也
长者不及母儳言正容听必恭母剿说母雷同
右应对之节
　　　进退
内则曰在父母之所有命之应唯敬对进退周旋慎斉升降出入揖游不敢哕噫嚏咳欠伸跛倚睇视不敢唾洟寒不敢袭痒不敢搔不有敬事不敢袒裼不涉不撅亵衣裳不见里
昧爽而朝问何食饮矣若巳食则退若未食则佐长者视具
曲礼曰父命呼唯而不诺手执业则投之食在口则吐之走而不趍
见父之执不谓之进不敢进不谓之退不敢退不问不敢对
从于先生不越路而与人言遭先生于道趋而进正立拱手先生与之言则对不与之言则趍而退
从长者而上丘陵则必乡长者所视
将上堂必扬户外有二屦言闻则入言不闻则不入将入户视必下入户奉扃视瞻母回户开亦开户阖亦阖有后入者阖而勿遂母践屦母踖席抠衣趍隅必慎唯诺
将即席容母怍两手抠衣去斉尺衣母拨足母蹶
先生书策琴瑟在前坐而迁之戒勿越
虚坐尽后食坐尽前坐必安执颜
侍坐于君子若有告者曰少间愿有复也则左右屏而待
母侧视母噭应母淫视母怠荒游母倨立丹跛坐母箕寝母伏敛发母髢冠母免劳母袒暑母褰裳
士相见仪曰凡与大人言始视面中视抱卒视面母改
若父则游目母上于面母下于带若不言立则视足坐则视膝
少仪曰侍坐于君子请见不请退君子欠伸运笏泽剑首问日之蚤莫虽请退可也
右进退之节
　　　五礼
五礼之目在大宗伯其别三十有六吉十有二凶五宾八军五嘉六唐彳放周礼制五礼百五十有二条吉五十有五凶十有八宾六军二十有三嘉五十宋礼部员外郎陈晹进乐书五礼百八十有八条吉百凶二十有二宾十有三军十有六嘉三十其目悉书则繁今列周礼大宗伯五礼之目
　　　　吉礼
禋祀　实柴　槱燎　血祭　狸沈　疈辜　肆献　馈食　祠　禴　甞　烝
　　　　凶礼
丧　荒　吊　禬　恤
　　　　宾礼
朝　宗　觐　遇　会　同　问　视
　　　　军礼
师　均　田　役　封
　　　　嘉礼
饮食　昏冠　宾射　飨燕　脤膰　贺庆
　　　六乐
六乐之目在大司乐周人备六代之舞奏黄锺歌大吕舞云门奏大蔟歌应锺舞咸池奏姑洗歌南吕舞大召奏蕤宾歌函锺舞大夏奏夷则歌小吕舞大□奏射歌夹锺舞大武
　　　　云门
一曰云门大卷乐纬元命包云黄帝乐一云尧乐云门象云气出入周人冬至舞之以祀天神
　　　　咸池
一曰大咸庄周吕氏春秋白虎通皆云黄帝乐元命包云尧乐陈氏乐书云黄帝所作尧修而用之尧作大章复能修用咸池以备乐按周礼于尧不称大章而称大咸犹周人不独教周之大武而教六乐贵于备药也故曰大章章之咸池备矣咸池象地水周遍周人夏至舞之以祭地示
　　　　大磬
一曰九召舜乐召绍也元命包云舜之民乐其绍尧之业舜斉七政肇十有二州故周人舞之以祀四望司中司命风师雨师
　　　　大夏
一曰九歌禹乐夏大也元命包云禹能大尧舜之德禹平水土故周人舞之以祭山川
　　　　大濩
一曰韶濩汤乐吕氏春秋曰汤命伊尹作大濩歌晨露韩诗外传曰汤作大濩宫使人温良而宽大商使人方廉而好义角使人恻隐而仁爱征使人乐飬而好施羽使人恭俭而好礼濩护也汤之宽仁能救护生民故周人舞之以享姜嫄
　　　　大武
记曰武始而北出再成而灭商三成而南四成而南国是疆五成而分周公左召公右六成复缀以崇天子元命包云文王时乐盖武王成其武功传云武王以黄锺布牧野之阵归以大蔟射
　　　五射
五射五御之目它无显证其名仅见于保氏康成注引郑司农语贾公彦云无正文或先郑别有所见或以义言之
　　　　白矢
矢贯侯过见其镞白也
　　　　参连
前放一矢后三矢连续而去也
　　　　剡注
谓羽头高镞低而去剡剡然也
　　　　襄尺
襄俗本或音衰周礼释文音让云本作让字诸音非也谓臣与君射不与君并立让君一尺而退也
　　　　井仪
谓四矢贯侯如井字之容仪也
　　　五御
说同五射
周礼大司马中冬大阅百步则一为三表又五十步为一表司马建旗于后表之中以旌为左右和之门羣吏各帅其车徒以叙和出即过君表也既陈乃设駈逆之事有司表貉于陈前即逐禽左也 【〔驱〕去】 
　　　　鸣和鵉
和鵉皆铃也和金口木舌鵉金口金舌所以节车之行鵉在衡上近于马和在式上衡是车前横木驾马者即軏也式是车上横板手所凭伏以致敬者升车则马动马动则鵉鸣鵉鸣则和应自然有个节奏所以使之皆中节若车行车速则不相应行迟则不响若杂然都响皆不合此节奏
　　　　逐水曲
御车随逐水势之屈曲而不坠水也鸣和鵉者御之常逐水曲者御之变也
　　　　过君表
若毛诗传云褐缠旃以为门裘缠质以为木执间容握駈而入击则不得入君表即褐缠旃也如车辰门之类是植起两车以为门褐缠旃以为门者是植两旗于两旁以为门也裘缠质以为木执者质是斧之椎头或云用刑砧子是门闑古者门之当中用一壁尺使门阖至此而止所谓木执也
　　　　舞交衢
衢道也谓御车在交道车旋应于舞节如今十字街模样若转过这一边则须要转得合舞底节奏
　　　　逐禽左
谓御駈逆之车逆駈禽兽使左当人君以射之也若禽在右边须要当得过左边以就主人之射
　　　六书
六书之目周礼疏云依许氏说文是教人知制字之由便不胡写了边傍古人要书同文今人不曾理会只是胡写
　　　　象形
书与画同出画取形书取象凡天文山川井邑草木人物鸟兽虫鱼鬼物器用服饰有形者皆可象亦有象形兼会意谐者
　　　　会意
人言为信止戈为武中心为忠如心为恕之类会合人意也如后字从彳从从又即三体会意也
