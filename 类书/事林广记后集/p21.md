<!-- { "loadSidebar": true } -->
实录曰三代以韦为之谓之筭袋魏易之为龟唐高祖给随身鱼三品以上其饰金五品以上其饰银故名鱼袋赐紫则给金鱼赐□则给银鱼
　　　笏
唐会要曰笏周制也周礼诸侯象大夫鱼须文竹晋宋以来谓之手板魏以后五品以上用象武德四年诏五品以上用象笏六品以下用竹木笏
　　　凉衫
笔谈曰近岁京师士人朝服乘马以黪衣蒙之谓之凉衫亦古遗法仪礼曰朝服加景但未见古制耳
　　　襕衫
唐志曰马周以三代布深衣因于其下着襕及裾名曰襕衫以为上士之服即今文子所衣之服是也
　　　骻衫
舆服志曰马周上言三代深衣请襕袖褾巽为士人上服开骻者名垂夬骻衫庶人服之即今四癸衫
　　　汗衫
实录曰古者朝燕之服有中单郊享之服又有明衣汉高祖与项羽战争之余汗透中单遂有汗衫之名
　　　半臂
实录曰隋官多服半臂即长袖也唐高祖减其袖谓之半臂今背子也江淮间或曰绰子庶人竞服之
　　　袄
舆服志曰北斉有长帽短靴合袴袄子朱紫玄黄各任所好古艺服也盖取便事今代袄子自北斉始也
　　　袴
史记屠岸贾赵氏赵朔之妻有遗腹生男贾索之夫人置其袴中袴始见此实录曰上古以皮为袴也
　　　犊□
实录曰西戎以皮为之夏后氏以来用绢长至于膝汉晋各犊鼻北斉则与袴长短相似省犊鼻之名
　　　被衾
召南小星诗曰抱衾与裯注云衾被也裯单被也论语云必有寝衣长一身有□北商周之事也西京杂记赵飞燕为皇后女弟昭仪上襚三十五条有鸳鸯被
　　　布□
诗曰乃褁糇粮于橐毛传曰大曰橐小曰曩御览云古行者之食以布曩贮粮布袋见于夏后世
　　　手巾
礼记浴用二巾上絺下绤而旡异名汉王莽逐王阂阅泣元后以手巾拭之事虽见于三代而名自汉始
　　　大衣
商周之代内宫世妇服也至唐则裙襦大袖为礼衣开元中妇见舅姑戴步□□钗翠大衣之制盖起于此实录曰大袖在背子下身与衫子斉而袖大以为礼服疑此□
　　　霞帔
实录曰三代旡帔说秦有披帛以缣帛为之汉即以罗晋永嘉中制绛晕帔子开元中令王妃以下通服之今代霞帔非恩赐不得服而直帔通用于民间帔则始于晋矣
　　　长裙
实录曰上右衣裳连下有裙随色有褖尧舜巳降有六破及直缝皆去禒商周以其□质加以花绣盖自垂衣裳而巳有裙矣隋炀帝作长裙十二破名仙裙今大衣中有
　　　冠子
实录曰自黄帝制为冠冕而妇人首饰旡文至成周始有副笄汉宫掖氶恩者□碧或绯芙蓉冠子则自汉始也
　　　特髻
燧人始为髻至周王后目服为副编三辅谓之假髻即今特髻也实录曰燧人氏妇人束发为髻髻継也善女子必有継于人也
　　　盖头
唐初宫人着羃离虽发自戎夷而全身障敝王公之家亦用之永徽之后戴皂罗方五尺亦谓之幞头今曰盖头凶服以布为之
　　　头须
二仪实录曰燧人时为髻但以发相缠而物系缚至女娲之女以羊毛为绳向后系之后世易之以丝及彩绢为之名曰头带
　　　玉钗
实录曰燧人始为髻女娲之女以竹为笄以贯发尧以铜为之舜杂以象牙玳瑁焉汉武帝有神女留玉钗与帝故宫人作玉钗
　　　环钏
瑞应图曰黄帝时西王母献白环舜时又献之通俗云环臂谓之钏后汉丝程十九人立顺帝有功各赐金钏指环则钏起于汉
　　　指环
五经要曰古者后妃群妾御于君所当御者以银环进之娠则金环退之进者着右手退者着左手今有指环本三代之遗事也
　　　梳笓
说文曰栉梳笓緫名也实录曰赫胥氏造梳以木为之二十四齿取疏通之义释名曰梳言其齿疏也枇言其细相比也今作笓
　　　笠子
古者虽出于外国今世俗皆顶之或以牛尾马尾为之或以棕毛或以皂罗皂纱之类为之
　　　帽子
亦本于外国或以禽兽皮毛牛马尾及棕毛藤竹为之或以绢帛销金织金为之今俗通用
　　　固姑
今之鞑旦回回妇女戴之以皮或糊纸为之朱漆剔金为饰若南方汉儿妇女则不得戴之
　　　□衫
有数样曰光腰曰线腰曰海青曰跨折曰三佛斉之类
　　澣泽须知
　　　垢腻污
莙荙灰汁浣衣洁白如玉　又法捣碎萝卜洗　又　法茶子去壳捣烂洗甚妙　又法豆楷灰洗衣垢绝妙
　　　墨污
嚼枣洗　又法半夏末和水洗　又法急用银杏去膜　爵破揉污用新汲水浣之嚼杏仁亦得久污则揉浸少　顷洗之旡痕
　　　青黛污
嚼杏仁洗
　　　油污
用蜜洗　又法实时用葱汤入瓶内以汤瓶觜注所污用人紧绷开衣服以污去为度更不得用手挼洗自然如故　又法嚼萝卜吐于其上擦之即去迹　又法百滚汤泡紫苏摆洗　又法用煑麦山汤洗　又法洗桐油以生银杏肉擦污令透用热汤洗　又法泡牛皮胶汤乘热洗　又法用海螵蛸滑石二味苦分为末襂而熨之　又法用白墡上末糁少顷轻揉油随土去迹　又法用荞麦麦山铺上下纸隔定熨斗熨之迹米糠亦得
　　　干红为油污
用酸浆和皂荚洗干滴少麻油揉之其色不陈
　　　红紫衣为油污
用豆豉汤热摆油去色不动
　　　漆污
用油洗　又法以温汤略摆过细嚼杏仁挼洗又摆之　并迹或先以麻油洗去然后以皂角洗之
　　　疮汁
用胶清洗
　　　羊脂污
石灰汤洗
　　　粪污
埋土内一伏时取出洗
　　　牛脂污
嚼粟米洗
　　　洗皂衣
浓煎黄栀子泽之如新
　　　黄泥污
擦姜入皂荚洗
　　　洗毛衣
如毡油污法用楮蹄煎汤乘热洗
　　　洗蕉葛衣
用清水揉梅叶洗经夏不脆
　　　洗旧图画
露于中庭筛细灰糁之经伯干拂去
　　　洗楮衾
于霜夜先铺禾藁于地上如衾之大烧成灰来早霜铺其上覆以衾候日晒霜融其垢尽脱来日翻转再覆其上两面皆□
　　　修狨坐
久而色暗者露于霜露下三五夜复鲜明而润霜令就上消了
　　　浆衣
用新菘子随多寡去壳细研以少水煑熟入浆内或加木香一块同煑尤佳凡浆以熟面汤调生豆粉为之极好又法用白磰土夹浆之垢腻易洗
　　　真红衣裳
不可近麝香能损其色
　　　毳布
微以酒喷匀蒸过或以皂角水浸过或染过日煞干收或以羊粪烧灰淋汁浸过日煞收皆可永久不蛀
　　　狨猿褥座等物
宜日影眼过以细棒击去其尘汗取莴苣菜日煞燥逐叶擘开铺置茸面收之可永久不蛀
　　　毡褥之属
若频频日煞露则蝇类遗种于中反能速蛀不日煞则蛀愈甚但以菵草同折折收之可永久不蛀
五月五日取莴苣顿厨箧中辟衣帛虫蛀
七月七日收角蒿直毡褥书藉中可辟蛀
九月九日收茱萸撒直厨箧中亦可辟蛀
青蒿子采直应切盛贮器物中极能辟蛀
樟脑烧熏衣箧簟席之类可去壁虱虫蛀
○闺妆类
【汉史】张敞为妇画眉有司亥方之敞荅以闺门之内夫妇之私有过于画眉者敞之所为诚屑矣然天下慕之争斈为京兆眉审是则粉白黛绿之要亦可为好事者助也
　　宫制蔷薇油
真麻油随多少以甆瓮盛之令及半瓮取降真香少许投油中厚用油帋封系瓮口顿甑中随饭吹两饷持出顿冷三日后去所投香凌晨旋摘半开柚花俗呼为臭橙者拣去茎蒂纳瓮中令燥温恰好如前法密封十日后以手泚其清液收之其油与蔷薇水绝类取以理发经月常香又能长鬓茉莉素馨油造法皆同尤宜为面脂
　　香发木犀油
岩桂花凌晨摘半开者栋去茎蒂令十分凈每高量一斗取真麻油一斤轻手拌匀以湿燥相停为度纳甆瓮中厚用油帋封系瓮口坐瓮于釜内以汤煑一饷久持起顿燥十日后倾出以手泚其清液收之要封闭谨密愈久愈香以此油勾入黄蜡为面脂尤馨
洁鬓威仙油
威灵仙十茎侧栢叶二枝牙皂三茎黑牵牛二十粒黄栢皮一片如手指大各细剉以绢囊盛纳瓮中入真麻油浸收能除垢腻洁鬓长发胜苓香百药煎之类遇鬓发毡结不堪梳理有速取一掬除土立见梳觧
　　玉女桃花粉
益母草亦名火坎草茎生如麻而叶差小开紫花端午间采日煞烧灰用稠米饮搜团如鹅卵大熟炭火煅一伏时火勿令焰焰即黑取出捣碎再搜炼两次每十两别煅石膏二两滑石蚌粉各一两臙脂一钱共研为粉同壳麝一枚入器收之大能去风剌滑肌肉消瘢点驻咨容
　　唐宫迎蝶粉
粟米随多少淘浙如法频易水浸取十分清洁倾顿甆钵内令水高粟寸许以薄绵绷钵面隔去尘污向烈日中曝干研为细粉每水调少许着器内随意洞花捋粉覆盖熏之媚悦精神
　　内宣黄耆膏
黄耆防风赤芍药天麻地黄各一分许浸取麻油五两重七日外慢火煎令香不可焦赤去滓入黄蜡五钱重再畧火敖新绵子滤过可以御风露悦颜色比寻常面脂大类霄壤
　　太真红王膏
杏仁去皮滑石轻粉各等分为末蒸过入脑麝少许以鸡子清调匀早起洗面毕传之旬日后色如红玉
　　孙仙少女膏
黄栢皮三寸土苽根三寸大枣七同研细为膏常早起化汤洗面用旬日容如少女以治浴尤为神妙
　　钱王红白散
白芨石榴皮白附子冬子笃耨香各一两为细末却以法酒浸三日早起洗面毕传之七日后面莹如王频用尤佳
　　画眉集香丸
真麻油一盏多着灯心搓紧将油盏置器水中焚之覆以小器令烟凝上随得扫下预于三日前用脑麝别浸少油倾入烟内和调匀其黑可逾漆一法旋剪麻油灯花用尤佳
　　熏衣笑兰香
藿苓松芷木茴丁茅赖芎黄和桂心檀麝牡皮加减用酒喷日日煞干绛囊盛苓以苏合油揉调匀松茅酒洗三颗米泔浸大黄蜜同蒸麝香逐褁俵入熏衣加殭蚕常带加白梅肉
　　惜发神梳散
土当归荆芥黑牵牛白芷葳灵仙侧栢叶诃子等分为细末隔夜用药糁发中次早理之能去风屑除垢腻觧毡结
　　牢牙橄香散
香附子多采凈洗日煞令燥烧灰存性碾细为末常用揩齿大能愈牙宣辟口气日间常作食橄榄香妙甚
　　透肌五香圆
丁香麝香陵香木香藿香白芷当帰桂心等分为细末蜜丸如豆子大日间或卧次频含咽半月后口体间镇存香气
　　太乙灵应膏
露蜂房一两杏仁去皮尖一两蛇蜕玄参各半两黄耆三分各细剉虢丹五两童男女乱发一握如鸡子大凈洗日干先用麻油一斤同发入器慢火煎令发消再入杏仁煎黑持起澄去滓换入别器以余药除虢丹外同熬候焦黄又澄去滓却入虢丹以柳木扌斍五千转滴入水中取软硬为度倾顿甆合收之专疗妇人内外兼疮诸药不痒用少许薄纸摊传患日一换夜一换五日见効也
　　西施脱骨汤
乳香杏仁各半两朴硝桑白皮各二两分作五剤每剤先以桑皮杏仁投新瓶中汲水五椀煎去小半却入余药紧封瓶口再煎片时持起揭去封架足于其上熏之竢可容手倾出浸洗毕仍旧倾收经三两日后再温热如前法熏浣每剤可用三次尽及五剤软若束绵任其札缚甚効
　　金莲稳步膏
黄栢皮黄连荆芥穗黄丹等分为细末专治阚甲痛不可忍及脚指缝肿烂不容包帛每以少许干掺患处立见神効
　　玉屑飞云散
煅石膏半两滑石一两枯白矾少许同为细末专治脚指缝烂痒腐液粘渍有妨札缚每用干掺患立验阴污尤効
　　削剌金刀散
石灰末少许以水小盏化开入糯米一合熬熟焙干同乌头三碾细别以碙砂一钱黄丹三钱研匀濯足后以刀削去肉剌微令见血取枣肉搜药贴上面裂帛系之立効
　　洗珠翠牙魫方
