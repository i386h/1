<!-- { "loadSidebar": true } -->
意气峥嵘 功名熏灼 民到于今 叹其雄畧 
　　　彭越
仡仡彭王 用归汉祖 血战群龙 风从彪虎 
威慑万夫 气雄阵鼓 攻灭秦项 清夷区宇 
奋发巨野 封崇梁土 信布斉名 推扬我武 
　　　周亚夫
条侯建封 象贤嗣德 天假雄材 世资武力 
甲冑戒严 旌旗変色 将军传令 天子凭轼 
功冠东西 敌备西北 七国连衡 一战斉克 
太尉董戍 丞相率职 名纪缇缃 功在社稷 
　　　卫青
天生将材 社稷之卫 侯以勋封 名因位贵 
万乘是赖 四夷所畏 千载凛然 而有生气 
　　　邓禹
赤伏兴王 南阳受命 于时仲华 以贤佐圣 
内参鼎铉 外执戎柄 建武功臣 于斯为盛 
　　　吴汉
广平为将 义激风雷 功扶火运 貌炳云台 
封分四县 位列三槐 千载之后 名犹伟哉 
　　　贾复
郾土强兵 青犊剧贼 闻命请行 以战则克 
好勇不矜 有功能默 定封胶东 宜乎庙食 
　　　耿弇
弱冠称兵 时惟好矣 附翼攀鳞 风飞云起 
力赞真人 身先突骑 底定三秦 淮阴之比 
　　　寇恂
二十八将 上应列星 乃眷予翼 寔推其精 
避贾复怨 怒文即刑 令闻不泯 没而有灵 
　　　冯异
炎灵中否 奸雄虎争 大树爰起 赤伏俄亨 
河洛戡定 咸秦底宁 论功校德 莫之与京 
　　　马援
南征交趾 西破芫戎 于谁之德 伏波之功 
老当益壮 心存匪躬 天长地久 人仰英风 
　　　皇甫嵩
蛾蛾乱常 扰我四方 公出奇计 谋旡不臧 
名震天地 志定雪霜 忠为令德 史策昭彰 
　　　□颕
伟哉汉将 粤若新丰 能抚士卒 以平羌戎 
良史书德 群贤仰功 庙食之典 皇朝益崇 
　　　孙武子
吴何以强 将得其人 兵法既用 军令乃申 
克斉败晋 破楚扼秦 一十三篇 名随世新 
　　　吴起
兵尽其法 士尽其力 西河建功 魏侯守国 
旡以恃险 弗如在德 致君一言 干戈乃息 
　　　范蠡
越相阴谋 终报强吴 觧印万石 扁舟五湖 
计然前见 文锺后图 铸金之状 犹重陶朱 
　　　诸葛亮
玄德图王 卧龙徐起 北伐南征 渭滨泸水 
周旋两朝 勤劳一纪 星堕中军 英雄巳矣 
　　　关羽
剑气凌云 实曰虎臣 勇如一国 敌万人 
蜀展其翼 吴折其鳞 惜乎中勇 前后绝伦 
　　　张飞
汉失其鹿 三分鼎峙 爰佐昭烈 实惟车骑 
敌万人 兵行九地 睠是雄材 霸王之器 
　　　邓艾
赫赫皇魏 时生宝臣 忠卫社稷 志静烟尘 
荡平巴蜀 恢庙咸秦 英锐不泯 激后之人 
　　　张辽
天造草昧 君子经纶 笃生晋侯 为魏元臣 
千载嘉会 一代伟人 风云千载 孰継后尘 
　　　吕蒙
烈烈子明 乘时奋武 志在取鳞 心期探虎 
智屈曹人 力擒关羽 遂使孙吴 鼎分中土 
　　　陆逊
伯畧佐吴 功名光代 作相江东 护军关外 
出入殿门 曾张御盖 今遇圣朝 图形斯在 
　　　陆抗
謇謇直气 英英孙子 江汉得心 岘山传美 
平东自代 慱物诚志 伐吴之筹 寝疾已 
　　　羊祜
惟兹羊公 命世之雄 鹰扬江表 鹗立天中 
修饬军政 内赞朝聦 西晋帝业 实羊之功 
　　　王浚
湖城地灵 生此士治 坟典素风 旗旛大志 
长炬十连 艘舡千里 平吴定功 王浑知耻 
　　　谢玄
谢庭之内 玉树森然 宏材秘畧 惟安与玄 
却秦扶晋 擒融遁坚 会稽兖海 令文言遐传 
　　　王猛
子产夷吾 德均材并 邺部异方 民安寇静 
妙振兵铃 允厘庶政 秦得贤臣 发挥符命 
　　　慕容恪
堂堂玄恭 履孝思忠 筭遗策 战有奇功 
气吞关右 名振辽东 恒若议者 景慕英风 
　　　王镇恶
谋勇之臣 神武之君 惟君用臣 静乱觧纷 
浮江鲸突 入渭云屯 功高宋室 征虏将军 
　　　王僧辩
侯景之乱 梁室几倾 爰复建业 时惟永宁 
树威湘王 策定巴陵 乘风破浪 斩彼长鲸 
　　　吴明彻
美矣南平 星辰炳秀 服教滋川 谒帝京口 
忠尽君臣 孝事父母 祀典颂 洋洋不朽 
　　　长孙嵩
元魏建号 时非旡舛干 必有仁勇 同済艰难 
荆人畏避 宋师引还 长孙之功 时谁与攀 
　　　慕容绍宗
兵必有胜 非将弗委 寇有必败 惟名是畏 
申令雷动 向敌风靡 贼景犯鞍 绍宗至止 
　　　耶律光
力扶斉祚 时号纯臣 托晋形势 破周荆榛 
出则为将 入则秉钧 才兼文武 踵之旡人 
　　　宇文宪
银汉分派 琼枝擢秀 武库横心 兵机在手 
扶斉功多 安蜀政厚 国之盘维 旡出其右 
　　　于谨
道作兵钤 言为帝则 悬运嘉谋 立倾敌国 
取贵以功 镇时以德 善始令终 人臣楷式 
　　　韦孝宽
瞻彼郧公 蔼为国器 玉壁坚兵 江陵揽辔 
谋猷既立 风不坠 清庙载登 历载旡愧 
　　　杨素
军书立草 风角单情 隋祖见器 亲委戎兵 
陈人送疑 畏若神明 服勤韬畧 实得其英 
　　　韩擒虎
陈运将亡 隋兵渡江 于铄新义 先登受降 
名传遐俗 威宣乱邦 戡定之绩 时旡与双 
　　　史万岁
太平洸洸 如龙之骧 被坚执锐 我武维扬 
北征虏塞 南计蛮荒 定远之功 于邦有光 
　　　贺若弼
壮哉辅伯 将材天赋 恭氶父志 立功隋祚 
锐师一发 长江直渡 配享祈封 永耀缣素 
　　　裴行俭
唐有秩宗 清门缵戎 发挥玉略 军谋武功 
铨品人物 将材文雄 壮容伟绩 凛然英风 
　　　王晙
熊虎其姿 寔惟人杰 挺彼忠诚 几回风雪 
二营咸维 群凶殄灭 清史之上 见乎辉烈 
　　　李靖
隋运告终 四郊多垒 真人勃兴 壮士不死 
外攘四夷 内参百揆 筑阙象山 用昭千古 
　　　李绩
蒲山委质 英公在东 地图兵籍 不自为功 
逮事唐室 实佐二宗 义声臣节 孰若司空 
　　　李晟
朱泚肆奸 中原紊错 奋以孤军 殄诸凶恶 
纪烈翠珉 图形高阁 扶危持颠 伊公大畧 
　　　郭元振
文武兼任 缔系唐室 拔自儒官 显提戎律 
承祖周教 洞孙吴术 西土底宁 功庸奚匹 
　　　王孝杰
临难忘躯 有进无退 百万争邻 丹血相萃 
战气方酣 鼓音忽惫 死敌为忠 足劝万代 
　　　李孝义
唐室之隆 时推英宗 佐佑王业 缉熙帝功 
擒萧定乱 戮辅英凶 锡祀河间 茂哉厥庸 
　　　尉迟恭
于惟鄂公 辅唐成绩 临阵摧空 万人之敌 
战无不胜 攻无不克 千载而下 飨兹庙食 
　　　张仁豊
耽耽将军 唐之虎臣 筑垒受降 全境庇人 
虏气曰夺 皇威益振 功育塞门 于今不泯 
　　　郭子仪
天祚有唐 奕奕重光 宁无否运 盖恃忠良 
白日再中 祅彗未亡 目视横流 心竞包藏 
力扶天柱 唯赖汾阳 雪涕将坛 气销帝乡 
惟师尚父 可同鹰扬 图形配享 无愧祠唐 
　　　李光弼
苏郡袭封 挺兹神武 麾旗进兵 长駈擒虏 
云靡原野 彗清中土 天佑有唐 锡其良辅 
　　　苏定方
邢公御侮 阚如虓虎 生执都曼 钳驱贺鲁 
暨平百済 凡攻皆取 伐国之功 焜耀千古 

新编纂图增类羣书类要事林广记卷之五　　【后集】
○先贤类
【韩原道曰】道之大原出于天尧以是传之舜舜以是传之禹禹以是传之汤汤以是传之文武周公文武周公传之孔子孔子传之孟轲轲之死不得其传焉
【朱文公濂溪祠堂记曰】道之在天下者未甞亡惟其托于人者或绝或续故其行于世者有明有晦是皆天命之所为非人智力之所能及也 
【云云】 
河出而八卦画洛书呈而九畴叙孔子于斯文之兴丧亦未甞不推之于天圣人于此其不我欺也审矣若濂溪先生者其天之所而得乎斯道之传者欤不然何其绝之久而续之易晦之甚而明之亟也盖自周衰孟轲氏没而此道之传不属更秦及汉历晋隋唐以至于我有宋圣祖受命五星聚奎实开文明之运然后气之漓者醇判者合清明之禀得以全付乎人而先□出焉不由师传默契道体建图属书根极领要当时见而知之有程氏者遂扩大而推明之使夫天理之微人伦之着事物之众鬼神之幽莫不淍然毕贯于一而周公孔子孟氏之传焕然复明于当世有志之士得以探讨服行而不失其正如出于三代之前者呜呼盛哉非天所其孰能与于此
　　濂溪周先生元公像
见图
文公先生赞曰
道丧千载　圣远言堙　不有先斍　孰开我人
书不尽言　图不尽意　风月边　庭草交翠
历代传道之图
伏羲 文王 
唐尧 武王 　　　　　　　 ○明道程先生 
虞舜 周公 ○濂溪周先生○ 
夏禹 孔子 　　　　　　　○伊川程先生 
商汤 孟子 
　　明道先生程纯公像
文公先生赞曰
山立杨休　玉质金　元气之会　浑然天成
丽日祥云　和风甘雨　龙德正中　厥□斯普
濂溪先生 明道先生 
【游定夫】 【谢显道】 【刘质□】 
【李端伯】 【吕与叔】 【苏□明】 
【王信伯】 【朱光庭】 【王□明】 
【林大节】 【胡安国】 【李先之】 
【周恭叔】 【朱子发】 【陈贵一】 
【陈经邦】 【陈贵叔】 【邢和叔】 
【冯圣先】 【唐彦思】 【李嘉祥】 
【邵伯温】 【谢天申】 【潘子文】 
【范叔器】 【范文甫】 【畅中伯】 
【许景衡】 【刘安世】 【吴给】 
　　伊川先生程正公像
见图
文公先生赞曰
规员矩方　绳直准平　允矣君子　展也大成
布帛之文　菽粟之味　知德者希　熟识其贵
濂溪先生 伊川先生 
【游定夫】 【尹和靖】 【杨中立】 【张思叔】 【畅悦道】 
【吕原明】 【范淳夫】 【刘质夫】 【李端伯】 【吕进伯】 
【吕与叔】 【苏子明】 【马时中】 【侯仲良】 【王信伯】 
【胡康侯】 【王彦霖】 【刘宗礼】 【林大节】 【周伯□】 
【周恭先】 【周伯温】 【孟敦夫】 【李先之】 【周恭叔】 
【郭立之】 【杨潜道】 【朱子发】 【□梦授】 【赵承议】 
【鲍商霖】 【陈贵一】 【陈经邦】 【陈贵叔】 【邢和叔】 
【冯圣先】 【唐彦思】 【李嘉仲】 【邵伯温】 【张园中】 
【谢用休】 【潘子文】 【范叔器】 【范文甫】 【畅中伯】 
【许景衡】 【刘安世】 【朱公掞】 【马伸】 　【吴给】 
　　横渠先生张献公像
见图
文公先生赞曰
蚤说孙吴　晚逃佛老　勇撤皋比　一変至道
精思力践　妙契疾书　订顽之训　示我广居
