<!-- { "loadSidebar": true } -->
端砚出端溪有上下岩西坑余悉其下也惟北岩为上北岩即上岩色理莹润有铓者尤发墨本以紫石为上紫石者在大石中生盖精石也又有草蒙茸金线纹惟有眼者最贵谓之鸲鹆眼石文精美如木有节今不知者乃以为石病惟上岩石有眼眼之佳者青绿黄三色相重多者自外至心凡九匝其大者尤为希有或布列砚中如北斗心房星之形世人以眼多少为价之轻重其生于墨池之外者谓之高眼生于内者谓之低眼高眼尤为可尚然又有活眼死眼黄黑相间黳精在肉晶莹可爱谓之活眼四傍浸渍不甚鲜明谓之泪眼形体畧具内外皆白殊光彩谓之死眼大抵活眼胜泪眼泪眼胜死眼死眼胜眼也
龙尾砚 金星砚 罗纹砚 蛾眉砚 角浪砚 松文砚 豆斑砚 【并歙州研之异名其石皆出于龙尾溪金星尤贵】 
红丝砚 黑角砚 黄玉砚 褐色砚 鹊金黑玉石砚 紫金砚 【并出东州唐彦猷作红丝研自为天下弟一焉】 紫石砚 【出吉州】 
黄金砚 【出淄州】 绿石砚 【出洮州】 磁洞石砚 【出万州】 鲁水砚 【南剑州】 乐石砚 【出宿州】 古瓦砚 【出相州】 金雀石砚 【出□州】 
角石砚 【出绵州】 石末砚 【出离州】 熟铁砚 【出青州】 大陀石砚 【出帰州】 澄泥砚 【出□州】 悬金崖石砚 【出万州】 駞基岛石砚 【出登州】 
石末砚受墨而费笔龙尾得墨迟而久不燥罗文石起墨过龙尾端溪龙窟岩紫石又次之古瓦类石末它足言乂
　　　洗砚
凡砚须日涤之过二三日即墨色差减纵未能涤亦须易水春夏蒸温之时墨久留其间则胶力滞而不可用尤要频涤去之洗砚不得使热汤亦不得用毡片故纸唯以莲房枯炭洗之最佳端溪自有洗砚石或挼皂角水洗之亦得半夏切平洗砚大去滞墨又黄蜡补砚极佳
　　　评笔
番禺诸郡多以青羊毛为笔或用鸡鸭毛或以雉毛五色可爱又有豊狐毛虎仆毛鼠须羊毛麝毛狸毛羊须胎发等然皆未若兔毫亦须取崇山绝仞中之兔八九月收之若中秋月则兔不孕兔不孕则毫少笔贵夫笔须锋斉劲健今世笔皆锋长少损巳秃不中用矣宣州诸葛高常州许頔造鼠须散卓长心笔绝佳
　　　收笔
东坡以黄连煎汤调轻粉蘸笔头候干收
山谷以蜀椒黄蘖煎汤磨松煤染笔藏之不蛙尤佳
　　　洗笔
洗笔之法以器盛热汤浸一饭久轻轻摆洗次却用冷水涤之若有油腻则以皂角汤洗甚佳
　　　评墨
唐末墨工李超与子庭珪自易水渡江居歙本姓奚江南赐姓李氏故世有奚庭珪墨又有李庭珪墨今之言墨者亦以李庭珪为弟一易水张遇为第二珪复有二品龙纹双脊为上一脊次之遇亦有二品易水贡墨为上供堂次之近世兖州陈朗亦精于墨可以次之又有王君得墨柴珣朱君得小墨皆唐末五代知名者
　　　李庭珪造墨正法
　　　　取烟
清麻油十斤先取三斤以苏木一两半宣黄连二两半杏仁二两磓碎同煎候油変色放温滤去滓倾入余油内扌斍匀随盏大小掘地作坑深浅令与盏平满添油炷灯安在坑内以瓦盆子约面阔八九寸底深三寸许者覆之仍用方寸瓦片榰起三面不可太高又不可太低每一炊久即扫一度只可作十盏盏多则扫不彻每取烟次即剪灯花勿抛油内仍勿频揭见风恐致烟落
　　　　合胶
黄牛皮水浸透拔去毛仰摊在平板上取生黄上匀撒皮上良久以小刀刬刬去筋膜换水频洗斫碎入油腻锅内水煎成胶倾出薄摊竹隔子上风干凡烟四两用干胶一两二分打作小片以水浸软却漉出入药汁内同熬切忌胶少少则不坚多又着笔不宜添减也
　　　　搜烟
每烟四两半用宣黄连半两苏木四两各磓碎水二盏同煎五七沸候色変用熟绢滤去滓别同沉香一钱半煎留水四两许再滤次用脑半钱麝一钱轻粉一钱半以药汁半合研化先将药汁入胶同熬不住手扌斍令溶后入脑麝汁扌斍匀乘热倾入烟内就风速搜和次就案上团揉候光可照人方印作铤子先以滑石为未涂墨上灰池顿无风窨五七日候干取出以棕刷子凈刷且收衣笥中旬月后取出不然亦害但欲坚劲故也 【以上并造墨法】 
　　　印色
真麻半两许入草麻子十数粒搥碎同煎令黄黑色去草麻将油拌挼熟艾令干温得所然后入银朱随意多少色红为度更不须用帽纱生绢之类衬隔自然不沾塞印文而又不生白醭虽十年不炽一法用蜜最善着纸素虽久色愈鲜明
　　　蜡斗
每蜡一两入欎金未少许同熬颜色深浅随意加减乘热绢滤去滓入沥青两皂角子大再熬既不透纸又可省蜡上尊位书宜温蜡浅蘸欲易于开封家书宜热蜡深蘸可防私拆之患
　　　法糊
瓦盆盛水以面一斤掺水上任其浮沉夏五日冬十日以臭为度沥浸面油水煎白芨半两白矾三分去滓和元浸面打成浓糊入桐油黄蜡芸香等各三钱重就锅内打作一团别换水煑令熟去水倾置器内候冷日换水浸临用以汤调开
　　　书灯
读书须以麻油炷灯盖麻油无烟不损服但恨其易燥每一斤入桐油二两和之则难干又辟鼠耗若蔓菁油罂粟油红花油每一斤则入桐油三两以塩少许置盏中亦可省油以生姜擦盏边可不生滓晕以苏木煎灯心日煞干炷之可烬
　　　书牎
读书须用明窻净几须油纸糊牎则明其造油纸诀云五桐六麻不用煎二十萆麻去壳研光粉黄丹各半匙枝枝扌斍用似神仙又云桐三麻四不须煎十五萆麻去壳研定粉一分和合了太阳一见便光鲜
　　　收书
收藏书籍之法当于未梅雨前日煞取极燥顿橱柜中厚以帋糊外门及周隅小缝令不通风即不蒸古人藏书多用芸香辟蠹即今之七里香是也麝香收书橱中亦可辟蠹一法用梓脑亦注
　　　收画
亦当于未梅雨之前日煞眼令燥紧卷入匣厚以纸糊匣缝取令周密过梅月方开则不蒸醭盖蒸气自外而入故也匣须用楸木梓木或杉桬之类为之外漆以黑光里不用漆也

新编纂图增类羣书类要事林广记卷之十　　【后集】
○服饰类
　　衣服仪制
衣者身之章也自黄帝尧舜氏作取诸乾坤垂衣裳而天下治上衣下裳之制盖始诸此是以君子正其衣冠尊其瞻视则俨然人望而畏之彼其之子不称其服则见剌于诗人服之不衷身之灾也则见讥于左传然则人之于衣服也可不慎哉有如冠冕深衣体式载在礼经粲然可考
　　　冠冕之制
见图
古者冠礼初加缁布冠欲其尚质次加皮弁欲其行三王之德是益尊也三加爵弁欲其行敬事神明是尊也
　　　毋追
见图
夏之冠曰毋追以漆布为壳以缁缝其上前广二寸高三寸
　　　章甫
见图
商之冠曰章甫其制与周之委貌夏之母追俱用缁布为之
　　　委貌
见图
周之冠曰委貌一名四玄冠今之进贤冠乃其遗象也
　　　冕方
见图
记玉藻天子玉藻十有二旒冕之旒有五釆藻贯玉为饰法天十二辰诸侯九上大夫七下大夫五士三
　　　笄　冠緌
见图
笄令之簪也而士以骨为之大夫以象为之緌以纮系笄顺顺而下结之曰緌垂其余于前曰緌
　　　弁
见图
周曰弁商曰哻夏曰收俱以三十弁布漆为之制相似而微异
　　　介帻白抹带
见图
行事献官祭服也执事者用介帻冠以皮为之其饰黑漆
　　　组绥
见图
青组缨属于颊此谓缁布冠笄乃以二条之组两厢属于颊
　　　衣
见图
衣上体之服古者朝服有玄衮有毳衣有黻衣有缁衣有锦衣有深衣其制不一
　　　中单
见图
王衣祭服其内明衣加以丹朱剌绣文以褗领丹者取其赤心奉神也
　　　裳
见图
裳下体之服古者绣裳五色备前三幅后四幅以纁为之剌绣于其上
　　　蔽膝
见图
以罗为表绢为里其色纁上下有纯去上五寸所绘各有差大夫曰芾士曰靺鞈
　　　佩　　　
见图
佩之杂者以珩璜琚瑀衡牙之类上有葱衡下有双璜冲牙蠙珠以纳其间佩于韦带之上
　　　绶
见图
玉藻曰古之君子必佩玉天子佩白玉而玄组绶公侯佩玄玉而朱组绶大夫佩苍玉而纯组绶士佩瓀珉而缊组绶以其贯玉相承受也
　　　大带
见图
诗曰其带伊丝以素丝为之深衣注云用白缯夹缝之广四寸以束要垂其余三尺谓之绅
　　　舄
见图
周礼屦人所掌有舄有屦郑氏谓复下曰舄单下曰屦唯服冕着舄其余皆屦
　　　冕服十二章图
见图
经曰
予欲观古人之象日月星辰山龙华虫作会宗彝藻火粉米黼黻絺绣以五釆彰施于五色作服○传云日月星辰取其照临也山取其镇也龙取其変也华虫雉取其文也宗彝虎蜼取其孝也藻水草取其絜也火取其明也粉米白米取其养人也黼若斧形取其断也黻为两已相背取其辨也以是十二章绘绣于衣章之上○崔灵恩云画体虚浮义耶于阳绣体沉重理法于阴是也备十二者以则天数至于周世乃登三辰于旗而服止九章与舜异也
　　　深衣正图
见图
深衣之制衣裳相连被体深邃故谓之深衣以白细布为之裳六幅交觧裁之为十二幅以应十二月狭头在上除缝削外实广六寸下齐倍之其十二幅外别添两斜袵于旁缝属于裳谓之续袵也钩边□者裳下圜其角如钩恐其垂下而不齐也袂圜以应规圜谓胡下也牛领下垂谓之胡从袂口至腋下裁令其势如牛胡袷
　　　深衣背图
见图
方以应矩袷曲领也向下交垂如矩之方也负绳谓背后缝上下相当取直如绳也踝足根也裳止其足根使长被土也裳下曰齐取其齐平若衡也袪袂口也尺有二寸围之则二尺四寸要中则三其袪之围袼腋下也稍宽于袪可以运肘衣纯者衣之缘领缘广二寸其余缘并广寸半具大父母纯以缋具父母纯以青无父纯以缁
　　　深衣冠带履图
　　　冠
见图
按王氏普制度云缁布冠今人用乌纱漆为之武连于冠辟积左缝迭五摄向左以象五常用象簪横贯之
按晋舆服志汉末王公名士多以幅巾为雅近世以乌纱方幅似今头巾制之直缝其顶杀其两端用以覆冠盖古冠无巾今人冠小冠必加巾以覆之
　　　带
见图
带以素天子朱里终裨谓带与纽及绅皆饰其侧也大夫裨其纽及末士裨其末带夹缯为之广四寸裨用黑缯各广一寸
深衣用白屦状如今之履絇繶纯綦四者以缁絇者谓屦头屈修或缯为鼻繶者缝中紃也纯谓屦口缘也綦所以系屦也或用黑屦白纯礼亦宜然
　　服用原始
　　　衣冠
居而野衣毛而冒皮后代易以丝麻观翚翟之文乃染帛以效始作五釆以为服见鸟兽有冠角顺胡之制遂作冠冕缨緌也舆服志云上古
　　　幞头
二仪实录曰古以皂罗三尺褁头号头巾三件皆冠列品黔首以皂绢褁发亦为军戎之服后周武帝依周三尺裁为幞头此乃得名之始也
　　　头巾
蔡雝独断曰古帻无巾王莽头秃乃始施巾之始也笔谈曰今庶人所戴头巾唐谓之四脚二系脑后二系颔下两带四带之异自宋朝始也
　　　公服
笔谈曰中国衣服自北斉巳来全用胡服窄袖绯绿唐贞观时犹开元之后稍褒慱矣通典曰宇文护始袍加下襕遂为后制即今公服也
　　　履带
实录曰自古有革带及□垂头秦二世始名腰带唐高祖令向下□垂头取顺下之义名铊尾开元后带钩尚穿带本为孔至宋朝加顺折也
　　　鱼袋
