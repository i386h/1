<!-- { "loadSidebar": true } -->
　　唐贞元十二年六月乙丑，以监勾当左神策窦文场，监勾当左神策霍仙鸣，皆为护军中尉，监左神威军使张尚进，监右神威军使焦希望，皆为中护军。初，上置六统军，视六尚书以处节度使罢镇者，相承用麻纸写制，至是文场讽宰相比统军降麻。翰林学士郑茵奏言故事，惟封王命相用白麻，今以命中慰不识，陛下特以宠文场邪，遂为著令也。上乃谓文场曰武德。贞观时，中人不过员外将军同正耳，衣绯者无几。自辅国以来，堕坏制度，朕用尔不谓无私，若复麻制，宣告天下，必谓尔协我为之矣。文场叩头谢，遂焚其麻，命并统军自今中书降敕。明日上谓曰：“宰相不能违拒中人，朕得卿言方悟耳。是时窦霍势倾中外藩镇，将帅多出神策军，台省清要，亦有出其门者。
　　【建炎以来朝野杂记】
　　节度使致仁谓之纳节，例不降麻，止舍人院出制。绍兴中，如前执政叶少蕴刘贵妃父懋。淳熙中，大将成闽辈皆然。庆元中，郑惠肃兴裔除节度使致仕，始降麻，非旧典也。近岁毕再遇死于废斥身，后除节致仕亦降麻，自是为例。
　　厩马负制
　　【新唐书】
　　《代宗沈皇后传》：德宗即位，乃先下诏赠后曾祖士衡太保。《祖介福太传》：父易直太师弟易良，司空易直予震太尉，一日封拜百二十七人，诏制皆锦翠池饰，以厩为负载赐其家。
永乐大典
卷之一万三千四百九十七
卷之一万三千四百九十七
　　二制
　　宣　制
　　【五代薛史】
　　《后周太祖纪》：乾元年春，汉高祖不豫及大渐，帝与苏逢吉等同受顾命。隐帝即位，拜枢密使加检校太慰，旧制枢密使未加使相者，不宣麻制，至是宣之自帝之始也。
　　【老学庵笔记】
　　苏子容诗云：起草才多封卷速，把麻人众引声长。苏子由诗云：明日白麻传好语，曼声微绕殿中央。盖昔时宣制旨曼延，其声如歌咏之状。张天觉自小凤拜右揆，有旨下阁门，令平读，遂为故事。
　　【放翁家世旧闻】
　　往时殿廷宣制，皆曼延其声，若哦咏者。故苏黄门诗云：明日白麻传好语，曼声微绕殿中央。今但平读不复曼声矣。先君云：政和初方如此，游在都下时，尝以问阁门官，无复知音。
　　【政和五礼新仪】
　　文德殿宣制其日，俟东上阁门官押制书，到东上阁门外，置于案上，引赞官报宰臣催班知班，先引殿中侍御史一员入殿庭就位，次引望参官以次入。左散骑常侍在横街东南，黄道之东，给事中左谏议大夫在其东，起居郎左司谏符宝郎左正言，又在其东，御史大夫在左，散骑常侍之南，中丞在其东，侍御史，殿中侍御史，监察御史，又在其东，特进在御史大夫之南六，曹尚书金紫银青，光禄大夫在其东。与御史大夫班齐。次六曹侍郎开封尹，至大司成。开封尹以下稍空次太常卿至中大夫，次殿中少监至中散，大夫次七寺少卿，至奉直大夫次左右司员外郎，至朝奉大夫次六曹员外郎，至朝奉郎次太常丞，至丞议郎史开知县，至奉议郎次太史局正。至通直郎又在其东，太子三师在特进之南，三少在其东，次宾客詹事次左右，庶子以下又在其东。每等各重行异位，并西向北上，右散骑常侍在横街南西黄道之西，中书舍人右谏议大夫在其西起居，舍人右司谏正言又在其西，每等各重行异位，并东向北上引赞官，引门下省宰臣，立于本省班南稍前。如宰臣不赴，即门下侍郎入立于本省官之上。东上阖门官引制案当殿北向，揖讫，稍西东向立，引赞官引宰臣于制案前北向立笏，跪阖门承受行首捧制授，宰臣俯伏兴执笏捧制归位，笏转授通事舍人。宰臣不赴即门下侍郎受又不赴即通事舍人受，并如宰臣之仪。执笏捧制南向，揖讫，由东黄道赴宣制石位西向，揖讫就位北向立，笏宣读。若皇书德音，或后妃、亲王、皇子、帝姬制书，俟舍人宣有制在位，官各再拜，宣讫再拜，扌晋笏舞蹈再拜。舍人轨笏捧制，笏授宰臣，宰臣付有司，百官以次退，如班内有官除授，俟宣姓名引赞官、引本官北向立。东班官于宣制，石东西班官于宣制，石西冉拜听宣讫，再拜笏舞蹈，再拜加恩者，引归本班出镇罢相者，引赴朝堂。
　　【杨内翰谈苑】
　　翰林规制，自妃后、皇太子、亲王公主、宰相枢密节度使，并降制用白麻纸书，每行四字，不用印进入。后降付正衙宣读其麻，即付中书门下，当日本院官告院取索绫纸，待诏为官，告只用麻词，官告所署中书三司、官宣奉行并依告身体式，常用阖长一人御位。
　　【玉堂杂记】
　　凡锁院或亲被旨，或受熟状本院即关阖门，今用某日有锁院事，阖门得之即关，报御史台集文臣职事官，承务郎厘务官通直郎已上，明日赴文德殿听麻，宰相枢密皆不往，惟轮参知政事一员押麻，麻卷自内出阁门启，御封两吏对展，宣赞舍人南面，笏，义手大声搔首尾词及阶位姓名下数句，并所除之官而读之不尽宣也。听讫，知阖门官以授参政，参政付中书吏，百官不拜而退。若大诏令及册后之类，则宰执文武百僚俱入，文亦尽读拜舞，然后退。
　　【宋韩魏公安阳集】
　　《袷享加恩押班宣制诗》：大袷休成庆泽新，广庭宣制宠臣邻。非烟荐瑞笼宫殿，宣制时轻霭郁然。出敷言声绅。风结冰檐骈玉箸，日融霜尾半鱼鳞。移时始放金吾仗，鹭齐飞出禁。
　　同日宣制
　　【宋史】
　　《孟昶世家》：昶既降，其子玄哲与昶同日宣制，检校太尉，泰宁军节度昶卒，赐玄哲羊五百口，酒五百壶，玄诘献马二百疋，白玉水精鞍勒副之。
　　【太平广记】
　　武元衡与韦贯之同年及第，武拜门下侍郎，韦罢长安尉赴选。元衡以为万年丞，过堂日，元衡谢曰：某与先辈同年及第，使先辈未离尘土，元衡之罪也。贯之鸣咽流涕而退。后数年，除补阙，是年元衡帅西川，三年后入相，与贯之同日宣制。
　　迎制
　　【建安续志】
　　制书到，太守率众官具威仪，就平政桥迎迓、回至镇雅桥下轿，率众宫步入宣诏，颁春亭幕次，小须出次率众官就香案再拜，拈香司宾引察判行至制书亭左立，司法右立，察判笏就亭，捧制书回身于亭，左褥位面南立，司宾请太守行进，左褥位面北，与察判对立，察判跪进制书，太守笏跪接，各俯伏，兴太守笏捧制书，趋右祷位面北，与司法对立，跪进制书，司法笏跪接，各拜伏，兴太守归香案前少立，司法捧制书，上宣制台面南立，读毕，下台捧制书奉安彩亭内，同察判复位，太守率众官再拜。礼毕，皆旧例所无也。
　　还制
　　【旧唐书】
　　宪宗纪元和十四年三月丁未，以抚州司马令狐通为右卫将军，给事中崔植对还制书，言通刺史寿州用兵失律，未宜奖用。上令宰臣谕植以通父，彰有功，不忍遂弃其子，其制方行。
　　【伊洛渊源】
　　朱光庭迁给事中，以论事求外补，除集贤殿修撰，知毫州，数月复召为给事中，刘丞相挚罢政守郓，公封还麻制坐落职，复知毫州，岁余知潞州，迁集贤院学士，道学名
　　【臣言门录】
　　刘挚罢相守郓州，朱光庭封还麻制，以挚有功大臣，不当无名而去言者，若指臣为朋党，愿被斥而不辞。后郑雍攻之，公遂出知毫州。
　　【元史】
　　《姚枢傅》：二年拜枢太子太师，枢曰：皇太子未立，安可先有太帅？以所受制还中书，改任大司农。
　　追制
　　【唐元植长庆集】
　　论追制表，臣闻令之必行于下者，信也。令苟不信，患莫大焉。今陛下初临寓内务，切黎元，至于牧守字人之官，所宜详择，苟未得人，不当虚授。苟或任使，不可屡迁。臣窃见近，除宁州刺史，论，虔州刺史，高弘本，通州刺史。豆卢靖曾不涉旬，并已追制，又以杜兼为苏州刺史，行未半途，复改郎署，臣不知谁，请于陛下而授之谁？请于陛下而追之，追之是则授之，非授之是则追之，非以非为是者，罚必加，然后人不敢轻其举。以是为非者，罪必反，然后下不敢用其私。此先王所以不令而人从，不言而人信，岂异事哉？率是道也。今陛下如纶之，令朝降反汗之诏，夕施纷纷纭纭无所归咎，臣窃恐陛下之令未能取信于朝廷，而况于取信天下乎？臣伏愿陛下征举者之词，察追者之请。若举者之词直，则请而追之者不得无过。若追者之理胜，则举而授之考不得无辜赏罚是非。所宜明当，况陛下肇临黎庶，教化惟新诰令之间，四方所仰。小有得失，天下必闻臣实庸愚谬居谏，列职当言责，不敢偷安，苟有所裨，万死无恨，无任愚迫恳之至。
　　应制
　　【郑氏谭绮】
　　应制谓人臣应天子言也。
　　【旧唐书】
　　《后妃列传》：女学士尚宫宋氏，若昭父庭芬，世为儒学有词藻，生五女皆能属文，长曰若华，次日若昭、若伦若宪、若荀。若华、若昭文尤淡丽。贞元四年，昭义节度使李抱真表荐以闻德宗，俱召入宫，试以诗赋，兼问经史中大义，深加赏叹。德宗能诗，与侍臣唱和相属。亦令若华姊妹应制，每追御无不称善。
　　【归田录】
　　真宗朝岁岁赏花钓鱼，群臣应制。尝一岁临池，久之而御，钓不食丁。晋公谓应制诗云：莺惊凤辇穿花去，鱼畏龙颜上钓迟。真宗称赏，群臣皆自以为不及也。
　　【王明清余话】
　　元二年，东坡先生入翰林，暇日会张、秦、晁、陈、李、六君子于私第，有旨令撰赐奉安神宗御容礼仪，使吕大防口宣茶药诏，东坡应制，就牍书云：于赫神考如日位天。顾群公曰：能代下转语否？各辞之。坡随笔后书云：虽光明无所不临，而躔次有所止舍。群公大以耸服。
　　【唐张说之集】
