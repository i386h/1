<!-- { "loadSidebar": true } -->
　　淳熙五年十二月四日，诏楚州山阳县复置主簿一员。从守臣翟畋请也。十九日，诏南平军隆化县，主簿员阕破格差注日后从转军司使阙，任满不许推赏。六年十一月三日，臣僚言：百姓输纳苗税官置簿籍，以防猾吏之奸，县置主簿，专掌勾稽。今所在县道人户输纳既足，为簿者多不即对，与钞勾销，率至再被追呼重叠临纳，乞诏监司郡守应主簿秩满之日，在任内所掌簿书，责令勾销了毕方许放行。批书仍专委通判稽考核实。从之。八年十二月三日，诏临安府、昌化县置主簿一员。从知临安府王佐言：昌化县县令外止有武尉一员，请增置县丞。故命置簿焉。十一年五月十六日，诏改鄂州蒲圻县主簿，置西尉以县丞兼主簿。十二年七月二十五日，诏置岳州华容县主簿一员，知岳州张溥以县无丞簿，乞增改故也。以上孝宗朝。绍熙三年七月十一日，新权知房州章言：官司年旋造版簿？而租簿漫不加省，旧簿不存，其有科敷差役，或民交争，吏胥因而变易。无从考正。乞行下州县根刷旧籍常存。二十年二税版簿，委逐县主簿交管对钥，或有替移，为交割之数，方许去官。户部看祥，欲行下诸路转连司，令拘收十年版簿，对锁在县，以备勾稽。所有十年以前者，如皆存在，亦仰拘收。从之。以上光宗朝。庆元三年二月二日，诏今后诸县主簿，并不许差出。以臣僚言：国家之财，取之於总漕，总漕取之於州，州取之於县，则县者财赋之根柢也。总一系之簿籍，凡税赋之推收，夏秋之输纳，簿实主之。使为簿者而怠其事，则稽考之无法，而税额或至於走失。销注之不时，而税赋或至於乾没，或使之催督纲运，推鞫刑狱，兼摄他职三考之间。居官者月日无几，间有材兼之缰敏，智虑之精明者，尤不得一日安於其职，而不知簿职既阕，亦不过委之丞尉而已。丞尉既非已职，则亦视为不急，奸吏得以是弄，奸民得以请求，而税赋为之暗失。此则簿职差出之年由致也。故有是命。嘉泰元年十二月十八日，知巴州冯图南奏：所管化城鲁口两县乃县令兼簿而加以入御，其於民事，大为不便。且簿书勾稽户销钞招排家业，妆支官钱，县令一身催科之外，何能一一更能辩此。以此簿书有时而不明，户钞有时而不销，家业有时而不改。兴妆支有时而难考，县尉又自以非职，不预县事，此两邑几於废事，帐籍率多不明。访闻军兴之初，以本州迫近金洋边界，偶差武臣，县尉所以令兼簿职。其后改差文臣，已久不应尚令县令无簿，而尉不警捕，反为闲局。乞行下吏部，并利路漕司，如遇铨选，仍旧令化城曾口两县尉司，兼簿例，与笔记御县令，得专一邑之事。从之。开禧元年闰八月七日，臣僚言：州县之间，视版籍为不急之务，而销注之不明。夫以销注为先，催科为后，则其权在官。急於催科，缓於销注，则其权在吏，权在官、则民受其惠。权在吏，则民受其害者，可胜言耶！未钞之不销注，是为主簿而不任职也。乞行下州郡，觉察或主簿不即销注，岁取之不为虐，而穷乡细民，未免有愁恨叹息之声。何哉？销注不时，已纳而复催者，不胜追呼之扰。手执赤钞，而名挂交引者，追门叫呼，莫能自脱。有力者，或能辩费已倍；无力者，吞声饮恨质鬻重纳。求宽目前，乃有至于再至于三。而未已者，民力安能不困。臣尝推求其故，此县主簿之责也。县有主簿，专以销注朱墨为职。今病老者，不得作尉，故特恩进士率多注簿。年事既高，苟得寸禄，岂复以职事为意。而才力隽伟者，又不安职守，或摄职於郡幕。有终三年不曾在任者，官赋版簿，悉付於乡书之手。弊端百出，乞申严法禁，行下监司郡守不得容令主簿营求摄职，日就县厅，销注官簿。仍仰监司郡守不时取县诸系版簿点阅，视其勤惰，以为举刺，仍不许差出。俾各安阙职，尽心销注，以尽重复追纳之扰，以销愁恨叹息之声。天下幸甚！从之。九月二十九日，权发遣盱眙军陈师文奏：盱眙县主簿，从来系是县尉兼领。昨因边境调发，一时申明添创，遂蒙省部，接续出阙，今已三政。照得本军天长县较之。盱眙为地广事繁，犹且以尉兼簿。盱眙比之天长职事绝简，地分甚狭，并无簿书可以勾稽，委是不须添置主簿。於理只今照本县从来不差簿职，旧例并照天长招信两邑事体，止令县尉兼领。乞下省部，将盱眙县主簿窠阙阕省罢，今后不许阙。或有已差下人，许令别注一等差遣，庶几少革冗滥之弊。从之。十二月一日，广西诸司奏梧州苍梧一县，户口虽不满万，两予决民事，全赖县官。夏秋二税，既违省限及至点追，有钞者常是三分之二，实缘县事繁冗，无暇销注。今虽名县尉无簿，然尉职在巡警差出不时，则销注有阙，势所必至。使已纳之人，被追呼之扰，其弊坐此，乞将苍梧县许令长官申闻上司，任满批书，亦比类县尉捕盗之法。从之。二年正月二十九日，诏减罢盱眙军沿进巡检一员，更不差人增置盱眙县主簿一员，堂差一次。日后却令吏部使阙。从前后守臣之请也。三年三月二十八。权发遣池州，韩茂卿奏：管下东流县，县境濒江，最为僻陋。如沿江商贩往来，已有雁汉，监官专主征榷，至於本县相去既近已不可得而再征矣。日得税钱不过取之於居民服食之间，户口萧条，艰於趁辩稽之版籍，一岁所入，仅足以了监官之俸，岂非有名而无实乎！照得本县无丞，以尉无簿。缓急之际乏官差使，乞省罢税官。将其俸给添置主簿一员，所有征税一事，却委县令自行措辩。从之。嘉定五年三月二十八日，卑僚言：臣间赋役之不均，皆由簿书之不正，簿书之不正，皆由销注之不职，盖主簿之官，虽卑而繁，百里休戚甚大，不可忽也。臣见二广诸邑销丁有钱，割产有钱，销钞又有钱，主簿多掩为已有。视省簿为职租，往往端坐簿厅，私行销割，而县多不预，长官庸懦则唯唯退听。而漫不知之桀猾，则互申取簿有如聚讼。又有主簿之昏老，为吏所侮，处已不正。为吏所持者，其簿书又归於吏人之私舍，或自花销而无官司印押者。或与奸民措改，而簿扇不全者。或有当质钱物，而全簿去失者。如此，则追呼重叠，骚扰百出，赋役何由而均？乞下监司郡守将诸邑省簿并照条置，柜封锁於长官厅事之侧，主簿日诣长官厅取簿批销讫，则对锁於柜，不得携归簿听，上件批销等钱并与除罢其主簿并免差出，专一在县销注。如有怠惰不职之人，不亲书押，而令吏辈用手记销注省簿者，并以违制论。从之。五月二十三日，臣僚言：赋敛之害，惨於兵戈；追呼之扰，甚於寇盗。今之夏秋租税，循用常制，虽置主簿一员，通差摄官以助，县司勾稽之劳。俾县尉得专意警捕。从之。六年二月三日，四川制，置大使司。奏广安军先据守臣，奏请以管下新明县对疆，阔远繁剧难治，乞分三乡增创和溪一县，已准，朝廷从所请施行。所有本县县官系依渠州分创大竹县体例减。新明县丞一员，允知县，移本军驻泊，兼本县簿尉。有分县之利，而无增员之费。大凡县道有词讼簿书等件，非县令一身所能辩集，全籍佐官得人。今来本军驻泊，多是离军石选，往往目不让字，不能销注簿书，又不谙晓民事。乞将上件驻泊员阙废罢，改左选一员，克和溪县簿尉，许於本路漕司差注将驻泊合得之俸，就支作簿尉俸给，庶几左选通晓，销注簿书等件，诚为利便。从之。
　　【宋史】
　　邑扈，晋天福中，举进士。入汉，为酃县主簿。赵思官叛，遣郭从义讨之，郡县吏供给皆戎服趋事，蒙冠服褒博，举止舒缓，从义颇讶之。转运使李谷谓曰：蒙文学名流，不习吏事，遂之，不问。沈括，字存中。以父任为沐阳主簿。县依洒水，乃职方氏所书。浸曰沂沐者，故迹漫为泽，括新其二坊，疏水为百渠九堰，以播节原委，得上田七千顷。刘颖，溧阳主簿。时张浚留守建康，金师初退，府索民租米入者。颖白浚言：师旅之后，宜先抚摩，当尽蠲逋赋。浚喜，即奏阁免。李舜臣，邛州安仁县主簿。岁大侵饥，民千百特棘，大呼响震邑市，令惧闭门。舜臣曰：此非盗也，何惧为？亟出慰劳遣之。杨仲元第进士，调宛丘主簿。民诉旱，守拒之曰：邑未尝旱，狡事导民而然。仲元白之曰：野无青草，公日宴黄堂，宜不能知，但一出郊可见矣。狡吏非他，仲元也。竟免春税。李衡登进士第，授吴江主簿。有部使者怙势作威，侵刻下民，衡不忍以敲扑迎合，授劾于府拂衣而归，又调酃县主簿，田重进守京兆，命士衡鞠死囚五人，活者四人。重进即其家，谓曰：子有阴施，此门当高大之。司马池为永宁主簿。尝以公事谒令，令南向踞坐不起，池挽令。偶坐论事，不为少屈。唐敏永，字好古。太平当涂人。调德化主簿。盗起，敏求挺身率众捍贼。度力不能支，谕以祸福，贼愤诋触，而前，遂遇害。孙觉登进士第，调合肥主簿。岁旱州课民捕蝗输之官，觉言：民方艰食，难督以威，若以米易之，必尽力。是为除害而享利也。守悦推其说，下之他县。嵇颖父适尝为石首主簿。民有父子坐重繁，府檄适按之，抵其父於法，而子获免。父死假人言曰：主簿，仁人也。行且生贤子后必大。王猎为永兴蓝田主簿，府使之掌学。诸生有犯法者，猎自责数以为教之，不至屏了之府，帅意其私，捕生下狱。猎前白曰：此特年少，不率教尔，致于理不足以益美化，恐适贻士类辱。帅悟而喜曰：吾虑初不及此。即释生，而待猎加敬。司马旦为郑县主簿。郑有妇蔺讼夺人田者，家多金钱市党买吏合为奸，谩十年不决。旦取案一阅，情伪立见，黜吏十数辈，冤者以直。又井元庆豪欺乡里，莫敢谁何，旦擒致于法。时旦年尚少，上下易之，自是惊服。杨简，乾道五年举进士，授富阳主簿。富阳民多服贾，而不知学。简兴学养士，文风益振。行状称慈湖先生，初授迪功郎，主富阳簿。於邑事闲冷，先生诚心接物，众畏信之，相戒奉约束惟谨，赵贺，开封人。为临朐县主簿。贺有干力，知州寇准，且知贺。淳化中，调丁壮塞澶州决河，众多外去，独贺全所部而归。临朐父老张乐迎贺准，使由醮门过。曰：旌贤之能也。吴择仁字智夫，以父任为开封雍丘主簿。元金水河堤坏，十六县皆选属。它役得诣朝堂白事，宰相范纯仁独异之曰：簿领中乃有是人耶？祝公明处州丽水人。太原府盖县主簿。靖康间，金人犯河东，令弃官去。公明摄县事率保甲入援围守年，城陷不屈。
　　【魏泰东轩笔录】
