<!-- { "loadSidebar": true } -->
　　【宋刘漫塘集】《嘉定已已金坛粥局记》：嘉定已已秋，天子以畿内旱蝗出肤使尚书郎留公董西到常平事建台之三月，移县发义仓米二百石，助邑士之收养遗弃孩稚者，两月续米如前。闾巷欢呼。以为幼者被赐，则壮者可知。私居小惠，犹翼其成。则荒政大者，盖不谒而获也，是岁也，盗起于夏秋而息于冬。民死饥疫，虽所在有之，而之死靡他，知上之人有以恤我也。先是邑士张君汝永、侯君琦，语某及新桐川汤使君曰：旱甚矣，而谷滋贵。时方盛夏民不胜饥。冬春若将若之何？乃相与谋。纠合同志，用大观洮湖陈氏及绍兴张君之祖八行故事，为粥以食饥者，而饥之馀，中产以上，皆掣肘于公私。虽仅有倡者，亦寡于和。既力弗裕，则惟欲收养孩稚之遗弃者，凡老者疾者，与孩稚之不能去母者，虽甚不忍，皆谢未比常平使者符下，而旁郡旁邑亦有喜为助者，乃克次第收前之遗而并食之继以来者之众。来日之长，惧费克终。会有以其事白郡太守，守给米三百石。郡博士勇于义者，亦推养士之馀赡之。而用以不乏，及江淮制置使给平江府米二百石，则已后矣。事始于其年十月朔，而终于明年三月。晦经始之日孩稚数不盈十，后以渐增。阅月登三百，乃十有二月合老者、疾者、妇人之襁负者，渝千人。比月末，倍之。开岁，少壮者咸集，则又倍之。间以阴晴异候，增捐不齐。其极也，日不过四千。概以大观所纪成数仅增五之一。始置局于县之东，偏广仁废庵，中于岳祠，终于慈云寺，为其隘也。就食者先孩稚，次妇人，后男子。俾先后以时，出入相待，为其拥也。孩稚之居养者，朝暮给食，非居养而来者，日不再给，为其难于继也，居养之人听从去来疾病者，异其寝处，至自旁邑，与远乡者，结屋以待之，而不限其必入裹粮以归之。而不其复来，虑积久而疾疫薰染也。最凡用之数米以石，凡九百六十有二，钱以缗，凡二千二十有二，而用籴翟米者过半，薪以束，大者三千九百。小者一万四千二百。苇席以籍地，障风雨及葬不幸死者，凡三千四百六十。食器三百，循环给食。中间随失随补凡一千三百九十，皆有奇。草蔫、纸、衾与化费，琐琐不载。掌其事布金寺主僧祖传，茅山道民石元朴石以私计归。祖传实始终之左右之者张君昂、徐群椿而主张经画入寺之初，则邓君允文也，是举也。微常平使者，无以成其始，微郡太守郡博士，无以成其终。故疏其凡有助者于石而于三者加详焉，使来者有考。又甲申粥局记，金坛田半高，下下田南渐洮湖。朝挂帆而夕浙，藉得岁不为吾邑利，故俗相承，忧旱不忧水，水患甚于隆兴。迄嘉定癸未甲子，周而复始，民方幸高田之稔。是岁也，暑不胜寒，谷入大减，菜亦不熟。越明年春，啼饥者载道。某居僻，且杜门久寂不闻，乃二月上，二三医生过门，始为某言之。某念先君云茅居士，生平每值俭岁，怅无以及人莹所，薄田。岁丰收谷可百斛，输官给守者之余不半在。且十年，或可追承先志，因与医生谋载以归。以是月望后二日，即岳祠空庑。舂而糜之，以与饥者共。其始来者才数百。窃自喜曰：虽多可无乏事。其后稍增，尽三月乃盈万人。某始窘于无继，议所以止。友人赵若玉甫闻之，矍然踵门而告曰：凡吾邑之民，所以扶老携幼，去其室庐，以苟勺合之食者，所愿更旬馀无死，则庶乎麦秋。今而弃之，是将济而夺之舟，中缒而绝之绠也，而可乎？某曰：力竭矣，可若何？玉甫曰：若然，何不素告我。及自振廪，且为书圜封之，又为书博封之，以请于乡之好事者。未几，钱谷沓至，乃四月朔更端，俾炀者增穴龟国，奔走者增员。史执笔以书而受给不欺，阍执扑以徇而去来无壅。又所用米皆精凿，自平时中下之家不能有。乃今以食饥者，以是远近流传，来者至万有五千。每捧食执饮者，至必举首仰天，三扣齿而后敢食。迄十有五日，大麦实乃已，既事，玉甫谋伐石识姓名以旌施者。某自念知颠末独审，故不俟其请而为之书。昔在汉末，名士邓泰等避寇出关，道遇独行者，泰等欲与之俱，华子鱼不可。既行，而其人堕险，众欲弃去，子鱼曰：已与俱矣，又可弃乎？卒全而归之。畴昔之事轻举而不要其终，某固有愧于子鱼者。玉甫之为义，岂直子鱼比哉！至于玉甫之意决于此，一乡之人应于彼，与得之见闻者，力所可至，皆不谒而获，此岂智力所及。孟子曰：今人乍见孺子，将入于井，皆有忄木惕恻隐之心。又曰：人心所同然者，理也，义也。尤于此验之，谨以施之先后，序列下方，而述更端之意，冠诸碑首云。
　　恢复局
　　【宋史】《列传》：赵雄请复置恢复局，日夜讲磨条具合上意，即除中书舍人，自选入馆，至此才满岁也。
　　应奉局
　　【宋史】《佞幸传》：朱面力苏州人，家以卖药致富。蔡京自杭归，挟面力与俱至朝。徽宗颇垂意花石，京讽面力语，其父取浙中王尔异以进。初致黄三本，帝嘉之。后岁增加贡物至五七品，至正和中始极盛。舳舻相衔于准汴，号花石纲。置应奉局于苏。王黼，字将明，开封祥符人，美风姿，才足束隽而寡学术，多智善佞。中崇宁进士第，累官至少保太宰。请置应奉局，自兼提领，中外名钱，皆许擅用竭天下财力以共费。官吏承望风旨，凡四方水土珍异之物，悉苛取于民，进帝所者不能什一，馀皆入其家。
　　【宋史】《宦者传》：宋徽宗宣和二年，睦州贼方腊作乱，命童贯帅师讨之。且谕贯，使作诏罢应奉局。
　　置行幸局
　　【宋史】：曹辅政和后，帝多微行，乘小轿子，数内臣导从，置行幸局。局中以帝出日，谓之有排当。次日未还，则传旨称疮痍不坐朝。始民间犹未知，及蔡京谢表，有轻车小辇七赐临幸，自是邸报闻四方，而臣僚阿顺莫敢言。
　　朝服趋局
　　【石林燕语】：进士刘几，元丰间，换文资，以中大夫致仕，居洛中。率骑牛，挟女奴。所遇得意处即解囊籍地，倾壶引满，旋度新声。尝召至京师议大乐，旦以朝服趋局。暮则易布裘，徒步市间。或倡优所集处，率以为常。
　　邵局
　　【容斋笔记】：秦桧修礼乐，文太平，止专用一宦者，邵谔主之，人呼为邵局。今浑仪乐器中犹铸邵姓名。礼乐之器，间有不合经典处，是欠名儒讨论。
　　权局
　　【朝野类要】：凡帅抚监司州郡选有官或待阙人摄职，谓之权局。
　　京局
　　【朝野类要】：上自三省，下及仓场库务，皆为百司，或谓之有司，又谓之京局。
　　正局
　　【宋李直讲文集】《正局》：周官内宰大夫士十有四人，九嫔、世妇、妾御属焉。彼天子后妃，犹大夫士治之。矧羞服匪颁好用之式，而有不在有司者乎？自省寺重之以殿中六局，所以奉乘舆者备矣，愿夺而归诸奄何哉？有司奉法，而奄人阿意。奉法则用节，阿意则欲逞。此利害甚明白而弗思者，夫其残民孚。
　　编局
　　【宋高耻堂存藁】《编局》：舜为天子皋为士，瞽瞍杀人执而已。从来三尺天下平，析律二端真可鄙。近闻编局荡巢穴。尽取鼠辈尸诸市。布衣韦带三十余，曷为忠恕而已矣。乃知能掉三寸舌，极恶穷凶犹可恃。大理得皋陶，汝曹应颡此。看花局《吴中旧事》：吴俗好花，与洛中不异。其地土赤宜花，古称长洲茂苑。其花木不可殚述，而独牡丹芍药为好尚之最，士大夫皆种之。多者二三千株，少者亦不下一二百株，习以成风矣。至谷雨为花开之候，置酒招宾。多以小青盖，或青幕覆之，以障风日。父老犹能言者，不问亲疏，谓之看花局。今之风俗虽不如旧，然大概赏花则为宾客之集矣。
　　磨镜局
　　【列仙传】：仙品负局先生，古仙人也。常负磨镜局巡吴中，因施人以药疾者即愈，后登蓬莱山，仙去。
　　握槊局
　　【温革锁碎隶】：桄栉木如莎皮，如榱木皮，出面可食，木理有文，堪为握槊局。
永乐大典
卷之一万九千七百八十二
卷之一万九千七百八十二
　　一屋局
　　诸局沿革五
　　石棋局
　　【延平志】：将乐县东九十里有龙门洞，其深莫测，中有石棋局。
　　【赤城志】：宁海县桥亭，行一峰，削成数仞。顶上有一棋局，方广丈馀，夜分或有云气，闻棋声。
　　【宋刘忠肃公集】《石棋局》：坚平宜荷明堂柱，方洁当函王牒书。且拂尘埃伴君坐，一抨相与寄清虚。石座棋局
　　【抚州府临川志】：乐安县华盖山南腰紫玄洞，乃浮丘王郭三仙隐逸之听，昔有道人修洁三年，坠绳而下，至洞门窥见中有石座棋局。
　　弹棋局
　　【宋吕忠穆公集】《燕魏录上》：北京隆兴寺佛殿西楹下，有魏宫弹棋局，魏文帝时款识存焉。王钦臣赋诗云：邺城台殿付尘埃，玉局依然独未灰。妙手一弹那复得，宝奁当日为谁开。飘零久已抛红子，埋没惟斯近紫苔。此艺不传真可情，摩娑聊记再看耒。此局因沈积中为朔漕进入禁中，不复见矣。弹棋一艺，今亦不传于世。钦臣字仲至，仕至吏部待郎，博学善属文尤工于诗。
　　【刘彭城集】《杨之美弹棋局歌》：汉皇初厌戚鞠劳，侍臣始作弹棋戏。东方诸公盛得名，魏文尔朱称绝技。后宫妆奁仍可为，客着葛巾尤更奇。谁令朱黑异贵贱，百世纷纷无已时。君从何处得此局，石理温华莹寒玉。山形四阝贵涧谷深，别将望秦森在目。少年博戏日益新，古事不复传今人。君能兴此亦先觉，辟雍老儒悲绝学。
　　文楸棋局
　　【宋史】《列传》：太宗太平兴国六年，淮海国王钱亻叔又被病，赐告久之。上遣中使赐亻叔文楸棋局水精棋子。仍谕旨曰：朕机务之馀颇曾留意，以卿在假，可用此遣日。
　　许置棋局
　　【铁园山丛谈】：天下曹务，罔不张设，条如秘书省号三馆秘阁，实育才也。独不以吏事责，故许置棋局。然大内前后殿诸班卫士宿直寓舍，反亦得之。盖秘书省本优贤俊，宿卫士，则虑其终日端闲。俾不生一他意，此咸出祖宗之深旨。
　　怒投棋局
　　【世说】：宋谢弘微，性本宽，情无喜愠。末年尝与友人棋。西南有死势，一客曰：西南风急或有覆舟者。友乃救之。弘微大怒，投局于地，识者知其暮年之事，次岁，果卒。
　　画纸为棋局
　　【能改斋漫录】：李秀《四维赋》曰：四维戏者，卫尉挚侯所造也。画纸为局，截本为棋，杜子美诗云：老妻画纸为棋局。
　　地方如棋局
　　【王融新对】《晋志》曰：天园如张盖，地方如棋局。
　　楸玉局
　　【南郡新书】：楸玉局。大中祥符元年，日本国王子求唐人围棋，上敕待诏顾师言敌着出楸玉局冷棋子。本国有手谭池，池中出玉子，不由制处，自然黑白，冬温夏冷。
　　珠玉饰局
