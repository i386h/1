<!-- { "loadSidebar": true } -->
　　【家语】《好生篇》：孔子曰：周自后稷，积行累功，以有爵土。公刘重之以仁，及至太王甫，敦以德让。其树根置卒，备豫远矣。《孟子?滕文公上》孟子曰：云云后稷教民稼穑，树艺五谷，五谷熟而民人育。疏舜使后稷弃，教天下民稼穑种树，艺殖五谷。五谷既丰熟，而天下民人，于是得养育其生。
　　【太平御览】：孔丛子曰：魏王问子顺曰：寡人闻昔者，上天神异后稷，而为之下嘉谷，周遂以兴。《史记》：秦楚之际月表，汤武之王，乃由契后稷仁行义十余世，又前异姓诸侯表同。荀子解蔽，好稼者众矣。而后稷独传者，一也。《淮南子?缪称训》：后稷广利天下，犹不自矜。禹无废功，无蔽财，自视犹觖如也。注觖，不满也。正满如陷，注陷少。正实如虚，尽之者也。汉高祖下诏曰：云或言曰：周兴而邑立后稷之祠，注师古曰：以其有播种之功，故令天下诸邑皆祠之。正至今血食天下。注师古曰：祭有牲宰，故言血食，遍天下。《选》司马长卿《封禅文》：书曰：元首明哉，股肱良哉。因斯以谈，君莫盛于尧，臣莫贤于后稷。后稷创业于唐，议曰：云云今陛下为圣君，稷契为贤臣。张敞上议曰：臣闻周祖始乎后稷，后稷封于。注与邰同。扬雄解嘲
　　家自以稷契选。班彪《王命论》：昔在帝尧之禅曰：咨尔舜，天之历数在尔躬。舜亦以命禹。暨于稷契，咸佐唐虞，光济四海，奕世载德。至于汤武，而有天下。注良曰：此言有天下者，必资积德累行，不可以造次之间得之也。稷者，周之先；契者，殷之祖。皆以佐尧舜，有至美之德，奕世而行，故至成汤武王而有天下。杜林，字伯山。光武时大议郊祀制，多以为周郊后稷，汉当祀尧。云云林独以为周室之兴，祚由后稷。汉业特起，功不缘尧。班孟坚《典引篇》：陶唐舍胤而禅有虞，虞亦命夏，后稷，契，熙载越成汤武。注书曰：熙帝之载。孔安国注云熙，广也。载，事也。言稷契并能广立功事于尧舜之朝。越，于也。于是成其子孙汤武之业。并得为天子也。汤，契之后；武王，后稷之后。尧命契为子氏，为有汤也。命后稷为姬氏，为有文王也。《魏志》：杜畿，字伯侯。文帝时，帝以畿试船没。帝流涕诏曰：昔冥勤其官而水死，稷勤百谷而山死。注稷，周弃也。勤播百谷，死于黑水之山。正故尚书仆射杜畿，于孟津试船，遂至覆没。忠之至也，朕甚愍焉。追赠大仆矣。
　　又刘晔，字子扬，明帝诏曰：云云成汤文武，实造商周，诗书之义，追尊稷契。歌颂有姜之事，明盛德之源流，受命所由兴也。云云晔议曰：周王所以上祖后稷者，以其佐尧有功，名在祀典故也。《选》《外晋纪》：总论名实。昔周之兴也，后稷生于姜，而天命昭显。文武之功，起于后稷。注良曰：周之祖先，播植百谷以养人，而天下皆蒙之。而文王武王承至仁之后，故能成功而王者也。正故其诗曰：思文后稷，克配彼天。又曰：立我民，莫匪尔极。又曰：实颖实栗，即有邰家室。云云及周公遭变，陈后稷先公风化之所由。致王业之艰难者，则皆农夫女工衣食之事也，注谓列先祖之德于诗也。正故自后稷之始基静民，十五王而文始平之。云云故其积基树本，经纬礼俗，节理人情，恤隐民事，如此之缠绵。又晋愍纪史臣曰：并同。
　　束哲，字广微，作玄居释以拟客难。其辞曰：云云稷契奋庸以宣道，巢由洗耳以避禅，同垂不朽之称，俱入贤者之流。《选》沈休文《齐安陆昭王碑》：稷契身佐唐虞，有大功于天地。商武姬文，所以膺图受。注向曰：稷，后稷也，周之始祖，有至德，佐尧。故周文王为天子也。契，殷之始祖，有至德，佐舜。故成汤起为天子。商武，汤也。新高祖赞曰：周自后稷，至于文武。积功累仁，其来也远。《旧礼志》：黎干进议状，为十诘十难。云云其四难曰：云云爰稽遂古洎今，无以人臣为始祖者。惟殷以契，周以稷。夫稷契者，皆天子元妃之子，感神而生。昔帝喾次妃，简狄有氏之女，吞玄鸟之卵，因生契。契长而佐禹治水，有大功，舜乃命契作司徒，百姓既和，遂封于商。故诗曰：天命玄鸟，降而生商宅，殷土芒芒。此之谓也。后稷者，其母有邰氏之女，曰姜，为帝喾妃。出野履巨人迹，歆然有孕，生稷。稷长而勤于稼穑。尧闻，举为农师。天下得其利，有大功。舜封邰，号曰后稷。唐虞夏之际，皆有令德。故诗曰：履帝武敏歆，居然生子，即有邰家室。此之谓也。舜禹有天下，稷契在门，量功比德，抑其次也。舜授职，则播百谷，敷五教。禹让功，则平水土，宅百揆。故《国语》曰：圣人之制祀也，功施于人则祀之，以死勤事则祀之。契为司徒而人辑睦，稷勤百谷而死，皆居前代祀典。子孙有天下，得不遵而祖之乎？又新王缙传黎干全同
　　新魏徵，字玄成，谓唐太宗曰：愿陛下俾臣为良臣。云云良臣，稷契皋陶也。《旧礼仪志》：许敬宗等奏议，云云《左传》亦云：凡祀，启蛰而郊，郊而后耕。故祀后稷，以祈农事。
　　又，《新礼乐志》同《旧礼志》。《国语》曰：圣人之制祀也，功施于人则祀之，以死勤事则祀之。契为司徒而人辑睦，稷勤百谷而死，皆居前代祀典。子孙有天下，得不遵而祖之乎？《礼乐志》：舜禹有天下，稷契在其间。量功比德，抑其次也。荀成相唐，得后稷五谷殖。韩文原性：后稷之生也，其母无灾。其始匍匐也，则岐岐然，嶷嶷然。《宋书》：臧焘，字德仁。高祖时上议曰：周虽推后稷以配天，由功德之所始，非尊崇之义。每有差降也。
　　【敬斋古今黄主】：后稷挚尧契四人，同为帝喾高辛氏之子。契则十三叶而得汤，稷则十四叶而得文王。然夏之世，历四五百年。而商之世，又历五六百年。计千余年，而文王始生。若以代嗣校之，文王之于汤，但不及一叶耳。是则殷之先一何夭，周之先一何寿乎？此为甚可疑者，前志必有脱误。
　　【拦江纲】：体字。令德大功。
　　积行累仁。
　　岐嶷忠勤。
　　【兼金合壁】：散对。一德承舜，丕基肇周。
　　雅咏尊祖，颂歌配天。
　　功本积累，物资懋迁。
　　令德素著，大功风闻。
　　厥初民，稼穑传业；时维后稷，桑麻教民。
　　艺谷而育也，救亿兆人之命；植本而兴也，开八百载之基。
　　赫赫邰封，光启唐虞之治；绵绵周德，积兴文武之功。
　　答其元勋，封之有邰；思其文德，陈于时夏。
　　唐虞之世，功独为盛；文武之君，业由肇基。
　　虽好稼而独传，亦积功之所起。
　　民由已饥兮，轸虑尤功；食以艰奏兮，存心益勤。
　　周公陈此，率由致业之艰；孔子贤之，无暇过门而入。
　　恤功于民，有相之首。
　　庶民之奏也，惟我是责；黎民之饥也，实予之耻。
　　方图义于万邦，敢惮劳于一己。
　　于以肇三十六王之基业，于以辟八百余年之宗社。
　　盖当平世之初，思济敷天之下。
　　种植麻菽，衣食人民。
　　天下为烈，民功曰庸。
　　躬稼而有天下，贵土以附苗根。
　　黎民无见于坠壑，庶士免闻于不穑。
　　绪缵伯禹，时惟后稷。
　　出自高辛，自称便人。
　　面受恤功之命，躬全济世之仁。
　　帝喾笃祜，姜女原孕奇。
　　爵始封邰，续能缵禹。
　　既诞穑以有相，遂建邦而启土。教农。有黍有稻咏于颂，惟禾巨惟禾巨歌于雅。
　　思穑之事，作农之师。
　　教民之稼，克躬其稼；思民之饥，由己其饥。
　　司彼穑事，作之农师。
　　耕必地宜之相，烈期天下之为。
　　立我民，奄有下国。　有禾巨有稻，有黍有稷。
　　播之种之，东作尔稼；之列之，西成尔穑。
　　沃壤命垦，菜田戒除。
　　凡功力所加之有，则神明见助之如。
　　不稀不禾既，得生成之茂；既弘既多，闻收入之储。
　　人之圣，岂空生乎？圣之生，必有制也。
　　在儿年之戏，已种植之专务；逮成人之效，又农耕之不舍。
　　诞降嘉种，而业已成；自谓便人，而名弗取。
　　播时百谷，全率育之念；立我民，夺阻饥之苦。
　　食为民天也，此免其食之艰；谷教农命也，此教以谷之播。杂对。验之周语，则得称而君；考之吕刑，则特命之后。
　　俾人之乃粒，脱黎民之阻饥。
　　锡命邰封，功植二王之本；贻麦牟津诶，音流九夏之余。
　　推以配天，祀圆丘而有秩；肆于时夏，流乐府以彰闻。
　　生则封邰，答元动于往日；受而配佳，祈农事于丰年。当时自谓于便人，恐浮于行；后世推尊于始祖，克配于天。
　　礼经祭法之中，特尊此族；诗颂思文之什，推配于天。
　　【群书足用】：积功累仁，建邦启土。
　　教民稼穑，劝农耕桑。体题。始基岐嶷，恤功配天。
　　播种之功，艰难之业。
　　成天地之功，佐唐虞之盛。赋偶。积累功懋，艰难业成。
　　始基靖民，延入百载之祚；积功累行，肇三十世之君。
　　教以稼穑，迁其有无。
　　立民兮，莫匪尔极；思天下兮，诚由己饥。
　　稼穑教而人识耕耘之始，艰鲜奏而民安饮食之中。赋隔。嘉尔恤功，既著周书之训；大其为烈，又闻戴氏之书。
　　颂稽史克之诗，奄兹下国；瑞启武王之圣，贻我来年。
　　禹稷
　　【四书大义】：禹平水土，暨稷播种，身亲稼穑之事，禹受舜禅而有天下。稷之后，至周武王亦有天下。使禹稷居颜子之地，则亦乐颜子之乐。程子曰：君子而时中哉？禹稷颜子，易地则皆然。有颜子之德，则有禹稷之事也。
　　【容斋随笔】：稷躬稼而有天下，泰伯三以天下让。文王一怒而安天下之民，皆以子孙之事追言之。是时稷始封于邰，古公方邑于梁山之下。文王才有岐周之地，未得云天下也。禹未尝躬稼，因稷而称之。
