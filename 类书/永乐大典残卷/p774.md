<!-- { "loadSidebar": true } -->
　　《周易》：师卦：六三，师或舆尸，凶；九五，长子帅师，弟子舆尸；征凶，爻意谓用兵当付一帅，苟其俦杂，然临之则凶矣。舆尸者，众主也。安庆绪既败，遁归相州，肃宗命郭汾阳、李临淮九节度致讨，以二人皆元勋难相统属，故不置元帅，但以宦者鱼朝恩为观军容宣慰处置使。步骑六十万为史思明所挫，一战而溃。宪宗讨淮西，命宣武等十六道进军，虽以韩弘为都统而身未尝至。既无统帅至。四年不克及裴度一出，才数月即成功。穆宗讨王庭凑、朱克融时，裴度镇河东亦为都招讨使。群帅如李光颜、乌重嗣皆当时名将，而翰林学士元稹意图宰相，忌度先进，与知枢密魏简相结，度每奏画军事，辄从中沮坏之，故屯守逾年，竟无成绩。正元之诛吴少诚、元和之征卢从史，皆此类也。石晋开连中为契丹所攻，中国兵力寡弱。桑维翰为宰相，一制指挥节度使十五人，虽杜重威、李守正、张颜泽辈，驽材反虏然重威为主将，杨城之战三人者尚能以身殉国，大败疆胡，耶律德光弃橐驼奔窜，仅而获免。由是观之，大将之权其不专耶？
　　古将不专兵
　　【识遗】
　　上古寓兵於农，无事则耕，有警则战。候国之兵各将以命卿大事则会诸侯，卿视国大小马员多少。故兵不聚而将不专，内难亦少。春秋晋作三军，某将上军，某将中军，某将下军，於是将始专兵。上之人稍失控御末大不举之，患生矣。后世惟西汉，初制近古，兵皆取之郡国，赋以丁而不以田。第郡设守一人，主政尉，一人主兵，兵随土宜取之。巴蜀三河颖川诸处出材官。以材力取。陇西天水安定诸处出骑士。以骑射取。西北轻车，东南楼船，临淄弩手，荆楚剑客，每岁八月，郡国会试，又随土宜课之。平地习车骑，山阻习材官，水泽习扑船，有事徵诸屯，所不适用则守尉贬兵属天子而将无专权，故汉将少跋扈，至命将皆出临时。通典调汉有四夷，侵轶则从中命将，如伏波楼船下濑等将军名号，咸因事立称，事毕，则省，虽卫霍高勋退奉朝请之不暇。今考文帝三年，遣灌婴击匈奴，将丞相也。武帝元光二年，遣韩安国屯马邑，将御史大夫也。文帝遣张武屯渭北，遣宗正刘礼军灞上，将九卿也。高后遣陆虑侯灶击长沙。文帝遣河内太守周亚夫军细柳，将列侯郡守也。将不专兵，所以亟拜亟罢，可诛可放，无一人负固吝权要上者，此制之善也。又汉将多选於环卫，盖其出入殿庐，人主识其材武有素，如夏侯婴以奉车将，李广以骑郎将，赵充国、甘延寿以弭林郎将，卫青霍去病以侍中将，所以汉将多良者，审而后用也。又设六郡良家，以为取将之方；山西境置羽林期门，以为蓄将之地，如京师南北二军。宫城内为南军。京城外为北军。高祖初制，亦番调郡国士为之而不远戌，至武帝始召募而更番之。法废，昭宣始远戌，而屯卫之制疏。
　　气者心之将
　　【宋黄庭坚豫章集】
　　《养浩堂铭》：心者气之君，气者，心之将。群之所忾。将应如响，心渊如渊，气得其养。
　　道心如将
　　【朱子语续录】
　　人心如卒，道心如将。
　　法门猛将
　　【百川学海】
　　原明答问秀老云，誉之者过其实，毁之者失其真要者，亦法门之猛将也。
　　盐为食将
　　【海录碎事】
　　盐食肴之将酒百药之长。
　　禅将
　　【宋黄山谷外集】
　　送密老云：表与青山作主人，不负法昌老禅将。
　　中郎将
　　【郑樵通志】
　　汉中郎将，分掌三署。郎有议郎、中郎皆比六百石。侍郎，比四百石。郎中，比三百石。凡四等，皆秦官无员，多至千人汉灵帝时，三署郎史二千余人皆掌门户，出充车骑，其散郎谓之外郎。故卿校尉牧守，待价於此。公车特召，贤良方正，敦朴有道高节，公府掾曹试博士者，亦充兹位，其下第白衣试博士者，皆拜郎中；中郎有五官左右三将，谓五官中郎将、左右郎将。郎中有事车户骑三将，如淳曰：主车曰车郎，主户卫曰户郎，汉旧仪曰：郎中令主郎中左右，车将主左右车郎，左右户将郎主左右户郎。凡郎官皆主更直，执戟宿卫诸殿门，唯议郎不在直中。汉仪曰：三署郎见光禄勋，执版拜见五官，左右将执版不拜於三公。诸卿无敬。郎官故事令出钱市财用，给文书乃得出时，号曰：山郎。谓以货财为郎山者，财用所出故名。贫者或至经岁不得休沐，其豪富郎日出游戏，或行钱得善部货赂流行，转相放效。杨恽为中郎，将罢山郎，其疾病休沐，皆以法令，有过奏免，荐举其高第有行能者，多至郡守九卿，三署化之，莫不自励，宫殿之内，翕然同声，其后遂以为常，凡三署郎官，二汉并属光禄勋，光禄选三署郎有行应四科者，岁举茂才二人、四行二人，又上兼吏六人，为长治剧随缺多少，万户以上为剧县，其缺少者不选，公府亦然，故明帝时，馆陶公主为子求郎，帝不许，赐凶千万，曰：夫郎官上应列宿，出宰百里，有非其人，人受其殃。后汉桓灵间，三署见郎七百余人，而郡国计吏多留拜为郎。太尉杨秉上疏，谏曰：先王建国顺天，制官太微、积星，名为郎位，人奉宿卫，出牧百性云云。案自近代皆谓郎官。上应列宿，出宰百里，为尚书郎故事。且夫天有虎责郎位等星，皆在太微帝座之后，为翊卫之象则二署郎也，而世人谓之尚书郎则误矣，徵其失也，盖自梁陶藻《职官要录》以汉三署郎故事，通为尚书郎。旧有郎中，将右骑，光武中兴，悉省之。晋议郎迁为太守。山公启事曰：议郎许允宜，参广汉太守选。亦有郎中等官，其后虽有中郎将等官，而无三署郎矣。
　　【白氏六贴】
　　中郎将银章青绶。
　　魏晋官品云冠服如将军。
　　【晏元献公类要】
　　汉武帝置以护内驸马九，既而弃於匈奴中郎将。中兴初，班彪上言复此官以招附东胡也。苏章子五人俱为中郎将。吴孙策命张昭为抚军中郎将，委文武之事。
　　【西汉书】
　　郅都为中郎将敢直谏，面折大臣於朝堂。尝从上入上林，贾姬侧，野彘入姬侧，景帝将兵救之，都伏上前，陛下自轻宗庙太后何上还，太后闻之赐金百斤。
　　【杜佑通典】
　　汉卫绾文帝时，以戏车为中郎将。戏车谓能左石超乘也。景帝幸上林，诏绾参乘重其淳谨。
　　【西汉书】
　　《萧育传》：育为司隶校尉后，坐失大将军指免官后为中郎将，使匈奴。《司马相如传》：君长愿为内臣妾、请吏比南夷。上问相如，相如曰：冉者近蜀道易通异时，尝为郡县矣。至汉兴而罢，令诚复通为，置县愈於南夷。上以为然，乃拜相如为中郎将，建节往使过蜀及县，令负弩矢前驱，蜀人以为荣。苏武字子卿，以中郎将持节使匈奴，副中郎将张胜及常惠以事犯单于左，秩訾知降之召武受辞，武谓惠曰：屈节辱命，虽生何面目以归汉？引佩刀自刺。武气绝半日，复息匈奴知武不可胁，乃幽武穴中，绝不与饮。天雨雪，啮雪与毡并吞之，故得不死匈奴为。徙武北海上无人处，使牧羊至海上，廪食不至，掘野鼠草实而食之，故节毛尽落。武帝拜张骞为中郎将，使西域。张安世长子千秋与霍光子禹俱为中郎将，将兵随度，辽将军范明友击鸟桓。宣帝即位，诏曰：朕微眇时，故掖庭令张贺辅导。朕躬贺有孤孙霸，七岁拜为中郎将。卜式为中郎，初式不愿为郎将，上曰：吾有羊在上林，欲令子牧之。式即为郎而牧羊。岁余肥息，上善之。式曰：非独羊也，治民亦犹是矣。以时起居，恶者辄去，无令败群。上奇其言。
　　【汉官仪】
　　建武二十四年，遣中郎将郴迎单于於五原塞也。
　　【容斋三笔】
　　汉更始除官冗滥时，人语日灶下养中郎将。
　　【续后汉书】
　　皇甫规以西羌之叛为中郎将，讨纳叛羌。
　　【东汉书】
　　《段传》：永寿二年桓帝诏公卿选将有文武者，司徒尹讼荐类，乃拜为中郎将。皇甫规字威明，以先零陆梁上疏，自陈乃以规为中郎将，讨降之，亲入巡视，将士三军感悦。董卓以吕布为骑都尉，誓为父子，甚爱，信之迁至中郎将。
　　【蜀志】
　　霍峻字仲邈，南郡支江人也。兄笃於乡里合部曲，数百人笃卒荆州牧刘表令峻摄其众。表卒峻率众归先主，以峻为中郎将。刘焉字君郎，江夏竟陵人。少仕州郡，以宗室拜中郎将。张飞字益德氵豕郡人也。少与关羽，俱事先主。羽年长数岁，兄事之。先主从曹公破吕布，还许昌。曹公拜羽飞为中郎将。
　　【晋书】
　　《职官志》：护匈奴羌戎蛮夷越中郎将。案武帝置四中郎将，或领剌史，或持节为之。武帝又置平越中郎将，居广州主护南越。
　　【通志略】
　　贞观末，升平既久，郡士多慕省阁，不乐外任，其折卫果毅有才力者，先入为中郎将，以补郡守其轻也，如是。
　　【册府元龟】
　　裴行方武德初为右亲卫中郎将，从征辽东，授右五步军总管，破驻跸阵攻安市城有功，授右卫将军，又奉诏讨茂州叛羌董郎弄，大破之。穷贼余党西至乞习山临弱水而归。窦怀哲为岱州都督，调露二年，突厥余众围云州，怀哲与右领军中郎将程务挺，率兵击破之。
　　五官中郎将
　　【数类】
　　《汉表》曰：中郎有五官，左右三将，秩比二千石。郎中有车户骑三将，秩比千石。主车，曰车郎。主户卫，曰户郎。汉仪郎中今，主郎中左右。车将，主左右车郎。左右户将，主左右户郎。中郎将说见三署郎。
　　【续后汉书】
　　曰：五官中郎将一人，比二千石。主五官郎也。五官中郎，比六百石。无员。五官侍郎，比三百石。无员。凡官皆主更直，执战宿卫诸殿门。张纯，字伯仁，迁五官中郎将，纯在朝历世，明习故事。建武初，旧章多阙，每有疑议，辄以访纯。自郊庙婚，冠丧纪礼仪，多所正定，帝甚重之。一日或数四引见。
　　【南史】
　　《宋孝武帝纪》：大明六年，春正月乙未，置五官中郎将。
　　【唐六典】
　　亲府，勋一府勋二府，翊一府，翊二府，凡五府中郎将各一，一人正四品下，左右郎将各一人正五品上。汉平帝置虎贲中郎将，后汉因之。宋、齐、梁、陈、后魏、北齐，并有左右中郎将各五人。隋氏亲勋翊卫，各置开府一人统之。唐武德七年，改开府亲勋翊五府，各置中郎将一人，左右郎将各一人，谓之左右亲勋翊卫中郎将府，
　　【文献通考】
