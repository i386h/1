<!-- { "loadSidebar": true } -->
　　【资治通鉴】：昭宗光化三年十一月，左军中尉刘季述等，迁上适少阳院，立为太上皇。矫诏令皇太子嗣位。朱全忠在定州行营，闻乱南还，十二月至大梁。遣养子希度诣全忠，许以唐社稷输之。又遣供奉官李奉本，以太上皇诰示全忠。注：刘季述矫为之诰也。全忠犹豫未决，会寮佐议之。或曰：朝廷大事，非藩镇所宜预知。天平节度副使李振独曰：王室有难，此霸者之资也。今公为唐桓文，安危所属。季述一宦竖耳，乃敢囚废天子，公不能讨，何以复令诸侯？且幼主位定，则天下之权，尽归宦官矣，是以大柯之柄授人也。全忠大悟，即囚希度奉本，遣振如京师讠同事。
　　泯人社稷
　　【抱朴子】《内篇?论仙卷》：阔地拓疆，泯人社稷。
　　不死社稷
　　【五代欧史】《后蜀世家》：蜀王孟昶，命李昊草表以降。昶至京师，拜检校太师，兼中书令，封秦国公。七日而卒。昶之卒也，其母李氏不哭，以酒酹地祝曰：汝不能死社稷，苟生以取羞。吾所以忍死者，以汝在也。吾今何用生为？因不食而卒。
　　死卫社稷
　　【资治通鉴】《周世宗纪》：高保融遗蜀主书，劝称臣于周。蜀主集将相议之，李昊曰：从之则君父之辱，违之则周师必至。诸将能拒周乎？诸将皆曰：以陛下圣明，江山险固，岂可望风屈服？秣马厉兵，正为今日。臣等请以死卫社稷。蜀主命昊草书，极言拒绝之。
　　心系社稷
　　【赵善自警篇】：韩魏公琦，虽在外，然其心常系社稷。至身死而心益笃，虽病不忘国家。或有时闻更祖宗一法度，坏朝廷一纪纲，则泣血终日不食。
　　再安社稷
　　【宋史】《韩琦传》：琦于嘉佑治平间，再决大策，以安社稷。当是时，朝廷多故，琦处危疑之际，知无不为。或谏曰：公所为诚善，万一蹉跌，岂惟身不自保，恐家无处所。琦叹曰，人臣尽力事君，死生以之。至于成败，天也。岂可豫忧其不济，遂辍不为哉？闻者愧服。
　　保社稷
　　【北盟录】：二帝之迁，唯有从权，且与承当此事，即存宗庙，保社稷。景灵像设，皆得无虞。而一城文武百官，亿万生灵，皆得性命，可为后图，岂非忠孝之大者乎？
　　死守社稷
　　【北盟录】：宋靖康中，先是唐恪言金人必来，劝上为避狄之计，乞早幸洛阳，或幸长安。上以恪之言问何橹，橹曰：虽周室东迁，不如是之甚。譬如不肖子，尽挈父祖田宅而鬻之。而左右之人，亦皆不欲迁。次日上激怒曰：朕当死守社稷。恪请罢相。
　　改置社稷
　　【后山谈丛】：叶表为句容令，县有盗，改置社稷而盗止。下邳故多盗，近岁迁社稷于南山之上，盗亦衰息。
　　睨社稷
　　【宋史备要】：太庙斋郎方轸，上书言左仆射蔡京睨社稷，内怀不道。专以绍述熙丰之说，自媒之计，内而执政侍从，外而帅臣监司，无非其门人亲戚。京有奏请。尽作御笔行出。又语人曰：京实启之也，善则归己，过则称君，必欲陛下敛天下之怨而后已。
　　郡王死社稷
　　【金赵周臣滏水集】：贞佑二年，广平郡王完颜承晖，以都元帅行省事于中都，左承彖多副之，委以军事。承晖镇以德量，总大纲而已。既而援兵不至，粮运既竭。慨然约彖多以同死社稷，而彖多有异议，窃欲委城而南。承晖面责之，愧汗浃背。经历官完颜帅姑，左承腹心也，数其罪立斩之。即起谒家庙，召左右司郎中赵思文曰：事势如此。吾何面目以见主上？惟有一死，以报社稷。授知管除差师安石遗奏一通，归达朝廷。遂与左右引饮，神色自若。顷之，仰药而死。
　　黍稷
　　【本草】：稷木甘而无毒，益志气，补不足。
　　【书】《盘庚》：惰农自安，不昏作劳，不服田亩，越其罔有黍稷。《酒诰》：康叔妹土，其艺黍稷。君陈：至治馨香，感于神明。黍稷非馨，明德惟馨。
　　【诗】：彼黍离离，彼稷之苗，彼稷之穗，彼稷之实。《豳风》：十月纳禾稼，黍稷重。《出车》：黍稷方华。《楚茨》：我艺黍稷，我黍与与，我稷翼翼。《甫田》：今适南亩，或耘或籽，黍稷。琴瑟击鼓，以御田祖，以祈甘雨，以介我黍稷，以谷我士女。
　　又，黍稷稻梁，农夫之庆。《大田》：来方祀，以其马辛黑，与其黍稷，以享以祀，以介景福。信彼南山，原隰。鲁孙田之，黍稷。曾孙之穑，以为酒食。，于六反。《生民》：厥丰草，种之黄茂，实方实苞，实种实亵，实发实秀，实坚实好，实颖实栗。即有邰家室。《良耜》：黍稷茂止。获之，积之栗栗，其崇如墉，其比如栉，以开百室。《颂》《宫》曰：有稷有黍。
　　【春秋】：桓二年，粢食不凿，昭其俭也。注：黍稷曰，粢不精凿。
　　【周礼】：大宰三农生九谷。注：黍稷之属。
　　【礼记】《曲礼》曰：凡祭宗庙，稷曰明粢。
　　《内则》曰：豕宜稷。
　　【月令】：中央土，天子食稷与牛。
　　【国语】：稷为稷，不能蕃殖。
　　【尔雅】：粢，稷也。郭璞注曰，今江东呼栗为粢也。
　　【三元延寿参赞书】：稷，米也。发三十六种病，八谷之中，最为下。不可同川附子服。
　　【广志】：破减稷，逼麦稷，此二者，以四月熟。
　　【卢毓冀州论】：真定好稷，地产不为无珍也。
　　【山海经】：西山经西次二经，薰吴之下，其木多稷。稷以松有剌，细理，音即。
　　【梦溪笔谈】：稷，乃今之也。齐晋之人，谓即积。
　　【路州志】：屯留宜黍稷。
　　【小学绀珠】：稷，五谷之长。一谷不升，谓之歉。二谷不升，谓之饥。三谷不升。谓之馑。四谷不升，谓之康。五谷不升，谓之大侵。谷梁传。
　　【白氏六帖】：仁者之粟。礼，父母没，必求仁者之粟以祀之，此之谓礼。终注，孝子虽贫，尚不取恶人之粟，祀其先人。
　　【白虎通】：清风至，则黍稷滋。
　　【拦江纲】：体字。和丰，离离蕃殖。赋偶。或耕或耘，所务不苟；实坚实好，其宜各从。
　　获积既歌于良耜，饥馑宁闻于楚茨。
　　发如云之茂，穰穰登乃谷之丰。
　　贻于孙子，咸喜有秋；谷我士女，畴非乐岁。
　　农之庆也，既咏于甫田；岁之丰也，宜歌于华黍。
　　不稂不莠，既去其蟊贼；如茨如梁，已庆于农夫。
　　仓积更多于翼翼，雨膏益大于。赋隔。取彼十千，爰播甫田之咏；缺夫蓄积，遂形六月之诗。
　　不待黄云之辨，已卜丰年；何烦暖律之次，乃生多黍。
　　敖黍稷
　　【仪礼】：士丧礼。敖黍、稷各二筐，有鱼腊馔于西坫南。注：熬，所以惑蚍蜉，今不至棺旁也。疏曰，熬，煎谷也。设熬旁一筐，大夫三种，加以梁。君四种，加以稻。四筐见手足皆一。其余设于左右。若然则此士二筐，首足各一筐，其余设于左右，可知也。
　　沐稷
　　【礼记】：丧大记。君沐梁，大夫沐稷。疏谓：用其米，取其汁而沐也。
　　寒谷不生黍稷
　　【刘向别录】：燕有寒谷，不生黍稷。邹衍吹律于其间，暖气乃生，草木由是荣茂。
　　玄稷
　　【稽瑞录】《汉书》曰：宣帝神雀元年，诏曰：乃元康四年，玄稷降于郡国。玄稷，黑黍也。
　　【王子年拾遗记】：汉宣帝之世，有嘉谷玄稷之祥。亦不说今之所生，岂由神农后稷播厥之功。抑亦王子所称，非近俗所食。诠其名，华而不实，及乎飞走之类，神木怪草，见奇而说，万世之瑰伟也。
　　膏稷
　　【齐民要术】：爰有膏稷。郭璞注言，好味，滑如膏。
　　步武黍稷
　　【抱朴子】《喻蔽篇》曰：所谓陂原之蒿莠，未若步武之黍稷也。俭岁梁稷
　　【南史】《列传》：刘与其族兄，俱风神颖秀。祖孝标称之曰：超超越俗，如半天丹霞；矫矫出尘，如云中白鹤。皆俭岁之粱稷，寒年之纤纩也。
　　凿冻树稷
　　【温公滑虚】：凿冻树稷，劳而无得。否解曰：凿冻树稷，徒自勤也。稷丘地名。
　　【史记】《伍子胥传》：败吴兵于稷。案，稷丘，地名，在郊外。《索隐》曰：《左传》作稷丘。
　　稷下
　　【马明叟实宾录】：汉以叔孙通为博士，号稷嗣君。《史记》欲以继踪齐稷下之风。刘向以稷为齐城门名。谈说之士，期会于稷门下，故曰稷下。
　　【司马温公传家集】《稷下赋》：齐王乐五帝之风，嘉三王之茂，致千里之奇士，总百家之伟说。于是筑钜馆，临康衢，盛处士之游，壮学者之居，美矣哉！高门横闶，夏屋长檐，樽明洁，几杖清严。尔乃杂佩华缨，净冠素履，端居危坐，规行矩止。相与奋髯横议，投袂高谈，下论孔墨，上述羲炎。树同拔异，辨是分非，荣誉樵株，为之蓊蔚，訾毁美，化为瑕疵。譬若兰芷蒿莎，布于云梦之洳；鸿鹄秋鸟仓鸟，鼓舞于渤獬之涯。于是齐王沛然来游，欣然自喜，谓稷下之富，尽海内之美，慨乎有自得之志矣。祭酒荀卿进而称曰：吾王辟仁义之涂，殖诗书之林，安人之虑广，致治之意深。然而诸侯未服，四邻交侵，士有行役之怨，民有愁痛之音，意者臣等道术之浅薄，未足以称王之用心故也。王曰：先生之责寡人深矣。愿卒闻之。对曰：臣闻之，王卡乱玉，鱼目间珠。泥沙涨者，其泉；莨莠茂者，其谷芜。网者弃网而失序，行者多岐而丧途。今是非一概，邪正同区。异端角进，大道羁孤，何以齐踪于夏商，继轸于唐虞。诚能扑去浮末，敦明本初，修先王之典礼，践大圣之规模，德被品物，威加海隅，忠正列，谗邪放疏，行其言不必饱其腹，用其道不必暖其虏。使臣饭梁啮肥，而餐骄君之禄，不若荷锄秉耒，而为尧舜之徒。惜夫，美食华衣，高堂闲室，凤藻鸱义，豹文麋质。诵无用之言，费难得之日。民未治不与其忧，国将危不知其失。臣窃以大王，为徒慕养贤之名，而未睹用贤之实也己。西河美稷
　　【东汉书】：匈奴中地名，见《后汉书?南匈奴传》
　　稷氏
　　【千家姓】：商音东海。
　　【元和姓纂】：稷，后氏之后子孙焉。见《姓苑》。汉稷嗣君，叔孙通支孙，亦为稷氏，鲁郡。今衮州有稷氏。又汉御史大夫稷不疑，封寒封侯。
　　【姓氏急就篇】：稷氏，后稷之后。泰山下道士稷丘君，遇汉武东巡，拥琴朝谒。
　　后稷
