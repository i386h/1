<!-- { "loadSidebar": true } -->
　　《宣阳观三清圣像记》：泾邑宣阳观。隆典中，道士徐致柔请旧额草创於南郭外，有石门乡，罗溪胡宽，施钱四十万造三清殿宇。淳熙四年，鸣工立柱架梁楹矣。一日为大风所仆，众谓基趾隘陋，不称建立。次年知县杨公栗合壮缘，迁于兹地殿宇比旧益壮壮。而圣像未设，胡君以马无仰众人，吾能就此，且心固愿为之。越明年，以钱百线婚成坛座，即命茅山守柔庵周守静，经立圣像，侍卫俱备。令三衢匠者列世明，彰施金采为像饰。工力精致，合度二费，为钱一百万。观门散募助费，十不及一。淳熙十年，六月庆成，胡群与妻殷氏，孙男升莘。及孙妇曾孙谊、永、谏、皆集。是尝藏成兹事者，邑人创见惊异。自他方来观者，咸称叹，以为名山福地所未有。胡君又欲重盖大殿，地加文秋瓦，柱加丹漆与像设，称先尝捐金六百千为三门，又拾田度道。其愿力洪大，轻财乐施，所以成立此观者，不一端。天报公以寿考，子孙庆衍，福录崇固，其始于今，敢刻石以记造像功。其他俟观，宇周备，求名士总其事而大书之。是年长至日，募缘开山知观道士，王若水谨记。从政郎、均州、州学教授汪熙书。
　　太乙像
　　【辽史太祖纪】
　　八年，是岁君基，太一像数见诏图其像。
　　【宋会要】
　　高宗绍兴十七年，十月十三日，礼部太常寺言准诏讨论太一典，故今所属踏逐吉地，行礼诏依令两浙转运司画图申尚书省，取肯初司天监楚芝兰言，按太一有五福君棋，大游、小游、天一、地一、四神、臣棋、民棋、真符凡十，太一凡行五宫四十五年一移。自雍熙年入黄室巽宫，在吴分苏州请其地，预筑宫祀之。
　　【章玉堂集】
　　西太一宫，开启告迁中太一宫，太一神像道场青词，伏以。肇新馆御，上摹天极之居。恭迓威神，来莅京师之野萧涓长至，申命元臣，奉象以告迁，会征休之降监豫陈醮席，庶达斋诚。中太一宫太一，并岁德神像，佛望造了华，就西太一宫，开启开光明道场青词。伏以造建殊庭，上拟太霄之秘，载图威像。仰模贞室之容，极工笔之精妍，增灵光明润。奚申昭告，异亮至诚。中太一宫，开启奉安太一神礼华，道场青词。伏以高真降格，甫临象日之几；恭馆靖严，夙驻拂云之驭。宁神兹始，凝佑无疆。奚循用于灵科，特肆陈於醮席。醮回慈鉴，俯亮斋诚。延工绪於明昌，置群元于仁寿。
　　【宋王圭华阳集】
　　依韵和王宣徽奉安中太一神像。太一真庭结实坛，中涵元象本无言。三山波涌楼台近。北极星环剑佩尊。岁入飞宫初在丑，神移列驭直从坤。妖氛自逐灵旗卷，瑞谷常登御廪蕃。晓日破红浮斗，夕云凝紫护周垣。龙随圣笔栖碑首，鹤带仙书语洞门。天马应歌来仗卫。狱只联职听朝昏。傅闻祠客新吟苦，玉案终承上帝恩。
　　茅山造像
　　【马明叟实宾录】
　　唐李德裕于茅山造老君、孔子、尹真人像，为《茅山三像记》。
　　赤帝像
　　【绩通监长编】
　　景佑四年正月乙丑，置赤帝像于宫中，以祈皇嗣。
　　真君在像
　　【江洲志】
　　德化县太平兴国宫，明皇殿有金铜真君像。
　　【胡文恭公集】
　　醴泉观，雅饰真君圣像，祭告青词。伏以神泉有开，间馆惟旧。绍营秘寝，修奉容。祗告子灵，尚监兹志。
　　三茅群像
　　【文苑英华】
　　王师简《下伯宫三茅君素像记》：太上立德立言，以弘其教。生人活国，其用不极。繇乎恬澹一作汉者，则诸真理。乘化出入，人纪冈穷，广成枉轩皇之尊，关令阐玄元之训，宜搜虚极，呼吸日月，上宾之仙，代有其人。茅真君伯氏，仲氏虔奉玄枢，退然若丧，脱屣万类，腾迹三清。学宗其门者，绵代不绝，时谓朝山之月。肩驾击应，白鹤紫气，必应其晨。或者跪说，则曰真君长往，亦以绾吴越司命，籍人寰生死，吾不知其故阙书，且尝遗一亩之宫于山之阳，去而复返，其号下伯之一有不字治，榛芜积焉。游者怃然，则有东周黍离，殷墟麦秀之叹，矧灵仙何处哉。我河东广平公，一作我河东公革庶平此藩吏之师法，实奉黄老，以根政源。尝谓开元承平之代，上奉无为，以宅清静一作净玄门垂裕，有国有家者属焉。繇是舍俸入之钱，以宏其栋宇。置真君之像，惟肖其仪形。设云幄於两楹，分三座而鼎足，以严其观。双侍童卫焉，以备其教。龙虎君君字一作左右端翊焉。升其涂稽首拜手，忽若前后左右，旄一作旌节羽卫，从诸天行。揖其水容，以敬以肃。则若美其目口一作美目甚口流睇发论，破人昏惑。往真之遗迹，将坠复振，此教之演翳，事而弘深，其率教者曰：兴废继绝，则由乎人。蒙福获祉，必感乎志。公恒以黄录法，会元辰修毕，仍岁必缉。敷紫阳玉真当负而颁命，列陪位而赞拜。磬杂天籁，宵烛如星。奉章上玄，昭启昊帝。盖所以保和封内，储庆皇家，门阀之祥，我事丘祷。至哉！贤侯之业也。粤元和甲午岁，十二月二日，新宫姑成，无伤物利。公之宇内百姓，不知有严有翼，如合造化。道士孙知目清，玄门龟龙，以标仪矩，受成事指厄页而叶焉。乃欲章明灵迹，延耀丕业，请介一作令於戎政者，撰而刊之。师简谂于良画，故不敢没其美云。真人像《唐书地理志》：宁州，宁真县，本罗川。天宝元年，获玉真人像二十七。四更名一本云：天宝六年，宁州罗川县金华洞获玉像，皆列宿之真，惟少氏宿，改县为宁真《艺文志》。道家类。宁州通真观，二十七宿真形图赞一卷。
　　忖留神像
　　【长安志】
　　《水经注》曰：秦始皇造桥，桥之北首，叠石水中。旧有忖留神像，此神尝与鲁班语，班令其人出忖留，曰：“我貌丑，乡善画物，容我不能出。”班於是拱手与言曰：“出头见我。”忖留乃出头，班於是以脚画地，忖留觉之便还没，故置其像於水中唯背已上立水上。其后，魏武帝重造忖留之像，因乘马见之惊，又命下之。
　　真武像
　　【杨龟山语录】
　　刘元承言：“相之无所不用其敬，尝挂真武画像於帐中，其不欺暗室可知”。曰：“相知不自欺，则固可取。然以神像置账中，亦可谓不智”。曰：“何以言之”？曰：“果有真武，则敬而远之，乃所谓智。账中卧之处，至艺之所也，何可置神像？”
　　【龙虎山志】
　　重建三清殿坛楼三门碑，中宫远内侍，授尚方所藏玉真仙像二、玉寿星像一、玉数珠百。上亦遣侍臣，授水晶玄武像，与宗师张留孙。
　　【吴兴志】
　　鸟程县右圣宫，在卞山南。绍典初，道十沈无旱，结庵此处，恍忽见真武像，命工图写，刻石奉事。既而庵前石洞有一龟蛇，相随而出。自是昼出夜藏，人加归向，因建祠宇。
　　【老学庵笔记】
　　瞿公巽参政，守会稽日，命工塑真武像，既成，熟视曰：不似不似。即日毁之别塑，今告成，观西庑小殿立像是也。道士贺仲清，在傍亲见之，而不敢问。
　　【清波杂志】
　　向在建康，於邻人狄似处，见其五世祖武襄公，文侬智高时，所带铜面具。及所佩牌，上刻真武像。世言武襄，乃真武神也。
　　【国朝鲁兰古春珠林藁】
　　东里庵塑真武像疏。太上以玄门设教，清静为宗。真武由道化镇天，威灵振古。乃眷东里余闲之地，欲奉北极仁圣之尊，炼水火于坎离。混融真气，列旗剑於邓窦。高拥仙班，端拱而顶带三台，萧穆而威行九地。受符金阙，头八十二化之身。奉命玉清，统五百灵官之众。实传法之教主，为治世之福神。虽假土木成形，必藉钱财下手，请施主挥金指廪，朝拜高尊。俾贫道立命安身，游行三界，因人成事，与道合真。六甲行灵，示净乐诞生之相。五龙捧圣，俨武当修道之时。锡我百朋，报君多福。
　　五神像
　　【南安志】
　　大庚县东去五里，五昌庙内，有五神像。昔汉长沙五度岭，率百粤佐诸侯，传国五世。谓之五神者，有昆第五人，与敌斗死，灵为国，以刻神像于庙。至今郡人，瞻仰致敬。
　　祠山像
　　【夷坚志】
　　曹耘季本，功显太尉第三子也。居台州巾子山下。尝梦到大宫室，入自西厢，迤逦遇东北角。望塑神一躯甚大。瞻仰而行，长松巨伯，阴森满庭，萧然起敬。傍有两橙，将就坐少憩。神摇手止之曰：“不可”。知为祠朝，亟从东趋出。所经履处，屋以间计者逾数百。觉而恍然，其婿赵亮夫茂德，为广德太守，遣信来，其女寄祠山图一轴，展玩之，宛是宵梦所睹，始萌奉事张王之意。俄有携三画诣其质库求十千，掌事者靳之。客曰：吾买时用钱三十万，此名笔也。特以急阙之故，暂行权质，匆虑不来赎也。阅其一乃寿星像，以白曹，曹命如数付与。旋又求益至三，凡满二万而去。徐视其二，盖祠山像貌，丹青烨如。其人后不馥来，于是决意香火，即都监赵训武之子，唤工摹写，纳竹桶中，置于佛堂，久而忘加标饰。都监忽若为物击，晕仆不醒，遂作神语曰：“汝儿子，奈何抛我於污秽处？”家人莫知其旨，或曰：“三哥多杂好，必其所为”。问之果然。急使取之，已失所在。一小儿言：“前日见某婢。掷一个竹筒入后园枯井了。”试令下取，乃像卷也。污泥满外，而绢素不湿。都监少顷即复常。而婢疾作，符疗不效，夜卧叫呼彻晓，豆发为鼠尽。经三日稍愈，全如凝迷。遂遣之出，听其自如。曹氏举家迨今不食猪肉。庆元二年，季本为福建副总管，典大儿说。
　　龙王像
　　【舆地纪胜】
　　成都府，在广都之庆成院。有隋文帝御容，及八龙王绘像。后周未，有云延法师住持，讲《涅经》，常有八老叟来听。后缺其一，师忄在问之，乃曰：舟阝延即位，顶骨未正，彼奉帝命往正之耳。因以神膏名龙涎贻师曰：“可医舟阝延首。既而隋文受禅，头疼，下诏求医僧以膏进，遂愈。乃建此院。
　　【嘉禾志】
　　陈山显济庙，在海盐县。绍兴七年，六月旱旷，知县李直养因祷于龙君，得小龙以归。就县厅设醮三日，后果雨。是岁大稔，闻于朝，进封龙君为广惠渊灵侯，龙母为龙君夫人，绍兴十二年，李直养建新龙君龙母二大殿，装龙君像，塑侍卫八躯，塑龙母四龙王像置供，且绘龙于壁。自朝门而下，皆一新之。
　　青溪神像
　　【类说】
　　赵文韵住清溪，月夜唱：“西夜乌栖飞。”忽有青衣曰：王娘子传语，闻君歌声有关人者。须臾女至，容色可怜。文韵为歌，深契女心。日但令有瓶，何患无水。取原之令婢歌《繁霜自解裙带缚箜篌歌》曰日莫。原秋丹心寸意愁，君未知寝竟别云。明日中女姑神像青衣立前，皆夜所见者。
　　钟馗像
　　【补笔谈】
