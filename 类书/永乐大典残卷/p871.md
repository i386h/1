<!-- { "loadSidebar": true } -->
　　【续后汉书】《潘济传》：济，字承明，汉昭烈领荆州，以济为治中从事。及入蜀，留典州事。孙权杀关羽，并荆土，将吏皆归附，而济独称疾。遣人以床就家与致之，济伏面著床不起，涕泣交横，哀哽不自胜。权慰劳与语，呼其字曰，承明，昔观丁父都俘也，武王以为军师彭仲爽申俘也。文王以为令尹。此二人，卿荆国之先贤也。初虽见囚，后皆擢用为楚名臣。卿独不肯降，意将以孤异古人之量邪？使亲近以手，巾拭其面。济起下地拜谢，即以为治中，荆州诸军事，一以谘之。
　　【东观汉记】：王良以疾归，一岁复征至荥阳，疾笃，不任进道，乃过其友人。友人不肯见，曰，不有忠言奇谋，而取大位，何其往来屑屑，不惮烦也。遂拒之。良惭，自后连征辄称疾。
　　称疾不出
　　【事文类聚】：程子仪，三人翰林，意望入两府，颇不怿。称疾不出，朝士问候者继至，询之云，虚热上攻。石中立在坐，云，只消一服清凉散。意谓两府始得用青凉伞也。
　　称疾去职
　　【晋书】：邓攸为吴郡太守，称疾去职。吴人歌曰，邓侯挽不来，谢令推不去。
　　称疾迟留
　　【李翰蒙求】：晋唐彬，与王浑王济代吴。彬据冲要，为众军前驱，自巴陵污口以来，诸贼所聚，莫不震惧，倒戈肉袒。彬知孙皓将降，未至建邺二百里，称疾迟留，以示不竞。既而先至者争物，后至者争功，识者高彬此举。
　　称疾请留
　　【五代欧史】《李愚传》：魏王继岌伐蜀，军行至宝鸡，招讨判官陈又称疾请留。愚厉声曰，陈又见利则进，知难则止。今大军涉险，人心易摇，正可斩之以徇。由是军中无敢言留者。
　　引疾卧家
　　【言行龟鉴】：张公寿事高宗时，秦桧当国。言事不从，即引疾卧家。
　　王后称疾
　　【两汉蒙求】：孝平王皇后，太司马莽女也。莽即真以婴为定安公，改皇太后，号为定安公。太后时年十八矣，为人婉有节操。自刘氏废，常称疾不朝会。莽敬惮伤哀，欲嫁之。乃更号为黄皇室主，令成新公孙建世子礻象饰，将医往问疾。后大怒，笞鞭其傍侍御，因发病不肯起。莽遂不复疆也。及汉兵诛莽，燔烧未央宫，后曰，何面目以见汉家，自投火中而死。
　　闭门称疾
　　【续后汉书】《刘巴传》：巴至益州，刘璋见之甚喜，咨访政事。璋遣法正迎昭烈，巴谏曰，备雄人民，入必为害。若使讨张鲁，是放虎于山林也。璋不听。巴闭门称疾，昭烈攻成都，令军中曰，有害巴者，诛三族。昭烈定益，巴辞谢，昭烈不责。
　　上封事称疾
　　【续后汉书】《董扶传》：永康元年，日食，诏举贤良方正之士，策问得失。左冯翊赵谦等举扶，扶以疾不克诣，遥于长安上封事，遂称疾笃，归家。前后宰府十辟，公车三徵，再举贤良博士有道，皆不就，名称尤重。
　　军败称疾
　　【资治通鉴】：高宗永隆元年，中书令检校，鄯州都督李敬玄，军既败屡，称疾请还。上许之，既至无疾，诣中书视事。上怒，贬衡州刺史。
　　累表称疾
　　【资治通鉴】《后周纪》：枢密使王峻，性轻躁多计，数好权利，喜人附己。因见帝进用旧时将佐，心嫉之，累表称疾，求解机务，以洞帝意，帝遣左右慰勉，令视事。
　　恃才托疾
　　【东汉书】《符融传》：汉中晋文经，梁国黄子艾，恃其才智，托卧养疾，无所通接。洛中士大夫好事者，承其声名，坐门问疾，犹不得见。三公所辟召者，辄以询访之，随所藏否，以为予夺。融察其非真，乃到大学并见李膺曰，二子行业无闻，以豪杰自置。遂使公卿问疾，王臣坐门。融恐其小道破义，空誉违实，愿特察焉。二人由是名论渐衰，宾徒稍省。旬日之间，惭叹逃去。后果为轻薄子，并以罪废。融由此益知名。
　　亲老托疾
　　【东汉书】：谢该，字文仪，仕为公车司马令。以父母老，托疾去官，欲归乡里。会荆州道断，不得去。
　　恶弟托疾
　　【晋书】：王戎族弟敦，有高名，戎恶之。敦每候戎，辄托疾不见。敦后果为逆乱，其鉴赏先见如此。
　　之官辞疾
　　【东汉书】《杨伦传》：阳嘉二年，徵伦拜太中大夫，因出补常山。王传病不之官，诏书敕司隶催促发遣，伦乃留河内朝歌，以疾自上曰，有留死一尺，无北行一寸。刎颈不易，九裂不恨，匹夫所执，强于三军，固敢有辞。帝乃下诏曰，伦出幽升高，宠以藩传。稽留王命，擅止道路。托疾自从，苟肆狷志。遂征下廷尉，有诏原罪。
　　上疏辞疾
　　【事文类聚】：晋皇甫谧自号玄晏先生，有风痹之疾，不应辟召。后武帝下诏敦逼。谧上疏力辞曰，臣抱劳床蓐，躯半不仁，十有九载，竟不仕。
　　累表辞疾
　　【资治通鉴】：居懿宗咸通五年，岭南节度使韦宙，且知康承训所为以书，白宰相。承训亦自疑惧，累表辞疾，乃以承训为右武卫大将军分司。
　　辞疾不起
　　【新唐书】《崔胤传》：崔胤居华时，为全忠数画丑计。全忠引兵还屯河中，胤迎谒渭桥，奉觞为全忠寿，自歌以酹酒。会茂贞杀全诲等，与全忠约和。帝急召之，墨诏者四，朱札三，皆辞疾。
　　辞疾不入
　　【石林燕语】：国初贡举法未备，公卿子弟多艰于进取，盖恐其请托也。范杲鲁公之兄子，见知陶谷窦仪，皆待以甲科会。有言世禄之家，不当与寒俊争科名者，遂不敢就试。李内翰宗谔已过省，以文正为相，唱名辞疾，不敢入。亦被黜。文正罢相，方再登科。
　　伏羲制疾
　　【罗泌路史后纪】：伏羲察六气，审阴阳以赍之身。而四时水火升降，得以有象百病之理，得以有类，于是尝草治砭以制民疾，而人滋信。
　　赵王避疾
　　【两汉蒙求】：鲁丕，字叔陵，拜赵相。赵王商，尝欲避疾，便时移住学宫。丕止不听，王乃上疏自言。诏书下丕，丕奏曰，臣闻礼，诸侯梦于路寝，大夫卒于嫡室。死生有命，未有逃避之典也。学宫传五帝之道，修先王礼乐教化之处，王欲废塞，以广游燕，事不可听。诏从歪言，王以此惮之。管辂占疾
　　【续后汉书】《管辂传》：注，华城门夫人者，魏故司空涿郡卢公女也。得疾连年不差。华家时居西城下，南缠里中，三厩在其东南。辂卜当有师从东方来，自言能治。便听使之，必得其力。后无何，有南征厩驺当充甲卒来诣卢公，言能治女郎。公即表请留之，专使其子将诣华氏疗疾。初用散药，后复用丸，治寻有效，即奏除驺名，以补大医。
　　医生咒疾
　　【罗泌路史发挥】：伊尹无废立事篇。世有医生善咒疾者，语人曰，吾能易尔肠胃，更尔系络，则疾可为也。然人无肯致其身，其难信也。
　　石虔愈疾
　　【书林事类】：桓豁，字石虔，为人勇壮。时有患疟者，呼桓石虔以怖之，疾者多愈。
　　医和视疾
　　【国语】：平公有疾，秦景公使医和视之，和，医名。出曰，不可为也。为，治也。是谓远男而近女，远师傅，近女色。或以生蛊，惑于女，以生蛊疾。非鬼非食，惑以丧志。疾非鬼神，亦非饮食，生于淫惑，以丧其志。良臣不生，天命不，，助也。良臣，谓赵孟。不生，将死。若君不死，必失诸侯。赵文子闻之曰，武从二三子，二三子，晋诸卿。以佐君为诸侯盟主，于今八年矣。内无苛慝，诸侯不二。苛，烦也。慝，恶也。子胡曰良臣不生，天命不？对曰，自今之谓。从今以往。和闻之曰，直不辅曲，明不规暗。言文子不能以明直规辅平公之暗曲，使至淫惑。木不生危，拱木，大木也。危，高险也。松柏不生埤，埤，下湿也。以言文子不久存。吾子不能谏惑，使至于生疾。又不自退，而宠荣也。其政。八年之谓多矣，已为多也。何以能久？文子曰，医及国家乎？对曰，上医医国，止其淫惑，是为医国。其次疾人，固医官也。官犹职官文子曰，子称蛊，何实生之？对曰，蛊之慝，谷之飞，实生之。慝，恶也。言蛊之为恶，害于嘉谷。谷为之飞，若是类生蛊疾。物莫伏于蛊，蛊莫嘉于谷。伏，藏也。嘉，善也。谷兴蛊伏，而章明者也。谷，气起，则蛊伏藏。谷不朽，蛊而人食之，章明之道也。故食谷者，昼选男德，以象谷明。选择有德者而亲近之，以象人之食谷，而有聪明也。宵静女德，以伏蛊慝。静，安也。伏，去也。言夜当安女之有德者，以礼自节，以去已蛊害之疾。言蛊害谷，犹女害男。今君一之，一，昼夜也。是不响谷而食蛊也，蛊，喻也。是不昭谷明而皿蛊也。皿，嚣也。为蛊作器而受也。夫文蛊皿为蛊，吾是以云。文，字也。文子曰，君其几何？对曰，若诸侯服，不过三年。不服，不过十年。诸侯服，则专于色。过是，晋之殃也。过十年，荒淫之祸及国。是岁也，赵文子卒，诸侯叛晋。叛晋从楚。十年，平公薨。
　　太后视疾
　　【辽史】《圣宗纪》：统和元年春，正月丙寅，荆王道隐有疾，诏遣使存问。是日，皇太后幸其邸视疾。
　　公主不视疾
　　【类说】：幽闲鼓吹。宣宗万寿公主驸马郑尚书之弟凯有危疾，上使日之回，问公主视疾否？曰，在慈恩寺看场戏。上曰，我怩店大夫不与我为亲，良有以也。召主责曰，岂有小郎病乃就看他处乎？立遣归宅。
　　遣医视疾
　　【宋史】《范纯仁传》：纯仁患目疾，徽宗遣中使赐茶药，后又许归养疾。帝每见辅臣，问安否，乃曰，范纯仁得一识面足矣。遂遣上医视疾。
　　乘驿视疾
　　【东汉书】《宗室传》：永平元年，东海恭王疆病。显宗遣中常侍，钩盾令，将太医乘驿视疾，诏沛王辅，济南王康等，俱诣鲁视疾。
　　穿壁视疾
　　【续后汉书】《吕蒙传》：蒙疾发，权时在公安，迎置内殿。所以治获者万方募，封内有能愈蒙疾者，赐千金。时有加减，权为之惨戚。欲数见其颜色，又恐劳动，常穿壁瞻之。见小能食则喜，顾左右言笑。不然，则咄夜不能寐。病中瘳，为下赦令群臣毕贺，后更增笃。权自临视，命道士于星辰下为之请命。年四十二，遂卒于内殿。权哀痛甚。
　　马上视疾
　　【辽史】《方技传》：直鲁古，吐谷浑人。初太祖破吐谷浑，一骑士弃橐，反射不中而去。及追兵开橐视之，中得一婴儿，即直鲁古人也。因所俘者问其故，乃知射橐者，婴之父也，世善医，虽马上视疾，亦知标本意。不欲子为人所得，欲杀之耳。
　　隔纱视疾
　　【辽史】《逆臣传》：迭里特，字海邻，神于医。视人疾，若隔纱亲物，莫不悉见。
　　求入视疾
