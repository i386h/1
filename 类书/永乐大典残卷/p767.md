<!-- { "loadSidebar": true } -->
　　《赋偶》：韬略耿、贾，勋庸邓、吴。当百六之冲，而并建洪烈，协四七之谋，而共成远图。绘诸云台，永播休烈；参之天象，上符列星。耿贾洪烈，岑、马远谋。寇、邓、吴、朱之辈，臧、刘、孟、马之俦。依日月而相彼天德，图山河而奠兹帝居。日月光依之际，风云感会之初。森罗剑佩之趋，环列簪缨之集。由邓、吴以下而休烈孰拟，自邳、刘以上而成功莫高。关河响应而罔敌我师，济岱锋连而孰当天仗。数上符於星像，名并列於云台。应四七宿之祥光，而咸克奋庸；复二百年之丕祚，而允为佐命。盛烈著东都之始，劳名标范氏之书。孝安疏封而追美遗烈，蔚宗述史而标名盛时。标龙姿之婉，而卓尔并隆；视麟阁之名，而可为无怃。著功迹於定山西之日，授方略於分麾下之时。授西讨之方略，恢中兴之土字。《赋隔》应例宿之旁罗，才猷有耀；符炎图之再造，勋烈尤彰。明章念功象列云台之画；蔚宗杨美名高史军之书。齐名正观，岂徒逾堙阁之三；比数弘文，抑见跨瀛洲之十。事对，智勇志能。二十八将论，佐命虎臣，图像云台。《冯翼传》事实功勋：建武之世，侯者百人。若夫数公者，则与参国议，分均休咎，其余并优以宽科，全其封禄，莫不终以功名延庆于后。故高爵重禄，允答元勋；峻文深宪责成吏职。故光武鉴前事之违，存矫枉之志，虽寇、邓高勋，耿贾鸿烈，分土不过大县，数四所加，持进朝谕而已。永平中，显宗追感前世功臣，乃图画二十八将於南宫云台。后二十八将传。
　　三十六将
　　【续后汉书】
　　西戎大秦国，传其有官曹文书，置三十六将议国事。
　　六十四将
　　【数类】
　　越相国范蠡、齐将孙膑、赵信子君廉颇、秦将王翦、汉相国平阳侯曹参、汉左丞相绛侯周勃、汉前将军北平太守李广、汉大司马冠军侯霍去病、后汉太傅高密侯邓禹、后汉左将军胶东侯贾复、后汉执金吾雍奴侯冠恂、后汉伏波将军新息侯马援、后汉太尉槐里侯皇甫嵩、魏征东将军晋阳侯张辽、蜀前将军汉寿亭侯关羽、吴偏将军南郡太守周瑜、吴丞相娄侯陆逊、晋征南大将军南越侯羊祜、晋抚军大将军襄阳侯王氵睿、东晋车骑将军康东公谢玄、前燕太宰录尚书太原王慕容恪、宋司空武陵公檀道济、梁太尉永宁郡公王僧辩、北齐尚书右仆射燕郡公慕容绍宗、周大冢宰齐王宇文宪、隋上柱国新义公韩擒虎、隋柱国太平史万岁、唐右武侯大将军鄂国公尉迟敬德、唐右武卫大将军邢国公苏定方、唐右武卫大将军同中书门下平章事韩公张仁、唐兵部尚书同中书门下三品中山公王、唐夏官尚书同中书门下三品朔方大总管王孝杰、齐相管仲、齐安平君田单、赵马服君赵奢丰、赵武安君李牧、汉梁王彭越。汉大尉条侯周亚夫。汉大将军长平侯卫青、汉后将军管平侯赵充国、后汉大司马广平侯吴汉、征西大将军夏阳侯冯异、建威大将军好侯耿、太尉新段侯颖、魏太尉邓艾、蜀车骑将军西乡侯张飞、吴武威将军南郡太守孱陆侯吕蒙、吴大司马荆州牧陆抗、晋镇南大将军当阳侯杜预、晋太尉长沙公陶侃、前秦丞相王猛、后汉太尉北平王长孙嵩、宋征虏将军王镇恶、陈司空南平公吴明彻、北齐右丞相咸阳公斛律光、周太傅大宗伯燕国公于谨、周右仆射郧国公韦孝宽、隋司空尚书令越国公杨素、隋右武侯大将军宋国公贺若弼、唐司空河间郡王孝恭、唐礼部尚书闻喜公裴行俭、唐兵部尚书同中书门下三品代国公郭元振、唐朔方节度使兼御史大夫张齐丘、唐太尉中书令尚父汾阳郡王郭子仪。
　　【唐史】
　　曰：开元十九年始置太公尚父庙，以留侯配，仲春仲秋上戊祭之。牲乐之制如文宣。出师命将，发引日辞于庙。仍以古名将十人为十哲配享。上元元年尊太公为武成王，为十哲象，坐侍秦武安君白起、汉淮阴侯韩信、蜀丞相诸葛亮、唐尚书右仆射卫国公李靖、司空英国公李责力，列于左；汉太子少傅张良、齐大司马田穰苴、吴将军孙武、西河守吴起、燕昌国君乐毅，列于右。为十哲。建中三年，礼仪使颜真卿奏，治武成王庙，请春秋释奠。诏史官考定可配享者，列于古今名将，凡六十四人图形焉。
　　百　将
　　【数类】
　　周，齐，太公吕尚，东海人，周文王师尚父；吴，孙子武齐人为吴王阖闾将；越，范蠡，越人，为越王勾践上将军；齐，孙膑，武之后，为齐齐王师；齐，田穰苴，为大司马，因号曰司马穰苴；魏，吴起，卫人，为魏武侯、西河守；秦，白起，上人，为秦武安君；秦王翦，频阳人，为始皇将，子贲孙离；燕乐毅，魏人，为燕昌国君；赵李牧，为赵大将军、武安君；赵，赵奢，为赵将，封为马服君，子括；赵廉颇，为赵相，封信平君；齐，田单，为齐安平君；汉，张良，韩人，封留侯；汉，韩信，淮阴侯；汉周亚夫，绛侯，勃子，文帝封亚夫条侯；汉李广，陇西成纪人，匈奴号汉飞将军；汉，卫青，字仲卿，为大将军，封长平侯；汉霍去病，为骠骑将军，封冠军侯；汉，赵充国，字翁孙，陇西上直人，为后将军；汉陈汤，字子公，瑕丘人；汉，冯奉世，字子明，上党人，为左将军；后汉，邓禹，字仲华，为大司徒、高密侯；后汉，寇恂，字子翼，为颖川太守、雍奴侯；后汉，冯异，字公孙，为阳夏侯，号大树将军；后汉，岑彭，字君然，为征南大将军、舞阴侯；后汉贾复，字君文，为执金吾冠军侯；后汉，吴汉，字子颜，为大司马广平侯；后汉，耿，字伯昭，封好侯；后汉，耿恭，字伯宗，为骑都尉；后汉，王霸，字元伯，封富波侯；后汉，臧宫，字君翁，为广汉太守、朗陵侯；后汉，祭遵，字弟孙，征虏将军，颖阳侯；后汉，马援，字文渊，为伏波将军，新息侯；后汉，班超，字仲升，为射声校尉、定远侯；后汉，虞诩，字升卿，为尚书令；后汉，皇甫规，字威明，为中山太守、度辽将军；后汉，张奂，字然明，为太司农；后汉，段颖，字纪明，为太尉、都乡侯；后汉，皇甫嵩，字义真，为翼州牧槐里侯；后汉，朱隽，字公伟，为右车骑将军、钱塘侯；魏，张辽，字文远，为征东将军；魏张，字隽义，为征西车骑将军；魏，徐晃，字公明；魏，李典，字曼成；魏，邓艾，字士载，为大尉；魏，司马懿，字仲达；晋国建，追尊宣王；蜀，诸葛亮，字孔明，为丞相、忠武侯；蜀，关羽，字云长，为前将军；蜀，张飞，字益德，为右将军；吴，周瑜，字公瑾，偏将军、南郡太守；吴，吕蒙，字子明，南郡太守、孱陵侯；吴，陆逊，字伯言，辅国将军、荆州牧；吴，陆抗，字幼节，大司马、荆州牧；晋，羊祜，字叔子，为太傅；晋杜预，字元凯，为镇南大将军、当阳侯；晋，王氵睿，字士治，为龙骧将军；晋，马隆，字孝兴，为东羌校尉；晋，周访，字士逵，南中郎将梁州刺史；晋，陶侃，字士行，为荆州刺史；晋，谢玄，字幼度，建武将军，都督徐衮等七州；燕，慕容恪，字元恭，封大原王；秦，王猛，字景略，为丞相；宋，檀道济，为征南大将军；宋，王镇恶，征虏将军、安西司马；梁，韦睿，字怀文，为车骑将军；梁，王僧辩，字君才，征东将军、宜丰侯；陈，吴明彻，字通，车骑大将军、豫州刺史；魏，崔浩，字伯深；魏，长孙晟，字季晟；魏，于谨，柱国大将军；齐，斛律光，字明月，钜鹿公、右丞相；周，宇文宪，上柱国、齐王；周，韦孝宽，名叔裕，上柱国；隋，杨素，字处道，为尚书令；隋，韩擒虎，字子通，上柱国；隋，贺若弼，字辅伯，为上柱国；隋，史万岁；唐，李孝恭河间王；唐，李靖，字药师，卫国公；唐，尉迟敬德，名恭鄂国公；唐，李责力，字懋功，英国公；唐，苏定方，名列，邢国公；唐，薜仁贵；唐，裴行俭；唐，唐休，宋国公；唐，张仁愿，韩国公；唐，王睃，中山郡公；唐，郭元振，名震，朔方总管、代国公；唐，李嗣业，号为神通大将，封号国公；唐，李光弼，临淮郡王；唐，郭子仪，字子仪，尚父、汾阳王；唐，李抱真，字太元，洚路节度；唐，李晟，字良器，西平郡王；唐，李，字元直，为同平章事帅魏博；唐，马燧，字洵美，北平郡王；唐，军，咸宁郡王；唐，王忠嗣，河西、陇右、朔方、河东节度；梁，刘寻阝，都押牙；周，刘词，字好谦，永兴军节度使。
　　【十七史百将传】
　　东光张预集进臣谨昧死言：臣常读杜牧《注孙子序》，至其所谓盘中走走凡。凡之走盘横斜围直，系於临时，不可尽知，其必可知者，凡不能出於盘也。臣始谓此言非至论，及观代史书，上下千余载，间将兵者，所以成，所以败，莫不与武之书相符契，由是乃以牧之言为信然。臣因择古之所谓良将者得百人，以其传集成一书，分为十卷，以太公为首，而其次皆以年代，题曰百将传。凡史辞泛漫而不切於兵者，一去之，或非兵略而可以资人之智虑者，间亦存焉。虽期便於观阅，然亦全其始末传取数事，先以孙子兵法题其后，次以行事合之，以参校其得失。学者观此，不独简而易习，明而易晓，抑亦知孙子之书，不为空言。而古之贤将所以成立功名者，岂无法哉！臣编此书数年而后成，虽不足以备陛下教育武士之道，然臣之诚，勤亦至矣。惟陛下赦狂妄之死，臣谨昧死上进。
　　【诸葛武侯将苑】
　　夙兴夜寐，言语察察，此百人之将。
　　【宋欧阳公集】
　　《论军中选将子》：凡求将之法，先取近下禁军至厢军中年少有力者，不拘等级，因其伎同者，每百人专为一队而教之，较其伎精而最勇者，百人之中，必有一人矣。得之以为队将，此一人伎勇，实能服其百人矣。以为百人之将可也。
　　千人之将
　　【诸葛武侯将苑】
　　直而有虑。勇而能斗，此千人之将。
　　【欧阳公集】
　　《论军中选将子》：凡求将之法，每百人团为一隧，较其伎勇，必有一人，得之以为队将，合十队，将而又教之，较其伎精而最勇者，千人之中，必有一人矣。得之以为裨将，此一人之伎勇，实能服其千人矣。以为千人之将可也。
　　万人之将
　　【诸葛武侯将苑】
　　外貌茫茫，中情烈烈，知人勤劳，悉人饥饱，此万人之将。
　　【新唐书】
　　《吐蕃传》吐蕃令曩骨委书塞下，言论莽热，论泣热，皆万人将。
　　【欧阳公集】
