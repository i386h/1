<!-- { "loadSidebar": true } -->
　　水调歌头题萧独清山水胜处山水处全胜，消得独清人。神仙定在何处，此处可寻真。山有蓬莱气像，水有瀛洲风物，人是葛天民。习得紫芝老，吟尽碧桃春！四时花，千日酒，一溪云。回头下望浊世，无地不红尘。忆昔垂轺江右，目断丹霞翠壁，底事走。今日送君语，聊为自移文。佛说无上处经失译人名，今附东晋录。如是我闻。一时佛在舍卫国祗树给孤独园。氽时世尊，告诸比丘，有三无上处汝等谛听，当为汝说。诸比丘白佛：“唯然，受教。”佛告比丘：“三无上处者：一佛无上处，二法无上处，三僧无上处。若诸众生两足四足，无足多足，若色无色，若想无想，非想非无想，如来于中说无上处。诸比丘！若有众生能于佛无上处，起信向心者，于天人中得无上果报。诸比丘是名初无上处。复次，诸比丘！于有为无为，色无色法，离欲法，为无上处。诸比丘！若有众生能于此法无上处起信向心者，于天人中得无上果报。诸比丘！是名第二无上处。复欠，诸比丘！僧无上处者，若僧若群，若丛聚，若徒众中，如来弟子，僧为无上处。诸比丘若有众生能于此僧无上处起信向心者，于天人中得无上果报，是名三无上处。”时诸比丘闻佛所说。欢喜奉行。佛说处处经后汉沙门安世高译。佛言：“道人行道，若嗔恚意起时即当制，已制便念善：是为道人行。若布施财则得之，便计无常，不随身犯，谓不犯杀盗淫：是为不随身犯。出恚者，口亦不言，意亦不念：是为出恚意中大深声者。譬如人作盗，说言：‘汝所作大无状，是为意中大深声。”佛言：“味味次第者所食物外合之，内分别。具味，今不错误：是为味味次第菩萨。所以得知者，前世所食敢，皆先上父母，道人然后自食，是故得是三十二相，八十种好。”佛言：“菩萨用四事，得四无所畏：一者自身所知，亦欲使人悉知；二者教人无厌极；三者等心无所藏匿；四者为人说经从后不悔。是为四事。佛亦用四事，得四无畏：一者如法说，二者不受他人物，三者等心，四者戒具。”佛言：“复有四无所畏：一者如事说，二者无所爱惜，三者神足，四者不与人共争。佛得顶中光日用者，有三因缘：一者然灯施佛寺，二者爱乐明经，三者解人疑结。佛举右手，有四因缘：一者用恶人无反复故，二者以善人有反复故，三者现教，四者语人无作恶。佛举右手，复四因缘：一者欲合十方人，皆来学道随行意；二者为欲示人，我所行福今得是相；三者劝人皆令持戒；四者威仪自。亦为不欲见人恶态，是故举右手。佛不著履，有三因缘：一者使行者少欲，二者现足下轮，三者令人见之欢喜。佛行，足去地四寸，有三因缘：一者见地有虫蚁故，二者地有生草故，三者现神足故，亦欲令人意正。佛行地高下皆平，有三因缘：一者本行四等心，欲今一切安隐地住水上，水中有神，虫蚁一切值佛足下皆安隐，同心志意，是故卑者为高，高者为卑；二者诸天鬼神行福，为佛除地故，高下为平；三者佛为菩萨时，通利道径桥梁度人故，从是得福，故高下正平，欲今人意亦。佛不飞行，有四因缘：一者劝弟子欲今精进，二者欲令弟子听经，三者报宿命恩，四者现相：是故不飞行。佛在世时，诸天鬼神龙人民，皆到佛所听经，数千百重行坐前后皆见佛面。所以者何？佛前世时，言语无前后是故无不见佛面者，人卧皆随佛所首，用佛尊故。佛初得道，不食七日，有四因缘：一者念道忘食，二者一心不饥，三者欢喜不渴，四者不念痛痒。思想生死识，是为四欲。使人听经亦。佛袈裟里尘水不着，外垢不着。有二因缘：一者不念一切人恶故，二者见一切人有欲，欲令灭之。佛复浣袈裟者，外垢不着里著，有身故有垢。所以者何？外行已尽，是故垢不着外，内行未尽，是故垢着。用有身故，为内未尽；以有身为罪用，是故不惜身命。所以者何？复惜命用命得道故。佛说八十忆万因缘经，都治人三病：一者贪淫，二者恚，三者愚痴。是三事，分为六故，应六衰。治三病经所以多者，譬如人服药，病不愈，当更服馀药。”佛言：“人意多端，疾转故多经随意疗之，欲使疾解故。佛已得道，复有三病、六忧。六忧者，谓忧六入；三病者，谓心意识，虞受故。佛已得道，有是忧病，何况馀人！殃罪不毕，不得度世；佛业未竟，不得度世。佛弃馀寿二十年，有三因缘：一者同世间人贪身故，二者所教已尽，三者恐恶人诽谤之，得罪重故。便取般泥洹佛度世去，亦不持身去，亦不持意去，但为苦灭耳！地水火风空常在世间，无有断时。佛度世烧身，有三因缘：一者腐烂故，二者虫蚁生故，三者人以香华持兹来得福故。佛笑口有五笑光出者，有五因缘：一者欲今人有所问，因所问益故；二者恐人言佛不知笑故；三者现口中光；四者笑诸不至诚；五者笑阿罗汉守空不得菩萨道。光还从顶上入者，当示后人大明故。”佛欲度世去，诸比丘白佛言：“诸在世间人，皆当从佛得福。今佛度世去，诸世间人民当复从谁得福？”佛言：“叱丘！我虽度世去，经法当在。复有四因缘，可从得福：一者畜生无所食，饲之令得命；二者见人得疾病无瞻视者，当给与供养令得安隐；三者贪穷孤独当护视；四者人独一身行禅念道，无所衣食当给视之：是为四事。布施持善意与之，其得福与佛等无有异。”时身皆痛，便欲度世去。佛谓舍利弗，今说经者有三因缘：一者恐佛去后，人不信馀比丘语故；二者劝弟子意令解佛；尚令比立说经，何况馀人，三者现舍利弗功德，恐馀比丘各自贡高，欲得说经故，是故佛使舍利弗说经。佛度世去后，诸阿罗汉共责数阿难：“佛在世时，欲得水何以故不与？十方一切皆当从佛解脱，汝何以不留佛？莫令般泥洹。佛欲行四神足，止住一劫，亦可百劫，亦可千劫，汝何不劝佛行四神足？”阿难言：“如卿语佛为不得自在耶！当须我言。设使住止一劫在世间，弥勒当那得来？不作佛，佛本行。共学道者有八十亿万人，皆求菩萨道，惟有两人得道耳！一者释迦文，二者弥勒，其馀人有得阿罗汉，辟支佛者。佛忍辱过于地，心软过于水，意坚过于须弥山，功德过于海水，智慧过于虚空，以是故，前得佛耳。佛言弥勒不来下，有四因缘：一者有时福应彼间，二者是间人鹿分无能受经者，三者功德未满，四者世间有能说经者，故弥勒不下。当来下馀，有五亿七千六十万岁。弥勒时人眼皆见四千里，弥勒时人眼见四千里者。本行十因缘，得一者，不掩人眼明，二者不舍人眼，三者不覆蔽人眼，四者不藏人善，五者不视杀，六者不视盗，七者不视淫，八者不视阴私及人短，九者诸恶事不视，十者然灯于佛寺，是为十事。佛：辟支佛、阿罗汉，是三人法同，行异。佛者为觉意，辟支佛为见因缘知，阿罗汉坐禅乃知。辟支佛为因缘见生死相，自守不敢离行，从见因缘得道，故为辟支佛。佛者为通。行欲度脱人故，故求辟支佛。辟支佛自割身活五百人，以木自刺其颈，见因缘计校如割土，见血是水，见万物皆非常。便取道有辟支佛先世为菩萨，五百劫身，以有三十相，无二相，不及佛。不及佛者，无善权方便故。佛说生死勤苦三恶道事，有黠人意解，便取阿罗汉。虽作阿罗汉，于中最尊，所以者何？用前世行菩萨道，五百劫慈心，欲度十方人故。虽得阿罗汉智慧，能晓方俗语。初为阿罗汉时，不能自觉前世为菩萨。佛便说佛功德，复说阿罗汉功德，乃知佛功德大便自悔，欲转意取佛。佛言已得阿罗汉道，不可复得转。便自悔言：‘我何愚痴？止取阿罗汉道。”佛便为解意，汝智胜馀阿罗汉，智慧不及佛。阿罗汉自断苦，不断他人苦；佛本行自断苦，亦断他人苦，是故不相及。佛言：“舍利弗有三语：悉以知人意，一者鹿分语，二者深语，三者牵语。得是三语，有善意，即见有恶意，亦见有忍意，亦见欲意。从是三语悉知人意。”舍利弗白佛言：“弹指之间，人意有丕十生死。”佛言：“有九百六十生死，复不多，要有三意：有善意，有恶意，有欲意。善意有三百二十，恶意有三百二十，欲意有三百二十。弹指之间，三意并行，合为九百六十生死。除善意三百二十，馀有六百四十生死意。”佛与舍利弗同行。三十七品经，智慧不等者，譬如喘息同。从诸毛孔出入，能觉便但知鼻息气出入。佛所知悉知诸毛孔，舍利弗所知如鼻孔。取舍利弗智，分为十六分，满一佛界，三千大千日月，天下黠人所知不及舍利弗所知一分。取佛智分为十六分，满一佛界中，舍利弗所知不及佛智一分。三十七品行有三辈：有大三十七品，有中三十七品，有小三十七品。意大得大意，意中得中意，意小得小意。深妙具行，三十七品便洞达。何以故？正分分为十六分，人中本十六意，故佛分别，是故不同。舍利弗知一切法语，用时语，护语，守语。佛便谓舍利弗去非时语，用不可寄人故。舍利弗本字优婆替，舍利弗先佛度世去，有三因缘：一为宿命尽，二为不欲见佛度世去，三为无所复度脱。舍利弗行受人饭已，还精舍中，言当偿债，谓当坐禅。念道为偿债，不念道为负债。行受人施，譬如负债未毕复更取。前罪未竟今复造罪。佛言：“食人施，不可不念道，亦自得复益一切用，是故当偿债。”佛言：“舍利弗黠第一，目犍连神足第一，阿难多闻第一，罗云戒第一，阿那律彻视第一。”佛使目犍连请舍利弗，舍利弗言：“举我带恐不能胜，自犍连便牵带，三千大千日月天地悉动，不能令起舍利弗，便生意当先去到佛所，目犍连从后行先舍利弗至，佛知二人各第一。十方天下比丘，无有如罗云持戒者。罗云持戒，有四因缘：一者自念言我为佛子，二者谓命持多，三者常自念我为沙门，四者持戒常欲胜馀比丘。舍利弗，复持一盂水著海水中，撬捞之，明旦往取故水去。舍利弗尚能如此，何况佛！目犍连为人所挝，不飞去不能得神足故。何以不能得神足用？罪未毕故。佛言弗迦沙王行至十二门，复还不知其身中六分秉意能为道，不知身生意，意生身，不能分别。是佛知可度故，便往从宿，王不知是佛，佛问王行何法？好何道？而衣毛为坚。佛为解身中事空，于是便得道。不悉断，不得阿罗汉。佛言：“诸行者当知意能得道。”佛言：“昔者朱利满台，学经二十四年，得五言解垢下弃离，亦不复忧。何以故？本宿命便见五百佛，悉通知众经。但闭藏经道，不肯教人。后被病二十四日，临死时，乃悔，呼人教之。有是一福，故知五言，何况乃具足教人得福不可计！”佛言：“昔有旃那比丘得病，佛使舍利弗往与分卫。舍利弗因问之，汝眼宁有所识不？旃那对言曰：‘眼无有识，但见色识。’生身生病对至，故有病身亦不知死。设身死者，地水火风空皆当灭，但为意识移生耳！佛遣舍利弗行分卫过淫女家，便闭门作治道。谓舍利弗言：“汝不与我共淫者，当入是大火中。”舍利弗报言：“宁入是火中，不与汝共淫。”淫使人堕恶道无有出时，天便来下救之。佛言：“人但不能守戒，若能守者终不忧为邪道所中。”佛言：“昔有一比丘坐禅行道，佛弟难陀饮酒醉，数往来到其边歌戏。比丘白佛言：‘我欲避之去。’佛言不须。’”是难陀于今当得道迹，佛即遣阿难往到其家，摩诃迦叶随其后，舍利弗为说经，目轧连现神足，难陀便欢喜，即得道迹。佛说比丘行道，但当坚心者何忧不得道？比丘闻佛说此语，欢喜意解，便得阿罗汉。佛姑子名须那察多。随侍佛八年，便生念，与我兄弟俱行而独端正，有三十二相，便恶意生。随佛后扫佛迹，不令人见佛相，复于人中说佛无道，但言语中人意耳。舍利弗、阿难闻之，便便愁忧不乐。佛言须那察多不为说我恶，为称誉佛功德耳，言语中人意，有者人意多病故。佛语舍利弗，须那察多不校计但耳，何以故？不计佛有三十二相，光明神足，但降伏邪道，故佛数教诫须那察多，正真之言，是邪侍之俦，是故耳。佛有姑年老，于自作缕织成袈裟持上佛，佛不受，如是复言：佛当哀怜我故当受之，令我得福。阿难白佛言：“可为我受之。”佛语阿难今持与诸比丘僧，我亦是比丘僧，不如与众人，后世当为因缘。今世相见欢喜者，皆是前世亲里善知识。何以故？知之相见意解故。佛言世间人相待但若薄不苦厚。佛言本侍佛者，字弥喜，次字须那察多，次字阿难。佛告诸比丘，我年老，欲得一人侍我，舍利弗、摩诃迦叶、目犍连等，各自愿侍佛。佛言不得摩诃、迦叶。目犍连因禅恩惟，知佛欲得阿难，便呼阿难言，卿当侍佛。阿难言，我不敢往侍佛，我不能侍佛，目犍连言不得不侍佛。阿难言，当听我四事：一者佛馀衣我不欲受；二者佛馀饭我不用，三者若有人请佛，诸比丘不行我亦不行；四者佛坐禅思道时，我当出入得自在。佛言大善听汝所愿，于是阿难因侍佛，是故阿难独能问佛。佛弟子阿那、律难提、金毗罗，三人共坐息，思惟七事。一者少欲得道，多欲不得道；二者知足得道，不知足不得道；三者精进得道，不精进不得道；四者守六衰使不起得道，不守六衰放使起者不得道；五者自护得道，不自护不得道；六者守意得道，不守意不得道；七者智慧得道，不智慧不得道。共思惟七事时去佛六十里，佛时坐禅，即知三人所念，便移意往坐三人前。言：“善哉！善哉！我复语汝一事：不念家欲得道，念家欲不得道。”于是三人欢喜，即得菩萨。佛语阿难，人眼所见四十二万由旬。何以知之？日月去地四十二万由旬，人眼所见日月，以是知眼所见者十方广远之处，日月亿亿万倍，譬如大海中沙亿亿万倍不能计知。人所作善恶殃福，即接受后所作殃福亿万不可复计，一切善恶要在命尽时，作恶逢恶处，作善得善处，殃福皆预有处。皆预有父母兄弟妻子得道便止，不得道不断绝也。佛言调达但教人作福，不教人行道。佛教人作福持戒，守意得道，乃止调达自意生念。我当现神足于国王阿世所，王随我，馀人亦皆当随我，便化作一白象，独出入宫中。复化作一小儿，端正无比，便上王膝上，王大爱之。王见调达所作如是，王意呼调达胜佛，王便随调达所语，王使民及未得道沙门，悉随王至调达所问事。调达便至佛所言：佛年老，可不须复教语，弟子调达便呼舍利弗去，及诸沙门去。调达痴贪有是恶意，因亡神足。佛言痴人所作颠倒，非诸佛法。调达自意念言，我当飞去，人见我飞，悉当随事。”我因欲飞去，使不能复飞，调达不能自觉亡神足时，即有婆罗门行等心，便从第一天上来下，语舍利弗调达以亡神足。佛语舍利弗调达欲呼汝重今得罪，佛语天言调达未得神足我知当亡之，何况至今。佛言人不当贪，调达但作贪故，亡失神足。佛言罗汉有两辈：一名舍沫自忧身得道，即欲度世去；二辈随卫皆得度脱。佛与罗汉俱行三十七品经，譬如灯火，佛计校知有几事，知其本末守而灭之；阿罗汉不计本末，直而灭之。佛譬如顺树从本至本，分别知之；阿罗汉行，譬如从末至本，从本至末者，计本空从不知空者不得道。佛言：“阿罗汉有盛阴，无五阴，所有皆现但不著耳。有色痛痒，思想识，无生死。”佛言：“阿罗汉有为默以得阿罗汉有三相：一者不复犯身口意，二者三毒灭，三者衣食不用作好，但灭饥寒意。有是三因缘，便能变化自在；意不著衰故，不得自在。”佛言：“意但当分别，六衰不当著。著便不得道。”佛言：“阿罗汉飞行有二因缘，故令人不见。一者恐人见便多供养，二者恐恶人嫉妒之。”佛言：“现神足复有两福：一者人见飞行便精进念道，二者从人受施令得大福用，是故现神足意喜故便得大福。”佛言：“有阿罗汉名梵钵，已得阿罗汉道，反作牛饲。”弟子问佛何以故？佛言：“是比丘前世宿命时，七百世作牛，今世得道，馀习未尽故。”佛语比丘，当念身无常有，一比丘即报佛言：“我念非常人在世间极可五十岁？”佛言：“莫说是语。”复有一比丘言：“可三十岁。”佛复言：“莫说是语。”复有一比丘言：“可十岁？”佛言：“莫说是语。”复有比丘言：“可一岁？”佛复言：“莫说是语。”复有一比丘言：“可一月？”佛复言：“莫说是语。”复有一比丘言：“可一日？”佛复言：“莫说是语。”复有一比丘言：“可一时？”佛复言：“莫说是语。”复有一比丘言：“可呼吸间？”佛言：“是也。”佛言：“出息不还则属后世，人命在呼吸之间耳！”佛语诸比丘，当会坐一切但当说法语不能者，急闭目声，守意善听，可从得道。诸比丘闻佛说此语，欢喜意解，即阿罗汉道。佛言：“比丘入人舍中，当如手在空中无所挂碍，意亦无所著。耳闻可意是为著，闻不可意是为著。有一比丘曰：“佛可以不可皆著？当云何得道？”佛言：“比丘意解空都无所著，是应菩萨行。”诸比丘闻此语，皆欢喜踊跃，即得无所从生法忍。佛言：“有一比丘于山中坐叹息，有一人问比丘：‘卿为道何以叹息？’比丘言：‘我在地狱中时，五毒极痛，今得作人，复得见佛经戒而复不得道，畏死复入是恶道中，是故叹息耳！’为比丘亦忧俗人，亦忧经戒，亦自忧身善意不可得常；或有因缘来时，便念妻子钱财是为堕恶道。”佛言：“有一比丘，到优婆夷家分卫，因为说经，优婆夷便长跪泪出，比丘说经至夜半，优婆夷长跪不起。比丘言：‘我行说经，未曾见人精进乃！’优婆夷报言：‘我家有一驴鸣，至夜半便死，是故泪出耳。’”佛言：“人说经不在为多，但问解慧不也。有一比丘闻佛说是事，便往问佛言：“为我说一要法，令我得道。”佛言：“非汝物莫取，是汝物便取。”于是比丘即自思念，天下万物皆非我许，独善是家物。于是比丘因白佛言：“我已解。”佛言：“解是便为道耳！”时有一比丘，闻佛说此语，便往问佛：“舍利弗为得是未？”佛言：“舍利弗悉得。”比丘言：“舍利弗何以骂我？持袈裟拂我面。”佛言：“呼舍利弗来问之。”舍利弗言：“我无恶意，所以骂者，欲令忍辱；所以持袈裟拂面者，欲令眼耳鼻口净故。”佛语比丘，是舍利弗，善权方便所作，于是比丘欢喜，即得阿罗汉道。佛言：“昔一人往，难比丘言：‘人死识念思想所知皆灭，行道得定意所知亦灭，有何等异？’比丘报言：‘俱灭。人死命尽神不灭，随行所生，但微不可便见。所得不同：为善升天，为恶入渊，以是为异。’”佛言：“有一比丘到优婆夷家分卫，见端正好，比丘但生邪念因起。优婆夷即取饭具与之，比丘便舍去，我不应受人施，优婆夷便报之，言已有悔意，可受施耳。优婆夷复报，比丘便受。”佛言：“譬如人有恶，即觉罪灭，比丘受施无有罪。”佛告诸弟子，能计空制意如弹指顷即可得道。佛言：“有一比丘，坐得定意，有一优婆塞见坐处不平牵起，去其安处，优婆塞后时五百劫不得安隐。何以故？断道念故。”佛告诸弟子，有说经，慎莫中断。断经罪重，不可计。佛言：“有比丘行道得一禅。自言我得道迹，第一禅福上生第七天下寿一劫；得二禅自计得斯陀含；第三禅福上生十五天，寿八劫，得四禅自计我得阿罗汉，今我何故？不得生第十九天上，寿十六劫，作是言已，便言佛为两舌耳！即时从天堕地狱中，不觉失天上寿，便受地狱罪。譬如世间人得珍宝，一日为火起烧尽之，人生恶意为横烧善意。佛言：“人善恶相随，无有解已，惟得道乃离俗耳！”佛言：“日中后不食，有五福：一者少淫；二者少卧；三者得一心；四者无有下风；五者身安隐，亦不作病，是故沙门道士知福不食。澡漱有三因缘：一者为恐爪下垢故，二者爬痒随可意，三者杀蚤蚊故。亦欲使意净无欲，复不污经。此者适可除外垢，心念恶不能除，为学人第一当净心为本。心为法本，心正则行方，行方则应道。”佛言：“昔有沙弥与师共行，见地有金，便默取之。语师言‘疾行！’是间无人甚可畏，师言‘但坐，’有金故令汝恐耳，弃金去便不复恐。弟子便为师作礼言：‘我愚痴无所知故。’金已弃，便不复惧。”于是佛告诸弟子，学人贪道，如沙弥贪金，何忧不得道！佛言：“有比丘学道，从师受经不精进，师教取牛马粪数斗烧之，至冥不尽，师友大石持地狱中火烧之，即作灰。弟子大恐，长跪问师，是何等火！师言：‘汝不读经行道，死后当入地狱，狱中火烧汝。’不复移时，于是比丘惶怖，便更精进。日闻一阿含，便得罗汉道。”佛言：“善权方便，度人如是。”佛言：“阿那含有三结：一者痴结，二者世间爱结，三者见未谛未尽结。阿那含譬如火上蹈烟起，不能有所烧。须陀洹除八十八结，斯陀含除七结，阿那含除三结，阿罗汉无有结，须陀洹得道迹，斯陀含为往来得道，阿那含为不还世间，阿罗汉为不复著何等为道迹。谓识苦，世间人皆不识苦；须陀洹为识苦；斯陀含为弃集；阿那含为知尽；阿罗汉为行道已竟，得须陀洹。别百劫乃得阿罗汉，以何故？乃百劫须陀洹，馀有十结不断，不得阿罗汉。阿罗汉但自忧身畏罪，不敢预世间事，馀有十疑结不解，不解故便止住。须陀洹所弃常有五下结：一者贪欲结，二者恚结，三者见行结，四者戒贪福结，五者疑意结，亦谓从六天已下，至世间贪欲恚，贪身愿疑为下结。须陀洹见因缘者，谓不犯五戒时，当死死不犯，馀人见急悉犯五因缘。须陀洹断故受新，阿罗汉新故悉断，菩萨毕故罪罪毕得道。乃知非常苦空，非身非道，人行道不当有所着。行须陀洹，得须陀洹；行斯陀含，得斯陀含；行阿那含，得阿那含；行阿罗汉，得阿罗汉；行辟支佛，得辟支佛；行菩萨，得菩萨。佛言学者随意所作，便得其报，如影响相随。佛言钵有四名：一名为一供食，二名为戒，三名为受，四名为从是得福。无有瑕秽，便应受福。持钵便立戒，意中无恶念。”佛言：“阿罗汉不食肉者，计畜生从头至足，各自有字，无有肉名。辟支佛计本精，所作不净，故不食肉。佛计一切天下皆空无所有，有便灭，灭复生，要归空故，为无所有。诸弟子闻经欢喜，为佛作礼而去。
