<!-- { "loadSidebar": true } -->
　　《论守御子》：臣伏读六月二十八日诏书，其略以谓隆佑太后以及六宫前去江表，百司庶府，并令从行。与二三谋臣宿将士庶军人，戮力同心，以备寇敌，进援中原。念社稷之与存，蹈锋镝而罔避，还近感悦，以为陛下志存宗社，先民后已，之望，遂得所属。今则六宫百司启行半月，防秋之事，未甚就绪，而淮甸之间，凶渠未靖，贻将来之忧辇毂之下，人心动摇，无保聚之意。窃谓陛下欲移跸以避寇锋，远近忧疑，殊无固志。臣固知庙堂之议未必然，然而士庶之情，不能户晓，悠悠之谈，牢不可破，盖以但见江上守御未有措置，难已点集民兵，恐不可恃也。建康城池未甚深峻，虽已本府修治，恐不能成也。兼谓江北贼路不一，而一杜充不能尽御也。以此三者，便谓六飞不为固守之计，前日之诏，恐成虚文。臣亦私忧备御之策，亦有未至，今日已迫矣，姑举其简易可行者，愿早为之所。臣闻兵有先声而后实者，今日官兵微弱，盍亦大振起之。行在之兵，不计多少，宜于建康府城之外，以至江下，分置营寨，多设旗鼓，星列棋布，责之将领，抚循训练，早晚教练，使钟鼓之声，常闻于数百里外。仍又间于虚寨设疑兵以助声势，则大江之北，侦我有备，默销奸谋。日遣御营使副一员，躬行按阅事艺稍精，立加旌赏；小不如令，必正军法。每旬日则陛下一亲临按阅，而又大赏罚之，则士气激扬，人自贾勇，必有可用之实，岂惟先声而已哉！所有沿江防托，即乞先用本州县厢禁土军弓手，如或不足，则益以民兵，庶不专恃不教之民，以捍方炽之虑也。所有建康府，修筑城壁楼橹，即乞暂那诸军，并力修治。责以旬日毕工，庶不以辇毂之重，而同州县之役也。如此，则行在军民，必有为陛下效死弗去之意。如有缓急，徐为进退，然而所向之方，当亦预定，以防袭逐之患，尤所不可忽者。今日之事，大且急无以加此，其他琐琐皆不足为陛下道，如有可采即乞睿断，早赐施行，取进止。《论守御子》：臣伏见陛下上念宗社之重，远怀二圣母后，思还京都，形之诏音，中外感悦。然而西京未静粮饣鬼未充，千乘万骑，难遽启行，而防秋之期，才一两月。秋高马肥，长驱深入其控扼之地，其守御之方，所当聚兵，所当积粟，盖非一途。虽庙谟密议，未易测知，而臣区区之私忧，不能自己。日夜念思，敢复贡其狂瞽之说，臣闻兵法曰：“无恃其不来，恃吾有以待之也；无恃其不攻，恃吾之不可攻也。”况金贼猖獗，凶焰尚炽，有必来必攻之理，则为备可少缓乎？臣切谓其来犯淮甸，凡有四路：其一中路，自两京趋东京，沿汴河由天长以来，则众人常行之路，凡一千七百八十里，可以控扼守御者，南京宿氵四天长军是也；其一路，自沧滨趋京东，由淮阳军绝淮入楚州而来，则自北直南大路，凡一千九百里，可以控扼守御者，青沂淮阳楚州是也；其一西路，自西京趋颖昌蔡州顺昌府庐滁真州而来，则自西北至东南，凡一千八百一十五里，可以控扼守御者，顺昌庐滁真州是也；其一上流，自西京颖昌唐州至于襄阳，凡一千一十里，绝襄江而至荆南，则一千二百九十五里，自西京颖昌蔡光州而至黄州，则一千三百六十里，皆可沿江顺流而下，可以控扼守御者，襄阳荆南，江之北则汉阳黄靳和滁真州，江之南则岳鄂兴国江池太平州是也。四路之中，又有要害之地：中路则氵四州据淮，天长据险，为可御；东路则青州据木陵关，楚州据谁阴为可御；西路则庐寿为可御；上流则襄阳荆南靳黄为可御，不幸顺流而下，则沿江诸州，各据地利以临之，合从共御，庶乎其可也。然当今之势，欲控扼守御则无人，欲聚兵积粟则无财，仰给氵曹计不足，横取民力而民力已困，然亦岂以此而坐待其至邪！伏望陛下诏谕大臣，取四路守卒帅臣，铨择能否，易其尤不才者，然后于要害之郡，各赐缗钱，视大小为等差，责之募战士，责之储刍粟，责之缮甲兵，使明斥候，公赏罚进相援，退相保。陛下亲降手诏，委曲镌谕，许以便宜，使之夙夜尽力捍蔽，效死而辞。如俟缓急，临时指挥，决难办集。书曰：“惟事事乃其有备，有备无患。”伏愿陛下思惜寸阴之义，而早图之。天下幸甚！取进止。
　　【再论守御并乞预措置六宫百司府库子】
　　臣恭惟陛下，时巡四方，驻驿淮甸，还阙之意，屡形诏音，然而洛未清，粮储未广，兵力未强，国势未振；虽遣马慎应援河北，窃恐乌合之众，未能必其有功；难遣信使相继祈请，窃恐狼子之心，未能必其退听。臣昨论奏四路防秋，择其险阝厄以备守御，然犹恐兵民之心，望风畏怯，亦未必其能截然坚守，以为蔽也，又况扬州四达之冲城，不若京都之高厚，池不若京都之深广，旁无高山大河之阻，近无强藩重镇之援，而六宫在行，百司扈跸，以至府库仓禀辎重甚多，动静之间，利害相绝，设或一旦有意外之警，前御强敌，后逼大江，臣恐良平之谋，贝土育之勇，或无以善其后。欲望睿慈，诏督四路帅守监司措置把隘事宜，条具以闻，镌谕切责。使之合纵连衡，扼要害，遏其奔冲，不止为婴城自守之计，然后稍可恃也。仍诏大臣，审度事机，如六宫百司，与夫府库之积，预行区处，以图万全，而陛下与群臣专俟守御，徐为后图则进退周旋，庶几简易而不烦，从容而不迫矣。臣愚戆不足以策大事，惟陛下留神，天下幸甚！取进止。
　　【应诏论备御子】
　　臣准御史台承都省子，臣寮上言：边事未宁，乞大询众庶备御之策，奉圣旨行在职事官，具所见闻奏者。臣窃以金人自去冬以来，破澶濮德魏，侧闻游骑及干济郓，未有退师之期，圣心焦劳，主忧臣辱，敢不自竭，图裨补于万分。臣观今日强弱之势理，难与之决一旦之胜负，虽已遣范琼韩世忠会师东北，固已尽国之势力以事备御，不过如此矣。然谓二将之兵可恃以无恐，则非臣所敢闻也，是宜广询计策，以图万全。臣窃谓今日莫先于远斥候，使早安警急之报，速闻于朝廷。昔三国时烽火一夕行于万里，而前日北京失守，二十余日而后知之。臣谓更宜措置探报，使之速闻，然后在我之计可得而用也。今日之计有二而已：一曰防淮，二曰渡江，然二者固有利害。臣试为陛下陈之，何谓防淮利害？使贼由常道而来，则可防者有三：自南京宿州而来，则氵四州为可防，东平青沂入海州而来，则楚州为可防，自青沂入淮阳而来，则楚之谁阴为可防。三路皆须渡淮，则凡淮北舟船尽拘留。淮南我屯重兵据地利临之，贼未必能遽渡，而维扬可以苟安，此防淮之利也，然而有三患焉：一则我师惰骄勇于私斗，而怯于公战久矣，万一贼骑抵淮，则望旌旗而变色，闻钲鼓而失声，其不溃散者几希，而胜败盖不论也，则今日之防淮，犹向日之防河矣：此一患也；二则淮北舟船不能尽收，斩木系筏，亦或能渡：此二患也；三则贼或侦知有备，出吾不意，由间道而来，或以精锐先绝吾渡江之路，则坐受危困；此三患也。何谓渡江利害？大约三倍于河，而伍倍于淮，金人之所不测，而劳师袭远，又非其利，我宿重兵于建邺镇江，亦据地利以临之，则贼未必能遽来，此渡江之利也。然亦有三患焉：则一銮舆仕南巡，去中原益远，而中原之民，易以动摇：此一患也；二则行在之兵，多西人也，未必乐于南去，恐或肘腋生意外之事：此二患也；三则行在之兵不多，銮舆既动，则必宿兵于淮上，亦必宿兵于扬州，又必有扈跸而行者，兵分势弱，一有缓急，何以御敌：此三患也。惟其利害相形，故缙绅之伦遂不能决，若为保守中原之计，而幸其不至，则防淮之策为得也。若为宗庙社稷之计，而出于万全，则渡江之策为得也。今权轻重之宜，缓急之势，而不得已，则姑为南渡之计，庶乎其可也。然而所谓三患不可不预为之谋，当权轻重缓急，别择重师镇守维扬，则中原动摇，未足忧也。先诏诸将，以利害祸福强弱之说遍谕将士，使上下之情通，然后启行，则西兵不乐，非所忧也。建邺镇江，亦各择重帅使当一面，则兵分势弱，亦非所忧也。今渡江以图万全，非舍淮而不防也，特以淮不可恃而已。若止防淮而不为渡江之计，则不可，盖或淮不能遏，猝有三患，亦不免于避地，将见争舟竞渡，而指可掬矣。又况千艘相衔，出入两闸，度非数日不能尽。若加促迫必使毕于朝夕之间，亦恐舟未脱而漕河涸矣，则所谓渡江，亦非仓猝所能办也。欲望睿慈，诏大臣将师预行区处，渡江利害，使之尽善，以俟探报。臣故曰探报速闻，然后在我之计可得而用也。或谓彼能渡淮，则亦能渡江矣。臣以为不然，昔魏文帝以十余万众欲渡江，见波涛汹涌。叹曰：“嗟乎，固天所以隔南北也！”遂归。则金人未必能遽渡，理恐然也。后云
　　【韩元吉南涧集】
