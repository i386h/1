<!-- { "loadSidebar": true } -->
　　虢国夫人因生日进内膳贵妃，上笺奏邀帝，帝往焉。贵妃敛躬起曰：妾昨夜梦与帝游与帝游骊山似至兴元驿，方与帝对食，后宫亦告火发，仓卒与帝把手出驿，回望驿中高木数株俱为烈焰，左右奏彩仗不完矣。或有控二龙来者，陛下跨一龙，妾亦跨一龙，隐约西北去。陛下所跨白龙介甲间有白光，侍从甚盛，其去若飞。妾所跨龙其色苍黑，介甲间亦有黑气，其行颇缓，左右从略无人，四顾惟有一蓬头黯面物色，视之不类人。前望陛下去甚辽远，欲逐陛下，因此所跨龙青面物，或急鞭龙数下，龙驰去触一危峰，龙蜿蜒堕地。妾亦沉烟雾中，开目则独在一小室中，问向所青面物言曰：“某此峰神也，妃子合居于此。”有一骑自外来曰：“帝令授妃子封邑。”手执青纸文一轴，字体若用朽木书，苍暗不可识。惟后字可辩，云：妾授益州牧蚕，先后仍百镒。已而闻若有兵大呼因急合户，倏然觉来，满身汗浃。不知此何祥也？愿帝告之。帝仰而沉思，俯而发叹曰：“对酒且图今日之乐，其事他日可知也”。又云渔阳叛，帝驾西游至马嵬，六军不发，请杀贵妃。帝不得已命缢于佛堂，果符益州牧蚕之梦。盖蚕能吐丝。而丝居缢旁，乃缢字也。高力士曰：向妃子尝对陛下言其所得梦时，臣侍立，历历在耳。愿陛下少解释以开愚懵。”帝曰：“妃子之梦今皆应矣。与朕游骊山，骊与离同音。方食而后宫火起，亦失食之兆也，火乃兵士之气也。回望驿中木俱焚，驿与易同音，加其木于傍，杨字也。俱焚灭身之灾可知也，吾跨白龙西游之象。彼跨黑龙，幽暗之理也。独行，无左右之助也。龙堕烟雾，皆幽阴之处，独居一室，乃古寺之应也。一骑者，马也。黯面物称峰神乃山鬼也，果死于马嵬乎。益州养蚕，益傍加丝乃缢字也。”帝长吁曰：托此梦者何神也？一何显然如此！”
　　梦人跨龙
　　【摭遗新说】
　　王桂英，既遇王魁也。岁月既久，情好益笃。桂尝语魁曰：“妾未遇君前一夕得梦，梦有人跨一龙才高数丈。仰望跨龙者状貌甚大，跨龙者执一鞭，鞭丝拂地，傍观者皆曰：此神人也。少顷龙骧首欲上，我即执其鞭丝升未数丈，鞭丝中断，而我堕地。仰望龙已不见，而微见其尾。忽然雷雨大作，望见一处有林木，欲休于其下。至则有一人亦欲避雨，顾其木曰：“此白杨木不可止”。其人遂去。妾则竟避其下，雨势甚急，而妾独不濡。不久睡觉，竟思恐非吉兆也。洎此日见君状貌，乃梦中跨龙者也。乃自解曰：鞭断而我坠，君当升腾而去，妾不得同处矣。妾不识白杨何物也？常询，人皆曰：“人茔墓间多有此木”。吁！妾不久其死乎！雨泽润万物而我不湿，是知非善梦也。”魁曰：可足遽信？”但无虑非久复相会。于是执手大恸。移刻魁上马，桂祝之，得失早还，无负约也，魁遂行。
　　梦看龙
　　【温州府志】
　　僧择仁，永嘉人。善画松，一夕梦看四百条龙，自是臻于神妙。每醉挥墨，醒后乃补之，形状极于奇怪。尝醉永嘉市。顾竹壁取拭盘查，濡墨洒其上，来日少增修为，狂根枯株人伏其神。
　　梦吞龙
　　【宋类苑】
　　永嘉僧择仁，善画松。其初遍求诸家画松，采其所长而学。有善画松身者、松皮者、布枝柯者、画杈者，根石者，择仁尽得其意。一夕梦吞数百条龙，自是遂臻于神妙云。
　　梦获一龙
　　【南唐书】
　　南唐主徐知诰，姓李，小字彭奴，唐室裔也。流寓濠泗，吴武王杨行密克濠州得之，异其状貌，养以为子。杨氏诸子不能容。行密以与徐温，乃姓徐，名知诰。温尝梦水中黄龙十数，温获一龙。而寤翌日得知诰，乃以为子，知诰奉温以孝闻。
　　梦黄龙无数
　　【钓矶立谈】
　　义祖常梦临大水，水中有黄龙无数，旁有一古丈夫，冠服如三礼图所画节服氏之形，荷一大戟而立。语艺祖曰：“汝可随意捉之。”义祖袒身而入，捉得一龙而出，惊悸而觉。”未几掠得烈祖，养以为子。
　　梦黄龙蟠地
　　【潮州府三阳志】
　　道隆，不知何许人。余襄公靖作《永兴华严院记》云：潮之海阳人，欲姓黄氏。得心印于汝州琏禅师。至和初游京师，客景德寺，宋仁宗梦黄龙蟠地，明日召至便殿问宗旨，隆奏对详允，上悦，馆于大相国寺烧香院，王公贵人争愿先见，未盥户外屦满矣。
　　梦白龙附肩
　　【五代薛史】
　　《梁太祖帝纪》：帝营于长芦，一夕梦白龙附于两肩，左右瞻顾可畏，悦然惊寤。
　　梦白龙挟船
　　【南史】
　　《宋刘穆之传》：穆之初为琅邪府主簿，尝梦与宋武帝泛海，遇大风。俯视船下，见一白龙挟船，既而至一山，山峰耸秀，意甚悦。
　　梦黑龙盘座
　　【武林纪事】
　　鲁公亮与一富家子俱赴春官，道经淮阳，同宿于娼馆。娼于公极意奉承，略不顾富家子，公曰：“我贫士也。今反下顾小人，误矣。”娼笑曰：“非汝所知也。我先一夕梦黑龙蟠屈座间，以一爪置水盆中。公适坐处，以手掬弄盆中水，正与梦应，故云公必贵耳。”后公亮果及第归，次淮阳，与娼相持大喜，遂纳为妇。
　　梦黑龙绕居
　　【王明清投辖录】
　　范宏父镗少年漂泊，尝徒步过豫章村落中。日高未得食，至一山寺，有僧梦黑龙绕其居。既兴闲步出户，有穷士凄然坐于三门，僧邀入解榻，推以食待之，且问其所向。宏父云：“谋赴开封试，途穷不能前，奈何？”僧倾囊以济其行，其徒笑且排之。是岁首荐，明年登科。后以龙图阁学士帅江西，其僧尚在，宏父厚报之。
　　梦黑龙蟠寺
　　【夷坚志】
　　福州张圣者，本水西双峰下居民。入山采薪，逢两人对奕于盘石上。与之生笋使食，张不能尽，遂谢去。即日弃家卖卜，未尝呵钱布卦，而人祸福死生随口辄应，自称曰张锄柄。绍兴中，张魏公镇闽，母冀夫人多以度牒付东禅寺，使择其徒披剃。长老梦黑龙蟠踞寺外，旦而观之则张也。问之曰：“欲为僧乎？”曰：“固所愿。”于是落发而立名“圆觉”。以双拳纳口中，每笑时几至于耳。素不识字，而时时赋诗，见交游间过举必尽言讽劝。郡士林东有才无行，尝批张头曰：“圆觉头生角。”张应声曰：“林东不过科，及期东以罪编隶。”后行游建安，放言忤转运副使马子约纯。马擒赴狱桎梏垂掠，而肌肤无所伤。竟用造妖惑众劾于朝，流梅州。久之复归乡。已卯之冬，或问新岁状元为谁？曰：“在梁十兄家。”皆莫能晓。既乃温陵梁丞相魁天下，十兄者克字也。张所遇奕者，一巾一髦坐髟者与之笋，盖钟离子云。
　　梦黑龙绕门
　　【夷坚志】
　　缙云富人潘君，少贫。尝贸易城中，天且墓，值大两急，避止道傍人家不能归，因丐宿焉，不知其娼居也。娼夜梦黑龙绕门左，旦起视之，正见潘卧檐下，心以为异。延入厚礼之，欲与之寝，潘自顾贫，甚力辞至再三。强之不可，一日醉以酒合焉，自是倾家赀济之，不问其出入。潘籍以为商，所至大获积财逾数十百万，因聘娼以妇。生子擢进士第，至郡守，其家至今为富室云。
　　梦骧龙见田
　　【饶双峰年谱】
　　先生之夕，父竹坡梦门之外，有骊龙见于田。
　　梦龙升天
　　【洪迈夷坚志】
　　罗春伯点，抚州崇仁人。淳熙甲午，就馆于邑人吴德秀家。受业者数辈。吴尝梦馆之西偏有物类狗，起于芭蕉从中，已而两角，嶷然奋身飞跃。历舍东升于天光彩灿然，照耀远近，遗鳞脱甲委堕满地，方审为龙也。觉而喜，偏以告人为谁祥应。比秋试独罗中选，其所居正在邑西也。后仕至佐枢庭。然未两月终于位。
　　梦龙飞天
　　【天堂闲话】
　　唐天年，河中进士杨玄同，老于名场。是岁颇亦徨，未涯兆朕，宜祈吉梦以卜前途。是夕梦龙飞天乃六足，及见榜乃名第六，则知固有前定矣。
　　梦龙戏日
　　【东斋记事】
　　英宗皇帝未生，濮安懿王梦二龙戏日傍，俄与日俱坠。以衣承之，大才寸许，将纳于佩囊，忽失所在，久乃见于云中。一龙人言曰：“我非汝所有。生之岁又见黄龙数四出入卧内，岂不神异哉！
　　梦两龙挺日图
　　【太平御览】
　　河图挺佐辅曰：黄帝修德立义，天下大治，乃召天老而问焉：“余梦见两龙挺日图，即帝以授余于河之都，觉味素喜不知其理，敢问于子？”天老曰：“河出龙图，雒出龟书，纪帝录图圣人所纪姓号，兴谋治平，然后凤凰处之。今凤凰以下，三百六十日矣。合之图纪天其帝图乎！黄帝乃戒斋七日，衣黄冠黄冕，驾黄龙之乘，戴蛟龙之旗，天老五圣皆从以游河洛之间，求所梦见者之处，弗得。至于翠妫之渊，大卢鱼沂流而至。乃问天老曰：“子见天中河流者乎？”曰：“见之。”顾问五圣，皆曰莫见。乃辞左右，独与天老跪而迎之，五色毕具，天老以授黄帝舒视之名曰录图。
　　梦龙空
　　【夷坚志】
　　政和末，张魏公与同舍二人自汉州从乡先生入京赴省试。诣一庙求梦，祷罢皆寂无所感，先生者年长于诸人三十许岁，甚怒曰：“缘汝三小子无敬心，累我不得梦。”斋戒三日，复往申祷，遂独梦入殿庭。见大龙长百丈夭矫空，一人奋而登其背，傍立者语之曰：“此张天师也。”寤而甚喜。夸言于众有得色，魏公曰：“既云姓张，安知此梦不为浚设。”先生愠曰：“汝之好盛一至于是耶！”是岁公擢第，后位极宰辅，终于少师。说者乃天子之师臣也。公之母冀夫人侄孙师孟亲闻公言。今为殿前司谏官。
　　梦金龙蟠床
　　【江少虞类苑】
　　李至阳尝作《亢宫赋》，其序略曰：“予多疾羸不胜衣，庚寅岁冬夕忽梦游一道宫，金碧明焕，一臣殿，一宝床。岿然于中一金龙盘踞于床之上，碧髯金鬣，光体天地。傍有道士转眄若谓余曰：“此亢宿之宫也。大象无停轮，且速拜之。汝将事此龙积疾亦消。”予将拜，龙辄先拜。至道初，太宗立真宗为皇太子，命公与李沆相并为宾客。太宗戒真宗曰：“二臣皆宿儒重德，不可轻待，吾选正人辅导汝，宗基国木吾无虑矣。”真宗恭禀皇训见必先拜，符亢宫之兆也。
　　梦龙罩床
　　【南史】
　　《梁文宣阮太后传》：太后本姓石，为武帝采女时在孕，梦龙罩其床。天监六年八月生元帝于后宫，是日大赦，拜为修容，赐姓阮氏。后元帝即位，追崇为文宣太后。
　　梦龙灶龟
　　【抚州府临川志】
　　金溪县西二里，禅居院僧。一日梦龙灶于龟，觉而亟视之，乃王禅师方醉寝齐厨。未几，示偈坐忘。
　　梦龙据腹
　　【史记】
