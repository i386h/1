<!-- { "loadSidebar": true } -->
　　高祖开皇元年四月，发稽胡修筑长城，二旬而罢。又云，开皇初，遣司农少卿崔仲方发丁三万于朔方灵武筑长城，东至黄河，西拒绥州，南出勃岭，绵亘七百里。明年，帝复令仲方发丁十五万，于朔方已东缘边险要，筑数十城，以遏胡寇之。黄门侍郎领行本，以党须羌密迩封域，最为难服，上表劾其使者：臣闻南蛮遵校尉之统，西域仰都护之威，比见西羌鼠窃狗盗，不父不子，无君无臣。异类殊方，於斯为下，不悟羁縻之惠，讵知含养之恩，狼戾为心，独乖正朔。使人近至，请付推科。帝奇其志。二年，十月癸酉，皇太子勇屯兵咸阳以备胡。十二月，乙酉，遣泌源公虞庆则屯弘化备胡。六年，二月丁亥，发丁男十万筑长城，二旬而罢。七年，二月，发丁男十万余修筑长城，二旬而罢。日前，周宣帝时，突厥摄图请婚于周帝，遣长孙晟副汝南公宇文庆送千金公主于其牙，摄图弟处罗侯号突利设，尤得众心，而为摄图所忌，密托心腹，阴与晟盟。晟与之游，因察山川形势部众强弱，皆尽知之，时高祖作相，晟以状白高祖，高祖大喜，迁车都尉。开皇元年，摄图曰：我周家亲也，今隋公自立，而不能制，复何面日见可贺敦乎？因临高宝宁攻阳临渝镇，约诸面部落，谋共南侵。高祖新立，由是大惧。修筑长城发兵屯北境。命阴寿镇幽州，虞庆则镇并，而屯兵数万人，以为之备。晟先知摄图玷厥阿波突利等，叔侄兄弟，各统强兵，俱号可汗，分居四面。内怀猜忌？外示和同，难以力征，易可离间。因上表。帝大悦，因召与语。晟口陈形势，手画山川，写其虚实，皆如指掌。帝深嗟异，皆纳用焉。因遣大仆元晖出伊吾道，使诣玷厥，赐以狼头纛？谬为钦敬，礼数甚优。玷厥使来，引居摄图使上反间，既行，果相猜贰。授车骑将军出黄龙道，赍币赐受肤契册等。遣为向导，得至处罢候使深布心腹，诱令内附。二年，摄图四十万骑自兰州入至于周盘，破达长孺军，更欲南入。玷厥不从，引兵而去。时晟亦说染于诈，告摄图曰：铁勒等反，欲袭其牙。摄图乃惧，回兵出塞。七年，摄图死，遣长孙晟持节拜其弟处罗侯为莫自可汗，以其子雍闾为叶护可汗。处罗侯因晟曰：阿波为天所灭，与五六千骑在山谷间，伏听诏旨，当取之以献。乃召文武议焉。安乐公元谐曰：请就彼枭首以惩其恶。武阳公李充曰：请生将入朝显，戮而示百姓。帝谓晟曰：于卿何如？晟封曰：若突厥背诞，须齐之以刑，今其昆弟自相夷灭，阿波之恶，非负国家，因其困穷，取而戮之，恐非招远之道。不如两育之。帝曰善。炀帝大业初，右光禄大夫段文振以高祖容纳突厥启民居于塞内，妻以公主，赏赐重叠，及炀帝即位，恩泽弥厚，狼子野心，恐为国患，乃上表曰：臣闻古者远不间近，夷不乱华，周宣外攘夷狄，秦帝筑城万里，盖远图良算，弗可忘也。窃见国家容纳启民，资其兵食，假以地利，如臣愚计，窃又未安。何则？夷狄之性，无亲而贪，弱则投强则反噬。盖其本心，臣学非博览，不能远见。且闻晋朝刘曜，梁代候景，近事之验，众所共知。以臣量之，必为国患。如臣之计，以时喻遣，令还塞外，然后明设烽候，缘边镇防，务令严重，此乃万岁之长策也。又西域诸藩，多至张掖，舆中国交市。帝令吏部侍郎裴矩掌其事。矩知帝方勤远略，诸商胡至者，矩诱令言其国俗山川险易，撰《西域图》三卷，入朝奏之。帝大悦，每日引矩至御座，亲问西方之事。矩盛言胡中多诸宝物，吐谷浑易可并吞。帝由是甘心通西域。四夷经略，咸以委之，迁黄门侍郎。帝复令矩住张掖，引致西藩，至者十余国。后帝遣将军薛世雄城伊吾，令矩共往经略。矩讽谕西域诸国曰：天子为蕃人交易悬远，所以城伊吾耳。咸以为然，不复来竞。及还，赐钱四十万。三年，七月丙子，发丁男百余万，筑长城。西拒榆林，东至紫河。二旬而罢，死者十五六。八月，帝巡于塞北，幸启民帐，时高丽遣使先通于突厥，启民不敢隐，引之见帝。内史侍郎裴矩因奏状曰：高丽之地，本孤竹国也，周代以之封于箕子，汉世分为三郡。晋氏亦统辽东，今乃不臣，别为外域。故先帝疾焉，欲征之久矣。但以杨谅不肖，师出无功，当陛下之时，安得不事。使此冠带之境，仍为蛮貊之乡乎？今其使者朝于突厥，亲见启民，合国从化，必惧皇灵之远畅，虑后伏之先亡。胁令入朝，当可致也。帝曰：如何？矩曰：请面诏其使，放还本国，遣语其王，令速朝觐。不然者，当率突厥即日诛之。帝约焉。其王高元不用命，始建征辽之策。四年，七月辛巳，发丁男二十万余筑长城。自榆谷而东，诏岚州刺史卫玄监督之。六年，遣侍御史卫节召突厥处罗，令与东驾会于大斗拔谷。其国人不从，处罗谢使者，辞以他故。帝大怒，无如之何。适会其酋长射匮遗使来求婚。黄门侍郎裴矩因奏曰：处罗不朝，恃强大耳。臣请以计弱之。分裂其国，即易制也。射匮者，都六之子，达头之孙，世为可汗。君临西面，今闻其失职，附隶于处罗，故遣使来以结援耳。愿厚礼其使拜为大可汗，则突厥分为两而从我矣。帝曰：公言是也。因遣裴矩朝夕至馆，微讽谕之。帝于仁风殿召其使者，言处罗不顺之竟，称射匮有好心，吾将立为大可汗，令发兵诛处罗，然后当为婚也。帝取桃竹白羽箭一枝，以赐射匮，因谓之曰：此事宜速，使疾如箭也。使者返，路经处罗，处罗爱箭，将留之。使者谲而得免。射匮闻而大喜，兴兵袭处罗，处罗大败。并妻子将左右数千骑东走，在路又被劫掠，遁于高昌东保时罗漫山。高昌王伯雅上状，帝遣裴矩将向氏亲要左右，驰至玉门关晋城。矩遣向氏使诣处罗所，论朝延弘养之义，丁宁晓谕之。遂入朝。然每有怏怏之色。又云，裴矩纵反间，丈突厥酋长射匮，使潜攻处罗。后处罗为射匮所迫，竟随使者入朝。帝甚悦，赐矩貂裘及西域王尔异。十一年，八月，帝至雁门，为突厥所围。内史侍郎萧王禹进谋曰：如闻始毕托校猎至此，义成公主初不知其有违背之心，且北蕃夷俗，可贺敦知兵马事。昔汉高祖解平城，乃是阏氏之力。况义成以帝女为妻，必恃大国之援，若发一单使，以告义成。假使无益，事亦无损。臣又切听舆人之诵，乃虑陛下平突厥后吏事辽东，所以人心不一，或致挫败。请下明诏，告军中赦高丽，而专攻突厥，则百姓心安，人自为战。炀帝从之。于是发使诣可贺敦，即义成公主也，谕旨，俄而突厥解围去。于后获其谍人云，义成主遣使告急於始毕，称北方有警，由是突厥解围。盖义成主之助也。帝又将伐辽东，谓群臣曰：突厥狂悖为寇，势何能为一？其少时，夭散萧王禹，遂相恐动，情不可恕。因出为河池郡守。
　　【唐书】
　　高祖武德初，以岂州绝远，先属突厥，交相往来，吏不能禁。隐太子建成，议废丰州，虚其城郭，权徙百姓，寄居于灵州。割并五原榆中之地。于是突厥遣处罗之子都射设率所部万余家入处河南之地，以灵州为境。二年，二月癸酉。令州系修治堡同以备胡。三年，七月甲戌，遣皇太子建成镇蒲州以备胡。四年，正月辛巳。诏曰：稽胡部类，居近北边习恶之徒，未息从化。潜窜山谷，切怀首鼠，冠抄居民，侵扰守候。可令太子建成总统诸军，以时致讨。分命骁勇，方轨齐驱。
