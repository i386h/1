<!-- { "loadSidebar": true } -->
　　【续后汉书】
　　《孙韶传》：韶伯父河，为将军屯京城，为妫览戴员所杀。韶年十七，牧河余众，缮治京城，起楼修器备以御敌。孙权闻乱，从椒丘还过定丹阳，引军归吴。夜至京城下营，试攻惊之。兵皆乘城传檄备警，欢声动地。颇射外人，权使晓谕，乃止。明日见诏，甚器之。即拜承烈校尉，统河部曲。
　　【三国志】
　　魏文帝黄初三年二月，鄯善等土各遣使奉献，西域遂通。置戊已校尉。明帝即位，务欲绥和戎狄，以息征伐，羁縻两部而已。先是，黄初五年，步度根记阙贡献，厚加赏赐。后一心守边，不为寇害。而轲比能众遂强盛。
　　【晋书】
　　武帝时，关陇屡为氐羌所扰。孟观西讨日，擒氐帅齐万年。山阴令江统，深惟四夷乱华，宜杜其萌，乃作《徙戎论》，其辞曰：夫夷蛮戎狄，谓之四海九服之制。地在要荒，春秋之义，内诸夏而外夷狄，以其言语不通，贽币不同，法俗诡异，称类乖殊。或居绝域之外，山河之表，崎岖山谷阻险之地，与中国壤断土隔，不相侵涉，赋役不及，正朔不加。故曰，天子有道，守在四夷。禹平九土，而四戎即叙。其性气贪婪，凶悍不仁。四夷之中，戎狄为甚。弱则畏服，强则侵叛。虽有贤圣之世，大德之君，咸未能以通化率导，而以恩德柔怀也。当其强也，以殷之高宗而惫于鬼方，有周文王而患昆夷犭严狁，高祖困于白登，孝文军于霸上；及其弱也，周公来九译之贡，中宗纳单于之朝，以无成之微而犹四夷宾服。此其已然之效也。故匈奴求守边塞，而侯应陈其不可；单于居膝未央，望之议以其不臣。是以有道之君，收夷狄也，惟以待之有备，御之有常。虽稽木古页执贽，而边城不弛固守；为寇贼强暴，而兵甲不加远征。期令境内获安，疆场不侵而已。及至周室失统，诸侯专征，以大兼小，转相残灭。封疆不固而利害异心。戎狄乘间，得入中国。或招诱安抚，以为已用。故甲缯之祸，颠覆宗周；襄公要秦，遽光羌戎。当春秋时，义渠大荔，居秦晋之域，陆浑阴戎，处伊洛之间。隐瞒之属，害及济东，侵入齐宋，陵虐邢卫。南夷与北狄，交侵中国，不绝若线。齐桓怀之，存亡继绝，北伐山戎，以开燕路。故仲尼称管仲之力，嘉左衽之功。逮至春秋之末，战国方盛，楚吞蛮氏，晋翦陆浑，赵武胡服，开榆中之地；秦椎咸阳，灭义渠之等。始皇之并天下也，南兼百越，北走匈奴，五领长城，戎卒亿计。虽师役烦殷，寇贼横暴，然一世之功，戎虏奔却。当时中国无复四夷也！汉兴而都长安，关中之郡，号曰三辅。禹贡、雍州、宗周半镐之旧也。及至王莽之败，赤眉因之，西都荒毁，百姓流亡。建武中，以马援领陇西太守，讨叛羌，徙其余种于关中，居冯翊河东空地，而与华人杂处。数岁之后，族类蕃息，既恃其肥强，且苦汉人侵之。永初之元，骑都尉王弘使西域，发调羌氐以为行卫。于是群羌奔骇，互相扇动。二州之戎，一时俱发。覆没将守，屠破城邑。邓骘之征，弃甲委兵，舆尸丧师，前后相继。诸戎遂炽。至于南入蜀汉，东掠赵魏，唐突轵关，侵及河内。及遣北军中候朱宠将五营士于孟津距羌，十年之中，夷夏俱敝。任尚马贤，仅乃克之。此所以为害深重、累年不定者，虽由御者之无方，将非其才，亦岂不以寇发心腹，害起肘腋，疾笃难疗，疮大迟愈之故哉？自此之后，余烬不尽。小有际会，车取复侵叛。马贤狃复，终于覆败；纪明临卫，自西徂东。雍州之戎，常为国患，中世之寇，惟此为大。汉末之乱，关中残灭。魏兴之初，与蜀分隔。疆场之戎，一彼一此。魏武皇帝令将军夏侯妙才讨叛氐阿贵千万等。后因攻弃汉中，遂徙武都之种于秦川。欲以弱寇强国，捍御蜀虏。此盖权宜之计，一时之势，非所以为万世之利也！今者当之，已受其弊矣。夫关中土沃物丰，厥由上上，加以泾渭之流，溉其泻卤；郑国白渠灌浸相通。黍稷之饶，亩号一钟。百姓谣咏，其殷实帝王之都，每以为居，未闻戎狄宜在此土也。非我族类，其心必异。戎狄志态，不与华同。而因其衰弊，迁之几服。士庶玩习，侮其轻弱。使其怨恨之气，毒于骨髓。至蕃肓众盛，则坐生其心。以贪悍之性，挟愤怒之情，俟隙秉便，车取为横逆。而居封域之内，无障塞之隔，掩不备之人，收散野之积，故能为祸滋蔓，暴害不测。此必然之势，已验之事也！当今之宜，及兵威方盛，众事未罢，徙冯翊北地新平安定界内诸羌，著先零罕开折支之地；徙扶风始平京兆之氐，出还陇右，著阴平武都之界。其道路之粮，今足自致，各附本种，反其旧土。使属国抚夷就安集之。戎晋不杂，并得其所。上合往古即叙之义，下为盛世永久之规。纵有猾夏之心，风尘之警，则绝远中国，隔关山河，虽为寇暴所害不广。是以充国子明，能以数万之众，制群羌之命，有征无战，全军独克。虽有谋谟深计，庙堂远图，岂不以华夷异处，戎夏区别。要易守之故。得成其功也哉！难者曰：方今关中之祸，暴兵二载，征戍之劳，老者师十万。水旱之害，荐饥累荒，疫疬之实，扎瘥天昏。凶逆既戮，悔恶初附。且谷且畏，咸怀危惧。百姓愁苦，异人同虑。望宁息之有期，若枯旱之思雨露。诚宜镇之以安豫，而子方欲作后起徒，兴功造事，使疲悴之众，徙自猜之寇；以无合之人，迁乏食之虏。恐势尽力屈，绪业不卒，羌戎离散，心不可一。前害未及弥，而后变复横出矣！答曰：羌戎狡猾，擅相号署，攻城野战，伤害牧守。连兵聚众，载离寒暑矣。而今异类瓦解，同种土分，老幼系虏，丁壮降散，禽离兽迸，不能相一。子以此等为尚挟余资，悔恶反善，怀我德惠而来柔附乎？将势穷道尽，智力俱困，惧我兵诛以至于此乎？曰：无有余力，势穷道尽故也。然则我能制其短长之命，而令其进退由已矣。夫乐其业者不易事，安其居者无迁志。方其自疑危惧，畏怖促遽，故可制以兵威，使之左右无违也。迨其死亡散流，离散未鸠，与关中之人户皆为仇，故可遐迁远处，令其心不怀土也。夫圣贤之谋事也，为之于未有，理之于未乱，道不著而平，德不显而成。其次则能转祸为福，因败为功，值困必济，遇否能通。今予遭弊事之终，而不图更制之始，爱易辙之勤，而得覆车之轨。何哉？且关中之人，百余万口，率其少多，戎狄居半。处之与迁，必须口实。若有穷乏，糁粒不继者，故当倾关中之谷，以全其生生之计。必无济于沟壑，而不为侵掠之害也。今我迁之，傅食而至，其种族自使相赡。而秦地之人得其半谷，此为济行者以廪粮，遣居者以积仓。宽关中之逼，去盗贼之原。除旦夕之损，建终年之益。若惮暂举之小劳，而忘永逸之弘策。惜日月之烦苦，而遣累世之寇敌。非所谓能开物成务，创业垂统崇基拓迹，谋及子孙者也。并州之胡，本实匈奴桀恶之寇也。汉宣之世，冻馁残破，国内五裂，后合为二。呼韩邪遂衰弱，孤危不能自存，依阻塞下，委质柔服。建武中，南单于复求降附，遂令入塞，居于漠南。数世之后，亦车取叛戾。故何熙梁观，戎车屡征。中平中，以黄巾贼起，发调其兵，部众不从，而杀羌渠。由是于弥扶罗，求助于汉以讨其贼。仍值世丧乱，遂乘寡而作，卤掠赵魏，寇至河南。建安中，又使右贤王去卑诱质呼厨泉，听其部落散居六郡。咸熙之际，以一部大强分为三率，秦始之初又增为四，于是刘猛内叛，连结外虏。近者郝散之弯，发于谷远。今五部之众，户至数万，人口之盛，过于西戎。然其天性骁勇，弓马便利，倍于氐羌。若有不虞风尘之虑，则并州之域可为寒心。荣阳句骊，本居辽东塞外，正始中，幽州剌史母丘俭伐其叛者，徙其余种。始徙之时，户落百数，子孙孳息。今以千计，数世之后，必至殷炽。今百姓失职，犹或亡叛，犬马肥充，则有噬啮。况于夷狄，能不为变？但顾甚微弱，势力不陈耳。夫为邦者，患不在贫，而在不均；不在寡，而在不安。以四海之广，士庶之富，岂须夷虏在内然后取足哉？此等皆可申谕发遣，还其本域。慰彼羁旅怀土之思，释我华夏纤介之忧。惠此中国，以绥四方。德施永世，于计为长。帝不能用。未及十年，而夷狄乱华。时人服其深识。西凉李修敦煌旧塞东西二围，以防北虏之患。筑敦煌旧塞西南二围，以威南虏。后赵石季龙谋伐昌黎，遣渡辽曹伏将青州之众，渡海戍蹋顿城，无水而还，因戍于海岛，连谷三百万斛以给之。又以船三百艘，运谷三十万斛，诣高句骊。后梁吕光时，群议以高昌虽在西垂，地居形胜，外接胡虏，易生翻覆。宜遣子弟镇之。光以子覆为使，待节镇西将军，都督玉门已西诸军事。西域大都护镇高昌。命大臣子弟随之。
永乐大典
卷之一万四千四百六十二
卷之一万四千四百六十二
　　五御
　　御备御二
　　【南齐书】
　　太祖建元二年，又置巴州以威静之。
　　【后魏书】
