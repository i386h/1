<!-- { "loadSidebar": true } -->
　　《赠潜德处士》：举世趋荣进，君能独隐潜。利名双转毂，风雨一掀髯。书卷酣黄奶，琴床梦黑甜。封候托兵革，谈笑出闾阎。
　　【任仕林诗】
　　《谢广微真人假以自然处士之号》：处士独处子，声光畏人闻。政如豹隐雾，又似虬蟠云。乾坤照孤耿，草树含幽薰。虚名倘可乞，何以娱斯文。
　　【陈了斋集】
　　《寄寿阳处士李子玉》：陶令琴中妙曲，老莱袖里春风。为问白头一戏，何如黑发千钟。
　　【吴莱颖集】
　　《题永嘉唐氏清节处士卷》：永嘉古郡控海隈，东望万里连蓬莱。龙湫喷天作雪下，雁荡拔地穿云开。自宜逸人此遁迹，表以青节无留埃。吾知出处本一轨，肯使物我长相积。昔人可仕最解隐，圭窦不扫藏崔嵬。醉阆骑驴或市过，吟逋放鹤中船回。今人可隐独愿仕，驽马并驾驱喧。兰台文章与世变，梓泽宾客随尘来。就中好高欲远引，否则希进将难媒。路途九折足险恶，岩壑千叠多风雷。直从黄流屹砥柱，净洗黑月收炱煤。道义荣毕果异趣，夷齐跖足乔徒惊槌。于焉冥心混标鹿，况复旷眼穷垓。春秋栽花色拥砌，伏腊酿黍香浮杯。何山樵苏采茂，某水钓泳航湾洄。平居苟求食饮遂，至乐奚问容颜推。伊予颇读隐逸传，恨不径蹑烟霞堆。素行传家即政令，虚名掩实须根。晴窗抚卷尽达者，秃笔落纸谁诗材。人生大节要，惧勿枉筑怀清台。
　　【刘文简公集】
　　《和王详议处士诗韵》：古人白骨秋草枯，藐然节义犹遽庐。龙渊化作蛇虺窟，乳稚童牙皆丈夫。姓名闻说处士老，口不敢诘心掖虚。新诗老笔喜入眼，轻财御寇缓急趋。乃知元气本无间，季末何尝殊厥初，我期斯人如凤雏，百鸟失避竹与梧。我期斯人似初月，光焰已射郡星疏。《漕司知事赵文甫，持杜止轩处士行卷，求诸君作诗。处士乃沼水儒者李诚甫思忠也。其事则轻财赴难，焚券御盗乙类，言之甚详，姑掇其大概而为之》：男儿结发事姬孔，没世无闻羞茸。处心常在众人先，凡马焉知渥洼种。威州闻有豪杰士，不待文王策高踵。财空钜万敦骨肉，身起穷冤解纷冗。冯媛甘辞火券名，窦郎顿失投绳勇。一身都是仁义气，我如闻之惊且竦。衰俗靡靡颓波远，著手谁能为阵壅。岂期今日有斯人。便合岩廊佐垂拱。更看尽展济时具，风采一新天下耸。不应犹作处士诗，大笔动名有南董。
　　【僧大伟诗】
　　《赠青山处士》：知命甘为闲秀才，江湖仿佛似蓬莱。一囊秘诀仙传授，几卷新诗锦剪裁。岂止胸中贮星斗，依还舌上卷风雷。青山若是生西汉，未必君平出得来。
　　【陈深源诗】
　　《寄钱塘白处士》：千里吟声动海湄，梦中曾折五云芝。江山惊识元章字，儿女能传白傅诗。古寺对僧枫落夜，断桥停棹雪深时。美人天际情萧瑟，聊剪芭蕉寄所思。
　　【杨铁崖集】
　　《金处士歌并序》：吴人金可父，贤智有才艺。而自埋于民，众啧然以处士称之。权贵人以丘园科起处士。处士绝之曰：“予幸有庐一区在市关，可以避风雨；田一在郭外，可以给衣食。学圣人之道者，可以自乐。不愿仕也。且仕荣利禄，隐乐贞素，苟以相易，彼此两乖，乖而强合，吾不能已。吁，处士如可父，其逸而贞者欤！故集贤旧老，相与署牒。锡号曰“贞逸”。会稽杨维祯为之赋诗曰：苏州古隐君，实始虞仲。隐居放言，合乎清与权。次曰澹台氏，言不技，行不迳，未尝匐走诸侯前。五噫之夫，将其匹联。耕织为业，不废诵与弦。亦有天随仙，配鸱夷子理钓船，去之五百年。求继者孰贤，阖闾古城阴曰：有处士氏曰金，长身而美髯。叶壬风局孤古，体貌疏且沉。家不失箴，里不失任。有馀推与人，矧肯爵禄入我心。阙下足终南。叶吟。贫贱易屈，富贵易淫。故大隐在阙市，不在壑与林。凤凰不能引高，神龙不能深音沁。琛。人呼为处士，更加贞与逸。号焉知古，不如来今。吾嗟今之士科，隐丘复事王侯，行无补阙，言无裨谋，惟禄食是媒。叶牟。诡贞而枉，诡逸而休，以为吾人忧。放而返涧，恚岳陇羞。闻处士风，其不氵此然在颡，岂吾人俦！
　　【南游寓兴诗】
　　《寄晚香处士》：送别南河上，西风九月初。逢人多问讯，养德愈谦虚。宾客来谈话，儿孙只读书。斯文真眷恋，莫遣信音疏。《寄处士郑明道》：宛宛霞城枕海隅，广文僦屋近河居。家贫不给厨中食，客至惟谈几上书。松径云闲时放鹤，柳塘波静日观鱼。知君数学罗胸臆，欲问羲皇未画初。
　　【马虚中霞外集】
　　《赠鹤泉丁处士》：海鹤传书谒洞天，少微星已照林泉。步兵未合判长醉，执戟终怀草太玄。清唳一声孤屿外，飞流千仞乱云边。小山丛桂龙招隐，细把敲推问浪仙。《次韵赠澉川潘君泽处士》：鸢飞鱼跃自高深，休影谁知在息阴。比似佩弦均缓急，何如抱瓮绝机心。菊篱莫负黄金盏，梅冢曾嗟白玉簪。俯仰人间今古事，成亏久矣悟昭琴。
　　【王道士竹林清风集】
　　《钱竹坡处士其弟梅坡松坡皆处士号赋唐律寄之》：先生心迹本双清，卜筑林塘绝世尘。结友松梅三处士，放怀风月一诗人。琴尊竹静闲居日，帘幕花香别院春。只隔片云不相见，何当采药话情真。
　　【云麓文藁】
　　《次韵答范处士见赠》：江湖濡沫两相忘，海上空闻姓字香。学富自能文郁郁，量宏那在貌堂堂。短衣拂体身何窭，弊褐藏珍道逾光。邂逅鱼龙人海阔，忽惊群马见孤凰。
　　【滕仲礼诗】
　　《北平薛处士不遇》：古人已往不可见，得见斯人尚典刑。礼让雍容孤竹国，光明渊耀少微星。胜游谁与同三径，雅志终期续六经。会待抽簪访君去，共登熊岳看沧溟。《春官杨好礼为云中处士周仲和征诗》：云庵闻说慎许可，长句称君臭味同。只道张颠能草圣，岂知东野坐诗穷。黄金谁买屠龙伎，白屋当期失马翁。未识芝眉谩援笔，令人回首望云中。
　　【王元渤诗】
　　《赠郑处士》：郑君挟术同神巫，口谈祸福旁若无。有时过我论堪舆，百二十刻成须臾。少年传食长丰腴，晚困白眼遭揶揄。长身不识完绔襦，道傍攫饭无饥乌。我疑司命愁侵渔，鬼神不贷行攘除。天寒日莫寻长途，问胡不归始告予。还家岁晚无欢娱，堂有慈亲双鬓枯。试乞诸侯一宴馀，有以遗母终改图。柯山幸有先人庐，出游岁久田荒芜。归属斤青冥亲负钅且，一杯黄独三日厨。不谈怪命神舍诸，我缘一失淮芋诸艹。茅无一把惭妻孥，他年小榜歌吴俞欠。呼吸湖光饮芳腴，与子终老同柴车。
　　【韩明善诗】
　　《次姜如寄处士韵》：六鳌负人寰，浊雾狂尘咫尺间。试上逢莱望云气。杏花多处海州山。
　　【元朝风雅】
　　《陈冈秋寄陈处士》：吉桃落尽清明后，姚魏开时谷雨中。为问西湖陈处士，青梅煮酒有谁同。
　　【释大讠斤诗】
　　《寄西山李处士》：每忆西山水竹居，秋风林影夕阳疏。江湖正自无知己，底用嫌人索报书。
　　【刘秉忠诗】
　　《访处士不遇》：锁户苍烟结翠台，青松未老菊新开。问言处士采兰去，更待回时移竹来。山水分明图书展，烟霞散处洞壶开。何须更见幽人面，览此还家不漫来。
　　【杨叔能小亨集】
　　《赠卫处士》：甘石书存懵不知，老来更与世相违。夜凉天雨清如水，尝欲因君识少微。
　　【熊朋来诗】
　　《钱舜举画西湖处士并诗》：一童一鹤隐孤山，能画能诗有老钱。湖上风流今已矣，梅边香影想依然。
　　【程雪楼诗】
　　《题召秀才孟阳处士诗卷》：孟阳处士入京师，身着山中旧补衣。坐对王侯常极论，行逢水石忽如归。韩康卖药逃石姓，陶令休官觉是非。何似行藏随所遇，无心处处可忘机。
　　【张思廉诗】
　　《寄何九处士十韵》：
　　闻道迁新业，濮家原上居。连床弃珍玩，橐载束图书。腊水春前酿，晴泥雨后蔬。琴清花院静，棋响竹窗虚。纪历忘秦汉，征租绝吏胥。浮鸥孤艇棹，健犊短辕车。绿树行吟罢，黄庭坐对馀。山林奚必问，钟鼎待何如。情已羲皇上，时方杂霸初。触蛮两蜗角，天地一遽艹庐。
　　【邓善之诗】
　　《挽周处士》：籍籍唐朝故相孙，曾闻笔阵扫千军。蛰龙未烧春鱼尾，宿雾空藏老豹文。韩子无端遭鬼虐，栾城有认作先坟。墨潭烟水殷山月，日断清秋不见君。
　　【国朝僧宗泐诗】
　　《辛亥岁程处士见过常熟别墅临别赋诗》：献岁春未回，风雨连十日。荒村少朋欢，穷巷绝人迹。程君泛扁舟，茅斋破幽寂。远来见真情，疑言忘永夕。顾惟艰难际，出处各有役。世纷日相缠，谁能念畴昔。荷香竹外风，蕙气林间雨。长叹不逢人，幽怀浩如许。白云不辞山，流水常在壑。冉冉木叶零，纷纷桂花落。因睹物华变，始知秋气薄。留连白驹歌，惆怅招隐作。晴雪泛林光，寒风振谷响。逍遥亭上游，遂此幽居赏。佳士期不来，日日成独往。偃仰丘仲琴，悠然起遐想。隐
　　士
　　【庄子】
　　外篇《缮性》：古之所谓隐士者，非伏其身而弗见也，非闭其言而不出也，非藏其知而不发也，时命大谬也。当时命而大行乎天下，则反一无迹；不当时命而大穷乎天下，则深根宁极而待，此存身之道也。
　　【抱朴子】
　　《逸民篇》：隐遁之士，则为不臣，亦岂宜居君之地，食君之谷乎？
　　【宋史】
　　《高宗纪》：绍兴九年，命周聿方庭实访隐士。
　　【马明叟实宾录】
　　后汉许寂仕伪蜀王衍，至平章事，随衍入洛，为工部尚书，致仕，卒。颇好吐纳修练之术。蜀人呼为黄扉隐士。齐何点，父铄以风疾害点母王氏，坐死，点感家祸，欲绝昏宦，祖尚之强为娶琅琊王氏，礼毕，将亲迎，点累涕泣，求执本志，遂得罢，世称孝隐士。
　　【南史】
　　宋何点，字子皙，性率，好狎人物，遨游人间。或乘柴车，蹑草履，恣心所适，致醉而归。故世论以点为孝隐士，弟胤为小隐士。
　　【晋书】
　　《董景道传》：董景道，弘农人也。永平中，知天下将乱，隐于商洛山。衣木叶，食树果，弹琴歌笑以自娱，毒虫猛兽皆绕其傍。是以刘元海及聪屡徵，皆碍而不达。至刘曜时出山，庐于渭，曜徵为太子少傅，散骑常侍，并固辞，竟以寿终。
　　【补笔谈】
　　李后主常自号钟山隐士。或云凡画中题钟隐笔者，皆后主自画。特晦其名，非姓钟人也。
　　【开元天宝遗事】
　　太白山有隐士郭休，字退夫。有运气绝粒之术，于山中建茅屋百馀间，有白云亭，炼丹洞，注易亭，修真亭，朝玄坛，集神阁。每于白云亭与宾客看山禽野兽，即以槌击一铁片子，其声清响，山中鸟兽闻之，集于亭下，呼为唤铁。
　　【南康志】
