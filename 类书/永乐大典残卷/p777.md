<!-- { "loadSidebar": true } -->
　　【燕语考异】
　　天策上将，唐官也。初太宗破王世充，窦建德，高祖以其功大，其官号不足称，乃知是名位三公上。开府终唐世未尝更命人。梁更为天策上将军，以命马殷，亦开府祥符。八年，楚王元佐久疾，以皇兄之宠，故采唐旧典授之，结御在功臣上，而不开府。其后荆王元俪薨，因以为赠官。唐太宗为皇太子，即罢天策府，自不应更有府官也。
　　诸路将官
　　【文献通考】
　　宋神宗留意武备，本以捍西北二虏，而推其法於东南，故西北为多，东南为少。陕西诸路四十二将，河北诸路三十七将，而东南才十三将。元丰四年，诏东南诸路团褚诸军马十三将，淮南东路第一，西路第二，两浙西路第三，东路第四，江南东路第五，西路第六，荆湖北路第七，南路潭州第八，全邵永三州备广西应援第九，福建路第十，广东路第十一，西路桂州第十二，邕州第十三。合诸路九十二将，各有正副军中行图阵队，调发赏罚，皆关决於将副。宣和六年诏。元绍元年，司马光请尽罢诸路将官，其禁军各委本州县长吏，与总管、钤辖、都坚押等辖，一如未置将官以前之法。而枢密院难之，止诏诸路将副在州驻，不系路分兵官知州、并州钤辖兼充者，并差将官一员兼本州都监，其单将驻处，勿复差兼。宣和五年，御笔诸路将副部队，自今并依元丰法选差。乾道四年，密院奏诸州拣中经弩手锥已差路分钤辖都监，春秋诣诸路巡按，绿逐州未有将官专一日逐训练，恐致事艺生疏。诏诸州各置准备将一员，专一管辖目逐训练拣中弓弩事宜。《孝宗会要》、《哲宗职官志》诸路官掌统制所隶禁旅，以行阵队五金鼓旗职，弓矢击刺之法，而教习训练之别。其武艺精强者，侍决迁补，以激劝士卒。凡兵仗器甲之数，廪禄犒设，赏罚约束之禁令，皆掌焉，副将为之贰。若此戍防边，则受师司节制。御寇敌，则审其战守应援之事。若帅有功，则具馘数。籍用命者，而旌赏之焉。元佑初、右仆射司马光乞罢诸路将官。疏曰：臣窃见国朝以来，置总管、钤辖、都监、监押为将帅之官，凡州县有兵马者，其长吏未鲁不兼同管辖。盖知州即一州之将，知县即一州之将，故也。先帝欲征伐四夷，患诸州兵官不精勤训练，士卒懈弛。於是有建议者，请分河北、陕西、河东、京东、京西等路，诸军若千人为一将，别置将官，使之专功训练。其逐州总管以下，及知州、知县，皆不得关预。及有差使，粮留羸弱、下军及剩员，以充本州官白直，及诸般差使。其余禁军，皆制在将官，专事教阅。臣愚以为职事修举，在於得人，不在设官。苟得其人，虽总管等，皆能训练士卒。不得其人，虽将官，亦何所为？况今之将官，即向之为总管者也。岂为总管，则不能举职，为将官，乃能举职乎？此促变易其名，无益事实。非惟无益，兼复有害。斤设官分职，当上下相维，如身之使臂，臂之使指，纪纲乃立，今为州县长吏及总管等官，而於所部士卒，有不相统摄，不得差使，殆如路人者。至於仓库守宿、街市巡逻，亦皆乏人。虽於条许差将下兵士，而州县不能直差顺牒将官，将官往往占护不肯差拨。万一有非常之变，州县长吏何以号令其众，制御，奸究哉。
　　【宋周必大集】
　　《论诸路师臣将副子》乾道六年七月十四日，臣伏见陛下，选将练兵，大修边备，深谋选略，固非外庭所能窥测。然臣私忧过计，以谓诸路帅臣，有其名而无其实，将副有其官而非其人，万一用师於外，而寇攘乘间掣肘子内，安得不为之虑也哉？愿诏三省枢密院，稽考诸路帅府，除本州禁军外，安抚司实有兵马几何？随其闲剧、远近立为定数。已足者，令精加训练；不足者，令疾速招填。既只在本路驻泊，计亦不难办集。仍於见今副总管钤辖，路分都监中，选有勇略、经行阵之人，就兼统制。戎容既壮，奸谋自折。至於择师加详，谕以久任，其在今日，尤为急务。如此，则稍有帅臣之实矣。昔神宗皇帝，初置将副，其选甚重，比年小使臣不经边任者，往往得之。军情兵法，懵然不晓，但知讠舀辞媚色，以奉守帅。勇夫、壮士，专克工匠杂之用，本路一有调发，岂徒无益？愿遵旧制，参以宏摹，详於择人，革此积弊。如此，则稍复将副之旧矣。二者一定，他日朝延专意外御，必无掣肘之患，取进止。
　　将星
　　【郑樵通志】
　　天文略，东方氏十六度，下二尺，为五星；日月中道，为天子之路寝，骑阵将军一星，在骑官东南，主骑将也。摇动，则骑将出。
　　又，房六度为明堂，天子布政之宫也，亦四辅也。下第四星，上将也。次，次将也。又，北方河鼓三星在牵牛北，天鼓也。主军及铁钺。右星，南星也。明大光润，将军吉。动摇，差度乱起。直则将有功，曲则将失律。左旗、右旗各九星，在河鼓左右。明润，将军吉。动摇，兵起。怒则马贵。又，奎则十六度，天之武库。石氏所谓天豕封家，主兵。九尺下为天之中道，又主沟渎。西南大星，所谓天豕目，亦曰大将。明，则天下安；动，则兵乱。客星守入，兵起。又，参十度上，为日月五星中道。甘氏曰：参，白兽之体。其中三星横列，三将也。东北曰左肩，主左将；西北曰右肩，主右将；东南曰左足，主后将军；西南曰右足，主偏将军。故黄占参应七将。中央三小星，曰代天之都尉也。主胡、鲜卑、戎狄之国，故不欲明。又曰：七将皆明，天下精兵也。
　　【史记】
　　天官斗魁，戴臣六星，曰文昌宫。一曰上将，二曰次将，三曰贵相，四曰司命，五曰司中，六曰司禄。又天官、房南众星曰：骑官、右角将。又，天官，西将、东相、南四星执法中端门。门左右掖门。门内六星，诸侯其内，五星，五帝坐后，聚一十五星，蔚然曰郎位傍一大星，将位也。
　　【晋书】
　　《天文志》太白为上将。羽林为中军。毕八星，主边兵弋猎。其大星曰天高，一曰边将。南三星，骑阵将军。骑，将也。南三星车骑，车骑之将也；狼一星，在东南。狼为野将，主侵掠也。色有常，欲不动也。又，星辰为偏将之象。
　　【抱朴子】
　　战，名大将参星主之。
　　【唐李翰林集】
　　《应星文》：羽林十二将，罗列应星文。霜仗悬秋月，旌卷夜云。
　　郎将星
　　【郑樵通志】
　　《天文略》，郎将一星，在郎位东北，所以为武备。张衡云：今左右中郎将，是也。大明芒，角将怒不可当也。
　　【隋志】
　　将一星，在郎位北，主阅其所以为武备者也。
永乐大典
卷之一万八千二百二十二
卷之一万八千二百二十二
　　十八漾像
　　秦祖像
　　【圣贤图像赞】
　　鄄成侯秦祖字子南，秦人。先赠少梁伯赞曰：秦有子南，赞赞述作。守道之渊。成德之博。范若铸金，契犹发药历世明视，少梁宠爵。
　　乐亥欠像
　　【圣贤图像赞】
　　建武侯乐，字子声。先封昌平伯，后进建武侯赞曰：乐氏子声，锡爵昌平。信道之笃，见善乃明。引领高洁，载惟思诚。先贤书集，出为时英。
　　廉洁像
　　【圣贤图像赞】
　　胙城侯廉洁，字庸，卫人，先赠莒，父伯赞曰：兄弟之邦，士有廉庸。涵泳素教，表揭儒宗。杏坛探赜，洙泗丛容。作兴一时，莒父其封。
　　左丘明像
　　【庙学典礼本末】
　　《中都伯左丘明像》。赞曰：猗欤左氏。闻道素王。依经作传，微肯用彰。词有余韵。人希末光。庆封锡壤。广鲁之疆。
　　荀况像
　　【庙学典礼本末】
　　《兰陵伯荀况像赞》：道德不明邪说恣肆。著书兰陵，倚挈当世。别白是非，绵络二义。要诸仲尼，异乎不异。
　　公羊高像
　　【庙学典礼本末】
　　《临淄伯公羊高像赞》：高也解经，辨惑咸服。学官所傅，齐名左谷。追奖肇封，展公允属。斗典弥缝，时文载郁。
　　谷梁赤像
　　【庙学典礼本末】
　　《睢杨伯谷梁赤像赞》：仲尼作，经获麟绝笔赤也发挥奥，义斯出。立学名家，道隆圣日。列爵疏封，式崇儒术。
　　伏胜像
　　【庙学典礼本末】
　　乘氏伯伏胜。秦博士。像赞：伏生明经，为秦博士。祖习微言，流离耄齿。壁藏其文，口传厥旨。建号旌儒，锡封仁里。
　　高堂生像
　　【庙学典礼本末】
　　莱芜伯高堂生，汉博士。像赞：奏历告穷，炎灵启祚。笃生令人，允贞王双。名教斯崇，礼文有素。勤封告成，式昭余裕。
　　毛苌像
　　【庙学典礼本末】
　　乐寿伯毛苌，汉博士。像赞：孔徒受业，商也言诗。研精古训，谁其嗣之。毛公兴学，求代师资。疏封锡命，礼治祯期。
　　戴圣像
　　【庙学典礼本末】
　　考城伯戴圣，汉九江太守。像赞：安上治民，惟礼为急。赖君大儒，发挥讲习。传授实繁，其孝遂立。均庆流封，宠音斯及。
　　孔安国像
　　【庙学典礼本末】
　　曲阜伯孔安国，汉临淮太守像赞曰：显显临淮，圣人之系。训传遗文，克示永世。绘像庙庭。聿章善继。东巡受封，是为玄契。
　　刘向像
　　【庙学典礼本末】
　　彭城伯刘向，汉中垒校尉。像赞：汉室之出，谷梁典兴。子政大儒，焕乎先觉。道业光显，风流遐邈。展教逄辰，宠章优渥
　　杨雄像
　　【庙学典礼本末】
　　成都伯杨雄，字子云，汉代人。赞曰：笃志好学，渊载苦人。三世一官，强颜诋秦。法言太玄，出入圣神。德名为几既久愈新。
　　【元一统志】
　　在绵州，鲁国先生唐庚，字子西，作《祠堂记》云：绵州杨子云石像，李白诗书于此。
　　郑泉像
　　【庙学典礼本末】
　　中侔伯郑众，后汉大司农卿像赞，赞曰：经礼三百，垂世作程。仲师为训，其义难明。周官先觉，汉室名卿。元封班庆，茂爵斯崇。
　　贾逵像
　　【庙学典礼本末】
　　岐阳伯贾逵，后汉待中，像赞赞曰：猗欤景伯，为世通儒。发明左氏，富四不诬。礼成大报，泽浃中区。躬生旧里，垂劝生徒。
　　杜子春像
　　【庙学典礼本末】
　　侯氏伯杜子春，后汉河南人，像赞，赞曰：三川二室，英灵所钟。学穷周制，誉蔼儒宗。杏坛阙里，差有比踪。一命作伯，庆我天封。
　　马融像
　　【庙学典礼本末】
　　扶风伯马融，后汉南郡太守，像赞，赞曰：季长博洽，为世通儒。名立训传，善诱生徒。东观文焕，南国化孚。躬生之赠，明我升符。
　　卢植像
　　【庙学典礼本末】
　　良乡伯卢植，后汉北中郎将，像赞，赞曰：堂堂子干，学洞令古。业绝师问，聘友四府。登朝抗议，排戈赴主。于载告成，遂联王组。
　　郑康成像
　　【庙学典礼本末】
