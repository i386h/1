<!-- { "loadSidebar": true } -->
　　南吕为羽：国主社稷，时祀有常。肃若旧典，报本不忘。粢盛丰洁，歌吟青黄。尊神倏来，百物宾将。
　　盥洗正安：祭重齐肃，神格专精。沃洗于阼，涓洁著诚。清明鬯矣，熙事备成。以似以续，如坻如京。
　　升坛正安：神地之道，粒食有先。岁谨祈报，礼严豆笾。降登荐，罔或不虔。以似以续，宜屡丰年。
　　大社位奠，玉币嘉安：春秋太稷土正后稷通用。土发而祭，农祥是祈。笾豆加篚，典礼有彝。惟兹硅币，用告肃祗。神灵降鉴，锡我繁厘。
　　太社位奠，玉币嘉安：秋腊太社土正后稷通用。赫赫媪神，稼穑是司。方是籍敛，报本攸宜。嘉坛建祀，玉帛陈仪。明灵昭格，以介蕃厘。
　　还位正安：国主大祀，地道聿神。稷司百谷，利毓惟均。练日新吉，粢盛饣必芬。神燕嬉矣。福此下民。
　　捧俎丰安：嘉承天和，黍稷翼翼。默相农功，神之德。俎实牺牲，旧章是式。嗣有丰年，我庾维亿。
　　大社位酌献嘉安：春社大稷土正后稷通用。叶气嘉生，年谷顺成。万亿及秭，如坻如京。奉时牛享牡，告于神明。歌此良耜，于昭德馨。
　　亚终献文安：风雨时若，自天降康。稼穑殖□，自神发祥。谷我父子，丰年穰穰。报本严祀，斋明允臧。
　　彻豆嬉安：报本之礼，载子甲令。灵坛昭告，神既来听。彻彼豆笾，精诚斯罄。实惟丰年，农夫之庆。
　　送神宁安：乃粒民，功昭万古。国有常祀，荐献式叙。肃肃雍雍，旧章咸举。神保聿归，介我稷黍。
　　望瘗正安：地载万物，民资乃功。报本称祀，太稷攸同。礼乐既备，讫埋愈恭。神其降嘏，时和岁丰。
　　【元乐章】：降神，二成林锺宫，镇宁之曲：八变以社以方，国有彝典。大哉元德，基祚绵远。农功万世，于焉报本。显相默佑，降监坛土单。降神二成太簇角，镇宁之曲：锡民地利，厥功甚溥。昭代典礼，清声律吕。谷旦于差，洋洋来下。相此有年，根本日固。降神二成姑洗徵，镇宁之曲：平厥水土，百谷用成。长扶景运，宜歆德馨。五祀为大，千古举行。感通，登歌镇宁。降神二成南吕羽，镇宁之曲：币齐虔修，粢盛告备。仓庾坻京，谁之赐。崇坛致恭，幽光孔迩。享于精诚，休祥毕至。
　　初献盥洗，太簇宫，肃宁之曲：礼备乐陈，辰良日吉。挹彼樽，馨哉黍稷。濯溉揭虔，维巾及幕。万年严祀，跄跄受职。
　　初献升坛降同，应锺宫，肃宁之曲：春祈秋报，古今彝章。民天是资，神灵用彰。功崇严，人阜时康。雍雍为仪，燔芬香。
　　正配位奠玉币，太簇宫，亿宁之曲：地祗飨德，稽古美报。币帛斯陈，圭璋式缫。载烈载燔，肴羞致告。雨赐时若，丕图永保。
　　司徒捧俎，太簇宫，丰宁之曲：我稼既同，群黎遍德。我祀如何，牲孔硕。有翼有严，随方布色。报功求福，其仪不忒。
　　正位酌献，太簇宫，保宁之曲：异世同德，于皇圣造。降兹嘉祥，卫我大宝。生乃民，侔德覆焘。厥作将，有相之道。
　　配位酌献，太簇宫，保宁之曲：以御田祖，皇家秩祀。有民人焉，盍究本始。惟叙惟修，谁实介止。酒旨且多，盛德宜配。
　　亚终献，太簇宫，咸宁之曲：以引以翼，来处来燕。豆笾牲牢，有楚有践。庸答神休，神亦锡羡。土谷是依，成此酬献。
　　彻豆，应锺宫，丰宁之曲：文治修明，相成田功。功为特殊，仪为特隆。终如其初，诚则能通。明神母忘，时和岁丰。
　　送神，林锺宫，镇宁之曲：不屋受阳，国所崇敬。以兴来岁，苞秀坚颖。云莫驻，神其谛听。景命有仆，与国同永。
　　望瘗位，太簇宫，肃宁之曲：雅奏肃宁，繁厘降格。篚厥玄黄，丹诚赫。肇祀以归，瞻言咫尺。万年攸介，丕承帝德。
　　【国朝乐章】：迎神：予惟土谷兮，造化功。为民立命兮，当报崇。民歌且舞兮，斯雍雍，备筵率职兮，候迓迎。想圣来兮，生祥风。钦当稽首兮，告拜年丰。
　　初献：氤氲气合兮，物遂蒙。民之立命兮，荷阴功。予将玉帛兮，献微衷。初斟醴荐兮，民福洪。亚献：予令乐舞兮，再捧觞。愿神昭格兮，军民康。思必穆穆兮，灵洋洋。感厚恩兮，拜祥光。
　　终献：干羽飞旋兮，酒三行。香烟缭绕兮，云旌幢。予今稽首兮。忻且惶。神颜悦兮，霞彩彰。
　　彻馔：粗陈微礼兮，神戴将。琅然丝竹兮，乐舞扬。愿祥普降兮，遐迩方。民率土兮，尽安康。
　　送神：氤氲氤氲兮，祥光张。龙车凤辇兮，驾飞扬。遥瞻稽首兮，去何方。民福留兮，时雨赐，
　　望瘗：捧肴羞兮，诣瘗方。鸣鸾率舞兮，声铿锵。思神纳兮，民福昂。予今稽首兮，谢恩光。
　　【宋虞俦尊白堂集】《巩史君一新社稷坛宇次汪卒韵》：岿然坛宇俯清流，须信规摹跨别州。端为苴茅崇屏翰，要知束楚贵绸缪。治聋有酒烦分馈，宰肉何人叹滞留。天欲吾公安社稷，未宜小试羡三休。
　　【王十朋梅溪集】：夔州祀社稷于州之西五里，地不盈亩，坛宇庳陋，垣墙颓圮，非所以崇明祀也。买地易路，筑屋增坛，命同僚董其事，不逾月告成。二月戊子，祀事既毕，书以记之。
　　天下通祀惟社稷，次则曰雨曰雷风。勾龙与弃配土谷，是皆于民有大功。古夔子国今会府，其于明祀可不崇。西郊坛宇何太陋，我忝守土责在躬。广而新之谁力，莲幕花县谋佥同。筑垣旁近丹荔圃，辟路下压黄冠宫。地幽松柏兼可植，时和黍行将丰。夔门社稷宋社稷，愿与天地同无穷。
　　镇抚社稷
　　【左传】：文公十二年，秦伯使西乞术来聘，且言将伐晋。襄仲辞玉曰：君不忘先君之好，照临鲁国，镇抚其社稷，注：镇，安；抚，绥。鲁国之社稷。重之以天器，寡君敢辞。玉对曰，不腆敝器，不足辞也。
　　昭三年，齐侯使晏婴请继室于晋曰：君若不忘先君之好，惠顾齐国，辱收寡人，徼福于大公丁公，照临敝邑，镇抚其社稷，则犹有先君之适。及遗姑姊妹，若而人君若不弃敝邑，而辱使董振择之，以备嫔嫱，寡人之望也。
　　同恤社稷
　　【左传】：襄公十六年，穆叔如晋聘，且言齐故。注：言齐再伐鲁。见中行献子赋，圻父献子曰，偃知罪矣，敢不从执事以同恤社稷，而使鲁及此。
　　惠顾社稷
　　【国语】：里克杀奚齐及卓子吕甥，亦使蒲城午告公子夷吾于梁公。子夷吾出见使者，乃使梁由靡告于秦穆公曰：天降祸于晋国，谗言繁兴，延及寡君。以君之灵，罪人克伏。君若惠顾社稷，不忘先君之好，辱收其逋而建立之，则晋国其谁非君之群隶臣也？穆公许诺，反使者。
　　君死社稷
　　【礼记】《礼运》：故国有患，君死社稷，谓之义。注：君守社稷，臣卫君宗庙者，患谓见围入。毋面目见社稷
　　【史记】《晋世家》：秦伐晋，获晋君以归。秦缪公许归，晋侯使吕省报国人曰，孤虽得归，毋面目见社稷。卜日立子圉，晋人闻之皆哭。斩社稷
　　【古史】《微子世家》：宋偃自立称王，射天笞地，斩社稷，国人大骇。同死社稷
　　【续后汉书】《北地王谌传》：末帝太子，之弟也。魏大举入寇，邓艾破诸葛瞻于绵竹。末帝将从谯周策降，谌怒曰：若理穷力屈，祸败必及，便当父子君臣，背城一战，同死社稷，以见先帝。末帝不从，遣邓良奉书送玺绶降于艾。是日谌哭于昭烈皇帝庙，先杀妻子，而后自杀，左右皆为泣下。
　　【南史】《袁粲传》：粲字景倩，仕宋。元徽初，桂阳王休范为逆，时兵难危急，贼已至南掖门。诸将意沮，咸莫能奋。粲慷慨谓诸将帅曰：寇贼已逼而众情离阻，孤子受先帝顾托，本以死报，今日当与诸护军同死社稷。因命左右被马，辞色哀壮。于是陈显达等，感激出战，贼即平殄。
　　变置社稷
　　【孟子】：牺牲既盛，粢盛既洁，祭祀以时。然而旱干水溢，则变置社稷。又《尽心章》，诸侯危社稷，则变置。注：诸侯无道，将使社稷为人所灭，则当更立贤君。
　　安刘氏社稷
　　【西汉书】《吴王溴传》：吴王欲发谋举事，遗诸侯书曰：楚元王子，淮南三王，或不沐洗十余年，怨入骨髓，欲一有所出久矣。寡人未得诸王之意，未敢听。今诸王苟能存亡继绝，振弱伐暴，以安刘氏社稷，所愿也。
　　可属社稷
　　【西汉书】：霍光，学子孟，骠骑将军去病弟也。任光为车骑都尉，光禄大夫，出则奉车，入侍左右，出入禁闼，二十余年。小心谨敬，未尝有过，甚见亲爱。征和二年，卫太子为江充所败。上年老宠姬钩弋赵婕妤，有男，上心欲以为嗣，命大臣辅之。察群臣，惟光任大重，可属社稷。上乃使黄门画者，画周公辅成王朝诸侯以赐光。后元二年春，上游五祚宫，病笃，光泣涕问曰：如有不讳，谁当嗣者？上曰：君未晓前画意耶？立少子，君行周公事。上以光为大司马，大将军，受遗诏辅少主。明日，武帝崩。太子袭尊号，是为孝昭皇帝，年八岁。政事一决于光。
　　拟仪社稷
　　【东汉书】《孔融传》：融上疏，言荆州牧刘表，桀逆放恣，所为不轨，至乃郊祀天地，拟仪社稷，虽昏恶极，罪不容诛。
　　小宰社稷
　　【东汉书】：刘梁，字曼山。桓帝时举孝廉，除北新城长。告县人曰：昔文翁在蜀，道著巴汉；庚桑琐隶，风移。吾虽小宰，犹有社稷。苟赴期会，理文墨，岂本志乎？
　　嗣守社稷
　　【晋书】《载记》《慕容超传》：超有母妻在长安，为姚兴所拘。贵超称藩永太乐诸伎，若不可使，送吴口千人。超下书，遣群臣详议。左仆射晖议曰：陛下嗣守社稷，不宜以私亲之故，而降统天之尊。又太乐诸伎，皆是前世伶人，不可与之，使移风易俗。宜掠吴口与之也。
　　可付社稷
　　【北史】：魏江阳王孙善，少随父至江南。隋开皇初，拜内史侍郎。尝言于上曰：可付社稷者，唯独高颖。
　　仪形社稷
　　【北史】：魏汤平幽王第五子匡，有气节，孝文器之，谓曰：叔文不能仪形社稷，匡辅朕躬。
　　大孝安社稷
　　【新唐书】《承天皇帝传》：始王建宁，英毅有才略，善骑射。禄山乱，典亲兵扈车驾渡渭。百姓遮道留太子。太子使喻曰：至尊播迁，吾何以违左右乎？进说曰：大孝安社稷。
　　许唐社稷
