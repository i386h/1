<!-- { "loadSidebar": true } -->
　　【詹敦仁诗】《入局吟》：明命初颁得美除，惭惶下拜敢宁居。儒生不作于时计，且读人间未见书。《用前韵》：可恨名存实已除，兰台芸阁复谁居，豕鱼未识应多愧，尤恐在人成蠹书。
　　【王直讲集】《自鹿邑乘月还局口号戏王永甫》万物无声月色鲜，客酲薰脑思。自嗟不及吴蠢乐，暖抱柔桑叶下眠。《刘将孙养吾集》：坐局：暑雨时明晦，小车闲去来。极知负白日，尚未浞黄埃。倚笔看山观，追怀吹台。自然增肮，不足为低徊。
　　【张文潜宛丘集】《局中晚坐》：高林脱叶渐足束明，雨过长安万屋青。为问西风来几日，夕阳宫殿亦秋声。
　　【苏东坡集】《出局偶书》：急景归来早，穷阴晚不开，倾杯不能饮，待得卯君来。子由已卯生，故公呼为卯君。
　　【津云浣川藁】《五月一日出局偶书》：坐局无管饭又茶，楚骚词里重记年华。小窗不厌经局雨，红到葵梢第一花。
　　【王华阳集】《依韵和吴相公史院开局》：晓下金门路，君筵听召馀。簪缨三寿客，笔削两朝书。身老谁逢此，恩深尽醉欤。传闻访遣事，应走史臣车。司马迁少尝乘传求四方诸侯遣事。
　　【苏颖滨集】《吕希道少卿松局图》。：溪回山石间，苍松立四五。水深不可涉，上有横桥渡。溪外无居人，磐石平可住。纵横远山出，隐见云日莫。下有四老人，对局不回顾。石泉杂风松，入耳如暴雨。不闻人世喧，自得山中趣，何人昔相遇，画图入纨素，尘埃依古壁，永日奉樽俎。隐居畏人知，好事竟相误，我来再三叹，空有飞鸿慕。逝将从之游，不惜烂樵斧。
　　【苏籀双溪集】《解罢京局一局》：运水担柴力分遭，挟持泥古小儒劳。浙潮屹起岷峨上越山献遮蟠江海滔。一叶鸥湍寻婺女，半生飘汛信鱼。曩时瓜步从容侣，好糁藜羹待共。《守局一首》：悠悠足束逖皮冠守，朝著于何实漫郎。不计少多凫藻汛，岂怀吞啄鹤轩昂。执舆投刺初嫌闹，视荫言归久蹈常。饮酒读书私务尔，涣然意喻俾言忘。
　　【刘后村集】《送雷司法子发秤提结局一首》：吏奉新书多刻峭，君于此事极忠勤。告缗鲜有丽三尺，投劾不如宽一分。重布稍权周旧法，大搜安用汉深文。先民最善言阴德，莫要人知耳自闻。
　　【王安石临川集】：经局感言刘原甫撰七经小传，谓毛诗、尚书、公羊、周礼、礼记、论语也。元史官谓庆历前，学者尚文词，多守章句注疏之学。至敞始异诸儒之说，后王安石修经义，本于敞如伊尹相汤伐桀，升而之说之类经义多取之。史官之言，良不诬也。此据杨时龟山说，今附此。自古能全已不才，岂论骐骥与驽骀。不才之木，终其天年，妙处全在已字。放归自食情虽适，络首犹存亦可哀。熙宁七年四月，公罢相，知江宁。依旧提举，修撰经义。明年再相，经义成，拜左仆射。九年十月以与吕惠卿交恶，力乞罢政，判江宁。又力辞请宫观，乃以使相领集禧。此诗言放归自食，盖宫观时作也。
永乐大典
卷之一万九千七百九十一
卷之一万九千七百九十一
　　一屋服
　　祭　服
　　【晦庵语类】：古者有祭服，有朝服。祭服，所谓冕之类；朝服，所谓皮弁玄端之类。天子诸侯，各有等差。自汉以来，祭亦用冕服。祖宗以来，亦有冕服。车骑之类，而不常用，惟大典礼则用之。然将用之时，必先出许多物色于扈从所持之人，又须有赏赐。于是将用之前，有司必先入文字，取指挥，例降旨权免。夔孙
　　【礼记】《王制》：庶羞不逾牲，燕衣不逾祭服。叶氏曰：燕衣常用，而逾祭服嫌于事神也。《丧?大祭》：小敛之衣，祭服不倒。注：尊祭服也，敛者要方，散衣有倒。《曲礼》：祭服敝，则焚之。此不欲人亵之也，焚之则已不用。沈朋远《寓简》：靖康京城之变，四方贡赋不至，军士须褚衣，无帛以给。有为太常少卿者，建议法物库。自祖宗以来，所藏祭服，充牛刃不毁，几数屋。若以给战士袍袄，仅可足用也。博士以下，和之谓得权宜之策。方命具奏，有老吏前致辞曰：某胥也，而隶于礼官，盖尝习诸礼文之末矣。《礼》曰：祭器弊则埋之，祭服弊则焚之。冠虽弊，不以荐履祀之服，而可以为军衣乎？奉常与其属，大惭沮而止。《仪礼?士虞礼》：尸服，卒者之仪礼。注：上服者，如持牲士，玄端也。不以爵弁服为上者，祭于君之服，非所以自配鬼神。士之妻则宵衣耳。
　　《士丧礼》：商祝布绞衾，散衣祭服，祭服不倒。美者在中。注：敛者趋方，或颠倒衣服。祭服尊，不倒之也。
　　【玉海】《礼记?王制》：疏：虞夏之制，天子祭服，自日月而下，有二章。六者画于衣，法天之阳气之六律；六者绣于裳，法地之阴气之六吕。一凡冕之制，皆玄上下。故注弁师云：玄覆朱里。师说以木版为中，以三十升玄布衣之于上，谓之延也。朱为里，以缯为之。案《汉礼器制度》，广八寸，长尺六寸。又董巴《舆服志》云：广七寸，长尺二寸。皇氏谓此为诸侯之冕。应劭《汉官仪》：广七寸，长八寸。皇氏以为卿大夫之冕服也。盖冕随代变异，大小不同。今依《汉礼器制度》为定。《春秋?正义》、阮谌《三礼图》《汉礼器制度》云：冕制皆长尺六寸，广八寸，天子以下皆同。沈引董巴《舆服志》云：广七寸，长尺二寸。应劭《汉官仪》云：广七寸，长八寸。沈又云：广八寸，长尺六寸者，天子之冕；广七寸，长尺二寸者，诸侯之冕；广七寸，长八寸者，大夫之冕。古礼残缺，未知孰是。《玉藻》疏：汉明帝时，用曹褒之说，皆用白旒珠。“深衣”疏：郑以后汉之时，裳有曲裾，故以续衽钩边。似汉时曲裙。今时朱衣朝服，从后汉明帝所为，是今朝服之曲裙也。明堂位，有虞氏服、夏后氏山、商火、周龙章，凡四代之服。鲁兼用之。注：，冕服之也。舜始作之，以尊祭服。禹汤至周，增以画文，后王弥饰也。山，取仁可仰。火，取其明。龙，取变化。天子备焉，诸侯火而下，卿大夫山，士韦而已。《正义》易困九二，朱方来，利用享祀，是为祭服也。徐广曰：汉明帝复制，天子赤皮蔽膝。魏晋用绛纱为之。《诗笺》：芾，太古蔽膝之象。以韦为之。《正义》曰：太古，伏羲时也。后王为芾象之。《易乾凿度》注：古者田渔而食，因衣其皮，先知蔽前，后知蔽后。后王易之以布帛，而犹存其蔽前。重古道，不忘本。俱是蔽膝之象，其制则同。但尊祭服，异其名耳。禹恶衣服，而致美乎黻冕。注：损常服，以盛祭服也。郑注：黻，祭服之衣，冕其冠也，六冕皆是。《集注》：黻，蔽膝也，以韦为之。《禹贡》：荆州厥篚玄玑组，兖州篚织文，徐州篚玄纤缟，豫州篚纤纩，服周之冕。注：冕，礼冠，用之礼文而备。《集注》曰：周冕有五，祭服之冠也。上有覆，前后有旒。黄帝以来已有之。制度仪等，至周始备，然其为物小，而加于众体之上，故虽华而不为靡，虽费而不及奢。夫子取之，以为文而得其中也。
　　【陈祥道礼书】：诸侯祭服，玄冕三旒。缫就与玉如其命之数，玄端衣。《祭统》曰：夫人蚕于北效，以共冕服。又曰：君纯冕立于阼。《玉藻》曰：诸侯玄端以祭，裨冕以朝。郑氏谓诸侯祭宗庙之服，惟鲁及二王之后衮冕，馀皆玄冕。考之杂记，大夫冕而祭于公，弁而祭于己。士弁而祭于公，冠而祭于己。以其致隆于公，不敢与己同。其服则诸侯以毳冕祭于王，端冕祭于己，宜矣。然玉藻玄端，以祭言其服也。玄端无章，则三旒之冕可知。郑氏易端为冕，过矣。
　　【后汉书】：秦以战国即天子位，灭去礼学。郊祀之服，皆以玄。汉承秦故，至世祖践祚，都于上中，始修三雍，正兆七郊。显宗遂就大业。初服旒冕，衣裳文章，亦舄屦，以祠天地，养三老五更于三雍，于时致治平矣。天子三公九卿，特进侯，侍祠侯，祀天地明堂，皆冠旒冕，衣裳玄上下，乘舆备文，日月星辰十二章。三公诸侯，用山龙九章。九卿以下，用华虫七章。皆备五采，大佩赤舄履，以承大祭。百官执事者，冠长冠，皆祗服。五岳、四渎、山川、宗庙、社稷诸沾秩祠，皆匀玄，长冠，五郊各如方色云，百官不执事，各服常冠，玄以从。
　　【宋书】《礼志》：汉制祀事五郊，天子与执事所服，各如方色。百官不执事者，自服常服以从。常服，绛衣也。
　　【西汉会要】：文帝郊见五帝祠，衣皆上赤。《郊祀志》：按是时虽尚水德，以有赤帝子之符，故祠衣上赤。武帝祠后土祠，衣皆上黄。《郊祀志》：按黄者，土之色也。秦一祝宰，衣紫及绣，五帝各如其色，日赤月白。
