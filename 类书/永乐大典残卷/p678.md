<!-- { "loadSidebar": true } -->
　　【五代史】
　　后唐同光二年三月，镇州奏契丹将犯塞，乃令李绍斌、李徒珂部署马军，分道备之。蕃汉内外马步军副总管李嗣源领诸军屯于邢州。三年，二月己卯，文思殿宴罢，召郭崇韬于文明殿后议边事。言契丹部族方强，幽州寡弱，威名宿将，相继殂落。如非勋望，难伏夷人。崇韬曰：臣未奉圣漠，已有私画，敢不上陈。因曰：李绍斌虽忠勤尽瘁，洞悉燕蓟事情，然向来名位未高，蕃情恐未宾伏。此时弹压，宜委重臣。上曰：正吾意也。明宗天成二年，九月癸酉，北面招讨副使王晏球奏准，宣差兵士筑城于阎沟店，初诏城良乡，复诏壁于此。盖取幽涿之中涂，以备鲜卑之抄掠也。四年四月丙辰，宣步军指挥使杨汉章将步骑五千往云朔巡边。长兴元年正月，定州奏于易州界检行到奇峰领北黑儿口修置砦栅，已分兵士守把。备契丹侵轶故也。七月，北京留守冯斌奏：诸蕃部三千余帐近振武，请添兵控御。三年二月，引进使刘处让奏：相度西路事，请修葺故武州以备边。四月庚申，契丹朝贡使铁葛罗卿辞归本部。帝顾谓侍臣曰：契丹遣使求归则艹剌，其事如何？侍臣封曰：则剌之来，此为我患。到今边患弭息，盖缘此辈受擒。若纵其帚，则复生吾敌，固不可从其请也。帝曰：苟欲和戎修好，不可虑及此也。帝意欲归之。会冀州刺史杨罢檀郡，檀素部落人，尤谙边事。帝召檀以则艹剌事谋之。奏曰：此辈初附王都，谋危社稷，陛下宽慈，贷其生命，苟若归之，必复正南放箭。既知中国事情，为患深矣！帝曰：其实如此，非卿，吾几误计矣。十月戊午，帝御广寿殿谓范延光奏王从策等曰：契丹欲谋犯塞，边上宜得严重帅臣，卿等商量，谁为可者以闻。甲戌，秦王从荣奏：伏见北面奏报，契丹族帐近塞，吐浑突厥已侵边地。北面卒虽多，未有统率。早宜命大将。帝曰：卿等商量定未？俱奏曰：将校之中，唯石讳、康义成二人可行。讳素不欲为禁军之副。即奏曰：臣愿此行。帝曰：卿为吾行，事无不济。即令宣旨施行，及受诏，不落六军副使，讳却迁延辞逊。帝曰：召义成来。遂令宣微使朱弘昭知襄州事，代义成还京师。
　　十一月庚辰，帝谓近臣曰：北面频奏蕃寇，宜令河东节度使李从温，且将兵士至雁门已来巡抚，因令客省使刘处让往太原，与从温同出兵师。庚宣，帝谓新除河东节度使石讳曰：卿至河东，御虏之要，但有塞断鹘谷，凡诸关防御守备，设法以待之。慎勿与之孤斗。四年三月，延州节度使安从进奏：夏州李仁福卒，其子彝超自为留后。先是河西诸镇，皆言仁福连结契丹，尝约虏使。朝廷以虏势方盛，恐与仁福往来，若使深入河西，可以南侵关辅，为社稷之忧患，未有控制之术。会仁福死，欲移其嗣别镇，命廷帅安从进镇之。恐其不徒命，令分阝州节度使药彦稠、宫苑使安重益为监军，同率师援送安从进之镇。帝又命安重益收聚诸军，先配契丹及从、契丹直两都，并随重益。先是幽州捕送。契丹惕隐已下六百人，及相次次投来者，散配诸军。选其尤壮劲者，立为契丹直。其酋长皆赐姓吉，而言事者以为胡虏悍戾，不可狎于君侧。至是契丹首领吉赵实自京欲遁归，夺船过河，至深州，所由捕送斩之。是日命重益部而出征，因所斥之于外也。四月己亥，隰州刺史刘遂凝至，帝闻所陈密事。奏曰：臣所部与绥银二州接境，二州汉户约五千，自开国家攻讨夏州，皆藏窜山险。请除二州刺史，各与二三百人为衙队，令其到郡招抚。则不战而下两州矣。帝问左右，其言如何？范延光奏曰：绥银户民，朝廷常加抚育。缘与部落杂处，其心翻覆多端。昨闻安从进初至卢关，蕃酋望风归附。寻加存抚，各令放归。及上马登山，未行百步，友袭从进骑从士十余人，几至不济。奈何以剌史衙队一二百人制彼狡虏，适足为虏吃也。况国家之患，正在夏州。夏州即平，绥银自然景附。如夏州未拔，王师自当退舍。何以能守绥银？遂凝之说非也。遂凝不能对。良久又奏曰：臣闻李仁福有二子，彝超乃次子也。长子彝殷，为夏州留夏，彝超征诏赴阙，则诸蕃归心矣。臣请以百骑自入夏州。延光心知其不可，以遂凝恃内助之恩，恐并阻其谋，则生怨望。乃止。翌日，帝又谓延光曰：遂凝之行可乎？延光奏曰：王师进取之谋，计度已定，遂凝请立彝殷，兼将百骑入夏州，事固不可。设令虏执吾使，遂凝不足惜，所惜朝廷事体也！臣等商量，不请遂凝轻行。乃止。六月，新州节度使王景戡奏：契丹国在左右相牙卢衮与臣书，衮被都要镇偷窃马三匹，速宜送来。不然，则出兵剽掠。范延光奏曰：北虏以我夏州未平，欲诡文相窥。时向初秋，所宜防备。缘边戍兵合交番者，宜留，候秋获讫，令还。帝从之。末帝清泰元年，十一月辛丑，诏谕泾原分阝宁岐陇戍兵常选练备奏州边事。二年六月，枢密宣微使进添都马二十匹，河南尹百匹。时侦知北虏寇边，日促骑军，故有此献。欲表率蕃镇也。晋高祖时，桑维翰镇兖州，吐浑都督白承福为契丹所迫，举众内附。帝方通好于契丹，拒而不纳。镇州节度使安重荣患契丹之强，欲谋攻袭，戎使往返，路出于真定者，皆潜害之。密与吐谷浑相结。至是纳焉，而致于朝。既而安重荣抗表请讨契丹，且言吐浑之请。是时安重荣握强兵，据重镇，恃其骁勇，有飞扬跋扈之志。帝览表犹豫未决。维翰知重荣已畜奸谋，且惧朝廷博于其意。乃密上疏曰：窃以防未萌之祸乱，立不拔之基局，上系圣谋，动符天意。非臣浅陋，所可窥量。然臣逢世休明，致位通显。无功报国，省已愧心。其或事系安危，理干家国。苟犹缄默，实负君亲。是以区区之心，不能自己。近者相次得进奏院状报，吐浑首领白承福已下，举众内附。镇州节度使安重荣上表请讨契丹，臣方遥朝阙，未测端倪。思陛下顷在并汾，初罹屯粮。师少粮匮，援绝计穷势或缀旒，困同悬磬。契丹控王塞，跃马龙城。直度阴山，径绝大漠。万里赴难，一战夷凶。救陛下累卵之危，成陛下覆盂之业。皇朝受命，于此六年。夷夏通欢，亭障无事。虽卑词隆节，屈万乘之尊；而庇国息民，实数世之利。今者安重荣表契丹之罪，方恃勇以请行；白承福畏契丹之疆，将假手以报怨。恐非远虑，有惑圣聪。方今契丹未可与争者，其有七焉：契丹自数年来，最为强盛，侵伐邻国，吞灭诸蕃。救援河东，功成师克。山后之名藩大郡，尽入封疆；中华之精甲利兵，悉归虏北。即今土地广，人民众，戎器备而战马多。此未可与争者一也。契丹自克捷之后，锋锐气雄；南军因败血刃以来，心沮胆怯。况今秋夏虽谂，而帑廪无余；黎庶虽安，而贫弊益甚；戈甲虽备，而锻砺未精；士马虽多，而训练未至。此未可与争者二也。契丹舆国家恩义非轻，信誓甚笃。虽多求取，未至侵凌。其可先发衅端，自为戎首，纵使因兹大克，则后患仍存；其或偶失沉机，则追悔何及！兵者，凶器也。战者，危事也。苟议轻举，安得万全，此未可与争者三也。王者用兵，观衅而动。是以漠宣帝得志于匈奴，因单于之争立；唐太宗立功于突阙，由颉利之不道。方今契丹王抱雄武之量，有战伐之机。部族辑睦，蕃国畏伏。土地无灭，孽畜繁庶。蕃漠杂用，国无涩隙。此未可与争者四也。引弓之民，迁徒鸟举。行逐水草，军无馈运。居无灶幕，住无营栅。便苦涩，任劳役，不畏风霜，不顾饥渴。皆华人之所不能。此未可与争者五也。戎人皆骑士，利在坦途；中国用徒兵，喜于走险。赵魏之地，燕蓟之南，千里之间，地平如砥。步骑之便，较然可知。国家若与契丹相持，则必屯军边上。少则惧夷狄之众，固须坚壁以自全；多则患飞车免之劳，则必逐寇而速反。我归而彼至，我出而彼回。则禁卫之骁雄，疲于奔命；镇定之封境，略无遗民。此未可于争者六也。议者以陛下于契丹有所供意，谓之耗蠹；有所卑逊，谓之屈辱。微臣所见，则曰不然。且以汉祖英雄犹输货于冒顿；神尧武略，尚称臣于可汗。此谓达于权变，善于屈伸。所损者微，所利者大。必若因兹交构，遂成仇隙。自此则岁岁征发，日日转输，困天下之生灵，空国家之府藏。此为耗蠹，不亦宜乎？兵戈既起，将帅擅权。武吏功臣，遇求姑息。边蕃远郡，得以骄矜。外刚内柔，上凌下僭。此为屈辱。又非多乎？此未可与者七也。愿陛下思社稷之大计，采将相之善谋。勿听樊哙之空言，宜纳娄敬之逆耳。然后训抚士卒，养育黔黎。积谷聚人，劝农习战。以俟国有九年之积，兵有十倍之强。主无内忧，民有馀力。便可以观彼之变，待彼之衰。用已之长，攻彼之短。举无不克，动必成功。计之上者也。惟陛下熟思之。臣又以邺都襟带山河，表里形胜，原田氵灭衍，户赋殷繁。乃河朔之名藩，国家之臣屏。即今主帅赴阙，军府无人。臣窃思慢藏诲盗之言，恐非勇夫重闭之意。愿回深虑，免启奸谋。欲希陛下暂整和銮，略谋巡幸，虽栉风沐雨，上劳于圣躬；而社穆”防微，实资于略。省方展义，今也其时。臣受主恩深，忧国情切，智小谋大，理浅辞繁。俯伏惟惧于僭裨补或希于万一。谨冒死以闻。疏奏，留中不出。帝召使人于内寝，传密旨于维翰曰：朕以北面之事，烦懑不决，今省卿所奏，释然如醒。朕计已决，卿无忧也。周世宗显德二年，三月庚午朔辛未，改李晏口为静安军。先是，河朔生灵，自晋汉以来，常为契丹所困。每胡兵入寇，洞无蕃离。帝甚悯之。而事者，以为梁冀之间，有胡芦河，东西横亘数百里，然其堤岸非峻，不能扼胡骑之奔突。帝乃按图定策，于是诏许州节度使王彦超、曹州节度使韩通等，领兵龙徒，睿其堤而增其岸，仍于河上筑垒以屯戍兵。是时，一一未毕而虏至，彦超等迎击，退之。李晏口者，即河上之要津也，故赐以军额。自是之后，虏骑虽至，终不敢涉河以肆掠。由是，河朔生民稍安其居矣。
永乐大典
卷之一万四千四百六十四
卷之一万四千四百六十四
　　五御
　　御备御四
　　【涑水纪闻】
　　真宗方议东封西祀，修太平事业，知秦州曹玮奏羌人潜，谋入寇，请大益兵为备。上怒，以为虚张虏势，恐遏朝廷。时李文定公迪新罢陕西运使还朝，召见，示以玮奏，欲斩玮以戒妄言。文定从容奏曰：“玮，武人。远在边鄙，不知朝廷事体，辄有奏陈，不足深罪。臣观边将无出玮之右者，必不敢妄言。臣敢谓陛下意，但不欲郑州门出兵耳。臣籍诸州兵数为小册，因取以进。”上指以某州若干，某州若干戍秦州。卿即传诏密院发之。既而虏果大寇，玮迎敌大破之，遂开山外之地。上喜。谓迪曰：“山外之捷，卿之功也。”
