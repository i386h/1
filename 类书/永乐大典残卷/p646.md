<!-- { "loadSidebar": true } -->
　　周文忠必大玉堂杂纪曰：中兴后，几除拜节以上多由中书进。熟状院吏云：锁中左者，文臣也。右选者，武臣也。”逐房临时，呼院吏取索，是以知之。惟草后妃、太子、宰相麻，则不容知。快行数十辈，来宣召云，锁小殿子。既至便殿，上服帽带谕以除授之意，御前列金器如砚匣压尺笔，格糊版水滴之属几二百两。既书除目随以赐之。隆兴初，犹用此例。乾道以后，止设常笔砚而已。退则有旨，打造不及例赐牌子。金百两立后升储倍之，琦按此制，非中兴后。在承平时已有之。蔡条《铁围山丛谈》曰：国朝之制立后，建储命相，于是天子亲御内东门小殿召见翰林学士，面谕旨意，乃锁院草制，付外施行。其他除拜，但庙堂佥议，进呈事得允，然后中书入熟第，使御药院内侍一员。持中书熟状，内降封出宣押当直学士入锁院，竟乃以内降付之俾，草制而已。故相位有阙，则中外侧耳耸听一报，供张小殿子。必知天子御内殿者，乃命相矣。太上自即位以来，尤深考慎，虽九禁至密，亦不得预知。独自语学士以姓名而命之也。及晚岁虽倦，万几然每命相，犹自择日。在宣和殿其姓名，于小幅纸缄封垂于玉柱、斧子上，俾小持之导驾于前。自内中出，至小殿子见学士始启封焉。然则小殿子又当在内东门。今所纪惟于便殿，则南渡草创，盖惟存其名意，而已不必尽合旧制也。
　　摘叶草制
　　【北梦琐言】
　　李琪每临流坐石摘木叶试草制词，朱梁时，果为翰林学士。
　　据石草制
　　【隋书】
　　薛道衡中书省，有盘石常据以草制。
　　却马草制
　　【赵善自警编】
　　太宗时，王禹称为翰林学士。常草继迁制，送马五十疋，以备濡润。禹称以状不如式却之，及出守滁州，闽人卷褒徒步谒禹称。爱其儒雅及别为买一马或言买马亏价者。太宗曰：“彼能却继迁五十疋，顾肯此亏价哉！”近时舍人院草制，有送润笔物。稍后时者，必遣院子诣门催索，而当送者，往往不送相承。既久今索者，送者皆恬然，不以为怪也。归田录。凭鼓草制
　　【宋史】
　　《列传》：朱胜非试中书舍人，兼权直学士院。时方草，胜悲凭败鼓，草制辞气严重如平时。
　　依样草制
　　【别释常谈】
　　宋朝陶谷久在词禁。太祖曰；“颇闻翰林草制皆检，旧本改换词语，世俗谓之依样尽葫芦尔。”
　　代父草制
　　【容斋三笔】
　　周广顺初中书舍人刘涛责，授少府少监，分司西京。坐遣男顼代草制词也。顼时为监察御史，亦责复州司户。
　　弟草兄制
　　【续通鉴长编】
　　熙宁七年五月癸丑，翰林学士韩维知河阳。维自以言不用，数求去。会兄绛入相，又援故事，乞补外出。绛入相，维实草其制，时人荣之。
　　【宋史】
　　《曾肇传》：肇为翰林学士，布之拜相，肇适当制。国朝学士弟草兄制，唯韩维与肇为衣冠荣。
　　【王明清挥尘录】
　　元符末，鲁文剥自知枢密，拜相公弟文昭为翰林锁宿。禁中面对喻旨草麻，文昭力辞上曰：“弟草兄麻太平美事禁中，以检见韩绛故事矣。不须辞文昭拜命。”盖熙宁初，韩康公入相，实持国。当制国朝以来，两家而己。
　　兄草弟制
　　【江少虞类苑】
　　钱希白于予为从父兄也。天圣三年十二月，予忝钧衡之，命时希白当制。世称弟拜相兄草麻，自古未有。惟座主拜相门生草麻，前代记之矣。金坡遗事。
　　幼能草制
　　【宋史】
　　《和传》：好饰容仪。自五鼓张灯烛，至辨冠带方毕。虽幼能属文，殊少警策。每草制必精思讨索而后成。拘于引类偶对，颇失典诰之体。上以其贵家子能业，又甚宠待之。
　　自矜草制
　　【齐东野语】
　　洪景卢居翰苑，日尝入直值制诰沓至。自早至晡，凡视二十余。草事竟，小步庭间，见老叟负暄花阴，洪何之对云：京师人也。累世为院吏，今八十余。幻时及识元间诸学士，今子孙复为吏。故养老于此。因言闻今日文书甚多，学士必大劳神也。洪喜其言曰：“今日草二十余制皆已毕事矣。”老者复颂云：学士才思敏捷，真不多见。”洪矜之云：“苏学士想亦不过如此速耳。”老者复首肯咨嗟曰：“苏学士敏捷，亦不过如此。但不曾检阅书册耳。”洪为报然自恨失言，当对客自言如此。且云人不可自矜，是时使有地缝亦当入矣。
　　乏人草制
　　【资治通鉴】
　　唐僖宗中和元年，裴澈自贼中奔诣。行在时百官未集令人草制。右拾遗乐朋龟谒田令孜而拜之，由是擢为翰林学士。
　　迫趣草制
　　【隙扫编】
　　按欧阳文忠公庆历制草序曰：除目所下，率不一二。时已迫丞相出，故不得专一思虑工文字以尽道。天子欢喻之意，而还诰命于三代之文。又刘原甫侍读墓志，称其文章尤敏赡。尝直紫微阁。一日追封皇子公主九人，方将下直为之立马却坐一挥九制，凡数千言，文辞典雅，各得其体，由是言之则是除目既下，必用是日草词，且不得从容下直而为之也，元初，林子中枢密除中书舍人，言者论其非，因及张邃明中书曰：昨日闻主者督撰希告词甚急，意之为谋，欲希早受命成其奸党也，则命词之限，当元时已不得如前者之迫矣。翟公巽资政，居政和间，词命独为一时之冠，然文思迟尤恶人趣之有趣之者，辄默志其旁。凡一趣则故迟一日，有迁延至旬余者，其后人稍闻之，莫敢复趣矣。
　　不草制
　　【悦生随抄】
　　贞元初，卢杞迁饶州刺史，袁高不肯草制，且唐初中书议军国事，舍人各以已意论之，谓之五花，判事不特草制而已。吕许公每事欲自专，而使天忧从臣行文书如胥吏，过矣哉！
　　【续世说】
　　昭宗在凤翔韦贻范为相，多受人赂，许一官既丁母子日为债家所澡，故急于起复日遗人诣两中尉枢密，及李茂贞求之，命翰林学士韩渥草贻范起复制，渥曰：吾腕可断，此制不可草，即上疏论贻范，遭忧未数月，遽令起复实骇物听伤国体学士院。二中使怒曰：学士勿以死为戏，渥以疏授之。解衣而寝，二使不得已而奏之上，即命罢草，仍赐敕褒美之。
　　【类说】
　　崔贻范于凤翔围城中挟李茂贞起复作相。渥当草制，抗疏论其不可，夜半以授翰林院使。中人也语渥曰：学士无以性命为戏。渥不答，局户而寝。明日无麻制宣读，茂贞曰：陛下命相学士不肯草制，与反何异？昭宗曰：乡荐贻范，朕不拒。渥不草制，朕亦不拒，其如道理分明何。
　　【东齐记事】
　　真宗欲立章献为后，杨文公不草制。章献既立，杨文公亿不自安，托母疾而去。
　　【隙扫编】
　　皇初，胡文恭公宿为知制诰。封还杨怀敏复除内侍副都知。词头不草，翊日上谓宰相曰：“前代有此故事否？”文潞公对曰：“唐给事中，袁高不草卢杞制书，近年富弼亦曾封还词头上意，乃解而改命舍人草制。已而台谏亦论其非，其命遂寝，而舍人封还词头者，自尔相继盖起于富成于胡也。
　　【石林燕语】
　　熙宁初，中书议定改宗室条制，召学士王禹玉草制。禹玉辞曰：学士天子私人也，若降诏付中书施行，则当草之。
　　【建炎以来朝野杂记】
　　绍兴初，王刚中居正独员为中书舍人。时适当三制，一其弟居修改京官，二甥婿刘立道除起居舍人，三本身磨勘。刚中引嫌自言，乃命左司郎官周纲权舍人命词行下，其后李舍人谊兼直学士院，属李丞相伯纪辞免潭帅有诏不允，而李尝劾伯纪，伯纪免章略曰当时言路公肆诋诬李，亦以为言，乃命刘舍人正草制焉。都司行制词，阁下草批答人二事，皆东都所未有也。先是胡尚书交修学士院，其丞公请祠不许胡当为答诏引嫌于朝，乃命胡明仲舍人为之遂为故事。绍兴初，王刚中马中书舍人，其弟居修除太常丞引嫌，乞改命官草制，自是为例。余尝以故事考之学士舍人。当弟兄除官制皆不应，避钱惟演使相麻，其从兄希白所草也。曾子宣右仆射麻其弟子开所草也。若谓一时宣锁为异数，则元丰官制初，行子开除吏部郎中子，固时为中书舍人。行词亦不避考南丰类藁而可见也。不知引避起于何时？
　　愧草制
　　【宋史】
　　刘筠进翰林院学士。初筠尝草丁谓与李迪罢相制，既而谓复留，令别草制筠不奉诏，乃更召晏殊，筠自院出，遇殊枢密院南行，殊侧面而遇，不敢揖，盖内有所愧也。
　　误草制
　　【续通鉴长编】
　　景四年夏四月甲子，吏部侍郎知枢密院事，王随户部侍郎知郑州陈尧佐并为平章事，随加门下侍郎，尧佐守本官，吕夷简常密，蔗二人可用故也。自薛居正后初相，无越迁门下侍郎者，丁度始误草制，因不复改。
　　试制
　　【翰林志】
　　学士初选者，中书门下，召令石银台门候旨，其日入院试制书批答，共三道。诗一首试毕封进可者，翌日受宣，后增试赋一首。
　　就宅视制
　　【唐阙史】
　　路舍人群与卢给事弘正性情相善，紫微清瘦古澹，未尝言市朝。夕拜魁梧富贵，未尝言山水。紫微日谋高卧，有制草则就宅视之。夕拜未尝乞告有宾客，则就省谒之。
　　御笔改制
　　【刘后村续集】
　　上圣学尤高词臣进小字本，或用事稍晦，或一两字未安，必反复询究，或御笔径改定。完颜氏垂灭李梅亭草其制，用销金字，取汉人销金石之语。上改“销”字为“糜”字，程沧州草烟赦用皇灵字，上改皇灵为国威。余拟科举，诏草杨镇建节、吕文德加恩制，进小字本，上于中间疑一二字。皆宣谕下问，即具出处回奏，或再改进，上或依改本，或批不必改，几圣笔所定，莫不曲，当此类不能悉记。
　　宣仁批制
　　【石林燕语】
　　元初，宣仁太后受册有司援文德故事，为请宣仁不许，令学士院降诏苏子瞻当制，颇斥天圣之制，犹以御文德为非是。既进本，宣仁批出曰：如此是彰先姑之失，可别作一意，但言吾德薄，不敢比方前人，闻者无不畏服，是岁册礼，止御崇政殿。
　　降制
　　【资治通鉴】
