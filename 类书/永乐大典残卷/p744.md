<!-- { "loadSidebar": true } -->
　　【王文公笔录】
　　国初，方隅未一，京师储廪仰给，唯京西京东数路而已。河渠转漕，最为急务。京东自潍密以西，州郡租赋，悉输沿河诸仓，以备上供。清河起青淄，合东阿，历齐郓，涉梁山，泺济州，入五丈河，达汴都。山歹运漕百馀万石。所谓清河，即济水也。而五丈河，常苦于浅。每春初农隙，调发众夫，大兴力役。以是开氵睿，如得舟楫通利，无所壅遏。太祖皇帝素知其事，尤所属意。至山歹中兴役之际，必舆驾亲临，督课，率以为常。先是春夫不给口食，古之制也。上测其劳苦，特令一夫日给米二升。天下诸处役夫如之，迄今遂为永式。
　　【师友谈记】
　　纲漕，国朝法，纲船不许住滞一时。所过税场，不得检税。兵梢口食，许于所运米中，计口分升斗借之。至下卸日，折算逐人之俸粮除之。盖以舟不住则漕运甚速，不检则许私附商贩。虽无明条许人。而有意于兼容，为小人之口舀利，有以役之也。借之口粮，虽明许之，然漕运既速，所食几何。皆立法之深意也。自洛司置舟官，载客货，沿路税场，既为所并，而纲兵搭附遂止。迩来导洛司既废，然所过税场，有随船检税之滞。小人无所口舀利，日食官米甚多，于是盗粜之弊兴马。既食之又盗之，而转搬纳入者，动经旬月，不为交量，往往凿窦自沉，以灭其迹。有司治罪，鞭配日众。大农山歹计不克，虽令犯人逐月克粮填纳，岂可敷足。张文定为三司使日云，山歹亏六万斛。今比年不啻五十馀万斛矣，而其弊，乃在于纲兵也。东坡为杨州，尝陈前弊于朝，请罢沿路随船检税。江淮之弊，往往除焉。然五十万之阙，未能遽复。数年之后，可见其效。淮南楚扬泗数州，日刑纲吏，不啻百人。能救其弊，此刑自省。仁人之言，其利博哉。
　　【垫江志】
　　蜀自秦雍失守，西起宕昌，东至安康，宿兵十万，以备要害。隶三都，统司利，路素号硗瘠，粮不足以给。则旁取他路，始绍兴二年。都转运司于东西两川，敷对籴米，岁六十馀万石，即合州置转船仓，舟船篙，悉从官雇，委官部送。凡嘉眉泸叙之米，沿蜀外水至重庆，沂内水至合寓于仓。又自合沂西汉水至利阆州，谓之转般。十六年，改都运司为总领财赋。是岁以营田米十二万石对减，馀四十七万二千九百六十石，取之两川如故。合四川仓瘐之积，为粮百三十馀万石。民既重困，而漕法大坏。官吏舟，以势相临。佣雇率多减损，上下离心，不复爱惜。官漕物多损失。甚者与舟人相挟为奸，侵渔十七八，度无以偿，则故为覆溺。逮捕囚系，斥卖元质物产，高估抑配，田旁之民，悉坐破家。不足则示以风旨，诬引平民。吏据牍白，着之犹不足，则复科之漕，科之州，州科之县，县复取之民。濒江州县，狱犴为满，庾死者甚众，民困益甚，而漕不时至，合以转般仓，所寓被害尤多。二十一年，总领符行中罢转般仓，行招商法，置场利阆，俾商人入米石为钱，引十千。二十三年，籴米至百九十七万六千三百六十七石，仓庾充羡。遂停两川对籴正米。量取估钱，十之五，馀以予民。至二十七年，商益辐凑。始量道里远近，与土产，元价低昂子钱而优与之。商积镪至钜万，而官无亡溺之虞。至是总领李涧又尽停籴估钱。隆兴乾道之间，损籴价四之一，而斗量增多十二。又以恶金高估折支，攒斗脚，邀求贩者，或不能偿本。聚橐焚之通衢，约不复兴官为市。自是至者绝少，籴法垂坏。乾道三年，总领查，严禁其敝。商稍复集。是冬增籴，又六十馀万石。其后岁岁增益，自阆至增益，自阆至氵公边，六十馀仓复多克满。米商之富，甲于巴蜀。而利路关外诸州，以小价买米于民，谓之和籴，犹未亏除。淳熙四年，总领李繁，以为裕商困民，不思通变，非久安之道，遂减米价十馀万纟昏，益以籴本，多市商米，以罢和坏。，朝廷从之。商不至大损，来者如故。历三十馀年，嘉泰初，总计者复为刻，法籴再弊。边事继起，吴曦割关外四州，结金虏以叛，边蓄委积，先托以清野焚荡。开禧三年正月，为署徐景望四川都转运使，盗库以资滥赏。越二月乙亥，今资政殿大学士，四川制置大使安公丙诛曦，尽复四州地。蜀虽按堵，而蓄积盖岌岌也。公生长于蜀，洞究利病，每谕计司不为刻，而籴法尽复。此百世不易之良法也。诚无讠术小利，长守此法，则宿兵不足以病蜀，而军民交便矣。舟之往来，州征其橹，片杂税钱。开禧用兵，始罢兵解复故。
永乐大典
卷之一万五千九百四十九
卷之一万五千九百四十九
　　九震运
　　元漕运一
　　金漕运
　　【金史】
