<!-- { "loadSidebar": true } -->
　　复次，鲁闻有二女人，俱得共电罗果。其一女人食不留子，有一女人食果留子。其留子者，觉彼果美，于良好田，下种著中，以时溉灌，大得好果。如彼世人为善根木，多修善业，后获果报。合子食者，亦复如人不识善业，竟不修造，无所获得，方生悔恨。即说偈言：“如似得果食，竟不留种子。后见他食果，方生于悔恨。亦如彼女人，种子种得果。复生大欢喜。”复次，曾闻往昔有比丘名须弥罗。善能戏笑，与一国王喧哗欢悦，称适王意。尔时比丘，即从乞地欲立僧坊。王语比丘：“汝可疾走，不得休息，书所极处。尔许之地，悉当相与。”尔时比丘，更整衣服，即便疾走，虽复疲乏，以贪地故，犹不止住。后转疾极，不能前进，即便卧地，宛转而行，须臾复之，即以一杖逆掷使去，作如是言：“尽此杖处，悉是我地。”已说譬喻相应之义，我今当说如须弥罗为取地故，虽乏不止，佛亦如是，为欲救济一切众生，作是思惟：云何当令一切众生得人天乐及以解脱，如须弥罗走不休息。佛婆伽婆亦复如是，为优楼频螺迦叶鸯掘摩罗，如是等人，悉令调伏。有诸众生可化度者，如来尔时即往化度，如须弥罗，即疲乏已，即使卧地，宛转，佛亦如是，度诸众生，既已疲苦，以此阴身于婆罗双树倚息而卧，如迦尸迦树，斩伐其根，悉皆坠落，唯在双树倚身而卧，犹故不吉精选之心，度拘尸罗诸力士等，及须跋陀罗，如须弥罗为得地故，掷杖使去。佛亦如是，入涅时，为济众生故，碎身舍利八斛四斗，利益众生。所碎舍利虽复微小如芥子等，所至之处，人所供养，与佛无异。能使众生得于涅。即说偈言：“如来躬自度，优楼频螺等，眷属及徒党，优伽鸯掘魔。精进禅度力，最后倚卧时，犹度诸力士，须跋陀罗等。欲为济极故，布散诸舍利。乃至遗法灭，皆是供食我。如彼须弥罗，掷杖使来去。复次，我昔鲁闻嘿义尸罗国有博罗吁罗村，有一估客，名称伽拔吒，作僧伽蓝，如今现在称伽拔吒。先是长者子，居室素富，复因衰耗，遂至贫穷。其宗亲眷属尽皆轻慢，不以为人心怀忧，遂弃家去。共诸伴党至大秦国，大得财宝，还归本国。时诸宗亲闻是事已，各设饮食、香花、伎乐，于路往迎。时称伽拔吒身着微服，在伴前行。先以贫贱，年岁又少。后得财宝，其年转老。诸亲迎者，并皆不识而问之言：“称伽拔吒为何所在？”寻即语言：“今犹在后”。至大伴中而复问言：“称伽拔吒为何所在？？诸伴语言：“在前去者，即是其人。”时宗亲往到其所。而语之言：“汝是称伽拔吒，云何语我乃云在后。称伽拔吒语诸宗亲言：“称伽拔吒非我身是，乃在伴中驰驴驮上。所以然者我身顷来，宗亲轻贱。初不与语，闻有财宝，乃复见迎。由是之故，在后驮上。宗亲语言：“汝道何事？不解汝语”，称伽拔吒即答之言：“我贫穷时，共汝等语，不见酬对，见我今者多诸财宝，乃设供具来迎逆我。乃为财来，不为我身。”发此喻者，喻如世尊，称伽拔吒为得财物，乡曲宗眷设供来迎，佛亦如是，既得成佛，人天鬼神诸龙王等悉来供食，非来供食，乃供食作供食功德，不供食我。虽复广得，一切诸天人等之所供养，亦无增减。以观察故，人、天何修维，夜叉、闼婆，如是等诸众，亦广设供养。佛无欢喜心，以善观察故，是供诸功德，非为食我。如伽拔吒指示诸眷属，称已在后者，其喻亦如是。肉揣正作图。革奇居宜反。门视倾弥反。鼻血刃下娘育切。诊之忍反。扌棠触上宅耕反。锹七遥反。线思箭反。
永乐大典
卷之一万五千九百四十八
卷之一万五千九百四十八
　　九震运
　　宋漕运六捕亡令：诸江淮黄河内盗贼烟火榷货，及抛夫纲运，两岸捕盗官同管其系岸船木伐，随地分认。赏格，命官，捕盗官，谓职应催纲者。能检察纲运兵稍不犯故沈溺舟船，或有故而收救官物，别无失陷者，任满减磨勘一年。检官能觉察纲运，妄称被水火盗贼损失官物，欺隐入己者，免试。诸色人获故沈溺纲船，及有人居止，船虽未沈溺，每只钱五十贯。因侵盗官物者一伯贯。江河深险处，收救得沈溺船所失官物，每只准价不及一伯贯。诸河空船钱五贯，重船钱一十贯。江淮黄河空船钱一十贯，重船钱二十贯。一伯贯以上，诸河给一分，江淮黄河给二分。杂敕：乾道八年五月二十三日，尚书省批状，纲运经由地分，遇风水抛失，遵依见行条法，仍申所属州县，州委幕职官，县委丞佐，即时躬亲前去，抛失地分验实保明，再批行程结罪申州，备申司农寺，外路申总领所，候本纲到下卸处，即依条施行。如违，从本路转运司追当行人吏断，遣官申取朝廷，指挥施行。欺，盗贼敕：诸博易粜买纲运官物，官船车脚投船具驰驮，及其器用。同风馀纲运，条称官物者淮此。计己分依贸易官物法，计利以盗论，加二等。牙保引领人与同罪，许人告。强者计利并赃，以强盗论。以上再犯，不该配者，邻州编管。罪致死者，减一等，皆配二千里。二十贯为首者绞，杀伤人者依本杀伤法。以上运载船车畜产设官，知情借赁者准此。被强之人，不速告随近官司者，杖六十。因被强而受赃者，以凡盗论。诸以私钱贸易纲运，所般钱监上供钱者，许人捕。诸钱纲，押纲，人部纲，兵级，本船梢工同。以私钱贸易所运钱，虽应计其等，依监主自盗法，罪至死者减一等，配千里。本船军人及和雇人犯者，亦以盗所运官物论。杂敕：诸押纲，人部纲，兵级梢工，失觉察盗易欺隐本纲，及本船官物，事虽已发，
