<!-- { "loadSidebar": true } -->
　　建隆元年春正月，大宋太祖皇帝受周禅，放江南降将三十四人来归。
　　骂降将
　　【宋史】
　　《本纪》：理宗实佑二年六月，利州王佐坚守孤垒。降将南永忠以兵薄城下。佐骂之。永忠流涕而退。诏奖谕佐官一秩。
　　不可为将
　　【战国策】
　　天下合从，赵使魏加见楚春申君曰：君有将乎？曰：有矣。仆欲将临武君。魏加曰：臣少之时，好射，臣愿以射譬之，可乎？春申君曰：可。加曰：异日。更羸与魏王处京台之下，仰见飞鸟。更羸谓魏王曰：臣为君引弓虚发而下鸟。魏王曰：然则射，可至此乎？更羸曰：可。有间，雁促东方来。更羸以虚发而下之。魏王曰：然则射可至此乎？更羸曰：此孽也。王曰：先生何以知之？对曰：其飞徐而呜悲。飞徐者，故疮痛也。鸣悲者，久失群也，故疮未息而惊心未去也。闻弦者膏烈而高飞，故疮陨也。今临武君尝为秦孽，不可为拒秦将也。
　　竖子能为将
　　【史记】
　　《陈传》：汉高祖七年反。上自往至邯郸，问周昌曰：赵亦有壮士，可令将乎？对曰：有。见四人，四人谒。上慢骂曰：竖子能为将乎？四人惭伏。上封各千户，以为将。左右谏曰：从入蜀，汉伐楚，功未遍行。今此何功而封？上曰：非若所知，陈反，邯郸以此皆有。吾以羽檄征天下兵，未有至者，今独邯郸中兵耳。吾胡爱四千户，封四人以尉，赵子弟皆曰：善。
　　程李为将
　　【两汉蒙求】
　　《李广传》：武帝即位，左右言广名将也，由是入为未央卫尉。而程不识时亦为长乐卫尉。不识故与广俱以边太守将屯。及出击胡，而广行无部曲行陈，就善水草屯舍，人人自便，不击刁斗自卫。幕府省文书，然亦远斥候，未尝遇害。不识正部曲行伍营陈，击刁斗，吏治军簿至明，军不得自便。不识曰：李将军极简易，然虏卒犯之，无以禁，而其士亦佚，乐为之死。我军虽烦扰，虏亦不得犯我。是时，汉边郡李广、程不识为名将，然匈奴畏广，士卒多乐从而苦程不识。
　　志好为将
　　【续后汉书】
　　《曹彰传》：操问诸子所好，使各言志。彰曰：好为将。操曰：为将奈何？封曰：被坚执锐，临难不顾，为士卒先。当必行，罚必信。操大笑。
　　长当为将
　　【太平广记】
　　王粲谓子翁奴曰：汝长大当为将。应曰：仲尼三尺，意羞言伯道，况际大人严训，敢措意所剌乎？
　　异日为将
　　【太平广记】
　　唐杜羔子中立，少年时赡於财产，他无所采。取其与游徒利於酒天炙，其实蔑视之也。一日同送迎於城外，客有善相者，历观诸宾侣，独肯中立曰：此子异日当为将矣。一坐大笑。中立后，尚贞原公主，竟为沧州节度。初李表琢之出镇，旗竿道折，乃杀其执旗者。中立在道，亦然杖之二十。琢竟无患，而中立卒焉。岂杀之可以应其祸。出王泉子。
　　待此人为将
　　【唐语林】
　　裴晋公度少时，羁寓洛中。尝乘驴入皇城。上天津桥，时淮西用兵已数年矣。有二老人傍桥住立，相语公：蔡州用兵日久，徵法正困於人，未知何时得平定。忽睹裴公，惊愕而退。有仆携书囊役行，相去稍远，闻老人云：适忧蔡州未平，须待此人为将。既归，其仆白之。裴曰：见我龙锺相戏尔。其秋，东府卿荐。明年，登第及为相。请讨伐淮西，遂平。后守洛时，封客每话天津桥老人事。
　　自求为将
　　【唐新书】
　　《李传》：宪宗讨吴元济，唐邓节度使高霞寓既败，以袁滋代将，复无功。求自试，宰相李逢吉亦以可用，遂检校左散骑，常侍为隋唐邓节度使。以其军初伤夷，士气未完，乃不为斥候部伍。或有言者，曰：贼方安袁公之宽，吾不欲使震而备我。乃令于军曰：天子知能忍耻政，委以抚养战，非吾事也，众信而安之。
　　拥旄为将
　　【唐李卫公集】
　　授王宰制王宰结发从军拥旄为将，一剑横阵万竹卞皆全。
　　擢守者为将
　　【新唐书】
　　《吕元膺传》：元膺，浑州东平人，拜鄂岳观察使。尝夜登城，守者不许。左君曰：中丞也。对曰：夜不可辨。乃还。明日，擢守者为大将，入拜尚书左丞度支使。
　　母表子为将
　　【资治通鉴】
　　《周世宗纪》：唐龙武都虞候柴克宏，再用之子也。沈默好施，母不事家产。虽典宿卫，日与宾客博奕饮酒，未尝言兵。时人以为非将帅才，至是有言克宏之不迁官者。唐主以为抚州剌史，克宏请效死行陈，其母亦表称克宏有父风，可为将。苟不胜任，分甘孥戮。唐主乃以克宏为右武卫将军，使将兵。
　　尊之为将
　　【尚意譬喻论策】
　　视上为贵贱章，尊之则为将。
　　置酒宴将
　　【五代薛史】
　　《后唐郭崇韬传》：庄宗御嘉庆殿，置酒宴西征诸将举酒属。崇韬曰：继岌未习军政。卿久从吾战伐，西面之事属之於卿军，发入大散关。崇韬以马，指山险谓魏王曰：朝延兴师十万，己入此中。倘不成功，安有归路？今岐下飞才支旬日，必须先取凤州，收其贮积，方济吾事。乃令李严康延孝先驰书檄，以谕伪凤州节度使。王承捷及大军至承，捷果以城降，得兵八千，军储四十万。
　　饮酒结将
　　【南轩语录】
　　先生久止酒，及镇江陵，欲结诸将心。始与同饮，酒酣谓之曰：吾人须舆朝延辨此事。
　　西督诸将
　　【五代欧史】
　　《后周本纪》：乾佑元年，河东李守贞，永兴赵思绾，凤翔王景崇相次反。隐帝遣白文珂，郭谨义，常思等分讨之。拜郭威中书门下平章事西督诸将，威居军中。延见宾客，及临陈行营，幅巾短褐，与士卒无异。上所赐予与诸将会射，恣其所取。其余悉以分赐士卒，将士皆欢乐。
　　典护诸将
　　【荀纪】
　　汉王得陈平为都尉，令典护诸将，皆怒曰：大王一旦得楚之亡卒，乃令监护长者，王益任之。
　　卧护诸将
　　【晋书】
　　《羊佑传》：柘扶疾入朝，面陈伐吴之计。帝欲使佑卧护诸将，佑曰：取吴不必臣行，但平吴之后，当劳圣虑耳。
　　名冠诸将
　　【相台志】
　　岳延，代人也。恭慎修谨，善处危难之间。道武嘉之，与王建等俱为外朝大人，参预军国谋略。士众服其智勇，名冠诸将。
　　功让诸将
　　【资治通鉴】
　　昭宗天复二年十二月，处州剌史卢光稠攻岭南，阝舀韶州，使其子延昌守之。进围潮州清海刘隐发兵击，走之。乘胜进围韶州，光稠自处州引兵救之。其将谭全播伏精兵万人於山谷，以羸弱挑战，大破隐于城南。隐奔还，全播悉以功让诸将，光稠益贤之。
　　伪下诸将
　　【马令南唐书】
　　《义养传》：徐温初秉杨氏政，宣州节度使李遇心尤不平。温乃遣徐使越，而道过宣州，因说遇。入觐遇，初许之，乘酒曰：君言入谒，是良图也。不尔，则为反矣。遇怒曰：君言遇反，且，杀景王者，谁也？温乃使柴再用族遇於宣州。行密旧将，人人自疑。温因伪不之恭谨如见行密，诸将乃安。
　　功冠诸将
　　【陆游南唐书】
　　《朱臣业传》：臣业父延寿，从吴武王征讨，摧坚阝舀陈，功冠诸将。
　　功最诸将
　　【陆游南唐书】
　　《何敬洙传》：建州之役，敬洙为行营招讨马步军都指挥使。会查文徽进讨。敬诛坚谓闽地僻陋，不足劳大兵。文徽再譬之不得己而行。及平建州，敬诛功最诸将。然以功推王建，封无吝邑，拜楚州团练使。
　　得赐分诸将
　　【宋欧阳公集】
　　《资文殿大学士晏公神道碑铭》：公待将吏，必使畏法而爱已，所得赐贲，皆以上意分赐诸将，使自为谢。
　　无以阵图授将
　　【宋欧阳公集】
　　《观公神道碑铭》：庆历三年三月，遂以弄部尚书居相位，兼枢密使。自公复召用，而赵元昊及师出陕西，天下弊於兵。公数建利害，请罢监军，无以陈图援诸将，使得应敌为攻守。
　　礼遇诸将
　　【宋史】
　　《张传》：徐知江陵府，安抚本路郡濒边屯。主将与帅守，每不相下。以礼遇诸将，得其欢心。又加恤士伍，勉以忠义，士咸感奋。
　　慑服诸将
　　【宋史】
　　《毕再遇传》：再遇为淮东安抚使，张健雄恃勇桀傲，再遇状其黑罪于朝，命以军法戮之，诸将慑服。
　　总领诸将
　　【资治通鉴】
　　宋景定元年春三月，夏贵总领舟师，五奏捷。及新生洲之捷，命夏贵总领诸将。贵资精悍，能夜视工，劫寨累有战功，军中谓之夏爷爷。少时以罪剌双旗，故又谓之夏旗儿。理宗尝图其形观之。
　　身先诸将
　　【金史】
　　《李成传》：成字伯友，雄州归信人，为安武军节度使。勇力绝伦，能挽弓三百斤，在诸将中最勇鸷。号令甚严，众莫敢犯。临阵身先诸将士卒，未食不先食，有病者亲亲之不，持两具，沾湿自如也。
　　谄事贵将
　　【东汉书】
　　《宗室传》：初李轶谄事更始贵将朱鲔等，光武深疑之，常以戒伯升曰：此人不可复信。
　　歼其贵将
　　【续通鉴长编】
　　宋神宗元丰五年，上批付李宪等、环庆路怀安等镇寨，觇夏国诸监军司并僧道悉点集。期以七月会於胡卢河川，欲寇泾原。本路广川平野，最为贼马长驱奔轶之地，加之昨行营出塞，磨移之捷，歼其贵将。虏中衔恨最深，谋报理或不妄。若举国入寇，其大羊之众不减三二十万，未知本路何以御之可大胜，捷宜博谋诸将，加以帅府方略，前具以闻。
　　射鸱都将
　　【荀子宗室传】
　　魏秦王翰孙干，善弓马，以骑从明元於白登之东。此有双鸱，飞鸣於上。帝命左右射之莫能中。干以二箭下双鸱，帝赐之御马、弓矢、金带一，以旌其能，军中於是号为射鸱都将。
　　蜂起之将
　　【史记】
　　《项羽本纪》：范增说项梁曰：陈胜首事，不立楚后而自立，其势不长。今君起江东，蜂起之将，皆争附君者，以君世世楚将，为能复立楚之后也。”於是项梁然其言，乃求楚怀王孙心，立以为楚怀王，促民所望也。
　　知兵之将
　　【孙子】
　　将智信仁勇严也。故知兵之将，人之司命，国家安危之主也。将者、国辅。辅周，国必强；辅隙，国必弱。
　　【太平御览】
　　《蒋子万机论》曰：知兵之将，国之行主，民之司命，古者重之，后世无逮焉。吕望虽知，孙武虽晓。乐毅虽贤，白起虽武，夫齐之朽骨，吴之縻骸，燕之消骼，秦之腐肉，岂可铺其糟粕，复得生而使之哉。固当出我民之最择其智勇之长者，用其术略也。虽有百万之师，临时吞敌在将。
　　杀妻求将
　　【资治通鉴】
　　吴起为鲁将，齐攻鲁，起妻齐女。鲁疑之，起就其名，乃杀妻，明不与齐也。
　　杀妾食兵将
