<!-- { "loadSidebar": true } -->
永乐大典
卷之一万四千五百四十五
卷之一万四千五百四十五
　　五御著
　　表著
　　【左传】
　　叔向曰：朝有著定，会有表，衣有裾，带有结。会朝之言，必闻于表著之位，所以昭事序也。视不过结裾之中，所以道容貌也。
　　俟我于著
　　【诗】
　　俟我于著乎而。注：我，嫁者自谓也。著，门屏之间也。
　　好恶著
　　【礼记】
　　《乐记》好恶著，则贤不肖别矣。疏云：帽所好得其善，所恶得其恶，是好恶著，则贤不肖自然分别矣。
　　精神渊著
　　【世说新语】
　　时人欲题目高坐而未能桓廷尉以问周侯曰：“可谓卓朗。”醒公曰：“精神渊著。”高坐传曰。庾亮、周、桓屏、一代名士。一见和尚披矜致契。曾为和尚作目，久之未得。有云尸利密可桷卓朗。于是：桓始咨嗟以为标之极。但宣武尝云。少见和尚，称其精神渊著，当年出伦，其为名士所叹如此。
　　以孝友著
　　【新唐书】
　　《李杰传》：杰，本名务光。相州滏阳人。后魏并州刺史宝之裔孙。少以孝友著，擢明经第，解褐齐州参军迁累大官员外郎。
　　见微知著
　　【许鲁斋语录】
　　君子见微而知著，遏人欲于将萌；若只待其发见而后遏止，将见灭于东而生于西也。又曰：恩生于害，害生于恩。人能知恩已者为己害，害己者为己恩，则可与语矣。老子亦曰：五色令人目盲，五音令人耳聋，五味令人口爽，驰骋田猎令人心发狂。邵子亦曰：爽口物多终作疾，快心事过必成殃。又曰：得便宜处勿再生。真有旨之言也。故前人亦有良药苦口利于病，忠言逆耳利于行之说。正如水能载舟而亦能覆舟，事事物物莫不反对。庸人之目，见利而不见害，见得而不见失，以纵情极欲为益已，以存心养性为桎梏，不丧德殒身而不已。惟君子为能见微而知著，遏人欲于将萌。
　　积微致著
　　【抱朴子】
　　《疾谬篇》：积微致著，累浅成深，鸿羽所以沈龙舟，群轻所以折轻轴。
　　寻微知著
　　【抱朴子】
　　《嘉遁篇》：昔箕子注象箸而流泣，尼父闻偶葬而永叹，盖寻微以知著，原始以见终。
　　超然玄著
　　【晋书】
　　王戎，善发谈端，朝贤上已日禊路。或问王济曰：“昨游有何言谈”？济曰：“张华善说史汉，裴危论前言生行，衮衮可听。王戎谈子房、季札之间，超然玄著”。其为识鉴者所赏如此。
　　吾宗天下著
　　【刘贡父诗话】
　　李绚，公素，有时赠同姓人曰：“吾宗天下著，王胜之辄取注之”。曰：“居甘泉者以讴著。京师名倡李氏，居甘泉坊，善讴。卖药者以木半著。京师李家卖药，以木牛自表，人呼为李木斗。围棋者以憨著。李乃国手，而神思昏浊，人呼为李憨子。裁袱者以拗著。李家袱头，天下积善，而必与人毕刺。岁久，自以拗李呼。作诗者以豁达著。豁达老人，喜为诗，所至辄自题写。诗句鄙下而自称豁达，李老尝书人新素墙壁，主人撼怒诉官。杖之，拘报使市石厌更圩漫讫，告官乃得纵舍。闻者哂之。此数人因胜之有云。遂自托不朽”。
　　位高功著
　　【五代史】
　　《未守殷传》：明宗自镇州来朝，居于第，庄宗方感群小，疑忌大臣，遣守殷伺察明宗动静。守殷阴使人告明宗曰：“位高人臣者身危，功盖天下者不赏，公可谓位高而功著矣。宜自图归蕃，无与祸会也”。明宗曰：“吾洛阳一匹夫尔，何能为也？”既而胆宗卒反于魏。
　　恩威兼著
　　【资治通鉴】
　　《后晋高祖纪》：时魏孟滑三镇继叛，人情大震，帝问计于刘知远，对曰：“帝者之与自有天命，陛下昔在晋阳，粮不支五日，俄成大业。今天下已定，内有劲兵，北结缰虏，鼠辈何能为乎？愿陛下抚将相以恩，臣请戢士卒以恩威兼著，京邑自安，本根深固，则枝叶不伤矣。”
　　清白著
　　【南海志】
　　宋杨长孺，诚齐之子也，为广州经略使知州事。清白著于时，有诏奖谕，谓其清似吴稳之。台阁标著
　　【晋二俊文集】
　　《陆机孝侯周处碑》：周鲂，晋故常侍新平广汉二郡太守，封关内侯，簪绂扬名，台阁标著。
　　威惠信著
　　【宋欧阳公集】
　　《镇安军节度使程公神道碑铭》：庆历六年，拜武昌军节度使、陕西安抚使，知永典军府事。明年，判延州。皇元年，加同中书门下平章事，留守北京。其于二方，威惠信著。尤知夷狄情伪，山川险易，行师制敌之要。
　　风生表著
　　【宋杨诚齐集】
　　《答常州守陈时中交代启》：某官，正心修身之学，开物成务之才。形诸艺文，盖玉振金声之余响；罗以科目，亦鸾翔凰翥之俯从。顷法守于实纲，凛风生于表著。
　　滥巾朝著
　　【宋韩魏公安阳集】
　　《辞免谏官第一表》：忝预直于书林，复滥巾于朝著。
　　世族昭著
　　【宋欧阳公集】
　　《袁州宜春县令程公神道碑》：出入将相，为时名臣。子孙蕃昌，世族昭著。推其所自来者远矣！
　　名迹彰著
　　【宋郑獬郧溪集】
　　《荐汪辅状》：材通学博，咏练古今。经术文艺，为世称服。名迹彰著，近三十年。而刚介廉正，不能趋附。
　　威望素著
　　【宋李曾伯可齐集】
　　《三辞免，知静江府兼广两经略奏状》：况今右广为国后户，承平百年之相习，遐荒万里之难窥。罅漏不密，关系者重。必威望之素著，庶牧御之克胜。
　　忠劳炳著
　　【宋吴泳鹤林集】
　　《赐洪咨夔》：以恙加乞予祠不允诏：朕以卿谔谔有逆凌霄汉之气节，英英有纫补造化之词章。亲政召归，忠劳炳著。
　　风采宣著
　　【宋王与均篮缕藁】
　　《贺赵安抚子》：治郡以功名见称，立朝以风采宣著。
　　外著
　　【宋真集】
　　复灵于中，其光内融。绿物而照，其明外著。
　　废著
　　【史记】
　　《食货传》：子贡仕于卫，废著鬻财于曹鲁之间。又越勾践用计，然则所谓积著所著者，皆读为贮。又孔子北子传，子贡好废举与时转货资。注曰：废举停贮也，物贱则买停贮，贵则转易货卖。又《平准书》富商大贾废居之邑，注云：废居者，贮蓄之名也。然则所谓废举，废居，废著，其义皆同。
　　积著
　　【史记】
　　《货殖传》：积著之理，务完物与息弊以物相贸易。腐败而食之货勿留，无敢居贵论其有余不足，则知贵贱。
　　大著
　　【事物纪原】
　　魏明帝太和中，始置著作郎。晋元康二年又谓之大著。
　　城著
　　【左传】
　　襄公二十一年，乐怀子为下卿，宣子使城著而遂逐之。秋，乐盈出奔楚。注：著，晋外邑。范宣子乃设计，使乐盈筑着邑之城。
　　著地
　　【史记】
　　曹参世家攻著漯阴平原鬲虚。《索隐》曰：地理志著县属济南。
　　【西汉书】
　　《地理志》著：注：师古曰，音作庶反。又半日直庶反。而韦昭误以为著龟之著字，乃音纪咨反。失之远矣！县名属济南郡。
　　杂著
　　【临川志】
　　晁百谈，字元默，太中大夫之曾孙。家临川师象山陆先生，通理学，尤深于《春秋》。登淳熙二年第，调官知南康军至郡。适旱蝗，发杰宽征，民无流从。会奉祠，杖屡游庐阜，所至赋诗，集为归田杂著。严滋，字泰伯，临川人，瑞重明敏。从象山陆先生学，先生曰：“始吾闻泰伯贤，今观气象听谈论，可与适道”。
　　主郴阳簿，座为文有东征杂著。
　　【宋赵鼎臣竹隐畸士集】
