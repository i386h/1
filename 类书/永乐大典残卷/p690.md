<!-- { "loadSidebar": true } -->
　　乐处乐处加功勉处行，事无甘苦必心亨。纲衣容有文章在，低首时人莫怨争。
　　【僧文向诗】
　　静处常于静处著闲身，别是清虚冷淡人。禅里断除千种法，吟中消受一生贫。声名岂必存编简，林壑从来有隐沦。云月溪山无限景，对馀一一意皆真。
　　【江湖续集】
　　是处是处堪弹铁，今朝又起单。潮高疑地窄，芦矮信天宽。阡陌嘉禾种，茅茨钓月湾。一风飘夕照，仿佛见青山。
　　【卫宗武集】
　　耕渔处清涟万顷亭为湖，湛湛一镜涵太虚。其旁鳞次田莓莓，四望沃若背膏腴。蔬畦麦陇间碧树，洲萍岸蓼连平芜。水村落照晚钟寺，中有一山成画圃。郑谷无此宽闲土林，严濑无此浩渺区。更于何所堪下钓，更于何所堪荷锄。谁与卜筑于此居？峨然其冠孔氏徒。时哉不偶堪豚世，垂缗把来以自娱。兴来风月入吟啸，错落吐出鲛盘珠。人惟内省有足乐，眇视外物刍狗如。膏梁于此且不愿，况为鲔而施。则知之子命名者，是特寄意耕与渔。岂亦伯成子高之在野，庄周濠上之观鱼！
　　【艾性夫剩语】
　　陈庭翠水竹清处晴波漾文绮，风篁弄家声。居然三市中，着此一段清。幽人自地偏，淡趣由天成。洗耳日以静，抱节日以贞。从君得三绝，与我增双明。
　　【僧文向集】
　　万山深处万山深处绝宣哗，野鹤孤猿共此家。莫使游尘污泉石，有妨闲客卧烟霞。寒衣绿芰千层叶，饥食青松数树花。无可破除无可羡，清贫却是好生涯。
　　【刘龙洲集】
　　登凌云高处摄衣更上一层楼，才到云霄最上头。方识乾坤真转谷，好知身世付虚舟。九秋草木岚烟湿，万里山川海气浮。更欲杖藜穷地望，眼中何处认神州。
　　【江湖后集】
　　寄题江湖稳处缚屋求于稳处宜，到门还似上船时。江湖未必风波险，平地风波险不知。
　　【艾可叔诗】
　　次韵赵绣使题金鳌稳处突兀霜崖俯雪洲，时时登览唤渔舟。溪分南北地初合，月在山间天共流。三两可人曾此会，百千年后复谁游。桑田不变金鳌健，只恐吟翁白尽头。
　　【兰雪轩诗集】
　　题湖山佳处彭蠡西南庐异东，水云终日气蒙蒙。八江水泻添春绿，五老云来带晚红。樵路才岩洪井近，仙源迢迁武陵通。何由白发长松下，共倚渔舟弄晚风。
　　【陆子方集】
　　溪山佳处子昂为宣城友人书浊流不受美女鉴，丑石乃似顽夫形。行尽溪山千百里，只宜此地结茅亭。岩花半识元晖面，溪声细和谪仙诗。行云流水自今古，渔叟樵童了不知。
　　【元王逢梧溪集】
　　题程达观外史洞云深处洞云深处神仙宅，空翠不收常画冥。金鹊尾横香按静，青蛇影卧土花腥。天坛瑞草敷雷雨，石窦寒泉注月星。更辟一毡高夹地，迟予来守内黄庭。
　　【鲜于福元诗】
　　题高万里竹荷清处幽人结亭在休许？荷花参差竹深处。红香染染翠阴阴，满贮秋声与凉露。黄尘六月汗流浆，脱巾小扇八尺床。先生一笑枕书卧，仰看芦日摇波光。平生雅趣爱林壑，是是萧闲有真乐。石桥不许俗人来，终日相亲只猿鹤。万钉何羡带十围，口腹宁愿充甘肥。有竹正尔可无肉，有荷岂不堪为衣！玉版羹碧桶酒，众人不知君独有。更卫寒雪看竦梅，仍对春风赋垂柳。既不似子猷惟种竹一园，又不学濂溪但说莲一篇。满前花木供啸咏，四时景物俱天然。竹君子、莲君子，非君而谁可称此！淤泥不染岁寒青，请以君子名斯亭。
　　【张思廉诗】
　　何处何处情怀好，清溪白宁袍。晚烟浮树动，秋气挟天高。草阁惭卿辈，筑枝属我曹。天空清可鉴，凭槛数纤毫。
　　【廉文靖公集】
　　题吉安佑圣圣观山水胜处并引馆友竹所李君携诸彦题山水胜处篇什梓已成集，复诿予诗其上。且予未到其处，不识所谓山水。主人独清谏师者，而护观其诗数首。瞻澹闲逍，足人吟习。盖犹龙氏之魁伟者！因为寓二绝句。芬我生平丘壑心，每闻胜概欲登临。何时解组林亭上，细咏云山万古音。玄关本与世无同，胶扰纷纭总若冲。茶灶炉薰蔬笋外，息机吾与坐谈空。
　　【国朝释沏全室集】
　　《翠微深处》：这日东杰上人作翠微深处乱山中，筑室闲依桂树丛。夜榻泉鸣空涧雨，晓檐花落满林风。窗含细霭衣长润，桥拥浮槎路不通。异域十年天万里，几番归梦海云东。《竹梧深处》为阳陈县丞作竹梧深处可盘桓，静爱枝头语凤鸾。好似湘江春雨重，岂同金井晓霜寒。无人不道堪题句，有客从教径造看。三载哦松水上，几回飞梦绕琅。
　　【顾禄诗集】
　　题王叔闰怡云处岭上浮云日往还，高人相对自怡颜。青边半露天垂野，白处浑疑雪满山。变化不随龙出去，悠扬长与鹤俱闲。几时念我能持赠，要看纟因起座间。题徐樨继周村僻处南州徐樨播高名，几代英孙骨尚清。三辟已辞朝士荐，一黎甘偶野人耕。柴门半掩闲花落，苔经斜通暗草生。莫笑相过忘礼法，瓦盆盛酒竹根倾。题胡彦吉先生见山处美人爱闲旷，结屋依林泉。嘉木荫周遭，杂花竞芳妍。有儿能读书，有仆能力田。生涯既已足，幸际平年。时复陶一觞，取乐合自然。出门眄连山，仿佛九点烟。啸歌出尘表，何必希神仙！
　　【元许有壬至正集】
