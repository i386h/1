<!-- { "loadSidebar": true } -->
　　【易】：无妄：九五，无妄之疾，勿药有喜。程传曰，以九五之无妄，如其有疾，勿以药治，则有喜也。详妄。
　　尸媚之疾
　　【太平广记】：叶法善有神术。蜀川张尉之妻死而化生，复为夫妇。法善识之曰，尸媚之疾也。不速除之，张尉死矣。投符而化为黑气焉。迷
　　罔之疾
　　【列子】：有迷罔之疾，飨香以为朽。
　　偕生之疾
　　【庄子】：有偕生之疾，与体俱长。
　　精思致疾
　　【桓潭新论】：余少时，见杨子云之丽文高论，不自量年少新进，而猥欲逮及。尝激一事而作小赋，用精思太剧，而立发疹。子云亦言，成帝上甘泉诏，召作赋。卒暴，及倦卧。梦其五藏出在地，以手收内。及觉，大少气疾，一岁而亡。
　　杯蛇致疾
　　【风俗通】：应邵之祖郴为汲令，以夏至日，请主簿杜宣赐酒。时北壁上有悬赤弩，照于杯中，其形如蛇。宣恶之，然不敢不饮。其日便得疾，云，蛇入腹。后郴使宣于故处设酒，杯中复有蛇，因谓宣，此乃壁上弩影耳，非有他怪。宣遂解，甚怡怿。
　　【册府元龟】：乐广，字彦辅，为侍中，河南尹，尝有亲客久阔不复来。广问其故，答曰，前在坐蒙赐酒，方欲饮，见杯中有蛇，意恶之。既饮而疾。于时河南厅事壁上，有角漆画作蛇，广意杯中蛇，即角影也。复置酒于前处，谓客曰，酒中复有所见不？答，所见如初。广乃告其所，客豁然意解，沉顿愈。
　　【罗泌路史发挥】《关龙逢篇》：弓影致疾，一事也。《风俗通》以为杜宣，《晋史》以为乐广之客。
　　食蛇致疾
　　【宋史】《党进传》：进为忠武军节度使，一日归自外，有大蛇卧榻上寝衣中，进怒，烹食之，遇疾卒。
　　因拜致疾
　　【隋书】《列传》：元德太子昭炀帝长子也。大业元年，帝遣使者立为皇太子。明年，朝于洛阳。后数月，将还京师，愿得少留。帝不许，拜请无数，体素肥，因致劳疾。帝令巫者视之，云，房陵王为祟所凭，未几而死。
　　梦虎致疾
　　【天宝遗事】：周象者，好畋猎，后为汾阳令。忽梦一乳虎相逼，惊而睡觉。因兹染疾。后有僧海宁者，因过象门，谓邻叟曰，此居有妖气，久则不可救也。邻叟遂闻于象，象召僧令视之。僧曰，当与君禳之。遂择日设坛，持剑禹步，诵咒自大门而入，至于寝所，绕患人数篇而叱之，忽于床下作一虎声。家人悉惊奔散，周象亦不觉自床下伏死于地。僧以水之，须曳如故。
　　燎丹致疾
　　【新唐书】《武宗贤妃王氏传》：帝稍惑方士说，欲饵药长年，后寝不豫。才人每谓亲近曰，陛下日，燎丹。言我取不死，肤泽消槁，吾独忧之。俄而疾寝剧。
　　七情致疾
　　【淮南子】：原道人，大怒破阴，大喜坠阳。许慎曰，怒者，阴气，阴为坚水，积阴相薄，故破阴。喜者，阳气，阳升于上，积阳相薄，故曰坠阳也。薄气发，惊怖为狂，忧悲多恚，病乃成积，好憎繁多，祸乃相随。
　　酒色致疾
　　【和靖言行录】：先生赴堂食，坐中有说召泽民尚书，以酒色过度致疾者。先生曰，近时措大读书，而不知孝。泽民不是不读书，岂不知《孟子》谓事亲以守身为大，不能守身则不能事亲，不能事亲，则便是不孝。《孝经》言，孝之始，身体发肤，受之父母，不敢毁伤。今以口体之欲，以致废疾，则其毁伤也，孰大焉？
　　愧恨成疾
　　【资治通鉴】：唐代宗广德二年，李光弼在齐州，拥兵不朝。诸将田神功等不复禀，畏光弼，愧恨成疾，已酉死。
　　惊惧成疾
　　【资治通鉴】：唐穆宗长庆二年，三月戊申，李光颜所将兵，闻当留沧景，皆大呼西走。光颜不能制，因惊惧成疾。已酉上表固辞横海节，乞归许州，许之。哀毁成疾
　　【温州府志】：周忠辅，永嘉人，性至孝。母叶氏尝病痈，竭力医治，叶必亲尝，衣不解带。及母亡，哀毁成疾。
　　居庐成疾
　　【元史】《孝义传》：邵敬祖，父丧庐墓，母殁不克葬，殡于城西。敬祖露宿风雨，不去前后，居庐六年，两髀俱成湿疾。
　　奉使得疾
　　【文昌杂录】：元英昨充元丰五年贺北朝正旦国信使，行至神水驿，苦风眩昏乱不记省，随行小史辈环坐以泣，通一昔方稍安。是年正旦，接伴使杜刑部，至深泽县界中浴，几不可救，刘右司执充贺同天节接伴使，沿路病伤寒，至滑州增剧。然艾数百，肩与以归。后累月方安，一岁中奉使者，皆得疾危甚，殊可怪也。
　　嗜酒得疾
　　【后山谈丛】：秘书丞张锷，嗜酒得奇疾，中身而分。左常苦寒。虽暑月中，袜袍绔纱绵相半。
　　丧女感疾
　　【新唐书】《长孙无忌传》：无忌族叔顺德丧息女，感疾甚。太宗薄之，谓房玄龄曰，顺德无刚气。以儿女牵爱，至大病，胡足恤。未几卒。
　　忧父之疾
　　【淮南鸿烈解】：说林训，忧父之疾者，子治之者医。《论语》曰，父母惟其疾之忧，故曰忧之者子。
　　弃官侍父疾
　　【宋史】《颜术传》：术尝仕后晋，为河阳三城节度副使检校，左庶子，知州事。居半岁，得家问，父在青州有风痹疾。术不奏，弃官去侍疾，不复有仕宦意。岁余，父疾不能起，术亲自掬矢，未尝少倦。
　　圭刂股愈母疾
　　【宋史】《萧服传》：服字昭甫，庐陵人，第进士，调望江令，治以教化为本。访古迹，得王祥卧冰池，孟宗泣笋台，皆为筑亭。又刻唐县令鞫信陵文于石，俾民知所响也。已而邑人朱氏女股愈母疾，人颂传之，以为治化所致。
　　【金史】《温迪罕干鲁补传》：干鲁补年十五，居父丧，不饮酒食肉，庐于墓侧。母疾，股肉疗之，疾愈，诏以为护卫。
　　心痛知母疾
　　【南郡新书】：张志安，居乡闾称孝，差为里正。在县忽称母疾，急白县令。令问，志安曰，母有疾，志安亦病。适患心痛，是以知母有疾。令拘之，差人覆之，果如此说。寻奏高祖，表门闾，寻拜散骑常侍。
　　侍太子疾
　　【西汉书】《王褒传》：宣帝时，太子体不安苦忽忽善忘，不乐。诏褒等，皆之太子宫虞侍太子，朝夕诵读奇文，及所自造作，疾平乃归。详本传。
　　问妇人疾
　　【礼记】《坊记》：妇人疾，问之不问其疾。注，嫌媚略之也，问增损而已。
　　家居侍疾
　　【续后汉书】《汜粲传》：粲子乔，以父粲阳狂不言，乃与二弟并绝人事，侍疾家庭。粲没，居丧毁瘠，服阕，亦不出里邑。后一举孝廉，八荐公府，再举清白异行，又举寒素，一无所就。
　　看友人疾
　　【世说新语】：荀臣伯，远看友人疾。值胡贼攻郡，友人语巨伯曰，吾今死矣，子可去。巨伯曰，远来相视，子令吾去，败义以求生，岂荀巨伯所行邪！贼既至，谓巨伯曰，大军至，一郡尽空，汝何男子而敢独？止巨伯曰，友人有疾，不忍委之，宁以我身代友人命。贼相谓曰，我辈无义之人，而入有义之国，遂班军而还，一郡并获全。
　　视士卒疾
　　【事文类聚】：盖宽饶为卫尉司马，躬按行士卒庐室，视其饮食居处。有疾病者，身自抚循临问，致医药遇之甚恩。
　　曾子有疾
　　【论语】：曾子有疾，召门弟子曰，启予足，启予手，而今而后，吾知免夫小子。
　　伯牛有疾
　　【论语】：伯牛有疾，子问之，自牖执其手，包曰，牛有恶疾，不欲见人。曰，亡之，命矣夫。斯人也，而有斯疾也。斯人也，而有斯疾也。
　　昭王有疾
　　【存心录】：鲁哀公六年秋七月，楚昭王有疾，卜曰，河为祟。王弗祭。大夫请祭诸郊，王曰，三代命祭祀，不越望江汉，睢漳楚之望也。祸福之至，不是过乎？不谷虽不德，河非所获罪也。遂弗祭。孔子曰，楚昭王知大道矣，其不失国也，宜哉。
　　声子有疾
　　【册府元龟】：褚师声子，卫大夫。卫侯为灵台于籍圃，与诸大夫饮酒焉。声子袜而登席，古者见君解袜。公怒，辞曰，臣有疾异于人，足有疮疾。若见之，君将壳之。壳，欧立也。
　　晋侯有疾
　　【白氏六贴】：晋侯有疾，叔向问子产曰，寡君疾病，卜人曰，实沉台鲐为祟，敢问何神也？子产曰，实沉，参神也。台鲐，汾神也。二者不及君身。君身则出入饮食哀乐之事，山川星辰之神，又何为焉？
　　李广遇疾
　　【册府元龟】：李广字弘基，范阳人也。文宣天宝初，欲以为中书郎。遇疾，资产屡空，药石无继。广雅有鉴识，度量弘远。坦乎无私，为士流所爱。岁时共赡遗之，赖以自给，竟以疾终。
　　韦陟卧疾
　　【类说】：韦陟有疾，房尚书使子弟问之。卧内悉籍茵毯，袜而登阶，侍婢皆笑。
　　季孙不疾
　　【家语】：子贡问郴学大成，孔子适，季氏康子，昼居内寝。孔子问其所疾，康子出见之。言终，孔子退。子贡问曰，季孙不疾而问诸侯，礼与？孔子曰，夫礼，君子不有大故，则不宿于外。非致齐也，非疾也。则不昼寝于内。是故夜居于外，吊之可也；昼居于内，虽问其疾可也。
　　庾衮无疾
　　【书林事类】：庾衮，字叔褒。咸宁中大疫，二兄俱亡。次兄毗复病，疠氛方盛，父母诸弟皆出于外，衮独不去。父母强之，衮亲自扶持，昼夜不眠其间。又抚柩哀号不辍，十余旬，疾劳消渴，家人乃反。毗疾差，衮亦无疾。
　　称疾不行
　　【史记】《郑世家》：郑子，往会高渠弥，相从祭，仲称疾不行。所以然者，子自齐襄公为公子之时，尝会关相仇，及会诸侯，祭仲请子无行。子曰，齐疆而厉公居栎，即不往。是率诸侯伐，我内厉公，我不如往。往可遽必辱，且又何至是。卒行。于是祭仲恐齐并杀之，故称疾。子至，不谢齐侯。齐侯怒，遂伏甲而杀子。高渠弥亡归。
　　称疾不朝
　　【西汉书】《吴王濞传》：孝文时，吴太子入见，得侍皇太子饮博，吴太子杀之。于是遣其丧，归葬吴，吴王愠曰，天下一宗，死长安，即葬长安，何必来葬。复遣丧之长安葬。吴王由是怨望，稍称疾朝。详本传。
　　称疾不起
　　【两汉蒙求】：黄琼，字世英，延熹二年，梁冀既诛，琼首居公位。举奏州郡，素行贪污。至死徒者十余人，海内由是翕然望之。寻而五侯擅权，倾动内外。自度力不能斥，乃称疾不起。四年，以寇贼免。
