<!-- { "loadSidebar": true } -->
　　《食货志》金都于燕，东去潞水之十里，故为闸以节高良河白莲潭诸水，以通山东河北之粟。凡诸路濒河之城，则置仓以贮傍郡之税茗。恩州之临清，历亭，景州之将陵，东光，青州之兴济，会川，献州及深州之武强，是六州谓县，皆置仓之地也。其通漕之水，旧黄河行滑州、大名、恩州、景州、沧州、会川之境。漳水东北为御河，则通苏门、获嘉、新乡、卫州、氵睿州、黎阳、卫县、彰德、慈州、州之饣鬼。衡水则经深州、会于滹沱。以来献州、清州之饷，皆合于信安海土需，流而至通州，由通州入闸，十馀日而后至于京师。其他若霸州之巨马河，雄州之沙河，山东之北清河，皆其灌输之路也。然自通州而上，地峻而水不留，其势易浅，舟胶不行。故常从事陆，入颇艰之。世宗之世，言者请开庐沟，金口。以通漕运。役众数年，竟无成功。事见漕渠。其后亦以闸河或通或塞，而但以车矣。其制，春运以冰消竹，暑雨毕，秋运以八月行，冰凝毕。其纲将发也，乃合众以所载之粟，苴而封之。先以付所卸之地。视与所封样同则受。凡纲舡，以前期三日修治。日装一纲，装毕以三日启行，计道里。分流，沿流为限。至所受之仓，以三日卸。又三日给收付。凡漕脚直，水运盐，每石百里四十八文；米，五十文一分二厘七毫；粟，四十文一分三毫；钱则每贯一文七分二厘八毫。陆运佣直，米，每石百里百一十二文一分五厘；粟，五十七文六分八厘四毫钱，每贯三文九厘六毫；馀物每百斤行百里。平路则春冬百三十一文五分，夏秋百五十七文八分。山路则春冬百四十九文，夏秋二百一文。凡使司院务纳课佣直，春冬九十文三分，夏秋百一十四文。诸民户射赁官舡漕运者，其脚直以十分为率。初年克二分，二年克一分八厘，三年克一分七厘。四年克一分五厘，五年以上克一分。初，世宗大定四年八月，以山东大熟，诏移其粟，以实京师。十月，上出近郊，见运河湮塞，诏问其故。主者云，户部不为经画所致。上召户部侍郎曹望之责曰，有河不加浚，使百姓陆运劳甚，罪在汝等。朕不欲即加罪，宜悉力使漕渠通也。五年正月，尚书省奏可调夫数万，上曰，方春不可劳民，令宫籍监户，东宫亲王人从，及五百里内军夫浚治。二十一年，以八月，京城储积不广，诏沿河恩献等六州粟百馀万石，运至通州，辇入京城。明昌三年四月，尚书省奏辽东北京路米粟素饶，宜航海以达山东。昨以按视东京近海之地，自大务，清口，并咸平，铜善馆，皆可置仓贮粟，以通漕运。若山东河北荒歉，即可运以相济。制可。承安五年，边河仓州县，可令折纳菽二十万石。漕以入京。验品级养马。于秦内带支仍漕麦十万石，各支本色。乃命都水监丞田栎相视运粮河道。泰和元年，尚书省以景州漕运司所管六河仓，岁税不下六万馀石，其科州县近者，不下二百里。官吏取贿延阻，人不胜苦，虽近官监之亦然。遂命监察御史一员往来纠察之。五年，上至霸州，以故漕河浅涩，敕尚书省发东，河北，河东，中都，北京军夫六千改凿之。犯屯田户地者，官对给之，民田则多酬其价。六年，尚书省以尺漕河所经之地，州县官以为无与于巳，多致浅滞，使纲户以盘浅剥载为名，奸弊百出。于是遂定制，凡漕河所经之地，州府官御内皆带提控漕河事，县官则带管勾漕河事，俾催检纲运，营护岸。为府三，大兴，大名，彰德。州十二，恩，景，沧，清，献，深，卫，氵睿，滑，磁，，通。县三十三，大名，元城，馆陶，夏津，武城，历亭，临清，吴桥，将陵，东光，南皮，清地，靖海，兴济，会川，交河，乐寿，武强，安阳，汤阴，临彰，成安，滏阳，内黄，黎阳卫，苏门，获嘉，新乡，汲潞，武清，香河，氵郭阴。十二月通济河，创设巡河官一员，与天津河同为一司，通管漕河闸岸正名。天津河巡河官隶都水监。八年六月，通州剌史张行信言，舡自通州入闸，凡十馀日，方至京师。而官支五日转脚之费，遂增给之。贞三年，既迁于汴，以陈颖二州濒水，欲借民船以漕。不便，遂依观州漕运司，设提举官，募船户而籍之，命户部勾当官往来巡督。四年，从右丞侯挚言开泌水以便饣鬼运。上义念京师转输之劳，命出尚厩牛及官车，以助其力。兴定四年十月，谕皇太子曰，中京运粮护送官，当择其人。万有一失，枢密官亦有罪矣。其船当用毛花辇所造，两首尾者仍张帜，如渡军之状，勿令敌知为粮也。陕西行省把胡鲁言，陕西岁运粮以助关东，民力浸困。若以舟，自渭入河，顺流而下；可以纾民力。遂命严其侦候，如有警，则皆维于南岸。时朝廷以邳，徐宿，泗，军储，京东县运者，岁十馀万石，民甚苦之。元光元年，遂于归德府置通济仓，设都监一员，以受东郡之粟。定国节度使李复亨言，河南驻跸兵不可阙，粮不厌多，比年少有匮乏，即仰给陕西。陕西地腴岁丰，十万石之助不难。但以车运之费，先去其半，民何以堪。宜造大船二十，由大庆关渡入河，东抵湖城，往还不过数日，篙工不过百人。使舟皆容三百五十斛，则是百人，以数日运七千斛矣。自夏抵秋，可漕三千馀万斛。且无稽滞之恶。上从之。时又于灵壁县潼郡镇，设仓都监。反监支纳，以方开长直沟，将由万安湖舟运入汴至泗，以贮粟也。卢沟河，大定十年议决卢沟，以通京师漕运。上忻然曰，如此，则诸路之物可径达京师，利孰大焉。命计之。当后千里内民，上命免被灾之地，以百官从人助役。已而敕宰臣曰，山东岁饥，工役兴则方农作，能无怨乎？开河本欲利民，而反取怨，不可。其姑罢之。十一年十二月，省臣奏复开之，自金口疏导，至京城北，入壕而东，至通州之北，入潞水，计工可八十日。十二年三月，上令人覆按，还奏止可五十日。上召宰臣责曰，所馀三十日，徒妨农费工，卿等何为虑不及此。及渠成，以地势高峻，水性浑浊，峻则奔流漩洄，啮岸善崩，浊则泥淖于塞，积沙成浅，不能胜舟。其后上谓宰臣曰，分卢沟为漕渠，竟未见功。若果能行，南路诸货皆至京师。而价贱矣。平章政事驸马元忠曰，请求识河道者，按视其地竟不能行而罢。二十五年五月，卢沟决于上阳村，先是决显通寨，诏发中都三百里内民夫塞之。至是复决。朝廷恐枉费工物，遂令且勿治。二十七年三月，宰臣以孟家山金口闸，下视都城高一百四十馀尺，止以射粮军守之。恐不足恃。亻党遇暴涨，人或为奸，其害非细。若固塞之，则所灌稻田，俱为陆地。种植禾麦，亦非旷土，不然，则更立重闸，仍于岸上置扫官解署，及扫兵之室，庶几可以无虞也。上是其言，遣使塞之。夏四月丙子，诏封卢沟水神为安平侯。二十八年五月，诏卢沟河，使旅往来之津要，令建石桥，未行而世宗崩。章宗大定二十九年六月，复以涉者病河流湍急，诏命造舟，既而更命建石桥。明昌三年三月成，敕命名曰广利。有司谓车驾之所经行，使客商旅之要路，请官建东西廊，令人居之。上曰，何必然，民间自应为耳。左丞守真言，但恐为豪右所占。况罔利之人，多止东岸。若官筑，则东西两岸俱称，亦便于观望也。遂从之。六月，卢沟堤决，诏速遏塞之，无令泛溢为害。右拾遗路铎上疏言，当从水势，分流以行。不必修补玄同口以丁村以上旧堤。上命宰臣议之，遂命工部尚书胥持国及路铎同检视其堤道。
　　元漕运
　　【元史】
