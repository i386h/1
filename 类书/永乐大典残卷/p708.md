<!-- { "loadSidebar": true } -->
　　张待问为淄州长山县主簿。县有卢伯达者，与曹侍中利用通姻，复凭世广阴，大为一邑之患，累政惮其势，莫敢与之校。张一日承令乏，适会伯达以讼致庭，即数其累犯，杖之。未几，伯达之侄士伦来，为本路转连使。众皆为张危之。或劝以自免而去。张曰：卢公果贤者，安肯御隙以害公正之吏乎！了不婴意，一日士伦巡案至邑，召张语之曰：群健吏也。吾叔父赖公惩之，今变节为善士矣。为发荐而去。
　　【元一统志】
　　寇国宝，徐州人，从陈无己学，尝为吴县主簿。赋诗为左丞叶梦得所喜。详见杂志门。贾郁，字正文。候官人。以文策干忠懿王补仙游簿秩满为令，正身奉法，邑人馈新果，曰杨震畏四知，今群兄弟皆倍於昔人，卒碎不受。陈襄，宋庆历二年，调建州浦成主簿。会邑令阙，襄独当县事。邑之封疆逼世族多，前后令莫能制。蔽蒙请托，习以为恒。襄务究其弊，讼之难听而积久者，穷其本源，剖决无留。有请托者，异其士类，不欲速绳以法，每听认必使数人环立於前，私谒者无所发。邑人知不可干，老奸宿贼缩手丧气，民畏且爱争图其像，以神事之。郡使者弄部李积巡行至系。襄以十事，便民者干之，积皆行之，人受其赐。襄集本邑士之子弟及庶民之好学者，教于县痒，使知孝顺信行。由此为父史朋友者，更相纠戒，不敢以非礼相千。时有禁近大臣，扶获亲丧还闽，衢州以南所过邑，皆调民丁七百，送其行李，至浦城。襄曰：农时力作，虽王命尚不夺之。矧以为私耶？乃令僦债以役。时有人失物，捕莫能得知的为盗者，襄乃始之曰：某庙有一锺，能辩盗，至灵。使人迎至后阁，祠之，引囚立锺前，自陈不为盗者摸之则无声，为盗者摸之则有声。襄自率同僚祷锺甚肃，祭讫，以惟帐之，乃阴使人以墨涂之。良久引办逐一令引手入帷，摸之出，乃验其手，皆有墨，惟有一囚无墨，讯之，承为盗。盖恐锺有声，不敢摸也。
　　【秋浦新志】
　　刘格字道纯，恕之弟。主铜陵簿。秩满，山谷黄庭坚以诗送之云：五松山下古铜官，邑居偏小水府宽。民安薄鱼少嚣讼，簿领未减一丘般。苏轼因其归，先以简与鲜于云：刘道纯读书强记，辩博，文辞粲然，而立节疆硬。吏事亦健。司马君实深知之，而馀人未识，告子骏与一差遣，收置门下。诚非私之，为时惜材也。前辈推引人物，不啻如己出，盖如此。李孝先字叔。少以祖含章任为太庙斋郎，力学好修。梅圣俞以其兄之女妻之。调池之建德簿，累迁虞部员外郎通判，池州会池守阙摄事数日郡，郡务肃理。时议於城西浚车轴河以便粮饷，且将举役，孝先言：凿田毁冢，劳人靡财，且水势将来，奔北，为患必矣。时朝廷方兴水利，奉使者观望迎合，顾独以为不便，当路者恶其直，然座不能夺也。见宣城志。
　　【仪真志】
　　丰清，字敏稷。尝为六合簿。有游永定寺联句诗。载池涧门。
　　【温州府志】
　　陆游，字务观。号放翁。为瑞安县簿。替治得宜，吏民爱之尤善为诗，至今称之。
　　【江阴志】
　　刘分攵，字赣父。少疏俊，与兄敞偕中进士第，调江阴簿。后为国子监直讲。东都事略绍定添入。
　　【上元县志】
　　元牟应龙，字伯成。其先属人，后居吴兴。擢咸淳进士第。宋相留梦炎事世祖为吏部尚书，以书招之，不答。已而起家，教授溧阳州，晚以上元县主簿致仕。学者称之曰隆山先生。
　　【风阳图经志】
　　定还县蒲从善真定人。元元统年间为主簿。
　　有能声。
　　【袁州府志】
　　易景或，字方游。元朝治书经乡贡进士。历官至承事郎，沧水县主簿。
　　【南昌府图经志】
　　元从周，字郁文。大德间为邑主簿。文雅明断，临政精察而不苛。考覆田粮皆得其实，而赋役平民爱而敬之。
　　【元史】
　　《百官志》各县置主簿一员。
　　【诸司职掌】
　　国朝各县置主簿一员，正九品。在京上元江宁二县，各一员，正八品。
卷之一万四千七百七
卷之一万四千七百七
　　六暮度
　　进退有度
　　【礼记】
　　曲礼。前朱雀而后玄武，左青龙而右白虎。招摇在上，急缮其怒。进退有度。左右有局各司其局。祭义：天子者与天地参，故德配天地，兼利万物，与日月并明，照四海而不遗微小。其在朝廷，则道仁圣礼义之序，燕处则听雅颂之音。行步则有环佩之声，升车则有鸾和之音。居处有礼，进退有度。百官得其宜，万物得其序。
　　俭而有度
　　【左传】
　　桓公六年，臧哀伯曰：夫德俭而有度，登降有数。文物以纪之，声明以发之，以临照百官。注云：尊卑有隆杀之数，则不为上下无别。馀详见鼎字。
　　勤俭有度
　　【宋张元干芦川归来集】
　　《代祭石林文》以真儒自负，以旧德自居。年逾从心，而神明未衰。位参揆路，而勤俭有度。
　　受赏有度
　　【东汉书】
　　《何敞传》：敞言於太尉宋由曰：公家之用、皆百姓之力。明君赐赉，宜有品制。忠臣受赏，亦应有度。是以夏禹玄玉，周公束帛。《书》曰：召公出取币入赐周公取之有度
　　【许鲁斋语录】
　　地力之生物有大数，人力之成物有大限。取之有度，用之有节，则常足。取之无度，用之无节，则常不足。生物之丰歉由天，用物之多少由人。
　　所为有常度
　　【资善观书记】
　　太宗尝谓宰相曰：朕每日所为有常度，辰巳间视事，既罢即看书。深夜乃寝，五鼓而起。盛暑永昼未尝卧，至於饮食亦不过差。说曰：人主不可一息而有怠心也。传曰：朝听政，昼访问，夕以修令，夜以安身，一日之间，无顷刻之废事也。太宗之对辅臣，谕以每日所为自有常度。至於昼未尝卧，食不过差，则非耽於饮食宴乐之适，而紊其朝夕昼夜之经矣。
　　节有度
　　【左传】
　　襄公二十九年：吴季扎聘於鲁，请观於周乐，为之歌《颂》，曰：至矣哉，五声和，八风平。节有度，守有序，盛德之所同也。
　　明有度
　　【西汉书】
　　贾谊《治安策》：行以鸾和，步中采齐，趣中肆夏，所以明有度也。
　　洪无度
　　【书】
　　多士惟尔洪无度。
　　美无度
　　【诗】
　　魏风《汾沮洳》篇彼其之子，美无度。
　　盘游无度
　　【书】
　　五子之歌。乃盘游无度。
　　力行无度
　　【书】
　　泰誓：今商王受，力行无度饮酒无度
　　【左传】
　　昭公七年，郑子皮之族饮酒无度，马师氏与子皮氏有度。齐师还自燕之日，罕朔杀罕。
　　规求无度
　　【左传】
　　昭公二十六年：王子朝作乱，晋侯率师纳王子朝奔楚，使告于诸侯曰：昔武王克殷，成王靖四方，康王息民，并建母弟以蕃屏於周。今王室乱，单旗刘狄剥乱天下，行不若，谓先王何常之有。惟余心所命，其谁敢讨之。侵欲无厌，规求无度。若我一二兄弟甥舅，无助狡猾，以从先王之命，则所愿也。敢尽布其腹心，乃先王之经，而诸侯实深图之。
　　居处无度
　　【史记】
　　《文帝纪》：六年，有司言淮南王废先帝法，不听天子诏，居处无度，出入拟於天子，擅为法令。遣人使闽越及匈奴，发其兵欲以为宗庙社稷忧。群臣议，皆曰长当弃市。不忍致法，赦其罪，废勿王，而徙处蜀，严道邛都道病死。
　　遨戏无度
　　【东汉书】
　　陶谦，字恭祖，丹阳人。年十四，犹缀帛为幡，乘竹马而戏。故苍梧太守同县甘公，见谦容貌，异之，许妻以女。甘夫人怒公曰：陶家儿遨戏无度，如何以女妻之？甘公曰：彼有奇表，长必大成。遂与之。
　　游荡无度
　　【续后汉书】
　　《高士传》：皇甫谧，字士安，嵩之曾孙也。出从叔父徙居新安，年二十六，好学，游荡无度，或以为痴。
　　畋猎无度
　　【旧唐书】
　　《蜀王传》：尝非理殴击所部县令，又畋猎无度，数为非法。太宗怒曰：禽兽调伏，可以驯扰子人。铁石镌钅东可为方圆之器。如忄音者，曾不若禽兽钱石乎？乃削封邑及国官之半，贬为虢州剌史。
　　嬉戏无度
　　【资治通鉴】
　　《后梁太祖纪》：乾化元年，蜀太子元膺，啄齿，目视不正，而警敏知书，善骑射，性狷急猜忍。蜀主命杜光庭选纯静有德者使侍东宫，光庭荐儒者许寂徐简夫，太子未尝与之交言。日与乐工群小嬉戏无度，僚属莫敢谏。
　　居丧不度
　　【左传】
　　襄公三十年薨于楚宫，立公子。穆叔不欲曰：太子死，有母弟则立之，无则立长，年均择贤，义均则卜，古之道也。且是人也，居丧而不哀，在戚而有嘉容，是为不度之人，鲜不为患。若果立之，必为季氏忧。季武子不听，卒立之。比及葬三易衰，衰衽如故衰，是为昭公。二十五年听谗攻季氏，兵败出奔，死于外。
　　牢礼不度
　　【左传】
　　哀公二十四年：公使臧石会晋师伐齐，取廪丘，晋师乃还。饩臧石。牛太史谢之曰：以寡君之在，行牢礼不度，敢展谢之。
　　相朝不度
　　【苏子由古史】
　　孔子弟子传：邾隐公来朝，子贡观焉。邾子执玉高，其容仰，定公受玉卑，其容俯。子贡曰：以《礼》礼观之，二君者皆将死亡。正月相朝而皆不度，心己亡矣。
　　不知度
　　【左传】
　　昭公十四年：楚令尹子旗有德於王不知度。注不知国家之法度，与养氏比而求无厌，王患之。九月甲午，楚子杀斗成然而灭养氏之族，使斗辛居郧以无忘旧勋。
　　不改其度
　　【左传】
　　昭公之时；子产曰：为善者不改其度，故能有济也。
　　不深之度
　　【列子】
　　《黄帝篇》：列子问於关尹曰：至人潜行不空，蹈火不热，行乎万物之上而不懦，请问何以至於此？关尹曰：是纯气之守也，非智智巧果敢之列也。姬鱼语汝，凡有貌象声色者皆物也。物与物何以相远也？夫奚足以至乎？先是色而已。则物之造乎不形而止乎无所化，无得是而穷之者，焉得而正焉？彼明处乎不深之度，而藏乎无端之纪，游乎万物之所始终，壹其性，养其气，含其德，以通乎物之所造。夫居是者，其天守全，其神无，物奚自入焉。
　　不晖于数度
　　【庄子】
　　《天下篇》：不侈於后世，不靡於万物，不晖於数度，以绳墨自矫而备世之急，古之道术有在於是者。墨翟禽滑厘，闻其风而悦之。
　　宫室过度
　　【两汉蒙求】
