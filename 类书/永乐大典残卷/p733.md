<!-- { "loadSidebar": true } -->
　　《戎帅》：警联发端，光膺宸命，荣总戎昭。钦奉诏书，进褒师律。直上闺之严近，为中叠之光华。叙官：阅礼乐而训诗书，执干戈而卫社稷。才雄万夫，身履百战。子行三军则谁与，我有好爵以尔縻。龙韬豹略，富筹策於胸中；马邑雁门，振威灵于塞下。缥缨鸣剑，扛鼎翘关。隐然贤过于长城，俨若形图于烟阁。夙联上阖，谅既稔于朝仪。遥刺大邦，知已闲于将略。三令五申，先偏后五。果膺疏宠之优，爰属将屯之寄。禀山西气，膺阃寄于九重；破历下军，续家声于千古。才冠戎行，身鏖战阵。暂统戎于闽部，即环卫于汉庭。国士无双，隐若长城之；战功第一，毅然锐将之风。学通三略，知达六奇。祈父王之爪牙，将军国之心膂。门地山西之豪，时望斗南之杰。磊燕掀天地，一凡泥可封百二之关；叱咤生风云，半枪可破十万之众。杖策直造军门，下马即作露布。王者之兵本仁义，方恢辟国之功；天下之将通神明，允赖城之略。结句密迩王事，敢缓邮签。蛟龙得云雨，谁闻郁郁之居；貂蝉出丬白匕几鍪，快睹津津之喜。元戎十乘，驻幕于偃麾；泰陛六清，下东蕃而委照。周以上公分陕，外率十连；唐以宰相临戎，总护诸将。高牙，大府。偃息作藩，既增重于九鼎；诗书为帅，固坐镇于百城。抱紫微拱席之忠，钓陶四海；借黄阁调元之手，斧钺十州。崇诗阅礼，晋先求帅之才；察俗观风，唐重廉车之任。作藩翰于四方，爰倚金汤之重；助监梅於九定，行参辅弼之崇。宣室召还，方前亚传之席；介圭宠锡，暂勤申伯之行。我图尔居，以申伯而宅南土；王绩之事，命山甫以城东方。更三辅以考功，夙著偃藩之绩；总十连而坐镇，茂疏易地之思。联荣内，挤十秉之旌幢；作镇雄蕃，总攻闽之节制。秉马路车载锡于藩之犀节；元衮赤舄，行观入觐之韩侯。碧油万骑，暂移裴度之镇藩；赤舄九章，重见周公之相国。碧幢玉节，式观一路之荣，赤舄金章，迅召三公之拜。暂烦卧治，母深薄于淮阳；即思贤，行亟还于宣室。授钺，登坛。诏下九重，谋礼糸诗书之帅；风驰八郡，得蕃宣屏翰之贤。隐若金汤，增百域之胜气；爱如父母，腾千里之欢谣。纶，礻夸襦：念方寄于淮阳，徒得君重；当俯同于去病，无以家为。颖川姑借于重临，虽同黄霸；蜀道将烦于久镇，宁交力韦皋。制书，会府。委延岑于方面，姑藉成才；还颇收于禁庭，伫膺图任。赵克国练四夷之事，方切倚毗；班定远享万里之封，实涤瞻公面。起裴度而卧护，方谋元老之思；命申伯以徂行，坐致罔邦之喜。隐然自重，折其未形。兵家四种，师律万全。明见方面：十国为连，三公论道。万邦为宪，四方于蕃。入天枢，导万机之命；出蕃王室，倡九牧之风。大邦依屏，四辅惟人。控兵民一路之雄，分宵盱九重之寄。儒雅饰吏事，岳牧用司臣。三台处中裁万物之化，四岳总外牧黎民之蕃。歌出车以劳还卒，誓击揖以清中原。倡九牧以尊王室，尔尚勉于壮猷；同一德以享天心，朕敢忘于直弼。逮反驭之言旋，解麟符之居守。天仗还旧，释留宫之管钅仑；帝城密迩，拥会府之麾幢。俄涣汁以明扬，容偃蕃而自适。诗书作元帅，况儒者之极荣；富贵归故乡，亦昔人之至愿。本郡：喜动并中之父老，歌腾陇上之耕樵。挥金交里之欢，飞盏遂家山之乐。上宰方虚，将共迎於衮纟肃；故乡甚迩，聊再拥于麾幢。光膺新；氵屋，起殿大藩。还殿之隆名，建立流之巨屏。五侯九伯，暂寻铁钺之征；一日万机，即正决衡之任。遄召还于南服，聊卧护于北门。何烦三月之报成，那听十行之趣觐。维河朔视三路为雄，而全魏又四帅之冠。民物饫承于德泽，讴谣久贮于旌旄。前知指顾，惊号令之一新；旧服威名，觉山河愈重。聊殿以通班，礼亦异数；挤巨蕃而作屏，威不违颜。以赞尚书万机之烦，毅然退宠；乃目卷长安三辅之重，聊尔均休。缙绅益具于岩瞻，辇毂大蒙于河润。诏辍宗工，威伸远服。恳辞机柄，违咫尺之天威；出典侯封，承丁宁之圣意。本路：拥两朝台之望，为西蜀家山之光。恳避钧衡，屈临屏翰。卿人歌舞于锦衣之前，父老欢迎于车尘之下。宅百揆而熙帝载，方隆虞舜之畴咨；整六师以修我戎，出耀宣王之常武。谓疆场无虞，廊庙仰成于三事；而国家多故，股肱宣力于四方。此旦自陕以分，而申甫维周之翰。力辞枢务，得请名邦。紫宸加太，官称冠麟趾之高；赤舄方来，府望壮龙潜之旧。布衣而置上衮，兹仕宦之至荣；昼锦而归故乡，富贵之极致。王沂公家于青而初辞机务，则镇曲阜之邦；李文定世于濮而始罢鼎司，则典须昌之郡。出专方面，隐若长城。书殿之崇大学士，由来为宠丞相之恩；板舆之奉大夫人，况复有近家园之便。爰授节于文昌，暂折冲于元帅。天开纶，焕日月之休光；云拥旌旄，动江山之喜色。德望久隆于八座，威名今振于三川。诞扬声教，实赖蕃宣。禹贡惟叙，分五服以正邦；周制肇隆，统十连而建牧。文翁建学，肇兴齐鲁之风；廉范下车，咸礻夸襦之政。梁州：南阳报政，方腾爱日之休声；右蜀颁条，已播阳春之和气。一十五州之士，悉隶封疆；数千里地之师，尽归节制。宣惠爱于远方，此倚毗之本意。辍从喉舌之司，出绾山河之柄。内阁邃严，首预图之秘；上流要重，独专豹略之奇。江汉周之南纪，疆理是先；荆楚晋之西门，经营尤重。盖内接金陵之天堑，而外连玉垒之坤维。将士倾心，羌胡气。岂惟守国之规模，正得用兵之形势。十秉先行，亦既佩龙渊之剑；一戎大定，将共挂天山之弓。辍班常伯，宠寄元戎。琐门达入侍，耸批敕之高风；荡节守临，建守边之长策。山川不离于指顾，草木亦熟其威名。缀甘泉之法从，镇长江之上游。故一朝疏授钺之荣，而举军恨登坛之晚。顿宽南顾之忧，真得左符之选。盖冠冕久通于南极，故斧钺，今下于青冥。谓游刃解牛，既辇毂之下先弹压；相虚弦落雁，必樽俎之间可折冲。观模纵猎，趣还现首之旌；输羽种柑，来省湘南之风俗。当日之风流未远，宜民之歌颂犹新。冠恂河内，居多愿昔之黎民；黄霸颖川，果见诏归于旧治。明诏显扬，雄蕃徒镇。行殿疏恩，奉十行之纶；价蕃作镇，权一路之节旄。非得二千石之惟良，曷有十四州之倚重。谁谓公安，乃得君重。仍进宝储之直，以光英荡之行。鸡台萤苑，瞻古迹之犹存；虎节鱼符，眷兵权之恃重。乃眷禁严之旧德，往提关陕之全师。酌贪泉之水，而清性不渝；躬扶胥之祠，而丹衷益谨。去蚌复还于合浦，沈犀可记于石门。自昔雄蕃，首称全蜀。前有赵张，京兆已闻于为语；后绍方虎，蛮荆更俟于来威。释逋纟昏不啻二万全，通夷舶何止四十柁。幢远迈，原隙有光。内联八贯之官班，外拥中权之节制。总十连而谋帅，欲欢西顾之忧；护诸将以筹边，益懋中权之寄。肆畴杰望，往殿会蕃。
永乐大典
卷之一万五千八百六十八
卷之一万五千八百六十八
　　九震论
