<!-- { "loadSidebar": true } -->
　　《蔡宽夫诗话》云：华崖少喜任侠，学击剑，尤乐闻神仙事。为举子时，尝从陈希夷，欲分华山一半，希夷以纸笔蜀赠之。公笑曰：“吾知先生之旨矣。殆欲驱我入闹处乎？”然性极清介，居无要媵，不事服玩。朝衣之外，燕处唯纱帽皂绦一黄土布裘而已。至今人传其画像，皆作此饰。始及第时，尝以诗寄傅霖逸人云：“前年失脚下渔矶，苦恋明时不忍归。为报巢由莫相笑，此心非是爱轻肥。”李顺之乱，华崖帅蜀有诗寄陈希夷云：“性愚不肯住山林，刚要清流拟致君。今日星驰剑南去，回头惭愧华山云。”皆其素志也。
　　【宋曹彦约昌谷集】
　　应诏上封事：气类相感，则僚属可以任事；清介相勉，则道义可以相规。用人如此，则戆直者，可以寝淮南之谋；而俭约者，可以罢子仪之乐矣。
　　【抚州府临川志】
　　杜子野，宜黄人。王荆公幼师之。及为相，子野求见，荆公问所欲时，壁间有东方朔画像赞碑刻，乃颜鲁公笔，欲得之。荆公曰：“墨本何足贵石，虽在河北德州，致之亦易。”于是辇至临川，并以金帛遗之，子野受石碑，他无所取。其清介如此。
　　【实宾录】
　　梁顾协少清介，有志操。初为廷尉，正冬服单薄，寺卿蔡法度欲解襦与之，惮其清严不敢发口。谓人曰：“我愿解身二襦与顾郎，顾郎难衣食者，竟不敢以遗之。”
　　廉　介
　　【东汉书】
　　光武时，掾第五伦领长安，公平廉介，无奸枉。每读诏书，叹息曰：“此圣主也，一见决矣。”《周泽传》：孙堪，字子樨。明经学，有志操。建武中仕郡县。公正廉洁。奉禄不及妻子，皆以供宾客。及为长吏，所在有迹，为吏人所敬仰。《檀敷传》：敷，字文有。山阳瑕丘人也。少为诸生，家贫而志清，不受乡里施惠。举孝廉，避公府，皆不就。立精舍教授，远方至者尝数百人。桓帝时博士征，不就。
　　《孙期传》：期，字仲或。济阳成武人也。家贫，事母至孝。时黄巾贼起，过期里陌相约不犯孙先生舍。郡举方正，遣吏赍羊酒请期。期驱豕入草不顾。司徒黄琬特辟，不行，终于家。《管宁传》：宁避难辽东，依公孙度。度死，子康立。康死，弟恭立。时司徒华歆荐宁曹丕，下诏征宁，乃即受征，恭送之南郊，加赠服物。自宁之东，康度、前后所资遗皆受而藏诸己，西度尽封还之，将家属浮海还郡。
　　【五代史补】
　　赵惟则官至正郎，以廉介自处。乾中，于京师赁一故宅居岁余。有叟扣门，见之，尝为此宅阍吏。契丹犯阙，时故主与之深夜掘地藏金银几瓮，兵火之后，故主去世，人未有知者。今识其处往取之，以少许见赐，用救朝夕。惟则初闻愕然，欲诟责是叟。久之，佯喜曰：“甚善宝物，岂可容易而得！汝慎勿言，俟吾择一吉日，召汝取之可也。”叟以为然。既出，惟则谓家人曰：“平生不货财自污，今日一旦为是叟亵渎，辱莫甚焉。此宅不复居。”翌日遂迁去。
　　【唐书】
　　德宗真元中，咸安公主降回纥，诏关播为使，而赵憬以御史中丞副之。异时，使者多私赍以市马规利人，独憬不然。使未还，尚书左丞缺，德宗曰：“赵憬堪此。”遂以命之。又云：皇甫无逸益州大都督府长史，所至辄闭阁不通宾客，左右无敢出入者，所须皆市易他境，尝按部宿民家，灯烛尽，主人将续进。无逸将佩刀断带为烛，其廉介如此。又《李勉本传》：勉少喜学，内沉雅，外清整。其在朝庭鲠亮廉介，为宗臣表。又孙堪，字子稚。明经学。有志操，一毫未尝取于人。自应仕郡县，以廉洁节介自持，奉禄不及妻子。
　　【元史】
　　《塔塔统阿传》：塔塔统阿妻吾利氏，为皇太子哈刺察儿乳母，加赐予塔塔统阿。召诸子论之曰：“上以汝母鞠育太子，赐予甚厚，汝等岂宜有之！当先供太子用，有余则可分受。”帝闻之，顾侍臣曰：“塔塔统阿以朕所赐，先供太子。其廉介可知矣。
　　【豫章续志】
　　宋袁抗，字立之。豫章南昌人。登进士第，累官知南安军、提点广东刑狱，自广南还，橐中无铢两南货。其廉介如此！
　　【墨客挥犀】
　　石守道学士为举子时，寓学于南都，及其固穷苦学世无比者。王侍郎渎闻其勤约，因会客以盘餐遗之。石谢曰：“甘脆者，亦某之愿也。但日享之，则可；若正修一餐，则明日何以继乎？朝享膏梁，暮厌粗粝，人之常情也。某所以不敢当赐。”使以食还，王咨重之。
　　耿　介
　　【东汉书】
　　《范冉传》：冉好违时绝俗，为激诡之行。常慕梁伯鸾、闵仲叔之为人。与汉中李固、河内王奂亲善，而鄙贾伟节、郭林宗焉。奂后为考城令，境接外黄，屡遣书请冉，冉不至。及奂迁汉阳太守，将行，冉乃与弟协少赍麦酒，于道侧设坛以待之。冉见奂车徒络绎，遂不自闻。惟与弟共辨论于道路。奂识其声，即下车与相揖对。奂曰：“行路仓卒，非陈阔之所，可共到前亭宿息，以叙分隔。”冉曰：“子前在考城，思欲相从，以贱质自绝豪友耳。今子远适千里，会面无期，故轻行相侯，以展诀别。如其相追，将有慕贵之讥矣。”使起居违，拂衣而去。奂瞻望弗及，冉长逝不顾。《高获传》：获后太守，鲍昱请获。既至门，令主簿就迎。主簿曰：“但使骑吏迎之。”获闻之即去，昱遣追请获。获顾曰：“府君但为主簿所欺，不足与谈。”遂不留。
　　【北史】
　　阳斐，字叔鸾。魏孝庄帝时，于西兖州督护流人有功，赐爵方城伯。历广平王开府中郎修起居注，除起部郎中，兼通直散骑常侍，聘梁。梁尚书羊侃，魏之叛人也。与斐旧故，欲召斐至宅，三致书，斐不答。梁人曰：“羊来已久经贵朝迁革，李庐亦诣宅相见，卿何致难？”斐曰：“柳下惠则可，吾不可。”梁武帝又亲谓斐曰：“侃极愿相见，今二国和好，安得复论彼此？”斐终辞焉。《尉古真传》：古真孙聿，字成兴性耿介。明帝时，为武卫将军。时领军无文执权百僚，莫不加敬，聿独长揖不拜。寻出，为凉州刺史。凉州绯色天下之最，人送白绫二千匹，令染，聿拒不受。又讽御史劾之，驿征至京覆先状，还任卒。
　　【南史】
　　《庾华传》：华子乔，仕为荆州别驾。州人范兴话以寒贱仕、叨九流，选为州主簿。及属元日府州朝贺，乔不肯就列。曰：“庾乔忝为端右，不能与小人范兴话为雁行。”元帝闻乃进乔而停兴话，兴话羞渐，还家愤卒。世以乔为不坠家风。
　　【唐书】
　　萧禹，太宗尝谓禹不可以利怵死惧，真社稷臣也。赐诗曰：“疾风知劲草，板荡识纯臣。”又曰：“萧禹守道耿介，古无以过。”
　　【辛文房唐才子传】
　　司空曙，广平人。磊落有奇。韦皋节度剑南，辟致幕府授洛阳主簿。未几，迁长林县丞，累官左拾遗，终水部员外郎中。与李约员外至交，性耿介，不干权要，家无石。晏如也。
　　【宋沈与求龟溪集】
　　贺毛给事启：某官学为儒宗，才配人杰。持心耿介，压嵩岱而不移；蕴量恢闳，包沧溟而无际。
　　【太平广记】
　　陈王叔，鸿之子也。鸿与白传传长恨词，文格极高。盖良史也。咸通中、佐廉使郭常侍铨之幕于徐，性尤耿介，非其合不与之交。同院有小计姓武，亦元衡相国之后，盖汾阳之坦床也。乃心不平之，遂挈家居于茅山，与妻子隔山而居，短褐束绦，焚香习禅而已。或一年半载与妻子略相面焉。在职之时，唯流沟寺长老与之款接，亦具短褐相见。自述檀经三卷，今在藏中。临行留一章与其僧，云：“行若独输车，常畏大道覆。止若圆底器，常恐他物触。行止既如此，安得不离俗。”乾符中，弟琏复佐薛能于徐，自丹阳棹小舟，至于彭门与弟相见。薛公重其为人，延请入城，遂坚拒之曰：“某已有誓，不践公门矣。”薛乃移舟赴之，话道永日，不宿而去。其志尚之，介僻也如此。出王堂闲话
　　狷　介
　　【史记】
　　晋向秀入洛，文帝曰：“闻有箕山之志，何以在此？”秀曰：“巢许狷介，未达尧心，岂足多慕！”帝悦。
　　【北史】
　　《信都芳传》：都芳隐乐平，东山太守慕容保乐弟绍宗荐于齐神武，为馆客，受中外府田曹参军。芳性清俭，不与物和。绍宗给其羸马，不肯乘骑。夜遣婢侍，以试之，芳忿呼殴击，不听近己。狷介自守，无求于物。
　　刚　介
　　【元史】
　　《韩镛传》：镛为翰林侍讲学士，既而拜侍御史。时宦忌其刚介，言事者诬劾其赃私，乃罢去。后辨其诬，遂复起，参议中书省事。
　　【朱子语略：】
　　问：孙明复如何恁地恶胡安定？先生曰：“安定较和易，明复却刚劲。”或曰：“孙太山也，是大故刚介。”先生曰：“明复未得为介石，守道却可谓刚介。”
　　【文中子】
　　《王道篇》：子曰：仁者，吾不得而见也。得见智者，斯可矣。智者，吾不得而见也。得见义者，斯可矣。如不得见，得见刚介乎。刚者，好断。介者，殊俗。
　　【诸子琼林】
　　《抱朴子》：葛推川不以片言半字烦人。
　　端　介
　　【记纂渊海】
