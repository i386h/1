<!-- { "loadSidebar": true } -->
　　《亲士篇》：入国而不存其士，则亡国矣。见贤而不急，则缓其君矣。非贤无急，非士无以虑国。缓贤忘士而能以其国存者，未曾有也。昔者文公出走而正天下，桓公去国而霸诸侯，越王勾践遇吴王之丑而尚摄中国之贤君。三子之能达名成功于天下也，皆于其国抑而大丑也。太上无败，其次败而有以成，此之谓用民。吾闻之曰：“非无安居也，我无安心也；非无足财敢，我无足心也。”是故君子自难而易彼，众人自易而难彼。君子进不败其志，内究其情，虽杂庸民，终无怨心，彼有自信者也。是故为其所难者，必得其所欲焉。未闻为其所欲而免其所恶者也。是故臣伤君，谄下伤上。君必有弗弗之臣，上必有讠各讠各之下。分议者延延，而支苟者讠各讠各，焉可以长生保国？臣下重其爵位而不言，近臣则喑，远臣则口金，怨结于民心；谄谀在侧，善议障塞，则国危矣。桀纣不以其无天下之士邪？杀其身而丧天下，故曰：归国宝，不若献贤而进士。今有五锥，此其钅舌。钅舌者必先挫；有五刀，此其错，错者必先靡。是以甘井近竭，招木近伐，灵龟近灼，神蛇近暴。是故比干之殪，其抗也；孟贲之杀，其勇也；西施之沉，其美也；吴起之裂，其事也。故彼人者，寡不死其所长。故曰：太盛难守也。故虽有贤君，不爱无功之臣；虽有慈父，不爱无益之子。是故不胜其任而处其位，非此位之人也；不胜其爵而处其禄，非此禄之主也。良弓难张，然可以及高入深；良马难乘，然可以任重致远；良才难令，然可以致君贝尊。是故江河不恶小谷之满己也，故能大。圣人者事无辞也，物无违也，故能为天下器。是故江河之水，非一源也；千镒之裘，非一狐之白也。夫恶有同才取不取同而己者乎？盖非兼王之道也。是故天地不昭昭，大水不潦潦，大火不燎燎，王德不尧尧者，乃千人之长也，其直如矢，其平如砥，不足以覆万物。是故溪陕者速涸，逝浅者速竭，土尧土角者其地不育。王者淳泽，不出宫中，则不能流国矣。
　　爱　士
　　【吕氏春秋】
　　《爱士》：五曰：衣人以其寒也，食人以其饥也。饥寒，人之大害也，救之，义也。大仁义也。人之困穷，甚如饥寒，故贤主必怜人之困也，必哀人之穷也。如此则名号显矣，国士得矣。得国士也。昔者秦缪公乘马而车为败，右服失而野人取之。四马车，两马在中为服。诗曰：两服上襄，是。两马在边为骖。又云：两骖如舞。是也。见野人方将食之于岐山之阳。缪公叹曰：“食骏马之肉而不还饮酒，余恐其伤女也。”于是遍饮而去处一年，为韩原之战。处一年，饮食肉人酒之明年也。伐晋惠公，战于晋地之韩原。晋人已环缪公之车矣，晋梁由靡已扣缪公之左骖矣。环，围。扣，持。晋惠公之右路石奋投而击缪公之甲，中之者已六札矣。甲，铠也。陷之六札野人之尝食马肉于岐山之阳者三百有余人，毕力为缪公疾斗车下，毕，尽。疾，急。遂大克晋，反获惠公以归。克，胜也。胜晋执惠公归于秦。此诗之所谓曰：“君子则正，以行其德。为君子作君正法以行德，无德不报。君贱人则宽，以尽其力”者也。此逸诗也，为贱人作君，饶之以尽其力。故缪公战以胜晋。人主其胡胡，何也。可以无务行德人爱人乎？爱人则民亲其上，民亲其上则皆乐为其君死矣。食马肉人为缪公死战，不爱其死，以获惠公，是也。越简子有两白骡而甚爱之，阳城胥渠处，阳城，姓。胥渠，名处，犹病也。广门之官夜款门而谒曰：“主君之臣胥渠有疾。”广门，邑名也。官，小臣也。款，扣也。赵简子，晋大夫也。大夫称王者也。医教之曰：“得白骡之肝，病则止。止，愈也。不得则死。”谒者入通。董安于御于侧，愠曰：“讠喜！胥渠也，期吾君骡，请即刑焉。”安于，简子家臣。愠，怒。即，就也。谓就胥渠而刑之也。简子曰：“夫杀人以活畜，不亦不仁乎？杀畜以活人，不亦仁乎？”于是召庖人杀白骡，取肝以与阳城胥渠。处无几何，赵兴兵而攻翟。广门之官，左七百人，右七百人，皆先登而获甲首。获衣甲者之首人主其胡可以不好士？凡敌人之来也，以求利也。今来而得死，是不得利而进。且以走为利。敌皆以走为利，且，将也。传曰：见可而进，知难而退，武之善继也。故以走为利。则刃无与接，接，交战也。故敌得生于我，则我得死于敌。敌克，故得生也。己岁为死也。敌得死于我，则我得生于敌。敌负，故我得杀敌也，能杀敌故己得生也。夫得生于敌，与敌得生于我，岂可不察？得胜则生，负则败，故不可不察而知。此兵之精者也。存亡死生，决于知此而已矣。言非用兵，胜负死生之本，所由克败。故曰，此兵之精妙矣。
　　励　士
　　【吴子】
　　《励士》：武侯问曰：“严刑明赏足以胜乎？”起对曰：“严明之事，臣不能悉。虽然，非所恃也。夫发号布令而人乐闻，兴师动众而人乐战，交兵接刃而人乐死，此三者，人主之所恃也。”武侯曰：“致之奈何？”对曰：“君举有功而进饷之，无功而励之。”于是武侯设座庙廷，为三行，饷士大夫。上功坐前行，肴席兼重器上牢；次功坐中行，肴席器差减；无功坐后行，肴席无重器，饷毕而出。又颁赐有功者父母妻子于庙门外，以功为差。有死事之家，岁使使者劳赐其父母，著不忘于心，行之三年。秦人兴师，临于西河，魏军闻之，不待吏令，介胄而奋击之者以万数。武侯召吴起而谓曰：“子前日之教行矣。”起对曰：“臣闻人有短长，气有盛衰。君试发无功者五万人，臣请率以当之。脱其不胜，取笑于诸侯，失权于天下矣。今使一死贼伏于旷野，千人追之，莫不袅视狼顾，何者，恐其暴起而害己也。是以一人投命，足惧千夫。今臣以五万之众而为一死贼，率以讨之，固难敌矣。”于是武侯从之，兼车五百乘，骑三千匹，而破秦五十万众。此励士之功也。先战一日，吴起令三军曰：“诸吏士当从受敌车骑与徒，若车不得车，骑不得骑，徒不得徒，虽破军，皆无功。”故战之日，其令不烦而威震天下。
　　天下士
　　【战国策】
　　鲁仲连谓辛垣衍曰：“今秦万乘之国，梁亦万乘之国，交有称王之名。睹其一战而胜，欲从而帝之，是使三晋之大臣不如邹鲁之仆妾也。且秦无己而帝，则且变易诸侯之大臣，彼将夺其所谓不肖，而予其所谓贤；夺其所憎，而与其所爱。彼又将使其子女谗妾为诸侯妃姬，处梁之宫，梁王安得晏然而已乎？而将军又何以得故宠乎？”于是辛垣衍起，再拜谢曰：“始以先生为庸人，吾乃今日而知先生为天下士也。吾请去，不敢复言帝秦。”秦将闻之，却军五十里。
　　【江州志】
　　宋周敦颐，字茂叔，号濂溪，历仕合州判官。有恶诸部使者赵扌卞者，扌卞临之甚威。敦颐处之超然。后敦颐通判处州，扌卞来守，熟察其所为，始悟曰：“周茂叔，天下士也。”荐之誉之，终身不衰。
　　【宋名臣言行录】
　　范公祖禹弱不好弄，博学强记。年十三而孤。叔祖忠文公抚育如己子。闭门读书，未尝预人事，既至京师，所与交游，皆一时闻人。忠文每器之曰：“天下士也。”谓诸子曰：“三郎，汝师也，当取法焉。”公第，三视忠文诸子，为诸父行云。
　　开济士
　　【宋史】
　　任希夷，字伯起。从朱熹学，笃信力行，熹器之曰：“伯起开济士也。”
　　志尚士
　　【蒙求】
　　后汉毛义，张奉慕其名，往候之。坐定而府檄至，以义守令。义奉檄而入，喜动颜色。奉者，志尚士也，心贱之。及义母死，去官，徵不至。奉叹曰：“往日之喜，乃为亲屈也。”
　　独行士
　　【北史】
　　《眭夸传》：崔浩为司徒，徵夸为中郎，不受。浩叹曰：“眭夸独行士，不应以小职辱之。”
　　大雅士
　　【新唐书】
　　《苏传》：垂拱初为监察御史，武后杀韩鲁诸王，付密牒按讯，推之，无状。或言助韩鲁者，后诘之，挺议无所挠。后不悦曰：“卿大雅士，此狱不足诿卿。”即诏监军河西，五迁右司郎中。
　　尘外士
　　【马明叟实宾录】
　　晋向秀与嵇康为物外游，即被诛，秀为吏白京。司马文王问曰：“子常自云尘外之士，今安得来乎？”答曰：“臣为巢许狂狷不足慕故也。”乃授之骠骑府从事。宋谢灵运尝着一齿屐以诣大宰，公曰：“此尘外之士也。”
　　方外士
　　【马明叟实宾录】
　　晋阮籍虽不拘礼教，然性至孝。母终，正与人围棋，对者求止。籍与决赌，既而饮酒二斗，号一声，吐血数升。及收葬，食一蒸肫，饮酒二升，然后临诀，直言“穷矣”！举声一号，因又吐血数升。毁瘠骨立，殆致灭性。裴楷往吊之，籍散发箕踞，醉而直视，楷吊毕便去。或问楷：“凡吊者，主哭，客乃为礼。籍既不哭，君何为哭？”楷曰：“籍既方外之士，故不崇典礼；我俗中之士，故以轨仪自居。”时人叹为两得。
　　【南史】
　　谢澹，字景恒。尝侍帝宴，酣饮，大言无所屈。郑鲜之欲按之，帝以为：澹，方外士，不宜规矩绳之。
　　虎贲士
　　【蒙求】
　　虎贲二字，出《尚书?周书?牧誓篇》。注云：勇士称也，若虎贲，兽名，言其猛也。
　　【史记】
　　《张仪传》：虎贲之士，科头贯颐奋戟。
　　同心士
　　【东汉书】
　　《陈俊传》：俊从光武击铜马于清阳，进至蒲阳。华峤书曰：拜为强弩偏将军，赐降衣九百领，以衣中坚同心士。
　　敢死士
　　【资治通鉴】
　　唐肃宗至德二载，李光弼将敢死士出击蔡希德，大破之，斩首七万余，希德遁去。
　　【宋史】
　　靖康元年正月，金人入寇汴京，攻西水门，以小船数十只顺汴流相继而下，诸将临城捍御。募敢死士二千人，列布于城下，待船至，即以长钩搭就岸，投石碎之。
　　轻锐士
　　【西汉书】
　　《匈奴传》：乌孙为匈奴侵削，上书求救。本始二年，汉大发关东轻锐士，选郡国吏三百，伉健习骑射者皆从军。
　　辑濯士
　　【西汉书】
　　《刘屈传》：发辑濯士以予大鸿胪商丘成。师古曰：辑濯士，主用辑及濯行船者也。短曰辑，长曰濯。辑音集，字本从木，其音同耳。濯字本亦作擢，并音直孝反。
　　迹射士
　　【西汉博闻】
　　《王尊传》：校尉传刚将迹射士千人，逐捕南山群盗。师古曰：迹射，言能寻迹而射取之也。射，食亦反。
　　【东汉书】
　　《郑晨传》：光武追铜马高胡群贼于冀州，晨发积射士千人。积与迹同，古字通用，谓寻迹而射之。
　　伏死士
　　【陆游南唐书】
