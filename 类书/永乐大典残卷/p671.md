<!-- { "loadSidebar": true } -->
　　光武建武七年，诏骠骑大将军杜茂北屯田晋阳广武，以备胡寇。九年，正月，隗嚣死，司徒据班彪上言：今凉州部皆有降羌胡，被发左衤任，而与汉人杂处，习俗既异，言语不通。数为小吏黠人，所见侵夺，穷志无聊，故致反叛。夫蛮夷寇乱，皆为此也。旧制，益州部置蛮夷骑都尉，幽州部置领乌桓校尉，凉州部置护岁校尉，皆持节领护，理其怨结；时循行，问所疾苦。又数遣使骑，通动静，使塞外羌夷为吏耳目。州郡因此可得警备。今宜复如旧，以明威防。帝从之，即以牛邯为护羌校尉，持节如旧。十二年，十二月，参狼羌寇武都，陇西太守马援讨降之。时朝臣以金城破羌之西，途远多寇，议欲弃之。马援上言：破羌以西，城多完牢，易可依固。其田土肥壤，灌溉流通。如令羌在湟中，则为害不休，不可弃也。帝然之。于是诏武威太守，令悉还金城客民，归者三千余口，使各复旧邑。援奏为置长吏，缮城郭，起坞候、开导水田，劝以耕牧，郡中乐业。是岁，朱茂屯田晋阳，卢芳据高柳，与匈奴连兵寇边。帝遣谒者段忠，将众郡施刑配茂，镇守北边。因发边卒，筑亭候，修烽火。又发委输金帛缯絮，供给军士，并赐边民，冠盖相望。茂亦建屯田驴车转运，遣骠骑大将军杜茂将众郡施刑屯边施，读曰弛。施，解也。谓有赦令去其钳钦赭衣，谓之弛刑。筑亭候亭候，伺候望敌之所、修烽燧。十三年二月，遣捕虏将重马武屯沱河，以备匈奴。时帝以卢芳与匈奴乌桓连兵寇盗。尤数缘边愁苦，诏上谷太守王霸，将弛刑徒六千余人，与杜茂治飞狐道，堆石布土，筑起亭障，自代至平城三百里。是岁，匈奴寇河东州郡，不能禁。于是渐徙幽并边人于常山关居庸关已东。匈奴左部遂复转居塞内，朝廷患之，增缘边兵郡数千人。大筑亭候，修烽火。二十一年冬，鄯善王、车师王等十六国皆遣子入侍奉献，愿请都护。帝以中国初定，未遑外事，乃还其侍子，厚加赏赐。后鄯善王上书，愿复遣子入侍。更请都护，都护不出诚，逼于匈奴。天子报曰：今使者大兵未能得出，如诸国力不从心，东西南北，自在也。于是鄯善、车师，复附匈奴。二十二年，乌桓击破匈奴，匈奴北徙，幕南地空。诏罢诸边郡亭候吏卒。二十四年正月，匈奴奥艹革健日逐王比，自立为呼韩邪单于。款塞称藩，愿捍御北虏。事下公卿，议者皆以为天下初定，中国空虚，夷狄情伪难知，不可许。五官中郎将耿国独曰：臣以为宜如孝宣故事受之。令东捍鲜卑，北拒匈奴。率厉四夷，完后边郡。使塞下无曼开之警，万世有安宁之策也。帝从其议。遂立北为南单于。由是乌桓、鲜卑，保塞自守。北虏远遁，中国少事。二十五年，辽西乌桓大人郝旦等九百二十二人，率众向化。封其渠帅为侯王君长者八十一人，皆居塞内，布于沿边诸郡，为汉斥侯，助击匈奴、鲜卑。时司徒掾班彪上言：乌桓天性轻黠，好为寇贼。若久放纵而无总领者，必复侵掠居人。但委主降掾吏，恐非所能制。臣愚以为宜复置乌桓校尉，诚有益于附集，省国家之边虑。帝从之，于是始复置校尉。于上谷宁城开营府，并领鲜卑，赏赐质子，岁时玄布焉及明章和之世，皆保塞无事。二十六年，南匈奴与北单于战，不利，乃诏单于徒居西河美稷。因使中郎将段彬及副校尉王郁留西河拥护之。为设官府从事史掾史，令西河长史岁将骑二千，弛刑五百人，助中郎将卫护单于。冬屯夏罢，自后以为常。及悉复缘边八郡。二十七年，南单于称臣，乌桓、鲜卑并来入朝。帝令太尉赵典边事，思为久长规。心喜上复缘边诸郡，幽并二州，由是而定。谓建武六年，徙云中五原人于山居庸至二十六年，复令还云中五原。《东观记》曰：草创苟合，未有还人。盖心喜至此请徙。明帝永平八年，三月初，置度辽将军屯五原曼柏曼柏县，在今胜州银城县。先是，遣越骑司马郑众使北匈奴。南部须小骨都侯等，知汉与北虏交使。怀嫌怨欲畔。郑众觉之，乃上言，宜更置大将，以防二虏交通。由是始置度辽营，以中郎将吴堂行度辽将军事。副校尉来苗，左校尉阎章，右校尉张国，将黎阳虎牙营士屯五原曼柏。光武以幽冀并相兵克定天下，故于黎阳立营，以谒者监领兵骑五千。又遣骑都尉秦彭将兵屯美稷。十月，诏三公幕郡国中都官死罪系囚减罪一等勿笞。诣度辽将军营，屯朔方五原之边县。妻子自随，便占著边县占，著谓附名籍。父母同产欲相代者，恣听之。凡徙者赐弓弩衣粮。十六年，二月，遣太仆际彤出高阙高阙，山名，以因名塞，在朔方北。奉车都尉窦固出酒泉，附马都尉耿秉出居延本匈奴地名也。武帝因以名县。属张掖郡，在甘州张掖县东北。骑都来苗出平城，伐北匈奴。窦固破呼衍王于天山呼衍，匈奴王号。天山，即祈连山，一名雪之山，又名折罗汉山。在伊州北，留兵屯伊吾卢城本匈奴地名，既破呼衍，取其地也。置宜采都尉以为屯田。伊州细职县，伊吾故城是也。九月，丁卯，诏命郡国中都官死罪系囚，减死罪一等勿笞，诣军营屯朔方、敦煌，妻子自随，父母同产欲求从者，恣听之。十七年，八月，令武威、张掖、酒泉、敦煌张掖，故匈奴昆邪王地也。张国臂掖，故曰张掖。故城在甘州张掖县西北。及张掖属国系囚右趾已下在兵者，皆一切勿治其罪，诸军营。十一月，遣奉车都尉窦固、驸马都尉耿秉、骑都尉刘张出敦煌、昆仑昆仑，山名。因以为塞，在今肃州酒泉县西南，山有昆仑之体，故名之。塞，击破白山虏于蒲类海上，遂入车师白山，冬夏有雪，故日白山。匈奴谓之天山，过之皆下马拜焉，去蒲类海百里内。骑都尉刘张出击车师，请耿恭为司马、与奉车都尉窦固及从弟驸马都尉秉，破降之，始置西域都护、戊已校尉。乃以耿恭为戊已校尉，屯后王部金蒲城。谒者关宠为戊已校尉，屯前王柳中城。屯各置数百人。章帝初即位，戊已校尉关宠屯车师前王城，耿恭屯后王城。北匈奴围之，关宠上书求救，帝乃诏公卿会议，司空第五伦以为不宜救，司徒鲍昱议曰：今使人于危难之地，急而弃之，外则纵蛮夷之暴，内则伤死难之臣，诚令权时，后无边事可也。匈奴如复犯塞为寇，陛下将何以使将？又二部兵又裁各数千，匈奴围之，历旬不下，是其寡弱尽力之效也！可令敦煌、酒泉太守，各将精骑二千，多其幡帜，陪道兼行，以赴其急。匈奴疲极之兵，必不敢当。四十日间，足还入塞。帝然之。建初元年春，酒泉太守段彭大破车师于交河城。帝不欲疲弊中国，以事夷狄，乃迎还戊已校尉，不复遣都护。二年三月甲辰，罢伊吾卢屯兵。光和二年，武威太守孟云上书：北虏既已和亲，而南部复往抄掠。北单于谓汉欺之，谋欲犯边，宜还其生口，以安慰之。诏百官议朝堂。公卿皆言：夷狄谲诈，求欲无厌，既得生口，当复妄自夸大。不可开许。太仆袁安独曰：北虏遣使奉献和亲，有得边生口者，辄以归汉北。明其畏威，而非光违约也。云以大臣典边，不宜负信于戎狄，还之足示中国优贷，而使边人得安，诚便。司徒桓虞改议从安。大尉郑弘，司空第五伦皆恨之。弘因大言激励虞曰：诸言当还生口者，皆为不忠。虞廷叱之。伦及大鸿胪韦彪，各作色变容。司隶校尉举奏，安等皆上印绶谢。帝诏报曰：久议沉滞，各有所志。盖事以议从，策由众定，门言门言，得礼之容。寝嘿抑心，更非朝廷之福。君何尤而深谢？其各冠履带。帝竟从安议。章和元年四月丙子，令郡国中都官系囚，减死一等，诣金城戌。七月，诏死罪囚犯罪在丙子赦前而后捕系者，皆减死，勿笞，诣金城戌。九月壬子，诏郡国中都官系囚减死罪一等，诣金城戌。和帝永元二年，大将军窦宪复出屯武威，明年，北单于为左校尉耿夔所破，道走乌孙，塞北地空，余部不知所属。宪日矜已功，欲结恩北虏，乃上立降者左鹿蟊王阿佟为北单于，置中郎将领护，如南单于故事。事下公卿议。太尉宋由、太常丁鸿、光禄勋耿秉等十人议可许。袁安与任隗奏，以为光武招怀南虏，非谓可永安内地，正以权时之，可得捍御北狄故也。今朔漠既定，宜令南单于反其北庭，并领降众，无缘复更立阿终，以增国费。宗正刘方、大司农尹睦同安议。事奏，未以时定。安惧宪计遂行，乃独上封事曰：臣闻功有难图，不可豫见；事有易断，较然不疑。伏惟光武皇帝，本所以立南单于者，欲安南定北之策也。恩德甚备，故匈奴遂分，边境无患。孝明皇帝奏承先意，不敢失坠，赫然命将，爰伐塞北。至乎章和之初，降者十余万人，议者欲置之滨塞，东至辽东，太尉宋由、光禄勋耿秉，皆以为失南单于心，不可。先帝从之。陛下奏承洪业，大开疆宇，大将军远师讨伐，席卷北庭。此诚宣明祖宗，崇立弘勋者也。宜审其终，以成厥初。仗念南单于屯先父，举众归德，自蒙恩以来，四十余年。三帝积累以遗陛下，陛下深宜遵述先志，成就其业。况屯首唱大谋，空尽北虏。辍而弗图，更立新降。以一朝之计，违三世之规，失信于所养，建立于无功。由秉实知奋，议而欲背弃先恩。夫言行，君子之枢机；赏罚，理国之纲纪。论语曰，言忠信，行笃敬。虽蛮貊行焉。今若失信于一屯，则百蛮不敢复保誓矣。又乌桓、鲜卑、新杀北单于，凡人之情，咸畏仇雠。今立其弟，则二虏怀怨，兵食可废，信不可去。且汉故事。供给南单于费直，岁一亿九十余万。西域岁七千四百八十万。今北庭弥费其费过，乃是空尽天下，而非策建之要也。诏下其议。安又与宪更相难折。宪险急负势，言辞骄许，至诋毁安，称光武诛韩歆戴涉敌事，安终不移。太司徒歆坐非帝读隗嚣书自杀。太司徒涉坐杀太仓令，下狱死。宪竟立匈奴降者右鹿蠡王于除革建为单于，后遂反叛，卒如安策。安以天下要弱，外戚擅权，每朝会进见及与公卿言国家事，未尝不噫呜流涕！自天子及大臣皆恃赖之。八年，八月辛酉。诏郡国中都官系囚减死一等，诣敦煌。十二年四月日，南象林蛮夷二千余人，寇掠百姓，燔烧官寺。郡县发兵讨击，斩其渠师，余众乃降。于是置象林将兵长史，以防其患。十四年，二月乙卯。修故西海郡。平帝时，金城塞外羌献地以为西海郡也。光武建武中，省金城入陇西郡，至是，复缮修之。金城，即兰州县也。徙金城西部都尉以戌之。安帝永初四年，二月丁巳，南匈奴寇常山。乙丑初，置长安、雍二营都尉官。京兆、虎牙扶风都尉，以凉州近羌，数犯三辅，将兵卫护国陵。扶风都尉，居雍县，故俗人称雍营焉。《西羌傅云》虎牙都尉，居长安。五年二月，先零羌入寇河东。至河内，百姓相惊。多奔南度，南使北军中侯朱宠将五营士屯孟津。诏魏郡赵国常山中山缮作坞侯六百一十六所。建光元年，高句骊王宫死，子遂成立。玄免艹太守姚光上言，欲因其丧，发兵击之。议者皆以为可许。尚书陈忠曰：宫前桀黠，光不能讨。死而击之，非义也。宜遣吊问，因责让前罪，赦不加诛，取其后善。帝从之。明年，遂成还汉生口，诣玄免艹降。诏曰：遂成等桀逆无状，当斩断俎艹醢，以示百姓。幸会赦令，乞罪请降，鲜卑氵岁貊，连年寇钞。驱略小民，动以千数。而裁送数十百人，非向化之心也。自令已后，不与县官战斗，而自以亲附送生口者，皆与赎直缣，人四十疋，小口半之。遂成死，子伯固立。其后氵岁貊率服，东垂少事。是岁，初置渔阳营兵。《伏候古今注》曰：置营兵千人也。延光二年，张王当为敦煌太守，上书陈三策。以为北虏呼衍王常展转蒲类秦海之间，专制西域，共为寇钞。今以酒泉属国吏士二千余人，集昆仑塞，先击呼衍王，绝其根本。因发鄯善兵五千人，胁车师后部，此上计也；若不能出兵，可置军司马将士五百人，四郡供其犁牛谷食，出据柳中，此中计也；如又不能，则宜弃交河城，缮善等悉使入塞。此下计也。朝廷下其议，尚书陈忠上疏曰：臣闻蛮夷之寇，莫甚北虏。汉兴，高祖窘平城之围，太宗屈供奉之耻，故孝武愤怒，深为久长之计。命遣虎臣，浮河绝漠，穷破虏庭。当斯之役，黔首陨于狠望之北，财币糜于卢山之壑。府库单竭，杼柚空虚。算至舟车，赀及六畜，夫岂不怀虑久故也。遂开河西四郡，以隔绝南羌，收三十六国，断匈奴右臂。是以单于狐特，鼠窜远藏。至于宣元之世，遂备蕃臣。关徼不闭，羽檄不行。由此察之，戎狄可以威服，难以化狎。西域内附日久，区区东望，扣关者数矣。此其不乐匈奴慕汉之效也。今北虏已破，车师势必南攻，鄯善弃而不救，则诸国从矣。若然，则虏财贿益增，胆势益殖，威临南羌，与之交连。如此，河西四郡危矣！河西既危，则百倍之后兴，不訾之费发矣。议者但念西域绝远，血阝之烦费，不见先世一心勤劳之意也。方今边境守御之具不精，内郡武卫之备不修，敦煌孤危，远来告急。复不辅助，内无以慰劳吏人，外无以威示百蛮。蹙国减士，经有明诫。臣以为敦煌宜置校尉，案旧增四郡屯兵，以西抚诸国，庶足折冲万里，震怖匈奴。帝纳之。乃以班勇为西域长史，将弛刑徒五百人西屯柳中。勇遂破平车师。初曹宗为敦煌太守，时北匈奴复率车师后部王，共攻班等。遂击走其前王。鄯善逼急，求救于曹宗。因此请出兵击匈奴，报索班之耻，欲进取西域，邓太后不许，但令置护西域副校尉，居敦煌。复部营兵三百人，羁縻而已。其后北虏连与车师入寇河西，朝廷不能禁。议者欲因闭玉门阳关，以绝其患。王当为太守，遂建三策。三年九月，诏郡国中都官死罪系囚减罪一等，诣敦煌陇西及度辽营。《汉官仪》度辽将军屯五曼。柚，柚县。顺帝永建元年，五月，诏幽并凉州剌史，使各实二千石以下，至黄绶年老不任军事者，上名。严敕障塞，缮设屯备。立秋之后，简习戎马。十月辛巳，诏减死罪以下徙边。丁亥，鲜卑犯边。遣黎阳营兵出屯中山北界，告幽州剌史，其令缘边郡增置步兵，列屯塞下。调五云弩师，郡举五人，令教习战射。调，选也。五营，五校也。谓长水、步兵、射声、胡骑、车骑等五校尉也。先是，朔方以西，障塞多不修复。鲜卑因此数寇南部，杀渐将王。匈奴有左右渐将王。单于忧恐，上言求复障塞。帝从之，乃遣黎阳营兵出屯中山北界。增置缘边诸郡兵，别屯塞下，教习战射。五年，十月丙辰，诏郡国中都官死罪系囚，皆减罪一等，诣北地、上郡、安定戍。永和九年，武陵太守上书，以蛮人率服，可比汉人增其租赋，议者皆以为可。尚书令虞诩独奏曰：自古圣王，不臣异俗。非德不能及，威不能加，知其兽心贪婪，难率以礼。是故羁縻而绥抚之，附则受而不逆，叛则弃而不追。先帝旧典，贡税多少，所由来久矣。今猥增之，必有怨叛。计其所得，不赏所费，必有后悔。帝不从。其冬，澧中氵娄中蛮果争贡布非旧约。遂杀乡吏，举众反叛。明年春，蛮二万人围兖城，八十人寇夷道。遣武陵太守李进讨破之，斩首数百级，余皆降服。二年，日南象林徼外蛮夷区怜等反。贼势转盛，侍御史贾昌使在日南，与州郡并力讨之。岁余，兵谷不继。帝以为忧。明年，召公卿百官及四府掾属问其方略，皆议遣大将发荆、杨兖、豫四万人赴之。大将军从事中郎李固马交曰：若荆杨无事，发之可也。今二州盗贼，盘结不散，武陵南郡，蛮夷未辑。长沙桂阳数被征发。如复扰动，必更生患。其不可一也；又兖、豫之人，卒被征发，远赴万里，无有还期。诏书迫促，必致叛亡。其不可二也；南州水土湿暑，加有瘴气，致死亡者十必四五。其不可三也；远涉万里，士卒疲劳。比至岭南，不复堪斗。其不可四也；军行三十里为程，而去日南九千余里，三百日乃到。计人粟五升，用米六十万斛，不计将吏驴马之食，但负甲自致，费便若此。其不可五也；设军到所在，死亡必众，既不足御敌，当复更发。此为刻割心腹，以补四支。其不可六也；九贞日南，相去千里，发其吏民，犹尚不堪。何况乃若四州之卒，以赴万里之难哉？其不可七也；前中郎将尹就讨益州叛羌，益州谚曰：虏来尚可，尹来杀我。后就征还，以兵付剌史张乔。乔因其将吏，旬月之间，破殄寇虏。此发将无益之效，州郡可任之马念也。宜更选有勇略仁惠任将帅者，以为剌史太守，悉使共住交趾。今日南兵单无合，守既不足，战又不能。可一切徙其吏民，北依交趾。事静之后，乃命归本还幕。蛮夷使自相攻，转输金帛，以为其资。有能反间致头首者，许以封侯列土之赏。故并州剌史长沙祝良，性多勇决；又南阳张乔，前在益州有破虏之功，皆可任用。昔太宗就加魏尚为云中守，哀帝即拜龚舍为泰山太守。宜即拜良等便道之官。四府悉从固议。即拜祝良为九真太守，张乔为交趾剌史。乔至开示慰诱，并皆降散。良到九真，单车入贼中，设方略，招以威信。降者数万人，皆为良筑起府寺。由是岭外复平。五年，大将军梁商以羌胡新反，党众初合，难以兵服，宜用招降。乃上表曰：匈奴寇畔，自知罪极，穷鸟困兽，皆知救死。况种类繁炽，不可单尽。今转远日增，三军疲苦。虚内给外，非中国之利。窃见度辽将军马续，素有谋谟。且典边日久，深晓兵要。每得读书，与臣策合。宜令续深沟备高壁，以恩信招降。宣示购赏，明为期约。如此，则丑类可服，国家无事矣！帝从之，乃诏续招降畔虏。商又移书续等，曰：中国安宁，忘战日久。良骑野合，交锋接矢，决胜当时，戎狄之所长，而中国之所短也；强弩乘城，坚营固守，以待其衰，中国之所长，而戎狄之所短也。宜务先所长，以乘其变。设购开赏，宣示反悔，勿贪小功，以乱大谋。是年九月，今扶风汉阳筑陇道坞三百所，置屯田。桓帝建和元年十一月戊午，减天下死罪一等戍边。和平元年，十一月辛巳，减天下死罪一等徙边戍。永兴元年，十一月，诏减天下死罪一等，徙边戍。二年闰九月，减天下死罪一等，徙边戍。永寿三年四月，九真蛮夷叛，太守倪式讨之，战殁。遣九真都尉魏朗击破之，复屯据日南。灵帝熹平五年，夏育上言：鲜卑寇边，自春以来，三十余发。请征幽州诸郡兵出塞击之。一冬二春，必能擒灭。朝廷未许。先是，护羌校尉田晏坐事论刑、被原。欲立功自效，乃请中常侍王甫求得为将。甫因此议，遣兵与育并力讨贼。帝乃拜晏为破鲜卑中郎将，大臣多有不同。乃诏百官议朝堂。议郎蔡邕议曰：书戒猾夏，易伐鬼方，周有犭严、犭严蛮荆之师，汉有阗颜、翰海之事。征讨殊类，所由尚矣。然而时有同异，势有可否。故谋有得失，事有成败，不可齐也。武帝情存远略，志斗四方，南诛北越，北讨强胡，西伐大宛，东并朝鲜。因文景之蓄，藉天下之饶，数十年间，官民俱匮。至乃兴盐铁酒榷之利，设告缗重税之令。民不堪命，起为盗贼。关东纷扰，道路不通。绡衣直指之使，奋铁铖而并出。既而觉悟，乃悉兵罢役，封丞相富人侯，故主父偃曰：夫务战胜穷武事，未有不悔者也。夫以世宗神武，将帅良猛，财富充实，所拓广远，犹有悔焉；况今人财并乏，事劣昔时乎？自匈奴遁逃，鲜卑强盛，据其故地，称兵十万。方力劲健，意智益生，加以关塞不严，禁纲多漏。精金良铁，皆为财有。汉人逋逃，马之谋主。兵利马疾，过于匈奴。昔段纪明良将，习兵善战，有事西羌，犹十余年。今育、晏才策未必过段，鲜卑种众不弱于曩时，而虚计二载，自许有成，若祸结兵连，岂得中休？当复征发众人，转运无已。是为耗竭诸夏、并力蛮夷。夫边垂之患，手足之蚧搔；中国之困，胸背之廪疽。令今郡县盗贼，尚不能禁，况此丑虏，而可伏乎？昔高祖忍平城之耻，吕后弃慢书之诟。方之于今，何者为甚？天设山河，秦筑长城，汉起塞垣，所以别内外异殊俗也。苟无蹙国内侮之患，则可矣！岂与虫蚁校寇计争往来哉？虽或破之，宜可殄尽，而方今本朝为之旰食乎？夫专胜者，未必克；狭疑者，未必败。众所谓危，圣人不任。朝议有嫌，明主不行也。昔淮南王安谏伐越曰：天子之兵，有耻无战。言其莫敢校也。如使越人蒙死以逆执事，厮与之卒有一不备而归者，虽得越王之首，而犹为大汉羞之。而欲以齐民易丑虏，皇威辱外夷，就如其言，犹已危矣！况乎得失不可量邪？昔珠崖郡反，孝元皇帝纳贾捐之言，而下诏曰：珠崖背畔，今议者或曰可讨，或曰弃之。朕日夜惟思，羞威不行，则欲诛之，通于时变，复忧万民。夫万民饥与远蛮之不讨，何者为大？宗庙之祭，凶年犹有不备，况备不嫌之辱哉？今关东大困，无以相瞻，人当动兵，非但劳民而已，其罢珠崖郡。此元帝所以发德音也。夫血阝民救急，虽成都列县，尚犹弃之；沉障塞之外，未尝为民居者乎？守边之术，李牧善其略；保塞之论，严尤申其要。遗业犹以文章具存。循二子之策，守先帝规，臣曰可矣。帝不从。遂遣夏育出马柳，田晏出云中。匈奴中郎将藏日文率南单于出雁门，各将万骑，三道出塞二千余里。擅石槐，命三部大人各帅众逆战。育等大败，丧其节传辎重，各将数十骑奔还，死者十七八。三将槛车征，下狱，赎为庶人。光和二年十月，巴郡板盾蛮复叛，寇掠将三蜀及汉中诸郡。帝遣御史中丞萧援督益州兵讨之，连年不能克。帝欲大发兵，乃问益州计吏，考以征讨方略。汉中上计程包对曰：板盾七姓，射杀白虎，立功先世，复为义人。其人勇猛，善于兵战。昔永初中，羌入汉川，郡县破坏，得板盾救之，羌死败殆尽。故号为神兵。羌人畏忌，传语种辈，勿复南行。至建和二年，羌复大入，实赖板盾连摧破之。前车骑将军冯绲南征武陵，虽受丹阳精兵之锐，亦倚板盾以成其功。近益州郡乱，太守李禺页亦以板盾讨而平之。忠功如此，本无恶心。长吏乡亭，更赋至重。仆役楚，过于奴虏。亦有嫁妻卖子或乃至自刭割。虽陈冤州郡，而牧守不为通理。关庭悠远，不能自闻。含怨呼天，叩心穷谷。愁苦赋役，困权酷刑。故邑落相聚，以致叛戾。非有谋主亻替号，以图不轨。今但选明能牧守，自然安集，不烦征伐也。帝从其言。遣太守曹谦宣诏赦之。即皆降伏。中平二年，汉阳贼边章、韩遂与羌胡为寇，东侵三辅。时遣车骑将军皇甫嵩西讨之。嵩请发乌桓三千人。北军中候邹靖上言：乌桓众弱，宜募鲜卑。事下四府，大将军掾韩车议，以为乌桓兵寡，而与鲜卑世为仇敌。若乌桓被发，则鲜卑必袭其家。乌桓闻之，当复弃军还救，非惟无益于实，乃更沮三军之情。邹靖居近边塞，究其态诈，若令靖募鲜卑轻骑五千，必有破敌之效。车骑将军掾应邵马交之曰：鲜卑隔在漠北，犬羊为群，无君长之帅，庐落之居。而天性贪暴，不拘信义。故数犯障塞，且无宁岁。唯至玄市，乃来靡服，苟欲中国珍货，非为畏威怀德。计获事足，施踵为害。是以国家外而不内，盖为此也。往者匈奴反叛，度辽将军马续、乌桓校尉王元，发鲜卑五千余骑，又武威太守赵冲亦率鲜卑征讨叛羌，斩获丑虏，既不足言。而鲜卑越溢，多为不法，裁以军令，则忿戾作乱；制御小缓，则陆凉残害。玄力居人、钞商旅、口敢人牛羊，略人兵马。得赏既多，不肯去，复欲以物买铁。边将不听，便取缣帛，聚欲烧之。边将恐怖，畏其反叛，辞谢抚顺，无敢拒违。今狡寇未殄，而羌为巨害，如或致悔，其可追乎？臣愚为可募陇西羌胡守善不叛者，简其精勇，多其劳赏，太守李参，沉静有谋，必能奖厉，得其死力，当思渐消之略，不可仓卒望也。韩卓复与劭相难反覆，于是诏百官大会朝堂，皆从劭议。
