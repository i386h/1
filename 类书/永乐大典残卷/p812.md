<!-- { "loadSidebar": true } -->
　　唐李俨为御史，奉使岭表，路出荆南，至沙头传舍。早饭，将去。驿吏曰：此路不可行，前去八九里，两山之间，小溪之曲，有虎害物，过者所伤甚众。由是行客断绝，多由山后路。虽少迂然而无患也。俨素刚正，曰：吾衔王命而避虎何也？乃鞭驭而去。未八九里，小溪岸上，有虎跃出。至俨马首，虎反入草中。闻其言曰：几伤故人。俨曰：君非李微乎？曰：是矣！俨乃下马曰：君何由至此？且俨如与君同居场屋十余年间，情好意爱，相得甚欢，愈于他友，不意吾先登仕路，君亦继捷科选。睽间言笑，历时颇久。倾风结想，若饥者之欲食，渴者之待饮。幸因出使，得此遇君。而君自匿于草茅中不出，岂故人相遇曩昔之意也？虎曰：吾已为异类，使君见吾形，则心恐而且畏，则当恶之矣！何暇念畴昔之旧栽！然君无遽去，得以少尽款曲，乃我之幸。俨曰：我常兄事君，愿展拜礼。俨乃再拜。虎曰：吾向与君结平生之知，今至此尚敢避辱，而不讥于知者乎？吾自登第后，以家贫，将求选资，念友人客于荆楚间，乃将谒。抵襄阳旅舍，忽尔卧病，始恒苦食之不足，时有寒热，凡日数食，亦不知足。至暮则昏暗。户外时闻有人呼吾之名。一夕发狂，走山谷间，不觉两手拿地而步，已而，视左右股有班毛，以手扪面，亦有毛矣。是夜宿岩下，次日渴，乃饮于溪。溪水清可鉴物，见吾形乃虎矣！吾乃大恸，不成饮而去。欲回则不识故路，又以饥久所迫，见一人俄然负于路，乃擒而咀之立尽。自是见冕而趋者、翼而翔者、毳而驰者，皆搏而啖之矣！尔来居此，不知岁月之多少。近日此地绝无来客，久饥。不幸今日见屈于长者也！俨曰：君今虎矣，而人言何也？虎曰：吾身虽兽，而心甚明晓。俨曰：君久饥，俨与君有旧，君不忍伤俨，有余马一疋，留以为赠，如何？虎曰：吾乃欲友人之俊乘，何异伤吾故人乎？愿无及此。俨曰：食蓝中有熟羊数斤，留之可乎？曰：吾方与故人道旧，未暇食。君去则留之。虎曰：适见于导者挚紫囊，此必印也。柏台清峻，今喜故人居其地。今君乘轺出使，我方与熊豹辈跳跃溪中。思向与故人跨驴顶盖，并游英俊间，不可得也！虎乃仰而呼天，俯而哭地。久之，俨勉之曰：事亦偶然，无苦自恨也！俨曰：君有人间事可相托者，悉言之，无外也。虎曰：吾身至此，人间事无他祷矣。然有小，须冫免侍者矣。吾向卧病走山谷，仆乃尽挚我囊装而去。使吾妻子馁冻，勹亡于道路。君独不知乎？君使回求而少振之，则友爱无所弃也。俨曰：此无所惜矣！虎复曰：向有一妇人跨马过此，吾搏而食之，有银握臂，吾衔至于溪曲流水下，上有小木斜生蔽水处是矣。此去不过百步，君过则取之，遗吾家也。吁！吾食其人而取其物，以遗妻子，非人所为。然今日吾逆行倒施尔！吾常著文数篇，惜其不行于世。俨令举而听之。俨大称赏，乃命左右取纸笔录而收之。虎复曰：吾欲为诗一篇，盖欲表吾外虽异而中无所异，亦欲以道吾怀而摅吾愤也。俨复命吏以笔授之。诗曰：偶因狂疾成殊类，灾患相仍不可逃。今日爪牙谁敢敌，当时声迹共相高。我为异物蓬茅下，君以乘轺气势豪。此夕溪山对明月，不成长啸但成嗥。俨览之，惊曰：君之才行，我知之久矣。而君至于此者，君平生得无有自恨乎？虎曰：二仪造物，固无亲疏厚薄之间。若其所遇之时，所遭之数，吾又不知也。噫！颜子之不幸，冉有斯疾，尼父常深叹之矣！若反求其所自恨，则吾亦有之矣！不知定因此乎？吾遇故人，则无所自匿也。吾常记之，于南阳郊外，常私一孀妇，其家窃知之，常有害我心。孀妇由是不得再合。吾因醉，一家数人，尽杀之而去，此为恨尔。虎曰：使回日幸取道他郡？无再游此途。吾今日尚悟，一日都醉，则君过此，吾既不省，将碎足下，于齿牙间，终成士林之笑焉！此吾之切祝也。君前去百余步，上小山，下视尽悯，既迫于差点，遂献于刘自然。知感又不免由戌，寻殁于金沙之阵。妻乃昼夜祷天号诉。是岁，自然亦亡。后黄家牝驴忽产一驹，左肋下有字云刘自然。邑人传之，遂达于郡守。郡守召其妻子识认，刘之长子曰：我父平生好饮酒食肉，若能饮啖，即是也。遂取试之，驴即饮酒数升，啖肉数脔，食毕，奋迅长鸣，泪下数行。刘子请备百钱赎之，黄妻不纳，日加鞭捶。曰：犹足以报吾夫也！后经丧乱，不知所终。刘之子惭愧而死。宋，紫岩章森德茂被郡檄，宿眉山驿亭。梦一女子木丑械在身，哀泣悲诉：不合夺取僧田，见今受罪阴司，祈乞荐拔。章初梦未信。再梦，女复至，曰：非公不足以动天！德茂惊悟，即为女子转大藏经。一夕，遂梦女子来谢曰：今已赖公得脱苦楚。言讫，再拜而去。宋，临江军有赵干帅与标者，贪虐好财，数行不善。其父母力戒之，冥然不顾。郡中有阁皂山李主观甚灵，至夜，观中人灭灯火，不复敢行。忽因上元，呼匠人周元二于廊下房中，闭门造灯笼。一更后，忽见两廊挂烛笼，殿上灯烛荧煌，衣金紫者坐于两班，众吏环列。未几，押赵干帅来。一吏宣读词案毕，将赵决舂二十，押送丰都收管。忽周匠儿咳唾，两廊灯与殿上灯尽皆扑灭。次日，周匠至赵干帅门首，问安否，皆云无事。又数日，干帅忽发背疽，祈祷于观中，仆地而死。
永乐大典
卷之一万八千七百六十六
卷之一万八千七百六十六
　　十九敬命
　　诸家星命百二十八
　　丙己《鬼谷分定经》晋卦失侣孤鸿格羽翼初生且待时，开笼展翅自高飞。谁期失侣分南北，嘹唳衡阳日易西。远雁过山群失队，白云深处杜鹃啼。争知意在尘埃外，因在尘埃涉是非。满院桃花带雨开，东风吹绽一枝梅。逢牛兔上枝枝发，一箭成功事事谐。天妒三合天忧此星照命，不喜俗事，有冠世之材。心地好，行忠孝，作事闲中不静，只好闹中取静。僧不僧，道不道，俗不俗，孤不孤。拿东篱补西障度日。身心不定，早年喜得庇荫下，中年不好，未主始成。若不破祖，定是异居。合带暗疾，可免伤。根基应在水边成立，目下未达。述云：几多辛苦皆经历，自有桑榆寿晚年。《康节前定数》：如禽出笼格羽翼新成必待飞，峥嵘欲胜旧门闾。纷纷祖地归何处，省觉诸余发用亏。远雁过沙群队失，更忧孤老见伤悲。终知志在尘埃外，中限区区末景奇。中满院桃花带雨开，东风吹绽一枝梅。牛寻兔上看看发，一子清和送老回。末志识求谋始遂心，犹如花谢又逢春。灯前窗下休相叹美事来临在晚欣。男命《前定易数》：晋丑沙头有雁孤飞，井外居家是奇。白玉不除瑕玷，人生岂少钅兹基。猴鼠终身多利，兔猪必有纤危。好笑花开无实，果成借我一枝。利名于我何难阻，及至成身便见危。百事料知非是智，一身终见苦无依。
　　庭花谩自荣春色，塞雁空过冬夜悲。遍历艰难事无尽，不如林下任天时。巳连城白玉出蓝田，丹凤翱翔上碧天。蕴器中年成事业，立身初计尽萧然。花枝春色飘蹊下，雁叫秋声落汉边。更问老时多伟事，待看华屋尽神仙。未一生孤苦事艰难，费尽心机意未闲。圆月亏时还有满，人缘灾处必能安。离群雁入芦花宿，巧啭莺穿柳絮残。夜半鲈鱼双跃水，江边何必守长竿。酉平生立志重山外，好整衣冠见贵人。名利渐成成又失，身心才乐乐还辶屯。高飞雁侣穿云去，低放花枝带雨新。欲识巍巍鸡兔上，高高百尺路逡巡。亥金门有路终须在，冗路多非久自消。蛇马当途名誉显，仁人相会福基饶。花枝重结难成实，鸿雁分群飞更遥。到底利名多后患，江山迢递困渔樵。女命《前定易数》：睽丑名处安身未足奇，春去花开已失时。娇容本是园中杏，笑脸频妆粉上脂。龙蛇变化钅兹基立，牛羊相逐祸灾亏。及早修心并念善，不到终年见别离。卯几翻欢笑几翻愁，最苦身心不自由。春到鱼游春水活，秋来雁杳塞垣幽。槛边凝望寻消息，帘下低垂觅鼠牛。高人问我谁家女，相约前程叹小楼。巳塞雁传消息，佳期立虎牛。前程无阻滞，守节处优游。果结高枝上，君攀碍屋头。荣华当此发，终是见王侯。未几阵春风入绣帏，方知桂子已当时。如今留我传芳客，去后疑君带宝归。数年阻滞今翻脱，一日荣迁在福基。猴儿富贵双全到，低意殷勤捧玉卮。酉鹳垤鸣春雨，莺巢啭暖风。榴花含笑日，福禄两和同。莫使无稽住，当存艳冶容。时来修善果，名利必亨通。亥灯下传神未是真，须教纤手拂红尘。一幅丹青全着意，寸心留恋待高人。雁声不绝唤为侣，鱼队同游喜自亲。马羊并立当时至，祸去增添福已臻。《四字金》丑
　　掘藏逢金卯
　　稿苗得雨
　　巳
　　蓝田种玉未
　　凶虎过山
　　酉
　　秋蝉鸣柳
　　亥
