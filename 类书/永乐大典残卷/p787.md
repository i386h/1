<!-- { "loadSidebar": true } -->
　　唐明皇忽梦钟馗，乃诏画工吴道子如梦图之，仍告天下，悉令知悉。宋熙宁五年，上令以禁中本模榻镂板，印赐两府辅臣，各一本。是岁除夜，遣官就东西府，给赐钟馗之像。
　　【石林燕语】
　　元丰元年，除日，神宗标中，忽得吴道子画钟馗像，因使镂板赐二府。吴冲乡时为相，欲赠以常例，王禹玉曰：“上前未有特赐，此出异恩，当稍增。”乃增五千。其后御药院，遂为故事。明年除日，复赐冲卿，例复授五千。冲乡因戏同列曰：“一馗足矣。”众皆大笑。
　　张婢神像
　　【夷坚志】
　　绍典三十年，张寿朋在乡居，赴近村燕集，嘱家妇辈守舍，至夜未还。庖婢多喜者，忽自经於屋后。是日适尝以遇受挺疑其不忍一朝之忿，举室掠挠，求治弗得，乃遍祷里社会丛祠。三更而更生问其故，曰：始者实以怨惧，妄为此举。旋则惊眩蒙蒙，然似大梦中见两个官员，各裹帻头，一人著紫公服，一人著录公服。同语曰：“放去放去，他家既相祷，如何不周旋。”因遂得活。明日张氏为具洒馔，召巫赛谢诸神，婢都其像云：“并与所见不同。”别一妾初入张氏门时，笥中带一卷轴，置于神堂侧。元未当取视，漫展观之，一紫一录，相对正侔。昨夕示现者，见婢微觉笑容，盖其卑感也。乃信幽宜间，无问尊卑小大，皆能随力自表，以享祭供，殊非偶然。
　　增五通像
　　【武林纪事】
　　一大辟囚处死后，乘钛狱吏在家，叩其门，出视之，乃向日所录囚也。惊问之曰：“汝何得至此？囚曰：“某之死无憾，但有一事相免。大和楼五通神皆某等辈为之，近有一人适他所，今见虚其席，某欲充其位，欲求一差檄如行移，明言差充其位神，为焚之，庶几有凭据也。”吏乃详之，为书牒而焚之。数日东库存楼上五通神，日夜喧闹如争竟之状，人更不容安遗迹。吏因密告库人，向日所遇大骇异，相与增塑一神像于中，即日安贴如初。至今有六五通神，时嘉泰壬戌八月也。
　　铜官朝像
　　【扫编】
　　湖州铜官庙，偶像衣冠甚古，其妇人皆如世所藏周画人物，盖唐人之遗迹也。翟公巽尤爱之，暇日多至庙中观焉。往往裴徊终日，又尝作大铜香炉，施毗陵天宁寺塔下。铭其上曰：公典父作炉燎薰觉皇。
　　野火烧像
　　【隋书】
　　《五行志》：炉开皇十四年，，将祠泰山，令使者致石像神祠之所。未至数里，野火炎欠起，烧像碎如小块。
　　滴乳成像
　　【都梁志】
　　在宝庆府。宝方山有崖洞八所，其一楼真，其二上屏、其二大保、其四朝阳、其五迎阳、其六芙蓉、其七隐仙、其八花乳、龙甲神像，皆滴乳所成。
　　严叱金像
　　【宣室志】
　　唐初，有神像用金而制，传云：周隋间有术士，容范而成之。天后朝因命置于宫中，冫肩其殿宇甚严。玄宗尝幸其殿，启而观焉。时肃宗在东宫，代宗尚稚，俱侍上。上问内臣力士曰：“此神像何所异，亦有说乎？”力士曰：此前代所制，可占王者在位之几何年耳。其法当厉而叱之，苟年甚永，则其像摇震亦久，不然一撼而止。上即严叱之，其像若有惧，摇震移时仆子地。上喜笑曰：“如说我为天子几何时。力士因再拜贺。上即命太子叱之，其像微震，又命皇孙叱焉，亦动摇久之。上曰：“吾孙几以似我。”其后玄宗在位五十载，肃宗在位凡六年，代宗在位十有九年，尽契其占也。
　　谏迁神像
　　【宋史】
　　《何铸传》：铸迁殿中，侍御史时，迁温州诸宫殿神像于湖州，有司迎奉，的遇骚然。铸言：孝莫大于宁神，宁神莫大于得四海之欢心。浙东旱荒，若加勤动，恐道怨咨。乞务从简约，不得过为骚扰。疏奏其事，遂已擢谏议大夫。
　　不信神像
　　【三槐王氏杂录】
　　范彝叟为右丞时，五岳观灾。或曰：可速修之。其像甚像甚灵，昨奉安时，数十人举一像，昨夕数道士能举之。范曰：果灵何不休焚之。上笑而已。时以听直言，斯盛德也。
　　禁毁神像
　　【资治通监】
　　《隋高祖纪》：帝晚年，深信佛道鬼神，始诏有毁佛。及天尊岳镇海渎神像者，以不道论沙门毁佛像。道士毁天尊像者，以恶逆论。
　　毁坏神像
　　【宋叶水心集】
　　为王楠《木叔墓志》，木叔知江阴，尝毁坏瘟神像。《宋史?列传》蒋静第进士，调安仁令，俗好巫，疫疠流行，病者宁死不服药静悉论巫罪，聚其所事淫像得三百躯，毁而投诸江。
　　道人塑像
　　【夷坚支】
　　湖州乌镇普静寺，本梁沈休文父墓也。当武帝时，休文贵盛，每岁春一来拜扫，其反也。帝必遣昭明太子迎之远郊，因就筑馆宇。休文不自安，迁葬金陵，而舍墓域为寺。昭明亦以馆为密印寺。其后二寺，各祀以为土地神。宣和间，普静遭火灾，僧尚奎将改塑神像。方择良工，有道人风采秀发，诣奎，言：众建康来，素精此艺不较直，但莫得使人相窥觇。奎喜而用之。数日工毕，正拟劳谢，长揖而去。众异之，竟入祠瞻玩，于壁间忽见绝句云昔作梁朝相，今为普静神。千年英魄在，代代护僧人。共证为休文不疑。
　　印施圣像
　　【黄光大积善录】
　　世之好善者，乐印施诸圣像，此虽未可为必获福，亦作善之一端也。然率用纸一幅，又不彩绘标背，故施者甚简慢。而得者甚容易，未有不卷而藏之与废纸同束者。或拈于壁角，尘垢漫污；或儿女毁坏，狼籍于粪坏中。其间能标背而置诸净室，朝夕奉事者，百无一二焉。究其所以，则非他人不敬信之罪，实印施者不标背而不能使人敬信也。且印施圣像，本为求福，而反先获罪，不惟为自已之累德，而反累于他人得无罪乎？夫好善者，诚欲作此一善事，要之不须多施，唯彩绘标背而少施，可也。如此则未有得之而不归向崇奉者。一则出我之至诚，二则使人自然敬信，三则不为累德。智者观予言，当自释矣。
　　王母像
　　【倦游杂录】
　　故华清宫，在纟肃岭之下，山半有玉药峰，峰侧有夹作王母像，虽小有损腐之处，而丹青未甚暗昧。其御路皆秋瓦以莲花砖，十余步则裁一石柱，柱端有孔。相传云：开元天宝中，贯以红绵纟亘，宫女攀援而上。
　　【宋史】
　　《高丽传》：其国俗：正月七日，家为王母像戴之。
　　钟吕像
　　【续相台志】
　　王公平，汤阴人，生而颖悟，总角从学。父母素喜道家，绘种吕二仙像，旦夕焚香礼之。一日公自学舍还家，入草堂，见锺离左手握丹，右挽祛而坐，欲有所授，公惧奔告于父母父母往视之，闻然无见，惟画象在焉。
　　吕公像
　　【耆旧续闻】
　　《胡公传》：在昆陵遇知命先生，后误是吕洞宾。追想其貌，欲使画工图之不得。及至荆门，忽一日公厅肃客，有人云：某知府有书，今且往某州，回途请回书。客去开视，乃是南京石本吕公画像，与昆陵日所见状貌无少异。吕洞宾多游人间。石村沈家画壁，至今犹存。所画之像，礻氏藤蔓交蔽，其体惟面貌独出。
　　【后山谈丛】
　　《世傅吕先生像》：张目奋须，捉腕而市墨者，乃庸人也。南唐后主，使工访别本而图之，久而不得。他日有人过之，自言得吕翁真本。约工图其像，而后授之工，后以像过之客舍市邸。方画卧，叩关不发，问吾如何？且使张之，曰：“是也。”相语而觉稍远，已而声绝。发门索之无见也。意客即吕翁也。乃以所画像献之，今有传焉。深静秀清真神人也。
　　【元一统志】
　　祗图寺，在归安县西南。东林寺东廊，有吕仙像，在薛荔中。
　　【舆地纪腾】
　　昌元驿后，竹溪亭有吕仙翁石刻像，笔法奇妙，精采动人。绍舆末，衙兵王忠以假部使者，方登梯，施帘幕，俄见一青巾白袍携篮者，立于阶所。因语令避不应，久之忠疑马土神，降梯肃拜。渐近则渐隐，至碑所没不见，遗一墨于地。忠始司其仙翁，欲取坠墨，已舀于石中。因胝之殊香美。驿有石刻，诗云：东西南北留踪迹，纵意风狂到处觅。朝朝暮暮去寻人，及至人寻还不识。或云：此乃仙翁题之驿中。
　　【吴兴续志】
　　洞宾至东林，于祗园寺壁，自画其像。岁久，薛荔周匝于壁，四图界出，其像宛然，曾不少侵，人始知为仙迹。云：张氏时遇兵火，寺废，其迹遂泯。
　　【笔录】
　　滕宗谅守巴陵，有华州回道士上谒，风骨耸秀。滕知其异人，口占诗赠之曰：“华州回道士，来到岳阳城。别我游何处，秋风一剑横。”回闻之，怃然大笑而别。或云：宗谅因密令画工图其形。今岳阳楼传本，状貌清俊，与谷本特异。
　　【张元干芦川归来集】
　　《吕公像》：巾裹唐装本布衣，平生唯识一钟离。此中养得婴儿就，世上行尸有许悲。秋空一剑岳阳楼，醉乾坤刊日夜浮。五百年间兴废事，不知谁是赤松游。
　　【吴澄支言集】
　　《题洞宾像》：大地虚空共一铛，煎烹元不费煎烹。安炉立灶烧凡火，狡狯聊愚老树精。
　　【虞集道园学古录】
　　《题吕洞宾见滕子京像》：一杯湖水碧于天，飞剑来时月正圆。天下作亻尽多尤乐事，攸然来往双千年。洞诞无波，明月万里。我时见之，剑着秋水。
　　【许有壬至正集】
　　《洞宾像》：三山引去几万里，道在眼前人不知。云海从公定何日，秋风先染鬓成丝。
　　【刘静修先生集】
　　《吕洞宾画像》：征茫洞庭晓，潇洒昆仑秋。海蟾生碧天，相从何处游。
　　【马虚中霞外集】
　　《敬赞纯阳真人画像》：自从树老城南月，不把玄机轻漏氵曳。秋风千古洞庭波，是凡是圣从渠说。
　　【国朝顾禄诗】
　　《题吕洞宾画像》：三清八表恣遨游，逸气飘然隘九州。二十年前相访处，至今犹想岳阳楼。
　　二仙像
　　【南雄路忘】
　　仙女崖在州东北距县八十里，中有二仙像，谓秦时二女避地于此，得道飞仙。
　　群仙伪像
　　【太平广记】
　　唐开元中，玄宗梦二十七仙人云：“我等二十八宿也。寓直在天，我等寄罗底间，已三年矣。后访得石像二十七于宁州，罗川山。乡里人言，顷年有底老者，不知所来，庞眉皓发，异于他叟。于山下卖酒，常有异人来饮。一旦众异，人谓底老曰：“加其酝，更一饮不复来矣。次群仙果至。饮酣，居下一人云：“我请刻众仙之形，以留于世。”乃取石二十七片，刻成二十七人。俄顷之间，遂得众仙之状，皆志仙之名氏于背。安讫而去。
　　真仙像
　　【唐书】
