<!-- { "loadSidebar": true } -->
　　明元泰常八年，正月，蠕蠕犯塞。二月，筑长城。自长川之南，起自赤城，西至五原，延袤二千余里，备置戍卫。太武始光初，诏问公卿赫连、蠕蠕征讨先后。北平王长孙嵩、平阳侯长孙翰、司空奚斤等曰：赫连土居，未能为患；蠕蠕世为边害，宜先讨大檀。及则收其畜产，足以富国；不及则校猎阴山，多杀禽兽，皮肉筋角，以充军实，亦愈于破一小国。太常崔浩曰：大檀迁徙鸟逝，疾追则不足经久，大众则不能及之。赫连屈丐，土宇不过千里，其政刑残虐，人神所弃，宜先讨之。尚书刘洁、武京侯安原，请先平冯跋，帝默然，遂西巡守。延和元年六月，庚寅，车驾伐和龙，诏尚书左仆射安原等屯于汉南，以御蠕蠕。太延二年八月，诏广平公张黎发定州七郡一万二千人，通沙泉道。五年，六月甲辰，车驾西讨沮渠牧犍，侍中宜都王漠寿辅皇太子决留台事。大将军长乐嵇敬、辅国大将军建宁王崇二万人屯漠南，以备蠕蠕。太平贞君五年，帝搜于河西，诏司徒崔浩诣行在议军事。浩表曰：昔汉武帝患匈奴强盛，故开凉州五都通西域。观农积谷，为灭贼之资。东西迭击，故汉未疲而匈奴已弊，复遂入朝。昔平京州，臣愚以为北贼未平，征役不息，可不徒其民，案前世故事，计之长者，若迁民人，则土地空虚，虽有镇戌，适可御而已。至於大举，军资必乏。陛下以此事阔远，竟不施用。如臣愚意，犹如前议，募徒豪强大家，充宝凉土。军举之日，东西齐势，此计之得者。六年，八月，徒诸种杂人五千馀家於北边。令人北徒畜牧至广汉，以饵蠕蠕。七年，五月，发司、幽、定、冀四州十万人，筑几上塞围，起上谷，西至河广，袤皆千里。九年，十二月，北讨至受降城，不见蠕蠕。因积粮城内，留守而还。孝文延兴五年，六月，曲赦京师死罪遣备蠕蠕。大和中，尚书中书监高闾上表曰：臣闻为国之道，其要有五，一曰文德，二曰武功，三曰法度，四曰防固，五曰刑赏。故远人不服，则修文德以来之；荒狡方命，则播武功以威之；民未知战，则制法度以齐之；暴敌轻侵，则设防固以御之；临事制胜，则明刑赏以劝之。用能辟国宁方，征伐四克。北狄悍愚，同於禽兽，所长者野战，所短得攻城，若以狄之所短，夺其所长，则虽众不能成患，虽来不能内逼。又狄散居野泽，随逐水草，战则与家产并至，奔则与畜牧俱逃。不赍资粮，而饮食自足。是以古人伐北方，攘其侵掠而已。历代为边患者，良以倏忽无常故也。六镇势分，倍众不斗。互相圆逼，难以制之。昔周命南仲，城彼朔方，赵灵秦始，长城是筑。汉之孝武，踵其前事。此四代之君。皆帝王之雄杰，所以同此役者，非智术之不长，兵众之不足，乃防狄之要事，其理宜然故也！《易》称天险不可升，地险山川丘陵，王公设险以守其国，长城之谓欤！今宜依六镇之北，筑长城以御北虏。虽有暂劳之勤，乃有永逸之益。如其一成，惠及百世。即於要害，往往开门，造小城於其侧，因施却敌，多置弓弩，狄来有城可守，有兵可捍，既不攻城，野掠无获，草尽则走，终无住志。宜发近州武勇四万人，及京师二万人，今六万人为武士於苑内。立征北大将军府，选忠勇有志干者，以充其选。下置官属，分为三军。二万人专习弓射，二万人专习戈木盾，二万人专习骑矛肖，修立战场。十日一习，采诸葛亮八阵之法，为平地御寇之方。使其解兵革之宜，识旌旗之节。兵器精坚，必堪御寇。使将有定兵，兵有常主。上下相信，昼夜如一。七月，发六郡兵万人各备戎作之具。束力台北诸屯仓库近作米，俱送北镇。至八月征北部，率所领与六镇之兵，直至碛南，扬威汉北。狄若来拒，与之决战。若其不来，然复散分其地。以筑长城，计六镇东西不过千里，若一夫一月之功，当三步之地；三百人，三里；三千人，三十里；三万人，三百里；则千里之地，强弱相兼，计十万人，一月必就。粮一月不足为多，人怀永逸，劳而无怨。计筑长城，其利有五：罢游防之苦，其利一也；北部放收，无抄掠之患，其利二也；登城观故，以逸待劳，其利三也；省境防之虞，息无时之备，其利四也；崴常游运，永得不遣，其利五也。又任将之道，特须委信，遂之以礼，恕之以情，困外之事，有利辄决。赦其小过，要其大功。足其兵力，资其给用。君臣相体，若身之使臂。然后忠勇可立，制胜可果。是以忠臣尽其心，征将竭其力，虽三败而逾荣，虽三背而弥宠。诏曰：览表具卿安边之策，此当与卿面论一二。帝又引见群臣，议伐蠕蠕，前后再扰朔边，近有投化人云，束力勤渠师，兴兵叛之。蠕蠕主身率徒众，追至西漠。今为应乘弊致讨？为应休兵息民？左仆射穆亮封曰：自古以来，有国有家，莫不以戎事为首。蠕蠕子孙，习其凶业，频为寇扰，为恶不悛，自相违叛。如臣愚见，宜兴军讨之，虽不顿除巢穴，且以挫其丑势。闾曰：昔汉时天下一统，故得穷追北狄。今南有吴寇，不宜悬军深入。帝曰：先朝屡兴征伐者，以有未宾之虏。朕承太平之基，何为摇动兵革。夫兵者凶器，圣人不得已而用之，便可停也。帝又曰：今欲遣蠕蠕使还，应有书问。以不得臣以为宜有。乃诏闾为书，於时蠕蠕国有丧，而书不叙凶事。帝曰：卿为中书监职，典文词，所造音书，不论彼之凶事。若知而不作，罪在灼然，若情思不至，应谢所在。闾对曰：昔蠕蠕主敦崇和亲，其子不遵父志，屡犯边境，如臣愚见，谓不宜吊。帝曰：敬其父，则子悦；敬其君，则臣悦。卿云不合吊慰，是何言欤？饮闾遂引愆免冠谢罪。帝谓闾曰：蠕蠕使牟提，小心恭慎，甚有使人之礼。同行疾其敦厚，每至凌辱，恐其还化，必被谤诬。昔刘准使殷灵诞，每下人不为非礼之事，及其还国，果被谮辶朔，以致极刑。今为旨旨，可明牟提忠於其国，使蠕蠕主知之。宣武延昌三年，十月庚辰，诏骁骑将车为义舒喻蠕蠕。孝明熙平中，蠕蠕主丑奴遣使来朝，抗敌国之书，不修臣敬。朝议将依汉答匈奴事，遣使报之。司农少卿张子伦表曰：古之圣王疆理物土，辩章要甸，荒遐之俗，政所不及。故礼一见之文，书著羁縻之事。太祖以神武之资，圣明之略，经启帝国，日有不暇。遂令竖子游魂一方，亦由中国多虞急诸华而缓夷狄也。高祖光宅土中，业隆下世，赫雷霆之威，振熊罴之旅，方复南辕，未遑北伐。昔旧京，烽起，虏使在郊，主上案剑，玺书不出。世宗运筹帷幄，开境扬旌，衣裳所及，舟车万里。于时送丑类送款关上，亦述遵遗志，念大明临朝，泽及行苇，国富兵强，能言率职，何惮而为之？何求而行此？往日梁通敬求和？以诚肃未绝，抑而不许。发帝弃戎於前，陛下交夷於后，无乃上乖祖宗之心，下违世宗之意，且虏虽慕德，亦来观我，惧之以强，傥即归附；示之以弱，窥俞或起。《春秋》所谓以我不也。又小人难近，夷狄无亲。疏之则怨，狎之则侮。其所由来久矣。是以高祖世宗，知其若此，来既莫逆，去又不追。不一之义，於是乎在。必其委贽玉帛之辰，屈膝蕃方之礼，则可丰其劳贿，藉其王尔物。至於王人远役，衔命虏庭，优以疋敌之尊，加之相望之宠。恐徒生虏慢，无益圣朝。假令远众而举，使乎称职，资郦生之辨，骋终军之辞冯轼下齐，长缨系越。苟异曩时，犹为不愿。而况极之以隆崇，申之以宴好。臣虽下愚，辄敢固执。若事不获已，应制诏示其上下之仪，宰臣致书，讽以妇顺之道。若听受忠诲，明我话言，则万乘之盛，不失位於域中：天子之声，必笼罩於无外，脱或未从，焉能损余？舞干戚以招之，敷文德而怀远。如迷心不已，或肆犬羊，则当命辛李之将，勒卫之师，荡定云沙，扫清逋孽。饮马瀚海之滨，镂石燕然之上，开都护，置戊已，斯亦陛下之高功，不世之盛事。如思案甲养民务农安边之术，经国之防，岂可以戎夷兼并，而遽弓典制？将取笑于当时，贻丑於来世。昔文公请燧，襄后有言，荆庄问鼎，王孙是抑。以古方今，窃为陛下不取。又陛下方欲礼神岷渎，致祀衡山，登稽岭窥苍梧。而反与夷虏之君，酋渠之长，结昆弟之忻，抗分庭之义。将何以瞰文命之景业，迹重华之高风者哉？臣以为报使甚失如彼，不报甚得如此。愿留须臾之听，察愚臣之言。不从。正光四年，二月己卯，以蠕蠕主阿那环率齐犯塞，遣尚书左丞元孚，兼尚书为北道行台，持节喻之。时帝以沃野、野薄、骨律、武川、抚宾、柔玄、怀方、御夷诸镇，并改为州。其郡县戌名，今准古城邑。诏河南君郦道元持节兼黄门侍郎，与都督李崇宜置立裁减去留。储兵积粟，以为边备。东魏孝静帝兴和元年，六月，以尚书左仆射司为子如为东北道行台，差选勇士，前颖州刺史奚思业为河南大使，简发勇士。北齐神武为东魏丞相。武定元年，八月，于肆州北山筑城，西坊之内，徒者更加简练。每一人必当百人任，其临阵必死，然后取之，谓之百保。时鲜卑又简华人之勇力绝伦，谓之勇士，以备边要。三年，十月乙未，幸离石，至黄木庐岭，仍起长城，北至社于戌，四百余里。立三十六戌。时杨裴为都水便者，帝亲御六军，北攘突厥。仍诏裴监筑长城，作罢，行南谯州事。六年，发夫一百八十万人筑长城，自幽州北夏口，西至镇州九百余里。七年，十二月，先是自西河总秦戌筑长城，东至於海，前后所筑，东西凡三千余里，率十里一戌。其要害置州镇，凡二十五所。八年，於长城内筑重城，自军洛扶而东至於坞纥戌。凡四百余里。武成帝河清二年，三月，诏司空触律光督氏营军士筑戌于轵关。后主武平元年，十二月，诏左丞相触律光出晋州道修城戌。
　　【后周书】
　　宣帝大象初，征拜于翼为大司徒，诏翼巡长城。立亭障，西自雁门，东至碣石，创新改旧，咸得其要害。
　　【隋书】
