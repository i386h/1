<!-- { "loadSidebar": true } -->
　　【东汉书】
　　《臧洪传》：臧绍攻洪城，城中粮尽，洪掘鼠煮筋角，后无所复食，洪杀爱妾以食，兵将咸流涕，无能仰视。
　　欲劫使将
　　【西汉书】
　　《吴王濞传》：初吴楚反书闻，兵未发，以故吴相爰盎为太常奉宗庙，使吴王。天王弟子德，为宗正辅亲戚，使至吴。吴楚兵己攻梁璧矣。宗正以亲故，先入见，谕吴王拜受诏，吴王闻盎来，亦知其欲，说笑而应曰：我己为东帝，尚谁拜？不肯见盎，而留军中。欲劫使将，盎不肯。使人围守，且杀之。盎得夜亡，走梁。
　　将不省兵
　　【西汉书】
　　《晁错传》：错上言兵事，兵法曰：百不当十，兵不完利，与空手同。甲不坚密，与袒裼同。弩不可以及远，与短兵同。射不能中，与亡矢同。中不能入，与亡镞同。此将不省兵之祸也。师古曰：省，视己。
　　抚髀思将
　　【史记】
　　《冯唐传》：唐以孝著，为中郎署长。文帝辇过，问唐曰：父老何自，为郎家安在？唐具以实对。文帝曰：吾居代时，尚食监高祛。数为我言，赵将李齐之贤。战于巨鹿，下令吾每饭未尝不在钜鹿也。父知之乎？唐对曰：尚不如廉颇、李牧之为将也。上抚髀欢曰：嗟乎，吾独不得廉颇、李牧为将，吾岂忧匈奴哉。
　　中山督将
　　【魏书】
　　魏中山王英复除使持节征东将军，都督翼州诸军事。时郢州治中督荣祖潜引萧衍军，以义阳应之。三关之戌，并掳城降衍。郢州剌史娄悦婴城自守，悬瓠城民白早生等，杀豫州剌史司马悦，城南叛。衍将齐苟仁率众守悬瓠，悦子尚华阳公主，主并为所劫。诏英使持节都督征南诸军事，出自汝南。世宗引英谓之曰：娄悦绥御史和，铨衡暗於简授，故使郢民引寇，关戌外戎，义阳孤窘有倒悬之切。王国之召虎威名宿震，故屈王亲总元戎，扫清氛秽。昔卫、霍以匈奴之故，居无宁岁。今南疆不靖，王不得以屡劳为辞也。英曰：臣才非韩、白，识暗孙、吴。徒以宗室之长，频荷推毂之寄。规略浅短，失律丧师。宜章子反之，戮以谢天下。陛下慈深念屡，爱等钟牛，使臣得同苟伯，再生明世。誓追孟氏，以报复为期。关郢微寇，何足平殄。灭贼方略，己在臣目中，愿陛下勿虑也。
　　为将畏懦
　　【马明叟实宾录】
　　梁吕僧珍，佐临川王宏侵魏宏畏懦不进议欲旋师僧珍称善魏人，知其不武，遣以巾帼。隋末，杜伏威兵起，炀帝遣右御卫将军陈，以精兵讨之。不敢战，伏威遣以妇人之服。
　　不知为将
　　【颜氏家训】
　　勉学篇曰：世人但知跨马、被甲、长强弓，便云我能为将，不知明乎天道，辩乎地利，比量逆顺，鉴达兴之之妙也。
　　虑囚得将
　　【唐小说】
　　大宗虑囚见靖与语，固请於高祖免之，始以白衣从赵郡王南征。靖已汉擒萧铣，荡一惕越师不留行，皆靖之力也。
　　毙其一将
　　【资治通鉴】
　　唐高祖武德四年三月，秦王世民入武牢，去窦建德之营三里许。建德游兵遇之，以为斥候也。世民大呼曰：我秦王也。引弓射之毙其一将，於是按辔徐行追骑。将至，则引弓射之，辄毙一人。追者惧而止，止而复来，如是再三，每来必有毙者，於是不敢复逼。
　　天运可将
　　【太平广记】
　　唐天宝初，安思顺进五色玉带，又於左藏库中得五色玉杯。上怪西尽无五色，王令责安西诸蕃，蕃言比常进，皆为小勃律所劫。上怒欲征之，群臣多谏，独李林甫赞成上意，且言武臣天运谋勇可，将乃命天运将四万人伐之。
永乐大典
卷之一万八千二百九
卷之一万八千二百九
　　十八漾将
　　必胜之将
　　【唐李卫公集】
　　《赐石雄书》：古者有必胜之将，无必胜之人。欲立奇功，实在谋帅。
　　执献虏将
　　【资治通鉴】
　　唐贞元十八年，吐蕃遣其大相兼东鄙五道节度使论莽热将兵十万解维州之围，西川兵掳险设伏，以待之。吐蕃至出千人挑战，虏悉众追之，伏发虏众大败，擒论莽热。士卒死者大半。维州昆明竟不下引兵还。乙亥，韦皋遣使献莽热，上赦之。
　　中人为将
　　【新唐书】
　　《吐突承璀传》：宪宗时，王承宗叛吐突。承璀揣帝锐征讨，因请行帝。见其果敢，自喜，谓可任。即诏承璀为行营招讨处置使，以左右神策及河中河南浙西宣歙兵从之。内寺伯宋惟澄、曹进王为馆驿使，自河南陕河阳惟澄主之，京华河中至太原进王主之。又诏内常侍刘国珍、马潮江分领易定、幽沧等州粮料使。於是谏官李、许孟容、李元素、李夷简、吕元膺、穆质、孟简独孤郁，段平仲、白居易等众对延英，谓古无中人位大帅，恐为四方笑，帝乃更为招讨宣慰便，为御通化门慰其行之。
　　离其亲将
　　【新唐书】
　　《王承宗传》：宪宗以德州剌史薛昌朝为保信军节度使统德。昌朝，嵩子也。与承宗故姻家，帝因欲离其亲将，故命之。诏未至承宗驰骑劫而归囚之。
　　药术干将
　　【资治通鉴】
　　《唐穆宗纪》：长庆三年，初翼城人郑注眇小目下视，而巧谲倾谄善揣人意。以医游四方，羁贫甚，尝以药术干徐州牙将。牙将悦之，荐於节度使李。饵其药颇验，遂有宠署为牙推。
　　将用法严
　　【资治通鉴】
　　唐武宗会昌肆年，秋七月辛卯，上与李德裕议以王逢将兵屯翼城。上曰：闻逢用法太严。有诸对曰：臣亦以此诘之，逢言前有白刃法不严，其谁肯进。上曰：言亦有理，卿更召而戒之。
　　茂元非将才
　　【资治通鉴】
　　唐武宗会昌三年，李德裕等奏：河阳节度使王茂元习吏事而非将才，请以宰为河阳行营攻讨使。茂元病愈止，令镇河阳，病困亦免。他虞九月辛卯，以宰兼河阳行营攻讨使。
　　书生岂将才
　　【资治通鉴】
　　唐贞元十三年四月庚午，义成节度使李复薨，庚辰以陕号观察使姚南仲为义成节度使，监军薛盈珍、方大会，闻之，言曰：姚大夫书生，岂将才也！判官卢坦私谓人曰：姚大夫外虽柔中甚刚，监军侵之必不受，军府之祸，自此始矣。遂自它道潜，道潜去南，仲果以牒请之，不遇得免，既而盈珍与南仲有隙，幕府多以罪贬有死者。
　　军士逐将
　　【唐语林】
　　武宁节度使康季荣不恤士，部曲噪而逐之，投于岭外，上以直金吾大将军田牟曾为徐州有政，声开延英召对再命往镇。
　　马赎大将
　　【新唐书】
　　《契丹传》：刘守光戌平州，契丹以万骑入，守光伪与和张饮具于野伏发，禽其大将群胡恸，愿纳马五千以赎，不许。钦德输重赂求之，乃与盟十年不敢近边。
　　安危系将
　　【资治通鉴】
　　《后唐庄宗纪》：初梁主遣段凝监大军於河上，敬翔李振屡请罢之。梁主曰：凝未有过。振曰：俟其有过则社稷危矣。至是凝厚赂赵张求为招讨使。翔振力争以为不可。赵张主之，竟代王彦章为北面招讨使。於是宿将愤怒，士卒亦不服天下。兵马副元帅张宗爽言於梁主曰：臣为副元帅，虽哀朽，犹足为陛下捍御北方。改凝晚进功名，未能服人，众议，恐贻国家，深忧。敬翔曰：将帅系国安危，今国势已尔，陛下岂可尚不留意邪梁主皆不听。
　　命系於将
　　【宋史】
　　《田况传》：况上疏曰：夫三军之命，系於将帅，人之才有大小，智有远近，以汉祖之善将不若淮阴之益辨，况庸人乎？今徒知大众可以威敌而不思将帅之材否，此祸之大者也。
　　将有机略
　　【五代欧史】
　　《王晏球传》：晏球为将，有机略，善抚士卒，其击秃矮，既因败以为功而诸将皆欲乘胜取都。晏球返独不动，卒以持久弊之而已。
　　将有五危
　　【孙武子】
　　将有五危，必孔可杀，必生可虏，忿速可侮，廉洁可辱，爱民可烦。
　　上命求将
　　【资治通鉴】
　　《周世宗纪》：上谋取秦凤，求可将者。王溥荐宣徽南院使镇安节度使向训。上命训与凤翔节度王景，客省使高唐、咎居润偕行。
　　问策於将
　　【马令南唐书】
　　《灭国传》：马殷对楚王，初兵力尚寡，与杨行密、成氵内、刘龚等为敌国。殷患之问策於其将高郁，郁教殷尊王仗顺，外夸邻敌，然后退修兵农。又讽殷自京师至襄唐郢复等州，置邸务以卖茶，其利十倍。又铸铅铁钱以十当铜钱一。又令民自造茶，以通商旅而收其算，岁入万计，由是地大力完数要封爵。
　　贼剖将心
　　【宋史】
　　《忠义传》：王大寿为左翼队将，海寇王子清犯围头。守真德秀遣大寿防遏，猝与贼遇，奋前控弦毙贼十余，后无援者遂没贼，就俘，剖心祭之。
　　将以心为主
　　【金史】
　　《蒙古纲传》：兴定元年，纲知东平府事迁元帅左监军，久之，拜右副元帅，权恭知政事，行尚书省，奏请移军於河南，诏百官议，翰林待制抹拈阿虎德奏曰：车驾南迁，恃大河以为险，大河以东平为氵蕃篱，今乃弃之，则大河不足恃矣。兵以将为主，将以心为主，纲既欲弃之，决不可使之守矣。宜就选将士之愿守者，擢用之。
　　将帅贪功
　　【容斋随笔】
　　以功名为心，贪军旅之寄，此自将帅习气，虽古来贤卿大夫，未有能知止，自敛者也。廉颇既老，饭斗米肉十斤，被甲上马，以示可用。致困郭开之口，终不得召。汉武帝大击匈奴，李广数自请行，上以为老不许，良久乃许之。卒有东道失军之罪。宣帝时，先零羌反。赵充国年七十余，上老之，使丙吉问谁可将？曰：亡逾於老臣者矣。既驰至金城，图上方略虽全师制胜，而祸及其子。光武时，五溪蛮夷畔马援请行，帝愍其老，未许。援自请，曰：臣尚能被甲上马。帝令试之，援据鞍顾眄以示可用。帝笑曰：矍铄哉是翁也。遂用为将，果有壶头之厄。李靖为相以足疾就第，会吐谷浑寇边即往，见房乔曰：吾虽老尚堪一行。既平其国而有高甑生诬罔之事，几於不免。太宗将伐辽，召入谓曰：高簏未服，公亦有意乎？对曰：今疾虽衰，陛下诚不弃病且廖矣。帝悯其老，不许。郭子仪年八十余，犹为关内副元帅。朔方河中节度，不求退身，竟为德宗册罢。此诸公皆人杰也。犹不免此，况其下者乎？
　　帅当专
　　【容斋续笔】
