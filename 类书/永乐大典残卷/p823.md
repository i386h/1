<!-- { "loadSidebar": true } -->
　　《义阳王琮传》：纪王慎女东光县主，始八岁，闻慎有疾，不食。父哀之，绐云已愈。主察颜色未平，终不肯御。内外称之。及王死，号恸呕血数升，免丧，绝膏沐者二十年。
　　【吕原明杂记】
　　近世儒者，有戒妇人不油发、不涂面者。诗曰：其无膏沐？自古而然。又有戒妇人不穿耳者。庄子曰：天子之侍御，不蚤，不穿耳。则穿耳，自古而然。但不至於悉耳。
　　【杨铁崖集】
　　《金盆沐发踏莎行》：宝钅监凝膏温泉流，腻玖纤一把纟系坠。冰肤浅渍麝煤春，花香石髓和云洗。玉女峰前咸池月，底险风细把犀梳理，阳台行雨乍归来，罗巾犹带潇湘水。
　　薰沐
　　【唐辑昌黎集】
　　方将坐足下，三薰而三沐之。
　　【宋华镇云溪居士集】
　　《上宰相书》：方今资盛德称积累之后，陶神化薰沐之成，协气声，充塞四表。《上蔡大资书》：武衙文教，震叠薰沐，出於其中者。至于日月之所照，霜露之所隧而后已。
　　潘沐
　　【左传】
　　哀公十四年，陈氏方睦使病而遗潘沐。潘，米汁也，以沐头，潘，芳袁切。
　　将沐
　　【韩子】
　　僖侯将沐，汤中有砾。问之曰：当有人欲代汤者？
　　【左传】
　　《僖下》曰：卫叔武将沐。闻君至而喜，捉发走出前驱。射而杀之。公知其无罪，枕股而哭之。
　　【程子训蒙新书】
　　谢见程子子留语，因请曰：今日将沐。子曰：岂无他日？曰：今日吉也。子曰：岂为士而惑此耶？曰：固无疑矣。在已庸何恤？弟云不利父母。子曰：有人呼於市者曰，毁瓦画墁，则利父母也，否则不利父母。子亦将毁瓦画墁乎？曰：狂人之言也，何可信？曰：然则子所信者，亦狂言尔。
　　一沐
　　【通钅监】
　　外纪】
　　夏禹一馈而十起，一沐三握发，一食而三起，以礼有道之士。
　　【史记】
　　周公戒伯禽曰：我文王之子，武王弟成王之叔，於天下亦不贱矣。然我一沐三握发，一饭三起以待士，犹恐失天下之贤人。
　　【孔子家语】
　　周公下白屋之士，一沐三握发，后世称其圣贤也。
　　新沐
　　【庄子】
　　孔子见老聃，聃新沐被发，似非人。孔子曰：先生体若槁木，似遗物乎？老子曰：吾游物之初。孔子出告颜渊曰：丘之道，其犹醯奚。司马班彪曰：醯，奚酒上飞蚋。
　　【楚醉】
　　《渔父》曰：吾闻新沐者必弹冠，新浴者必振衣。安能以身之察察，受物之汶汶乎？
　　【赵德麟侯鲭录】
　　几头酒，山东风俗，新沐讫饮酒谓之几头酒。颜师古云：字当为，音讥，谓福祥也。按礼云：沐而馈梁，发希用象栉进羞，工乃升歌。郑康成注云：沐必进作乐，盈气也，此谓新沐体虚，故更进食饮而加乐，以自辅助，致福禄也。此古之遗法乎？
　　【三元延寿参替书】
　　新沐发，勿令当风，勿湿萦髻，勿湿头卧，今人头风眩闷，及生白屑，发秃而黑，齿痛耳聋。
　　【蒙隐诗】
　　《新沐有感》：我发日已疏，尚喜鬓未斑。晴朝试一沐，但觉盆水宽。千梳发清快，凛凛肌骨寒。脱落等秋箨，光润如春峦。譬彼雨露滋，下泽枯蓬根。鸟云犹半湿，霜叶不加繁。我生嗜疏懒，肯事形骸间。一月半不理，垢腻何由删。今辰新沐罢，快若沃狂澜。呼儿奉饮，为作椎结团。岁月浸相逼，欢娱心已阑。看镜想动灬业，森然欲冠。
　　【李流谦澹斋集】
　　性懒如嵇康，不沐已三岁。虮虱擅封域，污垢为之地。譬之大诸侯，父死辄子继。纳污固云久，用钺岂得已。朝来汤沐具，缟素雪危涕。决河巷尘泥，崩风刮氛翳。弛檐坐茂树，未足当快意。脱日沥馀润，寸栉导积气。逢根入风露，浮爽到肝肺。却尤见斑毛，引镜不敢对。弹冠一跌坐，茹连岂吾事。置之勿复道，我醉欲眠尔。
　　【李忠定公集】
　　五月晦，寓河源馆舍，雨凉新沐，偶成一绝：风雨潇潇作晚凉，山城松桂发天香。阑汤沐罢充清快，一枕江南归梦长。
　　出沐
　　【宋王华阳集】
　　《谢赐入伏早下表》：载矜敲郁之辰，甫降深纯之诲，奉汉家之令，特尤出沐之期，咏周人之诗，敢在公之节。
　　【宋元宪公集】
　　《岁晏出沐感事内讼一首》：山海有完士，希世无良筹。偶穿东郭履，遂别野人舟。不耻篆刻赋，来肩英俊游。私智甚凫短，尘容若鸱愁。备负太史氏，补属富人侯。姑学了官事，何尝分主尤。日贪斗食利，岁感星躔周。中都富才彦，方驾若龙蚪。茂先善史汉，平津治春秋。高丈用司马，格五宠虞丘。间阔路逢葛，缤纷人召邹。桑羊兴贾竖，安国出缧囚。汲郑贵交盛，徐陈英藻遒。况乃天下枢，雄雌来九州。衣冠径复道鼓吹出长楸。席上万钱箸，桥边八列驹。雍容缓鲁，意气拂吴钩。咨子良不韪，瓴甓厕琳。吹竽昔已滥，在梁今可尤。台阁魏舒被，风霜苏季裘。有志谢轩鹤，无机防海鸥，恭杜陵课，诛茅归故筹。《秋日出沐感怀》：落落穷阎静，萧萧晚岁昏。臣饥徒索米音小未应门。清世为尘诮，私家出沐息。斗回非揖酒，天远讵兼盆。腐烂翔鼠，青黄断水樽。容容谁觊福，栩栩自交魂。衰柳空烟穗，寒苔叠雨痕。鸣蛙沉故沼，噪雀恋空园。有客嘲黔突，无人赏负暄。终期六百石，初服卧丘樊。《清明出沐》：晓树阴岑客舍春，乡舆不访著书人。长楸有地金成埒，曲突无烟桂徙薪。自欠解兰抛北阜，更堪鸣磬是南邻。饧香酝冷沈欢绪，枉负山郎出沐辰。
　　沐
　　【事物纪原】
　　《史记》：李园事春申君，谒归故失斯，则假告已见于战国。汉律吏得五日一休沐，言休息以洗沐也。邓通洗沐不出，张安世休沐未尝出门是也，《唐会要》：水徽三年二月十日，以天下无虞，百司务简，每至旬假许不视事，以宽百僚休沐。然则休沐始子汉，其以旬休，则始子唐也。
　　【西汉会要】
　　孟康曰：古者名吏休假曰告。汉律吏二千石有予告、有赐告。予告者在官有功最，法所当得也，赐告者，病满三月当免。天子优赐其告。《薛宣传》：至日休吏。师古曰：冬夏之日至，不省官事，故休吏。《郑庄传》：五日洗休。
　　【西汉书】
　　《杨敞传》：敞第恽，迁中郎将，郎官故事，令郎出钱市财用，给丈书。得出名曰山郎。张晏曰：山，财用之所出，故取名为焉。移病尽一日，辄偿一沐。晋灼曰：五日一洗沐也。师古曰：言出财用者，虽非休沐，常得出外也，贫者实病，皆以沐假偿之也。或至岁馀不得沐，其豪富即日出游戏，或行钱得善部。师古曰：郎官之职，各有主部，故行钱财而择其善，以招权也。货赂流行，传相放效。恽为中郎将罢山郎，移长度大司农，以给财用，其疾病、休谒、洗休皆以法从事。详本传。
　　【东汉会要】
　　张禹为大传录尚书，五日一归府。窦氏败韩典案其事，深竟党与，数月不休沐，韩传。
　　【汉书】
　　孔光典枢机十馀年，守法度，条故事沐日归休兄弟妻子燕语，终不及朝省政事。
　　【唐会要】
　　永徽三年二月，高宗以天下无虞，每至旬假许不视事。开元二十二年六月十七日，敕诸州千秋节今后宜听五日一辰，尽其欢宴，馀两日但休暇而已。宝应元年八月三日，敕八月五日是千秋节，旧给假三日，其前后一日假权停，至九月天平地成节准，乾元元年九月一日，敕休暇三日。二十四年二月十一日，敕寒食清明，四日为假。至大历十二年二月十五日，敕自今已后寒食通清明休假五日。至贞元六年三月九日。敕寒食宜准元日节前后各给三日。天宝五年五月九日。敕顷自宴赏已放入朝节假常参未闻申命，公私协庆千载一时自今已后每至旬假休假，中书门下，及百官并不须入朝亦不须衙集。
　　【宋会要】
　　国初休假之制皆按令式岁节、寒食、冬至各假七日，休务五日；圣节、上元、中元各假三日，休务一日；春秋二杜上巳，重午、重阳、立春、人日、中和节、春分、立夏、三伏、立秋、七夕、秋分、授衣、立冬各假一日，不休务；夏至、腊日各假三日，不休务；诸大祀假一日，不休务。其后或因旧制或增建庆节，旬日赐沐皆令休务者并著子令。其庆节但录休假，而事详见本篇。其亲行大礼及车驾巡幸，赐群臣休假皆无定制。今并载于后。太祖开宝九年四月二十三日，诏自今遇旬假不御殿，百官赐休沐一日。大中祥符七年二月五日，车驾至自毫州，赐随驾臣僚休沐假三日。庆历六年四月二日，诏驾幸金明池，并拨麦刈诸处宴，后一日并放歇泊，沐务假前后殿不坐，永为定式。绍兴元年正月十八日，诏今后朝建百司，依倏月中每旬仍旧作休务假。先是建炎初边事来宁，凡旬休及遇假日，百司皆入局治事，其后每旬唯以晦日休务，至是宰执拟进旬休假。范宗尹奏曰：官吏旬日之劳，一日洗沐亦不为过，其它假日恐未可行。上曰：然一日休务亦不致废事，使一月之间措置得十事，则虽二十日休务，变复何害？无所施设，虽穷朝夕，何补事功？故降诏旬休仍旧马。乾道九年二月二十一日，诏吏部具目，今行在百司见行立定假式，颁下诸州县今遵守以臣僚言伏诸太祖皇帝开宝元年四月二十三日，诏自今遇旬假不御殿，百官赐休沐一日，国朝旬休赐假始见于此。仰见历祖创业之初，勤劳万机虽休日亦御殿也。
　　【文选】
