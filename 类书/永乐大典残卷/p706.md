<!-- { "loadSidebar": true } -->
　　宋炳，晋人。宋武帝之在荆州，召炳为主簿，不起，竟入庐山。雅好山水，往辄忘归。图尽於室曰：吾老矣，名山不可再观，惟卧以游之。
　　【句容新志】
　　唐杨於陵达夫年十八，擢进士，调句容主簿。节度使韩刚严少许，可独奇於陵，以为贤而妻之。德宗朝，迁户部尚书，以左仆射致仕。器量方峻，进止有常，节操贤明。终始不失其正，时人尊仰之。唐章八元，睦州桐虚人。大历六年进士，真元中调句容主簿。有诗名。
　　【惟杨志】
　　唐刘肃，元和中为江都主簿，马挺江都主簿，与武进尉申堂构十八，皆有诗名。韩思彦初授监察御史，待诏弘文馆，以李义府与诸武共出为山阳丞。建州司户参军复召为御史，俄出为江都主簿。
　　【临江府图志】
　　李著，南唐时为新喻主簿，摄县事。因县民失火延烧者多，乃令民葺居字，易茅为瓦，而广其衢路，火灾由是遂息。又以俸资民浚义井，六邑民称之。
　　【泗州志】
　　顾非熊况之子。唐大中时，为盱贻簿。善诗艺文，后弃官，隐茅山。
　　【溧阳志】
　　唐康仁杰，泉州人。后主召对，授溧阳簿。性素俭，唯食公俸，门无私谒。其所进待乃儒生名士，吟终日，不少怠。
　　【襄阳志】
　　赵矜事唐举明经，调阳主簿。吴少诚反矜誓，不从叛以县来归，徙襄城主簿。赐牙绯。
　　【金华府志】
　　骆宾王，义舞乌县人。七岁能诗，调长安主簿。武后时，数上疏言事，下除临海丞。鞅鞅不得志，弃官去。徐敬业乱，为府属，为之传檄，斥武后罪。后读至一坏之土未乾，六尺之孤安在？变然曰：谁为？或以宾王对。后曰：安得失此人。敬业败，宾王不知所之，有交集十卷。
　　【苏州府志】
　　萧存，字伯诚。兰陵人。梁鄱阳王恢之后，颖士之子也。亮直有父风，能文词。与韩会沈既济、梁肃：徐岱等善，淅西观察使李栖筠表荐常熟主簿。颜真卿在湖州与存及陆鸿渐等，撰韵书数百篇。建中初由殿中侍御史，四选比部郎中。
　　【事文类业】
　　唐韩为高邮主簿，使京师自负其才。有不遇之言，题客舍，他日蒋钦绪见之。曰：是子叹后时耶！唐徐浩，以文学为张说所器，调授鲁山主簿。说荐为丽正殿校理，三迁右拾遗，仍为校理。见喜雨五色鸽赋，嗟曰：“后来之英也”。唐魏谷倚，为太原主簿。与傅嘉谋，吴少徵，号北京三杰。唐颜真卿调犀浦主簿。尝送徒益州，亡其籍，至廷口记物色凡千人无所差。长史陆象先异之。唐李畲为汜水主簿。遇事锐，甚有声称。虽材童厮，一阅，无不知替代姓名者。累转国子司业。外史杌王建属。李景上对事，以为眉山主簿。制曰：“旌其忠尽之心，委以髯须之职。” 
　　【事林广记】
　　唐张彖为华阴簿，为守令所抑。叹曰：丈夫有凌云盖世之志，而拘於下位。若立身矮屋之使人抬头不得！乃弃官而去。
　　【太和志】
　　张景休父逸其名，其先洛阳人。唐末，仕西昌簿。卒因家焉。见江南野史
　　【五代史】
　　许仲宣，乾初，举进士解褐，为曹州济阴主簿。先是，县印令与簿掌，时令有嬖妾与其室争宠，令不能制，妾欲陷其主於罪，窃取印藏之，对缄如故，仲宣受之。翌日吏开将用印，但空匣，因逮捕县吏数十人。及令主簿仆厮家人击狱验问，果得於令舍灶突烟煤中。初亡失印，县吏皆恐，而仲宣晏然不为之动，既而果获印。皆伏其量。
　　【宋史】
　　《职官志》：开宝三年，诏诸县千户以上，置令簿尉。四百户以上，置令尉，令知主簿事。四百户以下，置簿尉主簿，兼知县中。咸平四年，王饮若言川峡县五千户以上，请并置簿，自馀仍旧，以县尉无领。从之。皇五年，诏南川县置主簿。五年，委州，义鸟、永康、武义、浦江等四县，各置主簿一员。初三兼止管尉一员，兼主簿，及商税。治平三年，省主簿以尉兼。元丰六年，添主簿一员，尉更不兼簿。自后川属及江南诸县，各增主簿。中兴后，置簿掌出纳官物销注簿书。凡县不置丞，则簿兼丞之事。凡批销必亲书押，不许用手记，仍不许差出，以妨销注。
　　【锦绣万花谷】
　　熙宁三年，提举王广渊言：一县之事，惟令佐三员，而主簿尉所职各异。苟有缪误，所职者坐视其弊而莫得禁止，欲令主簿管稽簿书，尉专管督盗依旧外县事，并令通管。从之。
　　【宋会要】
