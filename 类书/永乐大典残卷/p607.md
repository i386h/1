<!-- { "loadSidebar": true } -->
　　如佑伯寿，初任泽州倚郭某县尉，其太守不计姓名，股上患漏疮平生不差，忽梦一人谓曰：“疮来日当愈，须令姚少府治之，翌旦召姚，语以梦，且求其治法，意必有奇方也。姚良久曰：“此事甚异，佑昨日部夫修城，因穿土得白骨一具，裹以针甲，有夭贯其股骨，遂出之。徒痤其骨于他所必甲士之死城者也。然岂使君之前身乎？箭既出疮必自愈，既而果无恙，姚令声去。
　　梦浮尸
　　【夷坚志】
　　赵公时霈侍郎，政和八年终，为无为军教授。通判祖翱者，济南人，本法家尝历大理丞，处身廉谨以法律为己任。赵尝梦游一小寺，寺旁有池方不逾寻丈，四周朱栏三重，内一重可高二尺，中高三尺，其外四尺许，赵身在重栏内，去水止三四步，视池中有一浮尸，恶之。方欲越栏出，举足极难，尸忽起逐人，赵蹴之于水，再欲出，又起如初，复蹴之至于三，其行稍缓，其容戚戚然若有所诉，询之云：昔日罪不至死，为通州祖寺丞枉杀，抱冤数年矣。赵曰：“祖丞明习法律，于刑狱事尤详敬，决不妄杀人。”答曰：“此事固非祖公意，然因其疑遂送他所。意以死罪定断，故冤有所归，渠寿命不得久将死矣，聊欲君知之。言讫，即跃入水，赵睨重栏愈高，唯四角差低甚，易之，然卒不可跃越。尸自水中指云：“从高处过，甚易。遂如其言，跟蹲一举已出平地。复贺曰：“既过此栏，前程无留碍矣。觉而惊共之。时翱适出外邑，迨其归免五日，得内障目疾日以益甚，至不能瞻视，乃丐宫祠又月余日顿愈，忽中风摇手足遂废，及得请而归，过梁山乐口，舟坏水入，蒿师急救拯仅能登岸，翱惊惧暴亡，距赵梦不数月。噫图圄之事深可畏哉！赵梦中不能问其姓名，及所坐何事为可惜也。
永乐大典
卷之一万三千一百九十四
卷之一万三千一百九十四
　　一送中
　　百发百中
　　《史记?周纪》苏厘谓周君曰：秦破韩、魏，仆师武北取赵蔺离石者，皆白起也。今又攻梁，梁破则周危矣。君何不令人说起乎？曰：楚有养由基者，善射者也。去柳叶百步而射之，射之而百中。观者数千人皆曰善射。有一夫立于其旁曰：善，可教射矣。养由基怒，释弓剑曰：客安能教我乎？客曰：非吾能教子，支左诎右也。夫去柳叶百步而射之，百发而百中，不以善息少焉。力衰气倦，弓拨矢钩，一发不中，百发尽息，今破韩、魏，仆师武北取赵蔺离石者，公之功矣。今又将兵出塞过南周，陪韩攻梁。一举不得，前功尽弃，不如称病无出。
　　【太平广记】
　　贞元末，阆州僧灵鉴善弹。郑汇为刺史时，有当家名寅，读书善饮酒，汇甚重之。寅尝诣灵鉴较角放弹，寅指一树节相去数十步，曰：中之获五千。寅一发而中之，弹丸反射而不破。灵鉴控弦，百发百中，皆节陷而丸碎焉。
　　发无不中
　　【晋书?魏舒传】
　　后将军钟毓每与参佐射，舒常画筹而已，毓不知其善射，舒客范闲雅，发无不中。
　　一发正中
　　【东汉书】
　　吕布在徐州时，袁术遣纪灵等攻刘备。备求救于布。布驰赴之顿沛城外，遣人召备并请灵等共饮。布谓灵曰：玄德，布弟也，为诸君所困，故来救之，布不喜合斗，但喜解斗耳。乃令植戟于营门。布弯弓曰：诸君观布射戟，小支中者，当解兵；不中，可令决斗。布一发正中戟支。灵等皆惊曰：将军天威也。各罢去。《汉书》：贾坚射牛百步外，两拂肩摩腹曰：不中为奇，中之何难？一发中之。
　　一发俱中
　　【北史贺扳允第胜传】
　　胜至关中，从晏昆明池，时有双凫游池上。周文授弓矢于胜，曰：不见公射久矣，请以为欢。胜射之，一发俱中，因拜曰：使胜得奉神武，以讨不庭，皆如此也。周文悦，由是恩礼日重。
　　七发五中
　　【北史】
　　豆卢宁骁果善骑射，魏永安中以别将随。朱天光入关破万俟丑奴，尝与梁定遇于平凉州，相与肄射。乃相去百步，悬莎草以射之，七发五中。定服其能，赠遗甚厚。
　　十发俱中
　　【北史?长孙晟传】
　　晟善弹射。一日赐射于武安殿，选善射者十二人分为两朋。启人可汗曰：臣由长孙得见天子，今日赐射愿入其朋。许之。时有鸢群飞，上曰：公善弹，为我取之。十发俱中，并应丸而落。是日百官获赉，晟独居多。
　　每发辄中
　　【南史?列传】
　　韦载历位义兴太守。陈武帝诛王僧辩，乃遣周文育袭载。载婴城自守。所属县并陈武旧兵，多善用弩。载收得数十人，系以长锁令所。亲监之，使射文育军，约十发不两中者死。每发辄中，所中皆弊。相持数旬，陈武帝闻文育军不利，以书喻载以诛王僧辩意，并奉梁敬帝敕。乃以众降陈。
　　十发十中
　　【南史?齐宜都王铿传】
　　铿善射。常以堋的大阔曰：终日射侯，何难之有。乃取甘蔗插地，百步射之，十发十中。
　　十发九中
　　【宋王黄州小畜集】
　　天道如张弓，赋左马右人落彀中，而不失十发九中，视掌上而弥亲。
　　三发三中
　　【唐韩昌黎集?薛助教墓铭】
　　唐薛公达少气高，为文务出于奇，举进士。补家令主簿佐凤翔军。军帅九月九日大会射，设标的，高下百数十尺。令曰：中，酬锦与金若干。一军尽射莫能中。公执弓，腰二矢指一矢以兴，揖其帅曰：请以为公欢。矢三发三中。众大呼笑。帅不喜，因自免去。
　　【辽史】
　　道宗长子六岁善射矢。三发三中。上曰：联祖宗以来骑射绝人，威震天下。
　　【金史?太祖纪】
　　甫成童即喜射。一日辽使坐府中，顾见太祖持弓矢使射群鸟，连三发皆中。辽使矍然曰：奇男子也。
　　【元程雪楼集】
　　《袁府君神道碑云》：公出督江上兵，城中大骇。君密捕斩首乱数人，乃安诸将，益桀骜日以语侵君且请较射，君先发三矢三中，众惊服。
　　驰射无不中
　　【唐书】
　　沙陀李国昌，为振武节度，以其子克用杀云州防御使段文楚，得罪于朝，举宗奔达靼。其酋长欲图之，克用得其计。因豪杰大会，驰射百步外针芒木叶无不中哉，部人大惊，即倡言今黄巢为中原患。一日，天子赦我，愿与公等南向定天下，庸能终老沙碛哉！达靼知不留乃止。
　　谓一事中
　　【朝野类要】
　　三场内只第一场合格，及补试内只大经合格。盖恐黜下之可惜，故以此勉其学者，惟武举只弓马合格者，待补谓之一事中。
　　射命中
　　【汉书】
　　李陵，字少卿，将勇敢，屯张掖。天汉二年，贰师将军出酒泉击匈奴于天台，召陵欲使为二师将辎重。陵叩头曰：臣所将屯边者，皆荆楚勇士奇材剑客也。力扼虎射命中，愿得自当一队。
　　挽强命中
　　【元史】
　　《张圭传》：少能挽强命中，尝从其父出林中，有虎，圭抽矢直前，虎人立，洞其喉。一军尽欢。
　　激箭旁中
　　【史记】
　　北齐时谣曰：本欲寻山射虎，激箭旁中赵老。
　　精射知中
　　【尚意譬喻论策】
　　《见事之精章》：精于射者，知中于未发。
　　应口而中
　　【酉阳杂俎】
　　隋末有督君谟善射，闭目而射，应口而中。云：志在目则中目，志在口则中口。
　　前期而中
　　【经子法语】
　　庄子前期而中善射者。
　　刃射不中
　　【太平广记】
　　汉淮南王刘安折节下士，有八公诣门，须眉皓白，曰：闻王好射，故来相从，未审王意有何所欲，吾一人能入火不灼，入水不濡，刃射不中。
　　投壶而中
　　【左传】
　　昭公十二年，晋侯以剂侯宴，中行穆子相投壶。晋侯先穆子，曰：有酒如淮，有肉如坻，寡君中此，为诸侯师中之。剂侯举矢，曰：有酒如渑，有肉如陵，寡人中此，与君并兴亦中之。伯瑕谓穆子曰：予失辞吾固辞诸侯矣。壶何为也？以其中隽也。齐君弱，吾君归弗来矣。
　　言必有中
　　【论语】
　　《先进篇》：子曰：夫人不言，
　　言必有中。
　　【吴志】
　　顾雍，字元欢，领尚书令，为人不饮酒，寡言语。孙权尝叹曰：顾君不言，言必有中。至饮宴欢乐之际，左右恐有酒失，不敢肆情。权亦曰：顾公在坐，使人不乐，其见惮如此。出《群书类对?事苑》。
　　亿则屡中
　　【论语】
　　《先进篇》：子曰：回也，其庶乎？屡空赐不受命，而货殖焉，亿则屡中。
　　祸不能中
　　【冠子】
　　云：圣王者有听决疑之道，能屏谗、擢贤、逆淫辞，绝流语，去无用、绝朋党之门。嫉妒之人，不得著明。非君子术数之士，莫能当前。故邪不能好，祸不能中。
　　巧发奇中
　　【史记】
　　《封禅书》：李少君亦以祠龟穴谷道却老方见上，上尊之。少君善为巧发奇中，常从武安侯饮，坐中有年九十余老人，少君乃言与其大父游射处。老人为儿时，从其大父行，识其处。一坐尽惊，少君见上。上有古铜器问少君，少君曰：此器齐桓公十年陈于寝已而。案其刻果然，一宫尽骇，以少君为神，数百岁人也。
　　奇中
　　【清波杂志】
　　政宣间除擢侍从以上，皆先命日者，推步其五行休咎，然后出命。故一时术者，谓士大夫穷达在我可否之间，朝士例许于通自衢下，马从医卜，因是此辇，益得以凭依。今谈天者，既出入贵人门第，揣摩时事，以售其话，偶尔符合，遂名奇中。卜以决疑卦影乃验，于日后反致。人疑死生祸福贵贱各有定分，彼焉能测造化之妙。
　　不幸言中
　　【筌翁贵耳】
　　《左传》：定公十五年，邾子来朝。子贡曰：以礼观之，二君者皆有死亡焉。高仰骄也，卑俯替也。骄近乱，替近疾，君为主其先亡乎？夏公薨，仲尼曰：赐不幸言而中。
　　计幸时中
　　【史记】
　　张良谓高帝曰：陛下用臣计，幸而进中，臣愿封留足矣。详户字
　　占无不中
　　【吴志】
　　刘遭乱避地，客游庐陵，事孙辅以明天官达，占数显于南土。每有水旱寇贼，皆先时定，期无不中者，辅异焉。以为军师，军中咸事之，号曰神明。
　　掷剑独中
　　【东汉书】
　　《南蛮传》：巴郡南，郡蛮初末有君长，俱事鬼神，乃共掷剑于石穴，约能中者奉以为君。巴氏子务相乃独中之，众皆叹焉。
　　朋赞奇中
　　【唐书】
　　武三思雅为帝宠，桓彦范虑其朋赞奇中，后果罢彦范等政事。
　　万选万中
　　【唐史】
　　张鸟族为文辞，犹青铜钱万选万中。
　　言无不中
　　【五代史】
