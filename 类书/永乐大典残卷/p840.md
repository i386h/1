<!-- { "loadSidebar": true } -->
　　【太平广记】：马举镇淮南日，有人携一棋局献之，皆饰以珠玉，举钱十万而纳焉。数日忽失其所在，举命求之未得。而忽有一叟，策杖诣门请见举，多言兵法，举延坐以问之，叟得一术兵家之要，因遽辞。公坚留，延于客馆。至夜，令左右召之，见室内唯有棋局耳，乃是所失之者。公知其精意，遂令左右以古镜照之，棋局忽跃起，坠地而碎。
　　地涌玉局
　　【龙虎山志】：祖天师张道陵居城都，地涌玉局丈余。老子复降说诸经要，北斗经地神涌出，扶一玉局，而作高座。
　　客前覆局
　　【南史】《陆云公子琼传》：大同末，云公受梁武帝诏。校定棋品，到溉朱异以下并集。琼时年八岁，于客前覆局，由是都下号曰神童。
　　【广川画跋】《覆局图》：秘阁有覆局图，画法甚古雅。犹是六朝旧制署其尾曰：唐明宗覆局图，非也。宗子大年摹本以传，并王抗十七局图。余为书曰，此宋文帝棋图也。江左琅琊王抗第一品，吴郡褚思庄，会稽夏赤松并第二品。赤松思速，善于大行。思壮思迟，巧于门豆寸棋。宋文帝世，羊玄保为会稽太守，帝遣思庄入东与玄保戏，因制局图，还于帝前覆之，即此图也。思庄与王抗交赌，自食时至日暮，一局始竟。上倦遣还省，五更方决。抗于局后，思庄达晓不寐。议者云：思庄所以品等致高，缘其用思深久，人不能对。抗至齐，官至给事中。今局图谓棋，吏误也。
　　比势局
　　【南史】《梁到溉传》：溉弈棋入第六品，常与朱异韦黯于御座校棋，比势复局，不差一道。
　　用象戏局
　　【北盟录】：靖康二年二帝宣太后，举族北迁，未知康王即位，时皇太后尝用象戏局，以黄罗贴覆，书康王字于上，焚香祝曰：今三十二子俱掷于局，若康王入九宫者，大王必得天位。一掷其子，果入九宫，他子皆不近。皇太后以手加额，甚喜，臣下拜即贺，且奏太上大喜。复令谓皇太后瑞卜，昭应殊异，便可放心。
　　手乱其局
　　【世说】：石晋陈保极，性鄙吝。所得利禄，未尝奉身，但蔬食而已。每与人弈棋败则手乱其局。盖惧所所赌金钱不欲偿也。及卒，室无妻儿，唯贮白金十铤，为他人所有。
　　犭呙子乱局
　　【江湖续集】《开元天宝杂咏》：明皇与亲王棋。上欲输，妃子以康国子放局上，乱其输赢，上甚悦。一枰之上总危机，谩道真妃此着奇。谁信临危无活着，可怜全局付儿。
　　鹦鹉坏局
　　【马明叟实宾录】：唐韩与姚洎皆为翰林学士，从昭宗幸岐，每与两敕使会棋，两使稍不胜，洎即以手坏之，呼为白鹦鹉，如此者不一。若洎不在坐，两使将输，必大呼白鹦鹉，洎应声而至，即为环局，曰：求知之道，一何卑耶？环棋得用，亦将用何？因拨局而起。《金鸾密记》曰：鹦鹉坏局事，见《明皇杂录》雪衣娘。
　　局上有声
　　【北史】《小朱荣传》：荣从弟世隆，曾与吏部尚书元世隽握槊。忽闻局上讠交然有声，一局子尽倒立，世隆甚恶之。
　　欲变局面
　　【建炎以来朝野杂记】：韩佗胄言永嘉人欲变局面，史丞相之请除佗胄也，惟二三执政近臣知之。前数日，佗胄在都堂忽谓李参政曰：闻永嘉人欲变此局面，相公知否？李疑事泄，徐答之曰：那有此。佗胄默然。前一夕佗胄与其爱姬号满头花者，方饮酒。周筠自外至曰：事欲不善。佗胄笑曰：谁敢尔？筠再言不应，惧而去。诘朝遂坐殛。夏震者，本季章所荐，佗胄命摄殿严，后以击佗胄之劳死于节度使。
　　各司其局
　　【礼记】《曲礼》：左右有局，各司其局。疏军之左右，各有部分圃不相滥也。军行须监领，故主帅部分，各有所司部分也。
　　予发曲局
　　【诗】《小雅?采绿篇》：予曲局。注：曲局，卷也。
　　不敢不局
　　【诗】《正月篇》：谓天盖高，不敢不局。注：局，曲也。
　　少有干局
　　【晋书】《张辅传》：张辅，字世伟，南阳西鄂人。少有干局，初补蓝田令，转山阳令，累迁尚书郎，封宜昌亭侯。
　　风神器局
　　【南史】《陈袁宪传》：宪父君正将之吴郡，溉祖道于征虏亭。谓君正曰：昨策生萧敏孙，徐孝克，非不解意，至于风神器局，去贤子远矣。
　　风仪器局
　　【北史】：博陵崔液颇习文藻，有学涉风仪器局为时论所许。
　　李远器局
　　【北史】：李远，字万岁。幼有器局，尝与群儿为战斗戏。指挥便有军阵之法，郡守见而异之，召使更戏。群儿欲走，远持杖斥之，复为向阵，意气雄壮。守曰：此儿必为将帅，非常人也。
　　裴土自器局
　　【续蒙求】《裴土自传》：土自以贤良方正对策第一，宪宗拜同平章事，器局峻整，持法度。虽宿贵前望造诣不敢干以私，士大夫不以土自年少，柄用为嫌。故元和之治，百度修举，称朝无幸人。
　　昙首志局
　　【南史】《列传》：王昙首太保弘之弟也，为琅邪王大司马。昙首有志局，喜愠不见于色，闺门内雍雍如也。手不执金，妇女亦不得以为饰玩，自非禄赐，一毫不受于人
　　退就闲局
　　【资治通鉴】：唐武会昌三年，夏四月辛未，李德裕乞退就闲局。上曰：卿每辞位使我旬日不得所。不得所，犹言不安其所也。今大事皆未就，卿岂得求去？
　　不乐检局
　　【唐鱼会】：柳浑，字夷旷。弃官隐武宁山，召拜监察御史。台僚以仪矩相绳，而浑放旷不乐检局，乃求外职。
　　延路阳局
　　【淮南鸿烈解】：人间训，夫歌采菱，发阳阿？鄙人听之。不若此延路阳局。延路阳局，鄙歌民也。非者拙也，听者异也。石首局《隋书乐志》曰：汉第九曲，将进酒，改为石首局。言义师平京城，乃废昏定大事也。石首局，北墉土堇。新土不严，东垒峻。共表里，遥相镇。失未飞，鼓未振。竟衔璧，并舆榇。酒池扰，象廊震。同伐谋，兼善陈。辟应和，扫煨尽。翦庶恶，靡馀胤。
　　诗文
　　【宋慕容彦逢扌离文堂集】《乞殿中省别处置局奏状》：右臣伏为殿中省，见在门下后省。权暂置局内殿中丞许似系，见任执政官之子臣，为言官与之同省。虑涉嫌疑，伏望圣慈特降旨，令殿中省别行踏逐，权暂置局去处，谨录奏闻，伏候敕旨。
　　【刘龙云先生集】：有诏遣移局实录院。因成古诗，奉别同舍学士诸公聊佐一笑。春秋谨严书，百史兹考信。晚周驾而东，弱鲁犹足训。低昂心权衡，与夺管肤寸。包罗三八祀，诬始盖其慎。一言开惨舒，九地回斧衮。密虽艹鬼鲲鲕，宽亦漏鲸蜃。奸云鬼负芒羞，忠骨盖棺奋。窗角死西郊，风味一朝尽。千秋圣人经，寂寞风雨烬。三子豪未除，巧语终不近。早时迁固俦，雄夸掠秋隼。斧凿谢前规，沙场出孤骏。森罗虽时乏，犹足傲拘窘。黠儿何厚诬，乞米诳髫。至今汗青手，缩袖济痛愤。此道竟寂寥，斯文有遗恨。于皇宋七世，辉赫到禹舜。起走覃当作走参走覃，玉篇驱步，下祥祉，郁穆起声闻，载祀盈十六，铲涤无垢衅。斯民被醇和，沦浃酣九酝。冠剑趋皋，戈铤老廉蔺。君臣不朽计，邈与事功运。龙催鼎湖去，墨燥螭凹润。际会风云收，刀尺光景迅。月不月军归太史承乏乃顽钝。诏遣陪青箱，随宜课程趁。攀援赤霄，飒洒尘土鬓。嗟我痴人，机杼终不韵。早负江湖心，晚繇道山进。么磨亦胡为，陪蹑滥英俊。扪奎星辰逼，飞辩球琳振。计工蠹鱼上，三载真一瞬。今者联结束，如发千里轫。鹪鹩巢新林，未似故枝稳。鲤定自劳，何取名赤鱼军。酒徒谢知章，诗敌抛何逊。徒劳门户成，惭愧上车问。犹幸亲切连，勿负时通讯。
　　【宋强祠部集】：予初春被病，中夏少间。勉入省局，偶成二十一韵。东风吹春来，移疾聊少休。寒热战予躯，渐如错春秋。侵寻日以剧，谒告牒屡投。性命吾自安，所负空食羞。交亲每问讯，受者或见忧。伏枕数晦朔，忽忽月四周。有叟肆嗫嚅，咄哉我何尤。腾口状予疾，张大实颇浮。背憎说休咎，唯恐予疾瘳。宁独冀术胜，仍欲悦予仇。叟乎汝何愚，天命非尔谋。生死籍素定，理莫移恩仇。身世如寄客，日月速置邮。引照盍自儆，霜雪满汝头。胡然不知止，胁肩谄贵游。进苟朝暮，利吻戈矛。予今偶不死，官意滋悠悠。却来坐省局，心迹逾林丘。北扉对新篁，阴薄干已修。薰风送潇洒，不博千户侯。富贵功名间，有侍终无求。鸾凤志寥廓，燕雀从啾啾。
　　【元宪公集】：淳之九兄以仆承乏制曹幸联局事，向当成绩，猥辱裁篇。谨抒拙诗，以谢来贶。汉家挈令赖诸公，未至缘何玷选中。马尾不知书画误，鸟声偏乐友心同。忘忧日接三杯善，轧思时分一溉功。敢向明廷邀异赏，从来儒术比司空。
　　【陆游剑南续藁】《入局》：残年因简牍，静坐忆渔樵。鄙意惭轻出，殊恩免早朝。微霜凋绿树，寒日满朱桥。帐望沧波发，弓旌岂易招。镜湖西南有隐士，人不可得而见。《开局》：八十年光敢自期镜中久已发成丝。谁令归蹋京尘路，又见新开史局时。予三作史官，皆初开局。旧吏仅存多不识，残编重对只成悲。免朝愈觉君恩厚，闲看中庭木影移。
　　【刘敞公是先生集】：大雨中入局，寄彦猷时，以疾卧家。敲蒸变繁阴，快雨如破谷。明趋阊阖路，深水入马腹。此地常结辙，江海忽在目。冥行畏坎并，蹑迹戒颠覆。惭问高眠翁，不知泥涂辱。
　　【方秋崖集】《入局》：雁鹜行馀纸尾箝，岸湖老屋压题签。印文生绿空藏椟，草色蟠青欲刺。茶话略无尘土亲杂，荷香剩有水风兼。官曹那得闲如此，亦奉一囊惭属厌。《又次韵刘架阁和予壬寅入局诗》：入开图籍底须箝，谁校蓬山三万签。有竹两窗聊下榻，为梅一笑几巡。虎头食肉亦安用，熊掌与鱼那得兼。好事人来勤载酒，纵无奇字不渠厌。《戏简林孺文剂局》：广文毡寒不可忍，月边顿作乘鸾兴。府公给告使者嗔，甘坐画眉取归径，晓携手版中书堂，春风满身芝木香。物无疵疠清昼长，傥有囊中医国方。
　　【喻良能香山集】《入局言怀》：学省清秋好，无尘意趣长，进馀廉影静，坐久彩衣凉。未有裨王族，真成耗太仓。顾惭麋鹿质，亦许玷朝行。
　　【孔武仲诗集】《入局马上》：愁云惨惨增寒威，冰邸砭骨裘不支，鸣南北困道路，扰扰人趋入省时。京师久旱尘土恶，喜有小雨沾须眉。跨鞍便起江湖兴，波明别浦柳半垂。卧听蓬声睡正稳，放船不问归来迟。《又十二月朔入局》：坐听禅林叩晓锺，官曹遥指禁城东。千门洒扫冰缠路，万木号呼叶受风。金殿放朝闲虎士，蟾泓挥翰冷瑶宫。春晖闭目无多日，预草新文拟送穷。
