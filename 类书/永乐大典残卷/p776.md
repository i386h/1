<!-- { "loadSidebar": true } -->
　　后汉末，有四中郎将，皆帅师。征伐董卓，为东中郎将。蒋济，字子通。文帝即位，为东中郎将。
　　【东汉书】
　　《百官志》献帝以曹操为南中郎将。
　　【魏志】
　　陈思王植字子建。初为南中郎将欲遣救曹仁，呼有。植洪醉不能受命，於是太祖悔而罢之也。《武帝纪》以鄢陵侯曹彰为南中郎将，行骁骑将军伐胡。
　　【北堂书钞】
　　晋诸公石崇为南中郎将。梁后略前中郎郎将。永安侯确，字仲正，司空纶之第三子。少而尚武，亦自文才。每在第中常习弓马。后庭戏聚。必法军阵。时人皆以为狂，谓为武实用。左右闻者，咸以告焉。确，曰：吾为王家破贼，当使尔等知之。
　　【宋书】
　　西中郎将，南、北、东、西中郎将，后汉号也。
　　【小学绀珠】
　　晋以谢曼柏冲为西中郎将。
　　【太平御览】
　　《续后汉书卢植传》中平元年，黄巾贼起。四府举植，拜比中郎将，持节以护鸟桓。连战，破贼帅张角，斩获万余人。《郭泰传》王叔优问才之所宜，泰曰：当以武官显，叔优。后至北中郎将。《魏志》代郡乌凡反，以曹彰为北中郎将。临发，太祖诚之曰：居家为父子，受事为君臣。晋起居注：武帝太始二年，诏邺城守事宜速有人，又当得亲亲有文武器任者。高阳，今来之，国虽当出为蕃辅，以才干事，亦古之制也。其以为督邺城守事，北中郎将。王隐《晋书》山涛为北中郎将，守邺。《晋中兴书》荀羡为北中郎将，时年二十八。
　　典农中郎将
　　【一统志】
　　许州徐邈，魏文帝时，历安平太守颖川典农中郎将。车驾幸许昌，问邈曰：颇复中圣人否？对曰：昔子友弊於谷阳，御叔罚於饮酒。臣嗜同二子，不能自惩，时复中之。然宿瘤以丑见传，而臣以醉见识。帝大笑，顾谓左右曰：名不虚立。
　　迁抚军大将军。
　　【魏志】
　　任峻字伯远。而典农中郎将数年，所在积粟仓廪皆盈。母丘俭，字仲恭，诃闻喜人，为洛阳典农中郎将。时取农民以治宫室，俭上疏曰：臣愚以为天下所急除者，二贼所急务者，衣食。诚使二贼不灭，士民饥冻，虽崇美宫室，犹无益也。
　　虎贲中郎将
　　【文献通考】
　　周官有虎贲氏，掌领虎士八百人。军旅会同君宿於外，则守玉闲。闲，扌土比，扌牙，行为也。扌土比，音陛。扌牙音护。汉武帝建元三年，初置期门比中郎中。盖以微行出游，选材力之士，执兵从送期之诸门，故名期门。无员多至千人。平帝元始元年，更名虎贲郎。旧曰：虎贲，言如虎之奔。置中郎将领之故有虎贲中郎将，主虎贲宿卫，冠插两毛。曷鸟鸷之中果劲者，每有攫撮，应爪摧碎尾上党所贡也。后汉崔钧为武贲中郎将，服武弁戴曷鸟尾。攫，音钅矍。纱章衣虎文锦衤夸，余即亦然。凡有虎贲中郎、虎贲侍郎、虎贲郎中、节促虎贲，皆父死子继。若死王中，亦如之。前贤亦多为者。后汉为援、孔融，并为虎贲中郎将。魏相阶，字伯绪，为虎贲中郎将，迁尚书典选。
　　【汉官仪】
　　虎贲中郎将，古官也。书称武王伐纣，戎车三百两，虎贲三千人，擒纣於牧之野。言其猛怒，如虎之奔赴。古有勇者，孟贲改奔为贲。
　　【太平御览】
　　《汉官典职》曰：主虎贲五，五百人，郎多至千人。丞相薛宣奏：汉兴以来，深考古义，推万变之备，於是制宣室出人之义，正轻重之罚。故司马殿省阙至五六里，周卫击刀斗。竟门自近臣侍侧尚不得著剑人，防未然也。陛下旨德，纯备海内晏然，此国家之明制，必前汉备虎贲。
　　【续后汉书】
　　虎贲中郎将，秩此二千石。虎贲中郎，比六百石。虎贲侍郎，比四百石。虎贲郎中，比三百石。节从虎贲，比二百石。皆无员数掌宿卫侍从虎贲武骑，皆冠虎文章衣。左右仆射，左右陛长，各二人。仆射，主虎贲郎将。陛长，主直虎贲。朝会在殿之下。又虎贲武骑，皆魁虎文单衣襄邑。岁献织成虎丈云者，勇雉也。其斗死，乃止。孔融拜北军中侯三日，而迁虎贲中郎将。
　　【东汉书】
　　《外戚传》马后以不私干朝廷，免兄马防虎贲中郎将，讫永平世不迁。担荣门徒常四百余人，何汤为高第。明帝始立为皇太子，选求明经，乃擢汤为虎贲中郎将，以《尚书》授太子。光武从容问汤：本师为谁？汤对曰：事沛国。桓荣帝即召荣令说尚书，甚善之，拜为议郎。马廖任傀皆从羽林监，迁虎贲中郎将。建武十八年夏旱，公卿皆暴露。请两洛阳，令着盖出门。候何汤将卫士，锪令车收案。有诏免令官，拜汤虎贲中郎将。上常欢曰：赳赳武夫，公侯干城，何汤之谓也。
　　【北堂书钞】
　　《张纯传》纯，字伯仁，兼虎贲中郎将。崔，虎贲中郎将。箴云：赫矣。帝臣越越，厥武桓于邑，征夫峤峤，其族王师。是丞戎事，是御也。惟鸟之惟霆之发。鹰集杨大烈出翼，王路入司阶闼功惩闲邪，忧其萌孽也。
　　【魏志】
　　袁术为虎贲中郎将，张让杀何进卫，斫阁起火。
　　【晋书】
　　纪桓玄欲复虎贲中郎将，疑应宜与不访之僚佐，咸莫能定。参军刘兰之对曰：昔潘岳为《秋兴赋序》云：兼虎贲中郎将寓直於散骑之省，以此言之，是直官也。
　　【后魏书】
　　韩茂，膂力绝人，尢善骑射。太宗曾亲征，丁零翟猛茂为中军执幢。时大风，诸军族旗皆偃仆，茂於马上持幢，初不倾倒。太宗异而问之，征茂所属具以状对。太宗谓左右曰：记之。寻征诣行在所，试以骑射。太宗深奇之，以茂为虎贲中郎将。
　　旅贲中郎将
　　【通志职官略】
　　旅贲中郎将，一人职，如虎贲中郎将。宋初置。天子有虎贲，习武训也。诸侯有旅贲，御灾害也。唐诸率府，初有中郎郎将官，永徽元年，以太子名忠，改诸率府中郎将为旅贲郎将，其郎将改为翊军。后或改，或省。
　　使匈奴中郎将
　　【东汉书】
　　《百官志》使匈奴中郎将一人，比二千石。本注曰：主护南单于，置从事二人，有事，随事增之。掾随事为员，护羌为桓校尉，所置亦然。《应勘汉官》曰：拥节屯中步南设官府掾吏，单子岁遣侍子来朝，谒者常送迎焉。得赂亏马毡他物百余万，谒者讫还，具表付币藏，诏书剩自受。光武纪建武六年，匈奴遣使来献，使中郎将报命匈奴，传论曰：驰中郎之使。
　　【续后汉书】
　　张奂，字然明。与改纪明，皇甫威明，俱显京师，号为凉州三明，并为匈奴中郎将。
　　【北堂书钞】
　　《汉书》藏有干才，达於从政，为汉良吏，迁匈奴中郎将。
　　司金中郎将
　　【魏略】
　　河北始开冶，遂以王修为司金中郎将。修奏记曰：修闻枳棘之材，无柱梁之质。涓流之水，无洪波之势。是以在职七年，忠谨不昭於时，功业不见於事。力少任重，不堪为擢。
　　【文献通考】
　　赵王循，为司金中郎将。
　　镇夷中郎将
　　【邵氏闻见录】
　　汉顺帝时，张陵学道。鹤鸣山中，造作符书，以感百姓。受其道者，辄出米五斗，谓之米贼。陵子衡，衡子鲁，以其法相坟授，自号师君。其众曰：鬼卒，大抵与黄巾相类。朝廷不能讨，就拜鲁镇夷中郎将，领汉宁太守。则所谓张陵者，果异人乎，今道家者，流祖其事，不可辩云。
　　羽林中郎将
　　【东汉书】
　　《百官志》羽林中郎将，比二千石。本姓曰：主羽林郎。案汉未有四中郎将，皆帅师征伐。不知何时置。
　　【续后汉书】
　　《百官志》羽林郎将，比二千石。主羽林郎，选阳陇西、右安、定北地、上郡、西河，凡六郡。良家子补之。武帝以便为从游猎，宿殿岩下室中，故号岩郎也。
　　右林将
　　【西汉书】
　　《功臣表》汉三年，宋子侯许瘛用赵右林将，初从师古曰：犹言羽林之将。
　　建义中郎将
　　【东汉书】
　　《袁绍传》魏郡兵反贼，有陶升者，自号平汉将军，《英雄记》曰：升，故为内黄卜吏。独反诸贼将郎众。西城，入闭府门，具车重，重，辎重也。载绍家及诸衣冠在州内者，身自捍卫，送到斥立。斥立县，属钜鹿郡故城。今相州城安县东南。《十三州志》云：地斥卤，故曰斥丘也。绍还，因屯斥丘，以陶升为建义中郎将。
　　武卫中郎将
　　【魏志】
　　许褚，字仲康。太祖与遂、超等单马会，语左右皆不得从，唯将褚。超负其力，阴欲突太祖。素闻褚勇，疑从骑是褚，乃问太祖曰：公有虎侯者，安在？太祖顾指褚。褚目眄之，超不动，乃各罢。后数日，会战大破超等，褚身斩首级，迁武卫中郎将。武卫之号，自此始也。军中以褚力如虎而痴，故号曰：虎痴。是以超问虎侯。至今天下称焉皆称其姓名也。褚性谨慎，奉法质重少言。
　　抚军中郎将
　　【吴志】
　　孙策命张昭为抚军中郎将。升堂拜母，如此肩之旧。文武之事，一以委昭。
　　平越中郎将
　　【文献通考】
　　晋武置理广州主护南越。
　　光国中郎将
　　【晋书】
　　《刘曜记》曜以尚书郎王犷，为光国中郎将。
　　武贲郎将
　　【隋书】
　　来整为武贲郎将，尤骁勇，善副士众，讨击群盗，所向皆捷，诸贼甚惮之，为作歌曰：长白山头百战场，十十五五把长枪。不畏官军千万众，只畏荣公第六郎。整乃荣国公护儿之第六子也。
　　鹰扬郎将
　　【郑樵通志】
　　大业三年，改骠骑将军为鹰扬郎将。改车骑将军为鹰扬副郎将。五年，又以鹰扬副郎将为膺击郎将。九年，别置折冲果毅及武勇雄武等郎将官，以统领骁果。府兵之制，起自西魏、后周，而备於隋，唐兴因之。府有郎将、副郎将、坊主、团主，以相统治。又有骠骑二府，皆有将军。后更骠骑曰鹰扬郎将，车骑曰副郎将，别置折冲果毅。
　　自称郎将
　　【唐书】
　　《武后纪》垂拱三年九月已卯，州人杨初成自称郎将。乎虎州人迎庐陵王于房州，不果见杀。
　　武官入郎将
　　【唐会要】
　　开成二年十二月，中书门下奏武官合入郎将等。其堪送名者，请中书门下准吏部送名例，磨勘仍先过堂，然后批拟从之。
　　天策上将
　　【资治通鉴】
　　唐高祖武德四年八月，上以秦王功火，前代官皆不足以称之，特置天策上将，位在王公上。冬十月，以世民为天策上将，领司自徒陕东道大行台尚书令，增邑二万户，仍开天策府，置官属。天策府置长史司马各一人，从事中郎二人，并掌通判府事军。谘祭酒二人，谋军事赞相礼仪，应接宾客。典签四人，掌宣传导引之事。主簿二人，掌省覆教命。录事二人，记室，参军事二人，掌书疏表启宣行教命功，仓兵骑铠士一曹参军各二人，参军事六人。
