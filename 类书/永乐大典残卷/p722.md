<!-- { "loadSidebar": true } -->
　　杜曰东夷，国今青州府诸城县僖公：经：二十有九年周襄王二十一年。春，介葛卢来。介，东夷国也。在城阳点县。葛卢，介君名也。不称朝，不见公，且不能行朝礼。虽不见公，国宾礼之，故书。冬，介葛卢来。《传》：二十九年春，介葛卢来朝，舍于昌衍之上，鲁县东南有昌平城公在会，馈之刍、采，礼也。总公行不当致馈，故曰礼也。冬，介葛卢来，以未见公，故复来朝。礼之，加燕好。燕，燕礼也。好，好货也。一岁再来故加之。介葛卢闻牛鸣，曰：“是生三牺，皆用之矣。其音云问之而信。传言人德或通为兽之情经：三十年周襄王二十二年秋，介人侵萧。无《传》。
　　介　氏
　　【罗泌路史】
　　高阳氏纪斟姓灌，寻则夏灭之，戈介则商灭之，后有介氏。
　　【姓氏遥华】
　　介子相荆，孔子使视之。曰：“廊下有二十五俊士，堂上有二十五老人。”仲尼曰：“合二十五人之智，智于汤武；并二十五人之力，力于彭祖。以治天下可矣，何况荆。”
　　【氏族言行】
　　《左传》晋有介之推，琴操作介子绥。《神仙传》有介琰介象。
　　介子推
　　【史记晋世家】
　　文公失国，逃之翟，及反国，赏从亡者。介子推不言禄，禄亦不及。推曰：“献公子九人，唯君在矣。惠怀无亲，外内弃之。天未绝晋，必将有主，主晋祀者，非君而谁矣？”天实开之，二三子以为己力，不亦诬乎？窃人之财，犹曰是盗，况贪天之功以为己力乎？下冒其罪，上赏其奸，上下相蒙，谁与处矣！其母曰：“盍亦求之，以死谁怼？”推曰：“尤而效之，罪有甚焉。且出怨言，不食其禄。”母曰：“亦使知之，若何？”对曰：“言，身之文也，身欲隐，安用文之？文之，是求显也。”其母曰：“能如此乎？与女偕隐。”至死不复见介子推。从者怜之，乃悬书宫门曰：“龙欲上天，五蛇为辅。龙已升云，四蛇各入其宇；一蛇独怨，终不见处所。”文公出，见其书曰：“此介子推也。吾方忧王室，未图其功。”使人召，则亡。遂求所在，闻其入绵上山中，于是文公环绵上山中而封之，以为介推田，号曰介山。以纪吾过，且旌善人。
　　【姓氏遥华】
　　文公以绵上为之田，火其山，推抱木死公伐其木为屐曰：“悲乎足下今上已禁火。”
　　【宋清江三孔集】
　　孔武仲论介子推：介子推虽不言禄，亦不忌禄也。而文公适有王事，未暇论从亡之功、推狷而急，乃毁其侪，讪其君，以为冒义赏汝上下相蒙，不食其食，削迹而去。故从者为之作为龙蛇之辞，以述其怨望自绝之心。立公悟而求之，终不肯出，推之用心亦已狭矣。夫昔人以为天下人不因，人不天不成，兴功建事，人与有焉，而推以为二三子贪天之功以为己力。昔人以为危邦不入，乱邦不居。以文公之贤，二三子之协其为危乱亦有间矣，而推以为难与同处。以孔子之去其国，皆不欲速，所以为厚也，而推以小忿一绝其君，虽封而谢之，卒逃以死，此皆怼极怨溢，而不知其言行之悖也。嗟乎！天下之士其始皆有欲焉而不可得，乃文其言，饰其迹，以遂其名，如推者多矣。夫谓窃人之财谓之盗，而窃名者庸非盗哉！着论以儆焉。介之推事见于《庄子》、《史记》及《左氏传》，其说详略不同，总之合于《左传》者为可信。余观其遁逃深山，弃宠而不顾，盖亦奇节之士。其议论以受赏者为非，不受赏者为是，何其陋哉！夫设爵颁赏以奔走天下之士，此非一人之为，一日之建，乃前圣人不易之法也。故大者裂山河，建社稷，小者封金帛，析土田，彼岂独厚于受赏者哉！将以阐为善之利以示于天下也。闻君之命，沐浴再拜，而受之。铭诸钟鼎，播诸乐章，以示后世子孙，使不敢忘，岂独荣于受赏者哉！将推君之德泽以显于天下也。故功大者赏优，劳微者报薄，无功者不与焉。贪者不敢进趋，廉者不敢退避；亲者不敢以宠昵而觊望，疏者不敢以遐远而自疑，其明如日月，其信如阴阳，故赏一人而天下耸动。后世学者称诵传誉数千百岁，昭然如接乎耳目之间者，施设当也。晋文公有道之君也，其臣之从者忠义之臣也。其奔亡在外不为不久，周旋险阻不为不多，忘身以奉君不为不至。其始也，无置锥之地。赢粮而入国，为千乘之主，群臣之功，不为不大。然则为文公者，将何以处之？抑将朝用其力而暮黜其劳，抑将施于我者厚而报于人者薄乎？两者皆不足以训，则是赏不可以不行也。方是时，从文公者，或效筋力，或赞谋画，类皆蒙霜露，历冻馁，蹈九死而出一生。一旦其君第功而赏之，则彼数人者，将固拒之耶？是率私意而乱国法，以一人之涓洁而使夫有功者不得其报！而孰肯悉力，以助其上哉！是则赏不可以不受也。上不可以不行，下不可以不受，而之推剪剪焉立异于其间，吾见其辩说虽烦，而卒不能毋得罪于君子也。或曰之推之一作此说，非特区区为晋国发，盖以矫天下之事功，教后世之不竞尔。其说虽过，而其意卒归于仁义，子非之何深也！曰：夫君子之道，以常为守，以中为用，守常而用中者，行之可久者也，异众而违常者，君子之不得已者也。文公之贤如此，群臣之功如此，取国而天下无异论，行赏而后世无间言。彼之推者，安所措其不得已哉！
　　【容斋三笔】
　　《左传》晋文公反国，赏从亡者。介子推不言禄，亦弗及。推与母偕隐而死，晋灵求之不获，以绵上为之田，曰“以志吾过。”绵上者，西河界休地也。
　　【温革琐碎录】
　　介之推三月五日，为火所焚，国人哀之，每岁春暮为不举火，谓之禁烟。犯之则雨雹伤田。孙楚祭子推，云：“恭饭一盘，醴酪二盂，清泉甘水，充君之厨。”
　　【元伍良臣中流集】
　　晋文公赏从亡，介推独忘纪。推言：“人匪功，君位天实。”惟母义且贤，偕隐遂以死。祀祠绵上田，木黍滋藿靡。警彼矜伐徒，因之厉廉耻。《左传》文公返国云云。推曰：“君之位天实置之，二三子以为功，不亦诬乎！”云云。将隐而去，母曰：“能如是”，与之偕隐以死，文公求之。藿，息要切草木华韩不获，以绵上为之田，以供祭焉。讨春游轹藿靡。
　　【仙传】
　　介子推，姓王，名光。晋人也。尝辞母入山学道。后数十年，又于东海边卖扇，不知所在。
　　介　琰
　　【仙传】
　　尝师白洋公得仙道。孙权缚而射之，脱形仙飞，不知所在。
　　介　象
　　【仙传】
　　象，字元则。会稽人。密修道法，入东岳，仙人美女授以丹方，曰：“得此便仙，勿他为也。”
　　【唐孙元晏诗】
　　好道君王遇，亦难变通灵。异哉多般介，先生有神仙。术钓得鲈鱼在玉盘。
永乐大典
卷之一万五千一百三十八
卷之一万五千一百三十八
　　七泰帅
　　诗
　　【唐李嵘集】
　　《献淮南帅》：鸡树烟含气凝，凤池波待玉山澄。国人久倚东关望，凝筑沙堤到广陵。
　　【孙元晏集】
　　《狱中上府帅黄崇嘏》：偶离幽隐住临邛，行止坚高比涧松。何事政清如水镜，绊他野鹤向深笼。
　　【宋张舜民画墁集】
　　《十二月二十五日行次渭原，走寄熙帅范巽之》：冻云积雪暗洮岷，边岁轺车晤过秦。夹道清渠翻白浪，辶尧山钱马走黄尘。归鸿袅袅宁无信，塞柳依依欲弄春。今夕帐中拼一醉，同年贤帅是乡人。
　　【刘放彭放集】
　　《送原甫帅永兴》读书当为王者师，论兵要作万人将。古来志士稀两遂，白首儒生彼无望。麒麟一出凡马空，豫章蟠根岁逾壮。金华事业烂然新，阻西谋谟谁与让。旌旗蔽日红半天，笳鼓隘涂车万两，中军令出听无哗，秦山渭水皆东向。荒夷怛威霜雪明，属城炀和春日亮。赵张成事不足论，方虎遗诗犹可尚。龙文金铉待调饪，璇枢斡中付群当。西人欢歌公肯留，公车双鹿尽车番上。
　　【韩魏公安阳集】
　　《贺春卿宣徽出帅延安》：延塞何须辍钜公，西师今复久囊弓。三台班秩名虽重，四海生灵泽未丰。莫泥兵韬求策胜，更充贤业俟时通。归来谈笑严廊上，致主唐虞始是功。《次韵答渭帅王龙图》十年西北保疆垂，只恐非才误委毗。报国心诚虽慷慨，背时踪迹极孤危。欲求褒贬明千古，直把穷通托二仪。多谢高篇远相劳，召南风格本王基。《次韵答并帅王仲仪端明以诗见寄》退削尝连上，清哀遂一开。调元辞重任，殄寇倚非才。虎士方争奋，羌雏已诉哀。遽驰金节觐，俄得锦衣回。雅契瞻并府。衰容病邺台。孤怀难托雁，芳信忽传梅。玳瑁遥宾席，葡萄入醉杯。高座谈阻阔，危榭几徘徊。大卤诚淹帅，中枢即二台。三槐东第甲，还似相车来。
　　【徐节孝先生集】
　　《述怀寄吕帅》君看关西山壁立，春云突尽春空窄。浓岚滴去渭川寒，孤峰深与秦天碧。白云流水岂无情，立马吟诗定相忆，且倩东风先寄声，俄整西装期已迫。吟到秋风放我归，归来待作潇湘客。北边控扼重瀛州，虎士鹰杨属壮猷。尽道胡人新断臂，安知汉将欲春喉。为文法度惟青简，奉使勋劳半白头。六路全秦与全魏，不须野战觅封侯。师屯十万建牙旗，大纛森森重使威。燕颔将军宜纟肃帽，龙马战士受犀衣。银锵作队行春去，猎炬成林校猪归。更看铃斋凭几处，文如布阵翰如飞。胡人勇悍真劲敌，汉将威名重泰山。隐若金城当一面，横如战阵控三关。防秋甲士屯田去，牧马毡裘避塞还。儒帅著书闲暇否，两河人物太平间。帅臣所统在燕南，事事如窥指掌间。杖钺精神堪破虏，扌益吭形势正当关。十州部分连沧海，一道军声过黑山。文武非从尹吉甫，前时方叔已平蛮。事皆术内宜谋帅，奇在胸中合运筹。战士常骑突阵马，将军须养犒师牛。雅歌坐燕春归塞，缓带行吟月上楼。且劝主人宜饮酒，边城六月已如秋。玉门关静边锋息，回首金城赵充国。纟肃帽霜须马上吟，诗偿如云满秋色。最好青门长乐坡，灞桥路上情更多。纟肃岭风烟新草木，潼关形势旧山河。洛阳城阙秋风紧，有诏疾驱催大尹。两瞳直是有精神，管取无宽亦无猛。
　　【苏东坡大全集】
　　《送薛颖叔帅熙河》西方犹宿师，论将不及我。苟无深入计，缓带我亦可。我欲歌杖杜，杨柳方婀娜。边风事首虏，所得盖么麽。愿得鲁连客，一射聊城。
　　【王安石临川集】
