<!-- { "loadSidebar": true } -->
　　【国语】：云：稷为天官，单名为稷。尊而君之。武成王若曰：惟先王建邦启土。疏先王，谓后土也。云云文武之功，起于后稷，始封于邰。故言建邦启土，至公刘克笃前烈。疏本纪云：公刘复修后稷之业，云是能厚先人之业也。诗豳谱公刘之出，大王之入，虽有其异，皆能守后稷之教，不失其德。七月，陈王业也，周公遭变。故陈后稷先公风化之所由，致王业之艰难也。疏处豳地之先公，公刘大王之等耳，不陈后稷之教。今辄言后稷者，以先公行后稷，故以后稷冠之。旱麓，受祖也，周之先祖，世后稷公刘之业。太王王季，申以百福干禄焉。疏此周之先祖，能世后稷公刘之功业。云云后稷上世贤君，功业布于天下。公刘能后稷之业，又是先公之中贤俊者。故特显其名生民，尊祖也。后稷生于姜，文武之功，起于后稷。故推以配天焉。疏言文武之功，起于后稷者，周语云，后稷勤周，十五世而兴。是后稷勤行功业，为周室开基也。经，厥初生民，时维姜。注言周之始祖，其生之者，是姜也。云云本后稷之初生，故谓之生民。经，生民如何，克克祀。以弗无子，履帝武敏歆，攸介攸止，载震载夙，载生载育，时维后稷。疏及成人有德，为舜所举用，掌种百谷，以利益下民，维为后稷矣。传，云云周始祖后稷也，周以后稷为始祖。云云经，实覃实，厥声载路。诞实匍匐，克岐克嶷。以就口食，之荏菽，荏菽旆旆，禾役。麻麦，瓜瓞唪唪。注就口食之时，则有种殖之志，言天性也。疏以渐有智慧，能就人之口，取食而啖之。注云谓六七岁时，才始能食，即有种殖之志。所种艺之者，是荏菽也，乃旆旆然长大。种禾则使有行列，其苗则然美好。所种之麻麦，则然茂，所种之瓜瓞，其实则唪唪然众多。是其本有天性，种则美好。于后果为稷官，而天下蒙赖。云云后稷以上智之资，必当早慧。经诞后稷之稷，有相之道。笺云大矣，后稷之掌稼稷，有见助之道，谓若神助之力。正厥丰草，种之黄茂。实方实苞，实种实亵，实发实秀，实坚实好，实颖实栗，即有邰家室。疏大矣。后稷之教民稼穑，若有神明相助之者。言种之必好，似有神助，故可大也。经诞降嘉种，维维。维糜维芑。恒之矩。是是亩。恒之糜芑，是任是负，以归肇祀。疏言后稷功成受国，尧又命使事天。此言其祭天之事，可美大矣。此后稷善能于稼穑，上天乃下善谷之种，与之使得种，以此祭祀天与之谷，是可大也。经诞我祀如何？云云以兴嗣岁。疏祀天者，欲以兴起来岁，使之继嗣往岁，而恒得丰年也。经云云后稷肇祀，庶无罪悔，以迄于今。疏言后稷受尧之命，始为郊祀，其福乃流于天下之众民，令皆得其所，无有罪过，而令人悔恨者。子孙蒙其余福，以至于今而赖之。今文王得由之起，今既太平，故推之以配天焉。思文后稷配天也。疏周公既已制礼，惟后稷以配所感之帝于南郊。又疏因述后稷之德，可以配天之意，而为此歌焉。经皆陈后稷有德，可以配天之事。经思文后稷，克配彼天，立我民，莫匪尔极。疏周公自言，我思先祖之有文德者，后稷也。此后稷有大功德，堪能配彼上天。昔尧遭洪水，后稷播殖百谷，存立我天下众民之命。使众民无不于尔后稷得其中正。言民赖后稷复其常性，是后稷有大功矣。由后稷有谷养民之故，天乃遗我武王，以所来之牟麦，帝意所命。用此后稷养天下之物，表记后稷之功，欲广子孙之国。以是之故，陈其久常之功。于是夏乐而歌之，言后稷功为常久，永歌乐。《周颂》：贻我来牟，帝命率育，无此疆尔界。《闷宫》：颂僖公能复周公之宇也。云云是生后稷，降之百福。黍稷重，奄有下国，俾民稼穑。注笺云：姜用是而生后稷，天神多与之福，以五谷终覆盖天下，使民知稼穑之道，言其不空生也。后稷生而名弃，长大尧登用之，使居稷官，民赖其功。后虽作司马，天下犹以后稷称焉。经有稷有黍，有稻有，奄有下土，缵禹之绪。注尧时洪水为灾，民不粒食，天神多予后稷以五谷。禹平水土，乃教民播种之。于是天下大有，故云继禹之事也。疏是所生者，乃是后稷。天神又下与之以百种之福，使之有明哲之性，晓稼穑之事。云云下此众谷，令稷种之。同有天下诸侯，使民知稼穑之道，民赖后稷之功多。云云言禹平水土，稷教播种，事业可以祖继，故言缵禹之绪，以美之。传疏云云王肃云：尧以命后稷，使民知稼穑，下国同时，有是大功也。云云天神多与之福者，王肃云：受明哲之性，长于稼穑，是言天受之智慧，为与之福也。以五谷终覆盖天下，使民知稼穑之道，谓尧遭洪水之后，种百谷教民也。言其不空生，谓生不济世也，不徒然也。《孝经援神契》曰：圣人不空生，生必有所制。是大贤不徒生也。本纪又云唐举弃为农师，天下得其利。是尧登用之，使居稷官，民赖其功也。云云帝曰：弃，黎民阻饥，汝后稷播时百谷。褒述其为稷之功。云云禹稷同时，其事相继，云思文王之美后稷云，立我民，是洪水之时，民不粒食也。生民云诞降嘉种者，从上而下之辞，是天神多与后稷以五谷也。言天神与者，以种者必获，归功于天，非天实与之也。洪水未平，则无地可种。故知禹平水土，乃教民播种之。于是天下大有，谓大有五谷也。禹能平水土，稷能种谷，二者俱以利民，故谓之继禹之事。稷之播种，种禹所治之地。又，皇皇后帝，皇祖后稷，享以马辛牺，是飨是宜。笺云，成王以周公功大，命鲁郊祭天，亦配之以君祖后稷，其牲用赤牛纯色，与天子同也。又周公之孙庄公之子云：享祀不忒。注谓僖公也。皇皇后帝，皇祖后稷，享以飨牺，是飨是宜。降福既多，又云后稷。生而名弃，长大舜登用之，使居稷官，民赖其功。后虽作司马，天下犹以后稷称焉。礼祭法，夫圣王之制祭祀也，法施于民则祀之，以死勤事则祀之，以劳定国则祀之，能御大则祀之，能捍大患则祀之。是故厉山氏之有天下也，其子曰农，能殖百谷。夏之衰也，周弃继之，故祀以为稷。共工氏之伯九州也。其子曰后土，能平九州。故祀以为社。云云鲧鄣洪水而殛死，禹能修鲧之功。云云契为司徒，而民成冥勤，其官而水死。云云此皆有功烈于民者也。及夫日月星辰，民所瞻仰也。云云非此族也，不在祀典。疏法施于民则祀云者若神农，及后土，云云与契之属也。云以劳定国，则祀之者，若禹是也。云弃后稷名也。又表记子曰：后稷，天下之为烈也。岂一手一足哉？注言后稷造稼穑，天下世以为业，岂一手足，喻用之者，多无数也。经唯欲行之，浮于名也。故自谓便人。注亦言其谦也。辟仁圣之名云，吾便习于此事之人耳。疏此经明后稷证名，不可过行也。言后稷虽有大业，不自谓圣人而称便人。后稷天下之为烈者，言后稷周之始祖，有播殖之功。言后稷之功，岂止一人手足，而用之者多，天下皆是也，又子曰：后稷之祀，易富也。其辞恭，其欲俭，其禄及子孙。诗曰：后稷兆祀，庶无罪悔，以迄于今。疏此经明后稷祭祀，福流后世，以证成其义。后稷之祀易富也者，富，备也。后稷乃帝喾之子，世有禄位。后稷又祭祀恭俭，以世禄之饶，供俭薄之祭，故易丰备也。其禄及子孙者，以后稷祭祀，其辞恭敬，其欲节俭，神之降福，故禄及子孙。《周礼?夏官?司勋》：云云民功曰庸。注法施于民，若后稷。疏周之先祖弃为尧之稷官，农人植嘉谷，天下为烈。岂一手一足哉？庸亦功也。以法施于民有功，故以后稷拟之郊，特牲。天子大蜡八云云蜡之祭也。主先啬而祭司啬也。注先啬若神农者。司啬，后稷是也。疏以先啬为主，司啬从祭。种曰稼，敛曰啬。不云稼而云啬者，取其成功，收敛受啬而祭也。《春秋》：左昭公元年，王使詹桓伯辞于晋曰：我自夏，以后稷魏骀芮歧，毕吾西土也。注在夏世以后稷功受此五国，为西土之长。经后稷封殖天下。注后稷封疆，殖五谷。疏《周语》云：昔我先世，后稷以服事虞夏。及夏之衰也，弃稷弗务。我先王不窟，用失其官。案本纪，不窟是后稷之子，继其父业，世为大国，故受此五国，为土之长也。《左传》：昭公二十九年，蔡墨对献子曰，云云后土为社稷，田正也。注掌播殖也。正有烈山氏之子，曰柱为稷，自夏以上祀之。周弃亦为稷。注弃，周之始祖，能播百谷。正自商以来，祀之。疏弃为周之始祖，能播殖百谷。又《旧礼仪志》：张齐贤建议曰，云云或有引《白虎通义》云，后稷为始祖，文王为太祖，武王为太宗，云云在商周，稷契始封。汤武之兴，祚由稷契。云云唯《社林正议》，独以为周室之兴，祚由后稷。《左传》：襄公七年，孟献子曰：夫郊祀后稷，以祈农事也。注后稷，周始祖，能播殖者。正是故启蛰而郊，郊而后耕。《孝经》：圣治：昔者周公郊祀后稷，以配天。注后稷，周之始祖。疏尊始祖以配天神，侑坐而食之。《夏本纪》：禹曰：与益予众庶，稻鲜食。以决九川，致四海，畎浍，致之川。与稷予众庶，艰得之食。食少，调有余，补不足，徙居众民，乃定万国为治。《殷本纪》：汤曰，古禹皋久劳于外，其有功于民，民乃有安。东为江，北为济，西为河，南为淮，泗，渎己，万民乃有居。后稷降播农，殖百谷，三公咸有功于民，故后有立。又《宋书?符瑞上》：弃为尧稷官，有功于民。《周本纪》：周后稷名弃。弃为儿时，汔如巨人之志。其游戏，好种树麻菽，麻菽美。及为成人，遂好耕农。相地之宜，宜谷者，稼穑焉。民皆法则之。帝尧闻之，举弃为农师，天下得其利。有功，帝舜曰：弃，黎民阻饥，尔后稷播时百谷。封弃于邰，号曰后稷，别姓姬氏。后稷之兴，在陶唐虞夏之际，皆有令德。
　　【国语】：周灵王二十二年，王欲壅谷洛，太子晋谏曰：不可。云云自后稷以来宁乱。注宁，安也。尧时洪水，黎民阻饥，稷播百谷，民用又安。正及文武成康而仅克安民，自后稷之始基靖民，十五王而文始平之。注基，始。靖，安也。自后稷播百谷，以始安民。又穆王将征犬戎，祭，公谋父谏曰：不可。云云昔我先世后稷，服事虞夏。及夏之衰也，弃稷弗务。我先王不窟，云云不敢怠业。时序其德，纂其训典。云云奕世载德，不忝前人。又云昔语，玄王勤商，十有四世而兴。帝甲乱之，七世而殒。后稷勤周，十有五世而兴。幽王乱之，十有四世而殒。
