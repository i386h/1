<!-- { "loadSidebar": true } -->
　　惟我世祖皇帝，至元十二年既平宋，始运江南粮。以河运弗便，至元十九年，用丞相伯颜言，初通海道，漕运抵直沽，以达京城。立运粮万户府三，以南人朱清、张、罗壁为之。初，岁运四万馀石。后累增及二百万石，今增至三百馀万石。然春夏分二运，至舟行风信有时，自浙西不旬日而达于京师。内外官府大小吏士，至于细民，无不仰给于此。于戏！世祖之德，淮安王之功，逮今五十馀年。礻各民之泽，曷穷极焉。世祖皇帝至元十九年，初命上海总管罗壁，张，朱清，造海船六十艘，募水工，同官军自海道漕运江南粮四万六千馀石，明年三月至直沽，从丞相伯颜所言也。伯颜丞相奉旨取宋，既得江南，而淮东之地犹为宋守。乃令张、朱清等自崇明州募船，装载亡宋库藏图籍物货，经涉海道，运入京师。又命造鼓儿船，运浙西粮。涉江入淮，由黄河逆水至中滦旱站，般至淇门入御河，接运赴都。次后创开济州泗河，自淮至新开河，由大清河至利津河，入海接运。因海口沙壅，又从东阿旱站，运至临清，接入御河。及创开胶莱河道，通海亻夫夫贝运。至元十九年，太傅丞相伯颜见里河之亻夫夫贝运粮斛，前后劳费不赀，而未见成效。追思至元十二年，海中般运亡宋库藏图籍物货之道，奏命江淮行省，限六十日造平底海船六十只，听候调用。于是行省委上海总管罗壁、张、朱清等，依限打造。当年八月有旨，令海道运粮至扬州。罗壁等就用官船军人，仍令有司召顾捎碇水手，装载官粮四万六千馀石，寻求海道水路，创行海洋，沿山求岙行使，为开洋风汛失时，当年不能抵岸。在山东刘家岛压冬。至二十年三月，经由登州，放莱州洋，方到直沽。因河内浅沥，就于直沽交卸。十九年十二月，立京畿江淮都漕运司二，漕运江南粮。仍各置分司，催督纲运。以运粮多寡，为运官殿最，中书省契勘南北粮饷。国之大计，前虽曾亻夫夫贝运，虚费财力，终无成功。盖措置乖方，用人不当，以致如是。今大都漕运司，止管淇门运至通州河西务。其中滦至淇门通西河西务，至大都陆运车站，别设提举司，不隶漕运司管领。扬州漕运司止管江南运至瓜州，其瓜州至中滦水路，纲运副之。押运人员，不隶漕运司管领。南北相去数千里，中间气力断绝，不相接济。所以粮道迟滞，官物亏陷，失忄吴支持，所系非细。比以省臣奏奉旨，京畿江淮设立都漕运司二，旧官尽行革去。其江淮漕运司，除江南运至瓜州，依旧管领外，将漕运司官一半于瓜州置司，一半于中滦荆山上下行司，专以催督纲运。每岁须要运粮二百万石到于中滦，取京畿漕运司通关收附，申呈扬州行省为照。京畿漕运司，自中滦运至大都，仍将中滦至淇门，河西务至大都车站，拨隶本司管领。其漕运司官，一半于大都置司，一半于中滦淇门上下行司。专以催督纲运。每岁须要运粮二百万石到都。取省仓足数，抄凭申呈户部为照。每岁十二月终，省部考较，运及额数者为最，不及额数者为殿。当该运司官，一最升一等。三岁任满，别行迁转。一殿降一等，次年又殿，则黜之。都省移咨，扬州行省，钦依施行。二十年六月，王积翁建议开挑河道，漕运江南粮。右丞麦术丁等奏，王积翁言，亡宋都南京时，每年运粮六百万石。如今江南粮多，若运至京师，米价自贱。以其说，奏有旨，命臣等议。盖运粮之事，惟广输运之途。今止是中滦一处漕运，尽力一年，惟可运三十万石。近者阿八赤新开一河，又前奏淮，令奥鲁赤经由济州门挑一河，又黄河上有沁河，可以开挑一河。遣人相视，具见尽图。今脱忽思进呈。如此等河道一一成就，则所运粮数自多。上曰，朕观图，宜如卿所奏。是年八月，以去岁初试海运，暨诸河运，总计所至粮者，二十八万石。丞相火鲁火孙，参议秃鲁花等奏，去年伯颜曾言，海道运粮，火鲁火孙省官令试验。今自扬州，以船一百四十六运粮五万石。四万六千石已到。其馀六船，尚未到。必是遭风。来者又言，此海道初行，多不晓。会沿海来去，纡绕辽远。今海中间，有径直之道，乞遣人试验。又奏阿八赤新所开河道，二万石有馀粮。又东平府南奥鲁赤，新修河道三万二千石粮。过济州内五千馀石，暨御河常州亻夫夫贝运河道，粮总二十八万石。俱已到。馀粮逐次将至，奏旨称善。是年十月，禁运粮军人，及纲运船户，扰民不便，条制中书省，准御史台呈江北淮东道提刑按察司言，切见漕运司运粮军人，并纲运人户，牵驾粮船，于扬州淮安运河要路，故意阻塞河道，将脚板两边探出。不通客旅往来。间有客船，欲于粮船两边经过，或是船梢误冲探出脚道板，或客船桅篷高低，牵绳长短，误相牵，不曾挽动分毫，浮动物件。运粮军人分布，用篙将客船搠打，或将客船篙棹芦席桅绳等物抢夺，但去遮护，便将客人行打。及于两岸居住村坊店舍人家处，取要酒食，强打猪鸡。但有推阻，众人便将百姓殴打，百端骚扰。为此，令淮安漕运分司讲究得运粮军人，俱系江北两淮拨到汉军，并新附军人，诸翼辏集，拨成一运。俱有管军千户，总把百户人员，管领押运，时暂漕运司勾当，并和顾运粮船户，亦系诸路顾到，已有差定押纲官员。但遇散军或船户骚扰行船客旅及岸上居民，除将散军船户，对证是实，取讫招伏，痛行断罪外，将押运正官，取勒约束不严，招伏断罪。似望易除民害，本司参详。如准淮安漕运分司所言事理禁治，实与民除害。若不严行禁约，切恐当路人民，不能居止。道路萧条，深为不便。除已移牒江淮都漕运司，遍历经行漕运分司去处榜谕，依上禁约外，本台参详行御史台，咨到约束运粮军人并船户，不得阻塞路道，扰民事理，是为允当。又据本台呈，山东东西道提刑按察司言，照得本司于至元二十一年，月日不等，十次宁海州，并淄莱路牒呈，海州运粮过往行船梢水蛮军，计一十五起，动经聚众百十馀人，各持兵刃，劫掠良民，打夺财物。及将所运官粮，自相般夺等事。除已行下合属行移捉贼外，本司切详山东濒海地面，土广人稀，地形险恶。未曾收复亡宋时，其频海去处，在前有东路蒙古汉军都元师，也速角寸日儿管领军马，行营种田，并有守把海口壮丁军人屯驻，以备不虞。削平亡宋之后，前项军马迁迤南，即今前项海道典迤南，诸蛮相通，其间递运贡物过往。行船梢水军人，不时聚众下船，侵害良民，劫掠人口财物，即便上船，开洋去讫，陆路不能根捉，又巡防弓兵数少，难以御备。兼濒海去处，田野宽广，合无量移军人，置立屯日，以备不虞，实为长便。于至元二十一年十二月十七日，本台官大夫玉速帖木儿，中丞阿剌贴木儿崔，侍御秃剌帖木儿，启海道运粮军人，来往经过海边郡邑，居民多被骚扰。今与省院官一同商量，如何镇压。从便举行启，奉皇太子令旨，允其所请，送户部就与刑部一同讲究得。如准台呈，似为便当，所有运官，押纲官，用心约束军人船户，不致扰民者，缘系职分当然，难议优赏。外据量移军人，于濒海去处，置立屯田，镇压事理，合从枢密院定夺。都省准拟，称咨江淮等处行中书省，及下户部行下合属，依上禁治。答刂付御史台照会去讫。军般短般前来淮安路交割纲运，自江南吕城军船运至瓜州一节，令江淮都转运使司别无约束外，据瓜州运至淮安路。短般粮船，系是随路拨到汉军。新附军人，使驾官船往来般运今议得自瓜州装起重船，三运两运，或三四运，前后相序，行程专差奏差一员，乘坐站船，往来催督，及监视有无扰民之事。每运头船并末尾船上，各插白旗一面，书写运官姓字，庶望被扰人民，易认是何运次。运官既立名旗，亦惧连累，知所警诫。瓜洲总司，先取奏差人等，须管往来，催督运粮，疾早到来淮安，不致迟滞。及监视运官，约束军人，毋得阻塞河道。如过客船两相躲过，不致阻当客旅行程，及不致军人欧打客船，抢夺诸物。不得于岸上村坊店舍百姓之家，取要酒食，强打猪鸡，欧击良民。如但有违犯军人，差来奏差亲见者，奏差随即约会运官，即将扰民军人，捉拿痛行断治，别取运官钤束不严招伏，先行入递，申来淮安分司。如运官私下不伏，取招仰奏，差人具由申来。奏差前后催纲，如不亲见扰民者，但有客船或到村坊店舍，须管询问百姓。如但曾扰民者，奏差等抄写百姓某人，被那军人或夺讫物件，或取讫酒食，或打讫猪鸡，或打伤某人，即令百姓当地官司陈告，申覆本管上司，移关淮安分司。奏差随时前来运官处说知，挨问扰民军人，随时依例断罪。如运官不肯依例断治，仰奏差一一申呈淮安分司。等候粮运到来，淮安随时挨举。除运官已将扰民军人船户痛行断治，约束不严招伏，随时依例断治，外据奏差察知，或各路官司移文前来，扰民公事，将扰民军人锁索监收。回到扰民处所，对证是实，量情断罪讫。仰奏差人等，备细申覆瓜州总司，等候把总运官，并各翼军官到于瓜洲，取勒运官并各翼官约束不严，从令军人扰民不行究治招伏，依例断遣施行。如纲运到来，并无申到扰民公事取要，奏差运官重甘执结，以后却有事发扰民者，依下项条款断罪。今约量定到，各各罪名于后。受宣官员，若亲自部领军人扰民者，或所辖军人因殴伤致人命者，此二项但犯罢职。如钤束不严，致令军人扰民者，虽将军人严行断讫，本官取讫招伏。初犯笞七下，再犯一十七下，三犯呈省定罪。如亲见军人扰民，不为断治者，与部领军人扰民同。如约束不严，纵令军人扰民，不为用心体究，不行断治，或因事发露者。初犯笞一十七，再犯二十七，三犯呈省别议。受敕官员，若亲自部领军人扰民者，或所管军人因殴伤人命者，此二项，但犯罢职。如钤束军人不严，致令军人扰民者，或纵令军人扰民者，不为用心体究不行究治，或因事发露，比受宣官员，凡罪加一等。受者院答刂付，帅府诸衙门答刂付官员，若亲自部领军人扰民者，或因殴伤人命者，此二项，但犯罢职。如钤束军人船户不严，致令扰民者，并纵令扰民者，不为断治，或因事发露，比受敕官员，凡罪加一等。本司奏差，但有军人扰民，不为用心体究，因事发露者，除军人，军官，依例断罪外，据奏差人等，初犯二十七，再犯三十七，三犯罢去。知而不举，或看觑面情，或受钱物酒食不举者，量其取受轻重，断罪追钱，并行罢去。淮安路卸讫空船回去时，淮安分司先取讫，运官不致违犯子执结，亦差奏差一名，取不致看循，须管尽心执结，乘坐站船，随船催督，疾早到瓜洲复运。及监视运官，钤束军人，亦如重船一体行事。但有远犯，并令瓜洲总司断遣。和顾民船，长运直到中滦，并利津交割纲运。瓜洲装起中滦，济州长运纲船，俱系和顾民船。三纲两纲，或三四纲船，亦差奏差一员乘坐站船，前后往来，催督纲运监视。
