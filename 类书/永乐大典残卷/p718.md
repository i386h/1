<!-- { "loadSidebar": true } -->
　　《晋语》曰：赵文子冠，盾之孙，朔之子，赵武也。谓以士礼始冠。见栾武子，栾书武子曰：“善哉！礼既冠莫贽于君，遂以贽见于卿大夫，卿先生美成人也昔吾逮事庄主，庄子，赵朔之谥也，大夫称主。朔常将下军书佐之华则荣之，实之不知，请务实乎！”荣者，有色貌也。实之不知，华而不实也见中行宣子，晋大夫中行，桓子之子，荀庾子宣子曰：“美哉，惜也！吾老矣。”不见文子德所至也。见范文子，范爽文子曰：“而今可以戒矣，夫贤者宠至而益戒，不足者为宠骄，智不足者得宠而骄故兴王赏谏臣，逸王罚之。吾闻古之王者政德既成，又听于民，于是乎使工瞍也诵诵前世箴谏之语谏于朝，在列者献诗，使勿公卿至于列士献诗以风也。，感也。风采也听胪传也言于市，市听商旅所传善恶之言辩夭恶也祥善也于谣行歌曰谣。丙之辰桑弧箕服之类是，考百事于朝，百官职事问谤誉于路，有邪而正之，尽戒之术也。先王疾是骄也”。见郄驹伯，驹伯曰：“善哉！晋卿郄然而壮不若老者多矣。”恃年自矜见韩献子，晋卿韩厥献子曰：“戒之！此谓成人。人在始与善，善进，不善蔑由至矣。始与不善，不善进，善亦蔑由至矣。如草木之产也，各以其物，物类人之有冠，犹宫室之有墙屋也。粪除而已，喻自修洁又何加焉？”见智武子，武子曰：晋卿荀首之子荀“成成子文子曾祖赵衷，宣子支子祖赵盾之后而老为大夫，非耻乎。言长老乃为大夫。非耻乎，欲其修德早为之。成子之文宣子之忠，其不可忘乎！夫成子道前志以佐先君，道法而卒以政，可不谓文乎？道，达也。忘，记也。先君，文公也。以政得政也。夫宣子尽谏于襄灵，以谏取恶，不惮死进也，可不谓忠乎？吾子勉之！有宣子之忠，纳之以成子之文，事必济。”见苦成叔子，郄准叔子曰：“抑年少而执官为大夫也者众，吾安容子？”见温季子，郄至季子曰：“谁之不可以求之？“言汝不如谁，可以求其次，不欲其高远也。见张老晋大夫张孟而语之，张老曰：“善矣！从栾伯之言可以滋，滋，益。范叔之教可以大，韩子之戒可以成物，备矣。物事也志在子，人事已备，能行与否，在子之志。若夫三郄，亡人之言也，何述焉！不足称述。知子之道善矣，道训。是先主覆露子也。”先主谓成宣也。云开。
　　女　诫
　　【曹大家女诫序】
　　鄙人愚暗，受性不敏，蒙先君之余宠，赖母师之典训，年十有四，执箕帚于曹氏，于今四十余载矣。战战兢兢，常惧黜辱以增父母之羞，以益中外之累，夙夜劬心勤不告劳，而今而后乃知免耳。吾性疏顽，教导无素，恒恐子辜负辱清朝圣恩，横加猥赐，金紫实非鄙人庶几所望也。男能自谋矣，吾不复以为忧也。但伤诸女，方当适人而不渐训诲，不闻妇礼，惧失容他门，取耻宗族。吾今疾在沉滞，性命无常，念汝曹如此，每用惆怅，间作《女诫》七章，愿诸女各写一通，庶有补益裨助。汝身去矣，其勖勉之。《女诫》一卷：陈氏曰：汉曹世叔妻班绍撰，固之妹也。俗号《女孝经》。
　　【艺文类聚】
　　《魏荀爽女诫》诗云：泉源在左，淇水在右。女子有行，远父母兄弟。明当许嫁，配适君子。竭节从理，昏定晨省。夜卧早起，和颜悦色。事如依恃，正身洁行。称为顺妇，以崇螽斯。百叶之祉，婚姻九族，云胡不喜？圣人制礼，以隔阴阳。七岁之男，王母不抱，七岁之女，王父不持。亲非父母，不与同车；亲非兄弟，不与同筵。非礼不动，非义不行，是故宋伯姬遭火不下堂，知必为灾。传母不来，遂成于灰，春秋书之，以为高也。
　　【新唐书文艺列传】
　　韦元旦，京兆万年人。祖澄。越王府记室，撰女诫传于时。
　　【鹤林玉露】
　　朱文公尝病女诫鄙浅，欲别集古语成一书。立篇目：曰正静，曰卑弱，曰孝爱，曰和睦，曰俭质，曰宽惠，曰讲学。且言如杜诗云：“嗟汝未嫁女，秉心郁忡忡。防身动如律，竭力机杼中。”凡此等句便可入正静，他皆做此。尝以书属静春先生刘子澄纂辑，迄不能成，公盖欲以配小学书也。
　　遗　诫
　　【宋姚成一雪坡集】
　　《周允成墓志铭》：允成年九十，将终，自志其墓，遗诫谓子孙：吾平生圣经贤传，心体躬行，自觉超逾释老。归尽之日，谨勿信地狱之说，而作佛事。丧礼一从古制。
　　【中峰广录】
　　《遗诫门人》：佛法无你会处，生死无你脱处，一报之身如风灯石火，念念如救头然，尚无你了办处。着甚死急，平地上讨许多忙乱，眨得眼来早已四五十岁了也。你唤甚么作佛法，任你以百千聪明一一把他三乘十二分教，乃至一千七百则陈烂葛藤，及与百氏诸子从头解注得盛水不漏，总是门外打之。绕说时似悟对境，还迷此事。向道无你会处，你转要会转不相应，你莫见与么说，便拟别生知解，直饶向千人万人，拶不入处别有生机，总不出个要会底。妄念惟有具大信根，向已躬下真参实悟，乃能荷负。你若作荷负，想依旧没交涉，故古教谓假使满世间皆如舍利弗尽思共度，量不能测佛智。如今有等人，拾得橘皮，自认为火到处高谈阔论，主张一路，道我会佛法，要人恭敬。有甚得便宜处，幻者三四十年，向此事上著到展转，于佛法二字尚不相应，所以日夜怀惭，安敢滥膺师位。寻常遇甘言厚币，不啻毒箭入心，累避之而不可。此盖多生缘业所致，乃虚妄本，非道力使之然也。每见道流没要紧遇些子不顺意事，一点无明，恣纵业识，狂心毒行，平地上挤陷人，唤作我持公论，殊不知你从无量劫来，被此等公论，结缚无明，未曾有一事以公论而会道念。且今日所持底公论，你还知多少人在你背后掩鼻之不暇。生死无你脱处，自家一个生死大事，粘皮缀骨，念念无间。无量劫来百千伎俩一齐弄尽，只是此心不肯休歇，徒向千佛万祖累发重誓。逗到今日撞在三衣下唤作道流，奈何依旧识他。目前不破动便生心起念，莫非滋长生死结缚，忘却最初出家本志。似与么热乱得千生万生，徒长业轮于理何？益好教你知众生结缚浓厚。无你奈何处，你者无力处，众但只全身放下，向半间草屋冷淡枯寂丐食鹑衣，且图自度，亦免犯人苗稼，作无惭人，所以道佛法，无你会处，生死无你脱处。既会不得，又脱不得，但向不得处，一捱捱住，亦莫问三十年，二十年，忽向不得处，蓦尔拶透，始信余言之不相诬矣。
　　宗　诫
　　【北史】
　　《魏本纪》：文皇帝大统七年十二月，帝御凭云观引见诸王，叙家人之礼，手诏为宗诫十条，以赐之。
　　子弟诫
　　【宋黄庭坚豫章集】
　　子弟诫吉蠲笔墨如澡身浴德，楷拭几砚如改过迁善。败笔污墨，疒众子弟职。书几书砚，自黥其面。惟弟惟子，深深战战。
　　不　诫
　　【易?比】
　　卦：“九五：显比。王用三驱，失前禽。邑人不诫，告。”
　　起居之诫
　　【太公金匮】
　　起居之诫武王曰：吾欲造起居之诫，随之以身。几之书曰：“安不忘危，存无忌亡。”杖之书曰：“辅人无苟，扶人无咎。”
　　古人所诫
　　【续后汉书蒋琬传】
　　东曹掾杨戏，素性简略。琬与言论时，不应答。或欲构戏于琬，曰：“公与戏语而不见应，戏之慢上，不亦甚乎！”琬曰：“人心不同，各如其面。面从后言，古人之所诫也。戏欲赞吾是邪，则非其本心。欲反吾言，则显为吾之非。是以默然，是戏之快也。
　　数以书诫
　　【东汉书盖延传】
　　光武即位，以延为虎牙将军。建武间，延等往来要击董宪别将，于彭城、郯祁之间战，或日数合，颇有克获。帝以延轻敌深入，数以书诫之。延上疏辞。有曰明绍深娴傲戒备具，每事举循诏命，必不敢为国之忧也。
　　前世为诫
　　【东汉书】
　　三公见罪退，及冯勤为司徒，帝贤之。欲令以善自终，乃因宴见，从容戒之。曰：“朱浮上不忠于君，下陵轹同列，竟以中伤。至今死生吉凶未可知，岂不惜哉！人臣放逐就诛，虽复追加赏赐赙祭，不足以偿不訾之身。忠臣孝子，览照前世以为镜诫，能尽忠于国，事君无二，则爵赏光乎当世，功名列于不朽，可不勉哉！”勤愈恭约尽忠，号称任职。
　　著铭作诫
　　【晋书】
　　《列传》：张载父，为蜀郡太守。载性闲雅博学，有文章。太康初，至蜀省父，道经剑阁，载以蜀人恃险好乱，因著铭以作诫。曰：“岩岩梁山，积石峨峨。远属荆衡，近缀岷。南通邙焚，北达襄斜。狭过彭碣，高逾嵩华。惟蜀之门，作固作镇。是曰剑阁，壁立千仞。穷地之险，极路之峻。世浊则逆，道清斯顺。闭由往汉，开自有晋。秦得百二，并吞诸侯。齐得十二，田生献筹。矧兹狭隘，土之外区。一人荷戟，万夫趑趄。形胜之地，非亲勿居。昔在武侯，中流而喜。何山之固，见屈吴起。洞庭孟门，二国不杞。兴实由德，险亦难恃。自古及今，天命不易。凭阻作昏，鲜不败绩。公孙既没，刘氏御壁。覆车之执，无或重迹。勒铭山河，敢告梁益。”益州刺史张敏见而奇之，乃表上其文，武帝遣使镌之于剑阁山焉。”
　　嗜酒深诫
　　【南史】
　　《范泰传》：泰，字伯伦。外弟荆州刺史王忱，性嗜酒，醉辄累旬。及醒，则俨然端肃，泰陈酒既伤生，所宜深诫。其言甚切，忱嗟叹久之，曰：“见规者众，未有若此者也。”
　　客馆画诫
　　【北史】
　　《魏李平传》：为相州刺史，前来台使颇好侵渔，平乃画履虎尾，践薄冰于客馆，注颂其下，以示诫。
　　凡事为诫
　　【鉴诫录】
　　刘仁遇与梁太祖戏，一日或遇顽盆，仁遇行伍出身，语多方拙。谓太祖曰：“得则洪沟。”太祖应之曰：“纵得未可。”时太祖方据四镇，仁遇后在偏裨，虽是亲家，太祖竟为记忌。后太祖一居南面，仁遇久在西班，累乞一藩，终不俞允。既而年迈，寝疾在床，新妇累有奏闻，太祖犹征语忌。至于悲泣哀告，方除兖州，未及赴官，疾亟而卒。是知凡事为诫，宁不书绅而记之乎！
　　赋诗规诫
　　【唐书】
　　《李日知列传》：景龙初，日知同中书门下平章事，转御史大夫。仍知政事。初安乐公主馆第成，中宗临幸，燕从官赋诗。日知卒章，独以规诫。睿宗他日谓曰：“向时虽朕亦不敢谏，非公挺直何能尔？”即拜待中。
　　敕书诰诫
　　【旧唐书】
　　《庶人佑传》：佑因附表谢罪。万纪既至，言佑必能改过，太宗意稍解，赐万纪而谕之，仍以佑前过敕书诰诫之。佑闻万纪劳勉，而独被责，以为卖己，意甚不平。
　　授官致诫
　　【旧唐书】
