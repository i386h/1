<!-- { "loadSidebar": true } -->
　　种鸡冠花，如立撒子，则高株方开花，若坐撒子，则小株低矮，开花如似扇。或妇人群撒子，则花大亦如之。如以手撒子，则花细如手指。种马目目粟花，以两手重叠撒种，则开花重台也。
　　单叶马目目粟子，于中秋夜种讫，用竹帚扫匀，则成千叶者。
　　种马目目粟花，九月九日以竹扫帚，或芒扫帚撒，结罂必大，子必满。又云：中秋夜种，则子满罂。
　　凡种花蕊，须冬至后，立春前，斫直枝鹤膝如大母指者，长二寸许，扎于芋魁中，掘令宽，调泥浆，细切生葱一升，搅于泥中，将芋魁置泥中以细土覆之，勿令实，当年有花，次年实。
　　【张福种艺必用补遗】
　　插黄素馨花花，用淋过炭草灰稀泥，先内于花盆内，待其花结而欲开时，截取置泥中，当令灰泥带湿后自生根而茂。或以八九月间截枝插土中，其根亦易生而盛。
　　踯躅花，《古今注》云：其花色黄，羊食之必死。羊见之则踯躅不敢前进，故曰羊踯躅。今江东多此花，今人呼为牛黄花。
　　枭桃，《物类相感志》云：桃生子在树不落，杀百鬼魅，服之长生不死。《典术》云：桃五木之精也。故压伏邪气，制百鬼，又制符压邪，此仙木也。太清诸卉木方云：酒渍桃花饮之，除百病。凡晚禾最怕秋旱，秋旱则槁枯其根，虽羡得雨，亦且收割薄而甚矣。故谚曰：田怕秋时旱，人怕老时贫。诚哉是言也。
　　种竹之法：斩去梢，仍为架扶之，使根不摇易活。又法：三两根作一本移，盖其根自相持，尤易活也。或云：不须斩，只作两重架为妙。种竹处当积土，令梢高于旁地二三尺，则雨潦时不浸损。钱唐人谓之竹脚。竹有花辄槁死，花结实如稗，谓之竹米一竿如此，则久久举林皆死。其治之法：于初米时择一竿稍大者，截去近根三尺许，通其节以粪灌而实之则止。
　　竹林中有树切勿去之，盖竹为木枝所碍。虽风雨雪不复欹侧。
　　竹根多穿害坎砌，惟聚皂荚刺埋土中，障之根即不过，栽油麻萁亦妙。
　　凡种竹正月二月，取西南根于东北角种之，其鞭自然行西南，盖竹性向西南行也。谚曰：东家种竹，西家治地。若得死猫其下竹尤盛。
　　竹有醉日即五月十三日也。《齐民要术》谓之竹醉日。《岳州风土记》谓之龙生日移竹栽，宜用此日。或阴雨土虚，则鞭行以五月二十日为上，是日遇雨则尤佳。或曰：不必五月但每月二十日皆可。又一说：正月一日二月二日三月三日如此例，皆可种竹，无不活者。种竹若用锄头打实泥，则不生笋。打一下一年不生笋，两下则两年不生笋。种竹不去筱则林外向阳者，三二年间便有大竹。谚曰：栽竹无时，雨下便移，多留宿土记取南枝，如要不间年出笋，用本命日谓正月一日二月二日之类，种竹不拘四时，凡遇雨皆可。若遇火日，及有西风，则不可移花木亦然。移时须是大其根盘，继以草绳仍记元向背为佳。
　　大率种竹须向北，盖根无不向南也。仍须土松浅种不用增土于窠株之上乃佳。《梦溪忘怀录》之法尤妙。
　　种竹须将竹母斩去，只留四五尺长，仍须斜植之。种竹法：阔掘沟，用砻糖和泥抱根，然后用净土传其上，或铺少大麦于其中，令竹根着麦上，以土盖之，其根行。
　　《志林》云：竹有雌雄，雌者多笋，故种竹乃择雌。日物不逃于阴阳，可不信哉！凡欲识雌雄，当自根上第一枝观之，有双枝者，为雌，即出笋。若独枝者，是雄竹耳。种竹法择大竹就根上，去土三四寸许，截断之，去其上不用，只以竹根截处打通节，实以硫黄，末颠倒种之地，一年生小竹，随即去之，次年亦去之，至第三年生竹其大如所种者。近轩槛种竹恐鞭侵坎砌，先埋麻骨以限之，或以竹栽于瓦瓶中，底通小窍，则竹小而不侵砌矣。
　　种竹之法用旧茅夹土，则竹根寻地脉而生，竹有六十年数便生花。竹以三伏内乃腊月中斫者不蛀。
　　竹园留三去四，盖三年者留，四年者伐去。
　　月庵种竹法：先锄其地深三尺，阔一尺五寸，将马粪须是干者，和细泥并水填令一尺高，令人于其上踏熟。或无马粪以砻糖代之，亦得夏月令稀冬月令稠，然后种竹须三四茎作一丛者。浅者为佳，上面多用河泥盖之，斫去竹梢装架，地广宜种竹，亭槛之间宜种筋竹，至次年八月后方可去条。
　　竹。禁中种竹，一二年间无不茂盛，园子云：初无他术，只有八字：疏种密种，浅种深种。疏种谓三回尺地方种一窠，欲其土虚行鞭。密种谓种得虽疏，每窠却种四五竿，欲其根密。浅种谓种时入土不甚深，深种谓种时虽浅却用河泥壅培。令深闾阎盗隔篱笋必埋，或猫于墙下，明年笋自迸出。宋子京《种竹诗》云：除地墙阴植翠筠，疏枝茂叶与时新。赖逢醉日元无损，政自得全于酒人。种植家云：五月十三日，号竹醉日，是日栽之无不茂盛。又云：用辰日良。山谷云：所谓根须辰日，旬看上番成。又云：宜用腊日社陵。所谓东林竹影薄，腊日又须栽，然腊之法大谬。见《石林录话》竹之滋泽春发于枝叶，夏藏于干，冬归于根，如冬伐竹经日一裂，自首至尾不得全盛，夏伐竹则根色皆红而鞭皆烂。然要好竹非盛夏伐之不可也。七八月亦尚可自此，滋泽日退不中用矣。竹不蛀日，取五月以前仍用血忌日，但此日和前竹不生皆根烂。俗传竹畏芦，槛内以芦废两种围于土下，即不穿槛。秋分后春分前亦可种竹，木竹与菊根皆向上长，常添泥覆之为佳。取西南引根者去梢叶，院中东北角种之，坑深二尺许，作稀泥于坑中，即下竹栽，以土覆之，杵筑定勿令脚踏，踏即笋不生。土厚五寸，竹忌手把，及洗手面肥水浇着即枯死，竹性好西南，故东北种之，冬至前后各半月不可种植，盖天地闭塞而成冬种之必死。
　　正月接树右取树本如斧柯，及臂者，皆堪接，谓之树砧。砧若稍大即去地一尺截之，若去地近截之，则地力大壮矣。夹杀所接之本梢小，则去地七八寸截之，若砧小而高截，则地难应须以细齿锯截。锯粗则损其砧皮，取快刀子于砧缘，相对侧劈开，令深一寸，每砧对接两枝，候侧活，即待叶生去一枝弱者，即取新接树选其向阳细嫩枝。如筋粗者，长四五寸许，阴枝即少实，其枝须两节兼须，是二年枝方可接，接时微批一头入砧处，插入砧缘劈处，令入五分其入须两边批，所接枝皮处插了，令与砧皮剂切，令宽急得中宽，则阳气不应急。则力大夹杀全在细意酌度插枝了，则取本色树皮一片长尺余，阔三二分，缠取接枝并砧缘疮口，恐雨水缠讫，即以黄泥泥之，其砧面并枝头并以黄泥封之，对插一边皆同此法泥讫，仍以纸裹头，麻缠之恐其泥落，故也砧上。有叶生则旋去之，仍以粪灰拥其根，外以刺棘遮护，勿使有物动掇其枝，春雨得所尤易活，其实内子相类者，林檎梨向木瓜砧上栗子，向栎砧上皆活，盖是类也。
　　凡接花木，虽以接活，内有脂力未全，包生满接头处切，要爱护，勿令梅雨浸其皮，必不活。
　　鸡粪壅茉莉则盛，百合则甚滋生。用火寻猪汤浇茉莉素馨花则肥。推花法：用马粪浸水，前一日浇之，三四日方开者，次日尽开。木犀接石榴花必红。花木接者，或欲移种，须令接头在外。春月花欲开时，欲其缓开，以鸡子清涂花蕊，可逢三两日谢亦如之。灌溉花木各自不同，木犀当用猪粪，瑞香当用火寻猪汤，葡萄用米泔和黑豆皮。花木有不宜粪秽者甚多，尤宜审问用之非其宜则其木立槁。
　　花中忌麝瓜尤忌之，郑注赴河中，姬妾百余骑自京兆至河中，所过瓜园一带，不获人家，园圃中四傍宜种决明草，蛇不敢入。
　　凡木皆有雌雄，而雄者多不实，可鉴木作方寸取雌木填之，乃实。松必用春后社前带土栽培，百株百活。舍此时决无生理也。
　　春分后勿种松，秋分后方可种。不独松为然，种一切树大枝向南，栽亦向南。
　　顺插为柳倒插为杨，若生刺毛虫于根下，先种大蒜一枝，或征括去根下皮，以甘草末擦之亦佳。
　　腊月二十四日种杨树不生刺虫子。黄枝子候其大，逐时摘，青者煞黄，迟摘则消化为水，花木旺于春，竹旺于秋。
　　种植杂历初耕田，日已巳，已丑，已未，已酉，甲午，甲震，乙巳，乙亥，丙午，壬午，辛丑，已亥，丁丑，庚午，辛未，乙丑，甲寅，癸丑，癸巳，戊寅，辛乙，丙戍，丁亥，庚申，辛酉，丁酉，已上大吉，又宜用东方先下手吉。
　　初种田日：已亥，庚震，乙亥，戊午，壬寅，乙酉，乙丑，庚申，辛卯，戊戍，庚子，癸丑，丙子，乙卯，癸未，甲申，乙丑，甲子，癸酉，戊申，已酉，丙午，乙未，已巳，辛酉，癸已，乙未，已上日用之大吉。
　　天地不收日：丙戍，壬辰，辛亥，凡种作不收，大凶。
　　天地不成日：乙未种作百物不收凶。彭祖云：乙不栽木，雀鼠不食日：甲午，癸亥，种作大吉。
　　天火日：正月子，二月卯，三月午，四月酉，余月同。
　　地火日：正月戊，二月酉，逆数是独火日，正月巳，二月辰，逆数是此。三火日，皆不可种时。
　　飞虫不食二二九
　　日：每月一日，四日，五日，七日，九日，十日，十八日，二十九日，已上日种五谷瓜大吉。
　　田祖死日：甲寅。田父神农死葬日：丁亥丁未。
　　田母两师死葬日：丙戌丁亥。
　　田夫死葬日：丁亥辛亥。
　　种麻吉日：已亥，辛亥，辛巳，壬申，庚申，戊申，已上大吉。麻忌辰日。
　　种麦吉日：庚午，辛未，辛已，庚戌，庚子，辛卯，已上大吉。小麦忌戍，大麦忌子。
　　种豆吉日：甲子，乙丑，壬申，丙子，戊寅，千午，已上大吉。
　　小豆忌卯，大小豆生于申，壮于子，长于壬，老于丑，死于寅，恶于甲乙，忌于丙子。
　　地狼藉日：正月巳，二月午，三月未，四月申，五月酉，六月戊，七月亥，八月子，九月丑，十月寅，十一月卯，十二月辰。
　　种瓜日：甲子，乙丑，庚子，壬寅，乙卯，辛巳，已上大吉。
　　种菜日：庚寅，辛卯，壬戌，戊寅，已上大吉。
　　种葱日：甲子，甲申，已卯，辛未，辛巳，辛卯。种芋日：壬申，壬午，壬戍，辛巳，戊申，庚子，辛卯，已上大吉。种粟日：丁巳，已卯，乙卯，已未，辛巳，已上吉。
　　种姜日：甲子，乙丑，壬申，壬午，辛巳，辛未，辛亥，已上大吉。凡种五谷常以长生日种吉，老死日种薄，忌日种伤败，宜用成满平定开日佳。
　　种植吉日：《天实历》云：种植当用六阳辰日乃佳，正二月子，三四月寅五，六月辰，七八月午，九十月申，十一十二月戍。
