<!-- { "loadSidebar": true } -->
　　《赠欧阳处士》：爱君年少便知足，今君虽老更一作转。无欲。闭门不出动经时，保此无穷清净福。黄衣弟子杂僧徒，共守荒郊数椽屋。门前山水各有志，君但疏篱对修竹。直如季路耻有闻，清似之推不言禄。坐看世事云变化，一任儿曹手翻覆。上皇龙飞三十春，临轩亦尝思异人。诏书屡下广搜索，当时几人能识真。君时声名动天子，高卧不起空逡巡。漫收符录养丹火，一旦四海生风尘。我来见君斛领下，识君无营真静者。殷勤爱我莫遽行，尚肯相从结茅舍。时当丧乱足淹留，豺狼恣横空山夜。它年有意过匡庐，一作庐山更许渊明入莲社。
　　【陈造江湖长翁集】
　　《急笔赠欧处士》：酒所欧索去甚急，作此送之，欧善画山水。南州江山昔所历，雨峰黯晴江碧。几年思之忽堕前，政得欧生醉时笔。斯人历览山川奇，得兴落笔天露机。不须十日五日一水石，已可王宰相攀追。相逢便整南归，短章许君慵未果。酒边搜句敢言工，不解似君盘礴羸。
　　【郑獬郧溪集】
　　《送李处士南归》：驾车跨马声嘈嘈，长剑阔佩横满朝。尘埃走趋颜发老，先生久客得无劳。夜来气味有秋色，归心斗与秋风高。揭竿跨浪好归去，篇舟烂醉眠云涛。力小不能荐天子，遣诗有意徒哓哓。
　　【抚州府罗山志】
　　《乐史访白陂陈处士》：沿溪复践云，云边访道人。水声齐入耳，山色来绕身。闻君话经济，使我开精神。少微星在此，飞诏何因循。清风不见回，白汗如波流。走来君洞里，云树冷飚飚。更泻蒲萄绿，千杯沃倒愁。魂疑更回首，残热又为雠。
　　【江湖后集】
　　《安晚堂送继一郭处士》：圣君如尧舜，岂无巢与由。计然亦何慕，五湖一扁舟。之人久不作，侧席思岩幽。尝闻鹿何君，清芬彻凝旒。重华锡嘉号，见一光林丘。谁谓雅道息，竞风日悠悠。脱冠挂神武，有士归东州。笑将金闺籍，猛博处士裘。钧天为开颜，曰此夷逸俦。大书继一字，红光属奎娄。宸章轶麟衮，正声出天球。清名奖静退，下视古素侯。睿谟广先宪，女夸节追前修。况今辑众隽，丞弼登虞周。明时乐闲暇，出处自不侔。赤城宅仙子，登陆方逢洲。君归访司马，坐忘春与秋。方瞳照绿发，戏转黄河流。烟雾肃逋客，隐者应辍耒尤。矣欠乃辅行色，春风生柁楼。
　　【徐铉骑省集】
　　《和陈处士在雍丘见寄》：衰薄喜多幸，退公谁与闲。高人乘兴去，相望两程间。卷箔有微雪，登楼无远山。清谈胜题赠，何日杖藜还。
　　【江湖前贤小集】
　　《李工侍赠周衡处士》：湖南高尚客，处士道随时。地暖移花早，天寒放鹤迟。炉边岩叟药，灯下羽人棋。自说生涯处，新添卷上诗。《赠张处士》：闻尔闲于琴，寝处未尝辍。抱之京城来，岂与工师列。一奏流水声，落指鸣决决。既曰林壑人，安事尘土辙。
　　【张舜民诗】
　　《赠邻居陈焕处士》：福唐陈处士，与我对门居。生死一炉药，尘埃数箧书。但知尊有酒，莫叹食无鱼。若论浮生事，浮生事总虚。
　　【韩维南阳集】
　　《送戴处士还庐州》：早识浮生妄，欣陪达士游。观心非本有，于法尚何求。煮茗林间寺，题诗湖上舟。还嗟别后夜，风雪拥貂裘。
　　【姚成一雪坡集】
　　《赠徐处士》：剑津徐处士，湖海尽知名。术造勾庚妙，书研遁甲精。寒斋留尔久，别驿若为情。定赴秋风约，西湖酒重倾。
　　【翁灵舒诗】
　　《赠滕处士》：哀君戎马祭，今又十年馀。环海才安息，先生便隐居。清风三亩宅，白日一床书。长是闲门掩，邻僧亦不如。
　　【李忠定公集】
　　《汉处士祢衡》：祢生抱逸韵，乃是古之狂。负才颇傲物，齿少气方刚。怀刺游许下，漫灭竟摧藏。肯从屠沾儿，借面与吊丧。伟哉孔文举，国宝惜路傍。上书荐一鹗，欲使观翱翔。振翼云汉间，永垂虹虫儿光。飞免与腰，灭没不可望。观其慰辞荐，器识岂易量。平生轻魏祖，纵口成否臧。召令为鼓吏，阅试当改装。蹀躞初散步，掺过作渔阳。声节既悲壮，容态随低昂。岑牟与单绞，裸袒易故裳。却来坐军门，画地声琅琅。曹瞒黠如鬼，嗜杀犹虎狼。缩手不敢动，送与刘及黄。娱宾赋鹦鹉，节奏陵笙簧。援笔不加点，粲然已成章。高才竟为累，兰麝空馀香。至今鹦鹉洲，葭苇秋苍苍。丑哉杀士名，千古不可忘。《沈氏先生集》《寄赠舒州徐处士》：昔爱州游，青林覆幽石。道人携手行，萧然名山客。谁知隋世路，譬如羁飞翮。林皋未脱去，纷纷头欲白。轻负皇人经，犹怀稚川策。幸已弃韦带，远谢功名迹。聊希闭关士，正苦身为役。别来二千日，还丹应有术。毋忘绛囊赠，使我升仙籍。将酬金环脆，青绫三万尺。
　　【诗海绘章】
　　《刘景文赠贾收处士十韵》：君家言雨溪上，日食言雨溪鱼。无钱买钓艇，貌古常有馀。遇人喜谈笑，贳酒日不虚。浩歌出尘表，白鸟来徐徐。清风入窗牖，散乱床头书。有琴坏徽轸，渊明意何如。我欲脱尘网，筑室邻君居。有地植松竹，有水种芙蕖。作诗赋生理，起居当和予。相顾可忘老，醉饱遣君诸。《赠朱象先处士十龙》：前身应画师，摩诘初自许。咫尺论万里，宰也少陵与。朱翁趣岂凡，山水忘羁旅。晴窗布风云，夏木回炎暑。坐来摧虎头，兴尽秃鸡矩。况其尘外怀，出门皆胜侣。一尽不轻付，俗子吾避汝。能令希世迹，千载得处所。斯人定何如，箧有东坡语。画以适其意，能文不求举。《皇甫再送萧处士》：惆怅烟郊晚，依然此送君。长河隔旅梦，浮客伴孤云。淇上春山直，黎阳大道分，西陵倘一吊，应有士衡文。《耿思诚华山王处士有书见及赋诗为谢》：昔别云当老石房，伴身犹寄鹿皮囊。十年无路陪君语，一日飞书堕我傍。旅宿旧谙关月冷，梦阑空想岳莲香。终其共坐柯平石，看泻银河万尺长。
　　【刘分攵诗】
　　《将过孔处士庄闻处士往许昌不果往》：鹿门隐士肯浪出，荷条艹丈人行不逢。朝阳昼雨霁复暝，香山无路云重重。
　　【徐铉骑省诗】
　　《送汪处士还黟歙》：孤云野鹤任天真，乘兴游梁又适秦。兴尽却归南国去，黄山何谢武陵春。
　　【许纶涉斋】
　　《次谏长韵赠岩处士》：鸢在青天鱼在川，马牛谁络更谁穿。过求敢问君平卜，只问皇家一统年。
　　【潘逍遥诗】
　　《赠林逋处士》：云翦乌纱雾翦衣，存神养气语还稀。人人尽唤孙思邈，只恐身轻白日飞。
　　【刘后村诗】
　　《赠魏处士》：曾箴王太尉，亦讽寇莱公。无端两丞相，有愧一山翁。
　　【晁景迂诗】
　　《节孝处士徐先生》：积，字仲车。莫怪先生身上贫，眼看外物似浮云。房中徐却琴棋后，更有门前鹤一群。《赠笔处士屠希》：屠牛祖是屠牛坦，今日却屠秋免毫。自识有心三副健，可怜无副一心劳。《再遇笔屠处士》：江头再遇笔屠生，共听去年江水声。三副少多予自窘，一毫去取子能轻。《赠笔处士曹忠》：苇管子何爱，轻圆称白毫。固知今独妙，旧数淅西曹。三四十年前，杭秀有曹用笔见称于世。
　　【智圆诗集】
　　《赠林逋处士》：深居猿鸟共忘机，荀孟才华鹤氅衣。满砌落花春病起，一湖明月夜渔归。风摇野水青蒲短，雨过闲园紫蕨肥。尘土满床书万卷，玄纟熏何日到松扉。
　　【僧子腾诗】
　　《送曾处士归旧隐》：故乡人别楚江湄，高柳新蝉噪落晖。逆旅我渐归计晚，顺风君羡去帆飞。海门酒美思椰子，天堑星寒认少微。遥想到家秋未半，水田禾熟鳜鱼肥。
　　【僧惟凤诗】
　　《送陈豸处士》：草长关路微，离思更依依。家远知琴在，时清买剑归。孤城回短角，独树隔残辉。别有邻渔约，相迎扫钓矶。《寄刘处士》：度月阻相寻，应为苦雨吟。井浑茶味失，地润屐痕深。鸟背长湖色，门间古树阴。想君慵更甚，华发昼方簪。《赠维阳吕为处士》：为儒师古道，清苦少人知。心散暂因酒，鬓班多为诗。著书秋阁静，晒药夕阳迟。何必文明代，垂钓渭水湄。《和张秘校赠吴处士》：隐逸思无涯，幽居似道家。养真频炼药，徇俗亦栽花。引鹤游山寺，看云侧帽纱。儿孙歌酒外，谁更羡奢华。
　　【元王逢梧溪集】
　　《哭吕真惠处士》：南国长林楚，西昆片玉英。周旋乡里难，终始岁寒盟。甲第风尘合，璜溪月露清。义声勇弁，私试集文衡。屡散千金积，还辞七品荣。性中天爵重，身外野袍轻。柳送浮春益鸟，花邀啭曙莺。深期陪几杖，俄报举铭旌。世乱嗟新俊，秋高哭老成。名公题翠石，来裔照华缨。
　　【钱宰临安集】
　　《赠樵隐处士》：樵者本在山，隐者亦在山。虽言事不同，并依林泉间。晨兴持斧出，扪梦与跻攀。向夕负薪归，落日同掩关。流水石上至，白云山中还。老樵竟何之，我独忘朝餐。
　　【江湖续集】
　　《斯植怀芳林处士》：相思不可见，江路正迢迢。烟树同吟远，关河入望遥。昼长花影转，风定篆香销。遥忆君居处，钟声隔暮潮。
　　【连百正诗】
　　《寄林处士景初》：诗书岁月久，到老未忘情，一自文风变，长忧雅道轻。时人空见忌，圣主旧知名。更有孤高节，冰霜无此清。《二月晦日怀林处士》：相思忽成梦，久不到茶窝。飞去羽毛短，别来风雨多。杏花一夜发，春事二分过。百尺龙潭上，知君意若何。
　　【刘文简公集】
　　《题燕处士刘实从义墓铭后》：一代耆年望，千秋处士名。眼中聊遣兴，身外久忘情。有子迪清范，无人寻旧盟。高风在寥廓，搔首愧平生。其子彝，授廉访经历，不就。《忆郑处士》：隐者俱承诏，斯人独避名。文章成汩没，冠盖绝逢迎。食粥家人瘦，耽书弟子清。经旬不见面，相忆每愁生。
　　【豫章熊朋来集】
　　《羽人以处士见招不能从老氏而感其意》：天上少微星，人间处士名。自非方外客，谁共岁寒盟。何意文其隐，随时素以行。吾衰梦冠褐，久矣厌馀生。
　　【杨仲弘诗】
　　《赠方韶父处士二首》：蜀郡稣明允，襄阳孟浩然。成名兼二子，得句诧群贤。口绝人间事，身如物外仙。卓然能有此，来信独无传。古贤皆眇邈，不意见斯人。得趣时时好，吟诗句句新。拿舟来访友，览胜辄经旬。别业稠山下，归欤愿北邻。《东程处士》：故人不见十年馀，鸿雁南来得素书。茶吐枪旗迷涧石，竹供编简塞庭除。讵容炼药烧金鼎，有待横经校石渠。江上系舟将发去，黄山回首重踌躇。
　　【陈深源诗】
　　《次韵谢处士》：沧海一相见，重来惊几春。青灯销壮志，白发恕闲人。野艇此生梦，深云几处身。枫桥漫携手，诗思动江滨。
　　【刘仁本诗】
