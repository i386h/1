<!-- { "loadSidebar": true } -->
　　原赋后汉班彪游居赋夫何事于冀州聊托公以游居歴九土而观风亦哲人之所虞遂发轸于京洛临孟津而北厉想尚父之威虞号苍兕而明誓既中流而叹息美周武之知性谋人神以动作享鸟鱼之瑞命瞻淇澳之园林善绿竹之猗猗望常山之峩峩登北岳而高游嘉孝武之干干亲饰躬于伯姬建封禅于岱宗瘗元玉于此丘徧五岳与四渎观沧海以周流鄙臣恨不及事陪后乘之下僚今匹马之独征岂斯乐之足娱且休精于敝邑聊卒嵗以须臾　魏曹植节游赋览宫宇之显丽实大人之攸居建三台于前处飘飞陛以淩虚连云阁以逺径营观榭于城隅亢高轩以迥眺缘云霓而结疏仰西岳之崧岑临漳滏之清渠观靡靡而无终何眇
