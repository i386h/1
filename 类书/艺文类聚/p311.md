<!-- { "loadSidebar": true } -->
    《京房易传》曰：王者与诸侯争，虫食苗节茎。
    ◇蜮
    《洪范五行传》曰：蜮，射人者也，生於南越地，南方谓之短狐者也，毛诗曰：为鬼为蜮，则不可得，其物不可见，盖气精也，南越夷狄淫佚处也，其蜮生水泽，地多妇人，其淫色为主，故南越多蜮者，淫女惑乱之所生也，故圣人名之曰蜮，蜮者犹惑也。
    【书】魏应璩与西阳令孔德琰书曰：嘉麦祯祥，惟日未久，不图飞蝗，一旦至止，知恤蒸庶，念存良苗，亲发赫斯，爰整其旅，鲐背之叟，皓首之，莫不负戈奔走于道路，旌表曜於白日，鼋鼍震於雷动，以此扫敌，必将席卷，况於微虫，能无惊骇，卓茂治密，恭在中牟，时虽有灾，未若斯勤，亦犹子贱鸣琴，巫马出入，劳逸有殊，立功惟一，重云比兴，不降灵雨，丽此二灾，忧心忡忄，逐蝗之道，谨闻教矣，不审致禳，将以何物，文王修德，以厌地震，汤祷桑林，致克丰雨，宜善政，以慰民望。
