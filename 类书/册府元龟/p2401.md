<!-- { "loadSidebar": true } -->
    晋林邑国王范逸死奴文篡位，於是乃攻大岐界小岐界式仆徐狼屈都乾鲁扶单等诸国并之有众四五万人遣使通表入贡于武帝其书皆胡字至穆帝永和三年文率其众攻舀日南害太守夏侯览杀五六千人馀奔九真以览尸祭天铲平西卷县城遂据日南告交州刺史朱蕃求以日南北鄙横山为界初徼外诸国赏赍宝物自海路求贸货贿而交州刺史日南太守多贪利侵侮十折二三至刺史姜庄时使韩戢领日南太守戢估较大半。又伐船调χ声云：征伐繇是诸国悉愤。且林邑少田贪日南之地戢死继以谢擢侵刻如初及览至郡。又耽荒于酒政教愈乱故被破灭既而。又还林邑是岁朱蕃使督护刘雄戍于日南。又复攻舀之四年文。又袭九真害士庶十八九明年征西督护滕率交广之兵伐文于卢容为文所败。
    焉耆国王会灭白山遂据其国武帝太康中遣子熙归本国为王会有胆气筹略遂霸西胡葱岭以东莫不率服。
    索虏猗孙十翼勇壮众复附之号上雒公北有沙漠南据阴山众数十万。
    宋荆蛮民顺附者一户输斛其馀无杂调而宋民赋後严苦贫者不复堪命多逃亡入蛮蛮无轻役︹者。又不供官税结党连群动有数百十人州郡力弱则起为盗贼种类稍多户口不可知也。所在多深险居武陵者有雄溪溪辰溪酉溪谓之五溪而宜都天门巴东建平江北诸郡蛮所居皆深山重阻人迹罕至焉前世以来屡为民患及至宋世或降或叛征讨不绝时巴东建平宜都天门四郡蛮为冠诸郡民户流散十不存一明帝顺帝世尤甚虽遣攻伐终不能禁荆州为之虚弊。
    南齐东夷高丽王乐浪公高琏高祖建元三年遣使贡献乘舶泛海尝亦通使于魏然︹盛不受制魏置诸国使邸齐使第一高丽次之。
    梁滑国车师之别种也。元魏之居桑乾也。滑犹为小国属芮芮後稍︹大征其旁国波斯盘盘宾焉耆龟兹疏勒姑黑于阗句盘等国开地千馀里後魏芮芮国盖匈奴别种自孝武南迁因擅其故地宋明中遣王洪轨使焉引之共。
    伐魏齐建元元年洪轨始至其国国王率三十万骑出燕然山东南二千馀里魏人闭关不敢战。
    後周突厥之种他钵控弦数十万中国惮之周齐争结姻好倾府藏以事之他钵益骄每谓其下曰：我在南儿常孝顺何患乎！贫也。
    隋突厥之後沙钵略妻宇文氏之女曰：千金公主自伤宗祀绝灭每有复隋之志日夜言之於沙钵略繇是悉众为寇控弦之士四十万高祖令柱国冯昱屯乙弗泊兰州总管叱李长义守临洮上柱国李崇屯幽州达奚长儒据同乐皆为虏所败莫何可汗突厥之别种也。突厥处罗可汗既败。
    莫何可汗始大莫何勇毅绝伦甚得众心为邻国所惮伊吾高昌焉耆诸国悉附之。
    始毕可汗以帝大业中始毕率其种落入寇雁门次年。又冠马邑隋末乱离中国人归之者无数遂大︹盛势凌中夏迎萧皇后置于定襄薛举窦建德王世充刘武周梁师都李轨高开道之徒虽僭尊号皆北面称臣受其可汗之号使者往来相望于道也。
    康国者康居之後也。名为︹国而西域诸国多归之米国史国曹国何国安国小安国那色波国乌那遏国穆国皆归附之。
    唐西突厥王叶护可汗勇而有谋邻国争附之控弦之士数十万据旧乌孙之地遂霸西国自隋末与中国绝高祖初复通吐蕃号其王为赞府太宗贞观八年十一月遣使朝贡赞府年始弱冠骁武绝人性慷慨有霸西域之志党项白兰诸部及吐谷浑西域诸国咸畏惧之高宗调露中吐蕃始盛先是剑南募兵於茂州之西南筑安戎城以断吐蕃通蛮之路俄有生羌为吐蕃乡导攻陷其城遂引兵守之繇是西洱河诸蛮皆降吐蕃时吐蕃尽牧羊同党项及诸羌之地东与凉松茂隽等州相接南邻天竺西。又攻陷龟兹疏勒等四镇北抵突厥地方万馀里自汉魏已来西戎之盛未之有也。云：叶护可汗西突厥也。叶护立遂北并铁勒西拒波斯南接宾悉归之控弦数十万霸有西域旧据乌孙之地。又移庭于石国北千里其西域诸国王悉受颉利调发并遣土屯一人监统之督其征赋西戎之盛未之有也。
    ク王姓不夜氏名器宗弄赞骁勇有谋邻国羊同之属莫不宾伏之遂雄西域。
    大食国以高宗龙朔中击破波斯。又破拂。又南侵波罗门吞并诸国胜兵四十馀万。
    突厥车鼻可汗其地去京师尚万里胜兵三万人自称乙注鼻可汗西有歌逻禄北有结骨皆附隶之乙毗沙钵罗西突厥也。自龟兹鄯善。且末吐火罗焉耆石国史国何国穆国康国皆受其节度累遣使朝贡太宗降玺书慰勉之。
    黑水最处北方尤称劲健每恃其勇常为邻境之患。
    後唐耶律阿保机者契丹别部尊长也。先是契丹王钦德政衰阿保机最推雄劲族帐渐盛代钦德为主先是契丹之先大贺氏有胜兵四万分为八部每部皆号大人内推一人为主建旗鼓以尊之每二年第其名以代之及保机为主乃怙︹恃勇不受诸侯之代遂自称国王及幽州刘守光末年苛惨军士亡叛皆入契丹洎周德威攻围幽州燕之军民多为其寇所掠既尽得燕中人士教之文法繇是渐盛与太祖会盟於州结为兄弟其後阿保机僭称帝号以妻述律氏为皇后用燕人韩延徽为宰相法令严明诸侯畏服与太祖抗衡通朝贡于梁祖。
    ○外臣部　雠怨
    《传》曰：九世犹可以复雠乎！百世可也。故有不反兵不共国之怨斯亦勇夫节士之所为矣。若乃异域之人天性忿鸷负兵怙众结怨流隙乃有投身于穷荒依援于大国或窃发于好会或争锋于武力虽近乎！义亦不足尚故。《周礼》调人之设，岂能谐和者哉！汉乌孙王号昆莫父难兜靡本与大月氏俱在祁连敦煌间小国也。（祁连山以东敦煌以西，）大月氏攻杀难兜靡夺其地人民亡走匈奴子昆莫新生传父布就翕侯抱亡置莫中（翕侯乌孙大臣号其署非一犹汉之将军耳而布就者。又翕侯之中别号犹右将军左将军耳非其人之字翕与翕同）为求食还见狼乳之（以乳饮之）。又乌卫肉翔其旁以为神遂持归匈奴单于爱养之及壮以其父民众与昆莫使将兵数有功时。且氏以为匈奴所破西击塞王（塞音先得切西域国名即佛经所谓释种者塞释声相近本一姓耳）塞王南走远从月氏居其地昆莫既健自请单于报父怨遂西攻破大月氏大月氏复西走徙大夏地昆莫略其众因留居兵稍强会单于死不肯复朝事匈奴遣兵击之不胜益以为神而远之（又云：张骞建元中为郎匈奴降者言匈奴破月氏王以其头为饮器月氏遁而怨匈奴无与共击之汉方欲事灭胡闻此言欲通使骞以郎应募）。
    弥国初贰师将军李广利击大宛还过弥弥遣太子赖丹为质于龟兹广利责龟兹曰：外国皆臣属于汉龟兹何以得受弥质即将赖丹入至京师昭帝乃用桑弘羊前议以弥太子赖丹为校尉将军田轮台与渠犁地皆相连也。龟兹贵人姑翼其王曰：赖丹本臣属吾国今佩汉印绶来迫吾国而田必为害王即杀赖丹而上书谢汉汉未能征。
    魏鲜卑汉末步度根既立众稍衰弱中兄扶罗韩亦别拥众万人为大人後代郡乌丸能臣氏等叛求属扶罗韩扶罗韩将万馀骑迎之到桑乾氐等议以为扶罗韩部威禁宽缓恐不见济更遣人呼轲比能比能即将万馀骑到当共盟誓比能便于会上杀扶罗韩扶罗韩子泄归泥及部众悉属比能比能自以杀归泥父特善遇之步度根繇是怨比能魏後数与比能更相攻击步度根部众稍寡弱将其众万馀落保太原雁门郡步度根乃使人招呼泄归泥曰：汝父为比能所杀不念报仇反属怨家今虽厚待汝是欲杀汝计也。不如还我我与汝骨肉至亲岂与他等繇是归泥将其部落逃归步度根比能追之弗及青龙元年比能诱步度根深结和亲于是步度根抚泄归泥及部众悉保比能寇抄并州杀掠吏民明帝遣骁骑将军秦朗征之归泥叛比能将其部众降拜归义王赐幢麾曲盖鼓吹居并州如故步度根为比能所杀晋焉耆国王龙安夫人犭会胡之女任身十二月剖胁生子曰：会立之为世子会少而勇杰安病笃谓会曰：我尝为龟兹王白山所辱不忘於心汝能雪之乃吾子也。及会立袭灭白山遂据其国。
    扶南国子孙相传至王况死国人立其大将范师蔓蔓病姊子旃慕立杀蔓子金生十馀年蔓少子长袭杀旃以刃钅旃腹曰：汝昔杀我兄今为父兄报汝旃大将范寻。又杀长国人立以为王是吴晋时也。
    宋叶延父吐延为昂城羌酋姜聪所刺叶延小而勇果年十岁缚草为人号曰：姜聪每旦取射之中则喜不中则号叫涕泣其母曰：雠贼诸将已屠脍之汝年小何烦自苦如此叶延呜咽不自胜母曰：诚知无益然叶延罔极之心不胜其痛耳性至孝母病五日不食。
    唐新罗百济武德九年遣使讼高丽王建武关其道路不得入朝。又相与有隙屡相侵掠诏员外散骑侍郎朱子奢往和解之建武奉表谢罪请与新罗对使会盟。
    西突厥统叶可汗自负︹盛无恩于国部众咸怨歌逻禄种多叛之颉利可汗不欲中国与之和亲贞观中数遣兵入冠。又遣人谓统叶护曰：汝。若迎唐家公主要须经我国中而过统叶护患之。
    阿史那社尔突厥处罗可汗子也。武德九年延陀回纥等诸部皆叛攻破欲谷设社尔击之复为延陀所败贞观二年遂率其馀众保于西偏依可汗浮图后遇颉利灭而西蕃叶护。又死奚利必阝咄陆可汗兄弟争国社尔阳言降之引兵西上因袭破西蕃半有其国得众十馀万自称都布可汗谓其诸部曰：首为背叛破我国者延陀之罪也。今我据有西方大得兵马不平延陀而敢安乐是忘先可汗为不孝也。若天令不捷死亦无恨其酋长咸谏曰：今新得西方须留镇压。若即弃去远击延陀只恐叶护子孙必来复国社尔不从亲率五万馀骑讨延陀于碛北连兵百馀日遇我行人刘善因立同娥设为利始可汗社尔部兵。又苦久役多委之逃延陀因纵击败之复保高昌国其旧兵在者才万馀人。又与西蕃结隙。
    高昌国贞观中太宗遣折冲都尉直中书译语揖怛然纥使西域焉耆王突骑支因遣使朝贡请开大碛路以便行李太宗许之自隋季离乱碛路遂闭西域朝贡者皆繇高昌因是高昌怒遂与焉耆结怨遣兵袭击焉耆大掠而去。
