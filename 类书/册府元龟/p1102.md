<!-- { "loadSidebar": true } -->
    袁高为给事中贞元元年抗论卢杞是时德宗念杞必欲擢之宰相卢翰刘从一惧黜不敢言独高抗议者久之时人尽为高危之虽懦者咸有立志乃相与论奏累日不息德宗知其不可亦回圣虑，於是中外相贺数正直者贞元迄今以高为第一。
    王仲舒字弘中贞元十年拜右拾遗裴延龄领度支矫诞大言中伤良善仲舒上疏极论之。
    穆赞为补阙给事中皆以论时政得失为时所重亦以此再受黜责韩愈为监察御史德宗晚年政出多门宰相不甚得专机务复有宫市耗扰之弊愈悉以上言贬为连州山阳令。
    段平仲宪宗元和中为谏议大夫时吐突承璀请出征镇州无功而还平仲与吕元膺等抗论请加黜责後转给事中其在要近朝廷有得失未尝不论列时人推其狷直。
    孔为谏议大夫知匦使元和六年内官吐突承璀出为淮南监军太子通事舍人李涉知帝待承璀意未衰投匦上疏论承璀有功久委腹心不宜遽弃览涉副章不受面诘责之涉乃进疏光顺门极论其与中官交结言甚激切诏贬涉陕州司仓亻幸臣闻之侧目人皆为危之高步公卿间以方严见惮及为尚书左丞信州刺史李位为州将韦岳谗讠替於本使监军高重昌言位结聚术士以图不轨追位至京师鞫於禁中奏曰：刺史得罪合归法司按问不合劾於内仗乃出付御史台与三司讯鞫得其状位好黄老道时修斋与山人王仁恭合炼药物别无逆状以岳诬告决杀贬位建州司马时非论谏罪在不测人士称之（又薛存诚为御史中丞洪州监军使高重昌诬奏信州刺史李位谋大逆及追至宪宗初令送仗内鞫问存诚一日三上表以请帝乃令付御史台及推案无状位竞得雪）许孟容为兵部侍郎元和六年六月盗杀宰相武元衡孟容请见奏曰：，岂有国相横尸路隅而盗不获此朝廷之辱从古未有因沥泣极言帝为愤叹。
    崔植为给事中时皇甫以宰相判度支奏诸州府盐院两税榷酒盐利匹段等加估定数及近年天下所纳盐酒利抬估者一切徵收诏皆可之植抗疏论奏令宰臣召植宣旨嘉谕之物议罪而美植。
    李藩为给事中制敕有不可遂於黄敕後批之吏曰：宜别连白纸藩曰：别以白纸是文状岂曰：批敕裴言於帝以为有宰相器量。
    独孤朗为谏议大夫时王播以厚贿得判盐铁众口喧然朗连上章极谏迁御史中丞。
    李逊为给事中尝论时政以为事君之义有犯无隐陈诚启沃不必择辰今君臣敷奏乃候只日是毕岁臣下睹天颜献可否能几宪宗嘉之。
    武儒衡为中书舍人时皇甫为相剥下以媚上儒衡抗疏论列其事谮诉之宪宗谓曰：勿以儒衡因论卿而用报怨惶恐不复敢言。
    殷侑为谏议大夫凡有朝廷之得失悉以陈论凡八十四上章。
    李绛为户部侍郎尝因次对穆宗曰：户部比有进献至卿独无何也。绛曰：将户部献入内藏是用官物以结私恩帝耸然益嘉其直後绛为御史大夫时穆宗亟为畋游行幸绛率御史属在延英极谏穆宗不能用绛以疾辞绛为左仆射刚肠疾恶贤不肖太分以此尤为非正之徒所忌。
    韦弘景为给事中屡有封时有刘士泾以驸马交通邪佞自检校官穆宗用为太仆卿弘景执奏不可中人宣谕再三弘景不为之回帝怒乃令弘景使安南邕容宣慰时论翕然推重时萧亻免以清直在位弘景议论常所辅助。
    李渤为考功员外郎时穆宗好畋游亟出行幸车驾至温汤渤奏疏请书宰相下考以其不能强谏也。及为谏议大夫染坊役夫张韶等窃发伏诛宰臣及百僚於阁内称贺渤献箴规词甚激切。
    崔郾为谏议大夫时穆宗颇事畋游郾与郑覃等推诚直谏触发无避降中使宣谕之旋迁给事中敬宗即位为翰林侍读学士转中书舍人入思政殿郾奏曰：陛下用臣为侍读卒岁有馀未尝问臣经义今蒙转改实惭尸素有鬼厚恩帝曰：俟朕机务稍即当请益中书舍人高越曰：陛下意虽乐善既未延接儒生天下之人宁知重道帝深引咎赐之锦采。
    李汉为左拾遗长庆四年九月波斯大贾李苏沙进沉香亭子材以钱一千贯文绢一千匹赐之汉上疏以为沉香为亭比瑶台琼室敬宗颇怒言过时优容之。
    薛廷老敬宗宝历初为右拾遗内供奉史馆修撰时郑权因交通郑注得岭南节度权到镇後尽以府库所有辇送京师酬遗权亻幸廷老伺知上疏请按由是[C260]结中外人尽危之廷老性本强直未几。又论张权舆程昔范不宜居谏诤之列事皆不行。
    柳公权为中书舍人充翰林书诏学士文宗便殿对六学士语及汉文恭俭帝举袂曰：此氵濯之者三矣。学士皆赞咏帝俭德唯公权无言帝留而问之对曰：人主当进贤良退不肖纳谏诤明赏罚服氵濯之衣乃小节耳时周墀同对墀为之惴忄栗公权词气不可夺翌日降制以为谏议大夫知制诰学士如故开成三年转工部侍郎充职尝入对帝谓之曰：近外议如何公权对曰：自郭皎除授宁物议颇有臧否帝曰：皎是尚父之从子太后之季父在官无过自金吾大将军授宁小镇何事议论耶公权曰：以皎勋德除镇攸宜人情议论者言皎进二女入宫致此除拜此事信乎！帝曰：二女入宫参太后非献也。公权曰：瓜李之嫌何以户晓因引王谏太宗出庐江王妃故事帝即令南内史张日华送二女还皎公权忠言裨益皆此类也。
    韦温为右补阙忠鲠救时宋申锡被诬温昌言曰：宋公履行有素身居台辅不当有此是奸人陷害也。吾辈谏官岂避一时之雷霆而致圣君贤相蒙蔽惑之咎耶因率同列伏阙切争之由是知名焉。
    孔敏行为谏议大夫上疏论山南监军杨叔元之罪其言激切时论称之。
    郭承嘏太和六年为谏议大夫频上章言时政得失寻以郑注为太仆卿论陈激切注不敢出转给事中改华州刺史兼御史中丞诏下之後公卿送诣中书求承嘏出麾之故给事中卢载封还诏书即日帝御紫宸殿顾谓宰臣曰：华州阙人承嘏可任故命之今谏官给事中皆疑其去既不能户晓莫。若从众望遂追制罢之。
    冯定为谏议大夫太和乙卯年诛戮宰臣之後中外怀疑及改元开成文宗将御宣政殿中尉仇士良请用神策仗卫殿门定抗疏论罢人情危之。
    李中敏开成元年正月以前司门员外郎为司勋员外郎中敏前岁因久旱抗疏言宋申锡等冤陷之状以为致雨之方莫。若斩郑注而雪申锡士大夫皆危之疏留中因谢病满百日东归至是始复徵授。
    梁卢协为右谏议大夫开平四年诣ト上表以夏麦不稔请勿徵至秋熟折输粟太祖圣武严毅宸断不测故谏官未尝敢言事协奏而果俞其请物论嘉之李愚为左拾遗崇政院直学士或预咨询而侃然正色不畏强御衡王入朝重臣季振辈致拜唯愚长揖末帝让之曰：衡王朕之兄朕犹致拜崇政使季振等皆拜尔何傲耶对曰：陛下以家人礼兄振等私臣臣居朝列与王无素安敢谄事其严毅皆此类也。
    晋裴初仕唐为兵部侍郎明宗时以数论权臣过失授太子宾客。
    王权为兵部尚书高祖天福中令权使於契丹权以前事累为将相未尝有称臣於契丹者谓人曰：我虽不才年今耄矣，岂能稽颡於穹庐之长乎！违诏得罪亦所甘心由是停任。
    郑受益为右谏议大夫高祖天福中泾州节度使张彦泽在泾州违法虐民杀其掌书记张式军将杨洪朝廷优容之受益两疏论云：请下有司申明其罪李涛为刑部郎中张彦泽杀张式杨洪等涛乃与员外郎张麟麻麟王禧等同诣ト门进疏论彦泽之罪请下有司词甚切至。
    ●卷四百六十一
    ○台省部　宠异
    自汉魏而下政归台省故六联之任为百官之本盖政治之攸出而俊髦之所翔集者也。乃有望蔼当世道合人主隆其眷遇优其礼命至或掌壶参乘陪接天光专席隔坐便蕃左右或拜贶於金帛或畴庸於车服有疾则存问不幸则临吊以至推恩延世追命饰终君臣之分於斯而著矣。自非谟明寅亮忠肃恭懿进纳诲而无隐居守官而匪解好是正直克称其任者畴足以当之哉！。
    汉孔安国武帝时为侍中帝以其儒者特听掌御唾朝廷荣之孔光成帝时为尚书令有诏光周密谨慎未尝有过加诸吏官以子男放为侍郎给事黄门。
    史丹元帝时为侍中出尝陪乘有宠九男皆以丹任为侍中後汉宣秉建武元年为御史中丞光武特诏御史中丞与司隶校尉尚书令会同并专席而坐故京师号曰：三独坐。
    窦攸为郎中光武会百寮於灵台得鼠如豹文问群臣攸曰：廷鼠诏曰：何以知之曰：见《尔雅》诏如攸言赐帛三百。
    张湛为太中大夫居中东门候舍（洛阳十二门每门候一人候舍皆候之所居）故时人号曰：中东门君光武数存问赏赐。
    戴冯心为侍中拜虎贲中郎将以侍中兼领之在职十八年卒於官诏赐东园梓器钱二十万。
    郭为太中大夫建武二十三年卒光武亲临吊赐茔地。
    药崧明帝时为郎常独直台上无被枕止（止音赐俎几也。）食糟糠帝每夜入台辄见崧问其故甚嘉之自此诏太官赐尚书以下朝夕餐给帷被皂袍及侍史二人。
    承官明帝时为侍中建初元年卒帝褒叹赐以蒙地妻上书乞归葬乡里复赐钱三十万。
    桓郁章帝时为侍中以毋忧乞身诏公卿议议者皆以郁身为名儒学者之宗可许之，於是诏郁以侍中行服。
    朱晖为尚书仆射因驳议不从遂称病笃闭口不复言章帝意解寝其事复数日诏使直事郎问晖起居太医视疾大官赐食晖乃起谢复赐钱十万布百疋衣十领後迁为尚书令以老病乞身拜骑都尉赐钱三十万郎。
    韩棱为尚书令与仆射郅寿尚书陈宠同时俱以才能称章帝尝赐诸尚书剑唯此三人特以宝剑自手署其名曰：韩棱楚龙渊（晋太康记汝南西平县有龙渊水可淬刀剑特坚利）郅寿蜀汉文陈宠济南椎成（汉官仪推成作钅成）时论者为之说以棱渊深有谋故得龙渊寿明达有文章故得汉文宠敦朴善不外见故得椎成。
    冯豹为尚书郎忠勤不懈每奏事未报常俯伏省阁或从昏至明章帝闻而嘉之使黄门持被覆豹敕令勿惊由是数加赏赐。
    鲁恭和帝时为侍中数召宴见问以得失赏赐恩礼宠异。
    黄香为郎中召诣安福殿言政事拜尚书郎数陈得失赏赉增加尝独止宿台上昼夜不离省闼帝闻善之永元四年拜左丞功满当迁和帝留增秩六年累迁尚书令後以为东郡太守香上疏陈让帝亦惜香用久习旧事复为尚书令令增秩二千石赐钱二十万是後遂管机衡甚见亲重而香亦祗勤物务忧公如家帝知其精勤数加恩赏疾病存问赐医药宋嘉顺帝时为大中大夫卒诏令将相大夫会葬嘉赐钱十万。
