<!-- { "loadSidebar": true } -->
宪宗时宰相以张仲素段文昌进名为学士帝阻之以行止未正不宜在内庭。
穆宗元和十五年二月御丹凤楼大赦诏择刺史县令宜委门下中书省御史台官有所请知即具荐闻如赃污贱人当坐举。
长庆元年以兵部尚书李纟为吏部尚书以吏部尚书萧亻免为兵部尚书制曰：纟亻免皆本朝先後之名相也。而吏司为剧亻免固以疾辞兵务差纟处之馀裕各令总理庶谓得宜。
文宗太和五年五月丙辰以新授太子宾客王堪为均王傅堪前为将作监修太庙违慢罚俸及授太子宾客给事中李固言曰：调获之重不宜坐驰慢以居之故再有此命。
开成元年四月壬申帝御紫宸殿问宰臣李石曰：有何人候对石曰：有令狐楚郑肃等石奏曰：陛下今日令诸有司官各以公事面奏未知决事之时对臣与覃伏候臣等退帝曰：有司公事见亦无爽帝。又曰：吏部中事非迁才安得摭实无滥。且欲变更得否石曰：县令录事参军改变即得诸官。且循旧为便帝曰：选曹岂辨贤愚但。若配官耳乃诏兵部侍郎知铨事崔郸尚书右丞知铨事郑肃问曰：县令录事参军如何比拟曰：资序相当省问其为官之道堪即注拟帝曰：依资合得才不堪者如何郸曰：与远处慢恶官帝曰：若以远地为慢恶与不堪者即远人何。若也。殊可哀悯尤须择良吏处之帝曰：朝廷求理远近皆须得人苟用非其才何繇得理宰臣对曰：陛下求理意深百司述职至少今悉令有司官候对一一处分即何忧不理皆称贺而退。又召御史中丞李翊兵部尚书判户部王超礼部尚书高锴鸿胪卿李逵司农卿李等各问本司事帝曰：朝廷事在众官戮力同心方得必理勉务躬亲公事。
六月丙寅宰臣奏事於紫宸殿郑覃等奏南省阙丞郎请用秘书监张仲方帝曰：中台郎朝廷重选仲方为京兆尹华州刺史不闻其政苟授之如有政者何帝前以浑勋阀之家疑其昧於政事将不与郡宰臣亟请之今。又以仲方官业无闻不得在丞郎之选宰臣等称贺而退。
二年二月帝御紫宸殿谓宰臣曰：且闻外郡甚有无政处卿亦知否李固言曰：臣见说邓州王堪衰耄颇甚随州郑襄亦无政术帝曰：王堪，岂不是贞元中御史否时三院御史只此一人犹在。又问唐州是赵蕃否宰臣皆曰：是郑覃曰：王堪臣见是旧人举为刺史郑襄比来守官亦无败事。若言外郡不理臣亦更有所闻事未详审不敢指说宰臣退召起居张次宗问刺史次宗曰：王堪实衰耄恐须与替御史中丞狄兼奏本司事帝亦以三郡访之兼曰：王堪比亦廉直但耄已及之邓州疆土缺馆驿多须才力任持方可集事。又数道防秋兵路出邓州馈饷之繁不供是惧唐州赵蕃未闻有过随州郑襄臣素不识。又问邓州有何土产对曰：所出止於鹿纟由绢与数种药列在贡籍至如南都赋穰橙邓橘亦无其实盖以兼尝为邓州刺史。
三年十一月癸酉帝御紫宸殿问宰臣曰：天宝不治当时姚宋在否李珏曰：此时姚亡宋罢珏。又曰：玄宗谓群臣曰：我自即位不曾枉诛一人不知任李林甫破人家不少陈夷行曰：陛下不可移权与人多时杨嗣复曰：夷行此言未了并惑陛下顷太宗用房玄龄十六年魏徵十五年何尝有变臣以为用房魏多时不为不理用邪佞一日亦不可耳帝曰：丁居晦作中丞何如因悉数大臣而品第之叹曰：宋中锡堪任此官惜哉！。又曰：牛僧儒可为大夫宰臣郑覃曰：顷者中丞未尝搏击恐无风望帝曰：不然鸾凤与鹰隼事异帝。又曰：居晦作得此官朕曾以时谚谓杜甫李白辈为四绝问居晦居晦曰：此非君上要知之事朕尝以此记得居晦今所以擢为中丞。
宣宗大中元年正月赦制文古者郎官出宰公卿理郡所以重亲人之官急为政之本自浇风兴扇此道稍消颉颃清途便至显贵理人之术未尝经心欲使究百姓艰危通天下利病不可得也。朕为政之始思厚时风轩墀近臣盖备顾问如其不知病苦何以应朕访求自今後谏议大夫给事中中书舍人未曾任刺史县令或在任有败累者委宰臣不得进拟。
後唐庄宗同光二年二月南郊毕制曰：共理者太守之官亲人者县宰之任戈稍弭政术为先刺史县令有劝课农桑招复户口增加税额捡勘不虚委本道观察使条件奏闻当加进陟如贪堕不理害及於人者速便停替务於葺养称朕意焉况亲人之官无先於令录致治之道必择於才能苟选任不自於朝廷则恩泽全归於侯伯近日诸道奏请授官人数转多阙员全占交堕体例须正条纲委中书门下举旧例条理奏闻刺史总一州之政县令专百里之权至於纠督之司并为亲人之任伪朝取士多不择才盖自藩方奏论因及权势嘱公行贿赂蔑顾典章到官惟务於诛求在任莫司於葺理或聚蓄更希後任或掊敛以报前恩上下相蒙远迩为害生灵困弊职此之繇自此牧守令录之官委中书门下精加选择至於三铨注拟亦在审详吏能如贪猥有闻不得更受令录及到官後委本道观察使切加铨辖仍勒本州判官专为察访如掩赃罪不具闻奏岂为独罪本官兼亦累及长史。
晋高祖天福四年四月以右骁卫大将军李从朗领楚州防御使从朗前朝宗子帝之姻属也。唐淑妃王氏累为请命恳求郡寄帝以前历四州不闻其政故与其名锡其俸而著於班不令事。
周太祖广顺元年九月丁亥以司封员外郎桑能为凤翔少尹殿中侍御史窦元靖为京兆少尹司门员外郎宋曙为陆浑令工部员外郎易弼为赞善大夫右补阙高守琼为登封令桑能维翰之庶弟也。元靖贞固之庶兄也。（先是晋命将终汉宣初建三署清华之地杂冗屑无才行者处之岁满序迁渐至华显有职者耻与之为伍盖当涂者不慎小官也。至圣朝出此数人而擢英翘之士簪缨之间贤不肖始似有区别矣。）。
世宗显德二年正月甲戌帝谓侍臣曰：去岁济州临邑民来诉灾イ寻命使臣遍与通捡所望供输咸得均济昨闻广种植户民不欲通捡咸忿其诉灾者至有潜其家产者朕自闻之极深轸悯侍臣对曰：时季以来民多疚恶帝曰：非民之狡盖朕治之未至亦犹亲人之官未当耳此後尤宜精求令长免使黎民受弊。
七月丙戌帝谓侍臣曰：藩郡宾职下至令录皆亲吾民事任非轻也。所宜历试求人委之共理宰臣奏曰：人有虽负文学不能事者有艺不及人能事者有貌鄙言讷通理道者有奇资辨言昧时务者求人之道自古为难帝曰：岂朕不及前代明王何奇材名士未尽出邪。
●卷七十
○帝王部　务农
礼记曰：天子亲耕於南郊以供粢盛《周礼》地官遂大夫之职正岁简稼器修稼政虢文公曰：民之大事在农上帝之粢盛，於是乎！出民之蕃庶，於是乎！生王符曰：国之所以为国者以其有民也。民之所以为民者以其有也。故曰：所宝惟。又曰：食为民天是知食居八政之先乃六府之一天下之本其惟农乎！先王繇是申劳农之典立劝桑之制或下诏以敦勉或设官以案行重其力则俾之孝悌同科惜其功则不使小罪徵召此皆务农之深旨也。故贾谊曰：积贮者天下之大命也。苟粟多而财有馀何为而不成以攻则取以守则固以战则胜《管子》曰：仓廪实知礼节衣食足知荣辱则知王者务农之道其太平之本欤。
神农氏斫木为耜揉木为耒耒耜之利以教天下天下号曰：神农氏。
帝尧命羲仲寅宾出日平秩东作（寅敬宾导秩序也。岁起于东而始就耕谓之东作东方之官敬导出日平均次序东作之事以务农也。）举弃为农师天下得其利。
帝舜命弃曰：黎民阻饥汝后稷播时百（阻难播布时是也。众人之难在于饥汝后稷布种是百以济之美其前功以勉之也。）。
周文王卑服即康功田功（言卑其衣服以就其安人之功田功知稼穑之艰难）成王亲与后世子出观农事其《诗》曰：曾孙来止以其妇子饣盍彼南亩田至喜攘其左右尝其旨否（曾孙谓成王也。饣盍饣襄馈也。田司穑也。喜读为饣喜酒食也。为农人之在南亩者设馈以劝之司啬至则。又以酒食馈其左右从行者成王亲为尝其馈之美否示亲之也。）。又率主田之吏使民耕田而种百故作噫嘻之《诗》曰：率是农夫播厥百。
汉文帝二年九月诏曰：农天下之大本也。民所恃以生也。而民，或不务本而事末故生不遂（衣食乏绝致有夭丧故不遂其生）朕忧其然故今兹亲率群臣务农以劝之其赐天下民今年田租之半。
十二年三月诏曰：道民之路在於务本朕亲率天下农十年于今而野不加辟（辟读曰辟）岁一不登民有饥色（登成也。）是从事焉尚寡而吏未加务也。（从事从农事也。）吾诏书数下岁劝民种树而功未兴是吏奉吾诏不勤而劝民不明也。且吾农民甚苦而吏莫之省将何以劝焉其赐农民今岁田租之半。
十三年六月诏曰：农天下之本务莫大焉今廑身从事（<疒堇>古勤字）而有租税之赋是谓本末者无以异也。（本农也。末贾也。言农与贾俱出租无以异也。故除田租）其於劝农之道未备其除田之租税。
景帝後二年四月诏曰：雕文刻镂伤农事者也。锦绣纂组害女红者也。（纂赤组也。红读曰功）农事伤则饥之本也。女红害则寒之原也。夫饥寒并至而能亡为非者寡矣。朕亲耕后亲桑以奉宗庙粢盛祭服为天下先不受献减大官省繇赋（省所领切繇音徭）欲天下务农蚕素有蓄积以备灾害。
三年正月诏曰：农天下之本也。黄金珠玉饥不可食寒不可衣以为币用不识其终始（币者所以通有无易贵贱也。）间岁，或不登意为未者众农民寡也。其令郡国务劝农桑益种树可得衣食物（树植也。）吏发民。若取庸采黄金珠玉者坐贼为盗（发民用其民庸取用其资以雇）二千石听者与同罪（又食货志云：时宫室列馆车马益增修矣。然屡敕有司以农为务民遂乐叶）。
武帝元狩三年秋遣谒者劝有水灾郡种宿麦。又末年悔征伐之事乃封丞相为富民侯（富民沛郡蕲县之乡名也。欲百姓殷实故取其嘉名也。）下诏曰：方今之务在於加农以赵过为搜粟都尉过能为代田一亩三川（川垅也。音工免切字或作亩）岁代处。故曰：代田古法也。
元帝永光元年三月诏赦天下令各务农亩无田者皆假之贷种食。
建昭五年三月诏曰：方春农桑兴百姓戮力自尽之时也。故是月劳农劝民无使後时今不良之吏覆案小罪徵召证案兴不急之事以妨百姓使失一时之作亡终岁之功公卿其明察申敕之。
成帝阳朔四年春正月诏曰：夫洪范八政以食为首斯诚家给刑错之本也。先帝劭农（劭劝勉也。音时召切）薄其租税宠其强力令与孝弟同科间者民弥惰怠乡本者少趋末者众将何以矫之（乡读曰向矫正也。）方东作时（春位在东耕者始作。故曰：东作）其令二千石勉劝农桑出入阡陌致劳来之书不云：乎！服田力穑乃亦有秋（农夫服田厉其膂力乃有秋收也。）其勖之哉！。
平帝元始元年置大司农部丞一十三人人部一州劝课农桑。
平帝二年定垦田八百二十七万五百三十六顷盖纪汉盛时之数（据元始二年千二百二十三万三千每户合得田六十七亩百四十六步有奇也。）。
後汉光武中元二年十二月诏曰：方春戒节人以耕桑其敕有司务顺时气使无烦扰。
