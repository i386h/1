<!-- { "loadSidebar": true } -->
    王敦元帝建武初为征南大将军中兴建拜侍中大将军江州牧遣部将朱轨赵诱伐杜曾为曾所杀敦自贬免侍中辞牧不拜寻加荆州牧敦上疏曰：昔汉祖以神武革命开建帝业继以文帝之贤纂承洪绪清虚玄默拟迹成康贾谊叹息以为天下倒悬虽言有抑扬不失事体今圣朝肇建渐振宏纲往段匹遣使求效忠节尚未有劳便以方州与之今靳明等为国雪耻欲除大逆此之志望皆欲附翼天飞虽功大宜报亦宜有以裁之当杜渐防萌慎之在始中间不逞互生事变皆非忠义率以一朝之荣天下渐弊实繇於此春秋之时天子微弱诸侯奢侈晋文思崇周室至有求隧之请襄王让之以礼闻义而服自尔诸侯莫敢越度臣谓前者寇贼未殄苟以济事朝廷诸所加授颇多爵位兼重今自臣以下宜皆除之。且以塞群小矜功之望夷狄无厌之求。若复迁延顾望流俗使奸狡生心遂相怨谤指摘朝廷谗谀蜂起臣有以知陛下无以正之此安危之机天下之望臣门户特受荣任备兼权重渥恩偏隆宠过公族行路厮贱犹谓不可臣独何心可以安之臣一宗误陛下倾覆亦将寻至虽复灰身剖心陛下追悔将何所及伏愿谅臣至款及今际会小解散之并授贤隽少慰有识各得尽其所怀则人思竞劝矣。州牧之号所不敢当辄送所假侍中貂蝉宜并官省职以塞群小觊觎之望帝优诏不许。又固辞州牧听为刺史。
    纪瞻为领军王敦之逆元帝使谓瞻曰：卿虽病但为朕卧护六军贼平自表还家帝不许固辞不起诏曰：瞻忠亮雅正识局经济屡以年耆病久逡巡告诚朕深明此操重违高志今听所执其以为骠骑将军常侍如故服物制度一按旧典遣使就拜止家为府。
    陶侃镇武昌元帝以侃破新野平襄阳功拜大将军剑履上殿入朝不趋赞拜不名上表固让曰：臣非贪荣於畴昔而虚让於今日事有合於时宜臣岂敢与陛下有违理有益於圣世臣岂敢与朝廷作异臣尝欲除诸浮长之事遣诸虚假之用非独臣身而已。若臣仗国威灵枭雄斩勒则。又何以加成帝咸和七年侃疾笃上表逊位曰：臣少长孤寒始愿有限过蒙圣朝历世殊恩陛下睿鉴宠灵弥泰有始必终自古而然臣年垂八十位极人臣启手启足当复何恨但以陛下春秋尚富馀寇不诛山陵未反所以愤忾兼怀不能已巳臣虽不知命年时已迈国恩殊特赐封长沙陨越之日当归骨国土臣父母旧葬今在寻阳缘存处亡无心分违已勒国臣迁之事刻以来秋奉迎窀穸葬事讫乃告老下藩不图所患遂尔绵笃伏枕感结情不自胜臣间者犹谓犬马之齿尚可小延欲为陛下西平李雄北吞石季龙是以遣毋丘奥於巴东授桓宣於襄阳良图未叙於此长乖此方之任内外之要愿陛下速选臣代使必得良才奉宣王猷遵成臣志则臣死之日犹生之年陛下虽圣姿天纵英奇日新方事之殷当赖群俊司徒鉴识经远光辅三世司空鉴简素贞正内外惟允平西将军亮雅量详明器用周时即陛下之周召也。献替畴咨敷融政道地平天成四海幸赖谨遣左长史殷羡奉送所假节麾幢曲盖侍中貂蝉太尉章荆江州刺史印傅戟仰恋天恩悲酸感结以後事付右司马王愆期加督护统领文武侃舆车出临津就船明日薨於樊时年七十有六。
    郗鉴为司空镇京口以寝疾上疏逊位曰：臣疾弥留遂至沉笃自忖气力差理难冀有生有死自然之分但忝位过才曾无以报上惭先帝下愧日月伏枕哀叹抱恨黄泉臣今虚乏救命朝夕辄以府事付长史刘遐乞骸骨归丘园惟愿陛下崇山海之量宏济大猷任贤使能事从简易使康哉！之歌复兴於今则臣虽死犹生之日耳臣所统错杂率多北人或逼迁徙或是新附百姓怀土皆有归本之心臣宣国恩示以好恶处与田宅渐得少安闻臣疾笃众情骇动。若当北渡必启寇心太常臣谟平简贞正素望所归谓可以为都督徐州刺史臣亡兄息晋陵内史迈谦受养士甚为流亡所宗。又是臣门户子弟堪任兖州刺史公家之事知无不为是以敢希祁奚之举疏奏元帝以蔡谟为鉴军司。
    应詹为都督前锋军事护军将军假节都督时以王敦作逆朱雀桥南贼从竹格渡江詹与建威将军赵胤等击败之斩贼率杜发枭首数千级贼平封观阳县侯食邑一千六百户赐绢五千匹上疏让曰：臣闻开国承家光启土宇唯令德元功乃宜封锡臣虽忝当一队策无微略劳不汗马猥以疏贱伦亚亲密暂厕被练列勤司勋乞回谬恩听其所守元帝不许。
    庾亮为左卫将军时王敦举兵亮与诸将拒钱凤及沈充之走吴兴也。元帝。又假亮节都督东征诸军事追充事平以功封永昌县开国公赐绢五千四百疋固让不受後亮镇芜湖时後将军郭默据湓口以叛亮表求亲征，於是以本官加征讨都督率将军路永毛宝刘仕等步骑二万会太尉陶侃讨之亮还芜湖不受爵赏侃移《书》曰：夫赏罚黜陟国之大信窃怪矫情独为君子亮曰：元帅指武臣效命亮何功之有遂苦辞不受进号镇西将军。又固让初以诛王敦功封永昌县公亮比陈让疏数十上至是许之。
    温峤为江州刺史持节都督平南将军镇武昌先是王与峤皆受元帝顾命及平苏峻後朝议将留峤辅政峤以先帝所任固辞还藩复以京邑荒残资用不给峤措资蓄具器用而後旋於武昌毛穆之穆帝时为右将军宣城内史假节镇姑孰穆之以为戍在近畿无复军警不宜加节上疏辞让许之。
    郗简文初为辅国将军会稽内史时大司马桓温以与徐兖有故义乃迁都督徐兖青幽扬州之晋陵诸军事领徐兖二州刺史假节虽居藩镇非其好也。俄属桓温北伐请督所部出河上用子超计以已非将帅才不堪军旅。又固辞解职劝温并领已所统转冠军将军会稽内史及简文践祚就加镇军都督浙江东五郡军事久之以年老乞骸骨因居会稽徵拜司空诏书优美敦奖殷勤固辞不起。
    谢玄孝武时为都督徐兖青司冀幽并七州军事移镇东阳城玄即路於道疾笃上疏曰：臣以常人才不佐世忽蒙殊遇不复自量遂从戎政驱驰十载不辞鸣镝之险每有征事辄请为军锋繇恩厚忘躯甘死。若生也。冀有毫上报荣宠天祚大晋王威屡举实繇陛下神武英断无思不服亡叔臣安协赞雍熙以成天工而雾尚翳六合未朗遗黎涂炭巢窟宜除复命臣荷戈前驱董司戎首冀仰凭皇威宇宙宁一陛下致太平之化庸臣以尘露报恩然後从亡叔臣安退身东山以道养寿此诚已形於文旨达於圣听臣所以区区家国实在於此不谓臣愆咎夙积罪锺中年上延亡叔臣安亡兄臣靖数月之间相继殂背下逮稚子寻复夭昏哀毒兼缠痛百常情臣不胜祸酷暴集每一恸殆毙所以含哀忍悲期之必存者虽哲辅倾落圣明方融伊周嗣作人怀自厉犹欲申臣本志隆国保家故能豁其情滞同之无心耳去冬奉司徒道子告括囊远图逮问臣进止之宜臣进不达事机以蹙境为耻退不自揆故欲顺其宿心岂谓经略不振自贻斯戾是以奉送章节待罪有司执循常仪实有鬼心而圣恩赦过黩法垂宥使抱罪之臣复得更鸣於所司木石犹感而况臣乎！顾将身不良动与[C260]会谦德不著害盈是荷先疾既动便至委笃陛下体臣重使还藩淮侧甫欲休兵静众绥怀善抚兼苦自疗冀日月渐瘳缮甲俟思更奋迅而所患沉顿有增无损今者忄忄救命朝夕臣之平日率其长短加以匪懈犹不能令政理宏宣况今内外天隔永不复接宁可卧居重任以招患虑追寻前事可为寒心臣之微身复何足惜区区血诚忧国实深谨遣兼长史刘济重奉送节盖章傅伏愿陛下垂天地之仁拯将绝之气特遣军司镇慰荒杂听臣所乞尽医药消息归诚道门冀神祗之。若此而不差修短命也。使臣得及视息瞻睹坟柏以此之尽公私真无恨矣。伏枕悲慨不觉流涕诏遣高手医一人令自消息。又使还京口疗疾玄奉诏便还病。又不差。又上疏曰：臣同生七人凋落相继唯臣一已孑然独存在生荼酷无如臣比所以含哀忍痛希延视息者欲报之德实怀罔极庶蒙一瘳申其此志。且臣孤遗满目顾之恻然为欲极其求生之心未能自分於灰土之情可哀可愍伏愿陛下矜其所诉霈然垂恕不令微臣街恨泉壤表寝不报前後疏十馀上久之乃转授散骑常侍左将军会稽内史。
    桓豁为征西将军进督交广州军事太元初迁征西大将军开府豁上疏固让曰：臣闻三台丽天辰极以之增耀论道作弼王猷以之时必将仰参神契对扬成务宏易简以翼化畅玄风於宗极故宜明扬侧陋登庸贤隽使版筑有冲天之举渭滨无垂竿之逸用乃功济苍生道光千载是以德非时望成典所不虚授功微赏厚贤达不以拟心臣实凡人量无远致阶藉门宠遂叨非据进不能阐扬皇风赞明政道退不能宣力所莅混一华戎尸素积载庸绩莫纪是以敢冒成命归陈丹款伏愿陛下回神玄览追收谬眷则具瞻革望臣知所免竟不许。
    宋刘敬宣初自晋安帝元兴中为辅国将军既破桓歆迁建威将军江州刺史敬宣固辞言於高祖曰：雠耻既雪四海清荡所愿反身草泽以终馀年恩遇不遗遂复亻黾亻免即日所忝已为优渥。且盘龙无忌犹未遇宠贤如二弟位任尚卑一朝先之必贻朝野之责不许。

王弘太祖即位初以佐命功迁卫将军初少帝景平二刘毅小字何无忌也。年徐羡之等谋废立召弘入朝太祖即位以定策安社稷进位司空封建安郡公食邑千户弘上表固辞曰：臣闻赵武称随会夫子之家事治言於晋国无隐情臣千载幸会谬荷荣遇虽以智能虚薄政绩蔑闻而言无隐情窃所，庶几向令天启其心豫定大策而名编司勋功不见纪固将请不赏之罪悬龙蛇之书岂当稽违成命苟小节但功勤暴之四海进阙君子劳心之谋退微小人劳力之效而圣朝僭赏於上愚臣苟忝於下则为厚诬当时永贻口实窃财之诮比此为轻唯尘盛猷亏玷为大微躬所惜一朝亦尽非惟仰尘国纪实亦俯畏友朋忧心弥疹胡颜靡。且凡人之交尚申知己况在明主可用理干所以敢遂愚狷守之以死乃见许加使持节侍中改监为都督进号车骑大将军。
    沈庆之孝武初以讨鲁爽功进号镇北大将军後迁开府仪同三司辞改封始兴郡公户邑如故庆之以年满七十固请辞事帝嘉其意许之以为侍中左光禄大夫开府仪同三司。又固让帝不许表疏数十上。又面陈曰：张良名贤汉高犹许其退臣有何用必为圣朝所须乃至稽颡自陈言辄涕泣帝不能夺听以郡公罢就第月给钱十万米百斛卫史五人庆之，於是。又申前命复固辞。
    南齐刘善明齐台初建为右卫将军辞疾不拜司空褚渊谓善明曰：高尚之事乃卿从来素意今朝廷方相委待讵得便学松乔耶善明曰：我本无宦情既逢知己所以戮力驱驰愿在申志今天地廓清朝廷济济鄙怀既申不敢昧於富贵矣。
    刘策珍宋明帝太始初为宁朔将军遣王敬则破殷琰将刘从等四垒於横塘等处怀珍乘胜逐北顿寿春长逻门宋明帝嘉其功除羽林监屯骑校尉将军如故怀珍请先平贼辞让不受後仕齐太祖为左卫将军散骑常侍魏军寇淮肥以本官加平西将军屯氵巢湖为寿春势援军退怀珍既老以禁旅辛勤求为官转光禄大夫常侍如故。
    周盘龙为持节都督兖州氵公淮诸军事以击虏无功白衣领职八座寻奏复位加东平太守盘龙表年老才弱不可镇边求解职见许。
