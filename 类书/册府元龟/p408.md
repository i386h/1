<!-- { "loadSidebar": true } -->
元康元年诏为故掖庭令张贺置守冢三十家帝自处置其里居冢西斗鸡翁舍南帝少时所尝游处也。贺安世之兄初幸於卫太子太子败宾客皆诛安世为贺上书得下蚕室（谓腐刑也。凡养蚕者欲其温而早成故为密室蓄火以置之而新腐刑亦有中风之患须入密室乃得以全因呼为蚕室耳）後为掖庭令而宣帝以皇曾孙收养掖庭贺内伤太子无辜而曾孙孤幼以视养拊循恩甚密焉及曾孙壮大贺教书令受诗为娶许妃以家财聘之曾孙数有徵怪贺闻知为安世道之称其材美安世辄绝止以为少主在上不宜称述曾孙及宣帝即位而贺已死帝谓安世曰：掖庭令平生称我将军止之是也。帝追思贺恩欲封其家为恩德侯置守冢二百家（身死追封故云：封冢也。）贺有一子蚤死无子子安世小彭祖彭祖。又少与帝同席研书指欲封之先赐爵关内侯故安世深辞贺封。又求损守冢户数销减至三十户帝曰：吾自为掖庭令非为将军也。安世乃止不敢复言二年封御史大夫丙吉为博阳侯初武帝末巫蛊事起吉以故廷尉监徵（被诏至京师）诏治巫蛊郡邸狱时宣帝生数月以皇曾孙坐卫太子事系吉见而怜之。又心知太子无事实重哀曾孙无辜吉择谨厚女徒令保养曾孙置燥处吉治巫蛊事连岁不决後元二年武帝疾往来长杨五柞宫望气者言长安狱中有天子气於上遣使者分条中都官诏狱系者亡轻重一切皆杀之内谒者令郭穰夜到郡邸狱吉闭门拒使者不纳曰：皇曾孙在他人亡辜死者犹不可况亲曾孙乎！相守至天明不得入穰还以闻因劾奏吉武帝亦寤曰：天使之也。因赦天下郡邸狱系者独赖吉得生恩及四海矣。曾孙病几不全者数焉吉数敕保养乳母加致医药视遇甚有恩惠以私财物给其衣食吉为人深厚不伐善自曾孙遭遇吉绝口不道前恩故朝。廷莫能明其功也。及霍氏诛宣帝躬亲政省尚书事是时掖庭宫婢则令民夫上书自陈尝有阿保之功章下掖庭令考问则辞引使者丙吉知状掖庭令将则诣御史府以视吉吉识谓则曰：汝尝坐养皇曾孙不谨督笞汝安得有功独渭城胡组淮阳郭徵卿有恩耳分别奏组等共养劳苦状诏吉求组徵卿已死有子孙皆受厚赏诏免则为庶人赐钱十万帝亲见问然後知吉有旧恩而终不言帝大贤之制诏丞相朕微眇时御史大夫吉与朕有旧恩厥德茂焉诗不云：乎！无德不报其封吉为博阳侯邑千三百户临当封吉疾病，帝将使人加绋而封之及其生存也。（吉时疾不能起欲如君视疾加朝服拖绅就封之也。绋系印之组也。）帝忧吉疾不起，太子太傅夏侯胜曰：此未死也。臣闻有阴德者必飨其乐，以及其子孙。今吉未获报而疾甚，非死疾也。後病果<疒俞>（<疒俞>与愈同）吉上书固辞自不宜以空名受赏帝报曰：朕之封君非空名也。而君上书归侯印是显朕之不德也。方今天下少事君其专精神省思虑近医药以自持。又诏则婢名也。谓末为宫婢时有旧夫见在俗间者曰：朕微眇时御史大夫丙吉中郎将史曾史玄长乐卫尉许舜侍中光禄大夫许延寿皆与朕有旧恩及故掖庭令张贺辅道朕躬修文学经术恩惠卓异厥功茂焉诗不云：乎！无德不报其封贺子弟子侍中中郎将彭祖为阳都侯追赐贺谥曰：阳都哀侯吉曾玄舜延寿皆为列侯故人下至郡邸狱复作尝有阿保之功皆受官禄田宅财物各以恩深浅报之时张贺有孤孙霸年七岁拜为散骑中郎将赐爵关内侯食邑三百户哀帝为定陶王时韦赏以明诗为太傅及帝即位赏以旧恩为大司马车骑将军列为三公赐爵关内侯食邑千户。
後汉光武建武初徵樊晔为侍御史迁河东都尉引见台帝微时尝以事拘於新野哗为市吏饣鬼饵一笥帝德之不忘乃赐晔御食及乘舆服物因戏之曰：一笥饵得都尉何如哗顿首辞谢。
二年更始所置廷尉行南阳太守事王常将妻子诣雒阳肉袒自归帝见常甚欢劳之曰：王廷尉良苦每念往时共更艰何日忘之（艰谓帝败小长安造常壁与常共破甄阜及王寻等也。）莫往莫来岂违平生之言乎！常顿首谢曰：臣蒙大命得以鞭策身陛下始遇宜秋後会昆阳幸赖灵武辄成断金更始不量愚臣任以南州赤眉之难丧心失望以为天下复失纲纪闻陛下即位河北心开目明今得见阙庭死无遗恨帝笑曰：吾与延尉戏耳吾见廷尉不忧南方矣。乃召公卿将军以下大会具为群臣言常以匹夫兴义兵明于知天命故更始封为知命侯与吾相遇兵中尤相厚善特加赏赐拜为左曹封山桑侯。
三年徵房子侯邓晨还京师数宴见说故旧平生为欢晨从容谓帝曰：仆竟辨之（王莽末识言刘秀当为天子或云：是国师刘秀光语晨云：何用知非仆乎！故晨有此言也。故辨之）帝大笑。
六年春征西将军冯异来朝异字公孙初从光武犭旬河北及王郎起光武自蓟东南驰晨夜草舍至饶阳芜蒌亭时天寒烈众皆饥疲异上豆粥明旦光武谓诸将曰：昨得公孙豆粥饥寒俱解及至南宫遇大风雨光武引车入道旁空舍异抱薪邓禹火光武对灶燎衣异复进麦饭菱肩因复渡滹沱建武三年拜征西大将军六年来朝京师引见帝谓公卿曰：是我起兵时主簿既罢使中黄门赐以尔宝钱帛诏曰：仓卒芜蒌亭豆粥滹沱河麦饭厚意久不报异顿首谢十七年十月帝幸章陵修园庙祠旧宅观田庐置酒作乐赏赐时宗室诸母因酣悦相与语曰：文叔少时谨信与人不款曲唯直柔耳今乃能如此帝闻之大笑曰：吾理天下亦欲以柔道行之乃悉为舂陵宗室起祠堂。
十九年九月帝幸汝南南顿县舍置酒会赐吏人复南顿田租五岁父老前叩头言皇考居此日陛下识知寺舍（寺司也。诸官府所止皆曰：寺光武尝从皇考至南顿故识知官府舍宇）每来辄加厚恩愿赐复十年帝曰：天下重器尝恐不任日复一日安敢远期十岁乎！吏人。又曰：陛下实惜之何言谦也。帝大笑复增一岁。
二十六年光武延集内戚宴会欢甚诸夫人各各前言赵笃义多恩往遭赤眉出长安皆为所济活帝甚嘉之後徵入为太仆引见谓曰：卿非但为英雄所保也。妇人亦怀卿之恩厚加赏赐。
张充与光武同学光武即位求问充充已死。
朱晖父岑与光武俱学长安有旧故及即位求问岑时已卒乃召晖拜为郎。
朱祜初学长安光武往候之祜不时相劳苦而先升讲舍光武即位後车驾幸祜第因笑曰：主人得无舍我讲乎！以有旧恩数蒙赏赉（一云：光武在长安时尝与祜共买蜜合药帝追念之赐祜白蜜一石问何如在长安时共买蜜乎！其亲厚如此）。
严光字子陵一名遵少与光武同游学及光武即位光乃变姓名隐身不见帝思其贤乃令以物色访之後齐国上言有一男子披羊裘钓泽中帝疑其光乃备安车玄遣使聘之三反而後至舍於北军给床褥太官朝夕进膳司徒侯霸与光素旧遣使奉书使人因谓光曰：公闻先生至区区欲即诣造迫於典司是以不获愿因日暮自屈语言光不答乃投札与之口授曰：君房足下位至鼎足甚善怀仁辅义天下悦阿谀顺旨要领绝霸得书封奏之帝笑曰：狂奴故态也。车驾即日幸其馆光卧不起帝即其卧所抚光腹曰：咄咄子陵不可相助为理邪光。又眠不应良久乃张目熟视曰：昔唐尧著德巢父洗耳士故有志何至相迫乎！帝曰：子陵我竟不能下汝耶，於是升舆叹息而去复引光入论道旧故相对累日帝从容问光曰：朕何如昔时对曰：陛下差增於往因共偃卧光以足加帝腹上明日太史奏客星犯御坐甚急帝笑曰：朕故人严子陵共卧耳除为谏议大夫不屈乃耕於富春山後人名其钓处为严陵濑焉建武十七年复特徵不至年八十终於家帝伤惜之诏下郡县赐钱百万千斛。
魏太祖以丁斐同乡里特饶爱之斐性好货数请求犯法辄得原宥与典军校尉总摄内外每所陈说多见从之建安末从太祖征吴斐随行自以家牛羸困乃私易要与腰同官牛为人所白被收送狱夺官其後太祖问斐曰：文侯（文侯斐字也。）印绶何在斐知见原对曰：饼耳太祖笑顾谓左右曰：东曹毛掾数白此家欲令我重治我非不知此人不清良有以也。我之有斐譬如人家有盗猫而善损鼠盗虽有小损而完我囊贮遂复斐官听用如初。
令狐邵字孔叔父仕汉为乌丸校尉建安初袁氏在冀州邵求去本郡家居邺九年暂出到武安毛城中会太祖破邺遂围毛城城破执邵等辈十馀人皆当斩太祖阅见之疑其衣冠也。问其祖考而识其父乃解放署军谋掾仍历宰守後徙丞相主簿。
王陵为发千长遇事髡刑五岁当道扫除时太祖车过问此何徒左右以状对太祖曰：此子师兄子也。（子师王允字）所坐亦云：耳，於是主者选为骁簿。
王隽汝南人太祖之为布衣时爱隽以寿终于武陵太祖闻而哀伤及平荆州自临江迎丧改葬于江陵表为先贤也。
司马坊字建公为尚书右丞太祖为北部尉建公所举也。及太祖为王召建公到邺与欢饮谓建公曰：孤今日可复作尉否建公曰：昔举大王时可作尉耳王大笑。
桥玄为太尉初太祖微时人莫知者尝往候桥玄玄见而异焉谓曰：今天下将乱安生民者其在君乎！太祖尝感其知己及後经过玄墓辄凄怆致大牢祭奠自为其文（褒赏令载公祭文曰：故太尉桥公诞敷明德爱博容国念明训士思令谟灵幽体翳邈哉！矣。吾以初年建升堂室特以顽鄙之姿为大君子所纳增荣益观皆繇奖助犹仲尼称不如颜渊李生之厚叹贾复士死知己怀此无忘。又承从容约誓之言殂逝之後路有经繇不以斗酒只鸡相过沃守车过三步腹痛勿怪虽临时戏笑之言非至亲之旧好胡肯为此辞乎！匪谓灵忿能贻已疾怀旧惟顾念之凄怆奉命东征屯次乡里北望贵土乃心陵墓裁致薄奠公其尚飨）。
刘勋与太祖有旧後为庐江太守为孙策所破自归太祖封列侯。
娄圭字子伯少与太祖有旧初平中在荆州北界合众後诣太祖宠秩子伯家累千金曰：娄子伯富乐於孤但势不如孤耳。
卫臻兹之子为汉黄门侍郎东郡朱越谋反引臻太祖令曰：孤与卿君同共举事加钦令问始闻越言固自不信及得荀令君书具亮忠诚会奉诏命聘贵人于魏因表留臻参丞相军事追录臻父旧勋赐爵关内侯。
文帝初为魏王延康元年六月南征军次于谯大飨六军及谯父老百姓于邑东设伎乐百戏令曰：先王皆乐其所生礼不忘其本谯霸王之邦真人本出其复谯租税二年三老吏民上寿日夕而罢。
吴质字季重文帝为世子时尝在坐席後为元城令帝即王位与质《书》曰：南皮之游存者三人烈祖龙飞或将或侯今惟吾子栖迟下仕从我游处独不及门瓶罄耻能无怀愧路不云：远今复相闻（初曹真曹休亦与质等俱在渤海游处时休真亦以宗并受爵封出为列将而质故为长史王顾质有望故称二人以慰之）路粹汉末为秘书令坐伏法文素与粹善闻其死为之叹惜及即位特用其子为长史。
杨修字德祖坐与陈留王交游为太祖所杀死後百馀日而太祖崩太子立遂有天下初修以所得王髦剑奏太子太子常服之及即尊位在雒阳从容出官追思修之过薄也。抚其剑驻车顾左右曰：此杨德祖昔所说王髦剑也。髦今焉在及召见之赐髦帛。
