<!-- { "loadSidebar": true } -->
薛万彻为右卫大将军出青丘道伐高丽万彻在军仗气凌物人或奏之及还谒见太宗谓曰：上书者论卿与诸将不协朕录功弃过不罪卿也。因取书焚之侯君集既与太子承乾谋逆时张亮以太子詹事出为潞州刺史君集激怒亮曰：何为见排也。亮曰：是公所排更欲谁冤君集曰：我平一国而来遂逢屋许大聩何能仰排因攘袂曰：郁郁不可活公能反乎！当与公反耳亮奏之太宗曰：君集怨望则有之何至於反我意在两全公慎勿言太宗待君集如初。
穆宗长庆元年刘总为幽州节度频献表章请分割当管土地及进征马以明忠恳朝廷自宰臣公卿以下皆疑其诈帝独推纳之总思有以宽济乃举张弘靖自代。
文宗太和元年五月诏曰：元首股肱君象臣类义深同体理在坦怀夫任则不疑疑则不任自魏晋以降参用霸制虚仪搜索因习尚存朕方推表大信实人心腹庶使诸侯方岳鼓洽道化夷貊飞走畅泳性分况吾台宰。又何间焉自今以後紫宸坐朝众寮既退宰臣复进奏事其监搜宜停。
後唐庄宗以天十二年平邺城斩张彦及同恶者七人军中股忄栗帝亲加抚慰而退翌日帝轻裘缓荣而进令张彦部下军士披甲持兵环马而从因命为帐前银枪众心大服。
同光元年帝入雒宴於崇元殿明宗及伪庭大将军预焉帝酒酣顾明宗曰：今辰宴客皆吾前日之敌也。一旦与吾同筵盖卿前锋之功也。伪将霍彦威戴恩远伏皆叩头帝曰：与卿话旧无足畏也。因赐御衣酒器尽欢而罢帝之营德胜也。彦威思远皆为军帅屯杨村寨日与帝挑战交兵故有是言。
张全义为雒京留守庄宗平定汴州全义辞归奏曰：请大驾便幸雒阳臣已备郊天法物仪仗请谒庙之後便行大礼同光二年二月郊天礼毕加太尉中书令河阳三城节度使仍赐保忠归正安国功臣进封齐王河南尹如故初全义自雒朝觐汴州泥首待罪帝抚劳释之以其老羸令人掖之升殿陈叙帝谓曰：卿儿侄无恙尚在河南吾诛灭伪庭正为卿家尔慰劳甚欢。
华温琪为耀州观察使留後庄宗入雒温琪入觐赏曩岁守平阳之功。且无贰於梁所赐甚厚诏改耀州威胜军为顺义军复以温琪镇之加推忠尚义功臣周知裕少事刘仁恭归款恭梁为归化军指挥使同光初庄宗入汴知裕随段凝军解甲於封丘明宗时为总管受降於郊外见知裕甚喜遥相谓曰：周归化今为吾人何乐如之因令诸子以兄事之庄宗抚怜甚异而诸校心妒之有壮士唐从益者因猎射之知裕遁而获免庄宗遂诛从益出知裕为房州刺史。
刘初仕梁为晋州观察使留後庄宗复收汴州来朝在平阳八年日与上党太原之师交斗境上庄宗见而劳之曰：刘侯无恙尔控吾晋阳之南鄙岁时久矣。不早相闻今日见访不其晏欤顿首谢之郊天後令归镇正授旌节寻有诏授封安远军。
晋高祖天福四年春正月诏太子太师致仕范延光赐宴便殿以延光常为伪主帅师拒我义旌识量幽狭不体大观乃至婴城叛命及降虽著以信誓委之方任而。又表乞致仕常内疚其心狐疑怏怏故休假之内赐其款密谓之曰：无忿疾以伤厥神无忧思以劳厥衷朕将忱裕四方，岂有食言於汝也。延光俯伏拜谢其心遂安。
汉隐帝赐前昭义军节度使张从思衣一袭金带鞍马采帛等物时有投无名文字诬告从思者故特有是赐以安其心。
○帝王部　亲信
虞书有臣邻之言周雅有疏附之义盖谓乎！亲之以道信之以德故其应也。若心手之相视其顺也。若臂指之相随出处不疑语默无间简在上意克济时用者矣。若夫肇自里即敦情好雅同黉序备识器幽赞艰难之际协奉亨嘉之会其有颇资谋勇数从征伐深蕴忠慎常列左右谨肃无过质直有守内则规正其事外则将顺其美俾之入侍帷幄出陪辇跸大得以谘询国事小得以参备宿卫宠待侔於宰执爱厚等於公族至有周旋禁闼多历年所躬调御膳专司侍医奉清问过蒙赏赉虽同职而莫望何外庭之能比哉！。
汉高祖与卢绾同里。又同日生及帝起沛绾以客从入汉为将军常侍中从东击项籍以太尉常从出入卧内虽萧曹等特以事见礼至其亲幸莫过绾者。
武帝时石建为郎中令奏事於帝前即有可言屏人乃言极切（有可言谓有事当奏陈）至廷见如不能言者帝以是亲而礼之。
霍光武帝时为奉车都尉光禄大夫出则奉车入侍左有可言谓有事当奏陈廷见谓当朝而见时右出入禁闼二十馀年（宫中小门谓之闼）小心谨慎未尝有过甚见亲信。
金日为侍中光禄大夫日既亲近未尝有过失帝甚信爱之赏赐累千金出则骖乘入侍左右贵戚多窃怨曰：陛下得一亡胡而反重贵之帝闻之愈厚焉。
昭帝时右卫将军光禄勋张安世与大将军霍光同辅政帝甚尊惮大将军然而内亲安世心密於光焉宣帝时太仆杜延年久典朝政帝任信之出即奉驾入给事中居九卿位十馀年赏赐赂遗赀数千万。
夏侯胜宣帝时为谏议大夫给事中为人质朴平正简易无威仪见（见谓见於天子）时谓帝为君误称字於前（前天子之前也。君前臣名不当相呼字也。）宣帝以是亲信之。
後汉光武时丁恭拜侍中祭酒散骑都尉与侍中刘昆俱在左右每事谘访焉。
和帝永元中贾逵为侍中领骑都尉内备帷幄兼领秘书近署甚见信用。
灵帝时盖勋为京兆尹勋虽在外每军国大事帝常手诏问之数加赏赐甚见亲信在朝臣之右。
魏太祖初起史涣以客从行中军校尉从征伐常监诸将益见亲信转中领军。
韩浩为护军从帝讨张鲁鲁降议者以浩知略足以绥边欲留使都督诸军镇汉中帝曰：吾安可以无护军乃与太祖俱还其见亲任如此。
晋元帝时刘隗为丹阳尹尚书令刁协并为帝所宠欲排抑豪︹诸刻碎之政皆云：隗协所建隗虽在外万机秘密皆预闻之。
孝武帝时殷仲堪为太子中庶子甚见亲爱领黄门郎宠任转隆帝以会稽王非社稷之臣擢所亲幸以为藩垣仍授仲堪都督荆益宁三州军事震威将军荆州刺史假节镇江陵将之任。又诏曰：卿去有日使人酸然常谓永为廊庙之宝而忽为荆楚之珍良以慨恨其恩狎如此。
王雅仕孝武历右卫将军丹阳尹领太子左卫率雅性好接下敬慎奉公帝深加礼遇虽在外职侍见甚数朝廷大事多参谋议帝每置酒宴集雅未至不先举觞其见重如此帝起清暑殿於後宫开北阁出华林园与美人张氏同游止惟雅豫焉。
後魏道武初在贺兰部时长孙肥常侍从御侮左右帝深信仗之长孙道生忠厚谦谨帝爱其慎重使掌机密与贺毗等四人内侍左右出入诏命。
奚攸代人重厚有智谋帝宠遇之称曰：仲尼使敷奏政事参与计谋。
崔玄伯道武时为周兵将军与旧功臣庾岳奚斤等同班而信宠过之。
李栗少有才能兼有将略初随道武幸贺兰部在元从二十一人中道武爱其艺能时王业草创腹心爪牙多任亲近惟栗介远寄兼戚旧当世荣之。
明帝即位以内侍猎郎叔孙俊与元磨浑等拾遗左右俊性平正柔和未尝有喜怒之色忠笃爱厚不讠舀上抑下每奉诏宣外必告示殷勤受事者皆饱之而退事密者倍至蒸仍（蒸犹孜孜仍犹殷勤）是以上下嘉叹。太武为太子时卢鲁元初以忠谨给事东宫及即位以为中书侍郎拾遗左右宠待弥渥而鲁元益加谨肃帝益亲信之内外大臣莫不敬惮焉後以征平凉功拜征北大将军加侍中後迁太保录尚书事帝贵异之常从征伐出入卧内。
李孝伯太武时为光禄大夫掌军国机密甚见亲宠谋谟切秘时人莫能知也。
伊馥为殿中尚书常典宿卫帝亲任之。
毛修之为前将军光禄大夫修之能为南人饮食手自煎调多所意太武亲待之进太官尚书赐爵南郡公加冠军将军常在太官主进御膳。
许彦为散骑常侍与人言不及内事太武以是益亲待之。
罗结为侍中外都太官总三十六曹事年一百七岁精爽不衰太武以其忠悫甚见信待监典後宫出入卧内因除长秋卿。
文帝时韩彦为光武将军帝称其聪敏清辨才任喉舌遂命出纳王言并掌机密行幸游猎随侍左右。
献文天安初李安世为中散以温敏敬慎帝亲爱之累迁主客令。
陆定国自襁抱与帝同处及践祚为殿中尚书前後大驾征巡每擢为行台录都曹事。
乞伏龟献文时为散骑常侍领牧曹尚书赐爵宁国侯以忠谨慎密常侍左右孝文时李波为户部尚书帝深相仗信亲敬弥甚君臣之间情义莫二。
杨椿性宽谨孝文时为侍御中散典御厩曹以端慎小心专司医药迁内给事与兄播并侍禁闱。
王翔少以聪敏循良诏充内使自太和初与李冲等奏决庶事迄乎！十六年赐赏前後累千万。
宣武时甄琛为散骑常侍领给事黄门侍郎定州大中正大见亲宠委以门下庶事出参尚书入厕帷幄赵修本初给事东宫为白衣左右颇有膂力帝践祚乃充近侍受遇日隆旬月之间频有转授每受除设宴帝亲幸其宅咸阳王禧家货多赐高肇及修。
孝庄帝建义初在河阳杨逸独往谒帝特除给事黄门侍郎领中书舍人及朝士滥祸帝益忧怖诏昼夜陪侍数日之内常寝宿於御床前帝曾夜中谓逸曰：昨来举目惟见异人赖得卿差以自慰。
後周太子既平侯莫陈崇见高平郡守李远与语悦之令居麾下甚见亲遇後为左仆射帝。又以第十一子代王达令远子之其见亲待如此。
蔡为平东将军从太祖拒齐献武王於河桥是战也。我军不利帝已还至弘农帝引见至字之曰：承先尔来吾无忧矣。帝心惊不得寝枕股上乃安伊娄穆弱冠为太祖所亲信以机辩见知授奉朝请常侍左右。
李穆为并州总管少明敏有度量太祖入关便给事左右深被亲遇穆亦小心谨密未尝懈怠太祖嘉之遂处以腹心之任出入卧内当时莫与为比。
陆通为太祖帐内督颇见亲礼昼夜陪侍家人罕见其面通虽处机密愈自恭谨太祖心向重之。
武帝与宇文孝伯同日生。又与同学武成初拜宗师上士迁小宗师常侍左右出入卧内朝之机务皆得预焉孝伯亦竭心尽力无所迥避至於时政得失及外间细事皆以闻奏帝深委信之当时莫与为比及帝将诛晋公护密与卫王直图之唯孝伯及王轨宇文神举等颇得参预护诛授开府仪同三司为右宫正。
隋高祖初总百揆刘以定策之功封黄国公沛国公郑译皆为心膂前後赏赐钜万出入以甲士自卫朝野倾瞩称为黄沛时人为之语曰：刘牵前郑译推後。
李德林为内史令自帝有天下每赞平陈之计及帝幸同州以疾不从敕书追之後御笔注云：伐陈事意宜自随也。时高因使入京帝语曰：德林。若患未堪行宜自至宅取其方略。
崔彭开皇初为骠骑将军典宿卫性谨密在省闱二十馀年每当上在仗危坐终日未尝有怠惰之容帝甚嘉之每谓彭曰：卿当上日我寝处自安。
炀帝令李景营辽东战具於北平会幽州贼杨仲绪率众万馀人来攻北平景督兵击破之斩仲绪于时盗贼蜂起道路隔绝景遂召募以备不虞虎贲郎将罗艺与景有隙遂诬景将反帝遣其子慰谕之曰：纵人言公天阙据京都吾无疑也。
斛斯政明悟有器大业中为尚书兵部郎政有风神每奏事未尝不称旨帝悦之渐见委信。
裴矩为虎贲郎将大业十一年从帝北巡狩始毕率骑数十万围帝於雁门诏令矩与虞世基每宿朝堂以待顾问。
唐高祖武德初窦威为内史令帝甚重之每引入卧内相见帝为膝席朝廷疑议多取决於威。
