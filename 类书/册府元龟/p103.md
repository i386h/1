<!-- { "loadSidebar": true } -->
後周太祖身长八尺方颡广额美须髯长委地垂手过膝背有黑子宛转。若龙之形面有紫光人望而敬畏之。
隋高祖为人龙颔额有五柱入顶目光外射有文在手曰：王长上短下沉深严重年十六迁骠骑周太祖见而叹曰：此儿风骨不似世间人齐王宪尝言於周武曰：普六茹坚（臣钦。若等曰：普六茹周所赐姓坚讳也。）相貌臣每见之不觉自失後员外散骑侍郎王邵言帝有龙颜戴干之表指示群臣帝大悦赐物数百段开皇三年陈遣常侍周坟通直散骑常侍袁彦来聘陈主知帝之貌异代人使彦尽像持出。
炀帝为晋王时高祖密令善相者来和遍视诸子和曰：晋王眉上双骨隆起贵不可言。
唐高祖体有三乳左腋下有紫志如龙郭弘道初仕隋为上食奉御时高祖为殿内少监深善之弘道善相因言曰：天中伏犀下接於眉此非人臣之相愿深自爱。
太宗年四岁时忽有书生自言善相诣高祖曰：公是贵人有大贵子因目太宗曰：龙凤之姿天日之表也。公之贵以此而後必繇之而创功业年将二十必能济世安民矣。高祖闻其言甚惧及书生辞出使人捕欲杀之以灭其口而不知所在（太宗既降薛仁杲高祖闻贼平大悦于时李密初附乃令密驰传迎太宗於幽州密见太宗天姿神武军威严肃惊忄栗叹服莫敢仰视私谓殷开山曰：真英主也。不如此何以定祸乱乎！）。
玄宗仪轨伟丽有非常之表。
肃宗为忠王时领河北道元帅玄宗令文武百寮於光顺门相见左丞相燕国公张说退谓学士孙逖韦述曰：尝见太宗写真图忠王英姿秀发奇表非常实类圣祖乃社稷之福也。
宣宗外晦内朗视詹特异。
懿宗姿貌瑰杰有异於人。
後唐庄宗为婴儿体貌奇特年十一从太祖讨王行瑜因令入觐献捷唐昭宗一见骇异之曰：儿有奇表乃抚其背曰：此儿将来之国慎勿忘忠孝於予家。
愍帝貌类明宗後为河南尹判六军诸卫事时年十四形气丰厚。
末帝长七尺馀方颐大颅材貌雄伟以骁果称明宗甚爱之在藩时雒阳市人王安者世称其善相尝窃视帝曰：形如毗沙门天王非常人也。帝知之窃喜清泰二年魏府进天王字甲胄千二百副乃选诸军之魁伟者被以天王甲俾居宿卫。
汉高祖面紫色目睛白多而有光彩识者睹之咸曰：非人臣相也。
周太祖形神魁壮趣向奇崛顶上有肉角。
○帝王部　神武
惟天可畏必以雷霆奋其威惟众有作必以神武服其众诗称布昭圣武易著弧矢之利。若乃仗顺行罚躬秉武节禁暴以取乱决胜於敌矢石之间神色自。若扶义而行兼资智勇临变出击不暇冠带霜戈月羽扬风起首为节度人思效命於以戡时难清国步震垒九ピ赫殊俗奸雄弭心豺狼夺魄猛气发於奇表群目识其真主至於驰马弯弓应弘毙兽。又圣艺之殊绝者也。
商汤伐桀作汤誓，於是汤曰：吾甚武号曰：武王商颂曰：武王载旆有处秉钺如火烈烈莫我敢曷（曷害也。言建旆兴师出伐。又固持其钺其威势如猛火之炎炽谁敢御害我也。）。
周武王伐纣左仗黄钺右秉白旄以大卒驰商纣师纣师皆倒兵以战以斗武王武王驰之纣兵皆散畔一著戎衣而天下大定。
宣王征徐国奋扬其威武而震雷其声勃怒其色前其虎臣之将阚然如虎之怒陈屯其兵於淮水大防之上以临敌就执其众之降服者故常武之《诗》曰：王奋厥武如震如怒进厥虎臣阚如虎铺敦淮仍执鬼虏（进前也。敦当作屯鬼众也。）。
汉高祖尝从容与韩信言诸将能各有差帝问曰：如我能将几何信曰：陛下不过能将十万帝曰：如公何如曰：臣多多益善耳帝笑曰：多多益善何为为我擒信曰：陛下不能将兵而善将将此乃信之为陛下擒也。且陛下所谓天授非人力也。
武帝元狩元年十月诏曰：南越东瓯诚伏其辜西蛮北夷颇未辑睦朕将巡边垂择兵振旅躬秉武节置十二部将军亲帅师焉行自荥阳北历上郡西河五原出长城北登单于台至朔方临北河勒兵十八万骑旌旗径千馀里威震匈奴遣使者告单于曰：南越王头已县於汉北阙矣。单于能战天子自将待边不能亟来臣服何但亡匿幕北寒苦之地为匈奴焉还祠黄帝於桥山乃归甘泉时使郭吉风告单于既至匈奴匈奴主客问所使（主客主接诸客者也。问以何事而来）郭吉卑礼好言曰：吾见单于而口言单于见吉吉曰：南越王头已县於汉北阙下今单于即能前与汉战天子自将兵待边即不能亟南面而臣於汉（亟急也。）何但（但空也。）远走亡匿於幕北寒苦无水草之地为语卒单于大怒立斩主客见者而留郭吉不归迁辱之北海上而单于终不肯为寇於汉边。
後汉光武初循河北进军邯郸时率邓禹等击王郎大破之帝过禹营劳勉吏卒威严甚励众皆窃言刘公真天人也。後赤眉君臣刘盆子及樊崇等降帝大陈兵马临雒水令赤眉君臣列而观之谓盆子曰：自知当死否对曰：罪当应死犹幸上怜赦之耳帝笑曰：儿大黠宗室无蚩者（蚩痴也。）。又谓崇曰：得无悔降乎！朕今遣卿归营勒兵鸣鼓相攻决其胜负不欲强相服也。徐宣等（臣钦。若等曰：徐宣盆子丞相也。）叩头曰：臣等出长安东都门君臣计议归命圣德今日得降犹去虎口归慈母诚忄诚喜无所恨也。
魏太祖才力绝人手射飞鸟躬禽猛兽尝於南皮一日获雉六十三头其行军用师大较依孙吴之法而因事设奇谲敌制胜变化如神自作兵书十馀万言诸将征伐皆以新书从事临事。又手为节度从令者克捷违教者负败与虏对阵意思安如不欲战然及至决机乘胜气势盈溢故每战必克军无幸胜尝征马超韩遂遂请与帝相见帝与会语贼将见帝悉於马上拜秦民观者前後重沓帝笑谓贼曰：尔欲观曹公耶亦犹人也。非有四目两口但多智耳胡前後大观。又列铁骑五千为十重阵精光曜日贼益震惊晋宣帝为太尉景初二年辽东太守公孙渊反帝帅步骑四万讨之渊闻魏师之出也。请救於孙权亦出兵遥为之声援遗渊《书》曰：司马公善用兵变化。若神所向无前深为弟忧之。
後魏太武临敌常与士卒同在矢石间左右死伤者相继而帝神色自。若是以人思效命所向无前命将出师指授节度从命者无不制胜违令者率多败失文成和平中幸信都至灵丘南有山高四百馀文乃诏群官仰射山峰无能逾者帝弯弧发矢出山三十馀丈过山南二百二十步遂刻石勒铭。又尝幸西苑亲射虎三头。
孝文善射有膂力年十馀岁能以指弹碎羊膊骨及射禽兽莫不随志而毙之。
宣武景明中幸邺帝亲射远及一里五十步群臣勒铭於射所後於河内怀县界亲射矢一里五十馀步侍中高显等奏伏见亲御弧矢临原弋远弘动羽驰镞所逮三百五十馀步臣等伏惟陛下圣武自天神艺夙茂巧会驺虞之节妙尽矍圃之仪威棱攸垒兕慑气才猛所振憝弭心足以肃截九区赫服八宇矣。盛事奇迹必宜表述请铭射宫永彰圣艺诏曰：此乃弓弧小艺何足以示後叶而喉唇近侍苟以为然亦岂容有异便可如请遂勒铭於射所。
後周太祖每诸将出征授以方略无不制胜。
唐高祖初为山西河东道抚慰大使行至太平关遇贼数千人时所将兵少左右皆惧高祖谓之曰：此乌合之贼易与耳因率精骑一十人出击之所向皆靡众情始定并力奋遂大破之後至龙门县有贼母端儿众数千人奄至城下时诸军无备为贼所乘高祖亲率十馀骑横出击之所射应弘而倒贼大溃逐北数十里伏尸相继於道时高祖射七十发明日斩首筑为京观於尸上尽得所射箭其妙如此。
太宗初从高祖破突厥於马邑帝手射杀特勒一人繇是贼退高祖拒历山飞也。深入贼军重围数匝帝望见之将轻骑突围而进弓矢乱发殪数千人既接短兵所向必溃救高祖於万众之中时骑兵已散高祖气愤将战帝苦谏乃止会步兵至帝奋击大破之及举义师西上迟明至霍邑城下恐宋老生不出战遂大言激怒之及兵至高祖曰：兵疲未食恐不可战。且欲停营帝曰：机不可失当破赵会食岂得下营先食乎！高祖乃与公子建成当东面令帝当南面部分才定老生出兵交战左军遂败帝与军头段志玄跃马先登深入贼阵敌人矢下如雨帝为流矢所中收而复战冲突出其阵後愤气弥厉手杀数十人二刀尽缺血流入袖洒而复战老生遂大败。
武德三年讨王世充於雒邑帝选精锐千馀骑为奇兵皆皂衣玄甲分为左右队建大旗令骑将秦叔宝程<齿尧>金尉迟敬德翟长孙等分统之每临寇帝躬被玄甲先锋率之候机而进所向摧弭尝以少击众贼徒气慑四年二月。又进屯青城宫垒未立王世充率众二万自方诸门於故马坊凭垣堑之险临水以御大军诸将甚惧帝以精骑陈於北芒亲登魏宣武陵以望贼阵谓左右曰：贼势迫矣。悉众而出利在一战今日破之其後不能出矣。乃令屈突通率步兵而进曰：兵交即放烟吾当率马军南下兵才接帝以骑冲之挺身先进与通表里合势贼众殊死战散而复合者数焉帝所乘之马中箭而死易马。又战地既险隘贼多牌槊骑战稍难帝亲自射之莫不人牌俱彻应弘而倒自辰及午贼众始退纵兵乘之迫于城堑俘斩七千人，於是进营城下布长围以逼之及窦建德旧将刘黑闼举兵反於相州帝总戎东讨每令游骑击挫之闼尝於肥乡列阵帝亲率左右击之有一突厥勇壮绝人直冲帝刃将接帝以天策上将大箭射之中心洞背应弘而毙遂传此箭於北蕃突厥见而惊叹。又尝轻骑近山遇三骑皆贼中之骁勇有名者举枪而进左右请避之帝不从待其将至连发三矢相次皆毙敌人慑气焉。
武德九年八月帝即位是月癸未突厥遣其腹心执失思力入朝为觇自张形势云：可汗总兵百万今已至矣。乃请反命帝诮之曰：我与突厥面自和亲汝则背之我无所愧。又义军入京之初尔父子并亲从我赐尔玉帛前後极多何辄将兵入我畿县尔虽突厥亦须颇有人心何得全忘大恩自夸强盛我当先戮尔矣。思力惧而请命萧封德彝等请礼遣之帝曰：不然今。若放还当谓我惧遂絷思力於门下省於时兵马大集遣德彝分出慰劳帝出自玄武门与侍中高士兼中书令房玄龄将军周范驰六骑幸渭水之上与可汗隔津而语责以负约其首帅大惊皆下马罗拜俄而众军继至精甲曜日连旗蔽野颉利见军容大盛。又知思力就拘相顾色动繇是大惧太宗独与颉利临水交言麾诸军却而阵焉萧。又以轻敌固谏於马前帝曰：吾已筹之非卿所知也。突厥所以扫其境内直入渭滨盖以我国家初有内难朕。又新登九五将谓不敢拒之朕。若闭门虏必大掠强弱之势在今一策朕故独出以示轻之。又耀军容使知必战事出不意乖其本图虏入既深理当自惧与战则必克与和则必固制服匈奴自兹始矣。公等宜记之是日颉利请和诏许焉等方叹曰：非可测也。车驾即日还宫。
贞观十四年四月帝谓朝臣曰：朕少时为公子未遭阵敌义旗之始乃平寇乱每执金鼓必自指挥习观其阵即知强弱当取吾弱对其强取吾强对其弱敌犯吾弱奔命不逾百数十步吾击其弱必突过其阵自背而反击之无不大溃多用此而制胜思得其理深也。
