<!-- { "loadSidebar": true } -->
    桓帝延熹五年八月诏减虎贲羽林住寺不任事者半奉勿与冬衣（东观记曰：以军师水旱疫病帑藏空虚虎贲羽林不任事者住寺减半奉据此谓简选疲弱不胜军事者留住寺也。）是年十月假公卿以下奉。又换王侯租以助军粮出濯龙中藏钱还之。
    八月段纪明为护羌校尉上言伏计永初中诸羌反叛十有四年用二百四十亿永和之末复经七年用十八馀亿费耗。若此犹不诛尽。
    魏齐王正始元年秋七月诏曰：易称损上益下节以制度不伤财害民方今百姓不足而御府多作金银杂物将奚以为今出黄金银物百五十种千八百馀斤销冶以供军用。
    晋明帝太宁元年以军国饥乏调刺史以下米各有差。
    後魏道武天兴五年帝闻姚兴将寇边庚寅大简舆徒诏并州诸军积于平阳之乾壁。
    明元泰常三年九月诏诸州调民租户五十石积於定相冀三州。
    宣武正始元年九月诏缘淮南北所在镇戍皆令及秋播麦春纳粟稻随其土宜水陆兼用必使地无馀力比其来稔令公私俱济也。
    後周太祖初为魏相创制司仓尝办九之物以量国用国用足蓄其馀以待凶荒不足则止馀用用足则以粟贷人春颁之秋敛之。
    隋高祖开皇九年陈平帝亲御朱雀门劳凯旋师因行庆贺自门外夹道列布帛达於南郭以次颁给所费三百馀万段十一年江南。又反越国公杨素讨平师还赐物甚广其馀出师命赏亦莫不优隆。
    炀帝大业初户口益多府库盈羡及帝将事辽东增置军府扫地为兵自是租税之入益减矣。
    唐高祖平京师倾府藏以赐勋人既而。又患国用不足太原人刘义节进计曰：今义师数十万并在长安樵贵而布帛贱。若伐街衢及苑中之树为樵以易布帛岁取数万匹立可致也。又藏内缯绢疋皆有馀轴之使申裁取剩物以供杂费动盈十馀万段矣。高祖并从之大收其利。
    玄宗开元十六年敕曰：年支和市合出有处官既酬钱无要率户如闻州县不配有家率户散科费损尤甚设今给假亦虑隐藏宜令所司更申明格敕应欲反配须审料度所有和市各就出处。
    二十六年正月制长安万年两县各与本钱一千贯收利供驿仍付杂驿。
    三月乙酉河南雒阳两县亦借本一千贯收利充人吏课役。
    肃宗乾元元年四月庚午敕诸司诸使支一物已上商量减省三分之二以两京初收务令节俭。
    代宗广德二年九月戊戌诸道税地钱物使左仆射裴冕请进百官俸禄二万贯助粜军粮许之。
    永泰元年冬《郭子》仪率回纥兵大破吐蕃诏税百官钱市绢十万匹以赏回纥时师旅荐兴急於馈运百僚上表请纳职田充军粮许之。
    大历二年九月吐蕃寇灵州命有司运米二万石供灵州军是年冬率城百官士庶钱充朔方军粮其六军兵士不存此限九年五月乙丑敕曰：四海之内方叶大宁西戎无厌独阻王命不可忘战尚劳事边朕顷以兵革之役军国空耗躬率节俭务劝农桑上玄储休仍岁大稔益用大愧不知其然虽属此人和近於家给而边未实戎备犹虚因其天时思致丰积将设平籴以之馈军然以中都所供内府不足粗充常入之数岂齐倍馀之收其在方面荩臣成兹大计共佐公家之急以资塞下之储应诸道每岁皆有防秋兵马其淮南四千人浙西三千人魏博四千人昭义二千人成德三千人山南东道三千人荆南二千人湖南三千人山南西道二千人剑南西川三千人剑南东川二千人鄂岳一千五百人宣歙三千人福建一千五百人其岭南江南浙西浙东等亦合准例恐路远往来增费各委本道节度观察使都团练等使每年当使诸色杂钱及回易利润赃赎钱物每人计二十千每道各据所配人数都计市轻货送上都左藏库贮纳约充别敕和籴用并不得克当将军士衣粮充数仍以和收送毕。
    德宗大历十四年正月即位闰五月丁亥内田宅使上言州府有官租万四千馀斛上令分给所在以为军储十二月己卯诏曰：凡财库皆归左藏库一用旧式每岁於数中择精好之物三五十万匹进纳大盈库而度支先以全数闻。
    建中四年讨李希烈时李燧李怀光李抱真李四节度之兵屯於魏县李晟退次易州李勉陈少游刘洽哥舒曜等屯於淮汝之间神策并剑南东西二道浙西荆南江西湖南黔中领南沔鄂等道之兵皆进临贼境诸道行营出其境者粮料皆仰给度支谓之食出界粮。又於诸军各以台省官一人司其供亿谓之粮料使帝尤┰军士每出境者加给酒肉本道之粮。又留给妻子凡境一人兼三人之粮由是将士利之才进召逾境以规供费故诸军月费钱一百三十馀万贯判度支侍郎赵赞以常赋不足用乃请采莲州白铜铸大钱以一当十权其轻重。又请置大田天下人田计其顷亩官收十五之一择其上腴树桑环之公田公桑自王公至於匹庶差借其力得丝以给国用诏从其说赞熟计之自以为非便皆寝不下请行常平税竹木茶漆之法。
    兴元初李晟为神策行营节度使时李怀光叛德宗再幸梁州初无刍藁乃令检校户部郎中张假京兆尹择官吏以赋渭北畿县不数日刍粮皆足後为副元帅讨朱Г时渭桥先积米盐十馀万斛度支方运以备怀光军晟。又密疏以谓近畿虽乘兵乱尚可赋敛寇盗未灭宿兵旷时人废耕桑。又无储蓄非防微制胜之术也。帝深纳之至是守御益固军不乏食贞元元年自春大旱麦枯死禾无苗度支奏京师经费及关内外征讨士马月须米盐五十三万石钱六十万贯草三百八十三万围春冬衣赐元日冬至立仗赐物不在其中时漕江东租赋百馀万贯在江陵度支主吏宋栖桐无部置遇火焚之国用益窘关中百姓蒸蝗曝去翅足而食之人心大恐。
    二年十月度支奏京兆河南河中同华陕虢晋绛坊丹延等及州府秋夏两税青苗等物悉折籴粟麦所在储积以备军食京兆兼给钱收籴每斗于时估外更加十钱纳于太仓诏可其奏自是每岁行之以赡军。
    十一月度支奏请于京兆府折明年夏秋税钱二十二万四千贯文。又请度支给钱添成四十万贯令京兆府今年内收籴粟麦五十万石以备军食诏从之十二月度支使奏先准敕以河中两池盐充诸军收城将士赏钱自榷法不行旅商颇绝请一切罢之其所欠赏钱待江淮盐利续至即给从之。
    三年闰五月度支奏请浙江东西节度使韩自建中年已後供军资费赏设等每年续加当钱六十一万六千贯准今年五月五日敕近日甲兵止息无别徵求此是常税先有成例宜令浙西观察使白志贞浙东观察使皇甫政各据本道元额依旧每年两税徵收发遣其钱物到别库收贮每有给用皆先奏取进止其钱旧例每年六月举徵至秋限送纳今京西师旅颇众经用尤多望令依税限纳市经货送上都从之。
    四年二月诏以中外给用除陌钱及阙官俸外一分职田停额内官俸及刺史执刀司马军事等钱令窦参专掌之以给在军京文武官俸料先是京兆俸薄多不自赡帝特命有司厚其月给自是京官益重颇优裕焉初除陌钱隶度支帝以度支自有两税及盐铁榷酒钱物以充经费是钱宜别贮之给京官俸料之馀以备他用自此户部别库税岁贮钱物仅三百万贯京师俸料所费不过五十万贯其京兆和籴物价及度支给诸军冬衣或阙悉以是钱充之他用之外常贮仅二百万贯国计赖焉是年泾原节度刘昌与陇右节度李元谅於泾州及潘原收军田粟数万石初刘昌遣兵数千屯於潘原以御藩寇自是边军颇有储积。
    八年五月以都官郎中郑克钧为灵夏二州运粮使吐蕃之围灵州军食绝及吐蕃稍却钧自夏州以牛马杂运米六万馀斛致灵州度支。又於胜州沂河运朔米万馀斛是秋州亦有积年稻数万斛人心颇固。
    十月以西北边贱诏令度支增价和籴以实边储凡积米三十万斛是年裴延龄为户部侍郎判度支奏请令京兆府以两税青苗钱市草一百万围送苑中宰相陆贽赵憬议以为。若市送百万围草即一府百姓自冬历夏般载不了百役供应须悉停罢。又妨夺农务请令府县量市三二十万围各贮近处时要即支用。
    九年五月福建观察使福州刺史王栩奏诸州并设军额防虞役使更置执刀甚为烦费既乖简要。又给资粮况臣本道频遇水旱百姓艰乏职贡或阙臣自到官已讫停其管诸州并请停罢其资粮等望借臣充当管军资所要待年丰人户归复即收送度支以裨国用制曰：可其资粮二年後令户部准停减例收管诸州府执刀亦宜省罢其资粮委户部徵收宪宗元和四年三月辛未灵武节度使范希朝奏请於太原防秋官健中以六百人衣粮充给沙ヌ突厥从之。
    六年十二月辛未敕黔中水灾之後。又宸叙初安如闻军府之间每事罄竭俾其存济须有优矜其涪州缘属荆南有供荆南节度钱二千四百贯令随本州割还黔府兼於涪州送省钱三千八万贯文内更取一千五百贯添赐黔府见在将士军资。
    七年七月户部侍郎判度支卢坦奏今年冬诸州和籴贮备粟泽潞四十万石郑滑易定一十五万石河阳一十万石太原二十万石灵武七万石夏州八万石振武丰州盐州各五万石凡一百六十万石以今秋丰稔必资蓄备其泽潞易定郑滑河阳委本道差判官和籴各於时价每斗加十文所冀人知劝农国有常备从之。
    八年六月丙戌以东都留守韩皋为检校吏部尚书兼许州刺史御史大夫充忠武军节度等使敕以陈许二州经水涝赐皋绫绢布葛十万端疋以佐军资备宴赏。
    十一月癸酉昭义节度使郗士美奏请以其众镇于临雒就食。
    十年十一月癸亥诏以内库缯绢五千万疋付左藏库以供军。
    十一年九月己丑敕寇贼未平国用兹广。若加赋敛重困黎元行权取济自今已应内外支用钱宜每贯除垫陌外量抽五十文仍於本道本使据数逐季收计其诸道钱使纲部送副度支收管随贮纳以备军须贼平後则依常制从有司之请也。
    十一月以内库钱五十万贯出付度支供军十二年正月甲申盐铁转运使王播奏伏以军兴之时在系财赋国用之本出於江淮顷者刘晏掌领盐铁租庸每自巡按至於钱利病州县否臧随以上闻使得革臣缘在城务重不获躬行伏望遣臣副使程异特以诏命出巡江淮其诸州府上供钱米如妄水旱辄有破除伏请委程异一切勘实闻奏其度支户部并臣当司合送上都行营钱物并令急切催促其远年逋欠亦委具可徵之数闻奏从之因令异与淮南浙东宣歙江西河南岭南桂管福建等道观察使计会各减常用去浮费取其羡助军是月壬辰诏出内库纟由绢布绵共九十万端匹银五千两付度支馈运九月戊子诏以内库罗及犀玉金带之具及妇人首饣希送度支令归其直。
    十三年二月壬午内出玳瑁梳四百只犀带具五百副令度支出卖进直六月内库出绢三十万匹钱三十万贯付度支给军用。
    十四年二月乙卯出内府钱帛贯匹共一万付度支给军用。
