<!-- { "loadSidebar": true } -->
    大雅云：江汉汤汤武夫经营四方告成于王《周礼》曰：大司乐王师大献令奏恺乐。若夫奉专征之寄董伏顺之师授钺登坛为万夫之长班师振旅成七德之功汉魏以还简策具载则有内承庙外震戎容拓土开疆斩俘献馘至于克邻国之敌破异俗之馀妖或歼厥叛臣或收其故地所以见帝王之神武宣邦国之威灵《传》曰：饮至策勋此之谓矣。
    鲁僖公既伐淮夷（十三年）使武臣献馘故泮水之《诗》曰：矫矫虎臣在泮献馘（矫猛貌首所格者之令耳）。
    晋文公齐师宋师秦师及楚人战于城濮（鲁僖公二十八年）楚师败绩七月丙申振旅恺以入于晋（恺乐也。）献俘授馘饮至大赏（授数也。献楚俘於庙）。
    汉韩信高祖为汉王时信以左丞相击魏虏魏王豹定河东请汉王愿益兵三万人北举燕赵汉王与兵万人遣张耳与俱进击赵代信破代擒夏说阏与（夏说代相阏与邑名）。又破赵军擒赵王歇用广武君策发使燕燕从风而靡乃遣使报汉因请立张耳王赵以抚其国赵充国宣帝时为後将军征诸羌奏言羌本可五万人军凡斩首七千六百级降者三万一千二百人溺河湟饥饿死者五六千人定计遗脱与煎巩黄羝俱亡者不过四千人羌靡忘等自诡必得（诡责也。自以为忧责言必能得之）请罢屯兵奏可充国振旅而还。
    陈汤元帝时为西域副校尉汤与使西域都护骑都尉甘延寿诛郅支单于上疏宜县街事下有司丞相衡御史大夫延寿并奏以为郅支及名王首更历诸国蛮夷莫不闻知月令春掩骼埋之时宜勿县车骑将军许嘉右将军王商以为春秋夹谷之优施笑君孔子诛之方盛暑首足异门而出宜县十日乃埋之有诏将军议是。
    後汉寇恂字子翼为河内太守光武建武元年更始将朱有闻光武北而河内孤使讨难将军苏茂副将贾︹将兵三万馀人攻温恂勒军击破之追斩贾︹茂兵投河死者数千人生获万馀人时光武传闻朱有破河内有顷恂檄至大喜曰：吾知寇子翼可任也。耿为建威将军建武五年诏讨张步步奔平寿（平寿县名属北海郡在青州北海县）乃肉袒负斧於军门（钅甚也。示必死）传步诣行在所。
    马援为伏波将军建武十七年交趾女子徵侧及女弟徵贰反玺书拜援将军以扶乐侯刘隆为副都督楼船将军志等击之十九年斩徵侧徵贰传首雒阳。
    魏诸葛诞为镇东大将军时吴大将军孙峻等号十万至寿春诞拒击破之斩吴左将。
    锺会为镇西将军常道乡公景元四年十一月与征西将军邓艾同伐蜀蜀主刘禅诣艾降遣使敕姜维等从东道诣会降会上言曰：姜维与张翼廖化董厥等逃死遁走欲趣成都臣辄遣司马夏侯咸护军胡烈等径从剑阁出新都大渡截其前护军爰护将军句安等蹑其後护皇甫将军王买等从涪南出冲其腹臣据涪县为东西势援维等所统步骑四五万人擐甲厉兵塞川填谷数百里中首尾相继凭恃其众方轨而西臣会咸等令分兵据势广张罗网南杜走吴之道西塞成都之路北绝越逸之径四面集首尾并进蹊路断绝走伏无地臣。又手书申喻开示生路群寇困逼知命穷数尽解甲投戈面纟专委质印绶万数资器山积昔舜舞干戚有苗自服牧野之师商旅倒戈有征无战帝王之盛业全国为上破国次之全军为上破军次之用兵之令典陛下盛德侔踪前代翼辅忠明齐轨公旦仁育群生义征不讠惠殊俗向化无思不服师不逾时兵无血刃万里同风九州共贯臣辄奉宣诏命导扬恩化复其社稷安其闾伍舍其赋调弛其征役训之德礼以移其风示之轨仪以易其俗百姓欣欣人怀逸豫后来其苏义无以过。
    吴朱然为车骑将军大帝赤乌九年征桓山魏将李典等闻然深入率步骑六千断然後道然夜出逆之军以胜反先是归义马茂怀奸觉诛帝深忿之然临行上疏曰：马茂小子敢负恩养臣今奉天威事蒙克捷欲令所怀震耀远近方舟塞江使足可观以解上下之忿惟陛下识臣先言责臣後效帝时抑表不出然既献捷群臣上贺帝乃举酒作乐而出然。表曰：此家前初有表孤以为难必今果如其言可谓明於见事也。遣使拜然为佐大司马右军师。
    晋王为龙骧将军武帝太康元年三月以舟师平吴至於建业之石头孙皓大惧面纟专舆榇降於军门持节解纟专焚榇送于京都孙皓平振旅。
    桓豁为右将军废帝太和二年击南阳反人赵会於宛城走之进获慕容将赵送於京师。
    宋杜慧度为交州刺史辅国将军高祖永初元年率文武万人南讨林邑所杀过半前後被抄略悉得还本林邑乞降输生口大象金银古贝等乃释之遣长史江悠奉献捷。
    沈林子领建熙令封资中侯从高祖伐羌参西军事悉署三府中兵为前锋与冠军檀道济同攻潼关姚泓闻大军至遣伪康平公姚绍举关右之众设重围守之林子率麾下数百人犯其西北绍众小靡乘其乱而薄之绍乃大溃俘虏以千数悉获器械资实时将破贼皆多其首级而林子献捷书至每以实闻高祖问其故林子曰：夫王者之师本有征无战，岂可复增张虏获以自夸诞。
    梁曹景宗为右卫将军武帝天监五年魏军攻徐州诏景宗攻破之生擒五万馀人收其军粮器械积如山岳牛马驴骡不可胜计景宗乃搜军所得生口万馀人马千匹遣献捷。
    兰钦为左卫将军钦南征夷獠擒陈文彻所获不可胜计献大铜鼓累代所无。
    陈侯为司空高祖永定二年二月壬午督众军自江入合肥焚齐舟舰三月丙申至自合肥众军献捷後魏安颉为冠军将军太武神四年宋将檀道济王德东走诸将追之至历城而还颉献宋俘万馀人甲兵三万。
    波权喜为征西将军孝文太和元年十月宋葭芦戍主杨文度遣弟鼠袭舀仇池十二月权喜攻舀葭芦斩文度传首京师。
    傅永为豫州王肃建武将军平南长史太和中南齐将裴叔业率王茂先李定等来侵楚王戍永还州肃令永讨之获叔业伞扇鼓幕申仗万馀两月之中遂再献捷孝文嘉之。
    党法宗为扬州小岘戍主宣武景明三年法宗袭南齐大岘戍破之擒其龙骧将军邾菩萨送之京师。
    尔朱荣为河北都督畿内诸军事孝庄建义元年十月荣破葛荣槛送於京师帝临阊阖门荣稽颡谢罪斩於都市。
    费穆为大都督建义元年十月大破梁军擒其将曹义宗槛送京师。
    上党王天穆为大将军以永安元年四月大破邢杲於齐州之济南杲降送京师斩於东市。
    北齐彭乐为都督从神武西征乐使告捷虏西魏临洮王东蜀郡王荣宋江夏王升钜鹿王阐谯郡王亮詹事赵善督将僚佐四十八人皆系颈反接手临以刃历两阵而唱名焉。
    唐李为右武候大将军高祖武德四年统河南山东之兵以拒充及从太宗平窦建德降世充振旅而还论功行赏太宗为上将李为下将与太宗俱服金甲乘戎辂告捷於太庙。又从太宗破刘黑闼徐圆朗累迁左监门大将军圆朗重据兖州反授河南大总管以讨之寻获圆朗斩首以献高宗总章元年命为辽东道行军总管虏高丽王藏及男建男产裂其诸城并为州县振旅而还令便道以高藏及男建献於昭陵礼毕备军容入京城献太庙总章元年十二月以高丽平献俘於含元殿大捷及部将以下大陈设於庭。
    侯君集为交河道行军大总管讨高昌国太宗贞观十四年十二月旋师执高昌王麴智盛献捷于观德殿。
    阿史那社尔为昆丘道行军大总管征龟兹太宗贞观二十三年执龟兹王诃利布失毕及其相那利等献於社庙。
    高亻品为左翊卫郎将高宗永徽元年九月执突厥车鼻可汗献太庙。
    苏定方为行军大总管征贺鲁高宗显庆三年十一月定方俘贺鲁到京师帝谓侍臣曰：贺鲁背恩今欲先献俘於昭陵可乎！许敬宗对曰：古者出而凯还则饮至策勋於庙。若诸侯以王命讨不庭亦献俘於天子近代征伐克捷亦用斯礼未闻献俘于陵所也。伏以园寝严敬义同清庙陛下孝思所发在礼无违亦可行也。十五日还献於昭陵十七日告於大社皇帝临轩大会文武百僚夷狄君长定方戎服操贺鲁献于乐悬之北帝责之不能对摄刑部尚书长孙冲跪於阶下奏曰：伊丽道献俘贺鲁请付所司大理官属受之以出诏免其死五年定方为左骁骑大将军讨思结阙俟斤都曼献俘于东都帝御乾阳殿定方操都曼等以献法司请斩之定方请曰：都曼反叛罪合诛夷臣欲生致阙庭与之有约述陛下好生之德必当待以不死今既面缚待罪臣望与其馀命帝曰：朕屈法申恩全卿信誓乃令宥之定方从幸太原制授熊津道行军大总管讨百济贼师败绩定方等将士引百济王扶馀义慈太子隆小王孝演孙文思及伪将五十八人皆操右袂抑首以献并释放之。
    裴行俭为定襄道大总管高宗永隆二年十月行俭等献定襄所获突厥俘囚阿史那伏念及温傅等五十四人斩於都市（初行俭讨伏念待以不死侍中裴夷害其功乃奏曰：伏念为副将程务逼逐穷急命卿而降帝乃命斩于都市封行俭为闻喜县公行俭叹曰：浑前事古今耻之但恐杀降之後无复来者因称疾不出）。
    建安王攸宜为清边道大总管则天万岁通天二年七月攸宜平契丹凯旋诣阙献俘。
    李楷固为左玉钤卫将军则天久视元年楷固及右武威卫将军骆务整讨契丹馀众擒之献俘於含枢殿则天大悦。
    冀良琛为忠万州讨击使睿宗景二年良琛献俘山贼悉平。
    郭知运为陇右节度使玄宗开元五年知运大破吐蕃虏获囚献於阙下帝悉免而抚之分配诸州为编户语郭知运及诸将曰：吐蕃孤恩负约忘义卿等受委逆挫群凶焚溺之馀俘获仍众览今献捷深用嘉焉。
    王君为陇右节度使鄯州都督开元十二年君破吐蕃来献戎捷帝置酒于内殿享之谓曰：卿能振国威恢边破敌诚节既著俘获。又多畴庸策勋已有策及将士等并宜饮至兼有赐物各宜领取张守为幽州节度副大使开元二十二年守大破林胡遣使献捷择日告庙二十八年八月二十日敕幽州节度奏破奚契丹宜择日告庙（自後诸军每有克捷必先告庙）。
    盖嘉运为碛西节度使开元二十八年嘉运俘吐火先可汗来献帝特舍之授以官爵。
    皇甫惟明为陇右节度使玄宗天宝五载五月己巳惟明以所获吐蕃突厥俘来献太庙。
    哥舒翰为陇右节度使天宝八载翰收陇右石堡城献功于朝帝御丹凤楼会群臣下制褒奖。
    高仙芝为西安四镇节度天宝十载仙芝生擒突骑施可汗吐蕃大首领及右国王并可敦及羯帅来献帝御勤政楼会群臣引见。
