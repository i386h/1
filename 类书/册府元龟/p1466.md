<!-- { "loadSidebar": true } -->
    明帝时廷尉虞和议社稷合为一神散骑常侍王琨按旧纠驳时和深被亲宠朝廷叹琨强正。
    唐德宗贞元九年十二月葬故太师李晟帝御南望春门临送之。又令中人宣诏於柩车文武常参官哭拜於路太常卿裴郁草仪误引令中书隔品致敬之文乃请宰相及二品以上者哭而不拜送葬不拜礼官失也。
    穆宗元和十五年正月即位六月敕宗庙之礼严肃居先荐告之词精审为切方将附安可九室皆同既已祧迁岂宜四昭咸在宗正少卿李子鸿实司祀事误进祝文罪有根源理难降减宜停见任博士既失於详定御史。又旷其监临。若不薄惩恐乖至敬王彦威宜罚两月俸料削一阶崔郸宜罚一季俸削两阶其後礼合变文事宜中节者太常博士不得更称旧制致有差殊故事将有礼先告於太极殿然後奉神主赴太庙侍中於庙庭跪奏入室曰：以今吉辰某皇帝神主谒遂奉神主诣第七室飨而不再告飨毕於第九室设安神之幕而舀之。然则告於太极殿不再告於太庙以孙於祖尊不得申也。是时宪宗神主升宰臣不详旧典今有司再告礼於太极殿礼官执议不听属宗正寺进祝板误以宪宗尊号为睿宗御史士职当省察不知其误宰臣兼怒之遂下诏削罚而变其旧礼时甚非之。
    长庆元年正月辛丑郊社礼毕大赦天下宣赦毕宰臣率百寮称贺於楼前仗退帝朝太后於兴庆宫先是南郊礼毕不设御榻帝立受群臣称贺及御楼仗退百寮复不贺於兴庆宫举大典而有二阙皆有司之过也。
    文宗太和五年六月贬权知太常博士权安为河南府兵曹参军安狂险以朋附得官好持论而无依据以博士定故宰相韦处厚谥议逞私憾诬枉不实朝论杂然非之故有是命。
    後唐明宗天成四年五月中书奏先据太常寺定少帝谥昭宣光烈孝皇帝庙号景宗伏以本朝基构垂三百年昭宗以中否东迁少帝以沉冤晏驾始封侯於伪室新立庙於圣朝追奕世之尊雪当时之耻先皇帝初定中原之後昭宗少帝寻合一时入庙所司不举遂成阙礼既暌昭穆难会蒸尝太庙有合食之仪外邑无登歌之奏生曾为帝享乃成祧既号景宗合入太庙如不入庙难以言宗须叶徽章免贻群议於理而论祧以远庙安少帝神主於太庙即昭穆序而宗祀正今或。且居别庙即欲不言景宗只云：昭宣光烈孝皇帝兼册文内有基字是玄宗庙讳寻常泛行诏敕皆不回避少帝是继世之孙册文内不欲斥列圣之讳今改基为宗字敕皆可之论者以为追尊之庙谥不称宗於礼得矣。至如云：生曾为帝享乃承祧即子孙缵嗣以宗祧为本明矣。下文复云：祧一远庙安少帝於太庙则祧之一字义有两说乎！时人多谓祧字为祧去之祧礼则不然按祭法云：远庙为祧有二祧郑玄解祧者超也。谓超然上去之意孔颖达正义云：远庙为祧五世而迁之主藏於祧庙去祧为坛去坛为单所谓远庙者即始祖之庙也。五世之後合迁之例以其有德百世不迁故谓之二祧文王武王是也。高祖太宗是也。祧与迁异义在此矣。又云：册文中有基字是玄宗庙讳夫先王制礼贵在折中君子有终身之忧三年之丧岂尽其情哉！贤者俯而及之欲重其制也。五世不讳所谓报之极也。按风俗通陈孔璋议讳云：尊尊有节亲亲有杀丧祭哀敬各有攸终欲令言著而可遵事施而不犯礼云：卒哭之後宰执木铎犭旬於宫曰：舍故而讳新故者即毁庙之主也。恩远属绝名不可讳今昭宣皇帝上去玄宗十五世矣。奏改册文以避远讳将以垂法信不典也。如或上无所断下无所齐即百代之主皆可避也。舍故讳新宁虚语乎！名不正则至於人为无所措手足制礼作法可不慎欤。
    周世宗显德元年十月太常礼院上言去冬迁宗社於浚都其诸祠郊坛奉敕依四京制度修筑伏缘司寒神元在两京後园水井所祠祭未审。且在彼祭为复於此敕曰：据月令孟冬祭司寒於北郊其司寒一祠一。且准月令施行藏冰开冰祭司寒之神事属别祭後有冰室尚取指挥时田敏以鸿儒为太常卿朝廷之内礼义差失谓可质正而司寒小祀不能按故实举行翻以水井为请中书止引月令命正之大为士子所笑。
    ●卷五百九十七
    ○学校部　总序
    古者家有塾党有庠术有序国有学。然则有虞氏之米廪夏后氏之序商之瞽宗周之顸宫皆学也。故乐正崇四术立四教顺先王诗书礼乐以造士王太子王子群后之太子卿大夫元士之子国之俊选皆造焉周官小司徒之职师氏掌以三德三行教国子保氏掌养国子以道乃教之六艺。又春官大司乐掌成均之法以治建国之学政而合国之子弟大胥掌学士之板以待致诸子小胥掌学士之徵令而比之太师教以六诗六德六律师掌教国子舞羽龠皆其事也。秦置博士掌通古今汉兴武帝初置五经博士掌教弟子国有疑事掌承问对本四百石升比六百石初文帝欲广游学之路。《论语》孝经孟子。《尔雅》皆置博士至是。又云：夏曰：校商曰：序周曰：庠遂罢传记博士平帝元始中立学官郡国曰：学县道邑侯国曰：校校学置经师一人乡曰：庠聚曰：序序庠置孝经师一人後汉光武爱好经术立五经博士凡有一十四人太常差次总领焉取聪明有威重者一人为祭酒秩六百石建武五年乃起大学稽式古典中元元年初建三雍宫（明堂辟雍灵台也。）至明帝亲行其礼灵帝光和初置鸿都门学魏文帝黄初中立太学置春秋梁博士晋承魏制置博士十九人武帝咸宁四年初立国子学以教生徒而隶属太学定置国子祭酒博士各一人助教十五人以教生徒博士皆取履行清淳通明典义者。若散骑常侍中书侍郎太子中庶子以上皆得召试元帝初减国子祭酒博士助教为九人大兴中。又置。《周易》仪礼公羊博士末年增仪礼春秋公羊博士各一人合为十一人後。又增为十六人不复分掌五经而谓之太学博士秩六百石孝武太元中损国子助教为十员宋国子祭酒。若不置学则助教唯置一人明帝泰始中以国学废初置总明观真儒文史四科科置学士各十人正令史一人书令史二人一人门吏一人典观吏二人齐高帝建元中有司奏置国学祭酒准诸曹尚书博士准中书郎助教准南台御史选经学为先。若其人难备给事中以还明经者以本位领其下典学二人三品准太常主簿户曹仪曹各二人五品白簿治礼吏八人六品保学医威仪各二人其夏废学有司奏省助教以下。又有总明观祭酒一人掌治五礼大始六年以国学废初置永明三年国学建遂省梁国子祭酒人班第十三比列曹尚书。又置国子博士二人为九班助教班第二。又置大学博士八人班第三。又置五经博士各一人陈国子祭酒秩中二千石品第三博士品第四秩千石国子助教大学博士并品第八秩六百石律学博士秩品亦同後魏道武始建都邑以经术为先立太学置五经博士太武。又别起太学於城东献祖。又立郡学置博士二人助教二人後诏大郡立博士二人助教四人次郡立博士助教各二人中郡立博士一人助教二人下郡立博士助教各一人孝文改中书学为国子学建明堂辟雍及迁都雒邑。又立国子太学四门学宣武。又诏营国学树小学於四门国子祭酒本第四品上後增为从三品国子博士从第五品上後增为第五品国子助教五人从七品大学博士第六品後降为第七品大学助教第八品中四门博士第九品律博士第六品中後降为第九品上比齐国子寺掌训教胄子祭酒一人从三品。又置功曹五官主簿录事等员博士五人品第五助教十人太学博士十人从第七品助教二十人从第九品四门博士二十人正九品上亦有助教二十人後周依。《周礼》建六官之职春官太学博士下大夫四命助教及小学博士上士三命皆国子监之属官也。祭酒无闻焉武帝。又立露门学隋国子寺开皇中隶太常祭酒一人属官有功曹主簿录事各一人统国子太学书学各置博士国子太学四门各五人书各二人助教国子太学四门各五人书各二人仁寿初罢国子唯置太学炀帝改太学为国子监初置司业一人丞三人唐置国子监祭酒司业之职掌邦国儒学训导之政祭酒一人司业二人属官有丞主簿录事府史亭长掌固等员国子博士二人掌教文武官三品以上及国公子孙从二品以上曾孙之为生者属官有助教学生典学庙掌固等员大学四门亦然大学博士三人掌教文武五品以上及郡县公子孙从三品曾孙之为生者四门博士三人掌教文武七品以上及侯伯子男子之为生者。若庶人子为俊士生者国子直讲四人掌佐博士助教之职专以经术讲授而已律学博士一人掌教文武官八品以下及庶人子之为生者以律令为专业格式法例所兼习之属官有助教学生典学等员书学学亦然书学学各博士二人并掌教文武官八品以下庶人子之为生者以书自武德初以国子学隶太尝寺。又省国子司业及丞贞观初改国子寺为监六年复置国子司业一人龙朔二年改国子监为司成馆祭酒为大司成司业为少司成博士为司成宣业。又於东都置国子监其学生於两京教授咸亨初年改司成馆复为国子监大司成复为祭酒少司成复为司业本一员至太极初年加一员光宅初改国子监为成均监祭酒为成均祭酒长安四年国子监始置直讲焉神龙初改成均监复为国子监成均复为祭酒天宝九年置广文馆领国子监进士业者博士助教各一人五代因之教化之本学校为先振古以来历代而下莫不慎择能者以居其任业专所以世守师严然後道尊驰辨彰乎！洽闻抗议明乎！变考论章句则析理惟精刊定阙疑则伏膺罔倦因祖述而缀旧学次甲乙而总群纲小道可观靡不覃究用被国奖实耀儒林。若乃自负好胜争名忌前亦著於篇以示惩艾凡学校十有五门。
    ○学校部　选任
    自汉承秦弊宗尚经术求稽古之士重学官之选历代而下虽废置或异而授受之际未尝轻焉观其延登鸿硕优隆体貌崇其位著厚其禄廪岂徒冗大官之食重高门之地而已亦将以发挥典籍申明治具顾有益於风教耳非夫大雅宏达博闻︹识究先王之。《法言》蕴专门之素业式可莫二籍甚有闻即何以称法师之望恢教授之业敷畅先儒之微旨诱掖方来之俊士以丹青帝载而化民成俗者哉！
    汉叔孙通薛人秦时以文学待诏博士。
    张生济南人受尚书於伏生文帝时为博士。
    贾讠互雒阳人河南守吴公为廷尉乃言讠互年少颇通诸家之书文帝诏以为博士。
    韩婴燕人推诗人之意而作内外传数万言文帝时为博士（孙商至武帝亦为博士）。
    董仲舒广川人以治春秋景帝时为博士进退容止非礼不行学士皆师尊之。
    胡母生字子都齐人治公羊春秋为景帝博士与董仲舒同业。
    辕固生齐人以治诗景帝时为博士。
    食子公河南人受韩生诗於同郡蔡讠互昭帝时为博士。
    长孙顺淄川人受韩诗於昌邑王中尉王吉为博士韦贤字长孺鲁国邹人笃志於学兼通礼尚书时人号称邹鲁大儒徵为博士。
    严彭祖字公子东海下邳人与颜安乐俱事圭孟孟弟子百馀人唯彭祖安乐为明繇是公羊春秋有严颜之学彭祖为宣帝博士。
