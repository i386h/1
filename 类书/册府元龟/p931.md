<!-- { "loadSidebar": true } -->
    张梁兴世为雍州刺史左卫将军兴世父仲子繇兴世致位给事中兴世欲将往襄阳爱乡里不肯去尝谓兴世曰：我虽田舍老翁乐闻鼓角汝可送一部行田时欲吹之兴世素恭谨畏法譬之曰：此是天子鼓角非田舍所吹。
    北齐王珠初仕後梁为广州刺史梁元帝为魏围逼乃徵琳赴援除湘州刺史琳师次长沙知魏平江陵已立梁王乃为梁元帝举哀三军缟素。
    高季式东魏武定中除侍中寻加冀州大中正时文襄先为此任启以回授为都督。
    隋周罗初为陈散骑常侍隋师南伐都督巴峡缘江诸军事以拒隋师遇丹阳舀陈主被擒上江犹不下晋王遣陈主手书命之罗为诸将泣三日然後降其年秋拜仪同三司鼓吹羽仪送之於宅後陈主卒罗请一临哭帝许之送至墓所葬还释服而後入朝帝甚嘉尚世论称其有礼。
    高为左领军大将军开皇二年长孙览元景山等伐陈领节度诸军会陈宣帝薨以礼不伐丧奏请班师。
    唐侯君集讨高昌师至柳谷候骑言麴文泰死克日将葬国人咸集以轻骑袭之可有大利亚将姜行本等咸以为然君集曰：不可天子以高昌怠慢使吾恭行天诛乃於墟墓之间以袭其葬非问罪之师也。
    李为河阳节度与马燧等围田悦於魏州悦将符以精骑五百夜降开营以纳之明日归於招讨使。
    李晟为中书令西平郡王妻卒诏以晟子愿依前为太子宾客前卫尉少卿Κ（音付）为韶王傅居丧既大祥而除官晟以二子未礻覃访於诸相赵退翁陆贽谓曰：故事有大祥服阕授官者终礻覃而後朝请晟奏行之李自良为河东军都将从节度使马燧入朝遂罢兵权德宗欲以自良代遂自良恳辞事燧久不欲代为军帅物议多之。
    李为唐邓节度使初平蔡州裴度先遣宣慰副使马音付总入蔡州安谕军众明日度建彰义军节拥降卒万馀人次入焉具候度马首度将避之曰：淮西阻命五十年一方之人不识上下等威之分久矣。请公因以示之度以宰相礼受迎谒众皆耸观。
    王锷拜兵部尚书充淮南节度副大使时节度使杜佑屡请代锷始见佑以趋拜悦佑退坐司马会事数日诏追佑以锷代之之。
    曹华为义成节度使华虽出自戎行而动必中礼尤重士大夫未尝以富贵骄人。
    柳公绰为山南东道节度使牛僧孺罢相镇江夏公绰具戎容於邮舍候之军吏白以汉上地高於鄂礼太过公绰曰：奇章才离台席方镇重宰相是尊朝廷也。竟以戎容见。
    梁谢彦章官至许州节度使将略之外好优礼儒士与晋人对军於河上常褒衣博带动皆由礼或临敌御众则肃然有上将之威。
    刘初为青州王师范行军司马昭宗幸凤翔太祖率西镇之师奉迎於岐下师范乘虚袭取太祖管内州郡令以偏师舀兖州太祖命大将葛从周攻之师范兵力渐窘从周以祸福谕俾之革面报曰：侯青州本使归降即以城池还纳师范告降从周即出城听命既降从周具行装服马请归大梁曰：未受梁王舍释之旨乘肥衣裘非敢闻命即素服跨驴而发及将谒见太祖令赐冠带曰：累囚负罪请就絷而入太祖不许及见慰抚移时。且饮之酒以量小告太祖曰：取兖州量何大耶寻授元从都押牙。
    後唐马全节始为邺都留守以元城是桑梓之邑衣白衤阑诣县庭谒拜县令沈遘遘逡巡避之不敢当礼全节曰：父母之乡自合致敬勿让之也。州里咸以为荣。
    晋史翰为义成军节度使性刚毅有沉谋御军严整而推恩信於士伍接下以礼与部曲语未尝称名周英为成德军节度使性沉厚谦恭有礼虽任金革之际接对宾客亦未尝造次将帅之中如者鲜矣。
    ●卷三百八十九
    ○将帅部　请行
    《传》曰：军旅不辞难盖食焉无避贤者之节乘时奋庸壮夫犹尚夫汉以来义勇之士或内司戎政或外为邦翰值戎夷之不讠惠因奸宄之肆慝朝议致讨是先择帅及其询众挺然请行精忠感发棱威抗迈鹰扬虎怒霆击焱厉贾兴师之勇增启行之气固足以袭不轨而摧猛敌激雄图而扬茂烈扶义以往何征不克斯良将之英人臣之令范者欤。
    汉樊哙为上将军孝时单于尝为书吕太后太后怒召诸将议之哙曰：臣愿得十万众横行モ奴中李广为郎中令元狩四年大将军卫青大击モ奴广数自请行帝以老不许良久乃许之以为前将军。
    韩千秋郏人武帝时为济北相会南粤王及王太后附汉独其相吕嘉为乱帝使庄参以二千人往参曰：以好往数人足以武往二千人亡足以为也。辞不可天子罢参兵千秋奋曰：以区区粤。又有王应独相嘉为害愿得勇士三百人必斩嘉以报，於是天子遣千秋与王太后弟扌乐将二千人往。
    杨仆为楼船将军元鼎五年击南粤闽粤持两端及汉破番禺仆上书愿请引兵击东粤帝以士卒劳倦不许罢兵令诸校留屯豫章梅岭待命（听诏命也。）。
    李陵为骑都尉屯张掖天汉二年贰师出酒泉击右贤王於天山召陵欲使为贰师将辎重陵召见武台（未央宫有武帝殿）叩头自请曰：臣所将屯边者皆荆楚勇士奇材剑客也。力扼虎射命中愿得自当一队到兰于山南以分单于兵毋令专乡贰师军帝曰：将恶相属邪吾发军多毋骑予女陵对无所事骑（犹言不事须骑也。）臣愿以少击众步卒五千人涉单于庭帝壮而许之。
    赵充国为後将军神爵元年先零诸羌背叛充国年七十馀帝老之使御史大夫丙吉问谁可将者充国对曰：无逾於老臣者矣。帝遣问焉曰：将军度羌虏何如当用几人（度讣也。）充国曰：百闻不如一见兵难俞度（俞遥也。三辅言也。）臣愿驰至金城图上方略（图其地形并攻讨方略俱奏上也。）然羌戎小夷逆天背叛灭亡不久愿陛下以属老臣勿以为忧帝笑曰：诺。
    後汉贾复为执金吾建武二年更始郾王尹尊及诸大将在南方未降者尚多帝召诸将议兵事未有言沈吟久之乃以檄叩地曰：郾最︹宛为次谁当击之复率然对曰：臣请击郾帝笑曰：执金吾击郾吾复何忧。
    张宗为偏将军从邓禹西征禹军到邑赤眉大众。且至禹以邑不足守欲引师进就坚城而众人多畏贼追惮为後拒禹乃书诸将名於竹简署其前後乱着笥中令各探之宗独不肯探曰：死生有命张宗岂辞难就逸乎！禹叹息谓曰：将军有亲弱在营奈何不顾宗曰：愚闻一卒毕力百人不当万夫致死可以横行宗今拥兵数千以承大威何遽其必败乎！遂留为後拒。
    陈俊为琅邪太守行大将军事数上书自请愿奋击陇蜀诏报曰：陈州新平大将军之功也。负海猾夏盗贼之处国家以为重忧。且勉镇抚之。
    耿为建威大将军从幸舂陵因见自请北收上谷兵未发者定彭宠於渔阳取张丰於涿郡还收富平获索东攻张步以平齐地帝壮其意乃许之。
    马援为虎贲中郎将建武二十年击交趾徵侧还谓平陵人孟冀曰：方今モ奴乌桓尚扰北边欲自请击之男儿要当死於边野以马革裹尸还葬耳何能卧床上在儿女手中耶月馀会モ奴乌桓寇扶风援以三辅侵扰园陵危逼因请行许之自九月至京师十二月复出屯襄国诏百官祖道二十四年武威将军刘尚击武陵五溪蛮夷深入军没援因复请行时年六十二帝愍其老未许之援自请曰：臣尚能披甲上马帝令试之援扌处鞍顾眄以示可用帝笑曰：矍铄哉！是翁也。（矍铄东观记作哉！是翁）遂遣援率中郎将马武耿舒刘匡孙永等将十二郡募士及弛刑四万馀人征五溪班超为军司马建初三年超率疏勒康居于拘弥兵一万人攻姑墨石城破之斩首七百级超欲因此叵平诸国乃上疏请兵曰：臣窃见先帝欲开西域故北击匈奴西使外国鄯善于即时向化今拘弥莎车疏勒月氏乌孙康居复愿归附欲共并力破灭龟兹平通汉道。若得龟兹则西域未服者百分之一耳臣伏自惟念卒伍小吏实愿从谷吉效命绝域，庶几张骞弃身旷野昔魏绛列国大夫尚能和辑诸戎况臣奉大汉之威而无铅刀一割之用乎！前世议者皆曰：取三十六国号为断匈奴右臂今西域诸国自日之所入莫不向化大小欣欣贡奉不绝唯焉耆龟兹独未服从臣前与官属三十六人奉使绝域备遭艰厄自孤守疏勒於今五载胡夷情数臣颇识之问其城郭小大皆言倚汉与依天等以是效之则葱岭可通葱岭通则龟兹可伐今宜拜龟兹侍子白霸为其国王以步骑数百送之与诸国连兵岁月之间龟兹可擒以夷狄攻夷狄计之善者也。臣见莎车疏勒田地肥广草牧饶衍不比敦煌鄯善间也。兵可不费中国而粮食自足。且姑墨温宿二王特为龟兹所置既非其种更相厌苦其势必有降反。若二国来降则龟兹自破愿下臣章参考行事诚有万分死复何恨臣超区区特蒙神灵窃冀未便僵仆目见西域平定陛下举万年之觞荐勋祖庙布大喜於天下书奏帝知其功可成议欲给兵平陵人徐素与超同志上疏愿奋身佐超五年遂以为假司马将弛刑及义从千人就道耿秉为执金吾章和二年北虏大乱南单于上言愿发国中及诸部故胡新降精兵因圣帝威神一举平定太后以示秉秉上言昔武帝殚极天下欲臣虏匈奴未遇天时事遂无成宣帝之世会呼韩来降故边人获安中外为一生人休息六十馀年及王莽篡位变更其号耗扰不止单于乃畔光武受命复怀纳之缘边壤郡得以还复乌桓鲜卑咸胁归义威镇四夷其效如此今幸遭天授北虏分争以夷而伐夷国家之利宜可听许秉因自陈受恩分当出命效用太后从之。
    窦宪为侍中和帝初都乡侯畅来吊国忧宪遣刺客杀畅事发觉惧诛自求击匈奴以赎死会南单于请兵北伐乃拜宪车骑将军以执金吾耿秉为副发北军五校黎阳雍营缘边十二郡骑士及羌胡兵出塞马融为武都大守时西羌叛征西将军马贤与护羌校尉胡畴征之而稽久不进融知其将败上疏乞自效曰：今杂种诸羌转相钞盗宜及其未并亟遣深入破其支党而马贤等处处留滞羌胡百里望尘千里听声今逃匿避回漏出其後则必侵寇三辅为民大害臣愿请贤所不可用关东兵五千裁假部队之号尽力率励埋根行首以先吏士三旬之中必克破之臣少习学艺不更武职猥陈此言必受诬罔之辜昔毛遂厮养为众所嗤终以一言克定从要臣惧贤等专守一城言攻於西而羌出於东。且其将士必有高克溃叛之变朝廷不能用。
    皇甫规为太山太守延熹四年秋叛羌零吾等与先零别种寇钞关中护羌校尉纪明坐徵後先零诸种陆梁覆没营坞规素悉羌事志自奋效乃上疏曰：自臣受任志竭愚钝实赖兖州刺史牵颢之清猛中郎将宗资之信义得承节度幸无咎誉今猾贼就灭太山略平复闻群羌并皆反逆臣生长岐年五十有九昔为郡吏再更叛羌预筹其事有误中之言臣素有固疾恐犬马齿穷不报大恩愿乞冗官备单车一介之使劳来三辅宣国威泽以所习地形兵势佐助诸军臣穷居孤危之中坐观郡将已数十年矣。自鸟鼠至於东岱其病一也。力求猛敌不如清平勤明吴孙未。若奉法前变未远臣诚戚之是以越职尽其区区至冬羌遂大合朝廷为忧三公举规为中郎将持节监关西兵讨零吾等破之降者十万馀人。
