<!-- { "loadSidebar": true } -->
    宪宗元和元年四月丙午命宰臣已下监试应制举人於尚书省以制举人皆先朝所徵故不亲试制曰：朕以寡薄获奉睿图严恭寅畏不敢暇逸永惟万邦之广庶务之殷而烛理未明体道未至思欲复三代之盛烈显十圣之耿光是用详求正言思继先志子大夫等藏器斯久贲然而来白驹就维洪锺待扣膺兹献纳朕甚嘉之言观国光宜有廷试本将询事岂忘临轩园邑有期营奉是切求言诚感未暇躬亲爰命公相洎於卿士亲谕朕意延访嘉谋至於兴化之源才识攸重练达吏理详明儒术当是三道副朕旁求意或开予靡有所隐条例所问毕志尽规当酌古而参今使文约而意备朕将亲览择善而行并宜坐食讫就试策贤良曰：朕观古之王者君人受命兢业敬天顺地靡不思贤能以济其理求谠直以闻其过故禹拜昌言而嘉猷罔伏汉徵极谏而文学稍进康时济俗罔不率繇厥後相循有名无实而。又设以科条增求茂异舍斥己之至言角无用之虚。《说文》旨著明罕称於代兹朕所以叹息郁悼思索其真是用虚恳恻之诚咨体用之要庶乎！言之可行行之不倦上获其益下输其情君臣之间然相与子大夫得不勉思朕言而茂明之我国家光宅四海年将二百十圣弘化万邦怀仁三王之礼靡不讲六代之乐罔不举浸泽於下升中於天周汉已还莫斯为盛自祸阶漏坏兵宿中原生人困竭耗其大半农战非古衣食罕储念兹疲遂乖富庶督耕植之业而人无恋本之心峻摧酤之科而下有重敛之困举何方而可以复其盛用何道而可以济其艰既往之失何者宜惩将来之虞何者当戒昔主父惩患於晁错而用推恩夷吾致霸於齐桓而行寓令精求古人之意启迪来哲之怀眷兹洽闻固所详究。又执契之道垂衣不言委之於下则人用其私专之於上则下无其效元帝优游於儒学盛业竟衰光武责课於公卿峻政非美二途取舍未获所从余心浩然益所疑惑子大夫敦究其旨属之於篇兴自朕躬无悼後害。
    辛酉诏曰：构大厦者必总於群材成大川者必资於百谷故思理之主求贤罔遗所以昭宣令图广大前绪观文缉化其在兹乎！朕以寡昧获奉丕业虚已问政实始於兹考言求益敢不祗。若故命左右辅弼洎有位之臣会於中台必究其论间密以献省自朕躬果获贤能副於饥渴才识兼茂明於体用科人第三次等元稹韦第四等独孤郁白居易曹京伯韦庆复第四次等崔韶罗让崔护元修薛存庆韦珩第五上等萧亻免李蟠沈传师柴宿达於吏理可使从政科第五上等陈岵等咸以待问之美观光而来询以三道之要复於九变之选得失之览粲然可观宜膺德茂之异式叶言扬之举其第三次等人委中书门下优与处分第四等第四次等第五上等中书门下即与处分。
    三年二月御宣政殿试四科举人（裴元和初召入翰林三年诏举贤良时有皇甫对策其言激切牛僧儒李宗闵亦苦谏时政考官杨於陵韦贯之考三策皆在第居中复视无所同异及为贵幸泣诉请罪於帝帝不得已黜於陵贯之官罢翰林学士除户部侍郎）。
    穆宗以元和十五年正月即位二月壬寅敕应贤良方正直言极谏科等人宜令中书门下尚书省四品以上三月二十三日於尚书省同试。
    三月戊午吏部尚书赵宗儒等奏应制科人等伏奉今月十一日敕比者先朝徵集应制人等已及时限恐皆来自远方难於久住酌宜审事遂委有司定日就试如闻所集之人多已分散须知审的然议裁定其令所司商量闻奏者伏以制科所设本在亲临南省策试亦非旧典今覃恩既毕庶政惟新况山陵日近庶务繁迫待问之士就试非多臣等商量恐须停罢从之。
    长庆元年三月敕今年进士及第郑朗等一十四人宜令中书舍人王起主客郎中知制诰白居易试闻奏。
    四月丁丑诏曰：国家设文学之科本求才实苟容侥亻幸则异至公访闻近日浮薄之徒善为朋党谓之关节干扰主司每岁策名无不先定永言败俗深用兴怀郑朗等昨令重试意在精艺能不於异书之中固求深僻题目贵令所试成就以观学艺浅深孤竹管是祭天之乐出於。《周礼》正经阅其呈试之文都不知其本事词律鄙浅芜累至多亦令宣示钱徽庶其深自怀愧诚宜尽弃以警将来但以四海无虞人心方泰用引宁僭式示殊恩特掩尔瑕庶明予志孔温业赵存约窦洵直所试粗通与及第卢公亮等十人并落下从自今以後礼部举人宜准开元二十五年敕及第讫所试杂文并策送中书门下详覆贬礼部侍郎钱徽为江州刺史。
    十月诏文武常参官及诸州府准制举荐贤良方正人等以十一月二十五日御宣政殿策试宜令所司准式。
    十一月戊午御宣政殿试制科举人制曰：古人有言常引一代之人以理一代之务虽隽贤茂彦不乏於时然亦在敷纳以言精其实。若决川渎以导其气考金石以求其音使抱忠义者必尽其诚知古今者必先其虑朕纂承鸿业以抚兆人常欲效三代之礼修烈祖之法犹念和气之未洽休祥之未臻百姓之未安五兵之未戢故详延修洁之士庶得乎！未闻将以达天地之心究俗化之变研安危之虑探理乱之言子大夫覃思於六经驰骛於百氏得不讲求至论以沃朕心方直者举朕之阙政术者体时之要慕玄远者礻卑其论赡文词者抑其华言经者折衷於圣人以明教化论将者先之以仁谊无效纵横於戏子大夫当朕之时必思自达。且古之翼戴其君者尚委辂纳说荷担吐奇由关之上言自南昌而讽刺况文陛之下负亲临。若藏器不耀结囊而去顾朕深志复何望焉当体予衷无惧後害宜坐食讫就试。又策贤良曰：盖闻舜禹之有天下也。起於侧微积德累勤多历年所经圣之虑，岂有遗哉！然犹好问察言勤求贤士盖以承天之任重忧人之志深也。况朕长於深宫涉道日浅奉列圣之洪绪抚万之黎人夙夜严恭不敢有懈实惧烛理未究省躬未明所以详求谠言以辅不逮子大夫是宜发所蕴蓄沃予虚怀当极意正词勿有隐讳昔王政之兴必臻於康泰霸道所立由致於富︹我国家提封溢於三代斟酌兼乎！百王无尧汤之灾积祖宗之礼而人未蕃庶俗尚讹家无盖藏公阙储亻待卒乘之数货帛之资统而较之莫计前代岂率土生殖变於古欤将阜时政令失於今欤固以揣摩必穷利病明徵未失之渐具陈兴复之举。且文武兼学以成身士农迭居以丰业故家给足以恋本才周可以应时近古各犭旬一端不相资用政令从事异心难以成课民佚无守轻为游惰指明共贯之方合二途之利永言致理期约厥中施为或差得失斯远将修睦劝义则在下难知将任数驭情则人心益伪思闻旨要得合诚明旌别比周之情敷详忠厚之道知人则哲从古攸慎九徵恐泥五事难精或望可服人而智非周物或言皆诣理而行者乖方宜定取舍之端以彰真伪之辨至於朝廷之阙四方之弊详延而至可得而书退有後言朕所不取子大夫其勉之中书舍人白居易膳部郎中陈岵考工员外郎贾饲同考制策。
    十二月辛未制曰：朕自郊上玄御端门发大号与天下更始思得贤隽标明四科令群公卿士暨守土之臣详延下位周於草泽成列待问副予虚求昧爽临轩俾究其论正辞良术精义宏谋绎之旬时深见忠益言刈其楚列而第之贤良方正能直言极谏第三等人庞严第三次等人吕术第四等人韦曙姚中立李躔第四次等人崔嘏崔龟从任畹第五上等人韦正贯崔知白陈玄锡博通坟典达於教化第四等人李思玄详明政术可以理人第四次等人崔郢军谋宏远堪任将帅第三等人吴思第五等人李商卿咸以懿学茂识杨於明廷况当短晷之辰颇著论思之美粲然高论深沃朕心永言藏器之规岂忘絷驹之义宠之命秩允答嘉猷其第三等人第三次等人委中书门下优与处分其第四次等人第五上等人中书门下即与处分。
    甲申以登制科人前试弘文馆校书郎庞严为左拾遗前试秘书省校书郎吕述为右拾遗前试大常寺协律郎吴思为右拾遗供奉京兆府富平县尉韦曙为左拾遗内供奉前乡贡进士姚中立李躔崔嘏并可秘书省校书郎同州参军崔龟从为京兆府县尉太子正字任畹为京兆府兴平尉草泽韦正贯为太子校书郎前乡贡进士崔知白为秘书省正字前乡贡进士崔郢为太子校书郎前乡贡进士李商卿为崇文馆校书郎制曰：昔仲尼之门以四科品第诸生所得十哲今吾徵四海九州之士而登名者十有五人搜罗简拔非不勤至以今况古可谓才难是用诏爵以嘉奖其忠超擢以光明其道俾岩石之下人思自奋晁董之盛远以为邻延登谏垣式伫忠益雠书结绶皆曰：显途修其秩次亦示科等服我远命助我远猷可依前件。
    敬宗宝历元年三月辛酉诏常参及诸州府准去年三月三日制举诸色科目见到总三百一十九人今月二十八日御宣政殿临试宜付所司准式。
    辛未帝御宣政殿试制举人诏曰：朕闻心术顺道天下可一言而兴聪明壅途堂上有千里之远故唐虞而降则考试观俗汉魏之际则诏策求贤朕缵绍丕图抚临方夏实惧诚有所偏信鉴有所未周乃前岁诏六官九卿方岳尹正有位之士逮於庶僚高悬四科博荐群彦将访众政之阙酌至论之中子大夫庭列俨然可应其品是用宵兴前殿永日渴求条列坦明咸本经史固子大夫之所讲磨矣。当竭诚虑无有蕴藏宜坐食讫就试以中书舍人郑氵丞吏部郎中李虞仲并充考制策官。
    丁亥制曰：朕深居法宫高处宸极尝虑天下多务壅於上闻朝廷大猷阙於中典至於伏陛叩颡造膝犯颜皆骤迁显荣宠以优锡尤思物不得茂遂道有所郁堙是用虚中访贤侧席前殿缄密以献阅自朕躬切弼予违无所回忌第於上下扬於正朝吾之不亦可谓信於海内矣。贤良方正能直言极谏科举人第三等唐伸韦端符舒元襄第四等萧敞杨鲁士杨俭来择赵裴恽第四次等韦繇李昌实严荆田鬯崔璜第五上等李萧夷中冯球元晦详闲吏理达於教化科第五上等韦正贯军谋宏远材任边将科第三等裴俦第四次等侯云章咸以谠言正词兵符教本应问如响不穷如泉著之於篇烂然尽在宜膺中鹄之选用叶縻爵之经在第三等人委中书门下优与处分第四等第四次等第五上等中书门下即与处分後不数日帝谓宰相曰：韦端符杨鲁士皆涉物议宜与外官端符授同州白水县尉鲁士授兴元府城固县尉宰臣等竟请罪名不得。
    文宗太和二年三月辛巳御宣政殿亲策试制举人制曰：志本於道盖道以致君为先代实生才盖才以济理为务不索何以获其实不言何以知其志故帝尧重询众之训殷宗首沃心之术其。《传》曰：嘉言罔攸伏。又曰：俊民用彰汉魏以还诏策时作暨於我唐遵为故事繇是善政惟魁能间出朕祗荷大宝勤恤兆人明不烛於幽暗惠未流於鳏寡御朽兢虑求思永图是以诏命有司会群材列稽疑延阙政子大夫达学通识俨然来思操觚濡翰条诲宿滞慰我虚伫必引嘉猷故临轩命书策以审访继烛俟奏其悉乃辞各宜坐食食毕就试左散骑常侍冯宿太常少卿贾饣束库部郎中庞严宜并充考制策官是日宰臣等以监侍制举人及夜并宿於中书省。
