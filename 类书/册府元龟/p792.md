<!-- { "loadSidebar": true } -->
    三年十二月丞相匡衡免衡元帝建昭三年为丞相时中书令石显用事衡畏显不敢失其意及帝即位乃与御史大夫张谭共奏显追条其旧恶并及党与，於是司隶校尉王尊劾奏衡谭居大臣位知显等专权势不以时白奏行罚而阿谀曲从附下罔上无大臣辅政之义罪至不道有诏勿劾衡惭惧上疏谢罪因称病乞骸骨帝以新即位褒优大臣然群下多是王尊者衡嘿嘿不自安每有水旱风雨不时连乞骸骨不许久之衡子昌为越骑校尉醉杀人系诏狱越骑官属与昌弟旦谋篡昌事发觉衡免冠徒跣待罪天子使谒者诏衡冠履而有司奏衡专地盗土衡竟坐免。
    河平四年四月丞相王商免商父武以宣帝舅封乐昌侯商嗣爵建始四年为丞相帝元舅大司马大将军王凤颛权行多骄僭商论议不能平会日有蚀之大中大夫蜀郡张匡上书言商作威作福从外制中取必於上（言意欲所行必果之），於是左将军史丹等奏请诏谒者召商诣。若卢诏狱（。若卢狱名属少府黄门北寺）帝素重商知匡言多险制曰：勿治凤固争之，於是制诏御史盖丞相以德辅翼国家典领百寮协和万邦为职任莫重焉今乐昌侯商为丞相出入五年未闻忠言嘉谟而有不忠执左道之辜陷于大辟前商女弟内行不修奴贼杀人疑商教使谓商重臣故抑而不穷今或言商不以自悔而反怨怼朕甚伤之惟商与先帝有外亲未忍致于理其赦商罪使者收丞相印绶免相。
    鸿嘉元年三月丞相张禹免禹代王商为丞相六年至犹封乐安侯侵地四百顷事具宰辅贪墨门是以老病乞骸骨加优再三听许赐安车驷马黄金百斤罢就第。
    永始二年十月丞相薛宣免宣代张禹为丞相时帝好儒雅而宣经术浅帝轻之会广汉郡盗贼群起丞相御史遣掾吏逐捕不能克帝乃拜河东都尉赵护为广汉太守以军法从事数月斩其渠帅郑躬（渠大也。）降者数千人乃平会邛成太后终丧事仓卒吏赋敛以趣办（邛成太后宣帝王皇后言趣苟取）其後帝闻之以过丞相御史遂册免宣曰：君为丞相出入六年忠孝之行率先百寮朕无闻焉（不闻其有此行也。）朕既不明变异数见岁比不登仓廪虚空（比频也。登成也。年不成）百姓饥馑流离道路疾疫死者以万数人至相食盗贼并兴群职旷废是朕之不德而股肱不良也。乃者广汉群盗横恣残贼吏民朕恻然伤之数以问君君对辄不如其实西州隔绝几不为郡三辅徵敛无度酷吏并缘为奸侵扰百姓诏君按验复无欲得事实之意九卿以下咸承风指一时陷于谩欺之辜咎繇君焉有司法君领职解开谩欺之路伤薄风化无以帅示四方不忍致君于理其上丞相高阳侯印绶罢归。
    成帝绥和二年大司空（元年改御史大夫为司空）何武免武为大司空与丞相翟方进多所举奏号为烦碎不称贤公因遣吏归迎後母会成帝晏驾吏恐道路有盗贼後母留止左右或讥武事亲不笃（左右谓天子侧近之臣）哀帝亦欲改易大臣遂策免武曰：君举错烦苛不合众心孝声不闻恶名流行无以率示四方其上大司空印绶罢归就国。
    建平元年大司空师丹免初丹议帝母祖母定陶恭王后不合为共皇太后及恭王既追尊为恭皇帝。又议不宜立庙京师繇是浸不合帝意会有上书言古者以龟贝为货今以钱易之民以故贫宜可改币帝以问丹丹对言可改章下有司议皆以为行钱来已久难卒变易丹老人忘其前语後从公卿议。又丹使吏书奏吏私写其草丁傅子弟闻之使人上书告丹上封事行道人遍持其书帝以问将军中朝臣皆对曰：忠臣不显谏大臣法谓据法以劾也。错置也。奏事不宜漏泄今吏民传写流闻四方不密则失身宜下廷尉廷尉劾丹大不敬遂策免丹曰：夫三公者朕之腹心也。辅善相过表率百寮和合天下者也。朕既不明委政於公间者阴阳不调寒暑失常变异屡臻山摧地震河决泉涌流杀人民百姓流连无所归心司空之职尤废焉君在位出入三年未闻忠言嘉谋而反有朋党相进不公之名乃者以挺力田议改币章示君（挺引拔也。谓特拔异力田之人优宠之也。）君内为朕建可改不疑（共立此议也。）以君之言博考朝臣君乃希众雷同外以为不便令观听者归非於朕朕隐忍不宣为君受愆朕疾夫比周之徒虚伪坏化浸以成俗故屡以书饬君几君省过求已（省视也。自求诸已不尤人也。）而反不受退有後言及君奏封事传於道路布闻朝市言事者以为大臣不忠辜陷重辟获虚采名谤讥匈匈流於四方腹心如此谓疏者何殆谬於二人同心之利焉将何以率示群下附亲远方朕惟君位尊任重虑不周密怀谖迷国（谖诈也。）进退违命反覆异言甚为君耻之非所以恭承天地永保国家之意以君尝傅位未忍考於理已诏有司赦君勿治其上大司空高乐侯印绶罢归。
    二年四月丞相孔光免光成帝时为御史大夫帝无继嗣至亲有同产弟中山孝王同产弟子定陶王帝议立嗣丞相翟方进等以定陶王宜为嗣光以中山王宜为嗣坐议不中意左迁廷尉成帝晏驾即其夜于大行前拜光丞相定陶王立是为哀帝帝祖母傅皇后欲与成帝母称尊号群下多顺旨惟师丹与光持不可丹以罪免光自先帝时议继嗣有持异之隙矣。又重违傅太后傅繇是傅氏在位者与大司空朱博为表里共毁讠替光後数月遂策免光曰：丞相者朕之股肱所与共承宗庙统理海内辅朕之不逮以治天下也。朕既不明灾异重仍（仍频也。）日月无光山摧河决五星失行是章朕之不德而股肱不良也。君前为御史大夫辅翼先帝出入八年卒无忠言嘉谋今相朕出入三年忧国之风复无闻焉。阴阳错谬岁比不登（比频也。）天下空虚百姓饥馑父子分散流离道路以十万数而百官群职旷废奸轨放纵盗贼并起或攻官寺杀长吏数以问君君无怵惕忧惧之意对无能为（言盗贼不能为害）是以群卿大夫咸惰哉！莫以为意咎繇君焉君秉社稷之重总百寮之任上无以弼朕之阙下不能绥安百姓书不云：乎！毋旷庶官天工人其代之於君其上丞相博山侯印绶罢归。
    元寿二年八月大司空彭宣免宣为大司空三月会哀帝晏驾新都侯王莽为大司马秉政专权宣上书言三公鼎足承君一足不任则覆乱美实（美实谓鼎中之实也。易鼎卦九四爻辞曰：鼎折足覆公饣束饣束食也。故宣以为言）臣资性浅薄年齿老毛数伏疾病乱遗忘愿上大司空长平侯印绶乞骸骨归乡里填沟壑莽白太后策曰：惟君视事日寡功德未效迫于老毛昏乱非所以辅国家绥海内也。使光禄勋丰策诏君君其上大司空印绶便就国莽恨宣求退故不赐黄金安车驷马。
    平帝元始二年三月大司空王崇免先是彭宣乞骸骨罢以崇代为大司空岁馀崇复谢病乞骸骨皆避王莽。
    五年八月太师兼大司徒马宫免宫哀帝末为光禄勋与丞相御史杂议傅太后谥不直至是王莽发傅太后陵追诛议者宫为王莽所厚独不及宫内惭惧上书谢罪乞骸骨莽以太皇太后诏赐宫策曰：太师大司徒扶德侯上书言前以光禄勋议故定陶共王母谥曰：妇人以夫爵尊为号谥宜曰：孝元傅皇后称渭陵东园臣知妾不得体君卑不得敌尊而希指雷同诡经辟说（诡违也。辟读曰僻）以惑误上为臣不忠当伏斧钺之诛幸蒙洒心自新。又令得保首领伏自惟念入称四辅出备三公爵为列侯诚无颜复望阙廷无心复居官府无宜复食国邑愿上太师大司徒扶德侯印绶避贤者路下君章有司皆以为四辅之职为国纲维三公之任鼎足承君不有鲜明固守无以居位如君言至诚可听惟君之恶在於洒心不敢文过朕甚多之（多犹重也。）不夺君之爵邑以著自古皆有死之义（以宫上书不文过为信不夺其爵邑《论语》载孔子言曰：自古皆有死民无信不立故引之）其上太师大司徒印绶使者以侯就第。
    後汉光武建武二年二月大司空王梁免（臣钦。若等曰：事具帝王含过门）。
    三年闰正月大司徒邓禹免禹与赤眉战於回（名俗名回坑在河南永宁县）师败独与二十四骑还诣宜阳谢上大司空梁侯印绶有诏归侯印绶。
    五年十一月大司徒伏湛免初车驾征张步留湛居守时祭高庙而河南尹司隶校尉於庙中争论湛不举奏坐策免。
    六年十二月大司空宋弘免坐考上党太守无所据免归第（言无罪状可）。
    十二年九月大司空李通罢通性谦恭尝愿鞭权势素有消疾（据消中之疾）自为宰相谢疾不视事连年乞骸骨帝每优宠之令以公位归第养疾通复固辞积二岁乃听上大司空印绶以特进奉朝请。
    十三年三月大司空马成罢初李通既罢以成行大司空事居府如真数月拜扬武将军。
    十五年正月大司徒韩歆免歆好直言无隐讳帝每不能容尝因朝会帝读隗嚣公孙述相与书歆曰：亡国之君皆有才桀纣亦有才帝大怒以为激发歆。又证岁将饥凶指天画地言甚刚切免归田里。
    二十年四月大司空窦融免时大司徒戴涉坐所举人盗窃下狱帝以三公参职不得已乃策免融以大中大夫张湛代涉为大司徒湛至朝堂遗失溲便因自陈疾笃不能复任朝事遂罢之。
    二十二年十月大司空朱浮坐卖弄国恩免。
    明帝永平三年二月太尉赵熹司徒李坐考中山相薛事不实免。
    四年十月司徒郭丹司空冯鲂坐考陇西太守邓融事无所据策免。
    十二年七月司空伏恭罢恭为司空九年以病乞骸骨诏赐二千石俸以终其身。
    十四年三月司徒虞延免初延代赵熹为太尉八年代范迁为司徒历位二府十馀年无异政绩会楚王英谋反阴氏欲中伤之使人私以楚谋告延延以英藩戚至亲不然其言。又欲辟幽州从事公孙弘以弘交通楚王而止并不奏闻及英事发觉诏书切让延遂自杀。
    章帝元和元年八月太尉邓彪罢彪视事四年以疾乞骸骨诏赠钱三十万在所以二千石俸终其身。
    三年四月太尉郑弘免弘为太尉四年奏尚书张林阿附侍中窦宪而素行赃秽。又上雒阳令杨光宪之宾客在官贪残并不宜处位书奏吏与光故旧因以告之光报宪宪奏弘大臣漏泄密事帝诘让弘收上印绶自诣廷尉诏敕出之。
    五月司空第五伦罢伦奉公尽节言事无所依违连以老病上弘乞身以二千石俸终其身加赐钱五十万公宅一区。
    章和元年六月司徒桓虞免。
    和帝永元九年九月司徒刘方免。
    十二年九月太尉张免数上疏以疾乞身荐魏郡太守徐防自代帝不许後以事与司隶校尉晏称会於朝堂从容谓称曰：三府辟吏多非其人称归即奏令三府各实其掾史本以私言不意称奏之甚怀恨会共谢阙下因责让於称辞语不顺怒遂廷叱之称乃劾奏有怨言天子以先帝师有诏公卿博士朝臣会议司徒吕盖奏位居三司知公门有仪不屏气鞠躬以须诏命反作色大言怨让使臣（司隶校尉督大奸滑无所不察。故曰：使臣）不可以示四远，於是策免。
    十三年十一月司徒吕盖罢。
    十四年十月司徒巢堪罢。
    十六年七月司空鲁恭坐事策免（续《汉书》曰：坐族弟弘农都尉炳事免官也。）。
