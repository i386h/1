<!-- { "loadSidebar": true } -->
    郭淮为丞相兵曹议令史从征汉中太祖还留征西将军夏侯渊拒蜀先主以淮为渊司马与蜀先主战淮时有疾不出渊遇害军中扰扰淮收散卒推荡寇将军张为军主诸营乃定太祖善之假节复以淮为司马文帝即王位赐爵关内侯转镇西长史行征羌护军擢领雍州刺史封射阳亭侯黄初五年为真安定羌大帅太和二年蜀相诸葛亮出祁山遣将军马谡至街亭高详屯列柳城张击谡淮攻详营皆破之。又破陇西羌唐蹄於χ罕加建威将军齐王正始初转前将军夏侯玄伐蜀淮督诸军为前锋淮度势不利辄拔军出故不败还假淮节姜维之出石营从︹川乃西迎叛胡治无戴留阴平太守廖化於成重山筑城淮乃别遣夏侯霸等追维於沓中淮自率诸军就攻化等维果驰还救化皆如淮计进封乡都侯嘉平元年迁征西将军都督雍凉诸军事是岁与雍州刺史陈泰协策降蜀牙门将句安等於<走羽>上二年诏曰：昔汉川之役几至倾覆淮临危济难功书王府在关右三十馀年外征寇虏内绥民夷比岁以来摧破廖化禽虏句安功绩显著朕甚嘉之今以淮为车骑将军仪同三司持节都督如故进封阳曲侯邑凡二千七百八十户。
    陈泰以齐王嘉平初代郭淮为雍州刺史加奋威将军淮薨代为征西将军假节都督雍凉诸军事及吴大将孙峻出淮泗以泰为镇军将军假节都督淮北诸军事及诸葛诞作乱寿春司马文王率六军军丘头泰总署行台司马前後以功增邑二千六百户。
    胡质为荆州刺史振威将军赐爵关内侯吴大将军朱然围樊城质轻军赴之遂勒兵临围城中乃安迁征东将军假节都督青徐诸军事嘉平二年薨家无馀财追进封阳陵亭侯邑百户。
    王基为荆州刺史扬烈将军随征南王昶击吴虏安北将军谭正纳降数千口赐爵关内侯高贵乡公即位进封常乐亭侯丘俭文钦作乱以基为行监军假节统许昌军俭使文钦将兵袭邓艾基知其势分进兵Τ项俭众乃败钦等已平迁镇南将军都督豫州诸军事领豫州刺史进封安乐乡侯诸葛诞反基以本官行镇东将军都督扬豫诸军事进封东武侯是岁基母卒诏秘其凶问迎基父豹丧合葬雒阳廿露四年转为征南将军都督荆州诸军事常道乡公即尊位增邑千户并前五千七百户景元二年薨追赠司空王凌文帝时为兖州刺史与张辽等至广陵讨吴凌与诸将逆击捕斩首虏有功封宜成亭侯加建武将军齐王正始初为征东将军假节都督扬州诸军事二年吴大将全琮数万众寇芍陂凌率诸军逆讨与贼争塘力战贼退进封南乡侯邑千三百五十户迁车骑将军仪同三司。
    丘兴者俭之父也。黄初中讨贼张进及讨叛胡有功封高阳乡侯丘俭为荆州刺史明帝图讨辽东以俭有策徙为幽州刺史加度辽将军使持节护乌丸校尉率幽州诸军公孙渊逆与俭战不利引还明年帝遣太尉司马宣王统中军及俭等众数万讨渊定辽东俭以功进封安邑侯邑三千九百户齐王正始中俭以高句骊数侵叛督诸军步骑万人出玄菟从诸道讨之斩获首虏以千数迁左将军假节监豫州诸军事领豫州刺史。
    诸葛诞为镇东大将军都督扬州吴大将孙峻吕据留赞等闻淮南乱会文钦往乃帅众将钦径至寿春诞诸军已至城不可攻乃走诞遣将军蒋班追击之斩赞传首收其印节进封高平侯邑三千五百户。
    邓艾为南安太守齐王嘉平元年与征西将军郭淮拒蜀军姜维屯白水维潜军来而渡艾先至据城得以不败赐爵关内侯加讨寇将军高贵乡公即位进封方城亭侯吴大将军孙峻等号十万众将渡江艾遣泰山太守诸葛绪等於黎浆拒战逐走之徵拜长水校尉以破文钦等功进封方城乡侯行安西将军解雍州刺史王经围於狄道姜维退驻锺提乃以艾为安西将军假节领护东羌校尉与维战於段谷大破之高贵乡公甘露元年诏曰：逆贼姜维连年狡黠民夷骚动西土不宁艾筹画有方忠勇奋发斩将十数馘首千计国威振於巴蜀武声扬於江岷今以艾为镇西将军都督陇右诸军事进封邓侯分五百户封子忠为亭侯二年拒姜维於长城维退还迁征西将军前後增邑凡六千六百户陈留王景元三年征蜀降之诏曰：艾耀威奋武深入虏亭斩将搴旗枭其鲸鲵僭号之主稽首系颈历世逋诛一朝而平兵不逾时战不终日云   彻席卷荡定巴蜀虽白起破︹楚韩信克劲赵吴汉禽子阳亚夫灭七国计功论美不足比勋也。其以艾为太尉增邑二万户。
    锺会为镇西将军假节都督关中诸军事陈留王景元四年秋会移檄蜀将吏士民会与诸葛绪进攻剑阁蜀军保险拒守邓艾遂至绵竹大战斩诸葛瞻维等闻瞻已破率其众东入于巴会乃进军至涪遣胡烈田续庞会等追维艾进军向成都蜀後主诣艾降遣使敕维等令降於会十二月诏曰：会所向摧弊使前无强敌缄制众城网罗迸逸蜀之豪帅面纟专归命举无废功凡所降诛动以万计全胜独克有征无战拓平西夏方隅清晏其以会为司徒进封县侯增邑万户。
    ●卷三百七十七
    ○将帅部　褒异第三
    蜀诸葛亮为军师中郎将督零陵桂阳长沙三郡汉献帝建安十六年益州牧刘璋遣法正迎先主使击张鲁亮与关侯镇荆州先主自葭萌还攻璋亮与张飞赵云   等率众溯江分定郡县与先主共图成都成都平以亮为军师将军署左将军府事先主外出亮常镇守成都先主即位策亮为丞相後主建兴三年春亮率众南征赐亮金钺一具曲盖一前後羽葆鼓吹各一部虎贲六十人十二年八月亮疾病卒於军诏策曰：惟君体资文武明睿笃诚受遗孤赞辅朕躬继绝兴微志存靖乱爰整六师无岁不征神武赫然威振八荒将建殊功於季汉参伊周之巨勋如何不吊事临垂克遘疾陨丧朕用伤悼肝心。若裂夫崇德序功纪行命谥所以光昭将来刊载不朽今使使持节左中郎将杜尤赠君丞相武乡侯印绶谥君为忠武侯。
    张飞为中郎将先主奔江南曹公追之及於当阳之长阪飞拒後敌皆无敢当故遂得免先主既定江南以飞为宜都太守征虏将军封新亭侯後转在南郡先主入益州还攻刘璋飞与诸葛亮等溯流而上分定郡县至江州破璋将巴郡太守严颜生获颜飞所过战克与先主会于成都益州既平赐诸葛亮法正飞及关侯各金五百斤银千斤钱五十万锦千疋以飞领巴西太守。又破张军於巴西先主为汉王拜飞为右将军假节章武元年迁车骑将军领司隶校尉进封西乡侯。
    马超为偏将军封都亭侯後自称征西将军领并州牧督凉州军事闻先主围刘璋於成都密书请降先主遣人迎超超将兵径到城下城中震怖璋即稽首以超为平西将军督临沮因为前都亭侯先主为汉中王拜超为左将军假节章武元年迁骠骑将军领凉州牧进封乡侯。
    黄忠南阳人先主南定诸郡忠从入蜀自葭萌受任还攻刘璋忠常先登舀阵勇冠三军益州既定拜为讨虏将军。又於汉中定军山击夏侯渊渊军大败迁征西将军。
    赵云   为牙门将军先主入蜀云   留荆州先主自葭萌还攻刘璋召诸葛亮亮率云   与张飞等俱溯江西上平定郡县至江州分遣云   从外水上江阳与亮会于成都成都既定以云   为翊军将军後主建兴元年为中护军征南将军封永昌亭侯。
    庞统字士元与诸葛亮并为军师中郎将亮留镇荆州统随从入蜀益州牧刘璋与先主会涪统进策先主然其计所过辄克进围雄县统率众攻城为流矢所中卒时年三十六先主痛惜言则流涕拜统父议郎迁建议大夫诸葛亮亲为之拜追赐统爵关内侯麋竺字子仲先主将荆州遣竺先与刘表相闻以竺为左将军从事中郎益州平拜安汉将军班在军师将军之右竺雍容敦雅而翮非所长先主待之以上宾之礼未尝有所统御然赐赏优宠无与为比刘封长沙刘氏之甥也。先主至荆州以未有继嗣养封为子及先主入蜀自葭萌还攻刘璋封年二十馀有武艺气力过人将兵与诸葛亮张飞等溯流西上所在战克益州既定以封为副军中郎将。
    李严为礻卑将军成都既定为犍为太守兴业将军先主在汉中严率将郡士五千人讨贼马秦高胜等斩之。又越夷率高定遣军围新道县严驰往赴救贼皆破走加辅汉将军。
    魏延以部曲随先主入蜀数有战功迁牙门将军先主为汉中王迁治成都乃拔延为督汉中镇远将军领汉中太守先主践尊号进拜镇北将军後主建兴元年封都亭侯五年诸葛亮驻汉中更以延为督前部领丞相司马凉州刺史八年使延西入羌中魏後将军费瑶雍州刺史郭淮与延战于阳延大破淮等迁为前军师征西大将军假节进封南郑侯。
    霍峻为中郎将守葭萌城刘璋将扶禁向存等攻围峻峻选精锐出击大破之即斩存首先主定蜀嘉峻之功乃分广汉为梓潼郡以峻为梓潼太守礻卑将军在官三年卒葬成都先主甚悼惜诏诸葛亮曰：峻既佳士加有功於国今欲行酹遂亲率群僚临会吊祭因留宿墓上当时荣之。
    向宠为牙门将秭归之败宠营特完後主建兴元年封都亭侯。
    黄权为偏将军破杜朴胡杀夏侯渊据汉中皆权本谋也。先主为汉中王犹领益州牧以权为治中从事及称尊号将东伐吴先主以权为镇北将军督江北军以防魏师。
    李恢为降都督使持节领交州刺史住平夷县先主薨高定恣睢於越雍闾跋扈於建宁朱褒反叛於羊可恢按道向建宁诸县大相纠合围恢军於昆明恢出击大破之军功居多封汉兴亭侯加安汉将军。
    马忠代张翼为降都督时南夷豪帅刘胄反扰乱诸郡忠遂斩胄平南土加忠监军奋威将军封博阳亭侯。又越郡亦失土地忠率将太守张嶷复郡繇此就加安南将军进封彭乡亭侯後主延熙五年还朝因至汉中见大司马蒋琬宣传诏旨加拜镇南大将军。
    王平为讨寇将军诸葛亮围祁山平别守南围魏大将军司马宣王攻亮张攻平平坚守不动不能克亮卒於武功退军还魏延作乱一战而败平之功也。迁後典军安汉将军。
    刘敏为左护军扬威将军与王平俱镇汉中魏军袭蜀敏帅所领与平会大将军费从成都至魏军即退敏以功封云   亭侯。
    姜维为卫将军率众讨定汶山平康夷。又降胡王治无戴等部落假维节。又大破魏雍州刺史王经於洮西就迁为大将军。
    张翼为前军都督以讨叛帅刘胄赐爵关内侯。
    吴懿为关中都督与魏延入南安界破魏将费瑶徙亭侯进封高乡侯。
    吴张奋昭之弟子也。领兵为将军连有功效至平州都督封乐乡亭侯。
    顾承为吴郡西部都尉与诸葛恪等共平山越别得精兵八千人还屯章阮拜昭义中郎将。
    周瑜为前部大都督魏曹仁守江陵城瑜遣甘宁前据夷陵仁围宁宁告急於瑜大战勒兵就阵仁繇是遂退大帝拜瑜偏将军病卒大帝素服举哀感动左右丧当还吴。又迎之芜湖众事费度一为供给後著令曰：故将军周瑜其有人客皆不得问。
