<!-- { "loadSidebar": true } -->
    十二月骠信遣清平官十馀人来伪和与窦滂语次蛮军公代竞渡忠武武宁军兵士结阵抗之接战自午及申蛮军稍却窦滂惧自缢于帐中徐州将苗全绪解之谓滂曰：都统何至，於是但安心全绪与再荣宏节等血战取胜全绪三人率兵而出滂乃单骑宵遁其夜蛮军营於山下全绪等谋曰：彼众我寡。若明日对阵吾属尽矣。可夜击之令其军乱我自解去忠武武宁之师乃夜入蛮军弓弩乱发蛮众大骇全绪等三将保军而去蛮军乘胜进攻西川城朝廷以颜庆复为大渡河制置剑南应接节度使宋威为行营都知兵马使将兵数万与忠武武宁之师合与蛮军战于汉州之毗桥大捷解西川之围明日蛮军遁走两川平。
    僖宗乾符元年冬南诏蛮寇西蜀诏河东河西山南西道东川徵兵赴援西川节度使高骈奏奉敕抽发长武州河东等道兵士赴剑南行营者伏以西川新军旧军差到已众况蛮蜒小鬼必易枝梧今以道路崎岖馆驿穷困更有军顿立见流移所为望一处完全而百处俱破。且兵不在众而在於和其左神策长武镇麟州河东所抽甲兵人数不少况备办军食费损尤多。又缘三道藩镇尽振羌戎边鄙未宁望不差发如己在路道并请降敕勒回诏曰：蛮蜒如尚凭陵固须倍兵御敌。若巳奔退即要并力追擒方籍北军助平南寇其三处兵士宜委高骈候到蜀日分布驱使。且务多多之办宁辞整整之师其河东一千二百人令窦氵不要差发时骈蛮已退长武兵士竟至蜀而还议者惜其劳费而虚邀出入之赏也。
    後唐庄宗初为晋王天十三年八月契丹阿保机率诸部号称百万自麟胜舀振武长驱朔北边大扰帝亲赴援於代北虏众方退。
    十八年十二月契丹阿保机寇幽州节度使李绍宏帅士固守契丹引众而南攻涿州围逼十馀日舀之契丹寇定州王都遣使告急御亲军赴之。
    十九年正月甲午帝御亲军五千进击契丹至新城南探报契丹前锋三千骑宿於新乐渡沙河而南矣。帝令前锋侦契丹所至报云：渡沙河矣。军中相顾失色咸欲释镇州之围班师于魏以避契丹俟其还塞再议进军诸将上言曰：今北戎举国入寇我师既寡难与争锋。又闻汴贼内侵邺中危急傥有差跌吾何所归宜。且旋师魏州徐图胜负帝曰：古者霸王举事自有天道汉祖不亡於冒顿周宣讵伏於獯戎时事在吾比於无患。且武德中突利颉利二可汗率众三十馀万侵寇关内高祖欲播弃长安徙居樊邓文皇帝谏曰：猃狁孔炽作患中华自古有之非独今也。周汉并有兹患未闻还移都邑霍去病汉廷之将帅耳犹。且志灭匈奴。若听臣微效不数年之间必系单于之颈自後颉利二可汗部落束身阙下为宿卫之人今吾以数万之众底定山东张文礼厮仆小人非吾所敌阿保机潼（中勇切）酪贱类唯利是求犯难而来其强易弱一逢挫败奔走无路尔曹辈但垂马同行看吾破贼帝乃率铁骑五千精甲曜日至新城北半出桑林契丹万馀骑遽见我军惶骇而退帝乃分军为二广乘之蹑数千里获其大将一人即机之子其众益恐时沙河冰薄桥道甚狭虏骑军无行次相践而过舀溺人马帝际晚追袭宿于新乐阿保机车帐方在定州败兵夜至拔族而遁保于望都帝军次定州王都迎谒言词恳切是夜宿于开元寺来日帝引军趋望都契丹逆战帝身先骑士驰击数四虏骑退而结阵我徙兵阵於水次俄而帝与李嗣昭跃马交战贼骑大溃俘斩数千级获其酋长数十追击至於易州所获毡车毳幕羊马不可胜纪时自正月朔雪平地五尺贼刍粟已竭人马踣死於积雪中累累不绝帝乘胜追袭至幽州而还（时获贼中人言阿保机之来盖取信於王郁初郁说保机曰：臣父处直使愚布款镇州金城汤池玉帛山积燕姬赵女充刃其中俟君一到不属佗人如不时至必为晋人所有保机跃马将进其妻曰：我有牛马娱乐西楼足可娱乐育儿孙何更远离乡土我闻晋人无敌兵强天下事一不测後悔何追保机曰：张文礼有金玉百万留待皇后当率骑同取非有他患遂倾部落而来既遇挫败狼狈而旋保机系王郁责让自是不听其谋妻亦让保机曰：听狂口贪货财称其败是保机也。大也。惭）。
    同光二年正月契丹寇瓦桥关以天平军节度使李嗣源为北面行营招讨使陕州留後霍彦威为副率军讨之（是月契丹还）。
    五月幽州上言契丹阿保机将寇河朔以沧州节度使李绍斌为东北面招讨使以兖州节度使李绍钦为副招讨使以宣徽使李绍宏为招讨都监率大军渡河而北。
    十二月契丹寇幽州以宣武军节度使李嗣源部署大军北征。
    三年正月李嗣源上言於涿州东南杀败契丹生擒首领三十人遣人告捷是月嗣源送所获契丹俘囚首领衢多等八人斩於应天门外。
    明宗天成二年四月幽州节度使赵德均令衙校常玉破奚於檀州斩首百馀级夺汉民四十擒生奚二三年四月定州王都作乱求援於契丹耶律德光遂舀平州遣秃馁以骑五千援都於中山北面行营招讨使王晏球破之於繇阳秃饣委走保贼城。
    六月幽州赵德均奏杀契丹百馀人於幽州之东夺马六百匹是月诏王晏球攻取定州诏逵怛及诸蕃东入契丹界以张军势。
    七月契丹遣杨隐率七千骑救定州招讨使王晏球逆战於唐河大破之幽州赵德均以生兵接於西路生擒首领杨隐等五十馀人接杀皆尽契丹强盛仅三十年雄据北戍诸蕃鼠伏屡为边患汉兵尝惮之前後战争罕得其利是役也。曲阳之败已失下骑唐河之阵兵号七千溃败之後沟渠之益官军袭杀人不暇食秋雨继降泥泞莫进人饥马乏散投村落所在村人持白挺殴之德均生兵接於要路惟奇峰岭北有弃马潜遁脱者数十馀无噍类帝致书谕其本国皇威大振。
    是月殿直崔处纳押契丹伪平州刺史羽厥律以下一百七十人至内十七人有骨肉识认馀分於两桥斩之。
    闰八月幽州赵德均献俘於行阙蕃将杨隐等五十人留於亲卫鲜卑六百人皆斩之。
    四年二月定州王都平擒秃饣委及馀众斩之自是契丹大挫数年不敢窥边。
    十二月灵武康福奏方其渠北掩杀野利大虫两族三百馀帐牛羊二万计。
    长兴元年四月州奏掩杀契丹吐浑突厥等斩首级四十六获契丹副行首尼列以下十人牛羊驼马万计。
    三年正月遣州节度使药彦稠灵武节度使康福等率步骑七千往方渠镇讨党项之叛命者。
    二月康福奏贺兰山下蕃部数百帐顺命者抚之其背叛者见除讨次所获驼马牛羊数千计。
    是月乐彦稠奏诛党项河埋三族韦悉褒勒疆赖埋厮骨尾各一族屈悉保三族计十族得七百馀人黑玉一团。
    七月灵武奏夏州党项七百骑侵扰当道出师逆战败之生擒首领以下五十骑追至贺兰山下掩击之末帝清泰元年七月己巳回鹘朝贡多为河西杂虏剽掠诏州节度使康福遣将军牛知柔率禁兵援送至灵武虏之为患者随便讨之。
    十二月北面讨使使河东节度使石敬塘送擒获契丹首领来海金等至京师。
    二年北面总管奏州杀退契丹具籍报前军夺甲马。又援送灵武军衣副都部署潘环言至马岭党项杀牛族结集遂杀获首领阿磨而下五人。又获拨相公族人马通路前进。
    三年九月甲辰北面行营都招讨使张敬达奏此月十五日与契丹战於太原城下王师败绩时契丹主自率部族来援太原（时晋高祖起义）高行周符彦卿率左右厢骑军晋高祖出斗蕃军引退已时後蕃军复成列张敬达杨光远安审琦等阵於贼城西北倚山横阵诸将奋击蕃军屡却至晡我骑军将移阵蕃军如山而进王师大败诏遣侍卫步军都指挥使符彦饶率兵屯河阳诏范延光率兵繇青山路趋榆次诏幽州赵德均繇飞狐路出军贼後耀州防御使潘环合防戎军出磁隰以援张敬达。
    晋高祖天福四年八月西蕃寇边泾州节度使张彦泽获其大首领野离王子罗虾独。
    少帝天福九年定州节度使马全节战契丹於北平擒千馀人而斩之。
    开运三年八月李守贞奏大军至望都县相次至长城北遇虏寇千馀骑转斗四十里斩蕃将解里相公汉高祖即位称天福十二年镇州先屯骑将白再荣奏逐出虏将麻复其城。
    隐帝乾二年十一月契丹入寇前军至贝州舀高老镇千馀家乃西北至南宫堂阳剽虏人畜诸镇守闭关自固时高行周以重名镇邺而诸屯戍甲兵布帝虑行周年高避事缓急疏於应变时周太祖为枢密使帝乃诏於内殿谓之曰：国祚初基先皇厌代冲人嗣袭政教未孚而守贞之徒连结方面伪竖未诛忧不暇食卿受孤之寄率伐叛之师俾其落角摧牙夷凶荡寇实卿之力也。枢机虽重在朕面前犭严狁内侵实忧境上夫兵机不可预授权道全在临时苟非良将主谋安能却敌卿可更为朕河朔之行则予无北顾之忧矣。对曰：臣受顾之重处将相之地安敢惮於赴蹈唯陛下指使帝曰：卿速撰行无使虏尘滋蔓翌日赐玉带名马金鞍戎装器仗杂采银器仍宣供奉官赵延希等二十人殿直都知张盛等二十八人枢密院承旨张（阙名）等五人前汾州刺史白文遇随州刺史康延诏房州刺史李彦崇均州刺史曹奉金天文赵己医官顾师珙等从行仍令宣徽南院使王浚参与军事（十二月深冀易等州契丹退）。
    是年湖南上言蛮寇叛遣贺州大将徐进率兵援之接战於风阳山下大败蛮獠斩首五千级。
    周太祖广顺二年九月镇州何福进言契丹寇深冀遣龙捷都指挥使刘成诲兵马监押慕延钊本州衙内指挥使何继筠率兵拒之至武强县夺下老小千馀口贼军遁去。
    三年二月环州皇甫进州折从院各上言奉命率军讨庆州蕃部野鸡族。
    世宗显德元年五月符彦卿上言逐契丹过忻口北杀蕃军二千馀众大军巳还忻州从官称贺。
    六年四月大治舟师以备北伐分命诸将氵公流设备以前州节度使田景咸为淤口部署以右神武统军李洪信为合流口部署以前凤翔节度使王晏为益津关一路都部署侍卫马军都指挥使韩令坤副焉以侍卫马步都虞侯韩通为陆路都部署殿前都虞侯石守信副焉。
    五月帝将救瓦桥关以侍卫马步都指挥使韩令坤为霸州都部署虎捷左厢主张铎副焉以滑州节度留後陈思让为雄州都部署龙捷左厢主高怀德副焉仍命各率部兵以戍焉（馀具亲征及帝王功业门）。
    恭帝即位初北面兵马都部署韩令坤奏败契丹五百骑於霸州北。
    ●卷九百八十八
    ○外臣部　备御
    自昔至治之世守在四夷其後或干纪猾夏侵败王略是用完其守备险其走集明其伍候正其疆场所以遏外侮而备不虞有国之令典也。三代之际狄难以作降及秦汉以迄於五代或臣或叛何常之有繇是缮治险固率厉威武御之以策略怀之以恩信连城积粟以守其要材官长技不忘乎！战制置之术悉讲乎！便宜羁縻之义必酌乎！故实至於采外庭之嘉论纳群下之婉画话言可举永图斯在盖夫桀骜荒犭广殊俗异类得其善言不足以为喜置之度外允谓乎！得宜然而备豫之方慎固之道不可以不为之虑矣。
