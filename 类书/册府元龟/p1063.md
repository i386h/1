<!-- { "loadSidebar": true } -->
    源子恭为散骑常侍迁侍中尔朱荣之死也。世隆度律断据河桥诏子恭为都督以讨之出顿於大夏门北寻而太府卿李苗夜烧河桥世隆退走仍以子恭兼尚书仆射为大行台大都督寻迁卫将军假车骑将军率诸将於太行筑垒以防之既而尔朱兆率众南出子恭所部都督史仵龙羊文义开栅降兆子恭退走为兆所破众既退散兆因入雒子恭窜於缑氏仍被执送。
    薛怀隽为征南将军益州刺史东魏孝静天平初隽还至梁州与刺史元罗俱为梁将兰钦所擒送江南梁武见怀隽谓之曰：卿父先为魏州刺史我于时犹在襄阳。且州壤连接极相知练卿今至此当能住乎！。若欲还者亦以礼相遣顾谓左右曰：此家在北富贵极不可言怀隽便乞归梁武听还国。
    常景为幽安光兖四州行台杜雒周还据上谷授景平北将军行台如故後雒周南围范阳城人翻降执刺史王延年及景送於雒周寻为葛荣所吞景。又入荣荣破景得还朝。
    北齐薛震东魏孝静天平初镇守龙门陷於西魏元象中方得逃归神武嘉其至诚除广州刺史。
    张遵业为安西将军建州刺史东魏武定中随仪同刘丰讨侯景为景所擒景败杀遵业於涡。
    慕容子为镇西将军文宣天保初封汉中郡公後因战没於关中。
    王敬宝为东魏广州刺史与萧轨等攻建业不克没焉。
    宋显为西兖州刺史勇决有气及河阴之战深入赴敌遂没於行阵。
    鲜于世荣为领军将军周师将入邺除领军大将军太子太傅於西城拒战败被擒。
    後周萧世怡仕梁为仁威将军谯州刺史及侯景作乱路繇城下袭而陷之世怡遂被执寻遁得免。
    陆腾初为东魏阳城郡守大军东讨以腾所据冲要遂先攻之时兵威甚盛长史麻休劝腾降不许拒守经月馀城陷被执太祖释而礼之问其东间消息腾盛陈彼州人物。又叙述时事辞理抑扬太祖笑曰：卿真不背本也。即拜帐内大都督。
    赵善为左仆射兼侍中西魏文帝大统九年从战邙山大军不利善为敌所获遂卒於东魏建德初朝廷与齐通好齐人乃归其柩。
    田弘敢勇有谋略魏永安中陷於万俟鬼奴尔朱天光入关弘自原州归顺授都督。
    许孝敬吴人劲勇过人为时骁将以大将军守河东既无救援为吴明彻所擒遂戮於建康市。
    元定武帝时为大将军天和二年陈湘州刺史华皎举州归梁梁主欲因其隙更图攻取乃遣使请兵诏定从卫公直率众赴之梁人与华皎皆为水军定为陆军直总督之俱至夏口而陈郢州坚守不下直令定率步骑数千围之陈遣其将淳于量徐度吴明彻等水陆来拒量等以定已渡江兵势分遂与水军交战而华皎所统之兵更怀疑贰遂为陈人所败皎得脱身归梁定既孤军悬隔进退无路陈人乘胜逼之定乃率所部砍竹开路。且行。且战欲趋湘州而湘州已陷徐度等知定穷迫遣使伪与定通和重为盟誓许放还国定疑其诡诈欲力战死之而定长史长孙隆及诸将等多劝定和定乃许之，於是为度等所执部下众军亦被囚虏送诣丹阳居数月忧愤发病卒。
    裴宽天和三年为温州刺史初陈氏与周通和每修聘好自华皎附後乃图寇掠沔州既接敌境事资守捍，於是复以宽为沔州刺史而州城卑狭器械。又寡宽知其难守深以为忧。又恐秋水暴长陈人得乘其便即白襄州总管请益戍兵并请移城於羊蹄山权以避水总管增兵守御不许移城宽乃量度常年水至之处竖大木於岸以备船行襄州所遣兵未至陈将程灵洗已率众至於城下遂分布战舰四面攻之水势犹小灵洗未得近城宽每简募骁兵令夜掩击频挫其锐相持旬日灵洗无如之何俄而雨水暴长所竖木上皆通船过灵洗乃以大舰临逼拍干打楼应即摧碎弓弩矢石昼夜攻之苦战二十馀日死伤过半女垣毁尽陈人遂得上城短兵相拒犹经二日外无继援力屈城陷之後水便退缩陈人乃执宽至扬州寻被送岭外经数载复还建业遂卒於江左。
    隋庞晃为骠骑将军卫王直出镇襄州晃以本官从寻与长湖公元定击江南孤军深入遂没於陈数年卫王直遣晃弟车骑将军元隽赍马八百匹赎焉乃得归朝拜上仪同赐采二百段复事卫王。
    史祥为燕郡太守被贼高开道围之城陷开道甚礼之会开道与罗毅通和送祥於涿郡卒於涂。
    杨武通为左卫大将军讨嘉州叛獠束马悬车出贼不意频战破之贼知其孤军无援倾部落而至武通转斗数百里为贼所拒四面路绝武通轻骑挑战坠马为贼所执杀而啖之。
    唐慕容罗为将军高祖武德元年七月刘文静及薛举大战于泾州文静败绩罗与李安远刘弘基没於举。
    李仲文武德初为太常少卿刘武周令宋金刚率众侵并州军黄蛇镇。又引突厥之众兵锋甚盛袭破俞阝次县进陷介州高祖遣仲文率众讨之为贼所执一军全没。
    刘弘基为右骁卫大将军从太宗讨薛举时太宗以疾顿於高庶城弘基刘文静等与举接战於浅水原王师不利八总管咸败惟弘基一军尽力苦战矢尽为举所获。
    永安王孝基高祖从父弟初刘武周攻陷晋州进取浍州属县悉下夏县人吕崇茂杀县令自号魏王以应贼河东贼帅王行本。又密与金刚连和关中大骇高祖令太宗益兵进讨屯於柏壁相持者久之。又命孝基及陕州总管于筠工部尚书独孤怀恩内史侍郎唐俭进取夏县不能克军於城南崇茂与贼将尉迟敬德袭破孝基营诸军并陷四将俱没。
    盛彦师为宋州总管会徐圆朗反彦师为安抚大使因战遂没於贼。
    许善护为贝州刺史武德五年遇贼帅刘什善於俞阝县善护死於阵全军并没。
    淮安王神通击宇文化及化及走聊城神通进至聊城乃分兵数千人往魏州取攻具中路复为莘人所败窦建德。且至遂引军而退後二日化及为建德所虏贼势益张山东城邑多归建德神通兵渐散退保黎阳依徐俄为建德所陷神通没於贼。
    曹仁师为左鹰扬卫将军则天万岁通天元年契丹攻陷营州令仁师与右金吾卫将军张玄遇等讨之战於西硖石谷官军败绩玄遇仁师并为贼所虏。
    孙为幽州都督睿宗延和元年六月将兵二万骑八千以袭奚师至冷陉并没焉为虏所擒送于默啜副使将军周以悌死之将军李楷雒乌可利张真楷挺身以出初之将行也。乌可利谏曰：暑热道险悬师远袭举非其时往而必败曰：薛讷言在边积有年矣。然竟不能复营州使东北无事今与公同心戮力掩其不备可以有功道险暑热安能避乎！，於是遂行命李楷雒将骑兵四千为前军遇贼八千骑与战楷雒败素怯懦见贼至惊惧率众欲还。又为虏所败乃投恶山为营列方阵而待之虏谓曰：既以和亲何得轻来袭我曰：吾来和亲尔虏曰：若和亲国信物安在乃悉军资以与之虏得而更战军遂大败至夜众馀七千谓众曰：帅兵南还，於是兵皆散走为虏所得。
    李宓为侍御史剑南留後玄宗天宝十三载率兵击南蛮於西洱河粮尽军旋马足陷桥为ト罗凤所擒举军皆没。
    程千里为上党节度肃宗至德二年九月与贼挑战为贼将蔡希德所擒。
    王仲升为淮西节度元年建辰月与贼将谢钦让战於申州城下为贼所虏淮上震骇。
    扶馀准为朔方河中副元帅押衙德宗贞元三年随浑盟于平凉戎人欺盟而乱作准步斗获免准繇是没于蕃中令随水草牧羊马。
    李骖者陇西人贞元初为殿前射生官三年秋随神策次将护边师次夏州北骖领游兵前行为蕃兵所掠亦以囚见赞普令与扶馀准偕牧苦役辱之会乌重圯使西域重圯朔方子弟与骖有旧尝知其不死既见吐蕃宰相求准骖得以生还凡没西域三十三年。
    杨袭古为北庭节度贞元六年冬吐蕃率葛禄白眼之众来寇北庭回鹘大相颉于迦斯率众援之频战败绩吐蕃攻围颇急北庭之人既苦回纥是岁乃举城降之於吐蕃沙ヌ部落亦降焉袭古与麾下二千馀人出奔西州颉于迦斯不利而还七年秋。又悉其丁壮五六万人将复北庭仍召袭古偕行俄为吐蕃葛禄等所击大败死者大半颉于迦斯绐之曰：且共我同至牙帐当送君归本朝也。袭古从之及牙帐遂留而不遣竟杀之。
    高冯从事于宣武军知曹州事李灵曜作乱冯密遣使奏贼中事诏除曹州刺史无何李正已盗有曹濮冯遂陷於贼。
    孙揆为泽潞节度使昭宗大顺元年与官告使转归范至长子县西为太原将李存孝所虏。
    庞师古权徐州兵马留後乾宁四年十一月癸酉淮南大将朱瑾潜出州师袭汴州于清口师古举军皆没师古被执时兖州留後葛从周自霍丘渡淮至濠州闻师古败乃退军信宿至氵卑河方渡而朱瑾至是日杀伤溺死殆尽还者不满千人惟牛存节一军先渡获免比至颍州大雪寒冻死者十五六自古丧师之甚无如此也。
    梁杜洪江夏伶人唐光启中遂为本州部校因战立威逐其廉使自称留後及杨行密乘胜急攻鄂州洪复乞师于太祖命荆南成率荆襄州师以赴之未至夏口败溺死遂陷鄂州洪为所擒被害於广陵市繇是行密据有江淮之间。
    邓季筠为太祖牙将主骑军唐大顺初唐帝命丞相张伐太原太祖奉诏出师西至高平与晋人接战军既不利季筠为晋人所擒晋王见之甚喜释缚待以宾礼。
    苻道昭为秦州节度使太祖受禅委以兵柄与康怀美等攻潞州以蚰蜒堑缭之飞鸟不度既逾岁晋人援至王师大败道昭为晋军所杀。
    徐怀玉为坊节度使庶人友既篡立河中朱友谦拒命遣兵袭州怀玉无备寻为河中所虏囚於公馆及友遣康怀英率师围河中友谦虑怀玉有变遂害之。
    王虔裕为义州刺史时孟迁请降未几晋人伐邢孟迁使来乞师太祖先遣虔裕选勇士百馀人径往赴之伺夜突入荆州明日循堞树立旗帜晋人不测乃退数月复来围邢时太祖大军方讨兖郓未及救援邢人因而携贰迁乃执虔裕送于太原寻为所害。
    後唐李嗣昭为内衙都将权典河中留後事唐末梁祖自率军三万至临明葛从周设伏於青山口嗣昭闻梁祖至敛军而退从周伏兵发为其所败偏将王朗杨师悦等被擒。
    李承嗣为州刺史唐末兖郓为汴人所攻势渐危戚遣使乞师於武皇武皇遣承嗣帅三千骑假道於魏渡河援之时李存信屯於莘县既而罗弘信背盟掩击王师因兹隔绝及瑾失守承嗣与朱瑾史俨同入淮南。
    石君立初隶李嗣昭为牙校历典诸军唐末将兵屯德胜时汴军自滑州转饷以给杨屯阝砦庄宗亲帅骑军於河外循岸而上邀击之汴人距杨屯阝五十里於河曲潘张屯阝筑垒以贮军储庄宗令诸军攻之汴人设伏於要路逆贼伪败王师乘之蹶入垒门梁伏兵起因与血战君立与镇州大将王钊等隔入贼垒时诸将部校陷贼者十馀人君立被执送于汴梁主素知其骁勇欲用之为将械而下狱久之梁主遣人诱之君立曰：败军之将难与议勇如欲将我我虽真诚效命能信我乎！人皆有君吾何忍反为仇人哉！既而诸将被戮尚惜君立不之害同光元年庄宗至汴前一日梁主始令杀之。
