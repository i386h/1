<!-- { "loadSidebar": true } -->
    晋王裒字伟元咸阳人隐居教授三徵七辟皆不就门人为本县所役告裒求属令裒曰：卿学不足以庇身吾德薄不足以荫卿属之何益。且吾不执笔已四十年矣。乃步担乾饭儿负盐豉草履送所役生到县门徒随从者千馀人安邱令以为诣已整衣出迎之裒乃下道至土牛傍罄折而立云：门生为县所役故来送别因执手涕泣而去令即放之一县以为耻。
    霍原字休明燕国人以贤良徵不到山居积年门徒百数後为王浚所害悬其首诸生悲哭夜窃尸共埋殡之远近骇愕莫不冤痛之。
    孔冲会稽人为豫章太守东阳人许孜年二十师事冲受诗书礼易及孝经。《论语》学竟还乡里冲在郡丧亡孜闻问尽哀负担奔赴送丧还会稽蔬食执役制服三年。
    祁嘉酒泉人博通经传精究大义西游海渚教授门生千馀人张重华徵为儒林祭酒性和裕教授不倦依孝经作二九神经在朝卿士郡县守令彭和正等受业独拜床下者二千馀人张天锡谓为先生而不名之竟以寿终。
    郭字元瑜敦煌人少有超俗之操东游张掖师事郭荷尽传其业精通经义雅辩谈论多才艺善属文荷卒以为父生之师成之君爵之而五服之制师不服重盖圣人谦也。遂服斩衰庐墓三年隐于临松薤谷太守辛章遣书生三百人就受业焉。
    南齐刘字子沛国人少笃学聚徒教授除步兵校尉不拜姿状纤小儒学冠于当时京师士子贵游莫不下席受业性谦率不以高名自居之诣於人惟一门生持胡床随後主人未通便坐问住在檀桥瓦屋数间上皆穿漏学徒敬慕不敢指斥呼为青焉竟陵王子良亲往修谒表武帝为立馆以杨烈桥故主第给之生徒皆贺曰：室美岂为人哉！此华宇岂吾宅邪幸可诏作讲堂犹恐见害也。未及徙居遇病子良遣从学者彭城刘绘顺阳范缜将厨于宅营斋及卒门人受学并吊服临送。
    梁张充武帝时为国子祭酒长於义理登堂讲说皇太子以下皆至时王侯多在学执经以拜充朝服而立不敢当也。
    诸葛璩字幼玫琅邪阳都人世居京口璩幼事徵士关康之博涉经史复师徵士臧荣绪著书称璩有发摘功方之壶遂後举秀才不就。
    严植之为骑兵参军事高祖天监四年初置五经博士各开馆教授以植之为五经博士植之馆在潮沟生徒尝百数植之讲五馆生必至听者千馀人六年迁中抚军记室参军犹兼博士七年卒於馆植之自疾後不受廪俸妻子困乏既卒丧无所寄生徒为市宅得成丧焉。
    後魏刘献之博陵饶阳人善春秋毛诗每讲左氏尽隐公八年便云：义例已了不复须解繇是弟子不能究竟其说孝文诏以典内校书徵之固以疾辞时中山张吾贵与献之齐名海内皆曰：儒宗吾贵每一讲唱门徒千数其行业可称者寡献之著录数百而已皆通经之士，於是有识者辨其优劣。
    尝爽字仕明河内人宣武时戎车屡驾征伐为事贵游子弟未遑学术爽置馆温泉之右教授门徒七百馀人京师学业翕然复兴爽立训甚有劝罚之科弟子事。若严君焉尚书左仆射元赞平原太守司马真安著作郎程灵虬皆是爽教所就崔浩高允并称爽之严教奖厉有方允曰：文翁柔胜先生刚克立教虽殊成人一也。其为通识叹服如此爽不仕时人号为儒林先生。
    徐遵明字子判讲孝经。《论语》毛诗尚书三礼不出门凡经六年。又撰春秋义章是後教授门徒盖寡父之为盛每临讲坐必持经执疏然後敷陈其学徒至今浸以成俗遵明讲学於外二十馀年海内莫不宗仰孝庄永安中遵明为乱兵所害出帝永熙二年遵明弟子通直散骑常侍李业兴。表曰：臣闻行道树德非求利於当年服义履仁岂邀恩於没世但天爵所存果致式闾之礼民望攸属终有祠墓之荣伏见故处士兖州徐遵明生在衡泌弗因世族之基长於原野匪乘雕镂之地而心渊旷置情恬雅处静无闷居约不忧故能垂帘自精下帷独得钻经纬之微言研圣贤之妙旨莫不入其门户践其堂奥信以称大儒於海内擅明师於日下矣。是故眇眇四方知音之类延首慕德踵依风每精庐暂辟杖策不远千里束修受业编录将逾万人固已企盛烈於西河拟高踪於北海慕奇好古爱客尊贤罢吏游梁纷而成列遵明以硕德重名首蒙礼命曳裾雅步养同置醴黄门李郁具所知明方申荐奏之恩遽全守壑之志潜居乐道遂往不归故北海王入雒之初率土风靡遵明确然守志忠洁不渝遂与太守李湛将诛叛逆时有邂逅受毙凶险至诚高节湮没无闻朝野之士相与嗟悼伏惟陛下远应龙序俯执天衷每端听而忘昃尝坐思而候晓虽微功小善片言一行莫不衣裳加室玉帛在门况遵明冠盖一时师表当世溘焉宜没旌纪寂寥逝者长辞无论荣价文明叙物敦厉斯在臣迹诸生亲承顾ツ惟伏膺之义感在三之重是以越分陈愚上讠宣幄座特乞加以显谥追以好爵仰申朝廷尚德之风下示学徒稽古之利。若宸鉴昭回曲垂矜采则荒坟千载式贡生平卒无赠。
    李谥涿郡人博通诸经周览百氏初师事小学博士孔数年後还就谧请业门生为之语曰：青成蓝蓝谢青师何常在明经。
    隋萧该兰陵人尤精。《汉书》撰。《汉书》音义包恺东海人兄愉明五经恺传其业。又从王仲通受。《史记》、《汉书》尤称精究大业中为国子助教于时。《汉书》学者以萧包二人为宗匠聚徒教授著录者数千人恺卒门人为起坟立碣焉。
    唐王义方泗州涟水人博通五经为侍御史坐弹中书侍郎李义府左迁莱州司户秩满家于昌乐聚徒教授母终遂不复求仕及卒门人何彦先员半千制师服三年丧毕而去。
    阳城为国子司业有薛约者尝学於城狂躁以言事得罪窜连州客无根蒂吏踪迹求得之城家城坐吏於门与约饮食诀别涕泣送上郊外德宗闻之以城为党罪人出为道州刺史太学生鲁郡李赏等二百七十人诣阙乞留经数日吏遮止之疏不得上。
    ●卷六百一
    ○学校部　辩博恩奖辩博
    《易》曰：学以聚之问以辩之。《传》曰：强学以待问盖夫六艺之富九流之广有先圣之微旨有群儒之精义非穷理尽性覃思研几不能臻其阈非原始要终闻一知十不能阐其流故有摄抵以升抵掌而论俾夫前训洞开诸生景附诚儒门之标表士林之规矩也。然则词有枝叶垂诫礼经学无师法见嗤先哲苟辩而不违於道博而无陷於野则可以传道驾说为缝掖之所宗矣。
    汉朱云字游鲁人也。年四十从博士白子友受易。又事将军萧望之受。《论语》皆能传其业是时少府五鹿充宗贵幸为梁丘易自宣帝时善梁丘氏说元帝好之欲考其异同令充宗与易家论充宗乘贵辩口（乘因也。言因藉贵尊之权）诸儒莫能与抗皆称疾不敢会有荐云者召入摄齐登堂（齐衣之下裳）抗首而请音动左右（抗举也。）既论难连柱五鹿君（柱刺也。距也。）故诸儒为之语曰：五鹿岳岳朱云折其角（岳岳长角之貌）繇是为博士。
    後汉戴凭汝南平舆人光武时郡举明经徵试博士徵拜郎中公卿大会群臣就席凭独立世祖问之对曰：博士说经皆不如臣坐居臣上是以不得就席帝即召上殿令与诸儒难说凭多所解释帝善之迁侍中後正旦朝贺百寮毕会帝令群臣能说经者更相难诘义有不通取夺其席以益通者凭遂重坐五十馀席故经师为之语曰：解经不穷戴侍中。
    贾逵字伯通能诵。《左传》及五经本文以大小夏侯尚书教授自为儿童常在太学不通人事诸儒为之语曰：问事不休贾长头明帝时为郎与班固并校秘书李育为博士章帝诏与诸儒论五经於虎观育以公羊义难贾逵往返皆有理证最为通儒也。
    郑玄字康成受业於马融献帝时大将军袁绍扌兵冀州遣使要玄大会宾客玄最後至乃延升上坐玄身长八尺饮酒一斛秀眉明目容仪温伟绍客多豪俊见玄儒者未以通人许之竞设异端百家互起玄依方辩对咸出问表皆得所未闻莫不嗟服绍举玄茂才表为左中郎将。
    魏乐详高祖黄初徵拜博士十馀人学多褊。又不熟悉惟详五业并受其或难质不解详无愠色以杖画地牵譬引类至忘寝食。
    严特善春秋公羊司隶锺繇不好公羊而好左氏谓左氏为大官而谓公羊为卖饼家故数与共辩长短繇为人机捷善持论而呐口临时屈无以应繇谓曰：公羊高竟为左丘明服矣。曰：直故吏为明使君服耳公羊未肯也。
    晋贺循为太常朝廷疑滞皆谘之於循循取依经礼而对为当世儒宗。
    宋周续之字道祖高祖召之为开馆东郭外招集生徒乘舆降幸并见诸生问续之礼记傲不可长与我九龄射於矍相圃三义辩析精奥称为该通。
    颜延之为太子舍人雁门人周续之隐居庐山儒学著称永初中徵诣京师开馆以居之高祖亲幸朝彦毕至延之馆列犹卑引升上席帝使问续之三义续之雅仗辞辩延之每折以简要既连挫续之帝。又使还自敷释言约理畅莫不称善。
    南齐陆澄为度支尚书令国子博士尚书令王俭自以博闻多识读书过澄澄曰：仆年少来无事惟以读书为业。且年以倍今君少便鞅掌王务虽复一览便谙然见卷轴未必多仆俭集学士何宪等盛自商略澄待俭语毕然後谈所遗数百千条皆俭所未睹俭乃叹服俭在尚书省出巾箱几案杂服令学士隶事事多者与之人人各得一两物澄後来更出诸人所不知事复各数件并夺物将去寻领国子祭酒竟陵王子良得器小口方腹而底平可容七八升以问澄澄曰：此名服匿单于以与苏武子良後详视器底有字仿佛可识如澄所言。
    梁周舍初仕齐为太学博士迁後军行参军明帝建武中魏人吴包南归有儒学尚书仆射江招包讲舍造坐累折辞理遒逸由是为口辩。
    谢举为吏部尚书初北渡人卢广有儒术为国子博士於学发讲仆射徐勉以下毕至坐举造坐屡折广辞理通迈广深服仍以所执麈尾荐之以况重席焉刘杳为太学博士宣惠豫章王行参军杳少好学博综群书沈约任以下每有遗忘皆访问焉常於约坐语及宗庙牺樽约云：郑玄答张谓为画凤凰尾娑婆焉今无复此器则不依古杳曰：此言未可必安古者樽彝皆刻木为鸟兽凿顶及背以出内顶魏世鲁郡地中得齐大夫子尾送女器有牺樽作牺牛形皆永嘉贼曹嶷於青州发齐景公蒙。又得此二樽形亦为牛象二处皆古之遗器知非虚也。约大以为然约。又云：何承天纂文奇博其书载张仲师及长颈王事此何出杳曰：仲师长尺二寸惟出。《论衡》长颈是毗骞王宋建安以南扶南记曰：古来至今不死约即取二书寻简一如杳言。
    纪少瑜年十九岁游太学备探六经博士东海鲍雅相钦悦时有疾请少瑜代讲少瑜既妙玄言善谈吐辩捷如流。
    陈戚衮为太学博士梁简文在东宫召衮讲论。又常置宴集玄儒之士先命道学互相质难次令中庶子徐ゼ驰骋大义以剧论ゼ辞纵横难以答抗诸人慑气皆失次序衮时骋义ゼ与往复衮精采自。若对答如流简文深加叹贺。
    萧济字孝康东海兰陵人少好学博通经史论武帝左氏疑义三十馀条尚书仆射范阳张缵太常卿南阳刘之遴并与济讨论缵等莫能抗对。
