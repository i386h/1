<!-- { "loadSidebar": true } -->
    束太康中为张华司空贼曹属时欲广农上议曰：伏见诏书以仓廪不实关右饥穷欲大兴田农以蕃嘉此诚有虞戒大禹尽力之谓然农穰可致所繇者三一曰天时不愆二曰地利无失三曰人力咸用。若必春无之润秋繁滂沱之患水旱失中雩禳有请虽使羲和平秩后稷亲农理疆川於原隰勤{艹衮}於中田犹不足以致仓庾盈亿之积也。然地利可以计生人力可以课致诏书之旨亦将欲尽此理乎！今天下千城人多游食废业占空无田课之实较计九州数过万计可申严此防令监司精察一人失课负及郡县此人力之可致也。又司州十郡土狭人繁三魏尤甚而猪羊马牧布其境内宜悉破废以供无业业少之人虽颇割徙在者犹多田诸苑牧不乐旷野贪在人间故谓北土不宜畜牧此诚不然案古今之语以为马之所生实在冀北大贾羊取之清渤放豕之歌起於钜鹿是其效也。可悉徙诸牧以充其地使马牛猪羊草於空虚之田游食之人受业於赋给之赐此地利之可致者也。昔骓丕在史克所以颂鲁僖却马务田老氏所以称有道岂利之所以会哉！又如汲郡之吴泽良田数千顷贮水停ㄜ人不垦植闻其国人皆谓通泄之功不足为难卤成原其利甚重而豪强大族惜其鱼蒲之饶构说官长终於不破此亦谷口之谣载在史篇谓宜复下郡县以详当今之计荆扬兖豫泥之土渠坞之宜必多此数最是不待天时而丰年可获者也。以其雨生於畚多余生於决泄不必望朝齐而潢潦臻山川而霖雨息是故两周争东西之流史起惜漳渠之浸明地利之重也。宜诏四州刺史使谨案以闻。又昔魏氏徙三郡人在阳平顿邱界今者繁盛合五六千家二郡田地逼狭谓可徙还西州以充边土赐其十年之复以慰重迁之情一举两得外实内宽增广穷人之业以辟西郊之田此。又农事之大益也。
    荀崧为北中郎将徐州刺史监徐兖二州扬之晋陵军事北镇淮阴屯田于东阳之石龟殷浩为中军将军北征许雒开江西田千馀顷以为军储。
    元帝为晋王课督农功诏二千石长吏以入多少为殿最其非宿卫要任皆宜赴农使军各自佃作即以为廪。
    後赵石季龙谋伐昌黎使典农中郎将王典率众万馀屯田於海滨自幽州东至白狼大兴屯田。
    宋毛修之为冠军将军领南郡相高祖将伐羌先遣修之复芍陂起田数千顷。
    王弘为会稽王司马道子骠骑参军主簿时农务顿息末役繁兴弘以为宜建屯田陈之曰：近面所谘立屯田事已具简圣怀南亩事兴时不可失宜早督田以要音刘岁功而府资役单刻控引无所虽复厉以重劝肃以严威足令囹圄充积而无救於事实也。伏见南局诸冶募吏数百虽资以廪赡收入甚微愚谓。若回以配农必功利百倍矣。然军器所须不可都废今欲留铜官大冶都邑小冶各一所重其功课一准扬州州之求取亦当无乏馀者皆罢之以充东作之要。又欲二局田曹各立典军募吏依冶比例并听取山湖人此皆无损於私有益於公者也。其中亦应畴量分判番假及给廪多少自可一以委之本曹亲局所统必当练悉。且近东曹板水曹参军纳之领此任其人颇有能自足了其事耳顷年以来斯务弘废田芜廪虚实亦繇此弘过蒙饰擢志输短效，岂可相与寝默有怀弗闻耶至於当否尊自当裁以远鉴。若所启谬允者伏愿便以时施行庶灭有务农之勤仓有盈廪之实礼节之兴可以垂拱待也。
    南齐桓崇祖为豫州刺史平西将军明帝使入关参敌消息还敕崇祖曰：卿视吾是守江东而已邪所少者食卿但努力营田自然平殄残鬼遂敕崇祖修治芍陂田。
    祖冲之为长水校尉领冗从仆射冲之造安边论欲开屯田广农殖明帝建武中使冲之巡行四方兴造大业可以利百姓者会连有事竟不行。
    徐孝嗣建武末为尚书令是时连年虏动军国虚乏孝嗣表立屯田曰：有国急务兵食是同一夫辍耕於事弥切故井陌疆里长毂成於周朝屯田广置胜戈富於汉室降此已还详略可见但求之自古为论则赊即以当今宜有要术窃寻缘淮诸镇皆取给京师费引既殷漕运艰涩聚粮待敌每苦不周利害之基莫此为急臣比访之故老及经彼宰守淮南旧田触处极目陂遏不修咸成茂草平原陆地弥望尤多今边备既严戌卒增众远资饣鬼运近废良畴士多饥色可为嗟叹愚欲使刺史二千石躬自履行随地垦辟精寻灌溉之源善商肥确之异州郡县戌主帅已下悉分番附农今水田虽晚方事菽麦二种益是北土所宜彼人便之不减粳稻开创之利宜在及时所启允合请即使至徐兖司豫爰及荆雍各当境规度勿有所遗别立主曹专司其事田器耕牛台详所给岁终言最明其刑赏此功克举庶有弘益。若缘边足食则江南自丰权其所饶略不可计奏御见纳时帝已寝疾兵事未巳竟不施行。
    梁陈庆之为都督南北司豫诸军事罢义阳镇兵停陆转运江湖诸州并得休息开田六千顷二年之後仓廪充实高祖每嘉赏之。
    夏侯夔为豫州刺史时积岁灭戎人颇失业夔乃帅军人於苍陵立堰溉田千馀顷岁收百馀万石以充储备兼赡贫人境内赖之。
    裴遂为竟陵太守开置屯田公私便之後。又为西戎校尉北梁秦二州刺史复开创屯田数千顷仓廪盈实省息边军民人吏获安。
    後魏东平公仪秦王翰之子道武命督屯田於河外自五原至稠阳外务农稼大得人心。
    薛虎子为开府徐州刺史时州镇戍兵资绢自随不入公库任其私用常苦饥寒虎子上表於孝文曰：臣闻金汤之固非粟不守韩白之勇非粮不战故自用兵已来莫不先积聚然後图并兼者也。今江左未宾鲸鲵待戮。若不委粟彭城以强丰沛则何以拓定江关扫一衡霍窃惟在镇之兵不减数万资粮之绢人十二疋即目随身用度无准未及代下不免饥寒论之於公无毫之润语其私则横费不足非所谓纳民轨度公私相益也。今徐州左右水陆壤沃清汴通流足盈溉灌其中良田十万馀顷。若以兵绢市牛分减戍卒计其牛数足得万头兴力公田必当大获粟稻一岁之中。且给官食半兵芸殖馀兵尚众。且耕。且守不妨捍边一年之收过於十倍之绢暂时之耕充於数年之食於後兵资唯须内库五稔之後帛俱溢匪直戍士有丰饱之资於国亦有吞敌之势昔杜预田宛叶以平吴充国耕西零以强汉臣虽识谢古人任当边守庶竭尘露有增山海孝文纳之。
    范绍为宁远将军义阳太守时朝廷有南讨之计发河北数州田兵二万五千人通缘淮戍兵合五万馀人广开屯田八座奏绍为西道六州营田大使加步兵校尉绍勤於劝课频岁大获。
    宋弁为黄门郎随车驾南讨诏弁於豫州都督所部及东荆颍邺皆减戍士营农水陆兼作。
    杜纂为积弩将军既平南阳。又诣赭阳武阳二郡课种公田随供军费。
    北齐斛律羡为幽州道行台仆射导高梁水北合易京东会於潞因以灌田边储岁积转漕用省公私获利焉。
    嵇晔孝昭皇建中为平州刺史晔建议开幽州督亢旧陂长城左右营屯岁收稻粟数十万石北境得以周赡。又於河内置怀义等屯以给河南之费自是稍止转输之劳。
    隋郭衍文帝开皇中为朔中总管所部有常安镇北接蕃境常劳转运衍乃选沃饶地置屯田岁剩粟万石民免转输之劳。
    赵仲卿为朔州总管开皇三年突厥犯塞吐谷浑寇边军旅数起转输劳弊帝乃令仲卿於长城已北大兴屯田以实塞下。又於河西勒百姓立堡营田积京师置常平监。
    炀帝大业中刘权从征吐谷浑帝令权过曼头赤水置河源郡积石镇大开屯田留镇西境。
    唐高祖武德初窦静为并州大总管府长史时突厥为边患师旅岁兴军粮不属静上表请於太原多置屯田以省饣鬼运议者以人物凋零不宜动众书奏不省静复上书辞甚切，於是徵静入朝与裴寂萧封德彝等争不能屈竟从静议岁收数十万斛高祖善之六年秦王。又奏请益置屯田於并州界高祖从之窦轨为益州道行台左仆射击临洮羌破其部众轨度羌胡终为後患於松州置屯田以备後举。
    太宗贞观初张俭为朔州刺史广营屯田岁致十万斛边粮益饶及遭霜旱俭劝百姓相赡遂免饥馁州境独安。
    张公谨为代州都督上表请屯田以省转运。
    高宗显庆中刘仁轨为带方州刺史镇守百济，於是渐营屯田积粮抚士以经略高丽。
    则天天授初娄师德为检校丰州都督知营田事则天下书劳曰：卿受委北垂总司军任往还灵夏检校屯田收粟既多京坻遽积不烦和籴之贵无复输运之艰两军及其镇兵数年咸得支给勤劳之诚久而弥著览以嘉尚忻悦良深长寿元年召拜夏官侍郎判尚书事明年拜凤阁鸾台平章事则天谓师德曰：王师外镇必藉边境营田卿须不惮劬劳更充使检校。又为河源积石怀远等军及河兰鄯廓等州检校营田大使。
    郭元振长安中为凉州都督陇右诸军州大使元振令甘州刺史李汉通开置屯田尽其水陆之利旧凉州粟麦斛至数千及汉通牧率之後数年丰稔遂斛至数十钱积军粮可支数十年。
    中宗时王为桂州都督桂州旧有屯兵常运衡永等州粮以馈之始改筑罗郭奏罢屯兵。又堰江水开屯田数千顷百姓赖之。
    玄宗开元二十五年夏四月庚戌诏曰：陈许豫寿等四州本开稻田将利百姓度其收获甚役功庸何如分地均耕令人自种先所置屯田宜并定其地量给逃还及贫下百姓。
    代宗大历五年诏诸州置屯田并停特留华同泽等三州屯乃悉以度支之务委于宰臣。
    李承大历末为淮南淮西黜陟使奏於楚州置常丰堰以御海潮屯田脊卤岁收十倍至德宗初严郢为京兆尹宰相杨炎不习边事请於丰州屯田发关辅人开陵阳渠人颇苦之郢尝从事朔方晓其利害乃具五城旧屯及募兵仓储等数奏曰：按旧屯沃饶之地今十不耕一。若力可垦辟不俟浚渠其诸屯水利可种之田甚广盖功力不及因致荒废今。若发两京关辅人於丰州浚渠营田徒扰兆庶必无其利臣不敢远引他事请以内园植稻明之。且秦地膏腴田称第一其内园丁皆京兆人於当处营田月一替其易可见然每人月给钱八千粮食在外内园使犹僦募不占奏令府司集事计一丁岁当钱九十六千米七斛二斗计所僦丁三百每岁合给钱二万八千八百贯米二千一百六十斛不知岁终收获几何臣计所得不补所费况二千馀里发人出塞屯田一岁方替其粮从太原转饷运直至多。又每人须给钱六十三千米七斛二斗私出资费数。又倍之据所收必不登本而关辅之人不免流散是虚畿甸而无益军储与天宝已前屯田事殊臣虽至愚不敢不熟计惟当省察奏不报郢。又上奏曰：伏以五城旧屯其数至广臣前已挟名闻奏讫其五城军士。若以今日所运开渠之粮贷诸城官田至冬输之。又以所送开渠功直布帛先给田者至冬令据时估输如此即关辅免於徵发五城丰厚力农辟田比之浚渠十倍之利也。时炎方用事郢议不省卒开陵阳渠而竟弃之。
    刘怦为雄武军使广屯田节用以办理称。
