<!-- { "loadSidebar": true } -->
    陆澄弟鲜得罪当死澄於路见舍人王道隆叩头流血以此见原转光禄大夫加散骑常侍未拜卒。
    胡谐之为太子中庶子兄谟之亡上表乞解所职诏不许。
    刘绘字士车太常悛之弟事悛恭谨与人语呼为使君隆昌中悛坐罪将见诛绘伏阙请代兄死高宗辅政救解之引为镇军长史及悛之亡朝议赠平北将军雍州刺史诏书已出绘请尚书令徐孝嗣改之。
    刘氵兼兄氵风南阳人事继母有行弟氵兼事氵风亦谨。
    王思远为建安内史长兄思玄卒思远友于甚至表乞解不许及祥日。又固陈世祖乃许之。
    谢瀹为吏部尚书领右军将军兄フ在吴兴论启公事稽晚瀹乃代フ为启上知非フ手迹被问见原。
    王微字景玄初为始兴王友父忧去职服阕除南平王铄右军谘议参军仍为中书侍郎时兄远免官历年微叹曰：我兄无事而屏废我何得而叨忝逾分文帝即以远为光禄勋。
    王字子迁尚书左仆射加侍中参选事居家笃睦每岁时馈遗遍及近亲敦友诸弟禀其规训。
    南齐张敬儿南阳冠军人也。弟恭儿位正员郎谢病归本县尝居上村不肯出仕与居人不异与敬儿爱友甚笃及闻敬儿败走入蛮後首出原其罪。
    刘峻字孝标本名法武梁天监初召入西省与学士贺踪典较秘阁峻兄孝庆时为青州刺史峻请假省之。
    刘之亨字嘉会之亨美绩嘉声在朱异之右既不协惧为所害故求出之以代兄之遴为安西王绎长史南郡太守上问朱异曰：之亨代兄嘉不曰：兄弟因循岂直大冯小冯而已。
    梁傅昭字茂远北地灵州人也。弟映字微远三岁而孤昭映兄弟友睦修身厉行非礼不行映有文才褚彦回闻而悦之乃屈与子贲等游处年未弱冠彦回欲令仕映以昭未解褐固辞须昭仕乃就官天监初为乌程令所受俸禄悉归於兄後昭守临海陆亻垂饯之宾主俱欢日昏不反映以昭年高不可连夜极乐乃自往迎候同乘而归兄弟并已班白时人美而服焉及昭卒映丧之如父年逾七十哀过礼服制虽除每言辄感恸韦放性弘。
    厚笃实轻财好施於诸弟尤雍穆每将远别及行後初还尝同一室卧起时号为三姜。
    庾於陵弟肩吾八岁能为诗特为兄所友悌於陵鸿胪卿镇荆州大中正卒肩吾终度支尚书。
    韦性慈爱抚孤兄子过於己子迁侍中给事中未拜而卒。
    何点兄求隐居吴郡虎丘山求卒点菜食不饮酒讫于三年腰带减半徵侍中辞疾不赴。
    何伯弟幼俱厉节抚养孤兄子及长为婚推家业尽与之而贫瘁枯槁诲人不倦乡里呼为人师郡守下车莫不修谒史不载仕官。
    江革济阳人九岁丁父艰与弟观同生少孤贫傍无师友兄弟自相训勖读书精力不倦後革为尚书驾部郎中建安王为雍州刺史表求管记以革为征北记室参军带中卢令革与弟观少长共居不忍离别苦求同行乃以观为征北行参军兼记室。
    陈虞荔为太子中庶子时荔第二弟寄寓於闽中依陈宝应荔每言之辄流涕文帝哀而谓曰：我亦有弟在远此情甚切他人岂知乃敕宝应求寄宝应不遣荔因以感疾寄自流寓南土与兄荔隔绝亦感气疾每得荔书气辄奔剧危殆者数矣。
    徐伯阳为新安谘议参军闻妹丧发疾而卒。
    顾野王弟充国早卒野王抚养孤幼恩义甚厚仕至黄门侍郎光禄卿。
    江德操字德操父革梁度支尚书德操性至孝事亲尽礼与异产昆弟居恩惠甚笃拜镇远将军通直散骑常侍自求宰县出新喻令卒官。
    殷不害字长卿陈郡长平人也。家世俭约居甚贫{宀娄}有弟五人皆幼养小弟无所不至士大夫以笃称之终光禄大夫。
    张悌建康人家贫无以供养以情告邻富人富人不与不胜忿遂结四人作劫所得物三劫持去无一钱入已县抵悌死罪兄松诉称与弟景是前母子後母子惟悌松长不能教诲乞代悌死景。又曰：松是嫡长後母惟生悌。若从法母亦不全亦请死母忧云：悌应死岂以弟罪枉及诸兄悌亦引分两全兄弟供养县以上谳帝以为孝义特降死後不得为例。
    ●卷八百五十二
    ○总录部　友悌第二
    後魏李字长禧笃穆友于称於世。
    李产之字孙侨容貌短陋而抚训诸弟爱友笃至。
    寇治为征虏将军兄弟并孝友笃穆白首同居。
    陆凯景明初咸阳王禧谋逆凯兄陷罪凯亦被收遇赦乃免凯痛兄之死哭无时节目几失明诉冤不已备尽人事至正始初宣武复官爵凯大喜置酒集诸亲曰：吾所以数年之抱疾忍死者顾门户计耳逝者不追今中愿毕矣。遂以其年卒。
    房景伯性淳和涉猎经史诸弟宗之如事严亲及弟妹亡蔬食终丧期不内御忧毁之容有如居重其次弟景先先亡其幼弟景远期年哭临亦不内御乡里为之语曰：有义有礼房家兄弟景先沈敏方正事兄恭谨出告反面晨昏参省侧立移时兄亦危坐相敬如对宾客兄曾寝疾景先侍汤药衣冠不解形容毁瘁亲友见者莫不哀之（崔光韶好标榜人物无所推尚每云：景伯居丧不食盐菜因此遂为永病积年不愈）。
    裴修字元寄早孤二弟三妹并在幼弱抚养训诲甚有道方次弟矜早丧修哀伤之感於行路爱育孤侄同於己子及将异居奴婢田宅悉推与之时人以此称之。
    李冲兄弟六人四母所出颇相忿阍及冲贵封禄恩赐皆以共之内外辑睦父亡後同居二十馀年至雒乃别弟宅更相友爱久无间然皆冲之德也。始冲见私宠也。兄子韶尝有忧色虑致倾败後荣名日显稍乃自安终左仆射。
    李与弟谥特相友爱谥在乡物故恸哭绝气久而方苏不食数日期年之中形骸毁悴人俱哀叹之仕至镇远将军岐州刺史。
    杨播家世纯厚并敦义让昆季相事有如父子播刚毅弟椿津恭谦与人言自称名字兄弟旦则聚於厅堂终日相对未曾入内有一美味不集不食厅堂间往往帏幔隔障为寝息之所时就休偃还共谈笑椿年老曾他处醉归扶持还室仍假寐阁前承候安不椿津年过六十并登台鼎而津常旦暮参问子侄罗列阶下椿不命坐津不敢坐椿每近出或日斜不至津不先饭椿还然後共食食则津亲授匙箸味皆先尝椿命食然後食津为司空於时府主皆引寮佐人就津求官津曰：此事须家兄裁之何为见问初津为肆州椿在京宅每有四时嘉味辄因使次附之。若或未寄不先入口椿每得所寄辄对之下泣。
    甄琛为侍中领御史尉坐朋党免官与弟僧林誓同居以没齿。
    张烈为瀛州刺史更满还朝因辞老还乡里兄弟同居怡怡然为亲类所慕。
    韩子熙少孤为叔显宗所抚养及显宗卒子伯华。又幼子熙友爱等於同生长犹共居车马资财随其费用未尝见於颜色。又上书求析阶与伯华，於是除伯华东太原太守及伯华在郡为刺史元弼所辱子熙乃泣诉朝廷孝明诏案验弼遂大见诘让。
    李郁字永穆为通直散骑常侍建义中以兄卒遂抚育孤侄归於乡里。
    邢晏笃於义让初为南兖州刺史例得一子解褐乃启其孤弟子子慎为奉朝请子慎年甫十二而其子已弱冠矣。後为沧州复启孤兄子昕为府主簿而其子并未从官世人以此多之。
    房亮为荆州刺史时边州刺史例得一子出身亮不言其子而启弟子超为奉朝请议者称之高恭之字道穆幼孤事兄如父母。
    孙绍兄世元早卒世元善弹筝绍後闻筝声便涕泗呜咽舍之而去世以此尚之卒於左卫将军右光禄大夫。
    裴敬宪学博才清诸府辟命先进其弟世人叹美之吴悉达兄弟同居四十馀载闺门和睦让逸竞劳史不载仕宦阎元明昆弟雍和尊卑谐穆安贫乐道白首同归史不载仕宦。
    宋世景为荥阳太守友于之性过绝於人兄道舆死哭之哀切酸感行路形容毁悴见者莫不叹ê。
    北齐魏兰根以西魏武帝太昌初除仪同三司封钜鹿县侯邑七百户启授兄子同达。
    高隆之以西魏文帝时为荆州刺史封平原郡公邑一千七百户隆之请减户七百并求降已四阶让兄腾并优诏许之。
    崔陵以文宣天保初降侍中监起居以禅代之际参掌仪礼别封新丰县男邑二百户回授第九弟隆之封隆之为侍中封安德郡公邑二千户隆之表以先爵富城子及武城子转授弟子孝琬等朝廷嘉而从之。
    李庶诉魏收为史不直为杨所谮死於临漳狱中庶兄岳痛之终身不历临漳县门。
    司马子如为司空事姊有礼抚诸兄子慈笃当时名士并加钦爱以此称之子如别封须昌县公回授兄子膺之。
    高昂天平初除侍中司空公昂以兄乾薨於此位固辞不拜转司徒公。
    杨为神武行台右丞从兄幼卿为岐州刺史以直言忤旨见诛闻之悲惧因哀感发疾。
    陆邛为中书侍郎遭母丧哀慕毁悴殆不胜丧至沈笃顿昧伏枕。又盛风疾第五弟博遇疾临终谓其兄弟曰：大兄病如此其性至慈博之死日必不得使大兄知之哭泣声必不可闻彻致有感恸家人至於祖载方始告之邛闻而悲痛一恸便绝。
    陆彦师为彭城王氵攸东阁祭酒兄邛当袭父始平侯以彦师兄弟中最幼表让封焉彦师固辞而止时称友悌孝义总萃一门。
    後周李穆为小冢宰别封一子为县伯穆回请封兄贤子孝轨许之及兄子植谋害宇文护事泄当诛植弟基当从戮穆求以子怡等代死辞理酸切闻者莫不动容护矜之遂特免基死。
    隋薛开皇初为考功侍郎丁母艰不胜丧病。且卒其弟谟时为晋王兵曹参军事在扬州遗书与谟曰：吾以不造幼丁艰酷穷游约处屡绝箪瓢晚生早孤不闻诗礼赖奉先人贻厥之训获禀母氏圣善之规负笈裹粮不惮艰远从师就业欲罢不能砥行砺心困而弥笃服膺教义爰至长成自释耒登朝于兹二十三年矣。虽官非闻达而禄喜逮亲庶保期顺得终色养何图精诚无感祸酷荐臻兄弟俱被夺情苫庐靡申哀诉是用扣心洫血气摧魂者也。既而创巨[C260]深不胜荼毒启手启足幸及全归使夫死而有知得从先人於地下矣，岂非至愿哉！但念尔伶俜孤宦远在边服顾此恨恨如何可言已有书冀得与汝面诀忍死待汝已历一旬汝既未来便成今古缅然永别为恨何言勉之哉！勉之哉！书成已绝。
    郎方贵淮南人少有志尚与从父弟双贵同居开皇中方贵尝因出行遇雨淮水涨於津所寄渡船人怒之挝方贵臂折至其家弟双贵惊问所繇方贵具言双贵恚恨遂向津区攵击船人致死守津者执送之县官案问其状以方贵为首当死双贵从坐当流兄弟二人争为坐首县司不能断送诣州兄弟各引咎州不能定二人争欲赴水而州状以闻帝闻而异之特原其罪表其门闾赐物百段後为州主簿。
    裴子通开皇中为大中大夫兄弟八人以友爱著名牛弘为右光禄大夫有弟曰：弼好酒而酗尝因醉射杀弘驾车牛弘来还宅其妻迎谓之曰：叔射杀牛矣。弘闻之无所怪。又问直云：作脯坐定其妻。又曰：叔忽射杀牛大是异事弘曰：已知之矣。颜色自。若读书不辍其和宽如此。
