<!-- { "loadSidebar": true } -->
    後汉刘玄字圣公光武族兄也。弟为人所杀圣公结客犯法避吏於平林吏系圣公父子张圣公诈死使人持丧归春陵吏乃出子张圣公因自逃匿。
    彭宠为大司空士从王邑东拒汉军到雒阳闻同产弟在汉兵中惧诛即与乡人吴汉亡至渔阳抵父时吏（抵归也。）。
    吴汉为大司马广平侯汉微时家贫给事县为亭长王莽末以宾客犯法乃亡命至渔阳资用乏以贩马自业往来燕蓟间所至皆交结豪杰。
    王常字颜卿颍川舞阳人王莽末为弟报仇亡命江夏（命者名也。言背其名籍而逃亡也。）光武时位至横野将军。
    马援初为郡督邮送囚至司命府囚有重罪援哀而纵之遂亡命北地。
    崔瑗涿郡安平人也。兄璋为人所杀瑗手刃报仇因亡命会赦归家为济北相。
    冯衍字敬通京兆杜陵人王莽时天下兵起莽遣廉丹讨伐山东丹辟衍为掾衍说丹屯据大郡待从横之变兴社稷之利丹不能从及无盐与赤眉战死衍乃亡命河东。
    何少游学雒阳显名太学及陈蕃李膺之败以与蕃膺善遂为宦官所舀乃变名姓亡匿汝南间所至皆亲其豪杰有声荆豫之域袁绍慕之私与往来结为奔走之友後辟司空府。
    岑至为南阳太守成晋功曹张牧为中贼曹吏宛有富贾张者桓帝美人之外亲善巧雕镂玩好之物颇以赂遗中官以此并得显位恃其伎巧用势纵横至与牧劝晋收捕等既而遇赦至竟诛之并收其宗族宾客杀二百馀人後乃奏闻，於是中常侍侯览使妻上书讼其冤帝大震怒徵晋下狱死至与牧遁逃亡匿齐鲁之间会赦出後州郡察举三府交辟并不就及李杜之诛因复逃窜终於江夏山中。
    张俭山阳高平人太守翟超请为东部督邮乡人朱并告俭与同郡二十四人为党，於是刊章讨捕俭得亡命困迫遁走望门投止莫不重其名行破家相容复流转东莱止李笃家外黄令毛钦操兵到门笃引钦谓曰：张俭知名天下而亡非其罪纵俭可得宁忍执之乎！钦因起抚笃曰：蘧伯玉耻独为君子足下如何自专仁义笃曰：虽好义明廷今日载其半矣。钦叹息而去笃因缘送俭出塞以故得免其所经历伏重诛者以十数宗亲并皆殄灭郡县为之残破及党事解乃还乡里。
    翟广汉雒人也。以报舅雠当徙日南亡於长安为卜相工後牧羊凉州遇赦还任郡徵拜议郎。
    蔡邕为郎中後徙五原会赦还五原太守王智饯之酒酣智起舞属邕邕不为报智者中常侍王甫弟也。素贵骄惭於宾客诟邕曰：徒敢轻我邕拂衣而去智衔之密告邕怨於囚放谤讪朝廷内宠恶之邕虑卒不免乃亡命江海远迹吴会往来依太山羊氏积十二年在吴。
    魏娄圭少有猛志坐藏亡命被系当死得逾狱出捕者追之急圭乃变衣服如助捕者吏不能觉遂以得免後诣太祖以为大将。
    晋孙惠为成都王[A13C]大将军参军惠擅杀[A13C]牙门将梁隽惧罪因改姓名以遁明廷犹明府也。
    周抚元帝时为王敦从事中郎与邓岳俱为敦爪牙敦败抚与岳俱亡走抚弟光将资遗其兄而阴欲取岳抚怒曰：我与伯山（邓岳字伯山）同亡何不先斩我会岳至抚出门遥谓之曰：何不速去今骨肉尚欲相危况他人乎！岳回船而走抚遂共入西阳蛮中明年诏原敦党岳抚诣阙请罪有诏禁锢之成帝咸和初司徒王导以抚为从事中郎。
    邓岳少有将帅才略为王敦参军转从事中郎西阳太守王含构逆岳领兵随含向京都及含败岳与周抚俱奔蛮王向蚕後遇赦与抚俱出。
    南齐谯世荣为巴东王子乡防阁子乡事泄世荣避奔雍州世祖嘉之以为始兴王中兵参军。
    梁伏挺为南台治书因事纳贿当彼推劾挺惧罪遂变服为道人久之藏匿後遇赦乃出天心寺会邵陵王为江州携挺之镇王好文义深被恩礼挺因此还俗。
    何远字义方东海郯人也。齐东永元中崔慧景入围宫城远豫其事事败乃亡抵长沙宣武王王深保匿焉远求得桂阳王融保藏之既而发觉收捕者至远逾垣以免融及远家人皆见执融遂遇祸远家属系尚方远亡渡江从其故人高江产共聚众欲迎高祖义师东昏党闻之使捕远等众复溃散远因降魏入寿阳见刺史王肃同举义肃不能用乃求迎高祖肃许之遣兵援送得达高祖高祖见远谓张策曰：何远美丈夫而能破家报旧德未易及也。授辅国将军随军东下。
    张虎不知何许人自云：家本襄阳或云：左卫将军衡州刺史兰钦外弟也。少亡命在。若耶山为盗颇有部曲。
    後魏刁雍父畅仕晋右卫将军初畅兄逵以宋高祖轻狡薄行负社钱三万违时不还执而徵焉及裕诛桓玄以嫌故先诛刁氏雍为畅故吏所匿奔姚兴豫州牧姚绍於雒阳後至长安。
    房崇吉初为宋明太原太守戍外城孝文遣慕容白曜讨降之以崇吉为归安县令後乞解县许之停京师半岁乃南奔崇吉夫妇异路剃为沙门改名僧达投其族叔延法住岁馀清河张略之亦豪侠士也。崇吉遗其金帛得以自遣妻从幽州南出亦得相会崇吉至江东寻病死。
    崔敬友东河清俞人车骑大将军光之弟也。敬友为太州治中颇有受纳御史按之乃与守者俱逃。
    广陵侯衍子融貌甚短陋庄帝谋杀尔朱荣以融为直ト将军及尔朱荣入雒融逃人间。
    徐纥为黄门侍郎总摄中书门下事纥无经国大体好行小数说灵太后以铁券间尔朱荣左右荣知深以为憾启求诛之荣将入雒既克河梁纥矫诏夜开殿门取骅骝御马十疋东走兖州纥弟献伯为北海太守献伯弟季彦先为青州长史纥使人告之亦将家南走羊侃时为太山太守纥往投之说侃令举兵侃从之遂聚众反纥围兖州孝庄初遣侍中于晖为行台与齐献武王督诸军讨之纥虑不免说侃请乞师於梁侃信之遂奔梁。
    北齐孙搴为国子祭酒时崔祖螭反搴预焉逃於王元景家遇赦乃出。
    隋李密初为杨玄感谋主玄感败密间行入关与玄感从叔询相随匿於冯翊询妻之舍寻为邻人所告遂捕获囚於京兆狱是时炀帝在高阳密与其党俱送帝所在途谓其徒曰：吾等之命同於朝露。若至高阳必为菹醢今道中犹可为计安得行就鼎镬不规逃避也。众咸然之其徒多有金密令出示使者曰：吾等死者。此金并留付公幸用相瘗其馀即皆报德使者利其金遂相然许及出关外防禁渐弛密请通市酒食每燕饮讠宣讠华竟夕使者不以为意行次邯郸夜宿村中密等七人皆穿墙而遁与王仲伯亡抵平原贼帅郝孝德孝德不甚礼之备遭饥馑至削树皮而食仲伯潜归天水密诣淮阳舍於村中变姓名称刘智远聚徒教授经数月密郁郁不得志为五言。《诗》曰：金风荡初节玉露凋晚林此夕穷涂士空轸郁陶心眺听良多感慷慨泪г襟г襟何所为怅然怀古意秦俗犹未平汉道将何冀樊哙市井徒萧何刀笔吏一朝时运合万古传名器寄言世上雄虚生真可愧诗成而泣下数行时人有怪之者以告太守赵他县捕之密乃亡去抵其妹夫雍邱令邱君明从子怀义以告帝令捕密密得遁去君明竟坐死。
    虞绰炀帝时为著作佐郎与杨玄感为布衣之友後玄感败帝怒徙绰。且末绰至长安而亡吏逮之急，於是潜渡江变姓名自称吴卓游东阳抵信安令天水辛大德大德舍之岁馀绰与人争田相讼因有识绰者面告之竟为吏所执坐斩江都。
    刘斌南阳人颇有词藻官至信都郡司功书佐窦建德署为中书舍人建德败复为刘黑闼署中书侍郎与刘黑闼亡归突厥不知所终。
    斛斯政为兵部侍郎征辽时当涂任事以猜嫌惧罪内不自安亡奔高丽。
    唐刘黑闼与窦建德少相友善家贫无以自给建德每资之随末亡命从郝孝德为群盗。
    张亮初为李密将隶於李及以黎阳归国乃拟亮上柱国郑州刺史时郑州舀於王充亮不得之官孤军无援遂亡命於共城山泽中。
    刘玄佐滑州康城人本名洽少倜傥不事生业尝为县小吏主巡行贼盗坐事为令杖之仅不死乃亡命从军。
    田亻丕为门下省主事事宰相李逄吉受袁王府长史武昭钱五万。又择细婢令昭卖与逄吉及武昭事发诏下捕逐遂亡命藏於逄吉宅中至逄吉出镇襄阳乃补充随军其後亻丕官已停遂遣人伪称正身赴选於门下省过官授房州司马及事发御史台三移牒襄州追捕亻丕逄吉称亻丕已请假入京及累路寻勘亻丕。又不曾赴阙御史台奏其事逄吉坐罚一季俸料田亻丕切加捕捉焉。
    梁杨师厚颍州人初为李罕之小校太祖平定罕之预其功遂受泽州刺史当罕之至晋阳谒见太祖太祖以尝有军功遇之甚厚罕之有骁卒百馀人太祖素知意欲留之罕之识其旨乃列籍以献时师厚在其籍中後得罪惧奔于梁。
    後唐张全义为县啬夫尝为令所辱唐末黄巢起冤句全义亡命入巢军巢入长安以全义为吏部尚书充水运使。
    康延孝本北边部族徙居晋阳初以卒隶太原军性犭广悍不驯屡犯禁网得罪亡命于汴事梁自队长军吏劳积至部校。
    晋熊以少帝开运三年讠商授商州上津县令赴任至白马寺止宿遇夜暗逃闽中人为诗甚工以进士擢第尝为延州刘景岩从事景岩入移内地有力焉後景岩承诏休致心甚不乐前使送金带遗宰臣冯玉玉不受时为左补阙虽云：归带与景岩之来使而不甚明景岩以失意怨因诬其隐带以达玉玉奏之故有是谪惧後命遂窜。
    周冯晖为灵武节度使始为效节军士拳勇无赖行伍惮之事杨师厚为队长唐庄宗入魏博以银枪效节为亲事屡战立功而犒给稍薄两军对垒河上晖窜入南军梁将王彦章致之麾下庄宗平河南晖首罪赦之。
    孙晟密州人後唐天成初朱守殷据夷门晟为幕宾赞成其事城舀朱氏被诛晟乃匿迹更名弃其妻子亡命於陈宋间会同恶者送之淮外吴人方纳叛亡即署以官次。
    白进福前为兴顺指挥使太祖广顺二年四月进福以族逃亡遣供奉官翟守素等十人分捕不获陈州上言界沟镇中有人马九骑诘问不得入颍州界即白进福也。进福曾於氵公淮巡检因事得替在京将谋窜迹乃於常所亲狎之家借鞍马银器伪言与家人追游其日晚妻女皆服男子衣遁去。
    ●卷九百五十
    ○总录部　咎徵
    洪范咎徵叙其恶行春秋灾异谓之谴告非独系于邦国亦将儆于人臣自昔不忠其君无德而禄貌言视听有ル于彝伦伪采氵泰卒舀乎！非道者曷尝不妖兴于未兆怪见於所居盖天意之弗蠲俾神物之申儆故有五行之属万类之众殊形异状失其常理提耳注目使之先觉而睹机。若瞑不能知变以至于祸败者可胜言哉！若乃地名谶亡天象示化车服墙屋无故而隳落衣服器皿忽焉而变故至有贤臣良士行道之人而不能免者其命也。夫。
