<!-- { "loadSidebar": true } -->
六月癸未宣宰臣於诸寺祈雨辛丑敕近以时雨稍愆恐伤禾稼爰命祈祷果获感通宜令本官各於本处赛谢。
三年七月霖雨稍甚命宰臣散於寺观祈晴八月汴州稍旱命丞相祈雨於寺观。
十二月以十月至是月少雪命公卿散祈於祠庙。
四年十二月丙午中书舍人程逊奏三冬未降时雪请命臣僚处申祈祷从之。
长兴元年四月甲辰敕自夏以来稍愆时雨宜差官祈祷。
二年三月敕自春以来稍愆时雨宜分命朝臣祈祷四月乙巳帝幸龙门寺祈雨至晚还宫乙卯时雨深疚予心虽遍处祈犹未溥足宜广推恩之道更敷恤物之怀贵获感通必彰灵应宜令诸道州府各委长吏亲问刑狱省察冤滥应见禁囚徒除犯死刑外馀尽时疏放除省司主持回图败阙军将及诸色人等见别指挥三司商量或有情可矜悯或非欺积年致有逋悬各具分析续行敕命并公私债负放至秋熟填纳今年取者不在此限。
八月丙子敕阴雨稍频虑妨收获宜令河南府依古法祈晴。
三年三月丙申帝以春雨稍频虑妨耕种宜令河南府依古法祈晴帝问翰林参谋赵延文自春以来频雨何故奏曰：缘火犯井所以频雨兼雷声似夏并不益时乞宽刑狱从之壬寅司天奏以时雨过多请差官祷从之六月辛酉命文武百官应在京寺观神祠祈晴。又敕霖雨积旬尚未晴霁卷言刑狱虑在滞淹京城诸司系囚并宜疏理释放。
七月以久雨未晴分命祷敕天下州府见禁囚徒据事理疾速断决不得滞淹久雨未晴恐至淹抑。
四年七月壬午敕时雨稍愆虑伤时稼分命朝臣祷诸神。
末帝清泰元年六月丙子诸内外差官祈雨自去年秋不雨冬无雪帝初至至德宫雨数寸至是旱京师死十数人帝命韩昭裔开广化寺三藏塔是夕雨至三寸丁酉以久旱京师酷热自七日至十三日死者数百道路死者相望帝深悯恻日遣中使往龙门广化寺祷雨百僚奔走祠宇至十三日雨四寸。
七月己亥分命宰臣百僚诸祠庙祈雨甲辰幸龙门佛寺祷雨至晚还宫。又诏以京畿旱遣供奉官贺守图汤王庙取圣水泽州西界有析城山山巅有池水侧有汤庙土人遇旱取水祷雨多验先是帝忧旱甚房言圣水可以致雨故也。
八月甲申诏曰：霖雨稍频虑妨收获分命朝臣诸祠宇祈晴乙未诏曰：苦雨连绵已逾旬浃差官祈尚未晴明宜令宰臣李愚刘句卢文纪姚ダ各於诸寺观处告自十一日後霖不止至是日稍霁。
九月己亥诏曰：久雨未霁礼有祈禳都城门三日不止乃祈山川告宗庙社稷宜令太子宾客李延范等诸城门太常卿李怿工部尚书崔居俭告宗庙社稷甲辰诏曰：霖霪稍甚愆伏为灾朕烛理不明虑伤和气都下诸狱委御史台差官虑问西都差留守判官藩镇差观察判官刺史州委军事判官诸县委令录据见系罪人一一亲自录问恐奸吏逗留致其氵抑画时疏理如是大狱即具奏闻癸卯司天监灵台郎李德舟以霖雨为灾献唐初太史令李淳风祈晴法天皇大帝北极北斗寿星九曜二十八宿天地水三官五岳神。又有陪位神五岳判官五道将军风伯雨师名山大川醮法用纸钱驰马有差诏曰：李德舟显陈艺术特贡封章以霖雨之为灾恐粢盛之不稔请修祈醮以示消禳恭以天地星辰宗庙社稷雨师风伯皆遵祀典荐告不亏名山大川屡行祈祷今据德舟所陈据祠祷不该者所司严洁祠祭以表精处。
十一月辛亥诏曰：朕君於人上烛理不明自冬初迄今未降密雪虞愆伏灾及黎民宜令宰臣百诸祠坛祈告。
十二月戊子以自冬无雪诏宰臣卢文纪祈嵩岳庚寅幸龙门广化寺开无畏塔祈雪自卯至申时还宫。又侍御史陈保极上疏玄冬告谢密雪未零窃虑今夏龙德启图銮旌赴阙拥十万众临九重城怖龙神震惊方位致瘥札为风雨失时请在京诸寺观置迎年消灾资福安土地龙神道场优诏从之甲午诏曰：李元龟官处法司次当侯对以稍愆於时雪请特降於优恩初则以贬谪官亡殁外州乞容归葬次则以亡殁者儿孙绝嗣请本处瘗埋宜依所陈颁告诸道（时元龟为刑部郎中上言以开成格凡贬官降本处春秋以存亡报省如殁於贬所有骨肉许归葬如无骨肉本处便与葬埋故有是命）。
二年三月丙申诏宰臣姚ダ告嵩岳右丞陈韬光告亳州太清宫祈雨。
四月壬午以京畿旱命宰臣卢文纪告太微宫太庙姚ダ告嵩岳七月戊辰以京师苦雨遣左武卫将军穆延辉嵩山祈晴。
九月乙酉京师以大雨霖祈晴。
十二月癸未诏曰：阴阳爽侯时雪稍愆分命臣僚诣祠庙祈请。
三年正月戊戌以自去冬少雪幸龙门广化寺开无畏师塔祈祷三月庚寅诏曰：时雨稍愆宜分命朝臣祠庙祈祷。
五月庚午诏曰：时雨稍愆颇伤农稼分命朝臣祈祷居数日以庶官祷请不处乃命宰臣卢文纪祷太微宫姚ダ崇道宫马裔孙清宫嵩岳。又无雨帝问宰臣愆伏之故文纪等奏曰：愆伏之本洪范有其说。若考校往代理义相违臣等思之此盖时数。若求於政失则兵战之气生阴霖扰攘之气生蝗旱稍近理也。自顷皇祚甫宁徵求过当虽宸念疾心事不获已无足论其变也。帝亻免首而已。
七月丁亥同华言自夏不雨京畿旱遣供奉官杜绍怀往析城山取圣水。
晋高祖天福元年十二月辛卯以自秋不雨经冬无雪命群官散祷山川。
二年十二月甲辰幸相国寺祈雪。
四年六月己亥司天台奏七月一日太阳有亏缺於北极於东於南未盈而没太常礼官详旧制日有变天子素服避殿太史以所司救日於社陈五岳五鼓麾东卓南矛西弩北中央置鼓服从其位百职废务素服守司重列於庭每等异位向日而立明复而罢今所司法物，或不能具。且去岁正旦日有食之唯谨藏兵仗皇帝避正殿尚素食百官守司而已中奏欲行近礼从之。
十二月丁巳帝御便殿谓冯道曰：大雪害民五旬不止京城之下十八神祠六寺二观悉令祈祷了无其验得非朕之凉德不储神休者乎！道对曰：陛下克己恭俭无荒无怠推恩四海必合天心但爱民慎刑始终如一虽星宿之变水旱之亦将警圣人而成其德也。帝曰：朕听断有误卿当再三正之安静小心共相保守因令出薪炭米粟给军士贫民等。
七年三月壬戌以春旱分命朝臣诸寺观神祠祷雨丁丑诏宰臣冯道等於开元诸寺及紫极宫祈雨少帝天福八年五月癸巳敕以久愆时雨遣宰臣冯道等诸寺观处祈其馀祠庙仍下开封府遍差官祷之甲辰敕以飞蝗作膏雨久愆应三京邺都诸道州府见禁囚人除十恶行劫诸杀人者及伪行印信合造毒药官与犯赃外罪者减一等馀并放内有欠官钱者宜令三司酌量与限监出徵理乙巳幸相国寺祈雨。
六月庚戌宣差侍卫马军都指挥使李守贞以蝗为害往皋门村祭告丁巳宣遣供奉官卫延韬嵩山投龙祈雨壬戌宣供奉官朱彦威等七人各部领奉国兵士一指挥於封丘长垣阳武浚仪酸枣中牟开封等县捕蝗。又遣内班秦宗超亳州太清宫祈雨。
开运元年九月诏曰：朕处承顾命获嗣丕基常惧颠危不克负荷宵分日昃罔敢怠荒夕惕晨兴每怀祗畏但以恩信未著德教未敷理道不明咎徵斯至向者频年灾稼穑不登万姓饥荒道堇相望上天垂谴凉德所招仍属干戈尚兴边陲多事仓廪不足则辍人之饣侯食帑仓不足则索人之资财兵士不足则取人之中丁战骑不足则假人之乘马虽事不获已而理将。若何访闻差去使臣殊乖体认不能敦於勉谕而乃临以威刑自有所闻益深愧悼旋属守臣叛命戎虏犯边致使甲兵不暇休息军旅有战征之苦人民有飞免之劳疲瘵未苏科敛尚急言念于此寝食何安得不省过兴怀侧身罪己载深减损思召和平所宜去无用之资罢不急之务弃华取实惜费省功一则符先帝慈俭之规一则慕前王朴素之德向者造作军器破用稍多但取坚刚不须华靡今後作坊制造器械不得更用金银装饰比於游畋素非所好凡诸服御尤欲去奢应天下州府不得以珍宝玩好及鹰犬为贡在昔圣帝明君无非恶衣菲食况予薄德所合恭行今後太官常膳减去多品衣服帷帐务去华饰在御寒湿而已峻宇雕墙昔人攸诫玉杯象箸前代所非今後凡有营缮之处丹垩雕镂不得过度宫闱之内有非理费用一切禁止於戏继圣承祧握枢临极昧於至道。若履春冰属以天灾流行国步多梗因时致惧引咎推诚期於将来，庶几有补更赖王公将相贵戚豪宗各启攵乃心率由兹道共臻富庶以致康宁凡百臣僚宜体朕意。
三年二月壬戌敕令以渐及春农久愆时雨深虑囹圄或有滞淹宜┰刑章甫召和气其诸道州府见禁人等并须据罪轻重疾速断遣仍限半月内有断遣讫奏。
四月己未以久旱命宰臣赵莹与群官祷雨戊寅帝幸相国寺祈雨。
汉隐帝乾元年四月庚辰朔以自春不雨敕青州收瘗用兵讨杨光远时骸骨丁亥以旱幸道宫佛寺祷雨赐僧道帛有差未时还宫。
正月戊午敕以旱分命群官於诸寺观神祠祈雨七月乙卯以久旱帝幸道宫佛寺祷雨仍分命群官祈诸神祠赐僧道帛有差日晚还官玄四布猛风北至俄而雨尺馀人情熙熙。
周太祖广顺二年夏四月戊子敕以旱分命群臣於诸祠庙祈祷雨。
三年正月丁卯以自去冬京师无雪是日分命朝臣於祠庙祈祷。
●卷一百四十六
○帝王部　恤下
周官大司徒之职以慈幼养老赈穷恤贫宽疾之道佐天子保安万民传亦云：孤独矜寡天民之穷而无告者也。皆有常饩盖任天下之重司生民之命一夫不获其所。若已推之沟中斯尧舜之用心也。中代而下哲王继踵取宪前轨勤恤人隐乃有哀其独轸其凶赐帛以助其养葺庐舍以宁其居流徙者加之存抚夭札者与之藏敛复丁年以待老宽乡遘以利民兽为暴者为之驱除行所过者赋以直物狩之所及戒其侵暴寒暑之遘厉资以医砭以至群司百执恪居朝夕或畏景流烁严飚栗烈涂潦洳沮亦免其朝谒斯皆在人上者厚下安宅表微恻隐之至也。《诗》曰：哿矣。富人哀此忄孕独易所谓损上益下民说无疆者是之谓欤。
汉文帝十三年六月赐天下孤寡布帛絮各有数。
景帝元年正月诏曰：间者岁比不登民多乏食夭绝天年朕甚痛之郡国或硗无所农桑击畜（硗谓硗确瘠薄也。隘也。击谓食养之也。畜牧放也。）广荐草莽水泉利而不得从（麋鹿食曰：荐一曰草稠曰：荐深曰：莽）其议民欲徙宽大地者听之。
武帝元狩元年四月诏朕哀夫老毛孤寡鳏（八十曰毛老称也。一曰毛不明之貌）独或匮於衣食甚怜愍焉其遣谒者巡行天下存致赐（致送至也。）九十已上及鳏寡孤独帛人二疋絮三斤八十以上米人三石。
六年六月遣博士褚等六人（褚大也。）分循行天下存问鳏寡废疾无以自振业者贷与之。
元封元年十月行所巡至博奉高蛇丘历城梁父加年七十已上孤寡帛人二疋。
二年春幸缑氏遂至东莱四月还祠泰山至瓠子临决河赐所过孤独高年米人四石。
六年三月幸汾阴祠后土神光三烛赐天下贫民布帛人一疋。
太始三年二月行幸东海琅琊登之罘浮大海冬赐行所过户五千钱鳏寡孤独帛人一疋。
昭帝始元四年七月诏曰：比岁不登民匮於食流庸未尽还（流庸谓去其本乡而行为人庸作令民共出马其止勿出诸给中都官者。且减之。
