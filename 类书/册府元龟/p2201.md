<!-- { "loadSidebar": true } -->
    杨王孙者孝武时人也。学黄老之术家累千金厚自奉养生亡所不致及病。且终先令其子曰：吾欲葬以反吾真（者不为衣衾棺椁反归也。真者自然之道也。）必亡易吾意死则为布囊盛尸入地七尺既下从足引脱其囊以身亲土其子欲默而不从重废父命（重难）欲从之心。又不忍乃往见王孙友人祁侯（祁侯缯贺之孙承嗣者名它）祁侯与王孙。《书》曰：王孙。若疾仆迫从上祠雍未得诣前（诣至也。至前言未见也。）愿存精神省思虑进医药厚自持窃闻王孙先令葬令死者亡知则已。若其有知是戮尸地下将见先人窃为王孙不取也。且孝经曰：为之棺椁衣衾是亦圣人之遗制何必区区独守所闻愿王孙察焉王孙报曰：盖闻古之圣王缘人情不忍其亲故为制礼今则越之（言逾礼而厚葬也。）吾是以葬将以矫俗也。夫厚葬诚亡益於死者而俗人竞以相高靡财殚币腐之地下（靡散也。单尽也。）或乃今日入而明日发此真与暴骸於中野何异。且夫死者终生之化而物之归者也。归者得至化者得变是物各反其真也。反真冥冥亡形亡声乃合道情夫饰外以华众厚葬以鬲真使归者不得至化者不得变是使物各失其所也。且吾闻之精神者天之有也。形骸者地之有也。（。《文子》称天气为魂延陵季云：骨肉下归於土是以云：然）精神离形各归其真故为之鬼鬼之为言归也。其尸块然独处，岂有知哉！裹以币帛鬲以棺椁支体络束口含玉石欲化不得郁为枯腊千载之後棺衾朽剥乃得归土就其真宅繇是言之焉用久客（言不用久为客也。）昔帝尧之葬也。木为匮葛ぱ为缄（空木为匮即椟字也。椟小棺也。葛ぱ蔓也。一曰ぱ以草名葛之类也。缄束也。）其穿下不乱泉上不泄臭故圣王生易尚死易葬也。（尚崇也。言生死皆俭约也。）不加功於亡用不损财於亡谓（谓名称也。亦指趣也。）今费财厚葬留归鬲至死者不知生者不得是谓重惑於戏吾不为也。祁侯曰：善遂葬。
    朱初为博士杜陵令後居田病不呼医药遗言以身服敛棺周於身土周於椁（棺周於身小棺裁容身也。土周於椁冢圹裁容椁也。）为丈五坟葬平陵东郭外。
    龚胜为光禄大夫临卒敕以棺敛丧事衣周於身棺周於衣勿随俗动吾冢种柏作祠堂（。若葬多设器备则恐被掘故云：动吾蒙也。亦不得种柏及作祠堂皆不随俗）。
    何并为[A13C]川太守疾病召丞掾作先令书（先为令书）曰：告子恢吾生素餐日久死虽当得法赙勿受（公食吏死官得法赙凡赠终者布帛曰：赙）葬为小椁容下棺（礼三重椁赵简子曰：不设属辟下卿之罚也，或曰：但下棺无馀器物也。言止作小椁才容下棺而已无令高大也。）恢如父言。
    後汉樊宏为寿张侯卒遗敕薄葬一无所有以为棺柩一藏不宜复见如有腐败伤孝子之心使与夫人同坟墓藏光武善其令以书示百官因曰：今不顺寿张侯意无以彰其德谥为恭侯。
    吴汉为大司马夫人先死薄敛小坟不作祠堂。
    王堂为汝南太守免归家卒遗令薄敛瓦棺以葬。
    张为司徒病临危敕其子曰：显节陵扫地露祭欲率天下以俭吾为三公既不能宣扬王化令吏人从制，岂可不务节约乎！其无起祠堂可作盖庑施祭其下而已。
    祭遵为征虏将军临死遗诫牛车载丧薄葬雒阳郑玄卒遗令薄葬。
    邓训为护羌校尉三子悝宏阊并太后弟也。宏疾病遗言悉以常服不得用锦衣玉匣悝阊相继并卒皆遗言薄葬不受爵赠太后并从之。
    张霸为侍中疾卒遗敕诸子曰：昔延州使齐子死羸博因坎路侧遂以葬焉今蜀道阻远不宜归茔可止此葬足藏齿而已务遵速朽副我本心人生一世但当畏敬於人。若不善加已直为受之诸子承命葬於河南梁县因遂家焉。
    周磐字坚伯学古文尚书洪范五行初为重合令後弃官归乡里教授门徒常千人年七十三岁朝会集诸生讲论终日因令其二子曰：吾日者梦见先师东里先生与我讲於阴堂之奥（东南隅谓之奥堂幽暗之室。又入其奥死之象也。）既而长叹岂吾齿之尽乎！若命终之日桐棺足以周身外椁足以周棺敛形悬封濯衣幅巾编二尺四寸简写尧典一篇并刀笔各一以置棺前示不忘圣道其月望日无病忽终学者以为知命焉。
    赵岐为太常将卒先自为寿藏（寿藏谓蒙圹也。称寿者取其久远之意也。犹如）图季札子产晏婴叔向四像居宾位。又自画其像居主位皆为赞颂敕其子曰：我死之日墓中聚沙为床布簟白衣散其上覆以单被即日便下下讫便掩。
    赵咨为议郎抗疾京师将终告其故吏朱祗萧建等使薄敛素棺藉以黄壤欲令速朽早归后土不听子孙改之乃遗书敕子胤曰：夫含气之伦有生必终盖天地之常期自然之至数是以通人达士鉴兹性命以存亡为晦明生死为朝夕故其生也。不为娱亡也。不为戚夫亡者元气去体身魂游散反素复始归於无端既已消仆还合粪土土为弃物，岂有性情而欲制其厚薄调其燥湿邪但以生者之情不忍见形之毁乃有掩骼埋窆之制。《易》曰：古之葬者衣之以薪藏之中野後世圣人易之以棺椁棺椁之造自黄帝始，爰自陶唐逮及虞夏犹尚简朴或瓦或木及至殷人而有加焉周室因之制兼二代复重以墙た之饰表以旌铭之仪招复含敛之礼殡寿官寿器之类蒙在今荆州古郢城中也。葬宅兆之期棺椁周重之制衣衾称袭之数其事烦而害实品物碎而难备然而秩爵异级贵贱殊等自成康以下其典稍乖至於战国渐至颓陵法度衰毁上下僭杂终使晋侯请隧秦伯殉葬陈大夫设参门之木宋司马造石椁之奢爰暨暴秦违道废德灭三代之制兴氵邪之法国赀糜於三泉人力单於郦墓玩好穷於粪土伎巧费於窀穸自生民以来厚终之敝未有。若此者虽有仲尼重明。《周礼》、《墨子》勉以古道犹不能御也。是以华夏之士争相陵尚违礼之本事礼之末务礼之华弃礼之实单家竭财以相营赴废事生而营终亡替所养而为厚葬岂云：圣人制礼之意乎！记曰：丧虽有礼哀为主矣。又曰：丧与其易也。宁戚今则不然并棺合椁以为孝悌丰赀重礻遂以昭恻隐吾所不取也。昔舜葬苍梧二妃不从，岂有匹配之会守常之所乎！圣主明王其犹。若斯况於品庶礼所不及古人时同即会时乖则别动静应礼临事合宜王孙葬墨夷露骸皆达於性理贵於速变伯鸾父没卷席而葬身亡不反其尸彼数子岂薄至亲之恩亡忠孝之道邪况我鄙ウ不德不敏薄意内昭志有所慕上同古人下不为咎果必行之勿生疑异恐尔等目厌所见耳讳所议必欲改殡以乖吾志故远采古圣近揆行事以悟尔心但欲制坎令容棺椁归即葬平地无坟勿卜时日葬无设奠勿留墓侧无起封树於戏小子其勉之哉！吾蔑复有言矣。朱祗萧建送丧到家（谢丞。《书》曰：咨在京师病困故吏萧建经营之咨豫自买小素棺使人取乾黄土细抟筛之聚二十石临卒谓建曰：亡後自着所有故巾单衣先置土於棺内尸其中以拥其上）子胤不忍父体与土并合欲更改殡祗建譬以顾命，於是奉行时称咨明达。
    梁商顺帝时为大司马病笃敕子冀等曰：吾以不德享受多福生无以辅益朝廷死必耗费帑藏衣衾饭玉匣珠贝之属何益朽骨百僚劳扰纷华道路祗增尘垢虽云：礼制亦有权时方今边境不宁盗贼未息岂宜重为国损气绝之後载至家舍即时殡敛以时服皆以故衣无更裁制殡已开冢冢开即葬祭祀如存无用三牲孝子善述父志不宜违我言也。及薨帝亲临丧诸子欲从其诲朝廷不听。
    卢植为尚书初平三年卒临困敕其子俭葬於土穴不用棺椁附体单帛而已。
    袁闳司徒安之孙累徵聘举召皆不应临卒敕其子曰：勿设殡棺但着疏布单衣幅巾亲尸於板床之上以五百击为藏。
    杜安为巴郡太守卒官时薄敛素器不漆子自将军州郡贤之表章坟墓。
    马融为南郡太守卒于家遗令薄葬。
    谢夷吾为下邳令将卒敕其子曰：汉末当乱必有发掘露体之祸使悬棺下葬墓不起坟。
    杨震为太尉既为樊丰等所讠替收太尉印绶遣归本郡行至城西夕阳亭乃慷慨谓其诸子门人曰：死者士之常分吾蒙恩居上司疾奸臣狡猾而不能诛恶嬖女倾乱而不能禁何面目复见日月身死之日以杂木为棺布单被裁足盖形勿归冢次勿设祭祀因饮而卒。
    李固为太尉坐忤梁冀意免遂为冀所诬自杀临终敕子孙素棺三寸幅巾殡敛於本郡尧角之地不得还墓茔污先公兆域。
    张奂为太常後坐禁锢年七十八遗命曰：吾前後仕进十要银艾不能和光同尘为谗邪所忌通塞命也。始终常也。但地底冥冥长无晓期而复缠以纟广绵牢以钉密为不喜尔幸有前窀朝殒夕下措尸灵床幅巾而已奢非晋文俭非王孙推情从意庶无咎吝诸子从之。
    范冉（冉或作丹）尝辟太尉府不行中平二年卒於家临命遗令敕其子曰：吾生於昏ウ之世值乎！氵侈之俗生不得救世济时死何忍自同於世气绝便敛敛以时服衣足蔽形棺足周身敛毕便穿穿毕便埋其明堂之奠干饭寒水饭食之物勿有所下坟封高下令足自隐知我心者李子坚王子炳也。今皆不在制之在尔勿令乡人宗亲有所加焉。
    苻融陈留浚仪人州郡举孝廉公府连辟皆不就妻亡贫无殡敛乡人欲为具棺服融不肯受曰：古之亡者弃之中野唯妻子可以行志但即土埋藏而已（谢承书赖川张元祖志行士也。往吊融妻亡知其如此谓言足下欲尚古道非不清妙但礼设棺椁制杖章孔子曰：吾从周便推所乘车牛命融以给殡融受而不辞也。）。
    魏韩暨为司徒临终遗言曰：夫俗奢者示之以俭俭则节之以礼历见前代送终过制失之甚矣。若尔曹敬听吾言敛以时服葬以土藏穿毕便葬送以瓦器慎勿有增益。又上疏曰：生有益於民死犹不害於民况臣备位台司在职日浅未能宣扬圣德以广益黎庶寝疾弥留奄即幽冥方今百姓农务不宜劳役乞不令雒阳吏民供设丧具惧国典有常使臣私愿不得展从谨冒以闻惟蒙哀许帝得表嗟叹。
    王观为司空上印绶薨於家遗令葬足容棺不设明器不封树。
    裴潜为太常遗令俭葬墓中惟置一灵坐瓦器数枚其馀一无所设。
