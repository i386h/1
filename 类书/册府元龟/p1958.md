<!-- { "loadSidebar": true } -->
    刘善明平原人宋元嘉末青州饥荒人相食善明家有积粟躬食饣粥开仓以救乡里多获全济百姓呼其家田为续命田後至征虏将军。
    虞初仕宋为黄门侍郎宋明帝诛山阳王休至葬日寒雪厚三尺故人无至者惟一人来赴刘字子宋末为袁粲所荐除秘书郎不见用粲诛微服往哭并到赙助。
    何昌寓宋末为建平王景素征北南徐州府主簿以风素见重母老求禄止为湘东太守还为高帝骠骑功曹昌寓在郡景素被诛昌寓痛之至是启高帝理其冤。又与司空褚彦回书极言高帝嘉其义。
    王思远宋末辟建平王景素南徐州主簿景素被诛左右离散思远亲视殡葬手种松柏与庐江何昌寓沛郡刘上表理之事感朝廷景素女废为庶人思远分衣食以相资赡年长为备笄总访求素对倾家送遣。又与顾之为友之卒後家贫思远迎其妻子隐┰甚至。
    刘灵哲封霄城侯父怀珍卒当袭爵灵哲固辞以兄子在虏中存亡未测无容越当茅土朝廷义之後至宁朔将军西阳王右军司马。
    吴达之姨亡无以葬自卖为士夫客以营蒙椁从祖弟敬伯夫妻荒年被略卖江北达之有田十亩货以赎之同财共宅。
    刘讽为丹阳丞时始安王遥光记室崔慰祖与讽素善遥光据东府反慰祖在城内城未溃一日讽谓之曰：卿有老母宜其出矣。命门者出之慰祖诣阙自首系尚方病卒。
    王续蜀郡人郝道福华阳人并累世同爨明帝诏表门闾蠲调役。
    谭宏宝零陵人何宏华衡阳人疏从四世同居共衣食诏表门闾蠲租税。
    董僧惠为晋安王子懋防阁子懋起兵徐玄庆既平子懋知其豫子懋之谋执之僧惠曰：晋安举义兵仆实豫议古人云：非死之难得死之难仆得为主人死不恨矣。愿至主人大敛毕退就汤镬虽死犹生玄庆义而许之还具白明帝乃配东冶言及九江时事取悲不自胜子懋子昭基九岁以方二寸绢为书参其消息并遗钱五百以金假人崎岖得至僧惠观书对钱曰：此郎君书也。悲恸而卒。
    陆超之吴人以清净闲雅为晋安王子懋所知子懋既为于琳之所害人劝其逃亡曰：人皆有死此不足惧吾。若逃亡非惟孤晋安之眷亦恐田横客笑人徐玄庆等以其义欲囚还都超之端坐待命其门生周姓者谓杀超之当得重赏遂斩之。
    徐生东海人范安祖李圣伯范道根俱武陵人并五世同居。
    封延伯侨居东海三世同财为此州所宗。
    邵荣兴文献叔并武陵人八世同居。
    陈玄子义兴人四世同居户口一百七人。
    韩灵敏早孤与兄灵珍并有孝性灵珍亡无子妻韩氏守节不嫁虑家人夺其志未尝告归灵敏事之如母。
    纪僧真宋末随逐征西将军萧思话及子惠开皆被赏遇惠开性苛僧真以僧过见罚既而委任如旧及罢益州还都不得志而僧真事之愈谨惠开临终叹曰：纪僧真方当富贵我不见也。乃以僧真刘康周後除司农卿。
    江泌字士清济阳人也。历仕南中郎行参军所给募吏去役得时病莫有舍之者吏扶扌丈投泌泌亲自隐┰吏死泌为买棺无僮役兄弟共与埋之。
    夏侯恭叔谯国人桓崇祖为豫州辟为主簿崇祖被诛故人无敢至者独恭叔以家财为殡时人以比栾布。
    张融少为封溪令兄与顾凯之有恩好凯之卒融身负坟土在南与交太守卞展有旧展於岭南为人所杀融挺身奔赴。
    梁陶季直初仕齐为褚彦回司空司徒主簿彦回卒季直请王俭为彦回立碑终始营护甚有吏节时人美之。
    曹景宗为雍州中兵参军督岘南与州里张道门厚善道门车骑将军敬儿少子也。为武陵太守敬儿诛道门於郡伏法亲属故吏莫敢入景宗自襄阳遣人船到武陵收其尸骸迎还殡葬乡里以此义之。
    谢几卿为威戎将军免官卒虽不持简操然於家门笃睦兄才卿早卒子藻幼孤几卿抚养甚至及藻成立历清官皆几卿奖训之力也。
    郑绍叔仕齐为寿州治中从事时刺史萧诞以弟谌诛台遣收兵卒至左右莫不惊散绍叔闻难独驰赴焉诞死侍送丧柩众咸称之到京师司空徐孝嗣见而异之曰：祖逖之流也。
    乐蔼仕齐为豫章王嶷荆州主簿後嶷还都蔼後为荆州治中及嶷薨蔼解官赴丧率荆湘二牧故吏建碑墓所。
    范好节尚奇专趋人之急少时与领军长史王亥善亥亡於官舍贫无居宅乃迎丧还家躬营殡殓後至仆射。
    袁昂为武陵王卫军长史丁内忧服未除而从兄彖卒昂幼孤为彖所养乃制期服人有怪而问之者昂致书以谕之曰：窃闻礼繇恩断服以情申故小功他邦加制一等同爨有缌麻之典籍孤子夙以不天幼倾乾荫资敬未及过庭莫承藐藐冲人未达朱紫从兄提养训教示以义方每假其谈价虚其声誉得及人次实亦有繇兼开拓房宇处以华旷同财共有资具取是尔来三十馀年怜爱之至无异己生姊妹孤侄就居一时笃念之深在终弥固此恩此爱毕壤不忘既情。若同生而服为诸从言心即事实未忍安昔马棱与弟毅同居毅亡棱为心服三年繇也。之不除丧亦缘情而致制虽不及古诚实感慕尝愿千秋之後从服其齐不图衰祸猥集一旦草土残息复罹今酷寻惟恸绝弥剧弥深今以馀喘欲遂素志庶寄其罔慕之痛少伸无己之情虽礼无明据乃事有先例率迷而至必欲行之君问礼所归谨以谘白临纸号哽言不识次。
    王份十四而孤解褐车骑主簿出为宁远将军始安内史袁粲之诛亲故无敢视者份独往致恸繇是显名。
    周舍初辟丹阳尹王亮主簿後为鸿胪卿王亮得罪归家时莫有至者舍独敦恩旧及卒身营殡葬时人称之。
    杨公则为散骑常侍为人敦厚慈爱居家笃睦视兄子过於其子家财悉委焉。
    颜协为兼御史中丞协幼孤养於舅氏陈郡谢柬柬卒协以有鞠养之恩居服如伯叔之礼议者重焉氵诜邻人有被诬为盗者被治刻妄款诜矜之乃以书质钱二万令门下诈为亲代之酬备邻人获免谢诜诜曰：吾矜天下无辜岂期谢也。其行多如此类卒谥贞白处士。
    颐阮孝绪字士宗父彦之宋太尉从事中郎孝绪七岁出从伯裔之（裔字本作太祖庙讳下字）裔之母周卒有遗财百馀万应归孝绪孝绪一无所纳尽以归裔之琅邪王晏之母闻者咸叹异之卒谥文贞处士。
    刘为上黄侯晔所知及晔终於毗陵故吏多分散独奉晔丧还都坟成乃退简文时在东宫遇晔素重诸不送者皆被劾责惟独被优赏。
    泳兄子仲容幼孤泳养之仲容初为安西法曹行参军泳时已贵显吏部尚书徐勉拟泳子晏为官僚泳垂泣曰：兄子幼孤人才粗可愿以晏婴所忝回授之许焉因转仲容为太子舍人。
    孙谦力於仁义行已过人甚远从兄灵庆尝病寄於谦谦出行还问起居灵庆曰：向饮冷熟不调即时独渴谦退遣其妻有彭城刘融者行乞疾笃无所归求人与送谦舍谦开厅舍以待之及融死以礼殡葬之众咸服其行义终光禄大夫。
    刘凝之南郡枝江人隐居不仕荆州饥衡山王义季虑凝之馁毙饷钱十万凝之大喜将钱至市门观有饥色者悉分与之俄顷立尽。
    何点字子哲齐永元中崔惠景围城人间无薪点悉伐园树以赡亲党累徵不就。
    任为新安太守卒事兄嫂恭谨外氏贫缺尝营奉供养禄俸所收四方馈遗皆班之亲戚即日便尽。
    黔娄为邓元起益州长史元起死于蜀部曲皆散黔娄身营殡殓携持丧柩归乡里。
    龚惬遂宁人为刘季连益州主簿後季连兵败还京师将发人莫之视惟惬送焉。
    褚冕钱塘人南康王子会理之旧会理欲图侯景事败冕亦囚於省问事之所起拷掠千计终无所言会理隔壁闻之遥曰：褚郎卿，岂不为吾致此耶然勿言会理遇害冕竟以不服赦之。
    欧阳为天门太守与左卫将军兰钦相善钦征交州同行钦度领以疾终除临贺内史启乞送钦丧还都然後之任。
    陈周文育本姓项氏义兴人周荟养为己子同州刺史陈庆之与荟同郡素相善启荟为前将军军主庆之使将五百人往新蔡悬夸阝慰荣白水蛮谋执荟以入魏事觉与文育拒之时贼徒甚盛一日之中战数十合文育前锋陷阵勇冠军中荟於战阵死文育驰取其尸贼不敢逼及夕各引去文育身被九创创愈辞请还葬庆之壮其节厚加赠遗而遣之。
    吴明彻初仕梁东宫直後及侯景寇京师天下大乱明彻有粟麦三千馀斛而邻里饥馁乃白诸兄曰：当今草窃人不图久柰何有此而不与乡家共之，於是计口平分同其丰俭群盗闻而避焉赖以存者甚众後为侍中司空南平郡公。
    杜之伟幼精敏有逸才湘阴侯萧昂为江州刺史以之伟掌记室昂卒庐陵王续代之。又手教招引之伟固辞不应命乃送昂丧柩还京。
    司马梁承圣中为太子庶子江陵陷随例入关而梁室屠戮太子瘗殡失所以官臣乃抗表周朝求还江陵改葬辞甚酸切周朝优诏曰：昔主父从戮孔车有长者之风彭越就诛栾布得陪臣之礼庶子乡国已改犹怀送往之情始验忠贞方知臣道即敕荆州以礼安厝。
    许亨梁末为王僧辨太尉从事高祖受禅授中散大夫领羽林监初僧辨之诛也。所司收僧辨及其子於方山同坎瘗埋至是无敢言者亨以故吏抗表请葬之乃与故义徐陵张种孔覆等相率以家财营葬具凡七柩皆改窆焉。
    陈智深为萧摩诃骑士及摩诃入隋授开府仪同三司与汉王谅同作逆伏诛其子光已籍没智深收摩诃尸手自殡敛哀感行路君子义之。
    殷不佞字季仰陈郡长平人第三兄不疑次不占次不济并早亡不亻妄最小事弟二寡嫂张氏甚谨所得禄俸不入私室终於右丞散骑常侍。
    後魏栗法光上党屯留人素敦信义中山王熙诛弟略潜行自旧识河内司马始宾始宾便为荻筏夜与俱渡盟津诣法光家法光忻而纳之略旧识刁双为西河太守复归之停止经年双乃令从子昌送略渡江萧衍甚敬礼之。
    崔宽为镇西将军卒初自陇右归世祖见司徒崔浩浩与齿次厚存抚之及浩诛以疏族独得不坐遂家於武城居祖魏司空林旧墟以一子继浩弟览妻封氏相奉如亲。
    长孙稚初生而母亡为姨兄元洪超所养後为太傅录尚书事封开国子稚表请回授洪超次子惮许之刁整为骁骑将军丁父忧相州刺史山阳王熙在邺起兵将诛元等事败傅首京师熙之亲故莫敢视整弟妇即熙姊遂收其尸藏之後乃还熙所亲元略曾於整坐泣谓黄门王诵尚书袁翻曰：刁公收敛我家卿即宜知。
    房景远字叔遐重然诺好施与频岁凶俭分赡宗亲。又於通衢以食饿者存济甚众以母疾不应州命。
    韦フ字尊显少有志业年十八辟州主簿时属岁荒俭フ发家粟造粥以饲饥人所活甚众。
    卢义僖范阳涿人少时幽州频遭水旱先有数万石贷民义僖以年不熟乃燔其契州闾悦其恩德邢晏笃於义让初为南兖州刺史例得一子解褐乃启其孤弟子子慎为奉朝请子慎年甫十二而其子已弱冠矣。後为沧州复启孤兄子子昕为府主簿而其子并未从官世人以此多之。
