<!-- { "loadSidebar": true } -->
十六年七月谓侍臣曰：朕数诏公等欲闻愆阙，庶几善道以匡不逮耳今尝达夜不寝思为政术非唯忧勤百姓亦欲贻法後昆司空长孙无忌奏闻古来拨乱之主载籍所存天造草末之辰爰始经纶之日何尝不思闻帝道祗奉王度及即位之後渐染骄盈诗云：鲜克有终此非虚说陛下君临四海将二十载视朝以後每留群臣陛下为解威严贷以颜色唯欲其论国家善恶用康政化哀愍黎元圣情转切此岂臣等独蒙恩泽四海苍生谁不幸甚。
十七年二月己亥帝亲虑囚徒非伤化害物者多所降宥帝以天下太平励精风化每旦召见三品以上赐食御前初发德音必先政道奖诱臣下令各有所陈群臣虽无可进说帝必深叙戒惧。
七年辛丑谓公卿曰：朕闻隋炀帝对群臣未尝言及政道朕实以政事切心。若见卿等不觉自然发言司徒长孙无忌曰：臣闻欲知国之存亡先观其为政此隋所以丧陛下所以兴也。
八月帝见诸方使人先问其田苗善恶百姓疾苦奏称百姓更无疾患而今兹有年因谓群臣曰：自去秋不雨涉兹春夏积旱三时野无青草中心怵惕无秋稼之望迄於夏季方降甘雨今此年丰上天所赐虽祥瑞之美无以加焉。
十八年二月丙辰帝谓侍臣曰：天下静乱必在於君化以成俗亦繇其主朕少小军旅於学业恨不能该览经史撮其善事为百姓行之。
二十一年正月诏以无识之徒自蹈刑宪者宜顺阳和时申恩惠诸司见禁囚并宜将过详其轻重自此以後每视朝录禁囚二百人帝亲自案问降死至流流入徒徒入杖杖者并放。
二十二年闰十一月癸巳亲录囚徒多所原遣。
高宗永徽元年正月召朝集使谓之曰：朕初登大位固以黎庶为心事有不便於万姓者各宜面奏有不尽者亦任封进自是每日引刺史十人入阁问以百姓疾苦及其政理。
显庆四年十月壬辰亲虑在京囚徒多所降免。
龙朔三年二月庚戌敕京城见禁囚每日将二十人过帝自虑之多所原免虑不尽者仍令皇太子於百福殿虑之。
咸亨二年六月癸巳以时旱亲虑囚徒多所原宥仍令沛王贤虑诸司囚周王显虑雒州及两县囚。
中宗景龙二年六月壬寅亲虑囚徒多所原宥。
玄宗开元五年七月引畿县令见於别殿帝谓之曰：诸县令等朕闻春夏以来苗稼甚好近日稍多雨水深虑漂浸田畴只如巩县密县汜水等既山水暴下冲突庐舍至於百姓溺者数人言念於兹不忘鉴寐虽已遣御史检校安存卿是亲人之官。若为优恤亦知今岁蝗不为灾避境有徵深嘉称职未知在外疾病多少差科赋敛得均平否。
十一年诸州朝集使来见帝谓之曰：卿等远来并平安好今岁收获何如去年百姓之间有何疾鳏寡独及行人之家。若为优恤使得存济卿等初到。且归休息数日之後与有司计事以闻。
二十五年十一月诸州朝集使见敕曰：朕比择长吏兼分命使臣所冀安人伫彼成绩未知去岁之後至今秋以来郡县之间如何致理招携复业何为处置顷闻诸道路远近稍熟百姓贮积多少卿等亲人之职庶事合知宜以实言用慰虚伫。
天宝十四载六月壬辰帝亲虑囚徒。
肃宗至德二年正月庚申临轩引侍臣议时政得失代宗广德元年九月壬午御延英殿会宰臣等议政事自辰至午乃罢丙戌御延英殿会宰臣等议政事自辰至巳乃罢。
大历三年十月庚辰代宗御延英殿引万年长安两县令及诸畿县令见。
十年五月乙夕卩帝视朝以班列人少谓宰臣曰：朕每日听政未尝不晨兴公卿大夫岂忘恭恪宰臣等再拜引过陈谢退而告示朝臣闻之者莫不怵惕。
德宗贞元元年十二月以蝗螟之後流庸未复诏延英视事日令常参官七人引对访以时政得失自是颇有忤讦不事理者悉优容而遣之。
三年四月庚申诏曰：蕃寇虽退疆理犹虞安边之策必有良各委尝参官具所见封进每坐日三四人陈奏利害。
四年六月召京兆府诸县令对於延英殿访人疾苦诲之各赐衣一袭。
甲申中书门下奏大理卿干颀太常卿董晋兵部侍郎李纾京兆尹李佐吏部员外郎李渭曾任刺史司农卿薛珏太府少卿韦华大理少卿李速户部郎中卢绍仓工部郎中庞曾任县令及长安令窦申万年令李融并有理行，於是令颀等与刺史言於左丞相厅珏等言於右丞厅言毕各条奏。
六年七月召京兆府诸县令对延英殿问人疾苦各赐衣一袭。
七年十月司农卿李模免官初司农当供三宫冬菜三千车以度支给车直稍贱。又阻雨菜败模以度支为辞帝责其不先闻故免之先是模奏司农菜不足请京兆府市之尹薛珏万年令韦彤乃禁人科卖帝命夺珏俸一月彤俸三月繇是每御延英殿令诸司长官二人引见访问谓之巡对。
十一年二月黔中观察使崔穆为部人告赃二十七万贯及他犯监察御史李直方往黔州覆案近事雨晦无对见者是日雨止重之延英殿召见直方遣焉宪宗元和二年锐於政理谓宰相裴曰：朕听政之暇遍读列圣实录见贞观开元时事竦慕不能释卷。又曰：太宗之创业如此玄宗之致理如此我读国史始知万倍不及先圣当先圣之代犹须相与百官同心辅助岂朕今日独能为理哉！事有乖宜必望卿尽力扶扌求等蹈舞进贺曰：陛下言及於此是。又宗社无疆之福臣等驽劣不副圣心亦孜孜奉上每因敷奏复引太宗躬勤听览以讽帝帝尝纳用自是延英议政昼漏率下五六刻仍诏自今两省官每坐日一人对来。
八年六月辛亥朔以时积雨延英门不开者十五日至是帝使谓宰臣等曰：每至三日雨亦对来。
十三年九月戊子自八月壬申雨至是暂霁翼日复降乙丑雨雪深数尺人有冻死者宰臣因对请放朝帝曰：Ё寒放朝固其所也。然吾乐与卿等相见退居深宫谁可与语耶。
十四年八月己未谓宰臣曰：今天下虽渐平尤须勤於政理。若偶遇休假不坐有事即诣延英请对勿拘常制先是宰臣奏事於延英崔群以秋暑方甚不敢尽久其辞顾同列将出帝止之曰：数日方与卿一相见时虽尚热朕不为劳因固留群臣等久之方退。
穆宗以元和十九年正月即位八月乙亥幸勤政楼问人疾苦。
文宗太和元年三月御紫宸殿延英视事者凡十一刻宰臣得以口陈大政帝皆虚心听纳异日对翰林学士於思政殿对南北军使於麟德殿洎诸蕃使者诸道进奏官皆得引谒故事只日皇帝视朝其双日百官但奉朝请退帝既勤於为理其後欲与宰相间日论政或当放朝辍朝皆令用双日。
五月甲申召待制官礼部侍郎崔郾工部侍郎独孤朗日对一刻时待制官命之旧矣。近岁虚设其名未尝引觌及此屡召咨以时政。
六月诏百司庶务有不便於人者各委长吏悉心陈列无使壅於上闻。
开成元年正月乙巳帝御紫宸殿宰臣郑覃李石进曰：陛下改元御殿中外宁谧全放京兆府一年租税。又停天下四节进奉恩泽所该实当要切近年赦令皆不及此帝曰：朕务行其实不欲崇长空文覃曰：在守之而已石曰：赦书须内置一本陛下时看之。又十道黜陟使去日更付与公事根本令向外与长吏详择施行方进利害之要帝召监仓御史问太仓粟数御史崔虞对见粟有二百五十万石帝曰：无九年之蓄曰：不足无六年之蓄曰：急无三年之蓄曰：国非其国今约岁费不少而所蓄非多诚深可轸虑石曰：京畿频旱无以添置待臣来年徵两税麦时纳麦时纳自然国储渐实人亦乐输帝曰：如今用粟处。且给价钱来年折纳务优农人覃曰：若不优之折纳为害石。又奏泾阳水利方春作时请禁碾秋冬水闲任却动用覃曰：务农乃原其本也。游手末作自当衰止帝曰：百司弛慢要重条举因指御炉曰：此物始亦华好用之既久乃无光彩。若不修饰何繇复初石曰：百司皆有官长在陛下各责其事而已覃曰：丕变风俗当考实效晋时阮之流竟何礻卑益帝曰：阮籍居母丧饮酒食肉隳紊礼教覃曰：三十年以来多不务实取於颜情李石曰：此本因理平人人无事安逸所致今之人俗但远慕王夷甫耻不能及帝曰：卿等辅朕为理必在振举法度法者帝王之鞭策乘焉不执鞭策而可望致远乎！郑覃李石谢曰：陛下抚念万方形於忧勤臣等虽甚驽庸敢不力奉圣志。
九月丁亥召对季集畿赤县令等二十一人赐帛有差二年八月丙午望日帝御延英对刑法官刑部员外郎纥干泉王含大理少卿李武韦纾及大理正丞等自此朔望即对刑法官以详重轻。
三年二月诏仆射尚书侍郎左右丞太卿监每遇坐日宜令两人循次候对。
宣宗在位十四年凡对宰臣语及政事即终日忘倦後唐明宗长兴四年六月丙寅见百僚於广寿殿时不豫旬日至是稍平帝勤於听政接臣下无倦圣恙才似和裕即戒尚宫曰：吾今日见百官六宫请曰：圣体虚羸。且候平复无宜勉强上曰：吾坐即似健乃以乌帽便服见群臣。
十月辛酉上顾谓侍臣曰：宰臣久不相见何也。因令孟汉琼傅诏冯道奏曰：臣等以五日起居禀中旨召见不敢大进也。是月道率百僚见於中兴殿。
○帝王部　守法
仲尼有言曰：刑罚不中则民无所措手足盖居南面之重宅亿兆之上立乎！法以齐众一其心而成化岂三尺之律令而敢私乎！哉！故汉氏而下致治之後曷尝不申严邦宪循行吏议虽复宗室贵戚元勋近习於彝典无所矜贷繇是明一成之不变致天下之归心焉周典曰：无偏无党王道荡荡其斯之谓矣。
汉武帝时隆虑公主子昭平君尚帝女夷安公主隆虑主病困以金千斤钱千万为昭平君豫赎死罪帝许之隆虑主卒昭平君日骄醉杀主傅狱系内官（主傅主之官也。礼有傅母）以公主子廷尉上诣请论（论决其罪也。）左右人人为言前。又入赎陛下许之帝曰：吾弟老有是一子死以属我（老乃有子言其晚孕育），於是为之垂涕叹息良久曰：法令者先帝所造也。用弟故而诬先帝之法吾何面目入高庙乎！。又下负万民乃可其奏哀不能自止左右尽悲（时东方朔前上寿曰：臣闻圣王为政赏不避仇雠诛不择骨肉《书》曰：不偏不党王道荡荡此二者五帝所重三王所难也。陛下行之是以四海之内元元之民各得其所天下幸甚臣朔奉觞昧死再拜上万岁寿帝起入省中以时召让曰：时然後言人不厌其言今先生上寿时乎！朔免冠顿首曰：臣闻乐太甚则阳溢哀太甚则阴损阴阳变则心气动心气动则精神散而邪气及销忧者莫。若酒臣朔所以上寿者明陛下正而不阿因以止哀也。愚不知忌讳当死朔前有罪免为庶人待诏宦者署因此复为中郎赐帛百疋也。）。
宣帝时大司马大将军霍光兄孙山坐写秘书光夫人显为上书献城西第入马千匹以赎山罪书报闻不许之。
後汉光武时窦融为大司空以大司徒戴涉坐所举人盗金下狱帝以三公参职不得已乃策免融。
虞延迁雒阳令是时阴氏有客马成者尝为奸盗延收考之阴氏屡请获一书辄加榜二百信阳侯阴就乃诉於光武讠替延多所冤枉帝乃临御道之馆亲录囚徒延陈其狱状可论者在东无理者居西成乃回欲趋东延前执之谓曰：尔人之巨蠹久依城社不畏熏烧今考实未竟宜当尽法成大呼称枉陛戟郎以戟刺延叱使置之帝知延不私谓成曰：汝犯王法身自取之呵使速去後数日伏诛，於是外戚敛手莫敢干法。
後魏太武性甚严断明於刑赏功者赏不遗贱罪者刑不避亲虽宠爱之终不亏法尝曰：法者朕与天下共之何敢轻也。故大臣犯法无所宽假。
