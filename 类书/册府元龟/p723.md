<!-- { "loadSidebar": true } -->
    上官桀为左将军与大将军霍光结婚相亲光长女为桀子安妻有女年与帝相配桀因帝鄂邑盖主内安女後宫为亻亻予（鄂邑所食邑为盖侯所尚故云：盖主）数月立为皇后父安为骠骑将军封桑乐侯光时休沐出桀辄入代光决事。
    霍禹光子光薨禹嗣为博陆侯魏相为御史大夫後两家奴争道（谓霍氏及御史家）霍氏奴入御史府欲大夫门御史为叩头谢乃去。
    王凤成帝长舅封平阳侯为大司马大将军领尚书事王氏子弟皆卿大夫侍中诸曹分据势官满朝廷凤用事帝遂谦让无所颛（颛与专同凡事皆不自专也。）左右尝荐光禄大夫刘向少子歆通达有异材帝召见歆诵读诗赋甚悦之欲以为中常侍召取衣冠临当拜左右皆曰：未晓大将军（晓犹白也。）曰：此小事，何须关大将军左右叩头争之帝，於是语凤凤以为不可乃止其见惮如此帝即位数年无继嗣体常不平定陶共王来朝天子留不遣归国曰：尔长留侍我矣。其後天子疾益有瘳定陶共王因留国邸旦夕侍帝甚亲重凤心不便共王在京师会日蚀凤因言日蚀阴盛之象为非常异定陶王虽亲於礼当奉藩在国今留侍京师诡正非常（诡违也。）故天见戒（见显示）宜遣王之国帝不得已於凤而许之共王辞去帝与相对涕泣而决京兆尹王章以为凤建遣共王之国非是乃奏封事言日蚀之咎矣。天子召见章延问章对曰：日蚀阴侵阳臣颛君之咎今政事大小皆自凤出天子曾不一举手凤不内省责反归咎善人推远定陶王凤不可令久典事宜退使就第天子感悟纳之因荐琅琊太守冯野王以代凤凤闻之上疏乞骸骨辞拈甚哀帝少而亲倚凤弗忍废使尚书劾章章死狱中妻子徙合浦自是公卿见凤侧目而视郡国守相刺史皆出其门。
    王莽孝元皇后弟子莽为大司马与议立嗣共徵立中山王奉哀帝後是为平帝帝年九岁太后临朝委政於莽莽颛威福红阳侯立莽诸父平阿侯仁素刚直莽内惮之令大臣以罪过奏遣立仁就国莽日诳太后言辅政致太平群臣奏请尊莽为安汉公後遂遣使者逼守立仁令自杀。
    後汉窦融在宿卫十馀年年《老子》孙纵诞多不法长子穆等遂交通轻薄属郡县干乱政事以封在安丰欲令姻戚悉据故六安国遂矫称阴太后诏令六安侯刘盱去妇因以女妻之五年盱妇家上书言状帝大怒乃尽免穆等官诸窦为郎吏者皆将家属归故郡独留融京师。
    窦宪章德皇后兄也。恃宫掖声势遂以贱直请夺沁水公主园田（沁水公主明帝女）主逼畏不敢计後肃宗驾出过园指以问宪宪阴喝不得对（阴喝犹噎塞也。阴音於禁切喝音一介切或作呜音乌故切）後发觉帝切责之及宪平匈奴威名大盛以耿夔任尚等为爪牙邓叠郭璜为心腹班固傅毅之徒皆置幕府以典文章刺史守令多出其门尚书仆射郅寿乐恢并以忤意相继自杀（郅寿恽子）由是朝臣震慑望风承旨。
    窦景宪之弟为执金吾子孙放纵张为河南尹景家人复击伤市卒吏捕得之景怒遣缇骑侯海等五百人殴伤市丞部吏杨章等穷究正海罪徙朔方景忿怨乃移书辟章等六人为执金吾吏欲因报之章等惶恐入白愿自引臧罪以辞景命即上言其状窦太后诏报自今执金吾辟吏皆勿遣。
    阎显安思皇后兄也。建光初显及弟景耀晏并为卿校典禁兵后宠既盛而兄弟颇与朝权后临朝以显为车骑将军仪同三司显忌大将军耿宝位尊权重威重行朝乃讽有司奏宝及其党与皆下狱死，於是景为卫尉耀城门校尉晏执金吾兄弟权要威福自繇。
    梁冀顺烈皇后兄也。永和元年拜河南尹冀居职暴恣多非法父商所亲客雒阳令吕放颇与商言及冀之短商以让冀冀即遣人於道刺杀放而恐商知之乃推疑於放之怨仇请以放弟禹为雒阳令（安慰放家欲以灭口）使捕之尽灭其宗亲宾客百馀人商薨未及葬顺帝乃拜冀为大将军弟侍中不疑为河南尹及冲帝立始在襁褓太后临朝诏冀与太傅赵峻太尉李固会录尚书冀虽辞不肯当而侈暴滋甚冀爱监奴秦宫官至太仓令得出入冀妻孙寿所寿见宫辄屏御者以言事因与私焉宫内外兼宠威权大震刺史二千石皆谒辞之冀用寿言多斥夺诸梁在位者外以谦让而崇孙氏宗亲冒名而为侍中卿校尉郡守长吏者十馀人皆贪叨凶氵各遣私客籍属县富人被以它罪（籍谓疏录之也。）闭狱掠拷使。出钱自赎赀物少者至於死徙四方调发岁时贡献先输上第於冀（上第第一也。）乘舆乃其次焉吏人以货求官请罪者道路相望冀。又遣客出塞交通外国广求异物因行道路发取妓女御者而使人复乘势横暴妻略妇人殴击吏卒所在怨毒冀。又起别第於城西以纳奸亡或取良人悉为奴婢至数千人名曰：自卖人冀专擅威柄凶恣日积几事大小莫不谘决之宿卫近侍并所亲树禁省起居纤微必知百官迁召皆先到冀门笺檄谢恩然後诣尚书下邳人吴树为宛令之官辞冀冀宾客布在县界以情托树树曰：小人奸蠹比屋可诛明将军以椒房之重处上将之位宜崇贤路以补朝阙宛为大都士之渊薮自侍坐以来未闻称一长者而多托罪人诚非敢闻冀默然不悦树到县遂诛杀冀客为人害者数十人繇是深怨之树後为荆州刺史临去辞冀冀为设酒因鸩之树出死车上。又辽东太守侯猛初拜不谒冀托以他事乃腰斩之时汝南袁著年十九见冀凶纵不。树置也。胜其愤乃诣阙上《书》曰：臣闻仲尼叹凤鸟不至河不出图自伤卑贱不能致也。今陛下居得致之位。又有能致之资（此董仲舒对策之词著引而略之也。）而和气未应贤愚失序者势分权臣上下壅隔之故也。夫四时之运功成则退（《易　系辞》曰：寒往则暑来暑往则寒来寒暑相推而岁成焉《老子》曰：功成名遂身退天之道也。）高爵厚宠鲜不致灾今大将军位极功成可为至戒宜遵悬车之礼高枕颐神（薛广德为御史大夫乞骸骨赐安车驷马悬其安车传子孙欲令冀遵致仕之礼也。）《传》曰：木实繁者披枝害心。若不抑损权盛将无以全其身矣。左右闻臣言将侧目切齿臣特以童蒙见拔故敢忘忌讳昔舜禹相戒无。若丹朱（尚书禹谓帝舜曰：亡。若丹朱傲惟慢游是好）周公戒成王无如殷王纣（尚书周公戒成王曰：无。若殷王受之迷乱酗于酒德哉！）愿除诽谤之罪以开天下之口书得奏御冀闻而密遣掩捕著著乃变易姓名後托疾伪死结蒲为人市棺殡送冀廉问知其诈（廉察也。）阴求得笞杀之隐蔽其事学生桂阳刘常当世名儒素善於著冀召补令史以辱之时太原郝胡武皆危言高论（危亦高谓峻也。）与著交善先是等连名奏记三府荐海内高士而不诣冀冀追怒之。又疑为著党敕中都官移檄捕前奏记者并杀之遂诛武家死者六十馀人初逃亡知不得免因舆榇奏书冀门书入仰药而死家乃得全及冀诛有诏以礼祀著等冀诸忍忌皆此类也。不疑好经书善待士冀阴疾之因中常侍白帝转为光禄勋。又讽众人共荐其子裔为河南尹时年十六容貌甚陋不胜冠带道路见者莫不蚩笑焉不疑自耻兄弟有隙遂让位归第与弟蒙闭门自守冀不欲令与宾客交通阴使人变服至门记往来者南郡太守马融江夏太守田明初除过谒不疑冀讽州郡以他事之皆髡笞徙朔方融自刺不殊明死於路永兴二年封不疑子马为颍阴侯裔子桃为城父侯冀一门前後七封侯三皇后六贵人二大将军夫人女食邑称君者七人尚公主者三人其馀卿将尹校五十七人在位二十馀年穷极满盛威行内外百僚侧目莫敢违命天子恭已而不得有所亲豫吴何洪後主母何姬弟也。後主立封洪与弟蒋植并为侯植至大司徒吴主昏乱何氏骄僭子弟横放百姓患之。
    晋王恺文明皇后弟也。为後将军石崇与恺将为鸩毒之事司隶校尉傅祗劾之有司皆论正重罪诏特原之由是众人佥畏恺故敢肆其意所欲之事无所顾惮焉。
    羊景献皇后从父弟为中护军典禁兵放恣犯法每为有司所贷其後司隶校尉刘毅劾之应至重刑武帝以旧恩直免官而已寻以侯白衣领护军顷之复职。
    杨骏武悼皇后弟也。为车骑将军封临晋侯武帝自太康以後始宠后党请谒公行而骏及弟珧济势倾天下武帝末年恐杨氏之Τ复以王佑为北军中侯以典禁兵既而寝疾弥留至於大渐佐命元勋皆已先没群臣惶惑计无所从会帝小差有诏以汝南王亮辅政。又欲令朝士之有名望年少者数人佐之骏秘而不宣帝复寻至迷乱杨后辄为诏以骏辅政惠帝即位进骏为太傅大都督假黄钺录朝政百官总已骏自知素无美望惧不能辑和远近乃依魏明帝即位故事遂大开封赏欲以悦众为政严碎愎谏自用不允众心。
    贾谧贾后妹子也。为贾充後谧好学有才思既为充嗣继佐命之後。又贾后专恣谧权过人主至乃锁系黄门侍郎其为威福如此。
    庾亮明帝时为中书监转护军将军及帝疾笃不欲见人群臣无得进者抚军将军南顿王宗右卫将军虞裔等素被亲爱与西阳王将有异谋亮直入卧内见帝流涕不自胜既而正色陈与宗等谋废大臣规共辅政社稷安否将在今日辞旨切至帝深感悟引亮御座遂与司徙王导受遗诏辅幼主加亮给事中徙中书令太后临朝政事一决於亮。
    後魏高肇文昭皇太后之兄也。为尚书令辅政专权与夺惟已。又尝与清河王怿於云   龙门外庑下忽忿争大至纷纭太尉高阳王雍和止之高后既立肇当衡轴每事任已动违礼度好改先朝旧典出情妄作减削封秩抑黜勋人繇是怨声盈路。
    北齐段孝言武明皇后姊子为清河郡尹孝言本以勋戚绪馀致位通显至此便骄奢放逸无所畏惮曾夜行过其宾客宗孝王家宿唤坊民防援不时应赴遂拷杀之。又与诸氵妇密游为其夫觉复恃官势拷掠而殒时苑内须果木科民间及僧寺备输悉分向其私宅种植。又殿内及园中须石差车牛从漳河运载复分车回取事悉闻辄出为海州刺史。
    後周郑译尚梁安固公主宣帝时为内史下大夫译颇专权时帝幸东京译擅取官材以自营第坐是复除名为民小御正刘数言於帝复召之顾待如初。
    唐窦轨太穆皇后从父兄子也。武德三年为益州道行台左仆射行台郎中赵弘安知名士也。轨动辄榜岁至数百次与行台尚书韦云   起郭行方素不协及隐太子诛有诏下益州轨藏诸怀中云   起问曰：诏书安在轨不之示但曰：卿欲反矣。执而杀之行方大惧奔於京师轨追斩不及。
    武延秀尚中宗女安乐公主为太常卿兼右卫将军延秀既恃恩放纵无所忌惮。
    薛谂为尚衣奉御开元二十八年杀人事泄长流襄州死於路其党十人并杖谂帝之甥也。性贪猥恃国戚恣行凶忍尝於私第使群奴以重贾於坊市诱贩缯帛者悉於後园椎杀之窃其财移岁乃为所告帝深恶之以其亲遂不明杀。
