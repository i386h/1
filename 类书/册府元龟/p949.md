<!-- { "loadSidebar": true } -->
    李嗣业初为中郎将玄宗天宝七年安西都知兵马使高仙芝奉诏总军专征勃律选嗣业与郎将田珍为左右陌刀将于时吐蕃取十万众于娑勒城据山因水堑断崖谷编木为城仙芝夜行军渡信图河奄至城下仙芝谓嗣业与田珍曰：不午时须破此贼嗣业引步军持长刀上山山头抛蔽空而下嗣业独引一旗于绝险处先登诸将因之齐上贼不虞汉军暴至大溃填溪谷投水溺死仅十八九遂长驱至勃律城擒勃律王吐蕃公主後安禄山反嗣业自安西赴难与《郭子》仪仆固怀恩等常犄角为先锋将嗣业每持大捧冲击贼众披靡所向无前香积之战贼将安思忠李归仁悉以前军来逼我师殆乱嗣业谓子仪曰：今日之事。若不以身啖寇雠决战取胜三军之士无孑遗矣。言讫乃仗长刀立于阵前解衣袒而大呼手杀数十人阵容方驻繇是前军之士皆执长刀如墙而进所向摧靡陕西之阵王师小却嗣业旁南山领蕃兵数百横截击之应手奔溃安庆绪北奔因收河雒并复与九节度同围相州是时筑堤引漳水灌城经月馀城不拔师老诸将各图自全人无斗志嗣业独被坚冲突亲当矢石为流矢所中数日疮欲愈于帐下忽闻城下金鼓声作问之知战因大叫疮中血出数升流注于地遂卒至今称为骁将。
    郝廷玉者骁勇善格斗事太尉李光弼为帐中爱将乾元中史思明再陷雒阳光弼拔东都之师保河阳时三城壁垒不完刍粮不支旬日贼将安大清等军数万四面急攻光弼惧贼势西犯河潼极力保孟津以掎其後昼夜婴城血战不解将士夷伤光弼召诸将讯之曰：贼党何面难抗或对曰：西北隅最为敌急召廷玉谓之曰：凶渠攻西北者难奈尔为我决胜而还辞曰：廷玉所领步卒也。愿得骑军五百光弼以精骑三百授之光弼法令严峻是日战不利而还者不解甲斩之廷玉奋命先登流矢雨集马伤不能军而退光弼登堞见之骇然曰：廷玉奔还吾事败矣。促令左右取廷玉首来廷玉见使者曰：马中毒箭非败也。光弼命易马而复径骑冲贼阵骑驰突数四俄而贼党大败於河ヂ廷玉擒贼将徐璜而还繇是贼解中沾之围信宿走去。
    白孝德安西胡人骁悍有胆力肃宗乾元中事李光弼为偏礻卑史思明攻河阳使骁将刘龙仙率铁骑五千临城挑战龙仙彳建勇自恃举右足加马鬣上骂光弼光弼登城望之顾诸将曰：孰可取者仆固怀恩请行光弼曰：此非大将所为历选其次左右曰：孝德可光弼乃召孝德前问曰：可乎！曰：可光弼问所要几何人而可乎！曰：独往则可捷加人则不可光弼曰：壮哉！终问所欲对曰：愿备五十骑于军前候入而继进及请大军鼓噪以假气他无所用光弼抚其背而遣之孝德挟二矛策马截流而渡半济怀恩贺曰：克矣。光弼曰：未及何知其克怀恩曰：观其揽辔便辟可万全者龙仙始见其独来甚易之足不降鬣稍近将动孝德摇手示之。若使其不动龙仙不之测。又止孝德呼曰：侍中使予致辞非他也。龙仙去三十步与之言亵骂如初孝德息马伺便因目曰：贼识我乎！龙仙曰：谁也。曰：我国之大将白孝德也。龙仙曰：是猪狗乎！孝德发声啖执矛突前城上鼓噪五十骑亦继进龙仙矢不及发还走堤上孝德逐之遂斩首提之而归贼徒大震。
    李重倩淮西李忠臣之礻卑将代宗大历七年忠臣讨李灵耀顿兵于汴州西田承嗣使侄悦率师来援屯于州之北数里与灵耀军合忠臣遣重倩轻骑候夜斩贼营重倩素以勇敢称既闻命持钅仓上马突入贼营斩贼数十人而还贼不之觉忠臣军威因是增气。
    李正已初为淄青礻卑将骁彳建有勇力宝应中众军讨史朝义至郑州迥纥方强暴恣横诸节度皆下之正巳时为军候独欲以气吞之因共角逐众军聚观约曰：後者披之既逐而先正已擒其领而披之颊迥纥屎液俱下众军呼笑虏大惭繇是不敢暴。
    浑为京畿渭北节度观察使德宗建中四年朱Г频驱逆党围逼奉天贼勤力拒讨之尝为流矢所中竟不自言忍疮痛格战不已。
    王武俊为成德军节度兴元初朱滔围贝州武俊与泽潞节度李抱真合军于贝丘抱真为方阵武俊用奇兵朱氵空营合战武俊不释甲而驰之氵望风奔溃自相蹂践死者十四五收其辎重器甲马牛不可胜。
    马燧为检校左散骑常侍兼御史大夫河阳等城使时汴州大将李灵曜反诏燧与淮西节度李忠臣合军讨之灵曜选锐兵八千号为饿狼军燧独引军击破之进至浚仪是时河阳兵冠诸军。
    高固少随浑从戎于朔方德宗幸奉天固尝在麾下是时贼兵已突入东壅门固引甲士乱挥长刀连斫数贼拽车塞阖一以当百贼乃退以功封渤海郡王。
    张茂昭为义武节度使宪宗元和四年王承宗叛茂昭使长男克让渡水刀沟南与贼合战屡捷茂昭亲披介胄当贼前锋者数次累献戎捷几覆承宗会朝廷赦承宗诏班师。
    李光颜为忠武军节度元和九年讨淮西吴元济营于时曲贼众晨压光颜之垒而阵光颜不得出乃自毁其栅之左右出骑以围之光颜将数骑冒坚而冲之出入者数四贼众尽识光颜故矢集其身如猬毛焉其子揽光颜马鞅止其深入光颜举刃叱退之于是人争踊跃贼遂大溃。
    史敬奉为朔方军礻卑将矛矢在手前无︹敌甥侄及僮使近二百人每以自随临阵入敌辄分其队为四五不相知及相遇已皆有获虏元和中西戎犯边敬奉白节度使杜叔良请兵率三千人备一月粮深入蕃界叔良与之二千五百人敬奉既以众行十馀日人莫知者皆谓吐蕃尽杀之矣。乃由他道深入突出蕃众之後戎人惊溃敬奉率众大破之杀戮不可胜计敬奉形甚短小。若不能胜衣至于野外驰逐能擒奔马自执鞍勒随鞍跃上然後羁带矛矢在手前无︹敌。
    刘渑为忠武军节度李光颜帐中亲将光颜讨吴元济用为前锋蔡将有董重质者守洄曲其部下乘骡接战号骡子军最为劲悍官军尝警备之渑骁勇善射每与骡军接战必冒刃陷阵俘馘而还（又云：渑为忠武军小校讨淮西前後遇贼血战锋刃所伤死者数百）。
    石雄为徐州捉生兵马使勇敢善战气凌三军文宗时王智兴讨李同捷雄先驱渡河前无坚战。
    梁寇彦卿唐天复巾太祖迎昭宗于凤翔累与岐军对阵时彦卿为诸道马步三军排阵使常躬擐甲胄乘其所赐乌马骋于阵前大祖目之曰：真神将也。昭宗还京师赐为迎銮毅勇功臣。
    李思安本宋人也。祖父皆隶职于宣武军之静戎镇思安幼拳捷有膂力所为不尝未弱冠长六尺超超然有拔行伍取富贵意唐乾符广明间群盗大起思安弃州里投盗中太祖始镇夷门自巢军诸队间鸟逝归我初以为骑士思安善用槊每从上征伐尝飞马出敌阵之後测其厚薄而还或敌有恃猛悍炫者太祖多命取之必鹰扬飚驰擒馘於万甲之际出入自。若如蹈无人中由是叠委戎事累授剧郡。
    王景仁为淮南西北面行营招讨应接使伐寿州俄而朱瑾以大军至景仁力战不屈尝以数骑身先奋击寇不敢逼乃引兵还及济淮复自殿军。
    氏叔琮为後院马军都将时东伐徐军多历年所叔琮身当矢石奋不顾命。
    朱珍徐州丰县人太祖镇汴兼领招讨使署珍为宣武右职以总腹心从太祖以汴宋亳之师入西华破王夏寨勇冠诸军。
    张存敬唐中和中从太祖赴汴以其壮节颇见亲虐首为右骑都将从讨巢蔡凡历百战多於危蹙之间显有奇略光启中晋军围张宗於盟津太祖遣丁会葛从周存敬同往驰救存敬引骑军先犯虏骑诸将翼之虏骑大败乃解河桥之围。
    葛从周为邢州留後时幽州刘仁恭率众寇魏州屠其郡从周自邢台驰入魏州燕军突上水关攻馆陶门从周与贺德伦率五百骑出战谓门者曰：前有敌不可返顾命阖其门从周等极力死战大败燕人擒都将薛突厥。
    王重师为[A13C]州刺史唐乾宁中太祖攻濮州纵兵坏其墉濮人因屯火塞其坏垒烟焰亘空人莫敢越重师方苦金疮卧其军次诸将或勉之乃跃起命壮士悉取军中毡投水中掷於火上重师然後率精锐持短兵突入诸军踵之濮州乃陷重师为剑所伤身被八九钅仓丁壮荷之还营。且将毙矣。太祖惊惜尤甚曰：虽得濮垒而失重师奈何亟命以奇药疗之弥月始愈。
    刘知俊为军校披甲上马轮剑入敌勇冠诸将太祖命左右义胜两军隶之寻为左开道指挥使故当时人谓之刘开道。
    张归霸初为宣武军剧职唐光启三年夏与秦宗贤战於万胜翼日秦宗权遣将张至来寇列阵於赤冈一日出骑将较胜归霸为飞戈所中即拔马却逸控弦一发贼洞颈而坠遂兼骑而还太祖时于高丘下瞰备见其状面加赏激赏以金帛其所获马赐之。又尝被命以控弘之士五百人伏于壕内太祖统数百骑稍逼其寨蔡人果以锐士摩垒来追归霸发伏兵掩杀千馀人夺马数千匹寻奏授左散骑常侍。
    张归厚为太祖军校时淮西兵力方壮太祖之师尚寡归厚以少击众往无不捷唐光启三年春与秦宗贤战于万胜大破之其夏蔡将张至以数万众屯于赤冈归厚尝与至单骑斗于阵至不能支而奔师徒乘此大捷太祖大悦立署为骑军长仍以鞍马器币赐之及佐朱珍讨时溥寨于丰萧之间归厚来往徐垒如行坦途甚为诸将叹服龙纪初奏迁检校工部尚书其年冬复伐徐归厚以偏师迳进至九里山下与徐兵遇时我之叛将陈在贼阵中归厚忽见之目大骂单马直往期于必取会飞矢中左目而退徐戎甚众莫敢追之。
    霍存为曹州刺史始朱友裕以大军伐郓临其壁既而师陷围中以急来告存领二百骑驰赴击退之太祖喜拔为诸军都指挥使。
    王檀初为汴小将汴将杨彦洪破巢将尚让李谦于尉氏门外檀在战中摧锋陷阵遂为太祖所知稍蒙擢用蔡将张存敢乘乱据雒阳檀与勇士数十人潜入贼栅邀其辎重存敢遁走檀初为汴小将从击秦宗贤于郑州西北河滩之上于太祖马前射贼将孙安应弦而毙。
    徐怀玉为坊节度使材气刚勇临阵未尝折退平生金疮被体有战将之名焉。
    王彦章以骁勇见称累历刺史不知书行师将兵无法术能先登陷阵奋不顾身每入阵使二铁钅仓一横马鞍一秉在手酣战挥击敌人避之。
    谢彦章临敌御众则肃然有上将之威每敦阵整旅左旋右抽虽风驰雨骤亦无以逾其迅速也。故当时骑士为用及其遇害众皆惜之。
    牛存节字赞正青州博昌人也。少以雄勇自负初授宣义军小将属蔡寇至金堤驿犯酸枣灵昌存节日与之斗凡二十馀往每往必执俘而还前後斩首二千馀级获辎畜甚众太祖击蔡贼于板桥赤冈酸枣门封禅寺枯河北存节皆豫其行与诸将于濮州南刘桥范县大破郓众自此深为太祖奖遇。
