<!-- { "loadSidebar": true } -->
    卢渊为侍中与仆射李冲相友善冲重渊门风而渊仰冲才官故结为婚姻往来亲密至於渊荷高祖意遇颇亦繇冲。
    卢鲁元为太保录尚书事子统以父任侍东宫世祖以元舅阳平王杜超女南安长公主所生妻之车驾亲自临送大官设供具赉以千计。
    刘丙年十四就博士郭时弟子五十馀人有女始笄妙选良偶有心於丙遂别设一座前谓诸弟子曰：吾有一女年向成长欲觅一快女胥谁坐此席者吾当婚焉丙遂奋衣来座神志湛然曰：向闻先生欲求快胥丙其人也。遂以女妻之。
    郑幼儒学修谨时望甚优丞相高阳王雍以女妻之郑义有文学弱冠举秀才尚书李孝伯以女妻之後为中山王傅是後历年不转资产亦乏因请假归遂盘桓不返及李冲贵宠与义姻好乃就家徵为中书令。
    甄琛为主客郎迎送梁使刘缵缵子晰为朐山戍主晰死家属入雒有女年未二十琛已六十馀矣。乃纳晰女为妻婚日诏给厨费琛所好悦世宗时调之崔休字惠盛少孤贫矫然自立尚书王嶷钦其人望为长子聘休姊赡以货财繇是少振。
    茹皓为骁骑将军有宠於世宗北海王详以下咸惮之皓为弟聘安丰王延明妹延明耻非旧流不许详强劝之云：欲觅官如何茹皓婚姻也。延明乃从焉。
    张宗之妻萧思话弟之女萧氏兄子超业後名彦幼随姑入国娶李供之女萧赖其给赡以自济。
    尉瑾少而敏悟好学慕善稍迁司直後司马子如执政瑾娶其外甥皮氏女繇此擢为中书舍人既是子如姻戚数往参诣因与先达名辈微相款狎。
    後周长孙澄字士亮魏太师稚之子年十岁司徒李琰见之而奇之遂以女妻焉。
    卢柔性聪敏好学颇使酒诞节司徒临淮王见而器之以女妻焉。
    韦孝宽行华山郡事属侍中杨侃为大都督出镇潼关引孝宽为司马侃奇其才以女妻之。
    韦少好豪侠父没事母兄以孝敬闻慕李长寿之为人娶长寿女因寓居关南隋苏威初仕周为郡功曹大蒙宰宇文护见而礼之以女妻焉。
    于ダ字元武身长八尺美容貌须眉周大蒙宰宇文护见而器之妻以季女。
    赵元淑性疏诞不治产业家徒壁立後数岁授骠骑将军将之家无以自给时长安富人宗连家累千金仕周为三原令有季女惠而有色连独奇之每求贤夫闻元淑如是请与相见连有风仪美笑元淑亦异之及至其家服玩居处拟於将相酒酣奏女乐元淑所未见也。元淑辞出连曰：公子有暇可复来也。後数日复造之宴乐更侈如此者再三因谓元淑曰：知公子素贫老夫当相济因问元淑所须尽买与之临别元淑再拜致谢连复拜曰：鄙人切不自量敬慕公子今有一女愿为箕帚妾公子意何如元淑感愧遂聘为妻连复送奴婢二十口良马十馀匹加以缣帛锦绮及金宝珍玩元淑遂为富人。
    萧琮嫁从父妹於钳耳氏杨素时为尚书令谓琮曰：公帝王之族望高戚美何乃妹钳耳乎！琮曰：前以嫁妹於侯莫陈氏此复何疑素曰：钳耳羌也。侯莫陈虏也。何得相比素意以虏优羌劣琮曰：以羌异虏未之前闻素惭而止。
    柳庄少有远量博览坟籍兼善辞令济阳蔡大宝有重名於江左时为岳阳王萧谘议见庄便叹曰：襄阳水镜复在兹大宝遂以女妻之。
    虞世基幼沈静有高才少傅徐陵闻其名召之世基不往後因公会陵一见而奇之顾谓朝士曰：当今潘陆也。因以弟女妻焉。
    唐武士武德中检校右厢宿卫既丧妻高祖谓士曰：朕自为卿更择嘉偶随曰：有纳言遂宁公杨达英才冠绝奕叶亲贤今有女志行贤明可以辅德遂令桂杨公主与杨家作婚主降敕结亲庶事官给。
    柳亨为驾部郎中亨容貌魁伟高祖甚爱重之时以殿中监窦诞之女妻焉即高祖外孙也。
    吕蒲州河东人少修整励志於学早孤家贫不能自振乡人有程楚宾者家富於财遂娶其女楚宾与子震重其才给其所欲至天宝初举进士调宁陵尉张延赏中书令嘉贞之子也。为左司御率府兵曹参军博涉经史达於政事侍中韩国公苗晋卿见而奇之以女妻焉。
    张孝忠为飞狐高阳二军使成德军节度使李宝臣以孝忠谨直骁勇以其妻妹谷氏妻焉仍令悉统易州诸镇前後十年威惠甚著齐映大历中为滑亳节度令狐彰掌书记彰疾甚令映草遗表因与谋後事映说彰令上表请代令子建归京师彰然之因妻以女李。若初太府卿道谦之孙少孤贫初为转运使刘晏下散职晏判官包佶察其勤以女妻之杨於陵为润州句容主簿时韩以节镇于金陵刚严少所接与独於陵尝所厚待因以女妻之後唐郑珏昭宗朝宰臣郑启之侄孙父徽光启初为河南尹张全义判官全义子衍婚徽女珏以家世依张氏家于雒阳孔循为沧州节度使初其女与宋王婚姻长兴初乃奏今既封王私礼县绝乞改就公礼朱汉宾明宗初为右卫上将军时枢密使安重诲方当委重汉宾密令结得为婚家结除潞州节度使移镇晋州重诲既诛汉宾复为上将军李象字昭文深州乐寿人也。父祖为农象少学有文性长於左氏春秋天成中以本科调举不捷明年改应进士登上第宰臣刘句爱其才以犹女妻之任圜世为京兆三原人祖清成都少尹考茂弘乾符末选授夏县主簿避地太原西河令有子三人曰：图团ぁ雍睦有裕风彩俱异太祖爱之以宗女妻团因任图代宪二郡守ぁ交城令晋钱元两浙Α第五子也。起家为盐铁发运巡官表授上书金部郎中赐金紫许再思等为乱也。宣州田κ要盟Α遍召诸子问之曰：谁能为吾为田氏之胥者俱有难色时元年十六进步而对曰：唯大王之命繇是就亲於宣州三岁复焉姚ダ字伯真京兆万年人也。曾祖希齐湖州司功参军祖弘度苏州刺史父荆国子祭酒ダ少敦厚靡事容貌任其自然流辈未之重惟中条山司空图唐季之名士也。深器之以女妻焉。
    ●卷八百五十四
    ○总录部　立言
    春秋。《传》曰：太上有立德其次有立言盖德之盛者必形诸言言之文者以足於志昔之君子尝从事於斯矣。及司马谭论六家之要刘子政分九流之目扬扌是非稽合同异源流洞分指归攸别然而挟术非一揆营道非一致各崇所善用极其说故先儒引殊涂同归之言以为六经之支裔使之逢时效用何啻霸者之佐去圣逾远犹贤外野之求今特详求而比次之庶百代之作者开卷而可见也。
    鬻子二十二篇（名熊为周师自穆王以下问焉周封为楚祖鬻音弋六反）尹佚二篇（周臣在成康时也。）。
    管仲字夷吾相齐著牧民山高乘马轻重九府书（刘向。《别录》九府书民间无有山高一名形势）。
    晏婴相齐作。《晏子》春秋。
    《老子》至函关关令尹喜曰：子将隐矣。强为我著书，於是。《老子》乃著书上下篇言道德之意五千馀言而去莫知其所终。
    关令尹喜者周大夫也。善内学星宿服精华隐德行仁时人莫知。《老子》西游喜先见其气知真人当过候物色而迹之果见。《老子》、《老子》亦知其奇为著书与。《老子》俱之流沙之西莫知其所终喜亦著书九篇名关尹子。
    老莱子楚人也。著书十五篇言道家之用。
    孔字子思仲尼孙也。尝困於宋作中庸。
    曾参孔子弟子著曾子十八篇。
    漆子十三篇（孔子弟子漆启後）。
    宓子十六篇（名不齐字子贱孔子弟子师古曰：宓读与伏同）。
    景子三篇（说宓不齐语似其弟子）。
    世子二十一篇（名硕陈人也。七十子之弟子）。
    《文子》九篇（。《老子》弟子与孔子并时而称周闵王问以依记者也。）。
    子十三篇（名渊楚人。《老子》弟子师古曰：姓也。音以元反）。
    李克七篇（子夏弟子为魏文侯相）。
    公孙尼子二十八篇（七十子之弟子）。
    《墨子》七十一篇（名翟为宋大夫在孔子後）。
    田俅子三篇（先韩子俅音求）。
    我子一篇（刘向。《别录》公为。《墨子》之学）。
    随巢子六篇（墨翟弟子）。
    胡非三篇（墨翟弟子）。
    芈子十八篇（名婴齐人七十子之後芈音□）。
    越一篇（中牟人为周威王师）。
    王孙子一篇（曰：巧心也。）。
    公孙固一篇（十八篇齐闵王失国问之固因为陈古今成败也。）。
    董子一篇（名元心从。《墨子》）。
    徐子四十二篇（宋外黄人）。
    鲁仲连子十四篇。
    平原君七篇（朱建也。）。
    虞氏春秋十五篇（虞卿也。）。
    李子三十二篇（名悝相魏文侯富国强兵）。
    处子九篇（。《史记》云：赵有处子）。
    《列子》八篇（名御寇先。《庄子》、《庄子》称之）。
    庄周蒙人尝为蒙漆园吏与梁惠王齐宣王同时其学无所不窥然其要本归於。《老子》之言故著书十馀万言大抵率寓言也。作渔父盗跖去箧以诋讠此孔子之徒以明。《老子》之术畏累虚亢桑子之属皆空语无事实然善属书离辞指事类情用剽剥儒墨虽当世宿学不能自解免也。其言洋自恣已故自王公大人不能器之。
    惠子一篇（名施与。《庄子》同时）。
    申不害荆人故郑之贱臣学术以干韩昭侯昭侯用为相内修政教外应诸侯十五年终。《申子》之身国治兵强无侵韩者。《申子》之学本於黄老而主刑名著书二篇号曰：。《申子》。
    荀卿赵人年五十始来游学於齐嫉浊世之政亡国乱君相属不遂大道而营於巫祝信礻几祥鄙儒小拘如庄周等。又滑稽乱俗，於是推儒墨道德之行事兴怀序列著数万言为楚兰陵令而卒因葬兰陵。
    孟轲事齐梁俱不能用当是之时秦用商君富国强兵楚魏用吴起战胜弱敌齐威王宣王用孙子田忌之徒而诸侯东面朝齐天下方务於合从连衡以攻伐为贤而孟轲乃述唐虞三代之德是以所如皆不合退而与万章之徒序诗书述仲尼之意作孟子七篇（孟子序文云：孟子亦自知遭臧仓之谗毁值炎刘之末奋进不得佐兴唐虞雍熙之治退不能信三代之馀风耻没世而无闻焉是故垂宪言以诏後人仲尼有云：我欲之空言不如载之行事之深切著明也，於是退而论集所与高弟弟子公孙丑万章之徒难答问曰：又自撰其法度之言著书七篇二百六十一章三万四千六百八十五字包罗天地揆叙万类仁义道德性命祸福粲然靡所不载帝王公侯遵之则可以尊君父立忠守志厉操者仪之则可以崇高节抗浮有风人之二雅之正可谓直而不倨曲而不屈命世亚圣之大才者也。）。
