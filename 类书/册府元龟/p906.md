<!-- { "loadSidebar": true } -->
    张既为雍州刺史文帝即王位初置凉州以安定太守邹岐为刺史张掖张进执郡守举兵拒岐黄华麴演各逐故太守举兵以应之既进兵为护羌校尉苏则声势故则得以有功既进爵都乡侯凉州卢水胡伊健妓妾治元多等反河西大扰帝忧之曰：非既莫能安凉州乃召邹岐以既代之击胡大破之帝甚说诏曰：卿逾河历险以劳击逸以寡胜众功过南仲勤逾吉甫此勋非但破胡乃永宁河右使吾长无西顾之念矣。徙封西乡侯增邑二百户并前四百户。
    贾逵为豫州刺史关内侯黄初中与诸将并征吴破吕范於洞浦进封阳里亭侯加建威将军明帝即位增邑二百户并前四百户。
    任峻为典农中郎将太祖使峻典军器粮运贼数寇钞绝粮道乃使千乘为一部十道方行为衤复陈以营卫之贼不敢近军国之饶起於羽林监棘祗而成於峻太祖以峻功高乃表封为都亭侯邑三百户迁长水校尉。
    苏则为酒泉安定武都太守所在有威名太祖征张鲁使为军导鲁破徙为金城太守文帝初西平麴演叛称护羌校尉则勒兵讨之演恐乞降帝以其功加则护羌校尉赐爵关内侯後演复结旁郡为乱及武威三种胡并寇钞道路断绝武威太守丘兴告急於则乃发兵救武威降其三种胡与兴击败演军河西平乃还金城进封都亭侯邑三百户。
    张辽为中郎将数有战功迁礻卑将军从太祖讨袁谭袁尚於黎阳有功行中坚将军。又破辽东贼柳毅等还都太祖自出迎辽引共载以辽为荡寇将军复别击荆州定江夏诸县还屯临颍封都亭侯从征袁尚於柳城卒与虏遇辽劝太祖战气甚奋太祖壮之自以所持麾授辽遂击大破之太祖论诸将功曰：登天山履峻险以取兰成荡寇功也。增邑假节辽。又率诸军讨吴追击大帝几获之太祖大壮辽拜征东将军文帝即位转前将军赐帛千匹万斛吴复叛遣辽还屯合肥进辽爵都乡侯给辽母舆车及兵马送辽家诣屯敕辽母至导从出迎所督诸将军吏皆罗拜道侧观者荣之文帝践阼封晋阳侯增邑千户并前二千六百户黄初二年辽朝雒阳宫帝引辽会建始殿亲问破吴状帝叹息愿左右曰：此亦古之召虎也。为起第舍。又特为辽母作殿以辽所从破吴军应募步卒皆为虎贲吴复称藩辽还屯雍丘得疾帝遣侍中刘步将太医视疾虎贲问消息道路相属疾未瘳帝迎辽就行在车驾亲临执其手赐以御衣太官日送御食疾小差还屯吴复叛辽与诸将破之辽病笃薨於江都帝为流涕。
    乐进为陷阵都尉从击吕布於濮阳张超於雍丘桥蕤於苦皆先登有功封广昌亭侯从征张绣於安众围吕布於下邳破别将击眭固於射犬攻蜀先主於沛皆破之拜讨寇校尉渡河攻获嘉还从击袁绍於官渡力战斩绍将淳于蕤从击谭尚於黎阳斩其大将严敬行游击将军别击黄巾破之定乐安郡从围邺邺定从击袁谭於南皮先登入谭东门谭败别攻雍奴破之太祖表汉帝称进功迁折冲荡寇将军太祖征管承军淳于遣进与李典击之承破走逃入海岛海滨平荆州未服遣屯阳翟後从平荆州留屯襄阳击关羽苏非等皆走之南郡诸县山谷蛮夷诣进降。又讨蜀临沮长杜普旌阳长梁太皆大破之後从征吴假进节太祖还留进与张辽李典屯合肥增邑五百户并前凡千三百户迁右将军。
    于禁为军司马太祖使将兵诣徐州攻广威拔之拜陷阵都尉从征黄巾刘辟黄邵等击破之迁平虏校尉初黄巾降号青州兵太祖宽之故敢因缘为略禁怒乃讨之青州兵诣太祖自诉，或谓禁青州兵已诉君矣。宜促诣公辨之禁乃入谒具陈其状太祖悦谓禁曰：将军在乱能整讨暴坚垒有不可动之节虽古名将何以加之，於是录禁前後功封益寿亭侯。又太祖使禁别将屯原武击袁绍别营於杜氏津破之迁礻卑将军禁。又督守土山力战绍破迁将军。又征昌降之是时太祖军淳于闻而叹曰：降不诣吾而归禁，岂非命邪益重禁东海平拜禁虎威将军後与臧霸等攻梅成张辽张等讨陈兰遂斩兰成增邑二百户并前千二百户。又太祖尝恨朱灵欲夺其营禁径诣灵营夺其军众皆震服迁右将军假节钺。
    张为偏将军封都亭侯从太祖攻邺拔之。又从击袁谭於渤海别将军围雍奴大破之以功迁平狄将军。又别督诸军降巴东巴西二郡还南郑拜荡寇将军太祖在长安遣使假节文帝即王位以为左将军进爵都乡侯及践阼进封莫阝侯诸葛亮出祁山加位特进遣督诸军拒亮绝其汲道击大破之南安天水安定郡反应亮皆破平之诏曰：贼亮以巴蜀之众当虎之师将军被坚执锐所向克定朕甚嘉之益邑千户并前四千三百户屯方城会诸葛亮复出急攻陈仓明帝驿马召到京都帝自幸河南城置酒送遣南北军士三万及分遣武卫虎贲使卫。
    徐晃河东杨人也。为郡吏从车骑将军杨奉讨贼有功拜骑都尉及归太祖太祖授晃兵使击卷（卷音墟权切）原武贼破之拜礻卑将军从征吕布别降布将赵庶李邹等与史涣斩眭固於河内从破蜀先主。又从破颜良拔白马进至延津破文鬼拜偏将军与曹洪击慧︹贼祝臂破之。又与史涣击袁绍运车於故市功最多封都亭侯。又从征蹋顿拜横野将军马超等反关右遣晃屯汾阴以抚河东赐牛酒令上先人墓。又从征张鲁别遣晃讨攻椟仇夷诸山氐皆降之迁平寇将军晃助曹仁讨关羽羽围仁於樊。又围将军吕常於襄阳晃击退之振旅还摩陂太祖迎晃七里置酒大会太祖举卮酒劝晃。且劳之曰：全樊襄阳将军之功也。时诸军皆集太祖案行诸营士卒咸离阵观而晃军营整齐将士驻阵不动太祖叹曰：徐将军可谓有周亚夫之风矣。文帝即王位以晃为右将军进封为逯乡侯及践阼进封杨侯与夏侯尚讨蜀先主於上庸破之以晃镇阳平徙封阳平侯明帝即位拒吴将诸葛瑾於襄阳增邑二百户并前三千一百户。
    李整者典之从父乾子也。太祖使整将乾兵与诸将击兰封兰封破从平兖州诸县有功稍迁青州刺史李典为礻卑将从太祖围邺邺定与乐进围高於壶关击管承於长广皆破之迁捕虏将军封都亭侯典宗族部曲三千馀家居乘氏自请徙诣魏郡太祖嘉之迁破虏将军。又率将与张辽破走吴大帝增邑百户并前三百户。
    李通为振威中郎将太祖讨张绣通为先登大破绣军拜礻卑将军封建功侯分汝南二县以通为杨安都尉太祖与袁绍相拒於官渡绍遣使拜通征南将军刘表亦阴招之通皆拒焉。又击群贼瞿恭江宫沈成等皆破残其众送其首遂定淮汝之地改封都亭侯拜汝南太守。又破攻贼张赤等五千馀家蜀先主与周瑜围曹仁於江陵通率众入围迎仁军勇冠诸将通得病死追增邑二百户并前四百户。
    臧霸为琅邪相太祖方与袁绍相拒而霸数以精兵入青州故太祖得专事封霸为都亭侯加威虏将军。又与夏侯渊讨黄巾馀贼徐和等有功迁徐州刺史沛国公文帝践阼进封开阳侯徙封良成侯与曹休讨吴贼破吕范於洞浦徵为执金吾位特进明帝即位增邑五百户并前三千五百户。
    文聘为江夏太守太祖使典北兵委以边事赐爵关内侯与乐进讨关羽於寻口有功进封延寿亭侯加讨逆将军。又攻羽辎重於汉津烧其船於荆城文帝践阼进封长安乡侯假节与夏侯尚围江陵使聘别屯沔口止石梵自当一队御贼有功迁後将军封新野侯聘。又追击吴大帝众破之增邑五百户并前千九百户。
    吕虔领泰山太守引兵与夏侯渊击黄巾徐和等斩首获生数千人太祖使督青州诸郡兵以讨东莱群贼李条等有功太祖令曰：夫有其志必成其事盖烈士之所徇也。卿在郡以来擒奸讨暴百姓获安躬蹈矢石所征辄克昔寇恂立名於汝颍耿建策於青兖古今一也。举茂才加骑都尉文帝即位加礻卑将军封益寿亭侯迁徐州刺史加威虏将军。又讨利城叛贼斩获有功明帝即位徙封万年亭侯增邑二百户并前六百户。
    许褚为都尉从太祖征张绣先登斩首万计迁校尉。又从围邺力战有功赐爵关内侯从讨韩遂马超大破之迁武骑中郎将文帝践阼进封万寿亭侯迁武卫将军都督中军宿卫禁兵初褚所将为虎士者从征伐太祖以为皆壮士也。同日拜为将其後以功为将军封侯者数十人都尉校尉百馀人明帝即位进牟乡侯邑七百户褚兄定亦以军功封为振威将军都督徼道虎贲。
    典韦为都尉每战斗常先陷陈迁为校尉从征张绣创重目大怒而死太祖退驻舞阴闻韦死为流涕募间取其丧亲自临哭之遣归葬襄邑车驾每过常祠以中牢。
    庞德少为郡吏州从事汉末献帝初平中从马腾击反羌叛氐数有功稍迁至校尉建安中太祖讨袁谭尚於黎阳谭遣郭援高等略取河东太祖使锺繇率关中诸将讨之德随腾子超拒援於平阳德为军锋进攻援大破之亲斩援首拜中郎将封都亭侯太祖定汉中素闻其骁勇拜立义将军封关门亭侯邑三百户。
    裴潜为兖州刺史太祖次摩陂叹其军齐整特嘉赏赐。
    卫臻为侍中中护军诸葛亮寇天水臻奏宜遣奇兵入散关绝其粮道明帝乃以臻为征蜀将军假节督诸军事到长安亮退加光禄大夫。
    赵俨以议郎参曹仁军事南行迁平寇将军文帝黄初三年赐爵关内侯吴大帝寇边征东大将军曹休统五州军御之徵俨为军师吴众退封宜土亭侯。
    孙礼明帝时为扬州刺史伏波将军赐爵关内侯吴大将全琮帅数万众来侵寇时州兵休使在者无几礼躬勒卫兵御之战於芍陂奋不顾身贼众乃退诏书慰劳赐绢七百疋。
    辛毗为侍中赐爵关内侯上军大将军曹真征朱然于江陵毗行军师还封广平亭侯。
    杨阜为参军事与马超战身被五创宗族昆弟死者七人超遂南奔张鲁陇右平定太祖封讨超之功赐阜爵关内侯。
    满宠为奋威将军屯当阳吴大帝数扰东陲复召宠还为汝南太守赐爵关内侯关羽围襄阳宠助征南将军曹仁屯樊城拒之宠力战有功羽退进封安昌亭侯文帝即王位迁扬武将军破吴於江陵有功更拜伏波将军屯新野大军南征到精湖宠帅诸军在前与贼隔水相对宠击破之进封南乡侯黄初三年假宠节钺五年拜前将军明帝即位进封昌邑侯太和二年领豫州刺史四年拜宠征东将军青龙三年宠遣长史督二军循江东下摧破吴诸屯而还诏美之景初二年以宠年老徵还迁为太尉宠不治产业家无馀财诏曰：君典兵在外专心忧国奉公有行父祭遵之风赐田十顷五百斛钱二十万以明清忠俭约之节焉宠前後增邑凡丸千六百户。
    田豫文帝时使持节护乌丸校尉山贼高艾众数千人寇钞为幽冀害豫诱使鲜卑素利部斩艾传首京都封豫长乐亭侯文帝太和末公孙渊以辽东叛帝欲征之而难其人中领军杨暨举豫应选乃使豫以本官督青州诸军假节往讨之後吴复来寇豫往拒之贼即退景初末增邑三百并前五百户齐王正始初迁使持节护モ奴中郎将加振威将军领并州刺史。
    牵招初为太祖军谋掾从讨乌丸至柳城拜护乌丸校尉从平汉中太祖还留招为中护军事罢还邺拜平虏校尉将兵督青徐州诸军事击东莱贼斩其渠帅东土宁静文帝践阼拜招使持节护鲜卑校尉大军征吴召招还至值军罢拜右中郎将出为雁门太守明帝即位赐爵关内侯。
