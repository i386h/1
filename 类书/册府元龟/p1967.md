<!-- { "loadSidebar": true } -->
    晋尹玉羽性仁恕好静默与朋友交无怨弃御仆隶不好詈辱有过则谕而戒之有罪则礼而遣之家虽屡空不渝其廉时虽乱离不废其业仕至光禄少卿郑韬光自襁褓迨於悬车凡事十一君逾七十载所在无官谤无私过三持使节不辱君命士无贤不肖皆恭已接纳晚年背伛时人咸曰：郑伛不污平生交友之中无怨隙亲族之间无爱憎恬和自如性尚平简及为户部尚书致政归雒甚惬终焉之美。
    崔字子文性恬淡不汲汲於荣利笑不至哂怒不至詈接新进後生未尝有诲群居公会寡言尝云：非止致人爱憎。且或千人祖衤尔之讳指命仆役亦用礼节隆暑祁寒不使冒犯终太子宾客。
    程逊性温厚鲜是非所履循绳墨与善恶人交皆无悔吝朝野贤达咸慕而重之终太常卿。
    ●卷八百七
    ○总录部　知言
    夫古之君子达语默之要识几微之朕发而必中出而有章考求而足徵诠理而可范斯之谓知言矣。三代而下贤英间作流风遗议粲然可观乃有明性守之分述世道之变叙忠公之训究神理之说陈教化之本较盛衰之意以至商确质文之损益品藻人才之胜劣形於嘉话蔼乎！前闻盖所谓善言之无瑕吉辞之盖寡邈千里而斯应垂百世而不朽者焉。
    申叔时楚大夫也。鲁成公十五年楚将北师（侵郑卫）子囊曰：新与晋盟而背之无乃不可乎！子反曰：敌利则进何盟之有（晋楚盟在十一年子囊庄王子公子贞也。）申叔时老矣。在申（老归本邑）闻之曰：子反必不免信以守礼礼以庇身信礼之亡欲免得乎！
    单子周卿士也。鲁成公十六年晋侯使至献楚捷于周与单襄公语骤称其伐（伐功也。）单子（即襄公）语诸大夫曰：温季其亡乎！（温季即至）位於七人之下（佐新军位在八）而求掩其上（称已之伐掩上功）怨之所聚乱之本也。多怨而阶乱何以在位（怨为乱阶）夏。《书》曰：怨岂在明不见是图（逸书也。不见细微也。）将慎其细也。今而明之其可乎！（言至称已功所以明怨）士鞅晋大夫也。鲁襄公十四年士鞅奔秦秦伯问於士鞅曰：晋大夫其谁先亡对曰：其栾氏乎！秦伯曰：以其汰乎！对曰：然栾汰虐已甚犹可以免其在盈乎！秦伯曰：何故对曰：武子之德在民如周人之思召公焉爱其甘棠况其子乎！（武子栾书之父也。召公听讼舍於甘棠之下周人思之不害其树而作勿伐之诗）栾死盈之善未能及人武子所施没矣。而之（二十一年晋灭栾氏）。
    《晏子》齐大夫晋叔向问。《晏子》曰：进不能事上退不能为家傲世乐业枯槁而名不疑其所守者可谓能行其道乎！对曰：婴闻之古之能行其道者世可以正则正不可以正则曲其正也。不失上下之伦其曲也。不失仁义之理道用与世乐业不用有所依归不以傲上华世不以枯槁为名故道者世之所以治而身之所安也。今以不事上为道以不顾家为行以枯槁为名世行之则乱身行之则危。且天之与地而上下有常矣。明王始立而居国为制矣。政教措而民行有德矣。今以不事上为道反天地之常矣。以不顾家为行倍先圣之道矣。以枯槁为名则是塞政教之涂矣。有明上可以为下遭乱世不可以治乱说。若道谓之惑行。若道谓之狂惑者狂者木石之朴也。而道义未载焉叔向。又问。《晏子》曰：人何如则可谓保其身对曰：既明。且知以保其身夙夜匪懈以事一人不，庶几不要幸先其难而後幸得之时其所也。失之非其罪也。可谓保其身矣。又曾子问。《晏子》曰：古者常有上不谏上下不顾民退处山谷以成行义者乎！对曰：察其身无能也。而乎！不欲谏上谓之诞妄也。上忄乱德义不行而邪辟朋党贤人不用士亦不易其行而从邪以求进故有隐有不隐其行法士也。乃夫议上则不取也。夫上不谏上下不顾民退处山谷婴不识其何以为成行义者也。又梁丘据问。《晏子》曰：子事三君君不同心而子俱顺焉仁人固多心乎！对曰：婴闻之顺爱不解可以使百姓暴强不忠不可以使一人一心可以事百君百心不可以事一君仲尼闻之曰：小子识之。《晏子》以一心事百君者也。
    臧武仲鲁大夫也。昭公十年秋七月平子伐莒取更阝（更阝莒邑取更阝不书公见讨於平丘鲁讳之）献俘始用人於亳社（以人祭殷社）臧武仲在齐闻之曰：周公其不飨鲁祭乎！周公飨义鲁无义。《诗》曰：德音孔昭视民不佻（诗小雅佻偷也。言明德君子必爱民）佻之谓甚矣。而一用之将谁福哉！（一同也。同人於畜牲也。）。
    闵子马鲁大夫也。鲁昭公十八年秋葬曹平公往者见周原伯鲁焉（原伯鲁周大夫）与之语不说学归以语闵子马闵子马曰：周其乱乎！夫必多有是说而後及其大人（国乱俗坏言者多渐以及大人大人在位者）大人患失而惑。又曰：可以无学无学不害（患有学而失道者以惑其意）不害而不学则苟而可（以为无害遂不学则皆怀苟。且），於是乎！下陵上替能无乱乎！夫学殖也。不学将落原氏其亡乎！（殖生长也。言进德如农之殖苗日新日益）。
    彪卫大夫也。鲁昭公三十二年冬十一月晋魏舒韩不信如京师合诸侯之大夫于狄泉寻盟。且令城成周（寻平丘盟）魏子南面（居君位）卫彪曰：魏子必有大咎干位以令大事非其任也。《诗》曰：敬天之怒不敢戏豫敬天之渝不敢驰驱（诗大雅戒王者言当敬畏天之谴怒不可游戏逸豫驰驱自恣渝变也。）况敢干位以作大事乎！
    史墨晋大夫也。鲁昭公三十二年十二月己未公薨于乾侯言失其所也。（不薨于路寝言失所也。）晋赵简子问於史墨曰：季氏出其君而民服焉诸侯与之君死於外而莫之或罪也。对曰：物生有两有三有五有陪贰故天有三辰地有五行体有左右各有配偶王有公诸侯有卿皆有贰也。天生季氏以贰鲁侯为日久矣。民之服焉不亦宜乎！鲁君世从其失季氏世其勤民忘君矣。虽死於外其谁矜之社稷无常奉（奉之无常人言惟在德也。）君臣无常位自古以然（史墨迹古今以实言）故。《诗》曰：高岸为谷深谷为陵（诗小雅言高下有变易）三后之姓於今为庶主所知也。（三后夏商周）在易卦雷乘乾曰：大壮（乾下震上大壮震在乾上。故曰：雷乘乾）天之道也。（乾为天子震为诸侯而在乾上君臣易位犹臣大强壮。若天上有雷）昔成季友桓之季也。文姜之爱子也。始震而卜卜人谒之曰：生有嘉闻（嘉名闻於世）其名曰：友为公室辅及生如卜人之言有文在其手曰：友遂以名之既而有大功於鲁（立僖公）受费以为上卿至於。《文子》武子（。《文子》行父武子宿）世增其业不废旧绩鲁文公薨而东门遂杀立庶鲁君，於是乎！失国（失国权）政在季氏於此君也。四公矣。民不知君何以得国是以为君慎器与名不可假人（器车服名爵号）。
    子思郑子产子国参也。鲁哀公五年郑驷秦富而侈嬖大夫也。而常陈卿之车服於其庭郑人恶而杀之子思曰：。《诗》曰：不解于位民之攸（诗大雅攸所也。息也。）不守其位而能久者鲜矣。商颂曰：不僭不滥不敢怠皇命以多福（僭差也。滥溢也。皇暇也。言驷秦违诗商颂故受祸）。
    孔子在鲁，或谓孔子曰：子奚不为政（或人以为居位乃是为政）子曰：书云：孝乎！惟孝友于兄弟施於有政是亦为政奚其为为政（孝乎！惟孝美孝之辞友于兄弟善於兄弟施行也。所行有政道即与为政同）。
    子思孔子孙也。子思之母死於卫（子思伯鱼子伯鱼卒其妻嫁於卫）柳。若谓子思曰：子圣人之後也。四方於子乎！观礼子盍慎诸（柳。若卫人也。见子思为嫁母服恐其失礼戒之嫁母齐衰期）子思曰：吾何慎哉！吾闻之有其礼无其财君子弗行也。（谓时可行而财不足以备礼）有其礼有其财无其时君子弗行也。（谓财足以备礼而时不得行者）吾何慎哉！（时所止则止时所行则行无所疑也。）。
    闵损字子骞鲁人为长府闵子骞曰：仍旧贯如之何何必改作（长府藏名也。藏财货曰：府仍因也。贯事也。因旧事则可何必复更改作）子曰：夫人不言言必有中（言必有中者善其不欲劳民改作）。
    卜商字子夏司马牛忧曰：人皆有兄弟我独亡（牛兄桓行恶脱身绝之。故曰：我无兄弟）子夏曰：商闻之矣。死生有命富贵在天君子敬而无失与人恭而有礼四海之内皆兄弟也。君子何患乎！无兄弟也。（君子疏恶而友贤九州之人皆可以礼亲）。
    端木赐字子贡子禽问於子贡曰：夫子至，於是邦也。必闻其政求之与抑与之与（子禽孔子弟子陈亢也。子贡孔子弟子姓端木名赐亢怪孔子所至之邦必与闻其国政求而得之邪抑人君自愿与之为治）子贡曰：夫子温良恭俭让以得之夫子之求之也。其诸异乎！人之求之与（言夫子行此五德而得之与人之求之异明人君自与之）棘子成曰：君子质而已矣。何以文为（旧说云：棘子成卫大夫）子贡曰：惜乎！夫子之说君子也。驷不及舌（惜乎！夫子之说君子也。过言一出驷马追之不及）文犹质也。质犹文也。虎豹之享犹犬羊之享（皮去毛曰：享虎豹与犬羊别者正以毛文异耳今使文质同者何以别虎豹犬羊邪）。
    鲁人白公谓孔子曰：若以石投水奚。若孔子曰：没人能取之曰：若以水投水奚。若孔子曰：淄渑之合者易牙尝而知之白公曰：。然则人固不可微言乎！孔子曰：胡为不可唯知言之谓者为乎！
    公明贾卫大夫也。孔子问公叔。《文子》於公明贾曰：信乎！夫子不言不笑不取乎！（公叔。《文子》卫大夫公孙枝文谥）公明贾对曰：以告者过也。夫子时然後言人不厌其言乐然後笑人不厌其笑义然後取人不厌其取子曰：其然岂其然乎！（美其得道嫌不能悉然）。
    孟子邹人也。谓弟子公孙丑曰：我知言我善养吾浩然之气曰：何谓知言曰：讠皮辞知其所蔽淫辞知其所陷邪辞知其所离遁辞知其所穷（人有险讠皮之言引事以褒人。若宾孟言雄鸡自断其尾之事能知其欲以誉子朝蔽子猛也。有溢美不信之辞。若骊姬劝晋献公与申生能知其欲以陷害之有邪僻不正之辞。若竖牛劝仲壬赐环之事能知其欲行谮毁以离叔孙也。有陷遁之辞。若秦客之安辞於朝能知其欲以穷晋诸大夫也。）。
    汉夏侯胜为谏大夫给事中尝见出道上语（入见天子而以其言为外人道之）宣帝闻而让胜（让责也。）胜曰：陛下所言善臣故扬之尧言布於天下至今见诵臣以为可传故传耳。
