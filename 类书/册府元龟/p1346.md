<!-- { "loadSidebar": true } -->
    萧介博涉经史善属文初高祖招延後进二十馀人置酒赋诗臧盾以诗不成罚酒一斗盾饮尽颜色不变自。若介染翰便成文不加点高祖两美之曰：臧盾之饮萧介之文即席之美也。
    刘孺为太子中书舍人孺少好文章性敏速尝于御坐为李赋受诏便成文不加点高祖甚称赏之。
    到沆为太子洗马通籍文德殿学士省时高祖宴华光殿命群臣赋诗独诏沆为二百字三刻便成沆于坐立奏其文甚美。
    谢徵为鸿胪卿时後魏中山王元略还北高祖饯於武德殿赋诗三十韵限三刻成徵二刻便就其辞甚美高祖称监焉。
    谢监为吏部郎尝侍高祖坐敕与侍中王柬为诗答赠其文甚工高祖善之仍使重作复合旨。
    王规为黄门侍郎高祖于文德殿饯广州刺史元景隆诏群臣赋诗同用五十韵规援笔立奏其文。又美高祖嘉焉即日诏为侍中。
    褚翔为太子舍人宣城王主簿高祖宴群臣乐游苑别诏翔与王训为五十韵诗限三刻成翔于坐立奏高祖异焉即日转宣城王文学。
    陈蔡景历高祖初为中书通事舍人掌诏诰景历属文不尚雕靡而长于叙事应机敏速为当世所称。
    颜晃文帝天嘉初为中书舍人掌制诰其表奏诏书下笔立成便得事理而雅有气质。
    阴铿幼聪慧天嘉中为始兴王府中录事参军世祖尝宴群臣赋诗徐陵言之于世祖即日召铿预宴使赋新成安乐宫铿援笔便就世祖甚叹赏之。
    傅纟宰为中书通事舍人掌诏诰纟宰为文典丽性。又敏速虽军国大事下笔辄成未尝起草沉思者亦无以加焉甚为後主所重。
    後魏徐纥字武伯少好学有明理颇以文词见称灵太后临朝纥为中书舍人扌摄中书门下之事军国诰命莫不繇之时有急速令数吏执笔或行或卧人别占之造次俱成不失事理虽无雅裁亦不通情时黄门侍郎太原王遵业琅邪王诵并称文学亦不免为纥秉笔承其指授文笔驳论数十卷多有遗落时或有存于世。
    高恭之字道穆为中书舍人元颢逼虎牢道穆劝庄帝北渡循河东下徵大将军元天穆于荣阳别徵尔朱王赴河内以犄角之臣窃谓万全之计不过於此帝曰：高舍人语是其夜到河内郡北未有城守可依帝命道穆秉烛作诏书数十纸布告远近于是四方知乘舆所在。
    北齐魏收初仕後魏为主客郎中节闵帝立妙简近侍诏试收为封禅书收下笔便就不立藁草文将千言所改无几时黄门郎贾思同侍立深奇之帝曰：虽七步之才无以过此时年二十六孝武初。又诏收摄大职文诰填积事咸称旨侯景叛入寇梁南境文襄时在晋阳令收为檄五十馀纸不日而就。又檄梁朝令送侯景初夜执笔三更便成文过七纸文襄善之帝曾游东山敕收作诏宣扬威德譬谕关西俄顷而就词理宏壮帝对百寮大嗟赏之收自东魏孝静武定二年已後国家大事诏命军国文词皆收所作每有警急受诏立成或时中使催促收下笔有同宿构敏速之工邢温所不逮也。其参议典礼与邢相埒杜弼为大行台郎中从武帝破西魏山命为露布弼手即书绢曾不起草。
    卢询祖有学术文章华靡为後生之俊举秀才入京李祖勋尝宴文士文宣使小黄门敕祖勋母曰：茹茹既破何故无贺表使者伫立待之诸宾皆为表询祖俄顷便成後朝廷大迁除同日擢拜询祖立于东上车门外为二十馀人作表文不加点辞理可观。
    後周吕思礼沙苑之捷命为露布食顷便成太祖叹其工而。且速。
    隋杨素初仕周为车骑大将军武帝命素为诏书下笔立成词义兼美帝嘉之顾谓素曰：善自勉之勿忧不富贵素应声答曰：臣但恐富贵来逼臣臣无心图富贵。
    唐颜师古武德初为中书舍人专掌机密于时军国多务奏请填委师古性既明敏达于从政凡有诏诰皆成其手。
    岑文本为中书舍人武德中诏诰及军国大文皆出于颜师古至是文本所草诏诰或众务繁凑即命书僮六七人随口便写须臾悉成亦殆尽其妙。
    张昌龄弱冠以文词知名举进士及第翠微宫成诣阙献颂太宗召见试作息兵诏俄顷而就帝甚说杨师道为侍中时太宗好五言诗见师道所制咸称善尝宴近臣谓师道曰：卿善篇什工毫翰如闻酣赏之际援笔直疏有如宿构今可试为之师道拜伏奉诏造次便成略无点窜仍令再三吟讽举坐莫不嗟赏。
    许敬宗为太子左庶子兼修国史贞观十九年从太宗征辽敬宗与高士廉等共知机要及岑文本卒于行所驿召敬宗令草驻跸山破贼诏书敬宗立于马前俄顷而就词甚典丽深见嗟赏自是专知制诰韦承庆为凤阁舍人属文敏捷虽军国大事下笔辄成未尝起草後为凤阁侍郎同平章事中宗神龙初坐附推张易之弟昌宗失实配流时易之等伏诛承庆去巾解带而待罪欲草赦书众议以为无如承庆者乃诏承庆为之承庆神色不扰援笔而成词甚典美当时咸叹服之。
    刘衤韦之字希美则天临朝拜中书侍郎同中书门下三品时军国多事所有诏敕独出衤韦之构思敏速皆可立待。
    王θ长寿中为太子典膳兼知凤阁舍人事时寿春王成器衡阳王成义等五王初出阁同日受册有司撰仪注不载册文及百寮在列方知阙礼宰臣相顾失色θ乃召小吏五人各执笔口授分写一时俱毕词理典赡时人叹服之。
    刘幽求为朝邑尉夜从玄宗平韦庶人是夜所下诏敕百馀道皆出于幽求。
    苏为中书舍人景龙四年玄宗初定内难属机事填委文诰万计在太极殿後手操口对无毫差误主书韩礼谈子阳传书草诏屡谓曰：乞明公稍迟礼等书不及恐手腕将废中书令李峤叹曰：舍人思如涌泉峤所不及也。
    李白天宝初待诏翰林白与饮徒醉于酒肆玄宗度曲欲造乐府新词亟召白白已卧于肆矣。召入以水洒面即令秉笔顷之成十馀章帝颇嘉之。
    徐浩肃宗初为中书舍人时天下事殷诏令多出于浩浩属词赡给。又工楷隶肃宗悦其能加兼尚书右丞。
    韩皋字仲文父检校左仆射平章事皋为考工员外郎丁父艰德宗遣中人就第慰问仍宣令撰之事业皋号泣承命立草数千言德宗嘉之。
    陆贽为翰林学士建中四年朱Г谋逆从驾幸奉天时天下叛乱机务填委徵发指纵千端万绪一日之内诏书数百贽挥翰起草思如泉注初。若不经思虑既成之後莫不曲尽事情中于机会日吏应答不暇同舍皆服其能其于议论应对明练理体敷陈剖判下笔如神当时名流无不推挹。
    韦处厚穆宗时为中书舍人侍讲学士敬宗嗣位诏以本官充翰林承旨学士每草诏立就惬会帝旨柳公权文宗时为翰林学士中书舍人从幸未央宫苑中驻辇谓公权曰：我有一喜事边上衣物久不及时今年二月给春衣讫公权辇前奉贺上曰：单贺未了卿可贺我以诗宫人迫其口进公权应声曰：去岁虽无战今春未得归皇恩何以报春月得春衣上悦激赏久之。
    封敖为翰林学士中书舍人构思敏速语近而理胜不务奇涩武宗深重之。
    陆昭宗时为中书舍人文思敏速初无思虑挥翰如飞文理俱惬同舍服其能天子顾待特异。
    後唐刘岳昭宗末为殿中侍御史召入翰林为学士岳为文敏速好诙谐秉笔无滞。
    李琪初仕梁为翰林学士累迁户部侍郎翰林承旨梁祖西抗岐北攻潞出师燕赵经略四方暂无宁岁而琪以学士居帐中专掌文翰下笔称旨宠遇逾伦是时琪之名播于海内。
    ○词臣部　器识
    夫天地粹和之气贤者禀之而生故蕴而为器识发而为事业乃有践禁掖之地居文翰之职沉默以远势谦让以镇俗敷陈嘉诰聿沮于群议罄竭明诚克清于大憝或见事于未兆或形言于必中或应机立断或守正不回斯皆国家之光生民之秀咸用论次垂诸不朽者也。
    齐傅昭明帝时为中书舍人时居此职者皆权倾天下昭独廉静无干预。
    唐杨绾为起居舍人知制诰历司勋员外郎职方郎中掌诰如故迁中书舍人兼修国史故事舍人年深者谓之阁老公廨杂料归阁老者五之四绾以为品秩同列给受宜均悉平分之甚为时论归美。
    崔甫为中书舍人大历十三年六月陇州源县河西军都虞侯赵贵庄营田有猫鼠同乳不为害陇右节度使朱Г笼而献之代宗遣内常侍吴承倩出示百寮宰臣常衮等及文武百寮蹈舞称贺甫独不贺曰：猫者猛鸷之类本合食鼠猫鼠不相伤是反天性违物理也。不宜称瑞对百寮白于衮衮愕眙久之谓曰：国家祥瑞舍人独执异见听舍人自奏甫将附中使口奏承倩不受乃抗疏曰：今日中使吴承倩宣进止以笼盛猫鼠示百寮者臣知天生万物刚柔有性圣人因之垂训作则礼记郊特牲篇曰：迎猫为其食田鼠也。然则猫之食鼠载在祀典以其除害利人虽鼠必录今此猫鼠不食仁则仁矣。无乃失其性乎！鼠之为物昼伏夜动诗人赋之曰：相鼠有体人而无礼。又曰：石鼠石鼠无食我黍其序曰：贪而畏人。若大鼠也。臣旋观之虽云：动物异鼠麋鹿の兔彼皆以时杀获为国家用此之有害亦何爱而曲全之猫受人养弃职不修亦何异鼠法吏不勤触邪疆吏不勤敌。又接部式具列三瑞无猫不食鼠之文以兹称贺臣所未详伏以国家化洽理平天符氵存至纷论杂沓史不绝书。若以刘向五行论此恐须申命宪司察视贪吏诫诸边候无失徼巡则猫能致功鼠不为害辄尘旒伏胜战越宰臣常衮以为和同之象上表陈贺及甫疏入帝甚嘉之不复省常衮之表。
    陆贽德宗时为翰林学士贽性忠荩既居近密感人主重知思有效报故政或有缺巨细必陈繇是顾待益厚建中四年朱Г谋逆从驾幸奉天贽尝启帝曰：今盗遍天下舆驾播迁陛下宜痛自引咎以感动人心昔汤武以罪已勃兴楚昭以善言复国陛下诚能不[A092]改过以言谢天下使书诏无所忌臣虽愚陋可以仰副圣情庶令反侧之徒革心向化帝然之故奉天所下书诏虽武夫悍卒无不挥涕感激多贽所为也。
    姜公辅为翰林学士建中四年十月泾师犯阙德宗苍黄自苑北便门出幸公辅马前谏曰：朱Г尝为泾原帅得士心昨以朱滔叛坐夺兵权Г尝忧愤不得志不如使人捕之使陪銮驾忽群凶立之必贻国患臣顷曾奏陛下。若不能坦怀待之则必杀之养兽自贻其患悔无所及帝曰：已无及矣。
    李昭初自尚书郎出为苏州刺史期月以中书舍人召还不拜谓宰辅曰：省郎拜舍人以知制诰为次序便繇刺史玷纶闱非敢闻命乃以兵部郎中知制诰翌岁拜舍人受之。
    崔群为翰林学士元和七年惠昭太子薨穆宗时为遂王宪宗以澧王居长。又多内助将建储贰命群与澧王作让表群上言大凡已合当之而不为则有陈让之仪理不合当因何遽有让表今遂王嫡长所宜正位青宫竟从其奏。
    韦处厚为翰林学士敬宗宝历二年十二月中官刘克明作难是时变起宫闱事生仓卒处厚博通古今雅有体识其夕制置皆处厚详定既行无不得礼为时所伏时诏命将降未有所定处厚闻难奔赴昌言曰：春秋之法大义灭亲内恶必书以明逆顺正名讨罪于义何嫌安可依违更事耻讳遂奉藩教行焉。
