<!-- { "loadSidebar": true } -->
五月辛酉初举孝廉郎中宽博有谋任典城者以补长相（任堪使也。典主也。长谓县长相谓诸侯相）。
孝和永元六年诏曰：朕以眇末奉承鸿烈阴阳不和水旱违度济河之域凶馑流亡（尚《书》曰：济河惟兖州言东南据济西北距河）而未获忠言至谋所以康救之策窘寐永叹用思孔疚（诗云：忧心孔疚）惟官人不得於上庶民不安於下有司不念宽和而竞为苛刻覆案不急以妨民事（不急谓非要）甚非所以上当天心下济元元也。思得忠良之士以辅朕之不逮其令三公中二千石二千石内郡守相举贤良方正能直言极谏之士各一人昭岩穴披幽隐遣诣公车。
殇帝延平中诏公卿中二千石各举隐士大儒务取高行以劝後进。
孝安永初元年三月癸酉日有食之诏公卿内外官郡国守相举贤良方正有道术之士明政术通古今能直言极谏者各一人。
五年闰三月戊戌诏曰：朕以不德奉郊庙承大业不能兴和降善为人祈福灾异蜂起寇贼纵横夷狄猾夏戎事不息百姓匮乏疲於徵发重以蝗虫滋生害及成麦秋稼方收甚可悼也。朕以不明统理失中亦未获忠良以毗阙政《传》曰：颠而不扶危而不持则将焉用彼相矣。公卿大夫将何以拯救济斯艰承天诫哉！盖为政之本莫。若得人褒贤显善圣制所先济济多士文王以宁思得忠良正直之臣以辅不逮其令三公特进侯中二千石二千石郡守诸侯相举贤良方正有道术达於政化能直言极谏之士各一人及至孝与众卓异者并诣公车朕将亲览焉。
七月己巳诏三公特进九卿校尉举列将子孙明晓战阵任将帅者。
元初元年四月丁酉诏三公特进列侯中二千石二千石郡守举敦厚质直者各一人。
建光元年四月己巳令公卿特进侯中二千石二千石郡国守相举有道之士各一人。
十一月癸卯诏三公特进侯卿校尉举武猛堪将帅者各五人。
延光元年诏三公中二千石举刺史二千石令长相视事一岁已上至十岁清白爱利能敕身率下防奸理烦有益於人者无拘官簿（清白谓真正也。爱利谓爱人而利之也。无拘官簿谓超迁之不拘常牒也。）刺史举所部郡国太守相举墨绶隐亲悉心勿取浮华（墨绶谓令长之属也。隐亲犹亲自隐也。悉尽也。言令三公以下各举所知皆当尽心勿取乎！浮华不实者）。
顺帝即位三月诏公卿郡守国相举贤良方正能直言极谏之士各一人。
永和三年九月丙戌令大将军三公各举故刺史二千石及见令长郎谒者四府掾属刚毅武猛有谋谟任将帅者各二人特进卿校尉各一人。
汉安元年二月丙辰诏大将军公卿举贤良方正能探赜索隐者各一人。
十一月诏大将军三公选武猛试用有效验任为将校者各一人。
冲帝永嘉元年九月京师及太原雁门地震三郡水涌土裂诏三公特进侯卿校尉举贤良方正幽逸修道之士各一人百僚皆上封事。
桓帝建和元年四月京师地震诏大将军公卿郡国举至孝笃行之士各一人。又诏大将军公卿校尉举贤良方正能直言极谏者各一人。
三年六月诏大将军三公特进侯其与卿校尉举贤良方正能直言极谏之士各一人。
永兴二年二月癸卯京兆地震诏公卿校尉举贤良方正能直言极谏之士各一人。
延熹八年正月诏公卿校尉举贤良方正。
九年诏举武猛三公各二人卿校尉举贤良方正各一人。
永康元年五月诏公卿校尉举贤良方正。
灵帝建宁元年五月诏郡国守相举有道之士各一人。又故刺史二千石清高有遗惠为众所归者皆诣公车。
中平元年三月诏公卿举列将子弟及吏民有明战陈之略者诣公车。
魏武帝建安十五年春下令曰：自古受命及中兴之君曷尝不得贤人君子与之共治天下者乎！及其得贤也。曾不出闾巷岂幸相遇哉！上之人不求之耳今天下尚未定此特求贤之急时也。孟公绰为赵魏老则优不可以为滕薛大夫。若必廉士而後可用则齐桓其何以霸世今天下得无有被褐怀玉而钓於渭滨者乎！。又得无盗嫂受金而未遇无知者乎！二三子其佐我明扬侧陋唯才是举吾得而用之。
十九年十二月。又下令曰：夫有行之士未必能进取进取之士未必能有行也。陈平岂笃行苏秦岂守信邪而陈平定汉业岂秦济弱燕繇此言之士有偏短庸可废乎！有司明思此义则士无遗滞官无废业矣。二十二年八月。又下令曰：昔伊挚傅说出於贱人管仲桓公贼也。皆用之以兴萧何曹参县吏也。韩信陈平负辱之名有见笑之耻卒能成就王业声著千载吴起贪将杀妻自信散金求官母死不归然在魏秦不敢东向在楚则三晋不敢南谋今天下得无有至德之人放在民间及果勇不顾临敌力战。若文治之吏高才异质或堪为将守负辱之名见笑之行，或不仁不孝而有治国用兵之术其各举所知勿有所遗。
文帝黄初四年五月有鹈鹕鸟集灵芝池诏曰：此诗人所谓泽也。曹诗刺共公远君子而近小人今，岂有贤智之士处於下位乎！否则斯鸟何为而至其博举天下隽德茂才独行君子以答曹人之刺。
明帝太和二年十月诏公卿近臣举良将各一人。
四年十二月丙寅诏公卿举贤良。
青龙元年三月甲子诏公卿举贤良笃行之士各一人。
晋武帝泰始四年诏王公卿尹及郡国守相举贤良方正直言之士。
五年将兴伐吴之役下诏曰：吴会未平宜得猛士以济武功虽旧有荐举之法未足以尽殊才其普告州郡有壮勇秀异才力杰出者皆以名闻简其尤异擢而用之苟有人勿限所取。
七年六月诏公卿以下举将帅各一人。
八年诏内外群官举可任边郡者各三人。
太康九年诏内外群官举守令之才。
明帝太宁三年八月诏曰：昔周武克殷封比干之墓汉祖过赵录乐毅之後追显既往以劝将来吴时将相名贤之胄有能纂修家训及忠孝仁义静已守真不闻於时者州郡中正亟以名闻勿有所遗。
成帝咸和六年诏举贤良直言之士。
七年诏举贤良。
简文咸安二年诏曰：朕以眇身於王公之上思赖群贤以弼其阙夫肥Т穷谷之贤滑泥扬波之士虽抗志玄霄潜默幽岫贪屈高尚之道以隆协赞之美孰与自足山水栖迟丘壑犭旬匹夫之洁而忘兼济之大邪古人不借才於异代朕所以虚想於今日内外百官各劝所司使善无不达而吾获虚心之求焉。
後魏道武天兴四年四月诏有司明隐逸。
天赐元年十有一月上幸西宫大选朝臣令各辨宗党保举才行。
明元永兴五年二月诏分遣使者巡求隽逸其豪门︹族为州闾所推者及有文武才临疑能决或有先贤世胄德行清美学优义博可为人师者各令诣京师当随才叙用以赞庶政。
太武神四年九月诏曰：顷逆命纵逸方夏未宁戎车屡驾不遑休息今二寇摧殄士马无为方将偃武修文遵太平之化理废职举逸民扌┧起幽穷延登隽昧旦思求想遇师辅虽殷宗之梦版筑罔以加也。访诸有司咸称范阳卢玄博陵崔绰赵郡李灵河间邢[A13C]渤海高允广平游雅太原张伟等皆贤隽之胄冠冕州邦有羽仪之用诗不云：乎！鹤鸣九皋声闻于天庶得其人任之政事共臻雍熙之美《易》曰：我有好爵吾与尔縻之如玄之比隐迹衡门不曜名誉者尽敕州郡以礼发遣遂徵玄等及州郡所遣至者数百人皆差次叙用延和元年十二月先是辟召贤良州郡多逼遣之诏曰：朕除伪平暴征讨累年思得英贤缉熙治道故诏州郡搜扬隐逸进贤举俊古之君子养志衡门德成业就才为世使或雍容雅步三命而後至或栖栖遑遑负鼎而自达虽徇尚不同济时一也。诸召人皆当以礼申谕任其进退何逼遣之有也。比刺史守宰宣扬失旨岂复光益乃所以彰朕不德自今以後各令乡闾推举守宰但宣朕虚心求贤之意既至当待以不次之举随才文武任之政事其明宣敕咸使闻知孝文延兴二年七月壬寅诏州郡县各遣二人才堪专对者赴行在所。
三年十一月诏其有力田孝悌才器有益於时信义著於乡闾者具以名闻。
太和十七年九月帝南伐济河诏孝悌廉义文武应求者皆以名闻。
十八年正月车驾南巡诏孝悌廉义文武应求者皆以名闻。
十一月辛未诏冀定二州孝义廉贞文武应求者具以名闻。
十二月车驾南巡诏郢豫二州孝悌廉义文武应求者具以名闻。
十九年四月行幸鲁城诏兖州刺史举部内士人才堪军国及守宰治行具以名闻。
六月帝自南伐回诏车驾所经孝廉义文武应求者具以名闻。
十月辛酉诏州郡诸有士庶经行修敏文思遒逸才长吏治堪政事者以时发遣。
二十年七月丁亥诏曰：炎阳爽节秋霖大澍在予之责实深忄栗忄栗故辍膳三晨以命上诉灵鉴诚款曲流液虽休勿休宁敢僭怠将有贤人湛德高士凝栖虽加铨采未能招致其精访幽谷举兹贤彦直言极谏辅予不及。
二十一年五月诏雍州其孝友德义文学才悉仰贡举。
孝明孝昌元年三月诏曰：选众而举其来自昔朕缵承大业综理万几求贤致治心焉。若渴知人则哲振古所难宜博访公卿采兹声实可令第一品以下五品以上各荐其所知不限素身居职必使精办器艺具注所能然後依牒简擢随才收叙庶济济之美无替往时蹇蹇之直有申兹岁。
九月诏百官五品以上各举所知。
孝庄建义元年五月诏求德行文艺政事︹直者县令太守刺史皆叙其志业具以表闻得三人以上县令太守刺史赏一阶举非其人者亦黜一阶。
前废帝普泰元年三月诏天下德孝仁贤忠义志信者可以礼召赴阙其不应召者以不敬论。
後周闵帝元年八月甲午诏曰：帝王之治天下罔弗博求众才以厥民今二十四军宜举贤良堪治民者军各九人被举之人於後不称厥任者所举官司皆治其罪。
武帝太和元年二月戊辰诏三公已下各举所知。
建德元年三月诏公卿以下各举所知。
三年二月令六府各举贤良清正之人。
四年诏诸畿郡各举贤良。
六年平齐诏山东诸州各举明经治者二人。若奇才异术卓尔不群者不拘多少。又诏山东诸州举有才者上县六人中县五人下县四人赴行在所共论政治得失。
静帝大定元年诏曰：帝王设官惟才是务人臣报国荐贤为重去岁已来屡有妖寇宰臣英咸得清荡逆乱之後兵车始竭遐迩劳役生民未康居官之徒致治者寡斯故上失其道以至於兹亦繇下有幽人未展其力今四海宁一八表无尘元辅执钧垂风扬化。若使天下英杰尽升於朝铨衡陟降量才而处垂拱无为，庶几可致，於是遣戎秩上开府以上职事下大夫以上外官刺史以上各举清平勤者三人被举之人居官三年有功过者所举之人随加赏罚。
隋文帝开皇三年正月甲戌诏举贤良。
十八年诏京官五品以上总管刺史以志行修谨平清济二科举人。
仁寿二年七月丙戌诏内外官各举所知。
