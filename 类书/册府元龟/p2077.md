<!-- { "loadSidebar": true } -->
    公冶长字子长齐人孔子曰：长可妻也。虽在缧纟曳之中（缧黑索也。绁挛也。所以拘罪人）非其罪也。以其子妻之。
    南宫适字子容孔子曰：君子哉！若人（贱不义而贵德。故曰：君子）尚德哉！若人国有道不废（不废言见用）国无道免於刑戮三复白之玷（。《诗》曰：白之玷尚可磨也。斯言之玷不可为也。南容读诗至此三反之是其心敬慎於言）以其兄之子妻之。
    汉张耳尝亡命游外黄（命者名也。凡言亡命谓脱其名藉而逃亡）外黄富人女甚美庸奴其夫（言不恃赖其夫视之。若庸奴）亡邸父客（父时故宾客也。邸归也。）父客谓曰：必欲求贤夫从张耳女听为请决嫁之（请决绝於前夫而嫁於耳）女家厚奉给耳耳以故致千里客官为外黄令。
    陈馀游赵苦陉富人公乘氏以其女妻之。
    陈平阳武户牖人（阳武县名属陈留户牖者其乡名）少时家贫及长可娶妇富人莫与者贫者平亦鬼之久之户牖富人张负有女孙五嫁夫取死人莫敢取平欲得之邑中有大丧平家贫侍丧以先往後罢为助张负既见之丧所独视伟平（视而悦其奇伟）平亦以故後去负随平至其家乃负郭穷巷（负请借也。）以席为门然门外多长者车辙张负归谓其子仲曰：吾欲以女与陈平仲曰：平贫不事事（不事产业之事）一县中尽笑其所为独奈何予之女负曰：固有美如陈平长贫者乎！卒与女为平贫乃假贷币以聘予酒肉之资以内妇负戒其孙曰：母以贫故事人不谨事兄伯如事乃父事嫂如事乃母平既取张氏女资用益饶游道日广。
    黥布为群盗陈胜之起也。布乃见番君其众数千人番君以女妻之。
    公孙贺自武帝为太子时贺为舍人及武帝即位迁至太仆贺夫人君孺卫皇后姊也。
    鲍宣妻者桓氏之女也。字少君宣尝就少君父学父奇其清苦故以女妻之装送资贿甚厚。
    郑宗字子游本高密大族世与王家相嫁娶（女嫁王家男。又娶也。）。
    张放得幸於成帝放取皇后弟平恩侯许家女帝为放供帐赐甲第充以乘舆服饰时号为天子娶妇皇后嫁女。
    翟宣者方进之子袭封高陵侯王莽秉政春陵侯敞与安众侯崇并汉之宗室见莽将危汉室谋举兵及崇事败敞惧欲结援树党乃为子祉娶宣女为妻（东观日记敞为嫡子祉娶宣女习为宣妻使嫡子恽送入女门二十馀日义兵起也。）会宣义弟起兵欲攻莽南阳捕杀宣女祉坐系狱敞因上书谢罪後汉京兆挚恂以儒学教授马融从其游学恂奇融才以女妻之。
    锺皓兄子瑾母李膺之姑也。膺祖太尉修尝言瑾似我家性邦有道不废邦无道免於刑戮复以膺妹妻之。
    公孙瓒辽西人也。以母贱遂为小吏为人美姿貌大音声言事辩慧（略曰：瓒性辩慧每日事尝兼数曹无有忘误）太守奇其才以女妻之（侯太守妻之以女）。
    陶谦父故馀姚长谦少孤始以不羁闻於县中年十四犹缀帛为幡乘竹马而戏邑中儿童皆随之故苍梧太守同县甘公出遇之涂见其容貌异而呼之与语甚悦许妻以女甘公夫人闻而怒曰：妾闻陶家儿遨戏无度如何以女许之甘公曰：彼有奇表长必大成遂以女妻之。
    荀{┆}妻司马景王文王之妹也。二王皆与亲善。
    张鲁降曹公曹公为子彭祖娶鲁女。
    魏荀父绲为济南相绲畏惮宦官乃为娶中常侍唐衡女（典略曰：衡欲以女妻汝南傅公明公明不取转以妻也。）以少有才名故得免於讥议。
    王粲与族兄凯俱避地荆州刘表欲以女妻粲而嫌其形陋而用率以凯有风貌乃以妻凯也。
    高慎字孝甫敦厚少华有沈深之量抚育兄孤子五人恩义甚笃琅琊相何英嘉其履行以女妻焉。
    蜀费宾伯名观江夏黾阝人也。刘璋母乃观之族姑璋。又以女妻观。
    黄承彦者高爽开列为沔南名士谓诸葛孔明曰：闻君择妇身有鬼女黄头黑色而才堪相配孔明许即载送之时人以为笑乐乡里为之谚曰：莫作孔明择妇正得阿彦鬼女。
    谢援有名行太尉皇甫嵩贤其才而以女妻之丞相诸葛亮以援为祭酒。
    吴张昭长子承丧妻昭欲为索诸葛瑾女承以相与有好难之大帝闻而劝焉遂为婚。
    周瑜为中护军从孙策攻皖拔之时得桥公两女皆国色也。策自纳大桥瑜纳小桥（江表。《传》曰：策从容戏瑜曰：桥公二女虽流离得吾二人作胥亦足为欢）。
    潘翥字文龙拜骑都尉後代领兵早卒翥弟秘大帝以姊陈氏女妻之调湘乡令。
    吕范字子衡汝南细阳人少为县吏有容观姿貌邑人刘氏家富女美范求之母嫌欲勿与刘氏曰：观吕子衡宁为久贫者邪遂为婚。
    晋羊祜博学能属文身长七尺三寸美须眉善论郡将夏侯威异之以兄霸之女妻焉。
    郭淮弟配字仲南有重名位至城阳太守裴秀贾充皆配女胥。
    于展字泰舒有器度用历职著绩终於太仆次弟预字泰宁相国参军知名早卒女王衍配弟镇字季南谒者仆射镇子奕字泰业山涛启事称奕高简有雅量历位雍州刺史尚书。
    邓攸尝诣镇军贾混以人讼事示攸使决之攸不视曰：孔子称听讼吾犹人也。必也。使无讼乎！混奇之以女妻焉。
    张华少孤贫乡人刘放奇其才以女妻焉。
    刘殷新兴人也。郡命主簿州辟从事皆以供养无主辞不赴命司空齐王攸辟为掾征南将军羊祜召参军事皆以疾辞同郡张宣子识达之士也。劝殷就徵殷曰：当今二公有晋之栋楹也。吾方希达如榱椽尔不凭之，岂能立乎！吾今王母在堂既应他命无容不竭尽臣礼便不得就养子舆所以辞齐大夫良以色养无主故尔宣子曰：如子所言岂庸人所识哉！而今而後吾子当为吾师矣。遂以女妻之张宣子者并州豪族也。家富於财其妻怒曰：我女年始十四姿识如此何虑不得为公侯妃而遽以妻刘殷乎！宣子曰：非尔所及也。诫其女曰：刘殷至孝冥感兼才识超世此人终当远达为世名公汝其谨事之张氏性亦婉顺事王母以孝闻奉殷如君父焉。
    孙晷以会稽虞喜隐居海有高世之风晷钦其德聘喜弟预女为妻喜戒女弃华尚素与晷同志时人号为梁鸿夫妇。
    刘遐广平人性果毅勇壮值天下大乱遐为场主乡人冀州刺史邵续深器之以女妻焉。
    卫为太子洗马怀帝时以天下大乱扶舆母至江夏妻先亡征南将军山简敬之甚相钦重简曰：昔戴叔鸾嫁女唯贤是与不问贵贱况卫氏权贵门户令望之人才，於是以妻焉。
    管彦者王裒同乡人少有才而未知名裒独以为必当自拔达而友之男女各始生使共许为婚彦後为西夷校尉卒而葬於雒阳裒後便嫁其女彦弟馥问裒裒曰：吾薄志毕愿山薮昔嫁姊妹皆远吉凶断绝每以此自誓今贤兄子葬父於雒阳此则京邑之人也。岂吾结好之本意哉！馥曰：嫂齐也。当还临淄裒曰：安有葬父河南随母还齐用意如此何婚之有。
    王育少勤学同郡许子章嘉之以兄之子妻之为立别宅分之资产育受之无愧色周浚有人伦鉴识乡人史曜素微贱众所未知浚後独引之为友遂以妹妻之曜竟有名於世。
    王羲之司徒导之从子时太尉郗鉴使门生求女胥於导导令就东厢遍观子弟门生归谓鉴曰：王氏诸少年并佳然闻信至咸自矜持惟一人在东床坦腹食胡饼独。若不闻鉴曰：正此佳胥邪访之乃羲之也。遂以女妻之。
    葛洪尤好神仙导养之法师事南海太守上党鲍玄玄亦内学逆占将来见洪深重之以女妻洪洪。《传》曰：玄业兼综练医术。
    戴逵性不乐当世尝以琴书自娱师事徵士范宣於豫章宣异之以兄女妻焉。
    前秦韦罴为丞相王猛所器重以女妻焉。
    南燕慕容超子初为符昌收纳及德诸子皆诛之狱掾呼延平救护之得逃去其後超母谓超曰：吾母子全济呼延氏之力乎！今欲为汝纳其女以答厚惠，於是娶之。
    宋殷景仁少有大成之量司徒王谧见而以女妻之蔡兴宗妻刘氏早卒一女甚幼外甥袁ダ始生子彖而妻刘氏亦亡兴宗姊即ダ母也。一孙一侄躬自抚养年齿相比欲为婚姻每见兴宗辄言此意大明初诏兴宗女与南平王敬猷婚兴宗以姊生平之怀屡经陈启曰：乡诸人欲各行己意则国家何繇得婚。且姊言岂是不可违之处邪旧意既乖彖亦他娶其後彖家亦不终ダ。又祸败彖等沦废当时孤微理尽敬猷遇害兴宗女无子嫠居名门高胄多欲结姻明帝亦敕谢氏兴宗并不许以女彖。
    刘秀之少孤贫有志操东海何承天雅相知器以女妻之。
    杜骥初随父南迁时北士旧法问疾必遣子弟骥年十三父使候同郡韦华华子玄有高名见而异之以女妻焉。
    萧惠基父思话征西将军仪同三司惠基幼以外戚见江夏王义恭义恭叹其详悉以女结婚解褐著作佐郎。
    南齐朱选之字处林有志节著辩相论幼时顾欢见而异之以女妻焉。
    谢氵苍庄之第五子也。仆射褚渊闻氵苍年少靖正以女结婚厚为资送。
    梁韦放与吴郡张率皆有侧室怀孕因指腹婚姻其後各产男女未及成长而率卒遗嗣孤弱放尝赡恤之为北徐州时有势族请姻者放曰：吾不失信於故友乃以息岐娶率女。又以女率子时称放能笃旧褚球少孤贫好学宋建平王景素元徽中诛灭唯有一女得存其故吏何昌王思远闻球清正以此女妻之因为之延誉。
    陈钱道戢字子韬吴兴长城人也。父量深汉寿令道戢少以孝行著闻及长颇有略微时高祖以从妹妻焉周弘正年十岁通。《老子》、《周易》叔父舍异之河东裴子野深相赏纳请以女妻之。
    孙有鉴识男女婚姻皆择素贵。
    徐浚子俭幼而修立勤学有志操汝南周弘直重其为人妻之以女。
    沈君理字仲伦吴兴人也。父巡素与高祖相善君理美风仪博涉经史有识鉴起家湘东王法曹参军高祖镇南徐州巡遣君理自东阳诣高祖高祖器之命尚会稽长公主辟为府西曹掾稍迁中卫豫章王从事中郎。
    後魏公孙邃公孙为从兄弟而才器小寝而封恺之甥崔浩之胥邃母雁门李氏地望悬隔钜鹿太守祖季真多识北方人物每云：士大夫当须好婚亲二公孙同堂兄弟尔吉凶会集便有士庶之异。
    李神俊丧二妻。又欲娶郑严祖妹神俊之从甥也。卢元明亦将为婚遂至纷竞二家阋於严祖之门郑卒归元明神俊惆怅不已时人谓神俊凤德之衰。
    陆丽子母本恭宗宫人以赐丽生袭爵抚军大将军平原王娶徐州刺史博陵崔鉴女鉴谓所亲云：平原王才度不恶但恨其名姓殊为重复时高祖未改其姓。
    崔浩始弱冠太原郭逸以女妻之浩不曜华彩故时人未知逸妻王氏宋镇北将军王仲德姊也。母奇浩才能自以为得胥俄而女亡王深以为伤恨复以少女继婚逸及亲属以为不可王固执与之逸不能违遂重结好。
