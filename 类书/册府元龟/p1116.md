<!-- { "loadSidebar": true } -->
    孙谦为中散大夫明帝将废立欲引谦为心膂使兼卫尉给甲仗百人谦不顾处会辄散甲士帝虽不罪而弗任焉。
    王敬则为都官尚书世祖初在东宫在左右张景真多僭侈太祖称太子令杀之世祖忧惧称疾月馀帝怒不解昼卧太阳殿敬则直入叩头启帝曰：官有天下日浅太子无事被责人情恐惧愿官往东宫解释之太祖乃幸东宫召诸王以下於玄圃园为家宴致醉乃还。
    江为都官尚书领骁骑将军郁林即位迁掌吏部隆昌元年为侍中领国子祭酒郁林废朝臣皆被召入宫至龙门药醉吐车中而去。
    梁王志初为齐吏部尚书领左卫将军义师至城内害东昏百僚署名送其首志闻而叹曰：冠虽敝可加足乎！因取庭中树叶ソ服之伪闷不署名高祖览牒无志署心嘉之弗以让也。
    萧懿为尚书令时东昏肆虐茹法珍王坦之等执政宿臣旧将并见诛夷懿既佐立元勋独居朝右深为法珍等所惮乃说东昏曰：懿将行隆昌故事陛下命在晷刻东信之将加酷害而懿亲近之密具舟江渚劝令西奔懿曰：古皆有死，岂有叛走尚书令耶遂遇祸。
    王进之初仕齐为给事黄门侍郎扶风太守武帝之举兵也。所在乡应邻郡多请进之同遣修谒进之曰：非吾志也。竟不行武帝嘉之。
    王亮为尚书右仆射时义师至新林内外百僚皆道迎其未能拔者亦间路送诚款亮独不遣及城内既定独推亮为首亮出见高祖曰：颠而不扶安用彼相而弗之罪也。
    张充初仕齐为侍中义师近次东昏召百官入宫省朝士虑祸或往来酣宴充独居侍中省不出阁城内既枭东昏百官集西钟下召充不至高祖霸府开以为大司马。
    颜见远初仕齐为治书侍御史俄兼中丞高祖受禅见远乃不食发愤数日而卒高祖闻之曰：我自应天从人何预天下人事而颜见远乃至於此也。
    徐勉为尚书仆射中卫将军勉以旧恩超升重位尽心奉上知无不为任孝恭为中书丞太清二年侯景寇逼孝恭启募兵隶萧正德屯南岸及贼至正德举众入贼孝恭还赴台台门已闭因奔入东府寻为贼所攻舀见害。
    姚僧坦为中书舍人周军克荆州僧坦犹侍元帝不离左右为军人所止方涕泣而去。
    陈殷不害仕梁为东宫通事舍人侯景之乱不害从简文入台城及台城陷简文在中书省景带甲将兵入朝陛见过谒简文景兵士皆羌胡杂种冲突左右甚不逊侍卫者莫不惊恐避易惟不害与中庶子徐ゼ侍侧不动及简文为景所幽遣人请不害与居处景许之不害供侍益谨。
    孔奂为侍中五兵尚书世祖疾笃奂与高宗及仲举并吏部尚书袁枢中书舍人刘师知等入侍医药世祖常谓奂等曰：今三方鼎峙生民未四海事重宜须长君朕欲近则晋成远隆殷法卿等须遵此意乃流涕欷而对曰：陛下御膳康和痊复非父皇太子春秋鼎盛圣德日跻安成王介弟之尊是为周旦阿衡宰辅。若有废立之心臣等愚诚不敢闻诏世祖曰：古人遗直复见於卿。
    袁宪为尚书仆射祯明三年隋兵来伐隋将贺。若弼进宫城北掖门兵卫皆散走朝士稍各引去宪卫侍左右後主谓宪曰：我从来待卿不先馀人今日见卿可谓岁寒知松柏後凋也。後主遑遽将避匿宪正色曰：北兵之入必无所犯大事如此陛下安之臣愿陛下正衣冠御前殿依梁武见侯景故事後主不从因下榻驰去宪从後堂景阳殿入後主投下井宪拜哭而出。
    後魏古弼为尚书令太武大阅将较猎於河西弼留守诏以肥马给骑人弼命给弱者太武大怒曰：尖头奴敢裁量朕也。朕还台先斩此奴弼头尖太武常名之曰：笔头是以时人呼为笔公弼属官惶怖惧诛弼告之曰：吾为臣事君使田猎不过盘游其罪小也。不备不虞使戎寇恣逸其罪大也。今北方孔炽南虏未灭狡焉之志伺边境是吾忧也。故选肥马备军实为不虞之远虑苟使国家有利吾避死乎！明主可以理干此自吾罪非卿等之咎太武闻而叹曰：有臣如此国之宝也。赐衣一袭马二疋鹿十头。
    薛提为侍中治都曹事太武末秘不发丧尚书右仆射兰延侍中和延等议以为皇孙幼冲宜立长君徵秦王翰置之秘室提曰：皇孙有世嫡之重民望所系春秋虽少令问闻於天下成王孝昭所以隆周汉废所宜立而更求君必不可延等犹豫未决中常侍宗爱知其谋矫皇后令徵提等入遂杀之。
    高允为中书令献文时有不豫以孝文幼冲欲立京兆王子推集诸大臣以次诏问允进跪帝前涕泣曰：臣不敢多言以劳神听陛下上思祖宗托付之重追念周公抱成王之事献文，於是传位於孝文赐帛一疋以标忠亮。
    于烈孝文时为散骑常侍及穆泰陆谋反旧京帝幸代泰等伏法代卿旧族同恶者多惟烈一宗无所染豫帝嘉其忠操益器重之。
    王为吏部尚书太和二年孝文及文明太后率百僚与诸方客临虎圈有逸虎登阁道几至御坐左右侍卫皆惊靡独执戟御之虎乃退去故亲任转重于忠为侍中领军宣武延昌末忠与门下议孝明帝幼冲以高阳王雍任城王澄辅政奏中宫请节敕授御史中尉王显欲逞奸计与中常侍给事中孙莲等厉色不听寝门下之奏侍中黄门但牒六辅姓字赉来孙莲等密欲矫太后令以高肇录尚书事显与高猛为侍中忠即於殿中收显杀之。
    申徽大统中为中书舍人修起居注河桥之役大军不利近侍之官分散者众徽独不离左右。
    北齐杨魏永安初为通直散骑侍郎时年十八元颢入雒时从父兄侃为北中郎将镇河梁至侃处便属乘舆中失夜至河侃虽奉迎车驾北渡而潜南奔固谏正之遂相与扈从达建州除通直散骑常侍。
    裴让之任为中书侍郎齐受禅静帝逊居别宫与诸臣别让之流涕欷。
    陈元康为侍中属世宗将受魏禅元康与杨崔季舒并在世宗坐将大迁除朝士共品藻之世宗家苍头兰固成先掌厨膳甚被宠昵先是世宗杖之数十吴人性躁。又恃旧恩遂大怒与其同事阿谋害世宗阿时事显祖常执刀随从云：若闻东齐叫声即以刃加於显祖是日值魏帝初建东宫群官拜表事罢显祖出上东门别有所之未还而难作固成进食置刀於盘下而杀世宗元康以身蔽被刺伤重至夜而终杨狼狈走出野季舒逃匿於厕库直纥奚舍乐贼死是时秘世宗凶问故殡元康於宫中以出使南境虚除中书令。
    王松年孝昭擢拜为给事黄门侍郎帝每赐坐与论政事甚善之孝昭晏驾松年驰驿至邺都宣遗诏发言涕泗迄於宣罢容色无改辞吐谐韵宣讫号恸自绝於地百官莫不感恸还晋阳兼侍中护梓宫还邺诸旧臣避形迹无敢尽哀惟松年哭甚流涕朝士咸恐武成虽忍松年恋旧情切亦雅重之以本官加散骑常侍食高邑县侯。
    後周徐招初仕後魏为二千石郎中尔朱荣死尔朱世隆屯兵河桥庄帝以招为行台左丞自虎牢北渡引马场河内之众以抗世隆後尔朱兆得招锁送雒阳尔朱仲远数招罪将斩之招曰：不亏君命得死为幸仲远重之曰：凡人受命理各为主今。若为戮何以劝人臣乃释之用为行台右丞及仲远南奔招独还朝。
    薛端孝闵帝践阼再迁户部中大夫进爵为公晋公护将废帝召群臣议之端颇怀同异护不悦出为蔡州刺史。
    厍狄以右下大夫从武帝东伐及并州军败侍臣歼焉及帝之出惟侍从以功授上仪同大将军尉迟运为右宫伯建德三年武帝幸灵阳宫。又令运以本官兼司武与长孙览辅皇太子居守俄而卫刺王直作乱率其党袭肃章门览惧走行在所运时偶在门中直兵奄至不暇命左右乃手自阖门直党与运争门斫伤运指仅而得闭直既不得入乃纵火运恐火尽直党得进乃取宫中材木及床等以益火更以膏油灌之火转炽久之直不得进乃退运率留守兵因其退以击之直大败而走是夜微运宫中已不守矣。武帝嘉之授大将军赐以田宅妓乐金帛车马什物等不可胜数。
    宇文孝伯宣帝时为小蒙宰初帝为皇太子时西征在军有过行郑译时亦预焉军还孝伯及王范尽以白高祖高祖怒挞帝数十诏除译名是时译。又被帝亲帝既追憾被杖乃问译曰：我脚上杖痕谁所为也。译答曰：事繇宇文孝伯及王范郑译。又因说王范捋须事帝乃诛范（初王范因内宴捋高祖须言太子之不善）尉迟运惧私谓孝伯曰：吾徒必不免祸为之奈何孝伯对曰：今堂上有老母地下有武帝为臣为子知欲何之。且委质事人本犭旬名义谏而不入将焉逃死足下。若为身计直。且远之，於是各行其志运寻出为秦州纟管。
    颜之仪为御正中大夫静帝大象末刘郑译等矫遗诏以隋文帝为丞相辅少主之仪知非帝旨拒而弗从等草诏署讫逼之仪署之仪厉声谓等曰：主上升遐嗣子冲幼阿衡之任宜在宗英方今贤戚之内赵王最长以亲以德合膺重寄公等备受朝恩当思尽忠报国奈何一旦欲以神器假人之仪有死而已不能诬罔先帝，於是等知不可屈乃代之仪署而行之隋文帝後索符玺之仪。又正色曰：此天子之物自有主者宰相何故索之，於是隋文帝大怒命引出戮之然以其民之望也。乃止出为西疆郡守。
    隋卢楚大业末为尚书右司郎中江都难作楚与元文都等於东都共立越王侗为帝及世充作乱兵攻太阳门武卫将军皇甫无逸斩关逃难呼楚同去楚谓之曰：仆与元公有约。若社稷有难誓以俱死今舍去不义及兵入楚匿於大官署贼党执之送於充所充奋袂令斩之，於是锋刃交下支体麋碎。
    唐温彦博为中书侍郎突厥入寇命左卫大将军张瑾为并州道行军纟管出拒之以彦博为行军长史与寇战於大谷军败彦博没于北庭突厥以其近臣苦问以国家虚实及兵马多少彦博固不肯言颉利怒迁於阴山苦寒之地太宗即位突厥送款始徵彦博还朝授雍州治中。
    朱敬则天后时为冬官侍郎以张易之等权宠日盛恐有异图常密谓左羽林将军敬晖曰：公。若假皇太子之令举北军之兵诛易之兄弟两飞骑之力耳其後晖等竟用其策及易之昌宗伏诛晖遂矜功自恃故赏不及於敬则俄出为郑州刺史。
    萧华天宝末为兵部侍郎陷贼伪授魏州刺史使人潜通表状官军至以为内应贼闻禁锢之收魏州得华於狱百姓父老举华庇百姓免其屠戮肃宗乃以为魏州刺史本州防御使诏曰：萧华素有材能擢居省闼间者见迫狂虏陷於艰危遂能殉节本朝乃心王室潜通诚款以表忠纯杀身独难通其不死之理行权有赏道其归正之心终以见疑妄遭禁锢事则昭著理可甄明今魏郡既收疲思黔黎载请允叶人心宜更剖符仍思御侮可魏州刺史。
    张镐为左拾遗玄宗幸蜀自山谷徒步扈从肃宗即位玄宗遣镐赴行在所镐至凤翔奏议多有引益拜谏议大夫。
    卢奕为御史中丞知东都武部选事安禄山犯东都人吏奔散奕在台独居为贼所执见害。
    苗晋卿天宝末为宪部尚书致仕及朝廷失守衣冠流离道路多为逆党所胁自陈希烈张均已下数十人尽赴雒阳晋卿潜遁山谷南投金州会肃宗至凤翔手诏追晋卿赴行在所即日拜为左相军国大务悉以咨之。
