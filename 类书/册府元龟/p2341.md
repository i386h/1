<!-- { "loadSidebar": true } -->
    元康元年龟兹主绛宾来朝王及夫人皆赐印绶夫人号称公主（夫人即乌孙公主女也。王上书言得尚汉外孙愿与公主女俱入朝也。）赐以车骑旗鼓歌吹数十人绮绣杂缯琦珍凡数千万（琦音奇）留。且一年厚赠送之。
    二年乌孙昆弥及太子左右大将都尉皆遣使凡二百馀人入汉迎公主天子自临平乐观会匈奴使者外国君长大角抵设乐而遣之。
    甘露二年匈奴呼韩邪单于款五原塞（款叩也。）愿奉国珍朝三年正月诏曰：盖闻五帝三王教化所不施不及以政今匈奴单于称北蕃朝正朔朕之不逮德不能弘覆其以客礼待之令单于位在诸侯王上赞谒称臣而不名，於是朝天子于甘泉宫汉宠以殊礼赐以冠带衣裳黄金玺绶（古戾字戾草名也。以戾染绶亦诸侯王之制也。）玉具剑（标首钅覃卫用玉为之也。钅覃剑口旁横出者也。卫剑鼻也。钅覃音淫卫字本作彘其音同耳）佩刀弓一张矢四发（发犹今言箭一放两放也。今则以一矢为一放也。）戟十（戟有衣之戟也。音启）安车一乘鞍勒一具（勒马辔也。）马十五匹黄金二十斤钱二十万衣被七十七袭（一称为一袭犹今人之言以副衣服也。）锦绣绮杂帛八千匹絮六千斤礼毕使使者道单于先行宿长平（道读曰导长平泾水上坂也。）帝自甘泉宿池阳宫登长平诏单于毋谒（不令拜也。）其左右当户之群臣皆得列观及诸蛮夷君长王侯数万咸迎於渭桥下夹道陈帝登渭桥咸称万岁单于就邸留月馀遣归国是时西域都护韩宣奏乌孙大史大禄大监皆可以赐金印紫绶以尊辅大昆弥汉许之。
    黄龙元年呼韩邪单于复入朝礼赐如初加衣百一十袭锦帛九千疋絮八千斤。
    元帝竟宁元年呼韩邪单于入朝礼赐如初加衣服锦帛絮皆倍於黄龙时。
    成帝河平四年复株。若单于来朝（复音服力追切）加赐锦绣缯帛二万匹絮二万斤它如竟宁时。
    哀帝元寿二年乌珠留单于来朝加赐衣三百七十袭锦绣缯帛三万匹絮三万斤它如河平时。
    後汉光武建武十七年莎车王贤遣使奉献请都护乃因其使赐贤西域都护印绶及车旗黄金锦绣。
    二十五年乌桓大人来朝（大人谓渠帅也。）南单于及扶馀王遣使诣阙贡献（扶馀国在海东去玄菟千馀里）是时四夷朝贡络绎而至天子乃命大会劳飨赐以珍宝。
    二十六年南单于遣子入侍奉奏诣阙诏赐单于冠带衣裳黄金玺纟呙绶（音戾绿色纟呙古蛙切紫青色也。）安车羽盖华藻驾驷宝剑弓箭黑节三驸马二黄金锦绣缯布万匹絮万斤乐器鼓车戟甲兵饮食什器自是单于岁尽取遣奉奏送侍子入朝中郎将从事一人将领诣阙汉遣谒者送前侍子还单于庭交会道路元正朝贺拜祠陵庙毕汉乃遣单于使令谒者将送赐采缯千匹锦四端金十斤大官御食酱及橙橘龙眼荔支赐单于母及诸阏氏单于子及左右贤王左右谷蠡王骨都侯有功善者采缯合万匹岁以为常。
    二十九年赐南单于羊数万头。
    中元元年南单于弟左贤王莫立帝遣使者赍玺书镇慰授玺绶遗冠帻绛单衣三袭童子佩刀绲带各一。又赐缯采四千匹令赏赐诸王骨都侯已下其後单于薨吊祭慰以此为常。
    明帝永平四年辽东太守祭彤诱赂鲜卑使斩叛乌丸歆志贲等首，於是鲜卑自敦煌酒泉以东邑落大人皆诣辽东受赏赐青徐二州给钱灭二亿七千万以为常。
    和帝永元四年北モ奴右谷蠡王於除自立为单于（九言切於除其名也。）款塞乞降遣大将军左校尉耿拔即授印仍赐玉具剑羽盖车一驷中郎将持节卫护焉九年益州郡徼外蛮及拈（音擅）国王雍繇调遣重译奉国珍宝帝赐金印紫绶小君长皆加印绶钱帛。
    安帝永初元年鲜卑大人燕荔阳诣阙朝贺邓太后赐以玉印绶赤车参驾。
    元初三年南单于右鹿蠡王须沈击零昌於灵州斩首八百馀级封须沈破虏侯金印紫绶赐金帛各有差。
    永宁元年扶馀王遣嗣子尉仇台诣阙贡献帝赐以印绶是年拈国王雍繇调遣使诣阙朝贺献乐及幻人明年元会帝作乐於庭封雍繇调为汉大都尉赐印绶金银采缯各有差。
    顺帝永建六年日南徼外蛮调便遣使贡献帝赐调便金印紫绶。
    阳嘉二年南匈奴骨都侯夫沈从匈奴中郎将王稠出塞击鲜卑破之诏赐夫沈金印紫绶及缣采各有差。
    永和元年抉馀王来朝帝作黄门鼓吹角抵戏以遣之。
    汉安二年立呼兰。若尸逐就单于兜楼储为南单于兜楼储先在京师天子临轩大鸿胪持节拜授玺绶引上殿赐青盖驾驷鼓车安车驸马骑玉具刀剑什物（玉具标首钅覃卫尽用玉为之）给采布二千匹赐单于阏氏以下金锦错杂具骈车马二乘遣行中郎将持节护送单于归南庭诏太常大鸿胪与诸国侍子于广阳城门外（广阳雒阳城西面南头门）祖会享赐作乐角抵百戏（角抵之戏则龙鱼爵马之属言两两相当亦角而为抵对即今之斗角古之角抵也。）帝幸胡桃宫临观之魏文帝黄初元年更授匈奴南单于呼厨泉卫玺绶赐青盖车乘舆宝剑玉。
    三年鲜卑王步度根诣阙贡献厚加赏赐。
    明帝景初二年倭女王卑弥呼遣大夫难升米牛利等朝献诏以难升米为率善中郎将牛利为率善校尉假银印青绶引见劳赐遣还并赐倭王金帛锦刀镜等物（事具外臣封册门）。
    齐王正始四年倭王遣使大夫伊声耆掖邪拘等八人上献拜率善中郎将印绶。
    六年诏赐倭大夫难升米黄幢付郡假绶。
    宋文帝元嘉七年天竺迦毗黎国王同爱遣使来奉献金刚指环摩勒金环诸宝物赤白鹦鹉各一头以其使主竺扶为建威将军。
    九年以吐谷浑慕容延为平东将军吐谷浑拾虔为平北将军吐谷浑耀伐为镇军将军。
    南齐武帝永明二年扶南王遣使那伽仙来献方物诏曰：那伽仙屡衔边译颇悉中土阔狭令其具宣上报以绛紫地黄碧绿纹绫各五匹。
    後魏孝文太和十五年高丽王琏卒帝为琏举哀于城东行宫。
    宣武永平三年十二月诏于青州立高丽庙。
    孝庄达义元年诏蠕蠕主阿那瑰赞拜不名上书不称臣。
    後周武帝时突厥自俟斤以来其国富︹帝既与之和亲岁给缯絮绵采十万段突厥在京师者。又待以优礼衣锦食肉常以千数。
    隋高祖开皇初突厥沙钵略奉表称臣帝下诏肃告郊庙传颁天下自是诏答诸事并不称名以异之其妻可贺敦周千金公主赐姓杨氏编之属藉改封大义公主。
    七年正月先是突厥沙钵略猎于常代之间还至紫河镇其牙帐为火所烧沙钵略恶之月馀而卒至是帝为废朝三日遣太常吊祭焉赠帛五千其弟处罗俟立帝赐之鼓吹旗鼓。
    十年突厥意利弥豆启民可汗染千赐来朝射于武安殿选善射者十二人分为两朋启民曰：臣繇长孙大使得见天子今日赐射愿入其朋许给晟箭六只发皆入鹿启民朋竟胜时长孙晟持节护突厥也。
    帝大业三年幸榆林突厥启民可汗来朝赐帛三千段乃御千人大帐享启民及其部落酋长三千五百人赐帛二十万段其下各有差复下诏曰：德合天地覆载所以弗遗功格区声教所以咸洎至于梯山航海请受正朔袭冠解辫同被臣民是故王会纳贡义彰前册呼韩入臣待以殊礼突厥意利珍宝启民可汗志怀沈毅世修藩职往者挺身违难拔足归仁先朝嘉此款诚授以徽号资其甲兵之众收其破灭之馀复祀于既亡之国继绝于不存之地斯固施均亭育泽渐要荒者矣。朕以薄德祗奉灵命思播远猷光融令绪是以亲巡朔野抚宁藩服启民深委诚心入奉朝觐其种落拜首轩墀言念丹款良以嘉尚宜隆荣数式优常典可赐路车乘马鼓吹幡旗赞拜不名位在诸侯王上帝亲巡内溯金河而东北幸启民所居启民奉觞上寿跪伏甚恭帝大悦赋。《诗》曰：鹿塞鸿旗驻龙庭翠辇回毡帷望风举穹庐向日开呼韩顿颡至屠耆接踵来索辫擎膻肉韦献酒杯何如汉天子空上单于台帝赐启民及公主金瓮各一及衣服被褥锦采特勒以下各有差启民仍扈从入塞至定襄诏令归藩。
    四年四月突厥启民可汗朝于东都礼赐益厚。又诏曰：突厥意利珍豆启民可汗率领部落保附关塞遵奉朝化思改戎俗频入谒觐属有陈请以毡墙毳幕事穷荒陋上栋下宇愿同比屋诚心恳切朕之所重宜于万寿戍置城屋具帷帐床褥以上随事量给务从优厚称朕意焉是年疾终帝为废朝三日。
    二年六月高昌王吐屯设来朝帝御观风行殿盛陈文物奏九部乐鱼龙曼延宴于殿上以宠异之其蛮夷陪列者三十馀国。
    八年突厥处罗从征高丽赐号为曷萨那可汗赏赐甚厚。
    唐高祖武德元年十月戊寅宴突厥使者奏九部乐于庭引骨咄禄特勒升御坐以宠之。
    十二月西突厥曷萨那可汗自宇文化及所来降帝为之兴引升御坐赐以酒食。
    二年六月己酉突厥始毕可汗卒遣使来告帝举哀于长乐门赙物三万。
    三年正月甲午宴突厥奏九部乐于庭赐采有差五月庚午宴突厥使奏九部乐于庭赐帛各有差。
    七年七月戊戍交州首领来朝奏九部乐以宴之赉物各有差。
    八年四月己丑宴西藩突厥林邑使者奏九部乐于庭。
    太宗贞观元年西突厥统叶护为伯父所杀帝闻统叶护之死甚悼之遣赍玉帛至其死所祭而焚之会其国乱不果至而止。
    三年正月辛亥契丹渠帅来朝赐之鼓纛。
    五年十月己酉顺州都督北平王阿史那什钵卒帝举哀于永安门赠甚厚诏中书侍郎岑文本为立碑什钵始毕可汗之子初与颉利有隙故来奔帝礼之甚厚。
    是月大酋俟斤多滥曷末率所部与回纥俱来朝见拜右骁卫大将军燕然都督。
    六年八月赐西突厥莫贺设鼓纛采万。
    八年正月癸未右卫大将军阿史那咄卒即颉利可汗也。诏其国人葬之从其俗礼焚尸于灞水之东赠归义郡王谥曰：荒葬事所须随用供给其旧臣胡禄达官吐浑邪自刭以殉浑邪者颉利之母婆施氏之媵臣也。颉利初诞以付浑邪至是哀恸而死帝闻而异之赠中郎将仍葬于颉利坟侧诏中书侍郎岑文本制颉利及浑邪之事以纪之。
    六月戊午右卫大将军怀德王阿史那苏尼失卒帝举哀于大猷门。
    十四年十二月乙卯高丽长子桓权来朝遣职方郎中陈大德迎劳于柳城。
    十六年十月庚子宴诸蕃使于两仪殿帝谓沙钵罗俟斤曰：延ヌ本一部落俟斤本我所立始十馀年自何如颉利之众而侵我边疆我才发甲骑倾其部落尔欲与我为冤不过欲费我边境十羊五马耳今见尔遣使谢罪舍尔前过情好如初宴罢赐帛各有差。
    十一月甲申帝为高丽王高武举哀于苑中诏赠物三百遣使持节往吊祭焉。
