<!-- { "loadSidebar": true } -->
    傅纟宰为右卫将军兼中书通事舍人笃信佛教从兴皇慧朗法师受三论尽通其学时有大心法师著无诤论以该之纟宰乃为明道论用释其难其略曰：无此下论多误诤论言比有弘三论者雷同诃诋恣言罪状历毁诸佛非斥众学论中道而执偏心语忘怀而竟独胜方学数论更为雠敌雠敌既构争斗大生以此之心而成罪业罪业不止，岂不重增生死大苦聚集答曰：三论之兴为日久矣。龙树创其源除内学之偏见提婆扬其旨荡外道之邪执欲使大化流而不壅玄风阐而无坠其言旷其意遂其道博其流深斯固龙象之腾骧鲲鹏之搏运蹇乘决羽，岂能锄望其间哉！顷代浇薄时无旷土苟习小学以化蒙心渐染成俗遂迷正路惟竞穿凿各肆营造枝叶徒繁本源日翳一师解释复异一师更改旧宗各立新意同学之中取寤复别如是辗转添糅倍多总而用之心无的准择而行之何者为正，岂不浑沌伤窍嘉树弊牙虽复人说非马家握灵蛇以无当之卮同画地之饼矣。其於失道不亦宜乎！摄山之学则不如是守一遵本无改作之过约文申意杜臆断之情言无预说理非宿构睹缘尔乃应见敌然後动纵横络绎忽恍杳冥或イ漫而不穷或消散而无所焕乎！其有文章踪迹不可得深渊不可量即事而非远凡相酬对随理详覆有何嫉诈干犯诸师诸师所说是为可毁为不可毁。若可毁者为故衰。若不可毁毁自不及法师何独弊护不听护乎！且教有大小备在圣诰大乘之文则指斥小道今弘大法宁得不言大乘之意耶斯则褒贬之事纵横於学与夺之辞依经议论何得见佛说而信顺在我语而忤逆无诤平等心如是邪。且忿恚烦恼凡夫常性失理之徒率皆如此，岂可以三修未惬六师怀恨而蕴涅妙法永不宣扬但冀其忿愤之心既极恬淡之寤自成尔人面不同其心亦异或有辞意相反或有心口相符岂得必谓他人说中道而心偏执已行无诤外不违而内平等雠敌斗讼岂我事焉罪业聚集在斗诤者所谓耳无诤论言摄山大师诱进化导则不如此即习行於无诤者也。遵寤之德既往淳一之风已浇竞胜之心呵毁之曲盛於此矣。吾愿息讼诤以通道让胜以忘德何必拨乱异家生其恚怒者乎！若以中道之心行於诚实亦能不诤。若以偏著之心说於中论亦得有诤固知诤与不诤偏在一法曰：摄山大师实无诤矣。但法师之所尝未中其节彼静守幽谷寂尔无为凡有训勉莫不同心从容语默物无间然故其意虽深其言甚约今之敷畅地势不然处生城之隅居聚落之内呼吸顾望之容唇吻纵横之士奋锋[A13C]励羽翼明目张胆披坚执锐骋异家别解窥伺间隙较其长短与相酬对扌角其轻重岂得默默无言唯唯应命必须掎摭同异发摘疵瑕忘身而弘道忤俗而通教以此为病益知未达。若令大师当此之地亦何必默已而为法师所贵邪法师。又言吾愿息诤以通道让胜以忘德道德之事不止在诤与不诤让与不让也。此语直是人间所重法师慕而言之竟未知胜。若为可让也。若他人道高则自胜不劳让矣。他人道劣则虽让而无益疏矣。欲让之心将非虚设中道之心无处不可诚实三论何事致乖但愿息守株之解除胶柱之意是事皆中也。来旨言诤与不诤偏在一法何为独褒无诤耶讵非矛无诤论言邪正得失胜负是非必生於心矣。非谓所说之法而有定相论优劣也。是异论是非以偏著为失信无是无非消彼得失以此论为胜妙者他论所不及此亦为失也。何者凡心所破岂无心於能破则胜负之心不忘宁不存胜者乎！斯则矜我为得弃他人之失即有取舍大生是非便增斗诤曰：言心使心受言诠和合根尘鼓动风气故成语也。事必由心实如来说至於心造伪以使口口行诈以应心外和而内险言随而意逆求利养引声名入道之人在家之士斯辈非一圣人所以曲陈教诫深致防杜说现在之殃咎叙将来之患害此文明著甚於日月犹有忘爱躯冒峻制舀汤炭甘齑粉必行而不顾也，岂能悦无诤之诈而回□革音邪。若弘道之人宣化之士心知胜也。口言胜也。心知劣也。口言劣也。固无所包藏亦无所忌惮但直心而行之耳他道虽劣圣人之教也。已德虽优亦圣人之教也。我胜则圣人胜他劣则圣人劣圣人之优劣盖根缘所宜尔於彼於此何所厚薄哉！虽复终日按剑极夜击柝目以争得失作气以求胜负在谁处乎！有心之与无心徒欲分别虚空耳何意不许我论说而使我谦退此谓鹤鹏已翔於寥廓而虞者犹窥薮泽而求之嗟乎！丈夫之当弘斯道矣。无诤论言无诤之道通於内外子所言须诤者。此用末而求本失本而营末者也。今为子释之何则。若依外典寻书契之前至淳之世朴质其心行不言之教当於此时民至老死不相往来各得其所复有何诤乎！固知本来不诤是物之真矣。曰：诤与无诤不可偏执本之与末。又安可知由来不诤宁知非末於今而诤何验非本夫居後而望前则为前居前而望後则为後而前後之事犹如彼此彼呼此为彼此呼彼为彼彼此之名的居谁处以此言之万事可知矣。本末前後是非善恶可常守耶何得自信聪明废他耳目夫水泡生灭火轮旋转入窖受羁绁生忧畏起烦恼其失何哉！不与道相应而起诸见故也。相应者则不然无为也。无不为也。善恶不能偕而未曾离善恶生死不能至亦终然至生死故得永离而任放焉是以圣人念绕桎之不脱愍黏胶之难离故殷勤教示备诸便巧希向之徒涉求有类虽麟角难成象形易失宁得不仿佛遐路勉励短晨。且当念已身之善恶莫揣他物而欲分别而言我聪明我知见我计较我思惟以此而言亦为疏矣。他人者实难测或可是凡夫真尔亦可是圣人仰同时俗所宜见果报所应睹安得肆胸襟尽情性而生讥诮乎！正应虚已而游乎！世亻免仰於电露之间耳明月在天众水咸见清风至林群籁毕响吾岂逆物哉！不入鲍鱼不甘腐鼠吾岂同物哉！谁能知我共行斯路浩浩乎！堂堂乎！岂复见有诤为非无诤为是此则诤者自诤无诤者自无诤吾俱取而用之宁劳法师费功夫点笔纸但申於无诤弟子疲唇舌消晷漏惟对於明道戏论於糟粕哉！必欲具考真伪观得失无过依贤圣之言捡行藏之理始终考究表里综使浮辞无所用诈道自然消更待後进以观其妙矣。
    陆瑜为太子中舍人学成实论於僧滔法师通大旨後魏刁雍为征南大将军施爱士恬静寡欲笃信佛道著教诫二十馀篇以训导子孙。
    雍子遵为太尉谘议参军年七十志力不衰尝经笃疾几死见神明救免言是福门之子当享长年。
    裴宣为员外散骑侍郎孝文集沙门讲佛经因命宣论难甚有诣理帝称善。
    高允为尚书散骑常侍雅言佛道时设斋讲好生恶杀。
    赵柔少以才学知名为河内太守陇西王源贺采佛经幽旨作祗园精舍图偈六卷柔为之注解咸得理衷为当时隽僧所钦畏焉。又立铭赞颁行於世。
    崔光为车骑大将军仪同三司崇信佛法礼拜读诵老而逾甚终日怡怡未曾恚忿曾於门下省昼坐读经有鸽飞集膝前遂入于怀缘膝上肩久之乃去道俗赞咏诗诵者数十人每为沙门朝贵请讲维摩十地经听者尝数百人即为二经义疏三十馀卷识者知其疏略。
    崔敬友光弟也。除梁邵太守会遭所生母忧不拜敬友精心佛道昼夜诵经免丧之後遂菜食终世。
    裴植字文远少而好学览经史尤长释典善谈理义为度支尚书侍中于忠等矫诏杀之植临终神志自。若遗令子弟命尽之後剪落鬓被以法服以沙门礼葬于嵩之阴。
    奚康生久为将及临州尹多所杀戮而乃信尚佛道数舍其居宅以立寺塔凡历四州皆有建置。
    孙绍为左卫将军右光禄大夫记著释典论虽不直每时有可存。
    胡国珍[B17P]太后之父为中书监年虽笃老而雅敬佛法时事齐洁自强礼拜至於出入侍从犹能跨马据鞍孝明神龟元年四月七步从所建佛寺发至阊阖门四五里八日。又立观像晚乃肯坐劳执增甚因遂寝疾。
    冯亮南阳人性清静隐居崧高帝尝诏以为羽林监领中书舍人将令侍读十地诸经固辞不拜。又欲使衣帻入见亮苦求以幅巾就朝遂不强逼还山数年会逆人王敞事发连山中沙门而亮被执赴尚书省十馀日诏特免雪亮不敢还山遂寓居景明寺敕给衣食及其从者数人後思其旧居复还山室亮既雅爱山水。又兼巧思结架林甚得栖游之颇以此闻宣武给其工力令与沙门统僧暹河南尹甄琛等同视嵩高形胜之处遂造居佛寺林泉既奇营制。又美曲尽山居之妙亮时出京师延昌二年冬因遇笃疾宣武敕以马送令还山居崧高道场寺数日而卒诏赠布二百疋以供亡事亮遗诫兄子综敛以衣舀左手持板右手执孝经一卷置尸磐石之上去人数里外积十馀日乃焚於山以灰烬处起佛塔藏经崔暹宣武时为度支尚书兼仆射魏梁通和要贵皆遣人随聘使交易暹寄求佛经梁武帝闻之为缮写以幡花赞贝送至馆焉然而好大言调戏无节度密令沙门明藏著物论而署已名传诸江表。
    後周苏绰为度支尚书深信佛理著物性论七经并行於世。
    隋辛彦之为潞州刺史崇信佛道於城内立浮图二所并十五层开皇十一年州人张元暴死数日乃苏云：游天上见新构一堂制极崇丽元问其故人云：潞州刺史辛彦之有功德造此堂以待之彦之闻而不悦其年卒官。
    李士谦赵郡平棘人也。为员外郎善谈玄理尝有一客在坐不信佛家应报之义以为外典无闻焉士谦喻之曰：积善馀庆积恶馀殃高门待封扫墓望丧，岂非俗咎之应邪佛经云：轮转五道无复穷已此则贾谊所言千变万化未始有极忽然为人之所谓也。佛道未东而贤者已知其然矣。至。若鲧为黄熊杜宇为褒君为龙牛哀为虎君子为鹄小人为猿彭生为豕如意为犬黄母为鼋邓艾为牛徐伯为鱼铃下为乌燕书佐为蛇羊祜前身李氏之子此非佛像变受异形之谓邪客曰：邢子才云：，岂有松柏後身化为樗栎仆以为然士谦曰：此不类之谈也。变化皆由心作木，岂有心乎！客人问三教优劣士谦曰：佛日也。道月也。儒五星也。客亦不能难而止。
    柳誓为易帝东宫学士太子以其好内典令撰法华玄宗为二十卷奏之太子览而大悦赏赐优洽侪辈莫与并。
    唐萧景贞观中为秘书监尤好内典历位清通而襟情雅素励行蔬菲笃沙门之禁诫所得俸禄皆充檀施身终之日家无遗产。
    萧为金紫光禄大夫专心释氏尝修梵行每见沙门大德尝与之论难及苦空思之所涉必谐微旨太宗以好佛道尝赉绣佛像一躯并绣形状於像侧为供养之容赐王裒所书大品般。若经一部并赐袈裟以充讲诵之服焉後表乞出家太宗怒之出为商州刺史。
    崔元综则天朝官至宰相综笃信释典好洁细行薰辛不历口者二十馀年。
    李鼎宝应初为凤翔尹以百姓所立鼎生祠抗表乞改置佛寺度僧七人许之。
