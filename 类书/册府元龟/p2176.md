<!-- { "loadSidebar": true } -->
    唐邱和河南雒阳人也。父寿魏镇东将军和以少便弓马重气任侠及长始折节与物无忤无贵贱皆爱之後为特进封潭国公。
    柳亨拜光禄大夫行光禄少卿太宗每诫之曰：与卿旧亲情兼宿素卿为人多有往还今授此职宜存简静亨性好猎有饕湎之声此後颇自勖励杜绝宾客约身节俭勤於职事。
    纶为益州纟总管高下纵情多所陵傲及太宗践祚迁右光禄大夫秘书监纶始折节道闭门不妄交游乃鸠集史籍披览不倦。
    李安远者夏州朔方人少时好飞鹰走狗游荡无度家代为将甚富於财然数从博徒游至於破业晚始折节读书敬慕名士但逢胜已皆倾心与游焉後历怀州刺史。
    程异初为虞部员外郎充杨子院留後坐王叔文党贬柳州司马元和初复为侍御史累迁检校兵部郎中淮南等五道两税使异自惩往坐励已在公江淮钱之弊多所革入迁太府少卿。
    後唐钱Α字具美杭州临安人也。初事董昌时年甫壮室性尚刚烈时有儒士谒於主帅已进刺矣。见Α稍怠Α怒投之罗刹江及典谒者将召Α诈云：客已拂衣去矣。及为帅时有人献诗云：一条江水横前流Α不敏以为讥已寻害之迨於晚岁方爱人下士留心理道数十年间时甚归美历累朝为尚父吴越国主天下都元帅。
    晋王建立为性好杀晚年归心释氏饭僧营寺戒杀慎狱民稍安之终为青州节度使临淄郡王。
    李从璋後唐明宗之犹子也。性黩惧明宗严正以自滑帅入居宿卫除拜趺心稍悛悟後历数镇与故时幕客相遇不足无所憾焉蒲陕之日政有善誉改赐勤静理功臣之号及晋高祖即位愈畏其故终为邓州节度使人甚惜之。
    张彦泽初为泾源节度使其政苛刻交代王周奏弊事二十件後为相州节度使顿悛旧迹凡正俸公府常入之外一无所取民吏爱之少帝开运三年父老僧道诣阙举留焉。
    周王仁裕生於泰州白石镇少孤不从师训唯以狗马弹射为务年二十五方有意就学终为太
    ○总录部　悔过
    孔子曰：吾未见能见其过而内自省者盖夫生民之性沦於所习七情交战反乎！中庸迷方违道弃理愆德狭中而独任师心而自是由中人以下曷能免焉固其洗然知非翻然易虑念既往之贰之美斯为难矣。三代之下大道云：丧乃有所举之或遂事之不追秉义之靡终守官之逾矩因贻悔吝自底弗类而能杜尤怨之志兴克责之言形於包羞极其引慝斯所谓不远而复莫大之善者焉与夫耻过作非闻义不徙之徒异矣。
    卫孙林父（。《文子》也。）以戚叛於晋吴公子札自卫如晋将宿於戚（戚孙。《文子》之邑）闻锺声焉曰：异哉！吾闻之也。辩而不得必加於戮（辩犹争也。）夫子获罪於君以在此（孙。《文子》以戚叛）惧犹不足而。又何乐夫子之在此也。犹燕之巢于幕下（言至危）君。又在殡而可以乐乎！（献公卒未葬）遂去之（不止宿）。《文子》闻之终身不听琴瑟（闻义能改）。
    秦后子有宠於桓如二君於景（后子秦桓公子景公母弟针也。其权宠如两君）其母曰：弗去惧选（选数也。恐景公数其罪而加戮）针晋其车千乘后子享晋侯（为晋侯设享礼）造舟於河（造舟于梁通秦晋之道）十里舍车（一舍八乘为入反之备）自雍至纟（雍纟相去千里用车八百乘）归取酬弊（备九献之仪始礼自赍其一故续送其八酬酒弊）终事八反（每十里以八乘车各以次载弊相受而还不径至故言八反千里用车八百乘其二乘以自随故言千乘传言秦针之出极奢富以成礼欲尽敬於所赴）司马侯问焉曰：子之车尽於此而已乎！对曰：此之谓多矣。若能少此吾何以得见（言已坐车多故出奔）女叔齐以告公（叔齐司马侯）。且曰：秦公子必归臣闻君子能知其过必有令图令图天所赞也。
    子太叔郑大夫游吉也。子产疾谓太叔曰：我死子必为政惟有德者能以宽服民其次莫如猛夫火烈民望而畏之故鲜死焉水懦弱民狎而玩之（狎轻也。）则多死焉故宽难（难以治）疾数月而卒太叔为政不忍猛而宽郑国多盗取人於萑苻之泽（萑苻泽名泽中劫人）太叔悔之曰：吾早从夫子不及此。
    赵胜封平原君与毛遂至{林之}定从而归归至於赵曰：胜不敢复相士胜相士多者千人寡者百数自以为不失天下之士今乃於毛先生而失之也。先生一至{林之}而使赵重於九鼎大吕毛先生以三寸之舌强於百万之师胜不敢复相士遂以为上客。
    秦白起昭王时为将封武安君以罪免为士伍迁之阴密出咸阳西门十里至杜邮昭王乃使使者赐之剑自裁武安君引剑将自刭曰：我何罪於天而至此哉！良久曰：我固当死长平之战赵卒降者数十万人我诈而亢之足以死遂自杀。
    汉李陵为骑都尉将兵击匈奴战败而降匈奴宠贵之陵数劝苏武降匈奴武不从陵见其至诚喟然叹曰：嗟呼义士陵与卫律之罪上通於天因泣下г衿与武诀去（卫律亦汉将降匈奴）。
    韦玄成嗣父贤爵扶阳侯坐骑至庙削爵为关内侯玄成自伤贬黜父爵叹曰：吾何面目以奉祭祀作诗自刻责玄成代于定国为丞相贬黜十年之间遂继父相位封侯故国荣当世焉玄成复作诗自著复玷缺之<喜>难（玉缺曰：玷）因以戒示子孙。
    戴圣为九江太守圣礼经号小戴者也。行治多不法前刺史以其大儒优容之及何武为扬州刺史录囚徒有所举以属郡（属委也。音之欲切）圣曰：後进生何知乃欲乱人治（言武仕学未久故谓之後进生也。）皆无所决武使从事廉得其罪（廉察也。）圣惧自免後为忄专士毁武於朝廷武闻之终不扬其恶而圣子宾客为群盗得（聚为群盗而吏捕得也。）为庐江圣自以子必死武平心决之卒得不死自是後圣惭服武每奏事至京师（刺史每岁尽则人奏事於京师也。）圣未尝不造门谢恩。
    王凤为大将军成帝建始二年秋京师民无故相惊言大水至百姓奔走相蹂躏（蹂践也。躏车也。）老弱号呼长安大乱天子亲御前殿召公卿议凤以为太后与上及後宫可御舟船令吏民上长安城以避水群臣皆从凤议左将军王商蜀曰：自古无道之国水犹不冒城郭今政治平世无兵革上下相安何因当有大水一日暴至此必讹言也。不宜令上城重惊百姓帝乃止有顷长安中稍定问之果讹言也。帝，於是美壮商之固守数称其议而凤大惭自恨失言。
    後汉虞诩为尚书令去官卒临终谓其子恭曰：吾事君直道行已无愧所悔者为朝歌长时杀贼数百人其中何能不有冤者自此二十馀年家门不增一口斯获罪於天也。
    马融字秀长大将军邓骘闻融名召为舍人非其好也。遂不应命客於凉州武都汉阳界中会羌虏飚起边方扰乱米踊贵自关以西道馑相望融既饥困乃悔而叹息谓其友人曰：古人有言左手据天下之图右手刎其喉愚夫不为所以然者生贵於天下也。今以曲俗咫尺之羞灭无赀之躯殆非老庄所谓也。故往应骘召。
    魏刘陶字季冶善名称有大辩曹爽为选部也。邓之徒称之以为伊吕当此之时其人意凌青谓传玄曰：仲尼不圣何以知其然智者图国天下群愚如弄一丸於掌中而不能得天下傅玄以其言大惑不复详难也。谓之曰：天下之质变无常也。今见卿穷爽之败退居里舍乃谢其言之过。
    蒋济字子通为太尉王凌子广字公渊广弟飞枭金虎并才武过人太傅司马宣王尝从容问济济曰：凌文武俱赡当今无双广等志力有美於父耳退而悔之告所亲曰：吾此言灭人门宗矣。
    蜀马超汉末为偏将军先主围成都超将兵径到城下先主待之厚超尝呼先主字关侯怒请杀之先主曰：人穷来归我卿等怒以呼我字而杀之何以示於天下也。张飞曰：如是当示之以礼明日大会请超入关张并仗刀立直超顾坐席不见关张见其直也。乃大惊止不复呼字明日叹曰：我乃知其所以败为呼人主字几为关张二人所杀自後乃尊事之。
    诸葛亮为丞相越太守马谡才器过人好论军计亮深加器异先主临薨谓亮曰：马谡言过其实不可大用君其察之亮犹谓不然以谡为参军每引见谈论自昼达夜後主建兴六年亮出军向祁山时有宿将魏延吴壹等论者皆言宜以为先锋而亮违众拔谡统大众在前与魏将张战败於街亭亮戮谡以谢众上疏自贬二等以督厥咎。
    邓芝为车骑将军征涪陵见玄猿缘山芝性好弩手自射猿中之猿拔其箭卷木叶塞其创芝曰：噫吾违物之性其将死矣。乃叹息投弩水中。
    吴虞翻性疏直数有酒失坐徙交州大帝既即尊位翻因上。《书》曰：陛下膺明圣之德体舜禹之孝历运当期顺天济物奉承革命臣命轻雀鼠性毫罪恶莫大不容於诛昊天罔极全宥九载退当念戮频受生活复偷视息臣年耳顺思咎忧愤形容枯悴白齿落虽未能死自悼终没不见宫阙百官之富不睹皇舆金轩之饣希仰观巍巍众民之谣傍听锺鼓侃然之乐永殒海隅弃骸绝域不胜悲慕逸豫大庆悦以忘罪。
    晋王衍为元帅为石勒所破将死顾而言曰：呜呼吾曹虽不如古人向。若不祖尚浮虚戮力以正天下犹可不至今日。
    庾衮字褒明举秀才清白异行皆不降志世号之为异行初父诫衮以酒每醉取自责曰：余废先父之诫其何以训人乃於父墓前自杖三十。
    王导为司徒及从父兄敦构逆刘隗劝元帝尽诛诸王时导率群从诣阙请罪值仆射周ダ谓曰：伯仁（ダ字伯仁）以百口累卿ダ直入不顾既见帝言导忠诚申救甚至帝纳其言ダ喜饮酒致醉而出导犹在门。又呼ダダ不与言顾左右曰：今岁杀诸贼奴取黄金印如斗大系肘既出。又上表明导言甚切至导不知救已而甚御之王敦既得志向导曰：周ダ戴。若思南北之望当登三司无所疑也。导不答。又曰：若不三司便应令仆邪。又不答敦曰：若不尔正当诛尔导。又无言导後料简中书故事见ダ表救已殷勤款至导执表流涕悲不自胜告其诸子曰：吾虽不杀伯仁伯仁由我而死幽冥之中负此良友。
    王献之为中书令遇疾家人为上章道家法应首过问其有何得失对曰：不觉馀事惟忆与郗家离婚献之前妻郗昙女也。
    殷仲文安帝时为桓玄侍中玄败仲文至巴陵因奉二后投义军而为镇军长史转尚书帝初反正抗表自解曰：臣闻洪波振壑川无恬鳞惊飚拂野林无静柯何者势弱则受制於臣力微则无以自保於理虽可得而言於臣实非所敢譬昔桓玄之以代诚复驱逼者众至如微臣罪实深矣。进不能见危授命亡身殉国退不辞粟首阳拂衣高谢遂乃晏安宠叨末伪封锡文篡事曾无独固名义以之俱沦情节自兹兼挠宜其极法以判忠邪会镇军将军刘裕兴复社稷大弘善贷伫一戮於微命申三驱於大信既惠之以首领。又申之以絷维於时皇舆否隔天人未泰用忘进退是以亻黾亻免从事自同令人今宸极反正唯新告始宪章既明品物愧旧臣亦胡颜之厚何以显居荣次乞解所职待罪私门违离阙庭乃心慕恋诏不许。
