<!-- { "loadSidebar": true } -->
    陈胜字涉阳城人（地里志属汝南郡）吴广字叔阳夏人也。（地里志属淮阳夏音工雅切）胜少时与人佣耕（与人与人俱也。佣耕言受其雇直而为之耕言卖工佣也。）辍耕之垄上（辍止也。之往也。垄上谓田中之高处）怅然甚久曰：苟富贵无相忘（一日人富贵不问彼此皆不相忘也。）佣者笑而应曰：若为佣耕何富贵也。胜太息曰：嗟乎！燕雀安知鸿鹄之志哉！（鸿大鸟也。水居鹄黄鹄也。一举千里鹄音胡督切）秦二世元年胜立为陈王胜王凡六月其御庄贾杀胜以降秦胜初为王故人尝与佣耕者闻之乃之陈叩宫门曰：吾欲见涉宫门令欲缚之自辨数乃置（辨数谓自分别其姓名也。并历道与涉故旧之时舍而不缚也。数音山羽切）不肯为通胜出遮道而呼涉（呼谓大唤也。音火故切）乃召见载与归入宫见殿屋帷帐客曰：夥涉之为王沈沈者（夥音祸沈沈宫室深远也。沈音长含地）楚人谓多为夥故天下传之夥涉为王繇陈涉始客出入愈益发舒言胜故情或言客愚无知专妄言轻威胜斩之诸故人皆自引去繇是无亲胜者以朱防为中正胡武为司过主司群臣诸将徇地至令之不是者系而罪之以苛察为忠其所不善者不下吏辄自治（不以付吏而房武自治之）胜信用之诸将以故不亲附此其所以败也。晋新蔡王腾镇邺为群盗汲桑等攻陷而死腾性俭啬无所振惠临急乃赐将士米可数升帛各丈尺是以人不为用。
    周札为右卫将军会稽内史为王敦所袭见杀札性贪财好色惟以业产为务兵至之日库中有精仗外白以配兵札犹惜不与以弊者给之其鄙吝如此故士卒莫为之用。
    谢万为豫州刺史领淮南太守监司豫冀并四州军事既受任北征矜豪傲物尝以啸咏自高未尝抚众兄安深忧之自队主将帅已下安无不慰勉谓万曰：汝为元帅诸将宜数接对以悦其心，岂有傲诞。若斯而能济事也。万乃召集诸将都无所说直以如意指四坐云：诸将皆劲卒诸将益恨之。
    苟为征东大将军假节都督青州诸军事领青州刺史刑政苛虐辽西阎亨以书固谏怒杀之繇是众心稍离莫为致用加以疾疫饥馑其将温畿傅宣皆叛之石勒攻阳夏灭王赞驰袭蒙城执。
    宋殷孝祖为冠军负其诚节凌铄诸将台军有父子兄弟在南者孝祖并欲推治繇是人情乖离莫乐为用。
    汝南侯坚侯景围城坚屯太阳门终日沉饮不抚军政吏士有功未尝申理疫疠所加亦不存恤士咸愤怨坚书佐董勋华白昙朗等以绳引贼登楼城遂陷坚遇害。
    後魏侯莫陈悦为秦州刺史时贺拔岳督关中出帝永熙三年正月岳召悦共讨灵州悦诱岳斩之岳左右奔散悦遣人安慰云：我别禀意旨正在一人诸军无怖众皆畏伏无敢拒违悦心犹豫不即抚纳乃还入陇止永雒城岳之所部聚於平凉规还图悦。
    北齐邸珍字宝安本中山上曲阳人也。从神武起义为尚书右仆射大行台节度诸军事彭城珍御下残酷众士离心为民所害。
    唐陈政为梁州总管山东道安抚副使行至汲县为其部下兰威所杀拥固其首投於东都王世充枭之城外政恃才轻物驭下严刻故及於难。
    罗士信为新安道行军总管恃法严暴无问亲友必皆斩之繇是下不附而畏之。
    郭英为剑南节度使英暴虐人不堪命为西山兵马使崔旰以麾下五千众反讨英英出军拒之遂奔於简州州人斩首以送旰遂并屠其妻子。
    张镒为凤翔节度使德宗将幸奉天镒窃知之将迎銮驾具财货服用献行在李楚琳者尝事朱Г得其心军司马齐映等密谋曰：楚琳不去必为乱乃遣楚琳屯於陇州楚琳知其谋乃故不时发镒始以迎驾心忧惑以为楚琳承命去矣。殊不促其行镒修饣希边幅不为军士所悦是夜楚琳遂与其党王玢李卓牛僧伽等作乱镒夜纟追而走出凤翔三十里及二子皆为候骑所得楚琳俱害之。
    殷仲卿为商州刺史充本州防御使为部下兵马使刘洽所杀仲卿驭下无政威惠不行故及於难。
    韩游瑰为宁节度使初游瑰入觐其将吏以游瑰子谋大逆。又军府无政谓必受代饯送之礼多阙及游瑰至京见德宗德宗特达委用因请筑丰义城以备寇。且使归镇军中多惧游瑰以大将范希朝素整肃有声畏其逼已回至镇求其过将杀之故希朝惧而奔帝因召赴京师及游瑰遣士众筑丰义城两板而溃宁州戍卒数百纵掠而叛其无方略失士心如此李融为郑滑节度初融疾甚召其副使郑州刺史赵植将委以後事植既至军士颇不悦偏将张良率所领二百入劫库兵授甲以攻中城城中率宿兵千馀人拒之城门将张粲自後击之大将宋朝晏率兵。又至良兵败驱其馀众及家属夜济河走卫州融惊骇明日卒。
    程怀直为横海军节度使怀直出畋宿於野数日不恤军士军士颇冻馁大将程怀信怀直之从父兄也。因众怒遂闭门不纳怀直奔赴阙。
    王亻必为朔方灵盐节度使亻必在镇无智术以驭下居尝猜忌乃多杀人以惧之众益不附及召至逾月而授以诸卫将军。
    李进贤为振武节度使初进贤领使事怠於恤下判官严澈年少用事以刻剥为能边军苦之初回鹘之上鹈泉也。振武发营将杨遵宪以五百骑赴於东受降城所给资粮其价多不实及至鸣砂其将屋宿而师众暴露军士益忿至夜各负一束薪积将舍而焚之卷甲而还进贤既令归次而漏其责言下益不安遂燔城门而攻进贤进贤既帅左右射之不能止乃纟追而亡。
    李瓒为桂管观察御军无政为卒所逐贬死。
    韦士宗贞元中为黔南观察使黔中宴後将傅近何迁等作乱逐出士宗盖士宗苛刻军州不安奔赴施州。
    王遂为沂州刺史沂兖海等州观察使遂性狷忿不存大体而军州民吏久染俗率多犭广戾而遂数因公事訾骂将卒曰：反虏将卒不胜其忿牙将王弁乘人心怨怒遂方宴集弁讠集其徒害遂於席判官张敦实李钜甫等同遇害。
    韩全义为神策行营节度长武城使代韩潭为夏绥银宥节度诏以长武兵赴镇全义贪而无勇短於抚御制未下军中知之相与谋曰：夏州沙碛之地无耕蚕生业盛夏移徙吾所不能是夜戍卒鼓讠为乱全义逾城而免杀其亲将王栖赵虔曜等赖都虞候高崇文诛其乱首而止全义方获赴镇。
    李道古为鄂岳都团练使时吴元济叛道古攻申州克其罗城乃进攻其城中城守卒夜帅妇人登城而呼悬门窃发分出其众道古之众惊乱多为虏杀初李听守安州未尝退衄及道古诬奏听移去之乃自帅兵出穆陵关士卒骄惰赐给多阙其度支供军钱道古半以奉权亻幸半以没巳士皆怨怒不肯力战贼亦易道古以羸兵抵之故道古前後再攻破申州外城而不能拔。
    卢坦为剑南东川节度使在镇三年後请收闰月军吏粮料以助行营人多非之。
    李愿为宣武节度使先是张弘靖为汴帅屡以厚赏安士心及愿之至帑藏耗矣。而愿恣其奢侈门内数百口皆仰给官司不恤军政赏赉既不及弘靖时。又娱於酒色不亲政事以严刑驭下人心皆怒愿复令其妻弟窦缓领亲兵宿直衙内缓素骄恣黩货无厌兵士忿之，於是宿直将李臣则薛志忠秦邻等三人因人之心结谋为乱夜取宿直刀入窦缓帐斩其首因大呼衙内闻而响应遂叩愿门愿与一子及左右十数人露而走登於城北楼悬纟追而下越濠水得及外城复逾而逸比晓行十馀里遇野人以驴负薪卖於城者愿夺而乘之驰入郑州界乱兵求愿不得杀其妻窦氏三子伏匿得免姬妾三十馀人军士分取焉。又杀其私匿奴仆二十馀人。
    张弘靖代刘总卢龙军节度使弘靖之入幽州也。蓟人无老幼男女皆夹道而观焉河朔军帅冒寒暑多与士卒同无张盖安舆之别弘靖久富贵。又不知风土入郡之时遂肩舆於三军之中蓟人颇骇之弘靖。又以禄山思明之乱始自幽州欲於事初尽革其俗乃发禄山墓毁其棺柩人尤失望从事有韦雍张宗厚数辈复轻肆嗜酒尝夜饮醉归烛火满街前後呵叱蓟人所不习之事。又雍等诟责吏卒多以反虏名之蓟人不胜其愤遂相率以叛囚弘靖於蓟门馆执韦雍张宗厚辈数人皆杀之。
    杜元[A13C]出相为西川节度使减削军食以务畜取人颇苦之於西南两路防守戍卒悉大为减省衣粮给与。又不以时代其戍卒饥寒者反取给於蛮戎成都府动静好恶蜀人反为蛮之乡导以是寇及子城元颖方觉知蛮帅恣为俘劫数日而去。
    後唐李克恭为昭义节度使人士离心时武皇初定邢雒三州将有事於河朔大军实潞州有後院军马之雄劲者克恭选其五百人献於武皇军使安建惜其兵不悦克恭令礻卑校李元审安建纪纲冯霸部送太原行次铜县冯霸劫众谋叛杀都将刘果县令戴劳谦循山而南北及沁水有众三千。
    ●卷四百三十八
    ○将帅部　无功奔亡无功
    夏《书》曰：爱克厥威允罔功是知典国兵柄为人司命苟泥於胶柱之说必坐致舆尸之凶然而雄不并立战乃危事客主之势胜负交变。若乃中人之将仅呼儿戏谋不虑始事或过举虽非败乃大事抑以挫乎！国威其有夙负能名克贞师律练攻守之术习斗击之技，或以天时弗顺地利非便强弱异态远近不属而能按队以退承诏而还始守重闭之方庶免丧师之咎因是降黜亦无负於士众焉廉颇为赵将奔魏楚闻之因使人迎颇颇一为楚将无功。
    汉李息事景帝至武帝立八岁为材官将军军马邑後六岁为将军出代後三岁为将军从大将军出代後三岁为将军从大将军出朔方皆无功。
    李广元朔六年为将军出定襄诸将多中首虏率为侯者（中犹充也。充本法得首。若干封侯也。率谓军功封赏之科著在法令者也。中音竹仲反其下率亦同）而广军无功。
    郭昌元封四年以大中大夫为拔胡将军屯朔方还击昆明无功夺印。
    公孙敖为因于将军天汉元年出河西与强弩都尉会涿邪山亡所得。
    李广利为贰师将军天汉三年将六万骑步兵七万出朔方强弩都尉路博德将万馀人与贰师会游击将军韩悦步兵三万人出五原（即韩说也。）因于将军敖将骑万步兵三万人出雁门匈奴闻悉远其累重于余吾水北（累重谓妻子资产也。累力瑞切重音直用切）而单于以十万骑待水南与贰师接战贰师解而引归与单于连斗十馀日游击亡所得因于与左贤王战不利引归至征和三年遣贰师将军七万人出五原御史大夫商丘成将三万馀人出西河重合侯莽通将四万骑出酒泉千馀里单于闻汉兵大出悉遣其辎重徙赵信城北邸郅居水（邸音丁礼反郅音之日反）左贤王驱其人民渡余吾水六七百里居兜衔山单于自将精兵左安侯渡姑。且水御史大夫军至追邪径无所见还（从疾道而追之不见虏而还也。邪音似嗟反）匈奴使大将与李陵将三万馀骑追汉军至浚稽山合转战九日汉兵陷陈敌杀伤虏甚众至蒲奴水虏不利还去重合侯军至天山匈奴使大将偃渠与左右呼知王将二万馀骑要汉兵见汉兵强引去重合侯无所得失。
