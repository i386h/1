<!-- { "loadSidebar": true } -->
    贞元四年正月制天下两税更审定等第仍加三年一定以为常式。
    八年四月剑南西川节度使韦皋请加税十二以增给官吏从之。
    五月初增税京兆青苗亩三钱以给掌闲广骑。
    十二年二月虢州刺史崔衍奏所部多是山田。且当邮传冲要属岁不稔颇有流离旧额赋租特乞蠲减虢居华陕之间而税重数倍青苗钱华陕之郊亩出十有八而虢之人亩徵七十衍乃上其事时裴延龄领度支方务聚敛乃诘衍以前後刺史无言者衍。又上陈人困日久有司不宜以不诉为谴表辞切直有诏乃减虢州青苗钱。
    十八年十月诏京畿诸县百姓应今岁青苗钱其中有便于纳粟者计约时估价纳之如便于纳钱不便于纳粟者宜听委京兆府专督其务如县令及主吏壅命者惩罚有差国家经计当有储畜百姓徵赋深可优矜所期便人亦冀均济咨尔长吏宜悉朕怀。
    顺宗以贞元二十一年正月即位制天下诸州府应须夫役车牛驴马脚价之类并以两税钱自备不得别有科配仍并依两税元敕处分仍永为常式不得擅有诸色扌税。
    宪宗元和四年二月度支奏诸州府应上供受税疋及留使留州钱物等每年疋估价稍贵其留使留州钱即闻多是徵纳见钱及贱价折纳疋既非齐一有损疲人伏望起元和四年已後据州县官正料钱数内一半任依京官例徵纳见钱支给仍先以郭下两税户合给见钱充如不足即于当州两税内据贯均配支给其馀留使州杂给用钱即请各委州府并依送省轻货中估折纳疋充如本户税钱较少不成端疋者并任折纳丝绵如旧例徵纳杂物斛{豆斗}支用者即任准旧例处分其折纳疋定中估仍委州县精加拣择如有滥恶所由官并请准今年正月十五日旨条处分应带节度观察使州府合送上都两税钱既须差纲发遣其留使钱。又配管内诸州供送事颇重叠其诸道留使钱伏请各委节度观察使先以本州旧额留使及送上都两税钱充如不足即於管内诸州两税钱内据贯均配其诸州旧额供使钱即请随夏税旨限收送上都度支收入次年旨符便为定制伏以诸道两税徵敛不常闾井之间颇闻困弊臣今类旨如前敕所纳疋并依中估明知加价纳物务在利及疲人。若更徵剥实钱即是重伤百姓自今已後送省及留使疋不得剥徵折估钱但委刺史县令分明告谕令加意织造不得滥恶故违节级科贬其供军酱菜等价直合以留州使钱充者亦令见钱疋场纳仍具每州每使合纳见钱数及州县官俸料纳一半见钱数同分折闻奏仍便纳入今年旨条以为常制馀依先是天下方镇恣意诛求皆以实估敛于人虚估闻於上宰臣裴深知其弊俾有司奏请革江淮之人今受其赐。
    五年正月度支奏诸州府见钱准敕宜於管内州据都徵钱数逐贯均配其先不徵见钱州郡不在分配限都配定一州见钱数任刺史着百姓隐便处置其敕文不加减者即准州府所申为定额如於敕额见钱外辄擅配一钱及纳物不依送省中估刺史县令录事参军节级科贬。
    六年二月制曰：编户之征既有艺极字之要当恤有无苟徵敛不时则困弊无日近缘诸州送使钱物回充上供合送使者使司。又立程限所以每至岁首给用无资不免量抽夏税新陈未接营办尤艰委观察使。且以供军钱方员借使辄不得量抽百姓夏贡有差先乎！任土周弊殊等实在便人近日所徵布帛并先定物样一例作中估受纳精粗不等退换者多转将货卖皆致损折其诸道留使留州钱数内绵帛等但有用处随其高下约中估物价优饶与纳则私无弃物官靡逋财其所纳见钱仍许五分之中量徵二分馀三分兼纳实估疋。
    六月命京兆府其两税宜以粟麦丝绢折纳。
    十年三月京兆府奏恩敕蠲放百姓两税及诸色逋悬等伏以圣慈忧轸疲氓屡蠲逋赋将行久远实在均平有依倚权豪因循观望忽逄恩贷全免征繇至于孤弱贫人里胥敦迫及期输纳不敢稽违旷荡之恩翻不г及亦有奸猾之辈侥亻幸为心时雨稍愆已生觊望竞相诱扇因致逋悬。若无纲条实恐滋弊自今後忽逄不稔或有恩荡伏请每贯每石内分数放免输纳已毕者准数折免来年租税则恩泽所加强弱普及人知分限自绝奸欺从之诸州府亦准此处分。
    十一年六月京兆府奏今年诸县夏税折纳绫绢纟纟由丝绵等并请依本县时价只定上中下等每疋加饶二百文绵每两加饶十五文丝每两加饶二十文其下等物不在纳限小户本钱不足任纳丝绵斛斗须是本户如非本户辄合集买成疋代纳者所由决十五枷项令众敕旨依奏。
    十三年正月敕天下诸州府百姓两税之外辄不得更有差率已频申敕尚恐因循宜委御史台一切纟察其诸道州府因用兵以来或应有权置职名及擅加科配事非制者一切禁断准西侧近应缘资给军用权宜榷税经奏请者各委条流停省。
    十四年四月敕如闻诸道州府长吏等或有本任得替後遂于当处买百姓庄园舍宅或因替代请庇便破除正额两税不出差科今後有此色并须依额为定。
    穆宗以元和十五年正月即位闰正月户部侍郎判度支崔俊奏淄青兖海郓曹等三道及淮蔡申光等州勘定两税钱物斛斗等奉今年正月二十二日敕前件州郡久舀贼廷将定差科切在均一宜令度支郎中赵佶专往与所在观察使刺史审实勘定闻奏伏以道路遥远准引条夏税六月一日起徵。若待使迦覆奏即蚕桑已过徵税失时制使或临。又颇劳扰伏请各委本州刺史审量物力约旧配额比类邻州徵税轻重及土地物产厚薄定两税钱物斛斗类并具送上都及留州刺史等额分折闻奏务使平允不得令已後致有申论从之。
    二月诏天下百姓等自属艰难弃其乡井户部版籍虚系姓名建中元年已来改革旧制悉归两税法久则弊奸滋益生自今已後宜准例三年一定两税非论土著客居但据资产率皆应属诸军诸使诸司人等在乡村及坊市居铺经纪者宜与百姓一例差科不得妄有影占如有违越所司具所属司并人名闻奏焉。
    长庆元年正月制州县应徵科两税扌酒钱内旧额须纳见钱数者并任百姓随所有疋段及斛斗依当处时价送纳不得邀索见钱。
    七月制曰：爱人本于省赋虽必在轻国用出于地财。又安可阙今淮蔡并山东率三十馀州约数千里颁赐可逾于钜万给复有至于连年应河南河北等州给复限满处置宜委所在长吏审详垦田并桑见定数均输税赋兼济公私每定税讫具所增加赋申奏其诸道定户宜委观察使刺史必加审实务使均平京兆府亦宜准此。
    敬宗以长庆四年正月即位三月制曰：自今已後州府所由户帐及垦田顷亩宜据见徵税案为定申省後户部类会具单数闻奏仍敕五年一定税如有逃亡死损州县须随事均补亦仰年终申户部如有隐漏委御史台及所在巡院察访闻奏天下两税及诸色税等钱弊轻重须有损益亦委中书门下条流闻奏诸道除正敕率税外不得擅有诸色税事涉扰人并宜禁断及军屯营种有侵占丁田课役税户者宜委御史台切加访察仍限敕到一月内每道各具所还州县顷亩分析闻奏。
    宝历元年四月制京畿百姓多属诸军诸使或户内一人在军其父子兄弟皆不受府县差役顷者频有制敕处分如闻尚未遵行宜委京兆府亦举明前後条流闻奏。
    文宗太和二年二月兴元尹王涯奏本府南郑两税钱额素高每年徵科例多悬欠今请于管内四州均摊代纳二千五百贯文配蓬州七百五十贯果州七百五十贯通州五百贯邑州五百贯敕旨宜付所司四年五月剑南西川宣抚使谏议大夫崔戎奏准诏旨制置剑南西川两税旧纳见钱今令一半纳见钱一半纳当土所在杂物仍于时估之外每贯加饶三百五文依元估充送省及留州留使支用者今臣与郭钊商量当道两税并纳见钱军中支用及将士官吏俸依赐并以见钱给付今。若一半折纳则将士请受折损校多今请两税钱数内三分二分纳见钱一分纳疋及杂物准诏每贯加饶五百文计优饶百姓一十三万四千二百四十三贯文成都府及诸县并邛雅黎等州蛮寇所经处赋税三分蠲放一分其不经贼处亦量减放共计减放一万七千六百二十贯文其不经贼处伏缘两税先徵见钱今三分已一分折纳杂物计优饶百姓一十三万馀贯文西川税科旧有苗青如茄子姜芋之类每亩或至七八百文徵敛不时烦扰颇甚今令并省税名目一切勒停尽依诸处为两限有青苗约立等第颁给户帖两税之外馀名一切勒停今臣与郭钊商量得报称已是徵夏税之时改法未得先已奏请以今年已後每年冬于本色苗本额税中并减一半讫计减放四万二千五百四十四贯文臣奉使日伏蒙处置如前可之。
    五年十一月诏曰：郓曹濮淄青登齐莱兖海沂密等十二州自顷年收复已来属中外多故徵赋轻重或未均平今三道守臣无非循吏百姓安逸流亡尽归须于此时立一经制宜令谏议大夫王彦威充勘定两税使仍与令狐楚等审商量其两税榷酒及徵物疋数虚实估价并留州留使上供等钱物斛斗比类诸道一一开项分析平均摊配立一定额使人知常数不可加减回日具件闻奏。
    六年九月淄青观察使王承元奏准旨定徵两税五州共一十九万三千九百八十九贯淄青自收复後未有两税上供自此始徵是年天平军奏请起天和七年岁供两税榷酒等钱十五万贯粟五万石（自元和末勾复李师道十二州朝廷不安反侧徵赋所入尽留赡军至是方归王府）。
    八年十月兴元观察使请减当府及洋州两税钱八千六百贯文移加果阆渠开等四郡。
    开成二年二月敕诸州府或遇水旱有欠税额合供钱物斛斗委州县官长设法招携及招户承佃其钱陆续填纳年终後具归复填补钱物数闻奏并报度支。
    四年十二月邕管经略使唐弘实奏当管上供两税钱一千四百七十三贯文其见钱请每年附广州纲送纳敕宜委岭南西道观察使每年与受领回易轻货附纲送省其僦运脚钱仍令数内抽折。
    武宗会昌元年正月制曰：租敛有常王制斯在徵率无艺齐民何依尚外诸州府百姓所种田苗率税斛斗素有定额如闻近年长吏不遵条法分外徵求致使力农之夫转加困弊亦有每岁差官巡简劳扰颇深自今已後州县每年所徵斛斗一切依元额为定不得随年简责数外如有陂泽山原百姓或力能垦辟耕种州县不得辄问所收苗子五年不在收税限五年之外依例收税於一乡之中先填贫户欠阙如无欠阙即均减众户合徵斛斗但令不失元额不得随田地顷亩加税仍委本道观察使每年秋成之时具管内垦辟田地顷亩及合徵上供留州使斛斗数分析闻奏数外有剩纳人户斛斗刺史以下并节级重加惩贬观察使奏听进止仍令出使郎官御史及度支盐铁知院官访察闻奏。
    四年七月中书奏诸道百姓所纳二税并留州钱帛诸物多是虚抬价例其分数并乃不依朝廷须议科绳当行惩责敕从之。
    宣宗大中二年正月制诸州府县等税纳只合先差优长户车牛近者多是权要及富豪之家悉请留县输纳致使单贫之人却须雇脚般载从今已後其留县并须先饶贫下不支济户如有违越节级官吏重加科殿。
