<!-- { "loadSidebar": true } -->
隋高祖开皇元年正月丙子陈国平四月壬戌诏曰：往以吴越之野群黎涂炭干戈方用积习未宁今率士夫同含生遂性太平之法方可流行凡我臣僚澡身浴德开通耳目宜从兹始丧乱已来缅将十载君无君德臣失臣道父有不慈子有不孝兄弟之情或薄夫妇之义或违长幼失序尊卑错乱朕为帝王志在爱养时有臻道不敢宁息内外职位遐迩黎民家家自修人人克念使不轨不法荡然俱除兵可立威不可不戢刑可助化不可专行禁卫九重之馀镇守四方之外戎旅军器皆宜停罢代路既夷群方无事武力之子俱可学文人间甲仗悉皆除毁。
唐太宗贞观十五年八月职方郎中陈大德使高丽回言於帝曰：其国闻高昌之灭大怀震惧大德封卢三至馆候五接之礼加於常数太宗曰：高丽所居本四郡发卒数万攻辽东诸城其国精兵必来救援。又遣舟师自东莱横海以趣平壤水陆合势此固取之不难但关东诸州户口未复朕意在含育不欲劳之耳。
十六年十一月亳州刺史裴思庄奏请伐高丽帝曰：高丽附庸之主朝贡不绝闻有篡弑哀之甚深因丧致讨乘危取乱虽必得之君子不贵。且复山东诸州凋弊未复吾不忍发言举兵耳。
高宗龙朔三年八月御内殿谓侍臣曰：比为海东负[C260]须申吊伐是数年已来频有劳役所在百姓诚大辛苦况缘军机调发科唤百端贪残之徒恣意侵暴兼复造船诸州辛苦更甚前令借问冀欲知其事实然四方使至略不尽言表疏所陈皆涉顺旨我密加察在下非无怨咨如闻隋朝破亡缘为征役不息隋亡何必不繇此相传其有此议。且越海行兵备经难阻或毙锋刃或遭沉溺追想非命有悼於怀昔汉武帝征伐四夷户口衰减晚年感悟封丞相为富民侯此即故事分明足为龟镜前令三十六州造船舫者今欲总停使远近百姓无役，岂不善邪即日下诏曰：朕以寡昧纂承鸿业肃岩廊之上凝襟华裔之表驭奔深於日慎储祉存於勿休勉已励精详求大化往为奉成先志雪耻黎元是以数年之间称兵辽海虽除凶戡暴义匪诸身疲人竭财役兴於下泛沧流而遐济践危途而远袭风之竞海或取沦亡锋镝交挥非有捐仆顾惟匪德事有乖於七旬在躬延责情致惭於四海汤年罪已鉴寐斯在汉载富人周旋切念日者翘车联映贲帛相辉庖鼎之前犹潜秀异关柝之下未尽英奇传逸翰於西雍刃殊宝於东序此王师荐发戎务实繁州县官僚缘兹生过力役无度贿赂公行蠹政伤风莫斯为甚前令三十六州造船已备东行者即宜并停凡百在位宜极言得失悉无隐以救不逮。
玄宗开元二年十月薛讷引兵至源渭遇吐蕃战击克捷帝遂停亲征乙丑敕曰：犬戎背恩豕荐为孽犯塞侵牧乘洮涉渭朕王公之上居司牧之尊悯彼苍生情动整旅戒严有曰：先命偏师前驱进讨扼喉拊背拉朽推枯今诸将追奔相望献捷遁逃已来边鄙方宁夫出师天上观兵塞下所以用威武也。念人劳毙与人休息所以畅恩惠也。彼戎狄之为患必在诛夷苟黎元之获安宁资顺动况去有徒费追无所及兼怀供帐之劳宜辍共行之典前取今月十二日亲征者宜停。
二十五年六月敕曰：今边隅无事寰宇安甸内置烽诚则非要其蒲纟等二十二州置绛师等共一万八千九十八人宜并停勒还本邑。
代宗广德二年二月制应诸州团练将士等委本道节度及都防御使等审与州府商议如地非要害无所防虞其团练人等并放营农休息。
六月敕曰：国中有事海内不康歼厥渠魁人自为战其死亡者可胜纪乎！非其父兄即其子弟责实繇朕礻固非自天念兹忄匈忄匈痛入骨髓明神散乱元恶就诛四胡既平罔不相贺遂欲衣裳为国天下偃兵备七德之武同五星之色成朕之志实惟良臣关内侯东副元帅朔方河东节度使兼侍中中书令汾阳郡王子仪迈德济时尽忠忧国切勤王之义急偃伯之期思拯生人免其汤火善陈利害屡进封章以艰阻底宁务於清静地非要害不可犹闻幕府事无防遏不可更置辕门请停河中节度并耀德军宜依罢兹凶器姑欲息人离散可要疮痍可复率是道也。仁远乎！哉！朕心所嘉期于至理宣示中外明政体焉。
大历五年正月罢河南淮西淮南山南东道副元帅其所管兵马权隶东都留守时四方无虞务息人也。宪宗元和十二年十一月淮西平御史中丞崔元略论侍御史唐武当改官帝曰：人之取名多矣。何必武为曩时护武已请改矣。遂改唐武为庆时议者见淮西初平谓帝遂喜武功及见改唐武名乃知帝厌兵人人相贺和好。
自建安以来三国鼎分当涂外禅吴蜀竞爽及西晋丧乱五胡僭窃琅琊南度司牧遗黎其後元魏勃兴上承正统诸国迭主分据中原秣陵更乎！五朝华夏禅于三姓附之高齐载於二百当其缮兵斗力传世抚封︹理交侵干戈迭用及夫天将悔祸民思息肩繇是冠盖相望玉帛修聘咸筑待宾之馆相高专对之能遂使烽鼓稍停耕桑渐复免罹锋镝之苦少救涂炭之灾迩後虽兴取乱之师亦行继绝之礼遵用古道良足称焉。
魏文帝黄初二年八月吴孙权遣使奉章并遣于禁等还丁巳使太常邢贞持节拜孙权为大将军封吴王加九锡帝。又欲封权子登年幼上书辞封重遣西曹掾沈珩陈谢并献方物。
三年正月吴孙权上书说刘备友党四万人马二三千匹出秭归请往扫扑以克捷为效帝报曰：昔隗嚣之弊祸发扌旬邑子阳之擒变起关将军其亢励威武勉蹈奇功以称吾意（又云：帝以素书所著典论及诗赋饷权。又以纸写一通与张昭）。
晋武帝泰始二年吴少帝孙皓遣人来吊祭有司奏为答诏帝曰：昔汉文光武怀抚尉陀公孙述皆未正君臣之仪所以羁縻来宾也。皓遣使之始未知国庆但以书答之。
後魏道武天兴三年五月诏谒者仆射张济使於後秦姚兴。
六年冬十月晋遣使来聘。
明元神瑞元年八月诏焉邑侯元陋孙使聘於姚兴。又诏平南将军相州刺史尉太真与晋太尉刘裕相闻使博士王谅假为平南奖军将命焉後刘裕伐姚泓诏长孙嵩持节督山东诸军事传诣平原缘河北岸列军次於畔城军颇失利诏假裕道裕於舟中望嵩麾盖遗以酒及江南食物嵩皆送京师诏嵩厚答之。
泰常六年宋遣使来聘。
太武始光二年四月诏龙骧将军步趋谒者仆射胡觐使於宋。
三年八月宋遣使来聘。
四年四月诏员外散骑常侍步趋谒者仆射胡觐等使於宋。
神二年四月宋遣使来聘。
四年六月诏散骑侍郎周绍使於宋。
延和元年五月宋遣使来聘。
六月诏兼散骑常侍邓[A13C]使於宋。
二年二月诏兼散骑常侍宋宣使於宋。
九月宋遣使朝贡奉驯象一。
十二月诏兼散骑常侍卢玄使於宋。
太延二年三月宋遣使朝贡。
七月诏散骑侍郎广平子游雅等使於宋。
二年三月宋遣使来聘。
四年十二月诏兼散骑常侍高推使於宋。
五年十一月宋遣使朝贡并献驯象一。
太平真君元年二月诏假通直常侍邢[A13C]使於宋。
二年四月宋人来聘。
八月诏散骑侍郎张律使於宋。
十二月宋人来聘。
五年八月诏员外散骑常侍高济使於宋。
十一月宋人来聘。
六年正月诏兼员外散骑常侍宋使於宋。
九年正月宋人来聘。
十一年十二月南伐车驾临江宋文帝使献白牢贡其方物。又请进女於皇孙为书致马通问焉。
正元元年十月宋人来聘诏殿中将军郎法使於宋。
文成和平元年正月诏散骑侍郎冯阐使於宋。
七月宋遣使朝贡。
十一月诏散骑侍郎卢度世员外郎朱安兴使於宋。
二年三月宋遣使朝贡。
十一月诏假员外散骑常侍游明根员外郎昌邑侯和天德使於宋三年三月宋遣使朝贡。
十月诏员外散骑常侍游明根员外郎昌邑侯和天德使於宋。
四年十月诏员外散骑常侍游明根骁骑将军昌邑。
子娄内近宁朔将军襄平子李五ら使於宋。
献文皇兴元年正月癸巳宋遣使来聘（宋明帝也。）。
二年三月戊午宋遣使来聘。
三年四月壬辰宋遣使来聘。
四年六月宋遣使来聘。
孝文延兴元年八月宋遣使来聘。
二年正月诏假员外郎散骑常侍邢使於宋。
四年宋遣使来聘（是月宋明帝子後废帝立）。
三年正月诏员外散骑常侍崔演使於宋。
九月宋遣使来聘。
四年三月诏员外散骑常侍许赤虎使於宋。
十一月宋遣使来聘。
五年五月诏员外散骑常侍许赤虎使於宋。
十一月宋遣使来聘。
太和元年八月宋遣使朝贡（是年七月宋顺帝嗣位）。
十一月诏员外散骑常侍李长仁使於宋。
二年四月宋遣使朝贡。
十月诏员外散骑常侍郑义使於宋。
三年四月宋遣使来聘（是年宋顺帝为齐高祖所废）。
五年秋七月齐遣使来聘。
七年七月诏假员外散骑常侍李彪员外郎兰英使於齐（齐武帝也。）。
十一月齐遣使来聘。
八年五月诏员外散骑常侍李彪员外郎兰英使於齐。
九月齐遣使来聘。
十一月诏员外散骑常侍李彪员外郎兰英使於齐。
九年五月齐遣使朝贡。
十月复诏员外散骑常侍李彪尚书郎公孙阿六头使於齐。
十年三月齐遣使来聘。
十三年八月诏兼员外散骑常侍邢产兼员外散骑侍郎侯灵绍使於齐。
十二月齐遣使来聘。
十四年四月诏兼员外散骑常侍邢产兼员外散骑侍郎苏季连使於齐。
十一月齐遣使来聘。
十五年四月诏员外散骑常侍李彪尚书郎公孙六头使於齐。
九月齐遣使来聘。
十一月诏假通直散骑常侍李彪假散骑侍郎蒋少游使於齐。
十六年三月齐遣使朝贡。
七月诏兼员外散骑常侍宋弁兼员外散骑侍郎房亮使於齐。
十二月齐遣使来聘。
十七年正月诏兼员外散骑常侍邢峦兼员外散骑侍郎刘家叔使於齐。
九月诏兼员外散骑常侍高聪兼员外散骑侍郎贾祯使於齐时帝定都雒阳追诏聪等曰：比於雒阳敕卿仍届雒周视旧业依然有怀固欲先之後乃薄伐。且以萧顺丧甫尔使通在昔乘危幸凶君子弗取是用辍兹前图远期来会爰思六师三川是宅将底居成周永恢皇宇今更造玺书以代往诏比所敕较随宜变之善勖皇华无替指意。
十八年二月齐遣使来聘。
六月诏兼员外散骑常侍卢昶兼员外散骑侍郎王清石使於齐（七月齐郁林王为明帝所杀文是为海陵王十月。又杀昭文自立）。
十二月车驾南伐遂绝齐和好初梁武帝屡侵魏边豫州城人成早生以城归之诏遣中书舍人董绍慰劳绍至上蔡为梁军所袭囚往江东仍被禁锢领军将军吕僧珍与绍言便相器重梁武闻之遣使劳绍云：忠臣孝子不可无之今当听卿还国绍对曰：老母在雒无复方寸既奉恩贷实。若更生梁武。又遣主书霍灵秀传诏曰：今放卿还令卿通两家之好彼此息民，岂不善也。对曰：通好息民乃两国之事既蒙命及辄当闻奏本朝梁武赐绍衣物引入见之令其舍人周舍慰劳并称战争多年民物涂炭是以不耻先言与魏朝通好比亦有书都无报旨卿宜备申此意故遣传诏霍灵秀送卿还国迟有嘉问。又令谓绍曰：卿知所以得不死否今者获卿乃天意也。夫千人之聚不散则乱故须立君以治天下不以天下养一人凡在民上胡不思此。若欲通好今以宿豫还彼彼当以汉中见归先是诏有司以所获齐将齐狗儿等二人欲以换绍及绍还宣武愍之永平中除给事中仍兼舍人绍虽陈说和计朝廷不许。
