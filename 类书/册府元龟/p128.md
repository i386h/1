<!-- { "loadSidebar": true } -->
上元二年八月壬申内宴宰臣已下内出妓乐不过数人甚俭司徒兼中书令《郭子》仪等上。表曰：臣闻古先哲王莫不崇俭以阜时戒奢以敦本勤以树善利在化淳伏惟乾元大圣光天文武孝感皇帝陛下缵成盛业亻历诸难功存造化泽被俗至於服用之饰声乐之娱宜有所增加以彰圣德今月十六日臣等伏蒙天恩幸г内宴切见後庭妓乐其数非多衣制俭薄颇为逼下顾无丽绮之玩是行质素之风恭惟睿慈允臻於道昔汉文帝念中人之产晋武焚外国之裘皆抑止於有馀匪谦让於当分以今比古无德而称况圣作物睹著自格言上行下效存於理体陛下以农桑未军务犹虞思惩富教之繇率先俭约之化康宁之福莫尚於此臣等备位宰臣职当毗赞恐圣烈无纪臣下未知请编之史策宣下中外诏曰：俭德之恭约失者鲜格言为重理道在兹朕志复淳源用济海内振其玄化镜以至清非谓艰难之时自崇朴素之本无声之乐庶闻於四方曳地之衣将比於前古。且率人而自我亦揉木而销金为君之难事当乎！增惕股肱之义务在乎！弼违期於启沃之勤不在延君之誉为人上者。此道惟常，岂可付以史官宣於中外载循来表殊匪朕怀翼日太子宾客韩择木入奏因奉贺节俭妓乐衣无绮绣之饰食无珍羞之具上因出衣袖以示之曰：朕此衣已三度浣矣。
代宗宝应元年六月戊午敕尚食等厨三分量减一分所司不得辄有奏请至秋熟後任依常式。
广德二年二月乙亥南郊礼毕敕曰：朕思素俭敦以淳风必约严章以齐侈俗其珠玉器玩宝钿杂绣等一切禁断。
德宗初即位大历十四年闰五月癸未诏罢梨园使及伶官之冗食者三百馀人留者隶太常。
是月丙戌诏曰：四方贡银器有以金饰者去之。
六月己亥敕曰：乘舆服御量加减省务敦质素天下进献事缘郊祀陵庙所须依前勿阙馀并撙节归於省约奇器异服绵绣珠玉等并不得辄有进献。
七月庚午诏王者不宝远物所宝惟贤故尧设茅茨禹卑宫室光武舍去宝剑顺帝封还大珠朕仰止前王思齐朴素邕州所奏金坑诚为润国害人放利非朕素怀方以不贪为宝惟德其物岂兹难得之货生其可欲之心耶其金坑任人开采官不得占先是元载马刘忠翼之第自天宝中京师堂寝已极弘丽而第宅未甚逾制然卫公李靖庙已为嬖人杨氏厩矣。及安史二逆之後法度摧坏大军宿将竞崇栋宇台榭之饰无复界限力穷乃止人谓之木妖而马之堂尤盛计钱二十万贯他室称是既而卒於军以丧归京师士庶欲观其宏丽假名於故吏投刺会吊者数千百人故命撤毁之自是京师楼榭之逾制皆毁。
癸酉诏减服物供献之属以千数德宗始即位德音屡下务存俭德内外人心皆得其理。
建中元年十月己丑诏减膳羞常贡之物。
贞元二年四月辛巳陕虢观察使李泌奏虢州卢氏县山冶近出瑟瑟请充贡献禁人开采诏曰：瑟瑟之宝朕不饰器玩不尚珍奇常思反朴之风用明躬俭之节其出瑟瑟处任百姓求采不宜禁止（瑟瑟玉名）。
三年正月庚戌诏内外诸亲设祭於大行皇后并不得假饰花果已後公私集会并宜准此。
顺宗贞元二十一年二月即位甲子赦曰：清净者理国之本恭俭者修已之端朕临御万邦方弘此道苟可济物子何爱焉宫掖之中宜先省约其後宫细人子弟音声人等并宜放归亲族。
宪宗元和五年十一月丙午帝谓宰臣曰：朕以禁中旧殿岁久危坏昨令有司经度资费多非意欲渐葺构之所冀成功不毁但缘国用未赡物力犹诎是以每务简俭情在不劳至於车服饮食亦深畏奢侈以是思之不知竟可营造否权德舆对曰：陛下以至德爱人情存节用此实为理之本仲尼谓大禹卑宫室菲饮食恶衣服以为无间然汉文帝欲起露台召匠计之直百金帝曰：中人十家之产吾奉先帝宫室常恐羞之何以台为遂止是以文帝之代四海庶富俗敦礼让一岁断狱兑百人几致刑措前史以为美谈後王用为师表。且简则不劳人俭则不废财人安财足天下自化上好奢侈则下亦变风人务纵欲争夺自起今陛下至诚恭俭有过昔王卑躬爱人动务至理实天下苍生幸甚。
文宗太和元年四月壬辰敕皇太子料宜权停敬宗以晋王位居中嗣时方二岁已命有司供献尽同储副至是权罢之壬寅命毁放鸭亭子先是敬宗尝於阳殿东增置亭沼多聚水禽谓之放鸭亭子是日命毁之戊申幸教坊回仰望仙门侧有看楼十间帝以不复游御命毁之。
二年五月庚子诏应诸道进奉内库四节及降诞进奉金花银器并纂组文绫缬杂物并折充挺银及绫绢其中有赐与所须待五年後续有进止。
文宗锐意求理每与宰臣议政深恶侈靡故每下诏敕常以敦本崇俭为先庶乎！上行下效之有渐也。丁巳命内官赴汉阳公主等宅宣每遇对日不得广插钗梳不须服短窄衣服。
三年九月辛巳命中使宣两军中尉及诸司使内官等不许著纱及绫罗等（自艰难以来风俗浸归奢靡权邪贵近竞相尚豪溢而不能制之帝姿性高雅始自登极时用服饰必以俭素为先思有以自近惩革繇是孜孜以留意其後驸马都尉韦处仁入见巾夹罗巾以进帝谓曰：本慕卿门户清素故俯从选尚如此巾服从他诸职为之卿不须为也。）。
十一月甲午诏四方并不得辄以杂行样难行非常之物为献其於纤丽。若花丝布撩绫之类并禁断敕到一月日机杼一切焚弃。
开成四年正月丁卯夜於咸泰殿观灯作乐三宫太后及诸公主并赴宴帝思节俭化天下衣服咸有制度左右亲幸莫敢逾越延安公主衣裙宽大即时遣归驸马都尉窦氵待罪敕曰：公主入参衣服逾制从夫之义过有所归窦氵宜夺两月赐钱。又便殿对六学士帝语及汉文恭俭因举袂曰：此氵濯者三矣。
宣宗春秋既盛在藩邸时备知民间庶事延英对宰臣无不议及百姓。又性常俭素先宫中每有行幸即以龙脑郁金藉之於地至是帝皆不许时人方之汉文帝。
後唐明宗以同光四年四月即位甲寅诏曰：夫人不能自理立之君以理之，岂可殚天下之租赋为宫中之玩好後宫内职量留一百人其馀任归骨肉内官守阍掌扇量留三十人教坊音声量留一百人鹰犬之事以备狩量留二十人御厨膳夫量留五十人其馀任从所内诸司事有名无事者并从停废。
天成四年四月壬寅武德使上言重修嘉庆殿请丹漆金碧以莹之帝曰：此殿为火所废不可不修但务宏壮何烦华侈寻改为广寿殿。
末帝清泰二年五月庚戌诏不得贡奉宝装龙凤雕镂刺作组织之物。
晋高祖天福二年四月户部尚书王权奏臣闻戒奢从俭惟经国之远图务实去华乃前王之令范伏惟皇帝陛下开基创业应天顺人显宗朴素之风克协圣明之训臣伏见诸侯奉贡九土勤王罗纨则纤丽奇工器皿则雕镂异状文之锦绣杂以珠玑虽外表珍华而事近淫巧臣伏请特降敕旨颁下列藩自今奉贡其鲜丽匹段等酌其物料所直折进生白重绢可将一匹之鲜丽变数匹之缣缯。又进奉银器及鞍辔等并不在雕镌金玉其馀衣甲器械并不在饰以银装布金彩如有钩瑕处可将铜铁代之足以换彼鲜明益其坚利虽所减者轻同积羽而所集者重可如山匪为淳厚国风抑亦丰资天府敕王权素推华族方处重官睹四海之贡输虚陈巧丽察五兵之器用枉饰珍奇不惟耗彼生灵实。且伤於淳素爰陈章疏将召和平宜允敷攵明示诫约自今後臣寮贡奉不得务其淫巧衣甲器械不得饰以金银咸委遵行勿得逾越仍付所司。
十一月湖南马希范进金漆柏木银装起突龙凤茶床椅子踏床子红罗金银绵绣褥红丝网子。又进金银玳瑁白檀香器皿银结条假果花树龙凤銮<皮>鼓等物。又进含膏桃源洞白茅百灵藤渠江南岳紫盖峰白洞清花等茶。又进蝉翼锺乳头香石亭脂木瓜丸一万颗药橄榄子帝览之谓侍臣曰：奇巧荡心斯何用耳药茗可进而丸可食乎！但地僻海曲习以成风来远之道遽止为难宜令所司与收闻者服其俭德。
汉高祖乾元年诏曰：卑宫菲食前代之令猷革舄绨衣哲后之明德至於损上益下惜力爱人冀息烦苛渐期富庶所有乘舆服御後宫费用太官常膳一切减损在京及内诸司并天下州府除应奉军期急切外其馀不急之务非礼营造并皆停罢免致劳役周太祖广顺元年正月制曰：朕早在藩镇常戒奢华今御寰区尤思节俭况国家多事帑藏甚虚将爱忧劳所宜省约应乘舆服御之物不得过为华饰宫门器用并从朴素太官常膳一切减损诸道所有进奉比助军国支费其珍巧纤华及奇禽异兽鹰犬之类不许辄有贡献诸无用之物不急之务并宜停罢。
二月内出宝玉器数十有茶笼酒器枕及金银结镂宝装床几饮食之具碎之於殿庭有一玉杯累掷之不坏枢密使王峻上请太祖笑而赐之太祖谓侍臣曰：凡为帝王安用此为近闻汉隐与嬖宠嬉戏珍华宝玩不离於侧覆车未远宜以为鉴仍戒左右今後凡有珍华悦目之物不得入宫。
世宗显德五年六月壬申宣徽院进呈御食物料之数帝因批出曰：朕之常膳所用物料今後减半馀人所食即须仍旧。
●卷五十七
○帝王部　英断
昔人有言曰：世所以贵干将镆耶者以其立断也。又曰：果断而行鬼神避之矧夫诞膺天命司牧黎献裁万枢而制百揆别九流而任众职独运陶甄之上下令流水之源，岂可以惑乱於众多牵制於文义犹豫而不决雍容而无断也。乃有申大刑以耸群听折多言以建殊绩达命以无畏任贤而不疑保侍臣之守节绝僭国以大义因机制变反权合道诚明申发威灵外布幽显以之叶赞天地以之合志有所之事靡不济《传》曰：一心定而万物服是之谓欤。
汉高祖初为汉王与项羽争天下羽将丁公（名固即季布同母异父之弟也。）逐窘高祖彭城西短兵接汉王急顾谓丁公曰：两贤岂相哉！（两贤高祖自谓并谓固言吾与固俱是贤岂相困也。故固感此言而止也。）丁公引兵而还及项王灭丁公谒见高祖以丁公徇军中（徇行示也。）曰：丁公为项王臣不忠使项王失天下者也。遂斩之曰：使後为人臣无亻效丁公也。
武帝元光二年大行王恢建议击匈奴六月御史大夫韩安国为获军将军卫尉李广为骁骑将军太仆公孙贺为轻车将军大行王恢为将屯将军大中大夫李息为材官将军三十万众屯马邑谷中诱致单于欲袭击之单于觉之引去汉兵追至塞度弗及王恢等皆罢兵帝怒恢不出击单于辎重也。恢曰：始约为入马邑城兵与单于接而臣击其辎重可得利今单于不至而还臣以三万人众不敌祗取辱固知还而斩然完陛下士三万人，於是下恢廷尉廷尉谓恢逗挠当斩（军法行而逗留畏缩者要斩逗谓留止也。挠屈弱也。）恢行千金丞相不敢言帝而言於太后曰：王恢首为马邑事今不成而诛恢是为匈奴报雠也。帝朝太后太后以言告帝帝曰：首为马邑事者恢故发天下兵数十万从其言如此。且纵单于不可得恢所部击犹颇可得以慰士大夫心（或当得其辎重众人也。）今不诛恢无以谢天下，於是恢闻乃自杀。
後汉光武既命隗嚣为西川大将军时关中将帅数上书言蜀可击之状帝以示嚣因使讨蜀以效其信嚣乃遣长史上书盛言三辅单弱刘文伯在边未宜谋蜀帝知嚣欲持两端不愿天下统一，於是稍黜其礼正君臣之义。
建武中西域诸国皆遣使求内属愿请都获帝以天下初定未遑外事乃还其侍子。
