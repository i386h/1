<!-- { "loadSidebar": true } -->
    吴羊道（史不言其官）汉末公孙渊自立称绍汉元年闻魏人将讨复称臣於吴乞兵北伐以自救大帝欲戮其使道曰：不可是肆匹夫之怒而损霸王之计也。不如因而厚之遣奇兵潜往以要其成。若魏伐燕不克而我军远赴见恩结遐夷义盖万里。若兵还不解首尾离隔则我虏其傍郡驱略而归亦足以致天之罚报虐曩事矣。大帝曰：善乃勒兵大出谓渊使曰：请俟後问当从简书必与弟同休戚共存亡虽陨於中原吾所甘心也。
    宋孔季泰山阴人初厚结於高祖後高祖讨孙恩桓玄篡形已著欲於山阴建义讨之季泰以为山阴去京邑路远。且玄未居极位不如待其篡逆事彰[C260]成恶稔徐於京口图之不忧不克高祖然之。
    後魏张兖初事道武在代时刘显地广兵强跨有朔裔会其兄弟乖离共相疑阻兖言於道武曰：显志意高希冀非望意乃有参天贰地笼罩宇宙之规吴不并越将为後患今因其内[C260]宜速乘之。若轻师独进或恐越逆可遣使告慕容垂共相声援东西俱举势必擒之然後总括英雄抚怀遐迩此千载一时不可失也。太祖从之遂破走之。
    李先为博士道武之讨姚兴於柴壁也。问先曰：兴屯大渡平据柴壁相为表里今欲殄之计将安出先对曰：臣闻兵以正合战以奇胜如闻姚兴欲屯兵大渡利其粮道及其未到之时遣奇兵先邀大渡柴壁左右严设伏兵备其表里以陛下神策观时而动兴欲进不得退。又乏粮夫高者为敌所捷深者为敌所囚兵法所忌而兴居之可不战而取道武用其计兴果败归。
    宇文显和袭封安吉县侯孝武之在藩也。显和早蒙眷遇时属多难尝问计於显和显和具陈宜杜门晦迹相时而动孝武深纳焉。
    北齐李元忠仕魏为赵郡太守尔朱荣之乱元忠弃官潜图义举会神武东出元忠便乘露车载素筝浊酒以奉迎神武闻其待酒客未即见之元忠下车独坐酌酒擘脯食之谓门者曰：本言公招延隽杰今闻国士到门不能吐哺辍洗其人可知还吾刺勿复通也。门者以告神武遽见之引入觞再行元忠车上取筝鼓之长歌慷慨歌阕谓神武曰：天下形势可见明公犹欲事尔朱乎！神武曰：富贵皆由他安敢不尽节元忠曰：非英雄也。高乾邕兄弟曾来未是时高乾邕已见神武因绐曰：从叔辈粗何肯来元忠曰：虽粗并解事神武曰：赵郡醉使人扶出元忠不肯起孙腾进曰：此君天遣来不可违也。神武乃复留与言元忠慷慨流涕神武亦悲不自胜元忠进从衡之策深见嘉纳。
    卢叔武孝昭初为太子中庶子问以世事叔武劝讨关西画地陈兵势曰：众敌者当任智谋智谋均者当任势力故强者所以制弱富者所以兼贫今大齐之比关西强弱不同贫富有异而戎马不息未能吞并此失於不用强富也。轻兵野战胜负难，必是骑将之法非深谋远算万全之术也。宜立重镇於平阳与彼蒲州相对深沟高垒运粮积甲筑城戌以属之彼。若闭关不出则取其黄河以东长安穷蹙自然困死如彼出兵非十万以上不为我敌所供粮食皆出关内我兵士相代年别一番叙食丰饶运送不绝彼来求战我不应之彼。若退军即乘其弊自长安以西民疏城远敌兵来往实有艰难与我相持农作。且废不过三年彼自破矣。帝深纳之。又愿自居平阳城成此谋帝令元文遥与叔武参谋撰平西策一卷。
    後周韩褒仕魏为大中大夫属魏室丧乱褒避地於夏州时太祖为刺史素闻其名待以客礼及贺拔岳为侯莫陈悦所害诸将遣使迎太祖太祖问以去留之计褒曰：方今王室凌迟海内鼎沸使君天资英武恩结士心贺拔公奄及於难物情危骇雒寇自知庸懦委身而使君。若总兵权据有关中之地何可疑乎！且侯莫陈悦乱常速祸乃不乘胜进取平凉反自遁逃屯营雒水斯乃井中蛙耳使君往必擒之不世之勋在斯一举时难得而易失诚愿使君图之太祖纳焉。
    唐任环隋末为河东县户曹义师起环至龙门谒见高祖谓之曰：隋氏失驭天下沸腾吾忝以外戚属当寄重不可坐观时变晋阳是用武之地士马精强今率骁雄以救国难卿将家子深有智谋观吾此举将为济否环曰：後主残酷无道征役不息天下汹汹思闻拯乱天纵神武亲举义师所下城邑秋毫无犯军令严明将士用命关中所在蜂起惟待义兵仗大顺从众欲何忧不济环在冯翊积年人情谙练愿为一介之使御命入关同州已来必当款伏於梁山船济直指韩城进逼阳分取朝邑。且萧造文吏本无武略仰惧威灵理当自下孙华诸贼未有过从必当相率而至然後鼓行整众入据永丰虽未得京城关中故已定矣。高祖曰：是吾心也。乃授银青光禄大夫遣陈演寿史柰领步骑六千趣梁山渡河使环及薛献为招慰大使高祖谓演寿曰：阃外之事宜与任环筹之孙华白玄度等闻兵。且至果竞来降并具舟於河师遂利涉环说下韩城县与诸将进击饮马泉破之拜左光禄大夫留守永丰仓。
    薛大鼎河东人义旗初於龙门谒见高祖因说请勿攻河东从龙门直渡永丰仓传檄远近则足食足兵既总天府据百二之所斯亦拊背扼喉之计高祖深然之。
    郭孝恪为宋州刺史太宗令与徐经营武牢以东所得州县委以选补其後窦建德率众来援王世充孝恪於青城宫进策於太宗曰：世充日月迫力尽计穷悬首面纟专翘足可待建德远来助虐粮道阻绝此是天丧之时请固武牢屯军汜水随机应变则易为克殄太宗然其计及破建德平世充太宗於雒阳置酒高会谓诸将曰：郭孝恪谋擒建德之策皆出诸人之右也。
    後唐李守圭明宗天成中以布衣诣匦进时务策七道其一请禁诸侯多置甲兵其二应池场监务请令月纳旬申如稍逋悬早议处分禁其积滞免启亻幸门其三请令逐处长吏亲问刑狱限其远近大小其四以官场农具去人户遥远不便於民请逐县置一场卖之其五请减五科举人选限其六以敕命颁下州使不便者多为匿之请行觉察其七请令州县均其差役有称旨者寻命施行。
    ●卷八百五十
    ○总录部　器量
    夫虚明之境盖动作之微机夷旷之怀实性情之懿范诚标准而无暇因陶冶之所成发於天资难以学致观其夷险无变宠辱不惊酌之无倪ㄨ然处顺或蒙乎！大难遂济於成功或扇其高风用敦於雅俗处澄挠而如一匪钻仰之攸及则如大雅之度不亦远哉！嗟夫之徒何不相逮之甚也。
    楚大夫令尹子文三仕为令尹无喜色三已之无愠色。
    汉张安世为光禄勋郎有醉小便殿上主事白行法安世曰：何以知其不反水浆邪（反读曰翻）如何以小过成罪郎淫官婢婢兄自言安世曰：奴以恚怒诬污衣冠告署奴（读曰讠）其隐人过失皆此类也。
    後汉王丹为太子少傅客初有荐士於丹者因选举之而後所举者陷罪丹坐以免客惭惧自讼而丹终无所言寻复徵为太子太傅乃呼客曰：君之自绝何量丹之薄也。不如设食以罚之相待如旧。
    宋则字元矩为鄢陵令有能名则子年十岁与苍头共弩射苍头弦断矢弦误中之即死奴叩头就诛则察而恕之颍川荀爽深以为美时人亦服焉。
    刘宽字文饶弘农华阴人也。历典三郡温仁多恕後为太尉夫人欲试宽令恚伺当朝会装严已讫使侍婢奉肉羹翻污朝衣婢遂伏之宽神色不异乃徐言曰：羹烂汝手其性度如此海内称为长者。
    魏华歆汉末为豫章太守孙策略有扬州盛兵徇豫章一郡大恐官属请出郊迎歆曰：无然策稍进复白发兵。又不听及策至一府皆造阁请出避之乃笑曰：今将自来何遽避之有顷门下白曰：孙将军至请见乃前与歆共坐谈议良久夜乃别去义士闻之皆叹息而自服也。策遂亲执子弟之礼礼为上宾。
    许攸汉末为黄门侍郎董卓之乱攸与何图谋杀董卓事垂就而觉为卓所收系狱忧惧自杀攸言谈饮食自。若会卓死得免。
    张既初为郡小吏功曹徐英尝自鞭既三十英字伯济冯翊著姓建安初为蒲阪令英性刚爽自见族氏胜既於乡里名行在前加以前辱既贵显不肯求於既既虽得志亦不顾计本原犹欲与英和尝因醉欲亲狎英英故意不纳英繇此遂不复进用故时人善既不挟旧怨而壮英之不挠。
    杜畿京兆人汉末为汉中府丞会天下大乱弃官客荆州畿少有大志在荆州数岁继母亡後以三辅开通负其母丧北归道为贼所劫略众人奔走畿独不去贼射之畿请贼曰：卿欲得财耳今我无物用射我何为邪贼乃止。
    蜀费字文伟与汝南许叔龙南郡董允齐名时许靖丧子允与欲共会其葬所允白父和请车和遣开後鹿车给之允有难载之色便从前先上及至丧所诸葛亮及诸贵人悉集车乘甚鲜允犹神色未泰而晏然自。若持车人还和问之知其如此乃谓允曰：吾尝疑汝於文伟优劣未别也。而今而後吾意了矣。先主立太子与允俱为舍人後至益州刺史开府。
    吴顾雍自奉常领尚书令封阳遂乡侯拜侯还寺而家人不知後闻乃惊。
    晋嵇康恬静寡欲含垢匿瑕宽简有大量王戎自言与康居山阳二十年未尝见喜愠之色後为中散大夫。
    王戎年六七岁於宣武场观戏猛兽在槛中号吼震地众皆奔走戎独立不动神色自。若魏明帝於阁上见而奇之後至司徒。
    陈骞少日为夏侯玄所侮意色自。若玄以此异之起家尚书郎後至太尉骞少有度量含垢匿瑕所在有绩。
    裴楷性宽厚与物无忤不持俭素每游荣贵辄其珍玩虽车马器服宿昔之间便以施诸穷乏尝营别宅其从兄衍见而悦之即以宅与衍梁赵二王国之近属贵重当时楷岁请二国租钱百万以散亲族人或讥之楷曰：损有馀补不足天之道也。安於毁誉其行已任率皆此类也。後为侍中楷子瓒娶杨骏女然楷素轻骏与之不平骏既执政乃转为卫尉迁太子少师优游无事默如也。及骏诛楷以婚亲收付廷尉将加法是日事起仓卒诛戮纵横众人为之震恐楷容色不变举动自。若索纸笔与亲故书赖侍中傅祗救护得免犹坐去官。
    刘昶字公荣为兖州刺史王戎与阮籍饮时公荣在坐籍以酒少酌不及昶昶无恨色戎异之他日问籍曰：彼何如人也。答曰：有公荣不可不与饮。若减公荣则不敢不共饮惟公荣可不与饮。
    傅畅字世道年五岁父友见而戏之解畅衣取其金环与侍者畅不之惜以此赏之年未弱冠甚有重名後为秘书丞。
    庾岂攵为东海王越军谘祭酒时刘舆见任於越人士多为所构惟岂攵纵心事外无迹可间後以其性俭家富说越令就换钱千万冀其有吝因此可乘越於众坐中问岂攵颓然已醉帻堕机上以头就穿取徐启云：下官家故有两千万随公所取矣。舆，於是乃服越甚悦因曰：不可以小人之虑度君子之心岂攵聚敛积实谈者讥之都官从事温峤奏之岂攵更器目峤森森如千丈松虽多节施之大厦有栋梁之用。
    郭奕为雍州刺史鹰扬将军寻假奕幢曲盖鼓吹奕有寡随其之官下僮仆多有奸犯而为人所纠奕省按毕曰：大丈夫岂当以老求名遂遣而不问焉。
    刘伶尝醉与俗人相忤其人攘臂奋拳而往伶徐曰：鸡肋不足以安尊拳其人笑而止後为建威将军。
