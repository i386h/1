<!-- { "loadSidebar": true } -->
    萧为中书令孜孜自勉申其公正绳违举过人皆惮之毁诽纷纭终不自理。
    杨师道参预朝政太宗数问以朝臣才行师道多所推进纵有违忤己者亦终不毁之。
    岑文本为尚书令文本自以出自书生每怀挹生平故人虽贫贱必与之抗礼事母至孝抚弟侄甚笃。又口尝不及家事或劝营产业者文本叹曰：吾汉南布衣耳徒步入关所望不过秘书郎一县令耳今无汗马之劳致位中书令荷俸禄之重为惧已多何多更言产业乎！。
    刘仁轨为文昌左相同凤阁銮台三品仁轨能饮酒斗馀不乱不自矜贵每遇故人不改布衣之旧。
    娄师德为凤阁侍郎平章事初狄仁杰未入相时师德常荐之及为宰相不知师德荐己数排师德令充外使则天常出师德旧表示之仁杰大惭谓人曰：吾为娄公所容如此方知不逮娄公远矣。
    陆象先为中书侍郎平章事时萧至忠等伏诛穷讨至忠等枝党连累稍多象先密有申理全济甚众然口未尝言人无知者。
    杜黄裳为相始以女嫁韦执谊深不为执谊所悦及被谴黄裳卒保全之其死也。请归其丧。
    卢迈为平章事友爱恭俭迈从父弟巽为剑南西川判官卒於成都归葬於雒阳路由京师迈奏请至城东哭於其柩许之近代宰臣多自以为崇重五服之亲，或不过吊临而迈独振薄俗请临弟丧士君子是之。
    郑馀庆为相郁为耆德朝廷得失言成准的砥名砺行不失儒者之道。
    赵退翁为相时吏部侍郎杜黄裳为中书谗谮及他过犯及御史中丞穆赞京兆少尹韦武万年县令李宣长安县令卢云   皆为裴延龄所构陷将加斥黜退翁深保护救解之故多从轻贬。
    贾耽为司空知政事性长者不喜臧否人物自居相位凡十三年虽不能以安危大计启沃於人主而尝以简身励行以律人。
    韦贯之自布衣为相居室无改易性沉厚寡言与人交终岁无款曲未曾伪词以悦人身没之後家无羡财。
    李夷简自布衣讫将相以直道著闻襟怀洞然不屑细故荐居亚相台辅皆以风望被选未尝以辞气苟悦於人。
    梁张文蔚为宰辅居家孝。且弟虽位至清显与仲季相杂在太夫人膝下一不异布素弟济美早得心恙文蔚抚视殆三十年士君子称之。
    张全义末帝时累迁太尉中书令封齐王凡四十年位极人臣善保终吉盖一人而已全义朴厚大度敦本务实起战士而忘功名不儒业而乐善道家非士族而奖爱衣冠开幕府辟士必求望实属邑补奏不任吏人位极王公不衣罗绮心奉释老而不溺左道如是数者人以为难。
    後唐赵光逢为相尝有女真寄黄金一镒於其室家并属乱离女真委化於他土後二十年金无所归纳於河南尹张全义请付诸官观其旧封尚在两登廊庙四退丘园百行五常不欺ウ室缙绅咸仰以为名教宗主。
    周冯道初仕後唐长兴中平章事明宗谓侍臣曰：冯道性纯俭顷在德胜寨所居一茅与从人同器食卧则刍藁一束其心晏如及以父忧退归田里自耕耘樵采与农夫杂处略不以素贵介怀真士大夫也。道历仕四朝二入中书在相位二十馀年以持重镇俗为己任性廉俭不受四方之赂未尝以片简扰诸侯私门之内无累茵无重味不畜姬仆不听丝竹有寒素之士求见者必引於中堂语及平生其待遇也。心无莫故虽朝代迁置人无间言屹。若巨山不可转也。议者以为厚德稽古宏才伟量盖汉胡广晋谢安之徒与苏禹初仕汉为宰辅纯厚长者遭遇汉祖与苏逢吉同登相位汉末逢吉夷灭禹恬然无咎时人以为积善之报也。
    ○宰辅部　闻望
    盖后王之不能独治故建之宰弼承以师长上以辅相天地下以亲附百姓秉国之成在帝之右非夫忠肃显允谟明亮采懋德以兴化秉哲而宣美亦何以副斯民之尔瞻哉！元恺而下宗工间出，或以纯诚笃固经邦而厚俗，或以茂功骏发致治而垂裕或雅望塞於舆诵或宠遇冠之群后由是天下之人挹其高风咏其嘉德播之於雅什载之於史牍腾之为茂实流之为美谈而无穷焉以至直谅之士推宗顽犭广之类信服荐绅仰其风采万乘形於叹息自非王佐之英器生民之间杰亦乌能致是哉！。
    帝尧时高阳氏才子八人谓之八凯高辛氏才子八人谓之八元（事具宰辅德行门）。
    殷伊尹相汤号曰：阿衡（商颂云：实惟阿衡左右商王）。
    周召康公为太保当文王武王受命为之桢之臣以正天下。
    申伯甫侯皆以贤知入为卿士尹吉甫作崧高美宣王其《诗》曰：维岳降神生甫及申维申及甫维周之翰汉曹参为相国清净极言合道然百姓离秦之酷後参与休息无为天下俱称其美矣。
    郭丹为司徒在朝廉直公正与侯霸杜林张湛郭齐名相善。
    伏湛为司徒时贼徐异卿万馀人据富平连攻之不下唯云：愿降司徒伏公光武知湛为青徐所信因遣到平原异卿等即日归降护送雒阳後汉庞参为太尉三公之中参名忠直。
    王畅字叔茂名在八俊灵帝时为司空以水灾免而李膺亦免归故郡二人以直道不容当时天下以畅膺为高士诸危言危行之徒皆推宗之愿涉其流惟恐不及。
    魏锺繇为太尉时司徒华歆司空王朗并先世名臣文帝罢朝谓左右曰：此三公者乃一代之伟人也。
    蜀诸葛亮为丞相蜀人以亮蒋琬费董允为四相号四英。
    吴诸葛恪辅幼主孙休为太傅罢视听息校官原逋责除关税事崇恩泽众莫不悦恪每出入百姓延颈思见其状。
    晋卫为司空为政清简甚得朝野声誉。
    王导为太保苏峻难作导入宫侍帝峻以导德望不敢加害犹以本官居己之右。
    宋王弘为太保明敏有思致既以民望所宗造次必存礼法。
    後魏长孙嵩为司徒与山阴侯奚斥北新侯安同白马侯崔宏等八人坐车门外听理万机故世号八公和其奴献文帝时为司空侍中皇兴三年薨内外咸叹惜之赠平昌王谥曰：宣。
    北齐赵彦深为司徒孝昭既执政权群臣密多劝进彦深独不敢言孝昭尝谓王云：若言众心皆谓天下有归何不见彦深有语以告彦深彦深不获已陈请其为时重如此。
    隋杨雄为司空贵宠冠绝一时与高虞庆则苏威称为四贵。
    高为左仆射兼纳言有文武大略明达世务及苏任寄之後竭诚尽节引进贞良以天下为己任苏威杨素贺。若弼韩擒虎等皆所推荐各尽其用为一代名臣自馀立功立事者不可胜数当朝执政将二十年朝野推服物无异议治致平之力也。论者以为真宰相。
    唐房玄龄贞观初与杜如晦为左右仆射共掌朝政至於台阁规模及典章文物皆二人所定甚获当代之誉谈良相者至今称房杜焉。
    侯君集为兵部尚书参议朝政迁吏部尚书君集典选举定考课出为将领入参朝政并有时誉。
    高士廉为侍中性明辨进止可观凡有献纳缙绅之士莫不属目。
    郝处俊高宗仪凤四年为侍中处俊性俭素土木形骸自参综朝政每与帝言议必引经籍以应对多有礻卑益得大臣之体。
    李怀远则天中宗时历秋官尚书右散骑常侍同中书门下三品赵郡公两朝宰相年高行直名重当时陆象先睿宗初为中书侍郎太平公主将引中书侍郎崔知政事密以告之固让象先主不许之曰：象先人望宜在枢近。若不登用则亦请辞公主遽言於睿宗遂命象先同平章事。
    韩休开元二十四年拜黄门侍郎同中书门下平章事休性方直不务进趋及拜相甚允当时之望。
    韦见素为左相天宝十五载玄宗幸蜀至马嵬从驾诸军既杀杨国忠时见素为乱兵所伤众傅声曰：勿伤韦相识者遽救之获免。
    张镐博州人天宝末自褐衣为左拾遗肃宗即位拜谏议大夫寻迁中书侍郎平章事镐自入仕凡三年致位宰相谦恭下士善谈论多识大体故天下具瞻虽考秩至浅推有旧德。
    李揆为中书侍郎平章事揆美风仪善奏对每有敷陈甚得称辩肃宗赏叹之尝谓曰：卿门第人物文章皆当代所推故时人称为三绝。
    杨绾代宗时为中书侍郎平章事绾素以德行著称质性贞廉车服俭朴居庙堂未数日人心自化御史中丞崔宽剑南西川节度宁之弟家富於财墅在皇城之南池馆台榭当时第一宽即日潜遣毁折中书令《郭子》仪在州行营闻绾拜相座内音乐咸撤五分之四京兆尹黎以承恩每出入驰驭百馀人亦即日减损车骑唯留十骑而已其馀望风变奢从俭者不可胜数其镇俗移风。若此盖杨震丙吉山涛谢安之俦也。
    杨炎德宗初为门下侍郎平章事炎有风仪善谈论。又博以文学早负时称天下翕然望为贤相请出内库钱帛付之有司以制国用行两税法救时之弊颇有嘉声。
    郑瑜顺宗初为吏部尚书平章事与诸相方会食王叔文至与韦执谊计事执谊起迎叔文就其阁与语同食诸相等心知不可畏惧叔文执谊等莫敢出言瑜独叹曰：吾，岂可复处此乎！顾左右取马径归遂不起前是左仆射平章事魏国公贾耽以病归第未起瑜。又继去二相皆天下重望相次归卧叔文执谊等益无所顾忌远近大惧。
    李吉甫宪宗时为中书侍郎平章事性聪敏详练物务自员外郎出官留滞江淮十五馀年备言闾里疾苦及是为相患方镇贪恣乃上言使属郡刺史得自为政叙进群材甚有美称。
    裴元和中同平章事议者谓作相材与时会知无不为于时朝无幸人百度浸理而再周遘疾以至休谢公论甚惜之。
    权德舆为吏部尚书平章事德舆羽仪朝行性直亮宽恕动作语言一无外饰韫藉风流为时称乡。
    李藩为门下侍郎平章事藩材能不及裴孤峻颇後韦贯之然人物清规亦其流也。
    郑馀庆为中书侍郎平章事德宗与宰臣议将赈给禁卫十军事未行为中书吏所泄坐贬郴州司马宪宗即位之月以尚书左丞平章事寻罢相为太子宾客馀庆再为宰相罢免皆非大过尤以清俭为时所称洎中外荐更郁为耆德朝廷得失言无低徊。
    崔群元和中为平章事有冲识精裁为时贤相。
    裴度为中书侍郎平章事出讨淮蔡。又密计平李师道成宪皇中兴之基当时有奉使绝域夷狄之君咸问度之年龄询度之仪质其威名远著拟於汾阳後为东都留守时有使臣自幽镇来者奏军中言度在相位两河诸侯忠者怀德强者畏威度今在东人皆失望穆宗乃急召赴阙复为门下侍郎平章事。
    萧亻免为门下侍郎平章事居相位孜孜正道时论称之及罢相後累有端揆喉舌之拜悉让而退就散秩以孝养为乐高名懿行天下推仰。
    曹确与毕诚俱以儒术进用及居相位廉洁贞苦君子多之称为曹毕。
    後唐赵光逢两登廊庙百行五常不欺ウ室缙绅咸仰以为名教宗主。
    周冯道自後唐至是历任四朝三入中书在相位二十馀年以持重镇俗为己任（事具宰辅德行门）。
    郑仁诲为枢密使为人端厚谦损造次必由於礼在帝左右弼谐将顺甚得大臣之体虽权位崇重而能孜孜接物无自矜之色及终故朝廷咸惜之。
