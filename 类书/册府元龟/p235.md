<!-- { "loadSidebar": true } -->
肃宗时杜亚字次公京兆人少颇涉学善言物理及历代成败之事至德初於灵武献封章言政事授校书郎。
董晋字混成举明经及第至德初帝自灵武幸彭原晋上书谒见授校书郎翰林待制。
宪宗元和五年三月献策人张权与游君爱各赐衣任所。
武宗尝曾私撰数字以示侍讲王起起曰：臣书中所不识者唯八骏图中三五字而已今此字臣未知出於何书武宗笑而奇之故待如师友因曰：当代仲尼晋高祖天福二年六月敕进策官前摄郑州防御巡官前乡贡明经张休以廉科擢第艺府游心既坚拾芥之勤果契然薪之志而能救斯时病来贡封章览其所陈甚为济要旌诸忧国示以宠章王畿式解於褐衣县簿仍超於常品可将仕郎守河南府伊阳县主簿。
三年二月庚辰左散骑常侍张允进驳赦论帝览而嘉之降诏奖饰仍付史馆。
六年正月辛酉朔上受朝於崇元殿刑部员外郎李象进二舞赋一首帝览而嘉赏令编诸史册。
周世宗显德二年草泽赵守微投匦上书指陈治道帝览之宣召顾问初令枢密直学士边归谠试策论诗赋复令中书程试以其文义小有可观翌日乃授右拾遗赐衣服银带缯帛鞍马等兼降诏奖饰仍以所试策论诗赋宣示百官。
四月太子少保王仁裕进回文金镜铭上善之赐帛百疋九月仁裕。又以自制诗赋写图上进赐银器五十两衣著五十疋。
三年十二月两浙进奉掌书记歙州刺史周叔献进上国观光歌一首帝以缯采鞍马赐之。
六年二月辛夕卩以新及第进士高冕为右补阙仍赐衣一袭乌金带一银器一百两衣著二百疋银鞍勒马一匹是时帝锐意於平燕及冕登第因其谢恩入对命宰臣以平燕论试之既而冕著论盛言燕可击甚惬帝旨故有是超拜复厚加赐赉焉。
○帝王部　礼贤
夫贤者国之纪人之望也。是故有方之士矩以行之万乘之主虚心以待之上以成王者之美下以通天下之志所以人用劝而邦用也。其或才识明备行实敦笃或动默繇已用舍在时，或以旧齿名德，或以抗节直道莫不延见之际劳问湛渥进退虽殊恩遇胥洎赐予以将其厚意诏命以达乎！至诚或想见夫人亲至其第或各从尔志愈厚其风存殁攸同始终一贯斯盖有国者之典也。
周文王至於之水吕尚钓於涯王下趋拜曰：望公七年乃今见光景於斯。
武王克商一戎衣天下大定乃反商政政繇旧释箕子囚式商容闾。
汉武帝时汲黯为九卿帝不冠不见也。尝坐武帐（置兵闱五兵於帐巾也。）黯前奏事帝不冠望见黯避帷中使人可其奏其敬礼如此。
昭帝元凤元年三月赐郡国所选有行义者涿郡韩福等五人帛人五十疋遣归诏曰：朕闵劳以官职之事其务修孝悌以教乡里令郡县常以正月赐羊酒有不幸者赐衣被一袭祠以中牢。
後汉光武建武中诏徵太原周党党伏而不谒博士范升奏毁党曰：臣闻尧不须许繇巢父而建号天下周不待伯夷叔齐而王道以成伏见太原周党东海王良山武帐置兵阑五兵於帐中也。阳王成等蒙受厚恩使者三聘乃肯就车及陛见帝廷党不以礼屈伏而不谒偃蹇骄悍同时俱遁党等文不能演义武不能死君钓采华名，庶几三公之位臣愿与坐台之下考试图国之道不如臣言伏虚妄之罪而敢私窃虚名夸上求高皆大不敬书奏天子以示公卿诏曰：自古明王圣主必有不宾之士伯夷叔齐不食周粟太原周党不受朕禄亦各有志焉其赐帛四十疋。
杜林扶风人少好学时称通儒王莽败避乱客河西建武六年光武闻林已还三辅乃徵拜侍御史引见问以经书故旧及西州事甚悦之赐车马衣被群僚知林以名德用甚尊惮之士大夫咸推其博洽。
索卢放建武六年徵为雒阳令有能名因病乞身徙谏议大夫数纳忠言後以疾去建武末复徵不起光武使人舆之见於南宫台赐二千斛遣归除子为太子中庶子。
王良为司徒司直以病归後连徵辄称病诏以玄聘之遂不应後光武幸兰陵遣使者问良所疾苦不能言对诏复其子孙邑中徭役明帝时韦彪好学洽闻雅称儒宗帝闻彪名永平六年诏拜谒者赐以车马衣服。
赵咨少有孝行举至孝有道迁博士谢病去徵拜议郎辞疾不到诏书切让州郡以礼发遣前後再三不得已应召复拜东海相建武中淳于恭不应辟召客隐琅琊黔陬山数十年建初元年章帝下诏美恭素行告郡赐帛二十疋遣诣公车除为议郎引见极日访以政事。
江革齐国临淄人事母孝乡里称之曰：江巨孝建初中太尉牟融举贤良方正再迁司空长史章帝甚崇礼之迁五官中郎将每朝会帝常使虎贲扶持及进拜恒目礼焉时有疾不会朝太官送醪膳恩宠有殊後上书乞骸骨转拜谏议大夫赐告归因谢病称笃元和中天子思革至行制诏齐相曰：谏议大夫江革前已病归今起居何如夫孝百行之冠众善之始也。国家每惟志士未尝不及革县以见千斛赐巨孝常以八月长吏存问致羊酒以终厥身如有不幸祠以中牢繇是巨孝之称行於天下及卒诏复赐千斛郑均建初六年公车特徵再迁尚书数纳忠言章帝敬重之後以病乞骸骨拜议郎告归因称病笃帝赐以衣冠（东观记曰：均遣子英奉章诣阙诏召见英间均所苦赐以冠帻钱帛）。
郑均东平人毛义庐江人并有至行元和元年诏告庐江太守东平相曰：议郎郑均束安贫恭俭节整前在机密以病致仕守善贞固黄不怠。又前安邑令毛义躬履逊让比徵辞病淳洁之风东州称仁书不云：乎！彰厥有常吉哉！其赐均义各千斛常以八月长吏存问赐羊酒显气也。兹异行（东观记曰：赐羊一头酒二斗终其身部遗贤良必以八月诸物老成故顺其时气助养育之也。故月令仲秋之月养衰老授几仗行糜粥饭食郑玄注云：助老气也。）明年帝东巡过任城乃幸均舍敕赐尚书禄以终其身故时人号为白衣尚书。
和帝永元九年徵鲁恭拜议郎八月饮酎大会章台诏东观记曰：均遣子英奉章诣阙诏召见英问均所苦赐以冠帻钱帛东观记曰：赐羊一头酒二斗终其身问遗贤良必以八月诸物老成故顺其时气助养育之也。故月令仲秋之月养衰老授几杖行糜粥饮食郑均注云：助老气也。使小黄门特引恭前其夜拜侍中敕使陪乘劳问甚渥。
顺帝永建二年策书备礼玄徵樊英等四人复固辞疾笃乃诏切责郡县驾载上道英不得已到京称病不肯起乃强舆入殿犹不以礼屈帝怒谓英曰：朕能生君能杀君能贵君能贱君能富君能贫君君何以慢朕英曰：臣受命於天生尽其命天也。死不得其命亦天也。陛下焉能生臣焉能杀臣臣见暴君如见仇雠立其朝犹不肯可得而贵乎！虽在布衣之列环堵之中晏然自得不易万乘之尊。又可得而贱乎！陛下焉能贵臣焉能贱臣臣非礼之禄虽万锺不受也。若申其志虽箪食不厌也。陛下焉能富臣焉能贫臣帝不能屈而敬其名使出就太医养疾月给羊酒至四年三月天子乃为英设坛席令公车令道尚书奉引赐几杖待以师傅之礼延问得失英不敢辞拜五官中郎将数月英称疾笃诏以为光禄大夫赐告归令所在送千斛常以八月致牛一头酒三斛如有不幸祠以中牢英辞位不受有诏譬旨勿听。
桓帝初徵爰延拜大鸿胪帝以延儒生常特宴见。
灵帝即位再以玄聘彭城姜肱肱不至帝手笔下诏曰：姜肱抗凌之志养浩然之气以朕德薄未肯降志昔许繇不屈王道为化夷齐不挠周德不亏州郡以礼优顺勿失其意。
魏太祖初平荆州乃释韩嵩之囚以其名重甚加礼待使条品州人优劣皆擢而用之以嵩为大鸿胪以交友礼待之。
赵戬长安之乱客於荆州及太祖平荆州乃辟之执戬手曰：恨相见晚遂辟为掾後为五官郎将司马相国锺繇长史。
邴原自辽东归於太祖太祖为司空辟原署东阁祭酒帝北伐三郡单于还住昌国燕士大夫及酒酣帝曰：孤反邺守诸君必将来迎今日明旦度皆至矣。其不来者独有邴祭酒耳言讫未久而原先至门下通谒帝大惊喜揽履而起远出迎原曰：贤者诚难测度孤谓君将不能来而远自屈诚副饥虚之心谒讫而出军中士大夫诣原者数百人帝怪而问之时荀文。若在坐对曰：独可省问邴原耳帝曰：此君名重乃亦倾士大夫心文。若曰：此一世异人士之精藻公宜尽礼以待之帝曰：固孤之宿心也。自是之後见敬益重原虽在军历署常以病疾高枕里巷终不当事。又希会见河内张范名公之子也。其志行有与原符甚相亲敬令曰：邴原名高德大清规邈世魁然而峙不为孤用闻张子颇欲学之吾恐造之者富随之者贫也。张范後因帝自荆州还得见於陈以范为议郎参丞相军事甚见敬重。
文帝黄初二年公卿朝朔旦乃引故汉太尉杨彪待以客礼诏曰：先王制几杖之赐所以宾礼黄褒崇元老也。昔孔光卓茂皆以淑德高年受兹嘉赐公故汉宰臣乃祖已来世著名节年过七十行不逾矩可谓老成人矣。所宜宠异以彰旧德其赐公延年杖及凭几谒请之日便使杖入。又可使著鹿皮冠彪辞让不听竟著布单衣皮弁以见四年诏拜光禄大夫秩中二千石朝见位次三公如孔光故事彪上章固辞帝不听。又为门施行马致吏卒以优崇之初彪见汉祚将终自以累世为三公耻为魏臣遂称足挛不复行积十馀年帝即王位欲以为太尉令近臣宣旨彪辞曰：尝以汉朝为三公值世衰乱不能立尺寸之益。若复为魏臣於国之选亦不为荣也。帝不夺其意。
虞翻在吴为骑都尉有盛名帝常为翻设虚座。
薛夏博学有才为秘书丞文帝嘉之每与夏推论书传未尝不终日也。每呼之不名而谓之薛君夏居甚贫帝。又顾其衣薄解所御服袍赐之其後征东将军曹休来朝时帝方与夏有所咨论而外启休到帝引入坐定帝顾夏言之於休曰：此君秘书丞天水薛宣声也。宜共谈其见遇如此。
晋宣帝为魏相时南阳州泰好立功业善用兵荆州刺史裴潜以泰为从事帝镇宛潜数遣诣帝繇此为帝所知及征孟达泰。又导军遂辟泰泰频丧考妣及祖九年居丧帝留缺待之至三十六日擢为新城太守。
景帝为魏相时山涛年四十馀隐身不交世务与宣穆后有中表亲是以见帝帝曰：吕望欲仕邪命司隶举秀才除郎中转骠骑将军王昶从事中郎久之拜赵国相迁尚书吏部郎文帝为晋太子与涛《书》曰：足下在事清明雅操迈时念多所乏今致钱二十万二百斛魏帝常赐景帝春服帝以赐涛。又以母老并赠藜杖一枚迁大将军从事中郎帝以涛乡闾宿望命太子拜之。
