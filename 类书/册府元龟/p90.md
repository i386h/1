<!-- { "loadSidebar": true } -->
玄宗先天二年五月太上皇诰曰：皇帝乳母蒋氏莫氏等行籍柔良心惟静顺襁褓事夙效於勤劳井邑分封宜申於宠命蒋氏可封吴国夫人莫氏可封燕国夫人是岁九月诏曰：燕国夫人窦氏慈慧和顺掌执礼经女宪母师独高柔则朕在孩幼躬劳乳养远惟恩义宁忘夙昔瞻既往而莫追见如存而永慕抚渭城之事未足为言视南阳之书益增其感俾锡朝宠微申朕怀俸料禄课等一准职事三品给。
代宗大历八年六月敕曰：古者缘情立礼著慈母之制盖圣人示德无不报之礼而汉宣帝亦追禄掖庭郡邸尝有阿保之勤以功深浅并授封赏记于前典历代是之故尔婆元氏朕在襁褓受其抚育推乾就湿慈爱特深可谓仁人厚惠茂德者矣。可赠颍川郡太夫人。
宪宗元和五年十月赠保母卢氏为燕国夫人。
哀帝天二年九月敕尔婆杨氏可封昭仪尔婆王氏可封郡夫人弟二尔婆王氏先昭宗皇帝封郡夫人今准杨氏例改封（中书门下奏曰：伏以尔婆杨氏等保持夙宵善养劳苦。且隆恩泽以报勤劬窃以事体参详合陈管见臣闻周制宫职夫人只列三人汉氏後宫之等十有四元帝时置昭仪位视丞相秩比诸侯王至於列妾惟称夫人亦无裂土割郡之号以乳母郭徵卿胡组著保养宣帝之功後子孙只受厚赏而无封爵之号。且帝外祖母封博平君非乳母之例後汉顺帝封阿母宋氏为山阳君则致汉阳地震安帝时封乳母王圣为野王君亦致地震京师其时中正上言亦以封爵过当乃贻厥咎非叶高祖山河之约至晋室中兴乳母阿苏有乳保元帝之功赐号保圣君既非爵邑。又彰其功爰择美名在理甚当至高齐陆令宣以乾阿尔授封郡君寻乱制度中宗神龙元年封乳母于氏为平恩郡夫人景龙四年封尚食高氏为国夫人封爵之失始自于此後睿宗下诰封玄宗乳母莫氏为夫人窃以中宗朝政归韦氏睿宗朝驾蹑轩辕当时无复纪纲历载浸为讹弊伏以陛下重兴宝运再阐丕图奉高祖太宗之旧行往代前贤故事克臻至道以显中兴庶汇提纲众务毕举今者进封保母为郡夫人再至加恩须至封国夫人窃以妇人无爵从夫之爵以赏功勋则命爵。又四方多事方注意公卿以勋劳昭著者室家爵邑自郡夫人今则宣授乳母为郡夫人加恩必及列土朝廷大柄以爵禄为主命爵不定其等差则天下之人无以为贵以为贵功则封比砺山荣室则爵同乳母臣等窃意有室家者实耻之况四海九州之内有功劳安社稷勋贤得不对室家惭於所命之爵其所封乳母杨氏王氏臣等参详望赐革虽居湿推燥毕彰保养之勤但胙土分茅。且异疏封之例况昭仪内侍燕寝位列宫嫔夫人则亚列妃嫱供奉左右窃按仪礼乳母缌以其名母方有缌服今则不可以嫔御之号增荣於阿保揆于礼文有乖事体宜加眷佑当树鸿私永示规程以服寰宇臣等商量尔婆扬氏望赐号安圣君尔婆王氏望赐号福圣君第二尔婆王氏望赐号康圣君从之）。
周太祖广顺二年九月癸未制敦叙九族纟绥六亲生者锡其宠临没者优其追赠哲王茂典历代芳规故南阳郡韩氏婉淑居贞贤明垂范奉嫔率礼兴家道於仁孝之基诸母推恩抚朕躬於幼冲之岁朝露溘先而奚速庆华阴以弥高宜洽明恩追崇大国式是载扬之美宁摅欲报之情庶俾後昆永覃清懿噫嘻贞魄享此仪章可追封楚国太夫人太祖孩幼而孤楚国抚视教道有恩故有是命。
●卷三十九
○帝王部　睦亲
《传》曰：君子笃於亲则民兴於仁盖先王因亲以教爱自家邦而达天下也。高辛而上书纪靡详。若夫唐尧亲族虞帝大孝夏禹拜敦叙之言商书垂立爱之训周家忠厚内睦九族二帝三代以来何莫繇斯也。已厥後令王率循兹道乃有赐高年之典隆闺门之礼慰抚恩念发於至诚┰乏振滞形於轸恻逮於弛甸人之戾续宗正之籍录其孤息归其削壤亲亲之恩斯为至矣。其帝者之盛德欤。
唐尧克明峻德以亲九族（能明俊德之士任用之以睦高祖玄孙之亲）九族既睦平章百姓（既已也。百姓百官言化九族而平和章明）。
周成王燕兄弟召公作常棣之诗而歌以亲之其《诗》曰：常棣之华鄂不кк（承华者曰：鄂不鄂足鄂足得华之光明则кк然盛喻弟以敬事兄兄以荣覆弟恩义之显亦кк然也。）。又燕宗室同姓诸侯作湛露之《诗》曰：湛湛露斯在彼丰草厌厌夜饮在宗载考（湛湛露盛貌丰草喻同姓诸侯也。夜饮之礼在宗同姓诸侯则成之）。
汉文帝四年五月复诸刘有属籍家无所与赐诸侯王子邑各二千户。
武帝初即位方好艺文以淮南王安属为诸父（安于武帝服属为从父叔父）辨博善为文辞甚尊重之每宴见谈说得失及方技赋颂昏暮然後罢元朔二年赐几杖不朝城阳王子福为海常侯坐法失爵武帝平闽粤封福为缭侯从军无功以宗室故侯。
衡山王赐淮南王安之弟也。安谋反赐当坐收有司请逮捕衡山王帝曰：诸侯各以其国为本不当相坐建元三年诸侯王来朝帝初即位大臣多冤黾错之策皆以诸侯连城数十泰强欲稍侵削数奏暴其过恶诸侯王自以骨肉至亲先帝所以广封连城犬牙相错者为磐石宗也。今或无罪为臣下所侵辱有司吹毛求疵笞服其臣使证其君多自以侵冤至是天子置酒中山王胜闻乐声而泣因言群臣党议朋友相为使夫宗室摈骨肉冰释，於是帝乃厚诸侯之礼省有司所奏诸侯事加亲亲之恩焉。
元光元年四月复七国宗室前绝属者。
昭帝後元二年二月即位七月赐长公主及宗室昆弟各有差。
始元二年以宗室毋在位者举茂才刘辟疆刘长乐皆为光禄大夫辟疆守长乐卫尉（长乐宫之卫尉也。）。
宣帝地节元年六月诏曰：盖尝闻尧亲九族以和万国朕蒙遗德奉承圣业惟念宗室属未尽而以罪绝。若有贤材改行劝善其复属使得自新。
甘露三年乌孙楚主解忧上言年老思土愿得归骸骨葬汉地天子闵而迎之公主与乌孙男女三人俱来至京师公主年。且七十赐以公第田宅奴婢奉养甚厚朝见仪比公主後二岁卒三孙因留守坟墓（解忧楚王戊之孙也。）。
成帝即位以淮阳王钦属为叔父敬宠之异於它国王上书自陈舅张博时事颇为石显等所侵因为博家属徙者求还丞相御史复劾钦前与博相遗私书指意非诸侯所宜蒙恩勿治事在赦前不悔过而复称引自以为直失藩臣礼不敬上加恩许王还徙者建始二年秋罢太子博望苑（武帝为卫太子作此苑令受宾客也。）以赐宗室朝请者。
平帝元始元年诏宗室为吏举廉佐史补四百石（言宗室为吏者皆令举廉各从本秩而依廉吏迁之为佐史者例补四百石）。
後汉光武建武二年十二月诏曰：惟宗室列侯为王莽所废先灵无所依归朕甚愍之其并复故国。若侯身已殁属所上其子孙见名尚书封拜（属所谓侯子孙所属之郡县也。录其见名上于尚书封拜之）。
十三年二月诏宗室及绝国封侯者一百七十三人明帝时广陵王荆有罪自杀帝封荆子元寿为广陵侯服王玺绶食荆故国六县。又封元寿弟三人为乡侯明年帝东巡狩徵元寿兄弟会东平宫班赐御服器物。又取皇子舆马悉以与之。
济南王康在国不循法度交通宾客其後人上书告康招来州郡奸狡渔阳颜忠刘子彦等。又多遗其缯帛案图书谋议不轨事下考有司举奏之帝以亲亲故不忍穷竟其事但削祝阿隰阴东朝阳安德西平昌五县（建初八年章帝复还所削地）。
永平四年四月楚王英有罪自杀帝制诏英母许太后曰：国家始闻楚事幸其不然既知审实怀用悼灼庶欲宥全王身令卒天年而王不念顾太后竟不自免此天命也。无可奈何太后其保养幼弱勉饮食诸许愿王富贵人情也。已诏有司出其有谋者令安田宅许太后薨复遣光禄大夫持节吊祠留获丧事赙钱五百万。又遣谒者备王官属迎英丧改葬彭城加王赤绶羽盖华藻如嗣王仪追爵谥曰：楚厉侯帝幸彭城见英夫人及六子厚加赠赐。
章帝建初三年帝飨卫士於南宫因从皇太后周行掖建初八年章帝复还所削地庭池阁乃阅阴太后旧时器服怆然动容乃留五时衣各一袭（五时衣谓春青夏赤季夏黄秋白冬黑也。衣单衤复具曰：袭）及常所御衣合五十箧馀悉分布诸王及子孙在京师者各有差特赐东平宪王苍及琅琊王京《书》曰：中大夫奉使亲闻动静嘉之何已岁月骛过山陵浸远孤心凄怆如何如何间飨卫士於南宫因阅视旧时衣服闻於师曰：其物存其人亡不言哀而哀自至信矣。惟王孝友之德亦，岂不然今送光烈皇后假帛巾各一（《周礼》追师掌王后之首服为副副编郑玄云：副妇人首服三辅谓之假续《汉书》帛字作皂）及衣一箧可时奉瞻以慰凯风寒泉之思（诗国风曰：凯风美孝子也。凯风自南吹彼棘心棘心夭夭母氏劬劳爰有寒泉在浚之下有子七人母氏劳苦寒泉在今濮州濮阳县）。又欲令後生子孙得见先后衣服之制今鲁国孔氏尚有仲尼车舆冠履明德盛者光灵远也。（孔子庙在鲁曲阜城中伍缉之从征记曰：鲁人藏孔子所乘车於庙中是颜路所请者也。献帝时庙遇火烧之冠履解见锺离意传）其光武皇帝器服中元二年已赋诸国故不复送并遗宛马一匹血从前上小孔中出尝闻武帝歌天马г赤汗今亲见其然也。（前书天马歌曰：太一况天马下沾赤汗沫流赭）顷反虏尚屯将帅在外忧念遑遑未有间宁愿王宝精神加供养苦言至戒望之如渴六年苍上疏求朝明年正月帝许之特赐装钱千五百万其馀诸王各千万帝以苍冒涉寒露遣谒者赐貂裘及大官食物珍果使大鸿胪窦固持节郊迎帝乃亲自循行邸第豫设帷床其钱帛器物无不充备下诏曰：礼伯父归宁乃邦诗云：叔父建尔元子敬之至也。昔萧相国加以不名优忠贤也。况兼亲尊者乎！其沛济南东平中山四王赞皆勿名苍既至升殿乃拜天子亲答之七年大鸿胪奏遣诸王归国帝特留东平王苍赐以秘书列仙图道术秘方至八月饮酎毕有司复奏遣苍乃许之手诏曰：骨肉天性诚不以远近为亲疏然数见颜色情重昔时念王久劳思得还休欲署大鸿胪奏不忍下笔顾授小黄门中心恋恋恻焉不能言，於是车驾祖送流涕而诀复赐乘舆服御珍宝舆马钱布以亿万计和帝永元十五年幸章陵祠旧宅会宗室於旧庐劳赐作乐。
元兴元年宗室以罪绝者悉复属籍。
安帝元初六年任城国相行弘奏王安轻易贪吝请废之帝不忍以一岁租五分之一赎罪。
顺帝阳嘉元年诏宗室绝属籍者一切复籍质帝即位还王侯所削户邑。
灵帝熹平二年愍王宠嗣陈王国相师迁追奏前相魏与宠共祭天神希幸非冀罪至不道有司奏遣使者案验是时新诛渤海王悝帝不忍复加法诏槛车传送迁诣北寺诏狱使中常侍王与尚书令侍御史杂考辞与王供祭黄老君求长生福而已无他冀幸等奏职在规正而所为不端迁诬告其王罔以不道皆诛死有诏赦宠不案。
中平三年黄巾贼起甘陵王忠为国人所执既而释之帝以亲亲故诏复国。
魏太祖时族子真字子丹少孤帝哀之收养与诸子同使与文帝共止。
