<!-- { "loadSidebar": true } -->
    赵焕父琨为苻健尚书梁州刺史司马勋入秦州获琨杀而弃其尸焕求父尸不得乃悲号不已俄有群乌悲鸣从山而来久而复反寻乌向山而得父尸宋崔怀顺父耶利没魏泰始初淮北陷没界上流奔者多有去就怀顺因此入北至桑乾寻耶利时已卒怀顺绝而复苏载丧还青州徒跣冰雪土气寒酷而手足不伤时人以为孝感怀顺孤贫乡党哀之及敛给其斗米。
    王彭盱眙直渎人少丧母文帝元嘉初父。又丧亡家贫力弱无以营葬兄弟二人昼则佣力夜则号感乡里并哀之乃各出夫力助作专专须水而天旱穿井数十丈泉不出墓处去淮五里荷担远汲困而不周彭号天自诉如此积日一旦大雾雾歇专灶前忽生泉水乡邻助之者并嗟叹神异县邑远近悉往观之葬事既毕水便自竭九年太守刘伯龙依事奏言改其里为通灵里（彭无官而卒）。
    邱杰字伟时吴兴乌程人十四岁遭丧以熟菜有味不尝於口岁馀忽梦见母曰：死止是分别耳何事乃尔荼苦汝啖生菜遇虾蟆毒灵床前有二丸药可取服之杰惊起果得瓯中有药服之下蝌蚪子数升邱氏世保此瓯孝明七年火焚失之（无官而卒）。
    师觉授字君苫南阳沮阳人与外兄宗少文并有素业以琴书自娱於路忽见一人持书一函题曰：至孝师君苫前俄而不见觉授舍车奔归闻家哭声一叫而绝良久乃苏後撰孝子传八卷宋临川王义庆辟州祭酒主簿并不就。
    陈遗少为郡吏母好食锅底饭遗在役常带一囊每煮食取录其ㄡ以贻母後孙恩乱聚得数升尝带自随及败逃窜多有饿死遗以此得活母昼夜泣涕目为失明耳无所闻遗还入户再拜号咽母豁然即明焦华父遗曾病甚冬中思瓜华忽梦人谓之曰：闻尔父思瓜故送助养呼从者进之华跪受之寤而瓜在手香非常也。父食之而病愈杰（无官而卒）。
    张楚益州梓潼人母病命在属纟广祈祷苦至烧指自誓精诚感悟疾时得愈（史无官）。
    南齐康昕字令先庐陵人有至性隐於华山服食不与俗人交母病亡已经日昕奔还号叫母即苏皆以为孝感所致（史无官）。
    鲁康祚扶风人为屯骑校尉亦有至行母患乳痈诸医疗不愈祚乃跪两手捧痈大悲号母即觉少宽因此渐差时人以为有冥应。
    袁昂为豫章内史丁所生母忧去职以丧还江路风浪暴骇昂乃缚衣着柩誓同沉溺及风止馀船皆没唯昂所乘船获全咸谓精诚所致。
    宗元卿字希奖南阳人有至行早孤为祖母所养祖母病元卿在远取心痛大病则大痛小病则小痛以此为常乡里宗事之号曰：宗曾子（史无官）。
    刘灵哲位齐郡太守前军将军灵哲所生母尝病灵哲躬自祈祷梦黄衣老公曰：可取南山竹笋食之疾立可史愈灵哲惊觉如言而疾瘳（南史。又载灵哲所生母病灵哲躬自祈祷梦见黄衣老公与药曰：可取此疾立可愈灵哲惊觉於枕间得之如言而疾愈药似竹根於斋前种叶似茈）。
    解仲恭母病经时不差入山采药遇一老公与之曰：得丁公藤病立愈此藤近在前山际高树垂下便是也。忽然不见仲ぃ如其言得之治母病既差至今江陵人犹识此藤者（南史。又载解叔谦字楚梁母有疾叔谦夜於中庭稽颡祈福闻空中语云：此病得丁公藤为酒便差即访医及本草注皆无识者乃求访至宜都郡遥见山中一老公伐木问其所用答云：丁公藤疗风尤验叔谦便拜伏流涕具言来义此公怆然以四段与之并示以渍酒□叔谦受之顾视此人不复知处依□为酒母病即差臣钦。若等按此两说不同故并载之无官卒）。
    韩灵敏会稽剡人早孤与兄灵尔并有孝性寻母。又亡家贫无以营凶兄弟共种瓜半亩朝采瓜子暮生已复遂以办葬事（史无官）。
    王虚之字文静庐江石阳人十三丧母二十三丧父二十五年盐酢不入口疾病着床忽有一人来问病谓之曰：君疾寻差俄而不见病果寻差庭中杨梅树隆冬三实。又每夜所居有光如烛墓上橘树一冬再实时人咸以为孝感所致（史无官）。
    傅琰为尚书右丞遭母丧居南岸邻家失火延烧琰屋琰抱柩不动邻人竟来赴救乃得俱全琰股髀之间已被烟焰。
    萧明南兰陵人母病风积年沉卧明昼夜祈祷时寒明泪下为冰如箸额上叩头血亦为冰不溜忽有一人以小石函授之曰：此疗夫人病明跪受之忽不见以函奉母函中唯有三寸绢丹书为日月字母服之即平复後丧母不胜哀卒赠中书郎。
    梁夏侯祥字叔业谯郡谯人年十六遭父艰居丧哀毁三年庐於墓侧尝有雀三足飞来集其庐户众感异焉为金紫光禄大夫卒。
    任为新安太守性至孝父服阕续遭母忧尝庐於墓侧哭泣之地革为不生。
    陆襄为秘书监扬州大中正母尝患心痛医方须三升粟浆是时冬月日。又逼暮求索无所忽有老人诣门货浆水量如方剂始欲酬直无何失之时以襄孝感所致。
    刘为会稽郡丞居母丧所居山尝有鸲鹆鸟在山三年不敢来服释还家此鸟乃至。
    臧盾为领军将军有孝性随父宿直於廷尉母刘氏在宅夜暴亡左手中指忽痛不得寝及晓宅信果报凶问其感通如此。
    褚翔为庐陵王长史少有孝性为侍中时母疾笃请沙门祈福中夜忽见户外有异光。又闻空中弹指及晓疾遂愈咸以翔精诚所致焉。
    沈崇亻素为永宁令母卒昼夜号恸旬日殆将绝气及之瘗所不避雨雪倚坟哀恸每夜尝有猛兽来望之有声状如叹息者。
    甄恬字彦幼为安南行参军数岁丧父哀感有。若成人年八岁问其母恨生不识父遂悲泣累日忽。若见有似其父也。时以为孝感家贫养母常得珍羞及居丧庐於墓次尝有鸟玄黄杂色集於庐树恬哭则鸣哭止则止。又有白鸠白雀栖宿其庐。
    韩怀明上党人也。客居荆州年十岁母患尸注每发取危殆怀明夜於星下稽颡祈祷时寒甚切忽闻香气空中有人语曰：童子母须臾永差无劳自苦未晓而母豁然平复乡里以此异之怀明母年九十一以寿终怀明水浆不入口一旬号哭不绝声有双白鸠巢其庐上字乳驯狎。若家禽焉服释乃去州累辟不就。
    阮孝绪於锺山听讲母王氏忽有疾兄弟欲召之母曰：孝绪至性冥通必当自到果心惊而返邻里嗟异之合药须得生人灭旧传锺山所出孝绪躬历幽险累日不值忽见一鹿前行孝绪感而後随鹿至一所遂灭就视果获此草母得服之遂愈时皆叹其孝感所致诏徵不就。
    裴子野为江夏王参军遭父忧去职居丧尽礼每至墓所哭泣处草为之枯有白兔驯扰其侧。
    庾黔娄齐永元初为孱陵令到县未旬日父易在家遘疾黔娄忽然心惊举身流汗即日弃官归家家人悉惊其忽至时易疾始二日医云：欲知差剧但尝粪甜增剧苦易治黔娄取尝之味转甜滑心愈忧苦至夕每稽颡北辰求以身代俄闻空中有声曰：徵君寿命尽不可延汝诚祷既至止得申至月末及晦而易亡黔娄居丧过礼庐於墓侧。
    庾沙弥为长城令嫡母刘氏寝疾沙弥晨夕侍侧衣不解带或应针炙取以身先试之及母亡水浆不入口累日终丧不解不出庐户昼夜号恸邻人不忍闻墓在新林因有松柏百馀株自生坟侧後补歙令还除轻车邵陵王参军事随府会稽复丁所生母忧丧还都济浙江中流遇风舫将覆没沙弥抱柩号哭俄而风静人以为孝感所致。
    滕昙恭豫章南昌人年五岁母杨氏患热思食寒土俗所不产昙恭历访不能得衔悲哀切俄值一桑门问其故昙恭具以告桑门曰：我有两分一相遗昙恭拜谢捧以荐其母举室惊异寻访桑门莫知其所在其後门外有冬生树树株时忽有神光自树而起俄见佛像及夹侍之仪容光显著自门而入昙恭家人大小咸共礼拜久之乃灭远近道路咸传之太守王僧虔引为功曹不就。
    江纟不字舍洁济阳考城人父光禄大夫纟不幼有孝性年十三父患眼纟不侍疾将期月衣不解带夜梦一僧云：患眼者饮慧眼水必差及觉说之莫能解者纟不第三叔禄与草堂寺智者□师善往访之智者曰：无量寿经云：慧眼见真得渡彼岸乃因智者启舍同夏县界牛屯里舍为寺乞赐嘉名敕答云：纯臣孝子往往感应晋世颜含遂见冥中送药近见智者知卿第二息感梦云：慧眼水慧眼则是五眼之一号。若欲造寺可以慧眼为名及就创造渫故井井水清冽异於常泉依梦取水洗眼及煮药稍觉有瘳因此遂差时人谓之孝感为南康王主簿。
    刘天监初为著作郎十七随上黄侯晔在淮南母於建康遘疾居常弗之知忽一日举身痛楚寻其家信至云：其母病即号泣戒道绝而。又苏当身痛之辰即其母死之日也。居丧毁瘠遂成风气服阕後一年犹杖而後起。
    宗凛为广晋县令遭母忧去职哭呕血两旬之内绝而复苏者三每旦有群鸟数千集於庐舍候哭而来哭止而去时论称之以为孝感所致。
    刘霁为建康令十四居父忧有至性每哭取呕血母明氏寝疾霁年已五十衣不解带者七旬诵观世音经数至万遍夜因感梦见一僧谓曰：夫人尽君精诚所至特当为申延後六十馀日乃亡霁庐於墓哀恸过礼尝有双白鹤循翔庐侧刘敲不仕奉母兄以孝悌称寝食不离左右母意有所须口未及言敲已先知手自营办狼狈供奉母每疾病梦敲进药及翌日转有间效其诚感如此。
    陈裴之礼为领军将军丁父遂忧遂墓在光宅寺西堂宇宏敞松柏郁茂范庙在三桥蓬蒿不剪梁武帝南郊道经二庙顾而叹曰：范为己死裴为更生大同初都下旱蝗四篱门外桐柏凋尽唯遂墓犬牙不入当时异之。
    庾子舆父出守巴西子舆以蜀路险难启求侍从以孝养获许父迁宁蜀子舆以相随父於路感心疾每痛至必叫子舆以闷绝及父疾哀恸将绝者再奉丧还乡秋水犹壮巴东有氵预石高出三十许丈及秋至则才如见马自有瞿塘大难行侣忌之部伍至此石犹不见子舆抚心长叫其夜五更水忽退减安流南下及渡复旧行人为之语曰：氵预如□本不通瞿唐水退为庾公初发蜀有双鸠巢舟中及至墓栖庐侧每闻哭泣之声必飞翔檐宇悲鸣激切欲为父立佛寺未有定处梦有僧谓曰：将胜业岭南原即可营造明往履历果见标度处所有。若人功因立精舍居墓所以终丧服阕手足枯挛待人而起仍布衣蔬食志守坟墓叔该谓曰：汝。若固志吾亦抽簪，於是始仕虽以长袭爵国秩尽推诸弟累迁中郎司马梁大通二年除巴陆内史便道之任路遇疾或劝上郡就医子舆曰：吾疾患危重全济理难，岂可贪官陈尸公廨因勒门生不得取入城市即於渚次卒遗令单衣袷履以敛酒脯施灵而已。
    阮卓性至孝其父随岳阳王出镇江州遇疾而卒卓时年十五自都奔赴水浆不入口者累日属侯景之乱道路阻绝卓冒履险难载丧柩还都在路遇贼卓形容毁瘁号哭自陈贼哀而不杀之仍护送出境及渡彭蠡湖中流忽遇疾风船几没者数回卓仰天悲号俄而风息人皆以为孝感为南海王府谘议参军不之官。
    徐份凌子也。份性孝悌凌尝遇疾甚笃烧香泣涕跪诵孝经昼夜不息如此者三日凌疾豁然而愈亲皆谓份孝感所致後为太子少傅。
