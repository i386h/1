<!-- { "loadSidebar": true } -->
    刘弘为宁朔将军假节监幽州诸军事领乌桓校尉为幽朔所称以勋德兼茂封宣城公及卒赠新城郡公郄鉴为卫将军都督从驾诸军事与明帝谋灭王敦。又以鉴为尚书令领诸屯营平钱凤等封高平侯赐绢四千八百疋後进鉴都督扬州八郡军事会苏峻死大业围解及苏逸等走吴兴鉴遣参军李闳追斩之降男女万馀口拜司空加侍中更封南昌县公时贼帅刘徵聚抄东南诸县鉴遂城京口加都督扬州之晋陵吴郡诸军事率众讨平之进位太尉。
    华当为骠骑将军以讨王敦功封宛陵县侯。
    郄恢为建威将军雍州刺史时後秦姚苌遣其子略攻上雒恢遣建武将军辛恭静救雒阳略惧而退恢以功进征虏将军。又领秦州刺史加督陇上军。
    纪瞻为扬威将军都督京口以南至芜湖诸军事以距石勒勒退除人会稽内史俄转领军将军瞻以久病去官明帝不听复加散骑常侍及王敦之逆帝使谓瞻曰：卿虽病但为朕卧护六军所益多矣。乃赐布千疋贼平复自表还家帝不许固辞不起诏曰：瞻忠亮雅正识局经济屡以年耆病久逡巡告诚朕深明此操重违高志今听所执其以为骠骑将军常侍如故服物制度一按旧典遣使就拜止家为府寻卒册赠本官开府仪同三司遣御史持节监护丧事。
    卞敦为振威将军领江夏相戍夏口敦攻讨沔中皆平既而杜寇湘中加敦征讨大都督伐有功赐爵安陵亭侯镇东大将军明帝之讨王敦以为镇南将军假节事平更拜尚书以功封益阳侯徙光禄勋刘超为安东上将军从明帝征钱凤事平以功封零陵伯。
    庾亮为都督征东诸军事征沈充於吴兴事平以功封永昌县开国公赐绢五千四百疋固让不受转护军将军後镇芜湖顷之後将军郭默据湓口以叛亮表求亲征，於是以本官加征讨都督护太尉陶侃俱讨破之进号镇西将军固让初以诛王敦功封永昌县公亮陈让疏数十上至是许之。
    虞谭为辅国将军以讨沈充功进爵零陵县侯。
    邓岳为西阳太守率众讨平郭默迁督交广二州军事建武将军领平越中郎将广州刺史假节录前後勋封宜城县伯岳。又遣军伐夜郎破之加督宁州进征虏将军。
    锺雅为广武将军时钱凤作逆广德县人周为凤起兵雅讨斩之凤平拜尚书左丞。又北中郎将刘遐卒部曲作乱以雅监征讨军事事平拜骁骑将军陶侃为南蛮长史後以军功封东乡侯邑千户陈敏之乱为江夏太守加鹰扬将军侃备威仪迎母官舍乡里荣之敏遣其弟恢来寇武昌侃出兵御之。又加督使与诸军击恢所向必破後以母忧去职服阕参东海王越军事江州刺史元帝加侃奋威将军假赤幢曲盖轺车鼓吹顷之迁龙骧将军武昌太守王敦。又表拜侃为使持节宁远将军南蛮校尉荆州刺史时诸将皆请乘胜击温邵侃以书谕之邵惧而走追获於始兴以功封柴桑侯食邑四千户太兴初进号平南将军寻加都督交州军事及王敦反侃以本官领江州刺史寻转都督湘州刺史敦得志侃复本职加散骑常侍时交州刺史王谅为贼梁硕所舀侃遣将高宝追击平之以侃领交州刺史录前後功进封征南大将军开府仪同三司及王敦平迁都督荆雍益梁州诸军事领护南蛮校尉征西大将军荆州刺史既平苏峻旋江陵寻以为侍中太尉加羽葆鼓吹改封长沙郡公邑三千户赐绢八千疋加都督交广宁七州军事侃。又平郭默诏侃都督江州领刺史增置左右长史司马从事中郎四人掾属十二人咸和七年侃薨成帝诏曰：故使持节侍中太尉都督荆江雍梁交广益宁八州诸军事荆江二州刺史长沙郡公经德秉哲谋猷弘远作藩於外八州肃清勤王於内皇家以宁乃者桓文之勋伯舅是凭方赖大猷俾屏予一人前进位大司马礼秩策命未及加崇昊天不吊奄忽薨殒朕震悼于厥心今遣鸿胪追赠大司马假密章祠以太牢魂而有灵嘉兹宠荣。
    温峤为中垒将军持节都督东安北部诸军事时王敦构逆峤率众与贼夹水战击王含败之後督刘遐追钱凤於江宁事平封建宁县开国公赐绢五千四百疋进号前将军。又代应詹为江州刺史持节都督平南将军镇武昌及平苏峻拜骠骑将军开府仪同三司加散骑常侍封始安郡公邑三千户及薨成帝下册书追赠侍中大将军持节都督刺史公如故赐钱百万布千疋祠以太牢诏葬建平陵北。
    谢尚出为建武将军江夏相成帝诏曰：尚往以戎戍事要故辍黄散以授军旅所据险要宜崇其威望今以为南中郎将後进号安西将军时苻坚将扬平戍许昌尚遣兵袭破之徵授给事中赐轺车鼓吹。
    王舒为抚军将军会稽内史时苏峻作逆舒监浙江东五郡军事遣子允之督护吴郡义兴晋陵三郡征讨军事击贼韩晃於长荡湖大破之贼平以功封彭泽县侯寻卒於官赠车骑大将军仪同三司允之讨贼有功封番禺县侯邑千六百户。
    顾众为扬威将军以讨苏峻功封鄱阳县伯。
    褚为侍中典征讨军事时苏峻作逆与陆晔出据苑城苏逸任让围之等固守贼平以功封长平县伯。
    毛宝为温峤前锋时苏峻作乱峻既死保守南城贼遣韩晃攻之宝登城射杀数十人晃退贼平封州陵县开国侯千六百户。
    庾亮西镇请为辅国将军击贼将石遇破之进征虏将军。
    庾怿为左卫将军以讨苏峻封广饶男。
    庾冰为秘书郎预讨华轶功封都乡侯後为奋武将军击走苏峻别帅张健於吴中乘胜。又遣司马滕含攻贼石头城拔之冰勋为多封新吴县侯。
    周抚为宁远将军江夏相苏峻作逆率所领从温峤讨之峻平迁监沔北军事南中郎将後桓温征蜀进抚督梁州之汉中巴西梓潼阴平四郡军事抚击破蜀馀寇以功迁平西将军。又与龙骧将军朱寿击斩范贲以功进爵建成县公。又征西督护萧敬文作乱抚伐之敬文出降进抚镇西将军及卒赠征西将军周楚为鹰扬将军监梁益二州假节袭爵建城公时梁州刺史司马勋作逆讨平之进冠军将军。
    毛穆之为安西将军庾翼司马翼薨大将于瓒戴羲等作乱穆之讨平之。又从桓温平蜀以功寻除扬威将军累迁右将军西蛮校尉卒追赠中军将军。
    庾翼为辅国将军假节及邾城失守石城被围翼屡设奇兵潜致粮杖石城得全翼之勋也。赐爵都亭侯後为征西将军领南蛮校尉及卒追赠车骑将军。
    桓石民为镇武将军攻破苻坚监荆州军事西中郎将荆州刺史击斩并州贼黄淮以前後功进左将军桓石康为振威将军荆州刺史以讨庾仄功封武陵王。
    桓冲为鹰扬将军镇蛮护军西阳太守从桓温征伐有功迁督荆州之南阳襄阳新野义阳顺阳雍州之京兆扬州之义城七郡军事宁朔将军义城新野二郡太守镇襄阳。又从温破姚襄及虏周成进号征虏将军赐爵丰城公寻迁振威将军江州刺史领镇蛮护军西阳醮二郡太守。又迁车骑将军都督江州梁益交广宁七州扬州之义城雍州之京兆司州之河东军事领护南蛮校尉荆州刺史持节将军侍中如故冲将之镇孝武饯於西堂赐钱五十万。又以酒三百四十石牛五十头犒赐文武送至溧州後迁督荆江十郡军事。又以讨降苻坚诸将功诏赐钱百万袍表千端。
    谢安为侍中都督扬豫徐兖青五州幽州之燕国诸军事假节时苻坚︹盛疆场多虞诸将败退相继安遣弟石及兄子玄等应机征讨所在克捷拜卫将军开府仪同三司封建昌县公谢琰为辅国将军苻坚之役与从兄玄俱舀阵破坚以勋封望蔡公。
    谢玄为建武将军兖州刺史领广陵相监江北诸军事大破苻坚军罢彭城下邳二戍诏遣殿中将军慰劳进号冠军加领徐州刺史还於广陵以功封东兴县侯後。又破坚众诏遣殿中将军慰劳进号前将军假节固让不受赐钱百万采千疋既而安奏苻坚丧败宜乘其[C260]会以玄为前锋都督率冠军将军後以兖青司豫平和加玄都督徐兖青司幽冀并七州军事玄上疏以方平河北幽冀宜须总督司州悬远应统豫州以勋封康乐县公。
    桓宣为四品将军时石勒别将围谯城祖逖留宣讨诸未服皆破之迁谯国内史後为都督司雍梁黄州荆州之南阳襄阳新野南乡四郡军事以前後功封竟陵县男。
    桓伊为建威将军历阳太守与谢玄共破贼别将王鉴张蚝等以功封宣城县子。又进都督豫州诸军事西中郎将豫州刺史及苻坚南寇伊与冠军将军谢玄辅国将军谢琰俱破坚於淝水以功封永修县侯进号右军将军赐钱百万袍表千端後拜护军将军以右军府千人自随配护军府官赠右将军加散骑常侍。
    朱伺为绥夷都尉时陶侃镇江夏以伺为左甄摧破陈敏於武昌以功封亭侯领骑督累加威远将军督护。又以平蜀贼功加广威将军。
    毛安之为游击将军孝武初击灭妖贼卢悚迁左卫将军及卒。又追论讨悚勋赐爵平都子朱序为征讨都护以讨司马勋功拜征虏将军封襄平子後转扬州豫州五郡军事豫州刺史屯雒阳後丁零翟辽反序遣将军秦膺童斌与淮泗诸郡共讨之。又监兖青二州诸军事二州刺史将军如故进镇彭城序求镇淮阴孝武许焉序还遣秦膺讨翟辽子钊於陈颍走之拜征虏将军。
    刘牢之为谢玄前锋百战百胜牢之破苻坚将句难辎重於于台获其运船迁鹰扬将军淮淝之役牢之进平谯城迁龙骧将军彭城内史以功赐爵武岗县男食邑五百户诸葛长民为扬武将军讨桓玄以功拜辅国将军。又与刘敬宣破桓歆於芍陂封新淦县公食邑二千五百户。
    何无忌为辅国将军既破桓玄众侍卫安帝还京师以无忌督豫州扬州淮南庐江安丰历阳堂邑五郡军事右将军豫州刺史加节甲杖五十人入殿未之职迁会稽内史督江东五郡军事持节将军如故给鼓吹一部义熙二年迁都督江州荆州江夏随义阳绥安豫州西阳新蔡汝南颍川八郡军事江州刺史将军持节如故以兴复之功封安城郡开国公食邑三千户增都督司州之弘农扬州之松滋加散骑侍郎进镇南将军。
    毛璩为建威将军益州刺史安帝初进征虏将军及桓玄篡位遣使加璩散骑常侍左将军璩列玄罪状遣诸太守击之及安帝反正诏曰：夫贞松标於岁寒忠臣亮于国危益州刺史璩体识弘正诚契义旗受命偏帅次于近畿辅翼之勋实感朕心可进征西将军都督益梁秦凉宁五州军事行宜都宁蜀太守及遇害诏给钱三十万布三百疋论璩讨玄功追封归乡公千五百户。
    ●卷三百七十九
    ○将帅部　褒异第五
    宋檀道济为扬武将军从刘道规讨桓谦荀林等率厉文武身先士卒所向摧破及徐道覆来逼道规亲出拒战道济战功居多迁安远护军武陵内史复为太尉参军拜中书侍郎转宁朔将军参太尉军事以前後功封作唐县男食邑四百户补太尉主簿谘议参军豫章公迁征虏将军宋国侍中高祖受命转护军加散骑常侍领石头戍事听直入殿省以佐命功改封永修县公食邑二千户及讨平谢晦迁都督江州江夏豫州之西阳新蔡晋熙四郡诸军事征南大将军开府仪同三司江州刺史持节常侍如故赠封千户。
    谢晦自宋台初建为右卫将军寻加侍中高祖受命於石头登坛备法驾入宫晦领游军为警备迁中领军侍中如故以佐命功封武昌县公食邑二千户。
