<!-- { "loadSidebar": true } -->
    郭璞字景纯为王敦大将军记室每言杀我者山宗後果有姓崇者构璞於敦将举兵。又使璞筮璞曰：无成敦因疑璞之劝温峤庾亮。又闻卦凶乃问璞曰：卿更筮吾寿几何答曰：思向卦明公起事必祸不久。若住武昌寿不可测敦大怒曰：卿寿几何曰：命尽今日日中敦怒收璞诣南岗斩之。
    郭文字文举旷达不仕临安令万宠迎置县中病甚宠问曰：先生复可得几日文三举手果以十五日终卜字子玉少好读易谓郭璞曰：吾大厄在四十一位为卿相当受祸耳不尔者亦为猛兽所害後为刘聪平北将军将行谓其妹曰：此行也。死自吾分及攻晋阳为刘琨所败卒先奔为其元帅所杀。
    前秦张忠隐于泰山苻坚徵任尚父不就坚以安车送之行达南山叹曰：我东岳道士没於西岳命也。奈何行五十里及关死。
    南齐卢度有道术逆知死年月与亲友别永明末以寿终。
    顾欢吴郡人有高尚之志好黄老明术数元嘉三十年自知将终赋诗言志云：精气因天行游随物化克死日卒於剡山。
    邵硕始康人为道士元徽二年忽告人云：吾命终因卧而死後人见硕在荆州上明以一只故履缚左腿而行甚疾遂不知所之。
    赵僧岩北海人寥廓无常人不能测与刘善明友善明为青州欲举为秀才大惊拂衣而去後忽为沙门栖迟山谷尝以一壶自随一旦谓弟子曰：吾今夕当死壶中大钱一千以通九泉之路蜡烛一挺以七尺之尸至夜而亡时人以为知命。
    梁阮孝绪字士宗高尚不仕高祖大同三年正月孝绪自筮卦吾寿与刘著作同年及刘香卒孝绪曰：刘侯逝矣。吾其几何其年十月卒。
    裴子野为鸿胪卿以大通二年卒官年六十二先是子野自克死期不过戊戌岁是年自省移病谓同官刘之亨曰：吾其逝矣。果卒。
    刘字士光不娶不仕未死之春有人为其庭中栽柿敲谓兄子曰：吾不见此实尔其勿言至秋而亡人以为知命。
    後魏裴宣为益州刺史宣素明阴阳之书自始患便知不起因自克亡日果如其言。
    唐王绩字无功绛州龙门人太宗贞观中卒临终自克死日兼自为墓志。
    袁天罡益州人尤工相人贞观中申国公高士廉尝谓曰：君之禄寿可至何所对曰：今年四月死矣。果如其言。
    卫大经笃学善易尝豫筮死日先凿墓自为志文如筮而终。
    周贾纬自给事中出为青州行军司马妻以纬左迁骇惋伤离病留京师纬书候之曰：勉医药来春与子同归获鹿太祖广顺二年春纬死讣至妻亦一恸而卒果双柩北归闻者叹之。
    ●卷八百九十六
    ○总录部　复雠
    《传》曰：父之雠弗与共戴天春秋。《传》曰：子不复雠非子也。周官调人之职掌和万民而教其辟雠同国而不相辟者言之於士杀之无罪盖报仇之所由来旧矣。中古而下方牍所记乃有天性之戚手足之痛或义笃於诸父或情厚於交友独能奋不顾死剿绝其命摅逝者之沉愤耸人伦之风乃至朝议高其节理官缓其法亦有询外庭之论遵王章之制不免於戮者焉。若夫受诛於官者非怨杀人而义者勿雠斯典经之丕训百代所不易盖以销忿毒之渐致清夷之化纳民於轨物者也。其可忽诸。
    叔孙昭子鲁大夫也。（昭子叔孙）父穆子（穆子叔孙豹）宠竖牛竖牛欲乱其室曰：夫子疾病不欲见人使馈于个而退个东牛弗进则置虚命彻（写器令空示。若叔孙已食命去之）叔孙不食卒（三日绝粮）牛立昭子而相之昭子朝其家众曰：竖牛祸叔孙氏使乱大从（使从於乱）杀立庶（谓杀孟丙︹与仲盟）。又披其邑将以赦罪（披析也。谓以邑与南遗昭子不知竖牛饿死其父故但言其见罪）罪莫大焉必速杀之竖牛惧奔齐孟仲之子杀诸塞关之外（齐鲁界上关）投其首於宁风之棘上（宁风齐地）仲尼曰：叔孙昭子之不劳不可能也。（不以立已为功据其所言善之时鲁人不以饿死语昭子）周任有言曰：为政者不赏私劳不罚私怨诗云：有觉德行四国顺之（诗大雅觉直也。言德行直则四国顺之）。
    汉灌夫父张孟吴{林之}反时[A13C]阴侯灌婴为将军属太尉（[A13C]阴侯是灌婴之子名何转写误为婴耳）请孟为校尉夫以千人与父俱（官主千人如候司马也。）孟年老[A13C]阴侯强请之郁郁不得意故战常陷坚遂死吴军中汉法父子俱在军中有死事得与丧归夫不随丧归奋曰：愿取吴王。若将军头以报父雠（自奋厉也。），於是夫披甲持戟募军中壮士所善愿从数十人（所善素与已善者）及出壁门莫敢前独两人及从奴十馀骑驰入吴军西厢至戏下（戏大将之旗也。）所杀伤数十人不得前复还走汉壁（走取乡也。）皆亡其奴独与一骑归夫身中大创十馀有万金良药故得无死（万金者言其价贵也。金字或作全言得之者必生全也。）创少瘳。又复请将军曰：吾益知吴壁曲折请复往（曲折犹言委曲也。）将军壮而义之恐亡夫乃言太尉太尉召固止之吴军破夫以此名闻天下。
    李敢代父广为郎中令顷之怨大将军青之恨其父（青卫青也。令其父恨而死也。）乃击伤大将军大将军匿讳之。
    原涉为谷口令先是涉季父为茂陵秦氏所杀涉居谷口半岁所自劾去官欲报雠谷口豪杰为杀秦氏亡命岁馀逢赦出郡国诸豪及长安五陵诸为气节者皆归慕之。
    後汉刘鲤更始子也。得幸於沛献王辅鲤怨刘盆子害其父因辅结客报杀盆子兄故式侯恭辅坐系诏狱三日乃得出。
    刘赐字子琴光武族兄赐少孤兄显报怨杀人吏捕显杀之赐与显子信卖田宅同抛财产结客报吏（。《书》曰：王莽时诸刘抑废为邵县所侵蔡阳国釜亭侯长醉询更始父子张怒刺杀亭长後十馀岁亭长子报杀更始弟寒赐兄显欲报怨宾客转劫人发觉别郡杀显狱中赐与小子信结客陈政等九人燔烧杀亭长妻子四人）皆亡命逃伏遭赦归。
    周党太原人乡佐尝众中辱党父党久怀之後至长安游学读春秋闻复雠之义便辍讲而还与乡佐克日交刃党为其所伤困顿乡佐服义与归养之数日方苏党後累徵不屈。
    赵熹字伯阳南阳宛人少有节操从凡为人所杀无子熹年十五常思报之乃挟兵结客後遂往复雠而雠家皆疾病无相距者熹以因疾报杀非仁者心。且释之而去顾谓雠曰：尔曹。若彳建远相避也。雠皆卧自抟（自抟犹叩头也。）後病愈悉自缚诣熹熹不与相见後竟杀之熹後至太传。
    郅恽友人董子张者父先为乡人所害及子张病将终恽从候之子张垂殁视恽欷不能言恽曰：吾知子不续汉悲天命痛雠不复也。子在吾忧而不手子亡吾手而不忧也。（言子在吾忧子雠未能报而不须手自挥锋子。若亡吾直为子手刃雠人不须心怀忧也。）子张但目击而已恽即起（作鹿字写）将客遮雠人取其头以示子张子张见而气绝恽因而诣县以状自首令应之送恽曰：为友报雠吏之私也。奉法不阿君之义也。亏君以生非臣节也。趋出就狱令跣而追恽不及遂自至狱令拔刃自向以要恽曰：子不从我出敢以死明心恽得此乃自因病去後至长沙太守杜诗为南阳太守坐遣客为弟报雠被杀。
    崔瑗兄章为人所杀瑗手刃报雠因亡命会赦归家後至济北相。
    苏不韦扶风人父谦初为郡督邮时魏郡李为美阳令与中常侍贝瑗交通贪暴为民患前後监司畏其势援莫敢纠问及谦至部案得其臧论输左校谦累迁至金城太守去郡归乡里汉法免罢守令自非诏徵不得妄到京师而谦後私至雒阳时为司隶校尉收谦诘掠死狱中。又因刑其尸以报昔怨不韦时年十八徵诣公车会谦见杀不韦载丧归乡里瘗而不葬仰天叹曰：伍子胥独何人也。乃莽藏母於武都山中遂变名姓尽以家财募剑客邀於诸陵间（诸陵谓长安中五陵也。）不克会迁大司农时右校刍在寺北垣下（刍藁藏也。垣墙也。）不韦以亲从兄弟替入中夜则凿地昼则逃伏如此经月遂得傍达之寝室出其床下值在厕因杀其妾并及小儿留书而去大惊惧乃布棘於室以板籍地一夕九徙虽家人莫知其处每出取剑戟随身壮士自卫不韦知有备乃日夜飞驰径到魏郡掘其父阜蒙（阜谓父）断取阜头以祭父坟。又标之於市曰：李君迁父头匿不敢言而自上退位归乡里私掩塞蒙椁捕求不韦历岁不能得愤恚感伤发病欧血死不韦後遇赦还家乃始改葬行丧士大夫多讥其发掘蒙墓归罪枯骨不合古义唯任城何休方之伍员太原郭林宗闻而论之曰：子胥须云：逃命而见用强吴冯阖闾之威因轻悍之众雪怨旧郢会不终朝而但鞭墓戮尸以舒其愤竟无手刃後主之报岂如苏子单持孑立靡因靡资强雠豪援据位九卿城阙天阻宫府幽绝尘埃所不能过雾露所不能沾不韦毁身焦虑出於百死冒触严禁舀族祸门虽不获逞为报已深况复分骸断首以毒生者使怀愤结不得其命犹假手神灵以毙之也。力唯匹夫功隆千乘比之於员不以优乎！议者，於是贵之太傅陈蕃辟不应为郡五官掾。
    阳球渔阳泉州人郡吏有辱其母者球结少年数十人杀吏灭其家由是知名後至卫尉。
    贾淑太原介休人为舅宋瑗报雠於县中为吏所捕系狱当死乡人郭泰与语淑恳恻流涕泰诣县令应操陈其报怨蹈义之事被赦县不宥之郡上言乃得原。
    魏孙资有时名太祖为司空辟资会兄为乡人所害资手刃报雠乃将家属避地河东遂不应命。
    何友人虞伟高有父雠未报而笃病将终往候之伟高泣而诉感其义为复雠以头其墓。
    魏郎少为县吏兄为乡人所杀郎白日操刃报雠於县遂亡命到陈国。
    庞会立义将军{直心}之子{直心}南屯樊与关长战败为关所杀会随锺邓伐蜀蜀破尽灭关氏家。
    韩暨字公至南阳堵阳人同县豪右陈茂讠替暨父兄几至大辟暨阳不以为言庸赁积资阴结死士遂寻擒茂以首祭父墓由是显名。
    典韦好侠襄邑刘氏与睢阳李礼为雠韦为报之礼故富春长备怨甚谨韦乘车载鸡酒伪候者门开怀匕首入杀礼并杀其妻徐出取车。
    晋索举秀才除郎中尝报兄雠手杀三十七人时人壮之。
    沈劲字世坚父充与王敦构逆众败而逃为部曲将吴儒所杀当坐诛乡人钱举匿之得免其後竟杀雠人後至冠军长史战死。
    朱昌父轨为荆州刺史王е将е使轨及赵诱系杜曾皆为曾所杀及周访讨曾既执曾欲生致武昌昌与赵诱息裔乞曾以复怨，於是斩曾而昌裔脔其肉而啖之。
    刁彝字太伦协之子少遭家难王敦诛後彝斩雠人党以首祭父墓诣廷尉请罪朝廷特宥之由是知名後至北中郎将。
