<!-- { "loadSidebar": true } -->
崔光为车骑大将军仪同三司领著作光年耆老虽疾病稍增而强不已尝在著作疾笃不归孝明亲临省疾诏断宾客中使相望为止声乐罢诸游眺拜长子励为齐州刺史。
孝庄以原文宗学涉机警少有名誉永安中以父功赐爵临颖县伯。
羊敦字元礼太山平阳人梁州刺史礼弟子也。性尚素学涉书史以父灵引死王事除给事中。
杨亻品为北中郎将以河桥之功除其长子师为秘书郎。
前废帝以符宝郎王神贵子彦鸿为奉朝请房景先为太学博士作五经疑问百馀篇神贵答之名为辨疑奏上之帝亲自执卷与神贵往复嘉其用心特除彦鸿为奉朝请。
带方侯罗伊利卒子何奴亦忠实寡言有志度以勋臣之子除侍御中散袭爵。
尔朱文殊荣之子也。帝以荣有破葛贼之勋进文殊爵为王增邑千户超授散骑常侍抚军将军。
西魏文帝以于义太师谨之子少矜严有操尚笃志好学以父功赐爵平昌县伯。
贺。若谊字道机父统为右卫将军谊性刚果有略以功臣子赐爵容城县男。
恭帝元年以车骑大将军刘雄从于谨平江陵进骠骑大将军开府仪同三司赐奴婢一百口别封一子源县伯。又以从平并州拜上大将军进爵赵郡公邑二千户旧封回授一子。
後周尉迟运少强济志在立功魏大统十六年以父勋封安喜县侯。
豆卢聪悟有器局少授业国子学略涉文艺文帝以勋臣子封义安县侯。
李穆为都督河桥之战太祖马中流矢坠穆以马授文帝遂得俱免擢授武卫将军赐穆子安姊一人为郡君自馀姊妹并为县君兄弟子侄及缌麻以上亲并舅氏皆г厚赐其见褒崇如此。
尉迟端兄运为骠骑大将军从杨志攻齐之并州以功别封端保城县侯邑一千户。
闵帝时独孤信进位柱国大将军录前後功增封听回授诸子，於是第二子善封魏宁县公第三子穆必安县侯第四子藏义宁县侯邑各一千户第五子顺武城县伯第六子ヌ建忠伯邑各五百户。
明帝武成初骠骑大将军高琳从贺兰祥征吐谷浑以勋别封一子许昌县公邑一千户。
宇文盛为骠骑大将军从贺兰祥平洮阳共和二城封一子甘棠县公。
武帝保定三年二月诏魏大统九年以前都督以上身亡而子孙未齿叙者节级授官。
建德六年伐齐平邺诏曰：自晋州大陈至於平邺身殒战伤者其子即授父本官。
韦孝宽为徐州总管诏以平淮南之功别封一子滑国公。
韦寿为京兆尹以父郧国公孝宽军功赐爵永安县侯邑八百户。
魏文思左仆射宽之子年十一拜车骑大将军仪同三司散骑常侍寻以父功封新丰县子邑五百户。
宇文恺字安乐杞国公忻之弟也。以功臣子年三岁赐爵双泉伯七岁进封安平郡公邑二千
权武袭庆之子也。父为开府以力战死武以忠臣起家拜开府袭爵齐郡公邑千二百户。
隋文帝以李穆为并州总管帝以穆劳效同破邺第一勋加三转听分授其二子荣才及兄贤子孝轨荣及才并仪同大将军孝轨进开府仪同大将军。又别封子雄为密国公邑三千户。
开皇十七年诏曰：周历告终群卤作乱[C260]起藩服毒被生人朕受命上玄廓清区宇灵圣垂文武同心申明公穆郧哀公孝宽广平王雄蒋国公睿楚国公齐国公[A13C]越国公素鲁国公庆则新宁公长宜阳公代积赵国公罗陇西公询广业公景真昌公振沛国公译项城公子相钜鹿公子等登庸纳揆之时草末经纶之日丹诚大节心奉帝图茂绩殊功力宣王府宜弘其门绪与国同休其世子世孙未经州任者宜量才用庶享荣位世禄无穷。
杨素为内史令以平江南贼功拜素子玄奖为仪同。又以讨江南李棱等贼帝以素久劳於外诏令驰传入朝加子玄感官为上开府後为仆射。又以破突厥功进子玄感位为柱国玄纵为淮南郡公。又以破达头可汗加子玄感位大将军玄奖玄纵积善上仪同。又以献皇后山陵制度多出於素上善之别封一子义康公郡邑万户子子孙孙承袭不绝。又以讨平汉王谅功拜其子万石民行侄玄挺皆仪同三司。
韦协字钦人广州总管之子其父在广州有功帝令协赍诏书劳问未至而父卒上以其父身死王事拜协柱国。
赵元淑父世模初事高宝宁後以众归国授上开府寓居京兆之阳文帝践阼尝典宿卫後从晋王伐陈先锋遇贼力战而死朝廷以其身死王事以元淑袭父本官赐物二千。
来护儿为上开府破高智惠盛道延进位柱国仍留长子楷为千牛备身。
王猛为将经略岭表仍讨平山越驰驿奏闻文帝以其长子绩为开府仪同三司猛子寻卒於广州帝闻而痛之命其子善袭仍授普州刺史。
杨义臣父崇开皇初封泰兴公击突厥力战而死赠大将军豫州刺史以义臣袭崇官爵义臣尚纟刀养於宫中年未弱冠奉诏宿卫千牛者数年赏赐甚厚。
炀帝大业初皇甫诞为汉王谅并州司马谅反诞抗节而死帝封弘义公子无逸嗣大业令行旧爵例除以无逸诚义之後赐爵平兴侯。
麦孟才铁杖之子字智棱果烈有父风帝以孟才节将子恩赐殊厚拜虎贲郎。
冯慈明为尚书兵曹郎时李密逼东都慈明抗节为其所害梁通郡守杨江上状帝叹息之赠银青光禄大夫拜其二子怦俱为尚书承务郎。
唐高祖武德二年四月伊州总管张善相为王世充兵所攻陷贼执善相送於世充善相辞色不挠世充怒令斩之善相骂世充极口而死高祖闻而叹曰：吾负善相善相不负吾也。封其子为襄城郡公。
张孝珉为骠骑将军经略王世充为贼所杀高祖闻而伤之拜其弟度脱为大将军封郡公赐帛二百疋高蒲政为朔州总管右虞候杜士远所杀高祖以其子玄积为上柱国荣国公食邑三千户。
张长逊为五原太守会处罗可汗解兵去高祖大悦封其父晖为遂安郡公。
太宗贞观五年九月癸亥诏曰：惟王建国厚礼被於元勋惟帝念功茂赏隆於延世是以亲贤作屏著在周经支庶毕侯义存汉典开府仪同三司齐国公无忌尚书左仆射邢国公龄故尚书右仆射蔡国公如晦灵州都督吴国公尉迟敬德左光禄大夫吏部尚书许国公高士廉兵部尚书潞国公侯君集右卫大将军郢国公宇文士及左武卫大将军翼国公秦叔宝泸州都督宿国公程知节等或宇量凝深地兼贤戚或风鉴玄远功参帐幕或志怀强正便繁左右略宏举契阔戎旃或委质藩朝陈力王室诚著出纳节表屯夷经文纬武忠勤恳至固已契叶风寄深舟楫虽褒贤之道已纪於常而推恩之令未洽於胄绪宜赐宠章式遵故实无忌玄龄如晦敬德各封一子郡公士廉君集士及叔宝知节各封一子县公俾夫拜前拜後比踪曩烈如带如砺垂裕後昆。
屈突通贞观中为洛州都督卒太宗幸洛阳宫思通忠节拜其少子诠果毅都尉。
宇文士及贞观中检校凉州都督凉土服其威惠入为卫大将军录其功封一子为新城县公。
李为右武侯大将军封其父盖为济阴王盖固辞王爵乃封舒国公授散骑常侍陵州刺史贞观中为辽东道行军大总管攻破盖牟辽东白崖等数城。又从太宗摧殄驻跸以功封一子为郡王。
王贞观中为礼部尚书与诸儒正定五礼书成封一子为县男。
志乡为镇军大将军寝疾太宗亲自临视顾谓曰：当与卿子五品志玄顿首固请回授母弟志感太宗遂授志感左卫郎将。
高宗永徽三年五月诏隋仪同三司豆卢毓御史中丞游楚客齐侍中崔季舒给事黄门侍郎裴泽并门标忠鲠风烈可尚其子孙等并令所司量才处分。
九月以周司沐大夫裴融尚书左丞封孝琰有忠节於前代制擢其子孙以旌介烈。
总章元年三月诏曰：西汉元勋缛礼崇於末嗣东京列将茂赏覃於後昆继绝兴亡同归一贯皇家受命苍肇膺玄恢张宇宙荡一寰区御乾立极之图谅资天启拨乱经邦之略实赖人谋缔想初基有足言者或委质唐郊首参一旅勤著荆棘劳宣草创或玄名代邸先骋六飞诚备艰虞志逾金石咸以攀鳞上汉捧日登山气叶风情均鱼水其太原元从西府旧僚今亲详览具为等级赠司徒并州都督忠孝公士赠司马淮安郡王神通赠开府仪同三司并州都督郯国公刘基赠并州都督渝国公刘政会赠开府仪同三司并州都督莒国公唐俭赠左卫大将军特进谯国公窦琮赠荆州都督邳国公长孙顺德赠郯国大将军凉州都督窦国公史大业赠幽州都督濮国公庞卿运赠左武卫大将军潭州都督巢国公钱九陇赠华州刺史霍国公柴绍赠潭州都督罗国公张平高赠相州刺史工部尚书河东郡公裴寂赠洪州都督乐安郡公李思行赠洪州都督庐陵郡公秦行师赠灵州都督贞定郡公许绪赠凉州都督江夏郡公李高迁赠齐州刺史刘义节赠太尉申国公士廉赠司空蒋国公通赠太尉并州都督梁国公玄龄赠司空蔡国公如晦赠司徒并州都督鄂国公敬德赠辅国公大将军杨州都督褒国公志玄赠骠骑大将军益州都督宿国公程知节赠徐州刺史胡国公秦叔宝赠左卫大将军凉州都督郢国公宇文士及赠左骁骑大将军荆州都督郯国公张公谨赠荆州都督怀宁县公杜公绰赠荆州都督沔阳公，公孙武达赠荆州都督遂安郡公李安远赠代州都督同安郡公郑仁泰赠荆州都督汉东郡公李孟尝赠幽州都督历阳县公独孤彦故始州刺史襄武郡公刘师等并立为第一等功臣其家见在朝无五品已上官者子孙及曾孙擢一人授五品官。若先有四品五品官者加授子孙第一人两阶。若三品已上加爵三等其第二等功臣见在朝无五品已上官者子孙及曾孙擢一人授从六品已上官。若先有五品已上官加一阶六品官者加两阶三品已上官者加爵一等。
咸亨五年刘仁轨为鸡林道大总管东伐新罗以功子侄三人并授上柱国州党荣之号其所居为乐城乡三柱里。
苏定方前後灭三国皆一擒其主赏赐珍宝不可胜纪仍拜其子庆节为尚辇奉御及定方为左骁卫大将军封邢国公。又别封子庆节为武邑县公。
中宗神龙元年赠故大理卿徐有功越州刺史授一子官。
二年中书令齐国公魏元忠与武三思等撰则天皇后实录二十卷编次文集一百二十卷中宗称善封元忠子卫王府谘议参军为任城县男是年韦安石为中书令子陟始十岁拜温王府祭酒。
睿宗太极元年五月亲祀北郊诏桓彦范敬晖崔玄袁恕己张柬之等其子孙并实封二百户册府元龟卷一百三十。
●卷一百三十一
○帝王部　延赏第二
唐玄宗开元元年十二月诏国初以来宰相及食实封功臣子孙一应沈翳未承恩者量才擢用。
二年正月制曰：崔玄张柬之等往以神龙之初保王室奸臣所忌讠居炎海流落变衰感激忠义玄嗣子吏部郎中璩清才雅韵谨守专直柬之嫡孙毖祖考继殁遗孤可伤彼勋业之下沦伫名贤之必复是得景倩而悲仲宣者也。高皇封乐毅之後武帝求萧何之裔斯不远哉！昭於德音缅怀前烈宜加後命璩毖并可朝散大夫。
四月以太常寺大祝苏为左补阙追父勋也。敕曰：苏其父往处台衡实为柱石直言正色挫彼勋邪顷者念功锡以真赋兄。又遵先诫固辞令赏泣血披诚不忍移夺自家刑国父忠子孝宜有褒崇宠及兄弟谏官之任允属象贤可右补阙。
十月王海宾为安丰军使先锋与吐蕃战殁嗣初名训年始九岁以父死於王事起复拜朝散大夫尚辇奉御赐名忠嗣养於禁中累年与皇太子在忠王邸令与之游处。
