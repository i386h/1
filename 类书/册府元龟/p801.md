<!-- { "loadSidebar": true } -->
    黄霸宣帝五凤中为丞相京兆尹张敞舍雀飞集丞相府（音芬字本作分此通用耳分雀大而青出羌中）霸以为神雀议欲以闻敞奏霸曰：窃见丞相请与中二千石博士杂问郡国上计长吏守丞为民兴利除害成大化条其对有耕者让畔男女异路道不拾遗及举孝子弟弟贞妇者为一辈先上殿（丞相所坐屋也。屋之高通呼为殿）举而不知其人数者次之不为条教者在後叩头谢丞相虽口不言而心欲其为之也。长吏守丞对时臣敞舍有雀飞止丞相府屋上丞相以下见者数百人边吏多知雀者问之皆阳不知丞相图议上奏（图谋也。）曰：臣闻上计长吏守丞以兴化条（凡言条者一一而举之）皇天报下神雀後知从臣敞舍来乃止郡国吏窃笑丞相仁厚有知略微信奇怪也。昔汲黯为淮阳守辞去之官谓大行李息曰：御史大夫张汤怀诈阿意以倾朝廷公不早白与俱受戮矣。息畏汤终不敢言後汤诛败帝闻黯与息语乃抵息罪而秩黯诸侯相取其思竭忠也。臣敞非敢毁丞相也。诚恐群臣莫白而长吏守丞畏丞相指归舍法令各为私教（舍废也。）务相增加浇淳散朴（不杂为淳以水浇之则味漓薄朴大质也。割之散也。）并行伪貌有名无实倾摇懈怠甚者为妖假令京师先行让畔异路道不拾遗其实亡益廉贪贞氵之行而以伪先天下固未可也。即诸侯先行之伪声轶於京师非细事也。（轶过也。音逸）汉家承敝通变造起律令即以劝善禁奸条贯详备不可复加宜令贵臣明作长吏守丞（寝烈为宰相读为敕以下类此）归告二千石举三老孝弟力田孝廉使务得其人郡事皆以义法令简式（简局也。）毋得擅为条教敢挟诈伪以奸名誉者必先受戮（奸求也。音干）用以正明好恶天子嘉纳敞言召上计吏使侍中临饬如敞指意霸甚惭。
    萧望之为御史大夫宣帝五凤中大司农中丞耿寿昌奏设常平仓帝善之望之非寿昌（此望之不知权道）。
    後汉崔烈灵帝时为大司徒会西羌反边章韩遂作乱陇右徵发天下役赋无已烈以为宜弃凉州诏会公卿百官烈坚执先议议郎傅燮厉言曰：斩司徒天下乃安尚书郎杨赞奏燮廷辱大臣帝问燮燮对曰：昔冒顿至逆也。樊哙为上将愿得十万众横行匈奴中愤激思奋未失人臣之节顾计当从与不耳季布犹曰：哙可斩也。今凉州天下要冲国家藩卫高祖初兴使郦商别定陇右世宗拓境列置四郡议者以为断匈奴右臂今牧御失和使一州叛逆海内为之骚动陛下卧不安相不念为国思所以弭之之策乃欲割弃一方万里之土臣窃惑之。若使左衽之虏得居此地士劲甲坚因以为乱此天下之至虑社稷之深忧也。若烈不知之是极蔽也。知而故言是不忠也。帝从燮议。
    王允献帝初为司徒是时太师董卓既为吕布所杀允初议赦卓部曲吕布亦数劝之既而疑曰：此辈无罪从其主耳今。若名为恶逆而特赦之足使其自疑非所以安之之道也。吕布。又欲以卓财物班赐公卿将校允。又不从而素轻布以剑客遇之布亦负其功劳多自夸伐既失意望渐不相平允性刚棱疾恶初惧董卓豺狼故折节图之卓既歼灭自谓无复患难及在际会每乏温润之色仗正持重不循权宜之计是以群下不甚附之董卓将校及在位者多凉州人允议罢其军或说允曰：凉州人素惮袁氏而畏关东今。若一旦解兵关东则必人人自危可以皇甫义真为将军就领其众因使留陕以安抚之而徐与关东通谋以观其变允曰：不然关东举义兵者皆吾徒耳今。若距险屯陕虽安凉州而疑关东之心甚不可也。时百姓讹言当悉诛凉州人遂转相恐动其在关中者皆拥兵自守更相谓曰：丁彦思蔡伯喈但以董公亲厚并尚从坐今既不赦我曹而欲解兵明日当复为鱼肉矣。卓部曲将李亻郭等先将兵在关东因不自安遂合谋为乱（九州春秋曰：胡文才杨整修皆凉州人王允素所不善也。及李亻之叛乃召文才整修使来允谕之不假借温颜谓曰：关东鼠子欲何为乎！卿往之，於是二人往实召兵而还）乃先遣使诣长安求乞赦免允以为一岁不可再赦不许之後亻等入城共表请允出问太师何罪允穷蹙乃下廷尉後数日见杀。
    晋杨骏惠帝时为太傅皇后贾氏矫诏将诛骏骏时居曹爽故府在武库南闻内有变召众官议之太傅主簿朱振说骏曰：今内有变其趣可知，必是阉竖为贾后设谋不利於公宜烧云   龙门以示威索造事者首开万春门引东宫及外营兵公自拥翼皇太子入宫取奸人殿内震惧必斩送之可以免难骏素怯懦不决乃曰：魏明帝造此大功奈何烧之侍中傅祗夜白骏请与武茂俱入云   龙门察事势祗因谓群寮宫中不宜空便起揖，於是皆走寻而殿中兵出烧骏府骏死焉。
    王导为司徒时徐龛反叛导以太子左卫率羊鉴是龛州里冠族必能制之请遣北讨鉴深辞才非将帅太尉郄鉴亦表谓鉴非才不宜妄使导不纳强启授以征讨都督果败绩。
    庾亮成帝初为护军辅政是时冠军将军历阳内史苏峻潜有异志亮欲徵之峻闻将徵遣司马何仍诣亮曰：讨贼外任远近从命至於内辅实非所堪不从遂优诏徵峻为大司农加散骑常侍位特进以弟逸代领部曲峻数疑亮欲害己。表曰：昔明皇帝亲执臣手使臣北讨今中原未靖无用家为乞补青州界一荒郡以展鹰犬之用复不许峻严装将赴召而犹豫未决参军任让谓峻曰：将军求处荒郡而不见许事势如此恐无生路不如勒兵自守峻从之遂不应命温峤闻峻不受诏便欲下卫京都三吴。又欲起义兵亮并不听而报峤《书》曰：吾忧西陲过於历阳足下无过雷池一步也。既而峻将韩晃寇宣城亮遣距之不能制峻乘胜至于京都诏假亮节都督征讨诸军事战于建阳门外军未及阵士众弃甲而走亮乘小船西奔宋江夏王义恭录尚书事受孝武遗制辅政阿衡幼主而引身避事政归近习越骑校尉戴法兴中书舍人巢尚之专制朝权威行近远吏部蔡兴宗职管九流铨衡所寄每至上朝辄与令录以下陈欲登贤进士之意。又箴规得失博论朝政义恭素性怯挠阿顺法兴尝虑失旨闻兴宗言辄战惧无计。
    南齐王敬则明帝即位初为大司马增邑千户台使拜授日雨大洪注敬则文武皆失色一客在傍曰：公由来如此昔拜丹阳吴兴时亦然敬则大悦曰：我宿命应得雨乃列羽仪朝服道引出听事拜受意犹不自得吐舌久之至於事竟。
    後魏刘洁太武时为尚书令敕勒新民以将吏侵夺咸出怨言期牛马饱草当赴漠北洁与左仆射安原奏欲及河冰未解徙之河西冰解之後不得北遁太武曰：不然此等习俗放散日久有似园中之鹿急则冲突缓之则定吾自处之有道不烦徙也。洁等固执乃听分徙三万馀落於河西西至曲盐池新民惊骇皆曰：圈我於河西之中是将杀我也。欲西走凉州洁与侍中古弼屯五原河北左仆射安原屯悦牧城北备之既而新民数千骑北走洁追讨之走者粮绝相枕而死隋。
    裴蕴炀帝大业末为御史大夫参掌机务事司马德戡将为乱江阳长张惠绍夜驰告之蕴共惠绍谋欲矫诏发郭下兵民尽取荣公护儿节度收在外逆党宇文化及等仍发羽林殿脚遣范富娄等入自西苑取梁公萧钜及燕王处分扣门援帝谋议已定遣报虞世基世基疑反者不实抑其计须臾难作蕴叹曰：谋及播郎竟误人事遂见害子为尚辇直长亦同日死。
    唐萧太宗时特进参预朝政常称房玄龄已下同中书门下内臣悉皆朋党比周无忠心奉上累独奏云：此等相与执权有同胶漆陛下不细谙知但未反耳帝谓曰：为人君者驱驾英才推心待士公言不亦甚乎！何至如此。又以为帝偏信臣下所言不诚帝数谓曰：知臣莫。若君夫人不可求备自当舍其短而用其长朕虽才谢聪明不应顿迷臧否数为信誓既不自得而帝积久衔之终以忠贞居多而未废也。
    杨师道为侍中多所引荐而乏於知人所引者无君子小人之别。
    敬晖中宗神龙初为侍中与桓彦范等诛张易之兄弟也。雒州长史薛季昶谓晖曰：二凶虽除产禄犹在请因兵势诛三思之属正王室以安天下晖与东之屡陈不可乃止季昶叹曰：吾不知死所矣。翌日三思因韦后之助潜入宫中内行相事反易国政为天下所患时议以此归咎於晖等晖既失政柄受制於三思矣。晖每推床嗟惋或弹指出血柬之叹曰：主上畴昔为英主时素称勇烈吾留诸武冀自诛锄耳今事势已去知复何道。
    杨国忠元宗天宝末为右相范阳节度使安禄山举兵向阙以国忠为名及哥舒翰守潼关诸将皆以函关距京师三百里便在守险不利出攻国忠以翰持兵未决虑其於已不利欲其速战自中督促之翰遂出关与贼战於桃林王师败绩翰受擒国忠於朝堂命朝官报潼关之败访以救援安危之策刑部尚书张均御史大夫张倚已下百馀人唯唯无敢言者惟监察御史高请即日召募城中敢死之士及朝官各率家僮子弟出军防遏国忠曰：兵已入关事不及矣。但垂泣良久乃言曰：人上书言禄山反状已十年帝不信今日之事非宰臣之过。
    常衮代宗大历末为平章事既惩艾元载为政时公道梗涩贿赂朋党大行不以财势者无因入仕衮一切杜绝之中外百司奏请皆执不与势与匹夫等尤排摈非词科登第者虽窒卖官之路政事亦大致壅滞杨炎德宗建中初平章事遽计议城平凉泾原节度使秀实以为方春未可请俟农隙炎怒其沮已召秀实为司农卿而以李怀光代之因此刘文喜泾州作乱朝廷震恐。
    关播建中末为中书侍郎平章事乏於知人之鉴好大言虚诞者播必悦而亲信之有李元平陶公达张刘承诫皆言谈诡妄夸大可立功名亦有微材薄艺播累奏元平等皆可将相也。请阅试用之德宗以为然以元平为补阙会淮西节度使李希烈叛乱以汝州要镇令选刺史播荐元平为汝州刺史元平至州旬日为希烈擒之而去州亦陷贼中外嗤哂之由是公达等不克任用（自建中已後方隅之起兵者皆天下剧贼而杨炎以路恕为怀州刺史使捍诸田关以李元平为汝州别驾图李希烈谈者以为笑）。
    郑馀庆宪宗元和初为尚书左丞平章事属夏州将杨惠琳叛帝命宰臣等论奏多议兵事馀庆复以古义上言夏州军士皆仰给县官。又有介马万蹄之语时议以馀庆虽好博雅而未达时事。
    崔植杜元[A13C]为相时幽州节度使刘总将归朝虑其有变籍军中素有异志者荐之阙下时朱克融亦在籍中植元颖不知兵。且无远略谓两河无虞遂奏勒归镇长庆初幽州军乱囚其帅张弘靖众推克融统军务焉。
    萧亻免穆宗即位初为平章事是时帝乘章武恢复之馀两河廓定四鄙无虞而亻免与宰相文昌屡献太平之策以为兵以靖乱时已治矣。不宜黩武劝帝休兵偃武。又以兵不可顿去请密诏天下军镇有兵处每年百人之中限八人逃死谓之消兵帝既荒纵不能深料遂诏天下如其策而行之而落籍之卒合而为盗伏於山林明年朱克融王廷溱复乱河朔一呼而遗卒皆至朝廷方徵兵诸藩籍既不充寻行招募乌合之徒动为贼败由是复失河朔盖消兵之失也。
