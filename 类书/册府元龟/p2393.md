<!-- { "loadSidebar": true } -->
    後魏道武时太史令晁崇弟懿以善北人语内侍左右为黄门侍郎是时蠕蠕社仑自号豆代可汗豆代犹魏言驾驭开张也。可汗犹魏言皇帝也。社仑卒立其弟斛律号谒苦盖可汗犹魏言姿质美好也。斛律卒立其季父仆浑之子大擅号牟汗纥升盖可汗犹魏言制胜也。大擅卒子吴提立号处敕连可汗犹魏言神圣也。吴提卒子吐贺真立号处可汗犹魏言唯也。吐贺真卒子予成立号受罗部真可汗魏言惠也。予成卒子豆仑立号伏名敦可汗魏言尝也。豆仑卒立其叔父那盖号候其代库者可汗魏言悦乐也。那盖死子伏图立号他汗可汗魏言绪也。伏图为高车所杀子鬼奴立号豆罗伏跋豆代可汗魏言彰制也。鬼奴卒立其弟阿那环奔魏国人推娑罗门为主号弥偶可社句可汗魏言安静也。
    明元时沙门法显自长安游天竺历二十馀国随有经律之处学其书语译而写之还至江南更与天竺禅师跋ヌ罗辨定之跋ヌ罗共沙门法业重加释撰献文时中散吕文祖以旧语译注皇诰辞义通辨孝文时羽林监孟威以明解北人之语敕在注作以备推访。
    北齐後主武平末侍中刘世清能通四夷语为当时第一後主命世清作突厥语翻涅经以遗突厥可汗敕中书侍郎李德林为其序。
    隋高祖开皇十四年新罗王真王遣使贡方物新罗言语名物有似中国人名国为邦弓为弧贼为寇行酒为行觞相呼皆为徒不与马韩同焉。
    唐太宗贞观十四年三月流鬼国遣使余志重三译朝贡。
    玄宗开元中安西都护盖嘉惠撰西域记云：坚昆国人皆赤绿睛其有黑黑睛者则李陵之後故其人称是都尉苗裔亦有繇然。又今改称纥扌乞斯者亦是北夷旧号臣案国史叙铁勒种类云：伊吾以西焉耆以北旁白山则有契弊乌护纥骨等其契弊则契秘乌护则乌纥也。後为回鹘其纥骨即纥扌乞斯也。繇是而言盖铁勒之种常以称纥骨矣。其转为黠戛斯者盖夷音有缓急即传译语不同其或自称黠黠斯者语急而然耳访於吏译云：黠戛斯是黄头赤面义即似为回鹘所呼今使者称自有此名未知孰是安禄山解六蕃语为玄帝牙郎。
    代宗宝应元年加册回纥可汗为登里颉咄登密施含俱录英义逮加毗伽可汗加册可敦为婆墨光亲丽华毗伽可敦（颉咄华言社稷法用登密施华言到竞含俱录华言娄罗毗伽华言足意知婆墨华言得怜）。
    唐德宗贞元八年骠国王遣其弟悉利移因南诏重译来朝华言谓之骠自谓突罗成婆人谓之徒里拙。
    文宗开成元年五月敕应边州今置译语学官掌令教习以达异意。
    後唐李存信惠黠多数会四夷语别六蕃书善战识兵势初为献祖亲信。
    晋康福善谙蕃语初仕後唐明宗视政之暇每诏入便殿谘访时之利病福即以蕃语奏之枢密使安重诲恶焉尝面戒之曰：康福但乱奏事有日斩之福惧周世宗显德末占城国遣使朝贡所贡表文于贝多叶简以香木其言译之方谕其意。
    ○外臣部　纳质
    夫四夷称臣纳子为质其来久矣。自汉氏建元之後穷兵黩武开拓提封北逐匈奴南诛闽粤由是百蛮慑伏厥角稽颡或内向而请吏或遣子於宿卫武力之盛振古莫传然而国帑虚竭生民减半复何补哉！虽後世相氵公或遵前制岂惟质其种裔习我华风而。又降其部落布之内地暨为害之深也。则五胡乱於西晋朱耶横於唐季六月之。《诗》曰：薄伐犭严狁至于太原言逐出之而已。
    汉武帝建元六年南粤王胡为闽粤王郢所攻汉为兴师讨闽粤王弟馀善杀郢以降天子使严助往谕意南粤王胡顿首曰：天子乃兴兵诛闽粤死亡以报德遣太子婴齐入宿卫胡病甚太子婴齐请归胡薨婴齐嗣立遣子次公入宿卫。
    元光中大行王恢佐从骠侯赵奴虏楼兰王楼兰既降匈奴闻发兵击之，於是楼兰遣一子质匈奴一子质汉征和元年楼兰王死国人来请质子在汉者欲立之质子尝坐汉法下蚕室宫刑故不遣报曰：侍子天子爱之不能遣其更立其次当立者楼兰更立王汉复责其质子。
    太初四年贰师将军李广利斩大宛王更立贵人昧察为宛王及贰师将军之东（旋车东出）诸所过小国闻宛破皆使其子弟从入贡献见天子因为质焉岁馀宛贵人杀昧察立故宛王母寡弟蝉封为王遣子入侍质於汉汉因使使赂赐镇抚之。
    宣帝五凤四年匈奴单于称臣遣弟谷蠡王入侍甘露元年正月遣子右贤王铢楼渠堂入侍郅支单于亦遣子右大将驹子利受入侍。
    元帝初元四年遣使奉献因求侍子愿为内附遣卫司马谷吉送之。
    成帝建始二年匈奴呼韩邪单于子死子雕陶莫皋立为复株。若单于遣子右致卢儿王醯谐屠奴侯入侍（是时康居亦遣子侍汉史失其年）。
    鸿嘉元年复株单于死弟。且麋胥立为搜谐。若单于遣子左祝都韩王朐留斯侯入侍。
    元延元年搜谐。若单于死弟。且莫车立为车牙。若单于遣子右於余仇拈王乌夷当入侍。
    绥和元年车牙。若单于死弟囊知牙斯立为乌珠留。若单于遣子右股奴王乌牙斯入侍。
    二年匈奴侍子右股奴死归葬遣子右於余仇拈王稽留昆入侍。
    哀帝元寿二年匈奴单于来朝帝遣侍子稽留昆随单于去到国。
    平帝元始初单于复遣稽留昆同母兄右大。且方与妇入侍还归复遣。且方同母兄左日逐王都与妇入侍是时帝幼太皇太后称制新都侯王莽秉政欲说太后以威德至盛异於前（说读日悦以此事取悦於太后）乃风单于（风读曰讽）令遣王昭君女须卜居次云：入侍（云：者其女名）太后所以赏赐之甚厚。
    後汉光武建武二十一年冬鄯善王车师王等十六国皆遣子入侍奉献愿请都护帝以中国初定未遑外事乃还其子也。（一云：车师鄯善焉耆等十八国俱遣子入侍）。
    二十五年三月南单于遣子入侍。
    明帝永平十六年春奉车都尉窦固出酒泉破呼衍王天山（呼衍匈奴王号天山即祈连山一名雪山在伊州北）留兵屯伊吾卢城明年春西域于诸国皆遗子入侍（西域自绝六十五载後复通焉）十七年戊己校尉耿恭屯後王部金蒲城（金蒲城车师後王城廷也。今廷州蒲昌县）移檄乌孙示汉威德大昆弥已下皆愿遣子入侍恭乃发使赍金帛迎其侍子。
    和帝永元二年大将军窦宪破北匈奴车师震忄前後王并遣子入侍（车师有後王前王前王即後王之子其庭相去五百里）。
    六年西域都护班超大破焉耆尉犁斩其王自是西域降服纳质者五十馀国。
    安帝永初中鲜卑大人燕荔阳诣阙朝贺令止乌桓校尉所居宁城下通胡市因筑南北两部质馆（筑馆以受降质）鲜卑邑落百二十部各遣子入质。
    顺帝永建五年疏勒国王臣磐遣侍子与大宛莎车使俱诣阙贡献。
    魏明帝太和元年十月焉耆王遣子入侍。
    晋武帝太康元年八月车师前部遣子入侍。
    四年八月鄯善国遣子入侍假其子归义侯。
    六年十月龟兹焉耆国遣子入侍。
    後魏太武正平元年车师国王遣子入侍是时狄道人李宝初欲谋归款令其子承随表入质帝深相器异礼遇甚优赐爵姑臧侯。
    孝文太和十五年诏立高句丽王。又诏遣世子入朝上书辞疾遣其从叔子随使诣阙。
    唐玄宗开元二年二月壬寅新罗王子金守忠来朝留宿卫赐宅及帛以宠之。
    是年闰五月戊寅诏曰：我国家统一寰宇历年滋多九夷同文四奥来暨夫其袭冠带奉正朔然乡风而慕化列於天朝编於属国者盖亦众矣。我则润之以时雨之以春阳淳德以柔之中孚以信之玄风既同群物兹遂莫不自天壤穷海域厥角以请吏执贽以来庭皇唐之德於此为盛今外蕃侍子久在京国虽威惠之及自远毕归而羁旅之志重迁斯在宜命所司勘会诸蕃充质宿卫子弟等量放还国契丹及奚延通质子并即停追前令还蕃首领等至幽州。且住交替者即旋去朕欲以鸟兽咸。若华戎俱泰来则纳其朝谒之礼去则随其生育之心推我至诚崇彼大顺含弘之施德莫厚焉。
    十五年契丹遣首领诺括来送质子并献方物。
    代宗大历九年二月辛卯渤海质子大英俊还蕃引辞于延英殿。
    德宗贞元七年八月渤海王遣其子太贞（一作真）来朝请备宿卫。
    宪宗元和元年十一月放宿卫新罗质子金献忠归本国。
    十五年二月新罗质子试太子中允赐紫金鱼袋金士信奏臣本国朝天二百馀载常差质子宿卫阙庭每有天使临蕃即充副使转通圣旨下告国中今在城宿卫质子臣次当行之。
    文宗开成元年新罗王金景徽遣其子义琮来谢恩兼宿卫二年四月放还蕃是年十二月新罗国质子试光禄卿紫金鱼袋金允夫进状称本国王命臣入朝充质二十六年矣。三蒙改授试官再当本国宣慰及册立等副使准往例皆蒙特授正官遂授武成王庙今。
    晋高祖天福三年八月青州王建立奏高丽国宿卫质子王仁翟乞放归乡里可之。
    ○外臣部　责让
    夫要荒之服声教攸暨天子有守在四夷之道春秋著︹以天下之法故威让之命所以惩其不贡文告之辞所以谴其不庭惟制御之多方在羁縻而勿绝。若乃象胥是设言语既通使者载驰要领斯得而乃陆梁负约桀骜渝盟鼠首多疑狼心肆志或自相残孽或敢行侵叛悯其类之所虑我边之有耸繇是布之言令昭以刑德示曲直之旨谕诛赏之意故有革心改图厥角谢罪者矣。
    汉武帝太初中楼兰王遣一子质汉一子质匈奴後贰师击大宛匈奴欲遮之贰师兵盛不敢当即遣骑因楼兰候汉使后过者欲绝勿通军正任文将兵屯玉门关为贰师後距（後距者居後以拒敌）捕得生口知状以闻帝诏文便道引兵捕楼兰王将诣阙簿责王（以文簿一一责之）对日小国在大国间不两属无以自安愿徙国入居汉地帝直其言遣归国。
    宣帝时赐乌孙大吏大禄大监金印紫绶使尊辅大昆弥星靡星靡死子雌栗靡立为小昆弥後末振将使人刺杀之汉责大禄大吏大监以雌靡见杀状夺金印紫绶更与铜墨。
    哀帝建平二年乌孙庶子卑援（音爰）（音竹二切）入匈奴界寇盗匈奴击败之卑援恐遣子逯为质匈奴（逯音录）单于受以状闻汉遣中郎将丁野林副校尉公乘音使匈奴责让单于告令还归卑援质子单于受诏遣归。
    後汉顺帝永和中南匈奴左部勾龙王吾思居细等背叛中郎将梁并等击破之天子遣使责让单于开以恩义令相招降单于本不预谋乃脱帽避帐诣并谢罪。
    隋高祖开皇六年契丹诸部相攻击久不止。又与突厥相侵高祖使责让之其国遣使诣阙顿颡谢罪。
