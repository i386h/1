<!-- { "loadSidebar": true } -->
安重霸初为蜀守秦州闻明宗起河北即时遣使以秦城等州来降天成初用为阆州团练使未几召还为左卫大将军常怀奸佞探人主意明宗尤爱之长兴末明宗谓侍臣曰：安重霸朕之故人以秦州归国其功不细酬以团练防御恐非怀来之道范延光曰：将校内有自河东河北从陛下龙飞故人尚有未及团防者今。若遽授重霸方镇恐为窃议明宗不悦未几竟以同州节钺授之。
晋少帝开运三年诏宋州节度使李守贞近以援送军储杀戮蕃贼继闻克捷宜示颁宣护圣奉国兴顺宗顺兴国诸军都指挥使各绢十疋馀自都虞候至散卒七疋至十疋其随行人员与诸州本城将士亦有等第赐赉（史官曰：昔卫青霍去病深入虏碛以斩首加级用为定规故谓首级此其义也。守贞前引大军往取瀛州境获一刺史以退此时言攻幽蓟赖张彦泽剿蕃较而回徵师五万运粮千里行扈所过卷团一空将吏醉饱百草皆除遂使河北生民无措足之所而。又军去有赐谓之挂甲钱来则赏之谓之卸甲钱或微有功名日皆次第优给缗帛动计三十万数田力其何以济良可痛矣。良可骇矣。）汉高祖以晋天福十二年即位时司天监赵延冬官正吴正已徐延浩等进来年历日赐器皿缯帛有差。（星官有禄给进历日职也。前代太史预言气象水旱灾变使国有备可赏之矣。至於中秋老人星见日月薄蚀皆常事也。赐赏非其时况历日乎！）。
●卷一百八十一
○帝王部　恶直
《传》曰：事君勿欺也。而犯之。又曰：有犯而无隐故古之良臣挺謇谔之志励骨鲠之节内怀忠爱情均休戚故有犯颜色触忌讳献替可否补救阙失言必逆耳事乃利国自非人主廓容纳之量克己降意则龙鳞人逆鲜，或不怒至有励斧钺以震威建官司以监谤下幽絷之诏行黜弃之典乃使良士结舌嘉言攸伏良可戒哉！《书》曰：予违汝弼汝无面从。又曰：有言逆於汝心必求诸道诚哉！为邦之丕训也。
夏王桀淫虐诸侯咸叛关龙逄引黄图而谏桀以为妖言焚黄图而杀龙逄。
商王纣既淫乱微子谏不听乃与太师箕子谋去之比干曰：为人臣者不得不以死谏乃强谏纣纣怒曰：吾闻圣人心有七窍剖比干观其心箕子惧乃佯狂为奴纣。又囚之。
周厉王即位三十年好利近荣夷公大夫芮良夫谏厉王不听卒以荣公为卿士用事王行暴虐侈傲国人谤王召公谏曰：（召康公之後穆公虎王卿士）民不堪命矣。王怒得卫巫（卫国之巫也。）使监谤者以告则杀之其谤鲜矣。诸侯不朝三十四年王益严国人莫敢言道路以目（以目相视而已）厉王喜告召公曰：吾能弭谤矣。乃不敢言召公。又谏王不听，於是国人莫敢出言。
汉文帝时袁盎为中郎将亦以数直谏不得久居中调为陇西都尉（调选也。）。
景帝即位以太子太傅石奋为九卿迫近惮之（以其敬恭履度故惮之）徙奋为诸侯相。
武帝时汲黯为中大夫以数切谏不得久留内选为东海太守召为主爵都尉亦以数直谏不得久居位狄山为博士匈奴求和亲群臣议前（於帝前议事）山曰：和亲便帝问其便曰：兵凶器未易数动（言难可屡动）高帝欲伐匈奴大困平城乃遂结和亲孝惠高后时天下安乐文帝欲事匈奴北边萧然苦兵（萧然犹骚然扰动之貌也。）孝景时吴楚七国反景帝往来东宫间（谓谘谋於后也。）天下寒心数月（惧於兵难也。）吴楚已破竟景帝不言兵（讫景帝之身更不议征伐之事）天下富实今自陛下兴兵击匈奴中国已空虚大困贫繇是观之不如和亲帝问汤（汤张汤也。）汤曰：愚儒无知狄山曰：臣固愚忠。若御史大夫汤诈忠汤之治淮南江都以深文痛诋诸侯别疏骨肉使藩臣不自安臣固知汤之诈忠，於是帝作色曰：吾使生居一郡能无使虏入盗乎！（博士之官故呼为生也。）山曰：不能曰：居一县曰：能复曰：居一鄣间（鄣音之向切谓塞上要险之处别策为城因置吏士而为鄣蔽以折寇也。）山自度辩。且下吏（度计也。见诘自辩而辞穷当下吏也。）曰：能乃遣山乘鄣（乘登也。登而守之）至月馀匈斩山头而去是後群臣震。
成帝时朱上书求见公卿在前时丞相故安昌侯张禹以帝师位特进甚尊重曰：臣愿赐尚方斩马剑断佞臣一人头以厉其馀帝问谁也。对曰：安昌侯张禹帝大怒曰：小臣居下讪上廷辱师傅罪死不赦御史将下攀殿槛折後帝意亦解。
刘辅以美才擢为谏议大夫成帝欲立赵婕妤为皇后辅上《书》曰：陛下乃触情纵欲以卑贱之女母天下乎！里语曰：腐木不可以为柱卑人不可以为主臣辱谏诤之官不敢不尽死书奏帝使侍御史收纟专辅系掖庭秘狱後减死罪一等纶鬼薪。
哀帝宠董贤为大司马贤年二十二帝置酒与贤父亲属宴饮帝饮醉从容视贤而笑曰：吾欲法尧禅舜何如侍中王闳在坐进谏曰：昔周成戏以桐叶封弟叔虞於晋周公入曰：天子无戏言今天下乃高帝之天下非陛下之天下也。陛下以藩王入奉嗣孝成皇帝後当承宗庙传子孙於无穷岂得以戏言将高祖社稷输人邪帝默然不悦终以失旨贬为郎署。
後汉光武建武中内外群官多帝自选举加以法理严察职事过苦尚书近臣至乃摇扑率曳於前群臣莫敢正言尚书令申屠刚每辄极谏。又数言皇太子宜时就东宫简任贤保以成其德帝并不纳刚以数切谏失旨数年出为平阴令。
和帝时侍郎光禄大夫李法上疏以为朝政苛碎违永平建初故事宦官权重椒房宠盛。又讥史官记事不实後世有识寻功计德必不明信坐失旨下有司免为庶人。
安帝时苏章为议郎数陈得失其言甚直出为武原令。
成翊世为尚书郎安帝时常侍樊丰与帝乳母王圣共讠替皇太子废为济阴王翊世连上书讼之。又言樊丰王圣诬罔之状帝既不从而丰等舀以重罪下狱当死有诏免官归本郡。
顺帝时宋登为侍中数上封事抑退权臣繇是出为颍川太守。
桓帝时白马令李上疏言孔子曰：帝者谛也。今小人讠舀进财货公行是帝欲不谛乎！帝怒送黄门北寺狱弘农五官掾杜众伤以忠谏获罪上书愿与同日死帝愈怒遂并下廷尉大鸿胪陈蕃上疏救曰：李所言虽不识禁忌干上逆旨其意归於忠国而已昔高祖忍周昌不讳之谏成帝赦朱腰领之诛今日杀臣恐剖心之讥复议於世矣。故敢触龙鳞冒昧以请太常杨秉雒阳市长沐茂郎中上官资并上疏请帝恚甚有司奏以为大不敬诏切责蕃秉免归田里茂资贬秩二等时帝在濯龙池管霸奏等事霸跪言曰：李野泽愚儒杜众郡中小吏出於狂戆不足加罪帝谓霸曰：帝欲不谛是何等语而常侍欲原之邪顾使小黄门可其奏众皆死狱中灵帝时栾巴为议郎时大将军窦武太傅陈蕃被诛巴以其党复讠为永昌太守以功自效辞病不行上书极谏理陈窦之冤帝怒下诏切责收付廷尉巴自杀。
张钧时为郎中以中常侍张让所在贪残为人蠹害乃上《书》曰：宜斩十常侍县头南郊可不须师旅而大寇自消天子以钧章示让等皆免冠徒跣顿首乞自致雒阳诏狱并出家财以助军费有诏皆冠履视事如故帝怒钧曰：此真狂子也。十常侍固当有一人善者不钧复重上犹如前章辄寝不报诏使廷尉侍御史考为张角道者御史承让等阿旨遂诬奏钧学黄巾道收掠死狱中而让等实多与张角交通。
魏文帝黄初元年十二月长水校尉戴陵谏不宜数行弋猎帝大怒陵减死罪一等。
鲍勋为宫正时文帝欲征吴群臣大议勋面谏以为不可帝益忿之左迁勋为治书执法。
苏则为侍中文帝时人多饥困而军数出。又兼治宫室则数面谏繇此帝颇不悦其後出为河东相。
晋武帝时诏齐王攸将之国祭酒曹志建议以为不当遣帝览议大怒曰：曹志尚不明吾心况四海乎！以议者不指答所问横造异论策免太常郑默，於是有司奏收志等结罪诏惟免志官以公还第其馀皆付廷尉。
向雄为河南尹齐王攸将归藩雄谏曰：陛下子弟虽多然有名望者少齐王卧在京邑所益实深不可不思帝不纳雄固谏忤旨起而径出遂以愤卒。
元帝为晋王时奉朝请周嵩上疏曰：臣闻取天下者常以无事及其有事不足以取天下故古之王者必应天顺时义全而後取让成而後得是以享世长久重光万载也。今议者以殿下化流江汉泽被六州功济苍生欲推崇尊号臣谓今梓宫未反旧京未清义夫泣血士女震动宜深明周公之道先雪社稷大耻尽忠言嘉谋之助以时济弘仁之功崇谦谦之美推後己之诚然後揖让以谢天下谁敢不应谁敢不从繇是忤旨出为新安太守。
後周宣帝为太子时武帝顾命曰：内史王谊社稷臣宜处以机密不须远任也。及即位惮谊刚正出为襄州总管。
刘行本掌朝下大夫宣帝嗣位多失德行本切谏忤旨出为河内太守。
隋高祖初即位虞庆则劝高祖尽灭宇文氏高杨惠亦依违从之唯内史令李德林固争不可高祖作色怒曰：君读书人不足平章此事，於是遂尽诛之自是品位不加出於高虞之下唯依班例授上仪同进爵为子。
炀帝时盗贼不止天下大乱纳言苏威每讽谏帝弥不平後复问伐辽东事威对愿赦群盗遣讨高丽帝益怒之。
梁毗为刑部尚书并摄御史大夫事奏劾字文述私役部兵炀帝议免述罪毗固诤因忤旨遂令张衡代为大夫毗忧愤数月而卒。
萧为内史侍郎时炀帝至雁门为突厥所围进计其围乃解其後帝。又将伐辽东谓群臣曰：突厥狂悖势何能为以其少时未散遂相恐动情不可恕因出之为河池郡守即日遣之。
张处威为谒者大夫时炀帝数巡幸百姓疲弊处威因上封事以谏帝不悦自此见疏。
许善心为给事郎大业七年从至涿郡帝方自御戎以东讨善心上封事忤旨免官。
唐德宗贞元中袁高为给事中以切直忤旨时宰相齐映连请以高为左丞御史大夫皆不行。
姜公辅为谏议大夫同中书门下平章事从德宗幸山南车驾至城固县唐安公主薨公主帝之长女昭德皇后所生性聪敏仁孝上所锺爱初诏尚韦宥未克礼会而遇播迁及薨帝悲悼尤甚诏所司厚其葬礼公辅谏曰：非久克复京城公主必须归葬今於行路。且宜俭薄以济军士帝怒谓翰林学士陆赞曰：唐安夭亡不欲於此为茔垅。且令造一砖塔安置功费甚微不合关宰相论列公辅忽进表章都无道理但欲指朕过失拟自取名朕比拔擢为腹心乃负朕如此拔对曰：公辅官是谏议职居宰衡献替固其职分本立辅臣置之左右朝夕纳诲意在防微而弼之乃其所也。陛下以造塔役费微小非宰相所论之事但问理之是非岂纶事之大小。若造塔为是役虽大而作之何伤。若造塔为非费虽小而言者何罪帝。又曰：卿未会朕意以公辅才行共宰相都不相当在奉天时已欲罢免後因公辅辞退朕以面许寻属怀光背叛遂。且因循容至山南公辅知朕必拟改官所以固论造塔卖直取名据此用心岂是良善朕所惆怅者只缘如此赞虽再三救护帝怒不已乃罢为左庶子萧复为相扈驾奉天请别对奏云：陛下临御之初圣德光被自用杨炎卢杞秉政损黩皇猷以致今日今虽危急愿陛下深革睿思微臣敢当此任。若令臣依阿偷免臣不敢旷职卢杞奏对於帝前阿旨顺复正色曰：卢杞之词不正德宗愕然退谓左右曰：萧复颇轻朕遂令往江南宣抚後遂罢之。
