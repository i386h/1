<!-- { "loadSidebar": true } -->
    高彪为中郎较书东观时京兆第五永为督军御史使督幽州百官大会祖饯於长乐观议郎蔡邕等皆赋诗彪乃独作箴曰：文武将坠乃俾俊臣整我皇纲董此不虔古之君子即戎忘身明其果毅上其桓桓吕尚七十气冠三军诗人作歌如鹰如天有太乙五将三门地有九变邱陵山川人有计策六奇五间总兹三事谋则谘询无曰：已能务在求贤淮阴之勇广野是尊周公大圣石昔纯臣以威克爱以义灭亲勿谓时俭不正其身勿谓无人莫识已真忘富遗贵福禄乃存枉道依合复无所亲先公高节越可永遵佩藏斯戒以励终身邕等甚美其文以为莫尚也。後彪为中郎较书於东观及迁内黄令帝敕同僚临送祖於上东门。
    郭泰。《字林》宗游於雒阳始见河南尹李膺大奇之遂相友善，於是名震京师後归乡里衣冠诸儒送至河上车数千两林宗惟与李膺同舟而济众宾望之以为神仙焉泰後举有道不就。
    祢衡平原般人也。为曹公所怒遣人骑送之刘表临发众人为之祖道先供设於城南乃更相戒曰：祢衡悖虐无礼今因其後到咸当以不起折之也。及衡至众人莫肯兴衡坐而大号众问其故衡曰：坐者为蒙卧者为尸蒙尸之间能不悲乎！
    魏管辂与诸葛原别原戒以二事言卿惟乐酒量虽温克然不可保宁当节之卿有冰镜之才所见者妙礻固如膏火不可不慎持卿才以游於汉之间不忧不富贵也。辂言酒不可极才不可尽吾欲持酒以礼持才以愚何患之有耶辂至少府丞。
    蜀张裔字君嗣为丞相诸葛亮留府长史诣亮咨事送者数百车乘盈路裔书与所亲曰：人自敬丞相长史男子张君嗣附之疲倦欲死。
    晋贾充为车骑将军都督秦凉二州诸军事镇关中将之镇百僚饯於夕阳亭石崇为征虏将军假节监徐州诸军事镇下邳崇有别馆在河阳之金谷一名梓泽送者倾都帐饮於此焉。
    王澄为荆州刺史将之镇送者倾朝。
    温峤为王敦左司马会丹阳尹缺敦表补峤为之因敦饯别峤起行酒至钱凤前因伪醉以手版击凤帻坠敦以为醉而释之临去言别涕泗横流出阁复入如是再三然後即路。
    桓温太和中悉众北伐平北将军郗以疾解职。又以温领平北将军徐兖二州刺史率弟南中郎冲西中郎袁真步骑五万北征百官皆於南州祖道都邑尽倾。
    殷浩为中军将军废徙东阳委命谈咏虽家人不见其有流放之戚甥韩伯浩素赏爱之随至徙所经岁还都浩送至渚侧咏颜曹远诗云：富贵他人合贫贱亲戚离。
    殷仲文为桓玄谘议护军将迁姑熟送者倾朝。
    宋何尚之字彦德为吏部郎告休定省倾朝廷送别别於治渚及至郡父叔度谓曰：闻汝来此倾朝相送可有几客答曰：殆数百人叔度笑曰：此是送吏部郎耳非关何彦德也。昔殷浩亦尝作豫章定省送者甚众及废徙东阳船泊征虏亭积日乃至亲旧无复相窥者。
    沈怀文为殿中郎时隐士雷次宗被徵居锺山後南还卢岳何尚之设祖道文义之士毕集连句为诗怀文所作犹美。
    南齐张融出为封溪令从叔永出後渚送之曰：似闻朝旨汝寻当还融曰：不患不还正恐还而复去。
    梁陶弘景初仕齐为奉朝请永明十年上表辞禄诏许之赐以束帛及发公卿祖之於征虏亭供帐甚盛车马填咽咸云：宋齐已来未有朝野荣之。
    唐贺知章为散骑常侍请度为道士求还乡里皇太子已下咸就执别。
    哥舒翰为太子少保安禄山反以为皇太子先锋兵马副元帅拒贼於潼关百僚出饯於郊。
    ○总录部　好客
    自战国之世四豪竞逐莫不倾意下士以致千里之客繇是方来之宾入者悦出者誉而光名满於天下矣。汉氏之後游谈滋甚乃有虚怀曲意翘思延伫孜孜以款接区区而忘势以至门无停轮坐无空席浆酒藿肉撞钟舞女以极其宴喜从车飞盖名园别墅以纵乎！游娱骋文翰以为资气侠以自任斯固倜傥磊落夸迈流俗者之所为也。若乃群居之谈不能及义逾侈之咎见讥於时此。又不足尚已。
    田文齐公子封为孟尝君在薛招致宾客及亡人有罪者皆归孟尝君孟尝君舍业厚遇之以故倾天下之士食客数千人无贵贱一与文等孟尝君待客坐语而屏风後常侍史主记君所与客语问亲戚居处客去孟尝君已使使存问献遗其亲戚孟尝君曾待客夜食有一人蔽火光客怒以为饭不等辞去孟尝君起自持其饭比之客惭自刎士以此多归孟尝君客无所择皆善遇之人人各自以为孟尝君亲已赵胜赵公子也。封为平原君诸子中胜最贤喜宾客宾客盖至者数千人。
    信陵君无忌魏昭王少子魏安王异母弟也。昭王薨安王即位封公子为信陵君公子为人仁而下士士无贤不肖皆谦而礼交之不敢以其富贵骄士士以此皆方数千里争往归之致食客三千人当是时诸侯以公子贤多客不敢加兵谋魏。
    春申君黄歇为楚相时是时齐有孟尝君赵有平原君魏有信陵君方争下士招致宾客以相倾夺辅国持权当是时楚复强赵平原君使人於春申君春申君舍之上舍赵使欲夸楚为玳瑁簪刀剑室以珠玉饰之请命春申君客春申君客三千馀人其上客皆蹑珠履以见赵使大惭。
    吕不韦为秦相国是时魏有信陵君楚有春申君赵有平原君齐有孟尝君皆下士喜宾客以相倾不韦亦招致士厚遇之至食客三千人。
    汉陈为列侯以赵相国将监赵代边少时慕魏公子及守边招致宾客尝告归过赵宾客随之者千馀乘邯郸客舍皆满所以待宾客如布衣交皆出客下。
    郑当时孝景时为太子舍人每五日洗沐尝置驿马长安诸郊请谢宾客夜以继日至明旦尝恐不遍後为大司农当时为大吏戒门下客至无贵贱无留门者执宾主之礼以其贵下人。
    陈遵为校尉击贼赵朋霍鸿有功封嘉威侯居长安中牧守当之官及郡国豪杰至京师者莫不相因到遵门遵嗜酒每大饮宾客满堂辄关门取客车辖投之井中因休沐之暇而过赵邑外谓之郊近郊二十里虽有急终不得去。
    後汉崔瑗为济北相爱士好宾客盛修肴馔殚极滋味或言其大奢瑗闻之怒敕妻子曰：吾并日而食以供宾客而反以获讥士大夫不足养如此後勿过菜具无为诸子唐蚩也。终不能改奉禄尽以宾享也。
    来艳少好学下士开馆养徒位至司空。
    皇甫嵩折节下士门无留客（言汲引之速）时人皆称而附之嵩至太常。
    袁绍有姿貌威容爱士养名（英雄纪曰：绍不妄通宾客非海内知名不得相见。又好游侠与张孟卓何伯求吴子卿许子远皆为奔走之友）既累世台司宾客所归加倾心折节莫不争赴其庭士无贵贱与之抗礼辎柴毂填接街陌内官皆恶之自袁安已下皆博爱容众无所拣择宾客入其门无贤愚皆得所欲为天下所归官至太尉大将军。
    孔融为大中大夫容众少忌好士喜诱掖後进及退职（大中大夫职在言议故为职）宾客日盈其门尝叹曰：坐上客常满樽中酒不空吾无忧矣。
    魏曹纯敬爱学士学士多归焉繇是为远近所称年十八为黄门侍郎。
    吴诸葛融瑾次子也。瑾卒融袭爵摄兵业驻公安秋冬则射猎讲武春夏则延宾交会休吏假卒，或不远千里而造焉每会辄历问宾客各言其能乃合榻促席量敌选对或有博奕或有ヅ蒲投壶弓弹部别类分，於是果继进清酒徐行融周流观览终日不倦後为奋威将军。
    顾邵字孝则好乐人伦自州郡庶职及四方人士往来相见或言议而去或结厚而别风声流闻远近称之权妻以权女年二十七起家为豫章太守。
    晋陶侃为荆州刺史未尝壅滞接引疏远门无停客宋刘穆之初为高祖军府主簿爱好宾游坐客常满性奢豪食必方丈旦辄为十人馔穆之既好宾客未尝独餮每至食时客止十人已还者依常下食以此为常白高祖曰：穆之家本贫贱赡生多缺自叨忝以来每存约损而朝夕所须微有过丰自此以外一毫不以负公。
    蔡冉阝南阳冠军人也。家素富而冉阝兄<尸句>善接待宾客至无多少皆资给之尝为郡县所优异蠲其调役。
    南齐王寂字子玄侍中僧虔之子性迅动好文章王融之败後宾客多归之位至秘书郎卒。
    梁任为御史中丞好交结奖进士友得其延誉者率多升擢故衣冠贵游莫不争与交好坐上宾客恒有数十时人慕之号曰：任君言如汉之三君也。
    庾尤少聪慧家富於财好宾客食必列鼎卒於家。
    羊侃为都官尚书性不饮酒而好宾客交游终日献酬同其醉醒。
    陈鲁广达吴州刺史悉达弟也。虚心爱士宾客多自远而至终於中领军。
    孙为右军将军其自居处颇失於奢豪庭院穿筑极林泉之致歌钟舞女当世罕俦宾客填门轩盖不绝。
    後魏源怀为车骑大将军性不饮酒而喜以酒饮人好接宾友子雍字灵和推诚待士士多归之。
    郑伯猷为太学博士领殿中御史与当时名胜咸申游款。
    夏侯道迁豫州刺史频表解州於京城之西水次市地大起园池殖列蔬果延致秀彦时往游妓妾十馀尝自娱乐国秩岁入三千馀疋专供酒馔不营家产每诵孔融。《诗》曰：坐上客常满樽中酒不空馀非吾事也。识者多之。
    冯元兴家素贫约食客尝数十人同其饥饱曾无[A092]色时人叹尚之位至中书舍人。
    北齐段孝言为侍中丞仆射虽黩货无厌恣情酒色然举止风流招致名士美景良辰未尝虚弃赋诗奏妓毕尽欢洽虽草莱之士粗关文艺多引入宾馆与同兴赏其贫踬者亦时有乞遗世论复以此多之。
    韩晋明轨之子也。天统中封东莱王晋明有侠气诸勋贵子孙中最留心学问好酒诞纵招引宾客一席之费动至万钱犹恨俭啬朝廷欲处之贵要地必以疾辞告人曰：废人饮美酒对名胜安能作刀笔及披故纸乎！
    郑述祖为太子少师兖州刺史所在好为山池松竹交植盛饣肴馔以待宾客将迎不倦。
    邢邵性好谈赏不能闲独公事归休常须宾客自伴官至太常卿中书监。
    後周司马消难子如之子初在齐子如当朝消难亦爱宾客邢子才王元景魏收陆崔詹等皆游其门仕至车骑将军。
    长孙澄为大将军雅好宾客接引忘疲虽不饮酒而好观人酣兴尝恐座客请归每敕中厨别进异馔留之。
    裴汉性不饮酒而雅好宾游每良辰美景必招引时彦宴赏留连间以篇什当时人物以此重之。
    隋庾季才为大中大夫志好宴游尝吉日良辰与琅琊王褒彭城刘河东裴政及宗人信等为文酒之会次有刘臻明克让柳誓之徒虽为後进亦申游款苏夔少有盛名於天下引致宾客四海士大夫多归之官至通议大夫。
    杨玄感为礼部尚书性虽骄倨而爱重文学四海知名之士多趋其门。
    唐李百药为宗正卿好招延宾友樽酒常不空。
    唐宪武德初拜太子右虞侯率後历散骑常侍麾将军银青光禄大夫既无他职事居多间逸与亲戚故人酣畅以此自焉。
    杨师道为侍中退朝之後必宴集园池预在宾筵皆属文之士歌童舞女纵以欢娱。
