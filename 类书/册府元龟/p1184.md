<!-- { "loadSidebar": true } -->
    懿宗咸通二年二月郑滑节度使李福奏属郡[A13C]州去年夏大水雨泥邱汝阴颍上等县平地水深一丈田稼屋宇淹没皆尽乞蠲租税从之。
    四年七月诏安南管内被蛮贼驱劫处本户两税丁钱等量放二年候收复後别有指挥。
    僖宗广明元年五月乙夕阝诏自广明已前诸色税赋宜令十分减四分其河中府太原府遭贼掠处亦宜准此。
    哀帝天元年八月即位二年四月德音修奉园陵役费夫匠车牛宜令录奏优复一年。
    梁末帝贞明六年四月己亥诏曰：王者爱育万方慈养百姓恨不驱之以仁寿抚之以淳和而炎黄有战伐之师尧舜有干戈之用谅不获已其犹病诸。然则去害除妖兴兵动众杀黑龙而济中土刑白马而誓诸侯终能永逸暂劳以至同文共轨古今无异方册具存朕以眇末之身亿兆之上四海未艾八年于兹业业兢兢日慎一日虽逾山越海肃慎方来而召雨徵风尤尚在顾兹残孽劳我大邦将士久於战征黎庶疲於力役木牛暂息则师人有不爨之忧流马尽行则丁壮有无聊之苦况青春告谢朱夏已临妨我农时迫我戎事永言大计思致小康宜覃在宥之恩稍示殷忧之旨用兵之地赋役实烦不有蠲除何使存济除两京已放免外应宋亳辉颍郓齐棣滑郑濮沂密青登莱淄陈许均房襄邓泌随陕华雍晋绛怀汝商等三十二州应欠贞明四年已前夏秋两税并郓齐滑濮襄晋辉等七州兼欠贞明四年已前营田课利物色等并委租庸使逐州据其名额外数目矜放所在官吏不得淹停制命徵督下民致恩泽不及於乡闾租税虚损於帐籍其有衷私远年债负生利过倍自违格条所在州县不在更与徵理之限兖州境内自张守进违背朝廷结连蕃寇久劳攻讨颇困生灵言念伤残寻加给复。
    龙德元年五月丙戌诏应欠贞明三年四年诸色残欠五年六年夏秋残税并放。
    七月以陈州平（先是州刺史王友能叛命张汉杰讨之）敕开封府太康襄邑雍丘三县遭陈州贼军奔冲其夏税只据见苗输纳。
    後唐庄宗同光元年四月即位诏应诸道管内有高年逾百岁者便与给复永俾除名自八十九十者与免一子役州县不得差徭其应边陲山北八军易定幽燕边陲诸县自鲜卑入寇仍岁缠灾卷彼流人良堪兴叹或乍来复业才拟营农尚怯侵搔须加慰┰其税率仍为长吏量与矜减凡有毒孤贫鳏寡历代皆缺於教化自古共切於轸伤免致噢咻遍加养应有欠负不系公私。若曾重重出利累经徵理填还不迨者并皆释放。
    十月诏曰：理国之道莫。若安民劝课之规宜从薄赋庶遂息肩之愿冀谐鼓腹之谣应诸道户口并宜罢其差役各务营农所系残欠赋税及诸务悬欠积年课利及公私债负等其汴州城内自收复日已前并不在徵理之限应天下诸道自壬午十二月已前并收其兵戈蹂躏之地水旱灾之乡苗稼不登征赋宜减应今年经雹旱所损田苗处捡覆不虚据亩垅蠲免兼北京及河北先为妖未平配买征马如有未请官本钱及买马不迨者可并放免。
    二年二月诏曰：水旱之乡饥寒宜┰兵戈之地劳弊堪伤邺都及河东久兴师旅颇困生灵其近京州县。又辇运徭役无时暂息应北京以北诸州川界及至新州幽州镇定管界契丹侵掠井邑凋残兼辽州泌州南界及安义北界泽州诸县河阳向下至郓濮齐棣以来边河州县数年兵革至甚凋残自此并宜倍加抚安召令复业应人户所输税租特与蠲减已从别敕处分兼诸道州县有经雹水旱之处所损田苗纳税不迨悬欠处仰仔细捡详如不虚妄特与蠲放五月敕治国之由安民是本如闻今岁麦田虽繁而结实不广其四京诸道百姓於麦察地内种得秋苗并不徵税。
    十一月中书奏天下州府今秋多有水潦处百姓所输秋税请特减以慰贫民敕俟来年蠲免。
    二年二月甲子朔诏曰：间者以皇纲中坠国步多艰率兵甲於两河涨烟尘於千里忧勤二纪劳役万端矧乃东京国号大名雄称全魏昔惟广晋今实兴唐自朕南北举军高低协力总六州之疆土供万乘之征租有飞刍免粟之劳有浚垒深沟之役赋重而民无嗟怨务繁而士竭忠勤致于扫荡氛霾平除伪逆九庙复尝之荐兆人息涂炭之灾静想寅缘深所嘉叹昨者因追曩素载洽歌谣俱悬望幸之诚遂举省方之典爰临管界洎至都城对父老之欢呼卷怀斯契睹井田之凋废临驭增惭得不特降优恩俾苏旧地苏表宠绥之道免渝敦激之风应东京随丝盐钱每两俱减放五十文逐年卖蚕盐大盐甜次冷盐每斗与减五十文栾盐与减三十文其小べ豆税每亩长与减放三升都城内店宅园圃比来无税顷因伪命遂有配徵後来原将所徵物色添助军人衣赐将令通济宜示矜蠲今据慢去处於见输税丝上每两作三等酌量纳钱贵与充本回图收市军人衣赐其丝永与除放所有六街内空田地并许新归业人户逐便盖舍居止与免差徭如是本主未来一任坊邻收佃庶令康泰俾表优恩。
    三月车驾自邺至澶州辛亥次於德胜镇顿丘县人王遇等一百五十人遮道诉曰：臣等坟墓田园陛下数年列栅在内桑枣为寨木田园成沟垒十年在外去岁方归帝悯然许复一年。
    四年正月壬戌制应同光三年经水灾处有不迨及逃移人户差科夏秋两税及诸折配委官吏切加点捡并与放免仍一年内不得杂差遣壬午年已前百姓所欠秋夏残税及诸色课利钱物先有敕文悉已放免近闻，或不遵守依前却有徵收仰下租庸司及诸道州府切准前敕处分其同光元年当战伐之後是平荡之初人户流离多未复业固於租赋须议矜蠲其诸色残欠差税及不迨系官课利并与放免三蜀管内百姓除秋夏两税及三司旧额钱物斛斗并继岌崇韬申奏减落徵收外所有无名配卒急徵横敛毒害生灵者更委本道新除节度使已後於管内一一检勘细具闻奏当与放免。
    ●卷四百九十二
    ○邦计部　蠲复第四
    後唐明宗天成元年四月即位下制曰：昨自魏汴至京大军所历戎马腾践麦苗下本州使简量据所伤践与蠲地税诸色残税自今年四月一日已前并与放免如已徵入州县者即据数纳省。若取官中回图钱立契取私债未曾纳本利者不在此限其馀并不徵理。
    十一月癸未镇州并卢文进所率归业户口奉诏放租税三年仍每口给粮五斗讫。
    二年十月戊戌诏曰：诸道州府自同光三年已前所欠灾秋夏税租并主持务局败阙课利并氵公河舟公折欠天成元年欠夏税租并特与除放（时安重诲既构任圜之祸恐人非之思市恩於众以掩己过）辛丑诏曰：朕闻后来其苏动必从於人欲天监厥德静。且布於国恩近者言幸浚郊暂离雒邑盖逄岁稔共乐时康不谓奸臣遽彰逆状为厉之阶既甚覆宗之祸自贻俾我生灵遘兹纷扰永言轸恻无辍寐兴宜覃雨露之恩式表雷之泽应汴州城内百姓既经惊劫须议优饶宜放二年屋税兼公私债负如是在城回图钱物及公私质库除点简见在外实经兵士散计者不计年月远近并宜蠲放应有年八十已上及家长有废疾者宜免一丁差役夫天灾流行时雨愆亢既阙地分宜减国税今岁岐华登菜自夏稍旱须加轸念以示优恩四州所管百姓宜令长吏切加安┰其所旱损田苗宜令简行诣实申奏与蠲减税租仍不得辄有差徭科配。
    四年正月敕会计之司租赋为本州县之职徵科是常傥不切整齐必渐滋侥亻幸今聆举奏果有逋悬非朝廷之立法不严盖官吏之慢公颇甚缘当献岁未欲加刑宜显示於新条贵永除於积弊其天成元年应欠秋税特与据数放免。
    三月敕王都负国命将除凶攻伐之劳朕所尝悯搬运之苦朕实备知近自收城方期罢役宜加矜┰遍示优饶其邺都幽镇沧邢易定等州管内百姓除正税外免诸色差配庶令生聚并获舒苏。
    长兴元年二月南郊毕诏天成四年十二月终已前诸道州府人户应有残欠税物蚕盐之乾榷湿榷既系积年之欠俄逄作解之恩并与放免诸州府营田户部院应欠租课房店利润逃移人户死损牛畜或先遭剽劫及水涝处欠负斛斗无可徵填已收纳到家产财物其馀所欠并与蠲除所在仓场积年损烂使臣盘覆欠折尤多其主持专知官等据通收到产业物色外亦与放免应诸道商税课利扑断钱额去处除纳外年多蹙欠枷禁徵收既无抵当并可放免诸道采造材木欠数定州材木钱及阌乡船务遭火所烧所司累行催促无可徵填亦与放免先南北面军前仓场主持损烂欠折及江河转运抛失舟船并斛斗茭旱钱诸镇欠少过军准备粮草等据主持人见在家业并勒收纳外除放所欠天成元年二年诸州舡纳上供到库秤盘积欠物色并曾遭兵火烧劫及耀州前後身死刺史界分欠省库钱物却勒州司官吏陪填者并特放免天成二年终诸色人於西川省库内借过钱并省司先差人收买羊马欠折死损无可填还及天成二年终已前诸道银铜铁冶铅锡水银坑窟应欠课利兼木炭农具等场欠负亦与放免河阳管内人每亩上旧徵桥道钱五文今後并放不徵诸道州府人户每亩上元徵麴钱五文今特放二文衤氐徵三文。
    三年五月襄州奏水高二丈坏城欲尽乞蠲人户麦税从之。
    十月庚戌襄州奏汉江暴溢庐舍田稼并尽无可徵税请特免从之。
    四年三月辛丑敕叛党未平难辍转输之役流民既复必资安集之谋朕应天顺人端居静治。若涉大水如履薄冰翼翼乾乾惧不克荷所赖文武宣力天地降祥雨顺风调政宽事简虽四夷一主远殊贞观之朝而斗粟十钱近比开元之代无何董璋构乱蜀郡缠灾万方共乐於太平一境独嗟於多事遂致数年动众千里劳民奔驰秦凤之郊委顿岷峨之路盖彼乐祸非我愿为今则逆顺分明车书混一陆梁之党已归菹醢之刑涣汗之恩宜及疮痍之俗示以归还之路慰其怀恋之诚应奏岐延泾宁庆同兴元京兆等州府所欠长兴元年二年夏秋税赋诸色钱物及营田户部庄宅务课利等物并放如闻州使廉察自前每降敕书稍关除放颇淹行遣转急徵催物已输官人方见榜厚利实归於州县鸿恩虚及於生灵而况一户逃移一村搔扰残欠之物盖藏於形气腹中披诉之词指注於逃亡脚下朝廷比哀贫户州县转启亻幸门欲峻条流宜先晓谕今後敕到画时晓谕所管仍勒要路粉壁晓示如敕未到时已徵到物色据数附帐不得隐落如有人陈告以枉法赃论敕到并须半月内施行除放讫奏闻。
