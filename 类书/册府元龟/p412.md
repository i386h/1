<!-- { "loadSidebar": true } -->
十月北京留守冯ど谢恩赐母衣服银器初ど父在太原潜龙第为家老母出入第中恩意颇厚ど自宣徽使居守晋阳将之任ど母辞於宫中帝谓ど母曰：吾辈老矣。ど昨来纟角儿走吾前今日便得气力吾顷在太原为偏将视节度使富贵极矣。彼时吾不敢怀望将帅今ど为留守节度使耳姥更宜内训抚我乡里生民是日锡以金缯及至任每因中使往即慰问之。
三年二月以李从臻检校尚书右仆射右卫将军刘遂凝检校户部尚书右监门卫将军韩昭裔检校户部员外郎守太子左赞善大夫仍赐紫金鱼袋赵筠检校兵部尚书王再友检校刑部尚书胡漳检校国子祭酒史延韬检校右散骑常侍皆帝在藩旧参佐也。
四年八月乙丑帝顾谓侍臣曰：前洋帅陈皋称病甚乞致仕信乎！对曰：实然帝因怆然改容良久曰：陈皋昔为健儿从吾征伐操戈擐甲气吞豺虎今衰落如此浮生壮健都几何时哉！咄嗟久之因令孟汉琼往劳问。
安金全初仕庄宗为骑将与帝尤相善天成初召金全归朝授振武节钺同平章事。
何瓒初仕庄宗判留守於北京及帝缵嗣日召还见於秘殿帝念及故旧劳问久之厚加赐赉。
李建崇初仕庄宗以不能巧官久滞偏礻卑帝尝掌牙兵与建崇共事甚愍之连授磁沁二州刺史。
曹英本常山真定人父全武事赵王为列校英因得隶帐下及庄宗奄有其地录其左右收为散指挥使帝即位英侍於伎下问其祖考英以实对帝曰：乃朕之旧也。擢本班行首每加顾遇。
药纵之初依帝摄代州衙推及镇邢为书记自是移镇常山被天平宣武两镇节度副使帝镇常山被病不随及践阼纵之请见于雒邑安重诲怒其观望半岁馀无所授言事者闻於帝帝曰：德胜用兵时纵之饥寒相半不离我左右今有天下何人不富贵独委纵之何以劝劳。且遽召见之浃旬除磁州刺史。
愍帝长兴四年十一月即位丙辰以天雄军节度判官唐为左谏议大夫掌书记赵彖为起居郎摄观察推官吴承范为左拾遗左都押衙宋令询为磁州刺史皆帝帅邺时文武参佐也。唐举进士自帝帅宣武时从事历太原真定三府帝喜儒学之所启也。故有此授。又以天雄军巡官殷鹏为右拾遗鹏与吴承范俱魏州人举进士会帝为帅归乡里依之故有是超授焉。
应顺元年正月以前州团练使皇甫立为保大军节度立明宗微时旧人也。性不趋竞同时数辈皆秉节钺唯立才及二千石朱冯举劳其旧故有是命（臣钦。若等曰：朱弘昭冯ど皆当时宰相）。
末帝初天成中出镇河中府房嵩者京兆长安人也。少为唐宰相崔魏公家臣後因乱客於蒲州於路左迎谒帝求事军门帝受之使治宾客及登极历南北院宣徽使。
清泰元年以左谏议大夫卢损为右散骑常侍损尝奉使河中与帝款接故也。
五月以右千牛卫上将符彦饶充左右翊卫都指挥使彦饶旧典禁军明宗朝立定乱之功今春以伯氏安州不治而入宿卫帝旧也。故复委任之。
六月以前均州刺史韩远为羽林将军前申州刺史李干为右骁卫将军前河东行军司马李继忠为左骁卫将军前州行军司马韩昭为左武卫将军前彰义行军司马乔神剑为右武卫将军前青州行军郭师肇为右武卫将军前安州行军司马石延ど为右监门卫将军前同州行军司马赵彦铎为左监门卫将军帝久亲戎事皆旧部校也。故有是奖录焉。
辛巳以太子太傅致仕王建立兼侍中充天平军节度郓齐棣等州观察处置等使建立以微贱事明宗与帝少而周旋备尝艰苦明宗镇真定诏入朝以建立巡检知留守事及即位遂用为节度使後历数镇长兴中致仕帝与之亲旧乃有是拜。
七月诏礼部郎中知制诰吕琦赐紫金鱼袋初帝河中失守归清化里第罕得出入琦寓止在帝左右凡有奏请谋度之事遣韩昭谘於琦而後行既君天下深念畴昔故前命知制诰至是有金章之锡庚申赠前京兆府高陵令郝翊为兵部郎中故凤翔节度押衙朱廷为尚书右仆射初帝在岐阳将起兵召谋略之士翊自言有鬼谷捭阖之术廷自许气侠令二人相继往长安说王思同二人未还会药彦稠至知是岐下来思同不获已拘翊送京师廷初谓帝曰：必令思同效用事或踟蹰劳一匕首耳从者以此语告思同乃杀之故有是赠。
二年九月诏以量移同州长流人放归乡里司徒翊为相州司马翊与帝有宾筵之旧初流宁州移同州。又放归本贯路繇都下遣人慰劳便欲留之韩昭曰：同列八人翊独异之非典也。用之非晚至是欲召还昭。又曰：八人类例止可复资无宜异等故有此授初帝在河中翊为判官明宗时诸子中秦王为河南尹判六军王府最盛翊因入贡祈安重诲愿不归蒲中乃授右补阙史馆修撰无几为户部员外郎充河南府判官明宗寝疾秦王构逆翊与诸从至天津秦王兵败各赎为庶民洎帝御极翊益怀忧悸帝念旧至是先复资旋用为兵部员外郎。
晋高祖天福元年以王丕为将作监丕河内人历河阳度支使邺都河东少尹与帝潜龙时有旧也。
四年二月中书门下上言陛下应天顺人握图御宇电绕虹流之地既焕祯符出潜离隐之乡宜光称谓其太原潜龙庄望建为庆昌宫使相乡望改为龙飞乡都尉里望改为神光里从之。
李琼初仕後唐隶明宗麾下为小校同光二年明宗受诏以本道兵送粮入蓟门时帝从行至涿州与虏相遇帝氵舀于围中琼顾诸军已退密牵帝之衣指东而遁至刘李河为虏所袭琼浮水先至南岸帝至河中马倒顺流而下琼以所执长矛援帝出之。又以所跨马奉帝琼徒步从之奔十里馀乃入涿州帝荐於明宗明宗赏之寻超授军职帝即位补护圣都虞候。又念畴昔辍马导护之力前後所赐金帛甚厚久之领横州刺史迁申州刺史。
安审晖为河东行军司马帝龙飞以霸府上僚授振武兵马留後迁河阳节度使不逾月移镇州。
李崧後唐长兴中为枢密直学士时契丹寇中明宗欲命重将镇太原时帝为六军副使以秦王从荣不轨恳求外任深有北门之望而大臣以帝方权兵柄难以议之翌日明宗怒其未奏范延光赵延寿等无对退归本院共议其事方欲以康义诚为之时崧最在下位耸立请曰：朝廷重兵多在北边须以重臣为帅以某所见非石太尉不可也。会明宗令中使促之乃从其议翌日帝既受太原之命使心腹达意於崧云：垒浮图须与合却尖欲使崧终始成已事也。及清泰末帝入雒崧与吕琦俱窜匿於伊阙民家旬曰：帝召为户部侍郎判户部逾月拜中书侍郎平章事与桑维翰并兼枢密使。
王继弘初为後唐明宗瓜牙时帝为偏将与梁人战於河ヂ短兵相接帝为梁人所袭而马甲连革断会汉高祖以马授之获济继弘在其部有後助之力帝即位擢为六宅副使。
汉高祖践阼以郭谨乡国旧臣加检校太尉移镇滑台乾初复授彰德军节度使二年就加检校太师三年春入朝加食邑是岁冬十月卒於位年六十辍视朝两日赠侍中。
周太祖广顺元年三月幸城西城南御园及史弘肇园帝尝与弘肇游宴其间临觞嗟叹久之。
七月昭义节度使常思上言曰：臣妻王氏入贡蒙陛下致敬臣惶恐无容自处诏曰：朕以君臣之道则外有朝廷之仪骨肉之亲则内有少长之敬。且朕与卿当夙昔之共事实敦叙于周亲安可此时使渝曩分卿执恭为行沥恳上章虽谦谦之道可嘉而亲亲之义难替家人之礼朕当必行帝微时常思在上党思夫妇奉帝甚谨帝德之及贵遇恩益厚虽居至尊之位犹行家人之礼。
三年三月赐刑部郎中景范金紫服霸府旧僚也。
二年八月以安国军节度使刘词为河阳三城节度使词性忠实帝龙潜时累同征伐颇深委信永寿节来朝帝内殿与词从容话旧曰：吾辈老矣。自觉心力减耗於前幸儿辈於庶事移公近镇参易相面。
王俊为枢密使性轻躁率易帝以故旧谙其为人。且以佐命之故每优容之俊年长於帝二岁帝虽登大位时以兄呼之有时呼字不忘布衣之契俊以此益自负焉。
世宗即位初以给事中张可复有澶渊幕府之旧拜为右散骑常侍。
周彦κ与帝有旧及即位超授内客省使未几知相州军府事寻改延州兵马留後到镇颇以货殖为意窥图胜利浸渔蕃汉部人群情大扰会帝南征蕃部结聚围迫州城彦κ闭壁自守求援於邻道赖救兵至乃解帝不悦徵赴京师然犹委曲庇护竟不之责王朴自帝镇澶渊朝廷以朴为记室及帝为开府尹拜右拾遗充开封府推官帝嗣位改比部郎中赐紫。
●卷一百七十三
○帝王部　继绝
自古受命及中兴之君莫不兴灭继绝以归天下之心焉书称虞宾在位群后德让谓虽丹朱之不肖而以帝尧神明之後尊而礼之故周武克商未及下车追存贤圣爵而禄之以奉祭祀俾故老遗俗感仁泽之至厚继体守文存鉴戒之悠远致恭三恪其义益显炎汉而下封崇尤盛至於六国馀烈佐命元勋籍其名数罔有家食斯。又念功劝劳之深旨也。
夏禹践天子之位尧子丹朱舜子商均皆有疆土以奉其先祀服其服礼乐如之以客见天子天子弗臣示不敢专也。
周武王胜殷封纣子武庚禄父以续殷祀使管叔蔡叔傅相之。又追思先圣王乃褒封神农之後於焦（弘农陕县有焦）以唐封尧之子以虞封舜之子黄帝之後於祝帝尧之後於蓟（燕国有蓟县）帝舜之後於陈（舜妻尧之二女居於妫其後因以氏舜子商均为封国夏後之时或失或续至是求舜後有妫满封之以奉舜祀）大禹之後於杞（禹之苗裔殷时或封或续至是求禹之後得东楼公封之以奉夏后氏祀）。
成王即位少周公旦代立行政当国管蔡疑之乃与武庚作乱欲袭成王周公（一云欲袭成周）周公既承成王命诛庚杀管叔放蔡叔乃命微子开代殷後奉其先祀作微子之命（封命之书）王。若曰：猷殷王元子（微子帝乙元子故顺道本而称之）惟稽古崇德象贤（惟考古典有尊德象贤之义言今法统承先王修其礼物（言二王之後各修其典礼正朔服色与时王并通三统）作宾于王家与国咸永世无穷（为时王宾客与时皆美长世无穷）呜呼乃祖成汤克齐圣广渊（言汝祖成汤能齐德达广大深远泽流後世）皇天眷佑诞受厥命（皇天眷顾汤佑助之大受其命谓天命）抚民以宽其邪虐（抚民以宽德除桀邪虐之政）功加於时德垂後裔（言汤立功加于当时德泽垂及後世裔末也。惟践修厥猷旧有令闻（汝微子言能践汤德久有善誉昭闻远近）恪慎克孝肃恭神人予嘉乃德笃不忘（慎能孝肃恭神人故我善汝德谓厚不可忘）上帝时歆下民协庸建尔于上公尹兹东夏（孝恭之人祭祀则神歆享施令则人敬和用是封汝於上公之位正此东方华夏之国宋在京师东）钦哉！往敷乃训慎乃服命率繇典常以蕃王室（钦哉！敬其为君之德往临大布汝教训慎汝祖服命循用旧典无失其常以藩屏周室之）弘乃烈祖律乃有民永绥厥位毗予一人（大汝烈祖成汤之道以法度齐汝所有之人则长安位以辅我一人言上下同荣庆）世世享德万邦作式（言微子累世享德不忝厥祖虽同公侯而特为万邦法式）俾我有周无ル（汝世祖享德则使我有周好汝无厌）呜呼往哉！惟休无替朕命微子乃代武庚殷之馀甚爱戴之故周颂有客微子来见祖庙也。振鹭二王之後来助祭也。（二王夏殷也。其後杞也。宋也。）汉高祖帝至邯郸求乐毅後得其孙叔封之乐乡（在洪新城）号曰：华成君。
