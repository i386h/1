<!-- { "loadSidebar": true } -->
    甄宇习严氏春秋教授尝数百人位至太子少傅传业子普普传子承承讲授尝数百人子孙传学不绝刘丕博学号为通儒子宠少受父业以明经举孝廉李字孟节汉中南郑人父颉以儒学称官至博士习父业游太学通五经善河雒风星当世称之宋意字伯志父京以大夏侯尚书教授至辽东太守意少传父业。
    杨震字伯起少好学受欧阳尚书於太常桓郁震中子秉字叔节少传父业兼明京氏易博通书传尝隐居教授秉子赐字伯献亦传家学笃志博闻尝居隐约教授门徒震少子奉奉子敷敦志博闻议者以为能世其家敷早卒子众亦传先业震位至太尉孔奋少从刘歆受春秋。《左氏传》弟奇博通经典作春秋左氏（删定其义也。）删奋晚有子嘉官至城门校尉作左氏说云：（说犹今之疏也。）。
    牟长习欧阳尚书为博士子纾。又以隐居教授门生千人。
    曹曾从欧阳歙受尚书门徒三千人位至谏议大夫子祉河南尹传父业教授。
    崔る通诗易春秋子瑗字子玉早孤锐志好学尽能传其父业年十八至京师从侍中贾逵质正大义逵善待之窦宪为车骑将军辟る为掾。
    贾逵父徽习左氏春秋兼习国语周官。又受古文尚书於涂恽学毛诗於谢曼卿逵悉传父业弱冠能诵。《左氏传》及五经本文以大夏侯尚书教授虽为古学兼通五家梁之说自为儿童尝游太学不通人间事位至侍中。
    杨统曾祖父仲续代修儒学以夏侯尚书相传。
    郎ダ父宗学京氏易能望气占候ダ少传父业後拜郎中辞不就。
    翟四世传诗好。《老子》尤善图纬天文历位至将作大匠。
    张少从祖父充受尚书能传其业。又事太常桓荣勤力不怠聚徒以百数位至太尉。
    孔僖二子长彦好章句学季彦守其家业门徒数百人僖官至临晋令。
    马日字翁叔马融之族子少传融业以才学进与杨彪卢植蔡邕等典校中书历位九卿遂登台鼎。
    蜀许慈字仁笃治易尚书三礼毛诗。《论语》子勋传其业复为博士。
    尹默字思潜从司马德操宋仲子等受古学皆通诸经史子宗传其业为博士。
    吴虞翻太尝时为骑都尉翻初立易注奏上曰：臣闻六经之始莫大阴阳是以伏羲仰天悬象而建八卦观变动六爻为六十四以通神明以类万物臣高祖父故零陵太守光治孟氏易曾祖父故平舆令成缵述其业至臣祖父凤为之最密臣亡考故日南太守歆受本於凤最有故书世传其业至臣五世。
    晋王愆期父接官至征虏将军尝注公羊。又撰列女後传愆期流寓江南缘父本意更注公羊。又集列女後传云：
    范宣尤善三礼尝以讲诵为业子辑亦以讲授为事宣以太学博士散骑郎并徵不就。
    宋杜坦祖预注春秋。《左氏传》坦与弟骥传其家业坦位至左将军。
    南齐裴昭明河东闻喜人祖松宋太中大夫父る南中郎参军昭明少传儒史之学为太学博士。
    梁明山宾为国子博士卒其子兴道亦传父业历官太学博士。
    褚父仲都善。《周易》天监中历官五经博士少传父业兼通孝经。《论语》。
    范缜字子真尤精三礼为中书郎国子博士卒官子胥字长才传父学起家太学博士。
    贺字德琏会稽山阴人祖道立善三礼为尚书三公郎建康令少传家业为五经博士子革字文明少通三礼及长遍治孝经。《论语》毛诗。《左传》。
    贺琛伯父为世硕儒授经於琛高祖闻琛学术召见文德殿与语悦之谓仆射徐勉曰：琛殊有世业仍补王国侍郎俄兼太学博士。
    孔佥通五经尤明三礼历官国子助教三为五经博士子叔玄颇涉文学官至太学博士佥兄子元素。又善三礼有盛名。
    司马筠字贞素博通经术尤明三礼累加左丞出为始兴内史卒官子寿传父业亦明三礼历官尚书祠部郎出为曲阿令。
    沈峻为五经博士卒子文阿传父业尤明。《左氏传》太清中自国子助教为五经博士。
    陈杜之伟字子大吴郡钱塘人家世儒学以三礼专门父规梁奉朝请之伟有逸才七岁受尚书稍习诗礼略通其学十五遍观文史仪礼故事时辈嘉其早成累迁太中大夫。
    顾越字思南吴郡盐官人所居新坡黄冈世有乡校繇是顾氏多儒学焉越少孤以勤苦自立说毛诗旁通异义梁世补五经博士。
    贺德基字承业世传礼学祖文发父淹仕梁俱为祠部郎并有名当世德基於礼记称为精明居以传授累迁尚书祠部郎德基虽不至大官而三世儒学俱为祠部时论美其不坠焉。
    後魏李曾少治郑氏礼左氏春秋以教授为业三辟功曹并不就子孝伯少传父业博综群言孝伯兄祥字元善学传家业乡党宗之。
    江式字法安陈留济阳人六世祖琼字孟琚晋冯翊太守善虫篆诂训永嘉大乱琼弃官西投张轨子孙因居凉土世传家业祖︹字文威後魏太延五年凉州平内徙代京上书三十条各有体例。又献经史诸子千馀卷繇是擢拜中书博士式少传家学兼著作郎。
    刘献之饶阳人善春秋毛诗每讲左氏尽隐公八年便止云：义例已了不复须解孝文幸中山诏徵典内校书固以疾辞四子放古爰古参古修古并传父诗北齐马敬德河间人少好儒术负笈随大儒徐遵明学诗礼略通大义遂留意於春秋左氏为诸儒所称累授助教博士侍讲东宫子元熙字长明传父业兼事文藻累迁散骑侍郎待诏文林馆後主武平中皇太子将讲孝经有司请择师友帝曰：马元熙朕师之子可令教儿儒者荣其世载。
    颜之推字子介琅琊临沂人父勰世善周官左氏梁湘东王谘议参军之推早传家业博览群书无不该遍湘东以为国左常侍。
    後周卢辨字景宣范阳涿人累世文学父靖太常丞辨少好学博通经术举茂才为太学博士以大戴礼未有解诂辨乃注之其兄景裕为当世硕儒谓辨曰：昔侍中注小戴今尔注大戴庶纂前矣。
    隋包恺字和乐东海人其兄愉明五经恺悉传其业为国子助教。
    庾季才为太史中大夫艺术精通子质复为太史令质子俭亦传父业兼有学识。
    唐颜箱字师古琅琊临沂人祖之推仕北齐为黄门侍郎有盛名父思鲁少以学业称武德初为秦府记室参军事师古少传家业博学群言多所详练尤精诂训善属文累迁秘书监弘文馆学士卒。
    许孟容京兆长安人父鸣谦究通易象官至抚州刺史孟容少以文词知名举进士後究王氏易登科授秘书省校书郎。
    蒋字德源祖环太子洗马开元初弘文馆学士父蒋明累迁国子司业集贤殿学士代为名儒史官吴兢之离孙幼便记览弱冠博通群籍史才尤长宰相张益见而奇之署集贤小职。
    ●卷五百九十八
    ○学校部　教授
    自仲尼反鲁删定六艺然後学有所宗儒术以之振矣。虽复哲人其萎微言遂绝而违者斯众传授浸广汉氏而下师训弥盛素业所守乃专门而靡杂禀教殊指或名家而别出岐分派散增华并骛盖有爵位通显誉望克治风咏推美山林倾慕徒众辐辏不远乎！千里名籍包举或逾於万数以至肥Т求志杜门却扫其於传道诲人未尝倦也。兹所谓拳拳服膺循循善诱达教学之旨为丘门之驾说者焉。
    卜商字子夏卫人孔子既没居西河教授为魏文侯师。
    澹台灭明事孔子既已受业南游至江从弟子三百人设取予去就名施於诸侯。
    商瞿字子木鲁人受易孔子（商瞿姓也。瞿音）以授子庸（衢姓桥名庇字子庸庇音必）子庸授江东干臂子弓（寐反干姓也。音韩）子弓授燕周鬼子家子家授东武孙虞子乘子乘授齐田何子装及秦禁学易为筮卜之书汉独不禁故传授者不绝。
    汉田何以齐田徙杜陵号杜田生（高祖用娄敬之言徙关东大族故何以旧齐田氏见徙时未为杜陵盖史家本其地追言也。）授东武王同子中雒阳周王孙丁宽齐服生皆著。《易传》数篇（田生授王同周王孙丁宽服生四人而四人皆著。《易传》也。子中王同字也。中读曰仲）同授淄川杨何字叔元元光中徵为太中大夫齐即墨成至城阳相（姓即墨名成）广川孟但为太子门大夫鲁周霸莒衡胡（莒人姓衡名胡也。）临淄主父偃皆以易至大官要言易者本之田何。
    丁姓字子孙从鲁荣广受诗春秋为中山傅。
    申章昌字曼君楚人（申章姓）从丁姓受学为长沙太傅丁宽字子襄梁人从田何受易授同郡砀田王孙王孙授施雠孟喜梁丘贺繇是易有施孟梁丘之学宽景帝时为梁孝王将军。
    王臧兰陵人从鲁申公受诗已通事景帝为太子少傅施雠字长卿沛人沛与砀相近雠为童子从田王孙受易後雠从徙长陵田王孙为博士复从卒业与孟喜梁邱贺并为门人谦让尝称学废不教授及梁邱贺为少府事多乃遣子临分将门人张禹等从雠问雠自匿不肯见贺固请不得已乃授临等，於是贺荐雠结事师数十年（从结为童子即从师学著其早也。）贺不能及诏拜雠为博士雠授张禹琅琊鲁伯伯为会稽太守禹至丞相授淮阳彭宣沛戴崇子平崇为九卿宣大司空禹宣皆有传鲁伯授太山毛莫如少路（姓毛名莫如字少路）琅琊邴丹曼容著清名莫如常山守此其知名者也。繇是施家有张彭之学。
    孟喜字长卿东海兰陵人也。父号孟卿卿（时人以卿呼之。若言公也。）善为礼春秋授后苍疏广世所传后氏礼疏氏春秋皆出孟卿孟卿以礼经多春秋烦杂乃使喜从田王孙受易喜授同郡白光少子沛翟牧子兄（兄读曰况）皆为博士繇是有瞿孟白之学。
    梁丘贺字长翁琅琊诸人也。以能心计为武骑从太中大夫京房受易房淄川杨何弟子也。（自别一京房非焦延寿弟子为课吏法者或书字误耳不当为京房。）房出为齐郡太守贺更事田王孙贺傅子临亦入说为黄门郎甘露中奉使问诸儒於石渠临学精熟专行京房法琅琊王吉通五经闻临说喜之时帝选高才郎十人从临讲吉乃使其子郎中骏上疏从临受易五鹿充宗授平陵士孙张仲方（士孙姓张名仲方字）沛邓彭祖子夏齐衡咸长宾张为博士至扬州牧家世传业彭祖真定太傅咸王莽讲学大夫繇是梁丘有士孙邓衡之学。
    京房受易梁人焦延寿（延寿其字名赣）延寿云：尝从孟喜问易会喜死房以为延寿易即孟氏学翟牧白生不肯皆曰：非也。至成帝时刘向校书考易说以诸易家说皆祖田何杨叔丁将军大讠互略同惟京氏为异党焦延寿独得隐士之说（党读曰傥）之孟氏不相与同房授东海殷嘉河东姚平河南乘弘（乘姓也。音食证反）皆为郎博士繇是易有京氏之学位至魏郡太守。
    费直东莱人也。（费扶味反）治易为郎长於卦筮亡章句徒以彖象系辞十篇解说上下经琅琊王璜能传之。
