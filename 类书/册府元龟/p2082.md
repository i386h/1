<!-- { "loadSidebar": true } -->
    晋阮籍字嗣宗陈留尉氏人也。容貌瑰杰志气宏放傲然独得任性不羁而喜怒不形於色或闭户视书累月不出或登临山水经日忘归博览群籍犹好庄老嗜酒能啸善弹琴当其得意忽忘形骸时人多谓之痴及帝辅政籍尝从容言于帝曰：籍平生曾游东平乐其风土帝大悦即拜东平相籍乘驴到郡坏府舍屏鄣使内外相望法令清简旬日而还籍性至孝母终正与人围棋对者求止籍留与决赌既而饮酒二斗举声一号吐血数升及将葬食一蒸肫饮二斗酒然後临诀直言穷矣。举声一号因。又吐血数升毁瘠骨立殆致灭性裴楷往吊之籍散箕踞醉而直视楷吊唁毕便去籍任性不羁嫂尝归宁籍相见与别或讥之籍曰：礼岂为我设邪邻家少妇有美色当垆沽酒籍尝诣妇饮醉便卧其侧籍既不自嫌其夫察之亦不疑兵家女有才色未嫁而死籍不识其父兄径往哭之尽哀而还其外坦荡而内淳至皆此类也。王е字世将为荆州别将е性隽率尝从南下。且自浔阳迅风飞帆暮至都倚舫楼长啸神气自王导谓庾亮曰：世将为时识事亮曰：正足舒其逸气耳孙楚字子荆年四十馀始参镇东军事王济卒将葬时贤无不毕至楚雅敬济而後来哭之甚悲宾客莫不垂涕哭毕向灵床曰：卿尝好我作驴鸣我为卿试作之体似声真宾客皆笑楚顾曰：诸君不死而令王济死乎！
    胡母辅之字彦国性嗜酒任纵不拘小节为乐安太守与郡人光逸昼夜酣饮不视郡事成都王[A13C]为太弟召为中庶子遂与谢鲲王澄阮修王尼毕卓俱为傲达。
    谢鲲为王敦大将军长史每与毕卓王尼阮放羊曼桓彝阮孚等纵酒敦以其名文高雅相宾礼。
    光逸字孟祖乐安人祖为博昌小吏县令使逸送客冒寒举体冻湿还遇令不在逸解衣炙之入令被中卧令还大怒将加严罚逸曰：家贫衣单沾湿无可代。若不暂温势必冻死奈何惜一被而杀一人乎！君子仁爱必不尔也。故寝而不疑令奇而释之後以世难避乱渡江复依胡母辅之初至属辅之与谢鲲阮放毕卓羊曼阮彝阮孚散裸裎闭室酣饮已累日逸将排户入守者不听逸便于户外脱衣露顶於狗窦中窥之而大叫辅之惊曰：他人必不能尔必我孟祖也。遽呼入遂与饮不舍昼夜时人谓之八达。
    胡母谦之字子光辅之子也。才学不及父而傲纵过之至酣醉尝呼其父字辅之亦不以介意谈者以为狂辅之正酣醉谦之而厉声曰：彦国年老不得为尔将令我尻背东壁辅之欢笑呼入与共饮其所为如此年未三十而卒。
    阮孚初辟太傅府迁骑兵属避乱渡江元帝以为安东参军蓬饮酒不以正务婴心时帝既用申韩以救世而孚之徒未能弃也。虽然不以事任处之转丞相从事中郎终日酣纵尝为有司所按帝每优容之琅琊王褒为车骑将军镇庾陵高选僚佐以孚为长史帝谓曰：卿既统军府郊垒多事宜节饮也。孚答曰：陛下不以臣不才委之以戎旅之重臣亻黾亻免从事不敢有言者窃以今王莅镇威风赫然皇泽遐被贼寇敛迹氛既澄日月自朗臣亦何可爝火不息正应端拱啸咏以乐当年尔後为黄门侍郎散骑常侍以金貂换酒复为所司弹劾帝宥之。
    王戎为人短小任率不修威仪官至司徒。
    王敦谢鲲庾岂攵阮修皆为王衍所亲善号为四友而亦与王澄狎。又有光逸胡母辅之等亦豫焉酣宴纵诞穷欢极娱敦为大将军。
    张翰字季鹰吴人有清才善属文而纵任不拘时人号为江东步兵步稽贺循赴命入雒经吴阊门於船中弹琴翰初不相识乃就循言谭便大相欣悦问循知其入雒翰曰：吾亦有事北京便同载即去而不告家人後辟齐王掾弃官归同郡顾荣素好琴及卒家人尝置琴于灵座翰哭之恸既而上床叹曰：顾彦先复能赏此否因。又恸既已不吊丧主而去。
    王澄为荆州刺史澄将之镇送者倾朝澄见树上鹊巢便脱衣上树探っ而弄之神气肃然旁。若无人刘琨谓澄曰：卿形虽散朗而内实动狭以此处世难得其死默然不答。
    郭璞雅性轻易不修威仪嗜酒好色时或过度著作郎于宝尝戒之曰：此非性之道也。璞曰：吾所受有本限用之尝恐不得尽卿乃忧酒色之为害乎！
    袁耽字彦道少有才气ㄈ傥不羁为士类所称桓温少时游於博徒资产俱尽尚有负进思自振之方莫知所出欲求济于耽而耽在艰试以告焉耽略无难色遂变服怀布帽随温与债主戏耽素有艺名债者闻之而不相识谓之卿当不办作袁彦道也。遂就局十万一掷直上百万耽投马绝叫探布帽掷地曰：识袁彦道不其通脱。若此。
    谢奕与桓温善辟为安西司马犹推布衣好在温坐岸帻笑咏无异常日桓温曰：我方外司马奕每因酒无复朝廷礼尝逼温饮温走入南康主门避之主曰：君。若无狂司马我何由得相见奕遂携酒就厅事引温一兵帅共饮曰：失一老兵得一老兵亦何所怪温不之责。
    王忱太原中出为荆州刺史都督荆益宁三州军事建武将军假节忱自恃才气放酒诞节慕王澄之为人末年犹嗜酒一饮连月不醒或裸体而游每叹三日不饮便觉形神不相亲妇父尝有惨忱乘醉吊之妇父恸哭忱与宾客十许人连臂被裸形而入绕之三匝而出其所行多此类。
    王徽之卓荦不拘为车骑将军桓冲骑兵参军尝从冲行值暴雨徽之因下马排入车中曰：公岂得独擅一车时吴中一士大夫家有好竹欲观之便出座竟造竹下讽啸良久主人洒扫请坐徽之不顾将出主人乃闭门徽之更以此赏之尽欢而去。又尝居山阴夜雪初霁月色清朗四望皓然独酌酒咏左思招隐诗忽忆戴逵逵时在剡便夜乘小船诣之经宿方至造门不前而反人问其故徽之曰：本乘兴而行兴尽而反何必见安道耶。
    宋颜延之好饮酒不护细行年三十犹未婚。又尝乘羸牛笨车逢子竣卤簿即屏住道侧。又好骑马遨游里巷遇知旧取据鞍索酒得酒必颓然自得位至光禄。
    范晔为尚书吏部郎时彭城太妃薨将葬祖夕僚故并集东府晔弟广渊时为司徒祭酒其日在直晔与司徒左西属王深宿广渊许夜中酣饮开北牖听挽歌为乐义康大怒左迁晔宣城太守。
    沈昭略字茂隆性狂俊不仕公卿使酒仗气无所推下尝醉晚日负杖携家宾子弟至娄湖苑逢王景。《文子》约张目视之曰：汝王约乃肥而痴约曰：汝沈昭略耶何乃瘦而狂昭略抚掌大笑曰：瘦已胜肥狂。又胜痴奈何王约奈汝痴何。
    谢灵运为侍中陈疾退居于会稽因父祖之资生业甚厚奴僮既众义故门生数百凿山浚湖功役无已寻山陟岭必造幽峻岩嶂千里莫不备尽登蹑尝着木屐上山则去前齿下山去其後齿尝自始宁南山伐木开径直至临海从者数百人临海太守王惊骇谓为山贼徐知是灵运乃安。又要更进不肯灵运赠。《诗》曰：邦君难地险旅客易山行在会稽亦多徒众惊县邑也。
    王敬弘为天门太守山郡无事恣其游戏累日不回王僧达性好鹰犬与闾里少年相驰逐。又躬自屠牛位至中书。
    南齐张欣泰为直阁步兵校尉戍羽林监欣泰通陟雅俗交结多是名士下直辄游园池着鹿皮冠衲衣锡杖挟素琴有以启世祖者世祖曰：将家儿何敢作此举止。
    丘灵鞠宋世闻名甚盛入齐颇减蓬弛纵无形仪不治家业王俭谓人曰：丘公仕宦不进才亦退矣。位至长沙王车骑长史大中大夫。
    卞彬为右军将军家贫出为南康郡丞彬频饮酒摈弃形骸作蚤虱赋序曰：余居贫布衣十年不制衣一袍之有生所资其寒暑无与易之为人多病起居甚疏萦寝败絮不能自释兼摄性懈情懒事皮肤澡刷不谨氵沐失时四体<宁毛><宁毛>加以臭秽故苇席蓬缨之间蚤虱猥流淫痒渭灌无时怒害探揣获撮日不替手虱有彦言朝生暮孙。若吾之虱者无汤沐之虑绝相吊之忧晏聚乎！久襟烂布之裳复不勤之讨捕孙孙息息三十五岁焉其略言皆实录也。为车骑记室彬性饮酒以瓠壶瓢勺抗皮为肴饣羞着帛冠十二年不改易以大瓠为火笼什物多诸诡异自称卞田居妇为傅蚕室或谏曰：卿都不操名器何繇得升彬曰：掷五木子十掷取岂复掷子之拙吾好掷正极此尔。
    褚ナ辞爵让与弟蓁仍居幕下及王俭薨乃骑水牛出吊以牛系门外柱入哭尽哀而退家人不知也。梁王籍为大司马从事中郎迁中散大夫犹不得志遂徒行市道不择交游。
    庾仲容博学少有令名颇任气使酒好危言高论士友以此少之唯与王籍谢几卿情好相得二人时亦不调遂相追随诞纵谋饮不复持简操久之复为谘议参军出为黝县令。
    谢几卿为尚书左丞性通脱意行不拘朝宪尝预乐游苑宴不得醉而还因诣道边酒垆停车褰幔与车前三驺对饮时观者如堵几卿处之自。若後以在省署夜著犊鼻与门生登阁道饮酒酣呼为有司纠奏坐免官。
    刘缓字舍度为湘东王中录事虚远有气调风流迭宕名高一府尝云：不须名位所须衣食不用身後之誉唯重目前知见。
    周弘正为散骑常侍夏月著犊鼻承朱衣为有司所弹其作为如此。
    後魏薛裔字豫孙父为立中将军性豪爽盛营园宅宾客声伎以恣嬉游。
    柳远字季性粗疏无拘简时人，或谓之柳癫好弹琴耽酒时有文咏为肃宗挽郎。
    北齐司马膺之家富于财厚自封殖王元景邢子才之流以夙素重之以其疏简傲物竟天保世沦滞不齿。
    裴英起聪慧滑稽好剧谭不拘仪简。
    刘逖字子长少而聪敏好弋猎骑射以行乐为事爱交游善戏谑郡辟为功曹。
    颜之推好饮酒多狂纵不修边幅时论以此少之位至黄门侍郎。
    後周卢柔性聪好学颇使酒诞节为世所讥诮後仕至开府仪同三司。
    唐李伯药以阴补三卫隋太子勇召入东宫补通事舍人伯药少时疏放好与绮纨公子相追以诗酒为务十年不徙官所与交者亦当时有名之士。
    李客师特进卫国公靖季弟也。少任侠善骑射尝以驰射为事不事大业末为涿郡仓曹书佐太守崔弘度甚爱狎之每与之为弋猎丝竹之宾贞观初拜右武卫将军累封丹阳郡公寻以年老致仕退居昆明之别业然而驰射不衰四时纵禽无暂休息京城并南山四至沣水鸟兽皆识之每出则鸟鹊之类千万为群随逐噪之时临昆明池凫雁亦皆散去郊野号为鸟贼卒时年九十馀赠幽州都督陪葬昭陵。
    唐敬嗣则天初为房州刺史好ヅ蒲饮酒其孙汪无学术颇有祖风开元末为蜀州唐安令与杨国忠博徒相得。
    贺知章为秘书监晚年犹纵恣无复规简自号四明狂客。又称秘书外监遨游里巷醉後属辞动成卷轴文不加点咸有可观。
    路恕为怀州刺史累迁宾客常侍弟有佳林园自贞元初李纾包佶辈迄于元和末仅四十年朝之名卿咸从之游高歌纵酒不屑外意未尝问家人事人亦以和易称之。
    杨元卿少孤慷慨有才略及冠尚漂荡江岭之表纵游放言时人谓之狂生元卿官至太子太保。
