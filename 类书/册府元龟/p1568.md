<!-- { "loadSidebar": true } -->
    韦陟为吏部侍郎常病选人冒名接脚阙员既少取士良难正调者被挤伪集者冒进陟刚肠嫉恶风彩严正选人疑其有瑕者陟按声盘诘无不首伏每岁皆得数百员阙以待淹滞常谓所亲曰：使陟知铨衡一二年则无人可选矣。又有一致仕官叙五品陟判之曰：青毡展庆并不立班朱绂承荣无宜卧拜时人推其强直。
    韦见素为吏部侍郎在职公平选士美之。
    苗晋卿为吏部侍郎拔异举废时称平允。
    杨绾为吏部侍郎历典举选精人物以公平称。
    奚陟为刑部侍郎知吏部选事铨综平允有能名迁吏部侍郎所莅之官时以为称职。
    裴为吏部考功二员外郎时吏部侍郎郑瑜请考调判坚守不为时力所夺考皆务才实。
    杨於陵为吏部员外郎判南曹时宰相有密亲调习文书不如式於陵持而不与物论大归之迁右司郎中後为吏部侍郎凡四周岁简察奸吏调补平允至今人称之。
    崔郾为吏部员外奸吏不敢欺孤寒无援者未尝留滞铨叙之美为时所称。
    孔纬昭宗时为吏部侍郎居选曹动循格令权要有所私书盈几不之省执政怒之改太常卿。
    晋史圭为吏部侍郎分知铨事而圭素廉守大著公平时有前栾城浩令者年逾七十不能拜起有重臣达意。且令与官圭不允其请人甚嘉之。
    ○铨选部　振举
    振废滞拔英隽有司之职也。故刈其翘楚形之於风什扬彼侧陋著之於典训乃有雅望著於绅绂精识善其人伦处选士之曹当持衡之重唯善所在靡遗於葑菲类能而使必於辕轮得其辨论之方尽诸藻鉴之美繇是或朴之诗载作轴之叹不兴者焉後汉许靖为尚书郎典选举董卓秉政以汉阳周毖为吏部尚书与靖共谋议进退天下之士沙汰秽浊显拔幽滞进用颍川荀爽韩融陈纪等为公卿郡守拜尚书韩馥为冀州牧侍中刘岱为兖州刺史颍川张咨为南阳太守陈留孔为豫州刺史东郡张邈为陈留太守。
    吴李肃字传恭为选部尚书选举号为得才。
    晋山涛武帝时为吏部尚书前後选用周遍内外而并得其才涛再居选职十有馀年每一官缺取启拟数人诏旨有所向然後显奏随帝意所欲为先故帝之所用或非举首众情不察以涛轻重任意或讠替之於帝故帝手诏戒涛曰：夫用人惟才不遗疏远单贱天下便化矣。而涛行之自。若一年之後众情乃寝涛所奏甄拔人物各为题目时称山公启事嵇绍以父得罪靖居私门涛启武帝曰：康诰有言父子罪不相及嵇绍贤侔缺宜加旌命请为秘书郎帝谓涛曰：如卿所言乃堪为丞何但郎也。乃发诏徵之起家为秘书丞。又胡原练习兵马涛称其才堪边任举为太尉长史。
    李重为吏部郎务抑华竞不通私谒特留心隐逸繇是群才毕举拔用北海西郭汤琅邪刘珩燕国霍原冯翊吉谋等为秘书郎及诸王文学故海内莫不归心时燕国中正刘沉举霍原为寒素司徒府不从沉。又抗诣中书奏原而中书复下司徒参论左长史荀组以谓寒素者当谓门寒身素无世祚之资原为列侯显佩金紫先为人间通流之士晚乃务学少长异业年逾始立草野之誉未洽德礼无闻不应寒素之目重奏曰：按如癸酉诏书廉让宜崇浮竞宜黜其有履谦寒素靖恭求己者应有以先之如诏书之旨以二品系资或失廉退之士故开寒素以明尚德之举司徒总御人伦实掌邦教当务峻准评以一风流然古之厉行高尚之士或栖身岩穴或隐迹丘园或克己复礼或耄期称道出处默语惟义所在未可以少长异操用疑其所守之美而远同始终之责非所谓亻疑人必於其伦之义也。诚当考之州党之伦审之於任举之主沉为中正亲执铨衡陈原隐居求志笃学好古学不为利行不要名绝迹穷山韫道艺外无希世之容内全Т逸之节行成名立缙绅慕之委质受业者千里而应有孙孟之风严郑之操始举原先谘侍中领中书监华前州大中正後将军婴河南尹轶去三年诸州还朝幽州刺史许猛特以原名闻拟之西河求加徵聘如沉所列州党之议既举。又刺史班诏表荐如此而犹谓草野之誉未洽德礼无闻舍所徵简之实而无明理正辞以夺沉所执。且应二品非所求备但愿定志穷山述儒道义在可嘉。若遂抑替将负幽邦之望伤敦德之教如诏书所求之旨应为二品诏从之。
    刘沉字道真燕国蓟人太保卫辟为掾领本邑大中正敦儒道爱贤能进霍原为二品及申理张华皆辞旨明峻为当时所称。
    王济太原中都人与同郡张楚友善为本州大中正访问邑人品状至楚济曰：此人非卿所能目吾自为之乃状楚曰：天才英博亮拔不群。
    何攀居心平允莅官整肃爱乐人物敦儒贵才为梁益二州中正引致遗滞巴西陈寿阎犍为费立皆西州名士并被乡闾所谤清议十馀年攀申明曲直咸免冤滥。
    韩康伯为吏部尚书初与吴隐之邻居隐之母死康伯母每闻隐之哭声必辍餮投杼为之悲泣谓康伯曰：若居铨衡当举此辈人及康伯为吏部隐之遂阶清级。
    宋沈演之为吏部尚书性好举才尤济屈滞。
    王僧绰为吏部郎参掌大选究诸流品人物拔举贤能咸得其分。
    南齐张岱为吏部尚书武帝为抚军岱选东阳太守王绩为长史呈选牒太祖笑谓岱曰：此素望也。
    梁张绪仕宋为吏部郎参掌大选後废帝元徽初东宫罢选曹拟舍人王俭格外记室绪以俭人地兼美宜转秘书丞从之。
    王瞻为吏部尚书瞻性率亮居选所举其意多行刘之遴年十五举茂才任见而异之瞻常候任值之遴在坐谓瞻曰：此南阳刘之遴学优未仕水镜所宜甄擢瞻即调为太学博士。
    萧子显为吏部尚书谢兰丁父忧毁瘠骨立服阕後子显表其至行擢为王府法曹行参。
    张缵为吏部尚书初缵为吴兴太守时陆云公好学有才思先制太伯庙碑缵罢郡经途读集文叹曰：今之蔡伯喈也。至都掌选言之於高祖召兼尚书仪曹郎。又王励为河东王功曹史王出镇京口励将随之藩缵时典选举励造缵言别缵嘉其风采乃曰：王生才地，岂可游於外府乎！奏为太子洗马迁中书舍人缵居选其後门寒素有一介皆见引拔不为贵要屈意人士翕然称之。
    後魏李冲为吏部尚书典选房景伯少丧父以孝闻家贫佣书自给养母甚谨尚书卢渊称之於冲冲拔为奉朝请司空祭酒。
    崔休为吏部郎中迁散骑常侍权兼选任休爱才好士多所拔擢。
    李韶为吏部尚书时张普惠为步兵校尉免官故事免官者三载之後降一阶而叙。若才优擢授不拘此限孝明熙平中韶奏普惠有文有学依才优之例宜特显叙敕除宁远将军司空仓曹参军朝议以不降阶为荣。
    北齐杨遵彦为吏部尚书铨衡甚慎选举秀才擢第罕有甲科任城王氵皆为定州刺史举李德林秀才德林射策五条考皆为上授殿中将军既是西省散员非其所好谢病还都废帝乾明初遵彦奏追德林入议曹。
    唐张锐为吏部侍郎高祖谓之曰：今年选人之内岂无才用者卿可简试将来欲縻之好爵，於是锐以张行成张知运等数人应命时人以为知人。
    高季辅为吏部尚书韦思谦弱冠举进士累补应城令及岁满预选思谦在官颇有公事惩殿旧制多不进官季辅曰：自居选部今始得此一人岂以小疵而弃大德特超授监察御史繇是稍知名。
    李敬玄为司列少常伯选人有杭州参军徐大玄者初在任时同僚有张惠犯玄至死太玄哀其母老乃诣狱自陈与吏同受玄惠数既少遂得减死太玄亦坐免官不调十馀年敬玄大嗟赏之擢授郑州司功参军太玄繇是知名後官至秘书少监以德行为时所重者以为敬玄能举善也。（一云：敬玄为吏部侍郎咸亨二年有杨炯王勃卢邻骆宾王并以文章见称敬玄咸为延誉）。
    裴行俭咸亨初为吏部侍郎典选十馀年甚有能名自掌选及为大总管凡遇贤俊无不甄采。
    郑杲则天圣历中为吏部郎注韩思复为太常博士元希声为京兆士曹尝谓人曰：今年掌选得韩元二子则吏部不负朝廷矣。
    王丘玄宗开元中为吏部侍郎拔擢山阴尉孙逖桃林尉张镜微湖城丞张晋明进士王冷然李昂等不数年登礼闱掌纶诰焉。
    崔琳为吏部侍郎判铨日收选人卢怡裴敦复于孺卿等十数人无何皆入台省。
    卫次公为吏部侍郎选人有李绩者徐有功之孙名在黜中次公召而问之曰：子之祖先勋在王府岂限常格并优秩而遣之。
    ●卷六百三十八
    ○铨选部　不称谬滥贪贿不称
    天官之职铨管是司稽。《周礼》理典之制举魏氏官人之法必资公方之器藻鉴之能所以总百官而式九流也。乃有性质凝滞才识驽下不能执守与时浮沉多所怀私犭旬於情无裁断之用失品藻之方以高简而自矜惟酣醉以为繇是轮辕失序衡鉴不明兴非据之讥负败官之咎岂独贻其身祸亦乃紊於国经布於简书可以为耻。
    魏时苗钜鹿人为大官令领其郡中正定九品至於叙人才不能宽大然纪人之短虽在久远蓄之不置晋王戎为吏部尚书以晋室方乱慕遽伯玉之为人与时舒卷无謇谔之节自经典选未尝进寒素退虚名但与时浮沉而已。
    毕卓为吏部郎常饮酒废职。
    梁王亮仕齐为吏部尚书建武末尚书右仆射江管朝政多所进拔为士子肆亮自以身居选部每持异议始亮未为吏部郎时以齐明帝之内弟故深友为之延誉益为帝所器重至是与昵之如初及遇诛群小放命凡所除拜悉繇内宠亮更弗能止外。若详审内无明鉴其所选用示资次而已当世不谓为能。
    任为吏部郎中参掌大选居职不称寻转御史中丞。
    萧子显为吏部尚书性凝简负才气见九流宾客不与交言但举扇一挥而已衣冠窃恨之。
    陈到字仲举为左仆射参掌选事仲举既无学术朝章非所长选举引用皆出自袁枢性疏简不涉世务与朝市无所亲狎但聚财酣饮而已後魏任城王澄为吏部尚书孝文曰：王者不降佐於苍昊皆拔才而用之朕失於举人任许一群妇人革奇事当更铨简耳任城在省为举天下纲维为当署事而已澄曰：臣实署事而已孝文曰：如此便令史足矣。何待任城。
    李神隽为吏部尚书意尚风流情在推引人物而不能守正奉公无多声誉有钜鹿人李炎上书言神隽之失天柱将军尔朱荣曾闻补人为曲阳县令神隽以阶悬不用荣闻大怒谓神隽自树亲党排抑勋人神隽惧启求解官。
    宋弁为黄门郎司徒左长史时大选内外群官并定四海士族弁专参铨量之任事多称旨然好言人之阴短高门大族意所不便者弁因毁之至於旧族沦滞人非可忘者。又申达之。又为本州大中正姓族多所降抑颇为时人所非。
    东魏袭常山王嶷孝静时为尚书令摄选部嶷虽居重任随时而已。
    北齐赫连子悦为都官尚书以本官兼吏部子悦在官惟以清勤自守既无学术。又阙风仪人伦清鉴去之弥远一旦居铨衡之首大招物议繇是除太常卿卒。
