<!-- { "loadSidebar": true } -->
    史宁为征东将军贺拔胜为荆州刺史宁以本官为胜军司率步骑一千随胜之部值荆蛮骚动三鸦路绝宁先丘平之因抚慰蛮户翕然降附随税得马一千五百匹供军。
    王悦为大行台尚书从达奚武征梁汉军出武令悦说其城主杨贤悦乃遗之书贤，於是遂降。又白武云：白马冲要是必争之地今城守寡弱易可图也。若蜀兵更至攻之实难武然之即令悦轻骑径趋白马悦示以祸福其将梁深遂以城降。
    梁御为镇西将军太祖既平秦陇方欲引兵东下雍州刺史贾显持两端通使於齐太祖以御为大都督雍州刺史领前军先行既与显相见因说之曰：魏室陵迟天下鼎沸高欢志在凶逆岛夷非远宇文夏州英姿不世略无方方欲扶危定倾兴复京雒公不於此时立功效乃怀犹豫恐祸不旋踵矣。显即出迎太祖御遂入镇雍州。
    齐王宪从武帝伐齐为前锋进克邺城齐任城王氵皆广宁王孝珩据信都有众数万武帝复诏宪讨之仍令齐王手书与氵皆曰：朝廷遇纬甚厚诸王无恙叔。若释甲则无不优待氵皆不纳乃大开赏募多出金帛沙门求为战士者亦数千人宪军过赵州氵皆令间谍一人觇视形势候骑执以白宪乃集齐之旧将遍示二人。又谓之曰：吾所争者大不在汝等今放汝还可即充我使乃与一书（书具传檄门）其末云：交兵命使古今通典不俟终日所望知几也。俄而氵皆领军尉相愿以众降相愿氵皆之腹心也。众骇惧因破之擒氵皆。
    隋李雄字毗卢初仕後周为上仪同从行军总管韦孝宽略定淮南雄以轻骑数百至硖口说下十馀城拜濠州刺史。
    元谐为上大将军总兵讨吐谷浑俘斩万馀，於是移书谕以祸福其名王十七人公侯十三人各率其所部来降。
    刘权大业中为南海太守行至鄱阳会群盗起不得进诏令权召募讨之权率兵与贼相遇不与战先乘单舸诣贼营说以利害而群盗感悦一时尽降附帝闻而嘉之。
    唐河间王孝恭为南山道招慰大使自金州出於巴蜀招抚以礼降附者三十馀州迁襄阳道招慰大使自行台尚书左仆射出时荆襄虽定岭表尚未悉平孝恭分遣使人抚慰岭南四十馀州皆来款附。
    薛万淑为右领军镇黄龙时突厥之乱也。万淑遣契丹渠帅贪没折讽谕北狄东国威灵奚室韦等十馀部皆来降附太宗下书褒美。
    刘师立为岐州都督上书请讨吐谷浑书奏未报便遣使间其部落谕以利害多有降附列其地为开桥二州。又有党项首领拓赤辞感悟率其种落内属太宗嘉之拜赤辞为西戎州都督。
    侯君集为交河道行军总管击高昌麴智盛顿军城下谕以祸福智盛致书於君集曰：有罪於天子者先王既咎深谴积身已丧亡智盛袭位未有愆阙所冀尚书赦之君集报曰：若能悔祸宜东手军门智盛犹不出後计无所出遂开门出降。
    薛万备为阿史那杜尔行军长史杜尔破龟兹于阗王伏信大惧使其子以驼马三百匹饣鬼军及将旋师万备谓杜尔曰：今者既破龟兹国威已振请因此机愿以轻骑羁取于阗之王杜尔乃遣万备率五十骑抵于阗之国万备陈国威灵劝其入见天子伏信，於是随万备来朝。
    李勉为汴宋滑豪河阳等道节度使德宗建中三年淄青李纳叛使勉诱说之纳许降乃遣其判官检校户部郎中房说以其母弟经男成务朝於京师。
    嗣曹王皋为江南西道观察使时李希烈反皋乃遣伊慎王锷将兵进围安州州城阻水为固攻之累日不下希烈遣其甥刘戒虚将步骑八千来援皋乃遣李伯潜分兵迎击之战於应山获戒虚及大将二人裨将二十人斩首千馀级遂面缚戒虚等示於城下皋使人说之贼曰：得大将及宾佐一二人为信当以城降皋乃遣王锷马彝绳城而入城中皆大呼乃出降希烈。又遣将将兵援随州皋。又令伊慎邀击於厉乡大破之乃复平静白雁等关希烈甚畏之。
    伊慎建中末为安州刺史时李希烈死李惠登为贼守随州慎飞书招谕惠登随以城降因密奏惠登可用诏授随州刺史。
    马燧为奉诚军及晋绛慈隰节度并管内诸军行营副元帅与侍中浑及镇国军节度骆元光等合军河中李怀光次於长春宫怀光将徐庭光以兵六千守宫城御备甚严燧度长春不下则怀光自固攻之旷日持久所伤必甚乃挺身至城下呼庭光庭光素惮燧威名拜於城上燧度庭光心已屈乃徐谓之曰：我来自朝廷可西面受命庭光复拜燧乃喻之曰：公等皆朔方将士禄山已来首建大勋四十馀年功伐最高奈何弃祖父之勋力背君上为灭族之计耶从吾非止免祸富贵可图也。贼徒皆不对燧。又曰：尔以吾言不诚今相去不远数步尔当射我乃披襟示之庭光感泣俯伏军士亦泣下先一日贼焦篱堡守将尉以兵三千因堡降燧庭光东道既绝乃率众出降燧以数骑径入城处之不疑莫不畏服众大呼曰：吾辈复得为王人矣。浑繇是服燧私谓参佐曰：予尝谓马公用兵与予不相远但惊怪累败田悦今观其行兵料敌吾不迨远矣。
    范希朝为朔方灵盐节度使突厥别部有沙陀者北方推其勇劲希朝诱致之自州举族来朝归众。且万人其後以之讨贼所至有功。
    李光颜讨淮西败吴元济之众三万於郾城其将张伯良奔於蔡州杀其贼十二三获马千匹器甲三万联皆画雷公符仍书云：速破城北军寻而郾城守将邓怀金请以城降光颜许之而收郾城初邓怀金以官军围青陵城绝其归路怀金惧谋於郾城令董昌龄昌龄母素诫昌龄因此劝怀金归款於光颜。且曰：城中之人父母妻子皆质於蔡州如不屈而降则家尽屠矣。请来攻城我则举┭求救救兵将至官军逆击之必败此时当以城降光颜从之贼果败走，於是昌龄执印帅吏列於门外怀金诸将素衣倒戈列於门内光颜受降乃入罗城其城自坏五十馀步。
    李为唐邓节度使讨淮西吴少诚子胥董重质性勇悍识军机善用兵及元济拒命重质。又为谋主领大军当王师连岁不拔皆重质之谋也。元和十二年宰相裴度督兵至郾城元济惧乃悉发左右及守城之卒委重质而拒度乘虚入蔡既擒元济重质之家在蔡乃安邱之仍使其子持书礼以招重质见其子知城已舀及元济囚窘之状乃慨然以单骑归白衣叩伏揖登皆待以宾礼与之食宪宗欲杀之奏许以不死而来降请免之。且乞於本军丘使。
    严绶为荆南节度有叙州蛮酋张伯请杀长史据辰锦诸州连九洞以自固诏绶出兵讨之绶遣部将李志烈赍书晓谕尽招降之。
    後唐李严为客省使随郭崇韬征蜀为三川招抚使严与先锋使康延孝将兵五千先驱阁道或驰以词说或威以兵锋大军未及所在降下延孝在汉川王衍与《书》曰：可请司空先来馀即举城纳款众咸以讨蜀之谋始於严衍以言将诱而杀之欲不令往严闻之喜即驰骑入益州衍见严於母前以妻母为即日引。
    蜀使欧阳彬迎谒魏王继岌晋刘处让为左监门卫上将军充宣徽南院使天福二年范延光据城反高祖命宣武军节度使杨光远领兵讨之处让诏与光远同参议军政四年冬范延光将谋纳降尚或迟留处让首入其城以祸福谕之延光乃降。
    周曹英为侍卫亲军马步军指挥使兖州行营广顺二年正月上言十八日至任城唤得县令胡延禧分付敕榜招安百姓其山寨民寻时下山归业见更令招安次。又上言按问得降人及兖州副都指挥使康海超来投俱说贼城人心离散虑慕容彦招逃窜已牒邻道防备掩杀其康海超。且留於城下说诱贼党俟三五日遣赴京师。
    ●卷四百二十七
    ○将帅部　受降
    夫叛而伐之服而舍之军之善政也。故舞干而格因垒而降义著於招携功成於无战皆圣主之令范焉乃有董厥戎政式遏乱略恩信攸及威声载道强敌慑畏群伍离析繇是开壁送款负归仁狙犭广咸怀反侧以定甲兵载戢而芒刃不顿连甍案堵而闾井以完至乃障塞宁谧夷羌绥附克固吾圉以屏诸华此真得良帅之风而达经武之要者也。
    後汉齐武王纟寅字伯升更始即位为大司徒时平林後部攻新野不能下新野宰登城言曰：（王莽改令长为宰东观记曰：其宰潘临也。）得司徒刘公一信愿先下及伯升军至即开城门降。
    冯异为阳夏侯光武以赤眉延岑暴乱三辅郡县大姓各拥兵众遣异讨之异所至皆布威信弘农郡盗称将军者十馀辈皆率众降。又与赤眉遇於华阴战数十合降其将刘始王宣等五千馀人。
    铫期为虎牙大将军铜马数十万众入清阳博平期与诸将迎击之连战不利期乃更背水而战所杀伤甚多会光武救至遂大破之追至馆陶皆降之。
    岑彭为征南大将军建武二年彭率傅俊臧宫刘宏等围秦丰於黎丘时田戎拥众夷陵闻秦丰被围惧大兵方至欲降而妻兄辛臣谏戎曰：今四方豪杰各据郡国雒阳地如掌耳（辛臣为戎作地图图彭宠张步董宪公孙述等所分郡国云：雒阳所得如掌耳）不如按甲以观其变戎曰：以秦王之强（秦王秦丰也。）犹为征南所围岂况吾邪降计决矣。四年春戎乃留辛臣守夷陵自将兵氵公江溯沔止黎丘刻期日当降而辛臣於後盗戎珍宝从间道先降於彭而以书招戎戎疑必卖已遂不敢降（《东观汉记》戎至期日灼龟卜降兆中坼遂止不降）而反与秦丰合彭出兵攻戎数月大破之其大将伍公诣彭降。
    耿为建威大将军光武建武五年夏伏兵纵击张追至钜昧水上八九十里僵尸相属因复战所杀伤甚多会乃负斧於军门傅步诣行在所复引兵至城阳降五校馀党齐地悉平。
    马援建武十一年为陇西太守时武都氐人背公孙述来降者援皆上复其侯王君长赐印绶帝悉从之十三年武都参狼羌为寇援时以兵击之至氐道县羌在山上援军据便地夺其水草不与战羌遂因亡出塞馀种万馀人悉降，於是陇右清净。
    耿秉为驸马都尉明帝永平十七年与奉车都尉窦固击车师车师後主安得震怖从数百骑出迎秉而固司马苏安欲全功归固驰谓安得曰：汉贵将独有奉车都尉天子姊婿（尚光武女涅阳公主明帝姊也。）爵为通侯当先降之安得乃还更令其诸将迎秉秉大怒被甲上马麾其精骑径造固璧言曰：车师王降讫今不至请往请枭其首固大惊曰：且止将败事秉厉声曰：受降如受敌遂驰赴之安得惶恐走出门脱帽抱马足降（东观记曰：脱帽趋抱马蹄）秉将以诣固固其前王亦归命遂定车师而还。
    耿恭章帝建初二年为长水校尉时金城陇西羌反遣恭帅五校士三千人副车骑将军马防讨西羌恭屯抱罕数与羌接战明年秋烧当羌降防还京师恭留击诸未服者首虏千馀人获牛羊四万馀头勒姐（姐音紫子也。切）烧何羌等十三种数万人皆诣恭降。
