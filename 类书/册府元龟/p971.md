<!-- { "loadSidebar": true } -->
    高昂为冀州刺史大都督时高祖平邺别率所部领黎阳。又随高祖讨尔朱兆於韩陵昂自领乡人部曲王桃东方老呼延族等三千人高祖曰：都督纯将汉儿恐不济事今当割鲜卑兵万馀人共相参参杂於意何如昂对曰：敖曹所将部曲练习久前後战斗不减鲜卑今。若杂之情不相洽胜则争功退则推罪愿自领汉军不烦更配高祖然之。
    杜弼以中军大将军为行台慕容绍宗军司文襄令陈政务之要可为鉴戒者录一两条弼请口陈曰：天下大务莫过赏罚二端赏一人使天下人喜罚一人使天下人服但能二事得中自然尽矣。帝大悦曰：言虽不多於理甚要握手而别。
    韩贤初为尔朱度律帐内都督普泰初除前将军广州刺史属神武起义度律以贤素为神武所知恐其变遣使徵之贤不愿应召乃密遣群蛮多举烽火有如寇难将至使者遂为启得停贤仍潜遣使人通诚於神武神武入雒尔朱官爵例皆削除以贤远送诚款令其复旧。
    ●卷四百五
    ○将帅部　识略第四
    後周陆通为太祖夏州帐内督顷之贺拔岳为侯莫陈悦所害时有传岳军府已亡散者太祖忧之通以为不然居数日问至果如所策自是愈见亲礼。
    王罴为骠骑大将军镇华州时茹茹渡河南寇候骑已至幽州朝廷虑其深入乃徵兵发士马屯守京城堑诸街巷以备侵轶右仆射周专达召罴议之罴不应命谓其使曰：若茹茹至渭北者王罴率乡里自破之不烦国家兵马何为天子城中遂作如此惊动繇周家小儿怯懦至此。
    韩果从太祖征讨有功累迁都督果有权略兼善伺敌虚实揣知情状有潜匿溪谷欲为间侦者果登高望之所疑处往必有获。
    裴宽为征虏将军从防主韦法保向颍川解侯景围景密图南叛军中颇有知者以其事计未成外示无二往来诸军间侍从寡少军中名将必躬自造之至於法保尤被亲附宽谓法保曰：侯景狡猾不肯入关虽款於公恐未必可信。若伏兵以斩之亦一时之功也。如曰：不然须深加严警不得信其诳诱自贻後悔法保纳之然不能图景但自固而已。
    赫连达为云   中刺史大都督仪同三司从大将军达奚武攻汉中梁宜丰侯萧循拒守积时後乃送款武问诸将进止之宜开府贺兰愿德等以其食尽欲急攻取之达曰：不战而获诚策之上者无容利其子女贪其财帛穷兵极武仁者不为。且观其士马犹强城池尚固攻之纵克必将彼此俱损如其困兽犹斗则成败未可知况行师之道以全军为上武曰：公言是也。乃命将帅各申所见，於是开府杨宽等并同达议武遂受循师还迁骠骑大将军保定初迁夏州总官三州五防诸军事边境胡民或馈达以羊者达欲招纳异类报以缯帛主司请用官物达曰：羊入我厨物出官库是欺上也。命取私帛与之。
    郭彦为工部中大夫从尉迟迥攻雒阳迥复令彦与权景宣南出汝[A13C]及军次豫州彦请攻之景宣以城守既严卒难攻取将欲南辕更图经略彦以奉命出师须与大军相接。若向江畔立功更非朝廷本意固执不从兼画攻取之计会其刺史王士良妻弟董远秀密遣送款景宣乃从，於是引军围之士良遂出降李穆为并州都督沙苑之捷穆言於太祖曰：高欢今日已丧胆矣。请速追之欢可擒也。太祖不听。
    泉仲遵为车骑大将军荆州刺史时梁司州刺史柳仲礼每为边寇太祖令仲遵率乡兵从开府杨忠讨之梁随郡守桓和拒守不降忠谓诸将曰：本图仲礼不在随郡如即攻守恐引日劳师今。若先取仲礼则桓和可不攻自服诸君以为何如仲遵对曰：蜂虿有毒何可轻也。若弃和深入遂擒仲礼和之降否尚未可知如仲礼未获和为之援则首尾受敌此危道也。若先攻和指麾可克克和而进便无反顾之忧忠从之仲遵以计繇已出乃率先登城遂擒和仍从忠击仲礼。又获之进骠骑大将军。
    长孙俭为行台仆射荆州刺史时梁元帝嗣位於江陵外敦邻睦内怀异计俭密启太祖陈攻取之谋，於是徵俭入朝问其经略俭对曰：今江陵既在江北去我不远湘东即位已涉三年观其形势不欲东下骨肉相残民厌其毒荆州军资器械储积已久。若大军南讨必无匮乏之虑。且兼弱攻昧武之善经国家既有蜀土。若更平江汉抚而安之收其贡赋以供军国天下不足定也。太祖深然之乃谓俭曰：如公之言吾取之晚矣。令俭还州密为之备寻令柱国燕公于谨总戎征伐江陵平以俭元谋赏奴婢三百口。
    于翼为大将军总中外宿卫兵事及晋公护诛武帝召翼遣往河东取护子中山公训仍代镇蒲州翼曰：蒙宰无君凌上自取诛夷元恶既除馀孽宜殄皆陛下骨肉犹谓疏不间亲陛下不使诸王而使臣异姓非直物有横议愚臣亦所未安帝然之乃遣越王盛代翼。
    韦孝宽为骠骑大将军徐州总管孝宽在边多载屡抗强敌所有经略布置之初人莫之解见其成事方乃惊服。
    隋侯莫陈[A13C]初仕周为开府仪同三司武帝时与豆卢击龙泉文城叛胡先是稽胡叛乱辄略边人为奴婢至是诏胡敢有压匿良人者诛籍没其妻子有人言为胡村所隐匿者将诛之[A13C]谓曰：将在外君命有所不受诸胡固非悉反但相迫胁为乱耳大兵临之首乱者知惧胁从者思降今渐加抚慰自可不战而定如即诛之转相惊恐为难不细未。若召其渠帅以隐匿者付之令自归首则群胡感恩可得矣。从之诸胡感悦争来降附北土以安。
    王韶初仕周为车骑大将军转军正武帝既拔晋州意欲班师韶谏曰：齐失纪纲於兹累世天奖王室一战而扼其喉加以主昏於上民惧於下取乱侮亡正在今日方欲释之而去以臣愚固深所未解愿陛下图之帝大悦赐缣一百匹。
    伊娄谦初仕周为车骑大将军武帝将伐齐引入内殿从容谓曰：朕将有事戎马何者为先谦对曰：愚臣不足知大事伪齐僭擅跋扈不恭沉溺倡优昏麴蘖其折冲之将斛律明月已毙谗人之口上下离心道路侧目。若命六师臣之愿也。帝大笑因使谦与少司寇拓拔伟赙齐观[C260]。
    宇文忻仕周为骠骑大将军武帝伐齐攻拔晋州齐後主亲驭六军兵势甚盛帝惮之欲旋师忻谏曰：以陛下之圣武乘敌之荒纵何往不克。若使齐人更得令主君臣协力虽汤武之势未易平也。今主暗臣愚兵无斗志虽百万之众实为陛下奉耳帝从之战遂大克及帝攻陷并州先胜後败帝为贼所窘左右皆歼帝挺身而遁诸将多劝帝还忻勃然而进曰：自陛下克晋州破高纬乘胜逐北以至於此致令伪主奔波关东响振自古行兵用师未有。若斯之盛也。昨日破城将士轻敌微有不利何足为怀丈夫当死中求生败中取胜今者破竹其势已成奈何弃之而去帝纳其言遂拔晋阳。
    长孙晟开皇中为左勋卫大将军持节护突厥染干於朔州奏染干部落归者既众虽在长城之内犹被雍闾抄掠往来辛苦不得宁居请徙五原以河为固於夏胜两州之间东西至河南北四百里掘为横堑令处其内任情放牧免於抄掠人心自安帝并从之复遣还大利安抚新附晟表奏曰：夜登城楼望见碛北有赤气长百馀里皆如雨足下垂被地谨验兵书此名洒血其下之国必。且破亡欲灭匈奴宜在今日诏杨素为行军元帅晟为受降使者送染干北伐二年军次北河值贼帅思力俟斤等领兵拒战晟与大将军梁默击走之转战六十馀里贼众多降晟。又教染干分遣使者往北方铁勒等部招携取之三年有铁勒思结伏利具浑斜萨阿拔仆骨等十馀部尽背达头请来降附达头众大溃西奔吐谷浑晟送染干安置於碛右事毕入朝。
    贺娄子为上大将军开皇中吐谷浑寇边诏子讨之高祖以陇西频被寇掠甚患之彼俗不设村坞敕子勒民为堡营田积以备不虞子上《书》曰：比者凶寇侵扰荡灭之期匪朝伊夕伏愿圣虑勿以为怀今臣在此观机而作不得准诏行事。且陇西河右土旷民稀边境未宁不可广为田种比见屯田之所获少费多虚役人功卒逢残暴屯田疏远者请皆废省但陇右之民以畜牧为事。若更屯聚民不获安氐可严谨斥堠岂容集人聚畜请要路之所加其防守但使镇戍连接烽堠相望民虽散居必谓无虑高祖从之。
    于仲文字次武高祖为丞相遣仲文为河南道行军总管驰传诣雒阳发兵以讨檀让时韦孝宽拒尉迟迥於永桥仲文诣孝宽有所计议时总管宇文忻颇有自疑之心因谓仲文曰：公新从京师来观执政意何如也。尉迟迥诚不足平正恐事宁之後更有藏弓之虑仲文惧忻生变因谓之曰：丞相宽仁大度明识有馀苟能竭诚心必无二仲文在京三日频见三善以此为观非寻常人也。曰：三善何为仲文曰：有陈万敌者新从贼中来即令其弟难敌召募乡曲从军讨贼此其有大度一也。上士宋谦奉使勾检谦缘此别求他罪丞相责之曰：入网者自可推，何须别访以亏大体此其不求人私二也。言及仲文妻子未尝不氵赞泫此其有仁心三也。忻自此遂安。
    来护儿为左翊卫大将军辽东之役率师渡河至卑奢城高丽举国来战护儿大破之斩首千馀级将趋平壤高丽震恐遣使执叛臣斛斯政诣辽东城下上表请降炀帝许之遣人持节诏护儿旋师护儿集众曰：三度出兵未能平贼此还也。不可重来今高丽困弊野无青草以我众战不日克之吾欲进兵迳围平壤取其伪主献捷而归答表请行不肯奉诏长史崔君肃固争不许护儿曰：贼势破矣。专以相任自足辩之吾在阃外事合专决岂容千里禀听成规俄顷之间动失机会劳而无功故其宜也。吾宁征得高丽还而获谴舍此成功所不能矣。君肃告众曰：若从元帅违拒诏书必当闻奏皆获罪也。诸将惧尽劝还方始奉诏敕。
    苏威从征辽东领右御卫大将军杨玄感之反炀帝引威於帐中惧见於色谓曰：此小儿聪明得不为患邪威曰：粗疏非聪明者必无虑但恐浸成乱阶耳劳役不止百姓思乱以微辞讽帝帝意竟不悟。
    唐李靖为行军总管从赵郡王孝恭攻峡州萧铣铣既降诸将咸请孝恭云：铣之将帅与官军拒战死者罪状既重请籍没其家以赏将士靖曰：王者之师义存吊伐百姓既受驱逼拒战岂其所愿。且犬吠非其主无容同叛逆之科此蒯通所以免大戮於汉祖也。今新定荆郢宜宏宽大以慰远近之心降而籍之恐非救焚拯溺之义但恐自此以南城镇各坚守不下非计之善，於是遂止。
    尉迟敬德武德末为秦府副护军从平隐太子巢刺王拜右武候大将军时议者二凶左右百馀人并令籍没唯敬德固执以为不可繇此获免。
