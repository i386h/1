<!-- { "loadSidebar": true } -->
甘露元年二月宴群臣於太极东堂与侍中荀ダ尚书崔赞袁亮锺毓给事中中书令虞松等并讲述礼典遂言帝王优劣之差帝慕夏少康因问ダ等曰：有夏既衰后相殆灭少康收集夏众复禹之绩高祖拔起陇亩驱帅豪隽芟夷秦项包举内斯二主可谓殊才异略命世大贤者也。考其功德谁宜为先ダ等对曰：夫天下重器王者天授圣德应期然後能受命创业至於阶缘前绪兴复旧绩造之与因难易不同少康功德虽美犹为中兴之君与世祖同流可也。至如高祖臣等以为优帝曰：自古帝王功德言行互有高下未必创业者皆优绍继者咸劣也。汤武高祖虽俱受命圣贤之分所觉悬殊少康殷宗中兴之美夏启周成守文之盛论德较实方诸汉祖吾见其优未见其劣顾所遇之时殊所名之功异耳少康生於灭亡之後降为诸侯之隶崎岖逃难仅以身免能布其德而兆其谋卒灭过戈（过戈二国名）克复禹绩祀夏配天不失旧物非至德宏仁岂济斯勋汉祖因土摧之势仗一时之权专任智力以成功业行事动静多违圣检为人子则数危其亲为人君则囚系贤相为人父则不能卫子身殁之後社稷几倾。若与少康易时而处或未能复大禹之绩也。推此言之宜高夏康而下汉祖矣。诸卿。且论详之翌日讲业既毕ダ亮等议曰：三代建国列土而治当其衰弊无土崩之势可怀以德难屈以力逮至战国强弱相兼去道德而任智力故秦之弊可以力争少康布德仁者之英也。高祖以力智者之隽也。仁智不同二帝殊矣。诗书述殷中宗高宗皆列大雅少康功美过於二宗其为大雅明矣。少康为优宜如诏旨赞毓松等议曰：少康虽积德累仁然上承大禹遗泽馀庆内有虞仍之援外有靡艾之助寒浞谗慝不德于民浇无亲外内弃之以此有国盖有所因至於汉祖起自布衣率乌合之众以成帝者之业论德则少康优课功则高祖多语资则少康易较时则高祖难帝曰：诸卿论少康因资高祖创造诚有之矣。然未知三代之世任德济勋如彼之难秦项之际任力成功如此之易。且太上立德其次立功汉祖功高未。若少康盛德之茂也。且夫仁者必有勇诛暴必用武少康武烈之威岂必降於汉祖哉！但夏书沦亡旧文残缺故勋美阙而罔载唯有伍员粗述大略其言复禹之绩不失旧物祖述圣业旧章不愆自非大雅兼才孰能与於此向令坟典具存行事详备亦，岂有异同之论哉！，於是群臣咸悦服中书令松进曰：少康之事去世久远其文昧如是以自古及今议论之士莫有言者德美隐而不宣陛下既垂心远鉴考详古昔。又发德音赞明少康之美始显於千载之上宜录以成篇永垂於後帝曰：吾学不博所闻浅狭惧於所论未获其宜纵有可采亿则屡中。又不足贵无乃致笑後贤彰吾ウ昧乎！，於是侍郎锺会退而论次四月丙辰帝幸太学问诸儒曰：圣人幽赞神明仰观俯察始作八卦後圣重之为六十四立爻以极数凡斯大义罔有不备而夏有连山殷有归藏周曰：《周易》易之书其故何也。易博士淳于俊对曰：庖牺因燧皇之图而制八卦神农演之为六十四黄帝尧舜通其变三代随时质文各繇其事故易者变易也。名曰：连山似山出内气连天地也。归藏者万物莫不归藏於其中也。帝。又曰：若使庖牺因燧皇而作易孔子何以不云：燧人氏没庖牺氏作乎！俊不能答帝。又问曰：孔子作彖象郑玄作注虽圣贤不同其所释经义一也。今彖象不与经文相连而注连之何也。俊对曰：郑玄合彖象於经者欲使学者寻省易了也。帝曰：若郑玄合之於学诚便则孔子何为不合以了学者乎！俊对曰：孔子恐其与文王相乱是以不合此圣人以不合为谦帝曰：若圣人以不合为谦则郑玄何独不谦耶俊对曰：古义弘深圣问奥远非臣所能详尽帝。又问曰：系辞云：黄帝尧舜垂衣裳而天下治此庖牺神农之世为无衣裳但圣人化天下何殊异尔耶俊对曰：三皇之时人寡而禽兽众故取其羽皮而天下用足及至黄帝人众而禽兽寡是以作为衣裳以济时变也。帝。又问曰：乾为天而复为金为玉为老马与细物并耶俊对曰：圣人取象或远或近近取诸物远则天地讲易毕复命讲尚书帝问曰：郑玄云：稽古同天言尧同於天也。王肃云：尧顺考古道而行之二义不同何者为是博士庾峻对曰：先儒所执各有乖异臣不足以定之然洪范称三人占从二人之言贾马及肃皆以为顺考古道以洪范言之肃义为长帝曰：仲尼言唯天为大唯尧则之尧之大美在乎！则天顺考古道非其至也。今发篇开义以明圣德而舍其大更称其细岂作者之意邪峻对曰：臣奉遵师说未喻大义至於折中裁之圣思次及四岳举鲧帝。又问曰：夫大人者与天地合其德与日月合其明思无不周明无不今王肃云：尧意不能明鲧是以试用如此圣人之明有所未尽耶峻对曰：虽圣人之弘犹有所未尽故禹曰：知人则哲惟帝难之然卒能改授圣贤缉熙庶绩亦所以成圣也。帝曰：有始有卒其惟圣人。若不能始何以为圣其言惟帝难之然卒能改授盖谓知人圣人所难非不尽之言也。经云：知人则哲能官人。若尧疑鲧试之九年官人失叙何得谓之圣哲峻对曰：臣窃观经传圣人行事不能无失是以尧失之四凶周公失之二叔仲尼失之宰予帝曰：尧之任鲧九载无成汨陈五行民用昏垫至於仲尼失之宰予言行之间轻重不同也。至於周公管蔡之事亦尚书所载皆博士所当通也。峻对曰：此皆先贤所疑非臣寡见所能究论次及有鳏在下曰：虞舜帝问曰：当尧之时洪水为害四凶在朝宜速登贤圣济斯民之时也。舜年在既立圣德光明而久不进用何也。峻对曰：尧咨嗟求贤欲逊已位岳曰：否德忝帝位尧复使岳扬举侧陋然後荐舜荐舜之本实繇於尧此盖圣人欲尽众心也。帝曰：尧既闻舜而不登用。又时忠臣亦不进达乃使岳扬侧陋而後荐举非急於用圣恤民之谓也。峻对曰：非臣愚见所能逮及，於是复命讲礼记帝问曰：太上立德其次务施报为治何繇而教化各异皆何政而能致於立德施而不报乎！博士马对曰：太上立德谓三皇五帝之世以德化民其次报施谓三王之世以礼为治也。帝曰：二者致化薄厚不同将主有优劣邪时使之然乎！对曰：诚繇时有朴文故化有薄厚也。
四年正月黄龙二见宁陵县界井中是时龙仍见咸以为吉祥帝曰：龙者君德也。上不在天下不在田而数屈於井非嘉瑞也。仍作潜龙之诗以自讽司马文王见而恶之。
晋怀帝即位於东堂听政至於宴会辄与群臣论众务考经籍黄门侍郎傅宣叹曰：今日复见武帝之世矣。
穆帝永和十二年二月辛丑帝讲孝经。
孝武宁康三年九月亲讲孝经。
後魏明元帝礼爱儒生好览史传以刘向所撰新序《说苑》於经典正义多有所阙乃撰新集三十篇采诸经古史该洽古义兼资文武焉。
孝文帝雅好读书手不释卷五经之义览之便讲学不师授采其奥旨史传百家无不该涉善谈庄老尤精释义富有才藻好为文章诗赋铭颂在舆而作有大文笔马上口授及其成也。不改一字自太和十年已後诏册皆帝之文也。自馀文章百有馀篇帝迁雒路繇朝歌见比干墓怆然悼怀为文以吊之通直常侍刘芳为注解表上之诏曰：览卿注殊为富博但文非屈宋理惭张贾既有雅致便可付之集书帝尝宴王公侍臣於清徽堂命黄门郎崔光郭祚通直郎邢峦崔林等赋诗言志烛至公卿辞退李冲再拜上千万岁寿帝曰：卿向以烛至故辞复献千万之寿朕报卿以南山之诗。又亲讲丧服於清徽堂从容谓群臣曰：彦和季豫等（彭城王总字彦和北海王详字季豫）年在蒙稚早登缨绂失过庭之训并未习礼每欲令我一解丧服自审义解浮疏抑而不许顷因酒坐脱尔言从故屈朝彦遂亲传说将临讲坐惭战交情御史中尉李彪对曰：自古及今未有天子讲礼陛下圣渊明事超百代臣得亲承音旨千载一时。
後周明帝幼而好学博览群书善属文辞彩温丽所著文章十卷。
武帝天和二年八月帝御大德殿集百寮及沙门道士等亲讲礼记。
建德二年十二月集群官及沙门道士等帝升高座辨释三教先後以儒教为先道教为次佛教为後。
隋文帝开皇五年敕内史令李德林撰录作相时文翰勒成五卷谓之霸朝杂集。
炀帝初为晋王善属文及为皇太子数有诗书遗牛弘弘亦有答及嗣位之後尝赐宏诗其同被赐诗者至於文词赞扬无如弘美。
唐太宗贞观初著金镜述以示侍臣六年闰八月己巳至庆善宫宴三品已上於渭之滨帝甚欢赋五言诗。
十一年十月辛丑幸集翠池宴五品已上帝曰：公等酒既酣各宜赋一事帝赋尚书特进魏徵赋西汉其卒章曰：终藉叔孙礼方知皇帝尊帝曰：魏徵每言必约我以礼此语极好特宜记录。
十二年三月著作郎邓隆上表请编录御制诗集不许帝初以功定海内栉风沭雨不暇於诗书者久矣。暨于嗣业进引忠良锐情思政朝夕孜孜求之。若不及数年之後道致隆平天下晏如四夷宾服遂於听览之暇留情文史叙事言怀时有ゼ属天才俊丽兴寄玄远博该册府文过击玉故隆请编次焉其志不果。
四月虞世南卒帝悼之未几帝为诗一篇追思往古兴亡之道既而叹曰：锺子期死伯牙破琴朕之此篇将何所示因令起居郎褚遂良诣其灵帐读而焚之十四年三月丁丑帝幸国子学亲观释奠祭酒孔颖达讲孝经帝问颖达曰：夫子门人曾闵俱称大孝而今独为曾说不为闵说何耶答曰：曾孝能全独为曾能达也。制旨之曰：朕闻《家语》云：曾使曾参锄瓜而误断其本怒援大杖以击其背应手仆地绝而复苏孔子闻之告门人曰：参来勿内既而曾子请焉孔子曰：舜之事父母也。使之常在侧欲杀之乃不得小则受大杖则走今参於父委身以待暴怒陷父於不义不孝莫大焉繇斯而言孰愈於闵子骞也。[A13C]达不能对帝。又谓侍臣曰：诸儒各生异意皆非圣人论孝之本旨也。孝者善事父母自家刑国忠於其君战陈勇朋友信扬名显亲此之谓孝具在经典而论者多离其文回出事外以此为教劳而非法何谓孝之道邪。
十七年太子太师魏徵卒帝为制碑文并御书石刻毕停於将作北门公卿士庶竞以模写车马填噎日有数千时人号其碑为二绝文与书也。
十九年将征辽二月次河阳诏殷少师比干赠太师自为文祭之次邺经魏太祖墓自为祭文三月幸定州经北岳自为祭文四月行军总管姜确督兵攻盖至城中流矢而卒帝甚哀悼为五言诗以悼之。
十月班师次汉武台馀基三城傍有祠堂茔域帝顾问侍臣对曰：此是燕齐之士为汉武求仙之处其地俯临大海长澜接天岸多峻石奇怪之状帝制文刻於石。
十二月定州御步辇而行帝揽笔於辇中赋诗。
二十年正月幸晋祠树碑制文亲书之於石。
九月铁勒诸部俟斤颉利发等遣使相继而至灵州者数千人咸请云：愿得天至尊为奴等作可汗子孙常为天至尊作奴死无所恨，於是北荒悉平帝为五言诗以序其事公卿咸以此诗义兼惩劝可以垂诫将来请勒石於灵州从之。
