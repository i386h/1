<!-- { "loadSidebar": true } -->
    崔实召拜尚书实以世方阻乱称疾不视事数月免归。
    杨秉为光禄大夫是时大将军梁冀用权秉称病六年冀诛後乃拜太仆。
    许劭汝南平舆人初为郡功曹後司空杨彪辟举方正敦朴徵皆不就或劝劭仕对曰：方今小人道长王室将乱吾欲避地淮海以全老幼乃南到广陵徐州刺史陶谦礼之甚厚劭不自安告其徒曰：陶恭祖外慕声名内非真正待吾虽厚其势必薄不如去之遂投扬州刺史刘繇於河曲其後陶谦果捕诸寓士（寓寄也。）。
    陈纪为平原相往谒董卓时议欲以为司徒纪见祸乱方作不复辨严即时之郡。
    魏桓字仲英桓帝时数被徵其乡人劝之行桓曰：夫干禄求进所以行志也。今後宫千数其可损乎！厩马万匹其可减乎！左右悉权豪其可去乎！皆对曰：不可桓乃慨然叹曰：使桓生行死归於诸子何有哉！遂隐身不出。
    郭泰。《字林》宗太原介休人游於雒阳名震京师司徒黄琼辟太常赵典举有道或劝林宗仕进者对曰：吾夜观乾象昼察人事天之所废不可支也。遂并不应林宗虽善人伦（臣钦。若等曰：范晔著。《後汉书》讳其父名故称字也。）而不为危言激论故宦官擅政而不能伤也。及党事起知名之士多被其害唯林宗及汝南袁闳得免焉。
    袁闳从父逢隗并贵盛闳见时方险乱而家门富盛尝对兄弟叹曰：吾先公福祚後世不能以德守之而竞为骄奢与乱世争权此即晋之三矣。延熹末党事将作闳遂散绝世欲投迹深林以老母不宜远遁乃筑土室四周於庭不为户自牖纳饮食而已。且於室中东向拜母母思闳时往就视母去便自掩闭兄弟妻子莫得见也。及母殁莫不为制服设位时莫能名，或以为狂生潜身十八年黄巾贼起攻没郡县百姓惊散闳通经不移贼相约语不入其闾乡人就闳避难皆得全免卒於土室。
    蒯越为大将军何进东曹掾越劝进诛诸阉宦进犹豫不决越知进必败求出为汝阳令。
    申屠蟠陈留外黄人也。再举有道不就先是京师游士汝南范滂等非讦朝政自公卿以下皆折节下之蟠独叹曰：昔战国之世处士横议列国之王至为拥先驱卒有坑儒烧书之祸今之谓矣。乃绝迹於梁砀之间居二年滂等果罹党锢或死或刑蟠确然免於疑论其後董卓废弘农王立献帝蟠及荀爽韩融陈纪等复俱公车徵唯蟠不到众人咸劝之蟠笑而不应居无几爽等为卓所胁迫西都长安京师扰乱及大驾西迁公卿多遇兵饥室家流散融等仅以身脱唯蟠独处乱末终全高志。
    贾彪少游京师志节慷慨先是岑至以党事逃亡亲友多匿焉彪独闭门不纳时人望之彪曰：传言相时而动无累後人公孝（臣钦。若等曰：公孝字也。）以要君致[C260]自遗其咎吾以不能奋戈相待反可容隐之乎！，於是咸服其裁正位至新息长。
    袁术为虎贲中郎将时董卓将欲废立以术为後将军术畏卓之祸出奔南阳。
    韩嵩字德高义阳人少好学贫不改操知世将乱不应三公之命後为刘表从事中郎荆州平就拜大鸿胪。
    士孙瑞为尚书仆射与司徒王允同诛董卓瑞颇有才谋瑞以允自专讨董卓之劳故归功不侯所以获免於难。
    杨彪为太尉见汉祚将终遂称脚挛不复行。
    魏和洽字阳士汝南西平人举孝廉大将军辟皆不就袁绍在冀州遣使迎汝南士大夫洽独以冀州土平民强英杰所利四战之地本初乘资虽能强大然雄豪方起全未可必也。荆州刘表无他远志爱人乐士土地险阻山夷民弱易依倚也。遂与亲旧俱南从表表以客待之洽曰：所以不从本初避争地也。昏世之主不可黩近久而阽危必有谗慝间其中者遂南渡武陵後位至太常。
    田畴右北平人汉末率宗族入徐无山中袁绍数遣使招命。又即授将军印因安辑所统畴皆拒不当绍死其子尚。又辟焉畴终不行後拜为议郎。
    韩暨汉末避袁术命召徙居山都之山荆州牧刘表礼辟遂遁逃南居孱陵界所在见敬爱而表深恨之暨惧应命除宜城长。
    张承字公先汉末以方正徵拜议郎迁伊阙都尉董卓作乱承欲合徒众与天下共诛卓承弟昭时为议郎从长安来谓承曰：今欲诛卓众寡不敌。且起一朝之谋战阡陌之民士不素抚兵不练习难以成功卓阻兵而无义固不能久不。若择所归待时而动然後可以如志承然之乃解印绶间行归家与兄避地扬州。
    管宁北海朱虚人也。与邴原值乱往辽东依公孙度邴原性刚直清议以格物度己下心不安之宁谓原曰：潜龙以不见成德言非其时皆招祸之道也。密遣令西还宁後徵拜大中大夫不受。
    刘晔淮南人汉光武子阜陵王延之後扬士多轻侠有郑宝张多许乾之属各拥部曲宝最骁果才力过人一方所惮欲驱略百姓越江来以晔高族名人欲强晔使唱导此谋晔内忧之而未有缘会太祖遣使诣州有所按问晔往见为论事势宝从数百人赍牛酒来候晔晔因自引取佩刀斫杀宝斩其首令其军云：曹公有令敢有违令者与同罪即乘宝马诣宝营门论以祸福慰抚安怀咸悉悦服推晔为主晔睹汉室渐微已为支属不欲拥兵遂委其部曲与庐江太守刘勋勋怪其故晔曰：宝无法制其众素以钞略为利仆宿无资而整齐之必怀怨难久故相与耳位至大中大夫。
    毛避乱荆州未至闻刘表政令不明遂往鲁阳太祖临兖州辟为治中从事。
    高柔字文惠陈留圉人父靖汉末为蜀郡都尉柔留乡里谓邑中曰：今者英雄并起陈留四战之地也。曹将军虽据兖州本有四方之图未得安坐守也。而张君先得志於陈留吾恐变乘间作也。欲与诸君避之众人皆以张邈与曹公善柔。又年少不然其言後邈畏太祖终为袁绍击已也。心不自安叛太祖柔位至太尉。
    贾诩为宣义将军李亻郭汜斗长安中是时将军段煨屯华阴与诩同郡遂去亻煨诩素知名为煨军所望煨内恐其见夺而外奉诩礼甚备诩愈不自安张绣在南阳诩阴结绣绣遣人迎诩将行，或谓诩曰：煨待君厚矣。君安去之诩曰：煨性多疑有忌诩意礼虽厚不可恃久将为所图我去必喜望吾结大援於外必厚吾妻子绣无谋主亦愿得诩则家与身必俱全矣。诩遂往绣执子孙礼煨果善视其家後为魏大中大夫自以非太祖旧臣而策谋深长惧见猜嫌阖门自守退无私交男女嫁娶不结高门天下之论智计者归之。
    袁徽陈郡扶乐人也。以儒素称遭天下将乱避难交州司徒辟不至初徽从兄涣慨然叹曰：汉室凌迟乱无日矣。苟天下扰攘逃将安之。若天未丧道民以义存唯︹而有礼可以庇身乎！徽曰：古人有言知几其神乎！见几而作君子所以元吉也。天理盛衰汉其亡矣。夫有功必有大事此。又君子之所以深识退藏於密者也。且兵革既兴外患必众徽远迹山海以求免身及乱作各行其志。
    裴潜字文行河东闻喜人避世乱荆州刘表待以宾礼潜私谓所亲王粲司马芝曰：刘牧非霸王之才乃欲西伯自处其乱无日矣。遂南长沙後位至光禄大夫。
    ●卷七百九十
    ○总录部　知几第二
    吴鲁肃临淮东城人为袁术东城长肃见术无纲纪不足与立事乃携老幼将轻侠少年百馀人南到居巢就周瑜瑜之东渡因与同行肃位至横江将军石伟为光禄勋及孙皓即位朝政昏乱伟乃辞老耄痼疾乞身就拜光禄大夫。
    晋阮籍初仕魏为尚书郎少时。又以病免及曹爽辅政召为参军籍因以疾辞屏於田里岁馀而爽诛时人服其远识文帝初欲为武帝婚於籍籍醉六十日不得言而止锺会数以事问之欲因其可否而致之罪皆以酣醉获免。
    华表仕魏为散骑黄门郎中正元初石苞来朝盛称高贵乡公以为魏武更生时闻者流汗沾背表惧祸作频称疾归下舍故免於大难。
    羊仕魏为黄门侍郎及陈留王立以少帝不愿为侍臣求补吏徙秘书监。
    武陵武帝时为吏部尚书左仆射开府陵以在魏已为大臣本非佐命之功数怀逊让不得已而居位故在官职无所荷任夙夜思恭而已终始全洁当世以为美谭。
    束为赵王伦相国记室辞疾罢归教授门徒及伦诛获免。
    王衍素轻赵王伦之为人及伦篡位衍阳狂斫婢以自免後位至司徒。
    潘尼为著作郎及赵王伦篡位孙秀专政忠良之士皆罹祸酷尼遂称疾笃取假拜扫坟墓。
    张翰字季膺吴郡人为齐王ぁ大司马东曹掾ぁ时执权翰谓同郡顾荣曰：天下纷纷祸乱未已夫有四海之名者求退良难吾本山林间人无望於时子善以明防前以智虑後荣执其手怆然曰：吾亦与子采南山蕨饮三江水耳翰因见秋风起乃思吴中菰菜{艹专}鲈鱼曰：人生贵得志何能羁宦数千里以要名爵乎！遂命驾而归著首丘赋俄而ぁ败人皆谓之知几。
    顾荣字彦先吴人为齐王ぁ大司马主簿ぁ擅权荣惧及祸终日昏酣不综府事以情告友人长乐冯熊熊谓ぁ长史葛曰：以顾荣为主簿所以甄拔才望委以事机不复计南北亲疏欲平海内之心也。今府大事殷非酒客之政曰：荣江南望士。且居职日浅不宜轻代易之熊曰：可转为中书侍郎荣不失清显而府更实才然之白ぁ以中书侍郎不复饮酒人或问之曰：何前醉而後醒耶荣惧罪乃复更饮与州里杨彦明。《书》曰：吾为齐王主簿尝虑祸及见刀与绳每欲自杀但人不知耳及ぁ诛荣以讨葛功封嘉兴伯。
    储（山甲切）为冠军参军于时长沙王擅权成都河间阻兵於外知内难方作乃弃官避地幽州。
    李产字子乔范阳人少刚励有志永嘉之乱同郡祖逖拥众部於南土力能自固产遂往依之逖素好纵横弟约有大志产微知其旨乃率子弟十数人间行还乡里。
    桑冲为黄门郎河间王执权引为司马冲知必败就职一旬便称疾求退。
    索ヨ字叔彻敦煌人明天文善术数占候司徒辟除郎中ヨ知中国将乱避世而归乡人从ヨ占问吉凶门中如市ヨ曰：攻乎！异端戒在害巳无为多事多事多患遂诡言虚说无验乃止。
    张载为中书侍郎载见世方乱无复仕进意遂称疾笃告归卒於家。
    张协为河间内史在郡清简寡欲于时天下已乱所在冠盗协遂弃绝人事屏居草泽守道不竞以属咏自娱。
    董养字仲道陈留浚仪人永嘉中雒城东北步广里中地陷有二鹅出焉其苍者飞去白者不能飞养叹曰：昔周时所盟会狄泉即此地也。今有二鹅苍者胡象白者国家之象，岂可尽言乎！顾谓谢鲲阮孚曰：易称知几其神乎！君等可深藏矣。乃与妻荷担入蜀莫知所终。
    荀邃为陈留相怀帝欲纳邃女先徵为散骑常侍邃惧西都危逼故不应命而东渡江元帝以为军谘祭酒邃为侍中与刁协婚亲时协执权欲以邃为吏部尚书邃深拒之寻而王敦讨协协党与并及於难唯邃以疏协获免。
    陶臻侃之兄子江州刺史华轶表侃为扬武将军使屯夏口。又以臻为参军轶与元帝表不平臻惧乱作疾而归白侃曰：华彦夏有忧天下之志而才不足。且与琅琊不平难将作矣。侃怒遣臻还轶臻遂东归於元帝帝见之大悦臻为参军。
