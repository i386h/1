<!-- { "loadSidebar": true } -->
    李镇沧州太和三年自领兵马及行营诸军再收德州平原县破贼三千馀人即时召宰相入中书命中使以捷宣告三月。又奏破沧州贼二万人杀戮三千人四月庚戌。又连破二万馀人杀戮一千五百人丙子。又奏破德州城城内将卒三千馀人走投镇州。又奏得李同捷书求降并以书上闻五月己夕卩朔宰臣称贺於紫宸殿下德州故也。又奏李同捷母阿孙妻阿崔男元达并差人押送上都。
    崔弘礼为郓州节度使太和三年五月庚辰弘礼奏宣慰使柏耆领当道及幽州兵马入沧州当时取得李同捷出沧州讫丙戌沧州当进宣慰使柏耆表二封并露布一卷丁亥左右军各出马步七百五十人起长乐驿防押李同捷首至兴安楼前立仗宰相率百僚叙立於楼前同捷自违命及就诛劳问罪之师凡三岁焉。
    李德裕为剑南西川节度使太和五年九月德裕上言收复吐蕃先舀维州城使差兵马镇守。
    吕义忠为河东监军武宗会昌四年二月义忠擒太原叛将杨弁及兄弟同谋大将等五十四人献于阙下皆斩之。
    郭谊为泽潞大将会昌四年八月辛巳朔杀逆贼刘祯传首京师帝御兴安门献于宗庙社稷百官楼前称贺。
    高骈为南都护军懿宗咸通七年九月骈上奏收复交州尽平蛮贼积岁所侵故地是日帝受百僚贺杨复光为天下兵马都监僖宗中和二年复光进收复京国。表曰：顷者妖兴雾市啸聚丛祠而岳牧藩侯备盗不谨谓大同之运尝可容奸谓无事之秋纵其长恶贼首黄巢因得充盈窟穴蔓延萑蒲驱我蒸黎犭旬其凶逆展锄霍以成锋刃丶杀耕牛以恣燔炮魑魅昼行虺蜴夜噬自南海失守湖外丧师养虎灾深驯枭逆大物无不害恶靡不为豺狼贻朝市之忧疮及腹心之痛遂至流毒百姓盗污两京衣冠衔涂炭之悲郡邑起丘墟之叹万方共怒十道齐攻仗九庙之威灵殄积年之凶鬼河中节度使王重荣神资壮烈天付机谋誓立功名志安家国至於屯田待敌率士当冲收百姓十馀万家降贼党三万馀众法能持重功遂晚成久稽原野之刑未快雷霆之怒自收同华逼近京师夕烽高照於国门游骑频临於灞岸既知四隅断绝百计奔冲如穷鸟触笼似飞虫赴烛雁门节度使李讳神传将略天付忠贞机谋与武艺皆优臣节共本心相称杀贼无非手刃入阵率以身先可谓雄才得名飞将自统本军南下与臣同力前驱虽在寝餮不忘寇孽今月八日遣衙队前锋杨守宗河中骑将白志迁横野军使满存蹑都将丁行存朝邑镇将康师贞忠武黄头军使庞从等三十都随李讳自光泰门先入京师力摧凶寇。又遣河中将刘让王环冀君武孙珙忠武将乔从遇郑滑将韩从威荆南将军屠沧州将贾滔易定将张仲庆寿州将张行方天德将顾彦朗左神策弩手甄君楚公孙胜左横冲军使杨守亮蹑都将高周彝忠顺都将胡真绛州监军毛宣伯聂弘裕等七十都继进贼尚为坚阵来抗官军雁门李讳率励骁雄整齐金革叫噪而声将动瓦喑呜而气欲吞砂宽列戈矛密张罗网，於是麾军背击八骑横冲日明而剑曜飞轮风急而旗开走电使贼如浪便可塞流使贼如山亦须折角蹂践则横尸入地奔腾则积血成川杨守宗等齐驱直入合势夹攻从夕卩至申群凶大溃自望春宫前杀至阳殿下攻围戈不滥挥矢无虚发其贼一时奔遁南入商山徒延漏刃之生伫作饮头之器伏自收平京阙三面皆立大功。若破敌摧凶雁门实居其首其馀将佐同效驱驰兼臣所部二万馀人数岁栉风沐雨既兹平荡并录以闻。
    李承嗣为河东军校中和二年承嗣为前锋讨黄巢於华阴黄巢令伪客省使王汗会军机於黄揆承嗣擒之以献。
    时溥为徐州节度使中和三年七月溥进表行在献黄巢首级於行庙受百僚贺（其年五月溥遣将张友与尚让之众掩捕之至狼虎谷巢将林言斩巢及二弟邺揆等七人首级并妻子送徐州）。
    王重荣镇河中光启二年僖宗幸兴元州节度使朱玫立嗣襄王カ於京城十二月败奔河中为重荣斩首以献帝御兴元城南门阅俘受贺时太常博士殷盈孙献议曰：伏以为カ违背宗社僭窃乘舆已就诛夷所宜庆贺然物议之间或有未允臣按礼经公族有罪狱既具有司闻於君曰：某之罪在大辟君曰：赦之如是者三有司走出致刑君复使谓之曰：虽然固当赦之有司曰：不及矣。君为之素服不举乐三日今伪カ皇族也。虽犯诛死之罪宜就屠戮其可以朝群臣而贺乎！臣以为カ迫胁之际不能守节效死而乃甘心逆谋宜黜为庶人绝其属籍其首级仍委所在以庶人礼葬其大捷之庆当以朱玫首级到日称贺从之。
    李为汴州行军司马昭宗龙纪元年二月槛送贼秦宗权并妻赵氏以献帝御延喜门受俘百僚称贺以之犭旬市告庙社斩于独柳赵笞死（宗权初为蔡州节度中和三年巢贼走关东宗权遂战不利因与合从为盗巢贼既诛宗权复僭称帝号）。
    後唐阎锷武皇牙将也。武皇初为河东节度使昭宗乾宁二年武皇讨州王行瑜行瑜急困与其妻子部曲五百馀人溃围出奔至庆州为部下所杀其家二百口并诣行营乞降武皇命锷献於京师十二月甲申朔昭宗御延喜门受俘馘百僚楼前称贺。
    ●卷四百三十五
    ○将帅部　献捷第二
    梁太祖开平元年五月湖南节度使马殷奏克袁州大破淮寇画图以进宣示宰臣先是淮夷袭舀洪州并有宜春袁民厌淮夷苛政。且忿其屠戮而征赋烦重乃有边界酋首潜以人情利害导湖南之兵取袁州淮夷贼寇失守举郡皆没杀伤甚众马殷屯兵戍守以捷来奏。
    二年五月癸未朗州夺得淮贼舟船大小共四十只斩首百馀级以捷来告九月同州刘知俊以延归降将健十人并捷表来献。
    十月己亥朔帝在陕两浙节度使钱Α奏於常州东洲镇杀淮贼万馀人生擒将校千馀人获战船一百二十只。
    三年六月戊戌两浙节度使钱Α奏四月十六日於苏州大破淮贼擒获数千人战船数百只器甲二十馀万。
    是月丁未灵武节度使韩逊奏收复盐州擒伪刺史李继直以下六十二人并处斩讫七月殿直聂荣受自军前走马奏收复丹州生擒贼将王行思献于行在（时同州节度使刘知俊叛）。
    八月辛酉城州刺史张敬方既定其郡。又移兵克房陵。
    九月庚子殿直王唐福自襄州走马以天军胜捷逆将李洪归降事上闻赐唐福绢银有加宰臣百官上表称贺壬寅开封府虞候李继业赍襄州都指挥使程晖奏状以今月五日杀戮逆党千人并生擒都指挥使傅霸已下节级共五百人收复襄州人户归业事癸夕卩帝御文明殿以收复襄汉受宰臣已下称贺四年四月叶县镇遏使冯德武於蔡州西平县界杀戮山贼擒首领张等七人以献。
    乾化元年十一月庚寅延州节度使高万兴奏当军都指挥使高万金统领兵士今月五日收盐州伪刺史高行存泥首来降丞相及文武百官各上表称贺按盐州与吐蕃党项封境互接为二境咽喉之地。又有乌池盐<卤差>之利唐建中初为吐蕃所舀平其墉而去繇是银夏宁延洎于灵武岁以河南河东山东淮南青徐江浙等道兵士不啻四五万分护其地谓之防秋贞元九年朝政稍暇乃命副元帅浑总兵三万复取其地建城壁焉自是虏尘乃清边患遂止唐末。又复失之今才动偏师遽收襟要国之疾疣其息哉！。
    十二月延州节度使高万行奏领军於州界蒿子谷韦家寨杀戮宁庆两州贼军约二千馀人并生擒都头指挥使及夺马器甲等事其入奏军将使宣召赴内殿略对诏以银器采物之宰臣及文武官各奉表贺。
    是月魏博节度上言於泾县北戮杀镇州王兵士七千馀人夺马二千馀匹戈甲未知其数并擒都将已下四十馀人。
    後唐庄宗天十四年以契丹攻周德威於幽州命诸将进讨八月大军入幽州翌日献捷于邺。
    十八年九月北面招讨使李存审攻镇州下之擒王德明之子处球同恶高蒙李翥露布以献。
    同光二年五月潞州招讨霍彦威平潞州擒叛将杨立献捷以闻。
    是年龙武大将军夏鲁奇擒梁将王彦章以献帝壮之赏绢一千疋。
    三年二月荆南高季兴奏收复归夔忠等州。
    四年三月李绍真奏收复邢州擒贼首赵太等二十一人徇於邺都城下皆磔於军门是月西面行营副招讨使任圜奏收复汉州擒逆贼康延孝（时圜从郭崇韬平蜀延孝以利州叛欲回劫西川圜率兵攻延孝於汉州擒之）。
    明宗天成二年九月以峡路招讨西方邺进兵杀败荆南贼船收复忠万夔等州图一面陈於通天门外俾将校观之。
    三年四月复州刺史周令武飞状上言湖南大军曾与淮南贼将王茂求等战於道人矶茂求败绩。
    五月癸丑湖南马殷上言今岁二月中杀败淮寇二万众生擒将卒五百馀人内外皆贺是月壬申破定州曲阳捷音至帝大悦谓侍臣曰：王都违负天地擒之不远因此兼破契丹也。左右称贺（王都为定州节度使通契丹为叛）。
    六月己丑张延朗自定州回押领到所获贼将五十馀人帝御咸安门观其献俘。
    七月己丑北面招讨使定州刺史王晏球献所获戎马一百匹甲子晏球使人驰报十九日契丹七千骑来援定州遂逆战於唐河北败之袭至蒲城。又掩杀二千级捉马千匹内外称贺己巳驿骑入报二十一日。又於阳州掩杀契丹四十馀里擒获殆尽。
    八月镇州赵德钧驰骑上言今月二日於府西逢契丹败党数千生擒首领惕隐等五十馀人接杀皆尽契丹强盛仅三十年雄据北戎诸蕃窜伏屡为边患汉兵尝惮之前後战争罕得其利是役也。曲阳之败已失千骑唐河之阵兵号七千溃散之後沟渠泛溢官军袭杀人不暇食秋雨继降泥泞莫进人饥马乏难投村落所在村人持白梃殴之德钧生兵接於要路惟奇峰岭北有弃马潜遁脱者数十馀无噍类帝致书谕其本国皇威大振四年正月房知温攻帅子口白波砦献捷於行阙。
