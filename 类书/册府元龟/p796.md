<!-- { "loadSidebar": true } -->
    三年三月己未制曰：朕闻老氏谈经无如知止素王穷易当在，庶几贤哲所以保身进退於焉合道其有位居元辅功叙彝伦节宣微爽於冲和休致屡坚於章表酌其陈力莫。若从人俾回席於三台就悬车於百揆特进行门下侍郎兼刑部尚书同中书门下平章事充太微宫使弘文馆大学士上柱国荥阳郡开国公食邑一千五百户郑珏皇朝轩冕清庙笙镛崇令望於缙绅节雅音於律度而自再持钧轴益显公忠寻更近市之居兼杜扫门之迹克己复礼为官择人爰属巡幸浚郊务名贤而好善经营雒邑烦上相以卜年方赖嘉猷忽婴美豆耳何妨於寂听灰心顿悟於浮荣高慕赤松勇辞黄阁朕以方调殷鼎尚卷晋樽欲尽殷勤具观坚切可久之规斯在再三之请莫违所以特许抽簪免劳借箸进崇阶於开府假优秩於不朝仍益井田俾厚风俗於戏奚祁请老不无内举之规张禹言情亦有私恩之事唯卿奉身而退其德不回予嘉焉美兼善也。勉从顺养永保初终可开府仪同三司尚书左仆射致仕仍加食邑五百户。
    末帝清泰二年十月戊寅制尚书左仆射门下侍郎同平章事弘文馆大学士太微宫使赵郡公食邑二千户食实封二百户李愚可守本官门下侍郎兼吏部尚书同平章事监修国史判三司彭城郡公邑千五百户刘句可守尚书右仆射皆免知政事句司邦计意在至公欲除积弊伤於太察初帝自凤翔至切於军赏时王致判三司诏问钱奏数百万在及庆赐无几帝怒用句代致句性初疾恶。又惧诃谴及搜索簿书命判官高延赏钩计穷诘乃积年残租或主务不治诘之不已屡迁岁时计司主典利其所系不欲搜レ至是藏盖彰露句具条奏可徵者急督之无以偿者以籍进韩昭备言繇是逋者咸蠲除之穷民相与歌咏唯王典怨沮乃谋伪书句名差务官句疑不繇已诘之狱成云：自句别室内弟御史陈观鞫讯遣吏取公文句曰：吾一病妻比无别室御史见凌亦须循理观仍遣吏不已及罢相之日群吏携三司印复萃月华门外闻宣句罢乃相贺快活矣。及句归第三司无一人从至第者传所谓盗憎民恶其可忽诸李愚急素不悦冯道句与道婚家及道出镇凡中书积滞事愚指句云：君亲家翁所为句与之口讼动至色厉吏俱恶之乃扬言於外二人欲相殴秽语及之愚之秉执句之多防帝采其言俱罢之。
    晋高祖天福四年四月枢密使刘处让每有敷奏多不称旨会处让丁继母忧因议罢枢密使其本院庶事并委宰相分判。
    汉隐帝乾元年二月制曰：虔承遗训嗣守鸿基常惧眇冲不克负荷所以师臣畏相稽众从人采沃心造膝之谋询继体守文之道其或力非任重才不逮时有玷天工显贻物议宜从罢免用儆厥开国佐命辅圣功臣光禄大夫行中书侍郎兼户部尚书同中书门下平章事上柱国陇西县开国伯食邑七百户李涛早预朝伦素亏时望继践清华之列曾无倜傥之名先皇帝应运开阶济物成务未明求理虚已待贤擢自禁林升之槐路既委宰衡之任蔑闻帷幄之谋迨及眇躬初亲庶政被顾问之际屡睹醺酣当献替之时无闻诋讦复亏严重但务诙谐讵为君子之儒殊失大臣之体重以梓宫在殡国步多艰屡陈违众之言频建出师之意率尔独见岂是臧谋朕方务含宏弘全终始虽包荒而在念虑假器以兴讥俾辍中枢式存大体仍令还第庶用省躬惟尔自贻无我有怨苟能思过岂吝推恩可罢免勒归私第。
    周显德四年八月乙亥制曰：鸿水未堙舟楫赖济川之用密云   既雨郊原成利物之功惟贤哲之保躬蹈初终於元吉我有良相时惟正人七年竭力於扶持六气遂乖於顺养逾岁伏枕九陈让章敦谕虽频告请弥切暂辍秉钧之任不移论道之资仍益户封斯为异数推忠协谋佐理功臣特进守司空门下侍郎同中书门下平章事监国史上柱国陇西郡开国公食邑一千五百户食实封二百户李昔事先朝勤劳王室暨登上相佐佑朕躬疾因忧国而有加志在避权而知足烦燮调而斯久释难重以为宜渐俟痊平别期委任俾展辂车之礼用光水土之官惟尔诚明当体优异凡百有位知予尚贤可守司空加食邑五百户食实封二百户功臣散官勋如故仍命所司择日备礼册命。
    ●卷三百三十四
    ○宰辅部　谴让
    夫委质事君陈力就列有官守焉有言责焉其或因职事之堕废被公朝之诃谴於司败时惟国典矧乃辅弼之任左右厥辟宣翼统纪表正伦类百工承式庶民尔瞻苟有任非其人心或附下怀情不尽越职举事属灾异之著见或水旱之作燮治攸系措置失宜至或论议非当谤咎交集赋敛无艺蠹弊随生繇是赐以玺书责以吏事乃有赐车马以就第上印绶而归田其致诘之深或引决为谢者盖有之矣。若乃秉心无苟本乎！纳忠守道居常因以蒙毁者亦奚愧焉。
    汉萧何高帝时为相国为民请曰：长安地上林中多空地弃愿令民得入田毋收藁为兽食（禾租也。言人恣田之不收其税也。）帝大怒曰：相国多受贾人财物为请吾苑乃下何廷尉械系之数日王卫尉侍（卫尉名字史失之也。侍谓侍天子也。）前问曰：相国胡大罪陛下系之暴也。（事具纟总录部救患门）上不怿是日使使持节赦出何。
    张苍文帝时为丞相任人为中候（苍有所保举而其人为中候之官）大为奸利帝以为让遂病免。
    卫绾景帝时为丞相三岁武帝立建元中丞相以景帝病时诸官囚多坐不辜者而君不任职（天子不亲政则丞相当理之而绾不申其冤）免之。
    石庆武帝时为丞相元封四年关东流民二百万口无名数者四十万（名数。若今户籍）公卿议欲请徙流民于边以之（读曰讠）帝以为庆老谨不能与其议（与读曰豫）乃赐丞相告归而案御史大夫以下议为请者庆惭不任职上《书》曰：臣幸得待罪丞相疲驽无以辅治城郭仓廪空虚民多流亡罪当伏质上不忍致法愿归丞相侯印乞骸骨归避贤者路帝报曰：间者河水滔陆（滔漫也。高平曰：陆漫音莫干切）泛滥十馀郡是防勤劳弗能塞（音因）朕甚忧之是故巡方州（东方诸州）礼嵩岳通八神以合宣房（自言致礼中岳通敬八神合宣房者於宣房塞决河也。）济淮江历山滨海（滨海者循海涯而行也。滨音宾。又音频）问百年民所疾苦惟吏多私徵求无已（惟思也。已止也。）去者便居者扰故为流民法以禁重赋（言百姓去其本土者则免於吏徵求在旧居者则见役调故为流人设法。又禁吏之重赋也。一曰去者为吏出使居人以自便也。）乃者封泰山皇天嘉贶神物并见（贶赐也。见显示也。）朕力气应未能承意（言自以报瑞应恐未承顺上天意）是以切比闾里知吏奸邪（比校考也。音[A13C]寝切）委任有司。然则官旷民愁盗贼公行（旷空也。人不举职是空其官）往年觐明堂赦殊死无禁锢咸自新与更始今流民愈多计文不改（郡上计文书自文饰不改正也。）君不统责长吏而请以兴徙四十万口摇荡百姓（荡动也。）孤儿幼年未满十岁无罪而坐率（幼年无罪坐为父兄所率而并徙）朕失望焉今君上书言仓库城郭不充实民多贫盗贼众请入粟为庶人（庆自以居相位而不能理请入栗已罪退为庶人）夫怀知民贫而请益赋（怀此心）动危之而辞位（摇动百姓使其危急而自欲去也。）欲安归难乎！（以此危难之事欲归之於何人）君其反室（。若此自谓理当然者可还家）庆素质见诏报反室自以为得许欲上印绶掾史以为见责甚深而终以反室者鬼恶之辞也。或劝庆宜引决（令自杀）庆甚惧不知所出遂复起视事庆乃以谨得终。
    田武帝时为丞相荐人或起家至二千石权移主上帝乃曰：君除吏尽未吾亦欲除吏（凡言除者除去故官就新官）尝请考工地益宅帝怒曰：遂取武库是後乃（考工少府之属官也。主作器械上责其请故谓之曰：何不遂取武库乃止）。
    暴胜之武帝时为御史大夫戾太子军败南奔覆盎城门得出（长安城南出东头第一门曰：覆盎城门一号社门）会夜司直田仁部闭城门坐令太子得出城丞相刘屈嫠欲斩仁胜之谓丞相曰：司直吏二千石当先请柰何擅斩之丞相释仁（释放也。）帝闻而大怒下吏责问御史大夫曰：司直纵反者丞相斩之法也。大夫何以擅止之胜之惶恐自杀。
    萧望之宣帝时为御史大夫司农中丞耿寿昌奏设常平仓帝善之望之非寿昌丞相丙吉年老上重焉望之。又奏言百姓或乏因盗贼未止二千石多材下不任职三公非其人则三光为之不明今首岁日月少光（首岁岁之初首谓正月也。）咎在臣等上以望之意轻宰相（言三公非其人。又言咎在臣等是其意毁丞相）乃下侍中建章卫尉金安上光禄勋杨恽御史中丞王忠并诘问（三人同共问之）望之望之免冠置对天子繇是不说（繇读与由同说读曰悦）後丞相司直<每系>延寿（<每系>音婆）奏侍中谒者良使承制诏望之望之再拜已良与望之言望之不起因故下手（伏地而言也。）而谓御史曰：良礼不备故事丞相病明日御史大夫辄问病朝奏事会庭中差居丞相後丞相谢大夫少进揖今丞相数病望之不问病会庭中与丞相钧礼（不为前後之差也。）时议事不合意望之曰：使年宁能父我耶（宁能与吾父母同邪）知御史有令不得擅使望之多使守史自给车马之杜陵护视家事（自给车马者令其自乘私车马也。）少史冠法冠为妻先引（少史曹史之下者也。先引谓尊车前）。又使卖买私所附益凡十万三千（使其史为望之家有所卖买而史以其钱增益之用润望之也。）案望之大臣通经术居九卿之右本朝所仰（右上也。）至不奉法自倨慢不逊攘（攘古让字）受所监臧二百五十以上（二百以上者当时律令坐罪之次。若今律条言一尺以上一匹以上矣。）请逮捕系治帝，於是策望之曰：有司奏君责使者礼遇丞相亡礼廉声不闻敖慢不逊（敖读曰傲）亡以扶政帅先百僚君不深思陷於兹秽朕不忍致君于理使光禄勋恽策诏左迁君为太子太傅授印其上故印使者（使者即谓杨恽也。命恽授太傅印而望之以大夫印上於恽）便道之官君其秉道明孝正直是与帅意亡愆靡有後言。
    黄霸宣帝时为丞相乐陵侯史高以外属旧恩侍中贵重霸荐高可太尉天子使尚书诏问霸太尉官罢久矣。丞相兼之所以偃武兴文也。如国家不虞边境有事（如或也。）左右之臣皆将率也。夫宣明教化通达幽隐使狱无冤刑邑无盗贼君之职也。将相之官朕之任焉（言欲拜将相事在其朕也。）侍中乐陵侯高帷幄近臣朕之所自亲（具知其材）君何越职而举之尚书令受丞相对霸免冠谢罪数日乃决（质乃得免罪）自是後不敢复有所请。
