<!-- { "loadSidebar": true } -->
    楚司马子反从庄王围宋军有七日之粮尔尽此不胜将去而归尔，於是使司马子反乘堙而宋城宋华元亦乘堙而出见之（堙距堙上城具）司马子反曰：子之国何如华元曰：惫矣。曰：何如（问惫意也。）曰：易子而食之析骸而炊之（析破人骸骨也。）司马子反曰：嘻甚矣。惫。虽然（虽如所言）吾闻之也。围者（古有见围者）柑马而秣之（秣以粟置马口中柑者以木其口不欲令食）使肥者应客（示有畜积示饱足也。）是何子之情也。（犹曰：何太露情）华元曰：吾闻之君子见人之厄则矜之（矜悯）小人见人之厄则幸之（幸侥亻幸）吾见子之君子也。是以告情於子也。司马子反曰：诺（诺受语辞）勉之矣。（勉犹努力使努力坚守之）吾军亦有七日之粮尔尽此不胜将去而归尔揖而去之反於庄王（反报於庄王）庄王曰：何如司马子反曰：惫矣。曰：何如曰：易子而食之析骸而炊之庄王曰：嘻甚矣。惫。虽然（虽已）吾今取此然後而归尔司马子反曰：不可臣已告之矣。军有七日之粮尔庄王怒曰：吾使子往视之子曷为彼告之司马子反曰：以区区之宋（惫区区小貌）犹有不欺人之臣可以楚而无乎！是以告之也。庄王曰：诺（先以诺受绝子反语）舍而止（更令筑舍而止示无去计）。虽然（虽宋已知我粮短）吾犹取此然後归尔（欲徵粮待胜也。）司马子反曰：。然则君请处於此臣请归尔庄王曰：子去我而归吾孰与处於此吾亦从子而归尔引师而去之。
    樊迟鲁人齐伐鲁孟孺子泄帅右师颜羽御邴泄为右冉求帅左师管周父御樊迟为右师及齐师战於郊齐师自稷曲（稷曲郊地名）师不逾沟樊迟曰：非不能也。不信子也。请三刻而逾之（与众三刻约信）如之众从之（如迟言乃逾也。）。
    魏徐邈为梁州刺史邈与羌胡从事不问小过。若犯大罪先告部帅使知应死者乃斩以徇是以信服畏威。
    蜀诸葛亮为丞相帅师出祁山魏明帝自征蜀幸长安遣宣王督张诸军雍凉劲卒三十馀万潜军密进规向剑阁亮时在祁山旌旗利器守在险要十二更下在者八万时魏军始陈幡兵交参佐咸以贼众疆盛非力不制宜权停下兵一月以并声势亮曰：吾统武行师以大信为本得原失信古人所惜去者束装以待期妻子鹤望而计日虽临征难义所不废皆催遣令去，於是去者感悦愿留与战往者愤勇思致死命相谓曰：诸葛公之恩死犹不报也。临战之日莫不拔刃争先以一当十杀张却宣王一战大克此信之由也。
    晋陶璜初仕吴历显位孙皓时交郡吏吕兴以郡内附武帝拜兴交太守寻为其功曹李统所杀南中监军霍弋遣犍为杨稷与将军毛炅自蜀出交吴遣璜为苍梧太守讨稷初霍弋之遣稷炅等与之誓曰：若贼围城未百日而降者家属诛。若过百日救兵不至吾受其罪稷等未百日因粮尽乞降璜不许益其粮使守诸将并谏璜曰：霍弋已死不能救稷等必矣。可须其日满然後受降使彼得无罪我受有义内训百姓外怀邻国不亦可乎！稷等期讫粮尽救兵不至乃纳之。
    羊祜为征南大将军都督荆州诸军事与吴人交兵克日方战不为掩袭之计。
    隋何稠开皇末讨桂州贼有钦州刺史宁猛力帅众迎军初猛力倔强山洞欲图为逆至是惶惧请身入朝稠以其疾笃因示无猜贰遂放还州与之约曰：八九月间可诣京师相见稠还奏状高祖意不怿其年十月猛力卒帝谓稠曰：汝前不将猛力来今竟死矣。稠曰：猛力共臣为约假令身死当遣子入侍越人性直其子必来初猛力临终诫其子长真曰：我与大使为约不可失信於国士汝葬我讫即宜上路长真如言入朝帝大悦曰：何稠著信蛮夷乃至於此。
    唐苏定方为左骁卫大将军显庆五年讨思结阙俟斤都曼俘还东都法司请斩之定方请曰：都曼之叛罪合诛夷臣欲生致阙廷与之有约述陛下好生之德必当待以不死今既面纟专待罪臣望丐其馀命高宗曰：朕屈法伸恩全卿信誓乃命宥之。
    马燧为河东节度使讨田悦悦兵大败先战燧誓於军战胜请以家财行赏既战尽其私积以颁将士德宗闻而嘉之乃诏度支出钱五万贯行赏还其家财。
    ○将帅部　示暇
    传称好暇临事之宜志谓以舒得交兵之道夫制胜则尚速示寇则宜逸故有摄饮於行阵数阖於城垒解鞍而纵马启关而延敌故策画可以先胜行伍可以立成故能雍容而观变警急而无挠其或卧息旗鼓轻缓裘带登楼而清啸隐几而高谈不匆遽以失律务优游而集事者斯。又得为将之大体也。
    栾针晋大夫也。鲁成十六年晋楚战於鄢陵栾针见子重之旌请曰：楚人谓夫旌子重之麾也。彼其子重也。日臣之使於楚也。子重问晋国之勇臣对曰：好以众整曰：又何如（又问其馀）臣对曰：好以暇（暇暇也。）今两国治戎行人不使不可谓整临事而食言不可谓暇（食好整之言）请摄饮焉（摄持也。持饮以饮子重）公许之使行人执承饮造於子重（承奉也。）曰：寡君乏使使针御持矛（御侍也。）是以不得犒从者使某摄饮子重曰：夫子尝与吾言於楚，必是故也。不亦识乎！（知其以往言好暇故致饮）受而饮之免使者而复鼓（免脱也。）。
    范鞅晋大夫也。鲁襄公十八年晋伐齐十二月戊戌及秦周伐雍门之荻（秦周鲁大夫赵武及之共伐荻也。雍门齐城门）范鞅门于雍门其御追喜以戈杀犬於门中（杀犬示暇）孟《庄子》斩其┺以为公琴（《庄子》孺子速也。┺木名）己亥焚雍门及西郭南郭刘难士弱率诸侯之师焚申池之竹木（二子晋大夫）壬寅焚东郭北郭范鞅门於杨门（齐西门。）州绰门於东闾（齐东门）左骖迫还于东门中以枚数阖（枚马过也。阖门扇也。数其板示不恐）。
    汉李广为上郡太守时モ奴侵上郡广上山モ奴数千骑见广以为诱骑惊上山陈广之百骑皆大恐欲驰还走广曰：我去大军数十里今如此走モ奴追射我立尽今我留モ奴必以我为大军之诱不我击广令曰：前未到モ奴陈二里所止令曰：皆下马解鞍骑曰：虏多如是解鞍即急奈何广曰：彼虏以我为走今解鞍以示不去用坚其意有白马将出护兵广上马与十馀骑奔射杀白马将而复还至其百骑中纵马卧时会暮胡兵终怪之弗敢击。
    後汉孔融领青州刺史为袁谭所攻自春至夏战士所馀裁数百人流矢雨集戈矛内接融隐几读书谈笑自。若。
    蜀诸葛亮为丞相益州牧率众南征屯於阳平遣魏延诸军并兵东下亮惟留万人守城晋宣帝率二十万众拒亮而与延军错道径至前当亮六十里所侦候白宣帝说亮在城中兵少力弱亮亦知宣帝垂至巳与相Τ欲前赴延军相去。又远回迹反追势不相及将士失色莫知其计亮意气自。若敕军中皆卧旗息鼓不得妄出幔。又令大开四城门扫地洒晋宣帝常谓亮持重而猥见势弱疑其有伏兵，於是引军北趣山。
    晋羊祜为征南大将军在军常轻裘缓带身不披甲铃阁之下侍卫者不过十数。
    刘琨为大将军都督并州诸军事在晋阳尝为胡骑所围数重城守窘迫无计琨乃乘月登楼清啸贼闻之皆凄然长叹中夜奏胡笳贼。又流涕欷有怀土之切向晓复吹之贼并弃围而走。
    南齐沈文季为右仆射加散骑常侍建武二年虏寇寿春豫州刺史丰城公遥昌婴城固守数遣轻兵相抄击明帝以为忧诏文季领兵镇寿春文季入城止游兵不听出洞开城门严加备守虏军寻退百姓无所伤损。
    梁冯道根为南梁太守领阜陵城戍魏将党法宗傅竖眼率众二万奄至城下道根堑垒未固城中众少莫不失色道根命广开门缓服登城选精锐二万人出击魏军败之。
    陈侯安都为仁威将军都督南徐州诸军事高祖东讨杜龛安都留台居守徐嗣徽任约等引齐寇入据石头游骑至於阙下安都闭门偃旗示之以弱令城中曰：登陴看贼者斩及夕贼收军还。
    唐郝处俊为淇江道副总管高宗乾封中高丽反叛处俊尝次贼城未遑置阵贼众奄至军中大骇处俊独据胡床方餐乾粮乃潜简精锐击败之将士多服其胆略。
    ●卷三百九十二
    ○将帅部　威名
    夫将之为用也。戎昭果毅整军经武号令精明卒乘竞劝人不敢犯法在必行故能风生於三军名震於邻国折冲千里隐。若长城兹所谓王者之爪牙生民之司命也。繇是处以卫社稷则敌不敢加兵出以守边防则虏不敢近塞岂惟震虎叱它风云   盖亦义勇兼闻策谋宏远者也。《传》曰：有威可畏。又曰：怀德而畏威其是之谓乎！。
    楚得臣为令尹与晋战败於城濮（晋伐卫救之）晋文公犹有忧色曰：得臣犹在忧未歇也。（歇尽也。）困兽犹斗况国相乎！及楚杀子玉（子玉得臣也。）公喜而後可知也。（喜见於颜色）曰：莫余毒也。已（一云：子玉为将文公侧席而坐及其死也。君臣相庆）。
    魏公子无忌在赵秦伐魏公子归救魏魏王以上将军印授公子公子遂将安王三十年公子使使遍告诸侯诸侯闻公子将各遣将将兵救魏公子率五国之兵破秦军於河外走蒙骜遂乘胜逐秦军至函谷关抑秦兵秦兵不敢出当是时公子威振天下吴起为西河守以拒秦韩甚有声名。
    赵廉颇者赵之良将惠文王十六年颇为赵将伐齐大破之取阳晋拜为上卿以勇气闻於诸侯。
    李牧北边之良将常居代雁门大破杀モ奴十馀万骑灭褴（胡名在代北）破东胡降林胡单于奔走其後十馀岁モ奴不敢近赵边城。
    秦白起为左更料敌合变出奇无穷声振天下。
    蒙恬为内史秦已并天下乃使恬将三十万众北逐戎狄暴师於外十馀年居上郡是时蒙恬威镇モ奴汉魏尚为云   中守モ奴远避不近云   之塞。
    郅都为雁门太守モ奴素闻郅都节举边为引兵去竟都死不近雁门モ奴至为偶人象都（以木为人象都之形也。偶对也。）令骑驰射莫能中其惮如此モ奴患之。
    李广为骁骑将军在北平郡モ奴号曰：汉飞将军避之数岁不入界李广利为贰师将军破大宛斩其王还单于欲遮之不敢。
    赵充国为後将军征西羌西至西部都尉府（在金城）日飨军士士皆欲为用虏数挑战充国坚守捕得生口言羌豪数相责曰：语汝亡反今天子遣赵将军来年八九十矣。善为兵今请欲一斗而死可得邪。
    冯奉世为执金吾历右将军居爪牙官前後十年为折冲宿将功名次赵充国。
    辛庆忌为左将军当时号为国虎臣遭世承平モ奴西域亲附敬其威信。
    陈汤为西域副校尉诛郅支单于後坐事徙享煌太守奏汤前亲诛郅支单于威行外国不宜近边塞诏徙安定。
    後汉齐武王演为更始司徒既破王莽军莽素闻其名大震惧购伯升邑五万户黄金十万斤位上公使长安中官署及天下乡亭皆画伯升象於塾屋旦起射之（垫门侧堂也。）。
    彭宠父宏哀帝时为渔阳太守伟容貌能饮饭有威於边。
