<!-- { "loadSidebar": true } -->
孝武帝宁康三年七月帝讲孝经通释奠如故事时以学在水南悬远有司定议依升平元年於中堂权立行太学于时无复国子生有司奏应须复二学生百二十人太学生取见人六十国子生权铨大臣子孙六十人事讫罢奏可释奠礼毕会百官六品以上十二月帝释奠于中堂祠孔子以颜回配时学校陵迟谢石上┅请兴复国学以训胄子班下州郡普乡校疏奏帝纳焉。
大元十年二月立国学。又增置太学生百人。
十一年八月封孔靖之为奉圣亭侯奉宣尼祀。
後魏道武天兴四年二月丁亥命乐师入太学习舞释菜于先圣先师。
太武始光三年二月起太学於城东祀孔子以颜渊配。
太平真君十一年南伐至邹山使使者以太牢祀孔子。
献文皇兴二年以青徐平诏中书令高允兼太常至兖州以太牢祭孔子庙帝谓允曰：此简德而行勿有辞也。
孝文延兴二年二月诏曰：尼父禀达圣之姿体生知之量穷理尽性道光四海顷者淮徐未宾庙隔非所致令祠典寝顿礼章殄灭遂使女巫妖觋淫进非礼杀生鼓舞倡优狎岂所以尊神明敬圣道者也。自今以後有祭孔子庙制用酒而已不听妇女杂合以祈非望之福犯者以违制论其公家有事自如常礼牺牲粢盛务尽丰洁临事致敬令肃如也。司牧之官明纠不法使禁令必行。
三年四月诏以孔子二十八世孙鲁郡孔乘为崇圣大夫给十户以供洒扫。
太和十三年七月立孔子庙於京师。
十六年二月丁未改谥宣尼曰：文圣尼父告谥孔子庙（一云：二月癸丑帝临宣文堂引仪尚书刘昶鸿胪卿游明根行仪曹事李韶授策孔子崇文王之谥，於是昶等就庙行事既而帝亲拜祭於庙）。
四月甲寅幸皇宗学亲问博士经义。
十七年九月壬申幸太学观石经。
十九年四月幸鲁城亲祠孔子庙诏拜孔氏子二人为官。又诏选诸孔宗子一人封崇圣侯邑一百户以奉孔子之祀。又诏兖州为孔子起园寝修饬坟垅更建碑铭褒扬圣德。
六月诏求天下遗书秘ト所无有礻卑益时用者加以优赏。
宣武正始元年十一月诏曰：古之哲王创业垂统安民立化莫不崇建胶序开训国胄宣昭三礼崇明四术使道畅群邦风流万宇自皇基始构光它中区军国务殷未遑经建靖言思之有惭古烈可敕有司依汉魏旧章营缮国学。
四年四月诏曰：高祖德格两仪明并日月播文教以怀远人调礼学以旌俊造徙县中区光宅东邑总霜露之所均一姬卜於洛戎缮兼兴未遑儒教朕纂承鸿绪君临宝历思模圣规述遵先志今天平地宁方隅无事可敕有司准仿前式置国子立大学树小学於四门。
永平三年六月诏重求遗书於天下。
延昌元年四月诏曰：迁京嵩县年将二纪虎闱阙唱演之音四门绝讲诵之业博士端然虚禄岁祀贵游之胄叹同子衿靖言念之有兼愧慨可严敕有司国子学孟冬使成大学四门年暮容令成就。
孝明正光元年正月诏曰：建国纬民立教为本尊师崇道兹典自昔来岁仲阳节和气润释奠孔颜乃其时也。有司可豫缮国学图饣希圣贤置官检牲择吉备礼。
二年二月癸亥幸国子学讲孝经令车骑大将军领国子祭酒崔光执经南面百僚陪列（又云：孝明行讲学之礼于国子寺司徒崔光执经敕常景与董绍张澈马元兴王延业郑伯猷等俱为录义）。
三月庚午幸国子学祠孔子以颜渊配。
出帝永熙三年二月丙子亲释奠礼先师诏延公卿学官於显阳殿敕祭酒刘讲孝经黄门李郁讲礼记中书舍人卢景宣解大戴礼夏小正篇时广招儒学引令预听国子博士李同轨经义素优辨析兼美而不得执经深为慨恨。
後周明帝雅爱文史立麟趾学在朝有艺业者不限贵贱皆预听焉（乃至萧王褒等卑鄙之徒同为学士大宗伯于翼言於帝曰：萧梁之宗子王褒梁之公卿今与趋走同侪恐非尚贤贵爵之义帝然之诏翼定其班次，於是有等差矣。）。
武帝天和元年七月诏诸胄子入学但束於师不劳释奠释奠者学成之祭自今即为常式。
二年七月立露门学置生七十二人（时辛公义为太学生帝召入露门学令受道义每月集御前令与大儒讲论数被嗟异时辈慕之）。
宣帝大象元年诏徙邺城石经於雒阳。
二年二月丁巳幸露门学行释奠之礼。
三月诏曰：盛德之後是称不绝功施於民义昭祀典孔子德惟藏往道实生知以大圣之才属千古之运载引儒业式叙彝伦至如幽赞天人之理裁成礼乐之务故以作范百王垂风万乘朕钦承宝历服膺教义眷言洙泗怀道滋深而褒成启号虽彰故实旌崇圣绩犹有阙如可追封为邹国公邑数准旧并立後承袭别於京师置庙时以祭享。
隋高祖开皇二年十一月赐国子生经明者束帛。
三年二月诏购求遗书於天下。
四月诏天下劝学行礼时潞州刺史柳昂见天下无事上表请劝学行礼帝览而善之因下诏曰：建国重道莫先於学尊主庇民莫善於礼自魏氏不竞周齐抗衡分四海之民斗二邦之力递为强弱多历年所务权诈而薄儒雅重干戈而轻俎豆民不见德唯争是闻朝野以机巧为师文吏用深刻为法风浇俗敝化之然也。虽复建立庠序兼启黉塾业非时贵道亦不行其间服膺儒术盖有之焉彼众我寡未能移俗然共维持名教奖饰彝伦微相弘益赖斯而已王者承天休咎随化有礼则祥瑞必降无礼则妖孽兴起人禀五常性灵不一有礼则阴阳合德无礼则禽兽其心治国立身非礼不可朕受命於天裁成万物去华夷之乱求风化之宜戒奢崇俭率先百辟轻徭薄赋冀以宽和而积习生常未能惩革闾阎士庶吉凶之礼动悉乖方不依制度执宪之职似塞耳而无闻莅民之官犹蔽目而不察宣扬朝化其。若是乎！古人之学。且耕。且养今者民丁非役之日农亩时候之馀。若敦以学业劝以经术自可家慕大道人希至德岂止知礼节识廉耻父慈子孝兄恭弟顺者乎！始自京师爰及州郡宜祗朕意劝学行礼自是天下州县皆置博士习礼焉。
仁寿元年六月诏曰：儒学之道训教生人识父子君臣之义知尊卑长幼之序升之於朝任之以职故能赞理时务弘益风范朕抚临天下思弘德教延集学徒崇建庠序开仕进之路伫贤隽之人而国学胄子垂将千数州县诸生咸亦不少徒有名录空度岁时未有德为代范才任国用良由设学之理多而未精今宜简省明加奖励，於是国子学唯留学生七十人大学四门及州县学并废。
炀帝大业元年闰七月诏曰：君民建国教学为先移风易俗必自兹始而言绝义乖多历年代进德修业其道浸微汉采坑儒之馀不绝如线晋承板荡之运扫地将尽自时厥後军国多虞虽复黉宇时建示同爱礼函文或陈亦为虚器遂使纡青拖紫非以学优制锦操刀类多墙面上陵下替纲维靡立雅缺道消实繇，於是朕纂承洪绪思弘大训将欲尊师重道用阐厥繇讲信修睦敦奖名教今宇宙平一文轨攸同十步之内必有芳草四海之中岂无奇秀诸在家及见入学者。若有笃志好古耽悦典坟学行优敏堪膺时务所在采访具以名闻即当随其器能擢以不次。若研精经术未愿进仕者可依其艺业深浅门荫高卑虽未升朝并量准给禄庶夫恂恂善诱不日成器济济盈朝何远之有其国子等学亦宜申明旧制教习生徒具为课试之法以尽砥砺之道。
四年十月诏曰：先师尼父圣德在躬诞发天纵之姿宪章文武之道命世应期蕴兹素业而颓山之叹忽逾於千祀盛德之美不存於百代永惟懿范宜有优崇可立孔子後为绍圣侯有司求其苗裔录以申上。
●卷五十
○帝王部　崇儒术第二
唐高祖武德二年诏曰：盛德必祀义存方策达人命世流庆後昆建国君临弘风阐教崇贤章善莫尚於兹自八卦初陈九畴攸叙徽章既革节文不备爰始姬旦主翊周邦创设礼经大明典宪启生人之耳目穷法度之本原化起二南业隆八百丰功茂德独冠终古暨乎！王道既衰颂声不作诸侯力争礼乐陵迟粤。若宣尼天姿哲经过齐鲁之际揖让洙泗之间综理遗文弘宣旧制四科之教历代不刊三千之徒风流无歇惟兹二圣道著生民宗祀不修孰明褒尚朕君临区宇兴化崇儒永言先达情深绍嗣宜令有司於国子学立周公孔子庙各一所四时致祭仍博求其後具以名闻计考所宜当加爵土。
七年二月诏曰：六经茂典百王仰则四学崇教千载垂范是以西胶东序春诵夏弘说礼敦诗本仁祖义建邦立极咸必繇之自叔世浇讹雅道沦缺悬历岁纪儒风莫扇隋季以来丧乱兹甚卷言篇籍皆为煨烬周孔之教阙而不庠塾之义冫民焉将坠非所以阐扬徽烈敦尚风范训民调俗垂裕後昆朕受命膺期握图驭宇思弘至道翼宣德化永言坟索深存讲习所以捃摭遗逸招集散亡诸生胄子特加奖劝而凋弊之馀湮替日久学徒尚少经术未隆子衿之叹无忘兴寝方今函夏既清干戈渐戢缙绅之业此则可兴宜下四方诸州有明一经已上未被升擢者本属举送具以名闻有司试策加阶叙用其吏民子弟有识性开敏志希学艺亦具名状申送入京量其差品并即配学明设考课各使励精琢玉成器庶其非远州县及乡各令置学官寮牧宰，或不存意普更颁下早遣立夫安上治民莫善於礼出忠入孝自家刑国揖让俯仰登降折旋皆有节文咸资端肃末业疏惰随时将废凡厥生民各宜勉励。又释奠之礼致敬先师鼓箧之义以明逊志比多阙略更宜详备仲春释奠朕将亲览所司具为条式以时宣下是月丁巳帝幸国子学亲临释奠引道士沙门有举业者与博士杂相驳难久之乃罢因下诏曰：自古为政莫不以学则仁义礼智信五者具备故能为利博深朕今欲敦本息末崇尚儒宗开後生之耳目行先王之典训而三教虽异善归一揆沙门事佛灵宇相望朝贤宗儒辟雍顿废公王以下宁得不惭朕今亲观览仍徵集四方胄子冀日就月将并得成业礼让既行风教渐改使期门介士比屋可封横经庠序皆遵雅俗诸公王子弟并皆率先自相劝励赐学官胄子及五品以上各有差。
太宗贞观十年封孔子裔孙德伦为褒圣侯。
十二年二月丁丑幸国子学亲观释奠国子祭酒以下官及学生高弟精勤者加级赐帛各有差。
二十一年二月诏曰：左丘明卜子夏公羊高梁赤伏胜高堂生戴圣毛苌孔安国刘向郑众杜子春马融卢植郑康成服子慎何休王肃王辅嗣杜元凯范宁等二十有一人并用其书垂於国胄既行其道理合崇褒自今有事於太学可并配享尼父庙堂。
高宗永徽元年六月诏曰：昔勋华肇政仁义居先殷周创基教学成本朕嗣立鸿基裁成丕绪如临於海罔知攸济思得学徒用康庶绩而顷岁所敦先诸圣教青衿方领未达至怀唯欲思辕固以加班想高堂以授秩（臣钦。若等曰：辕固辕生也。高堂高堂隆也。）斯文寥落去之弥远深加发虑称朕意焉儒官员缺即宜补授其馆博士助教节级赐物三馆学士有业科高第景行淳良者所司简试具以名闻。
乾封元年正月帝东封次曲阜县追赠孔子为太师其庙宇制度卑陋宜加造仍以少牢致祭。
总章元年三月诏曰：皇太子弘近因释菜齿胄上庠祗事先师驰心近侍仰崇山而景行眷曩哲以勤怀显颜曾之特高扬仁义之双美请申褒赠载甄芳烈朕加其进德冀以思齐训诱之方莫斯为尚颜回可赠太子少保。
咸亨元年五月诏曰：诸州县孔子庙堂及学馆有破坏并先来未造者遂使生徒无肄业之所先师阙奠祭之仪久致飘零深非敬本宜令所司速事营造。
