<!-- { "loadSidebar": true } -->
    褚师声子卫大夫卫侯为灵台于籍圃与诸大夫饮酒焉声子袜而登席（古者见君解袜）公怒辞曰：臣有疾异於人。若见之君将壳之（足有疮疾）左丘明鲁人失明（壳呕吐也。）。
    汉杜钦目偏盲茂陵杜薪与钦同姓字俱以材能称京师故衣冠谓钦为盲杜子夏以相别钦恶以疾见诋乃为小冠高广财二寸由是京师更谓钦为小冠杜子夏而薪为大冠杜子夏钦优游不仕以寿终。
    司马相如口吃而善著书常有消渴病常称疾居不慕官爵。
    冯立为东海太守下湿病Φ武帝闻之徙为平原太守。
    班伯成帝时为定襄太守徵道病中风既至以侍中光禄大夫养病。
    後汉李通素有消病自为宰相谢病不视事。
    景丹为骠骑大将军从光武至怀病疟在上前疟发帝曰：闻壮士不疟汉大将军反疟病耶。
    杜笃仕为郡文学掾以目疾二十馀年不窥京师魏锺繇有膝疾位至太傅。
    卞兰苦酒消渴疾位至游击将军散骑常侍。
    丁仪字正礼沛郡人也。太祖闻仪为令士虽未见欲以爱女妻之以问五官将五官将曰：女人观貌而正礼目不便诚恐爱女未必悦也。以为不如与伏波子太祖从之寻辟仪为掾到与议论嘉其才郎曰：丁掾好士也。即使其两目盲尚当与女何况但眇乎！仕为右刺奸。
    贾逵为弘农太守後为太祖丞相主簿逵前在弘农与校尉争公事不得理乃发愤生瘿後所病稍大自启欲割之太祖惜逵恐其不活教谢主簿吾闻十人割瘿九人死逵犹行其意而瘿愈大。
    晋杜预患瘿位至镇南将军。
    王戎先有吐疾居丧增甚帝遣医疗之并赐药物。又断宾客位至司徒。
    乐广字彦辅为侍中河南尹尝有亲客久阔不复来广问其故答曰：前在坐蒙赐酒方欲饮见杯中有蛇意甚恶之既饮而疾于时河南厅事壁上有角漆画作蛇广意杯中蛇即角影也。复置酒於前处谓客曰：酒中复有所见不答所见如初广乃告其所以客豁然意解沉こ顿愈。
    裴楷有渴利疾位至中书令加侍中。
    皇甫谧字士安因病服寒食散而性与之忤每委顿不伦常悲恚叩刃欲自杀叔母谏之而止谧尝上疏曰：久瘿笃疾躯半不任。又脚偏小十有九载。又服寒食药违错节度辛苦荼毒于今七年隆冬裸袒食冰当暑烦闷加以咳逆或。若温疟或类伤寒浮气流肿四肢酸重於今困劣终不仕。
    赵孟字长舒善清谈其面有疵黯诸事不决皆言当问疵面也。
    山玄山允皆涛之子玄不仕允为奉居都尉并少病形甚短小而聪敏过人武帝闻而欲见之涛不敢辞以问於允允自以陋不肯行涛以为胜已乃。表曰：臣二子病宜绝人事不敢受诏。
    庾衮字叔褒州郡交命皆不降志入林虑山中涂眩发倚岩而坐柱杖将起跌坠崖而卒。
    谢安字安石本能为雒下书生咏有鼻疾故其音浊名流爱其咏而不能及或手掩鼻以之位至太傅王胡之字龄弱冠官有声誉历郡守侍中丹阳尹素有风眩疾发动甚数而神明不损。
    魏咏之生而仕至荆州刺史。
    殷仲堪吏部尚书师之子也。父常患耳聪闻床下蚁动谓之牛斗病积年仲堪为晋陵太守衣不解带执药挥泪遂眇一目。
    习凿齿为桓温荆州别驾以脚疾遂废於里巷及襄阳陷於苻坚，坚素闻其名与释道安俱舆而至焉既见与语大悦之赐遗甚厚。又以其蹇疾与诸镇。《书》曰：昔晋氏平吴利在二陆今破汉南获士裁一人有半尔。
    宋何尚之为临津令高祖领征南将军补府主簿从政长安以公事免还都因患劳病积年饮妇人乳乃得差。
    谢述有心虚疾性理时或乖谬除吴郡太守以疾不之官。
    南齐巴陵王宝义为杨州封晋安王宝义少有废疾不堪出入故帝加除授仍以始安王遥光代之转宝义为右将军领兵置佐镇石头。
    梁周兴嗣为给事中两手先患风疽是年。又染疠疾左目盲高祖抚其手嗟曰：斯人也。而有斯疾手疏治疽方以赐之其见惜如此任。又爱其才常言曰：周兴嗣。若无疾旬日当至御史中丞。
    何点少时常患渴。
    陈徐世谱为光禄大夫寻以疾失明谢病不朝後魏李谐为人短小六指因瘿而学顺因跛而缓步因謇而徐言人言李谐善用三短。
    长孙子彦末年疾发举体生疮虽亲戚兄弟以为恶疾子彦曰：恶疾如此难以自明世无良医吾其死矣。尝闻恶疾蝮也。螫之不痛试为求之当令兄弟知我乃於南山得也。以股触之痛楚号叫俄而肿死。
    北齐西河王仁机生而无骨不自支持。
    李广字宏基范阳人也。文宣天保初欲以为中书郎遇疾资产屡空药石无继。《广雅》有鉴识度量宏远坦平无私为士流所爱岁时共赡遗之赖以自给竟以疾终。
    唐邓玄挺患消渴人因号为邓渴。
    封常清细瘦白类脚短而跛。
    卢邻为新都尉因染风疾去官处大白山中以服饵为事後疾转笃徙居阳翟之具茨山著释疾文五悲等词颇有骚人之风甚为文事所重邻既沉痼挛<疒发>不堪其苦常与亲属执别遂自投颍水而死。
    李洧正已之从父也。正巳死其子纳犯宋州洧以其州归顺无何背发疽得稍平乃大具麋饼饭僧於市洧乘平肩舆自临其场市人欢呼洧惊疽溃於背而卒赠左仆射。
    汉张沆为翰林学士沆虽贵疾出入金马五六年隐帝末阳史遇害翼日沆方知之听犹未审忽问同僚曰：窃知盗杀史公其盗获否是时忄匈惧之次闻者笑之。
    ○总录部　禳厌
    天灾流行历代时有禳礻会之术往册攸传盖天因咎徵之或兴以厌当而为法六祈之义所以号变而徼福五行之气所以克胜而迭至斯乃祝祉禄而求永贞者也。则有识洞几微艺臻高妙明春秋之祥异辨洪范之徵符不假命龟如指诸掌。若乃五材汩乱六极交作孽非自构殃繇外兴繇是稽考休嘉式昭康靖厥应如响信而有徵其或命屯数奇失德逾矩败类致寇蹈非速祸虽罄巫祝之修其可以救欤。
    汉董仲舒为江都相治国以春秋灾异之变推阴阳所以错行故求雨闭诸阳纵诸阴祈止雨反是（。若闭南门禁举火及开北门水洒人之类是也。）行之一国未尝不得所欲。
    勇之越巫也。（史失其名）武帝时柏梁灾勇之曰：越国有火灾即复大起宫室以厌胜之帝，於是作建章宫度为千门万户。
    贾惠河阳人为河内掾邑人息夫躬以宜陵侯就国未有第宅寄居丘亭（丘空也。）奸人以为侯家富常夜守之（谓欲盗之伺其便）惠往过躬教以祝盗方以桑东南指枝为七画北斗七星其上躬夜自被立中庭向北斗持七招指祝盗（或招或指所以求福排祸也。）。
    後汉郭宪光武建武七年为光禄勋从驾南郊宪在位忽回向东北含酒三氵巽执法奏为不敬诏问其故宪对曰：齐国失火故以此厌之後齐果上火灾与郊同日。
    高获字敬公汝南新息人郡境大旱获素善天文晓遁甲能役使鬼神太守鲍昱自往问何以致雨获曰：急罢三部督邮明府当自北出到三十里亭祠雨可致也。昱从之果得大雨。
    杨统章帝时为彭城令一州大旱统推阴阳消伏县界蒙泽太守宗湛使统为郡求雨亦即降澍。
    樊英字秀齐南阳鲁阳人隐于壶山之阳尝有暴风从西方起英谓学者曰：成都市火甚盛因含水西向氵敕之乃令记其日客後从蜀来云：是日大火有黑卒从东起须臾大雨火遂得灭，於是天下称其术。
    郎ダ北海人顺帝时公车徵使对尚书ダ对曰：臣窃见去年闰十月十七日己丑夜有白气从西方天苑趋左右入玉井数日乃灭金精之变责归上司（上司大司马也。建武二十七年改为太尉。《韩诗外传》曰：司马主天阴阳不调星辰失度责之司马故云：责归上司也。）宜以五月丙午遣太尉服干戚建井（干也。戚斧也。西方主兵故太尉执持斧所以厌金气也。井南方火宿也。鸟隼曰：也。以火胜金故书井星之文於而建之也。）书玉版之策引白气之异（书祝辞於玉版也。）於西郊责躬求愆谢咎皇天消灭妖气盖以火胜金转灾为福也。（以五月丙午日火胜金也。）。
    栾巴为尚书正朝大会巴独後到。又饮酒西南巽之有司奏巴不敬有诏问巴巴顿首谢曰：臣本县成都市失火臣故因酒为雨以灭火臣不敢不敬诏即以驿书问成都成都答言正旦大失火于时有雨从东北来火乃息雨皆酒臭。
    赵彦琅琊人少有学术桓帝时琅邪贼劳丙与太山贼叔孙无忌攻没琅邪朝廷以宗资为讨寇中郎将督州郡兵合讨彦为陈孤虚之法以贼屯在莒莒有五阳之地（谓城南阳南武阳开阳阳都安阳并近莒）宜发五阳郡兵（郡名有阳谓山阳广阳汉阳酉阳丹阳郡之类）从孤击虚以讨之资具以状上诏书遣五阳兵到彦推遁甲教以时进兵一战破贼。
    晋郭璞洞五行天文卜筮之术禳灾转祸通致无方王导引参已军事导尝令作卦璞言公有震厄可命驾西出数十里得以柏树截断如身长置寝处灾可消矣。导从其言数日果震柏木粉碎桓彝与璞友善彝每造或值璞在妇间便入璞曰：卿来它处自可径前但不可厕上相寻尔必主客有殃彝後因醉诣璞正逄在厕掩而观之见璞身披衔刀设璞见彝抚心大惊曰：吾每属卿勿来反更如是非但祸吾卿亦不免矣。天实为之将以谁咎璞终婴王敦之祸彝亦死苏峻之难。
    严卿善卜筮魏序欲东行卿筮曰：君慎不可东行必遭暴害之气而非劫也。序不之信卿曰：既不必停宜以禳之可索西郭外独母家白雄狗系着船前求索止得狗无白者卿曰：者亦是然犹恨其色不纯当馀小毒正及六畜辈尔无所复忧序行半路狗忽然作声甚急如有人打之者比视已死吐黑血斗馀其夕序墅上白鹅数头无故自死而序家无恙。
    淳于智字叔平善厌胜之术高平刘柔夜卧鼠咬其左手中指以问智智曰：是欲杀君而不能当为君使其反死乃以朱书手横腕文後三寸作田字辟方一寸二分使露手以卧明旦有大鼠伏死手前谯人夏侯藻母病困诣智卜忽有一狐当门向之嗥藻布愕驰见智智曰：其祸甚急速君归在狐嗥处拊心啼哭令家人惊怪大小必出一人不出哭勿止然後其祸可救也。藻还如其言母亦扶病而出家人既集堂屋五间立然而崩应詹少亦多病智乃为符使詹佩之诵其文既而皆验莫能学也。上党鲍瑗家多丧病贫苦智乃为卦卦成曰：君安宅失宜故令君困君舍东北有大桑树君径至市入门数十步当有一人持荆马鞭者就买以悬此树三年当暴得财瑗承言诣市果得马鞭悬之三年浚井得钱数十万铜铁器复二十馀万，於是致赡疾者亦愈。
