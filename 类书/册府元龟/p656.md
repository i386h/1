<!-- { "loadSidebar": true } -->
    义恭子伯禽孝建三年生元凶作逆义恭诸子皆遇害朝廷哀之至是孝武名之曰：伯禽以拟鲁公伯禽周公旦之子也。
    衡阳王义季高祖之子太祖为荆州高祖使随往繇是特为太祖所爱元嘉十六年代临川王义庆为荆州给鼓吹一部义季素拙书帝听使馀人书启事唯自署名而已义季病笃帝遣中书令徐湛之省疾召还京师未及发薨於彭城时年三十三彭城王义康高祖之子太祖即位进号骠骑将军加散骑常侍给鼓吹一部元嘉二年改授都督荆湘等八州诸军事给班剑三十人九年太妃薨辞班剑解侍中十二年复加侍中班剑。
    南郡王义宣高祖之子世祖即位以为中书监进号中军将军加散骑常侍给鼓吹一部。又都督杨豫二州丞相录尚书六条加羽葆鼓吹给班剑四十人竟陵王诞文帝第六子元嘉二十六年为会稽太守加鼓吹一部孝武既平元凶进号骠骑将军加班剑二十人。
    建平王宏文帝第七子也。文帝宠爱殊常为立第於鸡笼山尽山水之美建平国职高他国一阶庐江王文帝第八子大明二年为散骑常侍中书令领骁骑将军给鼓吹一部明帝践阼加侍中中书监给班剑三十人。
    桂阳王休范文帝第十八子永光初以骠骑大将军还为江州进督越州诸军事给三望车一乘明帝遗诏进位司空侍中加班剑三十人。
    始平王子鸾孝武第八子母殷淑仪宠倾後宫子鸾爱冠诸子凡为帝眄遇者莫不入子鸾之府国及为南徐州。又割吴郡以属之六年以本官兼司徒进号抚军司徒给节礼仪并依正公。又加都督南徐诸军事八年加中书令领司徒。
    成安王准明帝第三子拜抚军将军置佐史元徽二年进号车骑将军都督会南豫州诸军事给鼓吹一部刺史如故四年。又进骠骑大将军号开府仪同三司班剑三十人都督刺史如故。
    营浦侯遵考高祖族弟也。明帝即位为侍中特进右光禄大夫领崇宪太仆给亲侍三十人泰始五年赐几杖大官四时赐珍味疾病太医给药固辞几杖。
    当阳侯秉长沙王道怜孙也。为尚书左仆射参选元徽元年领吏部加兵五百人桂阳王休范为逆中领军π出守石头秉权兼领将军所给加兵自随入殿南谯王世子恢南郡王义宣子也。晋氏过江不置城门校尉及卫尉官孝武欲重城禁故复置卫尉卿以恢为侍中领卫尉卫尉之置自恢始也。
    南齐豫章王嶷太祖第二子特所锺爱太祖即位以为都督荆湘等八州诸军事南蛮校尉荆湘二州刺史持节侍中将军开府如故晋宋之际刺史多不领南蛮别以重人居之至是二府二州荆州资费岁钱三千万布万疋米六万斛南蛮资费岁钱三百万布万疋绵千斤绢三百疋米千斛近代莫比也。寻给油络侠望车。又给班剑二十人入为都督杨南徐二州诸军事中书监司空加兵置佐以前军临川王映府文武配司空府世祖即位进位太尉永明二年中诏曰：汉之梁孝宠异列藩晋之文献秩殊常序况乃地侔前准勋兼往式虽天伦有本而因事增情宜广田邑用申恩礼增封为四千户元嘉世诸王入斋阁得白服{君巾}帽见人主唯出太极四庙乃备朝服自比已来此事一断帝与嶷同生特相友睦宫中曲宴许依元嘉嶷固辞不奉敕唯车驾幸第乃白服乌纱帽侍宴大明八年给皂轮车妃庾氏尝有疾瘳帝幸後堂设金石乐宫人毕至每临幸辄极日尽欢嶷疾笃表解职不许赐钱百万营功德嶷。又启曰：臣自婴今患亟降天临医走术官泉开藏府慈宠优渥备极人臣生年疾迫遽阴无几愿陛下审贤与善极寿苍强德纳和为亿兆御臣命违昌数奄夺恩怜长辞明世伏涕呜咽薨日帝再视疾至薨乃还宫诏曰：嶷明哲至亲勋高业始德懋王朝道光区县奄至薨逝痛酷抽割不能自胜奈何奈何今便临哭九命之礼宜备其制敛以衮冕之服温明秘器命服一具衣一袭丧事一依汉东平王故事大鸿胪持节护丧事太官朝夕送奠大司马太傅二府文书悉停过葬竟陵王子良上启曰：臣闻春秋所以称王母弟者以尊其所重故也。是以礼秩殊品爵命崇异在汉则梁王备出警入跸之仪在晋则齐王具殊服九命之赠江左以来尊亲是阙故致衮冕之典废而不传实繇人缺其位非礼亏省齐王故事与今不殊缔构王业功迹不异有变革随时之宜者正缘恩情有轻重德义有厚薄。若事筹前规礼无异则。且梁齐阙令终之美犹飨褒赠之荣况故大司马仁和著於天性孝弟终於立身节义表於勤王宽猛彰於御物奉上无艰劬之貌接下无毁伤之容淡矣。止於清贞无喜愠之色悠然栖於静默绝驰竞之声诗有云：靡不有初鲜克有终夫终之者理实为难在於令行无废斯德东平乐於小善河间悦於诗书勋绩无闻艰危不涉尚致卓尔不群英声万代况今协替皇基经纶霸始功业高显清誉逾彰富贵隆重廉洁弥峻等古形今敦类兹美臣愚忖度未有斯例凡庶族同气爱睦尚少，岂有仰睹陛下垂友于之性。若於此者乎！共起布衣俱登天贵生平游处何事不同分甘均味何珍不等未尝睹貌而天心不忄见形而圣仪不悦爰及临危舍命亲瞻喘息万分之际没在圣目号哭动乎！天地感恸惊乎！鬼神乃至撤膳移寝坐泣迁旦神仪损耗隔宿改容奉瞻圣颜谁不悲悚历古所未闻记籍所不载既有。若斯之大德实不可见典服之赠不彰如其脱致亏忘追改为烦不令千载之下物有遗恨其德不具美者尚荷嘉隆之命况事光先烈者宁可缺兹盛典臣恐有识之人容致其议。且庶族近代桓温庾亮之类亦降殊命伏度天心已当有在。又诏曰：宠章所以表德礼秩所以纪功慎终追远前王之盛策累行畴庸列代之通诰故使持节都督杨南徐二州诸军事大司马领太子太傅扬州刺史新除中书监豫章王嶷体道秉哲经仁纬义挺清誉於弱龄发韶风於早日缔纶霸业之初翼替皇基之始孝睦著於乡闾忠谅彰乎！邦邑及秉德论道总收神甸七教必荷六府咸理振风润雨无愆於时候┰民拯物有笃於矜怀雍容廊庙之华仪刑列郡之观神凝自远具瞻允集朕友于之深情兼家国方授以神图委诸庙胜缉颂九陪禅五岳天不遗奄焉薨逝哀痛伤惜震动乎！厥心今先远戒期龟谋袭吉宜加茂典以协徽猷可赠假黄钺都督中外诸军事丞相扬州牧绿纟戾绶具九服锡命之礼侍中大司马太傅王如故给九旒鸾辂黄屋左纛虎贲班剑百人せ京车前後部羽葆鼓吹葬送仪依东平王故事。
    临川献王映太祖第三子出为都督荆湘等九州诸军事镇西将军给鼓吹一部永明二年给油络车七年薨诏赐东园秘器朝服一具衣一袭赠司空。
    长沙威王晃太祖第四子世祖即位进号车骑将军侍中如故给油络车鼓吹一部永明八年薨赐东园秘器朝服一具衣一袭即本号赠开府仪同三司太祖尝曰：此我家任城也。世祖缘此意谥曰：成。
    武陵昭王晔太祖第五子母罗氏从太祖在淮阴以罪诛思慕故见爱世祖即位为丹阳尹常侍将军如故始不复置行事得自亲政转侍中护军将军给油络车。又给扶二人世祖遗诏为卫将军开府仪同三司给鼓吹一部隆昌元年薨赐东园秘器朝服赠司空侍中如故给节班剑二十人鄱阳王锵太祖第七子锵和悌美令有宠於世祖永明十一年为领军将军领军之授齐室诸王所未为车驾游幸常甲仗卫从恩待坎豫章王嶷其年给油络车隆昌元年俄迁侍中骠骑将军开府仪同三司领兵置佐。
    桂阳王铄太祖第八子性清羸有冷疾尝枕卧世祖临视赐床帐衾褥。
    始兴简王鉴太祖第十子永明九年进为散骑常侍领石头戍事世祖以与鉴久别车驾幸石头宴会赏赐。
    竟陵王子良武帝第二子建元二年为丹阳尹制东宫官僚以下致敬子良永明元年徙为侍中都督南兖兖徐青冀五州征北将军南兖州刺史持节如故给油络车明年入为护军将军兼司徒领兵置佐侍中如故镇西州三年给鼓吹一部四年进号车骑将军五年进位司徒给班剑二十人至八年给与三望车及郁林即位进位太傅增班剑三十人隆昌元年加殊礼剑履上殿入朝不趋替拜不名其年薨郁林尝虑子良有异志及薨甚悦诏给东园温明秘器敛以衮冕之服东府施丧位大鸿胪持节监护太官朝夕送祭。又遣追崇假黄钺侍中都督中外诸军事太宰领大将军扬州牧绿纟戾绶备九服锡命之礼使持节中书监王如故给九旒鸾辂黄屋左纛せ京车前後部羽葆鼓吹挽歌虎贲班剑百人葬礼依晋安平王孚故事。
    晋安王子懋武帝第七子永明十一年为使持节都督齐梁等四州二郡诸军事征北将军雍州刺史给鼓吹一部豫章王丧服未毕帝以边州须威望许得奏之。
    隋郡王子隆武帝第八子帝以子隆能属文谓王俭曰：我家东阿也。俭曰：东阿重出实为皇家藩屏永明八年为使持节都督六州诸军事荆州刺史给鼓吹一部。
    南康王子琳武帝子以母宠故最见爱太尉王俭因请婚武帝悦而许之讽群臣奉宝物名好尽直数百金武帝为之报如此及应封而好郡已尽乃以宣城封之既而以宣城属扬州不欲为王国改封南康公褚蓁为巴东公以南康为王国封子琳。
    新吴侯景先太祖从子也。武帝即位为侍中领左军将军寻兼领军将军景先事帝尽心故恩宠特密初西还帝坐景阳楼台景先语故旧惟豫章王一人在席而已转中领军车驾射雉郊外行游景先常甲仗从廉察左右永明五年为征虏将军丹阳尹扌率步骑屯义阳遇疾卒帝伤惜之诏曰：西信至景先奄至丧逝悲怀切割不能自胜今便举哀赙钱十万布二百疋景先丧还诏曰：新吴侯景先器怀开亮局通敏绸缪少长义兼勋戚诚著夷险绩茂所司方升宠荣用伸任寄奄至丧逝悲痛良深赠侍中征北将军南徐州刺史给鼓吹一部假节钺侯如故谥曰：忠侯。
    南丰伯赤斧太祖从祖弟也。世祖亲遇与萧景先相比及卒无储积无绢为衾帝闻之愈惋惜诏赙钱五万上材一具布百疋蜡二百斤追赠金紫光禄大夫谥曰：懿伯子[A13C]胄起家秘书郎太祖谓赤斧曰：[A13C]胄轻朱被身觉其趋进转美足慰人意遭父丧感脚疾数年然後能行世祖有诏慰勉赐医药[A13C]胄好文弟[A13C]基好武世祖登烽火楼诏赋诗合旨帝曰：卿文弟武宗室便不乏才明帝废立赐[A13C]胄以常所乘白牛中兴元年为侍中尚书令监八州军事行荆州刺史及卒和帝出临诏赐侍中丞相本官如故前後部羽葆鼓吹班剑三十人せ京车黄屋左纛。
    曲江县公遥光太祖兄衡阳元王道度子明帝初即位诛赏诸事唯遥光共谋议建武二年进号抚军将军加散骑常侍给通车鼓吹後加侍中中书令给仗永元元年给班剑二十人即本号开府仪同三司丰城县公遥昌遥光弟也。建武中官至征虏将军豫州刺史永泰元年卒帝爱遥昌兄弟如子甚痛惜之赠车骑将军仪同三司帝以问徐孝嗣孝嗣曰：丰城本资尚轻赠以班台如为小过帝曰：卿乃欲存万代准则此我兄孤子不得与计。
    南郡王昭业文惠太子长子永明七年有司奏给班剑二十人鼓吹一部高选友学十一年给皂轮三望车诏高选国官。
    巴陵王宝义明帝长子为南徐州刺史东昏即位进征北大将军开府仪同三司给仗永元元年给班剑二十人。
