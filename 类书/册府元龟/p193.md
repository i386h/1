<!-- { "loadSidebar": true } -->
高贵乡公以嘉平六年九月司马景王废齐王十月己丑公即位诏曰：昔三祖神武圣德应天受祚齐王嗣位肆行非度颠覆厥德皇太后深惟社稷之重延纳宰辅之谋用替厥位集大命于予一人以眇眇之身于王公之上夙夜祗畏惧不能嗣守祖宗之大训恢中兴之洪业战战兢兢如临于谷今群公卿士股肱之辅四方征镇宣力之佐皆积德累功忠勤帝室庶凭先祖先父有德之臣左右小子用保皇家俾朕蒙暗垂拱而治。盖闻人君之道德厚侔天地润泽施四海先之以慈爱示之以好恶然後教化行於上兆民听於下朕虽不德昧於大道思与宇内共臻兹庆书不云：乎！安民则惠黎民怀之大赦改元正元。
正元二年闰正月壬子以毋丘俭文钦平特赦淮南士民诸为俭钦所诖误者。
三月立皇后卞氏大赦。
十一月甲午以陇右四郡及金城连年受敌或亡叛投贼其亲戚留在本土者不安皆特赦之。
甘露二年五月以诸葛诞反丙子赦淮南将吏士民为诞所诖误者。
九月大赦。
陈留王以甘露五年六月甲寅嗣位大赦改元景元赐民爵及帛各有差。
景元四年十一月大赦是月巴蜀平。
咸熙元年二月锺会反於蜀为众所讨辛卯特赦诸在益土者。
二年五月诏晋王加殊礼癸未大赦。
九月乙未大赦。
晋武帝以魏咸熙二年十二月丙寅受禅设坛于南郊即雒阳宫幸太极前殿诏曰：昔朕皇祖宣王圣哲钦明诞应期运熙帝之载肇启洪基伯考景王履道宣猷缉熙诸夏至于皇考文王哲光远允协灵祗应天顺时受兹明命仁济于宇宙功格於上下肆魏氏引鉴于古训仪刑于唐虞畴咨群后爰辑大命於朕身予一人畏天之命用不敢违惟朕寡昧负荷洪烈于王公之上以君临四海惴惴恐惧罔知所济惟尔股肱爪牙之佐文武不二之臣乃祖乃父实左右我先王光隆我大业思与万国共飨休祚，於是大赦改元泰始赐天下爵人五级鳏寡孤独不能自存者人五斛复天下租赋及关市之税一年逋债宿负一皆勿收除旧嫌解禁锢亡官失爵者悉复之。
泰始四年正月丁亥耕于籍田戊子诏曰：古设象刑而众不犯今虽参夷而奸不绝何德刑相去之远哉！先帝深愍黎元哀矜庶狱乃命群后考正典刑朕守遗业永惟保皇基思与万国以无为为政方今阳春养物东作始兴朕亲率王公卿士耕藉田千亩律令既就班之天下将以简法务本惠育海内宜宽有罪使得自新其大赦天下。
五年二月赦五岁刑已下。
四月曲赦交九真日南五岁刑。
六年三月赦五岁刑巳下。
七年五月雍梁秦三州饥赦其境内殊死巳下。
八月分益州之南中四郡置宁州曲赦四郡殊死已下。
八年六月壬辰大赦。
咸宁元年正月戊午朔大赦改元。
二年二月甲午赦五岁刑巳下十月丁卯临轩遣太尉贾充策立皇后杨氏因大赦赐王公已下至于鳏寡各有差百寮上礼。
五年三月星孛于柳四月。又孛于女御大赦降除部曲督以下质任。
太康元年三月吴孙皓降乙酉大赦改元大五日恤孤老困穷。
十年四月太庙成乙巳迁神主於新庙帝迎於道左遂祭大赦文武增位一等作庙者二等。
惠帝以太熙元年四月即位大赦改元永熙。
永平元年三月诛太傅杨骏壬辰大赦改元。
元康元年六月贾后矫诏使楚王玮杀太宰汝南王亮太保卫乙丑。又杀玮曲赦雒阳。
二年八月壬子大赦。
四年八月上谷居庸上庸并地陷裂人有死者大饥九月丙辰赦诸州之遭地灾者。
六年正月大赦。
十月泰雍氐羌叛推齐万年称帝乙未曲赦雍凉二州。
八年三月壬戌大赦。
永康元年正月癸亥朔大赦改元。
四月赵王伦矫诏废贾后大赦。
八月淮南王允举兵讨赵王伦不克遇害曲赦雒阳十一月甲子立皇后羊氏大赦。
永宁元年正月赵王伦篡位四月齐王ぁ逐伦归第乘舆反正癸亥诏曰：朕以不德纂承皇统远不能光济大业靖绥四方近不能闲明刑威式遏奸宄至使逆臣孙秀敢肆凶虐窥间王室遂奉赵王伦饕据天位镇东大将军齐王ぁ征北大将军成都王[A13C]征西大将军河间王并以明德茂亲忠规允著首建大策图救国难尚书淮共立大谋左卫将军王舆与群公卿士协同谋略亲勒本营斩秀及其二子前赵王伦为秀所误与其子等已诣金墉迎朕幽宫旋轸阊阖岂在予一人独飨其庆宗庙社稷实有赖焉，於是大赦改元孤寡赐五斛大五日诛侯质等及伦之党。
六年壬辰大赦增吏位二等八月大赦戊辰原徙边者。
太安元年三月赦司冀兖豫四州十二月长沙王攻杀齐王ぁ大赦改元。
二年正月甲子朔赦五岁八月河间王成都王[A13C]举兵逼京师帝出幸于城东丙申大赦。
永兴元年正月成都王[A13C]自邺讽于帝大赦改元永安。
三月戊申诏曰：朕以不德纂承洪绪于兹十有五载祸乱滔天奸逆仍起至幽废重宫宗庙圮绝成都王[A13C]温仁惠和克平暴乱其以[A13C]为皇太弟都督中外诸军事丞相如故大赦赐鳏寡高年帛三疋大五日。
七月丙申朔右卫将军陈<耳>以诏勒兵讨成都王[A13C]大赦复皇后羊氏及皇太子覃己亥帝北征军败幸[A13C]军明日幸邺庚申大赦改元建武八月匈奴左贤王刘元海遣王浚攻[A13C]大败[A13C]奉帝走雒阳辛巳大赦。
十一月乙未帝幸长安遗宫在雒阳者为留台承制行事丙午留台大赦改元复为永安十二月大赦改元永兴。
二年八月辛丑大赦。
怀帝以光熙元年十一月癸酉即位大赦。
永嘉元年正月癸丑大赦改元。
三月庚午立豫章王诠为皇太子辛未大赦。
八月抚军苟败汲桑於邺甲辰大赦幽并司冀兖豫等六州。
二年正月丁未大赦。
十二月辛未朔大赦。
三年三月丁巳东海王越勒兵收近臣中书令缪播等害之丙寅曲赦河南郡。
四年正月乙丑朔大赦。
六年九月雍州刺史贾疋奉秦王为皇太子大赦。
愍帝建兴元年壬申即位大赦改元。
二年正月己巳朔黑雾五日乃止辛未陨于地三日出西方丁未大赦。
三年四月大赦。
六年丁未地震辛巳大赦。
●卷八十三
○帝王部　赦宥第二
晋元帝建武元年三月辛卯即晋王位大赦改元其杀祖父母父母及刘聪石勒不从此令。
太兴元年三月丙辰即皇帝位大赦改元文武增位。
二等二年十二月乙亥大赦（臣钦。若等曰：诸只言大赦者按本史别无赦文）。
永昌元年正月乙卯大赦改元。
明帝以永昌元年闰十一月庚寅即位大赦。
太宁二年正月庚辰赦五岁刑已下。
七月王敦举兵向阙遣其兄含等至南岸帝躬率六军出攻南皇堂王敦兵败敦愤惋死丁酉帝还宫大赦惟敦党不原。
三年三月戊辰立皇子衍为皇太子大赦增文武位二等大三日赐鳏寡孤独帛人二疋。
成帝以大宁三年闰三月乙丑即位大赦增文武位二等赐鳏寡孤老帛人二疋。
咸和元年二月丁亥大赦改元大五日赐鳏寡孤老米人二斛京师百里内复一年十月庚辰赦百里内五岁刑巳下。
四年二月苏峻平丁亥大赦。
五年正月己亥大赦。
七年正月辛未大赦。
八年正月辛亥朔诏曰：昔大贼纵暴宫室焚荡元恶虽翦未暇营筑有司屡陈朝会逼狭遂作斯宫子来之劳不日而成既获临御大飨群后九宾充庭百官象物知君子勤礼小人尽力矣。思蠲密网咸同斯会其赦五岁刑以下。
咸康元年正月庚午朔帝加元服大赦改元增文武禄位一等大五日赐鳏寡孤独不能自存者米五斛。
二年正月辛亥立皇后杜氏大赦增文武位一等。
六年三月丁卯大赦。
八年正月乙丑大赦。
康帝以咸康八年六月甲午即位大赦。
建元元年十一月己巳大赦。
穆帝以建元二年九月己亥即位大赦。
永和二年正月丙寅大赦。
三年六月辛酉大赦。
五年正月辛巳朔大赦。
九年正月乙卯朔大赦。
升平元年正月壬戌朔帝加元服大赦改元。
八月丁未立皇后何氏大赦赐孝悌鳏寡米五斛逋租宿债皆勿收大三日。
五年正月戊戌大赦赐鳏寡孤独不能自存者人米五斛。
哀帝以升平五年五月庚申即位大赦。
隆和元年正月壬子大赦改元。
兴宁元年二月己亥大赦改元九月癸亥以皇子生大赦。
废帝以兴宁三年二月丙申即位大赦。
太和元年正月江夏相朱序攻司马勋於成都众溃斩勋九月甲午曲赦梁益二州。
三年三月丁巳朔日有蚀之癸亥大赦。
六年四月戊午大赦。
简文帝咸安元年十一月己酉即位戊午诏曰：王室多故穆哀早世皇裔夙迁神器无主东海王以母弟近属入纂大统嗣位经年昏ウ乱常人伦亏丧大祸将及则我祖宗之灵靡知所皇太后深惧皇基特定大计司马因顺天人协同神略亲帅群后恭承明命雾既除皇极载清乃顾朕躬仰承洪绪虽伊尹之宁殷朝博陆之安汉室无以尚也。朕以寡德猥居元首实惧眇然不克负荷战战兢兢罔知攸济思与兆庶更始其大赦天下大五日增文武位二等赐孝顺忠贞鳏寡孤独米人五斛。
孝武帝以咸安二年七月己未即位诏曰：朕以不造奄丁闵凶号天叩地靡知所诉藐然幼冲眇。若缀旒深惟社稷之重大惧不克负荷仰凭祖宗之灵积德之祀先帝淳风玄化遗泽在民宰辅英贤勋隆德盛顾命之赖规训群后率职百寮勤政冀孤弱之躬有寄皇极之基不坠先恩遗惠播于四海思弘馀润以康黎庶其大赦天下与民更始。
宁康二年正月癸未朔大赦。
三年正月辛亥大赦八月癸巳立皇后王氏大赦文武加位一等。
太元元年正月壬寅朔帝加元服见于太庙皇太后归政甲辰大赦改元。
五月癸丑地震甲寅诏曰：顷者上天垂鉴谴告屡彰朕有惧焉震惕于心思所以议狱缓死赦过宥罪庶回大变与之更始，於是大赦增文武位各一等。
四年正月辛酉大赦郡县遭水者减租税。
五年四月癸酉大赦五岁刑以下。
六月甲子以比岁荒俭大赦五日太元三年以前逋租宿债皆蠲除之。
六年七月丙子赦五岁刑巳下。
八年二月辛巳大赦十二月庚午以苻坚寇难初平大赦。
九年十一月乙丑以玄象乖度大赦。
十年八月甲午大赦。
十二年正月丁未大赦八月辛巳立皇子德宗为皇太子大赦增文武位二等大五日。
十五年三月戊辰大赦。
十七年正月己巳朔大赦除逋租宿债安。
帝以太元二十一年九月辛酉即位大赦。
隆安元年四月戊戌兖州刺史王恭等举兵以讨尚书左仆射王国宝建威将军王绪为名甲申杀国宝绪以说恭等乃罢兵戊子大赦。
二年九月王恭败收送京师斩之十月丙子大赦。
四年正月乙亥大赦七月丁卯大赦。
元兴元年正月庚午朔大赦改元十二月庚申曲赦广陵彭城大逆以下。
三年三月桓玄逼帝西上密诏武陵王遵依旧典承制总百官大赦谋反大逆以下惟桓玄一祖之后不宥五月督获冯迁斩桓玄乘舆反正于江陵诏曰：奸凶篡逆自古有之朕不能式遏杜渐以致播越赖镇军将军裕英略奋发忠勇绝世冠军将军毅等诚心宿著协同嘉谋义声既振士庶效节社稷载安四海共庆其大赦凡诸畏逼事屈逆命者一无所问。
