<!-- { "loadSidebar": true } -->
    刘审礼刑部尚书德威之子少丧母为祖母元氏所养隋末德威从裴仁基讨贼道路不通审礼年未弱冠时自乡里负载元氏渡江避乱及天下定始西入长安元氏有疾审礼必亲尝汤药元氏谓诸孙曰：我儿孝顺贯彻幽显吾一顾念宿疾顿轻贞观中历左骁卫郎将丁父忧去职及葬跣足随车流血洒地行路称之永徽中累迁将作大匠检校燕然都督袭封彭城郡公审礼父没虽久犹悲慕不已每见父时寮旧必呜咽流涕母郑氏早凶事继母平寿县主。又以孝闻县主稍有疾取忧惧形於容色朝夕不寐抚继母男延景友爱甚笃所得禄俸皆送母处以资延景之费而审礼妻子自处饥寒晏然未尝介意仪凤中为洮河道行军司马讨吐蕃没於阵其子尚乘直长逮庶弟太常丞延景诣阙自拘请入贼以赎其父兄高宗令中书侍郎薛元超慰之曰：汝父兄陷身虏庭犭旬忠竭节自缘赴救失所非其过也。即宜各守职位我自遣人赎之必其不来任汝子弟选一武艺者往也。逮庶弟岐州司马易从俄受诏往吐蕃中省父比至而审礼病卒易从号泣昼夜不止毁瘠过礼吐蕃哀其至行还其父尸易从徒跣万里从灵榇归葬彭城。
    陈集原陇州开阳人代为岭表酋长父才有疾即终日不食永徽中才父呕血数升枕服苫庐悲感行路位豹韬卫将军。
    裴敬彝为陈王府典签父智周暴卒敬彝时在长安忽泣涕不食谓所亲曰：大人每有疾处吾即然不安今日心痛手足皆废事在不测得无戚乎！遂请急倍道言归果闻父丧羸毁逾礼事母复以孝闻乾封中累转监察御史时母病有医人许仁则足疾不能乘马敬彝每自舆之以候母焉。
    裴守真绛州稷山人早孤事母至孝及母终哀毁骨立殆不胜丧位宁州刺史。
    欧阳通率更令询之子也。仪凤中为中书舍人袭封渤海县男丁母忧去职寻起复本官每入朝必徒跣至皇城门外及直在省则席地藉蒿非公事不言亦未尝启齿归家必衣衰号恸无常自武德已来起复而能哀戚合礼者无如通比以年凶未葬四年居庐不释服家人密以毡絮置所眠席下通觉而彻之元让雍州人弱冠明经擢第以母疾遂不求仕躬亲药膳蒸蒸致养不出闾里十馀年及母终庐於墓侧蓬不节沐菜食饮水而已。
    薛元超内使侍郎道衡之孙为中书舍人中书省有盘石道衡尝踞而草制元超每见此石未尝不泫然流涕。
    王凤仕唐居官与其子逸及操遇贼贼胁逐凤逸以身护蔽之父乃得全二子皆死。
    狄仁杰授并州都督府□曹其亲在河阳里第仁杰赴并州立太行山北望见白孤飞谓左右曰：吾亲所居在此下瞻望伫立久之移乃行。
    解琬为监察御史丁忧去职则天以解素习边事起复旧官令往西城安抚夷虏抗表恳辞太后嘉之下敕曰：解琬孝性淳厚言词哀切固辞强夺之荣乞就终忧之典足以激扬风俗敦奖名教宜遂雅怀仍其所请仍俟服阕後赴上。
    朱宝积瀛州人自丧亲後庐於墓侧遂至逾年竟以毁卒。
    姚元之为凤阁侍郎同三品长安四年以母老表请解政归养待诏则天下诏特从之以充相王府长史一事已上并同三品。
    王友贞琅琊人弱冠母病笃医云：唯啖人肉乃差友贞独念无求理乃割股肉以贻亲病寻愈贞亦无毒痛则天闻而奇之就其家验问特蒙旌表。
    潘元祚江夏人居亲丧结庐墓次负土成坟。
    李迥秀睿宗时为鸿胪卿性至孝事母甚谨母氏庶贱而色养过人其妻崔氏尝叱其媵婢母闻之不悦迥秀即时出之或止之贤室虽不避嫌疑然过非出状何遽如此迥秀曰：娶妻本以承顺颜色苟违何敢留也。
    崔沔为祠部员外睿宗时徵拜中书舍人沔以母老疾在东都不忍舍之固请闲官以申侍养繇是改为虞部郎中。
    李日知为给事中事母孝母年老尝疾病日知取急调侍数日而鬓变白寻加朝散大夫其母未受命妇邑号而卒将葬发引吏人赍诰命而至日知在路既见即时殒绝久之乃苏巡察使卫州司马路敬潜入知境时闻其孝弟之迹使求其状日知辞让不报服阕累迁黄门侍郎。
    王希夷徐州滕人孤贫好道父母终为人牧羊以牧佣供葬毕隐於嵩山。
    苏居父瑰丧诏起复为工部侍郎加银青光禄大夫抗表固辞词理恳切诏许其终制服阕就职。
    韦虚心有孝行丁父忧哀毁过礼鬓尽白朝廷深所嗟尚。
    王维事母崔氏以孝闻闺门雍睦为众所推天宝中为库部郎中母终茹荼柴立殆不胜丧。
    杨嵩陈留封丘人母凶负土成坟於所居别立灵儿画父母形貌享祀十有馀岁。
    韩难ヌ花原人父凶庐於墓侧凡十六载。
    杨绾早孤家贫养母以孝闻甘旨或阙忧见於色亲友访令干禄举进士调补太学正字。
    李为考功郎中事母孝谨母卒不胜丧而死。
    高郢父伯祥先为好尉天宝末盗据京邑抵贼禁将加极刑郢时年十五被解衣请代其父贼党义之乃俱释郢位至仆射。
    陈屺镇州鼓城人居父丧哀毁落庐於墓侧不掩墓门。
    杨炎为起居舍人以亲老去官父没庐於墓侧。
    贾直言父道冲以伎术得罪贬之赐於路直言伪令其父拜四方辞上下神祗伺使者视稍怠即取其以饮遂迷仆而死明日泄於足而後复苏代宗闻之减其父死直言亦自此病。
    崔纵为金部员外以父涣贬道州刺史纵弃官从养父卒累迁太常卿涣有宠妾郑氏纵以母事之郑性刚戾待纵不以理虽为大僚每加笞诟纵率妻子候颜敬顺不怠时以为难。
    奚陟为左拾遗丁父忧哀毁过礼亲朋敬愍之德宗幸兴元召陟拜起居郎翰林学士陟辞以疾病久不赴职。
    郭曜汾阳王子仪之长子子仪薨曜居丧甚得礼节。若儒家子居无何寝疾病或劝其子茹葱。若薤竟不属口而卒位太子少保。
    第五琦为太子宾客琦子峰妇郑氏女皆以孝闻旌表其门。
    段秀实性至孝六岁母疾秀实水浆不入口七日母病间然後饮食及父没哀毁过礼位司农卿。
    张浦父子产为柳州临武令杖杀员外尉周少达有司断当绞之浦表请代父死不许。
    张进昭庐州巢人母先患狐刺左手落经十三年乃亡进昭自截其腕庐於墓侧。
    李西平王晟之子秀出昆季间早丧所保养於晋国夫人王氏及卒晟以本非正室令服缌号哭不忍晟感之因许服哀服既练丁父艰与仲弟宪庐於墓侧德宗不许诏令归第宿徒跣复往德宗知不可夺遂许终制位太子少保。
    归崇敬苏州吴人少勤学以经业擢第遭丧父母哀毁以孝闻位兵部尚书致仕。
    孔述睿越州人少与兄克符弟克让皆事亲以孝闻既孤俱隐於嵩阳山。
    崔衍尚书左丞伦之子继母李氏不慈於衍衍为富平县尉伦使於吐蕃久方归李氏衣弊衣以见伦伦问其故李氏称自伦使於蕃中衍不给衣食伦大怒召行责诟命仆隶ㄏ於地袒其背将鞭之衍涕泣终不自陈伦弟殷闻之趋往以身蔽衍杖不得下因大言曰：衍每月俸钱皆送嫂处殷所具知何忍乃言衍不给衣食伦怒乃解繇是伦遂不听李氏之讠替及伦卒衍事李氏益谨李氏所生子每多取母子钱使其子以契书徵负於衍衍岁为偿之故衍官至江州刺史而妻子衣食无所馀。
    郑瑜初为大理评事以养母资禄求授阳翟县丞路隋泌之少子泌为浑从事与吐蕃会盟而舀隋方孩提後稍有知乃日夜啼号坐必西乡食不加肉母氏言其貌肖泌遂终身不镜其後吐蕃遗边将书求和隋哀泣疏陈愿允其请表三上德宗命中使谕旨以朝廷惩其宿诈俟更要於後信讫数岁不报及宪宗即位前年蕃使复款塞隋五献章上陈。又投书哀诉於宰相裴藩皆协力为奏言帝允之命徐复等聘之後乃令答诏疏舀蕃者名氏令归中国吐蕃因复等还遣使来朝遂以泌及郑叔矩之丧与铭及遗录至朝野伤叹隋居丧益以孝闻後位至相辅令狐楚贞元七年登进士第桂管观察使王拱爱其才欲以礼□召惧楚不从乃先闻奏而後致聘楚以父掾太原有廷闱之恋。又感拱厚意登第後径往桂林谢拱不预宴游乞归奉养即还太原人皆义之及丁父忧以孝行闻位山西南道节度使。
    柳公绰天资仁孝初丁母崔夫人之丧三年不沐浴继亲薛氏三十年姻亲不知公绰非薛氏所生元和中为湖南观察使地气卑湿公绰以母在京师不可迎视致书宰相乞分司雒阳以便奉养移为鄂岳观察使乃迎母至江夏。
    窦□扶风人兄弟登进士科者三人唯□独为处士以节操闻及母卒咬一指置棺中因庐墓次位容官经略观察使。
    蒋冽兄弟丁父艰庐於墓侧植松柏千馀株位尚书左丞。
    刘敦儒子玄之曾孙母有心病日鞭人乃安子弟仆使不堪其苦皆逃遁他处唯敦儒侍养不懈体常流血及母终居丧致毁雒中人谓之刘孝子元和九年权德舆留守东都表其志行制授左龙武军兵曹分司东都。
    归登字冲之雅实宏厚事继母以孝称位工部尚书李建字杓直陇西人父震雅州别驾建少孤家代贫无馀业与伯造仲兄逊於荆南躬耕致养位刑部侍郎。
    周僧达继母即独孤铉之女弟也。铉长庆初为田弘正镇州从事及王庭凑作乱从事皆遇害铉时奉使邻境故得免死其母及血属皆为庭凑所囚初僧达母因随亲至镇州亦为庭凑所囚铉闻军乱惧不敢入留於境上僧达时在京闻乱奔赴镇州谒庭凑论以逆顺之理庭凑虽不能纳感其忠孝之心遂许僧达迎其亲以归当时朝议奖僧达之行授渭南县尉贬铉为硖州司户自此铉为士所鄙。
    乌汉弘父重裔卒起复受左领军卫将军汉弘上表乞终父服文宗嘉诏从之服阕方受官。
    薛革父嵩为昭义节度苹年十二为磁州刺史嵩卒军吏欲用河北故事胁苹知留後务苹伪许之让於伯父萼一夕以丧归及免丧累授右卫将军。
    路敬淳孝友笃敬遭丧三年不出庐寝服竟方号恸入见其妻形容羸毁妻不识也。
    潘师正者赵州赞皇人也。少丧母庐於墓侧以至孝闻。
    韦处厚字德载幼有志性事继母以孝闻居父母忧结庐於墓次位中书侍郎平章事。
    崔从举进士山南西道节度使严震奏充推官以父忧去职与兄熊庐於茔次手植松柏免丧闲居数岁史抟郢州长寿人年齿尚幼母亡庐墓被泣血誓志终身。
    丁公著字平子生三岁丧所亲七岁见邻母抱其子哀感不食因请於父绝粒奉道┆其幽赞父绪悯而从之年十七父勉令就学年二十一五经及第明年通开元礼授集贤校书郎校未终归侍乡里不应请辟居父丧躬负土成坟哀毁之容人为忧之里闾闻风皆敦孝悌。
    罗让为咸阳尉丁父忧丧服既除尚麻衣茹荼不从四方之□者十年。
    许康佐登进士第以家贫母老求为知院官人或轻怪笑而不答及母亡服终不就侯府之□君子知其不择禄养亲之志也。故名益重位礼部尚书。
    刘三复润州句容人少孤贫母有废疾三复丐食供养不离左右久之不随乡赋。
