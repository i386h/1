<!-- { "loadSidebar": true } -->
    夫凝滞於物者其偏执之谓欤盖人各有性所禀斯异故有师心自是果行而不疑洁已以处矫俗而独任或遵阴阳之忌或乖礼经之制或封执以过当或斤而靡顾乃至鬼神之事著於方册而兴鄙斥之论竺乾之教布于华夏而行毁訾之说汉魏而下盖不乏其人矣。然而获讥者至多垂誉者盖鲜固与夫从容中道惟变所不失其正著通人之号者异焉汉张竦王莽时至郡守封侯值王莽败客北地阳（左冯翊之县也。）竦知有贼当去会反支吾不去因为贼所杀桓谭以为通人之蔽也。
    後汉樊英尝有疾妻遣婢拜问英下床将答拜陈怪而问之英曰：妻齐也。共奉祭祀礼无不答其恭谨。若是初徵五官中郎将数月以光禄大夫告归。
    赵兴下邳人章帝时为司隶校尉不┰讳忌（┰忧也。）每入官舍取更缮修馆宇移穿改筑故犯妖禁而家人爵禄益用丰炽官至颍川太守子峻太傅以才器称孙安世鲁相三叶皆为司隶时称其盛。
    陈伯敬者桓帝时人行必矩步坐必端膝呵叱狗马终不言死目有所见不食其肉行路闻凶便解驾留止还触归忌则寄宿乡亭年老寝滞不过举孝廉後坐女胥亡吏太守邵夔怒而杀之时人忌禁者多谭为证焉。
    魏董遇善治。《老子》为。《老子》作训注。又善。《左氏传》更为作朱墨别异人有从学者遇不肯教而云：必当先读百遍言读书百遍而义自见从学者云：苦渴无日遇言当以三馀或问三馀之意遇言冬者岁之馀夜者日之馀阴雨者晴之馀也。由是诸生少从遇学无传其朱墨者官至大司农。
    晋卢钦动循礼典妻亡制庐杖终丧居外为侍中奉车都尉。
    刘毅为尚书左仆射毅夙夜在公坐而待旦言议切直无所曲挠为朝野之所式瞻尝散斋而疾其妻省之毅便奏加妻罪而请解斋妻子有过立加杖捶其公正如此然以峭直故不至公辅。
    毛循之为右卫将军不信鬼神所至必焚除房庙时蒋山庙中有佳牛好马循之并夺取之。
    阮瞻字千里为东海王越记室素执无鬼论物莫能难瞻每自谓此理足可以辨正幽明忽有一客通名诣瞻寒温毕聊谭名理客甚有才辨瞻与之言良久及鬼神之事反覆甚苦客遂屈乃作色曰：鬼神古今圣贤所共传君何得独言无即仆便是鬼，於是变为异形须臾消灭瞻默然意色大恶後岁馀病卒於仓垣时年三十。
    阮修字宣子尝有论鬼神有无者皆以人死者有鬼修独以为无曰：今见鬼者云：著生时衣服。若人死有鬼衣亦有鬼邪论者服焉後遂伐社树或止之修曰：若社而为树伐树则社移树而为社伐树则社亡矣。仕为太傅行参军太子洗马。
    蔡谟性方雅丞相王导作女伎施设床席谟先在坐不悦而去导亦不止之後位至司徒宋王琨避讳过甚父名怿母名恭心并不得犯焉时咸谓矫枉过正官至侍中武陵王师。
    张敷为江夏王义恭抚军记室参军时义恭就太祖求一学义沙门比沙门求见发遣会敷赴假还江陵太祖谓沙门曰：张敷应西当令相载及敷辞帝谓曰：抚军须一意怀道人卿可以後扁载之道中可得言晤敷不奉旨曰：臣性不耐杂帝甚不悦。
    南齐王思远立身简洁衣服床筵穷治素净宾客来通取使人先密觇衣服垢秽方便不前形仪新楚乃与促膝焉既去之後犹令二人交帚拂其坐处（高宗从祖弟季敞性甚豪纵高宗心非之谓季敞曰：卿可数诣王思远）卒於度支尚书。
    梁萧琛为吴兴太守郡有项羽庙土民名为愤王甚有灵验遂於郡厅事安施床幕为神座公私请祷前後二千石皆於厅拜祠而避居他室琛至移神还庙处之不疑。
    范缜为宜都太守性不信鬼神夷阳有五相庙唐汉三神庙胡里神庙缜乃下教断不祠。又在齐世常侍竟陵王子良子良精信释教而缜盛称无佛子良问曰：君不信因果世间何得有富有贵何得有贫有贱缜答曰：人之生譬如一树花同发一枝俱开一蒂随风而堕自有拂帘幌坠於茵席之上自有关篱落溷粪之侧坠茵席者殿下是也。落溷粪者下官是也。贵贱虽复殊途因果竟在何处子良不能屈深怪之缜退论其理著神灭论。
    阴子春闺门混杂而身服垢脚数年一洗言每洗则失财败事云：在梁州以洗足致梁州败官至左卫将军侍中。
    後魏崔浩为司徒非毁佛法而妻郭氏敬好释典时时读诵浩怒取而焚之捐灰於厕中及浩幽执置之槛内送於城南使卫士数十人溲其上呼声嗷嗷闻於行路自宰司之被戮辱未有如浩者也。世皆以为果报之验浩既不信佛道从弟荥阳太守模深所归向每虽粪土之中礼拜形像浩大笑之云：持此头颅不净处跪是胡神也。浩性。又不好老庄之书每读不过数十行取弃之曰：此矫诬之说不近人情必非。《老子》所作老聃习礼仲尼所师岂设败法文书以乱先王之教袁生所谓家人厢箧中物不可扬於王庭也。裴粲出帝初为骠骑大将军胶州刺史时亢旱士民劝令祷於海神粲惮违众心乃为祈请直据胡床举杯而言曰：仆白君左右云：前後例皆拜谒粲曰：五岳视三公四渎视诸侯安有方伯而致礼海神也。卒不肯拜。
    高谦之为国子博士修凉书十卷初凉国盛事佛道为论贬之因称佛是九流之一家当世名士竞以佛理来难谦之还以佛义对之竟不能屈。
    後周魏元嵩蜀郡人性尤不信释教尝上疏极论之唐傅奕武德末为太史令上疏请除去释教曰：佛在西域言妖路远汉译胡书恣其假故使不忠不孝削而揖君亲游食易服以逃租税演其妖书述其邪法伪启三涂谬张六道恐哧愚夫诈欺庸品凡百黎庶通识者稀不察根原信其矫诈乃追既往之罪虚规将来之福布施万倍希万倍之报持斋一日冀百日之粮遂使愚迷妄求功德不惮科禁轻犯宪章其有造作恶逆身坠刑网方乃狱中礼佛口诵佛经昼夜忘疲规免其罪。且生死寿夭由於自然刑德威福关之人主乃谓贫富贵贱功业所招而愚僧矫皆云：由佛窃人主之权擅造化之力其为害政良可悲矣。按书云：惟辟作福惟辟作威惟辟玉食臣无有作福作威玉食臣之有作福作威玉食其害于而家凶于而国民用侧颇僻降自羲农至于汉魏皆无佛法君明臣忠祚长年久汉明假梦想始立胡神西域桑门自传其法西晋以上国有严科不许中国之人取行髡之事洎于苻石羌胡乱华主庸臣佞政虐祚短皆由佛教致灾也。梁武齐襄足为明镜昔褒姒一女妖惑幽王尚致亡国况天下僧尼数盈十万翦刻绘采装束泥人而为厌魅迷惑万姓者乎！今之僧尼请令匹配即成十万馀户产育男女十年长养一纪教训自然益国可以足兵四海免蚕食之殃百姓知威福所在则妖惑之风自革淳朴之化还兴。且古今忠谏鲜不及福窃见齐朝章雠子他上表言僧尼徒众糜损国家寺塔奢侈虚费金帛为诸僧附会宰相对朝谗毁诸尼依妃主潜行谤ゥ子他竟被囚执刑於都市及周武平齐制封其墓臣虽不敏窃慕其踪。又上疏十一首词甚切直高祖付群官详议惟太仆卿张道源称奕奏合理中书令萧与之争论曰：佛圣人也。奕为此议非圣人者无法请严刑奕曰：礼本於事亲终於奉上此则忠孝之理著臣子之行成而佛逾城出家逃背其父以匹夫抗天子以继体而悖所亲萧非出於空桑乃遵无父之教臣闻非孝者无亲其之谓矣。不能答但合掌曰：地狱之设正为是人高祖将从奕言会传位而止太宗尝临朝谓奕曰：佛道玄妙圣迹可师。且报应显然屡有徵验卿独不悟其理何也。奕对佛是胡中桀黠欺诳夷狄初上西域渐流中国遵尚其道皆是邪僻小人模写庄老玄言饰虚幻之教尔於百姓无补於国家有害太宗颇然之。
    韩愈字退之素不喜佛初凤翔法门寺有护国真身塔塔内有释迦文佛指骨一节其书本传法三十年一开开则岁丰人泰元和十四年正月宪宗令中使杜英奇押宫人三十人持香花赴临皋驿迎佛骨自光顺门入大内留禁中三日乃送诣寺王公士庶奔走舍施惟恐在後百姓有废业破产烧顶灼臂而求供养者愈为兵部侍郎上疏极谏帝怒贬潮州刺史。
    ○总录部　介僻
    夫人之生各有所禀故好尚殊致其类非一子产所谓人心之不同也。如其面焉盖谓是矣。乃有怀耿介之性挺直方之操以固必而自任在夷险而一贯不可以利诱不可以威折犹石之莫转岂流之可汨然而志存矫激足资於名教道或迂阔亦取於时讥者焉後汉朱晖为临淮太守坐法免晖刚於为吏见忌於上所在多被劾自去临淮屏居野泽布衣蔬食不与邑里通乡党讥其介。
    第五伦为会稽太守坐法免归田里身自耕种不交通人物。
    吴为胶东侯相处同僚无私书之问上司无笺檄之敬在胶东书不入京师也。
    周泽为太常清洁修行尽敬宗庙尝卧疾斋宫其妻哀泽老病问所苦乃大怒以妻干犯斋禁遂收送诣狱谢罪当世疑其诡激时人为之语曰：生世不谐作太常妻一岁三百六十日三百五十九日斋（汉官仪此下云：一日不斋醉如泥）。
    姜肱与徐犀俱徵不至桓帝乃下彭城画工图其形状肱卧於幽ウ以被韬面言感眩疾不欲出风上竟不得见之。
    范冉（冉或作丹）为莱芜长去官尝使儿捃拾麦得五斛邻人尹台遗之一斛嘱儿莫道丹後知即令并送六斛言麦已杂矣。遂誓不敢受。
    姜岐汉阳郡人守道隐居名闻西州太守桥玄召以为吏称疾不就玄怒敕督邮尹益逼致之曰：岐。若不至趣嫁其母益固争不能得遽晓譬岐岐坚卧不起郡内士大夫亦竞往谏元乃止时颇以为讥。
    卢植为尚书初事马融融外戚豪家多列女倡歌舞於前植侍讲积年未尝转眄融以是敬之。
    桓晔仕郡为功曹尤修志介姑为司空杨赐夫人初晔父鸾卒姑归宁赴哀将至止於传舍整饬从者而後入晔心非之及姑劳问终无所言号哭而已赐遣吏奉祠泥因县发取祠具晔拒不受後每至京师未尝舍宿杨氏其贞忮。若此宾客从者皆其志行一餮不受於人。
    李孚字子宪钜鹿人兴平中本郡人民饥困孚为诸生尝种薤欲以成计有从索者亦不与一茎亦不自食故时人谓能行意。
    袁忠为沛相天下大乱弃官客会稽上虞时王朗为太守忠乘船戴笠盖诣朗见朗左右僮从皆著青绛采衣忠非其奢丽即辞疾发而退也。
    魏沐并字德信河间人也。少孤苦袁绍父子时始为名吏有志介尝过姊为杀鸡炊黍而不留也。後为议郎。
    焦先河东人结草为裳科头徒跣每出见妇人则隐翳须去乃出。
    吴顾悌为偏将军待妻有礼常夜入晨出希见其面尝疾笃妻出省之悌命左右扶起冠帻加袭起对取令妻还其贞洁不渎如此。
    晋孙晷初仕吴为伏波将军虽侯家丰厚而常布衣蔬食躬亲垄亩诵咏不废欣然独得父母愍其如此欲加优饶而夙兴夜寐无暂懈也。
    阮籍字嗣宗尝随叔父至东郡兖州刺史王昶请与相见终日不开一言自以不能测後为步兵校尉。
