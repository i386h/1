<!-- { "loadSidebar": true } -->
《传》曰：招携以礼怀远以德贾谊所谓降者亲酌而手食之以怀其心乃五饵之一也。盖王者创业垂统握契御辩征不讠惠讨不庭推亡固存式遏乱略必使威加于外信著于内桀骜革心英俊用辅成大业光昭帝图如斯而已矣。故其始也。或喻之以文告或结之以要誓推心置腹旷然不疑分茅胙土待之不次以至旨赐田宅以安之锡臧获以宠之其旨也。
汉高祖五年十二月既平项籍齐王田横惧诛与其徒属五百馀人入海居鸟中（海中山曰：鸟）帝闻之以横兄弟本定齐齐人贤者多焉今在海中不收後恐有乱乃使使赦横罪而召之横谢曰：臣烹陛下之使郦食其今闻其弟商为汉将而贤臣恐惧不敢奉诏请为庶人守海鸟中使还报帝乃诏卫尉郦商曰：齐王横即至人马从者敢动摇者致族夷（言平除其族）乃复使持节具告以诏意曰：横来大者王少者乃侯耳（大者谓横身少者其徒属）不来。且发兵加诛横与其客二人乘传诣雒阳。
十年九月代相国陈反帝东至邯郸令周昌选赵壮士可令将者白见四人（白於天子而召见也。）帝骂曰：（者渫也。）竖子能为将乎！四人惭皆伏帝封各千户以为将左右谏曰：从入蜀汉伐楚赏未遍行今封此何功帝曰：非汝所知陈反赵代地皆有吾以羽檄徵天下兵未有至者（檄者以木简为书长尺二寸用徵召也。其有急事则加以鸟羽插之示速疾也。魏武奏事云：今边有警辄露插羽徵）今计唯独邯郸中兵耳吾何爱四千户不以慰赵子弟皆曰：善。
十一年五月诏曰：粤人之俗好相攻击前时秦徙中县之民南方三郡使与百粤杂处会天下诛秦南海尉ヌ居南方长治之甚有文理中县人以故不耗减粤人相攻击之俗益止俱赖其力今立ヌ为粤王使陆贾即授玺绶ヌ稽首称臣。
文帝元年以南粤王ヌ亲属在真定乃为置守邑（亲谓父母也。）岁时奉祀召其从昆弟尊官厚赐宠之诏丞相陈平举可使粤者平言陆贾先帝时使粤帝召贾为大中大夫谒者一人为副使赐ヌ《书》曰：皇帝谨问南粤王甚苦心劳意朕高皇帝侧室之子（言非正嫡所生也。）弃外奉北藩于代道里辽远壅蔽朴愚未尝致书（言未得於粤）高皇帝弃群臣孝惠皇帝即世高后自临事不幸有疾日进不衰（言疾病益甚也。）以故讠孛暴乎！治（讠孛乖诸吕为变故乱法不能独制乃取他姓子为孝惠皇帝嗣赖宗庙之灵功臣之力诛之已毕朕以王侯吏不释之故（辞让帝位不见置也。）不得不立今即位乃者闻王遗将军隆虑侯书求亲昆罢长沙两将军（ヌ之昆弟在故乡者求访之而两将军将兵系城者请罢之以宾附於汉也。言亲昆弟谓有服属者也。）朕以王书罢将军博阳侯亲昆弟在真定者已遣人存问修治先人冢前日闻王发兵於边为寇灾不止当其时长沙苦之南郡尤甚虽王之国庸独利乎！（言越兵寇边长沙南郡皆厌苦之而汉军亦当相拒方有战斗於越亦非利也。）必多杀士卒伤良将吏寡人之妻孤人之子独人父母得一亡十朕不忍为也。朕欲定地犬牙相入者以问吏吏曰：高皇帝所以介长沙土也。（介隔也。）朕不得擅变焉吏曰：得王之地不足以为大得王之财不足以为富服岭以南王自治之（山岭名也。长沙南界也。）虽之号为帝两帝并立亡一乘之使以通其道是争而不让仁者不为也。愿与王分弃前患（彼此共弃故云：分）终今以来通使如故（从今通使至於终久故云：今以来也。）故使贾驰王朕意王亦受之毋为寇灾矣。上褚五十衣中褚三十衣下褚二十衣遗王（以绵装衣曰：褚上中下者绵之多少薄厚之差也。）愿王听乐娱忧存问邻国（谓东越及瓯骆等）陆贾至南粤王恐乃顿首谢愿奉明诏长为藩臣奉贡职因使者献白璧一双翠鸟千犀角十紫贝五百桂蠹一器（桂树中蝎虫也。《汉书》常以献陵庙载以赤毂小车此虫食桂故味辛而渍之以蜜食之也。）生翠四十双孔雀二双。
平帝元始二年募汝南南阳勇敢吏士三百人谕说江湖贼成重等二百馀人皆自出送家在所收事（言身既自出。又各送其家人诣本属县邑贼役耳）重徙阳赐（重成重也。作贼长帅故徙之也。）公田宅。
後汉光武建元元年九月辛夕卩朱有举城降初帝即位拜岑彭廷尉行大将军事与大司马吴汉大司空王梁建义大将军朱右将军侯进偏将军冯异祭遵王霸等围雒阳数月朱有等坚守不下帝以彭尝为有校尉令往说之有在城上彭在城下相劳苦欢语如平生彭因曰：彭往者得执鞭侍从蒙荐举拔擢常思有以报恩今赤眉已得长安更始为三王所反皇帝受命平定燕赵尽有幽冀之地百姓归心贤俊集亲率大兵来攻雒阳天下之事逝其去矣。公虽婴城固守将何待乎！有曰：大司徒被害时有与其谋（与音预）。又谏更始无遣萧王北伐诚自知罪深彭还具言於帝帝曰：夫建大事者不忌小怨有今。若降官爵可保况诛罚乎！河水在此吾不食言（指河以为信言其明白也。）彭复往告有从城上下索曰：必乘此上彭趣索上有见其诚即许降後五日有将轻骑诣彭顾敕诸部将曰：坚守待我我。若不还诸君径将大兵上に辕归郾王乃面缚与彭俱诣河阳帝即解其缚召见之复令彭夜送有归城明旦悉其众出降拜有为平狄将军封扶沟侯。
二年正月更始复汉将军邓毕辅汉将军于康降皆复爵位。
三年西州大将军隗嚣奉奏帝素闻其风声报以殊礼言称字用敌国之仪所以慰藉之良厚（藉荐也。言安慰而荐藉之良甚也。）嚣据凉州邓禹承制遣使持节命嚣为西州大将军得专制凉州朔方事及赤眉去长安欲西上隗嚣遣将军杨广迎击破之。又追败之於乌氏泾阳间嚣既有功於汉。又受邓禹爵署其腹心议者多劝通使京师嚣乃上书诣阙时陈仓人吕有拥众数万与公孙述通寇三辅嚣复遣兵佐征西大将军冯异击之走有遣使上状帝报以手《书》曰：慕乐德义思相结纳昔文王三分犹服事殷但驽马铅刀不可强扶数蒙伯乐一顾之价而苍蝇之飞不过数步即骥尾得以绝群隔於盗贼声闻不数将军操报款诚扶倾救危南拒公孙之兵北御胡之乱是以冯异西征得以数千百人踯躅三辅微将军之助则咸阳已为他人禽矣。今关东寇贼往往屯聚志务广远多所不暇未能观兵成都与子阳角力（臣钦。若等曰：子阳公孙述字也。）如令子到汉中三辅愿因将军兵马鼓旗相当傥如言蒙天之福即智士计功割地之秋也。管仲曰：生我者父母成我者鲍子自今以後手书相闻勿用傍人解构之言自是恩礼愈笃其後公孙述数出兵汉中遣使以大司空扶安王印绶授嚣嚣自以与述敌国耻为所臣乃斩其使出兵击之连破述军以故蜀兵不复北出是年刘永将庆吾斩永首降封吾为列侯帝。又徵冯鲂为虞令鲂当王莽末四方溃畔聚宾客招豪杰作营堑以待所归待真主也。时天下未定而四方之士拥兵矫称者甚众唯鲂自守兼有方略帝闻而嘉之徵诣行在所见於台拜官。
五年四月河西大将军窦融始遣使贡献帝赐融玺书黄金二百斤授凉州牧後融与五郡大守共砥厉兵马上疏请师期以讨隗嚣帝深嘉美之赐融外属图及大史公五宗外戚世家（景帝子十三人为王而册五人同母者为一宗故五宗言景帝以窦氏所生而致子孙众多也。）魏其侯列传诏报曰：每追念外属孝景皇帝出自窦氏定王景帝之子朕之所祖昔魏其一言继统以正长君少君遵奉师傅成淑德施及子孙（施延也。音羊切）此皇太后神灵上天汉也。从天水来者将军所让隗嚣书痛入骨髓叛臣见之当股忄栗惭愧忠臣则酸鼻流涕义士则旷。若发蒙非忠孝悫诚孰能如此岂其德薄者所能克堪嚣自知失河西之助族祸将及欲设间离之说乱惑其心转相解构以成其奸。又京师百僚不晓国家及将军本意多能采取虚伪夸诞妄谈令忠孝失望传言乖实毁誉之来皆不徒然不可不思今关东盗贼已定大兵今当悉西将军其抗厉威武以应期会融被诏即与诸郡守将兵入金城後融归朝拜冀州牧寻迁大司空。
十月好侯耿等击破张步军於临淄步走还剧帝劳军至临淄谓曰：田横烹郦生及田横降高帝诏卫尉不听为仇张步前亦杀伏隆（三年帝遣隆谕步步杀之）。若步来归吾当诏大司徒释其怨（大司徒湛即隆父）步乃肉袒负斧於军门封安兵侯。
十二月西州大将军隗嚣遣长子恂入侍帝以为胡骑校尉封镌羌侯（镌谓镌凿）。
六年帝与公孙述《书》曰：图识言公孙即宣帝也。代汉者当途高君岂高之身邪（一云：光武与述《书》曰：承赤者书也。姓当途其名高也。）以掌文为瑞（时述妄引识记乃刻其掌文曰：公孙帝也。）王莽何足效乎！君非吾贼臣乱子仓卒时人皆欲为君事耳何足数也。君日月已逝妻子少当早为定计可以无忧天下神器不可力争宜留三思署曰：公孙皇帝述不答是年隗嚣使周游诣阙先到冯异营游为仇家所杀帝遣卫尉铫期持珍宝缯帛赐嚣期至郑被盗（郑今华州县是）亡失财物帝称嚣长者务欲招之闻而叹曰：吾与隗嚣事欲不谐使来见杀得赐道亡帝复使来歙至阳赐隗嚣《书》曰：昔柴将军与韩信书云：（柴将军柴武也。韩信韩王也。入匈奴武与韩书也。）陛下宽仁诸侯虽有亡叛而後归辄复位号不诛也。以嚣文吏晓义理故复赐书深言则似不逊略言则事不决今。若束手复遣恂弟归阙庭者则爵禄获全有浩大之福矣。（浩亦大也。）吾年垂四十在兵中十岁厌浮语虚辞即不欲勿报。
七年以隗嚣所署明威将军王遵为大中大夫遵字子春霸陵人虽与嚣举兵而常有归汉意嚣既称臣於公孙述帝因令来歙以书诏遵乃与家属东诣京师拜为大中大夫封尚义侯（一云：遵降封乙谁侯）冬卢芳（臣钦。若等曰：芳王莽末起兵为西平匈奴单于立为汉帝）所置朔方太守田飒中太守乔各举郡降帝令领职如故。
八年隗嚣大将十三人众十馀万降嚣奔西城帝复诏告隗嚣曰：若束手自诣父子相见保无他也。高皇帝云：横来大者王小者侯。若遂欲为黥布者亦自任也。
十二年公孙述弟恢及子胥史兴并为大司马吴汉辅威将军臧宫所破战死自是将帅恐惧日夜离叛述虽诛灭其家犹不能禁帝必欲降之乃下诏谕述曰：往年诏书北下开示恩信勿以来歙岑彭受害自疑今以时自诣则家族完全。若，或不谕委肉虎口痛哉！奈何将帅疲倦吏士思归不乐久相屯守诏书手记不可数得朕不食言述终无降意。
是岁卢芳将随昱欲胁芳降芳知心膂内溃遂亡入匈奴其众尽归昱乃随使者程恂诣阙叙昱为五原太守封镌胡侯昱弟虑武侯。
十六年卢芳入居高柳与闵堪兄林使使请降乃封芳代王堪为代相林为代太傅赐缯二万疋因使知和集匈奴。
魏太祖为汉大将军建安四年四月围射於长杨故长史薛洪河内太守缪尚率众降封为列侯。
十一月张绣率众降封为列侯。
十二月袁术所署卢江太守刘勋率众降封为列侯县名故城在定襄县八年十月袁尚将吕旷吕详叛尚屯阳平率其众降封为列侯（是年吴以太史慈为建昌都尉治海太祖具召遗慈书以箧封之发省无所道而但贮当归）。
