<!-- { "loadSidebar": true } -->
    吴孙弘为中书令时朱据坐论太子虑之废左迁新都县丞未到弘谮润据因大帝寝疾弘为诏书追赐死。
    晋谢奕为尚书铨叙不允吏部郎江灌每执正不从奕以他事免之灌受黜无怨色。
    荀恺为仆射初武陔之弟茂以德素称名亚於陔为上雒太守散骑常侍恺年少於茂即武帝姑子自负贵戚欲与茂交距而不答繇是致怨及杨骏诛恺以茂骏之姨弟舀为逆党遂见害茂清正方直闻於朝廷一旦枉酷天下伤焉侍中傅祗上表申明之後追赠光禄勋。
    後魏高肇为尚书令初彭城王勰性仁孝言於朝廷以其舅潘僧固为冀州乐陵太守京兆王愉构逆僧固见逼从之肇性既凶愎贼害贤俊。又肇之兄女入为夫人顺皇后崩宣武欲以为后勰固执以为不可肇，於是屡谮勰於宣武不纳因僧固之同愉逆肇诬勰北与愉通南招蛮贼勰国郎中令魏偃前防阁高祖珍希肇提携构成其事肇初令侍中元晖以奏宣武晖不从令左卫元珍言之宣武访之於晖晖明勰无此宣武更以问肇肇以魏偃祖珍为证宣武乃信之勰饮毒酒而毙。
    裴植为度支尚书表毁征南将军田益宗言族姓华末不应在衣冠之上侍中于忠黄门元昭览之切齿寝而不奏会韦伯昕告植欲谋废黜尚书。又奏羊祉告植姑子皇甫仲达云：受植旨诈称被诏率合部曲欲图领军于忠臣等穷治辞不伏引然众证明丙案律在边合率部众不满百人已下身犹尚斩况仲达公然在京称诏聚众讠宣惑都邑骇动人情谅其本意不可测度案诈伪律诈称制者死今依众证处仲达入死金紫光禄大夫尚书崇义县开国侯裴植身居纳言之任为禁司大臣仲达。又称其姓名募集人众虽名仲达功让无忿惧之心众证虽不是植皆言仲达为植所使植召仲达责问而不告列推论情状不同之理不可分明不得同之常狱有所降减计同仲达处植死刑。又植亲率城众附从王化依律上议唯思裁处诏曰：凶谋既尔罪不合恕虽有归化之诚无容上议亦不须待秋分也。时忠专擅朝权既构成其祸。又矫为此诏朝野怨之。
    北齐高德政为侍中时清河有二豪吏田转贵孙舍与久吏奸猾多有侵削因事遂胁人取财计赃依律不至死太守裴让之以其乱法杀之时清河王岳为司州牧遣部从事案之德政旧与让之不协密奏言当陛下受禅之时让之眷恋魏朝呜呼流涕比为内官情非所愿既而杨请救之云：罪不合死文宣大怒谓曰：欲得与裴让之同家邪，於是无敢言者事奏竟赐死於家。
    祖为左仆射势倾朝野斛律光甚恶之窃骂盲人掌机密恐误国家事颇闻其言因其女皇后无宠以谣言闻上曰：百升飞上天明月照长安令其妻兄郑道盖奏之帝问证实。又说谣云：高山摧槲树举盲老翁背上下大斧多事老母不得语并云：盲老翁是臣云：与国同忧戚劝上行语其多事老母似道语侍中陆氏帝以问韩长鸾穆提婆并令高元海段士良密议之众人未从因光府军封士让启光反遂灭其族。
    唐张。又新为给事中穆宗长庆中除库部郎中知制诰贾饣束为常州刺史时议以为饣束不当出。又新以私嫌构於宰相李逢吉出之。
    卢坦为中丞时仆射裴均立班逾位坦请退之均不受坦曰：姚南仲为仆射例如此均曰：南仲是何人坦曰：南仲是守正而不交权亻幸者也。寻罢为右庶子时人归咎於均。
    张权舆为左拾遗李逢吉之党也。时裴度镇兴元上疏请入觐京师权舆乃上疏曰：度名应图谶宅据冈原不召自来其心可见先是奸党忌度作谣词云：非衣小儿坦其腹天上有口被驱逐言度平吴元济也。又帝城东西横亘六冈合易象乾卦之数度平乐里第偶当第五冈故权舆取其语敬宗虽少年深明诬谤奖度之意不衰焉。
    王为尚书左丞时李德裕镇浙西与户部侍郎李汉进状论德裕厚赂宫人杜仲阳结漳王图为不轨文宗於蓬莱殿召宰相王涯李固言路隋及汉等回证其事汉加诬构结语甚切至路隋奏曰：德裕实不至此诚如汉之言微臣亦合得罪群论稍息。
    ○台省部　讠舀佞
    孔子曰：放郑声远佞人。又曰：恶紫之夺朱恶利口之覆邦家讠舀佞之人圣贤所恶其来甚矣。巧言令色为国蟊贼虽云：率性亦幸乘时何则怀黄佩玉窃位台省朝谒夕见俯侍宫闼善揣时机逆迎主意誉乃生羽毛毁则成疮沙狐水蜮潜伤ウ害暨日月大明昭达隐奥雷霆迅烈威震幽微必斥逐於时遐弃於野所谓魑魅不能昼行鸺留止期夜动者也。
    魏孙资为侍中领中书监刘放为左光禄大夫转骠骑放资既善承顺主上。又未尝显言得失抑辛毗而助王思以是获讥於世。
    秦朗明帝时为给事中每车驾出入朗常随从时帝喜发举数有以轻微而致大辟者朗终不能有所谏止。又未尝进一善人帝亦以是亲爱每顾之多呼其小字阿苏。
    南齐王融为中书郎永明末武帝欲北伐使毛惠秀尽汉武北伐图使融掌其事融好功名因上疏言北地残氓东都遗老莫不茹泣吞悲倾耳戴目翘心仁政仰首王风。若试驰咫尺之书具旅之年犭旬其坠域纳其降卒可弗劳弦镞无待干戈真皇王之兵征而不战者也。臣乞以执役先迈式道中原澄氵渚之常流扫狼山之积雾系单于之颈屈左贤之膝习呼韩之旧仪拜銮舆之巡幸然後天移动解封岱宗咸五登三追迹七十百神肃警万国具僚会弁星离玉帛聚集三烛於兰席聆万岁之祯声，岂不盛哉！，岂不韪哉！昔桓公志在伐莒郭牙审其幽趣魏后心在亡汉德宗究其深言臣愚昧才识不足以知微然伏揆圣心规模弘远既图载其事必克就其功臣不胜欢喜图成上置琅邪城射堂壁上游幸辄观视焉梁何敬容高祖时为吏部尚书性矜庄衣冠鲜丽帝虽衣浣衣而左右衣必须洁尝有侍臣衣带卷摺帝怒曰：卿衣带如绳欲何所缚敬容希旨故益鲜明常以胶清刷须衣裳不整伏床熨之或暑月为之ㄡ每公庭就列容止出入。
    朱异高祖时为尚书仪曹郎兼中书通事舍人历散骑常侍居权要三十馀年善窥人主意曲能阿臾以承上旨故特被宠任高祖尝梦中原平举朝称庆旦以语异异对曰：此宇内方一之徵及侯景归降敕召群臣议尚书仆射谢举等以为不可高祖欲纳之未决尝夙兴至武德ト自言我家国承平。若此今便受地讵是事宜脱致纷纭悔无所及异探高祖微旨应声答曰：圣明御宇上应苍玄北土遗黎谁不仰慕为无机会未达其心今侯景分魏国大半输诚送款远归圣朝，岂非天诱其衷人将其计原心审事殊有可嘉今。若不容恐绝後素望此诚易见愿陛下无疑高祖深纳异言。又感前梦遂纳之及贞阳败没自魏使还述魏相高澄欲更申和睦敕有司定议异。又以和为允高祖果从之其年六月遣建康令谢挺通直郎徐陵使北通好时侯景镇寿春累启绝好於异请追使。又致书於异辞意甚切异但述敕旨以报之。
    後魏裴粲前废帝时为中书令正月晦帝出临洛滨粲起於御前再拜曰：今年美节圣驾出游臣幸参陪从预奉燕乐不胜忻戴敢上寿酒帝曰：昔岁北海入朝窃神器具闻尔日卿戒之以酒今欲使我饮何异於往情粲曰：北海志在沈湎故谏其所失陛下齐圣温克臣敢献微诚帝曰：实乃寡德甚愧来誉仍为命酌。
    隋裴矩炀帝时为吏部尚书时西域诸藩多至张掖与中国交市帝命矩掌其事知帝方勤远略诸商人至者矩诱令言其国俗山川险易撰西域图计三卷入朝奏之帝大悦赐物五百段每日引矩至御坐亲问西方之事矩盛言西域多诸宝物吐谷浑易可并吞帝由是甘心将通西域四夷经略咸以委之。
    唐许敬宗为礼部尚书高宗永徽元年立长子燕王忠为皇太子其年王皇后被废武昭仪所生皇子燕年已三岁敬宗希旨上疏曰：伏惟陛下宪章千古含育万邦爰立圣慈母仪天下既而皇后生子合处少阳出自涂山是谓吾君之裔夙闻胎教宜展问竖之心乃复为孽夺宗降居藩邸是使前星匿彩瑶岳韬峰臣以愚诚窃所未喻。且今之守器素非皇嫡永徽爰始国本未生权引彗星越明两近者元妃载诞正裔降神重光日融爝晖宜息安可以兹傍统叨据温文国有诤臣孰逃其责窃惟息姑克让可以思齐刘强守藩宜遵往轨追踪太伯不亦休哉！踵武延陵故尝安矣。宁可重植板久易位於天庭倒袭裳衣使违方於震位蠢尔黎庶云：谁系心垂裕後昆将何播美高宗从之显庆元年废忠为梁王授梁州都督赐实封二千户物二万段甲第一区。
    李矫则天时为侍御史雍州人唐同泰献洛水瑞石矫上皇符一篇以美其事有识者多讥之。
    阎朝隐为给事中则天不豫令朝隐往少室祈祷朝隐遂曲申悦媚以身为牺牲请代上所苦及将康复赐以绢采百段金银器十事。
    窦怀贞中宗神龙初为御史大夫兼雍州长史尝讠舀事帝左右尽得其欢心韦庶人微时有乳母王氏蛮婢也。诏封莒国夫人嫁为怀贞妻俗谓乳母之胥曰：阿{父者}怀贞每因谒见之次及进表状列其官位必曰：翊圣皇后阿{父者}时人或呼为国{父者}忻然有自负之色後以名犯韦后父名改为从一焉韦庶人伏诛左迁亳州司马转益州大都督府长史累拜侍中兼左台御史大夫尚书左仆射监修国史赐爵魏国公帝为二公主造金仙玉真两观料功甚多朝臣以为不可唯怀贞赞成其事躬自监役穷极奢侈时人为之语曰：窦仆射前为韦氏国{父者}後作公主邑丞时公主邑司官有丞言怀贞伏事公主同其邑官也。及太平公主干预朝政怀贞每日退朝必诣主第以求佞媚权。若讷为右补阙见郑等既称天后德业皆获荣赏乃上疏曰：臣闻诗人阐教深怀罔极之恩孔氏立言式崇无改之道伏惟应天皇帝陛下孝德纯至超越礼经圣感潜通光昭瑞应置圣善报德之阁义贯於终天存合宫永昌之号敬深於如在伏见天地日月君臣国人授载初庆殿等宇皆先朝创制久已施行陛下纂承丕绪嗣守洪业父子相传家国仍旧此并则天能事生人积习何所要切登时削除当为贼臣敬晖等秉政包藏逆节前规务从变易所以多有改张今削之无益於淳化存之有光於孝理。又神龙元年三月五日制书一事已上并依贞观故事者但则天遗训诚曰：母仪太宗旧章是称祖德其於沿袭应从近远无容近舍母仪远尊祖德昔永徽之时不闻依武德旧章今陛下膺期乃欲追尊贞观故事如其远依贞观实恐未益先朝以臣愚识请更详审则望继明纂圣之业无替始终奉先成志之道增竹帛疏奏手制答曰：卿资孝践忠怀才韬义讨论今古徵据典章循览所陈再三嘉尚。若讷虽曲蒙恩旨褒美然颇为正直者所讥。
    杨慎矜玄宗天宝中为御史中丞知太府出纳时右相李林甫握权慎矜以迁拜不繇其门惧不敢居其位固让之因除谏议大夫兼侍御史仍依旧知太府出纳以鸿胪少卿萧谅为御史中丞谅出为陕郡太守林甫复擢慎矜为御史中丞仍充诸道铸钱使馀如故。
