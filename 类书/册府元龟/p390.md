<!-- { "loadSidebar": true } -->
十年正月袁熙大将焦触张南等叛攻熙熙并弟尚奔三郡乌丸触等举其县降封为列侯。
四月黑山贼张燕率其众十馀万降封为列侯。
十三年七月太祖征刘表八月表卒其子琮嗣屯襄阳大将蒯越从事中郎韩嵩东曹掾傅巽等说琮归太祖後太祖军到襄阳琮举州降太祖以琮为青州刺史封列侯蒯越等侯者十五人越为光禄勋韩嵩大鸿胪邓羲侍中刘先尚书令其馀多至大官。又以表大将文聘为江夏太守使统本兵。
十六年十月北征杨秋围安定秋降复其爵位使留抚其民人。
二十年七月破汉中贼帅程银侯选诣太祖降皆复官爵银选及李堪皆河东人兴平之乱各有众千馀家并与马超合超破走堪临阵死银选南入汉中至是来降。
十一月张鲁自巴中将其馀众降封鲁及五子皆为列侯。
文帝初为魏王延康元年五月冯翊山贼郑甘王率众降皆封列侯（魏《书》曰：初郑甘王及卢水胡率其属来降王得降以示朝曰：前欲有令吾讨鲜卑者吾不从而降。又有欲使吾及今秋讨卢水胡者吾不听今。又降昔魏武侯一谋而当有自得之色见讥李悝吾今说此非自是也。徒以为坐而降之其功大於动兵革也。）。
七月蜀将孟达率众降帝自笔手令曰：吾前遣使宣国威灵而达即来吾惟春秋褒仪父即封并遣使还领新城太守近复有扶老携幼首向王化者吾闻夙沙之民自纟专其君以归神农豳国之众襁负其子而入酆镐斯岂区略迫胁之所致哉！乃风化动其情而仁义感其衷欢心内发使之然也。以此而推西南将万里无外权备将与谁守死乎！（臣钦。若等曰：权备谓吴蜀主
黄初三年八月蜀大将黄权及岭南郡太守史等三百一十八人诣荆州刺史奉上所假印绶幢麾牙门鼓车权等诣行在所在帝置酒设乐引见於承光殿权等人人前自陈帝为论说军旅成败去就之分诸将无不喜悦赐权金帛车马衣裘帷帐妻妾下及偏礻卑皆有差拜权为侍中镇南将军封列侯即日诏使骖乘及封史等四十二人皆为列侯为将军郎将者百馀人。
明帝大和二年蜀将诸葛亮寇边帝幸长安露布天下并班告益州曰：刘备背恩自窜巴蜀诸葛亮弃父母之国阿残贼之党神人被毒恶积身灭亮外慕立孤之名而内贪专擅之实刘升之兄弟空城而已亮。又悔易益土虐用其民是以利狼宕渠高定清羌莫不瓦解为亮仇敌而亮反裘负薪里尽毛殚刖趾屦刻肌伤骨反更称说自以为能行兵於井底游步於牛蹄自朕即位三边无事犹哀怜天下数遭兵革。且欲养四方之耆老长後生之孤幼先移风於礼乐次讲武於农隙置亮度外未以为虞而亮怀季熊愚勇之智不思荆邯度德之戒驱略吏民盗利祁山王师方振胆破气夺马谡高祥望旗奔败虎臣逐北蹈尸涉血亮也。小子震惊朕师猛锐踊跃咸思长驱朕惟率土莫非王臣师之所处荆棘生焉不欲使十室之邑忠信贞良与夫淫昏之党同受涂炭故先开示以昭国诚勉思变化无滞乱邦巴蜀将吏士民诸为亮所劫追公卿已下皆听束手。
是年魏兴太守申仪来朝拜楼船将军在礼请中初仪兄耽汉末在西平上庸间聚数千家後与张鲁通。又遣使诣太祖加其号为将军因使领上庸都尉至建安末为蜀所攻以其郡西属黄初中仪复来还诏即以兄散号加仪因拜魏兴太守封侯後与新城太守孟达不和数上言达有二心於蜀及达反仪绝蜀道使救不到达死後仪诣宛见司马宣王劝使来朝故有是命（一云：仪久在魏兴专威疆辄承制刻印多所假绶孟达既诛自有疑心时诸郡守以司马宣王新克捷奉礼求贺皆听之宣王使人讽仪仪至问承制状执之归于京师）。
青龙元年辽东太守公孙渊通於孙权国家知渊两端而恐辽东吏民为渊所误故公文下辽东因赦之曰：告辽东玄菟将校吏民逆贼孙权遭遇乱阶因其先人劫掠州郡遂成群凶自擅江含垢藏疾冀其可化故割地王权使南面称孤位以上将礼以九命权亲手北面稽颡假人臣之宠受人臣之荣未有如权者也。狼子野心告令难移卒归反覆背恩叛主滔天逆神乃敢僭号恃江湖之险阻王诛未加比年已来复远遣楼船越渡大海多持货物诳诱边民边民无知与之交关长吏以下莫禁止至使周贺浮舟百艘沈滞津岸贸迁有无既不疑拒赍以名马。又使宿舒随贺通好十室之邑犹有忠信舀君於恶春秋所书也。今辽东玄菟奉事国朝纾青拖紫千百为数戴纟丽垂缨咸佩印绶曾无规正纳善之言龟玉毁於椟虎兕出於匣是谁之过欤国朝为子大夫羞之昔狐突有言父教子贰何以事君策名委质贰乃辟也。今乃阿顺邪谋胁从奸惑岂独父兄之教不详子弟之举习非而已哉！。若苗秽害田随风烈火芝艾俱焚安能自别乎！。且。又此事固然易见不及鉴古成败书传所载也。江南海北有万里之限辽东君臣无怵惕之患利则义所不利贵则义所不贵此为厌安乐之居求危亡之祸贱忠贞之节重背叛之名蛮貊之长犹知爱礼以此事人亦难为颜。且。又宿舒无罪挤使入吴奉不义之使始与家诀涕泣而行及至贺死之日覆众成山舒虽脱死魂魄离身何所逼迫乃至於此今忠臣烈将咸忿辽东反覆携贰皆欲乘桴浮海期於肆志朕为天下父母加念天下新定既不欲劳动干戈远涉大川费役如彼。又悼边陲遗馀黎民迷误如此故遣郎中卫慎邵等。且先奉诏示意。若股肱忠良能效节立信以辅时君反邪就正以建大功福莫大焉傥恐自嫌已为恶逆所见染污不敢倡言永怀伊戚其诸与贼使交通皆赦除之与之更始是岁公孙渊斩送孙权所遣使张氵尔许晏首帝，於是拜渊大司马封乐浪公持节领郡如故。
高贵乡公甘露二年六月乙巳诏吴使持节都督夏口将军事镇军将军沙羡侯孙壹贼之枝属位为上将畏天知命深鉴祸福翻然与众远归大国虽微子去殷乐毅遁燕无以加之其以壹为侍中车骑将军假节交州牧吴侯开府辟召仪同三司依古侯伯八命之礼衮冕赤舄事从丰厚。
陈留王咸熙元年九月辛未诏曰：吴贼政刑暴虐赋敛无极孙休遣使邓句敕交趾太守锁送其民发以为兵吴将吕兴因民心愤怒。又承王师平定巴蜀即纠合豪杰诛除句等驱逐太守长史抚和吏民以待国命九真日南郡闻兴去逆即顺亦齐心响应与兴协同兴移书日南州郡开示大计兵临合浦告以祸福遣都尉唐谱等诣进乘县因南中都督护军霍弋上表自陈。又交将吏各上表言兴创造事业大小承命郡有山寇入连诸郡惧其计异各有携贰权时之宜以兴为督交诸军事上大将军定安县侯乞赐褒奖以慰边荒乃心款诚形於辞旨昔仪父朝鲁春秋所美窦融归汉待以殊礼今国威远震抚怀六合方包举殊裔混一四表兴首向王化举众稽服万里驰义请吏帅职宜加宠遇崇其爵位既使兴等怀忠感悦远人闻之必皆兢劝其以兴为使持节都督交州诸军事南中大将军封定安县侯得以便宜从事先行後上策命未至兴为下人所杀。
十月丁亥诏曰：昔圣帝明主静乱济世保大定功文武殊涂勋烈同归是故或舞干戚以训不庭或陈师旅以威暴□至於爱民全国康惠庶类必先文教示之轨仪不得已然後用兵此盛德之所同也。往者季汉分离九土颠覆刘备孙权乘间作祸三祖绥宁中夏日不暇给遂使遗寇僭逆历世幸赖宗庙威灵宰辅忠武爰发四方拓定庸蜀役不浃时一征而克自顷江表衰弊刑政荒ウ巴汉平定孤危无援交荆扬越靡然向风今交伪将吕兴已帅三郡万里归命武陵邑侯相严等纠合五县请为臣妾豫章庐陵山民举众叛吴以助北将军为号。又孙休病死主帅改易国内乖违人各有心伪将施绩贼之名臣怀疑自猜深见忌恶众叛亲离莫有固志自古及今未有亡徵。若此之甚。若六军震曜南临江汉吴会之域必扶老携幼以迎王师必然之理也。然兴动大众犹有劳费宜告谕威德开示仁信使知顺附和同之利相国参军事徐绍水曹掾孙昔在寿春并见虏获绍本伪南陵督才质开壮孙权支属忠良见事其遣绍南还以为副宣扬国命告谕吴人诸所示语皆以事实。若其觉悟不损征伐之计盖庙胜长笄自古之道也。其以绍兼散骑常侍加奉车都尉封都亭侯兼给事黄门侍郎赐爵关内侯绍等所赐妾及男女家人在此者悉听自随以明国恩不必使还以开广大信。
晋武帝泰始八年吴西陵督步阐来降拜卫将军开府仪同三司封宜都公。
咸宁二年六月吴京下督孙阶帅众来降以为车骑将军封丹阳侯。
成帝时凉州牧张骏遣护羌参军陈寓从事徐华驭等至京师征西大将军庾亮上疏曰：陈寓等冒险远至宜蒙铨叙诏除寓西平相等为县令孝武帝时凉州牧张天锡既降苻坚後坚寇淮南大败于淮肥时天锡为苻融征南司马於阵归国诏曰：昔孟明不替终显厥功岂以一眚而废才用其以天锡为散骑常侍左员外。
後魏道武皇始二年二月幸阳城大破慕容宝众宝所署尚书闵亮秘书监崔逞太常孙沂殿中侍御史孟辅等并降降者相属赐拜职爵各有差初其将张骧李况慕容文等先来降寻皆亡还是日复获之皆赦而不问。
三月慕容宝走和龙宝燕郡太守高湖率户三千归国帝赐爵东阿侯加右将军总代东诸部。
五月以中山城内为慕容普邻所胁而大军迫之欲降无路乃密招谕之是岁宝钜鹿太守高尝率郡降赐爵经县侯加龙骧将军仍守钜鹿以宝唐郡内史辽东公子文括弟一客是时代人薛达显自姚苌率部落归国帝嘉其忠款赐爵聊城侯散员大夫待以上客之礼达显闲雅恭慎帝深器之。
明元太常二年八月宋灭姚弘渤海刁雍等归国上表陈诚於南境自效帝许之假雍建义将军。
十二月诏河东河内有姚泓子弟播越民间能有送致京师者赏之。
七年山阳公奚斤南讨军至颍川宋陈留太守严棱率文武五百人诣斤降驿送棱朝帝於冀州款拜平远将军赐爵阳侯假荆州刺史随驾南征还为上客是时赫连昌宁东将军费峻率众来降拜龙骧将军赐爵犍为公。
大武神四年二月冠军将军安颉等平滑台擒宋将朱修之帝善其固守授以内职以宗室女妻之。
延和元年七月代和龙冯跋石城太守李崇率十馀郡归降帝甚礼之呼曰：李公以崇为平西将军北幽州刺史固安侯。
是年河西王秃亻辱檀子保周弃沮渠蒙逊来奔以保周为张掖公。
太延五年九月西征凉士乞伏西秦大夏镇将尝但子爽与兄仕国归款军门帝嘉之赐仕国爵五品显美男爽为六品拜宣威将军。
太平真君元年八月沮渠无讳降寻拜为征西大将军凉州牧酒泉王。
三年四月凉武昭王孙李宝据敦煌遣使内附十二月遣使授宝使持节侍中都督西垂诸军事镇西大将军开府仪同三司领护西戎校尉沙州牧敦煌公仍镇敦煌四品以下听承制假授宝陇西狄道人伯父歆为沮渠蒙逊所灭宝徙於姑臧岁馀随舅唐契北奔伊吾臣於蠕蠕其遗民归附者稍至二千宝倾身礼接甚得其心众皆乐为用每希报雪属帝遣将讨沮渠无讳於敦煌无讳捐城遁走宝自伊吾南归敦煌遂修缮城府规复先业遣弟怀达奉表归诚帝嘉其忠款故有是拜仍以怀达为散骑常侍敦煌太守。
