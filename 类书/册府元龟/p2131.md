<!-- { "loadSidebar": true } -->
    蔡兴宗为征西将军荆州刺史被徵还都时右军将军王道隆任参内政权重一时蹑履到兴宗前不敢就席良久方去竟不呼坐元嘉初中书舍人狄当诣太子詹事王昙首不敢坐其後中书舍人狄兴宗为太宗所爱遇帝谓曰：卿欲作士人得就王球坐（为吏部尚书）乃当判尔殷刘（殷景仁为尚书仆射刘湛为领军将军并执重权）并杂无所益也。若往诣球可称旨就席及至球举扇曰：君不得尔宏还依事启闻帝曰：我便无如此何至是兴宗复尔道隆等以兴宗︹正不欲使拥兵上疏改为中书监。
    孔季恭为吴兴太守加冠军先是吴兴频丧太守云：项羽神为卞山王居郡厅事二千石常避之季恭居厅事竟无害也。
    南齐蔡约为司徒左长史高祖为录尚书辅政百僚脱履到席约蹑履不改帝谓江┙曰：蔡氏故是礼度之门故自可悦┙曰：大将军有揖客复见于今。
    梁刘字仲宝晋丹阳尹真长七世孙也。少方正有器局。
    何远为东阳太守为受罚者所谤坐免归远性耿介无私曲居人间绝请谒不造诣与贵贱书疏抗礼如一其所会遇未尝以颜色下人以此多为俗士所疾恶其清公实为天下第一居郡数见可欲终不变其心妻子饥寒如下贫者及去东阳归家经年岁口不言荣辱士类益以此多之。
    傅昭为安成内史安成自宋以来兵乱郡舍号凶及昭为郡郡内人夜梦见兵马铠甲甚盛。又闻有人云：当避善人军众腾虚而逝梦者惊起俄而疾风暴雨忽便至数间屋俱倒即梦者所见军马践踏之所也。自後郡舍遂安咸以昭正直所致。
    陈徐孝克东海郯人也。祯明元年入为都官尚书自晋以来尚书官僚皆携家属居省省在台城内下舍门中有阁道东西跨路通於朝堂其第即都官之省西抵阁道年代久远多有鬼怪每昏夜之际无故有声光或见人着衣冠从中出须臾复没或门阁自然开闭居者多死亡尚书周亻霍卒於此省孝克代亻霍便即居之经涉两载妖变皆息时人咸以为贞正所致张种字士苗吴郡人祖辨宋司空右长史广州刺史父略梁太子中庶子临海太守种少恬静居处雅正不妄交游旁无造请时人为之语曰：宋称敷演梁则卷充清虚学尚种有其风卒为金紫光禄大夫。
    後魏崔光韶博学︹识尤好理论至于人伦名教得失之间扌而论之不以一毫假物。
    裴他字元化河东闻喜人性刚直不好俗人交游其投分者必当时名称清白任直卒为中军将军。
    北齐魏兰根为定州长流参军丁母忧居丧有孝称将葬恒山郡境先有董卓祠祠有柏树兰根以卓凶逆无道不应遗祠至今乃伐柏以为椁材人或劝之不伐兰根尽取之了无疑惧。
    许文经勤学方雅身无择行口无戏言位殿中侍御史。
    後周王轨太原人也。性质直慷慨有远量临事︹正人不敢干卒为柱国徐州都督。
    卢光为京兆郡舍先是数有妖怪前後郡将莫敢居者光曰：吉凶由人妖不妄作遂入居之未几光所乘马忽升厅事升床南首而立。又食器无故自破光并不以介怀其精诚守正如此。
    唐郑瑜字元伯郑州荥阳人也。性公直严重少言未尝以私人而人望其风亦不敢干以私所居皆有理绩後免相为吏部尚书卒。
    武儒衡字庭硕宰相元衡从父弟才度俊伟气直貌庄言不妄发与人交友终始不渝相国郑馀庆不事华洁後进趋其门者多垢衣败服以望其知而儒衡谒见未尝取易所好但与之正言直论馀庆因以重之官至兵部侍郎。
    晋桑维翰字国侨雒阳人也。少时所居尝有魑魅家人咸畏之维翰往往被窃其衣撮其巾栉而未尝改容後卒为中书令。
    崔税字子文博陵安平人初为王瓒开封府从事性恬淡不汲汲於荣利非公事不造权政之门
    ○总录部　刚
    仲尼有言曰：刚毅木讷近仁。又曰：吾未见刚者则刚之为用其至矣。哉！中古而下乃有蹈道经德据法守礼激昂其志节奋厉其武健或人不我用则死坚阵以如归或时无已知则陷淫刑而不悔或纳忠而陈鲠议或守正而懋贞规或凌折于豪右或摈斥乎！奸佞以至对万乘之至尊亢志无挠蒙一惭之不忍拂衣竟去临危难而靡变保气节而克终斯皆禀绝异之姿怀卓尔之操者矣。若乃任威忤物好气自恃殒绝于小忿驰骋于末流者固在夫君子之後尔。
    林不狃鲁士也。齐国书帅师伐鲁师及齐师战于郊鲁右师奔齐人从之林不狃之伍曰：走乎！（不狃鲁士五人为伍败而欲走）不狃曰：谁不如（我不如谁而欲走）曰：。然则止乎！不狃曰：恶贤（言皆无战志恶足为贤）徐步而死（徐行而死言鲁非无壮士但季孙不能使）阳处父晋大夫聘于卫反过嬴从之（晋邑汲郡修武县嬴逆旅大夫）及温而还其妻问之嬴曰：以刚尚。《书》曰：沈潜刚克高明柔克（沈潜犹滞溺也。高明亢爽也。言各当以刚柔胜已本性乃能成全也。此在洪范今谓之。《周书》）天子一之其不没乎！（阳子性纯刚）天为刚德犹不干时（寒暑顺）况在人乎！且华而不实怨之所聚也。（言过其行）故犯而聚怨不可以定身（刚则犯人）余惧不获其利而离其难是以去之。
    魏齐魏相也。亡之信陵君信陵君初犹豫未肯见因侯嬴之言驾如野迎之魏齐闻信陵君之初难见之怒而自刭。
    汉周昌为人︹力敢直言自萧曹等皆卑下之位至御史大夫。
    郅都为中尉时丞相条侯至贵居也。（居大傲读与倨同）而都揖丞相。
    汲黯为主爵都尉是时太后弟武安侯田为丞相中二千石拜谒弗为礼黯见未尝拜揖之。
    李广武帝时为前将军与右将军赵食其合军出东道惑失道後大将军使长史持Я醪遗广（Я乾饭也。醪汁滓酒也。Я音备醪音牢）因问广食其失道状曰：青欲上书报天子失军曲折（曲折犹委曲也。）广未对大将军长史急责广之幕府上簿（之往也。簿文状也。音步户反）广曰：诸校尉亡罪乃者我自失道吾今自上簿至幕府谓其麾下曰：广结与匈奴大小七十馀战今幸从大将军出接单于兵而大将军从广部行回远。又迷失道，岂非天哉！且广年六十馀终不能复对刀笔之吏矣。遂引刀自刭百姓闻之知与不知老壮皆为垂泣。
    甯成为济南都尉而郅都为守始前数都尉步入府因吏谒守如县令其畏都如此及成往直凌都出其上都素闻其声善遇与结欢。
    萧望之字长倩大将军霍光秉政长史邴吉荐儒生王仲翁与望之等数人皆召见先是左将军上官桀与盖主谋杀光光既诛桀等後出入自备吏民当见者露索去刀两吏挟持望之独不肯听自引出阁曰：不愿见吏牵持匈匈光闻之告吏勿持，於是光独不除用望之而仲翁等皆补大将军史。又元帝曰：萧太傅素刚望之终于太子太傅。
    萧育字次君为茂陵令会课第六而漆令郭舜殿见责问育为之请扶风怒曰：君课第六才自脱何暇欲为左右及罢出传召茂陵令诣後曹当以职事对（贼曹决曹皆名後曹忿其为漆令言故以职事责之）育径出曹书佐随牵育育按佩刀曰：萧育杜陵男子何诣曹也。遂趋出欲去官明旦诏召入拜为司隶校尉。
    後汉祭彤以太仆将万骑与南单于左贤王信伐北匈奴期至涿邪山信初有嫌于彤行出高阙塞九百馀里得小山乃妄言为涿邪山彤到不见虏而还坐逗留畏懦下狱免彤性沈毅内重自恨见诳无功出狱数日呕血死。
    高获与光武有素旧师事司徒欧阳歙歙下狱当断获冠铁冠带铁诣阙请歙帝虽不赦而引见之谓曰：敬公朕欲用子为吏宜改常性获对曰：臣受性於父母不可改之於陛下出便辞去。
    申屠刚性刚直忠正志节抗厉建武初徵拜侍御史迁尚书令謇謇多直无所屈挠。
    戎良字子恭济阴人年十八为郡门下吏良仪容伟丽太守诸葛丰使ト里写书从者诬良与婢通良刳腹引出肠肝示丰。
    范滂汝南征羌人也。坐党事系黄门北寺狱狱吏谓曰：凡坐系皆祭皋陶滂曰：皋陶贤者古之直臣知滂无罪将理之於帝如其有罪祭之何益众人由此亦止狱吏将加掠拷滂以同囚多婴病乃请先就格遂与同郡袁忠争受楚毒桓帝使中常侍王甫以次辩诘滂等皆三木囊头暴於阶下馀人在前或对或否滂忠於後越次而进王甫诘曰：君为人臣不惟忠国而共造部党自相褒举评论朝廷虚构无端诸所谋结并欲何为皆以情对不得隐饣希滂对曰：臣闻仲尼之言见善如不及见恶如探汤欲使善善同其清恶恶同其谓王政之所愿闻不悟更以为党甫曰：卿更相拔举迭为唇齿有不合者见则排斥其意如何滂慷慨仰天曰：古之循善自求多福今之循善身陷大戮身死之日愿埋滂於首阳山侧上不负皇天下不愧夷齐甫ê然为之改容乃得并解桎梏仕为郡功曹。
    许敬汝南平兴人有史诬君者会於县令坐敬拔佩刀断席曰：敬不忍与恶人同席。
    陶谦性刚直有大节少举孝廉拜尚书郎除舒令郡守张磐同郡先辈与谦父友意殊亲之而谦耻为之屈与众还城因以公事进见坐罢磐常私还入与谦饮宴或拒不为留尝以舞属谦不为起因︹之及舞。又不转磐曰：不当转耶曰：不可转转则胜人由是不乐卒以构隙後谦为扬武都尉时边章韩遂为乱司空张温衔命征讨。又请谦为参军事接遇甚厚而谦轻其行事心怀不服及军罢还百寮高会温属谦行酒谦众辱温温怒徙谦於边或说温曰：陶恭祖本以材略见重于公一朝以醉饮过失不蒙容贷远弃不毛厚德不终四方人士安所归望不如释憾除怨克复初分於以远闻德美温然其言乃追还谦谦至或人谓谦曰：足下轻辱三公罪自已作今蒙释宥德莫厚矣。宜降志卑辞以谢之谦曰：诺。又谓温曰：陶恭祖今深自罪责思在变革谢天子礼毕必诣公门公宜见之以慰其意时温於公门见谦谦仰曰：谦自谢朝廷岂为公耶温曰：恭祖痴病尚未除耶遂为之置酒待之如初。
    李法汉中人性刚而有节终于汝南太守。
    盖勋为议郎董卓废少帝自公卿以下莫不卑下於卓惟勋长揖争礼见者皆为失色卓以为越骑校尉卓。又不欲令典禁兵复出为颍川太守未及至郡徵还京师时河南尹朱隽为卓陈军事卓折隽曰：我百战百胜决之於心卿何妄说。且我耳勋曰：昔武丁之明犹求箴谏况如卿者而欲杜人之口乎！卓曰：戏之尔勋曰：不闻怒言可以为戏卓乃谢隽勋虽强直不屈而内厌於卓不得意疽发背而死。
    朱隽拜大司农献帝诏隽与太守杨彪等十馀人譬郭汜令与李亻和汜不肯遂留质隽等隽素刚即日发病卒。
