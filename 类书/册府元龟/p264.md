<!-- { "loadSidebar": true } -->
仪凤三年七月丁巳宴百寮及诸亲於九成宫之咸亨殿帝谓霍王元轨等曰：去冬无雪今春少雨昨五月避暑此宫甘雨屡降夏麦丰熟秋稼滋荣。又得李敬玄表奏吐蕃已入龙支张处勖率领骁勇与其交战一日两阵贼俱败走奔趋数百里虏获极多。又太史先奏七月朔太阳合亏而日竟不食此是上天垂宗社降灵岂在虚薄所能致此。又以男轮最小特所留爱比来与选新妇多不称情近纳刘延景女观其极有孝行不失妇容复是私衷一喜思共叔等同为此欢宜各尽情相劝乐酒饮酣帝赋诗作柏梁体曰：屏欲除奢政返淳皇太子曰：叨恩监守恋晨昏霍王元轨曰：圣德无为同混元相王轮曰：长欢膝下镇承恩右仆射戴至德曰：天皇万福振长源黄门侍郎来常曰：策蹇叨荣青门中书侍郎薛元超曰：池滥职奉王言自馀群臣以次继作日晏而罢赐采物有差。
调露二年正月乙酉御雒城南门楼引诸王及三品以上并诸州都督刺史登楼赐宴太常奏新造六合还淳之舞日晏而罢四月癸酉九玄殿会文武百寮谓曰：匈奴为患侵镐及方（方地名）自秦汉以来即有此弊我国家拓定四海尚亏事大之礼贞观之始犹自执迷所以命将出师频有摧殄遂使土分瓦解君臣面缚未忍歼殄许以自新五十年间俱称臣妾自去冬以来忽相扇动潜行合聚远事交结遂杀戮百姓侵损边陲故遣裴行俭等聊申薄伐军威暂举兵不血刃应时破溃款伏军门朕自闻以来情甚欢慰故广召百官以申宴喜王公卿士想同兹庆。
中宗神龙元年四月壬子宴房州父老於雒城南门各赐勋一级帛十五段己巳宴皇亲及皇后内外诸亲於武成殿赐物有差。
景龙二年十一月辛巳以安乐公主出降宴群臣于两仪殿十二月丙申宴坚昆使于两仪殿。
三年正月乙亥宴侍臣及近亲於梨园亭八月乙巳幸安乐公主山池宴从官赐缯帛有差。
四年正月乙丑宴吐蕃使于苑内球场命驸马都尉杨慎交与吐蕃使打球帝率侍臣观之四月丁亥帝游樱桃园引中书门下五品以上诸司长官学士等入芳林园置酒为乐乙未张乐於隆庆池泛舟戏象宴群臣仍命赋诗。
睿宗景二年正月乙卯宴吐蕃使赐物有差九月丁酉宴吐蕃使於承庆殿十一月戊子御承天门宴突厥可汗男杨我支特勒。
太极元年正月乙未朔御安福门宴突厥可汗男杨我支特勒。
延和元年七月庚申御安福门宴群公卿士设太常九部乐帝夜观乐焉。
玄宗先天元年八月己酉吐蕃遣使朝贺帝宴蕃使於武德殿设太常四部乐于庭九月乙亥太上皇御安福门赐群公卿士射。
二年九月庚辰宴王公百寮于承天门。
开元元年十二月丁酉以吐蕃遣其大臣来求和命有司引吐蕃使宴于三殿。
二年二月癸丑宴突厥使及新罗王子于朝堂以旱废乐十月庚辰宴新罗使于内殿敕宰臣及四品以上诸官预焉。
七年二月壬申朝集使还本任命有司布馔宴群臣於庭赐帛有差三月壬辰敕百官三月三日宜准常式赐射壬子御丹凤楼宴九姓同罗及契丹各赐物一百段小妻主友三十段。
八年正月丙寅以皇太子加元服宴百官於太极殿十一月己巳御丹凤楼宴九姓蕃安等设九部乐九年三月戊午宴朝集使赐帛有差四月戊辰御丹凤楼宴平胡节将王郭知运王智方高崇谢知信等四品以上清官及供奉官陪宴十二月甲午宴朝集使赐物各有差。
十年正月乙巳御含元殿宴群臣赐帛各有差。
十一年五月丙戌命有司会群臣宴突厥使暾泥熟於都城南门。
十二年三月庚午宴朝集使于紫宸殿赐帛有差。
十四年十一月己丑幸宁王宪宅与诸王宴探韵赋诗帝《诗》曰：鲁卫情先重亲贤爱转多冕旒丰暇日乘景暂经过戚里申高宴平台奏雅歌复寻为善乐方验保山河。
十五年四月丙午凉州都督王君破吐蕃凯旋诏置食朝堂宴之及将士等并赐物有差帝谓及将士等曰：吐蕃小鬼敢怀逆命辄窥亭障以逞凶狂卿等智勇夙彰军威克振才整旗鼓屡剪渠魁深入寇庭当甚劳耳五月丁丑是日端午宴群臣于武成殿各赐衣一袭帝亲自赋《诗》曰：端午临中夏时清日复良盐梅已佐鼎麴ろ。且传觞事古人留迹年深缕续长当轩知槿茂向水觉芦香亿兆同归寿群公共保昌忠贞如不替贻厥後昆芳特赐宰臣季元及兵部尚书萧嵩金章紫绶以宠之十一月庚子御含元殿宴群臣赐帛有差。
十六年十一月丙午御含元殿宴群臣赐帛有差。
十七年八月癸亥帝降诞之日大置酒张乐宴百寮於花萼楼十八年三月命侍臣及百寮每旬暇日寻胜地宴乐仍赐钱令所司供帐造食四月丁卯侍臣以下宴于春明门外宁王宪之园池帝御花萼楼邀其回骑更令坐饮递起为舞班赐有差。
十九年二月丁亥诏曰：百灵降福庶君叶心阴阳调而生植以滋政理孚而黎献咸。若由庚知万物之乐华黍洽三农之庆信可以率礼辅仁式歌。且舞者矣。况生成式序氤氲致和卉物发荣池含丽思顺时令以申惠泽咸宜邀欢芳月继赏春风夙夜在公既同咸一之理休沐式宴俾共平之乐中书门下及供奉官嗣主郡王左右丞相少傅宾客诸司三品以上长官侍郎郎官少监少卿少匠司业少尹两县令都水使者朝集使上佐以上并杂处未赴任者及东宫诸司长官中舍中允少詹事谕德中郎率蕃官三品以上至春末以来每置暇日宜准去年正月二十九日敕赐钱造食任逐胜赏。
二十年二月壬辰许百寮於城东关亭子寻胜因置检校寻胜以厚其事文官三品以上及两省侍郎中丞御史咸预焉四月乙亥宴百寮于上阳东州醉者赐以衾褥肩舁以归相属于路五月丁卯召河北立功将士於朝堂谓之曰：天地无远四夷奔走而来庭山川无幽百神而奉职斯皆上玄启佐宗庙威灵肆予一人肃将明命而已乃者林胡小鬼敢兹不恭爰命师徒扫除边卿等属当武旅之寄得奋才略之雄取如拾遗月献三捷虽天诛则尔亦卿等力焉今属旋师聊申宴劳应有官赏已敕所繇叙定之日朕将亲览必有当功之赏用增乘舆之气。且宜坐食兼赐卿等少物食讫领取。
二十一年八月诏曰：大射展礼先王创仪虽沿革或殊而遵习无旷往有陈奏遂从废寝永监大典无忘旧章将射侯以观德岂爱羊以去礼缅惟古训罔不率繇自我而阙何以示後其三九射礼宜依旧遵行以今年九月九日赐射於安福门楼下时京官五品以上乃预其会。
二十三年七月戊寅以藉田礼毕大置酒於应天门以会百官八月丁亥帝降诞之日御花萼楼宴群臣御制千秋节诗序时小旱是日大树雨百官咸上表贺九月辛巳宴朝集使於朝堂赐物有差。
二十四年二月甲寅宴新授县令於朝堂八月壬子千秋节帝御广达楼宴群臣奏九部乐内出舞人绳伎颁赐有差制曰：自古风俗所传岁时相乐亦各有事大小在人朕生于仲秋厥日惟五遂为嘉节庆感诚深今属时和气清年渐熟中外无事朝野大安不因此时何云：宴喜卿等即宜坐饮相与尽欢。又召京兆父老等宴之敕曰：今兹节日稼有成顷年以来不及今岁百姓既足朕实多欢故於此时与父老同宴自朝及野福庆同之并宜坐食食讫乐饮兼赐少物宴讫领取甲寅以突骑施遣大酋领胡禄达于来求和许之宴于内殿赐锦衣一副帛一百放还蕃二十五年正月壬午制曰：百司每旬节休假并不须亲职事任追胜为乐宣示中外知朕意焉己丑以望日命有司於勤政楼前树灯宴群臣於楼下八月丁未千秋节宴群臣於勤政楼下。
二十六年三月己巳赐朝集使五品以上钱三十万任追胜为乐（是年正月帝亲迎气东郊诏曰：今朝廷无事天下和平美景良辰任百官追胜为乐）十月庚戌停朝参命百官於尚书省宴朝集使二十八年正月壬寅以望日御花萼楼宴群臣命有司树灯于楼前会大雪而罢因敕当以二月望日烧灯八月己未以降诞日御花萼楼宴群臣赐帛有差天宝元年正月甲寅命有司宴女国王及佛游国于曲江令宰臣以下同宴十月庚辰御花萼楼宴蕃客放还蕃。
三载三月敕中书门下及两省五品以上并三品以下正员长官诸司侍郎御史中丞於鸿胪亭子祖钱朝集使及范阳节度使安禄山。
四载正月敕今月十四十五十六日宜令中书门下及两省供奉官诸司文官四品以上郎官御史节度采访使等并於花萼楼下宴。
五载正月敕今月十四十五十六日宜令中书门下及两省供奉官文官四品以上武官三品以上正员并御史中丞嗣王郡王郎官御史节度使并於花萼楼下参宴不须入朝。
十载正月诏曰：百辟叶心交修皇极所以天降休命宝祚维新今郊庙精大礼克举万方无事九有忻心属献岁芳春上元望日既当行庆之序式广在镐之恩自今後非惟旬休及节假百官等曹务无事之後任追游宴乐。
十三载三月丙午御跃龙殿门张乐宴群臣赐物有差极欢而罢。
十四载三月庚申许常参官追胜宴乐百官因上。表曰：伏奉恩敕令臣等三月以来分日入朝逐伏以圣政和平景光韶丽道风淳被朝野欢娱陛下均惠泽而不遗俾簪缨而共赏因其无事许以番休草木加春沉翔益畅生成之德报效何阶复以宫阙增修子来云：就军麾告捷饮至初行臣等无汗马之劳空г分器怀贺燕之志敢效献芹伏请进钱一千贯文以充宴乐愿接顺阳之庆得伸就日之恳许之丙寅御勤政楼宴群臣帝赋诗效柏梁体群臣毕和八月辛卯天长节御勤政楼宴群臣。
肃宗乾元元年二月戊戌宴回纥使于紫宸殿前八月甲辰天长节太上皇於金明楼宴百官赐采五百疋。
二年三月甲申回纥王子骨咄特勒宰相帝德等十五人自相州奔于西京帝宴之于紫宸殿赏物有差八月壬戌十姓突骑施黑姓可汗阿多裴罗等并波斯进物使李摩自及宁远国使葛等来朝并宴於内殿九月丙寅帝降诞日宴百官於宣政殿前赐绢三千疋十二月戊申宴蕃胡拓翔於三殿各赐物三十段。
代宗宝应元年六月丁巳以突厥奴刺部落千馀人内属请讨贼自效宴奴刺大酋领于内殿赐物有差七月辛卯宴六军将于内殿赐物有差八月己丑奚及契丹来朝宴于三殿丁巳宴宰臣及师保常侍给舍中丞六尚书左右丞侍郎诸司长官等于延英殿赐物有差九月戊寅宴《郭子》仪等诸将于延英殿赐物有差丙申迥纥可汗举国兵马至太原遣使奉表请助王师讨平残寇是日引其使宴于延英殿赐物有差。
广德二年十一月戊午公卿率钱於哥舒翰宅宴慰副元帅《郭子》仪特给太常音乐。
永泰元年正月辛亥宴宰臣及两省五品以上御史台五品以上尚书省四品以上等官及诸司长官於延英殿。
