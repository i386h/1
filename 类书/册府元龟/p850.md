<!-- { "loadSidebar": true } -->
    慕容绍宗魏末从尔朱荣以军功封索卢县侯後从高祖破羊侃。又与元天穆平邢杲累迁并州刺史後为豫州刺史西魏将独孤如愿据洛州梁颍之间寇盗蜂起高祖命绍宗率兵赴武牢与行台刘贵等平之进爵为公还朝迁御史中尉属梁人刘乌黑入寇徐方令绍宗率兵讨击之大破因除徐州刺史乌黑收其散众复为侵窃绍宗密诱其徒党数月间遂执乌黑杀之侯景反叛命绍宗为东南道行台加开府转封燕郡公与韩轨等诣瑕邱以图进取梁武帝遣其兄子贞阳侯渊明等率众十万顿军寒山与侯景犄角壅泗水灌彭城仍诏绍宗为行台节度三徐二兖州军事与大都督高岳等出讨大破之擒渊明及其将帅等俘获甚众乃回军讨侯景于涡阳于时景军甚众前後诸将往者莫不为其所轻及闻绍宗与岳将至深有惧色谓其属曰：岳所部兵精绍宗旧将宜共慎之，於是与景接战诸将持疑无肯先者绍宗麾兵径进诸将从之因而大捷景遂奔遁军还别封永乐县子。
    范舍乐初从尔朱兆为都督高祖义举弃兆归信都从高祖破兆於广阿韩陵并有功赐爵平舒男每从征役多有克捷除相府左厢大都督。
    敬显俊初为高祖别驾及义举以俊为行台仓部郎中从攻邺令显俊督造土山城拔。又从平西胡转都官尚书与诸将征讨累有功。又从高祖平寇难破周文帝败侯景平寿春定淮南。又略地三江口多筑城戍累除兖州刺史。
    段韶为高祖亲信都督从帝出晋阳追尔朱兆於赤岭平之以军功封下洛县男後迁武卫将军周宇文护母阎氏先配中山宫护闻阎尚存乃因边境移书请还其母并通邻好文襄许之襄得其母乃遣将尉迟迥等袭雒阳韶与兰陵王长恭大将军斛律光率众击之韶旦将帐下二百骑与诸军共登邙阪聊观周军形势至太和谷便值周军即遣驰告诸营追集兵马仍与诸军结阵以待韶为左军兰陵王为中军斛律光为右军与周人相对韶遥谓周人曰：汝宇文护幸得其母不能怀恩报德今日之来竟何意也。周人曰：天遣我来有何可问韶曰：天道赏善罚恶当遣汝送死来耳周军乃以步人在前上山逆战韶以彼徒我骑。且却。且引待其力敝乃下马击之短兵始交周人大溃其中军所当者亦一时瓦解投坠溪谷而死者甚众雒城之围亦即奔遁尽弃营幕从邙山至水三十里中军资器物弥满川泽车驾幸雒阳亲劳将士於河阴置酒高会策勋命赏除太宰封灵武县公天保中梁将东方白额潜至宿豫招诱边民杀害长吏淮泗扰动诏徵韶讨之既至会梁将严超达等军逼泾州。又陈武帝率众将攻广陵刺史王敬宝遣使告急复有尹令思率众万馀人谋袭盱眙三军咸惧韶谓诸将曰：自梁氏丧乱国无定主人怀去就强者从之霸先等智小谋大政令未一外同德而内有离心诸君不足忧吾揣之熟矣。乃留仪同敬显俊尧雄等围守宿豫自将步骑数千人倍道赴泾州涂出盱眙令思不虞大军卒至望旗奔北进与超达合战大破之尽获其舟舰器械谓诸军士曰：吴人轻躁本无大谋今破超达霸先必走即回赴广陵陈武帝果遁去追至扬子栅望扬州城乃还大获其军资器物旋师宿豫六月韶遣辩士喻白额祸福白额，於是开门请盟韶与行台辛术等议。且为受盟盟讫度白额终不为用因执而斩之并其诸弟等并传首京师江淮帖然民皆安辑显祖嘉其功诏赏吴口七十人封平原郡王。
    蔡俊初仕魏从高祖为都督随领军娄昭攻樊子鹄於兖州。又与行台元子思讨元庆和俱平之侯深反复以俊为大都督率众讨之深败走。
    厍狄回雒为高祖右厢都督从征山胡先锋斩级除朔州刺史破周文於河阳转授夏州刺史邙山之役力战有功增邑通前七百户。
    王则为征南将军从行台侯景周旋征讨屡有功绩暴显东魏时为征南将军广州刺史武定二年侯景反於河南为景所攻显率左右百馀骑突出贼营拔河南归国时高岳慕容绍宗等即配显士马随岳等破景於涡阳三年与清河王高岳袭历阳取之为赃货解郑州大理禁止处断未讫为合肥被围遣与步汗萨慕容俨等同攻梁北徐州擒刺史王疆与梁秦州刺史严超达战於泾城破之五年授仪同三司。又与高岳临汉水攻下梁西楚州获刺史许法光。
    薛震为广州刺史从慕容绍宗讨侯景以功别封肤施县男文宣天保四年从讨山胡破茹茹并有功绩累迁谯州刺史。
    杜弼文襄时为中军大将军破萧明於塞山别与领军潘乐攻拔梁潼州仍与乐等抚军恤民合境倾赖斛律平为肆州刺史周太祖遣其右将军李小光据梁州平以偏师讨擒之出为燕州刺史入兼左卫将军领众一万讨北徐贼破之。
    綦连猛文宣天保元年为都督东秦州刺史随斛律敦北征茹茹敦令猛轻将百骑深入觇候还至白道与军相会因此追蹑遂大破之赉帛三百段皇建初为左右大将军从孝昭讨奚贼大捷获马二千疋牛羊三万头。
    卢潜天保中为南讨经略陈秦谯二州刺史王奉国合州刺史周令珍前後入寇潜辄破平之以功加散骑常侍。
    斛律光为左卫将军天保中从征出塞光先驱破敌多斩首虏并获杂畜还除晋州刺史後迁卫将军河清三年周将达奚成兴等来寇平阳诏光率步骑三万御之兴等闻而退走光逐北遂入其境获三千馀口而还迁司徒左卫将军其年周遣柱国大司马尉迟迥齐国公宇文宪柱国庸国公可叱雄等众称十万寇雒阳光率骑五万驰往赴击战於邙山迥等大败光亲射雄杀之斩捕首虏三千馀级迥宪仅而获免尽收其甲兵辎重仍以死者积为京观世祖幸雒阳策勋班赏迁太尉。又封冠军县公後主天统三年十二月周遣将围雒阳壅绝粮道武平元年正月诏光率步骑三万讨之军次定陇周将张掖公宇文桀中州刺史梁士彦开府司水大夫梁景兴等。又屯鹿卢交道光擐甲执锐身先士卒锋刃才交桀众大溃斩首三千馀级直到宜阳与周齐国公宇文宪申国公揄跋显敬相对十旬光置筑统关丰化二城以通宜阳之路军还行次安邺宪等众号五万乃蹑军後光纵骑击之宪众大溃虏其开府宇文英都督越勤世良韩延等。又斩首三百馀级宪仍令桀及其大将军中部公梁雒都与景兴士彦等步骑三万於鹿卢交塞断要路光与韩贵孙呼延族王显等合击大破之斩景兴获马千疋诏加右丞相并州刺史。
    ●卷三百五十五
    ○将帅部　立功第八
    後周苏椿魏孝明正光中应募讨关右贼授荡寇将军累功迁奉朝请厉威将军後领乡兵破头氐有功除散骑常侍加大都督。
    常安成魏正光末茹茹寇边以统军从镇将慕容胜与战大破之时破六汗枝陵作乱欲逼安成不从乃率所部讨陵以功授伏波将军给鼓节。
    梁台魏孝昌中从尔朱天光平关陇一岁之中大小二十馀战以功授都督。
    窦炽魏孝庄永安初从尔朱荣於并州时葛荣别帅韩娄郝长众数万人据蓟城不下以炽为都督从骠骑将军侯深讨之炽手斩娄以功拜扬烈将军三年除散骑侍西魏孝武即位率兵随东南道行台樊子鹄追尔朱仲远仲远奔梁时。又遣元树入寇攻陷谯城遂据之子鹄令炽率骑兵击破之封行唐县子後迁抚军将军朱衣直阁遂从帝西迁仍与其兄善重至城下与武卫将军高金龙战於千秋门败之因入宫城取御马四十匹并鞍勒进之行在所帝大悦赐炽及善骏马各二匹驽马各十匹大统三年迁车骑将军高仲密以北豫州来附炽率兵从太祖援之至雒阳会东魏人据邙山为阵太祖命留辎重於曲率轻骑奋击中军与右军大破之悉虏其步卒炽独追至石济而还十三年进骠骑大将军恭帝元年进爵广武郡公属茹茹寇广武炽率兵与柱国赵贵分路讨之茹茹闻军至引退炽渡河至麴伏川追及与战大破之斩其酋帅郁久闾是发获生口数千及杂畜数万头。
    元定为征虏将军魏永安初从尔朱天光讨关陇群贼并破之除襄虏将军及贺拔岳被害定从太祖讨侯莫陈悦以功拜平远将军。又从击潼关拔回洛城。又从擒窦泰复弘农破沙苑战河桥定皆先锋当其前者无不披靡以前後功累迁都督征东将军邙山之役敌人如堵定奋槊冲之杀伤甚众太祖亲观之论功为最。
    王勇魏永安中万俟鬼奴等寇乱关陇勇召募随军讨之以功授宁朔将军奉车都尉。又数从侯莫陈悦贺拔岳征讨功每居多拜别将後迁侍中骠骑大将军开府仪同三司西魏恭帝元年从柱国赵贵征茹茹破之勇追击获杂畜数千头进爵新阳郡公增邑通前二千户仍赐姓厍汗氏。
    泉企为左将军浙州刺史魏永安中梁将王玄真入寇荆州加企持节都督率众援之遇玄真於顺阳与战大破之除抚军将军假节镇南将军东雍州刺史。
    贺拔岳魏孝庄时为都督副尔朱天光讨万俟鬼奴于关中天光以军事并委於岳遂大破赤水蜀贼军威大振时鬼奴自率大众围岐州遣行台尉迟菩萨等自武功南渡渭天光遣岳率骑赴之岳身先士卒击之退走岳号令所部贼下马者皆不听杀贼顾见之便悉投马俄而虏获三千馀人人马无遗遂擒菩萨降卒万馀收其辎重鬼奴寻弃岐州走安定平亭天光自雍至岐与岳合势军於渭之间宣言远近曰：今气候渐热非征讨之时待至秋凉更图进取鬼奴闻之遂以为实分遣诸军散营农於岐州之北百里纳川岳天光诸军尽发掩之鬼奴乃弃平亭而走岳轻骑急追明日及鬼奴於平凉之长坑一战擒之高平城中。又执萧宝夤以降天光。又与岳度陇馀众皆降悉坑之死者万七千人三秦河渭瓜凉鄯州咸来归款天光虽为元帅而岳功多进封清水郡公侍中给後部鼓吹。
    侯莫陈崇初为魏建威将军随贺拔岳入关破万俟鬼奴崇与轻骑逐北至泾州长坑及之贼未成列崇单骑入贼中於马上生擒鬼奴，於是大呼众悉披靡莫敢当之後骑集遂大破之岳以鬼奴所乘马及宝剑金带赏之後从太祖擒窦泰复弘农破沙苑战河桥。又别讨平稽胡累战皆有功进位柱国大将军。若。
    干惠以中坚将军从贺拔岳西征定陇右每力战有功累迁征西将军。
    王盟为贺拔岳前锋擒万俟鬼奴平秦陇尝先登力战拜征西将军平秦郡守及太祖东征以留後大都督行雍州刺史事节度关中诸军赵青雀之乱盟辅魏太子出顿渭北事平进爵长乐郡公增邑并前二千户。
    寇雒从贺拔岳西征擒万俟鬼奴於长坑雒每力战有功累迁右都督。
    韩杲为贺拔岳帐内击万俟鬼奴及其枝党转战数十合并破之後为征虏将军从太祖复弘农攻拔河南城获郡守一人论功为最破沙苑战河桥并有功授抚军将军。
    刘亮以都督从贺拔岳西征及岳为侯莫陈悦所害亮与诸军谋迎太祖仍从平悦後悦党豳州刺史孙定儿据州不下泾秦诸州悉与相应众至数万推定儿为主以拒义师帝令亮袭之定儿以义兵犹远未为之备亮乃将二十骑先竖一纛於近城高岭即驰入城中定儿方置酒高会卒见亮众皆骇愕莫知所为亮乃麾兵斩定儿悬首号令贼党仍遥指城外纛命二骑曰：出追大军贼党大惧一时降附，於是诸州皆归款伏文帝置十二军简诸将将之亮领一军每征讨与怡峰俱为骑将从擒窦泰复弘农与沙苑之役并力战有功迁车骑大将军开府长广郡公。
