<!-- { "loadSidebar": true } -->
朱弘昭为山南东道节度使长兴四年九月诏为检校太尉同中书门下平章事充枢密使制下弘昭面诉曰：臣厮养之才智谋极短遇陛下兴运骤至方镇常惧不任况内秉大权必孤奖擢伏乞别选才能上叱之曰：公辈皆欲去朕左右怕在眼前养尔辈何为弘昭退谢不敢复言。
符彦超为汾州刺史同光末为魏州军乱天下骚动诏彦超北京巡检朝廷先令内养吕郑二人监兵及仓库明宗入雒皇弟存诏单骑入河东与吕郑谋杀彦超张宪据城自卫彦超知之彦超部下杀吕郑存诏於衙城明宗。又令其弟龙武都虞侯彦卿来安抚遂请彦超入朝自雪六月彦超入觐明宗便殿召见抚谕曰：河东无事赖尔尽心也。翌日授建雄军留後未行属弟曹州刺史彦饶杀宣武乱军安辑汴州明宗甚喜召彦超曰：吾与尔父为先朝立社礻我於仓皇中军民推戴。又得尔兄弟气力我更何忧却为我往河东抚育耆旧授检校司徒北京留守太原尹。
闵帝时宋令询自帝在藩时补为客将知书乐善动皆繇礼长兴中闵帝连殿大藩迁为都押牙参辅阃政甚有时誉闵帝深委之。
末帝时符彦饶清泰初以右千牛卫上将军充左右严卫都指挥使彦饶旧典禁军明宗朝立定乱之功今春以伯氏安州不治而入宿卫帝亲旧也。故复委任之。
安叔千新授振武节度使赐赴镇帝面谕狂虏侵寇以尔知虏情状所以委任赐戎服金带银器其牙兵赐物有差。又赐茶五百斤马五十匹。
汉高祖时杨为枢密使上章以枢密万几平章四辅官要事重心力不堪乞解枢机冀逃咎悔帝命中使宣谕曰：枢机之职舍卿用谁忽有此章莫有人离间卿否宣次宣徽北院使吴处裕在旁言曰：枢密重地难以久处俾後来者迭居相公辞让是也。宣使还具言处裕道此即日出处裕为郑州防御使。
周世宗显德四年冬再幸淮甸命枢密使王朴兼东京留守京邑庶务悉以便宜制之比及入跸都下肃如也。
●卷七十九
○帝王部　庆赐
公羊传云：触石而出肤寸而合不崇朝而雨天下者其泰山之乎！夫王者涣然出令沛然施恩浃洽於四方涵濡於万物其为大也。岂直斯乎！礼云：立春之日赏公卿诸侯大夫於朝行庆施惠下及兆民季春之月布德行惠命有司发仓廪赐贫穷振乏绝开府库出币帛周天下勉诸侯立夏之日乃行庆赐无不欣悦书云：大赉於四海而万姓悦服。又云：一人有庆兆民赖之诗云：蓼萧泽及四海也。此皆经义之著明者焉至。若合醵以昭慈饮以宣惠牛酒帛以振孤穷赐爵版授以宠耆老盖班王泽和人心表治道之隆平示生民之恺乐者也。然则古人有言羔豚而祭百官皆足太牢而祭不必有馀取其平施之义耳周武王克殷散鹿台之财发钜桥之粟大赉於四海万姓悦服。
汉高祖为汉王二年二月赐民爵（爵者禄位民赐爵有罪得以减也。）五年五月诏曰：军吏卒会赦其亡罪而亡爵及不满大夫者皆赐爵为大夫故大夫以上赐爵各一级其七大夫以上皆令食邑非七大夫以下皆复其身及户勿事（复其身及一户之内皆不徭赋也。）。
惠帝即位赐民爵一级中郎郎中满六岁爵三级四岁二级（中郎省中郎也。）外郎满六岁二级（外郎散郎也。）中郎不满一岁一级外郎不满二岁赐钱万（谓作郎未经一岁二岁耳）宦官尚食比郎中（宦官阍寺也。尚主也。旧有五尚尚冠尚帐尚衣尚席主天子物曰：尚主文《书》曰：尚书。又有尚符玺郎也。汉仪注省中有五尚而内官妇人有诸尚）谒者执执戟武士驺比外郎（执执戟亲近陛卫也。武士力士也。高祖使武士纟饣专韩信是也。驺骑也。本厩之御者後。又为骑因谓驺骑）太子御骖乘赐爵五大夫舍人满五岁二级（武士驺以上皆旧侍从天子之人也。舍人以上太子之官属）赐给丧事者二千石钱二万六百石以上万五百石二百石以下至佐史五千（律有斗食佐吏。若今曹史书佐也。自五百石下至於佐史皆赐五千今。又言二百石者审备其等也。）视作斥上者将军四十金（斥上圹上也。斥开也。开土地为蒙圹故以斥言之四十金四十斤金也。近上二千石赐钱二万此言四十金实金也。下凡言黄金真金也。不言黄谓钱也。食货志黄金一斤直万钱诸赐言黄金者皆与之金不言黄者一金与万钱也。）二千石二十金六百石以上六金五百石以下至佐史二金减田租复十五税一（汉家初十五税一俭於周十税一也。中间废今复之一云：秦作阿房之宫收大半之赋遂行至此乃复十五而税一）。
元年十二月赐民爵户一级。
五年九月长安城成赐民爵户一级。
文帝即位下诏曰：丞相太尉御史大夫间者诸吕用事擅权谋为大逆欲危刘氏宗庙赖将相大臣列侯宗室诛之皆伏其辜朕初即位其赦天下赐民爵一级女子百户牛酒（男赐爵女子赐牛酒赐爵者一家之长得之也。女子谓赐爵者之妻子率百户共得牛。若干头酒。若干石无定数也。）五日（汉律三人已上无故群饮罚金四两今恩诏横赐得令聚会饮食五日布也。言天子布恩於天下《史记》赵惠文王三年大赦置酒大五日）。
景帝元年四月赦天下赐民爵一级。
三年十二月立皇子端为胶西王胜为中山王赐民爵一级四年六月赦天下赐民爵一级。
七年二月丁巳立胶东王彻为皇太子赐民爵一级中元年夏四月大赦天下赐民爵一级。
五年六月大赦天下赐民爵一级。
後元年三月大赦天下赐民爵一级中二千石诸侯相爵右庶长夏大。
三年正月皇太子冠赐民为父後者爵一级。
武帝建元元年二月赦天下赐民爵一级年八十复二九十复甲卒（二算复二口之算也。复甲卒不豫革车之赋也。）。
元光元年四月赦天下赐民长子爵一级。
二年九月令民大五日。
元朔三年秋令民大五日。
元狩元年四月丁卯立皇太子赐中二千石爵右庶长民为父後者一级。又诏曰：朕嘉孝悌力田哀夫老毛孤寡鳏独或匮於衣食甚怜愍焉其遣谒者巡行天下存问致赐曰：皇帝使谒者赐县三老孝者帛人五匹乡三老弟者力田帛人三匹年九十以上及鳏寡孤独帛人二匹絮三斤八十以上米人三石有冤失职使者以闻县乡即赐毋赘聚（赘会也。各遣就所居处赐之勿会聚）六年十月赐丞相以下至吏二千石金千石以下至乘从者帛（乘骑诸从者也。）蛮夷锦各有差。
元鼎元年夏五月赦天下大五日。
四年十月行幸雍五赐民爵一级百户牛酒。
元封元年四月上登封太山还诏曰：其以十月为元封元年行所巡至博奉高蛇丘历城梁父民田租逋赋贷已除加年七十以上孤寡帛人二匹四县无出今年算赐天下民爵一级女子百户牛酒（自博至梁父凡五县今云：四县毋出算者奉高一县素以供神非限也。）。
二年四月上祠泰山塞决河还赦所过徒赐孤独高年米人四石六月甘泉宫生芝九茎赐阳都百户牛酒（都谓县之所居在宫侧者。且赐不遍其境内故止称其都非谓天子之都也。）。
五年夏四月诏曰：朕巡荆杨辑江淮物会大海气以合泰山（辑合也。物神也。会合海神之气合致於泰山然後修封总祭飨也。）上天见象增修封禅其赦天下所幸县无出今年租赋赐鳏寡孤独帛贫穷者粟。
六年三月祠后土赐天下贫民布帛人一匹。
太初二年三月行幸河东祠后土令天下五日。
太始三年春正月行幸甘泉二月幸东海登之罘浮大海冬赐所过户五千钱鳏寡孤独帛人一匹。
二月令天下大五日。
昭帝始元元年春二月黄鹄下建章宫太液池中公卿上寿赐诸侯宗室金钱各有差。
七月赦天下赐民百户牛酒。
四年六月皇后见高庙赐长公主丞相将军列侯中二千石以下及郎吏宗室钱帛各有差徙三辅富人陵赐钱户十万。
五年六月赐中二千石以下至吏民爵各有差。
元凤二年夏四月上自建章宫徙未央宫大置酒赐郎从官帛及宗室子钱人二十万吏民献牛酒者赐帛人一匹。
四年正月丁亥帝加元服见於高庙赐诸侯王丞相大将军列侯宗室下至吏民金帛牛酒各有差赐中二千石以下及天下民爵毋收四年五年口赋三年以前逋更赋未入者皆勿收赐天下五日。
宣帝元年七月即位十一月壬子立皇后许氏赐诸侯王以下金钱至吏民鳏寡孤独各有差。
本始元年五月凤凰集胶东千乘赦天下赐吏二千石诸侯相下至中都官宦吏六百石爵各有差自左更至五大夫赐天下人爵一级孝者二级女子百户牛酒租税勿收。
二年六月尊武帝庙为世宗庙赐民爵一级女子百户牛酒。
四年三月乙卯立皇后霍氏赐丞相以下至都郎吏从官金钱帛各有差赦天下。
地节三年四月戊申立皇太子大赦天下赐御史大夫爵关内侯中二千石爵右庶长天下当为父後者爵一级赐广陵王黄金千斤诸侯王十五人黄金各百金列侯在国者八十七人黄金各人二十斤。
元康元年三月诏曰：乃者凤凰集泰山陈留甘露降未央宫朕未能章先帝休烈协宁百姓承天顺地调序四时获蒙嘉瑞赐兹祉福夙夜兢兢靡有骄色内省匪懈永惟罔极书不云：乎！凤凰来仪庶尹允谐其赦天下徒赐勤事吏中二千石以下至六百石爵自中郎吏至五大夫佐史以上二级民一级女子百户牛酒加赐鳏寡孤独三老孝弟力田帛所赈贷勿收二年二月乙丑立皇后王氏赐丞相以下至郎从官钱帛各有差三月以凤凰甘露降集赐天下吏爵二级民一级女子百户牛酒鳏寡孤独高年帛。
三年春以神雀数集泰山赐诸侯王丞相将军列侯二千石金郎从官帛各有差赐天下吏爵二级民一级女子百户牛酒鳏寡孤独高年帛。
四年三月诏曰：乃者神雀五采以万数集长乐未央北宫高寝甘泉泰殿中及上林苑朕之不逮寡於德厚屡获嘉祥非朕之任其赐天下吏爵二级民一级女子百户牛酒加赐三老孝弟力田帛人二匹鳏寡孤独各一匹。
神爵元年三月行幸河东祠后土诏曰：朕承宗庙战战栗栗惟万事统未烛厥理乃元康四年嘉玄稷降於郡国神爵仍集金芝九茎产於承德殿铜池中允真献奇兽南郡获白虎威凤为宝朕之不明震於珍物饬躬斋精祈为百姓东济大河天气清净神鱼舞河幸万岁宫神雀翔集朕之不德惧不能任其以五年为神雀元年赐天下勤事吏爵二级民一级女子百户牛酒鳏寡孤独高年帛所赈贷物勿收行所过毋出田租。
四年二月诏曰：乃者凤凰甘露降集京师嘉瑞并见修统绪也。获珍物而心惊动也。兴泰一五帝后土之祠祈为百姓蒙祉福鸾凤万举蜚览翱翔集止於旁斋戒之暮神光显著荐鬯之夕神光交错或降於天或登於地或从四方来集於坛上帝嘉飨海内承福其赦天下赐民爵一级女子百户牛酒鳏寡孤独高年帛。
五凤元年正月皇太子冠皇太后赐丞相将军列侯中二千石帛人百匹大夫人八十匹夫人六十匹。又赐列侯嗣子爵五大夫男子为父後者爵一级。
