<!-- { "loadSidebar": true } -->
    窦威隋太傅炽子也。太穆皇后从父兄武德初为内史令高祖尝谓曰：昔周朝有八柱国之贵吾与公家咸登此职威曰：家昔在汉朝再为外戚於後魏三处外家陛下龙兴复出皇后臣。又阶缘戚里位忝凤池自惟叨滥晓夕兢惧高祖笑曰：比见关东人与崔卢为婚犹自矜伐公代为贵戚不以贵乎！威子恽为岐州刺史兄子轨官至雒州都督轨子奉节尚高祖永嘉公主轨弟宗为右领军大将军。
    窦抗太穆后从父兄隋雒州总管陈国公荣子也。母隋文帝万安公主隋为幽州总管武德初为左武侯大将军从平王世充册勋太庙者九人抗与从弟轨俱预朝廷荣之子术为左武卫将军次子静为民部尚书静子逵尚太宗女遂安公主静弟诞尚高祖女襄阳公主为宗正卿诞子孝慈卫将军孝慈子希为礼部尚书太子少傅诞少子孝谌女昭成皇后也。子希太子少傅国公希球太子宾客冀国公希後名毕国公开府仪同三司玄宗早失太后尤重外家兄弟三人皆国公食实封子。又玄宗女昌乐公主窦氏自武德再为外戚一品三人三品已上三十馀人尚主者八人女为王妃六人唐世贵盛莫与为比。
    杨恭仁为雒州都督弟师道尚桂阳公主从侄女为巢刺王妃弟子思尚安平公主连姻帝室益见崇重自武德之後恭仁名位犹盛则天时。又以外戚崇宠一家之内驸马三人王妃五人赠皇后一人三品已上官二十馀人遂为盛族。
    郝处俊高宗仪凤中为侍中时侍中许圉师即处俊之舅早同州里俱宦达於时。又其乡人田氏彭氏以殖货见称故江淮间为之语曰：贵如许郝富如田彭来恒高宗朝为黄门侍郎同中书门下三品侍中济之异母兄也。兄弟相次知政事时以为荣。
    张延师为左卫大将军延与兄太仆卿大师及次兄俭同时三品宅中戟齐列时人荣之号为三戟张家。
    张文高宗朝为侍中四子潜沛洽涉後皆至三品时人谓之万石张家。
    傅游艺为鸾台侍郎同平章事兄神童为冬官尚书兄弟并承荣宠。
    张嘉贞玄宗时为中书令帝以嘉贞弟嘉为金吾将军兄弟并居将相之位。
    韦安石神龙中为中书令高祖孝宽周太傅曾祖津隋民部尚书武德初归於皇朝授黄门侍郎封武阳郡公至安石历仕三朝台辅安石子斌天宝中为三品斌兄陟为河东太守兄由为右金吾将军纟舀为少师四人同时列戟天下荣之安石从祖兄子巨源及文昌右相待价并是五服之亲自馀近属至大官者数十人。
    韦嗣立长寿中代兄承庆为凤阁舍人长安三年承庆代嗣立为天官侍郎顷之。又代嗣立知政事及承庆卒嗣立。又代为黄门侍郎前後四职相代。又父子三人皆至宰相有唐已来莫与为比。
    崔义玄为御史大夫蒲州刺史子神基司宾卿同凤阁鸾台平章事神基弟神庆历司刑司礼二卿神庆子琳等皆至大官群从数十人趋奏省阙每岁时家宴组佩辉映以一榻置笏重叠於其上开元天宝间中外族属无缌麻之丧其福履昌盛如此东都司第门琳与弟太子詹事光禄卿瑶俱列戟时号三戟崔家琳位终太子少保。
    李峤为鸾台侍郎平章事兼修国史久视元年峤舅天官侍郎张锡入知政事峤转成均祭酒罢知政事及修史甥舅相继在相位时人荣之。
    韦坚为缙郡太守姊为薛王妃坚。又娶姜皎女为妻坚妹。又为太子妃姻戚荣盛当时无比。
    李岘至德中为京兆尹兼御史大夫李岘兄亘为户部尚书兼成都尹乾元初玄宗还京亘自蜀至。又兼御史大夫兄弟俱判台事自国初以来兄弟并拜大夫未有其比时长安士庶皆赋诗美之。
    《郭子》仪为尚父兼太尉中书令汾阳郡王有子八人胥七人皆重官子暧尚平公主诸孙数十人每群孙问安不尽识颔之而已子仪麾下将。若李怀光辈数十人皆王侯贵重子仪顺指进退如仆隶幕府之盛近代无比子仪岁入官俸二十四万贯私利不在焉其宅在亲仁里居其地四分之一中通永巷家人三千指出入者不知其居前後赐良田美器名园甲馆声色珍好堆积羡溢不可胜纪代宗不名呼为大臣天下以其身存亡为安危者殆二十年校中书令考二十有四权倾天下而朝不忌功盖一代而主不疑侈穷人欲而君子不罪富贵寿考繁衍安泰哀荣终始人道之盛无缺焉。
    李愿中书令晟之子晟立大勋诸子犹无官宰相奏陈德宗即日召愿拜银青光禄大夫太子宾客上柱国旧制勋臣上柱国赐戟即令赐愿乃与父并列於门。
    刘从一德宗朝为相中书侍郎林甫之玄孙礼部侍郎令植之孙也。初林甫生祥道麟德初为右相祥道即从一曾伯祖也。令植从父兄齐贤弘道初为侍中自祥道至从一刘氏凡三相。
    张献甫为宁节度使献甫守之侄也。父守琦左武卫将军赠户部尚书守子献诚守之弟守瑜二子献恭并为山南西道节度使。
    杜佑为司徒诸子咸居朝列当时贵盛无比。
    韩弘为司徒中书令元和十五年为河中节度时弘弟充为郑滑节度弘子公武为坊节度父子兄弟皆秉节钺人臣之宠冠绝一时。
    李父晟平朱Г克复宫闱市不改肆洎平淮冠复踵其美父子仍建大勋其兄弟数人虽有功业不侔而皆领旄钺近古罕比焉。
    田弘正为魏博节度使弘正每惧有一旦之忧嗣袭之风不革兄弟子侄悉仕於朝宪宗皆擢居班列朱紫盈庭当时荣之弘正移弘镇冀。又诏子布为河阳三城怀州节度父子皆领节制时韩弘亦与子公武俱为节度使然人以忠勤多田氏。
    薛平以司徒致仕卒曾祖仁贵高宗朝名将封平阳郡公祖楚玉为范阳平卢节度使父嵩为昭义节度使代宗优宠方镇平年十二已为磁州刺史。
    崔鄯为左金吾大将军开成初卒赠礼部尚书鄯昆弟六人仕宦皆至三品郾郸三人知贡举掌铨衡孔纬自元和後昆仲贵盛至正卿方镇者六七人未有为宰辅者至纬始在鼎司子崇弼亦登进士第後唐天成中自吏部郎中授给事中时族兄弟昭序由给事中改左散骑常侍兄弟同居东省时论荣之。
    後唐刘岳八代祖民部尚书渝国公政会武德时功臣祖符蔡州刺史父洪洞县令符有子八人皆登进士第之母弟瑰玮异母弟崇夷崇望崇鲁崇崇龟乾宁中广南节度使崇望乾宁中宰相崇鲁崇崇夷并历朝省岳贞明初召入翰林为学士。
    朱友谦为守太师尚书令镇河中赐姓李名继麟同光中以其子令德为遂州节度令锡为州节度一门三镇诸子为刺史者六七人将校部符者。又五六人恩宠之盛时无与比才胜衣者咸锡之王爵一门之盛近古莫之俦也。
    归蔼字文彦吴郡人也。曾祖登祖融父仁泽位皆至列曹尚书观察使蔼同光初为尚书右丞迁刑户二侍郎以太子宾客致仕。
    晋郑韬光字龙符西京河清人也。曾祖为唐相祖祗德国子祭酒赠太傅父颢河南尹赠太师其先世居荥阳自隋唐三百馀年公卿辅相蝉联一门韬光唐宣宗之外孙万寿公主之子也。生三日赐一子出身银章朱绂及长美容止神爽清彻不妄喜怒秉执名节为宗族所称。
    周萧愿为太子宾客愿梁昭明太子後宋公太师嵩其祖也。父项梁贞明年为相唐明宗朝终太子少保项之父廪事僖宗历给事中京兆尹廪之先曰：仿懿宗之辅相也。世有令名一门七相。
    卢文纪以司空致仕文纪曾祖纶生四子曰：简能简辞简求弘正皆至达官简求历宁太原节度以才略知名四授藩镇皆为边任。
    安审晖以太子太师致仕卒赠侍中今襄帅陈王审琦州副使审韬郓州副使审玉前太原西宫使审寓延州行军司马审卿供奉官审霸皆审晖之弟也。将门之盛近代罕俦。
    孙方谏为定国军节度使方谏汉乾中累官至使相太祖受命加侍中未几入朝改华州节度朝廷以其弟行友为定州留後。又以弟议为德州刺史兄弟子侄职内廷者凡数人。
    ●卷八百六十七
    ○总录部　内举
    夫举不避亲儒者之至行立不为比君子之格言盖竭忠於公家非专私於我族惟善所在何尝之有。若乃挺生令嗣旁及支庶同气昭乎！竞爽卑属彰於燕翼繇是发於言荐列诸奏牍用副清问以塞嘉招绍光世济之美克膺宠任之大至乃施及外姻义敦协比克副所举固匪过言斯并可尚也。已。
    祁奚为晋大夫请老（老致仕）晋侯问嗣焉（嗣续其职者）称解狐其雠也。将立之而卒（解狐卒）。又问焉对曰：午也。可（午祁奚子），於是羊舌职死矣。晋侯曰：孰可以代之对曰：赤也。可（赤职之子伯华），於是使祁午为中军尉羊舌赤佐之（各代其父）君子谓祁奚，於是能举善矣。称其雠不为讠舀立其子不为比举其偏不为党（讠舀媚也。偏属也。）尚。《书》曰：无偏无党王道荡荡（尚书洪范也。荡荡平正无私）其祁奚之谓矣。
    魏舒为晋大夫（献子也。）谓贾辛有力於王室已为祁大夫以魏戊为梗阳大夫（戊魏舒庶子）魏子谓成专（专晋大夫）我与戊也。县人其以我为党乎！对曰：何也。戊之为人也。远不忘君（远疏远也。）近不Τ同（不Τ同位）居利思义（不苟得）在约思纯（无滥心）有守心而无淫行虽与之县不亦可乎！昔武王克商光有天下（光大也。）其兄弟之国者十有五人姬姓之国者四十人皆举亲也。夫举无他惟善所在亲疏一也。《诗》曰：惟此文王帝度其心莫其德音其德克明克明克类克长克君王此大邦克顺克比比於文王其德靡悔既受帝祉施於孙子（诗大雅美文王能王大国受大福施其子孙）心能制义曰：度（帝度其心）德正应和曰：莫（莫然清静）临四方曰：明勤施无私曰：类（施而无私物得其所无失类也。）教诲不倦曰：长（教诲长人之道）赏庆刑威曰：君（作威作福君之职也。）慈和遍服曰：顺（惟顺故天下遍服）择善而从之曰：比（比方善事使相从也。）经纬天地曰：文（经纬相错故织成文）九德不愆作事无悔（九德上九事也。皆无愆过则动无悔吝）故袭天禄子孙赖之（袭受也。）主之举也。近文德矣。所及其远哉！（举魏戊等勤施无私心其四人者择善而从。故曰：近文德所及远也。）贾辛将其县见於魏子魏子曰：今女有力於王室是以举女（因贾辛有功而後举之言人不可无能）行乎！敬之哉！母堕乃力（堕损也。）仲尼闻魏子之举也。以为义曰：近不失亲（谓举魏戊）远不失举（以贤举）可谓义矣。又闻其命贾辛也。以为忠（先贾王室之功故为忠）。《诗》曰：永言配命自求多福忠也。（诗大雅永长也。言能长配天命致多福者惟忠）魏子之举也。义其命也。忠其长有後於晋国乎！
