<!-- { "loadSidebar": true } -->
    夏侯湛字孝。若谯国人幼有盛才文章宏富善构新词为郎中累年不调乃作抵疑以自广。又作昆弟论後为散骑常侍卒著论三十馀篇别为一家之言初湛作周诗成以示潘岳岳曰：此文非徒温雅乃别见孝悌之性岳因此遂作家风诗。
    刘琨字越石中山人年二十六为司隶从事时征虏将军石崇河南金谷涧中有别庐冠绝时辈引致宾客日以赋诗琨预其间文咏颇为当时所许後为司空都督并幽冀三州诸军事。
    欧阳建字坚石为冯翊太守为孙秀所害时人莫不悼惜之临命作诗甚哀楚。
    江统字应元陈留人为山阴令时关陇屡为氐羌所扰孟观西讨自擒氐帅齐万年统深惟四夷乱华宜杜其萌乃作徙戎论後为愍怀太子洗马及太子之薨改葬统作诔叙哀为世所重後为散骑常侍领国子博士卒凡所造赋颂表奏皆传於世。
    江字道载陈留人为太常病卒著阮籍序赞逸士箴及诗赋奏议数十篇行於世。
    李赐字宗石犍为人少能属文尝为玄鸟赋词甚美州辟别驾举秀才未行而终。
    李兴字隽石赐弟也。亦有文才为镇南将军刘宏参军宏立诸葛孔明羊叔子碑使兴为之文甚有辞理范坚字子尝博学善属文怀帝永嘉中避乱江东拜著作郎坚子启终於黄门侍郎父子并有文笔传於世。
    郭象字子玄少有才理常居以文论自娱後为太傅主簿永嘉末病卒著碑论十二篇张翰字季鹰吴郡人有清才善属文为齐王大司马东曹掾翰因见秋风起乃思吴中菰菜莼羹鲈鱼脍遂命驾而归著首丘赋後卒其文笔数十篇行於世郭璞字景纯河东人好经术博学有高才而讷於言论词赋为中兴之冠著江赋其词甚伟为世所称後复作南郊赋元帝见而嘉之以为著作佐郎璞既好卜筮绅多笑之。又自以才高位卑乃著客傲後为王敦记室参军为敦所害所作诗诔颂赋亦有数万馀言。
    王鉴字茂宣高堂邑人也。少以文笔著称中兴为永兴令大将军王敦请为记室参军未就而卒时年四十一文集传於世鉴弟涛及弟子ρ并有才笔。
    葛洪字稚川丹阳人少好学凡所著撰皆精是非而才章富赡初为王导谘议参军选为散骑常侍领大著作不就求为句漏令至广州止罗浮山在山积年优游养著述不辍所著碑诔诗赋百卷移檄章表三十卷洪博闻深洽江左绝伦著述篇章富於班马。又晋陵内史张立曲阿新丰塘溉田每岁丰稔洪为其颂。
    庾阐字仲初颍川人为散骑常侍领大著作出补零陵太守入湘川以吊贾谊徵为给事中吴国内史虞潭为太伯立碑阐制其文。又作扬都赋为世所重著诗赋铭颂十卷行於世。
    曹毗字辅佐谯国人少好文籍善属辞赋郡察孝廉除郎中蔡谟举为著作佐郎後为太学博士时桂阳张硕为神女杜兰香所降毗因以二篇诗嘲之并续兰香歌诗十篇甚有文彩。又著扬都赋亚於庾阐累迁尚书郎镇东大将军从事中郎下邳太守以名位不至著对儒以自释累迁至光禄勋卒凡所著文章十五卷传於世。
    李克字宏度江夏人为丞相王导记室参军充幼好刑名之学深抑虚浮之士尝著学箴为中书侍郎为释庄论上下二篇诗赋表颂等杂文二百四十首行於世。
    顾恺之字长康晋陵人博学有才气尝为筝赋成谓人曰：吾赋之比嵇康琴不赏者必以後出相遗深识者亦当以高奇为贵为散骑常侍卒於官所著文集及启蒙记行於世。
    虞预字叔宁徵士喜之弟也。少好学有文章为散骑常侍领著作卒於家所著诗赋碑诔论数十篇。
    虞溥字允源高平人为鄱阳内史著文章诗赋数十篇卒於雒。
    谢沈字行思山阴人为著作郎卒所著述及诗赋文论皆行於世其才学在虞预之右。
    纪瞻字思远丹阳人元帝时为骠骑将军散骑常侍瞻才兼文武好读书凡所著述诗赋笺表数十篇。
    嵇含字君道绍从子也。好学能属文为郎中时宏农王粹以贵公子尚主馆宇甚盛图庄周於室广集朝士使含为之赞含援笔为吊文文不加点。
    袁乔字彦叔陈郡人为江夏相龙骧将军乔博学有文才诸文笔皆行於世。
    杨方字公回少好学有异才初为郡令少威仪乡邑未之知内史诸葛恢见而器之恢尝遣方为文荐郡功曹主簿虞预称美之送以示贺循报。《书》曰：此子开拔有志意只言异於凡猥耳不图伟才如此其文甚有奇芬。若出其胸臆乃是一国所推岂但牧竖中逸群邪後为司徒参军事出为高梁太守著文笔皆行於世。
    王е字世将丞相导从弟е少能属文元帝镇江左为宁远将军荆州刺史及帝即位奏中兴颂。
    张伉字季阳协弟也。中兴初散骑常侍领著作佐郎述历赞一篇。
    谢万字万石安弟也。工言论善属文叙渔父屈原季主贾谊楚老龚胜孙登嵇康四隐四显为八贤论。
    蔡谟字道明陈留人为司徒卒所著文笔论议有集行於世。
    王坦之字文度湛曾孙也。为侍中领左卫将军坦之有风格尤非时俗放荡不敦儒教颇尚刑名学著废庄论坦之。又尝与殷康子书论公谦之义康子及袁宏并有疑难坦之标章摘句一一申而释之莫不厌服。
    孔严著通葛论王坦之与书赞美之位至吴兴太守韩伯字康伯颍川人为侍中王坦之尝著公谦论袁宏作论以难之伯览而美其词旨以为是非既辨谁与正之遂作辨谦论以行於世。
    何琦字万伦司空充之从兄也。常以述作为事著三国评论凡所撰录百许篇皆行於世历宣城泾县令王羲之字逸少司徒导之从子为右军会稽内史尝与同志宴集於会稽山阴之兰亭羲之自为之序以伸其志，或以潘岳金谷诗序方其文羲之比於石崇羲之闻而甚喜。
    王字元琳导孙也。为左仆射领太子詹事梦人以大笔如椽与之既语人曰：此当有大手笔事俄而孝武帝哀册谥议皆所草桓秘字子穆温弟也。为中领军免官後起为散骑常侍不应朝命与谢安书及诗十篇辞理可观其文多引简文帝之眄遇。
    谢安字安石为吏部尚书中护军作简文帝谥议桓温尝以示坐宾曰：此谢安石碎金也。
    袁宏字彦伯侍中猷之孙也。父勖临汝令宏有逸才文章绝美曾为咏史诗是其风情所寄少孤贫以运租自业谢尚时镇牛渚秋夜乘月率尔与左右微服泛江会宏在舫中讽咏声既清澈辞。又藻拔遂驻听久之遣问焉答云：是袁临汝郎诵诗即其咏史之作也。累迁大司马桓温府记室温重其文华专综书记後为东征赋赋末列称过江诸名德而独不载桓彝时伏滔先在温府。又与宏善苦谏之宏笑而不答温知之甚忿而惮宏一时文宗不欲令人显问後游青山饮归命宏同载众为之惧行数里问宏云：闻君作东征赋多称先贤何故不及家君宏曰：尊公称谓非下官敢专既未遑启不敢显之耳温疑不实乃曰：君显欲为何辞宏答云：风鉴散朗或搜或引身虽可亡道不可陨宣城之节信义为允温泫然而止宏赋。又不及陶侃侃子湖奴尝於曲室抽刃问宏曰：家公勋迹如此君赋云：何相忽宏窘迫答曰：我已盛述尊公何乃言无因曰：精金百汰在割能断功以济时职思静乱长沙之勋为史所赞湖奴乃止後为三国名臣颂。又从桓温北征作北征赋皆其文之高者尝与王伏滔同在桓温坐温令滔读之至闻所传於相传云：获麟於此野诞灵物以瑞德奚授体於虞者疾尼父之洞泣似实恸而非假岂一性之足伤乃至伤於天下其本至此便改韵云：此赋方传千载无容率尔今於天下之後移韵徙事然写送之致似为未尽滔云：得益写韵一句或为小胜温曰：卿思益之宏应声答曰：感不绝於余心流风而独写诵味久之谓滔曰：当今文章之美故当共推此生後自吏部郎出为东阳郡宏见汉时傅毅作显宗颂辞甚典雅乃作颂九章颂简文之德上之於孝武卒於东阳有诗赋诔表等杂文凡三百首传於世。
    伏滔字玄度平昌人为大司马桓温参军从桓伐袁真至寿阳以淮南屡叛著论二篇名曰：正淮。
    殷仲文少有文藻为东阳太守仲文善属文为世所重谢灵运尝云：若殷仲文读书半袁豹则文才不减班固言其文多而见书少也。
    宋陶潜字渊明或云：渊明字元亮浔阳人少有高趣尝著五柳先生传後为彭泽令解印绶赋归去来辞与子书以言其志并为训诫。又为命子诗。
    王诞字茂世琅琊人也。少有才藻从叔尚书令为晋孝武哀策文久而未就谓诞曰：犹少序节物一句因出本示诞揽笔便益之接其秋冬代变後云：霜繁广除风回高殿嗟叹清拔因而用之後终吴国内史。
    王昙首琅琊人太保宏少弟也。为琅琊王大司马属从高祖至彭城大会戏马台与坐者皆赋诗昙首文先成高祖览读因问宏曰：卿弟何如卿宏答曰：若但如下官门户何寄高祖大笑。
    沈林子字敬士为高祖西中郎中兵参军辅国将军卒林子所作赋赞三言箴祭文乐府表笺书记论。《老子》一百二十一首太祖後读林子书集叹息曰：此人作公应继王太保（太保王宏也。）。
    谢瞻字通远陈郡人善於文章辞采之美与族叔混弟灵运相抗位至司空长史黄门郎。
    范泰字伯伦顺阳人为侍中左光禄大夫国子祭酒博览篇籍好为文章有文集传於世。
    谢灵运陈郡人少好学博览群书文章之美江左莫逮从叔混特加爱之为世子中军谘议黄门侍郎奉使慰劳高祖於彭城作撰征赋後为永嘉太守所至取为诗咏以致其意焉在郡一周称疾去职营别业於会稽每有一首诗至都邑贵贱莫不竞写宿昔之间士庶皆遍远近钦慕名动京师作山居赋并自注以言其事。又为临川内史以叛逆徙广州弃市所著文章传於世灵运诗书皆兼独绝每文竟手自写之文帝称为二宝既自以名辈应参时政至是虽以文义见接每侍帝宴谈赏而已颜延之字延年琅琊人也。少孤贫居负郭室巷甚陋好读书无所不览文章之美冠绝当时为豫章公世子中军行参军晋安帝义熙中宋祖北伐遂有宋公之授府遣一使庆殊命参起居延之与同府王参军俱奉使至雒阳道中作诗二首文辞藻丽为谢晦傅亮所赏後为始安太守延之之郡道经湘潭为湘州刺史张纪祭屈原文以致其意後入为太子中庶子领步兵校尉後出为永嘉太守乃作五君咏刘湛以其辞旨不逊大怒以光禄勋车仲远代之延之屏居里巷不豫人间者七年居无事作庭诰之文後为光禄大夫延之与陈郡谢灵运俱以词采齐名而迟速悬绝文帝尝各敕拟乐府北上篇延之受诏便成灵运久之乃就延之尝问鲍昭已与灵运优劣昭曰：谢五言如初发芙蓉自然可爱君诗。若铺锦列绣亦雕缋满眼延之每薄汤慧休诗谓人曰：慧休制作委巷中歌谣耳方当娱後生事是时议者以延之灵运自潘岳陆机之後文士莫及江左称潘陆江右称颜谢焉。
    何承天东海剡人儒史百家莫不该览为御史中丞时元魏侵边文帝访群臣威戎御远之略承天撰安边论遂迁廷尉未拜坐事免官卒所著文并行於世。
    何尚之字彦德庐江人为尚书令领太子詹事元嘉二十九年致仕於方山著退居赋以明所守。
