<!-- { "loadSidebar": true } -->
    王缄幽州刘仁恭故吏也。庄宗承制授魏博节度副使缄博学善属文燕蓟多文士缄後生未知名及在太原名位骤达燕人马郁有盛名於乡里而缄素以吏职事郁及郁在太原谓缄曰：公在此作文士所谓避风之鸟受赐於鲁人也。每於公宴但呼王缄而已王思同幽州人初仕武皇为飞胜指挥使从庄宗累典诸军思同性疏俊粗有文性喜为诗什与人唱和称蓟门战客魏王继岌待之。若子时内养吕知柔侍兴圣宫颇用事思同不平之吕为终南山诗末句有头字思同曰：料伊直拟冲霄汉赖有青天压着头。
    卢文纪入相时有蜀人史在德为著作郎出入权要之门评品朝士多有讥弹乃上章云：文武两班宜选能进用见在军都将校朝廷士大夫并请阅试澄汰能者进用否者黜退不限名位高下疏下中书文纪以为非已怒甚召谏议卢损为覆状辞旨芜蔓无以抑其狂率为众所嗤。
    马胤孙初仕後唐为相胤孙纯儒事多凝滞遽被畴庸未悉朝廷旧事初冯道罢左相冯入朝拜司空唐朝故事三公为加官无单拜者是时朝议率尔命道制出，或曰：三公正宰相便合参大政。又云：合受册众言藉藉卢文纪。又欲祭祀时便令扫除冯道闻之曰：司空扫除吾职也。吾无所惮既而知非乃止刘句为仆射性刚群情嫉之乃共赞右常侍孔昭序论行香次第言常侍侍从之臣行立可在仆射前疏奏下御史台定例同光已来李琪卢质继为仆射质性轻脱不能守师长之体故昭序轻言胤孙以群情不悦刘句冯道欲微抑之乃责台司须简则例而台言旧不见例据南北班位常侍在前属国忌将就列未定胤孙即判台状曰：即有援据定可遵行各示本官刘句怒挥袂而退自後日责台司定例崔居俭谓南宫同列曰：孔昭序解语是朝廷人总不解语也。仆射师长中丞大夫就班修敬常侍班南宫六卿之下况仆射乎！已前骑省年深望南宫工部侍郎如霄汉痴人举止何取笑之深邪旬日闻居俭言纷议稍息文士哂胤孙堂判有援据二字其中书百职胤孙素未详悉无能专使署名而已其故人干进者不如意故啁之曰：马公为辅三不开为门口印也。後为太子宾客卒後旬日侍婢零语如胤孙声气处分家事仍曰：借某书负某物当速还明宗朝崔协物故亦有婢忽作协语时知制诰于峤与阁下诸舍人嘲曰：生前燮治曾不闻於上言死後魂灵但空闻其下语胤孙侍婢传言时人复念之盖其事甚类矣。
    卢损为太子少保致仕损梁开平初与任赞刘昌素薛均高扌同年擢第所在相诟时人谓之相骂榜。
    ●卷九百四十
    ○总录部　不嗣
    夫以尧舜之仁圣而丹朱商均之不肖何况臣庶之子孙不克负荷者多矣。故有擅藻丽之文而其子顽ウ有神明之政而其息贪暴有翼戴之勋而其嗣颠覆有谨之操而其裔悖乱故有怀知子之先见叹承家之乏嗣形於悲咤良亦可哀而坤之文言曰：积善之家必有馀庆积不善之家必有馀殃则先圣之旨将有属焉。
    帝鸿氏有不才子（帝鸿黄帝）掩义隐贼好行凶德鬼类恶物顽へ不友是与比周（鬼亦恶也。比近也。周密也。）天下之民谓之浑敦（谓兜浑敦不开通之貌）。
    少氏有不才子（少金天氏之号次黄帝）毁信废忠崇饣希恶言靖讠替庸回服谗慝以诬盛德（崇聚也。靖安也。庸用也。回邪也。服行慝恶也。盛德贤人也。）天下之民谓之穷奇（谓共工其行穷其好奇）。
    颛顼氏有不才子不可教训不知话言（话善也。）告之则顽（德义不入）舍之则へ（不道忠信）傲狠明德以乱天常天下之民谓之杌（谓鲧杌顽凶无俦匹之貌）。
    缙氏有不才子（缙黄帝时官名）贪于饮食冒于贷贿侵欲崇侈不可盈厌聚敛积实不知纪极不分孤寡不恤穷匮（冒亦贪也。盈满也。实财也。）天下之民比之三凶（非帝王子孙故别以比三凶）谓之饕餮（贪财为饕贪食为餮）。
    汉刘缠即项伯也。高祖五年降汉赐姓刘氏封射阳侯（射或作贳）嗣子睢有罪不得代。
    石庆为丞相时诸子孙为吏至二千石者十三人及庆死後稍以罪失孝谨衰矣。
    金日为光禄大夫有二子赏奉车建驸马都尉及孙则衰矣。
    霍光为大将军而子禹与张安世子千秋俱为中郎将皆将兵随度辽将军范明友击乌桓还谒大将军光光也。问千秋战斗方略山川形势千秋口对兵事画地成图无所忘失光复问禹不能记曰：皆有文书光由是贤千秋以禹为不才叹曰：霍氏世衰张氏兴矣。及禹诛灭而安世子孙相继。
    晋王导为丞相其子恬少好武不为公门所重导见恬便有怒。
    梁王茂为司空侍中封望蔡县公及薨子贞秀嗣以居丧无礼为有司所奏徙越州。
    後梁许世武少袭父孝敬为大将军好勇不拘行捡重宾客施与不节资产既尽郁郁不得志遂谋奔陈事觉诛。
    後魏刘休宾初仕宋为幽州刺史镇梁邹後以城降休宾叔父旋之早亡其妻许氏携二子法凤法虎入国孤贫不自立并疏薄不伦为时人所弃母子皆出家既而反俗孝文太和中选尽物望河南人士才学之徒咸见申擢法凤兄弟无可收用不蒙选授。
    田彪北平人初仕北燕冯跋与石城太守李崇俱降而彪子孙道徽劣焉卢度世为青州刺史卒其子渊昶等并文风显闺门之礼为世所推後渊兄弟既亡家风衰损子孙多非法帷薄混秽为时论所鄙。
    平恒为秘书丞博通经籍而三子并不率父业好酒自弃恒常忿其世衰植杖巡舍侧冈而哭不为营事婚宦任意官娶故仕聘浊碎不得及其门流恒妇弟邓宗庆及外甥孙元明等每以为言恒曰：此辈会是衰顿何烦劳我。
    夏侯史瀛州刺史道迁之子为镇远将军性好酒居丧不戚醇醪肥鲜不离於口沽买饮啖多所费用父时田园货卖略尽人间债负犹数千馀匹食至常不足弟妹不免饥寒。
    李元护晋司徒广陆侯允八世孙允子顺及孙沉志皆为名宦沉孙根为慕容宝中书监根子後智等随慕容德南渡河居青州数世无名位三齐豪门多轻之。
    北齐邢邵为太常卿中书监其文章典丽独步当时而孽子大德大道略不识字焉。
    隋长孙平高祖仁寿中为太常卿判吏部尚书赐爵襄阳公卒官子师孝性轻狡好利数犯法帝以其不克负荷遣使吊平国官师孝後为渤海主簿政教凌迟师孝恣行贪浊为王世充所害。
    唐杨师道尚高祖女桂杨公主为太常卿驸马都尉师道卒子豫之不肖薄行太宗常谓群臣曰：子有孝与不孝臣有忠与不忠公等见不孝之子不忠之臣，岂不同嫉然不孝之子父母亡没已後肆情为恶亏犯名教良由阙於义方今缘师道儿丧亏礼节诚所难恕。若训导合宜纵其顽鄙犹不至狼狈公等各有子弟咸须示语无赖者亦勿存育乃令司徒长孙无忌往豫之家分其赀产家人以与长姊及同产兄赵斌等後豫之在母服淫乱为驸马都尉窦奉节所执捶击无数因割去耳鼻然後死。
    虞世南太宗时为秘书监文学德行时称五绝其子昶既无才术历将作少匠工部侍郎累居工作之司时来常父护儿在隋为猛将常与弟济俱以学行见称相次为侍中许敬宗叹曰：士之登用不系世业履道则为衣冠失绪则为匹庶来护儿儿作宰相虞世南男作木匠忠贤文武固无种也。
    狄仁杰则天时为魏州刺史人为立生祠及去职後其子景晖为魏州司功参军贪暴为人所恶由是遽毁其神像焉。
    王方庆则天时为相聚书甚多不减秘阁至於图画多异本诸子莫能守其业卒後寻并散亡。
    李峤中宗朝与苏瑰同居相位峤有才华其子不肖瑰以理而子有文词故代称苏瑰有子李峤无儿。
    刘赞祖父皆以文学称赞独不知书为宣州刺史宣歙池观察使唯以︹猛立威官吏畏重之宣州天下殷赡处也。赞厚敛财货以务贡献用求恩宠。又无教训子孙童稚者便以骄傲为事。
    崔行功总章中秘书少监兼通事舍人有文集四十卷自行功以降名位卑替。
    李日知中宗景龙初以刑部尚书罢知政事孝行知足为时所称少子伊衡以妾为妻费散田宅仍列讼诸兄家风替矣。
    刘崇龟父藻生八子弟崇鲁为水部郎中知制诰与宰相崔昭纬相善昭宗命翰林学士李为相昭纬与崇鲁谋沮之及宣制之日出班而哭由是命不行自十一月至岁暮联上十表诉冤其词诋毁所不忍闻时崇龟在外闻之大恚数日不食谓其亲曰：吾家兄弟进身有素未尝以声利败名吾门不幸生此等也。
    晋张从宾父全义为河南尹四十年积而能散以至令终及从宾继祚好治生商贾盈门多藏而致祸也。
    ○总录部　患难
