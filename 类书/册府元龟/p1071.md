<!-- { "loadSidebar": true } -->
    高道庆为锺离太守领军北讨道庆凶险暴横求欲无已有失意者辄加捶拉往往有死者朝廷畏之如虎狼齐高帝与袁粲等议收付廷尉赐死。
    梁侯景初仕後魏为定州刺史大行台性残忍酷虐陈陈灵洗为安西将军性严急御下甚苛刻士卒有小罪必以军法诛之造次之间便加捶挞而号令分明与士同甘苦众亦以此依附。
    後魏公孙轨为平南将军屯壶关会上党丁零叛轨讨平之轨既死太武谓崔浩曰：吾行过上党父老皆曰：公孙轨为将其返去丁零渠帅乘山骂轨轨怒取骂者之母以矛刺其阴而杀之曰：何以生此逆子从下倒劈分磔四支於山树上以肆其忿是忍行不忍之事轨幸而早死至今在者吾必族而诛之。
    羊祉为光禄大夫假平南将军持节领部骑三万从高肇南征会班师夜中引军出有二径军人迷而失路祉便斩队副杨明达枭首路侧为中尉元昭所劾会赦免後为征虏将军好慕名利颇为深文所经之处人号天狗及将出临州并无恩润兵民患其严虐焉。
    元丽为魏将军时秦州屠各王法智与主簿吕苟儿为乱诏丽讨平之丽因平贼之势枉掠良善七百馀人。
    刘贵为行台仆射与侯景高昂等讨独孤如愿於雒阳贵凡所经历莫不肆其威酷修营城郭督责切峻非理杀害视下如草。
    尔朱仲远为东道大都督大行台大将军仲远天性贪暴大宗富族诬之以反殁其家口簿籍财物皆以入己丈夫死者投之河流如此者不可胜数诸将妇有美色者莫不被其淫乱後加太宰解大行台仲远专恣尤剧方之彦伯世隆最为无礼（彦伯世隆仲远兄弟）东南牧守下至民俗比之豺狼特为患苦。
    北齐斛律光为大将军性刚急严於御下治兵督众放杖威刑板筑之役鞭挞人士颇称其暴。
    後周郑伟魏末为大将军江陵防主都督十五州诸军事伟性粗犭广不遵法度睚眦之间便行杀戮朝廷以其有立义之效每优容之及在江陵乃专戮副防主杞宾王坐除名。
    隋赵仲卿为朔州总管于时塞北盛兴屯田仲卿总统微有不理者仲卿辄召主掌挞其胸背或解衣倒曳於荆棘中时人谓之猛虎时有上表言仲卿酷暴者高祖命御史王伟按之并实惜其功不罪因劳之曰：知公清正为下所恶赐物五百仲卿益恣由是免官。
    杨素为灵州道行军总管大抵驭戎严整有犯军令者立斩之无所宽贷将临寇辄求人过失而斩之多者百馀人少者不下十数流血盈前言笑自。若及其对阵先令一二百人赴敌舀阵则已如不能舀阵而还者无问多少悉斩之。又令二三百人复进还如向法将士股忄栗有必死之心由是战无不胜称为名将屈突盖为武候骠骑性严刻时有检校太府卿崔弘度亦严酷长安为之语曰：能饮三斗醋不见崔弘度宁茹三斗艾不逢屈突盖。
    鱼赞为车骑将军赞性凶暴虐其部下令左右炙肉遇不中意以签刺瞎其眼有温酒不者立断其舌炀帝以赞藩邸之旧不忍加诛谓近臣曰：弟既如此兄亦可知因召赞兄俱罗谴责之出赞於狱令自为计赞至家饮药而死帝恐俱罗不自安虑生边患^D为安州刺史。
    樊子盖为东郡留守杨玄感作逆来逼王城及玄感解去子盖凡所诛杀者数万人。
    唐罗士信高祖时为新安道行军总管持法严暴有不用命者无问亲友必皆斩决繇是下不附而畏之窦轨为益州道行台右仆射时蜀土寇盗聚结悉讨平之轨每临戎其部众无贵贱少长不恭命即立斩之每日吏士多被鞭挞流血满庭见者莫不重足股忄栗轨初入蜀将其甥以为心腹尝夜出呼之不以时至怒而斩之每诫家僮不得出外尝遣奴就官厨取浆而悔之谓奴曰：我诚使汝当要借汝头以明法耳遣其部将取奴斩之其奴称冤监刑者犹豫未决轨怒俱斩之行台郎中赵弘安知名士也。轨动辄榜岁至数百。
    武懿宗则天时与清边道副总管娄师德按抚河北诸州懿宗所至多残酷人吏犯法者必先刳取其胆然後行刑流血盈前言笑自。若先是孙万荣别帅何阿小多屠害士女是时人号懿宗与何阿小为两何，或谓之语曰：唯此两何杀人最多。
    严武代宗时为剑南节度等使前後在蜀累年肆志逞欲恣行猛政梓州刺史章彝初为武判官及是小不副意召赴成都杖杀之繇是威震一方。
    李正己大历中为淄青节度使为政严酷所在不敢偶语。
    朱希き大历三年为幽州节度使为政苛酷人不堪命竟为孔目官李瑗所杀。
    李怀光德宗时为宁节度建中初城原州以怀光兼领其任居前督作时怀光新临滥杀朔方大将数人法令严峻。
    李希烈为淮西节度使讨梁崇义先发千馀人守临汉崇义屠之後荆襄平希烈选其军尝从临汉之役者三千人悉斩之。
    张光晟为单于都护振武军使建中元年回纥突僮悔录领众并杂种胡等自京师还国舆载金帛相属於道光晟讶其装橐颇多潜令驿吏以长锥刺之则皆辇归所诱致京师妇人也。乃使突僮及所领徒悉令赴宴酒酣光晟伏甲尽拘而杀之死者千馀人唯留二胡归国复命遂部其妇人给粮还京收其金帛赏赉军士後回纥遣使来诉帝不欲甚阻蕃情徵拜右金吾将军回纥犹怨怼不已。又降为陆王傅。
    刘士宁贞元中为宣武节度使日恣荒暴诛戮无不怨苦或弯弓挺刀杀人於杯案间都虞候李万荣因其猎於近郊闭州门以拒之士宁驰归阙下。
    韩弘贞元十五年为宣武军节度使有郎将刘锷者凶卒之魁已弘欲大振威望一日列短兵於牙门召锷与其党三百数其罪尽斩之以徇血流道中弘对宾客言笑自。若（又云：弘制宣武颇酷法人人不自保）。
    田季安为魏博节度使宪宗元和中有进士丘绛者尝为田绪从事及季安为帅绛与同府侯臧相持争权季安怒斥绛摄下邑尉使人先路穴地以待至则排入而瘗之其凶暴惨毒如此。
    王庭凑为镇州节度使穆宗长庆四年二月故山南东道节度使牛元翼家属悉为庭凑所害初元翼之出深州也。庭凑絷留其家及节度汉南数遣使厚赂庭凑使出之庭凑竟不许至是知元翼卒尽杀之。
    王重荣懿宗咸通末为河中节度使植性不仁尝於河岸立巨木设机於其上有军吏忤其意者则置於巨木发其机掷似河之急流其惨毒也。如此部将常行儒因重荣出於北郭仗刃杀之有识者咸快其事梁王珙唐末为陕州节度使为政苛暴。且多猜忌残忍好杀不以生命为意内至妻孥宗属外则宾幕将吏一言不合则五毒备施鞭笞刳无日无之奢纵聚敛民不堪命由是左右惕惧忧在不测光化二年六月为部将李所杀。
    李罕之唐末为河阳节度使虽有胆决雄猜翻覆而抚民御众无方略率多苛暴性复贪冒不得士心出兵攻晋绛时大乱之後野无耕稼罕之部下俘剽为资啖人作食其後河阳为张言所舀罕之奔於太原後唐武皇表为泽州刺史仍领河阳节度以兵寇钞怀孟晋纟数百里内郡邑无长吏闾里无居民河内百姓屯结山寨或出樵汲即为俘馘虽奇峰绝磴梯危架险亦为罕之部众攻取先是蒲坂之间有山田摩邑人立栅於其上以避寇乱罕之百馀人攻下之军中因号罕之为李摩自是数州之民屠啖殆尽荆棘蔽野烟火断绝凡十馀年。
    雷满唐末为澧朗节度使贪秽惨毒盖非人类及死子彦恭继之蛋蛮狡犭会深有父风烬墟落榜舟戢上下於南郡武昌之间殆无人矣。
    安王友宁唐末为宣武军牙将凤翔李茂贞叛屯兵友宁攻下无大小屠之。
    後唐孔循明宗时为枢密使会汴州军校张谏谋乱都指挥符彦饶诛斩乱兵军城安定以循权知汴州循至召集谋乱指挥使赵虔已下三千人并族诛之晋王建立仕後唐为青州节度使性恶生好杀为政严烈闾里有恶迹者必族而诛之其刑失於入者不可胜纪故当时人目之为王垛垒言杀其人而积其尸也。
    安重荣为定州节度使尝因暴怒部校贾章以谋叛闻章有女一人时欲舍之女曰：我家三十口继经兵乱死者二十八口今父就刑存此身何为再三请死亦杀之镇人繇是恶重荣之酷而嘉贾女之烈焉。
    苌弘简累授左金吾卫左将军性忌克而多疑历州镇十馀所在多竖棘於公署方通人行左右稍违忤即加鞭笞或至杀害其意不可测吏人皆侧足而行其烦苛暴虐为武臣之最。
    张万进历威胜保大彰义三军节度使所临之地士民惨懔及疾羸绵日州兵将乱乃召副使万廷圭委其符印记室李升素憾万进之陵虐知其将亡谓廷圭曰：气息奄奄不保晨暮促移就第，岂不宜乎！廷圭从之遂以篮秘尸而出浃旬不举驰骑而奏虑其有变诏命既至而後发丧其妻素狠戾谓长子彦球曰：万廷圭逼迫危命惊扰而死不手戮之奚为生也。廷圭闻之不敢吊助万进自假殡精舍之下至彗车东辕凡数月之间郡民百万无涕Д馈奠者。
    张彦泽为泾州节度使从事张式以彦泽所行事多不轨数劝止之彦泽不从因酒酣发矢向式式偶免因告病不复请谒彦泽愈怒将加害焉式乃避窜衍州刺史送至州州连帅李周具奏其事朝廷姑息彦泽流式商州彦泽坚飞奏请式朝廷允之式既至决口剖心断手足而死之後为相州节度使领军北屯镇定後送款於北北主遣彦泽先至京师数日之内恣行杀害或军士擒获罪人至前彦泽不问所犯但瞑目出一手竖三指而已军士承其意即出外断其头腰领焉彦泽与伪ト门使高勋不协因乘醉至其门害其仲父孝悌暴死於门外。
    李守超为裨将从其兄守贞征讨守超性惨毒令军士以大剑剖贼之首为六分号为肉莲花以成戏笑河上居人为掠而至者亦罹其酷人颇冤之。
    汉刘铢晋末为高祖并州左都押牙性好杀尤惨毒高祖以为勇断类已深委遇之建国初授永兴节度使从定汴雒移镇青丘立法深峻令行禁止吏民有过不问轻重未尝有贷免者每视事小有忤旨即令倒曳而出至数百步外方止肤体无完每杖人遣双杖对下谓之合欢杖或杖人随其岁谓之随年杖。
