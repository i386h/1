<!-- { "loadSidebar": true } -->
    孝武帝大元末京口谣曰：黄雌鸡莫作雄父啼一旦去毛衣衣被立飒栖寻以王恭起兵诛王国宝族为刘牢之所败故言立飒栖也。王恭为平北将军青兖二州刺史假节镇京口举兵诛王国宝百姓谣云：昔年食白饭今年食麦<麦孚>天公诛讠汝教汝捻咙喉咙喉喝复喝京口败复败识者曰：昔年食白饭言得志也。今年食麦<麦孚><麦孚>粗秽其精已去明将败也。天公将加谴谪而诛之也。捻咙喉气不通死之祥也。败复败丁宁之辞也。恭寻死京都。又大行疾而喉并喝焉。又恭在京口百姓间忽云：黄头小儿欲作贼阿公城下指纟专得。又云：黄头小儿人欲作乱赖得金刀作藩翰黄字上恭字头也。小人恭字下也。寻如谣言者焉桓石民为西中郎将荆州刺史镇水流百姓忽歌黄昙子其曲曰：黄昙英杨州大佛来上明顷之而桓石民死王忱为荆州黄昙子乃是忱字也。忱小字佛大是佛来上明也。
    庾楷为西中郎将豫州刺史假节镇历阳百姓歌曰：重罗黎重罗黎使君上南上无还时後楷南奔桓玄为玄所诛。
    殷仲堪为振威将军荆州刺史假节镇江陵时童谣曰：芒笼目绳缚腹殷当复未几而仲堪败桓玄遂有荆州。
    桓玄初为辅国将军南蛮较尉镇荆州及将僭乱有童谣曰：长干巷巷长干今年杀郎君後年斩诸桓其凶兆符会如此郎君谓元显也。又玄时民谣语云：征锺落地桓并征征锺至秽之服桓四体之下称玄自下居上犹征锺之服歌谣下体之咏民口也。而云：落地坠地之祥迸走之言其验明矣。
    司马元显为侍中骠骑大将军开府以总朝政时民谣诗云：当有十一口当为兵所伤木亘当北渡走入浩浩乡。又云：金刀既以克金城中此时诗云：阳道人竺昙林所作多行於世孟ダ释之曰：十一口者元字象也。木亘桓字也。桓氏当悉走入关雒故云：
    浩浩乡也。金刀刘也。唱义诸公皆多姓刘美盛貌也。安帝隆安中百姓忽作懊之歌其曲曰：草土可揽结女儿可揽撷寻而桓玄篡位义旗以三月二十日扫定京都诛之宫女及逆党之家子女妓妾悉为军赏东及欧越北流淮泗人皆有获故言时则草可结事则女可撷也。桓玄缺既篡童谣曰：草生及马腹鸟啄桓玄目及玄败走至江陵时正五月中诛於其湖焉。
    义熙初童谣曰：官家养芦化成荻芦生不正自成积其时官养卢龙宠以金紫奉以名州养之极也。而龙不能怀我好音举兵内伐遂成雠敌也。芦生不正自成积及卢龙之败斩伐其党犹如草木以成积也。卢龙据广州人为之谣曰：芦生漫漫竟天半後拥上流数州之地内逼京辇应天半之言。又小儿相逄於道取举其两手曰：芦彳建彳建次曰：斗叹末曰：翁年老翁年老当时莫知所谓其後卢龙逼舟舰盖川彳建彳建之谓也。既至查浦屡克期欲与官斗斗叹之应也。其时复有谣言曰：卢橙橙逐水流东风如忽起冉阝得入石头卢龙果败不得入石头也。（卢循小名元龙也。）。
    前凉张为荆州刺史时焦崧陈安寇陇右东与刘曜相持秦雍之人死者十八九永嘉中长安谣曰：秦川中血没腕唯有凉州倚柱观至是谣言验矣。
    张茂为凉州牧州大姓贾摹实妻弟也。势倾西土先是谣曰：手莫头图凉州茂以为佞诱而杀之，於是豪右屏迹威行凉域。
    张骏将立为凉王姑臧谣曰：鸿从南来雀不惊谁谓孤雏尾翅生高举六翮凤凰鸣至是而复收河南之地。
    前秦苻洪雒阳临渭氏人父怀归部落小帅先是陇右大雨百姓苦之谣曰：雨。若不止洪水必起故因名其子曰：洪。
    苻生初生梦大鱼食石蒲。又长安谣曰：东海鱼化为龙男便为王女为公问在何所雒门东东海符坚封也。时为龙骧将军第在雒门之东生不知是坚以谣梦之故诛其侍中太师录尚书事鱼遵及七子十孙时。又谣曰：百里望空城郁郁何青青瞎儿不知法仰不见天星，於是悉坏诸空城以禳之。
    苻坚初灭燕慕容冲之姊伪清河公主年十四有殊色坚纳之宠冠後庭冲年十二亦有龙阳之姿坚。又幸之姊弟专宠宫人莫进长安歌曰：一雌复一雄双飞入紫宫咸惧为乱王猛切谏坚乃出冲长安。又谣曰：凤凰凤凰止阿房坚以凤凰非梧桐不栖竹实不食乃植梧竹数十万株于阿房城以待之冲小字凤凰终为坚贼入止阿房城焉。又谣曰：长鞘马鞭击左股大岁南行当复虏秦人呼鲜卑为白虏慕容垂之起於关东果岁在癸未坚将南伐有谣云：坚不出项圣南伐群臣劝坚停项为六军声镇坚不从为晋师所败坚强盛时童谣曰：阿坚连牵三十年後。若欲败时当在江淮间及坚在位凡三十年败於淝冰。又谣云：河水清复清苻绍死新城及坚为姚苌所杀死於新城复谣歌云：鱼羊田升当灭秦识者以为鱼羊鲜也。田升卑也。言灭秦者鲜卑也。其群臣谏坚令尽诛鲜卑坚不从及淮南败还初为慕容冲所攻。又为姚苌所杀身死国灭坚为冲所攻谣曰：坚入五将山长得坚大信之告其太子宏曰：脱如此言天或导余今留汝兼总戎政勿与贼争利吾当出慕容氏鲜卑种也。陇收兵运粮以给汝天其或者正训予也，於是遣卫将军杨定击冲于城西为慕容冲所擒坚弥惧付宏以後事将中山公诜张夫人率骑数百出如五将竟为姚苌所害。
    苻丕镇邺为慕容垂所攻垂军人饥甚多奔中山幽冀人相食初关东谣曰：幽州缺生当灭。若不灭百姓绝缺垂之本名也。与丕相持经年百姓死几绝。
    後凉吕光初徙西海郡人於诸郡至是谣曰：朔马心何悲念旧中心劳燕雀何徘徊意欲还故巢顷之遂相扇动复徙之于西河乐都。
    後燕慕容熙将灭先有童谣曰：一束藁两头燃秃头小儿来灭燕藁字上有[A061]下有禾两头燃则禾草俱尽而成高字高父名拔小字秃头拔三子而季也。熙竟为所灭如谣言焉。
    南燕慕容德将自立先有谣言曰：大风蓬勃扬尘埃八井三刀卒起来四海鼎沸中山颓惟有德人据三台及慕容详僭号中山为後魏所没德自邺徙滑台（八并三刀谓并州魏所都也。）。
    宋文帝元嘉中谣言钱塘当出天子乃於钱塘置武军以防之其後孝武帝即大位於新亭寺之禅堂禅之与钱音相近也。
    後废帝元徽中童谣曰：襄阳白铜蹄郎杀荆州儿後沈攸之反雍州刺史张敬儿袭江陵杀沈攸之子元琰等。
    南齐尚书令王俭造白歌周处。《风土记》云：吴黄龙中童谣云：行白者君追汝句骊马後孙权征公孙渊浮海乘舶舶白也。今歌和声犹云：行白焉。
    武帝永明初百姓歌白马向城啼欲得城边草後。
    民间云：陶郎来白者金色马者兵事三年妖贼唐寓之起言唐来劳也。又虏中童谣云：黑水流北赤火入齐寻而京师人家忽生火赤於常火热小微贵贱争取以治病法以此火炎桃板七炷七日当差敕禁之不能断京师有病瘿者以炙数日而差邻人笑曰：病偶自差岂火能为此人便觉顺间痒明日瘿还如故後梁以火德兴。
    文惠太子在东宫作两头谶诗後句云：磊磊落落玉山隳自此长王宰相相继薨徂二宫晏驾文惠太子作七言後句辄云：愁和谛後和帝果禅位於梁齐宋以来民间语云：扰攘建武上明帝初诛害藩戚京师危骇（建武明帝年号）。
    东昏永光元年童谣曰：洋洋千里流たた东城头乌马乌皮三更相告诉脚跛不得起误杀老姥子千里流者江也。东城遥光也。遥光夜举事垣历生著乌皮褶往奔之跛脚亦遥光老姥子字之象徐孝嗣也。
    永元中童谣曰：野猪虽高高马子空闾渠不知龙兴虎饮食江南墟七九六十三广大人无馀乌集传舍头令汝得宽休但看三八後摧拆景阳楼识者解云：陈显达属猪崔慧景属马非也。东昏侯属猪马子未详梁王属龙萧[A13C]胄属虎崔慧景攻台城顿广莫门死时年六十三乌集传舍郎所谓瞻乌爰止于谁之屋三八二十四起建元元年至中兴二年二十四年也。摧折景阳楼亦高台倾之意也。言天下将去乃得休息。
    齐宋际民间语云：和起言以和颜而为变起也。後和帝云：
    梁武帝大通初陈庆之为飚勇将军送後魏北海王元[A13C]即魏帝位于雒阳宫庆之麾下悉著白袍所向披靡先是雒中童谣曰：名师大将莫自牢千兵万马避白袍。又普通中童谣云：青丝白马寿阳来其後侯景果乘白马兵皆青衣所乘每战将胜辄踯躅嘶鸣意气骏迅其奔衄必低头不前侯景未败前江陵谣言苦竹町市南有好井荆州军杀候景及景首至元帝付谘议参军李季长宅东即苦竹町也。既加鼎镬即用市南水焉梁末童谣云：可怜也。马子一日行千里不见马上郎但见黄尘起黄尘污人衣皂荚相料理及王僧辩灭侯景群臣以谣言奏闻曰：僧辩乘肥马以击侯景马上郎王字也。尘谓陈也。而不解皂荚之谓既而陈灭於隋说者以为江东谓羊角为皂荚隋氏姓杨杨羊也。言终灭於隋。然则兴亡之盖有数云：陈高祖未即位时与齐战胜先是童谣云：虏万夫入五湖城南酒家使虏奴自晋宋以後经纟圭在魏境江淮以北南人皆谓为虏是时以赏俘贸酒者一人乃得一醉陈初有童谣曰：黄班青骢马发自寿阳来时冬气末去日春风始其後陈主果为韩擒虎所败擒虎本名豹黄斑之谓也。破建康之始复乘青骢马往反时节皆相应至是方悟。
    後主时江南盛歌王献之桃叶之词曰：桃叶复桃叶渡江不用戢但渡无所苦我自迎接汝晋王伐陈之始置营桃叶山下及韩擒虎渡江大将任蛮奴自新林以导北军之应後主造齐观国人歌之曰：齐观冠来无际畔功未毕而为隋师所虏。
    後魏後废帝时张欢等掩袭尔朱世隆及尔朱彦伯彦伯狼狈出走为人所执寻与世隆同斩於阊阖门外悬於斛斯椿门树传首於高欢先是雒中谣曰：三月末四月初扬灰簸土觅真珠。又曰：头去顶脚去根齐驱上树不须梯至是并验。
    东魏孝静武定中有童谣云：百尺高竿摧折水底燃灯灯灭高者齐姓也。灯文襄名五年神武薨摧折之应七年文襄遇盗所害灯灭之徵也。
    北齐神武讨尔朱兆破之先是孝明之时雒下以两拔相击谣言铜拔打铁拔元家世将末好事者以拔谓拓拔言俱将衰败之兆神武始移都于邺时有童谣云：可怜青雀子飞入邺城里作窠犹未成举头大乡里寄书与妇母好看新妇子魏孝静帝清河王之子也。后则神武之女邺都宫室未备即逄禅代窠未成之效也。文宣以后为太原长公主降於杨时娄后尚在故言寄书於妇母新妇子斥后也。
    窦泰为侍中京畿大都督神武西讨泰从行为周文帝所袭自杀初泰将发邺邺有慧化尼谣云：窦行台去不回。
    河间王孝琬文宣世骄矜自负。又怨执政因为和士开祖班所讠替云：魏世谣言河南种河北生白杨树头金鸡鸣说者曰：河南河北河间也。金鸡鸣孝琬将见金鸡而大赦帝颇惑遂杀之。
