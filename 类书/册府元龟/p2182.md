<!-- { "loadSidebar": true } -->
    周颜衍晋开运中自御史中丞求假侍养以户部侍郎得请归於汶上太祖广顺初徵拜兵部侍郎俄入为端明殿学士自王俊贬官之後授吏部侍郎解职至是累表乞骸帝勉而从之寻退老於东平簪绶送之祖帐相望时论美之。
    安审晖太祖广顺中为邢州节度使居无何目疾暴作上章请代归於京师养疾累年拜太子太师封鲁国公致仕。
    白文珂广顺末以前西京留守兼中书令除太子太师致仕进封韩国公汉开创文珂时为河东节度副使累历藩镇从太祖讨蒲潼至是三上章告老故以国公宫师宠之。
    宋彦筠汉乾二年自宁节度使上章乞致仕为僧不允至世宗显德元年八月以太子少师郧国公改太子太师致仕以其仕退而从其志也。世宗曰：白文珂宋彦筠皆耆年旧勋拜章请老非唯知其止足抑亦励其贪竞朕每伫想亦甚多之今宜各赐茶药钱帛仍遣使就加抚问宰相范质对曰：贵老念勋古存盛典窃惟近世废之久矣。陛下复能行之实为国家美事。
    陈晖显德三年十二月以前原州刺史为左卫大将军致仕以晖武士引年休退故优其环拱之秩以宠之。
    司徒诩显德末以太卿致仕帝以雅乐沦废议欲恢复正声诩年老多病不能莅事故有是命。
    ●卷九百
    ○总录部　自荐
    士之自负其能将以效用於世而知己未过良时难偶居常用晦虽屈於等夷一朝乘便思有以树立繇是挺然自述以露其才冀施於有政而见於行事者也。至有临危制变而奋厥庸佐命戡难而申其术居上治民而成务切问近对以尽规曷尝不饣方躬以践形循名而副实者已顷复自自媒昔人之所鬼。若乃斤之士不羁之子以勋名为任而贫贱是耻者岂复拘於常简而安可不试哉！
    毛遂赵平原君之门下客也。平原君以秦之围邯郸赵使求救合从於楚约与食客门下有勇力文武备具者二十人偕平原君曰：使文能取胜则善矣。文不能取胜则歃血於华屋之下必得定从而还士不外索取於食客门下足矣。得十九人全无可取者无以满二十人毛遂者前自赞於平原君曰：遂闻君将合从於楚约与食客门下二十人偕不外索今少一人愿君即以遂备员而行矣。平原君曰：先生处胜之门下几年於此矣。毛遂曰：三年於此矣。平原君曰：夫贤士之处世也。譬。若锥之处囊中其末立见今先生处胜之门下三年於此矣。左右未有所称诵胜未有所闻是先生无所能也。毛遂曰：臣乃今日请处囊中尔使遂早得处囊中乃[A13C]脱而出非特其末见而已平原君竟与毛遂偕。
    汉郦食其陈留高阳人也。（食音异其音基）好读书家贫落魄无衣食业（魄音薄落魄失业无次也。）皆谓之狂生及陈胜项梁等遣诸将犭旬地过高阳者数十人（犭旬亦略也。音辞峻反）食其闻其将皆握<齿取>好荷礼（握<齿取>急促之貌荷与苛同苛细也。<齿取>音初角切）自用不能听大度之言食其乃自匿後闻沛公略地陈留郊沛公麾下骑士食其里中子（食其里中子会取沛公骑士）沛公时时闻邑中贤豪骑士归食其见谓曰：吾闻沛公易人有大略此真吾所愿从游莫为我先（先谓绍介也。）。若见沛公（。若汝也。）谓曰：臣里中有郦生年六十馀长八尺人皆谓之狂生自谓我非狂骑士曰：沛公不喜儒（喜好也。音许吏切）诸客冠儒冠来者沛公取解其冠溺其中（溺读曰尿音乃钓切）与人言常大骂未可以儒生说也。食其曰：第言之（第但也。）骑士从容言食其所戒者（从音千容切）沛公至高阳传舍（传舍者人所止息前人已去後人复来转相传也。一音张恋切谓传置之舍也。其义两通）使人召食其食其至入谒沛公方踞床令两女子洗（冼足也。音先典切）而见食其食其入即长揖不拜曰：足下欲助秦攻诸侯乎！欲率诸侯破秦乎！沛公骂曰：竖儒（言其贱劣如童竖）夫天下同苦秦久矣。故诸侯相率攻秦何谓助秦食其曰：必欲聚徒合义兵诛无道秦不宜踞见长者，於是沛公辍洗起衣（辍止也。起衣着衣服也。）延食其上坐谢之食其因言六国从衡时（从音子容切衡横也。）沛公喜赐食其食号为广野君常为说客驰使诸侯。
    娄敬齐人也。汉五年戍陇西过雒阳高帝在焉敬脱免辂（辂音东洛之洛一木横遮车前一人挽之三人推之。又曰：辂音胡格切）见齐人虞将军曰：臣愿见帝言便宜虞将军欲与鲜衣敬曰：臣衣帛衣帛见（衣着也。帛谓缯也。）衣褐衣褐见（此褐谓织毛布之衣）不敢易衣虞将军入言帝帝召见言入关都秦地拜为郎中号曰：奉春君。
    吾丘寿王武帝时为中郎坐法免上书谢罪愿养马黄门帝不许（请为黄门供养马之事乔）後愿守塞寇难复不许久之上疏愿击匈奴诏问状寿王对良善复召为郎卜式河南人武帝拜为郎式不愿为之帝曰：吾有羊在上林中欲令子牧之式既为郎布衣草乔而牧羊（即今之鞋也。南方谓之乔字本作ハ）岁馀羊肥息（息生也。言羊既肥而。又生多也。）帝过其羊所善之式曰：非独羊也。治民亦犹是矣。以时起居恶者取去（去除去也。）毋令败群帝奇其言欲试使治民拜式缑氏令。
    东方朔字曼倩（倩音千见切）平原厌次人（厌音一涉切。又音一琰切）武帝初即位四方士多上书言得失自鬻者千数（行卖也。鬻亦卖也。音州县之县）其不足采者取报闻罢（报云：天子闻其所上之书而罢之令归）朔初来上。《书》曰：臣朔少失父母长养兄嫂年十二学书三冬文史足用（贫子冬日乃得学书言文史之事足可用也。）十五学击剑十六学诗书（击剑遥击而中之非斩刺之也。）诵二十二万言十九学孙吴兵法战阵之具钲鼓之教（征鼓所以为进退士众之节也。钲音征）亦诵二十二万言凡臣朔固已诵四十四万言。又常服子路之言（无宿诺）臣朔年二十二长九尺三寸目。若悬珠齿。若编贝（编列次也。音鞭）勇。若孟贲（孟贲卫人古之勇士也。尸子说云：人谓孟贲生乎！曰：勇贵乎！曰：勇富乎！曰：勇三者人之所难而皆不足以易勇故能摄三军服猛兽也。）捷。若庆忌（王子庆忌也。射之矢满把不能中驷马追之不能及也。）廉。若鲍叔（齐大夫也。与管仲分财自取其少而说者乃妄解云：鲍焦非也。焦自介士耳）信。若尾生（古之信士与女子期於梁下待之不至遇水而死一曰即微生高也。）。若此可以为天子大臣矣。臣朔昧死再拜以闻朔文辞不逊高自称誉帝伟之令待诏公车武帝既招英俊程其器能用之如不及（程谓量计之也。如不及者恐失之也。）时方外事胡越内兴制度国家多事自公孙宏以下至司马迁皆奉使方外或为郡国守相至公卿而朔尝至大中大夫後常为郎与枚皋郭舍人俱在左右诙啁而已（啁与嘲同音竹交切）久之朔上书陈农战强国之计因自讼独不得大官欲求试用其言专商鞅韩非之语也。指意放荡颇复诙谐辞数万言终不见用朔因著论设客难已用位卑以自慰谕朔（朔初入长安至公车凡用三千奏牍公车令两人共侍举其书仅能胜之人主从上方读之止取乙处读之二月乃尽诏拜以为郎常在侧侍数召至前谈语人主未尝不说也。）後为中郎。
    张敞河东平阳人为山阳太守宣帝时渤海胶东盗贼并起敞上书自请治之曰：臣闻忠孝之道退家则尽心於亲进宦则竭力於君夫小国忠君犹有奋不顾身之臣况於明天子乎！今陛下游意於太平劳精於政事不舍昼夜（言勉强也。舍息也。音尾）群臣有司宜各竭力致身山阳郡户九万三千口五十万以上讫计盗贼未得者七十七人（讫尽也。）它课诸事亦略如此臣敞愚驽既无以佐思虑久处郡（读曰闲）身逸乐而忘国事非忠孝之节也。伏闻胶东渤海左右郡岁数不登（年颇不熟也。）盗贼并起至攻官寺篡囚徒搜市朝劫列侯吏失纲纪奸宄不禁臣敞不敢爱身避死唯明诏之所处愿尽力摧挫其暴虐存抚其孤弱事即有业所至郡条奏其所由废及所以兴之状（有业言各得其所）书奏天子徵敞拜胶东相赐黄金三十斤。
    冯野王字君卿受业博士通诗少以父任为太子中庶子年十八上书愿试守长安令宣帝奇其志闻丞相魏相相以为不可许後以功补当阳长。
    尹翁归河东平阳人也。为狱小吏晓习文法去吏居家会田延年为河东太守行县至平阳悉召故吏五六十人延年亲归见令有文者东有武者西阅数十人次到翁归独伏不肯起对曰：翁归文武兼备唯所施设功曹以为此吏倨敖不逊（敖读曰傲）延年曰：何伤遂召上辞问（为文辞而问之）甚奇其对除补卒吏便从归府案事发奸穷竟事情延年大重之自以能不及翁归徙署督邮。
    班伯成帝时为奉车都尉家本北边志节慷慨数求使匈奴河平中单于求朝帝使伯持节迎单于於塞下会定襄大姓石李群辈报怨寇杀追捕吏伯上状因自请愿试守期月伯既至分部收捕咸称神明後汉冯衍字敬通京兆杜陵人也。光武时为曲阳令建武六年上书召见为尚书令王护等排间遂不得入後卫尉阴兴新兴侯阴就以外戚贵显深敬重衍衍遂与交结衍与就。《书》曰：衍闻神龙骧首幽景蒸明圣德志士思名是以意同情合声比则应也。伏见君侯忠孝之性慈仁殷勤论议周密思虑深远顾以微贱数蒙圣恩被侯大惠衍年老被病恐一旦无禄命先犬马怀抱不报赍恨入冥思剖肝胆有以塞责方今天下安定四海咸服蒙更生之臣无所效其死力侧闻东平山阳王壮当之国泽隆官属衍不自量愿侯日以衍备门卫鄙语曰：水不激不能破舟矢不激不能饮羽不念旧恶名贤所高负责之臣欲言不敢惟侯哀怜深留圣心则阖棺之日魂复何恨。
    耿纯字伯山钜鹿宋子人也。王莽时为纳言士光武即位为前将军建武二年真定王刘杨与绵曼贼通光武遣纯使幽冀纯遂诛刘杨及还京师因自请曰：臣本吏家子孙幸遭大汉复兴圣帝受命备位列将爵为通侯天下略定臣无所用志愿试治一郡尽力书效帝笑曰：卿既治武复欲修文邪乃拜纯东郡太守时东郡未平纯视事数月盗贼清宁。
