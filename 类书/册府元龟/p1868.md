<!-- { "loadSidebar": true } -->
    刘文静隋末为晋阳令时高祖镇太原文静初观太宗谓裴寂曰：非常人也。大度类於汉高神武同於魏帝其年虽少乃天纵也。寂未然之於後文静为李密亲戚被炀帝敕禁太宗阴有异心以文静可与语遂入禁所看之文静大喜而感贺亦觉太宗有非常之意因叹曰：天下大乱非有汤武高光之才不能定也。太宗知其意潜相感动报之曰：卿安知无但恐常人不别耳文静起而谢曰：久知郎君乃龙潜也。今既时事如此正是腾跃之秋素禀膺之资仍怀拨乱之道此乃生人有息肩之望文静知攀附之所矣。太宗曰：今入禁所相看非儿女之情相忧而已时事如此知君。若可与言故来与君图举大计君能如此深副仆怀卿志识大佳宜筹其事文静对曰：今李密长围雒邑主上流播淮南大贼连州郡小盗阻山泽者以千万数矣。但须真主驱驾取之诚能应天顺人举旗大呼则四海不足定也。今并州百姓避盗贼者入此城文静为令数年知其豪杰一朝啸集立地可数万人尊公所领之兵复。且数万一言出口谁敢不从乘虚入关号令天下不盈半岁帝业可成帝笑曰：卿言善合人意，於是部署宾客阴图起义计议既定候机当发欲白高祖虑必不从欲窃发之。又恐惊於高祖，於是讣无所决沉吟者久之既见高祖厚於裴寂欲因寂开说，於是引寂交於太宗得通议谋及高祖被拘太宗。又遣文静共寂进说曰：易称知几其神乎！今大乱已作公处嫌疑之地当不赏之功何以图全晋阳之土士马精锐宫监之中府库盈积以兹举事可立大功关中天府代王冲幼权豪并起未有从愿公兴兵西入以图大事何乃拘於一介之使乎！高祖然之太宗潜结死士与文静等协议克日举兵会高祖得释而止乃命文静诈为炀帝敕发太原西河雁门马邑数郡人二十以上五十以下悉为兵以岁暮集涿郡将伐辽东由是人情大扰思乱者益众文静与裴寂伪作符敕出宫监库物以供留守资用募兵集众及义兵起以文静为司马劝改旗帜以章义举後至兵部尚书。
    唐宪仕隋东宫左勋卫太子废归太原高祖之镇太原也。颇蒙亲遇因与弟俭预义谋及大将军府建拜正议大夫引置左右为恩信从平宋老生破京城时隐太子为左镇大都督以宪为长史累迁光禄大夫封安富县公武德初拜为太子右虞侯卒。
    于百亿仕隋为左翊卫高祖义旗之举仗剑归顺授朝请大夫。
    卢赤松隋末为河东令与高祖有旧闻义师至霍弃县迎接拜行台兵部郎中历位率更令封范阳郡公卢士高祖与之有旧及义兵起士率数百人谒高祖於汾阴令其兄子师洽谕贼帅孙华应时归附。又与刘宏基败隋将桑显和於饮马泉累加右光禄大夫。
    窦抗与高祖少相亲狎杨玄感之反也。高祖统兵陇右言於高祖曰：玄感抑为发踪耳李氏当膺图录可见机而作也。高祖不许隋末令於灵武巡长城伺盗及闻高祖定京师抗对众而忭曰：此吾家妹胥也。豁达有大度真拨乱之主也。因归长安後至左武威大将军。
    田德平太原晋阳人隋末补鹰扬府正高祖留守太原引为兵大蒙任寄义师起拜银青光禄大夫历大将军兵曹参军封渔阳县公。
    兰谟仕隋为膺扬郎将留守临汾高祖义旗建帅所部来降授银青光禄大夫。
    姜确字行本父从起太原官至秦陇二州刺史确自高祖义旗初举以典签从後历通事舍人尚书水部二曹郎中封通川县男。
    温大雅仕隋为长安县尉以父忧去职後以天下方乱不求仕进及义兵起高祖引为记室参军专掌文翰禅代之际与窦威参定朝仪後至礼部尚书。
    柏季纂隋末为祁县长有能名及义兵起历大将军府骑曹参军从平京城累以军功位至上柱国。
    段纶仕隋为左亲卫隐太子见而悦之妻以琅琊长公主舍高祖之旧第数闻鼓吹之音视之无所睹纶谓主曰：闻图谶李氏当王今於第内有此祯祥必而家应之徵也。及义兵西迈纶於蓝田聚结兵马得万馀人迎接大军拜金紫光禄大夫领亲信左右从平京城封龙冈郡公。
    党仁弘仕隋为武勇郎将高祖起义军次蒲坂仁弘招率乡曲得二千馀兵迎谒拜银青光禄大夫。
    长孙敞隋末为左卫郎将义旗入关敞率子弟以新丰县来迎高祖大悦授银青光禄大夫寻加上柱国乔轨隋末为右武侍及义师渡河轨乃迎谒授通议大夫从平京城频以战功累加上柱国秦王府车骑将军。
    颜师古仕隋为襄州安养尉坐事免归长安家贫以教授自业及高祖义兵入关师古於长春宫上谒授朝请大夫从平京城补秦府文学後至秘书监弘文馆学士。
    崔略隋末为醴泉县令高祖义兵入关以县来降授丞相府主簿及受禅迁黄门侍郎。
    靳孝谟仕隋朝邑县法曹及义兵济河以蒲津中沾二城归义授正议大夫。
    窦轨隋末为资阳郡东曹掾去官归於家及义兵入关轨聚众千馀人迎於同州高祖见之大悦降席起迎握手欢笑赏锡优厚寻令收兵於渭南得众一万拜丞相谘议参军从平京师累加光禄大夫。
    孙华隋末坐事逃归山贼郭伏愿侵掠冯翊及义师起高祖见华貌寝初轻之及与语大悦握手引与同坐谓之曰：吾昨夜梦乘白龙以济黄河卿将白玄度来。又具舟戢何与吾梦之相符也。因拜为光禄大夫前军总管。
    常达隋末为陇州刺史为降人忤仕政所劫拥城中二千人叛入薛仁杲达性刚烈有武艺高祖龙潜时数从征伐甚蒙深待及义兵起达在霍邑从宋老生来拒战既斩老生高祖谓达已死令人阅尸以求及达奉见高祖大悦因蒙任使屡有军功。
    梁朱珍徐州丰人太祖起兵珍与庞师古许唐李晖丁会氐叔琮邓季筠王武等八十馀人以中携从摧坚舀陈所向荡决後署诸军都指挥使。
    庞师古曹州南华人以中涓从太祖性端愿未尝离左右及太祖镇汴树置戎伍始得马五百匹即以师古为偏将援陈破蔡累有战功後至徐州节度使谢瞳唐末举进士不中第遂投迹於太祖泊居门下未尝一日不在左右及太祖据同州遂署右职後为宣义军两使留守。
    李振字兴绪唐末为台州刺史不克莅事因而归过汴求谒见太祖太祖与语大奇之辟为从事以讲武政，於是陈耕战之计进鸠合之策尊王室以图诸侯奖帝道以杂霸业嫉阉寺敦儒术尚名器审刑罚，於是礼遇弥笃後至户部尚书崇政院使。
    牛存节唐末敕事河阳节度使诸葛爽爽卒存节谓同辈曰：天下汹汹当择英主事之以图富贵遂归於太祖授宣义军小将後至郓州节度使。
    後唐康君立蔚州兴唐人世为边豪唐乾符中为州牙校事防御使段文楚时群盗起河南天下将乱代北仍岁阻饥诸部豪杰咸有啸聚邀功之志会文楚稍削军人储给戍兵咨怨君立与薛铁山程怀信王行审李存璋谋曰：段公儒人难与共事方今四方扰皇威不振丈夫不能於此时立功立事非人豪也。吾等虽权部众然以雄劲闻於时者莫。若沙ヌ部落。又李振武父子勇冠诸军吾等合势推之则代北之地旬月可定功名富贵事无不济也。君立等乃夜谒武皇言曰：方今天下大乱天子付将臣以边事岁遭荒饥便削储给我等边人焉能守死公家父子素以威惠及五部当共除虐帅以谢边人孰敢异议者武皇曰：明天子在上举事当有朝典公等勿轻议予家尊远在振武万一相迫候予禀命君立等曰：事机已泄迟则变生曷候千里咨禀众因聚讠拥武皇比及州众。且万人师营斗鸡台城中械文楚以应武皇之军既收城推武皇为大同军防御留後众状以闻後武皇授雁门节度以君立为左都押衙後至昭义军节度使。
    盖寓蔚州人世为牙扌交武皇起中寓与康君立等推毂佐佑之因为腹心武皇节制雁门署职为都押衙领岚州刺史洎移镇太原改左都押衙武皇与之决事言无不从凡出征行靡不卫从後至容馆经略使。
    刘彦琮中人唐末武皇作镇晋阳有拨乱夷凶之志彦琮乃谒於军门致之麾下自是从征兴复王室後至州节度使。
    李承约为山後八军巡检使属刘守光因杀兄名儒宿将尝事其父兄者多无辜被戮承约自以握兵在外心不自安时武皇召募英豪方开王业乃以所部二千骑归於弁州即补定霸都指挥使检较右仆射兼贝州刺史。
    张遵诲父为宗城令罗绍威杀衙军之岁为梁军所害遵诲奔太原武皇以为牙门将时朱温篡逆据有两京武皇与凤同谋兴复命遵诲知岐州留务在岐下累年庄宗平定山东遵诲以典客从历幽镇二府马步都虞侯。
    张廷裕代北人幼事武皇於中从平黄巢讨王行瑜自行间渐升为小将庄宗定魏补天雄军左厢马步都虞侯历蔚兹隰三州刺史。
    曹廷隐本魏州人为本州典谒虞侯贺德纶西迎庄宗於晋阳庄宗既得邺城擢为马步都虞侯军中号为称职。
    何瓒闽人唐天三年登进士第谒庄宗於晋阳一见受知辟河东推官转留府判官。
    段凝开封人唐末为渑池主簿脱荷衣以事梁祖梁祖渐器之开平三年十月自东头供奉官授右威卫大将军充左军巡使兼水北巡简使。
    贾馥在镇州幕府张文礼杀王时庄宗未即尊位文礼遣馥至邺都劝进自留邺下栖迟邮舍庄宗即位授鸿胪少卿。
    王唐末为镇州节度庄宗征刘守光回至承天军与庄宗合宴同盟奉觞献寿以申感慨庄宗以父友曲加敬异为之声歌亦报之谓庄宗为四十六舅饮中庄宗抽佩刀断衿为盟许以女妻子昭诲因兹坚附於庄宗矣。
    孔循同光末权知汴州事会明宗自邺都至循致饩劳军供备充至明宗悦及定京师为枢密使兼秘书监。
    晋高汉筠初仕梁为卫州衙校後唐庄宗入魏分兵谕其属郡汉筠以利病说卫之牧守俾送款於庄宗以汉筠为功寻移雒州都校後至左骁卫大将军内省客使。
    皇甫立代北人後唐明宗刺代州署为衙校从历藩镇性纯谨明宗深委信之王建丘安诲策名委质皆在立後明宗践阼以立为忻州刺史。
    苌从简初仕後唐为颍州团练使高祖举义清泰末诏赴阙充副招讨使随驾至孟津除河阳节度使时赵延寿军败伪王断浮桥归雒从简守河阳南城高祖自北而至从简察军情离散遂渡河迎谒焉後至左金吾卫将军。
    桑维翰性明慧善词赋後唐同光中登进士第高祖领河阳辟为掌书记历数镇皆从之後至中书令。
    曹国珍高祖在藩时尝通私谒以兄事之及即位国珍自比於严陵上表叙旧由是自吏部郎中拜左谏议大夫给事中。
    孟承诲大名人始为本州衙校遇高祖临其地升为客将後奏为宗城常山城三令皆有善政高祖有天下擢为阁门副使。
    周环晋阳人自高祖历镇藩翰用为腹心累职至衙门都扌交凡帑廪出纳咸以委环经十馀年未尝以微累见误高祖甚重之及即位命权判三司事後至安州节度使。
    李承福初为高祖家臣高祖登极历皇城武德宣徽使左千牛大将军刘处让後唐末为左骁卫大将军河北都转运使高祖举义兵於太原处让从至雒阳乃授宣徽北院使刘继勋卫州人高祖镇邺都时继勋为客将高祖爱其端谨籍其名於帐下从历数镇及即位擢为阁门使。
