<!-- { "loadSidebar": true } -->
    汉爰盎景帝时为太常病免居家初梁孝王欲求为汉嗣盎进说其後语塞（塞不行也。）梁王以此怨盎使人刺盎刺者至关中问盎称之比白不容口乃见盎曰：臣受王命刺君君长者不忍刺君然後刺者十馀曹（曹辈也。）备之盎心不乐家多怪乃之培生所问占（音秦时贤士善术者也。）还梁刺客後曹果遮刺杀盎安陵郭门外。
    梁孝王武景帝时入朝归国意忽忽不乐北猎梁山有献牛足出背上孝王恶之六月中病热六日薨（足当处下所以辅身也。今出背上象孝王背朝而干上也。）。
    临江闵王荣以孝景前四年为皇太子四岁废为临江王三岁坐侵庙ヂ地为宫（ヂ音人缘切）上徵荣荣行祖於江陵北门（祖者送行之祭因享饮也。昔黄帝之子累祖好远游而死於道故後人以为行神也。）既上车轴折车废（废坏也。）江陵父老流涕窃言曰：吾王不反矣。荣至诣中尉府对簿中尉郅都簿责讯王（簿皆音薄户切讯问也。音信）王恐自杀。
    燕剌王旦昭帝时谋反令群臣皆装是时天雨虹下属宫中（属犹注也。音之）饮井水竭厕中豕群出坏大官灶（欲切厕养豕[C103]也。[C103]音胡困切）乌鹊斗死鼠舞殿端门（端门正门也。）中殿上户自闭不可开天火烧城门大风坏宫城楼折拔树木流星下坠后姬以下皆恐王惊病使人祠葭水台水（葭水在广平南和台水在雁门葭音家台音怡）王客吕广等知星为王言当有兵围城期在九月十月汉当有大臣戮死者王愈忧恐谓广等曰：谋事不成妖祥数见兵气。且至奈何会盖王舍人父燕仓知其谋告之繇是发觉伏诛。
    昌邑王贺昭帝时闻人声曰：熊视而见大熊左右莫见以问郎中令龚遂遂曰：熊山野之兽而来入宫室王独见之此天戒大王恐宫室将空危亡象也。贺不改寤後卒失国。
    霍禹宣帝时嗣其父大将军光博陆侯为大司马光兄孙为中郎将弟山为奉车都尉初光夫人显毒杀许后帝始闻之而未察及山禹有邪谋长安男子张章告之诏山不宜宿卫山禹等甚恐显梦第中井水溢流庭下灶居树上。又梦大将军谓显曰：知捕儿不（知儿见捕不）亟下捕之（亟疾下捕之亟音居力切）第中鼠暴多与人相触以尾画地数鸣殿前树上（恶声之鸟也。古者室屋高大则通呼为殿尔非止天子宫中）第门自坏尚冠里宅中门亦坏巷端人共见有人居屋上彻瓦投地就视亡有大怪之禹梦车骑声正ん来捕禹举家忧愁会谋逆事发山自杀禹要斩显弃市。
    董贤哀帝时为大司马第门自坏时贤以私爱居大位赏赐无度骄不敬大失臣道见戒不改後贤夫妻自杀家徒合浦。
    翟义字文仲为东都太守王莽居摄义举兵将诛莽义兄宣居长安先义未发家数有怪（言义未发兵之前）夜闻哭声听之不知所在宣教授诸生满堂有狗从外入其中庭群雁数十比惊救之巳皆断头（比必寐切）狗走出门求不知处宣大恶之谓後母曰：东郡太守文仲素ㄈ傥（ㄈ音土历切）今数有恶怪恐有妄为而大祸至也。太夫人可归为弃去宣家者（言归其本族自绝于翟氏）以避害母不肯去後数月义举兵败其家遂族。
    王匡仕王莽为太师时盗贼起遣匡与更始将军廉丹东（东谓东出也。）祖都门外天大雨г衣上长老叹曰：是为泣军果为光武所败。
    後汉更始自雒阳而西初发李松奉引马惊奔触北宫铁柱门三马皆死（续。《汉书》曰：马祸也。时更始失道将亡之徵）。
    彭宠光武建武初为渔阳太守其妻数恶梦。又多见怪变（一说梦嬴祖冠帻逾城髡徒推之。又宠堂上闻虾蟆声在火炉下凿地求之不得也。）卜筮及望气者皆言兵当从中起宠疑子后兰卿质汉归故不信之使将兵居外无亲于中宠斋独在便室苍头子密等斩宠及妻头诣阙。
    岑彭为征南大将军建武中讨公孙述至武阳所营地名彭亡彭闻而恶之欲徙会暮蜀刺客诈为亡奴降夜刺杀彭。
    任文公巴郡阆中人为治中从事公孙述时蜀武担石折文公曰：噫西州智士死我乃当之自是常会聚子孙设酒食後三月果卒。
    魏李胜为河南尹岁馀厅事前屠苏（小草屋也。）坏令人更治之小材一枚激堕正挝受符吏石虎头断之後旬日迁为荆州刺史未及之官而败。
    楚王彪本封白马齐王嘉平初东郡有讹言云：白马河出妖马夜过官牧边鸣呼众马皆应明日见其迹大如斛行数里还入河兖州刺史令狐愚以彪有智勇及闻此言遂与王凌谋共立之事泄凌愚被诛彪赐死。
    张钜鹿人养志不仕正始元年戴{任鸟}之鸟巢门阴告门人曰：夫戴{任鸟}阳鸟而巢门阴此凶祥也。乃援琴歌咏作诗二篇旬日而卒。
    公孙渊为辽东太守司马宣王以太尉出征围其城时有长星色白有芒鬣自襄平城西南流于东北坠于梁水城中震摺无几何渊攻南围突出宣王纵兵击败之斩于梁水之上星坠之所初渊家数有怪犬冠帻绛衣上屋炊有小儿蒸死甑中襄平北市生肉长围各数尺有头目口喙无手足而动摇寻诛灭。
    蜀诸葛亮为丞相大将军屯于五丈原有长星坠亮之垒是年亮卒。
    吴诸葛恪为荆杨二州牧督中外诸军事时孙峻因民之多怨众之所嫌构恪欲为变与孙亮谋置酒请恪恪将见之夜精爽扰动通夕不寐明将盥氵敕闻水腥臭侍者授衣衣亦臭恪怪其故易衣易水其臭如初意惆怅不悦严毕趋出犬御引其衣恪曰：犬不欲我行乎！还坐顷刻乃复起犬。又御其衣恪令从者逐犬升车初恪将征淮南有孝子者著衣入其阁中从者白之令外诘孝子曰：不自觉入时中外守备亦悉不见众皆异之出行之後所坐厅事屋栋中折自新城出往东兴有白虹见其船还拜蒋陵白虹复绕其车俄为峻所杀恪已被杀其妻在室使婢语曰：汝何故血{自死}婢曰：不也。有顷愈剧。又问婢曰：汝眼目视瞻何以不常婢蹶然起跃头至于栋攘臂切齿而言曰：诸葛公乃为孙峻所杀，於是大小知恪死矣。而吏兵寻至。
    邓嘉为戍将杀猪祠神治毕悬之忽见一人头在食案嘉引弓射中之咋咋作声绕屋三日後嘉谋叛阖门被诛。
    晋卫为太保惠帝永熙初家人炊饭堕地尽化为螺出足起行岁馀及祸张华为司空所封壮武郡有桑化为柏识者以为不祥。又华第舍及监省数有妖怪少子韪以中台星坼劝华逊位华不从曰：天道玄远惟德以应尔不如静以待之以俟天命及赵王伦孙秀将废贾后遂害华夷三族。
    贾谧本姓韩其母午贾后妹也。谧冒姓贾氏惠帝元康中雒阳南山有{亡虫}作声曰：韩尸尸识者曰：韩氏将死也。言尸尸者尽死意也。其後谧诛而韩族歼焉。又谧将诛其家数有妖异飘风吹其朝服飞上数百丈坠于中丞台。又蛇出其被中夜暴雷震其室柱压毁床帐谧益恐及赵王伦废贾后谧及母贾午皆伏诛官至骑常侍侍讲东宫。
    宋达为丹阳内史家犬生三子皆无头後为杨州刺史曹武所杀。
    周为南郡太守初於阳羡起宅始成而边户有声如人叹咤者。又家有鹅在笼中而头断出笼外亡後家诛。
    裴楷为光禄大夫家炊黍在甑或变如拳或作血或作芜菁子其年卒。
    杨骏为太傅辅政初徵高士孙登遗以布被登截被于门大呼曰：斫斫刺刺旬日疾诈死及骏被诛其言果验。
    王浚为幽州牧谋将僭号有狐据府门翟雉入厅事俄为石勒所杀。
    愍怀太子既为贾后所忌将害之时有桑生于宫西厢日长尺馀数日而枯後太子臧初立为太孙桑复生于西厢太孙废仍枯。
    石崇为卫尉将被诛其家稻米饭在地经宿皆化为螺时人以为族灭之应。
    赵王伦僭即帝位时有雉入殿中自太极东阶上殿驱之更飞西锺下有顷飞去。又伦于殿上得异鸟问皆不知名累日向夕宫西有素衣小儿言是服刘鸟伦使录小儿并鸟闭置牢室明旦开视户如故并失人鸟所在伦目上有瘤时以为妖焉。
    齐王ぁ为大司马辅政有一妇人诣ぁ府求寄产吏诘之妇人曰：我截脐便去尔识者闻而恶之时。又谣云：著布衤白腹为齐持服俄而ぁ诛。
    卞粹齐王ぁ辅政时粹为侍中中书令及长沙王专权粹立朝正色忌而害之初粹如厕见物。若两眼俄而难作。
    成都王[A13C]起兵诛长沙王既次朝歌每夜矛戟有光。若火其垒井中皆有龙象[A13C]既缢死弃棺于故井中。
    陆机为平原内史成都王[A13C]辅政以机为後将军讨长沙王机始临戎而牙旗折意甚恶之机战败[A13C]听孟玖之讠替将杀机其夕机梦黑绕车手决不开天明而祸及。
    皇太子覃初为清河世子所佩金铃生隐起如麻粟祖母陈太妃以为不祥毁而卖之占者以金是晋行大兴之祥覃为皇裔是其瑞也。毁而卖之象覃见废不终之验也。
    祖逖为豫州刺史先是华谭庾阐问术人戴洋洋曰：祖豫州九月当死初有妖星见于豫州之分历阳陈训。又谓人曰：今年西北大将当死逖亦见星曰：为我矣。方平河北而天欲杀我此乃不国也。俄卒于雍丘。
    张茂元帝大兴中为吴郡太守府舍得二狗头其後茂为吴兴兵所杀。
    王敦为荆州牧在武昌铃下仪仗生华如莲华五六日而萎落干宝以为狂华生枯木。又在铃ト之间言威仪之富荣华之盛皆如狂华之发不可久也。其後敦终以逆命加戮其尸。
    甘卓为阆州牧将袭王敦既而中止及还襄阳意气骚扰举动失常自镜不见其头视庭树而头在树上心甚恶之其家金柜鸣声似槌镜清而悲巫云：金柜将离是以悲鸣寻为襄阳太守周虑等袭杀之。
    王导为司徒厩羊生无後足明年苏峻入京都导与成帝俱幽石头仅乃身免。
    周筵为冠军将军于姑孰立屋五间而大梁一时跃出堕地衡立柱头零节之上甚危虽以人功不能然也。後竟为王敦所害覆族。
    王机为广州刺史入厕忽见二人著乌衣与机相捍良久擒之得二物似乌鸭南海太守鲍靓曰：此物不祥机焚之迳飞上天机寻诛死。
    谢安为太傅太元中出镇广陵始发石头金鼓忽破。又语未尝谬而忽一误众亦怪异之寻薨。
    王国宝为尚书左仆射先是太元中小儿以两铁相打於土中名曰：斗族後国宝与王恭一姓之中自相攻击也。
    庾（史失其官）四五年中喜为挽歌自摇大铃为唱使左右齐和。又燕会取令倡伎作新安人歌舞离别之辞其声悲切时人怪之後亦果败。
    诸葛长民为豫州刺史兼太尉留府事常一月中取十数夜眠中惊起跳浪如与人相打毛之尝与同宿见之骇愕问其故长民答曰：正见一物甚黑而有毛脚不分明奇彳建非我无以制之其後来转数屋中柱及椽桷间悉见有蛇头令人以刀悬斫应刃隐藏去取复出。又捣衣石相与语如人声不可解于壁见有巨手长七八尺臂大数围令斫之豁然不见未几伏诛。
