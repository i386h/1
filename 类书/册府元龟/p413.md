<!-- { "loadSidebar": true } -->
文帝元年封舞阳侯樊哙庶子市人为侯初哙子伉吕后妹吕须之子嗣舞阳侯高后薨大臣诛吕须等因诛伉数月帝立乃复封市人为侯复故邑。
後三年以绛侯周勃子亚夫为条侯初勃子胜之嗣侯尚公主不相中也。坐杀人死国绝一年帝乃择勃子贤者河内太守亚夫嗣勃後。
景帝二年制诏御史故相国萧何高皇帝大功臣所与为天下也。（为治也。一曰共造其功业祀绝朕甚怜之其以武阳县户二千封何孙嘉为列侯（一作舞阳嘉兄有罪免）。
六年以绛侯周勃子坚为平曲侯续绛侯後（以勃子亚夫有罪死国绝）。
中元年以高景侯周成孙应绍封高景侯（初成以父苛为项籍死事子侠文帝五年谋反诛）
三年以曲周侯郦商子坚绍封曲周侯（初商子寄嗣有罪免嗣有罪免初贺子常嗣卒）。
六年以河陵侯郭亭孙延居绍封河陵侯费侯陈贺子最绍封费侯（初亭孙客）。
後元年以杜衍侯王翥子郢人绍封杜衍侯（初翥孙市臣嗣亡後）。
武帝元光二年以平定侯齐受曾孙延居绍封平定侯（初受孙嗣亡後）。
元狩三年诏御史以ガ户二千四百封萧何曾孙庆为意不相可也。ガ侯布告天下令明知朕报萧相国德也。（初何曾孙胜嗣坐侍祠不齐耐而隶）。
元鼎四年帝祠后土还至雒阳求周苗裔封其後嘉三十里地比列侯奉其先祭诏曰：祭地冀州瞻望河雒巡省豫州观於周室邈而无祀询问耆老乃得孽子嘉其封嘉为周子南君。
後元年以游击将军按道侯韩说子增（一作曾）绍封龙侯初说子兴嗣征和四年坐巫蛊诛（一云：坐祝诅腰斩帝曰：游击将军死事无论坐者（说当时掘巫蛊於太子宫为太子所杀死於国事兴虽以巫蛊见诛昆弟宗族应从坐者可勿论之）乃复封兴弟增为龙侯。
宣帝地节四年诏丞相御史求问萧相国後在者得玄孙建世等十二人复下诏以ガ户二千封建世为ガ侯。
元康元年复高皇帝功臣绛侯周勃等一百三十六人家子孙令奉祭祀世世勿绝其毋嗣者复其次。
元帝初元五年正月以周子南君（姓姬名延年嘉之孙也。）为周承休侯位次（承休国在侯王（是时帝使诸大夫博士求殷後分散为十馀姓郡国往往得其大家推求子孙绝不能纪时丞相奏议以为王者存二王後所以尊其先王而通三统也。其犯诛绝之罪者绝而更封他亲为始封君上承其王者之始祖春秋之义诸侯不能守其社稷者绝今宋国已不守其统而失国矣。则宜更立殷後为始封君而上承汤统非当继宋之绝侯也。宜明殷後而已今之故宋惟求其嫡嫡之先已绝不当得立礼记孔子曰：丘殷人也。先师所共传宜以孔子世为汤後帝以其语不经遂见寝）。
成帝鸿嘉元年制诏丞相御史。盖闻褒功德继绝统所以重宗庙广贤圣之路也。故博阳侯丙吉以旧恩有功而封今其祀绝朕甚怜之夫善善及乎！子孙古今之通谊也。其封吉孙中郎将关内侯昌为博阳侯奉吉後国绝三十二岁复续。
元延元年十月封萧相国後（一云玄孙之子）南后长喜（蛮钜鹿邑名喜为此县长）为ガ功臣子孙多废绝杜业说曰：昔唐以万国致时雍之政虞夏以群后飨恭已之治汤法三圣殷民太平周封八百重译来贺使以内恕之君乐继绝世隆名之主安立亡国至於不及下车德念深矣。成王察牧野之克顾群后之勤知其恩结于民心功光于王府也。故追述先父之志录遗老之策高其位大其寓爱敬斯尽命赐备厚大孝之隆于是为至至其没也。世主叹其功无民而不思所息之树。且犹不伐况王公列侯关内侯无子而有孙。若子同产子者皆得以为嗣公列侯嗣子有罪耐以上先请宗室属未尽而以罪绝者其庙乎！是以燕齐之祀与周并溥子继弟及历载不坠岂无刑辟繇祖之竭力故支庶赖焉迹汉功臣亦皆剖符世爵受山河之誓存以著其参亡以显其魄赏亦不细矣。百馀年间而袭封者尽或绝氏姓或乏无主朽骨孤於墓苗裔流於道生为愍隶死为转尸以往况今甚可悲伤圣朝怜悯诏求其後四方忻忻靡不归心出入数年而不省察恐议者不思大义设言虚亡则愿德掩义游东布章非所以视化劝後世也。三人为众虽难尽继宜从尤功，於是成帝复诏萧何）。
绥和元年二月诏曰：盖闻王者必存二王之後所以通三统也。（天地人并为三统二王之後并昔成汤受命列为三代（夏商周）而祭祀废绝考求其後莫正孔吉（无。若孔吉最正也。）其封吉为殷绍嘉侯三月爵为公及周承休侯皆为公地各百里（一云：二月甲子封殷後孔子世吉子何齐为绍嘉侯後六月进爵为公地方百里元始二年更为宋公）。
哀帝元寿二年封平阳侯曹参玄孙之孙本始为平阳侯（参玄孙宗有罪免为城旦至是以本始绍封）。
平帝元始元年正月令诸侯子同产子者谓养昆弟之子为子者复其属，於是封龙侯韩增兄子岑为龙侯（初增子宝嗣亡後岑一作共）。
六月封周公後公孙相如为褒鲁侯。
二年四月封故大司马博陆侯霍光从父昆弟曾孙阳宣平侯张敖玄孙庆忌纟侯周勃玄孙共舞阳侯樊哙玄孙之子章皆为列侯复爵赐故曲周侯郦商等後玄孙郦明友等百一十三人爵关内侯食邑各有差（是岁赐曲逆侯陈平代後者凤爵关内侯不世）。
後汉光武建武二年五月封周後姬常为周承休公（承休所封故城在今汝州东北）。
五年二月壬申封殷後孔安为殷绍嘉公。
十三年二月庚午以殷绍嘉公孔安为宋公周承休公姬常为卫公（以为汉宾在三公上）。
明帝永平十四年封安丰侯窦融孙嘉为安丰侯初融子穆穆子勋俱以罪死诏还融夫人与小孙一人居雒阳家舍至是封勋弟嘉为定丰侯食邑二千奉融後章帝建初元年封胶东侯贾复少子邯为胶东侯邯弟宗为即墨侯各一县初复子忠嗣忠卒子敏嗣坐诬告母杀人国除。
二年封平阳侯曹参後湛为平阳侯。又封东光侯耿纯孙于为高亭侯初纯子阜嗣徙封莒乡侯永平四年坐同族耿歙与楚人颜忠辞语相连国除。
十年十月西巡狩数召奉车都尉韦彪入问三辅旧事礼仪风俗彪因建言今西巡旧都宜追录高祖中宗功臣褒显先勋纪其子孙帝纳之行至长安乃制诏京兆尹右扶风求萧何霍光後时光无苗裔唯封何末孙熊为ガ侯。
八年以广平侯吴汉孙旦为氵瞿阳侯旦卒无子国除帝徙旦弟筑阳侯于为平春侯以奉汉祠。
和帝永元三年十一月幸长安诏曰：高祖功萧曹为首有传世不绝之义曹相国後容城侯无嗣朕望长陵氵瞿阳县名属汝南郡平春县名属江夏臣东门见二臣之垅（萧何墓在长陵东司马门道北百步曹参蒙在长陵旁道北近萧何蒙）循其远节每有感焉忠义获宠古今所同可遣使者以中牢祠大鸿胪求之近亲宜为嗣者须景风绍封以彰功（大鸿胪掌封拜诸侯及其嗣《春秋考异邮》曰：夏至四十五日景风至则封有功臣也。）。
安帝永初六年诏曰：夫仁不遗亲义不忘劳兴灭继绝善及子孙古之典也。（《论语》曰：兴灭国继绝世公羊《传》曰：善善及子孙恶恶其身）昔我光武受命中兴恢弘圣绪横被四表昭格上下（昭明也。格至也。上下天地）光耀万世祉祚流衍垂於冈极予末小子夙夜永思惟勋烈披图汉籍建武元功二十八将佐命虎臣识记有徵盖萧曹绍封传继於今（和帝绍封萧曹後以彰厥功也。）况此未远而或至乏祀朕甚愍之其条二十八将无嗣绝世。若犯罪夺国其子孙应当继後者分别署状上将及景风章叙旧德显兹遗功焉初胶东侯贾复孙平乡侯普有罪国除，於是绍封普子晨为平乡侯（明年二十八将绝国者皆绍封焉）。
七年诏封安平侯盖延曾孙恢为芦亭侯（初延子扶嗣扶卒子侧嗣永平十三年坐与舅王平谋反伏诛国除）扬虚侯马武孙震为亭侯（初武子檀嗣坐兄伯济与楚王英党颜忠谋反国除）昆阳侯傅俊孙铁为高置亭侯（初俊子昌嗣徙封芜湖侯建初中遭母忧上书以国贫不愿之封钱五十万为关内侯章帝怒贬为关内侯竟不赐钱）参蘧乡侯杜茂孙奉为安乐亭侯（初茂子元嗣永平十四年坐与东平王等谋反减死一等国除）栎阳侯景丹孙遽为亭侯（初丹子尚嗣徙封余吾侯尚卒子苞嗣苞卒子临嗣临无子国除）鬲侯朱曾孙冲为鬲侯（初子商嗣商卒子演嗣演以永元十四年坐从兄伯为外孙阴皇后蛊事免为庶人）槐里侯万修曾孙丰为曲平亭侯（初修子普嗣徙封泫氏侯普卒子亲嗣徙封扶柳侯亲卒无子国除）中水侯忠孙纯为琴亭侯（初忠子威嗣威卒子纯嗣永平九年坐毋杀纯叔父国除一云杀威弟季）许侯光子朗为合乡侯（初光就国因窦宪奴诬光与宪逆自杀）。
元初元年封灵寿侯邳肜孙音为平亭侯初肜子汤嗣汤卒子某嗣（臣钦。若等曰：史阙名）无，於是绍封。
三年封顺侯马廖孙度为颍阳侯初廖子遵嗣徙封程乡侯遵卒无子国除，於是绍封永宁元年封朗陵侯臧宫曾孙繇为朗陵侯初繇兄松嗣侯元初四年与母别居国除至是封繇。
建光二年封舞阴侯岑彭（一作舞阳）曾孙杞为细阳侯初彭征蜀薨子遵嗣徙封细阳侯（名故城在今汝阴县西）遵卒子伉嗣伉卒子杞嗣（杞一作起）元初三年坐事失国至是复封。
顺帝阳嘉三年封林虑公主子耿宝子箕为牟平侯初宝弟子承袭公主爵为林虑侯後阎太后以宝等阿附嬖亻幸共为不道策免宝及承皆贬爵为亭侯遣就国宝於道自杀国除大贵人数为耿请乃诏封之。
桓帝延熹二年绍封全椒侯马成玄孙昌为益阳亭侯（成六世孙配嗣棘陵侯以罪失国于是槐里侯万修玄孙恭为门德亭侯（初修曾孙丰为曲平亭侯丰卒子炽嗣无子国除）。
魏文帝黄初中赐令亭侯田畴从孙续爵关内侯以奉其嗣（畴从太祖平乌丸有功封亭侯邑五百户畴固让不受及卒子。又早死，於是封其从孙）封陵树亭侯荀攸孙彪为陵树亭侯（初攸子嗣无子国除）都亭侯任峻中子览为关内侯（初子先嗣无子国除）都亭侯苏则子愉为都亭侯（初则子怡嗣无子）。
明帝青龙二年三月庚寅山阳公薨（汉献帝也。）八月壬申葬于山阳国孙桂氏乡侯康嗣立为山阳公。
高贵乡公正元元年绍功臣世封荆州牧昌陵乡侯夏侯尚从孙本为昌陵亭侯邑三百户以奉尚後（初尚子玄嗣以谋废司马景王夷族）。
甘露二年报封河东太守丰乐亭侯杜畿孙预为丰乐亭侯邑百户初畿子恕嗣免为庶人徙章武郡是岁河东乐详年九十馀上书讼畿之遗绩朝廷感焉陈留王景元四年封兰陵侯王肃子恂为兰陵侯。
晋武帝泰始元年十二月诏曰：昔太尉王凌谋废齐王而王竟不足以守位征西将军邓艾矜功失节实应大辟然被书之日罢遣人众束手受罪比於求生遂为恶者诚复不同今大赦得还。若无子孙者听使立後令祭祀不绝。
元帝时以太尉临淮公荀ダ兄玄孙序为ダ後封临淮公。又封兰陵公卫玄孙崇为江夏郡公。
明帝大宁三年七月诏曰：三恪二王世代之所重兴灭继绝政道之所先。又宗室哲王有功勋於大晋受命之际者佐命功臣硕德名贤三祖所与共维大业咸开国祚土誓同山河者而并废绝祀不传甚用怀伤主者其详议请应立後者以闻。
