<!-- { "loadSidebar": true } -->
    李大亮为右卫大将军贞观十八年太宗幸雒阳令大亮副房玄龄居守後遇疾临终上表请停辽东之役。又言京师宗庙所在愿深以关中为意表成而卒房玄龄为司空贞观二十二年太宗幸玉华宫玄龄以疾卧纟留台後渐笃玄龄乃谓诸子曰：吾自度危笃而恩泽转降。若辜负圣君则死有馀责当今天下宁谧咸得其宜唯东讨不停方为国患主上含怒意决臣下莫敢犯颜吾知而不言可谓衔恨入地遂抗表切谏曰：臣闻兵恶不戢武贵止戈当今圣化所覃无远不<尸田>自上古所不臣者陛下皆能臣之所不制者皆能制之详观古今为中国患害无过突厥遂能坐运神策不下殿堂大小可汗相次束手分典禁围执戟行间其後延ヌ鸠张寻既夷灭铁勒慕化请置州县沙漠以北万里无尘至於高昌叛涣於流沙吐谷浑首鼠於积石偏师薄伐俱从平荡高丽历代逋诛莫能讨系陛下责其逆乱杀主害人亲扌六军问罪辽碣未经旬日即拔辽东前後虏获数十万计分配诸州无处不满雪往代之宿耻掩崤陵之枯骨比功较德万倍前王此圣人之所以自知微臣安敢备说。且陛下仁风被於率土孝德彰於配天睹夷狄之将亡则指其数岁授将帅之节度则决机万里屈指而候驿视景而望书符应。若神无遗策擢将於行伍之间取士於凡庸之末远夷单使一见不忘小臣之名未尝再问箭穿七札弓贯六钧加以留情坟典属意篇什笔迈锺张词穷曹马文锋既振则宫徵自谐轻翰暂飞则华葩竞发抚万姓以慈遇群臣有礼褒秋毫之善解吞舟之网逆耳之谏必听肤受之斯绝好生之德禁障塞於江湖恶杀之仁息鼓刀於屠肆凫卢荷稻粱之惠犬马蒙帷盖之恩降乘吮思摩之疮登堂临魏徵之柩哭战亡之卒则哀动六军负填道之薪则情感天地重黔黎之大命特留心於庶狱臣心识愦岂足论圣功之深远谈天德之高大哉！陛下兼众美而有靡不备具微臣深为陛下惜之重之爱之。《周易》曰：知进而不知退知存而不知亡知得而不知丧。又曰：知进退存亡不失其正者其惟圣人乎！繇此言之进有退之义存有亡之徵得有丧之理老臣所以为陛下惜之者盖谓此也。《老子》曰：知足不辱知止不殆臣谓陛下威名功德亦可足矣。拓地开疆亦可止矣。彼高丽者边夷贱类不足待以仁义不可责以常礼古来以鱼鳖畜之宜从阔略。若必欲绝其种类深恐兽穷则抟。且陛下每决死囚必令三覆五奏进素食停音乐者盖以人命所重感动圣慈况今兵士之徒无一罪戾无故驱之於行阵之间委之於锋刃之下使肝脑涂地魂魄无归其老父孤儿寡妻慈母望车而淹泣抱枯骨而摧心足以变动阴阳伤害和气实天下之冤痛也。且兵者凶器战者危事不得已而用之向使高丽违失臣节而陛下诛之可也。侵扰百姓而陛下灭之可也。久长能为中国患而陛下除之可也。有一於此虽日杀万夫不足为鬼今无此三条坐烦中国内为旧王雪怨外为新罗报雠，岂非所存者小所损者大愿陛下遵皇祖。《老子》止足之戒以保万代巍巍之名发霈然之恩降宽大之诏顺阳春而布泽许高丽以自新焚陵波之船罢应募之众自然华夷庆赖远肃迩安臣老病三公旦夕入地所恨竟无尘露微增海岳谨以残魂馀息预代结草之诚傥蒙察以哀鸣臣即死。且不朽太宗见表谓玄龄子妇高阳公主曰：此人危笃如此尚能忧我国家。
    令狐楚为兴元节度使开成二年将薨前一日自草遗表其略曰：臣永惟际会受国深恩以祖以父皆蒙褒赠有弟有子并列班行全腰领以从先人委体魄而事先帝此不自达诚为甚愚但以水去泉扃长辞陛更陈尸谏犹进瞽言虽叫呼之不能岂诚明之敢忘今陛下春秋鼎盛寰海镜清是修教化之初是复理平之始然自前年秋夏已来贬谪者至多诛戮者不少伏望普加洪造稍霁皇威殁者昭洗以雷存者г濡以雨露使五嘉熟兆人安康纳臣将尽之苦言慰臣永蛰之幽魄。
    ●卷五百四十九
    ○谏诤部　褒赏
    春秋述五谏之义战国垂三赏之令盖褒扬诤臣有从来矣。非含忠秉直谠言正义挺匪躬之节竭爱君之诚者胡能感悟上心受兹宠锡者已繇汉室而下以谏诤著称者乃有激昂辞气面论亏失或伏ト奏牍传置飞章援引古今箴切时病世之贤君乐闻其说释然嘉纳穆然称善言对慰喻玺书优奖增加爵秩便蕃赐予至於辍服御之物申宴馀之乐以其话言载之史策皆所以励骨鲠而惩谀佞焉。
    汉郅都为中郎将敢直谏从景帝入上林贾姬在厕野彘入厕帝欲持兵救贾姬都伏帝前曰：一姬死更一姬进天下所少宁贾姬乎！陛下纵自轻奈宗庙太后何太后闻而嘉之锡都金百斤帝亦锡金百斤。
    东方朔为常侍郎武帝使中大夫吾丘寿王与待诏能用者二人举籍阿城以南以东宜春以西提封倾亩及其贾直欲除以为上林苑属之南山吾丘寿王奏事帝大说称善时朔在傍进谏曰：夫殷作九市之宫而诸侯畔灵王起章华之台而楚民散秦兴阿房之殿而天下乱粪土愚臣忘生触死逆盛意犯隆指罪当万死不胜大愿愿陈泰阶六符以观天变是日因奏泰阶之事上拜朔为大中大夫给事中赐黄金百斤。又董偃得幸於窦太主帝为窦太主置酒宣室使谒者引内董偃是时朔陛戟殿下（持戟列陛侧）辟戟而前曰：偃安得入乎！帝曰：何谓也。朔曰：以人臣私侍公主乃国家之大贼人主之大蜮昔伯姬燔而诸侯惮奈何臣乎！武帝默然良久曰：吾业以设饮後而自改朔曰：不可夫宣室者先帝之正处也。非法度之政不得入焉帝曰：善乃置酒北宫引偃从东司马门赐朔黄金三十斤。
    于定国为御史中丞昌邑王即位多行淫乱定国上书谏後王废宣帝立大将军光领尚书事条奏群臣谏昌邑王者皆超迁定国繇是为光禄大夫平尚书事甚见任用。
    路温舒为廷尉史宣帝初上书请除诽谤以招切言开天下之口广箴谏之路扫亡秦之失遵文武之德省法制宽刑罚以废治狱则太平之风可兴於世永履和乐与天罔极天下幸甚（言与天长久无穷极也。）帝善其言迁广阳私府长。
    匡衡为给事中是时有日蚀地震之变元帝问以政治得失衡上疏言遂宜减宫室之度省靡丽之饰考制度修外内近忠正远巧佞放郑卫进雅颂举异材开直言任温良之人退刻薄之吏显洁白之士昭无欲之路览六艺之意察上世之务明自然之道帝悦其言迁衡为光禄大夫。
    贡禹为谏议大夫元帝数虚已问以政事禹上言厩马太多请减乘舆服御及请复田与贫民天子纳善其忠乃下诏令太仆减食马水衡减食肉兽省宜春下苑以与贫民。又罢角抵诸戏及齐三服官迁禹为光禄大夫。
    後汉郅恽为上东城门候光武尝出猎车驾夜还恽拒关不开帝令从者见面於门间恽曰：火明辽远遂不受诏帝乃回从东中门入明日恽上书谏曰：昔文王不敢盘於游田以万人为忧而陛下远猎山林夜以继书其如社稷宗庙何暴虎冯河未至之诫诚小臣所窃忧也。书奏赐布百疋贬东中门候为参封尉张禹和帝时为太尉帝南巡祠园庙禹兼卫尉留守闻车驾当进幸江陵以为不宜冒险远幸驿马上谏诏报曰：祠谒既讫当南祀大江得君奏临汉回舆而旋及至京禹特蒙赏赐。
    郭е为邺奚都官上书陈五事以谏言甚切直擢为屯留令。
    魏杨阜为将作大匠明帝初理宫室发美女以充役後庭出入弋猎秋大雨震电多杀鸟雀阜上疏请诸所缮理务从约节等事诏报曰：间得密表先陈往古明王圣主以讽ウ政切至之辞款诚笃实退思补过将顺匡救备至矣。览思苦言吾甚嘉之帝既作新宫。又营雒阳宫殿观阁阜。又上疏谏之奏御天子感其忠言手笔诏答。
    晋阎缵为西戎校尉愍怀太子之废也。缵舆棺诣阙上书理太子之冤书奏御不省後皇太子孙立缵复上书言东宫宜妙选忠直亮正之士。又潘岳缪徽等皆贾谧父党共相沉抑宜皆齐黜以肃风教朝廷善其忠烈擢为汉中守。
    梁郭祖深武帝时为後军将军时帝溺情内教朝政纵弛祖深舆榇诣阙上封帝嘉其直擢为豫章锺陵令员外散骑常侍。
    後魏周澹明元时为特进神瑞二年京师饥朝议将迁都於邺澹与博士祭酒崔浩进计论不可之意帝大然之曰：唯此二人与朕意同也。诏澹浩妾各一人御衣一袭绢五十疋绵五十斤崔浩为祭酒时刘裕在雒议欲以军绝其後路明元问浩浩对以为不可帝大悦语至中夜赐浩御缥醪酒十觚水精戎盐一两曰：朕味卿言。若此盐酒故欲与卿同其甘也。
    高允文成时为中书侍郎领著作郎前後谏事非一帝从容听之或有触迕帝所不忍闻者命左右扶出事有不便允辄求见帝知允意逆寻屏左右以待之礼敬甚重晨入暮出或积日居中朝臣莫知所论或上事有得失者帝省而谓群臣曰：君父一也。父有是非子何为不作书谏之使人知恶而谏於家内隐处也，岂不以父亲恐恶彰於外也。今国家善恶不能面谏而上表显谏此，岂不彰君之短明己之美至如高允者真忠臣矣。朕有是非常正言面论至朕所不乐闻者皆侃侃言说无所避就朕闻其过而天下不知其谏，岂不忠乎！汝等在左右曾不闻一正言但伺朕喜时求官乞职汝等把弓刀侍朕左右徒立劳耳皆至公王此人把笔辅我国家不过著作郎汝等不自愧乎！，於是拜允中书令著作如故。
    宿石为中垒将军迁内行令尝从猎文成亲欲射虎石叩马而谏引帝至高原上後虎腾跃杀人诏曰：宿石忠臣叩马切谏免虎之害後有犯罪宥而勿坐赐骏马一匹。
    成淹孝文时为谒者仆射时孝文自徐泛泗入河还雒淹以黄河浚急虑有倾危上疏陈谏帝敕淹曰：朕以常代无运漕之路故京邑民贫今移都伊雒欲通运四方而黄河浚急人皆难涉我因有此行必须乘流所以开百姓之心知卿至诚而今者不得相纳敕赐骅骝马一匹衣冠一袭。
    李彪为秘书丞尝上封事七条後孝文诏曰：历观古事才能非一或微承籍荫著德当时或见拔幽陋流名後叶故毛遂起贱奋亢楚之辩苟有才能何必拘族也。彪虽宿非清第本阙华资然识性严聪学博坟籍刚辩之才颇堪时用兼爱国。若家载宣朝美。若不赏庸叙绩将何以劝奖勤能可特迁秘书令以酬厥款。
    高道悦为治书侍御史加谏议大夫正色当朝不畏强御诏曰：道悦资性宽笃禀操贞亮居法树平肃之规处谏著必犯之节王公惮其风梗朕实嘉其一至謇谔之诚何愧黯鲍也。其以为主爵下大夫谏议如故。
    後周张衡武帝时为太学士帝居太后忧与左右出猎衡露舆榇叩马切谏帝嘉焉赐衣一袭马一匹擢拜汉王侍读。
    唐孙伏伽武德初为万年县法曹上疏陈三事以谏高祖览之大悦赐帛三百疋擢拜治书侍御史。
    卢政力武德三年为屯田郎中高祖谓政力曰：每见卿奏谏志存正直古人有言曰：君明臣直朕何德而堪之。
    杨纂武德中为侍御史数上书言事因被召问擢拜考功郎中。
    张蕴古贞观初为幽州记室直中书省上大宝箴深存规诫之体太宗嘉纳之赐以束帛焉。
