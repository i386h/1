<!-- { "loadSidebar": true } -->
後元年三月诏曰：间者数年比不登（此乃频也。）。又有水旱疾疫之灾朕甚忧之愚而不明未达其咎意者朕之政有所失而行有过与（与读曰：欤下同）乃天道有不顺地利，或不得人事多失和鬼神废不享与何以致此将百官之奉养或费无用之事或多与何其民食之寡乏也。夫度田非益寡而计民未加益（度谓量计之音徒各反）以口量地其於古犹有馀而食之甚不足者其咎安在无乃百姓从事於末以害农者蕃（末谓工商之业也。蕃亦多也。音扶元切）为酒醪以靡者多（醪汁酒滓也。靡縻散也。）六畜之食焉者众与细大之义吾未能得其中（中音竹仲切）其与丞相列侯吏二千石博士议之有可以佐百姓者率意远思无有所隐宣帝地节三年十月诏曰：乃者九月壬申地震朕甚恐焉有能箴朕过失及贤良方正能直言极谏之士以补朕之不逮毋讳有司（讳避也。虽有司在显职皆言其过勿避之）。
元帝初元二年二月戊午地震於陇西郡毁落太上皇殿庙壁木饣希坏败<豸原>道县城郭官寺及民室压杀人众（<豸原>音植属天水几府庭所在皆谓之山崩地裂水泉涌出诏丞相御史中二千石举茂才异等直言极谏之士。
六月关东饥齐地人相食七月诏曰：岁比灾害民有菜色（五不收人但食菜其颜色变恶）惨怛於心已诏吏虚仓廪开府库赈救赐寒衣今秋禾麦颇伤一年中地再动北海水溢流杀人民阴阳不和其咎安在公卿将何以忧之其悉意陈朕过靡有所讳。
三年六月诏曰：盖闻安民之道本繇阴阳间者阴阳错谬风雨不时朕之不德，庶几群公有敢言朕之过失今则不然俞合苟从未肯极言朕甚悯焉惟庶之饥寒远离父母妻子劳於非业之作卫於不居之宫恐非所以佐阴阳之道也。其罢甘泉建章宫卫令就农百官各省费条奏毋有所讳有司勉之繇与由同俞与偷同不急之事古云：非业也。毋犯四时之禁丞相御史举天下明阴阳灾异者各三人，於是言事者众或进擢召见人人自以得帝意。
永光三年十一月诏曰：乃者己丑地动中冬雨水大雾（中日仲续）盗贼并起吏何不以时禁各悉意对。
四年六月甲戌孝宣园东阙灾戊寅晦日有蚀之诏自今以来公卿大夫其勉思天戒慎身修永以辅朕之不逮直言尽意无有所讳。
成帝建始三年十二月戊申朔日有食之夜地震未央宫殿中诏公卿其各思朕之过失明白陈之。
河平元年四月己亥晦日有食之既诏百寮陈朕过失无有所讳。
鸿嘉二年三月诏曰：古之选贤傅纳以言明试以功（傅读曰仲傅读曰敷陈也。令陈言而省纳以事也。）故官无废事下无逸民（逸逋也。）教化流行风雨和时百用成众庶咸以康宁朕承鸿业十有馀年数遭水旱疾疫之灾黎民屡困於饥寒而望礼义之兴，岂不难哉！朕既无率道（道读曰导）帝王之道日以陵夷（陵丘陵也。夷平也。言其颓替。若丘陵之渐平也。）意乃招贤选士之路郁滞而不通与将未得其人也。其举敦厚有行义能直言者闻切言嘉谋以辅朕之不逮永始四年六月诏曰：乃者地震京师火灾屡降朕甚惧之有司其各悉心明对厥咎朕将亲览焉。
元延元年七月有星孛於东井诏公卿大夫博士议郎其各悉心惟思变意明以经对无有所讳。
哀帝元寿元年正月辛丑朔日有食之诏公卿大夫陈朕之过失无有所讳。
平帝元始元年五月朔日有食之大赦天下公卿将军中二千石举敦厚能直言者各一人。
後汉光武建武六年九月丙寅晦日有食之十月丁丑诏曰：吾德薄不明寇贼为害强弱相陵元元失所毛诗云：日月告齿不用其行永念厥咎内疚於心其敕公卿举贤良方正各一人百寮并上封事无有隐讳有司修职务遵法度。
七年三月癸亥晦日有食之帝避正殿寝兵不听事五日诏百寮各上封事无有所讳其上书者不得言圣。
明帝永平三年八月壬申晦日有食之诏言事者靡有所讳。
八年十月壬寅晦日有食之既诏群臣勉职事极言无讳，於是在位者皆上封事各言得失帝览章深自引咎。
章帝以永平十八年八月即位十一月甲辰晦日有食之，於是避正殿寝兵不听事五日诏有司各上封事。
建初五年二月庚辰朔日有食之诏公卿以下举直言极谏能指朕过失者各一人遣诣公车朕将亲览问焉。
和帝永元七年四月辛亥日有食之帝引公卿问得失令将军大夫御史谒者博士议郎郎官会庭中各言封事。
安帝永初二年七月诏曰：昔在帝王承天理民莫不据玑玉衡以齐七政朕以不德遵奉大业而阴阳差越变异并见万民饥流羌貊叛戾夙夜克己忧心茕茕间令公卿郡国举贤良方正远求博选开不讳之路冀得至谋以鉴不逮而所对皆循尚浮言无卓尔异闻其百寮及郡国吏人有道术明习灾异阴阳之度璇玑之数者各使指变以闻二千石长吏明以诏书博衍幽隐朕将亲览待以不次冀获嘉谋以承天诫。
建光元年十一月郡国三十五地震或坼裂诏三公已下各上封事陈得失。
顺帝阳嘉二年四月己亥京师地震五月诏群公卿士各悉心直言厥咎靡有所讳。
三年河南三府大旱诏书以尚书周举才学优深特下策问曰：朕以不德仰承三统夙兴夜寝思协大中顷年已来旱灾屡应稼穑焦枯民食困乏五品不训王泽未流群司素餮据非其位审所贬黜变复之徵厥效何繇分别具对勿有所讳。
永和元年正月乙卯诏曰：朕秉政不明灾眚屡臻典籍所忌震食为重今日变方远地摇京师咎徵不虚必有所应群公百僚其各上封事指陈得失靡有所讳。
冲帝以建康元年八月即位九月京师及太原雁门地震三郡水涌土裂诏三公特进侯卿校尉举贤良方正幽逸修道之士各一人百僚皆上封事。
桓帝建和元年正月辛亥日有食之诏三公九卿校尉各言得失。
四月庚寅京师地震命列侯将大夫御史谒者千石六百石博士议郎郎官各上封事指陈得失。
延熹五年五月乙亥京师地震诏公卿各上封事。
灵帝建宁元年五月丁未朔日有食之诏公卿已下各上封事。
二年四月大风雨雹诏公卿已下各上封事。
四年二月诏公卿至六百石各上封事。
光和六年夏旱七月制书引咎诏群臣各陈政要所当施行。
魏太祖为汉司空建安十一年令曰：夫治世御众建立辅弼诫在面从诗称听用我谋庶无大悔斯实君臣恳恳之求也。吾充重任每惧失中频年以来不闻嘉谋岂吾开延不勤之咎邪自今以後诸掾属治中别驾常以月旦各言其失吾将览焉。
文帝初为魏王延康元年七月下令曰：轩辕有明台之议放勋有衢室之问皆所以广询於下也。百官有司其务以职尽规谏将率陈军法朝士明制度牧守申政事绅考六艺吾将兼览焉（率与帅同）。
齐王正始元年三月以岁旱诏令狱官亟平冤枉理出轻微群公卿士谠言嘉谋各悉乃心。
晋武帝泰始二年九月散骑常侍皇甫陶傅玄共掌谏职上疏言事诏曰：二常侍恳恳於所论可谓乃心欲佐益时事者也。而主者率以常制裁之岂得不使发愤邪二常侍所论或举其大较而未备其条目亦可便令作之然後主者八座广共研精凡关言於人主人臣之所率与帅同至难而人主苦不能虚心听纳自古忠臣直士之所慷慨至使杜口结舌每念於此未尝不叹息也。故前诏敢有直言勿有所拒庶会得以发弘补过获保高位苟言有偏善情在忠益虽文词有谬误言语有得失皆当旷然恕之古人有不拒诽谤况皆善意在可采录乎！近者孔黾綦毋和皆按以轻慢之罪所以皆原欲使四海知区区之朝而无讳言之忌也。
四年九月诏曰：虽诏有所欲及奏得可而於事不便者皆不可隐情。
五年七月延群公询谠言。
八年二月帝与右将军皇甫陶论事陶与帝争言散骑常侍郑徽表请罪之帝曰：谠言謇谔所望於左右也。人主常以阿媚为患岂以争臣为损哉！徽越职妄奏岂朕之意遂免徽官。
太康七年正月甲寅朔日有食之乙卯诏曰：比年灾异屡发日蚀三朝地震山崩邦之不臧在朕躬公卿大臣各上封事具言其故勿有所讳。
元帝太兴元年六月初置谏鼓谤木。
十一月雷震暴雨诏群公卿士其各上封事具陈得失无有所讳将亲览焉。
二年五月三吴大饥诏百官各上封事。
十二月大赦诏百官各上封事。
明帝太宁三年四月诏曰：冫食直言引亮正想群贤达吾此怀矣。予违汝弼尧舜之相君臣也。ウ庶不拒逆耳之谈稷契之任君居之矣。望共勖之。
後魏明元永兴四年四月宴群臣於西宫使各献直言。
孝文延兴元年九月诏在位及庶民直言极谏有利民益治损政伤化悉心以闻。
承明元年八月诏曰：朕猥承前绪纂成洪烈思隆先志缉熙政道群公卿士其各勉厥心辅朕不逮诸有便民利国者具状以闻。
十月诏曰：朕纂承皇极临万方思阐遐风光被兆庶使朝有不讳之音野无自蔽之响畴咨帝载询及刍荛自今已後群公卿士下及吏民各听上书直言极谏勿有所隐诸有便宜益治利民可以正风俗者有司以闻朕将亲览三事大夫论其可否裁而用之太和三年八月诏群臣直言尽规靡有所讳。
七年九月诏曰：朕承祖宗夙夜惟惧然听政之际犹虑未周至於按文审狱思闻已过自今群臣奏事当献可替否无或面从使朕之过彰於远近。
八年八月诏曰：帝业至重非广询无以致治王务至繁非博采无以兴政先王知其如此故虚己以求过明恕以思咎是以谏鼓置於尧世谤木立於舜庭用能耳目四达庶绩咸熙朕承累圣之洪基属千载之昌运每希遐风景行前式承明之初班下内外听人各尽规以补其阙中旨虽宣允称者少故变时法遵古典裁制俸禄改更刑书宽猛未允人或异议思言者莫由申情求见者无因自达故令上明不周下情壅塞今制百辟卿士工商吏民各上便宜利民益治损化伤政直言极谏勿有所隐务令辞无烦华理从简实朕亲览以知世事之要使言之者无罪闻之者足以为戒。
九年二月诏曰：昔之哲王莫不博采下情勤求箴谏建设旌鼓询纳刍荛朕班禄删刑虑不周允虚怀谠直志献洪猷百辟卿士及工商吏民其各上书极谏靡有所隐。
十一年六月诏曰：春旱至今野无青草上天致谴实由匪德百姓无辜将罹饥馑寤寐思求罔知所益公卿内外股肱之臣谋猷所寄其极言无隐以救民瘼宣武正始三年二月诏曰：昔虞戒面从昌言屡进周任谏辅王阙必箴朕仰赞鸿基伏膺宝历思康庶绩一日万几侧望忠言虚求谠直而良弘弗进规画无闻岂所谓弼谐元首救其不逮者乎！可诏王公已下其有嘉谋深图直言忠谏利国便民矫时厉俗者咸令指事陈奏无或依违。
孝明神龟二年二月诏求直言诸有上书者听密封通奏。
孝昌二年六月诏曰：自运属艰棘历载於兹烽驿交驰旌鼓不息祖宗盛业危。若缀旒社稷洪基殆将沦坠朕威德不能遐被经略无以远及俾令苍生罹此涂炭何以苟安黄屋无愧黔黎今便避居正殿蔬餮素服当亲自招募收集忠勇其有直言正谏之士敢决犭旬义之夫二十五日悉集华林东门人别引见共论得失班告内外咸使闻知。
孝庄建义元年六月以寇难未夷避正殿责躬撤膳。又班募格收集忠勇其有直言极谏之士敢决犭旬义之夫陈国家利害之谋赴君亲临难之节者集华林园面论事。
西魏文帝大统五年十月於阳武门外置悬鼓纸笔以求得失。
