<!-- { "loadSidebar": true } -->
    张烈河东武城人孝明时为征虏将军司空长史先是元。又父江阳王继曾为青州刺史及当权烈故义之怀遂相谄附除前将军给事黄门侍郎。
    冯元兴举秀才时御史中尉王显有权宠元兴奏记於显召为检校御史後为元所知元兴世寒因之势其交道相用为州主簿论者以为非伦。
    叱列延庆尔朱世隆之姊婿也。为常州刺史前废帝普太初世隆得志特见委重迁散骑常侍车骑将军仪同三司。
    于晖字宣明为汾州刺史晖善事人为尔朱荣所亲以女妻其子长孺历侍中河南尹後兼尚书仆射东南道行台。
    徐纥与郑俨俱为舍人俨得幸於灵太后以纥有智数仗为谋主纥以俨宠幸既盛倾身承接其相表里势动内外城阳王徽与之合当时政令归於俨等。
    崔休少而谦退事後母孝谨及为司马尚书子仲文纳丞相高阳王雍弟二女妻领军元子秘书郎雅舒挟恃二家志气微改内有自得之心外则陵籍同列尚书令李崇左仆射萧宝寅右仆射元钦皆以雍之故每惮下之始休母房氏欲以休女妻其外孙邢氏休不欲乃违其母而以妻子议者非之。
    郑羲为中山王傅後历年不转资产亦乏因请假归遂桓不返及李冲贵宠与羲姻好乃就家徵为中书令。
    中山王英子熙既袭爵累迁光禄勋领军于忠执政熙忠之婿也。故岁中骤迁。
    北齐许少纯直晚更浮动初齐朝体式本州大中正以京官为之同郡邢邵为中书监德望甚高与邵竞中正遂凭附宋钦道出邵为刺史朝议甚鄙薄之仕至尚书右仆射。
    源文宗为秘书监以贵游子弟朝列才识敏赡以局见知然好游诣贵要之门故时论以为善於附会。
    和士开禀性庸鄙不书传发言吐论惟以讠舀媚自资河清天统以後威权转盛富商大贾朝夕填门朝士不知廉耻者多相附会甚者为其假子与市道小人同在昆季行列士开後至尚书令。
    後周贺兰祥为大司马时晋公护执政祥与护中表少相亲爱军国之事护皆与祥参谋及诛赵贵废孝闵帝祥有力焉。
    唐封德彝隋炀帝初为舍人而不被用见虞世基幸於炀帝而基不娴吏务每承处分多失事理德彝。又附之密为指画宣行诏命讠舀顺主心外有表疏如忤意者皆寝而不奏决断刑法多文深诋策勋行赏必抑削之故虞基之宠日隆而隋政日乱皆德彝之所为也。
    丘和初仕隋为蒲州刺史坐事除名炀帝时宇文述方被任遇和倾心附之以发武陵公元胄罪拜代州刺史。
    刘义节为少府监性明慧有理家富於财善附会势要。
    李迥秀为凤阁鸾台平章事颇附权亻幸倾心以事张易之昌宗兄弟繇是深为谠正之士所讥。
    黎为京兆尹时鱼朝恩为观军容使仍知国子监事恃宠含威天宪在舌写心佞事动必求媚每期将至监则盛具数百人之饩倾府吏以办之。
    李日知为刑部尚书以官在权要诸子年才总角皆结婚名族时议以失礼之中。
    裴冕为右仆射兼御史大夫充山陵使寻贬为施州刺史初冕为仆射数论时政遂兼御史大夫充山陵使以李辅国权重有恩乃奏辅国所亲信刘ピ为判官潜结辅国後ピ为中书舍人得罪贬岭南冕乃连坐焉。
    房式宰相之侄举进士李泌观察陕州辟为从事泌入相累迁起居郎出入泌门为其耳目及泌卒再除忠州刺史。
    于颀为太府卿京兆尹好任机数专候权要朝列中无势利者视之蔑如也。曲事元载载亲匿之及载得罪後出为郑州刺史。
    韩泰为左右神策京西行营节度行军司马顺宗永贞元年贬漳州刺史及司封郎中韩日华贬池州刺史礼部员外郎柳宗元贬柳州刺史屯田员外郎刘禹锡贬连州刺史皆以善於王叔文坐责出守。
    韦执谊与王叔文同为翰林学士德宗载诞日皇太子献佛像德宗命执谊为画像赞帝令太子赐执谊缣帛以酬之执谊至东宫谢太子卒然无以藉言太子因曰：学士知王叔文乎！彼伟才也。执谊因是与叔文交甚密。
    杜兼为濠州刺史性浮险豪侈矜气宪宗元和初入为刑部吏部郎中拜给事中除金商防御使旋授河南少尹知府事寻拜正尹皆杜佑在相位所借护也。王锷自言太原人後为太原节度使锷附太原王为从子以婚阀自炫子弟多附锷以致名宦。
    李景俭汉中王之孙颇览前史详其成败以王霸之略为己任韦执谊王叔文师重之当二人窃政景俭居母丧故不及祸窦群为御史中丞引为监察御史及群以罪出官景俭坐贬江陵户曹。
    韦ダ为吏部侍郎累历台省自元和已来居相位。若裴李绛崔群辈多与友善而後进之有浮名者亦游其门以是常称有望及李逢吉以朋党专政柄而ダ之迹尤密颇为时人所讥。
    梁卢损进士擢第左丞李琪尝善待损琪有女弟眇长年婚对不集乃以妻损损慕琪声称闻其眇纳之及琪为辅相致损仕进。
    後唐郑珏少依河南尹张全义初为集贤校理昭宗幸雒阳珏为监察御史朱温革命於汴州改左补阙起居郎张衍为谏议大夫珏文章美丽旨趣雍容後进推服复以全义之门人权要奖遇之召入翰林为学士历考功员外郎右司郎中皆知制诰正授舍人翰林承旨转礼部侍郎珏自成名至朝掌翰墨皆全义为之提挈。
    朱洪实为马军都指挥使时朱宏昭为枢密使势焰尤盛洪实以宗兄事之意颇相协。
    崔协明宗天成初为太常卿判尚书铨时孔循任事因其门人求为辅相二年正月七日成命将出任圜言於执政曰：圜比无学术谬参文吏圣上以遭逢运会俾待罪廊庙四辅之重已虚一位今闻崔协虽为名族本不读书较其识见恐不及圜孔循忿其言拂衣而出称疾不朝者数日帝俾重诲谕之方入翌日降制拜平章事登庸之後庙堂化笔假手於人前不同於己者思骋其欲锋露见多为近侍所沮晋史圭为博陆令尝结交要人李蔼蔼得罪有圭所献遗签目在焉繇是善誉稍减。
    ○总录部　朋党
    夫同恶相济譬诸市贾阿党为比谓之小人盖萧艾之一莸而风俗之竞扇鲜仁从类苟利成交引用以汇征结纳而胶固浇薄之态万状奸诈之萌百端矫激以陈言便佞而抗志抵冒以求胜缔构而许心互推所长罔极其弊亲之如兄弟合之。若符节恩树私室志倾重柄借誉以希大用兴谗以摅宿愤简附繇径实繁有徒古君子大为之防无使滋蔓者谓此物也。夫。
    汉灌夫武帝时为燕相数岁坐法去家居长安卿相侍中宾客益衰（以夫居家而卿相侍中素为夫之宾客者渐以衰退不复往也。夫）及魏其侯窦婴失职亦欲倚夫引绳排根格生平慕之後弃之者（根音下恩反格音下各反言婴与夫共相提挈有人生平慕婴夫後见其失职而颇慢弛如此者其排退之不复与交譬如相对挽绳而根格）夫亦得婴通列侯宗室为名高两人相为引重（相牵引而致於尊重也。为去声）其游如父子然相得甚无厌恨相知之晚。
    贾捐之字君房元帝时待诏金马门数召见而长安令杨兴新以才能得幸与捐之相善捐之欲得召见谓兴曰：京兆尹见言君兰（杨兴字）京兆尹可立得兴曰：县官尝言兴薛大夫（胜也。薛广临为御史大夫与愈同）我易助也。君房下笔言语妙天下（於天下最为精妙尔）使君房为尚书令胜五鹿充宗远甚捐之曰：令我得代充宗君兰为京兆京兆郡国首尚书百官本天下真大治士则不隔矣。捐之前言平恩侯可为将军（许嘉也。）期思侯并可为诸曹（期思侯当是贲赫之後嗣也。而表不载）皆如言。又荐谒者满宣立为冀州刺史言中谒者不宜受事宦者不宜入宗庙立止相荐之信不当如是乎！（冀相荐之效当如前所言诸事见纳用）兴曰：我复见言君房也。捐之复短石显兴曰：显鼎贵（鼎音钉言显。且欲贵矣。方。且是也。读如今字）帝信用之之也。今吴楚俗犹谓牵引前却为根格今欲进第从我计（弟但也。）。且与合意即将入矣。捐之即与兴共为荐显奏曰：窃见石显本山东名族有礼义之家也。持正六年未尝有过明习於事敏而疾见出公门入私门（言自公庭出即归其家不妄交游）宜赐爵关内侯引其兄弟以为诸曹。又共为荐兴奏曰：窃见长安令兴幸得以知名数召见兴事父母有曾氏之孝（曾参也。）事师有颜闵之材（颜回闵子骞）荣名闻於四方明诏举茂材列侯以为首为长安令吏民敬乡（乡读曰乡）道路皆称能观其下笔属文则董仲舒进谭动辞则东方生置之争臣则汲直（汲黯方直故世谓之汲直）用之介胄则冠军侯施之治民则赵广汉抱公绝私则尹翁归兴兼此六人而有之守道坚固执义不回（回邪也。）临大节而不可夺国之良臣可试守京兆石显闻知白之帝乃下兴捐之狱令皇后父阳平侯禁与显共杂治奏兴捐之怀诈伪以帝语相风更相荐誉（风读曰讽更音工衡反）欲得大位漏泄省中语罔上不道。《书》曰：谗说殄行震惊朕师（虞书舜典之辞也。言谗巧之说殄绝君子之行震惊我众）王制顺非而泽不听而诛（礼记王制云：行僻而坚言伪而辩学非而博顺非而泽以疑众杀谓人有坚伪辩言不以诚质学于非道虽博无用饰非文过辞语顺泽不听教命有如此者皆诛杀也。）请论如法捐之竟坐弃市兴减死罪一等髡钳为城旦。
    华阴守丞嘉（史失其姓）元帝时上封事言治道在於得贤御史之官宰相之副九卿之右（右在上也。）不可不选平陵朱兼资文武忠正有智略可使以六百石秩试守御史大夫以尽其能帝乃下其事问公卿太子少傅匡衡对以为大臣者国家之股肱万姓所瞻仰明主所慎择也。《传》曰：下轻其上爵贱人图柄臣则国家摇动而民不静矣。（上爵大官也。图谋也。柄臣执权之臣）今嘉从守丞而图大臣之位欲以匹夫徒步之人而超九卿之右非所以重国家而尊社稷也。自尧之用舜文王於太公犹试然後爵之。又况朱者乎！素好勇数犯法亡命受易颇有师道其行义未有以异今御史大夫贡禹洁白廉正经术通明有伯夷史鱼之风海内莫不闻知而嘉猥称（猥曲也。）欲令为御史大夫妄相称举疑有奸心渐不可长宜下有司案验以明好恶嘉竟坐之。
