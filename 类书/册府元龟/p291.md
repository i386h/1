<!-- { "loadSidebar": true } -->
安帝隆安三年十一月妖贼孙恩陷会稽内史王凝之死之吴国内史桓谦临海太守新蔡王崇守魏隐并委官遁吴兴太守谢邈永嘉太守司马逸皆遇害遣卫将军谢琰辅国将军刘牢之逆击走之元兴元年正月以後将军元显为骠骑大将军征讨大都督镇北将军刘牢之为元显先锋前将军谯王尚之为後部以讨桓玄（二月尚之战死三月牢之叛于玄元显遇害）。
义熙八年十二月以西陵太守朱龄石为建威将军益州刺史帅师伐蜀。
後魏道武皇始二年二月平原徐超聚众反於叛城诏将军奚辱捕斩之。
八月遣抚军大将军略阳公元遵袭中山芟其禾菜入郛而还。
天兴二年三月中山太守仇儒亡匿赵郡推群盗赵淮为王号使持节征西大将军冀青二州牧钜鹿公仇儒为淮长聚党扇惑诏中领军长孙肥讨平之。
四月前清河太守傅世聚党千馀家自号抚军将军遣征虏将军庾岳讨破之。
七月范阳人卢溥聚众海滨称使持节征北大将军幽州刺史攻掠郡县杀幽州刺史封沓（三年正月破之生致溥京师）。
五年十一月遣左将军莫题讨上党群盗秦颇丁零翟都於壶关上党太守捕颇斩之都走林虑。
明元泰常七年九月诏假司空奚斤节都督前锋诸军事为晋兵大将军行扬州刺史交趾侯周畿为宋兵将军交州刺史安固子公孙表为吴兵将军广州刺史前锋伐宋。
太武始光三年九月帝以赫连屈丐既死诸子相攻遣司空奚斤率义兵将军封礼雍州刺史延普袭蒲宋兵将军周畿率洛州刺史于栗袭陕城（十月帝西伐事具帝王征门）。
文成大安四年十月宋将殷孝祖修两城於清水东诏镇西将军天水公封敕文等击之十一月诏征西将军皮豹子等三将三万骑助击殷孝祖（五年正月大破之）献文皇兴元年二月宋东平太守申纂戌无盐遏绝王使诏征南大将军慕容白曜督诸军以讨之（月克之）孝文延兴四年九月以宋废帝内相攻战诏将军元兰五将三万骑及假东阳王丕为後继伐蜀汉。
太和元年十月宋葭芦戌主杨文度遣弟鼠袭陷仇池诏征西将军广川公皮欢喜镇西将军梁鬼奴平西将军杨灵尔等率众四万讨之闰月军到建安鼠弃城南走。
四年八月以齐高帝立遣平南将军郎大檀三将出朐城将军白吐头二将出海西将军元泰二将军出连口将军封匹三将出角城镇南将军贺罗出下蔡。又诏昌黎王冯熙为西道都督与征南将军贺罗自下蔡东出锺离以伐齐（五年二月南征诸将大破齐将俘获三万馀口）。
十月兰陵民桓富杀其县令与昌虑桓和比连太山群盗张和颜等聚党保五固推司马朗之为主诏淮阳王尉元等讨之。
十一年五月诏南部尚书公孙文庆上谷张伏子率众南讨舞阴山。
十二年四月齐将陈显达攻陷醴阳左仆射长乐王穆亮率骑一万讨之显达遁走。
十八年十二月以齐明帝立遣行征南将军薛贞度督四将出征襄阳大将军刘昶出义阳徐州刺史元衍出锺离平南将军刘藻出南郑以伐齐。
宣武正始三年正月秦州民王智等众二千自号王公寻推秦州主簿吕苟儿为主年号建明诏右卫将军元丽等讨之（七月苟儿平）。
四月梁将江州刺史王茂先寇荆州屯於河南诏平南将军杨大眼讨破之。
六月诏尚书邢峦出讨徐兖（臣钦。若等曰：时徐兖属梁朝）。
七月诏发定冀瀛相并肆六州卒十万以济南军。
八月兖州平诏平南将军安乐王诠督後发诸军以赴淮南（九月徐州平）。
永平元年八月冀州刺史京兆王愉据州反假尚书李平镇北将军行冀州事以讨之（九月冀
十月豫州城人白早生杀刺史司马悦据城南叛梁遣齐苟仁等四将以助之诏尚书邢峦行豫州事督将军崔暹率骑讨之（十二月斩白早生擒齐苟仁等）。
二年正月梁遣王神念寇南兖诏辅国将军长孙稚假平南将军为都督率统军邴虬等五军以讨之是月泾州沙门刘慧注聚众反诏华州刺史奚康生讨之。
四年正月汾州刘龙驹聚众反诏谏议大夫薛和率众讨之。又命郢州龙骧府长史辛祥为别将与和讨灭之延昌冀州初大乘贼起遣长乐太守李虔为别将与都督元遥讨平之。
三年十一月诏司马高肇与大将军平蜀大都督步骑十万西伐盖州刺史傅坚眼出巴北平南将军羊祉出涪城安南将军奚康生出绵竹抚军将军甄琛出剑阁。
孝明以延昌四年正月即位三月以梁高祖於浮山堰淮规为扬徐之害诏平南将军杨大眼讨之。
九月梁将赵祖悦袭据硖石诏定州刺史崔亮假镇南将军率诸将讨之。又诏冀州刺史萧宝寅为镇东将军决淮堰（明年九月淮堰破缘淮城戍十馀万口漂入于海）。
熙平元年正月以吏部尚书李平为镇东大将军兼尚书右仆射为行台节度讨硖石诸军（二月克硖石祖悦尽俘其众）。
五月梁衡州刺史张齐寇益州复以傅坚眼为刺史以讨之。
正光四年十二月梁遣将寇边诏假征南将军崔延伯讨之。
五年六月秦州城人莫折大提据城反自称秦王杀刺史李彦诏雍州刺史元志讨之南秦城人孙掩张长命韩祖香据城反杀刺史崔游以应大提诏吏部尚书元循义兼尚书仆射为西道行台率诸将西讨九月诏尚书左仆射齐王萧宝寅为西道行台大都督率征西将军都督崔延伯。又诏抚军将军北海王颢为都督并率诸将西讨是月梁遣将裴邃虞鸿袭据寿春外城刺史长孙稚击走之遂退屯黎浆诏河间王琛总众援之梁。又遣将寇淮阳诏秘书监安乐王鉴率众讨之。
十月高平酋长胡琛反自号高平王遣其将宿勒明达寇豳夏北华三州诏都督北海王颢率诸将讨之十一月高平人共迎胡琛诏太傅京兆王继为太师大将军率诸将讨之。
孝昌元年正月徐州刺史元法僧据城反害行台高谅自称宋王年号天启遣其子景仲归於梁遣其将胡龙牙成景隽元略等率众赴彭城诏秘书监安乐王鉴讨之鉴为法僧所败梁遣豫章王综入守彭城诏镇国将军临淮王尚书李宪为都督卫将军国子祭酒安丰王延明为东道行台仪同三司李崇为东道大都督俱讨徐州。
二年正月五原降户鲜于修礼反於定州号鲁兴元年诏左光禄大夫长孙稚为使持节假骠骑将军大都督北讨诸军事与都督河间王琛率众讨之。
六月降蜀陈双炽聚众反自号始兴王诏假镇西将军都督长孙稚讨平之。
三年正月梁将湛僧珍围东豫州诏散骑常侍元为都督以讨之是月梁。又遣将彭群王辩等率众数万逼琅邪诏青州南青州讨之是月以四方未平诏内外戒严将亲出讨。
二月东郡民赵显德反杀太守裴烟自号都督立其兄子为太守诏都督李叔仁讨之是月梁将成景隽四月平寇彭城诏员外常侍崔孝芬为行台率将击走之三月齐州广川民刘均执清河太守邵怀聚众反自署大行台清河民房须自署大都督屯据昌国城诏都督李叔仁讨平之。
八月诏都督源子邕李轨裴衍等讨葛荣。
十月雍州刺史萧宝寅据州反自号曰：齐年称隆绪诏尚书右仆射长孙稚讨之。
武泰元年二月群盗烧劫巩县以西关口以东公潞涧以南诏武卫将军李神轨为都督讨平之。
孝庄建义元年五月梁遣将曹义宗寇荆州以中军吏部尚书费穆为使持节都督征南诸军事节度荆州刺史王罴以讨之是年万侯鬼奴僭大号除左卫将军尔朱天光都督雍岐二州诸军事雍州刺史率大都督武卫将军贺拔岳大都督侯莫陈悦等以讨鬼奴击走之。
六月幽州平北府主簿河间邢杲率河北流民十馀万户於青州之北海自署汉王年号天统以征东将军李叔仁为车骑大将军率众讨之。
七月光州人刘举聚众数千反於濮阳自称皇武大将军诏大都督宗正珍孙率南广州刺史都督郑先护讨破平之。
九月诏太尉公上党王天穆讨葛荣次於朝歌之南是月柱国大将军尔朱荣率骑七万讨葛荣於滏口破擒之馀众悉降。
永安元年十二月诏行台于晖回师讨邢杲次於历下。
二年三月诏大将军上党王天穆与渤海王高欢讨邢杲（四月大破之杲降）。
三年正月东徐州城民吕文欣王赦等杀刺史元大宾据城反以抚军将军都官尚书樊子鹄兼右仆射为行台督征南将军都督贾显智征东将军徐州刺史严思远以讨之（三月东徐平）。
七月尔朱世隆据河桥逼京邑将军李苗以大公焚河桥世隆退走诏大都督兼尚书仆射行台源子恭率骑一万出西道行台杨昱领都督李侃希等募勇士八千从东路防讨之子恭仍镇太行丹谷。
後周武帝保定三年九月诏柱国杨忠率骑一万与突厥伐齐十二月遣太保郑国公达奚武率骑三万出平阳以应杨忠。
天和二年闰六月陈湘州刺史华皎率众来附遣襄州总管卫国公直率柱国绥德公陆通大将军田弘权景宣元定等将兵拔之因而南伐。
宣帝以宣政元年六月即位十二月以上柱国河阳总管滕王为行军元帅率众伐陈免京师见徒并令从军。
大象元年九月以上柱国郧国公韦孝宽为行军元帅率行军总管祝国公亮成阝国公梁士彦以伐陈。
十一月韦孝宽拔寿阳祝国公亮成阝黄城梁士彦拔广陵陈人退走，於是江北尽平。
隋高祖开皇元年九月以上柱国薛国公长孙览上柱国宋安公元景山并为行军元帅以伐陈仍命尚书左仆射高节度诸军事帝谓曰：我为百姓父母，岂可限一衣带水不拯之乎！命大造战公人请密之帝曰：吾将显行天诛何密之有使投棹於江。若彼能改吾。又何求（二年正月陈遣使请和遂班师）。
