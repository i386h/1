<!-- { "loadSidebar": true } -->
    三代之授钺两汉之赐戟皆得专杀者唯以肃军旅而谨号令也。若乃秦汉而降幸总戎昭性非仁贤学昧诗礼骄盈弗率暴横是图负恃军戎擅恣诛殛或失律而归罪於下或迁怒而厚诬於人或疑忌之相形或取求之不获怠弃王命杀害无辜恣残忍之心快忿怼之意旋伏明戮以谢沉冤天之祸淫信不诬矣。
    项羽字籍为楚次将与上将军宋义救钜鹿宋义久不渡河羽晨朝宋义即其帐中斩义头（即就也。）出令军中曰：即就也。宋义与齐谋反楚楚王因令籍诛之诸将服（失气也。音之涉切）莫敢枝梧（梧音误枝梧犹枝杆也。瓒曰：小柱为枝邪柱为梧）皆曰：首立楚者将军家也。今将军诛乱乃相与共立羽为假上将军（未得怀王之命故立为假也。）使人追宋义子及之齐杀之使桓楚报命於王王因使使立羽为上将军。
    汉周苛为御史大夫守荥阳城是时左丞相韩信击魏虏魏王豹传豹诣荥阳汉王令豹守荥阳楚围之急苛曰：反国之王难与共守遂杀豹。
    胡建孝武时守军正丞（南北军各有正。又置丞而建未得真官兼守之）时监军御史为奸穿北军垒垣以为贾区（坐卖曰：贾为卖物之区也。区者小室之名。若今小屋之类故卫士之屋谓之区庐宿卫宫外士称为区士也。贾音古）建欲诛之乃约其走卒（约束也。）曰：我欲与公有所诛吾言取之则取斩之则斩，於是当选士马日监御史与护军诸校列坐堂皇上（校者军之诸部校也。室无四壁曰：皇）建从走卒趋至堂皇下诈谒因上堂走卒皆上建指监军御史曰：取彼走卒前曳下堂皇建曰：斩之遂斩御史护军诸校皆愕惊不知所以建亦已有成奏在怀中遂上奏以闻繇是显名。
    後汉张灵帝时为中护匈奴中郎将光和元年与南单于呼徵不相能擅斩之更立右贤王羌渠为单于以不先请而擅诛杀槛车徵廷尉抵罪刘岱为兖州刺史与曹公袁绍等起兵诛董卓进屯河内岱与东郡太守桥瑁相恶岱杀瑁以王肱领东郡太守。
    吴凌统为别部司马行破贼都尉从击山贼时大帝破保屯先还馀麻屯万人统与督张异等留攻围之克日当攻先期统与督陈勤会饮酒勤刚勇任气因督察酒陵轹一坐举罚不以其道统疾其侮面折不为用勤怒詈统及其父操统流涕不答众因罢出勤乘酒凶悖。又於道路辱统统不能忍引刀斫勤数日乃死及当攻屯统曰：非死无以谢罪乃率吏士卒身当矢石所攻一面应时披坏诸将乘胜遂大破之还自拘於军正帝壮其果毅使得以功赎罪。
    孙为大将军魏将诸葛诞举寿春请降遣朱异帅三万人屯安丰城为文钦势异败归授兵三万人使异死战异不从斩之於镬里而遣弟恩救会诞败引还既不能拔出诞而丧败士众自戮名将莫不怨之。
    晋郭默为右将军成帝咸和四年十二月害平南将军江州刺史刘毅太尉陶侃帅众讨默於寻阳斩之前赵靳冲为镇北将军寇太原平北卜率众继之冲攻太原不克而归罪於辄斩之刘聪闻之大怒曰：此人朕所不得加刑冲何人哉！遣其御史中丞浩衍持节斩冲。
    宋萧惠开为益州刺史持节督益宁二州诸军事路经江陵时吉翰子在荆州与惠开有旧为设女乐乐人有美者惠开既求不得。又欲以四女妓易之不许惠开怒收吉斩之即纳其妓启云：吉为刘义宣所遇交结不逞向臣讪毁朝政辄已戮之孝武称快。
    南齐任侯伯宋末为平西将军黄回军主先是王蕴罢南中郎将南阳王未之镇蕴宁朔府长史庾佩玉权行州事朝廷先遣南中郎将中兵参军临湘令韩幼宗领军防州沈攸之之难二人各相疑阻佩玉辄杀幼宗回至郢州遣侯伯行湘州事。又杀佩玉侯伯与回同卫将军袁粲谋石头事回令侯伯水军乘舸往赴会众军已至不得入太祖令湘州刺史吕安国至收侯伯诛之。
    王奂为镇北将军雍州刺史辄杀宁蛮长史刘兴祖武帝大怒御史中丞孔稚圭奏其事罪合穷戮从之陈吴明彻为领军将军时湘州刺史华皎阴有异志诏明彻率兵讨之明彻於军中辄戮安成内史杨文通。
    後魏万安国孝文时为大司马大将军先与神部长奚买奴不平承明初矫诏杀买奴于苑中帝闻之大怒遂赐安国死。
    侯莫陈悦为秦州刺史时贺拔岳督关中兵召悦共讨灵州悦诱岳斩之岳左右奔散悦遣人安慰云：我别禀意旨止在一人诸军勿怖众皆畏伏无敢拒者唐赵郡王孝恭为东南行台右仆射高祖武德中与越州都督阚棱同讨辅公┙及擒公┙公┙诬棱与已通谋。又杜伏威王雄诞及家产在贼中者合从原放及皆籍没棱诉理之有忤孝恭孝恭怒遂以反诛之。
    窦轨为益州道行台右仆射轨与行台尚书韦起郭行方素不协及隐太子诛有诏下益州轨藏诸怀中起问曰：诏书安在轨不言示但曰：卿欲反矣。执而杀之行方大惧奔於京师。
    苏海政为海道总管检校右武卫将军高宗龙朔二年十二月受诏讨龟兹及疏勒敕昆陵都督阿史那弥射及池都督阿史那步直发众以从海政步直先与弥射争部落不和密谓海政曰：弥射谋反请以计诛之时海政兵才数千悬师在弥射境内遂集军吏而谋曰：弥射。若反我辈既无噍类不如先事诛之乃伪称有敕令大总管赍物数百万段分赐可汗及诸首领繇是弥射率其麾下随列请物海政尽收斩之其下鼠厄施拔塞两部叛走海政与步直追讨平之海政军回至疏勒之南弓月。又引吐蕃之众来拒官军海政以师老不敢战遂以军资赂吐蕃约和而还其後吐蕃盛言弥射不反为步直所诬而海政不能审察滥行诛戮。
    哥舒翰为副元帅御安禄山既至潼关或劝翰曰：禄山阻兵以诛杨国忠为名公。若留兵三万守关悉以精锐回诛国忠此汉挫七国之计也。公以为何如翰心许之未发有客泄其谋於国忠国忠大惧乃奏曰：兵法安不忘危今潼关兵众虽盛而无後殿万一不利京师得无恐乎！请选监牧小儿三千人训练於苑中诏从之遂遣剑南将军李福杜光庭分统焉。又奏召募一万人屯於灞上令其腹心杜乾运将之翰虑为所图乃上表请乾运兵隶於潼关遂诏乾运赴潼关计事因斩之。
    李光弼肃宗至德元年八月为太原尹北京留守先是太原节度王承业军政不修时御史崔众主兵於河东侮易承业之为人衷甲持枪上承业厅以玩谑之光弼闻之甚不平至是。又有诏交众所主兵於光弼众以麾下来谒光弼迎旌相接而不逊避长揖光弼光弼怒既至。又不交兵光弼收系之顷中使至云：除众御史中丞中使怀其敕问众所在光弼曰：众有罪系之久矣。中使持敕示光弼李光弼对曰：光弼今祗斩侍御史。若宣制命拜中丞即斩中丞。若拜宰相即斩宰相中使惧遂寝之而还翼日以兵围众至碑堂下斩之威振三军。
    严武为剑南节度等使前後在蜀累年肆志逞欲恣行猛政梓州刺史章寻初为武判官及是小不副意召赴成都杖杀之由是威震一方。
    骆元光为华州节度德宗贞元元年八月专杀徐庭光元光累有功帝虑谏官论其专杀先令宰相谕谏官勿论。
    周智光为同华节度代宗永泰元年秋逐吐蕃至州时杜冕屯坊州智光与冕不协遂杀州刺史张麟坑杜冕家属八十一人焚坊州庐舍三千馀家李奉先为金吾卫将军宪宗元和十年河东防秋卒杀丰州刺史燕重于而归以奉先为检校左散骑常侍兼丰州刺史初重于之见杀也。麾下之众或启之故不及备从事有崔德玄者总其乱众而颇易置之党乱者惧奉先至而听於德玄乃潜告於奉先曰：燕大夫之死实德玄构焉今。又招扇诸部以拒公矣。丰州百姓旧与夷种杂处及奉先遣使潜视见其牛羊庐帐之在郊以为信然及德玄迎谒于郊奉先数而杀之没其家。
    孟简元和末为山南东道节度使以心腹吏陈翰知上都进奏委以关通翰持简阴事渐不可制简怒追至州杀之。且欲灭口翰弟及子进状诉冤。且告简赃状御史台案验获简赃及为吐突承钱帛等共计之十馀贯匹事状词明白故自太子宾客分司东都贬吉州司马刘从谏为昭义军节度使敬宗宝历二年七月奏大将军程光晟谋翻动发觉处置讫从谏稔恶藏奸非一朝一夕光晟之死人颇疑其冤。
    韩约为安南经略使文宗太和二年六月奏爱州刺史张丹犯赃并欲谋恶事已准法处置大理寺议张丹既行禁勘即是制囚韩约不合专擅处置敕张丹男宗礼等并释放。
    康傅圭僖宗乾符中自河东行军司马除河东节度等使时傅圭已率兵在代州自行营赴任两都虞候张错郭フ迎于乌城驿并杀之军中震悚。
    梁朱珍唐末为太祖诸军指挥使龙纪初与诸将屯於萧县以御时溥珍虑太祖自至令诸军葺马厩以候巡抚时排阵斩斫使李唐宾之裨将严郊独慢焉军候范权恃珍以督之唐宾素与珍不协果怒乃见珍以诉其事珍亦怒曰：唐宾无礼拔剑斩之珍命骑列状陈其事太祖初闻唐宾之死惊骇与敬翔谋诈令有司收捕唐宾妻子下狱以安珍心太祖遂径往萧县距萧一舍珍率将校迎谒太祖令武士执责其专杀命丁会行戮都将霍存等数十人叩头以救太祖怒以坐床掷之乃退。
    後唐李冲为华州节度使初明宗至京师西征军未旋命冲为华州都监令应接之冲至华迫华帅史彦入朝李存敬至华冲尽诛其家俄而任圜领西征大军至招讨推官张砺六军推官李松等因言西征监军官李从袭欲图任圜几覆西军虑至京师妄生间谍君宜矫制诛之冲即遣牙兵数十人擒之军中斩首以徇史彦以逼己归朝深怨冲泣诉於安重诲重诲怒冲复令彦归华诏冲归朝。
    孟知祥为西川节度使天成二年表奏泗州防御使充西川兵马都监李严扇摇军众寻已处斩讫初李严同光中为客省使使于蜀时王衍专据坤维部曲离心知其必可取使还具奏蜀亡之状兴师之日必有成功故平蜀之谋始於严郭崇韬起军之日乃以严为三川招抚使严与先锋使康延孝将兵五千先驱阁道或驰词说或威以兵锋大军未及所在随下延孝在汉州王衍与《书》曰：可谓李司空先来予既举诚纳款众咸以为讨蜀之谋始於严衍以甘言将诱而杀之欲不令遽往严闻之喜曰：候魏王至吾两人大功立矣。即驰骑入益州衍见严於母前以妻母为即日引蜀使欧阳彬迎谒魏王三川既平以功冀领节度寻遇萧墙之难明宗即位严求之蜀川乃以为兵马都监知祥忌之既至召宴即被执而害之以谋欲构乱闻。
