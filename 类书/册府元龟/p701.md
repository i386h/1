<!-- { "loadSidebar": true } -->
    城阳王鸾为定州刺史鸾爱乐佛道修持五戒不饮酒食肉积岁长斋缮起佛寺劝率百姓共为土木之劳公私费扰颇为民患宣武闻而诏曰：鸾亲惟宗懿作牧大州民物殷繁绥宁所属宜克己厉诚崇清树惠而乃骤相徵发专为烦扰编户嗷嗷家怀嗟怨北州土广奸乱是繇准法寻愆应加肃黜以鸾戚属情有不忍可遣使者以义督责夺禄一周微示威罚也。安定王燮弟愿平宣武初为给事中悖恶日甚杀人劫盗公私咸患帝以其戚近未忍致之於法乃免官禁之别馆馆名愁思堂冀其克念孝明立愿平乃得出灵太后临朝以其暴乱不悛诏曰：愿平志行轻疏每乖宪典可还於馆依前禁锢久之解禁还家付宗师严加诲奖。
    高阳王雍孝明时为司州牧侍中太师录尚书事灵太后许赐其女妓未及送之雍遣其阉丁鹅自至宫内料简四口冒以还第太后责其专擅追停之。
    河间王琛为定州刺史琛妃宣武舅女高皇后妹琛冯侍内外在州贪忄林及还朝灵太后诏曰：琛在定州惟不将中山宫来自馀无所不至何可更复叙用繇是遂废於家。
    後周袭杞公亮为徐州总管在州无政绩晋公护诛後亮心不自安唯纵酒而已武帝敕让之。
    隋秦王俊高祖子为并州总管以疾徵还京师高祖以其奢纵免官以王就第左武卫将军刘谏曰：秦王非有他过但费官物营廨舍而已臣谓可容帝曰：法不可违固谏帝忿然作色乃止其後杨素复进谏曰：秦王之过不应至此愿陛下详之帝曰：我是五儿之父非兆民之父。若如公意何不别制天子儿律以周公之为人尚诛管蔡我诚不及周公远矣。安能亏法卒不许俊疾笃未能起遣使奉表陈谢帝谓其使曰：我戮力开基创兹大业作训垂范庶臣下守之而不失汝为吾子而欲败之不知何以责汝俊惭怖疾甚大都督皇甫统上表请复王官不许岁馀以疾笃复拜上柱国开皇二年六月薨於秦邸帝哭之数声而已。
    蜀王秀高祖子在蜀奢侈违犯制度晋王阴令杨素求其罪而谮之仁寿二年徵还京师帝见不与语明日使切让之秀谢曰：忝荷国恩出临藩岳不能奉法罪当万死皇太子及诸王流涕庭谢帝曰：顷者秦王麋费财物我以父道训之今秀蠹害生民当以君道绳之，於是付执法者废为庶人秀上表希与爱子孤子相见帝因下诏数其罪曰：汝地居臣子情兼家国庸蜀要重委以镇之汝以干纪乱常怀恶乐祸辟睨二宫伫迟灾[C260]容纳不逞结构异端我有不和汝便觇候望我不起便有异心皇太子汝兄也。次当建立汝假妖言乃云：不终其位妄称鬼怪。又道不得入宫自言骨相非人臣德业堪承重器妄道青城出圣欲以己当之诈称益州龙见言吉兆重述木易之姓更治成都之宫妄说禾乃之名以当八千之运横生京师妖异以证父兄之灾妄造蜀地徵祥以符巳身之汝，岂不欲得国家恶邪天下乱也。辄造白玉之挺。又为白羽之箭文物饰服岂似有君鸠集左道符书厌镇汉王於汝亲则弟也。乃画其形像书其姓名缚手钉心枷锁丑械仍云：请西岳华山慈父圣母神兵九亿万骑收杨谅魂神闭华山下勿令散荡我之於汝亲则父也。复云：请西岳华山慈父圣母赐为开化杨坚夫妻回心忄喜。又画我形像缚手撮头仍云：请西岳神兵收杨坚魂神如此形状我今不知杨谅杨坚是汝何亲也。包藏凶慝图谋不轨逆臣之迹也。希父之灾以为身幸贼子之心也。怀非分之望肆毒心於兄悖弟之行也。嫉妒於弟无恶不为无孔怀之情也。违犯制度坏乱之极也。多杀不辜豺狼之暴也。剥削民庶酷虐之甚也。唯求财货市井之业也。专事妖邪顽へ之性也。弗克负荷不材之器也。凡此十者灭天理逆人伦汝皆为之不祥之甚也。欲免祸患长守富贵其可得乎！後听与其子同处。
    唐魏王泰太宗第四子贞观十七年四月太子承乾败太宗面加谴让承乾曰：臣贵为太子更何所求但为泰所图时与朝臣谋自安之计不逞之人教臣为不轨之事今。若以泰为太子是落其度内太宗因谓侍臣曰：我。若立泰便是储宫之位可经营而得也。泰立承乾晋王皆不存晋王立泰与承乾可无恙也。乃下诏曰：朕闻生育品物莫大乎！天地爱敬罔极莫重乎！君亲是故为臣贵於尽忠亏之者有罚为子在於行孝违之者必诛大则肆诸市朝小则终贻黜辱雍州牧相州都督左武侯大将军魏王泰朕之爱子实所锺心幼而聪令颇好文学恩遇极於隆重爵位穷於宠章不思圣哲之戒自构骄僭之咎惑谗谀之言信离间之说以承乾虽居长嫡久缠疴恙潜有代立之望靡遵义方之则承乾惧其凌夺泰亦日增猜阻争结朝士竞引凶人遂使文武之官各有附亲戚之内分为朋党朕志存公道义在无偏彰厥巨[C260]两从废黜非惟作则四海亦乃贻范百代可解雍州都督左武侯大将军并削爵土降为东莱郡王寻改封顺阳郡王於均州为邑制宅以处之。
    齐王太宗子贞观中为齐州都督溺情群小尤好弋猎长史薛大鼎屡谏不听太宗以大鼎辅导无方坐免权万纪前为吴王恪长史有正直之节乃以为长史有咎君谟梁猛彪者并以善骑得幸於万纪骤谏不纳遂斥逐之而潜遣招延狎昵愈甚太宗虑不能悔过数以书责让。
    滕王元婴多骄纵失度高宗以书诫之曰：王地在宗枝寄深磐幼闻诗礼夙承教义实冀孜孜无怠渐以成德岂谓不遵轨辙逾越典章。且城池作固以备不虞关钥开闭须有常准鸠召散乐并集府僚严关夜开非复一度遏密之悲尚缠比屋王以此情事何遽纷纭。又巡省百姓本观风问俗遂乃驱率老幼借狗求至志从禽之娱忽黎元之重时方农要屡出畋游以弹弹人将为笑乐取之道尚应多绪何必此事方得为娱晋灵虐主未可取则。
    赵孝文趋走小人张四郎倡优贱隶王亲与博戏极为轻脱一府官僚何所瞻望凝寒方甚以雪埋人虐物既深何以为乐家人奴仆侮弄官人至於此事弥不可长朕以骨肉至亲不忍致王於法今与王下上考以鬼王心人之有过贵在能改国有宪章私恩难再兴言及此惭{难心}盈怀。
    嗣虢王巨肃宗乾元初为河南尹於南桥梁出入车牛皆税钱以供国用颇有乾没士庶怨之後与妃张氏不睦张氏即皇后从父妹宗正卿李遵构之发其赃贬为遂州刺史。
    王震为宗正卿昭宗天三年七月敕曰：震就列朝行守官宗寺俄从私便久去上京既稍失於规程宜特示於黜免勒停见任并落下袭封。
    ●卷二百九十八
    ○宗室部　不悌邪佞奢僭溺不悌
    生民之亲莫如兄弟为人之本莫先孝友是以书之五教礼之六行君陈之言有政戴记之述家肥皆著其义以为大训况乎！帝室之系本支之重就公宫之学承师氏之教固宜保於既睦岂或吊乎！不咸者哉！然而姬氏以来载籍所纪乃有致疑於忠节见忌於令名虽遇急难绝天伦之义稍殊官秩忘家人之礼以至媒孽成罪干戈相寻亡国破家身死名辱者盖有之矣。固与夫御侮致美之说异焉。
    周管叔蔡叔周公之兄弟也。成王少周公旦专王室管蔡疑周公之为不利於成王乃挟武庚以作乱汉淮南王安衡山王赐皆厉王长子也。淮南衡山相责望礼节间不相能（兄弟相责故有嫌）。
    衡山王赐后乘舒生子三人长男爽为太子次女无采少男孝乘舒死立姬徐来为后徐来善遇无采及孝孝少失母附后后以计爱之与共毁太子。
    常山王勃宪王舜太子也。舜有不爱姬生长男（音夺）以母无宠故亦不得幸於王王后生勃王多所幸姬王后稀得幸及宪王疾甚诸幸姬侍疾王后以妒冒（音冒）不常在辄归舍医进药勃不自尝药。又不宿留侍疾宪王薨王后勃乃至宪王雅不以为子数（雅素也。）不分与财物或令勃王后分与财者不听勃代立。又不收恤怨王后及勃漠视宪王丧自言王病时王后勃不侍及薨六日出舍（出服舍）勃坐徙房陵。
    宣武侯福川懿王孙也。武帝太初元年坐杀弟弃市。
    驺丘侯毋害城阳共王孙也。宣帝本始元年使人杀兄遂弃市。
    魏乐陵王茂武帝子性忄敖狠兄东平王薨茂称嗌痛不不肯发哀居处出入自。若有司奏除国上诏削县一百五十户。
    吴孙霸字子威和同母弟也。和为太子霸为鲁王宠爱崇特与和无殊顷之和霸不穆之声闻於大帝帝禁断往来假以精学时全寄吴安孙奇杨竺等阴共附霸图危太子谮毁既行太子以败柑亦赐死霸赐死後诛寄等以党霸构和故也。
    晋汝南王亮为大宰录尚书事与太保卫对掌朝政楚王玮有勋而好立威亮惮之欲夺其兵权玮甚憾之乃承贾后旨诬亮与有废立之谋矫诏杀之东莱王蕤齐王攸之子性︹暴使酒数凌侮弟ぁぁ以兄故容之ぁ起义兵赵王伦收蕤及弟北海王系廷尉当诛伦太子中庶子祖纳上疏谏曰：罪不相及恶止其身此先哲之裔谟百王之达制也。是故鲧既殛死禹乃嗣兴二叔诛放而邢卫无责逮乎！战国及至秦汉明恕之道寝猜嫌之情用乃立质任以御众设从罪以发奸其所繇来盖三代之弊法耳蕤献王之子明德之裔宜蒙特宥以全睦亲之典会孙秀死蕤等悉得免ぁ拥众入雒蕤於路迎之ぁ不即见须符付前顿蕤恚曰：吾坐尔殆死曾无友于之情及ぁ辅政诏以蕤为散骑常侍加大将军领後军侍中特进增邑满二万户。又从ぁ求开府ぁ曰：武帝子吴豫章尚未开府。且须後蕤以是益怨密表ぁ专擅与左卫将军王舆谋共废ぁ事觉免为庶人寻诏曰：大司马以经识明断高谊远略猥率同盟安复社稷自书契所载周召之美未足比勋故授公上宰东莱王蕤潜怀忌妒包藏祸心与王舆密谋图欲谮害收舆之日蕤与青衣共载微服奔走经宿乃还奸蕤赫然妖惑外内。又前表ぁ所言深重虽管蔡失道牙庆乱宗不复过也。春秋之典大义蕤亲其徙蕤上庸後封微阳侯永宁初上庸内史陈锺承ぁ旨害蕤ぁ死诏诛锺复蕤改葬以王礼。
    河间王齐王ぁ专权与长沙王同谋诛ぁ以为内主败ぁ斩之本以弱ぁ︹冀为ぁ所擒後以为辞宣告四方共讨之因废帝立成都王已为宰相专制天下既而杀ぁ其计不果乃潜使中书令卞粹等袭并诛之。
    武陵王澹无孝友之行弟东安王繇有令名为父母所爱澹恶之如雠遂谮繇於汝南王亮亮素与繇有隙奏废徙之。
    宋始安王休仁文帝第十二子也。明帝殒废帝於华林园明旦休仁出住东府时南平庐陵敬先兄弟为废帝所害犹未殡殓休仁与山阳王休同载临之开帷欢笑奏鼓吹往反时人咸非焉。
