<!-- { "loadSidebar": true } -->
    皇瑗宋右师也。鲁哀公十七年冬皇瑗奔晋皇瑗之子麋有友曰：田丙而夺其兄阝般邑以与之阝般愠而行告桓司马之臣子仪克（克在下邑不与之乱故在）子仪克宋告夫人曰：麋将纳桓氏公问诸子仲（子仲皇野）初子仲将以杞姒之子非我为子（为子杞姒子仲妻）麋曰：必立伯也。（伯非我兄）是良材子仲怒弗从故对曰：右师老矣。不识麋也。（言右师老不能为乱麋则不可知）公执之（执麋）皇瑗奔晋召之（召令还）十八年春宋杀皇瑗公闻其情复皇氏之族使皇缓为右师（言宋景公无常也。缓瑗从子）。
    孟武伯鲁大夫哀公二十五年六月公至自越（前年行今还）季康子孟武伯逆於五梧（鲁南鄙也。）郭重仆（为公御车）见二子曰：恶言多矣。君请尽之（二子不臣之言甚多欲使公尽极以观之）公宴于五梧武伯为祝（祝上寿酒）恶郭重曰：何肥也。（訾毁其貌）季孙曰：请饮彘（饮罚之）以鲁国之密迩仇雠臣是以不获从君克免於大行。又谓重也。肥（言重堕君远行劬劳不宜称）公曰：是食言多矣。能无肥乎！（以激三桓之数食言）饮酒不乐公与大夫始有恶。
    智伯晋卿与赵韩魏共攻出公出公奔齐道死智伯乃立昭公曾孙骄是为晋懿公智伯益骄请地韩魏韩魏与之请地赵赵不与以其围郑之辱智伯怒遂率韩魏攻赵赵襄子惧乃奔保晋阳晋出公十一年智伯伐郑赵简子疾使太子毋┰将而围郑智伯醉以酒灌击毋┰毋┰群臣请死之毋┰曰：君所以置毋┰为能忍诟然亦愠智伯智伯归因谓简子使废毋┰简子不听毋┰由此怨智伯。
    田乞齐大夫安孺子元年春田乞伪事高国者每朝乞参乘言曰：子得君大夫皆自危欲谋作乱。又谓诸大夫曰：高昭子可畏也。及未发先之大夫从之六月田乞鲍牧乃与大夫以兵入公宫攻高昭子昭子闻之与国惠子救公，公师败田乞之从追之曰：国惠子奔莒遂反杀高昭子晏圉奔鲁（圉晏婴之子）公孙阅齐大夫始成侯驺忌与田忌不善公孙阅谓成侯忌曰：公何不谋伐魏田忌必将战胜有功则公之谋中也。战不胜非前死则後北而命在公矣，於是成侯言威王使田忌南之襄陵十月邯郸拔齐因起兵击魏大败之桂陵，於是齐最强於诸侯自称为王以令天下三十三年杀其大夫牟辛（一作夫人）三十五年公孙阅。又谓成侯忌曰：公何不令人操十金卜於市曰：我田忌之人也。吾三战而三胜声威天下欲为大事亦吉乎！不吉乎！卜者出因令人捕为之卜者验其辞于王之所田忌闻之因遂率其徒袭攻临淄求成侯不胜而[B12H]。
    李园赵人事楚始楚考烈王无子春申君患之求妇人宜子者进之甚众卒无子赵人李园持其女弟欲进之楚王闻其不宜子恐久毋宠李园求事春申君为舍人巳而谒归故失期还谒春申君问之状对曰：齐王使使求臣之女弟与其使者饮故失期春申君曰：娉入乎！对曰：未也。春申君曰：可得见乎！曰：可，於是李园乃进其女弟即幸於春申君知其有身李园乃与其女弟谋女弟承间以说春申君曰：楚王之贵幸君虽兄弟不如也。今君相楚二十馀年而王无子即百岁後将更立兄弟则楚更立君後亦各贵其故所亲君。又安得长有宠乎！非徒然也。君贵用事久多失礼於王兄弟兄弟诚立祸。且及身何以保相印江东之封乎！今妾自知有身矣。而人莫之知妾幸君未久诚以君之重而进妾於楚王必幸妾妾赖天有子男则是君之子为王也。楚国尽可得孰与身临不测之罪乎！春申君大然之乃出李园女弟谨舍而言之楚王楚王召入幸之遂生子男立为太子以李园女弟为王后楚王贵李园园用事李园既入其女弟立为王后子为太子恐春申君语泄而益骄阴养死士欲杀春申君以灭口而国人颇有知之者春申君相二十五年楚考烈王病朱英谓春申君曰：世有无妄之福。又有无妄之祸今君处无妄之世事无妄之主安可以无无妄之人乎！春申君曰：何谓无妄之福曰：君相楚二十馀年矣。虽名相国实楚王也。今楚王病旦暮。且卒卒而君相少主因而代立当国如伊尹周公王长而反政不即遂南面称孤而有楚国此所谓无妄之福也。春申君曰：何谓无妄之祸曰：李园不治国而君之仇也。不为兵而养死士之日久矣。楚王卒李园必先入据权而杀君以灭口此所谓无妄之祸也。春申君曰：何谓无妄之人对曰：君置臣郎中楚王卒李园必先入臣为君杀李园此所谓无妄之人也。春申君曰：足下置之李园弱人也。仆。又善之。且。又何至此朱英知言不用恐祸及身乃亡去後十七日楚考烈王卒李园果先入伏死士於棘门之内春申君入棘门园死士侠刺春申君斩其头投之棘门外，於是遂使吏尽灭春申君之家而李园女弟初幸春申君有身而入之王所生子者遂立是为楚幽王。
    ●卷七百五十
    ○陪臣部　奔亡
    赐而去礼开待放之端越境以亡传载出奔之迹盖夫五等疏爵千乘承家必有陪臣用司厥政固宜尽瘁以委质陈力以事公竞献其忠各专其霸其或守节不固为德靡修当听任之不明忠邪之并进君臣道替上下相疑忧谗构之言惧诛殛之罪事势斯窘奔亡是图其或包藏异谋出成戎首之[C260]退避时难反无讨贼之功载之信书甚可鬼也。
    鲁隐公元年郑共叔段出奔（共国今汲郡共县。）公孙滑出奔卫（公孙滑共叔段之子）人为之伐郑取廪延。
    庄公九年齐人杀襄公初襄公立无常鲍叔牙曰：君使民慢乱将作矣。奉公子小白出奔莒乱作管夷吾召忽奉公子纠奔鲁十二年宋南宫长万弑闵公杀大夫仇牧及太宰督立子游（宋公子。）群公子奔萧公子御说奔亳（宋庄公子）。
    十六年郑厉公治与雍纠之乱者（鲁桓公十五年郑祭仲专郑伯患之使其胥雍纠杀之纠妻告祭仲祭仲杀雍纠厉公奔蔡鲁十四年郑伯复入）杀公子阏刖强Θ（二子祭仲党。）公父定叔出奔卫（共叔段之孙定谥）而复之曰：不可使共叔无後於郑。
    二十二年春陈人杀其太子御寇陈公子完与颛孙奔齐（公子完颛孙皆御寇之党。）颛孙
    三十二年鲁庄公疾问後於叔牙（庄公弟）对曰：庆父材（盖欲进其同母兄。）问於季友对曰：臣以死奉庄公子季友庄公母弟故欲立般。）八月公薨子般即位次于党氏（即丧位次舍也。）共仲使圉人荦贼子般於党氏（共仲庆父。）成季奔陈（友也。）闵公元年八月季子来归。
    二年八月共仲使卜贼公於武闱（宫中小门谓之闱）成季以僖公邾共仲奔莒乃入立赂求共仲於莒莒人归之及密使公子鱼请（公子鱼奚斯也。）不许哭而往共仲曰：奚斯之声也。乃缢。
    十二月郑大夫高克奔陈克好利而不顾其君文公恶之使帅师次于河上久而弗召师溃而归高克奔陈僖公五年晋献公使寺人披伐蒲蒲城人欲战重耳不可曰：保君父之命而享其生禄（享受也。保犹恃也。），於是乎！得人（以禄致众。人而校罪莫大焉（校报也。）吾其奔也。遂奔狄从者狐偃赵衰（衰赵夙弟。）颠颉魏武子（武子魏）司空季子胥（臣臼季也。其时狐毛贾佗皆从而独举此五人贤而有大功者）。
    十四年四月晋人杀ぶ郑子ぶ豹奔秦。
    十六年郑杀太子子华子华弟子臧出奔宋。
    二十八年晋文公盟诸侯于践土卫侯出奔楚遂陈使元亘奉叔武以受盟（奉使摄君事。）或诉元亘於卫侯叔武矣。其子角从公，公使杀之（角元亘子。）亘不废命奉夷叔以入守（夷谥）晋人复卫侯先期入公子犬华仲前驱叔武将沐闻君至喜捉走出前驱射而杀之元亘出奔晋。
    三十年秦伯使杞子逄孙杨孙戍郑（三子秦大夫。）。
    三十一年郑泄驾恶公子瑕郑伯亦恶之故公子瑕出奔楚。
    三十二年杞子自郑使告于秦曰：郑人使我掌其北门之管。若潜师以来国可得也。穆公召孟明西乞白乙出师於东门之外及滑郑商人弦高使遽告于郑郑穆公使视客馆则束载厉兵秣马矣。（严兵待秦师。）使皇武子辞焉曰：吾子淹久於敝邑惟是脯资饩牵竭矣。为吾子之将行也。（示知其情。）郑之有原圃犹秦之有具囿也。吾子取其麋鹿以敝邑。若何杞子奔齐逄孙杨孙奔宋。
    文公六年春使狐射（姑狐偃子贾季也。）将中军赵盾佐之阳处父改于董易中军（易以赵盾为帅射姑佐）阳子成季之属也。（处父常衰属大夫。）故党于赵氏九月贾季使续鞫居杀阳处父十一月晋杀续简伯（简伯鞫居也。）贾季奔狄。
    八月晋襄公卒太子少（太子灵公也。）晋人以难故欲立长君赵孟使先蔑迎公子雍于秦穆嬴日抱太子以啼于朝赵孟与诸大夫皆患穆嬴。且畏Τ（畏国人以大义来Τ巳）乃背先蔑立灵公而败秦师先蔑奔秦会从之先蔑之使也。荀林父止之曰：夫人太子犹在而外求君此必不行子以疾辞。若何不然将及（祸将及巳）摄卿以往可也。何必子同官为寮吾尝同寮敢不尽心乎！弗听为赋板之三章（义取刍荛之言犹不可忽况同寮乎！僖二十八年林父将中行先蔑将左行）。又弗听及荀伯尽送其孥及其器用财贿於秦曰：为同寮故也。
    八年十月鲁公孙敖（穆伯也。）奔莒初穆伯娶于莒曰：戴已生文伯其娣声已生惠叔（穆也。文伯也。惠叔难也。）戴已卒。又聘于莒莒人以声已辞则为襄仲聘焉（襄仲公孙敖从父昆弟）七年冬徐伐莒莒人来请盟（见故欲见援。）穆伯如莒莅盟。且为仲逆及鄢陵登城见之美（鄢陵莒邑。）自为娶之仲请攻之公将许之叔仲惠伯谏而止及是穆伯如周吊丧不至以币奔莒从巳氏焉（巳氏莒女。）鲁人立文伯（穆伯之子也。伯生二子于莒而求复文伯以为请襄仲使无朝听命复而不出（不得使与听政事终寝於家）三年而尽室以复莒。
    是冬宋司城荡意诸奔鲁宋襄公夫人襄王之姊也。昭公不礼焉（昭公祖母。）夫人因族（华乐皇皆戴族。）以杀襄公之孙孔叔公孙锺离及大司马公子邛皆昭公之党也。司城荡来奔效节於府人而出（效犹致也。意诸公子荡之孙）公以其官逆之皆复之亦书以官皆贵之也。违从大夫之位公贤其效节故以本官逆之请宋而复之司城官属悉来奔故言皆复之）。
    十二年春成阝伯卒初成阝太子朱儒自安於夫锺国人弗犭旬（顺也。）成阝伯卒太子以夫锺与成阝わ来奔阝わ亦邑。）公以诸侯逆之非礼也。（非公宠叛人。）。
    十三年邾文公卒文公元妃齐姜生定公二妃晋姬生捷文公卒邾人立定公捷奔晋。
    十四年九月宋高哀为萧封人以为卿（萧宋附庸仕附庸还升为卿）不义宋公而出遂来奔（出而待放从放所来。故曰：遂。）。《书》曰：宋子哀来奔贵之也。（贵其不食污君之禄连也。）。
