<!-- { "loadSidebar": true } -->
九年十一月癸未帝朝献太清宫毕事宿斋於太庙行宫甲申朝於太庙毕事斋於南郊行宫己酉日南至帝郊祀（初帝以是岁有年蛮夷朝贡思亲告郊庙於祀事尤重慎及将斋谓宰臣曰：在祀斋归正寝摄心奉祀不可闻外事其常务勿奏乃斋於别寝及命皇太子诸王行祭者皆受誓一日命妃媵辞於别所故事祈坛宫庙内坛及殿庭帝步武所皆设黄道褥坛十一位。又施赤黄褥将有事皆命彻之。又故事设御史版立于郊庙咸藉以褥及是帝处拜首于地有司奉祠者莫不惕厉）。
顺宗以贞元二十一年正月即位四月册皇太子诏五岳四渎名山大川委所在长吏量加祭祀。
宪宗元和二年正月辛卯有事於南郊诏天下名山大川及古圣帝明王忠臣烈士各令以礼致祭。
四年十月庚寅册皇太子诏五岳四渎名山大川委所在长吏量加祭祀。
七年十月庚戌制册皇太子五岳四渎名山大川委所在长吏量加祭祀。
穆宗长庆元年正月辛丑亲祀昊天上帝於圜丘。
七月壬子受册尊号礼毕诏五岳四渎名山大川并自古忠臣烈士各令所在以礼致祭。
敬宗宝历元年正月辛亥亲祀昊天上帝於南郊。
文宗太和元年六月乙卯诏曰：依令有司约礼祷祀宗庙遍祈山川务尽庄诚以副予志。
三年六月太常寺奏北郊祀皇地祗坛先阙斋宫请准祠例置一所可之。
十一月甲午亲祀昊天上帝於南郊。
八年二月庚寅以疾瘳大赦诏曰：百灵所佑获遂痊和处奉神休敢忘昭报其五岳四渎天下名山大川各委所在长吏致祭仍加丰洁以副精诚。
九年二月丁丑诏曰：王者受天地之明命续祖宗之鸿业所以祗服大事致诚严尽其孝敬之心崇其郊祀之礼必在匪懈不忒粢盛丰洁古今丕训无易於此朕嗣位十载恭临万邦务三时以厚生睦九族以教每厉薄德汔兹小康中宵内愧惧不克称天地之卷佑祖宗之威灵思欲罄其精诚奉以昭报岂聿怀之敢望如在而斋心乃闻近岁有司因循将事不恪牲无涤具之别笾豆乏静嘉之容鼎俎虽陈荐羞多阙祠官或怠於齐肃胥吏有至於喧呶亏礼冫卖神莫斯为甚永言重事用惧深衷起今已後太庙郊社斋即先事前一日委监察御史子细点检如有替代非正身者即宜亲加推问闻奏当重科惩既责躬亲须议优奖其斋郎委中书门下商量量与减选应缘祠祭官下至斋郎及太常乐人吏等致斋日有博奕饮酒喧呼争竞者亦委御史台纟察闻奏其牲牢准礼循行之际合视肥瘠之互近日相承临时取办既乖诚敬颇失旧章委太仆寺准礼令处分如无本色牛羊速具闻奏至於酒醴醯醢簋膳羞各委本司准礼令切加提举凡在庙ヂ所互肃敬纵云：隙地岂废崇如有耕垦艺植者亦委御史台纟察闻奏摄事公卿虽约官品将朕诚敬必在得人委尚书省差定之时稍加慎选其祭器礼物中如有欠阙及滥恶须慎补改张者委太常宗正光禄太仆寺少府监诸司速具条疏闻奏仍委中书门下即与疏理处分於戏礼崇明祀神享至诚上下苟无其违心处恭必冀於备物繇是怵惕兴感齐庄致词咨尔庶工各扬厥职式遵礼典称朕意焉。
是年六月封鸡翁山为侯先是翁造为兴元节度使初往汉中遇大雨平地水尺馀。若不可进祷鸡翁山疾风驱即时清霁及是帝忆闻其事会造为御史大夫入见得详言当时灵贶明日下诏封之。
开成二年四月辛酉诏曰：每闻京师旧说以为终南山兴即必有雨。若当晴霁虽密他至竟不г霈况兹山北面阙庭日当恩顾修其望祀宠数互及今闻都无祠宇岩谷湫却在命祀终南山未备礼秩湫为山属舍大崇细深所谓阙於兴致雨之祀互令中书门下。且差官设奠宣告恩礼便令择立庙处所回日以闻遂命有司即时建立。
八月乙未长安县令杜忄造奏准诏置终南山祠宇毕己酉册终南山为广惠公。
武宗会昌元年正月辛亥有事於南郊。
十二月敕取来年春依天宝三年祀九宫贵神。
五年正月辛亥有事於南郊。
宣宗大中七年正月有事於南郊。
懿宗咸通元年十一月丁未有事於南郊。
四年正月庚午有事於南郊。
僖宗乾符元年十一月庚寅有事於南郊。
昭宗龙纪元年十一月甲寅有事於南郊。
哀宗天二年六月湖南马殷奏岳州洞庭青草二湖之侧有古祠四所先以荒圯臣复修庙宇毕乞赐名额者敕旨黄陵二妃祠曰：懿节洞庭君祠曰：利涉侯青草祠曰：安流侯三闾大夫祠先以澧朗观察使雷满奏已封昭灵侯互依天元年九月二十九日敕处分。
九月中书门下奏伏自迁都已来武成王庙并未置立今请改为武明王（避朱全忠父讳）其庙请於街西选地建立其馀修置及配享十哲七十二弟子并请准故事者从之。
後唐庄宗初为晋王天八年与梁军战於柏乡因礻马牙祀之曰：南望柏人当汉祖擒奸之地北临高阝邑有萧王告类之亭一则成创业之功一则纂中兴之绪予远提师旅将荡妖氛假二帝之威灵救万邦之涂炭俯详形胜用视郊原阵不散於长空杀气正冲於残孽逆温背惠奸我同盟非厚载之所容在典刑而无赦将期剿戮以慰蒸人谅我忠勤幸资神助同光元年四月即位制曰：山林川泽祀典神祗各随处差官崇修祭飨。
十月德音应有百神祠宇不得有亏时祭。
十一月辛丑敕天下州县所有神祠本处差官告祭二年二月己巳朔有事於南郊。
七月己酉幸龙门下雷山赛二人神北俗礻马牙宜社之礼也。
明宗天成元年八月司天奏前月二十八日夜四鼓西北雷暴作秋事方兴宜分命祠祷从之。
二年十月甲申敕少府监聂廷祚等以大驾巡幸告祭神祠。
四年七月壬辰制朕自嗣守丕图勤修庶政于兹四稔罔怠万机上实赖於祖宗下必资於卿士卑躬克俭景行前王侧席求贤追踪往哲日惧一日虽休勿休幸致风雨不愆干戈载戢九穗之禾应瑞足表丰年两阶之舞咸宾无亏旷代敢萌矜伐渐喜隆平然而圜丘之礼未陈清庙之诗未著夙宵增惧寤寐兴怀何以助天之高而报地之厚也。且天覆予为子民戴予为君苟帝道未臻则人伦焉正必须燔柴瘗玉严六宗虞典之非敢刻石泥金窃万岁嵩高之美凡在遐迩当体至怀朕取来年二月十一日有事於南郊。
八月丁酉大理正路毓奏窃见春秋释奠於文宣王庙而武成庙久旷时祭国之二柄文武之宗请复常祀从之。
九月戊辰祠部员外郎吕朋龟奏五龙祠九宫坛天地三官置醮之礼久废请依典故之。
十二月中书奏今後宰臣致斋内不押班不知印不赴内殿起居或遇国忌行事已受誓戒宜不赴行香并不奏刑杀公事。
长兴元年二月乙卯亲祀昊天上帝於圜丘。
十二月己酉命有司祭司寒神於水井。
二年七月福建王延均上言当道神庙七所乞封王号敕无诸史传有名宜封为闽越富义王其馀任自于境内祭享是月敕天下州府应有神祠破损者仰取公使钱添修。
三年十二月庚戌敕祠祀祭器牲帛务从精洁齐宫坛单所司宜检举崇饰之。
愍帝应顺元年闰正月诏曰：朕猥以冲人获膺大宝赖神祗之赞助显天地之休祯夷夏骏奔式符於卷命声教绵远处荷於炳灵德薄承祧忧深驭朽克奉治平之道谅繇助之功集是殊祥敢不寅畏赖阴阳之行运致时雨以应期稼穑顺成得岁功而叶望咸臻上瑞普泰兆民宜令三京诸道州府界内名山大川祠庙有益於民者以时精处祭祀称朕意焉。
末帝清泰元年五月壬申诏曰：吴岳成德公昨遇享期克申幽赞宜加王号以表神功可进封灵应王其祠享官属仍旧同五岳择日册命初帝在凤翔将有沈阏之[C260]遣房祠之有应至是欲加封爵下有司检讨奏曰：天宝十载正月封吴山为成德公与沂山会稽医无闾同制封公至德二年十二月改吴山为岳祠享官属视五岳今国家以灵应告祥宜示殊等故有是命（至二年四月庚午授册于少府监乌昭达往吴山祠封灵应王）。
是月丙子诏诸州神祠有破坏者委所在给省钱补缉。
十一月诏杭州护国庙改封崇德王城隍神改封顺义保宁王铜官庙改封福善通灵王湖州城隍神封阜俗安成王越州城隍神封兴德保王从两浙节度使钱元奏也。
二年三月庚申诏曰：祠祭国家重事功在精处。若不提撕渐成疏慢今後监祭使每祭亲视酒馔币玉不得令馔料失於蠲洁如有所闻罪在监祭使其坛庙墙屋勿令疏漏本司常检举修葺以闻。
四月戊辰考功员外郎李慎义上言今春以来稍愆雨泽陛下念稼穑之重深宵旰之忧倍轸圣心遍走群望盈尺则告瑞於元朔如膏则润洽於暮春祈卜丰穰动皆响应请天下凡祠宇有益於人者下本处常令修饰冀集洪休从之。
晋高祖天福二年三月诏巡幸汴州中书奏车驾经过河南府河阳郑州汴州管界所有名山大川帝王陵庙名臣等去路十里内者伏请下本州府各排比祗候车驾过日以酒脯醢祭告从之。
五月湖南马希范奏青草等四庙各乞进封敕青草庙安流侯宜进封广利公洞庭庙利涉侯进封灵济公磊石庙昭灵侯进封威显公黄陵二妃庙旧封懿节庙改封昭烈庙。
八月诏曰：负固者天地不容为逆者人神共怒永惟躬飨实有感通昨出师之时将帅处祷颇闻阴成此战功唐卫国公宜封灵显王其馀郑州并汜水管内神祠宜令长吏差官点检如有隳损处便委量事修葺贵申严饰以合阴功五岳承天四渎纪地自正当阳之位未伸望秩之仪宜令差官遍往告祭兼下逐州府量事修崇所有近庙山林仍宜禁断樵牧。
十月丙戌命使祠五岳四渎。
六年正月戊寅诏曰：全晋奥区兴王重镇唐叔之英灵未冫民台骀之古庙犹存朕顷在并门长承阴助永言正直宜用封崇唐叔虞宜封兴安王台骀宜封昌宁公。又诏曰：岳镇司方海渎纪地载诸祀典咸福蒸民将保丰穰宜申处敬俾加崇饰以奉神明其岳镇海渎庙宇等宜令各修葺仍禁樵苏。
七年二月敕唐州湖阳县蓼山神祠宜赐名为蓼山显圣之神仍下本州修葺庙宇（元襄州安从进作逆举军北来东京教坊使充南面先锋都监陈思让进军南行与从进相遇接蓼山列阵俗以蓼与了字同音遂传为不祥後祈战胜奏立庙额从进既败行营都部署高行周以状奏闻因有是敕）。
少帝以天福七年六月即位十月封襄州利市庙为顺正王。
十一月敕天地宗庙社稷及诸祠祭等访闻自前所司承宽多不精洁宜令三司豫支一年诸司合请祠祭礼料物色等於太庙置库仍差宗正丞石载仁专主掌监察御史宋彦监库兼差供奉官陈审往雒京於太庙内稳便处擘画修库屋五间候奉修毕催促所支礼料物色监送到库交付宋彦石载仁并同点检入库交付讫供奉官陈审赍交领文状归阙每有祠祭诸司各请礼料至时委监库御史宋彦宗正丞石载仁旋给付逐司其大祠中祠兼令监察使点检馔料一一须得精洁如或更致慢易本司当准格律科罪其祭服祭器未有者制已有者更仰雅饰。
汉隐帝乾三年八月以蒙州城隍神为灵感王从湖南请也。时海贼攻州城州人祷於神城得不陷故有是请希广。又言永州有杏将军祠郡人水旱祈祷有应乞赐封崇敕宜赐太保。
周太祖广顺元年正月即位制曰：国之大事在祠为先苟不洁蠲深为渎慢如闻自前祠祭牢馔颇亏肃敬今後委监察御史严加觉察必须丰洁庶达精诚稍，或不恭国有常典。
二年五月亲征兖州遣枢密院直学士陈观祭尧庙翰林学士窦仪祭东岳庙。
