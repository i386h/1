<!-- { "loadSidebar": true } -->
    赵充国为後将军讨叛羌度其必坏欲罢骑兵屯田以待其弊上奏曰：臣闻兵者所以明德除害也。故举德於外则福生於内不可不慎臣所将吏士马牛食月用粮十九万九千六百三十斛盐千六百九十三斛茭二十五万二百八十六石（茭乾刍也。禾杆也。石百二十斤）难久不解繇役不息。又恐它夷卒有不虞之（卒读曰ヘ）变相因并起为明主忧诚非素定庙胜之策。且羌人易以计破难用兵碎也。故臣愚心以为击之不便计度临羌东至浩羌虏故田及公田民所未垦可二千顷以上其间邮亭多坏败者臣前部士入山伐材木大小六万馀枝皆在水次愿罢骑兵留弛刑应募及淮阳汝南步兵与吏士私从者合堕万二百八十一人用月二万七千三百六十三斛盐二百八斛分屯要害处冰解漕下缮乡亭浚沟渠（缮补也。浚深治也。）治湟以西道桥七十所令可至鲜水左右田事出赋人二十每（田事出谓至春人出营田也。赋谓班与之也。每古亩字也。）至四月草生发郡骑及属国军骑伉健各千ヘ马什二就草（ヘ副也。什二者千骑则与副马二百匹也。伉音口浪切）为田者游兵以充入金城郡益积畜省大费（畜读曰蓄）今大司农所转至者足支万人一岁食谨上田处及器用簿唯陛下裁许帝报曰：皇帝问後将军言欲罢骑兵万人留田即如将军之计敌当何时伏诛兵当何时得决熟计其便复奏充国上状曰：臣闻帝王之兵以全取胜是以贵谋而贱战战而百胜非善之善者也。故先为不可胜以待敌之可胜蛮夷习俗虽殊於礼义之国然其欲避害就利爱亲戚畏死亡一也。今敌亡其美地荐草（荐稠草）愁於寄远Т骨肉心离人有畔志而明主般师罢兵（般音班还也。）万人留田顺天时因地利以待可胜之敌虽未即伏辜兵决可期月而望羌人瓦解前後降者万七百馀人及受言去者凡七十辈此坐支解羌人之具也。臣谨条不出兵留田便宜十二事步兵九校吏士万人留屯以为武备因田致威德并行一也。又因排折羌人令不得归肥饶之[A123]（古地字）贫破其众以成羌人相畔之渐二也。居民得并田作不失农业三也。军马一月之食度支田士一岁罢骑兵以省大费四也。至春省甲士卒循河湟漕至临羌以<贝示>羌虏（<贝示>亦示字）杨威武传世折冲之具五也。以暇时下所伐材（读曰闲）缮治邮亭充入金城六也。兵出乘危徼幸不出令反畔之敌窜於风寒之地离霜露疾疫瘃堕之患（离遭也。堕谓因寒疾而指者也。）坐得必胜之道七也。亡经阻远追死伤之害八也。内不损威武之重外不令敌得乘间之九也。又亡惊动河南大开小开（皆羌种在河西之河南也。）使生它变之忧十也。治湟中道桥令可至鲜水以制西域信威千里（信读曰申）从枕席上过师十一也。（桥成军行安易。若於枕席上过也。）大费既省繇役豫息以戒不虞十二也。留屯田得十二便出兵失十二利臣充国材下犬马齿衰不识长册唯明诏博详公卿议臣采择帝复赐报曰：皇帝问後将军言十二便闻之敌虽未伏诛兵决可期月而望期月而望者谓今冬邪谓何时也。将军独不计敌闻兵颇罢。且丁壮相聚攻扰田者及道上屯兵复杀略人民将何以止之。又大开小开前言曰：我告汉军先零所在兵不往击久留得亡效五年时不分别人而并击我（此谓本始五年伐先零不分别大小开本意是以大小开有此言也。）其意常恐今兵不出得亡变生与先零为一将军孰计复奏充国奏曰：臣闻兵以计为本故多算胜少算先零羌精兵今馀不过七八千人失地远客分饥冻开莫须。又颇暴略其羸弱畜产畔还者不绝皆闻天子明令相捕斩之赏臣愚以为敌破坏可日月冀远在来春。故曰：兵决可期月而望窃见北边自敦煌至辽东万一千五百馀里乘塞列隧有吏卒数千人敌数大众攻之而不能害今留步士万人屯田地平易多高山远望之便部曲相保为堑垒木樵（樵与谯同谓为高楼以望敌也。）校联不绝（此校谓用木自相贯穿以为固者亦犹。《周易》荷校灭耳也。《周礼》校人掌王马之政六厩成校盖用关械阑养马也。《说文》解字云：校木因也。亦谓以木相贯遮阑禽兽也。）便兵弩饬斗具{逢火}火幸通执及并力以逸待劳兵之利者也。臣愚以为屯田内有亡费之利外有守御之备骑兵虽罢敌见万人留田为必禽之具其土崩归德宜不久矣。从今尽三月敌马羸瘦必不敢捐其妻子於它种中远涉河山而来为寇。又见屯田之士精兵万人终不敢复将其累重还归故地（累重谓妻子也。累音力瑞切重音直用切）是臣之愚计所以度敌。且必瓦解其处不战而自破之策也。至于敌小寇盗时杀人民其原未可卒禁臣闻战不必胜不苟接刃攻不必取不苟劳众诚令兵出虽不能灭先零能令敌绝不为小寇（读曰但）则出兵可也。即今同是而释坐胜之道从乘危之往终不见利空内自罢敝（罢读曰疲敝与弊同）贬重而自损非所以视蛮夷也。又大兵一出还不可复留湟中亦末可空如是繇役复发也。且匈奴不可不备乌桓不可不忧今久转运烦费倾我不虞之用以澹一隅（澹古赡字赡给也。）臣愚以为不便校尉临众幸得承威德奉厚币拊循众羌谕以明诏宜皆乡风（乡读曰乡）虽其前辞尝曰：得亡效五年宜亡它心不足以故出兵臣窃自惟念奉诏出塞引军远击穷天子之精兵散车甲於山野虽亡尺寸之功俞得避慊之便（俞苟。且也。慊亦嫌字）而亡後咎馀责此人臣不忠之利非明主社稷之福也。臣幸得奋精兵讨不义久留天诛罪当万死陛下宽仁未忍加诛令臣数得熟计愚臣伏计熟甚不敢避斧钺之诛昧死陈愚惟陛下省察充国奏每上辄下公卿议臣初是充国计者什三中什五最後什八有诏诘前言不便者皆顿首服丞相魏相曰：臣愚不习兵事利害後将军数画军册其言常是臣任其计可必用也。帝，於是报充国曰：皇帝问後将军上书言羌人可胜之道今听将军将军计善其上留屯田及当罢者人马数将军强食慎兵事自爱帝以破羌强弩将军数言当击。又用充国屯田处离恐敌犯之，於是两从其计诏两将军与中郎将邛出击强弩出降四千馀人破羌斩首二千级中郎将邛斩首降者亦二千馀级而充国所降复得五千馀人诏罢兵独充国留屯田。
    元帝时置戊巳校尉屯田车师前王庭（戊巳中央镇覆四方。又开渠播种以为职故称戊巳时车师有前王後王国也。）。
    王莽遣尚书大夫赵并使劳北边还言五原北假膏壤殖（北假地名也。膏壤言其土肥美也。殖生也。）异时常置田官乃以并为田禾将军发戍卒屯田北假以助军。
    後汉光武建武五年马援家属随隗嚣质子恂归雒阳居数月而无它职任援以三辅地旷土沃而所将宾客猥多乃上书求屯田上林中帝许之。
    六年讨敌将军王霸屯田新安（时太中大夫张纯将兵屯田南阳）。
    七年诏骠骑大将军杜茂引兵北屯田晋阳广武以备敌寇（广武县名属太原郡）。
    明帝永平十六年北征匈奴取伊吾卢地（今伊州）置宜禾都尉以屯田遂通西域于阗诸国。
    章帝建初二年复罢屯田伊吾卢。
    顺帝永建元年复朔方西河上郡既而激河浚渠为屯田省内郡费岁一亿计遂令安定北地上郡及陇西金城常储粟令周数年内右扶风韩皓代马贤为校尉明年犀苦诣皓自言求归故地皓复不遣因转湟中屯田置两河间以逼群羌皓後坐徵张掖太守马续代为校尉两河间羌以屯田近之恐必见图乃解仇诅盟各自警备续欲先示恩信乃上移屯田还湟中羌意乃安。
    六年以伊吾卢膏腴之地傍近西域匈奴资之以为钞暴复令开设屯田如永元时事置伊吾司马一人阳嘉元年以湟中地广更增置屯田五部复为十部复置玄菟郡屯田六部。
    灵帝中平中傅燮为汉阳太守广开屯田列置四十馀营。
    魏太祖初兴值董卓之乱百姓流离石至五十馀万人多相食既破黄巾欲经略四方而苦军食不足羽林监颍川枣祗及韩浩建置屯田议太祖乃下令曰：自遭荒乱率乏粮诸军并起无终岁之计饥则寇略饱则弃馀瓦解流离无敌自破者不可胜数袁绍之在河北军人仰食桑椹袁术在江淮取给蒲蠃民人相食州里萧条公曰：夫定国之术在於强兵足食秦人以急农兼天下孝武以屯田定西域此先代之良式也。是岁骑都尉任峻为典农中郎将乃募民屯田许下得百万斛，於是开置芍陂屯田（芍音鹊今寿州）州郡列置田官（淮南郡吏仓慈为绥集都尉）数年中所在积仓廪皆满官渡之战军国之饶起於枣祗而成於任峻时太祖欲广置屯田以司空掾国渊典其事渊屡陈损益相土处民计民置吏明功课之法五年中仓廪丰实百姓竞劝乐业。
    刘馥为镇北将军都督河北诸军事修广戾渠陵大堰水溉灌蓟南北三更种稻边民利之。
    梁习为并州刺史扌故部曲於上党取大材供邺宫室习表置屯田都尉二人领客六百夫於道次耕种菽粟以给人牛之费。
    齐王正始中司马宣王秉政奏穿广漕渠引河入汴溉东南诸陂始大佃於淮北初宣王欲广田畜为灭吴之资乃使邓艾行陈项东至寿春艾以为田良水少不足尽地利宜开河渠引水浇溉以通漕运之道乃著济河论以喻其指。又以为昔破黄巾因为屯田积许都以制四方今三隅已定事在淮南每大军征举运兵过半功费巨亿以为大役陈蔡之间上下田粮可省许昌左右诸稻田并水东下令淮北二万人淮南三万人分休。且田。且守水丰常收三倍於西计除众费岁完五百万斛以为军资六七年间可积三千万斛於淮上此则十万之众五年食也。以此乘敌无不克矣。宣王善之皆如艾计施行复以灭贼之要在於积乃大兴屯守广开淮阳百尺二渠。又修诸陂於颍之南北万馀顷自是淮北仓庾相望寿阳至於京师农官屯兵连属焉。
    蜀後主建兴中诸葛亮为丞相出师侵魏据五丈原每患粮不继使己志不申是以分兵屯田为久驻之基耕者杂於渭滨居民之间而百姓安堵。
    吴大帝赤乌中新都都尉陈表吴郡都尉顾承各率所领都人会佃毗陵男女各数万口。
    晋安平王孚魏明帝时为度支尚书以关中连遭贼寇帛不足遣冀州农丁五千屯於上わ秋冬习战阵春夏修田桑繇是关中军国有馀待贼有备矣。
    扶风王骏武帝初为镇西将军都督雍梁等州劝督农桑与士卒分役已及僚佐并将帅兵士等人限田十亩具以表闻诏遣普下州县使各务农事。
    羊祜为都督荆州诸军事率营兵出镇南夏时吴石城守去襄阳七百馀里每为边害祜患之竟以诡计令吴罢守，於是戌逻减半分以垦田八百馀顷大获其利祜之始至也。军无百日之粮及至季年有十年之积。
