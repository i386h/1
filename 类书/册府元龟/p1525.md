<!-- { "loadSidebar": true } -->
    杜延年为大将军霍光军司马光持刑罚严延年辅之以宽治燕王狱时御史大夫桑弘羊子迁亡过父故吏侯史吴後迁捕得伏法会赦侯史吴（姓侯名史吴）自出系狱廷尉王平与少府徐仁杂治反事（交杂同共治之也。）皆以为桑迁坐父谋反而侯史吴藏之非匿反者乃匿为随者也。（言桑迁但随坐耳非自反也。）即以赦令除吴罪後侍御史治实（重其事也。）以桑迁通经术知父谋反而不谏诤与反者身无殊侯史吴故三百石吏首匿迁（首匿者言身为谋首而藏匿人也。他皆类此）不与庶人匿随从者等吴不得赦奏请覆治劾廷尉少府纵反者少府徐仁即丞相车千秋女胥也。故千秋数为侯史吴言恐光不听千秋即召中二千石博士会公车门议问吴法（於法律之中吴当得何罪）议者知大将军指皆执吴为不道明日千秋封上众议光，於是以千秋擅召中二千石以下外内异言（外内谓外朝及内朝也。）遂下廷尉平少府仁狱朝廷皆恐丞相坐之延年乃奏记光争以为吏纵罪人有常法今更诋吴为不道恐於法深（诋诬也。）。又丞相素无所守持而为好言於下尽其素行也。（非故有所执持但其素行好与在下人言议耳）至擅召中二千石甚无状（无善状也。）延年愚以为丞相久故及先帝用事（言在位已久是为故旧。又常及仕先帝而任事也。）非有大故不可弃也。间者民颇言狱深吏为峻诋（峻谓峭刻也。）今丞相所议。又狱事也。如是以及丞相恐不合众心群下ん讠华庶人私议流言四布延年切重将军失此名於天下也。（重犹难也。以此为重事也。）光以廷尉少府{王大}法轻重皆论弃市而不以及丞相终与相竟（谓终丞相之身无贬黜也。）延年论议持平合和朝廷皆此类也。
    黄霸为河南丞为人明察内敏（内敏言心思捷疾也。）。又习文法然温良有让足知善御众为丞处议当於法合人心太守甚重之吏民爱敬焉自武帝末用法深切昭帝立大将军霍光秉政大臣争权上官桀等与燕王谋作乱既诛之遂遵武帝法度以刑罚痛绳群下由是俗吏尚严酷以为能而霸独用宽和为名会宣帝即位在民间时知百姓苦吏急也。闻霸持法平召以为廷尉正数决疑狱廷中称平。
    于公为县狱史郡决曹决狱平罗文法者于公所决皆不恨。
    于定国为廷尉其决疑平法务在哀鳏寡罪疑从轻加审慎之心朝廷称之曰：张释之为廷尉天下无冤民（言决罪皆当）于定国为廷尉民自以不冤。
    孔光为廷尉光久典尚书练法令号称详平。
    後汉何敞六世祖比干武帝时为廷尉正与张汤同时汤持法深而比干务仁恕数与汤争虽不能尽得然所济活者以千数。
    郭躬父弘习小杜律（杜周武帝时为廷尉御史大夫断狱深刻少子亦明法律宣帝时。又为御史大夫对父故言延年小）太守冠恂以弘为决曹掾断狱至三十年用法平诸为弘所决者退无怨情郡内比之东海于公及躬为廷尉务在宽平及典理官决狱断刑多依矜罗罹也。恕。又条诸重文可从轻者四十一事奏之事皆施行著于令。
    寒良永平中以谒者守侍御史与三府掾属六考案禁狱颜忠王平等辞连及遂乡侯耿建朗陵侯臧信获泽侯邓鲤曲成侯刘建建等辞未尝与忠平相见是时明帝怒甚吏皆惶恐诸所连及率一切陷入无敢以情恕者朗心伤其冤试以建等物色独问忠平而二人错愕不能对朗知其诈及上言建等无奸专为忠平所诬疑天下无辜类多如此帝乃召朗入问曰：建等即如是忠平何故引之朗对曰：忠平自知所犯不道故多有虚引冀以自明帝曰：即如是四侯无事何不早奏狱竟而久系至今耶朗对曰：臣虽考之无事然恐海内别有发其奸者故未敢时上帝怒骂曰：吏持两端促提下左右方引去朗曰：愿一言而死小臣不敢欺欲助国耳帝问曰：谁与共为章对曰：臣自知当必族灭不敢多污染人诚冀陛下一觉悟而已臣见考囚在事者咸共言妖恶大故臣子所宜同疾今出之不如入之可无後责是以考一连十考十连百。又公卿朝会陛下问以得失皆长跪言旧制大罪祸及九族陛下大恩裁止於身天下幸甚及其归舍口虽不言而仰屋窃叹莫不知其多冤无敢牾陛下者臣今所陈诚死无悔帝意解诏遣朗出後二日车驾自幸雒阳狱录囚徒理出千馀人後平忠死狱中朗乃自系会赦免官举孝廉建中初章帝大会群臣朗前谢恩诏以朗纳忠先帝拜为易长。
    黄香和帝时为尚书令东平清河奏妖言卿仲辽等所连及。且千人香科别据奏全活甚众每郡国疑罪取务求轻科爱惜人命每存忧济。
    陈宠为司徒辞曹掌天下狱讼其所平决无不厌服众心及代郭躬为廷尉性仁矜及为理官数议疑狱尝亲自为奏每附经典务从宽恕帝取从之济活者甚众其深文刻敝於此少衰。
    陈忠者宠之子也。安帝时为尚书居三公曹（三公曹尚书主知断）自以世典刑法用心务在宽详初父宠在廷尉上除汉法溢於甫刑者未施行及宠免後遂寝而苛法稍繁人不堪之忠略依宠意奏上二十三条为决事比以省请谳之弊。又上除蚕室刑解赃吏三世禁锢狂易杀人得减重论母子弟兄相代死听赦所代者事皆施行。
    虞轻为郡县狱吏案法平允务在宽恕每冬月上其状尝流涕随之。
    盛告字君达为廷尉性多哀怜视事十二年天下称有恩。
    张皓为廷尉虽非法家而留心刑断数与尚书辨正疑狱多以详当见从（详审而平当也。）傅贤为廷尉尝垂念刑法务从轻比至断狱迟回流泣在位四年治狱称平。
    是雄字季高顺帝时以明法律为廷尉断狱平允。
    魏高柔为刺奸令史处法允当狱无留滞辟为丞相仓曹属。
    司马芝为大理正有盗官练置都厕上者吏疑女工收以付狱芝曰：夫刑罪之失失在苛暴令赃物先得而後讯其辞。若不胜掠或至诬服诬服之情不可以折狱。且简而易从大人之化也。不失有罪庸世之治耳今宥所疑以隆易从之义不亦可乎！太祖从其议王朗为大理务在宽恕罪疑从轻锺繇明察当法俱以治狱见称。
    蜀杨戏年二十馀从州书佐为督军从事职典刑狱论法决疑号为平当。
    晋杜友初仕魏为侍御史丘俭之诛党与七百馀人友治狱惟举首事十人馀皆奏散。
    何曾魏末为司隶校尉时丘俭诛子甸妻荀应坐死其族兄ダ族父虞并景帝姻通共表魏帝以モ其命诏听离婚荀所生女芝为颍川太守刘子元妻亦坐死以怀妊系狱荀辞诣曾乞恩曰：芝系在廷尉顾影知命计日被法乞没为官婢以赎芝命曾哀之腾辞上议朝廷佥以为当遂改法。
    卫转廷尉卿明法理每至听讼小大以情。
    赵至幽州三辟部从事断久狱见称精审。
    顾荣为廷尉正会赵王伦诛淮南王允收允寮属付廷尉皆欲诛之荣平心处当多所全宥。
    庾峻为秘书丞时长安有大狱久不决拜峻侍御史往断之朝野称允。
    江统为廷尉正每州郡疑狱断处从轻。
    续咸陈杜律明达刑书怀帝永嘉中历廷尉平东安太守刘琨承制于并州以为从事中郎後遂没石勒勒以为理曹参军持法平详当时称其清裕比之于公。
    梁孔休源为建康狱正及辩折时罕冤人後有选人为狱司者高祖尝引休源以励之。
    陈殷不害年十七仕梁为廷尉评不害长於故事兼饰以儒术名法有轻重不便者取上书言之多见纳用。
    袁宪为御史中丞详练朝章尤明听断至有狱情未尽而有司具法者即伺闲暇常为上言之其所申理者甚众。
    後魏于栗太武时为外都大官平刑折狱甚有声称。
    唐和为内都大官评决狱讼不加捶楚款获实者甚多世以是称之。
    司马文思为廷尉卿善於其职听讼断狱百姓不复匿其情。
    高允文成时为中书侍郎迁中书令。又迁监初真君中以狱讼留滞始令中书以经义断诸疑事允据律评刑三十馀载内外称平允以为狱者民之命也。尝叹曰：皋陶至德也。其後英蓼先凶刘项之际英布黥而王世经虽久犹有刑之馀[C260]况凡人能无咎乎！任城王澄孝文时恒州刺史穆泰谋反推朔州刺史阳平王顺为主诏澄讨之澄先遣治书李焕擒泰後治穷其党与罪人皆得钜鹿公陆安乐侯元降等百馀人皆狱禁具状表闻孝文览表大悦召集公卿已下以表示之曰：我任城可谓社稷臣也。寻其罪案正复皋陶断狱，岂能过之顾谓咸阳王等曰：汝等脱当其处不能办此车驾寻幸平城劳澄曰：任城此行深副远寄对曰：陛下威灵远被罪人无所逃刑臣何劳之有引见逆徒无一人称枉时人莫不叹之孝文顾谓左右曰：昔仲尼云：听讼吾犹人也。必也。使无讼然圣人之听讼殆非常人所匹必也。无讼今日见之矣。
    广川王略延兴中为中都大官性明敏鞫狱称平。
    吕罗汉太和中为内都大官听讼折狱多得其情。
    游肇宣武时为廷尉卿兼御史中丞肇儒者动存名教直绳所举莫非伤风败俗持法仁平断狱务於矜恕。
    甄密东魏孝静初为廷尉卿在官有平直之誉。
    赵肃西魏文帝大统中为廷尉卿久在理官执心平允凡所处断咸得其情廉慎自居不营产业时人以此称。
    杨敷恭帝时为廷尉少卿所断之狱号称平允北齐李稚为大理卿世称平直。
    封述久为法官明解律令议断平允深为时人所称苏琼字珍之为司直廷尉正时毕义云为御史中丞以猛暴任职理官忌惮莫敢有违琼推察务在宽平得雪者甚众寺署台案始自於琼迁三公郎中赵州及河南有人频告谋反前後皆付琼推捡事多申雪尚书崔昂谓琼曰：若欲立功名当更思馀理乃数雪反逆身命何轻琼正色曰：所雪者冤枉不放反逆昂大惭京师为之语曰：断决无疑苏珍之。
    宋世轨幼自严整好法律稍迁廷尉卿雒州民聚结欲劫河桥吏捕案之连诸凶徒党千七百人崔暹为廷尉以之为反数年不断及世轨为少卿判其事为劫，於是杀魁首馀从坐悉舍焉时大理正苏珍之亦以平知名寺中为之语曰：决定嫌疑苏珍之视表见里宋世轨时人以为寺中二绝及卒廷尉御史诸系囚闻世轨死皆哭曰：宋廷尉死我等，岂有生路皮景和後主武平中诏狱多令黄门等监治常令景和案覆据理执正由是过无枉滥。
    後周裴政为少司宪用法宽平无有冤滥囚徒犯极刑者乃许其妻子入狱就之至冬将行决皆泣曰：裴大夫致我於死死无所恨其处法详平如此。
    令狐整为司宪中大夫处法允平为当时所称。
    隋赵绰为大理丞处法允平考绩连最转大理正後为刑部侍郎高祖以盗贼不禁将重其法绰进谏曰：陛下行尧舜之道多存宽宥况律者天下之大信其可失乎！帝欣然纳之因谓绰曰：若更有闻见宜数陈之也。迁大理少卿。
    梁毗为大理卿处法平允时人称之。
    滑仪京兆长安人性刚鲠有不可夺之志开皇初为侍御史处法平当不为利所回。
    薛胄为大理卿持法宽平名为称职。
