<!-- { "loadSidebar": true } -->
    晋裴秀为司空以禹贡山川地名从来久远多有变易後。《世说》者或︹牵引渐以ウ昧，於是甄摘旧文疑者则阙古有名而今无者皆随事注列作禹贡地域图十八篇奏之藏於秘府其序曰：图书繇来尚矣。自古立象垂制而赖其用三代置其官国史掌厥职暨汉屠咸阳丞相萧何尽收秦之图籍今秘书既无古之地图。又无萧何所得惟有汉氏舆地及括地诸杂图名不设分率。又不考正准望亦不备载名山大川虽有粗形皆不精审不可依据或荒外迂诞之言不合事实於义无取大晋龙兴混一六合以清宇宙始於庸蜀深入其文皇帝乃命有司撰访吴蜀地图蜀土既定六军所经地域近远山川险易征路迂直较验图记罔或有差今上考禹贡山海川流原隰陂泽古之九州及今十六州郡国县邑疆界乡陬及古国盟会旧名水陆径路为地图十八面制图之体有六焉一曰分率所以辨广轮之度也。二曰准望所以正彼此之谓也。三曰道里所以定所繇之数也。四曰高下五曰方邪六曰迂直此三者各因地而制宜所以较夷险之异也。有图象而无分率则无以审远近之差有分率而无准望则虽得之於一隅必失之於他方有准望而无道里则施之於山海绝隔之地不能以相通有道里而无高下方邪迂直之较则径路之数必与远近之实相违失准望之正矣。故以此六者参而考之然远近之实定於分率彼此之实定於道里度数之实定於高下方邪迂直之故虽有峻山钜海之隔绝域殊方之回登降诡曲之因皆可得举而定者准望之法既正则曲直远近无所隐其形也。秀。又撰春秋土地名三卷（一云：裴秀容撰）。
    周处义兴阳羡人著。《风土记》三卷。
    陆机为著作郎撰雒阳记一卷。
    贺循为吴国内史撰会稽记一卷。
    戴祚撰。《西征记》一卷。
    张渤撰吴地记一卷。
    顾席撰吴郡记一卷。
    盖泓撰朱崖传一卷。
    宋盛弘之为临川王侍郎撰。《荆州记》三卷。
    沈怀远为武康令撰南越志。
    谢灵运为御史中丞免官东还永嘉撰游名山志一卷居名山志一卷。
    雷次宗豫章南昌人撰豫章记一卷。
    范晦为宣城太守撰。《後汉书》、《。《郡国志》》五卷其序曰：。《汉书》地理志记天下郡县本末及山川奇异风俗所至矣。今但录中兴已来郡县改易及春秋三史会同征伐地名以为。《。《郡国志》》凡前志有县名今所不载者皆世祖所并省也。前无今有者後置也。凡县名先书者郡所治也。
    南齐宗测不就徵辟尝游衡山七岭著衡。《庐山记》乳逭为卫军掾著三吴史录。
    刘澄之为郎官尚书撰永初山川古今记二十卷。
    梁沈约为尚书令撰。《宋书》一百卷内郡州志四卷。
    任为秘书监著地记二百五十二卷。
    萧子显为太尉录事著。《齐书》州郡志一卷。
    裴子野为著作郎掌国史撰方国使图一卷广述怀来之盛自要服至於海表凡二十国。
    吴均为奉朝请撰庙记一十二州记十六卷。
    庾仲容为尚书左丞抄众家地理书一十卷。
    陶弘景丹阳秣陵人除奏朝请尤明山川地理方图产物撰古今州郡记。
    陈顾野王为大著作掌国史撰分野枢要一卷舆地志三十卷。
    江德藻为散骑常侍为中书郎刘师知使北齐德藻撰聘北道里记三卷师知撰聘游记三卷。
    姚察为吏部尚书使隋著西聘道里一卷。
    後魏阚る撰十三州志。
    刘芳为通直散骑常侍撰徐地录一卷。
    杨之撰雒阳伽蓝记五卷庙记一卷。
    北齐魏收为中书令兼著作郎撰。《後魏书》地形志三卷。
    後周薛为御正大夫撰西京记三卷引据该洽世称其博闻焉。
    姚最案十会撰孝行记十卷。
    隋庾季才高祖开皇初为通直散骑常侍诏季才与其子贤撰地形志八十七卷。
    崔熙为起居舍人炀帝大业五年受诏与诸儒撰区宇图志二百五十卷奏之帝不之善更令虞世基许善心衍为六百卷。
    裴矩大业中为吏部侍郎时西域诸蕃多至张掖与中国交市帝令矩掌其事矩知帝方勤远略诸裔胡至者矩诱令言其国俗山川险易撰西域图记三卷入朝奏之。又撰高丽风俗一卷。
    郎茂大业中为尚书左丞撰隋州郡图经一百卷。
    许善心大业中为给事郎撰方物志二十卷。
    诸葛[A13C]大业中为著作郎撰銮驾北巡记三卷幸江都道里记一卷雒阳古今记一卷。
    唐姚思廉初仕隋为河间郡司法书佐炀帝令与崔祖修区宇图志。
    房玄龄太宗贞观中为司空与中书令褚遂良等撰。《晋书》地理志两卷。
    濮王泰初封魏王太宗时令泰府中别置文学馆任自引召学士官给酒馔泰，於是奏引著作郎萧德言秘书郎顾裔记室参军蒋亚卿功曹参军谢偃等就府撰括地志五百五十卷奏上之。
    颜师古高宗时为礼部侍郎监修国史永徽元年撰隋书地理志三卷。
    许敬宗为中书令显庆三年五月帝以西域尽平遣使分往康国及吐火罗等国访其风俗物产及古今废置画图以进因命史官撰西域图志六十卷敬宗监领之书成学者称其该博焉。
    贾耽德宗时为左仆射平章事贞元十四年十月进九州图并。《别录》六卷通录四卷共十卷。表曰：臣闻楚左史倚相能读九丘晋司空裴秀创制六体则为图之新意臣虽愚昧夙所师范累蒙拔擢遂忝台司虽历践职任诚多旷阙而率土山川不忘寤寐其大图外薄四海内别九州必藉精详乃可摹写见更缵集续异毕功然而陇右一隅久沦蕃寇职方失其图记境土难以区分私课虚微采掇舆议画关中陇右及山南九等图一轴伏以洮湟旧墟连接监牧甘凉右地控带朔陲峡路之侦候交通军镇之守备冲要莫不近意就实依稀像真如圣恩遣将护边新书授律则灵庆之设险在目原会之封略可知其诸州诸军须论里数人额诸山诸水须言首尾源流图上不可备书凭据必资记注谨撰。《别录》六卷。又黄河为四渎之宗西戎乃群羌之帅臣并研寻史课剪弃浮词罄所闻知编为四卷通录都成十卷文义鄙朴伏增惭悚谨随表奉进答诏褒之十七年上海内华夷图及古今郡国县道四夷述四十卷。表曰：臣闻地以博厚载物万国棋布海以委输环外百蛮绣错中夏则五服九州殊俗七戎六狄普天之下莫非王臣昔母邱出师东铭不耐甘英奉使西抵条枝奄菜乃大泽无涯宾则悬度作险或道里迥远或名号改移古来通儒罕遍详究臣弱冠之岁好闻方言筮仕之辰注意地理究观研考垂三十年绝域之比邻异蕃之习俗梯山献琛之路乘舶来朝之人咸穷竟其源流访求其居处之行贾戎舶之遗老莫不听其言而掇其要闾阎之语风谣之小说亦皆收其是而芟其伪然商周以降封略益明承历数者八家浑区宇者五姓声教所及惟唐为大秦皇罢侯置守长城起於临洮孝武却地开边障塞限於鸡鹿东汉则哀牢诸吏西晋则俾离结辙隋室列四郡於卑和海西创三州於扶南江北辽阳失律因而弃之高祖神尧皇帝诞膺天命奄有四方太宗继明重熙柔远能迩逾大迹通道北至仙娥於骨利置玄阙州高宗嗣守丕绩克广前烈遣单车赍诏西域惹山於波剌斯丘置疾陵府中宗复配天之业不失旧物睿宗含光大之量惟新永图玄宗以大孝清内以无为理外大宛骥岁充内厩与贰师之穷兵黩武岂同年哉！肃宗扫平氛泽润生人代宗除残孽彝伦攸叙伏惟陛下以上圣之姿当太平之运敦信明义履德包元惠养黎蒸怀柔遐裔故泸南贡丽水之金汉北献余吾之马玄化洋溢率土г濡臣幼切磋於师友长趋侍於轩墀自揣孱愚叨荣非据鸿私莫答夙夜兢惶自兴元元年伏奉进止令臣修撰国图旋即充使魏川汴州幽镇东雒东郡间以众务不遂专门绩用久亏忧愧弥切近乃力衰朽竭思虑殚所闻见丛於丹青谨令工人画海内华夷图一轴广三丈从三丈三尺率以一寸折成百里别章甫左衽奠高山大川缩四极於纤缟分百郡於作绘宇宙虽广舒之不盈庭舟车所通览之咸在目并撰古今郡国县道四夷述四十卷中国之禹贡为首外夷以班史发源郡县纪其增减蕃落叙其衰盛前地理书以黔州属酉阳今则改入巴郡前西戎志以安国为安息今则改入康居凡诸舛谬悉从正陇西北地流播於永初之中辽东乐浪舀屈於建安之际曹公弃陉北晋氏迁江南缘边累经侵盗故墟日致堙毁旧史撰录十得二三今书搜捕所获大半。《周礼》职方以淄青为幽州之浸以华山为荆河之镇既有乖於禹贡。又不出於淹中多闻阙疑讵敢编次其古郡国题以墨今州县题以朱今古殊文执玩简易臣学谢小成才非博物伏波之聚米开示众军ガ侯之图书方知厄塞企慕前哲尝所寄心辄罄陋庸多惭纰略无任战惕之至帝览而善之（好地理学四方之使及自蕃虏来者必与之坐问其土地山川之所终始凡三十年所闻既备因撰海内华夷图人有披图以问其都邑者皆得其实事无虚词）。
    袁滋贞元中为祠部郎中持节入南诏慰抚因使行著南记五卷。
    李吉甫宪宗时为中书侍郎平章事分天下诸镇纪山川险易故事各写其图於篇首为五十四卷号为元和郡国图。
    孔述睿宗元和中为史馆修撰精於地理之学重修国史地理志时称详究。
    田牟文宗时为入吐蕃使太和八年四月进宣索入蕃行记图一轴并图经八卷。
    许康佐宣宗时为集贤学士撰九鼎记四卷。
    周张昭仕晋为户部侍郎与起居郎贾纟专等撰唐史地理志四卷。
    ●卷五百六十一
    ○国史部　世官自序
    世官载笔之任本乎！司历克善厥职遂世其官自南北重黎二正是典羲和仲叔四时分命周世文治简求嗣掌诸侯司籍亦所图任两汉累盛九州洞别迁固父子时推其长魏晋而下撰续不绝盖亦著作之重贵乎！专门用能论次旧闻申明先业敷述雅志自成一家者矣。
    尧命羲和钦。若昊天历象日月星辰敬授人时（重黎之後羲氏和氏世掌天地四时之官故尧命之臣钦。若等按。《左氏传》重少之弟黎颛顼之子至於夏商重黎氏世序天地）。
    周司马氏世典周史。
    籍伯为晋正卿司晋之典籍以大政。故曰：籍氏及辛有之二子董之晋，於是有董史董督晋典。
