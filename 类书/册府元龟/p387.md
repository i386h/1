<!-- { "loadSidebar": true } -->
玄宗先天元年太上皇诏曰：朕恭己无为留神玄默俯顺历数佥谋公卿式命元子祗膺宝位今庶政新光华肇启但恐天下至广未达朕心故临遣使臣宣扬朝典宜以膳部郎中萧瑗为河南道宣劳使谏议大夫杨虚受为河北道宣劳使赞善大夫薛植为淮南道宣劳使殿中丞薛麟为陇右道宣劳使宗正卿姜为河东道宣劳使司门郎中李诚为关内道宣劳使工部郎中高绍为剑南道宣劳使太子右谕德萧宪为山南道宣劳使宋王府司马裴纲为江南道宣劳使谏议大夫宁悌原为岭南道宣劳使。
二年七月壬申命益州长史毕构宣抚剑南及山南道少府监齐景胄宣抚关内及河东道太子右庶子陆馀庆宣抚河北道宗正少卿韦ギ宣抚江南及淮南道光禄少卿杜元逞宣抚陇右道广州都督周利贞宣抚岭南道制曰：昔者明王之御天下也。内有公卿允庶绩外有方伯司牧群黎犹惧至道未孚淳风或替故有巡狩之典黜幽陟明行人之官省方察俗用能遐迩咸情伪无遗於变时雍率其道也。朕祗膺嗣德恭守帝图上禀过庭之谟下凭众庶之立竭精思理两载于兹异逮小康渐跻至化而区宇遐旷风教未同负长怀责深在己近者奸回构[C260]窃起萧墙宗社降灵应时歼殄今。又恭承圣训总统大猷率彼百官齐兹七政恐仓廪不实礼节未兴吏靡息於贪残人或滞於幽枉永言於此明发疚怀今卜征未习时迈仍远宜分命轩慰抚黎庶毕构等并操履公清识见明允茂绩彰於历试嘉誉沛於周行宜膺行李载光原隰所至之处申谕朕心并令屏绝浮华敦崇仁厚务修孝悌勤事农桑耆老鳏征人家口不自存者咸加恤问德举言扬唯贤是急。若有良材异行藏器下僚哲人奇士隐沦屠钓审知才行灼然者各以名闻凡百牧宰洎乎！吏人咸悉朕心各敬乃事勤则不匮仁远乎！哉！勉矣。勖之以副朕心。
开元二年四月己巳敕曰：淮海维扬是称险山川重复水陆殷凑去岁田妆稍乖丰稔今兹人庶颇致饥乏朕为之父母深用惕然近闻雨泽应节亢稻有望目前之困饣胡口犹切思从蠲省用救荒弊宜令给事中杨虚受往江东道安抚存问观察疾苦详理冤滞百姓间有伟才异行藏鳞戢羽隐沦屠博栖迟阎闾官人内有贪冒苟得背公徇私或修己自守养望充位者还日各以名闻所至之州具令宣布求瘼恤隐称朕意焉。
五年二月诏曰：伊昔明王奉。若天道所宝惟所仗惟贤故能务穑劝农兴利除害朕以薄德纂承洪绪政期克己诚不动天顷岁河南河北诸州蝗虫为患虽当道遣使除瘗恐今。又生育天戒。若此朕甚惧焉罪实在予殃岂移岁。且牧宰之任朝廷所委苟得良才式敷惠训古有寿张飞逝中牟不入者斯其效也。刺史县令等当各竭乃心用攘厥患方考休咎大明黜陟惟尔凡百可不勉哉！宜令户部郎中蔡容往河北道侍御史崔乔往河南道观察风俗问利害便与州县筹度随事处置还日奏闻。
六年八月辛巳诏曰：朕自临御天下介于人上万邦在念百姓为心慎日以兢因时载惕春兹茂育宁忘监寐今岁河南诸州颇多水潦稼穑不稔闾阎阻饥方属西巡更深东顾不加存问孰副忧轸宜令工部尚书刘知柔驰驿充使往河南道巡历简问应免租庸及赈恤并量事便处分兼察人民冤苦官吏善恶还日奏闻宋亳陈许之间遭涝尤甚其应缘赈恤宜倍优赏。
八年五月置十道按察使八月以御史大夫王充关内道按察使扬州长史王怡充淮南道按察使右庶子齐氵充河南道按察使少府监杨孚充剑南道按察使秦州都督张守洁充陇右道按察使荆州长史卢逸充山南道按察使鸿胪少卿萧嵩充河南道按察使襄州刺史裴观为梁州都督山南道按察使润州刺史赵升卿充江南东道按察使宣州刺史霍廷玉充淮南西道按察使仍下制曰：苛慝不作民斯无怨宽猛相济政是以和故《周礼》以官刑纠邦理以官叙正群吏允迪前烈式惟旧章。且夫寰宇至大不可以周览黎至殷不可以独化我庶政实惟旧寮苟非其才罔以亲理朕惟是夙夜不遑安宁开元之初分遣案部纠レ奸犯颇闻惩息以其辜则烦寻亦从其停废绵以岁月浸成宽弛今闻在外官寮多违宪法牧守则寄任兹重令长则禄秩。且优亟闻侵窃屡有章奏虽赐金为惠未愧张武之心还珠表德罕见孟尝之政岂敦谕之意未孚於就列将贞高之节有谢於前修永怀於此良用沉叹。且政宽而慢法弊则通弛而张之其可致理御史大夫王等并识通政要位以才达茂其声实此宪章宜分遣巡案以时纠察巡内有长吏贪扰狱讼冤滞暗懦尸禄苛虐在官即宜随事案举所犯状并推勘准格断覆讫奏闻仍便覆囚夫牧宰之职教导是先录曹之任纪纲斯在其有政理殊尤清直独立者咸以名荐馀官有清白者称及诸色不善各别为科目同状奏闻其寻常平状并不须通俾夫善取其尤罚无所滥疏而不漏察而不苛必将正其源流宏彼纲目不可总此烦碎扰其吏人应是州县常务事非损益者使人更不必干预其百姓有不支济应须处置事状不便於革者与州县商量处分讫奏闻以副虚伫之心以光澄清之举。
九年八月诏曰：朕身居九重心在万姓恐情未达下政或乖方顷者故命近臣分道巡抚为属农月。且停使车今秋稼方收时亦将隙命中书舍人何鸾等宜所到之处宣慰百姓令悉朕怀其有水旱之州或须贷给不可远更奏闻宜便量事处置征镇之家各令州县检校优赏其中无兼丁存济者仍加赈恤。
十一年五月命左拾遗徐楚璧大理丞王大理评事宋词班景倩河南府法曹参军元将茂大原府司录参军张向大原府兵曹参军宋希玉长安县主簿韦利涉长安县尉王冰雒阳主簿刘日正长安县尉裴宽万年县尉崔希逸三原县尉乔梦松告成县尉徐锷汜水县尉薛侃同州司法参军边冲寂分州录事参军韦洽榆次县尉郭庭等摄监察御史分巡诸道诏曰：国之三典令于四方岁终则巡听其狱讼顷因水旱货食不足或徭税徵逸多不折衷或租调蠲除事涉欺隐皆吏之不称政之不修是用命兹使臣委其详覆徐楚璧等并清白自立茂有政声必使事合权宜刑无冤滥不损於物有益於公往敷厥休副兹推择并可摄监察御史勾当租庸地税兼覆囚。
十三年正月制天下见禁囚徒死罪降至流流已下悉原之都城内委中书门下当日疏决处分京城委刘守制到日处分仍令中丞蒋钦绪往河南大理少卿明往关内刑部郎中张樽往河东兵部郎中崔往山南东道右庶子高仲舒往江西道职方郎郑续之往剑南道秘书丞张履冰往淮南道殿中侍御史孙济往陇右道善大夫张景幽往河西道右谕德李林甫往山南西道主客郎中张烈往江南东道并即驰驿发遣所至之处疏决囚徒宣慰百姓其有穷乏者不自存济及侍老征人之家有疾苦者各令州县量加医疗及赈恤其岭南五府碛西四镇非流配效力等见禁囚徒各委节度使及本管都督府处分布告遐迩知朕意焉。
十四年七月诏曰：朕抚有天下寅畏上玄思保太和用康庶类顷秋夏之际水潦不时怀郑许滑卫等州皆遭泛溢苗稼潦渍屋宇倾摧有切纳隍之忧良深在予之责宜令右监门卫将军知内侍省事黎敬仁速往宣慰如有遭损之处应须营助赈给并委使与州县相知量事处置及所在堤堰不稳便者简行具利害奏闻。
九月诏曰：顷秋夏之间水潦方降闾阎损坏稼穑漂沦常恐一物之违况乃数州之弊故发中使循于外台章奏屡闻州乡稍辑朕视之如子。若纳诸隍于再于三情犹驭朽审求人瘼更遣信臣中丞兼户部侍中宇文融忠义竭诚夙夜匪懈当安人之任有利简之能眷彼使乎！宜膺其选可往河南河北道遭水诸州宣抚仍审察有不支济者宜更量加赈贷。若屋宇损坏牛畜俱尽及征人之家不能自存立者量事助其葺其有官吏纵舍赈给不均亦须纠正回日奏闻。
十五年三月制曰：河北遭水处城旁及诸蕃杀降人先令安置及编州县被差征行人家口等去年水涝漂损田苗频遣使人所在巡抚兼令州县倍加矜恤不知并得安存否以今旧既没新麦未登丁壮既差远行老少虑不支济朕居黄屋念在苍生每思优养无忘鉴寐今故遣中使左监门卫将军李善才重此宣慰宜令州县即时简责有乏绝者准例给粮俾令安堵以副朕心。
七月诏曰：同州州近属霖雨稍多水潦为害念彼黎人载怀忧惕宜令侍御史刘彦回乘传宣百姓屋宇田苗被漂损者量事赈恤。
八月制曰：河北州县水灾尤甚言念蒸人何以自给朕当宁兴想有劳旰昃在予之责用轸于怀宜令所司量支东都租米二十万石赈给乃令魏州刺史宇文融充宣抚使便巡抚水损应须忧恤及合折免并存闾舍一事已上与州县相知逐稳便处置务从简易勿致劳扰。
十六年九月诏曰：河南道宋亳许仙徐郓濮兖州奏旱损田宜令右监门卫大将军黎敬仁往彼巡问如有不支济户应须赈恤与州县长官相知量事处置讫回日具状奏闻。
二十一年二月以检校尚书右丞相皇甫翼充河南淮南道宣慰使检校尚书吏部侍郎刘彤充江东江西道宣慰使尚书兵部侍郎李镇充山南道宣慰使制曰：去年江南淮南有微遭旱处河南数州亦有水损百姓等皇甫翼等咸谓能贤式将朕命其间乏绝应须赈贷便量事处置回日奏闻。
四月以久旱命太子少保陆象先户部尚书杜暹等七人往诸道宣慰赈给及令黜陟官吏疏决囚徒。
二十三年二月壬寅诏曰：秦州地震谪见后土朕每克念何以臻兹仲尼有云：丘祷久矣。而精意以告或通神明徐国公萧嵩地在辅弼朝之端右欲重将命暂为此行宜往秦州致祭山川凡缘所损百姓间事皆委嵩随事处置回日以闻。
辛亥初置十道采访处置使命御史中丞卢绚为都畿采访使御史中丞裴旷为京畿采访使国子祭酒汴州刺史嗣鲁王道坚为河南道采访使华州刺史李尚隐为关内道采访使太原尹崔隐甫为河东道采访使礼部侍郎兼魏州刺史宋瑶为河北道采访使太常卿广州事岭南经略使李朝隐为岭南道采访使扬州长史韦虚心为淮南采访使太仆卿兼判凉州都督持节河西节度等副大使牛仙客为河西道采访使益州长史持节剑南节度副大使王昱为剑南道采访使荆州长史韩朝宗为山南道采访使润州刺史刘日正为江南道采访使秦州刺史裴敦复为陇右道采访使梁州刺史宋询为山南西道采访使宣州刺史班景倩为江南道采访使诏曰：言念苍生心必遍於天下自古良牧福犹润於京师所以历选列城聿求连率岂徒刺察将委辑宁朝散大夫检校御史中丞关内宣谕赈给使上柱国卢绚等任寄已深声实兼茂咸贯通於理道益纯固於公心或华不衰或白无玷可以轨仪郡国康济黎元间岁已来数州失稔颇致流冗能勿轸怀而吏，或不畏不仁，或不安不便诚须矫过必任仗贤而前此使辇下无殷鉴事皆制时务欲总权小有举於毫大莫振於纲领本命条举却用烦苛永言所期岂云：自弊今既各膺重寄允於通才以蠲疾苦之源当协大中之义。若今行一道利及万人朕所设官以俟能者朝之优秩上归令誉言可复也。宜副朕怀。
十一月诏令给事中韦常巡关内道中书舍人李彭年巡河南道并与本道采访使及所繇长官商量回日奏闻。
