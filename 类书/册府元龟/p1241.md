<!-- { "loadSidebar": true } -->
    北齐崔暹东魏孝静武定初迁御史中尉选毕义卢潜宋钦道李崔瞻杜蕤嵇晔丽伯伟崔子武李广皆为御史世称其知人。
    唐张循宪为侍御史长安中为河东采访使荐蒲州人张嘉贞材堪宪官请以己秋官授之则天召见垂帘与之言嘉贞奏曰：以臣草莱得入谒九重是千载一遇也。咫尺之间如隔雾竟不睹日月恐君臣之道有所未尽则天遽令卷帘与语大悦擢拜监察御史。
    张廷为监察御史李邕少知名长安初廷荐邕词高行直堪为谏诤之官由是召拜左拾遗。
    李栖筠为御史大夫时河中少尹严郢召至京师元载言郢於代宗帝已疏忌载拒而不纳是时帝委腹心於栖筠亦尝荐延之帝曰：郢方为元载所厚宁可信乎！栖筠曰：如郢材力陛下不自采拔岂使为奸人用乎！即日擢授河南尹兼御史中丞水陆运使。
    崔宁为御史大夫宁以为选择御史当出大夫不谋及宰相乃奏请以李衡于结等数人为御史杨炎大怒其状遂寝。
    常贞伯为御史中丞德宗贞元初袁滋为鄂岳从事部有邑长下吏诬以盗金滋察其冤竟出之贞伯闻之荐为侍御史。
    高郢为御史大夫时右拾遗翰林学士李建罢职降詹事府司直郢表授殿中侍御史。
    裴度为御史中丞奏崔从为侍御史知杂及度作相。又奏从自代为中丞从所取御史必先知其重贞退者时论嘉之。
    李夷简为御史中丞栎阳尉徐晦本杨凭所荐及凭得罪贬官临贺县尉亲交无敢祖送独晦至蓝田与凭言别时故相权德舆与凭交分最深知晦之行因谓晦曰：今日送临贺诚为厚矣。无乃反为累乎！晦曰：自布衣沐杨公之知不一送他日相公为奸邪所讠替焉可不送相公乎！德舆大惭因称之於人不数日夷简请为监察晦至官之日白夷简曰：晦不由公门公何所取信而见奖拔於千万人中哉！答曰：君送杨临贺宁肯负国乎！由是名益振。
    韦有翼为御史中丞奏职方员外郎郑处诲兼侍御史知权制曰：御史中丞有翼上言曰：御史府其属三十八例以中台郎一人稽参其事以重风宪如处诲族亲胄贵能博文论义理无不讲求朝廷典章饱於闻见乞为副贰以佐纪纲以尔处诲当居内廷草具密旨自以疾去于今惜之俞其言如我得有翼为尔之知己予为有翼之德邻上下交举，岂有私受勉修职业所报非一。
    後唐萧顷为御史中丞请孔邈为御史。
    ○宪官部　褒赏
    夫处风宪之地当纠绳之任纲纪所属委赖尤重而能方严以自律劲直而不挠弹击违缪无所畏避摧伏豪横未尝宽假侃侃而正色蹇蹇而匪躬善守厥官不懈于位繇是摧懋赏之典和异数之宠申之以赐予贲之以来章形於诏奖接以体貌敦劝以耸其气慰勉以成其名故首公之臣立志之士莫不感激以思自效摩厉以期称职然後知信赏之为劝非可以忽已。
    汉诸葛丰元帝时为司隶校尉刺举无所避帝嘉其节加丰秩光禄大夫。
    後汉宣秉字巨公为侍中建武元年拜御史中丞上特诏御史中丞与司隶校尉尚书令会同并专席而坐故京师号曰：三独坐秉迁司隶校尉秉性节约常服布被蔬食瓦器帝常幸其府舍见而叹曰：楚国二龚不如阳宣巨公即赐布帛帐帷什物杜诗建武初为侍御史安集洛阳时将军萧广放纵兵士暴横民间百姓遑扰诗敕晓不改遂格杀广还以状闻世祖召见赐以戟。
    鲍永建武十一年为司隶校尉以事劾帝叔父赵王良大不敬朝廷肃然乃辟扶风鲍恢为都官从事恢抗直不避︹御帝常曰：贵戚。且宜敛手以避二鲍。
    鲍昱永子中元元年昱拜司隶校尉诏昱诣尚书使封胡降檄（。若今之露布也。）光武遣小黄门问昱有所怪不对曰：臣闻故事通官文书不著姓。又当司徒露布（汉官仪曰：群臣上书公卿校尉诸将不言姓凡制书皆玺封尚书令重封唯赦赎令司徒印露布州郡也。）怪使司隶下书而著姓也。帝报曰：吾故欲令天下知忠臣之子复为司隶也。
    马严拜御史中丞赐冠帻衣服车马。
    晋李武帝时为司隶校尉劾中山王睦等各占官三更稻田诏曰：易称王臣蹇蹇匪躬之故今亢志在公当官而行可谓邦之司直者矣。光武有云：贵戚。且敛手以避二鲍岂其然乎！其申劾群寮各慎所司宽宥之恩不可数遇也。为二代司隶朝野称之。
    傅咸以议郎长兼司隶校尉咸前後固辞辞旨恳切武帝不听敕使者逼就拜咸复送还印绶公车不通催使摄职咸以身无兄弟丧祭无主重自陈乞遂不见听於官舍设灵坐朔望奉祭元康四年卒官时诏赠司隶校尉朝服一具衣一袭钱二十万谥曰：贞刘暾为左丞兼御史中丞奏免尚书仆射东安公繇等十馀人朝廷嘉之遂即真。
    熊远为御史中丞中宗每叹其公忠谓远曰：卿在朝正色不茹柔吐刚忠亮至劲可谓王臣。
    宋孔琳之为御史中丞劾奏徐羡之自是百僚震肃莫敢犯禁高祖甚嘉之行经兰台亲加临幸。
    萧惠开为御史中丞百僚畏惮之入为侍中孝武诏曰：惠开前任宪司奉法直绳不阿权戚朕甚嘉之可更授御史中丞。
    梁江淹在齐为御史中丞多所奏劾内外肃然明帝谓淹曰：宋世以来不复有严明中丞君今日可谓近世独步。
    张缅为御史中丞居宪司推绳无所顾望号为劲直高祖乃遣画工图其形於台省以厉当官。
    陈袁宪为御史中丞领羽林监常陪宴承香阁宾退之後宣帝留宪与卫尉樊俊徙席山亭谈宴终日帝目宪而谓俊曰：袁家故为有人其见重如此。
    後魏李彪为御史中尉多所劾纠豪右屏气高祖常呼彪为李生，於是从容谓群臣曰：吾之有李生犹汉之有汲黯。
    高道悦为治书侍御史正色当官不惮强御奏举任城王澄等免官高祖诏褒美之。
    元正为御史中尉严於弹纠始弹于忠次弹高聪等免官灵太后并不许以违其纠恶之心。又虑其辞解欲奖安之进号安南将军。
    高恭之字道穆为御史中尉庄帝娣寿阳公主行犯清路执赤捧卒呵之不止道穆令卒捧破其车公主泣以诉帝帝谓主曰：高中尉清直之人彼所行者公事，岂可以私恨责之耶道穆後见帝帝曰：一日家娣行路相犯极以为愧道穆免冠谢帝曰：朕以愧卿卿反谢朕。
    北齐崔暹仕魏为御史中尉神武如京师群官迎於紫陌神武帝握暹手而劳之曰：往前朝廷岂无法官而天下贪婪莫肯纠劾中尉尽心为国不避豪︹遂使远近肃清群公奉法冲锋舀阵代有其人当官正色今始见之今荣华富贵直是中尉自取高欢父子无以相报赐暹良马使骑之以从。且行。且语暹下拜马惊走神武为拥之而绶辔魏帝宴於华林园谓神武曰：自顷朝贵牧守令长所在百司多有贪暴侵削下人朝廷之中有用心公平直言弹劾不避亲戚者王可劝酒神武降皆跪而言曰：唯御史中尉崔暹一人谨奉明旨敢以酒劝并臣所射赐物千段乞回赐之帝曰：崔中尉为法导俗齐整暹谢曰：此自陛下风化所加大将军臣澄劝奖之力文襄退谓暹曰：我尚畏羡何况馀人神武将还晋阳。又以所乘马加采物赐暹由是威名日盛内外澄神武长子文襄也。莫不畏服。
    隋柳开皇中为治书侍御史当朝正色甚为百僚之所敬惮文帝嘉其悻直谓曰：大丈夫当立名於世无容悦而已赐钱十万米百石後以忤免未几复令视事因谓曰：无改尔心以其家贫敕有司为之筑宅因曰：柳正直士国之宝也。其见重如此。
    游元大业中为侍御史辽东之役宇文述等九军败元案狱数其罪仍以状劾之帝嘉其公正赐朝服一袭。
    唐杜淹为御史大夫太宗幸其第视疾。
    张行成为殿中侍御史纠劾不避权戚太宗以为能谓房玄龄曰：观古今用人必因媒介。若行成者朕自举之无先容也。
    崔隐甫开元中为御史大夫群寮侧息玄宗尝谓曰：卿为大夫深副朕所委。
    李勉至德初从至灵武拜监察御史劾勋臣管崇嗣失礼肃宗特原之叹曰：吾有李勉始知朝廷尊矣。卢坦为御史中丞元和三年举奏前山南西道节度使柳晟前浙东观察使阎济美违敕贡献肃宗召坦对褒慰久之。
    裴度为御史中丞时吴元济盗兵柄求袭父任宪宗徵师伐叛诏度巡营垒劳士卒度计其险易密陈攻取之策帝深然之迁刑部侍郎兼御史中丞。
    王播为御史中丞入阁候宰相出方随之异常例也。後唐许光义明宗天成四年除御史中丞光义谢赐绢五十疋银器一事。
    刘赞为御史中丞长兴二年十二月诏曰：国祚中兴皇纲再整合颁公事偏委群臣先敕抄录六典法书分为二百四十卷从朝至夕自夏徂冬御史台官员等或同切催驱或递专勘读校前王之旧制布当代之明规宜有奖酬以励勤恪御史中丞刘赞近别除官今加偕爵宜从别敕处分吕琦姚遐致宜加朝散大夫仍赐柱国勋于辽李寿并朝散大夫徐禹卿张可复王晓并赐绯鱼袋。
    ●卷五百十四
    ○宪官部　刚正
    《书》曰：刚而塞强而义。《诗》曰：靖恭尔位好是正直矧夫风宪之任抨弹攸属所以案举不法表正庶尹震肃纲纪奋扬威望而能雅志公亮峻节厉举遵直道无所屈挠善善恶恶不吐不茹使邪臣知惧懦夫有立须复逆忤贵亻幸构聚怨隙被以巧诋陷於深文亦无惮焉斯古人所谓执德不回当官有守者也。
    汉严延年为御史掾举侍御史时大将军霍光废昌邑王尊立宣帝宣帝初即位延年劾奏光擅废立无人臣礼不道奏虽寝然朝廷肃焉敬之。
    诸葛丰特立刚直元帝擢为司隶校尉时侍中许章以外属贵幸奢氵不奉法度宾客犯事与章相连丰案劾章欲奏其事逢许侍中私出丰驻车举节诏章曰：下欲收之章迫窘驰车去丰追之章因得入公门自归上（归自乞哀於天子也。）丰亦上奏，於是收丰节司隶去节自丰始丰上书谢曰：臣丰驽怯文不足以劝善武不足以执邪陛下不量臣能否拜为司隶校尉未有以自效复秩臣为光禄大夫官尊贵重非臣所当处也。又迫年数衰暮常恐卒填沟渠无以报厚德使论议士讥臣无补长获素餮之名（素空也。言不举职务空食禄俸而已）故常愿捐一旦之命不待时而断奸臣之首县於都市编书其罪使四方明知为恶之罚然後却就斧钺之诛诚臣所甘心也。夫以布衣之士尚犹有刎颈之交今以四海之大曾无仗节死谊之臣率尽苟合取容阿党相为念私门之利忘国家之政邪秽浊溷之气上感於天是以灾变数见百姓困乏此臣下不忠之效也。臣诚耻之亡已凡人情莫不欲安存而恶危亡然忠臣直士不避患害者诚为君也。今陛下天覆地载物无不容使尚书令尧赐臣丰。《书》曰：夫司隶者刺举不法善善恶恶非得专编谓联次简牍也。臣钦。若等曰：尧史不载姓之也。免处中和顺经术意恩深德厚臣丰顿首幸甚臣窃不胜愤懑愿赐清宴惟陛下裁幸帝不许是後所言益不用。
