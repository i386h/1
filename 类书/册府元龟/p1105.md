<!-- { "loadSidebar": true } -->
    崔亮为尚书仆射加散骑常侍正光二年秋疽发於背孝明遣舍人问疾亮上表乞解仆射送所负荷及印绶诏不许寻卒诏给东园秘器朝服一袭赙物七百段蜡三百斤赠使持节散骑常侍车骑大将军仪同三司冀州刺史谥曰：贞烈。
    崔光为侍中领国子祭酒永平四年八月诏光乘步免於龙门出入迁中书侍郎给事黄门侍郎甚为孝文所知尝曰：孝伯之才浩浩如河东注固今日之文宗也。
    甄琛为车骑将军特进加侍中以其衰老诏赐御府杖朝直杖以出入正光五年冬卒诏给东园秘器朝服一具衣一袭钱十万物七百段蜡三百斤赠司徒公尚书左仆射加後部鼓吹孝明亲送降车就舆吊哭之遣舍人一其诸子。
    鹿涅孝庄时为给事黄门侍郎而自无室宅尝假赁居止布衣粝食寒暑不变帝嘉其清素时复赐以钱帛。
    北齐魏兰根仕魏时为仆射天平初以病笃上表求还乡里魏帝遣舍人石长宣就家劳问犹以开府仪同门施行马。
    崔昂文襄时为尚书左丞。又兼度支尚书左丞兼尚书近代未有唯昂独为冠首朝野荣之。
    唐邕天保初为给事中兼中书舍人七年於羊汾堤讲武令邕总为诸军节度事毕仍监宴射之礼是日文宣亲执邕手引至太后前坐於丞相斛律金之上启太后云：唐邕强一人当千仍别赐锦采钱帛邕非唯强济明辨然亦善揣帝意取进多途是以恩宠日隆委任弥重帝。又尝对邕曰：太后云：唐邕分明强记每有军机大事手作文书口。且处分耳。又听受实是异人一日之中六度赐物。又尝解所服青鼠皮裘赐邕云：朕意在车马衣裘与卿共敝十年从幸晋阳除兼给事黄门侍郎领中书舍人帝尝登童子佛寺望并州城曰：是何等城，或曰：此是金城汤池天府之国帝曰：我谓唐邕是金城此非金城也。其见重如此其後语邕曰：卿劬劳既久欲除卿作州频敕杨遵彦更求一人堪代卿者遵彦云：比遍访文武如卿之徒实不可得所以遂停此意卿宜勉之文宣或时切责侍臣有不称旨者云：观卿等举措不中与唐邕作奴其见赏遇多此类孝昭作相除黄门侍郎於华林园射特赐金带宝器服玩杂物五百种。
    魏收为中书监右仆射武成於华林别起玄洲苑备山水台观之丽诏於阁上画收其见重如此尉瑾为右仆射病卒武成方在三台饮酒元文遥奏闻遂命彻乐罢饮。
    隋陆彦师开皇初为尚书左丞彦师素多病未几以务剧疾动乞解所职高祖诏听以本官就第岁馀转吏部侍郎。
    于仲文为柱国高祖以尚书文簿繁杂吏多奸计令仲文勘录省中事其所发レ甚多帝嘉其明断厚加劳赏焉。
    卢凯摄尚书左丞每有敷奏侃然正色虽逢喜怒不改其常高祖嘉凯有吏赐钱二十万并赉杂采三百匹加散骑常侍。
    高构为民部郎时有叔侄争嫡尚书省不能断朝臣三议不决构断合理高祖以为能召入内殿劳之曰：我闻尚书郎上应列宿观卿才识方知古人言信矣。嫡庶者礼教之所重我诵卿判数遍词理惬当意所不能及也。赐米百石由是知名。
    王韶为并州行台右仆射高祖幸并州以其称职特加劳勉谓韶曰：自朕至此公须鬓渐白无乃忧劳所致柱石之望唯在於公努力勉之韶辞谢曰：臣比衰暮殊不解作官人高祖曰：是何意也。不解者是未用心耳韶对曰：昔在昏季犹。且用心况逄明圣敢不罄竭但神化精微非驽蹇所逮加以今年六十有六桑榆云：晚比於畴昔昏忘。又多岂敢自宽以速年累恐以衰暮亏紊朝纲耳帝劳而遣之。
    牛玄为吏部尚书炀帝之在东宫也。数有诗书遗弘弘亦有答及嗣位之後尝赐弘《诗》曰：晋家山吏部魏世卢尚书英言先哲异奇才亦佐余学行敦时俗道素乃冲虚纳言阁上礼仪皇运初彝伦欣有叙垂拱事端居其同被赐诗者至於文词弘扬无如弘美焉。又为光禄大夫炀帝尝引入内帐对皇后赐以同席饮酒其礼遇亲重如此大业六年从幸江都其年十一月卒於江都郡时年六十六帝伤惜之赙赠甚厚归葬安定赠开府仪同三司光禄大夫文安侯。
    裴蕴为民部郎时犹承高祖和平之後禁网疏阔户口多漏或年及成丁犹诈为小未至於老已免租赋蕴历为刺史素知其情因是条奏皆令貌阅。若一人不实则官司解职乡正里长皆远流配。又许民相告纠得一丁者令被纠之家代输赋役是岁大业五年也。诸郡帐进丁二十四万三千新附口六十四万一千五百帝临朝览状谓百官曰：前代无好人致此罔冒今进民户口皆从实者全由裴蕴一人用心古语云：得贤而治验之信矣。由是渐见亲委。
    蔡允恭为起居舍人与虞世南同为学士声誉微出其下而宠遇过之允恭善吟咏炀帝属词赋多令其讽诵之。
    淳于恭为侍中卒於官诏书褒叹赐千斛。
    唐温彦博高祖时为中书侍郎彦博善於宣吐每奉使入朝诏问四方风俗承授纶言有。若成诵声韵高朗响溢殿庭进止雍容观者拭目高祖尝宴朝臣诏太宗谕旨既而顾谓近臣曰：何如温彦博其见重如此。
    薛收为陕东道大行台金部郎中武德六年以本官兼文学馆学士与房玄龄杜如晦特蒙殊礼受心腹之寄。又尝上书谏猎太宗手诏曰：览读所陈实悟心胆今日治成我卿之力也。明珠照乘岂比来言当以诚心书何能尽今赐卿黄金四十锭以酬雅意七年寝疾太宗遣使临问相望於道寻命舆疾诣府太宗亲以衣袂抚收论叙生平潸然流涕寻卒年三十三太宗亲自临哭哀动左右与收从父兄子元敬《书》曰：吾与卿叔共事或军旅多务或文咏从容何尝不驱驰经略款曲襟袍比虽疾苦日冀痊除何期一朝忽成万古追寻痛惋弥用伤怀。且闻其儿子幼小家徒壁立未知何以处置加安抚以吾怀因使人吊祭赙物三百段。
    杜淹为御史大夫判吏部尚书有疾太宗亲自临问赐帛三百疋贞观二年卒赠尚书右仆射谥曰：襄。
    于志宁贞观三年为中书侍郎太宗尝命贵臣内宴怪不见志宁或奏曰：敕诏三品已上志宁非三品所以不来太宗特令预宴即加授散骑常侍行太子左庶子。
    王为礼部尚书卒太宗素服举哀於别次悼惜久之诏魏王奉率百官亲往临哭赠吏部尚书。
    马周为中书令摄吏部尚书太宗尝以神笔赐周飞白《书》曰：鸾凤凌必资羽翼股肱之寄诚在忠良周病消渴弥年不瘳时驾幸翠微宫敕求胜地为周起宅名医中使相望不绝每令尚食以膳供之太宗躬为调药皇太子亲临问疾。
    戴胄为尚书右丞胄家贫赉钱十万时尚书左仆射萧免官仆射封德彝。又卒太宗谓胄曰：尚书省天下纲维百司所禀。若一事有失天下必有受其弊者今无令仆系之於卿当称朕所望及卒太宗为之举哀废朝三日赠尚书右仆射追封赵国公谥曰：忠诏虞世南为撰碑文。又以胄宅宇敝陋祭享无所令有司特为造庙。
    颜相时为礼部侍郎羸瘠多疾病太宗尝使赐以医药。
    高季辅为礼部侍郎凡所铨叙时称允当太宗赐金背镜一面以表其清鉴。
    宇文节为礼部尚书右丞明习法令以局见称时江夏王道宗尝以私事於节遂奏之太宗大悦赐绢二百匹仍劳之曰：朕所以不置左右仆射者正以卿在省耳。
    刘林甫为吏部侍郎临终上表荐贤太宗甚嘉悼之赐绢二百五十匹唐俭为民部尚书请致仕许之及卒太宗为之举哀罢朝三日赠开府仪同三司并州都督赙绵布一千段米粟一千石。
    陈叔达为侍中丁母忧叔达先有疾太宗虑其危殆遂遣使禁绝其吊宾。
    裴行俭高宗朝为礼部尚书兼检校右卫将军卒赠幽州都督谥曰：献行俭子早卒诏皇太子差六品官一人检校家事五六年间待儿孙稍长成日停之。
    崔玄长安初为天官侍郎转文昌左丞经月馀则天谓曰：自卿改职以来选司大有罪过或闻令史乃设斋自庆此欲盛为贪污耳今要卿复旧任。又除天官侍郎赐杂采七十段。
    李迥秀为考功员外郎则天雅爱其才甚宠待之掌考功数年。
    魏知古玄宗开元中罢相往东都知吏部尚书事深以为称职手制曰：卿以宰臣往知大选官人之委情寄尤切遂能端本革弊忘私犭旬公朕远闻之益用嘉叹令赐衣一副聊以示怀。
    宋开元中为尚书右丞相与张说源乾曜同日拜官敕大官设馔太常奏乐於尚书都省大会百寮玄宗赋诗褒述亲札赐之二十二年以年老累乞退归东都私第後帝幸东都於路左迎谒帝遣荣王亲劳问之自是频遣使送药饵年七十五薨赠太师赙物二百匹粟二百石丧事官给河南少尹一人充使监护谥曰：文贞。
    李朝隐为吏部侍郎铨叙平允甚为当时所称降玺书褒美授一子太子通事舍人。
    王丘为礼部尚书仍听致仕丘虽历要职固守清俭未尝受人馈遗第宅舆马称为弊陋致仕之後药饵殆将不给帝闻而嘉叹下制曰：王丘夙负良材累升茂秩比缘疾疹假以优闻其家道屡空医药靡给久此从官遂无馀资持操。若斯古人何远。且优贤之义方册所先周给之宜激劝攸在其俸禄一事已上并宜全给式表殊常之泽用旌贞白之吏。
    郑少微为刑部侍郎开元二十五年玄宗因听政问京师囚徒有司奏有五十人怡然有喜下诏曰：官之为法法有其官寄以深仁能行禁令日者丛棘之地乌鹊来巢今结诸刑明才逾五十虽化源自远亦钦恤使然其郑少微等一十七人各赐一中上考仍兼赐少物以存劝赏。
    《郭子》仪代宗广德二年为尚书令诏於尚书省视事命宰臣已下常参官送上特遣射生五百骑执戟翼从朝堂至於省赐以教坊音乐。
    裴遵庆大历四年三月授左仆射与吏部尚书刘晏上本曹视事敕太常尚食许内侍鱼朝恩及宰臣已下常参官咸诣省送上增置储供宠贤也。
    马大历九年授检校尚书左仆射知省事诏宰臣及常参官并会尚书省送上本曹视事遣中使诣省劳慰仍赐酒馔。
    裴延龄德宗贞元中为户部尚书疾甚令中使连三辈候问。
    李齐运为礼部尚书被疾岁馀不能朝谒朝廷除改每遣中人就第访决。
    韦皋穆宗长庆二年为左仆射於尚书省上事命中使宣赐酒及宰臣百寮送上。
    庾敬休为尚书左丞文宗太和九年二月卒赠吏部尚书癸酉诏曰：官至丞郎皆朕所委不幸云：亡者宜其为之废朝况朝会班列本在诸司三品之上比限近敕或乖通理时因敬休殒丧载深伤恻自今丞郎宜准诸司三品官罢朝日。
    王为尚书左丞大和九年召对浴堂门赐以锦器殷侑开成元年为刑部尚书时初经李训之乱文宗问有治安之术侑极言委任责成宜任朝之耆德新进小生无宜轻用帝深嘉之赐锦采三百匹及中谢。又令中使就第赐金十斤。
    牛僧孺为东都留守判尚书省事开成三年九月授尚书左仆射仍令右军副使王元直赍告身宣赐旧例自留守除内官无送诰身使帝以僧孺顷在淮南六表让官故特遣中人宣密旨便令赴阙。
    後唐卢箕为兵部尚书明宗长兴元年五月敕除本官料钱外逐月别支钱三十贯并羊面油米以宠旧臣也。
    ●卷四百六十二
