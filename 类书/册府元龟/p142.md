<!-- { "loadSidebar": true } -->
後魏道武天兴三年十二月诏曰：世俗谓汉高起於布衣而有天下此未达其故也。夫刘承尧统旷世继德有蛇龙之徵致彩之应五纬上聚天人俱协明革命之主大运所锺不可以非望求也。然狂狡之徒所以颠蹶而不已者诚惑於逐鹿之说而迷於天命也。故有踵覆车之轨蹈[C260]逆之踪毒甚者倾州郡害微者败邑里至乃身死名颓殃及九族纵乱随灭死而不悔，岂不痛哉！故春秋之义大一统吴楚僭号久加诛绝君子贱其伪名比之尘垢自非继圣载德天人合会帝王之业夫岂虚应历观古今不义而求非望者徒丧其保家之道而伏刀锯之诛有国有家者诚能推兴废之有期保天命之不易察徵应之潜授杜竞逐之邪言绝奸难之僭肆思多福於止足则几於神智矣。如此则可以保荣禄於天年流馀庆於後世夫然故祸悖无缘而生兵甲何因而起凡厥来世勖哉！戒之可不慎欤时太史属奏天文错乱帝亲筮占多云：改王易政故数革官号一欲防塞凶狡二欲消灾应变已而虑群下疑惑心谤腹非丙申复诏曰：上古之治尚德下名有任而无爵易治而事序故邪谋闭而不起奸慝绝而不作周姬之末下凌上替以号自定以位制禄卿世其官大夫遂事阳德不畅义发家倍故[C260]繇此起兵繇此作秦汉之弊舍德崇侈能否混杂贤愚相乱庶官失序任非其人，於是忠义之道寝廉耻之节废退让之风绝毁誉之议兴莫不繇乎！贵尚名位而祸败及之矣。古置三公职大忧重。故曰：待罪宰相将委任责成非虚宠禄也。而今世俗佥以台辅为荣贵企慕而求之夫此职司在人主之所任耳用之所重舍之所轻所贵者至矣。何取於鼎司之虚称也。夫桀纣之南面虽高而不可薄姬之为下虽卑而不可尊一官可以效智华门可以垂范苟以道德为实贤於覆饣束家矣。故量已者令终而义全昧利者身陷而名灭利之与名毁誉之疵竞道之与德神识之家宝是故道义治之本名爵治之末名不本於道不可以为宜爵无补於门不可以为用用而不禁为病深矣。能通其变不失其正者，其唯圣人乎！来者诚思成败之理察治乱之繇鉴殷周之失革秦汉之弊则几於治矣。
太武大延三年五月诏曰：方今寇逆消殄天下渐晏比年以来屡诏有司班宣惠政与民宁息而内外群官及牧守令长不能忧勤所司纪察非法废公带私更相隐置浊货为官政存苟。且夫法之不用自上犯之其令天下吏民得举告守令不如法者。
太平真君五年正月诏曰：自王公以下至於庶人私养沙门巫及金银工巧之人在其家者皆遣诣官曹限今年二月十五日过期不出巫沙门身死主人门诛。
九年十月以婚姻奢靡丧葬过度诏有司更为料限文成兴光元年九月闭都城门大索三日获奸人亡命数百人。
大安五年诏曰：夫褒赏必於有功刑罚审於有罪此古今之所同繇来之常式牧守莅民侵食百姓以营家业王赋不充虽岁满去职应计前逋正其刑罪而主者失於督察不加弹坐使有罪者优游获免无罪者妄受其辜是启奸邪之路长贪暴之心岂所谓原情处罪以正天下自今诸迁代者仰别在职殿最案制治罪克举者加以爵宠有愆者肆之刑戮使能否殊异刑赏不差主者明为条制以为常楷。
和平四年十二月辛丑诏曰：名位不同礼亦异数所以殊等级示轨仪今丧葬嫁娶大礼未备贵势豪富越度奢靡非所谓式昭典宪者有司为之条格使贵贱有章上下咸序著之於令壬寅诏夫婚姻者人之始是以夫妇之义三纲之首礼之重者莫过於斯尊卑高下宜令区别然中世以来贵族之门多不率法或贪利财贿或因缘私好在於苟合无所择选今贵贱不分巨细同贯尘秽清化亏损人伦将何以宣示典谋垂之来裔今制皇族师傅王公侯伯及士民之家不得与百工技巧卑姓为婚犯者加罪。
献文天安元年七月辛亥诏诸有诈取爵位罪特原之削其爵职其有祖父假爵号货求正名者不听继袭诸非劳进超迁者亦各还初不以实闻者以大不敬论。
皇兴五年三月乙亥诏曰：天安以来军国多务南定徐方北扫遗虏征戍之人亡窜非一虽罪合刑书每加哀宥然宽政犹水逋逃遂多宜申明典刑以肃奸伪自今诸有逃亡之兵及下代守宰浮游不赴者限六月三十日悉听归首不首者论如律。
孝文延兴二年诏沙门不得去寺浮游民间行者仰以公文去声。
四年二月辛未禁断寒食。
五年四月诏禁畜鹰鹞开相告之制。
六年禁杀牛马。
太和二年五月诏婚聘过礼则嫁娶有失时之弊厚葬送终则生者有糜费之苦圣王知其如此故申之以礼数约之以法禁乃者民渐奢尚婚葬越轨致贫富相高贵贱无别。又皇族贵戚及士民之家不惟氏族下与非类婚耦先帝亲发明诏为之科禁而百姓习常仍不肃改朕今宪章旧典案先制著之律令永为定准犯者以违制论。
三年诏曰：治因教宽弊由网密今侯职千数奸巧弄威重罪受财不列细过吹毛而举其一切罚之，於是更置谨直者数百人以防讠宣斗自是街术吏民安其职业。
七年正月诏曰：朕每思知百姓之所疾苦以增宽政而明不烛远有缺焉故见问守宰苛虐之状於州郡使者令秀孝计掾而对多不实甚乖朕虚求之意宜案以大辟明罔上必诛然情犹未忍可恕罪听归申下天下使知後犯无恕。
十九年正月帝伐齐至悬瓠诏禁淮北之民不得侵掠犯者以大辟论。
六年乙亥诏不得以北俗之语言於朝廷。若有违者免所居官是年广川王谐薨有司奏广川王妃薨於代京未审以新尊从於卑旧为复以卑旧来就新尊诏曰：迁雒之人自兹厥後恐可归骸邛岭皆不得就茔常代其有夫先葬在北妇今葬在南妇人从夫宜还代葬。若欲移父就母亦得任之其妻坟在常代夫死於雒不得以尊就卑欲移母就父宜亦从之。若异葬亦从之。若不在葬限身在代丧葬之彼此皆得任之其户属燕赵身官京雒去留之宜亦从所择其属诸州者各得任意。
二十五年三月癸丑诏介山之邑听为寒食自馀禁断。
七月丁亥诏邪佞毁朝固惟治蠹贪夫窃位大政以亏主者弹劾不肖明黜资禄。又曰：轻徭薄赋君人常理岁中常役具以状闻。
宣武景明四年十二月诏曰：先朝制立轨式庶事唯允但岁积人移物情乖惰比或擅有增损废坠不行或守旧违宜时有妨舛或职分错乱互相推委其下有司列其疑阙速以奏闻。
正始元年十月诏断群官白衣募吏。
永平二年四月诏曰：圣人济世随物隆或正或权理无常在先朝以驾甫迁嵩基始构河雒民庶徙旧未安代来新宅尚不能就伊阙西南郡蛮填聚沔阳赋城连邑作戍蠢尔愚巴心未纯款故暂抑造育之仁权受肃奸之法今京师天固与昔不同杨郢荆益皆为我有保诸蛮罔不归附商洛民情诚倍往日唯樊襄已南仁乖道政被拘隔化非民之咎而无赖之徒轻相劫掠屠害良善离人父兄萧衍为酷实亦深矣。便可放彼掠民示其大惠舍此残贼未令之愆并敕缘边州镇自今以後不听境外寇盗犯者罪同境内。若州镇主将知容不纠坐之如律。
六月诏曰：江海方同车书宜一诸州轨辙南北不等今可申敕四方使远近无二。
四年五月诏禁天文之学。
延昌二年二月诏定奴良之制以景明为断。
九月诏以贵族豪门崇习奢侈诏尚书严立限级节其流宕。
孝明熙平元年七月重申杀牛之禁。
二年十月诏曰：北京根旧帝业所基南迁二纪犹有留住怀本乐故未能自遣。若未迁者悉可听之仍停安堵永业门才术艺应於时求者自别徵引不在斯例周之子孙汉之刘族遍於海内咸致蕃衍岂拘南北千里而已哉！。
神龟元年十二月诏曰：民生有终下归兆域京邑隐赈口盈亿万贵贱攸凭未有定所为民父母尤宜存恤今制乾甫山以西拟为九原也。
正光五年八月诏曰：赏贵宿劳明主常德恩沾旧绩哲后彝范太祖道武皇帝应期拨乱大造区夏世祖太武皇帝缵戎丕绪光阐王业躬率六师扫清逋秽诸州镇城人本充牙爪服勤征旅契阔行间备尝劳剧逮显宗献文皇帝自北被南淮海思韪便差割强族分卫方镇高祖孝文皇帝远遵盘庚将迁嵩雒规遏北疆荡辟南境选良家酋俯增戍朔陲戎捍所寄惟斯等先帝以其诚效既亮方加酬赐会宛郢驰烽朐泗告警军旗频动兵连积岁兹恩仍寝用迄于今怨叛之兴颇繇於此朕叨承乾历抚驭宇宙调风布政思广惠液宜追述前恩敷兹後施诸州镇军贯元非犯配者悉免为民镇改为州依旧立称此等世习干戈率多劲勇今既甄扌┧应思报效可三五简发讨彼沙陇当使人齐其力奋击先驱妖党犯鬼必可荡涤冲铎斩级自依常赏。
孝昌元年八月癸酉诏断远近贡献珍丽违者免官十二月壬午诏曰：高祖以大明定功世宗以下武宁乱声溢朔南化清中宇业盛隆周祚延七百朕幼龄纂历夙驭鸿基战战兢兢。若临深渊ウ於治道政刑未孚权臣擅命乱我朝式致使西秦跋扈朔漠构妖蠢尔荆蛮氛埃不息孔炽甚於泾阳出车切於细柳师旅盘桓留滞不进北氵育悬危南阳告急将亏荆沔之地以致蹙国之忧今茅毂挹腕爪牙叹愤并欲摧挫封豕剿截长蛇使人神两泰幽明献吉朕将躬驭六师扫荡逋秽其配依六军分隶熊虎前驱後队左翼右师必令将帅雄果军吏明齐粮仗车马速度时须其有失律亡军兵卒逃叛盗贼劫掠伏窜山泽者免其往咎录其後效别立募格听其自新广下州郡令赴军所先讨荆蛮疆理南服戈旗东指扫平淮外然後奋七萃於西戎腾五牛於北狄躬抚乱离之苦面恤饥寒之患尔乃还跸蒿宇饮至庙庭沉璧河雒告成泰岱，岂不盛欤百官外内牧守军宰宜各肃勤用明尔职。
孝庄建义元年六月己酉诏诸有私马仗从戎者职人侵优两大阶亦授实官。若武艺超伦者虽无私马亦依前条虽不超伦但射槊超辟一艺而胆略有施者依第出身外者优一大阶一军级实官。若无姓第者从八品出身阶依前加特授实官。
七月丁已诏从四品以上从征者不得优阶正四品者优一军级从三品以上从征者优一大阶正五品已下还依前格。若有正阶十馀计入四品三品限授五阶。
永安二年五月诏私马仗从戎优阶授官。又诏职人及民出马优阶各有差。
八月庚戌朔诏诸有公私债负一钱以上巨万以还悉皆禁断不得徵责。
十一月诏群官休停在外者皆令赴阙程会有差。
三年十月丁未诏募攻河桥格赏帛授官各有差。
前废帝普泰元年四月诏有司不得复称伪梁罢细作之条无禁邻国还往。
出帝大昌元年六月诏诸授建明普泰封爵况级优特之旨悉追。
●卷六十三
○帝王部　发号令第二
