<!-- { "loadSidebar": true } -->
    二年七月夏州节度使刘源奏自太和七年十一月一日於银川置监城收管群牧今计孳生马七千馀匹今饶州南界有空地周回二百馀里四面悬绝贼路不通只置三五十人守其要害即牧放无虞是臣当管界内并非百姓佃食请割隶监司久远之计诏委本道节度使差人与判使勘验如实无主使任收管仍不得侵夺居人田产。
    四年十月飞龙进诸监牧二岁马二千七百匹。
    哀帝天三年十一月敕牛羊司牧管御厨羊并乳牛等御厨物料先是河南府供进其肉便在物料数内续以诸处送到羊。且令牛羊司逐日送纳今知旧数已尽官吏所繇多总逃去其诸处续进到羊并旧管乳牛并送河南府牧管其牛羊司官吏并宜停废梁太祖开平元年九月诏先以讨伐北虏因索公私马以济戎事至是虑有搔扰复罢前令如有力者任畜马。
    四年十月颁夺马令先是王师击贼所得马虽一二必具献或被疮殒於道中而战者无所利帝曰：获则有之所以要其奋击也。今主将亡马皆不言取士卒获以为己功甚无谓宜下诸军勿来献擅冒禁者以违敕罪罪之。
    後唐庄宗同光三年六月将事西蜀下河南河北诸州府和市战马所在搜括官吏除一匹外官收匿者致之以法繇是搜索殆尽。
    三年闰十二月魏王奏东西两川点到见在马得九千五百三十匹。
    明宗即位以康福为飞龙使福便弓马少事武皇累补军职庄宗嗣位尝谓左右曰：我本番人以羊马为活业彼康福者体貌丰厚宜领财货可令总辖马牧繇是署为马坊使大有蕃息及後明宗为乱兵所逼将离魏县会福牧小马数千匹於相州乃驱而归命及即位乃有此授。
    天成二年三月丙辰宰臣任圜奏臣伏见番牧臣僚每正至庆贺例皆进马臣以捧日之心贵申其忠孝追风之步必择於驯良备乘奉於帝车资。且骏於天厩伏见本朝旧事虽以进马为名例多贡奉马价盖道途之役护养稍难因此群方久为定制自今後伏请只许四夷番国进马其诸道藩府州镇请依天复三年已前许贡绫绢金银随土产折进马之直所贵稍便贡输不亏诚敬兼请约旧制选孳生马分置监牧俾饮而自遂即来牝之逾繁者敕旨任圜方秉国权乃专邦计公家之利知无不为当景运之中兴举皇朝之政事不独资其经费亦异便於贡输载阅敷陈允叶事体宜依所奏乃置监牧委为三司使别其制置奏闻。
    三年三月吏部郎中何泽请率天下牝马置群牧取其蕃息。
    四年四月诏沿边置场买马不许蕃部直至阙下帝自临驭欲来远人党项之众竞赴都下尝赐酒食於禁庭醉则连袂歌土风以出凡将到马无驽良并云：上进国家虽约其价以给之及计其馆锡赉所费不可胜纪计司以为蠹中华无出於此遂止之。
    是年八月诏以右军马牧军使田令方刍牧不谨马瘠而多死劾致於法安重诲奏曰：令方损耗官马死未塞责然因马罪死一军使非抚士之道杖减死一等。
    长兴元年七月分飞龙院为左右以小马坊为右飞龙院。
    三年正月三司奏从去年正月至年终收到诸番所卖马计六千馀匹所支价钱及给赐供费约数。
    四十万贯四年十月帝问见管马数范延光奏曰：天下尝支草粟者近五万匹见今西北诸番部卖马者往来如市其邮传之费中估之价日四五千贯以臣计之国力十耗其七马无所使财赋坐销朝廷将不济冯ど奏曰：金商州每年上供绢不过六百疋臣给马价每日约支五千馀疋臣等思惟无益之甚乞陛下深悟其理帝曰：卿等商略可否以闻延光等议戒缘边镇戍番部卖马即择其良壮给券具数以闻从之。
    十一月朱弘昭冯ど奏曰：臣等自蒙重委计度国力盈虚而支给尝苦不足者直以赏军无算买马太多之弊也。若不早为节限後将难济宜严敕西北边镇守此後请禁止其来。
    晋少帝天福九年正月发使天下率公私之马。
    汉高祖天福十二年九月河南诸道并奏使臣到和买战马始帝去冬以北虏犯阙陷战马二万匹而骑卒在焉时方欲攻邺垒而制塞下遂降和买河南诸道不经虏掠处土人私马时制旨略曰：朕方以勤俭一身辑和庶政未尝枉费所在安人今则重威未宾契丹尚扰必多添於战骑期大振於军威言念烦劳事非获巳时天下人心厌虏燔炙之患久矣。皆愿以身为捍闻帝诏谕皆感悟乐而随之。
    周世宗显德二年八月帝谓侍臣曰：诸军与飞龙院马向来有病患老弱者多为其主者无故击杀分食其肉，岂可壮则乘骑贵其负重之力老则见弃不免宰之患忘其劳而枉其死有所伤今後应有病患老弱马并可送同州沙苑监卫州牧马监就彼水草以尽其饮之性。
    ●卷六百二十二
    ○卿监部　德望忠节清俭德望
    傅曰：君之卿佐是谓股肱九寺之列三监之属素难其选实重乃僚处其位者久而识之或洞知礼乐或富於文学或才智渊敏或德行贞纯故望著於当时名闻於後世求诸历代各有其人者矣。
    汉叔孙通为博士徵鲁诸生三十人与其弟子百馀人为绵蕞野外共起朝仪高帝拜通为奉常赐金五百斤通因进曰：诸弟子儒生随臣久矣。与共为仪愿陛下官之帝悉以为郎通出皆以五百金赐诸生诸生乃喜曰：叔孙生圣人知当世务。
    汲黯为主爵都尉列於九卿治务在无为而已引大体不拘文法後淮南王谋反惮黯曰：黯好直谏守节死义至说公孙弘等如发蒙耳。
    郑当时字庄为大司农未尝名吏与官属言世恐伤之山东诸公以此翕然称郑庄。
    苏武为典属国皇后父平恩侯帝舅平昌侯乐昌侯（平恩侯许伯平昌侯王无故乐昌侯王武也。）车骑将军韩增丞相魏相御史大夫丙吉皆敬重武。
    後汉张湛为光禄勋光武临朝或有惰容湛辄陈谏尝乘白马帝後见湛辄曰：白马生。且复谏矣。
    孙湛字子雅为光禄勋以清廉称与周泽相类泽字雅都京师号之为二雅。
    甄宇为博士每腊诏赐博士羊人一羊有大小肥瘦时议欲杀羊分肉。又欲投钩宇因取瘦者自是不复争後召会诏问瘦羊博士所在京师因以为号。
    来历为将作大匠朝廷或称社稷臣。
    刘恺为太常论议尝引正大义诸儒为之语曰：难经伉刘太常。
    窦固为大鸿胪。又为卫尉久历大位甚见尊贵赏赐租禄资累五万亿而性谦俭爱人好施士以此称之（又云：窦固为卫尉两宫宿卫见重当时仁让谦恭甚有名称）。
    孙端字君荣世为学门端少传家业博达无所不通仕至大司农为国三老每三公缺端尝在选中太尉周忠皇甫嵩司徒淳于嘉赵温司空杨彪张喜等为公皆辞拜让端。
    高诩为大司农在朝以清白方正称。
    羊融为大司农性明达称为名卿。
    徐ギ献帝末为太常ギ少履清高立朝正色称杨後进惟恐不及。
    魏薛夏字宣声天水人黄初中为秘书丞征东将军曹休来朝文帝顾夏目之於休曰：此君秘书丞天水薛宣声也。宜共谈。
    桓范为大司农以清省称。
    张泰钜鹿人为大鸿胪以清贤称。
    张阁为永宁太仆以简质称。
    王祥为太常时高贵乡公幸太学命祥为三老祥南面几杖以师道自居天子北面乞言祥陈明王圣帝君臣政化之要以训之闻者莫不砥砺。
    韩宣为大鸿胪始南阳韩暨以宿德在宣前为鸿胪及宣继之亦称职故鸿胪中为之语曰：大鸿胪小鸿胪前治行曷相如。
    蜀杜琼字伯瑜为太常为人静默少言阖门自守不与世事蒋琬费衤韦等皆器重之。
    文立为卫尉中朝服其贤雅为时名卿。
    晋韦谀为朝尉识者拟之子张。
    孙绰字兴公预大著作于时才笔之士绰为其冠。
    梁江曾祖湛仕宋为光禄父仕宋为太常卿并有重名於前世。
    何敬容祖修之仕齐为太常卿有名前代。
    北齐宋世轨为廷尉少卿时大理正苏珍之亦以平知名寺中为语曰：决定嫌疑苏珍之视表见里宋世轨谓之寺中二绝。
    隋牛弘为太常卿时议置明堂诏弘条上故事文帝甚敬重之时杨素恃才矜功轻侮朝臣惟见弘未尝不改容自肃。
    唐虞世南为秘书监太宗尝称世南有五绝一曰德行二曰忠直三曰博学四曰文词五曰书翰。
    王绍宗为秘书少监仍时宣子于读书绍宗性澹雅以儒素见称当时朝廷之士咸敬慕之。
    王正雅为太常卿宋申锡狱自内起宰相重臣无敢言者正雅与京兆尹崔上疏请付外考验其事由是狱情稍缓申锡止於贬官内外翕然推重之。
    晋李郁字文纬唐之宗属也。少历宗寺官天成长兴中累迁为宗正卿性平允所历无爱憎毁誉。
    ○卿监部　忠节昔舜作九官周分六职树棘为位列於明廷象河命秩尊於庶品盖卿监之重也。所从来旧矣。汉氏之後分局弥盛授方备业既谨於攸司选贤崇德岂间其历授乃有内资纯亮动彰慷慨遇疾风明劲草之节当横流表介石之操悉心而匪懈竭力而尽瘁履危机而益励临大难而不夺惟公家之是利务罄乃诚惟王室之是图罔私於己以至迁革之会去就之际而能精恳感发孤风横纪之方策良足称矣。
    汉田延年为大司农会昌邑王嗣立氵乱大将军霍光忧惧与公卿议废之莫敢发言延年按剑廷叱群臣（止於朝廷之中而叱之也。若言廷争矣。）即日议决。
    刘向初名更生前将军萧望之诸吏光禄大夫周湛以为更生宗室忠直擢为散骑宗正给事中与侍中金敞拾遗左右四人同心辅政。
    後汉铫期光武建武五年为卫尉在朝廷忧国爱主其有不得於心必犯颜谏诤期疾病其母问期当封何子期言受国家恩深尝惭负如死不知当何以报何宜封子也。帝甚怜之。
    赵喜为卫尉尽心事上夙夜匪懈。
    刘般迁宗正在朝廷竭忠尽节勤勤忧国夙夜不忘来历安帝延光二年为太仆时皇太子惊病不安避幸安帝乳母野王君王圣舍太子乳母王男厨监都吉等以圣舍为新缮条犯土禁不可久御圣及其次女与大长秋江京及中常侍樊丰王男都吉等互相是非圣永远诬谮男吉皆幽囚死家属徙北景太子思男等数为叹息京属惧有後害妄造虚无构谗太子及东宫官属帝怒诏公卿以下会议废立耿宝等承旨皆以为太子当废历与太常桓焉廷尉张皓等议曰：经说年末满十五过恶不在其身。且男吉之谋皇太子容有不知宜选忠良保传辅以礼义废置事重此诚圣恩所宜宿留帝不从是日遂废太子为济阴王。
    赵典桓帝时为太常以谏诤违旨免官就国会帝丧时禁藩国诸侯不得奔吊典慨然曰：身从衣褐之中致位上列。且乌鸟反哺报德况於上耶遂解印绶符策付县而驰到京师州郡及大鸿胪并执处其罪而公卿百寮嘉典之义表请以租自赎诏书许之。
    杨赐为光禄嘉德殿前有青赤气诏特进遣中使问赐祥异祸福吉凶在所赐书对曰：案春秋谶曰：天投见海内乱今佞嬖阉尹共专国朝之所致也。
