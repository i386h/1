<!-- { "loadSidebar": true } -->
    十八年七月太宗以高丽莫离支自杀其主发兵击新罗新罗尽礼以事国家数遣使稽颡请援乃遣高丽解兵不从欲击之，於是敕将作大匠阎立德括州刺史赵元楷宋州刺史王波利往洪饶江等州造船舰四百艘可以载军粮泛海攻战者。且遣轻骑数千至辽东城以观其势甲午遂下诏曰：百济高丽恃其僻远每动甲兵侵逼新罗日蹙百姓涂炭遣使请援道路相望朕情深愍念爰命使者诏彼两蕃戢兵敦好而高丽奸武攻击未已。若不拯救岂济倒悬宜令营州都督张俭守左宗卫率高履行等率幽营二都督府兵马及契丹奚往辽东问罪属辽东水泛溢俭等兵不能济。
    十月安西都督郭孝恪帅师灭焉耆孝恪执其王龙突骑支送行在所（时帝幸九成宫。故曰：行在所）初王师之灭高昌也。制以高昌所虏焉耆生口七百尽还之焉耆王寻叛归於欲可汗朝贡稀至令孝恪伺其机便孝恪因表请击之以孝恪为安西道行军总管率步骑三千出银山道以伐焉耆孝恪夜袭其城破之。
    十一月命太子詹事英国公李为辽东道行军总管出柳城礼部尚书江夏郡王道宗副之刑部尚书郧国公张亮为平壤道行军总管以舟师出莱州左领军常何泸州都督左难当副之发天下甲士召募十万并趣平壤以伐高丽。
    十九年四月英国公李攻盖牟城破之（时帝亲征此已後至班师事具帝王亲征门）二十年六月遣兵部尚书固安公崔敦礼特进英国公李击破薛延ヌ於郁督军山北前後斩首五千馀级虏男女三十万人时铁勒仆骨同罗共击延ヌ多弥可汗大败之帝以延ヌ破亡遣江夏王道宗左卫大将军阿史那社恭为潮海安抚大使。又使右领军卫大将军执失思力领突厥兵代州都督薛万彻营州都督张俭各统所部兵分道并进。又令右骁卫大将军契何力领凉州及胡兵同入以为声援江夏王道宗等兵既渡碛遇阿波达官控弦数万直前拒战道宗进击破之斩首千馀级追奔二百里薛万彻别军北道与回纥相遇二将各遣使谕以绥怀之旨其酋帅见使者皆顿颡欢叫曰：不意大国远见存抚俱请入朝既而诸部降书皆至百僚毕贺。
    二十一年三月伐高丽以左武卫大将军牛进达为青丘道行军大总管右武卫大将军李海崖为副发兵一万馀人并楼船战舸自莱州泛海而入。又以特进太子詹事英国公李为辽东道行军大总管右武卫将军孙贰郎左屯卫大将军郑仁泰为副将配兵三千人其营州都督府所管兵马尽皆隶于是厉涉辽东自新城道入两军之发也。并遣惯习沧波能以少击众者而配隶焉先是十九年帝之伐高丽也。以讨逆为名及破驻跸陈帝以御副弓ゅ赐莫离支虽服拜衔恩而不遣亲近来谢天子以暮秋边外诏六军班师莫离支以王城获全，庶几可以自免滋虐其主。又令伺我边隙厥贡疏薄失藩人臣大国之礼天子扼腕含怒终欲取之中议以为高丽城雉依山攻之不可卒下往前銮驾亲伐废其耕稼所陷之城并收其韩师旅炎旱相继夷人以猥众大半断粒。若得少兵番次蹂其边场彼疮痍之残疲於奔命耕夫释耒并皆入堡岛夷之邑千里荒芜古人云：金城汤池非粟不固。若再三如此高丽必大窘迫自然逃散谁肯为莫离支婴城鸭渌水以北可不战而取天子以为然故有是命。
    七月牛进达李海崖攻高丽石城陷之虏男女数百人师次积利城下高丽出军万馀人拒战海崖等击破之斩首二千级。
    九月遣宋州刺史王波利中郎将丘孝忠发江南十二州造入海大船及シ船三百五十艘将征高丽。
    十二月诏曰：皇天理物蓄严厉於积阴大块厚生腾杀气於秋序故霆霓震曜声慑八繁霜凝肃威加万类朕既承兹介福超上皇王忧责在躬情兼列代昆虫不理尤。且纳隍戎羯未宁岂宜安席矣。西土自古游魂昔与北场本同根蒂乘戎致阋遂尔携离鸡田戴斗是其祭天之地雁塞干上应分术之野疆逾瀚海局拒塞垣总其衔烛之乡并为征赋之俗惟有乌孙旧境置罘所漏本既先拔末，岂能全皮尚不存毛将安附侵轶旅獒之壤剽掠巨雀之藩播此凶荒历年兹久积其愆祸崇凶贯盈凡厥毡裘不胜焦烂蠢兹板屋尽苦侵渔膜拜锦车思拯溺以延首重译蛮邸叫严阍而委命裂裳裹足骤请天诛朕乃卷西顾深悼于怀抢此弗图孰祗灵命是以求衣待旦对悬亡食哀彼缀旒义增投袂虽临轩而独对虑疑谋之罔从乃命鼎司阴筹远略言才出于唇吻应已昭于上玄昧旦临朝太史奏曰：昨宵甲夜纤阿蚀昴考灵台之秘简徵浑象之旧文月者阴精用刑之兆也。星缠胡分数终之效焉是知天道虽高去人非远至诚仰达应不逾时奉以恭行理当无惑今便躬秘推毂制诏夏官礻马社出车发明秋令歼斯巨猾救彼苍黎可遣使持节昆丘道行军大总管左骁卫大将军阿史那社尔副大总管左骁卫大将军契何力金紫光禄大夫行安西都护郭孝恪司农卿清河郡公杨弘礼行军总管左武卫将军李海崖等总挈鼋斩蛟之士帅曳牛佩豕之曹莫不感义长丘誓探巢穴之志循躬距跃将谢肉骨之恩。又发铁勒兵牧十有三部突厥侯王十馀万骑沸涌动沙场之地呼吸振广漠之风道自金微会于{艹忿}岭。又遣吐蕃君长逾玄菟而北临步摇酋渠绝昌海而西骛齐飞白羽周设天罗金悬米之源掩河津而雷击氵未赭崦山之峤轿日域以雷奔取彼渠魁委于司寇拯其萌隶赐以营魂俾夫六蠃泛驾免覆车而伏皂十角摧锋与共而俱献，岂非有名动众本为除残以义出师贵能徵恶是以倒戈必宥事表於前经舆榇不诛理昭於往诰其有去危投款悔祸求哀毳幕酋豪宜锡长缨之宠韦种落惠以饮喙之娱。且夫察微兴事者机也。劳已安人者义也。天与则取可谓乘机众欲斯从是名敦义践机而必作戴义以行之今此一劳永康四表折兵难再或失时宜以朕之怀速颁天下初龟兹国既臣於西突厥安西都护郭孝恪之伐焉耆也。龟兹遣军援助自是藩礼渐缺帝大怒故有是诏。
    闰十二月阿史那社尔与郭孝恪杨弘礼率五将军。又发铁勒十二部兵十馀万骑以伐龟兹社尔既破西蕃处月处密乃进师趣其北境出其不意西突厥所署焉耆王弃城而遁社尔遣轻骑追擒之龟兹大震守将多弃城而走社尔进屯碛石去其都城三百里遣伊州刺史韩威率千馀骑为前锋右骁卫将军曹继叔次之至多褐城与龟兹王相遇及其相那利羯猎等有众五万逆拒王师威乃伪遁而引之其王俟利发见威兵少悉众而至威退行三十里与继叔军会合击大破之其王退保都城社尔进军逼之王乃轻骑而走遂下其城令孝恪守之遣沙州刺史苏海政尚辇奉御薛万备以精骑逼之行六百里其王窘急退保于拨换城社尔等进军围之擒其王及大将羯猎颠等其相舟阝利仅以身免潜引西突厥之众并其国兵万馀人来袭孝恪与子待诏同死于阵官军大扰仓部郎中崔义起与曹继叔韩威等击之舟阝利匹马而遁寻为龟兹人所执以诣军前後破其大城五所虏男女数万口社尔因立其王之弟叶护为王勒石纪功而旋俘其王阿黎布失毕及舟阝利羯猎颠等献於庙是月以昆丘道行军总管左武卫将军阿史那贺鲁为泥伏沙钵罗叶护并给鼓纛遣招讨巴西突厥。
    二十二年正月诏授右武卫大将军薛万彻为青丘道行军大总管右卫将军裴行大为副率兵三万馀人并楼船战舰自莱州泛海以击高丽（万彻入鸭绿水俘获甚众）四月乌胡镇将石神感率兵浮海直指高丽领步骑五千拒战於易山短兵才接其众大溃斩首虏八百馀人其夜贼兵万馀袭神感之船神感设伏以待之贼不觉奋击大破之而还。
    是月右武侯将军梁建方击松外蛮破之初州都督刘伯英上言松外诸蛮虽暂降款旋即背叛请出师讨之西济河天竺道可通也。由是发蜀中十二州兵讨之蛮帅双舍率众拒战建方击败之杀获千馀人群蛮震扰投窜山谷建方分遣使者说以利害争来款附前後至者七千馀部户十万九千三百建方署其首领蒙和为县令各统所部莫不感悦建方乘胜遣使往西洱河其帅杨盛见使至大骇具船将遁使者晓谕祸福示以威信咸遂稽颡请降遣守领十人来谒军门建方振旅而退。
    六月薛延ヌ馀众二万人渡鲜河侵瀚海金微幽陵三郡都督各发兵逆击大破之斩获八千级，於是发燕副都护元臣率九姓铁勒捕。
    是月青丘道军师薛万彻渡海入鸭渌水百馀里至泊灼城南四十里止营高丽惧并弃邑居而遁泊灼城主所失孙率步骑万馀人来拒官军万彻遣右卫将军裴行方领步卒折冲尉罗文合为援军继进万彻及诸军乘之贼大溃追奔百馀里及於阵所失孙进兵围之泊灼城因山设险阻鸭渌水以为固攻之未拔高丽遣将高文率马骨安地诸城兵三万馀人来援分置两阵万彻分军以当之锋刃才接而贼溃俘获。且尽而还。
    八月辛丑遣左领军大将军执失思力往金山道讨薛延ヌ馀部落是月昆丘道将军阿史那社尔击处罗破之馀众悉降。
    九月遣茂州都督张士贵右卫将军梁建方发陇右及峡中兵马二万馀人击编獠初帝遣剑南造船犭巢獠之人咸令减役雅邛眉三州编獠，或不祗承呼召相率而反乃遣建方等讨之。
    ●卷九百八十六
    ○外臣部　征讨第五
    唐高宗永徽元年六月左翊卫郎将高侃率兵讨突厥车鼻可汗於阿息出车鼻闻王师至携其爱妾从数百骑而遁高侃追至金山擒之以归京师九月献于社庙。又献於昭陵帝使谓之曰：昔颉利乱亡尔不佐辅则无骨月之情矣。延陀称兵自立破败之後尔。又潜于土窟斯即为臣不忠矣。国家遣使招抚因尔擅行劫杀尔之所犯不忠不义罪不容诛朕好生恶杀不忍即从典刑。且先皇平殄诸国所获酋渠咸恕性命仰遵先旨宥汝不死乃遣释之拜左武卫将军赐宅于长安处其馀众於郁督军山置狼山都督府以统之。
    二年八月朗州白水蛮反叛寇麻州之界江镇遣左领军赵孝祖为朗州道总管与朗州都督任怀玉率兵讨之。
    十一月赵孝祖讨白水蛮至罗仵候山蛮帅秃磨蒲大鬼主都于等率诸部万馀人守菁口以拒官军孝祖与战大破之追至同进水贼帅俭弥于及鬼主董朴等精兵六千据水为寨依山结阵遣轻骑数百来迎官军孝祖率兵击之俭弥于苦战自辰至酉贼众大败临阵斩弥于秃磨蒲及大鬼之首领十馀人贼。又阻大雪饥冻死者略尽孝祖。又奏言贞观中讨昆州乌蛮始开青蛤弄栋为州县弄栋之西有小勃弄二州尝扇动弄栋欲令反叛其勃弄以西与黄瓜叶榆西洱河相接人众殷实多於蜀州无大酋长好结雠怨今因破白水之兵请随便西讨抚而安之诏许之。
    三年正月弓月道行军总管梁建方契何力等大破处月朱耶孤注於牢山初咄陆及阿史船贺鲁之叛也。招诱处月处密等部相率皆叛及建方军至咄陆大惧远迹西遁朱邪孤注既杀果毅单道惠乃据守中牢山其山险绝建方分兵数道并进鼓而登四面攻之贼众大溃孤注携所亲夜遁建方使副总管高德逸轻骑追之行五百馀里孤注据险拒战於阵生擒斩之斩首九千级虏渠帅六十馀人。
    四月朗州道行军总管赵孝祖大破白水蛮大勃律西南夷遂定之。
