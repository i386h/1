<!-- { "loadSidebar": true } -->
肃宗至德二年二月大赦诏曰：贼舀两京文武常参官及诸州刺史有绝ㄕ仰药不事叛人为众所知者量加优赠十二月诏曰：忠臣事君有死无贰烈士狗义虽灭犹存其李忄登卢奕颜杲卿袁履谦许远张巡张介然蒋清庞坚等即与追赠（臣钦。若等曰：自李忄登以下为安禄山乱死王事也。）。
三年正月诏内外文武官舀在县中潜藏不出或疾不仕忠节可嘉并与成考。
是月京兆尹李岘奏奉天县百姓滑清泌父茂先疾亟清泌割右股肉方圆二寸与父食之病乃痊诏清泌宜与官以旌孝道。
二月诏天下州县有遭逆贼攻击坚守不下竟以获全其官人百姓中有诚效灼然为众所知者宜令本道使案验奏闻据状迹酬其官赏身亡没者重加褒赠有父母存者仍与一官及邑号无父母者与一官如有一家丁壮尽被屠害其父母妻子仍令州县以官物赈恤并量造舍宇使得安存。
乾元二年北庭行营使李嗣业自正月与诸将同围相州是时筑是引潼水灌城经月馀城不拔时军无统帅诸将各自图全人无斗志贼每出战嗣业被坚冲突履锋冒刃为流矢所中数日疮欲愈卧於帐中忽闻金鼓之声因而大叫疮中血出数升注地而卒帝闻之痛悼而叹惜之下诏曰：临难亡身为臣之大节念功加赠经国之常典故卫尉卿兼怀州刺史充北庭行营节度使虢国公李嗣业植操沉厚秉心忠烈怀时之勇略有戡难之远谋久仕边陲备经任使自凶渠构乱中夏不宁持感激之诚扌骁果之众亲当矢石频立勋庸壮节可嘉将谋於百胜忠诚未遂空恨於九泉言念其功良深悯悼死於王事礼有可嘉宜增裂土之封用广饣希终之义可赠武威郡王其赠及缘葬事所司倍於常式仍令官给灵还所在以其子佐国袭其官爵实封二百户。
代宗宝应元年凤翔天兴人杨播隐居以孝行旌表门闾一云：播登进士第隐居不仕玄宗徵为谏议大夫弃官就养以孝行祯祥表其门闾肃宗就加散骑常侍赐号玄静先生初播父哲以孝行有异旌其门闾後播子炎为起居舍人辞禄就养岐下丁父忧庐於墓前号泣不绝声有紫芝白雀之祥。又表其门闾孝著三代门树六阙焉。
八月梁州刺史臧希让上言南郑县百姓李贞古孝行彰闻请付所司旌表从之贞古六岁而孤母欲改嫁贞古雨泣留之母遂守志母未食寝贞古不食寝及母亡负土成坟庐於墓侧有猛虎驯於庐前白鼠见於墓门村人异之。
永泰元年正月京兆尹第五琦奏奉天县窦朝二女伯娘仲娘虽长於村野而幼有志操住於州接界草贼数千人持兵刃入其村落行剽劫闻二女有容色姊年十九妹年十六岁藏於岩窟间贼徒拟为逼辱乃先曳伯娘出行数十步。又曳仲娘出贼相顾自慰行临深谷伯娘曰：我岂受贼污辱乃投身於谷贼方惊骇仲娘。又投於谷谷深数百尺姊寻卒仲娘脚折首破血流被体气绝良久而苏贼义而去琦感其贞烈奏之诏旌表门闾仍长免丁役二女葬事官给京兆户曹陆海首赋诗以美之。
三月河南等道都统黄门侍郎同中书门下平章事王缙奏徐州处士皇甫亘养母以孝闻请旌表门闾许之。
是月追赠故徐州蕲县令李澜澜弟渤等官先是东都未平梁宋间群盗连聚或至二千馀众攻舀城邑澜守蕲县力屈为盗所执将害之澜弟渤诣盗请代兄死澜。又请杀身贸弟兄弟争死俱为盗害澜女原武尉卢甫妻也。见父被执号泣请代死亦为盗所害宣慰使吏部侍郎李季卿以节义闻有尉氏尉王泛妻裴氏仪王傅巨卿之女也。素有容范为贼所俘贼逼之裴曰：吾衣冠之子当死即死终不苟全一命受污於贼贼惜之临之以兵逼之以力裴坚骂抗之贼怒乃支解裴氏至死不屈季卿亦以状迹闻诏曰：郑州原武尉卢甫亡妻李氏汴州尉氏尉王泛妻裴氏等懿范传家柔明植性顷因寇难克彰义烈或请代父死表因心之孝或誓逐夫亡标难夺之节宜膺赠饣希俾光休美李氏可赠孝昌县君裴氏赠河南县君仍编入史册澜渤亦赠官秩。
二年六月赐安南节妇金氏两丁侍养金氏本贼帅陶齐亮之母以忠义训齐亮不受遂与齐亮绝自绩而衣自田而食州里称之仍诏本道使每季给银二两并衣服以终其身。
大历四年二月左千牛薛锋母病割股肉啖母病愈诏下有司旌表门闾。
三月睦州司士参军许利川居母丧以孝闻有芝草八茎及连理树一株产於墓庐诏旌表其门
六月诏曰：武德贞观之间有。若魏徵王李靖李房玄龄杜如晦等扶翼大运勤劳王家尊主庇人匪躬致命咸有一德格於皇天缅然长怀风烈犹在其後嗣沈翳特加优奖如庙宇荒毁即宜葺无德不报何日忘之。
六年十月邙州上言依政县百姓樊漪居父母丧负土成坟庐於墓侧有兔鸽驯扰木连理慈竹旌表门闾。
七年七月镇州上言鼓城县人陈屺居父丧被庐於墓侧不掩墓门哀毁过礼望旌表门闾许之。
十一月京兆府上言栎阳县人董思宠五代同居子孙凡八十馀人友爱敦睦乡里称之天宝末寇盗剽掠村闾此家独全年遭水旱此家独免至於征税每先於人伏望旌表门闾编诸史册许之。
八年十二月江南西道观察使路嗣恭上言信州弋阳人张球父殁五年庐於墓侧哀毁过礼墓门专土生芝草七茎有鹊巢於墓之丛竹请旌表门闾许之九年二月庚辰追赠故河西陇右副元帅都知兵马使秦州刺史郝廷玉为工部尚书录勋也。
四月追赠故平卢节度使柳城郡太守刘正臣为工部尚书正臣本名客奴初禄山叛逆正臣越海遣使奉顺帝录其诚节故宠之。
德宗建中元年十一月诏故侍中平阳郡公赠秦州刺史敬晖重赠太尉故吏部尚书汉阳郡公赠中书令越州刺史张柬之赠司徒故侍中扶阳郡公赠兖州刺史桓彦范赠司徒故中书令博陵郡公赠幽州刺史崔玄赠太子太师故中书令南阳郡公赠洪州刺史袁恕已赠太子太傅故中书令赠荆州大都督张九龄赠司徒故中书令越国公锺绍宗赠太子太傅时以国朝将相虽尝赠而未称者再赠之故有是命。
二年三月代州刺史赠太子太师贾循重赠太尉并妻子皆备礼改葬故蕲州刺史赠华州刺史姚り重赠潞州大都督与其子一人官皆以死王事也。
五月以泽州人雍先五代共居表其门闾。
七月赠故伊州刺史袁光庭工部尚书初光庭守伊州虏围之连岁不能拔及力竭将舀先刃其孥而自焚死焉。
三年二月赠故成德军节度判官检校司封郎中兼御史中丞邵真户部尚书与一子五品正员官真尝为李宝臣掌文翰深所信任宝臣死其子惟岳伪领父众李正已田悦欲其同反各通使於惟岳真泣谏曰：先公位兼将相受国厚恩大夫之中遽欲违命同邻道之恶背先公之志不可田悦与我密迩绝之恐速祸正已稍远绝之易耳但令悦使还报请徐思其宜执正已使於京师因请致讨朝廷必嘉大夫忠而旌节可得。若受节於正已即当臣之为之奈何惟岳许之令真草奏将发孔目吏胡震颇任事言於惟岳曰：此事非细请与诸将吏议之至会议其镇州刺史毕华曰：先公与二道亲好二十年一朝背之不可今执其使送京师大善脱未为朝廷所信正已兵强忽来袭我孤军无援何以敌之不。若仍旧勿绝徐观其变惟岳。又从之真。又劝惟岳遣其弟惟简入朝仍遣军吏薛广嗣诣河东节度马燧军请从顺屯兵东鹿田悦闻其谋使使谓惟岳曰：邵真惑乱军政必速杀之不然吾。且自讨其罪矣。惟岳惧遂杀之故有褒赠。
四月赠故右仆射褚遂良太尉。
五月诏曰：故河西兼伊西北庭节度观察使检校工部尚书兼御史大夫赠太子太保杨休明故度观察使检校工部尚书兼侍御史大夫周鼎故西州刺史兼御史中丞李秀璋故瓜州刺史兼御史中丞知河西节度留後张铣或寄崇方镇或摄扌留务时属殷忧并抗贞节率励将吏誓一其心固守西陲以俟朝命羌戎乘间骤逼城池国家方有内虞未遑外救河陇之右化为虏场俾我忠良殁身异域弥历年纪以逮於兹旅柩方旋诚深悯悼故递加宠赠俾极朝荣式彰茂烈永贲幽垅休明可赠司空鼎可赠太保秀璋可赠户部尚书铣可赠兵部侍郎休明等自至德後舀没於吐蕃至是其族各以其柩至故加褒赠休明男覃并将校等追赠者十馀人仍官为殡葬。
八月太子宾客第五琦卒琦之子峰峰妇郑氏女皆以孝著旌表其门。
四年二月将作监田昂亡母亡姨亡妻汾州刺史李再春亡妻其子瑶亡妻等并追赠国夫人昂瑶亡子亡女皆赠官封初昂再春瑶弃其族来降田悦尽灭其家少长无类瑶至京师授左监门卫将军再春为汾州刺史兼宠赠其家。
三月赠故淮宁军都虞侯兼御史大夫实封一百户周曾太尉益实封二百户故许州镇遏兵马使兼御史中丞实封五十户王玢司徒益实封一百五十户故淮宁军兵马使兼御史中丞实封五十户吕从贲左仆射益实封一百户故十将试太常卿康秀琳右仆射益封一百户故节度押衙监察御史里行姚忄詹兵部尚书赐实封二百户故十将试太子宾客梁兴朝户部尚书赐实封一百户故十将试太常卿贾栎卿刑部尚书赐实封一百户故试太常卿侯仙钦工部尚书实封一百户命散骑常侍萧昕往汝州境上以礼致祭并委李勉哥舒曜访其家以名闻有子者得世父官爵子孙三代过犯者减一等论以淮宁军节度押衙试殿中监韦清为太子宾客兼御史中丞封安定郡王赐实封一百户其周曾等所赐实封可载於典册传其子孙初希烈怒哥舒曜收汝州令周曾等以兵三万来击曜曾玢忄詹清等自号四公子因希烈之亲吏梁锐动静辄驰告勉至是曾乃谋於周志欲回军据蔡州王玢应於许州姚忄詹韦清居中杀希烈议定密令奏之。且请毒药以其食得陈药一丸无效曾等以故久不发初希烈令养子十人从曾曾次襄城欲行其志养子等知其谋亡告希烈乃使其将李克诚率骡军千人攻杀曾等而收其兵复杀玢忄詹等始韦清约事泄无得相引清以故幸免然终惧不得脱乃说希烈曰：今兵寡势弱不足以集事请与朱滔使宋少直诣滔乞师希烈信然遣之夜次襄邑境乃奔归刘洽希烈闻曾等有变兵乱乃闭壁数日郑州尉氏贼亦惶骇奔去希烈乃上疏归罪曾等率兵还保蔡州。
是月。又赠故卫尉卿兼御史中丞颜杲卿司徒故常山郡太守袁履谦左散骑常侍故许州长史庞坚右散骑尝侍故巩县主簿蒋清礼部侍郎并录其子孙履谦妻封氏封申国夫人（臣钦。若等曰：自颜杲卿已下并为安禄山乱死王事也。）。
又赠故右骁卫将军代国公安金藏兵部尚书授其子承恩银青光禄大夫试殿中监兼庐州长史。
四月赠故礼部尚书李之芳亡女陇西郡夫人初李克诚既舀汝州杀掠居人士女贼至李氏家李氏恐逼辱遂投井死。
八月赠曹孝昌左仆射实封二百户孝昌李希烈之将孝昌以随州降寻为其将康叔夜所杀复叛故有是赠。
十月赠左龙武大将军吕希倩太尉赐实封三百户子孙不绝官爵。又赠将军高仲杰司空实封三百户子孙不绝官爵初帝避难於奉天朱Г之贼於城东西南三面逾城浑率招召突将三百人分道连战翼日辰时杀伤太甚贼力屈而退希倩死之俄贼复攻城仲杰力战而死故有是赠仍官给棺榇衣服遣宰臣宣旨致祭。
