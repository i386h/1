<!-- { "loadSidebar": true } -->
    卢度世为中书学生应选东宫後以崔浩事逃於高阳郑罴家使者囚罴长子遂被拷掠至乃火焚其体因以物故卒无所言度世後令弟娶罴妹以报其恩贺拔胜都督荆州为侯景所败南奔于梁在江表三年梁武遇之甚厚求还梁武亲饯於南苑胜自是之後每行执弓矢见鸟兽南向者皆不射之以申怀德之意。
    後周宇文测为驸马都督在雒阳之日曾被窃盗亡物即其妻阳平主之衣服也。州县擒盗并物俱获测恐此盗坐之以死乃不认焉遂遇赦得免盗既感恩因请为测左右及测从孝武西迁事极狼狈此人亦从测入关竟无异志。
    隋尔朱敞荣之族子高欢之诛尔朱氏敞随母在宫中及年十二乃自窦中出奔时追之急遂投一村见长孙媪拜以求哀长孙氏愍而藏於衤复壁三年乃得归於周太祖及为胶州刺史，於是迎长孙氏及弟置於家厚资给之。
    唐李大亮为左卫大将军大亮隋末为贼所获贼将张弼见而异之独释与语後每怀弼之恩而访之不能得弼时为将作丞自匿不言大亮尝遇诸涂而识之持弼而泣恨相得之晚多推家产以遗弼弼让而不受大亮言於太宗曰：臣有今日之荣张弼力也。所有官爵请回授弼太宗遂擢弼为中郎将俄迁代州都督时人皆贤大亮不背恩而多弼不自伐也。
    王贞观中历侍中礼部尚书抚孤侄同於己子少时贫寒人或遗之初不辞谢及贵秩奉皆分给之虽其已亡必厚赈其妻子罗士信为雒水行军总管士信初为裴仁基所礼尝感其知己之恩及东都平遂以家财收敛葬於北邙。又云：我死後当葬此墓侧及卒果就仁基左为葬焉。
    窦希孝谌之子也。初谌妻庞氏奴诬告当斩徐有功独明其无罪减死有功卒中宗践祚希等请以身之官爵让有功子伦以报恩伦繇是自太子司议郎迁恭陵令。
    韩朝宗为万年县主簿张嘉贞荐朝宗擢为监察御史及嘉贞卒後十数岁朝宗为京兆尹因奏曰：自陛下临御以来所用宰相皆进退以礼善始令终身虽巳没子孙咸在朝惟张嘉贞晚年一子今独未登官序帝亦惘然遽令召之赐名延赏特拜左内率府参军。
    王思礼为河东节度使先是京兆人张光晟起於行间天宝末哥舒翰兵败潼关思礼为大将所乘马中流矢而毙光晟时在骑卒之中因下以马授思礼问其姓名不告而退思礼阴记其形貌尝使人密求之至是思礼使其偏将辛京为代州刺史屡为将校讠替毁思礼怒焉京惶惧不知所出光晟时隶京麾下因间进曰：光晟素有德於王司空比不言者耻以旧恩受赏耳今使君忧迫光晟请奉命一见司空则使君之难可解京然其计即令之太原及谒思礼未及言旧思礼识之乃曰：尔，岂非吾故人乎！何相见之晚光晟遂陈潼关之事思礼大喜因执其手感泣曰：吾有今日子之力也。求子颇久竟此相遇何慰如之即令同床而坐结为兄弟光晟遂述京之屈思。《礼》曰：京比涉谤言过亦不细今为故人特舍之矣。即日擢光晟为兵马使赉以田宅缣帛甚厚累奏特进试太常少卿委以腹心及京为河东节度。又表光晟代州刺史。
    李晟封西平王尝有恩者厚报之初谭元澄为岚州刺史尝有德於晟後坐贬官死於岳州比晟後贵上疏理之诏赠元澄宁州刺史元澄三子晟抚待勤至皆成就宦学人皆义之。
    田敦为衢州刺史大历中令孤亘自礼部侍郎贬衡州别驾贞元中改吉州刺史复贬衢州别驾敦即大历中进士吉也。亘以放及第榜日贬与敦不相识敦闻亘来喜曰：吾今日乃见座中至则迎谒分其俸之半以奉之。
    後唐郭崇韬为枢密使初庄宗为晋王以孟知祥为中门使甚有辅佐功後数年举崇韬自代崇韬尝德之及庄宗有天下崇韬为枢密使知祥为京兆副留守知留守事同光三年庄宗命崇韬从魏王继岌伐蜀崇韬将行因奏云：陛下委臣以戎事仗将士之忠孝凭陛下之神武鼓行而西，庶几集事如蜀川平定陛下择帅以臣料之信厚善谋事君以礼则北京副留守孟知祥有焉愿陛下志之及蜀平庄宗遽命知祥为剑南节度使自太原驰骑入蜀。
    晋吕琦天福中为礼部尚书初琦父兖为沧州节度判官及刘守光攻舀沧州琦时年十五将就戮有赵玉者幽蓟之义士也。久游於兖之门下见琦临危乃负琦逃祸琦以玉免已於难欲厚报之玉遇疾琦亲为扶侍供其医药玉卒代其家营葬事玉之子曰：文度既孤而幼琦诲之甚笃及其成人登进士第寻升官路琦之力也。
    刘煦开运初为相先是避难河朔匿於北山兰。若有贾少瑜者为僧辍衾袍以温燠之及煦宦达致少瑜进士及第监察御史闻者义之。
    周陈观为枢密直学士广顺二年十二月诏故青州节度使霍彦威嫡孙绪为弘文馆校书郎侄承庆为秘书省正字彦威子承训累典郡符先是观在承训门下观以霍氏门户孤弱言之於相王峻峻为之闻奏故有是授。
    王峻为枢密使时有赵崇勋者梁故租庸使之侄见在陈州诏本州量给先代官赵店宅以赐之从峻请之也。峻幼事颇得亲爱至是尝於中书言欲与求赠官及立碑以报宿恩同列谓之曰：赵张二族贪权擅利同倾梁室至今言者无不切齿。若为立碑赠官恐生物议峻乃止但奏请与赵崇勋店宅而已。
    ●卷八百六十六
    ○总录部　贵盛
    夫贵者人心之所欲爵者天下之达尊苟富贵之来固必有甚盛者矣。乃有勋绩隆茂忠规笃厚遭遇时运因缘戚里繇至行而积庆用儒术而起家以至父子同封昆弟并宠戟骈列组交映持衡拥旄者数人钟鸣鼎食者累世非夫守泰盛之戒怀招损之惧宠而思降蒲而不溢者孰克保世而善终乎！哉！
    秦蒙恬大父骜事昭王至上卿父武为秦裨将军恬为内史将三十万众北逐戎狄威振匈奴始皇甚尊宠蒙氏信任贤之而亲近恬弟毅至上卿出则参乘入则御前恬任外事而毅尝为内谋名为忠信故虽诸将相莫敢与之争焉。
    李斯楚上蔡人也。为秦丞相斯长男繇为三川守诸男皆尚秦公主女悉嫁秦诸公子三川守告归咸阳李斯置酒於家百官长皆前为寿门庭车骑以千数李斯喟然而叹曰：嗟乎！吾闻之荀卿曰：物禁太盛夫斯乃上蔡布衣闾巷之黔首上不知其驽下遂擢至此当今人臣之位无居臣上者可谓富贵极矣。物极则衰吾未知所税驾也。
    汉石奋为诸侯相四子官至二千石，於是景帝曰：石君及四子皆二千石人臣尊宠乃举集其门凡号奋为万石君。
    郑当时为大司农昆弟以当时故至二千石者六七人。
    公孙贺为丞相贺子敬声代贺为太仆父子并居公卿位。
    杨恽丞相敞子为诸吏光禄勋恽家方全盛时乘朱轮者十人。
    司马安四至九卿昆弟以安故同时至二千石十人霍光骠骑将军去病弟也。为大将军封博陆侯自昭帝时光子禹及兄弟皆中郎将弟山奉车都尉侍中领胡越兵光两家胥为东西宫卫尉兄弟诸胥外孙皆奉朝请为诸曹大夫骑都尉给事中宣帝时光薨拜禹为左将军嗣博陆侯封山为乐平侯以奉车都尉领尚书事封为冠阳侯。
    张安世父汤为御史大夫安世後为大司马车骑将军领尚书事封富平侯子延寿为左曹太仆安世兄贺无子安世小子彭祖宣帝封彭祖为阳都侯。又封贺孤孙霸为关内侯安世以父封侯在位太盛乃辞禄诏都内别藏张安世无名钱以百万数（都内内藏官也。安世以还官官不簿也。）安世孙临尚敬武公主安世子孙相继自宣元以来为侍中中常侍诸曹散骑列校尉者凡十馀人功臣之世子有金氏张氏亲近宠贵比於外戚。
    金日为光禄大夫封宅侯日两子赏建俱侍中与昭帝略同年共卧起赏为奉车建驸马都尉日弟伦为黄门侍郎早卒伦後嗣盛子安上为建章卫尉封为都成侯安上四子常敞岑明岑明皆为诸曹中郎将常光禄大夫敞卫尉敞死成帝拜敞子左曹涉为侍中使待幸绿车载送卫尉舍（幸绿车当直右以待召载皇孙令遣涉归以皇孙车载之以示宠之汉注绿车名皇孙车）涉弟参哀帝时为东海太守参弟饶越骑校尉涉两子汤融皆侍中诸曹将大夫（将亦谓中郎将也。）涉之从父弟钦为大中大夫给事中钦从父弟迁为尚书令兄弟用事钦後封都成侯钦弟遵封侯历九卿位日传国後嗣七世内侍何其盛也。
    严延年东海人为河南尹延年兄弟五人皆有吏材至大官东海号延年母曰：万石严妪（一门五二千石故总为万石）辛庆忌为左将军长子通为护羌校尉中子遵函谷关都尉少子茂水衡都尉出为郡守皆有将帅之风宗族支属至二千石一十馀人。
    冯杨宣帝时为弘农太守有八子皆为二千石赵魏间荣之号曰：万石君。
    杜延年御史大夫周子也。延年後为御史大夫封建平侯延年薨子绂嗣绂六弟五人至大官少弟熊历五郡二千石三州牧刺史有能名惟中弟钦官不至而最知名钦子及昆弟支属至二千石者。且十人。
    韦贤子玄成并丞相宗族至二千石者十馀人。
    史丹有子男女二十人九男皆以丹任并为侍中诸曹亲近在左右史氏凡四人侯至卿大夫二千石者十馀人皆讫王莽乃绝。
    王禁元后父也。封阳平侯禁子凤嗣侯崇安成侯谭平阿侯商成都侯立红阳侯逄时高平侯根曲阳侯音安阳侯莽新都侯谭商立逄时根五人同日封谓之五侯荣贵绝代王家凡十侯五大司马外戚莫盛焉。
    後汉窦融扶风人更始初为张掖属国都尉光武建武八年封融为安丰侯弟友为显亲侯及陇蜀平诏融与五郡太守奏事京师官属宾客相随驾乘千馀两马牛羊被野融到诣雒阳城门上凉州牧张掖属国都尉安丰侯印绶诏遣使者还侯印绶引见就诸侯位赏赐恩宠倾动京师。又加特进代阴兴行卫尉事特进如故。又兼领将作大匠弟友为城门校尉兄弟并典禁兵融长子穆尚内王公主代友为城门校尉穆子勋尚东海恭王︹女Г阳公主友子固亦尚光武女涅阳公主显宗即位以融从兄子林为护羌校尉窦氏一公两侯三公主四二千石皆相与并时自祖及孙官府邸第相望京邑奴婢以千数於亲戚功臣中莫与为比。
    邓禹封高密侯为太傅永平元年薨明帝分禹封三国长子震为高密侯袭为昌安侯珍为夷安侯禹少子鸿为度辽将军行车骑将军震子乾尚明帝女沁水公主乾孙褒尚安帝妹舞阴公主袭子藩亦尚明帝女平皋长公主禹第六子训为张掖太守护羌校尉训子骘车骑将军仪同三司悝虎贲中郎将弘阊皆侍中骘封上蔡侯悝叶侯弘西平侯阊西华侯食邑各万户邓氏自中兴後累世宠贵凡侯者二十九人公二人大将军以下十三人中二千石十四人列校二十二人州牧郡守四十八人其馀侍中将大夫郎谒者不可胜数东京莫与为比。
    耿况封牟平侯子封好侯为建威大将军况病兄弟六人皆垂青紫省侍医药当代以为荣耿氏自中兴已後迄建安之末大将军二人将军九人卿十三人尚公主三人列侯十九人中郎将护羌校尉及刺史二千石数十百人。
