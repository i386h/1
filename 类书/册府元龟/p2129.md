<!-- { "loadSidebar": true } -->
    吴猛年四十邑人丁义始授其神方因还豫章江波甚急猛不假舟楫以白羽扇画水而渡观者异之庾亮为江州刺史尝遇疾闻猛神异乃迎之问已疾何如猛辞以尽请具棺服旬日而死形状如生未及大敛遂失其尸识者以为亮不祥之徵亮疾果不起幸灵幼有道术顺阳樊长宾为建昌令发百姓作官船於建城山中吏令人各作箸一双灵作而未输或窃之焉俄而窃者心痛欲死灵谓之曰：尔得无窃我箸乎！窃者不应有顷逾急灵曰：若尔不以情告我者今真死矣。窃者急遽乃首出之灵，於是饮之以水病即立愈行人由此敬畏之船成当下吏以二百人引一艘不能动方请益人灵曰：此已过足但部分未至尔灵请自牵之乃手执箸惟用百人而船去如流众大惊怪咸称其神，於是知名有龚仲儒女病积年气息财属灵使以水含之已而强起应时大愈。又吕猗母皇氏得痿Φ病十有馀年灵疗之去皇氏数尺而坐冥目寂然有顷顾谓猗曰：扶夫人令起猗曰：老人得病累年奈何可仓卒起邪灵曰：但试扶起，於是两人夹扶以立少选灵。又令去扶即能自行由此遂愈，於是百姓奔趣水陆辐辏从之如皇氏自以病久惧有发动灵乃留水一器令食之每取水辄以新水补处二十馀年水清如新尘垢不能加焉时高悝家有鬼怪言语呵叱投掷内外不见人形或器物自行再三发火巫祝压劾而不能绝值灵乃要之灵於陌头望其屋谓悝曰：此君之家邪悝曰：是也。灵曰：知之足矣。悝固请之灵不得已至门见符索甚多谓悝曰：当以正止邪而以邪救邪恶得已乎！并使焚之惟据轩小坐而去其夕鬼怪即绝灵所救愈多此类然不取报谢行不骑乘长不娶妻性至恭见人即先拜言辄自名凡草木之夭伤於山林者必起埋之器物之倾覆於涂路者必举正之周旋江州间谓其士人曰：天地之於人物一也。咸欲不失其情性奈何制服人以为奴婢乎！诸君。若欲享多福以保性命可悉免遣之十馀年间赖其术以济者极多後乃娶妻畜车马奴婢受货赂致遗，於是其术稍衰所疗得失相半焉。
    南齐顾欢事黄老道解阴阳书为术数多效验以太学博士徵不就。
    梁沈僧昭为山阴县令武陵王纪为会稽太守宴坐池亭蛙鸣聒耳王曰：殊废丝竹之听僧昭咒厌十许口便息及日晚。又曰：欲其复鸣僧昭曰：王欢已阑今恣汝鸣即便喧聒。
    後魏王早渤海南皮人明阴阳明元时丧乱之後多相杀害有人诣早求问胜术早为设法令各无咎由是州里称之有东莞郑氏因为同县赵氏所杀其後郑氏执得雠人赵氏。又克明晨会宗族当就墓所刑之赵氏求救於早早为占候并授以一符曰：君今。且还选壮士七人令一人为主者佩此符於鸡鸣时伏在仇家宅东南二里许平旦当有十人相随向西北行中有二人乘黑牛一黑牛最在前一黑牛应第七但捉取第七者将还事必无他赵氏从之果如其言乃是郑氏五男父也。诸子并为其族所宗敬故和解二家赵氏竟免太武围凉州未扌友遣骑召之及至诏问何时当得此城早对曰：陛下但移据西北角三日内必克太武从之如期而克时久不雨帝问早早曰：今日申时必大雨比至未犹无片帝召早诘之早曰：愿更少时至申时四合遂大雨滂沱。
    孙绍明阴阳术为右将军大中大夫数曾与百寮赴朝东掖未开守门候旦绍於众中引吏部郎中辛雄於众外窃谓之曰：此中诸人寻当死尽唯吾与卿犹享富贵雄甚骇愕不测所以未几有河阴之难绍善推禄命事验甚多知者异之。
    北齐繇吾道荣琅邪人少好道法与其同类相求入太山潜隐具闻道术仍游邹鲁之间习儒业闻晋阳有人大明法术乃寻之是人为人家佣力无识之者久乃访知其人道家符水禁咒阴阳历数天文药性无不通解以道荣好尚乃悉授之是人谓道荣云：我本恒岳仙人有少罪过为天官所谪今限满将归卿宜送吾至汾水及河值水暴长桥坏船渡艰难是人乃临水禹步以一符投水中流便绝俄顷水积甚高是人徐自沙石上渡唯道荣见其如是傍人咸云：水如此长此人遂能浮过共惊异之道荣乃归隐於琅邪山辟饵松术茯苓求长生之秘寻为文宣追往晋阳至辽阳山中有猛兽去马十步所追人惊怖将走道荣以杖画地成火坑猛兽遽走俄值国废道荣遂归隋初卒。
    綦毋怀文以道术事神武东魏武定初官军与周文战於邙山是时官军旗帜尽赤西军旗帜尽黑怀文曰：赤火色黑水色水能灭火不宜以赤对黑土胜水宜改为黄神武遂改为黄所谓河阳幡者也。怀文造宿铁刀其法烧生铁精以重柔铤数宿则成刚以柔铁为刀脊浴以五牲之溺淬以五牲之脂斩甲过三十札今襄国冶家所铸宿柔铤是其遗法作刀犹甚快利但不能顿截三十札也。怀文。又云：广平郡南子城是干将铸剑处其土可莹刀每云：昔在晋阳为监馆馆中有蠕蠕客同馆胡沙门指语怀文云：此人别有异术乃指庭中一枣树云：令其布子即知实数乃试之并辨。若干纯赤。若干赤白相半，於是剥数之唯少一子者曰：必不少但更撼之果落一实怀文位信州刺史。
    孙正言尝谓人曰：我昔武定中为广州士曹闻曹普演有言高王诸儿阿保当为天子至高德之承之当灭阿保谓天保也。德之谓德昌也。灭年号承光即承之矣。
    陆法和不知何许人也。隐於江陵百里洲衣食居处一与苦行沙门同耆老自幼见之容色常定人莫能测也，或谓出自嵩高遍游遐迩既入荆州汶阳郡高要县之紫石山无故舍所居山俄有蛮贼文道期之乱时人以为预见萌兆及侯景始告降於梁法和谓南郡朱元英曰：贫道共檀越击侯景去元英曰：侯景为国立效师云：击之何也。法和曰：正自如此及景渡江法和时在青山元英往问曰：景今围城其事云：何法和曰：凡人取果宜待熟时固问之曰：亦克亦不克景遣将任约击梁湘东王於江陵法和乃诣湘东乞征约召诸蛮弟子八百人在江津二日便发湘东遣胡僧领千馀人与同行法和登舰大笑曰：无量兵马江陵多神祠人俗所祈祷自法和军出无复一验人以为诸神皆行故也。至赤沙湖与约相对法和乘轻船不介胄沿流而下去约军一里乃还谓将士曰：聊观彼龙睡不动吾军之龙甚自踊跃即攻之。若得待明日当不损客主一人而破贼然有恶处遂纵火船而逆风不便法和执白羽扇麾风风即返约众皆见梁兵步於水上，於是大溃皆投水约逃窜不知所之法和曰：明日午时当得及期而未得人问之法和曰：吾前於此洲水乾时建一刹语檀越等此虽为刹实是贼标今何不向标下求贼也。如其言果於水中见约抱刹仰头裁出鼻遂禽之约言求就师目前死法和曰：檀越有相必不兵死。且於王有缘决无他虑王於後当得檀越力尔湘东果释用为郡太守及魏围江陵约以兵赴救力战焉法和既平约往进见王僧辩于巴陵谓曰：贫道已却侯景一臂其更何能为檀越宜即逐取乃请还湘东王曰：侯景自然平矣。无足可虑蜀贼将至法和请守巫峡待之乃总诸军而往亲运石以填江三日水遂不流横之以铁锁武陵王纪果遣蜀兵来渡峡口势蹙进退不可王琳与法和经略一战而殄之军次白帝谓人曰：诸葛孔明可谓为名将吾自见之此城旁有其埋弩箭镞一斛许因插表令掘之如其言。又尝至襄阳城北大树下画地方二尺令弟子掘之得一龟长尺半以杖叩之曰：汝欲出不能得已数百岁不逢我者岂见天日乎！为授三归龟乃入草初八叠山多恶疾人法和为采药疗之不过三服皆差即求为弟子山中多毒虫猛兽法和授其禁戒不复噬螫所泊江湖必於峰侧结表云：此处放生渔者皆无所得或少获辄有大风雷船人惧而放之风雨乃定晚虽将兵犹禁诸军渔捕有窃违者中夜猛兽必来欲噬之或亡其船缆有小弟子戏截蛇头来诣法和法和曰：汝何意杀因指以示之弟子乃见蛇头<齿乍>裆而不落法和使忄悔为蛇作功德。又有人以牛试刀一下而头断来诣法和法和曰：有一断头牛就卿徵命殊急。若不为作功德一月内报至其人弗信少日果死法和。又为人置宅图墓以避祸求福尝谓人曰：勿系马於碓其人行过乡曲门侧有碓因系马於其柱入门中忆法和戒走出将解之马已毙矣。梁元帝以法和为都督郢州刺史封江乘县公法和不称臣其启文朱印名上自称居士後称司徒元帝谓其仆射王褒曰：我未尝有意用陆为三公而自称何也。褒曰：彼既以道术自命容是先知元帝以法和功业稍重遂就加司徒都督刺史如故部曲数千人通呼为弟子唯以道术为化不以法狱加人。又列肆之所不立市丞牧佐之法无人领受但以空槛在道间上开一孔以受钱贾客店人随货多少计其估限自委槛中所掌之司夕方开取条其孔目输之於库。又法和平常言。若不出口时有所论则雄辩无敌然犹带蛮音善为攻战具在江夏大聚兵舰欲袭襄阳而入武关元帝使止之法和曰：法和是求佛之人尚不希释梵天王坐处岂规王位但於空王佛所与主上有香火因缘见主上应有报至故救援尔今既被疑是业定不可改也，於是设供食具大ボ薄饼及魏举兵法和自郢入汉口将赴江陵元帝使人逆之曰：此自能破贼师但镇郢州不须动也。法和乃还州垩其城门著粗白布衫布邪巾大绳束腰坐苇席终日乃脱之及闻元帝败灭复取前凶服著之哭泣受吊梁人入魏果见ボ饼焉法和始於百里洲造寿王寺既架佛殿更截梁柱曰：後四十许年佛法当遭雷雹此寺幽僻可以免难及魏平荆州宫室焚烬总管欲发取寿王佛殿嫌其才短乃停後周氏灭佛法此寺隔在陈境故不及难文宣天保六年春清河王岳进平临江法和举州入齐文宣以法和为大都督十州诸军事太尉公西南大都督五州诸军事荆州刺史安湘郡公宋莅为郢州刺史官爵如故莅弟造为散骑常侍仪同三司湘州刺史义兴县公梁将侯来逼江夏齐军弃城而退法和与宋莅兄弟入朝文宣闻其有奇术虚心相见之备三公卤簿於城南二十里供帐以待之法和遥见邺城下马禹步辛术谓曰：公既万里归诚主上虚心相待何作此术法和手持香炉步从路车至於馆明日引见给通油络网车伏身百人诣阙通名不称官爵不称臣但云：荆山居士文宣宴法和及其徒属於昭阳殿赐法和钱百万物万甲第一区田一百顷奴婢二百人生资什物称是宋莅千其馀仪同刺史以下各有差法和所得奴婢尽免之曰：各随缘去钱帛散施一日便尽以官所赐宅营佛寺自居一房与凡人无异三年间再为太尉世犹谓之居士无疾而告弟子死期至时烧香礼佛坐绳床而终浴讫将敛尸小缩止三尺许文宣令开棺视之空棺而已法和书其所居屋壁而涂之及剥落有文曰：十年天子为尚可百日天子急如火周年天子递代坐。又曰：一母生三天两天共五年说者以为娄太后生三天子自孝昭即位至武成传位後主共五年焉。
