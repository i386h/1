<!-- { "loadSidebar": true } -->
    崔る年十三能通诗易春秋博学有伟才尽通古今训诂百家之言善属文少游太学与班固傅毅同时齐名以处士辟车骑将军掾。
    周燮始在髫{髟}而知廉让十岁就学能通诗论後安帝以元羔币聘燮不起。
    马续七岁能通。《论语》十三明尚书十六治诗博观群籍善九章术顺帝时为护羌校尉迁度辽将军陈蕃字仲举汝南平舆人也。年十五尝闲处一室而庭宇芜秽父友同郡薛勤来候之谓蕃曰：孺子何不洒扫以待宾客蕃曰：大丈夫处世当扫除天下安事一室乎！勤知其有清世志终位至太尉太傅录尚书事。
    荀爽幼而好学年十二能通春秋。《论语》太尉杜乔见而称之曰：可为人师後位至司空。
    黄香江夏安陆人也。年十二太守刘护召之署门下遂博学经典究精道术能文章京师号曰：天下无双江夏黄童初除郎中终魏郡太守。
    黄琬江夏安陆人少失父早而辩慧祖父琼初为魏郡太守桓帝建和元年正月日食京师不见而琼以状闻太后诏问所食多少琼思其对而未知所况琬年七岁在傍曰：何不言日食之馀如月之初琼大惊即以其言应诏而深奇爱之後琼为司徒琬以公孙拜童子郎辞病不就知名京师时司空盛允有疾琼遣琬候问会江夏上蛮贼事副府（副本诣公府也。）允发书视毕微戏琬曰：江夏大邦而蛮多士少琬奉手对曰：夷猾夏责在司空因拂衣辞去允甚奇之後位至司徒太尉。
    臧洪年十五以父功拜童子郎知名太学後为东郡太守。
    陈实为太邱长出於单微自为儿童虽在戏弄为等类所归。
    荀悦为秘书监侍中初年十二能说春秋贫无书每之人家所见篇牍一览多能诵记。
    孔融为北海相幼有异才年十岁随父诣京师时河南尹李膺以简重自居不妄接士宾敕外自非当世名人及与通家皆不得白融欲观其人故造膺门语门者曰：我是李君通家子弟门者言之膺请融问曰：高明祖父尝与仆有恩旧乎！融曰：然先君孔子与君先人李老君同德比义而相师友则融与君累世通家众坐莫不叹息大中大夫陈炜後至坐中以告炜炜曰：夫人少而聪了大未必奇融应声曰：观君所言将不早慧乎！膺大笑曰：高明必为伟器融後为曹公所杀融二子皆龆龀融既见收顾谓二子曰：何以不辞二子俱曰：父尚如此复何以辞以为必俱死也。（一云：二子年八岁时方奕棋融被收二子端坐不起左右曰：若父见执不起何也。二子曰：安有巢毁而卵不破者）。
    魏邴原年十一而丧父家贫早孤邻有书舍原过其傍而泣师问曰：童子何悲原曰：孤者易伤贫者易感夫书者必皆具有父兄者一则羡其不孤二则羡其得学心中恻然而为涕零也。师亦哀原之言而为之泣曰：欲书可耳答曰：无钱资师曰：童子苟有志我徒相教不求资也，於是遂就书一冬之间诵孝经。《论语》自在童龀之中嶷然有异後为五官将长史卒贾达字梁道河东襄陵人自为儿童戏弄尝设部伍祖父习异之曰：汝大必为将率口授兵法数万言终豫州刺史。
    司马朗字伯达九岁人有道其父字者朗曰：慢人亲者不敬其亲也。客谢之十二岁试经为童子郎监试者以其身体壮大疑朗匿年劾问朗曰：朗之内外累世长大朗虽犀弱无仰高之风损年以求蚤成非志所为也。监试者异之後至兖州刺史。
    王弼字辅嗣幼而察慧年十馀岁好左氏通辩能言後为尚书。
    锺会太尉繇小子敏慧夙成五岁繇遣见蒋济济甚异之曰：非常人後为司徒。
    任昭先名嘏世为著姓夙智蚤成乡人为之语曰：蒋氏翁任氏童年十四始学疑不再周三年中诵五经皆晓其义兼包群言无不综览於时学者号之为神童。
    荀攸字公达从子也。祖父昙广陵太守攸少孤及昙卒故吏张权求守昙墓攸年十三疑之谓叔父衢曰：此吏有非常之色殆将有奸衢寤乃推问果杀人亡命繇是异之（一云：攸年十八岁衢曾醉误伤攸耳而攸出入游戏常避护不欲令衢见衢後闻之惊其夙智如此）位至尚书令。
    常林河内温人年七岁有父党造门问林伯先在否汝何不拜林曰：虽当下客临子字父何拜之有，於是咸共嘉之後为光禄大夫管辂年八九岁便喜仰视星辰得人取问其名夜不肯寐父母常禁之犹不可止自言我年虽少然眼中喜视天文尝云：家鸡野鹄犹尚知时况於人乎！与邻比儿共戏土壤中特画地作天文及日月星辰每答言说事语皆不常宿学耆人不能折之皆知其当有大异之才父为琅琊郡丘长时年十五来至官舍读诗。《论语》及易本便开胸布笔辞义斐然于时黉上有远方及国内诸生四百馀人皆服其才也。琅琊太守单子春雅有才度闻辂一黉之隽欲得见辂父即遣造之太守宾客百馀人坐上有能言之士辂问子春府君名士加有雄贵之资辂既年少胆未坚刚。若欲相观惧失精神先饮三升清酒然後而言之子春大喜便斟三升清酒独使饮之酒尽之後问子春今欲与辂为对者。若府君四坐之士邪子春曰：吾欲自与卿旗鼓相当辂言始读诗。《论语》易本学问微浅未能上引圣人之道陈秦汉之事但欲论金木水火土鬼神之情耳子春言此最难者而卿以为易邪，於是唱大论之端遂经於阴阳文采葩流枝叶横生少引圣籍多发天然子春及众士互共攻诘论难蜂起而辂人人答对言皆有馀至日向暮酒食不行子春语众人曰：此年少盛有才器听其言论正似司马犬子游猎之赋何其磊落雄壮英神以茂必能明天文地理变化之数不徒有言也，於是发声徐州号之神童後为少府丞。
    蜀诸葛瞻字思远亮子也。亮与兄瑾。《书》曰：瞻今已八岁聪慧可爱嫌其蚤成不为重器耳十七尚公主拜骑都尉後为卫将军。
    吴虞翻少好学有高气年十二客有候其兄者不过翻翻追与。《书》曰：仆闻虎魄不取腐芥磁石不受曲针过而不存不亦宜乎！客得书奇之繇是见称仕为骑都尉。
    陆绩年六岁於九江见袁术术出橘绩怀三枚去拜辞堕地术谓曰：陆郎作宾客而怀橘乎！绩跪答曰：欲归遗母术大奇之孙策在吴张昭张秦松为上宾共论四海未泰须当用武治而平之绩年少末坐遥大声言曰：昔管夷吾相齐桓公九合诸侯一匡天下不用兵车孔子曰：远人不服则修文德以来之今论者不务道德怀取之术而惟尚武绩虽童蒙窃所未安也。昭等异焉後为郁林太守。
    诸葛恪少有才名发藻岐嶷辨论应下莫与为对大帝见而奇之谓父瑾曰：蓝田生玉真不虚也。位至太傅荆扬州牧督中外诸军事。
    朱桓子异张子纯与张俨俱童少往见骠骑将军朱据据闻三人才名欲试之告曰：老鄙相闻渴甚矣。夫以迅骤为功鹰隼以轻疾为妙其为吾各赋一物然後乃坐俨乃赋犬曰：守则有威出则有获韩卢宋鹊书名竹帛纯赋席曰：席以冬设簟为夏施揖让而坐君子攸宜异赋弩曰：南岳之锺山之铜应机命中获隼高墉三人各随其目所见而赋之皆成而後坐据大欢悦桓後为前将军青州牧。
    沈友豫章人年十一太守华歆出行风俗见而异之因呼曰：沈郎可登车语乎！友逡巡却曰：君子讲好会宴以礼今仁义陵迟圣道渐坏先生衔命将以裨补先王之教整齐风俗而轻脱威仪犹负薪救火无乃更崇其炽乎！歆惭曰：自桓灵以来虽多英彦未有幼童。若此者仕为丹阳太守。
    丁览山阴人八岁而孤家。又单微清身立行用意不苟推贿从弟以义让称为功曹守始平长徐平字伯先太末人童龀知名虞翻甚爱之屡称叹焉後为武昌左都督。
    ●卷七百七十四
    ○总录部　幼敏第二
    晋荀ダ魏太尉之第六子幼为妹婿陈群所赏性至孝总角知名博学洽闻理思周密位至侍中太尉行太子太傅。
    荀勖汉司空爽曾孙祖射声校尉父ツ早亡勖依於舅氏岐嶷夙年十馀岁能属文从外祖魏太傅锺繇曰：此儿当及其曾祖及长遂博学达於政事後为守中书监侍中卒。
    罗宪年十三能属文早知名师事谯周周门人称为子贡终於陵江将军节度领武陵太守。
    裴秀魏尚书令潜之子也。少好学有风操八岁能属文叔父徽有盛名宾客甚众秀年十馀岁有诣徽出则过秀时人为之语曰：後进领袖有裴秀位至司空潘岳少以才[A13C]见称乡邑号为奇童谓终贾之俦後官至给事黄门侍郎。
    王戎年六七岁尝与群儿戏於道侧见李树多实等辈竟趋之戎独不往或问其故戎曰：树在道边而多子必苦李也。取之信然终於司徒。
    王衍父为平北将军尝有公事使行人列上不时报衍年十四在京师造仆射羊祜申陈事状辞甚辩祜名德贵重而衍幼年无屈下之色众咸异之位至太尉尚书令。
    王澄生而警悟虽未能言见人举动便识其意终於军谘祭酒。
    盛彦少有异才年八岁诣吴太尉戴昌昌赠诗以观之彦於坐答之辞甚慷慨彦仕吴至中书侍郎吴平刘颂举为小中正卒。
    陆六岁能属文吴尚书广陵闵鸿见而奇之曰：此儿。若非龙驹当是凤雏後举贤良时年十六後官至太尉都督前锋。
    周光少有父风年十一见王敦敦谓曰：贵郡未有将谁可用者光曰：明公不耻下问窃谓无复见胜敦笑以为宁远将军寻阳太守。
    高崧少好学善史书总角时司空何充称其明慧充为扬州引崧为主簿益相钦重。
    范宣年十岁能诵诗书尝以刀伤手捧手改容人问痛否答曰：不足为痛但受全之体而致毁伤不可处耳家人以其年幼而异焉後诏徵太学博士散骑郎并不就。
    王允之总角时从从伯敦敦与钱凤谋逆而允之时饮酒醉帐中卧悉闻其言虑敦疑之便於卧处吐涕狼藉敦果疑遣看之见吐唾以为醉不复疑之允之为卫将军会稽内史卒。
    王俭字元衡内史下邳陈邵擅名徐州邵闻俭年十四善属文请作祝文邵请郡客曰：此生为文有可观采命为督邮主簿邵迁给事中俭每为定表。
    褚陶弱不好弄少而聪慧清淡默以坟典自娱年十三作鸥鸟水二赋见者奇之位至中尉。
    庾阐好学九岁能属文後为著佐吴国内史卒。
    李矩童龀时与群儿聚戏便为其率计画指授有成人之量矩终於安西将军司州刺史。
    孔衍少好学年十二能诵诗书位至广陵太守贺循会稽山阴人吴中书令邵之子邵为孙皓所杀徙家属边郡循少婴家难流放海隅吴平乃还本郡操尚高厉童龀不群言行进止必以礼让相国丁请为五官掾。
    成公绥幼而聪敏博涉经传性寡欲不营资产家贫岁饥晏如也。少有俊才词赋甚丽後为中书郎卒。
    韩康伯母殷氏高明有行家贫{宀娄}伯年数岁至大寒母方为作襦令伯捉熨斗而谓之曰：且著襦寻当作衤复伯曰：不复须母问其故对曰：火在斗中而柄尚热今既著襦下亦当暖母甚异之位至丹阳尹吏部尚书领军将军。
    张凭祖镇为苍梧太守凭年数岁镇谓其父曰：我不如汝有佳儿凭曰：阿翁讵宜以子戏父耶凭後为吏部郎御史中丞卒。
