<!-- { "loadSidebar": true } -->
    于定国元帝初为丞相贡禹为御史大夫帝始即位关五十东连年被灾害民流入关言事者归咎于大臣（言事者上书陈事也。）帝，於是数以朝日引见丞相御史（五日以听朝故云：朝日也。）入受诏条责以职事曰：恶吏负贼妄意良民（贼发不得恐负其殿故妄疑善人致其罪也。）至亡辜死或盗贼发吏不亟追而反系亡家（亟急也。不急追贼反禁系失物之家）後不敢复告以故浸广（浸渐也。）民多冤结州郡不理连上书者交於阙廷二千石选举不实是以在位多不任职（谓令长丞尉）民田有灾害吏不肯除收趣其租以故重困（趣读曰促重音值用切）关东流民饥寒疾疫已诏吏转漕虚仓廪开府藏相赈救赐寒者衣至春犹恐不赡（赡足也。）今丞相御史将欲何施以塞此咎（塞补也。）悉意条状陈朕过失（悉尽也。）定国上书谢罪永光元年春霜夏寒日青亡光上复以诏条责曰：侍郎有从东方来者言民父子相弃（以遭饥馑不能相养）丞相御史案事之吏匿不言邪将从东方来者加增之也。何以错谬至是（错眩也。谬违也。谓吏及东方人言不相同也。）欲知其实方今年岁未可预知也。即有水旱其忧不细公卿有可以防其未然救其已然者不各以（言能防救与否宜各以实对）诚对母有所讳定国惶恐上书自劾归侯印乞骸骨帝报曰：君相朕躬不敢怠息（息谓自休息）万方之事大录于君（大录纟总录也。）能无过者其惟圣人方今承周秦之敝俗化陵夷（言颓替也。）民寡礼谊阴阳不调灾咎之发不为一端而作圣人推类以记不敢专也。况於非圣者乎！（非圣人者言常人。）日夜惟思所以未能也。（所以所由也。言何由致此灾）经曰：万方有罪罪在朕躬君虽在职何必颛焉（颛与专同不专繇君也。）其勉察郡国守相郡牧非其人者毋令久贼民永执纲纪务悉聪明︹食慎疾（悉尽也。）定国遂称病笃固辞帝乃赐安车驷马黄金六十斤罢就第。
    王商成帝时为丞相帝元舅大司马大将军王凤颛权行多骄僭商论议不能平会日有蚀之大中大夫蜀郡张匡上书言商作威作福从外制中取必於上（言意欲望行必果之），於是左将军史丹等奏请诏谒者召商诣。若卢诏狱（。若卢狱名属少府黄门北寺）帝素重商知匡言多险制曰：勿治凤固争之，於是制诏御史盖丞相以德辅翼国家典领百寮协和万国为职任莫重焉今乐昌侯商为丞相出入五年未闻忠言嘉谋而有不忠执左道之辜舀于大辟前商女弟内行不修奴贼杀人疑商教使为商重臣故抑而不穷今或言商不以自悔而反怨怼朕甚伤之惟商与先帝有外亲未忍致于理其赦商罪使者收丞相印绶。
    薛宣成帝时代张禹为丞相时帝好儒雅而宣经术。又浅帝亦轻焉会广汉郡盗贼群起丞相御史遣掾吏逐捕不能克帝乃拜河东都尉赵会为广汉太守以军法从事数月斩其渠帅郑躬（渠大也。）降者数千人乃平会邛成太后终丧事仓卒吏赋敛以办二日（邛成太后宣帝王皇后也。读曰：趣仓卒曰：）其後帝闻之以过丞相御史遂册免宣曰：君为丞相出入六年忠孝之行率先百僚朕无闻焉（不闻其有此行也。）朕既不明变异数见岁比不登仓廪空虚（比频也。登成也。年不成）百姓饥馑流离道路疾疫死者以万数人至相食盗贼并兴群职旷废是朕之不德而股肱不良也。乃者广汉群盗横决残贼吏民朕恻然伤之数以问君君对辄不如其实西州鬲绝几不为郡（鬲与隔同几矩依切）三辅赋敛无度酷吏并缘为奸（并步浪切）侵扰百姓诏君案验复无欲得事实之意九卿以下咸承风指同时舀于谩欺之辜咎繇君焉（谩诳也。音谩。又音莫于切繇读与由同）有司法君领职解（法谓据法以劾也。解读曰懈与慢同）开谩欺之路伤薄风化无以帅示四方不忍致君于理其上丞相高阳侯印绶罢归。
    尹志成帝时为御史大夫以河决馆陶方略疏阔帝切责之自杀。
    翟方进成帝时为丞相绥和二年春荧惑守心议曹李寻奏记言应变之权君侯所自明往者数白三光垂象变动见端（九年之中而日三食荧惑守心）山川水泉反理视患（元延中岷山摧壅江江水不流山地之镇宜固而摧水逆流反於常理所以示人患也。视读曰示）民人讹谣斥事感名（斥事甘泉溢之事也。有言溢者後果井水溢感名燕燕尾涎涎是也。）三者既效可谓寒心今提扬眉矢贯中（提摄提星也。扬眉杨芒角也。矢枉矢也。绥和元年正月枉矢从东南入北斗摄提与斗杓建寅贯摄提中。又云：矢一星贯中者谓正直弧）狼奋角弓。且张（狼一星奋角者有芒角也。狼芒角盗贼起天弓九星不欲明明犹张也。兵起之）金历库土逆度（库在轸南金太白也。历武库则兵起土镇星也。逆度逆行也。）辅湛没火守舍（北斗第四星旁一小星曰：辅沉没不见则天下之兵销三十日为守舍谓日月所经宿舍也。一曰火守舍荧惑守心湛亦曰：沉）万岁之期近慎朝暮（万岁之期谓死也。慎朝暮者言其事在朝夕）上无恻怛济世之功下无推让避贤之效欲当大位为具臣以全身难矣。（具谓具位之臣无功与德也。）大责日加安得但保斥逐之戮（言其事重不但斥逐而已）阖府三百馀人唯君侯择其中与尽节转凶（三百馀人谓丞相之官属也。）方进忧之不知所出会郎贲丽善为星（贲姓也。丽名也。贲音肥）言大臣宜当之帝乃召见方进还归未及决帝遂赐册曰：皇帝问丞相君有孔子之虑孟贲之勇朕嘉与君同心一意，庶几有成惟君登位于今十年灾害并臻民被饥饿加以疾疫溺死关门牡开（元延元年章门函谷门牡自亡）失国守备盗贼党辈（党众多）吏民残贼殴杀良民（殴击也。音一口切）断狱岁多前上书言事交错道路怀奸朋党相为隐蔽皆忘忠虑群下汹汹更相嫉妒（更工衡切）其咎安在观君之治无欲辅朕富民便安元元之念间者郡国虽颇熟（间谓近者以来）百姓不足者尚众前去城郭未能尽还夙夜未尝忘焉朕惟往时之用与今一也。（谓财用也。）百寮用度各有数君不量多少一听群下言用度不足奏一切增赋税城郭Й及园田过更算马牛羊（一切权时Й城郭旁地也。凡田入多益其税也。百人为卒取一人所赡尝为之月用二千使人直之谓之过更有牛马羊头数出税千输二十也。Й人缘切）增益盐铁变更无常朕既不明随奏许可後议者以为不便制诏下君君云：卖酒醪後请止未尽月复奏议令卖酒醪朕诚怪君何持容容之计无忠固意（容容随众上下也。）将何以辅朕帅道群下而欲久蒙显尊之位，岂不难哉！（蒙谓也。）《传》曰：高而不危所以长守贵也。欲退君位尚未忍君其熟念详计塞绝奸源忧国如家务便百姓以辅朕朕既已改君其自思︹食慎职使尚书令赐君上尊酒十石养牛一君审处焉方进即日自杀（汉仪注有天地大变天下大过皇帝使侍中持节乘四白马赐上尊酒十斛牛一头策告殃咎使者去半道丞相即上病使者还未白事尚书以丞相不起病闻）。
    孔光成帝时为御史大夫帝无继嗣至亲有同产弟中山孝王及同产弟子定陶王在帝议立嗣丞相翟方进等以定陶王宜为嗣光独以中山王宜为嗣以议不中意左迁廷尉光後为丞相定陶王立是为哀帝帝祖母傅太后欲与成帝母称尊号群下多顺指唯师丹与光持不可丹以罪免光自先帝时议继嗣有持异之隙矣。又重忤傅太后指（重直用切）繇是傅氏在位者与大司空朱博为表里共毁讠替光後数月遂策免光曰：丞相者朕之股肱所以共承宗庙统理海内（共读曰恭）辅朕之不逮以治天下也。朕既不明灾异重仍（仍频也。重直用切）日月无光山摧河决五星失行是章朕之不德而股肱之不良也。君前为御史大夫辅翼先帝出入八年卒无忠言嘉谋今相朕出入三年忧国之风复无闻焉阴阳错谬岁比不登（比频也。）天下空虚百姓饥馑父子分散流离道路以十万数然而百官群职旷废奸轨放纵盗贼并起或攻官寺杀长吏数以问君君无怵惕忧惧之意对毋能为（言盗贼不能害）是以群卿大夫咸惰哉！莫以为意咎繇君焉君秉社稷之重纟百寮之任上无以弼朕之阙下不能绥安百姓书不云：乎！毋旷庶官天工人其代之於（於读曰乌读曰呼）君其上丞相博山侯印绶罢归。
    何武成帝末为大司空与丞相翟方进多所举奏号为烦碎不称贤公因遣吏归迎後母会哀帝即位吏恐道路有盗贼後母留止左右或讥武事亲不笃（左右为天子侧近之臣）哀帝亦欲改易大臣遂策免武曰：君举错烦苛不合众心（错置也。音千故切）孝声不闻恶名流行无以率示四方其上大司空印绶罢归就国。
    师丹哀帝时为大司空初丹议帝母祖母定陶恭王后不合为共皇太后恭王既追尊为恭皇帝。又议不宜立庙京师丹繇是浸不合帝意（浸渐也。）会有上书言古者以龟贝为货今以钱易之民以故贫宜可改币帝以问丹丹对言可改章下有司议皆以为行钱以来久难卒变易丹老人忘其前语後从公卿议。又丹使吏书奏吏私写其草丁传子弟闻之使人上书告丹上封事行道人遍持其书帝以问将军中朝臣皆对曰：忠臣不显谏大臣奏事不宜漏泄令吏民传写流闻四方臣不密则失身宜下廷尉治事下廷尉廷尉劾丹大不敬遂策免丹曰：夫三公者朕之腹心也。辅善相过表率百寮和合天下者也。朕既不明委政于公间者阴阳不调寒暑失时变异娄臻（娄古屡字）山摧地震河决泉涌流杀人民百姓流连无所归心司空之职尤废焉君在位出入三年未闻忠言嘉谋而反有朋党相连不恭之名乃者以挺力田议改币章示君（挺音从鼎切引拔也。谓持拔异力田之人优宠之也。）君内为朕建可改不疑（共立此议也。）以君之言博考朝臣君乃希众雷同外以为不便令观听者归非於朕朕隐忍不宣为君受愆朕疾夫比周之徒（比类昧切）虚伪坏化浸以成俗故屡以书饬君（饬与敕同）几君省过求已（几音冀省视也。自求诸已不尤人也。）而反不受退有後言及君奏封事传於道路布闻朝市言事者以为大臣不忠辜舀重辟获虚采名谤讥匈匈流于四方腹心如此谓疏者何殆谬於二人同心之利焉将何以率示群下附亲远方朕惟君位尊任重虑不周密怀谖迷国（谖诈也。音虚袁切）进退违命反覆异言甚为君耻之非所以恭承天地永保国家之意以君尝传位未忍考於理已诏有司赦君勿治其上大司空高乐侯印绶罢归。
    王崇哀帝时为御史大夫数月是时成帝舅安成恭侯夫人放居寡共养长信宫（放者夫人之名共音供）坐咒诅下狱崇奏封事为放言放外家解氏与崇为昏（婚姻之家）哀帝以崇为不忠诚策诏崇曰：朕以君有累世之美故逾列次（谓自祖及父皆有名也。）在位以来忠诚忧国未闻所繇（繇与由同由从也。）反怀诈谖之辞（谖诈言也。音虚爰切）欲以攀救旧姻之家大逆之辜举错专恣（错置也。）不遵法度亡以示百寮左迁为大司农。
