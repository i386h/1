<!-- { "loadSidebar": true } -->
    北齐魏收散骑常侍修国史武定三年除正常侍领兼中书侍郎仍修史神武谓收曰：卿勿见陈元康等在吾目下趋走谓吾以为勤劳我世身名在卿手勿谓我不知寻加兼著作郎。
    隋郎茂大业中为尚书左丞撰州都图经一百卷奏之赐帛三百段。
    裴矩为吏部尚书大业初西域诸蕃塞与中国互市炀帝遣矩监其事矩撰西域图三卷入朝奏之帝大悦赐物五百。
    唐房玄龄为左仆射贞观十年正月与侍中魏徵散骑常侍姚思廉太子右庶子李百药孔颖达守礼部侍郎令狐德守中书侍郎岑文本中书舍人许敬宗等撰成周隋陈齐梁等五代史诣阙上之太宗劳之曰：朕睹前代史书彰善瘅恶足为将来之戒秦始皇奢氵无度志存隐恶焚书坑儒用缄谈者之口隋炀帝虽好文儒尤疾学者前世史籍竟无所成数代之事殆将泯绝朕意则不然将欲览前王之得失为在身之龟镜公辈以数年之间勒成五代之史深副朕怀极可嘉尚，於是进级班赐各有差。
    高士廉为吏部尚书贞观十二年与黄门侍郎韦挺礼部侍郎令狐德兼中书侍郎岑文本撰氏族百卷太宗称善颁赐进级各有差。
    敬播为著作郎与司空房玄龄给事中许敬宗贞观十七年上所撰高祖今上实录各二十卷玄龄以下班赐进级各有差。
    褚遂良为中书令贞观二十年诏修。《晋书》以司空房玄龄及遂良太子左庶子许敬宗掌其事。又诏中书舍人来济著作郎陆元仕刘子翼守主客郎中卢承基太史令李淳风太子舍人李义府薛元超起居郎上官仪主客员外郎崔行功刑部员外郎辛元驭著作佐郎刘裔之光禄主簿杨仁卿御史主簿李延寿校书郎张文恭并当时属文之士分功撰录莫不博考前文傍求遗逸芟夷繁杂举其精要。又令前雅州刺史令狐德太子司议郎敬播主客员外郎李怀安屯田员外郎李怀俨详其条例重加考正以臧荣绪。《晋书》为本捃摭诸家传记而附益之数载而书就颁赐加级各有差。
    长孙无忌为太尉受诏与史官同续修贞观实录永徽五年闰五月毕功诣阙表上之起贞观十五年至二十三年五月勒成二十卷帝览而欷无忌等赐爵加级布帛各有差。
    于志宁为太子太傅尚书左仆射先诏太尉长孙无忌与志宁及中书令兼太子詹事崔敦礼与礼官国子祭酒崇贤馆文士令狐德中书侍郎兼检校右庶子弘文馆学士李义府著作郎崇贤馆学士刘裔之著作郎杨仁卿起居郎弘文馆直学士顾裔符玺郎李延寿兼秘书郎弘文馆直学士张文恭等修撰国史依纪传之体凡八十一卷显庆元年七月勒成无忌等诣阙上之诏无忌已下加爵赐布有差。
    许敬宗为中书令与中书侍郎许圉师著作郎杨仁卿等受诏撰贞观二十三年以後至显庆三年至公凡成二十卷显庆四年二月毕功奏上之封敬宗子曰：为新城县男国子祭酒令狐德进封彭阳县公中书侍郎许圉师封平恩县公太史令李淳风封昌乐县男著作郎北平县男杨仁卿著作郎馀杭县男顾裔并加朝议大夫并赏修实录之功也。
    李延寿为符玺郎撰南北史一百八十卷卒高宗诏曰：故符玺郎李延寿艺文该洽材兼良史撰政典一部词殚直笔虽其人已亡功有可录宜赐其家绢五十疋仍令详正所写两本付秘书一本赐皇太子。
    武三思为左散骑常侍静德郡王与中书令齐国公魏元忠礼部尚书鲁郡公祝钦明及史官太常少卿徐彦伯秘书少监柳冲韦承庆国子司业崔融中书舍人岑羲徐坚撰则天大圣皇后实录为三十卷编次文集一百二十卷神龙二年五月奏之帝称善降玺书劳问三思赐物二千段魏元忠赐物千段仍封其子卫王谘议参军为任城县男祝钦明进爵鲁国公赐物八百段徐彦伯等各赐爵二等赉物五百段。
    窦怀贞为左仆射与侍中魏知古中书令萧至忠崔中书侍郎陆象先左散骑常侍柳冲太子詹事徐坚左庶子刘子元先天二年三月奏上所修姓族系录二百卷怀贞已下加爵赐物各有差。
    刘子玄为左散骑常侍修国史开元四年与吴兢撰则天实录四十卷成以闻。又引古义白於执政宰相姚崇奏曰：伏见贞观十七年监修国史房元龄与史官给事中许敬宗著作佐郎敬播修高祖实录二十卷成制封玄龄一子为县男赐物一千段敬宗一子为高阳县男赐物七百段敬播改授太子司议郎赐物五百段仍并降玺书褒美。又神龙二年五月监修国史中书令魏元忠与史官太常少卿徐彦伯国子司业崔融等修则天实录三十卷成制封元忠一子为县男赐物一千段彦伯等各赐爵二等物五百段自馀卑官加两阶物段准处分仍并降玺书褒美今史官刘子玄吴兢等撰睿宗实录。又重修则天中宗实录并成进讫准撰太宗实录例益修官已下加爵及赐命子元等经臣援引古今欲臣闻奏臣谨寻故事例有恩赏事属当时不可为准子玄等始末修撰诚亦勤劳叙事纪言所缘虽重承恩赏赐固不在多子元吴兢望各赐物一百段许之（一云：子元以修则天实录封言巢县）子。
    吴兢神龙中与韦承庆刘子元等撰则天实录成转起居郎俄迁水部郎中丁忧还乡里开元三年服阕抗疏言曰：臣先修史已成数十卷自停职家贫无纸札乞终馀功乃拜谏议大夫依前修史开元六年七月表乞典郡曰：臣自掌史东观十有七年岁序徒淹勤劳莫著不能勒成大典垂诫将来顾省微躬久妨贤路乞罢今职别就他官至於治人之政在兢尤所详晓望令试典一郡刺举外台必当效绩循良不负朝寄。又兢父致仕已来俸料斯绝所冀禄秩稍厚甘脆有资乌鸟之诚幸垂矜察帝亲札报曰：天子临书是为盛业史官秉笔必伫良才著作︹记洽闻时议咸许牧州典郡此类何求岂转要以从闲乃回难而就易私愿或惬公道。若何八年诏其父郑州长史处敬为凤州刺史仍听致仕以兢修国史故也。
    贾为宰相贞元十四年献九州图并。《别录》通录十卷德宗赐内厩马一匹锦采二百疋银瓶盘各一十七事。又上海内华夷图及古今郡国县道四夷述德宗览而善之赐锦采二百疋袍段六锦帐二银瓶盘各一银二马一匹。
    令狐亘为起居舍人撰玄宗代宗实录顺宗初卒元和三年以修实录功追赠工部尚书。
    裴监修国史元和五年十二月与诸史官进德宗实录五十卷宪宗览而称善乃赐缯锦三百疋及银器等以秘书少监史馆修撰蒋武为谏议大夫直史馆密县尉樊绅为左拾遗内供奉咸阳县尉韦处厚为右拾遗内供奉万年县丞林宝为太常博士并仍旧职。
    李吉甫为宰相元和八年二月进所撰元和州郡图三十卷赐锦采二百疋银碗盘各一。
    路随为翰林侍讲学士谏议大夫韦处厚为中书舍人长庆二年十月敕随等常在史馆才行可称伏以宪宗实录未修切资论撰宜兼史馆修撰其学士如故。又敕後名路随韦处厚。且止後分日入史馆修实录未毕之间。且许不入内署仍放朝参至太和四年三月随以宰相监修国史表上宪宗实录赐随及见在史史官司封郎中苏景裔起居舍人陈夷行屯田员外郎李汉右拾遗蒋系各锦采银器有差。
    王彦威为户部侍郎判度支撰唐典自武德终永贞成一部七十卷文宗嘉之赐以锦采银器。
    李绅为宰相监修国史会昌三年与修撰官郑亚等再修宪宗实录毕进上赐银器锦采有差。
    魏为中书侍郎平章事监修国史大中八年修文宗实录四十卷上之史官给事中卢太常少卿蒋偕司勋员外郎王氵风右补阙卢告膳部员外牛皆颁赐银器锦采序迁职秩。
    後唐赵凤为宰相监修国史天成四年上新修懿祖献祖太祖纪年录共二十卷庄宗实录三十卷凤及修撰张昭远吕咸休各赐缯采银器等。
    晋姚ダ後唐门下侍郎平章事监修国史清泰三年上明宗实录三十卷同修撰官中书舍人充史馆修撰张昭远授尚书礼部侍郎中书舍人充史馆修撰李详加中大夫上柱国并依前充职户部郎中充史馆修撰程渥授右谏议大夫左拾遗充史馆修撰吴承范授左补阙充职右拾遗直史馆杨昭俭授殿中侍御史各颁赐有差。
    汉贾纬仕晋为起居郎天福六年奏曰：伏睹史馆唐高祖至代宗已有纪传德宗至文宗亦存实录武宗至阴济废帝凡六代唯有武宗实录一卷馀皆阙落臣今采访遗文及耆旧传说编成六十五卷目为唐年补遗录以备将来史官修述臣闻裴子野之修宋略爰在梁时姚思廉之纂。《陈书》乃於唐世咸因丧坠景有研寻皇帝陛下与日齐明固天纵圣华山归马崇文之道已行虎殿延儒质疑之论斯启一昨聿宣纶诰精择史官以李氏受终想唐年遗事虽追名上号其制相沿而创法定仪於文或异恐谣俗之讹变致信实以湮沉将缉亡书以修坠典臣久居职分深耻阙遗今录浅闻别陈短序伏冀特回睿鉴俯念愚衷芸阁蓬山诚莫裨於良直蹄涔掬土愿少助於高深请下有司用当取证帝览之嘉叹赐器皿币帛。
    赵熙为兵部郎中天福六年与吏部侍郎张昭受诏修唐史开运中竟毕其功熙授右谏议大夫昭加金紫光禄大夫进封开国子增食邑二百户赏笔削之功也。（一云：开运二年史馆上新修前朝李氏书赐监修宰臣刘朐修史官张昭直馆王仲等缯采银器各有差）。
    周张昭为兵部尚书与太子詹事刘温叟等显德五年撰太祖实录三十卷上之赐物有差册府元龟卷五百五十四。
    ●卷五百五十五
    ○国史部　采撰
    史氏之职旧矣。自周衰失官旧章隳紊仲尼因鲁。《史记》之文考其真伪刊而正之以劝戒盖诸侯之国史也。逮司马迁承重世之业受成书之繇三五已来上下数千载论次其事为一家之言班范继踵述遵无废信乎！得良史之体为作者之雄也。尔後或被诏著撰或私为记述乃有特出新意裁成义类追法春秋系以时月皆研精极虑各自名家至。若焕然垂法著为国典藏在册府是谓信史者咸不越子长之矩矣。其有述隽贤耆旧之美诠高逸贞烈之行第职官之仪秩捃记载之遗逸叙天官五行之占候纪轩木铎之方言著为纪传参於志录者亦史臣之一体也。咸附出焉。
    周孔子明王道七十馀君莫能用故西观周室论。《史记》旧闻兴於鲁而次春秋上记隐下至哀之获麟约辞文去其烦重以制义法王道备人事浃七十子之徒口受其传指为有所讥刺褒讳挹损之文辞不可以书见也。鲁君子左丘明惧弟子人人异端各安其意失其真故因孔子。《史记》具论其语成左氏春秋述子贡撰越绝书十六卷。
    尹喜为函关令撰高士老君内传三卷。
    鬼谷先生撰。《老子》传一卷关令尹喜传一卷（已上并传记）汉陆贾为大中大夫撰楚汉春秋五卷。
