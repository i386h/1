<!-- { "loadSidebar": true } -->
幽王之时荆舒不至乃命将率东征役久病於外（荆谓楚也。舒舒鸠舒阝舒庸之属役谓士故作渐渐之石诗。
宣王命大师皇父整六师以程伯休父为大司马克定淮浦之国进而伐徐徐方来庭故召武公之诗以美之（常武以其有常德而立武功也。）。
汉高祖五年既灭项羽羽所立临江王共敖前死子尉嗣立为王不降遣卢绾刘贾击虏尉事。
十二年十二月陈降将言反时燕王卢绾使人之所阴谋（之往也。）帝使辟阳侯审食其迎绾绾称疾食其言绾有反端三月使樊哙周勃将兵击绾诏曰：燕王绾与吾有故爱之如子闻与陈有谋吾以为亡有故使人迎绾绾称疾不来谋反明矣。燕吏民非有罪也。赐其吏六百石以上爵各一级与绾居去来归者赦之。
景帝二年正月吴王濞胶西王楚王戊赵王遂济南王辟光川王贤胶东王雄渠皆举兵反遣太尉周亚夫大将军窦婴将兵击之斩御史大夫晁错以谢七国二月壬子诸将破七国斩首十馀万级追斩吴王濞於丹徒胶西王楚王戊赵王遂济南王辟光川王贤胶东王雄渠皆自杀。
後汉光武建武元年六月即位于高阝七月遣耿率︹弩将军陈俊军伍杜津（在巩县北一津有渚名有者武王伐纣至於有水是也。）备荥阳以东使吴汉率朱及廷尉岑彭执金吾扬化将军坚镡等十一将军围朱鲔於雒阳九月辛夕卩鲔举城降。
二年正月遣大司马吴汉率九将军击檀乡贼於邺东大破降之是月真定王杨临邑侯让谋反遣前将军耿纯诛之二月遣骠骑大将军景丹率征虏将军祭遵等二将军击弘农贼破之因遣祭遵围蛮中贼张满。
三月遣执金吾贾复率二将军击更始郾王尹遵破降之。又遣虎牙大将军盖延率四将军伐刘
四月大司马吴汉拔朐获董宪庞萌山东悉平。
五月遣虎牙大将军盖延等七将军从陇道伐公孙述初隗嚣为西州大将军会公孙述遣兵寇诏嚣当从天水伐蜀因此欲以溃其心肠嚣复上言曰：天水险阻栈阁绝败。又多设支关帝知其终不为用叵欲讨之遂西幸长安至是遣耿等伐蜀先使来歙奉玺书喻旨嚣疑惧即勒兵使王元据陇坻伐木塞道谋欲杀歙歙得亡归诸将与嚣战大败各引退嚣因使王元行杨景帝七代孙巡侵三辅征西大将军冯异征虏将军祭遵将击破之先是乐浪郡人王闳为郡三老更始败土人王调杀郡守刘宪自称大将军乐浪太守是岁帝遣太守王遵将兵击之至辽东闳与郡曹吏杨邑等共杀调迎遵皆封为列侯。
七年八月隗嚣寇安定征西大将军冯异征虏将军祭遵击却之。
九年六月遣大司马吴汉率四将军击卢芳将贾览於高柳八月遣中郎将来歙监征西大将军冯异等五将军讨隗纯於天水。
十一年十二月大司马吴汉率舟师伐公孙述。
十二年十一月吴汉臧宫与公孙述战於成都大破之述被创夜死汉屠成都夷述宗族及延岑等。
十七年七月妖巫李广等群起据皖城遣虎贲中郎将马援骠骑将军志讨之。
九月破皖斩李广等。
十八年二月蜀郡守将史歆叛遣大司马吴汉率二将军讨之围成都百馀日城破诛歆等。
四月遣伏波将军马援率楼公将军志等击交趾贼徵侧等（徵例及妹徵贰交趾女子甚守苏定以法绳之故反起十六年二月至是遣将讨之）发长沙桂阳零陵苍梧兵万馀人讨之。
十九年正月妖巫单臣傅镇等反据原武遣大中大夫臧宫围之四月拔原武斩臣镇等是月马援破交趾斩徵侧徵贰等馀皆降散进击九真贼都阳等破降之徙其渠帅三百馀口於零陵，於是岭表悉平。
安帝永初三年九月海贼张伯路等寇略缘海九郡遣侍御史庞雄督州郡兵讨之。
四年正月海贼张伯路复与勃海平原剧贼刘文河周文光等攻厌次杀县令遣御史中丞王宗督青州刺史法雄讨破之。
五年九月汉阳人杜琦王信叛（琦自称安汉将军）遣侍御史唐喜讨破斩之（传信首诣雒城门外）。
顺帝建康元年八月扬徐盗贼范容周生等寇掠城邑遣御史中丞冯绲督州郡兵讨之。
桓帝永寿二年三月太山贼公孙举等寇青兖徐三州遣中郎将纪明讨破斩之。
延熹三年九月太山琅琊贼劳丙等复叛寇掠百姓遣御史中丞赵某（史阙其名）持节督州郡兵讨之。
十一月太山贼叔孙无忌攻杀都尉侯章遣中郎将宗贤讨破之。
灵帝中平元年二月钜鹿人张角自称黄天其部帅三十六万皆著黄巾同日反叛安平甘陵人各执其王以应之（安平王续江陵王忠）以河南尹何进为大将军将兵屯都亭置八关都尉官（都亭在雒阳八关谓函谷广城伊阙大谷还辕施门小平津孟津也。）遣北中郎将卢讨张角左中郎将皇甫嵩右中郎将朱隽讨颖州黄巾。
四年二月荥阳贼杀中牟令（令落皓主簿潘业临车不顾皆被害）遣河南尹何苗讨破之。
五年九月遣中郎将孟益率骑都尉公孙瓒讨渔阳贼张纯等瓒与纯战於石门大破之（时乌桓反叛与贼张纯等攻靳中故瓒追击之石门山名也。在今营州西南）。
献帝建安二年诏曰：故左将军袁术不顾朝恩坐创卤逆造合虚伪欲因兵乱诡诈百姓始闻其言以为不然定得使持节为平东将军领徐州牧温侯布（布吕布也。）上术所造惑众妖妄知术鸱枭之性遂其无道修治王宫署置公卿郊天祀地残民害物为祸深酷布前後上策（孙策也。）乃心本朝欲还讨术为国效节乞加显异夫悬赏候功惟勤是与故便宠授承袭前邑重以大郡荣耀兼至是策输力竭命之秋也。其亟与布及行吴郡太守安东将军陈戮力一心同时赴讨十年八月马超在汉阳复因羌胡为害氐王千万叛应超屯兴国遣获军将军夏侯渊讨之。
魏文帝黄初六年利成郡兵蔡芳等以郡叛杀太守徐质遣屯骑校尉任福兵校尉昭与青州刺史讨平之其见胁略及亡命者皆赦其罪。
明帝以黄初七年五月即位八月吴将诸葛瑾张霸等寇襄阳遣武军大将军司马懿讨破之斩大将军曹休。又破其别将於寻阳。
大和元年正月西平麴英反杀临羌令西都长遣将军郝昭鹿磐讨杀之。
十二月新城太守孟达反诏骠骑将军司马懿讨之攻破新城斩达传其首。
二年正月蜀大将诸葛亮寇边天水南安安定三郡吏民叛应亮遣大将军曹真都督关右并进兵右将军张击亮於街亭大破之亮败走三郡平。
四年七月诏大司马曹真大将军司马懿伐蜀。
景初二年正月诏太尉司马懿帅众讨辽东围公孙渊於襄平大破之传渊首於京师海东诸郡平齐王正始五年二月诏大将军曹爽率众征蜀四月爽引军还。
嘉平四年十一月诏征南大将军王昶征东将军胡遵镇南将军母丘俭等征吴十二月不利而还。
五年五月吴太傅诸葛恪围合肥新城诏太尉司马孚拒之七月恪退还。
高贵乡公正元二年正月镇东将军母丘俭扬州刺史文钦反大将军司马师征之。
八月蜀大将军姜维寇狄道以长水校尉邓艾行安西将军与征西陈泰并力拒维复遣太尉司马孚为後继九月维退还。
陈留王景元四年五月诏曰：蜀蕞尔小国土狭民寡而姜维虐用其众曾无废志往岁破败之後犹复耕种沓中刻剥众羌劳役无己民不康命夫兼弱攻昧武之善经致人而不致於人兵家之上略蜀所恃赖惟维而已因其远离巢窟用力为易今使征西将军邓艾督率诸军趣甘松沓中以罗取维雍州刺史诸葛绪督军越武都高楼首尾讨。若禽维便当东西并进扫灭巴蜀也。又命征西将军锺会繇骆谷伐蜀时邓艾诸葛绪各统诸军三万馀人会统十馀万众分从斜谷骆谷入（十一月刘禅降）。
晋武帝咸宁五年十一月大举伐吴遣镇军将军琅琊王佃出冫余中安都将军王浑出江西建威将军王戎出武昌平西将军胡奋出夏口镇南大将军杜预出江陵龙骧将军王广武将军唐彬率巴蜀之卒浮江而下东西凡二十馀万以太尉贾充为大都督行冠军将军杨济为副总统众军。
太康元年正月王浑克吴寻阳赖卿诸城获吴武威将军周兴二月王唐彬等克丹阳城。又克西陵杀西陵都督镇军将军留宪征南将军成璩西陵监郑广王。又克夷道乐乡城杀夷道监陆晏水军都督陆景杜预克江陵斩吴江陵督伍延平南将军胡奋克江安，於是诸军并进乐乡荆门诸戍相次来降以为都督益梁二州诸军事复下诏曰：彬东下扫除巴丘与胡奋王十一月刘禅降戎共平夏口武昌顺流长骛直造秣陵与奋戎审量其宜杜预当镇静零桂怀辑衡阳大兵既过荆州南境固当传檄而定预当分万人给七千给彬夏口既平奋宜以七千人给武昌既平戎当以六千人增彬太尉充移屯项总督诸方破夏口武昌遂泛舟东下所至皆平王浑周俊与吴丞相张悌战於板桥大败之斩悌及其将孙震沈莹传首雒阳皓穷蹙诣降送玺绶於琅琊王佃惠帝永康末赵厥反于蜀假梁州刺史罗尚节为平西将军益州刺史西戎校尉时李特亦起於蜀攻蜀杀赵厥。又攻尚荆州刺史宗岱率建平太守孙阜救之次於江州尚乃使兵曹从事任锐伪降因出密宣告於外克日俱击遂大破之斩李特传首雒阳。
大安中张昌作乱宁朔将军刘弘转使持节南蛮校尉荆州刺史率前将军赵让等讨昌自方城至宛新野所向皆平以弘为镇南将军都督荆州诸军事弘遣南蛮三月孙皓降长史陶侃为大都护参军蒯常为义军都护牙门将皮初为都战帅进据襄阳张昌并军围宛败赵让军引退屯梁侃初等累战破昌前後斩首数万人及到官昌惧而逃於下隽山弘遣军讨昌斩之其众悉降荆土平。
永兴二年十月诏曰：得豫州刺史刘乔檄称颍川太守刘舆迫胁骠骑将军距逆诏令造构弘逆擅劫郡县合聚兵众擅用荀为兖州断截王命镇南大将军荆州刺史刘弘平南将军彭城王释等其各勒所统径会许昌与乔并力今遣右将军张方为大都督统精卒十万廷武将军吕郎广武将军骞ァ建威将军刁默等为军前锋共会许昌除舆兄弟。又使前车骑将军石超北中郎将王阐讨舆等。
怀帝永嘉三年九月刘聪围浚仪遣平北将军曹武讨之东海王越入保京城聪至西明门越御之战於宣扬门外大破之。
五年三月戊午诏下东海王越罪状告方镇讨之元帝建武元年石勒将石季龙围谯城平西将军祖逖击走之帝传檄天下曰：逆贼石勒肆虐河朔逋诛历载游魂纵逸复遣卤党石季龙犬羊之众越河南渡纵其鸩毒平西将军祖逖帅众讨击应时溃散今遣车骑将军琅琊王裒等九军锐卒三万水陆四道径造贼场受逖节度有能枭季龙首者赏绢三千疋金五十斤封县侯食邑二千户。又贼党能枭送季龙首者封赏亦同之。
太兴二年四月太山太守徐龛以郡叛自号兖州刺史寇济岱七月冠东遣太子左卫率羊鉴将军统徐州刺史蔡豹讨之（三年五月龛降）。
穆帝永和十一年四月姚襄帅众寇外黄冠军将军龙季大破之。
十二年三月姚襄入於许昌以太尉桓温为征讨大都督以讨之八月战於伊水大败之襄走平阳徙其馀众三千馀家於江汉之间十月慕容恪攻龛於广固使北中郎将荀羡帅师次于琅琊以救之。
废帝海西公太和四年四月大司马桓温帅众伐慕容大破之。
孝武帝太元八年八月苻坚帅众渡淮遣征讨都督谢石冠军将军谢玄辅国将军谢琰西中郎将桓伊等距之。
十月诸将及苻坚战於淝水大破之俘斩数万计九年正月车骑将军桓冲部将郭宝伐苻坚新城魏兴上庸三郡降之。
