<!-- { "loadSidebar": true } -->
    後汉锺离意为郡督邮会稽大疫死者万数意独身自隐亲经给医药（隐谓亲自隐恤之经给谓经营济给之）所部多蒙全济举孝廉再迁辟大司徒侯霸府诏部送徒诣河内时冬寒徒病不能行路过弘农意取移属县使作徒衣县不得已与之而上书言状意亦具以闻光武得奏以见霸曰：君所使掾何乃仁於用心诚良吏也。
    曹褒为射声校尉射声营见有停棺不葬者百馀所褒亲自履行问其意故吏对曰：此等多是建武以来绝无後者不得埋掩褒乃怆然为买空地悉葬其无主者设祭以祀之迁城门校尉将作大匠时有疾疫褒巡行病徒为给医药经理饣粥多蒙济活。
    邓训司徒禹之第六子明帝即位初以为郎中训谦恕下士无贵贱见之如旧朋友子往来门内视之如子有过加鞭朴之教太医皮巡从猎上林还暮宿殿门下寒疝病发时训直事闻巡声起往问之巡曰：异得火以熨背训身至太官门为求火不得乃以口嘘其背复呼同庐郎共更嘘至朝遂愈也。
    盛吉字君达为廷尉性多仁恩务在哀矜每至冬月罪当断夜看刑状其妻执烛吉手持丹笔夫妻相向垂泣。
    廖扶汝南平舆人绝志世外专精经典岁荒敛葬遭疫死亡不能自收者甚众。
    折像广汉雒人不仕幼有仁心不杀昆虫不折萌芽韩卓家奴腊日窃食祭其先卓义其心即日免之。
    舒仲应为袁术沛相时江淮间相食殆尽术僭号天旱岁荒士民冻馁术以米十万斛与为军粮仲应悉散以给饥民术闻怒陈兵将斩之仲应曰：知当必死故为之耳宁可以一人之命救百姓於涂炭术下马牵之曰：仲应足下独欲享天下重名而不与吾共之耶。
    晋刘ら之南阳人车骑将军桓冲请为长史固辞不受去家百馀里有一独媪疾将死叹息谓人曰：谁当埋我唯有刘长史耳何繇令知ら之先闻其有患故往候之值其命终乃身为治棺殡送之其仁爱恻隐如此。
    郭翻武昌人不交世事尝以车猎去家百馀里道中逄病人以车送之徒步而归。
    宋严世期会稽山阴人好施慕善出自天然同里张迈三人妻各产子时岁饥俭虑不相存欲弃而不举世期闻之驰往拯救分食解衣以赡其乏三子并得成长同县俞阳妻庄年九十庄女兰七十并各老病单孤无所依世期衣饴之二十馀年死并殡葬之宗亲严弘乡人潘伯等十五人荒年并饿死露骸不收世期买棺器殡埋存育孩幼。
    南齐江泌字士清性行仁义衣弊虱饥乃复取置衣中数日间终身无复虱有志行食菜不食心以其有生意也。历任南中郎行参军所给募吏去役得时病莫有舍之者吏扶杖投泌泌亲自隐┰吏死泌为买棺无僮役兄弟共埋之领国子助教乘牵车见老翁步行下车载之躬自步去。
    孔山阴人至行通神曾有鹿中箭来投为之养疮愈然後去太守王僧虔与张绪。《书》曰：孔敬康曾孙也。行动幽祗德标松桂引为主簿遂不可屈此古之遗德也。
    张融为仪曹郎摄祠仓二曹寻兼掌正厨融见宰杀回车迳去自表解职。
    梁严植之字孝源为中抚军参军率性仁慈好行阴德虽在ウ室未尝怠也。少尝山行见一患者植之问其姓名不能答载与俱归为营医药六日而死植之为棺殡殓之卒不知何许人也。尝缘栅塘行见患人卧塘侧植之下车问其故云：姓黄氏家本荆州为人佣赁疾既笃公主将发弃之于岸植之心恻然载还治之经年而黄氏差请终身充奴仆以报厚恩植之不受遗以资粮遣之其义行多如此。
    後魏凌子彰崇好道术曾婴重疾药中须桑螵蛸子彰不忍害物遂不服焉其仁恕如此。
    高谦之为国子博士好施赡恤言诺无亏居家僮隶对其儿不挞其父母生三子便免其一世无髡黥奴婢尝称俱禀人体如何残害。
    李亮妙於医术亮大为厅事以舍病人停车舆於下时有死者则就而棺殡亲往吊视其仁厚。若此终前将军领太医令。
    崔光为侍中皇兴初有同郡二人并被掠为奴婢後诣光求哀光乃以二口赎免高祖闻而嘉之。
    北齐房谟为丞相右长史以直甚被赏遇谟悉心尽力知无不为前後赐其奴婢率多免放神武後赐其生口多黥面为房字付之。
    後周张元字孝始河北首城人六岁村陌有狗子为人所弃者元见即收而养之其叔父怒曰：何用此为将欲更弃之元对曰：有生之类莫不重其性命。若天生天杀自然之理今为人所弃而死非其道也。若见而不收养无仁心也。是以收而养之叔父感其言遂许焉未几乃有狗母兔一死兔置元前而去。
    隋乞伏惠为潭桂二州总管曾见人以{塞}捕鱼者出绢买而放之其仁心如此百姓美之号其处曰：西河公{塞}。
    唐李大亮为安州刺史擒辅公┙将军张善安以功赐奴婢百人大亮谓之曰：汝辈多衣冠子女吾何忍以汝为贱隶乎！一皆放遣高祖闻而嗟异复赐俚婢三十人。
    任简迪为天德军使李景略判官性重厚尝有军宴行酒者误以醯进简迪知误以景略法严虑坐主酒者乃勉饮尽之而伪容其过以酒薄白景略请换之，於是军中皆感悦。
    刘祥道为刑部尚书每覆大狱必欷而叹奏决之日为之再不食。
    周冯道晋末为太尉封魏国公北虏犯阙随虏北行在恒山见有中国士女为虏所俘者出橐装以赎之皆寄於高尼精舍後相次访其家以归之。
    ○总录部　信
    仲尼曰：自古皆有死人无信不立则知君子励不欺之节哲人怀可复之言自其诚而至於明发於外所以不言示於挂剑杀鸡应乎！千里郡儿赴於竹马一诺重於黄金著行立诚可谓至矣。
    延陵季子吴之公子将西聘晋带宝剑以过徐君徐君观剑不言而色欲之延陵季子为有上国之使未献也。然其心许之矣。致使於晋顾反则徐君死，於是脱剑致之嗣君从者止之曰：此吴国之宝非所以赠也。延陵季子曰：吾非赠之也。先日吾来徐君观吾剑不言而其色欲之吾为有上国之使未献也。虽然吾心已许之矣。今死而不进是欺心也。爱剑违心廉者不为也。遂脱剑与嗣君嗣君曰：先君无命孤不敢受剑，於是季子以剑带徐君墓树而去徐人嘉而歌之曰：延陵季子弓不忘故脱千金之剑弓带丘墓。
    仲繇字子路卫人无宿诺（宿犹豫也。子路笃信恐临时多故故不豫诺）小邾射以句绎奔鲁曰：使季路要我吾无盟矣。（子路诚信故欲得与相要誓而不须盟）子路辞季康子使冉有谓之曰：千乘之国不信其盟而信子之言子何辱焉。
    吴起魏人示其妻以组曰：子为我织组令如是组妻织组异善起曰：非诏也。使衣之而归妻往请之起曰：家无虚言。
    尾生与女子期於梁下女子不来水至不去抱梁柱而死。
    汉季布楚人以然诺闻楚人为之谚曰：得黄金百斤不如季布一诺。
    後汉贾复王莽末为县掾迎盐河东会遇盗贼等比十馀人皆放散其盐复独完以还县县中称其信。
    郭为并州牧始至行部到西河美稷有童儿数百各骑竹马於道路次迎拜问儿曹何自远来对曰：闻使君到喜故来奉迎辞谢之事讫诸儿复送至郭外问使君何日当还谓别驾从事计日当告之行部既还先期一日为违信於诸儿遂止于野亭须期乃入。
    范式字巨卿一名汜少游太学为诸生与汝南张劭为友劭字元伯二人并告归乡里式谓元伯曰：後二年当还将过拜尊亲见孺子焉乃共克期日後期方至元伯具以白母请设酒馔以候之母曰：二年之别千里结言尔何相信之审耶对曰：巨卿信士必不乖违母曰：。若然当为尔酝酒至其日巨卿果到升堂拜饮尽欢而别。
    吴太史慈字子义东莱黄人也。汉末随扬州刺史刘繇与长沙桓王策战神亭战败为策所执策素闻其名即解缵请见咨问进取之术慈答曰：破军之将不足与论事策曰：昔韩信定计於广武今策决疑於仁者君何辞焉慈曰：州军新破士卒离心。若傥分散难复合聚欲出宣恩安集恐不合尊意策长跪答曰：诚本心所望也。明日中望君来还诸将皆疑策曰：太史子义青州名士以信义为先终不欺策明日大请诸将豫设酒食立竿视影日中而慈至策大悦尝与参论诸军事。
    陈萧允为光禄大夫性敦重未尝以荣利干怀及晋安王出镇湘州。又苦携允允少与蔡景历善历子徵修父党之敬闻允将行乃诣允曰：公年德并高国之元老从容坐镇旦夕自为列曹何为方复辛苦在外答曰：已许晋安，岂可忘信其恬於荣势如此。
    唐萧至忠年少时与友人期於路隅会风雪冻洌诸人皆奔避就宇下至忠曰：宁有与人期而求安失信乎！独不去众咸叹服後为黄门侍郎同中书门下平章事。
    王友贞怀州河内人出言未尝负诺时论以为真君子中宗时以太子舍人徵固以疾辞。
    ○总录部　俭
    先贤有言曰：礼与其奢也。宁俭。又曰：在约则久是故节俭之行君子攸先。若乃历辅邦君继登相事妾不衣帛家无私积以至受伐冰之禄列票彡缨之位居室不饣希田园以芜处之有常克敦素履如此则岂独遗清白於子孙亦可以免乎！祸患矣。
    斗子文楚人三登令尹无一日之积成王闻子文朝不及夕也，於是乎！每朝设脯七束糗一箱以羞子文成王每出子文之禄子文必逃王止而後复人谓子文曰：人生求富子逃之何也。对曰：从政者以庇人也。人多旷者而我取富焉是勤人以自封也。死无日矣。我逃死非逃富也。
    赵盾晋大夫也。晋灵公使勇士往杀之勇士入俯而其户方食鱼餮勇士曰：嘻子诚仁人也。子为晋国重卿而食鱼餮见子之俭也。君使我杀子吾不忍杀子也。吾亦不可复见遂刎颈而死。
    季。《文子》鲁大夫名行父相宣成无衣帛之妾无食粟之马仲孙它谏曰：子为鲁上卿相二君矣。妾不衣帛马不食粟人其以子为爱其不华国乎！。《文子》曰：吾亦愿然吾观国人其父兄之食粗而衣恶者犹多矣。吾是以不敢人之父兄食粗衣恶而我美妾与马无乃非相人者乎！且吾闻以德荣为国华不闻以妾与马。《文子》以告孟献子（献子它之父仲孙蔑也。）献子囚之七日自是子服之妾衣不过七升之布（子服即它也。八十缕为升）马饩不过稂莠。《文子》闻之曰：过而能改者民之上也。使为上大夫（又云：。《文子》卒大夫入敛宰尤家器为葬备无衣帛之妾无食粟之马无藏金玉无重器备）。
