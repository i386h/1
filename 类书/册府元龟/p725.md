<!-- { "loadSidebar": true } -->
    杨骏以武悼皇后父为车骑将军武帝疾笃未有顾命功臣皆已没矣。朝臣惶惑计无所从而骏尽斥群公亲侍左右因取改易公卿树其心腹会帝小间见所用者非乃正色谓骏曰：何得便尔乃诏中书以汝南王亮与骏夹辅王室骏恐失权宠从中书借诏观之得便匿藏中书令华е恐惧自往索之终不肯与信宿之间帝疾遂笃后乃奏帝以骏辅政帝颔之。
    骏弟珧为卫将军初以退让称晚乃合朋党构出齐王攸中护军羊与北军中候成粲谋欲因见珧而手刃之珧知而辞疾不出讽有司奏转为太仆自是举朝莫敢枝梧而素论尽矣。
    贾模太尉充之从子贾后既豫朝政擢为侍中加授光禄大夫模潜执权势外形欲远之每有启奏贾后事入辄急或托疾以避之至於素有嫌忿多所中舀朝廷甚惮之。
    贾谧母贾午太尉充少女也。谧以充外孙嗣为鲁公贾后母郭槐欲以谧父韩寿女为愍怀太子妃太子亦欲婚韩氏自固而寿妻贾午及后皆不听而为太子聘王衍小女惠风太子闻衍长女美而贾后为谧聘之心不能平颇以为怨谧尝与太子围棋争道成都王[A13C]见而呵谧谧意愈不平因此谮太子於后曰：太子广买田业多畜私财以结小人者为贾氏故也。密闻其言云：皇后万岁後吾当鱼肉之非但如是宫车晏驾彼居大位依杨氏故事诛臣等而废后放金墉如反手耳不如早为之所更立慈顺者以自防卫后纳其言。又宣扬太子之短布诸远近於时朝野咸知贾后有害太子之意。
    後魏卢道虔尚孝文女济南长公主道虔外甥李尚庄帝女丰亭公主因相藉托。
    唐武三思则天皇后之兄子为特进兼太子宾客性倾巧便僻善事人。又以宗室中近属特蒙亲信天后数幸其第赏赐甚厚时薛怀义张易之张昌宗相继被宠幸三思与从父兄承嗣每折节事之怀义将欲乘马三思等必为之执辔。又赠昌宗诗称为王子晋後身极笔褒美三思以天后厌居深宫。又欲与张易之兄弟扈从驰骋以弄其权乃请创造三阳宫于嵩山兴泰宫于万寿山请天后每岁临幸前後工役甚众百姓怨之神龙三年五月己亥中宗以价踊贵召太府卿纪处纳亲问其故翌日左骁卫将军兼知太史令傅孝忠奏言其夜有摄提星入太微至帝座此则王者与大臣私相接大臣不能纳忠故有其应三思阴讽之也。
    韦温庶人从父兄神龙中以后族累迁户部尚书为人庸昧李多祚举兵之後韦氏不安拜温为太子少保同中书门下三品以自固及韦氏临朝温为谋首杨国忠贵妃从父之子玄宗天宝中为监察御史时帝春秋高意有所恶故国忠以此得深探上旨其摘觖皆以是中之骤迁侍御史度支员外郎给事中御史中丞兼掌钱出入禁闱日加亲幸武部侍郎吉温为国忠陈移夺执政计国忠深纳之刑部尚书兼京兆尹萧炅御史中丞宋浑皆李林甫所亲善国忠以飞言奏贬林甫不能救御史大夫兼京兆尹王钅共势与国忠侔位望居其右国忠忌其与己分权会钅共弟钅旱与邢纟宰有奸谋事泄国忠因而舀之坐以大逆代钅共为御史大夫权领京兆尹五日穷竟邢纟宰枝党狱成而罢。又密奏林甫党钅共及交私阿布思状哥舒翰陈希烈附会证成之帝由此疏林甫天宝末官至司空玄宗闻河朔变起欲以皇太子监国而自亲征谋於国忠国忠大惧归谓姊妹曰：我等死在旦夕今储宫监国当与娘子等并命矣。姊妹哭诉於贵妃贵妃衔土请命其事乃止。
    ○外戚部　贪黩夫犭旬财曰：贪玷官为墨而有处帝戚之重缘外氏之恩专怙威权罔饬簋势贵宠负气骄吝受赇以荐士通贿以乱政掊克是逞聚敛无厌乃至陷人非辜安忍取货滥声远播鬼迹自彰用速简书斯可痛惜者矣。
    汉田景帝王皇后同母弟也。武帝时为太尉亲贵用事时梁内史韩安国坐法失官家居以五百金遗言安国太后帝素闻安国贤即召以为北地都尉。
    田祖景帝王皇后同母弟胜子也。嗣胜为周阳侯武帝元狩三年坐当归轵侯宅不与免（臣钦。若等曰：轵侯薄昭孙梁也。）後汉窦宪章德窦皇后兄也。和帝时为侍中虎贲中郎将恃宫掖声势遂以贱直请夺沁水公主田（沁水公主明帝女）园主畏逼不敢计。
    梁冀顺烈梁皇后兄也。为大将军扶风人士孙奋居富而性吝冀因以马乘遗之从贷钱五千万奋以三千万与之冀大怒乃告郡县认奋母为其守藏婢云：盗白珠十斛紫金千斤以叛遂收考奋兄弟死於狱中悉没资财亿七千馀万。
    陈宋陈佛念後废帝陈太妃叔父也。为步兵校尉大通货贿侵乱朝政及顺帝明初赐死。
    後魏高肇文昭皇太后之兄也。宣武景明初封平原郡公数日之间富贵赫奕是年咸阳王禧诛财物珍宝奴婢田宅入高氏。
    北齐尉景仕东魏为太傅景妻神武之姊也。以勋戚每有军事常被委重而不能忘怀财利神武每嫌责之转冀州刺史。又大纳贿发夫猎死者三百人厍狄干与景在神武坐干请作御史中尉神武曰：何意下求卑官干曰：欲捉尉景神武大笑令优者石董桶戏之董桶剥景衣曰：公剥百姓董桶何为不剥公神武诫景曰：可以无贪也。
    娄武明皇后母弟昭子也。以外戚贵幸纵情财色为瀛州刺史聚敛无厌。
    娄定远武明皇后之侄也。武成帝时封临淮王武成大渐与赵郡王等同受顾命拜司空赵郡王之奏黜和士开远与其谋遂纳士开贿成赵郡之祸其贪鄙如此。
    唐萧造隋大业时以后族历太府卿巴东太守所在之职多以黩货闻缘於外戚累原其罪。
    贺兰敏之则天皇后姊子也。则天继母荣国夫人杨氏卒则天内出大瑞锦令敏之造佛像追福敏之自隐用之。
    窦昭成皇后之兄玄宗开元初以舅氏封毕国公而兄弟希希皆贪鄙过自封植。又甚焉。
    王守一玄宗王庶人同母双生也。性贪鄙积聚巨万开元十一年自太子少保坐与庶人潜通左道左迁柳州别驾籍没其家财帛不可胜计。
    薛谂玄宗甥也。性贪猥恃国戚恣行凶忍尝於私第使群奴以重贾於坊市诱贩缯帛者悉於後园椎杀之窃其财经岁乃为所告帝深恶之长流襄州死於路。
    张清尚玄宗公主为驸马都尉肃宗乾元元年二月赞善大夫张状首清受钱二千贯许奏免交倚罪帝以清子婿不於法敕清母决四十放赃钱初父为御史大夫玄宗欲幸蜀改户部尚书长安失没於贼伪授侍中至德初克复倚惧遂纳贿於清以求免罪。
    梁赵岩尚太祖女长乐公主授卫尉卿末帝即位为租庸使守户部尚书岩以勋戚自负货赂公行天下之赂半入其门丰其饮馔动费万钱僦敛网罗其徒如市权势熏灼人皆阿附。
    ○外戚部　害贤
    害仁以求生先圣之深戒伤贤而被祸往志之明徵降自汉代政化多缺宠母后之党贵皇丽之族位高而难制势去而莫遏故有窃弄政柄擅作威虐光宠支附忌克忠良造为飞条诬以深[C260]讽希旨之吏极文致之辜俾良士滞於下僚忠臣陷於非辟天之瘅恶戚以自贻故昔之明王所以右贤而左戚者诚有旨哉！。
    汉田以孝景王皇后同母弟为丞相初魏其侯窦婴闻有劾即阳病痱不食欲死或闻帝无意杀婴复食治病议定不死矣。乃有飞语为恶言闻上（为坐飞扬诽谤之语也。）故婴论弃市渭城。
    王莽以元后之子为大司马初前将军何武举後将军公孙禄可大司马而禄亦举武太后竟用莽莽讽有司劾奏武禄互相举皆免武就国元始三年吕宽等事起武在见诬中大理正槛车徵武武自杀。
    後汉窦宪以章德皇后之兄为大将军初梁讽为宪军司马後忤宪意髡输武威武威太守承旨杀之。又何敞数切谏言诸窦罪过宪等深怨之时济南王康尊贵骄甚宪乃白出敞为济南太傅。
    梁商以顺烈皇后之父为大将军初王堂为汝南太守商及尚书令袁汤以属不行并恨之後庐江贼迸入弋阳界堂勒兵追讨即使奔散而商汤犹因此讽州奏堂在任无警免归家。
    梁冀以顺烈皇后之兄为大将军太尉李固议立清河王蒜为嗣冀不从後岁馀甘陵刘文魏郡刘有共为妖言下狱门生勃海王调贯械上书证固之枉河内赵承等数千人亦要诣阙通诉（《字林》曰：椹也。音质椹音竹心切）太后明之乃赦焉及出狱京师市里皆称万岁冀闻之大惊畏固明德终为己害乃更据奏前事遂诛之。又皇甫规举贤良方正对策帝忿其刺己以规为下第拜郎中疾免归州郡承冀旨几陷死者再三。又杜乔为太尉在位数月以地震免宦者唐衡左等因共谮於帝曰：陛下前当即位乔与李固抗议言上不堪奉汉宗祀帝亦怨之及清河王蒜事起冀遂讽有司劾乔及李固与刘有等交通请逮案罪而梁太后素知乔忠但策免而已冀愈怒使人胁乔曰：早从宜妻子可得全乔不肯明日冀遣骑至其门不闻哭者遂按系之死狱中妻子归故郡冀。又闻郎崔琦才请与交琦作外戚箴白鹄赋讽冀冀怒遣归後除为临济长不敢之职解印绶去冀遂令刺客阴求杀之。又种为益州刺史时永昌太守冶铸黄金为文蛇以献冀纠察逮捕驰传上言而二府畏懦不敢案之冀由是衔怒於会巴郡人服直聚党数百人自称天王与太守应承讨捕不克吏人多被伤害冀因此舀之传逮承太尉李固上疏梁太后省奏乃赦承罪免官而已。又马融为南郡太守先有事忤冀冀讽有司奏融在郡贪浊免官髡徙方自刺不死得赦还。又陈龟为度辽将军既到职州郡重足震忄栗鲜卑不敢近塞冀与龟素有隙谮其沮毁国威挑取功举（挑犹取也。独取其名如挑战之义）不为胡虏所畏坐徵还遂乞骸骨归田复徵为尚书冀虐日甚龟自知必为冀所害不食七日而死。
    晋杨骏以武悼皇后之父为车骑将军辅政惠帝即位以张华为太子少傅与王戎裴楷和峤俱以德望为骏所忌皆不与朝政。
    唐武承嗣以则天兄子为文昌左相时张嘉福等请立承嗣为皇太子则天以问地官尚书格辅元固称不可承嗣谮之故及於祸天授三年二月御史中丞来俊臣奏言凤阁侍郎任知古地官侍郎狄仁杰冬官侍郎裴行本司农卿裴宣礼前文昌右丞卢献可御史中丞魏元忠潞州刺史李嗣真并谋逆请诛之制不许特令免死承嗣奏曰：仁杰等包藏逆节事迹并彰陛下虽欲屈法伸恩无以惩艾凶慝帝曰：朕好生恶杀志在恤刑涣汗已行不可更返殿中侍御史霍献可奏曰：陛下不杀裴宣礼等臣请绝命於前遂以头触殿陛血流覆面献可即宣礼之甥以此表人臣之节凤阁舍人向光道侍御史张知默。又极言请诛之不许准左授知古江夏县令仁杰彭泽令宣礼夷陵令元忠江陵令献可西乡令行本嗣真流於岭表。
