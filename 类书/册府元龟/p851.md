<!-- { "loadSidebar": true } -->
    怡峰以都督从贺拔岳讨平陇右破窦泰复弘农破沙苑。又与诸军征讨每皆克捷累迁车骑大将军开府夏州刺史。
    李贤为殿中将军贺拔岳为侯莫陈悦所害太祖西征贤与其弟远穆等密应侯莫陈崇以功授都督仍守原州及太祖至秦州悦弃城走太祖令兄子导勒兵追之以贤为前驱转战四百馀里至牵屯山及之悦自刭於阵贤亦被重疮马中流矢太祖嘉之赏奴婢布帛及杂畜等授持节抚军大将军都督。
    贺拔胜魏孝武时为骠骑大将军开府荆州刺史胜攻拔梁下氵差戍使人诱劝诸蛮皆率其种落归款汉南大骇攻冯翊安定冯阳并下之进位尚书令。
    李延孙为直阁将军贺拔胜为荆州刺史表延孙为都督肃清亚路颇有力焉会东魏遣行台慕容绍宗等数道来攻延孙奖励所部出战遂破之临阵斩其扬州刺史薛喜族，於是义军更振乃授延孙京南行台节度河南诸军事广州刺史。
    独孤信为魏武卫将军从孝武入关时荆州虽陷东魏人心犹恋本朝乃以信兼尚书仆射东南道行台荆州刺史以招怀之信遂大破东魏将田八能辛纂三荆遂定就拜车骑大将军。
    王雄为骠骑大将军率军从子午谷围梁上津魏兴明年克之。
    宇文虬为征虏将军从独孤信在荆州破梁人於下氵差遂平欧阳ガ城虬俘获甚多。又攻南阳广平二城擒郡守一人以功加安西将军孝武西迁虬为帐内都督破田八能擒东魏荆州刺史辛纂虬功居多大统三年论前後功进爵为公擒窦泰复弘农及沙苑河桥之战皆有功进车骑将军从独孤信讨梁企定破之进骠骑大将军与王雄征上津魏兴等并破之。又於白马与武陵王萧纪将杨乾运战破之寻而魏兴复叛虬。又与王雄讨平之进位大将军。
    段永为平东将军孝武西迁永时不及从大统初乃结宗人潜谋归款密与都督赵业等袭斩西中郎将慕容显和传首京师以功别封昌平县子徐州刺史从擒窦泰复弘农破沙苑并有战功进爵为公河桥之役永力战先登授南汾州刺史累迁骠骑大将军。
    贺兰祥为都督常居太祖帐下从平侯莫陈悦。又迎西魏孝武以前後功封抚夷县伯邑五百户仍从击潼关获东魏将薛长孺。又攻回洛城拔之还拜左右直长进爵为公孝闵践祚迁大司马明帝武成初吐谷浑侵凉州诏祥与宇文贵讨之遂与广定王锺留王等战破之因拔其洮阳洪和二城以其地为洮州抚安西土振旅而还。
    王子直为太祖行台郎中汉炽屠各阻兵於南山与陇东屠各共为唇齿太祖令子直率泾州步骑五千讨破之南山平除尚书左丞兵部郎中。
    杨В为车骑将军拔东魏邵郡迁为太祖大行台左丞齐神武败於沙苑其将韩轨潘雒可朱浑元等为殿В分兵要截杀伤甚众东雍州刺史司马恭惧В威声弃城遁走В遂移据东雍州文帝以В有谋略堪委边任乃表行建州事时建州远在敌境三百馀里然В威恩夙著所经之处并赢粮附之北至建州众已数万东魏刺史车折于洛出兵逆战В一鼓败之。又破其行台斛律俱步骑二万於州西大获甲仗及军资以给义士繇是威名大振时东魏以正平为东雍州遣薛荣祖镇之В将谋取之乃先遣奇兵急攻汾桥荣祖果尽出城中战士於汾桥拒守其夜步率骑兵二千从他道济遂袭克之进骠骑将军既而邵郡民以郡东叛郡守郭武安脱身走免В。又率兵攻而复之转正平郡守。又击破东魏南绛郡虏其郡守屈僧珍录前後功别封阳县伯邑五百户邙山之战В攻拔柏谷坞因即镇之及大军不利В亦拔还而东魏将侯景率骑追ВВ与仪同韦法保同心抗御。且战。且前经十数里景乃引退太祖嘉之赐帛三百疋复授建州刺史。
    赵刚为营州刺史时滑州人郑五鬼构逆与叛羌傍乞铁忽相应令刚往镇之会郑五鬼已克定夷镇所在立栅刚至并攻破之散其党与五鬼，於是西奔铁忽刚。又进破铁忽。
    郭贤为车骑大将军镇鲁阳及颍川被围东魏遣蛮酋鲁和扇动群蛮规断亚路和乃遣其从弟兴和为广汉郡守率其部曲侵扰州境贤密简士马轻往掩袭大破之遂擒鲁和。
    陈忻为显州刺史仍留静边时东魏将侯景筑九曲城忻率众邀之擒其宜阳郡守赵嵩金门郡守乐敬宾後从李远平九曲城授帅都督东魏将军尔朱浑愿率精骑三千来向宜阳忻与诸将轻兵邀之愿遂退走累加车骑大将军仪同三司散骑常侍与齐将东方老战於石泉破之俘获甚众时东魏每岁遣兵送米馈宜阳忻辄与诸军邀击之每多克获。
    王思政为骠骑将军荆州刺史东魏将侯景叛拥兵梁郑为东魏所攻景乃请援乞师当时未即应接思政以为。若不因机进取後悔无及即率荆州步骑万馀从鲁关阳翟入守颍川景引兵豫州外称略地乃密遣送款於梁思政分布诸军据景七州十二镇太祖乃以所授景使持节太傅大将军兼中书令河南大行台河南诸军事回授思政。
    泉仲遵为征东将军东魏北豫州刺史高仲密举城入附太祖率军应之别遣仲遵随于谨攻柏谷坞仲遵及战先登擒其将王显明柏谷既拔复会战於邙山後为车骑大将军梁荆州刺史柳仲礼每为边寇太祖令仲遵率乡兵从开府杨忠讨之梁随郡守桓和拒守不降仲遵率先登城遂擒和仍从忠击仲礼。又获之进骠骑大将军。
    阳雄为积射将军从于谨攻盘豆栅复从李远经沙苑阵并力战有功加冠军将军後入洛阳战河桥解玉壁围迎高仲密援侯景并预有功陈将侯方儿播纯ヌ寇江陵雄从豆卢宁击走之。
    田弘为帅都督太祖复弘农战沙苑解雒阳围破河桥阵弘功居多累加骠骑大将军平蜀之後梁信州刺史萧韶等各据所部未从朝化诏弘讨平之。又讨西平叛羌及凤州叛氐等并破之信州群蛮反。又诏弘与贺。若敦等平之保定三年从随公杨忠伐齐拜大将军明年。又从忠东伐师还旋镇吐谷浑寇西边宕昌羌潜相应接诏弘讨之获其二十五王拔其七十六栅遂破平之天和中为仁寿城主以逼宜阳齐将段孝先斛律明月出军定陇以为宜阳援弘与陈公纯破之遂拔宜阳等九城以功增邑五百户进爵柱国大将军。
    常善为平东将军从太祖擒窦泰复弘农破沙苑累有战功除使持节卫将军。
    豆卢宁以都督从太祖擒窦泰复弘农破沙苑除卫大将军兼大都督。
    权景为行台祠部郎中从太祖拔弘农破沙苑皆先登陷阵後留景宣等守张白坞节度东南义军东魏将王元凯入洛景宣与延孙等击走之以功授大行台右丞进屯宜阳攻襄城拔之获郡守王洪显俘斩五百馀人太祖嘉之徵入朝录前後功封显亲县男邑三百户後为车骑大将军镇荆州委以亚南之事初梁岳阳王萧将以襄阳归朝仍勒兵攻梁元帝於江陵叛将杜岸乘虚袭之景宣乃率骑三千助破岸因是乃送其妻王氏及子{山}入质景宣。又与开府杨忠取梁将柳仲礼拔安陆随郡进攻应城拔之获夏侯珍洽，於是应礼安随并平朝议以景宣威行南服乃授并安肆郢新应六州诸军事并州刺史孝闵徵为江陵防主加大将军保定四年晋公护东讨景宣别讨河南齐豫州刺史王士良永州刺史萧世怡并以城降景宣以开府谢彻守永州开府郭彦守豫州以士良世怡及降卒一千人归诣京寻而雒阳不守乃弃二州拔其将士而还至昌州而罗阳蛮反景宣回军破之斩首千级获生口二千杂畜千头送阙。
    王轨为大将军太祖总戎东伐六军围晋州刺史崔景嵩守城北面夜中密遣送款诏令轨率众应之未明士登城鼓讠齐人骇惧因即退走遂克晋州擒其城主特进海昌王尉相贵俘甲士八千人，於是遂从平并邺以功进位上大将军。
    赵昶为大都督行南泰州事氐帅盖闹等反昶讨擒之。又与史宁破宕昌羌獠二十馀万拜武州刺史裴杲为平东将军从开府杨忠平随安陆以功加大都督。又从大将军尉迟迥伐蜀杲率所部为前军开剑阁破李庆堡降杨乾运皆有功。
    梁椿为骠骑大将军从李弼赴颍川援侯景别攻阎韩镇斩其镇城徐卫城主卜贵雒率军士千人降。
    叱罗协为尉迟迥行军长史伐蜀既入剑阁迥令行潼州事时有五城郡氐酋赵雄杰等扇动新潼始三州民反叛聚结二万馀人在州南三里隔涪水据槐林山置栅拒守梓潼郡民邓フ王令公等招诱乡邑万馀人复在州东十里涪水北置栅以应之同逼州城城中粮少军人乏食协抚安内外咸无异心遣仪同伊娄训大都督司马裔等将步骑千馀人夜渡涪水击雄杰一战破之令公以雄杰败亦弃栅走还本郡复与邓フ等更率万馀人於近东南隔水置栅断绝驿路协遣仪同杨长乐与司马裔等率师讨之复遣大都督裴孟尝领百骑继进为其声势孟尝既至梓潼值水长不得即渡而王令公邓フ见孟尝骑少乃将三千馀人围之数重孟尝以众寡不敌各弃马短兵接战从辰至午於阵斩令公及邓フ等贼徒既失渠帅遂即散走其从党仍据旧栅而孟尝方得渡水与长乐合兵即攻栅经三日贼乃请降此後数有反叛协辄遣兵讨平之。
    达奚武为骠骑大将军率兵三万经略汉川梁将杨贤等以武兴白马降梁州刺史萧循固守南郑武围之其将杨乾运等将兵万馀救之武逆击乾运大破之循乃降率所部男女三万口入朝自剑已北悉平杨宽为大丞相府司马朝议欲经略汉川梁宜丰侯萧循固守南郑宽从大将军达奚武讨之梁武陵王萧纪遣将杨乾运率兵万馀人救循武令宽督开府王杰贺兰愿德等邀击之军至白马乾运合战破之俘斩数千人军还除南幽州刺史。
    贺。若敦为骠骑大将军时岷蜀初开民情尚梗巴西人谯淹据南梁与梁西江州刺史王开业共为表里扇动群蛮太祖令敦率军讨之山路艰难人迹罕至敦身先将士攀木缘崖倍道兼行乘其不意。又遣仪同扶猛破其别帅向镇侯於白帝淹乃与开业并其党泉玉成侯造等率众七千口累三万自垫江而下就梁王琳敦邀击破之淹复依山立栅南引蛮帅向白彪为援敦设反间离其党与因其懈怠复破之斩淹尽俘其众。
    扶猛为大将军罗州刺史率所部千人从开府贺。若敦南讨信州敦令猛别道直趣白帝所繇之路人迹不通猛乃梯山扪葛备历艰阻雪深七尺粮运不继猛劝奖士卒兼夜而行遂至白帝刺史向镇侯列陈拒猛猛与战破之乘胜而进入白帝城抚慰民夷莫不悦服武帝保定中。又从田弘破汉南诸蛮前後十馀战每有功进位大将军。
    李迁哲为骠骑大将军与田诉同讨信州军次并州刺史杜满谷望风送款进围叠州克之获刺史冉助国等迁哲每率骁勇为前锋所在攻战无不身先士卒凡下十八州拓地三千馀里时信州为蛮酋向五子王等所图弘。又遣迁哲入据白帝贺。若敦等复至遂共追击五子王等破之及田弘旋军帝令迁哲留镇白帝。
