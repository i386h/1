<!-- { "loadSidebar": true } -->
    四月己未吐蕃首领张甘松来降授员外镇将留宿卫奚首领李日越等来朝授员外折冲留宿卫。
    七月戊辰突厥大首领阿史那瑟钵达干等三十二人来朝授瑟钵达干大将其属并授郎将放还蕃。
    十一月甲戍突厥遣其大臣可逻拔护他满庭于来朝授将军紫袍金带放还蕃坚昆大首领俱力贫贺忠颉斤来朝授郎将放还蕃越喜勃施计拂涅朱施蒙铁利倪处梨俱来朝并授郎将放还蕃。
    十二年二月丙申铁利氵吴池蒙来朝授将军放还越喜奴布利等十二人来朝并授郎将放还蕃兀部落佐破等十一人来朝并授果毅放还蕃拂涅大首领鱼可蒙来朝授郎将放还蕃乙巳奚遣大首领李奚奴等十人来贺正渤海遣其臣贺祚庆来贺正新罗遣其臣金武勋来贺正勃律遣大首领苏磨罗来贺正并进阶游击将军各赐帛五十疋放还蕃丙辰黑水大首领屋作个来朝达莫娄大首领诺皆诸来朝并授折冲放还蕃丁巳契丹遣使涅礼来贺正并献方物授将军赐采一百疋放还蕃。
    三月癸酉遣使赍绢绵八万分赐奚及契丹敕曰：公主出降蕃王本拟安养部落请入朝谒深虑劳烦朕知割恩抑而未许思加殊惠以慰远心奚有五部落宜赐物三万段其中取二万段先给征行游奕兵及百姓馀一万段与东光公主饶乐王衙官刺史县令契丹有八部落宜赐物五万段其中取四万段先给征行游奕兵士及百姓馀一万与燕公主松漠王衙官刺史县令其物杂以绢布务令均平给讫奏闻。
    五月辛酉新罗贺正使金武勋还蕃上降书谓新罗王金兴光曰：卿每承正朔朝贡阙庭言念所怀深可嘉尚。又得所进杂物等并逾越沧波跋涉草莽物既精丽深表卿心今赐卿锦袍金带及采素共二千疋以答诚献至宜领也。乙酉铁利来朝并授折冲放还蕃松漠府契丹遣使来朝饶乐府奚遣使献麝香并授折冲放还蕃。
    七月壬戌突厥遣使哥解颉利发献方物求婚宴于朝堂赐帛五十疋丁丑尸利佛誓国王遣使俱摩罗献侏儒二人价耆妇女一人杂乐人一部及五色鹦鹉授摩罗折冲赐帛一百疋放还蕃。
    八月庚子制曰：尸利佛誓国三尸利ヌ罗拔麾远职贡载勤忠款嘉其乃诚宜有褒赐可遥授左威卫大将军赐紫袍金钿带。
    十二月辛卯突厥遣使裴啜罗来朝授郎将还蕃戊午突厥遣其大臣阿史德泥熟来朝授将军赐紫袍金带鱼袋放还蕃。
    十三年正月辛丑契丹奚遣使来贺正旦献方物并授中郎将赐紫袍银钿带放还蕃黑水遣其将五郎子来贺正旦献方物授将军赐紫袍金带鱼袋放还蕃丙午大食遣其将苏黎等十二人来献方物并授果毅赐绯袍银带放还蕃。
    三月丙午铁利大首领封阿利等一十七人来朝越喜利施来朝黑水大首领乌素可蒙来朝佛涅薛利蒙来朝并授折冲放还蕃。
    四月甲子渤海首领谒德黑水诺个蒙来朝并授果毅放还蕃。
    五月渤海王大武毅之弟大昌勃价来朝授左威卫员外将军赐紫袍金带鱼袋留宿卫黑水部落职纥蒙等二人来朝授中郎将赐紫袍银带金鱼袋放还蕃。
    七月戊申波斯首领穆沙诺来朝授折冲留宿卫突厥首领采施裴罗来朝授折冲放还蕃。
    十四年正月壬午突厥遣其大臣临河达干康思琮来朝授将军放还蕃丙午奚御史郡王父李缀进位右武卫员外大将军及奚弱水州刺史李高进阶镇军大首领曰：走等二百馀人并授郎将及契丹衙官熟苏进阶镇军大将军契丹县令属固家进位右领军员外大将军契丹部落冤离等百馀人并授郎将各赐紫袍放还蕃以陪位泰山行赏之典也。乙亥突骑施可汗遣首领阿句支来献马授中郎将放还蕃突厥遣首领跌裴啜等七千馀人来朝并授折冲放还蕃辛亥突厥遣使执失颉利发等三百馀人来贺东封并授果毅放还蕃。
    三月丙戍契丹遣其臣邵固来朝授郎将放还乙酉渤海王大都利来朝。
    四月癸丑契丹遣大首领李阔池等六人来朝皆授折冲留宿卫乙丑渤海王大都利来朝授左武卫大将军员外置留宿卫勃罗遣使金忠臣来贺正赐帛百疋放还蕃。
    五月戊子新罗遣其弟金钦质来朝授郎将放还蕃乙未契丹部落刺史普固都及将军歌皆献戎捷授固都将军歌郎将各赐帛百疋放还蕃。
    六月甲寅奚遣阿布高来朝授中郎赐紫袍金鱼袋放还蕃。
    七月癸卯丹部落刺史出利县令苏固多等来朝授出利将军固多郎将并放还蕃。
    十一月己卯吐火罗遣使持健来朝授中郎将赐紫袍金鱼袋己亥突厥遣其大臣梅禄啜来朝授将军赐紫袍金钿带放还蕃。
    十五年正月壬午笮州大首领邓封奖白州大首领董芳檐并来朝咸授折冲放还蕃辛卯新罗遣使来贺正授奉御赐绯袍银带鱼袋放还蕃。
    二月辛亥铁利米象来朝授郎将放还蕃罗和异国大城主郎将波斯阿拔来朝赐帛百疋放还蕃因遣阿拔赍诏书宣慰于佛誓国王仍赐锦袍钿带及薄寒马一匹。
    三月丁酉契丹遣首领诺括来送质子并献方物授郎将放还蕃。
    四月丁未敕曰：渤海宿卫王子大昌勃价及首领等久留宿卫宜放还蕃庚申封大昌勃价襄平县开国男赐帛五十疋首领已下各有差先是渤海王大武艺遣男利行来朝并献貂鼠至是乃降书与武艺慰劳之赐采练一百疋。
    六月乙丑瀚海大首领康移栈来朝授左领军卫将军赐紫袍银钿带金鱼袋放还蕃。
    十一月己酉契丹大首领承嗣来朝授中郎将放还蕃丙辰铁利首领失伊蒙来朝授果毅放还蕃十六年二月庚午奚质子右领军卫将军李如越卒制赠左骁卫大将军官造灵给迎还奚。
    三月戊申金蒲州都督沙ヌ辅国之母鼠尼施氏封为鄯国夫人辛亥大食首领提卑多等八人来朝并授郎将放还蕃。
    四月己巳护密国王遣米国大首领米忽汗来朝。且献方物授将军赐紫袍金带放还戎。
    癸未渤海王子留宿卫大都利行卒赠特进兼鸿胪卿赐绢三百疋粟三百石命有司吊祭官造灵归蕃壬申蛮大首坚洪充垂来朝授中郎将留宿卫。
    七月丙辰新罗金兴光使从弟金嗣宗来朝。且献方物授果毅留宿卫。
    八月丁丑契丹广化王李邵固遣其子诺括来朝授大将军赐紫袍金带放还蕃奚大首领特没干来朝授中郎将赐紫袍金带放还蕃。
    己卯突厥大首领屈达干来朝授将军放还蕃。
    九月壬寅突厥大首领葛逻禄伊难如裴等来朝并授中郎将赐紫袍银钿带放还蕃渤海菸夫须计来朝授果毅放还蕃。
    十月丁丑勃律大首领吐毛檐没师来朝授折冲赐紫袍金带放还蕃奚首领李窟何来朝授左威卫将军赐紫袍金带放还蕃丙戍吐蕃莽悉曩等来朝授镇将赐绯遣之。
    十一月乙酉右羽林军大将军兼安西副大都护四镇节度等副大使谢知信卒赠凉州都督赙物五百段官造灵给迎还乡。
    十七年正月庚戌骨咄俟斤遣男骨都施来朝献马二疋授郎将赐帛三十段放还蕃甲寅米国遣献胡旋女子三人及豹子各一赐帛百疋以遣之。
    三月甲子渤海王大武艺使其弟大胡雅来朝授游击将军赐紫袍金带留宿卫。
    三月壬寅护密国大首领乌鹘达干来朝吐火罗叶护骨咄国并遣使来朝癸卯渤海遣使献甾鱼赐帛二十疋遣之己巳奚及契丹遣使来朝皆赐紫袍金带放还蕃。
    五月壬寅契丹遣衙前将军粹来朝授怀化大将军赐紫袍金带放还蕃。
    六月癸丑突骑施大首领叶支阿布思来朝授郎将赐紫袍金带鱼袋。
    八月丁卯渤海王遣其弟大琳来朝授中郎将留宿卫。
    九月乙未大食国遣使来朝。且献方物赐帛百疋放还蕃。
    十八年正月戊寅吐蕃遣其弟大郎雅来朝贺正献方物波斯国王及新罗国王各遣使来朝贺正各赐帛有差壬子大佛涅兀异来朝献马四十疋授左武卫折冲赐帛三十留宿卫。
    二月甲戌新罗国王金兴光遣侄志满献小马五疋狗一头金二千两头八十两海豹皮十张乃授志满太仆卿员外置同正员绢一百疋紫袍银钿带鱼袋留宿卫戊寅突厥遣使哥解骨支车鼻颉斤来朝献方物渤海遣使智蒙来朝。且献方物马三十疋授中郎将赐绢二十疋绯袍银带放还蕃。
    四月戊戌米国石国吐蕃突厥各遣使来朝贡并赐帛有差放还蕃。
    五月戊申契丹遣使献马十二疋赐帛放还蕃己酉渤海遣使乌那达利来朝献海豹皮五张貂鼠皮三张玛瑙杯一马三十匹授以果毅赐帛放还蕃壬午黑水遣使阿布思利来朝献方物赐帛放还蕃。
    六月戊午黑水大首领倪属利稽等十人来朝并授中郎将放还蕃。
    九月乙丑遣使来朝献方物赐帛放还蕃。
    十月庚戌新罗国遣使来朝贡献方物赐帛有差甲寅护密国王罗真擅来朝献方物赐帛兼袍银钿带留宿卫。
    十一月甲子波斯首领穆沙诺来朝献方物授折冲留宿卫丁卯突厥首领米旅裴罗来朝授折冲放还蕃壬申契丹奚遣使来朝。且献方物赐帛放还蕃。
    十九年二月辛丑室韦遣使贺正授将军放还蕃癸卯远蕃遣使贺正授将军放还蕃戊午新罗遣其臣金志良来贺正授太仆少卿员外置赐帛六十匹放还蕃降书与新罗金兴光曰：所进牛黄及金银等物省表具知卿二明庆祚三韩善邻时称仁义之乡代著勋贤之业文章礼乐闻君子之风纳款输忠效勤王之节固蕃维之镇卫谅中外之仪表岂殊方悍俗可同年而语耶加以慕义克勤述职愈谨梯山航海无倦於阻献币贡琛有常於岁序守我王度垂诸国章乃眷恳诚深可嘉尚朕每晨兴伫念宵衣待贤想见其人以光启沃俟卿觏止允副所怀今使至知婴疾苦不遂祗命言念遐阔用增忧劳时候暄和想痊复也。今赐卿采绫五百疋帛二千五百疋宜即领取己未渤海遣使来朝正授将军赐帛一百疋还蕃。
    壬申突厥遣其大首领哥解骨支比施颉斤等五十人来朝并授折冲赐帛五十疋放还蕃。
    四月辛巳突厥可汗弟阙特勒卒帝降书吊之曰：皇帝问突厥伽可汗国家惠绥黎蒸保函夏无有远迩思致和平俾有厥休共登仁寿之域既罹于咎岂忘匍匐之救况可汗久率忠顺屡通款诚既和好克固灾患是恤今闻可汗阙特勒没丧良用抚然想友爱情深家国任切追念痛惜何可为怀今申吊赙并遣致祭喻意旨荐兹礼物（是年十一月诏金吾将军张去逸都官郎中吕向赍玺书入戎吊并为立碑文帝自为碑文仍立祠刻石为像）。
    六月甲午突厥大首领苏农屈达干来朝授郎将赐帛五十疋放还蕃。
    十月癸巳突厥遣其大臣苏农屈罗达干等二十四人来朝并授郎将各赐帛六十疋放还蕃领西室韦遣使来朝赐帛五十疋放还蕃渤海王其大姓取尔等百二十人来朝并授果毅各赐帛三十疋放还蕃。
