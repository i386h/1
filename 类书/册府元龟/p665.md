<!-- { "loadSidebar": true } -->
    嘉子忠武王深孝明时拜肆州刺史历恒州刺史入为侍中右卫将军定州刺史。
    深子文献王湛孝静初累迁冀州刺史入为侍中後行司州牧。
    京兆王子推景穆帝子初为侍中征南大将军长安镇都大将秦雍之人服其威惠孝文即位拜侍中开府仪同三司青州刺史子推子大兴袭爵拜长安镇都大将。
    大兴弟饶阳男遥孝明帝时自左光禄大夫仍领护军迁冀州刺史。
    大兴子暹庄帝初为南兖州刺史累迁秦州刺史普泰元年除凉州刺史。
    太兴孙文王孝静时累迁司州牧青州刺史。
    任成康王云   景穆帝子和平五年封拜使持节侍中征东大将军和龙镇都大将献文时除都督徐兖二州缘淮诸军事征东大将军开府徐州刺史後为冀州刺史留心政事甚得下情孝文嘉之迁使持节都督陕西诸军事征南大将军长安镇都大将军雍州刺史。
    子文宣王澄孝文时除都督梁益荆三州诸军事征南大将军梁州刺史後转征东大将军开府徐州刺史甚有声绩从坐公事免官寻兼吏部尚书镇州刺史宣武时出为平西将军梁州刺史辞以母老除安东将军相州刺史复固辞改授安西将军雍州刺史寻徵赴季秋讲武除都督淮南诸军事镇南大将军开府扬州刺史镇北大将军定州刺史。
    澄子顺为给事黄门侍郎时元义威势尤盛顺曾不诣至於朝论得失顺尝鲠言正议曾不阿旨由此见惮出除平北将军恒州刺史转为安东将军齐州刺史澄弟嵩宣武时以武卫将军兼侍中出为平南将军荆州刺史。又除平北将军恒州刺史转平东将军徐州刺史。又转安南将军扬州刺史。
    嵩子卫县男世俊自河南尹除镇东将军青州刺史嵩弟瞻自宗正少卿龙骧将军光州刺史迁平东将军兖州刺史。
    ●卷二百八十一
    ○宗室部　领镇第四
    後魏南安惠王祯景穆帝子孝文即位除凉州镇都大将寻以绥抚有能加都督西戎诸军事征西大将军领护西域校尉仪同三司凉州刺史徵为内都大官出为使持节侍中本将军开府长安镇都大将雍州刺史後以罪削除封爵以庶人归第孝文南伐祯从至雒及议迁都祯首从大计帝以祯议定迁都复封爵出为镇北大将军相州刺史。
    祯子献武王英孝文时为平北将军武川镇都大将假魏公未几迁都督梁益宁三州诸军事安南将军领护西戎校尉仇池镇都大将梁州刺史寻镇荆州。
    英子文庄王熙自光禄勋除平西将军东秦州刺史进号安西将军寻以本将军授相州刺史。
    熙弟诱自卫尉少卿出为右将军南秦州刺史。
    英孙鲁郡王肃庄帝初除散骑常侍出为後将军广州刺史後除卫将军肆州刺史。
    城阳康王长寿景穆帝子自征西大将军外都大官出为沃野镇都大将在镇甚有威名。
    长寿子怀王鸾孝文时自外都大官出为持节都督河西诸军事征西大将军领护西戎校尉凉州镇都大将改镇立州以鸾为凉州刺史姑臧镇都大将後除使持节征南大将军都督豫荆郢三州河内山阳东郡诸军事。又除冠军将军河内太守转并州刺史宣武初除平东将军青州刺史转安北将军定州刺史。
    鸾子文献王徽孝明时除右将军凉州刺史徽以径途阻远固请不行除散骑常侍其年除後将军并州刺史加安北将军拜安西将军秦州刺史诏书旦至夕发徽以将之秦部请诣阙恭授仍表启固陈请不之职庄帝践祚拜司州牧。
    徽弟显恭为荆州刺史庄帝既杀尔朱荣乃除显恭使持节都督晋建南汾三州诸军事镇西将军兼尚书左仆射西北道行台晋州刺史。
    安定靖王休景穆帝子孝文初库莫奚寇边以休为使持节侍中都督诸军事征东大将军领护东夷。
    校尉仪同三司和龙镇将休抚防有方贼乃款附入为中都大官蠕蠕犯塞出为使持节征北大将军抚冥镇大将。
    休子燮宣武初袭拜太中大夫除征虏将军华州刺史後为豳州刺史。
    燮弟永平为征虏将军南州刺史。
    永平弟东莱王贵平庄帝时除平北将军南相州刺史废帝时以本任官行青州事还除车骑将军加散骑常侍出为青州刺史。
    章武王彬景穆帝孙继章武敬王後出为使持节都督东秦豳夏三州诸军事镇西大将军西戎校尉统万镇都大将朔州刺史是时吐京胡反诏彬持节假平北将军行汾州事率并泗之众往讨之胡平仍除征虏将军汾州刺史。
    彬子融为征虏将军别将南讨大摧梁众于时扬州刺史元嵩为奴所害敕融行扬州事寻除假节征虏将军并州刺史。又为宗正卿以本官行瀛州事遇疾不行未几除散骑常侍平东将军青州刺史还为秘书监迁抚军将军领河南尹。
    融弟东安王凝庄帝时除持节安东将军兖州刺史转济州刺史。
    乐陵密王思誉景穆帝孙继乐陵康王胡儿後孝文时为镇北大将军北征大都将後除使持节本将军领护匈奴校尉都督中军都将出为使持节镇东大将军和龙镇都大将营州刺史领护东夷校尉。
    思誉子惠王景略宣武时袭封拜骁骑将军除持节冠军将军幽州刺史。
    景略弟洪略为中军将军行东雍州刺史。
    阳平庄王顺景穆帝孙自怀朔镇大将除朔州刺史景明元年薨於青州刺史。
    熙弟广陵康侯衍为梁州刺史转徐州刺史卒於雍州刺史衍弟钦为司州牧。
    济阴王郁景穆帝孙位开府为徐州刺史。
    郁弟之子静王诞累迁齐州刺史。
    郁弟丽字宝掌宣武时拜雍州刺史迁冀州刺史。
    汝阴威王逞景穆帝孙卒於齐州剌史。
    逞子庆和为东豫州刺史。
    逞弟自元士稍迁营州刺史。
    弟义自元士为齐州刺史。又迁秦州雍州刺史广平文贞王匡景穆帝孙继广平殇王雒侯後宣武亲政除肆州刺史迁恒州刺史後为光禄大夫兼宗正卿出为兖州刺史。又除平州刺史徙青州刺史寻为关右都督兼尚书行台。
    安乐王长乐文成第二子献文承明元年以太尉出为定州刺史。
    长乐子诠袭爵宣武初为凉州刺史後除定州刺史诠子鉴袭爵後除相州刺史。
    齐郡王子琛继河间王。若後宣武时拜定州刺史孝明时为都官尚书出为秦州刺史。
    安丰王猛文成第六子孝文太和中加侍中出为镇都大将营州刺史。
    猛子延明袭爵孝明时为豫州刺史迁都督徐州刺史。
    咸阳王禧献文第二子孝文太和中自侍中骠骑大将军中都大官出为使持节开府冀州刺史孝文饯於南郊後禧朝京师将还州孝文亲饯之赋诗叙意加禧都督冀相兖东兖南豫东荆六州诸军事有司奏冀州人苏僧等三千人称禧清明有惠政请世胙冀州诏曰：利建虽古未必今宜经野繇君理非下请邑采之封自有别式入除司州牧都督司豫荆郢雒东荆六州诸军事开府如故。
    赵郡王献文第三子孝文太和中自车骑将军左光禄大夫领吏部尚书拜使持节都督南豫郢东荆三州诸军事征南大将军开府豫州刺史及帝南伐以为使持节车骑大将军都督关右诸军事给铜虎符十别赐诗书寻除都督冀定瀛三州诸军事征东大将军冀州刺史开府如故後转特进司州牧子谧自太子中庶子出为冠军将军岐州刺史以罪罢州还除大司农卿。又除散骑常侍平北将军幽州刺史。
    谧兄谌累迁後将军肆州刺史固辞不拜後为黄门侍郎进号安南将军光禄大夫出为散骑常侍中军将军相州刺史。
    谌弟谭自羽林监出为高阳太守为政严断孝明初入为直阁将军迁光禄少卿行南兖州事除征虏将军泾州刺史。又为安西将军秦州刺史。
    广陵王羽献文第五子孝文迁都之後北蕃入夷多有未悟羽镇抚代京内外肃然及车驾南伐羽进号卫将军除使持节都督青齐光南青四州诸军事征东大将军开府青州刺史孝明即位迁司州牧羽子欣孝明时自通直散骑常侍北中郎将出为冠军将军荆州刺史转征虏将军齐州刺史欣在二州颇得人和出帝时加太师开府袭封广陵王除太傅司州牧。
    高阳王雍献《文子》孝文太和中自散骑常侍除使持节镇北将军相州刺史常侍如故宣武初迁使持节都督冀相瀛三州诸军事征北大将军开府冀州刺史雍在二州微有声称入拜骠骑大将军司州牧雍子端自散骑常侍出为安东将军青州刺史时梁武遣将寇逼徐扬除端抚军将军金紫光禄大夫使持节东南道大使处分军机事平拜镇军将军兖州刺史。
    端弟诞孝静初拜侍中车骑大将军仪同三司司州牧。
    北海王详献《文子》孝文太和中累加侍中秘书监赵郡王薨以详行司州牧。
    详子颢自都官尚书出除散骑常侍抚军将军徐州刺史寻为御史弹奏除名其後贼帅宿勤明达叱千骐ら等寇乱豳华诸州乃复颢王爵以本将军加使持节假征西将军都督华豳东秦诸军事兼左仆射西道行台以功进号征西将军为侍中骠骑大将军开府仪同三司相州刺史颢弟自黄门郎出除平北将军相州刺史。
    彭城王勰献《文子》孝文太和中从征沔北除使持节都督南征诸军事中军大将军开府孝明时为使持节侍中都督冀定幽瀛营安平七州诸军事骠骑大将军开府定州刺史。又以本官领扬州刺史。
    勰子劭起家宗正少卿除使持节假散骑常侍平东将军青州刺史。
    劭子韶袭爵武定末为司州牧。
    劭兄子直累迁给事黄门侍郎出为冠军将军梁州刺史。
    京兆王愉孝《文子》太和末拜都督徐州刺史宣武初为参军将军迁中书监出为冀州刺史。
    北齐平秦王归彦神武族弟武成时为司徙威权振主乃拜太宰冀州刺史。
    任城王氵皆神武子武平初迁太师司州牧出为冀州刺史加太宰迁右丞相都督青州刺史。
    隋义城公处纲高祖族父开皇中以右领军将军出拜蒲州刺史吏民悦之进位大将军迁秦州总管。
    滕穆王瓒高祖母弟开皇初拜雍州牧。
    瓒子纶开皇初拜邵州刺史。
    卫昭王爽高祖异母弟开皇中拜雍州牧累迁左领军大将军权领并州总管转梁州总管所治甚有声河间王爽高祖从祖弟开皇初自右卫大将军出拜宁州总管後数载还京未几拜蒲州刺史得以便宜从事每晋王入朝弘辄领扬州总管晋王归藩复还蒲州在官十馀年风教大治。
    弘子嗣郇王庆累迁荥阳郡太守颇有治绩。
    秦孝王俊高祖第三子开皇二年拜柱国河南道行台尚书令雒州刺史三年迁秦州总管陇州诸州尽隶焉平陈之後领扬州总管一十四州诸军事颇有令闻高祖闻而大悦降玺书奖励焉。
    荀王秀高祖第四子开皇元年拜益州刺史总管二十四州诸军事十二年入为内史令右领军大将军寻复出镇於蜀。
    汉王谅高祖第五子开皇十二年为雍州牧累加左卫大将军十七年出为并州总管帝幸温汤而送之自山以东至於沧海南抵黄河五十二州尽隶焉特许以便宜不拘律令。
