<!-- { "loadSidebar": true } -->
    结骨部在马国南其人并依水而居身悉长大赤绿睛有黑者以为不祥人皆劲勇邻国惮之其俗大率与突厥同而婚姻无财聘性多淫与外人通者不忌其胥死葬丧刀片其面火葬收其骨逾年而为坟墓有哭泣之礼冬以木为室覆以木皮土宜粟麦祭豆之属无果菜有马出貂天每雨铁收而用之以为刀剑甚利其国猎皆乘木马升降山险追赴。若飞。
    盐漠念咄六阙俟斤部落及史檐部落并在马东其两部土多松桦每年税貂獭青白三鼠皮以为贡赋。
    流鬼国边於北海多沮泽有鱼盐之利地气Ё寒早霜雪每坚冰之後以木广六尺长七尺施系其上以践层冰逐其走兽俗多狗以其皮毛为裘褐。
    拔野古在仆骨东其地丰草人皆殷富土多霜雪东北一千里曰：康干河有松木一二年乃化为石其色青有国人皆居住其人谓之康千石为石以後仍松文人皆著木脚冰上逐鹿以耕种射猎为业国多好马。又出铁风俗与铁勒同而言语稍别焉。
    鞠国在拔野古东北有树无草但有地苔无羊马家畜有鹿如中国牛马使鹿牵车可胜三四人衣鹿皮食地苔其人取木枝为屋尊卑共居其中。
    俞折国在鞠国东土地广大百姓众多风俗与拔野古同少牛马地多貂鼠。
    大汉国在鞠国北地饶羊马其人极长大长者至一丈三四尺。
    芮国亦名芮芮国无城郭随水草畜牧以穹庐为居辫衣锦小袖袍小口深雍华其地苦寒七月流澌亘河国人能以术祭天而致风雪前对皎日後则泥潦横流故其战败莫能追及或於中夏为之则а而不雨问其故盖以懦云：
    铁勒匈奴之苗裔无君长分属东西两突厥居无常所随水草移人性凶忍善於骑射贪婪尤甚以寇抄为生近西边者颇为艺植多牛羊而少马其俗大抵与突厥同唯丈夫婚毕便就妻家待产乳男女然後归舍死者埋殡之此其异也。
    奚本名厍莫奚俗甚为不洁而善射猎好为寇钞每与契丹相攻击虏获财畜因而得赏死者以苇薄裹尸悬之树上风俗同於突厥每随逐水草以畜牧为业迁徙无常居有毡帐兼用车为营牙中常五百人持兵自卫此外部落皆散居山谷无赋税。
    契丹之先与库莫奚异种而同类居黄龙之北数百里其俗与同好为寇盗父母死而悲哭者以为不壮但以其尸置於山树之上经三年之後乃收其骨而焚之因酹而祝曰：冬月特向阳食。若我射猎时使我多得猪鹿其无礼顽へ於诸夷最甚。
    南室韦契丹别部也。在契丹北三千里土地卑湿至夏则移向西北贷勃欠对二山多草木饶禽兽。又多蚊蚋人皆巢居以避其患俗丈夫皆被妇人盘衣服与契丹同乘牛车为屋如突厥毡车之状渡水则束薪为筏或有以皮为舟者马则织草为鞯结绳为辔寝则屈木为屋以覆上移则载行以猪皮为席妇人抱膝而坐气候多寒田收甚薄无羊少马多猪牛造酒食啖与同俗婚嫁之法二家相许胥取盗妇将去然後送牛马为聘更将妇家待有娠乃相随还舍妇人不再嫁以为死人之妻难以共居部落共为大棚人死则置尸其上居丧三年唯四哭其国无铁取给於高丽多貂兵器有弓苦矢尤善射时聚弋猎事毕而散其人土著无赋敛或为小室以皮覆上相聚而居至数十百家剡木为犁不加金刃人牵以种不解用牛夏多雾雨冬多霜霰畜宜犬豕养豢而啖之其皮用以为韦男子女人通以为服被左衽其家富者项著五色杂珠婚嫁之法男先就女舍三年役力因得亲迎其妇役日既满女家分其财物夫妇同车而载鼓舞共归。
    北室韦亦契丹别部也。气候最寒雪深没马冬则入山居土穴中牛畜多冻死饶獐鹿射猎为务食肉衣皮凿冰没水中而网射鱼鳖地多积雪惧陷坑骑木而行俗皆捕貂为业冠以狐貉衣以鱼皮。
    匈奴之别种亦鲜卑故地也。人多善射猎好以赤皮为衣缘妇人贵铜钏衣襟上下悬小铜铃风俗略与契丹同。
    沙ヌ突厥在甘州习俗左老右壮溷杂男女略与吐蕃同其悍捷便弓马胜之。
    昆弥国土地宜稻其俗辫左衽被服与突厥略同相传云：匈奴本兄弟之国也。随逐水草夏居山冬入深谷俗尚战恶。
    疾终都播者铁勒之别种也。其俗结草为庐无牛羊不知稼穑土多百合草取其根以为粮。
    骨利居回纥氵海之北草多百合地出名马其马头类橐筋骨粗壮好者日行四百里其国北。又距大海昼长而夕短日没後天色正曛煮一羊脾才熟而东方曙盖近日出入之处也。扫刺部落本在琵琶川幽州东北数百里出古北口是焉地宜羊马羊则纯黑马前蹄坚善走以狩猎为务逐兽高山自上而下弓弧纵镝其势。若飞鲜有覆压。
    鬼田国在马国西夜游昼伏以鹿皮为衣眼鼻耳与中国人同口在顶上土无米粟啖鹿及蛇。
    ●卷九百六十二
    ○外臣部　官号
    夫明王慎德四夷咸宾乃有款塞称藩厥角诣吏奉琛修贡解辫向化由是典客之职通译其言执简之史详记其俗故其妃匹之号官称之品员秩之命数典司之位局或咸得书於载籍而藏之秘阁焉观夫疆域殊峙风轨异化种族之制匪一等威之辨不同仲尼所谓夷狄之有君盖与夫官鸟纪之说戾矣。东夷扶馀国以六畜名官有马加牛加狗加其邑落皆主属诸加高句骊国後汉时其国置官有相加对卢沛者古邹大加（古邹大加高骊掌宾客之官如大鸿胪也。）主簿优台使者帛衣先人一说大官有大对卢次有太大兄大兄小兄意俟奢乌拙太大使者小使者褥奢翳属仙人并褥萨凡十三等（复有内评外评）分掌内外事焉其大对卢则以强弱相凌夺而自为之不由王之署置也。
    百济国其王妻号於陆（夏言妃也。）官有十六品长曰：左平五人一品次大率三十人二品（一作达率）次恩率三品次德率四品次杆率五品次奈率六品以上次将德七品服紫带次施德八品皂带次固德九品赤带次季德十品青带次对德十一品文督十二品皆黄带次武督十三品次佐军十四品次振武十五品次克虞十六品（一作丧虞）皆白带其冠制并同准奈率以上饰以银花自恩率以下官无常员各有部刀部功德部药部木部法部後宫部外有司军部司徒部司空部外舍绸部日官部长吏三年一交代畿内有五部部有五巷人居焉部统兵五百人五方各有领一人以达率为之方佐二之方有十郡有将三人以德率为之统兵一千二百人以下七百人以上。又内官曰：内臣佐平掌宣纳事内头佐平掌库藏事内法佐平掌礼仪事卫士佐平掌宿卫兵事朝廷佐平掌刑狱事兵官佐平掌在外兵马事。
    新罗国其官有十七等其一曰伊罚干贵如相国次伊尺干次迎干次破弥干次大阿尺干次阿尺干次乙吉干次沙咄干次及伏干次大奈摩干次大舍次小舍次吉士次大乌次小乌次造位外有郡县（後唐同光初其王金朴英遣仓部侍郎金乐录事参军金幼卿来朝二年。又遣朝散大夫仓部侍郎金岳来朝天成二年遣使中散大夫兵部侍郎张芬副使兵部郎中朴术法判官仓部员外郎李忠武来朝长兴三年遣使执事侍郎金咄副使司宾大卿李儒来朝）。
    日本国其大臣朝臣真人者犹中国户部尚书。
    倭国其王妻号鸡弥没名太子为利歌弥多佛利内官十有二等一曰大德次小德次大仁次小仁次大义次小义次大礼次小礼次大智次小智次大信次小信员无定数有军尼一百二十人犹中国牧宰八千户置一伊尼翼如今里长也。十伊尼翼属一军尼大羊同国有四大臣分掌国事。
    南蛮林邑国尊官有二其一曰西那婆帝其二曰萨婆地歌其为官三其一曰伦多性次歌伦帝次乙他伽兰外官分为二百馀部其长官曰：弗罗次曰：可轮如牧宰之差也。
    赤土国其官有萨ヌ迦逻一人ヌ迦逻一人ヌ达。又二人迦利蜜迦三人共掌政事俱罗未帝一人掌刑法每城置那耶迦一人钵帝十人。
    真腊国其国有五大臣一曰孤落支二曰高相凭三曰婆何多陵四曰：舍摩陵五曰髯罗娄及诸小臣朝於王者<车取>於阶下三稽首王唤上阶则跪以两手抱膊绕王环坐议政事讫跪伏而去婆利国官曰：独诃耶次曰：独诃氏。
    琉球国有四五帅统诸洞洞有小王往往有村村有鸟了帅并以善战者为之自相对立理一村之事南诏蛮谓王为诏谓相为清平官凡置六人其酋望有大将军之号後唐天成元年州山後两林百蛮都鬼主李卑晚羌大鬼主傅能阿花等来朝二年有转牒称督爽大长和国宰相布燮等。
    西域（音而遮切）羌国汉时其王号去胡来王（言去离胡戎来附汉）鄯善国有辅国侯胡侯（音立略切）鄯善都尉击车师都尉左右。且渠击车师君各一人译长二人（臣钦。若等按。《汉书》西域传凡国五十自译长君监吏大禄百长千都尉。且渠赏户将相至侯王皆佩汉印绶）。
    且末国（。且音子余切）有辅国侯左右将译长各一人。
    小宛国有辅国侯左右都尉各一人。
    精绝国有精绝都尉左右将译长各一人。
    戎卢国有辅国侯左右将左右都尉左右骑君各一人译长二人。
    于阗国有辅国侯左右将左右骑君东西城长译长各一人（晋天福三年九月其王李圣文遣殿头宣旨通使马继荣副使黄门将军张再人吴顺规朝事舍贡）。
    皮山国有左右将左右都尉骑君译长各一人。
    蒲犁国汉时有侯都尉各一人。
    大月氐有五翕侯（翕即翕字）一曰休密翕侯二曰双摩翕侯三曰贵霜翕侯四曰ツ顿翕侯五曰高附翕侯皆属大月氐。
    莎车国有辅国侯左右骑君备西夜君各一人都尉二人译长四人。
    疏勒国有疏勒侯击胡辅国侯都尉左右将左右骑君左右译长各一人。
    尉头国有左右都尉左右骑君各一人。
    乌孙国王号大昆弥有相大禄大将二人侯三人大夫将都尉各一人大监二人大吏一人舍中大吏二人骑君一人。
    姑墨国有姑墨侯辅国侯都尉左右将左右骑君各一人译长二人。
    温宿国有辅国侯左右将左右都尉左右骑君译长各一人。
    龟兹国有大都尉丞辅国侯安国侯击胡侯胡都尉击车师都尉左右将左右都尉左右骑君左右力辅君各一人东西南北部千长各二人胡君三人译长四人。
    乌垒国有城都尉译长各一人。
    尉犁国有尉犁侯安世侯左右将左右都尉击胡君各一人译长二人。
    危须国有击胡侯击胡都尉左右将左右都尉左右骑君击胡君译长各一人。
    焉耆国有击胡侯胡侯辅国侯左右将左右都尉击胡左右君击车师君归义车师君各一人击胡都尉击胡君各二人译长三人。
    乌贪訾离国有辅国侯左右都尉各一人。
    卑陆国有辅国侯左右将左右都尉左右译长各一人。
    卑陆後王国有辅国侯都尉译长各一人。
    郁立师国有辅国侯左右都尉译长各一人。
    单桓国有辅国侯将左右都尉译长各一人。
