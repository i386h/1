<!-- { "loadSidebar": true } -->
    隋窦建德大业七年山东大饥建德谓孙安祖曰：文帝时天下殷盛发百乘之众以讨辽东尚为高丽所败今水潦为灾黎庶困穷而主上不恤亲驾临辽加以往岁西征疮痍未复百姓疲困累年之役行者不归今重发兵易可摇动丈夫不死当立大功，岂可为逃亡之虏也。我知高鸡泊中广大数百里莞蒲阻深可大逃难承间而出虏掠足以自资既得聚人。且观时变必有大功於天下矣。安祖然其计建德招诱逃兵及无产者得数百馀人令安祖率之入泊中为群盗。
    唐卢楚炀帝之末江都乱作东都留守元文郁等共立越王侗为帝时王充与文郁有隙文郁知之阴有诛充之计侗复以文郁领御史大夫充固执而止卢楚。《说文》郁曰：王充外军一将耳本非留守之徒何得预吾事。且雒口之败罪不容诛今者敢怀跋扈宰制时政此而不除方为国患文郁然之遂怀奏入殿事临发有人以告充时在朝堂惧而驰还含嘉城议作乱文郁频遣呼之充称疾不赴至夜作乱攻东太阳门而入拜於紫微观下侗遣人谓之曰：何为者充曰：文郁卢楚谋相杀害请斩文郁归罪司寇侗见兵势渐盛度终不免谓文郁曰：公自见王将军也。文郁迁延而立侗遣其署将军黄桃树执文郁以出文郁顾谓侗曰：臣今朝亡陛下亦当夕及侗恸哭而遣之左右莫不悯然出至兴教门充令左右乱斩之诸子并见害。
    杨国忠为右相时安禄山玄宗尤所亲重。又握兵柄国忠知其跋扈终不出其下将图之屡为玄宗言其悖逆之状时禄山阴图逆节而未有名帝不信之国忠乃使门吏蹇昂何盈求禄山阴事围捕其宅得李岱等使侍御史郑昂缢杀於御史台。又奏徙其党告温於合浦以激怒禄山幸其动摇以取信於帝帝意不悟也。繇是禄山惶惧遂举兵以诛国忠为名。
    李训为国子博士翰林侍读学士文宗性守正嫉恶以宦者权宠太过继为祸胎训在翰林解诗之际或语及巷伯事则再三愤激以动帝心帝以其言论纵横谓能成事遂以其诚谋於训及郑注太和九年累迁礼部侍郎平章事出郑注为凤翔节度使约以其年十一月诛中宦至其月二十一日帝御紫宸殿左右班定金吾使韩约不报平安上书臣本署内厅後有石榴树昨夜三更甘露降臣已有状递门贺讫臣以甘露上瑞味甘气香其色炫此实圣德广被上天降休臣目睹嘉祥不胜庆悦蹈舞再拜宰相王涯贾饣束舒元舆香案前拜贺百官相次皆称贺训元舆因奏曰：甘露发祥俯迩宫禁陛下实宜亲观以受天庆帝允之班退出ト百官复列班於含元殿庭日至辰时帝乘软舁出自紫宸门内官两中尉枢密使已下翼侍而进繇含元殿东阶殿宰相供奉官分列於副阶之上南班官两列于殿下渠北帝曰：宰相及两省官。且往树下观之，於是宰相领两省官东入金吾仗将军厅事同看甘露曰：此非真甘露也。训谓两省官曰：公等子细视之帝令辨验不可容易良久归班训奏曰：臣与两省官细视其状恐非甘露此事不可轻言言出之後四方须有称贺臣恐未是真瑞帝曰：岂当有如此事顾左右军中尉及内官等曰：尔等往验之皆罗拜而去时新除太原节度使王宁节度使郭行馀并在本班训皆相约曰：有急须相就共张形势，於是训急召王郭行馀曰：来受敕旨时宁兵士来迎行馀数百人皆执弓刀立於丹凤门外训复遍呼之曰：两镇军将官健悉入圣上欲亲有处分王恐悚不前行馀独拜殿下宁兵士竟亦不至内官至甘露下回旋良久韩约气慑汗流不能举首左右军中尉曰：将军何故如此後风吹厅幕内见执兵仗者甚众内官惊恐走出阍者执关欲锁其外门为众所叱执关而不能举内官回或持树枝及以小瓷碗盛甘露以进训见如此连声呼金吾兵仗令上殿护卫乘舆每人赏钱一百贯文内官以事势非常众扶辇舆决破罘ぜ自含元殿北下殿疾趋训攀辇连呼曰：陛下不得入内金吾兵仗数十人亦随训而入京兆少尹知府事罗立言领其徒自东来御史中丞李孝本领其徒自西来各二百馀人皆上殿纵击但闻有叫呼冤枉之声内官或有被血罗拽出者数人训持辇愈急迤逦入宣政门帝叱之内官志荣以手击其胸训仆於地辇入东上阁门阁门既闭闻呼万岁者数四百官错愕莫知所为王涯贾饣束舒元舆归中书就食曰：必将开延英召对两省官就见宰相涯曰：不知是何事也。诸公。且各自取便须臾吏走曰：有兵自内来遇人即杀宰相已下怆惶走出两省人吏及金吾健儿共千馀阗门争出宰相等才及出门兵士已合在门内不能出者凡六七百人皆死时王男遐休直弘文馆其日初莅所职馆中官属驾部郎中充学士令狐定领其僚六人送之悉为兵士所擒欲杀者三四内官大盈库使宋守义自号为斩斫使翌日执遐休送神策军戮之其馀皆护而免焉其日王涯步行至永昌里茶肆为左神策所擒舒元舆易服单骑出安化门右神策军骑追及之贾饣束变服宿於人间明日自诣右神策军其日夜半左神策军取王於长兴里私第取罗立言於太平里私第自王涯已下骨肉妻子一时捕系训再从弟户部员外郎元皋涯子工部郎中集贤殿学士孟坚太常博士仲兴其馀稚少皆连襟系颈送入两军无少长尽诛之妇女或有存者配没掖庭天下州府捕索尤切至於婴孩亦皆流窜是日己午之际禁军突入修行里故岭南节度使胡证之家以搜贾饣束为名其实以证多积因而劫之证之子氵殷送捕入军害焉癸亥进朝群臣至建福门犹尚闭朝官共止於郎官待漏院隔门传呼只许一人随从及日欲出门方开朝官得入自建福门迤逦死僵塞路门亦有兵守提及下马桥死者亦然光范门关锁甚固自桥北尽兵士严卫之两省官不得进皆取金吾右仗人及龙尾道方令下马左右兵士转抵宣政卫兵士皆露刃为队至正衙门尚未开时无宰相。又无御史中丞两省官寓立朝堂无人吏百官无行列逡巡唯阁门使马元贽斜开宣政衙门出连呼常侍张仲方可京兆尹然後门大启时无知班吏百官杂沓而进衙门两廊庑下亦兵对不缺立次有衣绯中使乘马自东上阁门出宣问兵士时阁门唤仗帝已御紫宸殿两省官与南班一时入阁亦自序其班立定通事舍人杜例宣召左右仆射令狐楚郑覃皆至龙墀南宣授王涯所通反状涯状云：与李训同谋欲行大逆册立郑注帝问楚等曰：此是涯书否楚曰：乃是涯自书诚如此罪不容诛班退近晚复召令狐楚郑覃王源中入内殿对令草制刺一夕而出是夜皆欲以为相楚以制敕稍直为内臣所不乐翌日遂有郑覃李石相次之命焉李孝本单骑投郑注其日右神策军擒之於咸阳西原甲子右神策军镇遏使宋楚擒获训以兵士送至昆明池训恐入军别被榜笞谓兵士曰：所在有兵得我者即富贵不如持我首去兵士，於是斩训传首初训与僧宗密善及败走单骑投宗密於县终南山下宗密欲髡其头其徒不可乃以一人引去下欲西投郑注为候骑所得後右军缚宗密至欲诛之宗密怡然曰：识训年多亦知训反叛然本师教云：见苦即救不爱身命死固所甘中尉鱼志宏遂释不杀是时三馆图书并中书一物已上尽为兵士剽掠其两ト应所有悉无存者次日朝官亦入其兵士稍减光范门方开其他如故行仪班退及午。又追朝洎百僚至召入阁以凤翔告捷献郑注首悉称赏拜舞而退两军忄呼动地自此兵士皆放归本军其郑注首悬於光宅坊西北角铺三日而去之其时两省官尚多疑惧不归本署多寓四方馆暂憩而归甲子敕王涯等身为宰相委任至重与其徒恣行凶恶潜构奸谋郑注草莱卑末宠遇殊常而乃窃发殿庭同为扶竖险邪之状古今未闻赖宗社降灵重臣协力斯须消灭京师晏宁天下之人所同忄快谋恶之罪国有常刑其王涯贾饣束舒元舆王郭行馀李孝本罗立言等宜令左右神策差兵马防援准旧例领赴郊庙及两市令众讫於独柳树下并仰准法处分是日左神策军以兵马三百人领王涯王罗立言右神策军以兵马三百人领贾饣束舒元舆李孝本等并於子城西南隅旧号独树下腰斩涯以扌茶事百姓怨恨诟之於衢或投瓦石以击之其中书门下省吏人焦焦御史台驱使官李楚等数十人两军争取杀之并夷其家戊辰诏曰：朕以寡德祗荷膺图于兹十年夙夜惟寅尝恐至诚不达景化未敷屈己以安四方推信以待百辟，岂有患生毗倚变起奸凶亦以失於任人致此氛然朕为人父母子育生灵忧万姓之靡宁惧一物之失所况至理之代先德而後刑以上下欢康中外清晏虑有连累即伤太和。且赏不逾时式彰褒劝其今月二十一日排难宣力功成谋议及能应机枭斩郑注者节级各加官赏其次立功及车坠将士合在赏级者即有差等处分其将校等合与改转委本军条流具名开奏谋逆之人已断腰领子戮家破俾当极诛元恶李训王涯家族除已处置外妻女奴婢并入官资货产业天下所在切加检责据数开奏其馀亲党除同居知情外不同谋计者一切不问诸色官吏所繇其受逆长指合欲出力同恶者并已两军推问寻捕处斩讫尚虑因缘雠隙妄告平人自今已後纵同官司微涉诖误者一切不潜藏疑惧者许三日内各归本司不得取相恐动韩约首为诈恶逆罪滔天虽罗捕未获终天网不漏宜委御史台京兆府两金吾速催促所繇齐出搜索获日闻奏如取有人隐藏不告者罪及一门如知处隐藏密来告说者必当厚有赏赐於戏朕求理之心惟才是与听言信行不虑包藏岂谓邪人负我如此其中诱舀必有胁从须挂刑名载深冤叹其中节目疏理未尽须更商量者委中书门下续即条奏宣示远迩咸使闻知是日左神策攻於崇义坊捉获韩约己巳敕以左神策军兵马二百馀人领韩约於东市西北隅狗脊岭处斩庚午咸阳县令武公绪诏京兆府杖杀之以其与李孝本路粮钱三千辛未敕凶徒窃发震骇京师中外同心即时擒斩昨者将戮叛党咸告庙社。且国之大事合谒诸陵宜令所司择日撰仪差官。
    後唐安重诲为枢密使时东川帅董璋恃险难制乃以武虔裕为绵州刺史董璋益怀疑忌乃执虔裕以叛。
