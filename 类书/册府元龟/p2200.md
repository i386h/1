<!-- { "loadSidebar": true } -->
    韩友字景先善京费厌胜之术龙舒长邓林妇病积年垂死医巫皆息意友为筮之使画作野猪著卧处屏风上一宿觉隹，於是遂差舒县廷掾王睦病死已复魄友为筮之令以丹画版作日月置床头。又以豹皮马鄣泥卧上立愈刘世则女病魅积年巫为攻祷伐空蒙故城间得狸鼍数十病犹不差友筮之命作布囊依女发时张囊著窗牖间友闭户作气。若有所驱斯须之间见囊大胀如吹因决败之女仍大发友乃更作皮囊二枚沓张之施张如前囊复胀满因急缚囊口悬著树二十许日渐消开视有二斤孤毛女遂差宣城边洪以四月中旬就友卜家中安否友曰：卿家有兵殃其祸甚重可伐七十束柴积於庚地至七月丁酉放火烧之咎可消也。不然其凶难定洪即聚柴至日大风不敢发火後为广陵领校遭母丧归家其夜洪发狂绞杀两子并杀妇。又斫父妾二人皆被创因出亡走明日其宗族往收殡亡者寻索洪数日於宅前林中得之已自经死。
    玄文河间人也。宋高祖围慕容超其尚书令董锐劝超出降超大怒系之於狱，於是贺赖卢公孙五楼为地道出战王师不利玄文说高祖曰：昔赵攻曹嶷望气者以为渑水带城非可攻扌友。若塞五龙口城必自陷石季龙从之而嶷请降後慕容恪之围龛亦如之而龛降降後无几。又震开之今旧基犹在可塞之高祖从其言至城中男女患脚弱病者大半。
    南齐顾欢解阴阳书为数术多效验病邪者问欢欢曰：家中有书否曰：唯有孝经欢曰：可取置病人枕边恭敬之自差病者果愈人问其故答曰：善禳恶正胜邪此病者所以差也。
    梁伯人方士也。武陵王纪反举岷蜀之众由外水而下湘东王命伯人於长州苑板上画纪形象亲下铁钉于支体以厌之。
    後魏王早明阴阳九宫明元时丧乱之後多相杀害有人诣早求问胜术早为设法令各无咎由是州里称之。
    北齐綦母怀文以道术知名东魏时高祖与周文战於邙山是时官军旗帜尽赤西军尽黑怀文言於高祖曰：赤火色黑是水色水能灭火不宜以赤对黑土胜水宜改为黄高祖遂改为黄所谓河阳幡者也。
    斛律羡为幽州道行台仆射兄光为祖班等诬其谋反後主诏尽灭其宗族羡未诛前忽令其在州诸子自伏护以下五六人锁颈乘驴出城合家皆泣送之至闾日晚而归吏民莫不惊异燕郡守马嗣明医术之士为羡所钦爱乃窃问之答曰：须有禳厌数日而有此变。
    隋萧吉善阴阳算术房陵王时为太子言东宫多鬼鼠妖数见高祖令吉诣东宫禳邪气於宣慈殿设神座有风从艮地鬼门来扫太子座吉以桃汤苇火驱之风出宫门而止。又谢土於未地设坛为四门置五帝座于时至寒有虾蟆夜从西南来入门升赤帝座还从入门而出行数尺忽然不见高祖大异之赏赐优洽。又上言太子当不安位时帝阴欲废立得其言是之由此每被顾问。
    王辅贤新丰人房陵王为太子知皇后遗阳素金始有废立之意辅贤曰：白虹贯东宫门太白袭月皇太子废退之象也。以铜铁五兵造诸厌胜。又於後园之内作庶人村屋宇卑陋太子时於中寝息布衣草褥冀以当之。
    唐刘王文静高祖武德二年为户部尚书其家中妖怪数见弟文起忧之遂召巫者於星月之下披衔刀为厌胜之法其爱妾失宠以状告其兄妾兄上变故诛焉。
    李抱真贞元中为昭义军节度使以久疾为巫祝所惑请降爵以禳之章奏凡七上辞甚切至德宗难违之故自检校司空而授仆射。
    ○总录部　假告
    急告宁休皆假名也。说者云：吉曰：告凶曰：宁然而五日一休始於汉律一月五急著於晋令。又。若予赐之典所以优礼大臣取请之文所以俯从私愿至乃岁时令节多遂欢娱公府馀闲频得氵沐蔚为人泽率由旧章其有省亲故留移疾当解或坐稽违之责或掇避事之尤悉著于篇以惩不恪。
    汉石庆为丞相武帝元封四年关东流民二百万口无名数老四十万公卿议欲徙流民於边以之帝以为庆老谨不欲与其议乃赐丞相告归而案御史大夫以下。
    汲黯字长儒为主爵都尉多病病。且满者三月武帝常赐告者数终不愈最後严助为请告。
    冯野王成帝时为琅邪太守帝长舅大司马大将军王凤颛权野王惧不自安遂病满三月赐告与妻子归杜陵就医药凤风御史中丞劾奏野王赐告养病而私自便（便安也。）持虎符出界归家奉诏不敬杜钦时在将军幕府钦素高野王父子行能奏记於凤为野王言曰：窃见今月吏二千石告过长安谒（谒者自白得告也。律吏二千石以上告归宁道不过行在者便道之官无辞）不分别予赐（予予告也。赐赐告也。）今有司以为予告得归赐告不得是一律两科失省刑之意（省减也。）夫三最予告令也。（在官连有三最则得予告也。）病满三月赐告诏恩也。今告诏恩不得失轻重一之差。又二千石病赐告得归有故事不得去郡亡著令（律施行无不得去郡之文也。）。《传》曰：赏疑从予所以广恩劝功也。（疑当赏不当赏则与之疑厚薄则从厚）罚疑从去所以慎刑阙难知也。（疑当罚不当罚则赦之疑轻重则从轻）今释令与故事而假不敬之法也。（释废弃也。假谓假法律而致其罪也。）甚违阙疑从去之意即以二千石守千里之地任兵马之重不宜去郡将以制刑为後法者则野王之罪在未制令前也。刑赏大信不可不慎凤不听竟免野王郡国二千石病赐告不得归家自此始。
    後汉许荆字子张会稽人家贫为吏无有船车休假常单步荷担上下清节称於乡里。
    魏李丰齐王芳时为侍中尚书仆射丰在台省常多疾时台制疾满百日当解禄丰病未满数十日取暂起以复卧如是数岁。
    王思正始中为大司农年老目暗。又少信时有吏父病笃近在外舍自白求假思疑其不实发怒曰：世有思妇病母者岂此谓乎！遂不与假吏父明日死思无恨意。
    晋王尼（音夷）字孝孙城阳人也。初为护军府军士胡毋辅之与琅邪王澄北地傅畅中山刘兴[A13C]川荀邃河东裴遐等持羊酒诣军门吏疏名呈护军护军曰：诸名士持羊酒来将有以也。尼时以给府养马辅之等入尼遂坐马厩下与炙羊饮酒醉饱而去竟不见护军护军大惊即与尼长假因免为兵。
    宋王忄炎之文帝时为秘书郎父敬宏为会稽郡守忄炎之曾请假还家未定省敬宏克日见之至取不果见假日将尽忄炎之乞求奉辞敬宏呼前至阁复不见。
    谢灵运为侍中自以名辈应参时政王昙首王华等名位素不逾之并见任遇意不平多称疾不朝直出郭游行或一百六七十里经旬不归既不表闻。又不请急文帝不欲伤大臣讽旨令自解灵运表陈病赐假东归。
    庾炳之为吏部尚书居选部请急还家尚书令史来谘事一人善弹一人工歌留与宿有司举违制奏焉唐张重光为华州刺史代宗大历三年以病抗疏乞还京师医疗许之乃遣中使如其第问疾。
    严绶为检校司徒兼太子少傅穆宗长庆二年四月御史台奏绶疾假满百日合停敕严绶年位俱高须加优异仍依旧秩未博举停。
    郭钅从为右金吾卫将军长庆二年六月疾假满百日帝以仲舅许未停官。
    崔从为太子宾客分司东都文宗太和四年三月甲申留守崔宏礼奏从请假一百日准式停官。
    梁卢格为侍御史太祖乾化二年御史台奏格先请患假满一百日准例合停从之。
    後唐卢导为右司郎中知杂事明宗天成二年八月假满百日奉敕停官。
    安重诲为枢密使天成四年奏堂兄应州副使晟卒请准式假有司给假一十五日敕旨重诲位重禁庭日亲机务与群官之有异在常式以难拘宜自初闻日共给七日。
    李遘为司天少监长兴二年二月戊戌御史台奏遘请假满十旬准前例合停官从之。
    王昭诲为司农少卿长兴二年七月乙巳御史台奏昭诲自寒食请假归镇州洒扫已满百日准例停官敕旨王昭诲方念继绝特授殊恩久别丘园许归祭奠虽违假限宜示优宏不停见任。
    ●卷九百七
    ○总录部　薄葬
    夫葬也。者藏也。藏也。者欲人之不得见也。及夫易之大过著棺椁之象周之冢人为丘封之制乃有衣衾饮食刍灵明器之物为之差降以辨其贵贱焉慎终之礼，於是乎！在观夫历代而下智识之士莫不念反真速朽之理思过侈伤生之异故以冒荣为愧，或以爱民为念或激昂忠款形忧国之言或奋厉奇节成矫俗之过至有死非其罪发於感愤志有所存著乎！治命皆贤达卓尔之操可以垂世而作范焉。若乃俭不中礼Τ下已甚此固异夫仲尼所谓称家之有无者也。
    成子高寝疾（成子高齐大夫国成伯高父也。）庆遗入请曰：子之病革矣。如至乎！大病则如之何（观其意革急也。遗庆封之族）子高曰：吾闻之也。生有益於人死不害於人吾纵生无益於人吾何以死害於人乎！哉！我死则择不食之地而葬我焉（不食不垦）。
    延陵季子吴公子也。齐於其反也。其长子死葬於羸博之间（季子名札鲁昭二十七年吴公子札聘於上国是也。季子让国居延陵因号焉春秋传谓延陵延州来羸博齐地今泰山县也。）孔子曰：延陵季子吴之习於礼者也。往而观其葬焉（往吊之）其坎深不至於泉（以生如死）其敛以时服（以行时之服不改制节）既葬而封广轮掩坎其高可隐也。（示节也。轮从也。隐据也。封可手据谓高四尺许）。
    《晏子》齐大夫。《晏子》之葬亲也。遣车一乘及墓而反（言其大俭Τ下非之言其既定则归不留宾客有事也。）。
    汉张汤为御史大夫坐为长史朱买臣等所构自杀兄弟欲厚葬之母曰：汤为天子大臣被恶言死何厚葬为载以牛车有棺无椁。
