<!-- { "loadSidebar": true } -->
高宗显庆元年正月甲午诏曰：为国之道必崇简惠正家之义允归俭约故知兴替之本得失之基，爰自六宫刑於四海既而西都之后累叶骄奢东汉之君相继淫侈魏庭晋室采择无厌水运仓积选纳逾广节文既废怨旷滋深糜费极多流弊忘反朕以寡薄嗣奉瑶图临驭八亭育万类向隅之念每切於忧竞纳隍之心实劳於夙夜率由成训仰遵先旨即位之初备加宽贷年老宫人已令放出椒掖之内人数犹多久离亲族之欢长供扫除之役永年幽闭良深矜悯。又去年霖雨颇伤苗稼在於州县非无乏少资给後庭有妨国用宜申兹大造更量放出宫人可令宫司料简具录名帐所司依状散下归其戚属。若无近亲任求配偶所在官府存心安置勿使轻薄之徒辄行欺诱空有窃资之弊更无偕老之务加存恤令遂所怀。
龙朔元年十月狩於陆浑县校猎於韭山帝身射禽兽获鹿及雉兔数十令代宫厨应烹之羊尽放令长生焉咸。
亨四年正月诏咸亨初百姓遗弃男女有收养及驱使者听量酬衣食之直放还本家闰五月禁作捕鱼营圈取兽。
中宗景龙二年十二月幸汉故未央宫旧基引从臣赐宴有群鹿经於御前羽林骑士获之以献帝皆命放之。
睿宗唐隆元年六月制宫人比来取在京百姓子女入宫者令放出。
玄宗先天元年十二月诏曰：犬以守御鸡以司晨有用於人不同常畜好生之德遍宜令及自今并不得屠杀。
二年三月太上皇诏今年断食鸡子虽寒食百姓亦不得进六月禁杀牛马驴等犯者科违诏罪不得以官当荫赎公私贱隶犯者决六十然後科罪。
开元二年十月诏曰：乞力徐等天迷神怒背义忘恩悯其下人制在凶帅积骸暴露润草涂原言念於兹岂忘恻隐其吐蕃战死人等宜今所在州县速与瘗埋俾有申於吊拯庶无隔於华裔。
三年二月北庭都获郭获破吐蕃及突厥默啜以其俘来献帝谓俘囚曰：尔等背恩作逆罪不容诛念尔等无知特宜释放。
五年七月陇右节度郭知运大破吐蕃献俘於阙下帝悉免而抚之分配诸州为编户亲语之曰：吐蕃俘囚等是尔蕃部於我国家送款降婚分之疆界我不尔诈尔无我虞近年尔忽从凶猾不守诚信犯我群牧侵我州军既籍防闲故有经略临阵所虏准例应诛我情在好生今为尔屈法并舍尔等性命作诸州编户即宜听有司处分。
十一月丙辰诏曰：自古见其生不食其肉资其力必报其功马牛驴皆能任重致远济人使用先有处分不令宰杀如闻比来尚未全断群牧之内此弊尤多自今以後非祠祭所须更不得进献牛马驴肉其王公已下及天下诸州诸军宴设及监牧皆不得辄有杀害仍令州县及监牧使诸军长官切加禁断兼委御史随事纠弹。
十二年四月陇右节度使王君破吐蕃来献戎捷帝谓吐蕃俘囚等曰：凡事俘囚法当处死我好生恶杀覆育万方汝等虽是外蕃物类亦同中国今舍汝性命以申含养并向鸿胪待後处分。
十月将封泰山诏曰：自古明王仁及万物今助天孳育方欲告成其缘祀祭及在路供顿牺牲饩牵礼不可阙除此之外天下诸州并令断屠及渔猎采捕驾回至京都依常式。
二十一年正月制曰：献岁之吉迎气方始教顺天时无违月令所由长吏可举旧章诸有藏伏孕育之物蠢动生植之类慎无杀伐致令天伤。
天宝元年正月改元诏曰：禁伤は卵以遂生成自今已後每年春天下宜禁弋猎采捕。
五载正月诏曰：永言亭育仁慈为本况乎！春令义叶发生其天下弋猎采捕宜明举旧章严加禁断宣布中外令知朕意。
六载正月诏曰：今属阳和布气蠢物怀生在於含养必期遂生如闻荥阳仆射陂陈留郡蓬池等采捕极多伤害甚广因循既久深谓不然自今已後特宜禁断各委所由长官严加捉搦辄有违犯者白身决六十仍罚重役官人具名录奏当别处分其仆射陂仍改为广仁陂蓬池改为福源池庶弘大道之仁以广中孚之化。又诏曰：祭祀之典牺牲所备将有（达于）处诚盖不资於广杀况牛之为畜人实有赖既功施播种亦力被车舆自此馀牲尤可矜悯况前圣有作难为尽废明神克享亦在深仁自今以後每大祭祀应用も犊宜令所司量减其数仍永为常式。
十四载正月诏曰：阳和布气庶类滋长助天育物须顺发生宜令诸府郡至春末以後无得弋猎采捕严加禁断必资杜绝。
肃宗至德三年正月诏曰：国有五典幽闭为重刑于六宫明章内理所以教之阴礼诏之御服至於衡ヨ纟延之美织绵纟广之事任於用则有司存焉顷年以来仍遭寇盗违其情性则谪见天象恣其供亿则糜费国储非以达冤烦振系滞之义也。宜放内人三千人各任其嫁其年老及疾患如无近亲收养散配诸寺安置待有去处一任东西仍各与一房资财以充粮用并委府县官勾当勿使侵凌以成朕无为之化也。
代宗宝应元年十二月戊辰诏曰：凡在生灵合登仁寿自逢艰阻多致伤残或寇盗为灾毙於锋镝或岁时不稔道堇相望枯骨转尸多未埋瘗朕为人父母良深悯恻将何以示掩骼之礼昭葬骨之仁永念前修岂忘古训其京城内外应有旧骸骨宜令京兆府即勾当收拾埋瘗仍令中使与所由计会致祭。
大历四年十一月禁畿内弋猎。
九年三月丙午禁京畿内采捕渔猎自三月至於五月永为常式。
德宗以大历十四年五月即位以文单国累献驯象凡四十有二皆豢于禁中有善舞者以备元会庭实至是悉令放于荆山之阳及鹰隼豹┊斗鸡猎犬皆放之。又出宫人数百人。
闰五月辛巳诏曰：邕府岁贡奴婢使其离父母之乡绝骨肉之恋非仁也。罢之。
七月商州岁贡<黍离>胶罢之。
贞元六年十一月诏曰：吐蕃比亏信约自失通和边镇之间事资备御因其犯境累献俘囚既切怀归之心复加幽絷之苦永言覆育岂间华戎应所获吐蕃生口见在者一切放归本国仍并差人送至界首量事资遣使得自全。
顺宗以贞元二十一年正月即位二月癸丑释掖庭没官妇人朱Г妻徐氏等甲子大赦制後宫细人子弟音声等人并宜放归亲族。又诸军先擒吐蕃生口配在诸处者宜资给放还本国。
三月出後宫三百人及教坊女伎六百人听其亲戚迎於九仙门百姓聚观ん呼大叫。
四月丁卯命焚容州所进毒药可以杀人者。
宪宗元和元年正月福建道送到吐蕃生口七十人诏给递乘放归其国。
八年六月辛丑命出宫人二百车许人得娶以为妻以水害诫阴盈故也。
十年九月诏泽潞及凤翔天藏军每进鸡子既伤物性。又劳人力宜停进。
十二月诏出宫人七十三人分置京城寺观有家者归之。
十一年禁以新罗为生口令近界州府长吏切加提举以其国宿卫王子金长廉状陈故有是命。
穆宗以元和十五年正月即位御丹凤楼大赦诏掖庭籍没罪人妻女等宜并放归亲族。
七月诏许逆贼李师道妻魏氏为尼住法寺。
八月帝御丹凤楼大赦诏诸军先擒吐蕃配在诸处者并放归国愿住者亦听。
九月江南西道奏配到吐蕃一百六人准赦条流七十四人愿归本县馀并请住诏给衣递乘发遣其诸道愿归者准此处分。
长庆元年七月十六日大赦制李师道吴元济自绝於天并从诛灭念其祖父尝事先朝坟墓所在并不得令人擅有毁废。
二年十二月丁亥朔诏五坊鹰隼及备打猎狐兔等悉放之。
敬宗长庆四年正月即位二月诏先在掖庭宫人家口并配内阃年深宫人等并放出外任其所。又诏老宫人及残疾不堪使役并有父母羸老疾病者并委所司选择放出。
三月赦其诸军先擒获吐蕃生口配流诸处者宜委本道资给放还本国。
宝历元年正月赦先擒获吐蕃生口配流诸处者委本道资给放还边土仍不得更受投降人并擒捉人生口。
四月泾原节度使杨元卿奏当管平凉镇守得投降吐蕃刘师奴诏委元卿准近赦送还本国。
二年二月凤翔节度使进到落蕃回鹘四人敕旨令付鸿胪寺待有还蕃使即放归国。
文宗以宝历三年即位十二月诏其在内宫女三千许嫁。
太和元年四月出宫女一百人中人押送权於两街等观安置。
二年五月辛丑诏度支每年旨额年支配进蚺蛇胆四两桂州一两贺州二两泉州一两宜於数内量停三两馀一两每年转次送纳帝因对侍讲学士许康佐语及取蚺蛇胆知生割其腹而後得之帝为恻然因命停减。
三年四月出宫人一百人任从所。
四年四月诏曰：春夏之交稼穑方茂永念东作其勤如伤况时属阳和命禁は卵所以保滋怀生仁遂物性如闻京畿之内及关辅近地或有豪家如务弋猎放纵鹰犬颇伤田苗宜令长吏切加禁察有敢违令者捕系以闻。
八年二月诏比者沧寇干纪稽诛数年诸道兴师并献戎捷时方讨叛难议释缧免死戎边已有恩贷今沧州一道久被朝章念其怀土之心必有向隅之叹俾之遂性用洽亲恩其诸道所送沧州将健配流及边镇营田役使者并委本官如有已赴军职及自有生业不愿去者亦任便住。又诏曰：苏州大水饥歉之後编户男女多为诸道富家并虚契质钱父母得钱数百米数斗而已今江南虽丰稔而凋残未复委淮南浙江东西等道如苏湖等州百姓愿赎男女者官为详理不得计衣食及虚契徵索如父母已没任亲收赎如父母无资而自安於富家不厌为贱者亦听开成元年三月诏曰：比闻两河之间频年旱灾贫人得富家数百钱数斗粟即以男女为之仆妾委所在长吏察访听其父母骨肉以所得婚购之勿得以虚契为理。
二年二月甲子出内音声人四十八人放归家。
三月壬辰诏曰：韶阳御辰生气方盛思全物类以顺天时内外五坊凡有笼养鹰鹞及鸡鸭鸟雀狐兔等悉宜放之起今月一日至五月十三日禁京城及畿内采捕禽兽罗网水虫以遂生成永为定制委台府及本司切加禁止。
三年六月辛亥遣中人监宫人四百八十人送两街寺观安置令其亲族识认还之壬子。又出宫人刘奴等七十五人还其亲族。
七月新罗王金徵遣其所遗淄青节度使奴婢帝矜以远人诏令却归本国。
武宗会昌六年二月制新攻党项事不获己其妇人并幼小未任持兵仗者交兵日不得滥有杀伤。
哀帝天二年四月诏应有暴露骸骨委所在长吏指挥以上供钱收拾埋瘗。
後唐庄宗同光元年四月制曰：夫掩骼著在前经敬神垂於古典告布诸道州县所在应有暴露骸骨并勒逐处埋瘗。
二年二月诏曰：自兵屯郊境事迫机宜互有侵渔交相虏掠既变良而为贱实威胁以势临人或衔冤朕宁无虑可各下诸处应有百姓妇女俘虏他处为婢妾者愿归即并不得占留一任骨肉识认其丈夫曾被刺面者仰勘所在村保如委不是食粮人数便勒本州府各与凭据放还营生。
明宗天成元年四月即位以庄宗时六宫内人数千洎萧墙之变率多流散及帝自关东赴难居至德宫称制宣徽使处按簿引进犹千馀人时宫使选数百人皆少年端丽者进御帝曰：何事须此宫使奏曰：宫中内职各有典掌故事不可阙帝因诏老宫人谓曰：入宫几时对曰：曾事乾符帝谙悉故事帝曰：宫闱典故非耆艾者曷记所进少年定非前辈因戏谓老宫人曰：非惟尔识事故。且与予颜状同耳是日敕少年宫人并令还其家无家可归者任从所西川所送者亦令罢归宫中所识但其旧宫人而已。
五月辛酉华州节度使史敬奏准宣放西川宫人各归骨肉。
