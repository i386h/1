<!-- { "loadSidebar": true } -->
    朱字子游元帝时为槐里令时中书令石显用事与五鹿充宗为党百僚畏之唯御史中丞陈咸少年抗节不附显等而与相结数上疏言丞相韦玄成容身保位亡能往来（不能有所前也。《周书》君之篇称周公曰：惟文王尚克和有夏有。若虢叔闳大散宜生泰颠南宫括。又曰：亡能往来故引此以为言也。）而咸数毁石显久之有司考疑风吏杀人（风读曰讽）群臣朝见帝问丞相以治行丞相玄成言暴虐无状（无善状也。）时陈咸在前闻之以语上书自讼咸为定奏草求下御史中丞事下丞相丞相部吏考立其杀人罪（立成也。）亡入长安复与咸计议丞相发其事奏咸宿卫执法之臣幸得进见泄漏所闻以私语为定奏草欲令自下治（咸为御史中丞而奏请下中丞故云：自下治）後知亡命罪人而与交通以故不得（吏捕之不得），於是下咸狱减罪为城旦咸遂废锢终元帝世。
    谷永初自於大将军王凤擢为光禄大夫善言灾异前後所上四十馀事略相反覆专攻帝身与後宫而已党於王氏成帝亦知之不甚亲信也。
    息夫躬少为博士弟子哀帝初即位皇后父特进孔乡侯傅晏与躬同郡相友善躬繇是以为援交游曰：广先是长安孙宠亦以游说显名免汝南太守（为太守免而归也。）与躬相结俱上书召待诏後躬宠乃与中郎右师谭因中常侍宋弘上书诬告东平王後皆封侯。
    何武为前将军哀帝末太后引王莽入收大司马董贤印绶诏有司举可代司马者莽故大司马辞位辟丁傅（辟读曰避）众庶称以为贤。又太后近亲自大司徒孔光以下举朝皆举莽武与左将军公孙禄相善二人独谋以为往时孝惠孝昭少主之世外戚吕霍上官持权几危社稷（几钜依反）今孝成孝哀比无嗣（比频也。）方当选立亲近辅幼主不宜令异姓大臣持权（异姓谓非宗室及外戚）亲疏相错为国计便（错谓间杂也。），於是武举公孙禄可大司马而禄亦举武太后竟自用莽风有司劾奏武公孙禄互相称举（风读曰讽）皆免武就国。
    後汉耿秉封美阳侯长子冲嗣及窦宪败以秉窦氏党国除。
    周福字仲进甘陵人初桓帝为蠡吾侯受学於福及即帝位擢福为尚书时同郡河南尹房植字伯武有名当朝乡人为之谣曰：天下规矩房伯武因师获印周仲进二家宾客互相讥揣遂各树朋徒渐成尤隙繇是甘陵有南北部党人之议自此始矣。
    吴全寄左军师宗之次子与吴安孙奇杨竺等阴附鲁王霸图危太子和太子以败霸亦赐死流竺尸于江。又诛寄安奇等咸以党霸构和也。初大帝立和为太子霸为鲁王侍御宾客造为二端仇党疑贰滋延大臣丞相陆逊大将军诸葛恪太常顾谭骠骑将军朱据会稽太守滕裔大都督施绩尚书丁密奉礼而行宗事太子骠骑将军步骘镇南将军吕岱大司马全琮左将军吕据中书令孙宏等附鲁王中外官僚将军大臣举国中分。
    晋虞预会稽馀姚人少好学有文章馀姚风俗各有朋党宗人共荐预为县功曹欲使沙汰秽浊预书与其从叔父曰：近或闻诸君以预入仕便应委质则当亲事不得徒已然预下愚过有所怀邪党互瞻异同蜂至一旦蹉跌众鼓交鸣毫之失差以千里此古人之明戒而预所大恐也。卒如预言未半年遂见斥退後太守庾琛命为主簿。
    宋徐之为丹阳尹司空羡之兄子少帝景平初以羡之知权颇豫政事与王韶之程道惠中书舍人邪安泰潘盛为党。
    刘湛为领军将军与尚书仆射殷景仁猜隙渐生时彭城王义康专秉朝权而湛昔为上佐遂以旧情委心自结欲因宰相之力以回主心倾黜景仁独当时务义康屡构之於太祖其事不行义康僚属及湛诸附隶潜相约勒无敢历殷氏门者湛党刘敬文父成未悟其机诣景仁求郡敬文遽往谢湛曰：老父悖耄遂就殷铁干禄繇敬文ウ浅上负生成合门惭惧无地自处敬文景仁字之奸讠舀无情如此。
    北齐毕义以依附高元海为兖州刺史给後部鼓吹即赴本州轩昂自得意望铨衡之举见诸人自陈逆许引接。又言离别暂时在州先有铙吹至於案部行游遂两部并用犹作书与元海论叙时事元海入内不觉遗落给事中李孝真得而奏之为此元海渐疏。
    郑顺字子默与宋钦道特相友爱钦道每师事之杨始轻宋郑不为之礼俄而自结人主与参顾命钦道复与旧济南王款狎共相引致无所不言乾明初拜散骑常侍二人权势之重与相埒。
    唐邵说德宗时为太子詹事与御史大夫严郢厚善建中末郢初得罪说劝太尉朱Г抗疏申其冤说为草其奏帝知之故贬说归州刺史。
    窦群宪宗元和中为吏部郎中宰相武元衡李吉甫皆爱重之未几拜御史中丞後与吕温羊士谔等党比欲陷吉甫事中裴及为相贬为黔中观察。
    舒元舆为著作郎分司东都日与李训深相结纳及训居中用事元舆亟加迁擢。
    杨虞卿为京兆尹性柔佞能阿附权幸以为奸利每岁铨曹贡部为举选人驰走取科名占员阙无不得其所欲沈取舍出其口吻宰相李宗闵待之如骨肉以能朋比唱和故时号党魁会京师有讹言文宗闻之不悦御史大夫李固言素嫉虞卿朋党乃奏曰：臣穷问其繇此语出於京兆尹从人因此煽於都下帝怒收虞卿下狱再贬虔州司户。
    ●卷九百四十六
    ○总录部　失礼
    夫礼者天之经地之义人之行也。可使颠沛而求不可斯须而去仲尼有言非礼勿视非礼勿听非礼勿言非礼勿动矧乎！吉凶威仪之盛酬酢升降之繁享宴宾介之容贽弊笾豆之数过与不及皆为失也。苟有失之讥诮及焉。
    郑公子忽以鲁隐公八年四月甲辰如陈逆妇妫辛亥以妫氏归甲寅入於郑陈针子送女先配而後祖针子曰：是不为夫妇诬其祖矣。非礼也。何以能育。
    原壤孔子之故人其母死夫子助之沐椁（沐治也。）原壤登木曰：久矣。予之不於音也。（木椁材也。寄也。谓叩木以作音）歌曰：狸首之斑然执女手之卷然（说人辞世）夫子为弗闻也。者而过之（佯不知）从者曰：子未可以巳乎！（已犹止也。）夫子曰：丘闻之亲者毋失其为亲也。故者毋失其为故也。
    叔孙武叔为鲁大夫其母死（武叔公子牙之六世孙名州仇毁孔子者）既小敛举者出尸出户袒。且投其冠括（尸出户乃变服失哀节冠素委貌）子游曰：知礼（嗤之）。
    国昭子为齐大夫母死问於子张曰：葬及墓男子妇人安位子张曰：司徒敬子之丧夫子相男子西乡妇人东乡（夹羡道为位夫子孔子也。）曰：噫母（噫不寤之声母禁止之辞）曰：我丧也。斯沾（斯尽也。沾读觇觇视也。国昭子自谓齐之大家有事人尽视之欲人观之法其所为）尔专之宾为宾焉主为主焉（专犹同也。时子张相）妇人从男子皆西乡（非也。）。
    叔孙子柳鲁人其父仲皮学子柳（叔仲皮鲁叔孙氏之族学教也。子柳仲皮之子）叔仲皮死其妻鲁人也。衣衰而缪（衣当为齐坏字也。缪读为不つ垂之つ士妻为舅姑之服也。言虽鲁钝其於礼胜学）叔仲衍以告（告子柳言非也。衍盖皮之弟衍或为皮）请む衰而环（む衰小功之缕而四升半之衰环吊服之时妇人好轻细而多服此者衍既不知礼之本子柳亦以为然而请於衍使其妻为舅服之）曰：昔者吾丧姑姊妹亦如斯末吾禁也。（衍子柳也。姑姊妹在室齐衰与妇为舅姑同末无也。言无禁我欲其言行）退使其妻む衰而环（妇以诸侯之大夫为天子之衰吊服之服其舅非）。
    汉翟方进为丞相身既富贵而後母尚在方进内行修饣希供养甚笃其後母终既葬三十六日除服起视事以为身备汉相不敢逾国家之制（汉制自文帝遗诏之後国家遵以为常大功十五日小功十四日缌麻七日方进自以大臣故云：不敢逾制）。
    晋刘颂为光禄大夫颂嫁女临淮陈矫矫本刘氏子与颂近亲出养於姑改姓陈氏中正刘友讥之颂曰：舜後姚虞陈田本同根系而世皆为婚礼律不禁今与此同义为婚可也。友方欲列上为陈骞所止故得不劾。
    谢安为太保性好音乐自弟万丧十年不听音乐及登台辅期丧不废音乐王坦之书喻之不从衣冠效之遂以成俗。
    谢琰安子也。为尚书右仆射领太子詹事加散骑常侍遭母忧朝廷疑其葬礼时议者云：潘岳为贾充妇宜城宣君诔云：昔在武侯丧礼殊伦伉俪一体朝仪则均谓宜资给葬礼悉依太傅故事先是王娶万女弟珉娶安女并不终由是与谢氏有隙时为仆射犹以前憾缓其事琰闻耻之遂自造せ京车以葬议者讥之。
    宋张畅为侍中领太子右卫率出为会稽太守畅爱弟子辑及畅临终遗命与辑合坟时议非之。
    後魏甄琛字思伯少敏悟闺门之内兄弟戏狎不以礼法自居後终於侍中赠司徒。
    孙绍为太府少卿曾因朝见灵太后谓曰：卿年老矣。绍曰：臣年虽老臣卿乃少太后笑之。
    高肇为司徒父兄封赠虽久竟不改瘗孝庄延昌三年乃诏令迁葬肇不自临赴唯其兄子猛改服诣代迁葬於乡时人以肇无识哂而不责也。
    隋郑译为上柱国沛国公有罪除名後徵见复其勋爵高祖令内史令李德林立作诏书高[A13C]戏谓译曰：笔乾译答曰：出为方岳杖策言归不得一钱何以润笔帝大笑。
    唐王为礼部尚书兼魏王师性简傲薄於自奉准令三品已上并立私庙四时享祀焉通贵渐久独祭於寝下同庶人为法司所劾太宗优容弗之谴也。因为其营造以愧其心职在秩宗俭不中礼时论以是少之。
    吕乾元二年为武部侍郎同中书门下平章事丁母忧起复本官。又迁黄门侍郎上元初同中书门下三品使有司送戟至其宅既安之，或曰：此吉庆之事不宜以凶服受之遂权释惨衣吉服当中而拜识者讥其失礼。
    李晟为太尉贞元六年晟妾杜氏赠郑国夫人初晟无正室侧室王氏特封晋国夫人王氏无子而杜氏生子愿有诏为嫡子及杜之卒也。追赠之诏云：晟亡妻杜氏而晟实为之服缌议者以为准礼士妾有子而为之缌开元新礼无是服矣。而晟擅举复之後王氏卒晟奏给卤簿。又谓亡妻王氏亦服缌而已名实服纪俱爽颇为当时所诮。
    李齐运贞元中为礼部尚书以妾卫氏为正室齐运冕服以备其礼时人鄙之。
    王绍为兵部尚书绍名初与宪宗同宪宗繇为广陵王顺宗时诏下将册为皇太子数日而王绍上陈请改其名时议者或非之曰：皇太子亦人臣也。东宫之臣当请改尔奈何非其属而遽请改名以避皇太子岂为以礼事上耶左司员外郎李藩曰：历代故事皆自不识大体之臣而失之因不可复正无足怪也。是时韦贯之为监察御史名与上同独不请改既而下诏以陆淳为给事宜改名质充皇太子侍读贯之不得已乃上疏改其名宰相溺於风俗以为细事而不正之典章寝失比方前代难矣。
    杜佑为淮阳节度使丧妻升嬖妾李氏为正室封密国夫人亲族子弟言之不从时论非之。
