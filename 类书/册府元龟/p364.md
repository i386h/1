<!-- { "loadSidebar": true } -->
开运二年五月壬戌殿中丞桑简能上封事曰：伏以天地育万物广博厚之恩帝王牧黎元行宽大之令是知恤刑缓狱乃为政之先布德行惠实爱民之本今盛夏之月农事方殷是雷风长养之时乃动植蕃庑之际宜顺时令以弘至仁窃以诸道州府都郡县应见禁罪人或有久在囹圄稍滞区分胥吏舞文枝蔓及众捶楚之下或舀无辜缧纟曳之中莫能自理苟一人拘系则数人营财物用既殚功业亦罢。若此之类实繁有徒切恐官吏因循浸成斯弊伏乞降诏处令所在刑狱委长吏亲自录问量罪疾速断遣务绝冤滥勿得淹留庶免虚禁平人妨夺农力冀召和气以庆明时敕曰：囹圄之中缧纟曳之苦奸吏苟穷於枝蔓平人用费於货财繇兹滞淹兼致屈塞桑简能体兹轸悯专有敷陈请长吏躬亲免狱官抑逼深为允当宜在颁行。
十月甲子秘书省著作郎边上封事曰：臣闻从谏如流人君之令范极言无隐臣子之尝规盖欲表大国之任人致万邦之无事前文备载可举而行伏以皇帝陛下德合上玄运膺下武旰食宵衣而轸念好生恶杀以推仁几措典刑固无冤枉然以照临之内州郡尤多。若不再具举明伏恐渐成奸弊臣窃见诸道刑狱前朝曾降敕文凡是禁系罪人五日一度录问但以年月稍远渐致因循或长吏事烦不及躬亲点检或胥徒启亻幸妄要追领证明虑有涉於淫刑即恐伤於和气伏乞特降诏敕自今後诸道并委长吏五日一度当面同共录问所冀处法者无恨衔冤者获伸俾令四海九州咸歌圣德五风十雨永致昌期敕曰：人之命无以复生国之刑不可滥举虽一成之典务在公平而三覆其词所宜详审凡居法吏合究狱情边近陟周行俄陈谠议更彰钦恤宜允申明。
三年十一月丁未左拾遗窦俨上疏曰：臣伏睹名律例疏云：死刑者古先哲王则天垂象本欲生之义期止杀绞斩之坐皆刑之极也。又准天成三年闰八月二十三日敕行极法日宜不举乐减常膳。又刑部式决重杖一顿处死以代极法斯皆仁君哀矜不舍之道也。窃以蚩尤为五虐之科尚行鞭扑汉祖约三章之法止有死刑绞者筋骨相连斩者头项异处大辟之目不出两端淫刑所兴近闻数等盖缘外地不守通规肆率情性，或以长钉贯人手足，或以短刀脔割人肌肤乃至累朝半生半死俾冤声而上达致和气以有伤将弘守位之仁在峻惟刑之令欲乞特下明敕严加禁断者敕曰：文物方兴刑罚须当有罪宜从於正法去邪渐契於古风窦俨所贡奏章实礻卑理道宜依所奏准律令施行。
汉隐帝乾二年正月敕政贵宽易刑尚哀矜虑滋蔓之生奸实轸伤而是念今属三元改候四序履端将冀和平无如狱讼应三京邺都诸道州府见系罪人委逐处长吏躬亲虑问其於决断务在公平但见其情即为具狱勿令牵引遂致淹滞无纵舞文有伤和气。
四月甲午敕曰：月<尸田>正阳候当小暑乃挺重出轻之日是恤刑议狱之辰有罪者速就勘穷薄刑者画时疏决用符时令勿纵滞淹三京邺都诸道州府在狱见系罪人宜令所司疾速断遣无致淹滞枉滥。
五月辛未敕王化所先狱讼攸切不唯枉挠兼虑滞淹当长养之时正属高蒸之候累行条贯俾速施行靡不丁宁未曾奏报再颁告谕无或因循应三京邺都诸道州府诏至宜具疏放已行未行申奏无致逗留。
周太祖广顺元年五月壬戌朔敕朕肇启丕基躬临庶政深慕泣辜之道以宏恕物之心今则方属炎蒸正当长养黄沙系絷宜矜非罪之人丹笔重轻切戒舞文之吏凡有狱讼不得淹延务令囚绝拘留刑无枉滥冀叶雍熙之化用符钦恤之情应京都诸道州府见禁人等宜令逐处长吏限敕到应有狱囚当面录问事小者便须遣决案未成者即严切指挥疾速勘决据罪详断疏放勿令停滞及致冤抑庶召和气俾悦群心。
二年四月壬辰敕朕以寡末获主黎元将以召天地之和每思去刑政之弊寅恭於此宵旰为劳今以节及长羸时临暑热耕农之户蚕麦将忙宜於狱讼之间特示忧勤之旨应有刑狱切虑淹滞诏至所有重轻系囚疾速勘鞫断遣无令冤抑虑有淹延。若轻罪画时决遣其婚田争讼务内勿治。若事要定夺即须疾速区分。若断遣不平许人纠告官典必议徵断。
三年四月乙亥敕朕以时当化育气属炎蒸乃思缧纟曳之人是轸哀矜之念虑其非所案鞫淹延或枉滥穷屈而未得伸宣或饥渴疾病而无所控告以罪当刑者唯彼自召法不可移非理受苦者为上不明安得无虑钦恤之道夙宵靡宁应诸道州府见系罪人宜令官吏疾速推鞫据经遣断不得淹滞仍令狱吏洒扫牢狱常令虚歇涤洗枷械无令蚤虱供给水浆无令饥渴如有疾患令其家人省承囚人无主官差医工诊候勿致病亡循典法之成规顺长羸之时令俾无滞淹以致和平。又赐诸州诏曰：朕以敷政之勤惟刑是重既未能化人於无罪则不可为上而失刑况时当长羸事贵清念囹圄之闭固复桎梏之拘縻处於炎蒸何异焚灼在州及所属刑狱见系罪人卿可躬亲录问省略区分於入务不行者令俟开系有理须伸者速期疏决俾皆平允无至滞淹。又以狱吏逞任情之奸囚人被非法之苦宜时加检察勿纵侵欺常令静扫狱房洗刷枷匣知其饥渴供与水浆有病者听其骨承无主者遣医工救疗勿令非理致毙以至和气有伤卿忠分忧仁明莅事必能奉诏体我用心卷委於兹兴寐无已馀从敕命处分世宗显德元年十一月帝谓侍臣曰：天下所奏狱讼多追引文证甚致淹延有及百馀日而未决者其中有徒党反告者却主陈诉者及妄遭牵引者虑狱吏作亻幸迟留致生人休废活业朕每念此弥切疚怀此後宜条贯所在藩郡令选明寮吏掌其诉讼如有狱不滞留人无枉挠明具闻奏量与甄将。
●卷一百五十二
○帝王部　明罚
雷电有震曜之象秋冬行肃杀之令王者法之以制刑典其来尚矣。故士师用弼於五教犯虽小而必刑王制具列於四诛害为大而无赦盖圣人躬明哲之性通天地之心佐德以威顺时行罚威克厥爱而事允济罚当其罪而众知劝大则殛窜殊死非所以为重也。小则鞭扑入赎非所以为轻也。然而阅罪简孚有司之详慎好生宥过王者之宽恕不及於嗣刑期无刑随世损益厥有论要吕刑云：属於五极咸中有庆其是之谓乎！。
舜流共工於幽州（象恭滔天足以惑世故流放之幽州北裔）放兜於崇山（党於共工罪山南裔）窜三苗於三危（三苗国名缙氏之後为诸侯号饕餮三危西裔）殛鲧於羽山（方命圯族绩用不成殛窜流皆诛也。异其文述作之体羽山东裔在海中）四罪而天下咸服。
周武王既伐纣乃杀恶来恶来纣臣善谗毁诸侯汉高祖尝为项羽将丁公逐窘高祖彭城西短兵接汉王急顾谓丁公曰：两贤岂相哉！丁公引兵而还及项王灭丁公谒见高祖以丁公徇军中曰：丁公为项王臣不忠使项王失天下者也。遂斩之曰：使後世之为人臣者无亻效丁公也。
文帝十六年东莞侯刘吉坐事国人过员免（事见役使之员数也。）。
景帝三年冬十二月诏曰：襄平侯嘉（纪通子也。）子恢说不孝谋反欲以杀嘉大逆无道（恢怨于其父而自谋反欲令其父坐死也。说读曰悦）其赦嘉为襄平侯及妻子当坐者复故爵（律大逆不道父母妻子同坐皆弃市今赦其馀子不与恢谋者复其故爵）论恢说及妻子如法。
武帝元封六年黎侯召延坐不出持马要斩待发马给军匿不出也。
征和二年春制诏御史故丞相贺（臣钦。若等曰：姓公孙）倚旧故乘高而为邪（帝为太子舍人故为旧故）兴美田以利子弟宾客不顾元元无益边（戍边卒粮乏不能为方计以益之也。货赂上（丞相贪冒受贿於下故使众庶货贿上流执事）流丁公名固朕忍之久矣。终不自革（革改也。）以边为援（使内郡自作车耕者自转所以饶边饶边所以施为己名援也，或曰：以胡为援也。）使内郡自省作车（边屯无事之时宜自治作车以给军用而令郡自省减诸馀功用而作车也。省音所领切）。又令耕者自转（自转於边）以困农烦扰畜者重马伤耗武备衰减（重谓怀孕者言转运之劳畜产疲团故反使怀孕者为之伤耗以减武也。）下吏妄赋百姓流亡。又诈为诏书以奸传朱安世（传逮捕也。）狱已正於理。
昭帝元凤四年五月丁丑孝文庙正殿火太常及庙令丞郎吏皆劾大不敬会赦太常阳侯德免为庶人。
元帝时诸葛丰为司隶校尉以春夏系治人在位多言其短徙丰为城门校尉丰上书告光禄勋周堪光禄大夫张猛帝不直丰制诏御史城门校尉丰前与光禄勋堪光禄大夫猛在朝之时数称言堪猛之美丰前为司隶校尉不顺四时法度专作苛暴以获虚威朕不忍下吏以为城门校尉不内省诸己（省察也。）而反怨堪猛以求报举（举言其事以报怨）告案无证之辞难验之罪毁誉恣意不顾前言（前言谓称堪猛之美今乃更言其短是不顾也。）不信之大者也。朕怜丰之耆忍加刑其免为庶人。
成帝即位丞相御史条奏长信中太仆石显旧恶及其党牢梁陈顺皆免官显与妻子徙归故郡忧懑不食道病死先是元帝时显为中书令巧慧习事能探人主微旨内深贼持诡辩以中伤人至是免官及诸所交结以显为官皆废。
永始二年十二月诏曰：故将作大匠万年佞邪不忠妄为巧诈多赋敛烦徭役兴卒暴之作卒徒蒙辜死者连属毒流众庶海内怨望虽蒙赦令不宜居京师，於是汤与万年俱徙敦煌（初将作大匠解万年与关内侯陈汤上封事起昌陵其後卒不就读者不晓辄改也。为他字失本文也。）。
哀帝建平二年秋八月诏曰：待诏夏贺良等建言改元易号增益漏刻可以永安国家朕过听贺良等言（过误也。）冀为海内获福卒亡嘉应皆违经悖古不合时宜六月甲子制书非赦令也。皆蠲除之（改元易号大赦天下以求延祚而不蒙福哀帝悔之故更下制书诸赦罪事皆除之谓改制易号令皆复故也。非赦令也。犹言自非赦令耳也。语终辞也。而）贺良等反道惑众下有司皆伏辜。
平帝即位以冷α段犹等哀帝时定议尊定陶傅太后为太皇太后丁后为帝太后与太后同尊。又为共皇立庙京师议入孝元皇帝贬α犹皆徙合浦复免高昌侯宏为庶人。又有司奏方阳侯孙宠及右师谭等皆造作奸谋罪及主者骨肉虽蒙赦令不宜处爵位在中土皆免宠等徙合浦郡。
後汉明帝时何汤为郎中守开阳门候帝微行夜还汤闭门不纳更从中东门入明旦诏诣大官赐食诸门候皆夺俸。
北乡侯初即位大将军耿宝中常侍樊丰侍中谢恽周广乳母野王君王圣坐相阿党丰恽广下狱死宝自杀圣徙码门。
顺帝为太子江京樊丰共构舀废为济阴王中黄门孙程等十九人迎立之阎显兄弟闻帝立率兵入北宫尚书郭镇与交锋刃遂斩显弟卫尉景遣使者入省夺得玺绶乃幸嘉德殿遣侍御史持节收阎显及其弟城门校尉耀执金吾晏并下狱诛。
永建元年虞诩代陈禅为司隶校尉数月间奏太傅冯石太尉刘熹中常侍程璜陈秉孟生李闰等百官侧目号为苛刻三公劾奏诩盛夏多系拘无辜为吏人患诩上书自讼曰：法禁者俗之是防刑罚者人之衔辔今州曰：任郡郡曰：任县更相委远百姓怨穷以苟容为贤尽节为愚臣所发举赃罪非一二府恐为臣所奏遂加诬罪臣将从史鱼死即以尸谏耳顺帝省其章乃为免司空陶敦。
