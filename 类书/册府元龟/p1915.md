<!-- { "loadSidebar": true } -->
    孙宝字子严以经明为郡吏御史大夫张忠辟宝为属欲令授子经更为除舍（除为修饰扫除也。）设待（谓豫备器物也。音。又纪切）宝自劾去忠固还之心内不平後署宝主簿宝徙入舍祭灶请比邻忠阴察怪之使所亲问宝前大夫君设除大舍子自劾去者欲为高节也。今两府高士俗不为主簿子既为之徙舍甚说（说读曰悦）何前後不相副也。宝曰：高士不为主簿而大夫君以宝为可一府莫言非（言大夫以为宝通可为主簿耳府中之人。又不以不当也。）士安得独自高前日君男欲学文而移宝自近（文礼书也。）礼有来学义无往教道不可诎身诎何伤。且不遭者可无不为况主簿乎！（言士不遭遇知已则当屈辱无所不为也。）忠闻之甚惭後终於大司农。
    扬雄哀帝时为郎待诏时丁傅董贤用事诸附离之者或起家至二千石时雄方草太元有以自守泊如也。
    桓谭当王莽居摄篡弑之际天下之士莫不竞褒称德美作符命以求媚谭独自守默无言後终於六安郡丞。
    後汉孔子建鲁国人也。少游长安与崔篆友善及篆仕王莽为建新大尹（莽改千乘国曰：建新郡守曰：大尹）尝劝子建仕对曰：吾有布衣之心子有衮冕之志各从所好亦善乎！道既乖矣。请从此辞遂归终於家。
    包咸字子良会稽曲阿人也。习鲁诗。《论语》王莽末去归乡里於东界为赤眉贼所得遂见俘执十馀日咸晨夜诵经自。若贼异而遣之後终於骑都尉。
    杜抚字叔和犍为武阳人也。少有才受业於薛汉後归乡里教授沈静乐道举动必以礼後为公车令冯衍更始时为立威将军更始使鲍永安集河北永以衍领狼孟长屯太原光武即位遣使者招永衍不肯降审知更始已殁乃共罢兵幅巾降於河内帝怨衍等不时至永以立功得赎罪遂任用之而衍独见黜永谓衍曰：昔高祖赏季布之罪诛丁固之功今遭明主亦何忧哉！衍曰：记有之人有挑其邻人之妻者挑其长者长者詈之挑其少者少者报之後其夫死而取其长者，或谓之曰：夫非骂尔者耶曰：夫在人欲其报我在我欲其骂人也。夫天命难知人道易守守道之臣何患死亡衍後为曲阳令。
    仇览字季智陈留考城人也。入太学时诸生同郡符融有高名与览此宇宾客盈室览尝自守不与融言融观其容止心独奇之乃谓曰：与先生同郡壤邻房牖今京师英雄四集志士交结之秋虽务经学守之何固览乃正色曰：天子修设太学岂但使人游谈其中高揖而去不复与言後融以告郭林宗因与融赍刺就房谒宿林宗嗟叹下床为拜览初为本县主簿後归乡里卒。
    杨赐常退居隐约不答州郡礼命後辟大将军梁冀府非其好也。出除陈仓令因病不行公车徵不至连辞三公之命後拜尚书令数日出为廷尉赐自以代非家。《法言》曰：三后成功惟殷于民皋陶不与焉盖吝之也。（尚。《书》曰：伯夷降典折民惟刑禹平水土主名川稷降播种农殖嘉三后成功惟殷于民言皋陶不预其数者盖耻之）遂固辞以特进就第。
    魏邴原自辽东归曹公辟为司空掾原女早亡时太祖爱子苍舒亦没太祖欲求合葬原辞曰：合葬非礼也。原之所以自容於明公，公之所以待原者以能守训典而不易也。若听明公之命则是凡庸也。明公焉以为哉！太祖乃止魏太子为五官中郎将天下向慕宾客如归而原独守道持常自非公事不妄举动太祖微使人从容问之原曰：吾闻国危不事蒙宰君老不奉世子此典制也，於是乃转五官长史。
    晋庾岂攵字子嵩为吏部郎是时天下多故机变屡起岂攵尝静默无为。
    陈袁枢字践言家世显贵资产充足而枢独处率素傍无交往端坐一室非公事未尝出游荣利之怀淡如也。王僧辩平侯景镇京城衣冠争往造请枢独杜门静居不求闻达後为丹阳尹。
    後魏胡方回为中书侍郎司徒崔浩及当时朝贤并爱重之清贫守道以寿终。
    崔模字叔轨长者笃厚不营荣利颇为崔浩轻侮而守志确然不为浩屈後位至征东将军。
    北齐卢熙裕袭兄爵为固安伯虚淡守道有古人之风为亲表所敬重。
    後周于谨字思敬河南雒阳人性沉深有识量略窥经史尤好孙子兵书屏居闾里未有仕进之志或有劝之者谨曰：州郡之职昔人所鄙台鼎之位须待时来吾所以优游乡邑聊以卒岁耳太宰元天穆见之叹曰：王佐才也。後为太傅大宗伯。
    隋房彦谦为司隶刺史时隋政渐乱朝廷靡然莫不变节彦谦直道守常介然孤立为执政者之所嫉出为泾阳令。
    李礼成字孝谐年七岁与姑之子兰陵太守荥阳郑颢随魏武帝入关颢母每谓所亲曰：此儿平生未尝回头当为重器耳及长深沉有行检不妄通宾客释褐著作郎周受禅拜平东将军散骑常侍于时贵公子皆竞习弓马被服多为军容礼成虽善骑射而从容儒服不失素望。
    裴矩炀帝时为右光禄大夫于时皇纲不振人皆变节左翊卫大将军字文述内史侍郎虞世基等用事文武多以贿闻唯矩守常无赃秽之响以是为世所传。
    李文博为薛道衡所奏为司隶从事于时朝政浸坏人多赃贿唯文博不改其操论者以此贵之遭离乱播迁不知所终。
    唐虞世南於隋大业初累授秘书郎迁起居舍人时兄世基当朝贵盛妻子被服拟於王者世南虽同居而躬履勤俭不失素业。
    窦威字文尉扶风平陵人隋太傅炽之子也。沉深有器局博览群言多所通涉家风尚武诸兄并以武功致位通显皆哂威所为而终不改也。隋内史令李德林举其有文学释褐衤必书郎。
    赵宗儒自中书侍郎平章事罢授右庶子退居守道奉朝请而已德宗闻而嘉之迁吏部侍郎召见劳之曰：知卿六年故有此拜曩者与先臣并命尚念之耶因俯伏流涕。
    卢绍广明初迁给事中大冠犯边避地江左虽生计屡空而端默自守未尝以事干侯伯人所难者绍力行之。
    後唐李愚昭宗在凤翔汴军攻蒲华愚避难东归雒阳时卫公李德裕孙道古在平泉旧墅愚往依焉子弟亲采负薪以给朝夕未尝干人。
    ○总绿部　知足
    夫知足不辱知止不殆老氏之训也。故大雅明哲之士乃能察盈虚之理蹈卑约之戒使其任不逾量居常远祸克保身吉而终无祗侮焉至乃辞婚当途移疾避位用清白为家法故不益田庐谓赢馀为自苦故不须富贵逮乎！妨贤窃禄之鬼发於话言怀田述志之乐形於赋咏斯皆究易象知退之旨识天道亏盈之意寡欲易足不忮不求内全节而无苟世闻风而竞劝其淑人之令范欤。
    汉张良封留侯为太子少傅良言天下事甚众乃称曰：家世相韩及韩灭不爱万金之资为韩报仇︹秦天下震动今以三寸舌为帝者师封万户位列侯此布衣之极於良足矣。愿弃人间事欲从赤松子游耳（赤松子仙人也。）。
    刘德为宗正尝持。《老子》知足之计妻死大将军光欲以女妻之德不娶畏盛满焉。
    疏广宣帝时为太傅广兄子受为少傅在位五岁皇太子年十二通。《论语》孝经广谓受曰：吾闻知足不辱知止不殆功遂身退天之道也。今仕宦至二千石宦成名立不去惧有後悔岂如父子相随出关归老故乡以寿命终不亦善乎！受叩头曰：从大人议即日父子俱移病（移病谓移书言病也。）月赐告广遂称笃上疏乞骸骨宣帝以其年老皆许之诏赐黄金二十斤皇太子赠五十斤疏广疏受既归乡里日令家共具设酒食（日日设之也。共读曰供。）请族人故旧宾客相数问其家金馀尚有几所趋卖以共具（几所犹言几许也。趣读曰足）居岁馀广子孙窃谓其昆弟老人所爱信者曰：子孙几及君时颇立产业基址（几读曰冀）今日饮食费。且尽宜从丈人所劝说君买田宅（丈严庄之称也。故亲而老老者皆称焉）老人即以暇为广言此计广曰：吾岂老诗不念子孙哉！（讠孛惑也。音布内切）顾自有旧田庐（顾思念也。）令子孙勤力其中足以共凡人齐今复增益之以为赢馀但教子孙怠惰耳贤而多财则损其志愚而多财则益其过。且夫富者众之怨也。吾既无以教化子孙不欲益其过而生怨。又此金者圣主所以惠养老臣也。故乐与乡党宗族共飨其赐以尽吾馀日不亦可乎！，於是族人说服（说读曰悦）皆以寿终。
    邴曼容养志自修为官不肯过六百石辄自免去後汉马援为伏波将军封新息侯食邑三千户援乃击牛酾酒劳享军士（酾犹滤也。音所宜反）从容谓官属曰：吾从弟少游哀吾慷慨多大志曰：士生一世但取衣食裁足乘下泽车（车行泽者欲短毂）御款段马（款犹绥也。形段迟缓）为郡掾吏守坟墓乡里称善人斯可矣。致求盈馀但自苦耳当吾在浪泊西里间虏未灭之时下潦上雾毒气熏蒸仰视飞鸢ㄢㄢ堕水中（鸢鸱也。ㄢㄢ堕貌ㄢ音都□泰□二切）卧念少游平生语何可得也。今赖士大夫之力被蒙大恩猥先诸君纡佩金紫。且喜。且惭吏士皆伏称万岁及军还将至故人多迎劳之平人孟冀名有计谋於坐贺援援谓之曰：吾望子有善言反同众人邪昔伏波将军路博德开置七郡裁封数百户今我微劳猥享大县功薄赏厚何以能常久乎！先生奚用相济冀曰：愚不及。
    张霸为会稽太守视事三年谓掾吏曰：太守起自孤生致位郡守盖日终则移月满则亏老氏有言知止不辱遂移病。
    魏程昱为奋武将军从太祖屡立功及天下渐平昱宗人奉牛酒大会昱曰：知足不辱吾可以退矣。乃自表归兵阖门不出。
    晋羊祜为征南大将军开府仪同三司尝与弟。《书》曰：既定边事当角巾东路归故里为容棺之虚以白士而居重位何能不以盛满受责乎！疏广是吾师也。南齐王秀之为晋平太守至郡期年谓人曰：此郡丰壤禄俸常充吾山资已足，岂可久留以妨贤路上表请代时人谓王晋平恐富求归。
    丘灵鞠为尚书左丞世祖即位转通直常侍领东观祭酒灵鞠曰：人居官愿数迁使我终身为祭酒不恨也。
    梁陶季直初仕齐为尚书左丞迁建安太守为政清静百姓便之梁台建为给事黄门侍郎尝称仕至二千石始愿毕矣。无为久预人间事。
    江淹为散骑常侍左卫将军尝谓子弟曰：吾本寒素不求富贵今之忝窃遂至於此平生言止足之事亦以备矣。人生行乐虽富贵何时吾功名既立正欲归身草莱耳。
    陈虞寄字次安官至戎昭将军大中大夫卒前後所居官未尝至秩满裁期年数月便自求解退尝曰：知足不辱吾知足矣。
    後魏裴宣为益州刺史家世以儒学为业尝慕廉退每叹曰：以贾谊之才仕汉文之世不历公卿将非运也。乃谓亲宾曰：吾本闾阎之士素无当世之志直随牒推移遂至於此禄厚养亲效不光国瞻言往哲可以言归矣。因奉表求解世宗不许乃作怀田赋以叙心焉。
    北齐郑述祖文宣天保初累迁太子少师仪同三司兖州刺史病笃乃自言之。且曰：吾今老矣。一生富贵足矣。以清白之名遗子孙死无所恨遂卒於州。
