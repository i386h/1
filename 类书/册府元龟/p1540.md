<!-- { "loadSidebar": true } -->
    梁傅岐为太仆司农卿在禁省十馀年机事密勿亚於朱异贞阳侯萧明伐彭城兵败囚於魏三年明遣使还述魏欲通和好敕有司及近臣定议左卫朱异曰：边境。且得静寇息人於事为便议者并然之岐独曰：高澄既新得志何事须和，必是设间故令贞阳遣使令侯景自疑当以贞阳易景景意不安必图祸乱。若许通好是堕其计中。且彭城去岁丧师涡阳复新败退今使就和益示国家之弱切不可许异等固执帝遂从之乃遣使景果有疑遂举兵入寇请诛朱异後魏崔浩为祭酒泰常元年宋高祖为晋将伐姚泓舟师自淮泗入清欲溯河西上假道於国诏群臣议之外朝公卿咸曰：函谷关号曰：天险一人荷戈万夫不得进刘裕舟船步兵何能西入脱我乘其後还路甚难。若北上河岸其行为易扬言伐姚意或难测假其水道冠不可纵宜先发军断河上流勿令西过。又议之内朝咸同外计明元将从之浩曰：此非上策司马休之之徒扰其荆州刘裕切齿来久今兴死子幼乘其危亡而伐之臣观其意必欲入关劲躁之人不顾後患。若今塞其西路裕必上岸北侵如此则姚无事而我受敌矣。今蠕蠕内冠民食。又乏不可发军赴南则北冠进击。若其救北则南州复危未。若假之水道纵裕西入然後兴兵塞其东归之路所谓卞庄刺虎两得之势也。使裕胜也。必德我假道之惠令姚氏胜也。亦不失救邻之名纵使裕得关中悬远难守彼不能守终为我物今不劳兵马坐观成败斗两虎而收长久利上策也。夫为国之计择利而为之岂顾婚姻酬一女子之惠也。假令国家弃恒山以南裕必不能发吴越之兵与官军争守河北也。居然可知议者犹曰：裕西入函谷则进退路穷腹背受敌北上岸则姚军必不出关助我扬声西行意在北进其势然也。明元遂从群议遣长孙嵩发兵拒之战於畔城为晋将朱超石所败师人多伤明元闻之恨不用浩计明年齐郡太守王懿来降上书陈计称刘裕在洛劝国家以军绝其後路则裕可不战而克书奏帝善之会浩在前进讲书传帝问浩刘裕西伐前军已至潼关其事如何以卿观之事得济不浩对曰：昔姚兴好养虚名而无实用子泓。又病众叛亲离裕乘其危亡兵精将勇以臣观之克之必矣。明元曰：刘裕武能何如慕容垂浩曰：裕胜明元曰：试言其状浩曰：慕容垂乘父祖世君之资生便尊贵同类归之。若夜蛾之赴火少加倚仗便足立功刘裕挺出寒微不阶尺土之资不因一卒之用奋臂大呼而夷灭桓玄北擒慕容超南摧卢循等僭晋陵迟遂执国命裕。若平姚而还必篡其主其势然矣。秦地戎夷浑并虎狼之国裕亦不能守之风俗不同人情难变欲行荆扬之化于三秦之地无翼而欲飞无足而欲走不可得也。若留众守之必资于寇孔子曰：善人为邦百年可以胜残去杀今以秦之难制一二年间岂裕所能哉！且可治戎束甲息民备境以待其归秦地亦当终为国有可坐而守也。明元曰：裕已入关不能进退我遣精骑南袭彭城寿春裕亦何能自立浩曰：今西北二寇未弭陛下不可亲御六师兵众虽盛将无韩白长孙嵩有治国之用无进取之能非刘裕敌也。请待之不晚明元笑曰：卿量之已审矣。浩曰：臣尝私论近世人物不敢不上闻。若王猛之治国苻坚之管仲也。慕容玄恭之辅少主慕容之霍光也。刘裕之平逆乱司马德宗之曹操也。明元曰：卿谓先帝如何浩曰：小人管悬象何能见玄穹之广大。虽然太祖用漠北醇朴之人南入中地变风易俗化洽四海自与羲农齐烈臣，岂能仰名明元曰：屈沔何如浩曰：屈沔家国夷灭一身孤寄为姚氏封殖不思树党强邻报仇雪耻乃结忿蠕蠕背德于姚兴獗竖小人无大经略正可残暴终为人所灭耳明元大悦语至中夜赐浩御缥醪酒十水精戎盐一两曰：朕味卿言。若此盐酒故与卿同其甘也。始光中为太常卿时议讨赫连昌群臣皆以为难唯浩曰：往年以来荧惑再守羽林皆成钩已其占秦亡及今年五星并出东方利以西伐天应人和时会并集不可失也。太武乃使奚斤等击蒲坂而亲率轻骑袭其都城大获而还及太武复讨昌次其城下收众伪退昌鼓讠而前舒阵为两翼会有风雨从东南来扬沙昏昼宦者赵倪进曰：今风雨从贼来我向彼背天不助人。又将士饥渴愿陛下摄骑避之更待後日浩叱之曰：是何言与千里制胜一日之中岂得变易前行不止後已离绝宜分军隐出掩击不意风道在人，岂有常也。太武曰：善分骑奋击昌军大溃时议击蠕蠕朝臣内外尽不欲行保太后固止太武皆不听唯浩赞成策略尚书令刘洁左仆射安原等乃使黄门侍郎仇齐推赫连昌太史张渊徐辨说太武曰：今年己巳三阴之岁岁星袭月太白在西方不可举兵北伐必败虽克不利于上。又群臣共赞和渊等云：渊少时尝谏苻坚不可南征坚不从而败今天时人事都不和协何可举动太武意未决乃召浩令与渊等辨之浩难渊曰：阳者德也。阴者刑也。故日蚀修德月蚀修刑夫王之用兵刑之大者也。以此言之三阴用兵盖得其类修刑之义也。岁星袭月年饥民流应在他国远期十二年太白行苍龙宿於天文为东不妨北伐渊等俗生志意浅近牵於小数不达大体难与远图臣观天文比年已来月行掩昴至今犹然其占三年天子大破旄头之国蠕蠕高车旄头之众也。夫圣明御时能行非常之事古人语曰：非常之原黎民惧焉及其成功天下晏然愿陛下勿疑也。渊等惭而言曰：蠕蠕荒外无用之物得其地不可耕而食得其民不可臣而使轻疾无常难得而制有何汲汲而苦劳士马也。浩曰：渊言天时是其所职。若论形势非彼所知斯乃汉世旧说常谈施之於今不合事宜也。何以言之夫蠕蠕者旧是国家北边叛隶今诛其元恶收其善民令复旧役非无用也。漠北高凉不生蚊蚋水草美善夏则北迁田牧其地非不可耕而食也。蠕蠕子弟来降贵者尚公主贱者将军大夫居列满朝。又高车号为名骑非不臣而畜也。夫以南人追之则患其轻疾於国兵则不然何者彼能远逐非难制也。往数入国民吏震惊尽今夏不乘虚掩进破灭其国至秋复来不得安卧自太宗之世迄於今日无岁不惊，岂不汲汲乎！哉！世人皆谓渊辨通解数术明决成败臣请试之问其西国未灭之前有何亡徵知而不言是其不忠。若实不知是其无术而赫连昌在坐渊等自以无失言惭赧而不能对太武大悦谓公卿曰：吾意决矣。亡国之师不可与谋信矣。哉！而保太后犹难之复令群臣保太后前评议太武谓浩曰：此等意犹不伏卿善晓之令悟既罢朝或有尤浩者曰：今吴贼侵南而舍之北伐行师千里其谁不知。若蠕蠕远遁前无所获後有南贼之患危之道也。浩曰：不然今年不摧蠕蠕则无以御南贼自国家并西国已来南人恐惧扬声动众以卫淮北彼北我南彼劳我息其势然矣。破蠕蠕往还之间故不见其至也。何以言之刘裕得关中留其爱子精兵数万良将劲卒犹不能固守举军尽没号哭之声至今未巳如何正当国家休明之世士马强盛之时而欲以驹犊齿虎口也。设令国家与之河南彼必不能守之自量不能守是以必不来。若或有众备边之军耳夫见瓶水之冻知天下之寒尝肉一脔识镬中之味物有其类可推而得也。且蠕蠕恃其绝远谓国家力不能至自宽来冠故夏则散众放畜秋肥乃聚背寒向温南来寇抄今出其虑表攻其不备大军卒至必惊骇星分望尘奔走牡马护群牝马恋驹驱驰难制不得水草未过数日则聚而困弊可一举而灭暂劳永逸长久之利时不可失也。惟患上无此意今圣虑已决发旷世之谋如何止之陋矣。哉！公卿也。诸军遂行天师寇谦之谓浩曰：是行也。如之何可果胜乎！浩对曰：天时形势必克无疑但恐诸将前後顾虑不能乘胜深入使不全举耳今军入其境蠕蠕先不设备民畜布野惊怖四奔莫相收摄，於是分军搜讨东西五千里南北三千里凡所俘虏及获畜产车庐弥漫山泽盖数百万高车杀蠕蠕种类降者三十馀万落虏遂散乱矣。太武氵公弱水西行至涿邪山诸大将果疑虏深入有伏兵劝太武停止不追天师以浩前言固劝太武穷讨不听後有降人言蠕蠕大檀先被疾乃焚烧穹庐科车自载将数百人入南山走民畜窘聚方六十里中无人统领相去八十里追军不至乃徐西遁唯此得免後闻凉州贾胡言。若复前行二日则尽灭之矣。太武深恨之大军既还南贼竟不能动如浩所量。
    范绍为羽林监时杨州刺史任城王澄请征锺离敕诏诣寿春共量进止澄曰：须兵十万往还百日沤阳锺离广陵卢江欲数道俱进但粮仗军资须朝廷速具绍曰：计十万之众往还百日须粮百日顷秋已向末方欲徵召兵仗可集恐粮难至有兵无粮何以克敌愿王善思为社稷深虑澄沉思良久曰：实如卿之所言使还具以状闻後澄遂征锺离无功而返。
    北齐阳斐初仕魏为廷尉少卿时东郡太守陆士佩以黎阳关河形胜欲因山即壑以为公家苑囿遗斐。《书》曰：当谘大将军以足下为匠者斐书拒曰：当今殷忧启圣运遭昌历故大丞相天启霸功再造太极大将军光承先构嗣续丕显国步始康民劳未息诚宜轻徭薄赋勤恤民隐诗不云：乎！民亦劳止迄可小康惠此中国以绥四方古之帝王亦有表山刊树未足尽其意下辇成宴讵能穷其情正足以靡天地之财用刘生民之髓脑是故孔子对叶公以来远酬哀公以临民所问虽同所急务异故也。相如壮上林之观扬雄骋羽猎之辞虽系以ㄨ填堑乱以收落网而言无补於风规祗足昭其愆度也。
    後周裴汉为司车路下大夫与工部郭彦大府高宾等参议格令每较量时事必有条理彦等咸敬异之隋樊叔略开皇後为司农卿朝廷有疑滞公卿所未能决者叔略辄为评理虽无学术有所依据然师心独见ウ与理合甚为上所亲委高杨素亦礼遇之叔略虽为司农往往参督九卿事。
    李文博为直秘书内省商略古今治政得失如指诸掌。
    唐令狐德永徽初为太常少卿高宗召中书门下三品及弘文馆学士於中华殿论议帝问曰：何者为王道何者为霸道。又孰为先後德对曰：王道在德霸道在刑自三王以上皆行王道唯秦任伯术汉则杂而行之魏晋已下王霸俱失如欲用之王道为最而行之为难帝曰：今之所行何政为要德对曰：古者为政清其心简其事以此为本当今天下无虞年丰稔薄赋敛少征役此乃合於王道为政之要莫过於此帝曰：政道莫尚於无为。又问曰：禹汤何以兴桀纣何以亡德对曰：传称禹汤罪已其兴也。勃焉桀纣罪人其亡也。忽焉二主惑於妹喜妲己诛戮谏者造炮烙之刑以是而亡帝甚悦各赐以缯帛。
    秀实建中初为司农卿见禁兵寡少不足以备非常乃上疏曰：臣闻天子曰：万乘诸侯曰：千乘大夫曰：百乘此盖以大制小以十制一也。尊君卑臣强弱枝之义在於此矣。今外有不庭之虏内有梗命之臣窃观禁兵不精其数全少卒有患难将何待之。且猛虎所以百兽畏者为爪牙也。若去其爪牙则犬彘马牛悉能为敌伏愿少留圣虑异裨万一其後泾原兵作乱召神策六军遂无一人至者秀实守节不回竟没於贼其明略义烈如此。
