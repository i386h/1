<!-- { "loadSidebar": true } -->
    六年正月州道行军总管曹继叔破胡丛显养东鲁等蛮於斜山克一十馀城斩首七百馀级获马四百馀匹牛一万五千头。
    二月遣营州都督程名振左卫中郎将苏定方等发兵一万讨高丽以侵掠新罗故也。时新罗王金春秋表言高丽与百济相连侵其北境已夺三十三城乞兵救援故遣名振等经略之。
    五月程名振率兵渡辽水至高丽以名振兵少乃开六城门出兵渡贵端水与名振合战贼徒大败奔走过水欲入城不得杀获千馀人名振纵兵焚其罗郭及村落而还。
    五月遣左屯卫大将军程知节为葱山道行军总管率左武卫将军舍利叱右武卫将军王文度伊州都督苏海政等讨西突厥阿史那贺鲁。
    显定元年八月程知节与贺鲁所部歌逻禄及处月战於榆莫谷大破之斩首千馀级获驼马牛羊万计副将ぁ智度攻其突骑处木昆等於咽城拔之斩首三千级虏获甚众。
    九月程知节与贺鲁男运战斩首数千级进至尝笃城俘其部落户口及货物钜积。
    二年闰正月贺鲁入寇诏右屯卫将军苏定方为伊丽道行军总管率燕然都护任邪相副都护萧嗣业等发回纥兵以追讨贺鲁仍诏右卫大将军阿史那弥射左屯卫大将军阿史那步真为流步安抚大使以招辑其旧众。
    十二月苏定方大破贺鲁金牙山尽收其所据之地西域悉平初贺鲁侵并西域诸国进寇延州回纥婆闰等诸部属请讨之帝前後遣梁建方契何力程知节等率兵追讨皆不克而还及苏定方为大总管领回纥等兵与阿史那弥射步真等分出西州金城两道以经略之定方至金山之地其侯斤赖独禄等率万馀帐来降定方发其千骑进至曳河之西贺鲁率十姓兵马。且十万来拒战定方领回纥及汉兵万馀人迎击贼轻定方兵少四面围之定方令步卒据其原攒槊外向自领汉骑陈于北原贼先击步军三冲不动定方乘势击之贼遂大溃追奔三十里斩获数万人明日总兵复进贺鲁之众五努失毕部落相次来降五努失部落闻贺鲁败各向南道降于步真所至蕃人皆相率归降曰：我旧主也。定方乃令副将萧嗣业回纥婆闰率蕃兵趋邪罗斯川以追贺鲁定方与任雅相领新附之众以继其後会大雪平地二尺军中咸请停兵候晴定方曰：虏恃雪深谓我不能前进必当憩息追之可及缓以纵之则渐远难追省日兼功在此举也，於是勒兵冲雪昼夜兼进所经收其人众遂至双河与弥射步真相会两军合势去贺鲁所居二里布阵长驱径至金牙山所时贺鲁集诸众欲猎定方与弥射纵兵击之尽破其牙帐生擒数万人并获其鼓纛器械贺鲁遂与咄运及其女夫阎啜等脱走投石国定方于是悉兵命诸部归其所居开通道路列置馆驿埋瘗骸骨所在问疾苦分其疆界复其产业贺鲁所虏掠者悉括还之于是西域诸国安堵如故。
    三年六月营州都督兼东夷都护程名振右领军郎将薛仁贵率兵攻高丽之众烽镇即拔之斩首四百馀级生擒首领以下百馀人俄而高丽遣其大将立方娄率众三万人来拒官军名振率契丹兵逆击大破之逐北二十馀里斩首二千五百级。
    五年三月以左武卫大将军苏定方为神丘道行军大总管率左骁卫将军刘伯英右武卫将军冯士左骁卫将军庞孝泰等并发新罗之众以讨百济百济恃高丽之援屡侵新罗故也。
    五月以定襄都督阿史德枢宾左武侯将军延陀梯真居延州都督李合浦并为冷硎道行军总管各领本蕃兵以讨叛奚仍令尚书左丞崔馀庆充使总护三蕃寻而奚遣使降附改枢宾等为沙砖道行军总管以讨契丹松漠都督阿卜固送之东都并擒叛奚谋主匹帝秃帝斩之而还。
    八月苏定方拔百济之真都城初定方率众自成山济海贼徒据熊津江口以拒官军定方既济乘山而阵与之大战扬帆盖海相续而至贼师败绩死者数千人自馀大溃遇潮直上官军连舳入江水陆齐进飞戢鼓讠直趣真都去城二十馀里贼倾国来拒大战破之杀虏万馀人追奔入郭其王义慈及太子隆奔于北境定方进围其城义慈次子泰自立为王率众还固守义慈嫡孙文思曰：王与太子虽并出城而身见在叔总兵焉专擅为王假令汉退我父子当不全矣。遂率其左右投城而下百姓从之泰不能止定方令兵士登城立帜，於是泰开门顿颡请命其大将祢植。又将义慈来降太子隆并与诸城主皆同送款百济悉平。
    是月左卫大将军郑仁泰率兵讨思结援也。固仆骨同罗四部落三战皆捷追奔百里斩其首领而还十二月以左骁卫大将军契何力为氵贝江道行军大总管左武卫大将军苏定方为辽东道行军大总管左骁卫将军刘伯英为平壤道行军大总管分道发兵以讨高丽。
    龙朔元年正月以鸿胪卿萧嗣业为扶馀道行军总管率回纥等蕃兵赴平壤以讨高丽。
    三月带方州刺史刘仁轨大破百济馀众於熊津之北。
    四月诏兼兵部尚书任雅相为氵贝江道行军总管左卫大将军契何力为辽东道行军总管左武卫大将军苏定方为平壤道行军总管并率诸蕃军将总三十五军川陆分途先观高丽之[C260]帝将亲率六军以继之。
    八月苏定方破高丽之众於氵贝江频战皆捷夺其马邑山因山为营遂为平壤城（明年三月勒兵而还）。
    十月以铁勒杀敕使反叛诏左武卫大将军郑仁泰为铁勒道行军大总管燕然都护刘审礼左武卫将军薛仁贵为副鸿胪卿萧嗣业为山萼道行军总管左屯卫将军孙仁师为副率兵以讨之。
    二年三月郑仁泰薛仁贵等破铁勒之众於天山时铁勒有思结多腊葛等部落先保天山及仁泰等将至亦送降款仁泰等结兵击之虏其家口以赏军士贼乃相率远遁。
    七月熊津都督刘仁愿带方州刺史刘仁轨等率留镇之兵及新罗之兵大破百济馀贼於熊津之东拔其真岘城斩首八百级。
    三年正月郑仁泰等讨铁勒馀种悉平之。
    乾封元年六月诏左骁卫大将军契何力为辽东道安抚使以应接高丽王初高丽莫离支盖苏文死其长子男生代父为莫离支之位既初知国政出巡诸城使其二弟男建男产留後知国事男生既出，或谓男建等曰：男生恶二弟逼已意欲除之不如先以为计也。男建等初不言之。又有人谓男生曰：二弟恐兄思夺已权欲拒兄不纳男生使所亲潜往平壤以伺焉男建等知而掩得之繇是迎相猜贰男建等乃以其王命召男生男生惧不敢归男建等遂发兵讨之男生走据国内城以自守其子献诚诣阙求救，於是诏何力率兵赴援乃授献诚右武卫大将军使为乡导。又遣左金吾卫将军庞同善营州都督高侃等为行军总管以经略高丽。
    九月庞同善大破高丽男生率所亲会同善之军。
    十二月命司空英国公李为辽东道行军大总管兼为辽东安抚大使左金吾卫将军庞同善左骁卫大将军契何力并依旧为辽东道安抚大使其水陆诸军总管并粮运使窦义积独孤卿郭待封及募兵以上并受处分以讨高丽河北道诸州租税总起辽东以给军用，於是水陆分道以赴平壤。
    二年九月李拔高丽之新城遣副将契何力守之遂引兵进破一十六城。
    三年二月李及薛仁贵进拔高丽之扶馀城时偏将庞同善高侃等为後殿尚在新罗高丽男建遣救新城夜袭同善仁贵率援军以破之侃等移军进至金山为贼所败高丽乘胜而进仁贵等横击之贼大败斩首五万馀级遂拔其南苏木底苍等三城与男生之军相会仁贵乘胜领二千人将攻馀城诸将以兵少止之仁贵日在善用耳不在多也。遂先锋而行败众来拒逆击大破之杀获万馀人馀城既降扶馀州内四十馀城一时送款。
    总章元年九月李进军会高丽之平壤城辽东悉平初既破大行城诸军尽会契何力拔南苏等八城会於鸭渌栅合军以攻辱夷城。又拔之何力引蕃汉兵五十万人逼平壤军继至高灭遣男产帅首领九十八人持白幡诣乞降请便入朝谢罪以礼接之男建犹闭门固守乃移兵於平壤之侧以逼之男建频遣兵出战皆大败男建下主兵总管僧信诚密遣人诣军许开城门为内应经五日信诚果开城门纵兵入登城鼓讠烧城门楼四面火起男建窘急自刺不死遂虏高藏男建男产等以归京师。
    咸亨元年四月吐蕃舀白州等一十八州诏右威卫大将军薛仁贵为逻婆道行军大总管右卫员外大将军阿史那道真左卫将军郭待封为副以讨吐蕃将援吐谷浑还其故地。
    三年正月发梁益等一十八州兵募五千三百人遣大子右卫副率梁积寿为姚州道行军总管率兵以讨叛蛮。
    四年闰五月燕山道总管李谨行破高丽叛党於瓠卢河之西高丽平壤馀众遁入新罗。
    五年二月遣太子左庶子同中书门下三品刘仁轨为鸡林道大总管卫尉卿李弼右领军大将军李谨行为副发兵以讨新罗时新罗王金法敏既纳高丽叛亡之众。又封百济故地渐使人守之帝大怒下诏削夺法敏官爵仍以其弟右骁卫员外大将军临海郡公金仁问为新罗王时仁问在京师诏令归国以代其兄仁问行至中路闻新罗降仁问乃还。
    上元二年二月刘仁轨大破新罗之众於七重城。又以兵浮海而南略新罗之南境斩获甚众仁轨勒兵而还诏以李谨行为安东镇抚大使屯兵於新罗之买肖城以经略之前後三战新罗皆败新罗，於是遣使入朝伏罪并献方物前後相属帝竟许之复其王金法敏官爵。
    三年闰三月吐蕃入寇鄯廓河芳等州诏雒州牧周王显为洮州道行军元帅领工部尚书刘审礼等十二总管并州大都督相王轮为凉州道行军元帅领左卫大将军契何力鸿胪卿萧嗣业等以讨吐蕃二王竟不行。
    调露元年十月单于大都护府突厥阿史德温传及奉职二部相率反叛立阿史那泥熟匐为可汗二十四州首领并叛遣单于大都护府长史萧嗣业将军花大智李景嘉等讨之（嗣业等为贼所败令右金吾将军曹怀舜率兵往恒州守井陉右武卫将军崔献往绛州龙门以防御突厥）。
    十一月诏礼部尚书检校右卫大将军裴行简为定襄道行军大总管率太仆少卿李思文营州都督周道务等部兵十八万并西军程务挺东军李文柬等总三十馀万以讨突厥。
    二年三月裴行俭大破突厥於黑山擒其首领奉职伪可汗泥熟匐为部下所杀传首来降。
    永隆二年正月突厥寇源庆等州令右卫将军李知十左威卫将军王杲分往泾庆二州统兵以防御。又遣礼部尚书裴行俭为定襄道大总管右威卫将军曹怀舜幽州都督李文柬等为副率兵以讨突厥温传部落。
    闰七月裴行俭大破突厥史伏念之众伏念为程务挺急追遂执温传来降行俭，於是尽平突厥馀党执伏念温传振旅凯旋。
    永淳元年四月以裴行俭为金牙道行军大总管与将军阎怀。且等三总管兵分道讨十姓突厥阿史那车薄（行俭未行而卒）安西副都护王方翼破车薄咽面西域平。
    二年十一月命右武卫将军程务挺为单于道安抚大使以招讨总管材山贼元珍骨笃禄贺各军等则天垂拱元年二月阿史德元珍等寇朔代等州命左玉钤卫中郎将淳于处平讨击之。
