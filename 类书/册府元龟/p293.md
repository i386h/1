<!-- { "loadSidebar": true } -->
肃宗至德元年七月即位於灵武十月至彭原郡宰臣房抗疏请兵一万人自为帅以收两京诏许之以兵部尚书王思礼为副分为三军使杨希文将军自宜寿入刘贵哲将中军自武功入李光进将北军自奉天入。
二年三月关中节度王思礼奏将士张子卿等四十馀人割耳为盟请为父子军为国讨贼。又特进张元轨悉称所领武士一千五百人相与盟咸截左耳誓雪国雠赍所截耳至朝堂帝嘉之。
七月蜀郡城中节度健儿郭千仞谋逆上皇御玄英楼亲自招谕不从诏六军兵马使及蜀郡长史李亘等领防御兵讨平之。
九月以元帅广平王ㄈ领朔方安西回纥西域大军之众十五万号二十万出讨叛逆便收两京以镇西北庭行营节度使李嗣业为前军朔方河西陇右行营节度使《郭子》仪为中军关内行营节度使王思礼为後军遂收长安广平王留城中号令三日领大兵而东追残贼兼收河雒。
乾元元年九月诏司徒朔方节度使《郭子》仪淮西襄阳节度使鲁景兴平军节度使李奂滑濮节度使许叔冀平卢兵马使董秦北庭行营节度使李嗣业郑蔡节度使李广琛率步骑二十万众渡河讨安庆绪於湘州。又遣司空李光弼关内及潞府节度使王思礼率所部兵续赴湘州。
二年七月以赵王系为天下兵马元帅讨思明於河阳以司空兼侍中蓟国公李光弼为副元帅知节度行营事。
九月襄州将士康楚元张嘉延率众为乱陷荆襄澧朗等州以太子少保崔光远兼御史大夫持节荆襄招讨仍充山南东道处置兵马都使上元元年四月襄州军乱节度使史部将张维瑾据州为叛以陕州来为襄州刺史充山南东道襄邓等十州节度使讨平之。
上元元年九月诏曰：朕闻昆夷作患周王授钺於方叔大宛不庭汉王委兵於广利则知昏迷之党舞干不足以怀柔圣哲之谋伐叛必资於用武事将禁暴盖非获已司徒兼中书令朔方坊宁等节度使代国公子仪庆锺五百运符鱼水挺文武之宏才蕴韬钤之远略十月荆襄平积苍生之重望有命伐之元勋负鼎和羹己申於启沃登坛制胜实伫於谋猷万里长城倚赖攸属今残ビ未殄戎事犹殷爰资一举之功以靖四方之难宜令子仪都统诸道兵马使管崇嗣充副使取庆朔方路过往收大同横野清夷便收范阳及河北仍遣射生衙前六军英武长兴宁国左右威远骁骑等左厢一万人马军三千人步军七千人以开府李光进充都知兵马使特进乌崇福充都虞候右厢一万人马军三千人步军七千人以开府仪同三司李鼎充都知兵马使特进王З充都虞候渭北官健一万人马军三千人步军八千人以开府韦京杲充使朔方留後蕃汉官健八千人马军八百人步军七千二百人以兼御史中丞任敷浑释之同充使蕃汉部落一万人马军五千人步军五千人以兼御史中丞慕容兆与新投降首领奴赖同统押充使坊等州官健一万人马军一千人步军九千人以摄御史中丞杜冕充使宁州官健一万人马军一千人步军九千人以摄御史桑如充使泾原防御官健二千人马军五百人步军一千五百人以大将军阎英奇充使乘练卒藉马赋车合四海以齐心齐九夷而同力金鼓作气铁骑争雄敛野喷山隐天动地以服顺之师旅讨从逆之凶徒人事天时指期可定今将略高阙出中驱蚊蚋於幽燕扫扌抢於巩雒削平天下混一车书然後献凯清庙策勋盟府克宁区夏，岂不盛与兵马既众恐路次难为供应仍备六十程粮十驮遣马畜草料所在量事支供不得妄有烦扰百姓仍委子仪即差人先於诸道计会分般次进发仍与回纥兵马犄角相应逐便讨除所关军务应须处置并委子仪续具状奏闻虽有诏命竟不行。
二年四月梓州刺史子璋反袭破绵州杀遂州刺史嗣王虢王巨东川节度李奂战败五月剑南节度崔光远与李奂领众平之（二年四月袁平）。
代宗宝应元年八月台州贼帅袁攻陷台州刺史史叙脱身而逃因尽陷浙东诸州县有众数万越及浙西诸州咸理兵以御诏河南道副元帅李光弼讨之。
十月诏以天下兵马元帅雍王适统河东朔方及诸道行营回纥等兵十馀万讨史朝义会军於陕州（十一月朝义平）。
大历十年四月诏河东镇冀幽州淄青淮西滑亳汴宋深潞河阳等道出讨魏博田承嗣。
八月田承嗣上表请束身归朝其将卢子期寇磁州诏李宝臣李正已李忠臣李勉李昭承田神玉朱滔李抱玉等同赴磁州讨伐（十月擒子期）。
十一年七月汴宋州节度留後李灵耀窃所部兵叛北结魏博田承嗣为同恶命淮西节度使李忠臣滑州永平军节度使李勉河阳节度马燧三镇兵同讨之（十月擒灵耀）。
德宗建中四年三月诏曰：淮阳军节度使李希烈顷以梁崇义叛逆使之专征既集勋庸大加恩礼名极台辅赏延子孙而乃负德弃身去忠效逆攻劫道路擅固邓州而。又图陷汴州攘夺尉氏攻围郑圃暴犯汝坟已敕神策汴滑河阳东畿汝州淮南山南荆南湖南剑南江西鄂岳等道十五万众克日齐进吊人靖乱罪止元凶有能斩希烈归降者四品以上以希烈官爵授之五品以下封异姓王实封四百户诸军将士斩获希烈者亦准此例封赏以军城降者便以其职授之赐其实封贼平後除供当道外百姓给复三年朕德之不明化有不洽未跻仁寿尚劳用兵中心咎悼无忘鉴寐。
四月以永平宣武河阳等军节度都统李勉为淮西招讨使襄阳贾眈江西嗣曹王皋等为之副（贞元三年四月）希烈平。
十一月帝在奉天以朔方节度李怀光军醴泉神策将李晟军东渭桥以讨朱Г。
兴元元年二月以镇州王武俊兼幽州节度使令讨朱。
三月以神策节度使李晟兼京畿渭北坊丹延节度使以行在都知兵马使浑为朔方节度使宁振武永平奉天行营副元帅收复京城（五月京师平）。
八月以河东保宁军节度使马燧为奉诚军晋绛慈隰节度行营兵马副元帅以灵盐节度使浑为晋绛节度使河中同陕虢等州及管内行营兵马副元帅同讨李怀光。
贞元十五年九月诏曰：淮西节度使吴少诚非次擢用授以旌旄秩居端揆之荣任总列城之重期申报效奉我典常而秉心匪纯自底不数凶狡成性扇诱多端外肆矫诬内怀疑阻毁忠废信弃德崇奸擅动甲兵屡越封境寿州茶园辄纵凌夺唐州诏使潜构杀伤干黩国章已在无赦朕以王者之德在乎！好生人君之体务於含垢宁屈己以宥罪不残人以兴师是以上稽宗社之盛外抑忠贤之请庶其悛革当议优容今更幸邻境之丧逞贪乱之志焚掠县邑残暴平人朕犹冀其知非为之忍耻亟颁诏令未许出师至乃遣军攻逼许州肆其虿毒恣行杀戮流害黎蒸恶稔祸盈人神同弃兴言致讨实悼予衷宜令宣武军河阳三城郑滑等州节度东都汝州等军犄角相应同逼申光蔡州常冀幽州淄青魏博易定泽潞太原淮南等州徐泗山南东道鄂岳等军各发士马逐便犄角齐进同为讨伐大军四合计日歼夷嗟我忠良受兹诖误或心存愤激而力屈凶威玉石俱焚良增悯恻其所收得少诚管内州县百姓官吏等宜切加慰抚各示安存淮西将士等夙著勋庸素怀忠义为其胁制深可哀矜。若能因事建功舍逆效顺朕当复其职位待以官封其吴少诚在身官爵并宜削夺其有叶心同谋擒斩少诚者先有官未有官者并授御史中丞大夫封异姓王赐实封五百户赏钱万贯庄宅各一所子孙永为功臣先有御史中丞异姓王及刺史者即超转三资改赐官赏其才器行业为众所推者便授节度使如有心怀忠愤谋斩少诚被其屠戮者先无官者追赠三品官赐实封二百户先有官者赠二品官赐实封三百户仍各与一子正员五品官已有官者超三资与正员官其所在百姓能团结士众讨除枭斩少诚者准例封赏人臣之所保者忠天地之所助者顺报功宥善朕不食言於戏朕司牧黎元为之宗极化有所未洽信有所未孚致兹兴戎增用鬼悼然不暂劳无以逸俗不诛暴无以安人咨尔藩镇方州列辟连帅所宜戡剪大憝永康兆人其戮力一心以副朕意应诸道准敕赴蔡州许州将士等皆竭忠诚尽心奉国并怀感激叶力勤王。若能枭斩少诚者亦准前例官赏策勋之典朕所必行如少诚平後应赴行营将士超三资改官其赏物节级当续有处分其将士月粮在後回给家口宣示中外咸令知悉。
十六年二月以诸将与贼战皆不利而退诏左神策行营银夏节度使韩全义为蔡州行营招讨使陈许节度使上官氵兑副之。
宪宗元和元年正月戊子制曰：剑南两川疆界素定藩十月诏赦吴少诚镇守备各有区分顷因元臣薨谢邻境不睦刘辟乃因虚构隙以忿报雠遂劳三军兼害百姓朕志存含垢务欲安人遣使宣谕委以旄钺如闻道路拥塞未息干戈轻肆攻围拟图吞并为君之体义在胜残命将兴师盖非获已宜令河南西道节度使严砺领当道士马与剑南东川节度使李康犄角应接仍令神策行营节度使高崇文领马步五千人为左军左右神策京西行营兵马使李元奕领马步二千人为次军并相续继发仍仰高崇文等各差人先与严砺计会齐进朕以三蜀之人本无过犯征镇将士各著勋劳迫於威制不能自拔各宜分明晓谕令悉朕怀如刘辟禀奉朝经抽兵却归本镇朕务存诚信必当委待如初其效顺之诚临镇归款高位重赏当不食言如尚执迷自贻覆灭法既无赦令在必行宜一乃心恭守所职其置顿粮料等仍委度支使差官勾当无令阙失甲午高崇文领兵马取凤翔斜谷路李元奕领兵取骆谷路同赴梓州应接（秦惠王时用司马错之策以伐蜀汉光武吴汉伐公孙述魏司马文王使邓艾伐刘禅晋穆帝使桓温伐李子仁宋武帝使朱龄石伐谯纵梁武使邓元起伐刘季连周太祖使尉迟迥平萧纪隋文帝使梁睿平王谦宪宗命高崇文平刘辟自秦至和九度伐蜀四为水军溯江而上唯光秦与邓艾尉迟迥梁睿及崇文五在斜谷骆谷出师南讨不庭矣。）九月擒刘辟以献。
三月诏发河东天德兵诛夏州杨惠琳初韩全义入朝令其甥杨惠琳知留後俄有诏除李演为节度代全义演赴任惠琳据城叛至是讨之（是月平）。
