<!-- { "loadSidebar": true } -->
    武陵王为太宰为桓温所忌温逼新蔡王晃自诬与及子综等谋逆请诛之简文帝不许温奏徙新安郡家悉徙之太元六年卒孝武帝三日临于西堂诏曰：感惟摧恸便奉迎灵柩并改移妃应氏及故世子梁王诸丧家属悉还复下诏曰：故前武陵王体自皇极克已思愆仰惟先朝仁宥之旨，岂可情理靡寄其追封新宁郡王邑一千户十二年追复武陵国王。
    梁王缝子出继梁王翘与父俱废薨子嗣孝武太元中复国。
    宋庐陵王义真高祖子也。少帝失德徐羡之等密谋废立则次第应在义真以义真轻眇不任主社稷因其与少帝不协乃奏废为庶人徙新安郡景平二年六月羡之等遣使杀於徙所文帝元嘉元年八月诏曰：前庐陵王灵柩在远国封堕替感惟摧恸情。若贯割王体自至极地戚属尊，岂可令情礼永沦终始无寄可追复先封特遣奉迎并孙华谢妃一时俱还言增摧哽三年正月诛徐羡之傅亮等是日诏曰：故庐陵王含章履正英哲自然道心内昭徽风遐被遭时多难志匡权逼天未悔祸运锺屯险群凶肆鬼专窃国柄祸心潜构[C260]生不图朕每永念雠耻含痛内结遵养奸慝情礼未申今王道既亨政刑始判宣昭国章，於是乎！在可追崇侍中大将军王如故庶慰冤魂少申悲愤。
    江夏王义恭高祖子也。为前废帝所害太宗定乱令《书》曰：故中书监太宰领太尉录尚书事江夏王道性渊深睿鉴通远树声列藩宣风铉德位隆姬辅任属负图勤劳国家方熙付之重尽心毗道永融雍穆之化而凶鬼忌威奄加冤害夷戮有暴殡穸无闻愤达幽明痛贯朝野朕蒙险在难含哀莫申幸赖宗社之灵克纂祈天之祚仰惟勋戚震恸厥心昔梁王徵庸警跸备礼东平好善黄屋在御况公德猷弘懋彝典未殊者哉！可追崇使持节侍中都督中外诸军事丞相领太尉中书监录尚书事如故给九旒鸾辂虎贲班剑百人前後部羽葆鼓吹辑京车。
    安隆王江夏王义恭子为元凶所害孝武大明二年追封安隆王追谥宣王。
    赠江夏王伯禽亦义恭子也。伯禽官辅国将军为前废帝所害谥曰：哀世子。又追赠江夏王改谥曰：愍始平王子鸾孝武之子孝武诸子多为前废帝所害废帝素疾子鸾有宠遣使赐死同生弟妹并死及明帝即位诏曰：夫纾冤伸痛虽往必追缘情测爱感事弥远故使持节都督南徐州诸军事抚军南徐州刺史新安王子鸾夙表成器早延殊宠方树美业克光藩维而凶心肆忌奄罹横祸兴言永伤有兼常怀宜旌天秀以雪沉魂可赠使持节侍中都督南徐兖二州诸军事司徒南徐州刺史王如故第二皇子子师俱婴谬酷有增酸悼子师复先封为南海王并加徽谥。
    南齐明帝初辅政所诛诸王及即位後复属籍各封诸子为侯梁长沙元王弟藻武帝普通三年迁领军将军加侍中六年为军师将军与西丰侯正德北伐涡阳辄班师为有司所奏免官削爵土七年起为宗正卿八年复封爵。
    临贺王正德普通六年逃奔于魏七年。又自魏逃归高祖不之过也。复其封爵。
    後魏河间公齐太武时坐事免官爵後为前将军克仇池威震羌氐复赐爵河间公。
    袭江阳王继为青州刺史後入为度支尚书继在青州之日民饥馁为家僮取民女为妇妾。又以良人为婢为御史所弹坐免官爵灵太后临朝复继尚书本封。
    袭广阳王渊为葛荣所害庄帝追复王爵谥曰：忠武汝阴王天赐为怀朔大将军坐贪残恕死削除官爵卒孝文哭於思政观赠本爵葬从王礼谥曰：灵王。
    东平王匡为度支尚书。又兼宗正卿每有奏请尚书令任城王澄时致执夺匡刚隘内遂不平澄因是奏匡罪状三十馀条廷尉处以死刑诏付八议特加原宥削爵除官孝明孝昌初卒追复本爵改封济南王中山王英为镇南将军行扬州梁遣将寇肥梁诏英率众讨之英表云：可克後水盛英及诸将狼狈奔退士众没者十五六有司奏英经失图案劾处死诏恕死为民後复王封邑千户。
    乐陵王思誉为镇北大将军及穆泰阴谋不轨思誉知而不告恕死削封为庶人孝文太和末复还其王爵。
    京兆王愉出为冀州刺史谋逆事败见执徵赴京师至野王绝气而死或云：高肇令人杀之後灵太后令愉之四子皆附属籍追封愉临洮王子宝月乃改葬父母追服三年。
    齐郡王琛以讨鲜于礼败免官爵後讨汾晋胡属卒於军追复王爵。
    北海王详献《文子》也。宣武亲政尚书高肇谮详与茹皓等谋为逆乱付廷尉治罪诏免为庶人别营坊馆如法禁卫限以终身详哭数声而暴死停殡五载永平元年十月诏曰：故太傅北海王体自先皇特锺友爱受遗训辅冲昧攸不图暮节晦德终缺哀荣便可追复王封克日营厝少慰幽魂以旌阴戚谥曰：平王。
    咸阳王禧谋反赐死後孝明正光中复禧王爵葬以王礼。
    袭赵郡王谧在母丧听音声饮戏为御史中尉李平所弹遇赦复封。
    乐浪王长命坐杀人赐死除国子忠明帝时复前爵位。
    袭安乐王鉴为北讨大都督讨葛荣与都督裴衍共救信都鉴谋反降葛荣都督源子邕与裴衍围鉴斩首传雒诏改其元氏庄帝初许复本族。又特复鉴王爵赠司空。
    略阳王羯儿督诸军讨秃坐贪暴降爵为公後统河西诸军袭蠕蠕至於漠南仍复王爵。
    广阳王嘉之孙湛弟瑾以谋杀齐文襄王事泄合门伏法湛先有婢紫光生子法轮齐王矜湛覆灭乃慰原之复其爵土。
    袭京兆王大兴拜长安镇大将军以黩货削除官爵後除秘书监还复前爵。
    後周常武公鲁邵惠公孙初封谭国公後与晋公护同诛建德三年追复封爵常武公。
    唐巢王元吉高祖第四子武德元年封为齐王九年与太子建成谋逆伏诛贞观元年追封海陵郡王谥曰：剌十六年七月。又诏曰：有虞受终弘肆赦之典隆周革命笃亲亲之恩海陵剌王元吉地维藩翰夙承朝宠陷於不轨得罪君亲朕嗣膺灵命无凶敦睦同生之重既切於本枝在原之悼缠於岁月兴言泉壤思备宠章可追封巢王谥乃依旧。
    荆王元景高祖第六子武德三年封为赵王贞观十年徙封荆王永徽三年坐与房遗爱谋反赐死国除後追封沈黎王备礼改葬。
    韩王元嘉高祖第十一子武德四年封宋王五年徙荆王贞观十年改封韩王垂拱四年则天诛戮宗室诸王不附已者元嘉大惧与其子黄国公及越王贞父子谋起兵坐诛神龙元年追复爵土封其第五子讷为嗣韩王（是年二月制皇室子孙诸王自垂拱已来非命者皆不埋殡宜令州县寻求处所以牲牢致祭乃追复官爵备礼改殡其王并令陪葬昭献二陵有嗣者即令承袭无息嗣者取近亲为後）。
    霍王元轨高祖第十四子武德六年封蜀王八年徙封吴王贞观十年改封霍王垂拱四年坐与韩王元嘉连谋起兵事觉徙居黔州至陈仓而死长子绪封江都王坐与裴承光交通被诛神龙元年并追复爵土封绪孙晖为霍王嗣。
    舒王元名高祖第十八子贞观五年封谯王十年徙封舒王永昌中与其子豫章王俱为丘神所陷被杀神龙元年复其官爵仍令以礼改葬封子津为嗣舒王。
    鲁王灵夔高祖第十九子贞观五年封魏王十年徙燕王十四年改封鲁王垂拱四年与韩王子黄国公讠巽结谋起兵事泄流辰州缢死有二子长子清河王诜少子范阳王谒亦为酷吏所陷神龙元年追复灵夔官仍令以礼改葬封谒子道坚为嗣鲁王。
    江夏王道宗高祖从父兄之子永徽四年房遗爱伏诛长孙无忌褚遂良素与道宗不协上言道宗与遗爱交结流配象州道宗病卒及无忌遂良得罪乾封元年追复道宗官爵。
    吴王恪太宗第三子贞观三年封蜀王十年徙封吴王永徽四年房遗爱谋反遂因事诛恪以绝众望子四人仁玮琨竟并流于岭表寻追封恪为郁林王。又封仁为郁林侯。
    蜀王太宗第六子吴王恪之母弟贞观五年封梁王十年改封蜀王恪既诛黜为庶人徙巴州寻改为涪陵王咸亨初追复爵土陪葬昭陵谥曰：悼封子为嗣蜀王。
    越王贞太宗第八子贞观五年封濮王十年徙封原王寻改封越王垂拱四年贞及其子琅琊王冲坐与韩王元嘉结谋起兵被诛改姓虺氏神龙元年追复王与子冲俱复旧姓。
    纪王慎太宗第十子也。贞观五年封申王十年改封纪王垂拱中越王贞将起事慎不肯同谋及贞败慎亦下狱临行免改姓虺氏配流岭表至蒲州而卒中兴初追复官爵。
    泽王上金高宗第三子永徽元年封杞王文明元年封毕王。又改泽王永昌元年出为随州刺史武承嗣使酷吏周兴诬告上金谋反召至都恐惧自缢死神龙元年追复上金官爵封庶子义为嗣泽王。
    许王素节高宗第四子永徽二年封雍王寻徙郇王改葛王。又进封许王出为舒州刺史与泽王上金同被诬告追赴都缢死则天以庶人礼葬之神龙元年追封许王以礼改葬封少子为嗣许王。
    成王千里吴王恪之长子本名仁封郁林侯中兴初进封成王为左金吾卫将军三年节愍太子谋杀武三思兵败与其子天水王僖俱被诛改姓蝮氏景云   元年诏曰：故成王千里保国安人克成忠义愿除凶鬼翻陷诛夷永言沦没良深痛悼宜复旧官爵复本姓归政郡王俊吴王恪第四子本名竟中兴初封归政郡王宗正卿坐兄千里事贬南州司马卒景云   元年追复宗正卿归政郡王官爵。
    常山公倩越王贞第二子垂拱中坐与父贞兄冲连谋起兵被诛神龙初侍中敬晖等以冲父子翼戴皇家义存社稷请复其官爵武三思令上官昭容代中宗手诏不许开元四年诏追复爵土令备礼改葬棣王琰玄宗第四子也。坐二孺人不相叶乃密求巫者书符置於琰履中以求媚琰监院中官密奏於玄宗玄宗命推问之竟孺人也。玄宗犹疑琰知情乃囚於鹰狗坊中绝朝请忧惧而死代宗宝应元年赠其王位。
    鄂王瑶玄宗第五子开元二十五年得罪废宝应元年追复。
    光王琚玄宗第八子也。有才力玄宗爱之以母见疏薄尝有怨言为人所构得罪宝应元年追复。
    齐王凑穆宗第六子也。初封漳王後为郑注诬告王与宋申锡谋不轨降封巢县公卒开成三年正月追封为齐王。
