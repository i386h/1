<!-- { "loadSidebar": true } -->
    魏舒为司徒左长史傅咸在位多所执正豫州大中正夏侯俊上言鲁国小中正司空司马孔毓四移病所不能接宾求以尚书郎曹馥代毓旬日复上毓为中正司徒三却俊故据正咸以俊与夺惟意乃奏免俊大中正舒俊之姻属屡却不署咸据正甚坚舒终不从咸遂独上舒奏咸激讪不直诏转咸为车骑司马。
    後魏崔光为车骑大将军仪同三司光自从贵达罕所申荐曾启其女胥彭城刘敬徽云：敬徽为荆州五陇戍主女随夫行尝虑寇抄南北分张乞为徐州长史兼别驾暂集京师孝明许之时人比之张禹。
    北齐孙腾世居北边因乱离亡一女及贵远加推访终亦不得疑其为人婢妾及为司徒奴婢许良者不研虚实率皆免之愿免千人冀得其女时高祖入朝左右有言之者高祖大怒解其司徒後迁太保初博陵崔孝芬取贫家子贾氏以为养女孝芬死其妻元更郑伯猷携贾於郑氏贾有姿色腾纳之始以为妾其妻袁氏死腾以贾有子正以为妻诏封丹阳郡君复请以袁氏爵回授其女违礼肆情多此类也。
    赵彦深为司徒讽朝廷以叔坚为中书侍郎颇招物议时冯子琮子慈明祖班子君信并相继居中书故时语云：冯祖及赵秽我凤池然坚身材最劣。
    司马子如执政尉瑾娶其外孙皮氏女由此擢瑾中书舍人隋苏威为纳言开府仪同三司威治身清俭以廉慎见称然每至公议恶人异已虽或小事必固争之时人以为无大臣之体。
    唐许圉师为左相龙朔中圉师子静福府果毅文思奉辇直自然因田猎践百姓苗稼地主忿怒更相擒捉自然遂以箭射之圉师杖自然一百竟不闻奏地主。又诣司宪告司宪大夫杨德裔不为推究西台舍人袁公瑜遣人改姓名上封告之诏特免官。
    李义府为中书令自言本出赵郡始与诸李叙昭穆而无赖之徒苟合藉其权势拜伏为兄叔者甚众给事中李崇德初亦与同谱叙昭穆及义府出为普州刺史遂即除削义府闻而衔之及重为宰相乃令人诬构其罪竟下狱自杀初贞观中太宗命吏部尚书高士廉御史大夫韦挺中书侍郎岑文本礼部侍郎令狐德等及四方士大夫谙练门阀者修氏族志勒成百卷升降去取时称允当颁下诸州藏为永式义府耻其家代无名乃奏改此书专委礼部郎中孔志约著作郎杨仁卿太子洗马史元道太常丞吕才重修志约等遂立格云：皇朝得五品官者皆升士流，於是兵卒以军功致五品者尽入书限更名为姓氏录由是缙绅士大夫多耻被甄叙皆号此书为勋格义府仍奏收天下氏族志本焚之关东魏齐旧姓虽皆沦替犹相矜尚自为婚姻义府为子求婚不得乃奏陇西李等七家不得相与为婚刘幽求为侍中幽求妻李氏本幽州故将军李谨行家贱妾也。幽求往为馆客通而妻焉谨行孙见幽求达用事遂以为亲任燕州刺史与幽州都督薛讷有隙幽求遂进孙为幽州都督幽州镇守经略使节度请军以代之无将材欲令远讨众知其必败也。
    张嘉贞为中书令驾幸东都有雒阳主簿王均为嘉贞修宅将以求御史因受赃事发玄宗特令朝堂决杀嘉贞从所由速其刑以灭口乃归罪於御史大夫韦杭等皆贬之。
    姚崇为紫微令纵其子光禄少卿彝等广引宾客受纳馈遗由是为时所讥时有中书主书赵诲为崇所亲信受蕃人珍遗事发帝亲加鞫问下狱处死崇结奏其罪复营救之帝由是不悦其冬曲赦京城敕文特标诲名令决杖一百配流岭南崇自是忧惧频面请避相位荐宋自代俄授开府仪同三司罢知政事。
    苏为相开元五年正月太庙四室坏伊阙人孙平子上封事以为去年孝和於别室太庙之际未祭孝和先祭太上皇所致诏下礼官太常博士陈贞节与冯宗苏献等议以为平子狂瞽危言元宗令平子与礼官对定可否平子口辩所引咸有经据献等。又不能屈之以博士苏献是从祖兄颇党之议竟不行平子上论不已遂贬平子为康州都成县尉议者以平子议为是。
    张说为中书令车驾东巡行封禅之礼说自定侍从升山之官多引两省录事主书及已之所亲摄官而上遂加特进阶超授五品及中书舍人张九龄草诏九龄言於说曰：今登封霈泽千载一遇清流高品不沐殊恩胥吏末班先加章但恐制出之後四方失望今进草之际事犹可改惟令公审筹之无贻後悔也。说曰：事已决矣。悠悠之谈何足虑也。竟不从制出外内甚咎於说果为御史中丞宇文融所劾。
    李元为中书侍郎平章事素重宋遥引为中书舍人与给事中严挺之等同考吏部等第判遥与挺之好尚不同遥言於元元诘挺之挺之曰：明公位尊国相情溺小人乃有憎恶甚为不取也。词色俱厉元曰：小人为谁挺之曰：即宋遥也。因出为登州刺史李林甫为右相兵部侍郎李彭年与林甫善慕山东著姓为婚姻引为通谱以大其门典铨官七年竟以赃贬。
    吕甄上元初为相引妻父程楚宾为卫尉少卿妻兄震为侍御史员外郎。
    王代宗朝为相时韩出为通州刺史彭王府谘议邓景山为淮南节度表为宾佐未行除殿中侍御史追赴京师先是兄ι知制诰草王拜官之词不加虚美颇衔之及其秉政诸使奏兄弟者必以冗官授之免相群议称其屈故召拜焉。
    杨炎德宗初为相专意报恩复雠道州录事参军王沼有微恩於炎炎举沼为监察御史感元载恩专务行载之旧事。
    卢杞德宗初为相建中三年李纳反叛淮南观察陈少游以师收徐海等州寻弃之退军于台。又加简校左仆射赐实封三百户其年就加同平章事时宰相关播尝为少游宾僚杞早年与之同在仆固怀恩使府故骤加其官秩初播为给事中杞以播柔缓冀其易制骤荐之寻改吏部侍郎未几拜中书侍郎平章事时政事决在杞播但敛衽取容而已。
    李泌德宗初为中书侍郎平章事以王纬为给事中数月。又迁润州刺史浙西观察使初纬与泌并为路嗣恭江西观察判官嗣恭将陷害泌纬救解获免及是遂擢用焉。
    窦参董晋贞元中俱在相府参骄盈多犯帝渐恶之参风晋奏给事中窦申为吏部侍郎帝正色曰：，岂不是窦参遣卿奏也。晋不敢隐讳因问参遇失晋具奏之旬日参贬官晋忧惧累上表辞官。
    李吉甫宪宗初为相元和三年二月敕许新除官及刺史等假於宣正门外谢便进状辞其授官於朝堂礼谢并不须候假开国朝旧制凡命都督刺史皆临轩册拜特示恩礼近岁虽不册拜而牧守受命之後皆便殿口对赐衣盖以亲人之官恩礼不可废也。时吉甫之舅新除河南少尹裴复求速之任遇寒食假吉甫特奏请遂兼刺史同有是命非旧典也。又裴初罢相以太子宾客卒时吉甫复入相以宿嫌怒不加赠官给事中刘伯刍疏论赠太子少傅伯刍妻其从姨也。或言吉甫以此奏论伯刍惧亟请散地因出为虢州刺史。
    元载为门下侍郎平章事载初为侍中苗晋卿引用深德之见晋卿子胥张延赏厚遇之荐为给事中御史中丞中书舍人会河南尹缺特奏为河南尹时河雒兵戈之後邑里丘墟延赏政尚易简东郡甚理大历年御史大夫缺上封人李少良潜以载阴事闻载知之乃奏少良狂妄诏下御史台讯鞫载遂以延赏为大夫实有所属也。
    崔群为相元和十四年七月盐铁福建院官权长孺坐赃一万三百馀贯诏付京兆府杖杀之其母刘求哀於宰相群因对言之帝愍其母老乃曰：朕将舍长孺之死何如群对曰：陛下即舍之当速使人往。若待正敕不及矣。上乃使品官驰往止之翌日诏杖八十长流康州议者以长孺坐赃钜万宜处死以惩恶今以其母而贷其生是为人子者皆可以为大恶因母老而不死矣。帝恻然舍之仁也。宰相救免之非也。
    段文昌穆宗初为相文昌好学尤喜古书画求取不择其人故刑部侍郎杨凭兄弟三人皆以文学知名於贞元中四方之士乐慕之凭亦好古故锺王张郑之迹在书断画品者颇积其家凭孽子浑之尽献于文昌求致进士第。又翰林学士李绅好恶颇乖有进士周汉宾者倚以求事长庆元年春礼部侍郎钱徽入贡院日文昌及绅恳言二人继以私书中书舍人李宗闵与翰林学士元稹早以才隽相友稹顷自拾遗御史以直道贬出久之徵为省郎乃大改前志以徼富贵宗闵亦急於进取二人遂有隙杨汝士与徽有旧会宗闵子胥苏朝与右补阙杨汝士季弟殷士俱及第遂构成其事时文昌已除西川节度使面辞日首发其事指摘榜内郑朗等十四人皆子弟艺薄不当在选中穆宗以其事访於翰林学士稹绅等奏与文昌同遂内出题目重试之朗等惶骇就试不能成其文遂考落朗等十人而贬钱徽为江州刺史宗闵剑州刺史汝士为开州临江县令。
    元稹为工部侍郎平章事长庆二年以新授楚州刺史李景俭为少府少监分司东都初景俭两为谏议大夫以险躁纵酗再黜远地素与稹匿狎及稹作相景俭未达贬所遽迁大郡议者纷起方以散位处之贾饣束文宗朝为相太和九年七月贬侍御史李甘为封州司马殿中侍御史苏特为潘州司户苏特非与李甘为比者贾饣束为他事虐用朝典耳。
    梁末帝翰化初于兢为司空平章事四月罢为工部侍郎寻贬策州司马以其挟私与军校往还故也。
    後唐郑珏为相崔贻孙自贬所遇赦还京珏以姻戚之分复拟吏部侍郎天官任重昏髦罔知复除礼部尚书致仕後唐韦说与豆卢革作相革说之子俱授拾遗父子同官为人所刺遂改授员外郎革请说之子涛为宏文馆学士说请革之子为集贤院学士交致阿私有同市井识者鬼之初说在江陵与高季兴相知及入中书亦尝通信币自讨西蜀季兴请攻峡内庄宗许之如能得夔忠万归峡等州俾为属郡两川既定季兴无尺寸之功洎明宗缵承季兴频请三郡朝廷不得已而与之革说方在中书亦豫其议及季兴占据独归其罪。
    豆卢革庄宗时为相以枢密使郭崇韬父名宏乃奏改宏文馆为崇文馆至明宗天成二年正月敕三馆重事历代通呼只自先朝偶更旧制因近臣之避忌易大国之规模今属维新理宜仍旧其崇文馆宜却改为宏文馆。
    崔协为相天成二年五月御史中丞卢文纪奏今月一日廊下就食权知左丞崔居俭使大吏怪食无次第文纪以赐食出於御厨。又非室中指纵为居俭堕越近条故举之奉敕台司举奏务肃班行。若鞫端繇。且开饮馔纵令引证亦是小瑕并放时协在中书与居俭有私憾及有是举人亦非之。
    冯道初为中书侍郎平章事吏部侍郎刘岳以道形神庸陋一旦为丞相人士多窃笑道自月华门赴班岳与工部侍郎任赞偶语见道行而复顾赞曰：新相回顾何也。岳曰：定是忘持免册来道之乡人在朝者闻之告道因授岳秘书监任赞散骑常侍。
