<!-- { "loadSidebar": true } -->
    左原者陈留人也。为郡学生犯法见斥林宗尝闻之遇诸路为设酒肴以慰之谓曰：昔颜涿聚梁甫之巨盗干木晋国之大。且卒为齐之忠臣魏之名贤蘧瑗颜回尚不能无过况其馀乎！慎勿恚恨责躬而已原纳其言而去或有讥林宗不绝恶人者对曰：人而不仁疾之已甚乱也。原後忽更怀愤结客欲报诸生共曰：林宗在学原愧负前言因遂罢去後事露众人咸谢服焉。
    徐庶颖川人先名福本单家子少好任侠击剑中平末尝为人报雠白垩突面被而走为吏所得问其姓字闭口不言吏乃於车上立柱维磔之击鼓以令於市莫敢识者而其党伍共篡解之得脱，於是感激弃其刀戟更疏巾单衣折节学问始诣精舍诸生闻其前作贼不肯与共止福乃卑躬早起尝独扫除动静先意听习经业义理精熟遂与同郡石韬相亲爱。
    吴甘宁巴郡临江人少好游侠招合轻薄少年为之渠帅群众相随挟持弓弩负毛带铃民闻铃声即知是宁人与相逢及属城长史接待隆厚者乃与交欢不尔即放所将夺其资货於长史界中有所贼害作其发负至二十馀年止不攻劫颇读诸子乃往依刘表因居南阳不见进用後归吴为西陵太守折冲将晋周处字子隐义兴阳羡人父鲂吴鄱阳太守处少孤未弱冠膂力绝人好驰骋田猎不修细行纵情肆欲州曲患之处自知为人所恶乃慨然有改励之志谓父老曰：今时和岁丰何苦而不乐耶父老叹曰：三害未除何乐之有处曰：何谓也。答曰：南山白额猛兽长桥下蛟并子为三矣。处曰：若为患吾能除之父老曰：子。若除之则一郡之大庆非徒去害而已处乃入山射杀猛兽因投水搏蛟蛟或沉或浮行数十里而处与之俱经三日三夜人谓已死皆相庆贺处果杀蛟而反闻乡里相庆始知人患已之甚乃入吴寻二陆时机不在见具以情告曰：欲自而年已蹉跎恐将无及曰：古人贵朝闻夕改君前涂尚可但患志之不立何忧名之不彰处遂励志好学有文思志存义烈言必忠信克己期年州府交辟仕东观左丞。
    皇甫谧字士安安定朝那人也。汉太尉嵩之曾孙出继叔父居新安年二十不好学游荡无度，或以为痴尝得瓜果取进所养叔母任氏任氏曰：孝经云：三牲之养犹为不孝汝今年馀二十目不存教心不入道无以慰我因叹曰：昔孟母三徙以成人曾氏烹豕以存教岂我居不卜邻教有所阙何尔鲁钝之甚也。身笃学自汝得之於我何有因对之流涕谧乃感激就乡人席坦受书勤力不怠居贫躬自稼穑带经而农遂博综典籍百家之言沈静寡欲始有高尚之志自号玄晏先生。
    裴宪字景思楷之子少而[A13C]悟好交轻侠及弱冠更折节严谨尚儒学足不逾阈者数年陈郡谢鲲[A13C]川庾岂攵皆隽朗士也。见而奇之後为豫州刺史终舀於石勒焉。
    王字士治弘农湖人也。家世二千石博涉坟典美姿貌不名行不为乡曲所称乃变节疏通亮直恢廓有大志州郡辟河东从事终为抚军大将军开府仪同三司。
    胡母辅之字彦国泰山奉高人也。少擅高名性嗜酒不拘小节後为繁昌令始节酒自厉甚有能名後为扬武将军湘州刺史。
    唐彬字儒宗鲁国邹人有经国大度而不拘行简少便弓马好游猎身长八尺走及奔鹿强力兼人晚乃敦悦经史尤明易经随师受业还家教授尝数百人初为郡门下掾後卒为前将军领戎校尉雍州刺史戴。若思广陵人也。有风仪性开爽少好游侠不拘操行遇陆机赴雒船装甚盛遂与其徒掠之。若思登据胡床指麾同旅皆得其宜机察见之知非常人在舫屋上遥谓之曰：卿才器如此乃复作劫耶。若思感悟因流涕投剑就之机与言深嘉赏异遂与定交焉後举孝廉位至骠骑将军。
    谢尚字仁祖豫章太守鲲之子及长开率颖秀辩悟绝伦脱略细行不为流俗之事好衣刺文诸父责之因而自改遂知名後为卫将军散骑常侍。
    王字仲祖少时放纵不羁不为乡曲所齿晚节始克己励行有风流美誉虚已应物恕而後行莫不敬爱焉卒为司徒左长史。
    王述字怀祖元帝镇东府中郎丞之子也。家贫求试宛陵令颇受赠遗而家俱为州司所简有一千三百条王导使谓之曰：名父之子不患无禄屈临小县甚不宜尔述答曰：足自当止时人未之达也。此後屡居州郡清洁绝伦禄赐皆散之亲故宅宇旧物不革於昔始为当时所叹後为卫军尚书令。
    王沈为荆州刺史自恃才气放酒诞节。又年少居方伯之任谭者忧之及镇荆州威风肃然殊得物和前秦索泮字德林敦煌人也。世为冠族泮少而游侠及长变节好学有佐世才器张天锡以为冠军记室参军。
    符登字文高坚之族孙也。登少而雄勇有壮气粗险不细行故坚弗之奇也。长而折节谨厚颇览书传拜殿上将军。
    宋镇西将军郢州刺史萧思话南兰陵人也。年十许岁未知书以博诞游遨为事好骑屋栋打细腰鼓侵暴邻曲莫不患毒之自此折节数年中遂有令誉好书史善弹琴能骑射高祖一见便以国器许之。
    刘康祖为散骑常侍以浮荡蒲酒为事前後屡被纠劾免官後为孝武征虏中兵参军既被委任折节自转太子翊军校尉。
    何尚之字彦德庐江孛人也。小时颇轻薄好樗蒲既长折节蹈道以操立见称为陈郡谢混所知与之游处元中为吴郡太守。
    颜延之为光禄大夫延之与张镜邻居延之饮酒喧呼不绝而镜静翳无声後延之於篱边闻其与客语取胡床坐听辞气清玄延之心服谓宾客曰：彼有人焉由此不复酣叫。
    到彦之之子也。袭爵建昌公资籍豪富厚自奉养爱伎陈玉珠明帝遣求不与逼夺之颇怨望帝令有司诬奏罪付廷尉将杀之入狱数宿须鬓皆白免死系尚方夺封与弟愤由是屏斥声玩更以贞素自立。
    南齐周奉叔为冠军将军青州刺史勇力绝人随父盘龙征讨所在为暴掠及世祖使领军东讨唐寓之奉叔畏上威严检勒部下不敢侵斥。
    周山图为冗从仆射直阁将军山图好酒多失明帝数加怒诮後遂自改出为钱塘新城戍。
    梁朱异年十馀岁好群聚蒲博颇为乡党所患既长乃折节从师遍治五经尤明礼易後为侍中。
    王瞻廷尉卿猷之子也。幼时轻薄好逸游为闾里所患长颇折节有士操涉猎书记起家为著作佐郎谢览为吴兴太守一境清谧昔览在新安颇聚敛至是遂称廉洁时人方之王怀祖。
    张充字延陵吴郡人父绪齐特进金紫光禄大夫有名前代充少时不持操检好逸游绪尝假还吴始入西郭值充出猎左手臂鹰右手牵狗遇绪船至便放绁脱鞲拜於水次绪曰：一身两役无乃劳乎！充跪对曰：充闻三十而立今二十九矣。请至来年而敬易之绪曰：过而能改颜氏子焉及明年便身改节学不盈载多所该览尤明老易与从叔稷俱有令誉起家抚军行参军。
    邱仲孚仕齐为山阴令齐末政乱颇有赃入入梁为豫章内史在郡更励清节。
    何远为武昌太守远本倜傥尚侠至是乃折节为吏杜绝交游馈遗秋毫无所受。
    陈周宝安文育子宝安年十馀岁便习骑射以贵公子骄蹇游逸好犬马乐驰骋靡衣俞食文育之为晋陵以征讨不遑之郡令宝安监知郡事尤聚恶少年高祖患之及文育西征败绩絷於王琳宝安便折节读书与士君子游绥御文育士卒甚有威惠除员外散骑侍郎文育归後除贞威参军。
    後魏穆罴高祖时为虎牢镇将频以不法致罪後转征东将军赏善罚恶深自克励。
    谷浑字元冲昌黎人也。父衮膂力兼人弯弓三百斤浑少有父风任侠好气以父母在常自退抑晚乃折节受经业遂览群籍被服类儒者太武世为仪曹尚书。
    陆彰初历数州以聚敛为事晚节修改自行青冀沧瀛州事甚有时誉加以虚已纳物人爱敬之。
    刁遵冀州刺史雍之子少不拘小节长更改卒为龙骧将军洛州刺史。
    赵超宗为汝南太守多所受纳徙河东太守超宗在河东更自修励清静爱人百姓追思之。
    高闾字阎士渔阳雍奴人也。贪褊矜慢初为中书博士在中书好詈辱诸博士博士学士百有馀人有所干求者无不受其财货及老为相幽二州刺史乃更廉俭自谨有良牧之誉。
    邢峦为安西将军梁秦二州刺史商贩聚敛清论者鄙之後为安东将军自宿豫大捷及平悬瓠志行正不复以财贿为怀戎赏军实丝毫无犯迁殿中尚书加抚军将军。
    甄琛字思伯中山无极人初举秀才入都积岁颇以奕棋弃日至乃通夜不止手下仓头尝令秉烛或时睡必加其杖如此非一奴後不胜{林之}痛乃白琛曰：郎君辞父母仕宦京师。若为读书执烛奴不敢非乃以围棋日夜不息岂是上京之意而赐加杖罚不亦非理琛惕然惭感遂从许赤彪假书研习闻见益优後拜中书博士。
    杨固少任侠好剑客弗事生产年二十六始折节好学遂博览篇籍有文才後从大将军宋王刘昶征义阳版府法曹行参军。
    北齐司马子如初为尚书令以赃贿免未几起行冀州事子如能自励改甚有声誉发摘奸伪僚吏畏伏之转行并州事诏复官爵。
    高乾字乾邕彀氵人也。性明悟俊伟有智略美音容进止都雅少时轻侠数犯公私长而修改轻财重义当世以意气相得後为开府仪同三司徐州刺史尉景初为冀州刺史大纳贿後为青州刺史操行颇改百姓安之徵授大司马。
    崔肇师。
    魏尚书仆射亮之孙父士大谏议大夫肇师少时疏放长遂变节更成谨厚涉猎经史颇有文思袭父爵乐陵男魏收字伯起年十五颇已属文乃随父子建赴边好习骑射欲以武艺自达荣阳郑伯调之曰：魏郎弄戟多少收惭遂折节读书精力不辍以文华显初除大学博士。
    毕义小字ヌ儿少粗侠家在兖州北境尝劫掠行旅州里患之晚方折节从官终为七兵尚书。
    後周杨汪字元度弘农华阴人也。少凶疏好与人群斗拳所殴击无不颠踣长更折节勤学专精左氏通传三礼解後为冀州侍读。
    隋王颇字景丈齐州刺史颁之弟也。年数岁值江陵舀随诸兄入关少好游侠年二十尚不知书为其兄所责怒，於是感激始读书年二十二周武帝引为露门学士入隋为汉王谅府谘议参军。
    刘权字世略彭城丰人也。少有侠气重然诺藏亡匿死吏不敢过门後更折节好学重循法度後位至南海太守。
    焦通涂阳人也。梁彦光为相州刺史招致山东大儒每乡立学通性酣酒事亲礼阙为从弟所讼彦光弗之罪将至州学令观於孔子庙于时庙中有韩伯瑜母杖不痛哀母力弱对母悲泣之像通遂感悟鬼恨。若无自容彦光训谕而遣之後改过励行卒为善士皇甫绩三岁而孤为外祖韦孝宽之所鞠养尝与诸外兄博奕孝宽以其惰业督以严训愍绩孤幼特舍之绩曰：我无庭训养於外氏不能克躬励已何以成立深自感激命左右自杖三十孝宽闻之对之流涕，於是精心好学略涉经史。
    虞庆则京兆栎阳人初以弋猎为事中便折节读书开皇中为桂州道行军纟总管。
