<!-- { "loadSidebar": true } -->
十二月车驾南伐丁卯诏鄂豫二州之民百龄以上假县令九十以上赐爵三级八十以上赐爵二级七十以上赐爵一级孤寡鳏老不能自存者赐以帛。
十九年正月讲武於汝水之西赉六军。
四月车驾幸彭城辛亥诏赐百岁以上假县令九十以上赐爵三级八十以上赐爵二级七十以上赐爵一级孤寡老疾不能自存者赐以帛己未行幸瑕丘诏诸宿卫武官增位一级庚申行幸鲁城诏赐兖州民爵及粟帛。
五月帝自南伐行饮至之礼颁赐有差六月帝自伐齐回诏济州东郡荥阳及河南诸县车驾所经者百年以上赐假县令九十以上赐爵三级八十以上赐爵二级七十以上赐爵一级孤老鳏寡不能自存者赐帛。
十月甲辰曲赦相州民百年以上假郡守九十以上假县令八十以上赐爵三级七十以上赐爵一级孤老痼疾不能自存者赐与帛。
十二月甲子引见群臣於光极堂班赐冠服。
二十一年正月丙申立皇子恪为皇太子赐天下为父後者爵二级。
二月乙丑诏并州士人年六十以上假以郡守三月甲寅诏汾州民百年以上假县令九十以上赐爵三级八十以上赐爵二级七十以上赐爵一级。
五月车驾渭入河诏雍州士人百年以上假华郡太守九十以上假荒郡八十以上假华县令七十以上假荒县庶老以年各减一等七十以上赐爵三级其营船之夫赐爵一级鳏寡孤贫穷こ废疾各赐帛二匹五斛。
宣武景明二年二月庚午宿卫之官进位一级。
三年七月诏加文官从征显达宿卫者二阶散者一阶。
十二月飨群臣於太极前殿赐帛有差以殿初成也。正始四年九月诏曰：朕秉历承天履年将纪徙正宫极岁浃归馀台懿茂亲祗勤已久列司英彦庸绩未酬非所谓有功见知赏以时及其以司空高阳王雍为太尉尚书令广阳王嘉为司空百官悉进位一级延昌元年十一月诏曰：朕运承天休统御宸宇太子体籍灵荫肇建宫华明两既孚三善方洽宜泽均率壤荥庶裔其赐天下为父後者爵一级孝子顺孙廉夫节妇旌表门闾量给粟帛。
孝明以延昌四年正月即位三月乙丑进文武群臣位一级。
熙平元年二月克硖石三月以硖石俘虏分赐百僚神龟元年正月诏曰：朕冲昧抚运政道未康民之疾苦弗遑纪恤夙宵矜慨鉴寐深怀眷彼百龄悼兹六极京畿百年以上给大郡板九十以上给小郡板八十以上给大县板七十以上给小县板诸州百姓百岁以上给小郡板九十以上给上县板八十以上给中县板鳏寡孤独不能自存者赐粟五斛帛二匹。
正光元年七月辛卯帝加元服大赦改元内外百官进位一等。
孝昌元年六月癸未大赦改年诏文武之官从军二百日文官优一级武官优二级。
孝庄建义元年四月诏从太原王尔朱荣督将军士普加五阶在京文官两阶武官三阶。
永安二年四月诏内外百寮普加三级庚子诏太原王尔朱荣将士加二级。
是月。又诏上党百年以下九十以上板三品郡八十以上四品郡七十以上五品郡。
七月戊辰破元颢庚午车驾入居华林园大赦诏随驾文武诸立义加五级河北执事之官二级河南立义及迎驾之官并中途扈从亦二级。又诏诸州郡遣使奉表行营者普加一大阶。
三年十月戊申皇太子生大赦天下文武百寮加二级前废帝初即位改普泰元年三月诏内外文武普四阶合叙未定第者亦沾一级颍川王尔朱兆彭城王尔朱仲远陇西王尔朱天光乐平王尔朱世隆常山王尔朱度律车骑仪同三司高欢都督斛斯椿下军士普六级。
後废帝以普泰元年十月即位文武百官普四级出帝太昌元年五月乙巳幸华林都亭宴群臣以班赉有差。
六月戊寅诏内外百官普六级在京百寮加中兴四级义师将士并加军六级在邺百官三级河北同义之州两级河桥建义者加五级关西三级。
八月壬戌朔齐文襄王来朝宴射班赉部下各有差永熙二年正月己亥车驾幸崧高石窟灵岩寺庚子。又幸散施各有差。
八月己丑齐文襄王来朝帝宴於华林都亭班赉部下各有差。
後周闵帝元年（时不建纪号）正月辛丑受西魏禅即天王位丁未会百官於乾安殿班赏各有差。
三月庚子会文武百官班赐各有差。
九月庚申诏曰：朕闻君临天下者非繇一人时乃上下同心所致今文武之官及诸军人不г封者宜各进两大阶。
明帝二年七月顺阳献三足乌诏文武官并进二级武成二年三月辛酉重阳ト成会群公列将卿大夫及突厥使者於芳林园赐钱帛各有差。
武帝保定元年正月戊申改元诏曰：加号既新惠泽宜洽文武百官各增四级是。
月丙子大射於正武殿赐百官各有差。
二年五月庚午以山南众瑞并集百官及军人普二级。
天和元年正月癸未改元百官并加四级。
三年三月癸卯皇后阿史那氏至自突厥行亲迎之礼丁未大会百寮及四方宾客於路寝赐衣马钱帛各有差。
建德元年四月癸巳立鲁王ど为皇太子百官各有封级。
十一月庚戌行幸羌桥集京城以东诸军都督以上颁赐有差。
十二月壬申行幸斜谷集京城以西诸军都督以上颁赐有差。
二年六月壬子皇孙衍生文武官普加一阶。
三年十月行幸同州十一月戊子至自同州大会卫官及军人以上赐钱帛各有差。
六年三月丙午以平齐论定诸军熏置酒於齐太极殿会军士以上颁赐有差。
宣帝大象二年二月丁亥赐百官及民大。
隋文帝开皇二年十月庚寅帝疾愈享百寮於观德殿赐钱帛皆任其自取尽力而出。
三年三月庚申宴百僚班赐各有差。
四年八月以秦王俊纳妃宴百僚班赐各有差。
八年九月丁丑宴南征诸将班赐各有差。
九年四月庚戌帝御广阳门宴平陈将士班赐各有差初大军出时敕有司曰：亡国物我一不以入府可於苑内筑五垛当悉赐文武百官大射以取之及是帝御玄堂大射陈其奴婢货赂会王公文武官七品以上武职领兵部督以上及诸考使以射之。
十二年十一月辛亥有事於南郊壬子宴百僚班赐各有差。
十七年二月壬寅以河东王昭纳妃宴群臣班赐各有差。
五月庚申宴百僚於玉女泉班赐各有差。
十九年正月戊寅大射武德殿宴赐百官。
炀帝大业五年二月戊申帝自东都还丙辰宴耆旧四百人於武德殿班赐各有差。
六年四月丁未帝在江都宴淮南父老班赐各有差。
七年二月己未升钓台临杨子津大宴百僚颁赐各有差。
八年四月丙申赦诏高年之老赐以粟帛兼赐天下大。
十一年正月乙卯大会蛮夷设鱼龙曼延之乐班赐各有差。
唐高祖武德元年五月甲子即位戊辰宴群臣赐帛有差七月己未赐百僚及义士布帛各有差八月庚子宴设三品以上赐杂采各有差十一月己酉太宗降薛仁杲帝闻而大悦因置酒高会奏九部乐赐群臣钱各有差癸亥太宗凯旋献俘甲子帝置酒宴旋师及骨咄禄特觐於玄武门赐帛各有差十二月乙酉幸周氏坡过故庄丙戌校猎置酒高会极欢而罢赐钱绢各有差。
二年二月癸巳宴群臣奏九部乐赐钱各有差极欢而罢五月戊辰宴并州从五品以上於仁寿殿帝极欢赐帛各有差。
三年四月壬戌太宗平开州悉复（故地）帝大悦置酒含章殿宴群臣极欢遣入御府赐缯采皆重负而出六月癸丑幸昆明池宴从官赐钱各有差八月庚戌宴群臣奏九部乐於庭赐布帛各有差。
四年四月壬寅皇太子建成北讨班师帝於玄武门宴劳将士赐帛各有差五月丁丑以太宗平王世充献捷於京师宴群臣赐帛各有差七月戊辰宴群臣奏九部乐於庭帝举酒属百官极欢乃罢赐钱帛各有差九月癸亥赐五品以上射於武德殿赏金银绫绮各有差闰十月乙卯幸稷州己未次於武功旧庄从官赐钱各有差庚申召父老故吏男女数百人置酒高会赐帛各有差。
五年正月辛丑赐群臣大射於玄武门赉采帛各有差壬子幸昆明池宴从官赐帛各有差三月己酉宴群臣及京城父老赐帛各有差七月丙戌以太宗征刘黑闼班师宴旋师赐帛各有差。
六年三月己丑宴五品以上於昭德殿赐帛各有差四月己未幸故宅改名通义宫置酒高会赐从官帛各有差十月甲辰宴群臣赐物各有差庆有年也。
七年三月己卯幸琅琊公主第宴从官五品以上赉各有差四月癸卯宴群臣赐帛各有差丙午宴王公亲属於文明殿帝赋诗王公递上寿赐帛各有差七月壬子幸东宫从官下至胥徒颁赐有差。
八年正月甲寅幸太宗第宴五品以下赐帛各有差二月甲午幸齐王元吉第宴五品以上赉物各有差五月乙巳宴五品以上及外戚於内殿赐采极欢而罢十二月庚辰狩於鸣犊泉之野辛巳还宫宴从官赉物采帛各有差。
九年六月癸亥立太宗为皇太子所司具礼以时册命宴群臣赐帛各有差。又诏凡厥庶政事无大小悉委皇太子断决既溥天同庆宜加惠泽为父後者。若有熏爵皆令袭继诸赤牒拟授职事官见任者并即为真其已得赞者参选之日听依阶叙文武官人节级颁赐务存优给称朕意焉。
七月高祖传位於太宗称太上皇後四年乃徙居大安宫，於是亲侍舆辇百僚陪从太上皇甚悦置酒高会极欢而罢赐物各有差。
太宗後与公卿谒太上皇於戢武殿置酒为欢乙夜方散赐帛各有差。
後太宗演武於城西太上皇亲劳将士置酒於故未央宫宴三品以上极夜方散赐物各有差。
●卷八十
○帝王部　庆赐第二
唐太宗以武德九年八月甲子即位於东宫大赦天下文武官五品以上先无爵者赐爵一级六品以下加熏一转甲戌宴群臣於显德前殿赐帛各有差。
贞观二年五月丙申以夏麦大稔宴群臣奏九部乐於庭赐物各有差。
六月庚寅皇太子治生宴五品以上赐帛有差仍赐天下是月生者粟帛。
九月壬子宴群臣奏九部乐赐帛各有差赐天下大三日庆有年也。
十一月甲子宴群臣赐帛各有差。
四年二月甲寅赦诏赐天下大五日己亥幸温汤赐从官帛有差。
三月戊辰宴三品已上於林光殿赐物各有差。
七月辛卯太上皇不豫有瘳诏曰：尚齿崇孝德教所先飨饩是加义超常等诸州都督刺史及文武官人老人八十以上并孝子旌表门闾者并宜节级赐物以申飨宴庶使万国之内同此欢心施於四海皆知朕意壬辰宴群臣於芳华殿极欢而罢赐帛各有差十月幸陇州诏岐陇二州八十以上鳏寡笃疾及旧任二州杂职佐史以上赐物各有差百岁以上就加优恤辛丑校猎於贵泉谷赐将士帛有差丁巳宴从官及武功父老赐帛各有差。
十二月乙未皇太子诞育宴三品以上於临华殿赐帛各有差。
五年正月癸酉大於昆明池甲戌宴群臣赐从官帛各有差。
己卯幸左藏库赐三品以上帛各重负而出。
四月甲辰宴群臣赐帛各有差。
八月己卯以大有年赐群臣羊酒宴乐於其家。
十一月己卯宴群臣赐帛各有差。
十二月丙午幸温汤新丰赐高年帛有差。
六年正月宴蛮夷及三品以上於百福殿赐帛各有差。
三月戊辰幸九成宫丁丑诏行经之所八十以上及孝子顺孙鳏寡独赐以粟帛。
戊寅宴三品以上於九成宫丹霄殿赐从官帛各有差。
四月癸卯醴泉出丹霄殿之西命公卿以上示之因置酒於侧赐帛各有差。
七月宴三品以上於丹霄殿赐帛各有差。
八月宴近臣於丹霄殿楼帝甚忄夜分乃散各赐钱帛各有差。
闰八月帝在岐州皇太子来朝丙申宴东宫官属赐帛各有差乙巳宴岐州父老赐帛各有差。
