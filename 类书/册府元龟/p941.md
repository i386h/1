<!-- { "loadSidebar": true } -->
    史万岁为河内刺史开皇末突厥达头可汗犯塞帝令晋王广及杨素出灵武道汉王谅与万岁出马邑道万岁率柱国张定和大将军李药王杨义臣出塞至大斤山与敌相遇达头遣问曰：隋将为谁侯骑报史万岁突厥复问曰：得非敦煌戍卒乎！（先是万岁除名配敦煌为戍卒每与戍主同行辄入突厥数百里名北夷）侯骑曰：是也。达头闻之惧而引去万岁驰追百馀里乃反击大破之斩数千级逐北入碛数百里虏遁而还。
    吐万绪为青州总管颇有治名岁馀突厥寇边朝廷以绪有略徙为朔州总管甚为北夷所惮。
    杨武通数以行军总管讨西南夷有功拜左武卫大将军时党项羌屡为边患朝廷以其有威名历岷兰二州总管以镇之。
    来整荣国公护儿之子为武贲郎将尤骁勇善抚士众讨击群盗所向皆捷诸贼甚惮之为作歌曰：长白山头百战场十十五五抱长钅仓不畏官军千万众只畏荣公第六郎。
    阴世师拜张掖太守先是吐谷浑及党项羌屡为侵掠世师至郡有来寇者亲自捕击辄擒斩之深为戎狄所惮。
    元胄历豫亳等州刺史开皇中突厥屡为边患朝廷以胄素有威名拜灵州总管北夷甚惮之。
    韩僧寿以行军总管击突厥於鸡头山破之後为蔚州刺史突厥甚惮之。
    达奚长儒为夏州总管六州方镇都将事モ奴惮之不敢窥塞。
    贺。若谊为泾州刺史时突厥屡为边患朝廷以谊素有威名拜灵州刺史谊时年老而筋力不衰犹能重铠上马为夷狄所惮。
    李崇为幽州总管突厥犯塞崇辄破之奚契丹等慑其威略争来内附。
    王辩为武贲郎将贼帅郝孝德孙宣雅时季康窦建德魏刀儿等往往屯聚大至十万小至数千寇掠河北辩进兵击之所在皆捷深为群贼所惮。
    唐阚棱齐州人隋末杜伏威据有江淮之地署棱为左将军从伏威入朝拜左领军将军迁越州都督及辅公┙僭号棱从军讨之与陈正通相遇阵方接棱脱兜鍪谓贼众曰：汝不识我邪何敢来战其众多棱旧之所部繇是各无斗志或有还拜者。
    李大恩为代州总管率兵镇雁门突厥颉利可汗与苑君璋寻率兵围之大恩拒战贼遂败走俄而突厥复以盛兵来寇大恩遣刺史王孝基出战一军皆没贼进围崞县大恩众寡不敌据城自守贼惮其勇亦不敢逼月馀引兵而去。
    河间王孝恭高祖武德中历总大藩专制方面及平辅公┙之後吴楚克定闽越服从威名大盛。
    李靖武德中副河间王孝恭平萧铣辅公┙後为东南道行台兵部尚书高祖每云：李靖是萧铣辅公┙膏肓古之名将韩白卫霍，岂能及也。
    程名振贞观末为平壤道行军总管前後攻沙卑城破独山阵皆以少击众称为名将。
    薛仁贵高宗显庆中与辛文陵破契丹於黑山上元中坐事徙象州会赦归高宗思其功寻召拜右领军卫将军检校代州都督。又率兵击突厥元弥等於云   州斩首万馀级获生口二万馀人驼马牛羊三万馀头贼闻仁贵复起为将素惮其名皆奔散不敢当之黑齿常之开耀年为河源军副使在军七年吐蕃深畏惮之不敢复为边患。
    程务挺则天文明中为左武卫大将军单于道安抚大使督军以御突厥务挺善於绥御威信大行偏礻卑已下无不尽力突厥甚惮之相率遁走不敢近边及则天就军斩之籍没其家突厥闻务挺死所在宴乐相庆仍为务挺立祠每出师攻战即祈祷焉。
    唐休圣历中为梁州都督假节陇右诸军州大使久视元年吐蕃大将麴莽布支率众数万屯於洪源谷将围昌松县休以奇兵出其不意掩击大破之斩首三千馀级是後吐蕃使朝宴於太极殿屡觇视休则天问其故对曰：往岁洪源战时此将军雄猛无比杀臣将士甚众故欲识之则天益加叹异降玺书劳勉擢拜右武卫大将军。
    贺兰进明元宗天宝中为北海太守本郡招讨使禄山乱进明训兵千人引之渡河以张平原之势收河北郡县贼徒振惧朝廷壮之。
    来为[A13C]川郡太守充招讨使肃宗以有武略尤加任委迁兼御史大夫比收河雒屡挫贼锋贼频来攻皆为所败贼等惧之号为来嚼铁。
    《郭子》仪为中书令领河东副元帅河中节度镇河中代宗永泰元年仆固怀恩率诸蕃杂虏及山贼任敷郑庭郝德刘开元等三十馀万南寇先後数万人略同州期自华阴趋蓝田以扼南路怀恩率重兵殿其後京师震恐急徵子仪子仪至泾南而虏已合子仪大军仅万人而杂虏围之数重子仪使李国臣高拒其东魏楚王当其南陈回光当其西朱元宗当其北子仪率甲骑三千出没於左右前後虏见而问曰：此谁也。报曰：郭令公回纥曰：令公存乎！仆固怀恩谓吾天可汗已弃四海令公殂谢中国无主故从其来今令公存天可汗存乎！子仪报曰：皇帝万寿无疆回纥皆曰：怀恩欺我子仪使喻之曰：公等顷年远涉万里剪除凶逆恢复二京是时子仪与公等周旋艰难何日可忘今忽弃旧好助一叛臣何其误也。且仆固怀恩弃君忘亲於公等何有回纥曰：谓令公没矣。不然何以及此令公诚在安得而见之子仪将出诸将皆曰：戎狄不可信也。请无往子仪曰：虏有数十倍之众今力不敌奈何。且至诚感神况虏辈乎！诸将曰：请选铁骑五百为从子仪曰：此足为害也。乃传呼曰：令公来虏初疑皆持满注目以待之子仪乃以十数骑徐出免胄而劳之曰：安乎！久同忠义何至，於是回纥皆舍兵降马拜曰：是吾父也。子仪招首领等饮以酒与之重锦欢言如初子仪性忠信事上诚尽田承嗣方跋扈狼傲无礼子仪尝遣使至魏州承嗣辄望拜之指其膝谓使者曰：兹膝不屈於人。若干岁矣。今为公拜李灵曜据汴州公私财赋皆遏绝独子仪封币经其境莫敢留必持兵卫送其为豺虎所服如此李光弼为江北副元帅议者称自艰难已来唯光弼行军治戎沉毅有筹略将帅中第一後为河南淮南山南东道荆南等道副元帅出镇临淮时田神功平刘展後逗留於杨府尚衡殷仲卿相攻於兖郓来旅拒於襄阳朝廷患之及光弼轻骑至徐州史朝义退走田神功遽归河南尚衡殷仲卿来皆惧其威名相继赴阙。
    崔宁蜀之偏将初蜀剑山贼拥绝不通道代宗忧之严武荐宁为利州刺史既至山贼遁散繇是有名。
    辛云   景大历中为太原节度回纥恃旧勋知朝廷优容之每入我界必肆贪狼之性至太原云   景以戎狄之道待之虏畏云   景莫不惕息数年间太原大理无烽警之虞。
    秀实大历末为四镇北庭行军泾原郑[A13C]节度使三四年间吐蕃不敢犯塞。
    阳惠元德宗建中初为神策京西兵马使忠勇果毅多权略称为名将。
    张万福建中初以和州刺史宿卫李正已反将断江淮路令兵守甬桥涡口江淮进奉公千馀只泊涡口下不敢过德宗以万福为濠州刺史召见谓曰：先帝改卿名正者所以表卿也。朕以为江淮草木亦知卿威名。若从先帝所改恐贼不知是卿身也。复赐名万福慰遣之万福驰至涡口立马岸上发进奉公淄青兵士倚岸睥睨不敢动诸道公继进改泗州刺史。
    李晟兴元初为神策军使与河中节度使李怀光同讨朱Г每将合战必自异衣锦裘绣帽前行亲自指导怀光望见恶之乃谓晟曰：将帅当持重岂自表饰以舀贼也。晟曰：晟久在泾原军士颇相畏服故欲令其先识以夺其心尔及其克京城至於白华忽有贼骑千馀出於官军之背晟以麾下百馀骑驰之左右呼曰：相公来贼闻之惊溃及为四镇北庭行营副元帅吐蕃相尚结赞颇多诈谋尤恶晟乃相与议云：唐之名将李晟与马燧浑尔不去三人必为我忧乃行反间遣使因马燧以请和既请和即请盟复欲因盟以虏因以卖燧。
    马燧兴元初为河东节度领晋慈隰节度兵马副元帅德宗诏燧及浑骆元光同讨李怀光於河中燧与浑骆元光韩游瑰合军次於长春宫怀光遣骁将徐廷光以精卒六千守城兵械甚严燧度长春不下则怀光自固攻之则旷日持久死伤必甚乃挺身至城下呼廷光廷光素惧燧威名则拜於城上。
    李观贞元初为右龙武将军四镇北庭行营副元帅李晟表为泾原节度使吐蕃深畏之。
    郝贞元中为临泾镇将勇敢无敌声振虏廷後为凉州刺史出自行间前无坚敌在边三十年每战得蕃俘必刳剔而归其尸蕃人畏之如神赞普下令国人曰：有生得郝者赏之以等身金蕃中儿啼者呼郝名以惧之十三年检校右散骑常侍渭州刺史御史大夫充泾原行营节度平凉镇遏都知兵马使封保定郡王吐蕃畏其威纪纲欲图之朝廷虑失骁将移授庆州刺史竟终牖下。
    李景略贞元中为侍御史丰州刺史西授降城使丰州北扼回纥回纥使来中国丰乃其通道前为刺史者多懦弱虏使至则敌礼抗坐时回纥遣梅录将军随中官薛盈珍入朝景略思以气制之郊迎传言欲先见中使梅录初未喻景略既见盈珍乃使人谓梅录曰：知可汗初殒欲申吊礼乃登高陇位以待之梅录俯偻前哭景略因抚之曰：可汗弃代助尔号慕虏之骄容盛气索然尽矣。遂以父行呼景略自此回纥使至景略皆坐拜之於庭中繇是甚有威名後为河东节度李说行军司马回纥使梅录将军入朝说置宴会有梅录争上下坐说不能遏景略叱之梅录前过丰州者也。识景略语音疾趋前拜曰：非丰州李端公耶不意在此不拜麾下久矣。何其瘠也。又再拜遂命之居次坐将吏宾客顾景略皆严惮。
    王亻必贞元中为神策将军吐蕃寇泾原亻必伏卒击尚结赞赞获之繇是深为所畏。
    范希朝贞元中为振武节度使异蕃虽鼠窃狗盗必杀无赦戎虏甚惮之曰：有张光晟苦我久矣。今闻是乃更姓名而来其见畏如此积十四年皆保塞而不为横希朝自近代号为名将人多比之赵充国。
    段佑贞元末为泾原节度使练卒保边为西蕃畏惮刘氵雍贞元末为保义军节度陇右经略等使蕃戎畏之不敢为寇。
    郗士美以宪宗元和初为昭义节度使讨王承宗於时四面七八镇聚兵十馀万士美兵事最理威声甚振承宗大惧指期有破亡之势会诏班师至今两河间称之。
    野诗良辅元和中为凤翔大将与灵武大将史敬奉泾原将郝各以名雄边上吐蕃尝谓汉使曰：唐国既与大蕃和好何妄语也。问曰：何谓妄语曰：若不妄语何因遣野诗良辅作陇州刺史其畏惮如此。
    裴度以穆宗长庆二年自河东节度除东都留守至阙。又以度为司空平章事充淮南节度使初度发太原中途得朱克融王廷凑复书皆许退兵度不敢发以其书奏穆宗穆宗喜因遣中使宣慰克融并廷凑入深州取牛元翼。又令先於途中命度更发书与廷凑度书因言朝谢後即归留务中使见书虑廷凑知度东归无兵权即背前约递请度易其即归之辞并上其书草穆宗方忧深州之围得度前後书喜甚及度至。又自有以悟帝恩待益至故复得兵符。
    段文昌为西川节度使同平章事文昌少在西蜀素熟蜀人情至是用宽政严静有断蛮夷畏服长庆二年云   南寇黔中观察使崔元略上言朝廷忧之不及乃诏报文昌文昌走一介之使以遏之蛮寇遂退。
