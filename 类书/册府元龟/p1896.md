<!-- { "loadSidebar": true } -->
    张衡虽才高於世而无骄尚之情尝从容淡静不好交接俗人永元中举孝廉不行连辟公府不就安帝雅闻衡善术学公车特徵拜郎中累迁至尚书周燮字彦祖汝南安城人专精礼易不读非圣之书不修贺问之好有先人草庐结于冈畔下有陂田尝肆勤以自给非身所耕渔则不食也。乡党宗族希得见者举孝廉贤良方正特徵皆以疾辞延光二年安帝以玄羔币聘燮及南阳冯良二郡各遣丞掾致礼宗族更劝之曰：夫修德立行所以为国自先世以来勋宠相承君独何为守东岗之陂乎！燮曰：吾既不能隐处巢穴追绮季之迹而犹显然不远父母之国斯固以滑泥扬波同其流矣。夫修道者度其时而动动而不时焉得享乎！因自载到颍川阳城遣生送敬（送敬犹致谢也。）遂辞疾而归良亦载病到近县送礼而还诏书告二郡岁以羊酒养病至七十馀而卒。
    孙期习京氏易古文尚书牧豕於大泽中以养亲郡举方正遣吏赍羊酒请期期驱豕入草不顾司徒黄琬特辟不行终於家。
    李固司隶益州并命郡举孝廉辟司空掾皆不就（谢承。《书》曰：五察孝廉益州再举茂才不应五皆辞以疾）後公卿举固对策以为议郎累加至太尉。
    张芝少持高节以名臣子勤学文为儒宗武为将表太尉辟公车有道徵皆不至号张有道。
    周勰汝南汝阳人父举光禄大夫以父任为郎自免归家父故吏河南召护为郡将卑身降礼致敬於勰耻交报之因杜门自绝後太守举孝廉复以疾去时梁冀贵盛被其徵命者莫敢不应惟勰前後三辟皆不能屈後举贤良方正不应。又玄备礼固辞废疾尝隐处窜身慕老聃清静杜绝人事巷生荆棘十有馀岁至延熹二年乃开门延宾游谈宴乐及秋而梁冀诛年终而勰卒时年五十蔡邕以为知命。
    姜肱诸公争加辟命皆不就二弟名声相次亦不受徵聘时人慕之桓帝乃下彭城使画工图其形状肱以被韬面终不得见年七十七卒。
    徐犀屡辟公府不起时陈蕃为太守以礼请署功曹犀不免之既谒而退建武中卒於家。
    赵晔受韩诗州召补从事不就举有道卒於家。
    张康山阳人习韩诗举有道博士徵不就卒於家。
    宗慈南阳人举孝廉九辟公府有道徵皆不就後为修武令弃官去徵拜议郎未到道疾而卒。
    侯瑾州郡累召公车有道徵并称疾不到。
    李南少笃学明风角後举有道辟公府并不行终於家。
    孔乔幽居修志锐意典籍至历年身不出门乡里莫得瞻见公车徵不行卒於家。
    桓鸾以世浊州郡多非其人耻不肯仕。
    黄宪汝南人太守王龚在郡进礼贤达多所降致卒不能屈宪初举孝廉。又辟公府有人劝其仕宪亦不拒之暂到京师而还意无所就年四十八终天下号日徵君。
    法真字高卿性恬静寡欲不交人间事太守请见之真乃幅巾诣谒太守曰：昔鲁哀公虽为不肖而仲尼高一作乔称臣太守虚薄欲以功曹相屈光赞本朝如何真曰：以明府见待有礼故敢自同宾末。若欲吏之真将在北山之北南山之南矣。太守忄矍然不敢复言辟公府举贤良皆不就同郡田羽荐真曰：处士法真体兼四业学穷典奥幽居恬泊乐以忘忧将蹈老成之高踪不为玄屈也。臣愿圣朝就加衮职必能唱清庙之歌致来仪之凤矣。会顺帝西巡羽。又荐之帝虚心欲致前後四徵真曰：吾既不能Т形远世岂饮洗耳之水哉！遂深自隐绝终不降屈友人郭正称之曰：法真名可得而闻身不可得而见逃名而名我随避名而名我追可谓百世之师者矣。乃共刻石颂之号曰：玄德先生年八十九以寿终。
    董扶有重名永康元年日有蚀之诏举贤良方正之士策问得失左冯翊赵廉等举扶扶以病不诣遥於长安上封事遂称疾笃归家前後宰府十辟公车三徵再举贤良方正博士有道皆不就名称尤重。
    许邵有高行辟公府掾拜鄢陵令方正徵皆不就避乱江南所历之国必翔而後集终於豫章宗人许相沈没荣利致位司徒举宗莫不匍匐相门承风而驱官以贿成惟邵不过其门。
    申屠蟠再举有道不就前後徵辟文书悉挂於树初不顾眄也。大将军何进连徵不诣进必欲致之使蟠同郡黄忠书劝曰：前幕府初开至如先生特加殊礼优而不名申以手笔设几杖之坐经过二载而先生抗志弥高所尚益固窃论先生高节有馀於时则未也。今颍川荀爽载病在道北海郑玄北面受署彼岂乐羁牵哉！知时不可逸豫也。昔人之隐遭时则放声灭迹巢栖茹薇其不遇也。则裸身大笑披狂歌今先生处平壤游人间吟典籍袭衣裳事异昔人而欲远蹈其迹不亦难乎！孔子可师何必首阳蟠不答太尉黄琼辟不就及琼卒归葬江夏四方名豪会帐下者六七千人互相谈论莫有及蟠者惟南郡一生与相酬对既引执蟠手曰：君非聘则徵如是相见於上京矣。蟠勃然作色曰：始吾以子为可与言也。何意乃相拘教乐贵之徒邪因振手而去不复与言年七十四终於家。
    刘淑明隐居讲授州郡礼请五府连辟并不就永兴二年司徒种举淑明贤良方正辞以疾桓帝闻其名敕责州郡使舆病诣京师淑明不得已而赴雒阳对策为天下第一累迁至侍中虎贲中郎将。
    陈尝为太丘长以沛相赋敛违法乃解印绶去及党禁始解大将军何进司徒袁隗遣人喻欲特表以不次之位乃谢使者曰：久绝人事饰巾待终而已时三公每缺议者归之累见徵命遂不起闭门悬车栖迟养老实子纪遭党锢著书数万言党禁解四府并命无屈就。
    种岱字公祖好学养志举孝廉茂才辟公府不就辟车特徵病卒。
    杨彪字文先少传家学初举孝廉州举茂才辟公府皆不应。
    郭林宗游於雒阳名震京师司徒黄琼辟太常赵典举有道或劝林宗仕进者对曰：吾夜观乾象昼察人事天之所废不可支也。遂并不应卒於家。
    田盛与郭林宗同好亦名知人优游不仕并以寿终孟敏游学十年遂知名三公俱辟并不屈。
    [A13C]容通春秋左氏郡举孝廉州辟公府徵皆不就初平中避乱荆州刘表以为武陵太守不肯起卒於家皇甫嵩朝郡人也。太尉陈蕃大将军窦武连辟并不到灵帝公车徵为议郎後拜太尉其冬以流星策免复拜光禄大夫迁太常卒。
    锺皓九辟三府徵廷尉正博士林虑长皆不就年六十九卒。
    张玄字处虚沉深有才略以时乱不仕司空张温数以礼辟不能致及董卓秉政辟以为掾举侍御史不就卓临之以兵不得已︹起病终。
    郑玄袁绍举茂才为左中郎将皆不就公车徵为大司农给安车一乘所过长史送迎玄乃以病自乞还家年七十四而卒。
    李燮父固诛後亡匿遇赦乃还乡里追服州郡礼命四府并辟皆无所就後徵拜议郎擢迁河南尹。
    贺纯字仲真会稽山阴人少为诸生博极群艺十辟公府三举贤良方正五徵博士四公车徵皆不就袁步耻其门族贵势乃变姓名徒步师门不应徵辟终於家初弘尝入太学其从父逄为太尉呼弘与相见遇逢宴会作乐弘伏称头痛不听声音而退遂不往绍术兄弟亦不与通。
    仲长统每州郡命召辄称疾不就尝以为凡游帝王者欲以立身扬名耳而名不常存人生易灭优游偃仰可以自娱欲卜居清旷以乐其志论之曰：使居有良田广宅背山临流沟池环匝竹木周布场圃筑前果园树後舟车足以代步涉之艰使令足以息四体之役养亲有兼珍之膳妻孥无苦身之劳良朋萃止则陈酒肴以娱之嘉时吉日则烹羔豚以奉之躇蹰畦苑游虚平林濯清水追凉风钓游鲤弋高鸿风於舞雩之下咏归高堂之上安神闺房思老氏之玄虚呼吸精和求至人之彷彳弗与达者数子论道讲书俯仰二仪错综人物弹南风之雅操发清商之妙曲逍遥一世之上睥睨天地之间不受当时之责永保性命之期如是则可以凌霄汉出宇宙之外矣。岂羡夫入帝王之门哉！又作诗二篇以见其志尚书令荀举为尚书郎後参丞相曹操军事。
    孔融与平原陶邱洪陈留边让齐声称州郡礼命皆不就後献帝徵为将作大匠迁少府复拜大中大夫廖扶汝南平舆人尝叹曰：。《老子》有言名与身孰亲吾岂为名乎！遂绝志世外专精经典尤明天文谶纬风角推步不应辟召时人号为北郭先生。
    赵壹郡举上计名动京师及还州郡争致礼命十辟公府并不就终於家。
    王烈字彦方太原人察孝廉三府辟皆不就避地辽东太守公孙度欲以为长史烈乃为商贾自秽得免曹操闻烈高名遣徵不至建安二十四年终於辽东缪斐字文雅该览经传事亲色养徵博士六辟公府献帝在长安公卿博举名儒时举斐任侍中并无所就。
    张俭为山阳东部督邮坐党事亡命中平元年党事解乃还乡里大将军三公并辟。又举敦朴公车特徵起家拜少府皆不就。
    王隽为人外静而内明不应州郡献帝之都许复徵为尚书。又不就。
    张奉字公先弟表字公仪河内人兄弟少有高节诸公连徵不就谓之张氏两贤。
    襄楷平原隰阴人好学博古延熹中宦官专朝政刑暴滥。又比失皇子灾异尤数楷自家诣阙上书其词切直坐论司寇及灵帝即位以楷书为然太仆陈蕃举方正不就乡里宗之每太守至取致礼请中平中与荀爽郑玄俱以博士徵不至卒於家在齐州临邑县西魏邴原字根矩少与管宁俱以操尚称州府辟命皆不就孔融为北海相举原有道後徙署丞相徵事代凉茂为五官将长史。
