<!-- { "loadSidebar": true } -->
十年正月诏公卿已下每月上封事三条极言得失刺史二千石铜墨以上有谠言嘉谋勿有所讳。
後周明帝武成元年六月戊子大霖雨诏曰：昔唐咨四岳殷告六眚睹灾兴惧咸致时雍朕抚运膺图作民父母弗敢怠荒以求民瘼而霖雨作害麦伤苗ㄨ屋漂垣洎於昏垫谅朕不德苍生何咎刑政所失罔识厥由公卿大夫士爰及牧守黎庶等宜各上封事谠言极谏罔有所讳朕将览察以答天谴。
武帝保定三年四月诏百官及民上封事极言得失建德元年四月诏百官军民上封事极言得失。
隋文帝开皇九年诏曰：朕君临区宇於斯九载开直言之路披不讳之心形於颜色劳於兴寝自顷逞艺论功昌言乃众推诚切谏其事甚疏公卿士庶非所望也。各启至诚补兹不逮见善必进有才必举无或噤嘿退有後言布告天下咸悉此意。
十一年五月癸卯诏百官悉诣朝堂上封事唐高祖武德二年闰二月甲辰考群臣以李纲孙伏伽为上第帝置酒高会奏九部乐於庭高祖谓裴寂曰：隋末无道上下相蒙主则骄矜臣唯讠舀佞上不闻过下不尽忠至使社稷倾危死於匹夫之手朕拨乱反正念在安民平乱任武臣官方委文吏庶得各展器能以辅不逮比每虚心接待曾闻谠言然唯李纲苦尽忠款孙伏伽可谓诚直馀人犹踵敝风亻免首而已岂朕所望哉！当以身为婴儿方朕於慈父有怀必尽有意必申也。
太宗贞观元年正月谓侍臣曰：正主任邪臣不能致治正臣事邪主不能致治唯君臣相遇有同可得安天下也。昔汉高祖田舍翁耳提三尺剑而定天下既而规模弘远流庆子孙此盖任贤得人之所致也。後世称美不容於口朕虽不明阙於学问至夫大好大恶容或知之幸诸公数相谏正谏议大夫王对曰：臣闻木从绳则正后从谏则圣古者天子必有谏臣七人言不用则相继以死陛下开圣虑纳刍荛愚臣处不讳之朝实愿罄其狂瞽太宗称善自是中书门下及三品以上入内平章军国必使谏官随之欲其预闻政事有所开说太宗虚己以纳之。
十一月壬戌太宗谓侍臣曰：隋帝性多猜忌上下情不相达斯岂致治之理乎！朕今推赤心以相付亦望公辈以直心相向纵有指斥深切无忧逆忤。
三年五月徐州蝗。且旱六月诏曰：岂赏罚不中任用失所将奢侈未革苞苴尚行者乎！文武百辟宜各上封事极言朕过勿有所隐。
四年二月以岁旱诏公卿极言得失勿有所隐十一年七月以水灾诏文武百寮各上封事极言朕过勿有所隐诸州官民有能明识治道方正直谏者并宜荐达朕将亲见其人问以得失。
九月帝谓侍臣曰：朕居九重之内藉左右为耳目但举事出入亏政害人必须矫正朕将思改之。
十七年正月帝谓侍臣曰：朕观古先帝王何尝不受正谏以兴化拒忠言而亡灭有谏朕安国者授以高官矫朕为非者加以显戮虚心伫待终无所应然喜得三事思有终始一则克平祸乱四夷顺轨二则灾异不生百姓殷实三则年在盛壮君临天下既喜所得当惧所失三思而动庶无愆尤必不渭桥乘船霸陵纵辔慎夫人同坐夏太康父猎如此等事当不烦谏诤耳倘嗜欲迁性喜怒变情但闻一言而正岂候三谏之劳朕於公等乞言幸无所隐。
四月帝谓侍臣曰：前王之取天下必藉众力英才辅勖仰成师主朕昔仗义而起策发诸心寇平於手即位以後诚念苍生有人上封事献直言能益於时以裨政要者朕倾耳而听拭目而览合於务者不以舆皂而废其言也。
二十年十二月帝手诏曰：朕闻尧舜之君自愚而益智桀纣之主由智以添愚故异顺逆於忠言则殊荣辱於帝道朕登蹑宇宙字育黔黎恐大德之或亏惧小瑕之有累候忠良之献替想英杰之谋猷而谏鼓空悬逆耳之言罕进谤木徒设悔心之论全无唯昔魏徵每显余过自其逝也。虽有莫彰，岂可独有非於往时而皆是於兹日故亦庶僚苟顺不触龙鳞所以虚己外求披衷内省言而不用朕所甘心用而不言谁之责也。自斯已後各悉乃诚。若有是非直言无隐高宗永徽五年正月以时旱手诏京文武九品以上及朝集使各进封事极言厥咎。
九月帝谓五品已上曰：往日不离膝下旦夕侍奉当时见五品已上论事或有仗下而奏或有进状而论者终日不绝岂今时无事公等何不言也。自今已後宜数论事。若不能面奏任各进状。
龙朔三年八月戊申诏几百在位宜极言得失悉心无隐以救不逮。
咸亨元年十月命文武五品已上上封事。
中宗神龙元年二月诏京官职事九品已上及朝集使极言朝政得失。
五月。又制京官九品已上极言时政得失。
睿宗景元年十一月诏曰：朕闻彰善瘅恶有国之常典纠宽济猛为政之通规朕以薄德滥膺明命瞻言赏罚未时宜至使忠良未进小人未退贪吏未惩流亡未安贤良者未归怀冤者未理在予之责有愧良深不能致君於尧舜者亦群公群士之所耻也。卿等将何规补使致咸亨各以状闻朕当亲览其才望兼优公清特著可以宣风道俗者具以名闻但百司承宽共为苟。且事多愆咎无复纪纲令各本司长官审善恶才识限十日进状。
玄宗开元三年五月以旱故下诏令诸司长官各言时政得失以辅朕之不逮。
十月诏曰：朕以薄德祗膺睿图曾不能虚己淳源励精至道将致俗於仁寿思纳人於轨训幸乾坤交泰风雨咸。若中外百僚尽知戒惧华夏万姓颇亦欢康犹恐人或未安政有不惬令外司置匦侧门进状封章论事靡所不达轩阶进规于何不尽曾无忤旨之罚实有推心之期岂朕之不诚何人则未谕如闻朝廷之内尊纷然进不昌言退不讪议悬书以谤国侨之患邓析伪言而辨孔子之诛少正自昔为蠹罔不在兹求於治政固宜惩绝自今已後制敕有不便於时及除授有不称於职或内怀奸忒外损公私并听进状具陈得失五品已上官乃许其廷争。若轻肆口语潜行诽ゥ委御史大夫已下严加察访状涉疑似推勘奏闻。
十四年六月以旱及风灾命百官及州县长官上封事极言时政得失无有所隐。
肃宗乾元元年四月诏京官九品以上许上封事极言时政得失朕将亲览用伫嘉谋才有可观别当甄录。
二年三月诏昔公卿面谏载在简册令仆陛奏亦惟旧章所以下竭其忠上闻其过君臣同德，岂不盛欤公卿已下有能论时政之非箴朕躬之阙有益於国有利於人宜尽昌言以救时敝朕必当行终无讳者朝廷用一人擢一职或有不当亦任奏论京文武五品已上正员清资官各举贤良方正直言极谏一人任自封进两省官十日一上封事直论得失无假言冀成殿最用存沮劝。
上元二年九月制曰：所设谏曹欲闻讽议允副从绳之望须成削藁之书其谏官令每月一上封事指陈时政得失。若不举职事当别有处分。
代宗广德元年七月制谏官每月一上封事无所回避。
二年二月制百官有论时政得失并任指陈事实具状进封必宜切直无讳有司白身人亦宜准此任诣匦使进表朕将亲览必加择用。
三月诏曰：为政者宣之使言作事者稽之於众切於求道务以从人将明目而达聪亦理烦而去惑经国之体庶无阙言文武百官及诸色人等有论时政得失上封事者状出後宜令左右仆射尚书及左右丞诸司侍郎御史大夫中丞等於尚书省详议可否具状闻奏其所上封事除常参官外有时辞理可观或能堪用者亦宜具言详议官中或见不同者即任别状奏闻。
十二月乙酉令谏官每日奏事大历七年十一月制曰：淮南数州夏秋无雨朕精诚奉天诫惧临下唯恐明有所不听有所不达百卿士咸弼予违宣示百姓令知朕意。
八年八月诏京五品已上及两省供奉官郎官御史各上封事论国之利害时大有年帝虑税重害农弊延百姓乃下是诏旬日内抗疏者百馀人损益各异悉亲览留中不出。
十二年四月诏曰：昔予太祖太宗之御天下也。功格二仪不私於已化覃万宇犹问於人外与公卿大夫讨论政典内与鸿生硕老演畅儒风日旰忘劳特称至理犹复旁求谏诤俯察讴谣广延不讳之书载建登闻之鼓于时中朝无阙政四海无疲人历代是遵列圣相轨朕承天序祗奉睿图战战兢兢日甚一日于兹十六年矣。何尝不励精理道欲得忠贤虚己清心日有所待直词谠议或时空闻五谏七臣人其安在眷怀於此耿叹良深顷以任非其人几事壅蔽今则已惩厥罪正乃惟心式伫嘉猷庶裨不德自今已後谏官所献封事不限早晚任进状来所由门司不得辄有停滞如须侧门论事亦任随状面奏即便令引对如有除拜不称於职诏令不便於时法禁乖宜刑赏未当征求无节冤滥在人并宜极论得失无所回避以称朕意其常朝官六品已上亦宜准此其击登闻鼓者金吾将军收状为进不得辄有损伤亦不须令人遮拥禁止其理匦使但任投匦人投表状於匦中依常进不须勒留副本并接时妄有盘问方便止遏欲使万邦之事无隔於九重献替之谟不遗於听览。
●卷一百三
○帝王部　招谏第二
唐德宗即位初大赦制宪官谏官常参官每政事错综即面折廷争无有所隐宪司弹奏一依贞观故事其知匦使先有明敕非不丁宁犹闻拥遏自今已後仰每日诣匦务招远方达聪明目诸司各举厥职共守至公天下有才业尤著高蹈丘园及直言极谏之士所在具以名闻。
兴元元年九月帝谓宰相曰：今大盗虽除时犹多艰宜广延纳以达众情近日朝官谏臣都不条奏外事人之利病朕何以知之自今每衙及延英坐日常令朝官三两人面奏时政得失庶有弘益。又令精择谏官俾极言无隐。
贞元元年八月诏令待制官各陈所见方略十二月以蝗螟之後流佣未复诏延英视事日令常参官七人对见问以时政得失。
四年正月诏京九品已上官各上封事极言得失六年闰四月以岁旱令常参官及京畿县令各上封事指陈救人之术致旱之繇咸极乃诚无有所隐九年十一月日南至郊祀礼毕大赦天下诸司官有陈时政得失者各尽所见修疏封进人有冤滞事有阙遗悉当极言无所隐避。
顺宗以贞元二十一年正月即位诏内外官及诸色人任上封事极言时政得失才有可观别当甄奖宪宗元和二年十二月谓宰臣曰：朕近读贞观政要粗见当时之事以太宗神武每有一事少涉过差群臣进谏者往复数四况朕寡昧自今每有事不得中者卿须十论不特一二而已。
穆宗以元和十五年正月即位二月御丹凤楼大赦诏内外文武官及诸色人等中任上封事极言时政得失有才可观别当甄奖。
敬宗宝历元年正月赦书朕即位之初已有赦令至如损彻服御绝止他献限丧葬以息氵费禁奇靡以专女工他氵擅赋闲籴禁钱吏行奸欺人曷依庇僧道逾滥流贬重轻钱币利害军屯侵占车马衣服之式未几废格已多或职司惰慢而不能将明或诏书才行而下已不守以此求理不亦难乎！其元和以来诏并长庆四年三月三日赦令有委废不行事在朕躬者谏官直言得失无有所隐。
文宗太和元年正月赦诏内外文武官及诸色人任上封事极言得失无有隐讳。
四月宰臣对罢召常侍谏议给事中中书舍人起居补阙拾遗集於政事堂宣谕圣旨自今已後如有公事面论奏者并宜对来六月诏曰：内外卿士有规朕过宜上封事条奏。
