<!-- { "loadSidebar": true } -->
六年冬行幸回中（回中在安定萧关在其北）三月行幸河东祠后土。
太初元年十月行幸泰山十二月檀高里祠后土东临在上郡周阳县勃海望祠蓬莱山春还受计于甘泉八月行幸安定。
二年三月行幸河东祠后土。
三年正月行幸东巡海上四月还修封泰山禅石闾（石闾山在泰山下南方方士言仙人闾四年冬行幸回中。
天汉元年正月行幸甘泉郊泰三月幸河东祠后土。
二年三月行幸泰山修封祠明堂因受计还幸北地祠常山瘗玄玉。
太始二年正月行幸回中。
三年二月行幸东海获赤雁作朱雁之歌幸琅邪礼日成山登之罘浮大海山称万岁。
四年三月行幸泰山四月幸不其祠神人于交门宫五月还幸建章宫大置酒十二月行幸雍祠西至安定北地。
征和元年正月还行幸建章宫。
三年正月行幸雍至安定。
四年正月行幸东莱临大海三月帝耕于钜定（齐国县）还幸泰山修封六月还幸甘泉。
後元元年正月行幸甘泉郊泰遂幸安定。
二年二月行幸五柞宫（扶风县也。有五柞树因以名宫）。
宣帝神爵元年正月行幸甘泉郊泰三月行幸河东祠后土。
五凤元年正月行幸甘泉郊泰。
二年三月行幸雍祠五。
三年三月行幸河东祠后土。
甘露元年正月行幸甘泉郊泰。
二年十二月行幸阳宫（在扶风县秦文王所起音信）属玉观（属玉水鸟似以属音之欲切）。
三年正月行幸甘泉郊泰。
黄龙元年正月行幸甘泉郊泰。
元帝初元二年正月行幸甘泉郊泰。
四年正月行幸甘泉郊泰三月行幸河东祠后土。
五年三月行幸雍祠五。
永光元年正月行幸甘泉郊泰。
四年三月行幸雍祠五。
五年正月行幸甘泉郊泰三月幸河东祠后土冬幸长杨射熊馆。
建昭元年三月行幸雍祠五。
二年正月行幸甘泉郊泰三月幸河东祠后土。
成帝鸿嘉元年二月行幸初陵帝始为微行出。
永始四年正月行幸甘泉郊泰三月行幸河东祠后土帝乃帅群臣横大海凑汾阴既祭行游介山回安邑（介山在汾阴东北回谓绕过）顾龙门监盐池（龙门山在今蒲州龙门县北盐池在今虞州安邑县南）登历观（历山上有观也。在河东蒲阪县）陟西岳以望八荒迹殷周之虚眇然以思唐虞之风（西岳华山上高峻故言以望八荒殷都河内周都岐丰尧都平阳舜都蒲阪皆可想见故云：迹殷周之虚思唐虞风也。虚谓曰：墟）。
元延元年三月行幸雍祠五。
二年正月行幸甘泉郊泰三月行幸河东祠后土冬行幸长杨宫从胡客大校猎宿阳宫。
三年三月行幸雍祠五。
四年正月行幸甘泉郊泰三月行幸河东祠后土绥和元年三月行幸雍祠五。
二年正月行幸甘泉郊泰三月行幸河东祠后土後汉光武建武二年二月己酉幸修武（本邑武王伐纣勒兵於此改曰：修武今怀州县也。）辛卯至自修武三年十月壬申幸舂陵祠园庙因置酒旧宅大会故人父老（光武旧宅在今随州枣阳东南宅南二里有白水焉）十一月乙未至自舂陵。
四年二月壬子幸怀壬申至自怀四月丁巳幸邺己巳进幸临平（属钜鹿）五月进幸元氏辛巳进幸卢奴六月辛亥还宫七月丁亥幸谯八月戊午进幸寿春十月甲寅还宫十一月丙申幸宛十二月丙寅进幸黎丘。
五年正月癸巳还宫七月丁丑幸沛祠高庙进幸湖陵（县名属山阳）。又幸蕃（音皮属鲁国己酉进幸郯（县名属东海）冬十月还幸鲁使大司空祠孔子。又幸临淄进幸剧是月还宫。
九年六月丙戌幸缑氏登に辕（缑氏县有缑氏山に辕山有に辕坂并各在雒阳东南）。
十年八月乙亥幸长安祠高庙有事十一陵戊戌进幸（今陇州源县）十月庚寅还宫。
十一年二月己酉幸南阳还幸章陵祠园陵庚午还宫。
十七年四月乙夕卩南巡狩皇太子及右翊公辅楚公英东海公阳济南公康东平公苍从幸颍川进幸叶章陵五月乙卯还宫（东观记曰：上以日食避正殿读图识多御座庑下浅露中风发疾苦眩甚左右有白大司马史病苦如此不能动摇自强从公出乘车行数里病差四月二日车驾宿偃师病差数日入南阳界到叶以车骑省留数日行黎阳兵马千馀匹遂到章陵起居平愈）十月甲申幸章陵修园庙祠旧观田庐置酒作乐赏赐十二月至自章陵。
十八年二月甲寅西巡狩幸长安三月壬午祠高庙遂有事十一陵历冯翊界进幸蒲坂祠后土四月甲戌还宫戊申幸河内戊子至自河内十月庚辰幸宜城（今襄州县）还祠章陵十二月乙丑还宫。
十九年九月南巡狩壬申幸南阳进幸汝南南顿县舍。又幸淮阳梁沛。
二十年二月戊子还宫十月东巡狩甲午幸鲁进幸东海楚沛国壬寅还宫。
二十二年闰正月丙戌幸长安祠高庙遂有事十一陵二月己巳至自长安。
三十年二月东巡狩甲子幸鲁进幸济南闰月癸丑还宫七月丁酉幸鲁国十一月丁酉至自鲁。
中和元年正月丁卯东巡狩二月己卯幸鲁进幸泰山（事具帝王封禅门）四月癸酉还宫己长安祀长陵五月乙丑至自长安。
明帝永平二年十月甲子西巡狩幸长安祠高庙遂。
有事十一陵十一月甲申进幸河东癸卯还宫。
三年十月帝从太后幸章陵观旧庐置酒会阴邓故人诸家子孙并受赏赐十二月戊辰至自章陵。
五年十月幸邺常山三老言於帝曰：上生於元氏愿蒙事具帝王封禅门优复诏复田租更赋六岁劳赐掾吏及门阑走卒六年十月行幸鲁祠东海恭王陵会沛王辅楚王英济南王康东平王苍淮南王延琅邪王京东海王政十二月还幸阳城遣使者祠中岳壬午还宫。
十年闰四月甲午南巡狩幸南阳祠章陵日北至。又祠旧宅礼毕召校官弟子作雅乐奏鹿鸣帝自御埙篪和之以娱嘉宾还幸南顿劳飨三老官属至十二月甲午还宫。
十三年四月汴渠成辛巳幸荥阳巡河渠因渡河登太行进幸上党壬寅还宫。
十五年二月庚子东巡狩辛丑幸偃师进幸彭城癸亥耕于下邳三月徵琅邪王京会良城徵东平王苍会阳都。又徵广陵侯及其三弟会鲁祠东海恭王陵还幸孔子宅。又幸东平辛卯进幸大梁至定陶祠恭王陵四月庚子还宫。
章帝建初七年九月甲戌幸偃师东涉卷津至河内诏曰：车驾行秋稼观收获因涉郡界皆精骑轻行无他辎重不得辄修桥道远离城郭遣吏逢迎刺探起居出入前後以为烦扰动务省约但患不能脱粟瓢饮耳所过欲令贫弱有利无违诏书遂览淇园己酉进幸邺劳赏魏郡守令已下至于三老门阑走卒赐钱各有差劳赐常山赵国吏人复元氏租赋三岁辛卯还宫十月癸丑西巡狩幸长安丙辰祠高庙有事十一陵进幸槐里。又幸长平御池阳宫东至高陵造舟于泾而还每所到幸辄会郡县吏人劳赐作乐十一月诏劳赐河东守令掾以下十二月丁亥还宫。
八年十二月甲午东巡狩幸陈留梁国淮阳颍阳戊申还宫。
元和元年八月丁酉南巡狩诏所经道上郡县无得设储寺（寺具也。）命司空自将徒支拄桥梁有遣使奉迎探知起居二千石当坐其赐鳏寡孤独不能自存者粟人五斛九月辛丑幸章陵祠旧宅园庙见宗室故人赏赐各寺具也。有差冬十月己未进幸江陵诏庐江太守祠南岳。又诏长沙零陵太守祠长沙定王舂陵节候郁林府君还幸苑十一月己丑还宫。
二年二月丙辰东巡狩乙丑耕于定陶辛未幸泰山（修光武山南坛兆）柴告岱宗（事见帝王封禅门）进幸奉高壬申宗祀五于孝武所作汶上明堂光武帝配如雒阳明堂祀癸酉更告高祖太宗世宗中宗世祖显宗于明堂各一太牢卒事遂觐东后享赐王侯群臣戊寅进幸济南三月己丑进幸鲁祠东海恭王及孔子七十二弟子壬辰进幸东平祠宪王陵乙未幸东阿北登太行山行至天并关四月乙卯还宫。
三年正月丙申北巡狩济南王康中山王焉西平王羡六安王恭乐成王党淮阳王丙任城王尚沛王定皆从辛丑耕於怀二月壬寅告常山魏郡清河钜鹿平原东平郡太守诏曰：朕惟巡狩之制以宣声教考同遐迩解释怨结也。今四国无政不用其良驾言出游欲亲知其剧易前祠园陵遂望祀华霍（华霍山名也。今在庐江县西南亦名天柱山《尔雅》曰：华山为西岳霍山为南岳）东柴岱宗为人祈福今将礼常山遂徂北土历魏郡平原升践是防询访耆老咸曰：往者汴渠未作深者成渊浅则泥涂追惟先帝勤人之德（谓永平十二年修汴渠）底绩远图复禹弘业圣迹滂流至於海表不克堂构朕甚惭焉令孟春善相丘陵土地所宜今肥田尚多未有垦辟其悉以赋贫民给与粮种务尽地力勿令游手所过县邑听半入今年田租以劝农夫之劳乙丑敕侍御史曰：方春所过无得有所伐杀车可以引避引避之马可辍解辍解之戊辰进幸中山癸酉还幸元氏祠光武於县舍正堂。又祀明帝于始生堂三月己卯进幸赵辛卯还宫八月己丑幸安邑观盐池（许慎云：河东盐池袤五十一里广七里周一十六里今蒲州虞乡县西九月至自安邑。
章和元年八月癸酉南巡狩甲申徵任城王尚会睢阳戊子幸梁己未幸沛九月庚子幸彭城东海王政沛王定任城王尚皆从辛亥幸寿春己未幸汝阴冬十月丙子还宫和帝永元三年十月癸未行幸长安诏曰：北狄破灭名王仍降（仍频也。）西域诸国纳质内附，岂非祖宗迪哲重光之鸿烈欤（迪蹈也。言由祖宗蹈履明智有重光累圣之德成此大业曰：兹四人迪哲。又曰：宣重光也。）寤寐叹息想望旧京其赐行所过二千石长吏以下及三老官属钱帛各有差鳏寡孤独笃癃贫不能自存者粟人三斛十一月癸卯祠高庙遂有事十一陵庚申至自长安。
十三年正月丁丑幸东观览书林阅篇籍。
十五年九月南巡狩清河王庆济北王寿河间王开并从赐所过二千石长吏以下三老官属及民百年者钱布各有差十月戊申幸章陵祠旧宅癸丑祠园庙会宗室于旧庐劳赐作乐戊午进幸梦临汉水而还（梦今安州县）十一月甲申还
十六年十一月乙丑行幸缑氏登百丕山（即柏邳山也。在雒州缑氏县南《尔雅》云：山一成曰：记作丕并平眉切）赐百官从臣布各有差安帝建光元年九月戊子幸卫尉冯石府赐宝剑玉杂缯布等。
延光三年二月丙子东巡狩辛卯至泰山柴祭及祠汶上明堂如元和二年故事劳赐郡县作乐还幸东平历魏郡河内壬戌还京幸太学四月乙丑入宫假于祖祢十月行幸长安丁亥会三辅守令掾吏于长安作乐闰月乙未祠高庙有事十一陵历观上林昆。
明池十一月乙丑至自长安。
四年二月甲辰南巡狩三月幸宛。
顺帝永和二年十月甲申行幸长安所过鳏寡孤独贫不能自存者赐粟人五斛庚子幸未央宫会三辅郡守都尉及官属劳赐作乐十二月乙亥至自长安四年十一月丙寅幸广成苑。
桓帝建和二年三月戊辰帝从皇太后幸大将军冀府五月癸丑北宫掖庭中德阳殿及左掖门火帝移幸南宫。
和平元年三月徙幸北宫。
永兴元年三月丁亥幸鸿池。
二年十一月甲辰校猎上林苑遂至函谷关赐所过道傍年九十以上钱各有差。
延熹元年十月幸上林苑。
二年十月壬申行幸长安乙酉幸未央宫甲午祠高庙十一月庚子有事十一陵十二月己巳至自长安赐长安民粟人十斛园陵人五斛行所过县三斛。
