<!-- { "loadSidebar": true } -->
    附国在党项西南数千里重罪者死轻罪者罚牛人皆轻捷便击剑漆皮为牟甲弓长六尺以竹为弦妻其群母及嫂儿弟死父兄亦纳其妻好歌舞鼓簧吹长笛有死者无服制置尸高床之上沐浴衣服被以牟甲覆以兽皮子孙不哭带甲舞剑而呼云：我父为鬼所取我欲报冤杀鬼自馀亲戚哭三声而止妇人哭必以两手掩面死家杀牛亲属以猪酒相遗共饮啖而瘗之死後十年而火葬其葬必集亲宾杀马动至数十匹立其祖父神而事之其俗以皮为帽形圆如钵或戴幂衣多毛皮裘全剥牛脚皮为靴项系铁锁手贯铁钏王与酋帅金为首饰胸前悬一金花径三寸其土高气候凉多风少雨土宜小麦青科山出金银多白雉水有嘉鱼长四尺而鳞细。
    朱俱波国在葱岭北二百里汉之旧地也。其俗盛崇佛法文字同於婆罗门。
    吐蕃国本汉西羌之地雷雨风雹霰雪每隔日有之夏节气如中土暮春之月山有积雪其草细不过三寸牛马皆食之地有冷瘴令人气急不甚为害其俗重汉缯而贵男女用为首饰而白兰等并臣焉其君长或居跋布川或居逻些有小城而不居坐大毡帐连帐号大拂庐其拂可坐数百人兵卫极严而衙府甚狭西南通泥婆罗门国卑实兹焉其百姓皆居小拂庐而无分别俗养牛羊取乳酪用供食兼取毛为褐而衣焉不食驴马肉以麦为面家不全给人死杀牛马以殉取牛马头周垒於墓上其墓正方累石为之状。若平头屋焉其臣与君自为友号曰：共命人其数不过五人君死之日共命人皆日夜纵酒葬日於脚下针血尽乃死便以殉葬复有亲信人用刀当脑缝锯或有将四尺木大如指刺两肋下死者十有四五亦殉葬焉其设官父死子代绝嗣近则亲袭焉非其种类取不相伏大略其冠章饰有五等一谓瑟瑟二谓金三谓金饰银上四谓银五谓熟铜各以方圆三寸褐上装之安膊前以别贵贱其战必下马列行阵死则迎收之终不肯退枪细而长於汉者弓矢弱坚人皆用剑不战负剑而行俗重战死战死者其墓周回白土泥之不与诸墓连接其驿以铁箭为契其箭长七寸。若急驿膊前加著一银鹘更急其鹘至十二三每驿百馀里随水草而居不常厥所有草名莲古芒叶长二寸状。若斜蒿每茎不过三四叶其茎蔓其花黄其根连珠如麦门冬味酸性发冷有鼠尾长於常鼠每三二十同一穴至秋後众鼠收此草根为藏多者至数石俗常掘草根而食而留给鼠粮其国禁杀鼠杀鼠者取加其罪俗亦爱而不杀有鹿服泉诸山川亦遍出泉其泉口大者丈馀小者一二尺水深尺馀其马历泉口行止之勇不失脚与汉战取引入此地汉马颠踬因而败绩有青海去城五百里周回四百里傍土平沃多植麦在吐谷浑西南其春夏军粮资海鱼以给有可跋海去赤岭百里方圆七百里水苦不可饮有牛河阔一里岸峻流入蛮西洱河合流东号为漾鼻水。又东南出会川为泸水焉有藏河去逻些三百里东南流众水凑焉南入昆仑国其中有鱼似鳟而无鳞州渚法之有水柳及摄木生焉其流不急自赤岭至逻些川无树木唯钵川三十里缘山有栝树逻些川三百里有柳栝树酸栖等皆蟠屈不条茂有雪厚三尺周回三十里山下有水涌其俗云：山下有人居未尝取见有铄河去长安五千里其水有石号曰：温汤其石状如肝方圆数尺河水冷石面有穴六寸汤水涌出其中流入河其石热其汤沸取不可近所留处名并烂汤中有虫状如马尾色赤长半寸有鹘莽山去长安六千里馀其国因险而为防焉其山西八里状。若三峡其中水流声。若雷霆人语不相闻其山远而望之色黄而白无草木两岸有石壁一处瀑流自山颠飞下可百馀尺激一县石似飘粉焉其俗刻木结绳其兵以金为镞寇至举烽而应之重战没者为甲门奔败者加狐尾于首以示终身之耻自其王弃宗弄赞唐太宗贞观後吞并诸蕃地方千里每十节度置一上相统之自号吐蕃为宝髻爵位则以宝珠大瑟瑟小瑟瑟大银小银大俞石小俞石大铜小铜等为告身以别高下重君臣之义轻父子之道用政严酷人无敢违事无大小必出於宰相便宜从事故国风大理而饮酒者不得及乱女子无敢干政然缁徒之间或有专柄者好咒誓而多疑忌敬信释氏谄鬼神贵壮贱老倨父傲母惟以淬砺为业罕务耕耘不喜病疾尤恶疮出疆之费亦无定给而临阵所得便为己有所以战伐吞并往必成功。
    北狄匈奴居于北边随草畜牧而转移其畜之所多则牛马羊其奇畜则橐驼驴羸是余单奚（是骏马余马类生北海单奚骡驴类也。驼音徒何切音决是音提音桃余音徒单音颠）逐水草迁徙无城郭常居耘田之业然亦各有分地（分音扶问切）无文书以言语为约束儿能骑羊引弓射鸟鼠（言其幼小能射）少长则射狐兔（少长言渐大）肉食（言无米粟唯食肉）士力能弯弓尽为甲骑其俗宽则随畜因射猎禽兽为生业急则人习战攻以侵伐（人人皆习之）其天性也。其长兵则弓矢短兵则刀（音蝉铁把小矛）利则进不利则退不羞遁走苟利所在不知礼义自君王以下咸食畜肉衣其皮革被旃裘壮者食肥美老者饮食其馀贵壮健贱老弱父死妻其後母兄弟死皆取其妻妻之其俗有名不讳而无字岁正月诸长少会单于庭祠五月大龙城祭其先天地鬼神秋马肥大会带林课较人畜计（带音带绕林木而祭也。鲜卑之俗自古相传秋冬之祭无林木者尚竖柳枝众骑祭绕三周乃止此其遗法计者人畜之数）其法拔刃尺者死坐盗者没入其家有罪小者轧（轧谓辗轹其骨节。若今之厌踝者也。轧音於点切辗音女展切）大者死狱久者不满十日一国之囚不过数人而单于朝出营拜日之始生夕拜月其坐长左而北向（左者以左为尊）日上戊巳其送死有棺椁金银衣裳而无封树丧服近幸臣妾从死者多至数十百人（或数十人或百人）举事常随月盛壮以攻战月亏则退兵其攻战斩首虏赐一卮酒而所得卤获因以予之得人以为奴婢故其战人人自为利（读曰趋向也。）善为诱兵以包敌（包裹取之）故其逐利如乌之集其困败瓦解散矣。战而扶死者尽得死者家财。
    乌桓国本东胡也。俗善骑射弋猎禽兽为事随水草放牧居无常处以穹庐为舍东开向日食肉饮酪以毛毳为衣（毛之缛细者为毳）贵少而贱老其性悍塞（悍勇也。塞谓不开）怒则杀父兄而终不害其母以母有族类父兄无相仇报故也。有勇健能理决斗讼者推为大人无世业相继邑落各有小帅数百千落自为一部大人有所召呼则刻木为信虽无文字而部众不敢违犯氏姓无常以大人健者名字为姓大人以下各自畜牧营产不相徭役其嫁娶则先略女通情（不以道娶为略）或半岁百日然後送牛马羊畜以为聘币婿随妻还妻家无尊卑旦旦拜之而不拜其父母为妻家仆役一二年间妻家乃厚遣送女居处财物一皆为办其俗妻後母报寡嫂死则归其故夫计谋从用妇人唯斗战之事乃自决之父子男女相对踞蹲以髡头为轻便妇人至嫁时乃养分为髻著句决饰以金碧犹中国有{国}步摇（{国}音吉悔切或为帼妇人首饰也。皇后首饰有垂珠步则摇之）妇人能刺韦作文绣织（音力于切音蜀也。）男女能作弓矢鞍勒锻金铁为兵器其土地宜祭及东穑东穑似蓬草实如祭子至十月而熟见禽兽孕乳以别四节俗贵兵死敛尸以棺有哭泣之哀至葬则歌舞相送肥养一犬以采缨牵并取死者所乘马衣服皆烧而送之言以属累（音蜀类犹付也。）犬使护死者神灵归赤山赤山在辽东西北数千里如中国人死者魂神归岱山也。敬鬼神祠天地日月星辰山川及先大人有健名者祠用牛羊毕皆烧之其约法违大人言者罪至死。若相贼杀者令部落自相报不止诣大人告之听出马牛羊以赎死其自杀父兄则无罪。若亡畔为大人所捕者邑落不得受之皆徙逐於雍狂之地地无山有沙漠流水草木多蝮蛇。
    鲜卑者东胡之支也。其言语习俗与乌桓同唯婚姻先髡头以季春月大会於饶乐水上（在今营州北）饮宴毕然後配合。又禽兽异於中国者野马原羊角端牛以角为弓俗之角端弓者（原羊似吴羊而大角出西方）。又有貂┊<鼠军>子皮毛柔（┊音女骨切<鼠军>音胡昆切貂<鼠军>并鼠属┊猴属也。）Й故天下以为名裘。
    突厥世居金山其俗畜物为事兵器有弓矢鸣镝甲槊刀剑其佩则兼有伏突旗纛之上施金狼头侍卫之士谓之附离夏言亦狼也。盖本狼生志不忘旧其徵发兵马及科税杂畜<车取>刻木为数并一金镞箭蜡封印之为信契其刑法反叛杀人及奸人之妇盗马绊者皆死奸人女者重责财物即以其女妻之斗伤人者随轻重输物盗马及财物者各十馀倍徵之死者停尸於帐子孙及诸亲属男女各杀羊马陈于帐前祭之绕帐走马七匝一诣帐门以刀片面。且哭血泪俱流如此者七度乃止择日取亡者所乘马及经服用之物并尸俱焚之收其馀灰待时而葬春夏死者候草木黄落秋冬死者候华叶荣茂然始坎而瘗之葬之日亲属设祭及走马片面如初死之仪葬讫於墓所立石建标其石多少依平生所杀人数以祭之羊马头尽悬挂於标上是日也。男子咸盛服饰会於葬所男有悦爱於女者归即遣人聘问父母多不违也。父兄伯叔死者子弟及侄等妻其後母世母嫂唯尊者不得下氵虽迁徙无常而各有分地可汗常处於都斤山牙帐东开盖敬日之所出也。每岁率诸贵人祭其先窟以五月中旬集他人水拜祭天神於都斤西五百里有高山迥出上无草木谓为勃外凝黎夏言地神也。其书字类胡而不知年历唯以草青为记其主初立近侍重臣等与之以毡随日转九回每一回臣下皆拜讫乃扶令乘马以帛绞其颈使才不至绝然後释而急问之曰：你能作几年可汗其主既神情瞀乱不能详定多少臣下等随其所言以验修短之数一说男子好樗蒲女子蹴リ饮马酪取醉歌呼相对敬鬼神信巫觋重兵死而耻病终大抵与匈奴同俗。
    西突厥居无常处多在乌孙故地其俗每五月八月相聚祭神岁遣重臣向其先世所居之窟致祭焉稽胡一曰步落稽盖匈奴之别种其俗土著亦知种田地少桑蚕多衣麻布其丈夫衣服及葬殡与中夏略同妇人则多贯蜃贝以为耳颈饰。又与华民错居其渠帅颇识文字然语类夷狄因译乃通蹲踞无礼贪而忍害俗好淫秽处女尤甚将嫁之夕方与淫者叙离夫氏闻之以多为贵既嫁之後颇有防闲有犯奸者随事惩罚。又兄弟死者纳其妻虽分统部郡县列於编户然轻其徭赋有异齐民山谷阻深者。又未尽役属而凶悍恃险数为寇乱。
    马国其地在突厥之北渐近北海土地严寒至冬积雪树木不没者一二尺比暖雪消以马犁种取鱼鹿獭貂灰鼠等肉充食以其皮为衣少铁器用陶瓦釜及桦木根为盘碗随水草而居累木似井阑桦皮盖以为屋土床草蓐而寝处之草尽则移居无定所马色并故以为名一说举国悉留骝马不乘但取其氵重酪充食而已因山而居与结骨不敦相侵伐貌类结骨而言语不相通其俗随逐水草无王立小君长以听焉。
