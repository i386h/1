<!-- { "loadSidebar": true } -->
    文宗太和四年七月湖南观察使韦词奏前使王公亮奏请麴收其赢利将代上供臣到州察访自停加配闾里稍安人户逃者亦渐归复但藏挟颇易挂舀颇多兼当州土宜少有麴麦州司远处求籴般运甚难伏请却停麴任商旅将至当州州司准酒元敕及洪州鄂州流例於州县津市官酤以代人户配额可之。
    五年正月江西观察使裴谊奏当道从太和元年观察使李宪以军用不足奏请禁百姓造酒官中自酤吏缘为奸酒味薄恶老病生产尽不堪任公开亻幸门私谤盈路臣叨膺重寄合务便人请停官酤任自酝造臣请诸色方圆节俭冀使军用济便人无怨咨可之。
    六月谊。又奏洪州每年合送省酒钱五万贯文旧例百姓酝造其钱依前例随百姓两税贯头均纳当管洪州停官店酤酒其钱已据数均配讫并不加配业户从之。
    八年二月诏京邑之内本无酤属贞元用兵之後费用稍广始定店户等第令其纳况万方所聚私酿至多禁令既不可施利自无所入徒立课额殊非惠人其长安万年两县见徵酒钱一万五千一十贯八百文。若先欠者并宜放免其酒钱起今亦宜停。
    武宗会昌六年九月敕扬州等八道州府置麴并置官店酤酒代百姓纳酒钱并充资助军用各有许限扬州陈许江州襄州河东五处麴浙西浙东鄂岳三处置官占酒如闻禁止私酤过闻严酷一人违犯连累数家闾里之间不免咨怨宜从今以後如有私酤酒及买私麴者但许罪止一身并所由容纵任据罪处分乡井之内如不知情并不得追扰其所犯之人任用重典兼不得没入家产。
    梁太祖开平三年十一月敕许诸道州府百姓自造麴官中不禁。
    後唐明宗天成三年七月诏曰：应三京邺都诸道州府乡村人户自今年七月後於夏秋田苗上每亩纳麴钱五文足陌一任百姓自造私麴酝酒供家其钱随夏秋徵纳其京都及诸道州府县镇坊界内应逐年买官麴酒户便许自造麴酝酒货卖仍取天成二年正月至年终逐户计算都买麴钱数内十分只纳二分以充酒钱便从今年七月後管数徵纳酒户外其馀诸色人亦许私造酒麴供家即不得里私卖酒如有固违便仰纠察勒依中等酒户纳其坊一任酤卖不在纳之限其麴敕命到後任便踏造如卖麴酒户中有去年曾卖麴今年因事不辨买麴住开店者则与出落如睹新敕有情愿开店投者则不计旧户便令依见纳钱中等户例出以後酒户中有无力开店卖酒亦许随处陈状其旧纳麴钱并宜停废应诸处麴务据见管麴亦仰十分减八分价钱出卖不得更请官本踏造（时孔循以麴法杀一家於雒阳或献此议以为爱其人便於国故行之）。
    长兴元年二月赦书节文诸道州府人户每秋苗一亩上元徵麴钱五文今後特放二文只徵三文。
    二年五月诏曰：酒醴所重麴ろ是先顷缘卖价太高禁条颇峻士庶因斯而抵犯刑名繇是以滋彰爰行改革之文庶息烦苛之政各随苗亩量定税钱访闻数年已来虽犯法者稀而伤民则甚盖以乱离日久贫下户多才过平。且勤稼穑各务耕田凿井孰能枕麴藉糟既随例以均摊遂抱虚而输纳渐成凋弊深可悯伤况欲致丰财必除时病有利之事方切施行无名之求尤宜废罢但得日新之理何辞夕改之嫌应三京诸道州府苗亩上所徵麴钱等便从今年夏并放其麴官中自造委逐州减旧价一半於在城扑断货卖除在城居人不得私造外乡村人户或要供家一任私造敕下之日人甚悦之。
    是年七月三司奏诸道州府申论先有敕命许百姓造麴不来官场收买伏虑课额不迨请准已前麴法百姓与在城条法一例指挥从之仍据百姓已造到麴令送纳入官量支还麦本。
    周太祖广顺元年九月诏改麴法凡犯五斤已上者处死先是汉法不计斤两多少并处极刑至是始革之。
    周世宗显德四年七月诏曰：诸道州府麴务今後一依往例官中禁法卖麴逐处先置都务候敕到日并仰停罢据见在麴数依时踏造候人户将价钱据数给麴不得赊卖抑配与人应乡村人户今後并许自造米醋及买糟造醋供食仍许於本州县界就精美处酤卖其酒麴法条依旧施行先是自晋汉已来诸道州府皆计麴额置都务以酤酒民间酒醋例皆ㄤ薄世宗知其弊故令改法。
    ○邦计部　关市
    《周礼》司关掌国货之节神农为市致天下之人故出入有征交易而退将俾人知禁物有平也。自汉兴已还国用斯广故察其过所谨其货财讥诃伪游以重其明禁增加赋算以给乎！有司斯亦因时有为以助经费者也。自兹厥後盖无改焉。
    周文王治岐关市讥而不征（关以讥察非常不征税也。）。
    齐桓公践位十九年施关市之征（正赋）五十而取一（取其货财五十之一）。
    汉文帝十二年三月除关无用传。
    景帝四年春复置诸关用传出入。
    孝武元光六年初算商车。
    元狩四年冬初算缗钱先是公卿言商贾滋众贫民蓄积无有皆仰县官异时算轺车贾人之缗钱皆有差小请算如故（缗丝也。用以贯钱每贯千钱出二千为算也。）诸贾人末作贳贷买卖居邑贮积诸物（贯赊也。贷假与也。）及商以取利者虽无市籍各以其物自占（占之赡切隐度也。各隐度其财物多少而为名簿送之於官）率缗钱二千而算一（计其有二千钱则出一算）诸作有租及铸（以手力所作而卖之者）率缗钱四千而算一非吏比者三老北边骑士轺车一算（比例也。身非为吏之例非为三老非为北边骑士而有轺车皆令出一算）商贾人轺车二算船五丈以上一算匿不自占占不悉戍边一岁没入缗钱有能告者以其半畀之（有不输税令人得告以半与之也。）。
    太初四年徙弘农都尉治武关税出入者以给关吏卒食（。《汉书》地理志弘农郡有故秦之函谷关上党郡有上党关口关石研关天井关柯郡有柱蒲关进桑关巴郡鱼复有江关都尉治敦煌郡有阳关玉门关代郡有五原关苍梧郡有漓水关荔平关合浦郡有合浦关）。
    天汉二年冬十一月诏关都尉曰：今豪杰多远交依东方群盗其谨察出入者（旧制入关皆用传传法因裂帛分半後复出合之以为符信买符也。郭丹从宛人陈兆买入关符既入关封符乞人也。）。
    後汉章帝元和二年冬十一月壬辰日南至初闭关梁（。《易》曰：先王以至日闭关商旅不行。又。《後汉书》志河南有函谷关左右绝岸十丈中容车有に辕关有铜关弘农郡有潼关河南有武牢关中山有马鞍关堂关阳安关南阳有武关）。
    魏文帝初嗣魏王位下令曰：关津所以通商旅设禁重税非所以便民其轻关津之税皆复什一。
    晋元帝自过江凡货卖奴婢马牛田宅有文券率钱一万输估四百入官卖者三百买者一百无文券者随物所堪亦百分收四名为估。又都西有石头津东有方山津各置津主一人直水五人以检察禁物及亡叛者其荻炭鱼薪之类小津者并十分税一以入官其东路无禁货故方山津检察甚简淮水北有大市百馀所小市十馀所大市备置官司税敛既重时甚苦之。
    孝武宁康元年诏除丹阳竹格等四桁税（。《晋书》地理志河南郡有函谷关成皋关鄂阪关延寿关关农有函谷旧关上雒有关汲郡有铜关武昌郡有溢口关）。
    宋孝武帝大明八年诏曰：东境去岁不稔宜广商货远近贩鬻来者可停道中杂税其以仗自防悉勿禁顾宪之字士思後废帝元徽中为东中郎长史行会稽郡事时齐武帝于馀姚立邸颇纵恣宪之至郡除之西陵戍主杜元懿以吴兴岁俭会稽年登商旅往来倍岁西陵牛埭税官格日三千五百元懿加至一倍计年长百万浦阳南北津及柳浦四埭乞为官领摄一年格外长四百许万武帝以示会稽郡使陈得失宪之议曰：寻始立牛埭之意非苟通僦以纳税也。当以风涛迅险人力不捷屡致胶溺济急以利物耳既公私是乐故输直无怨京师航渡即其例也。而後之监领各务己功互生理外或禁遏别道或空税江行或扑船倍价或力周而犹责凡如此类不经埭烦牛者上详被报蒙停格外十条从来喧诉始得暂弭案吴兴频岁失稔今兹尤馑去乏从丰良繇饥棘或徵贷贸粒还拯亲累或提携老弱陈力饣胡口埭司责税依俗弗降旧格新减尚未议登格外加倍将以何术皇慈恤隐振廪蠲调而元懿幸灾利重增困瘼人而不仁古今共疾。且比见加格置市者前後相属非唯新加无赢并皆旧格有阙愚恐元懿今启亦当不殊。若事不副言惧贻谴诘便百方侵苦为公贾怨元懿禀性苛刻已彰往效任以物土譬以狼将羊其所欲举腹心亦当兽而冠耳书云：与其有聚敛之臣宁有盗臣言盗公为损盖微敛民所害乃大也。然掌斯任者应简廉平则无害於人愚。又以便宜者盖谓便公宜於人也。窃见顷之言便宜者非能於人力之外用天分地者也。率皆即日不宜於人方来未便於公名与实反有乖政体见如此等诚宜深察山阴一县课户二万其人赀不满三千者殆将居半刻。又刻之犹。且三分馀一凡有赀者多是士人复除其贫极者悉皆露户役民三五属官盖惟分定百端输调。又则常然比众局检校首尾寻续横相质累者亦复不少一人被摄十人相追一绪裁萌千孽互起蚕事而农业废贱取庸而贵举责应公赡私日不暇给欲无为非其可得乎！且死不惮矧伊刑罚身。且不爱何况妻子是以前检未穷後巧复滋禁网徒峻犹不能悛窃寻人之多伪繇宋季军旅繁兴役赋殷重不堪勤剧倚巧祈优积习生常遂迷忘反四海之大庶黎之众心用参差难卒澄一化宜以渐不可疾责诚存不扰藏疾纳ㄜ务详宽简则稍自归淳。又被简符前後年月久远其事不存符旨既严不敢ウ信县简送郡郡简呈使殊形诡状千变万源闻者忽不经怀见者足伤骇兼亲属里伍流离道路时转寒涸事方未已其士人妇女弥难厝衷不简则疑其有巧欲复未知所安愚谓此条宜委县简保举其纲领略其毛目乃当有漏不出贮中庶婴疾沉痼者重荷生造之恩。又永兴与诸暨罹唐寇扰公私之残烬弥复特甚傥逢水旱不易思俗谚云：会稽打鼓送恤吴兴步担令史会稽旧称沃壤今犹。若此吴兴本是脊土事在可知因循馀弊诚宜改张武帝并从之繇是深以方直见知。
    後魏孝明孝昌三年闰十一月税市出入者各一钱店舍为五等前废帝初即位诏税市及税监之官悉废之。
    北齐後主武平六年以军国资用不足税关市舟车山泽盐铁店肆重轻各有差（时黄门侍郎颜之推奏请开府邓赞成之後主大悦，於是以其所入以供御府声色之费军国之用不在此）。
    後周闵帝元年初除市门税。
    宣帝大象二年复税入市者人一钱。
    隋高祖初为周相除入市之税。
