<!-- { "loadSidebar": true } -->
    锺离牧为监军使者讨平建安鄱阳新都三郡乱民封秦亭侯拜越骑校尉。又五夷叛乱牧为平魏将军讨平之迁公安督扬武将军封都乡侯。
    潘为辅军中郎将武陵部从事樊诱导诸夷图以武陵属蜀先主以五千兵斩平之迁奋威将军封常迁亭侯。
    陆凯为建武校尉讨山贼陈毖於零陵斩毖克捷拜巴丘督偏将军封都乡侯。
    吴粲为昭义中郎将与吕岱讨平山越入为屯骑校尉少府。
    是仪为都尉从大帝讨关羽拜忠义校尉仪陈谢大帝令曰：孤虽非赵简子卿安得不自屈为周舍耶既定荆州都武昌拜礻卑将军封都亭侯黄武中遣仪之皖就将军刘邵欲诱致曹休休到大破之迁偏将军胡综为右部督大帝使综与贺齐生虏得魏蕲春太守晋宗加建武中郎将。
    诸葛恪为抚越将军领丹阳太守授戟武骑三百拜毕大帝命恪备威仪作鼓吹导引归家及到府山民去恶从化大帝嘉其功遣尚书仆射薛琮劳军拜恪威北将军封都乡侯复拜太传会众於东兴与魏军战斩首数千资器山积振旅而归进封恪阳都侯加荆扬州牧督中外诸军事赐金一百斤马二百匹缯布一万疋。
    丁奉以骁勇为小将属甘宁陆逊潘璋等数遣征伐战斗常冠军每斩将搴旗稍迁偏将军废帝即位为冠军封都亭侯魏遣诸葛诞胡遵等攻东兴诸葛恪率军拒之奉见其前部兵少奉纵兵大破敌魏军遂溃迁灭寇将军进封都乡侯魏将文钦来降以奉为虎威将军从孙峻至寿春迎之与敌追军战於高亭奉突入其阵斩首数百获其军器进封安丰侯。又魏大将军诸葛诞据寿春来降魏人围之奉为先登屯于黎浆力战有功拜左将军。
    ●卷三百七十八
    ○将帅部　褒异第四
    晋何曾魏正光中为镇北将军都督河北诸军事假节将之镇文帝使武帝齐王攸辞送数十里曾盛为宾主备太牢之馔侍从吏驺莫不醉饱帝既出。又过其子邵曾先敕邵曰：客必过汝汝当豫严邵不冠带停帝良久曾深以谴邵曾见崇重如此迁征北将军进封[A13C]昌侯。
    石苞为奋武将军统青州诸军督逆击诸葛诞兵大破之寿春平苞拜镇东将军封东光侯。
    羊祜为征南大将军祜以伐吴必藉上流之势乃表王为龙骧将军令修舟楫为顺流之计祜缮甲训卒广为戎备乃上疏武帝深纳之後诏以泰山之南武阳牟南城梁父平阳五县为南城郡封祜为南城侯置相与郡公同及卒帝素服哭之甚哀是日大寒帝涕泪滂沱须鬓皆为冰焉赐东园秘器朝服一袭钱三十万布百疋诏曰：征南大将军南城侯祜蹈德冲素思心清远始在内职值登大命乃心笃诚左右王事入综机密出统方岳当终显烈永辅朕躬而奄忽殂陨悼之伤怀其追赠侍中太傅持节如故丧既引帝於大司马门南临送祜卒二岁而吴平群臣上寿帝执爵流涕曰：此羊太傅之功也。因以克定之功策告祜庙乃依萧何故事封其夫人万岁县君食邑五千户。又赐帛万疋万斛。
    杜预为征南大将军都督荆州诸军事预既至镇缮兵甲耀威武乃简精锐袭吴西陵督张政大破之以功赠封三百六十五户预既平吴振旅凯入以功进封当阳县侯增邑并前九千六百户赐绢八千匹。
    王沈为征虏将军持节都督江北诸军事平蜀之役吴人大出声为救蜀振动边境沈镇御有方寇闻而退转镇南将军武帝受禅以佐命之勋转骠骑将军贾充为典农中郎将参大将军军事从景帝讨丘俭文钦於乐嘉以劳增邑三百五十户後为文帝大将军司马转右长史充进计征诸葛诞帝先归雒阳使充统後事进爵宣阳侯增邑千户五等初建封临沂侯为晋元勋深见宠异赐禄常优於群臣伐吴之役诏充为使持节假黄钺大都督总统六师给羽葆鼓吹缇幢兵万人骑二千置左右长史司马从事中郎将增参军骑司马各十人帐下司马二十人大车官骑各三十人及吴平武帝遣侍中程咸犒劳赐充帛八千匹增邑八千户及薨帝为之恸使使持节太常奉策追赠太宰加衮冕之服绿纟戾绶御剑赐东园秘器朝服一具衣一袭大鸿胪护丧事假节钺前後部羽葆鼓吹缇麾大辂銮辂せ京车帐下司马大车椎斧文衣武贲轻车介士葬礼依霍光及安平献王故事给茔田一顷与石苞等为王功配享庙庭自充薨至葬赙赐二千万。
    高光为奉车都尉预讨成都王颖有勋封延陵县公邑二千八百户。
    王浑为征虏将军监豫州诸军事浑与吴接境吴将薛莹鲁淑众号十万浑击破之迁安东将军都督扬州诸军事镇寿春及大举伐吴浑率师出横江遣诸将击破诸军吴人大震孙皓遣司徒何植建威将军孙晏送印节诣浑降武帝下诏曰：
    王浑督率所统遂逼秣陵令贼孙皓救死自卫不得分兵上赴以成西军之功。又摧破大军获张悌使皓涂穷势尽面纟专乞降遂平定秣陵功勋茂著其增封八千户进爵为公赐绢八千匹转征东大将军王为龙骧将军监梁益诸军事既平吴拜辅国大将军领步兵校尉旧校唯五置此营自始也。有司。又奏辅国依比未为达官不置司马不给官骑诏依征镇给亲骑百人官骑十人置司马封为襄阳县侯邑万户赐绢万匹。又赐衣一袭钱三十万及食物时人咸以功重报轻武帝乃迁镇军大将军加散骑常侍领後军将军後。又转抚军大将军开府仪同三司加特进散骑常侍後军将军如故太康六年卒时年八十葬柏谷山大营茔域葬垣周四十五里面别开一门松柏茂盛。
    唐彬为广武将军监邑东诸军事上征吴之策甚合武帝意後与王共伐吴应机制胜多所擒获吴平帝诏曰：广武将军唐彬受任方隅东御吴寇南临蛮越抚宁疆场有绥御之绩。又每忄亢慨志在立功顷者征讨扶疾奉命首启戎行献俘授馘勋效显著其以彬为右将军都督巴东诸军事徵拜翊军校尉改封上庸县侯食邑六千户赐绢六千匹。
    王戎为建威将军受诏伐吴降江夏太守刘朗及牙门将孟泰吴平进爵安丰县侯增邑六千户赐绢六千疋。
    卢钦为淮北都督伏波将军甚有声绩徵拜散骑常侍吏部尚书进封大梁侯武帝受禅以为都督沔北诸军事平南将军假节给追锋轺卧车各一乘第二驸马二乘骑具刀器御府人马铠等及钱三十万马隆为司马督时凉州刺史杨欣失羌戎之和欣为虏所没武帝以隆为武威太守假节宣威将军加赤幢曲盖鼓吹隆到武威前後诛杀及降附者以万计凉州遂平加授卫将军。
    胡奋为监军假节击斩モ奴中部帅刘猛以功累迁征南将军假节都督荆州诸军事迁护军加散骑常侍。
    张光为牙门将伐吴有功迁江夏西部都尉转北地都尉击破反叛氐羌擢授新平太守加鼓吹。
    赵诱为广武将军与甘卓周访共讨华轶破之。又攻灭杜累功赐爵平阿县侯。
    周浚为折冲将军扬州刺史封射阳侯随王浑伐吴与浑共行吴城垒绥抚新附以功进封成武侯食邑六千户赐绢六千匹。
    周馥为镇东将军与周等讨陈敏灭之以功封永宁伯。
    苟为北中侯及惠帝还雒阳范阳王承制用行兖州刺史汲桑之破邺也。东海王越出次官渡以讨之命为前锋舀其九垒遂定邺而还西讨吕朗等灭之进位抚军假节都督青兖诸军事封东平郡侯邑万户。
    刘乔为建威将军太子洗马以诛杨骏功赐爵关中侯张昌之乱为威远将军豫州刺史与刘弘共讨昌进左将军惠帝西幸长安乔与诸州郡举兵迎大驾东海王越承制转乔安北将军。
    刘琨为范阳王司马及惠帝幸长安东海王越谋迎大驾刘乔攻於许昌也。琨与汝南太守杜育等率兵救之未至而败琨与俱奔河北共破东平王於廪丘南走刘乔。又斩石超降吕朗因诸军奉迎大驾於长安以勋封广武侯邑二千户。
    索靖为荡寇将军时西戎反叛靖屯兵粟邑击贼败之迁始平内史。又以左将军讨孙秀有功加散骑常侍迁後将军。
    索琳为奋威将军时刘聪侵掠关东琳破聪党迁新平太守後为安西将军冯翊太守及怀帝蒙尘长安。又舀琳纠合义众频破贼党修复旧馆迁定宗庙小大百战手擒贼帅李羌与阎鼎立秦王为皇太子及即尊位是为愍帝迁侍中太仆以首迎大驾升坛授玺之功封弋居伯累迁卫将军及刘曜进逼王城以琳为都督征东大将军持节讨之破曜将日逐王呼延莫以功封上雒郡公食邑万户拜夫人荀氏为新丰君曜入关。又击破之败刘聪将赵染转骠骑大将军。
    周为建威将军三定江南开复王略元帝嘉其勋以为吴兴太守封乌程县侯帝。又以频兴义兵勋诚并茂乃以阳羡及长城之西乡丹阳之永世别为义兴郡以彰其功。
    周札为宁远将军初讨钱会以功赐爵漳浦亭侯转从事中郎。又以徐馥平为奋武将军吴兴内史录前後功改封东迁县侯进号征虏将军。
    周访为扬烈将军率众击破武昌太守冯翊及斩华轶遂平江州元帝以访为振武将军寻阳太守加鼓吹曲盖复命访与诸军共征杜遣杜弘出海昏访击破之弘奔於临贺帝。又进访龙骧将军王敦表为豫章太守加征讨都督赐爵寻阳县侯。又讨贼帅杜曾曾等走固武当以功迁南中郎将督梁州诸军事梁州刺史屯襄阳。又击破杜曾并获第五琦胡混挚瞻等送於王敦进位安南将军持节都督刺史如故及卒帝哭之甚恸诏赠征西将军立碑於本郡戴渊为振威将军义军督以讨贼有功赐爵秣陵侯迁治书御史骠骑司马拜散骑侍郎元帝召为镇东右司马将征杜加渊前将军後为征西将军都督兖豫幽冀雍并六州诸军事假节加散骑常侍发投刺王官千人为军吏调扬州百姓家奴万人为兵配之以散骑常侍王遐为军司镇寿阳与刘隗同出帝亲幸其营劳勉将士临发祖饯置酒赋诗。
    应詹为都督前锋军事护军将军假节都督与建威将军赵裔等击败南贼斩贼率杜发枭首数千级贼平封观阳县侯食邑一千六百户赐绢五千匹後迁使持节都督江州诸军事平南将军江州刺史卒赠镇南大将军仪同三司祠以太牢。
    甘卓初为吴王常侍讨石冰以功赐爵都亭侯元帝初渡江授卓前锋都督扬威将军历阳内史讨周馥征杜屡经苦战多所擒获以前後功进爵南乡侯葛洪为元帝丞相掾石冰作乱吴兴太守顾秘为义军都督与周等起兵讨之秘檄洪为将兵都尉攻冰别帅破之迁伏波将军冰平洪不论功至是以平贼功赐爵关内侯。
    王е为元帝司马预讨周馥杜以功屡赠封邑除冠军将军。
    孔愉初参元帝丞相军事以讨华轶功封馀不亭侯孟观为积弩将军上谷郡公时氐帅齐万年反於关中观大战皆破之转东羌校尉。
    刘演为北中郎将兖州刺史镇廪丘斩王桑走赵固得众七千人为石勒所攻演拒战勒退元帝拜为都督後将军。
    祖逖为奋威将军豫州刺史给千人廪布三千疋及卒册赠车骑将军。
    李矩为梁王肜牙门将伐氐帅齐万年有殊功封东明亭侯後讨贼帅侯都等灭之太尉荀藩建行台假矩荥阳太守。又破石勒众藩表元帝加矩冠军将军轺车幢盖进封阳武县侯迁冠军将军矩破刘聪众聪因愤恚而死帝嘉其功除都督河南三郡军事安西将军荥阳太守封修武县侯。
