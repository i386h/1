<!-- { "loadSidebar": true } -->
    灵帝建宁三年九月郁林乌浒民相率内属（乌浒南方夷号也。时谷永为郁林太守以恩信结之乌浒人十馀万内属皆受冠带开置七县）章帝五年七月巴郡板蛮诣太守曹谦降。
    献帝建安十年三郡乌丸触等举其县降封为列侯魏太祖平张鲁于汉中是时巴七姓夷王朴胡实邑侯杜举巴夷实民来附，於是分巴郡以胡为巴东太守为巴西太守皆封列侯。
    明帝景初元年右北平乌丸单于寇娄敢辽西乌丸都督王留等居辽东率部众随度辽将军毋丘俭内附。
    齐王正始五年九月鲜卑内附置辽东属国立昌黎县以居之。
    七年韩那奚等数十国各率种落降。
    蜀後主延熙十年卫将军姜维出陇西南安金城界与魏大将军郭淮夏侯霸等战於洮西凉州胡王白虎文治无载等举部落降维安抚居之于繁县。
    晋武帝咸宁二年二月东夷八国归化七月东夷十七国内附。
    三年西北杂虏及鲜卑匈奴五溪蛮夷东夷三国前後十馀辈各率种人部落内附四年东夷九国内附。
    五年三月匈奴都督拔奕虚帅部落归化十月匈奴馀渠都督独雍等帅部落归化。
    太康元年六月东夷十国归化。
    二年六月东夷五国内附。
    四年六月獠二千馀部落内属。
    五年匈奴胡太阿厚率其部落二万九千二百人归化。
    六年四月参离四千馀部落内附。
    七年八月东夷十一国内附是年匈奴胡都大博及萎莎胡等各率种类大小凡十万馀口诣雍州刺史扶风王骏降附。
    八年八月东夷二国内附是年匈奴都督大豆得一育鞠等复率种落大小万千五百口牛二万二千头羊十万五千口车庐什物不可胜纪来降并贡其属物帝并抚纳之。
    九年九月东夷七国诣扌交尉内附。
    十年五月鲜卑慕容来降东夷十一国内附十二月奚轲男女十万口来降。
    惠帝元康元年东夷十九国南夷二十四部并诣扌交尉内附。
    宋孝武帝大明元年梁州獠来内属立怀汉郡。
    南齐太祖建元四年南梁州刺史仇池公杨灵珍与二弟婆罗阿卜珍率部曲三万馀人举城归附送母及子双健阿皮於南郑为质。
    陈文帝天嘉二年霍州四山蛮率部落内附。
    後魏道武天兴元年四月城屠各董羌杏城卢水郝奴河东蜀薛榆氐帅符兴各率其种内附。
    二年八月西河胡帅护诺于丁零帅翟同属帅韩龚并相率内附。
    三年十一月高车别帅敕犍率九百馀落内属。
    四年正月高车别帅率其部三千馀落内附。
    五年十二月越勒莫弗率其部万馀家内属居五原之北。
    六年正月方尉迟部别帅率万馀家内属入居中明元永兴三年六月西河胡张贤等率营部内附十二月蠕蠕斛律宗党吐于等百馀人内属。
    神瑞元年六月河西胡首刘遮刘退孤率部落等万馀家渡河内属。
    二年二月河西胡刘等数万户内附。
    泰常二年十二月氐豪徐奴齐元子等拥部落三万於雍遣使内附诏将军王雒生及河内守杨声等西行以应之。
    三年正月河东胡蜀五千馀家相率内附。
    五年四月河西屠各归董大虎羌酋不蒙娥等遣使内附十二月杏城羌酋狄温子率三千馀家内附太武神元年八月上部休屠胡酋金崔率部内属。又上落巴渠泉午触等万馀家内属。
    延和二年十二月陇西休屠王弘祖率众内附。
    太延四年十二月上落巴渠泉{艹单}等相率内附。
    文成大安三年十一月蛮王文虎龙率千馀家内附四年十一月车驾渡漠蠕蠕绝迹远遁其别部乌朱贺颓库二十颓率众来降。
    献文皇兴三年十一月吐谷浑别帅白羊堤度汗率户内附。
    孝文延兴元年九月高丽民奴久等相率来降各赐田宅。
    二年正月太阳蛮酋桓诞率户内属拜征南将军封襄阳王。
    三年十一月吐谷浑部内羌民锺岂渴下等二千三百户内附。
    太和五年七月蠕蠕引帅他稽率众内附。
    十二年十二月蠕蠕伊吾戍主高羔子率众三千以城内附。
    十三年二月蠕蠕别帅訾吕勤率众内附。
    十七年五月襄阳蛮酋雷婆思等率一千三百馀户内附徙居於太和川是年光城四山蛮帅田益宗遣使张超奉表归款。
    宣武景明元年六月大阳蛮酋田育丘等率户内附四年十二月蠕蠕高车民他莫孤率部来降。
    永平元年十二月汉东蛮民一万七百户相率内附三年九月高车别帅可略汗等率众一千七百内属孝明帝神龟二年十一月蠕蠕莫缘梁贺侯豆率男女七百人来降。
    正光元年九月蠕蠕主阿那瑰来降。
    二年八月蠕蠕後主久闾侯匿代来奔怀朔镇是时（本传云：正光中）大都督司徒平南王破六韩孔雀率部一万降於尔朱荣诏加平北将军第一领民酋长。
    东魏孝静兴和三年二月阿罗出吐拔那浑大率部来降四月阿至罗国王副伏罗越居子去宾来降。
    西魏元帝永熙二年三月阿至罗相率降款。
    文帝大统五年蔡阳蛮王鲁超明内属。
    恭帝二年诸蛮酋宜民王田兴彦北荆州刺史梅季昌等相继款附。
    後周武帝天和元年五月吐谷浑龙涸王莫昌率户内附以其地为扶州。
    宣政元年正月吐谷浑伪赵王他娄屯来降。
    隋高祖开皇四年二月突厥苏尼部男女万馀人来降是月突厥可汗阿史那玷率其属来降五月契丹主莫贺弗遣使请降是年党项千馀宗归化。
    五年拓拔宁丛等各率众诣旭州内附是年契丹悉其众款塞帝纳之听居其故地。
    六年正月党项羌内附是年契丹别部出伏等背高丽率众内附纳之安置於渴奚郝颉之北。
    十六年党项寇会州诏发陇西兵以讨之大破其众。又相率请降愿为臣妾遣子弟入朝谢罪帝谓之曰：还语尔父兄人生须有定居养老长幼而乃乍还乍走不取羞乡里耶自是朝贡不绝。
    十九年四月突厥利可汗内附是时契丹别部四千馀家背突厥来降帝方与突厥和好重失远人之心悉令给粮还本敕突厥抚纳之固辞不去仁寿元年五月突厥男女九万口来降。
    炀帝大业三年七月启民可汗上表请变服袭冠带五年六月伊吾吐屯设等献西域数千里之地。
    八年正月突厥处罗可汗还蕃诏留其羸弱万馀口令其弟建度开牧畜会宁郡。
    唐高祖武德元年七月阙可汗遣使内附阙可汗者西藩突厥曷婆那可汗之次弟也。初号阙达度设统部落於会宁郡控弦三千馀骑及隋亡自称阙可汗初连横於李轨隋西戎使者曹琼据甘州诱之。又以众附琼合军拒轨为轨所败窜於达外拔谷与吐谷浑相唇齿至是遣使朝贡举国内属八月华池胡帅刘企成率众来降十二月突厥曷婆那可汗自宇文化及所来降（可汗先从隋炀帝巡幸江都之败随化及至黎阳因而西归）。
    四年契丹别部酋帅孙敖曹与羯酋长突地稽俱请内附。
    七年二月高句丽遣使内附受正朔请班历许之。
    九年正月念诸川羌数百户内属。
    太宗贞观二年二月羯内属四月契丹太贺摩会率其部来降十二月兖州蛮并遣使朝贡渠姓谢氏旧臣中国代为本土牧守隋末天下乱遂绝不通至是知中夏平定其首谢龙羽遣使修职贡胜兵数万，於是列其地为州拜龙羽为刺史兖州者之别部也。邻境胜兵二万列其地为兖州自是并朝贡不绝。
    三年九月突厥俟斤九人率三千骑来降十二月北突厥利可汗阿史那什钵与颉利有隙率所部来降是年南会州都督郑元遣使招谕党项其长细封步赖举部内附列其地为执州南平蛮遣使内附以其地隶渝州。
    六年十月契何力率其部六十馀家款塞帝处之凉州先是五年诏开河曲地为十六州是年党项等羌前後内属者三十万口。
    十年三月吐谷浑请颁历奉行年号并子弟入侍并从之是年都布可汗阿史那社尔以地逼延ヌ款塞归附帝嘉其忠节授左骁卫大将军妻以衡阳长公主拜驸马都尉。
    十三年六月渝州人侯弘仁自至西赵杨满洞出邕州通交桂道蛮俚降者二万八千馀户。
    二十年八月车驾幸灵州次浮阳顿铁勒回纥拔野古同罗仆骨多滥葛思结阿跌契丹奚结浑斛薛等十三姓各遣使朝贡奏称延ヌ可汗不事大国暴虐无道不能与奴等为主人自死败部落鸟散不知所之奴等各有分地不能逐ヌ延去也。归命天子愿赐哀怜乞置汉官司养育奴等帝意以破延ヌ遂空汉庭见其使至甚悦遣黄门侍郎褚遂良引於县廨浮觞积以礼之夜分乃已。
    二十一年正月回纥率众内附十月奴刺啜匐侯友率其部兵千馀口一万内附。
    二十二年二月西蕃沙钵罗叶护率众归附四月西突厥泥伏沙钵罗叶护阿史那贺鲁率众属于庭州十一月契丹帅窟哥奚帅可度者并率其部内属以契丹部为松漠都督府拜窟哥为使持节十州诸军事松漠都督。又以其别帅达稽部置峭落州祈纥使部置殚汗州独活部落置无逄州芬问部置羽凌州突使部置曰：连州芮奚部置徒河州遂斤部置万丹州伏部置疋黎亦山二州各以其酋长辱纥主为刺史俱隶松漠焉以奚部置饶乐都督府拜可度为使持节六州诸军州饶乐都督。又以别帅阿会部置弱水处和部置祈黎州奥失部置雒瑰州度稽部置大鲁州元侯析部置渴野州亦各以其酋长辱纥主为刺史俱隶於饶乐焉。又于营州置东夷扌交尉官。
    二十三年拔悉密吐毛达官肥罗察等以其部落内属是年西南徒莫祗蛮等各率其众内属以其地为傍州望州览州丘州并隶郎州都督府。
    高宗永徽二年十一月特浪生羌董悉奉求辟惠生羌卜楼莫等各率种落万馀户诣茂州归附。
    五年正月生羌大首领冻就率部落内附以其地置剑州。
    显庆元年七月西洱河大首领杨栋附显和蛮大首领王罗祁郎毗黎盘四州大首领王伽冲部落四千户归附十一月生羌大首领浪我利波及钵南伏浪恐等各率部落归附以其所部为柘ㄆ二州。
    三年八月播罗哀生獠首领多胡桑等率部落六千馀户内附。
    咸亨三年正月毗明蛮一十四姓二万三千户相率内附分置殷州敦州总州以安辑之。
    玄宗开元二年闰二月突厥默啜之胥火拔颉利发石阿异失与妻来奔五月突厥屈利颉斤及三姓乌波都担等诣并州内属九月葛逻禄车鼻施失钵逻侯斤等一十二人以凉州内属命摄鸿胪卿郑嘉祚往凉州宣劳是月胡禄屋阙及首领胡禄一千三十一人来降十月胡禄屈二万帐诣北庭内属。
