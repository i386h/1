<!-- { "loadSidebar": true } -->
    祝钦明为国子祭酒中宗景龙三年十一月将南郊钦明希旨上言皇后亦当助祭遂建议曰：谨按。《周礼》天神曰：祀地祗曰：祭宗庙曰：享大宗伯职曰：祀大神祭大祗享大鬼理其大礼。若王有故则摄而荐彻豆笾。又追师职掌王后之首服以待祭祀。又内司服职掌王后之六服凡祭祀供后之衣服。又九嫔大祭祀后献则赞赞瑶爵亦如之据此诸文即知皇后合助皇帝祀天神祭地祗明矣。故郑玄注司服云：阙狄皇后助王祭群小祀之服。然则小祀尚助王祭中大推理可知阙狄之上犹有两服第一衣第二摇狄第三阙狄此三狄皆助祭之服阙狄既助祭小祀即知摇狄助祭中祀衣助祭大祀郑举一隅故不委说唯祭宗庙。《周礼》王有两服先王衮冕先公冕郑玄因此以后助祭宗庙亦分两服云：衣助祭先王摇狄助祭先公不言助祭天地社稷自宜三隅而反。又春秋外传云：郊之事天子亲射其牛王后亲舂其粢故代妇职但云：诏皇后之礼事不言主宗庙也。若专主祭庙者则内宗外宗职皆言掌宗庙祭祀此皆礼文分明不合疑惑旧说以天子父天母地兄日姊月所以祀天於南郊祭地於北郊朝日於东门之外夕月於西门之外以昭事神训人事君必躬亲以礼之有故然後使摄此其义也。又礼记祭统曰：夫妇亲之所以备内外之官也。官备则具备。又哀公问孔子曰：冕而亲迎不亦重乎！孔子愀然作色而对曰：合二姓之好以继先圣之後以为天地宗庙社稷之主君何谓已重焉。又。《汉书》郊祀志云：天地合祭先祖配天先妣配地天地合精夫妇合判祭天南郊则以配一体之谊也。据此诸文则知皇后合助祭仪注同进帝意颇以为疑召礼官亲问焉太常博士唐绍蒋钦绪对曰：皇后南郊助祭於礼不合帝问曰：据何礼文不合钦绪对曰：钦明所奏执是祭宗庙礼非祭天地礼。又郑玄王后六服最上衣从祭先王无祭天地之服钦明。又进对曰：此实郑玄大错误不可依也。帝命宰臣等取两家状对定奏闻钦绪遂议曰：。《周礼》凡言祀祭享三者皆祭之雅名本无定议何以明之案。《周礼》典瑞职云：两有邸以祀地则祭地亦称祀也。又司几筵设祀先王之祚席则祭宗庙亦称祀也。又内宗职云：掌宗庙之祭祀此。又非独天地称祭祀也。又按礼记云：惟圣为能享帝此则祀天亦称享也。又按孝经云：春秋祭祀以时思之即宗庙亦言祭祀也。经典此文不可备数据此则钦明所执天曰：祀地曰：祭宗庙曰：享未得为定明矣。又。《周礼》凡言大祭祀者祭天地宗庙之总名非独天地之为大祭也。何以明之按郁人职云：大祭祀与量人受举之卒爵按尸与皆宗庙之事则宗庙亦称大祭祀。又钦明状引九嫔职凡大祭祀后献则赞瑶爵据祭天无献亦无瑶爵此宗庙称大祭祀之明文钦明所言大祭祀即为祭天地未得为定明矣。又。《周礼》大宗伯职云：凡大祭祀王后有故不与则摄而荐豆笾彻钦明唯执此文以为王后有祭天地之礼钦绪等据此文乃是王后荐宗庙之礼非祭天地之事何以明之按此文凡祀大神祭大享大鬼师执事而卜日宿视涤濯氵位玉鬯省牲镬奉玉制大号理其大礼诏相王之大礼。若王不与祭祀则摄位此皆宗庙之事故通言大神大之祭也。下文云：凡大祭祀王后不与则摄而荐豆笾彻此一凡直是王后祭宗庙之事故惟言大祭祀也。若云：王后合助祭天不应重起凡大祭祀之文也。为嫌王后有祭天地之疑故重起後凡以别之耳王祭宗庙自是大祭祀何故上凡相天王之礼以混下凡王后祭宗庙之文此是本经科明白。又按。《周礼》外宗掌宗庙之祭祀佐王后荐玉豆凡后献亦如之王后有故不与则宗伯摄而荐豆笾彻外宗赞之内宗外宗所掌皆佐王后宗庙之荐本无祭天地之礼但天地尚质宗庙尚文玉豆宗庙器物非祭天所设请问钦明。若王后助祭天地在。《周礼》使何人赞佐。若宗伯摄后荐豆祭天。又合何人赞佐并请明徵礼文即知摄荐是宗庙之礼明矣。按。《周礼》司服云：王祀昊天上帝则服大裘而冕享先王则衮冕内司服掌王后祭服无王后祭天地之服案三礼义宗明王后六服谓衣摇翟阙翟鞠衣展衣衤彖衣也。衤韦衣从王祭先王则服之摇翟祀先公及享诸侯则服之鞠衣以求桑则服之展衣以礼见王及见宾客则服之礻彖衣燕居则服之王后无助祭於天地之服但自先王已下及三礼义宗明王夫人之服云：后不助祭天地五岳故无助祭天地四望之服按此则王后无祭天地之服明矣。又三礼义宗明王后五辂谓重翟厌翟安车翟车辇车也。重翟者后从王祭先王所乘也。厌翟者后从王享诸侯所乘也。安车者后宫中见於王所乘也。翟车者后亲桑之所乘也。辇车者后游宴之所乘也。按此则王后无祭天之车明矣。礼记郊特牲义赞云：祭天地无郑玄注云：唯人道宗庙有天地大神至尊不圆丘之祭与宗庙同朝践王爵泛齐以献是一献按此后无祭天之事大宗伯次酌醴齐以献是二献按此则祭圆丘大宗伯次王为献非摄王后之事钦明等所执王后有故不预则宗伯摄荐豆笾是摄王后宗庙之荐非摄天地之祀明矣。钦明建议引礼记祭统曰：夫祭也。者必夫妇亲之按此是王与后祭宗庙之礼非关祀天之义按汉魏晋宋後魏周陈隋等历代史皇后无助祭之事。又高祖神尧皇帝太宗文武圣皇帝南郊祀天无皇后祭处高宗天皇大帝永徽二年十一月辛酉亲有事於南郊。又总章元年十二月丁卯亲拜南郊亦无皇后助祭之礼。又按大唐礼亦无皇后南郊助祭之礼钦绪等幸忝礼官亲承圣问竭尽闻见不敢依随伏以主上稽古志遵旧典所议助祭实无明文。若以王者制礼自我作古在明主圣断非臣下敢言国子司业褚无量。又议曰：夫郊祀者明王之盛事国家之大礼行其礼者不可以臆断不可以情求皆上顺天心下符人事钦。若稽古率由旧章然後可以交神明可以膺福佑然礼文虽众莫如。《周礼》、《周礼》者周公致太平之书先圣极由衷之典法天地而敷教化辨方土而教人伦其义可以幽赞神明其文可以经纬邦国备物致用其可忽乎！至如冬祀圆丘祭中最大皇后内主礼位甚尊。若今郊天助祭当具著礼典今遍检周官无此仪制盖由祭天南郊不以地配唯将始祖为主不以祖妣配天故唯皇帝亲得行其礼皇后不合预也。谨按大宗伯职云：若王祭祀不与则摄位注云：王有故代行其祭事下文凡大祭祀王后不与则摄而荐豆笾彻。若皇后合助祭承此下节当云：后。若不与祭祀则摄而荐豆笾彻於文上更起凡明是别生馀事矣。是则上异则别起凡凡者生上起下之名不专系於本职。《周礼》一部之内此例极多备在文中不可具录。又王后助祭亲荐豆笾而不亲彻按九嫔云：凡祭祀赞后荐彻豆笾皇后进之而不彻者为宗庙祭则宗伯亲彻不别使人。又按外宗掌宗庙之祭祀王后不与则赞宗伯此之一文与上文相证何以明之按外宗唯掌宗庙祭不掌郊天足明此文是宗庙祭也。又按王后行事总在内职中简其职文唯云：大祭祀后献则赞瑶爵亦如之郑注谓祭宗庙也。注所以知者以文云：献祭祀无以得知。又祭天之器则用陶匏亦无瑶爵注以此知是宗庙也。又内司服掌王后六服无祭天之服而巾车职掌王之五辂亦无后祭天之辂祭天七献无后亚献以此诸文参之故知后之不合助祭天也。唯。《汉书》郊祀志则有天地合祭皇后预享之事此则西汉末代︹臣擅朝悖乱彝伦黩神谄祭不经之典事涉诬神故。《易传》曰：诬神者殃及三代秦誓曰：正稽古立功事可以永年天之大律斯史策之良戒，岂可不知今南郊礼仪事不稽古忝守经术不敢缄默请询硕儒俯考典台之故事行圆丘之正义使圣朝叶昭旷之途天下知文物之盛，岂不幸甚时定仪注官尚书左仆射韦巨源。又希皇后旨叶同钦明之议奏言皇后合助祭请依钦明议为定帝纳其言竟以皇后为亚献大臣李峤等女为齐娘执笾豆焉钦明。又以安乐公主独任权势欲请公主为终献遂引南郊仪注谒者引终献以为女相唐绍及蒋钦绪与之固争钦明止遂以尚书左仆射韦巨源为终献。
    王少习礼学博求祠祭仪注以干时开元末为太常博士侍御史充祠祭使专以祀事希亻幸其祭祀之制或焚纸钱禳祈福近於巫者以是稍承恩遇肃宗即位累迁太常卿亦以祀事见宠。
    ○掌礼部　缪妄
    夫学不足以待问智不足以体远罔识损益之理靡达弛张之训亦何足以议乎！礼经之制作矣。中代而下去圣逾远师资出於浅近讨论乖於通博以致参掌厥事或非其人草创之初罔克稽古违失经旨贻儒先之诮纷错仪范著史氏之讥斯亦出於独见因其失传浸以成非罔之能正其或乘其缪误恣乎！封执黩祭违礼犭旬情失度垂之後世良可恶哉！
    汉武帝元鼎中令诸儒习射牛草封禅仪数年至。且行而群儒既以不能辨明封禅事。又拘於诗书古文而不敢骋帝为封祠器视群儒（视读曰示）群儒，或曰：不与古同徐偃。又曰：太常诸生行礼不如鲁善（徐偃博士姓名）周霸属图封事（属音之欲切会也。会诸儒图封事也。周霸人姓名），於是帝黜偃霸而尽罢诸儒弗用。
    魏文帝黄初二年正月乙亥祀朝日於东门之外违礼二分之义（礼春分祀朝日於东秋分祀夕月於西今正月非其时也。）。
    明帝景初元年六月有司奏武皇帝拨乱反正为太祖乐用武始之舞文皇帝应天受命为高祖用咸熙之舞帝创作兴治为烈祖乐用章武之舞三祖之庙万世不毁其馀四庙亲尽迭毁如周后稷文武庙祧之制（孙盛曰：夫谥以表行庙以存容皆於既没然後著焉所以原始要终以示百世也。未有当年遂制祖宗未终而预自尊显昔华乐以厚葬致讥周人以豫凶违礼魏之群司，於是乎！失正）。
    蜀後主景耀六年诏为丞相诸葛亮立庙於沔阳先是亮初亡所在各求为立庙朝议以礼秩不听百姓遂因时节私祭之於道陌上言者，或以为可听立庙於成都者後主不从步兵校尉习隆中书郎向充等共上表以为因宜近墓立之於沔阳听亲属以时祀祭凡其臣故吏欲奉祀者皆限至庙断其私祀以崇正礼，於是始从之（何承天曰：。《周礼》凡有功者祭於大蒸故後代尊之以元勋配享充等曾不是正後主。又从之并非礼也。）。
    晋元帝大兴元年立南郊於已地非礼所有就阳位之义也。（南出道狭未议开辟遂於东南已地创立丘坛）。
    四年四月始有司奏应报赛宗庙山川诏曰：祈庙云：赛非奉尊下辞吾意有疑以为旧山川有许报故两赛非大事不应告庙臣子无要君之道黩祭称赛於礼有违。
    成帝咸康二年临轩遣使兼太保领军将军诸葛恢兼太尉护军将军孔愉六礼备物拜皇后杜氏即日入宫帝御太极殿群臣毕贺非礼也。（礼娶妇之家三日不举乐而群臣贺为失礼）。
    宋孝武末公除後晋安王子勋侍读博士谘将作大匠徐爰宜习业与不爰曰：居丧礼习业何嫌少始安王子真博士。又谘爰曰：小功废业三年丧何容读书其专断乖谬皆此类。
