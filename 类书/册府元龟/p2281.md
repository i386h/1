<!-- { "loadSidebar": true } -->
    李安民武帝永明中自抚军将军丹阳尹迁尚书左仆射将军如故安民时屡启密谋见赏。又善结尚书令王俭故世传俭启有此授。
    梁任齐明帝建武中仕不过列校东昏永元中纡意於梅虫儿东昏中旨用为中书郎谢尚书令王亮亮曰：卿宜谢梅那忽谢我惭而退。
    宋季雅为南康太守罢郡市宅居吕僧珍之侧僧珍问宅价曰：一千一百万怪其贵季雅曰：一百万买宅千万买邻及僧珍生子季雅往贺署函曰：钱一千阍人少之弗为通︹之乃进僧珍疑其故亲自发乃金钱也。遂言於帝陈其才能以为壮武将军衡州刺史孙廉谦之从子也。便辟巧宦齐时已历大县尚书右丞天监初沈约范当朝用事廉倾意奉之及中书舍人黄睦之等亦尤所结附凡贵要每食廉必日进滋旨皆手自煎调不辞勤剧遂得为列卿御史中丞晋陵吴兴太守时广陵高爽有险薄才客於廉委以文记爽尝有求不称意乃为履谜以喻廉曰：刺鼻不知蹋面不知齿作步数持此得胜人讥其不计耻辱以此取名位也。
    後魏侯天盛与散骑常侍赵修邻居宣武为修增邑舍拟於诸王其四面邻居皆赂入其地天盛兄弟越次出补长史大郡。
    邓羡孝明时胡太后临朝为黄门侍郎封安阳子邑三百户羡曲附左右故获封焉羡。又行货於录尚书北海王详转大司农少卿出行荆州事转征虏将军郢州刺史镇义阳在州锐於聚敛。又纳贿於于忠徵为给事黄门侍郎。
    裴休光南司州刺史之子颇有文学善事权门孝明时领军元纳其金帛除镇远将军散骑侍郎。
    席景通善事元兼以货赂父继为司空乃引景通为掾。
    赵隽之为给事中转谒者仆射为刘腾养息赂遗权门频历显官而卒。
    郑为濮阳太守纳贿刘腾得为龙骧将军安州刺史。
    宋颖为魏郡太守纳货刘腾言之於领军元以颖为冠军将军凉州刺史。
    毕义畅孝明时袭南城县男倾巧无事业善通时要历郎中尚书侍郎兖州刺史大中正将军通直散骑常侍坐事伏法。
    北齐敬长瑜武成时为广陵太守多所受纳刺史陆骏将表劾之以货赂执事和士开以画屏风诈为长瑜献武成大悦骏表寻至遂不问焉迁合州刺史。
    毕义为司徒左长史时郑子默正被任用义之姑即子默祖母遂除度支尚书摄左丞子默诛後左丞便解孝昭赴晋阳高元海留邺义深相依附知其信向释氏尝随之听讲为此款密无所不至。
    唐薛曜中书令元超之子颇解属文则天时以附会张易之兄弟历位正谏大夫。
    郑中宗神龙中为宣州司士私铸钱百万以遗武三思擢为侍御史迁中书舍人景龙中附昭容上官氏累迁吏部侍郎同中书门下三品。
    崔中宗景龙中昭容上官氏屡出居外宅附之繇是中宗遇甚厚再迁中书侍郎平章事。
    唐休神龙中同中书门下三品在任无所弘益以老病罢归私第休年力虽衰进取弥锐时宫人贺娄氏用事而休为男取其养女因以自达拜太子少师同中书门下三品时议讥之。
    赵彦昭睿宗景初自潞州刺史除归州刺史先是巫媪赵氏昵於韦庶人得封为陇西夫人与彦昭邻居因附焉及赵氏诛自其家获彦昭纳贿疏故贬官康廉本商胡玄宗天宝中为安南都护赂遗杨国忠官至将军肃宗上元二年上表请用私财检校山南一道驿朝廷以救弊许之仍加侍御史。
    吕天宝末为哥舒翰判官肃宗册立於灵武驰赴行在帝深遇之朱光辉李遵在君之侧皆希旨论其善亦屈已事光辉遵等故骤拜御史中丞进奏无不允从。
    庚准常州人以门阴入仕肃宗末昵於宰相王缙缙骤引至职方郎中知制诰迁中书舍人准素寡文学以柔媚自进既非儒流甚为时论所薄。
    黎戎州人代宗时以善星纬数术进待诏翰林累官至谏议大夫京兆少尹寻迁京兆尹以严肃为理人颇便之而因缘附会与时上下大历二年改刑部侍郎。
    卢代宗时为金州刺史宰相杨炎遇之颇厚召入为左司郎中京兆少尹迁大尹无学术然善事权要。
    严绶德宗时为宣歙池判官时观察使刘赞卒绶倾军府资用进奉无几徵拜刑部员外天下判官进奉自绶始。
    李景俭德宗时自忠州刺史授代至京除沣州刺史延英辞日景俭时有中助因盛言已屈退及月华门遽宣不令赴郡除仓部员外郎未一月拜谏议大夫裴武自释褐以吏才称累迁至太府司农卿坊观察使入为京兆尹复领大司农及兼掌钱供馈之事皆粗有劳绩然善俯仰能交结权右雅无清直之称。
    王潜自陕州左司马剑彭二州刺史迁将作监输贿权亻幸拜泾原节度使郑权为工部尚书然以家多仆媵俸入寡薄寻繇他径求致节制不旬月授岭南节度使。
    李德裕宪宗时为太原府司录参军时谓监军李国澄曰：何不以近贵取事而自滞於外阃乎！国澄曰：岂所不欲其如贫何乃许借钱十万贯促国澄赴阙国澄初未为信及至阙咸如其诺寻除中尉遂为中人所称。
    元稹初为荆南士曹为监军崔潭峻所礼居无何召入翰林为中书舍人承旨学士中人以潭峻之故争与稹交而知枢密魏弘简尤与稹相善穆宗愈深知重河东节度使裴度三上疏言稹与弘简为刎颈之交谋乱朝政言甚激讦穆宗顾中外人情乃罢稹内职授工部侍郎帝恩顾未衰长庆二年拜平章事诏下之日朝野无不轻笑之。
    薛平敬宗宝历初自检校左仆射兼户部尚书除为检校司空充河中节度观察等使平理青齐有政绩时论方洽及是进绢万匹旋有此拜议者甚惜之。
    舒元舆为著作郎分司东都日与李训深相结纳太和末训居中用事亟加迁擢自右司郎中兼侍御史知杂事为权知御史中丞。
    後唐袁象先朱温之甥也。为宋州节度使庄宗既平梁汴象先厚以赂遗於权贵刘皇后及阉徒因而恩宠隆异赐姓名李绍安复为宋州节度使。
    孔谦魏州之吏自天十二年庄宗平定魏博会计皆委制置谦能曲事权要效其才力帝委以泉货之务设法箕敛七八年间军储获济。
    汉刘景岩初仕後唐为丹州刺史家富於财能交结豪右。
    ○总录部　附势
    《书》曰：简贤附势实繁有徒。《传》曰：同恶相求其如市贾盖风颓俗靡之弊兴轻进患失之机熟苟异远图必喻於利遂乃趋浮薄之路饰亻黾亻免之姿忘乎！廉耻之规冀彼比周之效或相与引重得其欢心讠舀媚兼资奔竞不已虽获讥於当世而自得於心术至於假宠以贪残倾意以傅会荣利是视志气自满其或宠赂彰矣。颠仆随之虽欲自全末繇也。已故有屑屑无愧施施自矜者焉。《诗》曰：无纵诡随以谨无良盖谓是夫廉颇为赵将免归长平失势之时故客尽去及复用为将客。又复至廉颇曰：客退矣。客曰：吁君何见之晚也。夫天下以市道交君有势我则从君君无势则去此固其理也。有何怨乎！
    汉卫青为大将军霍去病为骠骑将军定令令骠骑将军秩禄与大将军等自是後青日衰而去病日益贵青故人门下多去事去病得官爵。
    张汤为长安吏周阳侯为诸卿时尝系长安汤倾身事之及出为侯大与汤交遍见贵人及列九卿收接天下名士大夫已心内虽不合然阳浮道与之其造请诸公不避寒暑汤位至御史大夫。
    後汉廉范字叔度京兆杜陵人初受业於京师京兆陇西二郡更请召皆不应後为蜀郡太守而依倚大将军窦宪以此为讥。
    荀绲者之父也。中常侍唐衡欲以女妻汝南傅公明公明不娶转以与绲慕衡势为娶之为论者所讥官至守尚书。
    魏何晏文帝黄初时无所事任及明帝立颇为冗官至正始初曲合於曹爽亦以才能故爽用为散骑侍郎迁侍中尚书。
    文钦为庐江太守鹰扬将军王凌奏钦贪残不宜抚边求免官治罪繇是徵钦还曹爽以钦乡里厚养待之不治钦事复遣还庐江加冠军将军贵宠逾前钦以故益阳以道义为交非其中心故云：浮也。骄。
    王思为吏虽烦碎而晓练文书倾意形势亦以是显名官至九卿。
    晋石崇为卫尉时贾谧以贾后之势开ト延宾海内辐凑贵游豪戚及浮竞之徒莫不尽礼事之或著文章称美谧以方贾谊崇与欧阳建荥阳潘岳吴国陆机陆兰陵缪徵京兆杜斌挚虞琅邪诸葛诠弘农王粹襄城杜育南阳邹捷齐国左思清河崔基沛国刘环汝南和郁周恢安平牵秀颍川陈<耳>太原郭彰高阳许猛彭城刘讷中山刘刘琨皆傅会於谧号曰：二十四友其馀不得与焉。
    刘琨为尚书郎赵王伦执政以琨为记室督转从事中郎伦子即琨妹婿也。故琨父子兄弟并为伦所委任及篡为皇太子琨为詹事。
    王雅既贵盛威权甚震门下车骑常数百而善应接倾心礼之孝武世为太子少傅时王儿婚宾客车骑甚音孚众会闻雅拜少傅回诣雅者过半时风俗颓弊无复廉耻然少傅之任朝望属亦颇以自许及中诏用雅众遂赴雅焉。
    宋颜师伯孝武初镇徐州为辅国安北行参军王景文时为谘议参军爱其谐敏进之孝武师伯因求仗节乃以为徐州主簿善於附会大被知遇。
    王履为大将军从事中郎深结刘湛委诚大将军彭城王义康与刘斌孔裔季等并有异志履叔球为吏部尚书每训厉不纳自大将军从事中郎转太子中庶子流涕诉义康不愿违离以此复为从事中郎太祖甚衔之及湛之诛其夕履徒跣告球球命为取履先温酒与之谓曰：尝日语汝何履怖惧不得答球徐曰：阿父在汝亦何忧命左右扶即还斋帝以球故履得免死废于家。
    南齐李安民为抚军将军丹阳尹永明二年迁尚书左仆射将军如故安民时屡启密谋见赏。又善结尚书令王俭故世传俭启有此授。
    梁王亮齐建武末为吏部尚书是时尚书右仆射江┙管朝政多所进拔为士所归附亮自以身居选部每持异议始亮未为吏部郎时以┙帝之内弟故深友┙┙为之延誉益为帝所器重至是与┙情好携薄┙昵之如初及┙遇诛群小放命凡所除拜悉繇内宠亮更弗能止外。若详审内无明鉴其所选用视资次而已当世不谓为能。
    後魏长孙雅为太常卿右将军孝明时侯刚为侍中抚军将军宠任既隆而江阳王继及雅皆以女妻刚子刚为元所厚故雅骤得转进。
    穆建为直ト将军兼武卫建妻尔朱荣之妹尝依附荣荣入雒之後除镇东将军。
    刘字景兴好学强立善事当世高肇之盛及清河王怿为辅皆与其子交游往来灵太后临朝。又与太后兄弟往还相好太后令以诗赋授弟元吉後为国子祭酒兼都官尚书。
    王翊字士游为中书侍郎颇锐於荣利结婚於元超拜左将军济州刺史寻加平东将军。
    郭逸以一女妻司徒崔浩一女妻浩弟上党太守括太武时亲用宠事拜逸徐州刺史假榆次侯。
    高聪为并州刺史在州数岁多不率法。又与太原太守王椿有隙再为大使御史举奏高肇每以宗私相援事得寝缓。
    刘藻子绍珍无他才用善附会好饮酒结刘腾腾启为郎中令袭子爵。
