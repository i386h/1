<!-- { "loadSidebar": true } -->
    八月戊申受尊号毕大赦制长兴三年正月一日已前诸道两税残欠物色并宜除放或有先曾经灾处逃户却归业者除见徵正税外不得诸杂科徭应系省司会税仓库今日已前诸色败阙人等据其所有钱物家业尽底收纳已上所欠并败阙人等并放九月敕曰：朕自恭临万国惠抚兆民遵上古清净之规削近代繁苛之政两税之外别无徵敛之名八年之间继有丰穰之瑞睹流亡之渐复谓富庶之可期，爰自今秋偶时雨郡县累陈於灾关梁亦奏於逃移良由朕刑政或差感通不至责躬罪已靡怨於怀特议优矜庶令安集据河中同华耀陕青齐淄绛莱等州各申灾旱损田处已令本道判官捡行不取额定顷亩如保内人户逃移不得均摊抵纳本户租税其税子如阙本色许纳诸杂斛斗{艹蜀}黍元每斗折粟八升今许纳本色稗子特与免税前件遭旱州府据捡到见苗仍恐输官不迨今祗徵一半税物仍许於便近州府送纳其馀一半放至来年其逃移户田产仰村邻看守不得残毁必在方岳群后州县庶官各体忧勤共相勉励明详狱讼恭守诏条上天灾必思於戒惧下除民瘼必务於抚绥当共┰於疲羸勿自安於逸乐。
    末帝清泰元年四月诏蠲放长兴四年十二月已前天下所欠残税。
    七月庚午诏曰：朕尝领藩条屡亲政事每於求理务在┰民况今子育万方君临四海日慎一日思渐致於小康虽休勿休冀终成於大化得不察生灵之疾苦知稼穑之艰难俾蠲积弊之原庶广惟新之泽省三司使奏自长兴元年至四年十二月已前诸道及户部营田逋租三十八万八千六百七十二端匹束贯斤量或频经水旱或并值转输悉至困穷蹙成逋欠加以连年灾比户流亡残租空系於簿书计数莫资於经费盖州县不公之吏乡闾无识之夫乘便欺官多端隐税三司使患其侥亻幸便欲推寻朕悯彼蒸黎虑成淹滞示体物忧民之旨徵涤瑕荡垢之文特议含容。且期均济应自长兴四年已前三京诸道及营田委三司使各下诸州府县除已纳外并放应有逃户除曾经革外所有後来逃移者委所在观察司使刺史速下本部遍令招抚归业除放八月後至五年八月并得归业所有房亲邻近佃射桑田不得辄有占据如自越国程故不收认其所徵租税却从清泰元年四月後委三司重行革别议施行举赏罚之明条立徵催之年限不得更欠租税致启亻幸门勉怀成务之勤以副剧繁之选有要行事件三司画一闻奏仍报中书门下不得漏落。
    十月癸未诏河中居民屋税蠲除其半丙午。又诏振武新州河东西北边经契丹蹂践处放免三年两税差配时契丹初退故也。
    十一月乙未蔚州言州界经契丹蹂践处乞蠲除差税从之丁未。又诏曰：朕猥将寡昧虔嗣宗祧草木虫鱼思宏於覆育东西南朔同切於绥怀卷彼契丹孤我恩信忽驱族类扰乱边陲杀害生灵窥窬保障唯货财是视残疾是行逞虐肆凶莫甚於此人神之所共怒天地之所不容今则上将临边众军大集克日必成於荡定望风已报於奔逃虽料彼戎兵他日终期於扫荡而顾予生聚此时方抱於疮痍或骨肉分离或邱园荒废凝旒载想过在朕躬将却复於阜繁宜特行於┰隐应振武新州河东西北边经契丹蹂践处百姓两税差配今日後并放三年宜令逐处长史分明晓谕其人户陷蕃者宜令设法招寻各令归复称朕意焉。
    二年七月沧州言续逃亡户八百五十九诏魏府於税率内蠲减旱故也。
    九月诏蠲除许州去年残租。
    十月诏河中居民屋租蠲除其半。
    晋高祖以後唐末帝清泰三年十一月十二日即位制曰：昨以寇戎久在郊境颇伤禾稼宜减赋租应近京畿五十里内委逐处令长捡覆当与免今秋税租差科。
    天福元年闰十一月壬午诏曰：昨者举义之地称师之邦必蹂践於川原要矜蠲於舆赋其河东管内诸县税租自今年秋及来年夏税各与减放一半警跸经过之地望幸虽荣蕃汉杂处之兵禁暴难备既颁渥泽须示优矜昨大军兵士自河东以至京畿沿路蹂践之处宜委逐处长吏公同捡覆据顷亩特与蠲放今年秋税一半。
    二年四月丁亥诏曰：凡关布泽务在及民宜加轸悯之恩俾遂苏舒之望天福元年以前诸道州府应系残欠租税并特除放诸道系徵诸色人欠负省司钱物宜令自伪清泰元年终已前所欠者据所通纳到物业外并与除放或水旱为灾虫螟作傥无轸恤何致阜丰朕昨行至郑州荥阳县界路旁见有虫食及旱损桑麦处委所司差人捡覆量与蠲免租税河阳管内酒户百姓应欠天福元年闰十一月二十五日已前不敷年额麴钱并放其诸处应经兵火者并与指挥天下百姓有年八十已上者与免一子差徭甲午敕自伪清泰元年终已前场园官所欠系省钱物据尽底通纳到物业外四月五日恩制并与除放其人任逐稳便不计省司及外藩府永不得录任。
    五月敕应雒京及魏府管内所徵今年夏苗税物等朕自临御寰瀛躬亲庶政静惟师古动欲便民虽物力方虚每牵经费而田畴微损亦欲矜蠲朕见雒京内麦苗今春稍似旱损寻睹魏府奏报境内亦有微伤须聊示於优饶冀克谐於通济比欲差官就捡。又恐生事扰人其雒京魏府管内所有旱损夏苗县分特於五分中减放一分苗子其馀四分仍许将诸色斛斗依仓式例与折纳所期渥泽以及众多报告人户各令悉知。
    八月乙巳赦制魏府管界内今年夏税近指挥祗徵五分今以放驻兵师不无劳役宜并蠲放。
    三年八月癸未定州奏境内旱民多流散诏曰：朕自临寰宇每念生民务切抚绥期於富庶属干戈之未戢虑徭役之或烦以彼中山偶经夏旱因兹疾苦遽至流移达我听闻深怀悯恻应定州所奏军前夫役逃户夏税并放己丑户部奏河南同州绛州等处相次上诉为管界灾旱逃却人户敕朕奄有四方尊为万乘所务诞敷教化普济黎元盖全师致讨於妖狂而比户未臻於富庶仍闻关辅偏属旱灾致使乡村多有逃窜达我闻听深用悯伤宜加矜┰之恩俾遂归还之计应三处逃移人户下所欠累年残税并今年夏税差科及麦苗子氵公徵诸色钱物等并放其逃户下秋苗据见捡到数不计是元额及出剩顷亩并放一半仰观察使散行晓谕专切招携应归业户人仍指挥逐县切加安抚免施惠养副我忧勤。
    九月诏以魏府范延光出降其府城四面人户三十里内与放二年秋夏租税三十里外委逐县令佐专切点捡如实曾经砍伐桑柘毁折屋宇者分析申奏尽与蠲放租税。
    十月戊戌赦敕侵官润已尔其有诛督责暴徵我所不忍应系欠省司课利场官院等宜依近行宣命期限磨勘徵督内有送纳所欠钱物得足者其馀限愆罪特放如有没纳本人及本人家业尽抵外尚欠钱物更无抵当者其所欠并与蠲放其逐人罪犯特从减等其去年降宣命月日後来欠负者不在此限昨以水旱为什一未均冀便蒸黎因令检覆未明公法或彰隐漏之愆爰念小民宜示矜宽之典近因检田有隐漏合当罪犯者并放所有合罚令倍纳租税者特放并令却依实顷亩输纳货泉所聚徵督必行况系省之逋悬宜应期之供办但以兵戈之後帐籍空存已行蠲减之恩常忧未普再示优饶之命式表推恩天福元年应经灾处州府诸色场院因兹失陷钱等先曾指挥蠲一半者今并全放未曾经减放者今与蠲放一半天灾或降地分所招携老幼以流离弃田园而芜没深怀恻悯宜示招安蒲同晋绛滑魏府镇定州等人户或经亢旱或属兵戈逃移人户等应逐户所欠今年已前诸杂税物并特除放宜令县州晓示招携如有复业者仍放一年秋夏税二年诸杂差徭，爰自攻围每多徭役或因兵死尚有户存言念伤痍屡宜优┰应差赴魏府城下人夫内有伤重身死者除已经支赠外特放户下三年诸杂差徭。又顷因借率犹有逋悬方务优饶岂宜徵督先率借雒京舍钱其所欠并放。又诸道州府营田户部院矜省庄等天福元年秋夏租课钱帛斛斗诸杂色物等除已纳外应有逋悬欠并与蠲放。
    五年正月丁卯朔帝受朝於崇元殿降制曰：朕自勉副群心恭临大宝承历代荒屯之後属前朝丧乱之馀每务绥和渐期富庶寻以东迁梁苑北定邺都国力既虚军资甚广所司以供亿为念督责是专尝思凋弊之民倍轸焦劳之意今我事渐简农时欲兴将导达於休和用颁宣於渥泽宜蠲宿负以惠黎元应天福元年终已缺前公私债欠一切除放。
    七年二月癸酉诏曰：朕自临天下每念民间御一衣思蚕绩之劳对一食想耕耘之苦而况职官俸禄师旅资粮凡所赡供悉因黔庶得不救其疾苦悯彼灾伤徵宿久虑流离者不归均残租恐贫饥者渐困今春膏雨继降农作方兴宜示渥恩俾苏疲瘵天福二年至四年夏秋租税一切除放。
    八月己亥车驾幸邺壬寅制曰：岁因灾民用艰辛久系逋悬宜示蠲免应欠天福五年终已前夏秋租税并法徵诸物及营田租课并与除放应沿路有傍道稍损却田苗处其合纳苗子及沿徵钱物等据亩数并与除放主掌旷败钱物逋悬宜示矜容聊加蠲免应天福三年终已前诸色场院官欠负官中钱物人等累经徵理通勘实无钱物家业者并与除放其人免罪任从逐便不得再任使无党无遍狗至公之道去泰去甚诫求利之心私下债负徵利已及一陪者并与除放如是主持者不在此限边陲管界蕃部经由言念疲羸良深轸┰欣代蔚并镇州管限内有经蕃部践踏却苗稼者其合纳苗子氵公徵钱物等据顷亩与除放其经烧屋舍杀伤人命者据户下合徵苗税并与除放。
    少帝以天福七年七月即位赦制虫蝗作苗稼重伤特示矜蠲俾令苏息应诸道州府经蝗虫伤食苗稼者并据所损顷亩与蠲放赋税。
    八月诏曰：叛逆之臣必行於讨伐凋伤之俗宜示於抚绥一昨逆贼安从进不戒满盈辄谋违背占据城垒虐害人民元凶已就於严诛比屋宜加於霈泽俾令苏息用示轸伤应在城人户除已行赈贷外特放今年秋来年夏城内物业上租税其城外下营寨处或有砍伐却桑柘及毁折却屋舍处特与除放今年来年二月合系租税其管内诸县人户等被安从进数年诛剥多是贫寒应天福七年夏税已前诸色残欠及氵公徵钱物并公私债负等并与除放。
    九月。又诏襄州城内人户今年秋来年夏屋税其城外下营处与放二年租税应被安从进胁从者一切不问。
    十一月宣所司广晋州至雒京氵公路应灵驾经过处州县分蝗虫食外秋税已纳外放一半。
    八年二月河中府奏逃户七千七百五十九敕诸州应欠天福七年夏税并与除放秋放一半其馀一半候到蚕麦纳逃户与放一半差徭却令归业是岁天下饥河南价暴加人多饥殍故有此除放。
    十月遣殿直四人赍诏敕西道示谕除放是岁残欠税物。
    开运元年七月辛未诏魏博贝冀沧景德等州经敌骑剽攘者放今年秋税其馀经过之地亦量与矜蠲闰十二月诏以平青州杨光远应王师攻讨逆贼下寨之处所有田苗桑枣应遭蹂践砍伐宜令官吏子细通检除今年欠苗外来年夏税并与权放一半其青州三十里内更免今年秋夏残租应青州管内及郫齐棣兖沂密等州诸道人户自讨伐以来科配频并其今年夏麦残欠并氵公徵钱物并与除放其城内屋税特放一年应洞子头及城下夫役有遭矢石致死者宜令逐处长吏子细勘会与放二年徭役。
