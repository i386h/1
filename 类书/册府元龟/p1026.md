<!-- { "loadSidebar": true } -->
    庞奋为雁门太守行度辽将军和帝永元六年南匈奴反畔胁立前单于屯屠何子日逐王逄侯为单于逄侯於塞外分为二部自领右部屯涿邪山下左部屯朔方西北相去数百里八年冬左部胡自相疑畔还入朔方塞奋迎受慰纳之其胜兵四千人弱小万馀口悉降以分处北边诸郡後右温禺犊王乌居数千人复畔奋及冯柱与诸郡兵击乌居战其众降，於是徙乌居战众及诸还降者二万馀人於安定北地。
    梁忄堇为西域副校尉安帝永初三年冬南单于与乌桓大人俱反以大司农何熙行车骑将军事中郎将庞雄与副将羽林五校营士及发氵公边十郡兵三万馀人。又辽东太守耿夔率将鲜卑种众共击之诏忄堇行度辽将军事庞雄与耿夔共击匈奴日逐王破之单于乃自将围中郎将耿种於美稷连战数月攻之转急种移檄求救明年正月忄堇将八千馀人驰往赴之至属国故城与匈奴左将军乌桓大人战破斩其渠帅杀三千馀人虏其妻子获财物甚众单于复自将七八千骑迎攻围忄堇忄堇被甲奔击所向皆破虏遂引还虎泽三月何熙军到五原曼柏暴疾不能进遣庞雄与忄堇及耿种步骑万六千人攻虎泽连营稍前单于惶怖遣日逐王诣忄堇乞降乃大陈兵受之单于脱帽徒跣面缚稽颡纳质。
    张奂安帝永宁初为安定属国都尉初到职而南匈奴左台耆。且渠伯德等七千馀人寇美稷东羌复举种应之而奂壁唯有二百许人闻即勒兵而出军吏以为力不敌叩头争止之奂不听遂进屯长城收集兵士遣将王卫招诱东羌因据龟兹使南匈奴不得交通东羌诸豪遂相率与奂和亲共击等连战破之伯德惶怖遂将其众降郡县界以宁。
    耿{曰华}顺帝永建中为乌桓校尉时鲜卑寇氵公边杀代郡太守{曰华}率乌桓及诸郡卒出塞讨击大破之鲜卑震怖数万人诣辽东降。
    魏曹真为大将军时安定民杨条等略吏民保月支城真进军围之条谓其众曰：大将军自来吾愿早降耳遂自缚出三郡皆降。
    郭淮为征西将军都督雍凉诸军事与雍州刺史陈泰协策降蜀牙门将句安等於<走羽>上。
    王基为荆州刺史虏吴安北将军谭正纳降数千口，於是移其降民置夷陵县。
    邓艾讨蜀自阴平道先军而进大破蜀军乃至於雒刘禅遣使奉皇帝玺绶为笺诣艾请降艾至成都禅率太子诸王及诸臣六千馀人面缚舆榇诣军门艾执节解缚焚榇受而宥之检御将士无所虏略绥纳降附使复旧业蜀人称焉先是锺初并诸葛绪之军进攻剑阁不克引退蜀军保险拒守邓艾遂至绵竹大战斩诸葛瞻姜维等闻瞻已破率其众东入于巴会乃进军至涪遣胡烈田续庞会等追维艾军向成都刘禅诣艾降遣使敕维等令降於会维至广都栖县令兵悉放器仗送节传於胡烈便从东道诣会降。
    吴陆逊为大将军袭南郡至公安刘备宜都太守樊友委郡走诸城长吏及蛮夷君长皆降逊请金银铜印以假授初附。
    吕岱代步骘为交州刺史到州高凉贼率钱博乞降岱因承制以博为高凉西部都尉。
    孙峻为大将军五凤二年正月魏镇东将军母丘俭前将军文钦以淮西之众西入战於乐嘉闰月壬辰峻与骠骑将军吕据左将军留赞率兵袭寿春军及东兴闻钦等败壬寅兵进於橐皋钦诣峻降淮南馀众数万口来降。
    晋王为龙骧将军武帝太康元年正月发自成都率巴东监军广武将军唐彬攻吴丹阳克之自发蜀兵不血刃攻无坚城夏口武昌无相支抗，於是顺流鼓棹径造三山孙皓遣游击将军张象率舟师万人御众军望旗而降皓闻军旌旗器甲属天满江威势甚盛莫不破胆用光禄勋薛莹中书令胡冲计送降文於曰：吴郡孙皓叩头死罪昔汉室失御九州幅裂先人因时略有江南遂阻山河与魏乖隔大晋龙兴德覆四海ウ劣偷安未喻天命至於今者猥烦六军衡盖露次远临江渚举国震惶假息漏刻敢缘天朝含弘光大谨遣私署太常张夔等奉所佩玺绶委质请命壬寅入於石头皓乃备亡国之礼素车白马肉袒面缚御璧牵羊大夫衰服士舆榇率其伪太子瑾瑾弟鲁王虔等二十一人造於垒门躬解其缚受璧焚榇送於京师收其图籍封其府库军无私焉。
    王戎为豫州刺史建威将军受诏伐吴遣参军罗尚刘乔领前锋进攻武昌吴将杨雍孙述江夏太守刘朗各率众诣戎降戎督大军临江吴牙门将孟泰以蕲春邾二县降高密王略怀帝初为使持节都督荆州诸军事京兆流人王与叟人郝洛聚众数千屯於冠军略遣参军崔旷率将军皮初张洛等讨为所谲战败略更遣左司马曹摅统旷等进逼将大战旷在後密自退走摅军无继战败死之略乃赦旷罪复遣部将韩松。又督旷攻乃降。
    庾翼成帝咸康六年为安西将军荆州刺史镇武昌时石季龙汝南太守戴开率数千人诣翼降。
    桓温为安西将军穆帝永和二年率众伐蜀李势势众大溃温乘胜直进焚其小城势遂夜遁九十里至晋寿葭萌城其将邓嵩昝坚劝势降乃面缚舆衬请命温解缚焚榇送於京师。
    戴施为督护永和八年冉闵乱其子智以邺城降得其传国玺施以送之。
    桓冲孝武时为车骑将军荆州刺史镇江陵苻坚使其将郝贵守襄阳冲使杨威将军朱绰讨之。又使上庸太守郭宝伐苻坚魏兴太守褚垣上庸太守方并降之。
    桓石虔领河东太守进据樊城太守逐苻坚兖州刺史张崇纳三千家而还。
    前秦苟苌为武卫将军苻坚遣苌率众伐张天锡既陷其河会缠缩等城。又降其将军掌据天锡遣司兵赵充哲为先锋率劲勇五万与苌等战於赤岸充哲大败天锡惧而奔还致笺请降苌至姑臧天锡乘素车白马面缚舆榇降於军门苌释缚焚衬送之於长安诸郡县悉降。
    王猛为苻坚将坚遣猛等率步骑三万攻慕容洛州刺史慕容筑於洛阳遣其将慕容臧等率精兵十万将解筑围猛使梁成等以精锐万人卷甲赴之大破臧於荥阳筑惧而请降猛陈师以受之留邵羌镇金墉猛振旅而归。
    宋刘π为辅国司马时豫州刺史殷琰叛以π假辅国将军讨之时琰贼降者明帝并送琰城下令与城内交言繇是人情沮丧琰将降先送义阳王休内人出城然後开门时琰有疾以板自与与诸将帅面缚请罪π并抚宥无所诛戮自将帅以下财物资货皆还之纤毫无所失。
    陈宜黄县侯惠纪为荆州刺史後主祯明二年萧琮尚书左仆射安平王萧俨晋熙王萧等率其部众男女三万馀口诣纪请降纪以兵迎之。
    後魏古弼大武时为立节将军进为侍中吏部尚书典南部奏事与安原降东部高车于已尼陂。
    尉元献文时为冠军将军宋薛安都以徐州内附元与孔伯恭赴援宋兖州刺史毕众敬遣东平太守章仇ɡ诣军归款元并纳之。
    李焕孝文时为司空从事中郎时豫州刺史裴叔业以寿春归附诏焕以本官为军司与杨大眼奚康生等率众迎接焕至淮西叔业兄子植遣使送质焕等济师入城抚慰民咸忻悦。
    卢渊为安南将军时泾州羌叛残破城邑渊以步骑六千众号二万徐行而追未经三旬贼众逃散降者数万口唯枭首恶馀悉不问。
    薛真度为豫州刺史齐裴叔业以寿春内附诏真度率众赴之真度至叔业来降。
    隋周法尚高祖时为永州总管安集岭南陈桂州刺史钱季卿南康内史柳西衡州刺史邓阳山太守毛爽等前後诣法尚降陈定州刺史吕子廓据山洞反法尚引兵逾岭子廓兵众日散与千馀人走保岩其左右斩之而降。
    韩擒虎开皇中为卢州总管委以平陈之任甚为敌人所惮及大举伐陈以擒虎为先锋次於新林江南父老素闻其威信来谒军门昼夜不绝陈人大骇其将樊巡曾世真田瑞等相继降之晋王遣行军总管杜彦与擒虎合军步骑二万陈叔宝遣领军蔡徵守朱雀航闻擒虎将至众惧而溃任蛮奴为贺。若弼所败弃军降於擒虎将五百人直入朱雀门陈人欲战蛮奴之曰：老人尚降诸君何事众皆散走遂平金陵。
    于仲文开皇中为柱国将军伐陈之役拜行军总管以舟师自章山出汉口陈郢州刺史荀法尚鲁山城主诞法澄邓沙弥等请降秦王俊皆令仲文以兵纳之。
    郭衍为左武卫大将军从炀帝讨吐谷浑出金山道纳降二万馀户。
    唐嗣曹王皋德宗建中初为衡州刺史初湖南团练使辛京杲遣将王国良镇武岗京杲侵刻之。又虐其士卒国良以兵叛因据山守险劫行旅以自给诏徵荆南江西黔桂兵诛之二岁不下乃以皋为潭州刺史湖南都团练使皋率诸军至武岗国良阻险兵不得进皋乃谓诸军曰：国良恐京杲刻害本非反也。其情易见不如降之乃三遗之书国良因请降未得其情皋曰：其心屈矣。乃舍军自称使者乘偏舟直造其垒曰：我曹王也。国良遂出降後为江西节度李希烈南侵皋表王锷兼御史中丞都虞候後皋攻安州使伊慎盛兵围之贼惧请皋使至城中以约降皋使锷悬而入既成约杀不从者以出明日城开皋以其众入焉。
    高崇文为东川节度使宪宗元和六年破刘辟贼众二万馀於鹿头关斩首千馀级大将降者十馀人拔镇四所焚其营遂军於鹿头西大河之口以断贼粮道贼大骇是月贼绵江棚将李文悦以三千人归顺寻而鹿头将仇良辅举城降者众二万辟男方朔子胥苏强先监良辅军是日械系送京师降卒投戈面缚者弥十数里遂长驱而南直指城都德阳等县城皆镇以重兵莫不望旗率服师无留行。
    李光颜为忠武军节度使元和十一年正月淮西贼将韩伯雄降於光颜三月贼将吴秀琳以文城栅兵三千降于李遂以秀琳之众攻吴房四月贼之郾城守将邓怀金请以城降於光颜光颜帅师入其罗城。
