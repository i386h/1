<!-- { "loadSidebar": true } -->
    马援三兄况余员并有才能王莽时皆为二千石况河南太守余中垒校尉员增山连率後援为伏波将军援子廖章帝初为卫尉封顺阳侯子豫为步兵校尉廖弟防为车骑将军城门校尉防贵宠最盛於九卿绝席防弟光为执金吾防兄弟贵盛宾客奔凑後光为太仆子康为侍中援兄子严章帝初为御史中丞子专为郎。
    鲁恭为司徒建武十五年从巡狩南阳除子抚为郎中赐驸马从驾时弟丕亦为侍中兄弟父子并列朝廷恭世吏二千石。
    邓晨字伟卿南阳新野人也。世吏二千石（。《东观汉记》曰：晨曾祖父隆扬州刺史祖父勋交刺史）。
    何敞扶风人其先修生成为汉胶东相成生果为大中大夫果生比干为丹阳侯比干生寿蜀郡太守寿生显京辅都尉显生鄢光禄大夫鄢生宠济南都尉宠生敞为汝南太守徵为五官中郎将。
    赵典为长乐少府卫尉父戒为太尉兄子谦谦弟温相继为三公。
    宗资为南阳太守家代为汉将相名臣。
    羊续字兴祖为南阳太守其先七世二千石卿校祖父侵安帝时司隶校尉。
    耿纯为东郡太守纯宗族封列侯者四人关内侯者三人为二千石者九人。
    法雄齐襄王法章之後为南郡太守宣帝时徙三辅世为二千石。
    秦彭自汉兴之後世位相承六世祖袭为颍川太守与群从同时为二千石者五人故三辅号曰：万石秦氏彭亦终颍川太守。
    盖勋为颍川太守勋家世二千石曾祖父进汉阳太守祖父彪大司农父字思齐官至安定属国都尉。
    郭禧灵帝建宁二年为太尉禧子鸿至司隶校尉封城安乡侯郭氏自弘後数世皆传法律子孙至公者一人廷尉七人侯者三人刺史二千石侍中郎将者二十馀人侍御史正监平者甚众。
    应顺为将作大匠子叠江夏太守叠生彬武陵太守彬生奉从事中郎奉生邵车骑将军掾邵弟司空掾子曹操辟为丞相掾顺至七世通显弟璩侍中自汉至魏轩冕相袭为郡盛族璩子贞音散骑常侍贞弟子詹镇南大将军江州刺史。
    李章字第公河内怀人也。五世二千石。
    尹勋家世衣冠伯父睦为司徒兄颂为太尉宗族多居贵位者而勋独持清操不以地势尚人。
    孔昱七世祖霸成帝时历九卿封褒成侯自霸至昱爵位相系其卿相牧守五十三人列侯七人。
    周燕汝南人为郡吏曹太守杜杀人燕代受罪不食而死有五子皆至刺史太守。
    魏夏侯为大将军封高安乡侯卒子充嗣。又帝追思功欲使子孙毕侯分邑千户赐七子二孙爵皆关内侯弟廉及中子素自封列侯从弟渊为征西将军封博昌亭侯弟渊妻太祖内妹长子衡尚太祖弟女封安宁亭侯黄初中赐渊中子霸太和中赐霸四弟爵皆关内侯霸弟威官至兖州刺史威弟惠乐安太守惠弟和河南尹威子骏并州刺史次庄淮南太守。《庄子》湛以才博文章至南阳相散骑常侍庄晋景阳皇后姊夫也。繇此一门侈盛於时。
    陈纪为鸿胪纪子群为司空群子泰为尚书左仆射纪弟谌孙佐官至青州刺史佐弟坦为廷尉佐子准为太尉封广陵郡公准弟戴徵及从弟堪并至大位准孙逵。《字林》道有誉江左为西中郎将追赠卫将军王凌为征东将军假节都督扬州诸军事是时凌外甥令狐愚以才能为兖州刺史屯平阿舅甥并典兵专淮南之重。
    刘本名炎犯晋太祖讳改为位至太仆子粹字纯嘏侍中次宏字终嘏太常次潢字冲嘏光禄大夫清冲有贵识名亚乐广宏子咸徐州刺史次耽晋陵太守耽子忄炎字真长尹丹阳为中兴名士也。
    吴士燮为交太守兄弟并为列郡雄长一州偏在万里威尊无上出入鸣钟磬备具威仪笳箫鼓吹车骑满道胡人夹毂焚烧香者常有数十妻妾乘辎子弟从兵骑当时贵重震服百蛮尉佗不足逾也。
    周瑜为偏将军两男一女女配太子登男循尚公主拜骑都尉有瑜风早卒循弟允初拜兴业都尉妻以宗女授兵千人屯公安黄龙元年封都乡侯诸。
    葛瑾为大将军而弟亮为蜀丞相二子恪融皆典戎马督领将帅族弟诞。又显名於魏一门三方为冠盖天下荣之。
    晋庾嶷为太仆颍川人子{}字玄默尚书阳翟子嶷弟遁字德先太中大夫遁裔嗣克昌为世盛门侍中骏河南尹纯皆遁之子豫州牧长史呆遁之孙太尉文康公亮司空冰皆遁之曾孙贵达至今。
    杨文宗武元皇后父也。其先仕汉四世为三公文宗为魏通事郎袭封{艹务}亭侯。
    阮籍兄子咸咸子瞻瞻弟孚咸从子修孚族弟放放弟裕裕子佣宁普佣早卒宁鄱阳太守普骠骑谘议参军佣子歆之中领军宁子腆秘书监腆弟万龄及歆之子弥之元熙中并列显位。
    周札为右将军会稽内史时札兄靖子懋晋陵太守靖流亭侯懋弟筵征虏将军吴兴内史筵弟赞大将军从事中郎武康县侯赞弟缙太子文学都乡侯次兄子勰临淮太守乌程公札一门五侯并居列位吴士贵盛莫与此比。
    范平吴郡人仕吴为临海太守三子咸泉并以儒学至大官泉子蔚关内侯。
    毛宝为征虏将军豫州刺史至孙璩三叶拥旄开国者四人将帅之家与寻阳周氏为辈而人物不及也。王坦之湛之曾孙也。为中书令徐兖二州刺史子恺字茂仁愉字茂和并少践清阶恺袭父爵愉稍迁骠骑司马加辅国将军恺太元末为侍中领右卫将军多所献替兄弟贵盛当时莫比愉子绥先是湛之父昶为魏司空昶之父泽为汉雁门太守已有名称忱亦坦之子。又秀出绥亦著称八叶继轨轩冕莫与为比焉。
    宋朱龄石字伯倪沛郡沛人也。家世将帅祖腾建威将军吴国内史伯父宪及斌并为西中郎元真将佐宪为梁国内史斌为汝南内史。
    何尚之为左光禄开府侍中领中书令子邵尚太祖第十六女南郡公主女彭城王义康巴陵哀王休。若。
    周峤尚高祖第四女宣成德公主二女建平王宏庐江王以贵戚显官。
    南齐褚渊尚宋巴西公主弟澄父湛之尚始安公主薨纳侧室郭氏生渊後尚吴郡公主生澄渊事主孝谨主爱之湛之凶主表渊为嫡澄尚宋文帝女庐江公主拜驸马都尉历官清显渊位侍中司空录尚书事。
    刘悛为五兵尚书历朝皆见恩遇太祖为鄱阳王锵纳悛妹为妃高宗。又为晋安王宝义纳悛女为妃自是连姻帝室。
    王慈为冠军将军司徒左长史慈妻刘秉女子观尚世子长女吴县公主主修妇礼姑未常交答江夏王锋为南徐州妃慈女也。
    王缋为太常女安陆王子敬世祖宠子永明三年纳妃修外舅姑之礼世祖遣文惠太子相随往缋家置酒设乐公卿皆冠冕而至当世荣之。
    王玄载为平北将军兖州刺史弟玄邈为持节都督南秦二州军事征虏将军西戎校尉梁南秦二州刺史兄弟同时为方伯。
    王融字元长为中书郎祖僧达中书令曾高并台辅梁明僧绍位至贵州刺史僧绍子山宾北兖州刺史山宾弟少遐。又拜青州刺史明氏南渡虽晚并有名位自宋至梁为刺史者六人。
    陈欧阳长沙临湘人也。为广州刺史征南将军时弟盛为交州刺史弟遂为衡州刺史合州显贵名振南土。
    鲁广达吴州刺史悉达弟也。时江表将帅各领部曲动以千数而鲁氏犹多广达後至中领军。
    王冲为左仆射加特进左光禄大夫领丹阳尹有子三十人并致通官。
    後魏长孙道生太武时为司空侍中与从父嵩俱为三公当世以为荣。
    尉诺世祖时为幽州刺史兄太真为湘州刺史古真为定州刺史诺兄弟并为方伯当世荣之。
    于栗为豫州刺史封新安公卒赠太尉子雒拔为侍中尚书令卒官雒拔六子长子烈为领军卒赠太尉烈子忠为侍中薨赠司空烈弟果历朔华并恒四州刺史果弟劲位沃野镇将爵富昌子宣武纳其女为皇后封劲太原郡公後为征北将军定州刺史卒赠司空自栗至劲累世贵盛一皇后四赠公三领军二尚书令三开国公。
    封懿初为慕容宝中书令兄孚为太尉懿俊伟有才气能属文与孚虽器行有长短然名位略齐。
    卢道裕尚献文女乐浪长公主弟道虔尚孝文女济南长公主外甥李尚庄帝女丰亭公主一门三主当世以为荣。
    李冲显贵门族荣盛六姻兄弟子侄皆有爵官一家岁禄万疋有馀。
    王肃父奂南齐雍州刺史奂及兄弟并为齐武帝所杀肃自建邺来奔尚陈留长公主肃前妻谢生子绍及二女肃临薨谢始摧二女及绍至寿春宣武纳其女为夫人孝明。又纳绍女为嫔绍位中书侍郎。
    罗延居也。侯结玄孙献文帝天安中为骠骑将军左光禄大夫结从子渥渥子是并历通显。
    北齐斛律金为太师左丞相长子光大将军次子羡及孙武都并开府仪同三司出镇方岳其馀子孙皆封侯贵达一门一皇后二太子妃三公主尊宠之盛当时莫比。
    白建历特进侍中中书令诸子幼稚俱为州郡主簿新君选补必先召辟男婚女嫁皆得胜流当时以为荣宠之极。
    杨为神武行台右丞表解职还葬一门之内赠太师太传丞相大将军者二人太尉录尚书及中书令者三人仆射尚书者五人刺史太守者二十馀人追荣之盛古今未之有也。及丧柩进发吉凶仪卫直二十馀里会葬者将万人。
    後周独孤信为太保大宗伯信长女周明敬后第四女唐元贞皇后第七女隋文献皇后三代皆为外戚自古以来未之有也。
    隋郑译字正义荣阳开封人也。祖琼魏太常父道邕魏司空译周武帝时起家给事中拜银青光禄大夫转左侍中与仪同刘纳常侍帝侧。
    窦炽开皇初拜太傅赞拜不名炽事亲孝奉诸兄以悌顺闻及其位望隆重而子孙皆处列位遂为当时盛族。
    李穆仕周以军功为武卫将军领侍中开府太祖封穆姊妹皆为郡县君开皇初拜太师真食成安县三千户，於是穆子孙虽在襁褓悉拜仪同其一门执象笏者百馀人穆之贵盛当时无比。
    于义字慈恭在周时破王谦超拜上柱国时义兄翼为太尉弟智兄子仲文并上柱国大将军已上十馀人称为贵盛。
    杨素为左仆射贵宠日隆其弟约从父文思弟纪及族父异并尚书列卿诸子无汗马之劳位至柱国刺史亲戚故吏布列清显素之贵盛近古未闻素子玄感以军功位至柱国与其父俱为第二品朝会则会列其後高祖命玄感降一等玄感拜谢曰：不意陛下宠臣之甚许以公庭获展私敬。
    乞伏慧为太仆卿封宜民郡王其兄贵和。又以军功为王一门二王称为贵显。
    贺。若弼为右武侯大将军弼时贵盛位望隆重其兄隆为武都郡公弟东为万荣郡公并刺史列将弼家珍玩不可胜计婢妾曳绮罗者数百人时人荣之。
    唐房玄龄为尚书左仆射封魏国公监修国史居端揆十五年女为韩王妃男遗爱尚高阳公主频表辞位优诏不许。
    高士廉祖岳齐清河王尚书令太保父励齐乐安王尚书右仆射隋洮州刺史士廉文德皇后之舅官至尚书左仆射封申国公。
