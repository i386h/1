<!-- { "loadSidebar": true } -->
    彭城王勰献文之子孝文南讨汉阳假勰中军大将军加鼓吹一部及为中书令孝文宴大臣於清徽堂日宴移於流化池芳林之下孝文曰：向宴之始君臣肃然及将军觞也。而流景将颓竟不尽恋恋馀光故重引卿等因仰观桐叶之茂曰：其桐其椅其实离离恺悌君子莫不令仪今林下诸贤足敷讠哥咏遂令黄门侍郎崔光读暮春群臣应诏诗至勰诗孝文乃为之改一字曰：昔祁奚举子天下谓之至公今见勰诗始知中令之举非私也。勰对曰：臣露此拙方见圣朝之私赖蒙神笔赐刊得有令誉孝文曰：虽雕琢一字犹是玉之本体勰曰：臣闻诗三百一言以蔽今陛下赐刊一字足以价等连城後从孝文征沔北大破梁将崔慧景孝文不豫内侍医药孝文有瘳车驾还京会百僚於皇极堂行饮至策勋之礼命舍人宣旨勰翼弼六师纂戎荆楚沔北之勋每毗庙从讨新野有克城之谋受命邓城致大捷之效功为群将之最也。别当受赏不替厥庸孝文谓勰曰：吾与汝等早罹艰苦中逢契阔每谓情意随事而疏比缠患经岁危同寒叶非汝孔怀情敦忠孝孰能动止躬亲必先药膳每寻此事感思殊远勰悲泣对曰：臣等宿遭不天酷恨长世赖陛下抚育得参人伍岂谓上灵无鉴复使圣躬违和万国所悬苍生系望寝兴之劳岂申荼蓼以破慧景等勋增邑五百户。又诏曰：朕形疲稚年心劳长岁积思成疴顿发汝颍第六弟勰孝均周弟诚侔姬旦遗食舍寝动止必亲敦医劝膳诚力俱竭永言保康实赖同气。又秉务缉政百司是凭纲维折衷万揆获济抚师於霖浩之辰处戎於荐逼之日安外静内功济大道侍省之绩可以孔怀无褒翼亮之勤实乃勋高社稷宜有酬赏以旌国功可增邑一千户勰辞曰：臣受遇缘亲荣枯事等以此获赏深乖情愿乞追成旨用息谤言诏曰：汝在私能孝处公必忠比来勤忧足布朝野但可祗膺寻以勰为司徒太子太傅侍中如故宣武即位以有功任宰辅勰固让宣武虽许之犹逼以外任尚书令王肃等奏臣等闻旌功表德道贵前王庸勋亲亲义高盛典是故姬旦翼周光宅曲阜东平宰汉宠绝列藩彭城王勰景思内昭英风外发协廓乾规扫氛汉沔属先帝在天凤旌旋旆静一六师肃宁南服登圣皇於天衢开有魏之灵论道中铉王猷以穆七德丕宣九功在咏臣等参议宜增邑一千五百户诏曰：览奏倍增殒绝未足以上酬勋德。且可如奏勰频表固让宣武与勰《书》曰：恪奉辞暨今悲恋哽咽岁月易远便迫暮冬每思闻道奉承风教父既辞荣闲外无容顿违至德出藩累朔荒驰实深今遣主书刘道斌奉宣悲恋愿父来望必当留京展泄哀穷指不云：远勰乃朝於京师景明初齐豫州刺史裴叔业以寿春内属诏勰都督南征诸军事馀如故与尚书令王肃迎接寿春诏曰：五教治枢古难其选自非亲贤兼切莫应斯举王以明德懋亲任属保傅出居藩陕入御衮章内外克谐民神攸属今董率戎麾威号宜重可复授司徒以光实望。又诏勰以本官领扬州刺史。
    广川刚王谐庄王略之子太和中薨将大殓孝文素服深衣哭之入室哀恸抚尸而出诏赠谐武卫将军及葬孝文亲临送之东阳王丕孝文嗣位累迁太尉录尚书事淮南王他淮阳王尉元河东王苟颓并以旧老见礼每有大事引入禁中乘步挽杖於朝进退相随文明太后为王造宅故亦为丕造甲第第成帝后幸之率百官文武享燕焉使尚书令王宣诏赐丕金印一纽。又特赐金券帝北巡狩丕留守赐所乘车马往来府省帝幸平城子隆谋逆丕免死为太原百姓丕年垂八十犹自平城力载随驾至雒留雒阳帝每遣左右慰勉之乃还晋阳孝文没丕自并来赴宣武引见之以丕旧老礼有加焉寻敕留雒阳後宴于华林都亭特令二子扶侍坐起丕历仕六世年垂七十位极公辅而还为庶人然犹心恋京邑不能自绝人事诏以丕为三老袭常山宣王忠字仙德孝文时累迁右仆射赐爵城阳公太和四年疾笃辞退养病於高柳舆驾亲送都门之外群僚友臣执别者莫不涕泣及卒皆悼之命有司为立碑铭。
    淮南王他阳平王熙之子太和初拜侍中转征西大将军迁司徒赐安车几杖入朝不趋太和十二年薨孝文有事宗庙始荐闻他薨为之废祭舆驾亲临恸诏有司监护丧事。
    南平王浑阳平王熙之第二子太武器其艺能尝引侍左右赐马百匹子霄嗣霄好直言正谏孝文特垂钦重诏曰：自今奏事相称可去姓名唯南平王一人可直言某封太和十七年薨赐朝服宜衣一袭东园第一秘器绢千匹孝文缌衰临霄丧哀动左右燕不举乐赠卫将军定州刺史赐帛五百疋。
    江阳王继南平王霄第二子子叉先纳灵太后妹及太后临朝数与孝明幸继宅置酒高会班赐有加寻迁侍中骠骑大将军仪同三司特进领军如故徙封京兆王继疾患积年就养于家每至灵太后与孝明游幸於外时令扶入宫守禁内及节庆宴飨皆力疾参焉特转太保侍中加後部鼓吹孝明诏曰：至节嘉辰礼有朝庆亲尊戚老理宜优异王位高年宿可依齐郡王简故事朝讫引坐免其拜伏转太傅侍中频让不许大官给酒馔供宾客。又诏令乘步挽至殿庭两人扶侍礼秩与丞相高阳王相埒後除使持节侍中太师大将军录尚书事大都督节度西道诸军出师之日车驾临饯倾朝祖送赏赐万计继启求还复江阳诏从之继长子义娶灵太后妹孝明初以侍中领军辅政威振於内外乃封其子亮平原郡开国公食邑一千户及拜孝明御南门临观并赠赐御马帛千疋。
    广阳王嘉简王建闾子宣武时拜卫大将军尚书令除仪同三司嘉好饮酒或沉醉在宣武前言笑自得无所顾忌帝以属尊年老尝优容之与彭城北海高阳诸王每入宴集极忄弥夜数加赏赐帝亦时幸其第。
    广陵侯衍阳平王新成之次子为徐州刺史至州病重孝文敕徐成伯乘傅疗疾差成伯还帝曰：卿定名医赉绢三千匹成伯辞请受一千帝曰：诗云：人之云：亡邦国殄瘁以是而言岂惟三千匹乎！其为帝所重如此。
    南安惠王祯性忠谨事母以孝闻孝文赐帛千匹以褒之徵赴讲武。
    祯子英字虎儿时梁平三关戍宣武诏曰：知贼城已下复克三关展威辟境声略宣振公私称泰良以欣然将军渊规内断忠谋外举受律扬旌克申庙虽方叔之制蛮荆召虎之扫淮浦匹兹蔑如也。新州初附宜广经略想善检督必令周固有所委付然後凯旋耳。
    安定靖王休太和中为大司马从驾幸邺命休率从驾文武迎家於平城孝文亲饯休於漳水之北十七年春与太保齐郡王简并蠲朔望之礼十八年休寝疾高祖幸其第流涕问疾中使医药相望於路薨赠帛三千疋自薨至殡车驾三临孝文至其门改服裼衰素笄加皇太子百官皆从行吊礼及将葬。又赠布帛二千疋诏假黄钺加羽葆鼓吹虎贲班剑六十三人悉准三老尉元之仪孝文亲送出郊恸哭而返诸王恩礼莫比焉宣武世配享庙庭。
    任城文宣王澄从孝文征南至悬瓠以笃疾还京驾饯之汝坟赋诗而别常山刺史穆泰反以澄行州事遂授节铜虎竹使符御仗左右孝明世为司空侍中西域之厌达波斯诸国各因公使并送澄骏马一匹澄请付公仆以充国闲诏曰：王廉贞之德有过楚湘可敕付厩以成君子大哉！之美後为司徒尚书令薨诏百僚会丧赠假黄钺使持节都督中外诸军事太傅领太尉公加以殊礼备九锡依晋大司马齐王攸故事谥曰：文宣澄之葬也。凶饰甚盛灵太后亲送郊外停舆悲哭哀动左右百官会赴千馀人莫不欷当时以为哀荣之极澄弟嵩为安南将军扬州刺史累战有功後为苍头李太伯所害宣武为嵩举哀於东堂赙绢一千匹赠车骑将军领军。
    澄子嵩为安南将军杨州剌史累战有功后为苍头李太伯所害宣武为嵩举哀於柬堂堂赠绢一千匹赠车骑将军领军。
    嵩弟顺为左仆射尔朱荣之乱为鲜于康奴所害家徒四壁无物殓尸止有书数千卷而已门下通事令史王才达裂裳覆之庄帝还宫遣黄门侍郎山伟巡喻京邑伟临顺丧悲恸无已既还庄帝怪而问曰：黄门何为声散伟以状对庄帝敕侍中元祉曰：宗室亡非一不可周赡左仆射清苦之节死乃益彰特赠绢百疋馀不得为例赠骠骑大将军尚书令司徒公定州刺史谥曰：文烈。
    高阳王雍献文之子为骠骑大将军司州牧宣武时幸雍第尽家人之礼孝明初诏入居太极西柏堂谘决大政给亲信二十人。又诏雍为宗师进太傅侍中领太尉公王如故别敕将作营国子学寺给雍居之灵太后诏雍乘步挽入掖门。又以本官录尚书事雍频表辞逊优答不许诏侍中敦谕孝明览政诏雍乘车出入大司马门进位丞相给後部羽葆鼓吹倍加班剑催令速拜诏雍依齐郡顺王简太和故事朝讫引坐特优拜伏之礼孝昌初诏曰：比相府弗开阴阳未变王秉哲居宗勋望隆重道庇苍生威被华裔体国犹家匪躬在节可开府置佐吏。又诏曰：丞相高阳王道德渊广明允笃诚仪刑太阶垂风下国实所以予违汝弼致治责成宜班新制宣之遐迩其州郡先上司徒公文悉可改上相府施所符告皆亦如之後遇害於河阴赠假黄钺相国。
    城阳王徽为安西将军秦州刺史诏书旦至夕发徽以将之秦部请诣阙恭授仍表启固陈请不之职改授辅国将军加度支尚书元颢入雒徽从庄帝北巡及车驾还宫以与谋之功除侍中大司马太尉公加羽葆鼓吹增邑通前三万户。
    章武王融与葛荣战败见杀孝明举哀於东堂赐东园秘器朝服一具采二千八百段寻以融死事进赠司徒加後部鼓吹。
    袭常山王素孙晖孝明世为尚书令摄吏部选事神龟元年卒赐东园秘器赠使持节都督中外诸军事司空公将葬给羽葆鼓吹班剑二十人羽林二百二十人。
    赵郡王谧灵王之子除都宫尚书加安南将军正光四年薨给东园秘器朝服一具衣一袭赙帛五百匹。
    谧弟惠羽林监直阁将军早卒赙帛五百匹赠镇远将军恒州刺史。
    武川镇将军兰子志为雒阳令与御史中尉争路帝谓邢峦曰：此儿竟可谓王孙公子不镂自雕峦曰：露竹霜条故多劲节非鸾则凤其在本枝也。
    武昌王鉴宣武时为征虏将军徐州刺史克梁角城帝诏鉴曰：知摧角城威谋展称良以欣然此城襟带淮浒川路冲要自经昔未能克之蚁固积纪每成边害将军渊规潜运妙略克宣辟境克城功著不日扌处要扼喉津径势阻可谓勋高三捷朕甚嘉焉守御诸宜善以量度宣慰之使寻当别遣。
    上党王天穆以平邢杲之乱庄帝加太宰羽葆鼓吹增邑通前七万户。
    北齐广平公盛神武从叔祖也。历位太尉天平三年薨赠假黄钺太尉太师录尚书事。
    平秦王归彦神武族弟天保中以讨侯景功封为长郡公除领军大将军领军加大自归彦始也。文宣诛高德政金宝财货悉以赐之及为司空时孝昭将入云   龙门都督成休宁列拒而不内归彦谕之然後得入进向柏阁永巷亦如之孝昭践祚以此弥见优重每入常在平原王段韶上以为司空兼尚书令斋宫内唯天子纱帽臣下皆戎帽特赐归彦纱帽以宠之平阳王淹神武子皇建初为太傅与彭城王氵攸河间王孝琬并给仗身羽林百人。
    彭城王氵攸神武子为太师录尚书事河清三年车驾巡幸氵攸留邺为群盗所害赠假黄钺太师太尉录尚书事给せ京车。
