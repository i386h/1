<!-- { "loadSidebar": true } -->
    齐王宪讨北齐任城王氵皆广宪王孝衍於信都宪至信都登张耳蒙以望俄而氵皆领军尉相愿伪出战略阵遂以众降相愿氵皆之腹心也。众骇因破之擒氵皆及孝衍宪谓氵皆曰：任城王何苦至此氵皆曰：下官神武帝子兄弟十五幸而独存逢宗社颠覆今日得死无愧坟陵宪壮之命归其妻子厚加资给。又问孝衍孝衍自陈国难辞泪俱发俯仰有节宪亦为之改容。
    韦世康自武帝平齐授司马总管长史时东夏初定百姓未安世康绥抚之士庶胥附。
    杨雄为通雒防主雄处疆场务在保境息民接待敌人必推诚仗信齐雒州刺史独孤永业深相钦尚移书称美之。
    杨忠为大将军再举尽定汉中之地宽以御众甚得新附之心。
    隋虞庆则初仕後周为并州总管长史时稽胡数为反叛越王盛御史下大夫高讨平之将班师等咸谋须文武略者镇遏之表请庆则，於是即拜石州总管甚有威惠境内清肃稽胡慕义而归者八千馀户。
    高为左军大将萧岩之叛也。诏绥集江汉甚得民和。
    韦冲开皇初为开府时发南汾胡千馀州人北筑长城在涂皆亡高祖呼冲问计冲曰：夷狄之性易为反覆皆由牧宰不称之所致也。臣谓以礼绥静可不劳兵而定帝然之命冲绥怀叛者月馀皆至并赴长城下书劳勉之寻拜石州刺史甚得诸胡欢心後为营州总管冲容貌都雅宽厚得众心抚羯契丹皆能致其死力奚畏惧朝贡相续开皇中为南宁州总管持节抚慰冲既至南宁帅爨震及西爨首领皆诣府参谒帝大悦下诏褒扬之。
    韦开皇中平陈之後为江州总管进图岭南既至广州说陈渝州都督王猛下之岭表皆定帝闻而大悦许以便宜从事所绥集二十四州拜广州总管长孙晟为左勋卫骠骑将军持节护突厥晟遣降虏觇俟雍问知其牙内屡有灾变夜见赤虹光照数百里天狗雨血三日流星坠其营内有声如雷每夜自惊言隋师。且至并遣奏知仍请出讨突厥都速等归染於前後至者男女万口晟安置之由是突厥悦附後都蓝大乱为其部下所杀晟因奏请曰：今王师临境战数有功贼内横离其王被杀乘此招诱必并来降请遣染於部下分头抚慰帝许之果尽来附慕容三藏以功授大将军。又授廓州刺史州极西界与吐谷浑邻接奸宄犯法者皆迁配彼州流人多有逃逸及三藏至招纳绥抚百姓爱悦襁负日至吏民歌颂之。
    周法尚为柱州总管桂州人李光仕作乱诏法尚讨之光仕率劲兵保白石洞其党有来降附辄以妻子还之居旬日降者数千人。
    唐韦仁寿初为州都督府长史时南宁州内附朝廷使安抚类皆受贿边人患之或有叛者高祖以仁寿素有能名令检校南宁州都督寄听政於越使每岁一至其地以慰之仁寿将兵五百人至西洱河承制置八州十七县授其豪帅牧宰法令清肃人怀忄悦。
    许绍为陕州刺史行军总管绍与王世充萧铣疆境深接绍之士卒为贼辄杀之绍执得敌人皆资给放去诸贼感鬼自是以後不复侵掠合境获安。
    张士贵高祖起义初遣经略河南士贵勒兵遇桑显和击破之召所俘虏三千馀人慰喻遣还。
    卢士良武德中为河南刺史吐谷浑及党项入寇士良击破之前後归附者六十馀户後检校晋州事及在河南既兵乱之後户口去散到官之始城邑萧条才数百家士良抚纳夷夏大弘恩信数载之後复业者三千馀家时党项羌依阻山谷频为寇盗士良战捷之後诸羌畏惧相率内属卒不为患。
    刘咸为广州总管武德六年岗州刺史冯士以新会反咸讨降之复其位。
    李靖为兵部尚书讨萧铣降之仍渡岭至桂州遣人分道招抚其大首领冯盎李光度等皆遣子弟来谒自馀州县莫不服从量其诚效授以官爵凡所招慰户数十万优诏劳勉授靖岭南道安抚大使简较桂州总管靖以南方去朝廷遥远丧乱以来不见恩德。若不遵以礼乐兼示兵威无以变其风俗遂率所部兵马发往桂州南巡所经之处靖请自存抚耆老问其疾苦远近悦服。又突厥种落离叛朝廷进取以靖为代州行军总管抚纳降附靖轻骑先据定襄城突厥部落望风逃散由是突厥颉利可汗率众归款进封代国公。
    张俭贞观初为朔州刺史突厥颉利败後恩给部落饥寒离散俭招慰安辑之其不来者便居碛北既亲属分往私相往还俭雅得其情亦不禁止但存纲纪羁縻而已及俭移胜州都督州司谓其将叛遽以奏闻诏起俭为使观动静俭单马推诚入其部落召诸首领布以腹心咸匍匐稽颡应时而至便移就代州即令检校代州都督恩给部落竟无叛离俭遂劝其营田每年丰熟虑其私蓄富实易生骄侈表请和籴拟就贮备蕃人喜悦锐意营田长城之北有同中壤由是边储实焉。
    李素立为扬州大都督府司马时突厥铁勒部落相率内附太宗於其地置瀚海都护府以统之以素立为瀚海都护。又有阙泥熟别部尤为边患素立遣使招谕降之夷人感其惠争奉牛酒素立唯收其酒一杯馀悉还之建立廨舍开屯田久之转绵州刺史苏定以高宗显庆二年为伊丽道行军总管破阿史那贺鲁於金牙山尽收其所据之地，於是悉命诸部归其所居间通道路列置馆驿埋瘗骸骨所在问疾苦分其疆界复其产业贺鲁所掳掠者悉括还之，於是西域诸国安堵如故。
    裴行俭以麟德二年为安西大都护西域诸国多慕义归降。
    薛仁贵总章元年为安东都护总兵二万人以镇高丽仁贵恤孤老躬俭约盗贼有者随才任使忠孝节义咸加旌表高丽人众莫不欣然慕化。
    薛讷为幽州都督睿宗太极元年为并州大都督府长史和戎军大使讷镇幽州二十馀载边人怀之未尝深入虏亦不敢犯。
    李晟德宗时镇泾原常曰：河陇之陷也。非吐蕃能之皆以将帅贪暴种落携贰人不得耕稼展转皆东徙自弃之耳。且土无丝絮人苦征役思唐之心，岂有已乎！乃倾家财赏降者以怀来之降虏浪息曩晟奏封王每蕃使至晟必置浪息曩别座衣以锦袍金带以宠异之蕃人皆相指因荣羡息曩。
    李复为岭南节度使琼州久陷於蛮獠中复累遣使降之因奏琼州设都督府以抚绥之。
    韦皋为剑南节度使贞元四年四月东蛮鬼王骠旁等自陷州臣於吐蕃绝朝贡者二十馀年及是皋招诱之始弃吐蕃内附来朝特封为和义顺政等郡王。且衣以冠带仍给两林勿邓等部落功而遣之。又皋以云   南蛮众一万与吐蕃和好蕃人入寇必以蛮为前锋，於是遣使通云   南蛮以离吐蕃之助其王异牟寻因遣使愿受正朔，於是朝廷命词部郎中兼御史中丞袁滋持节册异牟寻为南诏王自是遂修朝贡而吐蕃不寇蜀边。
    马总宪宗时为淮西节度使总以申光蔡等州久陷贼寇人不知法威刑劝导咸令率化奏改彰义军曰：淮西贼之伪迹一皆削荡。
    李逊为濠州刺史先是濠之都将杨腾刻削士卒州兵三千人各谋杀腾腾觉走扬州而家属皆死濠兵不自戢因行攘剽及逊至郡馀乱未殄徐驱其间为陈逆顺利害之势众皆释甲请罪因以宁息。
    郑权为德棣沧景节度使朝廷用兵讨淄青李师道权奏於安德平原二县之间置归化县以集降民李夷简为西川节度使时有州刺史王以贪虐为蛮戎所怒相率攻之州遂乱夷简发使晓谕戎人畏伏。
    卢简求凡历四镇皆接边邮属杂虏寇边因之移授所至抚御边鄙晏然太原素管退浑契沙陀三部落或抚纳不至多为边患前政或要之诅盟质之子弟然为盗不息简求抚之以德接以恩信所执子弟一切遣之故五部之人欣然听命。
    崔从为坊丹延节度使时内接畿甸外连羌落从镇抚甚得其制党项有以羊马来致之从皆抚慰还之。
    後唐魏王继岌以庄宗同光三年冬平蜀遣使赍书诏南诏蛮（时郭崇韬欲声教达於南荒募蜀川曾使南诏者有秦州副使徐蔼谙云   南苴羊城途路。且云：中和二年僖宗在蜀令嗣王龟年使云   南蔼季父为副使蔼为判官时不到苴羊城只达於善闸回时约为甥舅许出降安化公主云   南使来迎公主次驿报收长安黄巢东走乃以佗岁）。
    霍彦威初仕梁为州节度使凤翔李茂贞攻围半年竟不能下或得俘掠悉放之归秦人怀之遂无侵扰。
    王处直为定州节度使处直为人精简好求吏理虽地处一隅介於大国招怀抚纳甚得人和药彦稠明宗时授州节度使诏会兵制置盐州蕃戎逃遁获陷蕃士庶千馀并遣复乡里。
    张希崇镇灵武闵帝应顺元年正月沙州瓜州遣牙将各以方物朝贡回鹘可汗仁美遣使献故可汗仁裕遗留贡物鞍马器械仁美。又献美玉圆玉秋辔冈砂羚羊角波斯宝纟玉带盖希崇招怀边镇内附故也。
    张敬询为大同军节度使至镇招抚室韦曷刺钵于钺万馀帐以捍北边。
    晋冯晖为滑州节度使移镇灵武初张希崇镇灵州以久在北蕃颇究边事能驾御河西边人而数年之间侵盗屏息希崇卒未有主帅蕃部寇钞无复畏惮而晖疆暴之名闻於遐徼及晖到镇蕃部集庆晖大张宴席酒ゾ丰备群夷告醉争陈献贺晖皆以锦采酬之蕃情大悦党项拓拔彦超者州界部族之大者晖至来谒厚加待遇仍为在城治第丰其服玩因留之不令归部河西养马所产易为交市晖期年得马五千匹而蕃部归心。
    汉薛怀德为邢州节度上言昨契丹侵逼诸县人户入山逃避臣已散差人招携安抚渐已复业。
    周向训知延州太祖广顺三年六月上言所属蕃部侵盗汉户臣已招唤诸部酋率设酒食仍令誓约更不敢侵犯。
    王景为凤翔节度使世宗显德二年五月上言今月七日收下黄牛新城大忌等三砦相次。又收下鬼迷黄花下湛滴水皂荚等五砦其乡村人户并已招携安抚。
    ●卷三百九十八
    ○将帅部　明天时择地利抚士卒助明天时
    执筒律以听军声观天文以察时变盖吉凶之将至必朕兆之豫彰虽子产谓天道焉知郑不复火而师旷歌南风弗竞楚果无功故有推毂授符受诏引察阴阳之变辨星纬之祥避危就安候敌观变。若能旁择地利兼取人和先胜而行何往弗利。
    周太公从武王伐纣到邢丘轭折为三天雨三日不休武王惧召太公而问之曰：纣未可伐乎！太公曰：不然轭折为三者军当分为三也。天雨三日欲洗吾兵也。
    晋祖逖为镇西将军有妖星见於豫州之分逖见星曰：为我矣。方平河北而天欲杀我此乃不国也。俄卒於雍丘。
    谢艾为前凉张重华将石季龙遣将王擢麻秋等侵重华艾引兵出振武夜有二枭鸣于牙中艾曰：枭邀也。六博得枭者胜今枭鸣牙中克敌之兆也，於是进战大破之秋遣王擢略地至於曲柳艾临之艾建牙旗盟将士时索遐为军正将军有西北风吹旌旗东南指遐曰：风为号令今能令旗指之天所赞也。破之必矣。军次神鸟王擢与前锋战败遁还河南。
