<!-- { "loadSidebar": true } -->
三年二月济南上言凤凰集台县丞霍收舍树上赐台长帛五十匹丞三十匹尉半之吏卒人三匹凤凰所过亭部无出今年田租赐男子爵人二级。
顺帝以延光四年十一月丁巳即位己卯赐公卿以下钱各有差。
永建元年正月大赦天下赐男子爵人二级为父後三老孝弟力田人三级流民欲自占者一级鳏寡孤独笃癃贫不能自存者粟人五斛贞妇帛人三匹。
二月赐百官随辇宿卫及拜除者各有差。
十二月赐王主贵人公卿以下布各有差。
四年正月丙子帝加元服赐王主贵人公卿以下金帛各有差赐男子爵及流民欲占者人一级为父後三老孝弟力田人二级鳏寡孤独笃癃贫不能自存者帛一匹。
阳嘉元年正月乙巳立皇后梁氏赐爵人二级三老孝弟力田三级爵过公乘得移与子。若同产同产子民无名数及流民欲占者人一级鳏寡孤独笃癃贫不能自存者粟人五斛。
三年五月大赦天下赐民年八十以上米一斛肉二十斤酒五斗九十以上加赐帛人二匹絮三斤。
永和四年四月戊午大赦天下赐民爵及粟帛各有差。
建康元年四月辛巳立皇太子恢为皇太子改年建康大赦天下赐爵人各有差。
桓帝建和元年正月大赦天下赐吏更劳一岁男子爵人二级为父後及三老孝弟力田人三级鳏寡孤独笃癃贫不能自存者粟人五斛贞妇帛人三匹。
二年正月甲子皇帝加元服庚午大赦天下赐河间渤海二王黄金各百斤彭城诸国王各五十斤公主大将军三公特进侯中二千石二千石将大夫郎吏从官四姓及梁邓小侯诸大夫以下帛各有差年八十以上赐米酒肉九十以上加帛二匹绵三斤。
永兴二年十一月甲辰校猎上林苑遂至函谷关赐所过道旁年九十以上钱各有差。
延熹二年十月行幸长安赐长安民粟人十斛园陵人五斛行所过县三斛。
灵帝建宁元年二月大赦天下赐民爵及帛各有差献帝建安九年十一月赐三公以下金帛各有差自是三年一赐以为常制。
十年九月赐百官尤贫者金帛各有差。
二十年正月甲子立贵人曹氏为皇后赐天下男子爵人一级孝弟力田二级赐诸王侯公卿以下各有差。
延康元年四月饶安县言白兔雉见赐饶安田租渤海郡百户牛酒大三日。
魏文帝初嗣丞相魏王位以汉延康元年二月赐诸侯王将相以下大将粟一万斛帛一千匹金银各有差等。
黄初元年十一月受汉禅赐男子爵人一级为父後及孝弟力田人二级封爵增位各有差。
三年立皇后郭氏赐天下男子爵人二级鳏寡孤独笃癃及贫不能自存者赐。
明帝青龙元年正月甲申青龙见郊之摩陂井中二月丁酉幸摩陂观龙，於是改年改摩陂为龙陂赐男子爵人二级鳏寡孤独无出今年租赋。
景初二年十二月辛巳立皇后赐天下男子爵人二级鳏寡孤独。
齐王正始元年八月车驾巡省雒阳界秋稼赐高年力田各有差。
四年正月帝加元服赐群臣各有差。
陈留王以甘露五年六月甲寅嗣位大赦赐民爵及帛各有差。
晋武帝太始元年十二月丙寅受魏禅赐天下爵人五级鳏寡孤独不能自存者人五斛丁卯以骠骑将军石苞为大司马封乐陵公车骑将军陈骞为高平公卫将军贾充为车骑将军鲁公尚书令裴秀为钜鹿公侍中荀勖为济北公太保郑充为太傅寿光公太尉王祥为太保睢陵公丞相何曾为太尉朗陵公御史大夫王沉为骠骑将军博陵公司空荀ダ为临淮公镇北大将军卫为阳公其馀增封进爵各有差文武并增位二等戊辰诏大弘俭约出御府珠玉玩好之物颁赐王公以下各有差。
三年九月赐王公以下帛各有差。
四年正月律令成封爵赐帛各有差庚寅诏曰：使四方之内弃末反本竞农务功能奉宣朕志令百姓勤事乐业者，其唯郡县长吏乎！先之劳之在於不倦每念经营职事亦为勤矣。其以中左典收种草马赐县令长相及郡国丞各一匹。
六年十一月幸辟雍行乡饮酒之礼赐太常博士学生帛牛酒各有差。
七年正月丙午皇太子冠赐王公以下帛各有差。
咸宁元年二月以奉禄薄赐公卿以下帛各有差。
二年正月赐诸散吏至於士卒丝各有差。
十月丁卯立皇后杨氏赐王公以下及於鳏寡各有差。
太康元年三月以吴平大赦改元大五日恤孤老困穷。
二年三月赐王公以下吴生口各有差。
十年十一月帝疾瘳赐王公以下帛有差。
惠帝永平元年二月甲寅赐王公以下帛各有差五月赐孝弟高年鳏寡力田者帛人三匹。
十一月大五日。
永宁元年四月齐王ぁ等举兵诛赵王伦乘舆反正大赦改元孤寡赐五斛大五日。
六月戊辰大赦增吏位二等。
太安元年六月癸卯立清河王遐子覃为皇太子赐孤寡帛大五日。
元帝大兴元年三月即位大赦改元文武增位二等明帝太宁三年三月戊辰立皇子衍为皇太子大赦增文武位二等天三日赐鳏寡孤独帛人二匹。
成帝以太宁三年闰三月己丑即位大赦增文武位二等赐鳏寡孤独帛人二匹。
咸和元年二月丁亥大赦改元大五日赐鳏寡孤老米人二斛咸。
康元年正月庚午朔帝加元服大赦改元增文武位一等大三日赐鳏寡孤独不能自存者粟五斛康帝以咸康八年六月甲午即位十二月增文武位二等。
穆帝升平元年正月加元服大赦改元增文武位二等。
八月立皇后何氏大赦赐孝弟鳏寡米五斛逋租宿债皆勿收大三日。
简文帝以咸安元年十一月己酉即位戊午大赦天下大五日增文武位二等孝顺忠贞鳏寡孤独米人五斛己未赐桓温军三万人人希一匹米一斛。
孝武宁康三年八月立皇后王氏大赦加文武位二等。
太元元年五月大赦增文武位各一等。
安帝隆安元年春正月己亥朔加元服改元增文武位一等。
义熙元年桓玄诛乘舆反正大赦赐百姓爵二级鳏寡孤独人五斛大五日。
後魏道武登国二年正月班赐功臣长孙嵩等七十三人各有差。
三年五月癸亥北征库莫奚六月大破之获其四部杂畜十馀万渡弱落水班赏将士各有差。
六年十月戊戌北征蠕蠕追之及於大碛南林山下大破之班赐从臣各有差十二月既灭卫辰车驾次於盐池自河以南诸部悉平簿其珍宝畜产名马三十馀万匹牛羊四百馀万头班赐大臣各有差。
七年五月班赐诸官马牛羊各有差。
十年破慕容宝众获文武将吏数千人器甲辎重军资杂财十馀万计班赏大臣将校各有差。
皇始二年十月破慕容贺ら众获其所傅皇帝玺绶图书府库珍宝簿列数万班赐功臣及将士各有差天兴二年二月大破高车杂种还次牛川及薄山刻石记功班赐从臣各有差。
七月辛酉大阅於鹿苑飨赐各有差。
三年正月赐群臣布帛各有差。
天赐元年十有一月诸部子孙失业赐爵者三千馀人。
明元永兴三年七月戊申赐卫士三日布帛各有差。
辛酉赐附国大夫锦衣服各有差。
四年八月壬子命民大三日己卯赐王公以下至宿卫将士布各有差。
五年二月赐阳平王熙及诸王公侯将士布帛各有差神瑞元年正月辛巳幸繁赐王公以下至於士卒百工布帛各有差。
二年正月车驾至自北伐赐从征将士布帛各有差二月赐附国大渠帅朝岁首者缯帛金各有差。
泰常五年正月庚戌朔自薛林东还至於屋窦城享劳将士大二日班禽兽以赐之。
七月丁未幸中太室赐从者大。
七年正月自中西行幸屋窦城赐从者大三日蕃渠帅缯帛各有差。
太武始光二年十月车驾至自北伐以其杂畜班赐将士各有差。
三年正月车驾至自北伐班军实以赐将士行留各有差。
七月筑马射台於长川帝亲登台观走马王公诸国军长驰射中者赐金帛缯絮各有差。
四年正月车驾至自西伐赐留台文武生口缯帛马牛各有差。
七月筑坛于祚岭戏马驰射赐射中者金帛缯絮各有差。
八月至自西伐饮至策熏告於宗庙班军实以赐留台百僚各有差。
神四年正月平赫连定车驾次於木根山大享群臣赐布帛各有差。
二月癸酉车驾还宫饮至策熏告於宗庙赐留台百官各有差。
延和元年八月讨冯文通扌┧冀阳虏获生口班赐将士各有差。
三年正月乙未车驾次於汝水太飨群臣班赐各有差。
太延元年六月诏曰：比者以来祯瑞仍臻其令天下大五日。
正平元年正月丙戌朔大会群臣於江上文武受爵三百馀人。
三月车驾至自南伐赐留台文武所获军资生口各有差。
文成以正平二年十月戊申即位改兴安元年十二月甲申文武各加位一等（初帝班赐百僚谓征北将军源贺曰：朕大赉善人卿其任意取之勿谦退也。贺辞固使取之贺唯取戎马一匹而已）。
二年正月戊戌诏曰：朕以眇身纂承大业惧不能宣慈惠和宁济万邦夙夜兢兢。若临渊谷然即位以来百姓晏安风雨顺序边方无事众瑞兼呈不可胜数。又於苑内获方寸玉印其文曰：子孙长寿群公卿士咸曰：休哉！岂朕一人克臻斯应实繇天地祖宗降之所至也。思与兆庶共兹嘉庆其令民大三日。
太安四年二月行幸辽西登碣石山观沧海大飨群臣於山上班赏进爵各有差改碣石山为乐游山筑坛记行於海滨。
和平三年四月河内人张超於怀楼新城北故佛图处获玉印以献印方二寸其文曰：富乐日昌永保无疆福禄日臻长享万年玉色光润模制精巧百僚咸曰：神明所授非人所为也。诏天下大三日。
孝文延兴三年十月癸巳太上皇帝南巡至於怀州所过问民疾苦赐高年孝弟力田布帛。
太和元年十月癸酉宴京邑耆老年七十以上於太华殿赐以衣服。
四年六月丁卯以澍雨大洽曲赦京师以纟由绫绢布百万匹及南伐所俘赐王公以下。
七月壬子改作东明观诏会京师耆老赐锦采衣服几杖稻米蜜面复家人不徭役。
五年二月辛卯朔大赦天下赐孝弟力田孤贫不能自存者帛有差。
四月壬子以南俘万馀口班赐群臣。
六年三月辛巳幸武州山石窟寺赐贫老者衣服。
十七年正月壬子朔帝享百僚於太极殿乙丑诏曰：夫骏奔入觐臣下之常式锡马赐车君人之恒惠今诸边君蕃裔皆处集象魏趋锵紫庭贡享既毕言旋无远各可依秩赐车旗衣马务令优厚其武兴宕昌各赐锦采缯纟广一千吐谷浑世子八百邓至世子虽因事至都亦宜赉及可赐三百命数之差皆依别牒七月癸丑以皇太子立诏赐民为父後者爵一级为公士曾为吏属者爵二级为上造鳏寡孤独不能自存者粟人五斛。
八月帝南伐车驾至泗州民年七十以上赐爵一级路见眇跛者停驾亲问所经伤民秋稼者亩给五斛戊辰济河诏雒怀并泗所过四州之民百年以上假县令九十以上赐爵三级八十以上赐爵二级七十以上赐爵一级鳏寡孤独不能自存者粟人五斛布二匹十月诏京师及诸州从戎者赐爵一级应募者加二级主将加三级。
十八年车驾南巡诏相兖豫三州百年以上假县令九十以上赐爵二级七十以上赐爵一级孤老鳏寡不能自存者赐粟五石帛二匹。
八月帝幸怀朔诸镇还所过皆亲见高年问民疾苦贫窘孤老赐以粟帛。
十一月辛未朔诏冀定二州民百年以上假以县令九十以上赐爵三级八十以上赐爵二级七十以上赐爵一级鳏寡孤独不能自存者赐以帛。
