<!-- { "loadSidebar": true } -->
    谯周字允南巴西人为中散大夫太子家令于时军旅数出百姓瘁周与尚书令陈祗论其利害退而书之谓之仇国论。
    陈术字申伯汉中人博学多闻著释论七篇历三郡太守。
    吴张字子纲广陵人为大帝长史见冉榴枕爱其文为作赋陈琳在北见之以示人曰：此吾乡里张子纲所作也。後见陈琳作武库赋应讥论与琳书深叹美之琳答曰：自仆在河北与天下隔此间率少於文章易为雄霸故使仆受此过差之谭非其实也。今景兴（魏王朗字景兴）在此足下与子布（吴张昭字子布）在彼所谓小巫见大巫神气尽矣。著诗赋铭诔十馀篇。
    胡综字伟则汝南固始人也。为建武中郎将黄武八年夏黄龙见举口，於是大帝称尊号因瑞改元。又作黄龙大牙树在中军诸军进退视其所向命综作赋後为偏将军凡自大帝统事诸为文诰策命邻国书符略皆综之所造也。
    薛综字敬宗沛郡人少善属文有秀才为太子少傅领选曹尚书赤乌六年卒凡所著诗赋难论数万言名曰：私载子莹建衡中为选部尚书领太子少傅後主追叹综遗文。且命莹继作莹遂献诗。
    张昭字子布彭城人少好学时汝南主簿应劭议宜为旧君讳论者互有异同著论州里才士陈琳等皆称善之。
    严字曼才彭城人少耽学为尚书令卒著孝经传潮水论。又与裴玄张承论管仲季路皆传於世。
    孙丞好学有文章作萤火赋行於世。
    范慎字孝敬广陵人为太子登宾客著论二十篇名曰：矫非後为太尉终。
    韦曜字弘嗣吴郡人少好学能属文为太子中庶子时蔡颖亦在东宫性好博奕太子和以为无益命曜论之。
    ●卷八百三十八
    ○总录部　文章第二
    晋阮籍字嗣宗陈留尉氏人在魏为步兵校尉会文帝让九锡公卿将劝进使籍为其辞籍沉醉忘作临诣府使取之见籍方据按醉眠使者告籍便书按使写之无所改窜辞甚清壮为时所重籍尝登广武观楚汉战处叹曰：时无英雄使竖子成名登武牢山望京邑而叹，於是赋豪杰诗陈留王景元四年卒嗣宗能属文初不留思作咏怀诗八十馀篇为世所重著达庄论叙无为之贵文多不录籍尝於苏门山遇孙登遂著大人先生传。
    嵇康字叔夜谯人为中散大夫著养生论君子无私论康能属文撰上古以来高士为之传赞欲友其人於千载也。又作太师箴亦足以明帝王之道焉复作声无哀乐论甚有条理康所著诸文论六七万言皆为世所玩。
    何劭字敬祖为仆射迁司徒劭博学善属文撰荀粲王弼传及诸奏议文章并行於世。
    张华字茂先范阳人学业优博辞藻温丽初未知名著鹪鹩赋以自寄陈留阮籍见之叹曰：王佐之才也。後为尚书当时诏诰皆所草定惠帝时为侍中中书监华惧后族之盛作女史箴以为讽华所著文章并行於世。
    傅玄字休奕北地人善属文为司隶校尉卒文集百馀卷行於世傅咸字长虞玄子为司隶校尉好属文论虽绮丽不足而言成规鉴颍川庾纯尝叹曰：长虞之文近乎！诗人之作矣。
    傅祗字子庄咸从父弟也。後为司徒著文章论十馀万言。
    傅畅祗子也。为秘书丞作晋诸公叙赞二十二卷。又为公卿故事九卷。
    乐广字彦辅南阳人为太子中庶子迁侍中河南尹广善清言而不长於笔将让尹请潘岳为表岳曰：当得君意广乃作二百句语述己之志岳因取次比便成名笔时人咸云：若广不假岳之笔岳不取广之旨无以成斯美也。
    索靖字幼安敦煌人为游击将军领雍秦凉义兵与贼战被伤卒撰晋诗二十卷。
    华谭字令思广陵人为鄄城令过濮水作。《庄子》赞以示功曹而廷掾张延为答教其文甚美。
    向秀字子期与嵇康为竹林之游。又共吕安灌园於山阳康被诛秀应本郡计入雒秀自此行作思旧赋後为散骑常侍卒。
    阮修字子宣性简狂不修人事所著述甚寡尝作大鹏赞後为太子洗马。
    应贞字吉甫少以才闻魏正始中夏侯玄盛有名势贞在玄坐作五言诗玄嘉玩之武帝践祚为给事中帝於华林园宴射贞赋诗最美後迁散骑常侍卒文集行於世。
    庾岂攵字子高为陈留相岂攵见王室多难终知婴祸乃著意赋以豁情犹贾谊之鸟也。
    刘实字子贞为吏部郎参文帝相国军事以多进趋廉逊道缺乃著崇让论以矫之。
    潘岳字安仁荣阳中牟人夙以才颖见称辟太尉府举秀才泰始中武帝躬耕藉田岳作赋以美其事後为长安令作。《西征赋》述所经人物山水文清意谐累迁黄门侍郎既仕宦不达乃作闲居赋以歌事遂情焉岳辞藻绝丽尤善为哀诔之文。
    皇甫谧字士安安定人沉静寡欲以著述为务自号玄晏先生著礼乐圣真之论其後乡人劝令应辟命谧为释劝论以通志焉武帝咸宁初诏以为太子中庶子。又徵为议郎召补著作郎并不应太康三年卒所著诗赋诔颂论难甚多并重於世。
    挚虞字仲治京兆长安人少事皇甫谧才学通博著述不倦郡檄主簿虞尝以死生有命富贵在天天之所者义也。人之所助者信也。履信思顺所以延福违此而行所以速祸然道长世短祸福舛错怵迫之徒不知所守荡而积忿或迷或放故借之以身假之以事先陈处世不遇之难遂弃彝伦轻举远游以极常人罔惑之情而後引之以正反之以义推神明之应於视听之表重否泰之运於智力之外以明夫仕命之不可违故作思游赋举贤良为太子舍人除闻喜令时天子留心政道。又吴冠新平天下安虞上太康颂以美晋德後为太常卿性爱士人有表荐者常为其辞。
    王蔚河东猗氏人世修儒史之学魏中领军曹羲作至公论蔚善之而著至机论辞义甚美官至夏阳侯相。
    王接字祖游蔚子也。为临汾公相国尚书令王堪统行台上请接补尚书殿中郎未至卒所著杂论议诗赋碑颂驳难十馀万言丧乱尽失。
    束字广微阳平人性沉退不慕荣利作玄居赋以拟客难後为尚书郎卒所著补亡诗文集数十篇行於世云：
    卢钦字子。若范阳人为尚书仆射领吏部卒所著诗赋论难数十篇名曰：小道子。
    华峤字叔骏才学深博为秘书监加散骑常侍所著论议难驳诗赋之属数十万言。
    华畅峤少子也。有才思所著文章数万言遭冠乱避难荆州为贼所害。
    孙盛字安国太原人为秘书监给事中造诗赋论难数十篇。
    孙楚字子荆太原中都人才藻卓绝爽迈不群少所推服惟雅敬同郡王济初楚除妇服作诗以示济济曰：未知文生於情情生於文览之凄然增伉俪之重位至冯翊太守。
    孙绰字兴公楚之子博学善属文少居於会稽游於山水十有馀年乃作遂初赋以致其意绰绝重张衡左思之赋每云：三都二京五经之鼓吹也。常作天台山赋辞致甚工初成以示友人范荣期云：卿试掷地当作金石声也。荣期曰：恐此金石非中宫商然每至佳句取云：应是我辈语後为廷尉卿领著作绰少以文才推称於时文士绰为其冠温王郄庾诸公之薨必须为碑文然後刊石焉。
    陆机字士衡吴郡人大司马抗之少子士衡有异才文章冠世服膺儒术非礼不动抗卒领父兵为牙门将年二十而吴灭退居旧里闭门勤学积有十年以孙氏在吴而祖父世为将相有大勋於江表深慨後王举而弃之乃论大帝所以得後主所以亡。又欲述其祖父功业遂作辨亡二篇入雒累迁中书郎齐王ぁ既矜功自伐受爵不让机恶之作豪士赋以刺。又以圣王经国义有封建因采其远指著五等论後成都王[A13C]表为平原内史机天才秀逸辞藻宏丽张华常谓之曰：人之为文常恨才少而子更患其多弟常与。《书》曰：君苗见兄文取欲烧其笔砚後葛洪著书称机犹玄圃之积玉无非夜光焉五河之吐流泉源如一焉其宏丽妍赡英锐飘逸亦一代之绝手其为人所推服如此所著文章凡三百馀篇并行於世。
    陆字士龙士衡弟也。清正有才理入雒累迁中书侍郎成都王颖表为清河内史与士衡同遇害所著文章三百四十九篇。又撰新书十篇并行於世。
    陆喜字恭仲士衡从父兄在吴为吏部尚书博学有才思常为自叙曰：余读幽通思玄四愁而作娱宾九思。又作西州清论传於世。
    文立字广休巴郡人为卫尉卒所著章奏诗赋数十篇行於世。
    成公绥字子安少有俊才词赋甚丽默自守不求闻达时有孝乌每集其庐舍绥为有反哺之德以为祥禽乃作赋美之。又以赋者贵能分赋物理敷演无方天地之盛可以致思矣。历观古人未之有赋岂独以至丽无文难以辞赞不然何其阙哉！遂为天地赋。又雅好音律常当暑承风而啸冷然成曲因为啸赋张华推重绥每见其文叹服以为绝伦荐之太常徵为博士历迁中书郎每与华受诏并为诗赋年四十三卒所著赋杂笔十馀卷行於世。
    左思字太冲齐国人辞藻壮丽造齐都赋一年乃成复欲赋三都会妹芬入宫移家京师乃诣著作郎张载访岷邛之事遂构思十年门庭藩溷皆著纸笔遇得一句即便疏之自以所见不博求为秘书郎及赋成时人未之重思自以其作不让班张恐以人废言安定皇甫谧有高誉思造而示之谧称善为其赋序张载为注魏都刘达注吴蜀而序之陈留卫。又为思赋作略解自是之後盛重於时司空张华见而叹曰：班张之流也。使读之者尽而有馀久而更新，於是豪贵之家竞相传写雒阳为之纸贵初陆机入雒欲为此赋闻思作之抚掌而笑与弟。《书》曰：此间有伧父欲作三都赋须其成当以覆酒瓮耳思赋出机绝叹伏以为不能加也。遂辍笔焉。
    邹湛字润甫南阳人为少府卒所著论事议二十五首为时所重。
    枣据字道彦颍川人善文辞为太子中庶子卒所著诗赋论四十五首遇乱多亡失子腆字玄方为襄城太守亦以文章显腆弟嵩字台产才艺尤美为散骑常侍。
    张载字孟阳安平人父收蜀郡太守载性雅博学有文章太康初至蜀省父道经剑阁载以蜀人恃险好乱因著铭以作诫益州刺史张敏见而奇之乃表上其文武帝遣使镌之於剑阁山。又为摧论及汜赋司隶校尉傅玄见而嗟叹以车迎之言谈尽日为之延誉遂知名起家著作位郎。
    张协字景阳载弟也。少有隽才为河间内史弃绝人事屏居草泽守道不竞拟诸文士作七命世以为工永嘉初徵为黄门侍郎不就终於家。
    王沉字彦伯少有俊才出於寒素不能随俗浮沉为时豪所抑仕郡文学掾郁郁不得志及作释时论是时王政陵迟官才失实君子多退而穷处遂终於里闾惠帝元康初为松滋令。
    吴郡蔡洪字叔开有才名作孤奋论与释时意同读之者莫不叹息焉。
    潘尼字正叔岳之从子少有清才与岳俱以文章见知性静退不竞惟以勤学著述为事著安身论以明所守元康初为太子舍人上释奠颂後为著作郎为乘舆箴。
