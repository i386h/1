<!-- { "loadSidebar": true } -->
    豆代田初为明元内细射与奚斤前锋先入擒宋将毛德祖并长史司马二人以功迁内三郎。又从讨赫连昌乘胜追贼入其宫太武壮之拜勇武将军後从驾平昌以战功赐奴婢五十口黄金百斤银百斤神中讨蠕蠕赐爵关中侯从讨平凉击破赫连定得奚斤等太武以定妻赐之诏斤膝行授酒於代田敕斤曰：全尔身命者代田功也。改爵井陉侯加散骑常侍右卫将军领内都幢将从讨和龙战功居多迁殿中尚书赐奴婢六十口以前後军功进爵长广公加平东将军後为统万镇大将军。
    奚乌侯为建义将军赐爵夷馀侯从征蠕蠕及赫连昌以功进爵城阳公加员外散骑常侍出为虎牢镇将文成兴光中卒陪葬金陵。
    叔孙建为征南大将军都督冀青徐济四州诸军事南方惮其威略大延三年薨太武悼惜之赐葬金陵长孙翰初明元时为平南将军率众镇北境威名甚著後为都督北部诸军事平北将军真定侯给殿中十队加旌旗鼓吹蠕蠕每犯塞翰拒击有功进爵为公太武即位徵还京师进封平阳王加安集将军蠕蠕大檀入寇云   中太武遣翰袭战大檀奔走神三年薨帝深见悼惜为之流涕亲临其丧礼赙赐有加陪葬金陵。
    长孙陈为羽林郎征和龙贼自西门出将犯外围陈击退之追斩至其城下以功赐爵五等男。又从征凉州为都督将领大官迁殿中给事中进号为子。
    长孙兰为中散常从征伐以破平凉功赐爵雎阳子加奋威将军。
    长孙石雒为都将从征赫连昌以功拜乐部尚书赐爵临淮公加宁西将军长孙真为中散从征平凉以功赐爵临城子拜员外散骑常侍广武将军。
    穆崇为龙骧将军进爵长乐侯从驾西征白龙北讨蠕蠕以功加散骑常侍镇北将军进爵建安公文成时为征西大将军献文天安元年崇卒赠征西大将军和归为统万将军赐爵成皋男与西平公安颉攻虎牢扌友之进爵高阳侯。
    王度为殿中给事迁尚书从征赫连昌讨蠕蠕有功赐爵济阳公加散骑常侍平南将军。
    宿沓干为虎贲幢将从征平凉有功拜虎威将军侍御郎赐爵汉安男转中散迁给事兼领二曹从驾讨和龙以功赐奴婢七十户。
    来大千为常侍从讨蠕蠕战功居多迁征北大将军赐爵卢陵公延和初车驾北伐大千为前锋大破虏军後吐京胡反以大千为都将讨平之在吐京卒丧还停於平城南太武出还见而问之左右以对太武悼叹者良久诏曰：大千忠勇尽节功在可嘉今听其丧入殡城内赠司空。
    周观为北镇军将太武初从讨蠕蠕以军功进为都副将镇云   中神中。又讨蠕蠕大获增爵为侯从征平凉进爵金城公迁为都将从破离石胡加散骑常侍。
    闾大肥为都将击大檀大破之还至渴侯山遂讨东部高车於已尼陂。又征平凉有功大武将拜大肥为王遇疾而卒追赠中山王。
    于栗自道武登国初为冠军将军与宁朔将军公孙兰领步骑二万潜自太原从韩信故道开井陉关路袭慕容宝於中山既而车驾後至见道路修理大悦即赐其名马赵魏平定道武置酒高会谓栗曰：卿即吾之黥彭也。大赐金帛明元永兴中关东群盗大起西河反叛栗受命征伐所向皆平即以本号留镇平阳寻转镇远将军河内镇将赐爵新城男奚斤之征虎牢别率所部攻王涓之於金墉涓之弃城遁走迁豫州刺史进爵新安侯太武之征赫连昌栗与宋兵将军周几袭陕城乘胜长驱仍至三辅进爵为公加安南将军平统万迁蒲坂镇将後迁镇南将军卒赐东园秘器朝服一具衣一袭赠太尉。
    陆真为内三郎数从征伐所在摧锋舀阵前後以功屡受赏赐太武太平真君中从讨蠕蠕以功赐爵关内侯宋将王玄谟寇滑台真从太武讨之至江真再破其军拜建武将军石城子还攻盱眙真功居多迁给事中。
    陈建为下大夫内行长太武讨山胡白龙建以身捍贼杀贼数人太武壮之赐户二千。
    司马悦为镇远将军豫州刺史悦与镇南将军元英攻义阳克之以悦为征虏将军郢州刺史时梁武帝遣其豫州刺史马仙卑等率众一万於三关起城及其辅国将军济阴太守蓟沛精卒二千戍之悦令西关统军诸灵凤掩击败之诏曰：司马悦首谋义阳征略有捷。且违京既久屡请入朝可遂此志听其赴阙寻诏以本将军为豫州刺史论义阳之勋封渔阳县开国子食邑三百户。
    司马天助为平东将军破宋将闾万龄军前後多所虏获拜侍中都督青徐兖三州诸军事。
    李韶字元伯吕荀儿反於秦州除抚军将军西道都督行秦州事与右卫将军元丽率众讨平之寻即真玺书劳勉。
    陆俟为龙骧将军与西平公安颉督诸军攻虎牢克之赐爵建邺公拜冀州刺史。又为安定镇大将追讨叛羌金崖等皆获之拜散骑常侍後安定卢永刘超等叛诏加都督秦雍诸军事遂平永超等太武大悦徵还京师转外都大官文成践祚拜征西大将军进爵东平王。
    毛之为吴兵将军领步兵校尉从太武征平凉有功迁散骑常侍前将军。又加冠军将军从讨和龙别破三堡赐奴婢牛羊。
    罗斤为。
    平西将军平凉州攻城野战多有克捷以功赐爵带方公。
    伊馥为殿中尚书常典宿卫从太祖幸瓜步频有战功进爵镇军将军苟颓为中散从太武南征为前锋都将每临敌对战常先登舀阵帝至江赐爵建德男加宁远将军韩茂为虎贲中郎将从太武征赫连昌以功赐茂爵蒲阴子加强弩将军迁侍辇郎。又从征统万大破之及从平平凉茂所冲莫不应弦而殪繇是太武壮之拜内侍长进爵九门侯从征蠕蠕频战大捷战功居多迁司卫监录前後功拜散骑常侍殿中尚书进爵安定公。
    吕温为幢将从太武征赫连昌先登舀阵每战必捷以功拜宣威将军奉车都尉。
    尉眷为安北将军出镇北境与平阳长孙翰击蠕蠕别帅大获而还。又擒赫连昌以功拜宁北将军加散骑常侍进爵源阳公。又从征和龙督万骑前驱慰喻降二千馀户寻为假节加侍中都督豫雒二州及河内诸军事安南将军开府镇虎牢。又张掖王秃保周之反也。率师讨杀之诏眷留镇凉州加都督凉沙河三州诸军事安西将军领护羌校尉转敦煌将文成时率师北击伊吾克其城大获而还寻拜侍中太尉进爵为王文成以眷元老赐杖履上殿和平四年薨文成悼惜之赠大将军。
    司马楚之为征南将军徵入朝会南藩诸将表宋文帝欲来侵以楚之为使持节安南大将军封琅琊王屯颍川以拒之其长史临邑子步还。表曰：楚之渡河百姓思旧义众云   集汝颍以南望风翕然回首革面斯诚陛下应天顺民圣德广被之所至也。道武大悦玺书劳勉赐前後部鼓吹後为镇西将军云   中镇大将在边二十馀年以清俭著闻文成和平五年卒帝悼惜之赠都督梁益秦宁四州诸军事征南大将军领护西戎校尉扬州刺史陪葬金陵。
    李宝文成初代司马文思镇怀荒授镇北将军大安五年薨年五十三诏赐命服一袭赠以本官。
    于雒扌友为外都大官文成诏与南阳王惠寿督四州之众讨平陇西屠各王景文等拜侍中殿中尚书。
    吕雒扌友文成末为平原镇都将随尉元攻宋将张永于五原大败之赐爵成武侯加建义将军。
    慕容白曜献文时为征南大将军击降宋将崔道固等以功拜青州刺史。
    沈文秀以功拜都督青齐东徐州诸军事开府青州刺史。
    尉拨为凉州军将介休县男击吐谷浑以功进爵为子迁杏城镇将大收民和文成以拨清平有惠绩赐以衣服献文即位为北征都将南攻悬瓠破宋将朱湛之水军三千人拜悬瓠镇将加员外散骑常侍进爵安城侯献文嘉其声效复赐衣服。
    源贺自太武时为龙骧将军从击叛胡白龙。又讨吐京胡皆先登舀阵进号平西将军太武征凉州以贺为乡导陈攻战之计贺率精骑历诸部招慰下三万馀落凉州平迁征西将军进号西平公。又从征蠕蠕讨盖吴诸贼皆有功拜散骑常侍文成时出为征南将军冀州刺史封陇西王孝文时上书以年老称病乞骸骨许之。又给衣药珍羞太和元年二月疗疾於温汤孝文遣使者屡问消息太医视病三年秋卒赠侍中太尉陇西王印绶赠杂帛五百疋赐せ京车及命服温明秘器陪葬于金陵。
    于烈为领军孝文诏以本官从征荆沔加鼓吹一部宛邓既平车驾还雒论功加散骑常侍金紫光禄太夫。
    毕众敬为宁南将军兖州刺史献文皇兴二年朝京师因留之赐甲第一区後孝文太和中以笃老乞还桑梓引见於皇信堂赐以酒馔车一乘马三匹绢二百疋劳遣之及卒诏于兖州赐绢一千疋以供葬事奚康生以中坚将军时吐京胡反康生拒战破之迁为统军。又击杀齐将张伏护赏帛一千疋频战再退其军赏三阶帛五百疋。又齐将裴叔业围涡阳敕康生驰往赴援一战破之赏二阶帛一千疋。又扌友梁城合肥雒口三戍以功迁征虏将军封安武县开国男食邑一百户出为南青州刺史梁遣军主徐济寇边康生率将出讨破之生擒济赏帛千疋。又以梁副将张惠绍寇徐州诏康生为武卫将军一战败之还京召见宴会赏帛千疋赐骅骝御胡马一匹出为平西将军转泾州刺史时梁直阁将军徐玄明戍於郁州杀其刺史张稷以城内附孝文诏遣康生迎接赐细御银缠槊一张并枣柰果面敕曰：果者果如朕心枣者早遂朕意。
    刘昶为使持节都督吴越楚彭城诸军事大将军固辞诏不许。又赐布千疋及发孝文亲饯之命百僚赋诗赠昶。又以其文集一部赐昶孝文因以所制文笔示之谓昶曰：时契胜残事锺文业虽则不学欲罢不能晚思一见故以相示虽无足味聊复为笑耳其重昶如是。又为都督大将军特给班剑二十人太和二十一年四月卒於彭城孝文为之举哀给温明秘器钱百万布五百疋蜡三百斤朝服一具衣一袭赠假黄钺太傅领扬州刺史加以殊礼九锡给前後部羽葆鼓吹依晋琅邪武王故事。
    杨播为龙骧将军与阳平王颐等出漠北击蠕蠕大获而还孝文嘉其勋赐奴婢十口迁武卫将军复击蠕蠕至居然山而还除左将军寻假前将军随车驾南讨拥众济淮孝文甚壮之赐爵华阴子寻除右卫将军後随驾讨崔惠景於邓城破之进号平东将军吕罗汉为羽林郎初太武时上わ休官吕丰屠各王飞廉等为逆罗汉频破贼军以功迁羽林中郎幢将加建威将军後为秦益二州刺史大破仇池氐羌孝文诏曰：其所得口马便敕领纳其马付都牧口以赐卿。
    陆为北部长孝文太和八年正月与陇西公元琛并持节为东西二道大使褒善罚恶声闻京师五月诏赐夏服一具後以为北征都督击蠕蠕大破之迁侍中都曹尚书时蠕蠕。又犯塞诏率骑五千以讨之蠕蠕遁走擒其帅赤河突加散骑常侍。又为使持节镇北大将军与阳平王颐并为都督领军将军斛律桓等北征三道诸军事步骑十万以讨蠕蠕以下各赐衣物布帛孝文亲幸城北训誓群帅除尚书令卫将军大破蠕蠕而还。
    薛裔为都将讨秦州反贼支酋生擒斩之除立忠将军。
    王仲兴为折冲将军屯骑校尉。又命率千馀骑破贼於邓城除振威将军越骑校尉赐帛千疋。
