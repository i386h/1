<!-- { "loadSidebar": true } -->
    晏平仲名婴者事齐灵公庄公景公节俭力行重於齐既相齐食不重肉妾不衣帛祀其先人豚肩不掩豆氵衣濯冠以朝齐侯欲更。《晏子》之宅。《晏子》辞之及。《晏子》之如晋公更其宅反则成矣。既拜（拜谢新宅）乃毁之而里室皆如其旧（本坏里室以大。《晏子》之宅故复之）则使宅人反之（还其故室）。且谚曰：非宅是卜唯邻是卜（卜良邻）二三子先卜邻矣。（二三子谓邻人）违卜不祥君子不犯非礼（去俭即奢为非礼）小人不犯不祥古之制也。吾敢违诸乎！卒复其旧宅（曾子曰：。《晏子》可谓知礼也。已恭敬之有焉有。若曰：。《晏子》一狐裘三十年遣车一乘及墓而反国君七介遣车七乘大夫五介遣车五乘。《晏子》焉知礼）。
    公孙舍之字子展郑大夫俭而一（居身俭而用心一）。
    公仪休为鲁相奉法循理无所变更百官自正使食禄者不得与下民争利受大者不得取小食茹而美拔其园葵而弃之见其家织布好而疾出其家妇燔其机云：欲令农士工女安所雠其货乎！
    後汉祭遵颍阳人家富给而遵恭俭恶衣服後至征虏将军。
    桓鸾少立操行袍糟食不求盈馀後为议郎。
    张禹性笃厚节俭父歆为汲令卒汲吏人赙送前後数百万悉无所受後至太尉。
    王良为大司徒司直在位恭俭妻子不入官舍布被瓦器。
    崔瑗居常蔬食菜美而已家无担石储当世清之仕至济北相。
    魏常林历宰守刺史所在俭身节用其家尝饥乏糟糠弊。
    晋李裔历<身只>内外而至贫俭儿病无以市药帝赐钱十万位至司徒。
    宋王昙首手不执金玉妇女不得为饣希玩初为彭城府功曹後至扬州刺史。
    孔ダ为浔阳安陆二府长史性真素不尚矫饣希过得宝玩服用不取而他物粗败终不改易吴郡顾觊之亦尚俭素衣裘器服皆择其陋者宋世言清约称此二人。
    王俭为卫将军开府仪同三司不好声色衣裘服用取给而已。
    乐顺为湘州主簿弃官吏部郎庾杲之尝往候顺为设食枯鱼菜菹而已杲之曰：我不能食此母闻之自出常膳鱼羹数种杲之曰：卿过於茅季伟我非郭林宗仕至郢州治中卒。
    梁范岫每所居官常以廉洁著称为长城令时有梓材巾箱至数十年经贵遂不改易在晋陵唯作牙管笔一双犹以为费。
    後魏裴佗河东人为中军以老还乡佗不事家产宅不过三十步。又无田园暑不张盖寒不衣裘其贞俭。若此。
    唐郭曜子仪之长子诸弟争饣希池馆盛车服独以朴俭自处後为太子少保。
    韩性持节俭志在务公衣裘茵衽十年一易居处陋薄才蔽风雨自居重位愈清俭入仕之初以至卿相凡四十年乘五马皆及弊帷。
    于休烈自释褐秘书省正字至工部尚书在朝三十馀年历清要家无担石之蓄。
    ○总录部　谨慎
    克谨於事是谓周防能慎其言终亦寡悔苟在家而必达於从政乎！何有。若乃多知而守约居安而虑危素履是敦庸行斯执引古为鉴非礼勿动恭事上之节戒不密之失修身矩闲邪杜渐罔欺暗室靡杂尘游跬步之间颠沛，於是在少有立虽老弥笃兹乃终君子之道焉。
    鲁孔子入太庙（太庙周公庙孔子仕鲁鲁祭周公而助祭也。）每事问，或曰：孰谓邹人之子知礼乎！入太庙每事问（邹孔子父叔梁纥所治邑时人多言孔子知礼或人以为知礼者不当复问）子闻之曰：是礼也。（虽知之当复问慎之至也。）。
    季。《文子》三思而後行孔子闻之曰：再斯可矣。（季。《文子》鲁大夫季孙行父文谥也。《文子》思而有贤行其举事寡过不必有三思）。
    子家懿伯子家羁也。昭公将伐季氏告懿伯（羁庄公之玄孙）懿伯曰：谗人以君徼幸事。若不克君受其名（受恶名）不可为也。舍民数世以求克事不可必也。且政在焉其难图也。公退之（退使去）辞曰：臣与闻命矣。言。若泄臣不获死乃馆於公（恐受泄命之罪故留公宫以自明）。
    鲁参有疾召门弟子曰：启予足启予手（启开也。曾子以为受身体於父母不敢毁伤使弟子开衾而视之）诗云：战战兢兢如临深渊如履薄冰（言此诗者喻已常戒慎恐有所毁伤）而今而後吾知免夫小子（乃今日後我自知免於患难矣。小子弟子也。呼之者欲使之识其言）。
    南宫括字子容孔子弟子三复白圭（云：白圭之玷尚可磨也。斯言之玷不可为也。南容读诗至此三反覆之是其心谨慎）。
    汉爰[A13C]以慎将从高帝起留入汉（以谨慎为将也。）以都尉守广武。
    金日输黄门养马武帝游宴见马後宫满侧日等数十人牵马过殿下莫不窃视至日不敢及在帝左右目不忤视者数十年（忤逆也。）赐出宫女不敢近帝欲纳其女後宫不肯其笃慎如此帝尤奇异之後为侍中。
    张临嗣父延寿爵为平原侯性谦俭每登阁殿常叹曰：桑霍为我戒，岂不厚哉！（桑桑弘羊也。霍霍光也。言以骄奢致祸也。）。
    後汉杜安字伯夷贵戚慕其名或遗其书安不发悉壁藏之後捕贵戚宾客安开壁出书封印如故竟不罹其患後至巴郡太守。
    皇甫嵩为太常为人忧慎尽勤前後上表陈谏有补益者五百馀事皆手书毁草不宣於外。
    魏华歆平原高唐人高唐为齐名都衣冠无不游行市诗里歆为吏休沐出府则归家阖门议论持平终不毁伤人位终太尉。
    吴阚泽字德润山阴人也。性谦恭笃慎人有非短口未尝及容貌似不足者仕至尚书仆射。
    晋刘超少有志尚为县小吏稍迁琅邪国记室掾以忠谨清慎为元帝所拔常亲侍左右遂从渡江于时天下扰乱伐叛讨贰超自以职在近密而书迹与帝手笔相类乃绝不与人交书时出休沐闭门不通宾客繇是渐得亲密以左右勤劳赐爵原乡亭侯。
    蔡谟字道明性尤笃慎每事必为过防故时人云：蔡公过浮航脱带腰舟仕至左光禄大夫。
    南齐王琨为光禄大夫谦恭谨慎老而不渝朝会必早起简阅衣裳抖擞冠帻如此数四或为轻薄所笑臧荣绪隐居京口南徐州辟西曹举秀才不就爱五经。又以饮酒乱德言常为戒。
    刘字子敬方轨正直文惠太子召入侍东宫每上事取削草仕至射声校尉。
    後魏辛祥为太传元丕并州府属咸阳王禧妃即祥妻妹及禧构逆亲知多罹尘谤祥独萧然不预。
    司马惠安丹阳侯叔之孙为州龙骧府司马未曾自伐性闲淡少所交游识者云：其淳至。
    王雒儿少善骑射明元在东宫给事帐下天赐末明元出居于外雒儿晨夜侍卫无须臾违离恭勤发於至诚侍从游猎夙夜无怠性谨厚未尝有过。
    陆丽少以忠谨入侍左右太武特亲昵之举动审慎而无愆失赐爵章安子。
    崔振字延根自中书学生为秘书中散在内谨饬为孝文所知。
    叔孙俊字鬼归少聪敏年十五内侍左右性谨密初无过行入为猎郎。
    赵邕南阳人司空李冲之贵宠也。邕以少年谨端出入其家颇给按摩奔走之役冲亦深加接念令与诸子游处人有束带谒於冲者时记之以通仕平北将军幽州刺史。
    杨津少端谨以器度见称年十一除侍御中散于时孝文冲散文明太后临朝津曾久侍左右忽而咳逆失声吐血数升藏衣袖太后闻声阅而不见问其故具以实言遂以敬慎见知。
    常景字永昌累迁右光禄大夫衤必书监性和厚恭慎每读书见韦弦之事深薄之危乃图古昔可以监戒指事为象赞而述之。
    庾岳拜相州刺史邺旧有园池时果初熟丞吏送之岳不受曰：果未进御吾何得先食其谨慎如此。
    封隆之性宽和有度量义旗始建首参经略奇谋妙策密以所闻上书削藁罕闻於外高祖嘉其忠谨每多从之转齐州刺史卒。
    权会字正理志尚沉雅动遵礼则知太史局事明风角解玄象至於私室聊不及言学徒有请问者终无所说每云：此学可知不可言诸君并贵游子弟不繇此进何烦问也。会唯有一子亦不以此术教之其谨密如此。
    北齐杨字遵彦性周密畏慎常。若不足每闻後命愀然变色仕至尚书右仆射。
    後周申徽少与母居尽力孝养及长好经史性审慎不妄交游元遂为东徐州刺史引徽为主簿。
    隋于宣道字元明性谨密不交非类仕周释褐左侍上士。
    唐皇甫无逸太宗贞观中为益州刺史过於审慎所上表奏惧有误失必读之数十遍仍令官属再三披省使者就路。又追而更审每遣一使取连日不得上道。
    杨恭仁为雒州都督性虚澹必以礼度自居谦恭下士未尝忤物时人方之石庆。
    高郢性恭慎廉洁罕与人游守官奉法勤恪迁刑部郎中改中书舍人掌诰累年家无制草，或谓曰：前辈皆留制集公焚之何也。曰：王言不可存私家时人重其慎密
    ○总录部　好谦
    《易》曰：人道恶盈而好谦盖君子谦尊而光卑以自牧持之则为德柄行之可以利涉故有处实。若虚难进易退先人後已辞大取小贵而能降泰而不骄挹发於诚信恭逊见於形色播厥令誉获乃终吉书称受益不其然乎！
    孔子谓弟子曰：文莫吾犹人也。躬行君子则吾未之有得。若圣与仁则吾岂敢抑为之不厌诲人不倦则可谓云：尔已矣。公西华曰：正唯弟子不能学也。又鲁太宰问於子贡曰：夫子圣者与何其多能也。（太宰大夫官名或吴或宋未可分也。疑孔子多能於小艺）子贡曰：固天纵之将圣。又多能也。（言固天纵大圣之德。又使多能）子闻之曰：太宰知我乎！吾少也。贱故多能鄙事君子多乎！哉！不多也。（我少小贫则尝自执事故多能为鄙人之事也。君子固不多能）。又达巷党人曰：大哉！孔子博学而无所成名（达巷者党名也。五百家为党此党之人美孔子博学道艺不成一名而已）子闻之谓门弟子曰：吾何执执御乎！执射乎！吾执御矣。（闻人美之承之以谦吾执御者从名六艺之卑）。
    公子荆卫侯之子孔子曰：卫公子荆善居室（荆与蘧瑗史酋并为君子）始有曰：苟合矣。少有曰：苟完矣。富有曰：苟美矣。汉公孙弘川薛人武帝时以贤良徵为博士使モ奴还报不合意帝怒以为不能乃移病免归元光五年复徵贤良文学川国复推上弘弘谢曰：前已常西用不能罢愿更选国人。
    于定国为廷尉为人谦恭尤重经术士虽卑贱徒步定国皆与钧礼（钧礼犹言亢礼）。
    韦玄成丞相贤之子少好学修父业尤谦逊下士其接人贫贱者益加敬繇是名誉日广後亦至丞相蜀刘巴零陵人也。少知名年十八郡署户曹史主记主簿刘先主欲遣周不疑就巴学巴答曰：昔游荆比时涉师门记问之学不足纪名内无杨朱守静之术外无墨翟务时之风犹天之南箕虚而不用赐书乃欲令贤甥摧鸾凤之艳游燕雀之宇将何以启明之哉！愧於有。若无实。若虚何以堪之。
