<!-- { "loadSidebar": true } -->
    乐正子春曾子弟子以孝名闻下堂而伤其足数月不出犹有忧色门弟子曰：夫子之足瘳矣。数月不出犹有忧色何也。乐正子春曰：善哉！尔之问也。吾闻诸曾子闻诸孔子曰：天之所生地之所养无人为大父母全而生之子全而归之可谓孝矣。不亏其体不辱其亲可谓全矣。故君子顷步而弗敢忘孝也。今予忘孝之道予是以有忧色也。（顷当为跬声之误也。）一举足而不敢忘父母一出言而不敢忘父母一举足而不敢忘父母是故道而不径舟而不游不敢以先父母之遗体行乎！殆一出言而不敢忘父母是故恶言不出于口忿言不反于身不辱其身不羞其亲可谓孝矣。（径步邪趋疾也。忿言不反于身人不能无忿怒忿怒言当由其直直则不敢以忿言来也。）其视疾也。复加一饭则脱然愈（脱然疾除貌也。言消息得其节）复损一饭则脱然愈复加一衣则脱然愈复损一衣则脱然愈其母死五日而不食曰：吾悔（勉︹过礼）之自吾母而不得吾情（恶犹何也。）吾恶乎！用吾情汉石建万石君奋之子建为郎中令白首万石君尚无恙每五日归谒亲（郎官五日一下）入于舍窃问侍者取亲中{君巾}厕<片俞>身自氵洒（亲谓父也。中{君巾}。若今言中衣也。厕<片俞>者近身之小衫。若今汗衫也。世谓小袖衫为厕<片俞><片俞>音授洒先礼切）复与使者不敢令万石君知之以为常万石君卒建哭泣哀思杖乃能行岁馀建亦死诸子孙咸孝然建最甚。
    冯唐以孝著为郎中署长（以孝得为郎中而为郎署之长也。著音竹助切）公孙弘养後母母卒服丧三年位至丞相霍去病父中孺河东平阳人（中读曰仲）以县吏给事平阳侯家（县遣吏於侯之家供事也。）与侍者卫少儿私通而生去病中孺吏毕归家娶妇生光因绝不相闻久之少儿女弟子夫得幸於武帝立为皇后去病以皇后姊子贵幸既壮大自知父为霍中孺未及求问会为骠骑将军击匈奴道出河东太守郊迎负弩矢先驱（郊迎近於郊界之上也。先驱者导其路也。）至平阳传舍遣吏迎霍中孺趋入拜谒将军迎拜因跪曰：去病不早自知为大人遗体也。中孺扶服叩头（服音蒲北切）曰：老臣得命将军此天力也。去病大为中孺买田宅奴婢而去还复过焉。
    金日本匈奴休屠王太子与弟伦俱没入官母教诲两子甚有法度武帝闻而嘉之病死诏图画于甘泉宫署曰：休屠王阏氏日每见画取拜乡之涕泣然後去位至侍中驸马都尉。
    杜延年父周为御史大夫延年後为御史大夫居父官府不敢当旧位坐皆易其处。
    韦玄成父贤其先鲁人以昭帝时徙平陵玄成别徙杜陵病。且死因使自白曰：不胜父子恩愿乞骸骨归葬父墓上许焉而韦贤次子舜留鲁守坟墓位丞相翟方进为丞相身既富贵而後母尚在方进内行修饰供养甚笃。
    原涉父为南阳太守卒时少行三年丧者涉让还南阳赙送行丧冢庐三年由是显名京师涉位至天水太守。
    後汉梁统更始二年召补中郎将使安集凉州拜酒泉太守会更始败赤眉入长安统与窦融及诸郡守起兵保境谋共立帅初以位次咸共推统统固辞曰：昔陈婴不受主者以有老母也。今统内有尊亲。又德薄能寡诚不足以当之遂共推融为河西大将军。
    邓禹内文明笃行淳备事母至孝位至太傅。
    樊宏子也。谨约有父风事後母至孝及母卒哀思过礼毁病不自支光武常遣中黄门朝暮送饣粥位至光禄大夫。
    铫期父猛为桂阳太守卒期服丧三年乡里称之位至卫尉。
    祭遵丧母负土起坟位至征虏将军。
    祭彤早孤至孝见称遇天下乱野无烟火而独在冢侧每贼过见其尚幼而有志节皆奇而哀之位至太仆。
    鲁恭父建初为武陵太守卒恭年十二弟丕七岁昼夜号踊不绝声郡中赙赠无所受乃归服丧礼过成人乡里奇之恭位至司徒。
    孔奋事母孝谨虽为俭约奉养极求珍膳躬率妻子同甘菜茹位至武都太守。
    戴良字叔鸾汝南慎阳人少诞节母喜驴鸣良常学之以娱乐焉及母卒兄伯鸾居庐啜粥非礼不行良独食肉饮酒哀至乃哭而二人俱有毁容或问良曰：子之居丧礼乎！良曰：然礼所以制情佚也。情苟不佚何礼之论夫食旨不甘故致毁容之实。若味不存口食之可也。论者不能夺之。
    廉范祖丹为王莽大司马庸部牧父遭丧乱客死於蜀汉范遂流寓西州西州平归乡里年十五辞母西迎父丧蜀郡太守张穆丹之故吏乃重资送范范无所受与客步负丧归葭萌载船触石破没范抱持棺柩遂俱沉溺众伤其义钩求得之疗救仅免於死穆闻复驰遣使持前资物追范范。又固辞位至蜀郡太守。
    刘平本名旷更始时天下乱平弟仲为贼所杀其後贼复忽然而至平扶持其母奔走逃难与母俱匿野泽中平朝出求食逄饿贼将烹平叩头曰：今旦为老母求菜老母待旷为命愿得先归食母毕还就死因涕泣贼哀而还之位至宗正。
    陆续会稽人为州别驾从事刺史尹兴坐楚王英事徵诣廷尉续考掠备至终无异辞续母远至京师觇候消息狱事特急无缘与续相闻母但作馈食付门卒以进之续虽见考苦毒而辞色慷慨未尝易容唯对食悲泣不能自胜使者怪而问其故续曰：母来不得相见故泣耳使者大怒以为狱门吏卒通传意气召将案之续曰：因食馈羹识母所自调和故知来耳非人告也。使者问何以知母所作乎！续曰：母常截肉未尝不方断葱以寸为度是以知之使者问诸谒舍续母果来，於是阴嘉之上书说续行状帝即赦兴等事。
    邓彪明帝时为太仆数年丧後母辞疾乞身诏以光禄大夫行服。
    班超字仲升固之弟为官写书受直以养老母明帝问固知之除超为兰台令史。
    王琳字巨尉年十馀岁丧父母因遭大乱百姓奔逃惟琳兄弟独守冢庐号泣不绝。
    桓典丧母事叔母如事亲位至光禄勋。
    赵孝为卫尉以孝行闻弟礼为御史中丞礼亦恭让行已类於孝。
    江革齐国临淄人失父独与母居遭天下乱盗贼并起革负母逃难备经险阻常采拾以为养数遇贼或劫欲将去革取涕泣求哀言有老母辞气愿款（愿谨也。款诚也。）有动人者贼以是不忍犯之或乃指避兵之方遂得俱全於难革转客下邳穷贫裸跣行佣以供母便身之物莫不毕给建武末年与母归乡里每至岁时县当案比（案验以比之犹今貌阅也。）革以母老不欲摇动自在辕中免车不用牛马由是乡里称之曰：江巨孝太守常备礼召革以母老不应及母终至性殆灭伏冢庐服竟不忍除郡守遣丞掾释服因请以为吏位至谏议大夫。
    彭修会稽毗陵人年十五父为郡吏得休与修俱归道为盗所劫修困迫乃拔佩刀前持盗帅曰：父辱子死卿不顾死邪盗相谓曰：此童子义士也。不宜逼之遂辞谢而去乡党称其名位至吴令。
    冯豹衍子也。後母恶之尝因豹夜寐欲行毒害豹逃走得免敬事愈谨而母疾之益深时人称其孝位至尚书。
    窦章以三辅遭羌寇避难东国家於外黄（外黄县属陈留故城在今汴州雍丘县东）居贫蓬户蔬食躬勤孝养位至大鸿胪朱穆年五岁便有孝称父母有病取不饮食差乃复常位至尚书。
    乐恢父亲为县吏得罪於令牧将杀之恢年十一常俯伏寺门昼夜号泣令闻而矜之即解出亲位至骑都尉。
    汝郁性仁孝年五岁母病不能食郁常抱持啼泣亦不食母怜之强为饭宗亲共异之因字曰：叔异及亲殁遂隐处山泽。
    黄香年九岁失母思慕憔悴殆不免丧乡人称其至孝年十二太守刘护闻而召之署门下孝子甚见爱敬香家贫内无仆妾躬执苦勤尽心奉养位至魏郡太守。
    毛义字少节庐江人家贫以孝行称南阳人张奉慕其名往候之坐定而府檄至以义守令义捧而入喜动颜色奉心贱之自恨来固辞而去及义母死去官行服数辟公府为县令进退必以礼後举贤良公车徵遂不至张奉叹曰：贤者固不可测往日之喜乃为亲屈也。斯盖所谓家贫亲老不择官而仕者也。
    周磐汝南安城人居贫养母俭薄不充尝诵诗至汝坟之卒章慨然而叹（韩。《诗》曰：汝坟辞家也。其卒章曰：鲂鱼尾王室如毁虽则如毁父母孔迩）乃解韦带就孝廉之举频除任城阳夏重合三县令思母弃官还乡里及父母殁哀至几於毁灭服终遂庐于冢侧教授门徒常千人公府三辟皆不就以有道特徵磐语友人曰：昔方回支父啬神养和不以荣利滑其生术吾亲已殁矣。从物何为遂不应（方回支父并尧时隐人）。
    霍迁金城太守遭母忧自上归行丧服。
    鲍永事後母至孝妻常於母前叱狗永即去之位至光州牧。
    赵咨以敦煌太守病免还躬率子孙耕农为养盗常夜往劫之咨恐母惊惧乃先至门迎盗因请为设食谢曰：老母年八十疾病须养居贫朝夕无储乞少置衣粮妻子物馀一无所请盗皆惭叹跪而辞曰：所犯无状干暴贤者言毕奔出咨追以物与之不及由此益知名。
    韦彪孝行纯至父母卒哀毁三年不出庐寝服竟羸瘠骨立医疗数年乃起位至大鸿胪。
    邓骘母新野君寝疾骘兄弟并上书求还侍养太后以阊最少孝行尤著特听之（阊封西华侯骘之弟也。）赐安车驷马野君薨骘等复乞身行服章连上太后许之骘等既还乡第并居冢旁阊至孝骨立有闻当时位至特进。
    桓麟为许令病免会母终麟不胜丧未祥而卒。
    薛包汝南人好学笃行丧母以至孝闻及父娶後妻而憎包分出之包日夜号泣不能去至被殴杖不得已庐於舍外旦入而洒扫父怒。又逐之乃庐于里门昏晨不废积岁馀父母惭而还之後行六年服丧过乎！哀徵拜侍中不起。
    申屠蟠陈留外黄人九岁丧父哀毁过礼服除不进。
    酒肉十馀年每忌日取三日不食徵博士不至。
    姜肱字伯淮家世名族肱与二弟仲海季江俱以孝行著闻其友爱天至常共卧起及各娶妻兄弟相恋不能别寝以系嗣当立乃递往就室徵大中大夫不拜。
    李昙字少孤继母严酷昙性纯孝定省恪勤妻子恭奉寒苦执劳不以为怨得四时珍玩先以进母为乡里所称法养亲行道终身不仕。
    袁闳字夏甫父贺为彭城相闳往省谒变名姓徒行无旅既至府门连日吏不为通会阿母出见闳惊入白夫人乃密呼见既而辞去贺遣车送之闳称眩疾不肯乘反郡界无知者及贺卒郡闳兄弟迎丧不受赙赠衰扶柩冒犯寒露体貌枯毁手足血流见者莫不伤之。
    陈纪以至德称兄弟孝养闺门雍和後进之士皆推慕其风遭父母忧每哀至取呕血绝气虽衰服已除而积毁消瘠殆将灭性豫州刺史嘉其至行表尚书图像百城以厉风俗位至大鸿胪。
    杨震少孤贫独与母居假地种植以给供养诸生常有助种蓝者震取拔更种以距其後乡里称孝位至太尉。
    孙期济阴成武人家贫事母至孝牧豕于大泽中以奉养焉司徒黄琬辟不行。
    谢该仕为公车司马令以父母老疾去官。
