<!-- { "loadSidebar": true } -->
七月制曰：辅弼股肱之臣所与共成天功左右邦治者也。朕承至尊之重居群后之上夙兴寅畏不敢康宁思所以统天人之和彰祖宗之烈以行四方之政以遂万物之宜敷求哲人以辅台德银青光禄大夫守太常卿充礼仪使上柱国郑县开国公杜黄裳弘深易简资博厚之德朝议郎检校左散骑常侍兼左金吾大将军充左街使骑尉赐紫金鱼袋袁滋冲茂精微体诚明之性咸以器业闳茂服在大僚祗事先朝克荷休命识达道奥文为国经固可以仪刑具僚参综庶务寅亮天下毗予一人罔不同心以辅乃辟黄裳可门下侍郎平章事滋可中书侍郎平章事宪宗永贞元年八月制曰：有天下者曷尝不选贤与能纳于辅弼用。又厥辟以和群生所以叙彝伦平宪度建用皇极底乎！雍熙者也。朕祗。若大训图任旧人畴咨庶工用佐予理朝议大夫守尚书左丞轻车都尉赐紫金鱼袋郑馀庆全器茂学蹈中秉直易则可久和而不流尝践禁闱亦参衮职每尽王臣之节实彰君子之风服於大僚克有休问洎综理会府纪纲郡司率繇旧章协于成式固可以仪刑庶尹寅亮天工可平章事。
十二月制曰：朝廷者天下之桢宰辅者王化之根源朕夙寤晨兴讲求为治之本思所以仰承宗庙之重俯协亿兆之心谐和阴阳茂育区宇以贞百度以序九畴佐子成功实赖良弼具瞻之地公望攸归朝议大夫守中书令翰林学士上柱国赐紫金鱼袋郑乘仁迪哲守约居易懿以文德择乎！中庸体元和之淑姿服大雅之明训累登班序休有令闻羽仪周行黼藻王度洎发挥纶翰典职禁闱以温文雅丽之才居献纳论思之地从容中节密勿尽规先朝任能委遇斯重恪恭夙夜县历岁年诚节贯於屯夷茂勋参於顾名书彝鼎心著丹青朕祗膺睿图诞受明命弘宣大典泽润鸿猷保於一人仪刑於万国简于朕志用选厥劳图任旧人以辅乃辟畴咨四岳罔不佥同宜膺弼亮之任式懋弥纶之绩於戏为君之难在乎！举而不任为臣之患在乎！知而不言事举其中政其本永绥厥位时乃之休可中书侍郎平章事兼集贤殿大学士。
元和二年正月制曰：惟人代工与物施化财成者元首辅翼者股肱况国之号令本於内史政所关决审於黄枢爰发四方用宁庶绩必求同德资以弼予朝议郎尚书户部侍郎天水县开国子赐绯鱼袋武元衡挺生伟才克振前绪蹈礼合乐谦厚端和居暗室而不欺处岩廊而益重文能合准吏必立程再司石室之图遂践春华之署故事可举嘉猷日新爰委地征实惟邦本勤於小物弘以大纲一心不移於吐茹众务必归於领会郁此时望称为名臣朕祗奉鸿休惧于负荷居则神明之奥位当亿兆之尊尝恐明不烛幽虑不及远一物未获万方在予书不云：乎！臣作朕股肱耳目是用命尔处兹弼谐尔其慎於将命勉於规诲必思衮阙无或面从直哉！惟清副我明命可朝议大夫守门下侍郎平章事赐紫金鱼袋（宪宗为太子时知元衡进退守正及用为宰相甚礼信之）。
又制曰：昔周宣王思弘文武之道则以申甫代天工汉宣帝思振祖宗之风则以邴魏执邦柄是以克绍前烈俱称中兴朕以眇身于人上亦思所以缵列圣之绪致太阶之平怀柔四夷亲附百姓将成莫大之业遂获非常之才授之钧衡俾作舟楫银青光禄大夫行中书舍人翰林学士上柱国李吉甫符彩外发清明内融体仁而温抱义而俊识洞精赜知皇王政理之源学该古今穷天人相与之际自擢于纶阁列在禁闱鼓二变之文润色王度总五材之用参赞庙谟化俗思迈於成康致君愿及於尧舜当注意之所向每罄心而俾陈深中不回独立无惧经纶尝见其道远激切多至於涕零王纲以张蜀寇斯殄左右密勿实由嘉言神而生辅朕为理调三光以序六气遂物性而熙帝猷是为中枢思我大本命尔俞往其惟勖哉！於戏宰辅之任安危所系百辟为宪万邦所瞻与其明察以为公不。若严重而有制与其将顺於甚美不。若拯救於纤违审泾渭以序人伦谨绳墨以示天下交泰之运其在斯乎！敬听朕言以践乃职可守中书侍郎平章事。
三年九月以山南东道节度使检校尚书左仆射同平章事燕国公于ν为守司空平章事（初ν专有汉南之地不奉诏旨擅总兵据南阳德宗为之旰食反宪宗即位威肃四方ν稍戒惧至是来朝故有是命因以裴均代为节度使）。
是月以户部侍郎裴为中书侍郎平章事（初罢翰林学士宪宗知好直信任弥厚因李吉甫出镇淮南遂以为相）。
四年二月制曰：皇王理本系於辅弼内以熙庶绩百工外以抚四夷式群后三五已崇替繇之朕祗荷丕图思底于道夙夜惟厉登延俊贤。若涉大川俾作舟楫朝散大夫守给事中上柱国李藩天锺萃美气禀清英信任言前行为人表蕴经邦之识度发自明诚见理道之根本郁为公器学深旨奥文以忠贞大玉斯宝于东序朱弦可荐於清庙广则难挹刚则有容处众无溷其风标存简较推其名节累登华署克赞弥纶擢授左丞专闻驳议永为股肱之任翼亮是资必求其人岂限尝次黄枢选重佥曰：宜之爰举朝章式副公望於戏尔惟率正邪罔不惩惟匪躬直诚可以事上惟秉钧平施可以致和毗予一人允理三事懋乃攸绩永孚於休可朝议大夫守门下侍郎平章事赐紫金鱼袋。
五年九月制曰：夫宰相之任上以代天工辅佐之宜下以立人极爰得忠正方膺股肱正议大夫守太常卿上柱国襄武县开国侯赐紫金鱼袋权德舆器度端实智识通敏学成师法文为国华素履尝践於贞方黄中允合於易简自出入清列茂著嘉猷名利无屑於中怀风雨不易其常性骥之质尝识於远途鸾凤之姿宜巢於阿阁期於致理推之至公宠以春卿掌我枢务辅天地之德俾化及清宁道阴阳之和使物靡疵疠予违汝弼言无面从君可臣否事已心许用伫弘美式副虚怀可守礼部尚书平章事散官勋封赐如故。
六年正月制曰：辅弼之重邦家所属寄深垣翰则外抚诸侯望切股肱则入熙庶绩迭居其任厥惟旧哉！前淮南节度副大使知节度事管内支度营田观察处置等使金紫光禄大夫检校兵部尚书兼中书侍郎同中书门下平章事扬州大都督府长史上柱国赵国公食邑三千户李吉甫弘经远之才研极深之虑脱落细故洞开中怀文稽典学升堂室洎司我密命言屡表於独明参予衮职道每彰於孤直贡其诚节竭以公忠坠典载张彝伦攸序辅予不逮怀之岂忘曩以江淮大都吴楚雄镇岁属艰食人多愁声是假全才用康疲俗下流乎！水利不惮乎！劳心故矗以长塘潴其天泽变舄卤为稻梁之壤致蒸黎有衣食之原吏守成规人无迁志庶富之教既宣於封内辅相之宜俾及於天下顾兹重务属於良臣去其外职之繁专以中枢之任至於别馆良史之褒贬内殿集贤之清秘爰举旧典式洽新恩无旷厥官往践乃位可中书侍郎平章事兼集贤殿大学士兼国史十二月制曰：司重柄者允属於长材熙大猷者固资於端士朕缵承鸿绪抚有万方夙夜祗勤惧远於道故每注意宰辅劳怀梦想诚以得失之效邦家所系畴。若佥论简予深衷必惟其人是举成命朝议郎守尚书户部侍郎骁骑尉赐紫金鱼袋李纟质秀玉文含采章抱器挺生居贞特立有史鱼秉直之操励山甫匪懈之诚忠孝两全学识兼茂清标可以范雅俗正气可以肃群伦顷自周行俾参密命动必以义知无不为謇謇怀经济之心孜孜陈远大之略言无隐避名则静专贯于始终其道一致地卿之贰爰委典司理财先示于简廉利物每惩于聚敛经通立制器用弥光台阁之间郁有公望是宜权衡百度宰理庶工允副具瞻掌我庶务於戏予欲驱人俗以跻富寿感人心而致和平尔尚明宪章宣布德泽必广大其志无察为公任之以职无忘陈平之言苟便于人勿惮萧何之请敬兹宠擢其懋戒哉！可朝议大夫守中书侍郎平章事。
八年二月制曰：邦国兴理将相是咨选众而举思贤俾故有台臣外抚宣力以靖於四方衮职迭居懋功复凝於庶绩允兹崇践爰属上才前剑南四川节度副大使知节度事管内支度营田观察处置统押近界诸蛮及西川八国南安抚等使银青光禄大夫检校吏部尚书兼门下侍郎同中书门下平章事成都尹上柱国临淮郡开国公食邑二千户武元衡粹厚端庄简易恒一有成名之道以致用有宏茂之略以佐时直方自得於性术操尚不愆於风雨加以懿文合雅聚学承师通礼乐刑政之源达古今氵公变之要历登华贯休问穆然洎处钧衡中立不倚致君思尧舜之盛职以邴魏为宗翼戴之勤夙夜弥亮彝伦攸叙鼎饪载和益部大藩比伏兼济而能布宣威惠抚控蛮髦县道辑宁疲黎安息推心而士皆率附正巳而人自乡方临之累年理有异等朕以出纳王命缉熙帝图总庶官之职业为百度之扃键惟此重任属于黄扉分忧遂辍於殿邦具瞻再归于硕望尔尚行之以中正煦之以和平毗予一人膏润天下祗服礼命无替令猷可守门下侍郎平章事兼崇玄馆大学士充太清宫使。
九年六月制曰：虞以为盛犹咨五臣殷之用兴亦赖三后朕励精恭己十载于兹尝以国钧委之公辅务熙庶绩敢怠旁求思欲左右有人在广股肱之任历选列辟洎于草泽冀获能贤俾弘正道今兹所命允属至怀河中晋纟慈隰等州节度度支营田观察处置等使正议大夫检校礼部尚书兼河中尹御史大夫上柱国高平县开国子食邑五百户赐紫金鱼袋张弘靖德禀精微器含冲用温恭谅实明允克诚素推君子之风雅有大臣之体蕴积稽古之学发挥经纬之文尝司朕言动协谟训历践清贯具扬淑声爰统方州载膺节制奉法遵道勤公忘私人无不怀绩用丕茂予欲正百工之理开太平之阶。若临巨川以重舟楫是用命尔参列中台每念臣邻之规以贞栋崇之吉少翁积庆嗣德汉廷《文子》勤身继主晋室尔惟朝夕纳诲以翊朕躬是资衮职之勤式重缁衣之美仍帅司寇之属俾靖皋陶之刑懋宣厥繇往践於位可刑部尚书平章事散官勋封如故。
又制曰：弼成大化参叙彝伦克光元首之明斯其股肱之任所以不自暇逸务求贤能式重舟楫之才以弘经济之道畴。若予采佥谐乃公中大夫守尚书左丞上轻车都尉赐紫金鱼袋韦贯之清明在躬礼乐之器蕴璋特达之德茂廉正博雅之观静而知微动必有守凡践列位备闻嘉猷当官而行临事而断道可正于风俗望弥积於朝伦是宜和静阴阳纪纲邦国命作心膂列于台阶夫能虑四方揆百事爱利万物辨论群材公以忘私时乃之职而况图靖藩服系在庙谋尔惟顺下以训人奉上以宣力因众功而致用熙众志以为心朝夕献可否之诚经纶底文武之绩祗膺厥服勿懈于时可守尚书左丞平章事散官勋赐如故。
