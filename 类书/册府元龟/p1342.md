<!-- { "loadSidebar": true } -->
    魏徵为谏议大夫太宗新即位励精政道数引徵入卧内访以得失徵雅有经国之才性。又抗直无所屈挠太宗每与之言未尝不忻然纳受徵亦喜逢知己之主思竭其用知无不言太宗尝劳之曰：卿所陈谏前後二百馀事非卿至诚奉国何能。若是。
    虞世南为秘书监太宗谓侍臣曰：朕因向日每与虞世南商略今古朕有一言之善世南未尝不悦有一言之失未尝不一怅恨朕尝戏作艳诗世南便进表谏曰：圣作虽工体制非雅上之所好下必随之此文一行恐致风靡轻薄成俗非为国之利赐令继和辄申狂简而今之後更有斯文断以死请不敢奉诏其恳诚。若此朕用嘉焉群臣皆。若虞世南天下何忧乎！不治因顾谓虞世南曰：朕更有此诗卿能死不虞世南对曰：臣闻诗者动天地感鬼神上以风化下下以讽刺上故季札听诗而知国之兴废盛衰之道实继於兹臣虽愚诚愿不奉诏太宗大悦赐绢五十疋。
    戴胄为尚书左丞领谏议大夫贞观三年迁民部尚书太宗将复雒阳宫胄上封事谏太宗甚嘉之因谓侍臣曰：戴胄於我无骨肉之亲但以忠直励行情深体国事有机要无不以闻所进官爵以酬厥诚耳姚廉为玄文馆学士太宗将幸九成宫思廉进谏曰：此秦皇汉武之事耳故非尧舜禹汤之所为也。言甚切至太宗嘉之赐帛五十疋。
    张行成为殿中侍御史太宗尝言及山东关中人意有同异行成正侍宴跪而奏曰：臣闻天子以四海为家不当以东西为意。若如是则示人以隘狭太宗然其言赐名马一匹钱十万衣一袭自是每有大政常预议焉。
    高季辅为太子右庶子上疏切陈得失太宗特赐锺乳一剂曰：卿进药石之言故以药石相报。
    李大亮为凉州都督贞观三年尝有台使到州见有名鹰讽大亮献之大亮密。表曰：陛下久绝畋猎而使者求鹰。若是陛下之意深乖昔旨如其自擅便是使非其人太宗下。《书》曰：以卿兼资文武忠怀贞确故委藩牧当兹重寄比在州镇声绩远彰念此忠勤无忘寤寐使遣献鹰遂不曲顺论今引古远献直言披露腹心非常恳到览用嘉叹不能自已有臣。若此朕复何忧宜守此诚终始。若一古人称一言之重侔於千金卿之此言深足贵矣。今赐御金胡瓶一枚虽无千镒之重是朕自用之物。
    张玄素为给事中时发卒修雒阳宫以备巡狩玄素上书切谏太宗览之甚悦谓房玄龄曰：雒阳土中朝贡道均朕故欲营意在便於百姓今元素上表实亦可依後必事理须行露坐亦复何苦所有作役宜即停之然以卑干尊古来不易非其忠直安能。若此乎！可赐采二百匹。
    谷那律为谏议大夫尝从太宗出猎在途遇雨因问曰：油衣。若何为得不漏那律曰：能以瓦为之必不漏矣。太宗大悦赐帛二百疋。
    杜正伦为中书侍郎常与御史大夫韦挺秘书少监虞世南著作郎姚思玄等咸上封事称旨太宗为之设宴因谓曰：朕历观自古人臣立忠之事。若值明王便得尽诚规谏至如龙逢比干竟不免孥戮为君不易为臣极难我。又闻龙可扰而驯然喉下有逆鳞触之则杀人人主亦有逆鳞卿等遂不避犯触各进封事常能如此朕，岂有虑危亡我思卿等此意不能暂忘故聊设宴乐也。仍并赐帛有差。
    萧钧为谏议大夫有左武侯引驾卢文操盗左藏库物高宗令杀之钧进谏遂特免其死罪顾谓侍臣曰：此乃真谏议也。
    来公敏为详刑大夫总章二年冬高宗特幸凉州时陇外虚耗识者咸云：车驾西巡不便帝闻之御延福殿召五品已上谓曰：帝王五载一巡狩群后四朝此盖常礼朕欲暂幸凉州观风省俗如闻在外咸谓非宜必。若此行不可自合以实闻奏今对面不言退有移议何也。宰相已下再三莫有对者公敏进曰：臣闻省方出豫王者常规陛下爱育苍生每思静镇今欲巡幸凉州遐宣王略求之故实未亏令典但随时度事臣下窃有所疑既见明制施行所以不敢尘黩奉敕顾问敢不尽言但高丽虽平扶馀尚梗兼西道经略兵犹未停。且陇右诸州人户犹少供侍銮驾备拟稍难臣闻在外实有窃议帝默然良久曰：卿等既有此言我止度陇存问故老狩即还计亦不至劳费今时已涉秋节候渐冷。且赐卿缯采以充衣，於是赐物有差竟下诏停西幸无何公敏自详刑少卿擢为黄门侍郎赏其能直言也。
    魏元忠仪凤中以前大学生赴雒阳上封事召见对攵称旨授秘书省正字令直中书省。
    袁利贞为太常博士永隆二年春王公已下及朝集使以太子初立献食敕於宣政殿会百官及命妇利贞上疏切谏从之改向麟德殿陈设至会日群臣乐饮帝使中书侍郎薛元超谓利贞曰：卿门承忠鲠能抗疏直言不加厚锡无以奖劝，於是赐物百。
    朱敬则则天长安中为正谏大夫兼修国史时赋役繁重户口逃免敬则多所谏奏言甚切至太后大嘉之频召入禁中访以时俗要务俄令同凤ト鸾台平章事。
    郭山恽为国子司业景龙三年春与群臣宴游令各效技艺以为笑乐山恽独奏曰：臣无所解请歌古诗两篇帝许之乃歌鹿鸣蟋蟀篇翌日帝嘉山恽之意降诏曰：郭山恽业优经史识综古今八索九丘繇来遍览前言往行实所核详昨者同有豫游式延朝彦既乘欢洽咸使咏歌遂能志在辅时雅申讽谕謇謇之诚弥切谔谔之志愈明宜有褒扬美兹鲠直可锡时服一副。
    和元为真化府长史景龙末元献诗十首其词猥陋皆寓意嬖幸而意及兵戈韦氏命鞫於大理而将戮之月馀而韦氏就诛其诗言。若符谶景初以元为千牛卫长史。
    韩朝宗为左拾遗景三年上疏谏作乞寒胡戏睿宗览而称善特赐以中上考。
    张九龄韩朝宗元宗时为左拾遗先天元年九月将幸新丰之温汤九龄朝宗以时属收获恐妨农事上疏切谏帝大悦召见慰谕各赐衣一副。
    魏知古为侍中先天元年十月上诗谏猎元宗手诏曰：卿所进猎渭滨十韵三复研精良增叹美今赐物五十以申劝奖。
    严挺之为左拾遗先天二年三月元宗御文德殿宣示百官以挺之上书切直赐物六十衣一袭。
    姚南仲代宗时为右补阙大历十三年将葬贞懿皇后恩宠所属令缮陵寝迩章敬寺後当游幸近地左右莫敢言者南仲上疏谏之代宗览表叹息立从其议赐绯鱼袋特加五阶宣付史臣时左拾遗何士亦上封论事特诏褒赏迁为补阙。
    李绛元和二年为司勋郎中充翰林学士尝因浴堂北廊奏对违忤上旨指切时病及论中官纵恣方镇进献事宜宪宗怒甚厉声曰：卿所论事何太过耶绛前论不已曰：臣所陈岂臣身之利是国家之利陛下不以臣愚使处腹心之地，岂可见事亏圣德致损清时而惜身不言仰屋窃叹是臣负陛下也。若不顾患祸尽诚奏论旁忤亻幸臣上犯圣旨以此获罪是陛下负臣也。且臣与内官素不相识。又无嫌隙只是恐威福太盛上损圣朝臣所以不敢不论耳使臣缄默非社稷之福也。上见其诚切不回怒色却散稍慰喻曰：卿尽节於朝人之不能言者卿悉言之使朕闻所不闻真忠正诚节之臣也。他日南面亦须如今日绛拜恩而退上遽宣宰臣命与改官中书舍人依前翰林学士翌日面赐金紫帝亲为绛择良笏。
    郑氵馀庆之子也。为左补阙献疏切直人为危之及馀庆入觐宪宗谓之曰：卿之令子朕之直臣可更相贺遂迁起居舍人。
    裴穆宗即位初自江陵县令为兵部员外郎前为起居舍人以柳泌事抗疏论陈忤旨出官至是酬奖。
    高钅弋为中书舍人因谏敬宗以求理莫。若躬亲用示忧勤之旨帝深纳其言赐采五十疋。
    刘栖楚为左拾遗敬宗即位初百寮入ト日绝高未坐群臣候立紫宸门外有不任其久欲倾踣者谏议大夫李渤出次白宰相曰：昨日已有疏论坐晚今日。又益晚今不能回上意是渤之罪请出ト赴金吾仗待罪有顷既坐百官班退栖楚独留帝前而进谏曰：臣历观前王嗣位之初莫不躬勤庶政坐以待旦陛下即位已来放情嗜寝乐色忘忧安卧宫闼日晏方起西宫密迩未过山陵鼓吹之声日喧於外伏以宪宗皇帝大行皇帝皆是长君恪勤庶政四方犹有叛乱陛下运当少主即位未几恶德布闻臣恐福祚之不长也。臣忝谏官致陛下有此请碎首以谢遂以额叩龙墀久之不已宰臣李逢吉出位宣曰：刘栖楚休叩头候进止栖楚捧首而起因更陈论额见血帝为之动容以袖连挥令出栖楚。又云：不可臣奏臣即碎首而死中书侍郎牛僧孺复宣示栖楚曰：所奏知门外待进止栖楚即拜舞而出待罪於金吾仗然後宰臣更赞其事於帝前命中人就仗宣谕并李渤并令各。且归第後数日擢栖楚为起居郎赐绯栖楚矫让不拜以疾归雒是岁淮南节度使王播以钱十万贯遗恩亻幸求盐铁使谏议大夫独孤助张仲方起居郎孔敏行柳公权起居舍人宋申锡补阙韦仁宝刘敦儒拾遗李景让薛廷老十人前一日诣延英抗论其事帝问前时廷诤者得不在其中邪即日宣付宰臣令除栖楚为谏议大夫。
    韦处厚为翰林学士迁兵部侍郎於思政殿中谢恩谏畋游及晏起曰：臣有大罪愿面首於陛下前帝曰：何处厚对曰：臣不以死谏先圣纵先圣好畋及色以致不寿合当诛戮然所以不死谏者为陛下春宫年已十五今则陛下皇子始一岁矣。臣安得更避死亡之诛帝深感其言赐锦采一百疋银器四事。
    崔郾为给事中敬宗即位选为翰林侍读学士转中书舍人入思政殿谢恩郾奏曰：陛下用臣为侍讲半岁有馀未尝问臣经义今蒙转改实惭尸素有愧厚恩帝曰：俟朕机务稍即当请益高钅弋曰：陛下意虽乐善既未延接儒生天下之人宁知重道帝深引咎锡之锦采。
    李渤为谏议大夫时长庆宝历政出多门事归邪亻幸渤居位章疏无虚日敬宗虽日事淫纵亦为之感寤迁给事中谢日赐紫金鱼袋。
    魏为右拾遗时御史中丞李孝本以罪诛文宗取孝本女二人入宫上疏切谏帝立出之寻除右补阙文宗谓宰臣曰：太宗皇帝得魏徵采拾阙失弼成政令我得魏於疑似之间必极忠谏虽不敢希及贞观之政，庶几处无过之地今授右补阙委舍人善为之辞未几迁起居舍人兼弘文馆直学士文宗谓曰：卿从来论事无所顾望颇有文贞之风甚慰朕怀今故不循月限擢卿此官因问曰：卿家有何旧图书诏敕曰：家书悉无唯有文贞公笏在文宗曰：卿可进来郑覃在侧曰：在人不在笏文宗曰：卿浑未晓但甘棠之义非要笏耳覃大惭。又谓曰：自今有事即论曰：顷为谏官合尽规讽今为起居职在记言伏望遣臣归职文宗曰：凡在两省官即合论事不得固辞繇是起居舍人超拜谏议大夫其制略曰：朕以邦国之大机务之多惠有所未周化有所未洽不有忠谠之士左右规益逮暗无烛不其难欤今则高选正人俾居谏省朝政阙失期於必闻是用简自帝心特申奖命所宜称职岂限常资可谏议大夫仍兼起居充职。
