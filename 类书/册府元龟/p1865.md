<!-- { "loadSidebar": true } -->
    何无忌为太学博士与宋高祖素相亲结高祖东征孙恩无忌密至军所潜谋举义劝高祖於山阴起兵高祖以桓玄大逆未彰恐在远举事克济为难。若玄遂窃天位然後於京口图之事未晚也。无忌乃还及义师之举参赞大勋皆以算略攻取为效後至镇南将军。
    魏咏之字长道任城人初为州主簿与宋高祖游款及桓玄篡位协赞义谋玄败授建威将军豫州刺史檀凭之高平人为桓修长流参军领东莞太守加宁远将军与宋高祖有州闾之旧。又数同东讨情好甚密义旗之建凭之与刘毅俱以私艰墨而赴凭之虽才望居毅之後而官次及威声过之高祖以为建武将军。
    宋刘敬宣晋末为後将军元显从事中郎隆安五年孙恩入浃口高祖戍句章贼频攻不能拔敬宣请往为援贼恩，於是退还入海是时四方扰朝廷微弱敬宣每虑艰难未已高祖既累破妖贼功名日盛故敬宣深相凭结情好甚隆元兴元年与父牢之同谋袭桓玄不克牢之死敬宣渡江奔洛阳往来长安三年归至淮泗间会高祖平京口手书召敬宣左右疑其诈敬宣曰：吾固知其然矣。下邳不诱我也。即便驰还既至京师以敬宣为辅国将军晋阳太守袭封武冈县男後为江州刺史为刘毅所恶自表解职高祖数引与游宴恩款周洽所赐钱帛车马及器服玩好莫与比焉後至右将军。
    孔季恭会稽山阴人高祖东征孙恩屡至会稽季恭曲意礼接赡给甚厚後至光禄大夫开封仪同三司张邵父敞桓玄篡位时为廷尉卿及高祖讨玄邵白敞表献诚款帝大悦命署其门曰：有犯廷尉者以军法论後以敞为吴郡太守邵为扬州主簿时刘毅为亚相爱才好士当世莫不辐凑独邵不往或问之曰：主公命世人杰何烦多问刘穆之闻以白帝帝益亲之後至征虏将军雍州刺史。
    刘简之有志为高祖所知高祖将谋复兴收集才勇之士尝再造简之值有宾客简之悟其意谓弟虔之曰：刘下邳再来必当有意既不得共语汝可试往见之既至高祖已克京师虔之即便投义简之闻之杀耕牛会聚徒众率以赴高祖後历官至通直常侍少府太尉谘议参军。
    朱超石为何无忌辅国右军参军事徐道覆破无忌得超石以为参军至石头超石说其同舟人乘单舸走归高祖高祖甚嘉之以为徐州主簿。
    傅亮晋末为中书黄门侍郎直西省高祖以久直勤劳欲以为东阳郡先以语兄迪迪大喜告亮亮不答即驰见高祖曰：伏闻恩旨赐拟东阳家贫忝禄私计为幸但凭荫之愿实结本心乞归天宇不乐外出高祖笑曰：谓卿之须禄耳。若能如此甚所望也。後至左光禄大夫开府仪同三司。
    向靖世居京口与高祖少旧从平京城参建武军事进平京邑拔参镇军军事。
    谢晦为高祖从事中郎从政征司马休之时徐达之战败见杀高祖怒将自被甲登岸诸将谏不从怒愈甚晦前抱持高祖高祖曰：我斩卿晦曰：天下可无晦不可无公晦死何有会胡蕃已得登岸贼败退走乃止宋台建为右卫将军。
    王昙首为琅邪王大司马属从府公修复洛阳园陵与从弟球俱诣高祖时谢晦在坐高祖曰：此君并膏梁盛德乃能屈志戎旅昙首答曰：既从神武之师自使懦夫有立志晦曰：仁者果有勇高祖悦後至抚军将军荆州刺史。
    南齐崔慧景初仕宋为长水校尉宁朔将军太祖在淮阴慧景与宗人祖思同时自结太祖欲北渡广陵使慧景具舡於陶家後诸事虽不遂以此见亲後为平西将军侍中参军。
    褚渊初仕宋为丹阳尹与从弟同载出道逢太祖渊举手指太祖车谓曰：此非常人也。出为吴兴太祖饷物别渊。又谓之曰：此人才貌非常将来不可测也。及顾命之际引太祖豫焉後沈攸之事起渊时为卫将军太祖召渊谋议渊曰：西夏[C260]难事必无成公当先备其内耳太祖密为其备事平进中书监司空刘善明初仕宋为宁朔将军时幼主初立群公秉政善明独结事太祖委身归诚後至征虏将军淮南宣城二郡太守。
    李安民仕宋为征虏将军东中郎司马行会稽郡事安民将东太祖与别晏语淹留日夜安民密陈宋运将尽历数有归苍梧纵虐太祖忧迫无计民白太祖欲於东奉江夏王跻起兵太祖不许乃止苍梧废太祖徵安民使持节督北讨军事冠军将军及南兖州刺史沈攸之反太祖召安民以本官镇白下治城隍加征虏将军进西讨。又进前将军行至盆城沈攸之平仍授督郢州司州之义阳诸军事郢州刺史持节将军如故。
    苏侃初仕宋为积射将军遇太祖在淮上便自委结太祖镇淮阴以侃详密取为冠军录事参军。
    崔祖思河东武城人初太祖在淮阴祖思闻风自结为上辅国主簿甚见亲待参豫谋议宋朝初议封太祖为梁公祖思启太祖曰：谶书云：金刀利刃齐刈之今宜称齐实应天命从之转为相国从事中郎。
    垣崇祖初仕宋为东海太守遇太祖於淮阴太祖以其武勇待之崇祖谓皇甫肃曰：此真吾君也。吾今逢主矣。所谓千载一时遂密布诚节後至五兵尚书领骁骑将军。
    刘怀慰宋末为驾部郎怀慰宗从善明等为太祖心腹以怀慰与沈攸之有旧令为书戒喻攸之太祖省之称善後至安陆王北中郎将司马。
    张瑰父永仕宋为光禄大夫拒桂阳贼於白下溃散阮佃夫等欲加罪太祖固申明之瑰由此感恩自结转通直散骑常侍骁骑将军遭父丧还吴持服明元年刘秉有异图弟遐为吴郡潜相影响因沈攸之事聚众三千治攻具太祖密遣殿中将军卞白龙令瑰取遐诸张世有豪气瑰宅中常有父时旧部曲数百遐召瑰伪授旨与叔恕领兵十八人入郡与防郡队主疆弩将军郭罗进中斋取遐遐逾窗而走瑰部曲顾宪子手斩之郡内莫敢动者献捷太祖以告领军张冲冲曰：瑰以百口一掷出手得卢矣。即授辅国将军吴郡太守封瑰义成县侯邑千户太祖故以嘉名锡之。
    荀伯玉字弄璋卖卜自业建平王景素闻而招之伯玉不往太祖镇淮阴伯玉归身结事为太祖冠军刑狱参军後至散骑常侍。
    王玄载仕宋为征虏将军建宁太守沈攸之之难玄载起义送诚太祖进号後军将军封鄂县子。
    刘俊仕宋为长沙内史行湘州事未发太祖霸业初建俊先致诚节沈攸之事起加辅国将军。
    纪僧真为太祖参军及太祖拜齐公已克日有杨祖之谋於临轩作难僧真请帝更选吉辰寻而祖之事觉帝曰：无卿言亦当致小狼狈亦何异滹沱之冰转齐国中书舍人。
    梁刘怀珍自宋世齐高帝为舍人怀珍为直阁相遇早旧怀珍假还青州高帝有白忽马人不可骑送与怀珍别怀珍报上百疋绢，或谓怀珍曰：萧君此马不可骑是以与君耳报百疋不亦多乎！怀珍曰：萧君局量堂堂宁应负人此绢吾方欲以身名之岂计钱物多少高帝辅政怀珍内资未多徵为都官尚书领前军将军以第四子晃代为豫州刺史或疑怀珍不受代高帝曰：我布衣时怀珍便推怀投款况在今日宁当有异晃发经日疑论不止帝乃遣军主房灵民领百骑追送晃谓灵民曰：议者谓怀珍必有异同我期之有素必不应尔卿是其乡里故遣卿行非惟卫新亦以迎故也。怀珍还仍授相国右司马及齐台建朝士人人争为臣吏以怀珍为宋台右卫怀珍谓帝曰：人皆迎新臣独送故岂以臣笃於本乎！
    阴智伯与高祖邻居少相友善尝出入高祖卧内见有异气成五色因握帝手曰：公後必大贵非人臣也。天下方乱安苍生者在君乎！帝曰：幸勿多言，於是情好转密帝每有求索如外府焉及帝践阼官至梁秦二州刺史。
    沈仕齐为选曹郎随陈伯之军至江州会义师围郢城说伯之迎高祖伯之泣曰：余子在都不待出城不能不爱之曰：不然人情匈匈皆思改计。若不早图众散难合伯之遂举众降从在高祖军中伏挺齐末举秀才对策第一高祖义师至挺迎谒於新林高祖见之甚悦谓曰：颜子引为征东行参军时年十八。
    席阐文仕齐为雍州刺史萧赤斧中兵参军由是与其子颖胄善复历西中郎中兵参军领城局高祖之将起义也。阐文劝颖胄同焉仍遣田祖恭私报帝并献银装刀帝报以金如意。
    柳忄炎仕齐为西戎校尉梁南秦二州刺史及高祖起兵忄炎举汉中应义帝践阼徵为参军将军。
    范仕齐为国子博士初与高祖遇於竟陵王子良邸。又尝接里高祖深器之及义兵至京邑时在城内东昏既亡侍中张稷使衔命出城帝因留之便参帐幄仍拜黄门侍郎与沈约同心翊赞俄迁大司马谘议参军领录事。
    曹景宗仕齐为游击将军高祖为雍州刺史景宗深自结附数请帝临其宅时天下方乱帝亦厚加意焉江淹仕齐为秘书监副领军王莹及义师至新林淹微服来奔高祖拔为冠军将军秘书监如故。
    康绚仕齐为华州太守高祖起兵绚举郡以应天监元年封南阳县男。
    昌义之仕齐为冯翊戍主高祖为雍州义之因事高祖高祖亦厚遇之及起兵拔为辅国将军每战必捷天监元年封永丰侯。
    韦仕齐为上庸太守加建威将军俄而太尉陈显达参军将军崔惠景频逼京师民心惶骇未有所定西土人谋之於曰：陈虽旧将非命世才崔颇更事懦而不武其取赤族也。宜哉！天下真人殆兴於吾州矣。乃遣其二子自结於高祖义兵檄至率郡人伐竹为筏倍道来赴有众二千马二百疋高祖见甚悦拊几曰：他日见君之面今日见君之心吾事就矣。
    江革仕齐为驾部郎中高祖入石头时吴兴太守袁昂据郡拒义乃使革制书与昂於坐立成辞意典雅高祖深赏叹之因令与徐勉同学掌书记。
    范缜仕齐为宜都太守母忧去职归居於南州义军至缜墨来迎高祖与缜有西邸之旧见之甚悦徐勉初与长沙宣武王游高祖深器赏之及义兵至京邑勉於新林谒见高祖甚加恩礼使管书记及践阼拜中书侍郎。
    萧颍孚齐西中郎府参军[A13C]达之弟也。高祖举义师颍孚自京师出亡庐陵循景智潜引南归至庐陵景智及宗人灵为起兵得数百人屯西昌药山湖颍达闻之假颍孚节督庐豫章临川南康安成五郡军事冠军将军时庐陵内史颍孚率灵等进据西昌东昏遣安西太守刘希祖自南江入湖拒之颍孚不能自立以其兵繇建安复奔长沙希祖追之颍孚缘山逾嶂仅而获免在道绝粮後因食过饱而卒高祖受禅赠[A13C]孚右卫将军。
    冯道根字巨基湘阳人也。初以母丧在家闻高祖举义兵道根谓所亲曰：金革夺礼古人不避扬名後代可谓孝矣。因率乡人归高祖累迁左卫上将军。
    陈吴明彻秦郡人高祖镇京口深相要结明彻乃诣高祖高祖为之降阶执手即席与论当世之务後为侍中司空。
    沈恪仕梁为散骑侍郎时侯景作乱恪率兵援京城及京城陷恪间行归乡里高祖之讨侯景遣使报恪乃於江东起兵相应贼平恪谒高祖於京口即日授都军副寻为府司马。
    淳于量仕梁为桂州刺史荆州陷量保据桂州王琳拥割湘郢累遣召量量外虽与琳往来而别遣使从间道归於高祖高祖受禅授持节散骑常侍平西大将军给鼓吹一部都督刺史如故。
