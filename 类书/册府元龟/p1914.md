<!-- { "loadSidebar": true } -->
    孔子为鲁大夫公山弗扰以费畔召子欲往（弗扰为季氏宰与阳虎共执季桓子而召孔子）悦曰：末之也。已何必公山氏之之也。（之也。无可之则止何必公山氏之）子曰：夫召我者而哉！如有用我者吾其为东周乎！（兴周道於东方。故曰：东周）。又佛以中牟畔子之欲往也。如之何子曰：有是言也。不曰：坚乎！磨而不磷不曰：白乎！涅而不缁（磷薄也。涅可以染皂言至坚者磨之而不薄至白者之於涅而不黑喻君子虽在浊乱浊乱不能）吾岂匏瓜也。哉！焉能系而不食（匏瓠也。言匏瓜得系一处者不食故也。吾自食物当东西南不得如不食者物系滞一处）。又楚闻孔子在陈蔡之间使人聘之蔡大夫谋曰：孔子贤者今楚大国也。孔子用於楚陈蔡用事大夫危矣，於是乃相与发徒役围孔子於野孔子讲诵弦歌不衰子路愠见曰：君子亦有穷乎！孔子曰：君子固穷小人穷斯滥矣。（滥溢也。君子固亦有穷时但不如小人则滥溢为非）孔子知弟子有愠心召子路而问曰：诗云：匪兕匪虎率彼旷野（率循也。言非兕虎而循旷也。）吾道非邪吾何为於此曰：意者吾未仁耶人之不我信也。（言人之不信吾岂以未仁故乎！）意者吾未知耶人之不我行也。（言人不使通行而困穷者岂以吾未智乎！）孔子曰：有是乎！由譬使仁者而必信安有伯夷叔齐使智者而必信安有王子比干子路出子贡入见孔子曰：赐诗云：匪兕匪虎率彼旷野吾道非耶吾何为於此子贡曰：夫子之道至大故天下莫能容夫子夫子盍少贬焉孔子曰：赐良农能稼而不能为穑（种之为稼敛之为穑言良农能播种之未必能敛获之）良工能巧而能为顺（言良工能巧而已不能每顺人之意）君子能修其道纲而纪之统而理之而不能为容今尔不修尔道而求为容赐而志不远矣。子贡出颜回入见孔子曰：回诗云：匪兕匪虎率彼旷野吾道非耶吾何为於此颜回曰：夫子之道至大故天下莫能容。虽然夫子推而行之不容何病不容然後见君子夫道之不修也。是吾鬼也。夫道既已大修而不用是有国者之鬼也。不容何病不容然後见君子孔子欣然而笑曰：有是哉！颜氏之子使尔多财吾为尔宰（宰主财者也。为汝主财言志之同也。）孔子在卫王孙贾问曰：与其媚於奥宁媚於灶何谓也。（王孙贾卫大夫奥内也。以喻近臣灶以喻执政贾执政者使孔子求昵之微以世俗之言感动之）子曰：不然获罪於天无所祷也。（天以喻君孔子拒之曰：罪於天无所祷於众神）。又曰：富而可求也。虽执鞭之士吾亦为之（富贵不可求而得之当修德以得之。若於道可求者虽执鞭贱我亦为之）如不可求从吾所好（所好者古人之道）。又子贡曰：有美玉於斯韫椟而藏诸求善贾而沽诸（韫藏也。椟匮也。谓藏诸匮中沽卖也。得善贾宁卖之耶）子曰：沽之哉！沽之哉！我待贾者也。又冉有谓子贡曰：夫子为卫君乎！（为犹助也。卫君者谓辄也。卫灵公逐太子蒯聩公薨而立取後晋赵鞅纳蒯贵於戚卫石曼姑帅师围之故问其意助取否乎！）子贡曰：诺吾将问之入伯夷叔齐何人也。曰：古之贤人也。曰：怨乎！曰：求仁而得仁。又何怨（夷齐让国远去终於饿死故问怨邪以让为，岂有怨乎！）出曰：夫子不为也。（父子争国恶行孔子以伯夷叔齐为贤。且仁故知不助卫君明矣。孔子疾病子路使门人为臣（孔子尝为大夫故子路欲使弟子行其臣之礼）病间曰：久矣。哉！由之行诈无臣而为有臣吾谁欺欺天乎！（少差曰：间言子路久有是心非今日也。）。且予与其死於臣之手也。无宁死於二三子之手宁宁也。二三子门人也。就使我有臣而死其手我宁死於弟子之手乎！）。且予纵不得大葬（君臣礼予死於道路乎！（就使我不得此君臣礼葬有二三子在我宁当忧弃於道路乎！）。又孟子曰：孔子之去齐接而行去鲁曰：迟迟吾行也。去父母国之道也。可以速而速可以久而久可以处而处可以仕而仕孔子也。
    蘧伯玉卫大夫邦有道则仕邦无道则可卷而怀之（卷而怀之谓不与时政柔顺不忤於人）
    颜子名回鲁人也。当世乱居於陋巷一箪食一瓢饮人不堪其忧回也。不改其乐孔子贤之（当乱世安陋巷者不用於世穷而乐道也。故孔子贤之也。）。
    曾点字（曾参父）侍孔子孔子曰：言尔志点曰：春服既成冠者五六人童子六七人浴乎！沂风乎！舞雩咏而归（莫春者季春三月也。春服既成衣单之时我欲得冠者五六人子六七人浴於沂水之上风凉於舞雩之下歌咏先生之道归於夫子之门）孔子喟然叹曰：吾与点（善点之能知时也。）。
    曾子名参寝疾病（疾谓疾困）乐正子春坐於床下（子春曾参弟子）曾元曾申坐於足（元申曾参之子。）童子隅坐而执烛（不与成人并）童子曰：华而完大夫之箦与（华画也。箦谓床下也。说者以完为刮节目）子春曰：止（以病困不可动）曾子闻之瞿然曰：（呼虐惫之声）曰：华而完大夫之箦与曾子曰：然斯季孙之赐也。我未之能易也。元起易箦（未之能易已病故也。）曾元曰：夫子之病革矣。不可以变幸而旦请敬易之（言夫子者曾子亲没之後齐尝聘以为卿而不为也。革急也。变动也。幸觊也。）曾子曰：尔我也。不如彼（彼童子）君子之爱人也。以德（成已之德）细人之爱人也。以姑息（息犹安也。言苟容取安也。）吾何求哉！吾得正而毙已矣。（毙休也。）举扶而易之反席未安而没（言病虽困犹勤於礼）。
    澹台灭明字子羽武城人孔子弟子也。既已受业退而修行行不由径非公事不见卿大夫。
    公哀字季次齐人也。孔子曰：天下无行多为家臣仕於都唯季次未尝仕。
    漆雕开字子开孔子使开仕对曰：吾斯之未能信（仕进之道未能信者未能究习）孔子说（善其志道深）。
    柳下惠鲁人为士师（士师典狱之官鲁士师也。）三黜人曰：子未可以去乎！曰：直道而事人焉往而不三黜直道以事人至之国俱当复三黜）枉道而事人何必去父母之邦。
    《墨子》宋人名翟弟子公上过语。《墨子》之义於越王悦之谓公上过曰：子之师苟肯至於越请以故吴之地阴江之浦书社三百以封夫子（二十五家为社七千四百也。）公上过往於。《墨子》、《墨子》曰：子观越王能听吾言用吾道乎！公上过曰：殆未能也。《墨子》曰：不唯越王不知翟之意虽子亦不知翟也。若越王听吾言用吾道翟度身而衣量腹而食比於宾萌未敢言士（宾客萌民）越王不听吾言不用吾道虽全越以予我吾无所用之不听不用而受其国是非义翟也。何必越虽中国可矣。
    孔字子思孔子孙也。鲁缪公亟见於子思曰：古千乘之国以友士何如子思不悦曰：古之人有言曰：事之云：乎！岂曰：友之云：乎！（孟子曰：子思之不悦也，岂不曰：以位则子君也。我臣也。敢与君友也。以德则子事我者也。奚可以与我友千乘之君求与之友而不可得也。而况可召与）。
    孟子为卿於齐出吊於滕王使盖大夫王为辅行王朝暮见反齐滕之路未尝与之言行事（孟子尝为齐卿出吊滕君盖齐下邑也。王以治盖之大夫王辅行辅副使也。王齐之谄人也。有宠於王後为右师孟子不悦其为人虽与同使而行未尝与之言行事不愿与之相比也。）公孙丑曰：齐卿之位不为小矣。齐滕之路不为近矣。反之未尝与之言行事何也。曰：夫既或治之予何言哉！（孟子曰：夫人既有自谓治行事我将复何言哉！）。
    颜┷齐人也。见齐宣王王曰：┷前（使之就已）┷亦曰：王前宣王不悦左右曰：王人君也。┷人臣也。王曰：┷前┷亦曰：王前可乎！┷对曰：夫┷前为慕势王前为趋士欲使┷为趋势不如使王为趋士王忿然作色曰：王者贵乎！士贵乎！对曰：士贵耳王者不贵王曰：有说乎！┷曰：有昔者秦王攻齐令有敢去柳下季垄五十步而樵采者死不赦令曰：有能得齐王头者封万户侯赐金千斤由是观之齐王之头会不。若死士之垄也。齐王默然不说左右皆曰：┷来┷来大王据千乘之地而建千石钟万石ね天下之士仁义皆来役处辩知并进莫不来语东西南北莫敢不来服万物无不备具而百姓无不亲附今夫士之高者乃称匹夫徒步而处农亩下则鄙野监门闾里士之贱也。亦甚矣。┷对曰：不然┷闻古大禹之时诸侯万国何则德厚之道得贵士之力也。故虞舜起农亩出於野鄙而为天子及至商汤之时诸侯三千当今之世南面称寡人者乃二十四由此观之非得失之策与稍稍诛灭灭亡无族之时欲为监门闾里安可得而有乎！哉！是故。《易传》不云：乎！居上位未得其实以喜其为名者必以骄奢为行倨慢骄奢则凶必从之是故无其实而喜其名者削无德而望其福者约无功而受其禄者辱祸必渥故曰：矜功不立虚愿不至此皆幸乐其名而无其实德者也。是以尧有九佐舜有七友禹有五丞汤有三士自古及今而能虚成名於天下者无有也。是以君王无羞亟问不愧下学士故成其道德而扬功名於後世者尧舜禹汤周文王是也。故曰：无形者形之君也。无端者事之本也。夫上见其源下通其流至圣明学何不吉之有哉！《老子》曰：虽贵必以贱为本虽高必以下为基是以侯王称孤寡不是其贱之本与夫孤寡者人之困贱下位也。而侯王以自谓，岂非下人而尊贵士与夫尧传舜舜传禹周成王任周公旦而世世称曰：明王是以明乎！士之贵也。宣王曰：嗟乎！君子焉可侮哉！寡人自取病耳及今闻君子之言乃今闻细人之行愿请受为弟子。
    汉申公鲁人也。少与楚元王交俱事齐人浮邱伯受诗元王薨子郢嗣立申公传太子戊戊不好学病申公申公鬼之归鲁退居家教终身不出门复谢宾客独王命召之乃往。
    严彭祖字公子东海下邳人也。为宣帝博士至河南东郡太守以高第入为左冯翊廉直不事权贵或说曰：天时不胜人事君以不修小礼曲义亡贵人左右之助经义虽高不至宰相愿少自勉强彭祖曰：凡通经术固当修行先王之道何可委曲从俗苟求富贵乎！
    翼奉字少君东海下邳人治齐诗与萧望之等同师望之施之政事而奉学不仕好律历阴阳之说元帝徵待诏宦者署时平昌侯王临以宣帝外属侍中称诏欲从奉学其术奉不肯与言後为谏大夫。
