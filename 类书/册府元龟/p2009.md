<!-- { "loadSidebar": true } -->
    崔胤父慎繇太中年镇西川有异人张叟者或云：名占风与慎繇迹熟时曾访慎繇于都下慎繇因从容谓曰：臣闻罪大莫。若绝嗣今四十无子良可惧也。叟曰：我亦为公求之未见可者唯终南翠微寺有僧绝粒五十年矣。公宜遣使遗其服玩。若爱而受之则其嗣也。慎繇乃发婢仆往焉果受其遗僧寻卒叟於暗壁志之至来年崔生之日叟复至焉谓慎繇曰：我故来相贺因与慎繇窥其所志之日略无差焉慎繇因示胤於叟叟曰：贵则过公然遇乱世恐不得其终也。因字曰：衲僧後自司徒贬太子宾客。
    梁韦震本名肇唐末充宣武军节度副使乾宁二年七月昭宗狩於石门震奉表繇虢略间道奔达于行在帝大悦赐名震太祖特为制字。
    李茂贞本姓宋名文通唐末为洋蓬璧等州节度使赐姓名茂贞禧宗亲为制字曰：正臣。
    後唐李茂勋唐末为州节度使梁太祖袭州茂勋遂归於梁改名周彝署元帅府行军司马。
    李存进振武人本姓孙名重进唐末从太祖入关平黄巢景福中为义儿军使赐姓名。
    牛存节字赞贞青州博昌人也。本名礼梁太祖改而字之。
    李存信本姓张为河东蕃汉马步军都指挥使太祖赐名姓卷同亲嫡。
    朱简唐末为陕州节度使陈情於梁太祖曰：仆位崇将相本无功劳实知逾分皆元帅令公生成之造翼卵之仁愿以微躯永期效使乞以名姓肩随诸子太祖深赏其心乃赐名友谦待之过於诸子同光初庄宗赐姓改名继麟。
    段凝仕梁为滑州兵马留後同光初庄宗赐姓名绍钦。
    王晏球梁为耀州刺史同光初赐姓名绍虔。
    康延孝同光初除郑州刺史充本州防御史仍赐姓名绍琛。
    孔循初仕梁以太祖乳媪为义母媪夫赵氏循冒其姓名殷衡同光初归姓孔名循。
    张全义字国维初名言昭宗赐名全义梁太祖即位改名宗同光初复名全义。
    元行钦初从明宗名闻军中为散员都部署赐姓名绍荣。
    袁光辅同光中为复州刺史天成初上言叔父丧年遇乱离索与臣同名臣今欲改名义从之。
    郭彦夔为青州孔目吏以节度使霍彦威故改名致雍大成中为本道所荐至京中书以旧名除官邸使苏仁裕陈状以为不便安重诲以圣旨令中书奏曰：伏以凡是人名皆繇父名侍侧者称以荣左右为後者称以奉尝犯庙讳须更同御名亦改降此以外回避无闻以春秋论之卫侯名恶大夫有齐恶太宗朝有虞世南君不听臣易名皆所以重人父之命况郭彦夔长在青州霍彦威有时移镇宁将私敬上渎圣聪。若便允从恐多援引只宜如故工部郎史于邺奏名是卢文纪私讳傥许更名即不至尤违其郭彦夔请在本道宜令权称致雍在告敕内即须仍旧诚为至论永作通规从之。
    安黑连长兴初为潮州刺史明宗为之改名保荣。
    李郁清泰初为宗正少卿上言臣与本寺卿名同行公事不便欲改名知新从之。
    晋张从训初唐庄宗与梁人相拒於德胜口徵赴军前补先锋游奕使俄转捷指挥使检校司空赐姓名继鸾从诸子之行也。明宗微时尝在存信麾下为都押衙与从训有旧及即位授石州刺史复旧姓名杨光远小字阿檀及长止名檀後唐天成中以明宗改御名为以偏傍字犯之始改名光远字德明。
    周史懿字继美为泾原节度使本名犯太祖庙讳故改焉。
    孙方谏字良弼为定国军节度使本名下一字犯庙讳广顺初改焉。
    曹英字德秀为成德军节度使旧名犯太祖庙讳故改焉。
    ●卷八百二十六
    ○总录部　品藻
    《传》曰：亻疑人必於其伦古之作者曷尝不灵机内精鉴外朗详识人物区别淑慝或察言而知行或因诗以见志或穷居而表其操或目击而辩其道乃至哲人既往遗风可挹标举推引形容摹拟明其志行之所趣用俾方来而取法斯圣贤之深旨也。春秋之时褒贬尤著尼丘圣师其论已博矣。子舆著书亦颇商厥後孟坚列九等之序汝南有月旦之评皆是物也。历代而下话言靡绝盖子贡方人夫子称其不暇者诚以赐之多言也。在於品题铨度取资为监夫，岂有过哉！
    贾季为晋大夫奔狄狄相丰阝舒问於贾季曰：赵衰赵盾孰贤对曰：赵衰冬日之日也。赵盾夏日之日也。（冬日可爱夏日可畏）。
    管仲为齐相既寝疾桓公往问之曰：仲父之疾甚矣。若不可讳也。不幸而不起此疾彼政我将安移之管仲未对桓公曰：鲍叔之为人如何管仲曰：鲍叔君子也。千乘之国不以其道予之不受也。（虽与千乘之国不以其道彼必不受）。虽然不可以为政其为人也。好善而恶恶之已甚（已太也。言憎恶恶太甚）见一恶终身不忘桓公曰：。然则孰可管仲对曰：隰朋可朋之为人好上识而下问（好上识谓好知远大之事）臣闻之以德与人者谓之仁以财与人者谓之良以善胜人者未有能服人者也。（以善胜人人亦生胜已之心故不服之）以善养人者未有不服人者也。于国有所不知政于家有所不知事必则朋乎！（。若皆知之则事锺於已将不胜任而败朋能有所不知故可以移政）。且朋之为人也。居其家不忘公门居公门不忘其家事君不二其心亦不忘其身举齐国之币握路之家五十室其人不知也。大仁也。哉！其朋乎！（握持也。或有举齐国之币持与路旁之家五十室言其事大而。且亦显此皆自有主司朋能不干预而疆知此所谓於国有所不知政合於天地之大天不容载。故曰：大仁哉！其朋乎！）公。又问曰：不幸而失仲父也。二三大夫者其犹能以国宁乎！管仲对曰：君请矍已乎！（矍已谓有所惊惧而问未止）鲍叔牙之为人也。好直宾胥无之为人也。好善甯戚之为人也。能事孙在之为人也。善言公曰：此四子者其孰能一人之上也。寡人并而臣之则其不以国宁何也。（言四子皆超绝之材无人能过其上今吾并得臣之国尚不宁何也。）对曰：鲍叔之为人好直而不能以国诎（不能为国以诎其直）宾胥无之为人好善而不能以国诎甯戚之为人能事而不能以足息（宁戚善於农植贪於积聚不能知足而息已）孙在之为人善言而不能以信默（其所陈言既见信用尚不能默凡此四子皆矜能太过不能与时屈伸故国不宁）臣闻之消息满虚与百姓诎信然後能以国宁勿己者朋其可乎！朋之为人动必量力举必量技言终喟然而叹曰：天之生朋以为夷吾舌也。其身死舌焉生哉！（言朋亦将随己早亡不得久理齐政故哀叹言此先知未然夷吾所以称叹也。）。
    赵孟为晋大夫自宋还过郑郑伯享赵孟於垂陇子展伯有子西子产子太叔二子石从（二子石印段公孙段）赵孟曰：七子从君以宠武也。请皆赋以卒君贶武亦以观七子之志（诗以言志）子展赋草虫（草虫诗召南日未见君子忧心忡忡亦既见止亦既觏止我心则降以赵孟为君子）赵孟曰：善哉！民之主也。（在上不忘降故可以主民）抑武也。不足以当之（辞君子）伯有赋鹑之贲贲（鹑之贲贲诗风卫人刺其君淫乱鹑鹊之不。若义取人之无良我以为兄我以为君也。）赵孟曰：床笫之言不逾阈况在野乎！非使人之所得闻也。（笫箦此诗刺淫乱故云：床笫之阈门限使人赵孟自谓）子西赋黍苗之四章（黍苗诗小雅四章曰：肃肃谢功召伯营之烈烈征师召伯成之比赵孟於召伯）赵孟曰：寡君在武何能焉（推善於其君）子产赋隰桑（隰桑诗小雅义取思见君子尽心以事之曰：既见君子其乐如何）赵孟曰：武请受其卒章（卒章曰：心乎！爱矣。遐不谓矣。中心藏之何日忘之赵武欲子产之见规诲也。）子太叔赋野有蔓草（野有蔓草诗郑风取其邂逅相遇我愿兮）赵孟曰：吾子之惠也。（太叔喜於相遇故赵孟受其惠）印赋蟋蟀（蟋蟀诗唐风曰：无已太康职思其居好乐无荒良土瞿瞿言瞿瞿然顾礼义）赵孟曰：善哉！保家之主也。吾有望矣。（能戒惧不荒所以保家）公孙赋桑扈（桑扈诗小雅义取君子有礼文故能受天之祜）赵孟曰：匪交匪敖福将焉往（此桑扈诗卒章赵孟因以取义）。若保是言也。欲辞福禄得乎！卒享。《文子》告叔向曰：伯有将为戮矣。诗以言志志诬其上而公怨之以为宾荣（言诬则郑伯未有其实赵孟倡赋诗以自宠故言公怨之以为宾荣）其能久乎！幸而後亡（言必先亡）叔向曰：然已侈所谓不及五稔者夫子之谓矣。《文子》曰：其馀皆数世之主也。子展其後亡者也。在上不忘降（谓赋草虫曰：我心则降）印氏其次也。乐而不荒（谓赋蟋蟀曰：好乐无荒）乐以安民不淫以使之後亡不亦可乎！
