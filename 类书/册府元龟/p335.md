<!-- { "loadSidebar": true } -->
永隆二年四月赠故吉州长史陈行焉陆州刺史旌忠节也。初行焉使吐蕃吐蕃大臣钦陵使行焉拜伏行焉拥节不屈临之以兵竟不从因被拘留十馀年而卒至是还帝深嘉叹之故赠官焉。
永淳二年正月车驾发东遣使祭巢父许由等祠庙五月以雍州人元让为太子右内率府长史旌孝行也。让弱冠明经擢第以母疾遂不求仕躬亲药膳蒸蒸致养不出闾里十馀年及母终庐於墓侧蓬不栉沐菜食饮水而已咸亨中孝敬监国下令表其门闾至是巡察使奏让孝悌殊异繇是拜职。
孝女贾氏濮州鄄城人也。年始十五其父为宗人玄基所害其弟疆仁年幼贾氏抚育之誓以不嫁及疆仁成童思共报复乃候玄基杀之取其心肝以祭父墓遣疆仁自列於县司断以极刑贾氏诣阙自陈已为请代疆仁死帝哀之特下制贾氏及疆仁免罪移其家於雒阳。
东夷都护张俭第二女左千牛敏直之妻性至孝数岁时父母微有こ急即观察颜色昼夜不离左右初闻俭有疾自伤不获奔赴期於必死及凶问至号叫一恸而绝帝闻之下诏褒美赠物一百仍令编入国史。
杨绍宗妻王氏华州华阴人也。初年二岁所生母亡为继母鞠养至年十五父。又征辽而殁继母寻亦卒王乃收所生及继母尸柩并立父形像招魂迁葬讫庐於墓侧培其祖及父母坟永徽中诏曰：故杨绍宗妻王氏因心为孝率性成道年迫桑榆筋力衰谢以往在隋朝父殁辽左招魂迁葬负土成坟。又葬其祖父母等竭此老年亲加板筑痛结晨昏哀感行路永言志行嘉尚良深宜标其门闾用旌敏德赐物三十粟五十石。
苏定方为左武卫大将军卒帝伤惜久之谓侍臣曰：苏定方於国有功例合褒赠卿尝不言遂使哀荣未及兴言及此不觉嗟悼遽下诏赠幽州都督谥曰：庄。
●卷一百三十九
○帝王部　旌表第三
唐中宗神龙元年诏曰：虢州人故杨初成往者运属殷忧志怀忠谠将迎六飞之驾奄罹五刑之罚身既伏诛家。又从坐言念诚节深可哀矜宜有褒荣式旌忠顺可赠左骁卫左一府郎将初成虢州人垂拱中伪称郎将於东都市宣敕募人欲迎帝於房陵事觉坐斩籍没其家至是旌表焉。又故司空太子太师英国公李往坐其孙敬业构逆毁废坟茔至是帝思其佐命功追复官爵命所司为起坟改葬。
三月以故司仆少卿徐有功执法平恕追赠越州都督仍遣使就其家吊祭令所司与一子官。
二年十二月赠庐州刺史朱敬则秘书监褒异行也。敬则亳州人尝与三从兄同居四十馀年财物无异。
三年六月乙亥旌表江夏潘元祚门闾以其居丧结庐墓次负土成坟也。睿宗唐隆元年六月下诏曰：故许州司兵燕钦融先陈忠谠颇列章奏虽干非其位而进不顾身永言奄忽诚可伤悼方开谏路宜慰窀穸可赠谏议大夫仍令备礼改葬初景龙四年钦融以韦后干政连上疏切谏韦氏等大怒劝中宗召之钦融因而致死帝践祚以其言多切三下制赠焉。
郭岌定州人也。亦备谏韦氏韦氏。又劝杖杀之帝即祚甚加伤悼赠谏议大夫。
又制曰：慎终追远斯乃旧章表德旌贤有光常策故中书令裴炎含和禀粹履信居贞望重国华才称人秀惟几成务绩宜於代工偶俱无猜义深於奉上文明之际王室多虞保朕躬实著诚节而危疑起[C260]仓卒罹灾岁月屡迁丘封莫树永言先正感悼良多宜追贲於九原俾增荣於万古可赠益州大都督先是永淳中太后临朝武承嗣请立武氏七庙中书令裴炎进谏太后不悦而止後崔灿上言炎有异图胡元范符俨皆明其无罪太后不纳令斩於都亭驿前故有是赠。
七月册立皇太子大赦天下自神龙已来直谏枉遭非命咸令封植其墓。又追赠故韦月将为宣州刺史景二年八月追赠故滑州韦城县尉张仲之为饶州长史旌义烈也。
玄宗即位下制曰：以忠报国典册所称感义捐躯名节斯在故右羽林卫大将军上柱国辽阳郡王李多祚三韩贵种百战馀雄席宠禁营乃心王室挺兹诚信翻舀诛夷赖彼神明重覆奸慝永言徽烈深合褒崇宜追殁後之荣以复生前之命可还旧官仍宥其妻子多祚初为右羽林将军节愍太子之举兵也。令多祚率众先至玄武楼下冀帝闻以诛三思之意竟案兵不战俄为左右所杀时年五十馀是日并其二子胥并命焉妻子并从籍没至是追复。又下制曰：故苏安常文学基身鲠直成操往年抗疏忠谠可嘉属回邪擅权奄从非命兴言轸悼用恻於怀宜赠宠章式旌徽烈可赠谏议大夫仍宥其妻子安常中宗时以事连节愍太子被杀故旌之。
先天二年七月诏曰：太平公主子薛崇简执心奉国励节忘私早辩忠邪每有规谏因被嫌嫉加以鞭笞事不见从忠实可纪宜甄逆顺复其官爵仍赐姓李太平公主谋逆诸子皆伏诛唯崇简以先谏公主屡被鞭挞故得赐姓官爵如故。
是岁有司奏孝子王知道母患骨蒸医云：须得生人肉食之知道遂密割股上肉半斤许加五味以进母母食之便愈即他疾卧不令母知州县以状闻宰相请赐束帛帝曰：宜与一官以旌孝行是年江西道按察使上言东陵人唐君丧母哀感乡曲庐於墓侧有芝草三茎生焉长沙人严待封少为祖母所养祖母死居丧三载负土成坟手植松贾百馀株澧阳人张仁兴五代同居其家堂後生一草彩色甚茂并有敕旌表门。
闾开元二年正月乙酉制曰：崔玄张柬之等往以神龙之初保王室奸臣所忌讠居炎海流落变衰感激忠义玄嗣子吏部郎中璩清才雅韵静守专直柬之嫡孙毖祖考继殁遗孤可伤彼勋业之下沦伫名贤之必复是得景倩而悲仲宣者也。高祖封乐毅之後武帝求萧何之裔斯不远哉！昭於德义缅怀前烈宜加後命璩毖并可朝散大夫。
二月乙亥以徐有功之子曰：伦自大理司直为恭陵令敕曰：其父昔为理官时密刑网遂能坚守忠直每抗回邪海内称其不冤朝廷赖其惟恤永言种德必归馀庆宜甄嗣子俾劝群臣。
十月帝以王海宾单骑赴难勇冠群帅及临洮之役轻敌致舀身殁功存诚节尤著乃诏赠左金吾卫大将军赙物三百匹米粟三百石丧事并官供命紫微舍人倪。若水吊祭仍与一子五品官下制曰：盘矛赴敌义光忠壮免胄捐躯情殷悼惜故防御群牧使丰安军使右卫率府率王海宾七卒桢万里长城抱铁石於胸襟运韬钤於掌握属犬羊为寇牧圉罹灾出车犭旬其征讨跃马先其掩袭挫彼锋锐歼厥渠魁充国持边伫终文略建威临阵忽丧骁雄兴言震怀思有褒美宜加大将之礼兼茂后昆之秩。
四年十一月黄门卢怀慎卒明年帝於城南望见怀慎别业方设大祥斋帝悯其贫困叹息久之下诏曰：故银青光禄大夫检校黄门监上柱国范阳县开国伯赠荆州都督卢怀慎衣冠重望廊庙周材︳谟当三杰之一学行扌四科之二等平勃之辅汉同季文之相鲁质邻於古俭实可师虽清白燕翼ぷ金非宝然妻孥贫窭担石屡空言念平昔弥深轸悼宜恤凌统之孤用旌晏婴之德宜赐其家物一百米粟二百石因制中书侍郎苏为之碑文仍亲礼焉。
六年十二月以鄂州人潘元祚屡辞弓旌独守坟墓行能励俗学可为师拜左拾遗内供奉仍直左春坊侍皇太子读书。
十一年行幸北都太原人赵栖桐隐居有道年暮羸Φ诏就其私第拜著作郎仍听致仕赐帛五十疋。
十四年宋州奏单父人刘九江三代同居有慈乌巢於庭户乡里荣之名其乡曰：邕睦乡里曰：同居里请旌表其门许之。
是年镇州鹿泉人李处恭张义贞青州北海人吕元简定州鼓城人彭思义及蔡州孝女杨氏等并以孝义闻著旌表其门处恭与义贞异姓同居於今三代凡百馀年元简四代同居所食六畜皆异母同乳思义居丧至孝庐於墓侧有嘉禾生及白兔驯扰。
十五年九月制曰：故益州长史张守索故桂州都督员嘉静等并授委藩镇克著勤劳奄随化往良深震悼言念旅榇犹在遐方用加优恤以慰泉壤宜官造灵给传还乡所缘葬事并委有司支给。
是岁华阴人韩思讷六代同居特旌其门。
二十年三月以右骁卫将军同正员安金藏忠节见於先朝特封为代国王仍於东岳西岳等镌碑勒其名制曰：义不辞难忠为令德保君主安固邦家则必荷宠光之休膺土宇之锡安金藏忠义奉国精诚事君往属酷吏肆凶潜行谋构当疑惧之际激忠烈之诚突刃刻心保明先圣见危授命沮奸邪之慝转祸存福获明夷之贞虽鸣玉衔珠已备於休命而畴庸疏爵未洽於殊荣宜锡宠於组兼勒名於金石二十三年三月河北采访使张守奏相州汤阳县有孝子石仵奴请旌表门闾许之仵奴三岁丧亲庐於墓侧凡二十馀年茔内有苦树重生枝叶群鸟驯扰乡里咸敬异之（闰十一月相州。又奏孝子石仵奴茔内有寒竹抽笋数十枝望旌表其门章孝理许之）。
二十四年制曰：贵德尊贤饣希终念往此圣人所以理天下厚风俗也。王友贞禀气元精游心太朴孝惟不匮独贯於明时道则难名高谢於人代言念锡类方期化俗遽尔凋殂良深愍悼生无大位虽隔外臣之仪没有馀荣宜赠上卿之服可赠光禄大夫仍令州县长官吊祭友贞长安人历位长水县令後罢归田里中宗在春宫召为司议郎不就神龙初。又拜太子舍人仍令所司以礼徵赴乃以疾辞制曰：敦夷齐之行可以激贪尚颜闵之道用能劝俗新除太子中舍人王友贞德义泉薮人伦茂异孝爱始於事亲忠信表於行已富在文史廉於财货久历官常累闻课绩有古人之风保君子之德乃抗志尘外栖情物表深归解脱之门誓守薰之诫须加徵命作护储闱固在辞荣陈情恳至朕方崇奖廉退惩静浇浮虽思廊庙之贤岂违山林之愿宜加优秩仍遂雅怀可太子中舍人员外置给全禄以毕其身任其在家道仍令所在州县存问四时送禄至其住所帝在东宫。又表请备礼徵之以年老竟辞疾不赴是岁九十馀卒故有褒赠。
二十五年五月己亥京兆人张阿九母疾阿九割股肉馈之厥疾遂愈先是同郡赵言亦以割股养母闻帝嘉之赐阿九及言物各五十以旌孝行天宝四载二月京兆府奉天县人赵正言母病割股肉以饵母疾瘳赐物五十以资孝养华原人韩难陀父亡庐於墓侧凡十六载金城女董氏家无兄弟孝养不嫁父亡庐於墓侧凡六载并表其门闾赐以粟帛。
三月陈留郡封丘人杨嵩母亡负土成坟於所居别立灵几书父母形貌享祀十有馀载尉氏县人杨思贞父亡庐於墓三十八载有芝草白兔甘露等瑞并赐粟帛旌表门闾。
四月冀州人燕遗倩既孤於堂中刻木为父母形象施帷帐衣服如存朝夕奠祭乡闾甚敬异之。
蜀郡人郭景华孝行过人父丧明景华昼夜啼泣宅中忽涌甘泉因以洗目渐明东阳郡人应先父亡庐於墓侧有芝草连理树生并旌表门闾以昭孝行。
十五载袁光庭为伊州刺史禄山之乱西北边戍兵入赴难河陇郡邑皆为吐蕃所拔惟光庭守伊州累年救不至虏乃百端诱说终不降屈部下如一及矢石既尽粮储并竭城将舀没光庭手杀其妻子自焚而死朝廷闻之赠工部尚书。
王君判凉州都督为吐蕃所杀帝甚痛惜之制赠特进荆州大都督给灵还归京师葬事并官给赙物三百粟三百斛仍令鸿胪卿一人充使监护。
韩思复睿宗朝为给事中活严善思於雷霆之下拒武三思於讠舀附之中帝御笔题碑云：有唐忠孝韩长公之墓。
