<!-- { "loadSidebar": true } -->
    吴句卑为楚左司马戍之臣吴伐楚楚子败左司马戍及息而还（息汝南新息也。闻楚败故还）败吴师于雍ㄛ伤（司马先败吴师而身被创）初司马臣阖庐故耻为禽焉（司马尝在吴为阖庐臣是以今耻於见禽）谓其臣曰：谁能免吾首吴句卑曰：臣贱可乎！司马曰：我实失子可哉！（失不知子贤）三战皆伤曰：吾不可用也。已句卑布裳刭而裹之（司马已死刭取其首）藏其身而以其首免（定公四年）。
    伍胥父举事楚平王太子建平王听谗杀举太子建奔郑胥亦奔郑郑。又杀太子建建有子名胜伍胥惧乃与胜俱奔吴到昭关昭关欲执之伍胥遂与胜独身步走几不得脱追者在後走至江江上有一鱼父乘船知伍胥之急乃渡伍胥伍胥既渡解其剑曰：此剑直百金以与父父曰：楚国之法得伍胥者赐粟五万石爵执岂徒百金剑邪不受胥遂奔吴竟破楚张柳朔晋人范氏之臣王生恶柳朔言诸昭子使为柏人（为柏人宰也。昭子范吉射也。）昭子曰：夫非而雠乎！对曰：私雠不及公（公家之事也。）好不废过恶不去善义之经也。臣敢违之及范氏出（出柏人奔齐）柳朔谓其子尔从主勉之我将止死王生授我矣。（授我死节）吾不可以僭之遂死於柏人（为吉射距晋战死）。
    赵公子胜为赵相封平原君先是魏齐尝辱范睢已而睢相秦魏齐惧走赵匿平原君家秦昭王欲为范睢必报其仇乃佯为好书召平原君为十日之饮平原君入秦见昭王昭王与平原君饮数日昭王谓平原君曰：昔周文王得吕尚以为太公齐桓公得管夷吾以为仲父今范君亦寡人之叔父也。范君之仇在君之家愿使人归取其头来不然吾不出君於关平原君曰：贵而为友者为贱也。富而为交者为贫也。夫魏齐者胜之友也。在固不出也。今。又不在臣所昭王乃遗赵王书赵孝成王乃发卒围平原君家急魏齐夜亡出见赵相虞卿虞卿度赵王终不可说乃解其相印与魏齐亡之梁将见信陵君信陵君尤豫未肯见魏齐闻信陵君之初难见之遂自杀虞卿困於魏汉夏侯婴沛人秦末试补县吏与高祖相爱高祖戏而伤婴人有告高祖高祖时为亭长重坐伤人（为吏伤人其罪重）告故不伤婴婴证之移覆婴坐高祖系岁馀掠笞数百终脱高祖高祖起沛尝为太仆竟高祖以太仆事惠帝。
    郑君者郑当时之先也。尝事项籍死而属汉高祖令诸故项籍臣名籍（臣钦。若等曰：名籍谓令名呼项籍也。）郑君独不奉诏诏尽拜名籍者为大夫而逐郑君。
    栾布为燕将汉击燕虏布梁王彭越闻布贤乃言於高祖请赎布为梁大夫使於齐未反汉召彭越责以谋反夷三族枭首雒阳下诏有收视者取捕之布还奏事彭越头下祠而哭之吏捕以闻帝召骂布曰：若与彭越反邪吾禁人勿收。若独祠而哭之与反明矣。趣烹之方提趋汤顾曰：愿一言而死帝曰：何言布曰：方上之困彭越臣败荥阳成皋间项王所以不能遂西徒以彭王居梁地与汉合从苦楚也。当是之时彭王一愿与楚则汉破与汉则楚破。且陔下之会微彭王项氏不亡天下已定彭王剖符受封亦欲传之万世今帝徵兵於梁彭王病不行而疑以为反反形未见以苛细诛之臣恐功臣人人自危今彭王已死臣生不如死请就烹上乃释布拜为都骑。
    卜式河南人初以田畜为事弟奇忽请於式欲分财异居式便脱身出唯取羊百头遂入山放牧经十馀年十倍於初却买田宅居焉弟奇悉破其产矣。式取分与之後为御史大夫太子太傅。
    窦婴封魏其侯为丞相免後窦太后益疏不用无势诸公稍自引而怠骜唯故齐相灌夫独否故婴墨墨不得意而厚遇夫也。丞相田会宗室列侯而夫醉骂坐被系婴锐为救夫婴夫人谏曰：灌将军得罪丞相与太后家迕宁可救邪婴曰：侯自我得之自我捐之无所恨。且终不令灌仲孺独死婴独生（仲孺灌夫字）乃匿其家窃出上书立召入具告言灌夫醉饱事不足诛武帝然之赐婴食曰：东朝廷辩之竟以太后故婴及夫皆弃市。
    公孙敖为骑郎与卫青友青娣子夫得入宫幸武帝皇后大长公主女也。无子妒之大长公主捕青囚欲杀之敖与壮士往篡之故得不死帝闻乃召青为建章监。
    孔车为主父偃客偃方贵幸时客以千数及族死无一人视独车收葬焉武帝闻之以车为长者。
    任安初居卫青门下时青与霍去病俱为大司马青恩衰而去病日益贵青故人门下多去事去病取得官爵唯独安不肯去後为益州刺史。
    朱博与陈咸为友咸为御史中丞坐漏泄省中语下狱博去吏间步至廷狱下候司咸事掠治困笃博诈得为医入狱得见咸具知其所坐罪博出狱。又变如名为验治数百（为被掠笞也。）卒免咸死罪咸得论出而博以此显名後至丞相。
    朱诩沛人为董贤吏为贤所厚贤死诩自劾去买棺衣收贤尸葬之王莽闻之而大怒以它辜击杀诩。
    楼护为天水太守免初有故人吕公无子归护护身与吕公妻与妪同食及护家居妻子颇厌吕公护闻之流涕责其妻子曰：吕公以故旧穷老身於我义所当奉遂养吕公终身。
    原涉字巨先为谷口令自劾去官亡命岁馀逢赦出溥以振施贫穷赴人之急为务人尝置酒请涉涉入里门客有道涉所知母病避疾在里宅者（此在里之中宅也。）涉即往候叩门家哭涉因入吊问以丧事家无所有涉曰：且归除沐浴待涉还至主人对宾客叹息曰：人亲卧地不收涉何必乡此愿彻去酒食宾客争问所当得涉乃侧席而坐削牍为疏具记衣被棺木下至饭含之物分付诸客诸客奔走市买至日失皆会涉亲阅视已谓主人曰：愿受赐矣。既共饮食涉独不饱乃载棺物从宾客往至丧家为棺敛劳亻来毕葬其周急待人如此後有人毁涉者曰：奸人之雄也。丧家子即时刺杀言者。
    云：敞师事吴章章坐王莽子宇腰斩初章为当时名儒教授尤盛弟子千馀人莽以为恶人党皆当禁锢不得仕宦门人尽更名他师敞时为大司徒掾自劾吴章弟子收抱章尸归棺敛之京师称焉车骑将军王舜高其志节比之栾布表奏以为掾荐为中郎。
    後汉冯鲂湖阳人为郡族姓王莽末四方溃叛乃聚宾客招豪杰作营{渐土}以待所归是时湖阳大姓虞都尉反城称兵先与同县申屠季有仇而杀其兄谋灭季族季亡归鲂鲂将季欲还其营道逢都尉从弟长卿来欲执季鲂叱长卿曰：我与季虽无素故士穷相归要当以死任之卿为何言遂与俱归季谢曰：蒙恩得全死无以为报有牛马财物愿悉献之鲂作色曰：吾老亲弱弟皆在贼城中今日相与尚无所顾何云：财物乎！季惭不敢复言鲂自是为县邑所敬信後至执金吾。
    周嘉汝阳人仕郡主簿王莽末群贼入汝阳城嘉从太守何敝讨贼敝为流矢所中郡兵奔北贼围绕数十重白刃交集嘉拥敝以身之因呵贼曰：卿曹皆人隶也。为贼既逆，岂有还害其君者邪嘉请以死赎君命因仰天号泣群贼，於是两相视曰：此义士也。给其车马遣送之。
    孙堪河南缑氏人以节介气勇自行王莽末兵革并起宗族老弱在营保间堪尝力战陷敌无所回避数被创刃宗族赖之郡中咸服其义勇後为侍中骑都尉卒官。
    第五伦京兆长陵人少介然有义行王莽末盗贼起宗族闾里往往附之伦乃依险固筑营壁有贼取奋厉其众引︹持满以拒之铜马赤眉之属前後数十辈皆不能下时米石万钱人相食伦独收养孤兄子外孙分粮共食死生相守乡里以此贤之後至司空黄显南阳人与李守相善王莽末守子通从光武举兵守时为王莽宗卿师通遣从兄子季之长安以事报守季於道病死守密知之欲亡归显时为中郎将闻之谓守曰：今关门禁严君状貌非凡将以此安之不如诣阙自归事既未然脱可免祸守从其计即上书归死章未及报留阙下会事发觉通得亡走莽闻之乃系守於狱而显为请曰：守闻子无状不敢逃亡守义自信归命宫阙臣显愿质守俱东晓说其子如遂悖逆令守北向刎首以谢大恩莽然其言会前队复上通起兵之状莽怒欲杀守显争之遂迸被诛索卢放东郡人为郡门下掾更始时使者督行郡国太守有事当就斩刑放前言曰：今天下所以苦毒王氏归心皇汉者实以圣政宽仁故也。而传车所过未闻恩泽太守受诛诚不敢言但恐天下惶惧各生疑变夫使功者不如使过愿以身代太守之命遂前就斩使者义而赦之繇是显名。
    赵熹为更始偏将军更始败熹为赤眉所围迫急乃逾屋亡走与所善韩仲伯等数十人携小弱越山阻径出武关仲伯以妇色美虑有强暴者而已受其害欲弃之於道熹责怒不听因以泥涂仲伯妇面载以鹿车身自推之每道逢贼，或以逼路熹取言其病状以此得免既入丹水遇更始亲属皆跣涂炭饥困不能前熹见之悲感所装缣帛资粮悉以与之将护归乡里。
    刘恭为更始侍中会赤眉立恭弟盆子为帝恭自系诏狱闻更始败乃出步从至高陵止传舍右传都尉严本恐失更始为赤眉所诛将兵在外号为屯卫而实囚之赤眉下。《书》曰：圣公降者封为长沙王过二十日勿受更始遣恭请降赤眉使其将谢禄往受之更始遂随禄肉袒诣长乐宫上玺绶於盆子赤眉坐更始置庭中将杀之恭禄为请不能得遂引更始出恭追呼曰：臣诚力极请先死拔剑欲自刎赤眉帅樊崇等遽共救止之乃赦更始封为畏威侯刘恭复为固请竟得封长沙王更始尝依谢禄居恭亦拥护之三辅苦赤眉暴虐皆怜更始而张卯等以为虑谓禄曰：今诸营长多欲篡圣公者一旦失之合兵攻公自泅之道也，於是禄使从兵与更始共牧马於郊下因令缢杀之恭夜往收藏其尸光武闻而伤焉赤眉降恭为更始报仇杀禄自系狱赦不诛。
    刘茂为太原郡门下掾建武二年赤眉二十馀万众攻郡县杀长吏及府掾史茂负太守孙福逾墙藏空穴中得免其暮俱奔孟县昼则逃隐夜求粮食积百馀日贼去乃得归府明年诏书求天下义士福言茂曰：臣前为赤眉所攻吏民坏乱奔走趋山臣为贼所围命如丝赖茂负臣逾城出保孟县茂与弟触冒兵刃缘山负食臣及妻子得度死命节义尤高宜蒙表擢以厉义士诏书即徵茂拜议郎。
    杨贤为隗嚣刺客时杜林客河西林弟成物故嚣听林持丧东归既遣而悔追之令贤於陇坻遮杀之贤见林身推鹿车载致弟丧乃叹曰：当今之世谁能行义我虽小人何忍杀义士因亡去。
    刘平为郡楚守孙萌吏时平狄将军宠萌反於彭城攻败萌平冒白刃伏萌身上被七创困顿不知所为号泣请曰：愿以身代府君贼乃敛兵止曰：此义士也。勿杀遂解去萌伤甚气绝有顷苏渴求饮平倾其创血以饮之後数日萌竟死平乃裹创扶送萌丧至其本县。
    伏湛为平原太守时仓卒兵起天下惊扰而湛独晏然教授不废谓妻子曰：夫一不登国君彻膳今民皆饥柰何独饱乃共食粗粝悉分俸禄以赈乡里来客者百馀家。
    王青东郡人父隆建武初为都尉功曹青为小吏与父俱从都尉行县道遇贼隆以身卫全都尉遂死於难青亦被矢贯咽音声流喝前郡守以青身有金夷竟不能举及张为东郡太守见之叹息曰：，岂有一门忠义而爵赏不及乎！遂擢用极右曹（臣钦。若等曰：秦汉以前尚右言居曹掾之上也。）。
