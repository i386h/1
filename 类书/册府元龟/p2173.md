<!-- { "loadSidebar": true } -->
    谯烈王无忌闵王承之子承为荆州刺史王е所害无忌以年小获免後为黄门侍郎江州刺史褚褒当之镇无忌及丹阳尹常景等饯於版桥时王е子丹阳丞耆之在坐无忌志欲复雠拔刀将手刃之褒景命左右救捍获免御史中丞崔灌奏无忌欲专杀人付廷尉科罪成帝诏曰：王敦作乱闵王遇祸寻事原情今王何责然公私宪制亦已有断王当以体国为大，岂可寻绎由来以乱朝宪主者其申明法令自今以往有犯必诛，於是听以赎罪论。
    王谈年十岁父为邻人窦度所杀谈阴有复雠志而惧为度所疑寸刃不畜日往伺度未得年至十八乃密布利锸阳。若耕Θ者度尝乘船出游经一桥下谈伺度行还伏草中度既过谈於桥上以锸斩之应手而死既而归罪有司太守光岩义其孝勇列上宥之（後岩诸子为孙恩所害无嗣谈乃移居会稽理岩父子坟墓尽其心力也。）。
    桓温父彝为韩晃所害泾令江播豫焉温时年十五枕戈泣血志在复雠至年十八会播已终子彪兄弟三人居丧置刃杖中以为温备温诡称吊客得进刃彪於庐中并追二弟杀之时人称之。
    桓玄温之子与王恭讨江州刺史王愉兵败玄至长唐湖遇商人钱强强宿憾王恭故将军殷确以告湖浦尉尉收之送京师至倪塘斩之及玄执政腰斩湖浦尉及钱强等。
    殷简之父仲堪为桓玄所害简之载丧下都葬於丹徒遂居墓侧宋高祖义旗建率私僮客随义军蹑桓玄玄死简之食其肉。
    谢琨琰之小子琰讨孙恩兵败帐下督张猛於後斫琰马遂遇害後宋高祖左里之捷生擒猛送琨琨刳肝生食之。
    朱绰兄宪及斌俱为西中郎袁真将佐桓温伐寿阳真以宪兄弟与温潜通并杀之绰逃归温攻战常居先不避矢石寿阳平真已死绰辄发棺戮尸。
    龚壮巴西人父叔为李特所害壮积年不除丧力弱不能复雠及李寿戍汉中与李期有嫌期特孙也。壮欲假寿以报乃说寿曰：节下。若能并有西土称藩於晋人必乐从。且舍小就大以危易安莫大之策也。寿然之遂率众讨期果克之（李寿见期兄弟十馀人年方壮大而并有强兵惧不自全乃数聘礼巴西壮虽不应聘数往见寿时岷山倾江水竭寿恶之每问壮以自安之术壮以特杀其父及叔欲假手报雠未有其由因说寿曰：节下。若能舍小从大以危易安则开国裂土长为诸侯名高桓文勋流百代矣。寿从之阴与长安客罗尚巴西解思明共谋据成都称藩归顺乃誓文武得数千人袭克之）宋毛循之（一作修之）父瑾晋末为梁秦二州刺史为谯纵所杀高祖表循之为龙骧将军配兵力遣令奔赴。又遣益州刺史司马荣期及文处茂时延祖等西讨循之至岩渠荣期为参军杨承祖所杀承祖自称镇将军巴州刺史循之退白帝承祖自下攻之不拔循之使参军严纲等收合兵众汉嘉太守冯迁率兵来会讨承祖斩之时文处茂犹在巴郡循之遣振武将军张季仁五百兵系处茂等荆州刺史道规。又遣奋武将军原导之领千人受循之节度循之遣原导之与季仁俱进时益州刺史鲍陋不肯进讨循之下都上。表曰：臣闻有生所以重生实有生理可保臣之情地生途已竭所以未沦於泉壤借命於朝露者以日月并有兼映之辉庶凭天威诛夷雠逆自提戈西赴备尝时难遂使齐斧停柯狡竖假息诚由经路有暨（暨及也。）亦缘制不自已抚影穷号泣望西路益州刺史鲍陋始以四月二十九日达巴东顿白帝以俟庙略可乘之机宜践投袂之禽屡愆臣虽效死冠庭而理兼义绝是以束骸载驰诉冤象魏昔宋害申舟{林之}庄有遗腹之愤况忘家殉国勘有臣门节冠风霜人所矜悼伍员不亏君义申胥不忘国艰俟会摧锋思时乃发今臣庸逾在昔未搴宵迈之旗是以仰宸极以希眷西土以洒泪也。公私抱耻仰望洪恩岂宜遂享名器比肩人伍求情既所不容即实。又非所继但以方仗威灵要须综摄乞解金紫宠私之荣赐以鹰扬折冲之号臣之於国理无虚请自臣涉道情虑荒越疾毒交缠尝虑性命要当躬先士卒身驰贼庭手斩亡鬼以摅莫大之痛然後就死之日即化如归阖门灵爽，岂不谢先帝於玄宫高祖哀其情事乃命冠军将军刘敬宣率文处茂时延礼诸军伐蜀军次黄虎无功而退谯纵由此送循之父伯及中表丧柩口累并得俱还。
    沈林子与沈预有雠因自归高祖从高祖克京城沈预虑林子与兄田子还东报雠因五月夏节日至预正大集会子弟盈堂林子兄弟挺身直入斩预首男女无长幼悉屠之以预首祭父祖墓。
    垣阆文帝元嘉中为员外散骑侍郎母墓为东阿寺道人昙雒等所发阆与弟殿中将军闳共杀昙雒等五人诣官归罪见原。
    宋越父为蛮所杀杀其父者尝出郡越於市中刺杀之太守夏侯穆嘉其意擢为队主。
    钱延庆吴兴长城人父仲期为同县奚庆恩所杀延庆属役在都闻父死驰还於庾浦埭逢庆恩手刃杀之自系乌城县狱太守郗表不加罪许之。
    申孝叔父令孙代薛安都为徐州刺史令孙至郡境降安都从子索肥为其所杀後索肥兵败走向雒平县界孝叔斩之。
    房爱亲父元庆为沈文秀建威府司马为文秀所害爱亲率勒乡部攻文秀明帝嘉之起家授龙骧将军寻会文秀降乃止。
    南齐沈文秀宋司空庆之之子庆之为景和（臣钦。若等曰：景和宋前废帝年号）所杀兵仗围宅收捕诸子文秀长兄文叔谓文秀曰：我能死尔能报遂自缢文秀挥刀驰马去收者不敢追遂得免时沈攸之为景和御史杀庆之後攸之反文秀督吴钱塘军事文秀收杀攸之弟新安太守登之诛其宗族。
    闻人吴兴人年十七结客报父雠为高祖所赏。
    朱谦之字处光父昭之以学称於乡里谦之年数岁所生母亡昭之假葬田宅侧为族人朱幼方燎火所焚同产娣密语之谦之虽小便哀戚如持丧年长不婚娶永明中手刃杀幼方诣狱自系县令申灵勖表上别驾孔稚兼记室刘司徒左西掾张融笺与刺史豫章王曰：礼开报雠之典以申孝义之情法断相杀之条以表权时之制谦之挥刃斩冤既申私礼系颈就死。又明公法今仍杀之则成当世罪人宥而活之即为盛朝孝子杀一罪人未足弘宪活一孝子实广风德张绪陆澄是其乡旧应具来由融等与谦之并不相识区区短见深有恨然豫章王言之武帝时吴郡太守王慈太常张绪尚书陆澄并表论其事帝嘉其义虑相报复乃遣谦随曹虎西行将发幼方子恽於津阳门伺杀谦之谦之兄选之。又刺杀之有司以闻帝曰：此皆是义事不可问悉赦之吴兴沈ダ闻而叹曰：弟死於孝兄殉於义孝友之节萃此一门梁兰道恭益州人父为刺史刘季连所杀道恭出亡季连还都同出建阳门道恭杀之。
    赵跋扈新城人兄震动富於财太守樊文茂求之不已震动怒曰：无厌将及我文茂闻其语聚其族诛之跋扈走免亡命聚党至社树咒曰：文茂杀跋扈兄今欲报之。若事克斫树处更生不克即死三宿三生十丈馀人间传以为神附者十馀万既杀文茂转攻傍邑将至成都十馀日战败退保新城求降。
    成景隽范阳人父安乐仕後魏为淮阳太守武帝天监六年常邕和杀安乐以城内附景隽谋复雠因杀魏宿预城王以地南入普通六年邕和为鄱阳内史景隽购人刺杀之未久重购邕和家人鸩杀其子弟雠类俱尽武帝义之每为屈法景隽家雠既雪每思报效後除北豫州刺史侵魏所向必摧其智勇时以比马仙卑。
    张景仁广平人父梁为同县韦法所杀景仁时年八岁及长志在复雠普通七年遇法於公田渚手斩其首以祭父墓事竟诣郡自缚乞依刑法太守蔡天起上言於州时简文在镇乃下教褒美之原其罪下属长蠲其一户租调以旌孝行。
    李庆绪广汉妻阝人父为人所害庆绪九岁而孤为兄所养日夜号泣志在复雠投州将陈显达仍於部伍白日手刃其雠自缚归州州将义而释之。
    陈侯巴西人父弘远世为西蜀酋豪蜀贼张文萼据白崖山有众万人梁益州刺史鄱阳王萧范命弘远讨之弘远战死固请复雠每战必先锋舀阵遂斩文萼由是知名。
    後魏元郎父东阿公顺尔朱之乱为陵户鲜于康奴所害郎时年十七枕戈潜伏积年乃手刃康奴以首祭於顺墓然後诣阙请罪朝廷嘉而不问。
    郑思明父连山为光禄大夫性严暴挝挞僮仆酷过人理父子一时为奴所害断首投马槽下乘马北逝思明骁勇善骑射披率村义驰骑追之於河（村义谓村中义侠也。）奴乘马投水思明将从不听放矢乃自射之一发而中落马随流众人擒执至家脔而食之。
    傅融有三子灵庆灵根灵越并有才力宋将萧斌王玄谟冠高敖时融始死玄谟强引灵庆为军主後与二弟匿於山泽之间时灵庆从叔乾爱为斌法曹参军斌遣乾爱诱呼之以腰刀为信密令壮彳建者随之而乾爱不知斌之欲图灵庆也。既至灵庆家对坐未久斌所遣壮士执灵庆杀之灵庆将死与母崔氏诀言法曹杀人不可忘也。灵根灵越奔河北灵越至京师文成见而奇之灵越因说齐民慕化青州可平帝大悦拜灵越镇远将军青州刺史贝丘子镇羊兰城灵根为临齐副将镇明潜垒灵越北入之後母崔氏遇赦免宋人恐灵越在边扰动三齐乃以灵越叔父琰为冀州治中乾爱为乐陵太守陵与羊兰隔河相对命琰遣其门生与灵越婢诈为夫妇投化以招之灵越与母分离思积遂与灵根相要南走灵越与羊兰奋兵相击乾爱遣船迎之得免灵根差期不得俱度临齐人觉知М斩杀之乾爱出郡迎灵越问灵根愆期之状而灵越殊不应答但言不知而已乾爱不以为恶敕左右出匣中乌皮褶令灵越代所常服灵越言不须乾爱云：汝，岂可着体上衣服见垣公也。时垣护之为刺史灵越奋声言垣公着此当见南方国主岂垣公也。竟不肯着及至丹阳宋孝武见而礼之拜员外郎兖州司马带鲁郡而乾爱亦迁青冀司马带魏郡後二人俱迁建康灵越意常欲为兄复雠而乾爱初不疑防知乾爱嗜鸡肉菜求食乃为作之下以毒药乾爱还而卒。
    淳于诞南齐南安太守兴宗之子年十二随父向扬州父於路为群盗所害诞虽童稚而哀感奋发倾资结客旬朔之内遂得复雠由是州里叹异之益州刺史刘悛召为主簿。
    吴悉达弟兄三人年并幼小父母为人所杀四时号慕悲感乡邻及长报雠避地永安。
    孙益德其母为人所害益德童幼为母复雠还家哭於殡以待县官孝文文明太后以其幼而孝决。又不逃罪特免之。
    荀琼年十五复父雠於成都市以孝闻。
    杨孝邕以父为尔朱天光所害孝邕走免匿於蛮中赞结渠帅谋应北齐神武以诛尔朱氏微服入雒参司机会为人所告尔朱世降收付廷尉掠杀之。
    北齐崔达尚安乐公主文宣帝尝问公主达於汝何似答云：甚相敬重唯何家憎儿显祖召达母入内杀之投尸漳水齐灭达杀主以报雠。
