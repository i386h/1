<!-- { "loadSidebar": true } -->
    豫让晋人故尝事范中行氏而无所知名去而事智伯智伯甚尊宠之及智伯伐赵襄子赵襄子与韩魏合谋灭智伯之後而三分其地赵襄子最怨智伯漆其头以齐西南近邑画音获为饮器豫让遁逃山中曰：嗟乎！士为知己者死女为悦己者容今智伯知我我必为报雠而死以报智伯则吾魂魄不愧矣。乃变名姓为刑人入宫涂厕中挟匕首欲以刺襄子襄子如厕心动执问涂厕之刑人则豫让内持刀兵曰：欲为智伯报雠左右欲诛之襄子曰：彼义人也。吾谨避之耳。且智伯亡无後而其臣欲为报雠此天下之贤人也。卒释去之居顷之豫让。又漆身为厉吞炭为哑使形状不可知行乞於市其妻不识也。行见其友其友识之曰：汝非豫让邪曰：我是也。其友为泣曰：以子之才委质而臣事襄子襄子必近幸子近幸子乃为所欲顾不易邪何乃残身苦形欲以求报襄子不亦难乎！豫让曰：既已委质臣事人而求杀之是怀二心以事其君也。且吾所为者极难耳然所以为此者将以愧天下後世之为人臣怀二心以事其君者也。既去顷之襄子当出豫让伏於当过之桥下襄子至桥马惊襄子曰：此，必是豫让也。使人问之果豫让也，於是襄子乃数豫音赖让曰：子不尝事范中行氏乎！智伯尽灭之而子不为报雠而反委质臣於智伯智伯亦已死矣。而子独以为之报何雠之深也。豫让曰：臣事范中行氏范中行氏以众人遇我我故众人报之至於智伯国士遇我我固国士报之襄子喟然叹息而泣曰：嗟呼豫子子之为智伯名既成矣。而寡人赦子亦已足矣。子其自为计寡人不复释子使兵围之豫让曰：臣闻明主不掩人之义而忠臣有死名之义前君已宽赦臣天下莫不称君之贤今日之事臣固伏诛然愿请君之衣而击焉以致报雠之意则虽死不恨非所敢望也。敢布腹心，於是襄子大义之乃使持衣与豫让豫让拔剑三跃而击之曰：吾可以下报智伯矣。遂伏剑自杀死之日赵国志士闻之皆为涕泣。
    汉田横为齐王高祖既立为皇帝横惧诛而与其徒属五百馀人入海居岛中高帝使使召横横乃与其客二人乘传诣雒阳至尸乡自杀高帝发卒以王者礼葬之既葬二客穿其冢旁皆自刭从之高帝闻而大惊以横之客皆贤吾闻其馀尚五百人在海中使使召之使至闻横死亦皆自杀，於是乃知田横兄弟能得士也。
    周燕宣帝时为郡决曹掾太守欲枉杀人燕谏不听遂杀因而黜燕囚家守阙称冤诏遣覆考燕见太守曰：愿谨定文书皆署燕名府君但言时病而已出谓掾史曰：诸君被问悉当以罪推燕如有一言及於府君燕手剑相刃使乃收燕系狱屡被掠。《楚辞》无屈挠当下蚕室乃叹曰：我平王之後正公拔孙，岂可以刀锯之馀下见先君遂不食而死。
    赵都衤殳礻羽人为左冯翊冯野王部督邮掾而池阳令并素行贪轻野王外戚年少治行不改都案验得其主守盗十金罪收捕并不首吏都格杀并并家上书陈冤事下廷尉都诣吏自杀以明野王京师称其威信李圣为王莽扬州牧司命孔仁兵败於山东圣格死仁赵姓都名衤殳丁活丁外二切礻羽许羽功并谓池阳县令史失其姓不首吏谓不伏从收捕也。将其众降已而叹曰：吾闻食人食者死其事拔剑自刺死。
    曹竟字子期去官不仕於王莽莽死汉更始徵竟以为丞相封侯欲亲致贤人销寇贼竟不受侯爵会赤眉入长安欲降竟竟手剑格斗死。
    後汉王捷为隗嚣大将嚣为汉军所围穷困捷别在戎邱登城呼汉军曰：为隗王城守者皆必死无二心愿诸军亟罢请自杀以明之遂自刎颈死刘雄为平原令永初二年剧贼毕豪等入平原界雄将士乘船追之至厌次河与贼合战雄败执雄以矛刺之时小吏所辅前叩头求哀愿以身代雄豪等纵雄而刺辅贯心洞背即死东郡太守捕得豪等具以状上诏书追伤之赐钱二十万除父奉为郎中。
    徐福为渔阳太守张显主簿元初中鲜卑入寇显拔刃追散兵虏射中显福及功曹徐咸遽赴之显遂堕马福以身拥蔽虏并杀之。
    耿武为冀州韩馥长史闵纯为别驾会袁绍至馥从事十人弃馥去唯恐在後独武纯仗刀拒战绍兵不能禁绍後令田丰杀此二人。
    郑益恩玄子也。孔融在北海举为孝廉及融为黄巾所围益恩赴难殒身。
    关靖为公孙瓒辽东长史瓒为袁绍所败靖曰：吾闻君子陷人於危必同其难，岂可独生乎！乃策马赴绍军而死绍悉送其首於许。
    孙瑾为常山相时辽东公孙瓒与幽州牧刘虞构隙及虞见杀瑾与掾张逸张瓒等忠义愤发相与就虞骂瓒极口然後同死。
    臧洪字子源为广陵太守张超功曹超遣洪诣幽州牧刘虞行至河间袁绍以为青州刺史迁东郡太守时魏太祖围张超於雍丘甚危急超谓军吏曰：今日之事唯有臧洪必来救我，或曰：袁曹方睦而洪为绍所用恐不能败好远来违福取祸超曰：子源天下义士终非背本者也。或见制强力不相及耳洪始闻被围乃徒跣号泣并勒所领将赴其难自以众弱从绍请兵而绍竟不之听超城遂陷张氏族灭洪由是怨绍绝不与通绍以兵围之历年不下使洪邑人陈琳以书譬洪示其祸福责以恩义洪答曰：隔阔相思发於寤寐相去步武而趋舍异规其为怆恨胡可胜言前日不遗比辱雅况述叙祸福公私切至以子之才穷该典籍岂将ウ於大道不达余趣哉！是以捐弃翰墨一无所酬亦冀遥忖褊心粗识鄙性重获来命援引纷纭虽欲无对而义笃其言仆小人也。本乏志用中因行役特蒙倾盖恩深分厚遂窃大州宁乐今日自远接刃乎！每登城临兵观主人之旗鼓瞻望帐幄感故友之周旋抚弦搦矢不觉流涕之覆面也。何者自以辅佐主人无以为悔主人相接过绝等伦当受任之初志同大事扫清寇逆共尊王室岂悟本州被侵郡将遘厄请师见拒辞行被拘使洪故君遂至沦灭区区微节无所获申岂得复全交友之道重比及也。亏忠孝之名乎！所以忍悲挥戈收泪告绝。若使主人少垂古人忠恕之情来者侧席去者克己则仆抗季札之志不为今日之战矣。昔张景明登坛软血奉辞奔走卒使韩馥让印主人得地然後但以拜章朝主赐爵获传之故不蒙观过之贷而受夷灭之祸吕奉先讨卓来奔请兵不获告去何罪复见斫刺刘子璜奉使逾时辞不获命畏君怀亲以诈求归可谓有志忠孝无损霸道亦复僵尸麾下不蒙亏除慕进者蒙荣违意者被戮此乃主人之利非游士之愿也。是以鉴戒前人守死穷城亦以君子之违不敌国故也。足下当见围围不解救兵未至感婚姻之义推平生之好以为屈节而苟生胜守义而倾覆也。昔晏婴不降志於白刃南史不曲笔以求存故身传图象名垂後世况仆据金城之固驱士人之力散三年之蓄以为一年之资苏困补乏以脱天下何图筑室反耕哉！但惧秋风扬尘伯马首南向张扬飞燕旅力作难北鄙将告倒悬之急股肱奏乞归伯公孙瓒字之计耳主人当鉴戒曹辈反旌退师何宜久辱盛怒暴威於吾城之下哉！足下讥吾恃黑山以为救独不念黄巾之合从邪昔高祖取彭越於钜野光武创基兆於绿林卒能龙飞受命中兴帝业苟可辅主兴化夫何嫌哉！况仆亲奉玺书与之从事行矣。孔璋足下徼利於境外臧洪投命於君亲吾子身於盟主臧洪策名於长安子谓余身死而名灭仆亦笑子生死而无闻焉本同末离努力努力夫复何言绍见洪书知无降意增兵急攻城中粮尽外无援救洪自度不免呼吏士谓曰：袁绍无道所图不轨。且不救洪郡将洪於大义不得不死念诸君无事空与此祸可先城未破将妻子出将吏皆垂泣曰：明府之於袁氏本无怨隙今为郡将之故自致危困吏人何忍当舍明府去也。初尚掘鼠煮筋角久无所复食主簿启内厨米三升请稍为饣粥洪曰：何能独甘此邪使为薄糜遍班士众。又杀其爱妾以为食兵将咸流涕无能仰视男女七八千人相枕而死莫有离盟主谓袁绍也。叛城陷生执洪绍盛帷幔大会诸将见洪谓曰：臧洪何相负。若是今日服未洪据地目曰：诸袁事汉四世五公可谓受恩今王室衰弱无扶翼之意而欲因际会觖望非冀多杀忠良以立奸威洪亲见将军呼张陈留为兄则洪府君亦宜为弟而不能同心戮力为国除害坐拥兵众观人屠灭惜洪力劣不能推刃为天下报雠何谓服乎！绍本爱洪意欲屈服赦之见其辞切知终不为用乃命杀焉洪邑人陈容少为诸生亲慕於洪随为东郡丞先城未败洪使归绍时容在坐见洪当死起谓绍曰：将军兴大事欲为天下除害而专先诛忠义岂合天意臧洪发举为郡将柰何杀之绍惭使人牵出谓曰：汝非臧洪俦空复尔为容顾曰：夫仁义，岂有常所蹈之则为君子背之则为小人今日宁与臧洪同日死不与将军同日生也。遂复见杀在绍坐者无不叹息窃相谓曰：如何一日戮二烈士先是洪遣司马二人出求救於吕布比还城已陷皆赴敌死。
    审配字正南魏郡人少忠烈慷慨有不可犯之节袁绍领冀州委以心腹之任以为治中别驾并总幕府绍长子谭少子尚绍爱尚欲以为後而未显审配逢纪与辛评郭图争权配纪与尚比评图与谭比绍死众以谭长欲立之配等恐谭立而评为己害乃奉尚代绍位由是谭尚有隙举兵相攻谭败走平原尚使审配苏由守邺复攻平原魏太祖攻邺配兄子荣守东门夜开门内太祖生擒配声气壮烈终无挠辞见者莫不叹息遂斩之初谭之去皆呼辛毗郭图家得出而辛评家独被收及配兄子开城门内兵时配在城东南角楼上望见太祖兵入忿辛郭坏败冀州乃遣人驰诣邺狱指杀仲治家是时辛毗在军闻门开驰走诣狱欲解其兄家兄家已死是日生缚配将诣帐下辛毗等逆以马鞭击其头骂之曰：奴汝今日真死矣。配顾曰：狗辈正由汝曹破我冀州恨不得杀汝也。且汝今日能杀生我邪有顷太祖引见谓配知谁开卿城门配曰：不知也。曰：自卿子荣耳配曰：小儿不足用乃至此太祖复谓曰：曩日孤之行围何弩之多也。配曰：恨其少耳太祖曰：卿忠於袁氏父子亦自不得不尔也。有意欲活之配既无挠辞而辛毗等号哭不已乃杀之初冀州人张子谦先降素与配不善笑谓配曰：正南卿竟何如我配厉声曰：汝为降虏配为忠臣虽死岂。若汝生邪临行刑叱持兵者令北向曰：我君在北。
    冯忠金城人汉末郡人阳成远杀太守以叛忠赴尸号哭呕血而死。
    吴咏张掖人为获羌校尉马贤所辟後为太尉庞参掾参贤相诬罪应死各引为证咏计理无两直遂自刎而死参贤惭悔和释至晋张轨为凉州刺史皆祭其墓而旌其子孙。
    魏沮俊为射声校尉汉末李亻之乱俊被创堕马李亻谓左右曰：尚可活不俊骂之曰：汝等凶逆逼迫天子乱臣贼子未有如此者亻使杀之。
    应余字正夫丰恣方毅志尚仁义汉建安末为郡功曹时吴蜀不宾疆场多虞宛将侯音扇动山民保城以叛余与太守东里衮当扰攘之际迸窜得出音即遣骑追逐去城十里相及贼便射衮飞矢交流余前以身当箭被七创因谓追贼曰：侯音狂狡造为凶逆大军寻至诛夷在近谓卿曹本是善人素无恶心当思反善何为受其指挥我以身代君已被重创。若身死君全殒没无恨因仰天号泣涕血俱下贼见其义烈释衮不害贼去之後余亦命绝。
