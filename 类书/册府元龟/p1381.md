<!-- { "loadSidebar": true } -->
    肃宗乾元元年十二月丙寅立春帝御宣教殿太常少卿于休列读春令常参官五品以上正员并升殿序坐而听之。
    上元二年九月改元为元年诏圆丘方泽依常存一太牢皇庙诸祠临时献熟今昊天上帝太庙一牢羊豕各三馀祭尽随亦供以备礼明火栈饲之礼亦不暇矣。
    元年建夕卩月辛亥诏曰：朕敬授人时慎徽月令庶无极备以获休徵自今以後每至四孟月迎气之日与百辟卿士举而行之。
    代宗广德二年正月礼仪使杜鸿渐奏郊庙大礼其祝文自今已後请依唐礼板上墨书其玉简金字者一切停废如允臣所奏望编为常式制曰：宜用竹简从古礼也。
    德宗贞元元年十月诏曰：郊祀之义本於至诚制礼定名宜从事实五方配帝上古哲王道济蒸人礼著明祀论善计功则朕德不类统天御极则朕位攸同而祝文称臣以祭既无益诚敬有黩等威此岂朕祀聪明昭格上下之意前京兆府司录参军高佩上疏其理精详朕重变旧仪访於卿士申明大义是用释然依从改正以敦至礼自今已後五方配帝祀文勿称臣馀礼如旧。
    六年十一月有事於南郊诏以皇太子为亚献亲王为终献帝问礼官亚献终献合受诫誓否吏部郎中柳冕曰：准开元礼献官前七日於内受戒誓词云：各扬其职不供其事国有常刑今以皇太子为亚献请改誓词云：各杨其职肃奉常仪从之。
    宪宗元和十三年八月太常检讨王彦威进元和曲台新礼三十卷（彦威太常散吏於礼阁掇拾自隋已来沿革吉凶五礼以类区分撰成三十卷进之特授太常博士）。
    文宗太和八年二月中书门下奏今月十七日臣等於延英奏事陛下以近岁阴阳不和水旱为害恐作事有乖於时令施教未合於天心问臣等读月令因何停废伏以尧命羲和之官以理四时节授人事至汉丞相魏相奏云：阴阳者五事之本群生之命自古圣贤未有不由者也。兼引高帝时相国萧何奏云：自天子王侯有土之君能法天地顺四时以理国家身无祸夭年寿永久是奉宗庙安天下之大礼也。愿选气未应灾害之作实恐由斯臣等商量古者敬其事则命以始请从来年正月依开元礼读时令陛下御宣政殿如朝朔之礼兼请太常卿先撰仪注务於简便以酌时宜所冀简而易从行之可久从之。
    明通知阴阳者四人各主一时时至明言所职宣帝纳用亦致理平开元二十五年十月制自今春夏秋冬常以孟月朔日於正殿受朝读时令至二十六年夏四月朔始令太常卿韦纟舀读时令於宣政殿百寮於殿上列坐而听自天宝已後干戈荐兴盛典久废军旅以便宜从事法令以变权济时故大化不行和开成三年二月太常卿王起准敕造礼神十王图。
    晋高祖天福初诏国朝文物制度起居入阁宜依唐明宗朝事例施行。
    ○仪注　仪注
    王者成治定之业垂明备之制大则封禅郊庙社稷之事次则朝觐享宴冠婚之文其或旧章湮没书记罕存则必访博见洽闻之士咨该练敏识之流俾夫氵公革於古今损益乎！名数讨河间之坠简讲淹中之旧闻车服羽仪焕然咸序声明文物浃於天下亿兆睹之而悦服夷狄仰之而内向所以传徐氏之容著曲台之记载诸油素垂为轨范可不美欤。
    周周公旦成王时为相制威仪三十（所谓冠婚吉凶盖仪礼是）。
    汉叔孙通以高祖为汉王时通为博士汉王已并天下诸侯共尊为皇帝於定陶通就其仪号（就成也。）。
    后苍元帝时为博士著曲台记（行射礼於曲台后苍为记）。
    後汉卫宏字敬仲光武时为议郎撰汉旧仪四卷汉中兴仪一卷。
    马伯第（史不载官自此已後不书官者皆史阙）建武末制封禅仪。
    樊明帝时为长水校尉与公卿杂定郊祀礼仪郑玄为大司农撰丧服谱一卷。
    应劭献帝时以前太山太守为袁绍军谋校尉时始迁都於许旧章湮没书记罕存劭慨然叹息乃缀集所闻著中汉辑叙汉官仪及礼仪故事凡十一种百三十六卷朝廷制度百官仪式所以不亡者由劭之记。
    刘表为荆州刺史撰新定礼一卷。
    魏荀攸魏国初建为尚书令撰魏官仪一卷（一说魏ダ为尚书令诏典著作为魏官仪）。
    王粲为侍中时旧仪废弛兴造制度粲尝典之。
    蜀蒋琬为丞相撰丧服要义一卷。
    吴张昭为绥远将军与孙韶滕胤郑礼等采周汉撰定朝仪。
    谢慈为齐王傅撰丧服变除图五卷。
    晋卫为太保撰丧服仪一卷。
    荀ダ为司空撰晋新仪二十卷。
    杜预为镇南将军撰丧服要集二卷。
    崔游为相府舍人撰丧服图一卷行於世。
    蔡谟为司徒撰晋七庙录十卷。
    范汪为安化将军撰诸府州郡仪十卷。
    贺循为司空撰丧服要记十卷丧服谱一卷。
    环济为太学博士撰丧服要略一卷。
    葛洪为散骑常侍撰丧服变除一卷。
    孔衍为广陵相撰凶礼一卷。
    刘达为侍中撰丧服要记一卷。
    范隆为侍中国子祭酒撰三礼吉凶宗记甚有条义某璩（史失其姓）为安城太守撰新定仪注四十卷（按隋书经籍志有晋杂仪注十一卷晋尚书仪十卷甲辰仪五卷封禅仪六卷卤簿图一卷卤簿仪二卷史失撰人姓名）宋徐广晋末为汉祖文学祭酒义熙初奉诏撰车服仪注。又撰尚书仪曹所定仪注四十一卷车服杂注一卷。
    何承天为钱塘令高祖在寿阳召为尚书祠部郎中与傅亮共撰朝仪。
    庾蔚之为员外散骑常侍撰丧服二十一卷。
    傅畅撰晋公卿礼秩故事九卷。
    范晔为太子詹事撰百官阶次一卷。
    张镜为新安太守撰东宫仪记二十三卷。
    徐爰撰家仪一卷（按隋书经籍志有宋仪注十卷。又有宋仪注二十卷宋尚书杂注十八卷宋长沙檀太妃薨吊书十二卷史失所撰姓名）。
    南齐王俭为卫将军撰丧服古今集记三卷吊书仪十卷吉凶书仪二卷。
    王宏为太保撰书仪十卷。
    王俊之为光禄大夫撰丧服世行要记十卷礼仪制度十三卷。
    王之为长水校尉撰齐职仪凡五十卷永明中其子中军参军颢启上诏付秘阁（按隋书经籍志有齐卤簿仪一卷诸卫左右旗图样一卷史失所撰人姓名）。
    梁伏{р方}容初仕齐为太子率更令与卫将军王俭深相交好令与河内司马宪吴郡陆澄共撰丧服古今衤集记。
    何胤仕齐为国子博士时尚书令王俭受诏撰新礼未就而卒使特进张绪续成之绪。又卒属在司徒竟陵王子良子良以让胤乃置学士三十人佐胤撰录有政礼十卷士丧仪注九卷（按南齐列传中书郎刘绘吴郡杜栖并助胤制礼仪也。）。
    严植之天监初授後军骑兵参军事高祖诏求通□治五礼有司奏植之治凶礼撰仪注四百七十九卷录四十五卷。
    明山宾为国子博士撰吉礼仪注二百四十四卷礼仪二十卷孝经丧服十五卷录六卷（一云：吉礼仪注十卷宾礼仪注十卷）。
    陆琏撰军礼仪注一百九十二卷录二卷。
    贺为步兵校尉领五经博士撰宾礼仪注一百四十五卷（一云：九十卷）。
    司马为晋安王长史撰嘉礼仪注一百一十二卷录二卷。
    鲍泉为五经博士於仪礼尤明撰新仪四十卷行於世（一云二卷）。
    谢フ为司徒尚书令撰书笔仪二十卷。
    任为新安太守撰梁仪注十卷。
    丘仲孚为豫章太守撰尚书具事杂仪行於世。又撰皇典。
    徐勉为卫将军撰齐职仪十卷。又撰太庙祀文二卷何点徵侍中不起撰礼仪注九卷。
    周舍为太子詹事卒撰书仪疏一卷。
    周迁撰古今舆服杂事二十卷。
    萧子云为国子祭酒撰东宫新记二十卷。
    裴子野为通直郎撰丧服传一卷。
    鲍行卿为步兵校尉撰皇室仪十三卷（按隋书经籍志有梁杂凶礼四十二卷杂仪注一百八卷梁尚书职仪注四十一卷史失撰人姓名）。
    陈沈文阿为通直散骑常侍兼国子博士撰仪礼八十馀卷。
    马枢字要理徵度支尚书辞不应命撰迩仪四卷。
    郑灼为尚书仪曹郎广沈文阿仪注撰五礼。
    戚衮为国子助教始兴王府录事参军衮於梁代撰三礼仪记值乱亡失（按隋书经籍志有陈尚书杂仪注五百五十卷陈吉礼一百七十一卷陈宾礼六十五卷陈军礼六卷陈嘉礼一百二卷卤簿图一卷史失撰人姓名）。
    後魏崔元伯道武时为黄门侍郎撰朝觐宴飨郊庙社稷之仪。
    李韶为仪曹令孝文时修改车服及羽仪制度皆令韶典焉宣武时迁将作大匠敕参定朝仪律令。
    常景为太常博士与太常刘芳撰朝令未及班行别典仪注多所草创未成芳卒景纂成其事拜谒者仆射孝明时敕撰太和之後朝仪已施行者凡五十馀卷後迁中书舍人与侍中崔光安丰王延明受诏仪定服章敕景参修其事迁为中散大夫蠕蠕主阿那瑰归阙朝廷疑其位次高阳王雍访景曰：昔咸宁中南单于来朝晋世处之王公特进之下今日为班宜在藩王仪同三司之间雍从之灵太后诏依汉世阴邓二后故事亲奉庙礼与帝交献景据正以定仪注朝廷是之後为秘书监撰仪注三十卷。
    邢昕为中书侍郎受诏与秘书监常景典仪注事出帝行释奠礼昕与秘书裴伯茂等俱为录义。
    卢观为著作佐郎与太常少卿李神隽光禄大夫王诵等在尚书上省撰定朝仪（按隋书经籍志有後魏仪注五十卷史失撰人姓名）。
    北齐崔瞻初仕後魏为大夫中庶子孝明时太子纳妃斛律氏敕瞻与鸿胪崔︱撰定婚礼仪注仍面受别旨曰：虽有旧事恐未尽善可好定此仪以为後式崔昂为散骑常侍与太子少师邢邵议定朝仪定国初礼。
    赵彦深为司徒撰吉礼七十二卷皇太子丧礼十卷袁律修为秘书监天统中诏与赵郡王等议定五礼（按隋书经籍志有後齐仪注二百九卷杂要礼三十八卷皇太子序亲簿一卷史失所撰姓名）。
    後周周惠达初仕西魏为右仆射自关右草创礼乐缺然惠达与礼官损益典章至是仪轨稍备。
    薛忄登仕西魏为中书侍郎文帝大统初仪制多阙太祖令忄登与卢辨檀翥等参定之。
    薛仕西魏为中书令朝廷方改物创制欲行。《周礼》乃诏与少宗伯卢辨斟酌古今共详定之。
    庾瑾为司宗中大夫内史撰新仪十编（一云书仪十）。
    隋薛道衡初仕北齐为散骑常侍武平初诏与诸儒定五礼。
    宇文弼初仕後周为礼部上士奉诏定五礼。
    裴政仕周为散骑侍郎与卢辨依。《周礼》建六卿设公卿大夫士并撰次朝仪车服器用多遵古礼革汉魏之法事并施行。
