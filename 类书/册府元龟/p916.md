<!-- { "loadSidebar": true } -->
    李佐假平远将军统军时梁新野太守刘忌凭城固守佐率所领攻扌友之以功封泾阳县开国子邑三百户。
    宇文福为南征都将孝文时击齐有功授显武将军寻除恢武将军北征都将特赐戎服破蠕蠕别部斩获万馀还除都牧给事及孝文南征诏福与右卫将军杨播为前军击齐军大奔赐爵昌黎伯宣武景明初为平远将军进计於都督彭城王勰遂令福攻建安建安降以勋封襄乐县开国男食邑三百户。
    源怀宣武时为车骑大将军正始元年蠕蠕南寇常代诏怀以本官加使持节前出据北蕃赐马一匹细铠一具御槊一枚怀至云   中蠕蠕亡遁。又武兴氐王杨绍先叔集起反叛诏怀使持节侍中都督平氐诸军事以讨之三年六月卒诏给东园秘器一具衣一袭钱二十万布七百疋蜡三百斤赠司徒。
    长孙稚为镇西将军讨蜀都督频战有功除平东将军。
    萧宝夤除使持节督东扬南徐兖三州诸军事镇东将军扬州刺史丹阳郡开国公齐王配兵一万令。且据东城乃备礼策授赐车马什物给虎贲五百人事从丰厚及寿春之战勇冠诸军既还京师改封梁郡开国公食邑八百户。
    薛真度自孝文时为假节冠军将军真度每献计於孝文劝先取樊邓後攻南阳故为孝文所赏赐帛一百疋。又加持节正号冠军改封临晋县开国公食邑三百户至宣武时除平南将军扬州刺史。又以年老听子怀吉以本官随行梁豫州刺史王超宗率众围逼小岘真度遣兼统军李叔仁等率步骑击破之还朝除金紫光禄大夫加散骑常侍。又改封敷西县永平中卒赙帛四百疋朝服一袭赠左光禄大夫。
    毕祖朽为宁朔将军时梁将萧及等寇兖州祖朽击讨之以功封南城县开国男食邑二百户毕祖晖为平西将军豳州刺史孝明正光五年州民反招引陇贼攻逼祖晖以全城之勋封新昌县开国子食邑四百户。
    杨大眼为统军从孝文征宛叶穰邓九江锺离之间勇冠六军宣武初裴叔业以寿春内附大眼率众先入以功封安成县开国子食邑三百户除直阁将军寻加辅国将军游击将军出为征虏将军荆州刺史崔延伯为镇南将军行岐州刺史假征西将军赐骅骝一匹孝明正光五年秋以往在扬州建淮桥之勋封当利县开国男食邑二百户寻增邑一百户改封新丰进爵为子。
    田益宗为征虏将军遣戍主奇道显击杨僧远军破之进号平南将军宣武。又诏益宗绥防蛮楚加安南将军增封一百户赐帛二千疋。
    王肃为平南将军肃至义阳频破齐军降者万馀孝文遣散骑侍郎劳之以功进号平南将军赐骏马一匹除持节都督豫东豫郢三州诸军事。又以破齐将裴叔业功进号镇南将军加都督豫南兖东荆东豫四州诸军事封汝南县开国子食邑三百户加鼓吹一部宣武时拜使持节都督江东诸军事车骑将军肃进师讨击齐军於死虎大破之肃还京师宣武临东堂引见劳之以肃淮南累捷赏帛四千七百五十疋进位开府仪同三司封昌国县开国侯食邑八百户寻以肃为散骑常侍都督淮南诸军事扬州刺史景明二年薨於寿春宣武为举哀诏曰：肃奄至不救痛惋兼怀可遣中书侍郎贾思伯兼通直散骑常侍抚慰厥孤给东园秘器朝服一袭钱三十万帛一千疋布五百疋蜡三百斤并问其卜迁远近寻遣侍御史一人监护丧事务令优厚。又诏曰：死生动静卑高有域胜达所居存亡崇显故杜预之殁窆於首阳司空李冲覆舟是顾瞻斯所诚亦二代之九原也。肃诚义结於二世英惠符於李杜平生本意愿终京陵既有宿心宜遂先志其令葬于冲预两坟之间使之神游相得也。赠侍中司空本官如故孝明初诏为肃建碑铭。
    邢峦为安东将军豫州城民白早生杀刺史司马悦以城南入梁诏峦持节率羽林精骑以讨之封平舒县开国伯食邑五百户赏宿豫之功也。又诏加峦使持节假镇南将军都督南讨诸军事征南将军既平豫州振旅还京师宣武临东堂劳之迁殿中尚书加抚军将军延昌三年暴卒诏赙帛四百疋朝服一袭赠车骑大将军瀛州刺史。
    李平为使持节都督北讨诸军事镇北将军行冀州事时京兆王愉反于信都故宣武诏平讨之临式乾殿劳遣平既擒愉冀州平宣式遣兼给事黄门侍郎秘书丞元梵宣旨慰劳。又梁遣其左游击将军赵祖悦偷据西硖石众至数万以逼寿春宣武诏平为镇东大将军讨之。又诏平长子奖以通直郎从赐平缣锦百段紫纳金装衫甲一领赐奖缣布六十段绛衲袄一领父子重列拜受家庭观者荣之及平破梁军斩祖悦送首于雒以功迁尚书右仆射加散骑常侍将军如故。
    李虔为长乐太守延昌初冀州大乘贼起令虔以本官为别将与都督元遥讨平之迁後将军後。又追论平冀州之功赐爵高平男。
    崔敬邕为左中郎将随中山王英南讨以功赐爵临淄男。
    李顺为前将军从太武攻统万赫连昌昌出逆战顺督勒士众破其左军及克统万至京论功以顺为给事黄门侍郎赐奴婢十五户帛千疋。
    李宪为七兵尚书抚军将军孝昌初元法僧据徐州反叛诏宪为使持节假镇东将军徐州都督与安丰王延明临淮王等讨之会梁武遣其豫章王综据彭城俄而综降徐州既平诏遣兼黄门侍郎常景诣军慰劳赐宪骅骝马一匹仍除征东将军扬州刺史淮南大都督。
    董绍为平西将军孝明以绍拒萧宝夤之功赏新蔡县开国男食邑二百户。
    崔孝芬孝明时为龙骧将军时荆州刺史李神俊为梁遣将军攻围诏孝芬为刺史以代神俊乃遣弟孝直轻兵在前出贼不意贼便奔散人还安堵孝明嘉劳之并赉马及棉绢等物。
    伊盆生为统军累有战功为名将以勋赐爵平城子孝明神龟中为右将军後除安西将军每战克捷进号征西将军。
    崔模为别将及萧宝夤讨关陇引模为征西别将屡有战功诏除持节光禄大夫都督别道诸军事加安东将军万俟鬼奴遣将郝虎南侵模攻破其营擒虎以功封槐里县开国伯食邑五百户。
    杨津为抚军将军出据灵丘而贼帅鲜于修礼起於博陵定州危急遂回师南赴至城下营垒未立而州军新败津以士众劳疲移军入城其後贼攻州城津出战斩贼帅诏除卫尉卿既而杜雒周围州城津尽力捍守诏加卫将军封开国县侯食邑一千户。
    崔元珍为平阳太守以频破胡贼郡内以安孝明武泰初改郡为唐州仍除元珍为刺史加右将军以破胡勋赐爵凉城侯。
    宇文延以孝明孝昌中授假节建咸将军西道别将赴援关陇有战功除员外散骑常侍。
    李崇自孝文时为都督陇右诸军事击氐杨灵珍从弟建军於龙门破之灵珍走奔汉中孝文在南阳览表大悦曰：使朕无西顾之忧者李崇之功也。以崇为都督梁秦二州诸军事孝明时累迁左卫将军追赏平氐之功封魏昌县开国伯食邑五百户。
    李神为卫将军行相州刺史时葛荣兵充斥民多逃散神抚劳兵民小大用命会尔朱荣擒葛荣於邺西事平除车骑将军以功进爵为公增邑八百户通前一千户。
    裴衍为征虏将军梁遣将曹敬宗寇荆州诏衍为别将假前将军解荆州围除使持节散骑常侍平东将军假安东将军北道都督镇邺西之武城封安阳县开国子邑三百户时相州刺史安乐王鉴叛逆诏衍讨平之除抚军将军相州刺史假镇北将军北道大都督进封临汝县开国公增邑千二百户。
    尔朱天光为镇东将军时元颢入雒并肆不安天光至并州部分约勒所在宁辑颢破寻还京师迁骠骑将军加散骑常侍改封广宗郡公增邑一千户。
    陆希质为龙骧将军胶州刺史时梁将侵州界希质讨破之转建州刺史。
    李神隽自宣武时为前将军荆州刺史时梁将曹景宗来寇攻围积时神隽戮力固守至庄帝时追论固守荆州之功封千乘县开国侯食邑一千户。
    杨侃为右将军岐州刺史时元颢内逼庄帝诏以本官假抚军将军为都督率众镇大梁未发诏行北中郎将帝至建州叙行从功臣自阳城王徽以下凡十人并增三阶以侃河梁之诚特加四阶侃固辞祈同诸人久乃见许，於是除镇军将军度支尚书兼给事黄门侍郎敷西县开国公食邑一千户。又南渡破元颢子领军将军冠受擒之颢便南走车驾入都侃解尚书正黄门加征东将军金紫光禄大夫以济河之功进爵济北郡开国公增邑五百户。
    辛纂为征虏将军兼尚书仍行台後大都督费穆击梁将曹义宗擒之入朝言於庄帝称纂固节危城宜蒙爵赏以劝将来帝乃下诏慰勉之寻除持节平东将军中郎将赐绢五十疋金装刀一口。
    张熠为冠军将军中散大夫後为别将随长孙雉西征转平西将军大中大夫为关西都督以功封长平县开国男食邑二百户。
    斛斯椿为平北将军从大将军尔朱荣平葛荣以功除上党太守。
    贺拔胜宣武时为骠骑大将军攻拔梁下羌戍使人诱劝诸蛮皆率其种落归款汉南大骇冯翊安定沔阳并平之进位尚书令进爵琅琊公。又为抚军将军大都督出井陉镇中山元颢入雒胜与尔朱兆破擒颢息冠受及其都督陈思保庄帝还宫以功增邑六百户。
    贺拔岳为车骑将军隶尔朱天光为左厢大都督讨万俟鬼奴擒萧宝夤王庆云   天光虽为元帅而岳效居多加车骑将军增邑二千户进封樊城县开国伯。又孝庄时为卫将军左都督大破赤水蜀贼军威大振时万俟鬼奴自率大众围岐州岳击退之遂擒鬼奴三秦河渭瓜凉鄯州咸来归款岳功多进封清水郡公寻加侍中给後部鼓吹进位开府雍州刺史。
    侯莫陈悦为征西将军尔朱天光之讨关西以悦为右厢大都督西伐克获皆与天光贺扌友岳略同劳效除鄯州刺史。
    侯渊为中军副都督常从征伐屡有战功孝庄即位领左右封厌次县开国子食邑四百户後从尔朱荣讨葛荣於滏口战功尤多荣启渊为骠骑将军燕州刺史渊。又进讨韩楼追擒之以勋进爵为侯增邑八百户。
    樊子鹄为平北将军庄帝永安中以招纳叛蜀数万口进封中都县开国公通前邑千户元颢入雒薛修义及降蜀陈双炽等受颢处分率众攻州城子鹄出与战大破之以功拜抚军将军寻徵授西荆州大中正後兼右仆射为行台督贾智等讨吕文欣於东徐州平之还除车骑将军左光禄大夫进封南阳郡开国公增邑六百户。又假骠骑大将军都督二豫州郢三州诸军事兼尚书右仆射子鹄到相州。又敕赉绢五百疋及赵延叛为荆州诏子鹄通三亚道而还遭母忧去职前废帝闻其在雒无宅凶费不周赉绢四百疋粟五百石。
