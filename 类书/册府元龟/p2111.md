<!-- { "loadSidebar": true } -->
    赵景慈天水陇西人也。父讷隋番州总管景慈幼有姿仪美风调高祖潜龙时见而悦之妻以桂杨公主及长有文武才好交结座客常满接对忘疲弱冠得美名於京邑高祖於诸{巩耳}中特所亲爱位至华州刺史。
    李安期为黄门侍郎好接引隐沦之士及当时名僧道士无不与之为布衣之交焉。
    後唐王思同为同州节度使未几移镇陇右思同好文士无贤不肖必馆接贿遗数千万。
    晋李从昶为左龙武统军性好谈笑喜接宾客文翰为赏无虚日。
    周和矩太子太傅凝之父性嗜酒少拘礼节虽素不知书见文士未尝有慢色必罄家财以延接。
    翟光邺家无馀财宾朋至则贳酒延之谈笑终日略无倦厌士大夫多归之官至宣徽使兼枢密使。
    ●卷八百六十九
    ○总录部　明
    自隶首作筹容成造历後之学者不绝英华或妙尽其能或略穷其理忘寝废食精骛心游耳不闻於雷霆行或坠於坎尝龆龀而耽昧射隐伏以冥符小则括毫之形大则周天地之数聊屈指而洞明运只箸而无爽。若非苦志名山寻师远道则何以臻此哉！
    隶首作黄帝时人善。
    汉张苍明习天下图书计籍。又善律历故令苍以列侯居相府主领郡国上计者。
    许商为博士治尚书为能度功用尝著五行论历（艺文志有许商术三十六卷杜忠术十六卷）。
    後汉马勤为司徒八岁善计（计术也。）。
    桑弘羊武帝时以计幸年十三为侍中。
    耿寿昌宣帝时为大司农丞以善为工得幸於帝。
    张衡字平子为尚书犹致思於天文阴阳历。
    王子山与父叔师到泰山从鲍子真学。
    郑玄造太学受业师事京兆第五元先始通春秋三统历九章术（三统历刘歆所撰九章术周公作凡有九篇方田一粟布二差分三少广四均输五方程六傍要七盈不足八勾股九）。又因卢植事马融融素贵玄在门下三年不得见会融集诸生考论图纬闻玄善乃召见玄因质诸疑义後徵大司农不起。
    魏王粲字仲宣为侍中性善作术略尽其理。
    吴顾谭为左节度每省簿书未尝下徒屈指心计尽发疑谬下吏以此服之。
    赵达明术事太帝帝令达作天子之後当复几年达曰：高祖建元十二年陛下倍之帝大喜左右称万岁果如达言黄武三年魏文帝在广陵太帝令达之曰：曹丕走矣。虽然吴衰庚子岁帝曰：几何达屈指而计之曰：五十八年帝曰：今日之忧不暇及远此子孙事也。达治九宫一之术究其微旨是以能应机立成对问。若神至计飞蝗射隐伏无不中效或难达曰：飞者固不可校谁知其然此殆妄耳达使人取小豆数斗播之席上立处其数验覆果信尝过知故知故为之具食毕谓之曰：仓卒乏酒。又无佳肴无以叙意如何达因取盘中只箸再三纵横之乃言卿东壁有美酒一斛。又有鹿肉三斤何以辞无时坐有他宾内得主人情主人惭曰：以卿善射有无欲相试耳竟效如此遂出酒酣饮。又有书简上作千万数著空仓中封之令达之达处如数云：但有名无实其精微。若是达。又居无为引自较乃叹曰：吾讫尽某年月日其终矣。达妻数见达效闻而哭泣达欲弭妻意乃更步言向者谬误耳尚未也。後如期死太帝闻达有书求之不得乃录问其女及发达棺无所得法术绝焉。
    宋关康之字伯愉河东阳人世居京口寓居南平昌少而笃学术妙尽其能太宗诏徵不起。
    祖冲之为长水校尉幼时善注九章造缀术数十篇。
    後魏安丰王猛子延明为尚书右仆射以河涧人信都芳工术引之在馆共撰古今乐事九章十二图高允为太常明法为术三卷。
    殷绍长乐人少聪敏好阴阳术数游学诸方达九章七曜太武时为生博士太安四年夏上四序堪舆。表曰：臣以姚氏之世行乐伊川时遇游遁大儒成公兴从求九章要术兴字广明自云：胶东人也。山居隐迹希在人间兴时将臣南到阳翟九岸沙门释昙影间兴即北还臣独留住依止影所求请九章影复将臣向长广东山见道人法穆法穆时共影为臣闻述九章数家杂要披释章次意况大旨。又演隐审五脏六腑心髓血脉商功大端部变化玄象上圭周髀练精锐思蕴习四年从穆所闻粗皆仿佛穆等仁矜特垂忧愍复以先师和公所注黄帝四序经文三十六卷各有三百二十四章专说天地阴阳之本其第一孟序九卷八十一章说阴阳配合之原第二仲序九卷八十一章解四时气王休杀吉凶第三叔序九卷八十一章明日辰宿会相生为表里第四季序九卷八十一章具释六甲刑礻向礼德以此经文传授於臣山神禁严不得赍出寻究经年粗举纲要山居险难无以自供不堪穷迫心生懈怠以甲寅之年日维鹑火月吕林锺景气郁盛感物怀归奉辞影等自尔至今二十五载历观时俗堪舆八会经世已久传写谬误吉凶禁忌不能备悉或考良日而值恶会举吉用凶多逢殃咎。又史迁郝振中古大儒亦各撰注流行於世配会大小序述阴阳依如本经犹有所缺臣前在东宫以状奏闻被景穆皇帝圣诏敕臣撰录集其要最仰奉明旨谨审先所见四序经文抄撮要略当世所须吉凶举动集成一卷上自天子下至庶人。又贵贱阶级尊卑差别吉凶所用罔不毕备未及内呈先帝晏驾臣时狼狈几至不测停废以来经繇八载思欲上闻莫能自彻加年度齿颓馀龄日暮每惧殂殒颠仆沟壑先帝遗志不得宣行夙夜悲愤理难违匿依先撰录奏谨以上闻请付中秘通儒达士定其得失事。若可施乞即班用其四序堪舆遂大行於世。
    北齐许遵明易善高祖引为馆客後文宣无道日甚遵语人曰：多折来吾筮此狂夫何时当死遂布满床大言曰：不出冬初我乃不见遵果以九月死信都芳河涧人少明术为州里所称每精研究忘寝与食或坠坑坎尝语人云：之妙机巧精微我每一沉思不闻雷霆之声也。其用心如此初为魏安丰王廷明所馆延明家有群书欲抄集五经事为五经宗及古今乐事为乐书。又聚浑天欹器地动铜乌候风诸图为器准并令芳之会延明南奔芳乃自撰注芳注重差勾股撰史宗仍自注之合数十卷隋萧言字文休为上仪同博学多通尤精阴阳术刘炫为旅骑尉撰术一卷行於世。
    唐傅仁均为太史令善历。
    李淳风为太史令尤明天文历阴阳之学与学博士梁永太学助教王真儒等注释五曹孙子等十部经分二十卷显庆元年左仆射于志宁等奏之付国学行用。
    僧一行姓张氏公谨之孙也。初求访师资以穷大衍至天台山国清寺见一院古松数十门有流水一行於门屏间闻院僧於庭布声而谓其徒曰：今日当有弟子自远求吾法已合到门岂无人达也。即除一。又谓曰：门前水当却西流弟子亦至一行承其言而趋入稽首请法尽授其术而门前水果却西流。
    ○总录部　明地理
    夫天地幽微土圭铜浑以测之阴阳变化累黍吹管以候之故知律吕之本轩圣攸明卜筮之书秦虐不毁。然则识地理授天时不可谓诬矣。卜其宅兆则预辩吉凶相之居第则先言倚伏是知究青鸟之术善灵蔡之占其来久矣。
    樗里子为秦相卒葬於渭南章台之东曰：後百岁当有天子之宫夹我墓至汉兴长乐宫在其东未央宫在西武库正直其墓。
    後汉袁安明帝建初八年迁太仆初父没母使安访求葬地道逢三书生问安何之安为言其故生乃指一处云：葬此地当世为上公须曳不见安异之，於是遂葬於所占之地故累世隆盛焉。
    管辂少帝正始九年举秀才随军西行过母丘俭墓下倚树哀吟精神不乐人问其故辂曰：林木虽茂无形可久碑诔虽美无後可守玄武藏头苍龙无足白虎御尸朱雀悲哭四危以备法当灭族不过二载其应至矣。卒如其言辂仕至少府丞。
    晋羊祜为征南大将军开府仪同三司初有善相墓者言祜祖墓所有帝王气。若凿之则无後祜遂凿之相者见曰：犹出折臂三公而祜因堕马折臂位至三公。
    魏舒字阳元少孤为外家密氏所养密氏起宅相宅者云：当出贵甥外祖母以魏氏甥小而慧意谓应之舒曰：当为外氏成此宅相久乃别居舒後果贵位至司徒。
    陶侃微时丁艰将葬家中忽失牛而不知所在遇一老父谓曰：前岗见一牛眠出中其地。若葬位极人臣矣。又相一山云：此亦其次当世出二千石言讫不见侃寻牛得之因葬其处以所指别山与周访父死葬焉果为刺史著称宁益自访以下三世为益州四十一年如其所言侃位至侍中太尉都督荆江雍梁交广益宁八州诸军事荆江二州刺史司马。
    郭璞迁尚书郎以母忧去职卜葬地於暨阳去水百许步人以近水为言璞曰：当即为陆矣。其後沙涨去墓数十里皆为桑田璞。又尝为人葬明帝微服往观之因问主人何以葬龙角此法当灭族主人曰：郭璞云：此葬龙耳不出三年当致天子也。帝曰：出天子耶答曰：能致天子问矣。帝甚异之张裕曾祖澄当葬父璞为占墓地曰：葬某处年过百岁位至三司而子孙不蕃某处年几减半位裁卿校而累世贵显澄乃葬其劣处位至光禄年六十四而亡其子孙遂昌。
    韩友字景先庐江舒人能图宅相蒙位至广武将军宋孔恭妙善占墓高祖微时葬皇考墓在丹徒之候山其地秦史所谓曲阿丹徒间有天子气者也。帝尝与恭经墓叹之曰：此墓何如孔恭曰：非常地也。帝繇是益自负。
    南齐荀伯玉为散骑常侍南濮阳太守因事伏法初善相墓者见伯玉家墓谓其父曰：当出暴贵而不久也。伯玉後闻之曰：朝闻道夕死可矣。死时年五十。
    柳世隆为左光禄大夫侍中晓术数於倪塘创墓与宾客践履十往五往常坐一处及卒墓正取其坐处焉。
    陈吴明彻父树仕梁为右将军明彻年四十感坟茔未备时有伊氏者善占墓谓其兄曰：君葬日必有乘白马逐鹿者来经坟所此是最小孝子大贵之徵至时果有此应明彻即树之最小子也。明彻仕至司空唐僧泓者黄州人善葬法每行视山原即为之图张说深重之晋王建立辽州人有先人之坟在於榆社有岗重覆松榆蔼然占者云：後必出公侯後建立历青郓潞数镇同平章事故建立生自为墓恐子孙之有易也。子守恩再历方镇後为西京留守。
    ○总录部　图画
    古者河出图雒出书圣人受之以昭瑞命则图画之作肇於此矣。故。《周礼》乘设色之文仲尼有後素之说虽曰：艺成而下亦乃道在其中者焉乃有思及杳冥工侔造化得诸形似之旨加之气韵之妙触类而长其徒实繁用能阐幽洞微穷神知变眇观载籍代有其人论而次之式示於後史皇作图（史皇黄帝臣也。图谓画物象也。）。
    敬君齐狂卒也。齐起九重之台国中有能画者赐之钱敬君尝饥寒其妻端正敬君工画台去家日久思念其妇遂画其像向之喜笑。
    魏徐邈善画作走水獭标於水滨群獭集焉邈位至司空。
    吴曹不兴善画大帝使画屏风误落笔点素因就以作蝇既进御帝以为生蝇举手弹之（本志无官）。
