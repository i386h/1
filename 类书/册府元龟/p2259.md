<!-- { "loadSidebar": true } -->
    朱宏昭冯ど并为枢密使时秦王从荣屡宣忿言执政大臣皆惧祸及明宗疾笃秦王知人情不附已恐大事乖误与将吏谋以兵入侍先制权臣谓康义诚曰：予欲居中侍医药何处宿止为便对曰：子侍父疾何向不可仍怀疑虑十一月十九日令牙将马延嗣谓ど曰：秦王明日入侍公等止於何处ど跪对曰：奉诏二十日五鼓马延嗣复至ど第秦王言公等处事所宜和允各有家族礻固福顷刻ど复跪对是日遂驰马守右掖门至广寿殿门见朱康具述延嗣语。又谓义诚曰：秦王言祸福顷刻事即可知此事宗社所系侍中勿顾虑也。义诚未暇对监门报秦王领兵在端门外二人切告义诚对曰：惟公所使孟汉琼拂衣而言曰：诸君平时惟恨禄位不大及危疑之际便持两端非丈夫也。乃至雍和殿奏曰：从荣谋大逆陈兵在端门明宗愕然问义诚不能游词言事实明宗曰：尔图之勿惊动京师孟汉琼率控鹤指挥李重吉马军指挥朱洪实等拒战是日诛之遂令汉琼自赴魏州迎愍帝二十六日明宗晏驾月晦帝至京师主丧仓卒中内外制置皆出ど宏昭愍帝即位ど宏昭并典机密ど与宏昭素猜忌潞王初明宗不豫潞王夫人继入省视及宫车变故辞疾不来西使者。又伺得潞邸阴事ど等不能长辔远驭以制之遂出李重吉於外延比丘於内。又移镇太原是时不除制书惟以宣授而已遂至於称兵焉。
    薛文遇为枢密院直学士末帝初疑河东有异志欲移石某於郓州九月近臣房嵩等坚言不可司天监赵延义亦言星辰失度尤宜好静繇是稍缓其事会文晋高祖名遇独宿禁中帝召之谕以太原之事文遇奏曰：臣闻作舍於道三年不成国家利害断自宸衷以臣料之石某除亦叛不除亦叛不如先事图之帝喜曰：闻卿此言豁吾愤气即令手书除曰：子夜下学士院草制翌日宣制之际西班失色居六七日河东上章言甚不逊遂称兵。
    晋景延广为侍卫亲军使少帝即位以为己功寻加使相弥有矜伐之色始朝廷遣使告哀北虏无表致书去臣称孙虏怒以使来让延广乃奏令契丹图运使乔荣告邪律氏曰：先帝则北朝所立今上则中国自册为邻为孙则可无称臣之理。且言晋朝有十万口横磨剑翁翁要战蚤来他日不禁孙子则取笑天下成後悔矣。繇是与虏立敌干戈日寻所谓惟口起戎是也。又请下诏追扬光远高祖在位时宣借骑兵光远忿延广怨朝廷遂遣间使泛海构虏明年十二月虏乃南牧以三年正月下甘陵河北储蓄悉在其郡帝大骇率六师亲驻澶渊虏攻张从恩於邺下克。又分众济汶阳黄河北津以趣荣丘为我骑将皇甫遇李守真挫其锋虏寻退次攻澶渊延广为上将凡六师进退皆出胸臆自帝以下不能制众咸惮而忌之虏既还犹闭栅自固士大夫曰：昔与虏绝好言何勇也。今虏至。若是气何惫也。时延广在军母凶问至自澶渊津北移津南不信宿而复莅戎事曾无戚容下俚之士亦闻而恶焉。
    王绪性奸猾多心术为魏博杜重威从事聚敛无已重威承诏攻安重荣於常山绪从之城未下献谋於重威率境内百姓地亩钱以备赡给俄而城下依前令督之重威素贪黩深重之寻以他事忤意乃荐於朝廷授太常丞家於营丘尝致书於杨光远时绪有妾之兄以贫匮告绪绪不为给。又诟辱之繇是挟隙告与杨光远连谋每密书述朝廷机事侍卫使景延广收捕下狱奏斩於澶州北市。
    汉聂文进为枢密院承旨右领军大将军遇周太祖出征稍至骄横久未迁改深所怨望与李业辈构成变乱史宏肇等遇害之前夕文进与同党预作宣诏制置朝廷之事凡关文字并出文进之手明日难作文进点阅兵籍徵发军众指挥取舍以为己任内外咨禀前後填咽太祖在邺被构初谓文进不预其事验其事迹方知文进乱阶之首也。大诟詈之太祖过封丘帝次於北郊文进告太后曰：臣在此请宫中勿忧兵散之後文进召同党痛饮歌笑自。若迟明帝遇礻固文进奔窜为军士所追枭其首。
    ●卷九百三十六
    ○总录部　吝啬
    先圣垂戒靡容於骄吝诗人兴咏亦刺於俭啬乃有躬褊介之性兼封执之见以专利为务以多积为急繇是竞锥刀之末如冠盗之至虽复悖入之无算尚。若屡空之不足故自奉之具益增於菲薄周急之义固从於杜绝以至阙所亲之养拒县官之求斯乃名教之不容人伦之所摈者也。
    曹氏邴氏鲁人也。鲁俗俭啬曹氏邴氏尤甚以铁冶起富至巨万然家自父兄子孙约亻免有拾仰有取魏曹洪为骠骑将军封都阳侯始家富而性吝啬文帝少时假求不称尝恨之遂以舍客犯法下狱当死群臣并救莫能得卞太后谓郭后曰：令曹洪今日死吾明日敕帝废后矣，於是泣涕屡请乃得免官削爵土（魏略曰：文帝收洪时曹真在左右请之曰：今诛洪洪必以真为讠替也。帝曰：朕自治之卿何预也。会卞太后责怒帝言梁沛之间非子廉无有今日诏乃释犹尚没入其财产太后。又以为言後乃还之）张缉为东太守领兵数千人缉性吝於财而矜於势。
    晋王戎为司徒性好兴利广收八方田园水碓周遍天下积实聚钱不知纪极每自执牙签昼夜算记常。若不足而。又俭啬不自奉养天下人谓之膏肓之疾女裴贷钱数万久而未还女後归宁戎色不悦女遽还直然後乃悦从子将婚戎遗其一单衣婚讫更责取家有好李常出货之恐人得种尝钻其核以此获讥於世。
    和峤家产丰富拟於王者然性至吝以是获讥於世杜预以为峤有钱癖王导为丞相性俭节帐下甘果烂败令弃之云：勿使大郎知大郎即导子悦也。为中书侍郎先导卒。
    郗为冠军将军好聚敛积钱数千万子超尝开库取施一日中散与亲故都尽超官至散骑侍郎。
    宋宗悫为左卫将军有佳牛堪进御官买不肯卖坐免官。
    朱修之为领军性俭刻少恩情姊在乡里饥寒不立修之贵为刺史未尝供赡常往视姊姊欲激之为设菜羹粗饭修之曰：此乃贫家好食致饱而去。
    南齐曹虎为右卫将军货贿吝啬在雍州得见钱五千万伎女食酱菜为重肴每好风景取开库招拍张向之帝疑虎旧将兼利其财新除未及拜见杀时年六十馀。
    王琨为侍中性既谨慎而俭啬过人家人杂事皆手自掺执设酒不过两杯取云：此酒难遇盐豉姜蒜之属并挂屏风酒浆悉置床下内外有求琨手自赋之梁朱异为侍中四方馈遗财货充积性吝啬未尝有散施厨下珍羞腐烂每月尝弃十数车虽诸子别房亦不分赡。
    王筠家累千金性俭啬外服粗弊所乘车马常饲以青草後为太子詹事。
    陈沈众为左民尚书家累财帛以亿计无所分遗其自奉养甚薄每於朝会之中衣裳破裂或躬提冠履永定二年兼起部尚书监起太极殿常服布袍芒屦以麻绳为带。又携乾鱼蔬菜饣卞独啖之朝士咸共诮其所为。
    後魏崔和为正昌太守家巨富而性[A092]啬埋钱数百斛其母季春思堇惜钱不买。
    郑羲为安东将军西兖州刺史假南阳公羲多所受纳政以贿成性。又啬[A092]民有礼饷者皆不与杯酒脔肉西门受羊酒东门酤卖之。
    崔光韶家足於财而性俭[A092]衣马弊瘦食味粗薄始光韶在都同里人王蔓於夜遇盗害其二子孝庄诏黄门高道穆令加捡捕一方之内家别搜索至光韶宅绫绢财帛{匮}箧充积议者讥其矫啬。
    北齐韶为武卫将军左丞相尤啬於财虽亲戚故旧略无施焉其子深尚公主并省丞郎在家佐事十馀日事毕辞还唯赐一杯酒。
    库狄伏连为开府领军大将军与琅琊王俨矫杀和士开伏诛伏连家口百数夏至之日料以仓米二斛不给盐菜常有饥色冬至之日亲表称贺其妻为设豆饼伏连问此因何而得妻对向於马豆中分减充用伏连大怒典马掌食之人并加杖罚积年赐物藏在别库遣侍奴一人专掌管钥每入库检阅必语妻子云：此是官物不得取用至是簿录并归天府。
    崔瞻为银青光禄大夫瞻性简傲以才地自矜所与周旋皆一时名望在御史台常於宅中送食备尽珍羞别室独冫食处之自。若有一河东人士姓裴亦为御史伺瞻食便往造焉瞻不与交言。又不命七箸裴坐观瞻食罢而退明日裴自携匕箸恣情饮啖瞻方谓裴云：我初不唤君食亦不共君语君遂能不拘小节昔刘毅在京口冒请鹅炙岂亦异，於是乎！君定名士，於是每与之同食焉。
    封述为殿中尚书厚积财产一无馈遗虽至亲密友贫病困笃亦绝於拯济朝野物论甚鄙之外貌方整而不免请谒回避进趋颇致嗤骇前妻河内司马氏一息为娶陇西李士元女大输财聘及将成礼犹竞悬违述忽取供养像对士元打像作誓士元笑曰：封公何处常得应急像须誓便用一息娶范阳卢庄之女还。又经府诉云：送驴乃嫌脚跛评田则云：咸薄铜器。又嫌古废皆为吝啬所及每致纷纭。
    後周王罴为骠骑大将军每至享会亲自秤量酒肉分给将士时人尚其均平嗤其鄙碎。
    隋刘焯以儒学知名天下名儒後进质疑受业不远千里而至然怀抱不广。又啬於财不行束修者未尝有所教诲时人以此少之。
    唐徐岱贞元中为给事中[A092]啬颇甚仓库管钥皆自执掌获讥於时。
    梁张衍为右谏议大夫衍巧生业乐积聚太祖将北伐颇以扈从间麋耗力用系意屡干宰相求免行事帝微闻之。又属应召稽晚遂及祸。
    晋张家虽厚积性实鄙吝未尝与士大夫游处及令市马利在私门不省舅以输其直郁郁将至死愚之甚邪。
    符蒙素浮薄每效秦洛间语识者笑之复性鄙啬与人交不过於觞酒豆肉未尝以赈急为心赴兄之丧谓人曰：夫量肠而食则延其寿兄之此夭是枉费也。及清泰末常山有秘琼之乱蒙百口悉在其中而财货扫地无馀家遂一空後至礼部侍郎卒。
    陈保极为仓部员外郎无时才有傲人之名而性复鄙[A092]所得利禄未尝奉身但蔬食而已每与人奕棋败则以手乱其局盖拒所赌金钱不欲偿也。及卒无妻儿囊中贮白金数千铤为他人所有时甚嗤之。
    袁正辞为左监门卫大将军无他才善治生虽承父旧基亦自能营构故其家益富尝於积钅强之室有吼声闻於外人劝其散施以禳其兆正辞曰：此必谒其同辈宜便增之其庸暗多此类也。及清泰天福开运之际厚贡求郡止得虚名而已三朝不遂其志以至马堕折足而终。
    汉张允隐帝即位之年授吏部侍郎自诛史宏肇之後连薨恐悚晨不保夕先是允曾使湖南钱塘得财万计虽妻未尝委之以衣带连管钥而行衣之下常如环之音既睹时危乃深藏密贮每朝退即宿於相国寺僧舍是夜允与数十人匿于佛殿藻井之上登者既多覆压坠地为军士尽取其衣而冻卒周常思为昭义节度使思性鄙[A092]未尝与宾佐有酒肴之会。
    ○总录部　躁竞
