<!-- { "loadSidebar": true } -->
昭帝时涿郡韩福等五人以德行徵至京师赐策书束帛遣归诏曰：朕闵劳以官职之事其务修孝乡里行道舍传舍（於传舍止宿。若今官人行得过驿也。）县次具酒食肉从者及马（道次给与酒肉并饮食其从者及马）长吏以时存问常岁八月赐羊一头酒二斛不幸死者赐衤复衾一祠以中牢。元帝初即位遣使者徵贡禹王吉吉年老道病卒禹至授谏议大夫。又徵翼奉待诏宦者署奉数言事宴见天子敬焉。
哀帝时琅邪邴汉以清行徵用至京兆尹。又龚胜为谏议大夫引见胜荐龚舍及亢父宁寿济阴侯嘉有诏皆徵胜曰：切见国家徵医巫常为驾徵贤者宜驾帝曰：大夫乘私车来邪胜曰：唯唯（唯唯恭应之词）有诏为驾龚舍侯嘉至皆为谏议大夫宁寿称疾不至。
後汉光武建武中徵郭宪为博士宪自王莽篡位逃於东海之滨光武即位求天下有道之人故有是拜逢萌隐琅琊劳山养志修道以耄耋迷路东西连徵不起。
严光会稽馀姚人也。少有高名与光武同游学及光武即位光乃变名姓隐身不见帝思其贤乃令以物色访之後齐国上言有一男子披羊裘钓泽中帝疑其光乃备安车玄遣使聘之三反而後至舍於北军唯唯恭应之词以其形貌求之给床褥太官朝夕进膳。
王霸广武人也。少有清节建武中徵到尚书拜称名不称臣有司问其故霸曰：天子有所不臣诸侯有所不友。
索卢放东郡人也。建武六年徵为雒阳令政有能名後以疾去建武末复徵不起光武使人舆之见於南宫台赐二千斛遣归除子为太子中庶子。
周党广武人也。建武中徵为议郎以病去职遂将妻子居渑池复被徵不得已乃待见尚书及光武引见党伏而不谒自陈愿守所志帝乃许焉博士范升奏毁党大不敬书奏天子以示公卿诏曰：自古明王圣主必有不宾之士伯夷叔齐不食周粟太原周党不受朕禄亦各有志焉其赐帛四十疋。
谭贤广武人也。建武中徵不到。
殷谟雁门人也。建武中徵不到。
和帝延平中诏公卿中二千石各举隐士特徵李充为博士。
安帝以玄羔币聘汝南周燮南阳冯良皆不起诏二郡赐岁以羊酒养病。
建光元年复诏徵樊英及同郡孔乔李北海郎宗陈留杨伦东平王辅六人唯郎宗杨伦到雒阳英等四人并不至。
郎宗字仲绥安丘人也。善京氏易风角星算推步吉凶常负笈荷担卖卜给食瘠服间行人莫得知安帝诏公车徵策文曰：郎宗李孔乔等前比徵命未尝降意恐主者玩弄礼意不备使难进易退之人龙潜不屈其身各致加礼遣诣公车将以补察国政辅朕之不逮青州被诏书遣宗诣公车对异陈灾异而为诸儒之表拜议郎除吴令。
王辅平陆人学公羊传援神契举有道拜郎中陈灾异有验拜议郎以病逊位安帝公车徵不行。
顺帝永建二年徵杨厚初厚为中郎免归不应徵辟诏告郡县督促发遣厚不得已行到长安以病自上有诏太医致药太官赐羊酒及至累拜侍中後固称病求退帝许之赐车马钱帛。
黄琼永建中公卿多荐琼者，於是与会稽贺纯广汉杨厚俱公车徵琼至纶氏称疾不进有司劾不敬诏下县以礼慰遣遂不得已至即拜议郎。
法真扶风人也。恬静寡欲不交人间事顺帝西巡虚心欲致前後四徵终不降屈张楷通严氏春秋古文尚书初司隶举茂才除长陵令不至官後顺帝下诏告河南尹曰：故长陵令张楷行慕原宪操拟夷齐轻贵乐贱窜迹幽薮高志确然独拔群俗前此徵命盘桓未至将主者玩习於常优贤不足使其难进欤郡时以礼发遣楷复告疾不到桓帝建和三年下诏以安车备礼聘楷楷以笃病不行。
桓帝时韦著以经行知名不应州郡之命大将军梁冀辟不就帝公车备礼徵至霸陵称病归乃入阳山采药有司举奏加罪帝特原之复诏京兆尹重以礼劝著遂不就徵。
韩康字伯休桓帝备玄之礼以安车聘之使者奉诏造康康不得已乃许诺辞安车自乘柴车冒晨先使者发至亭亭长以韩徵君当过方发人牛修道桥及见康柴车幅巾以为田叟也。使夺其牛康即释驾与之有顷使者至夺牛翁乃徵君也。使者欲奏杀亭长康曰：此自《老子》与之亭长何罪乃止康因逃Т灵帝中平五年以博士徵申屠蟠荀爽郑玄韩融陈纪襄楷等十四人并不至。
魏文帝徵管宁为大中大夫固辞不受明帝即位太尉华歆逊位让宁遂下诏曰：太中大夫管宁耽怀道德服膺六艺清虚足以侔古廉白可以当世曩遭王道衰缺浮海遁居大魏受命则襁负而至斯盖应龙潜升之道圣贤用舍之义而黄初以来徵命屡下每辄辞疾拒违不至岂朝廷之政与生殊趣将安乐山林往而不能反乎！夫以姬公之圣而德不降则鸣鸟不闻以秦穆之贤犹思询乎！黄况朕寡德曷能不愿闻道於子大夫哉！今以宁为光禄勋礼有大伦君臣之道不可废也。望必速至称朕意焉。又诏青州刺史曰：宁抱道怀真潜翳海隅比下徵书违命不至盘桓利居高尚其事虽有素履幽人之贞而失考父兹恭之义使朕虚心引领历年其何谓邪徒欲怀安必肆其志不惟古人亦有翻然改节以隆斯民乎！日逝月除时方已过澡身浴德将以曷为仲尼有言吾非斯人之徒与而谁与哉！其命别驾从事郡丞掾奉诏以礼发遣宁诣行在所给安车吏从茵褥道上厨食上道先奏宁称草莽臣上疏曰：臣海滨孤微罢农无伍禄运幸厚横蒙陛下纂承洪绪德侔三皇化溢有唐久荷渥泽积祀一纪不能仰答陛下恩养之福沈委笃疴寝疾弥留违臣隶颠倒之节夙宵战怖无地自厝自元年十一月被公车司马令所下州郡八月甲申诏书徵臣更赐安车衣被茵褥以礼发遣光宠并臻优命屡至怔营竦息悼心失图思自陈闻申展愚情而明诏抑割不令稍修章表是以郁滞讫于今日诚谓乾覆恩有纪极不意灵润弥以隆赫奉今年二月被州郡所下三年十二月辛酉诏书重赐安车衣服别驾从事与郡功曹以礼发遣。又特被玺书以臣为光禄勋躬秉劳谦引喻周秦损上益下受诏之日精魄飞散靡所投死臣重自省揆德非园绮而蒙安车之荣功无窦融而蒙玺封之宠驽下荷栋梁之任垂没之命获九棘之位惧有朱博鼓妖之眚。又年疾日侵有加无损不任扶舆进路以塞元责望慕阊阖徘徊阙庭谨拜章陈情乞蒙哀省抑思听放无令骸骨填於衢路自黄初至於青龙徵命相仍常以八月赐羊酒诏书问青州刺史程喜宁为守节高乎！审老病顿邪喜上言宁有族人管贡为州吏与宁邻比臣常使经营消息贡说宁常著皂帽布布裙随时单衤复出入闺庭能自任杖不须扶持四时祠祭辄自力︹改加衣服著絮巾故在辽东所有白布单衣亲荐馔馈跪拜成礼宁少而母丧不识形象尝特加觞泫然流涕。又居宅离水七八十步夏时诣水中澡洒手足於园圃臣揆宁前後辞让之意独自以生长潜逸耆艾智衰是以栖迟每执谦退此宁志行所欲必全不为守高。
晋武帝咸宁二年诏曰：男子皇甫谧沉静履素守学好古与俗流异趣其以谧为太子中庶子谧固辞笃疾。又诏徵为议郎寻召补著作郎司隶校尉皆不就四年诏以朱冲为博士冲称疾不应。又诏曰：东宫官属亦宜得履蹈至行敦悦典籍者其以冲为太子右庶子冲闻徵书至趣逃入深山是时刘兆三徵博士徐苗再徵博士皆不就。
太康初平陈下诏曰：伪尚书陆喜等十五人南士归称并以贞洁不容伪朝或忠而获罪或退身修志放在草野主者可皆随本位就下拜除敕所在以礼发遣须到随才授用乃以喜为散骑常侍。
惠帝元康元年以束帛徵处士寻阳翟汤会稽虞喜永康初博求清节隽异之士临海太守仇馥荐郡人任旭清贞洁素学识通博诏下州郡以礼发遣旭辞疾不行。
怀帝永嘉初以公车徵杜夷虞喜为博士皆不就。
愍帝建兴二年徵张茂为侍中以父母老固辞。
元帝初镇江东闻任旭名召为参军手书与旭欲使必到旭固辞以疾後帝进位镇东大将军复召之及为左丞相辟为祭酒中兴建公车徵会遭母忧于时司空王导启立学校选天下明经之士旭与会稽虞喜俱以隐学被召未行会有王敦之难遂寝明帝即位徵任旭拜给事中旭称疾笃不到太宁三年复下诏备礼徵旭及会稽虞喜并为博士。
成帝咸和八年以束帛徵处士寻阳翟汤会稽虞喜不起。
咸康元年诏书寻阳翟汤会稽虞喜并守道清贞不营世务耽学高尚操拟古人往虽徵命而不降屈岂素丝难染而搜引礼简乎！政道须贤宜纳诸廊庙其并以散骑常侍徵之。又不起是岁以束帛徵处士郭翻。又以侍中徵阮裕以博士徵韩绩皆不起。
刘而字长鱼高密人邴郁字弘文城阳人也。并有盛名咸康中帝博求异行之士而郁并依韩绩及翟汤等例以博士徵之郁辞以病而随使者到京师自陈年老不拜。
康帝建元元年复以散骑常侍徵翟汤汤固辞老病不至。又以束帛徵会稽虞喜。
海西公太和中以安车再徵陆阮为通直散骑侍郎散骑常侍皆不行。
孝武太元十二年束帛聘处士戴逵龚玄之诏曰：夫哲王御世必搜扬幽隐故空谷流絷维之咏丘园旅束帛之观谯国戴逵武陵龚玄之并高尚其操依仁游艺洁已贞鲜学宏儒业朕虚怀久矣。二三君子岂其戢贤於怀抱哉！思挹雅言虚诚讽议可并以为散骑常侍领国子博士旨下所在备礼发遣不得循常以稽侧席之望逵辞病不就後。又徵逵为国子祭酒加散骑常侍复不至郡县敦逼不已乃逃於吴吴国内史王有别馆在虎丘山逵潜诣之与游处积旬会稽内史谢玄虑逵远Т不返乃上疏曰：伏见谯国戴逵希心俗表不婴世务栖迟衡门与琴书为友虽策命屡加幽操不回超然绝迹自求其志。且年垂耳顺常抱羸病时或失调转至委笃今王命未回将罹风霜之患陛下既已爱而器之亦宜使其身名并存请绝其召命奏疏帝许之。
翟法赐汤之曾孙也。孝武以散骑侍郎徵亦不至。
龚元嘉玄之弟子也。亦有德操孝武帝以太学博士散骑侍郎给事累徵不起。
安帝义熙初以散骑侍郎徵戴勃勃不起勃逵子也。後魏太武徵天下才隽赵郡李虚为中书博士。又徵河间邢[A13C]范阳卢元渤海高克等[A13C]以才学知名拜中书侍郎。
