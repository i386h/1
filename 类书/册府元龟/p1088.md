<!-- { "loadSidebar": true } -->
    荀林父晋大夫鲁宣公十二年六月晋师救郑荀林父将中军（代缺）先佐之（彘季代林父）士会将上军（河曲之役缺将上军宣公年代赵盾为政将中军士会代将上军）克佐之（缺之子代臾骈）赵朔将下军（代栾盾）栾书佐之（栾盾之子代赵朔）赵括赵婴齐为中军大夫（括婴齐皆盾异母弟）巩朔韩穿为上军大夫荀首赵同为下军大夫（荀首林父弟赵同婴齐弟）韩厥为司马（韩万玄孙）及河闻郑既及楚平桓子欲还曰：无及於郑而剿民焉用之（桓子林父剿劳也。）楚归而动不後（动兵伐郑）随武子曰：善（武子士会）会闻用师观[C260]而动（[C260]罪也。）德刑政事典礼不易不可敌也。不为是征（言征伐为有罪不为有礼）楚君讨郑怒其贰而哀其卑叛而伐之服而舍之德刑成矣。伐叛刑也。柔服德也。二者立矣。昔岁入陈（讨徵舒）今兹入郑民不罢劳君无怨ゥ（ゥ谤也。）政有经矣。（经常也。）荆尸而举（荆楚也。尸陈也。楚庄王始更为此陈法遂以为名）商农工贾不败其业而卒乘辑睦（步卒车乘）事不奸矣。（奸犯也。）敖为宰择楚国之令典（宰令尹敖孙叔敖）军行右辕左追蓐（在军之右者挟辕为战备在左者追求草蓐为宿备《传》曰：令尹南辕。又曰：改乘辕楚陈以辕为主）前茅虑无（虑无如今军行前有斥侯蹋伏皆持以绛及白为幡见骑步贼举绛白幡备虑有无也。茅明也，或曰：时楚以茅为旌识）中权後劲（中军制谋後以精兵为殿）百官象物而动军政不戒而备（物犹类也。戒敕令）能用典矣。其君之举也。内姓选於亲外姓选於旧（言亲疏并用）举不失德赏不失劳老有加惠（赐老则不计劳）旅有施舍（旅客来者施之以惠舍不劳役）君子小人物有服章（尊卑别也。）贵有常尊贱有等威（威仪有等差）礼不逆矣。德立刑行政成事时典从礼顺。若之何敌之见可而进知难而退军之善政也。兼弱攻昧武之善经也。（昧皆乱经法也。）子姑整军而经武乎！（姑。且也。）犹有弱而昧者何必楚彘子曰：不可（彘子先）晋所以霸师武臣力也。今失诸侯不可谓力有敌而不从不可谓武繇我失霸不如死。且成师以出闻敌︹而退非夫也。（非丈夫）命为军帅而卒以非夫惟群子能我弗为也。以中军佐济（佐彘子所帅也。济渡河）知《庄子》曰：此师殆哉！（《庄子》荀首）《周易》有之在师ⅱⅴ（坎下坤上）之临ⅱⅷ（兑下坤上师初六变为临）曰：师出以律否臧凶（此师卦初六爻解律法否不也。）执事顺成为臧逆为否（今彘子逆命不顺成故应不臧之凶）众散为弱（坎为众今变为兑兑柔弱）川壅为泽（坎为川今变为{公儿}{公儿}为泽是川见壅）有律以如己也。（如从法行则人从法法败则法从人坎为法象今为众则散为川则壅是失法之用从人之义）。故曰：律否臧。且律竭也。（竭败也。坎变为兑是法败）盈而以竭夭。且不整所以凶也。（水遇夭塞不得整流则竭涸也。）不行之谓临（水变为泽乃成临卦泽不行之物）有帅而不从临孰甚焉此之谓矣。（譬彘子之达命亦不可行）果遇必败（遇敌）彘子尸之（主此祸）虽免而归必有大咎（明年晋人杀先）韩献子谓桓子（献子韩厥）曰：彘子以偏师陷子罪大矣。子为元帅师不用命谁之罪也。失属亡师为罪已重不如进也。（今郑属楚。故曰：失属彘子以偏师陷。故曰：亡师）事之不捷恶有所分（捷成也。）与其专罪六人同之不犹愈乎！（三军皆败则六卿同罪不得独责元帅）师遂济。
    荀偃晋大夫将中军士モ佐之赵武将上军韩起佐之栾将上军魏绛佐之鲁襄公十四年夏诸侯之大夫从晋侯伐秦晋侯待於境使六卿帅诸侯之师以进至于或林（或林秦地）不获成焉（秦不服）荀偃令曰：鸡鸣而驾塞井夷灶（示不反）唯余马首是瞻（言进退从已）栾曰：晋国之命未是有也。余马首欲东乃归（恶偃自专故弃之归）下军从之左史谓魏《庄子》曰：不待中行伯乎！（中行伯荀偃也。《庄子》魏绛也。左史晋大夫）《庄子》曰：夫子命从帅（夫子谓荀偃）栾伯吾帅也。吾将从之从帅所以待夫子也。伯游曰：吾今实过悔之何及多遗秦禽（军师不和恐多为秦所禽获）乃命大还晋人谓之迁延之役。
    吴子山吴王子鲁定公四年吴伐楚楚败吴入郢以班处宫（以尊卑班次处楚之宫室）子山处令尹之宫夫王欲攻之惧而去之夫王入之（入令尹宫也。言吴无礼所以不能遂克）。
    荀瑶晋大夫鲁悼公四年帅师围郑（悼公哀公之子宁也。哀公出孙鲁人立悼公）未至郑驷弘曰：知伯愎而好胜（知伯荀瑶也。）早下之则可行也。（行去声）乃先保南里以待之（保守也。南里在城外）知伯入南里门于桔失之门知伯谓赵孟入之对曰：主在此（主谓知伯也。言主在此何不自入）知伯曰：恶而无勇何以为子（恶貌鬼也。简子废嫡子伯鲁而立襄子故夫知伯言其鬼。且无勇何故立以为子）对曰：以能忍耻庶无害赵宗乎！知伯不悛赵襄子繇是知伯（毒也。）遂丧之。
    汉荀彘为左将军杨仆为楼船将军击朝鲜左将军破氵贝水上军乃前至城下围其西北楼船亦往会居城南其王右渠遂坚城守数月未能下左将军素侍中幸（幸亲）将燕代卒悍乘胜军多骄楼船将齐卒入海已多败亡其先与右渠战困辱亡卒卒皆恐将士惭其围右渠尝持和节左将军急击之朝鲜大臣乃阴间使人私约降楼船（与楼船为要约而请降）往来言尚未肯决左将军数与楼船期约战楼船欲就其约不会左将军亦使人求间隙降下朝鲜不肯心附楼船以故两将不相得左将军心意楼船前有失军罪（意疑也。）今与朝鲜和善而。又不降疑其有反计未敢发天子曰：将率不能前乃使卫山谕降右渠不能颛决与左将军相误卒沮约（颛与专同卒终也。沮瑰也。）今两将围城。又乖异以故久不决使故济南太守公孙遂往正之有便宜得以从事遂至左将军曰：朝鲜当下久矣。不下者楼船数期不会具以素所意告遂曰：今如此不取恐为大害非独楼船。又。且与朝鲜共灭吾军遂亦以为然而以节召楼船将军入左将军军讣事即令左将军戏下执缚楼船将军（戏读与麾同）并其军以报朝鲜平左将军徵至坐争功相嫉乖计弃市楼船将军亦坐於天子兵至列口当待左将军（列口县名也。度海先得之）擅先纵失亡多当诛赎为庶人。
    後汉耿夔为中太守行度辽将军夔勇而有气数侵陵匈奴中郎将郑戬元初元年坐徵下狱以减死论笞一百。
    魏桓范为征虏将军东中郎将都督青徐州军事与徐州刺史邹岐争屋引节欲斩岐为岐所奏不直坐免。
    蜀刘封为先主养子为副将军先主定益州刘璋遣扶风将军孟达与法正各将兵二千迎先主先主因令达并领兵众进攻上庸先主阴恐达难独任乃遣封自汉中乘沔水下统达军封与达忿争不和封寻夺达鼓吹达既惧罪。又忿恚封遂发表辞先主率所领降魏。
    刘琰为车骑将军领兵千馀随丞相亮後主建兴十年与前军帅魏延不和言语虚诞亮责让之遣归成都。
    魏延为前军帅征西大将军延既善养士卒勇猛过人。又性矜高当时皆避下之惟杨仪不假借延延以为至忿有如水火建兴十二年亮出北谷口延为前锋去亮营十里秋亮病因密与长史杨仪司马费护军姜维等作身殁之後退军节度令延断後姜维次之。若延，或不从命军便自发亮卒秘不发丧仪令往揣延意指延曰：丞相虽亡吾自见在府亲官属便可将丧还葬吾自当率诸军击贼云：何以一人死废天下之事耶。且魏延何人当为杨仪所部勒作断後将乎！因与共作行留部分令手书与已连名告下诸将绐延曰：当为君还解杨长史长史文吏稀更军事必不违命也。出门驰马而去延寻悔追之已不及矣。延遣人觇仪等遂使欲案亮成规诸营相次引军还延大怒才仪未发率所领径先南归所过烧绝阁道延仪各相表叛逆一日之中羽檄交至後主以问侍中董允留府长史蒋琬琬允咸保仪疑延仪等槎山通道昼夜兼行亦继延後延先至据南谷口遣兵逆击仪仪等令何平在前御延平叱延先登曰：公亡身尚未寒汝辈何敢乃尔延士众知曲在延莫为用命军皆散延独与其子数人逃亡奔汉中仪遣马岱追斩之致首於仪仪起自踏之曰：庸奴复能作恶不遂夷延三族。
    吴潘初仕蜀先主为荆州治中典留州事与关羽不睦吴大帝袭羽遂入吴。
    周瑜为将军性度恢廓大率为得人惟与程普不睦（江表《传》曰：普自以年长数陵侮瑜瑜折节容下终不与校普後自敬服而亲重之乃告人曰：与周公瑾交。若饮醇醪不觉自醉时人以其谦让服人）。
    孙皎坚弟静子也。为征虏将军尝以小故与甘宁忿争，或以谏宁宁曰：臣子一例征虏虽公子何可专行侮人耶吾值明主但当输效力命以报所天诚不能随俗屈曲矣。权闻之以书让皎曰：自吾与北方为敌中间十年初时相持年少今者。且三十矣。孔子言三十而立非但谓五经也。授卿以精兵委卿以大任都护诸将於千里之外欲使如楚任昭奚恤扬威於北境非徒相使逞私志而已近闻卿与甘兴霸饮因酒发作侵陵其人求属吕蒙督中此人虽粗豪有不如人意时然其较略大丈夫也。吾亲之者非私之也。吾亲爱之卿疏憎之卿所为每与吾违其可久乎！夫居敬而行简可以临民爱人多容可以得众二者尚不能知安可董督在远御寇济难乎！卿行长大特受重任上有远方瞻望之观下有部曲朝夕从事何可恣意有盛怒邪人谁无过贵其能改宜追前愆深自咎责今故烦诸葛子瑜重宣吾意临书摧怆心悲泪下皎得书上唬陈谢遂与宁结厚。
    南齐曹虎为平北将军聚兵襄阳建武四年魏军攻沔北虎与南阳太守房伯玉不协不急赴救乃移顿樊城。
    陈王质仕梁为宁远将军吴州刺史领鄱阳内史荆州陷侯镇于湓城与质不协遣偏将羊毫代质。且以兵临之质率所部渡信安岭依于留异时文帝镇会稽以兵助质令镇信安县。
