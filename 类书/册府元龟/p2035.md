<!-- { "loadSidebar": true } -->
    毛公薛公皆赵之处才也。毛公藏於博徒薛公藏於卖浆。
    汉栾布梁人也。彭越为家人时尝与布游（家人犹编户也。）穷困卖庸於齐为酒家保（庸谓庸作受顾保谓保可任使）数岁别去而布为人所略卖为奴於燕为其家报仇燕将臧荼举以为都尉。
    樊哙以屠狗为事（时人食狗以羊豕同故哙专屠以卖）後与高祖俱隐於芒砀山泽间陈胜起萧何曹参使哙求迎高祖立为沛公位至相国封舞阳侯。
    郦食其好读书家贫落魄无衣食业（魄音薄落魄失业无归也。）为里监门然吏县中贤豪不敢役（吏及贤者豪者皆不敢使役食其）皆谓之狂生後归汉号广野君。
    东方朔武帝时为郎数召至前谈语时赐之食於前饮已尽怀其馀肉持去衣尽污数赐缣帛担揭而去後用所赐钱帛取少妇於长安中好女率取归一岁取者即弃去更取妇所赐钱财尽索之於女子主左右诸郎半呼之狂人人主闻之曰：令朔在事无为是行者。若等安能及之哉！朔任其子为郎。又为侍谒者尝持节出使朔行殿中郎谓之曰：人皆以先生为狂朔曰：如朔等所谓避世於朝廷间者也。古之人乃避世於深山中时坐席中酒酣据地歌曰：陆沈於俗避世金马门宫殿中可以避世全身何必深山之中蒿庐之下金马门者官署门也。傍有铜马故谓之曰：金马门。
    东郭先生齐人也。以方士久待诏公车贫困饥寒衣敝履不完行雪中履有上无下足尽践地道中人笑之东郭先生应之曰：谁能履雪中令人视之其上履也。其履下处乃似人手足者乎！及其拜为二千石佩青纟呙（音瓜一音螺青绶也。）出宫门行谢主人故所以同官待诏者等比祖道於都门外荣华道路立名当世此所谓衣褐怀宝者也。
    任安少孤贫为人将车之长安求为小吏，於是安与田仁俱为卫将军舍人居门下同心相爱此二人家贫无钱用以事将军家监家监使养恶马两人同床卧仁窃言曰：不知人哉！家监也。安曰：将军尚不知人何乃家监也。
    後汉王君公遭乱侩牛自隐（侩为平会两家买卖之价）时人谓之论曰：避世墙东王君公（君公明易为郎数言事不用自污与官婢通免归诈狂侩牛口无二价也。）。
    向栩朝歌人少时为书生性卓诡不伦尝读。《老子》状如学道。又似狂生好被著绛绡头（绡生丝也。当作燥音此消切）尝於灶北坐板床上如是积久板乃有膝踝足指之处不好语言而喜长啸宾客从就辄伏而不视有弟子名为颜渊子贡季路冉有之辈或骑驴入市乞丐於人或悉要诸乞儿俱归止宿为设酒食时人莫能测之（後为侍中）。
    孔嵩南阳人初游太学後家贫亲老乃变姓名佣为部野阿里街卒友人荆州刺史范式行部县选嵩为导驺迎式式见而识之敕县代嵩嵩以先佣未竟不肯去嵩官至南海太守。
    第五伦字伯鱼京兆长陵人为乡啬夫平徭赋理怨结得人欢心自以为久宦不达遂将家属客河东变名姓自称王伯齐载盐往来太原上党所过辄为粪除而去陌上号为道士亲友故人莫知其处後京兆尹阎兴召为主簿。
    公沙穆少游太学无资粮乃变服客佣为吴赁舂後为辽东属国都尉。
    仇览少为儒生淳默乡里无知者年四十县召补吏後为蒲亭长。
    荀悦性沉静美姿容尤好著述灵帝时阉宦用权士多退身穷处悦乃疾隐居时人莫之识从弟特称敬焉後辟镇东将军曹公府。
    仲长统山阳高平人性倜傥敢直言不矜小节每列郡命召辄称疾不就语默无常时人，或谓之狂。
    魏郭嘉为司空军祭酒嘉少有远量汉末天下将乱自弱冠匿名迹密交结英俊不与俗接故时多莫知惟识达者奇之。
    严义者冯翊东县人质性重厚有器识会三辅乱人多流宕而义不去与诸知故相浮沈采樵自活王烈字彦考名。
    闻在邴原管宁之右辟公孙度长史以商贾自秽太祖命为丞相掾未至卒蜀杜微字国辅梓潼涪人少受学於广汉任安刘璋辟为从事以疾去官及先主定蜀微尝称聋闭门不出。
    诸葛亮依从父玄玄依袁术後往荆州依刘表玄卒亮躬耕垅亩好为梁父吟家于南阳之邓县在襄阳城西二十里号曰：隆中亮在荆州时建安初与颍川石广元徐元直汝南孟公威等俱游学三人务於精熟而亮独观其大略每晨夜从容尝抱膝长笑而谓三人曰：卿诸人仕进可至郡守刺史也。三人问其所至亮但笑而不言後公威思乡里欲北归亮谓之曰：中国饶士大夫遨游何必故里邪亮位至丞相。
    晋阮籍字嗣宗本有济世志为步兵校尉属魏晋之际天下多故名士少有全者籍繇是不与世事遂酣饮为常虽不拘礼教然发言玄远不臧否人物（又云：魏末阮籍有才而嗜酒荒放露头散袒箕踞作二千石不治官事日与群下共饮酒欢呼时人，或以籍生在魏晋之交欲佯狂避时不知籍本性自然也。）。
    山涛字巨源早孤居贫少有器量介然不群性好庄老每隐身自晦後为侍中领吏部。
    魏舒字阳元不修常人之节不为皎厉之事累迁後军将军锺毓长史毓每与参佐射舒常为画筹而已後遇朋人不足以舒满数毓初不知其善射舒容范闲雅发无不中举坐愕然莫有敌者毓叹而谢曰：吾之不足以尽卿才有如此射矣。位至司徒。
    王衍字夷甫武帝泰始八年诏举奇才可以安边者衍初好论从横之术故尚书卢钦举为辽东太守不就，於是口不论世事唯雅咏玄虚而已。
    王长文广汉人州辟别驾乃微服窃出举州莫知所之後於成都市中蹲踞胡饼刺史知其不屈礼遣之。
    王湛少言语初有隐德人莫能知兄弟宗族皆以为痴其父昶独异焉湛兄子济尝诣湛见床头有。《周易》问曰：叔父何用此为湛曰：体中不佳时脱复看耳济请言之湛因剖析玄理微妙有奇趣皆济所未闻也。济才气抗迈於湛略无子侄之敬既闻其言不觉忄栗然心形俱肃留连弥日累夜自视缺然乃叹曰：家有名士三十年而不知济之罪也。既而辞去湛送至门济有从马绝难乘济问湛曰：叔颇好骑不湛曰：亦好之因骑此马姿容既妙回策如萦善骑者无以过之还白其父曰：济始得一叔乃济以上人也。武帝亦以湛为痴每见济辄调之曰：卿家痴叔死未济尝无以答及是帝。又问如初济曰：臣叔殊不痴因称其美帝曰：谁比济曰：山涛以下魏舒以上时人谓湛上方山涛不足下比魏舒有馀湛闻曰：欲处予以季孟之间乎！卒为汝南内史。
    稽康善钅以向秀为之佐相对欣然傍。若无人。又共吕安灌园於山阳康後仕至中散大夫。
    王舒字处明丞相导之从弟父会侍御史舒少为从兄敦所知以天下多故不营当时名尝处私门潜心学殖年四十馀州礼命太傅辟皆不就。
    王述性沉静每坐客驰辨异端并起而述处之恬如也。少袭父爵年三十尚未知名人，或谓之痴司徒王导以门地辟为中兵属既见无他言惟问以在东米价述但张目不答遵曰：王掾不痴人何言痴也。官至卫将军尚书令。
    顾荣怀帝永嘉初为尚书郎太子中舍人廷尉正尝纵酒酣畅谓友人张朝曰：惟酒可以忘忧但无如作病何耳齐王ぁ召为大司马主簿ぁ擅权骄恣荣惧及祸终日昏酣不综府事以情告友人长乐冯熊。又谓ぁ长史葛曰：以顾荣为主簿所以甄拔才望委以事机不复计南北亲疏欲平海内之心今府大事殷非酒客之政曰：荣江南望士。且居职日浅不宜轻代易之熊曰：可转为中书侍郎荣不失清显而府更收实才然之白ぁ以为中书侍郎在职不复饮酒人或问之曰：何前醉而後醒邪荣惧罪乃复更饮谢鲲不犭旬公名无砥砺行居身於可否之间虽自处。若秽而动不累高王敦有不臣之迹显於朝野鲲知不可以道规正乃优游寄不屑政事从容讽议卒岁而已为王敦大将军长史。
    谢安少有重名不就徵辟时弟万为西中郎将总藩任之重安妻刘忄炎妹也。既见家门富贵而安独静退乃谓曰：丈夫不当如此耶安掩鼻曰：恐不免耳及万黜废安始有仕进志时年已四十有馀矣。後辞大司马桓温府官至太保。
    幸灵豫章建昌人性少言与小人群居见侵辱而无愠色邑里号之痴虽其父母兄弟亦以为痴也。尝看稻群牛食之灵见而不驱待牛去乃往理其残乱者其父母见而怒之灵曰：夫万物生天地之间各欲得食牛方食奈何驱之其父愈怒曰：即如汝言复用理坏者何为灵曰：此稻。又欲得终其性牛自犯之灵可以不收乎！
    宋鲍照世祖时为中书舍人帝好为文章自为物莫能及照悟其自为文多鄙言累句当时咸谓照才尽实不然也。
    徐羡之为司空录尚书令颇工奕棋观戏尝。若未解当世以此推之傅亮蔡郭尝言徐公晓万事安异同南齐王僧虔弱冠善隶书宋孝武欲擅书名僧虔不敢显迹大明世尝用屈笔书以此见容位至侍中特进左光禄大夫。
    谢氵苍フ之弟フ为吴兴太守氵苍於征虏渚送别フ指氵苍口曰：此中唯宜饮酒氵苍建武之朝为吏部尚书专以长酣为事与刘。
    沈昭略交饮各至数斗沈昭略为临海太守御史中丞昭略明帝建武世尝酣酒以自晦。
    後魏任城王澄宣武时为太子太保於时高肇当朝猜忌贤戚澄为肇间构尝恐不全乃终日昏饮以示荒败所作诡越时谓为狂。
    崔巨伦为殷州刺史在州陷赋葛荣闻其才名欲用为黄门侍郎巨伦心恶之至五月五日会集官僚令巨伦赋诗巨伦乃曰：五月五日时天气已大热狗便呀欲死牛复吐出舌以此自晦获免。
    柳远字季为仪同开府参军事放情琴酒之间每出行反家或问有何消息答曰：无所闻纵闻亦不解北齐邢劭为著作佐郎文学典丽既赡。且速尝为先达所嫉属尚书令元罗出镇青州启为府司马遂在青土终日酣赏尽山水之致。
    隋王世积为上柱国甚见隆重世积见文帝性忌刻功臣多获罪繇是纵酒不与执政言及时事帝以为有酒疾舍之宫内令医者疗之世积诡称疾愈始得就第。
    李士谦赵郡平棘人隋有天下毕志不仕时平生为咏怀诗取毁弃其本不以示人。
    唐裴遵庆绛州闻喜人志气深厚机鉴敏达自幼强学博涉载籍谨身晦迹不干当世之务位至黄门侍郎平章事。
    杨绾尤工文词藻思清赡含光晦用不欲名彰每属文耻於自白非知己不可得而见也。後位至中书侍郎平章事。
    ●卷八百三十七
    ○总录部　文章
    《易》曰：观乎！人文以化成天下仲尼曰：言之不文行之不远盖斯文之作其来尚矣。经艺之设本於儒术辞赋之起原乎！六艺骚人之後风流弥劭汉氏中叶稍革古制藻绚交错支氵瓜逾广英才间出众体互兴分镳并驱因枝振叶故子有ひ之说萧统兴推轮之叹而沿袭或异意制横作习尚殊轨气韵相高沈约有云：自汉至魏四百载间文体三变自是而下岂胜道哉！繇灵均以来迄于五代属辞之士连衡接武咸用全次以备夫广记云：
