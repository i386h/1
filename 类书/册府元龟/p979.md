<!-- { "loadSidebar": true } -->
    裴度为河东节度使会幽州朱克融镇州王廷凑作乱诏度充镇州四面行营招讨使屠城斩将屡以捷闻穆宗深嘉其忠款时翰林学士元稹交结内官求为宰相与知枢密魏宏简为刎颈之交稹虽与度无憾然颇忌前达加於已上度方用兵山东处置军事有所论奏多为稹辈所持天下皆言稹恃宠荧惑上听度在军上疏论之曰：臣闻主圣臣直今既遇圣主辄为直臣上答殊私下塞群谤誓除国蠹无以家为苟献替之可行何性命之足惜伏惟皇帝陛下恭承丕业光启雄图方於顽人之风以立太平之事而逆竖构乱震惊山东奸臣作朋挠乱国政陛下欲扫荡幽镇宜肃清朝廷何者为行有大小议事有先後河朔逆贼只乱山东禁闱奸臣必乱天下是则河朔患小禁闱患大小者臣等与诸戎臣必能剪灭大者非陛下制断非陛下觉悟无计驱除今文武百寮中外万品有心者无不愤忿有口者无不咨嗟直以威权方重奖用方深无所畏避不敢抵触恐事未行而祸已及不为国计。且为身谋臣比者犹畏隐忍不愿发明一则以罪恶如山怨谤如雷伏料圣明必自诛殛一则以四方无事万枢。且过虽纪纲潜坏贿赂公行俟其贯盈必自颠覆今属凶徒扰攘宸衷忧轸凡有制命计於安危痛此奸邪恣行欺罔干乱圣略非止一途。又翰苑旧臣结为朋党陛下听其所说更访於近臣私相计会更唱迭和蔽惑聪明所以臣自兵兴以来所陈章疏事皆要切所奉书诏多有参差蒙陛下委付之意不轻被奸臣抑损之事不少臣素与奸佞亦无仇嫌只是昨者臣请乘傅诣阙面陈戎事奸臣之徒最所畏惧知臣。若到御坐之前必能悉数其过以此百计止臣此行臣。又请领兵齐进遂便讨贼奸臣之党尤加阻碍恐臣统率诸道或有成功进退皆受羁牵意见悉遭蔽塞复共一二检校同词合力或两道招抚逗留旬时或遣荆州行营拖曳日月但欲令臣失所使臣无成则天下理乱山东胜负悉不顾矣。为臣事君一至於此。且陛下左右前後忠良至多亦有熟会典章亦有饱谙师旅足以任使何独斯人以臣愚见。若朝中奸臣尽去则河朔逆贼不讨而自平。若朝中奸臣尚在则逆贼纵平无益臣读国史知代宗朝蕃戎侵轶直犯都城代宗不知盖被程元振蒙蔽几危社稷当时柳伉乃太常一博士耳犹能抗表归罪为国除害今臣所处兼总将相岂宜坐观凶邪有а日月不胜感愤嫉恶之至谨附中使赵奉国以闻倘陛下未信忠言犹惑奸党伏乞出臣此表令三事大夫与百寮集议彼不受责臣合伏辜天鉴孔明照臣肝血得天下之人知臣不负陛下则虽死之日犹生之年继上三章辞情激切穆宗虽不悦然惧大臣正议乃以魏宏简为弓箭库使罢元稹内职然宠稹之意未衰俄拜稹平章事寻罢度兵权守司徒平章事充东都留守谏官相率伏阁诣延英门者日有二三帝知其谏不即被召皆上疏言时未偃兵度有将相全才不宜置之散地帝以章疏旁午无如之何知人情在度遂诏度自太原繇京师赴雒及元稹为相请帝罢兵洗雪廷凑克融解深州之围盖欲罢度兵柄故也。二年三月度至京师既见先叙克融廷凑暴乱河朔受命讨贼无功次陈除职东都许令入觐辞和气劲感动左右度伏奏龙墀涕泗鸣咽帝为之动容口自谕之曰：所谢知朕於延英待卿初人以度无左右之助为奸邪排摈虽度勋德恐不足感动人主及度奏河北事慷慨之切扬於殿庭在位者无不耸动虽武夫贵介亦有咨嗟流涕者。
    梁韩建唐末为镇国军节度使昭宗乾宁中通王滋请故宰臣孔纬宅为营建奏曰：孔纬以直道为宰相今其身殁未久朝廷抚凌统之孤祭萧何之墓奈何夺其故居使其妻子奉几筵无所非君臣始终之道也。帝从之。
    後唐盖寓初为武皇右都押牙领容管经略使武皇平王行瑜旋师渭北暴雨六十日诸将或请入觐。且云：天颜咫尺安得不行觐礼武皇意未决寓白曰：车驾自石门还京寝未安席比为行瑜惊骇乘舆今京师未宁奸凶流议大王移兵渡渭必恐复动宸情君臣始终不在朝觐但归藩守姑务勤王是忠臣之道也。武皇笑曰：盖寓尚阻吾入觐况天下人哉！即日班师。
    符存审为魏博马步军都指挥使领横海军节度使庄宗勇於征战每以轻骑当之遇窘者数四存审每俟其入必叩马泣谏曰：王将复唐宗宜为天下自爱搴旗挑战一剑之任无益圣德请责效於臣古人不以贼遗君父臣虽不武敢不代君之忧庄宗即时回驾。
    ●卷四百八
    ○将帅部　退让
    《书》曰：谦受益傅曰：上让下竞盖先王之重知退而贵崇让也。其德之盛欤乃有掌握兵要典司戎重膺元帅之寄受注意之任宠名斯集爵赏既渥而能达倚伏之理节过亢之分深畏盛满推避荣数称引俊杰罄尽忠亮乃至求解禄秩愿就休致恳辞政柄思去权位靡矜勋绩不受封邑精意恳到孤风耸激《老子》曰：知止不殆《易》曰：卑而不可逾皆是之谓也。故历代之为将者能以功名始终进退而不失其正者何莫繇斯道也。已。
    汉张安世宣帝初为车骑将军光禄勋时大将军霍光薨御史大夫魏相上封事言安世与大将军定策天下受其福宜尊其位以为大将军帝亦欲用之安世闻指惧不敢当请间求见免冠顿首曰：老臣耳妄闻言之为先事不言情不达（事未施行而遽言之。故曰：为先事也。）诚自谅不足以居大位继大将军後唯天子财哀以全老臣之命（财与裁同）帝笑曰：君言太谦君而不可尚谁可者（言君尚不可谁更可也。）安世深辞弗能得後数日竟拜大司马车骑将军领尚书事初宣帝以皇曾孙收养掖庭安世兄掖庭令贺侍养拊循恩甚密焉及帝即位而贺已死帝追思贺恩欲封其家为恩德侯置守蒙二百家贺有一子蚤死无子子安世小男彭祖（言养以为子）彭祖。又小与帝同席研书指欲封之先赐爵关内侯安世深辞贺封。又求损守蒙户稍减至三十帝曰：吾自为掖庭令非为将军也。安世乃不敢复言安世以父子封侯在位太盛乃辞禄诏都内别藏张氏无名钱以百万数元康四年春安世病上疏归候乞骸骨天子报曰：将军年老被病朕甚悯之虽不能视事折冲万里君先帝大臣明於治乱朕所不及得数问焉（言意所不及者即以问君）何感而上书归卫将军富平侯印薄朕忘故（薄犹嫌也。君意嫌朕遗忘故旧而求去也。）非所望也。愿将军强餐食近医药专精神以辅天年安世复强起视事。
    後汉马武初为更始振武将军後降光武复使将其部曲至邺武叩头辞以不愿世祖愈美其意李通为前将军以天下略定通思欲避荣宠以病上书乞身诏下公卿群臣议大司徒侯霸等曰：王莽篡汉倾乱天下通怀伊吕萧曹之谋建造大策扶助神灵辅成圣德破家为国忘身奉主有扶危存亡之义功德最高海内所闻通以天下平定谦让辞位夫安不忘危宜令通居职疗疾欲就诸侯不可听，於是诏通勉致医药以时视事。
    丁字幼春颍川定陵人光武因略地颍阳以为偏将军建武元年拜河南太守及封功臣帝令各言所乐诸将皆占丰邑美县唯愿封本乡，或谓曰：人皆欲县子独求乡何也。曰：昔孙叔敖敕其子受封必求尧角之地今能薄功微得乡亭厚矣。帝从之封定陵新安乡侯。
    朱为建义大将军建武中封鬲侯邑七千三百户自陈功薄而国大愿受南阳五百户足矣。不许。
    窦宪和帝时为车骑将军与北单于战於稽落山大破之诏使中郎将持节即五原拜大将军封武阳侯食邑三万户宪固辞封赐策许焉。
    冯绲桓帝时为车骑将军击武陵蛮夷荆州平定诏赐钱十亿固让不受振旅还京师推功於从事。
    吴张昭大帝时为绥远将军以老病上还官位及所统领更拜辅吴将军班亚三司改封娄侯食邑万户是仪为礻卑将军守侍中欲复授兵仪自以非材固辞不受。
    严为骑都尉横江将军鲁肃卒权以代肃前後固辞曰：仆素书生不闲军事非才而据殃咎必至发言慷慨至於流涕大帝乃听焉嘉其能以实让。
    晋贾充为车骑将军时吴将孙秀降拜为骠骑大将军武帝以充旧臣欲改班使车骑居骠骑之右充固让见听。
    鲁芝为镇东将军青州刺史芝以年及悬车告老逊位章表十馀上武帝，於是徵为光禄大夫位特进给吏卒门施行马焉。
    羊祜泰始初为都督荆州诸军事後加车骑将军开府如三司之仪祜上表固让曰：臣伏闻恩诏拔臣使同台司臣自出身以来十数年受任内外每极显重之任常以智力不可顿进恩宠不可久谬夙夜战忄栗以荣为忧臣闻古人之言德未为人所服而受高爵则使才臣不进功未为人所归而荷厚禄则使劳臣不劝今臣身托外戚事连运会诫在过宠不患见遗而猥降发中之诏加非次之荣臣有何功可以堪之何心可以安之身辱高位倾覆寻至愿守先人弊庐，岂可得哉！违命诚忤天威曲从即复。若此。盖闻古人申於见知大臣之节不可则止臣虽小人敢缘所蒙念存斯义今天下自服化以来方渐八年虽侧席求贤不遗幽贱然臣不能推有德达有功使圣听知胜臣者多未达者不少假令有遗德於版筑之下有隐才於屠钓之间而朝议用臣不以为非臣处之不以为愧所失，岂不大哉！臣忝窃虽久未。若今日兼文武之极宠等宰辅之高位也。且臣虽所见者狭据今光禄大夫李执节高亮在公正色光禄大夫鲁芝洁身寡欲和而不同光禄大夫李裔清亮简素立身在朝皆服事华以礼终始虽历位内外之宠不异寒贱之家而犹未蒙此选臣更越之何以塞天下之望少益日月是以誓心守节无苟进之志今道路行通方隅多事乞留前恩使臣得速还屯不尔留连必於外虞有阙匹夫之志有不可夺不听其後诏以泰山之南武阳牟南城梁父平阳五县为南城郡封祜为南城侯置相与郡公同祜让曰：昔张良请受留万户汉祖不夺其志臣受钜平於先帝敢辱重爵以速官谤固执不拜帝许之祜每被登进常守冲退至心素著故特见申於分列之外是以名德远播朝野具瞻缙绅佥议当居台辅帝方有兼并之志仗祜以东南之任故寝之。
    杜预为镇南将军都督荆州诸军事预既平吴後还镇累陈家世吏职武非其功请退不许。
    刘弘惠帝时为镇南将军都督荆州诸军事以平张昌功应封次子一人县侯弘上疏固辞许之。
    王怀帝永嘉末迁丹阳太守加辅国将军上元帝笺曰：昔魏武达政之主也。荀文。若功臣之最也。封不过亭侯仓舒爱子之宠赠不过别部司马以此格万物得不局迹乎！今者临郡不问贤愚豪贱皆加重号辄有鼓盖动见相准时有不得者或为耻辱天官混杂朝望颓毁忝荷重任不能崇浚山海而开创乱源饕窃名位取紊彝典谨送鼓盖加崇之物请从始庶令雅俗区别群望无惑帝下令曰：德重勋高孤所深倚诚宜表章殊礼而更约已冲心进思尽诚以身率众宜顺其雅志式允开塞之机拜宁远将军寻加振威将军愍帝即位徵吏部郎不拜後。又拜右将军扬州刺史监江南诸军事迁骠骑将军加散骑常侍都督中外诸军领中书监录尚书事假节刺史如故以王敦统六州固辞中外都督。
    刘琨愍帝时为大将军都督并州诸军事帝遣大鸿胪赵廉持节拜琨为司空都督并冀幽三州诸军事琨上表让司空受都督克期与猗卢讨刘聪。
