<!-- { "loadSidebar": true } -->
    十一月命天官尚书韦待价为燕然行军大总管以讨吐蕃。
    三年二月突厥骨咄禄及元珍寇昌平杀掠人吏命左鹰扬卫大将军黑齿尝之率诸军讨击之。
    永昌元年五月命文昌左相韦待价为安息道行军大总管以击吐蕃。
    天授二年五月命文昌右相岑长倩为武威道行军大总管讨击吐蕃。
    延载元年十月命容州都督张玄遇为桂永等州经略大使讨岭南反獠。
    证圣元年七月命夏州尚书王孝杰为萧边道行军大总管以讨吐蕃。
    万岁通天元年五月营州城傍契丹首领松漠都督李尽忠与诚州刺史孙万荣杀都督赵文举兵反攻舀营州命左鹰扬卫将军曹仁师右金吾卫大将军张玄遇左武卫大将军李多祚司农少卿麻仁节等二十八将讨之。
    七月命春官尚书梁王三思为榆关道安抚大使纳言姚为副以备契丹制契丹首领李尽忠名尽灭孙万荣名为万斩。
    八月张玄遇曹仁师麻仁节等与契丹万斩战于四硖谷口官军败绩玄遇仁节并为贼所虏。又令夏官尚书王孝杰右羽林将军苏宏晖领兵七万以继之孝杰在阵舀没宏晖弃甲宵遁万斩乘胜率其众入幽州屠城剽邑杀掠人吏清边道大总管建安郡王武攸宜遣礻卑将讨之不能克万斩俄。又引兵南与官军战东兵遁总管扬玄基率轻骑角其前奚人出兵以掎其後表里合击之万斩大败获其别帅何阿小及军资器械不可胜数万斩仅以身免。又收合馀兵与奚战奚兵四面攻之大溃万斩弃其众以轻骑数千人东走张九节率数百骑分为三队设伏邀之万斩穷蹙乃将家奴轻骑宵遁至潞河东困甚憩於林下解鞍其奴因斩之张九节传其首于东都悬之四方馆门。
    三年五月命左金吾大将军河内王懿宗为神兵道总管右肃政御史大夫娄师德为清边道副大总管右武威卫将军沙吒忠义为清边中道前军总管率兵二十万讨契丹俄而李尽灭死。
    圣历元年八月突厥默啜率众袭静难及平狄清夷等军静难军使将军慕容玄﹀以兵五千人降之贼军繇是大振俄。又进寇妫檀等州命司属卿高平王重规为天兵中道大总管右武威卫将军沙吒忠义为天兵西道前军总管幽州都督张仁为天兵东道总管率兵三十万以讨默啜。又令左羽林卫大将军阎敬容为天兵西道後军总管统兵一十五万以为後。
    久视元年闰七月冬令左肃政御史大夫魏元忠充陇右令诸军州大使以讨突厥。
    九月左金吾将军田扬名左台殿中侍御史封思业斩吐蕃阿悉吉薄露传首神都礻勺薄露将叛也。令扬名率兵讨之军至碎叶城薄露夜伏兵於城傍掠官马而去思业率轻骑追击之翻为所败俄而拔名与阿史舟阝斛瑟罗忠节率众大至薄露据城拒守扬名拔之积十馀日薄露诈请降思业诱而斩焉遂虏其部落。
    中宗神龙二年十二月突厥默啜寇灵州鸣沙县进寇原会等州购募能斩获默啜者封国王授诸卫大将军赏物二万。
    三年五月以左屯卫大将军兼检校雒州长史张仁为朔方道大总管以备突厥。
    六月姚道讨击使侍御史唐九徵击姚州叛蛮破之俘虏三千计遂纪功焉。
    玄宗开元二年二月突厥默啜遣其子同俄特勒率众寇北庭都护府右骁卫将军郭虔击败之斩同俄於城下。
    七月吐蕃寇临洮军。又进寇兰州渭州掠群牧遣左羽林将军陇右防御使薛讷率副将杜宾客郭知运王骏安思顺御之。
    十月薛讷破吐蕃於渭州西界武阶驿斩首一万七千级获马七万七千匹羊牛四万头。
    三年十月诏曰：越之地{髟矛}羌犯边孤我大恩敢为小寇虽螳螂举斧自开屠灭之辰而蜂虿有毒仍藉讨除之势右骑卫将军员外置同正员李玄通负卫霍之才蕴孙吴之法决胜千里成诵在心通知四夷。若指诸掌故能闻敌思勇好谋而成宜於戎泸夔巴梁凤等州羌兵三万人马二千匹并旧屯兵士赴州讨击贼纵退散亦须穷其巢穴杜绝飞走使无遗类在此举焉。
    六年二月大举蕃汉兵北伐突厥下制曰：书称四征不庭绥厥兆民可以覆昏乱执有罪保大定功利物惩慝故高阳有九黎之伐大舜有三苗之征钦。若圣谋是为殷鉴突厥杀（杀名也。）穷漠馀裔大邦逋诛恃其悍俗未遵朝化比为潜遁幽茫隔阂华壤固声朔之不被将羁縻以畜之而扰我诸蕃窥我边境今群方辑睦重译会同奉琛执贽者万数请吏来王者亿计咸以为众之所加各自统领师徒取其仇怨拔悉蜜右骁卫大将军金山道总管处木昆执米啜坚昆都督右武卫大将军骨禄毗伽可汗等弧矢之利所向无前契丹都督左金吾卫大将军静折军经略大使松漠郡王李失活奚都督右金吾卫大将军保塞军经略大使饶乐郡王李大等士马之精何往不克并总我萃贾勇风驰西从沙碛至子德建山下东发海浦期乎！独活何上九姓拔曳固都督稽雒郡王左武德大将军颉质略同罗都督右监门卫大将军毗伽末啜霎都督右骁卫将军比言仆固都督左骁卫将军曳勒哥等种分业异效节输忠枭彼凶魁扫除遗孽并左犄右角连营合围故路绝飞走计穷跃噬然我国家以止戈存义[C260]鼓伤仁方欲先德後刑有征无战庶番之请抑而莫从皇天有命将不获巳突厥杀。若迷而知复困即能通革面虏庭委身魏阚解其缚焚其榇有逄伯之前闻大者王小者侯即田横之故事况默啜之子右金吾卫大将军右贤王墨特勒逾轮自拔于乱顷投于国今不计其先人之僭复加以右贤之宠右威卫将军左贤王阿史那毗伽特勒左武卫大将军燕山郡王大拔石失毕左领军卫大将军阿婆啜阿史那褐多右骁卫大将军贺鲁窒合真阿婆嘱等或彼贵种应系人思或彼信臣已归邦化咸从众望并锡尊官随师以筹谋采狄之情状便立衙帐令居塞垣其首领百姓等有能转祸为福去逆效顺爵赏之科国朝有典。且发单于之使谕其触网之徒优而柔之五申三令傥覆巢未悟沸鼎犹安习苦为甘闻言不信则戈矛所接玉石同焚勉思良图罔替成命朔方道行军大总管银青光禄大夫右散骑常侍摄御史大夫王长才多奇大勇不斗寄用城隐。若敌国当出阃之寄有辞第之公故可总是中军以弘上略凡蕃汉三十万众并取节度大戴礼云：王者之征犹时雨也。至则人悦之矣。俾夫武威外仁德内洽用恢天声以静边徼布告遐迩咸使闻知。
    八年九月遣左骁卫郎将摄郎中张越使于以奚及契丹背恩义讨之也。
    九年四月兰池州叛胡显首伪称叶扩康待宾安慕容为多览杀大将军何黑奴伪将军石神奴康铁头等据长泉县攻舀六胡州命兵部尚书王发陇右诸军及河东九姓掩讨之杀三万五千骑擒康待宾送至京师腰斩之。
    五月既诛康待宾下诏曰：兰池胡久从编附皆是淳柔百姓乃同华夏四人康待宾等敢乱天常俱为祸首驱率群众啸聚沙泉使良善失业而凶渠逞志人祗发怒魁首者并自诛夷锋刃挥芒阵敌者亦闻枭戮元恶既尽馀党无多本是胁从初非尔罪今乃潜窜须示其诚朕亭育苍生皆同赤子每一物之失所宁寸心之得安莫不念切在予情深责已故先之以德亦宽之以恩乃遣常侍赵元通。又命御史大夫韦杭拊以招慰俱不禀承傥滋蔓繁多恐边涂炭非愿勒於兵马盖须申於吊伐朔方军大总管王陇右节度使郭知运等虔奉庙谟恭行天讨所有杀戮爰及俘囚或因战敌相交灼然好恶无辨惊波繇是共溺烈火所以俱焚自孽谁尤欲逃何去已灭亡者其如咎谴未归附者是可哀怜或反侧怀忧或嫌疑多惧宜开自新之命以矜莫大之罪其胡贼及勾引诸蕃同叛逃在山谷沙薮间疑惧不出者并原其罪宜令夏州都督阳钦明依前处分安慰仍以左监门将军安庆为副依理宣慰量加招辑各令复业务使安存讫奏闻。若不顺从犹持向背须别处分亦具奏来壬申兰池州叛胡显首伪称叶护康待宾伪称叶护安慕容以叛敕曰：朕临御寰极思养黎元一物不安则推沟轸虑万方未则分阃兴忧近者兰池叛胡无端构孽蠢尔凶鬼敢忘恩化再令招谕仍未归正理绝矜容事资扑灭既从斯而背德不获已而用兵朕今发陇右诸军马骑掩其南徵河东九姓马骑袭其北三城士卒截其後六郡骁雄击其前四面齐驱万全直进飞走无路糜烂待毙其蕃汉军将以下战士以上。若生擒及斩获康待宾等一人白身授五品先是五品以上授三品如临阵先锋能破北胡部落所获资财口马牛羊并便入立功人等一切不须官收仍别加官赏其叛人内有能自杀获送者应酬官赏乱常之罪一切并原正是忠臣愤激之时北士立功之日恭行天罚允叶人谋摧祜拉朽匪朝伊夕布告军州咸知朕意。
    十四年二月邕府獠首领梁大海周光等据宾横等州反遣骠骑大将军兼内侍杨思勖讨之。
    十五年正月凉州都督王君大破吐蕃於青海之西虏其辎重及羊马而还。
    十六年正月秦陇等州獠首领泷澄州刺史陈行范广州首领冯仁智何游反鲁叛遣骠骑大将军杨思勖讨之。
    七月制曰：昏迷反道天地所以致罚戎狄乱华帝王所以耀武吐蕃小鬼频年犯塞坏我城镇虏我边人言念征夫良深愤惋今北军羽骑万弩齐发山西飞将百道争先扫荡之期在於晷刻然赏罚必信惩劝在焉号令不明忠勇何望。若回避纵敌则国刑如克俊擒凶须悬军格其河西陇右安西剑南等州节度将士以下有能斩获吐蕃赞普者封异姓王斩获大将军者授大将军获次以下者节级授将军中郎将不限白身官资一例酬赏速令布告咸使闻知是月检校兵部尚书萧嵩鄯州都督张志亮攻拔吐蕃城斩获数千级收其赀畜而还。
    八月萧嵩遣右金吾将军杜宾客击吐蕃战于祁连城大破之获其大将一人斩首五千馀级。
    十七年二月州都督张审素攻破蛮拔昆明城及盐城杀获万人。
    三月瓜州刺史墨离军使张守沙州刺史贾思顺领伊沙等州兵入吐蕃大同军大破吐蕃丘翦不可胜纪。
    是月礼部尚书信安郡王帅众攻拔吐蕃石堡城十八年五月契丹衙官突可汗杀其主李召固率部落降于突厥奚部落亦随而叛奚王李鲁苏来奔召固妻东华公主陈氏及鲁苏妻东光公主韦氏并奔投平卢军制幽州长史赵含章率兵讨之。
    二十年正月以朔方节度等副大使礼部尚书信安郡王为河东河北两道行军副大总管知节度事率兵讨契丹率户部侍郎裴耀卿等诸副将分道统兵出於范阳之北大破两蕃之众擒其酋长馀党窜入山谷。
    九月渤海寇登州杀刺史韦俊命左领军将军盖福顺发兵讨之。
    二十二年十二月幽州长史张守发兵讨奚契丹斩其王屈烈及其大臣可突於阵传首东都馀叛奚皆散走（立其酋长李遇折为契丹王）。
    二十四年正月北庭都护盖嘉运率兵击突厥施大破之（以其二十三年十月寇北庭及安西拨换城也。）。
    二十五年二月张守破契丹馀众於奈禄山杀获甚众。
    三月河北节度使崔希逸自凉州南率众入吐蕃界二千馀里至青海西郎佐素。《文子》觜与贼相遇大破之斩首二千馀级。
