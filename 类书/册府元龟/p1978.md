<!-- { "loadSidebar": true } -->
    邴原字根矩北海朱虚人年十一而丧父家贫早孤邻有书舍原过其傍而泣师问曰：童子何悲原曰：孤者易伤贫者易感夫读书者必皆具有父兄者一则羡其不孤二则羡其得学心中恻然而为涕零也。师亦哀原之言而为之泣曰：欲书可耳答曰：无钱资师曰：童子苟有志我徒相教不求资也，於是遂就书一冬之间诵孝经。《论语》自在童龀之中嶷然有异及长金玉其行欲远游学诣安丘孙崧崧辞曰：君乡里郑君君知之乎！原答曰：然崧曰：郑君学览古今博闻强识钩深致远诚学者之师模也。君乃舍之蹑足千里所谓以郑君为东家丘者也。君似不知而曰：然者何原曰：先生之说诚可为苦药良针矣。然犹未达仆之微趣也。人各有志所规不同故乃有登山而采玉者有入海而采珠者岂谓登山者不知海之深入海者不知山之高哉！君谓仆以郑君为东家丘君以仆为西家愚夫耶崧辞谢焉。又曰：兖豫之士吾多所识未有。若君者当以书相介原重其意难辞之持书而别原心以为求师启学志高者通非。若交游待介而成也。书何为哉！乃藏书於家而行原旧能饮酒自行之後八九年间酒不向口单步负笈苦身持行至陈留则师韩子助颍川则宗陈仲弓汝南则交范孟博涿郡则亲卢子临别师友以原不饮酒会米肉送原原曰：本能饮酒但以荒思废业故断之耳今当远别因见贶饥可以一饮燕，於是共坐饮酒终日不醉归以书还孙崧解以不致书之意後为郡所召署功曹主簿华佗一名字元化沛国谯人游学徐土兼通数经沛相陈举孝廉太尉黄琬辟皆不就。
    蜀尹默字思潜梓潼涪人益部多贵今文而不崇章句默知其不博乃远游荆州从司马德操宋仲子等受古学皆通诸经史。又专精左氏春秋为大中大夫卒李仁字德贤与同县尹默俱游荆州从司马徽宋忠等学。
    吴士燮字威秀苍梧广信人也。少游学京师事颍川刘子奇治左氏春秋察孝廉补尚书郎。
    晋范晷字彦长南阳顺阳人也。少游学清河遂徙家侨居郡命为五官掾。
    葛洪字稚川丹阳句容人也。少好学时或寻书问义不远数千里崎岖冒涉期於必得遂究览典籍後选大著音敷作固辞不就。
    赵至字景真代郡人寓居洛阳缑氏年十四诣洛阳游太学遇嵇康於学写石经徘徊视之不能去而请问姓名康曰：年少何以问邪曰：观君风器非常所以问耳康异而告之後乃亡到山阳求康不得而还。又将远学母禁之至遂阳狂走三五里辄追得之年十六游邺复与康相遇随康还山阳後至辽西幽州三辟部从事。
    梁周兴嗣字思纂世居姑熟年十三游学京师积十馀载遂博通记传善属文後为给事中直西省。
    沈峻字士嵩吴兴武康人世为农夫至峻好学初事宗人沈麟士麟士卒後乃出郡遍游讲肆遂博通五经尤长三礼官至国子五经博士。
    陈戚衮字公文吴郡盐官人衮少聪慧游学京都受三礼於国子助教刘文绍三年中大义略备对策高第除扬州祭酒从事。
    陈贺德基字承业祖父事梁俱为祠部有名当世德基少游学於京邑积年不归衣资罄乏。又耻服故敝盛冬止衣衤夹襦累迁尚书祠部郎。
    後魏公孙表字玄元燕郡广阳人也。游学为诸生慕容冲以为尚书郎。
    邢峦字洪宾河间郑人也。少而好学负笈寻师家贫励节遂博览史传有文才略州郡表贡拜中书博士高允渤海人性好文学担笈负书千里就业博通经史郡召补功曹。
    冯元兴字子盛东魏郡肥乡人也。少有操尚世父僧袭为平原太守随僧袭在平原因就中山张吾贵常山房虬学通礼传颇有文才。
    徐遵明华阴人也。幼孤好学年十七随乡人毛灵和等诣山东求学至上党乃师屯留王聪受毛诗尚书礼记一年便辞聪诣燕赵师事张吾贵贵门徒甚盛遵明服膺数月乃私谓其友人曰：张生名高而义无检格凡所讲说不惬吾心请更从师遂与平原田猛略就范阳孙买德受业一年复欲去之猛略谓遵明曰：君年少从师每不终业千里负帙何去就之甚如此用意终恐无成遵明曰：然吾今始知真师所在猛略曰：何在遵明乃指心曰：正在於此乃诣平原唐迁纳之居於蚕舍读孝经。《论语》毛诗尚书三礼不出门院凡经六年时弹筝吹笛以自娱慰。又知阳平馆陶赵世业家有服氏春秋是晋世永嘉旧本遵明乃往读之复经数年是後教授门徒盖寡久之乃盛後广平王怀闻而徵焉至而寻退。
    孙惠蔚武邑人年十五粗通诗书及孝经。《论语》十八师董道季讲易十九师程玄读礼经及春秋三传周流儒肆有名於冀方历中书博士侍读东宫。
    董徵顿丘人年十七师清河监伯阳受。《论语》毛诗春秋。《周易》就河内高望崇受周官後於博陵刘献之遍受诸经数年中大义精练太和末为四门小学博士北齐李铉字宝鼎年十六从李周仁受毛诗尚书章武刘子猛受礼记常山房虬受周官仪礼渔阳鲜于灵馥受左氏春秋天保初诏铉与殿中尚书郎邢邵中书令魏收等参议礼律。
    刘画字孔昭河间莫阝人少负笈从师服膺无倦恨下里少坟籍便杖策入都知太府少卿宗世良多书乃造焉世良纳之恣意披览河清初还冀州举秀才入京考策不第。
    邢峙字士峻河间莫阝人少玩典坟游学燕赵之间後为清河太守。
    马敬德河间人少好儒术负笈从大儒徐遵明学诗礼後为国子祭酒。
    张雕家世贫贱而慷慨有志节雅好古学精力绝人负箧从师不远千里起家殄寇将军（北史作张雕武）。
    後周熊安生字植之长乐阜城人也。少好学励精不倦初从陈达受三传。又从房虬受。《周礼》并通大义後事徐遵明服膺历年东魏天平中受礼於李宝鼎遂博通五经河清中杨休之等特奏为博士。
    卢损范阳人世任岭表父[A13C]游宦京师损少学文随父客汴洛间。
    沈重字德厚吴兴武康人专心儒学从师不远千里遂博览群书尤明诗礼及左氏春秋梁大通三年起家王国常侍初在梁为散骑常侍高祖徵为露门学士。
    樊深字文深河东猗氏人弱冠好学负书从师於三河讲习五经昼夜不倦永安中随军征讨以功除荡寇将军。
    隋薛字道赜幼好学有志行寻师於长安时初平江陵何妥归国见而异之授以经业天和中袭爵虞城侯公孙景茂字元蔚河间阜城人少好学博涉经史初仕後魏察孝廉射策甲科为襄城王长史兼行参军刘焯字士元信都昌亭人也。少与河间刘炫为友同受诗於同郡刘轨思受。《左传》於广平郭懋尝问礼阜城熊安生皆不卒业而去武强交津桥刘智海家素多坟籍焯就之读书向经十载虽衣食不继晏如也。遂以儒学知名官至员外将军。
    卢思道年十六遇中山刘松为人作碑以示思道读之多不解，於是感激读书师事河间邢子才。又就魏收借异书数年之间才学兼著解褐司空参军长史唐张士衡瀛州乐寿人父友国子博士刘轨思授以毛诗。《周礼》。又从熊安生及刘焯受礼记皆精究大义初仕隋为馀杭令太宗贞观中为崇贤馆学士。
    高子贡和州历阳人弱冠游太学遍涉六经尤精。《史记》举明经历秘书正字宏文馆直学士。
    ○总录部　赐书
    中秘之书藏诸私室西汉而下殆逾千礻┆而得之者甚鲜，岂非君恩之赐特出非常儒者之荣举无伦比者乎！其有名动绅誉高宗室或在公成绩或为政有方由是发德音曲推眷奖幽经秘记咸所宠赐垂之编简足为美谈者也。
    汉班ヵ为右曹中郎将与刘向校秘书每奏事（ヵ每奏校书之）ヵ以选受诏进读群书（於天子前读书）帝器其能赐以秘书之副（ヵ孙彪幼与从兄嗣共游太学家有赐书内足於财好古之士自远方至）时东平王求书不得而ヵ获赐秘书明见宠异。
    後汉王景明帝时辟司空伏恭府永平十二年议修汴渠乃引见景问以理水形便景陈其利害应对敏给帝善之。又以尝修浚仪渠功业有成乃赐景。《山海经》河渠书。
    东平王苍光武子章帝建武七年遣诸王归国帝时留苍赐以秘书列仙图道术方。
    黄香字文强章帝赐香。《淮南子》孟子各一本位至尚书令。
    蔡邕陈留人有赐书四千许卷位至左中郎将晋皇甫谧自表就武帝借书帝送一车书与之谧虽羸疾而披阅不怠守学好古不应徵命。
    南齐晋安王子懋启求所好书武帝曰：知汝尝以书读在心足为深欣也。赐子懋杜预手所定。《左传》及古今善事言。
    王俭为左仆射领太子少傅国子祭酒高帝建元三年省总明观悉以四部书充俭家。
    萧晋兰陵人家有赐书志学不倦。
    梁西阳王大钧年七岁高祖尝问读何书对曰：学诗因命讽诵音韵清雅高祖因赐王羲之书一卷。
    陈江总笃学有辞采家有赐书数十卷总昼夜寻读未尝辍手位至尚书令。
    唐李大亮为凉州都督以惠政闻太宗尝赐荀悦汉纪一部下。《书》曰：卿立志方直竭节至公处职当官每副所委方大任使以申重寄公事之宜寻典籍然此书叙致既明论议深博极为政之体尽君臣之义今以赐卿宜加寻阅也。
    ○总录部　聚书
    士大夫以诗礼立身儒素为业广聚坟典以遗子孙。若良农之储耒耜百工之利刀尺也。缮其简编饰诸缃帙手自刊校心无倦怠至於义畜百家室盈千卷观乎！油素达圣哲之心遗之子孙有清白之业异夫金玉满堂赀币润屋多藏为累厚亡可俟者也。
    後汉杜林扶风人家多书王莽末客河西於河西得漆书古文尚书经一卷每遭困厄握抱此经位至大司空。
    魏王修家不满斗斛有书数百卷太祖叹曰：士不妄有名也。官至奉常。
    蜀向朗潜心典籍积聚篇卷於时最多年八十手自校书刊定谬误位至特进。
    晋张华为司空领著作尝徙居载书三十乘秘书监挚虞撰定官书皆资华之本以取正焉天下奇秘世所希有者悉在华所由是博物洽闻世无与比身死之日家无馀财惟有文史溢于几箧。
    葛洪博闻深洽抄五经史汉百家之言方伎杂事三百一十卷金匮药方一百卷肘後要急方四卷洪後为谘议参军。
    裴宪为尚书与荀绰家俱有书百帙。
    宋王昙首太保宏之弟也。幼有素尚兄弟分财昙首唯取图书而已。
    南齐崔慰祖清河东武城人也。好学聚书至万卷邻里年少好事者来从假借日数十帙慰祖亲自取与未尝为辞。
    范蔚家世好学有书七千馀卷远近来读书者常有百馀人蔚为办衣食。
    沈麟士吴兴武康人累徵不就火烧书数千卷麟士年过八十耳目犹聪明乃手写细书复成二三千卷满数十箧。
    梁陆少玄光禄大夫澄之子家有父书万馀卷张率与少玄善遂通书籍尽读其书。
    沈约聪明过人好坟籍聚书至二万卷京师莫比位至特进侍中。
    任为秘书监坟籍无所不见家虽贫聚书至万馀卷率多异本卒後高祖使学士贺纵共沈约勘其书目官所无者就家取之。
