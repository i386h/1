<!-- { "loadSidebar": true } -->
    归登宽博容物尝使僮饲马马蹄之僮怒击折马足登知而不责晚年颇好服食有馈金石之药者。且云：尝之矣。登服之不疑药发毒几死方讯之云：未之尝也。他人为之怒登视之无愠色尝慕陆象先为人议者亦以为近之後卒於工部尚书。
    刘济为范阳节度使少异常童居室焚人皆惊救而济从容出户众甚异之。
    晋姚ダ少{春心}敦厚靡事容貌任其自然流辈未之重惟中条山司空图唐季之名士也。深器之以女妻焉ダ性仁恕多为仆妾所欺心亦察之而不能面折终身无喜怒不知钱百之为陌（音伯）黍百之为铢凡家人市货百物入增其倍出减其半不询其繇无担石之储心不陨获ダ终户部尚书。
    桑维翰少时所居尝有魑魅家人常畏之维翰往往被窃其衣撮其巾栉而未尝改容官至中书令。
    翟光邺有器度慎密敦厚出於天然喜愠不形於色仕至枢密副使。
    郑仁诲高祖时为枢密使仁诲幼事唐骁将陈绍光恃勇使酒尝乘醉抽佩剑将刃於仁诲左右无不奔避惟仁诲端立以俟略无惧色绍光因掷剑於地谓仁诲曰：汝有此器度必当享人间富贵及绍光典郡仁诲累为右职。
    周薛仁谦初仕後唐为通事舍人随庄宗入汴仁谦有旧第为梁朝六宅使李宾所据时宾远而仁谦复得其第人。且告宾之家属厚藏金帛在其第内仁谦立命宾亲族尽出所藏而後入焉论者美之。
    ○总录部　才敏
    昔人有言曰：人所以尚干将镆邪者贵於立断也。所以尚骐骥者为其立志也。若夫五材锺秀大雅旁达神几内照符采外发在心为志出言有章故能为时辈之所推应公家之所用或凭几口占举笔便就文无加点有同宿构固可谓敏则有功者矣。其於抒情藻思竞奇角胜刻烛为限如流不竭以自鬻者亦何代无其人哉！
    汉陈遵为河南太守既至官尝遣从吏西召善书吏十人於前治私书谢京师故人遵冯几口占书吏。且省官事（占隐度也。占吏隐其辞以授也。）书数百封亲属各有意河南大惊（又云：遵略涉传记赡於文辞性善书与人尺牍主皆藏去）。
    後汉祢衡少有才辩至荆州刘表及荆州士大夫甚宾礼之文章言议非衡不定表尝与诸文人共草章奏并极其才思时衡出还见文开省未周因毁以抵地（抵掷也。）表怃然为骇（怃然怪之也。）衡乃求笔札须臾立成辞义可观表大悦益重之黄祖子射大会宾客人有献鹦鹉者射举卮於衡曰：愿先生赋之以娱嘉宾衡揽笔而作文无加衡辞采甚丽。
    魏王粲善属文举笔便成无所改定以为宿构然正复精意覃思亦无加也。著书赋议论垂六十篇官至侍中。
    徐总识洽闻操翰成章为五官将文学。
    蜀费使吴大帝尝飨停食饼索笔作麦赋诸葛恪亦请笔作磨赋咸称善焉官至大将军。
    晋阮籍为步兵校尉初文帝让九锡公卿将劝进使籍为辞籍沈醉忘作临诣府使取之见籍方据案醉眠使者以告籍便书案使写之无所改窜辞甚清壮为时所重。
    孙惠为东海王越记室专掌文疏复补司空从事中郎越诛周穆等夜召参军王е造表战惧坏数纸不成时惠不在越叹曰：孙中郎在表久就矣。越迁太傅以惠为军谘祭酒数谘访得失每造书檄越或驿马催之应命立成皆有文彩嵇含为郎中弘农王粹以贵公子尚主馆宇甚盛图庄周於室广集朝士使含为之赞含援笔为吊文文不加点。
    陶侃为荆州刺史远近书疏莫不手答笔翰如流。
    袁宏为大司马桓温府记室温重其文笔专总书记後为东征赋赋末列称过江诸名德而独不载桓彝时伏滔先在温府。又与宏善苦谏之宏笑而不温知之甚忿而惮宏一时文宗不欲令人显问後游青山饮归命宏同载众为之惧行数里问宏云：闻君作东征赋多称先贤何故不及家君宏曰：尊公称谓非下官敢专既未遑启不敢显之耳温虑不实乃曰：君欲为何辞宏即云：风鉴散朗或援或引身虽可亡道不可殒宜城之节信义为允温泫然而止宏赋。又不及陶侃侃子胡奴尝於曲室抽刃问宏曰：家公勋迹如此君赋云：何相忽宏窘急曰：我已盛述尊公何乃言无因曰：精金百汰在割能断功以济时职思静乱长沙之勋为史所赞胡奴乃止。
    宋刘穆之初为高祖太尉主簿穆之与朱龄石并便尺牍尝於高祖坐与龄石答书自旦至日中穆之得百函龄石得八十函而穆之应对无废也。
    王昙首为晋琅琊王大司马属从高祖北征行至彰城高祖大会戏马台预坐者皆赋诗昙首文先成高祖览读因问昙首兄弘曰：卿弟何如卿弘答曰：若但如下官门户何寄高祖大奇之。
    南齐张融为封溪令浮海至交州於海中作海赋融文辞诡激独与众异後还京师以示镇军将军顾凯之凯之曰：卿此赋实超玄虚但恨不道盐耳融即求笔注之曰：漉沙构白熬波出素积雪中春飞霜暑露此四句後所足也。
    谢为隋王子隆文学子隆在荆州因事求还除新安王中军记室笺辞子隆曰：闻潢之水思朝宗而每竭驽蹇之乘希沃。若而中疲何则皋壤摇落对之惆怅岐路东西，或以呜邑况乃服义徒拥归志莫从邈。若坠雨飘以秋蒂实庸流行能无算属天地休明山川受纳褒采一介搜扬小善故得舍耒埸圃奉笔兔园东三江西浮七泽契阔戎旃从容燕语长裾日曳後乘载脂荣立府廷恩加颜色沐阳未测涯抚臆论报早誓肌骨不悟沧溟未运波臣自荡渤方春旅翮先谢清切藩房寂寥旧筚轻舟反沂吊影独留白在天龙门不见去德滋永思德滋深惟待清江可望候归サ於春渚朱邸方开效蓬心於秋实如其簪屦或存衽席无改虽复身填沟壑犹望妻子知归揽涕告辞悲来横集时荆州信去倚待执笔成文无点易。
    萧文琰兰陵人丘令楷吴兴人江洪济阳人竟陵王子良尝夜集学士刻烛为诗四韵者则刻一寸以此为率文琰曰：顿烧一寸烛而成四韵诗何难之有乃与令楷江洪等共打铜钵立韵响灭则诗成皆可观梁范字彦龙少机警有识具善属文便尺牍下笔辄成未尝定藁时人每疑其宿构後至右仆射。
    刘之遴南阳涅阳人举茂才为太学博士任见而异之张稷新除尚书仆射托为让表令之遴代作操笔立成曰：荆南秀气果有异才後仕必当过仆。
    庾肩吾善属文及宋子仙破会稽购得肩吾欲杀之先谓曰：吾闻汝能作诗今可即作。若将贷汝命肩吾操笔便成辞采甚美後至散骑常侍中书令。
    陈顾野王吴郡人为梁临贺王府记室参军丁忧归本郡侯景之乱郡将袁君正举兵赴援文檄皆以委之口占便就未尝立草。
    赵知礼天水人高祖之讨元景仲也。引为记室知礼为文赡速每占授下笔便就。
    沈不害为通直散骑兼尚书左丞不害治经术善属文虽博综坟典而家无卷轴每制文操笔立成曾无寻捡仆射周弘正尝称之曰：沈生可谓意合圣人乎！萧景历初仕隋为海阳令侯景之乱客游京口侯景平高祖镇朱方素闻其名以书要之景历对使人答书笔不停缀文不重改曰：蒙降札书曲垂引逮伏睹循逾载深欣畅窃以世求名骏行地能致千里时爱奇宝车遂有径寸但咸斯奏自辍巴渝杞梓方岂ツ樗栎仰惟明将军使君侯节下英才挺茂雄姿秀扌友运属时艰志排多难旅衡岳而绥五岭涤湘源而派九流带甲十万强弩数千誓勤王之师总义夫之力鲸鲵式翦役不逾时氛雾廓清士无血刃虽汉诛禄产举朝定赖绛侯晋讨约峻中外一资陶牧比事论功彼奚足算加以抗威兖服冠盖通於北门整旆徐方咏歌溢於东道能使边亭卧鼓行旅露宿巷不拾遗市无异价洋洋乎！功德政化旷古未俦谅非肤浅所能殚述是以天下之人向风慕义接踵披衿杂Ш而至矣。或帝室英贤贵游令望齐楚秀异荆吴岐嶷武夫则猛气纷纭雄心四据陆拔山岳水断虬龙六钧之弓左右驰射万人之剑短兵交接攻垒。若文鸯焚舰如黄盖百战百胜貔貅为群文人则通儒伟器雕丽晖焕ゼ绚藻子不能抗其笔元瑜无以高其记尺翰驰而聊城下清谈奋而羸军却复有三河辩客改哀乐於须臾六奇谋士断变反於倏忽治民如子贱践境有成折狱如仲由片辞从理直言如毛遂能挫主威御史。若相如不辱君命怀仁。
    抱义感恩徇已诚断黄金精贯白日海内雄贤牢笼斯备明将军彻鞍下马推案上食申爵以荣之筑馆以安之轻财重器卑躬厚士盛矣。哉！抑。又闻之战国将相咸推引宾游中代岳牧不盛延僚友济济多士所以成将军之贵俱量能拔实称才任使圆行方止各尽其宜受委责成谁不毕力至如走贱意庸人耳秋冬读书终惭专学刀笔为吏竟阙异筹衡门衰素无所闻达薄官轻资焉能远大自阳九遘屯天步难阻同彼贵仕溺於巨寇亟邻危殆备践薄冰今王道中兴殷忧启运获存微命足为幸甚方欣饮啄是谓来苏然皇銮未及宛雒芜旷四壁固三军之馀长忧无半菽之产遨游故人聊为借贷属此乐土洵美忘归切服高义惭谒门下明将军隆以颜色二三士友假其馀论菅蒯不弃折简赐留欲以鸡鹜厕鸳鸿於池沼将移瓦砾参金碧之声价昔折胁游秦忽逢ツ采担登入赵便致留连今虽羁旅方之非远丘林之贲何用克堪但眇眇纤萝凭乔松以自耸蠢蠢轻蚋骖尾而远鹜切不自涯愿备下走。且为腹背之毛脱充鸣吠之数增劳改观为幸已多海不厌深山不让高敢布心腹惟将军览焉高祖得书甚加钦赏即日授记室参军及武帝将讨王僧辩独与侯安都等数人谋之景历弗之知部分既毕召令草檄景历援笔立成辞义感激事皆称旨。
    後魏高闾字阎士渔阳雍奴人早孤少好学博综经史文才隽伟下笔成章後至散骑常侍吏部尚书李苗解鼓琴好文咏史牍之敏当世罕及後至通直散骑常侍祖莹为尚书三公郎尚书令王肃曾於省中咏悲平城诗云：悲平城驱马入中阴山尝晦雪荒松无罢风彭城王勰甚叹其美欲使肃更咏乃失语云：王公吟咏情性声律俱佳可更为诵悲彭城诗肃因戏勰云：何意悲平城而悲彭城也。勰有惭色莹在座即云：亦有悲彭城王公自未见尔肃云：可为诵之莹应声云：悲彭城四面楚歌起尸积石梁亭血流雎水里肃甚嗟赏之勰亦大悦退谓莹曰：卿定是神口今日。若不得卿几为吴子所屈。
    邢邵文章典丽既赡。且速为著作佐郎深为领军元所礼新迁尚书令李神隽与袁翻在席令邵作谢表须臾便就以示诸宾神隽曰：邢邵此表足使袁公变色。
    北齐孙搴为行台郎以文才著称时孙腾以宗情荐之未被知也。会武帝西讨登风陵令中外府司马李义深相府城局李士略共作檄文二人皆辞请以搴自代帝引搴入帐自为搴吹火催促之搴援笔立成其文甚美帝大悦即署相府主簿专典文笔。
    陆邛为中书侍郎兼太子洗马自梁魏通和岁有交聘邛每兼官宴按在席赋诗援笔先成虽未能尽工以敏速见美。
    後周卢柔初为文帝从事中郎苏绰掌机密时沙苑之後大军屡捷汝颖之间多举兵来附书翰往反日百馀牒柔随机报答皆合事宜。
    宗忄禀初仕梁为元帝。《荆州记》室尝夕被召宿乃使制袭川庙碑一夜便就诘朝呈上帝叹美之。
