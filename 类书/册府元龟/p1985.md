<!-- { "loadSidebar": true } -->
    袁衍初仕南齐为阴平太守以宣武景明二年归国授直通郎初仕衍欲辞朝命请隐嵩高乃上。表曰：臣乘昌运幸得奉盛化沐藉炎风冫食佩唐德於生於运已溢已荣但摄性乖和尚苦虚弱比风露增加精形侵耗小人愚怀有愿养伏见嵩岑极天苞育名草修生救疾多游此岫臣质无灵分性乖山水非敢追踵轻举仿佛高踪诚希药此沉疴全养禀气耳。若所疗微痊庶偶影风咏歌至德荷衣葛履裁营已整扶策纳屣便陟山途谨附陈闻乞垂昭许诏曰：知欲养疴中岳炼石嵩岭栖素根饵芝清壑腾迹之操深用嘉焉但治缺古风有愧山客耳既志性难裁岂容有抑便从来请。
    卢叔仁初举秀才为员外郎以亲老辞归就养景明中初徵入雒授威远将军武贲中郎将非其好也。寻除镇远将军通直散骑常侍并称疾不朝乃出为幽州司马。又辞归乡里时咸称其高尚焉。
    王椿正始初为中散坐事免官椿仆千馀园宅华广声妓自无乏於时或有劝仕者椿笑而不答雅有巧思凡所营制可为後法由是孝明正光中元义将营明堂辟雍欲徵椿为将作大匠椿闻而以疾固辞徐遵明华阴人讲学於外二十馀年广平王怀闻而徵焉至而寻退不好京辇孝明明昌末南渡河客於任城以兖州有旧因徙居。
    崔元韶为廷尉卿孝庄永安末扰乱之际遂还乡里寻除征东将军金紫光禄大夫不起光韶以世道朝廷屡变闭门却扫吉凶断绝。
    崔孝直为直阁将军通直散骑常侍尔朱兆入雒孝直以天下未宁去职归乡里劝督宗人务行礼义後除安东将军光禄大夫出帝太昌中。又除卫尉军光禄大夫并辞不赴宗亲劝孝直曰：荣华人之所愿何故陆沉孝直不答。
    北齐李初仕魏为东徐州刺史解州还遂称老疾不求仕齐受禅追兼前将军遵从於圜丘行礼意不愿荣名两朝虽以宿旧被徵过事即绝朝请元弼字辅宗魏司空晖之子性刚正有文学位中散大夫以世应袭先爵为季父尚书仆射丽因于氏亲宠遂夺弼王爵横授同母兄子诞，於是弼绝弃人事疾还私第宣武徵为侍中弼上表固让入嵩山以穴为室布衣蔬食。
    杨为通直散骑常侍以世故未夷志在潜退乃谢病与友人中直侍郎河间邢邵隐於嵩山。
    卢叔武为贺拔胜荆州开府长史胜不用其计弃城奔梁叔武归本县筑室临陂优游自文襄降辟书辞疾不到天保初复徵不得已布裙乘露车至邺杨往候之以为司徒谘议称疾不受祖鸿勋涿郡范阳人也。为廷尉正後去官归乡里与阳休之。《书》曰：阳生大弟吾比以家贫亲老时还故郡在本县之西界有雕山焉其处远水石清丽高岩四匝良田数顷家先有野舍於斯而遭乱荒废今复经始即石成基凭林起栋萝生映宇泉流绕阶月松风草缘庭绮合日华实傍沼星罗檐下浮烟共气而舒卷园中桃李杂椿柏而葱时一褰裳涉涧负杖登峰心悠悠以孤上身飘飘而特游杳然不复自知在天地间矣。若此者久之乃还所住孤坐危石抚琴对水独咏山阿举酒望月听风声以兴思闻鹤唳以动怀坐庄老之逍遥慕尚子之清旷首戴萌蒲身衣衤р衤发出梁稻归奉慈亲缓步当车无事为贵斯已矣。岂必抚尘而游哉！而吾生既系名声之缰锁就良工之剞劂振紫台之上鼓袖丹墀之下采金匮之漏简访玉山之遗文敝精神於丘坟尽心力於河汉ゼ藻期之ひ绣发议必在芳香兹自美耳吾无取焉尝试论之夫昆峰积玉光泽者前毁瑶山丛桂芳茂者先折是以东都有挂冕之臣南国见捐情之士斯岂恶粱锦好蔬布哉！盖欲保其七尺终其百年耳令弟官位既达声华已远象由齿毙膏用明煎览老氏谷神之谈体留侯止足之逸。若能翻然清尚解抽簪则吾於兹山庄可办一得把臂入林挂巾垂枝扌隽酒登舒席平山道素志论旧款访丹法语玄书斯亦乐矣。何必富贵乎！去矣。阳子途乖趣别缅寻此旨杳。若天汉已矣。哉！书不尽意。
    隋檀翥初为魏孝明帝挽郎其後司州牧城阳王元徵以翥为从事非其好也。寻谢病客游三辅。
    李德林北齐天保末射策五条考皆为上授殿中将军既是西省散员非其所好。又以天保季世乃谢病还乡阖门守道。
    柳靖仕周为河南广德二郡守靖雅达政事所居皆有治术吏民畏而爱之然靖爱素其於名利澹如也。及秩满还乡便有终焉之志文帝践极特诏徵之以疾固辞优游不仕闭门自守所乐唯琴书而已足不历园庭殆将十载子弟奉之。若严君焉。
    王贞善属文词不治产业每以讽读为娱开皇初汴州刺史樊叔略引为主簿後举秀才授县尉非其好也。谢病于家。
    唐马嘉运贞观初徵为越王东阁祭酒顷之自免居于白鹿山四方授业者尝数千百人。
    王友贞为长水令後罢归田里中宗在春宫召为司议郎不就神龙初拜太子舍人仍令有司以礼徵赴及至固以疾辞诏时致珍膳给全禄终身。
    李守节苏州吴人也。师事同郡张嘉会少习诗礼尤精。《史记》年六十不求仕优游丘园天宝初以高道徵拜东宫率府长史兼诸王侍读稍迁至太子右谕德其性简素虽恩遇志意不易於衡泌之下既辞阙庭便谢朝旧不言发期潜遁而去朝廷故友追送靡及莫不嗟叹焉。
    权皋玄宗时为监察御史丁忧因家洪州浙西节度使颜真卿表为行军司马诏徵为起居舍人。又以疾辞尝曰：本自全吾志此岂受赏之名耶李季卿为江淮黜陟使奏皋节行改著作郎不起。
    孔述睿隐於嵩阳好学不倦代宗广德大历中转运刘晏联表荐述睿有颜闵之行游夏之学由是累授协律郎太常博士起居舍人司勋员外郎加史馆修撰述睿唯再至朝廷谢恩旬日复固辞疾归还林壑郄高卿为中书舍人处事不回为元载所忌高卿遂以疾辞以前中书舍人居东雒凡十年自号伊川田父清名高节称於天下。
    司空图为中书舍人以疾辞。且欲於近县将息待愈再赴朝阙昭宗知其勇退从之其後除谏议户部侍郎皆不起自号知非子时人高之竟善终於中条山後唐崔贻孙以监察朝历清资美职及为省郎使于江南回以橐装营别墅於汉上之城退居自奉清江之上绿竹亘野狭径深密维舟曲岸人莫造焉时人甚高之。
    李保殷同光初擢授殿中监保殷素有明闲法律之誉拜大理卿未满秩屡为人所制曰：人之多辟无自立辟谢病以归卒於雒阳思顺里。
    晋伊玉羽为光禄少卿满岁退归秦中以林泉诗酒自乐。
    ●卷八百十四
    ○总录部　让
    《周礼》大司徒以阳礼教让则民不争故先王之训也。觞酒豆肉让而受恶衽席之上让而坐下朝廷之位让而就贱。若太伯伯夷之伦仲尼曰：可谓至德。又曰：古之贤人此其大者昭昭然揭日月而行也。其馀官秩之命封爵之拜或推之於贤者或移之於所亲或坚辞不当或固与乃受皆可以崇廉耻之道激趋竞之俗垂於方策为之大训孟子所谓闻伯夷之风顽夫廉懦夫有立志者斯之谓也。
    吴太伯（武王追封为吴伯。故曰：吴太伯）太伯弟仲雍皆太王之子而王季历之兄也。季历贤而有圣子昌太王欲立季历以及昌，於是太伯仲雍二人乃奔荆蛮文身断示不可用以避季历果立是为王季。
    伯夷叔齐孤竹君之二子也。父欲立叔齐及父卒叔齐让伯夷伯夷曰：父命也。遂逃去叔齐亦不肯立而逃之国人立其中子。
    鲍叔牙齐人也。桓公使为宰鲍叔辞曰：臣君之庸臣也。君有加惠於其臣使臣不冻饥则是君之赐也。若必治国家则非臣之能也，其唯管夷吾乎！臣之所不如管夷吾者五宽惠爱民臣不如也。（秉柄也。柄所以操作事国秉者赏罚。又绳要也。）治国不失秉臣不如也。忠信可结於诸侯臣不如也。礼义可法於四方臣不如也。介胄执χ立於军门使百姓皆加勇臣不如也。（χ击鼓椎）夫。《管子》民之父母将欲治其子不可弃其父母。
    陈完字敬仲陈公子也。齐侯欲使为卿辞曰：羁旅之臣（羁奇也。旅客也。）幸。若获宥及於宽政（宥赦也。）赦其不闲於教训而免於罪戾弛於负担（弛去离）君之惠也。所获多矣。敢辱高位以速官谤请以死告（以死自誓）使为工正。
    宋公子目夷宋桓公子也。桓公疾太子兹父固请曰：目夷长。且仁君其立之（兹父襄公也。目夷兹父庶兄子鱼也。）公命子鱼子鱼辞曰：能以国让仁孰大焉臣不及也。且。又不顺（立庶不顺礼）遂走而退。
    子良郑穆公庶子也。公子宋（子公也。）与子家（公子归生也。）弑灵公（灵公穆公子也。）郑人立子良辞曰：以贤则去疾不足（去疾子良名也。）以顺则公子坚长乃立襄公（襄公坚也。）。
    赵衰晋大夫为卿辞曰：栾枝贞慎先轸有谋胥臣多闻皆可以为辅臣弗。若也。乃使栾枝将下军先轸佐之取五鹿先轸之谋也。卒先轸代之胥臣佐下军。
    公子臧曹宣公之子也。宣公卒兄负刍杀太子而自立诸侯讨而执之归诸京师诸侯将见子臧於王而立之子臧辞曰：前志有之曰：圣达节（圣人应天顺命不拘常）次守节（节谓贤者）下失节（愚者妄动）为君非吾节不能圣敢失守乎！遂逃奔宋。
    句须鲁施氏之家臣也。鲍国去鲍氏而来为施孝叔臣施氏卜宰句须吉（卜立家宰）施氏之宰有百室之邑与句须邑使为宰让鲍国而致邑焉施孝叔曰：子实吉对曰：能与忠良吉孰大焉鲍国相施氏忠故齐人取以为鲍氏後子叔声伯鲁大夫宣公弟叔兮之子公孙婴齐也。初叔孙侨如欲去季氏讠替。《文子》於晋晋人执之之妻声伯外妹故鲁成公使声伯如晋谢欲与之邑弗受归鲍国谓之曰：子何以辞苦成叔之邑信让耶抑知其不可耶对曰：吾闻之不厚其栋不能任重重莫如国栋莫如德夫苦成家欲任两国无大德其不在也。亡无日矣。譬之如疾余恐易焉苦成氏有三亡少德而多宠位下而欲上政无大功而欲大禄皆怨府也。其君骄而多私胜敌而归必立新家其身之不能定焉能予人邑鲍国曰：我信不。若子。若鲍氏有[C260]吾不图矣。今子图远以让邑必常立矣。
    吴季札吴子乘之子也。乘卒长子诸樊立既除丧将立季札（札诸樊少弟）季札辞曰：曹宣公之卒诸侯与曹人不义曹君（曹君公子负刍也。杀太子而自立事在成十三年）将立子臧子臧去之遂弗为之以成曹君君子曰：能守节君义嗣也。（诸樊子。故曰：义嗣）谁敢奸君有国非吾节也。札虽不才愿附於子臧以无失节固立之弃其室而耕乃舍之（传言季札之让）。
