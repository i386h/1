<!-- { "loadSidebar": true } -->
    吴吕岱守吴丞时大帝领会稽太守亲断诸县仓库及囚系长丞皆见岱处法应问甚称帝意召署录事滕胤当诸葛恪征淮南以胤为都督掌统留事胤白日接宾客夜省文书或至晓不寐。
    晋谢晦为豫州治中从事义熙八年土断侨流郡县使晦分判扬豫民户以平允见称。
    陶侃为荆州刺史侃性聪敏勤於吏职恭而进礼爱好人伦终日敛膝危坐阃外多事千绪万端罔有遗漏。
    陈κ字延思仕为郡督邮简获隐慝者三千人为一州尤最太守刘亨拔为主簿。
    宋沈叔任少有质初为扬州主簿高祖太尉参军吴山阴令治皆有声。
    南齐吕安国广陵人也。宋大明末安国以将领见任隐重有局为刘π所称。
    梁宋史仕宋为郢州治中有称名职。
    刘坦齐建元初为南郡王国常侍寻补孱陵令迁南中郎录事参军所居以济称。
    徐勉为侍中时王师北伐候驿填委勉参掌军书劬劳夙夜动经数旬乃一还宅每还群犬惊吠勉叹曰：吾忧国忘家至，於是。若吾亡後亦是传中一事。
    後梁沈君公吴兴人有局美风仪文章典正特为明帝所重历中书黄门侍郎御史中丞傅俊少博学有才历山阴吴建康令并有能名。
    陈华皎为吴兴都尉录军府文帝为太守帛多以委之皎聪慧勤於簿领。
    殷不佞少立名节好读书尤长吏术仕梁起家为尚书兵郎甚有能。
    後魏崔休为司徒右长史聪明强济善断决政府多事辞讼盈几剖判。若流殊无凝滞加之公平清洁甚得时誉。
    郑懿涉历经史善当世事闲雅有治才为孝文所器遇拜长史兼给事黄门侍郎司徒左长史。
    曹世表字景京兆王征以为从事中郎摄中外兵事自当烦剧论者皆称其能。
    崔玄伯少有才隽号为冀州神童苻融牧冀州为冀州从事管征东记室出总庶事入为宾友众务修理处断无滞苻坚闻而奇之。
    高谧字安平有文武才度以功臣子召入禁中除中散专典秘阁肃勤不倦太武深重之。
    李冲位至尚书仆射机敏有巧思北京明堂圜丘太庙及雒都初基安处郊祧新起园寝皆资於冲勤志︹力孜孜无怠。且理文簿兼营匠制几案盈积剞劂在手初不劳厌也。
    穆弼为中书舍人转司州治中别驾历任有称。又为北镇都将军徵拜殿中尚书出镇凉州所在著称封兴之为瀛冀二州北平府长史所历有当官之誉陆恭之字季顺有操尚累迁镇南将军所历并有声绩。
    平尝为著作郎迁秘书丞时高允为监河间邢北平阳嘏河东裴宗广平程骏金城赵元顺等为著作佐郎虽才学互有短长然俱为称职并号长者允每称博通经籍无过尝也。
    李奖为散骑常侍镇东将军河南尹奖前後所历皆以明济著称。
    刘怿历徐州别驾兖州左军府长史司空谘议参军屡为行台出使所历皆有当官之称。
    崔敬邕性长者有用自司徒主簿转尚书都官郎中所在称职。
    房景为步兵校尉领尚书郎齐州中正所历皆有当官之称。
    叔孙邻少聪慧知名稍迁北部尚书有当官之称郭祚转中书侍郎迁尚书左丞长兼给事黄门侍郎清勤在公夙夜匪懈孝文甚知赏之。
    穆观为左卫将军管门下中书出纳诏命及访旧事未尝有所遗漏孝文奇之。
    许字季良清识敏速达於从政位司徒主簿以明断见知时人号为入铁主簿。
    北齐司马子如为吏部郎中举清勤平约迁司徒左长史兼廷尉卿以平直称及领御史中丞正色举察为朝廷所许。
    李字道陇西成纪人凉武昭王之五世孙父韶并有重名於魏代有识量释褐太尉行参军累迁司徒右长史及迁都於邺留於後监掌府藏及撤运宫庙材木以明见称累迁骠骑大将军东徐州刺史。
    白建字彦举太原阳邑人也。初入为大丞相府骑兵曹典执文帐明解书计为同局所推。
    封询涉经史清素自持历官皆有局才具治郡甚著声绩民吏敬而爱之。
    叱列长文为泾州长史虽无他伎能在官以清著称。
    张耀累迁秘书监耀历事累世奉职恪勤咸见亲待未尝有过。
    後周寇隽仕後魏为司空府功曹参军转主簿时灵太后临朝减食禄官十分之一造永宁佛寺令隽典之资费巨万主吏不能欺隐寺成。又极壮丽太后嘉之除左军将军。
    裴侠为工部中大夫侠尝遇疾沈顿士友忧之忽闻五鼓便即惊起顾左右可向府耶所苦因此而瘳晋公恩闻之曰：裴侠危笃。若此而不废忧公因闻鼓声疾病遂愈此，岂非天其勤恪者也。
    裴祥侠之子也。性忠谨有理剧才少为成都令清不及侠断决过之。
    薛善为汾阴令善用︹明一郡称最太守王罴美之令善兼督六县事寻为行台郎中时欲广置屯田以供军费乃除司农少卿领同州夏阳县二十屯监。又於长阳诸屯置铁冶复令善为监每月役八千人营造军器善自督课兼加慰抚甲兵精利而皆忘其苦焉。
    高宾累迁计部中大夫宾敏於从政果敢能断决案牍虽繁绰有馀裕。
    李彦累迁开府仪同三司素多疾而勤於莅职虽沈顿枕席犹理务不辍遂至於卒。
    申徽初为西魏右仆射赐姓宇文氏徽性勤至凡所居官案牍无大小皆亲自省览以是事无稽滞吏不得为奸後虽历公卿此志不懈。
    杨敷为司本中大夫军器副监敷明习吏事所在以勤察著名每岁奏课居最累获优赏。
    裴果魏孝闵时历眉复二州刺史果性严猛能断决抑挫豪右理屈滞牧数州号为称职。
    冯迁少修谨有能辟从事魏神龟中刺史杨均引为中兵参军事转定襄令寻为并州水曹参军所历之职咸以勤恪著称。
    柳带韦为开府仪同三司凡居剧职十有馀年处断无滞官曹清肃。
    梁昕温裕有能历官内外咸著声称。
    隋杜台卿兄蕤学业不如台卿而局过之仕至开州刺史。
    赵绰河东人也。性质直刚毅在周为天官府史以恭谨恪勤擢授夏官府下士稍以明见知。
    李圆通京兆泾阳人也。高祖为隋国公擢授参军事高祖初少时每宴宾客尝令圆通监厨性严整左右婢仆咸所敬惮惟世子乳母恃宠轻之宾客未供每有干请圆通不许或辄持去圆通大怒叱厨人挝之数十叫呼之声彻於阁内僚吏左右相顾失色宾去之後高祖具知之召圆通命坐赐食从此独善之以为堪当大任高祖作相赐封怀昌男。
    张虔雄少有才器秦孝王俊为秦州总管选为法曹参军王尝亲按囚徒虔雄不持状口对百馀人皆尽事情同辈莫不叹服。
    元文都性鲠直明辨有器仕周为右侍上士。
    刘炫河间人也。少以聪敏见称刺史李绘署礼曹从事以吏知名。
    贺娄子字万寿少骁武知名释褐司水上士称为︹济。
    杨汪为尚书司勋兵部二曹侍郎秦州总管长史名为明。
    周罗为州刺史俄转泾州刺史母忧去职未期复起授州刺史并有能名。
    刘子翼为大理正甚有当时之誉。
    薛孺为清阳令襄城掾所经并有惠政。
    唐戴胄魏郡人也。性正直有局明习律令尤晓文簿隋末为门下录事纳言苏威黄门侍郎裴矩甚礼之。
    刘洎字思远南郡江陵人也。少好读书性劲躁有略。
    张光辅本敦煌人也。少明辨有局历迁司农少卿文昌右丞及为宰相皆有能名。
    萧至忠景中受晋州刺史明於吏道甚有能名。
    崔日用初为芮城尉则天幸长安储供繇陕州刺史宗楚客专以顿事委日用条白物役当烦而省楚客深加赏叹繇是擢用新丰尉迁监察御史。
    颜杲卿以阴授官性刚直有吏开元中为魏州录事参军振举纲目政称第一。
    李彭年有吏才工於剖析有当官之称。
    裴耀卿为济州刺史玄宗车驾东巡州当大路道里绵远而户口寡弱耀卿躬自条理科配得所时大驾所历凡十馀州耀卿称为知顿之最。
    将氵允为监察御史与兄演溶弟清俱以局吏事擅能名於时长史韩朝宗裴迥咸以推覆简勾之任委之处事平允剖断精当动为群僚楷式。
    吕谨为哥舒翰支度判官性谨密勤於职务在使幕纵无事块然独坐不离案牍翰益亲之。
    李麟为河东太守本道采访处置使及安禄山反以武臣吕崇贵代之麟还京所历皆有美称以谨靖雅正自处。
    韦伦为内作使判官时宫内土木之功无虚日内作人吏因缘为奸伦。又躬亲阅视省费减倍改大理评事。
    李。若性刚正有吏才历安定扶风录事参军皆为称职累迁长安令。
    班宏为尚书侍郎性勤恪每晨入官署至夕方归下吏不堪其劳故莅职颇以清白勤称。
    韦元甫少修谨敏於学行初任滑州白马尉以吏术知名本道采访使韦陟深器之奏充支使与同幕判官员锡齐名元甫精於简牍锡详於讯覆陟推诚任之时人谣曰：员推韦状。
    刘赞少以资阴补吏累授县丞宰相杜鸿渐判官杨炎美之。
    郑元累迁刑部尚书性严毅有威断更践剧任时称其能。
    卢士玫山东右族以文儒进性端厚与物无竞雅有令闻始为吏部员外郎甚称职转郎中。
    後唐张敬询少事武皇性勤时太祖收市甲马屡济国难尤留意於兵仗敬询自军吏至牙校专掌甲坊十五年尤称职。
    孟鹄本魏州案吏也。庄宗初定魏博选吏以计兵职鹄为度支孔目官掌邢钱司明宗时为邢节度使军赋三分之一属霸府鹄於调算之间不至苛急每事曲意承迎帝心甚德之而度支使孔谦专典军赋其於藩镇徵督苛急帝尝切齿及帝即位鹄时为租庸院勾押擢为客省副使枢密院承旨当年为三司副使。
    晋周瑰北京晋阳人也。少端直善计书自高祖历数镇用为腹心累职至牙门都校凡庸调出纳咸以委瑰经十馀年未尝以微累见忤帝甚重之。
    周边蔚初仕後唐为华州记室庄宗之伐蜀大军出於华下时华方阙帅诏令蔚权领军府事供亿军须甚有济之称。
    ●卷八百四十五
    ○总录部　膂力
    诗云：孔武有力。又云：有力如虎斯盖万人之敌百夫之防者也。其有血气方刚筋骨秀出忄冀忮自任伉健无对绝迈乎！伦品时负於壮勇诚禀赋之有殊而才力之尤异。然则恃之者亡称之者贱圣人不语其惟力乎！小民所用在於壮尔自非处之。若怯而戒之在斗进以戡难而御侮退乃卷怀而。若虚亦何以全养勇之道成率义之美哉！其或肆陆梁恃鸷猛谓众莫予拒而务於胜人是乃暴虎之徒不足算已。
    寒浞子多力能陆地行舟。
    蜚廉秦之先也。蜚廉生恶来有力（手裂虎兕）蜚廉善走父子俱以才力事纣。
    颍考叔郑大夫郑伯将伐许授兵於太宫（太宫郑祖庙也。）公孙阏与颍考叔争车（公孙阏郑大夫）颍考叔挟以走（车辕也。）子都拔棘以逐之（子都公孙阏也。棘戟也。）。
