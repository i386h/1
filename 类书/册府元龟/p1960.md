<!-- { "loadSidebar": true } -->
    巩荣贵魏末为湘州队主时杨一门四世同居家甚隆盛庄帝诛尔朱荣後父津为并州刺史北道大行台随之任有邯郸人杨宽者求义从出藩请津纳之俄而孝庄被幽时欲还都行达邯郸遇杨宽家为宽所执至相州见刺史刘诞以名家盛德甚相哀念付长史慕容白泽禁止焉白泽遣荣贵防禁送都至安阳亭谓荣贵曰：仆百世忠臣输诚魏室家亡国破一至於此虽曰：囚虏复何面目见君父之雠得自缢於一绳傅首而去君之惠也。荣贵深相矜感遂与俱逃。
    宋游道广平人魏末广阳王深北伐请为铠曹及为定州刺史。又以为府佐广阳王为葛荣所杀元徽诬其降贼收录妻子游道为诉得释与广阳王子迎送反葬後为司徒左长史时文襄疑黄门郎温子知元觐之谋系之狱而饿之食敝而死弃尸路隅游道收而葬之并集子文为三十五卷文襄谓曰：吾近书与京师诸贵论及朝士卿僻於朋党将为一病今卿真是重旧节义人此情不可夺子吾本不杀之卿葬之何所惮天下人代卿怖者不知吾心也。
    卢叔武范阳涿人少机悟豪率轻侠在乡时有粟千石每至春夏乡人无食者令自载取至秋任其偿都不计较而岁岁常得倍馀武平中为太子詹事右光禄大夫齐灭归范阳遭乱城陷叔武与族弟士遂皆以寒馁致毙周将宇文神举以其有名德收而葬之刘丰为南汾州刺史八子俱非嫡妻所生每一子所生丧诸子皆为制服三年武平中丰子所生丧诸弟并请解官朝廷义而不许。
    廉景平阳人少励志节以明经郡举孝廉为房谟所重谟与子结婚卢氏谟卒後卢氏将改他姓景讼之台府不为理乃持绳诣神庙前北面大呼曰：房谟清吏忠事高祖及其死也。妻子见凌神而有知当助申之今引诀诉於地下便以绳自缢於树卫士见之救解送所司朝廷哀其至诚命女归房族。
    独孤永业为齐将周大司马独孤信为蒙宰宇文获所诛其子罗寓居山中孤贫无以自给永业以宗族之故见而哀之为买田宅遗以资畜。
    後周刘在梁为雍州刺史萧循司马及为达奚武所执时南郑尚拒守未下达奚武请屠之太祖将许焉惟令全一家而已乃请之於朝太祖怒而不许泣而固请移时不退柳仲礼侍侧曰：此烈士也。太祖曰：事人当如此烈士也。遂许之城竟获全力也。
    赵善魏末事尔朱天光天光拒齐神武於韩陵败见杀善请收葬其尸齐神武义而许之後为左仆射兼侍中。
    赵贵武川人少[A13C]悟有节初从贺拔岳平关中累迁大都督及岳为侯莫陈悦所害将吏奔散莫有守者贵谓其党曰：吾闻仁义，岂有常哉！行之则为君子违之则为小人朱伯厚王叔治感意气微恩尚能蹈履名节况吾等荷贺扌友公国士之遇，岂可同众人乎！，於是从者五十人乃诣悦诈降因请收葬岳言辞慷慨悦壮而许之贵乃收岳尸还营纠合馀众奔平凉共图拒悦贵首议迎太祖至以贵为大都督领府司马平悦。
    达奚武少倜傥好驰射为贺拔岳所知岳征关右引为别将武遂委心事岳以战功拜羽林监及岳为侯莫陈悦所害武与赵贵收岳尸归平原同翊戴太祖从平悦。
    李穆为小家宰兄远子植谋害晋公护植诛死穆亦坐除名时植弟基任沂州刺史例合从坐穆频诣护请以子怡等代基死辞理酸切闻者莫不动容护矜之特免基死。
    豆庐宁为岐州刺史薨初宁未有子养弟承恩子及生子赞亲属皆请赞为嗣宁曰：兄弟之子犹子也。吾何择焉遂以为世子世以此称之。
    独孤罗字罗仁父信随魏孝武入关中罗遂为高氏所囚及信为宇文护诛罗始见释寓居中山孤贫无以自给齐将独孤永业以宗族故哀之为买田宅遗以资畜。
    韦字法宝少好任侠人有急难投之皆保存之魏末四方扰王公避难者或依之多得全济以此为贵游所德後为骠骑大将军开府仪同三司。
    辛威为上柱国其家门有义五世同居世以此称之乐运後梁人年十五而家陵灭运随例迁长安其亲属等多被籍没运积年为人佣保赎免之及事母及寡嫂甚谨由是以孝义闻廉故都官郎中琅邪王澄美之叹其行事为孝义傅。
    韦孝宽为骠骑大将军早丧父母事兄嫂甚谨所得俸禄不入私房亲族有孤遗者必加赈赡朝野以此称之。
    张元为狱卒宣帝时斛斯徵为大宗伯上疏极谏指陈帝失帝不纳内史中大夫郑译因讠替之遂下徵狱元哀之乃佩刀穿狱墙遂出之元卒被拷而终无所言徵遇赦得免。
    冠隽笃於仁义期功之中孤幼者衣食丰约并与同之。
    王思政为骠骑大将军河桥之战被重创闷绝有帐下督雷五安於战处哭求思政会其已苏遂相得乃割衣裹创扶思政上马夜久方得还。
    裴宽魏末西迁将家属避难於大石岭属独孤信镇雒阳始出见焉时汾州刺史韦子粲降於东魏子粲兄弟在关中者咸巳从坐其堂弟子爽先在雒窘急乃投宽宽开怀纳之遇有大赦或傅子爽合免因尔遂出子爽卒以伏法独孤信知而责之宽曰：爽来见归义无执送今日获罪是所甘心以经赦宥遂得不坐。
    姚最为齐王宪府水曹参军掌记室事特为宪所礼接赏赐隆厚宣帝嗣位宪以嫌疑被诛隋文帝作相追复官爵最以陪游积岁恩顾过隆乃录宪功续为傅送上史局。
    申徽魏末为元颢东徐州刺史元邃主簿颢败邃被槛车送雒阳故吏宾客并委去惟徽送之及邃得免乃广集宾友叹徽有古人风。
    隋苏威绰子也。为车骑大将军仪同三司绰有从父妹河南元世雄先与突厥有隙突厥入朝请世雄及其妻子将甘心焉周遂遣之威以夷人贪利遂В卖田宅整资产赎世雄论者义之。
    李士谦家富於财州里有丧事不办者士谦取奔走赴之随乏供济出粟数千石以贷乡人值年不登债家无以偿皆来致谢士谦曰：吾家馀粟本图赈赡岂求利哉！，於是悉召债家为设酒食对之焚契曰：债了矣。幸勿为念也。各令罢去明年熟债家争来偿士谦拒之一无所受他年。又大饥多有死者士谦罄竭家资为之糜粥赖以全活者将万计收埋骸骨所见无遗至春。又出粮种分给贫乏。
    郭隽字弘文太原文水人也。家门雍睦七叶共居犬豕同乳鸟鹊通巢时人以为义感之应州县上其事高祖遣平昌公宇文弼诣其家劳问之持书御史柳巡省河北表其门闾。
    辛大德为信安令炀帝时虞绰为著作左郎坐与杨玄感交往帝怒徙绰未至长安而亡天水大德舍之岁馀为吏所执坐斩大德诛斩群盗甚得民情而与绰俱为使者所执其妻泣曰：每谏君无匿学士今日之事，岂不哀哉！大德笑曰：我本图脱长者反为人告之吾罪也。当死以谢绰会有诏死罪得以击贼自效信安吏民诣使者叩头曰：辛君命所悬辛君。若去亦无信安矣。使者留之以讨贼帝怒斩使者大德获全唐李纲初仕後周为齐王宪参军宪之遇害也。故人皆散惟纲抚棺号恸哀感路人躬自埋瘗突拜而去大为时论所嘉王女孀居孑立纲自以齐王故吏每加赡恤纲之卒也。其女披号哭如丧考焉。
    魏徵为秘书监以条定五礼当封一子为县男请让孤兄子叔慈太宗怆然曰：卿之此心可以励俗遂许之。
    李德亻召隋大业末为离石郡司户书佐太守杨子崇特礼之及高祖义兵起子崇遇害弃尸城下德亻召赴哭尽哀收瘗之至介休诣义师请葬子崇太宗嘉之因赠子崇官令德亻召为使者往离石礼葬之。
    张河字道源性清悫能苦节励行尝与友人客游友人病中宵而卒河恐惊扰主人遂共尸安卧达曙方哭亲步营送至其本乡高祖起义召拜大理卿时何倜与士澄有罪家口籍没仍以赐河河皆资给衣食一时放去及历职通显不营家业所得左右皆放之家无所驱使及卒之日妻子贫乏论者美之後至相州都督。
    宇文士及为右卫大将军抚幼弟及孤兄子以友睦见称亲戚故人贫乏者取遗之。
    王陇德冯翊人王藏仁之苍头也。藏仁父母先没未获合葬既而从役物故其妻孀居旁无亲属陇德迎致其尸并其父母而葬之因庐其墓次负土成坟每有白雉飞鸣於坟上焉。
    李大亮为太子右卫率兼工部尚书事兄嫂如父母焉大亮讨吐谷浑破之以功赐物九百奴婢一百五十人悉分遗亲戚仍罄家资收葬五叶宗族之无後者三十馀家送终之礼一时称盛大亮死亲戚孤遗为大亮所鞠养服之如父者十有五人。
    褚亮隋大业中坐与杨玄感事有旧自太常博士左迁西海郡司户时京兆博士潘徽亦以笔札为玄感所礼降授威定县主簿当时寇盗纵横六亲不能相救亮与徽同行至陇山徽遇患终亮亲加棺敛瘗之路侧怆然伤怀遂题诗於陇树。
    萧为雍州都督初关内产业并先给勋人至是特还其田宅皆分给子弟惟留庙堂一所以奉蒸尝王雄诞者曹州沧阴人杜伏威之起也。用其计屡有克获署为骠骑将军伏威後率众渡淮与海陵贼李子通合後子通恶伏威雄武使骑袭之伏威被重疮堕马雄诞负之逃於葭芦中伏威复招集馀党攻劫郡县隋将来整。又击破之亡失馀众其部将西门君仪妻王氏勇决多力负伏威而走雄诞率麾下壮士十馀人卫护隋军追至雄诞取还御之身被数疮勇气弥厉竟脱伏威时阚棱年长於雄诞故军中号棱为大将军雄诞为小将军。
    李本姓徐隋末奉李密为主武德二年密为王世充所破拥众归朝其旧境东至于海南至于江西至於汝州北至魏郡并据之未有所属谓长史郭恪曰：魏公既归大唐今此人众土地魏公所有也。吾。若上表献之即是利主之败自为已功以邀富贵吾所耻也。今宜具录州县名数及军人户口总启魏公听公自献此则魏公之功也。乃遣使启密使人初至高祖闻其无表惟有启与密甚怪之使者以意闻奏高祖方大嘉曰：徐世感德推功实纯臣也。诏授黎州总管寻加右武侯大将军改封曹国公赐姓李氏令总统河南山东之兵以拒王世充及李密反叛伏诛高祖以旧经事密遣使报其反状表请改葬诏许之服衰与旧僚吏将士葬密於黎山之南邱坟高七仞释服而散朝野义之及平王世充获其故人单雄信依例处死表称其武艺绝伦。若收之於合死之中必大感恩为国家尽命请以官爵赎之高祖不许将就戮对之号恸割股肉以啖之曰：生死已诀此肉同归於土矣。仍收养其子。
    江总为尚书令欧阳询父纥为陈广州刺史谋反诛询获免总与纥有旧收养之教以书计。
    王义方初举明经因诣京师中路逢徒步者自云：父为[A13C]上令闻病笃倍道将往焉徒步不前计无所出义方解所乘马与之不告姓名而去义方为太子校书魏徵张亮皆厚礼之亮诛坐与交通贬儋州安吉丞改授洹水丞时张亮兄子皎配流在崖州来依义方而卒临终以妻子乃致尸还乡义方与皎书自誓於海神使奴负柩令皎妻抱其赤子乘义方之马身独徒步而还先之原武葬皓告祭张亮送皎妻子归其家。
