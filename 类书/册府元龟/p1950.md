<!-- { "loadSidebar": true } -->
    晋阮籍文帝引为大将军从事中郎有司言有子杀母者籍曰：嘻杀父乃可至杀母乎！坐者怪其失言帝曰：杀父天下之极恶而以为可乎！籍曰：禽兽有知母而不知父杀父禽兽之类也。杀母禽兽之不如众乃悦服。
    孙皓封归命侯武帝尝与王济奕棋时皓在侧济谓皓曰：何以好剥人面皮皓曰：见无礼於君者则剥之济时伸脚局下皓讥焉。
    吴彦为建平太守吴亡彦始归降晋武帝以为金城太守帝尝从容问薛莹曰：孙皓所以亡国者何也。莹对曰：归命侯臣皓之君吴昵近小人刑罚妄加大臣大将无所亲信人人忧恐各不自安败亡之[C260]由此而作矣。其後帝。又问彦对曰：吴主英俊宰辅贤明帝笑曰：君明臣贤何为亡国彦曰：天禄永终历数有属所以为陛下擒此盖天时岂人事也。张华时在坐谓彦曰：君为吴将积有岁年蔑尔无闻窃所惑矣。彦厉声曰：陛下知我而卿不闻乎！帝甚嘉之。
    孙楚与王济友善楚少时欲隐居谓济曰：当欲枕石氵敕流误云：氵敕石枕流济曰：流非可枕石非可氵敕楚曰：所以枕流欲洗其耳所以氵敕石欲砺其齿後为冯翊太守。
    陆机字士衡入雒尝诣侍中王济济指羊酪谓机曰：卿吴中何以敌此答云：千里莼羹未下盐豉时人称为名对范阳卢志於众中问机曰：陆逊陆抗於君近远机曰：如君於卢毓卢志默然既起谓机曰：殊邦遐远客不相识何至於此机曰：我父祖名播四海宁不知耶议者以此定二陆之优劣机位至平原守陆性清正有才理与兄机齐名虽文章不及机而持论过之与荀隐素未相识尝会张华座华曰：今日相遇可勿为常谈因抗手曰：间陆士龙隐曰：日下荀鸣鹤鸣鹤隐字也。。又曰：既开青睹白雉何不张尔弓挟尔矢隐曰：本谓是龙癸癸乃是山鹿野麋兽微弩︹是以发迟华抚手大笑後为大将军右司马。
    王尼字孝孙初入雒诣东海王越云：公负尼物越大惊曰：宁有是也。尼曰：昔楚人亡布谓令尹盗之今尼屋舍资财悉为公军人所略尼今饥冻是亦明公之负也。越大笑即赐绢五十疋诸贵人闻竞往饷之辟车骑府舍人不就。
    祖纳为大将军王敦闻其贤遗其二婢而辟为从事中郎有戏之曰：奴价倍婢纳曰：百里奚何轻於五皮耶。
    诸葛恢尝与司空王导戏争族姓曰：人言王葛不言葛王也。恢曰：不言马驴而言驴马岂驴胜马耶恢後至尚书令。
    习凿齿为桓温户曹参军时有桑门释道安俊辩有高才自北至荆州与凿齿初相见道安曰：弥天释道安凿齿曰：四海习凿齿时人以为佳对。
    戴遂字安丘处士逵之弟并骁果多权略逵励操东山而遂以武勇显谢安尝谓遂曰：卿兄弟志业何如遂曰：下官不堪其忧家兄不改其乐。
    王为仆射王恭谓曰：比来视君一似胡广曰：王陵廷争陈平慎默但问岁终何如耳。
    孙绰高尚有志节所居斋前种一株松尝自守护邻人谓之曰：树子非不楚楚可怜但恐永无栋梁日耳绰答曰：枫柳虽复合抱亦何所施行。
    潘京字世长武陵人为州所辟因谒见问策探得不孝字刺史戏京曰：辟士为不孝耶京举板答曰：今为忠臣不得为孝子其机辩皆此类京位至泉陵令周处仕吴为无难督及吴平王浑登建业宫酾酒谓吴人曰：诸君亡国之馀得无戚乎！处对曰：汉末分离三国鼎立魏灭於前吴亡於後亡国之戚岂惟一人浑有惭色。
    袁甫为淮南国大农郎中令石衍问甫曰：卿名能辩岂知寿阳已西何以常旱寿阳已东何以常水甫曰：寿阳已东皆是吴人夫亡国之音哀以思鼎足︹邦一朝失职愤叹甚积积忧成阴阴积成雨雨久成水故其域常涝也。寿阳已西皆是中国新平︹吴美宝皆入志盈心满用长欢娱公羊有言鲁僖甚喜故致旱京师。若能抑︹扶弱先疏後亲则天下和平灾害不生矣。观者叹其敏捷。
    孟嘉为征西桓温参军人问听伎丝不如竹竹不如肉何谓也。嘉答曰：渐近使之然一坐咨嗟。
    袁宏为大司马桓温记室谢安尝赏其机对辩速後安为扬州刺史宏自吏部出为东阳郡乃祖道於治亭时贤皆集安欲以卒迫试之临别执其手顾就左右取一扇而授之曰：聊以赠行宏应声答曰：辄当奉扬仁风慰彼黎庶时人叹其率而能要焉。
    谢玄字幼度与从兄朗俱为叔父安所器重安尝戒约子侄因曰：子弟亦何豫人事而正欲使其佳诸人莫有言者玄答曰：譬如芝兰玉树欲使其生於庭阶耳安悦之後为左参军会稽史。
    顾悦之字君叔少有义行与简文同年而早白帝问其故对曰：松柏贞姿经霜独茂蒲柳常质望秋先零帝悦其。
    对历尚书右丞顾恺之为大司马桓温参军甚见亲昵温薨後恺之拜温墓赋诗云：山摧溟海竭鱼鸟将何依或问之曰：卿凭重温公乃尔哭状其可见乎！答曰：声如震雷破山泪如倾河注海。
    虞啸父为侍中侍宴因大醉出拜不能起孝武顾曰：扶虞侍中啸父曰：臣位未及扶醉不及乱非分之赐所不敢当帝甚悦。
    王桢之字公献之兄徽之子也。为大司马长史桓玄为太尉朝臣毕集问桢之我何如君亡叔在坐咸为气咽桢之曰：亡叔一时之标公是千载之英一坐皆悦。
    刘迈为殷仲堪中兵参军桓玄尝戏马以肖拂仲堪迈谓玄曰：马肖有馀精理未足玄怒将杀之迈仅而免祸後玄得志迈诣门称谒玄谓迈曰：安知不死而敢相见迈对曰：射钩斩与迈为三故知不死玄甚喜。
    张天锡自梁州归命封西平郡公会稽王导尝问其西土所出天锡应声曰：桑葚甜甘鸱革响乳酪养性人无忌心。
    宋张敷为中书郎敷小名查父邵小名梨文帝戏之曰：查何如梨敷曰：梨为百果之宗查何可比。
    顾觊之尝於文帝坐论江左人物言及顾荣袁淑谓觊之曰：卿南人怯懦岂辨贼觊之正色曰：卿乃复以忠义笑人淑有愧色位至吏部尚书。
    沈庆之为车骑大将军孝武尝劝饮普令群臣赋诗庆之手不知书眼不识字帝逼令作诗庆之曰：臣不知书请口授师伯帝即令颜师伯执笔庆之口授之曰：微臣值多幸得逢时运昌朽老筋力尽徒步还南冈辞荣此圣世何鬼张子房帝甚悦众生称其辞意之美。
    沈怀文孝武尝有事圜丘未至期而雨晦竟夜明旦风霁日色甚美帝升坛甚悦怀文称庆曰：昔汉后郊祀太一白日重轮神光四烛今陛下有事兹礼而膏雨迎夜前景丽朝斯圣明幽感所致臣愿与侍臣赋之帝笑称善後为广陵太守。
    谢庄为左卫将军孝武尝赐庄宝剑庄以与豫州刺史鲁爽送别爽後反叛世祖因宴集问剑所在答曰：昔以与鲁爽别窃为陛下杜邮之赐帝甚悦当时以为知言孝武尝谓颜延年曰：谢希逸月赋何如答曰：美则美矣。但庄始知隔千里兮共明月帝召庄以延年答语语之庄应声曰：延年作秋胡诗始知生为久离别没为长不归帝抚掌竟日。又王玄谟问庄何者为双声何者为韵答曰：玄护为双声敖高为韵其捷速如此。
    巢尚之甚聪敏时百姓欲为孝武立寺拟其名尚之应声曰：宜名天保诗云：天保下报上也。时服其机速累迁黄门侍郎。
    宗越为後军参军督护随王诞戏之曰：汝何人遂得我府四字越答曰：佛未死不忧不得谘议参军诞大笑（臣钦。若等曰：佛後魏道武小字也。）。
    殷字。《文子》解义有口才司徒褚渊甚重之谓之曰：诸殷自荆州以来无出卿右者敛容答曰：殷侯衰悴诚不如昔。若此旨为虚故不足降此旨为实弥不可闻。
    南齐褚炫初仕宋为抚军车骑记室正员外郎从明帝射雉至日中无所得帝甚猜羞召问侍臣曰：吾旦来如皋遂空行可笑座者莫答炫独曰：今节候虽而露尚凝故斯之禽骄心未警但得神驾游豫群情便为载忄帝意解乃於雉场置酒。
    范柏年初为州将刘亮使出都咨事见宋明帝帝言次及广州贪泉因问柏年卿州复有此水不答曰：梁州唯有文川武乡廉泉让水。又问卿宅在何处曰：臣廉让之间帝嗟其善答因见知历位内外终於梁州刺史。
    崔祖思为刺史高帝既为齐王置酒为乐羹脍既至祖思曰：此味故为南北所推侍中沈文季曰：羹脍吴食非祖思所解祖思曰：い鳖脍鲤似非句吴之诗文季曰：千里莼羹岂关鲁卫帝甚悦曰：莼羹故应还沈祖思後为青冀二州刺史。
    王俭为吏部郎有客姓谭者诣俭求官俭谓曰：齐桓灭谭那得有君答曰：谭子奔莒所以有仆俭赏其善噱卒得职焉。
    王慈僧虔之子也。谢凤字超宗尝谓慈曰：卿书何当及虔公慈曰：我之不得仰及犹鸡之不得凤也。时人以为名答慈位至豫章内史。
    王敬则为太尉武帝御座赋诗敬则执纸曰：臣几落此奴度内帝问此何言敬则曰：臣。若知书不过尚书令史耳那得今日。
    虞长耀为员外郎王敬则初使虏於北馆种杨柳後长耀北使还敬则问我昔种杨柳树今。若大小长耀曰：虏中以为甘棠敬则笑而不答。
    周盘龙为散骑常侍武帝戏之曰：卿看貂蝉何如兜鍪盘龙曰：此貂蝉从兜鍪中出耳。
    范文季为散骑常侍领军参军武帝谓文季曰：南土无仆射多历年所文季对曰：南风不竞非复一日文季虽不学发言必有辞采当世称其应对。
    周为太子仆卫将军王俭谓曰：卿山中何所食曰：赤米白盐绿葵紫蓼文惠太子问菜最胜曰：春初早韭秋末晚菘时何胤亦精信佛法无妻妾太子。又问卿精进何如胤曰：三涂六难共所未免然各有其累太子曰：所累伊何对曰：周妻何肉其言辞应变皆如此也。
    庾杲之为黄门吏部郎武帝酒後谓群臣曰：我後当得何谥群臣莫有答王俭因目杲之後答曰：陛下寿等南山方与日月齐明千载之後岂是臣子轻所仰量时人雅叹其辩答杲之尝兼主客郎对魏使使问杲之曰：百姓那得家家题名帖卖宅答曰：朝廷既欲扫荡京雒克复神州所以家家卖宅耳魏使缩鼻而不答杲之後为太子右卫卒。
    谢瀹性甚敏赡尝与刘俊饮推辞久之俊曰：谢庄儿不可云：不能饮瀹曰：苟得其人自可沉湎千日俊甚惭无言π俊父也。瀹後为太子詹事。
    刘绘性通悟出为南康相郡人有性赖所居名秽里刺谒绘绘戏嘲之曰：君有何秽而居秽里此人应声曰：未审孔丘何阙而居阙里绘默然不答亦无忤意叹其辩速。
    梁范初仕齐为竟陵王丹阳尹主簿时进见齐高帝值有献白鸟者帝问此为何瑞位卑最後答曰：臣闻王者敬宗庙则白鸟至时谒庙始毕曰：卿言是也。感应之理一至此。
    萧琛仕齐为司徒记室永明九年魏始通好琛再衔命至桑乾还为通直散骑侍郎时魏遣李道固来使齐帝宴之琛於御筵举酒劝道固道固不受曰：公廷无私礼不容受劝琛徐答曰：诗所谓雨我公田遂及我私座者皆服道固乃受琛酒。
