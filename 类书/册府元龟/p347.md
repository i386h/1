<!-- { "loadSidebar": true } -->
八年十月壬寅晦日有食之既（既尽也。）诏曰：朕以无德奉承大业而下贻人怨上动三光日食之变其灾尤大春秋图识所谓至谴永思厥咎在予一人群司勉职事极言无讳，於是在位者皆上封书各言得失帝览章深自引咎乃以所上班示百官诏曰：群寮所言皆朕之过人冤不能理吏黠不能禁而轻用人力缮宫宇出入无节喜怒过差昔应门失守关睢刺世（《春秋说题辞》曰：人主不正应门失守故歌关雎以感之注曰：应门听政之处也。言不以政事为务则有宣淫之心关雎乐而不淫思得贤人与之共化修应门之政者也。）飞蓬随风微子所叹（《管子》曰：应门听政无仪法程式飞摇而无所定谓之飞蓬飞蓬之间明王不听此言微子未详）永览前戒竦然惊惧徒恐薄德久而致怠耳。
十三年十月壬辰晦日有食之三公免冠自劾制曰：冠履勿劾灾异屡见咎在朕躬忧惧皇皇未知其方将有司陈事多所隐讳使君上壅蔽下有不畅乎！昔卫有忠臣灵公得守其位今何以和穆阴阳消伏灾谴刺史太守详刑理冤存恤鳏孤勉思职焉。
十八年四月己未诏曰：自春以来时雨不降宿麦伤旱秋种未下政失厥中忧惧而已其理冤狱录轻系二千石分祷五岳四渎郡界有名山大川能兴雨者（《周礼》职方氏掌天下之地州其山曰：会稽其川曰：三江荆州其山曰：衡山其川曰：江汉豫州其山曰：华山其川曰：荥洛青州其山曰：沂山其川曰：淮泗兖州其山曰：岱山其川曰：河雍州其山曰：岳其川曰：泾幽州其山曰：医无闾其川曰：河冀州其山曰：霍其川曰：漳并州其山曰：常其川曰：滹沱此谓九州名山大川音子礼切）长吏各洁斋祷请冀蒙嘉对。
章帝以永平十八年八月即位十一月晦日有食之，於是避正殿寝兵不听事五日诏有司各上封事。
建初五年二月庚辰朔日有食之诏曰：朕新离供养愆咎众著上天降异大变随之诗不云：乎！亦孔之鬼。又久旱伤麦忧心惨切公卿已下其举直言极谏能指朕过失者各一人遣诣公车将亲览问焉其以岩穴为先勿取浮华。又诏曰：春秋书无麦苗重之也。去秋雨泽不今时复旱如炎如焚凶年无时而为备未至朕之不德上累三光震忄栗切切痛心疾首前代圣君博思咨诹虽降灾咎辄有开匮反风之应今予小子徒惨惨而已其令二千石理冤狱录轻系祷五岳四渎及名山能兴致雨者冀蒙不崇朝遍雨天下之报务加肃敬焉。
和帝永元七年四月辛亥朔日有食之帝引见公卿问得失令将大夫御史谒者博士议郎郎官会廷中各言封事。
八年九月京师蝗吏民言事者多归责有司诏曰：蝗虫之异殆不虚生万方有罪在予一人而言事者专咎自下非助我者也。朕寤寐恫矜思弭忧[C260]昔楚严无灾而惧成王出郊而反风将何以辅朕不逮以塞灾变百寮师尹勉厥职刺史二千石详刑辟理冤虐恤鳏寡矜孤弱思致灾兴蝗之咎。
十六年秋七月戊午诏曰：今秋稼方穗而旱雨不г疑吏行惨刻不宣恩泽妄拘无罪幽闭良善所致其一切囚徒於法疑者勿决以奉秋令（礼记月令孟秋之月命有司修法制囚□具桎梏断薄刑决小罪）方察烦苛之吏显明其罚。
安帝永初三年三月京师大饥民相食壬辰公卿诣阙谢诏曰：朕以幼冲奉承鸿业不能宣流风化而感逆阴阳至令百姓饥饿更相舀食永怀悼叹。若坠渊冰咎在朕躬非群司之责而过自贬引重朝廷之不德其务思变复以助不逮。
四年正月元日会以年饥彻乐不陈充庭车（每大朝会必陈乘舆法物车辇於庭。故曰：充陈车也。）。
建光元年十一月郡国三十五地震或拆裂诏三公以下各上封事陈得失。
顺帝永建三年七月丁酉茂陵园寝灾帝缟素避正殿。
阳嘉元年二月京师旱庚申敕郡国二千石各祷名山岳渎遣大夫谒者诣嵩高首阳山并祠河雒请雨戊辰雩甲戌诏曰：政失厥和阴阳隔并冬鲜宿雪春无树雨分祷祈请靡神不（音咏）深恐在所慢违如在之义今遣侍中王辅等持节分诣岱山东海荥阳河雒尽心祈焉（济水四渎之一至河溢为荥泽故於荥阳祠焉）。
二年四月己亥京师地震五月庚子诏曰：朕以不德统奉鸿业无以奉顺乾坤协序阴阳灾眚屡见咎徵仍臻地动之异发自京师兢兢祗畏不知所裁群公卿士将何以辅其不逮奉答戒异冀不空设必有所应其各悉心直言厥咎靡有所讳。
桓帝建和三年四月丁夕卩晦日有食之五月乙亥诏曰：盖闻天生蒸民不能相理为之立君使司牧之君道得於下则休祥著乎！上庶事失其序则咎徵见乎！象间者日食毁缺阳元晦暗朕祗惧潜思匪遑会处传不云：乎！日食德月食刑昔孝章帝愍前世禁徒故建初之元并蒙恩泽流徙者使还故郡没入者免为庶民先皇德政可不务乎！其自永建元年迄乎！今岁凡诸妖恶支亲从坐及吏民减死徙边者悉归本郡唯没入者不从此令。
永兴二年九月诏曰：朝政失中汉作旱川灵涌水蝗虫滋蔓残我百太阳亏光饥馑荐臻其不被害郡县当为饥馁者储天下一家趣不縻烂则为国宝其禁郡国不得卖酒祠祀裁足。
延熹九年正月诏曰：比岁不登人多饥穷。又有水旱疾疫之困盗贼徵发南州尤甚灾异日食谴告累至致乱在予仍获咎徵其令大司农绝今岁调度徵求及前年所调未毕者勿复收责其灾旱盗贼之郡勿收租馀郡悉半入。
魏明帝太和五年三月辛巳以四年十月至是不雨大雩。
景初二年有彗星见张宿史官言於帝曰：此周之分野也。雒邑恶之，於是大修禳祷之术。
齐王正始元年三月以旱诏令狱官亟平冤枉理出轻微群公卿士谠言嘉谋各悉乃心。
晋武帝太始七年闰五月大雩大官减膳。
咸宁二年正月以疾疫废二月帝不豫及瘳群臣上寿诏曰：每念顷遇疫气死亡为之怆然岂以一身之休息忘百姓之艰邪诸上礼者皆绝之。
四月丁巳诏曰：诸旱处广加祈请五月庚午始祈雨于社稷山川。
五年二月以百姓饥馑减御膳之半。
愍帝建兴元年六月旱帝亲雩。
元帝大兴元年十一月诏曰：朕以寡德纂承洪绪上不能调和阴阳下不能济育群生灾异屡兴咎徵仍见壬子乙卯雷震暴雨盖天灾谴诫所以彰朕之不德也。群公卿士其各上封事具陈得失无有所讳将亲览焉。
二年五月以三吴大饥诏曰：天下凋弊加以灾荒百姓困穷国用并匮吴郡饥人死者百数天生蒸民而树之以君选建明哲以左右之当深思以救其弊昔吴起为楚悼王明法审令捐不急之官除废公族疏远以附益将士而国富兵强况今日之弊百姓凋困邪其当去非急之务非军事所须者皆削之使黄门侍郎虞桓彝开仓库振给并省众役百官各上封事。
成帝咸和九年六月以大旱诏太官撤膳省刑恤孤寡贬节用。
咸康二年三月以旱诏太官减膳免所旱郡县徭役哀帝隆和元年四月以旱诏出轻系振困乏十二月诏曰：戎旅路次未得轻减赋役元象失度亢旱为患岂政事未治将有版筑渭滨之士邪其搜扬隐滞蠲除苛碎详议法令咸从损要音斐。
孝武太元元年十一月己巳朔月有蚀之诏太官撤膳。
四年二月诏曰：年谷不登百姓多匮其诏御所供事从俭约九亲供给众官廪俸权乃减半凡诸非军国事要皆宜停省以周时务。
後魏文成和平五年四月以旱故减膳责躬是夜阵雨大降。
孝文时太极殿成将行考室之礼引集群臣而雪不克飨帝曰：朕经始正殿功构初成将集百寮考行大礼然彤仍结霏雪骤零将繇寡昧未能仰答天心此之不德咎竟焉在卿等宜各陈所怀以救不逮镇东将军定州刺史楼毅稽首对曰：雪霜风雨天地之常夏冬霰四时之节今隆冬雨雪固是其时。又礼云：雨沾服失容则废礼自古而然不足为异帝曰：昔刘秀将济滹沱为之冰合但朕德谢古人不能仰感天意。
太和四年二月癸巳诏曰：统承乾绪君临海内夙兴昧旦如履薄冰今东作方兴庶类萌动品物资始膏雨不降岁一不登百姓饥乏朕甚惧焉其敕天下祀山川群神及能兴雨者修饰祠堂荐以牲璧民有疾苦所在存问。
五年四月甲寅诏曰：时雨不г春苗萎悴诸有骸骨之处皆敕埋藏勿令露见有神祗之所悉可祷祈。
十二年九月甲子诏曰：日月薄蚀阴阳之常度耳圣人惧人君之放怠因之以设诫故称日蚀德月蚀刑乃癸巳夜月食尽公卿已下宜慎刑罚以答天意。
十五年正月不雨至于四月有司奏祈百神诏曰：昔成汤遇旱齐景逢灾并不繇祈山川而致雨皆至诚发中澍润千里万方有罪在予一人今普天丧恃幽显同哀神。若有灵犹应未忍安飨何宜四气未周便欲祀事唯当考躬责已以待天谴（时帝居太后哀故有此诏）。
十七年五月丁丑以旱撤膳。
宣武景明四年四月戊戌诏曰：酷吏为礻固繇古同患孝妇淫刑东海ㄡ壤今不雨十旬意者其有冤狱乎！尚书鞫京师见囚务虚听察之理己亥帝以旱减膳撤乐辛丑雨大洽。
正始元年六月以旱撤乐减膳公卿以下引咎责躬诏曰：朕以菲德政刑多舛阳旱历旬京师枯悴在予之责夙宵疚怀有司可循案旧典祗行六事囹圄冤滞平处决之庶尹废职量加举鳏寡困穷所在存恤役赋殷烦咸加蠲省贤良谠直以礼进之贪残佞讠吏时加屏黜男女怨旷务令媾会称朕意焉。又亲荐享於太庙及录京师见囚殊死以下皆减一等鞭挞之坐悉皆原之。
永平元年五月帝以旱故减膳撤乐。
二年五月帝以旱故减膳撤乐禁断屠杀。
延昌元年四月丁丑帝以旱故减膳彻乐诏尚书与郡司鞫理狱讼。又诏食粟之畜皆断之。
三年二月诏曰：肆州秀容郡殷城县雁门郡原平县并自去年四月以来山鸣地震于今不已告谴彰咎朕甚惧焉祗畏兢兢。若临渊谷可恤瘼宽刑以答灾谴。
孝明熙平元年五月丁卯朔诏曰：灾旱积辰苗稼萎悴比虽微对犹未г洽晚种不纳企望忧劳在予之责思自兢厉尚书可恤狱犴辩其淹枉简量轻重随事以闻无使一人怨嗟增伤和气土木作役权皆休罢劝农省务肆力田畴庶嘉泽近降丰年可必。
神龟二年二月诏曰：农要之月时泽弗应嘉谷未纳三麦枯悴德之无感叹惧兼怀可敕内外依旧雩祈率从祀典察狱理冤掩埋骼冀瀛之境狂寇暴野死者既多白骨横道可遣专令收葬赈穷恤寡救疾存老准访前式务令周备三月澍雨大洽。
正光元年五月诏曰：朕以寡薄运膺宝图虽未明求衣惕惧终日而ウ昧多阙炎旱为灾在予之鬼无总寝食今刑狱繁多囹圄尚积宜敷仁惠以济斯民八座可推鞫见囚务申枉滥。又诏曰：禳灾招应政为本民乃神主实宜率先刺史守令与朕共治天下宜哀矜勿喜视民如伤况今灾旱历时万姓雕弊而不抚恤穷冤理决庶讼可严敕州郡善加绥隐务尽聪明加之祗肃必使事允人神时致灵应其赋役不便於民者具以状闻当便蠲罢。
二年七月癸丑诏曰：时泽弗г禾稼凋损在予之责夙宵震惧虽克躬彻乐仍无昭感有司可循案旧典祗行六事圄犴淹枉随速鞫决庶尹废职量加厉鳏独困穷在所存恤役赋烦民咸加蠲损贤良谠直以时进贪残邪佞即就屏黜男女怨旷务令会遇庶革正惩违有弭灾。
