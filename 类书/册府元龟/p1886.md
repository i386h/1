<!-- { "loadSidebar": true } -->
    梁赵髫龀之时与邻里小儿戏於道左尝分布行列为部伍战阵之状自为董帅指顾有节如夙习焉群儿皆禀而从之无敢乱其行者其父目而异之曰：吾家千里驹也。必大吾门耳弱冠有壮节好功名後为忠武军节度使。
    後唐袁象先性宽厚不忤於物幼遇乱慨然有忧时之意後为归德军节度使。
    晋李专美旧学为文以父抠唐昭宗时尝应进士举为覆试所落不许再入专美心愧之繇是不游文场後终於大理卿。
    桑维翰字国侨雒阳人也。父珙事河南尹张全义为客将维翰身短面广殆非恒人既壮每对鉴自叹曰：七尺之身安如一尺之面繇是慨然有公辅之望後位至中书令。
    ●卷七百七十三
    ○总录部　幼敏
    《书》曰：惟人万物之灵。若夫幼而慧少而成者益可贵矣。中古而下英妙间出乃有特禀异资迥越伦萃岐嶷兆於襁褓[A13C]悟发於龆龄学疑宿习动彰默识或未就外傅已通群籍甫及志学即为人师识洞於未萌智表於先见心计足以成务口辩足以解纷老成之姿著於容止赋笔之丽成於俄顷至行出於天性玄谭绝於流俗时辈推尚英声腾骛斯仲尼所谓生知之者欤。
    后稷名弃为儿时屹如巨人之志其游戏种树麻菽麦及成人遂好耕农相地之宜宜者稼穑焉民皆法则之帝尧闻之举弃为农师。
    楚贾为大夫楚子将围宋使子文治兵於暌终朝而毕不戮一人子玉复治兵於终日而毕鞭七人贯三人耳国老皆贺子。《文子》文饮之酒贾尚幼後至不贺子文问之对曰：不知所贺子之传政於子玉曰：以靖国也。靖诸内而败诸外所获几何子玉之败子之举也。举以败国将何贺焉。且子玉刚而无礼不可以治民过三百乘其不能以入矣。苟入而贺何後之有（子玉果败於城濮）。
    周王孙满尚幼秦师过周北门左右免胄而下超乘者三百人王孙满观之言於王曰：秦师轻而无礼必败（谓过天子门不卷甲束兵超乘示勇）轻则寡谋无礼脱（脱易也。）入险而脱。又不能谋能无败乎！（晋果败秦师于ゾ获秦三帅以归）。
    范モ晋大夫也。士燮之子（士燮范。《文子》也。）晋楚遇於鄢陵楚晨压晋军而陈军吏患之モ趋进曰：塞井夷灶陈於军中而疏行首（疏行首者当陈前决开营垒为战道也。）晋楚惟授何患焉。《文子》执戈逐之曰：国之存亡天也。童子何知焉。
    国侨字子产郑大夫也。鲁襄公八年其父子国与子耳侵蔡获蔡司马公子燮郑人皆喜子产不顺（子产不顺众而喜）曰：小国无文德而有功祸莫大焉楚人来讨能勿从乎！从之晋师必至晋楚伐郑自今郑国不四五年弗得宁矣。子国怒之曰：尔何知国有大命而有正卿童子言焉将为戮矣。是秋楚子囊伐郑讨其侵蔡郑及楚平九年十月晋帅诸侯伐郑郑人恐乃行成十一月楚子伐郑郑及楚平十年九月晋帅诸侯伐郑郑及晋平楚救郑郑与楚人盟十一年晋伐郑（自是郑遂服）。
    卫公孙弥牟字子之卫大夫也。初鲁哀公十二年秋卫侯会吴吴人藩卫侯之舍既归效夷言子之尚幼曰：君必不免其死於夷乎！执焉而。又说其言从之固矣。（出公取後卒死於越）。
    孔子为儿嬉戏尝陈俎豆设礼容。
    闾丘印齐人年十八道遮齐宣王曰：家贫亲老愿得小仕宣王曰：子年尚稚未可也。闾丘印对曰：不然臣闻昔有颛顼行年十二而治天下秦项橐七岁为圣人师繇此观之印不肖年不稚矣。宣王曰：未有咫角骖驹而能服重致远者也。繇此观之夫士亦华堕颠而後可用耳闾丘印曰：不然夫尺有所短寸有所长骅骝骥天下之俊马也。使之与鼬试之於涂灶之间其疾未必能过鼬也。黄鹄白鹤一举千里使之与燕服翼试於堂庑之下庐室之间其便未必能过燕服翼也。辟闾巨阙天下之利剑也。击石不缺刺石不锉使之与管决耳出眯其便未必能过管也。繇此观之华堕颠与印何以异哉！宣王曰：善子有善言则何见寡人之晚也。印对曰：夫鸡豚ん嗷即夺钟鼓音雾充咽则夺日月明谗人在侧是以见晚也。《诗》曰：听言则对讠替言则退庸得进乎！宣王拊轼曰：寡人有过遂载与之俱归而用焉。
    田文齐人号孟尝君靖郭君婴之子也。婴有子四十馀人文母其贱妾也。文以五月五日生婴告其母曰：勿举也。其母窃举生之及长其母因兄弟而见其子文於婴婴怒其母曰：吾令。若去此子而敢生之何也。文顿首因曰：君所以不举五月子者何故婴曰：五月子者长与户齐特不利其父母文曰：人生受命於天乎！将受命於户邪婴默然文曰：必受命於天君何忧焉必受命於户则可高其户耳谁能至者婴曰：子休矣。
    甘罗者甘茂之孙年十二事秦相文信侯吕不韦为舍人秦始皇帝使刚成君蔡泽於燕三年而燕王喜使太子丹入质於秦秦使张唐往相燕欲与燕共伐赵以广河间之地张唐谓文信侯曰：臣尝为秦昭王伐赵赵怨臣曰：得唐者与百里之地今之燕必经赵臣不可以行文信侯不快未有以强也。甘罗曰：君侯何不快之甚也。文信侯曰：吾令刚成君蔡泽事燕三年燕太子丹已入质矣。吾自请张卿相燕而不肯行甘罗曰：臣请行之文信侯叱曰：去我身自请之而不肯汝焉能行之甘罗曰：夫项橐生七岁为孔子师今臣生十二岁於兹矣。君其试臣何遽叱乎！，於是甘罗见张卿曰：卿之功孰与武安君卿曰：武安君南挫强楚北威燕赵战胜攻取破城堕邑不知其数臣之功不如也。甘罗曰：应侯之用於秦也。孰与文信侯专张卿曰：应侯不如文信侯专甘罗曰：卿明知其不如文信侯专与曰：知之甘罗曰：应侯欲攻赵武安君难之去咸阳七里而立死於杜邮今文信侯自请卿相燕而不肯行臣不知卿所死处矣。张唐曰：请因孺子行令装治行行有日甘罗谓文信侯曰：借臣车五乘请为张唐先报赵文信侯及入言之於始皇曰：昔甘茂之孙甘罗年少耳然名家之子孙诸侯皆闻之今者张唐欲称疾不肯行甘罗说而行之今愿先报赵请许遣之始皇召见使甘罗於赵赵襄王郊迎甘罗甘罗说赵王曰：王闻燕太子丹入质秦欤曰：闻之曰：闻张唐相燕欤曰：闻之曰：燕太子丹入秦者燕不欺秦也。张唐相燕者秦不欺燕也。燕秦不相欺者伐赵危也。燕秦不相欺无异故欲攻赵而广河间王不如赍臣五城以广河间请归燕太子与强赵攻弱燕赵王立自割五城以广河间秦归燕太子丹赵攻燕得上谷三十城令秦有十一甘罗还报秦乃封甘罗为上卿复以始甘茂田宅赐之。
    汉外黄令舍人儿（史失其姓名）年十三时项羽击陈留外黄不下数日降羽悉令男子年十以上诣城东欲亢之舍人儿（令之舍人儿也。）往说羽曰：彭越强劫外黄恐故。且降待大王大皆亢之百姓，岂有所归心哉！从此以东梁地十馀城皆恐莫肯下矣。羽然其言乃赦外黄当亢者而东至睢阳闻之皆争下。
    张辟疆留侯之子也。吕太后哭惠帝而泣不下（泣谓泪）辟疆为侍中年十五谓丞相陈平曰：太后独有帝今哭而不悲君知其解未（解谓解说其意）陈平曰：何解辟疆曰：帝无壮子太后畏君等今请拜吕台吕产为将将兵居南北军及诸吕官居中用事如此则太后心安君等幸脱祸矣。（脱免也。）丞相如辟疆计请之太后说其哭乃哀。
    贾谊雒阳人年十八能诵诗书属文称於郡中後为长沙主簿。
    张汤杜陵人父为长安丞出汤为儿守舍还鼠盗肉父怒笞汤汤掘熏得鼠及馀肉劾鼠掠治传爰书讯鞠论报（传谓传逮追送。若今之追逆赴对也。爰换也。以文书代换其口辞也。讯考问也。鞠穷也。谓考问之论报谓上论之而获报也。）并取鼠与肉具狱磔堂下父见之视文辞如老狱吏大惊遂使书狱後史大夫。
    终军少好学以辩博能属文闻於郡中年十八选为博士弟于至府受遣太守闻其有异材召见军甚奇之与交结军揖太守而去後军死世谓之终。
    桑宏羊武帝时以心计年十三为侍中。
    张禹为儿数随父至市喜观於卜相者前久之颇晓其别蓍布卦意时从旁言卜者爱之。又奇其面貌谓禹父曰：是儿多知可令学经後位特进封安昌侯。
    童乌扬雄子也。雄尝曰：吾家之童乌九龄而与我论元。
    後汉邓禹字仲华南阳新野人年十三能诵诗受业长安时光武亦游学京师禹年虽幼而见帝知非常人遂相亲附後位至太傅。
    鲁恭父为甘陵太守卒官时恭年十二弟丕年七岁昼夜号踊不绝声郡中赙赠无所受乃归服丧礼过成人乡里奇之恭年十五与丕居太学兄弟俱为诸儒所称学士争归之後为司徒。
    张堪年十六受业长安志美行厉诸儒号曰：圣童光武微时见堪志操尝嘉焉官至渔阳太守。
    冯衍幼有奇才年九岁能诵诗书至二十而博通群书後为司隶从事以文过其实废於家。
    杜安年十岁名称乡里至十五入太学号曰：神童。
    朱勃年十二能讲诗书尝候马援兄况勃衣方领能矩步辞言娴雅卒为阳令。
    马客卿援子也。幼而岐嶷年六岁能应接诸公专对宾客尝有死罪亡命者来过客卿逃匿不令人知外。若讷而沈敏援甚奇之以为将相器故以客卿字焉及援卒客卿亦夭殁。
    周防年十六仕郡小吏光武巡狩汝南召掾吏试经防尤能诵读拜为守丞。
    任延年十二为诸生学於长安明诗易春秋显名太学学中号为任圣童後为河南太守卒。
    丁鸿年十三从桓荣受欧阳尚书三年而明章句善论难为都讲官至司徒。
    范升少孤依外家居九岁通。《论语》孝经。
    班固年九岁能属文诵诗赋後为聊城令坐事免。
    吴字季英陈留长垣人父恢为南海太守年十二随从到官恢欲杀青简以写经书（青者以火炙简令汗取其渍易书复不蠹谓之杀青谓之汗简）谏曰：今大人逾越五岭远在海滨其俗诚陋然旧多珍怪上为国家所疑下为权戚所望此书。若成则载之兼两昔马援以薏苡兴谤王阳以衣囊徼名嫌疑之间诚先贤所慎也。恢乃止抚其首曰：吴氏世不乏季子矣。（季子谓季札也。）後为大将军梁冀长史。
    张霸年数岁而知孝让虽出入饮食自然合礼乡人称为张曾子七岁通春秋复欲进馀经父母曰：汝小未能也。霸曰：我饶为之故字曰：伯饶後四迁为侍中卒。
    杨终年十三蜀郡人为郡小吏太守奇其才遣诣京师受业习春秋（一云：蜀郡有雷震洪曹终上白以为断狱烦苛所致太守乃令终赋雷电之意而奇之）後为郎中卒杨厚母与前妻子不相安厚年九岁思令和亲乃疾不言不食母知其指瞿然改意恩养加笃徵拜议郎三迁至侍郎。
    虞诩字升卿陈国武平人也。十二能通尚书後辟太尉府旋迁郎中至尚书令。
    谢廉汝南人与河南赵建章年始十二各能通经尚书左雄并奏拜童子郎，於是负书来学集京师知名太学。
