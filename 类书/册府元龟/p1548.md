<!-- { "loadSidebar": true } -->
    咸亨三年正月许雍雒二州人任本部。
    上元三年八月诏桂广交黔等州都督府比来所奏拟士人任官拣择未甚得所宜准旧例至应选补时差内外官位五品以上清正官之使选补仍令御史同往注拟其有应任五品以上官者奏取处分。
    开耀元年四月十一日敕吏部兵部选人渐多及其铨量十放六七既疲於来往。又虚费资粮宜付尚书省集京官九品以上详议崇文馆直学士崔融议曰：今皇家两曹妙选三官备设收其梓杞搴其萧稂其有状犯赃私罪当惩贬者。此等既未合得伏望许同选例限以岁年诸色入流每年参选资品未著技艺未工此亦望所司选例录以选劳。又选人每年长名当至正月半後伏望速加铨简促以程期因其物情亦何疲於来往顺其人欲亦何费於资粮。又所铨简以德行为上功夫次之折衷之方，庶几此道尚书右仆射刘仁轨奏曰：谨详众议条目虽广其大略不越数途多欲使常选之流及负谴之类递立年限如不令赴集便是壅自新之路塞取俊之门或请增置具僚广授官之数加习艺业峻入仕之科亦恐非宏奖之通规乖省员之茂躅徒云：变更实恐纷扰但平日久人物滋殖解巾从事抑有多人顷岁以来据员多阙临时虽有权摄终是不能总备望请尚书侍郎依员补足高班毕品准试分铨则留放速了限速则公私无滞应选者暂集远近无聚粮之劳合退者早归京师无索米之弊既循旧轨。且顺人情如更有不便随事革其殿负及初选其选践自知未合得官等色情愿不集即同选劳曹司商量久长安稳融。又议选事曰：关外诸州道理迢递河雒之邑天地之中伏望诏东西二曹两都分简留放既毕同赴京师则天天册万岁元年十月二十二日敕品藻人物铨综士流委之选曹责成斯在。且人无求备用匪一途理宜才地并轮辕兼采或收其履历或取其学行糊名考判立格注官既乖委任之方颇异铨衡之术朕厉精思化仄席求贤必使草泽无遗方圆曲尽改弦易调革故鼎新载想缉熙之崇式伫清通之效其尝选人自今以後宜委所司依常例铨注其糊名入试及令学士考判宜停。
    万岁通天元年八月制文武官加阶应入五品者并须出身历十二考以上无私犯进阶之时见居六品官及七品以上清官者其应入三品者取出身二十五考以上亦无私犯进阶之时见居四品官者自外纵计阶应入并不在进限如有奇材异术别效殊功者不拘此例。
    神功元年十月敕选司抑塞者不须请不理状任经御史台论告不得取於馀司喧诉有凌突选司非理喧悖者注簿量殿尤甚者仍於省门集选人决三十仍殿五六选其年闰十月二十五日敕八寺丞九寺主簿三监丞簿城门符宝郎通事舍人大理司直评事左右卫千牛卫金吾卫左右率府羽林卫长史直长太子通事舍人亲王掾属判司参军京兆河南太守判司赤丞簿尉御史台主簿校书正字詹事主簿协律奉礼太祝等出身入仕既有殊途望秩常班须从甄异其有从流外及视品官出身者不得任前件官其中书主书门下录事尚书都事七品官中亦为要一例不许颇乖劝奖其考词有清景行吏用文理者选日拣择取历十六年以上者听量拟左右金吾长史及寺监丞。
    圣历元年二月二十二日敕选人无故三试三注唱不到者不在铨试重注之例其过门下三引不过者亦不在更注之限其日。又敕文武选人简日历不获者宜牒中书门下为简如。又不获。若在曹有官甲前後相衔可明者亦听为叙。
    三年正月三十日敕监察御史左右拾遗赤县尉主簿大理评事两畿县丞主簿尉经三任以上及内外官经三任十考以上不改旧品者选叙日各听量隔品处分馀官必须以次授任不得超越。
    大足元年正月十五日敕选人应留不须要论考第。若诸事相似即先书上考必书判辽落。又无善状者虽带上考亦宜量放。
    七月二十九日敕桂广泉建连贺福韶等州县既是好处所有阙官宜依选例省补。
    中宗神龙元年李峤韦嗣立同居选部多引用权势求取声望因请置员外官一千馀员繇是侥亻幸者趋进其员外官悉恃形势与正官争事百司纷竞至有相殴击者及峤复入相乃深悟其失。又见朝野喧议乃上疏曰：自宝命中兴鸿恩溥及唯以爵赏为惠不择才能任官授级加阶朝廷多改正阙不足加以员外非复求贤助理多是为人择官接武随肩填曹溢府无益政化虚请俸禄在京则府库之殚竭在外则黎庶被其侵渔伏愿徵惜班荣稍减除授使匪服之议不兴於圣朝能官之谣复光於曩载疏奏上乃诏减员外官不令务也。
    ●卷六百三十
    ○铨选部　条制第二
    唐玄宗开元二年三月敕诸色出身人铨试讫应常选者常年色各为一甲团奏给告牒过百人以上分不满五人附入甲其月二十八日敕繁剧司阙官有灼然要籍者听牒选司於应得官人内据材用资历相当者先补拟。
    五月诏曰：今岁诸州多非善轨爰及京师每劳转运员外等官人数倍广禄俸之辈何以克周诸色员外试简校官除皇亲诸亲及五品以上并战阵要籍内侍省以外一切扌停至冬放选量状迹书判与正员外官其未经考者先与处分仍不拘选格听集自今以後除战功以外非别敕不得辄注拟员外等官十一月诏曰：新丰县官及温泉监官经两度祗承者与一中上考。
    三年正月五日敕内外官考未满所司预补替名守阙特宜禁断纵後有阙所繇不得令上。
    六月八日敕吏部铨委任尤重比虽守职务在循常既限之以选劳或失之於求士宜选日用擢一二十人不须限以资次。
    四年四月诏曰：选人既多比铨注过谢了皆不及考遂使每一年选即虚破一年阙在於公私俱不利便自今以後官人初上年宜听通计年以来满二百日者许其成考仍准零考例至来年考时并校永为常式。
    六月十九日敕六品以下官令所司补授其员外郎御史并馀供奉宜进名敕授。
    七月敕如闻黔州管内州县官员多阙吏部补人多不肯去成官官以後或假解或从正考满得资更别参选自馀管蛮僚州大率亦皆如此宜令所司於诸色选人内即召补并驰驿发遣至州令都府勘到日申所司如迟违牒管内都督御史六十日追毁告身更不须与官。
    九月十二日敕诸色选人纳纸保候五日内其保识官各加当司具名品并所在人州贯头御都为一牒报选司。若有伪滥先用阙然後准式处分。
    十二月诏曰：比来两畿县令经一两考即改其行苟。且罕在政要百姓弊於迎送典吏因而隐欺自今以後皆令四考满满日听依京官例选仍不得取续於前劳。
    六年二月诏曰：我国家敦朴质断浮艳礼乐诗书是宏文德绮罗珠翠深格弊风必使情见於词不用言深於行比来选人试判举人对策剖析案牍敷陈奏议多不切事宜广张华饰何大雅之不足而小能之是自今以後不得更然。
    八月诏曰：明经进阶虽著於甲令儒道敦俗宜申於旧章其选人有能仕优则学所业不废者当在甄收以示劝奖其能旧经外更业者准初出身例加阶是月敕岭南及黔中参选人曹如文解每限五月三十日到省八月三十日内简勘使了选使及选人限十月三十日到选所正月三十日内铨注使毕其岭南选补使宜移桂州安置。
    九月二十七日敕应南州每府同一解岭北州及黔府管内州每州同一解各令所管勘责出身繇历选数考课优劳等级作簿书先申省省司勘应选人曹名考等一事以上明造历予选使与本司对勘定讫便结阶定品署印牒付选使其每至选时皆须先定所拟官使司团奏後所司理覆同但凭进画应给签告所司为写限使奏敕到六十日内写了差专使送付黔桂等州州司送本州府分付。
    九年十月敕如闻朝官子弟未曾经历即坐要司及京畿并州县理人官或侍郎受财遨游怠惰或恣行决罚妄作奸非刑宪不可偏矜父兄莫能训导苟舀於法良轸於怀宜令本司及州府长官按实验察有此色并少年未谙时事可移与闲慢官。
    十一年四月十五日敕要官儿子少年未经事者不得作县官亲民。
    十二年三月诏曰：文武选人十月下解既逼铨注勘简难周不能自亲并委猾吏恣成奸滥为蠹尤深自今以後兵吏两司专定员外两人判南曹事每年选毕起五月一日所是文状即预勘责关简判南曹官亲自就覆每包攒作簿书对本司长官连署印记不得委其胥吏勘责毕各具人数奏闻其判南曹官所司郎进名朕自简择以陈希烈席豫判吏部南曹刘同升源复判兵部南曹。
    其年太子左庶子吴兢上表谏曰：臣闻易称君子思不出其位言各止其所不侵官也。此实百王准的伏见敕旨敕刑部尚书韦抗等十人分掌吏部铨选及试判将毕遽召入禁中决定虽有吏部尚书及侍郎皆不得参其事议者皆以陛下曲受谗言不信於有司。然则居上临人之道经邦纬俗之规必在推诚方能感物抑。又闻欲用天下之智力者莫。若使天下信之也。故汉光武置赤心於人腹良有旨哉！昔魏明帝尝卒至尚书省尚书令陈矫跪问曰：陛下欲何之帝曰：欲按下省司文簿矫曰：此自臣之职分非陛下所宜临。若臣不称职则宜就黜退陛下宜即还宫帝惭回车而反。又陈平邴吉者汉家之宰相耳尚不对钱之数不问斗死之人故知自天子至于卿士守其职分而不可辄有侵越也。况我大唐万乘之君卓绝千古之上岂得下行选曹之事顿取怪於朝野乎！凡是选人书判并请委之有司仍停此十铨分选依旧以三铨为定。
    十四年十一月二十五日敕比来所拟注官多不慎择，或以资授或未才宜令吏部每年先於选人内精加简试灼然明闲法理者留拟其评事以上仍令大理长官相加简择并不得授非其人。
    十五年九月敕今年吏部选人宜依例糊名试判临时考等第奏闻。
    十六年五月十日敕诸蕃应授内外文武官及留宿卫长上者共为一甲其放还蕃者别为一甲仍具形状年几同为一奏。
    十七年三月制曰：边远判官多有老弱宜令吏部每年於选人内拣择︹堪边任者随阙补受秩满量减三两选与留仍加优奖。
    是日制曰：诸州都督刺史上佐等官员阙非安稳者所授官在任经一考以上宜量与改转。
    十八年四月侍中裴光庭以选人既广常限或有出身二十馀年而不获禄者复作循资格定为限域凡官罢满以。若干选而集各有差等卑官多选高官少迁贤愚一贯必合乎！格者乃得铨授自下上限年蹑级不得逾越久淹不收者皆荷之谓之圣书虽小有常规而求材之方失矣。（此起於後魏崔亮停年之制也。）其有异才高行听擢不次然有其制而无其事有司但守文奉式循欲压例而已。
    五月十一日敕附甲授官无阙者却牒中书门下改拟。
    十九年四月二十六日敕应授官校考叙功累勋有失者门下省详覆有凭即为改注。
    十二月制曰：设官分职本资共理无隔中外更递出入比者考官计年除改缘其任久量与迁移遂长侥求争次入考所司情故公然遣来。若更因循有损风化今年考使事了并勒还州必政理著闻当别有处分其年齿衰暮疾绵积无别亻替违者宜听致仕。
