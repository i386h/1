<!-- { "loadSidebar": true } -->
    愍帝应顺元年正月乙亥契丹遣都督没辣干来朝献马四百驼十羊二千先是遣供奉官西方入契丹复命故有是献。
    末帝清泰三年八月戊午契丹遣使梅里来朝其年契丹遣使银折梅里入朝。
    晋高祖即位於晋阳改号天福元年车驾将入雒闰十一月甲戌契丹主举酒言於帝曰：余远来赴义大事已成皇帝顷赴京都今已令大相温勒兵相送至於河梁要过河者即多少任意余亦。且在此州俟京雒已定便当北辕执手相泣久不能别脱白貂裘以衣帝赠马二十匹战马一千二百匹仍诫曰：子子孙孙各无相忘焉。
    二年二月契丹太子解里舍利梅老等到阙见。
    四月契丹宫苑使李可与到阙见。
    三年八月戊寅以左仆射刘句为契丹册礼使左散骑常侍韦动为副使给事中卢重册契丹太后使赠赐帛器皿有差。
    九月庚申契丹使廷信押按各马往雒京般取後唐公主丙寅赵延寿进马二匹谢恩放燕国长公主归幽州。
    十一月契丹遣梅里赍书到阙贺范延光归明其月戊寅契丹命使以宝册上帝徽号曰：英武明义左右金吾六军仪仗兵部法物太常鼓吹殿中省扇等并出城迎引至崇元殿前陈列帝受徽号毕御殿受百官贺。
    四年十月契丹使近臣崔廷勋领兵交戍於丘之北帝遣中官李威以吴赴上酹遣而劳之。
    十一月戊子契丹遣遥折来使因聘吴越。
    五年四月甲子契丹使兴化王来聘。
    十一月契丹使舍利来聘致马百匹及玉鞍狐裘等其年回纥可汗仁美遣使贡良马白玉谢册命也。
    六年四月己未契丹使述括来聘。
    七月壬戌泾州奏西凉府留後李文谦今年二月四日闭宅门自焚遣元入西凉府译语官杨行实与来人赍三部族蕃书进之。
    八月蕃通事康王六自契丹回复遣使焉。
    六年九月遣供奉官李延业以时果送於契丹。
    十一月契丹遣使杨通事与供奉官李仁廓同到阙见。
    七年春正月庚午契丹遣使达剌已下三十六人来聘。
    三月乙夕卩朔契丹通事高模翰来聘。
    闰三月遣殿直马延理内班王延斌送樱桃於契丹六月辛酉契丹遣达剌于来聘癸亥遣殿直张延杲使於契丹。
    少帝以天福七年六月乙丑即位八月宣唤契丹王母使舍利共一十二人宴於崇德殿。
    八年汉高祖时为太原节度使奏以太原往例每年差人押送葡萄往契丹今年伏候敕旨有诏罢之高祖曰：此土产常物废而不行必启戎心以生怨也。
    周太祖广顺元年二月丁未左千牛卫将军朱宪使於契丹复命契丹主充欲复遣使骨支伴送朱宪归京师。又贺我登极兼献良马一驷仍达蕃情云：两地通欢近因晋祖议和好之理为远大之谋。
    五月己巳遣左金吾将军姚汉英右神武将军华光裔使於契丹辞各赐袭衣银带绢采三百疋银器五十两契丹入朝使大御赐重锦五疋衣著三百疋银器百两别赐衣著五十疋马价衣著一百五十疋副使赐有差曳刺五人各赐中锦一疋衣著五十疋仍遣供奉官李诵押援兵防送至乐寿。
    八月契丹遣幽州教练使曹继筠护送宰相赵莹丧柩至其家先是开运末虏陷京城莹与冯玉李彦韬俱迁於北塞未几卒至是方归丧柩。
    二年正月泾州史光懿言回纥可汗遣悉里来等四人到州迎接进奉回使。
    十月沙州僧兴赍表辞回纥阻隔回纥世世以中国主为舅朝廷亦以甥呼之沙州陷蕃後有张氏世为州将後唐同光中长史曹义金者遣使朝贡灵武韩洙保荐之乃授沙州刺史充归义军节度使瓜沙等州处置使其後久无贡奉至是遣僧辞其事。
    其月淮南送高丽使陈参等到阙见敕有司赐酒食衣服。
    ●卷九百八十一
    ○外臣部　盟誓
    周官司盟掌盟载之法盖邦国会同之制也。其於四夷则胡人弹骨越人契刂臂与夫中国歃血所繇各异示信一也。若乃要荒之俗凶悍成性置之度外斯为匪人先王，於是羁縻而不绝之也。然而威力有所不及德义有所不怀姑务息民非可黩武繇是申以诅誓质於神明达之以诚心要之以祸福然後边鄙不耸保障以宁倒载干戈而阜安生齿兹亦长辔远御之一术也。至或饬其诈谀临事生变志图剽劫以快匈奴此亦豺狼之常性岂谋之不臧者乎！
    鲁隐公二年春公会戎于潜修惠公之好也。戎请盟公辞秋八月庚辰公及戎盟于唐复修戎好也。（唐鲁地）。
    桓公二年七月公及戎盟于唐修旧好也。
    僖公三十二年四月卫人侵狄秋卫人及狄盟。
    文公八年十月公子遂会伊雒之戎盟于暴。
    哀公十九年秋三夷男女及楚师盟于敖秦昭襄王时板蛮夷居巴郡阆中时有一白虎常从群虎数游秦蜀巴汉之境伤害千馀人昭王乃重募国中有能杀虎者赏邑万家金百镒时有巴郡阆中夷人能作白竹之弩乃登楼射杀白虎昭王嘉之而以其夷人不欲加封乃刻石盟要复夷人顷田不租十妻不算伤人勿论杀人得以赕（他滥切）钱赎死盟曰：秦犯夷输黄龙一双夷犯秦输清酒一锺夷人安之。
    汉宣帝时与呼韩邪单于约束自长城以南天子有之长城以北单于有之有犯塞辄以状闻有降者不得受。
    元帝时遣车骑都尉韩昌光禄大夫张猛送呼韩单于侍子昌猛见单于民众益盛塞下禽兽尽单于足以自卫不畏郅支闻其大臣多劝单于北归者（塞下无禽兽则射猎无所得。又不畏郅支故欲北归旧处）恐北去後难约束（不可更共昌为言要）昌猛即与为盟约曰：自今以来汉与モ奴合为一家世世毋得相诈相攻有窃盗者相报行其诛偿其物（汉人为盗于モ奴匈奴人为盗于汉皆相报告而诛偿）有寇发兵相助汉与モ奴敢先背约者受天不祥令其世世子孙尽如盟昌猛与单于及大臣俱登モ奴诺水东山（诺水即今突厥地诺真水也。）刑白马单于以径路刀金留犁挠酒（径路モ奴宝刀也。金契金也。留犁饣卞属也。挠呼高切和也。搅也。契金着酒中挠搅饮之）以老上单于所破月氏王头为饮器者共饮血盟（昌猛还奏事公卿议者以为单于保塞为藩虽欲北去犹不能为危害昌猛擅以汉国世世子孙与夷狄诅盟令单于得以恶言上告于天羞国家伤威重不可行宜遣使往告祠天与解盟昌猛奉使无状罪至不道帝薄其过有诏昌猛以赎论勿解盟）平帝时西域车师後王句姑（句音钩）去胡来王唐兜（为其去胡而来降汉故以为王号）降モ奴诏令单于执还使中郎将王萌待西域恶都奴界上逆受（恶都奴西域之谷名也。逆受逆而受之）单于遣使送到国因请其罪使者以闻有诏不听（不免其罪）会西域诸国王斩以示之乃造设四条（更新为此制也。）中国人亡入モ奴者乌孙亡降モ奴者西域诸国佩中国印绶降モ奴者乌桓降モ奴者皆不得受遣中郎将王骏王昌副校尉甄阜王寻使モ奴班四条与单于杂函封（与玺书同函而封之）付单于令奉行因收故宣帝所为约束封函还。
    宋师子国王刹利摩诃南奉表遣一白衣送牙台像以为信誓（史缺年月）。
    唐高祖武德七年八月颉利突利二可汗举国入寇道自原州连营南上太宗时为秦王受诏北讨与虏遇於豳州鬼徒震骇因而请和太宗许之结盟而去（又云：突利武德初深自结太宗亦以恩抚之结为兄弟与盟而去）。
    太宗以武德九年八月即位是月辛巳突厥寇高陵癸未帝幸渭水之上与颉利隔津而语责其负约颉利请和诏许之乙酉幸城西刑白马与颉利同盟于便桥之上突厥引兵而退。
    高宗麟德二年八月开府仪同三司新罗王金法敏熊津都尉扶馀隆盟于百济之熊津城初百济自扶馀璋与高丽连和屡侵新罗之地新罗遣使入朝求救相望於路及苏定方既平百济军回馀众。又叛镇守使刘仁轨仁愿等经略数年渐平之诏扶馀隆归抚馀众及令与新罗和好至是刑白马而盟先祀神祗及川谷之神而後软血其盟文曰：往者百济先王迷於顺逆不敦邻好不睦亲姻结高丽交通倭国共为残暴侵削新罗剽邑屠城略无宁岁天子悯一物之失所怜百姓之无辜频命行人遣其和好负险恃远侮慢天经皇赫斯怒恭行吊伐旌旗所指一戎大定固可潴宫污宅作诫来裔塞源拔本垂训後昆然怀柔伐叛前王之令典兴亡继绝往哲之通规事必师古传诸曩册故立前百济太子司稼正卿扶馀隆为熊津都督守其祭祀保其桑梓依倚新罗长为与国各除宿憾结好和亲恭承诏命永为藩服仍遣使人右威卫将军鲁城县公刘仁愿亲临劝谕具宣成旨约之以婚姻申之以盟誓刑牲软血共敦终始分灾恤患恩。若兄弟祗奉纶言不敢失坠既盟之後共保岁寒。若有背盟二三其德兴兵动众侵犯边陲明神监之百殃是降子孙不育社稷无守祀磨灭罔有遗馀故作金书铁券藏之宗庙子孙万代无敢违犯神之听之是享是福刘仁轨之辞也。歃讫埋书牲币於坛之壬地藏其书於新罗之庙，於是仁轨领新罗百济眈罗倭人四国使浮海西还以赴太山之下。
    玄宗开元二年五月吐蕃宰相坌达延献书于宰臣曰：两国地界事资蚤定界定之後然後立盟书大夫解琬昔在安西界望使会于河源相与展议蕃之愿也。帝闻之命左散骑常侍解琬使於河源宰臣魏知古姚崇卢怀慎等致书报达延曰：承屯聚兵马初不知者颇亦为疑但以彼国君臣素敦信义况立盟誓。又结婚姻悠悠之谈复何足信。若见利忘义破亲负约神道不远何以逃殃自见来书果符意揣两国和好百姓安宁永绝边患，岂非好事所论分界先有盟书今奉敕令左散骑常侍解琬往河源与公平章解琬国之重臣素有德行言无二诺众所共推昔尝充使西安备谙彼之境土今遣将命实惟命焉琬既行敕琬赍神龙二年吐蕃誓文与达延定界（臣钦。若等曰：神龙二年盟誓事史缺）。
    六月吐蕃使其宰相尚钦藏及御史名悉猎来献盟书帝御承天门楼命有司引见置酒於内殿享之十一月己酉赐丹书铁券于奚都督乌褐颉利发契丹伊彳建啜。
