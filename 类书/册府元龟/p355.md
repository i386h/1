<!-- { "loadSidebar": true } -->
九年八月以责授阆州刺史权阆为郑州刺史璩宰相文公德舆之子少负名誉籍甚於士大夫间会德舆门生李宗闵为相璩为中书舍人宗闵败璩不自安频密上章自雪党比遂改授阆州及是帝知璩所生母抱病因有是命。
开成元年正月己巳东都留守司徒兼中书令裴度上言前怀州武德县令王赏以失县库子赏所欠纟昏钱库子莫可得狱固难竟河阳节度使温造严刻禁赏三年母老不得侍疾母亡不得服丧理寺执文断疏疑似之间冤滞深久帝方留情刑狱闻之即时诏释赏。
宣宗大中四年正月诏有水旱处宜令州县长吏多方优恤务使安存如有甚不支济仰具事繇闻奏别议处分。
懿宗咸通四年七月朔制曰：安南寇陷之初流人多寄溪洞其安南将吏官彳建走至海门者人数不少宜令宋式李良奂察访人数量事救┰。
哀帝天二年四月诏鳏寡孤独不济者长吏量加赈┰。
後唐庄宗天二年四月即位制曰：应诸道管内有高年逾百岁者便与给复永俾除名自八十至九十者与免一子色役州县不得差徭。
同光元年十月诏应鳏寡独无所告仰者所在各议拯救或有年过八十者免一子从征。
十一月敕左降官均州司马刘岳有母年逾八十近闻身故既鲜兄弟别无骨肉孤魂旅寄谁为盖棺准本朝故事许归终三年丧服阕如未量移即赴贬所明宗天成三年十一月己丑出潜龙宅粟以赈百官长兴二年十二月丁丑帝谓三司使曰：先是两川隔道兵士所有家属常加赡给勿令失所三年七月丙戌诏赐诸军救接有差。
四年九月丁丑范延光奏隔在两川兵士家口自来支给衣粮今缘国计不充欲权停支给帝曰：彼非愿留因事暌阻父子仳离非人情也。不可顿绝支给其间愿归时孟知祥初有全蜀之地乡贯者从之如有子弟许继其父兄本军名粮如无乡里可归无子弟继。且量支一年以是晓谕其家。
汉高祖即位太原至东京谓左右曰：过陈桥见百姓桑枣空有馀折其庐室悉墙垣耳因荒邪因兵邪左右对曰：此契丹犯阙时杜重威宿汉军之所也。上恻然嗟叹曰：重威破国残物一至於此此而不讨是朕养恶蓄奸何以为苍生父母副海内望之心也。左右皆称万岁。
周太祖广顺元年八月契丹瀛莫幽州界大水饥馑流散襁负而归者不可胜计比界州县亦不祖愍之诏沿边州郡安衄流民仍口给斗粟前後继至数十万口。
三年正月庚午莱州刺史叶仁鲁犯赃法等断处死赐自尽将死太祖遣中使赐酒食宣曰：汝自刑宪国法如此尔有老母当遣存恤耳仁鲁感恩泣下寻死之。
显德元年正月赦天下年高残疾鳏寡孤独所属官吏务行存恤。
●卷一百四十八
○帝王部　知子知臣知子
夫帝王者渊默而神清明在躬精鉴外融灵机内有所烛视合。若符契况乃父子之际天性之亲故可以察其诚心显其微隐则有鉴乃伟量可付大事宜承天位能继绪业精断之下无所差焉。若乃尧废丹朱周舍伯邑戒吴濞之必反鉴蜀秀之终恶帝王之识不其明欤所谓知臣莫。若君知子莫。若父在於斯矣。
尧曰：畴咨。若时登庸（畴谁庸用也。谁能顺是事将登用之）放齐曰：裔子朱启明帝曰：吁へ讼齐臣名裔国子爵朱名启开也。吁疑怪之辞言不忠信为へ。又好争讼可乎！言不可也。）一说尧知子朱之不肖不足授天下，於是乃权授舜授舜则天下得其利而丹朱病授丹朱则天下病而丹朱得其利尧曰：终不以天下之病而利一人乃卒授舜。
舜子商均亦不肖舜乃豫荐禹於天遂禅禹。
周文王为西伯舍伯邑考而立武王。
汉高祖十二年封兄仲之子沛侯濞为吴王已拜受印帝召濞相之曰：若状有反相（。若汝也。）独悔业已拜（独悔者心自怀悔不以语人也。既以封拜为事臣下知故不改）因拊其背曰：汉後五十年东南有乱岂。若邪然天下同姓一家慎无反濞顿首曰：不敢景帝立濞果反。
宣帝时元帝为太子尝侍燕从容言陛下持刑太深宜用儒生帝作色曰：汉家自有制度本以霸之奈何纯任德教用周政乎！。且俗儒不达时宜好是古非今使人眩於名实不知所守何足委任乃叹曰：乱我家者太子也。
後汉章帝时和帝为皇子自岐嶷至於总角孝顺聪明宽和笃仁帝曰：是深珍之以为宜承天位。
魏太祖时文帝子明帝生而有岐嶷之姿帝异之曰：我基於尔三世矣。每朝宴会同与侍中近臣并列帷幄。
晋宣帝为魏太傅时将诛菖爽其深谋秘策独与景帝潜画文帝弗之知也。将发夕乃告之既觇之景帝寝如常文帝不能安席晨会司马门镇静内外置阵甚整宣帝曰：此子竟可也。
後魏道武时太武以皇孙生於东宫体貌瑰异道武奇而悦之曰：成吾业者必此子也。
太武时北巡文成以皇孙从在後逢虏帅桎一奴欲加其罚文成谓之曰：如今遭我汝宜释之帅奉命解缚太武闻之曰：此儿虽小欲以天子自处意奇之。
後周太祖兄子护魏普泰初始自晋阳至平凉时年十七太祖诸子并幼遂委护以家务内外不严而肃太祖尝叹曰：此儿志度类我及太祖西巡至牵屯山遇疾驰驿召诏护至泾州见太祖太祖疾已绵笃谓护曰：吾形容。若此，必是不济诸子幼小寇贼未宁天下之事属之於汝宜勉力以成吾志护涕泣奉命时嗣子冲弱寇贼在近人情不安护纲纪内外抚循文武，於是众心乃定先是太祖尝云：我得胡力当时莫晓其旨至是人以护字当之。
武帝太祖第四子也。幼而孝敬聪敏有器质太祖异之曰：成吾志者必此儿也。
齐炀王宪太祖第五子太祖尝赐诸子良马唯其所择宪独取者太祖问之对曰：此马色类既殊或多骏逸。若从军征伐牧圉易分太祖喜曰：此儿知识不凡当成重器後从猎陇上经官马牧太祖每见马辄曰：此我儿马也。因令左右取以赐之。
隋高祖第四子秀有胆气容貌瑰伟美须髯多武艺甚为朝臣所惮帝每谓文献皇后曰：秀必以恶终我在当无虑至兄弟必反秀初镇蜀兵部侍郎元衡使於蜀秀深结於衡以左右为请衡既还京师请益左右帝不许大将军刘哙之讨西爨也。高祖令上开府杨武通将兵继进秀使嬖人万智光为武通行军司马帝以秀任非其人谴责之因谓群臣曰：坏我法者必在子孙乎！譬如猛兽物不能害反为毛间虫之所损食耳，於是遂分秀所统。
唐高祖初为唐公太宗既举义师高祖知其英略入神军机大事皆令所司谘决因从容谓太宗曰：汝功业既重成事之後天下繇汝致之吾当以尔为太子太宗拜谢。且固辞。
太宗贞观十八年四月己酉御两仪殿高宗时为皇太子侍侧太宗谓侍臣曰：太子志行性度外人颇亦知否司徒长孙无忌曰：古人云：桃李不言下自成蹊殿下仁孝自然德义高远四海之内莫不闻知太宗曰：朕如某年（某高宗名）性颇不依节度某自幼岁便怀宽厚生男如狼犹恐其冀其年龄转壮或自不同今日无忌曰：陛下雄武冠时诚拨乱之才殿下仁爱自天乃守文之德所向虽别而各当其分此上天所授以养苍生者也。是年十一月乙酉日南至皇太子王公以下展贺於贞观殿太宗曰：朕一二年中始见太子拜贺太子宗社之本四海所系而某天资仁孝内外倾服朕之此举无愧於神人也。
後唐太祖以龙纪元年讨孟方立於邢州旋师于路因较猎於三垂岗有玄宗原庙太祖於祠前置酒乐作伶人奏百年歌至於衰老之际声调凄苦太祖引满捋须指庄宗曰：《老子》壮心未已二十年後此郎子必战於此及夹城之役果符是言时庄宗才五岁及太祖有疾召监军使张承业大将吴珙谓曰：吾尝爱此子志气远大可付後事。
周太祖微时世宗事之以孝谨闻太祖尝谓人曰：此吾家之宝也。
○帝王部　知臣
《书》曰：知人则哲惟帝其难之非夫躬徇齐之美蕴聪明之德英识卓越伟量疏达旌别淑慝而无所凝滞选任贤能而其位量。又曷能屏斥巧佞黜放奸宄使疲软罢去而羁孤并进者乎！自帝尧钦明擅如神之誉汉高善任载良史之说由是之後以智而处民上者或畴咨俊并居左右或简拔豪英委之经略揣摩其志辄申之保任扬摧其器质形於品藻用能事功於一代树风声於来裔蔼然佳话斯可述焉。
帝尧曰：畴咨。若时登庸（畴谁庸用也。谁能咸熙庶绩顺我事者将登庸也。）放齐曰：裔子朱启吁へ讼可乎！（放齐臣名裔国子爵朱名启开也。吁疑怪之辞言不忠信为へ人好争讼可乎！言不可帝曰：畴咨。若予采（采事也。复求谁能顺我事者）兜曰：都共工方鸠亻孱功（兜臣名都叹美之辞工官称鸠聚亻孱见也。叹共工能方方聚见其功）帝曰：吁静言庸违象恭滔天（静谋滔漫也。言共自为谋言起用行事而背违之貌象恭敬而心傲狠。若漫天言不可用）帝曰：咨（四岳即羲和之四分长四岳之诸侯故称焉）四岳（汤汤流貌洪大割害也。言大水方。且为害）汤汤洪水方割（荡言水奔突有所涤除怀）荡荡怀山襄陵浩浩滔天（包襄上也。包山上陵浩浩盛大。若漫天）下民咨有能俾（俾使治也。言民咨嗟忧愁病水困苦故问四岳有能治者将使之）佥曰：於鲧哉！（皆也。鲧崇伯之名朝臣举之）帝曰：吁弗哉！方命圮族（凡言吁者皆非帝意弗戾圮毁族类也。鲧性狠戾好此方名命而行事辄毁败善类）岳曰：异哉！试可乃已（异己也。退也。言馀人尽己唯鲧试无成乃退）帝曰：往钦哉！（帝敕鲧往治水命使敬其事尧知其性狠戾圮族未明其所能而据众可试故用之）九载绩用弗成（载年也。三考九年功用不成则放退之）。
汉高祖五年置酒雒阳南宫帝曰：通侯诸将毋敢隐朕皆言其情吾所以有天下者何项氏之所以失天下者何高起王陵对曰：（汉帝年纪高帝时有信平侯陵都武侯起魏相奏高帝时奏事有臣陵臣起）陛下而侮人项羽仁而敬人然陛下使人攻城略地所降下者因以与之天下同利也。项羽妒贤嫉能有功之贤者疑之战胜而不与人功得地而不与人利此其所以失天也。帝曰：公知其一未知其二夫运筹帷幄之中决胜千里之外吾不如子房填（填与镇同）国家抚百姓给饷饣鬼不绝粮道吾不如萧何连百万之众战必胜必取吾不如韩信三者皆人杰吾能用之此吾所以取天下也。项羽有一范增而不能用此所以为我禽也。群臣悦服。
陈平因魏无知求见汉王汉王召入是时万石君石奋为中消受平受平谒平等十人俱赐进食就舍矣。平曰：臣为事来所言不可以过今日，於是汉王与语而说之问曰：子居楚何官平曰：为都尉是日拜平为都尉使参乘典护军诸将尽ん（ん嚣而议也。）曰：大王一日得楚之亡卒未知高下即与共载使监护长者汉王闻之愈益幸平。
周勃为人木强敦厚（木谓质朴）高帝谓可属大事（属委也。）高帝疾病吕后问曰：陛下百岁後萧相国既亡谁令代之帝曰：曹参可问其次曰：王陵可然少戆陈平可以助之陈平智有馀然难独任周勃重厚少文然安刘氏者必勃也。可令为太尉吕后复问其次帝曰：此後亦非乃所知也。及吕后听朝诸吕将危刘氏勃平等诛之。
惠帝时相国萧何病帝自临视何疾因问曰：君即百岁後谁可代君对曰：知臣莫。若主帝曰：曹参何如何顿首曰：帝得之矣。何死不恨矣。
