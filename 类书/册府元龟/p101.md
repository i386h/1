<!-- { "loadSidebar": true } -->
二年四月右谏议大夫梁文矩奏上年平蜀以来军人将到西川人口甚多骨肉阻隔恐伤和气请许收认帝仁慈素深因文矩之奏河南北旧因兵火虏隔者再令条理并从识认。
三年六月诏内园鹿七头命放於深山。
闰八月敕古之治民者劝赏而畏刑恤民而不倦赏以春夏刑以秋冬是以将赏为之加膳此以知其赏劝世将刑为之不举此以知其刑惩世唯赏以春夏刑以秋冬见圣哲之用心合天地而行事今朕以切於禁暴乐在劝能其或秋後有功不可待冰泮而行赏春时有罪不可俟霜降而加刑渐向太平方行古道况赏不愆典则立功者转多刑不滥施则犯法者渐少其在京或遇行极法日宜不举乐朕减常膳诸州使遇行极法日示禁声乐。
四年八月癸卯考功员外郎郭正封奏中兴平定之初自数十年离乱编民或为兵士所掠没为奴婢者既无特敕革无复从良遂令骨肉流离有伤王化敕旨晓谕天下诸军所掠生口有主识认并勒放归长兴二年四月丙申前濮州录事参军崔琮献时务诸道狱囚恐不依法考掠，或不胜致毙翻以病闻请置病囚院兼加医药中书覆云：有罪当刑仰天无恨无病致毙没地有冤燃死灰而必在致仁照覆盆而须资异鉴书著钦哉！之旨礼标亻刑也。之文固彰善於泣辜更推恩於扇所请置病囚院望依仍委随处长吏专切经心或有病囚当时差医人诊候治疗後据所犯轻重决断如敢故违致病负屈身亡本属官吏并加严断兼每及夏至五日一度差人洗刷枷匣九月辛亥诏五坊见在鹰隼之类并可就山林解放今後不许进献。
三年五月癸未敕春夏之交长育是务眷彼含灵之类方资亭育之功先有条流解放弹鹰隼自此凡罗网射止并诸弋猎之具比至冬初并宜止绝如有违犯仰随处官吏便科违诏之罪起今後每年至于二月初便依此敕晓示中外盖循旧制重布新规宣谕万邦永为常式。
四年七月乙未帝於广寿殿对回鹘使都叔李未等二十二人进白鹘一联敕礼宾使解纟放之山林。
八月帝受尊号毕制曰：诸道凡无主丘墓自兵革以来经发掘者宜令观察使刺史差人量事掩瘗。
末帝清泰元年九月庚戌诏曰：朱弘昭冯ど孟汉琼康义诚王思同乐彦稠等朕志切行仁情唯念旧虽颠覆自贻其伊戚而愍伤犹轸於予怀宜降特恩许其归葬其亲属骨肉及元随职员并放逐便所在不得恐动。
晋高祖天福元年十一月即位赦曰：恩推掩骼义显烛幽允谐远迩之心冀叶阴阳之序应自举义以来或有因事抵法之人及九月十四日後杀戮贼寇所在暴露骸骨未有骨肉收认无主者委逐处长吏指挥埋瘗。
二年四月丁亥制当罪即决式明常典既往可悯宜示深仁魏清泰中臣寮内有从珂诛戮者并许收瘗五月己卯敕大社内先收掌唐朝罪人首级等王业肇兴德音屡降念兹既往属我维新宜弘掩骼之仁以广烛幽之德其大社内应收掌唐朝罪人首级并许骨肉或亲旧寮属收葬其丧葬仪注聊备饰终不得过制仍付所司。
八月诏兵兴以来边疆多事或因虏掠或偶滞留岁序迁移家乡迢递宜令收赎俾遂归还应自梁朝後唐以来前後奉使及北京沿边管界虏掠往向北人口宜令官给钱物差使赍持任彼一一收赎放归本家是月大理正韩保裔上言其略云：伏请天下狴牢特颁恻悯抱沉疴者宜加药饵无骨肉者勿使饥寒庶礻卑解网之仁用补泣辜之德者敕方枉狴牢。又萦疾疹在典刑之自别顾医药以何妨实可施行足彰仁悯宜下刑部大理寺御史台及三京诸道州府或有系囚染患者并令逐处医博士及军医看候於公廨钱内量支药价或事轻者仍许人看候所有罪犯合据杖责仍候疾损日科决。
三年正月诏命供奉官张殷祚往魏博管内收藏暴露骸骨。
八月敕魏府城下自去岁屯军以来管界坟墓多经掘虽已曾差使勾当收掩今更遣太仆卿邢德昭祭奠其科例宜令度支给付。
十月戊戌赦曰：仁及枯骨泽漏重泉眷哲后之芳踪乃有国之令典魏府管内军兵已来坟墓所毁无主者委逐处官吏指挥随事整祭奠仍仰官中给支四年七月甲子敕符彦饶张继祚娄英尹晖等皆受国恩悉亏臣节孽非天作实自贻寻正典刑屡迁岁月宜示烛幽之道用推掩骼之仁宜令近亲任便收葬。
五年七月乙丑福建郑元弼以下三百五十人放还故土。
六年四月丙申诏显义指挥使刘康部下兵百人放还淮海即安州所俘也。
少帝开运三年二月诏自冬徂春稍愆雨雪掩骼埋必契阴灵将召纯和宜藏暴露宜令所在长吏依此掩藏仍付所司。
周太祖广顺元年正月敕含幽育明哲后法之而致理掩骼埋贤主著之为令猷今宝祚维新玑在御踵姬周之至德体虞舜之深仁属三灵改卜之秋当五兵销偃之际或坟茔无主幽穸毁发於襄攵或战阵亡身遗骸暴露於原野旅魂无言念堪叹应天下州府管界内有坟墓被开发者无人为主本界官吏量与掩闭勿令漏露或战场郊野有暴骸露骨亦仰收拾埋瘗以闻。
四月沿淮州镇上年淮南饥民过来籴物从前通商未敢止绝诏曰：淮南虽是殊邦未通中国近闻歉食深所轸怀天灾流行分野代有苟或闭籴是岂爱人彼之生灵与此何异宜申恻隐用济饣侯粮宜令沿淮州县渡口镇铺不得止淮南人籴易是时淮甸累年灾旱流民度淮就食者万计不令止籴其後淮南立仓籴我粟畜之商贾利其善价以舟车辇运太祖闻之许其负担以供养者禁止辇运。又诏唐庄宗明宗晋高祖三处陵寝各有守陵宫人并放逐便如愿在陵所者依旧供给。
世宗显德元年三月亲征河东四月放太原投来义军百姓馀人归本所。
三年四月敕节度应诸道所禁罪人无家人供奉吃食者每日逐人给官米三升。
四年正月降下寿州赦曰：自用兵以来被虏却骨肉者不计远近并许本家识认官中给物收赎所在不得藏占。
四月放怀恩军士归蜀是军当秦凤之役为王师所俘帝舍之给以衣廪赐号怀恩军至是轸其怀土之意故放之。
●卷四十三
○帝王部　度量
高明博载，天地之所以为大也。；宽仁豁达，帝王之所以为量也。中古已还，典策斯略，暨炎汉而下，肇起潜晦，天资大度，靡事生业，倜傥无挠。放荡不羁，蓄非常之谋；渊乎！叵测，奋拨乱之志。慨然兴叹。驾驭豪杰，恢廓灵府，不凝滞於居处，不耽悦於玩好。开视向背之际，镇宁危惧之时，故令反侧者自安，观听者效顺。巍乎！英，谅非矫饰。及夫仗义抚运，正位域中。然犹罔念旧恶洞绝猜忌优容狂瞽弗形喜愠至於屈法恕物推信柔远拱默致治心逸日休斯圣人范围之理得矣。
汉高祖宽仁爱人意豁如也。常有大度不事家人生产作业常繇咸阳纵观秦皇帝喟然太息曰：：嗟乎！大丈夫当如此矣。帝初为泗水亭长沛令有重客吕公萧何为主吏（主吏功曹）主进（进者会礼之财）令诸大夫曰：进不满千钱坐之堂下（令号令也。）帝素易诸吏（易言轻也。）乃绐为谒曰：贺钱万（绐欺也。）实不持一钱谒入吕公大惊起迎之门引入坐上坐（上坐尊处也。）萧何曰：刘季固多大言少成事帝因狎侮诸客遂坐上坐无所诎（诎慑也。）及为沛公项羽愿与高祖西入关怀王诸老将皆曰：项羽为人悍祸贼（疾也。悍勇也。祸贼者好为祸害而残贼也。）不可遣独沛公素宽大长者卒不许羽而遣沛公。
十二年十二月帝击黥布为流矢所中行道疾甚吕后迎良医医入见帝问医曰：疾可治，於是帝骂之曰：吾以布衣提三尺剑取天下此非天命乎！命在天虽扁鹊何益遂不使治疾赐黄金五十斤罢之。
文帝时吴王诈病不朝赐以几杖群臣袁盎等谏说虽切常假借纳用焉张武等受赂金钱觉更加赏赐以鬼其心。
後汉光武初为萧王围邯郸攻其城诛王郎收文书得吏人与郎交关谤毁者数千章帝不省会诸将军烧之曰：令反侧子自安。
汉寇恂为颍川太守执金吾贾复在汝南部将杀人於颍川恂捕杀之复以为耻後过颍川欲杀恂恂以状闻帝乃徵恂恂至引见时复先在坐欲起相避帝曰：天下未定两虎安得私斗今日朕分之（分犹解也。），於是并坐极欢遂共车同出结友而去。
马援为隗嚣奉书至雒阳引见於宣德殿帝迎笑谓援曰：卿遨游二帝间今见卿使人大惭援顿首辞谢因曰：当今之世非独君择臣也。臣亦择君矣。臣与公孙述同县少相善臣前至蜀述陛戟而後进臣臣今远来陛下何知非刺客奸人简易。若是帝复笑曰：卿非刺客顾说客耳援曰：天下反覆盗名字者不可胜数今见陛下恢廓大度同符高祖乃知帝王自有真也。帝甚壮之援从南幸黎丘转至东海及还以为待诏使大中大夫来歙持节送援西归陇右。
魏太祖少机警有权数而任侠放荡不治行业初为兖州牧以东平毕（谌为）别驾张邈之叛也。邈劫谌母弟妻子太祖谢遣之曰：卿老母在彼或去谌顿首无二心太祖为之流涕既出遂亡归及吕布破谌生得众为谌惧太祖曰：夫人孝於其亲矣，岂不忠於君乎！吾所求也。以为鲁相。又吕布袭刘备取下邳备来奔程昱说太祖曰：观备有雄才而甚得众心终不为人下不如早图之太祖曰：方今收英雄时也。杀一人而失天下之心不可。又蜀关侯为太祖所擒太祖察其无久留之意使张辽问之答曰：吾受刘将军厚恩誓以共死不可背之吾终不留辽欲白太祖恐太祖或杀之不白非事君之道乃叹曰：公君父也。关兄弟耳遂白之太祖曰：事君不忘其本天下义士也。度何时能去辽曰：彼受公恩必立报公而後去也。及关杀颜良太祖知其必去重加赏赐关尽封其所赐拜书告辞而奔先主於袁绍军左右欲追之太祖曰：彼各为其主勿追也。
明帝口吃少言而沉毅好断优礼大臣开容善直虽犯颜谏无所摧戮其人君之量如此之伟也。
晋景帝沉毅多大略宣帝之诛曹爽深谋秘策与帝潜画文帝弗之知也。将发夕乃告之既而使人觇之帝寝如常而文帝不能安席晨会兵司马门镇静内外置阵甚整宣帝曰：此子竟可也。
武帝宽惠仁厚沉深有度量初高阳许允既为文帝所杀允子奇为太常丞帝将有事於太庙朝议以奇受害之门不欲接近左右请出为长吏帝乃追述允夙望称奇之才擢为祠部郎时论称其夷旷因南郊礼毕喟然问司隶校尉刘毅曰：卿以朕方汉何帝也。对曰：桓灵帝曰：吾虽德不及古人犹克己为政。又平吴会混一天下方之桓灵其已甚乎！对曰：桓灵卖官钱入官库陛下卖官钱入私门以此言之殆不如也。帝大笑曰：桓灵之世不闻此言今有直臣故不同也。简文帝少有风仪善容止留心典籍不以居处为意凝尘满席湛如也。尝与桓温及武陵王同载游板桥温处令鸣鼓吹角车驰卒奔欲观其所为大恐求下车帝安然无惧色温由此惮服。
後魏宣武幼有大度喜怒不形於色雅性俭素孝文欲观诸子志向乃大陈宝物任其所取京兆王愉等皆竞取珍玩帝唯取骨如意而已孝文大奇之及庶人恂失德孝文谓彭城王勰曰：吾固知此儿有非常志相今果然矣。
後周太祖少有大度不事家人生业轻财好施以交结贤士大夫为务及为魏丞相能驾驭英豪一见之者咸思用命。
