<!-- { "loadSidebar": true } -->
    颜含为左光禄大夫卒尝遇郭璞璞欲为之筮含曰：年任天位在人修已而天不与者命也。守道而人不知者性也。自有性命无劳筮龟。
    刘忄炎为丹阳尹疾笃百姓欲为之祈祷家人。又请祭神忄炎曰：丘之祷久矣。年三十六卒官。
    郭文旷达不仕元年永昌中大疫文病亦殆王导遗药文曰：命在天不在药也。夭寿长短时也。
    後秦梁国儿於平梁作寿蒙每将妻妾入蒙饮宴酒酣卧灵床而歌时人或讥之国儿不以为意前後征伐屡有大功姚兴以为镇北将军封平舆男年八十馀乃死。
    宋王字景文为中书监领太子太傅扬州刺史明帝疾笃以景文外戚强盛岁晚不为纯臣使谓曰：朕不谓卿有罪然吾不能独死请子先之因手诏曰：与卿周旋欲全卿门户故有此处分敕至之夜景文正与客棋扣函看复还封置局下神色怡然不变方与客棋思行争劫竟敛于内奁毕徐谓客曰：奉敕见赐以死方以敕示客酒至未饮门客焦度在侧怒发酒覆地曰：大丈夫安能坐受死州中文武可数百人足以一奋景文曰：知卿至心。若见念者为我百口计乃默初答敕并谢赠诏酌谓客曰：此酒不可相劝自仰而饮之时年六十追赠开府仪同三司。
    刘π为尚书右仆射中领军後废帝元徽初月犯右执法太白犯上将或劝π解职π曰：吾执心行已无鬼幽明。若才轻望重灾眚必及天道密微避岂得免南齐沈鳞士有高节累徵不起尝以杨王孙皇甫谧深达生死而终制矫俗乃自作终制年八十五卒。
    梁吕僧珍为散骑常侍既病语亲旧曰：吾昔在蒙县热病发黄当时必谓不济主人见语卿有富贵相必当不死应寻自差俄而果愈今已富贵而复发黄所苦与昔正同必不复起矣。竟如其言卒领军府舍人时年五十八。
    夏侯详为湘州刺史州城南临水有峻峰旧老相传云：刺史登此山取被代因是历政莫敢至详於其地起台榭延僚属以表损挹之志。
    陈萧允梁末为太子洗马台城陷出居京口时冠贼纵横百姓波骇衣冠士族四出奔萧允独不行人问其故允答曰：夫性命之道自有常主，岂可逃而获免乎！但患难之事皆生於利苟不求利过何从生方今百姓争欲奋臂而论大功一言而取卿相亦何事於一书生哉！庄周所谓畏影避迹吾弗为也。乃闭门静处并日而食卒免於患。
    後魏胡国珍灵太后之兄也。为中书监仪同三司以宣武景明三年薨先是巫觋言将有凶劝令为厌胜之法国珍拒而不从云：吉凶有定分唯修德以禳之杨椿为太保侍中元颢入雒椿子征东将军昱镇荥阳为颢所擒。又椿弟顺为冀州刺史顺子仲宣正平太守兄子侃弟子遁并从驾河北为颢嫌疑以椿家世显重恐失人望未及加罪时人助其忧怖或有劝携家避祸椿曰：吾内外百口何处逃窜正当坐任运尔。
    高树生假平阳王镇远将军时树生居宅数有赤光紫气之异邻伍惊恐佥谓怪变宅不可居树生曰：何知非善安之自。若未几为北州大都督。
    眭夸高尚不仕或人谓夸曰：吾闻有大才者必居贵仕子何独在桑榆乎！遂著知命论以释之年七十五卒葬日赴会者如市。
    北齐慕容绍宗为开府西魏遣其大将王思政入据[A13C]州以绍宗为南道行台与太尉高岳仪同刘丰围击之堰洧水以灌之时绍宗频有凶梦意每恶之乃私谓左右曰：吾自年二十已还尝有蒜昨来蒜忽然自尽以理推之蒜者也。吾年将尽乎！未几与丰临堰见北有尘气乃入舰同坐暴风从东北来远近晦冥舟缆径向敌城绍宗自度不免遂投水而死时年四十三九军将士莫不悲惋。
    卢叔武为太子詹事右光禄大夫在朝通贵自以年老儿子。又多遂营一大屋曰：歌於斯哭於斯。
    权会为中散大夫有一子聪敏精勤幼有成人之量不幸先亡临送者为其伤会唯一哭而罢时人尚其达命。
    隋杨素为尚书令寝疾素自知名位已极不肯服药亦不将慎每语弟约曰：我岂须臾活耶。
    郎茂字蔚之炀帝亲征辽东以茂为晋阳留守其年常山赞治王文同与茂有隙奏茂朋党附下罔上诏遣纳言苏威御史大夫裴蕴推治之茂素与二人不平因深文巧诋成其罪状帝大怒及其弟司隶别驾楚之皆除名为民徙。且末郡茂怡然任命不以为忧在途作登陇赋以自慰词义可观复附表自陈帝颇悟十年追还京兆。
    唐傅奕为太史令贞观十年遇患未尝请医服药虽究阴阳术数之书不之信尝醉酒而卧蹶然兴曰：吾其死矣。因命笔自作墓志曰：傅奕者青山白人也。因醉死呜呼哀哉！其所为多类此。
    李为司空遇疾高宗及皇太子送药即取服之家中迎召医巫皆不许入子弟固以药进曰：我山东一田夫尔攀附明主滥居富贵位及三台年将八十，岂非命乎！修短，必是有期宁浪就医人求活竟拒而不进。
    贾敦实永淳初为怀州刺史以年老致仕及病笃子孙迎医视之敦实曰：未闻良医而治老也。不肯服药以则天垂拱四年卒时年九十馀。
    魏玄同为纳言赐死於家监刑御史房济谓玄同曰：何不告事冀得召见当自陈诉玄同叹曰：人杀鬼杀有何殊也，岂能为告事人乎！乃就刑。
    穆宁德宗时以秘书监致仕宁通达时命未尝服药吴凑章敬皇后弟贞元中为京兆尹及疾病便不迎召巫医亲故或劝之对曰：吾以孱愚滥承外戚之宠起家便授三品官向四十年更欲何求宜委天任运而已唯御医送药至即服君子以其知命也。卒时年七十一。
    李吉甫为饶州刺史先是州城以频丧四牧废而不居物怪变异郡人信验吉甫至发城门管翦荆榛而居之後人乃安。
    令狐楚为山南西道节度未终之前三日犹赋诗自。若虽有疾诸子进药未尝入口曰：吾之修短吾知之矣。
    李听为宁节度州大厅相传不可葺以至隳坏听到镇取新之卒无他。
    後唐赵凤以末帝清泰初自邢州节度召还授太子太保既而病足不能朝谒疾笃自为著筮卦成投蓍而叹曰：吾家世无五十者而复穷贱吾年五十为将相，岂有遐寿哉！数日而卒。
    李敬义德裕之孙幼随父贬连州後遇赦得还雒阳居平泉别墅自言未冠时为浙东从事遇术人卓道士谓之曰：子自此四十三年方大遇繇是无心仕进後至河东留守判官工部尚书。
    晋崔税父涿为刑部郎中有疾谓亲党曰：死生有命无以医为也。税侍之衣不解带有宾至必拜泣告於门外请方便劝其进药涿终不从。
    王建立镇潞州逾月疾作有大星坠于府署神气不挠召宾介竹岳草遗章陈谏讽之意。
    郑叟隐居嵩山一旦卧病俾弟子召友人罗隐之与李道殷曰：吾将诀矣。弟子曰：先生尝无疾何。若此也。叟曰：屈伸形兆四时之常道也。风蒸燥湿四时之常德也。阴阳流转四时之常气也。井营经合四时之常主也。木之为疾也。瘁火之为疾也。温疠土之为疾也。┲疥金之为疾也。滑水之为疾也。急大化无私弱者罹之居身无身之事，庶几乎！免矣。非神仙而处也。得斯而繇谓之考终命箕子以为福复何恨也。言终而卒年七十四。
    ○总录部　运命
    《老子》曰：命不可变仲尼曰：其如命何故圣人之罕言君子所以安之者也。若夫穷达之数短之运，岂有真宰持之者焉至乃德叶人望才堪世用将遭奇遇而不克享功宣定策忠存官次宜膺显报而不能及形朝廷之叹息增後来之慨慕斯因命与时戾事与愿乖非可以究其所繇者已。
    汉李广与从弟蔡俱为郎事文帝景帝时蔡积功至二千石武帝元朔中为轻车将军从大将军击右贤王有功中率封为乐安侯元狩二年代公孙弘为丞相蔡为人在下中（在下之中）名声出广下远甚然广不得爵邑官不过九卿广之军吏及士卒或取封侯。
    韩安国为御史大夫五年丞相田梦安国行丞相事引堕车蹇（为天子导引而堕车跛蹇也。）帝欲用安国为丞相使使视蹇甚乃更以平棘侯薛泽为丞相安国病免。
    遂其人深中笃行君子官至詹事武帝方欲倚以为相会其病卒。
    王骏为御史大夫六岁病卒翟方进代骏为大夫数月薛宣免遂代为丞相众人为骏恨不得封侯韦安世累历郡守大鸿胪长乐卫尉朝廷称有宰相之器会其病终。
    霍去病子嬗字子侯武帝爱之幸其壮而将之为奉车都尉从封泰山而薨无子国除。
    後汉张堪为渔阳太守光武尝召见诸郡计吏问前後守令能否蜀郡计椽樊显进曰：渔阳太守张堪昔在蜀汉仁以惠下威能讨奸帝闻良久叹息方徵堪会病卒。
    张充司徒从祖父也。少尝与光武同学光武即位求充充已死。
    牟纡以隐居教授门生千人章帝闻而徵之欲以为博士於道物故。
    崔る字亭伯安平人少游太学与班固傅毅齐名尝以典籍为业未遑仕进之事尝作四巡颂以称美汉德辞甚典美章帝雅好文章自见る颂後尝嗟叹之谓侍中窦宪曰：卿宁知崔る乎！对曰：班固数为臣说之然未见也。帝曰：公爱班固而忽崔る此叶公之好龙也。试请见之る因此候宪宪屣履迎门大笑谓る曰：亭伯吾受诏交公，公何得薄哉！遂揖入为上客居无几何帝幸宪第时る在宪所帝闻而欲召见之宪谏以为不宜与白衣会帝悟曰：吾能令る朝夕在傍何必於此欲官之会帝厌世。
    郑安世为未央厩令安帝延光中废太子为济阴王安世与太常桓马太仆来历等共正议谏诤及顺帝立安世已卒追赐钱帛以子亮为郎。
    虞诩为尚书令以公事去官朝廷思其忠复徵之会卒。
    应奉为司隶校尉党事起以疾自退诸公多荐举会病卒。
    魏张承以丞相参军祭酒领赵郡太守太祖将西征徵即顺帝也。承参军事至长安病卒。
    贾洪以儒术知名为白马王相病亡亡时年五十馀时人为之恨仕不至二千石。
    杨阜为武都太守文帝问侍中刘晔等武都太守何如人也。皆称阜有公辅之节未及用会帝厌世。
    吴丁贤字孝连守始平长为人精微洁净门无杂宾大帝深贵待之未及擢用会病卒甚见痛惜。
    顾徽为辅义都尉使曹公还奏称旨拜巴东太守欲大用之会病卒。
    太史慈字子义汉末以孙策有江东乃奔豫章後神亭战败为策所得即署门下督及大帝嗣立遂委南方之事及卒年四十一临亡叹息曰：丈夫生世当带七尺之剑以升天子之阶今所志未从奈何而死乎！权甚悼惜之。
    晋卢浮字子钦子也。起家太子舍人病疽截手遂废朝廷器重之就家以为国子博士迁祭酒秘书监皆不楚王彪初封白马王就（晋诸公赞曰：张华忄专识多闻无物不知浮高朗经忄专自美於华）。
