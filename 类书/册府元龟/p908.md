<!-- { "loadSidebar": true } -->
    鲁肃字子敬为赞军校尉与周瑜拒曹公曹公破走肃即先还大帝请诸将迎肃肃将入阁拜大帝起礼之因谓曰：子敬孤持鞍下马相迎足以显卿未肃趋进曰：未也。众人闻之无不愕然就坐徐举鞭言曰：愿至尊威德加乎！四海总括九州克成帝业更以安车软轮徵始当显耳大帝抚掌欢笑後拜奋武将军初住江陵後下屯陆口威信大行拜汉昌太守偏将军。又从大帝破皖城转横江将军。
    吕蒙字子明为平北都尉领广德长从征黄祖蒙勒前锋亲枭祖都督陈就首将士乘胜进攻其城祖闻就死委城走兵追禽之以蒙为横野中郎将赐钱千万。又周瑜使甘宁前据夷陵曹仁分众围宁蒙乃击曹仁退走遂据南郡抚定荆州还拜偏将军大帝亲征皖引诸将问以计策蒙荐甘宁为升城督督攻在前蒙以精锐继之侵晨进攻蒙手执χ鼓士卒皆腾踊自升食时破之既而张辽至夹石闻城已拔乃退大帝嘉其功即拜庐江太守所得人马皆分与之别赐寻阳屯田六百户官属三十人後曹公大出濡须以蒙为督据前所立蒙置︹弩万张於其上以拒曹公曹公前锋屯未就蒙攻破之曹公引退拜蒙左护军虎威将军鲁肃卒蒙西屯陆口肃军人马万馀尽以属蒙。又拜汉昌太守降关羽之众羽父子俱获荆州遂定以蒙为南郡太守封孱陵侯（大帝於公安大会吕蒙以疾辞大帝笑曰：擒羽之功子明谋也。今功已捷庆赏未行岂邑邑耶乃增给步骑鼓吹敕选虎威将军官属并南郡庐江二郡威仪拜毕还营兵马导从前後鼓吹光耀于路）赐钱一亿黄金五百斤蒙固辞金钱大帝不许封爵未下会蒙疾发大帝时在公安迎至内殿所以治护者万方募封内有能愈蒙疾者赐千金时有针加大帝为之惨欲数见其颜色。又恐劳动常穿壁瞻之见小能下食则喜顾左右言笑不。然则咄夜不能寐病稍瘳为下赦令群臣毕贺後更增笃大帝自临视命道士坛於星辰下为之请命年四十二遂卒於内殿时大帝哀痛甚为之降损蒙未死时所得金宝诸赐尽付府藏敕主者命绝之日皆上还丧事务约大帝闻之益以悲感蒙子霸袭爵与守蒙三百家复田五十顷。
    程普为荡寇将军与周瑜破曹公於乌林。又进攻南郡走曹仁拜礻卑将军领江夏太守治沙羡食四县黄盖为武锋中郎将武陵太守讨平夷蛮及山贼加偏将军。
    韩当为别部司马及孙策东渡从讨三郡迁先登校尉後以中郎将与周瑜等拒破曹公。又与吕蒙袭取南郡迁偏将军领永昌太守宜都之役与陆逊朱然等共攻蜀军於涿乡大破之徙威烈将军封都亭侯。
    蒋钦为西部都尉讨平会稽冶贼吕合秦狼等迁讨越中郎将以经拘昭阳为奉邑。又从大帝征合肥力战有功迁荡寇将军後召还都拜津右护军大帝尝入其堂内叹其在贵守约即敕御府为母作锦被改易帷帐妻妾衣服悉皆锦绣大帝讨关羽钦督水军入沔还道病卒大帝素服举哀以芜湖民二百户田二百顷给妻子子壹封宣城侯。
    周泰为别部司马从大帝讨六县山贼奋激投身卫大帝胆气倍人左右繇泰并能就战贼既散身被二十创是日无泰大帝几危殆补春长後从攻皖及讨江夏还过豫章复补宜春长所在皆食其征赋从讨黄祖有功後与周瑜程普拒曹公於赤壁攻曹仁於南郡荆州平定将兵屯岑曹公出濡须泰复赴击曹公退留督濡须拜平虏将军时朱然徐盛等皆在所部并不伏也。大帝为案行至濡须坞因会诸将大为酣乐大帝自行酒到泰前因命泰解衣大帝手自指其创痕问以所起泰辄记昔战斗处以对毕使复服欢宴极夜其明日遣使者授以御盖（江表傅曰：权敕以己常所用御绩青缣盖赐之坐罢住驾使泰以兵马导从出鸣鼓角作鼓吹）後大帝破关羽欲进图蜀拜泰汉中大守奋威将军封陵阳侯。
    周邵者泰之子也。以骑都尉领兵曹仁出濡须战有功。又从破曹休进位礻卑将军。
    陈武为部司马督五校累有功劳进位偏将军从大帝击合肥战死大帝哀之命以其爱妾殉葬复客二百家。
    陈修武之子也。为别部司马授兵五百人修抚循得意大帝奇之拜为校尉陈表为右部督封都亭侯领新安都尉鄱阳民吴遽等为乱表便越界赴讨遽以破败遂降陆逊拜表偏将军进封都乡侯。
    董袭为扬武都尉鄱阳贼彭龙彭虎等众数万人袭讨之旬日尽平拜威越校尉迁偏将军袭死大帝改服临殡供给甚厚。
    甘宁为西陵太守从大帝攻皖为升城督宁为吏士先卒破获朱光拜折冲将军。
    凌统为别部司马大帝征江夏统为前锋先抟其城，於是大获大帝以统为承烈都尉。又从破皖拜荡寇中郎将後病卒大帝闻之拊床起坐哀不能止使张承为作铭诔二子烈封（二子名）年各数岁大帝内养於宫爱待与诸子同宾客进见呼示之曰：此吾虎子也。及八九岁令葛光教之读书十日一令乘马追录统功封烈亭侯。
    徐盛为别部司马授兵五百人守柴桑长拒黄祖祖子射开门出战大破之大帝以为校尉领芜湖令复讨临成南阿山贼有功徙中郎将督校兵。
    潘璋东郡发干人大帝使召募百馀人遂以为将讨山贼有功署别部司马後迁豫章西安长合肥之役诸将不备璋便驰进兵皆还战大帝甚壮之拜偏将军大帝征关羽璋与朱然断羽走道拜璋振威将军封溧阳侯甘宁卒。又并其军蜀先主出夷陵璋与陆逊并力拒之璋部下斩蜀护军冯习等所杀伤甚众拜平北将军。
    朱治为九真太守行扶义将军割娄繇拳无锡毗陵为奉邑置长吏黄武二年拜安国将军金印紫绶徙封故鄣大帝自历位上将及为侯王治每进见大帝常亲迎执版交拜享宴赠赐恩敬特隆至从行吏皆得奉贽私觌其见异如此大帝尝叹治忧勤王事性俭约虽在富贵车服惟供事大帝优异之自令督军御史典属城文书治领四县租税而已。
    朱然为临川太守大帝授兵一千人会山贼盛起然平讨旬日而定曹公出濡须然备大坞及三关屯拜偏将军。又从讨关羽别与潘璋到临沮禽羽迁昭武将军封西安乡侯。又蜀先主举兵攻宜都然督五千人与陆逊并力拒先主先主遂破走拜征北将军封永安侯後拜车骑将军征。且中魏将李兴等闻然深入断然後道然夜出逆之军以胜反大帝遣使拜然左大司马右军师寝疾二年後渐增笃大帝为减膳夜为不寐中使医药口食之物相望於道然每遣使表疾病消息大帝辄召见口自问讯入赐酒食出送布帛自创业功臣疾病大帝意之所锺吕蒙凌统最重然其次矣。赤乌十二年卒大帝素服举哀为之感恸。
    吕范字子衡为宛陵令讨破丹阳贼还吴迁都督。又从孙策攻祖郎於陵阳太史慈於勇里七县平定拜征虏中郎将及大帝征江夏曹公至赤壁范与周瑜等俱拒破之拜礻卑将军领彭泽太守以彭泽柴桑历阳为奉邑蜀先主诣京见大帝范密请留先主後迁平南将军屯柴桑大帝讨关羽过范馆谓曰：昔早从卿言无此劳也。今当上取之卿为我守建业大帝破羽还都武昌拜范建威将军封宛陵侯领丹阳太守治建业督扶州以下至海转以溧阳怀安宁国为奉邑曹休张辽臧霸等来伐范督徐盛全琮孙韶等以舟师拒休等於洞口迁前将军假节改封南昌侯黄武七年范迁大司马印绶未下疾卒大帝素服举哀而遣使者追赠印绶及还都建业大帝过范墓呼曰：子衡言及涕泣祀以太牢。
    吕据为安军中郎将数讨山贼诸深恶剧地所击皆破随太常潘讨五复有功朱然攻樊据与朱异破城外围还拜偏将军入补马闲右部督迁越骑校尉太元元年大风江水溢流渐淹城门大帝使视水独见据使人取大船以备害大帝嘉之拜荡魏将军朱桓为荡寇校尉桓督领诸将讨丹阳鄱阳山贼皆平定稍迁礻卑将军封新城亭侯後代周泰为濡须督败魏曹仁军於中洲溺死者千馀大帝嘉桓功封嘉兴侯迁奋武将军领彭城相黄龙元年拜前将军领青州牧假节赤乌元年卒大帝赐盐五千斛以周丧事。
    朱异为骑都尉随朱然攻魏樊城建计破其外围还拜偏将军。又破魏庐江太守文钦七屯迁扬武将军骆统为建中郎将大帝以统随陆逊破蜀军於宜都迁偏将军黄武初统与严圭共破魏曹仁军於中洲封新阳亭侯。
    陆逊为海昌屯田都尉并领县事讨鄱阳贼帅尤突拜定威校尉军屯利浦大帝以兄策女配逊数访世务大帝纳其策以为帐下右部督後为偏将军右部督陈关羽可擒之要大帝乃潜军而上使逊与吕蒙为前部至即克公安南郡逊径进领宜都太守拜抚边将军封华亭侯逊遣将军李异等攻蜀将詹晏等破之。又攻破房陵太守邓辅南乡太守郭睦及秭归大姓艾布邓凯等兵前後斩首招纳凡数万计大帝以逊为右护军镇西将军进封娄侯後拜辅国将军领荆州牧大帝使鄱阳太守周鲂谲魏大司马曹休休果举众入皖乃召逊假黄钺为大都督逆休（陆机为逊铭曰：魏大司马曹休侵我北鄙乃假公黄钺统御六师及中军禁卫而摄行王事主上执鞭百司屈膝《吴录》曰：假逊黄钺吴主亲执鞭以见之）休既觉知耻见欺诱自恃兵马精多遂交战逊自为中部令朱桓全琮为左右翼三道俱进果冲休伏兵因驱走之追亡逐北径至夹石斩获万馀牛马骡驴车乘万两军资器械略尽休还疽发背死诸军振旅过武昌大帝令左右以御盖覆逊出入殿门凡所赐逊皆御物上珍於时莫与为比逊既立大功大帝嘉逊功德欲殊显之拜为上将军列侯犹欲令历本州举命乃使扬州牧吕范就辟别驾从事起茂才。
    陆抗为奋威将军魏将诸葛诞举寿春降拜抗柴桑督赴寿春破魏牙门将偏将军迁征北将军。
    贺齐为威武中郎将讨丹阳黟歙大破之分歙为始新加偏将军新都守累破盗贼被命诣所在及当还郡大帝出祖道作乐舞象（吴《书》曰：大帝谓齐曰：今定天下都中国使殊俗贡珍狡兽率舞非君谁与齐曰：殿下以神武应期廓开王业臣幸遭际会得驱驰风尘之下佐助末行效鹰犬之用臣之愿也。若殊俗贡珍狡兽率众宜在圣德非臣所能也。）赐齐骈车骏马罢坐住驾使齐就车齐辞不敢大帝使左右扶齐上车令导吏卒兵骑如在郡仪大帝望之笑曰：人当努力非积行累勤此不可得去百馀步乃旋齐。又与陆逊讨破鄱阳尤突拜安东将军封山阴侯。
    全琮为偏将军时蜀将关羽围樊襄阳琮上疏陈羽可讨之计大帝时已与吕蒙阴议袭之恐事泄故寝琮表不及禽羽大帝置酒公安顾谓琮曰：君前陈此孤虽不相今之捷抑亦君之功也，於是封阳华亭侯琮。又击破魏舟军枭其将军尹卢迁绥南将军进封钱唐侯。
    吕岱为督军校尉与将军蒋钦将兵讨平会稽东冶贼吕合秦狼等拜昭信中郎将。又镇长沙攻斩醴陵袁龙迁庐陵太守。又代步骘为交州刺史讨桂阳氵贞阳王金纟专金传送诣都斩首获生凡万馀人迁安南将军假节封都乡侯。又击破九真太守士徽大将甘醴桓治等进封番禺侯，於是除广州复为交州如故岱既定交州复进讨九真斩获万数徼外诸国各遣使奉贡大帝嘉其功进拜镇南将军。
    周鲂为昭义校尉建密计随陆逊击魏司马曹休逊横截休军斩获万计军旋大帝大会诸将欢宴酒酣谓鲂曰：成孤大事君之功名当书之竹帛加礻卑将军赐爵关内侯。
