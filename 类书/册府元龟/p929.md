<!-- { "loadSidebar": true } -->
    李建崇仕晋为申州刺史天福七年冬襄州安从进构逆建崇拒贼至湖阳县之花山接战大败之以功授亳州团练使襄阳平迁安州防御使。
    王重胤为禁军指挥使晋天福中镇州安重荣谋叛请分杜重威麾下兵击败之以功迁护圣右厢都指挥使汉初仍典禁军从征邺都为先锋都校邺都平迁深州刺史。
    赵晖仕汉祖乾初镇凤翔属王景崇叛据岐山命晖为西南面行营都部署以讨明年春拔之加检校太师兼侍中国初就加兼中书令。
    曹英仕汉为奉国军主检校司徒假康州刺史乾初李守贞据河中叛授行营步军都校河中平迁本军厢主领岳州防御使随太祖在魏为北面行营步军都校从平内难国初以翊戴功授招武军节度使检校太傅侍卫步军都指挥使。
    史彦超为龙捷指挥使太祖之赴内难彦超以本军从国初与虎扌建都指挥使何徽戍晋州会刘崇与契丹入寇攻围州城月馀彦超与何徽叶力固拒累挫贼锋太祖嘉其善守之功赏赐甚厚未几授龙捷右厢都指挥使寻授郑州防御使刘崇之寇潞州也。车驾亲征以彦超为先锋都指挥使高平之战先登陷阵以功授华州节度使先锋如故。
    高行周初隶後唐明宗帐下时明宗为总管袭郓州行周为前军夜涉河入东城比曙平之及庄宗平河南累加检校太保领端州刺史明宗即位行周从王景球围定州败王都擒秃馁皆有功贼平迁[A13C]州团练使晋末为郓州节度使汉高祖入汴加守太傅兼中书令代李守贞为天平军节度使杜重威据邺叛汉高祖以行周为招讨使总兵讨之邺平迁邺都留守加守太尉进爵临清王乾中入觐加守太保进封邺王复授天平军节钺改封齐王太祖践阼加尚书令增食邑至一万七千户太祖以行周耆年宿将赐诏不名但呼王位而已广顺二年秋薨赠赙加等册赠尚书令追封秦王。
    安审琦仕晋少帝为襄州节度使兼中书令属荆人叛命潜遣舟师数千将屠襄郢审琦御之而遁朝廷赏功就加守太保进封齐国公岁馀。又加守太傅国初封南阳郡显德初进封陈王世宗嗣位加守太尉三年拜章请觐优诏许之加守太师增食邑至一万五百户食实封三千三百户。
    唐景思世宗时董效顺指挥屯於淮上世宗亲征淮南景思继有战功乃命遥领饶州刺史。
    白延遇仕晋历典禁军累迁至检校司空天福中晋祖在邺安重荣叛於镇州帅众数万指阙而来晋祖命杜重威统诸将以御之时延遇不预其行乃泣告晋祖愿以身先许之及阵於宗城延遇帅其属先犯之斩级数千晋祖闻之即命中使以宝剑良马赐之常山平以功加检校司徒充马军右厢都校後迁复州防御使国初加检校太保寻受代归阙属太祖亲征兖海以延遇为先锋都校兖州平授齐州防御使及世宗征淮南乃诏延遇为先锋都校与韩令坤先入扬州寻以别部屯於盛塘前後败淮贼万馀众及世宗回自寿阳制以延遇为同州节度使未之任所以疾卒於濠州下诏赠太尉。
    ●卷三百八十八
    ○将帅部　儒学有礼儒学
    周官太宰九两之法其四曰儒以道得民盖六艺之文七德之要尽在是矣。繇三代而下善为将者。又岂胜道哉！乃有博通经术涉猎史傅虽在军旅不废俎豆将临战阵未忘讲诵缓带以谈论下帷而著述亦有起於诸生常历科举为世文宗後执兵柄至乃属辞削牍赋诗应诏书檄翩翩之美文雅彬彬之誉皆所以扬阃外之风烈昭义府之丕训者已。
    晋文公于被庐作三军谋元帅赵衰曰：可臣亟闻其言矣。说礼乐而敦诗书诗书义之府也。礼乐德之则也。德义利之本也。夏《书》曰：敷纳以言明试以功车服以庸君其试之乃使将中军。
    汉陈汤少好书博达善属文以荐为郎迁西域副校尉与甘延寿俱出累迁射声校尉。
    冯奉世以良家子选为郎年三十馀乃学春秋涉大义读兵法前将军韩增奏以为军司空令本始中从军击モ奴军罢复为郎累迁右将军光禄勋居爪牙官前後十年为折冲宿将功名次赵充国。
    後汉耿况王莽时以明经为朔调连率（莽改上谷郡曰：朔调守曰：连率）光武徇河北加况大将军况子少习父业学诗礼亦为大将军。
    弟子秉博通书记历征西度辽将军。
    景丹少学长安王莽时举四科丹以言语为固德侯相有事称迁朔调连率副贰（属令也。）光武徇河北拜丹偏将军累迁骠骑大将军。
    邓禹年十三能诵诗受业长安光武徇河北号禹曰：邓将军累迁前将军右将军。
    冯异好读书通左氏春秋孙子兵法光武徇河北以为偏将军进止皆有表识（进退有常处也。）累迁征虏将军。
    贾复少好学习尚书事舞阴李生後从光武立功累迁执金吾建武十三年复知帝欲偃干戈文德不欲功臣拥众京师乃与高密侯邓禹剽甲兵敦儒学帝深然之遂罢左右将军复以列侯就第加位特进朱为人质直尚儒学初学长安光武候之不时相劳苦而先升讲舍後为大将军。
    祭遵为征虏将军取士皆用儒术对酒设乐必雅歌投壶。又建为孔子立後奏置五经大夫虽在军旅不怨俎豆。
    贾宗为长水校尉宗兼通儒术每宴见常使与少府丁鸿等论议於前。
    马援尝受齐诗师事颍川满昌後为虎贲中郎将援闲於进对尤善述前世行事每言及三辅长者下至闾里少年皆可观听。
    窦固好览书傅喜兵法累迁奉车都尉出玉门击西域。
    鲍永少有志操习欧阳尚书後拜仆射行将军事将兵集河东永好文德虽行将军常衣皂檐榆路称鲍尚书兵马。
    班超持公羊春秋多窥览後为西域都护。
    皇甫规为中郎将持节监关西兵讨零吾等破之历度辽将军护羌校尉所著赋铭碑赞祷文吊疏章表教令书檄笺记凡二十七篇。
    张奂少游三辅师事太尉朱宠学欧阳尚书後为使モ奴中郎将时休屠各及朔方乌桓同反叛烧度辽将军门引屯赤亢烟火相望兵众大恐各欲亡去奂安坐帐中与弟子讲诵自。若军士稍安乃潜诱乌桓阴与和通遂使斩休屠各渠帅袭破其众诸胡悉降奂著尚书记难三十馀万言著铭颂书教诫述志对策章表二十四篇。
    公孙顷从涿郡卢植学於缑氏山中略见书传後为奋武将军辽东太守。
    郭凉虽为武将然通书经多智略尤晓边事。
    魏鲍信汉末以兵应太祖表信行破虏将军虽遭乱起兵家本儒。
    夏侯年十四就师学後为大将军虽在军旅亲迎师受业。
    李典好学问贵儒雅不与诸将争功敬贤士大夫恂恂。若不及军中称其长者。
    锺会好书籍涉历众书特好者易精练名理以夜续昼後为镇西将军假节都督关中诸军事统十万馀众伐蜀。
    蜀诸葛亮为右将军行丞相事亮言教书奏多可观随类相从凡为二十四篇。
    关侯好《左氏传》讽诵略皆上口後为前将军假节钺张翼治律春秋游学京师後为前领军督建威假节征西将军。
    吴张昭少好学从白侯子安受左氏春秋博览众书後为辅吴将军在里宅无事乃著春秋左氏傅解及《论语》注大帝问卫尉严宁念小时所ウ书不因诵孝经仲尼居昭曰：严鄙生臣请为陛下诵之乃诵君子之事上咸以昭为知所诵。
    鲁肃为偏将军转横江将军虽在军阵手不释卷。又善谈论能属文辞思度弘远有过人之明。
    士燮为卫将军领交趾太守耽玩春秋为之注解陈国袁徽与尚书令荀《书》曰：交趾士府君既学问优博。又达於从政处大乱之中保全一郡二十馀年疆场无事民不失业羁旅之徒皆蒙其庆虽窦融保河西曷以加之官事小阕辄玩习书傅春秋左氏傅尤简练精微吾数以咨问傅中诸疑皆有师说意思甚密。又尚书兼通古今大义详备闻京师古今之学是非忿争今欲条左氏尚书长义上之其见称如此。
    陆凯为建武都尉领兵虽统军众手不释书好太玄论演其意以筮辄验。
    孙瑜为奋威将领丹阳太守济阴人马普笃学好古瑜厚礼之使二府将吏子弟数百人就受业遂立学宫临飨讲肄是时诸将皆以军务为事而瑜好乐坟典虽在戎旅诵声不绝。
    孙奂为杨威将军领江夏太守奂亦爱乐儒生复命部曲子弟就业後仕进朝廷者数十人。
    陆绩为郁林太守加偏将军给兵二千人绩既有疾。又意在儒雅非其志也。虽有军事著述不废。
    陆景为偏将军中夏督澡身好学著数千篇。
    晋王沈好书善属文魏末为征虏将军都督江北诸军事晋受禅迁骠骑将军录尚书事。
    羊祜为征南大将军博学能属文所著文章及为《老子》傅并行於世。
    杜预博学多通明於兴废之道常言德不可以企及立功立言可，庶几也。後拜镇南大将军预身不跨马射不穿札而每在大事辄居将帅之列结交接物恭而有礼既立功之後从容无事乃耽思经籍为左氏春秋经传集解。又参考众家谱第谓之释例。又作盟会图春秋长历成一家之学。
    周处励志好学有文思後为新平太守累迁御史中丞氐人齐万年叛乃使处隶夏侯骏西征万年闻之曰：周府君昔临新平我知其为人才兼文武。若专断而来不可当也。如受制於人此成擒耳。
    刘琨初为司隶从事时征虏将军石崇引致宾客日以赋诗琨预其间文咏颇为当时所许後为都督并冀幽三州诸军事。
    祖逖博览书记该涉古今往来京师见者谓逖有赞世才其後为镇西将军石勒不敢窥兵河西。
    邵续博览经史善谈理义妙解天文後为平北将军假节。
    陶侃为都督荆雍益梁州诸军事远近书疏莫不手答词翰如流未尝壅滞。
    郗鉴博览经籍躬耕陇亩吟咏不倦以儒雅著名不应州命後为安西将军都督扬州江西诸军事假节镇合肥。
    刘毅为卫将军往征卢循败归後宋高祖与安帝大宴於西池有诏赋诗毅诗云：六国多雄士正始出风流毅自以武功不竞故示文雅有馀也。
    宋谢晦为高祖太尉参军晦涉猎文义朗赡多通高祖深加爱赏後为都督荆湖雍益宁南北秦七州诸军事领南蛮校尉荆州刺史。
    刘湛为高祖相国参军博谙前世旧典後为右卫将军出督广交二州诸军事。
    朱龄石为高祖镇军参军时太尉主簿刘穆之尝於高祖坐与龄石答书自旦至日中穆之得百函龄石得八十函高祖北伐迁左将军持节督关中诸军事南齐柳世隆授後将军尚书左仆射不拜世隆性爱涉猎启太祖借秘阁书帝给三千卷。
    梁杨公则为左将军历中护军性好学虽居军旅手不辍卷士大夫以此称之。
    羊侃为北伐大将军司马高祖制武宴诗三十韵以示侃侃即席应诏高祖览曰：吾闻仁者有勇今见勇者有仁可谓邹鲁遗风英贤不绝。
    韦为护军将军其第三子棱尤明经史世称其洽闻每坐棱使说书其所发摘棱犹弗之逮。
    柳忄炎为安南将军著仁政传及诸诗赋粗有辞义。
