<!-- { "loadSidebar": true } -->
    王制曰：凡官民材必先论之论辩然後使之任事然後爵之。又曰：上贤以崇德简不肖以黜恶以至屏之远方终不齿此盖审名实之分甄善恶之宜使无奔竞奉浮伪者也。暨叔世道丧宵人在列造请而不避寒暑交结而罔顾名节求进无已至怨詈而赐死乞丐无厌终[A092]鄙而没代希贵仕而改志喜严召而促程年过桑榆奏牍而干柄用器非锺鼎举目而求章绶甚则弃彼母妻易其姓字越洪河之险假初筵之名。若此之类良可鬼也。
    司马耕字子牛宋人孔子弟子也。子牛多言而躁。
    宋刘为右卫将军年位本在何偃前孝武初偃为吏部尚书图侍中不得谓所亲曰：人仕宦不出当入不入当出安能长居户限上因求益州帝知其意许之。
    王靖之为司徒左长史靖之为刘穆之所厚就穆之求侍中如此非一穆之曰：卿。若不求久自得也。遂不果。
    何衍明帝初为建安王休仁司徒从事中郎仍除黄门郎未拜衍性躁动竞求转司徒司马得司马复求太子右率拜右率一二日复求侍中旬日之间求进无已不得侍中以怨詈赐死。
    刘遐者长沙景王道怜之後也。後废帝时遐兄彦节为中书令与齐高帝分决机事及顺帝即位齐高帝辅政彦节知运祚将迁密怀异图共攻高帝帝使擒杀之遐时为吴郡太守亦见诛初彦节当权遐累求方伯彦节曰：我在事而用汝作州於德望不足遐曰：富贵则言不可相关从坐之日得免不至是果死。
    梁江淹为建平王景素镇军参军事领南东海郡丞会南东郡太守陆澄丁艰淹自谓郡丞应行军事景素用司马柳世隆淹固求之景素大怒言於选部黜为建安吴兴令。
    伏亘为豫章内史亘性俭素衣服粗恶外虽退静内不免心竞故见讥於时。
    伏挺为晋陵武康令罢县还东郊筑室不复仕挺少有盛名。又善处当世朝中势素多与交游故不能久事隐靖时仆射徐勉以疾假还宅挺致书以观其意曰：昔士德怀顾恋兴数日辅嗣思友情劳一旬故知深心所系贵贱一也。况复恩隆亲故义重知己道庇生人德弘覆盖而朝野县隔山川邈舒虽咳唾时沾而颜色不遘东山之叹岂云：旋复西风可怀孰能无思加之以静居廓处顾影莫守秋风四起园林易色凉野寂寞寒虫叫吟怀抱不可直置情虑不能无时因吟咏动辄盈篇扬生沉郁。且犹覆盎惠子五车弥多驳一日聊呈小文不期过赏还逮隆渥累牍兼翰纸缛字磨诵复无已徒恨许与过当有伤准的昔子建不欲妄赞陈琳恐见嗤後代今之过奢馀论将不有累清谈挺窜迹草莱事绝闻见藉以讴谣得之与收仰承有事砭石仍成简通娱肠悦耳稍从摈落宴处荣观豫在涤除绮罗丝竹二列顿遣方丈员案三代仅存故以道变区中情冲域外操彼弦诵贲兹观损追留侯之却粒念韩卿之辞荣卷想东郡属怀南岳钻仰来贶有符下风虽云：幸甚。然则未喻虽复帝道安康走马行却由庚得所寅亮有归悠悠之人展氏犹。且攘袂浩浩白水宁叟方欲褰裳是知君子拯物义非犭旬已思与赤松子游谁其克遂愿驱之仁寿绥此多福虽则不言四时行矣。然後黔首有庇荐绅靡夺白驹不在空谷屠羊预蒙其赖，岂不休哉！，岂不休哉！昔杜真自闭深室郎宗绝迹幽野难矣。诚非所希井丹高洁相如慢世尚复游涉权门雍容乡邑常谓此道为泰每窃慕之方念拥帚延思以陈侍者请至农隙无待邀求挺诚好属文不会今世不能促节局步以应流俗事等昌菹谬被偏嗜是用不羞固陋无惮龙门昔敬通之赏景卿孟公之知仲蔚止乎！通人犹称美盛况在时宗弥为未易近以蒲椠勿用笺素多阙聊效东方献书丞相须得缮写更请润诃傥逢子侯比复削牍勉报曰：复览来书累牍兼翰事苞出处言兼语默事义周悉意致深远发函伸纸倍增愤叹卿雄州擢秀弱冠升朝穿综百家佃渔六学观眸表其韶慧视色见其英朗。若鲁国之名驹迈中之白鹤及占显邑试吏腴壤将有武城弦歌桐乡谣咏岂与卓鲁断断同年而语耶方当见赏长者良能有加宠授饣希兹簪带彼周行而欲远慕卷舒用怀愚智既知益之为累爰悟满则辞多高蹈风尘良所钦挹况以金商戒节素秋御序萧条林野无人共乐偃卧坟籍游浪儒玄物我兼忘宠辱谁滞诚乃求美用有求同今逖听傍求兴怀寤宿白驹空谷幽人引领贫贱为耻鸟兽难群故当捐此薜萝出从鹭无乖隐显不亦休哉！吾智乏佐时才惭济世禀承朝则不敢荒宁力弱途遥愧心非一天下有道尧人何事得因疲病念从逸。若使车书混合尉候无警作乐制礼纪石封山然後乃反服衡门实为多幸但夙有风遘强虚眩瘠类士安羸同长孺簿领沉废台阁未理娱耳烂肠因事而息非关欲追松子远慕留侯天假之年自当靖恭所职拟非伦匹良觉辞费览复循环爽焉如失清尘独远白飘荡依然何极猥降书札示之文翰览後成诵流连缛纸昔仲宣才敏藉中郎而表誉正平[A13C]悟赖北海以腾声望古料今吾有惭德傥成卷帙力为称首无令独耀随掌空使辞人扼腕式闾愿见宜事扫门亦有来思赴其悬榻经苔鱼网别当以荐城阙之叹曷日无怀所迟萱苏书不尽意挺後遂出仕寻除南台治书。
    後魏郦约为司徒谘议参军性多造请好以荣利。
    干谒乞丐不已多为人所笑美坎於世不免饥寒。
    唐李敬玄为勤州都督虽风格高峻有不可犯之色然於造请不避寒暑。
    杜亚为江南观察使德宗登极励精求贤以为理令中使召亚亚自揣必以宰辅徵仍促程而进累路与人言议多话及行宰相政事所在方面，或以公事谘析亚皆纳之既至帝微知之不悦。又奏对辞旨疏阔出为陕州长史。
    于方穆宗长庆中为和王傅以戚里勋家为诸贵所引用家富於财方交结游侠务於速进。
    後唐胡裴为魏州节度推官捡扌交员外郎时四镇幕宾皆金紫裴独耻银艾庄宗自魏州之德胜与宾僚城楼饯别既而群僚离席裴独留献诗三篇意在章服庄宗举大锺属裴曰：员外能此乎！裴饮酒素少略无难色日惟一举而庄宗即解紫袍赐之。
    解元龟太白山道士也。明宗天成三年自西川至对於便殿称年一百一岁既而上疏乞西都留守兼西川制置使要修西京宫阙帝谓侍臣曰：此人老耄自远来朝比期别有异见反为身名甚可怪也。赐号知白先生赐紫衣放归山。
    萧希甫初在梁登进士第初依开封尹远象先典书奏象先移镇青州希甫从行求为管记象先未之许署为巡官愤愤不乐俄而象先出军於河上希甫弃其母妻夜渡河入於贝郡易姓名为皇甫校书遂之镇州至王置参军希甫时称青州君记前进士既至欲居宾席一旦失望屡有流言镇州恶之居期年从游王母观希甫复遁於易州百丈山落为僧晋何泽为太仆寺卿仕退居河阳泽尝畜女仆十馀公私请令出入自是七十馀郁郁不得志有求进之心时後唐明宗皇子秦王从荣位望隆盛明宗多不豫泽令婢宜子诣匦进状请立秦王为皇太子某其末云：臣前在班行不求致仕乃宰臣柳臣屏退所以不尽臣才。
    梁汉镇扬州後唐长兴四年夏以眼疾授太子少师致仕高祖素与汉有旧及即位之初汉朝谒再希任使除左夙卫上将军。
    薛可言隐帝乾元年自徽宣北院使为右金吾上将军可言为内史与掌机事大臣言议多越职喋喋人恶之故有是拜。
    周武廷翰太祖广顺元年九月甲子自前耀州团练使为太子少保致仕廷翰有武晋朝前後征伐尝佐统帅有功久历大郡意在节钺虽居符竹之任心尝不足初破安从进定襄汉别将有除镇者廷翰谓宰臣和凝曰：主上年幼嗣袭万机百揆悉委大臣廷翰粗走大步三十年不离数百户郡将在廷翰麾下鸣锺列鼎者多矣。相公独无故人之情耶凝致谢而已。
    侯赞者密州民也。显德三年十二月称草泽臣冒阙献策词理甚鄙。且兼乞召对帝因问之语多不逊复有自荐之意帝怒令引出杖脊配役。
    ○总录部　私爱
    石昔曰：爱子教之以义方陈亢曰：君子之远其子圣人制礼以防人犹有薄於孝而厚於慈者盖有无教之父溺於私爱底乱彝伦不孝之子恃其骄宠狎侮典常小则败其家大则乱其国始虽爱之终则祸之古今非一焉。
    瞽叟盲而舜母死瞽叟更娶妻而生象傲瞽叟爱後妻子常欲杀舜卜商为魏文侯师其子死哭之丧明。
    汉公孙贺为丞相贺子敬声为太仆以皇后姊子骄奢不奉法征和中擅用北军钱千九百万发觉下狱是时诏捕阳陵朱安世不能得武帝求之急贺自请逐捕安世以赎敬声罪帝许之。
    後汉第五伦为司空或问伦曰：公有私乎！对曰：吾兄子常病一夜十往退而安寝吾子有疾虽不省视而竟夕不眠。若是者，岂可谓无私乎！
    袁绍为冀州牧有二子谭长而惠尚少而美绍妻刘氏爱尚数称其才绍亦奇其貌欲以为後未显而绍死。
    刘表为荆州牧初以长子琦貌类於己甚爱之後为幼子琮娶其後妻蔡氏之侄蔡氏遂爱琮而恶琦毁誉之言日闻於表宠昵後妻每信爱焉欲以琮为後而蔡瑁张允为之友党乃出长子琦为江夏太守众遂奉琮为嗣。
    杨彪为太尉见汉祚将终遂称脚挛不复行积十年後子修为曹公所杀公见彪问曰：公何瘦之甚对曰：鬼无日先见之明犹怀老牛舐犊之爱公为之改容。
    魏公孙或为玄菟太守其子豹年十八岁早死有公孙庆本辽东襄阳人也。其父延避吏居玄菟庆少时名豹。又与或子同年或见而亲爱之遣就师学为娶妻任为郡吏。
    晋王衍为太尉尝丧幼子山简吊之衍悲不自胜简曰：孩抱中物何至於此衍曰：圣人忘情最下不及於情。然则情之所爱正在我辈简服其言更为之恸。
    王导为司徒其子悦弱冠有高名导甚爱之导尝共悦奕棋争道导笑曰：相与有瓜葛那得为尔耶及悦疾笃导忧念特至不食积日悦与导语常以慎密为端导还台及行悦未尝不送至车後悦亡後导还台自悦常所送处哭至台门。
    陆纳为吏部尚书以爱子长生有疾求解官营视兄子禽。又犯法应刑乞免官谢罪诏特许轻降顷之长生小佳喻还摄职。
    宋张畅为南谯王义宣丞相长史畅爱弟子辑临终遗命与辑合坟。
    张永为南兖州刺史都督北讨兵既败失其第四子永痛悼之有兼常哀服制虽除犹立灵坐饮食衣服待之如生每出行常别具名车好马号曰：侍从有事取语左右报郎君知也。
    梁徐勉为中书令第二子俳卒痛悼甚不欲生久废王务乃为答喻。
    後魏毕众敬为兖州刺史其子元宾复为刺史父子相代当代荣之时众敬以老还乡尝呼元宾为使君每於元宾听政之时乘舆出至元宾所先遣左右敕不听起观其断决欣然喜见颜色。
    穆寿世祖时与崔浩等辅政谓其子师曰：但令吾儿及我亦足胜人不须苦教之。
    北齐杨休之为中书监其子辟︹无文艺休之亦引之入文林馆为时人嗤鄙焉。
    ●卷九百三十七
    ○总录部　奸佞
