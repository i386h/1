<!-- { "loadSidebar": true } -->
    王韶之字休泰琅琊人好史籍博涉多闻为黄门侍郎领著作郎领西省事凡诸诏奏皆其辞也。後为祠部尚书领给事中守七庙歌辞诏之制也。有文集行於世。
    江邃字玄远济阳人颇有文义官至司徒记室参军撰文释传於世袁淑字阳源陈郡人博涉多通好属文辞彩遒艳为太子左卫率为元凶所害有文集传於世。
    顾愿字子恭觊之弟子也。好学有文辞觊之尝以秉命有定分非智力所移惟应恭已守道信天任运而ウ者不达妄求侥亻幸徒亏雅道无关得丧乃以其意命愿著定命论愿终於太子舍人。
    谢惠连陈郡人为彭城王义康法曹参军是时义康治东府城城堑中得古蒙为之改葬使惠连为祭文留信待成其文甚美。又为雪赋亦以高丽见奇文章并传於世蚤卒。
    鲍昭字明远东海人文辞赡逸尝为古乐府文甚遒丽元嘉中河济俱清当时以为美瑞昭为河清颂其序甚工昭尝谒临川王义庆未见知上诗言志义庆奇之後为中书舍人。又为临海王子顼前军参军掌书记之任。
    王素字休业琅琊人爱好文义不以人俗累怀累被徵辟不就声誉甚高因山中玄虫声清长听之使人不厌而其形甚鬼素乃为玄赋以自况。
    齐刘绘魏使来绘以辞辨敕接魏使事毕当撰语辞绘谓人曰：无论润色未易但得我语亦难矣。绘能书善飞白。
    王融字元长琅琊人少而神明警慧博涉有文才为中书郎永明九年武帝幸芳林园禊宴使融为曲水诗序文藻富丽当世称之豫章王薨帝哀痛特至蔬食积旬大官朝送祭奠敕融为铭云：半岳摧峰中河坠月帝流涕曰：此正吾所欲言也。融文辞辨捷尤善缀属有所造作援笔可待为东昏所诛文集行於世。
    ●卷八百三十九
    ○总录部　文章第三
    梁谢フ庄第二子初仕齐为吴兴太守世祖尝问王俭当今谁能为五言诗俭对曰：谢フ得父膏腴。
    江淹有所著文章并行於世位至金紫光禄大夫。
    谢瀹フ弟也。为侍中世祖起禅灵寺敕瀹撰碑文。
    柳忄炎好学雅善制文初预齐武烽火楼宴帝善其诗谓豫章王嶷曰：忄炎非徒风韵清爽亦属文遒丽忄炎著仁政传及诸诗赋粗有辞义位至尚书左仆射。
    沈约博通坟集能属文谢元晖善为诗任彦工於笔约兼而有之然不能过也。立宅东田瞩望郊阜尝为郊居赋以见意著文章志三十卷文集一百卷以为在昔词人累千载而不悟而独得胸襟穷其妙趣自诣入神之作高祖雅不好焉位至左光禄大夫侍中。
    任雅善属文尤长於笔才思无穷当世王公表奏莫不请焉起草即成不加点鼠沈约一代词宗深所推揖梁台建禅让文诰多所具也。所著文章三十三卷数十万言盛行於世位至宁朔将军新安太守。
    范善属文位至尚书右仆射有集三十卷。
    庾肩吾八岁能赋诗时为兄於陵所友爱文集行於世位至度支尚书。
    周兴嗣高祖革命兴嗣奏休平赋其文甚美高祖嘉之为散骑侍郎集直文德寿光省是时高祖以三桥旧宅为光泽寺敕兴嗣与陆亻垂各制寺碑及成俱奏高祖用兴嗣所制者自是铜表铭栅塘碣北伐檄次韵王羲之书千字并使兴嗣为文每奏高祖取称善加赐金帛。
    吴均字叔庠吴兴故鄣人也。家世寒贱至均好学有俊才沈约尝见均文颇赏叹之均文体清拔有古气好事者或效之谓为吴体建安王伟镇杨州引为记室。
    袁峻天监初为鄱阳王参军高祖雅好辞赋时献文於南阙者相望其藻丽可观或见赏擢峻乃拟扬雄官箴奏之高祖嘉焉赐束帛除员外散骑侍郎直文德学士省。又奉敕与陆亻垂各制新阙铭。
    高爽於齐永明中赠卫军王俭诗为俭所赏及领丹阳尹举爽郡孝廉天监初为晋阳令坐事系治作镬鱼赋以自况其文甚工後遇赦获免顷之卒先是济阳江洪会稽虞骞与爽并工属文洪为建阳令坐事死骞官至王国侍郎并有文集。
    柳恽天监初为相国长史兼侍中以贵公子早有令名少工篇什始为。《诗》曰：亭皋木叶下陇首秋飞琅琊王元长见而嗟赏因书斋壁高祖曲宴必被诏赋诗尝奉和高祖登景阳楼中篇云：太液沧波起长杨宫树秋翠华承汉远雕辇逐风游深为高祖所美。
    陆亻垂少勤学善属文文集二十卷行於世官至太常卿。
    到洽天监中为国子博士奉敕撰太学碑。
    张缵为湘州刺史述职经途乃作南征赋四千馀言著鸿宝一百卷文集二十卷。
    傅映泛涉记传有文才以篇什自命少时与刘绘萧琛友善绘之为南康相映时为府丞文教多令具草王筠为殿中郎为文能压︹韵每公宴并作词必妍美尚书令沈约深所推奖尝启高祖曰：晚来名家唯见王筠独步约於郊居宅造阁斋筠为草木十咏书之於壁皆直写文词不加篇题约谓人云：此诗指物呈形无假题署约制郊居赋构思积时犹未都毕乃要筠示其草筠读至雌霓（五激切）连约抚掌欣忭曰：仆尝恐人呼为霓（五鸡切）次至坠石追星及冰悬舀而带坻筠皆击节称赞约曰：知音者希真赏殆绝可以相要正在此数句耳筠。又尝为诗呈约即报书云：览所示诗实为丽则声和被纸光影盈字夔牙接响顾有馀惭孔翠群翔，岂不多愧古情拙目每伫新奇烂然总至权舆已尽会昌昭发兰挥玉振克谐之义宁止笙簧思力所该一至於此叹服吟研周流忘念昔时幼壮颇爱斯文含咀之间倏焉疲暮不及後进诚非一人擅美推能实归吾子迟比闲日清觏乃申为中书郎奏敕制开善寺宝志大师碑文辞甚丽逸。又敕撰中书表奏三十卷及所上赋颂都为一集昭明太子薨敕为哀策文复见嗟赏筠终光禄大夫司徒左长史筠自撰其文章以一官为一集自洗马中书中庶吏部佐临海太府各十卷尚书三十卷凡一百卷。
    鲍行卿以博学大才称位後军临川王录事兼中书舍人迁步兵校尉上玉璧铭武帝发诏褒之尝好韵语及拜步兵校尉面谢帝曰：作舍人不免贫得五校实大尉例皆如此有集二十卷撰皇室仪十三卷乘舆龙兴记三卷。
    王僧孺少笃志精力於书无所不睹其文丽逸多用新事人所未见者世重其富为御史中丞高祖制春景明志诗五百字敕在朝之人沈约以下同作高祖以僧孺诗为最迁少府卿。
    张率少好属文而七略及艺文志所载诗赋今亡其文者并补作之所著文衡十五卷文集三十卷有虞讷者见而诋之率乃一旦焚毁更为诗示焉云：沈约讷便句句嗟称无字不善率曰：此吾作也。讷惭而退率为司徒掾直文德省作待诏赋奏之甚见称赏高祖手敕答曰：省赋殊佳相如工而不敏枚皋速而不工卿可谓兼二子於金马矣。又侍宴赋诗高祖乃别赐率。《诗》曰：东南有才子故能服官政余虽惭古昔得人今为盛率奉敕往返数首。
    谢览天监初为中书侍郎掌吏部事顷之即真览为人美风神善辞令高祖深器之尝侍座受敕与侍中王柬为诗答赠其文甚工高祖善之仍使重作复合旨乃赐诗云：双文既後进二少实名家岂伊尔栋隆信乃俱国华。
    江革举秀才累迁度支尚书有文集二十卷行於世子行敏好学有才俊官至通直郎早卒有集五卷子从简少有文情年十七作采荷调以刺何敬容为当时所赏官至司徒从事郎中。
    刘孝绰为秘书监辞藻为後进所宗世重其文每作一篇朝成暮遍好事者咸诵传写流闻绝域文集数十万言行於世孝威孝仪皆其弟孝威为太子中舍人庶子率更令掌馆记大通九年白雀集东宫孝威上颂其辞甚美孝仪幼孤与兄弟相励勤学并工属文兄孝绰尝曰：三笔六诗三即孝仪六即孝威孝仪为尚书殿中郎敕令制雍州平等金像碑文甚宏丽有文集二十卷行於世。
    王规为太子洗马天监十二年改构太极殿功毕规献新殿赋其辞甚工。
    萧介少颖悟有器识博涉经史兼善属文位至都官尚书。
    萧洽字宏称幼敏悟及长好学博涉亦善属文高祖令制同泰大爱敬二寺刹下铭其文甚美。又敕撰当涂堰碑辞亦赡丽集二十卷行於世官至司徒左长史。
    康几字德玄齐曲江公遥欣之子湘州刺史杨公则是曲江之故吏也。每见几谓人曰：康公此子谓桓灵宝复出（灵宝桓玄小字）及公则卒几为之诔时年十五沈约见而奇之谓其舅蔡樽曰：昨见贤甥杨平南诔文不减希逸之作始验康公积善之庆终新安太守。
    江子一为中书侍郎卒有文笔数十篇行於世。
    何逊弱冠州举秀才南乡范见其对策大相称赏因结忘年交好自是一文一咏取嗟赏谓所亲曰：顷观文人质则过儒丽则伤俗其能含清浊中今古见之何生矣。沈约亦爱其文尝谓逊曰：吾每读卿诗一日三复犹不能已其为名流所称如此後为仁威庐陵王记室复随江州未几卒东海王僧孺集其文为八卷初逊文章与刘孝绰并见称於世世谓之何刘世祖著论论之云：诗多而能者沈约少而能者谢眺时有会稽虞骞工为五言诗名与逊相埒官至王国侍郎其後。又有会稽孔翁归济阳江避并为南平王大司马府记室翁归亦工为诗避博学有思理二人并有文集。
    褚修善尺牍颇解文章初为湘东王国侍郎谢蔺累迁外兵记室参军时甘露降士林馆蔺献颂高祖嘉之因有诏使制北兖州刺史萧楷德政碑。又奉令制宣成王奉述中庸颂所制诗赋碑颂凡数十篇。
    谢几卿好学博涉有文彩起家豫章王国常侍。
    陆公好学有才思先制太伯庙碑吴兴太守张缵罢郡经途读其文叹曰：今之蔡伯喈也。缵至都掌选言之於高祖召兼尚书仪曹郎。
    王籍好学博涉有骨气乐安任见而奇之尝於沈约坐赋得咏烛甚为约赏後为湘东王谘议参军随府会稽郡境有门天柱山籍尝游之或累月不反至。若耶溪赋诗有云：蝉噪林逾静鸟鸣山更幽当时以为文外独绝为诗慕谢灵运至其合也。殆无愧色时人咸谓康乐之有王籍如仲尼之有丘明老蚺之有严周。
    何思澄为安成王参军兼记室随府江州游庐山诗沈约见之大相称赏自以为弗逮游郊居宅新构阁斋因命工书人题此诗於壁傅昭尝请思澄制释奠辞辞文典丽思澄子助尝为败家赋拟庄周马捶其文甚工世人记曰：人中爽爽何子朗终国山令。
    刘杳工属文沈约郊居宅新构阁斋杳为赞二首并以所撰文章示约即命工书人题其赞於壁仍报杳。《书》曰：平生爱惜不在人中林壑之忄多与事夺日暮涂殚此心往矣。犹复少存远微怀清旷拓宇东郊匪云：止息正复颇寄夙心时得休偃仲长游居之地休延所述之美望慕空深何敢仿佛君爱素情多惠以二赞辞采研富事义毕举句韵之间光影相便以此地自然十倍故知丽辞之益其事宏多取当置之阁上坐卧嗟览别卷上篇并为名制。又山寺既为警策赠言时复高奇解顺愈疾兼乎！此美迟此叙会更共申析其为约所赏如此著林廷赋王僧孺见之叹曰：郊居以後无复此作普通中迁尚书吏部郎署仪曹仆射徐勉以台阁文议专委焉。
    刘显以五官掾兼吏部尝为上朝诗沈约美之约郊居宅新成因令工书人题於壁。
