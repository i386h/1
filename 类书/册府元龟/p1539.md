<!-- { "loadSidebar": true } -->
    汉张汤为廷尉决大狱欲傅古义乃请博士弟子理尚书春秋补廷尉平亭疑法奏谳疑事必先为上分别其原以扬主之明言此自天子意非繇有司也。奏事有善则让曰：监掾史某所为也。（亭者平也。均也。）。
    召信臣竟宁中为少府奏请上林诸离远宫馆稀幸御者勿复缮治共张。又奏省乐府黄门倡优诸戏。又宫馆兵弩什器减过泰半大官园种冬生葱菲菜茹覆以屋庑（庑周室也。茹人庶切庑音舞）昼夜难蕴火待温气乃生（难古然字蕴小蓄也。温於云：切）信臣以为此皆不时之物有伤于人不宜以奉供养及他非法食物悉奏罢省费岁数千万。
    朱博为廷尉职典决疑当谳平天下狱博恐为官属所诬视事召见正监典法掾史谓曰：廷尉本起于武吏不通法律幸有众贤亦何忧然廷尉治郡断狱以来。且二十年亦独耳剽日久（剽去刂也。犹言行听也。剽[A13C]妙切）三尺律令事出其中（言可以人情知之）掾史试与正监共撰前世决事吏议难知者数十事持以问廷尉得为诸君覆意之（但欲用意覆之不近法律事故也。）正监以为博苟强意未必能然即共条白焉博皆召掾史并坐而问为平处其轻重十中八九（中音行仲切）官属咸服博之疏略材过人也。
    後汉牟融为大司农是时明帝方勤万机公卿数朝会每取延谋政事判折狱讼融经明才高善论议朝廷皆服其能帝数嗟叹以为才堪宰相。
    袁安为太仆元和三年武威太守孟云上书北虏既已和亲而南部复往抄掠北单于谓汉欺之谋欲犯边宜还其生口以安慰之诏百官议朝堂公卿皆言夷狄谲诈求欲无厌既得生口当复妄自夸大不可开许安独曰：北虏遣使奉献和亲有得边生口者取以归汉此明其畏威而非先违约也。云以大臣典边不宜负信于戎狄还之足示中国优贷而使边人得安诚便司徒桓虞既议从公太尉郑玄司空第五伦皆恨之弘因大言激励虞曰：诸言当还生口者皆为不忠虞廷叱之伦及大鸿胪韦彪各作色变容司隶校尉举奏安等皆上印绶谢诏报曰：久议沉滞各有所志盖事以议从策繇众定りりぅぅ得礼之容寝默抑心更非朝廷之福君何尤而深谢其各冠履帝竟从安议。
    孔融为将作大匠迁少府每朝访对融取为议主引正定议公卿大夫皆隶名而已。
    魏司马芝为大司农每上官有所召问常先见掾史为断其意故教其所以塞之状皆如所度。
    王肃为光禄勋时有三鱼长尺集武库之屋有以为吉祥肃辨之曰：鱼生於渊而亢于屋鳞介之物失其所也。边将其殆有弃甲之变乎！其後果有东关之败迁太常时丘俭文钦反大将军司马景王问肃曰：安主宁国其术焉在肃曰：昔关侯率荆州之众降于禁於汉滨遂有北向争天下之志後孙权袭取其将士家属侯士众一旦瓦解今淮南将士父母妻子皆在内州但急往御卫使不得前必有关侯土分之势矣。景王从之遂破俭钦。
    辛毗为卫尉时蜀相诸葛亮围祁山不克引退张追之为流矢所中死明帝惜临朝而叹曰：蜀未平而死将。若之何司空陈群曰：诚良将国所依也。毗心以为虽可惜然已死不当内弱主意而示外以不大也。乃持群曰：陈公是何言欤当建安之末天下不可一日无武皇帝也。及委国祚而文皇帝受命黄初之世亦谓一日不可无文皇帝也。及委弃天下而陛下龙兴今国内所少岂张乎！陈群曰：亦诚如辛毗言帝曰：陈公可谓善变矣。
    崔林为大鸿胪龟兹王遣侍子来朝朝廷嘉其自远至褒赏其王甚厚馀国各遣子来朝问使连属林恐所遣或非真的权取疏属贾胡因通使命利得印绶而道路护送所损滋多劳所养之民资无益之事为夷狄所笑此曩时之所患也。乃移书敦煌喻指并录前世待遇诸丰约故事使其有常。
    吴潘为太常文帝时骠骑将军步骘屯沤口求召募诸郡以增兵权以问曰：豪将在民间耗乱为害加骘有名势在所媚不可听也。从之。
    晋郑袤仕魏为光禄勋领宗正母丘俭作乱景帝自出征之百官祖送於城东袤疾病不任会帝谓中领军王肃曰：唯不见郑光禄为恨肃以语袤袤自兴追帝及於近道帝笑曰：故知侯生必来也。遂与袤共载曰：计将何先袤曰：昔与俭俱为台郎特所知悉其人好谋而不达事情自昔勋建幽州志望无限。又矜勇无今大军出其不意江淮之卒锐而不能固深沟高垒以挫其气此亚夫之长也。帝称善。
    蔡谟成帝时为太常彭城王上言乐贤堂有先帝手画佛象经历寇难而此堂犹存宜敕作颂帝下其议谟曰：佛者夷狄之俗非经典之制先帝量同天地多才多艺因暇时而画此象至於雅好佛道所未承闻盗贼奔突王都隳败而此堂块然独存斯诚神灵保祚之徵然未是大晋盛德之形容歌颂之所先也。人臣睹物兴义私作赋颂可也。今欲发王命敕史官上称先帝好佛之志下为夷狄作一象之颂於义有疑焉，於是遂寝时征西将军庾亮以石勒新死欲移镇石城为灭贼之渐事下公卿谟议曰：时有否泰道有屈伸暴逆之寇虽终灭亡然当︹盛皆屈而避之是以高祖受黜於巴汉忍辱於平城也。若争︹於鸿门则亡不终日故萧何曰：百战百败不死何待也。原始要终归於大济而已岂与当亡之寇争迟速之间哉！夫唯鸿门之不争故垓下莫能与之争文王身厄於里故道泰於牧野句践见屈於会稽故威申於强吴今日之事亦繇此矣。贼假息之命垂尽而豺狼之力尚︹宜抗威以待时，或曰：抗威待时时吕可矣。愚以为时之可否在贼之强弱贼之强弱在季龙之能否季龙之能否可得而言矣。自勒初起则季龙为爪牙百战百胜遂定中国境土所据同於魏世及勒死之日将相内外欲诛季龙季龙独起於众异之中杀嗣主诛宠臣内难既定千里远出一攻而拔金墉再战而斩石生禽彭彪杀石聪郭权还据根本内外并定四方镇守不失尺土详察此事，岂能乎！将不能也。假令不能者为之其将济乎！将不济也。贼前攻襄阳而不能拔诚有之矣。不信百战之效而执攻之之验弃多从少於理安乎！譬。若射者百发而一不中可谓之拙乎！且不拔襄阳者非季龙身也。桓平北守边之将耳贼前攻之争疆场耳得之为善不得则止非其所急也。今征西之往则异，於是何者重镇也。名贤也。中国之人所闻而归心也。今而西度实有席卷河南之势贼所大惧岂与桓宣同哉！季龙必率其精兵身来距争。若欲与战战何如石生。若欲城守守何如金墉。若欲沮沔沔何如大江苏峻何如季龙凡此数者宜详扌交之愚谓石生猛将关中精兵征西之日战不能胜也。金墉险固刘曜十万所不能拔今征西之守不能胜也。又是时兖州雒阳关中皆举兵击季龙今此三处反为其用方之於前倍半之举也。若石生不能敌其半而征西欲当其倍愚所疑也。苏峻之︹不及季龙沔水之险不及大江大江不能御苏峻而以沔水御季龙。又所疑也。昔祖士雅在谯佃於城北虏贼来攻因以为资故豫安军屯以御其外将熟贼果至丁夫战于外老弱获於内多持炬火急则烧而走如此数年竟不得其利是时贼惟据沔水地方之於今四分之一耳士雅不能捍其一而征西欲御其四。又所疑也，或曰：贼。若多来则必无粮然致粮之难莫过崤函而季龙昔涉此险深入敌国平关中而後还今至襄阳路既无险。又行其国内自相供给方之於前难易百倍已经至难而谓今不能济其易。又所疑也。然此所论往说征西既至之後耳尚未论道路之虑也。自沔已西水急岸高鱼贯溯流首尾百里。若贼无宋襄之义及我未阵而击之如之何今王士与贼水陆异势便习不同冠。若送死虽开江延敌以一当千犹吞之有馀宜诱而致之以保万全弃江远敌以我所短击彼所长惧非庙胜之朝议同之故亮不果移镇。
    王彪之为太常领崇德卫尉时，或谓简文曰：武陵第中大器杖将谋非常也。简文以问彪之彪之曰：武陵王志意尽於驰骋田猎耳愿深静之以怀异同者或复以此为言简文甚悦。
    南齐胡谐之为卫尉领中庶子谐之有识计每朝廷官缺及应迁代密量主所用人皆如谐之言虞以此称服。
