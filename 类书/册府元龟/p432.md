<!-- { "loadSidebar": true } -->
吴大帝姓孙氏名权吴郡富春人盖孙武之後父坚为後汉破虏将军领豫州刺史献帝初平三年袁术使坚征荆州为黄祖军士所射杀兴平元年术以坚部曲还其子策为折冲校尉行殄寇将军平定江东策自领会稽太守术既僭号策以书绝之魏太祖表策为讨虏将军封为吴侯建安五年为吴郡太守许贡客所杀创甚乃呼权以印绶授之黄初元年魏受汉禅二年封权为吴王其年魏遣曹休等围南郡权遂改年黄武临江拒守九年四月权即皇帝位母曰：吴皇后在位工十四年年七十一太子亮嗣位是为废帝母曰：皇后潘氏在位七年大将军孙废为会稽王时年十六迎权第六子琅琊王休绍位是为景帝母曰：敬怀皇后王氏在位七年年三十薨谥曰：景皇帝兄子皓绍位是为归命侯皓废太子和之子权之孙也。母曰：昭献皇后何氏在位十七年降於晋赐号归命侯死於雒阳年四十二。
宋高祖武帝姓刘氏彭城县绥里人汉高帝弟楚元王交二十一世孙交生红懿侯富富生宗正辟︹辟︹生阳城缪侯德德生阳城节侯安民安民生阳城侯庆忌庆忌生阳城肃侯岑岑生宗正平平生东武城令令生东莱太守景景生明经洽洽生博士弘弘生琅邪都尉悝悝生魏定襄太守（史失名）某某生城令亮亮生晋北平太守膺膺生相国掾熙熙生开封令旭孙旭孙生混始过江居晋陵郡丹徒县之京口里官至武原令混生东安太守靖靖生郡功曹翘翘生帝晋元熙二年四月以宋王受禅即皇帝位于建康宫太极殿母曰：穆皇后赵氏在位三年年六十七太子义符绍位是为少帝母曰：张夫人在位三年抚军将军谢晦司空录尚书事徐羡之等宣太后令废帝为荥阳王。又使中书舍人邢安泰害之年十九羡之等迎武帝第三子宜都王义隆绍位是为文帝母曰：胡婕妤在位三十年年四十七为太子劭所弑第三子骏绍位为孝武帝母曰：路淑媛在位十一年年三十五太子子业绍位是为前废帝母曰：王皇后在位二年为湘东王所废年十七遂绍位是为明帝母曰：沈婕妤在位八年年三十太子昱绍位是为後废帝母曰：陈贵妃在位六年年十五为齐王萧道成所废以明帝第三子安成王准绍位是为顺帝母曰：陈昭华（明帝晚年痿疾不能御内诸弟姬有怀者取入宫乃生男与六宫所爱者养之而杀其母顺帝即桂阳王休范子也。母不知何氏而以昭华为母）在位三年年十三禅于齐南齐太祖高皇帝姓萧氏汉相国何二十四世孙何子ガ定侯延生侍彪彪生公府掾章章生皓皓生仰仰生御史大夫望之望之生光禄大夫育育生御史中丞绍绍生光禄勋闳闳生济阴太守阐阐生吴郡太守永永生中山相苞苞生博士周周生蛇丘长矫矫生州从事逵逵生孝廉休休生广陵郡丞豹豹生太中大夫裔裔生淮阴令整整生即丘令隽隽生辅国参军乐子乐子生右军承之承之生帝初何居沛何孙彪免官居东海兰陵县中都里晋元康年分东海为兰陵郡中朝乱淮阴令整过江居晋陵武进县侨置本土加以南名，於是为南兰陵人也。帝以宋顺帝明三年四月遂受禅即皇帝位母曰：孝皇后陈氏在位四年年五十六太子赜绍位是为武帝母曰：刘皇后在位十一年年五十四皇太孙昭业绍位是为郁林王母曰：皇太子妃王氏在位一年年二十二为高帝庶兄始安王道生之子西昌侯鸾所殒迎新安王昭文绍位是为海陵王在位一年亦为西昌侯鸾所杀年十五鸾绍位是为明帝母曰：懿后在位五年年四十七太子宝卷绍位是为东昏侯母曰：明敬刘皇后在位四年雍州刺史萧衍举义奉明帝第八子荆州刺史南康王宝融即位於江陵是为和帝举兵向阙冠军将军王珍国侍中张稷率兵入殿殒之年十九和帝在位二年禅于梁为梁所殒年十五梁高祖武帝姓萧氏兰陵中都里人汉相国何之後何生ガ定侯延延生侍中彪彪生公府掾章章生皓皓生仰仰生太傅望之望之生光禄大夫育育生御史中丞绍绍生光禄勋闳闳生济阴太守阐阐生吴郡太守永永生中山相苞苞生博士周周生蛇丘长矫矫生州从事逵逵生孝廉休休生广陵郡丞豹豹生太中大夫裔裔生淮阴令整整生济阴太守钅害钅害生州治中副副生南台治书道赐道赐生顺之齐高帝族弟也。参预佐命封临湘县侯历官侍中卫尉太子詹事领军将军丹阳尹赠镇北将军顺之生帝齐中兴二年四月梁王受禅即皇帝位母曰：献皇后张氏帝在位四十八年年八十六太子纲绍位是为简文帝母曰：穆太后丁氏在位三年为侯景所废年四十九武帝第七子荆州刺史持节都督荆雍湘司郢宁梁南北泰九州诸军事湘东王绎即位于江陵是为孝元帝母曰：文宣太后阮氏在位三年江陵为西魏所舀帝遂遇害帝第九子晋安王方智立是为敬帝母曰：夏太后在位二年禅于陈帝薨於外邸年十六。
後梁宣帝武帝之孙昭明太子统之第三子中大通三年封岳阳郡王历官宣惠将军知石头戍事琅邪彭城二郡太守东阳州刺史及江陵妥为周太祖所立称皇帝於其国在位八年年三十四太子岿立是为明帝在位二十三载年四十四太子琮立二年隋文帝徵入朝因留不遣。
陈高祖武帝姓陈氏吴兴长城下。若里人汉太丘长之後世居颍川玄孙准晋太尉准生匡匡生达永嘉南迁为丞相掾历太子洗马出为长城令悦其山水遂家焉达生康康生盱眙太守英英生尚书郎公弼公弼生步兵校尉鼎鼎生散骑常侍高高生怀安令咏咏生安成太守猛猛生太常卿道巨道巨生文赞文赞生帝梁敬帝太平二年十月以陈王受禅即皇帝位母曰：董氏安皇后帝在位三年年五十七兄子临川郡王绍位是为文帝在位七年太子伯宗绍位是为废帝母曰：沈皇后在位二年太皇太皇后令降为临海郡王以始兴昭烈王第二子太尉安成王顼绍位是为孝宣帝在位十四年年五十三太子叔宝绍位母曰：柳皇后在位八年贞明三年正月为隋所灭遂降于隋至仁寿四年薨於雒阳年五十二。
东魏孝静帝姓元氏後魏孝文帝之曾孙清河王之孙嗣清河王之世子母曰：胡妃孝武帝永熙三年八月拜开府仪同三司孝武入关大将军渤海王高欢与百官会议推帝以奉明帝之後时年十一在位十七年禅于北齐明年薨于中山国年二十八北齐显祖文宣帝姓高氏渤海人七世祖隐晋玄太守隐生庆庆生泰泰生湖三世仕慕容氏及慕容宝败国乱湖率乱众归魏为右将军湖生四子第三子谧仕魏位至侍御史坐法徙居怀朔镇谧生树树生欢仕东魏为丞相欢薨长子澄嗣遇害帝以母弟嗣位天平八年六月以丞相齐王受禅即皇帝位母曰：娄太后在位十年年三十一太子殷绍位是为废帝母曰：李皇后在位一年年十七文宣母弟常山王演立是为孝昭帝在位一年年二十七母弟长广王湛立是为武成帝在位五年禅位于太子纬是为后主后主母曰：胡皇后在位十二年为後周所灭年二十二。
梁太祖神武元圣孝皇帝姓朱氏宋州砀山人其先舜司徒虎之後高祖黯曾祖茂琳祖信父诚帝即诚之第三子母曰：文惠王皇后唐哀帝天四年四月以相国梁王受禅即皇帝位在位八年年六十一明年第四子东京留守均王友贞平庶人友绍位是为末帝母曰：元贞张皇后在位十一年为後唐所灭。
○帝王部　诞生
夫天命所佑运历攸归有开必先休应斯见故其生也。必有祯符之朕神灵之纪以启其祚焉非独乘五胜而起继三统而王者有是徵也。至於居馀分之次擅一方之地者亦复嘉祥贵象兆於厥初斯盖上稽灵心虽殊於天序下观人事亦异於常民表神道之玄远成史氏而昭著者矣。
秦始皇以昭王四十八年正月生於邯郸及生名为政（以正月旦生日）。
吴武烈帝坚母怀任梦肠出绕吴昌门寤而惧之以告邻母邻母曰：安知非吉徵也。
太帝母吴氏孕而梦月入其怀既而生策及帝在孕。又梦日入其怀以告坚曰：昔任策梦月入我怀今也。又梦日入我怀何也。坚曰：日月者阴阳之精极贵之象吾子孙其兴乎！。
废帝亮以赤乌七年三月生於内殿。
宋高祖以晋哀帝兴宁元年岁次癸亥三月壬寅夜生神光室尽明是夕甘露降於墓树。
少帝以晋义熙二年生於京口高祖年逾不惑尚未有男及帝生甚悦。
文帝以晋义熙三年生於京口。
孝武帝以文帝元嘉七年八月庚午夜生有光室前废帝以元嘉二十六年正月甲申生。
明帝以元嘉十六年十月戊寅生。
後废帝以大明七年正月辛丑生於卫尉府。
顺帝太始五年癸丑生。
南齐高祖以宋元嘉四年丁夕阝生。
武帝以元嘉二十七年六月己未生於建康县之清溪宅其夜陈孝后（高帝母）刘昭后（高帝母）同梦龙据屋上故小字龙儿。
梁高祖以宋孝武大明八年甲辰岁生於秣陵县同夏里三桥家初帝母张后尝梦抱日已而有娠其後忽见庭前昌蒲花光采非常遂取吞之是月生帝将产之夕有异光后见庭内。若有衣冠陪列焉。
简文帝以天监二年十月丁未生于显阳殿孝元帝母阮容梦龙罩其床（一云：梦月堕怀中）天监七年八月丁巳生帝于後宫举室中非常有紫胞之异陈高祖以梁天监。
二年癸未岁生于吴兴长城下。若里。
废帝以梁承圣三年五月庚寅生。
宣帝以梁大通二年七月辛酉生有赤光满堂室。
後主以梁承圣二年十一月戊寅生於江陵。
北齐文宣帝母娄太后既孕每夜有赤光室私尝怪之及产名之曰：俟尼鲜卑言有相子也。初娄太后有孕六男二女皆感梦孕文襄则梦一断龙文宣则梦一大龙首尾属天地张口动目势状惊人孝昭则梦蠕龙於地武成则梦龙浴於海。
後主母胡后梦於海上坐玉盆日入裙下遂有娠天保七年五月五日生於并州邸。
幼主母穆皇后武平元年六月生於邺。
梁太祖以唐大中六年壬申岁十月二十一日生於砀山县午沟里是夕所居庐舍之上有赤气上腾里人望之皆惊奔来曰：朱家火发矣。至则庐舍俨然既而邻人以诞孩告众咸异之。
开平元年五月辛巳有司奏以降诞之日为大明节休假前後各一日十月庚午大明节内外臣寮各进奇货良马上寿故事内殿开宴召释道二教对御谈论宣旨罢之命ト门使以香合赐宰臣佛寺行香。
二年十月己未大明节诸道节度刺史各进献鞍马银器绫帛以祝寿宰臣百官设斋於相国寺。
三年十月癸未大明节帝御文明殿设斋僧道召宰臣翰林学士预之诸道节度刺史及内外诸司使咸有进献（臣钦。若等曰：梁太祖实录自开平四年後不书诞节）。
末帝以唐文德元年戊申岁九月十二日生於东京乾化二年三月文武百官上言请以九月十二日帝降诞日为明圣节休假三日。
○帝王部　名讳
名以制义所以著象类之说讳不Τ下所以申臣子之情是知名讳之来古今通道而馀分之在位亦偏方之所奉虽本以嘉称期於象德或求诸义训契彼未然盖成败之有端。若符应之素定。然则稽之人事察彼天道谅盛衰之在德岂名称之足云：乎！。
秦始皇帝名政以昭王四十八年正月生於邯郸（一云：名正正月旦生故也。）。
二世皇帝名胡亥（始皇时燕人卢生奏《周书》纬亡秦者胡也。始皇不知此为人名反备北胡
蜀先主名备字玄德。
