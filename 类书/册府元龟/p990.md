<!-- { "loadSidebar": true } -->
    蜀董允为侍中领虎贲中郎将统宿卫允尝与尚书令费衤韦中典军胡济等共期游宴严驾已办而郎中襄阳董恢诣允修敬恢年少官微见允停出逡巡求去允不许曰：本所以出者欲与同好游谈也。今君已自屈方展阔积舍此之谈就彼之宴非所谓也。乃命解骖等罢驾不行其守正下士凡此类也。
    晋周浚为折冲将军扬州刺史随王浑伐吴吴平宾礼故老搜求俊吴人悦服初吴之未平也。浚在弋阳吴将蔡敏守於沔中其兄为将在秣陵与敏《书》曰：古者兵交使在其间而闻疆场之上往往有袭夺互市甚不可行弟慎无为小利而忘大备也。候者得书以呈浚浚曰：君子也。及渡江求得之问其本乡曰：汝南人也。浚戏之曰：吾固疑吴无君子而卿果吾乡人。
    庾亮为平西将军以范汪博学多通善谈名理命为参军汪复参亮征西将军转州别驾为亮佐使十有馀年甚相钦待。
    桓温为征西大将军辟谢安为司马安既到温甚喜言生平欢笑竟日既出温问左右颇尝见我有如此客不温後诣安值其理安性迟缓久而方罢使取帻温见留之曰：令司马著帻进其见重如此。又温为大司马时瞿硎先生者不得姓名亦不知何许人也。太和末尝居宣城郡界文脊山中山有瞿硎因以为名焉温尝往造之既至见先生被鹿裘坐於石室神无忤色温及僚佐数十人皆莫测之乃命伏滔为之铭赞竟卒於山中滔为温参军温深加礼接每宴集之处必命滔同游。
    桓冲为车骑将军闻南阳人刘ら之名请为长史ら之固辞不受冲尝到其家ら之於树条桑使者致命ら之曰：使君枉驾光临宜先诣家君冲闻大鬼，於是乃造其父父命ら之然後方还拂短褐与冲言话父使ら之於内自持浊酒蔬菜共宾冲敕人代ら之酌酒父辞曰：若使从者非野人之意也。冲慨然至昏乃退。
    王敦为大将军荆州牧以郭舒为参军转从事中郎敦重舒公亮给赐转丰数诣其家表为梁州刺史。又谢鲲为敦长史每与毕卓王尼阮放羊曼桓彝阮孚等纵酒敦以其名高雅相宾礼。
    谢鲲为领军将军时羊欣为会稽王世子元显後军府舍人此职本用寒人欣意貌恬然不以高卑见色论者称之欣尝诣鲲鲲拂席改服然後见之时鲲族子运在坐退告族兄瞻曰：望蔡（臣钦。若等曰：鲲袭封望蔡公）见羊欣遂易衣改席欣由此益知名。
    梁沈约为镇军时有彭城人刘孺美风彩性通和虽家人不见其喜愠本州召迎主簿起家为中军法曹行参军约闻其名引为主簿尝与游宴赋诗大为约所嗟赏。
    曹景宗为领军将军为人自恃尚胜虽公卿无所推称唯韦年长。且州里胜流特相敬重同宴御筵亦曲躬谦逊。
    陈王僧辩为征东将军时许亨为从事中郎时晋安王承制授给事黄门侍郎亨奉谍辞府僧辩曰：省告承有朝授良为德举卿志操深文艺该洽学优而官自致青紫况久羁骏足将成顿辔礻卑辅虚暗期寄实深既欣游处用忘劳屈而枳棘栖尝以增叹夕郎之选虽为清显位以才升固无自鬼。且卿始云：知命方骋康衢未有执戟之疲便深夜行之慨循复来翰殊用怃然古人相思千里命驾素心不殊宁限城存顾之深荒惭无已。又沈礼明为吴兴令侯景将宋子仙据吴兴使召礼明委以书记之任礼明固辞子仙怒命斩之或救获免子仙爱其才终逼之令掌书记及子仙为僧辩所败僧辩素闻其名於军中购得之酬所获者铁钱十万自是羽檄军书皆出於礼明。又张种有孝行侯景之乱奉其母东奔久之得达乡里俄而母卒种时年五十而毁瘠过甚。又迫以凶荒未获时葬服制虽毕而居处饮食常。若在及景平僧辩以状奏闻起为贞威将军治中从事史并为具葬讫种方即吉僧辩。又以种年老傍无嗣息赐之以妾及居处之具。又徐陵为通直散骑常侍奉使於齐齐拘留不遣齐送贞阳侯萧渊明乃遣陵随还僧辩初拒境不纳渊明复致书皆陵词也。又渊明之入僧辩得陵大喜接待馈遗其礼甚优。
    後魏尔朱荣为车骑将军时尖山人侯渊机警有胆略孝明末年六镇饥乱渊随杜雒周南寇後与妻兄念贤背雒周归荣路中遇寇身被苫褐荣赐其衣帽厚待之以渊为中军副都督常从征伐屡有战功。又贺拔允亦尖山人也。初为积射将军归荣允父子兄弟并以武艺知名荣素闻之见允待之甚厚。
    後周李远初仕魏为武骑常侍及尔朱天光西伐乃配远精兵使为乡导天光钦远才望特相引接除伏波将军长城郡守原州大中正。
    宇文神举为司武大夫时幽州人卢昌期等反神举讨之齐黄门侍郎卢思道亦在反中贼平见获解衣将伏法神举素钦其才名乃释而礼之即令草露布其待士礼贤如此。
    于谨为柱国时王褒仕梁元帝为左仆射文学优赡当时已被推挹及王师围江陵褒都督城西诸军事及城陷褒从元帝入子城犹欲固守俄而元帝出降褒遂与众俱出见谨谨甚礼之。
    韦孝宽为总管绛州刺史裴文举以廉约自守孝宽特相钦重每以谈论不觉膝前於席。
    隋贺。若弼平陈之役与萧摩诃战大破之麾下开府员明擒摩诃至弼命左右牵斩之摩诃颜色自。若弼释而礼之。
    唐李贞观初为并州长史时张文举明经补并州参军深礼之。又李义琰弱冠举进士累补太原尉深礼之。
    宇文士及为凉州都督折节礼士凉士服其威惠《郭子》仪为关中副元帅乾元中蒋沅为陆浑咸阳高陵四令当军旅之後疮痍未平沅竭心抚绥所至安辑子仪每统兵由其县必戒军吏曰：蒋令清严办供亿固当有素士众得蔬饭见馈则已无挠清政。
    吕崇贲为河西节度时杨炎释褐掌书记先时神乌县令李大简因酒辱炎至是与大简同在使府炎执缚大简以铁鞭鞭之血流於地几死崇贲爱其才不之问。
    李勉历岭南滑亳汴宋节度使礼贤下士终始尽心以名士李巡张恭为判官卒於幕三岁之内每遇宴饮必设虚位於筵次陈膳执酹辞色凄怆论者美之李抱真为昭义军节度使欲招致天下贤隽闻人之才善必令持货币千里邀致之至与语无可采者渐退之。
    郑馀庆为山南西道节度使辟崔咸於幕中奉如师友。
    乌重裔官至横海军节度使善待僚佐体分周密曲尽礼敬故当时名士咸愿依焉。
    令狐楚为河阳怀孟节度使李商隐以所业文干之年才及冠楚以其少俊深礼之令与诸子游楚镇天平汴州从为巡官岁给资装令随计上都。
    牛僧孺为山南东道节度使以刘贲为从事待如师友。
    梁罗绍威为魏博节度使绍威本名将家贵居裂土雅好儒术善为七言诗重宗人隐隐时为钱塘宾介遣使以叔事之有所编目曰：偷江东集竟荐隐除给事中不赴议者美之。
    後唐王思同明宗时为同州节度使未几移镇陇右思同好文士无贤不肖必馆接赠遗岁费数十万在秦州累年边民怀惠华戎宁息。
    晋张廷蕴後唐庄宗时为帐前步军都虞候诸军濠寨使而性重文士下汶阳日首获郓帅戴思远判官赵凤许之曰：尔状貌必儒人也。勿隐其情凤具言之寻引荐於明宗明宗令送付行台除凤翰林学士。
    赵在礼为晋昌节度使好延士大夫。
    周王饶为相州节度使每接宾佐必怡声缓气恂恂如也。故士君子亦以此多之。
    ○将帅部　荐贤
    《周书》曰：举能其官惟尔之能盖夫称善以益国推贤以成务者良臣之业也。而况居将帅之任当倚注之重出征入辅安危之所寄干城宿卫心膂之攸而能博访遗逸咨求髦彦荐之天子扬於王庭使其飞声垂光经物集事成宾门穆穆之美致思皇济济之盛此其左右王室丹青神化不亦多乎！哉！汉氏而下比比而有皆足以激昂风烈耸劝来者自非同声之相应善人之举类亦安能及是哉！。
    汉夏侯婴封滕公高祖十一年七月淮南王黥布反帝问诸将滕公言故楚令尹薛公有筹策帝召见薛公言布形势帝善之封薛公千户。
    卫青为大将军咸宣以佐史给事河东守青使买马河东（宣充使而於河东买马也。）见宣无害言於武帝徵为厩丞官事办。
    张安世为卫将军苏武以故二千石与计谋立宣帝（与音豫）赐爵关内侯食邑三百户久之安世荐武明习故事奉使不辱命先帝以为遗言宣帝即时召武待诏宦者署（少府属官有宦者令丞以其署亲近故令於此待诏也。）数进见复为右曹典属国。
    萧望之为前将军周堪为诸吏光禄大夫领尚书事时刘更生年少於望之堪然二人重之荐更生宗室忠直明经有行擢为散骑宗正给事中与侍中金敞拾遗於左右四人同心辅政。
    王凤为大将军元帝时陈咸为石显奏髡为城旦成帝初即位凤以咸前指言石显短有忠直节奏请咸补长史。又薛宣为宛句令凤闻其能荐宣为长安令治果有名。
    後汉邓禹为大将军时吴汉归光武於广阿拜偏将军汉为人质厚少文造次不能以辞自达禹及诸将多知之数相荐举及得召见遂相亲信尝居门下光武将发幽州兵夜召禹问可使行者禹曰：间数与吴汉言其人勇鸷有智谋诸将鲜能及者即拜汉大将军持节北发十郡突骑光武行至信都以铫期为礻卑将与傅宽吕宴俱属禹犭旬傍县禹以期为能独拜偏将军授兵二千人宽宴各数百人还言其状光武甚善之使期别犭旬真定宋子攻拔乐阳肥垒（乐阳县名属常山郡今恒州城县故城在县西肥垒故肥子国也。汉以为县故县在今藁城县西南并属真定国）及禹西征关中定河东张宗诣禹自归禹闻宗素多权谋乃表为偏将军後光武南定河内而更始大司马朱有等盛兵据雒阳。又并州未安光武难其守问於邓禹曰：诸将谁可使守河内者邓禹曰：昔高祖任萧何於关中无复西顾之忧所以得专精山东终成大业今河内带河为固户口殷实北通上党南迫雒阳寇恂文武备足有牧人御众之才非此人莫可使也。乃拜恂河内太守行大将军事。
    弓里戍光武时为骑都尉将兵平定北州到太原历访英俊大人问以策谋时温序仕州从事戍见奇之上疏荐焉徵为待御史。
    邓骘为大将军时诏公卿举儒术笃学者骘举前侍中鲁丕再迁复为侍中左中郎将再为三老梁商为大将军疾笃顺帝亲临幸问以遗言对曰：人之将死其言也。善臣从事中郎周举清高忠正可重任也。由是拜举谏议大夫。
    何进为大将军广汉董扶少游太学学图谶还家讲授进表荐扶曰：资游夏之德述孔氏之风内怀焦董消复之术方今并凉骚扰西戎蠢叛宜敕公车特召待以异礼谘谋奇策，於是灵帝徵扶即拜侍中在朝称为儒宗甚见器重。又公车徵荀爽为进从事中郎进恐其不至迎荐为侍中及进败而诏命中绝段为破羌将军表言樊志张既有梓慎焦董之识宜翼圣朝咨询奇异，於是有诏特徵会病终。
    皇甫规为度辽将军至营数月上书荐中郎将张奂以自代曰：臣闻人无常俗而政有治乱兵无强弱而将有能否伏见中郎将张奂才略兼优宜正元帅以从众望。若犹谓愚臣宜充军事者愿乞冗官以为奂副朝廷从之以奂代为度辽将军规为使モ奴中郎将及奂迁大司农规复代为度辽将军。
