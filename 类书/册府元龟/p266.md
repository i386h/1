<!-- { "loadSidebar": true } -->
敬宗以长庆四年正月即位二月壬午平卢军节度使薛平遣使押领备宿卫渤海大聪等五十人至乐驿命中官持酒脯迎宴焉。
宝历元年三月壬子帝御三殿宴百僚癸丑。又宴宰臣翰林学士给事中中书舍人御史中丞诸曹尚书侍郎京兆尹等颁赐银器锦采有差五月庚戌幸鱼藻宫观竞渡公主驸马翰林学士诸军使与宴乐。
二年二月丁巳寒食节三殿宴百官。又自戊午至庚申宴宰臣师保尚书侍郎御史中丞两省五品以上官驸马公主等前後颁赐有差。
甲子诏今年三月上巳日文武百僚宜准旧例於曲江宴集三月甲戌宰相百僚翰林学士曲江宴命中使刘惠通等颁赐食物九月自甲戌至丙子帝连宴宣和殿百戏皆从。
文宗太和元年五月戊辰对诸道端午使於麟德殿宴赐有差。
四年七月庚辰行幸梨园会昌殿大宴乐。
五年正月乙巳是日晚行幸梨园会昌殿奏乐。
六年二月己丑寒食节宴群臣於麟德殿。
七年三月庚戌麟德殿对归国回鹘李义节等十九人宴赐有差。
八年三月甲寅上已节赐群臣宴于曲江亭。
九年八月丁丑幸左军龙首殿因幸梨园含元殿大合乐。
开成元年十二月帝於禁中会宴诸王因命讲读刘仲武每双月入内对诸王仍令尚书供食。
二年正月癸巳帝御麟德殿对贺正南诏洪龙君三十人渤海王子大明俊等一十人赐宴有差二月京兆尹归融因对奏上巳日曲江会宴缘初遇两公主出降物力不办请改日帝曰：去年重阳改就九月十九日未失重九之意今上巳日改取十三日可乎！融受命而退五月壬申幸十六宅与诸王宴乐。
三年四月甲午帝幸十六宅赐诸王宴颁赐有差十月甲午命中人以酒脯仙韶院乐赐群臣宴曲江亭四年正月丁卯夜於咸泰殿观灯作乐三宫太后及诸公主并赴宴三月乙酉上已节赐百寮宴於曲江亭命内官以诗宣赐裴度。
六月庚申幸十六宅安王颍王院宴乐赐钱各五十贯绢二千疋银器二十事二王帝弟也。故赐宴特异宣宗大中七年四月日本国遣王子来朝献宝器音乐帝谓宰执曰：近者黄河清今。又日本国来朝朕愧德薄何以堪之因赐百寮宴陈百戏以礼之。
九年七月宰相崔铉出镇淮南帝宴饯赋诗以赐之昭宗乾宁元年正月乙丑凤翔节度使李茂贞来朝大陈兵卫献妓女三十人帝开宴大殿。
天复三年正月辛未宴汴州朱全忠于内殿内弟子奏乐至二月己丑。又宴全忠於寿春殿乙未。又宴于保宁殿会鞠全忠得头筹令内弟子送酒戊戌全忠辞归镇宴於内殿。
天元年五月幸雒阳乙丑宴百僚于崇勋殿己巳朱全忠辞归镇。又宴於崇勋殿七月宴於文思殿鞠场。
哀帝天二年三月诏曰：朕以宰臣已下尝拘官局罕获欢娱今膏泽不愆丰年有望将臻上瑞宜示优恩及此芳辰当兹丽景稍令暇逸俾务游从宜令自今月十二日至十六日各令逐便选胜游宴五月戊寅宴群臣於崇勋殿朱全忠与王罗绍威买宴也。後唐庄宗以天八年秋七月会王於承天军武皇之友也。帝奉之尽敬捧卮酒为寿亦奉酒寿帝。
同光元年六月帝幸保宁鞠会宴洎行营将士赐物有差八月癸卯以内园新殿成名曰：长春殿宴大臣赐分物有差十月辛巳万寿节宴长春殿赐百官分物己亥宴于崇元殿十二月丁亥宴群臣於嘉庆殿二年四月庚辰宴武臣于嘉庆殿六月甲申幸保宁鞠会宴洎行营将士八月壬申幸皇子继岌院奏教坊乐纵酒而罢九月癸卯宴大臣於长春殿丁未。又宴群臣于嘉庆殿辛亥宴吴使卢於嘉庆殿大臣毕预甲寅帝幸枢密使郭崇韬之私第宣教坊乐置酒而从臣至初夜一更还宫十月丙寅朔宴大臣於嘉庆殿丁亥宴群臣於长春殿壬辰嘉庆殿宴近臣十一月丙寅朔宴大臣於嘉庆殿戊子宴群臣於嘉庆殿壬辰宴近臣於嘉庆殿甲午命皇子兴庆宫使继岌於会节园宴蜀使许确吴越国使钱各赐分物己亥帝幸六宅教坊乐宴会诸皇弟戊午幸明宗之第。又至宋州节度使元行钦之第纵酒作乐一鼓三筹归宫。
三年正月甲午皇太后生辰御嘉庆殿召诸王家宴极欢而罢丙午宴大臣於中兴殿是月帝幸邺都戊申宴从官於黎阳行宫二月帝在邺己巳击球於行宫之鞠场诸皇弟从臣等供奉赐定州王都金鞍御马鞠罢宴王都於武德殿之山亭宣教坊乐陈百戏俳优角夜漏一鼓方罢甲戌文思殿宴王都颁赐有异夜久方罢戊子宴於思政殿。
三月帝在邺戊戌宴于内殿丙午帝击球於行宫之鞠场皇弟存霸皇子继岌河中偏将王景高行安等预焉球罢宴於迎春殿。
四月丁丑宴淮南使鲁思郾於嘉庆殿九月丙午帝於嘉庆殿宴西征都统魏王继岌招讨使郭崇韬客省使李俨诸偏礻卑将校闰十二月己丑朔新授西川节度使孟知祥自太原至正衙见毕帝以知祥外戚之重预戒所司出内府供帐尔玩奇绝者别饬宫居以宴之庚午宴诸王武臣於长春殿始听乐（先是七月有恭简皇太后之丧至是始听乐）。
四年二月戊子朔宴武臣於嘉庆殿。
明宗天成元年五月甲戌宴文武百寮於长春殿八月乙未始奏乐宴军将校於长春殿乙巳宴将校於长春殿。
十一月庚寅宴契丹降将卢文进及其将佐於长春殿赐分物有差。
二年二月癸未宴武臣於长春殿三月壬子朔幸奉节园宰相枢密使及节度使在京者共进钱绢请宴四月戊子幸会节园召宰臣学士在京勋臣赴宴五月乙丑宴淮南使车雷岘等於长春殿七月戊辰宴在京藩侯郡守统军诸将校於长春殿八月癸巳秦王从荣自邺中至洎於至德宫帝幸其第宣禁中女伎及教坊乐欢宴至晚从荣进马及银器钱绢帝赐诸伎乐及行从人等乘舆归内戊成宴宰相学士及勋臣於长春殿九月己未宴在京藩侯郡守於长春殿各有颁赐甲子宴群臣於长春殿赐物有差乙丑宴枢密使及在京节度使内诸司使等於长春殿十月乙未帝在汴宴宰臣学士诸将校等於玉华殿丁酉宴群臣於玉华殿乙巳宴於玄德殿十一月乙夕卩徐州霍彦威青州符习入觐召殿命乐举酒语及佐命决策之事欢话移时己巳宴宰臣学士在京侯伯亲卫将校於玉华殿劳霍彦威符习房知温三帅壬申宴会德殿彦威等辞也。十二月乙丑宴於玄德殿兖州节度使赵在礼入觐使召赴宴戊戌以夏鲁奇赵在礼入觐宴於玄德殿。
三年二月辛巳宴从臣於玉华殿戊戌开社宴于玉华殿三月戊申宴百寮於玉华殿丁卯宴从臣于南庄五月辛酉南庄宴诸蕃客入幸西庄宴回鹘使召前节度使赴之八月戊戌侍臣宴於玉华殿九月乙丑帝在汴宴百辟於玉华殿十月戊午契丹署平州刺史张希崇将麾下八十馀人归阙见於玄德殿便召赴宴十一月壬午宴宰臣学士及东都留守孔循於麟趾殿十二月甲寅幸开封府六宫从行宴乐颁赐。
四年二月乙巳北面驰报王都平收复定州帝大悦举酒遍赐侍臣喜除腹心之疾赐教坊绢五百疋内臣进马称贺戊申宴群臣於玉华殿乐作王晏球驰报已获王都首级生擒契丹秃馁等二十馀人百官就班称贺甲子帝归京丙寅驻跸郑州宴从臣於行宫三月丙子内外辅臣在京藩侯共进鞍马钱帛以车驾还京请开内宴时潞王自河中入觐进金银钱绢开内宴壬午宴於长春殿乙酉宴宰相在京节度使於中兴殿辛卯宴百辟於长春殿丙申幸会节园召从臣赴宴四月丙午宴于中兴殿八月戊戌宴勋臣於广寿殿丁巳宴大臣於长春殿九月乙酉宴群臣於长春殿十一月戊辰宴勋臣於广寿殿。
长兴元年二月乙未宴群臣於长春殿酬郊祀行事也。三月丁卯幸会节园宴宰相及诸道入觐节度使赐物有差因幸河南府至夜归宫辛未宴入觐节度使於长春殿四月己亥幸会节园宴大臣至暮归宫六月宴群臣於长春殿八月戊申宴群臣於长春殿九月壬申宴百官於长春殿。
二年三月己亥宴群臣于长春殿赐物有差四月丁酉幸会节园宴宰臣亲王内臣及在京侯伯因幸河南府秦王从荣进马请物赐侍宴臣寮至晚还京五月癸酉宴群臣於长春殿九月丁酉宴百寮於长春殿十二月己巳宴近臣於长春殿。
三年二月戊午宴群臣於长春殿四月宴群臣於长春殿九月壬辰宴群臣於长春殿教坊进新曲奏毕赐名长兴殿。
四年三月辛卯宴百寮於长春殿十月壬子新授汴州节度使赵延寿赴镇宴於广寿殿饯之十一月甲戌宴饯镇州节度使范延光癸未宴近臣及诸军将校於中兴殿。
愍帝应顺元年正月戊子宴将相百寮於广寿殿三月丁巳宴群臣於长春殿。
末帝清泰元年四月戊寅宴文武百寮於广寿殿赐鞍勒金帛有差五月甲寅宴群臣於长春殿壬午平卢节度使房知温来朝及与诸将归镇宴於长春殿始奏乐知温献奉数万计十月戊寅判六军河南尹皇子从美进缣银请开宴近例也。
二年三月丙午宴群臣於长春殿宰臣枢密使前任节度使六统军进奉捧觞献寿日之夕而罢辛酉宰臣学士皇子枢密宣徽使侍卫马部都指挥使共进钱五十万绢五百疋请开宴六月己夕卩镇州董温其献绢千疋银五百两金酒器供御马请开宴。
晋高祖天福元年七月宴群臣於广政殿赐物有差八月乙丑宴契丹册礼使於广政殿赐物有
四年三月乙巳宴冯道等於广政殿使回故也。丁巳宴群臣於永福殿赐物有差闰七月甲戌宴群臣於广政殿壬辰宴群臣於永福殿赐物有差八月丁丑宴群臣於永福殿十二月己酉宴群臣於永福殿庚寅御明德楼饯送昭义军节度使王建立赐玉斧蜀马。
五年四月丙申朔宴群臣於永福殿八月甲午朔宴群臣於永福殿十月辛亥宴东平王杨光远於万岁殿礼宾使王彦章护圣指挥使何神通以蕃歌唱和各赐物百端己酉宴群臣於永福殿赐物有差。
六年五月甲戌宴群臣於永福殿七月甲戌宴宰臣前任见任节度刺史统军行军副使於永福八月戊申宴文武百官于武德殿九月庚辰宴文武百官于武德殿诸道进奉使夷狄来朝者亦与焉十月壬寅宴宰臣节度防御团练使刺史统军行军副使于画堂十一月乙亥宴宰臣节度防御团练使刺史统军行军副史诸军指挥使于文思殿诸道进奉使亦与焉十二月己巳习射於後苑诸军都指挥使已上悉预。
七年二月己丑御武德殿开宴召新镇州杜威新泾州王周并应镇州行营转运使副使诸军都指挥使至副兵马使悉赴焉赐物有差乙未御文思殿开宴三月丙子御文思殿宴宰臣前任见任节度使刺史行军副使统军诸军都指挥使闰三月丁未御崇德殿宴宰臣前任见任节度防御团练刺史统军行军副使都指挥使四月丙辰宴宰臣节度防御团练刺史行军副使统军诸军都指挥使于崇德殿丙子宣广晋尹齐王就前河中府节度使康福弟以御厨教坊乐宴召见任前任节度使。
少帝以天福七年六月即位九月甲申宴班帅将校於崇德殿开运三年二月壬午幸南庄命臣寮泛舟饮酒因幸杜威园醉方归内。
五月辛未幸大年庄游公习射夜分方归内八月辛酉南庄召从臣宴乐至暮还宫。
汉高帝即位称天福十二年是年十月庚申帝幸邺在御营开宴召从官等十二月丙戌召文武宴。
隐帝乾三年三月丙午嘉庆节群臣入相国寺齐赐教坊乐甲寅入朝侯伯高行周已下以皇帝初举乐献银缣千计请开御筵谓之买宴戊午宴群臣於永福殿入觐诸侯贡献上寿内乐百戏日晏而罢。
