<!-- { "loadSidebar": true } -->
    汉司马谈武帝元鼎末为太史令子迁为郎中是时天子始建汉家之封而太史公留滞周南（周南洛阳也。雒阳而谓周南者自陕以东皆周南之地也。臣钦。若等曰：太史公谈也。迁之自序不斥其父名）不得与从事发愤。且卒而子迁反见父於河雒之间太史公执迁手而泣曰：予先周室之太史也。自上世尝显功名虞夏典天官事後世中衰绝於予乎！女复为太史则续吾祖矣。今天子接千载之统封泰山而予不得从行是命也。夫命也。夫余死汝必为太史为太史毋总吾所欲论著矣。且夫孝始於事亲中於事君终於立身扬名於後世以显父母此孝之大也。夫天下称周公言其能论歌文武之德宣周召之风达太王王季思虑爰及公刘以尊后稷也。幽厉之後王道缺礼乐衰孔子修旧起废论诗书作春秋则学者至今则之自获麟以来四百有馀岁诸侯相兼。《史记》放绝今汉兴海内一统明主贤君忠臣义士予为太史而不论载废天下之文余甚惧焉汝其念哉！迁俯首流涕曰：小子不敢请悉论先人所次旧闻弗敢阙卒三岁而迁为太史纟由（纟由音抽）。《史记》石室金匮之书。
    後汉班彪光武时为司徒掾才高而好述作遂专心於史籍之间武帝时司马迁著。《史记》自太初以後阙而不录彪乃继采前史遗事傍贯异闻作後传数十篇因斟酌前史而讥正得失彪卒子固以彪所续前史未详乃潜精研思欲就其业既而有人上书明帝告固私改作国史者有诏下郡收固系京兆狱尽取其家书弟超恐固为郡所考不能自明乃驰诣阙上书得召见具言固所著述意而郡亦上其书帝甚奇之召诣校书郎除兰台令史与前睢阳令陈宗长陵令尹敏司隶从事孟异共成世祖本纪。又撰功臣平林新市公孙述事作列传载记三十八篇奏之帝乃复使终成前所著书。
    晋华峤为秘书监撰。《後汉书》十典未成而终秘书监何劭奏峤中子彻为佐著作郎使踵成之未竟而卒後监缪徽。又奏峤少子畅为佐著作郎克成十典并草魏晋纪传与著作郎张载等俱在史馆永嘉丧乱经籍遗没峤书存者三十馀卷。
    南齐贾渊祖弼之父匪之世传谱学太祖宋明中嘉渊世学取为骠骑参军竟陵王子良使渊撰见客谱出为句容令先是谱学未有名家渊祖弼之广集百氏谱记专心治业晋太元中朝廷给弼之令史书吏撰定缮写藏秘阁及左民曹渊父及渊三世传学凡十八州士族谱合百帙七百馀卷该究精悉当世莫比永明中卫军王俭抄次百家谱与渊参怀撰定梁裴子野为中书侍郎曾祖松之仕宋为大中大夫文帝元嘉中受诏续修何承天宋史未成而卒子野尝欲继成先业齐武帝永明末沈约所撰。《宋书》称松之已後无闻焉子野更撰为宋略二十卷。
    陈陆琼为给事黄门侍郎领大著作撰国史父公仕梁为黄门侍郎掌著作奉梁武敕撰嘉瑞记琼述其旨而续焉自永定讫於至德勒成一家之言。
    姚察为秘书监知撰梁史事入隋为秘书丞别敕成梁陈二代史其中序论及纪传有所阙者临亡之时仍以体例诫约子思廉疏访撰续思廉流涕奉行思廉在陈为衡阳王府法曹参军会稽主簿入隋补汉王府行参军掌记室寻除河间郡司法炀帝大业初中书侍郎虞世基奏思廉踵梁陈二代史自尔以来稍就补续。
    後魏崔光为侍中中书监领著作撰魏史徒有卷目初未考正阙略尤多每云：此史会非我世所成但须记录时事以待後人临薨言鸿於孝明（鸿光弟敬友之子）延昌五年正月诏鸿以本官修缉国史鸿。又撰。《十六国春秋》勒成百卷。
    後周刘为内中大夫撰梁典三十卷始就未及刊定而卒临终谓子休徵曰：能成我志其此书乎！休徵治定缮写勒成一家行於世。
    隋许善心为给事中父亨撰著梁史未就而殁善心述成父志修缉家书。
    唐令狐德高祖武德中为秘书丞与侍中陈叔达太史令庾俭同受诏修周史德玄孙亘代宗朝杨绾为礼部侍郎修国史引亘入史馆修玄宗宝录一百卷代宗实录四十卷。
    李延寿为东宫典膳丞父太师少有著述之志尝以宋齐梁陈齐周隋南北分隔南书谓北为索虏北书指南为岛夷书本国周悉别国未能备往往失实将拟吴越春秋编年以备南北所撰未毕而卒延寿以太宗贞观中依司马迁体以次连缀之始末修撰凡十六载为北史南史二书合一百八十卷。
    刘子元则天长安中为左史兼修国史子贶为起居郎修国史弟谏右补阙集贤殿学士修国史。
    归崇敬字正礼玄宗天宝末为起居郎兼史馆修撰子登德宗贞元中为兵部员外郎史馆修撰。
    柳芳为右司郎中集贤学士精於谱学永泰中按宗正谱牒自武德已来宗枝昭穆相承撰皇室谱二十卷号曰：永泰新谱自後无人修续芳孙开成初为翰林学士因召对言及图谱事文宗曰：卿祖尝为皇家图谱朕昨观之甚为详悉卿检永泰後试修续之依芳旧式续武德後事成十卷以附前谱。
    沈既济德宗贞元中为史馆修撰建中实录十卷文宗太和初子传师继修宪宗实录未竟出镇湖南特诏成於理所时论
    ○国史部　自序自司马谈父子续先业齐世传为之。《史记》以成一家之言及其断章自叙发明其族系稽古立论杨其官守诠择文理之要区别祖述之旨亦云：备矣。班范而降遵用旧式至於世胄之源派次之模楷似续之凭厚氵公袭之殊轨悉可徵焉然其讲世德叙家范亦不能无虚美者矣。
