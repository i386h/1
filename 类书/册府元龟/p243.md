<!-- { "loadSidebar": true } -->
高道悦为谏议大夫兼御史中尉时孝文将繇水路幸邺已诏都水迥营构之材以造舟楫道悦表谏之帝诏曰：省所上表深嘉乃心但卿之立言半非矣。当须陈非以示谬称是以彰德然後明所以不用有繇而为之不尔则未相体耳迥材都水营嬉游终为弃物修缮非务舟楫无章士女杂乱此则卿之失辞矣。深薄之危抚陵之重斯则卿之得言也，於是帝遂从陆路。
隋文帝时崔仲方为虢州刺史上言论取陈之策帝览而大悦转基州刺史徵入朝仲方因面陈经略帝善之赐以御袍并杂采五百段进位开府而遣之及大举伐陈以仲方为行军总管率兵与秦王会。
唐高祖武德初齐王元吉为并州总管为刘武周所攻弃军还京高祖怒甚谓礼部尚书李纲曰：元吉幼小未习时事故遣窦诞宇文歆辅之强兵数万食支十年起义兴运之基一朝而弃宇文歆首画此计我当斩之纲曰：赖歆令陛下不失爱子臣以为有功高祖问其故纲对曰：罪繇窦诞不能规讽致令军人怨愤。又齐王年少肆行骄逸放纵左右侵渔百姓诞曾无谏止乃随顺掩藏以成其[C260]此诞之罪宇文歆论情则疏向彼。又浅王之过失悉以闻奏。且父子之际人所难言而歆言之，岂非忠恳今欲诛罪不录其心臣愚切以为过翌日高祖召纲入升御坐谓曰：今我有公遂使刑法不滥元吉自恶结怨於人歆既曾以表闻诞亦焉能禁制皆非其罪。
太宗贞观十六年七月丁酉谓侍臣曰：当今国家何等为急谏议大夫褚遂良曰：即日四方仰德谁敢为非但太子诸王须有定分陛下宜为万代法以遗子孙帝曰：此言是也。朕年将五十已觉衰怠既以长子守器东宫第及庶子数将五十心常忧虑颇在此耳但自古嫡庶无良何尝不倾败国家公等为朕搜访贤德以辅储宫爰及诸王咸求正士。且事人岁久即分义情深非意窥窬多繇此作其王府官僚宜限以四考。
褚遂良为黄门侍郎贞观中鸿胪寺奏高丽莫支离贡白金遂良进曰：莫支离虐杀其主九夷不容陛下已云：兴兵将示吊伐为辽山之人报主辱之耻。若受其贡何所攻伐太宗纳焉。
张玄素为景州都督录事参军太宗闻其名及即位召见访以政道对曰：臣观自古以来未有如隋室丧乱之甚，岂非其君自专其法日乱向使君虚受於上臣弼违於下岂至於此。且万乘之重。又欲自专庶务日断十事而五条中中者信善其如不中者何况一日万机已多亏失以日继月乃至累年乖谬既多不亡何待如其广任贤良高居深视有司奉职谁敢犯之臣。又观隋末沸腾被於於县所求天下不过十数人馀皆保邑全家思归有道是知人欲背主为乱者鲜矣。但人君不能安之遂致於乱陛下。若近鉴危亡日慎一日尧舜之道何以能加太宗善其对擢侍御史。
高宗时太尉长孙无忌位当元舅数进谋议帝无不优纳之。
玄宗先天二年诏贬特进李峤为太子率更令时峤子畅为处州刺史峤随畅之任先是韦庶人临朝峤密表请令相王诸子皆出京师帝於宫内获其表以传示侍臣或请诛之中书令张说曰：峤虽不辩顺逆然亦为当时之谋议非其主请不追讨其罪帝从其言因有是命。
姚崇为紫微令玄宗时幸东都而太庙屋坏召宋苏问其故等奏言今三年之制未毕诚不可行幸凡灾变之发皆所以明教戒陛下宜增大道以答天意。且停幸东都帝义召崇问曰：朕临发京邑太庙无故隳坏恐神灵戒以东行不便耶崇对曰：太庙殿本是苻坚时所造隋文帝创立新都移宇文庙故殿造此庙国家。又因缘旧制岁月兹深朽蠹而毁山有朽壤尚不免颓此既久来枯木合将摧折偶与行期相会不是缘行乃隳四海为家两京相接陛下以关中不甚丰熟转运。又有劳费所以为人行幸非是无事烦劳东都百司已作供拟不可失信於天下旧庙既毁烂不堪修理望移神主於太极殿安置更改造新庙以申诚敬车驾依前径发帝曰：卿言正合朕意赐绢二百疋所司奏七庙神主迁於太极改造新庙车驾遂幸东都因命崇五日一参仍入阁供奉甚承恩遇。
宋为侍中时太常卿修国史姜皎兄弟当朝用事以其权宠太盛恐非久安之道屡奏请稍抑损之玄宗敕曰：西汉诸将多以权贵不全南阳故人并以优自保观夫先後之迹吉凶之数较然可知良有以也。宜放皎归田园以恣娱乐。又玄宗东巡复为留守帝临发谓曰：卿国之元老为朕股肱耳目今将巡雒邑为别历时所有嘉猷宜相告也。因极言得失特赐采帛仍降手制曰：所进之言书之座右出入观省以戒终身。
肃宗至德中李勉为司膳员外郎时关东献俘百人诏并处斩因有仰天叹者勉偶过问之对曰：某被胁制守官非逆者勉入而上言曰：元恶未殄遭点污者半天下皆欲澡心归化。若尽杀之是驱天下以资凶逆也。帝遽令奔骑宥释繇是归化日至。
李揆为中书舍人至德中宗室请加张皇后翼圣之号肃宗召问之揆对曰：臣观诸古后妃终则有谥生加尊号未之前闻景龙失政韦氏专恣加号翼圣今皇后之号正与韦氏同陛下明圣动遵典礼，岂可比踪景龙故事哉！肃宗惊曰：凡才几误我家事遂止时代宗自广平王改封成王张皇后有子数岁阴有夺宗之议揆因对见肃宗从容曰：成王嫡长有功今当命嗣卿意何如揆拜贺曰：陛下言及於此社稷之福。
天下幸甚臣不胜大庆萧宗喜曰：朕计决矣。自此颇承恩遇遂蒙大用。
德宗建中四年末避难迁於奉天以城隘不可久议幸凤翔。且依张镒户部尚书萧复闻之遽请见曰：窃闻移幸凤翔未审虚实帝曰：有之复曰：陛下大误凤翔将士皆朱Г旧兵今Г悖逆此中必有同恶相济者臣尚虑张镒不能久奈何拟幸凤翔帝曰：朕行计已决试为卿驻驾一日属凤翔後营将李楚琳杀张镒自为节度使乃止。
贞元十二年信州刺史姚骥举员外司马卢南史准例配得有典一人每月请纸笔钱一千文南史以官冗无职事於典而纳其直凡五年计赃六十千文。又云：私买铅烧黄丹诏令刑部员外郎裴监察御史郑楚大理评事陈正仪充三司使往按之并召对於延英德宗曰：必须评审无令漏罪衔冤三人将退独立奏曰：臣览姚骥奏状云：南史取直典纸笔虽於公法有违在情可恕德宗曰：此事亦其应有但未知烧铅事何如曰：烧铅为黄丹格令不禁准天宝十三载敕铅铜锡并不许私家买卖盖防私铸钱亦不言不许烧黄丹然南史违敕买铅不得无罪三司使至江南今忽缘小事令往非唯罢耗州县亦恐远处闻之各怀忧惧臣闻开元中张九龄为五岭按察使有录事参军告其非法朝廷唯令大理评事往按近大历中鄂岳观察使吴仲孺与转运判官刘长卿纷竞仲孺奏长卿赃犯三千万贯时止差监察御史苗丕往推今姚骥所奏事既无多臣。若堪任此行即请独往恐不要三司尽行德宗曰：卿言是也。可召楚相等来及至乃赐坐曰：朕懵於理道处事未精裴所奏深合事宜卿可宣付宰臣但行举一人往按问十八年三月以前摄东都团练使齐总为衢州刺史给事中许孟容上表封还时左补阙王武陵右补阙刘伯刍复上疏言之繇是诏书留中不出明日雨不视事特开延英门召许孟容对帝慰谕开纳曰：使百执事皆如卿朕何忧也。
宪宗元和五年九月复以吐突承璀为左卫上将军依前知内侍省事充右神策获军中尉兼左街功德使承璀尝建谋征讨无功而还，於是谏官上疏恳论帝从之间一日降为军器等使。
六年十一月宰臣李吉甫奏永昌公主所立祠堂不如置墓户以充守奉翊日帝谓吉甫曰：卿昨所奏罢祠堂事深惬朕心朕初疑其冗费缘未知故实是以量减及览所奏方知无据然朕不欲破三二十户百姓当拣官户谨信者委之吉甫等拜贺帝曰：卿此岂是难事有关朕身不便於时者苟闻之则改此岂足多邪卿但切思规正无谓朕不能行也。
●卷一百一
○帝王部　纳谏
《书》曰：木从绳则正后从谏则圣。又曰：稽于众舍己从人是知容纳直言乐闻已失讲求至当之理询择悠久之谋闻善。若惊改过弗吝虽婴鳞而无忤惟虚怀而兼容斯乃明主不恶直以博观臣下宁正言而无讳者已其或事有过举令未顺时刑罚不中赏任非允而或予违汝弼官箴王阙过则必正失者斯革始或违忤终焉听从忘其诽谤之咎谅其忠直之志故能刑无颇类政无灭裂昭德塞违令闻长世盖所谓拂於心而求诸道逆於耳而利於行者不可以不察也。已。
汉高祖为沛公既至咸阳降子婴睹宫室帷帐狗马重宝妇女以千数意欲留居之樊哙谏沛公不听张良曰：夫秦为无道故公得至此为天下除残去暴宜缟素为资（资质也。缟白也。欲令沛公反秦奢泰服俭素以为质）今始入秦即安其乐此所谓助桀为虐。且忠言逆耳利於行毒药苦口利於病愿公听樊哙言公乃还霸上其後相国萧何以罪系狱数日王卫尉侍（卫尉王氏无名字史氏失之也。）前问曰：相国胡大罪陛下系之暴也。高祖曰：吾闻李斯相秦皇帝有善归主有恶自予今相国多受贾竖金为请吾苑以自媚於民（媚爱也。求爱於民）故系治之王卫尉曰：夫职事苟有便於民而请之真宰相事也。陛下柰何乃疑相国受贾民钱乎！。且陛下距楚数岁陈黥布反时陛下自将往当是时相国守关中关中摇足则关西非陛下有也。相国不以此时为利乃利贾人之金乎！。且秦以不闻其过亡天下夫李斯之分过。又何足法哉！陛下何疑宰相之浅也。帝不怿是日使使持节赦出何何年老素恭谨徒跣入谢帝曰：相国休矣。相国为民请苑吾不许我不过为桀纣王而相国为贤相吾故系相国欲令百姓闻吾过。
文帝幸上林皇后慎夫人从其在禁中常同坐（同坐谓所坐之处高下谓所高无差等也。）及坐郎署袁盎引慎夫人坐（郎署上林中直卫之署也。盎时为中郎将天子幸署豫设供帐待之故得慎夫人坐也。谓退而卑之也。）慎夫人怒不肯坐帝亦怒盎起因前说曰：臣闻尊卑有序则上下和今陛下既已立后慎夫人乃妾妾主，岂可同坐哉！。且陛下幸之则厚赐之陛下所以为慎夫人所以祸之也。独不见人豕乎！帝乃说入语慎夫人慎夫人赐盎金五十斤。
贾谊为梁王太傅上疏曰：人主之尊譬如堂群臣如陛陛九级则堂高七级则堂卑夫梁王尝在贵宠之位矣。天子改容而礼貌之吏民尝俯伏以敬畏之今有过废之可也。赐之死可也。若夫束缚之系纟之司寇小史詈骂而榜笞之殆非所以令众庶见也。是时丞相绛侯周勃免就国人有告勃谋反逮系长安狱治卒亡事复爵邑故贾谊以此讥帝帝深纳其言养臣下有节是後大臣罪皆自杀不受刑（至武帝复入狱自宁成始）张释之为谒者仆射从登虎圈文帝问上林尉禽兽簿十馀问尉不能对虎圈啬夫从旁代对甚悉帝诏释之拜啬夫为上林令释之前曰：陛下以啬夫口辩而超迁之臣恐天下随风靡争口辩亡其实。且下之化上疾於影响举错不可不察也。帝曰：善乃止不拜啬夫。
武帝为窦太后置酒宣室使谒者引内董君（堇偃也。）东方朔陛戟殿下辟戟而前曰：董偃有斩罪三安得入乎！夫宣室者先帝之正处也。非法度之政不得入焉帝曰：善有诏止更置酒北宫引董君从东司马门入东司马门更名东交门赐朔黄金三十斤。
