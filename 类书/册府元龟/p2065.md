<!-- { "loadSidebar": true } -->
    灌夫累官至太仆徙燕相坐法去官为人刚直使酒（使酒因酒而使气也。）不好面谀贵戚诸势在已之右欲必陵之士在已左愈贫贱尤益礼敬与钧（右尊也。左卑也。钧等也。）稠人广众荐宠下辈（稠多也。下辈下等之人也。每於人众之中故宠荐也。）士亦以此多之夫不好文学喜任侠已然诺（已必也。谓一言许人必信之也。）诸所与交通无非豪杰大猾家累数千万食客日数千百人陂池田园宗族宾客为权利横[A13C]川。
    汲黯为九卿後卒於淮阳相好游侠任气节行修洁卫人仕者皆严惮黯出其下。
    郑当时孝文时以任侠自喜脱张羽於厄（梁孝王将楚相之弟也。）声闻梁楚间後累迁为大司农。
    朱安世阳陵大侠诏捕不能得丞相公孙贺子敬声罪发系狱贺请捕安世赎罪帝许之安世曰：丞相祸及宗矣。狱中上书告敬声咒诅等罪贺遂父子死狱中。
    郭解父任侠孝武时诛死解为人静悍（性清静而勇悍）不饮酒少时阴贼感慨不快意所杀甚众以躯藉友报雠（藉谓借助也。）藏命作奸剽攻休乃铸钱掘冢不可胜数有天幸窘急尝得脱。若遇赦及解年长更折节为俭以德报怨厚施而薄望然其自喜为侠益甚既以振人之命不矜其功其阴贼著於心本发於睚眦如故云：（心本犹言本心也。如故盖言如旧不改耳）而少年慕其行亦取为报雠不使知也。解姊子负解之势与（负恃也。）人饮使之非其任强灌之（尽爵日其人不饮而使尽爵乃强灌之故怨怒也。）人怒刺杀解姊子亡去解姊怒曰：以翁伯待人杀吾子贼不得（翁伯解字也。）弃其尸道旁弗葬欲以辱解解使人微知贼窘自归具以实告解解曰：公杀之当吾儿不直遂去其贼罪其姊子收而葬之诸公闻之皆多解之义益附焉解出人皆避有一人独箕踞视之解问其姓名客欲杀之解曰：居邑屋不见敬是吾德不修也。彼何罪乃阴请尉史曰：是人吾所重至践更时脱之（践更为践更之卒也。脱免也。）每至直更数过吏弗求（直当也。次当为更也。）怪之问其故解使脱之箕踞者乃肉袒谢罪少年闻之愈益慕解之行雒阳有人雠者邑中贤豪居间以终数不听（居中间为道地和解之而不见许也。）客乃见解解夜见雠家雠家曲听（曲屈从其言）解谓雠家曰：吾闻雒阳诸公在间多不听今子幸而听之奈何从他县夺人邑贤大夫权乎！乃夜去不使人知曰：且毋庸待我去令雒阳豪居间乃听（庸用也。且无用休待雒阳豪更言之方从其言也。）解为人短小恭俭出未尝有骑不敢乘车入其县庭之旁郡国为人请求事事可出出之不可者各令厌其意然後乃敢尝酒食诸公以此严重之争为用邑中少年及旁近县豪夜半过门尝十馀车请得解客舍养之（舍止也。言解多藏亡命喜事少年与解同志者知亡命者多归解故夜将军来迎取其人居上而养之）及徙豪茂陵也。解贫不中訾（中充也。言訾财不充合徙之数也。）吏恐不敢不徙卫将军为言郭解家贫不中徙帝曰：解布衣权至使将军为言此其家不贫解徙诸公送者出千馀万轵人扬季王子为县掾举徙解解兄子断扬掾头解入关关中贤豪知与不知闻其声争交邑人。又杀扬季王季王家上书人。又杀之阙下帝闻乃下吏捕解解亡置其母家室夏阳身至临晋籍少翁素不知解因出关籍少翁已出解解转入太原所过取告主人家吏逐之迹至籍少翁少翁自杀口绝久之乃得解穷治所犯为而解所杀皆在赦前轵有儒生侍使者坐客誉郭解生曰：解专以奸犯公法何谓贤解客闻之杀此生断其舌吏以责解解实不知杀者杀者亦竟绝莫知为谁吏奏解无罪御史大夫公孙弘议曰：解布衣为任侠行权以睚眦杀人解不知此罪甚於解杀之当大逆无道（当谓处断其罪）遂族解自是之後侠者极众而无足数者然关中长安樊中子槐里赵王孙长陵高公子西河郭公仲太原卤公孺临淮倪长卿东阳陈君孺虽为侠而恂恂有退让君子之风至。若北道姚氏西道诸杜南道仇景东道赵他羽公子（据京师而言指其东西南北谓也。姓他名羽字公子）南阳赵调之徒盗跖而居民间者耳乌足道哉！此乃乡者朱家所羞也。
    王林卿邛成太后外家为侍中通轻侠倾京师坐法免宾客愈盛。
    甯成为内史抵罪归家称曰：仕不至二千石贾不至千万安可比人乎！乃贳贷买陂田千馀顷假贫民役使数千家数年产至千金为任侠其使民威重於郡守。
    王温舒阳陵人少时椎埋为奸（椎杀人而埋之）後至中尉。
    朱字子游少时通轻侠借客报雠後至槐里令。
    朱博字子元杜陵人家贫少时给事县为亭长好客少年捕搏敢行（好宾客及少年而追捕击搏无所避也。）稍迁为功曹伉侠好交（伉健也。）随从士大夫不避风雨是时前将军望之子萧育御史大夫万年子陈感以公卿子著才知名博皆友之为郡守九卿宾客满门欲仕官者荐举之欲报雠怨者解剑以带之其趋事待士如是博以此自立然终用是败後至丞相自杀。
    睢孟鲁国番人少时游侠斗鸡走狗长乃变节後至符节令。
    万章字子夏长安人长安炽盛街闾各有豪侠章在城西柳市号曰：城西万子夏为京兆尹门下督从至殿中侍中诸侯贵人争欲揖章莫与京兆尹言者章逡巡甚惧其後京兆不复从也。与中书令石显相善得显权力门车尝接毂至成帝初石显坐专权擅势免官徙归故郡显赀巨万当去留床席器物数百万直欲以与章章不受宾客问其故章叹曰：吾以布衣见哀於石君石君家破不能有以安而受其财物此为石氏之祸耶诸公以是服而称之河平中王尊为京兆尹捕击豪侠杀章及箭张回酒市赵君都贾子光皆长安名豪报雠怨养刺客者也。楼护为京兆吏数年甚得名誉是时王氏方盛宾客满门五侯争名其客各有所厚不得左右惟护尽入其门咸得其心结士大夫无所不倾其交长者尤作箭者姓张名回酒市中人不相经过也。见亲而敬众以是服为人短小精辨议论尝依名节听之者皆竦与谷永俱为五侯上客长安号曰：谷子笔札楼君卿唇舌言其见信用也。母死送葬者致车二三千两闾里歌之曰：五侯治丧楼君卿後至天水太守。
    原涉字巨先为谷口令时年二十馀自劾去官少显名京师郡国诸豪及长安五陵诸为气节者皆归慕之涉倾身与相待人无贤不肖阗门在所闾里尽满以奴斫伤屠者亡为茂陵令尹公所辱初涉与新丰富人祁太伯为友太伯同母弟王游公素嫉涉时为县门下掾说尹公曰：君以守令辱原涉如是一旦真令至君复单车归为府吏涉刺客如杀人皆不知主名可为寒心涉治蒙舍奢僭逾制罪恶暴著主上知之今为君计莫。若堕坏涉蒙舍条奏其恶君必得真令如此亦不敢怨矣。尹公如其计莽果以为真令涉由此怨王游公选宾客遣长子初从车二十乘劫王游公家母即祁太伯母也。诸客见之皆拜。《传》曰：无惊祁夫人遂杀游公父及子断两头去（杀游公及其父）涉性略似郭解外温仁谦逊而内隐（隐匿其情也。）好杀睚眦於尘中独死者甚多。
    陈遵杜陵人也。为郁夷令以封嘉威侯居长安中列侯近臣贵戚皆贵重之请求不敢逆所到衣冠怀之惟恐在後（怀来也。谓招来而礼之）时列侯有与遵同姓字者每至入门曰：陈孟公坐中莫不震动既至而非因号其人曰：陈惊坐。
    辛次兄与平帝从舅卫子伯相善（次兄其名也。）两人俱游侠宾客甚多。
    孙建为王莽强弩将军王莽居摄诛Θ豪侠名捕漕中叔不能得漕中叔素善建莽疑建匿藏之以问建建曰：臣素善之诛臣足以塞责莽性果贼无所容忍然重建不竟问遂不得也。中叔子少游复以侠闻於世。
    戴良曾祖父遵平帝时为侍御史王莽篡位称病归乡里家富好给施尚侠气食客尝三四百人时人语曰：关东大豪戴子高。
    後汉马援尝亡命北地遇赦因留牧畜宾客多归附者遂役属数百家（续。《汉书》援过北地任氏畜牧自援祖宾本客天水父仲。又尝为牧师令是时兄员为护苑使者故人宾客皆依援）後至伏波将军。
    寇恂上谷人初为郡功曹太守耿况甚重之王莽败更始立使使者犭旬郡国曰：先降者复爵位恂从耿况迎使者於界上况上印绶使者纳之一宿无还意恂勒兵入见使者就请之使者不与曰：天王使者功曹欲胁之耶恂曰：非敢胁使君窃伤计之不详也。今天下初定国信未宣使君建节御命以临四方郡国莫不延颈倾耳望风归命今始至上谷而先堕诚信沮向化之心生离畔之隙将复何以号令他郡乎！且耿府君在上谷久为吏人所亲今易之得贤则造次未安不贤则祗更生乱为使君计莫。若复之以安百姓使者不应恂叱左右以使者命召况况至恂进取印绶带况使者不得已乃承制诏之况受而归。
    窦融王莽居摄中为强弩将军司马（强弩将军即莽明义侯王俊）东击翟义还攻槐里（槐里赵明霍鸿等兵起以应翟义王邑等破义还合军击明鸿等灭之融时随其军也。）以军功封建武男（东观记续。《汉书》并云：宁武男）女弟为大司空王邑小妻家长安中出入贵戚连结闾里豪杰以任侠为名然事母兄养弱弟内修行义。
    盖延渔阳人身长八尺弯弓三百斤边俗尚勇力而延以气闻後至虎牙将军左冯翊。
    蔡遵尝为吏部所侵结客杀之初县中以其柔也。既而皆惮焉後至征虏将军。
    郅恽汝南西平人也。其友董子张父及叔父为乡里盛氏一时所残害子张病因将终恽往候张张视恽欷恽曰：吾知子不悲天命长短而痛二父雠不复也。恽即将客遮仇人取其头以示张张喜气因绝恽见令以状自首令应之迟趋出诣狱令跣追之不及即自入狱谢恽拔刀自乡以要恽曰：子不从我出敢不以死明心乎！恽遂出後至长沙太守。
    杨政京兆人也。尝诣扬虚侯马武武难见政称疾不为起政入户径升床排武把臂责之曰：卿蒙国恩备位藩辅不思求贤以报殊宠而骄天下英俊此非养身之道也。今日动者刀入胁武诸子及左右皆大惊以为见劫操兵满室政颜色自。若会信阳侯至责数武令为交友其刚果任情皆如此也。後至左中郎将。
    王涣少好侠尚气力数通轻剽少年晚而改节官至兖州刺史。
    纪明少便习弓马尚游侠轻财贿长乃折节好古学後至太尉。
    郑太少有才略灵帝末知天下将乱阴结交豪侠家富於财有田四百顷而食尝不足名闻山东时董卓迁都长安天下饥乱士大夫多不得其命而太豪有馀资日引宾客高倡乐所赡救者甚众後至侍御史。
    袁术少以侠气闻数与诸公子飞鹰走狗後改行折节仕至监军。
    袁绍壮健好结交梁冀以下莫不善之後至大将军冀州刺史。
    刘梁以侠气闻。
    董卓性粗猛有谋少尝游羌中尽与豪帅相结後归耕於野诸豪帅有来从之者卓为杀耕牛与共宴乐豪帅感其意归相劫得杂畜千馀头以遗之由是以健侠知名。
    陈宫字公台刚直烈壮少与海内知名之士皆相连结後叛曹公从吕布布败诛死。
