<!-- { "loadSidebar": true } -->
十一月幸通化门观作毗沙门神因赐绢五百疋。
十二月以钱一千贯赐章敬寺。又赐毗沙门神额曰：毗沙天王导以幡幢帝御望仙门观之遂举乐杂戏角抵极欢而罢。
敬宗宝历元年二月己卯赐化度寺经院金字额宝历圣福之院功德使具杂戏声乐迎以赴寺帝御日迎楼观之丁亥诏两街佛寺置方等受戒坛场自三月十日至四月十日停仍令两街功德使各选择有戒行僧谓之大德者考试僧能暗记经一百五十纸尼能暗记经一百纸即令与度（此事停废已久所在长吏方喜耕织者稍众今忽重置盖宝寿寺僧法真因道场修功德奏论得请也。）。
八月己丑蓬莱殿会沙门道士共四百人赐食兼给茶绢有差。
二年三月庚午郑滑观察使李听上言隋大业初高祖神尧皇帝任郑州刺史日为太宗文皇帝疾恙祈福於荥阳县大海佛寺其如响因建一石像像下刊纪其事凡十六字岁月既远尽翳於土壤中今荥阳县令李元庆新加严饣希刺史张仲方立石为文不敢不奏。
文宗太和元年十月江西奏洪州道一禅师元和中赐谥大寂其塔未蒙赐额诏赐名圆证之塔。
二年七月浙西道观察使李德裕奏润州鹤林寺故禅师玄素傅牛头山第五祖智威心法是径山大觉之师伏请依释门例赐谥号塔额敕宣赐谥大律禅师大宝般。若之塔。
十月河中观察使薛平奏中条山兰。若营造之初有两泉涌出今因降诞请号为太和寺许之。
开成二年二月甲辰王彦进准宣索内典目录十二卷乙巳以太宗皇帝先置毗沙门神及功德在蓬莱殿是日移出配诸寺安置。
三月甲戌以彗星见命京师诸佛寺开仁王经道场宣宗以会昌六年即位五月敕上都添僧尼寺一所每寺三十人。
大中元年闰三月帝御紫宸殿谓宰臣曰：佛虽异方之教深助理本所可存而勿论不欲过毁以伤令德乃遣下诏有会昌中灵山古迹招提弃废之地并令复之委长吏择僧之高行者居焉。
懿宗咸通十四年三月诏曰：两街僧道於凤翔法门寺迎佛骨四月八日佛骨至京自开远门达安福门迎礼之迎入内道场二日出於京城诸寺士女合威仪盛饣希古无其比遂下制赦京畿及天下见禁囚徒。
後唐庄宗同光二年九月敕天下应有本朝所造寺观宜令所在长吏取寺司常住物添修至万寿节日须毕其功。
十一月甲戌河南尹张全义奏万寿节於嵩山开琉璃戒坛度僧百人敕张全义首冠王臣心明佛性资善弘於净众增福聚於皇基将欲坛启琉璃人铨鸳鹭实彰忠节宜示允俞。
十二月乙亥幸广化寺祈雪。
二年正月幸邺都登黎阳山燔香於大像前。
五月戊申幸龙之广化寺开佛塔请雨。
明宗天成元年十一月敕佛氏之教其来久矣。既为空寂之门不无高洁之士自淳风久散至道莫隆渐容游惰之徒杂处缁黄之众罔尊禁戒唯切经求形势以扰人蓄资财而润已将思纵志肯乐聚居多於闾巷之间别构住持之所妄陈福业潜诱聋愚或移动居人或侵并物业如斯之弊其徒日繁朕方静寰区务康黎庶贵臻有益共洽无私宜令遍行告谕应今日已前修盖得寺院无令毁废自此已後不得辄有建造如要愿在僧门亦宜准佛法条例官坛受戒不得擅私剃度。
二年九月益州孟之祥令僧五人持佛牙长一寸六分云：僖宗幸蜀时留之今属应圣嘉节愿资寿命宣示近臣。
十月五台山王子寺主僧人廷果状称为先师广法大师诚惠建塔请名谥为法雨大师慈之塔。
四年八月泽州盘亭山千峰禅寺僧洪密状奏当院创感应舍利塔一所乞赐塔额乃赐号为圆空之塔长兴四年七月命中使押绢五百疋施五台山僧斋料。
末帝清泰元年七月遣供奉官郑延遂往凤翔诏胡僧阿黎初帝在藩屡与僧言黎行高知前事帝深重之。
九月诏凤翔发遣僧佑圣大师至京师。
二年正月千秋节枢密使赵延寿献金缯并大乘经十卷忻州刺史刘处让献金字法华经一部太原多僧舍资福一宗尤事禅译文武间好佛者多凑其门帝颇宗奉及镇河中凤翔僧知数者数言帝有金轮之位岐僧阿黎言事多从故延寿处让有是贡献四月丙寅河中栖岩寺弘福院僧惠鉴言先师在龙潜时施财起塔奏号灵应之塔师未有谥诏赐谥真寂丁卯遣供奉官李彦骥凤翔法门寺饭僧尼道俗帝旧游故也。乙酉功德使言左右街僧录可肇报在京诸寺院童子行者於千春节考录及限各给得文许令披剃及僧尼沙弥年满二十受具戒伏乞开置官坛缘四月十五日僧门结夏至七月十五日方满至千春节前开置戒坛从之（时功德使奏每年诞节诸州府奏荐僧道其僧尼欲立讲论科讲经科表白科文章应制科持念科禅刹声赞科道士女冠经法科讲论科文章应制科表白科声赞科焚修科以试其能否从之）。
八月杭州钱元言袭爵四年曾无显效受凤池之真命降龙册以双封臣特於府城外造寺一所前百步起楼号奉固其寺额乞以龙册为名诏曰：钱元效忠建寺比为诞节斋僧龙册为名未称勤恳宜号千春寺。
十月凤翔言僧阿黎卒帝嗟惜之命翰林学士为志石。
三年遣供奉官刘处宾往凤翔法门寺四月八日设大斋会。
晋高祖天福二年正月敕西天中印土摩竭陀舍卫国大菩提寺三藏陀黎赐紫沙门室利缚罗（上下刺）宜赐号弘梵大师。
十一月于阗国僧曼哥罗尝罗赐紫号昭梵大师三年十一月庚午西京左右街僧录可肇等赍佛牙到阙宣付汴京收掌。
十二月戊子敕河阳邢州潜龙旧宅先令选名僧住持宜赐院额其河阳曰：开晋禅院邢州曰：广法禅院四年二月庚子以天和节僧尼赐紫衣师号者一百有五寺宇赐名额者凡二十有三襄州香界延州众宝邢州普会相州安福怀州普讠凤翔宝莲郑州妙香棣州净念州天花汾州普照雒京广福凤州弘利京兆悟空并州定果徐州空寂宋州普福辽州澄节许州菩提靖教陈州花台定业东京金明善会。
十二月丙辰敕凡为精舍将结胜缘清虚则神亦相依混乱则人皆不重其或偶然乘兴率尔栖心乡村接渔猎之家ㄩ里定屠沽之户佛虽无染僧，岂不轻宜崇释梵之因永肃人天之化所有自前院宇即。且依旧住持今後城郭村坊一切不得创造。
五年二月甲子天和节道释赐紫衣师号者凡九十人寺宇赐名额者凡二十五所东京宝绳宝像宝花法林西京惠雪京兆普静兖州等觉玄机蔡州吉祥怀州妙理襄州<玄少>国许州定水贝州宝刹博州金绳耀州密行代州仁寿邺州感化潞州妙士定州毗城岐州善觉遗相泽州解空慈州集圣郓州真觉。
四月癸卯建金界寺於五台立峻极院於嵩岳。
六年二月戊午天和节道释赐紫衣师号者凡百三十有四寺宇赐名额者凡五十有九东京净圣资寿西京仁圣青莲延庆北京静觉凤翔弘化定州法海孟州兴惠赵州兴法襄州延寿延州兴果相州妙胜潞州慈汝州清凉安州竺乾陕州仁寿邢州闲心濮州乐寿。
五月甲辰加隰弥陀国僧室哩以佛牙海而至。
十二月壬子遣内班史延韬部署僧十四人宗城县开置道场以镇人为安重荣胁制而有杀戮崇其福事。
七年正月遣内班卫延韬镇州开置水陆道场。
三月壬子天和节三京诸道州府奏僧尼道士乞紫衣师号凡百人寺观名额五十馀处悉从之。
五月乙未秦州侯益奏臣顷岁曾为偏将往伐叛逆有愿如范延光归降兵无血刃即於招讨使杨光远中军寨建一佛刹自後延光果能归款克契发心光远寻施钱三百贯文与臣共力营葺今修成天王院一所乞赐名额敕以福顺天王院为名。
少帝开运二年六月定州奏据郎山招收指挥使孙方简状当山有僧院地居山谷道扼乡闾自蕃戎骚动已来边界惊移之後多聚强壮自办戈矛每遇贼军皆获胜捷其郎山为易州之中路满县之邻封通此往来最为要害乞赐院额者敕以胜福之院为名汉隐帝乾二年太子率更令李守琼上言二事其一沙门著紫比非佛门贵务奢华以邀名利诸处奏荐盖出颜情以臣愚见不敢便望止绝每岁诞节前据所奏荐便令其身随荐章诣阙令功德使召两院僧官考试所业长短以行恩泽庶绝滥举之门。
周太祖广顺二年十一月以在京潜龙宅为佛宫赐额号天圣禅寺。
三年十一月中印寺僧法进赐紫衣。
世宗显德元年三月亲征河东四月丁巳幸团柏谷佛寺赐主寺僧紫衣。
九月以潜龙宫为皇建禅院遣沙门清兴主之。
是月齐州沙门义楚进释氏六帖三十卷义楚少负名操亦通儒学将佛书丽事以类相从拟白氏儒书所集帝览而嘉之赐以紫衣其书付史馆。
四年十月赐京城内新四寺额以天清显静显宁圣寿为名。
五年四月征淮南回戊午至泗州幸普光王寺赐寺僧帛有差。
六月庚午内出御衣六百馀事钱四十万罗百疋分赐两街僧道令僧道修寺观。
六年四月幸沧州驻跸於乾宁军赐城内二寺名额一曰迎銮二曰顺圣从寺僧之请也。
●卷五十三
○帝王部　尚黄老
黄帝曰：观天之道执天之行尽矣。《老子》曰：我无为而民自化我好静而民自正信所谓知之修练涤除冲览拱默垂衣而致治犹龙变化而莫测本其妙用归诸自然故乃凝神御变抱一执契无可无不可者矣。自汉之世崇其言於宫孝武以降混其术於神仙或严祠於掖庭或讲议於斧广设坛醮亲受符录兮报应与时偕行虽崇奉之至亦未能清净如此也。唐称景胄茂畅真气灵宇相望黄冠交英尊其虚无之论列於儒学之科与夫大易神道设教洪范建用皇极爱民治国之要其归一揆耳。
後汉桓帝延熹八年正月遣中常侍左之苦县祠《老子》。
十一月使中常侍管霸之苦县祠《老子》。
九年七月祠黄老於濯龙宫（文为坛饣希浮金铅器设华盖之座用郊天乐），於是百姓稍有奉者後遂转盛。
晋哀帝雅好黄老断饵长生药。
後魏道武好黄老之言诵咏不倦数召诸王及朝臣亲为说之。
