<!-- { "loadSidebar": true } -->
    石乔苞之子也。苞督扬州时朝廷疑之乔为尚书郎武帝因召乔不得深疑苞反及苞至有惭色谓之曰：卿子几破卿门苞遂废之终身不听仕。
    秦秀性悻直与物多忤为博士前後垂二十年卒於官。
    陈寿遭父丧有疾使婢丸药客往见之乡党以为贬议及蜀平坐是沈滞者累年後为御史治书以母忧去职母遗言令葬雒阳寿遵其志。又坐不以母归葬竟被贬议初谯周尝谓寿曰：卿必以才学成名当被损折亦非不幸也。宜深戒之寿至此再致废辱皆如周言起为中庶子未拜而卒。
    卞粹字玄仁济阴冤句人也。兄弟六人并登宰府世称卞氏六龙玄仁无双弟褒尝忤其郡将郡将怒许其门内之私粹遂以不训见讥陵迟积年後为中书令。
    江灌为桓温所恶为侍中时以事免後为秘书监寻复解职时温方执权朝廷希旨故灌积年不调温卒後始为吴兴太守。
    范弘之字长文安北将军汪之孙也。为太学博士议谢石谥法曰：襄墨公（因事有功曰：襄贪以败官曰：墨）。又论殷浩宜加赠谥不得因桓温之黜以为国典仍叙温移鼎之迹时谢族方显桓宗犹盛仆射王温故吏也。三怨交集故出为馀杭令将行与会稽王道子笺辞虽亮直终以桓谢之故不调卒於馀杭令。
    桓秘为中书领军时兄温以事免秘官秘，於是废弃遂居於墓所放志田园好游山水。
    宋谢元字存宗临川内史灵运从祖弟也。以才学见知及为尚书左丞以给太尉江夏王义恭钱二百万为何承天所纠文帝大怒放归田里禁锢终身。
    谢惠连先受学於会稽郡吏杜德灵及居父忧赠以五言诗十馀首文行於世坐被徙废不豫荣位元嘉七年方为司徒彭城王义康法曹行参军。
    沈怀文吴兴武康人为始兴王征北参军坐纳东阳公主养女鹦鹉为妾徙广州终世祖世不得还怀文虽亲要屡请终不许前废帝世流徙者并听归本官至武康令。
    南齐蔡仲熊执经论议往往与时宰不合亦终不改操求同故坎Б不进历年方至尚书左丞当时恨其不遇。
    任初为太子步兵校尉管东宫书记时明帝既废郁林王始为侍中中书监录尚书事使具表草意恶其辞旨甚愠由是终建武中位不过列校。
    梁王筠出为贞威将军临海太守在郡被讼不调累年。
    伏亘父曼容与乐安任瑶皆匿於齐太尉王俭瑶子及亘并见知顷之才遇稍盛齐未已为司徒右长史亘犹滞於参军事及其终也。名位略相侔。
    陈蔡凝为给事黄门侍郎後主谓吏部尚书蔡徵曰：蔡凝负地矜才无所用也。寻迁信威晋熙王府长史郁郁不得志乃喟然叹曰：天道有废兴夫子云：乐天知命斯理，庶几可达因制小室赋以见志甚有辞理後魏高允为大将军从事中郎授中散恬退淡静不竞势利十八年不易官後为中书侍郎领著作郎初与允同徵游雅等多至通官封侯及部下吏百数十人亦至刺史二千石而允为郎二十七年不徙官。
    程灵虬秘书令骏从祖弟伯达之子也。伯达早亡灵虬幼孤颇有文才而久沦末役在吏职十馀年坐事免会骏临终启请得擢为著作佐郎後坐称在京无缌亲而孝文知其与骏子公义为始族故致谴免至雒无官贫病久之补徐州梁郡太守嗜酒。又失官。
    张彝为秦州刺史为仆射高肇所谮彝虽无过见代还雒犹停废数年因得偏风手脚不便然志性不移善自将摄稍能朝拜久之除光禄大夫加金章紫绶辛雄涉书史好刑名不妄交友为给事中十年不迁职乃以病免。
    刘桃符为中书舍人以勤明见知久不迁职宣武谓之曰：扬子为黄门顿历三世卿居此任始十年不足辞也。
    北齐李绘字文宣天保初为司徒右长史绘质性方重未尝趋事权势以此久沈屈。
    荀士孙好学有思理为文清典见赏知音魏武定末举司马秀才迄天保十年不调後为中书侍郎。
    苏琼天保中为南清河太守人庶怀之四表列为尤最遭忧解职寻起为司直廷尉正朝士嗟其屈尚书辛述曰：既直。且正名以定体不虑不申。
    後周李季明为著作佐郎勤於所职著述不怠然性尤专固不合於时是以一为史官十年不调。
    隋李德林开皇初为内史令德林少以文学见知及位望稍高颇伤自任争名之徒更相谮毁所以运属兴王功参佐命十馀年间竟不徙级。
    王孝籍少好学博览群言颇有文翰开皇中召入秘书助王邵修国史邵不之礼在省多年而不免输税孝籍郁郁不得志奏记於吏部尚书牛弘弘亦知其有学业而竟不得调後归乡里以教授为业卒於家刘炫河间人也。少以聪敏见称为郡礼曹从事以吏知名奉敕与著作郎王邵同修国史俄直门下省以待顾问。又与诸术者修天文律历兼於内史省考定群言内史令博陵李德林甚礼之炫虽遍直三省竟不得官为县司责其赋役炫自陈於内史送诣吏部尚书韦世康问其所能炫自为状曰：。《周礼》礼记毛诗尚书公羊。《左传》孝经。《论语》孔郑王何服杜等注凡十三家虽义有精粗并堪讲授。《周易》仪礼梁用功差少子史文集嘉言美事咸诵於心天文律历穷微妙至於公私文翰未尝假手吏部竟不详试然在朝知名之士十馀人保明炫所陈不谬，於是除殿内将军。
    庞晃为右卫将军性刚悍时广平王雄当涂用事势倾朝廷晃每陵侮之尝於军中卧见雄不起雄甚衔之复与高有隙二人屡谮晃由是宿卫十馀年官不得进。
    辛德源初仕周为宣纳上士会尉迟迥作乱遂亡去高祖受禅不得调者久之隐於林虑山郁郁不得志著幽居赋以自寄。
    卢思道为武功太守开皇初以母老表请解职优诏许之思道自恃才地多所凌轹由是官涂沦滞既而。又著劳生论指切当时。
    裴肃初仕周为御正下大夫属高祖为丞相肃闻而叹曰：武帝以雄才定六合坟土未乾而一朝迁革岂天道欤高祖闻之甚不悦由是废於家。
    唐颜万字师古齐黄门侍郎之推之孙也。初仕隋为安养尉寻坐事免归长安十年不得调家贫以教授为业太宗时为秘书少监物论称其纳贿出为柳州刺史将行太宗惜其才复其职师古既负其才。又早见驱策冀被任用及频遭罪谴意甚丧沮退朝後阖门杜绝人事巾褐裙帔萧如也。
    陈叔达字子聪陈宣帝第十六子也。善容止颇有才学在陈为义阳王历丹阳尹侍中陈灭入隋久不得调後入唐为礼部尚书。
    韦思谦为监察御史以中书令褚遂良贱市中书译语人地思谦奏劾其事遂良左授同州刺史及遂良复用思谦不得进出为清水令谓人曰：吾狂鄙之性假以雄权触机便发固宜为身灾也。大丈夫当正色之地必明目张胆以报国恩终不能为碌碌之臣保妻子尔。
    贺知章与族姑子陆象先特相友善知章长於象先景二年象先自中书侍郎加平章事。又加二品知章始引为四门博士及太常博士身犹衣碧後二十馀年象先为少保知章授银青光禄大夫。
    李揆肃宗乾元初为中书侍郎平章事後贬莱州刺史司正累年量移歙州刺史初揆秉政侍中苗晋卿累荐元载为重官揆自恃门望以载地寒意甚轻易不纳而戏晋卿曰：龙章凤姿之士不可见獐头鼠目之子乃求官载衔恨颇深及载登庸因揆当徙职遂试秘书监江淮养疾既无俸禄家复贫匮孀居百口乞食取给萍寄诸州凡十五六年其牧守稍怠则。又移居故其迁徙者盖十馀州焉元载以罪诛除揆睦州刺史。
    蒋氵允代宗朝为刑部郎中兼御史领渭桥河运出纳使时元载秉政洁廉守道者多不更职氵允以故滞於郎位久不徙官。
    刘大历末为权知兵部侍郎属杨炎卢杞为相意多鬼正以故五岁不迁德宗建中四年夏但拜真而已。
    裴遵庆纟州闻喜人世袭冠冕以门荫从仕累授潞府司法参军时年已衰迈未为人所知随调吏部授大理寺丞。
    柳登少嗜学年近六十方从官累官至膳部郎中杜黄裳德宗贞元中累为中书裴延龄所恶十年不迁後终河中晋纟等州节度使。
    唐次为礼部员外贞元中坐党窦参出为开州刺史次以工文知名在开州十年不得进用後剑南西川节度使韦皋请次为副德宗使谕皋罢之次自悲以为怨谤之所积也。乃采古之君子遭罹谗谤放逐至死而君终不寤者著辩谤略三篇以献德宗犹恚之谓左右曰：次乃方吾於古之昏主何自喻如此後改夔州刺史。
    卢景亮为右补阙德宗朝以廷诤得失贬朗州司马凡迁谪二十年宪宗初中和州别驾始徵还拜驾部郎中。
    归登为右补阙起居舍人凡三任十五年同列当出其下者多以驰骛至显官而登与右拾遗蒋武退然自守不以淹速介意。
    徐晦为刑部兵部二侍郎出为同州刺史性狂直不阿随当官正惟嗜酒太过晚年丧明遂至委废。
    李商隐以文宗开成二年登进士第为弘农尉以书判拔萃王茂元镇河阳辟为掌书记得侍御史茂元爱其才以子妻之茂元虽读儒书然本将家子李德裕秉政用为河阳帅德裕与李宗闵杨嗣复令狐楚大相雠怨商隐既为茂元从事宗闵党大薄之时令狐楚已卒子为员外郎以商隐背恩尤怒其无行俄而茂元卒来游京师久之不调会给事中郑亚廉察桂州请为观察判官检校水部员外郎宣宗大中初白敏中执政令狐在内署立排李德裕逐之亚坐德裕党亦贬循州刺史商隐随亚在岭表累年三年入朝京兆尹卢弘正奏署掾曹令典笺奏明年令狐作相商隐屡启陈情不之省弘正镇徐州。又徙为掌记书府罢入朝复以文章干乃补太学博士会河南尹柳仲郢镇东蜀辟为节度使判官仲郢坐专杀左迁商隐废罢还郑州未几病卒商隐博学强记下笔不能自休与太原温庭筠南郡段成式齐名文思清丽庭筠过之而俱无特操多诡激为当涂者所薄名宦不进坎Б终身。
    郑畋以书判拔萃授渭南尉直史馆事未行父亚出桂州畋随侍左右大中朝白敏中令狐相继秉政十馀年素与德裕相恶凡德裕亲旧多废斥之畋久不偕於士伍。
    张仲方以开成元年五月自华州刺史入为秘书监外议以郑覃党李德裕排摈仲方覃恐涉朋党因紫宸奏事覃启曰：丞郎阙人臣欲用张仲方文宗曰：中台丞郎朝廷华选仲方作牧守无政安可以丞郎处之累加银青光禄大夫上柱国曲江县伯邑七百户二年四月卒仲方贞确自立绰有祖风谥之後为德裕之党摈斥坎坷而殁人士悲之。
    後唐萧希甫初为庄宗推官庄宗即位将以希甫知制诰时有诏定内宴枢密使坐宴否希甫以为不可由是枢密使张居翰马绍宏等切齿怒之宰相豆卢革等亦希旨排斥乃以希甫为驾部郎中忽忽不得志。
    周李建崇後唐同光中为龙武捧玺都指挥使出为襄秦徐京兆都指挥使建崇性纯厚处身任理不能巧宦以至久滞偏礻卑。
    刘词後唐同光初为效节军使转剑直指挥使寻以忤於权臣出为汝州小校凡留滞十馀年。
    ●卷九百十六
    ○总录部　偏执
