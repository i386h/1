<!-- { "loadSidebar": true } -->
    後汉吴汉为大司马尝出征妻子在後买田业汉还让之曰：军帅在外吏士不足何多买田宅乎！遂尽以分与昆弟外家。
    寇恂为执金吾所得秩奉厚施朋友故人及从吏士尝曰：吾因士大夫以致此其可独享之乎！。
    马援字文渊拜陇西太守监扬武将军马成破先零羌光武以玺书劳之赐牛羊数头援尽颁诸宾客祭遵字弟孙为人廉约小心克己奉公光武以为刺奸将军赏赐辄尽与士卒家无私财。
    滕抚为九江都尉讨平妖贼所得赏赐尽分与麾下董卓桓帝末以六郡良家子为羽林郎从中郎将张奂为军司马共击汉阳叛羌破之拜郎中赐缣九千匹卓曰：为者则已有者则士（为功者虽已共有者乃士）乃悉分与吏兵无所留。
    魏曹真累迁大司马每征行与将士同劳苦军赏不足辄以家财颁赐士卒皆愿为用。
    夏侯为大将军性清俭有馀财辄以分施不足资之於官不治产业。
    于禁为虎威将军持军严整得贼财物无所私入徐邈为凉州刺史建威将军破叛羌有功赏赐皆散与将士无入家者妻子衣食不充明帝闻而嘉之随时供给其家。
    胡质为东莞太守每军功赏赐皆散之於众无入家者在郡九年吏民便安将士用命迁荆州刺史加振威将军。
    田豫为护乌丸鲜卑校尉後为护匈奴中郎将并州刺史豫清约俭素赏赐皆散之将士每胡狄私遗悉簿藏官不入家家常贫匮虽殊类咸高豫节。
    吴孙皎字叔朗迁都护征虏将军代程普督夏口轻财能施。
    程普为荡寇将军於诸将最年长时人皆呼程公性好施与喜士大夫。
    朱据为左将军轻财好施禄赐虽丰而不足用。
    朱桓累迁前将军轻财贵义爱养吏士赡护六亲俸禄产业皆与共分。
    晋罗宪初仕蜀为宣信校尉轻财好施不营产业羊祜为征南大将军立身清俭被服率素禄俸所资皆以赡给九族赏赐军士家无馀财。
    祖逖为奋威将军豫州刺史逖获骏马蓬陂坞主陈川将李头甚欲之而不敢言逖知其意遂与之逖克己务施不畜资产。
    纪瞻为领军将军兼散骑常侍及王敦之逆明帝使谓瞻曰：卿虽病但为朕卧护六军所益多矣。乃赐布千疋瞻不以归家分赏将士。
    王敦为广武将军初尚武帝女襄城公主後天下大乱敦悉以公主时侍婢百馀人配给将士金银宝物散之於众单车还雒。
    宋朱之为宁蛮校尉雍州刺史之治身清约凡所赠贶一无所受有饷或受之而旋赏骁雄陈宣帝深叹美之。
    唐尉迟敬德太宗贞观中历灵夏三州都督敬德轻於货财所得遗赐多散之於士卒及故旧亲族李累为行军总管前後战胜所得金帛皆散之将士。
    裴行俭为洮州道左二军总管诏赐都友等资产金银器皿三千馀事驼马称是并分给亲故副使已下数日便尽。
    李叔明为太子太傅阆州人本姓鲜于代宗大历中赐姓李氏叔明总戎年深家代为豪族兄仲通天宝末为京兆尹剑南节度使兄弟并涉学轻财好施。
    马燧为河东节度讨田悦悦兵大败先战燧誓於军中战胜请以家财行赏既战胜尽其私积以颁将士德宗闻而嘉之乃诏度支出钱伍万贯行赏还其家财。
    石雄为丰州刺史天德防御使雄临财甚廉每破贼立功朝廷时有赐与皆不入私室置於军门首取一分馀并分给以此军士感义皆思奋发後唐王晏球为宋州节度使充招讨使攻围定州晏球能与将士同甘苦所得禄赐私财尽以飨士。
    赵凤为邢州节度使在镇所请俸禄之馀分给将校宾佐故虽危难之中军民帖然王思同明宗在军时素知之即位後用为同州节度使未几移镇陇右思同好文士无贤不肖必馆接贿遗岁费数十万。
    ○将帅部　示弱
    夫兵唯凶器战实诡道谲而不正虽或见讥道而後权盖有明训矧杀敌致果唯利是图後实先声以奇制胜是知晋侯退舍得臣遂骄楚子羸师季良乃黜信翕张之良术成败之要枢也。然仁者之师无敌於天下圣人之守远在於四夷好谋而成虽兵家之常道不争而胜乃用武之茂功较而论之固有间矣。
    赵将李牧尝居代雁门备匈奴约曰：匈奴即入盗急入收保有敢捕虏者斩匈奴谓牧为怯赵王让牧牧如旧王怒使他人代将岁馀匈奴每来出战数不利复遣牧牧至如故约匈奴终岁无所得终以为怯边士皆愿一战，於是乃具选兵车得千三百乘骑万三千匹百金之士五万人彀弓弩者十万人悉勒习战大纵畜牧人民满野匈奴小入佯北不胜以数千人委之单于闻之大喜率众来寇牧多为奇阵张左右翼击之大破杀匈奴十馀万骑单于奔走十馀岁不敢近边。
    田忌为齐将韩魏相攻忌率兵伐魏魏将庞涓闻之去韩而归孙膑谓田忌曰：彼三晋之兵素皆悍勇而轻齐齐号为怯善战者因其势而利导之兵法百里而趋利者蹶上将军（蹶犹挫也。蹶纪劣切）五十里走者半至使齐军入魏地为十万灶明日为伍万灶。又明日为二万灶涓行三日大喜曰：我固知齐军怯入吾地三日士卒亡者过半矣。乃弃其步兵与其轻锐倍日并行逐之孙子度其期当至马陵道狭而旁多阻隘可伏兵乃大斫树白而书之曰：庞涓死此下，於是令万弩夹道而伏期日暮见火举而俱发庞涓夜至斫木下见白书乃钻火烛之读书未毕齐军万弩俱发军大乱庞涓乃自刭。
    田单齐将也。燕军大破齐国田单守即墨知士卒可用乃身操版插与士卒分功妻妾编於行伍之间尽散饮食飨士令甲卒皆伏使老弱女子乘城遣使约降於燕燕军皆呼万岁田单。又收城中金得千镒令即墨富豪遗燕将《书》曰：即墨即降愿无掠掳吾族家妻妾令安堵燕将大喜许之燕军繇此益懈田单出军击大败之。
    汉韩信为相国击齐楚使龙。且将号称二十万救齐。且与信夹氵维水陈信乃夜令人为万馀囊盛沙以壅水上流引兵半渡击龙。且佯不胜还走龙。且果喜曰：固知信并毕正切怯遂追渡水信使人决壅囊水大至龙。且军大半不得渡急击破之。
    後汉吴汉为大司马伐公孙述时汉军馀七日粮阴具公欲遁去蜀郡太守张堪闻之驰往见汉说述必败不宜退师之策汉从之乃示弱挑敌述果自出战死城下。
    耿为建威大将军讨张步攻步临淄拔之入据其城步与其三弟蓝弘寿及故大枪渠师重异等兵（重姓异名也。）号二十万至临淄大城东将攻先出淄水上与重异遇突骑欲纵恐挫其锋令步不敢进欲示弱以盛其气乃引归小城陈兵於内步气盛直攻营与裨将刘歆等合战升王宫环台望之（临淄本齐国所都即齐王宫中环台也。）视歆等锋交乃自引精兵以横突步阵於东城下大破之。
    魏陈登字元龙为伏波将军孙策遣军攻登於匡琦城登闭门自守示弱不与战将士衔声寂。若无人登乘城望形势知其可击乃申令将士宿整兵器昧爽开南门击破之。
    晋李矩字世回太尉荀藩承制建行台假矩荥阳太守元帝加矩冠军将军後刘聪遣从弟畅步骑三万讨矩屯于韩王故垒相去七里遣使招矩时畅卒至矩未暇为备遣使奉牛酒诈降于畅潜匿精勇见其老弱畅不以为虞大飨渠帅人皆醉饱矩谋夜袭之畅仅以身免。
    梁韦为左将军南郡太守时司会州刺史马仙卑北伐还军为魏人所蹑三关扰动诏督众军援焉至安陆增筑城二丈馀更开大堑起高楼众颇讥其示弱曰：不然为将当有怯时不可专勇是时元英复追仙卑将复邵阳之耻闻至乃退高祖亦诏罢军。
    王僧辩为征东大将军时侯景舀京师僧辩赴援次于南洲贼帅侯子鉴自率步骑万馀人於岸挑战。又以乌船千艘并载战士两边悉八十棹棹手皆越人去来趣袭捷过风电僧辩乃麾细船皆令退缩悉使大舰夹泊两岸贼谓水军欲退争出之众军乃棹大舰截其归路鼓讠大呼合战中江贼悉赴水。
    陈侯安都为南徐州刺史高祖东讨杜龛安都留台居守徐嗣徽任约等引齐寇入据石头游骑至于阙下安都闭门偃旗帜示之以弱令城中曰：登陴看贼者斩及夕贼收军还石头安都夜令士卒密营御敌之具将旦贼骑。又至安都率甲士千三百人开东西门与战大败之贼乃还石头不敢进逼台城。
    陆子隆为明威将军庐陵太守时周迪据临川及东昌县人修行师应之率兵以攻子隆其锋甚盛子隆设伏於外仍闭门偃甲示之以弱及行师至腹背击之行师大败因乞降许之送京师。
    後魏费穆孝明时蠕蠕入寇凉州以穆为辅国将军假征虏将军兼尚书左丞西北道行台仍为别将往讨之穆至凉州蠕蠕遁走穆与所部曰：夷狄兽心惟利是视见敌便走乘虚复出今王师来讨虽畏威遁迹然军还之後必来侵暴今欲羸师诱致冀获一战。若不令其破胆终恐疲於奔命众咸然之穆乃简练精骑伏於山谷使羸步之众为外营以诱之贼骑觇见谓为信弱俄而竞至穆伏兵奔击大败之斩其帅郁厥乌尔俟斥十代等获生口杂畜甚众。
    南齐周山图为龙骧将军时豫章贼张凤聚众康乐山断江劫抄台军主李双蔡保数遣军攻之连年不擒至是军主毛寄生与凤战於豫章江大败明帝复遣山图讨之山图至先羸兵偃众遣军主庞嗣厚遗凤要出会聚听以兵自卫凤信之行至望蔡山图设伏兵於水侧击斩凤首众百馀人来降。
    隋于仲文高祖时为大将军尉迟迥之乱遣仲文诣雒阳发兵讨之仲文军至汴州之东次蓼是去梁郡七里迥将檀让拥众数万仲文以羸师挑战让悉众来拒仲文伪北让军颇骄，於是遣精兵左右翼击之大败让军生获五千馀人斩首七百级进攻梁郡迥守将刘子宽弃城遁走仲文追击擒斩数千人子宽仅以身免及炀帝大业中为光禄大夫辽东之役仲文率军指乐浪道军次乌骨城仲文简羸马驴数千置於军後既而率众东过高丽出兵掩袭辎重仲文回击大破之。
    董纯为右卫将军彭城留守大业中彭城贼张大彪宗世模等众至数万保悬薄山寇掠徐兖纯将兵讨之纯初闭营不与战贼屡挑之不出贼以纯为怯不设备纵兵大掠纯选精锐击贼合战於昌虑大破之斩首万馀级筑为京观。
    王世充为江都郡丞领江都宫监齐郡贼帅孟让自长白山寇掠诸郡至盱眙有众十馀万世充以兵拒之而羸师示弱保都梁山为五栅相持不战後因其懈弛出兵奋击大破之。
    唐薛万均为上柱国永安郡公与燕王罗艺守幽州窦建德率众十万来至范阳万均谓艺曰：众寡不敌今。若出斗百战百败当以计取可令羸兵弱马阻之精骑百人伏於城侧待其半渡而击之破之必矣。从之建德果引兵渡万均邀击大破之。
    执失思力有战功封安国公及讨辽东留思力统领突厥於夏州之北捍御延ヌ其冬延ヌ率兵十馀万来寇河南思力示羸弱纵贼深入渐引南行至夏州之境思力整阵击败之迢奔六百馀里擒延ヌ耀威碛北而还。
    ●卷四百三十四
    ○将帅部　献捷
