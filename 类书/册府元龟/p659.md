<!-- { "loadSidebar": true } -->
    襄城王氵育神武子天保三年薨乾明元年赠假黄钺太师太尉录尚书事。
    高阳王神武子废帝初薨乾明初赠假黄钺太师司徒录尚书事。
    冯翊王润神武子为太师太宰薨赠假黄钺左丞相琅琊王俨武成第三子也。为领军大将军领御史中丞魏氏旧制中丞出清道与皇太子分路行王公皆遥住车去牛顿轭於地以待中丞过其或迟违则赤棒棒之自都邺後此仪浸绝武成欲雄宠俨乃使一依旧制俨初从北宫出将上中丞凡京畿步骑领军之官属中丞之威仪司徒之卤簿莫不毕备帝与后在华林园东门外张幕隔青纱步障观之观者倾京邑俨尝在宫中坐含光殿以视事。
    後周晋公护太祖兄子为大蒙宰明帝立拜太师赐路车冕服。又为雍州牧并赐金石之乐武帝保定三年诏曰：大蒙宰晋国公智周万物道济天下所以克成我帝业安养我苍生况亲则懿昆任当元辅而可同班庶品齐位众臣自今诏诰及百司文书并不得称公名以彰殊礼护固让五年诏曰：先宅曲阜鲁用郊天之乐地处参虚晋有大之礼所以言时计功昭德纪行使持节太师都督中外诸军事柱国大将军大蒙宰晋国公体道居贞含和诞德地居戚右才表栋隆国步艰难寄深夷险皇纲缔构事均休故以迹冥殆庶理契如仁今文轨尚隔方隅犹阻典策未备声名多阙宜赐轩悬之乐六佾之舞。
    赵王招陈王纯越王盛滕王皆文帝子静帝即位加招等入朝不趋剑履上殿代王达字度斤突性果决善骑射初封代公出为荆州刺史在州有政绩高祖手敕褒美之高祖东伐以为将军换管齐淑妃冯氏尤为齐後主所幸齐平帝以达不迩声色以冯氏赐之静帝即位诏与赵王招等入朝不趋剑履上殿。
    蔡公广太祖兄邵惠王颢孙也。广母李氏以广患弥年忧而成疾因此致卒广乃以毁薨武帝素服亲临百寮毕集故吏仪同李充信等上表褒述申其宿志庶存俭约诏曰：昔河间才藻追叙于中尉东海谦约见称於身後可斟酌前典率繇旧章使易箦之言得申遗志黜殡之请无亏令终，於是赠本官加太保陇右十四州诸军事秦州刺史谥曰：文葬於陇右所司一遵俭约之典。
    广陵公孝伯与武帝同日生尝谓曰：公於我犹汉高与卢绾也。赐以十三环金带自是常侍左右出入卧内朝务皆预焉。
    隋安德王雄初进封广平王改封清漳王仁寿初高祖曰：清漳之名未允声望命职方进地图上指安德郡以示群臣曰：此号足以名德相称，於是改封安德王遂宁子达开皇中为邺郑赵三州刺史俱有能名平陈之後四海大同帝差品天下牧宰达为第一赐杂采五百段加以金带擢拜工部尚书。
    秦王俊为并州总管三十四州军事颇有令闻高祖闻而大悦下书奖励焉齐王柬炀帝第二子大业初为豫州牧俄而元德太子薨朝野注望咸以柬当为嗣文帝敕吏部尚书牛弘妙选官属公卿繇是多进子弟明年转雍州牧寻徙河南开府仪同三司元德太子左右二万馀人悉隶於柬宠遇益隆自乐平公主及诸戚属竞来致礼百官称谒填咽道路。
    唐淮安王神通高祖从父弟也。为河北道行台尚书左仆射太宗即位是月甲戍诏曰：褒崇贤戚有国彝典厚秩清阶式隆朝望左武卫大将军上柱国淮安王神通宗室之长德器优弘缔构之初早树勋绩右武卫大将军上柱国燕郡王艺夙著嘉庸志怀︹毅久司戎禁见称贞确宜加荣宠式允具瞻并可开府仪同三司四年薨太宗为之废朝鸿胪护丧事赠司空谥曰：靖。
    淮阳王道玄高祖从父兄子也。从太宗击宋金刚先登陷阵时年十五太宗壮之赏物千段後击刘黑闼战没太宗每追痛之尝从容谓侍臣曰：道玄始终从朕深入贼阵所向必克意常企慕所以每阵先登盖学朕也。惜其幼少力不遂心及於难平後以其弟武都王道明徙封於淮阳国。
    河间王孝恭高祖从父兄子也。武德二年授信州总管承制拜假萧铣平高祖大悦拜孝恭荆州大扌管使画工貌而视之及平辅公┙玺书褒赏赐甲第一区女乐二部奴婢七百人金宝珍玩甚众授东南道行台尚书右仆射太宗甚加亲待诸宗室中莫与比焉贞观十四年暴薨太宗素服举哀哭之甚恸。
    江夏王道宗高祖从父兄子为吏部尚书太宗讨高丽为前锋大破贼兵太宗至深加赏劳赐奴婢四十人道宗在阵损足太宗亲为之针赐以御膳。
    济北公河间王孝恭弟也。为尚书左丞贞观十年夏五月幸其第敦亲亲也。
    襄邑郡王神符贞观三年为宗正卿後以疾辞位归第拜光禄大夫每月别给羊酒太宗将幸九成宫就第问疾赐以缣帛。又令乘小舆引见紫微殿以其脚疾遣三卫舆之而升。
    齐王元吉高祖子武德四年太宗讨窦建德於荥阳留元吉与屈突通围王世充於东都世充出兵拒战元吉设伏击破之斩首八百级生擒其大将军乐仁甲士千馀人世充平拜司空加赐衮冕之服前後部鼓吹乐二部班剑二十人黄金二千斤与太宗各听三炉铸钱以自给九年诏曰：三台望重仰叶辰曜五教任隆俯安邦国实资懿德式寄亲贤侍中并州大都督左卫大将军上柱国齐王元吉器量凝邈风神爽迈徽猷夙著嘉誉早隆出莅方岳政绩兼懋入侍帷献纳允属推毂阃外备展勋庸职司禁旅戎章以辑燮理之任朝典攸宜可司徒馀如故。
    酆王元亨高祖子贞观二年为金州刺史及之藩太宗以其幼小甚思之中路赐以金盏遣使为之设宴徐王元礼高祖子贞观十七年为绛州刺史以善政闻太宗降玺书劳勉赐以锦采。
    郑王元懿高祖子总章中为绛州刺史元懿颇好学数断大狱甚有公平之誉高宗特降玺书褒美赐物三百段。
    舒王元名高祖子元名性高洁矜庄门庭清肃尝诫其子豫章王等曰：藩王所乏者不虑无钱财官职但勉行善事忠孝持身此吾志也。及为江州刺史以善政闻高宗手敕褒美元名以赏其义方之训。
    魏王泰太宗第二子也。贞元十四年太宗幸泰延康坊宅因曲赦雍州及长安大辟罪已下免延康坊百姓无出今年租赋。又赐泰府官僚帛有差泰好士爱文学特令就府别置文学馆任自引召学士。又以泰腰腹洪大趋拜稍难复令乘小舆至於朝所其宠异如此。
    营州都督晦河间王孝恭子也。乾封中以善政闻玺书劳问赐物三百段。
    纪王慎太宗第十子为襄州刺史以善政称高宗玺书劳勉。
    宋王宪初名成器睿宗长子睿宗将建储贰以成器嫡长而玄宗有平韦氏之功成器涕泣固让储副玄宗。又抗表固让睿宗不许乃下制曰：左卫将军宋王成器朕之元子当践副君以隆基有社稷大功人神佥属繇是朕前恳让言在必行天下至公诚不可夺爰示立季之典庶叶从人之愿可雍州牧扬州大都督太子太师别加实封二千户赐物五千段细马二十匹奴婢十房甲第一区良田三十顷其年十一月拜尚书左仆射寻迁司徒景云   二年兼同州刺史赐物二千段殿中马二十匹开元二十八年冬宪寝疾玄宗令中使送医药及珍膳相望於路僧崇一疗宪稍瘳帝大悦特赐绯袍鱼袋以赏异崇一时申王等皆先薨唯宪独在上尤加恩贷每年至宪生日必幸其宅移时晏乐居常无日不赐酒酪及异馔等尚食扌监及四方有所进献食之稍甘即皆分以赐之宪尝奏请年终录付史官每年数百纸。
    汝阳王宪子也。天宝九载薨辍朝一日制曰：睦亲之恩理贯存没饰终之礼义表哀荣故特进上柱国汝阳郡王植性谦和执心恭懿闻诗礼而禀训用忠信而饬躬修词立诚不亏於道依仁游艺克著於名况久践崇班弥彰勤励异其永固藩翰有光公族奄兹殒殁良多悯念宜加宠赠用旌幽穸可赠太子太师应治丧量事官供仍令京兆尹一人简校葬事嗣申王宪子（出继申王）开元二十五年薨玄宗甚悼之辍朝三日制曰：犹子之恩特深於情礼睦亲之义必备於哀荣同安郡王禀气淳和执心忠顺邦国垣翰宗枝羽仪磐石疏封将期永固逝川不舍俄叹促龄悼往之怀因心所切宜增宠命用饰幽泉可赠太子少保葬事官给陪葬桥陵。
    荣王（後名琬）玄宗开元十五年授京兆牧二十三年七月以京兆牧荣王广州都督光王氵居河南牧仪王氵维（後名琚）荆州大都督永王泽（後名遂）益州大都督寿王清（後名）安西大都护延王洇（後名瑁）扬州大都督盛王沐（一作洄後名玢）第二十二男济王溢（後名琦）第二十三男信王沔（後名环）第二十四男义王ㄘ（後名皇）第二十五男陈王涣（後名比）并加开府仪同三司第二十六男丰王澄（後名）为左卫大将军第二十七男恒王氵惠（後名珙）为右卫大将军第二十九男凉王氵从（後名）为左千牛卫大将军第三十男汴王滔（後名）为右千牛卫大将军等谢恩於朝悉命诣尚书省上自庆王以下咸送之命有司设帐置馔太常供乐敕曰：荣王等既已封建近。又拜官在於府寮合依典故有司准式十二月庆王潭忠王浚棣王洽鄂王涓荣王仪王氵维颍王氵云：永王泽寿王清延王洇盛王沐济王溢义王ㄘ陈王涣丰王澄常王氵惠凉王氵从汴王滔加上柱国。
    故王男承承寤承寤承寤承{宀为}承{宀奂}等天宝七年六月皆授朝请郎东宫六品官员外置同正员仍赐绯鱼袋诏曰：故王男承宣等地惟戚属器表温良伯仲辉光温温有裕推恩之典既叶於分官赐服之荣宜崇於宠命（八月敕诸王长子及先带郡王名任职事官阶卑者并听著紫佩金鱼袋）。
    济南郡王俊棣王之子也。天宝十四年十月与济王男光禄卿平乐郡王亻免信王男太常卿新安郡王修陈王男太常卿临淮郡王佗义王男太仆卿舞阳郡王仪盛王男太常卿真定郡王偿永王男太常卿馀姚郡王亻赞陈王男殿中监安南郡王伦颍王男鸿胪卿高邑郡王亻孱延王男殿中监平阳郡王亻廷信王男光禄卿晋陵郡王倜丰王男宗正卿齐安郡王佻丰王男太仆卿宜春郡王盛王男殿中监信都郡王佩寿王男鸿胪卿广杨郡王亻甚义王男宗正卿高密郡王﹃凉王男殿中监安定郡王仕延王男太仆卿佐永王男国子祭酒仪棣王男秘书监亻巽靖德太子男太仆卿韩国公备靖德太子男太仆卿伦棣王男光禄卿安棣王男太仆卿僚棣王男国子祭酒侠棣王男殿中监仁棣王男太仆卿（史失其名）棣王男秘书监ㄊ永王男卫尉卿莒国公侦永王男秘书监成阝国公儇永王男国子祭酒伶寿王男光禄卿薛国公伉寿王男殿中监滕国公侑寿王男国子祭酒杰延王男宗正卿鲁国公亻京延王男国子祭酒荆国公偃济王男卫尉卿沛国公佴济王男国子祭酒俸信王男秘书监吴国公保信王男国子祭酒越国公义王男国子祭酒曹国公佳义王男秘书监魏国公亻容陈王男秘书监代国公仿陈王男太仆卿代国公俘仪王男光禄卿虢国公供颍王男国子祭酒楚国公亻见颍王男光禄卿国公亻尊盛王男光禄卿徐国公俗盛王男国子祭酒许国公系丰王男国子祭酒江国公亻旬凉王男卫尉卿蒲国公侣凉王男秘书监郑国公亻坐荣王男卫尉卿亻原荣王男秘书监亻贵荣王男鸿胪卿佩等五十五人并授上柱国。
    韩王迥代宗第七子以母宠既生而受封虽冲幼恩在郑王之亚。
