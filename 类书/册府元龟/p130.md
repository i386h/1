<!-- { "loadSidebar": true } -->
同光元年九月壬寅朔在朝城梁将段凝兵至临河以南与骑兵接战是时泽潞叛涣卫州黎阳为梁所据自弃德胜澶州以西相州以南寇钞日至编户流亡税额渐少计其军赋不支半年。又王都卢文进诱扇契丹每过瀛涿恐草枯冰合深入侵攻。又闻汴人将图大举帝深忧之召诏诸将吏谋其大举或对曰：今汴人躁动但缘我袭取郓州自我得汶阳以来须大将固守城门之外元是贼疆以臣料之得不如丧今。若驰檄告谕梁主却取卫州黎阳以易郓州指河为界约。且休兵待我国力稍集则议改图帝曰：嘻行此谋则吾无葬地矣。诏问郭崇韬对曰：臣不知书不敢远徵古昔可以时事言之。且陛下十五年仗义兴兵为雪家仇国耻甲胄生虮虱黎人困免输今既纂大号河朔士庶日望平定中原才得汶阳弹丸之地而不能有何尽有中夏乎！将来岁赋不充物议怨ゥ设。若划河为界谁为陛下守之自康延孝言事後来昼夜筹度料我兵力贼事机不出今年雌雄决矣。且汴人决河自滑至郓非舟楫不能济渡近自贼中来皆言汴州无亻悉以河南精兵在段凝麾下王彦章师众万馀时寇郓郊後既以大军临我南鄙复。又凭恃决河牵制我军谓我不能南渡志在收复郓州外以彦章之兵朝夕侵寇内冀奸人摇动幸有变生此汴人之深谋也。段凝虽有精兵素无将略缓急机权未能独断臣有末策虽为狂妄敢不尽言唯陛下图之臣谓段凝保守河ヂ苟欲持我但留兵守御保固杨刘陛下亲御六军与郓州合势长驱倍道直向汴州汴既无兵望风自溃。若既伪竖授首贼将自然倒戈半月之间天下大定臣终始画度成败已决。且今秋不稔兵粮才支数月粮尽兵散坐见不堪决计则成败未知端坐则今年不济力屈势穷税驾无所臣闻作舍道边三年不成采浮言故也。帝王应运必有天命成败天也。唯在陛下独断发言盈庭而孰是臧否帝曰：正合朕意大丈夫得则为王失则为虏行计决矣。诏问司天皆曰：陛下但弃郓州。且守河朔天文岁时不利深入必无成功郭崇韬奏古之命将凿凶门出军示其果敢况一人亲征成已定区区常谈无足据也。是月梁将王彦章率众至汶河明宗遣骑军侦视至递坊镇兵来挑战王师以精骑击之渡汶水大败之生擒梁将任钊田章等三百人俘斩二百级彦章引众保中都明宗飞驿告捷帝置酒大悦。且曰：郓州之捷实壮我谋繇是决行渡河之策遂平梁氏。
明宗初入雒所司议即位仪注霍彦威孔循等言唐之运历已衰不如自创新号因请改国号不从土德帝问藩邸侍臣左右奏曰：先帝以锡姓宗属为唐雪冤以继唐祚今梁朝旧人不愿殿下称唐请更名号曰：予年十三事献祖以予宗属爱幸不异所生事武皇三十年排难解纷栉风沐雨冒血刃战体无完肤何艰险之不历武皇功业即予功业也。先帝天下即予之天下也。兄亡弟绍於义何嫌。且同宗异号出何典礼历之衰隆吾自当之众之莠言吾无取也。时群臣集议依违不定唯吏部尚书李琪议曰：殿下宗室勋贤立大功於三世一朝雨泣赴难安定宗社抚事因心不失旧物。若别新统制则先朝便是路人茕茕梓宫何所归往不惟殿下感旧君之义群臣何安请以本朝言之则睿宗文宗武宗皆以兄弟出继即位柩前如储后之仪可也，於是群议始定。
天成中车驾在汴枢密使安重诲延诸藩侯议平吴之举霍彦威拥其利害事未能决翌日闻伪吴府节度使徐温卒议在必行帝谓侍臣曰：四海之内唯淮南未宾正朔乘彼纷纭宜吊伐朕岂贪土疆耶姑务德训兵後图未晚。又供奉官丁延徽盗仓粮禁系经年延徽性纤巧权贵多庇获比望至应圣节则释放乃至节前中要取圣旨放系囚明宗曰：除盗仓粮官典外馀可疏放侍卫指挥使张从宾言事帝多容之因奏佗事从宾言及延徽情非盗粟意本赔填帝曰：食我厚禄偷我仓储期於决死苏秦说予不得非但卿言众，於是不敢言翼日帝御中兴殿谓近臣曰：丁延徽禁系经年窃盗仓储，何须拥获不。然则合原则原淹滞如此复何计较耶既知拥获不及乃据法守具狱断决。
华温琪初事庄宗为秦州节度使明宗即位因入庙愿留阙下明宗嘉而许之除左骁骑上将军岁馀明宗谓枢密使安重诲曰：温琪旧人宜选一重镇处之重诲奏以天下无阙佗日。又言之重诲素强愎对曰：臣累奏未有阙处可替者惟枢密使而已明宗曰：可重诲不能答温琪闻其事惧近臣所怒与重诲俱各称疾繇是数月不出竟拜华州节度。
周世宗显德元年正月即位二月丁卯河东贼将张挥率前锋自团柏谷入寇营於梁候驿攻劫堡栅杀掠焚烧所至荡尽潞州李筠遣获军穆令均率步骑千人拒之时帝议亲征询于执事者中书令冯道等奏曰：刘崇自平阳奔遁之後势弱气夺未有复振之理窃虑声言自来诱语於我兼以陛下纂嗣之初先帝山陵有日人心摇动不宜轻举命将御寇深以为便帝曰：刘崇幸我大丧闻我新立自谓良便必发狂谋诳惑人心勾诱北虏谓天下可取谓神器可图此际必来故无疑尔时冯道以帝锐意于亲征恐非万全之策因固谏之帝曰：昔唐太宗创业天下草寇靡不亲征朕亦何惮焉道曰：陛下亦不可效太宗帝。又曰：刘崇乌合之众首遇王师必如山压卵尔道对曰：山压卵固不敌不知陛下终作得山定否帝不悦而罢三月癸未帝降御札亲征壬辰次泽州甲午战于高平大将樊爱能何徽等失律帝自率亲骑临阵督战诸将分兵追袭势。若风雨僵尸弃甲填满山谷己亥宴从官於潞州之衙署是日诛樊爱能何徽及诸将军校监押使臣等共七十馀人以高平地见贼奔遁故也。又斩开封府马步军都指挥使郭令以临阵迁延不应指使也。爱能暨徽皆自戎伍而为列校汉末太祖自邺入平内难各率部兵以从及太祖践祚累加擢用寻以爱能为侍卫马军都校徽为侍卫步军都校皆遥领节制其宠遇委用非不至也。而奸猾为性临事顾望至是与刘崇对军爱能望贼而遁徽所部兵未及成列为蹂践而散既伏诛中外无不盛称帝之英断自是骄将惰卒股忄栗而知惧矣。
显德二年正月帝谓宰相等曰：朕昨府州为节镇就拜折德为帅而夏州李彝兴以土壤相接恶其与已并为藩镇乃取扼塞道路阻绝使臣卿等以为如何宰臣奏曰：夏州地起边徼朝廷向来常与优借府州甚为褊小近建节旄得之何利失之无害。且宜抚谕彝兴庶合大体上曰：折德三数年来竭尽心力御捍刘崇如何一旦弃之度外。且夏州虽产羊马博易资货悉在中土党与阻绝何能为之乃命供奉官齐藏珍赍诏书责其悖慢谕以安危後彝兴果恐惧俯伏听命焉。
十一月帝谓侍臣曰：近以开广京城存殁皆有起动。若听言卒行未得沸腾之语朕自当之久远即当利於人矣。
五年三月亲征淮南关东沛州有贼舡数百只乃命殿前都虞候慕容延钊及右神武统军宋延渥帅师以讨之将行令延钊帅骁骑登陆而往延渥督舟师氵公江而下时议者云：径趣江路恐非良策。若取里河而往保无忧矣。唯帝独断不移未几延钊上言大破贼军於东沛州。
○帝王部　明察
夫王者锺五行之秀膺三灵之眷奄有四海为天下君仰之如日无幽而不烛畏之如神虽微而必察繇是下情靡不上通谗说无以自进含忠履洁之士得以效其所能匪躬尽瘁之臣得以保乎！终吉自西汉而下盖有体资明智内怀聪睿迩言必究其所自至精冥合於惟几使奸邪无所云：为动劳获於全度刑赏不滥而政化以清垂之策书斯为美矣。
虞舜明四目达四聪（广视听於四方使天下无壅塞）。
汉昭帝元凤元年九月鄂邑长公主燕王旦与左将军上官桀桀子骠骑将军安御史大夫桑弘羊皆谋反伏诛初桀安父子与大将军光争权欲害之诈使人为燕王旦上书言光罪时帝年十四觉其诈後有谮光者帝辄怒曰：大将军国家忠臣先帝所属敢有谮毁者坐之光繇是得尽忠。
後汉明帝日宴坐朝幽枉必达内外无亻幸曲之私。
魏太祖知人善察难眩以伪建安末以毛为东曹掾典选举大军还邺议所并省请谒不行时人惮之咸欲省东曹乃共白曰：旧西曹为次宜省东曹太祖知其情令曰：日出於东月盛於东凡人言方亦复先东何以省东曹遂省西曹。
卫臻为汉黄门侍郎东郡朱越谋反引臻太祖令曰：孤与卿君同共举事加钦令问始闻越言固自不信及得荀令君书具亮忠诚。
晋元帝时王敦为荆州牧会湘州刺史卓迁梁州敦欲以从事中郎陈颂代卓帝不从更以谯王承镇湘州敦复上表陈古今忠臣见疑於君而苍蝇之人交构其间欲以感动天子帝愈忌惮之。
成帝少而聪敏有成人之量南顿王宗之诛也。帝不知之及苏峻平问庾亮曰：当日白头公何在亮对以谋反伏诛帝泣谓亮曰：舅言人作贼便杀之人言舅作贼复。若何亮惧变色。
後魏太武帝雅长听察瞬息之间下人无以措其奸献文帝勤於治功百僚内外莫不震肃及传位孝文犹躬览万几政刑严明显扌┧清节沙汰贪鄙牧守之廉洁往往闻焉。
唐高祖初军国多务奏请填委临朝处分剖决如流每发其奸伏皆出人之意表。
太宗贞观中代州都督刘兰谋反要斩党与六人皆伏诛兰既斩右武侯将军丘行恭探其心肝而食之太宗闻而叹之曰：刑典自有常科何至如此必。若食逆心肝者而为忠孝则刘兰之心为太子诸王所食岂至卿乎！行恭惭而拜谢。
高宗永徽二年诏弓月道副总管高德逸市马而德逸自取骏者大理卿李道奏曰：此马异常请实中厩高宗曰：道法官职在决断进马之事非其所司请以马送北门妄希我意深乖法官之体岂朕行事不为群下所知耶朕今自咎未能即黜道。
玄宗开元二十五年以太子瑛得罪召左相李林甫议立副君时武惠妃承宠林甫希旨因以惠妃子寿王瑁对玄宗不可竟册立肃宗林甫繇是恐不利己乃起妃族韦坚柳之狱数危於肃宗肃宗推诚守道卒不自明玄宗亦圣虑独断意无所忌。
代宗大历八年闰十一月右仆射裴遵庆之侄孙倩过登闻鼓告遵庆谋反帝曰：此必大谬乃下有司鞫倩果风狂诬罔伏罪杖倩四十配流漳州百姓。
德宗贞元中左司郎中卢徵骤迁给事中户部侍郎窦参深遇之参为相倚以自代会同州刺史缺参请以尚书左丞赵憬补之特诏用徵以间参腹心也。
宪宗元和十二年九月己亥贬京兆尹窦易直为荆州刺史初万年捕贼尉韩晤以奸赃发易直使法曹掾韦正收鞫之得赃三十万帝意其未尽令复鞫之果得赃三百万故罪正收而贬易直韩晤除名配流昭州文宗开成元年十月癸丑御紫宸殿宰臣李固言奏御史台推金部员外郎判度支案韩益赃状李石奏曰：臣以其颇会钱是以录用不谓如此贪猥帝曰：宰相但知人即用有过即惩李石所用人。且不掩藏罪过可谓至公从来宰相用人即有过犯。又不欲令有司举察此大病也。但知者举之举不失职从而奖之自然易得其人何必隐恶。
武宗御殿受册是月九日雨至十四日转甚乃改用二十三日时有纤人告中尉仇士良言宰相作赦书欲减削禁军衣粮马草料士良怒曰：必有如此军人须至楼前作闹宰相李德裕等知之请开延英讯其事帝曰：奸人之词也。召两军中尉谕之曰：赦书出自朕意不繇宰相况未施行公等安得此言士良惶恐谢之是日晴霁。
