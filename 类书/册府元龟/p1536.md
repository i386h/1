<!-- { "loadSidebar": true } -->
    种拂为太常李亻郭汜之乱长安城溃百官多避兵去拂挥剑而出曰：为国大臣不能止戈除暴致使凶贼兵刃向宫去欲何之遂战而死。
    耿纪秉曾孙也。少有美名辟公府曹操甚敬异之稍迁少府纪以操将篡汉建安二十二年与太医令吉丕丞相司直韦况晃华谋起兵诛操不克夷三族于时衣冠盛门坐纪罹祸灭者众矣。
    魏辛毗为卫尉与胡质徐邈皆忧国忘私不营产业王修字叔治为奉常其後严才反与其徒属数十人攻掖门闻变召事马未至便将官属步至宫门太祖在丕或作平铜爵台望见之曰：彼来者必王叔治也。相国锺繇谓旧京城有变九卿各居其府曰：食其禄焉避其难居府虽旧非赴难之义。
    杨阜为少府每朝廷会议阜尝侃然以天下为己任人数谏争不听乃屡乞逊位未许会卒。
    晋王祥仕魏为太常朝臣为高贵乡公举哀祥号哭曰：老臣无状涕泪交流众有愧色。
    应詹迁光禄勋以王敦专制自树故优游风咏无所В明及敦作逆明帝问詹计将安出詹厉然慷慨曰：陛下宜奋赫斯之威臣等当得负戈前驱庶凭宗庙之灵有征无战如其不然王室必危帝以詹为都督前锋军事。
    虞潭为宗正卿以疾告归会王含沈充等攻逼京都潭遂於本县招合宗人及郡中大姓共起义军众以万数自假明威将军乃进赴国难至上虞明帝手诏潭为冠军将军领会稽内史潭即受命义众云集时有野鹰飞集屋梁众咸惧潭曰：起仗义而刚鸷之鸟来集破贼必矣。遣长史孔坦领前锋过浙江追蹑充潭次於西陵为坦後继会充已擒罢兵徵拜尚书。
    孔愉为太常时苏峻反愉朝服守宗庙。
    张吴郡人少有操行恭帝为琅邪王以为郎中及帝践祚刘裕以帝之故吏素所亲信封药酒一[B124]付密令鸩帝既受命而叹曰：鸩君而求生何面目视息世间哉！不如死也。因自饮之而死。
    徐广为秘书监初桓玄之乱恭帝出宫广陪列悲动左右及刘裕受禅帝逊位独哀感涕泗交流谢晦见之谓曰：徐公将无小过也。广收泪而言曰：君为宋朝佐命吾乃晋室遗老忧喜之事固不同时乃更欷因辞衰耄乞归桑梓。
    南齐虞兼大匠卿坐事免官隆昌元年以白衣领职郁林废窃叹曰：王徐遂缚废天子天下，岂有此理耶延兴元年复领右军明帝立称疾不陪帝使尚书令王晏赍废立事示以旧人引参佐命谓晏曰：主上圣明公卿戮力宁假朽老以裨赞惟新乎！不敢闻命朝议欲纠之仆射徐孝嗣曰：此亦古之遗直众议乃止称疾笃还东上。表曰：臣旅陋海区身微稽岭属此兴运荷窃稠私徒越涯纪终惭报卫养乖方抱疾婴固寝瘵以来逾旬朔频加医治曾未瘳损惟此朽顿理难报复乞解所职尽疗馀辰诏赐假百日转给事中光禄大夫。
    梁郑绍叔为卫尉卿忠於事上外所闻知纤毫无隐每为高宗言事善则曰：臣愚不及此皆圣主之策其不善则曰：臣虑出浅短以为其事当如是殆以此误朝廷臣之罪深矣。高祖甚亲信之。
    後魏崔浩为著作郎道武季年威严颇峻宫省左右多以微过得罪莫不逃隐避目下之变浩独恭勤不怠或终日不归道武知之辄命赐以御粥其砥直任时不为穷通改节皆此类也。
    裴延隽拜太常卿时汾州山胡恃险冠窃正平平阳二郡尤被其害以隽兼尚书为山西道行台节度讨胡将军寻遇疾敕还三亚群蛮寇掠不巳车驾欲亲征之延隽乃於病中上疏谏诤。
    綦隽为太仆卿尔朱世隆等诛齐献武王赴雒止於邙山谷上召文武百司下及庶士令之曰：尔朱暴虐矫弄天常孤起义信都罪人斯翦今将翼戴亲贤以昌魏历谁主社稷允惬天人申令频烦莫有应者隽乃避席曰：人主之道必须度量深远明仁恕广陵王遇世艰难不言淹载以人谋察之虽为尔朱扶戴当今之圣主也。献武王忻然是之时黄门崔陵作色而前谓隽曰：广陵王为主不能昭宣魏纲布德天下为君如此何圣之有。若言其圣应待大王时高乾邕魏兰根等固执陵言及出帝失德献武王深思隽言尝以为恨。
    唐苏世长初仕隋为都水少监使於上江都督运遇宇文化及之乱世长为炀帝发丧恸哭哀感路人。
    姚元之为司仆卿则天传位於中宗王公以下皆欣跃称庆惟元之呜咽流涕既而侍中桓彦范中书令张柬之谓曰：今日岂是啼泣时恐公祸从此始元之曰：事则天年久乍此辞违情发於衷忍所不得昨公诛凶逆者是臣子之常道岂敢言功今辞违旧主悲泣者亦臣子之终节缘此获罪实所甘心未几出元之为亳州刺史。
    王同皎为光禄卿时武三思专权任势谋为逆乱同皎乃招集壮士谋以则天灵驾发引日诛之为冉祖雍所告遂遇害。
    严郢为太常寺协律郎知东都太庙时安禄山陷东京郢潜奉九庙神主於私第肃宗至德二年东都收复有司备法驾迎神主归於太庙以功迁大理司直段秀实建中四年为司农卿时德宗幸奉天朱Г盗据宫阙源休教Г伪迎銮驾阴济逆志Г乃遣其将韩领马步三千人疾趋奉天时苍黄之中未有武备Г以秀实尝为泾原节度备得士心後罢兵权以为蓄愤。且久必肯同恶乃召与谋议秀实初诈从之阴说大将刘海滨何明礼姚令言判官岐灵岳同谋杀Г以兵迎乘舆三人者皆秀实夙所奖遇遂皆许诺及韩之往秀实以为宗社之危期於顷刻乃使人走谕灵岳教其窃令言印不遂乃以司农印倒印符以遣兵还至络驿得牒军人亦莫辨其印惶遽而秀实海滨等曰：之来吾党无遗类矣。我当直抟杀Г不得则死终不能向此贼称臣乃与海滨约事急为断而令明礼应於外明日Г召秀实议事源休姚令言李忠臣李子平皆在坐秀实戎服与休并膝语至僭位秀实勃然而起执休腕夺其象笏奋跃而前唾Г面大骂曰：狂贼吾恨不斩汝万段我岂逐汝反耶遂击之Г举臂自捍才中其额流血匐匍而走凶徒愕然初不敢动而海滨等不至秀实乃曰：我不同汝反何不杀我凶党群至遂遇害焉海滨明礼灵岳相次被杀。
    蒋沅建中初为大理卿时德宗幸奉天沅奔赴行在为贼候骑所拘执欲以伪职诱之因绝食称病潜窜闾里间京师平首蒙旌擢散骑常侍。
    崔纵为大理少卿汴西水陆运使及德宗蒙尘四方握兵未有至者纵先知之潜告李怀光说令奔命怀光从之纵乃悉敛军财与怀光俱往调给甚备怀光军士久战河外及次河中庸迁延安之纵货币先渡河谓众曰：若济悉以分赐众利之乃西至奉天加右庶子充使。
    ○卿监部　清俭
    古者设九卿以参王公盖选贤任能以章善明理者也。乃有持坚白之操守俭约之德志惟体国事罔私己禄赐咸散於戚属馈遗靡通於中外产业不治车服靡易泊然自居华皓一致故得年祀浸远犹录其遗孤含赠已加更蒙於褒显斯，则惟月之任无所愧焉。
    汉周仁为郎中令景帝所赐甚多然终尝让不敢受也。诸侯群臣赂遗终无所受。
    郑当时为大司农性廉。又不治产仰奉赐给诸公然其饣鬼遗人不过具器食。
    朱邑自北海太守入为大司农身列卿位居处俭节禄赐以共九族乡党家亡馀财。
    後汉赵典入为列卿寝惟布被食用瓦器。
    周泽字雅都为光禄勋清廉果於从政为太常清洁行。
    孙湛字子雅为光禄勋以清廉称与周泽相类京师号为二雅袁彭为光禄勋行至清为吏粗袍粝食终於议郎尚书胡广等追表其有清洁之美比前朝贡禹第五伦（贡禹元帝御史大夫经明行清洁忧国也。）求蒙显赠当时皆嗟叹之。
    傅贤为廷尉素号廉正自掌法官公卿宴会要请不往自谓贫无以报答其施。
    魏郑浑为将作大匠清素在公妻子不免饥寒及卒以子崇为郎中。
    高诩字季回以儒学徵拜大司农在朝以清白方正称。
    国渊为太仆居列卿位布衣疏食禄赐散之旧故宗族以恭俭自守。
    司马芝为大司农卒於官家无馀财。
    辛毗为卫尉清平与徐邈胡质皆忧国忘私不营产业。
    杨阜为少府卒家无馀财。
    和洽为太常卿清贫守约至卖田宅以自给明帝闻之加赐帛。
    晋郑默为廷尉时鬲令袁毅坐交通货赂大兴刑狱在朝多见引逮惟默兄弟以洁慎不染其流。
    吴隐之守廷尉秘书监迁右卫将军虽居清显禄赐皆班亲族冬月无被尝氵衣乃披絮勤苦同於贫庶王峤为秘书监领本州大中正出为庐陵太守成帝以峤家贫无以上道赐布百疋钱十万。
    宋甄裔位少府卿以清闻。
    颜延之为光禄勋居身俭约不营财利布衣蔬食独酌郊野当其为傍。若无人。
    虞玩之为少府齐太祖镇东府朝野致敬玩之独蹑履造席太祖取履视之曰：卿此履已几载玩之曰：著此履已三十年贫士竟不办易太祖善之。
    南齐虞愿初在宋为北平太守以母老解职褚渊尝诣愿不在见其眠床上积尘埃有书数卷耳渊叹曰：虞君之清一至於此令人扫地拂床而去。
    梁裴子野为鸿胪卿寻领步兵校尉子野在禁省十馀年静默自守未尝有所请谒外家及中表贫乏所得俸悉分给之无宅借官地二亩起茅屋数间妻子常苦饥寒唯以教诲为本子姓衤氏畏。若奉严君。
    顾协少清介有志操初为廷尉正冬服单薄寺卿蔡发度谓人曰：我愿解身上襦与顾郎顾郎难衣食者竟不敢以遗之。
    後魏窦瑗为大宗正卿官虽通显贫窘如初清尚之操为时所重。
    韩子熙为国子祭酒俭素安贫常好退静。
    北齐张耀为秘书监每得禄赐散之宗族性节俭率素车服饮食取给而已。
    袁聿为太常少卿巡省河南诸州兖州刺史邢劭与聿故旧尝於省中呼聿为清郎至是遣送白纟由为信聿不受劭亦忻然与。《书》曰：弟昔为清郎今至清卿矣。
    後周柳虬为秘书监加车骑大将军仪同三司虬脱略人间不拘小节敝衣蔬食未尝改操人或讥之虬曰：衣不过体食不过充饥孜孜营求徒劳思虑耳唐李袭誉为大府卿居家以俭约自处凡获禄俸必散之宗亲其馀资但写书而已。
    ●卷六百二十三
    ○卿监部　公正论荐公正
    夫举一国之高以为九卿位亚三司行则鸣玉盖大臣之任也。乃有贞谅成性正直自好临大节而无挠在群居而不惑摧折贵亻幸罔畏强御箴规违失弗为从谀至於外庭集议必据经而守正本司氵位事专嫉恶以绳奸靡顾翕讠此之言无避炎隆之势克全素履以成令名斯固端已洁操励物轨俗率义不爽事君尽忠之徒欤繇汉而下亦时闻其人矣。
    汉张释之为公车令太子与梁王共车入朝不下司马门（宫卫令诸出入殿门公车司马门者皆下不如令罚金四两），於是释之追止太子梁王毋入殿门遂劾不下公门不敬奏之薄太后闻之文帝免冠谢曰：教儿子不谨薄太后使使承诏赦太子梁王然後得入文帝繇是奇释之。
