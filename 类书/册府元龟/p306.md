<!-- { "loadSidebar": true } -->
後元元年侍中仆射马何罗与弟重合侯通谋为逆（音莫户反）霍光与金日上官桀等共诛之功未录武帝遗诏封金日为侯上官桀为安阳侯光为博陆侯（博大陆平取其嘉名无此县也。食邑北海河东城）皆以前捕反者功昭帝始元六年使匈奴移中厩监（移中厩名）苏武至京师诏武奉一太牢谒武帝园庙拜为典属国秩中二千石赐钱二百万公田二顷宅一区常惠徐圣赵中根皆拜为中郎赐帛各二百匹其馀六人老归家赐钱人十万复言汝意欲归不吾今贵汝谓赐之爵也。遗弋季反莽终身（复音方目反）武自孝武时使匈奴留单于庭十九年帝即位匈奴与汉和亲遣使求武等单于召会武官属（会谓集聚也。）前以降及物故凡随武还者九人（物故谓死也。言其同於鬼物故也。一说不欲斥言但云：其所服用之物皆已故耳而说者妄欲改物为勿非也。）故有是命。
元凤元年十月诛上官桀等诏曰：左将军安阳侯桀票骑将军桑落侯安御史大夫桑会羊皆数以邪枉干辅政大将军不听而怀怨望与燕王通谋置驿往来相约结燕王遣寿西长孙纵之等赂遗长公主丁外人谒者杜延年大将军长史公孙遗等交通私书共谋令长公主置酒伏兵杀大将军光徵立燕王为天子大逆毋道故稻田使者燕仓先发觉以告大司农敞敞告谏大夫延年延年以闻丞相徵事任宫手捕斩桀丞相少史王寿诱将安入府门皆已伏诛吏民得以安封延年仓宫寿皆为列侯。
三年匈奴遣右贤王犁汗王入寇张掖都尉大击破之属国千长义渠王骑士射杀犁汗王赐黄金千长者干人之长二百斤马二百匹因封为犁汗王属国都尉郭忠封成安侯。
四年诏曰：度辽将军范明友前以羌骑校尉将羌王侯君长以下击益州反虏後复率击武都反氐今破乌桓斩虏获生有功其封明友为平陵侯。
平乐厩监傅介子使西域刺杀楼兰王持首还诣阙公卿将军议者咸嘉其功帝下诏曰：楼兰王安归尝为匈奴间候遮杀汉使者（言为匈奴之间使而候伺）发兵杀略卫司马安乐光禄大夫忠期门郎遂成等三及安息大宛使盗取节印献物（此安息大宛远遣使献汉而楼兰王使人盗取所献之物大宛等使献也。楼兰既杀汉使。又杀诸国使者）甚逆天理平乐监傅介子持节使诛斩楼兰王安归首县之阙以直报怨（《论语》以直报怨以德报德言怨於我者则直道而报之故诏引之也。）不烦师众其封子为义阳侯食邑七百户士刺王者皆补侍郎。
宣帝本始元年论定策功益封大将军光万七千户车骑将军光禄勋富平侯安世封益万户丞相阳平侯义度辽将军平陵侯明友前将军龙额侯增太仆建平侯延年太常蒲侯谏大夫宜春侯谭当涂侯平杜侯屠耆堂长信少府关内侯胜邑户各有差封御史大夫广明为昌永侯後将军充国为营平侯大司农延年为阳城侯少府乐成为爰氏侯光禄大夫迁为平丘侯赐右扶风德典属国武廷尉光宗正德大鸿胪贤詹事畸光禄大夫吉京辅都尉广汉爵皆关内侯德武食邑（旧关内侯无邑也。以苏武守节外国刘德宗室俊彦故特令食邑。又传云：帝即褒赏大臣田延年以定会安宗庙益户三千三百与始封所食邑凡四千三百户诏有司论定会功大司马大将军光功德过太尉绛侯周勃车骑将军安世丞相杨敞功比丞相陈平前将军韩增御史大夫蔡谊功比[A13C]阴侯灌婴太仆杜延年功比朱虚侯刘章後将军赵充国大司农田延年少府史乐成功比典客刘揭遂封侯）。
地节四年霍氏诛下诏曰：大司马禹与母显及从昆弟诸胥谋为大逆男子张章先觉发以语忠忠告左曹杨恽恽告侍中金安上恽召见对状後章上书以闻侍中史高与金安上建发其事言无入霍氏禁闼卒不得遂其谋（遂成也。）皆雠有功（雠等也。言其功相等类也。）封其立意发之遂成也。为博成侯忠高昌侯恽平通侯安上都成侯高乐陵侯（安上为侍中颇与发举王延寿反谋赐爵关内侯食邑三百户後霍氏反安上传禁门闼无内霍氏亲属封为都成侯）。
元帝永光二年秋陇西羌彡姐旁种反以光禄勋冯奉世为右将军击之任千秋为奋武将军以虏大破斩首数千级馀皆出走塞明年二月奉世还京师更为上将军光禄勋如故录功拜爵下诏曰：羌虏桀黠贼吏民攻陇西府寺燔烧置亭（置谓直驿之所）绝道桥甚逆天道左军光禄勋奉世前将兵征讨斩捕首虏八千馀级卤马牛羊以万数赐奉世爵关内侯食邑五百户黄金六十斤将校三千馀人皆拜。
成帝永始二年十二月诏曰：前将作大匠万年知昌陵卑下不可为万岁居奏请营作建置郭邑妄为巧诈积土增高多赋敛繇役兴卒暴之作（卒读曰猝谓急也。）卒徒蒙辜死者连属（属音之欲反）百罢极天下匮竭（罢读曰疲匮空也。竭尽也。）常侍闳前为大司农中丞数奏昌陵不可成侍中卫尉数白宜早止徙家反故处（长淳于长也。）朕以长言下闳章（以卫尉长数白罢故因下闳请奏罢之章）公卿议者皆合长计首建至闳典主省大费（司农中丞主钱顾庸故谓典主）民以康宁闳前赐爵关内侯黄金百斤其赐长爵关侯食邑千户闳五百户。
三年十一月尉氏男子樊并等十三人谋反杀陈留太守劫略吏民自称将军徒李谭等五人共格杀并等皆封为列侯。
哀帝以绥和二年四月即位六月诏曲阳侯根前以大司马建社稷策益封二千户（王根也。建议立哀帝为太子）太仆安阳侯舜辅有旧恩益封五百户王舜及丞相孔光大司空汜乡侯何武益封各千户。
後汉光武建武二年正月甲子吴汉率大司空王梁建义大将军朱大将军杜茂执金吾贾复扬化将军坚镡偏将军王霸骑都尉刘隆马武阴识共击檀乡贼於邺东鄣水上大破之降者十馀万人帝使使者玺书定封汉为广平侯食广平斥漳曲周广年凡四县庚辰诏尉氏陈留之县曰：人情得足苦於放纵快须之欲忘慎罚之义惟诸将业远功大诚欲传於无穷宜如临深渊如履薄冰战战忄栗忄栗日慎一日其显效未酬名籍未立者大鸿胪趣上朕将差而录之。
六年二月大司马吴汉拔朐获董宪庞萌山东悉平诸将还京师置酒赏赐。
是年窦融为凉州牧与弟奉车都尉友从弟太中大夫士共击隗嚣众大溃城邑皆降帝高融功下诏以安丰阳泉蓼安安风四县封融为安丰侯弟友为显亲侯遂以次封诸将帅武锋将军竺曾为助义侯武威太守梁统为成义侯张掖太守史苞为褒义侯金城太守库钧为辅义侯酒泉太守辛彤为扶义侯封爵既毕乘舆东归悉遣融等西还所镇。
十三年夏四月大司马吴汉自蜀还京师，於是大飨将士班劳策勋（班布也。谓遍布劳来之其以策书纪其勋也。劳音力到反）功臣增邑更封凡三百六十五人其外戚恩泽封者四十五人。
明帝永平十三年男子燕广告楚王英有逆谋英自杀，於是封燕广为折奸侯。
周泽为太常後北地太守廖信坐贫秽下狱没入财产明帝以信藏物班诸廉吏唯泽及光禄孙堪大司农常冲特蒙赐焉是时京师翕然在位者咸自勉励。
章帝建初元年耿恭为戊巳校尉北匈奴围之恭固守汉遣兵迎之及恭至雒阳鲍昱奏恭节过苏武宜蒙爵赏，於是拜为骑都尉以恭司马石修为雒阳市丞张封为雍营司马军吏范羌为共丞（共今卫州共城县）馀九人皆补羽林恭母先卒及还追行丧制有诏五官中郎将赍牛酒释服。
和帝永元二年七月车骑将军窦宪既破北单于乃振旅还京师于是大开仓府劳赐士吏其所将诸郡二千石子弟从征者悉除太子舍人。
安帝永初二年西羌零昌种众寇益州遣中郎将尹就将南阳兵因发益部郡诸屯兵击零昌党吕叔都等至廖音力吊反秋蜀人陈省罗横应募刺杀叔都皆封侯赐钱五年邓遵募上郡全无种羌雕何等刺杀狼莫赐雕何为羌侯封遵武阳侯三千户。
其年汉阳人杜琦及弟季贡同郡王信等与羌通谋聚入上わ城琦自称安汉将军，於是诏购募得琦首者封列侯赐钱百万羌胡斩琦者赐金百斤银二百斤汉阳太守赵博遣刺客杜习刺杀琦封习讨奸侯赐钱百万。
顺帝初为太子安帝延光三年车骑将军阎显中常侍江京等构陷帝废为济阴王明年北乡侯薨中常侍孙程等迎帝於德阳殿西锺下即位近臣尚书以下从辇幸南宫者皆增秩赐布各有差。
郭镇为尚书及中黄门孙程诛江京等立帝镇率羽林士击杀阎景以成大功再迁尚书令太傅三公奏尚书镇冒犯白剑手刃贼臣奸党於灭宗庙以宁功比刘章（王肥子也。高帝孙诛诸吕有功封朱侯）宜显爵土以励忠贞乃封镇为定[A13C]侯食邑二千户章齐。
桓帝延熹二年八月诏曰：梁冀奸暴浊乱王室孝质皇帝聪敏早茂冀心怀忌畏私行杀毒永乐太后亲尊莫二（和平元年有司奏太后所居皆以永乐为称置官属太仆少府焉）。又遏绝禁还京师使朕离母子之爱隔顾复之恩祸害深大罪[C260]日滋赖宗庙之灵及中常侍单超徐璜具瑗左唐衡尚书令尹勋等激愤建策内外协同漏刻之间桀逆枭夷斯诚社稷之臣下之力宜班庆赏以酬忠勋其封超等五人为县侯勋等七人为亭侯。
献帝建安元年车驾归洛阳封卫将军董承辅国将军伏完侍中丁冲种辑尚书仆射锺繇尚书郭溥御史中丞董分彭城相刘艾冯翊韩斌东郡太守杨众议郎罗郡伏德赵蕤等十三人为列侯赏有功也。
魏太祖以建安十二年春二月下令曰：吾起义兵诛暴乱於今十九年所征必克岂吾功哉！乃贤士大夫之力也。天下虽未悉定吾当要与贤士大夫共定之而专飨其劳吾何以安焉其促定功行封，於是大封功臣二十馀人皆为列侯其馀各以次受封及复死事之孤轻重各有差太祖曰：忠正密谋抚宁内外文。若是也。公达其次也。文。若增邑千户合二千户公达增邑四百并前七百户（太祖自柳城还过攸舍称述攸前後谟谋劳勋曰：今天下事略已定矣。孤愿与贤士大夫共享其劳昔高祖使张子房自择邑三万户今孤亦欲君自择所封焉文。若荀公达荀攸）转为中军师。
文帝黄初四年八月论征孙权功诸将已下进爵增户各有差。
明帝太和二年四月己巳论讨诸葛亮功封爵增邑各有差亮初出祁山荡寇将军张位特进军拒亮将马谡於街亭谡依阻南山不下据城绝其汲道击大破之南安天水安定郡反应亮皆破平之诏曰：贼将以巴蜀之众当虎之帅将军被坚执锐所向克定朕甚嘉之益邑千户并前四千三百户。
景初二年司马宣王征公孙渊辽东郡县悉平录讨渊功宣王以下增邑封爵各有差以辽东平定以参谋之功各进爵中书监刘放方成侯中书令孙资中都侯。
高贵乡公甘露二年五月己夕卩诏曰：诸葛诞造摄逆乱迫胁忠义平寇将军临渭亭侯庞会骑督偏将军路蕃各将左右斩门突出忠庄勇烈所宜加异其进会爵乡侯蕃封亭侯六月大论淮南之功封爵行赏各有差。
陈留王景元四年西蜀谯周说刘禅降魏刘氏无虞一邦蒙赖周之谋也。时晋文王为相国以周有全国之功封阳城亭侯。
