<!-- { "loadSidebar": true } -->
    十七年帝谓侍臣曰：礼主敬皆当尽心黍稷非馨{臾贝}在祗肃庙庭设乐本以迎神斋祭之日触目多感当此之际何可为心在路奏乐礼未为允群公卿士宜更详之遂下诏曰：五帝异乐三王殊礼皆随事而有损益因情而立节文仰惟祭享宗庙瞻敬如在罔极之感情深兹日而礼毕升路鼓吹发音还入宫门金石振响斯则哀乐同日心事相违情所不安理实未允宜改兹往式用弘礼教自今已後享庙日不须备鼓吹殿庭勿设乐县。
    二十年太尉晋王广北伐突厥次上礻马祭轩辕皇帝以太牢制币陈甲兵行三献之礼。
    仁寿二年闰十月诏曰：礼之为用时义大矣。黄琮苍壁降天地之神粢盛庄食展宗庙之敬正父子君臣之序明婚姻丧纪之节故道德仁义非礼不成安上治人莫善於礼自区宇乱离绵历年代王道衰而变风作微言绝而大义乖与代推移其弊日甚至於四时郊祀之节文冠服麻葛之降杀是非异说驳殊涂致使圣教讹轻重无准朕祗承天命抚临生人当洗涤之时属干戈之代克定祸乱先运武功删正彝典日不暇给今四海安五戎勿用理宜弘风训俗导德齐礼缀往圣之旧章兴先王之茂则尚书左仆射越国公杨素尚书右仆射国公苏威吏部尚书奇章公牛宏内史侍郎薛道衡秘书丞许善心内史舍人虞世基著作郎王邵或任居端揆博达古今或器推令望学综经史委以裁缉实允佥议同并修定五礼。
    帝大业元年诏吏部尚书牛宏工部尚书宇文恺兼内史侍郎虞世基给事郎许善心仪曹郎袁朗等宪章古制创造衣冠自天子逮于屠皂服章皆有等差。若先所有者则因循取用宏等议既定帝幸修文殿览之乃令开府何稠起部郎阎毗等造仪上呈二年总了始班下行焉轩冕之盛贯古今矣。其後师旅务殷车驾多行幸百官行从唯服褶而军旅间不便。
    ●卷五百六十四
    ○掌礼部　制礼仪注制礼第二
    唐高祖武德元年既受隋禅未遑制作郊庙宴享悉用隋代旧仪。
    太宗贞观七年以新礼颁示先帝践祚之初诏中书令房元龄秘书监魏徵等礼官学士修改旧仪著吉礼六十一篇宾礼四篇军礼十二篇嘉礼四十二篇凶礼六篇国恤五篇总百三十篇分为百卷至是始令颁示。
    十一年三月诏曰：先王之辨方正位体国经野象天地以制法通神明以施化乐由内作礼自外成可以安上治民可以移风易俗揖让而天下治者，其唯礼乐乎！固以同和无体者非饰玉帛之容崇钟鼓之奏日往月来朴散淳离淫慝以兴流湎忘本鲁昭所习惟在折旋魏文所重止於郑卫秦氏纵暴载籍咸亡汉朝循缉典章不备时更战国多所未遑雅道沦丧历兹永久朕恭承明命嗣膺宝历惧深驭朽情切纳隍凭宗庙之灵资股肱之力上下交泰遐迩安率土阽危既极之於涂炭群生遂性思纳之於轨物兴言政本夕惕在怀盖知礼乐之情者能作识礼乐之文者能述作者之谓圣述者之谓明朕虽德谢前王而情深好古伤大道之既隐惧斯文之将坠故广命贤才旁求逸探六经之奥旨采三代之英华古典之废於今者咸择善而修复新声之乱於雅者并随违而矫正莫不本之人心稽乎！物理正情性而节事宜穷高深而归简易用之邦国彝伦以之攸叙施之律度金石，於是克谐今修撰既毕可颁天下俾富教之方有符先圣人伦之化贻厥後昆。
    十四年正月庚子命有司读春令诏百官之长升太极殿列坐而听焉。
    高宗永徽二年七月诏曰：朕闻合宫虚府创鸿规於上代太室总章标茂范於中叶虽复质文殊制奢俭异时然其立大中作人极布政施教归之一揆朕嗣膺下武丕承上烈思所以眷上灵遵事孝养而法官旷典明堂寝构永言大礼朕甚惧焉宜令所司与礼官学士等考故事详议得失务依典礼造立明堂庶旷代阙文获申於兹日因心展敬永垂於後昆其明堂制度宜令诸曹尚书及左右丞详定，於是太常博士柳宣依郑元义以为明堂之制当为五室内直丞孔志约据大戴礼及卢植蔡邕等议以为九室曹王友赵兹皓秘书郎薛文思等各造明堂图诸儒分争各有不同上以九室之议为是乃令所司详定形制及辟雍门阙等务从典故。
    显庆三年正月太尉长孙无忌侍中许敬宗兼中书令李义府黄门侍郎刘祥道许圉师太常少卿韦琨博士萧楚才孔志约等修新礼成凡一百三十卷二百九十九篇奏上之诏中外颁行焉（时许敬宗李义甫用事其所损益多涉希旨行用已後学者纷议以为不及贞观礼上元三年三月下诏令依贞观年礼为定仪凤三年。又诏显庆新修礼多有事不师古其五礼并依。《周礼》行事）。
    乾封二年二月详议明堂定诏曰：朕以寡薄忝承丕绪奉二圣之遗训抚亿兆之初临驭朽兢怀推沟在念而上玄垂宗社降休岁稔时和人殷俗阜车书混一文轨大同检玉泥金升中告禅百蛮执贽万国来庭朝野欢娱华夷胥悦但为郊严配未安太室布政施行犹阙合宫朕所以日昃忘疲中宵辍寝讨论坟籍错综群言采三代之精微探九皇之至颐斟酌前载制造明堂栋宇方圆之规虽兼故实度筵陈俎之法独运财成宣诸内外忄专考详议求其短长异广异闻而鸿生硕儒俱称尽善缙绅士子并奏该通创此宏模自我作古因心既展情礼获申永言宗祀良深感慰宜命有司及时赴作务从折衷称朕意焉总章二年三月丁亥诏曰：首出万物实显崇高之位曾览八无违乡明之道合宫听朔阐皇轩之茂范灵符通神敷帝勋之景化殷人阳馆青备礼姬氏玄堂彤璋合献虽运殊骊翰时变质文至於立大中建皇极轨物施教其归一揆暨乎！西京创历驳政逾繁东汉开基旧章犹阙考图汶上仅存公王之仪度室圭廛才纪中元之制三方鼎据祚倾於金马五胡尘扰道丧於苍鹅自此相仍时经版荡遂使陟配之典久沦於绵载端之化允属於隆平朕恭膺宝命肃奉瑶图昧旦求衣仄景忘食赖上玄垂宗社降灵幽明宅心中外礻是福封金岱岭昭累圣之鸿勋勒石九都成文考之先志功标偃革时会委裘固可以作化明堂显庸太室备机之历既表於嘉名布政之宫式崇於美制是用求中测景取则阴阳考广袤於裁圭定卑高於置傍罗八柱周建四墉架序仪天疏基象地思闼齐布应路并兴导辟水以环阶应旋衡而结极重阿衤复道用循测管之模上圆下方仍准分蓍之数木工不琢土事无文丰约折衷经始勿亟勾芒候序入春圃而司仪蓐收戒时下秋园而奉职事符神造钩统之用毕陈义叶子来落之期非远将以肃清祀展殷荐於皇灵施号法宫畅休声於太帝百神执贽咸尊孝飨之风万国来庭共睹太平之政阙文斯备大礼聿修制作之规可依别敕宜颁示天下永垂来叶，於是博考经籍为明堂制度颁下其明堂院每面三百六十少以象。《周易》乾坤之策属岁饥竟不克建立而寝。
    上元元年天后上。表曰：至如父在为母服止一期虽心丧三年服由尊降窃谓子之於母慈爱特深非母不生非母不育推燥於湿咽苦吐甘生养劳瘁恩斯极矣。所以禽兽之情犹知其母三年在怀理宜崇报。若父在为母服止一期尊父之敬虽同报母之慈有阙。且齐衰之制足为差减更令周以一期恐伤人子之志今请父在为母终三年之服高宗下诏依行焉则天垂拱四年十二月以东都明堂成制曰：昔轩皇御历朝万方於合宫丹陵握符咨四岳於衢室有虞辑瑞总章之号既存大禹锡重屋之名攸建殷人受命置阳馆以辨方周室凝图立明堂以经野用能范围三极幽赞五神展尊祖之怀申宗祀之典爰从汉魏迨及周隋经始之制虽兴修广之规未备朕以庸昧虔膺厚受寄於缀衣之夕荷顾於仍几之前伏以高宗往年已属意於阳馆故京辅之县预纪明堂之名改元之期先著总章之号朕於乾封之际已奉表上尘虽简宸心未遑营构今以鼎郊胜壤圭邑名区处天地之中顺阴阳之序舟车是凑贡赋攸均爰籍子来之功式尊奉先之旨夫明堂者天子宗祀之所朝诸侯之位也。辟乾坤之秘奥法气象之运行故能使灾害不生祸乱不作眷言盛烈，岂不美欤然比者鸿儒礼官所执各异咸以为明堂者置之二三里之外七里之内在国阳明之地今既俯迩宫掖恐黩灵祗诚乃布政之居未为宗祀之所朕以丙巳之地去宫遥远每月所居因时飨祭礼备之物颇有烦劳在於朕怀殊非所谓今故栽基紫掖辟宇彤闱经始成之匪但敬事天地神明之德乃彰尊祀祖宗严恭之志方展。若使唯云：布政负临人则茅宇土皆取而已岂必劳百姓之力制几筵而御哉！诚以获执蘩虔奉宗庙故也。时既氵公革莫或相遵自我作古用於事今以上堂为严配之所下室为布政之居光敷礼训式展敬诚来年正月一日可於明堂宗祀三圣以配上帝宜令礼官博士学士内外明礼者详定仪注务从典要速以奏闻。
    永昌元年正月元日始亲享明堂是月四日御明堂布政颁九条以训於百官（是时吐蕃及诸夷以明堂成遣使来贺）天册万岁二年三月重造明堂成（臣钦。若等曰：证圣元年正月佛堂灾延烧明堂并尽至是重造成）号为通天宫四月御通天宫之端殿有司读时令布政於群后。
    玄宗开元五年正月幸东都将行大享之礼太常少卿王仁忠博士冯宗陈贞节等议以武氏所造明堂有乖典制诏令所司详议奏闻刑部尚书王志等奏议请改易依旧造乾元殿乃下诏曰：古之操皇纲执大象者何尝不上稽天道下顺人极或变通以随时爰损益以成务。且衢室创制度堂以筵用之以礼神是光孝享用之以布政盖称视朔先王所以厚人伦感天地者也。少阳有位上帝斯歆此则神贵於不黩礼殷於至敬今之明堂俯邻宫掖此之严祀有异寅恭苟非宪章将何轨物由是礼官博士公卿大夫广参详议钦。若前古宜存露寝之式用罢辟雍之号可改为乾元殿每临御宜依正礼（季秋大享祀依旧於圆丘行事）。
    十三年将封泰山帝以灵山清洁不欲多人上欲初献於山上坛行事亚献终献於山下坛行事因召礼官学士贺知章等入讲仪注因问之知章等奏曰：昊天上帝君位五方精帝臣位帝号虽同而君臣异位陛下享君位於山上群臣祀臣位於山下诚足以垂范来叶为变礼之大者也。礼成於三初献亚终合於一处帝曰：朕正欲如是故问卿耳，於是敕三献於山上行事其五方帝及诸神於山下坛行事。
    二十年九月以新修开元新礼一百五十卷颁示天下先是十四年通事舍人王上疏请改撰礼记削去旧文而以今事编之诏付集贤院学士详议右丞相张说曰：礼记汉朝所编遂为历代不刊之典今去圣久远恐难改易今之五礼仪注贞观显庆两度所修前後颇有不同其中或未折衷望与学士等更讨论古今删改行用制从之乃令学士右散骑常侍徐坚及左拾遗李锐太常博士施敬本等捡撰历年不就说卒後肃高代为集贤院学士始奏起居舍人王邱撰成至是上奏之。
    二十六年四月己亥朔始令太常卿韦纟舀读时令於宣政殿百寮於殿上列坐而听之。
    二十七年敕古者分命公卿巡谒陵寝率皆乘辂以备其仪虽礼则是常不可废阙而事有要亦在变通宜令太仆等司每陵各支辂两乘并仪仗等送至陵所贮掌既免劳烦无亏肃敬其公卿出城日如常仪至陵所准此。
