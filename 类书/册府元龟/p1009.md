<!-- { "loadSidebar": true } -->
    唐王君廓为上柱国武德初统兵经略东都王世充将郭士衡许罗汉前後入掠廓转击退之拜右武卫将军诏劳之曰：卿以十三人破贼一万自古以少制众未之前闻非惟骁勇绝人亦足以显卿忠节也。
    程知节为秦王府护军武德三年以百馀骑击王世充贼数千人破之。
    马三宝为太子监门率领平道将军突厥之寇渭川也。三宝以数百骑卒与之遇接战败之。
    段德操为左武卫将军领延州道行军总管以镇北庭梁师都与突厥之众数千骑来寇延州安营于野猪岭德操以众寡不敌按甲以挫其锐後伺贼稍怠遣副总管梁礼率众击之德操以轻骑出其不意贼与礼酣战久之德操多张旗帜掩至其贼大溃逐北二百馀里克其魏州虏男女二千馀口经数月师都。又以步骑五千来寇德操击之俘斩略尽师都与百馀骑而遁。
    黑齿常之为左武卫大将军仍检校左羽林军垂拱二年突厥犯边命常之率兵拒之蹑至两井忽逢贼三千馀众常之见贼徒争下马著甲遂领二百馀骑身当先锋直冲贼遂弃甲而散俄顷贼众大至及日将暮常之令伐木营中燃火状如烽燧时东南忽有大风起贼疑有救兵相应遂狼狈夜遁以功封为燕国公。
    马为安西礻卑校从副元帅李光弼攻史朝义於雒阳朝义自领精卒拒王师於北邙营垒如山旌甲日诸将愕诒不敢动独率所部横戈而出入贼阵者数四贼因披靡溃败李光弼壮之曰：吾用兵三十年未见以少击众有雄捷如马将军者。
    卫伯玉为神策将军乾元二年十一月逆贼史思明遣魏将李归仁铁骑五千将犯陕州伯玉以数百骑击破之於疆子坂积尸满野虏马六百疋归仁与其党东走。
    陈洎为镇静军使剑南节度使韦皋遣洎等进兵攻吐蕃维州北蕃遣内大相论莽热率杂虏十万而来蜀师万人据险设伏以行先出千人挑战莽热见我师之少悉众追之发伏掩击生擒论莽热虏众十万歼夷者半。
    梁牛存节初为宣武军小将讨河北存节前锋下黎阳收临河至内黄西以兵千馀人当魏人万二千众大破其阵仆蔽野太祖深所叹激谓有神兵之助郭言从太祖赴汴为裨校屡将兵与蔡贼秦宗权战于後郊每以少击众出必胜归太祖嘉其勇果谓宾佐曰：言乃吾之虎侯也。
    晋郭海金为护圣都指挥使领黄州刺史天福二年襄州安从进谋犯阙海金为行营先锋都指挥使与李建崇等同於唐州湖阳遇从进军万馀人海金以一旅之众突击大败之策勋授检校太保商州刺史。
    ●卷四百二十
    ○将帅部　掩袭
    古之用人也。谋於庙宜於社推毂以命将秉旄而誓众鸣鼓以启行克日以告战是谓节制之师仁义之举也。及乎！狙诈云：盛智巧相图故老氏言乎！用奇孙子谓之诡道乃有人衔枚马缠勒夜行昼伏掩其不备之事兴焉春秋以来司戎重者或断之以深谋济之以锐气锋镝靡接俘馘坐获诚决胜之奇策走敌之良术也。与夫戎容暨暨所以宣武威天阵堂堂所以袭奸逆不鼓不成列临大事而不忘大礼古人以为文王之战者殊哉！。
    公子橐师楚大夫也。鲁成公十七年舒庸人以楚师之败也。（败於鄢陵舒庸东夷国）道吴人围巢伐驾围虺（巢驾虺乃楚四邑）遂恃吴而不设备公子橐师袭舒庸灭之。
    叔弓鲁大夫也。昭公五年夏莒牟夷以牟娄及防兹来奔（城阳平昌县西南有防亭姑幕县东北有兹亭）秋七月公至自晋莒人来讨（讨受牟夷）不设备戊辰叔弓败诸泉莒未陈也。荀吴晋大夫也。鲁昭公十三年鲜虞人闻晋师之悉起也。（五年傅曰：遗守四千今甲车四千乘故为悉起）而不警边。且不修备（言夷狄无谋）荀吴自著雍以上军侵鲜虞及中人驱冲兢（中山望都县西北有中人城驱冲车与狄争逐）大获而归。
    左司马文楚大夫也。鲁哀公四年夏楚人既克夷虎（夷虎蛮夷叛楚者）乃谋北方文及申公寿馀叶公诸梁致蔡於负函（三子楚大夫也。此蔡之故地人民楚因以为邑致之者会其众也。）致方城之外於缯关（负函缯关皆楚地）曰：吴将溯江入郢（逆流曰：溯）将奔命焉为一昔之期袭梁及霍（伪辞当备吴夜结期明日便袭梁霍使不知之梁河南梁县西南故城也。梁南有霍阳山皆蛮子之邑也。）。
    汉韩信为左丞相击魏王豹魏盛兵蒲坂塞临晋信乃益为疑兵陈船欲渡临晋而伏兵从夏阳以木[B16U]渡军袭安邑魏王豹大惊引兵迎信信遂虏豹信。又发赵兵未发者击齐（谓楚人未尝见发者）信引兵东未渡平原闻汉王使郦食其已说下齐信欲止蒯通说令击齐信然其计遂渡河袭历下军至临淄齐王走高密。
    後汉岑彭为廷尉行大将军事彭镇河内冯异先攻朱有於雒阳有大出军欲击彭时天雾有以为彭已去令其兵皆获黍彭乃进击大破之。
    来歙为中郎将时隗嚣据陇右歙与征虏将军祭遵袭略阳遵道病还遣精兵随歙合二千馀人伐山开道从番须回中（番须回中并地名）径至略阳斩嚣守将金梁因保其城嚣大惊曰：何其神也。
    王霸为偏将军光武幸谯使霸与捕虏将军马武东讨周建於垂惠苏茂将五扌交兵四千馀人救建武为茂建所败霸闭营坚壁军吏皆争之霸曰：今闭营固守示不相援贼必乘胜轻进捕虏无救其战自倍如此茂众疲劳吾承其弊乃可克也。茂建果悉出攻武合战良久霸军中壮士路润等数十人断请战霸知士心锐乃开营後出精骑袭其背茂建前後受敌惊乱败走。
    邓训为张掖太守时卢水胡反叛训因发湟中秦胡羌兵四千人出塞掩击迷唐於写谷斩首六百馀人得牛马羊万馀头迷唐乃去大小榆居颇岩谷众悉破散其春复欲归故地就田业训乃发湟中六千人令长史任尚将之缝革为船置於上以渡河掩击迷唐卢落大豪多所斩获。
    马援为陇西太守援与扬武将军马成击先零诸羌因将其妻子辎重移阻於允吾谷中援乃潜行间道兵聚北山上援阵军向山而分遣数百骑绕袭其後乘夜放火击鼓叫讠虏遂大溃。
    魏满宠为征东将军青龙三年春吴主遣兵数千家佃於江北至八月宠以为田向收熟男女布野其屯卫兵去城远者数百里可掩击也。遣长史督二军循江东下摧破诸屯焚烧物而还诏美之因以所获尽为将士赏。
    邓艾为镇西将军伐蜀蜀将姜维守剑阁锺会攻维未两谷名木筏也。音步佳切能克艾上言今贼摧折宜遂乘之从阴平繇邪径经汉德阳亭趣涪出剑阁四百里去成都三百馀里奇兵冲其腹心剑阁之守必还赴涪则会方轨而进剑阁之兵不还则应涪之兵寡矣。军志有之曰：攻其无备出其不意今掩其空虚破之必矣。冬十月艾自阴平道行无人之地七百馀里凿山通道造作桥阁山高谷深至为艰险。又粮运将匮濒於危殆艾以毡自里推转而下将士皆攀木缘崖鱼贯而进先登至江由蜀守将马邈降蜀卫将军诸葛瞻自涪还绵竹列陈待艾艾遣子慧唐亭侯忠等出其右司马师纂等出其左忠纂战不利并退还曰：贼未可击艾怒曰：存亡之分在此一举何不可之有乃叱忠纂等将斩之纂驰还更战大破之斩瞻及尚书张遵等首进到雒後主遣使奉皇帝玺绶为笺诣艾请降。
    胡烈为泰山太守司马文王为大将军甘露二年讨诸葛诞於淮南吴将朱异帅兵万馀人留辎重於都陆轻兵至黎浆监军石苞兖州刺史陈泰御之异退烈以奇兵袭破都陆焚其粮运苞泰复进击异大破之异之馀卒馁甚食葛叶而遁。
    吴吕蒙为左护军虎威将军西屯陆口与关侯结好侯讨樊留兵将备公安南郡蒙上疏曰：长讨樊而多留备兵必恐蒙图其後故也。蒙尝有病乞分士众还建业以治病为名彼闻之必撤备兵而赴襄阳大军浮江昼夜驰上袭其空虚则南郡可下而彼可擒也。遂称病笃大帝乃露檄召蒙还阴与图计侯果信之撤备兵以赴樊魏使于禁救樊侯尽擒禁等人马数万以粮乏擅取湘关米帝闻之遂行先遣蒙在前蒙至寻阳尽伏精兵兵中使白衣摇橹作商贾人服昼夜兼行至侯所置江边屯候尽收缚之是故侯不闻知遂到南郡士仁麋芳皆降。
    陆逊为镇西将军嘉禾五年攻襄阳还到白围言住猎潜遣将军周峻张梁等击江夏新市安陆石阳石阳市盛峻等奄至人皆捐物入城城门噎不得关敌乃自斫杀已民然後得阖斩首凡千馀人。
    孙韶为镇北将军黄武四年魏文帝至广陵临江观兵帝见波涛汹涌叹曰：嗟乎！固天所以隔南北也。遂归韶乃遣将高寿等率敢死之士五百人於径路夜要之帝大惊寿等获副车羽盖以还。
    朱然为车骑将军右护军赤乌九年征。且中魏将李兴等闻然深入率步骑六千断然後道然复出逆之军以胜反朱异为偏将军时魏庐江太守文钦营住六安多设屯砦置诸道要以招诱亡叛为边寇害异身率其部下二千人掩破钦七屯斩首数百迁扬武将军。
    胡综为右都督时将军晋宗叛归魏魏以宗为蕲春太守去江数百里数为寇害大帝使综与贺齐轻行掩袭生虏得宗加建武中郎将。
    晋祖逖为豫州刺史陈川遣将魏硕掠豫州郡大获子女车马逖遣将军卫策邀击於谷水尽获所掠者皆令归本军无私焉。
    朱伺为威远将军依陶侃於夏口建兴中陈声率诸无赖二千馀家断江抄掠侃遣为都护讨声声众虽少伺容之不击求遣弟诣侃降伺外许之及声去伺乃遣劲勇要声弟斩之潜军袭声声正旦并出祭祀饮食伺军入其门方觉声将关普郑进皆死战伺军人多伤乃还营声东走保董城。
