<!-- { "loadSidebar": true } -->
    十二年太常丞虞嚼引。《周礼》明堂九尺之筵以为高下修广之致堂崇一筵故阶高九尺汉家制度犹遵此礼故张衡云：度堂以筵者也。郑元以庙寝三制既同但应以九尺为度制可，於是毁宋太极殿以其材构明堂十二间基准太庙以中央六间安六座悉南向东来第一青帝第二赤帝第三黄帝第四白帝第五黑帝配帝聪配享五帝在阼阶东上西向大殿後为小殿五间以为五佐室焉初高祖以明堂在国之阳其祀之法犹依齐制欲有改作乃下制旨而与群臣切磋其义制曰：明堂唯大戴礼九室八牖三十六户以茅盖屋上圆下方郑元据援神契亦云：上圆下方。又云：八{艹}四达明堂之义本是祭五帝神九室之数未见其理。若五堂而言虽当五帝之数向南则皆汁光纪向北则背赤怒东向西向。又亦如此於事殊未可安。且明堂之祭五帝则是总义在郊之祭五帝则是别义知祀所配复应有室。若专配一室则是义非配五。若皆配五则便成五位以理而言明堂本无有室宋异以为月令天子居明堂左个右个听朔之礼既在明堂今。若无室则於义成阙制曰：若如郑元之义听朔必在明堂此则人神混淆庄敬之道有废春秋云：介居二大国之间此言明堂左右个者谓所记五帝明堂之南。又有小堂亦号明堂分为三处听朔既三处则有左右之义在营域之内明堂之外则有个名。故曰：明堂左右个也。以此而言听朔之处自在五帝堂之外人神有别羌无相干其义是非莫定初尚未改至是嚼议乃定。
    十六年四月诏曰：人神无常飨飨於克诚所以西邻礻龠祭实受其福宗庙祭祀犹有牲牢无益至诚有累宜造自今四时尝外可量代之八座议以大脯代一元大武八座。又奏既停宰杀无复省牲之事请立省馔仪其众官陪列并同省牲帝从之。
    普通六年尚书仆射徐勉上修五礼。表曰：臣闻立天之道曰：阴与阳立人之道曰：仁与义故称道之以德齐之以礼夫礼所以安上治人引风训俗经国家利後嗣者也。唐虞三代盛必由之在乎！有周宪章尤备因殷革夏损益可知虽复经礼三百曲礼三千经文三百威仪三千其大归有五即宗伯所掌典礼吉为上凶为之次宾次之军次之嘉为下也。故祠祭不以礼则不齐不庄丧纪不以礼则背死忘生者众宾客不以礼则朝觐失其仪军旅不以礼则致乱於师律冠婚不以礼则男女失其时为国修身於斯攸急洎周室大坏王道既衰官守斯文日失其序礼乐征伐出自诸侯小雅尽废旧章缺矣。是以韩宣鲁始知周公之德叔侯在晋用辨郊劳之仪战国纵横政教愈泯暴秦灭学扫地无馀汉氏郁兴日不暇给犹命叔孙於外野方知帝王之为贵末叶纷纶递有兴毁，或以武功锐志好黄老之言礼义之式於焉中止及东京曹褒南宫制述集其散略百有馀篇虽写以尺简而终阙於奏其兵革相寻异端互起章句既沦俎豆斯辍方领矩步之容事灭於旌鼓兰台石室之文用尽於帷盖至乎！晋初爰定斯礼荀ダ制之於前挚虞删之於末既而中原丧乱罕有所遗江左草创因循而已革之风是则未暇伏惟陛下睿明启运先天改物拨乱惟武经时以文作乐在乎！功成制礼弘於业定光启二学皇枝等於贵游客兹五馆草莱升以好爵，爰自受命迄於告成盛德形容备矣。天下能事毕矣。敦敦穆穆无得而称焉至。若玄符灵贶之祥浮溟栈山之赆固亦日书左史副在有司焉可得而略也。是以命彼群才搜甘泉之法延兹硕学阐西台之仪淄上淹中之儒连踪继轨负笈怀铅之彦匪旦伊夕谓以化穆三雍人从五典秩宗之教勃焉以兴伏寻所定五礼起齐。
    永明三年太子步兵校尉伏曼容表求制一代礼乐於时参议置旧学士十人止修五礼谘禀卫将军丹阳尹王俭学士亦分住郡中制作历年犹未克就及文宪薨殂遗文散逸後。又以事付国子祭酒何胤经涉九载犹复未毕建武四年胤还东山齐明帝敕尚书令徐孝嗣旧事本末随在南第东昏永元中孝嗣於此遇祸。又多零落当时鸠敛所馀权付尚书左丞蔡仲熊骁骑将军何佟之共掌其事修礼局住在国子学中门外东昏之代频有军火其所散失。又逾大半天监元年佟之启审省置之宜敕使外详时尚书参详以天地初革庶务权舆宜俟隆平徐议删撰欲。且省礼局并还尚书仪曹诏旨云：礼坏乐缺故国异家殊实宜以时修定以为承准但顷之修撰以情取人不以学进其掌知者以贵总一不以稽古所以历年不就有名无实此既经国所先外可议其人定便即撰次，於是尚书仆射沈约等参议诸五礼各置旧学士一人人各自举学士二人相助抄撰其中有疑者依前汉石渠後汉白虎随源以闻请旨断决乃以旧学士右军记室参军明山宾掌吉礼中军田曹行参军兼太常丞贺阳掌宾礼征虏记室参军陆琏掌军礼右军事司马聚掌嘉礼尚书左丞何佟之总参其事佟之後以镇北谘议参军伏亘严植掌凶礼亘寻迁官以五经博士缪昭掌凶礼复以礼仪繁广记载残缺宜须博论共尽其致更使镇军将军丹阳尹沈约太常卿张充及臣三人同参厥务臣。又奉别敕总知其事末。又使中书侍郎周舍庾於陵二人复豫参知。若有疑义所掌学士当职先立议通谘五礼旧学士及参知各言同异条牒启闻决之制旨疑事既多岁时。又积制旨裁断其数不少莫不网罗经诰玉振金声义贯幽微理入神爽前儒所不择後学所未闻凡诸奏决皆载篇首具列圣旨为不刊之则洪规盛范冠绝百王茂实英声方垂千载宁孝宣之能拟岂孝章之足云：五礼之职事有繁简及其列纂不得同时嘉礼仪注以天监六年五月七日上尚书合十有二秩一百十六卷五百四十六条宾礼仪注以天监六年五月二十日上尚书合十有七秩一百三十三卷五百三十五条军礼仪注以天监九年十月二十九日上尚书合十有八秩一百八十九卷二百四十条吉礼仪注以天监十一年十一月十日上尚书合二十有六秩二百二十四卷一千五百条凶礼仪注以天监十一年十一月十七日上尚书合四十有七秩五百一十四卷五千六百九十三条大凡一百二十秩一千一百七十六卷八千一十九条。又例副秘ト及五经典书各一通缮写校定以普通五年二月始获完毕窃以撰正履礼历代罕就皇明在运厥功克成周代三千举其成数今之八千随事附益质文相变故其数兼倍犹如八卦之爻因而重之错综成六十四也。昔文武二王所以纪纲周室君临天下公旦修之致太平龙凤之瑞自斯厥後甫备兹目孔子曰：其有继周者虽百世可知岂所谓齐功比美者欤臣以庸识谬司其任淹留历稔允当斯责兼勒成之初未遑表上实由才轻务广思力不周永言惭总寤寐自今春繇驾将亲六师搜寻军礼阅其修章靡不该备所谓郁郁文哉！焕乎！洋洋信可以悬诸日月颁之天下者矣。愚心喜忭弥思陈述兼前後联官一时皆逝臣虽幸存老已将及虑皇世大典遂阙腾奏不任下情辄具载撰修始末并职掌人所成秩条目之数谨拜表以闻诏曰：经礼大备政典载旨今诏有司按以行事也。又诏曰：勉表如此因革允宪章大备功成业定，於是乎！在可以脊被八表施诸百代俾万世之下知在斯文主者其按以遵行勿有失坠陈宣帝太建五年六月治明堂。
    十年八月乙巳立方明坛於娄湖。
    後魏道武天兴元年定都平城即皇帝位诏仪曹郎董谧撰朝觐飨宴郊庙社稷之仪。
    二年命礼官招采古事制三驾一曰卤簿驾军戎大祠则设之二曰法驾巡狩小祠则设之三曰小驾游宴离宫则设之。
    六年诏有司制冠服随品秩各有差（事未暇多失古礼）。
    孝文帝太和四年八月乙夕卩诏诸州置冰室十二年正月辛巳朔初建五牛旌旗。
    十五年四月己夕卩经始明堂。
    五年丙辰诏造五辂。
    八月乙巳亲定之礼。
    戊午诏曰：先帝有水火之神四十馀名及城北星神今圆丘之下既祭风伯雨师司中司命明堂祭门户井灶中ニ每神皆有此四十神计不须立悉可罢之甲寅集群官诏曰：近论朝日夕月皆欲以二分之日於东西郊行礼然月有馀闰行无常准。若一依分日或值月出於东而行礼於西寻情即礼不可施行昔秘书监薛谓等尝论此事以为朝日以朔夕月以旰卿等意谓フ二分何者为是尚书游明根对曰：考按旧式推拔众议宜从时フ月。
    十六年正月帝灵台以观云物降居青阳左个布政事每朔依以为常。
    宣武帝延昌三年十二月诏立明堂。
    孝明帝熙平元年九月侍中仪同三司崔光表奉诏定五时朝服。
    正光二十二月诏司徒崔光安丰王延明等议定章服（初孝文太和中始考旧典以制冠服百僚各有差以制未用给至是。又诏光等及在朝名学更条章粗备焉）。
    北齐文宣天保元年皇太子监国在西林会群议皆东面（臣钦。若等曰：北。《齐书》无志凡礼仪之事并载散书君臣名号不知制作何人编也。）。
    二年皇太子於北城地内冬会。又议东面吏部郎陆邛疑非礼魏收改为西面邢子才执为东面援引经据大相往复竟徙西面为定。
    後周明帝武成元年吐谷浑冠边帝服乘马遣大司马贺兰祥於太祖之庙司宪奉钺进授大将军拜受以授从此礼毕出受兵甲隋高祖开皇元年既受周禅欲新制度乃命国子祭酒辛彦之议定祀典为九丘於国之南太阳门外道东二里其丘四成各高八尺一寸下成广二十丈再成广十五丈三成广十丈四成广五丈再岁冬至日祀昊天上帝於其上以太祖武元皇帝配为方丘於宫城之北一四里其丘再成成高五尺下成方十丈上成方五丈夏至日祭皇地祗於其上南郊为坛於国之南太阳门外道西一里去宫十里坛高七尺广四丈孟春上辛祠所感帝赤怒於其上北郊孟冬祭神州之神并以太祖武元皇帝配。
    四年十一月诏曰：右称腊者接也。取新故交接前周岁首今之仲冬建亥之月称礻昔可也。後周用夏后之时行姬氏之礻昔考诸先代於义有违其十月行礻昔者停可以十二月为腊。
    五年正月诏行新礼是礼部尚书牛宏奏曰：圣教凌替国章残缺汉晋为法随俗因时未足经国庇人弘风施化。且制礼作乐事归元首江南王俭偏方一臣私撰仪注多违古法就庐非东阶之位凶门岂设重之礼两萧累代举国遵行後魏及齐风牛本隔殊不寻穷遥相师祖故山东之人浸以成俗西魏已降师旅弗遑宾嘉之礼尽未详定今休明启运宪章伊始请据前经革兹俗弊诏曰：可宏因奏徵学者撰仪礼百卷悉用东齐仪注以为准亦拔采掇王俭礼毕上之诏遂班天下咸使遵用焉。
    八年晋王广将伐陈内史令李德林摄太尉告於太庙礼毕。又命有司宜於太社。
    十三年帝以明堂未立合牛宏辛彦之等定议其後简较将作大匠事宇文恺依月令文造明堂木样重檐衤复庙五房四达丈尺规矩皆有准凭以献帝异之命有司於郭内安业里为规兆方欲崇建。又命详定诸儒争论莫之能决宏等。又条经史正文重奏时非议既多久而不定。又议罢之。
    十四年诏以所乘单辂因循近代事非经典令更议定，於是命有司详考故实改造五辂及副王辂。
