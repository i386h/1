<!-- { "loadSidebar": true } -->
    汉卫绾代桃侯舍为丞相朝奏事如职事奏（言守职分而已）然自初官以至相终无可言（不能有所兴建及废罢）。
    赵周武帝元鼎二年代庄青翟为丞相自文帝时丞相申屠嘉死後开封侯陶青桃侯刘舍及武帝时柏至侯许昌平棘侯薛泽武︹侯庄青翟暨周皆以列侯继踵龊龊廉谨（龊龊持整之貌也。龊音初角反）为丞相备员而已无所能发功名著於世者。
    石庆元鼎五年自御史大夫为丞相封牧丘侯是时汉方南诛两越东击朝鲜北逐匈奴西伐大宛中国多事天子巡狩海内修古神祠封禅兴礼乐公家用少桑弘羊等致利王温舒之属峻法儿宽等推文学九卿更进用事（更互也。音工衡切）事不关决於庆庆醇谨而已（醇专厚也。）在位九岁无能有所正言尝欲请治上近臣所忠九卿咸宣（咸音减损之减治所忠及咸宣二人）不能服反受其过赎罪。
    卜式为御史大夫明年当封禅式。又不习文贬秩为太子太傅以儿宽代之。
    儿宽（儿音奚）为御史大夫至三公在位以称意任职故久无有所正谏於上官属易之不为尽力（一说以和良承旨从容得久）。
    车千秋为丞相封富民侯无他材能学术。又无伐阅功劳（伐积功也。阅经历也。）特以一言寤意旬月取宰相封侯世未尝有也。後汉使者至匈奴单于问曰：闻汉新拜丞相何用得之（言此人何得为丞相也。）使者曰：以上书言事故单于曰：如是汉置丞相非用贤也。妄一男子上书即得之矣。
    蔡义昭帝时为丞相是时大将军霍光秉政议者或言光置宰相不选贤苟用可颛制者（颛与专同其後类此）光闻之谓侍中左右及官属曰：以为人主师当为宰相何谓云：云：（云：云：众谓有不选贤之说也。）此语不可使天下闻也。黄霸宣帝五凤三年为丞相霸材长於治民及为丞相总纲纪号令风采不及丙魏于定国功名损於治郡时。
    薛宣成帝鸿嘉中为丞相府辞讼例不满万钱不为移书後皆遵用薛侯故事然官属讥其烦碎无大体不称贤也。时天子好儒雅宣经术。又浅上亦轻焉。
    何武为大司空多所举奏号为烦碎不称贤公功名略比薛宣其材不及也。而经术正直过之。
    後汉虞延明帝永平三年代赵熹为太尉八年代范迁为司徒历位二府十馀年无异政绩。
    周泽永平十二年以太常行司徒事惟简忽威仪颇失宰相之望数月复为太常。
    晋王浑惠帝时为司徒录尚书事浑所历之职前後著称及居台辅声望日减。
    王戎为司徒虽位总鼎司而委事僚采间乘小马从便门而出游见者不知其三公也。故吏多至大官道路相遇辄避之。
    後魏高阳王雍孝明时为侍中太师录尚书雍识怀短浅。又无学业虽位居朝首不为时情所推既以尊亲地当宰辅自熙平以後朝政礻落不能守正辅弼唯唯而已。
    东魏赵郡王谌孝静时为太师录尚书事谌无他才识历位虽重时人忽之。
    于忠为侍中尚书令旬馀灵太后引门下侍官於崇训宫问曰：忠在端右声听何如咸曰：不称厥任乃出忠使持节都督冀定瀛三州诸军事征北大将军冀州刺史。
    唐萧太宗贞观中为尚书右仆射是时内外考绩皆委之司会为群僚指南庶务繁总见事有时偏驳而用法稍深颇为时议所少。
    唐休中宗神龙中为太子少保同中书门下三品在任无所弘益以老病罢归私第。
    苏瑰景龙中为尚书右仆射同中书门下三品在中书宽恕朝纲不举瑰之牧人时称良吏及居相位声名稍减时议以此少之。
    卢怀慎元宗开元初为黄门监与紫微令姚崇对掌枢密怀慎自以为吏道不及崇每事皆推让之时人谓之伴食宰相。
    宇文融开元中为黄门侍郎平章事牲褊躁多言。又引宾客故人晨夕戏谑为时论所讥在宰相位凡百馀日出为汝州刺史。
    牛仙客开元中为工部尚书同中书门下三品知门下事仙客既居相位独善其身唯诺而已所有锡赉皆缄封而不启百司有所谘决仙客曰：但依今式可也。不敢措手裁决。
    裴冕肃宗至德初为门下侍郎平章事性忠勤悉心奉公稍得人心然不识大体以聚人曰：财乃下令卖官鬻爵度僧尼道士以储积为务人不愿者科令就之其价益贱事转为弊帝移幸凤翔罢执政。
    常衮代宗大历中与杨绾同掌枢务帝尤信重绾宏通多可衮颇务苛细求清俭之称与绾道不同时故事每日出内厨食以赐宰相馔其食可食十数人衮特请罢之尔後便为故事。又将故让堂封同列以为不可而止议者以为厚禄重赐所以优贤崇国政也。不能当辞位不宜辞禄食。
    乔琳德宗建中初为御史大夫平章事初琳为怀州刺史素与张涉友善帝在春宫涉尝为侍读及嗣位多以政事询访於涉盛称琳识度材略堪备大用琳本粗材年高有耳疾帝每顾问对答失次论奏不合时已居相位凡八十馀日除工部尚书罢政事崔造贞元初为平章事疾钱殳诸使罔上奏改其弊而物议皆以造所条奏难为集事数月罢相事并不行。
    崔损贞元中为右谏议大夫会门下侍郎平章事赵憬薨中书侍郎卢迈风疾户部尚书裴延龄素善损乃荐之乃以本官平章事初二相有故旬日阙相中外望损素无声实及拜命远近失望。
    齐抗为中书侍郎平章事虽读书无远致大略凡为官必求至精末乃滋彰物论薄其隘刻。
    刘滋为散骑常侍平章事在相位无所启奏但多谦退廉谨畏慎而已。
    程异宪宗元和十三年为工部侍郎平章事与皇甫同入相二人俱以俗吏进异自知叨据群情不惬颇谦逊自牧月馀日不敢知印秉笔则傲然自得故物论多异。
    贾居相位凡十三年不能以安危大计启沃於人主但检身励行以律人。
    崔桢为中书侍郎平章事在相位端慎信厚有馀而无开物成务之用属穆宗初幽镇阻兵方隅多事机务壅滞繇桢而失者居多後因坚卧拜章请免遂以工部尚书罢相。
    郑綮昭宗时为右散骑常侍性滑稽为诗多侮刺故时号郑五歇後体中人或诵其语於帝前帝见其语激讦谓有蕴蓄就常奏班簿侧注云：可礼部侍郎平章事中书胥吏诣其家参谒綮笑曰：诸君大误俾天下人并不识字宰相不及郑五也。胥吏曰：出自圣旨特恩来日制下綮抗手曰：万一如此笑杀他人明日果制下亲宾来贺搔首言曰：歇後郑五作宰相时事可知也。累表逊让不获既入视事亻品然守道无复诙谐终以物望非宜自求引退三月馀移疾乞骸以太子少保致仕。
    後唐卢程庄宗同光初为河东观察判官帝即位拜中书侍郎平章事程本非重器骤登显贵举止不常时朝廷草创庶物未备班列萧然寺署多阙豆卢革同光初自定州判官徵拜门下侍郎平章事及登廊庙初无才业事多错乱平梁之後引荐韦说冀谙事体与已同功说复事流品举止轻脱怨归於革。
    崔协明宗天成初为平章事初孔循任事协因其门人求为辅相成命将出宰相任圜言於执政曰：圜比无学术谬参文吏圣上以遭逢运会俾待罪廊庙四辅之重已虚一位今闻崔协虽为名族本不读书较其识见恐不及圜孔循忿其言拂衣而出称疾不朝者数日帝俾安重诲谕之方入翼日降制拜平章事协登庸之後庙堂制敕率假手於人前不同於己者思骋其欲锋露见多为近侍所阻。
    马胤孙末帝清泰初为中书侍郎平章事胤孙纯儒事多凝滞遽被畴庸未悉朝廷旧事初冯道罢匡国军节度使拜司空唐朝故事三公为加官无单拜者是时朝议率尔命道制出，或曰：三公正宰相便合参大政。又云：合受册众言籍籍卢文纪。又欲祭祀时便令扫除冯道闻之曰：司空扫除吾职也。吾无所惮既而知非乃止。
    刘句为仆射性刚群情嫉之乃共嗾右常侍孔昭序论行香次第言常侍从之臣行立合在仆射前疏奏下御史台定例同光已来李琪卢质继为仆射识性轻脱不能守师长体故昭序轻言胤孙以群情不悦刘句冯道欲微抑之乃责台司须检则例而台吏言旧不见例据南北班位常侍在前属国忌将就列未定裔孙即判台状曰：既有援据足可遵行各示本官刘句怒挥袂而退自後日责台司定例崔居俭谓南宫同列曰：孔十二言语是朝廷人总不解语也。仆射师长中丞大夫就班备敬常侍班南宫六卿之下况仆射乎！已前骑省年深望高南宫工部侍郎如仰霄汉痴人举止何取笑之深耶旬日闻居俭言纷议稍息文士哂胤孙堂判有援据二字其中书百职胤孙素未详悉无能专决署名而已其故人干进者不如意共调之曰：冯公为辅三不开为门口印也。
    卢文纪清泰初为中书侍郎平章事时朝廷兵革之後宗社甫宁虏寇内侵强臣在境文纪处经纶之地无辅弼之谋所论者爱憎朋党之小瑕所纠者铨选拟论之微时有太常丞史在德论文武两班宜选能进用文纪以为非已怒甚召谏议大夫卢损为覆状辞旨芜漫为众所嗤。
    汉杨与苏逢吉苏禹同在相位稍夺二苏之权自是中书敛手而已每惩二苏之失艰於除拜至於诸司补吏与门胄出身一切停罢时论以之蔽锢亦繇逢吉禹本不能至公於物之所致也。
    周景范世宗显德中为中书侍郎平章事判三司为人厚重刚正无所屈挠然繁理剧非其所长虽悉心尽瘁终无称职之誉帝知之因其所疾乃罢司邦计。
    ●卷三百三十六
    ○宰辅部　识ウ依违强狠识ウ
    夫铨宰所寄台辅之尊兼总万机弼成九序安危所击，於是在焉寅亮之功可谓难矣。至。若绛侯见问无闻骨鲠之谈平津秉成终负依阿之累以黄霸之治行而削牍之奏颇乖以王导之元勋而授钺之谋或爽此数君者尚或失之况於中庸之才而荷阿衡之重乎！是知注意之举简心实难苟授受之或愆将谟谋而曷补岂惟岩廊论道亏宰正之风固将县罹忧失具瞻之望矣。
    汉刘屈武帝末为丞相戾太子为江充所讠替杀充发兵入丞相府屈挺身逃亡其印绶（引也。独引身而逃难故失印绶也。）是时帝避暑在甘泉宫丞相长史弃疾置以闻（置谓所置驿也。）帝问丞相何为对曰：丞相秘之未敢发兵帝怒曰：事籍挺籍如此何谓秘也。（籍籍犹纷纷也。）丞相无周公之风矣。周公不诛管蔡乎！。
    杨敞昭帝末为丞相昌邑王徵即位淫乱大将军光与车骑将军张安世谋欲废王更立议既定使大司农田延年报敞敞惊惧不知所言汗出洽背徒唯唯而已（唯唯恭应之辞也。）延年起至更衣（古者延宾必有更衣之处也。）敞夫人遽从东箱（遽速也。）谓敞曰：此国大事今大将军议已定使九卿来报君侯君侯不疾应与大将军同心犹与无决先事诛矣。（与读曰：豫）延年从更衣还敞夫人与延年参语许诺（三人共言故云：参语）请奉大将军教令。
