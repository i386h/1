<!-- { "loadSidebar": true } -->
    孔子谓子产有君子之道四焉其行已也。恭其事上也。敬其养民也。惠其使民也。义。又曰：晏平仲善与人交久而敬之（齐大夫晏姓平谥名婴）。又曰：臧文仲居蔡（臧文仲鲁大夫臧孙辰之谥也。蔡国君之守龟出蔡地因以为名焉长尺有二寸居蔡僭也。）山节藻（节者而也。刻镂为山者梁上楹画为藻文言其奢侈）何如其知也。（非时人谓之为知）子曰：管仲之器小哉！（言其器量小也。），或曰：管仲俭乎！（或人见孔子小之以为谓之大俭）曰：管氏有三归官事不摄焉得俭（三归娶三姓女妇人谓嫁曰：归摄犹兼也。礼国君事大官各有人大夫兼并今管仲家臣备职非为俭）。然则管仲知礼乎！（或人以俭问故答以安得俭或人闻不俭便谓为知礼）曰：邦君树塞门管氏亦树塞门邦君为两君之好有反坫管氏亦有反坫（反坫反爵之坫在两楹之间人君别内外於门树屏以蔽之。若与邻国为好会其酬酢之礼更酌酌毕则各反爵於坫上今管仲皆僭为之如是是不知管氏而知礼孰不知礼）。又曰：伯夷叔齐不念旧恶怨是用希（礼伯夷叔齐孤竹君之二子孤竹国名）。又曰：孰谓微生高直（微生姓名高鲁人）或乞醯焉乞诸其邻而与之（乞之四邻以应求者用意委曲非为直人）。又曰：从我於陈蔡者皆不及门也。（言弟子从我於陈蔡者皆不及仕进之门而失其所）德行颜渊闵子骞冉伯牛仲弓言语宰我子贡政事冉有季路文学子游子夏。又曰：孟公绰为赵魏老则优不可以为滕薛大夫（公绰鲁大夫赵魏皆晋卿家臣称老公绰性寡欲赵魏贵贤家老无职故优薛小国大夫职烦故不可为）。又曰：晋文公谲而不正（谲诈也。谓召天子而使诸侯朝之仲尼曰：以臣召君不可以训故书云：天王狩於河阳是谲而不正也。）齐桓公正而不谲（伐楚以大义责包茅之贡不入问昭王南征不还是正而不谲也。）。又或问子产子曰：惠人也。（惠爱也。子产古之遗爱）问子西曰：彼哉！彼哉！（马曰：子西郑大夫彼哉！彼哉！言无足称，或曰：楚令尹子西）问管仲曰：人也。（犹诗言所谓伊人）夺伯氏骈邑三百饭疏食没齿无怨言（伯氏齐大夫骈邑地名齿年也。伯氏食邑三百家管仲夺之使至疏食而没齿无怨言以其当理故）。又曰：由之瑟奚为於丘之门（子路鼓瑟不合雅颂）门人不敬子路子曰：由也。升堂矣。未入於室也。（升我堂矣。未入於室耳门人不解孔子言为贱子路故复解之）。又曰：吾未见刚者或对曰：申枨（申枨鲁人）子曰：枨也。欲焉得刚（欲多情欲）。又曰：甯武子（卫大夫甯俞武谥也。）邦有道则知邦无道则愚其知可及也。其愚不可及也。（佯愚似实。故曰：不可及）。又曰：回也。其心三月不违仁其馀则日月至焉而已矣。（馀人有至仁时唯回移时而不违）。又曰：柴也。愚（高柴字子羔愚直之愚）参也。鲁（鲁钝也。曾子性送钝子）师也。辟（张才过人失在邪辟文过）由也。彦（子路之行失於鄙彦）子曰：回也。其庶乎！屡空赐不受命而货殖焉亿则屡中（言回，庶几圣道虽数空匮而乐在其中赐不受教命惟财货是殖亿度是非盖美回所以励赐也。一曰屡犹每也。空犹虚中也。以圣人之善道较数子之，庶几犹不至於知道者各内有此害其於，庶几每能虚中者唯回怀道深远不虚心不能知道子贡虽无数子之病然亦不知道者虽不穷理而幸中虽非天命而偶富亦所以不虚心也。）。又曰：雍也。可使南面（可使南面任诸侯治）。又曰：直哉！史鱼（卫大夫史酋）邦有道如矢邦无道如矢（有道无道行直如矢言不曲）君子哉！蘧伯玉邦有道则仕邦无道则可卷而怀之（卷而怀谓不与时政柔顺而不忤於人）。又曰：齐景公有马千驷死之日民无德而称焉（千驷四千匹）伯夷叔齐饿于首阳之下（首阳山在河东蒲坂县华山之北河曲之上）民到于今称之其斯之谓与（此所谓以德为称）。又曰：不降其志不辱其身伯夷叔齐与（言其行己之志不入庸君之朝）谓柳下惠少连降志辱身矣。言中伦行中虑其斯而已矣。（但能言应伦理行应思虑如此而已）谓虞仲夷逸隐居放言（放置也。不复言世务）身中清废中权（清纯洁也。遭世乱自废弃以免患合於权也。）我则异，於是无可无不可（亦不必进亦不必退唯义所在）。又曰：管仲镂簋而朱旅树而反坫山节而藻税贤大夫也。而难为上也。（言其僭天子诸侯镂簋刻为虫兽也。冠有笄者为在缨处两端端上属不结也。旅树门屏也。反坫反爵之坫也。山节藻楹刻之为山侏儒柱画之为藻文）晏平仲祀其先人豚肩不掩豆贤大夫也。而难为下也。（言其Τ士庶人也。豚俎实豆径尺言并豚两肩不能掩豆喻小也。）君子上不僭上下不Τ下。
    仲繇字子路为卫大夫谓孔子曰：桓公杀公子纠召忽死之管仲不死曰：未仁乎！（齐襄公立无常鲍叔牙曰：君使民慢乱将作矣。奉公子小白出奔莒襄公从弟公孙无知杀襄公管夷吾召忽奉公子纠出奔鲁齐人杀无知鲁伐齐纳子纠小白自莒先入是为桓公乃杀子纠召忽死之）子曰：桓公九合诸侯不以兵车管仲之力也。如其仁如其仁（谁如管仲之仁）子贡曰：管仲非仁者与桓公杀公子纠不能死。又相之子曰：管仲相桓公霸诸候一匡天下（天子微弱桓公帅诸侯以尊周室一匡天下）民到于今受其赐（受其赐者谓不被左衽之惠）微管仲吾其被左衽矣。（微无也。无管仲则君不君臣不臣皆为夷狄）岂。若匹夫匹妇之为谅也。自经於沟渎而莫之知也。（经经死於沟渎中也。管仲召忽之於公子纠君臣之义未正故死之未足深嘉不死未足多非死事既难亦在於过厚故仲尼但美管仲之功亦不言召忽不当死）。
    端木赐字子贡孔子弟子也。尝相鲁卫子贡问孔子曰：师与商也。孰贤子曰：师也。过商也。不及（言俱不得中）曰：。然则师愈与子曰：过犹不及（愈犹胜也。）。又问曰：赐也。何如子曰：女器也。（言女器用之人）曰：何器也。曰：瑚琏也。（瑚琏黍稷之器夏曰：瑚殷曰：琏周曰：簋宗庙之器贵者）。又问曰：孔。《文子》何以谓之文也。（孔。《文子》卫大夫圉文谥也。）子曰：敏而好学不耻下问是以谓之文也。（敏者识之达也。下问谓凡在已下）。
    颛孙师字子张陈人也。子张问孔子曰：令尹子文（令尹子文楚大夫姓斗名字於免）三仕为令尹无喜色三已之无愠色旧令尹之政必以告新令尹何如子曰：忠矣。曰：仁矣。乎！曰：未知焉得仁（但闻其忠事未知其仁也。）崔子弑齐君陈。《文子》有马十乘弃而违之（皆齐大夫崔杼作乱陈。《文子》恶之捐其四十匹马违而去之）至於他邦则曰：犹吾大夫崔子也。违之之一邦则。又曰：犹吾大夫崔子也。违之何如子曰：清矣。曰：仁矣。乎！曰：未知焉得仁（。《文子》辟恶逆去无道求有道当春秋时臣陵其君皆如崔子无有可止者）孟武伯鲁大夫也。问孔子曰：子路仁乎！子曰：不知也。（仁道至大不可全名）。又问子曰：由也。千乘之国可使治其赋也。（赋兵赋）不知其仁也。求也。何如子曰：求也。千室之邑百乘之家可使为之宰也。（千室之邑卿大夫之邑卿大夫称家诸侯千乘大夫百乘宰家臣）不知其仁也。赤也。何如子曰：赤也。束带立於朝可使与宾客言也。（赤弟子公西华有容仪可使为行人）不知其仁也。冉雍字仲弓问子桑伯子於孔子（伯子书传无见焉）子曰：可也。简（以其能简。故曰：可也。）仲弓曰：居敬而行简以临其民不亦可乎！（居身敬肃临下宽略则可）居简而行简无乃太简乎！（伯子之简太简）子曰：雍之言然。
    季子然季氏之家臣问孔子曰：仲由冉求可谓大臣与（子然季氏子弟自多得臣此二子故问之）子曰：吾以子为异之问曾由与求之问（谓子问异事耳则此二人之问安足大乎！）所谓大臣者以道事君不可则止今由与求也。可谓具臣矣。（言备臣数而已）曰：。然则从之者与（问为臣皆当从君所欲邪）子曰：弑父与君亦不从也。（言二子虽从其主亦不与大逆）。
    季康子鲁大夫也。问孔子曰：仲由可使从政也。与子曰：由也。果（果谓果敢决断）於从政乎！何有曰：赐也。可使从政也。与曰：赐也。达（达谓通於物理）於从政乎！何有曰：求也。可使从政也。与曰：求也。艺（艺谓多才艺）於从政乎！何有。
    言偃吴人字子游为武城宰谓曾参曰：吾友张也。为难能也。（言子张容仪之难及）然而未仁曾子曰：堂堂乎！张也。难与并为仁矣。（言子张容仪盛而於仁道薄也。）。
    孟轲邹人也。事齐宣王宣王不能用梁梁惠王不果所言退作孟子七篇轲曰：伯夷隘柳下惠不恭隘与不恭君子不由也。（伯夷惧人之来及已太隘狭也。柳下惠轻忽时人禽兽畜之太不恭也。先言二人之行孟子平之）禹稷当平世三过其门而不入孔子贤之颜子当乱世居於陋巷一箪食一瓢饮人不堪其忧颜子不改其乐孔子贤之孟子曰：禹稷颜回同道（当平世三过其门者身为公卿忧民急也。当乱世安陋巷者不用於世穷而乐道也。孟子以为忧人之道同用与不用宜在是也。故孔子俱贤之）禹思天下有溺者由己溺之也。稷思天下有饥者由己饥之也。是以如是其急也。禹稷颜子易地则皆然（禹稷急民之难。若是颜子与之易地其心亦然不在其位劳佚异矣。）。又曰：伯夷圣之清者也。伊尹圣之任者也。柳下惠圣之和者也。孔子圣之时者也。曾参居武城有越寇寇至则去寇退乃反子思居於卫有齐寇至，或曰：寇至盍去诸子思曰：如去君谁与守（子思名也。欲助卫君赴难）孟子曰：曾子子思同道曾子师也。父兄也。子思臣也。微也。曾子子思易地则皆然（曾子为武城人作师则其父兄故去留无毁子思微少为臣当死难故不去）。
    公孙丑问孟子曰：伯夷伊尹何如曰：不同道非其君不事非其民不使治则进乱则退伯夷也。何事非君何使非民治亦进乱亦进伊尹也。（要为天治物冀得行道而已矣。）可以仕则仕可以止则止可以久则久可以速则速孔子也。皆古圣人也。吾未能有行焉乃所愿则学孔子也。（言皆古圣人我未能有所行。若此乃言我心之所，庶几则愿欲学孔子所履）曰：伯夷伊尹於孔子。若是班乎！（班齐等之貌也。丑兼伯夷伊尹与孔子相比问此三人之德班然而等乎！）曰：否自有生民以来未有如孔子也。
    汉爰盎为郎中文帝即位绛侯为丞相朝罢趋出意得甚帝礼之恭常目送之盎进曰：丞相何如人也。帝曰：社稷臣盎曰：绛侯所谓功臣非社稷臣社稷臣主在与在主亡与亡方吕后时诸吕用事擅相王刘氏不绝如带是时绛侯为太尉本兵柄弗能正吕后没大臣相与共诛诸吕太尉主兵会其成功所谓功臣非社稷臣。
