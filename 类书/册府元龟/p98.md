<!-- { "loadSidebar": true } -->
乾元元年六月戊午诏曰：朕闻古先哲王慎罚以┰人命胁从罔理罪疑从轻成汤有解网之仁光武有焚书之令盖惠彼至理受其刑章是以法不滥加刑所以措也。间者时遭寇逆患在干戈衣冠之流逼迫者众事不获己情稍轻焉顷者委在三司穷其五听议重者累中刑典稍轻者犹被勾留况时久淹延人皆窘乏衣食。且犹不给家属。又悉乖离艰难之忧无甚於此岂朕泣辜宥罪作人父母之意耶况恩泽频加科条递减原其事状稍近平人，岂可尚议迁贬穷其反侧万方有责罪实在予一物失所忧将谁属永言悯念用恻於怀而两京官应被贼逼授伪官三司所推问未了者一切放免其贼中守本官至冬方选曾受驱驰既宽刑典免其贬降并至来冬放选合得官时仍委所司量事轻重注拟其已贬官者续有处分。
上元二年正月诏安禄山伪置三司有名应在流贬者原情议罪负国诚深朕已舍其殊死窜于荒徼固当与众共弃长为匪人然皆邦家旧臣尝挂缨冕使其终没裔土永慝惭魂孰。若贷以殊私俾令效节亦准例处分兼委中书门下量轻重类例奏取处分。
代宗大历八年闰十一月渤海质子盗衮龙擒之词云：慕中华文物帝矜而舍之。
十年二月乙巳昭义军节度留後薛萼以失守至自相州见於银台门之内殿河阳三城使常休明至自河阳素服待罪并特诏释放。
德宗贞元初韩游环为宁节度其子钦绪与李广弘谋逆事发腰斩游环以其子大逆表乞代免。且自诣阙谢帝固止之寄任如初游环。又械系钦绪二子送京师请从坐帝亦舍之及游环来朝以其子钦绪谋逆素服待罪朝堂帝释之劳遇如初。
宪宗元和六年正月丙中朔御含元殿受朝贺摄太尉张茂昭宰臣于ν李藩并行事失仪诏释罪。
十二年十月乙卯淮西平甲申诏其淮西诸州镇官吏将健虽被胁皆非本心除同恶巨蠹者一切不问。
穆宗以元和十五年正月即位七月盐州送到先劫乌白洲盐女子拓拔三娘并婢二人召入内亲诘之赦罪送本州。
敬宗即位召岭南节度使孔为吏部侍郎长庆中或告在南海时家人受赂帝不之责改右散骑常侍。
文宗太和元年三月赞善大夫李方现与恶徒燕昵为其所殴诏以事经恩荡释之而不问其父保义军节度使寰知之奏请削夺方现官阶仍乞追赴晋州杖之并不许。
开成四年五月谏议大夫韦力仁仗内奏曰：臣伏见军家捉钱事侵府县军司与府县各有区别今富商大贾隶军司著一紫衫府县莫制当陛下至圣至明之时固不宜有此禁军是陛下卫士警夜巡昼以备不虞不合搅扰百姓以干法理伏乞陛下戒敕统帅令各归其分则人情获安天下幸甚帝问宰臣等奏曰：凡语事须当力仁所言乃欲生事帝曰：盖论名分耳李曰：军家所出榜是自捉军人百姓即府县自捉此无乖名分帝曰：当廷论此亦似近名然谏官论事不合怪之。
後唐庄宗入汴齐州刺史孟ギ上章请死诏原之ギ初事帝为骑将天十三年帝与刘莘县对垒ギ领七百骑奔梁至是来请罪帝报之曰：尔当吾急引七百骑投贼何面目相视ギ惶恐请死帝恕之未几移贝州刺史。
明宗天成三年五月有军人於军器库内盗银钅仓一条帝舍其罪侍臣以盗库器於宫内其罪难恕帝竟释放。
长兴二年五月泗水县令李献时务策天下民多除田土徵租税其馀不计是何物色并请配定税钱敕旨益国利民方为良策越常生事则乱灵章李粗读儒书曾居假官所进条件既广徵引仍繁而於职略之间荒唐颇甚。且乡闾之内苦乐不无则可沿古制而检绳度物宜而均济岂得请行峻法大挠群情详暴敛之品题无稍通之气味况五兵乍息兆庶小康忽有此陈未测何意便合勘穷疏率申举科条尚缘言路方开政刑务恤特从宽宥俾自省循九月丙戌太傅致仕王建立不由诏旨二日至京而通事不敢引对留於阁门久之自至後楼朝见帝以故将不之罪。
是月庚戌献时务人前泽州录事参军韩滔所司面试策问一件无词以对敕旨以纳言路广进策人多别出试题盖防假手韩滔独隳众例辄出已怀敢以词有违明敕而。又情惟自事匪合宜朝堂干禄之时尚犹倔强州县亲人之处可任作为合举违敕之科加以不恭之罪缘当诞月刑法务宽宜殿一选末帝清泰元年杨凝式为兵部侍郎帝按兵於怀覃凝式在扈从之列颇以心恙讠宣讠华於军砦帝以其才名优容之诏遣归雒。
二年三月太常丞史在德上疏言事其略曰：朝廷任人率多滥进称武士者不闲计策虽披坚执锐战则弃甲穷则背军称文士者鲜有艺能多无士行问策谋则杜口作文字则倩人所请虚设具员枉耗国力逢陛下维新之运是明文革弊之秋臣请应内外所管军人凡胜衣甲者请宣下本都本将贰考试武艺短长权谋深浅居下位有将才者便扌┧为大将居上位无将略者移之下军其东班臣寮请内出策题下中书令宰臣面试如下位有大才者便扌┧居大位处大位无大才者即移之下僚其疏大约如此卢文纪等见其奏不悦班行亦多愤悱故谏官刘涛杨昭俭等上疏请出在德疏辨可否宣行中书覆奏亦驳其错误帝召学士马裔孙谓曰：史在德语太凶其实难容朕初临天下须开言路。若朝士以言获罪谁敢言者尔代朕作诏勿加在德之罪诏曰：左补阙刘涛等奏太常丞史在德所上章疏中书门下驳奏未奉宣谕乞将施行分明黜陟朕尝览贞观故事见太宗之理以贞观升平之运太宗明圣之君野无遗才朝无阙政尽善尽美无得而名而陕县丞皇甫德参辄上封章恣行讪谤人臣无礼罪不容诛赖文贞弥缝恕德参之狂瞽徵奏太宗曰：陛下思闻得失只可恣其所陈。若所言不中亦何损於国家朕每思之诚要言也。遂得下情上达德盛业隆太宗之道弥光文贞之节斯著朕惟寡昧获奉宗祧业业兢兢惧不克荷思欲率循古道采扌┧时材怀忠抱直之人虚心渴见便佞诡随之说杜耳恶闻史在德近所贡陈诚无避忌中书以文字纰缪比类僭差改易人名触犯庙讳请归宪法以示戒惩盖以中书既委参详合尽事理朕缵承前绪诱劝将来多言数穷惟圣祖之所戒千虑一得冀愚者之可从因览文贞之言遂宽在德之罪爰令停寝不遣宣行刘涛等官列谏垣宜陈谠议请定短长之理以行黜陟之文昔魏徵则请赏德参今涛等请黜在德事同言异何相远哉！将议允俞恐亏开纳方今朝廷粗理俊毕臻留一在德不足为多去一在德不足为少苟可惩劝朕何爱焉但缘情在倾输理难黜责涛等敷奏朕亦优容宜体含洪勉思竭尽凡百在位悉听朕言。
晋高祖天福四年秋七月御史奏太子宾客韩恽国子祭酒唐左丞崔税吏部侍郎卢左司郎中赵上交左赞善大夫李专美太常博士祝格左龙武将军李藏左卫将军李崇本入阁後至冲班失仪帝以人之小过不用情不挠法虽曰：失恭恕而已矣。遂不令罚俸。
少帝天福七年襄州行营都部署高行周奏收下逆贼城其安从进并骨肉并自焚擒到从进男弘赞斩之差人监送襄州行军司马安友规到阙释罪赐服带靴笏。
周太祖初亲族及王俊家并为刘铢所害帝入京城铢夫妇露以席自蔽平旦执之下狱帝遣人让铢曰：与公同事先帝宁无故人之分吾家属屠灭公虽奉君命加之酷毒一何忍哉！今亦有妻儿家属公还惜否铢但称死罪时群臣方集帝言曰：前青州刘侍中坠马伤甚昨夜。又军士凌逼殆有微生据法屠人家族罪不容诛然冤报往还循环不息今欲奏太后止罪其身原其家属何如群臣称善及奏从之广顺初太祖念尝同奉汉室乃诏赐铢妻陕州庄宅一区。
世宗显德元年三月亲征河东四月戊申命河阳节度使刘词押步骑三千赴雒州皆樊爱能何徽之部兵也。上以既诛其主将不欲加罪於众乃遣词押领分屯於雒州。
二年尚书吏部贡院进新及第进士李覃等一十六人所赋诗赋文论策文诏曰：国家设贡举之司求英俊之士务询文行方中科名比闻近年以来多有滥进，或以年老而得第或因媒势以出身今岁所放举人试令看验果见纰缪须至去留其李覃何严杨徽之赵邻几等四人宜放及第李震等一十二人艺学未精并宜勾落。且令苦学以俟再来礼部侍郎刘温叟失於选士颇属因循据其过尤合行谴谪尚示宽恕特与矜容刘温叟放罪。
●卷四十二
○帝王部　仁慈
儒有百行仁为之宗道有三宝慈居其首君人者本之以成帝德行之以宅天下天下之民爱而戴之何莫由斯之道也。若乃蜡氏除<骨此>列於秋官诗人行苇系於大雅禁方春之刳毁则泽被含灵戒不时之伐则恩加植物至於臧获乎！生齿还幽闭於所亲释俘虏之穷困购陷没之良口。若是数者时而行之则万物由庚而况於下民乎！四夷慕义而况於中国乎！《书》曰：好生之德洽於民心。又曰：民罔常怀怀于有仁其此之谓欤。
商汤出见野张网四面祝曰：自天下四方皆入吾网汤曰：嘻尽之矣。乃去其三面祝曰：欲左左欲右右不用命乃入吾网诸侯闻之曰：汤德至矣。及於禽兽。
周文王作灵台掘地得死人骸文王曰：更葬之吏曰：此无主也。文王曰：有天下者天下之主今我非其主耶遂令吏以衣冠葬之天下闻之曰：文王贤矣。泽及枯骨。又况人乎！。
汉高祖五年五月诏民以饥饿自卖为人奴婢者皆免为庶人。
文帝十二年二月出孝惠皇帝後宫美人令得嫁。
宣帝元康三年六月诏曰：前年夏神爵集雍今春五色鸟以万数飞过属县翱翔而舞欲集未下其令三辅毋得以春摘巢探卵弹射飞鸟具为令。
成帝永始四年六月出杜陵诸未尝御者归家。
後汉光武建武二年五月诏曰：民有嫁妻卖子欲归父母者恣听之敢拘执论如律。
六年十一月诏王莽时吏人没入为奴婢不应旧法者皆免为庶人。
七年五月诏吏人遭饥乱及为青徐贼所略（不以道取为略）为奴婢下妻欲去留者恣听之敢拘制不还以卖人法从事（言从卖人之事以结其罪）。
十二年三月诏陇蜀民被略为奴婢自讼者及狱官未报一切免为庶民。
十一月大司马吴汉平公孙述放兵大掠成都焚述宫室帝闻之怒以谴汉。又让汉副将刘尚曰：城降三日吏人从服孩儿老母口以万数一旦放兵纵火闻之可为酸鼻尚宗室子孙尝更吏职何忍行此仰视天俯视地观放啜羹二者孰仁（韩子曰：孟孙猎得使秦西巴持之其母随而呼秦西巴不忍而与其母战国策曰：乐羊为魏将而攻中山其子在中山中山君烹其子而遗之羹乐羊啜之尽一杯而攻拔中山）。
十三年十二月诏益州民自八年以来被略为奴婢者皆一切免为庶民或依为人下妻欲去者恣听之敢拘留者比青徐二州以略人法从事。
十四年十二月癸卯诏益凉二州奴婢自八年以来自讼在所官一切免为庶民卖者无还值。
章帝元和二年正月诏曰：令云：人有产子者复勿三岁今诸怀任者赐胎养人三斛复其夫勿著为令。
三年二月敕侍御史司空曰：方春所过无得有所伐杀车可以引避引避之马可辍解辍解之（夹辕者为服马服马外为马）诗云：敦彼行苇牛羊勿践履（敦敦然道旁之苇牧羊牛者无使践履折伤之况於人乎！）礼人君伐一草木不时谓之不孝（孔子曰：伐一树杀一兽不以其时非孝也。）俗知顺人莫知顺天其明称朕意。
