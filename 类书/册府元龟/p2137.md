<!-- { "loadSidebar": true } -->
    晋庾衮笃学好问事亲以孝闻乡党荐之州郡交命察孝廉举秀才清白异行皆不降志世遂号之为异行元康末颍川太守召为功曹衮服造役之衣杖锸荷斧不俟驾而行曰：请受下夫之役太守饣希车而迎衮逡巡辞退请徒行入郡将命者遂逼扶升车纳於功曹舍既而衮自取己车而寝处焉形虽恭而神有不可动之色太守知其不屈乃叹曰：非常士也。吾何以降之厚为之礼而遣焉。
    宋纤年八十笃学不倦前凉张祚遣使者张兴备礼徵为太子友兴逼喻甚切纤喟然叹曰：德非庄生才非干木何敢稽停明命遂随兴至姑臧祚遣其太子太和以执友礼造之纤称疾不见赠遗一皆不受寻迁太子太傅顷之上疏曰：臣受生方外心慕太古生不喜存死不悲没素有遗属属诸知识在山投山临水投水处泽露形在人亲土声闻书疏勿告我家今当命终乞如素愿遂不食而卒。
    华混观阳伯表之世孙也。表子侍中е坐事免官削爵土以混嗣混当受封逃避断阳狂病不能语故得不拜世咸称之。
    辛谧永嘉末为散骑常侍慰抚关中及长安陷没於刘聪拜大中大夫固辞不受。又历石勒季龙之世并不应辟命虽处丧乱之中颓然高迈视荣利蔑如也。及冉闵僭号复备礼徵为太常谧遗闵。《书》曰：昔许繇辞尧以天下让之全其清高之节伯夷去国子推逃赏皆显史牒传之以无穷此往而不反者也。然贤人君子虽居庙堂之上无异於山林之中斯穷理尽性之好，岂有识之者耶是故不婴於祸难者非为避之但冥心至趣而与吉会尔谧闻物极则变冬夏是也。致高则危累棋是也。君王功以成矣。而久处之非所以顾万全远危亡之祸也。宜因兹大捷归身本朝必有许繇伯夷之廉享松乔之寿永为世辅，岂不美哉！因不食而卒。
    宋刘凝之字志安小名长年南郡枝江人也。父期公衡阳太守兄盛公高尚不仕凝之慕老莱严子陵为人推家财与弟及兄子立屋於野外非其力不食州里重其有德仁。
    南齐褚伯玉字元璩吴郡钱塘人也。少有隐操寡嗜欲年十八父为婚妇入前门伯玉从後门出遂往剡居瀑布山性耐寒暑时人比之王仲都在山三十馀年隔绝人物。
    梁何点父铄坐法死点感家祸欲绝婚宦祖尚之强为娶琅邪王氏礼毕时亲迎点累涕泣求执本志遂得罢点既老。又娶鲁国孔嗣女嗣亦隐者也。点虽婚亦不与妻相见筑别室以处之人莫喻其意也。
    刘讦早孤长兄洁为之娶妻克日为婚讦闻而逃匿事息乃还。
    阮孝绪年十三遍通五经十五冠而见其父彦之诫曰：三加弥尊人伦之始宜思自勖以庇尔躬答曰：愿迹松子於瀛海追许繇於穷谷庶保促生以免尘累自是屏居一室非定省未尝出户家人莫见其面亲友因呼为居士。
    後魏济阴王郁长子弼以故嫡应袭先爵为季父尚书仆射丽因子氏亲宠遂夺弼王爵横授同母兄子诞，於是弼绝弃人事疾还私第宣武徵为侍中弼上表固辞入嵩山以穴为室布衣蔬食至卒。
    隋元褒十岁而性友悌善事诸兄诸兄议欲别居褒泣谏不得家素富多金宝褒无所受脱身而出为州里所称。
    唐李源忄登之子忄登既为羯胡所害源方八岁为郡贼所虏流浪南北展转人家凡六七年逮雒阳平父之故吏有忆认者以金帛赎之归於近亲代宗闻之授河南府参军源遂绝酒肉不婚娶不役僮使常依雒阳城北之惠林寺即忄登之别墅寓於一室次僧而食人亦未尝见其欲习至於齐荣辱混是非熙熙而无不合盖自有得也。先命{宀几}其野以备终制时眠其间穆宗长庆二年七月御史中丞李德裕表荐之乃徵谏议大夫不起。
    ●卷八百八十一
    ○总录部　交友
    交友之道其来尚矣。自天子至於庶人未有不须友以成者也。故传有三益之训易著断金之象营道同术义表於切磋久要不忘情见於生死。又岂止远方之为乐淡水之相成哉！中古而下盖有同德比义神交心或倾盖以投分或刎颈而为欢靡思志操之异遂忘年齿之隔结以共仕纳禄以偕往敦风雨之信忘蓬荜之贱通家而益厚弈世而逾亲以至抚字孤孀拯济危厄杀身以自誓抱节而不变斯皆古之不谄不冫卖相生相死之士欤。
    管仲字夷吾颍上人也。少时尝与鲍叔牙游鲍叔知其贤管仲贫困常欺鲍叔终善遇之不以为言已而鲍叔事齐公子小白管仲事公子纠及小白立为桓公子纠死管仲囚焉鲍叔遂进管仲管仲既用任政於齐齐桓公以霸九合诸侯一匡天下管仲之谋也。管仲曰：吾始困时尝与鲍叔贾分财利多自与鲍叔不以我为贪知我贫也。吾尝为鲍叔谋事而更穷困鲍叔不以我为愚知时有利不利也。吾尝三仕三见逐於君鲍叔不以我为不肖知我不遭时也。吾尝三战三走鲍叔不以我为怯知我有老母也。公子纠败召忽死之吾幽囚受辱鲍叔不以我为无耻知我不羞小节而耻功名不显於天下也。生我者父母知我者鲍子也。鲍叔既进管仲以身下之子孙世禄於齐有封邑者十馀世尝为名大夫天下不多管仲之贤而多鲍叔能知人也。（韩氏外传鲍叔有疾管仲为之不食不内水浆宁戚患之曰：鲍叔有疾而为之不内水浆无益於鲍叔。又将自伤。且鲍叔非君臣之恩父子之亲为之不内水浆不亦失宜乎！《管子》曰：非子之所知也。昔者吾尝与鲍叔负贩於南阳而见辱於市中鲍子不以我为不勇者知吾欲有名於天下吾与鲍子说诸侯三见而三不中不以我为不肖者知吾不遇贤主人吾与鲍子分财而多自与不以我为贪者知吾贫无有也。生我者父母知我者鲍子士为知己者死马为知御者良鲍子卒天下莫我知安用水浆诚有知者虽为之死亦何可伤乎！）。
    晏婴齐大夫孔子称晏平仲善与人交久而敬之季札吴公子也。聘於郑见子产如旧相识。
    伍参楚大夫与蔡太师子朝友其子伍举与声子相善也。伍举娶於王子牟王子牟为申公而亡楚人伍举实送之伍举奔郑将遂奔晋声子将如晋遇之於郑郊班荆相与食而言复故声子曰：子行也。吾必复子。
    申包胥楚大夫伍员与申包胥友其亡也。谓申包胥曰：我必复楚国申包胥曰：勉之子能复之我必能兴之。
    孟献子鲁大夫有友五人乐正裘牧仲（五人者皆贤人无位者也。献子以其富贵下此五人五人屈礼而就之也。）。
    曾子以子张死有母之丧齐衰而往哭之，或曰：齐衰不以吊曾子曰：我吊也。与哉！（於朋友哀痛甚而往哭之非。若凡吊）。
    羊角哀左伯桃二人为死友欲仕於楚道阻遇雨雪不得行饥寒自度不俱生伯桃谓角哀曰：俱死之後骸骨声子子朝之子伍举子胥祖父椒举也。获罪出奔班布也。布荆坐地共议归楚事复报也。以其无服非之莫收内手扪心知不如子生恐无益而弃子之能我乐在树中角哀听之伯桃入树中而死楚平王爱角哀之贤以上卿礼葬伯桃角哀梦伯桃曰：蒙子之恩而获厚葬正苦荆将军蒙相近今月十五日当大战以决胜负角哀至期日陈兵马诣其蒙作三桐人自杀下而从之此殁身不负然诺之信。
    青{艹并}豫让之友也。为赵襄子参乘襄子游於囿中至於梁马却不肯进襄子曰：进视梁下前类有人青{艹并}进视梁下豫让却寝佯为死人叱{艹并}曰：去长者。且有事（言将杀赵襄子）青{艹并}曰：少而与子友子。且为大事而我言之失相与交友之道子将贼吾君而我不言失为人臣之道如我者唯死为可（可得死也。）退而自杀。
    赵有处士毛公藏於博徒薛公藏於卖浆家魏公子无忌从此与二人结交游。
    廉颇为赵将以蔺相如为上卿羞不忍为之下宣言曰：我见必辱之蔺相如望见廉颇引车避匿廉颇闻之肉类象袒负荆至蔺相如门谢罪曰：鄙贱之人不知将军宽之至此也。卒相与为欢为刎颈之交。
    张仪始尝与苏秦俱事鬼谷先王秦自以不及仪苏秦已说赵王而得相约从亲然恐秦之攻诸侯败约後负念莫可使用於秦者乃使人微感张仪曰：子始与苏秦善今秦已当路子何不往游以求通子之愿张仪，於是之赵上谒求见苏秦苏秦乃诫门下人不为通。又使不得去者数日已而见之坐之堂下赐仆妾之食因而数让之曰：以子之材能乃自令困辱至此吾宁不能言而富贵子子不足收也。谢去之张仪之来也。自以为故人求益反见辱怒念诸侯莫可事独秦能苦赵乃遂入秦苏秦已而告其舍人曰：张仪天下贤士吾殆弗如也。今吾幸先用而能用秦柄者独张仪可尔然贫无因以进吾恐其乐小利而不遂故召辱之以激其意子为我阴奉之乃言赵王发金币车马使人微随张仪与同宿舍稍稍近就之奉以车马金钱所欲用为取给而弗告张仪遂得以见秦惠王惠王以为客卿与谋伐诸侯苏秦之舍人乃辞去张仪曰：赖子得显方。且报德何故去也。舍人曰：臣非知君知君乃苏君苏君忧秦伐赵败从约以为非君莫能得秦柄故感怒君使臣阴奉给君资尽苏君之谋今君已用请归报张仪曰：嗟乎！此吾在术中而不悟吾不及苏君明矣。吾。又新用安能谋赵乎！为吾谢苏君苏君之时仪何敢言。且苏君在仪宁渠能乎！宋玉楚大夫初因其友而见於楚襄王襄王待之无以异宋玉让其友其友曰：夫姜桂因地而生不因地而辛妇人因媒而嫁不因媒而亲子之事主未尔何怨於我宋玉曰：不然昔者齐有良兔曰：东郭俊盖一旦而走五百里，於是齐亦有良狗曰：韩卢亦一旦而走五百里使之遥见而指属则虽韩卢不及众兔之尘。若蹑迹而纵纟则虽东郭俊亦不能离今子之属臣也。夫蹑迹而纵纟与遥见而指属与。
    汉陈馀年少父事张耳与为刎颈交（刎断也。刎颈交盖言契深重虽断颈绝头无所顾也。）後封代王相赵。
    龚胜字君宾龚舍字君倩皆楚人相友并著名节故时号之楚两龚胜位至大中大夫归老於乡里舍拜光禄大夫不起。
    张释之为廷尉持法平允中尉条侯周亚夫与梁相山都侯王恢咸结为亲友繇此天下称之。
    汲黯善灌夫郑当时及宗正刘弃疾黯位至主爵都尉。
    萧育为人严猛尚威居官数免稀迁少与陈咸朱博为友著闻当世往者有王阳贡禹故长安语曰：萧朱结绶王贡弹冠言其相荐达也。始育与陈咸俱以公卿子显名咸最先进年十八为左曹二十馀为御史中丞时朱博尚为杜陵亭长为咸育所攀援入王氏後遂并历刺史郡守相及为九卿而博先至将军上卿历位多於咸育遂至丞相育与博後有隙不能终故世以交为难矣。
    何武以射策甲科为郎与翟方进交志相友。
    王吉与贡禹为友世称王阳在位贡公弹冠（弹冠者言入仕也。）言其取舍同也。吉位谏议大夫。
    傅喜封高武侯与郑玄同门学相友善（同门谓同师也。）。
    陈遵少与张竦俱为京兆史竦博学通达以廉俭自守而遵放纵不拘操行虽异然相亲友哀帝之末俱著名字为後进冠（为後进人士之冠首也。）。
    後汉赵友善韩伯仲等数十人位太傅。
