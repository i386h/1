<!-- { "loadSidebar": true } -->
    萧嵩为青州刺史请老以太子太师归第常於林园植果合药修炼优游闲养不交人事自赡十有馀年信安郡王天宝中为太子少师以年老听致仕张守节为太子右谕德集贤院侍制肃宗上元初乞骸骨辞职还乡以[A13C]王傅致仕赐手诏曰：卿父子相从大膺儒术既精。且博其道可师出入禁庭勤劳侍读岁月滋久弘益颇多今以暮年俾令致仕仍加子职用资孝养兼赐紫金鱼袋赐绢三百疋儒者为荣苗晋卿为侍中太保代宗广德中罢知政事。又诏以太保致仕。
    邱为德宗建中年为太子右庶子以左散骑常侍致给俸禄之半为苏州嘉兴人年已八十馀而继母尚无恙累表请致仕归养辞日特赐金紫之服以宠之（後为丁母丧苏州疑所给请於观察使韩晃晃以为授官致仕本不理务特令给禄以惠养老臣也。不在丧为异命仍旧给之惟春秋二时羊酒之直则不给程式无文见充折衷）。
    穆宁建中年为秘书少监强毅不能事权贵多辞病居家德宗居奉天宁诣行在改右庶子车驾还京师宁曰：可以行吾志矣。因移病罢归东都後就拜秘书监致仕。
    李涵贞元中为左散骑常侍以尚书右仆射致仕涵高平王道立曾孙也。简素恭慎有名宗室。
    孔述睿为右庶子史馆修撰以疾上表请罢官德宗不许诏报之曰：朕以卿德重朝端行敦风俗不言之教所赖攸深未依来请想宜悉也。述睿再三上表恳让遂改太子宾客赐紫金鱼袋许其致仕。
    马炫为刑部侍郎以老病陈请除兵部尚书致仕。
    萧昕为太子少传兼礼部尚书以工部尚书致仕。
    韦建以前太子少詹事为秘书监致仕。
    嗣郢王藻为左千中大将军以太子宾客致仕。
    郄高卿为左庶子集贤学士以年老乞身表三上除太子詹事致仕复辞东归德宗召见屡加褒叹赐以金紫公卿大夫皆撰诗序出祖於都门缙绅以为美谈。
    薛萃为浙西观察使以左散骑常侍致仕时有年过悬车而不知止者唯萃年至而无疾请告角巾东雒时甚高之。
    关播为刑部尚书迁兵部播固辞疾请罢官改太子少师致仕。
    韦伦为太子少保以年逾七十恳上表请罢官改太子少师致仕。
    归崇敬为散骑常侍翰林学士充皇太子侍读累表辞以年老乞骸骨改兵部尚书致仕。
    崔芊为左赞善大夫太子侍直累乞还山以太子左谕德致仕放还山。
    张万福为右金吾将军以左散骑常侍致仕万福典九郡皆有惠爱年九十禄食七十馀年未尝一日病孔以尚书左丞累表请老诏以礼部尚书致仕优诏褒美仍令所司岁致羊酒如汉礼徵士故事。
    韩章宪宗元和中为工部尚书以太子少保致仕。
    高郢为兵部尚书以尚书右仆射致仕初郢再表乞骸骨不许。又上言曰：臣闻劳生佚老天理自然蠕动飞日入皆息自非贡禹之守经据古赵喜之正身匪懈韩暨之志节高洁山涛之道德模表纵过常期讵为贪冒其有当仁不让急病忘身岂止君命犹宜自举故以魏待秦师唐睢请约车西说汉谋边将充国对无逾老臣臣郢下才久辱高位由是得请。
    杜佑为司徒平章事累致仕不许居数岁乞骸骨表上乃以太保致仕制曰：宣力济时为臣之懿躅辞荣告老行已之高风况乎！任重公台义深翼赞秉冲让之志坚金石之诚敦谕既勤所执弥固则当遂其衷恳进以崇名尚请优贤斯王化之本也。金紫光禄大夫守司徒同中书门下平章事兼崇文馆大学士充太清宫使上柱国岐国公食邑三千户杜佑岩廊上材邦国茂器蕴经通之识履温厚之姿宽裕本乎！性情谋猷彰乎！事业博闻强学知历代沿革之宜为政惠人审群黎利病之要由是再司邦用累历藩方出总戎麾入和鼎实聿膺重寄历事先朝左右朕躬夙夜匪懈命以诏册登之上公肃恭在庭华承弁兹可谓国之元老人之具瞻者也。朕缵承丕业思弘景化选劳求旧期致时雍方申引翼之仪遽抗悬车之请而。又固辞年疾乞就休闲已而复来星屡变有不可抑良用耿然永惟古先哲王君臣之际臣有耆艾以求其退君有优赐以犭旬其情乃辍邓禹敷教之功仍增王祥辅导之秩俾养浩然之气安於敬止之乡庶乎！顺神保和永绥福履仍加阶级以厚宠章其惟敬哉！兹谓全致可光禄大夫太保致仕宜朝朔望是日帝遣中使就佑宅宣赐绢五百疋钱五百贯。
    范希朝为河东节度等使太原尹北都留守率师讨镇州无功既耄。且病事不治除左龙武军统军以太子太保致仕。
    阎济美为秘书监穆宗长庆中以年逾悬车上表陈乞授工部尚书致仕後以恩例进太子少傅致仕如前。
    李夷简为淮南节度使疾告老朝廷以未及悬车不之许夷简坚请凡四表乃以右仆射兼太子少师仍许分司东都盖遂其志也。
    杨於陵为捡校右仆射兼太子太傅文宗太和初以尚书左仆射致仕俸料仍全给於陵上表让全给俸料许之。
    萧亻免为捡校尚书左仆射兼太子少师分司东都太和五年表请致仕诏曰：亻免代炳台曜躬茂天爵文可以经纬邦俗行可以感通神祗夷澹粹和精深敏直以忠谠侍从於宪祖以器能弼谐於穆宗皋陶陈九德之谟杨震有四知之慎进退由道周旋令名近以师傅之重畴于旧德俾从优礼冀保顺贞而抗疏辞疾勇退知止常亦敦谕确乎！难夺遂兹牢让厚我时风俾进秩於端寮仍加荣於贵绶叠示光宠式彰名臣於戏昔干木偃息犹藩魏君子房啬神亦扶汉嗣无使二哲专美於前始终懿图敬服休命可银青光禄大夫守尚书左仆射致仕八年十一月庚戌以尚书左仆射致仕萧亻免为太子太傅亻免自相位求罢优游泉帝以师傅官重因以命之十二月甲申诏曰：不待年而来谢於理身之道则至矣。其如朝廷之望何银青光禄大夫新授太子太傅上柱国袭徐国公萧亻免朕以肇建元良精求师傅遐想汉朝故事韦元成石庆并当时名德咸为此官兼以元子幼冲慎於教诫欲以累汝发明古今冀忠孝之道日闻於耳特辍左右至於林庐闻尔高蹈然屏绝进趣远遣令弟还吾诏书天爵自优冥鸿方远不转之意坚然。若山循省来章致烦为愧终以望之之秩遂其疏广之心励俗激贪所补多矣。目益於政寄声以闻亦有望於旧臣也。可太子太傅致仕。
    裴向为大理卿宰相遵庆之子本以名相子以学行自饬谨守其门风历官多有爱利及人太和中以年过致仕朝廷优异乃以吏部尚书致仕於新昌里第薛平为河中节度捡校司徒在河中凡六年召拜太子太保明年上疏乞老以司徒致仕。
    钱徽为华州刺史周岁告老遂以吏部尚书致仕。
    李逢吉捡校司徒兼尚书左仆射以守司徒致仕。
    卢绍为工部尚书兼太子少保以年耆乞骸授太子太保致仕兄渥亦以重德告老家于华阴绍与渥遨游林泉陶乐度岁子弟皆显达辞禄归养时人荣之郑居中以中书舍人致仕居中少有时名攵历清贞晚年尤薄名利以疾辞官恣游名山一日搦管为诗才书五字曰：山游已遍纸犹在手笔忽堕地而终梁葛从周以前泰宁军节度使除捡校司徒兼左金吾上将军致仕从周病风不任朝谒故也。
    韦震唐末为河南尹兼六军诸卫副使以病守太子太保致仕太祖受禅改太子太傅。
    裴迪唐末太常卿受禅之岁拜尚书右仆射後一年上章告老为司空致仕。
    张策开平中为中书侍郎同平章事中风於私第太祖命使宣问翌日除刑部尚书致仕。
    後唐薛廷仕梁为礼部尚书同光初庄宗平定河南以年老除太子少师致仕。
    贾馥为鸿胪少卿年才七十上表请致仕许之乃以鸿胪卿致仕赐紫金鱼袋遂归镇州结茅斋於别墅自课儿孙耕牧为事。
    李德休为吏部侍郎权知左丞未几乃上章乞致仕从之以礼部尚书致仕。
    孔邈为谏议大夫以年老致仕。
    张贻范为蜀中书令右金吾卫使明宗天成初除兵部尚书致仕。
    赵仁贞天成初以右骁卫将军除大将军致仕。
    郑珏为相以老病耳疾不任中书事四上章请老明宗惜之久而方允乃授开府仪同三司行尚书左仆射致仕仍赐郑州庄一区天成四年二月明宗自汴还京珏庄在圃田赐钱二十万。
    马溉以前代州刺史除左卫上将军致仕。
    苗以前将作监内作使守光禄卿致仕。
    戴思远以前洋州节度使除守太子少保致仕。
    孔以前河阳节度使兼侍中请老除太子太师致仕。
    任圜为太子少保表请致仕敕宜以本官致仕兼许寻医。
    范约为右监门卫将军除左骁卫大将军致仕。
    裴思礼以前蓬州刺史除右千牛卫大将军致仕。
    赵光逢以司徒除太保致仕仍封齐国公。
    符习以太子太师致仕习家素贫求归田里许之乃归招庆县时其子令谦为赵州刺史习飞鹰痛饮私游田里不集朋徒不过郡邑如此累年。
    安重霸长兴中虢州刺史除监门卫上将军致仕。
    萧蘧长兴中太子宾客除户部尚书致仕。
    李斌以前代州刺史除左骁卫将军致仕。
    李光宪以太子宾客除礼部尚书致仕。
    贾知瑜以前辽州刺史除骁卫大将军致仕。
    梁使κ以前邓州节度使除太子少师致仕目病也。晋王建立後唐长兴中以泽潞节度使除太傅致仕秘宏遇真定中山人琼之父也。善射历本军偏校後唐庄宗兼有其地命为爪牙从战河上有功累官至庆州刺史後年老求退终於家。
    尹玉羽後唐清泰中为光禄少卿退归秦中朝宰臣张延朗手书而召高卧不从谓人曰：庶孽代宗不可仕也。及高祖入雒即受诏而来以所著自然经五卷贡之。且告其老即日玺书褒美颂其器币授少府监致仕月给俸钱三万及冬春二时服。
    陈元为太府卿高祖天福中以耄期上表求退以光禄卿致仕卒於晋阳。
    朱汉宾初仕後唐明宗长兴二年七月以前建雄军节度使除太子少保致仕汉宾与安重诲连婚姻由是连领节镇及重诲伏诛乃请致仕非其志也。高祖即位为二潞州平阳节度使旧有风Φ乃上表求退朝廷允之以太子少保致仕汉宾还雒阳有第在怀仁里北限雒水南枕通衢层屋连甍修木交笙歌罗绮日以自娱养彼天和保其馀齿乃近朝知止之良将也。
    张行求天福中以前沂州刺史除右监门卫上将军致仕。
    裴为工部尚书以耄年乞骸加右仆射致仕西归京洛逍遥自娱。
    梁文矩天福二年七月以太子少保表求致政敕曰：昔魏舒人之领袖以二揆而解官刘邦之宗模自三公而逊位所以审去就之常分保始终之令图成功退身尽善尽美太子少保梁文矩为仁由已以道事君烈士犭旬名久输忠於象阙达人知足坚请老於菟裘东路角巾南窗羽扇尔思高致朕实喜之进登保傅之班永显君臣之义可太子太保致仕。
    汉卢撰高祖乾中为右散骑常侍撰患风Φ难於拜起每致拜一坐再至班列中有多口而笑之者谓诸御史曰：此而不弹会当於稠人广众之中辱之主上。若问即以不供职为奏撰闻惧而上章乃除户部侍郎致仕。
