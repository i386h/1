<!-- { "loadSidebar": true } -->
    子产郑大夫也。郑徐吾犯之妹美（犯郑大夫）公孙楚聘之矣。（楚子南穆公孙）公孙黑。又使强委禽焉（禽雁也。纳采用雁）犯惧告子产子产曰：是国无政非子之患也。惟所欲与犯请於二子使女择焉皆许之子盛饰而入布币而出（布陈贽币子公孙黑）子南戎服入左右射超乘而出女自房观之曰：子信美矣。抑子南夫也。（言丈夫）夫夫妇妇所谓顺也。子南氏子怒既而甲以见子南欲杀之而取其妻子南知之执戈逐之及冲击之以戈（冲交道）子伤而归告大夫曰：我好见之不知其有异志也。故伤大夫皆谋之子产曰：直均幼贱有罪罪在楚也。（先聘子南直也。用戈子直也。子产力未能讨故均其事归罪於楚）乃执子南而数之曰：国之大节有五女皆奸之（奸犯也。）畏君之威听其政尊其贵事其长养其亲五者所以为国也。今君在国女用兵焉不畏威也。奸国之纪不听政也。（奸国之纪谓伤人）子上大夫女嬖大夫而弗下之不尊贵也。幼而不忌不事长也。（忌畏也。）兵其从兄不养亲也。君曰：余不女忍杀宥女以远勉速行乎！无重而罪郑放游楚於吴将行子南子产咨於太叔（太叔游楚之兄子）太叔曰：吉不能亢身焉能亢宗（亢蔽也。）彼国政也。非私难也。子图郑国利则行之。又何疑焉周公杀管叔而蔡蔡叔（蔡放也。）夫，岂不爱王室故也。吉。若获戾子将行之何有於诸游昭公二年秋郑公孙黑将作乱欲去游氏而代其位（游氏太叔之族黑为游楚所伤故欲害其族）伤疾作而不果（前年游楚所击创）驷氏与诸大夫欲杀之（驷氏黑之族）子产在鄙闻之惧弗及乘遽而至（遽驿传）使吏数之（责数其罪）曰：伯有之乱以大国之事而未尔讨也。（务共大国之命不暇治女罪）尔有乱心无厌国不女堪专伐伯有而罪一也。昆弟争室而罪二也。（谓争徐吾犯之妹）薰隧之盟女矫君位而罪三也。（谓使太史书七子）有死罪三何以堪之不速死大刑将至再拜稽首辞曰：死在朝夕无助天为虐子产曰：人谁不死凶人不终命也。作凶事为凶人不助天其助凶人乎！请以印为褚师（印子之子褚师市官）子产曰：印也。若才君将任之不才将朝夕从女女罪之不恤而。又何请焉不速死司寇将至七月壬寅缢尸诸周氏之衢（衢道也。）加木焉（书其罪于木以加尸上）。又子产治郑邓析务难之与民之有狱者约大狱一衣小狱襦衤卒民之欲衣襦衤卒而学讼者不可胜数以非为是以是为非是非无度而可与不可日变所欲胜因傅致其罪郑国大乱民口讠宣讠华子产患之，於是杀析民心是非乃定法律乃行。
    向戌为宋左师鲁襄公十七年华阅卒华臣弱皋比之室（臣阅之弟皋比阅之子弱侵易之）使贼杀其宰华吴贼六人以铍杀诸卢门合左师之後（卢门宋城门合左师向戌也。贼杀华吴于向戌屋後）左师惧曰：老夫无罪贼曰：皋比私有讨于吴遂幽其妻（幽吴妻也。）曰：畀余而大璧（畀与也。）宋公闻之曰：臣也。不唯其宗室是暴大乱宋国之政必逐之左师曰：臣也。亦卿也。大臣不顺国之耻也。不如盖之乃舍之左师为已短策苟过华臣之门必骋昭公六年寺人柳有宠（有宠于平公）太子佐恶之华合比曰：我杀之（欲以求媚太子）柳闻之乃坎用牲埋书（诈为盟书）而告公曰：合比将纳亡人之族（亡人谓华臣也。）既盟于北郭矣。公使视之有焉遂逐华合比合比奔卫于是华亥欲代右师（亥合比弟也。欲代合比得其处）乃与寺人柳比从为之徵曰：闻之久矣。（闻合比欲纳华臣为右师）公使代之（代合比）见于左师左师曰：女夫也。必亡（夫谓华亥）女丧而宗室于人何有人亦於女何有（言人亦不能爱汝）。《诗》曰：宗子维城毋俾城坏毋独斯畏（诗大雅宗子之固。若城俾使也。）女其畏哉！
    叔孙昭子鲁大夫也。昭公十年昭子聘晋齐高强奔鲁昭子至自晋大夫皆见高强见而退（高强子良）昭子语诸大夫曰：为人子不可不慎也。哉！昔庆封亡子尾多受邑而稍致诸君君以为忠而甚宠之将死疾于公宫（在公宫被疾）辇而归君亲推之（推其车而送之）其子不能任是以在此忠为令德其子弗能任罪犹及之难不慎也。丧夫人之力弃德旷宗以及其身不亦害乎！（夫人谓子尾旷空也。）。《诗》曰：不自我先不自我後其是之谓乎！（言祸乱不在他正当身以喻高强自取此祸）。
    孔子谓季氏八佾舞於庭是可忍也。孰不可忍也。（孰谁也。佾列也。天子八佾诸侯六卿大夫四士二八人为列八八六十四人鲁以周公故受王者礼乐有八佾之舞季桓子僭于其家庙舞之故孔子讥之）。又季氏旅于泰山子谓冉有曰：女弗能救与（旅祭名也。礼诸侯祭山川在其封内者今陪臣祭泰山非礼也。冉有时仕于季氏救犹正也。）对曰：不能子曰：呜呼曾谓泰山不如林放乎！（神不享非礼放尚知问礼泰山之神反不如林放邪欲诬而祭之）。又季氏富於周公（周公天子之宰卿士）而求也。为之聚敛而附益之（冉求为季氏宰为之急赋税）子曰：非吾徒也。小子鸣鼓而攻之可也。（小子门人也。鸣鼓声其罪以责之）。又公伯寮子路於季孙（讠替伯寮鲁人子路孔子弟子）子服景伯以告（鲁大夫昭伯回子也。告告孔子）曰：夫子固有惑志（季孙信谗恶子路）於公伯寮吾力犹能肆诸市朝（吾势力犹能辨子路之无罪於季孙使诛寮而肆之有罪既刑陈其尸曰：肆）子曰：道之将行也。与命也。道之将废也。与命也。公伯寮其如命何。又孔子为大司寇摄行相事于是诛鲁大夫乱政者少正卯。又琴张闻宗鲁死（琴张孔子弟子字子开名牢）将往吊之仲尼曰：齐豹之盗而孟絷之贼女何吊焉（言齐豹所以为盗孟絷所以见贼皆由宗鲁）君子不食奸不受乱不为利疚于回（疚病回邪也。以利故不能去故病身于邪）不以回待人（知难不告以待邪人）不盖不义（以周事豹是盖不义周终竟也。）不犯非礼（以二心事絷是非礼）。又原壤夷俟（原壤鲁人孔子故旧夷踞俟待也。踞待孔子）子曰：幼而不孙弟长而无述焉老而不死是为贼（贼谓贼害）以杖叩其胫（孔曰：叩击也。胫脚胫）孔子曰：巧言令色足恭（足恭便僻貌）左丘明耻之丘亦耻之（左丘明鲁大夫）匿怨而友其人（心自相怨而外诈亲）左丘明耻之丘亦耻之。
    仲由字子路鲁哀公十四年小邾射以句绎来奔曰：使季路要我吾无盟矣。（子路信诚故欲得与相要誓而不须盟）使子路子路辞季康子使冉有谓之曰：千乘之国不信其盟而信子之言子何辱焉对曰：鲁有事于小邾不敢问故死其城下可也。彼不臣而济其言是义之也。由弗能。
    汉汲黯字长孺濮阳人也。为右内史坐小法会赦免官後为淮阳太守既辞过大行李息曰：黯弃逐居郡不得与朝廷议矣。然御史大夫汤（张汤）智足以拒谏诈足以饰非非肯正为天下言专阿主意主意所不欲因而毁之主意所欲因而誉之好兴事舞文法（舞犹弄也。）内怀诈以御主心外挟贼吏以为重公列九卿不早言之何（言何不早言也。）公与之俱受其戮矣。息畏汤终不敢言。
    李当户为郎武帝与韩嫣戏少不逊当户击嫣走于是帝以为能。
    後汉朱震字伯厚初为州从事奏济阴太守单康赃罪并连康兄中常侍车骑将军超桓帝收康下廷尉以谴超诣狱谢三府谚曰：车如鸡栖马如狗疾恶如风朱伯厚。
    岑蛭为南阳太守成晋功曹张牧为中贼曹吏宛有富贾张者桓帝美人之外亲善雕镂玩好之物颇以赂遗中官以此并得显位恃其伎巧用势纵横至与牧劝晋收捕等既而遇赦至竟诛之并收其宗族宾客杀二百馀人後乃奏闻于是中常侍侯览使妻上书讼其冤帝大震怒徵晋下狱死至牧遁逃亡匿齐鲁之间会赦出。
    范滂为汝南太守宗资功曹委任政事滂在职严整疾恶其有行违孝悌不轨仁义者皆扫迹斥逐不与共朝。
    盖勋献帝初为越骑校尉董卓不欲令典禁兵出为颍川太守徵还京师勋虽强直不屈而内厌於董卓不得意疽发背卒遗令勿受卓赙赠。
    张奂敦煌人为太常以党罪禁锢归田里奂少立志节董卓慕之使其兄遗缣百疋奂恶卓为人绝而不受。
    王允太原人年十九为郡吏时小黄门晋阳赵津贪横放恣为一县巨患允讨捕杀之後位至司徒。
    魏袁亮贞固有学行嫉何晏邓等著论以讥切之位至河南尹尚书。
    晋阎缵为西戎校尉司马赵王伦死既葬缵以车轹其蒙。
    刘暾为司隶校尉其父毅疾冯ヨ奸佞欲奏其罪未果而卒ヨ位宦日隆暾慨然曰：使先人在不令ヨ得无患。
    王澄少历显位累迁成都王[A13C]从事中郎[A13C]嬖竖孟玖谮杀陆机兄弟天下切齿澄发玖私奸劝[A13C]杀玖[A13C]乃诛之士庶莫不称善。
    秦秀为博士性忌谗佞疾之如雠素轻鄙贾充及伐吴之役闻其为大都督谓所亲曰：充文案小才乃居伐国大任吾将哭以送师。
    傅咸字长虞为议郎长兼司隶校尉刚简有大节风格峻整识性明悟疾恶如仇。
    周馥为廷尉惠帝幸邺成都王[A13C]以馥守河南尹陈<耳>上官已等奉清河王覃为太子加馥卫将军录尚书辞不受覃令馥与上官已合军馥以已小人纵暴终为国贼乃共司隶满奋等谋共除之谋泄为已所袭奋被害馥走得免及已为张方所败召馥还摄河南尹。
    应詹字思远成都王[A13C]辟为掾时骠骑从事中郎诸葛玫委长沙王奔邺盛称之非玫浮躁有才辨临漳人士无不诣之詹与玫有旧叹曰：诸葛成林何与乐毅之相诡乎！卒不见之玫闻甚愧。
    孔群字敬林有智局志尚不羁苏峻入石头时匡术有宠於峻宾从甚盛群与从兄愉同行於横塘遇之愉止与语而群初不视术术怒欲刃之愉下车抱术曰：吾弟发狂卿为我宥之乃获免後峻平王导保存术尝因众坐令术劝群酒以释横塘之憾群答曰：群非孔子厄同匡人虽阳和布气鹰化为鸠至於识者犹憎其目导有愧色群仕至中丞。
    温峤为江州刺史持节都督平南将军镇武昌在镇见王敦画象曰：敦大逆宜加斫棺之戮受崔杼之刑古人阖棺而定谥春秋大居正崇王父之命未有受戮於天子而图形於群下命削去之。
    范答为中书郎儒雅方正其甥王国宝从妹为会稽王道子妻国宝持威权扇动内外嫉其阿谀劝孝武帝黜之。
