<!-- { "loadSidebar": true } -->
三年四月敕设官分职比委仗于公才询事考言务恢弘於理道朕自祗膺大宝俯育群生四门无塞其聪明百辟咸专于谏诤凡阅事务各有职司傥逾越于规绳必申明于典宪其有凶顽之辈游惰之夫艺不度於荒唐心每怀于侥亻幸或妄陈条策览寻而多是讹言或但务讼论按验而却招情罪不遵格令辄冒乘舆。若无止绝之文何戒因循之弊今後凡有词状并须各于所司部据理陈论如未尽情或有阿曲即许经御史台台司不理则诣匦投状然。若有进献策条则须审明利害有益公私然後投匦朕当选择施行不得容易接驾如敢故违当行严典。
七月齐州防御使曹廷隐曹州刺史成景弘弓高县令王廷果金乡县令夏侯景坐赃伏法之後恐论告不止敕八月一日已前罪犯一切不问。
十一月ト门使冯知兆奏内外臣寮多有僭呼官号下令禁之。
四年五月敕以诸州典史与县官同谋聚敛发觉之後便各逃窜宜令严加捕捉如不获罪在长吏及同居亲切骨肉。又敕大壮之规标於易象不庄之戒著在礼经况乎！地列山河贵为侯伯至于邑宰皆肃公庭须整臣之威仪以重民之父母顷当世乱固无暇于新今既时安谁不思於补故况一日毕葺三年有成凡居禄位之流闻此圣贤之语今後诸州诸吏凡於廨宇并须专切增不得信令摧毁凡所置办亦令勒其年月编于帐籍受代之际各明交领亦不得於廨署接便扰人。
六月敕诸道节度行军司马名位虽高或帅臣不在其军州事委节度副使权知。又敕州牧侯伯所请宾从及主事元随并令奏其姓名或参佐道亏并当加罪。
是月左散骑常侍萧希甫以四方刑狱动皆上闻不独有紊於公朝兼。且淹延其狱讼伏乞条流县令凡死罪以下得专之刺史部内有一吏一民犯罪得专之观察使部内有犯罪五人已下得专之如此则朝廷事简见万乘之尊矣。奉敕刺史既为属郡不可自专案牍既成须申廉使馀依所奏。
七月敕诸道州府不得奏荐将校职员乞行恩命如显有功劳即据功效列奏。又敕诸司寺监凡有文簿施行奏覆司长须与逐司官员同签署申发不得司长独有指挥其主印官或请假差使印须依轮次主掌不得逾越。
●卷六十六
○帝王部　发号令第五
後唐明宗长兴元年二月赦书应诸色私债纳利已经一倍者只许徵本本外欠数并放纳利已经两倍者本利并放。
四月前邢州节度使李从温未得替朝见帝谓安重诲曰：从温不待交替何得先来甚亏事体今後可指挥诸道更有除移须替人到交割公事了即得离任。
五月敕旨自今後凡有除移准宣诏追抽外其馀须候替人到彼点检交割军州公事了日即可发离本处不得辄离州府仍令逐道观察使散下管内诸州准此指挥。
六月辛亥敕宜令诸道应有防御团练刺史行军司马节度副使等或月限将满或遇阙员须俟朝廷除授不得更奏荐。
七月敕旨今年二月二十一日郊天赦书节文朝臣及藩镇郡守亡父母祖父母及父母在并妻室未г恩命并与追封赠及叙封者今赦书颁下已及半年所行追赠叙封所司尚未奏覆深虑留滞各速指挥朝臣限两月内齐具录奏外处与限一年仍并据品秩准格列指挥朝臣不得逾越。
二年正月诏曰：要道才行则千岐共贯宏纲一举则万目皆张前王之法制罔殊百代之科条悉在无烦改作各有定规守度程者心逸日休率胸臆者心劳日拙天垂万象星辰之分野靡差地载群伦岳渎之方隅不易傥各司其局则皆尽其心其律令格式六典凡关庶政互有区分久不举行遂至隳紊宜准旧制令百司各於其间录出本局公事巨细一一抄写不得漏落纤毫集成卷轴兼粉壁书在公厅。若未有廨署者其文书委官司主掌仍每有新授官到令自写录一本披寻或因顾问之时应对须知次第无容旷阙每在执行使庶寮则守法奉公宰臣则提纲振领必当彝伦攸叙所谓至道不繁何必期年然後报政宜令御史台遍加告谕催促限两月内抄录及粉壁书写须毕其间或有未可便行曾革事件委逐司旋申中书门下当更参酌奏覆施行。
五月敕国赖贤良虽务搜扬之道官繇请实开侥亻幸之门盖任不当材则民将受弊稍乖抡择大紊纪纲近闻百执事等或亲居内职或贵列廷臣或因宣达君恩或因勾当公事经繇列镇干扰诸侯指射职员安排亲昵或潜申意旨或显发书题苟犭旬私情罔循公道争能峻阻须至强行遂使受命者负势以临人得替者衔冤而去职既亏慎举渐益躁求务要肃清当行革自今已後应内外臣寮不计在朝出使并不得辄发书题及行所属於诸处乱安排人宜令三司兼诸道节度防御团练刺史等或更有人不畏新敕犹蹑旧踪者并仰密具姓名闻奏发荐人贬所在官求荐人配流边远州县常知所在如逐处长吏自犭旬人情显违敕命只仰被替本人诣阙上诉勘问不虚长吏罚两月俸罚荐人比前条更加一等被替人不准是何职掌却令依旧勾当仍从再勾当後三年内除别显有罪名外不得妄有替移其馀长兴二年五月一日已前所犯不在上诉之限兼敕到後但是州府并于管驿处粉壁具录敕命晓示每令获永使闻知况国家悬爵待人惟贤是举稍闻俊必令奖其有端士正人雄文大学言可以经纶王道行可以规矩人伦者但当显陈表章明具论荐名如得正工不弃财所务绝彼亻幸人，岂可滞诸贤者是月鸿胪卿柳膺将斋郎文书两件卖与同姓人柳居则其婢母论诉伏罪大理寺断罪当大辟缘遇恩赦合与减死夺见任官员罚铜终身不齿敕旨访闻诸色官员之中多有此色之事须行革以塞弊源应诸色常调选人如有此色文书便须焚毁如是元补正身曾受中兴已来官诰便许以近受文书叙理及诸色荫补子孙如无虚假不论庶嫡并宜叙录如实无子孙别立人继嗣已出补身得者只许续荫一人凡关资荫皆系恩荣将革弊讹须行宪法自本朝丧乱多士因循贪冒者叙补无常彰败者未闻严断遂成隳紊莫识规程。且一人身名具三代名讳傅于同姓利以私财上则欺罔人君下则货鬻先祖行之不已罪莫大焉柳膺显致讼论合当诛殛偶逢恩敕特减死刑尚念承此弊来年深同此罪者颇众特矜已往各许自新别设严条免令後犯今日已前并依前项条理其不合叙使文书仍限一百日焚毁须绝如此後更敢公然将合焚毁文书参选求事有人纠告及所司点勘彰露所犯之人傅者受者并当极法其告事人如有官序别与超擢任使如是百姓与免户下差徭兼自此应合得资荫出身人并须依格令及天成三年十一月二十日礼部起进条件施行如敢故违本司官员并本行人吏别加严断不许去任离司罪无宽恕事从发觉理任澄清不惟正邦国典刑抑亦保缙绅家法有犯无赦断在的行。
六月敕诸道州府推断刑狱或虑有司因循仍以赦令前事辄有申理紊乱刑罚宜令尽举中兴以来所降赦书德音革恩敕晓示王者应天顺人发号施令布丝纶於远迩示恩信於华夷傥隐而不行则主者有罪须重提举无致因循宜令御史台兼三京及诸道州府应受词状及推勘详断之所须具此令文榜壁各令详审无致逾违如或公然以赦书德音及恩敕前事辄敢受而为理者应状案经过之处并当勘责以故违敕命律格科罪兼自此後凡有详断刑狱并须依坐律令格式条件及新敕革次第施行。又敕无厌之求既亏廉耻不义而富终取悔尤应诸道系省店宅庄园或抵犯刑章纳来家业或主持败阙收致抵当姓名才系簿书诸利未经收管诸色人等不度勋庸高下不量事分浅深相尚贪饕竞谋请射惟利是视以得为期诸色人朝廷稍立微功必加懋赏大都大邑尚以委人废宅荒田岂留润国自可特恩颁赐奚容越分希求遂使畏惧者但处栖迟僭逾者更滋积聚失惩恶劝善之道启幸灾乐祸之门颇污风教须行止绝。
七月前安州应城县主簿王鼎前随州唐县主簿陈廷毓同献时务七件敕旨投匦上章条流不阻合表进策理例无闻而况七件之中有长有短两人之内孰否孰臧方当选以公才未可混其言路王鼎陈廷毓宜各试以策问两道定其优劣兼自此应诸色人进策每五道别试策问两道十道已下试三道十道已上约此指挥比校元进策条词理可否当与等第处分仍令匦院分明榜示此後止绝不得有同表进策所贵人知区别事无行庶坚激劝之诚免误拟伦之道。
八月前摄普州洪洞县令胡廷献时务籴粜斛斗买卖丝绵请因旧样斗秤敕旨官中比设量度民间合务均平苟纵欺谩诚为蠹弊宜令三司及诸道州府常如约勒如违犯量事科刑。
九月昭义县主簿张廷诩上言应诸道州县之内有在仕居衣冠不得与编民一例差遣及有假称摄试抗礼公厅请赐条理敕旨凡曰：士流州县尽应饶假诈称门族长吏岂肯延容应是户人皆编部籍如或为其家富邀坐公厅显从宾主之仪颇辱朝廷之任所在必无此事其中或有如斯须重衣冠以敦风俗州县官或与富百姓同坐交通者随处纠察使知事。若不虚当行严断其妄称士族者亦议科罪。
三年正月前摄临沂县令孟师敏献时务切见齐州村店要津皆有阑头乞赐止绝敕旨比置关防津铺为要禁察奸凶如或纵舍贼徒透漏商税既亏职分难逭刑章。若敢阻滞行人侥求润巳但有发觉并以枉法赃论宜令诸道常切指挥无使违犯。
乙巳左右金吾街门使奏状见法人多于清化坊南禁街内请移於归义坊南河滩新市从之。
四月河南府奏据陆浑县令陈岩状申县邑荒凉欲葺今有客户各欲盖造屋宇有碍同光二年条格乞准近敕属县亦许客户於坊市营屋宇所期完葺敕旨凡兴舍宇务广人烟既闻完葺之期式叶绥安之道况京城之内已有条流县邑之中可援事例应诸县有临街店舍田地宜准敕许人收买依限盖其佐官宅基旧属县廨宇并寺院伽蓝地如人户已盖造屋舍居止不在起移之限便任永远为主如更别占据空地作园圃及种莳苗稼仍仰县司与寺家决定办得盖即许识认交割限两月内了绝其地亩租税随地供输如未办营不得妄陈识认。
愍帝以长兴五年正月即位诏关西镇城禁回鹘带挟私人往来所在检校非正数即时勒留。
末帝初为潞王举兵向阙次陕州下令曰：余叨居冢嫡谬列盘维成家於十死九生立国於千征万战事父母敦于至孝为臣子敢於尽忠将相期夹辅之勋以广文明之祚一昨先皇晏驾嗣圣承祧敢不遵周召以勤王相成康而在位社稷既然有奉人民，於是知归但固宗礻方敢论季孟岂意梓宫在阼灵驾未归而朱弘昭冯ど等妄兴猜忌之心骤起窥图之计丧纪在近除书遽行津涯莫知迫促尤甚况。又不宣麻制便降使臣立遣离藩俾其惧祸霆电之速军民可知是以聊葺城池以缓パ机十镇驱貔貅而遽至六师拥组练以齐来当此阽危如何旅拒不谓天道鉴其非罪人情愍以无辜惮以攻城自来束手数镇凭陵之帅立自灭亡九重侍卫之师翻为心腹以至抱义者感泣怀愤者咄嗟凡百有知皆悲无罪今则军戎大集园寝将成群帅献忠迫令赴阙载念遗弓在近仙驾将归既息忧惶。又盈哀惨今则须将禁旅入赴山陵面朝太后太妃自诉为臣为子今月二十七日已次陕州其在京文武两班内诸司使务除朱弘昭冯ど家族伏法外凡百士庶并无忧疑况禁令严明军都整肃必无暴犯克保平宁苟渝此言何以行令。
