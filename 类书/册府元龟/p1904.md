<!-- { "loadSidebar": true } -->
    郑太子忽齐侯欲以文姜妻之忽辞人问其故太子曰：人各有耦齐大非吾耦也。诗云：自求多福在我而已大国何为君子曰：善自为谋及其败戎师也。齐侯。又请妻之固辞人问其故太子曰：无事於齐吾犹不敢今以君命奔齐之急而受室以归是以师昏也。民其谓我何遂辞诸郑伯（假父之命以为辞）。
    高哀宋大夫为萧封人以为卿（萧宋附庸仕附庸还外为卿）不义宋公而出遂来奔鲁（出而待放从放所来。故曰：遂）。《书》曰：宋子哀来奔贵之也。（贵其不食君之禄避祸速也。）。
    楚锺仪伶人也。晋侯观于军府见锺仪问之曰：南冠而絷者谁也。（南冠楚冠絷拘执）有司对曰：郑人所献楚囚也。使税之（郑献锺仪在十年税解也。）召而吊之再拜稽首问其族对曰：伶人也。（伶人乐官）公曰：能乐乎！对曰：先父之职官也。敢有二事（言不敢学他事）使与之琴操南音（南音楚声）公曰：君王何如对曰：非小人之所得知也。固问之对曰：其为太子也。师保奉之以朝于婴齐而夕于侧也。（婴齐令尹子重侧司马子及言卿敬老）不知其他公语范。《文子》、《文子》曰：楚囚君子也。言称先职不背本也。乐操土风不忘旧也。称太子抑无私也。（舍其近事而远称少小以示性所自然而至诚）名其二卿尊君也。（尊晋君也。）不背本仁也。不忘旧信也。无私忠也。尊君敏也。（敏达也。）仁以接事信以守之忠以成之敏以行之事虽大必济（言有此四德必能成大事）君盍归之使合晋楚之成公从之重为礼使归求成。
    闵损字子骞季氏使为费宰（费季氏邑季氏不臣而其邑宰数畔闻子骞贤故欲用之也。）闵子骞曰：善为我辞焉（不欲为季氏宰语使者善为我辞说令不复召我）如有复我者（复我者重来召我也。）则吾必在汶上矣。（去之汶水上欲北如齐）。
    颜叔子独处于室邻之嫠妇。又独处于室夜暴风雨至而室坏妇人趋而至颜叔子纳之而使执烛放乎！旦而烛尽破屋柱继之自以为辟嫌之不审矣。（一云：鲁人有男子独于室邻之嫠妇。又独处于室夜暴风雨至而室坏妇人趋而之男子闭户而不纳妇人自牖与之言曰：子何为不纳我乎！男子曰：吾闻之也。男女不六十不同居今子幼吾亦幼不可以纳子妇人曰：子何不。若柳下惠然不拒逮门之女国人不称其乱男子曰：柳下惠则可吾固不可吾将以吾之不可学柳下惠之可）。
    汉朱建楚人尝为淮南王黥布相为人有口辩刻廉刚直行不苟合义不取容辟阳侯行不正得幸吕太后欲知建建不肯见。
    赵禹为人廉倨（倨亦傲也。）为吏以来舍无食客公卿相造请禹终不行报谢务在绝知友宾客之请（以此意告报公卿）孤立行一意而已後为燕相免归。
    严彭祖宣帝时为博士至河南东郡太守以高第入为左冯翊迁太子太傅廉直不事权贵或说曰：天时不胜人事君以不修小礼曲意亡贵人左右之助经谊虽高不至宰相愿少自勉强彭祖曰：凡通经术固当修行先王之道何可委曲从俗苟求富贵乎！
    隽不疑为京兆尹大将军光欲以女妻之不疑固辞不肯当。
    任安田仁俱为卫将军舍人卫将军从二人过平阳公主家令两人与骑奴同席而食此二子拔刀剑斫席别坐主家皆怪而恶之莫敢呵。
    萧望之字长倩东海兰陵人也。好学治齐诗经京师诸儒称述焉是时大将军霍光秉政长史邴吉荐儒生王仲翁与望之等数人皆召见先是左将军上官桀与盖主谋杀光光既诛桀等後入自备吏民当见者露索去刀兵两吏挟持（索搜也。露形体而搜也。之独不肯听自引出ト曰：不愿见吏牵持モ匈光闻之告吏勿持望之既至前说光曰：将军以功德辅幼主以流大化致於治平（令太平之化通洽四方也。）是以天下之士延颈企踵争愿自效以辅高士见者皆先露索扶持恐非周公相成王躬吐握之理致白屋之意（周公摄政一沐三握一饭三吐以接天下之士白屋谓白盖之屋以茅覆之贱人所居），於是光独不除用望之而仲翁等皆补大将军史三岁间仲翁至光禄大夫给事中望之以射策甲科为郎（射策者谓为难问疑义书之於策量其大小署为甲乙之科列而置之不使彰显有欲射者随所取得而释之以优劣射之言投射也。对策者显问以政事经义令各对之而观其文辞定高下也。署小苑东门候（署补署也。门候至候时而开闭也。）仲翁出入从苍头庐儿（皆官府之给贱役者也。解在贡禹传）下车趋门传呼甚宠（趋向也。下车而向门传声而呼侍从者甚有尊宠也。）顾谓望之曰：不肯录录反抱关为（录录谓循常也。言望之不随例搜索以违牾执政不得大官守门也。）望之曰：各从其志後位至前将军。
    後汉孔休自哀帝时为新都令後王莽秉权休去官归家及莽篡位遣使赍元束帛请为国师遂呕血病杜门自绝光武即位求子孙赐以旌显之。
    桓谭字君山哀帝时董贤为大司马闻谭名欲与之交谭先奏书於贤说以辅国保身之术贤不能用遂不与通後为六安丞。
    薛方为郡掾祭酒尝徵不至及王莽以安车迎方方因使者辞谢曰：尧舜在上下有巢繇今明主方隆唐虞之德小臣欲守箕山之节也。使者以闻莽说其言不强致。
    谯元为绣衣使者持节分行天下未及终而王莽居摄元，於是纵使者车变易姓名间窜归家因以隐遁车茂为京部丞及王莽居摄以病免归与同县孔休陈留蔡勋安众刘宣楚国龚胜上党鲍宣六人同志不仕莽世并名重当时。
    蔡勋字君严邕六世祖也。好黄老平帝时为令王莽初受以厌戎连率（王莽改陇西郡曰：守曰：连率）勋对印绶仰天叹曰：吾策名汉室死归其正昔曾子不受季孙之赐况可二姓哉！遂扌将家属逃入深山与鲍宣卓茂等同不仕新室。
    宣秉字巨公少修高节显名三辅哀平之际见王氏据权专政侵削宗室有逆乱萌遂隐遁深山州郡连召尝寝疾不仕王莽为宰衡辟命不应及莽篡位。又遣使者徵之秉固称疾病建武初始为大司徒司直杜林字伯山初为郡吏王莽败盗贼起与弟成俱客河西隗嚣素闻林志节深相敬待以为持书林後因疾告辞还禄食嚣复欲令︹起遂称疾笃嚣意虽相望。且欲优容之（望犹恨也。东观记曰：林寄嚣地终降志辱身至簪蒿席萆不食其粟）乃出令曰：杜伯山天子所不能臣诸侯所不能友盖伯夷叔齐耻食周粟令。且从师友之位须道开通使顺所志林虽拘於嚣而终不屈节後位至大司空。
    崔篆王莽时为建新大尹不得已单车到官称疾遂去建武初朝廷多荐言之者幽州刺史。又举篆贤良篆自以宗门受莽伪宠惭愧汉朝遂辞归不仕。
    蔡茂哀平间迁侍中遇王莽居摄以病自免不仕莽朝会天下扰乱茂素与窦融善因辟难归之融欲以为张掖太守固辞不就每所饷给计日取足而已。
    胡刚清高有志节大司徒马宫辟之值王莽居摄解其衣冠县府门而去遂亡命交隐於屠肆之间後莽败乃归乡里。
    郅恽王莽时左队大夫逯普（逯姓也。）署为吏恽不谒曰：昔文王拔吕尚於渭滨高宗礼傅说於岩筑桓公取管仲於射钩故能立宏烈就元勋未闻师相仲父而可为吏位也。非天者不可与图远君不授骥以重任骥亦亻免首裹足而去可遂不受署积弩将军傅俊东徇扬州礼请恽为将兵长史授以军政所向皆下後还京师而上论之恽耻以军功取位遂辞归乡里杜安年十三入太学洛阳令周纡自往候安安谢不见京师贵戚慕其行或遗之书安不发悉壁藏之及後捕案贵戚宾客安开壁出书印封如故。
    高诩世传鲁诗以信行清操知名王莽篡位父子称盲逃不仕莽世。
    杨宝王莽时与两龚蒋诩俱徵遂遁不知所处（龚胜字君宾舍字君倩蒋诩字元卿并以高节光武高其节建武中公车特徵老病不到卒於家。
    王霸少有清节初王莽篡位弃冠带绝交宾。
    乐恢为骑都尉性廉直介立行不合已者虽贵不与交初信阳侯阴就数致礼请恢恢绝不答。
    朱晖字文季为尚书令性矜严进止必以礼永平初明帝舅信阳侯阴就慕晖贤自往候之晖避不见复遣家丞致礼晖遂闭门不受就闻曰：志士也。勿夺其节。
    郑兴更始时为凉州刺史会天水有反者攻杀郡守兴坐免时赤眉入关东道不通兴及西归隗嚣虚心礼请而兴耻为之屈称疾不起及嚣遣子恂入侍将行兴因恂求归葬父母嚣不听而徙兴舍益其秩礼兴入见嚣曰：前遭赤眉之乱以将军僚旧故敢归身明德幸蒙覆载之恩复得全其性命兴闻事亲之道生事之以礼死葬之以礼奉以周旋弗敢失坠今为父母未葬请乞体骨。若以增秩徙舍中更停留是以亲为饵无礼甚矣。将军焉用之嚣曰：嚣将不足留故耶兴曰：将军据七郡之地拥羌胡之众以戴本朝德莫厚焉威莫重焉居则为专命之使入必为鼎足之臣兴从俗者也。不敢深居屏处因参军求进不患不达因将军求进何患不亲此兴之计不道将军者也。兴业为父母请不可以已愿留妻子独归葬将军。又何猜焉嚣曰：幸甚促为办装遂令与妻子俱东。
    任延为河内太守初学於长安号为圣童值仓卒避兵之陇西时隗嚣已据四郡遣使请延延不应。
    任永字君业犍为人与同郡冯信并好学博古公孙述连徵命待以高位皆青盲以避世难。
    王丹资性方洁疾恶豪强河南太守同郡陈遵关西之大侠也。自以知名欲结交於丹丹拒而不许後徵为太子少傅时大司徒侯霸欲与交友及丹被徵遣子昱候於道昱迎拜车下丹下答之昱曰：家公欲与君结交何为见拜丹曰：君房有是言丹未之许也。丹後为太子太傅。
    窦章家於外黄居贫蓬户蔬食躬勤孝养然讲读不辍太仆邓康（邓珍之子禹之孙）闻其名请欲与交辞不肯许康以此益重焉。
    赵岐少明经有才艺娶扶风马敦女宗姜敦兄子融外戚豪家岐尝鄙之不与融相见融尝至岐家多从宾友与从妹宴饮作乐日夕乃出过问赵处士所在岐亦厉节不以妹婿之故屈志於融也。与其友。《书》曰：马季长虽有名当世而不持士节三辅高士未曾以衣裾撇其门也。岐曾读周官二义不通一往造之贱融如此後官至太常。
    张升少好学多关览而任情不羁其意相合者则倾身交结不问穷贱如乖其志好者虽王公大人终不屈从尝叹曰：死生有命富贵在天其有知我虽胡越可亲苟侯霸字也。不相识从物何益後为内黄令。
    成翊世不应三公辟先是顺帝废为济阴王翊世上书讼之安帝不从及济阴立为顺帝司空张皓以翊世前讼太子之废荐为议郎翊世自以其功不显耻於受位自劾归。
    蔡衍为议郎符节令梁冀闻衍贤请欲相见衍辞疾不往冀恨之。
    桥元补雒阳左尉梁不疑为河南尹元以公事当诣府受对耻为所辱弃官还乡里。
    蔡邕陈留圉人妙操音律中常侍徐璜左等五侯擅恣闻邕善鼓琴遂白天子敕陈留太守督促发遣邕不得已行到偃师称疾而归後为左中郎将。
