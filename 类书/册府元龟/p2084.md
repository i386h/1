<!-- { "loadSidebar": true } -->
    宾牟贾侍坐於孔子孔子与之言及乐曰：夫武之备戒之已久何也。对曰：病不得其众也。（武谓周舞也。备戒击鼓惊众病犹忧也。以不得众心为忧忧其难也。）咏叹之淫液之何也。对曰：恐不逮事也。（咏叹淫液歌迟之也。逮及也。事伐事也。）发扬蹈厉之已蚤何也。对曰：及时事也。（时至武事当施也。）武坐致右宪左何也。对曰：非武坐也。（言武之事无坐也。致谓来至地也。宪读曰轩）声淫及商何也。对曰：非武音也。（言武歌在正其军不贪商也。时人或说其义为贪商也。）子曰：若非武音则何音也。对曰：有司失其传也。如非有司失其传则武王之志荒矣。（有司典乐者也。传犹说也。荒老耄也。言典乐者失其说也。而时人安说也。《书》曰：王耄荒）子曰：唯丘之闻诸苌弘亦。若吾子之言是也。（苌弘周大夫）宾牟贾起免席而请曰：夫武之备戒之已久则既闻命矣。敢问迟之迟而。又久何也。（迟之迟谓久立於缀）子曰：居吾语女夫乐者象成者也。扌干而山立武王之事也。发扬蹈厉太公之志也。武乱皆坐周召之治也。（居犹安坐也。托儿所扌忽干持盾也。山立犹正立也。象武王持盾正立待诸侯也。）。且夫武始而北出再成而灭商三成而南四成而南国是疆五成而分陕周公左召公右六成复缀以崇天子（成犹奏也。每奏武曲一终为一成始奏象观兵盟津时也。再奏象克殷时也。三奏象克殷有馀力而反也。四奏象南方荆蛮之国侵畔者服也。五奏象周公召公分职而治也。六奏象兵还振旅也。复缀反位止也。崇充也。凡六奏以充武乐也。）夹振之而驷伐盛振威於中国也。（夹振之者王与大将夹舞者振铎以为节也。每奏四伐一击一刺为一伐牧誓曰：今日之事不过四伐五伐）分夹而进事蚤济也。（分犹部曲也。事犹为也。济成也。舞者各有部曲之列。又夹振之者象用兵务于是成也。）久立於缀以待诸侯之至也。（象武王伐纣待诸侯也。）。且女独未闻牧野之语乎！（欲以语作武乐之意）武王克殷反商未及下车而封黄帝之後於蓟封帝尧之後于祝封帝舜之後於陈下车而封夏后氏之後於杞殷之後於宋封王子比干之墓释箕子之囚使之行商容而复其位庶民弛政庶士倍禄济河而西马散之华山之阳而弗复乘牛散之桃林之野而弗复服车甲衅而藏之府库而弗复用倒载干戈包之以虎皮将帅之士使为诸侯名之曰：建然後天下知武王之不复用兵也。散军而郊射左射首右射驺虞而贯革之射息也。裨冕笏而虎贲之士脱剑也。祀乎！明堂而民知孝朝觐然後诸侯知所以臣耕藉然後诸侯知所以敬五者天下之大教也。（郊射谓射宫於郊也。左东学也。右西学也。首驺虞以所歌为节也。贯革射穿甲革也。裨冕衣裨衣而冠冕也。裨衣衮之属犹插也。贲愤怒也。文王之庙为明堂制耕藉藉田者也。）食三老五更于太学天子袒而割牲执酱而馈执爵而冕而纟总干所以教诸侯之悌也。（三老五更互言之尔皆老人更知三德五事者也。冕而扌干亲在舞位也。周之太学曰：东胶）。若此则周道四达礼乐交通则夫武之迟久不亦宜乎！（言武迟久为重礼乐）。
    子路鼓瑟有北鄙之声孔子闻之曰：信矣。由之不才也。冉有侍孔子曰：求来尔不谓由夫先王之制音也。奏中声为中节彼小人则不然执末而论本务刚以为基故其音湫厉而微末以象杀伐之气夫杀者乃乱亡之风也。冉有以告子路子路曰：由之罪也。後果不得其死焉。
    师挚之始关雎之乱洋洋乎！盈耳哉！（鲁太师挚识关雎之声而首理其乱者洋洋乎！盈耳听而美之也。）。
    师乙鲁乐官也。子贡见师乙而问焉曰：赐闻声歌各有宜也。如赐者宜何歌也。师乙曰：乙贱工也。何足以问所宜请诵其所闻而吾子自执焉宽而静柔而正者宜歌颂广大而静疏达而信者宜歌大雅恭俭而好礼者宜歌小雅正直而清廉而谦者宜歌风肆直而慈爱者宜歌商温良而能断者宜歌齐夫歌者直已而陈德也。动已而天地应焉四时和焉星辰理焉万物育焉故商者五帝之遗声也。商人识之故谓之商齐者三代之遗声也。齐人识之故谓之齐明乎！商之音者临事而屡断明乎！齐之音者见利而让（屡数也。数断事以其肆能直也。见利而让以其温良能断也。断犹决也。）临事而屡断勇也。见利而让义也。有勇有义非歌孰能保此（保犹安也。执也。）故歌者上如抗下如坠曲如折止如藁本倨中矩句中钩累累乎！端如贯珠（言歌声之著动人心之审宜有此事）故歌之为言也。长言之也。说之故言之言之不足故长言之长言之不足故嗟叹之嗟叹之不足故不知手之舞之足之蹈之也。（长言之引其声也。嗟叹和续之也。不知手之舞之足之蹈之叹之至也。）。
    邹忌以鼓琴见齐威王威王悦而舍之右室须臾王自鼓琴邹忌推户入曰：善哉！鼓琴也。王勃然不悦去琴按剑曰：夫子见容未察何以知其善也。忌曰：大弦浊以温小弦廉折以清攫之深而释之舒均谐以鸣大小相益回邪而不相害是以知其善忌曰：不独语音夫治国家弭人民皆在其中。又何为丝桐之间忌曰：大弦急以温者君也。小弦廉折以清者相也。攫之深释之舒者刑罚审也。均谐以鸣者政令一也。大小相益回邪而不相害者上下和鸣吏民相亲也。夫复而不乱者所以治昌也。连而径者所以存亡也。。故曰：琴音调而天下治夫治国家弭人民无。若乎！五音者矣。王曰：善忌见三月而受相印。
    雍门周以琴见孟尝君孟尝君曰：先生鼓琴亦能令我悲乎！周曰：臣乌能令足下悲哉！所能令悲者先贵而後贱先富而後贫不。若身才高妙遭暴乱不。若处之隐绝不及四邻屈折摈压无所告诉臣一为之徵操援琴则涕零矣。今足下千乘之君广厦遂房下罗帷来清风扬激楚舞郑妾丽色淫目流声娱耳水游则连方舟载羽旗野游则猎平原驰广囿入则撞钟击鼓乎！深宫之中虽有善琴者固未能使足下悲也。然臣所谓足下悲者一也。千秋万岁之後宗庙必不血食高台既已坏曲池既已{渐土}坟墓既已平婴儿竖子采樵者踯躅其足而歌其上曰：未知孟尝君尊贵乃。若是乎！于是孟尝君泣焉垂脸周引琴而鼓之徐动宫徵叩羽角孟尝君泣涕增哀下而就之曰：闻先生鼓琴文乃破国亡邑之人也。
    高渐离燕之善击筑者荆轲刺秦王不中死秦逐太子丹荆轲之客皆亡渐离变名姓为人佣保匿作于宋子（县名也。今属钜鹿）久之作苦闻其家堂上客击筑徨不能去每出言曰：彼有善有不善从者以告其主曰：彼佣乃知音窃言是非家丈人召使前击筑一坐称善赐酒而高渐离念久隐畏约无穷时乃退出其装匣中筑与其善衣更容貌而前举坐客皆惊下与抗礼以为上客使击筑而歌客无不流涕而去者宋子傅客之（互以为客）闻于秦始皇始皇召见人有识者乃曰：高渐离也。秦始皇惜其善击筑重赦之乃霍其目使击筑未尝不称善稍益近之高渐离乃以铅置筑中复进得近举筑扑秦始皇不中，於是遂诛高渐离终身不复近诸侯之人。
    汉制氏以雅乐声律世世在大乐官能纪其铿锵鼓舞。
    李延年善歌为新乐声是时武帝方兴天地祠欲造乐令司马相如等作诗颂延年取承意弦歌所造诗为之新声曲延年繇是命为协律都尉。
    候调武帝时乐人帝使调作箜篌以祠太乙（或云：侯晖所作其声坎坎应节谓之坎侯声讹为箜篌者因工人姓尔）。
    赵定勃海人宣帝神爵五凤之间数有嘉应帝颇作歌诗欲兴协律之事丞相魏相奏言知音善鼓雅琴者定与梁国龙德皆召见待诏。
    京房好钟律知声音（房本姓李推律自定为京氏）官至魏郡太守後汉桓谭父成帝时为太乐令谭以父任为郎因好音律善鼓琴。
    刘昆能弹雅琴知清角之操尝为骑都尉。
    马融善鼓琴好吹笛位至议郎。
    蔡邕为左中郎将好操音律坐事亡命在吴谓吴人曰：吾昔尝经会稽高迁亭见屋椽竹东间第十六可以为笛取用果有异声。又吴人有烧桐以爨者邕闻火烈之声知其良木因请而制为琴果有美音而其尾犹焦故时人因名曰：焦尾琴焉初邕在陈留也。其邻人有以酒食召邕者比往而主以酣焉客有弹琴於屏邕至门试潜听之曰：忄喜以乐召我而有杀心何也。遂反将命者告主人曰：蔡君向来至门而去邕素为乡邦所宗主人遽自追而问其故邕具以告莫不抚然弹琴者曰：我向鼓琴见螳螂方向鸣蝉蝉将去而未飞螳螂为之一前一吾心耸然惟恐螳螂之失也。此岂为杀心而形于声者乎！邕然而笑曰：此足以当之矣。邕志沈审志好琴道以嘉平元年入清溪访鬼谷先生所居山五曲曲有幽居灵迹每一曲制一弄三年曲成遂出呈於马融王允董卓等见而异之。
    魏阮字元瑜太祖虽雅闻其名辟之不应连见Τ促乃逃入山中太祖使人焚山得送至召入太祖时征长安大延宾客怒不与语使就技人列善解音能鼓琴遂抚弦而歌因作歌曲曰：奕奕天门开大魏应期运青盖巡九州在东西人怨士为知巳死女为悦已玩恩义苟敷畅他人焉能乱为曲既捷音声殊妙当时冠坐太祖大悦。
    杜夔河南人以知音为雅乐郎汉末以世乱奔荆州荆州牧刘表令与孟曜为汉主合雅乐乐备表欲庭观之夔谏曰：今将军号不为天子合乐而庭作之无乃不可乎！表纳其言而止後表子琮降太祖太祖以夔为军谋祭酒参大乐事因令创制雅乐夔善钟律聪慧过人丝竹八音靡所不能惟歌舞非所长时散郎邓静尹斋善咏雅乐歌师尹胡能歌宗庙郊祀之曲舞师冯肃服养晓知先代诸舞夔总统研精远考诸经近采故事教习讲肄备作乐器诏复先代古乐皆自夔始也。黄初中为太乐令协律都尉铸钟工柴玉巧有意思形器之中多所造作亦为当时贵人见知夔令玉铸铜其声均清浊多不如法数毁改作玉甚厌之反谓夔清浊任意颇拒捍夔夔玉更相白于太祖太祖取所铸钟杂作更试然其知夔为精而玉之妄也。于是罪玉及诸子皆为养马士文帝爱待玉。又尝令夔与左愿等於宾客之中吹笙鼓琴夔有难色繇是帝意不悦後以他事击夔使愿等就学夔自谓所习者非雅仕宦有本意犹不满遂黜免以卒弟子河南邵登张泰馥各至大乐丞下邳陈祯司律中郎将自左延年等虽妙於音咸善郑声其好古从正莫及夔。
    荀恽为虎贲中郎将与贾充共定音律。
    吴周瑜精音乐三爵之後其有阙误瑜必知之而顾吴人谣曰：曲有误周郎顾位至偏将军。
    晋孙氏善歌旧曲宋识善击节唱和陈左善清歌列和善吹笛赤素善弹筝宋生善琵琶尤发新声并魏晋之世人也。（傅玄曰：人。若钦所闻而忽所见不亦惑乎！设此六人生於上世越古今而无俪何但夔牙同契哉！自兹以後皆孙朱等之遗则也。）。
