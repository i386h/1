<!-- { "loadSidebar": true } -->
    二月李靖次阴山击颉利大破之灭其国复定襄恒安之地斥土界於大漠颉利计窘窜于铁山兵尚数万使执失思力入朝谢罪请举国内附帝遣鸿胪卿唐俭将军安修仁持节安抚之颉利稍自安靖乘间袭击大破之遂灭其国颉利乘千里马独骑奔於从侄沙钵罗部落。
    三月大同道行军副总管张宝相率众奄至沙钵罗营生擒颉利送於京师是月突厥思结部俟斤率众四万来降。
    四月李靖献颉利可汗帝御顺天楼盛陈文物士庶纵观归之有司帝数之曰：汝父启民之破也。匹马归隋竟不能效一镞之力汝次兄坐享富贵恣情暴虐酒色是耽至令父祖不获血食尔罪一也。与我邻国侵我边疆失信忘义惟利是亲尔罪二也。恃兵马之盛数兴戎旅部落怨嗟僵尸遍路尔罪三也。侵掠我子女残暴我禾稼焚烧我村坞贼乱我华民尔罪四也。我忘尔宿恶悯尔同盟许尔和亲复尔宗国迁延不来至于逃罪尔罪五也。尔有死罪五焉今不杀尔者徒以清水结盟以来更不南寇尔颉利欢呼而退七年八月以右屯卫大将军张士贵为龚州道行军总管以击獠。
    八年正月张士贵讨东西王洞反獠平之。
    十月左骁卫大将军段志玄击吐谷浑破之追奔八百馀里。
    十一月吐谷浑拘行人赵德楷诏曰：朕嗣纂洪业思恢至道端拱垂衣於兹九载式修文德宁谧区宇徼外君长海表酋渠无远不庭无思不服而吐谷浑蕞尔小蕃负固河右地不远千里众不盈一万不量其力不恤其人肆情拒命抗衡上国朕每遣行人入蕃晓谕并引其使者临轩戒勖示以善道劝以和亲欲使境上无虞各安其业训积年凶顽未改剽掠边鄙略无宁息今上书傲狠拘我使人内外百僚华夷兆庶同心愤怨咸愿诛讨宜乘吊伐之机以展鹰之志长驱克期穷其巢穴罪止吐谷浑可汗耄之主及天柱王一二邪臣自馀部落皆无所问夷凶息暴称朕意焉。
    十一月以特进李靖为西海道行军大总管节度诸军兵部尚书侯君集为积石道行军总管刑部尚书任城王道宗为鄯善道行军总管仍并为靖副凉州都督李大亮为。且氵未道行军总管岷州都督胶东郡公李道彦为赤水道行军总管利州刺史高甑生为盐泽道行军总管。
    九年正月党项羌先内属者皆叛归吐谷浑三月高甑生击破之。
    闰四月任城王道宗击吐谷浑於库山破之俘四百馀人李靖部将薛孤吴儿以轻锐破之于曼头山斩其名王俘五百馀人大获六畜以充军粮李靖侯君集任城王道宗等。又破於牛心堆。又破於赤水源获杂畜数万计五月乙未侯君集任城王道宗追吐谷浑主及於乌海击大破之薛万均。又破天柱王於赤海获其杂畜三十万计追至河源李大亮俘其名王二十人杂畜五万计是月李靖平吐谷浑国于西海之上初王师以三月次于鄯州靖与诸将会议侯君集曰：大军已至贼徒尚未走险宜简精锐长丘疾进掩其不虞可有大利此破竹之势也。若此策不行潜遁必远山障为阻穷讨则难靖从之乃简缚士马轻赍深入及库山之捷可汗谋将入碛以避官军道宗复曰：柏海近河源古来罕有至者贼既西走未知的处今之行实资马力今马疲粮少远入为难未。若。且向鄯州待马肥之後更图进趣君集曰：不然志玄曩者才至鄯州贼众便到城下良由彼国尚完凶徒用命今者一败以後斥候亦绝君臣相失父子携离乘其迫惧取同俯拾柏海虽遥便可鼓行而至也。靖。又然之，於是众分士马以为两道靖与薛万均李大亮等趣北路出曼头山逾赤水涉青海历河源。且未穷其西境君集与道宗趣南路经途二千馀里行空虚之地盛夏降霜多积雪山中有瘴气历破逻真谷其地无水将士食冰马皆饮雪。又行月馀日至星宿川达于柏海两军所至皆大克将军执失思力。又驰数百里别破虏于车茹川旋与靖会于大非川可汗长子大宁王顺穷蹙计无所出乃斩其国相天柱王举国来降可汗大惧与千馀骑遁于碛中众消亡散能属之者才百骑十馀日竟为其左右所杀。
    七月盐泽道行军副总管刘德敏击叛羌破之。
    十二年八月吐蕃寇松州都督韩威战败阎州刺史别丛卧施诺州刺史杞利步利皆羌首也。并以州叛附于吐蕃以吏部尚书侯君集为当弥道行军大总管右领军大将军执失思力为白兰道行军总管左武卫将军牛进达为活水道行军总管右领军将军刘简为桃源道行军总管督步骑五万以击之。
    九月行军总管牛进达及吐蕃战于松州前後斩首千馀级。
    十月均州山獠举兵反遣桂州都督张宝德讨平之。
    十一月明州山獠举兵反遣交州都督李道彦讨平之。
    十二月右武侯将军上官怀仁击山獠于壁州大破之虏男女万馀口。
    十三年四月上官怀仁击巴壁洋集四州反獠平之虏男女六千馀口。
    十二月诏曰：明罚敕法圣人垂惩恶之道命将出军王者成定乱之德故三苗负固虞帝所以兴师鬼方不恭殷宗所以薄伐朕嗣膺景命君临区夏弘大道於四海推至诚於万类凭宗社之灵藉股肱之力亿兆获尉候无虞建木棘林山经靡纪之域幽都大夏王会不书之君莫不革面内款屈膝请吏袭冠带於魏阙均征赋於华壤而高昌麴文泰犹为不轨敢兴异图事上无忠款之节御下逞残忍之志往经朝谒备加恩礼溪难满曾无报效禽兽为心遽怀凶狡诏命之严禀承之诚既阙王人之重敬之礼亦亏自隋季道消天下沦丧衣冠之族疆场之人或寄命诸戎或见拘寇手及中州既定皇风远肃人怀首丘途经彼境皆被囚系加之重役忍苦遐外控告无所。又伊吾之右波斯以东职贡不绝商旅相继琛赆遭其寇攘道路由其壅塞。又西蕃突厥战争已久朕愍其乱离志务安辑乃立利始可汗兄弟庶令克复旧土文泰反道败德幸灾好祸间谍酋豪交乱种落遂使毡裘之长亟动干戈引弓之人重罹涂炭。又焉耆之地与之临接文泰疾其尽节轻肆凶威城池有危亡之忧士女婴劫掠之酷加以虐用其众毒被所部赏罚无章内外嗟怨缮造宫室劳役日兴修营舆辇僭侈无度法令深刻赋敛烦重举手动足咸罹网罗畜牧园果悉有征税众力既尽人财已竭饥寒总至愤叹盈途比屋连甍不胜苛政故老儿童思г王泽朕命上玄为人父母禁暴之道无隔内外纳隍之虑切於兴寝录其旧款仍怀愍念所以频遣使人具申朝旨勖以为善之规示以自新之路庶知感悟无烦师旅而迷遂性荒怠不悛贯盈之[C260]既稔天亡之期已及况复文武具僚戎狄君长诸亻事刃者相属怀逐雀者比肩宜顺夷夏之心以申吊伐之典罚凶渠之多罪拯无辜之倒悬今遣交河行军大总管吏部尚书侯君集副总管兼左屯卫大将军薛万均副总管左屯卫将军薛孤吴儿行军总管武卫将军牛进达等董率众军弘宣庙略乘驿进路同会虏庭莫不气夺风精贯日月援χ怀愤拔距争先良将奋建瓴之威锐卒效貔貅之勇冀马燕犀犹迅雷之震击梯地道。若至神之变化以此制敌事等摧枯以此屠城易於反掌然朕矜哀之心有怀去杀胜残之道无忘好生。若文泰面缚军门泥首请罪特弘焚榇之泽全其将尽之命自馀臣庶弃恶归诚并加抚慰令各安堵示以顺逆之理布兹宽大之德如其同恶相济敢拒王师便尽大兵之势以致上天之罚明加晓谕称朕意焉。
    十四年三月窦州道行军总管党仁弘击罗窦反獠破之俘七千馀口。
    八月交河道行军大总管侯君集击高昌破之初其王文泰时遏绝西域商贾太宗徵文泰入朝而称疾不至乃诏侯君集讨之文泰闻王师将起谓其国人曰：唐国去此七千里沙碛阔二千里地无水草冬风冻寒夏秋如焚风之所吹行人多死尝行百人不能得至安能致大军乎！若顿兵于吾城下二十日食必尽自然鱼溃乃接而虏之何足忧也。及军至碛口而文泰卒其子智盛袭位君集率兵至柳谷候骑言文泰克日将葬国人咸集诸将请袭之君集曰：不可天子以高昌骄慢无礼使吾恭行天罚今袭人於墟墓之间非问罪之师也，於是鼓行而前攻其地城贼婴城自守君集谕之不行先是大军之发也。帝召山东善为攻城器械者悉遣从军君集遂刊木填隍拥撞车撞其埤数丈须穴抛车石击其城中其所当者无不糜碎或张毡被用障抛石城上守陴者不复得立遂拔之虏其男女七千馀口仍进兵围其都城智盛穷蹙致书於君集曰：有罪于天子者先王也。天罚所加身已丧背智盛袭位未几不知所以僭阙冀尚书哀怜君集报曰：若能悔祸宜束手军门智盛犹不出因命士卒填其隍堑发抛车以攻之。又为十丈高楼俯视城内有行人及飞石所中处皆唱言之人多入室避石初文泰与西突厥欲谷设约有兵至共为表里及闻君集至欲谷设惧而西走千馀里智盛失援计无所出遂开门出降君集分兵略地遂平其国俘智盛及其将吏刻石纪功而还。
    十五年十一月薛延陀尽其甲骑并发同罗仆骨回纥等众合二十万卒一人马四匹度漠屯白道川据善阳岭以击思摩之部思摩引其种落走朔州留精骑以战延陀乘之及塞诏营州都督张俭统所部骑兵及奚契丹等压其东境兵部尚书李为朔州道行军总管率兵六万骑千二百屯朔方右卫大将军李大亮为州道行军总管率兵四万骑五千屯灵武右屯卫大将军张士贵率兵一万骑七千为庆州道行军总管出中凉州都督李袭誉为凉州道行军总管以经略之。又遣右屯卫将军姜行本率左右飞骑及左右卫引强者千人受李节度是月李击延陀之众破之初延陀次通汉川李领朔州延陀子大度设领三万兵临长城欲入击突厥而思摩已南走知不可得乃遣人登长城而骂之因见大军尘埃连天遽退告延陀先还而自将其众走赤柯泺度青山道颇迂远李选麾下骑突百六十皆骁悍敢死弱弓长槊自直道度设知不脱乃亘十里而陈兵先是延陀击沙钵罗及阿史那社尔皆以步战而胜及其将来寇也。先讲武于国中教习步战每五人以一人经习战阵者使执马而四人前战克胜即授马以追奔失于应接罪至於死没其家口以赏战人至是遂行其法突厥兵先合辄退延陀乘胜而逐之兵拒击而延陀万矢俱发伤其战马李乃令去马步阵率长槊数百为队齐奋以冲之其众溃败副总管薛万彻率数千骑收其执马者其众失马莫知所从因大纵击斩首三千馀级获马万五千匹甲仗辎重不可胜计会暮杀之不能尽大度设跳身而遁万彻将数百骑追之不及其馀众。又奔走相腾践至漠北大雪马疲不前人冻死者十八九先是延陀祭天祈雪我师不能逐及此自毙焉李旋军定襄太宗遣使赍玺书以劳将士突厥诸部有思结者先处代州五台县其意尝欲归延ヌ因是而叛代州追兵及会李旋军至首尾围击思结计无所出走入峨谷中自度必死前杀其妻子然後力战。又败之斩首五百级生擒一千五百人虏其男女三千馀口获牛马称是。
