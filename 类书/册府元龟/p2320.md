<!-- { "loadSidebar": true } -->
    仲琮为吐蕃大臣咸亨三年吐蕃遣仲琮来朝先是仲琮年少时尝充质入朝诣太学生例读书颇晓文字至是帝召入赐宴甚优礼之问曰：汝国赞府孰与其祖为贤对曰：雄勇果断不及其祖然勤於听理下不敢欺亦令主也。且吐蕃土风寒苦物产贫薄所部逻婆川唯有杨柳人以为资更无草木乌海之南盛夏积雪冬则羊裘数重暑月犹衣裘褐赞府春夏每随水草秋冬始入城隍但施庐帐。又无屋宇文物器用岂当中夏万分之一但其国法严整上下齐力议事则自下而起因人所利而行之斯所以能持久也。帝曰：吐蕃与吐浑本是甥舅之国素和贵叛主奔走吐蕃纳之信其间隔侵逼浑国招其叛士夺其土地我遣薛仁贵等安辑慕容之众吐蕃掩其不备伏甲击破之既。又寇逼凉州欲陷城堡其故何也。对曰：臣受命贡献而已攻战之事非臣所得预闻也。帝厚赐而遣之。
    薛赞婆为吐蕃首领其父禄东赞领解兵术吐蕃赞府以国事委之讲兵训师雅有节制吐蕃之并兼诸羌雄霸本土东赞有力焉东赞有子五人长曰：赞悉。若次钦陵次赞婆次悉多千次勃论东赞死钦陵兄弟後专其国钦陵每多居中诸弟分提方面赞婆则专在东境与中国为邻三十馀年常为边患其兄弟皆有才略诸蕃惮之。
    突厥毗伽可汗小杀开元中谋欲南入为寇其谋主暾欲谷曰：唐主英武人和年丰未有间隙不可动也。且休息我众观变而举小杀。又欲修筑城壁造立寺观暾欲谷曰：不可突厥人户寡少不敌唐家百分之一分所以常能抗拒者正以随逐水草居处无常射猎为业人皆习武强则进兵抄掠退则窜伏山林唐兵虽多无所施用。若筑城而居改变旧俗一朝失利必将为唐所并。且寺观之法教人仁弱本非用武争强之道不可置也。小杀等氵突然其计八年冬御史大夫王为朔方大纟总管奏请西徵拔悉密东发奚契丹两蕃克期掩突厥衙帐於稽落河上小杀闻之大恐暾欲谷曰：拔悉密今在北庭与两蕃东西相去极远势必不合王兵马计亦无能至此必。若能来候其临到即移衙帐向北三日唐兵粮尽自然去矣。且拔悉密轻而好利闻命，必是先来王与张嘉贞不叶奏请有所不惬必不敢动。若兵马不来扌友悉密独至突厥欲击之暾欲谷曰：此众去国千里必将死战未可也。不如以兵蹑之去北庭二百里暾欲谷分兵间道先掩北庭因纵兵击扌友悉密之还众遂散走投北庭而城陷不得入尽为突厥所擒并虏其男女而还暾欲谷回兵因出赤亭以掠凉州牛马凉州都督杨敬述为暾欲谷所败小杀由是大振尽有默啜之众。
    南诏异牟寻颇知书有才智善抚其众。
    ○外臣部　贤行
    夫天生蒸民夷夏虽异而所禀之性或善或恶复何殊哉！故仲尼称有教无类盖谓是矣。若乃笃仁孝之道敦爱敬之风感慨以报仇谦退而行让或崇其信誓或守之端悫或殉葬以见志或忧国以殒命或俯从忠谠之谏或力行博施之义自馀从容知礼宽厚得众者抑。又其次焉咸著之篇以示於後。
    西羌东吾氵贞吾子也。氵贞吾後汉明帝永平中降汉东吾立以父降汉乃入居塞内谨愿自守百济其先夫馀王东明之後有仇台笃於仁信始立国於带方。
    高骊王名宫将叛於魏其臣句骊沛者名得来数谏宫宫不从其言得来叹曰：立见此地将生蓬蒿遂不食而死举国贤之。
    吐谷浑辟奚性仁厚慈惠三弟皆专恣长史锺恶地恐为国害谓司马乞宿曰：昔郑庄公秦昭王以一弟之宠宗祀几倾况今三孽并骄必为社稷之患吾与公忝当元辅。若获保首领以没于地先君有问其将何辞吾今诛之矣。宿请白辟奚恶地曰：吾王无断不可以告，於是因群下入觐遂执三弟而诛之辟奚自投於床恶地等奔而扶之曰：臣昨梦先王告臣云：三弟将为逆乱汝速除之臣谨奉先王之命矣。辟奚素友爱因恍惚成疾谓世子视连曰：吾祸灭同生何以见之於地下国事大小汝宜摄之吾馀年残命寄食而已遂以忧卒视连幼廉慎有志性视连既立以父忧卒不知政事不饮酒游畋七年矣。锺恶地进曰：夫人君者以德御世以威齐众养以五味娱以声色此四者圣帝明王之所先而公皆略之昔昭公俭啬而丧偃王仁义而亡。然则仁义所以存身亦所以亡己经国者德礼也。济世者刑法也。二者或差则纲维失绪明公奕叶重光恩结西夏虽仁孝发於天然犹宜宪章周孔不可独追徐偃之仁德委而不逮视连泣曰：先王追友于之痛悲愤升遐孤虽纂业尸存而已声色游娱岂所安也。纲维刑礼付之将来临终谓其子视罴曰：我高祖吐谷浑公尝言子孙必有兴者永为中国之西藩庆流百世吾已不及汝亦不见当在汝之子孙辈耳。
    叶延年十岁其父吐延为羌酋姜聪所害每旦缚草为姜聪之象哭而射之中之则号泣不中则瞑目大呼其母谓曰：姜聪诸将已屠脍之矣。汝何为如此叶延泣曰：诚知射草人不益於先雠以申罔极之志耳性至孝母病五日不食叶延亦不食。
    焉耆国王龙安夫人犭会胡之女任身十二月剖胁生子曰：会立之为世子会少而勇杰安病笃谓会曰：我尝为龟兹王白山所辱不忘於心汝能雪之乃吾子也。及会立袭灭白山遂据其国。
    叱干阿利叱干部他斗伏兄子也。赫连勃勃父卫辰为後魏杀之勃勃奔于叱干部叱干他斗伏送勃勃於魏阿利先戍大落川闻将送勃勃驰谏曰：鸟雀投人尚宜济免况勃勃国破家亡归命於我纵不能容犹宜任其所奔今执而送之深非仁者之举他斗伏惧为魏所责弗从阿利潜遣劲勇篡勃勃於路送於姚兴高平公没奕于以女妻之。
    马邑族奴真後魏初领部来附奴真兄犍先居贺兰部至是奴真请召犍而让部焉道武义而许之。
    蛭拔寅敕韦部人也。蛭拔寅兄地千坐盗食官马依制命死拔寅自诬已杀实非兄杀兄弟争死辞不能定唐高祖诏原之。
    唐国王字代失毕为人宽厚甚得众心。
    胡禄达官吐浑邪颉利臣也。颉利卒浑邪等自刎以殉浑邪者颉利之母婆施氏之媵臣也。颉利初诞以付浑邪至是哀恸而死唐太宗闻而异之赠中郎将仍葬於颉利坟侧诏中书侍郎岑文本制颉利及浑邪之事以纪之。
    吐蕃相禄东赞贞观十五年来朝先是许以文成公主出降赞普遣禄东赞来迓召见顾问进对合旨诏以琅邪公主外孙女妻之禄东赞辞曰：臣本国有妇少小夫妇虽复至尊殊恩奴身不愿违弃旧妇。且赞府未谒公主陪臣安敢取娶太宗嘉之欲抚以厚恩虽奇其答而不遂其请乃以为右卫大将军。
    阿史那社尔突厥处罗可汗第二子也。初在本藩号为拓设分部落以统之及处罗卒毁瘠三载在位十年无所课敛或鄙其所为不能富贵社尔曰：部落既丰於我便足有识者称之叔父颉利黩於用武社尔屡谏不听乃辞颉利归於所部。
    百济王义慈事亲以孝行闻友于兄弟时人号为海东曾闵。
    突厥伽可汗开元二十一年遣其大臣葛阿默察之来朝献马五十匹谢恩也。初伽之弟阙特勒死伽表请巧匠写其真诏遣画工六人往焉既画工妙绝伦突厥国内未之见者伽每观画处欷如弟每生悲涕不自胜故遣察之谢恩。且送画人也。
    尉迟胜于阗质子也。广德中以胜为毗沙府都督于阗王令还国胜固请留宿卫加开府仪同三司封武都王实封百户胜请以本国王弟曜诏从之胜乃於京师修行里盛饰林亭以待宾客好事者多访之建中末从幸奉天为兼御史中丞帝在兴元胜为右领军将军俄迁右威卫大将军历睦王傅贞元初曜遣使上疏称有国已来代嫡承嗣兄胜既让国请立胜子锐帝乃以锐为检校光禄卿兼毗沙府长史还国胜固辞。且言曰：曜久行国事人皆悦服锐生於京华不习国俗不可遣往因授韶王谘议兄弟让国人多称之。
    ●卷九百六十三
    ○外臣部　封册
    中国之於夷狄羁縻而已。若乃殊邻绝党之国钦风慕化而至琛赆维旅译以通解辫而习宾仪保塞而请内属由是推怀柔之道开抚纳之意优其礼遇厚其赐予以笃其好而厌其心焉汉氏之後乃复加以侯王之号申之封拜之宠备物典册以极其名数持节封建以震乎！威灵至於告终称嗣抚封世及必俟文告之命乃定君臣之位自非人君之慎德大邦之敦信皇明遐烛而无间仁风溥畅而胥泊。又曷能革彼犭广悍被之声教使其奉王略而为外臣者哉！
    汉高祖十一年五月诏曰：粤人之俗好相攻击前时秦徙中县之民南方三郡（中县之民中国县民也。秦始皇略取︹梁地以为桂林象郡南海郡故曰：三郡）使与百粤杂处（欲以介其间使不相攻击也。）会天下诛秦南海尉它居南方长治之（它音徒河切南海尉之名也。姓赵长治谓为之长帅而治理之也。）甚有文理中县人以故不耗减粤人相攻击之俗益止俱赖其力今立它为南粤王使陆贾即授玺绶（即就也。就其所居而立之）。
    武帝元鼎六年平西南夷夜郎侯入朝帝以为夜郎王。
    元封二年滇王离西夷（滇音颠）举国降以为益州郡赐滇王王印复长其民（为之长帅）西南夷君长以百数独夜郎滇王受王印。
    昭帝始元六年大破益州夷诏曰：钩町侯亡波（钩音劬町音挺亡与无同西南夷也。亡波其名也。）率有君长人民击反者斩捕首虏有功其立亡波为钩町王。
    元凤四年平乐监傅介子既杀楼兰王汉乃立楼兰王先降汉者弟尉屠耆为王更名其国为鄯善为刻印章（馀具外臣褒异门）。
    後汉光武建武五年莎车国王康率傍国拒匈奴拥卫都护檄书河西问中国动静自陈思慕汉家河西大将军窦融乃承制立康为汉莎车建功怀德王西域大都尉。
    八年高句骊侯遣使朝贡先是王莽更名高句骊侯，於是貊人寇边愈甚至是遣使朝贡帝复其王号。
    十一年武都氐人背公孙述降汉陇西太守马援上复其王侯君长赐以印绶十二年九真徼外蛮里张游（里蛮之别号今呼为俚人）率种人慕化内属封为归汉里君。
    十三年广汉塞外白马羌豪楼登等率种人五千馀户内属帝封楼登为归义君长。
    十四年邛王长贵（一云任贵）遣使上三年计即授越太守印绶初王莽时邛人长贵自立为邛王领越太守。又降於公孙述述败帝封为邛王。
    十七年莎车王贤遣使奉献请都护天子以问大司空窦融以为贤父子兄弟相约事汉款诚。又至（臣钦。若等曰：莎车王延尝敕诸子当世事汉家不可负也。延死子康代立康死弟贤代立故云：父子兄弟相约事汉也。）宜加号位以镇安之帝乃因其使赐贤西域都护印绶及车旗黄金锦绣（煌太守裴遵上言夷狄不可假以大权。又令诸国失望诏书收还都护印绶更赐贤以汉大将军印绶其使不肯易随追夺之贤由是始恨而犹诈称大都督）。
    二十年东韩国人廉斯人苏马讠是等诣乐浪贡献帝封苏马讠是为汉廉斯邑君使属乐浪郡四时朝谒。
    二十五年辽西乌桓大人郝旦等率众内属封其渠帅为侯王君长者八十一人。
