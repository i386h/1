<!-- { "loadSidebar": true } -->
    杨绾为右拾遗天宝末肃宗即位绾自贼中冒难披榛求食以赴行在时朝廷方急求贤及绾至众心咸悦拜起居舍人知制诰颜真卿为刑部尚书李辅国矫诏迁玄宗居西宫真卿乃首率百僚上表谢问起居辅国讠替之贬蓬州长史。
    李岘代宗初为礼部尚书兼宗正卿属銮舆幸陕岘由商山路赴行在既还京师拜黄门侍郎同中书门下平章事。
    裴永泰中为考功郎中代宗居陕步怀考功及南曹二印赴行在帝见而谓之曰：疾风知劲草果信矣。
    郭为工部尚书建中末丁父子仪丧洎朱Г反京师竟称疾不出Г︹见之将授以兵噤不言仅得免。
    萧昕为散骑常侍朱Г之乱徒步出城Г急求之乃窜山谷间至奉天迁太子少傅。
    郑逵为谏议大夫奉天之难逵奔赴行在。
    刘为兵部郎中建中四年泾原兵叛时卧病在私第贼Г遣使以甘言诱之乃称疾甚後。又使其伪宰相更来招谕乃托疾。又炙灼遍体伪宰相蒋镇至知不可劫胁乃叹息曰：镇亦尝忝列曹郎苟不能死以至於斯宁以自辱膻腥岂复污秽贤哲乎！欷而退及闻舆驾出幸梁州乃自投於床搏膺呼天因是危瘵绝食数日而终赠礼部尚书。
    柳浑为尚书左丞及驾幸奉天浑微服徒行潜遁终南山谷逾旬方达行在扈从至梁州改左散骑常侍裴度为右仆射长庆二年十一月庚辰穆宗与中官击鞠于禁中然有中官如为物所击遂堕马而仆帝警恐罢戏及殿足下履风玄就床自是外不闻帝起居者三日庚寅宰臣及百寮至延英门。又请入谒不许中外忄匈忄匈相视无色群臣请立皇太子度累上疏请至内殿候上起居。又请速定储位乃宣旨许以翌日见群臣辛卯群臣序立於宣政衙内数刻方唤仗然後入阁如常仪帝在紫宸殿御大绳床尽去左右卫臣以中官数十人侍侧百官拜舞称贺连呼万岁宰臣李逢吉进言景王年已长成请立为皇太子度。又复奏曰：自陛下即位以来皇王典礼无不备举东宫虚位未见储副今万灵降福圣体痊和臣等得以此时瞻拜轩陛不敢不面献血诚伏惟速降明诏以副天下之望帝虽不言感动颜色。
    孔纬为御史大夫僖宗幸山南遣中使传诏令纬率百僚赴行在时京师悉变从驾官属至并为乱兵所剽资装殆尽纬承命见宰相论事萧遘裴澈以田令孜在帝左右意不欲行辞疾不见纬纬遣台吏促百官上路皆以袍笏不具为辞纬无如之何乃召三院御史谓之曰：吾辈世荷国恩身居宪秩虽六奔迫而咫尺天颜累诏追徵皆无承禀非臣子之义也。凡布衣交旧缓急犹相救┰况在君亲策名委质安可背耶言竟泣下三院曰：夫，岂不怀但剽剥之馀乞食不给今。若首途聊营一日之费俟宿信继行可也。纬拂衣而起曰：吾妻危疾旦不保夕丈夫岂以妻子之故忽君父之急耶公辈善自为谋吾行决矣。即日见凤翔节度李昌符告曰：主上再有诏命令促百僚前进观群公之意未有发期仆忝宪闱不宜居後道途多梗公幸假五十骑送至陈仓昌符嘉之谓纬曰：路无顿处聚粮办耶乃送钱五十缗令骑士援纬达散关纬知朱玖必畜异志奏曰：关城小邑不足以驻六师请速幸梁州翌日车驾离陈仓才入关而岐之兵围宝鸡攻散关微纬之言几危矣。
    ●卷四百六十七
    ○台省部　举职宣赞举职
    《书》曰：莅事惟勤《传》曰：官修其方盖夫执事之人咸服其政靖恭而思不出位亻黾亻免而罔或告劳斯所以职修事举而臻於治者也。汉氏之後政归台阁枢机关决品式具备典章宪令，於是出焉乃有恪恭自任周旋匪懈服勤夙夜访求遗坠董率下吏表正官联职思其忧守不假器用能发挥故实振举纲目俾庶工之无旷而攸司之咸国之蛊益身之荣非夫蔼蔼之吉士其孰能臻此也。已。
    汉张安世汤子也。以父任为郎用善书给事尚书精力於职休沐未尝出。
    孔光成帝时为尚书观故事品式数岁明习汉制及法於尚书中给事也。令帝甚信任之转为仆射尚书令（先为仆射後为尚书令）。
    後汉侯霸建武中为尚书令时无故典朝廷。又少旧臣霸明习故事收录遗文条奏前世善政法度有益於时者皆施行之每春下宽大之诏奉四时之令霸所建也。（月令春布德行庆施惠下人。故曰：宽大奉四时谓依令也。）。
    冯勤为郎中给事尚书以图议军粮在事精勤遂见亲识每引进帝辄顾谓左右曰：佳乎！吏也。由是使典诸侯封事勤均量功次轻重国土远近地势丰薄不相逾越莫不厌服焉自是封爵之制非勤不定光武益以为能尚书众事皆令总录之。
    陈忠为尚书令数进忠言辞旨弘丽前後所奏悉条於官台阁以为故事。
    尹勋为尚书令延熹中诛大将军梁冀帝召勋部分众职甚有方略封宜阳乡侯。
    胡广为尚书郎恪勤职事所掌辨护。
    周景为尚书令京师游侠有盗发顺帝陵卖御物於市市长追捕不得景以尺一诏召司隶校尉。
    左雄诣台对诘雄伏於廷答对景使虎贲左骏顿头血出覆面与三日期贼便擒获左雄为尚书令自雄掌纳言多所整肃每有章表奏议台阁以为故事。
    郑弘为尚书令前後有补益王政者皆著之南宫以为故事。
    黄香为郎中诏诣安福殿言政事拜尚书郎数陈得失赏赉增加尝独止宿台上昼夜不离省闼帝闻善之後为尚书令晓习边事均量军政皆得事宜。
    刘淑为侍中朝夕建议竭忠於朝补正二百馀事悉有篇章朝廷有疑事密谘问焉。
    魏卫觊为尚书初汉朝迁移台阁故事散乱自都许之後渐有纲纪觊以古义多所订正卢毓为侍中在职三年多有驳正。
    裴潜为尚书令奏正分职科简名实出事使断官府者百五十馀条。
    夏侯惠字雅权幼以才学见称善属奏议历散骑黄门侍郎与锺毓数有辨驳事多见从。
    晋任恺武帝初为侍中恺有经国之万机小大多管综之性忠正以社稷为己任帝器而昵之政事多谘焉。
    贾充为尚书郎典定科令兼度支考课辨章节度事皆施用。
    王戎为侍中戎在职虽无殊能而庶绩修理。
    荀勖为尚书令在尚书课试令史以下其才能有ウ於文法不能决疑处事者即时遣出武帝尝谓曰：魏武帝言荀文。若之进善不进不止荀公达之退恶不退不休二令君之美亦望於君也。
    裴秀魏咸熙中为尚书仆射始达五等秀专典制度武帝即位为尚书令秀创制朝仪广陈刑政朝廷多遵用之以为故事。
    荀绲（音衮）字伯条拜尚书绲性明亮敏於众职以勖群僚。
    杜预为尚书损益万机不可胜数朝野服焉号曰：杜武库言其无所不有。
    刘耽为度支尚书加散骑常侍在职公平廉慎所莅著绩。
    祖纳为尚书三公郎历官多所驳正有补於时。
    杜轸蜀郡成都人也。为尚书郎博闻广涉奏议驳论多见施用时涪人李骧亦为尚书郎与轸齐名每有论议朝廷莫能逾之号蜀有二郎。
    范甯为中书侍郎专掌西省在职多所献替有益政道。
    徐邈为中书舍人迁散骑常侍犹处西省前後十年每被顾问辄有献替多所补益甚见宠待。
    宋王悦为侍中在门下尽其心力检校御府太官太医诸署时奢汰之後奸窃者众悦之按覆无所避得奸巧甚多。
    南齐虞玩之宋後废帝元徽中为右丞太祖参政与玩之《书》曰：张华为度支尚书事不徒然今漕藏有阙吾贤居右丞已觉金粟可积也。玩之上表陈府库钱帛器械役力所悬转多兴用渐广虑不支岁月朝议优报之。
    江谧为左民尚书诸皇子出阁用文武主帅皆以委谧寻敕选曰：谧有才堪为委遇迁掌吏部谧才长刀笔所在事办。
    王奂为右仆射本州中正奂无学术以事见处。
    孔好典故学与王俭至交宋顺帝明中为尚书仪曹郎屡箴阙礼多见信纳太祖谓王俭曰：真所谓仪曹不忝厥职也。
    梁王志为侍郎未拜转吏部尚书在选以知理称。
    孔休源为尚书仪曹郎累迁黄门长御史中丞风范︹正明练治体持身俭约学穷文艺当官理务不惮︹御尝以天下为己任高祖深委仗之累居显职纤毫无犯凡奏议弹文勒成十五卷。
    徐勉为尚书左丞自掌枢宪多所纠举时论以为称乐蔼为中书侍郎尚书左丞时造器甲舟舰军粮及朝廷仪宪悉资蔼焉。
    贺琛为通事舍人累迁尚书左丞并参礼仪事琛前後居职凡郊庙诸仪多所创定。
    萧介为侍中介博敏︹识应对左右多所裨正高祖甚重之。
    陈谢岐梁末高祖引岐参预机密以为兼尚书右丞时军旅屡兴粮储多阙岐所在理深被知遇。
    孔奂为侍中时有事北讨克复淮泗徐豫酋长降附相继封赏选叙纷纭重叠奂应接引进门无停宾加以识览人物详练百氏凡所甄拔衣冠缙绅莫不悦伏。
    萧弘为金部侍郎时吕梁覆师戎储空匮乃转弘为库部侍郎掌知造弓弩肖箭等事仪在职一年而器械充刃。
    宗元饶高祖初为尚书左丞时军国务广事无巨细一以贯之台省号为称职。
    司马申为散骑常侍历事三帝内掌机密至於仓卒之间军国大事指麾断决无有滞留。
    後魏任城王澄为尚书令当官而行无所回避。又上垦田授受之制八条甚有纲贯大便於时。
    邓渊为尚书吏部郎渊明解制度多识旧事与尚书崔玄伯参定朝仪律令音乐及军国文记诏策多渊所为。
    公孙良字遵伯聪明好学为尚书左丞雅有用为孝文所知遇。
    薛舒绪文成时为给事中典民籍事校计户口号为称职。
    游明根孝文初为给事中迁仪曹长加散骑常侍清约恭谨号为称职後迁尚书参定律令屡进谠言。
    韩茂字元兴为尚书令加侍中沉毅笃实虽无文学每议论合理。
    邢虬为尚书右丞徙左丞多所纠正台阁肃然。
    郭祚为尚书左丞长兼给事黄门侍郎祚清勤在公夙夜匪懈孝文甚知赏之。
    孔昭为中都大官善察狱讼明於政刑迁侍中。
    李平为长兼度支尚书累迁右仆射自在度支至於端副夙夜在公孜孜匪懈凡处机密十有馀年有献替之称。
    李崇为尚书令加侍中崇在官和厚明於决断受纳辞讼必理在可推始为下笔不徒尔收领也。
    尔朱世隆为仆射自忧不了乃取尚书文簿在家省阅性聪解积十馀日然後出视事。
    辛雄为尚书三公郎每有疑议雄与公卿驳难事多见从，於是公能之名甚盛。
    宋世景为礼部郎中台中疑事右仆射高肇常以委之世景既才长从政加之夙勤不怠兼领数曹深著称绩。
    高肇为尚书令肇出自夷土时望轻之及在位居要留心百揆孜孜无倦世咸谓为能。
    刘懋字仲华为考功郎中立考课之科明黜陟之法甚有条贯。
    李彦为郊庙大夫时朝仪典章咸未周备彦留心考定号为称职。
    羊深庄帝初为青兖行台深处分军国损益随机亦有时誉。
