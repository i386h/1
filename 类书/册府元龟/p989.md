<!-- { "loadSidebar": true } -->
    王琳在梁为相州刺史琳果劲绝人。又能倾身下士所得赏物不以入家麾下万人多是江淮群盗平侯景之勋与杜龛俱为第一恃宠纵暴于建业王僧辩禁之不可惧将为乱启请诛之琳亦疑祸令长史陆纳率部曲前赴湘州身径上江陵将行谓纳等曰：吾。若不反子将安之咸曰：请死相报泣而别及至元帝以下吏而使廷尉卿黄罗汉太府卿张载宣谕琳军陆纳等及军人并哭对使者莫肯受命乃絷黄罗汉杀张载载性深刻为帝所信荆州疾之如雠故纳等因人之欲抽其肠系马脚使绕而走肠尽气绝。又脔割备五荆而斩之元帝遣王僧辩讨纳纳等败走长沙是时湘州未平武陵王兵。又甚盛江陵公私恐惧人有异图纳启申琳罪请复本位永为奴婢元帝乃锁琳送长沙时纳兵方出战会琳至僧辩升诸楼车以示之纳等投戈俱拜举军皆哭曰：乞王郎入即出及放琳入纳等乃降湘州平仍复本位陈霸先杀僧辩琳军败降齐为骠骑大将军扬州刺史陈将吴明彻来寇与战大败单马突围仅而获免还至彭城魏帝令便赴寿阳并许召募。又进封琳巴陵郡王明彻进兵围之堰淝水灌城而皮景和等屯於淮西竟不赴救明彻昼夜攻击城内水气转侵人皆患肿死病相枕从七月至十月城陷被轨百姓泣而从之吴明彻恐其为变杀之城东北二十里时年四十八哭者声如雷有一叟以酒脯至酹哭尽哀收其血怀之而去傅首建康悬之于市初明彻欲全之而其下将领多琳故吏争来致请并相资给明彻由此忌之故及于难当时田夫野老知与不知莫不为之欷流泣观其诚信感物虽李将军之恂恂善诱殆无以加焉斛律光为左丞相光自结从戎未尝失律行兵用モ奴法吉凶无不中军营未定终不入幕或竟日不坐身不介胄常为士卒先有罪者唯大杖挝背未尝妄杀众皆争为之死。
    卢文伟为常景行台郎中後为杜雒周所虏雒周败复入葛荣荣败归家时韩楼据蓟城文伟率乡闾屯守范阳与楼相抗共推文伟行范阳郡事防守二年与士卒同劳苦分散家财救贫乏莫不人人感悦尔朱荣遣将侯深讨楼平之文伟以功封大夏县男。
    後周李达都督义州宏农等二十一防诸军事善抚绥有略守战之备无不精锐每厚抚境外人使为间谍敌中动静必先知之至有事泄被诛戮者亦不以为悔其得人心如此。
    梁椿为大将军性果毅善于抚纳所获赏物分赐麾下故每践敌场咸得其力。
    崔猷为梁州都督闵帝即位始利沙兴等诸道阻兵为逆信合开楚四州亦叛唯梁州境内人无二心。若干惠为右卫将军善於抚御将士莫不怀恩。
    王思政持节河南诸军事守颍川城为齐文襄所攻陷思政初入颍川士卒八千人城无外援亦无叛者齐王宪从武帝东伐为前锋宪善兵谋多算略尤长于抚御达于任使摧锋陷阵为士卒先群下感悦咸为之用。
    阎庆为抚军将军善于抚绥士卒故尽得其死力陈忻为骠骑大将军散财施惠得士众心身死之日将吏荷其恩德莫不感恸焉朝廷以忻雅得士心还令其子万敌领其部曲。
    李仙哲为骠骑大将军兵士有疾亲加医药军中感之人思效命。
    寇隽为左将军梁州刺史属魏末多故州。又僻远梁人知无外援遂遣大兵顿魏兴志图攻取隽抚励将士人思效命梁人知其得众心弗之敢逼寇雒与贺拔岳同乡里募从入关以功封安乡县子及岳为大行台以雒为右都督侯莫陈悦既害岳欲并其众时初丧元帅雒于诸将中最为旧齿素为众信乃收集将士志在复雠既至原州众推雒为盟主宇文虬为骠骑大将军每经行阵必身先卒伍故上下同心战无不克。
    隋张须ヌ大业中为齐郡丞勇决善战。又善于抚驭得士卒心论者号为名将後为河南道十二郡讨捕使击东郡贼翟让战死其所部兵昼夜号哭数日不止。
    唐李为司空每行军用师人皆用命所向克捷洎乎！死日闻者莫不凄惨。
    哥舒翰初为河西节度王忠嗣衙将疏财重气士多归之。
    高仙芝为副元帅拒禄山军败玄宗命监军边令诚赍敕诛之仙芝曰：我退罪也。死不敢辞然以我为减截兵粮及赐物等则诬我也。谓令诚曰：上是天下是地兵士皆在足下，岂不知乎！其召募兵排列在外素爱仙芝仙芝呼谓之曰：我于京中召儿郎辈虽得少许物装束亦未能足方与君辈破贼然後取高官重赏不谓贼势凭陵引军至此亦欲固守潼关故也。我。若实有此君辈即言实我。若实无之君辈当言枉兵士齐呼曰：枉其声动地。
    裴冕为剑南节度使冕遭流谤朝廷将遣使推按兵马使崔宁部下截耳称冤中使奏之。
    《郭子》仪性忠信事上诚荩临下宽厚每降城下邑所至之处必能得士众心与李光弼齐名虽威略不逮而宽厚得人过之。
    张献甫为金吾将军时李怀光未平殄吐蕃。又侵扰西边献甫领禁军出镇咸阳凡累年军人百姓悦之张亻丕建中初以泽潞将守州田悦攻之城守累月攻益急士死伤多而食少救兵未至亻丕知事不济无以劝士乃悉召将卒命其女出拜之谓曰：将士辛苦战征惜家无尺寸物与公等为赏独有此女幸未嫁人愿出卖之为将士一日之费众皆大哭曰：今日为将军出死命战。且守日夜不解会马遂以太原之师至与众军合击悦於城下大败之亻丕乘势出战士一当百围解以功累迁泗州刺史。
    李晟为神策行营节度使讨朱Г宿兵东渭桥时转输不至盛夏军士或衣裘褐晟以同劳苦每以大义奋激士皆流涕感悦卒无离叛者。
    任迪简初为天德军使李景略判官及景略卒众以迪简长者私议请为帅监军使闻之拘迪简于别室军众连呼而至发户篡取之及表闻德宗使察焉具以军情奏因除丰州刺史天德军使自殿中侍御史授兼御史大夫。
    刘氵雍为陇右经略使轻财爱士得人之死力。
    乌重裔为河阳节度淮西吴元济军人李湍者过氵殷水来降其妻为贼束缚于树脔肉食至死叫其夫而言曰：善事乌仆射观者义之重裔出自行间及为长帅赤心奉上能与下同甘苦所至周密曲尽礼敬故当时名士咸愿依焉长庆三年再镇天平及病牙将王贽馈以股肉殁後数日有军士二十馀人皆割股肉以祭之古之良将无以加也。
    阎巨源为宁节度使无他智能然以宽厚为将卒所怀。
    殷侑为沧景节度观察使与士卒之下者同甘苦故沧人大悦上请立碑。
    田布魏博节度使宏正之子为军将讨淮西宏正爱之虑有罪不能行法俾以他使代焉其士卒皆爱布乞留监军使以闻诏复从之。
    李光颜镇宁吐蕃入寇光颜发师人皆曰：人给五千而不识战斗彼何人也。常额衣资不得而前蹈白刃此何人也。愤声汹汹不可止光颜素得士心为陈大义言发涕下众皆感之久而发焉。
    韩充宏之弟少居东郡以舅刘元佐得为河阳昭义牙门将及宏节度宣武召归主亲兵军中奏官累至御史大夫宏虐用其众人人皆不自保充独谦下执礼未尝稍怠由是颇得众意然以亲逼权重常不自安元和六年因猎近郊单骑走至雒下时朝廷方姑息宏亦怜充无异志擢拜右金吾将军长庆元年为清州节度是岁汴州节度使李愿为帐下所逐贼党领兵立都将李为留後朝廷以充久在汴州众心悦附命充为宣武军节度使兼统义成军往征之会李疽发脑属兵於牙门将李质以计诛首乱者送归京师充遂不战而入时陈许李光颜亦奉诏讨军在尉氏意欲必先入汴因大肆浮掠汴州监军使姚文寿亦欲招许下之师先入不以变告充时充在中牟闻之即时率众直入汴人素怀充来皆踊跃相贺无复疑贰诏遂加司空充宣武军节度使。
    高为陈许节度使性宽和有体量为官虽无赫赫之名所至皆理尤能得士心论者以是推之。
    张播为易定节度使易定两州土地{冖取}狭播在镇甚得士卒心兵乘整齐常为幽镇所忌。
    梁时溥徐州人初为州之骁将唐中和初秦宗权据蔡州侵寇邻藩节度使支详命溥率师以讨之徐军屡捷军情归溥详以旄节授之。
    牛存节唐天复元年授潞州马步都指挥使发令严整士庶安之及追赴行在士卒泣送者不绝于道。
    王重师知平卢军留後加检校司徒其後北伐幽沧镇定屡与晋军接战颇得士心故多胜捷。
    郭言广明中从太祖赴汴初为骑军继有战功後擢为礻卑校言性刚直有权略勤于戎事，或以家财分给将士之贫者由是颇得士心。
    杨师厚为魏博节度使性宽简无威仪善抚士众初为大祖部曲颇得士心累为刺史迁襄陵滑等州节度使有战功。
    ●卷四百十三
    ○将帅部　礼贤荐贤召募训练礼贤
    夫受阃寄身师律明七德之要居万夫之长而能忘公侯之势下蓬荜之贱谦谦以自牧孳孳如不及斯乃见义之勇道存其间耳矧夫倜傥奇士智虑辐凑德服乡人名动肉食固宜倾心折节改容倒屣或优以宾客之礼或尊以师友之位欣慕景仰每先置币勤接推奉乃至解骖周爰谘询以图远驭岂止下避席丰肴醴以邀一时之誉者乎！。
    皇瑗宋大夫也。取师於雍丘使有能者无死以郏张与郑罗归（郑之有能者）。
    汉韩信为左丞相汉王与兵万人击赵信知成安君不用广武君李左车策遂击破赵擒赵王歇信乃令军毋惜其能也。斩广武君有生得之者购千金顷之有缚而至麾下者信解其缚东乡坐西乡对而师事之。
    卫青为大将军既益尊姊为皇后然汲黯与亢礼或说黯曰：自天子欲令群臣下大将军（下音胡嫁反）大将军尊贵诚重君不可以不拜黯曰：夫以大将军有揖客反不重邪（言能降贵以礼最为重也。）大将军闻愈贤黯数请问以朝廷所疑遇黯加於平日。
    霍光为大司马大将军时杨敞给事幕府为军司马光爱厚之。
    後汉窦融为河西大将军班彪避地河西融以为从事深敬待之接以师友之道彪乃为融画策事汉总西河以拒隗嚣。
    袁绍总兵冀州遣使要郑玄大会宾客玄最後至乃延升上坐玄身长八尺饮酒一斛秀眉明目容仪温伟绍客多豪俊并有才说见玄儒者未以通人许之兢设异端百家互起玄依方辩对咸出问表皆得所未闻莫不嗟服时臧洪与张超起义尊王室及众散超遣洪诣大司马刘虞谋值公孙瓒之难至河间遇幽冀二州交兵使命不达而绍见洪。又奇重之与结交友好会青州刺史焦和卒绍使洪领青州以抚其众。
    魏锺会为大将军伐蜀蜀蒋琬子斌为绥武将军汉城护军会至汉城与斌《书》曰：巴蜀贤智文武之士多矣。至於足下诸葛思远譬诸草木吾气类也。桑梓之敬古今所敦西到欲奉瞻尊大君公侯墓当洒扫坟茔奉祀致敬愿告其所在斌答《书》曰：知惟臭味意眷之隆雅托通流未拒来谓也。亡考昔遭疾亡於涪县卜云：其吉遂安厝之知君西迈乃欲屈驾修敬坟墓视予犹父颜子之仁也。闻命感惨以增情思会得斌书报加欢意义及至涪如其书云：後主既降邓艾斌诣会於涪待以交友之礼。
