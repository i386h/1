<!-- { "loadSidebar": true } -->
    蔡王智积高祖弟整之子开皇初袭王爵加开府仪同三司授同州刺史仪卫资送甚盛二十年徵还大业七年授弘农太守观德王雄高祖族子大业中检校郑州刺史岁馀授怀州刺史寻拜京兆尹。
    唐永安王孝基高祖从父弟武德初拜陕州总管。
    庐江王瑗高祖从父兄子武德元年拜信州总管九年累迁幽州大都督。
    襄邑王神符高祖从父弟武德四年累迁并州总管九年迁扬州大都督。
    魏郡公文柬神符少子也。历幽州都督。
    胶东公道彦高祖从父弟神通之子武德中授陇州刺史贞观初转湘州都督後迁岷州都督。
    吴国公孝逸道彦之弟高宗末为益州大都督府长史光宅初为左王钤卫大将军扬州行军大总管。
    郇国公孝协高祖从父弟叔良之子贞观中累迁魏州刺史。
    孝斌孝协弟官至原州都督府长史。
    襄武王琛高祖从父兄安之子武德中历蒲绛二州总管及宋金刚陷浍州时稽胡多叛转琛为隰州总管以镇之。
    河间王孝恭琛之弟也。武德二年授信州总管三年以平萧铣功迁荆州大总管。又以平辅公┙功拜扬州大都督贞观初除观州刺史与长孙无忌等代袭刺史。
    孝恭弟济北郡王武德中为始州刺史。
    弟汉阳公瑰武德中代孝恭为荆州都督贞观四年拜宜州刺史。
    谯国公崇义孝恭子也。历蒲同二州刺史益州大都府长史甚有威名。
    崇义弟晦乾封中累除营州都督以善政闻。
    淮阳王道玄高祖从父兄子也。武德中从太宗讨王世充东都平拜雒州总管及府废改授雒州刺史。
    武都郡王道明道玄之弟也。卒於郓城刺史。
    江夏王道宗道玄从父弟也。武德五年授灵州总管贞观元年徵拜鸿胪卿大将经略突厥入拜灵州都督十二年坐免十三年起为茂州都督未行转晋州刺史。
    卢国公景恒道宗子也。官至湘州刺史。
    渤海王奉慈高祖兄子高宗显庆中累迁原州都督巢王元吉高祖子武德元年授并州总管并州为刘武周所舀元吉拜稷州刺史六年加隰州总管。
    荆王元景高祖第六子武德八年授安州都督贞观初迁雍州牧十年授荆州都督久之转州刺史。
    汉王元昌高祖第七子也。贞观五年授华州刺史转梁州刺史。
    丰阝王元亨高祖第八子也。贞观二年拜金州刺史。
    徐王元礼高祖第十子贞观六年授郑州刺史迁徐州都督十七年转绛州刺史永徽四年加司徒兼潞州刺史。
    韩王元嘉高祖第十一子也。贞观六年授潞州刺史十年加本州都督高宗末转泽州刺史太后临朝授定州刺史。
    武陵郡王谊元嘉之次子也。官至濮州刺史。
    彭王元则高祖第十二子也。贞观七年授豫州刺史十年除遂州都督十七年拜澧州刺史。
    郑王元懿高祖第十三子也。贞观七年授兖州刺史历郑潞绛三州刺史。
    嗣郑王敬元懿之子也。官至鄂州刺史。
    霍王元轨高祖第十四子也。贞观元年拜寿州刺史十年授绛州刺史寻转徐州刺史二十三年为定州刺史垂拱初自司徒出为湘州刺史转青州刺史子绪为金州刺史。
    虢王凤高祖第十五子也。贞观七年授邓州刺史历虢豫青三州刺史。
    平阳郡王翼凤之长子也。官至州刺史。
    定襄郡公宏凤第三子也。则天初为曹州刺史。
    东莞郡公融凤第五子也。垂拱初为申州刺史。
    道王元庆高祖第十六子也。贞观九年拜赵州刺史十年授豫州刺史永徽四年历滑徐沁卫四州刺史。
    临淮王诱元庆之子也。为澧州刺史。
    诱弟询为寿州刺史。
    邓王元裕高祖第十七子也。贞观中历邓梁黄三州刺史高宗时历寿襄二州刺史兖州都督。
    舒王元名高祖第十八子也。贞观十一年拜寿州刺史後历许滑宋三州转石州刺史在州二十年垂拱年除青州。又除郑州转滑州刺史豫章王元名子也。为江州刺史。
    鲁王灵夔高祖第十九子贞观十年授幽州都督十四年授兖州都督永徽六年转隆州刺史後历襄绛滑定等州刺史垂拱元年授邢州刺史。
    嗣鲁王道坚灵夔孙也。历果龙吉冀洛汾沧等七州刺史开元二十二年检校魏州刺史未行改汴州刺史。
    江王元祥高祖第二十子也。贞观十一年授苏州刺史高宗时历金郑三州刺史。
    永嘉王卓元祥之子永隆中为复州刺史。
    密王元晓高祖第二十一子也。贞观九年授虢州刺史二十三年转潞州刺史永徽中历宣徐二州刺史滕王元婴高祖第二十二子也。贞观十五年授金州刺史永徽中迁苏州刺史寻转洪州都督历寿隆二州刺史梁州都督。
    吴王恪太宗子武德二年授益州大都督以年幼不之官贞观十二年授安州都督高宗即位拜梁州都督。
    成王千里恪长子也。初名仁永昌元年授襄州刺史後改名千里历唐庐许卫蒲五州刺史神龙初拜左金吾大将军兼领益州大都督广州大都督五府经略安抚大使。
    张掖郡王琨仁之弟也。则天朝历淄卫宋郑梁幽六州刺史。
    信安郡王琨之子也。景云   元年为德蔡卫等州刺史开元後转蜀濮等州刺史丁母忧起复授瀛州刺史十五年服除授朔方节度副大使知节度事寻迁节度使坐事出为衢州刺史历滑怀二州刺史。
    嗣吴王祗之弟也。天宝末为陈留太守持节充河南道节度采访使。
    濮王泰太宗第四子也。贞观二年授扬州大都督七年转州大都督并不之官除雍州牧十年遥领湘州都督。
    齐王太宗第五子贞观初授幽州都督。
    蜀王太宗第六子贞观七年授襄州刺史十年转益州都督十三年除岐州刺史。
    蒋王恽大宗第七子贞观八年授洛州刺史十年拜安州都督永徽三年除梁州都督後历遂湘二州刺史。
    越王贞太宗第八子贞观七年授徐州都督十年除扬州都督十七年转湘州刺史永徽四年授安州都督咸亨中复转湘州刺史则天临朝除蔡州刺史。
    琅邪王冲贞长子也。历密济博三州刺史。
    纪王慎太宗第十子贞观七年授秦州都督十七年迁襄州刺史永徽元年拜左卫将军二年授荆州都督累除邢州刺史文明元年转贞州刺史。
    嗣纪王澄慎少子也。历德瀛冀三州刺史。
    赵王福太宗第十三子贞观十八年授秦州都督二十三年累除梁州都督。
    曹王明太宗第十四子也。显庆中授梁州都督後历虢蔡苏三州刺史。
    燕王忠高宗长子永徽元年拜雍州牧显庆元年废忠为梁王授梁州都督其年转房州刺史。
    原王孝高宗第二子也。永徽三年拜并州都督显庆三年累除遂州刺史。
    泽王上金高宗第三子也。永徽三年遥授益州大都督乾封元年累转寿州刺史有罪免削至永隆二年二月为沔州刺史文明元年为苏州刺史垂拱元年改陈州刺史永昌元年为遂州刺史。
    许王素节高宗第四子永徽中自雍州牧转岐州刺史被谗出为申州刺史永隆元年转岳州刺史累除舒州刺史。
    王守礼章怀太子次子也。睿宗景云   二年带光禄卿兼幽州刺史转左金吾卫大将军遥领单于大都护开元初历虢陇襄晋滑等六州刺史。
    汉中王让皇帝之次子也。玄宗幸蜀加汉中郡太守。
    棣王琰玄宗第四子也。开元十五年遥领太原牧太原以北诸军节度大使天宝元年六月遥领兼武威郡都督河西陇右经略节度大使。
    鄂王瑶玄宗第五子也。开元十二年遥领幽州都督河北道节度大使。
    光王琚玄宗第八子也。开元十二年遥领广州都督五府经略大使。
    仪王遂玄宗第十二子也。开元十五年授河南牧。
    颍王敫玄宗第十三子也。开元十五年遥领安东都护平卢军节度大使安禄山叛除蜀郡都督剑南节度大使。
    永王玄宗第六子也。开元十五年遥领荆州大都督天宝十五载六月玄宗幸蜀至汉中郡下诏以为山南东路及岭南黔中江南西路四道节度采访等使江陵大都督。
    寿王瑁玄宗第十八子也。开元十五年遥领益州大都督剑南节度大使。
    延王玢玄宗第二十子也。开元十五年遥领安西大都玄碛西节度大使。
    盛王琦玄宗第二十一子也。开元十五年遥领扬州大都督及玄宗幸蜀在路除琦为广陵大都督仍领江南东路及淮南河南等路节度度支采访等都使丰王珙玄宗第二十六子也。玄宗幸蜀至扶风郡授珙武威郡都督仍领河西陇右安西北庭等路节度采访都使珙竟不行。
    彭王仅肃宗第五子也。至德三年除仅充河东节度大使。
    兖王亻间肃宗第六子也。乾元三年领河北节度大泾王亻廷肃宗第七子也。乾元三年领陇右节度大使睦王述代宗第三子大历十年二月诏充岭南节度使营田五府经略观察处置等大使。
    丹王逾代宗第五子大历十年二月诏领渭北坊节度大使。
    韩王回代宗第七子大历十二年二月除汴宋等节度观察处置等大使。
    王造代宗第十三子大历十二年二月除昭义军节度观察处置等大使。
    舒王谊代宗第三子照靖太子邈之子也。建中元年领四镇北庭行军泾原节度大使三年诏为扬州大都督持节荆襄江西沔鄂等道节度兼诸军行营兵马元帅。
    通王谌德宗第三子贞元九年十月领宣武军节度大使汴宋等州观察度支营田等使王不出阁十一年为河东节度大使亦不出阁。
    虔王谅德宗第四子贞元二年领蔡州节度大使申光蔡观察等使十年领朔方灵盐节度大使灵州大都督十一年十月以谅领横海节度大使沧景观察等使王不出阁十六年以谅领徐州节度大使徐泗濠观察处置等使。
    建王恪本名审宪宗第七子也。元和元年八月授开府仪同三司郓州大都督充平卢军淄青等州节度营田观察处置陆运海军押新罗渤海两蕃等使。
    梁郴王友裕太祖长子也。唐昭宗景福中太祖令权知许州乾宁二年加检校司空寻为武宁军节度留後四年太祖下东平改天平留後加检校司徒光启元年再领许州天复初为奉国军节度留後太祖兼镇河中以友裕为护国军节度留後寻迁华州节度使加检校太保兴德尹。
    广王全昱太祖长兄也。庶人篡位授宋州节度使。
    惠王友能全昱第二子也。末帝时镇陈州邓王友。
    邵王友诲全昱第三子也。末帝时镇陕州。
    後唐睦王存庄宗异母弟也。同光中历州节度使。
    魏王继岌庄宗子也。庄宗即位於魏州以继岌充北都留守及以镇州为北都。又命为留守。
