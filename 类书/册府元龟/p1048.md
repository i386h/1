<!-- { "loadSidebar": true } -->
    後汉王霸建武九年为讨虏将军与吴汉及横野大将军王常建义大将军朱破奸将军侯进等五万馀人击卢芳将贾览闵堪于高柳匈奴遣骑助芳汉军遇雨战不利吴汉还雒阳令朱屯常山王常屯涿郡侯进屯渔阳玺书拜霸上谷太守领屯兵如故霸。又与骠骑大将军杜茂会攻卢芳将尹繇于崞繁不克。
    马援建武十九年将三千骑出高柳行雁门代郡上谷障塞乌桓候者见汉军至虏遂散去援无所得而还。
    任尚为征西校尉安帝永初元年先零别种滇零与锺羌诸种大为寇掠郡县不能制遣车骑将军邓骘与尚击之骘尚军大败遂寇抄三辅朝廷以邓太后故迎拜骘为大将军封尚乐亭侯食邑三百户三年春复遣其骑都尉任仁督诸郡屯兵救三辅仁战每不利众羌乘胜汉兵数挫当煎勒姐种攻没破羌县锺羌。又没临洮县生得陇西南部都尉明年春滇零遣人寇褒中燔烧邮亭大掠百姓于是汉中太守郑勤移屯褒中军营久出无功有废农桑。又诏任尚将吏兵还屯长安罢遣南阳颍川汝南吏士五年春任尚坐无功徵免。
    冯焕为幽州刺史建元元年正月率二郡太守讨高句骊貊不克。
    任涉初为凉州从事顺帝阳嘉三年刺史孟他遣涉将敦煌兵五百人与戊巳司马曹宽西域长史张宴将焉耆龟兹车师前後部合三万馀人讨疏勒攻桢中城四十馀日不能下引去其後疏勒王连相杀害朝廷亦不能禁。
    董卓灵帝时拜为东中郎将讨先零羌并不克。又与北中郎将卢植讨张角并无功而还。
    魏曹真为大司马以蜀连出侵边境宜遂伐之数道并入可大克也。真发长安从子午道南入司马宣王溯汉水当会南郑诸军或从斜谷道或从武威入会大霖雨三十馀日栈道断绝明帝诏真还军。
    蜀姜维为卫将军後主延熙十六年夏率军数万人出石营经董亭围南安魏雍州刺史陈泰解围至雒门维粮尽退还十八年出狄道住锺题十九年春就迁大将军二十年魏征东大将军诸葛诞反于淮南分关中兵东下维欲乘虚向秦川复率数万人出骆谷径至沈岭时长城积甚多而守兵乃少闻维方到众皆惶惧魏大将军司马望拒之邓艾亦自陇右皆军于长城维前驻亡水皆倚山为营望艾傍渭坚围维数下挑战望艾不应景耀元年维闻诞破败乃还成都。
    吴吕岱为昭信中郎将汉建安十六年岱督郎将尹异等以兵二千人西诱汉中贼帅张鲁到汉兴[B121]城鲁嫌疑断道事计不立大帝遂召岱还。
    朱然为车骑将军右护军嘉禾三年大帝与蜀克期大举大帝自向新城然与全琮各受斧钺为左右督会吏士疾病故未攻而退。
    诸葛恪为太傅荆扬州牧督中外诸兵大元二年三月率兵伐魏四月围新城大疫兵卒死者大半秋八月恪引兵退初恪欲出兵诸大臣同辞谏恪恪不听违众出兵大发州郡二十馀万众百姓骚动恪围新城攻守连月城不拔士卒疲劳因暑饮水水泄下流病肿者大半死伤涂地魏知战士罢病乃进救兵恪引兵而去士卒伤病流曳道路或顿仆坑壑或见略获存亡忿痛大小嗟呼而恪晏然自。若诏召相衔徐乃旋师。
    陆抗为镇军将军景帝永安七年三月与抚军步协征西将军刘平建平太守盛曼率众围蜀巴东守将罗宪魏使将军胡烈步骑二万侵西陵以救宪抗等引军还。
    丁奉为右大司马左军师吴孙皓建衡元年帅众治徐塘因攻晋阳阳民知之引去奉无所获吴主怒斩奉导军。
    李勖为监军建衡元年吴主遣监军虞汜威南将军薛苍梧太守陶璜由荆州勖与督军徐存从建安海道皆就合浦击交趾二年春勖以建安道不通利杀导将冯斐引军还。
    晋匹为幽州刺史推并州刺史刘琨为大都督同讨石勒歃血载书檄诸防守俱集襄国琨匹进屯固安以俟众军匹从弟末杯纳勒厚赂独不进乃阻其计琨匹以势弱而退。
    毛穆之为右将军西蛮校尉益州刺史领建平太守假节戍巴郡以子球为梓潼太守穆之与球伐苻坚至于巴西郡以粮运乏少退屯巴东病卒。
    宋刘敬宣为冠军将军晋安帝义熙中高祖表遣敬宣率兵五千伐蜀既入峡分遣振武将军巴东太守温祚以二千人扬声外水自率益州刺史鲍陋辅国将军文处茂龙骧将军时延祖由垫江而进敬宣率先士卒转战而前达遂宁郡之黄虎去成都五百里伪辅国将军谯道福等悉众拒相持六十馀日大小十馀战贼固守不敢出敬宣不得进食粮尽军中多疾疫死者大半引军退。
    张兴世为游击将军海道北伐假辅国将军加节置佐无功而还。
    刘道产为长沙王道怜骠骑将军时广州群盗因刺史谢道欣死为寇攻没州城道怜加道产振武将军南讨会叔父谦之已平广州道产未至而反。
    南齐垣崇祖初仕宋为辅国将军行徐州事徙戍龙沮龙沮在朐山南崇祖启断水注平地以绝虏马明帝以问刘怀珍云：可立崇祖率将吏塞之未成魏主谓彭城镇将平阳公曰：龙沮。若立国之耻也。以死争之数万骑掩至崇祖马槊陷阵不能抗乃筑城自守会天雨十馀日魏兵乃退龙沮竟不立。
    刘怀珍初仕宋为辅国将军太始初青州刺史沈文秀拒命明帝遣其弟文炳宣谕使怀珍领马步三千人随文炳俱行未至薛安都引虏入随徐兖已没张永沈攸之于彭城大败敕怀珍步从于眙自淮阴济淮救永等而官军为虏所逐相继奔归怀珍乃还。
    王广之为左军将军太祖建元元年魏军动诏假广之节驻淮上广之家在彭沛启求招诱乡里部曲北取彭城帝许之以广之为使持节都督淮北军事平北将军徐州刺史广之引军过淮无所克获坐免官陈胡[A13C]仕梁为豫章内史隋高祖镇京口高祖围广陵齐人东方老据宿豫请降以颖为五原太守随杜僧明援广陵不克退还除曲阿令。
    陈详为宣城太守王琳下据栅口详随吴明彻袭湓城取琳家口不克因入南湖自鄱阳步道而归琳平详与明彻并无功。
    萧摩诃宣帝太建中自淮南徵还授右卫将军十一年周兵寇寿阳诏摩诃与樊毅等众军赴援无功而还。
    後魏李栗道武时为左将军慕容宝弃中山东走栗以轻骑追之不及而还。
    古弼为安西将军与永昌王建等讨冯文通文通婴城固守弼芟禾而还。
    罗伊利孝文时为安东将军蠕蠕来寇诏伊利追击之不及而反。
    刘昶孝文时为南齐雍州刺史曹虎之诈降也。诏昶以兵出义阳无功而还。
    张满为南中郎将南蛮校尉隶平南大将军长孙嵩往御晋师及宋武帝入长安乃还後从安平公叔孙建攻青州不克而还。
    皮豹子为内都大官先是河西诸胡亡匿避命豹子及前泾州刺史封阿君督河西诸军南趣石楼与卫大将军乐安王良以讨群胡豹子等与贼相对不觉胡走无捷而还坐免官。
    杨椿为安东将军宣武永平初徐州彭城人成景携以宿豫叛诏椿率众四万讨之不克而返。
    淳于诞为伐蜀别部司马领乡导统军师次晋寿蜀人大震属宣武宴驾不果而还。
    伊盆生孝明时为持节右将军雒州刺史与荆州刺史淮南王世遵鲁阳太守崔模俱讨襄阳不克而还坐免官。
    穆绍孝庄时为尚书令司空公加侍中尔朱荣之讨葛荣也。诏上党王天穆为前锋次於怀县司徒公杨椿为右军绍为後继未发会擒葛荣乃止元颢入雒以绍为兖州刺史行达东郡颢败而返。
    席法友为冠军将军梁将杨公则寇扬州假法友征虏将军以讨之法友未至而公则败走後假法友前将军持节为别将出淮南解朐山之围法友始渡淮而朐山败没遂停散十年。
    後周董绍为御史中尉进策请图梁汉以绍为行台梁州刺史阁内都督赵刚以为不可而朝议已决遂出军绍竟无功还免为庶人。
    田弘为骠骑大将军武帝天和二年陈湘州刺史华皎来附弘从卫公直赴援与陈人战不利仍以弘为江陵总管及陈将吴明彻来寇弘与梁王萧岿退保总南令副总管高琳拒守明彻退乃还江陵。
    贺。若敦为骠骑大将军讨陈将侯侯安都于湘州相持岁馀等不能制求借船送敦渡江敦虑其或诈拒而弗许复遣使谓敦曰：骠骑在此既久今欲给船相送何谓不去敦报云：湘州是我国家之地为尔侵逼敦来之日欲相平殄既未得一决所以不去後日复遣使来敦谓使者云：必须我还可舍我百里当为汝去等留船于江将兵去津路百里敦觇知非诈徐理舟戢勒众而还。
    隋阎毗为殿内少监从炀帝征辽东帝班师兵部郎中斛斯政奔辽东帝令毗率骑二千追之不及政据高丽柏崖城毗攻之二月有诏徵还。
    周罗当辽东之役徵为本军总管自东莱海趣平壤城遭风船多飘没无功而还。
    段文振为行军总管率众出庐州道以备胡虏无功而还。
    杜整为左武卫将军突厥犯塞诏遣卫王爽总戎北伐以整为行军总管兼元帅长史至合川无虏而还唐苏定方为左骁卫大将军高宗龙朔三年二月定方顿兵于平壤城下高丽久不送款属大雪泥泞遂解围勒兵而退。
    张敬则为凤翔节度使尝慨然有复河湟志大将野诗良辅潜发锐卒至陇西蕃戎大骇属风雨暴至无功而还方更图进取德宗虑其财力不足密诏止之马燧德宗建中三年为魏州大都督府长史兼魏博澶相四州节度观察招讨等使田悦朱滔王武俊兵亦至魏县与官兵隔江对垒三盗於魏县军中递相推奖王号朱滔称冀王田悦称魏王王武俊称赵王。又遣使于李纳纳称齐王四盗共推淮西李希烈为天下兵马元帅太尉建兴王皆伪署官号如国初行台之制而名目颇有妖僻者然未敢伪称年号而五盗合从图倾社稷两河鼎沸寇盗横行燧等虽志在勤王竟莫能患难四年十月泾师犯阙帝幸奉天燧引军还太原。
    严绶为荆南节度使宪宗元和九年吴元济叛朝议加兵以绶有弘恕之称可委以戎柄乃授山南东道节度使寻加淮西招抚使绶自帅师压贼境无威略以制寇到军日遽发公藏以赏士卒累年蓄积一旦而尽。又厚赂中贵人以招声援师徒万馀闭壁而已经年无尺寸功裴度见帝屡言绶非将帅之才不可责以戎事乃拜太子少保。
    范希朝元和中为河东节度等使太原尹北都留守率师讨镇州无功既耋。且病事不治除左龙武军统军。
    袁滋为彰义军节度隋唐邓申光观察使逆贼吴元济与官军对垒数年滋竟以淹留无功贬抚州刺史後唐袁象先初仕梁为天平军两使留後梁祖北征以象先为镇定东南行营都招讨应接副使令兵攻县不克而还。
    刘训为襄州节度使明宗天成中荆南高季兴叛诏训为南面行营招讨使知荆南行府事是时湖南马殷请以舟师会及师至荆渚殷军方到岳州仍专意于训许助军储弓甲之类久之略无至者荆渚地气卑湿渐及霖潦粮运不继人多疾疫训本无将略人咸苦之及招讨使孔循至得襄州小校竹龙之术乃造竹龙二道传於城下竟无所济遂罢兵领将士散略居民而回诏训赴阙寻责授澶州刺史。
