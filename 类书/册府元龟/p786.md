<!-- { "loadSidebar": true } -->
    萧初为河西节度使边境获安後迁中书令集贤殿学士知院事兼修国史加金紫光禄大夫常带河西节度遥领之。
    陈希烈为左相天宝十二载十二月诏曰：国之载籍政之本源故藏於蓬山缄以芸阁所以垂一代之成三五以还皆率兹道也。故每加求购冀补逸遗四部名目悉索而来七略条流兼该颇尽岂直羽陵之蠹简汲冢之残编如闻顷者以来不存勾当或诠次失序或钩校涉疏或擅取借人或潜将入已因循斯久散失遂多思革前弊允资盛德宜令左相兼武部尚书陈希烈充监秘书令省图书爰假丹青之馀以振铅黄之美则金华侍讲足继宠於班伯石渠司籍方嗣徽於刘向至公之选可不务乎！。
    张镐为中书侍郎同平章事肃宗至德中方兴军戎帝注意将帅以镐有文武才乃命兼河南道节度使持节都统河南淮南等处诸军事。
    第五琦乾元二年以户部侍郎平章事判度支领河南等道支度都勾当转运租庸盐铁铸钱司农太府出纳山南东西江淮南馆驿等使。
    刘晏代宗宝应二年以吏部尚书平章事领度支盐铁转运租庸使。
    杜为捡扌交司空平章事德宗贞元二十一年三月进位捡扌交司徒充度支盐铁等使依前平章事武元衡为门下侍郎平章事宪宗元和三年八月诏兼判户部侍郎事。
    王播穆宗长庆元年七月以刑部尚书领盐铁转运等使十月兼中书侍郎平章事领使如故文宗太和元年五月自淮南入觐六月拜尚书左仆射同平章事领使如故。
    裴度敬宗宝历二年八月以司空平章事判度支。
    孔纬为门下侍郎吏部尚书平章事。
    僖宗光启三年领诸道盐铁转运使至昭宗龙纪元年自左仆射门下侍郎平章事加守司空太清宫使弘文馆大学士延资库使领诸道盐铁转运等使。
    杜让能为右仆射门下侍郎平章事昭宗龙纪六年加左仆射判度支大顺二年加延资库使诸道盐铁转运等使。
    张为中书侍郎户部尚书平章事龙纪元年判户部事。
    刘崇望为中书侍郎吏部尚书平章事大顺二年进位门下侍郎判度支事。
    崔昭纬为兵部侍郎平章事大顺二年兼判户部事。又加右仆射充诸道盐铁转运等使。
    郑延昌为户部尚书大顺二年以中书侍郎平章事判度支事。
    韦昭度特进行左仆射景福二年为司空门下侍郎同平章事弘文馆大学士太清宫延资库使。
    徐孝。若为尚书左仆射门下侍郎同平章事监修国史乾宁二年制敕授司空门下侍郎同平章事太清宫使奉太庙等使弘文馆大学士延资库使充诸道盐铁转运等使。
    王抟为中书侍郎同平章事加户部尚书门下侍郎修国史判度支正议大夫中书侍郎同平章事。
    崔裔为中书侍郎同平章事加礼部尚书集贤殿大学士判户部事。
    陆为户部侍郎平章事乾宁三年加中书侍郎兼判户部事。
    裴枢为吏部侍郎光化三年授中书侍郎同平章事判户部天元年加右仆射诸道盐铁转运等使。
    独孤损为户部尚书门下侍郎平章事天元年兼判度支。
    柳璨为中书侍郎平章事天六年兼判户部事梁薛贻矩太祖开运三年九月为门下侍郎平章事判建昌宫。
    于兢乾化二年五月以门下侍郎平章判建昌宫事後唐郭崇韬庄宗同光元年十月以侍中枢密使兼领成德军节度镇冀深赵等州观察处置等使真定尹。
    崔协明宗天成三年正月己未中书门下奏国子祭酒阙伏以祭酒之资历朝所贵爰从近代不重此官经天纬地莫如文戡定祸乱莫如武武不可不讲文不可不修况属圣朝方勤庶政须弘雅道以振时风望令宰臣兼判国子祭酒事如蒙允许乞内赐处分奉敕令崔协兼判。
    张延朗末帝清泰二年自雄武军节度使授吏部尚书兼中书侍郎平章事判三司。
    晋刘句初仕後唐为中书侍郎兼刑部尚书平章事清泰初兼判三司。
    周范质为司徒兼门下侍郎平章事王溥为中书侍郎兼礼部尚书平章事显德六年六月以质溥并参知枢密院事。
    ○宰辅部　奉使
    夫承君命以使四方其选亦重矣。至或事系安危时有缓急虽复公辅之贵股肱攸属亦必奉辞于役宣达王命至於省问风俗宣布德泽绥怀亡叛抚慰灾巡劳屯戍协和戎虏皆政之大者率以倚成春秋《传》曰：天子之宰通於四海是之谓也。
    後汉马日为太傅献帝西都使日抚慰天下以太仆赵岐为副日行至洛阳表别遣岐宣扬国命所到郡县百姓皆喜曰：今日乃复见使者车骑。
    蜀费为大将军录尚书事後主延熙八年十二月至汉中行围守九年六月还成都。
    隋裴矩为黄门侍郎参预朝政令往张掖引致西蕃至者十馀国大业三年炀帝有事於北岳咸来助祭帝将巡河右复令矩往敦煌矩遣使说高昌王伯雅及伊吾吐屯设等以厚利导使入朝。
    唐裴寂为右仆射高祖武德元年诏巡京城以西诣彼门阎见其耆老观省风俗廉察吏民乏绝之徒量加赈给如有冤滞并为伸理高年疾病就致束帛三年五月遣寂犒旋师於蒲州。
    李靖为尚书左仆射太宗贞观八年为畿内道大使伺察风俗。
    刘仁轨为右相高宗乾封三年为熊津道安抚大使来常为黄门侍郎同中书门下三品仪凤元年十二月诏常为河南道大使申理冤屈赈贷乏绝。
    薛元超为中书侍郎同中书门下三品仪凤元年十二月诏元超为河北道大使分道巡抚。
    娄师德为夏官侍郎同凤阁鸾台平章事长寿二年则天谓师德曰：王师外镇必藉边境营田卿须不惮劬劳更充使捡扌交乃以为河源积石怀远等军及河兰鄯廓等州捡扌交营田大使神功元年拜纳言。又充陇右诸军大使仍捡扌交河西营田事。
    狄仁杰为捡扌交纳言兼御史大夫圣历元年十月奉命安抚河北诸州遭贼之处。
    陆象先为中书侍郎平章事明皇开元八年出为剑南道按察使。
    韦见素为左相天宝末玄宗在蜀遣见素与宰臣房崔涣使灵武送册书传位於太子。
    崔涣为门下侍郎平章事肃宗至德元年十二月奉诏宣慰江南仍补署官吏兼知选举。
    裴遵庆为黄门侍郎平章事广德初仆固怀恩阻兵汾上指中官为词代宗以遵庆忠纯特遣往汾州宣慰。
    萧复建中末为吏部尚书平章事时卢杞对德宗前奏议阿谒顺旨复正色曰：卢杞之词不正帝愕然大惊退谓左右曰：萧复颇轻朕遂令往江淮山南道宣抚安慰兴元二年正月改门下侍郎依前平章事充宣抚。
    袁滋宪宗元和初为中书侍郎平章事会韦皋殁刘辟拥兵自擅命滋持节安抚。
    裴度为中书侍郎平章事元和十二年为淮西宣慰处置使刑部侍郎马总副之。
    周冯道初仕晋高祖为首相天福二年虏遣使加徽号於高祖高祖亦献徽号於虏始命兵部尚书王权衔其命权辞以老病晋祖谓道曰：此行非卿不可道无难色高祖。又曰：卿官崇德重不可深入沙漠道曰：陛下受北朝恩臣受陛下恩何不可之有将达西楼虏长欲自出迎道虏之群僚曰：天子无迎宰相之礼因止焉其名动殊俗也。如此。
    王峻为枢密使广顺三年正月辛未太祖御便殿顾谓侍臣曰：去岁霖潦为灾河是决坏今大兴工役分命使臣此时计画务从经久一劳永逸以息吾民宜得才往彼规画峻对曰：兴作事大臣欲自往区分太祖曰：此土工之事不劳大臣峻坚请即途从之及辞赐袭衣金带采绢二千疋楚军指挥使何徽史晖各领龙扌建虎扌建两指挥兵士从行颁赐袍帛有差壬申峻进发百官班送於金义门外群官祖帐甚盛。
    李为司空平章事显德元年三月壬午治河堤回见先是河水自扬刘北至忄专州界一百二十里连岁溃东岸而为氵瓜者十有二焉复汇为大泽イ漫数百里。又东北坏石堤而出注齐棣淄青至於海ㄛ坏民庐舍占民良田殆不可胜计流民但收野稗捕鱼而食朝廷连年命使视之无敢议其功者世宗嗟东民之病故命辅相亲督其事凡役徒六万三十日罢。
    ●卷三百三十
    ○宰辅部　退让
    刘向有言曰：舜命九官济济相让和之至也。《传》曰：群后德让是知让之为德也。至矣。矧廊庙之上辅弼之职佐佑天子燮理阴阳外抚四夷内安百姓其为任也。重矣。而有副兹具瞻允膺登用乃能励贞退之节崇谦挹之风或推功以相先或举德以自代发於诚悫盖非矫饰固足以激奔竞之风惩贪冒之党与夫鹈在梁而濡翼负。且乘而致寇兴积薪之叹思五鼎之食者不可同年而语也。
    舜既即帝位曰：咨四岳有能奋庸熙帝之载（奋起庸功载事也。访群臣有能起发其功广尧之事者言舜曰：以别尧）使宅百揆亮采惠畴（亮信惠顺也。求其人使居百揆之官信立其功顺其事者谁乎！）佥曰：伯禹作司空（四岳同辞而对禹代鲧为崇伯入为天子司空治洪水有成功言可用之）帝曰：俞咨禹汝平水土惟时懋哉！（然其所举称禹前功以命之懋勉也。惟居是百揆勉行之）禹拜稽首让於稷契暨皋陶（居稷官者弃也。契皋陶二臣名稽首首至地也。）帝曰：俞汝往哉！（然其所推之贤不许其让敕使往宅百揆）帝曰：畴。若予工佥曰：垂哉！（问谁能顺我百工事者朝臣举垂垂臣名）帝曰：俞咨垂汝共工（共谓供其职事）垂拜稽首让于殳┥暨伯与（殳┥伯与三臣名）帝曰：俞往哉！汝谐（汝能谐和此官）帝曰：畴。若予上下草木鸟兽佥曰：益哉！（上谓山下谓泽。若顺谓施其政教取之有时用之有节言伯益能之）帝曰：俞咨益汝作朕虞（虞掌山泽之官）益拜稽首让于朱虎熊罴帝曰：俞往哉！汝谐（朱虎熊罴四臣名垂益所让四人皆在元恺之中）帝曰：咨四岳有能典朕三礼佥曰：伯夷（三礼天地人之礼伯夷臣名姜姓）帝曰：俞咨伯汝作秩宗（秩序宗尊也。主郊庙之官）夙夜惟寅直哉！惟清（夙早也。言早夜敬思其义兴礼施政教使正直而清明）伯拜稽首让于几龙（几龙二臣名）帝曰：俞往钦哉！（然其贤不许让）。
    汉陈平为右丞相事惠帝及吕太后终平与太尉周勃合谋诛诸吕立文帝文帝立举以为相（举犹皆也。文帝以平勃俱旧臣有功皆欲以为相）太尉勃亲以兵诛吕氏功多平欲让勃位乃谢病文帝初立怪平病问之平曰：高帝时勃功不如臣及诛诸吕臣功亦不如勃愿以相让勃，於是乃以太尉勃为右丞相位第（臣钦。若等曰：秦汉以前尚右）徙为左丞相位第二。
    周勃为右丞相居十馀月人或说勃曰：君诛诸吕立代王威震天下而君受厚赏处尊位以厌之则祸及身矣。（厂谓当之也。言既有大功。又受厚赏而居尊位以久当之不去则祸及矣。）勃惧亦自危乃谢请归相印帝许之。
