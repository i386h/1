<!-- { "loadSidebar": true } -->
    陆腾为车骑大将军安康贼黄众宝等作乱连结汉中众数万攻围东梁州城中粮尽诏腾率军自子午谷以援之腾乃星言就道至便与战大破之军还迁龙州刺史信州蛮据江峡反叛连结二千馀里自称王侯杀刺史守令等。又诏腾率军讨之腾乃先趋益州进骁勇之士兼具楼船氵公外江而下军至汤口分道奋击所向摧破乃筑京观以旌武功腾既破信州蛮涪陵郡守蔺休祖。又据楚向临容开信等州地方二千馀里阻兵为乱复诏腾讨之初与大战斩首二千馀级俘获千馀人当时虽摧其锋而贼众既多自夏及秋无日不战师老粮尽遂停军集市更思方略贼见腾不出四面竞前腾乃激励其众士皆争奋复攻拔其鱼令城大获粮储以充军实。又破铜盘等七栅前後斩获四千人并船舰等。又筑临州集市二城以镇遏之後迁江陵总管陈遣其将章昭达率众五万船舰二千围江陵卫王直闻有陈寇遣大将军赵り李迁哲等率步骑赴之并受腾节度时迁哲等守外城陈将程文季雷道勤夜来掩袭迁哲等惊乱不能抗御腾夜遣开门出甲士奋击大破之陈人奔溃道勤中流矢而毙虏获二百馀人陈人。又决龙川宁邦堤引水灌江陵城腾亲率将士战於西堤破之斩首数千级陈人乃遁。
    尉迟迥为伐蜀都督督开府元珍乙弗亚万俟吕陵始叱奴兴綦连宇文等六军甲士一万二千骑万匹伐蜀以魏废帝二年春自散关繇固道出白马趣晋寿开平林旧道前军临剑阁萧纪安州刺史乐广以州先降纪梁州刺史杨乾运时镇潼州。又降六月迥自潼州大飨将士引之而西纪益州刺史萧不敢战遂婴城自守进军围之初纪至巴郡闻回来侵遣谯淹迥师为外援迥分遣元珍乙弗亚等以轻骑破之遂降前後战数十合皆为迥所破与纪子宜都王萧大圆率其文武官属诣军门请见迥以礼接之其吏人合营等各令复业唯收僮隶及储积以赏将士号令严肃军无私焉诏迥为大都督益潼十八州诸军事益州刺史。
    任果为沙州刺史率乡兵二千人从尉迟迥征蜀寻进授骠骑大将军开府仪同三司萧纪遣赵跋扈等率众三万来援成都果从大军击破之及成都平除始州刺史。
    于谨为柱国大将军梁元帝平侯景之後於江陵嗣位密与齐氏通使将谋侵轶其兄子岳阳王时为雍州刺史以梁元帝杀其兄誉遂结雠隙据襄阳来附仍请王师乃令谨率众出讨文帝饯於青泥谷谨乃令中山公护及大将军杨忠等率精骑先据江津断其走路梁人竖木栅於外城广轮六十里寻而谨至悉众围之梁主屡遣兵出战为谨所破旬有六日外城遂陷梁主退保子城翼日率其太子已下面纟专降寻杀之虏其男女十馀万人收其府库珍宝得宋浑天仪梁日晷铜表魏相风乌铜蟠螭趺大玉径四尺围七尺及诸辇以献军无私焉立萧为梁主振旅而旋。
    蔡为中领军江陵初附诸蛮骚动诏与大将军豆卢宁讨平之。
    史宁为持节都督凉州诸军事初茹茹与魏和亲後更离叛寻为突厥所破杀其主阿那瑰部落逃逸者仍奉瑰之子孙抄掠河右宁率兵邀击获瑰子孙二人并其种落酋长自是每战破之前後获数万人进爵安政郡公就拜大将军时突厥木汗可汗假道凉州将袭吐浑太祖令宁率骑随之军至番禾吐浑已觉奔于南山木汗将分兵追之令俱会于青海宁谓木汗曰：树敦贺真二城是吐浑巢穴今。若拔其本根馀种自然离散此上策也。木汗从之即分为两军木汗从北道向贺真宁趣树敦浑娑周国王率众逆战宁击斩之逾山履险遂至树敦敦是浑之旧都多诸珍藏而浑主先已奔贺真留其征南王及数千人固守宁进兵攻之伪退浑人果开门逐之因回兵奋击门未及阖宁兵遂得入生获其征南王俘虏男女财宝尽归诸突厥浑贺罗拔王依险为栅周回五十馀里欲塞宁路宁攻其栅破之俘斩万计获杂畜数万头木汗亦破贺真虏浑主妻子大获珍物宁军於青海与木汗会木汗握宁手叹其勇决并遗所乘良马令宁於帐前乘之木汗亲自步送突厥以宁所围必破皆畏惮之咸曰：此中国神智人也。及将班师木汗。又遗宁奴婢一百口马五百匹羊一万口宁乃还州。
    魏玄为大都督洛安民雍方隽据郡外叛率步骑一千自号行台攻破郡国囚执守令玄率弘农九曲孔城伏流四城士马讨平之武帝天和四年转和州刺史伏流防主五年齐将斛律明月率众向宜阳兵威甚盛玄率兵御之每战辄克。
    辛威为大将军武帝保定初率兵讨丹州叛胡破之三年与达奚武攻阳关拔之明年从尉迟迥围雒阳还拜小司马天和初进位柱国复为行军总管讨绥银等诸州叛胡并平之六年从齐王宪东伐拔伏龙等五城。
    刘雄为骠骑大将军天和中齐人於姚襄筑伏龙等五城以处戍卒雄从齐公宪攻之五城皆拔复遣雄从柱国李穆出轵关攻邵州等城拔之以功获赏五千皇太子西征吐谷浑雄自凉州从滕王率军先入浑境去伏侯城二百馀里遣雄先至城东举火与大军相应浑洮王率七百馀骑逆战雄时所部数百人先并分遣斥候在左右者二十许人雄即率与交战斩首七十馀级雄亦亡其三骑自是从连战之雄功居多赏物甚厚至大军东讨雄从齐王宪拔洪洞下永安军还仍与宪回援晋州未至齐後主已率大兵亲自攻围晋州垂陷宪遣雄先往察其军势雄乃率步骑千人鸣鼓角遥报城中寻而高祖兵至齐主遁走从平并州拜上大将军。
    尉迟运为左武伯中大夫军司马天和末齐将斛律明月寇汾北运从齐公宪御之拔其伏龙城进爵广业郡公增邑八百户建德元年为右宫正时帝幸云   阳宫。又令运以本官兼司武与长孙览辅皇太子居守俄而卫刺王直作乱率其党袭肃章门览惧走行在运时偶在门中直兵奄至不暇命左右乃手自阖门直党与运争门斫伤运指仅而得闭直党不得进乃取宫中材木及床第等以益火更以膏油灌之火势转炽久之直不得进乃退运率留守兵因其退以击之直大败而走是日非运宫中已不守矣。帝嘉之授大将军赐以直田宅妓乐金帛车马及什物等不可胜数。
    韦孝宽为雍州刺史武帝东伐赵王招率兵出稽胡与大将军犄角乃敕孝宽为行军总管围守华谷以应接之孝宽克其四城武帝平晋州复令孝宽还旧镇时尉迟迥叛诏发关中兵以孝宽为元帅东伐军次河阳迥所署仪同薛公礼等围逼怀州孝宽遣兵击破之进次怀县永城桥之东南其城既在要冲雉堞牢固迥已遣兵据之诸将士以此城当路请先攻取孝宽曰：城小而固。若攻而不拔损我兵威今破其大军此亦何能为也，於是引军次於武陟大破迥子轻骑奔邺军次于邺西门豹祠之南迥穷迫自杀兵士在小城中者尽坑於游豫园诸有未服皆随机讨之关东悉平。
    李澈武帝时从皇太子西征吐谷浑以功赐爵周昌县男从武帝平齐录前後功再进爵迁左武卫将军杜整为仪同武州刺史从武帝平齐加上仪同进爵平原县。
    ●卷三百五十六
    ○将帅部　立功第九
    隋李雄初仕後周太祖时为辅国将军从达奚武平汉中定兴州。又讨汾州叛胡录前後功拜骠骑大将军仪同三司。
    窦荣定初仕周为平东将军从太祖与齐人战於北邙周师不利荣定与汝南公宇文神庆帅精骑二千邀击之齐师乃以功拜上仪同。
    元景山仕周闵帝时从大司马贺兰祥击吐谷浑以功拜抚军将军其後与齐人战於北邙斩级居多高祖受禅拜上柱国明年大举伐陈以景山为行军元帅率行军总管韩延吕哲出汉口遣上开府邓孝儒将劲卒四千攻陈甑山镇陈人遣其将陆纶以舟师来援孝儒逆击破之陈将鲁达陈纪以兵守口景山复遣兵击走之陈人大骇甑山沌阳二镇守将皆弃城而遁。
    宇文欣年十八岁从周齐王宪讨突厥有功拜仪同三司韦孝宽之镇玉壁也。以欣骁勇请与同行屡有战功加位开府骠骑将军从武帝伐齐遂拔晋阳齐平进位大将军。又从韦孝宽讨尉迟迥迥遣子盛兵武陟欣先锋击走之进临相州迥遣精甲三千伏於野马冈欲击官军欣以五百骑袭之斩获略尽进至草桥迥。又拒守欣率奇兵击破之直趋邺下。
    李衍仕周武帝时为义州刺史从韦孝宽镇玉壁城数与贼战敌人惮之及平齐以军功进授大将军後为定二州刺史及王谦作乱高祖以衍为行军总管从梁睿击车之进位上大将军。
    于茧仕周武帝时为少胥附从齐王宪破齐师於雒阳以功赐爵丰宁县子邑五百户。
    赵仲卿周大将军纲之子从齐王宪击北齐攻临秦统戎威远伏龙张辟等五城尽平之。又击齐将段孝先於姚襄城苦战连日破之以功授大都督寻典宿卫平齐之役以功迁上仪同兼赵郡太守开皇中拜朔州总管会突厥启人可汗求婚於国帝许之仲卿因是间其骨肉遂相攻击十七年启人窘迫与隋使长孙晟投通汉镇仲卿率骑千馀驰援之达头不敢逼潜遣人诱致启人所部至者二万馀家其年从高指白道以击达头仲卿率兵三千为前锋至族蠡山与虏相遇交战七日大破之追奔至乞伏泊复破之虏千馀口杂畜万计突厥悉众而至仲卿为方阵四面拒战经五日会高大兵至合击之虏乃败走追度白道逾泰山七百馀里时突厥降者万馀家帝命仲卿处之常安以功进位上柱国赐物三千段朝廷虑达头掩袭启人令仲卿屯兵二万以备之代州总管韩洪永康公李药王蔚州刺史刘隆等将步骑一万援常安达头骑十万来寇韩洪军大败仲卿自乐宁邀击斩首虏千馀级。
    杨素仕周武帝时为车骑大将军从齐王宪与齐人战於河阴以功封清河县子邑五百户及高祖为丞相素深自结纳高祖甚嘉之以素为汴州刺史行至雒阳会尉迟迥作乱荣州刺史宇文胄据武牢以应迥素不得进高祖拜素大将军发河内兵击胄破之迁徐州总管及伐陈为行军元帅率水兵东下陈主遣其信州刺史顾觉镇安蜀城荆州刺史陈纪镇公安皆惧而退走巴陵以东无敢守者湘州刺史岳阳王陈叔慎遣使请降。又为内史令以浙江贼帅高智慧等未殄复乘传至会稽先是泉州人王国庆南安豪族也。杀刺史刘据州为乱诸亡贼皆归之自以海路艰阻非北人所习不设备素海掩之王国庆惶遽弃州而走馀党散入海岛或守溪洞素分遣诸将水陆追捕乃密令人谓国庆曰：尔之罪状计不容诛唯有斩送智慧可以塞责国庆，於是执送智慧斩於泉州自馀支党悉来降附江南大定後迁尚书左仆射时汉王谅反帝以素为荆州道行军总管河北道安抚大使率众数万讨谅时晋绛莒三州并为谅城守素各以二千石縻之而去谅遣赵子开拥众十馀万策绝径路屯据高壁布阵五十里素令诸将以兵临之自引奇兵潜入霍山缘崖谷而进直指其营一战破之杀伤数万谅所署介州刺史梁罗屯介休闻素至惧弃城而走进至并州三十里谅率其将王世宗赵子开萧摩诃等众。且十万来拒战。又击破之擒萧摩诃谅退保并州素进兵围之谅穷蹙而降馀党悉平。
