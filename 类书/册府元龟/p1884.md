<!-- { "loadSidebar": true } -->
    魏夏侯称字叔权征西将军渊之子也。自孺子而好合聚童儿为之渠帅戏必为军旅战陈之事有违者取严以鞭笞众莫敢逆渊阴奇之使读项羽传及兵书不肯曰：能则自为耳安能学人与文帝为布衣之交年十八卒。
    娄圭字子伯少有猛志尝叹息曰：男儿居世会当得数万兵千匹骑著後耳侪辈笑之後诣太祖以为大将。
    邓艾少时每见高山大泽辄规度指画军营处所时人多笑焉後位至征西将军。
    留赞字正明会稽长山人为郡吏与黄巾贼帅吴桓战手斩得桓赞一足被创遂屈不伸然性烈好读兵书及三史每览古良将战攻之势辄对书独叹因呼诸近亲谓曰：今天下扰乱英豪并起历观前世富贵非有恒人而我屈在闾巷之间存亡无以异今欲割引吾足幸不死而足伸几复见用死则已矣。亲戚皆难之有间赞乃以刀自割其筋血流滂沲气绝良久家人惊怖亦以既尔遂引伸其足足伸创愈以得蹉步凌统闻之请与相见甚奇之乃表荐赞遂被试用。
    贾逵字梁道自为儿童戏弄尝设部伍祖父习异之曰：汝大必为将率口授兵法数万言终於豫州刺史黄朗字文达沛郡人也。为人弘通有信实父为本县卒朗感其如此抗志游学繇是为方国及其郡士大夫所礼特异。
    裴潜少时不为父所知。又自感所生微贱无舅氏。又为父所不礼即折节仕进虽多所更历清省恪然後为光禄大夫卒。
    蜀姜维字伯约天水冀人也。少孤与母居好郑氏学为人好立功名阴养死士不修布衣之业後为大将军。
    吴吕蒙字子明汝南富陂人也。少南渡依姊夫邓当当为孙策将数讨山越蒙年十五六窃随当击贼当顾见大惊呵叱不能禁止归以告蒙母母恚欲罚之蒙曰：贫贱难可居脱误有功富贵可致。且不探虎穴安得虎子母哀而舍之後为南郡太守。
    黄盖少孤婴丁凶难辛苦备尝然有壮志虽处贫贱不自同於凡庸尝以负薪馀学书疏讲兵事後为偏将军。
    潘璋东郡人性博荡居贫好赊酤债家至辄言後豪富相还後为右将军。
    张奋昭之弟也。年二十造作攻城大攻车为步骘所荐昭不愿曰：汝年尚幼何为自委於军旅乎！奋对曰：昔童汪死难子奇治阿奋实不才耳於年不为少也。遂领兵马将军连有功效至平州都督封乐乡亭侯晋杜预字元凯京兆杜陵人也。祖畿魏尚书仆射父恕幽州刺史预博学多通明於兴废之道常言德不可以企及立言可，庶几也。後为镇南大将军都督荆州诸军事。
    王恢廓有大志尝起宅开门前路广四十步人，或谓之何太过曰：吾欲使容长戟幡旗众咸笑之曰：陈胜有言燕雀安知鸿鹄之志後为抚军大将军刘卞字叔龙东平须昌人也。本兵家子质直少言少为县小吏功曹夜醉如厕使卞执烛不从功曹衔之以他事补亭子卞後从令至雒得入太学试经为台四品吏访问令写黄纸一鹿车卞曰：刘卞非为人写黄纸者也。访问知怒言於中正退为尚书令史，或谓卞曰：君才简略堪大不堪小不如作守（行守之义）舍人卞从其言後为吏部令史迁齐王攸司空主簿。
    魏舒字阳元任城樊人也。少孤为外家氏所养甯氏起宅相宅者云：当出贵甥外祖母以魏氏甥小而慧意谓应之舒曰：当为外氏成此宅相久乃别居年四十馀郡上计掾察孝廉宗党以舒无学业劝令不就可以为高耳舒曰：若试而不中其负在我安可虚窃不就之高以为己荣乎！，於是自课百日习一经因而对策升第除渑池长。
    赵至字景真代郡人也。寓居雒阳缑氏令初到官至年十三与母同观母曰：汝先世本非微贱世乱流离遂为士伍耳尔後能如此不至感母言诣师受业闻父耕叱牛声投书而泣师怪问之至曰：我小未能荣养使老父不免勤苦师甚异之年十四游太学後占籍辽西举郡计吏到雒与父相遇时母已亡父欲令其宦立弗之告仍戒以不归至乃还辽西幽州三辟部从事断九狱见称精审太康中以良吏赴雒方知母亡初至自耻士伍欲以官学立名期於荣养既而其志不就号愤恸哭呕血而卒。
    左思少学锺胡书及鼓琴并不成父雍谓友人曰：思晓解不及我少时思遂感激勤学兼善阴阳之术貌寝口讷而词藻壮丽不好交游惟以闲居为事思尝为秘书郎。
    陈κ字延思陈国苦人也。少好学有文义父立宅起门κ曰：当使容马车笑而从之後州辟部从事乘马车还家宗党荣之。
    李矩字世回平阳人也。童龀时与群儿聚戏便为其率计画指授有成人之量後终於征西参军司州刺史。
    易雄字兴长长沙浏阳人也。少为县吏自念卑贱无繇自达乃脱帻挂县门而去因习律令及施行故事交结豪右州里稍称之後为舂陵令。
    丁绍为冀州刺史自以为才足为物雄当官氵位政每事克举视天下之事。若运於掌握遂慨然有董正四海之志矣。是时王浚盛於幽州苟盛於青州然绍视二人蔑如也。永嘉三年暴疾而卒临终叹曰：此乃天亡冀州岂吾命哉！
    阎缵不护细行而慷慨多大节後终於汉中太守刘琨少负志气有纵横之才善交胜已颇浮夸与范阳祖逖为友闻逖被用与亲故。《书》曰：吾枕戈待旦志枭逆虏尝恐祖生先吾著鞭其意气相期如此後为幽州刺史。
    王恭字伯孝光禄大夫蕴子定皇后之兄也。少有美誉清操过人自负才地高华尝有宰辅之望读。《左传》至奉王命讨不庭每辍卷而叹起家为著作郎叹曰：仕宦不为宰相才志何足以骋因以疾辞後为辅国将军。
    刘殷性至孝时人嘉其至性通感竞以帛遗之殷受而不谢直云：待後贵当相守耳性倜傥有济世之志俭而不陋清而不介望之颓然而不可侵也。乡党亲族莫不称之後仕刘聪至太保。
    夏统字仲御会稽永兴人也。幼孤贫养亲以孝闻睦於兄弟每采求食星行夜归或至海边拘兼以资养雅善谈论宗族劝之仕谓之曰：卿清亮质直可作郡纲纪与府朝接自当显至如何甘辛苦於山林毕性命於海滨也。统勃然作色曰：诸君待我乃至此乎！使统属太平之时当与元凯评议出处遇浊代念与屈生同污共泥。若污隆之间自当耦耕沮溺，岂有辱身曲意於郡府之间乎！闻君之谈不觉寒毛尽戴白汗四匝颜如渥丹心热如炭舌缩口张两耳壁塞也。言者大惭。
    祖逖与刘琨俱为司州主簿情好绸缪共被同寝中夜闻荒鸡鸣蹴琨觉曰：此非恶声也。因起舞逖琨并有英气每语世事或中宵起坐相谓曰：若四海鼎沸豪杰并起吾与足下当相避於中原耳琅琊王拓定江南未遑北伐乃以逖为奋威将军豫州刺史逖渡江中流击楫而誓曰：祖逖不能清中原而复济者有如大江辞色壮烈众皆慨叹。
    王导从元帝镇建康过江人士每至暇日相要出新亭饮宴周ダ中坐而叹曰：风景不殊举目有江河之异皆相视流涕惟导愀然变色曰：当戮力王室克复神州何至作楚囚相对泣邪众收泪而谢之导位至宰相。
    陶侃尝语人曰：大禹圣者乃惜寸阴至於众人当惜分阴，岂可逸游荒醉生无益於时死无闻於後是自弃也。後为广州刺史在州无事辄朝运百甓於斋外暮运於斋内人问其故答曰：吾方致力中原过尔优逸恐不堪事其励志勤力皆此类也。
    谷俭桂阳人中兴初以学校陵迟特听不试孝廉而秀才依旧策试甘卓为湘州刺史备礼举俭为秀才俭辞不获命州厚礼遣之诸州秀才闻当考试皆惮不行惟俭一人到台遂不复策试俭耻其州少士乃表求试以高第除中郎俭少有志行寒苦自立博涉经史于时南土凋荒经籍道息俭不能远求师友惟在家研精虽所得实深未有名誉。又耻耀取达遂归终身不仕卒於家。
    孔安国群从诸兄并乏才名以富强自立惟安国与兄汪少厉孤贫之操汪既以直亮称安国亦以儒素显後历尚书左右仆射卒。
    刘毅字希乐少有大志不修家人产业後为卫将军荆州刺史。
    魏咏之生而兔缺年十八闻荆州刺史殷仲堪帐下有名医能疗之贫无行装谓家人曰：残鬼如此用活何为遂赍数斛米西上以投仲堪既至造门自通仲堪与语嘉其盛意召医视之医曰：可割而补之但须百日进粥不得语笑咏之曰：半生不语而有半生亦当疗之况百日邪仲堪，於是处之别室令医善疗之咏之遂闭口不言惟食薄粥其厉志如此及差仲堪厚资遣之後为荆州刺史。
    前赵刘宣师事乐安孙炎学成而返不出门闾盖数年每读。《汉书》至萧何邓禹传未曾不反覆咏之曰：大丈夫。若遭二祖终不令两公独擅美於前矣。晋武时为右部都尉。
    前秦王猛字景略隐於华阴山怀佐世之志希龙颜之主敛翼待时候风而後动後为苻坚丞相。
    宋蒯恩兰陵人高祖征孙恩县差恩为征民使伐马刍恩尝负大束兼倍馀人每舍刍於地叹曰：大丈夫弯弓三石奈何充马士高祖闻之即给器仗恩大喜自征妖贼尝为先登後为世子司马。
    傅弘之少倜傥有大志为本州主簿举秀才不行刘锺字世之彭城人也。少孤依乡人中山太守刘固共居幼有志力尝慷慨於贫贱後从高祖征伐为右卫将军。
    垣护之少倜傥不拘小节形状短陋而气强果从高祖征司马休之为世子中军府长史兼行参军王镇恶年十三而苻氏败亡关中扰乱流寓ゾ渑之间尝寄食渑池人李方家方善遇之谓方曰：若遭遇英雄主要取万户侯当厚相报方答曰：君丞相孙人才如此何患不富贵至时愿见用为本县令足矣。镇恶终於安西将军。
    刘湛弱年便有宰世志尝自比管夷吾诸葛亮不为文章不喜谈议本州辟主簿不就除著作佐郎。又不拜後位至丹阳太守。
    宗悫字元南阳人也。叔父炳高尚不仕悫方少时炳问其志悫曰：愿乘长风破万里浪炳曰：汝不富贵即破我家矣。後为雍州都督。
    沈攸之庆之从子也。攸之初诣领军将军刘遵考求补白丁队主遵考以为形陋不堪攸之叹曰：昔孟尝君身长六尺为齐相今求士取肥大者哉！因随庆之征讨後为荆州刺史。
    曹景宗新野人颇受史书每读穰苴乐毅传辄放卷叹息曰：大丈夫当如是。
    南齐垣荣祖少学骑马及射，或谓之曰：武事可畏何不学书荣祖曰：昔曹操曹丕上马横槊下马谈论此於天下可不负饮食矣。君辈无自全之伎何异犬羊乎！垣崇祖在淮阴见太祖自比韩信白起咸不信惟帝独许之後为兖州大中正。
    李安民少有大志尝叹曰：大丈夫处世富贵不可希取三将五校何难之有太祖时位至中郎领军封康乐侯。
    王敬则临淮射阳人也。性倜傥不羁好刀剑尝与暨阳吏斗谓曰：我。若得暨阳县当鞭汝小吏背吏唾其面。且曰：汝得暨阳县我亦得司徒公矣。敬则後自直ト将军补暨阳令昔日斗吏亡叛令出遇之甚厚曰：我已得暨阳县汝何时得司徒公邪。
