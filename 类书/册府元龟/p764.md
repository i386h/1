<!-- { "loadSidebar": true } -->
    柳浑为兵部侍郎平章事判门下省主吏曰：当过官浑愀然曰：列官守职宜委有司纷更挠之非贤者用心也。士或千里辞家以干微禄小邑至辨岂虑无能况旌善进贤事不在此其年吏曹注拟无退量者。
    武元衡元和初平章事宪宗甚礼信之诏追浙西节度使李称疾请医理至岁暮帝以问宰臣郑请如奏元衡曰：不可。且先自请来朝诏既许之即。又称疾是可否在也。今陛下新临天下属耳目焉。若使奸臣得遂其私则威令从此去矣。帝曰：然遽追之果计穷而反。
    裴度元和中平章事时王稷家奴二人告稷换其父锷遗表隐没进奉钱物既命鞫之留其奴於内仗。又发中使就东都简责其家财度奏曰：王锷身没之後其家进献已多今因奴上告。又命简责其家臣恐天下将帅闻之必有以家为计者宪宗亟罢其使而杀其奴。
    令狐楚元和末为中书侍郎同平章事务清化源以分流品不亲细事人皆称之。
    李逢吉穆宗长庆中平章事汴州李叛诏仆射尚书左右丞侍郎给事中中书舍人并至中书与逢吉及杜元颖同议汴州事先是公卿务苟安者多举河北近事请授李以节帝将从之逢吉独议不可以为河北之事盖有不得已者与河南固殊。若。又以节付之则长淮以北从此难制元[A13C]与户部侍郎张叔将沮其议。且确争曰：安有惜数尺之节而不惜一方之性命乎！议未决有宋亳[A13C]三州刺史急奏继至皆请朝廷即别命帅穆宗大悦以逢吉议是立遣中使分往三州宣慰焉，於是逢吉请以将帅印绶徵李入朝以义成军节度韩充乃韩弘母弟宽厚得众汴人怀之请移镇大梁脱敢旅拒即徐许两军南北夹攻之东倚滑台之师而充入必矣。帝皆从其议韦处厚文宗太和初同平章事急於用才酷嗜文学尝病前古有以浮议坐废者故推择群材往往弃瑕亦为时所议（时李载义累破沧镇贼众每俘执多遣刳剔处厚以恩喻之载义深纳其旨自此沧镇所获生口配隶远地前後全活数百千人）。
    郑覃太和末与李石同平章事有诏江西湖南以官健衣粮一百二十分送上都充宰相召顾手力覃等上言宰相上弼圣政下理群司。若忠正无邪宗社所佑纵逢盗贼兵不能伤。若事涉隐欺心怀矫妄虽有防卫神得诛之臣等愿推赤心以圣奖孟轲知非臧氏孔子不畏匡人其前件衣粮并请敕停依前制置只以金吾司手力充引上从之。
    李石太和末同平章事时中使刘行深田全操等六人自巡边回驰入金光门驿骑奔驱讹言相惊云：兵自外至两省官及百司官僚仓皇散走至有不及束带袜而乘者街衢百姓纵横叫讠尘坌四起时石与宰相郑覃在中书回顾人吏稍稍散失覃谓石曰：耳目颇异。且宜出去石曰：今事势不可知宜坚坐镇之冀将宁定。若宰相亦走则中外乱矣。必或继乱走将何逃任重官崇人心所属不可忽也。覃然之石阅视文案沛然自。若京城不逞之徒潜备弓刀引首北望冀城门闭即恣行剽劫时内使连命闭门左金吾将军陈君赏领其徒立望仙门下曰：纵使有贼闭门不难请徐观之至於日晚京城始定是日微石与君赏已及乱矣。
    周冯道初仕後唐天成中同平章事凡孤寒士子抱才业素知识者皆与引用本朝衣冠履行浮躁者必抑而镇之。
    ●卷三百二十一
    ○宰辅部　器度畏慎慎密知人礼士器度
    夫包荒含垢兼容虚受居不充诎动无怵迫斯君子之盛德也。若乃居庙堂之上宅台揆之任斟酌元化仪刑列辟而能恕小过忘旧恶临敌而靡惧受宠而勿喜高谭于危难之际忘怀於得丧之域坐镇浮竞立安反侧德宇宽裕心量渊邃诚足为庶尹之表式副下民之瞻望哉！。
    汉曹参为相国见人有细过掩匿覆盖之府中无事丙吉为丞相吉驭吏嗜酒数逋荡尝从吉出醉呕丞相车上西曹主吏白欲斥之吉曰：以醉饱之失去士使此人将复何所容（言无所容身）西曹第忍之此不过污丞相车ブ耳遂不去也。
    後汉张温为司空时边卒韩遂为乱温御命征讨以扬武都尉陶谦（字恭祖）为参军事接遇甚厚而谦轻其行事心怀不服及军罢还百僚高会温令谦行酒谦众辱温温怒徙谦於边或说温曰：陶恭祖本以材略见重於公一朝以醉饮过失不蒙容贷远弃不毛厚德不终四方人士安所归望不如释憾除恨克复初分於以远闻德美温然其言乃追还谦至或人谓谦曰：足下轻辱三公罪自己作今蒙释宥德莫厚矣。宜降志卑辞以谢之谦曰：诺。又谓温曰：陶恭祖今深自罪责思在变革谢天子礼毕必诣公门公宜见之以慰其意时温於宫门见谦谦仰曰：谦自谢朝廷岂为公耶温曰：恭祖痴病尚未除耶遂为之置酒待之如初。
    蜀蒋琬为丞相诸葛亮长史亮卒琬为尚书迁大将军录尚书时新丧元帅远近危悚琬出类拔萃处群僚之右既无戚容。又无喜色神守举止有如平日繇是众望渐服东掾杨戏素性简略琬与言论时不应答，或谓琬曰：公与戏语而不见应戏之慢上不亦甚乎！琬曰：人心不同如其面焉面从後言古人之所诫也。戏欲赞吾是耶则非其本心欲反吾言则显吾之非是以默然是戏之快也。又督农杨敏曾毁琬曰：作事愦愦诚非及前人，或以白琬主者请推治敏琬曰：吾实不如前人无可推也。主者重据听不推则乞问其愦愦之状琬曰：苟其不如则是事不当理事不当理则愦愦矣。复何问耶後敏坐事系狱众人犹惧其必死琬心无莫得免重罪其好恶存道皆此类也。费为大将军录尚书事延禧七年魏军次於兴势假节率众往御之光禄大夫来敏诣别求共围棋於时羽檄交驰人马擐甲严驾已讫与敏留意对戏色无厌倦敏曰：向聊观试君耳君信可人必能办贼者也。至敌遂退。
    吴顾雍为丞相久之吕壹秦博为中书典校诣宫府及州郡文书壹等因此渐成威福遂造作酤障管之利举罪纠奸纤介必闻重以深按鬼诬毁短大臣排陷无辜雍等皆见举白用被谴让後壹奸罪发露收系廷尉雍往断狱壹以囚见雍和颜色问其辞状临出。又谓壹曰：君意得无欲有所道壹叩头无言时尚书郎怀叙面詈辱壹雍责叙曰：官有正法何至如此。
    晋陈骞为大司马与贾充石苞裴等俱为心膂而骞智度过之充等亦自以为不及也。
    王戎为司徒惠帝之西迁也。戎出奔於郏在危难之间亲接锋刃谈笑自。若未尝有惧容时召亲宾欢娱永日。
    王导为侍中司空假节录尚书领中书监刘隗用事导渐见疏远任真推分澹如也。有识咸称导善处兴废焉。
    庾亮为中书令与王导受遗诏辅幼主苏峻作逆兵至京师战于建阳门兵败亮乘小船西奔乱兵相剥掠亮左右射贼误中柁工应弦而倒船上咸失色欲散亮不动容徐曰：此手何可使着贼众心乃安。
    谢安为侍中吏部尚书受顾命桓温入赴山陵止新亭大陈兵卫将移晋室呼安及王坦之欲於坐害之坦之甚惧问计於安安神色不变曰：晋祚存亡在此一行既见温坦之流汗沾衣倒执手板安从容就席坐定问温曰：安闻诸侯有道守在四邻明公，何须壁後置人耶温笑曰：正自不能不尔耳遂笑语移日及苻坚率众号百万次於淮淝京师震恐加安征讨大都督安遣弟石及兄子玄征讨玄入问计安夷然无惧色答曰：已别有旨既而寂然玄不复敢言围棋赌别墅安尝棋劣於山墅亲朋毕集方与玄乃令张玄重请安遂命驾出是日玄惧便为敌手而。又不胜安顾谓其甥羊昙曰：以墅乞汝安遂游陟至夜乃还指授将帅各当其任玄等既破坚有驿书至安方对客围棋看书既竟便摄放床上了无喜色棋如故客问之徐答云：小儿辈遂已破贼既罢还内过户限心喜甚不觉屐齿之折。
    宋徐羡之为司空录尚书事羡之起自布衣。又无学术直以志力局度一旦居宗朝野推服咸谓有宰臣之望沉密寡言不以忧喜见色。
    唐娄师德为纳言尝荐狄仁杰及仁杰为宰相不知师德荐已数排师德令充外使则天尝出师德旧表示之仁杰大惭谓人曰：吾为娄公所含如此方知不逮娄公远矣。师德颇有学识器量宽厚喜怒不形於色。
    狄仁杰天授中为地官侍郎同凤阁鸾台平章事则天谓曰：卿在汝南时甚有善政欲知谮卿者乎！仁杰谢曰：陛下以臣为过臣当改之陛下明臣无过臣之幸也。若臣不知谮者并为善友臣请不知则天深加叹异。
    裴耀卿开元中为黄门侍郎平章事充转运使凡三年运七百万石省脚钱三十万贯或说耀卿请进所省脚钱以明功利耀卿曰：此盖公家盈缩之利耳不可以之求宠也。乃奏充所司和市籴等钱。
    贾耽为右仆射同中书门下平章事每自朝居家接对宾客及暮乃止而人未尝见其喜愠。
    赵退翁为中书侍郎平章事初廉察湖南日令狐亘崔儆并为巡属刺史亘尝历中书舍人礼部侍郎儆亦久在朝列所为或亏法令憬每以正道制之亘儆密遣人数憬罪状毁之於朝及憬为相拔儆自大理卿为尚书左丞亘先贬官为别驾。又擢为吉州刺史时人多之。
    周冯道仕晋平章事时奏请徵史圭为刑部侍郎盐铁副使圭在明宗时为右丞权判铨事道在中书尝以堂判衡铨司所注官圭怒力争之道亦微有不足之色後道首举圭圭方愧其度量远不及也。
    ○宰辅部　畏慎
    得宠。若惊老氏攸戒先慎乎！德君子所守矧夫宰衡重任天子是毗百度群伦罔不咸在进退语默为众规矩其有慎终。若始执虚如盈集木思危履虎增畏预怀栋挠之惧深惩味厚之毒举止恭逊周旋悚忄栗至有让爵散财避贤自劾形于忧虑积成疾诏旨敦谕时或︹起侧身卑退。若无所容斯盖承荣禄之厚惭忠报之薄其君子之盛德欤。
    周仲山甫为宣王卿士令仪令色小心翼翼（令善也。翼翼然恭敬貌）。
    汉萧何为相国素恭谨及诛韩信益封五千户令卒五百人一都尉为相国卫诸君皆贺召平独吊曰：今者淮阴新反於中有疑君心夫置卫卫君非以宠君愿君让封不受悉以家私财佐军何从其计。
    石庆为丞相醇谨而已元封四年关东流民二百万口无名数者四十万公卿议欲请徙流民於边以实之武帝以为庆老谨不能与其议乃赐丞相告归而按御史大夫以下议为请者庆惭不任职上书避贤者路诏报反室（还家也。）庆素质见诏自以为得许欲上印绶掾史以为见责甚深而终以反室者鬼恶之辞也。或劝庆宜引决庆甚惧不知所出遂复起视事先是公孙弘年八十终丞相位其後李蔡严青翟赵周石庆公孙贺刘屈继踵为丞相（继踵言相蹑也。）自蔡至庆丞相府客馆丘墟而已（言不能进贤故不缮修其屋室也。）至贺屈时坏以为马厩车库奴婢室矣。唯庆以醇谨复终相位（醇厚也。）其馀尽伏诛云：
    公孙贺代石庆为丞相初不受印绶顿首涕泣曰：臣本边鄙以鞍马骑射为官材诚不任宰相帝与左右见贺悲哀感动下泣曰：扶起丞相贺不肯起帝乃起去贺不得已拜出左右问其故贺曰：主上贤明臣不足以称恐负重责从此始矣。
