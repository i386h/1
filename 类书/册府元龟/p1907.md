<!-- { "loadSidebar": true } -->
    李怀远字广德赵郡柏人人也。早孤贫好学属文有宗人欲以高阴相假者怀远退而叹曰：因人之势高士不为假阴求官岂吾本志未几应四科举擢第位至兵部尚书同中书门下三品。
    李勉初为太常少卿肃宗将大用会李辅国宠任意欲勉降礼於己勉不为之屈竟为所抑出汾虢二州刺史。
    萧复代宗时为太子仆属连岁不稔价翔贵复家累百口无以自给将鬻昭列别业时宰相王缙闻其林泉之美心欲之乃使弟ヨ诱焉ヨ曰：足下之才固宜居右职姑以别业奉吾兄吾兄当以要地处足下矣。复对曰：仆之鬻旧业以拯孀孤傥以美职售之姑姊弟侄受冻馁非鄙夫之愿也。缙既憾之受废者数年复处之自。若。
    崔纵为金部员外孝悌修饰自以父为元载所排退居十馀年左官外府讫载得罪不求闻达。
    杜黄裳为太常卿时顺宗即位王叔文之窃权黄裳终不造其门。
    李藩贞元中为秘书郎王绍持权邀藩一相见绍终不就王仲舒韦成季吕洞辈为郎官朋党辉赫日会聚歌酒慕藩名强致同会藩不得已一至仲舒辈好为讹语俳戏後召藩坚不去曰：吾与仲舒辈终日不晓所与言何也。後数人果败。
    元正为河南连帅崔光远从事属史思明陷河雒正与弟同侍亲潜伏林薮凶党诱以高位不出遇害崔应为沧景从事节度使程执恭尝欲娶其妹不可遂弃职归雒中执恭衔之遣贼就杀不克。
    韦贯之为长安丞德宗末年京兆尹李实权移宰相言其可否必数日而诏行人有以贯之之名荐於实者答曰：是其人居与吾同里亟闻贤但吾得识其面而进於上举笏示说者曰：实已记其名氏矣。说者喜骤以其说告於贯之。且曰：子今日诣实而明日受贺矣。贯之唯唯数岁终不往。
    李渤祖元官至卫尉寺主簿父钧官至殿中侍御史以母丧不举流于施州渤少时耻其家污坚苦不仕励志於文学隐嵩山之下读书为文以自课。
    宇文籍为监察御史坐王承系贬江陵户曹至任节度使将议署置之宾筵文籍曰：以君命黜当以君命升假荣偷奖非所愿也。
    後唐李敬义德裕之孙居於平泉昭宗之都雒也。徵为司勋郎中特为河南尹张全义所知给遗颇厚俄而朱温篡位誓心不事伪室及温徵命拒而不应退居卫州。
    晋库部郎中李专美少笃学为文以父枢唐昭宗时尝应进士举为覆试所落不许再入专美心愧之由是不游文场。
    ●卷七百八十二
    ○总录部　荣遇
    《易》曰：崇高莫大於富贵。《诗》曰：为龙为光盖士之趋世者或道合时主或功济大业然後享丰禄齿高位泽及於宗党宠被於闺度越群品垂为美谈者斯有之矣。若乃出於困辱奋自卑冗终以贵盛申其志节以至期运亨会势望熏灼明诏敦奖徽美举集或粲服归於故郡或荣养及於庭闱或展墓以达永怀或即家而为公府至乃父子更任於剧职宗戚迭处於要任以壮齿而跻显仕因请老而还旧贯中外更践便蕃增秩时君异其恩礼举将更其出处斯皆才命胥契福禄来同致光景之振耀耸人伦之钦慕非夫保。若惊之训得持盈之道。又曷能充终而寡悔哉！
    苏秦雒阳人出游数岁大困而归兄弟嫂妹妻妾皆笑之及为从约长并相六国北报赵王及行过雒阳车骑辎重诸侯各发使送之甚众拟於王者周显王闻之恐惧除道使人郊劳（宾至近郊君使卿朝服用束帛劳）苏秦之昆弟妻侧目不敢仰视俯伏侍取食苏秦笑谓其嫂曰：何前倨而後恭也。嫂委蛇蒲服以面掩地而谢曰：见季子位高而金多也。（苏秦字季子）苏秦喟然叹曰：此一人之身富贵则亲戚畏惧之贫贱则轻易之况众人乎！且使我有雒阳负郭田二顷吾，岂能佩六国相印乎！，於是散千金以赐宗族朋友。
    汉严助会稽吴人为中大夫助侍燕从容武帝问助居乡里时助对曰：家贫为友胥富人所辱（友胥同门之胥）帝问所欲对愿为会稽太守，於是拜为会太守。
    朱买臣字翁子会稽吴人家贫妻求去买臣不能留即听去後买臣为会稽太守武帝谓买臣曰：富贵不归故乡如衣绣夜行今子何如买臣顿首辞谢初买臣免待诏尝从会稽守邸者寄居饭食拜为太守买臣衣故衣怀其印绶步归郡邸直上计时会稽吏方相与群饮不视买臣买臣入室中守邸与共食食。且饱少见其绶守邸怪之前引其绶视其印会稽太守章也。守邸惊出语上计掾吏皆醉大呼曰：妄诞耳守邸曰：试来视之其故人素轻买臣者入内视之还走疾呼曰：实然坐中惊骇白守丞（汉旧郡国丞相长史与计吏俱逆计也。谓之守丞者系太而言也。）相推排陈列中庭谒拜买臣徐出户有顷长安厩吏乘驷马车来迎买臣遂乘传去会稽闻太守。且至发民除县长吏并送迎车百馀乘入吴界见其故妻妻夫治道买臣驰车呼令後车载其夫妻到太守舍置园中给食之居一月妻自经死买臣乞其夫钱令葬悉召见故人与饮食诸尝有恩者皆报复焉。
    司马相如字长卿蜀郡成都人武帝时以中郎将至蜀太守以下郊迎县令负弩矢先驱蜀人以为宠薛广德沛郡相人为御史大夫乞骸骨赐安车驷马黄金六十斤罢广德东归沛太守迎之界上沛以为荣悬故事大夫乘官车驾驷如今州牧刺史矣。其安车传子孙。
    疏广为太子太傅广兄子受为太子少傅太子每朝因进见太傅在前少傅在後父子并为师傅朝廷以为荣。
    班伯高祖壹始皇之末避地於楼烦汉孝惠时以财雄边伯後为定襄太守岁馀成帝徵伯伯上书愿过郡上父祖冢有诏太守都尉以下会其所因召宗族各以亲疏加恩施散数百金北州以为荣长老纪焉後汉冯异颍川交城人为孟津将军光武建武二年征阳翟贼严终赵根破之诏异归上冢使大中大夫赍牛酒令二百里内太守都尉以下及宗族会焉。
    景丹冯翊栎阳人为骠骑大将军建武二年定封丹栎阳侯光武谓丹曰：今关东故王国虽数县不过栎阳万户邑夫富贵不归故乡如衣绣夜行故以封卿耳。
    岑彭南阳棘阳人建武六年为征南大将屯津乡南还有诏过家上冢大长秋以朔望问太夫人起居。
    王恒颍川舞阳人为汉中将军平沛郡贼建武六年徵恒还雒阳令人夫迎恒於舞阳归家上冢。
    吴汉南阳人建武十二年为大司马平蜀振旅浮江而下至宛诏令过家上冢赐二万斛。
    傅燮北地灵州人太守范津举燮孝廉及津为汉阳与燮交代合符而去乡邦荣之。
    韩棱颍川华阳人为南阳太守特听棱得过家上冢乡里以为荣。
    韦端自凉州牧徵为太仆其子康代为凉州刺史时人荣之。
    魏张既冯翊高陵人汉末自尚书出为雍州刺史太祖谓既曰：还君本州可为衣绣昼行矣。
    张辽为前将军屯合肥进辽爵都乡侯给辽母舆车及兵马送辽家诣屯敕辽母至导从出迎所督诸军将吏皆罗拜道侧观者荣之。
    吴朱治丹阳故鄣人大帝黄武二年拜安国将军领吴郡是时丹阳深地频有奸叛亦以年向老思恋土风自表屯故鄣镇抚山越诸父老故人莫不诣门治皆引进与共饮宴乡党以为荣在故鄣岁馀还吴。
    全琮吴郡钱塘人黄武七年为东安太守还经过钱塘修祭坟墓麾幢节盖曜於旧里请会邑人平生知旧宗族六亲施散惠与千有馀万本土以为荣。
    诸葛恪为抚越将军领丹阳太守授戟武骑三百拜毕太帝命恪备威仪作鼓吹导引归家时年三十三。
    纪陟景帝时父亮为尚书令陟为中书令每朝会诏以屏风隔其座焉。
    晋郑球字瑜少辟宰府七侍二宫。
    袁瑰与弟猷俱渡江瑰为丹阳猷为武康兄弟列宰名邑论者美之。
    陶侃家于浔阳後为江夏太守加鹰扬将军侃备威仪迎母官舍乡里荣之。
    荀羡除北中郎将徐州刺史监徐兖二州扬州及晋陵诸军事时年二十八中兴方伯未有如羡之少者韦讠叟前後四登九列六在尚书三为侍中再为太子太傅封京兆公陈军国之宜多见允纳。
    宋郑鲜之为高祖太尉谘议高祖北伐以为右长史鲜之曾祖墓在开封相去三百里乞求拜省高祖以骑送之。
    南齐王奂仕宋领骁骑将军。又迁征虏将军临川王镇西长史领南蛮校尉南郡内史一岁三迁。
    张岱吴郡人高帝建元元年出为左将军吴郡太守太祖知岱历任清直至郡未几手敕岱曰：大邦任重乃未欲回换俱总戎务殷宜须望实今用卿为参军加给事中岱拜竟诏以家为府。
    孙吴郡人自湘州刺史徵为散骑常侍中领军未拜而武帝从容谓曰：昔朱买臣愿为大郡卿，岂有意乎！乃改授持节安东将军吴郡太守给鼓吹一部及将之镇乘舆幸近畿饯送乡里荣之。
    梁范为散骑常侍吏部尚书常侍宴高祖谓临川王宏鄱阳王恢曰：我与尚书少亲善申四海之敬今为天下主此礼即革汝宜代我梁范为兄二王下席拜与同车还尚书下省时人荣之。
    吕僧珍东平苑人为左卫将军领太子中庶子僧珍去家久表求拜墓高祖欲荣之使为本州乃授使持节平北将军南兖州刺史。
    柳庆远河东解人为使持节都督雍梁南北秦四州诸军事征虏将军宁蛮校尉雍州刺史高祖饯於新亭谓曰：卿衣锦还乡朕无西顾之忧矣。
    到洽以天监二年为司徒主簿直待诏省敕使抄甲部书迁尚书殿中郎洽兄弟群从递居此职时人荣之。
    王僧孺幼贫其母鬻纱布以自业常携僧孺至市道遇中丞卤簿驱迫沟中及僧孺为丞引驺清道悲感不自胜。
    朱异为中书通事舍人迁散骑常侍累迁中领军异居权要三十馀年历官自员外常侍至侍中四职并驱卤簿近代未之有也。
    张绾为御史中丞旧制元日仆射中丞坐位东西相当大同四年绾兄缵为仆射及有司就列兄弟导驺两涂前世未有也。时人荣之。
    孔休源初为中书舍人司徒临川王记室参军後临川王为扬州刺史薨高祖与群臣议王代居州任者久之时贵戚王咸望迁授高祖曰：朕已得人孔休源实应此选乃授宣惠将军监扬州休源初为临川王行佐及王薨而管州任时论荣之。
    刘之南郡涅阳人自太学博士出为南郡太守高祖谓曰：卿母年德并高故令卿衣锦还乡尽荣养之理。
    陈侯安都始兴人为司空征北将军南徐州刺史父文得为始兴内史卒於官文帝徵安都还京师为发丧寻起复本官赠其父散骑常侍金紫光禄大夫拜母为清远国太夫人仍迎还都母固求停乡里帝乃下诏改陆阳郡之汝城县为庐阳郡分衡州之始兴安远二郡合三郡为东衡州以安都从弟晓为刺史安都第三子秘年九岁帝以为始兴内史并令在乡侍养。
    王瑜字子早历清显三十官至侍中。
    袁宪为右仆射参掌选事先是宪长兄枢为左仆射至是台省目枢为太仆射宪为小仆射朝廷荣之。
    後魏崔浩白马公元伯之长子浩为祭酒每至郊祠父子并乘轩轺时人荣之毕众敬为兖州刺史其子元宾亦为兖州刺史父子相代为州当世荣之。
    甄琛中山毋极人为征北将军定州刺史衣锦昼游大为称满。
