<!-- { "loadSidebar": true } -->
十一年十一月南伐至邹山太守钜平人羊祉与鲁郡太守崔耶利及其属县徐逊爱猛之等俱降赐祉爵钜平子拜雁门太守是时合乡令张忠归降赐爵新昌男拜新兴太守高育为冯文通建德令值太武东封率其所部五百馀家归命军门帝授以建德将军齐郡建德二郡太守赐爵服如子。
献文即位初辽东高崇归国赐爵阳关男居辽东诏以沮渠牧犍女赐潜为妻封武威公主拜驸天安元年九月宋徐州刺史薛安都以彭城内属宋将张允沈攸之系安都诏北部尚书尉元为镇戍大将军都督诸军事孔伯恭为副出东道救彭城时宋明帝自立群情不协共立前废帝弟晋安王子勋安都与沈文秀崔道固常珍奇等举兵应之明帝遣将张永等讨安都安都遣使来降请兵救援帝召群臣议之群官咸曰：昔世祖尝有并仪隆之心（臣钦。若等曰：世祖太祖谥仪隆宋文帝名）故亲御六军远临江浦今江阻乱内外离心安都今者求降千载一会机事难遇时不可逢取乱侮亡，於是乎！在帝纳之安都。又遣第四子道次为质并与李敷等书络绎相继乃遣尉元等率骑一万赴之拜安都使持节散骑常侍都督徐南北兖州青冀五州豫州之梁郡诸军事镇南大将军徐州刺史赐爵江东公敕安都之子散骑常侍驸马都尉拔诣彭城劳迎除拔冠军将军南豫州刺史。
十一月宋兖州刺史毕众敬遣使内属。
皇兴元年闰正月宋青州刺史沈文秀冀州刺史崔道固并遣使请举州内属诏平都将军长孙将军侯穷奇赴援之。
二年二月镇东大将军尉元讨徐州群盗平之宋冠军将军东徐州刺史张谠顺於元元亦表授冠军东徐州刺史遣中书侍郎高阁与谠对为刺史。
是年薛安都与毕众敬朝于京师见大礼重子侄群从并处上客皆封侯至于门生无不收叙焉。又为起第宅馆宇崇丽资给甚厚安都从祖弟真度初与安都南奔及安都为徐州真度为长史颇有勇为其爪牙从安都来降为上客众敬弟众爱随兄归国以勋为第一客赐钜平侯众敬子元宾爵须昌侯加平远将军是时清河司马房法寿与弟从并州刺史崇吉及冀州刺史崔道固兖州刺史刘休宾俱至京师以法寿为上客崇吉为次客崔刘为下客法寿供给亚於薛安都等以功赐爵庄武侯加平远将军给以田宅奴婢。
孝文泰和十七年齐尚书左仆射王奂子肃以其父及兄弟俱为齐武所杀乃自建业来奔帝虚襟待之除辅国将军长史赐爵关阳伯肃固辞伯爵许之。
十八年十月诏曰：比闻缘边之蛮多有窃掠致有父子乖离室家分绝既亏和气有伤仁厚朕浑一区宇子育万姓。若苟如此南人岂知朝德哉！可诏荆郢东三州勒敕蛮民勿有侵暴。
十九年二月车驾至锺离军士擒齐卒三千帝曰：在君为君其民何罪，於是免归是年拜光城蛮酋田益员外散骑常侍都督光城弋阳汝南新蔡宋安五郡诸军事冠军将军南司州刺史光城县开国伯食蛮邑一千户以益宗十七年自齐归款故也。
二十二年南讨既克宛外城命舍人公孙延景宣诏於南阳太守房伯玉曰：天无二日土无两主是以躬总六师荡一四海宛城小戎岂足以怼抗王威深可三思封侯胙土事在俯仰伯玉对曰：外臣最荷国恩忝任疆境为臣之道未敢听命伏惟游蛮远涉愿不损神。又遣谓曰：朕亲率麾旆远涉清江此之小戎岂足徘徊王师但戎路所经纤介须殄宜量力三思自求多福。且蒙萧颐殊常之眷曾不怀恩报以尘露萧鸾妄言入继道成颐子了无子遗卿不能建忠烈於君亲返立节於逆竖卿之罪一。又顷年伤我偏师卿之罪二今銮旆亲戎清一南服不先面缚待罪麾下卿之罪三卿之此戌多则一年中则百日少则二旬克殄岂远宜善思之後悔无及伯玉对曰：昔蒙武帝恺悌之恩忝侍左右此之厚遇无忘夙夜但继主失德民望有归主上龙凤践极光绍太宗非直副亿兆之深望实兼武皇之遗敕是以勤勤恳恳不敢失坠往者北师深入寇扰边民辄厉将士以救苍生此乃边戎常事陛下不得垂责及克宛伯玉面缚而降帝引见伯玉并其参佐二百人特宥之时伯玉从祖弟三益南阳内附孝文与语善之曰：三益三益殊不恶拜员外散骑侍郎。
●卷一百六十四
○帝王部　招怀第二
後魏宣武景明元年正月齐豫州刺史裴叔业遣子芬之及兄女夫韦伯昕奉表以寿春内附骠骑大将军彭城王勰车骑将军王肃率部骑十万赴之诏曰：叔业明敏秀发英[A13C]早悟驰表送诚忠高振古宜加褒授以彰先觉可使持节散骑常侍都督豫州雍兖徐司五州诸军事征南将军豫州刺史封兰陵郡开国公食邑三千户。又赐叔业玺《书》曰：前後使反有敕想具一二宝卷昏枉日月滋甚虐遍宰辅暴加戚属淫刑既逞朝无孑遗国有瓦解之形家无自安之计卿兼兹智勇深嘉乃勋前即敕豫州缘边诸镇兵马行往赴援杨大眼奚康王铁骑五千里言即路彭城王勰尚令肃精卒十万骆驿继发将以长驱淮海电击衡巫卿其并心戮力同斯大举殊勋茂绩职尔之由崇名厚秩非卿孰赏并有敕与州佐使及彼土人士其有微功片效必加褒异军未渡淮叔业病卒芬之以父勋授通直散骑常侍上蔡县开国伯食邑七百户叔业爪牙心膂所寄者裴智并授中郎将封浚仪县王昊左军将军封汝阴县赵革左中郎将封西宋县叔业姻娅柳玄达辅国将军封南县女夫韦伯昕封陵县并开国男食邑二百户（玄达颇涉经史初仕齐历诸王参军叔业之镇寿春委以管记及叔业之被猜疑将谋献款玄达规成其计前後表启皆玄达之辞伯昕叔业以其有大志故遣送子芬之为质）李道真右军将军阳县开子食邑五百户故文盛右军将军封刚陵县魏承祖右军将军封平春县并开国子各食邑三百户以叔业司马带汝阴太守李元护为辅国将军齐州刺史广饶县伯食邑一千户便道赴职初叔业归顺元护替同其谋及叔业疾病外内阻贰元护督率上下以俟援军寿春克定元护颇有力焉。又以陈郡太守尹挺为辅国将军南司州刺史谯郡太守杨令空为辅国将军南兖州刺史皆以参叔业归诚之谋也。
三年三月南齐鄱阳王萧宝寅以梁高祖既克建业杀其兄弟将害宝寅来奔寿春四月以宝寅为镇东将军东阳州刺史封齐王闰四月诏曰：宝寅深识机运归诚有道冒险履屯投命降阙微子陈韩亦曷以过也。可遣羽林监领主书刘桃符诣彼迎接其资生所须之物及衣冠车马在京邸馆付尚书悉令豫备及至京师帝礼之甚重。
正始元年诏中山王英所执梁冠军将军监司州事蔡灵恩等随才擢叙。
永平元年八月冀州京兆王愉反诏赦冀州民杂工役为元愉所诖误者其能斩获逆党别加优赏。
孝明孝昌元年齐东昏侯宝卷子赞来奔先是梁武灭宝卷宝卷宫人吴氏始孕匿而不言梁武纳之生赞以为己子封豫章王及长其母告之以实赞尝有来奔之意後为南兖徐二州刺史赞帝遣临淮王讨之赞密告诚款夜投军至是届于雒阳陛见之後就馆举哀追服三载赞叔父宝寅时在关西遣使观察闻其形貌敛眉悲感朝廷赏赐丰渥礼遇隆厚授司空封高平郡开国公丹阳王食邑七千户是年北镇降民二千馀万诏给事黄门侍郎杨昱为使分散於冀定瀛三州就食。
三年邢杲反於青光之间杲光禄大夫兰根之甥诏兰根衔命慰劳。
孝庄永安中宋庐江太守刘宗之子藻与姊夫李嶷俱来归赐爵易阳子。
後废帝中兴二年韩楼反於幽州楼将王怀知其无成阴结所亲叛楼归国拜征虏将军第一领民酋长武周县侯是时楼将薛孤延与怀等密计讨楼为楼别帅乙弗鬼所觉力战破鬼遂相率归行台刘贵表为都督加征虏将军赐爵永固县侯。
出帝永熙三年二月梁假节豫州刺史南香三毛香举城内附授以持节安南将军信州刺史义昌王。
西魏恭帝三年梁将王琳遣使来附以琳为大将军後周太祖为西魏丞相败齐神武于沙苑东郡守裴杲率其宗党归阙帝嘉之赐田宅奴婢牛马什物等。
叱列伏龟仕东魏为大都督沙苑之败随例来降太祖以其豪门解缚礼之仍以邵惠公女妻之。
史宁仕东魏为凉甘瓜三州诸军事遣使诣太祖请事太祖即以所服冠履衣被及弓箭甲槊等赐宁谓其使人曰：为我谢凉州孤解衣以衣公推心以委公，公其善始令终立功名也。
贺。若统初为东魏颍州长史大统二年执刺史田迅以州降至长安大祖谓统曰：卿以颍州从我何日能忘即拜右卫将军散骑常侍兖州刺史。
高宾初仕东魏为立义都督同列有忌其能者谮之於齐神武宾惧及於难大统六年乃弃家属间行归阙太祖嘉之授安东将军。
杨乾运仕梁为车骑将军镇潼州令其兄子略将二千人镇剑阁。又遣其胥乐广镇安州仍诫略等曰：吾欲归附关中但未有繇耳。若有使来即宜尽礼迎接会太祖令乾运孙法雒及使人牛伯友等至略即夜送之乾运遂令使人李。若等入关送款太祖乃密赐乾运铁券授持节骠骑大将军开府仪同三司侍中梁州刺史安康郡公。
扶猛上甲黄土人初仕梁为南雒北司二州刺史封宕渠县男及侯景作乱猛乃拥众自守未有所从大统十七年大将军王雄定魏兴猛率其众据险为堡壁特遣使微通馈饷而已魏废帝元年魏兴叛雄复率师进讨猛勒兵拒战雄击破之猛遂以众降太祖以其世据本乡乃厚加抚纳授车骑大将军仪同三司加散骑常侍复爵宕渠县男割二郡为罗州以猛为刺史。
任果南安人梁沙州刺史褒之子世为方隅豪族果性勇决志在立功魏废帝元年率诸部来附太祖嘉其远至待以优礼果因面陈取蜀之策太祖深纳之乃授使持节车骑大将军仪同三司大都督散骑常侍沙州刺史後为始州刺史在任未久果请入谒太祖许之以其方隅首望早立忠节乃进爵乐安郡公席固襄阳人初仕梁为兴州刺史以地来附时太祖方欲南取江陵西定蜀汉闻固之至甚礼遇之乃遣使就拜使持节骠骑大将军仪同三司大都督侍中丰州刺史封新丰县公邑二千户後转湘州刺史固以未经朝谒遂蒙荣授心不自安启求入觐太祖许之及固至太祖与欢燕赏赐甚厚进爵静安郡公增邑井前三千三百户。
萧圆肃梁武陵王纪之子纪建号圆肃守蜀太祖师至遂降封城郡公。又以圆肃有归款之勋别赐食思君县五百户收其租税。
明帝武成初南齐北豫州刺史司马萧雄举州来附帝遣柱国高阳公达奚武与大军杨忠率众迎之。
武帝保定三年诏曰：梁汝南王萧大封晋熙王萧大圆等梁国子孙宜加优礼式分茅土实允旧章大封可封晋陵县公大圆可封始宁县公邑一千户。又加大圆车骑大将军仪同三司并赐田宅奴婢牛马粟帛等（大封大圆梁简《文子》以魏恭帝三年归太祖至封焉）。
