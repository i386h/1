<!-- { "loadSidebar": true } -->
    陈欧阳为衡州刺史时萧勃在广州兵强位重及荆州舀委质於勃周文育擒送於高祖释之萧勃死後岭南扰乱有声南土。且与高祖有旧乃授安南将军衡州刺史始兴县侯未至岭南子纥已克定始兴及至岭南皆慑伏。
    沈恪监会稽郡会余孝顷谋应王出兵临川攻周迪以恪为壮武将军率兵逾岭以救迪孝顷闻恪至退走。
    孙阳为都督荆信二州诸军事安西将军荆州刺史出镇公安增修城池怀服边远为邻境所惮。
    後魏于栗明元时为河内镇将刘裕伐姚泓栗禁防严密裕遗栗书远引孙权求讨关羽之事假道西上题《书》曰：黑槊公麾下栗以状表闻明元许之因授黑槊将军栗好持黑槊以自标裕望而异之故有是语。
    奚眷少有将略明元时为尚书假安南将军虎牢镇将为寇所惮。
    周观为高平镇将观善抚士卒号有威名。
    河间公齐初坐事免官爵会宋将裴方明舀仇池太武授齐前军与建兴公古弼讨之遂克仇池威振羌氐复赐旧爵。
    陈留王崇为荆州刺史从太武讨蠕蠕别督诸军出大泽越祁山威惧漠北。
    叔孙建为广河镇将群盗敛迹威名甚震後为徐州刺史太武以建威名甚震为宋所惮除平原镇大将封丹阳王加征南大将军都督冀青徐济四州诸军事建在平原十馀年绥怀内外甚得边称魏初名将有及之南方惮其威略青兖辄不为寇。
    古弼为西安将军镇长安甚著威名。
    陆真为长安镇将咸阳民赵昌县民王稚兄弟聚众五千据治容堡真击破之斩昌等并诛其党与雍州民夷莫不威服在镇数年甚著威称。
    周几为宁朔将军太武以几有智勇遣镇河南威信著於外境。
    辛绍先为下邳太守唯教民治产御贼之备及宋将陈显达萧道成萧顺之来寇道成谓顺之曰：辛绍先未易侵行宜共慎之，於是不历郡境遂迳屯吕梁。
    尉元为统万镇都将齐高祖立多遣间谍扇动新民不逞之徙所在蜂起以元威名夙震徵为侍中都督南征诸军事征西大将军耒率诸军以讨之元讨五固贼桓和等皆平之东南清宴远近然。
    城阳王长寿为沃野镇都大将性聪惠善抚接在镇甚有威名。
    长孙稚为扬州刺史都督淮南诸军事梁将裴遂虞鸿袭据寿春稚诸子骁果遂颇难之号曰：铁小儿长孙肥为平南将军率众镇北境威名甚著蠕蠕惮之。
    穆罴为征东将军山胡刘什婆寇掠郡县罴讨灭之自是部内肃然莫不敬惮。
    庾岳为将有谋略治军清整尝以少击多士众服其智勇名冠诸将。
    李阳为伏波将军随萧宝夤西征其下每有战功军中号曰：李公骑。
    郑模为安东将军时将督败殁者多模挫敌持重号为名将。
    郑楷为伏波将军楷性严烈能摧挫豪强故时人语曰：摸<邕来>獬付郑楷。
    李崇为车骑将军扬州刺史崇沈深有将略宽厚善御众在州凡经十年常养壮士数千人寇贼侵边所向摧破号曰：卧虎贼甚惮之。
    刘藻为龙骧将军雍城镇将先是氐豪徐成杨里等驱逐镇将故以藻代之至镇擒获成里等斩之以殉群氐震忄。
    杨大眼初以军败不能禁徙为营州兵後徵为平南将军大眼至京师时人思其雄勇喜其更用台省闾巷观者如市大眼为将帅前後所遣督将军未渡江预皆畏慑传言淮泗荆沔之间有童儿啼者恐之云：杨大眼至无不即止王肃弟子秉之初归国也。谓大眼曰：在南闻君之名以为眼如车轮及见乃不异人大眼曰：旗鼓相望眸奋发足使君目不能视何必大如车轮当世推其骁果皆以为关张弗之过也。大眼为荆州刺史尝纟专蒿为人衣青布而射之召诸蛮渠桓示之曰：卿等。若作贼吾正如此相杀也。又北氵育郡尝有虎害大眼搏而获之斩其头悬於穰市自是荆蛮相谓曰：杨公恶人尝作我蛮形以射之。又深山之虎尚所不免遂不敢复为寇盗。
    崔延伯善将抚得众心与奚康生杨大眼为诸将之冠延伯功名尤重时大寇未平而延伯死朝野叹惧焉。
    樊子鹄为平北将军兼尚书行台治有威信山胡率服韩茂膂力绝人。又善骑射为徐州刺史征南将军为将善於抚众勇冠当世为朝廷所称。
    贺拔胜为荆州刺史将图襄阳乃攻冯翊安定ガ城等平之时有梁人书敕萧续（续梁武帝子镇襄阳）云：贺拔胜北间骁将汝宜慎之勿与争锋其见惮如此。
    ●卷三百九十三
    ○将帅部　威名第二
    北齐万俟洛字受洛干从高祖与西魏战於河阴诸军北渡洛以一军不动谓西人曰：万侯受雒干在此能来可来也。西人畏而去高祖以雄壮名其所营地为回洛城洛慷慨有气节勇锐冠时当世推为名将。
    李密为襄州刺史在州十馀年甚得安边之术威信闻於外境高祖频降手书劳问并赐口马。
    慕容绍宗东魏末为徐州刺史侯景叛绍宗与大都督高岳等讨之时景军甚众前後诸将往者莫不为其所轻及闻绍宗与岳将至深有惧色谓其属曰：岳所部兵精绍宗旧将宜共慎之。
    王则为三荆二襄南雍六州都督则有威武边人畏服之。
    上党王涣以文宣天保六年率众送梁王萧明还江南仍破东关斩梁时进裴之横等威名甚盛。
    卢潜在淮南十三年任总军民太尉大树风绩甚为陈主所惮陈主与其边将书云：卢潜犹在寿阳闻其何当还北此虏不死方为国患卿宜深备之。
    高昂为军司大都督统七十六都督时鲜卑共轻中华朝士惟惮服於昂。
    东方老为南益州刺史领宜阳太守频为二郡出入数年境接群蛮。又邻西敌至於攻城野战率先士卒屡以少制众西人惮之。
    斛律光为大将军左丞相与祖穆提婆不协诬光谋反杀之光自结从戎未尝失律深为邻敌所慑惮罪既不彰一旦屠灭朝野痛惜之周武帝闻光死大喜赦其境内後入邺追赠柱国公指诏《书》曰：此人。若在朕，岂能至邺初宜阳之役光谓周人曰：归我七年人不然取尔十倍周人即归之在西境筑定夸诸城马上以鞭指画所取地皆如其言拓地五百里而未尝伐功。
    独孤永业为雒州刺史行台尚书周人寇雒州永业每先锋以寡敌众周人惮之武成河清末徵为太仆卿以乞伏贵和代之，於是西境蹙弱河雒人情骚动傅伏为东雍州刺史後降於周周帝谓後主曰：朕前三年教习兵马决意往取河阴正为傅伏能守城不可动是以收军而退公当时赏授何其薄也。赐伏金酒。
    後周李弼魏末为尔朱天光别将从天光西讨破万侯鬼奴弼尝先锋舀阵所向披靡贼咸畏之皆曰：莫当李将军。
    蔡为平东将军与齐神武战於邙山时著明光铁铠所向无前敌人，或曰：此是铁猛兽也。皆遽避之独孤信魏末为陇右十一州大都督秦州刺史信有奇谋大略太祖初启霸业唯有关中之地以陇右形势故委信镇之既为百姓所怀声震邻国东魏将侯之南奔梁也。魏收为檄梁文矫称信据陇右不从宇文氏乃亡为关西之忧欲以威梁人其为邻国所重如此。
    韩果魏末为帅都督从大军破稽胡於北山胡地险阻人迹罕至果进兵穷讨散其种落稽胡惮果劲彳建号为着<走羽>人太祖闻之笑曰：着<走羽>之名宁减飞将韦为瓜州刺史胡人畏威不敢为寇公私安静夷夏怀之。
    陆腾为隆州总管蛮獠反所在蜂起山路险阻难得掩袭腾遂量山川形势随便开道蛮獠畏威承风请服所开之路多得古铭并是诸葛亮桓温旧道。
    王德从太祖征伐累有战功河渭间种羌屡叛以德有威名拜河州刺史群羌率服。
    怡峰为车骑大将军与诸将征讨每皆克捷沈毅有胆得士卒心当时号为骁将。
    达奚为大行台郎中镇潼关及潼关失守即与大都督杨山武拒魏於关东魏人甚惮之。
    陈忻为骠骑大将军时东魏为雒州刺史独孤永业号有智谋往来境上倚伏难测忻与韩雄等常令间谍观其动静齐兵每至辄击破之故永业深惮忻等不敢为寇。
    王轨为上大将军解徐州之围擒陈将吴明彻遂为徐州总管轨性严重善谋略兼有吕梁之捷威振敌境陈人甚惮之。
    于翼为幽州总管先是突厥屡为寇抄居民失业翼素有威武兼严斥侯自是不敢犯塞百姓安之。
    杨标为建州刺史镇车箱及齐神武闱玉壁乃命侯景趣齐子岭标恐入寇邵郡率骑御之景闻标至斫木断路者六十馀里犹惊而不安遂退还河阳其见惮如此。
    裴宽为车骑大将军镇孔城十三年与齐雒州刺史独孤永寿相对永业有计谋多谲诈。若声言春发秋乃出兵或掩蔽消息侨忽而至宽每揣知其情出兵邀击无不克之永业尝戒其所部曰：但好慎孔城自外无足虑其见惮如此裴孝仁为长宁镇将御齐人甚有威边之略。
    梁士彦以军功拜仪同三司武帝。
    将有事东夏闻其勇决自扶风郡守除九曲镇将进位上开府封建威县公齐人甚惮之。
    宇文神举自京兆尹出为熊州刺史齐人惮其威名後周崔宏度说之子袭爵为安平县公至隋开皇初为襄州总管宏度素贵御下严急所在令行禁止盗贼屏迹後梁萧琮来朝帝以宏度为江陵总管镇荆州陈人惮之不敢窥境。
    隋源雄初仕後周为朔州总管突厥有来寇掠雄辄捕斩之深为北夷所惮。
    韩擒虎有文武才用夙著威名为庐州总管委以平陈之任甚为敌人所惮陈平後突厥来朝高祖谓之曰：汝闻江南有陈国天子乎！对曰：闻帝命左右引突厥诣擒虎前曰：此是执得陈国天子者擒虎厉然顾之突厥惶恐不敢仰视其有威容如此。
    杨素为行军元帅伐陈率水军东下舟舻被江旌甲曜日素坐平乘大公容貌雄伟陈人望之曰：清河公即江神也。（清河素所封郡）。
    长孙晟为秦州道行军总管取晋王节度出讨突厥达头晟追之斩首千馀级王引晟同宴有突厥达官来预坐说言突厥之内大畏长孙总管闻其弓声谓为霹雳见其走马称为闪电王笑曰：将军震怒威行域外遂与雷霆为比一何壮哉！师旋授上开府仪同三司。
    鱼俱罗为丰州总管初突厥数入境为寇俱罗辄擒斩之自是突厥畏惧屏迹不敢畜牧於塞下。
    杜彦为云   州总管突厥来寇彦辄擒斩之北夷畏惮胡马不敢至塞後为朔州总管突厥复寇云   州高祖令杨素击走之是後犹恐为边患以素为突厥所惮复拜云   州总管。
    李宽骁勇善战略过人自周及隋数经将领至柱国蒲山郡公号为名将。
    李克开皇中频以行军总管击突厥有功後为朔州总管甚有威名为敌所惮。
    贺娄子为上大将军开皇中虏寇泯洮二州子以行军总管勒兵赴之贼闻而遁去高祖以子晓习边事授榆关总管十镇诸军事岁馀拜云   州刺史甚为虏所惮。
