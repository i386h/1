<!-- { "loadSidebar": true } -->
和帝时周荣初辟司徒袁安府安举奏窦氏事皆荣所具草後为颍州太守坐法当下狱帝思荣忠节左转共令。
顺帝时雷义为尚书侍郎有同时郎坐事当居刑作义默自表取其罪以此论司寇同台郎觉之委位自上乞赎义罪帝诏皆除刑。
杨伦为大将军梁商长史谏诤不合出补常山王傅病不之官诏书敕司隶催促发遣伦乃居河内朝歌以病自上曰：有留死一尺无北行一寸刎颈不易九裂不恨（裂死也。楚词曰：虽九死其犹未悔也。）匹夫所执强於三军固敢有辞帝乃下诏曰：伦出幽升高（《诗》曰：出於幽谷迁于乔木）宠以藩傅稽留王命擅止道路疾自从苟肆狷志（狷狂狷也。音绢）遂徵诣廷尉有诏原罪。
灵帝时范冉（或作丹）辟司空府是时西反叛黄巾作难制诸府掾属不得妄有去就冉首自劾退帝诏书特原不理罪。
献帝初平四年春正月甲寅朔日有食之时未晡八刻太史令王立奏曰：日晷过度无变也。朝臣皆贺帝令候焉未晡一刻而食贾诩奏曰：立司候不明疑误上下请付理官帝曰：天地玄远事验难明欲归咎史臣益重朕之不德也。
魏明帝太和二年幸长安及还雒是时谣言云：国有大故从驾群臣迎立雍丘王植京师自卞太后群公尽惧及帝还皆私察颜色卞太后悲喜欲推始言者帝曰：天下皆言将何所推。
晋武帝泰始初司隶校尉李上言故立进令刘友前尚书山涛中山王睦故尚书仆射武陔各占官三更稻田请免涛睦等官陵已亡请黜谥诏曰：法者天下取正不避亲贵然後行耳吾岂将枉纵其间哉！然案此事皆是友所作侵削百姓以缪惑朝士奸吏乃敢作此其考竟友以惩邪亻妄涛等不贰其过者皆勿有所问易称言王臣謇謇匪躬之故今亢志在公当官而行可谓邦之司直者矣。光武有云：贵戚。且敛手以避二鲍岂其然乎！其申敕群寮各慎所司宽宥之恩不可数遇也。为二代司隶朝野称之。又武帝尝因南郊礼毕喟然谓司隶校尉刘毅曰：卿以朕方汉何帝也。对曰：可方桓灵帝曰：吾德虽不及古人犹克己为政。又平吴会混一天下方之桓灵其已甚乎！对曰：桓灵卖官钱入官库陛下卖官钱入私门以此言之殆不如也。帝大笑曰：桓灵之世不闻此言今有直臣故不同也。
何劭为中庶子与其兄遵等受故鬲令袁毅货虽经赦宥宜皆禁止事下廷尉诏曰：太保与毅有累世之交遵等所取差薄一皆置之太保劭父曾也。
裴秀为尚书令安远获军郝诩与故人书云：与尚书令裴秀相知望其为益有司奏免秀官武帝诏曰：不能使人之不加诸我古人所难交关之事诩之罪耳岂尚书令能防乎！其勿有所问司隶校尉李熹复上言骑都尉刘尚为尚书令裴秀占官稻田求禁止秀诏。又以秀翼朝政有勋绩於王室不可以小疵掩大德使推正尚罪而解秀禁止焉。
王宏为汲郡太守在郡有殊绩武帝下诏称之俄迁卫尉河南尹大司农无复能名更为苛碎坐桎梏罪人以泥墨涂面置深坑中饿不与食。又擅纵五岁刑以下二十一人为有司所劾帝以宏累有政绩听以赎论。
元帝初阮孚辟太傅府迁骑兵属避乱渡江帝以孚为安东参军蓬饮酒不以王务婴心时帝既用申韩以救世而孚之徒未能弃也。虽然不以事任处之转丞相从事中郎终日酣纵尝为有司所按帝每优容之琅琊王裒为车骑将军镇广陵高选纲佐以孚为长史帝谓曰：卿既统军府郊垒多事宜节饮也。孚答曰：陛下不以臣不才委之以戎旅之重臣亻免从事不敢有言者窃以今王莅镇威风赫然皇泽遐被贼寇敛迹氛既澄日月自朗臣亦何可爝火不息正应端拱啸咏以乐天年耳迁黄门侍郎散骑常侍尝以金貂换酒复为所司弹劾帝宥之。
周访参镇东军事时有与访同姓名者罪当死吏误收访访奋击收者数十人皆散走而自归於帝帝不之罪。
康帝时阮裕在东山徵散骑常侍领国子祭酒俄而复以为金紫光禄大夫领琅邪王师经年敦逼并无所就御史中丞周闵奏裕及谢安违诏累载并应有罪禁止终身诏书贳之。
後魏道武攻中山未克六军乏粮民多匿问群臣以取要方略御史中丞崔逞曰：取椹可以助粮故飞食椹而改音诗称其事帝虽御其侮慢然兵既须食乃听以椹当租逞。又曰：可使军人及时自取过取则落尽帝怒曰：内贼未平兵人安可解甲仗入林野而收椹乎！是何言欤以中山未略故不加罪。
太武时古弼为安西将军及议征凉州与尚书李顺臧言凉州乏水草不宜行师帝不从既克姑臧微嫌之以其有将略故弗之责也。
孝文性宽慈进食者曾以热羹伤帝手。又曾於食中得虫秽之物并笑而恕之。
延兴三年六月诏曰：往年县召民秀二人问以守宰治状善恶具闻将加赏罚而赏者未几罪者众多肆法伤生情所未忍今特垂宽恕之恩申以解网之惠诸为民所列者特原其罪尽行贷之。
穆罢丁公崇之後世为虎牢镇将频以不法致罪孝文以其勋德之胄让而赦之。
房伯玉初为河间太守坐弟叔玉南奔徙於北边後亦叛入齐为南阳太守孝文克宛伯玉面缚而降孝文引见伯玉并其参佐二百人诏伯玉曰：朕承天驭宇方欲一清寰域卿蕞尔小戍敢拒六师卿之愆罪理在不赦伯玉对曰：臣既小人备荷驱使缘百口在南致拒皇略罪合万死孝文曰：凡立忠抱节皆应有所至。若奉逆君守迷节古人所不为卿何得事逆贼萧鸾自贻伊谴伯玉对曰：臣愚痴晚悟罪合万斩今遭陛下乞生命孝文曰：凡人唯有两途知机获福背机受祸劳我王师弥历岁月如此为降何人有罪。且朕前遣舍人公孙延景城西共卿语曰：天无二日土无二王卿答曰：在此不在彼天道悠远变化无方卿宁知今日在此不在彼乎！伯玉乞命而已更无所言从弟思安为乐陵太守频为伯玉泣请故特宥之。
高道悦为治书侍御史时孝文南征徵兵阅集雒阳道悦以使者侍御主文中散元志等稽违期会奏举其罪时道悦兄观为外兵郎中而任城王澄奏道悦有党兄之负孝文诏责然以事经恩宥遂寝而不论。
刘昶孝文时除都督吴越楚彭城诸军事义阳拒守不克昶乃班师太和十九年帝在彭城昶至入见昶曰：臣奉敕专征克殄凶鬼徒劳士马久淹岁时有损威灵伏听斧钺帝曰：朕之此行本无攻守之意正欲伐罪吊民宣威布德二事既畅不失本图朕亦无克而还岂但卿也。
宣武时李泽为东都守以赃徵还帝使武士提以入泽抗言曰：将军今日犹自礼贤耶帝笑而舍之。
孝庄时温子为南主客郎中起居注曾一日不直上党王天穆时录尚书事将加捶挞遂逃遁天穆甚怒奏人代之帝曰：当世才子不过数人，岂能为此便相放黜乃寝其奏北齐神武时李义深初为魏龙骧将军义旗初归帝於信都以为大行台郎中中兴初除平南将军鸿胪少卿义深见尔朱兆兵盛遂叛帝奔兆兆平帝恕其罪以为大丞相府记室参军。
後周太祖以耿豪为骠骑大将军开府仪同三司豪性凶悍言多不逊帝惜其骁勇每优容之。
隋文帝开皇六年雒阳男子高德上书请帝以为太上皇传位皇太孙帝曰：朕承命抚育苍生日旰孜孜犹恐不逮岂学近代帝王事不师古传位於子自求逸乐者哉！。
贺。若弼坐怨望除名为民岁馀复其爵位帝亦忌之不复任使然每宴赐遇之甚厚开皇十九年帝幸仁寿宫宴王公诏弼为五言诗词意愤怨帝览而容之虞庆则使突厥还会帝幸晋王第置酒会群臣高等帝因曰：高平江南虞庆则降突厥可谓茂功矣。杨素曰：皆由至尊威德所被庆则曰：杨素前出兵武牢硖石。若非至尊威德亦无克理遂与互相长短御史欲弹之帝曰：今日计功为乐宜不须劾。
萧摩诃子世略在江南作乱摩诃当从坐帝曰：世略年未二十亦何能为以其名将之子为人所逼耳因赦摩诃。
王仁恭为骠骑将军典蜀王军事及蜀王以罪废官属多罹其患高祖以仁恭素质直置而不问。
唐太宗尝辟人从两骑幸故未央宫遇一卫士佩刀不去车驾至惶惧待罪太宗谓之曰：仗司之失非汝之罪今。若付法当死者便数人我所不忍因赦之而去。
李靖破突厥送隋萧后於京师初有降胡言中国人有潜通书启於萧后者至是中书舍人杨文权请鞫之帝曰：往国家未定匈奴侵扰愚民寡识或当思念今天下宁一反侧自安既往之愆不须问也。
韦挺授银青光禄大夫行黄门侍郎摄魏王泰府事时泰有宠庶人承乾多罪失太宗微有废立之意中书侍郎杜正伦以漏泄禁中语徙边挺时亦预其事太宗谓之曰：朕已罪正伦不忍更置卿於法寻拜太常卿承乾之废也。挺。又以交构闻太宗竟寝其事待之如初十九年为御史大夫从李击破盖牟城诏挺统兵镇守挺素无威略不堪其忧乃贻书於术士公孙常置辞怨望会常以他罪自杀於其囊中得挺所与常书太宗召挺问之对多不以实太宗尤责让之仍以宿经驱策不忍加诛授朝散大夫守象州刺史。
江夏王道宗从征辽筑土山攻安市城土山坏道宗失於部署为贼所据归罪果毅傅休爱斩之道宗跣行诣旗下请罪太宗曰：汉武杀王恢不如秦穆赦孟明土山之失。且非其罪舍而不问。
贾敦颐为州司马有罪当下狱太宗欲宥之御史再三执劾太宗曰：为国者先教化而後刑罚亿兆之人，岂能无过吾去其太甚者耳。若有奏劾即陷酷刑孝子犹不可从厥父而况道义合能久事其君乎！竟赦之。
高宗永徽五年雍州参军薛景宣以筑京师罗郭城功毕上封事言汉惠帝城长安後寻即殂落今者营筑必有灾咎。又杨正道有隋之孽流窜北蕃随突厥归化便即诈死今日犹存有人隐藏犹未彰露帝大惊遂令推究正道死日既知景宣诈妄左仆射于志宁等以其言涉不顺请诛之帝曰：景宣因上封得罪恐塞直言之路特令免之。
乾封中帝谓司戎少常伯杨武曰：卿在司戎授官多非其才何也。武曰：臣妻刚悍此其所嘱不敢违阻帝嘉其不隐笑而遣之。
中宗神龙元年正月即位麟台监张易之等先以潜图逆乱伏诛诏有与易之往复书疏并焚之用安反侧百寮莫不称庆。
玄宗开元六年十月癸亥贝州人张希峤上表不经诏曰：比每昼至侧景夜至分宵期闻政要用忘寝食但能会理不责其文贝州张希峤上表及词义鄙浅有同谐弄据其不遵理度固合与罪恐後来正直其谓我何故特矜愚不於法。且令河南府示语递还本贯。
十二年七月黔中道招讨使内侍杨思勖讨平溪州贼帝谓贼帅覃行章等曰：汝破伤州县残害吏人据汝罪名合刑法我好生恶杀特舍汝命可授汝商州洵水府别将往钦哉！。
肃宗至德二载九月元帅广平王将收西京王当阙不乘马步出水马门而後乘马管崇嗣为王都虞侯先王上马御史大夫颜真卿进状奏弹之帝曰：朕儿每欲出朕一一教示之其何敢失礼崇嗣老将患脚朕欲优容乃自晓谕之状还真卿。
