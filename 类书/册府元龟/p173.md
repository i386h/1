<!-- { "loadSidebar": true } -->
十二月以泰州节度使张延朗为中书侍郎平章事三年三月以翰林学士礼部侍郎马胤孙为中书侍郎平章事（初帝为潞王镇河中时胤孙为记室留守西京节度凤翔累转观察判官及即位用为翰林学士户部郎中知制诰赐紫金鱼未满岁改中书舍人礼部侍郎皆带禁职时藩邸旧臣韩昭胤房为枢密使刘延节李专美为宣徽使河南尹雍王重美不平之密奏曰：马胤孙者只令视草恐未得宜帝然之寻拜中书侍郎平章事）。
晋高祖天福元年闰十一月制曰：天有宝图应运者文明之主国调金铉入司者经纬之臣将冀大同须资良弼况谓建邦之始难虚纳揆之官其有霸府旧僚前筹上密历岁寒而斯久弘益尝多经艰险而不渝忠贞弥笃式旌懿德宜举徽章乃择吉辰爰行并命翰林学士承旨知河东军府事正议大夫尚书户部侍郎知制诰赐紫金鱼袋赵莹儒中端士席上正人襟灵而万里坦夷行叶而四时繁茂洎升簪履旦夕之婉画喧人每侍筹帷遐迩之折冲在我翰林学士权知枢密使事正议大夫尚书礼部侍郎知制诰赐紫金鱼袋桑维翰文场翘楚学海波澜挠澄不变于二风躁静同归于一德诚抱兼人之器谅怀经国之才十年伸挥翰之劳数镇有从征之役而皆功参佐命绩显坐筹萧曹远接于英猷房杜近齐於芳烈成予丕业职尔元勋既协良辰难稽懋赏自董戎而居廊庙繇内翰而秉钧衡乃用器能伫观燮赞於戏优贤异典有国新恩勉伸礻卑救之谋共致升平之治事繁罔避言直勿辞永修鱼水之观以保龙之契莹可金紫光禄大夫门下侍郎平章事集贤殿大学士依前权知枢密使事。
十二月制曰：舜任五臣坐致穆清之化汉尊三杰克成王霸之基皆所以君臣义通上下情洽得以寅亮大化导扬休声百工允垂衣裳而御宇万方率服铸剑戟以为农式繇辅弼之功兆此隆平之运朕谬膺开创初统寰瀛临将被於淳风宰制实凭於良辅其有功宣缔构业绍经纶两朝输翊戴之勋万汇仰陶钧之力是宜重膺梦卜再践庙堂俾光新造之邦共阐无为之化经邦致理翊戴功臣特进守司空上柱国始平郡公食邑二千五百户食实封三百户冯道礼天苍璧镇国元龟夏璜为稀世之珍轩镜是辟邪之宝方诸才业良平有可差其肩较彼忠贞姚宋不得并其辔可谓人臣之刀尺造化之丹青自明宗皇帝克绍基扃仰膺图讠於草昧皇灵之际有攀鳞附翼之功密赞皇猷静司帝诰出纳奉命周旋八年持葛秤以定锱铢浮殷舟而拯沉溺四时成岁阴阳毕顺於调燮九德不愆朝野咸推於表式ム於薄德获彼宠灵将惕励以为怀恐负荷之弗克宜凭勋德共济艰难是用重启岩廊俾持埏埴水土之崇资不改弘文之大柄仍兼於戏造膝陈谋尔无辞於礻卑救开怀纳谏朕不怠於听从致社稷於昌期纳生灵於寿域共臻至理勿坠前功唯于大臣不俟多训可守司空兼门下侍郎平章事弘文馆大学士。
三年正月以兵部侍郎判户部李崧为中书侍郎平章事充枢密使。
五年八月以翰林学士承旨户部侍郎和凝为中书侍郎平章事。
汉高祖以开运四年二月即位称天福十三年四月以河东节度判官苏逢吉观察判官苏禹并为中书侍郎平章事。
九月以吏部尚书窦贞固为司空兼门下侍郎平章事弘文馆大学士以翰林学士行中书舍人李焘为中书侍郎兼户部尚书平章事（高祖有相焘意焘未拜前一日欲言事请见高祖召与语焘曰：国家新造丕图内外藩辅并宜得人苟非其人无益招患今相辅位缺未审陛下欲命何人高祖曰：窦贞固问其次曰：李焘焘恐悚谢曰：臣器狭性忠忧时过当辄有亻赞越敷奏然臣才薄地卑无辅弼之望幸勿以臣污制书翌日制出拜平章事）。
周太祖广顺元年正月即位以前太师齐国公冯道为中书令弘文馆大学士。
六月以枢密使王为左仆射兼门下侍郎平章事监国史充枢密使以枢密副使兵部侍郎范质为中书侍郎平章事以户部侍郎判三司李谷为中书侍郎平章事判三司。
显德元年正月制曰：鸿遇顺风比事者美良贤之任鹏征积水寓言者伸远大之图位非才而不居才非位而不展两端相叩庶绩方凝爰升佐命之臣以授调元之职端明殿学士通议大夫尚书户部侍郎上柱国太原县开国男食邑三百户赐紫金鱼袋王溥智出於众行高於人茂学懿文而策名长才广度以成器始归霸府当效折冲洎翊造邦寻参宥密ゼ禁林之词翰伸秘殿之论思履顺持谦奉公处正紫宸三接在注意以方深黄阁九迁谅登庸而允协俾宣相业共赞皇猷食邑赠封功臣改号仍进阶资之贵俱为辅弼之光尔其师克俭於焚机继在公於补衮止辞而出奉义而行将联赓载之歌长保处恭之位佩服兹训式昭德音可紫金光禄大夫中书侍郎平章事。
世宗以是月丙申即位七月癸巳制曰：朕自履宸极思平泰阶出一令虑下民之未从行一事惧上玄之罔晨兴夕惕终岁于兹虽礼让渐闻兴行而风雨未之咸。若岂刑政之斯阙而德教之未敷哉！繇是进用良臣辅宣元化虽朕志先定亦舆情具瞻爰择嘉辰诞敷明命枢密院直学士中大夫尚书工部侍郎上柱国晋阳县开国男食邑三百户赐紫金鱼袋景范昔佐先帝每罄嘉谟建事眇躬愈倾忠节奉上得大臣之体检身为君子之儒一昨戎辂亲征皇都是守赞勋贤於留府副徵发於行营军政所资国用无阙今则灵台偃革宣室图功思先朝欲用之言成圣考得贤之美俾参大政仍掌利权尔其明听朕言往敷玄化予欲则垂象而清品汇尔则顺天道以序彝伦余欲恤刑名而息战争尔则谨宪章而恢庙略天人之际悬合军民之事罔渝则国相之尊非尔孰处邦计之重惟才是藏勉思倜傥以致君勿效因循而保位伫闻成绩用副虚怀可正议大夫中书侍郎平章事判三司。
●卷七十五
○帝王部　任贤
夫致千里者必资乎！绝足构广厦者必择乎！宏材是知端乡明财成万务致治之具非贤罔济其亲信也。喻之心膂其委仗也。譬之翰翮及有德冠群萃才推俊杰智谋可以备赞佐操履可以著表式忠勇质直各负其能或素闻名称待以不次或因缘汇荐任其所长察言观行罔有虚授小大之器咸厥用繇是尊爵以荣之厚禄以宠之推心责成周旋是赖《书》曰：任贤勿二不亦宜乎！。
黄帝举风后力牧常先大鸿（风后黄帝三公也。力牧黄帝相也。大鸿见封禅书）以治民顺天地之纪幽明之占死生之说（一云幽明之数合死生之说）存亡之难时播百（时是也。）草木淳化鸟兽虫蛾旁罗日月星辰水波（一作沃）土石金玉劳勤心力耳目节用水火财物有土德之瑞。
尧命羲和钦。若昊天历象日月星辰敬授人时（重黎之後羲氏和氏世掌天地四时之官故尧命之使敬顺昊天言元气广大星四方中星辰日月所会历象其分节敬致天时以授人也。此举其目下别序之）分命羲仲宅夷曰：谷（宅居也。东表之地称夷阳明也。日出於谷而天下明故称谷谷夷一也。羲仲居治东方之官）寅宾出日平秩东作（寅敬宾导秩序也。岁起於东而始就耕谓之东作东方之官敬导出日平均次序东作之事以务农也。）日中星鸟以殷仲春（日中谓春分之日鸟南方朱鸟七宿殷正也。春分之昏鸟星毕见以正仲春之气节转以推季孟则可知）厥民析鸟兽孳尾（冬寒无事并入室处春事既起丁壮就功厥其也。言其民老壮分析乳化曰：孳交接曰：尾）申命羲叔宅南交（申重也。南交言夏与春交举一隅以见之此居治南方之官）平秩南讹敬致（讹化也。掌夏之官平序南方化育之事敬行其教以致其功四时同之亦举一隅）日永星火以正仲夏（永长也。谓夏至之日火苍龙之中星举中则七星可知以正仲夏之气节季孟亦可知）厥民因鸟兽希革（因谓老弱因就在田之丁壮以助农也。夏时鸟兽毛羽希少改易革改也。）分命和仲宅西曰：昧谷（昧冥也。日入于谷而天下冥。故曰：昧谷昧谷曰：西则夷东可知此居治西方之官掌秋天之政）寅饯纳日平秩西成（饯送也。日出言导日入言送因事之宜秋西方万物成序平其政助成物也。）宵中星虚以殷仲秋（宵夜也。春言日秋言夜互相备虚玄武之中星亦言七星皆以秋分日见以正三秋）厥民夷鸟兽毛<毛先>（夷平也。老壮在田与夏平也。<毛先>理也。毛更生整理也。）申命和叔宅朔方曰：幽都平在朔易（北称朔亦称方言一方则三方见矣。北称幽南称明从可知也。都谓所聚也。易谓岁改易於北方平均在察其政以顺天常上总言羲和敬顺昊天此分别仲叔各有所掌）日短星昴以正仲冬（日短冬至之日昴白虎之中星亦以七星并见以正冬之三节）厥民奥鸟兽毛（奥室也。民改岁入此室处以辟风寒鸟兽皆生Й毳细毛以自温焉）帝曰：咨汝羲暨和期三百有六旬有六日以闰月定四时成岁（咨嗟暨与也。匝四时日期一岁十二月月三十日正三百六十日除小月欠六日一岁十二日未盈三岁是得一月则置闰焉以定四时之节气成一岁之历象）允百工庶绩咸熙（允信治工官绩功咸皆熙广也。言定四时成岁历以告时授事则能信治百官众功皆广叹其善）。
帝舜时高阳氏有才子八人（高阳帝颛顼之号八人其苗裔）苍舒ㄨ岂攵ρ大临庞降庭坚仲容叔达（此即垂益禹皋陶之伦庭坚即皋陶字）齐圣广渊明允笃诚天下之民谓之八恺（齐众也。渊深也。允信也。笃厚也。恺和也。）高辛氏有才子八人（高辛帝喾之号八人亦其苗裔）伯奋仲堪叔献季仲伯虎仲熊叔豹季（此即稷契朱虎熊罴之伦）忠肃共懿宣慈惠和天下之民谓之八元（肃敬也。懿美也。宣德遍也。元善也。）此十六族世济其美不陨其名（济成也。陨坠也。）以至於尧尧不能举舜臣尧举八恺使主后土（后土地官禹作司空平水土即主地之官）以揆百事莫不时序地平天成（揆度也。成平也。）举八元使布五教于四方（契作司徒五教在宽故知契在八元之中）父义母慈兄友弟恭子孝内平外成。
禹任皋陶以政而卒复举益任之政。
周武王即位以太公望为师周公为辅召公毕公之徒左右王师文王绪业。
穆王即位时王道衰微穆王闵文武之道缺乃命伯ぁ申戒太仆之政作ぁ命周道复宁。
