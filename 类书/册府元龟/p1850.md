<!-- { "loadSidebar": true } -->
    冯猛将州新平县人居丧以孝闻庆见及杏冬结实诏有司旌表其门（史无官）。
    许利川为睦州司士参军居母丧以孝闻有芝草八茎及连理树一株产於庐墓诏旌表其门。
    樊漪邛州依政县人居父丧负土成坟庐於墓侧有兔鸽驯扰木生连理慈竹自生诏表其门闾。
    张球信州弋阳人父殁五年庐於墓侧哀毁过礼墓门专上生芝草七茎有鹊巢於墓之竹诏旌表门闾（史无官）。
    尹务荣彭城人丧亲庐於墓侧六年有芝草之祥诏旌表其门闾（史无官）。
    杨炎丁父忧庐於墓前号泣不绝声有紫芝白鹊之祥史。又表其门闾孝著三代门树六阙古未有也。位至门下侍郎平章事。
    黄亘邵武县人丧母庐於墓侧有紫芝生诏旌表其门闾（史无官）。
    尹慎兖州人善骑射始为果毅丧母营合不识其父之墓昼夜号哭未浃日梦寐有指导焉遂发堆果得旧记验後至右卫上将军卒。
    阎丰阝虢州湖城县人阎丰阝五代同居家内槐一株再生枝叶并画图以进（史无官）。
    李渭越州萧山县人文宗太和七年三月浙江东道奏渭幼失父母与兄二人同居兄病渭割股疗之因差後两兄俱死奉寡嫂孤侄二十馀年衣食无偏庄田租税渭自主办资财钥寡嫂掌之姑侄妇孙共三十三人其家频生芝草诏旌表之（史无官）。
    梁王去奢赵州军人有疾渐笃其子三人缵继绎各争行割肉以供其父缵割左乳左股继割右股绎割左右史无官史无官史无官股去奢食之病遂骤愈太祖嘉其孝行令本道给医药赐以帛。
    後唐韩德潞州屯留人兄弟累世同居母死割乳以祭庐於墓侧累年种瓜合欢同蒂诏旌表之景ど东川普安县人守坟有芝草生明宗天成二年十一月本道上言（史无官）。
    ●卷七百五十八
    ○总录部　忠
    《书》曰：为下克忠。《传》曰：忠为令德盖士之策名从官委质事君无贰尔心不为义疚时危而节见累至而行明周旋夷险秉操弥厉遭值事变守死无改是皆忠之属也。中代而下曷尝无其人哉！至乃勤身翼卫尽规缝阙诚心内著谨力兼茂义形於颠沛志烈於屯难去就之际确然不渝凶鬼之会毅然有守垂谠言於将没全大节而陨命其或卑处纲佐退居士伍亦乃拳拳勖勉存心王室虽在亩亩犹不忘君斯可以为纯臣矣。
    汉周纟沛人也。以舍人从高祖起沛尝为参乘高祖战有利不利终亡离上心帝以纟为信武侯（以其忠信故加此号）帝欲自击陈纟泣曰：始攻破天下未曾自行今上尝自行是亡人可使者乎！帝以为爱我赐入便门不趋封为胤城侯。
    梅福为南昌尉（豫章之县）後去官归寿春数因县道上言变事（附县道之使而封奏也。变之事）求假轺传（小车之传也。）诣行在所条对急政（条对者一一条录而对之）。
    龚胜字君实楚人徵光禄大夫称疾乞骸骨哀帝赐策归老於乡里王莽既篡国遣五威将帅行天下风俗将帅亲奉羊酒存问胜明年莽复遣使者即拜胜为讲学祭酒胜称疾不应徵後二年莽复遣使者奉玺书太子师友祭酒印绶安车驷马迎胜即拜秩上卿先赐六月禄直以办装使者与郡太守县长吏三老官属行义诸生千人以上入胜里致诏使者欲令胜起迎久立门外胜称病笃为床室中户西南牖下东首加朝服拖绅使者入户西行南面立致诏付玺书迁延再拜奉印绶内安车驷马进谓胜曰：圣朝未尝忘君制作未定待君为政思闻所欲施行以安海内胜对曰：素愚加以年老被病命在朝夕随使君上道必死道路无益万分使者要说至以印绶就加胜身取推不受使者即上言方盛夏暑热胜病少气可须秋凉乃发有诏使者五日一与太守俱问起居为胜两子及门人高晖等言朝廷虚心待君以茅土之封虽疾病宜动移至传舍示有行意必为子孙遗大业晖等白使者语胜自知不见听即谓晖等吾受汉家厚恩亡以报今年老矣。旦暮入地谊岂以一身事二姓下见故主哉！语毕遂不复开口饮食积十四日死。
    後汉王丰为光武突骑光武追尤来等贼乘胜轻进反为所败贼追及短兵接帝自投高岸丰急下马援帝帝抚其肩而上顾笑谓耿曰：几为虏嗤频射却贼得免。
    赵素与邓奉善後奉反於南阳数遗书切责之而谗者因言与奉合谋光武以为疑及奉反帝得书乃惊曰：赵真长者也。即徵引见赐鞍马待诏公车位至太傅录尚书事。
    刘翊颍川人献帝迁都西京翊举上计椽是时寇贼兴起道路隔绝使驿稀有达者翊夜行昼伏及到长安诏书嘉其忠勤特拜议郎迁陈留太守。
    何字伯求辟司空府及董卓秉政逼以为长史病不就乃与司空荀爽司徒王允等共谋卓会爽薨以他事为卓所系忧愤而卒。
    张温字伯慎少有名誉累登公卿亦阴与司徒王允共谋诛卓事未及发而见害田丰为侍御史弃官归家时袁绍起义。
    兵卑辞厚币以招致丰丰以王室多艰志存拯救乃应绍命以为别驾劝绍迎天子绍不纳。
    陈为沛相时吕布在下邳袁术欲结布为援乃为子索布女布许之（时布在徐州许以女嫁遣使韩胤以亻替号议告布并求迎妇恐术布成婚则徐扬合从将为国难，於是往说布曰：曹公奉迎天子辅赞国政威灵命世将征四海将军宜与协同策谋图泰山之安今与术结婚受天下不义之名必有累卵之危布以怨术初不已受也。女已在途追还绝婚械送韩胤枭首於市欲使子登诣曹公布不肯遣会使者至拜布左将军布大喜即听登往并令奉章谢恩后布为曹公所围乃遣许汜王楷告急於袁术术曰：布不与我女理自当败何为复来相闻耶汜楷曰：明上今不救布为自败耳布破明上亦破也。术时僭号故呼为明上术乃严兵为布作声援布恐术为女不至故不遣兵救也。绵缠女身缚马上夜自送女出与术曹公守兵相触格射不得过复还城。
    邓羲为荆州刘表治中献帝都许昌表虽遣使贡献然北与袁绍相结羲谏表表不听（汉晋春秋曰：表答羲曰：内不失贡职外不背盟主此天下之达义也。治中独何怪乎！）羲辞疾而退终表之世不出元尚献帝初为兖州刺史东之郡而魏太祖已临兖州尚南依袁术术僭号欲以尚为太尉不敢显言私使人讽之尚无屈意术亦不敢强也。建安初尚逃还为术所害。
    徐ギ为东海相献帝迁许以廷尉徵当诣京师道为袁绍所劫授ギ以上公之位ギ乃叹曰：龚胜鲍宣独何人哉！守之必死术不敢逼术死军破ギ得其传国玺及还许并送前所假汝南东海二郡印绶司徒赵退谓ギ曰：君遭大难尤存此邪ギ曰：昔苏武困於匈奴不队七尺之节况此方寸印乎！
    臧洪为即邱长灵帝中平末弃官还家太守张超请为功曹时董卓杀帝图危社稷洪说超曰：明府历世受思兄弟并据大郡今王室将危贼臣虎视此诚义士效命之秋也。今郡境尚全吏人殷富。若动桴鼓可得二万人以此诛除国贼为天下倡义不亦宜乎！超然其言与洪西至陈留见兄邈计事邈先谓超曰：闻弟为郡委政臧洪洪者何如人超曰：臧洪海内奇士才略智数不比於超矣。邈即引洪与语大异之乃使诣兖州刺史刘岱豫州刺史孔遂皆相善邈计先有谋约会超至定议与诸牧守大会酸枣设坛场将盟既而更相辞让莫敢先登咸共推洪洪乃摄衣升坛软血而盟曰：汉世不幸皇纲失统贼臣董卓乘[C260]纵害毒流百姓大惧沦丧社稷翦覆四海兖州刺史岱豫州刺史陈留太守邈东郡太守瑁广陵太守超等纠合义兵并赴国难凡我同盟齐心一力以致臣节陨首丧元必无二志有渝此盟俾坠其命无克遗育皇天后土祖宗明灵皆鉴之洪辞气慷慨闻其言者无不激扬。
    魏李乾初平中以众随太祖破黄巾於寿张。又从击袁术征徐州吕布之乱太祖遣乾还乘氏慰劳诸县布别驾薛兰治中李封招乾欲俱叛乾不听遂杀乾蜀法正字孝直先主与曹公争势有不便宜退而先主不肯退无敢谏者矢下如雨正乃往当先主前先主云：孝直避箭正曰：明公亲当矢石况小人乎！先主乃曰：孝直吾与汝俱去遂退位至尚书令参军将军赵为先主车骑曹公追先主於当阳长阪弃妻子南走身抱弱子即後主也。保护甘夫人即後主母也。皆得免难迁为牙门将军。
    吴谷利为孙权左右给使以谨直为亲近监权征合淝乘骏马上津桥桥南已见撤丈馀无板谷利在马後使权持鞍缓控利於後着鞭以助马势遂得超渡权既得免即拜利都亭侯於武昌新装大船名为长安试泛之钓台沂时风大盛谷利令舵工取樊口权曰：当张头取罗州利拔刀向舵工曰：不取樊口者斩工即转舵入樊口风遂猛不可行乃还权曰：阿利畏水何怯也。利跪曰：大王万乘之主轻於不测之渊戏於猛浪之中楼船装高邂逅颠危柰社稷何是以利取敢以死争权，於是贵重之自此后不复名之尝呼曰：谷。
    陈表父武为偏将军从孙权击合淝战死孙权复其客二百家在会稽表简视其人皆堪好兵乃上疏陈让乞以还官充足精锐诏曰：先将军有功於国国家以此报之卿何得辞焉表乃称曰：今除国贼报父之仇以人为本空枉此劲锐以为僮仆非表忠也。皆取科取以充部伍所在以闻权甚嘉之下郡县科正户羸民以补其处。
    石伟有节操高行及吴亡晋武帝诏曰：吴故光禄大夫石伟秉志清白皓首不逾虽处危乱廉节可纪年已过迈不堪远涉其以伟为议郎加二千石秩以终厥世伟遂阳狂及盲不受晋爵。
    晋郭琦为右著作郎赵王伦篡位。又欲用琦琦曰：我已为武帝吏不欲复为今世吏终身处於家。
    王允之年在总角从伯敦谓为似已尝以自随出则同舆入则共寝敦尝夜饮允之辞醉先卧敦与钱凤谋为逆允之已醒悉闻其言虑敦或疑已便於卧处大吐衣面并污凤既出敦果然视见允之卧吐中以为大醉不复疑之时父舒始拜廷尉允之求还定省敦许之至都以敦凤谋议事白舒舒即与导俱启明帝成帝初随舒之会稽及苏峻反允之讨贼有功封番禺县侯邑千六百户。
