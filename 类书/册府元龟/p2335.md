<!-- { "loadSidebar": true } -->
    中宗神龙元年三月新罗王金志诚遣使来朝九月。又遣使献方物。
    二年四月新罗王金隆基遣使献方物。
    二月日本国遣使来朝。
    七月波斯国林邑国八月新罗国并遣使贡献。
    十月新罗国。又遣使朝贡。
    三年二月吐蕃赞普遣其大臣悉董热献方物五月真腊国六月康国王突氏并遣使献方物八月林邑国遣使献驯象。
    景龙元年十一月室韦首领十二月新罗并遣使朝贡献。
    二年春正月吐谷浑三月波斯十一月坚昆并遣使来朝。
    三年正月龟兹二月吐蕃三月昆仑国六月新罗八月吐蕃并遣使贡方物。
    十月室韦遣使贡方物。
    十一月林邑国遣使献白象及方物。
    四年正月新罗焉耆南天竺真腊等国四月高丽各遣使来朝。
    睿宗景元年九月南天竺国吐蕃十月谢宾国并遣使贡方物钦化可汗突骑施守忠遣使来朝十二月吐蕃遣使献方物。
    是年奚首领李大遣使贡方物。
    二年八月九月突厥并遣使来朝。
    十一月室韦并遣使献方物。
    十二月突厥献食大食新罗林邑狮子国并遣使献方物拂国献方物。
    太极元年二月新罗突厥并遣使朝贡。
    四月林邑国五月吐蕃并遣使献方物。
    延和元年八月吐蕃遣使朝见。
    ●卷九百七十一
    ○外臣部　朝贡第四
    唐玄宗先天元年八月吐蕃遣使朝贡。
    九月突骑施守忠十月突厥汝ヌ金山十一月突厥十姓十二月吐蕃新罗并遣使来朝。
    二年正月突厥二月新罗室韦吐蕃处月突厥焉耆于阗六月南天竺新罗各遣使朝贡凡夷狄朝贡太上皇皆御门楼以见之。
    开元元年十二月王子来朝奏曰：臣请就市交易入寺礼拜许之林邑国王建多达摩遣使献象五头帝降书谓之曰：卿国在海南远通朝贡所献方物深达款诚今赐卿马两匹宜知朕意。
    二年二月突厥遣使阿史那鞫来朝帝御承天门见之是月拂涅首领失异蒙越喜大首领乌施可蒙铁利部落大首领闼许离等来朝新罗遣使级食朴裕来贺正。
    八月西天竺国遣使献方物。
    二年二月天竺国使翟昙惠感来献方物六月林邑国遣使来朝。
    四年三月佛誓国遣使朝贡新罗遣其臣金枫厚来贺。
    七月大食国黑密牟尼苏利漫遣使上表献金线织袍宝装玉洒池瓶各一（一云：开元初进马及宝钿带等方物）。
    闰十二月东蕃远蕃部落拂涅部落勃律国皆遣大首领来朝。
    五年三月拂涅勃律新罗安国并遣使献方物康国王遣使献毛锦青黛。
    五月真腊文单新罗中天竺国并遣使来朝并献方物。
    六月突骑施遣使献橐及马降书谓曰：卿远贡忠信诣献马朕玄默为神澹泊为德税彼部落则有劳费已敕所司不令取受深领厚意宜体至怀是月习阿薛般国王安杀遣使朝贡于阗国遣使献打球马两匹风脚野一头┊一头。
    七月突厥遣使献马。
    十月日本国遣使朝贡命通事舍人就鸿胪宣慰。
    六年二月契丹新罗米国石铁利涅蕃守并遣使来朝。
    四月米国王遣使献拓壁舞筵及是年康国遣使贡献锁子甲水精杯玛瑙瓶鸟卵及越诺之类（史不书月）。
    七年正月奚王李大辅及新罗国并遣使来贺正突骑施匐车鼻施啜苏禄笄波斯国并遣使朝贡石拂林国王遣吐火罗国大首领献狮子二零羊二拂涅铁利越喜并遣使来朝。
    二月波斯国奚拂涅三月安国并遣使献方物四月契丹松漠都督李婆固遣使献马十匹九姓同罗都督末啜曳遣使献野马胯皮甲吐火罗叶护及俱密国并遣使朝贡己夕卩诃毗施国捺塞使吐火罗大首领罗摩娑罗献狮子及五色鹦鹉帝以其远蕃贡加宴劳赐锦采五百疋。
    五月俱密国遣使献胡旋女子及方物。
    六月大食国吐火罗国康国南天竺国并遣使朝贡其吐火罗国支汗那王帝赊上表献解天文人大慕其人智慧幽深问无不知伏乞天恩唤取慕亲问臣等事意及诸教法知其人有如此之艺能望请令其供奉并置一法堂依本教供养。
    七月佛律国苏弗舍利遣使来朝谢册立恩也。波斯国遣使朝贡。
    八月大拂涅遣使献鲸鲵鱼睛貂鼠皮白兔猫皮。
    八年正月中天竺国遣使来朝。
    二月宾国遣使来朝进天文经一夹秘要方并蕃药等物。
    五月南天竺国遣使献豹及五色鹦鹉问日鸟。
    六月吐火罗国遣使献马及娄。
    九月宾国献善马谢国遣使来朝。
    十一月吐蕃使苏和素董悉曩等来朝贡南天竺王遣使来朝。
    十二月吐蕃石国及谢国并遣使来朝贡。
    九年二月石国王遣使朝贡处密国遣使献及马六月龟兹王白孝节遣使献马及狗。
    十一月己酉渤海郡大首领铁利大首领拂涅大首领契丹蕃郎将俱来朝并拜折冲放还蕃。
    十年正月癸夕卩朔帝御含元殿受朝贺是日诸蕃国各献方物。
    七月丹州献朱鬟白马。
    十月乙巳新罗遣大奈麻金仁壹来贺正并献方物越喜遣首领茂利蒙来朝并献方物波斯国遣使献狮子。
    十一月渤海遣其大臣味勃计来朝并献鹰。
    十一年四月新罗王金兴光遣使献果下马一匹及牛黄人参头朝霞纟由鱼牙纟由镂鹰铃海豹皮金银等兴光上言曰：臣乡居海曲地处遐陬元无泉客之珍本乏宾人之货敢将方产之物尘黩天官驽蹇之才滓秽龙厩窃方燕豕敢类楚鸡深觉颜弥增战汗。
    十二年二月契丹遣使涅礼来贺正并献方物奚遣大首领李奚奴等十人渤海遣其臣贺作庆新罗遣其臣金武勋勃律遣大首领苏磨罗来贺正各赐帛五十匹放还蕃。
    三月大食遣使献马及龙脑香识匿国王遣使献马及金精契丹遣使来朝。且谢恩往岁契丹使木据离奉国信归蕃是以来也。
    四月康国王乌勒遣使献侏儒一人马狗各二。
    五月松漠府契丹遣使来朝饶乐府奚遣使献麝香七月吐火罗国遣使献胡药乾ヌ婆罗等三百馀品尸利佛誓国王遣使俱摩罗献侏儒二人僧祗女一人杂乐人一部及五色鹦鹉授摩罗折冲赐帛百疋放还蕃。
    十二月越喜遣使破支蒙来贺正并献方物突厥遣使裴罗啜来朝坚昆遣使献马契丹遣使献马契丹新罗王金兴光遣使献方物。
    闰十二月突厥遣其大臣阿史德暾泥孰来朝。
    十三年正月契丹遣使渤海遣大首领乌借芝蒙黑水遣其将五郎子大食遣其将苏黎等十三人并来贺正旦献方物。
    三月大食国遣使苏黎满等十三人献方物识匿国遣使献马。
    七月室韦遣使来朝丁未中天竺国遣使来朝是年契丹遣其臣可突于朝贡方物。
    十四年正月突厥遣其大臣临河达干康思琮来朝契丹遣其臣邵固来朝突骑施可汗遣首领阿句支来献马。
    二月安国遣使献豹雄雌各一突厥遣使执失颉利发。又云：献马及毛锦等三百馀人来贺封山。
    四月新罗遣使金忠臣来贺正契丹遣大首领李阔等六人来朝。
    五月安国王波婆提遣其弟可悉烂达干拂耽发黎来朝献马及豹新罗遣其弟金钦质来朝突厥遣其大臣临河达干康思琮来朝。
    七月契丹部落刺史出利县令苏固多等来朝。
    十一月吐火罗国遣使来朝突厥遣其大臣梅录啜来朝渤海王遣其子义信来朝并献方物奚遣使阿布高来朝康国王遣使献豹及方物。
    十五年正月新罗遣使来贺正。
    五月康国献胡旋女子及豹史国献胡旋女子及蒲萄酒安国献马。
    七月突厥骨吐禄遣使献马及波斯锦史国王阿忽必多遣使献胡旋女子及豹。
    八月渤海王遣其弟大宝方来朝。
    九月突厥毗伽可汗遣其大臣梅录啜来朝。
    十月识匿国遣使贺正遣使来朝并献方物。
    四月护密国王遣米国大首领米忽汗来朝并献方物。
    十一月佛誓国王遣使献五色鹦鹉米国王遣使献狮子是年新罗国遣使来献方物。
    十七年正月米使献胡旋女子三人及豹狮子各一骨咄俟斤遣男骨都施来朝献马二匹。
    二月渤海遣使献鹰是月渤海遣使献甾鱼。
    三月护密国大首领乌鹘达干来朝。
    六月北天竺国三岁沙门僧密多献质汗等药。
    七月吐火罗使僧难ヌ献须那伽帝释等药九月大食国遣使来朝并献方物。
    十八年正月波斯王子继忽娑来朝献香药犀牛等吐蕃遣其弟大郎雅来朝贺正献方物波斯国王及新罗国王各遣使来朝贺正。
    二月突厥遣使哥解骨支车鼻颉斤来献方物渤海大首领遣使知蒙来朝并献方物马三十匹四月米国石国吐蕃突厥各遣使来朝贡。
    五月渤海遣使乌那达初来朝献海豹皮五张貂鼠皮三张玛瑙杯一马三十匹契丹遣使献马十二匹吐火罗僧难ヌ来朝贡献瑞香药等黑水遣使阿布科思来朝献方物。
    九月新罗国并遣使朝贡。
    十月吐蕃遣其大臣名悉猎献方物。
    十一月契丹奚中天竺国并遣使朝贡。
    十二月吐蕃赞普遣其臣诺勃藏来朝贡献方物。
    十九年二月室韦渤海新罗并遣使来贺正。
    八月吐蕃遣其国相论尚他来朝命鸿胪少卿李祺至界首宣劳申命中官路次宣慰。
    十月中天竺国王伊沙伏磨遣其臣大德僧勃达信来朝并献方物林邑国献象四突厥遣其大臣苏农出逻达干等二十四人来朝岭西室韦遣使来朝渤海王遣其大姓取珍等百二十人来朝。
    二十年正月壬子奚归义王遣其首领细苏等来朝新罗奚并遣使贺正。
    七月庚子突厥可汗堂弟何支监扌柰来朝。
    九月波斯王遣首领潘那密与大德僧及烈朝贡。
    二十一年二月骨咄王颉利发遣使献马并女乐。
    三月可汗那王易米施遣使献马突厥遣使新斯壁纡思鲜阙等十六人来朝。
    闰三月勃律国王没谨忙遣使大首领察卓那斯磨没胜来朝谢册立之恩。
    四月突厥大使乌鹘达干来朝。
    八月日本国朝贺使真人广成与亻兼从五百九十人舟行遇风飘至苏州刺史钱惟正以闻诏通书舍人韦景先往苏州宣慰焉是月骨咄王遣大首领如达干来朝。
    九月突厥遣其大臣牟伽伊难达干等十三人来朝十二月可汗那王易米施遣使首领婆延达干大食国王遣首领摩思览达干等来朝。
    二十二年正月吐蕃遣使来朝。
