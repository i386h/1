<!-- { "loadSidebar": true } -->
三年正月癸酉幸荐福寺乙亥宴侍臣及近亲於梨园亭十二月甲子幸新丰之温汤庚子幸兵部韦嗣立庄舍宴赐甚厚特封谷为幽栖谷是月幸骊山乙巳至自温汤。
四年正月己卯幸始平县送金城公主出降吐蕃二月癸未至自金城县三月甲寅幸临渭亭祓禊是日还宫。
玄宗先天元年十一月睿宗命帝巡边诰曰：先王省方所以观风设教圣人顺动所以刑清服故协时同律虞典之常道乔岳翕河周诗之盛德自王风不竞兹礼遂亡两汉本朝有时于迈三国以降日不暇给我皇家开元首出十代重光寰宇大宁车书无外文祖神宗之德洽于人心考祥展义之规昭於国典朕祗。若丕构寅奉庆灵夙怀箕颍之心耿遂汾阳之志皇帝天锡英武神与聪明纯孝极於安亲大功深於济代自陟元后实总朕师时政益明彝伦攸叙而边遐阻藩服悠旷式苏之怀允卜征之意加以顷年边将授任或乖师旅以亏军威不振今盛德在水玄冥御辰天道成於积阴王制崇於大阅皇帝宜顺时巡狩亲幸边陲掌图修考事之仪典乐具陈诗之礼西泊河塞东逾燕朔望秩名山肆觐群后休农问老誓师训卒其有牧州典郡功施於人杖节拥旄隐。若敌国者当崇进律之赏加以分麾之命。若郡政不举军令莫修聚敛苛细侵削战士者宜明兹典宪肃以天诛然後七萃腾装三军按节合符釜山之典览轩帝之馀风勒骑单于之台践汉皇之故事使阴山罢大漠无尘其供帐所资储拟之费皆令有司支备不得烦人甲午帝以北巡之故慎选良将乃以幽州防御使幽州都督宋为左军大总管和戎等军大使并州长史薛讷为中军大总管朔方大总管兵部尚书郭元振为右军大总管既而竟不行二年八月癸卯制曰：咸雒京师建都惟旧乃眷时迈卜御斯在朕承天纂历恭已临人鼎俎虽甘念疲之不足宫室信美浮户之未安事内攒於千虑心外周於万物则知帝业初起崤函乃金汤之地天下大定河雒为会同之府周公测景曰：土中总六气之所交均万方之来贡引鱼盐於淮海通税於吴越瞻彼雒长无阻饥自中宗入关於今八载省方之典久而莫修遂使水漕陆免方春不息劳人夺农卒岁何望关东嗟怨朕实闻焉思欲宁人而休转运馆而就敖庾如以暑雨作害灾拂秦川岁星有福祥归豫野朕情深救弊身岂怀安博考灵心审听舆语上奉天以为孝下利人以为忠顺时而动从众之愿宜以今年十一月行幸东都凡厥有司各恭乃事至於行从兵马供顿贮积务在樽节勿使烦劳考使选人咸令都集东都宫殿须理量加补葺不得烦人朕本为人而行非拟劳人自奉所过州县无费黎元亦不得辄有差科旁求进献宣布遐迩知朕意焉十月己亥幸新丰之温汤乙巳至自温汤。
开元二年九月戊申幸新丰之温汤十一月甲辰敕曰：惟此新丰是出古之顺豫义兼巡省顷者观风数临兹地以冤滞询于故老闾里欢康田畴垦辟况冬降积雪春期有年夏谚王游果符时迈虽千乘万骑咸给於主司而累月再来颇勤於除扫宜下复蠲之令其望幸之心新丰县百姓免一年杂差科县官及温泉监官经两度祗承者与一中上考。
二年十月癸亥幸县之凤泉汤甲戌制曰：诗人赋田以备狩之义王者顺时式展畋游之礼顷者筑场神甸清道子来经上林之苑囿指扶风之薮泽虽猎将提鼓虞人植旗仍悯Ё寒之节不行肃杀之命岂惟虞舜之典咸秩山川所┆周文之风及於鸟兽繇是罢还士卒非重盘游养彼吏人致有烦扰所谓行者幸也。后来其苏宜申恩惠用符古者所经州县供承顿官百姓并告营幕桥道等事宜令所司勘会奏闻其缘御路及顿场麦苗有损者亦令具实奏闻十一月乙卯至凤泉汤是月诏曰：陈诗展义问俗观风乃王者之所务也。顷属农事皆隙岁功有成近历酆镐左连岐雍见江山秀丽沟塍绮错长杨杜之间竹林果园之富相望於道家给人足谓之时迈颇慰予怀思所以问耆老恤淹滞举逸人旌贤士庶协巡游之典以符行在之恩驾所过之县见禁囚徒以下咸宜放免流以上罪具犯状奏听进止古者亲问高年存养孤老其年九十以上并笃疾各赐物四段绵布各一屯。
四年二月甲辰幸温泉汤丁卯至自温泉汤十二月乙卯幸新丰之温汤乙丑至自温汤是月帝将幸东都以京兆尹萧充置顿户部侍郎崔皎为副太常少卿崔子充桥道使自华州东北趋同州於渭水造一浮桥。
五年正月辛亥幸东都庚申敕曰：行幸所经州宜令紫微令黄门平章事苏访察刺史上佐政术定作三等奏闻二月甲戌至东都。
六年七月辛酉诏曰：观俗省方所以爱人治国崇尊庙貌所以事神享亲钦。若昔典此惟大义朕祗膺鸿业积稔咸泰去岁欲幸雒京已发成命旋属重营太庙因将中止未即展令效驾信弗可违终肆觐於东方当载驰於西土流晷不驻通丧永毕象居始成如在增慕朕之前志日夜匪遑故可以诗陈肃雍礼极祀况神明之奥时惟雍州稼穑有年莫。若关辅王假用吉后来其苏实获我心俾从人欲可以今年十月取北路幸长安所司准式务在节省无得劳费甲寅复诏曰：两京来去乃是寻常缘顿所须皆用官物至於百姓纵暂祗承处置有条不合辛苦其中侵扰莫非横干或渔猎畜养以将进献驱使役徒以犭旬声名实由纲纪未树教令不行去年从京向都尝亦处分蒲州刺史程行谌同州刺史李朝隐陕州姜师度至其州界咸有进奉惜其能善政故乃屈法收情忆至於今，岂能无怪中冬西幸不可踵前其有辄进送及饷遗从官并别有烦扰者必科以法御史明加纠察随事奏闻九月辛卯以将作大匠韦溱为东都留守十月甲寅还京十一月辛未至自东都。
七年十月辛卯幸新丰之温汤癸卯至自温汤。
八年十月辛巳幸长春宫壬午畋於华州之下わ庚寅遂幸温泉十一月乙丑至自长春宫。
九年正月丙寅幸新丰之温汤乙亥至自温汤九月甲戌诏曰：王者观俗以赋政考祥以省方必将协于人和而奉。若天命朕祗承鸿业用康黎庶思振德以惠物岂劳人以尊已顷年关辅之地转输实烦重以河塞之役兵戎屡动千金有费九载未储怀此劳轸以增旰昃。且夫苟利於物可随方而变通将於人故因时以巡幸卜雒万方之奥维嵩五岳之中风雨之所交舟车之所会流通江汴之漕控引河淇之运利俗阜财，於是乎！在今欲省其费务以实关中即彼敖庾少留河邑乘岁阳之吉展游顺之仪岂惟龟筮不违故亦询谋是协修五礼问百年车舆动而不劳玉帛会而胥悦所谓先天以弘道因人以为利也。宜以明年正月十五日幸东都十二月乙酉幸新丰之温汤壬辰至自温汤。
十年正月丁巳幸东都二月戊寅至东都八月壬子制曰：朕顷自镐京省方於雒本以息转输之费即河之殷今属宗庙改修礼崇昭事永言配享必在躬亲。又眷彼晋阳是称重镇将陈诗以问俗式安边而训武虽来往祗供颇有烦役而国之大事不可云：劳宜以明年正月三日发雒幸并州取便路还京应须支计所留准式缘顿祗承一事已上并用当处官物不许科敛百姓其递运及从兵马官寮等务从减省所在公私并不得辄有进献违者所由州县官及进献人各量事贬罚布告遐迩咸使闻知。
十一年正月己巳发东都北巡狩庚辰幸潞州二月辛未归京师十月丁酉幸新丰之温汤置温泉宫甲寅至温泉宫十二月甲午幸凤泉汤诏有司万事自备不得干扰百姓戊申至自凤泉汤。
十二年十一月庚午幸东都戊寅至东都。
十三年二月戊午幸龙门即日还宫十月辛酉帝发东都巡狩十一月丙戌至泰山之下去山趾五里己丑日南至帝与宰臣及外坛行事之官登于岳上齐宫之所庚寅祀昊天上帝于山上辛卯祀皇地祗于社首之泰拆（事见帝王封禅门）坛丙申幸孔子宅设奠祭十二月己巳至东都。
十四年十月庚申幸汝州之温汤辛酉至温汤之行宫时属雨雪帝亲赋喜雪诗以示群臣己巳至自汝州之温汤十一月丁巳幸宁王宪宅与诸王宴探韵赋诗即日还宫十二月己丑幸寿安安定方秀州时狩故也。
十五年六月乙巳西京父老诣阙上表请幸帝手诏许之甲寅制曰：朕粤自镐酆省方雒属九服宁晏四时顺成殊徵庞殷景福纷委遂荷灵卷登于介丘先天成功允答休祜盖敬天知命不敢以宁也。我来于东岁亦数稔而西土耆老予多怨况关辅之地顷则有年宜叶卜征之祥式展时巡之义可以今年闰九月十日取事见帝王封禅门北路幸长安所司准式缘顿支供一事已上并用当处官物不须科敛百姓其运及行从官寮等物从减省所在公私不得辄有进献宣布遐迩知朕意焉七月戊戌幸宁王之第是日宪诞辰也。八月己巳制曰：朕君临区宇子育黎元每怀勤恤不欲劳烦而镐京之地陵寝所在自展义河雒已历岁年所以式遵卜征有事时迈抑惟常典宁敢惮劳将欲西巡元取北路今同州有暴水浸于邑居载怀忧惕无忘鉴寐。且从南路幸长安所司准式闰九月庚申发东都幸京师十月己卯至京师十一月丙寅幸宁王宪之第。
十六年十月己卯幸温泉宫乙丑至自温泉宫十二月戊申幸宁王第留宿丁卯幸温泉宫。
十七年十二月辛酉幸温泉宫壬申至自温泉宫。
十八年四月乙巳幸温泉宫丁未至自温泉宫壬戌幸宁亲公主第七月庚辰幸宁王宪第八月辛亥幸永穆公主宅十月庚寅幸岐州之凤泉汤癸卯至自凤泉汤十一月丁卯幸新丰温泉汤。
十九年六月丁卯制曰：三秦九雒咸曰：帝京五载一巡时惟邦典上腴多饶衍之美仍劳於转输中壤均舟车之凑颇闻於殷积朕所以相时度宜期于利物者也。况河汴频稔江淮屡登二周驰望幸之诚三川勤予之请然犹未便顺动。且念人劳期以来年方议时迈而顷京辅近甸膏泽未均陕雒之交稼穑亦盛固不可俟於今日庶用协乎！光天岂肆心於宴安期顺人而从幸两京供帐宿有储拟十月涤场是因暇隙信可备法驾整勾陈清跸崤潼观风河雒宜以今年十月四日幸东都所司准式十月丙中幸东都敕供顿州县百姓所缘料及充木匠杂祗供人等宜放今年地租自馀户等免今年地税半应定供顿县官各与一中上考庚辰至东都。
二十年七月甲辰制曰：昔之握皇纲执大象者或省方以肆观或巡狩以观风故轩辕至崆峒之野夏禹列涂山之会虽往古遗事先王高迹观其出豫稍涉遐远朕自临驭天下底绥人极法驾罕顺动之仪苍生多来之叹每欲时迈因而布和惮于人劳必也。中止惟彼尧俗古风犹远方於谯郡王业是同西汉高皇永怀于沛邑东京数帝每幸於舂陵，岂不远思乔木无忘敬梓况境乃近壤城惟列都既行幸是尝亦情礼兼遂。又嵩郡天险方位土中而陵寝地遥攀望增感。且布政而行化实展怀於志思宜取今年十月十二日幸北都便还西京所司准式十月壬午驾发东都北巡辛丑至北都庚申祀后土於隹上十二月辛未至京师。
二十一年正月丁巳幸温泉宫丁亥还京十月庚戌幸温泉宫己未还京。
二十二年正月己巳幸东都己丑至东都。
二十三年十月诏曰：朕所时迈皆犭旬物情属关辅无年遽尔东顾幸非为己将以息人今百既登庶事皆省而五陵所奉诚在京师安可更留周南有阙时荐宜以来年正月七日取南路幸西京所司准式缘行幸所须务从节减所司明为条例勿使劳烦。
