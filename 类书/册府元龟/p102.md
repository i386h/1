<!-- { "loadSidebar": true } -->
隋高祖性严重有大略初仕後周宣帝时以后父为大前疑宣帝有四姬并皇后诸家争宠数相毁讠替宣帝每忿怒谓杨后曰：必族灭尔家因召高祖命左右曰：若色动即杀之高祖既至容色自。若乃止。
开皇中宁州刺史元谐以潜龙之旧尝豫大宴於百寮谐进曰：陛下威德远被臣请以突厥可汗为候正陈叔宝为令史帝曰：朕平陈国以伐罪吊民非欲夸诞以威天下公之所奏殊非朕心突厥不知山川何能警候叔宝昏醉宁堪驱使谐默然而退。
唐高祖倜傥不羁豁达大度率性刚直无所矫饰志略宏远宽仁容众凡所与游集无贵贱皆得其欢心及义兵起群盗大侠争来归附焉。
太宗自髫龀多大志临机果断不拘小节举动非常故非时人所能测也。初为唐国公子见隋政日乱即有四海之志武德末息隐海陵之党同谋帝者数百人事宁之後帝抽居爪牙近侍心术豁然不有疑阻及即位会州督王长谐坐纳赂为宪司所劾帝不之罪因赐所赂之物以愧其心。
贞观三年帝亲录系囚有刘恭者项有腠文自云：当王天下坐是被拘帝见之曰：项有腠文何预於物。若天将兴之非朕能害。若无天命纵腠何为乃释之。
十九年帝征辽候骑获莫离支觇使高竹离反接以至军门帝召见解纟专谓曰：何颜色瘦沮。若斯之甚耶对曰：偷路间行不食数日矣。帝命饭之谓曰：尔主使尔为谍宜速反命寄语莫离支须中军消息可遣人径至吾所间行辛苦亦何以为帝哀竹离徒跣赐ハ以遣之。
高宗咸亨二年七月东州道总管高侃破高丽馀众於安市城侃奏称有高丽僧言中外灾异请诛之帝谓郝处俊曰：朕闻为君上者以天下之目而视以天下之耳而听盖欲广闻见也。且天降灾异所以警悟人君其变苟实言之者何罪其事。若虚闻之者足以自戒舜立谤木良有以也。欲箝天下之口其可得乎！此不足以加罪特令赦之。
後唐高祖初为大同军节度使以罪奔达靼居数日会黄巢自江淮北度椎牛酾酒宴其酋首酒酣喻之曰：予父子为贼臣讠间报国无由今闻黄巢北犯江淮必为中原之患一日天子赦宥诏徵兵仆与公等南向而定天下是子心也。人生世间光景几何曷能终老沙堆中哉！公等勉之达靼知无留意皆释然无间哉！庄宗胆略绝人其心豁如也。初与梁对垒于河上梁将陆思铎以善射日预其战尝於箭之上自镂其姓名一日射中帝之马鞍帝扌┧箭视之睹思铎姓名因而记之及帝平梁思铎以例来降帝出箭以视之思铎伏地待罪慰而释之寻授武龙右厢都指挥使加检校太保。
明宗初在太祖左右居常唯治兵仗不喜专事生产家财屡空处之晏如也。太祖知其廉欲试其诚召於泉府命恣意取之然所取不过束帛数缗而已。
末帝尝与房知温失意於杯盘间以白刃相恐及即位知温忧甚帝乃封列土以宁之知温径赴雒阳申其宿过。且感新恩帝开怀以厚礼慰而遣之。
○帝王部　多能
夫王者秉淳粹之气挺明哲之资究造化之端为生民之表宜乎！习尚臻於玄妙动作究於精微也。至。若听览之馀穆清之际必务游息以畅襟灵故有寓情於笔札属意於管弦取乐於棋奕意於射御以至玩和扁之书披京管之术或群臣宴ぅ下表乎！同欢或便坐清内资乎！玄览足以彰攸纵之智见犭旬齐之才垂之方册是为能事故可以戒逸豫而节嗜好刑风俗而涤心志者焉。
汉元帝多才艺善史书（周宣王太史史籀所作大篆）鼓琴瑟吹洞箫（箫之无底也。）自度曲被歌声（自隐度作新曲因持新曲以为歌诗声也。被声能播乐也。）分钊节度（钊切也。谓能分切句绝为之节制也。）穷极幼妙（读曰要妙）帝。又好音乐善琴笙尝置鼙鼓殿下（鼓本骑士之鼓）天子自临轩槛ㄨ铜丸以レ鼓声中严鼓之节（庄严之鼓节也。）後宫及左右习知音者莫能焉。
魏太祖才力绝人及造作宫室缮治器械无不为之法则皆尽其意汉世安平崔瑗瑗子实弘农张芝芝弟昶并善草书而太祖亚之桓谭蔡邕善音乐冯翊山子道王九真郭凯等善围棋太祖皆与埒能。又好养性法。又解方药招引方术之士卢江左慈谯郡华陀甘陵甘始阳城郗俭无不毕至。
文帝善骑射好击剑才艺兼该尝自叙曰：余年五岁上以世方扰乱教余学射六岁而知射。又教余骑马八岁而能骑射矣。以时之多故每征余常从建安初上南征荆州至宛张绣降旬日而反亡兄孝廉子从兄安民遇害时余年十岁乘焉得脱夫文武之道各随时而用生於中平之季长於戎旅之间是以少好弓马於今不衰逐禽辄十里驰射百步日多体健心每不厌建安十年始定冀州貊贡良弓燕代献名马时岁之暮春勾芒司节和风扇物弓燥手柔草浅兽肥与族弟子丹猎於邺西终日手获獐鹿九雉兔三十後军南征次曲蠡尚书令荀奉使犒军见余谈论之末言闻君善左右射此实难能余言执事未睹夫项发口从俯马蹄而仰月支也。喜笑曰：乃尔余曰：埒有常径的有常所虽每发辄中非至妙也。若驰平原赴丰草要狡兽截轻禽使弓不虚弯所中必洞斯则妙矣。时军祭酒张京在坐顾拊手曰：善余。又学击剑阅师多矣。四方之法各异惟京师为善桓灵之间有虎贲王越善斯术称於京师河南史阿言昔与越游俱得其法余从阿学之精熟尝与平虏将军刘勋奋威将军邓展等共饮宿闻展善有手臂晓五兵。又称其能空手入白刃余与论剑良久谓言将军法非也。余顾好之。又得善术因求与余对时酒酣耳热方食芋蔗便以为杖下殿数交三中其臂左右大笑展意不平更为之余言吾法急属难伪相中面故齐臂耳展言愿复一交余知其欲突以取交中也。因伪深进展果寻前余却脚巢阝正截其颡坐中惊视余还坐笑曰：昔阳庆使淳于意去其故方更授以秘术今余亦愿邓将军捐弃故伎更受要道也。一坐尽欢夫事不可自谓已长余少晓持衤复自谓无对俗名零戟为坐铁室镶为闭木户後从陈国袁敏学以单攻衤复每为。若神对家不知所出先日。若逢敏於狭路直决耳余於他戏弄之事少所喜唯弹棋略尽其巧少为之赋昔京师先工有马令乡侯东方安世张公子常恨不得与彼数子者对上雅好诗书文集虽在军旅手不释卷每每定省从容尝言人少好学则思专长则善忘长大而能勤学者唯吾与袁伯业耳余是以少诵诗论及长而备历五经四部史汉诸子百家之言靡不毕览（一云：帝善弹棋能用手巾角时有一书生。又能低头以所冠著葛巾撇棋角）。
隋高祖潜龙时颇好音乐尝倚琵琶作歌二首名曰：地厚天高言夫妻之义因即取之为房内曲命妇人并登歌上寿并用之。
唐太宗负观十四年四月自为草书屏风以示群臣笔力遒劲为一时之绝先是人间有王羲之书悉购之书府凡真行二百九十纸装为七十卷草书二千纸装成八十卷每听览馀时取临玩焉尝问朝臣曰：书学小道初非急务时或留心犹胜弃日凡谓艺业未有学而不得者也。病在心力懈怠不能专精耳朕少时为公子未遭阵敌义旗之始及平寇乱每执金鼓必自指挥习观其阵即知强弱尝取吾弱对其强取吾强对其弱敌犯吾弱追奔不过数百十步吾击其弱必突过其阵自背而反击之无不大溃多用此而制胜思得其理深也。今吾临古人之书殊不学其形势唯在求其骨力而形势自生耳然吾之所为皆先作意是以果能成也。帝性爱书初置弘文馆选贵臣子有性识者以为学生内出法书命之令学。又令人间善书者亦徵入馆内是十数年间海内从风而靡工书者甚众焉。
十八年二月诏三品以上赐宴於玄武门帝既工隶书。又好飞白於王卫之间别更立意遂触类增长精好绝伦每有新奇群臣无不下拜启请是日太宗操笔作飞白书群臣乘酒就太宗手中相竞散骑常侍刘洎登床引手然後得之其不得者咸称洎登床罪当死请引付法帝笑而言曰：昔日婕妤辞辇今见常侍登床五月帝为飞白书鸾凤螭龙等字笔势惊绝谓司徒长孙无忌吏部尚书杨师道曰：明旦五日旧俗必用衣服玩物相贺朕今各贺君飞白扇二枚庶动清风以增德义。
玄宗好学善骑射洞晓音律及阴阳象纬推步。
德宗贞元四年八月御书章敬寺额备鼓吹并神策马骑以迎帝御通化门观之。
顺宗聪睿善隶书在东宫时德宗为诗及他文赐大臣者率皆令帝书之。
敬宗性聪睿有断凡百工之艺皆不习而自能。
後唐庄宗洞晓音律武皇帝令歌舞於前十三习春秋手自缮写略通大义。
●卷四十四
○帝王部　奇表
域中四大王居其一洪范五事貌为其首是知清明在躬而志气如神和顺积中而英华发外自古继天而王出震应期莫不体备纯元器含异禀实有圣德焕乎！英表乘天地之正故其仪可象参日月之明故其威可畏。若夫本徇齐之性挺岐嶷之姿标五行之端冠群龙之首宜乎！包神灵之蕴协符瑞之纪魁奇ㄧ穆出世表孟子曰：形色天性也。惟圣人然後可以践形诚哉！是言。
太昊宓牺氏蛇身人首日角衡连珠（日角角有骨表象日所出参上曰：衡衡中有骨表表象连珠也。）。
炎帝神农氏人身牛首。
黄帝轩辕氏龙颜（一云：黄帝龟颜是谓结起神明询知临四海）。
颛顼高阳氏首戴干并止法月参（并重也。重胁以为表水精主月参伐主斩刈也。一云：颛顼载干是谓皇甫德美周间天下家足）。
帝喾高辛氏生而骈齿（一云：帝喾骈齿是谓悍骨德塞无间奸靡繇出）。
帝尧眉八采须长七尺二寸面锐上丰下足履翼宿身长十尺（一云：尧眉八采是谓通过正身刑典远近咸化）。
帝舜目重瞳子龙颜大口黑子身长六尺一寸（一云：舜目重瞳子是谓重明作事可法出言成章）。
夏禹虎鼻大口两耳参镂首戴钩（钩铃也。）胸有玉斗足文履已长九尺九寸（一云：九尺二寸。又云：禹耳参漏是谓大通兴利除害决河疏江）商汤丰下锐上而有髯勾身而扬声身长九尺臂有四肘（一云汤臂三肘是谓谬翼攘去不义黔首繁息）。
周文王龙颜虎眉身长十尺胸有四乳。
武王骈齿望羊。
灵王生而有髭。
汉高祖为人隆准而龙颜（颜额颡准鼻也。）美须髯（在颐曰：须在颔曰：髯）左股有七十二黑子。
昭帝始冠长八尺二寸。
宣帝身足下有毛（遍身及足下皆有毛）。
元帝额上有壮（壮当额前长侵下而生）。
後汉光武身长七尺三寸美须眉大口隆准日角。
明帝容貌壮丽生而丰下锐上项赤色有似於尧。
章帝动容进止圣表有异。
魏明帝天姿秀出立垂地。
晋宣帝有狼顾之相魏武帝欲验之乃召使前行令反顾面正向後而身不动。
景帝雅有风彩。
武帝初拜抚军大将军副贰相国而文帝欲以帝弟攸为嗣何曾等固争曰：中抚军聪明神武乃超世之才委地手过膝此非人臣之相也。繇是遂定。
元帝白毫生於日角之左隆准龙颜目有精曜顾眄炜如也。
明帝黄须貌类外家（帝母荀氏燕代人也。）。
简文帝美风姿举止端详。
後魏道武帝目有光曜广颡大耳众咸异之。
大武帝明元长子也。天赐五年生於东宫体貌瑰异。
道武奇而悦之曰：成吾业者必自此子也。
文成帝风格异常。
孝文帝生而洁白有异姿纟强纟保岐嶷长而渊裕仁孝绰然有君人之表献文尤爱异之。
孝庄帝风神秀异姿貌甚美。
