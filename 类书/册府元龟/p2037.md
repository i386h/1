<!-- { "loadSidebar": true } -->
    崔瑗字子玉る子也。为济北相卒瑗高於文词尤善为书记箴铭所著赋碑铭箴颂七苏（牧乘七发之流）南阳文学官志叹辞移社文悔祈草书七言凡五十七篇其南阳文学官志称於後世诸能为文者皆自以弗及。
    崔烈有文才所著诗书教颂等凡四篇位至太尉崔实字子真一名台字元始为尚书病卒所著碑论箴铭答七言词文表记书凡十五篇。
    李尤字伯仁广汉人少以文章显和帝时侍中贾逵荐尤有相如扬雄之风召诣东观受诏作赋拜兰台令史累迁乐安相卒所著诗赋铭诔颂七叹哀典凡二十八篇。
    李汉广汉人有文才为东观郎著赋诔颂论数十篇桓麟郁孙也。为许令卒著诔赞说书凡二十篇（志麟文在者十八篇有碑九首诔七首说一首沛相郭府君书一首）。
    桓彬字彦林麟子也。为尚书郎卒於家所著七说及书凡三篇。
    朱穆字公叔南阳人尝感时浇薄慕尚敦笃乃作崇厚论。又著广绝交论亦矫时之作後为尚书卒所著论策奏教书诗记嘲凡二十篇（穆著论甚美蔡邕尝至其家自写之）张衡字平子南阳人少善属文和帝永元中天下承平日久自王侯以下莫不逾侈衡乃拟班固两都作二京赋因以讽谏精思傅会十年乃成顺帝初为太史令衡不慕当世所居之官辄积年不徙自去史职五载复还挚虞文章志乃设客问作应间以见其志迁侍中中官共谗之衡尝思图身之事以为吉凶倚伏幽微难明乃作思玄赋以宣寄情志後为尚书卒所著诗赋铭七言灵宪应间七辨巡诰悬图凡三十二篇（衡集作玄图盖悬与玄通）。
    葛龚字元甫梁国宁陵人也。和帝时以善文记知名著文赋碑诔书记凡二十篇终临汾令。
    胡广字伯始南郡华容人为太傅录尚书令薨初扬雄依虞箴作十州二十五官箴其九箴亡阙後涿郡崔る及子瑗及临邑侯刘余增补十六篇广复继作四篇文甚典美乃悉撰次首目为之解。《释名》曰：百官箴凡四十八篇其馀所著诗赋铭颂箴吊及诸解诂凡二十二篇。
    夏恭字敬公梁国蒙人为太山郡尉卒官恭为文著善赋颂诗励学凡二十篇恭子牙少习家业著赋颂赞诔凡四十篇举孝廉早卒。
    苏顺字孝山京兆人和安间以才学见称为郎中卒官所著赋论诔哀辞杂文凡二十六篇时三辅多士扶风曹众伯师亦有才学著诔书论四篇。又有曹朔不知何许人作汉颂四篇。
    刘珍一名宝南阳人安帝延光五年为卫尉卒官著诔颂连珠凡七篇。
    黄香字文︹能文章为魏郡太守卒官著赋笺奏书令凡五篇。
    马融字季长有俊才安帝永初四年为校书郎中是时邓太后临朝邓骘兄弟辅政以为文德可兴武功宜废遂废狩之礼初元二年乃上广成颂以讽出为河间王厩长史时车驾东巡岱宗融上东巡颂帝奇其文召拜郎中桓帝延熹九年卒年八十八所著赋颂碑诔书记表奏七言琴歌对策遗令凡二十一篇。
    崔琦字子玮涿郡人少游学京师以文章博通称举孝廉梁冀闻其清与交琦作外戚箴以戒之琦以言不从失意复作白鹄赋以为风後为冀杀之所著赋颂铭诔箴吊论九咨七言凡十五篇。
    王逸字叔师顺帝时为侍中著赋诔书论及杂文凡二十一篇。又作汉诗凡一百二十三篇。
    王延寿字文考逸之子也。有俊才少游鲁国作灵光殿赋後蔡邕亦造此赋未成及见延寿所为甚奇之遂辍翰而已曾有异梦意恶之乃作梦赋以自励後溺水死。
    边让字文礼陈留人少辩博能属文作章华赋虽多淫丽之辞而终之以正亦如相如之讽也。位至九江太守。
    边韶字孝先陈留人以文学知名为陈相卒於官著诗颂碑铭书策五十篇。
    赵壹恃才倨傲屡抵罪几致死友人救得免壹乃贻书谢恩及为穷鸟赋。又作刺世疾邪赋著赋颂箴诔书及杂文十六篇壹十辟公府并不就终於家。
    张升字彦真尉氏人为外黄令著赋诔颂碑书凡十六篇。
    侯瑾字子珑敦煌人州郡累召公车有道徵并称疾不到作矫世论以讥刺当世而徙入山中单思著述以莫知於世故作应时宾难以自寄馀所作杂文数十篇多亡矣。西河人敬其才而不敢名之皆称为侯君。
    刘梁字曼山一名岑东平人少孤贫尝疾世多利交以邪曲相党乃著破群论时之览者以为仲尼作春秋乱世知志今此论之作俗士，岂不愧心。又作辨和同之论为尚书郎累迁野王令未行病卒。
    蔡邕字伯喈陈留圉人少博学好辞章居玩古不交当世感东方客难及扬雄班固崔る之徒设疑以自通乃斟酌群言韪其是而矫其非作释诲以戒励後为左中郎将邕著诗赋碑诔铭赞连珠箴吊论议独断劝学释诲叙乐女训篆祝文章表书记凡四百篇传於世。
    仲长统字公理山阳人博涉书记赡於文辞後参丞相曹操军事卒统友人东海缪袭尝称统文章足当西京董贾刘扬。
    杨修字德祖有俊才为丞相曹公主簿所著赋颂碑赞诗哀辞表记书凡十五篇。
    而衡字正平平原人少有才辨曹公送与刘表表及荆州士大夫先服其才名甚宾礼文章言议非衡不定表尝与诸文人共草章奏并择其才思时衡出还见之开省未周因毁以抵地表怃然为骇衡乃从求笔札须臾立成辞义可观表大悦益重之後复侮慢於表表耻不能容以江夏太守黄祖性急故送衡与之祖亦善待焉衡为作书记轻重疏密各得体宜祖持其手曰：处士此正得祖意如祖腹中之所欲言也。祖长子射为章陵太守尝大会宾客人有献鹦鹉者黄祖举卮於衡曰：愿先生赋之以娱嘉宾衡览笔而作文无加点辞采甚丽後为祖所杀。
    张超字子并河间人留侯良之後有文才灵帝时从车骑将军朱备征黄巾为别部司马著赋颂碑文荐檄笺书碣文嘲凡十九篇。
    高彪字子义吴郡人除郎中校书东观数奏赋颂奇文因事讽谏灵帝异之时京兆第五永为督军御史使督幽州百官大会祖饯於长乐观议郎蔡邕等皆赋诗彪乃独作箴邕等甚美其文以为莫尚也。出为内黄令卒於官文章多亡。
    张奂字然明酒泉人後为弘农人为太常以党罪归田里卒所著铭书教诫述志对策章表二十四篇。
    李固字子坚汉中人为太尉所著章表奏议教令对策记铭凡十一篇。
    延笃字叔坚南阳人为京兆尹以病免归卒于家所著诗论铭书应讯表教令凡二十篇。
    应奉字世叔汝南人为司隶校尉及党事起奉乃慨然以疾自退追愍屈原因以自伤著感骚三十篇数万言。
    卢植字子涿郡人为北中郎将免官隐於上谷卒所著碑诔表记凡六篇。
    陶邱洪字子休平原人清达博辨文冠当代辟太尉府卒。
    皇甫规字威明安定朝那人为护羌校尉以疾卒所著赋铭碑赞祷文吊章表教令书檄笺记凡二十七篇。
    魏孔融字文举鲁国人为少府所著诗颂碑文论议六言策文表檄教令书记凡二十五篇。
    王粲字仲宣山阳高平人为太祖军谋祭酒魏国建为侍中粲善属文举笔便成无所改定时人常以为宿构然正复精意单思亦不能加也。（粲才既高辨论应几锺繇王朗等虽名为魏卿相至於朝廷奏议皆搁笔不能措手）著诗赋论议垂六十篇。
    徐字伟长北海人陈琳字孔璋广陵人阮字元瑜陈留人应字德琏汝南人刘桢字公东平人为司空军谋祭酒掾属五官将文学琳为司空军谋祭酒管记室军国书檄多琳所作也。琳徙门下督为仓曹掾属桢并为太祖丞相掾咸著文赋数十篇（魏文帝典论曰：魏世文人鲁国孔融广陵陈琳山阳王粲北海徐陈留阮汝阳应东平刘桢斯七子者於学无所遗於辞无所假粲长於辞赋时有逸气然非粲匹也。如粲之初征登楼槐赋征思之玄犭爰漏卮圆扇橘赋虽张蔡不过也。然於他文未能称是琳之章表书记今之俊也。应和而不壮刘桢壮而不密孔融体气高妙有过人者然不能持论理不胜辞至于杂以嘲戏乃其所善扬班之俊也。自颍川邯郸淳繁钦陈留路粹沛国丁仪丁е弘农杨修河内荀绎等亦有文采而不在此七人之列弟璩璩子贞咸以文章显）。
    邯郸淳一名竺字子叔颍川人博学有文章黄初中为博士给事中作投壶千馀言奏之文帝以为工赐帛千疋。
    繁钦字休伯以文才机辩少得名於汝颍钦既长於书记。又善为诗赋其所与太子书说喉转意率皆巧丽为丞相主簿卒。
    夏侯会字雅权幼以才学见称善属文议终乐安太守与陈郡太守任城孙该郎中令河东杜挚等并著文赋颇传於世。
    韦诞字仲将太仆端之子终光禄大夫有文才善属辞章。
    刘劭字孔才广平人为散骑常侍尝作赵都赋明帝美之诏劭作许都雒都赋时外兴军旅内营宫室劭作二赋皆讽谏焉。
    卫觊字伯儒河东人少夙成以才学称为尚书凡所撰述数十篇黄初中潘勖王象与觊并以文书显。
    潘勖字元茂为尚书左丞魏公九锡策命勖所作也。王象字羲伯黄初时为散骑常侍初建安中与同郡荀纬等俱为魏太子所礼待及王粲陈琳亢路粹等亡後新出之中惟象才最高。
    吴质字季重济阴人为北中郎将以文才为文帝所善。
    应璩字休琏博学好属文善为书记曹爽秉政多违法度璩为诗以讽焉其言虽颇谐合多切时要世共传之终於侍中。
    周不疑年十七著文选论四首。
    严苞黄初中以高才入为秘书丞数奏文赋文帝异之。
    夏侯玄字太初为太常玄常著乐毅张良及本无肉刑论辞旨通远咸传於世。
    何晏字平叔为尚书晏少以才秀知名作道德论及诸文赋著述凡数十篇。
    袁亮贞固有学行疾何晏邓等著论以讥刺之位至尚书刘盛有文藻。又善言名理诸所论著并传於世。
    锺会字士季为中书侍郎时司马景王命中书令虞松作表再呈不可意命松更定以经时松思竭不能改心存之形於颜色会察其有忧问松所能松以实答会取视为定五字松悦服以呈王王曰：不当尔邪谁所定也。松曰：锺会向亦欲启之会公见不敢饕其能王曰：如此可大用可令来。
    蜀诸葛亮字孔明为丞相亮言教书奏多可观别为一集。
    杨戏字文然犍为人为射声校尉以後主延熙四年著季汉辅臣赞其所颂述今多载於蜀书。
    吕雅为谒者清厉有文才著格论十五篇。
    正字令先河南人弱冠能属文为秘书郎性澹於荣利而尤耽意文章自司马王扬班傅张蔡之俦遗文篇赋及当世美书善论益部有者则钻凿推求略皆寓目自在内职三十年官不过六百石依则先儒假文以见意号曰：释讥其文继於崔る达旨景耀六年後主从谯周之计遣使请降於邓艾其书正所造也。凡所著述诗论赋之属垂百篇。
    秦宓字子敕广汉人少有才学为大司农卒宓见帝系之文五帝皆同一族宓辩其不然之本论皇帝王霸养龙之说甚有通理谯允南少时数往谘访记录其言於春秋然否论。
