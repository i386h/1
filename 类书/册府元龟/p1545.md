<!-- { "loadSidebar": true } -->
    宋沈庆之为领军将军刘湛知之欲相引接谓之曰：卿在省年月久比当相论庆之正色曰：下官在省十年自应得转不复以此仰累寻转正员将军。
    颜延之领步兵扌交尉赏遇甚厚延年好酒疏诞不能斟酌当世见刘湛殷景仁专当要任意有不平常云：天下之务当与天下共之岂一人之智所能独了辞甚激扬每犯权要谓湛曰：吾名器不升当由作卿家吏湛深恨焉言於彭城王义康出为永嘉太守。
    後魏胡泥为司卫监率励禁中不惮豪贵殿中尚书叔孙侯头应入直而阙於一时泥以法绳之侯头恃宠遂与口诤高祖闻而嘉焉赐衣服一袭。
    于烈宣武帝时为领军将军咸阳王禧为宰相权重当时曾遣家僮传言於烈曰：求旧羽林虎贲执仗出入领军可为差遣烈曰：天子谅ウ事归宰辅领军但知典掌禁卫有诏不敢违理无私给奴惘然而返传烈言报禧禧复遣谓烈曰：我是天子儿天子叔元辅之命与诏何异烈厉色而答曰：向者亦不道王非是天子儿叔。若是诏应遣官人所繇遣私奴索官家羽林烈头可得羽林不可得禧恶烈刚直遂议出之乃授使持节散骑常侍征北将军恒州刺史。
    尉聿字成兴性耿介孝明时为武卫将军是时领军元义秉权百僚莫不致敬而聿独长揖不拜寻出为平西将军凉州刺史。
    隋赵才炀帝时授左侯卫将军俄迁右侯卫大将军时帝每出巡幸才常为斥候肃遏奸非无所迥避在途遇公卿妻子有违禁者才取鬼言大骂多所援及时人虽患其不逊然才守正无如之何。
    兰兴俗仁寿大业中与贺兰萧俱为武侯将军刚严正直不避强御咸以称职知名。
    唐于百亿为朝请大夫每掌徼巡精勤不倦凡纠讦不避强御及太宗践祚帝在武侯狷直不能容物见百寮有不整肃必面加诋辱或手自捶殴朝士莫不惮之。
    田仁会麟德中为右金吾将军仁会强力疾恶昼夜巡警丝毫越法无不立发躬自阅罚略无宽者京城贵贱咸畏惮之时有女巫蔡娘子以鬼道惑众自云：能令死者复生市里以为神明仁会验其假妄奏请徙边帝曰：若死者不活便是妖妄不可容也。竟从仁会所奏。
    裴建中初为金吾将军时德宗以刑名理天下百吏震悚时十月禁屠杀以附近山陵禁益严尚父汾阳王。《郭子》仪隶人杀羊以入门者觉之列奏状帝以为不畏强御累遣宣谕，或谓曰：郭公有社礻功，岂不为盖之笑曰：非尔所解。且郭公威权太盛上新即位必谓党附者众今发其细过以明不矣。权耳吾上以尽事君之道下以安大臣不亦可乎！
    张万福为金吾将军裴延龄谗谮陆贽等坐贬德宗怒未解谏议大夫阳城帅拾遗王仲舒等守延英门大论万福闻谏官伏阁谏趋往至延英门大言贺曰：朝廷有直臣天下必太平矣。万福年已八十见此盛事遂遍拜城及王仲舒等曰：诸谏议能如此言事天下安得不太平自此天下愈重其名。
    张延师以军功累迁左右卫将军检扌交司羽林军封范阳郡公典羽林屯兵前後二十馀年廉谨周慎未尝有过朝廷以此称之。
    阿史那忠高宗永徽中为右骁卫大将军所历以清谨见称前後宿卫向四十年时人比之金日。
    吴凑章敬皇后弟代宗大历中为金吾将军凑小心廉谨识智周敏每承顾问偏见信任。
    李德宪宗元和中为羽林将军有名马穆宗在东宫令近侍讽德献之德以职总亲军不敢从。
    ●卷六百二十八
    ○环卫部　奸佞迁黜虐害奸佞
    夫以法勾陈之象统禁卫之兵王之爪牙国之御侮虽曰：亲密之地亦容奸佞之流毁嫉忠贤善事权势巧言令色阿谀取容故足以惑於聪明伤乎！德政也。孔子云：放郑声远佞人郑声淫佞人殆富哉！言乎！
    汉王温舒为中尉多讠舀善事有（音世）者即无视之如奴有家虽有奸淫如山弗犯无虽贵戚必侵辱（谓不居权要之职者）舞文巧请下户之猾以动大豪（弄法而巧为猾下户之狡猾者用诋动大豪之家所以然者为大豪中有权要不可治故也。）。
    晋羊为中护军在职十三年典禁兵然常慕胜已其所推奉便尽心无二穷窘之徒时能赈恤选用多以得意者居先不尽铨次之理将士有冒官位者为其致节不惜躯命。
    高韬为右卫将军放佚无检与殿省小人交通及父光卒仍於丧中往来不绝。
    隋元胄高祖时为右卫大将军房陵王之废也。胄预其谋帝正穷治东宫事左卫大将军元苦谏杨素乃讠替之帝大怒执於仗胄时当下直不去因奏曰：臣不下直者为防元耳复以言激怒帝帝遂诛赐胄帛一千疋。
    郭衍易帝大业初为左武卫大将军能揣上意阿谀顺旨帝每谓人曰：惟有郭衍心与朕同。又尝劝帝取乐五日一视事无得效高祖空自劬劳帝从之益称其孝顺。
    宇文述炀帝大业中为左卫大将军善於供奉俯仰折旋容止便僻宿卫者咸取则焉。又有巧思凡有所装饰皆出人意表数以奇服异物进献宫掖繇是帝弥悦焉。
    唐刘希暹出自戎伍有膂力形貌充伟以骑射闻得入神策军典领禁兵时鱼朝恩专掌神策兵希暹屡陈武略。又善候朝恩意甚为朝恩亲信累迁太仆卿充神策军都虞候与神策兵马使王驾鹤同掌军务白志贞德宗建中年为神策军使善候伺上意言必听从。
    嗣虢王则之贞元中为左金吾大将军性贪[A092]希旨伺察苛细以闻人皆畏之。
    李道古宪宗元和末为金吾将军邪险百端以求宠进日持朝臣阴事构於皇甫钅专信而狎之士君子颇忧其得志穆宗初与钅专俱败。
    ○环卫部　迁黜
    先王设环列之职以法守勾陈制刑罚之威以象乎！震曜况夫官备宿卫昼夜是司亲近宫闱秉戒所关淑慎尔身，岂有不思其忧遐弃厥职广纳赇赂恣为奢豪吏议有归咎将谁执自贻宪法良可悼哉！
    汉王嘉为郎坐户殿门失阑免（户止也。嘉掌守殿门止不当入者而失阑之故坐免也。春秋。《左氏传》曰：屈荡户之）。
    魏杨俊为中尉太祖征汉中魏飒反於邺俊自劾诣行在所俊以身方罪免笺辞太子太子不悦曰：杨中尉便去何太祖远耶遂被书左迁平原太守。
    宋刘怀慎义熙十三年高祖北伐以为中领军征虏将军卫辇毂坐府内相杀免官。
    王景文为右卫将军坐与奉朝请毛法因蒲戏得钱一百二十万白衣领职。
    南齐到为左卫将军随王子隆带彭城郡问讯不修民敬为有司所举免官久之白衣兼御史中丞蔡约领骁骑将军太子中庶子领屯骑校尉永明八年八月合朔约脱武冠解剑於省眠至下鼓不起为有司所奏赎论。
    张欣泰为直阁步兵校尉领羽林监後从车驾出新林敕欣泰甲仗廉察欣泰停仗於松树下饮酒赋诗制局监吕文度过见启世祖世祖大怒遣出外数日意稍释召还谓之曰：卿不乐为武职驱使当处卿以清贯遂除正员郎。
    唐李邈为右金吾卫将军先天二年十月玄宗讲武於骊山给事中唐绍以失军容将斩之上既怒唐绍左右犹望宽之会邈遽请宣敕遂斩之时人皆痛惜绍而深咎於邈等寻有制罢邈官邈以是遂摈废终身。
    自志贞为神策军使建中四年频发兵东讨战卒城役殆尽都不奏闻所存者沽贩之徒。又皆在沛里泾师之叛凶徒犯阙禁中无以御冠銮舆迁幸贼党得以陆梁职志贞之繇也。及扈跸奉天犹加礼部尚书无几朝臣频有论其败谋者物议纷然繇是贬开州别驾。
    李建徽为左神武大将军贞元三年以其妻柳氏与部国公主交往也。改作骁卫大将军。
    张或为左金吾大将军元和二年坐补吏受赇改太子詹事致仕。
    尹慎为右金吾大将军元和五年以钱三千万赂右神策军护军中尉第五从直求为河中节度从直恐事泄奏之上怒入其赃一千五百万仍黜为右卫将军通密近坐死者三人。
    孙为右羽林军大将军元和六年坐与弓箭库刘希先交通赂希先钱二十万以求方镇改右卫将军张志和为左神护军击球将宝历元年因侍宴被酒乖礼杖八十流丰州家属配掖庭。
    李为右龙武大将军西平王晟之子无他材能以功勋家累官至库使沉湎於声色恣为奢侈积至累千万至是以子贷回鹘钱一万一千四百贯不偿为回鹘所诉贬宣州别驾。
    梁寇彦卿为左金吾卫大将军充街使一日过天津桥有老人误冲其前丘导者排之落桥而毙为御史府所弹太祖不得已责授左卫中郎
    ○环卫部　虐害
    西汉已降环列之职重矣。专总卫兵参决庶狱乃有残忍之类恣其凶蠹之性以暴殄为称职以苛刻为无私毒平民甚於猛虎威虐庶仆酷如秋荼和气用伤仁政斯缺王者所以屏四恶者其以是夫。
    汉郅都为中尉是时民朴畏罪自重而都独先严酷致行法不避贵戚列侯宗室见都侧目而视号曰：苍鹰临江王徵诣中尉府对簿（簿者狱辞之文书也。音步户切）临江王欲得刀笔为书谢上（刀斫削治书也。古者书於简版故必用刀焉）而都禁吏弗与魏其侯使人间予临江王（伺间隙而私与也。）临江王既得为书谢上因自杀窦太后闻之怒以危法中都（仲构成其罪也。）都免归家宁成以谒者事景帝为郎猾贼任威为中尉其治效郅都其廉弗如然宗室豪杰人皆惴恐。
    杜周为执金吾逐捕桑洪羊卫皇后曰：此弟子深刻武帝以为尽力无私迁御史大夫。
    尹齐为中尉齐初以刀笔吏事张汤汤数称以为廉武帝使督盗贼斩伐不避贵迁关都尉声甚於宁成帝以为能故拜中尉。
    王温舒为中尉奸猾穷治大氐尽靡烂狱中（大氐大归也。靡碎也。氏丁礼歹靡武皮反）行论无出者其爪牙吏虎而冠（言其残恭之甚也。非有人情者），於是中尉部中中猾以下皆有者为游声誉称治数岁其吏多以权贵富。
    隋文操大业中为虎贲郎将性甚刚严帝令督秘书省学士时学士颇存儒雅文操取鞭挞之前後或至千数时有识者鄙之。
    唐刘希暹初以骑射得入神策军典领禁兵时鱼朝恩专掌神策兵希暹屡陈武略。又善候朝恩意甚为朝恩亲信累迁太仆卿充神策军都虞候与神策兵马使王驾鹤同掌军务累封希暹为徐国公。又进封为交河郡王希暹以为虞候之任合主不法遂讽朝恩於北军置狱召坊市凶恶不逞之徒役使之捕坊城内富人诬以违法掩置狱中忍害拷讯录其家产尽没之仍分赏捕者或有选举士财货稍殷客於店肆遇横死者非一坊市人苦之谓为入地牢捕者之帅有。
    贾明观尤凶蠹以屡擒得人财产大获希暹掌兵地在禁密人无所诉鱼氐丁礼反靡武皮反言其残暴之甚也。非有人情者朝恩纵之繇也。及朝恩诛上以希暹掌重戎旅一切宽宥加希暹兼御史中丞依前都虞候希暹以素志非顺虑不见容常自疑惧与王驾鹤联职希暹词多不逊驾鹤淳谨上尝信任之至是以希暹语上闻乃于法。
