<!-- { "loadSidebar": true } -->
二年二月乙亥亲拜南郊戊子御明凤门大赦内外文武三品巳上赐爵一级四品巳下各加一阶仍并赐勋两转武德元从功臣勋业特崇子孙沈翳者委所司勘责各与一人官成都灵武元从普恩之外三品已上更赐一级四品已下更加一阶宝应功臣普恩之外三品巳上各与一子六品官赐爵一级四品已下各加两阶更赐勋两转五品巳上官子为父後者赐勋两转副元帅光弼子仪各与一子三品官并阶诸道节度使各与一子五品官并阶都防御使及经略等使各与一子六品官并阶去岁行幸陕州六军英武威远威武宝应射生衙前射生左右步军等并内外文武百官扈从到行在者三品巳上与一子官四品已下各加两阶自陕州至上都已来置顿使及州府长官普恩外各与一子出身置顿使判官已下缘路县令及专知顿使各加一阶其六军神策宝应射生衙前射生及左右步军英武威远威武等诸军左右金吾将士缘大礼扈从及在城留後者共赐金钱五万贯鸿胪蕃客共赐钱一千贯仪王及彭王巳下诸王男未有官者并准旧例与官其已封为郡王国公者及永穆长乐巳下长公主及诸郡县主并嗣王郡王各与一子官皇亲五等巳上诸亲三等已上各与一子出身二王之後各与一子官应缘大礼应升坛殿行事者普恩之外更与一子官应在太清宫郊庙诸色职掌者及册皇太子行事官撰册并书册文及检校造册官普恩之外三品巳上赐爵一级四品已上加一阶仍赐勋一转。
永泰元年正月癸巳朔御含元殿大赦改元应见立仗诸军将士等宜共赐钱五万贯。
大历元年十一月甲子日长至御含元殿大赦改元其立仗将士等宜赐物五百疋。
德宗以大历十四年五月即位六月己亥朔御丹凤楼大赦天下内外文武官三品已上赐爵一级四品已下加一阶致仕官同见任天下百姓为户者赐右爵一级内外将士及方面连帅并加官及勋封等在城诸将士各赐缯帛。
建中元年正月辛未拜郊庙礼毕御丹凤楼大赦天下内外文武官赐爵及阶勋天下子为父後者赐勋两转。
兴元元年正月癸酉朔帝在奉天大赦改元诏应赴奉天并进牧京城将士并赐名奉天定难功臣身有过犯减罪三等子孙过犯减罪二等。
六月癸丑诏兴元府见任官各加两阶耆老与版授本县令仍赐绯兴元凤州界内知顿桥阁路官等委严震类例功效闻奏当与甄奖。
七月丙子次凤翔诏凤翔府耆寿侍老八十已上各与版授刺史仍赐紫馀并与版授上佐仍赐绯府县知顿官考满日放选是月辛卯御楼大赦内外文武及致仕官三品巳上赐爵一级四品巳下加一阶仍并赐勋两转司徒兼中书令晟与一子五品正员京官侍中与一子六品正员京官骆元光尚可孤韩游环戴休颜各与一子七品正员官诸道节度使及行在都知兵马使都虞候扈从左右金吾六军大将军各与一子八品正员官都团练使观察使各与一子官收京城将士超八资改转已甄叙者更与超三资扈从及收京城将士及常参官祖父母在先无官封量授致仕官及邑号巳亡者与追赠扈从将士三品巳上赐爵两级四品巳下各加两阶赐勋三转诸道刺史普加恩外赐爵一级诸道镇军及行营将士三品已上赐爵一级四品巳下加一阶宣示中外咸知朕意。
贞元元年正月丁酉朔御含元殿大赦改元扈从奉天及收城将士以府库空竭减六宫百司经费据见漕运财赋随到者赏赐之。
十一月癸卯日南至南郊礼毕诏内外文武见任及致仕官三品巳上赐爵一级四品已下加一阶天下诸使军将士三品已上亦赐爵一级四品巳下加一阶白身人赐勋三转应奉天兴元元年扈从立功并收京城将士食封者各随文武与一子官馀并加两阶仍赐勋三转其文武百僚应从到兴元府者五品巳上赐勋三转其五品已下赐爵一级六品巳下加一阶合入三品五品者不拘考限听叙其中五品巳上父母未经追赠者并与追赠大长公主各与一子七品官嗣王郡王县主各与一子出身应陪位皇亲三品已上赐爵一级四品五品加一阶六品巳下及尝选散官者简选日优与处分应缘大礼职掌行事官及留守副留守内行事中官等三品巳上各赐爵一级四品巳下加一阶仍并赐勋两转介公公各与一子官如无子孙赐物一百疋神策六军殿前射生英武威武威远皇城左右金吾卫使等诸军诸使将士御楼立仗及守本仗者并诸道节度下随使赴上都帖仗将士等宜共赐物十三万段仍赐勋两转四年正月庚戌御殿大赦诸军立仗将士共赐帛十万疋陪位蕃客赐一千疋天下刺史与一子正员官户口增加田畴广辟者长吏加一阶县令减选优与处分。
十一月庚午日南至南郊礼毕诏内外文武及致仕官并诸军将士等三品已上赐爵一级四品已下加一阶大礼行事官各加一阶立仗将士及守本营者共赐帛十八万端疋。
九年十一月乙酉日南至郊祀礼毕大赦天下内外文武见任及致仕并诸军诸使将士等三品巳上赐爵一级四品巳下加一阶将士白身者赐勋两转应缘大礼职掌行军法驾南郊後留守副留守及太仓左藏库及陪位官等三品已上更赐爵一级四品巳下加一阶其郊坛宫庙行事官各赐勋两转皇亲应陪位者三品巳上赐爵一级四品已下加一阶及诸色应陪位官等各赐勋两转亲王大长公主公主嗣主郡县主公介公鸿胪蕃客神威六军及诸使应缘大礼宿卫御楼立仗及守本军本营者诸道节度在京帖仗将士赐物有差宰辅及在方镇者祖父各与追赠东都留守诸军节度观察都防御都团练经略盐铁转运使左右神策神威六军等统军大将军英武威远军使户部侍郎判度支及京文武三品巳上正员官尚书省四品官中书门下省御史台五品官父在未有官者量授检校官有官者加一阶母在未有邑号者授邑号巳有邑号者更进邑号父母亡殁者各与追赠应诸军防秋兵马使及别敕定名充边地兵马使等备御勤劳所宜优异其父在未有官者各授检校官母在未有邑号者各授邑号边军镇守及诸道诸军防秋将士经三周年未改转者宜与甄叙。
顺宗以贞元二十一年正月即位赦制内外文武见任及致仕官并诸道将士等赐爵加阶赐勋有差二王三恪褒圣侯各与一子官大长公主嗣王等各与一子官及出身有差宗子中有才用者委宗正卿以名闻量才叙用皇王等已上亲赐爵加阶有差陪位者年十五巳上并放出身诸州府长官及京长参官父见在未有官者并与五品致仕官及阶父殁者母存者与邑号父母亡殁量与追赠陕州元从宝应功臣兴元元从奉天定难功臣赐爵勋有差亡殁者与追赠中书门下节度使东都留守度支盐铁等使京兆尹观察招讨等使及神策神威金吾六军将士大将军英武威远镇国军使陇右经略军使节度留後各与一子官有差其神策神威六军将军大将士英武军等使并与加官神策神威六军英武威远营左右金吾及皇城将士及缘御楼立仗将士等赐物及爵阶有差应东宫官及侍读侍书授在正月二十六日巳前者国丧已来职掌行事及册命官受顾命撰制诏及册文并写制诏官等赐爵加阶勋进改有差蕃客等共赐物一千八百七十疋义武军节度使下官健在城立仗共赐物三千八百四十五疋立仗将士等量加改转内侍省及内坊官正诸道进奏院及奏事官赐爵阶勋有差百姓九十巳上版授及赐各有差。又册皇太子诏文武官常参及诸州府长官子为父後者赐勋两转。
宪宗元和元年正月丁卯御丹凤楼大赦内外文武见任及致仕官神策六军诸道将士等各赐爵阶勋有武德已来功臣子孙与官及出身文武常参官观察节度团练经略使刺史六军大将等父母亡殁与封赠至德巳来任宰辅与追赠及谥陕州奉天元从功臣恩外更赐勋爵。
二年正月辛卯有事於南郊还御丹凤楼大赦天下制内外文武见任及致仕官诸军将士等以品秩节级赐勋爵文宣公及二王三恪公主诸王与一子官及赐物有差诸军立仗及在本营节级赐物应缘大礼职事官并赐阶爵天下百姓高年者赐米麦羊酒及版授官。
四年十月册邓王宁为皇太子大赦天下文武常参官及诸州府长官子为父後者赐勋两转应缘册礼行事官赐阶及勋爵有差邓王府官量与进改。
七年十月壬寅册遂王为皇太子庚戌制文武常参官及诸州府长官子为父後者赐勋两转应缘册皇太子行事官加阶赐勋爵有差文武常参官及陪位官并宗子亲赐勋一转遂王府官量与进改。
十三年正月乙酉御含元殿受朝贺毕御丹凤楼大赦诏二王三恪及文宣公各赐物五十疋神策六军威远金吾及皇城等缘御楼立仗将士等及在城内蕃客各赐布有差中书门下及文武常参官诸道节度观察神策诸军等使祖父母父母节级与赠官封存者量与致仕官及邑号天下百姓高年赐束帛羊酒有差。
十四年七月己丑御宣政殿受册尊号大赦天下内外文武见任及致仕官三品巳上赐爵一级四品已下加一阶仍赐勋两转神策六军金吾皇城威远等诸军应在城内蕃客并节级赐物侍中韩弘读册官崔群读宝官皇甫钅专并各加一阶巳至三品者赐爵二级撰册文官崔群与一子正员官其馀应职掌行事官加阶赐爵赐勋有差宝应兴元功臣各赐勋爵天下百姓高年者颁赐有差。
穆宗以元和十五年正月即位二月丁丑御丹凤楼大赦诏内外文武见任及致仕官三品巳上赐爵一级四品已下各加一阶诸道军将士等普恩之外赐阶爵有差二王三恪文宣公及公主县主嗣王节级赐与一子官及出身宗子才行者委以名闻奏仍委中书门下量才叙用皇王等巳上亲皇太后二等巳上亲并赐阶爵中书门下诸道节度使诸州府长官东都留守及京常参官诸军使等父母并节级与追赠父母存者与官封已经追赠者更与改赠在城诸军将士节级赏赐仍加阶爵京西京北及镇武天德八道节级都防御使下及神策一十二镇将士等共一十八万六千七百馀人都赐物一万八千八百馀疋皇太后诸亲委中书门下量等第节级优赏文武常参官及外官职事五品巳上有母者并加邑号如巳至郡太夫人者许回授周亲应缘皇太后册礼职事官并节级赐物天下百姓有祖父母父母高年者赐束帛城内蕃客等并节级赐物今年正月二十八日至闰正月三日宫苑诸门守捉西内立仗将士等量加改转应内侍省及内坊官正等并赐勋爵。
九月辛丑幸鱼藻宫大张乐观竞渡贵戚左右洎倡优角抵市肆百戏皆厚颁赐赉。
十一月制王承元愿赴阙庭宜令谏议大夫郑覃往镇州宣慰其四州之内有高年孤独或承平遗老夙睹皇风或孤独废疾不能自存者差官就问量给粟帛。
长庆元年正月辛丑郊礼毕大赦天下内外文武及致仕官三品已上赐爵一级四品巳下各加一阶陪位白身人赐勋两转陕州奉天兴元功臣更赐爵有差身殁未经追赠应缘大祀移仗宿卫御楼立仗将士普恩之外赐爵勋有差仍准旧例赐钱物二十万四千九百六十端疋贯大礼职掌行事官及留守等更赐勋爵及加阶升坛殿行事官更特加一阶应在城内蕃客等赐物有差天下百姓高年者赐米及绵绢有差。
三月以卢龙军节度使刘总请代诏曰：刘总已极上台仍移重镇兄弟子侄各授官荣大将宾寮亦宜超擢百姓复一年宜赐军士钱百万贯以内库钱充仍令宣慰使给事中薛存庆亲谕朝旨与节度使丞相张弘靖计会大将判官甄奖未及有父母在者并具名列上郡县中有残破甚者量便宜优┰管内高年独废不能自存者差官就问给赐粟帛。
