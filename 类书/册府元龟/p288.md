<!-- { "loadSidebar": true } -->
十六年二月以左神策军行营招夏绥银州节度观察押蕃落使韩全义为蔡州行营招讨处置使应北路行营诸军将士并取全义指麾陈许节度度支营田观察使上官悦充副使。
李景略贞元中为河东节度行营司马岁馀风言回纥将南下阴山丰州宜得其人帝素知景略居边练事时方轸虑中官窦文场在旁复言景略堪任，於是以景略为丰州刺史天德军西受降城都防御使。
高固建中末为宁节度浑礻卑将李怀光既叛使留後张昕取将士万馀人以资援河中固时在军中斩昕以犭旬授前军兵马使贞元十七年节度使杨朝晟卒军中请固为帅德宗念固前功因而授之累官至检校右仆射。
●卷一百二十
○帝王部　选将第二
唐宪宗初高崇文为长武城使永贞元年冬刘辟阻兵朝议讨伐宰臣杜黄裳以为独任崇文可以成功元和元年春拜检校工部尚书兼御史大夫充右神策行营节度使兼统左右神策奉天麟游诸镇兵以讨辟时宿将专征者甚众人人自谓当选及诏出大惊崇文在长武练卒五千常。若寇至及是中使至长武卯时宣命而辰时出师五千器用无阙者。
元和二年四月甲子以尚书右仆射伊慎代范希朝为右金吾卫大将军以希朝代李栾为灵州长史充朔方灵盐节度仍进位检校司空以右神策盐州定远三镇兵马隶焉所以革近制任边将也。
四年十月镇州王承宗拒命诏左神策护军中尉吐突承璀讨之以左武卫将军王万敌为左神策军行营先锋兵马使仍复本姓赵氏万敌本成德军礻卑将也。以善战为王武俊所重令姓王氏士真时遣归朝习知镇冀事故授以前锋。
九年八月辛酉以河阳节度使乌重胤为检校工部尚书兼汝州刺史充河阳三城怀汝等州节度观察处置营田等使讨淮西故移重胤压境焉。
十一月甲午以御史中丞胡证充振武麟胜节度使时振武累用节将边事旷废朝廷思用儒者以抚安之乃有是命。
十一年七月以荆南节度使袁滋为彰义军节度使以徐州刺史杨为唐州刺史兼御史中丞充行营。
都知兵马使以滋儒者故须复以将其兵。
浑镐历延唐邓州刺史及讨王承宗属义武军节度任迪简疾不能军帝以镐藉父名足以镇之乃令代迪简为帅镐始至整练其众甚有威名。
十三年五月以左仆射山南东道节度使李为凤翔节度使路繇阙下会李师道再叛诏徵兵讨之遂改为徐泗节度使及青齐平将有事燕赵。又命以特进检校尚书右仆射同中书门下平章事为昭义军节度使抵四月迁魏忄专等州节度使。
穆宗长庆元年八月制曰：父子之雠不同天虽下至匹士而犹寝苫枕戈以期必报是以子胥不犭旬伍奢之死卒能发荆王之墓鞭不义之尸取贵春秋垂名万古而况於身备将坛父死人手家雠国耻并在一门当怀尝胆之心岂俟绝浆之礼金革无避其在兹乎！前泾原节度观察处置使检校左散骑常侍兼泾州刺史御史大夫田布咨尔先臣惟国元老首自河朔来朝帝庭而。又东取青齐北讨深赵提挈义旅勤劳王家冒白刃而不疑推赤心以自信属冀方求帅予所重难辍自大名付兹巨镇而中台暗折上将妖侵蟊贼潜於心腹豺狼勃兴於肘腋人神愤痛朝野惊嗟深轸予怀誓擒元恶以布诗书并习忠孝两全常用魏师克征淮孽素行恩信共著勋庸岂无奋激之徒为报寇雠之党。且魏之诸将繇尔父而崇高魏之三军蒙尔父之仁爱昔既同其美利今岂念其深冤尔其淬砺勇夫敬恭义士一饭之饱亦同於卒伍一毫之费必用於戈矛非画勿萌於心非军旅勿言於口居则席寒则抱冰以丧礼处之。若哀心感者必有为横一刎颈感智捐躯下报营魂旁清鬼类於至诚何稔恶难逃矧彼凶残去将安往墨在体玄纛在前题剑执金无忘哀敬可起复宁远将军守右金吾卫大将军员外置同正员检校工部尚书兼魏州大都督府长史充魏忄专等州节度观察处置等使。
十月甲子以河东节度使裴度兼充镇西四面行营都招讨使以左领军卫大将军杜叔良为开府仪同三司检校工部尚书兼御史大夫充深州诸道行营节度使戊辰以深冀等州节度观察使牛元翼为检校工部尚书兼镇州大都督长史御史大夫充成德军节度镇深冀赵等州观察等使时王廷凑贼杀田弘正窃据土地朝廷以元翼镇冀旧将素以善战闻班位勇略在廷凑之右故前命为深冀节度使及是。又以成德令付之希镇州兵士望风禀令不战而归也。丙戌以深州行营节度使杜叔良为沧州刺史充横海军节度沧德棣等州观察处置等使依前检校工部尚书兼御史大夫以代乌重胤以重胤检校司徒兼兴元尹兼御史大夫充山南西道节度使重胤老于征行以贼凭凌未可轻进观望累月帝意急於诛讨以叔良赴深州行营面辞日指期朝夕殄寇故有此拜十二月戊寅以凤翔节度使李光颜为许州刺史充忠武军陈许蔡等州观察处置等使以代李逊仍兼深州节度使统诸军以李逊为凤翔陇州节度观察处置等使朝廷以光颜尽忠常为陈许节度使颇得士心将讨镇冀遂有此拜以逊文吏故换镇以便其事陈州刺史兼御史中丞王沛宜委光颜量才任用沛比为光颜麾下都将部署有方略淮蔡平授陈州刺史以光颜方务征讨故委以军任。
李听为羽林军有名马穆宗在宫令近侍讽听献之听以职扌军不敢从令帝不悦及即位之不庭太原与二镇接境方议易帅宰臣进拟帝皆不允谓宰臣曰：李听为羽林将军不与朕马是必可任遂擢授检校兵部尚书太原节度观察使兼太原尹充北都留守文宗太和元年四月度申以太仆卿高为检校左散骑常侍充忠武军节度观察处置等使初既以疾亟闻议者多谓忠武之师必自谋帅，或曰：禁军诸将得之群口嚣嚣以节制之选不繇执政既而裴度韦处厚等密议以常刺陈蔡二州政皆可取。且熟忠武军情莫如者会陈许表至果以为请及启事於延英即以名闻而拜焉（节度之权自大历以来，或以邪门而致近岁则财钅强公行略无避忌贪邪之辈汲汲焉日有窥伺枉道输货动逾亿千皆以倍称之约假于富族及至镇则罄公帑以酬之然後脂血疲人补其所缺天下节度观察之使繇是而率十六七故高之拜缙绅忭贺者弥月焉宰臣戏相谓曰：自今以後作债节度使当少矣。）。
乌重胤太和初以检校司徒为天平军节度郓曹濮等州观察处置等使时李同捷私据境土谋袭父位议者以为别命节制虑孽童拒违。又朝廷方务安人遂命同捷移镇兖海以重胤群帅中齿辈旧老加太子太师平章事俾兼统沧景仍旧割齐州附之盖望不劳师而底定也。数月而卒赠太尉。
三年冬南蛮入寇西川节度使杜元[A13C]以失政贬黜特诏东川节度郭钊兼领西川以纾其乱兵至成都府贼蛮奔遁遂以钊检校司空充剑南西川节度使四年二月兴元军作乱节度使李纟被害假内追朝诏曰：汉水上游梁山东险控巴岷之道路作咸镐之藩屏实命长帅必惟全才简求臣僚佥属邦彦是用筑斋坛以赐钺登廉车以察风俗一方之事悉以咨之中大夫守尚书右丞上护军祁县开国子食邑五百户赐紫金鱼袋温造风度端雅质量闳厚立朝正色直道当官自登周行蔼有休称前在宪府爰持国纲人所未能心已独至听言尽主於忠信指事必根於理化岂彼常意自谓知人洎南宫提领右辖郎曹承式体要弘通属闻汉中抚事多故非宽仁不可以理军旅非廉实不可以缉编择任之时诚异他日繇是命尔尹正褒国节制梁川首列侍从之臣秩迁御史之率至。若革故弊以存远略因其事以定众心姑务载安勿使告病弛张威惠在尔能之勖哉！惟勤无忝我推毂之命可检校散骑常侍兼兴元尹御史大夫充山南西道节度管内观察处置等使宣制毕宰相及造并兴元宣慰使崔同赴对於延英造素有威望及是拜中外莫不瞻瞩帝前席与语凡数十百言。且趣令赴镇。
七年正月甲寅以新授镇南节度使崔珙为武宁军节度徐泗观察等使以右金吾将军王茂元为岭南节度观察经略等使珙常为泗州刺史深练兵事颇得士心前除广州申谢於延英陈奏明辨称旨时高镇徐州王智兴之後兵骄不能制帝常轸虑遂命珙代焉。
九年党项寇边以左谏议大夫胡证有安边才略乃授单于都护御史大夫振武军节度使前任将帅非统驭之才边事旷废朝廷故特用证以镇之。
僖宗乾符六年十月制以镇海军节度浙江西道观察处置等使高骈检校司徒同平章事扬州大都督府长史充淮南节度副大使知节度事江淮盐铁转运江西行营招讨等使进封燕国公初骈在浙西遣大将张麟梁缵等大破黄巢於浙东贼进寇福建逾岭表故移镇杨州时贼北逾大庾岭朝廷授骈诸道行营兵马都统。
中和元年黄巢寇京城七月乙卯车驾幸西蜀丁巳以侍中王铎检校太尉中书令兼滑州刺史义成军节度郑滑观察处置兼统京城四面行营兵马都统以太子太师崔安潜为副观军容使西门思恭为天下行营兵马都监押中书侍郎平章事诸道盐铁转运等使韦昭度为供军使时淮南节度使高骈为诸道行营都统自车驾出幸中使相继促骈起军骈以周宝刘汉宏不利於己迁延半载竟不出军乃以铎为都统以河中节度使王重荣为京城北面都统义武军节度使王处存为京城东面都统延节度使李存章为京城西北面都统朔方军节度使拓拔思恭为京城南面都统以忠武监军使杨复光为天下行营兵马都监代西门思恭许王铎以便宜从事遣郎官御史分行天下徵兵赴阙。
後唐庄宗初为晋王天二十年二月契丹寇渔阳上择帅北征郭崇韬以汴寇未平李继韬背命北边虚弱非大将无以镇临请命李存审为燕帅捍之时存审方卧病私第羸瘠殆甚帝遣使谕之因奏臣效忠禀命靡敢为辞但こ恙缠绵未堪祗役既而以存审检校太傅兼侍中充幽州卢龙节度管内观察处置押奚契丹两蕃经略卢龙军等使勉而赴任。
同光二年三月幽州李存审疾笃求入觐议择帅代之方内宴帝曰：吾披榛故人零落殆尽所馀者存审耳今复寒疾北门之事知付何人因目右武卫上将军李行贤曰：无易於卿即日授特进检校太保充幽州卢龙节度行军司马旬日以李存审为汴州节度以存贤代存审为幽州卢龙节度使。
三年秋客省使李严使西州回言王衍可图之状庄宗与郭崇韬议讨伐之谋方择大将时明宗为诸道兵马扌管当行崇韬自以官相倾欲立大功以制之乃奏曰：契丹犯边北面须藉大臣全倚扌管镇御臣伏念兴圣宫使继岌德望日隆大功未著宜依故事以亲王为元帅付以讨伐之权俾成其威望庄宗方授继岌即曰：小儿幼稚安能独行卿当择其副崇韬未答帝曰：无逾於卿者乃以继岌为都统崇韬为招讨使。
明宗天成三年荆南高李兴叛九月己亥诏武宁军节度使房知温兼荆南行营招讨使知荆南以尚食使马从斌守泽州刺史中外分命百道赴军襄阳。
十月定州王都反以齐州防御使孙璋充北面行营马步都虞候丙午制横海军节度观察等使检校司徒李从敏兼北面行营副招讨使。
是月丁酉朔方军大将已下差人赍绢表到京请朝廷命帅以安藩阃戊戌以前襄州守御并本州城兵马都监磁州刺史康福为检校司空灵州大都督府长史行梁州刺史充朔方河西等军节度灵威雄武凉州等观察处置管内营田押蕃落度支温乜扌税等使。
