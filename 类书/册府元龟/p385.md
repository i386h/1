<!-- { "loadSidebar": true } -->
六年六月诏曰：日者有司以币轻多奸（币钱也。轻者。若一马直二十万是为币轻而物重也。而末众。又禁兼并之涂故改币以约之（更去半两钱行五铢钱皮币以检约奸邪）稽诸往古制宜於今废期有月而山泽之民未谕夫仁行而从善义立则俗易意奉宪者所以导之未明与将百姓所安殊路而挢虔吏因乘势以侵蒸庶邪（挢与矫同其字从手矫虔固也。妄上命而坚固为邪恶者也。）何纷然其扰也。今遣博士大等六人分循行天下存问鳏寡废疾无以自振业者贷与之谕三老孝悌以为民师举独行之君子徵诣行在所朕嘉贤者乐知其人广宣厥道士有特招使者之任也。（士有殊才异行当特招者任在使者分别之）详问隐处亡位及冤失猾为害野荒治苛者举奏郡国有所以为便者上丞相御史以闻。
元鼎二年九月诏曰：仁不异远义不辞难今京师虽未为丰年山林池泽之饶与民共之今水潦移於江南迫隆冬至朕惧其饥寒不活江南之地火耕水耨方下巴蜀之粟致之江陵遣博士中等分循行谕告所抵无令重困吏民有振救饥民免其者具举以闻。
天汉二年秋泰山琅邪群盗徐勃等阻山攻城（阻山者依山之险以自固也。）道路不通遣直指使者暴胜之等衣绣衣持部逐捕刺史郡守以下皆伏诛。
昭帝始元元年九月遣故廷尉王平等五人（前为此官今不居者皆谓之故也。）持节行郡问民所疾苦冤失职者。
宣帝本始元年正月遣使者持节诏郡国二千石谨牧养民而风德化。
元康四年正月遣太中大夫︹等十二人循行天下存中博士名也。问鳏寡览观风俗察吏治得失举茂材异伦之士五凤四年四月辛丑晦日有蚀之诏曰：皇天见异以戒朕躬是朕之不逮吏之不称也。以前使使者问民所疾苦复遣丞相御史掾二十四人循行天下举冤狱察擅为苛禁深刻不改者。
元帝初元元年四月诏曰：朕承先帝之圣绪获奉宗庙战战兢兢间者地数动而未静惧於天地之戒不知所繇（繇与由同）方田作时朕忧蒸庶之失业临遣光禄大夫褒等十二人（上自临敕乃遣之）循行天下存问耆老鳏寡孤独困乏失职之民延登贤俊招显侧陋因览风俗化相守二千石诚能正躬劳力宣明教化以亲万姓则六合之内和亲，庶几无忧矣。书不云：乎！股肱良哉！庶事康哉！布告天下使明知朕意。
建昭四年夏四月诏曰：朕承先帝之休烈夙夜忄栗忄栗惧不克任间者阴阳不调五行失序百姓饥馑惟蒸庶之失业临遣谏大夫博士赏等二十一人循行天下存问耆老鳏寡孤独乏困失职之人举茂材特立之士相将九卿其帅意毋怠使朕获观教化之流焉。
成帝建始三年九月诏曰：乃者郡国被水灾流杀人民多至千数京师无故讹言大水至吏民惊恐奔走乘城殆苛暴深刻之吏未息元元冤失职者众遣谏大夫林等循行天下。
河平四年三月遣光禄大夫博士嘉等十一人行举濒河之郡水所毁伤困乏不能自存者。
阳朔二年秋关东大水流民欲入函谷天井壶口五阮关者勿苛留遣谏大夫博士分行视。
鸿嘉元年春二月诏曰：朕承天地获保宗庙明有所蔽德不能绥刑罚不中众冤失职趋阙告诉者不绝是以阴阳错谬寒暑失序日月不光百姓蒙辜朕甚悯焉书不云：乎！即我御事罔克耆寿咎在厥躬（此尚书文侯之命篇中辞也。言我周家用事者无能有耆老贤者使国危亡罪咎在其用事者也。又曰：咎在厥躬平王自谓故引之以自责耳）方春生长时临遣谏大夫理等（天子自临敕而遣）举三辅河弘农冤狱公卿大夫部刺史明申敕守相称朕意焉。
永始三年春正月己夕卩晦日有蚀之诏曰：天灾仍重朕甚惧焉惟民之失职临遣太中大夫嘉等循行天下存问耆老民所疾苦其与部刺史举朴逊让有行义者各一人。
平帝元始元年正月遣谏大夫行三辅举籍吏民以元寿二年仓卒时横赋敛者偿其直。
二年九月使谒者大司马掾四十四人持节行边遣执金吾侯陈茂假以钲鼓（将帅乃有钲鼓今茂官轻兵少但往谕晓之耳所以假钲鼓者欲重其威也。）。
四年遣大仆王恽等八人置副假节分行天下览观风俗。
後汉光武建武二年使太中大夫伏隆持节安辑青徐二州招张步降之。
二十九年二月遣使者举冤狱出系囚。
安帝延光三年遣侍御史分行青冀二州灾害督录盗贼。
顺帝汉安元年八月遣侍中杜乔光禄大夫周举守光禄大夫郭遵冯羡栾巴张纲周栩刘班等八人分行州郡班宣风化举实臧否。
建康元年正月诏曰：陇西汉阳张掖北地武威武都自去年九月已来地百八十震山谷坼裂坏败城寺杀害民庶夷狄叛逆赋役重数内外怨旷惟咎叹息其遣光禄大夫案行宣畅恩泽惠此下民勿为烦扰灵帝熹平五年四月使侍御史行诏狱亭部理冤枉原轻系休囚徒。
献帝初平三年四月诛董卓遣使者张种抚慰山东八月遣太尉马日及太仆赵岐持节慰抚天下。
魏文帝初嗣魏王遣使者循行郡国有违理掊克暴虐者举其罪。
黄初六年遣使者循行许昌以东尽沛郡问民所疾苦贫者赈贷之。
高贵乡公正元元年十月遣侍中持节分四方观风俗劳士民察冤枉失职者。
晋武帝泰始二年春正月遣兼侍中侯史光等持节四方循省风俗除禳祝之不在祀典者。
四年诏刺史二千石长吏曰：古之王者以岁时巡狩方岳其次则二伯术职不。然则行人顺省故虽幽遐侧微心无壅隔下情上通上指远谕至於鳏寡罔不得所用垂风遗烈休声犹存朕在位累载如临深谷夙兴夕惕明发不寐坐而待旦思四方水旱灾眚为之惕然勤躬约已欲令事事当宜常恐众吏用情诚心未著万机兼猥虑有不周政刑失谬而弗获备览百姓有过在予一人惟岁之不易未遑卜征巡省之事下之未。又其何以恤之今使使持节侍中副给事黄门侍郎丧命四出周行天下亲见刺史二千石长吏申谕朕心访求得失损益诸宜观省政教问人间患苦周典有之曰：有万姓之利害为一书其礼俗政事刑禁之逆顺为一书其暴乱作慝犯令为一书其礼丧凶荒厄贫为一书其康乐和亲安平为一书每国辨异之以返命於王旧章前训今率繇之还具条奏俾朕昭然鉴於幽远。若亲行焉大夫君子其各悉乃心敬乃事嘉言令图苦言至戒与使者尽之无所隐讳方将虚心以俟其勉哉！勖之称朕意焉其无忽是年。又遣使者侯史光循行天下。
太元七年十二月遣侍御史巡遭水诸郡。
後魏道武天兴元年八月遣使循行郡国举奏守宰不法者亲览察黜陟之。
三年正月分命诸官循行州郡观民风俗察举不法四年二月分命使者循行州郡听察词讼纠劾不法天赐元年四月诏尚书郎中公孙表使於江南以观桓玄之[C260]也。值玄败而还。
明元即位诏都兵将军山阳侯奚斤巡行诸州问民疾苦抚恤穷乏。
永兴三年春诏北新侯安同等持节巡行并定二州及诸山居杂胡丁零问其疾苦察举守宰不法其冤穷失<身只>︹弱相凌孤寒不能自存者各以事闻。
泰常三年春诏九州之民隔远京邑时有壅滞守宰至不以闻今东作方兴或有贫乏失农务者其遣使者巡行天下省诸州观民风俗问民疾苦守宰治行诸有不能自申皆因以闻。
七年九月分遣使者循行天下州郡观察风俗太武太平真君元年正月分遣侍臣循行州郡观察风俗问民疾苦。
文成太安元年六月诏曰：夫为治者因宜以设官举贤以任<身只>故上下和平民无怨谤。若官非其人奸邪在位则政教凌迟至於薄思明黜陟以隆治道今遣尚书穆伏真等三十人巡行州郡观察风俗入其境农不垦殖田亩多荒则徭役不时废於力也。耆老饭蔬食少壮无衣褐则聚敛烦数匮於财也。闾里空虚民多流散则绥导无方疏於恩也。盗贼公行劫夺不息则威禁不设失於刑也。众谤并兴大小嗟怨善人隐伏佞邪当途则为法混淆昏於政也。诸如此比黜而戮之善於政者褒而赏之其有阿枉不能自申听诣使告状使者检治。若信清能众所称美诬告以求直反其罪使者受财断察不平听诣公车上诉其不孝父母不顺尊长为吏奸暴及为盗贼各具以名上其容隐者以所匿之罪罪之。
孝文延兴二年十一月分遣使者巡省风俗问民疾苦。
三年十一月诏以河南七州牧守多不奉法致新邦之民莫能上达遣使者观风察狱黜陟幽明
四年十一月分遣侍臣循河南七州观察风俗抚慰初附。
太和二年八月分遣使者考察守宰问民疾苦。
六年八月分遣大使巡行天下遭水之处丐民租赋贫俭不自存者赐以粟帛。
八年正月诏陇西公元琛尚书陆为东西二道大使褒善罚恶。
十四年二月诏遣侍臣循行州郡问民疾苦。
十八年冬十月分遣侍臣巡问民所疾苦。
二十一年正月己亥遣兼侍中张彝崔光兼散骑常侍刘藻巡方省察问民疾苦黜陟守宰宣扬风化。
宣武以太和二十三年四月即位六月分遣侍臣巡行郡国问民疾苦考察守令黜陟幽明文武应求道著丘园者皆加褒礼（又云：宣武时遣使巡行四方直阁将军薛昙宝为持节兼散骑常侍龙骧将军南道大使）。
景明二年正月帝始亲政诏曰：朕幼承宝历艰忧在疚庶事不亲风化未洽今始览政务义协惟新思使四方风从率善可分遣大使黜陟幽明（是年以源怀为车骑大将军诏为使持节加侍行台巡行常燕湖三州赈给贫乏策采风俗考论殿最事之得失皆先决後闻）。
正始二年六月诏尚书李崇太府卿于忠散骑常侍游肇谏议大夫邓羡崇忠使持节并兼侍中羡兼黄门俱为大使纠断外州畿内其守令之徒咎失彰露者即便施决州镇重职听为表闻。
七月诏曰：朕纂驭宝历於今七载德泽未敷鉴烛不远知人之冤瘼所在犹滋而纠察之狱未畅於下贤愚靡分皂白均贯非所以革民耳目使善恶励心今分遣大使省方巡检随其愆负与风响相符者即加纠黜以明雷霆之威以申旄轩之举因以观风辨俗采访功过褒赏贤者纠罚淫慝理穷恤弊以称朕心三年四月诏遣使者巡慰北边酋庶。
孝明熙平二年正月诏遣大使巡行四方问疾苦恤孤寡黜陟幽明。又诏选曹举用必在得才广求栖遁共康治道州镇城隍各令严固斋会聚集纠执妖讠宣囹圄皆令造屋桎梏务在轻小工巧浮迸不得隐藏绢布缯采长短合式偷窃军阶亦悉沙汰籍贯不实普使纠案听自归首逋违加罪冬十月庚寅遣尚书长孙稚兼尚书邓羡元纂等巡抚百姓。
正光元年四月诏尚书长孙稚巡抚北藩观察风俗。
孝昌元年徐州刺史元法僧以城叛入梁梁遣萧综来据彭城时遣大都督安丰王延明督临淮王讨之盘桓不进乃诏尚书三公郎兼司州别驾前军将军辛雄副太常少卿元晦为使给齐库刀持节乘驿催军有违即令斩决肃宗谓雄曰：诲朕家诸子В以亲懿筹策机计仗卿取胜耳到军勒令并进徐州综送降款。
孝昌末魏兰根为光禄大夫河北流人南度以兰根兼尚书使齐济青兖四州安抚置县郡。
孝庄建义元年五月以尚书右仆射元罗为东道大使征东将军光禄勋元欣副之巡方黜陟先行。
