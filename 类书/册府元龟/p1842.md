<!-- { "loadSidebar": true } -->
    吉字彦肤世居襄阳幼有孝性年十一遭所生母忧水浆不入口殆将灭性亲党异之天监初父为吴兴原乡令为奸吏所诬逮诣廷尉年十五号泣衢路祈请公卿行人见者皆为陨涕其父理虽清白耻为吏讯乃虚自引咎罪当大辟乃挝登闻鼓乞代父命高祖异之敕廷尉蔡法度曰：幼童未必自能造意卿可取其款实词不移其初见狱掾依法备加桎梏法度矜之命脱其械更令著一小者弗听曰：求代父死死罪之囚唯宜增益，岂可减乎！竟不脱械法度具以奏闻高祖乃宥其父。
    沈ダ内行甚修事母兄弟孝友为乡里所称慕。
    刘香十三丁父忧每哭哀感行路自居母忧便长断腥膻持齐蔬食。
    刘敦尝欲避人世以母老不忍违离每随兄霁香之官。
    沈续父於路为人所杀续布衣蔬食终其身裴子野生而偏孤为祖母所养年九岁祖母亡泣血哀动家人。
    贺革为贞威将军南平太守革性至孝尝恨禄不及养在荆州历为郡县所得俸秩不及妻孥专拟还乡造寺以申感思。
    何点字子父铄坐法死点年十一几至灭性点弟名点字子平（名犯太祖庙讳下字）年八居忧哀毁。若成人。
    谢几卿父超宗坐事徙越州路出新亭渚几卿不忍辞诀遂投赴江流左右驰救得不沉溺及居父忧哀毁过礼。
    臧严字彦威幼有孝性居父忧以毁闻。
    裴之礼居母忧唯食麦饭。
    庾荜字休野年十岁遭父忧居丧毁瘠为州党所称刘讦字彦度幼称纯孝数岁父母继卒讦居丧哭泣孺慕几至灭性赴吊者莫不伤焉为伯父所养事伯母及昆弟孝友笃至为宗族所称自伤早孤人有误触其讳者未常不感结流涕。
    范元琰父灵瑜居父忧以毁卒元琰时童孺哀慕尽礼亲党咸异之。
    刘苞字孝尝四岁而父终及年六七岁见诸父尝泣时世叔父悛绘等并显贵苞母谓其畏惮怒之苞对曰：早孤不及有识闻诸父多相似故心中叹悲无有他意因而欷母亦恸甚初苞父母及两兄相继亡没悉瘗焉苞年十六始移墓所经营改葬不资诸父未几而皆毕绘尝叹服之少好学能属文起为司徒法曹行参军不就。
    萧子范为司徒主簿丁所生母忧去<身只>子范有孝性居丧以毁闻。
    袁枢起家为秘书郎历太子舍人侯景之乱枢往吴郡省父因丁父忧时四方扰乱人求苟免枢居丧以至孝闻。
    袁君正少聪敏年数岁父疾昼夜不眠专侍左右家人劝令暂卧答曰：官既未差眠亦不安。
    何某（名兴太祖庙讳名同）为侍御史以父疾陈解匡何侍疾经旬身不解带头不栉沐信宿之间形貌顿改及父卒号恸不绝声枕苫藉地腰脚虚肿医云：须服猪蹄汤何以有肉味不肯服亲友请譬终於不回遂以毁卒。
    刘幼为外祖臧质所鞠养质既富盛尝有音乐後母没十许年每闻丝竹之声未尝不欷流涕终於晋安内史。
    冯道根少孤家贫佣赁以养母行得甘肥未尝先食必遽还以遗母年十三以孝闻。
    庾子舆为梁州主簿时父在梁州遇疾子舆奔侍医药言泪常并长沙宣武王省疾见之顾曰：庾录事虽危殆可忧更在子舆寻丁母忧哀至取呕血父戒以灭性仍禁其哭泣。
    李孝绪为东莞太守丁母忧去职庐于墓侧每恸呕血数升刘景昕事母孝谨母尝病癖三十馀年一朝而瘳乡里以为景昕诚感。
    何修之有至性父母亡後尝设一屋一易晦朔拜伏流涕如此者三十馀年当世服其孝行。
    刘善明以母陷于魏累为州郡颇黩财贿崔祖思怪而问之答曰：。《管子》云：鲍叔知我因流涕曰：方寸乱矣。岂暇为廉所得金钱皆以赎母及母至清节方峻所历之<身只>廉简不烦俸禄皆散之亲友。
    贺琛会稽山阴人少精三礼郡补功曹史琛辞以母老终於固执俄遭母忧庐于墓服阕犹未还舍生徒复从之琛哀毁积年骨立而已未堪讲授诸生营投稍稍集业。
    到溉遭母忧居丧尽礼所处庐开方四尺毁瘠过人服阕犹蔬食布衣者累载。
    ●卷七百五十四
    ○总录部　孝第四
    陈傅绎梁太清末携母南奔避难俄丁母忧在兵乱之中居丧尽礼哀毁骨立士友以此称之位至秘书监司马申仕梁为邵陵王丹阳主簿属太清之难父母俱没因此自誓菜食终身。
    张种仕梁为武陵王征西东曹掾种辞以母老抗表陈请为有司所奏坐黜免侯景之乱种奉其母东奔久之得还乡里俄而母卒种时年五十而毁瘠过甚。又迫以凶荒未获时葬服制虽毕而居处饮食常。若在丧及景平司徒王僧辨以状奏闻起为贞威将军治中从事史并为具葬礼葬讫种方即吉僧辨。又以种年老傍无继嗣赐之以妾及居处之具。
    徐凌仕梁为通直散骑常侍及侯景寇京师凌父ゼ先在围城之内凌不奉家信便蔬食布衣。若居忧悯司马字文幼聪警有至性年十二丁内艰号慕过礼水奖不入口殆经一旬每号恸必致闷绝内外亲戚皆惧其不胜丧父子产每晓喻之逼进饣粥然毁瘠骨立服阕以姻戚子弟预入问讯梁武帝见羸瘦叹息良久谓其父子产曰：昨日罗儿尚尔憔使人恻然便是不坠家风为有子矣。罗儿即小字也。释褐太学博士累迁正员郎丁父艰哀毁过甚庐于墓侧一日之内惟进薄麦粥一升位至司州中正。
    司马延义字希忠子也。少沉敏好学江陵之陷随父入关丁母忧丧过于礼及还都延义乃躬扶灵榇昼伏宵行冒履冰霜手足皆皲瘃及至都以中风冷遂至挛废数年方愈位至司徒从事中郎。
    张昭吴郡吴人字德明幼有孝性色养甚谨礼无违者父。又尝患消渴嗜鲜鱼昭乃身自维网捕鱼以供朝夕弟乾字玄明聪敏忄专学亦有至性及父卒兄弟并不衣绵帛不食盐醋日惟食一升麦屑粥而已每一感恸必致呕血邻里闻其哭声皆为之涕泣父服未终母陆氏。又亡兄弟六年哀毁形容骨立亲友见者莫识焉家贫未得大葬遂布衣蔬食十有馀年杜门不出屏绝人事时衡阳王伯信临郡举乾孝廉固辞不就兄弟并因毁成疾昭失一眼乾亦中冷苦癖年并未五十终于家。
    何之元幼好学有才思居丧过礼为梁司空袁昂所重天监末昴表荐之因得召见解褐梁太尉临川王扬州议曹从事史。
    虞荔为太子中庶子领大著作荔母随荔入台卒于台内寻而城陷情理不申繇是终身蔬食布衣不听音乐。
    孔奂遭母忧哀毁过礼时梁室丧乱皆不能行三年之丧惟奂及吴国张种虽在寇乱中不违法度并以孝闻位至散骑常侍。
    殷不害性至孝居父忧过礼繇是少知名家世俭约居甚贫窭有弟五人皆幼弱不害事慈母养小弟勤剧无所不至士大夫以笃行称之为中书郎兼廷尉卿江陵之陷也。不害先於别所督战失母所在于时甚寒冰雪交下老弱冻死者填满沟堑不害行哭道路远近寻求无所不至遇见死人沟水中投身而下捧阅举视体冻湿水浆不入口号泣不辍声如是者七日始得母尸不害凭尸而哭每举音即气绝行路无不为之流涕即於江陵权殡与王褒庾信俱入长安自是蔬食布衣枯槁骨立见者莫不哀之位至给事中。
    殷不佞不害弟也。少立名节居父丧以至孝称梁元帝承圣初为武康令会江陵陷而母卒道路隔绝久不得奔赴四载之中昼夜号泣居处饮食尝为居丧之礼高祖受禅起为戎昭将军除娄令至是四兄不齐始至江陵迎母丧柩归葬不佞居处礼节如始闻问。若此者。又三年身自负土手植松柏每岁时伏腊必三日不食位至尚书右丞。
    沈ぁ为梁给事黄门侍郎领尚书左丞荆州陷为西魏所虏魏人甚礼之授ぁ仪同三司ぁ以母在东尝思归国恐魏人爱其文才留之尝闭门却扫无所交游时有文章随即弃毁不令流布承圣二年还至都除司农卿迁御史中丞高祖受禅加通直散骑常侍中丞如故以母老表请归养诏不许文帝嗣位。又。表曰：臣婴生不幸弱冠而孤母子零丁兄弟相长谨身为养仕不择官宦成梁朝命存乱世冒危履险百死经生妻息诛夷昆季冥灭馀臣母子得逢兴运臣母妾刘今年八十有一臣叔母妾丘七十有五臣门弟侄故自无人妾丘儿孙。又久亡泯两家侍养惟臣一人前帝知臣之孤茕养臣以州里不欲使顿居草茅。又复矜臣温冫青所以一年之内再三休沐臣之屡披丹款频冒宸严非欲苟违朝廷远离畿辇一者以年将六十汤火居心每跪读家书前惧後喜温枕扇席无复成童二者<身只>居彝宪邦之司直。若或自亏身体何问国章前德绸缪始许哀放内侍近臣多悉此旨正以选贤与能广求明哲趑趄荏苒未始取才而上玄降戾奄至今日德音在耳坟土遽乾悠悠昊天哀此罔极兼臣私心煎切弥迫近时之祈转忘尘触伏惟陛下睿哲聪明嗣兴文武刑于四海宏此孝理寸管求天仰归帷有感必应实望圣明特乞霈然申其私礼则王者之德覃及无方矧彼翔沉孰非涵养诏答曰：省表具怀卿誉驰咸雒情深宛沛日者理切倚门言归异域复牵时役遂乖侍养虽周生之思每欲弃官戴礼垂文得遗从政前朝光宅四海劬劳万机以卿才为独步职居专席方深委任屡屈情礼朕嗣奉洪基思宏景业顾兹寡薄兼缠哀疚实赖贤哲同致雍熙岂便释简南闱解绂东路当令冯亲入舍荀母从官用睹朝荣不亏家礼寻敕所司相迎尊累使卿公私得所并无废也。
    王固清虚寡欲居丧以孝闻。又崇信佛法及丁所生母忧遂终身蔬食夜则坐禅昼诵佛经兼习成实论义位至徐州大中正。
    岑之敬为征南府谘议参军每忌日营斋必躬自洒扫泣涕终日士君子以笃行称之。
    孟猛以父遇酷终文帝之世不听音乐蔬食布衣以丧礼自处宣帝立乃始求位。
    周确为东宫通事舍人丁母忧去职及欧阳纥平越起为中书舍人命於广州慰劳服阕为太府卿历太子家令以父忧去<身只>寻起为贞威将军吴令确固辞不之官。
    程文季父雾洗为临海太守卒文季尽领其众起为超武将军仍防郢州文季性孝虽军旅夺礼而毁瘠甚至。
    沈君理为东阳太守以父忧去<身只>起为信威将军左卫将军。又起为持节都督东衡二州诸军事任威将军东衡州刺史领始兴内史。又起为明威将军中书令前後夺情者三并不就。
    陆缮字子缮少有志尚以雅正知名父任梁御史中丞及缮为御史中丞以父任所终固辞不就後位至左仆射。
    袁宪尚梁简文帝女南沙公主武帝太清二年迁太子舍人侯景寇逆宪东之吴郡寻丁母忧哀毁过礼敬帝承制徵授尚书殿中即父君正为吴郡太守宪至宣帝太建六年除吴郡太守以父任固辞不拜改授南康内史。
    徐孝克陵弟也。为通直散骑常侍兼国子祭酒每侍宴无所食啖至席散当其前膳羞损减宣帝密记以问中书舍人管斌斌不能对自是斌以意伺之见孝克取珍果内袖带中斌当时莫识其意後更寻访方知还以遗母斌以实启帝帝嗟叹良久乃敕所司自今宴享孝克前馔并遣将还以赐其母时论美之陈亡随例入关家道壁立所生母患欲粳米为粥不能常办母亡之後孝克遂尝啖麦有遗粳米者孝克对之悲泣终身不复食之焉。
