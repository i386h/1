<!-- { "loadSidebar": true } -->
    礼震字中威师事汝南太守欧阳歙歙在郡教授数百人徵为大司徒坐在汝南赃罪千馀万发觉下狱诸生守阙为歙求哀者千馀人至有自髡剔者震年十七闻夷与痍同狱当断驰之京师行到河内获嘉县自系上书求代歙死曰：伏见臣师大司徒欧阳歙学为儒宗八世博士而以赃咎当伏重辜歙门单子幼未能传学身死之後永为废绝上令陛下获杀贤之讥下使学者丧师资之益乞杀臣身以代歙命书奏而歙已死狱光武嘉其仁义拜震为郎中。
    高获与光武有素旧师事欧阳歙歙下狱当断获冠铁冠带铁诣阙请歙帝虽不赦而引见之谓曰：敬公朕欲用子为吏宜改常性获对曰：臣受性於父母不可改之於陛下出便辞去三公争辟不应。
    杜真字孟宗广汉绵竹人也。兄事同郡翟後被系狱真上檄章救系狱笞六百竟免难京师莫不壮之。
    魏谭为饥寇所获等辈数十人皆束缚以次当烹贼见谭似谨厚独今主爨暮取执缚贼有夷长公特哀念谭密解其缚语曰：汝曹皆应就食急从此去对曰：谭为诸君爨尝得遗馀馀人家茹草菜不食我长公义之相晓放遣得俱免永平中为主家令。
    陈元为欧阳歙大司徒掾歙建武中坐为汝南太守赃罪千馀万死狱中元上书追讼之言甚切至帝乃赐歙棺木赠印绶赙缣三千疋歙子复嗣。
    鲍永初为更始尚书仆射建武十一年为司隶较尉行县到霸陵路经更始墓引车入陌从事谏止之永曰：亲北面事人宁有过墓不拜虽以获罪司隶所不避也。遂下拜哭尽哀而去至扶风椎牛上荀谏蒙帝闻之意不平问公卿曰：奉使如此何如大中大夫张堪对曰：仁者行之宗忠者义之主也。仁不遗旧忠不亡君行之高者也。帝意乃释一云：永为扬州牧遭母忧去官悉以财产与弟子孙。
    马棱字伯威援之族孙少孤依从兄毅共居业恩犹同产毅卒无子棱心丧三年棱後至河内太守。
    朱晖南阳宛人为郡吏太守阮况尝欲车晖婢晖忤不从及况卒晖乃厚赠送其家人或讥焉晖曰：前阮府君有求於我所以不敢闻命诚恐以财货污君今而相送明吾非有爱也。後为临淮太守坐法免建初中南阳大饥米石千馀晖尽散其家资以分宗里故旧之贫羸者乡族皆归焉初晖同县张堪有名德每与相见尝接以友道晖以堪宿望盛名未敢安之堪至把晖臂曰：欲以妻子朱生晖举手不敢答堪後仕为渔阳太守晖自为临淮太守绝相闻见时南阳饥堪妻子贫穷晖乃自往候视其家因分所有以赈给之晖。又与同郡陈揖交善揖早卒有遗腹子友晖尝哀之及司徒桓虞为南阳太守召晖子骈为吏晖辞骈而荐友虞叹息遂召之其义烈如此。
    李善南阳氵育阳人本同县李元之苍头建武中疫疾元家相继死没唯孤儿续始生数旬而赀财千万诸奴婢私共计议欲谋杀续分其财产善深伤李氏而力不能制乃潜负续逃亡隐山阳瑕邱界中亲自哺养乳为生氵重推燥居温备尝艰勤续虽在孩抱奉之不异长君有事取长跪请白然後行之闾里感其行皆相率修义续年十岁善与归本县修理旧业告奴婢於长史悉收杀之显宗时善辟公府以能理剧再迁日南太守从京师之官道经氵育阳过李元家未至一里乃脱朝服持Θ去草及拜墓哭泣甚悲身自炊爨执鼎俎以祭祀垂泣曰：君夫人善在此尽哀数日乃去。
    任末少习齐诗游京师友人董奉德於雒阳病亡末乃身推鹿车载奉德丧致其墓所繇是知名为郡功曹辞以病免。
    张歆守皋长有报父仇贼自出歆召囚诣阁曰：欲自受其辞歆既入解械饮食便发遣遂弃官亡命逢赦出繇是乡里服其高义歆卒子禹以田宅推与伯父身自寄止。
    廉范为陇西太守邓融功曹永平初融为州所举按范知事谴难解欲以权相济乃病求去融不达其意大恨之范，於是东至雒阳变名姓求代廷尉狱卒居无几融果徵下狱范遂得卫侍左右尽心勤劳融怪其貌类范殊不意乃谓曰：卿何似我故功曹邪范诃之曰：君困瞀乱邪语遂绝融系出困病范随而养视及死竟不言身自将车送丧至南阳葬毕乃去後至蜀郡太守坐法免肃宗崩奔赴敬陵时卢江郡掾严麟奉章吊国俱会於路麟乘小车涂深马死不能自进范见而愍然命从骑下马与之不告而去麟事毕不知马所归乃缘踪访之，或谓麟曰：故蜀郡太守廉叔度好周人穷急今奔国丧独当是耳麟亦素闻范名以为然即牵马造门谢而归之世服其好义陆续会稽吴人为郡户曹史刺史尹兴行部见续辟为别驾从事以病去还为郡门下掾是时楚王英谋反阴疏天下善士及楚事觉明帝得其录有尹兴名乃徵兴诣廷尉狱续主簿梁宏功曹史驷勋及掾史五百馀人诣雒阳诏狱就考诸吏不堪痛楚死者大半唯续宏勋掠考五毒肌肉消烂终无异辞遂得赦邓宏封西平侯收恤故旧无所遗失父所厚同郡郎中王临年老贫乏私乞与衣裘舆马施之终竟。
    郑均好义笃实养寡嫂孤儿恩礼敦至（东观记曰：均失兄养孤儿元子甚笃已冠娶出令别居并门尽推财与之使得一尊其母然後随护视赈给之）後至议郎刘般收恤九族行义尤著时人称之後至宗正。
    刘翊字子相曾行於汝南界中有陈国张季礼远赴师丧遇寒冰车毁顿滞道路翊见而谓曰：君慎终赴义行宜速达即下车与之不告姓名自策马而去季礼意其子相也。後故到颍阴还所假乘翊闭门辞行不与相见後至陈留太守。
    任隗阿陵侯光之子嗣父爵清静寡欲所得俸秩尝以赈恤宗族收养孤寡明帝闻之擢奉朝请。
    乐恢京兆人仕本郡户曹吏太守张恂坐法诛故人莫敢往恢独奔丧行服坐以抵罪归。
    许荆会稽阳羡人少为郡吏兄子世尝报雠杀人怨者操兵攻之荆闻乃出门迎怨者跪而言曰：世前无状相犯咎皆在荆不能训导兄既早没一子为嗣如令死者伤其灭绝愿杀身代之怨家扶荆起曰：许掾郡中称贤吾何敢相侵因遂委去荆名誉益著。
    李恂安定人大守颍川李鸿请署功曹未及到而州辟为从事会鸿卒恂不应州命而送鸿丧还乡里既葬留起冢坟持丧三年。
    陈禅巴郡人仕郡功曹察孝廉州辟治中从事时刺史为人所上受纳赃赂禅当得考无它所赍但持丧敛之具而已及至笞掠无五毒毕加禅意自。若辞对无变事遂散释。
    载封济北人年十五诣太学师事贸阝令东海申君申君卒送丧到东海还京师卒业时同学石敬温病卒封养视殡敛以所赍粮市小棺送丧到家更敛见敬平时书物皆在棺中乃大异之後至太常卿。
    王忄屯广汉新都人尝诣京师於空舍中见一书生病困愍而视之书生谓忄屯曰：我当到雒阳而被病命在须臾腰下有金十斤愿以相赠死後乞藏骸骨未及问姓名而命绝忄屯即鬻一斤营其殡葬馀金悉置棺下人无知者後归数年县署忄屯大度亭长初到之日有马驰入亭中而止其日大风飘一绣被复堕忄屯前即言於县县以归忄屯忄屯後乘马到雒县马遂奔走牵忄屯入它舍主人见之喜曰：今禽盗矣。问忄屯所繇得马忄屯具说其状并及绣被主人怅然良久乃曰：被随旋风於马俱亡卿何阴德而致此二物忄屯自念有葬书生事繇说之并道书生形貌及埋金之处主人大惊号曰：是我子也。姓金名彦前往京师不知所在何意卿乃葬之大恩久不报天以此彰卿德耳忄屯悉以被马还之彦父不敢取。又厚遗忄屯忄屯辞让而去时彦父为州从事因告新都令假忄屯休息自迎彦丧馀金具存忄屯繇是显名後为令。
    茨克字子河初举孝廉之京师同侣马克到前亭取合车持马还往相迎乡里号之曰：一马两车茨子河。
    缪彤汝南召陵人仕县为主簿时令被章见考吏皆畏惧自诬而肜独证据其事掠考苦毒至乃体生虫蛆因复傅换五狱逾涉四年令卒以自免太守陇西梁湛召为决曹吏安帝初湛病卒官肜送丧还陇西始葬会西羌反叛湛妻子悉避乱它郡肜独留不去为起坟冢乃潜穿井傍以为窟室昼则隐窜夜则负土及贼平而坟已立其妻子意肜已死还见大惊关西咸称傅之共给车马衣资肜不受而归乡里。
    范式字巨卿山阳金乡人受业大学时诸生长沙陈平子亦同在学与式未相见而平子被病将亡谓其妻曰：吾闻山阳范巨卿烈士也。可以死吾殁後但以尸埋巨卿户前乃裂素为书以遗巨卿既终妻从其言时式出行还省书见瘗怆然感之向坟揖哭以为死友乃营护平子妻儿身自送丧於临湘未至四五里乃委素书於柩上哭别而去其兄弟闻之寻求不复见。
    雷义为尚书侍郎有同时郎坐事当论刑作义默自表取其罪以此论司寇同台郎觉之委位自上乞赎义罪顺帝诏皆除刑。
    童恢少仕州郡为吏司徒杨赐闻其执法廉平乃辟之及赐被劾当免掾属悉投刺去恢独诣阙争之。
    杨赐为光禄勋时崔实卒家徒四壁立无以殡敛赐与太仆袁逢少府段[A13C]为备棺椁葬具杨康陈留人故为太尉杜乔掾乔与李固被诛俱暴尸於城北家属故人莫敢视者康闻之号泣星行到雒阳乃著故赤帻为夏门亭吏守卫尸丧驱护蝇虫积十二日都官从事执之以闻梁太后义而不罪康，於是带铁诣阙上书并乞李杜二公骸骨太后许之成礼殡敛送乔丧还家葬送行服隐匿不仕。
    郭亮汝南人年始成童游学雒阳太尉李固为梁冀所诛露固尸於四衢令有敢临者加其罪亮乃左提章钺右秉铁诣阙上书乞收固尸不许因往临哭陈辞於前遂守丧不去夏门亭长呵之曰：李杜二公为大臣不能安上纳忠而兴造无端卿曹何等腐生公犯诏书干试有司乎！亮曰：亮含阴阳以生载乾履坤义之所动岂知性命何为以死相惧亭长叹曰：居非命之世天高不敢不地厚不敢不耳目宜视听口不可以妄言也。梁太后闻而不诛。
    董班南阳人少游大学宗事李固闻固死乃星行奔赴哭泣尽哀司隶案状奏闻天子释而不罪班得守尸积十日不去桓帝嘉其义烈听许送丧到汉中赴葬毕而还也。班遂隐身莫知所归。
    裴瑜河东人察孝廉时太守史弼杀中常侍侯览门生览大怒遂诈作飞章下司隶诬弼诽谤槛车徵吏人莫敢近者唯瑜送到崤渑之间大言於路傍曰：明府摧折虐臣选德报国如其获罪足以垂名竹帛愿不忧不惧弼曰：谁谓荼苦其甘如荠昔人刎颈九死不恨及下廷尉诏狱前孝廉魏劭毁变形服诈为家僮赡护於弼弼遂受诬事当弃市劭与同郡人卖郡邸（郡邸旅舍之寺邸也。）行赂於侯览得减死罪一等论输左较时人或讥曰：平原行货以免君无乃蚩乎！陶邱洪曰：昔文王牖里闳散怀金史弼遭患义夫献宝亦何疑焉，於是议者乃息。
