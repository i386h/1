<!-- { "loadSidebar": true } -->
元凤二年六月诏曰：朕闵百姓未赡前年减漕三百万石颇省乘舆马及苑马以补边郡三辅传马其令郡国毋敛今年马口钱（所谓租及六畜也。）。
宣帝地节三年三月诏曰：鳏寡孤独高年贫困之民朕所怜也。前下诏假公田贷种食其加赐鳏寡孤独高年帛二千石严教吏谨视遇毋令失职（职常也。失职谓失常业也。）。
四年九月诏曰：朕惟百姓失职不赡遣使者循行郡国问民所疾苦吏或营私烦扰不顾厥咎朕甚闵之今年郡国颇被水灾已赈贷盐民之食而贾咸贵众重困其减天下盐贾。
元康元年三月以凤凰集泰山甘露降未央宫赐鳏寡孤独帛。
二年三月以凤凰甘露降集赐天下鳏寡孤独高年帛。
三年春以神爵数集泰山赐鳏寡孤独高年帛。
四年三月诏以神爵集长乐未央宫赐鳏寡孤独帛各一疋。
神爵元年三月改元赐鳏寡孤独高年帛。
四年二月以修兴泰一五典后土之祠神光显著赐鳏寡孤独高年帛。
五凤三年三月以鸾凤。又集长乐官加赐鳏寡孤独高年帛一。
元帝初元元年四月赐鳏寡孤独帛人二疋。
五年四月赐鳏寡孤独帛人二疋。
永光二年三月赐鳏寡孤独高年帛。
三年三月赐鳏寡孤独高年帛。
四年十月诏曰：安土重迁黎民之性骨肉相附人情所愿也。顷者有司缘臣子之义奏徙郡国民以奉园陵令百姓远弃先祖坟墓破业失产亲戚别离人怀思慕之心家有不安之意是以边陲被虚耗之害关中有无聊之民非久长之策也。诗不云：乎！民亦劳止汔可小康惠此中国以绥四方今所为初陵者勿置县邑使天下咸安土乐业亡有动摇之心布告天下令明知之。
五年秋颍川水出流杀人民吏从官县被害者与告（从官即上侍从之官也。言凡为吏为从县有被害皆与休告）士卒遣归。
成帝建始元年三月赐鳏寡孤独钱帛各有差。
河平四年三月遣光禄大夫博士嘉等十一人行举濒河之郡（巡行而举其状濒水也。濒河言傍河也。）水所毁伤困乏不能自存者财振贷（财与裁谓量其等差而赈贷之）其为水所流压死不能自葬令郡国给椟葬埋（椟谓小棺）已葬者与钱人二千避水它郡国在所冗食之（冗散禀食使得生活占著户给役使也。）谨遇以文理无令失职。
阳朔二年秋关东大水诏流民欲入函谷天井壶口五阮关者勿苛留（天井在上党高都壶口在壶关五阮在代都苛细刻也。）遣谏议大夫博士分行视
鸿嘉元年二月诏加赐鳏寡孤独高年帛。
四年正月诏水旱为灾关东流冗者众（冗散失其事业也。）青幽冀部尤剧朕甚痛焉已遣使行郡国流民欲入关辄籍内（录其名籍而内之）所之郡国谨遇以理（之往也。）务有以全活之思称朕意。
哀帝以绥和二年四月即位是年秋诏曰：乃者河南颍川郡水出流杀人民坏败庐舍遣光禄大夫循行举籍（举其名籍）赐死者棺钱人三千。
平帝元始二年四月郡国大旱民疾疫者舍空邸第为置医药（舍止也。）赐死者一家六尸以五千四尸以上三千二尸以上二千起官寺市里募徙贫民县次给食至徙所赐田宅什器假与犁牛食。又起五里於长安城中（民居之里）宅二百区以居贫民。
四年二月赐天下鳏寡孤独高年帛。
後汉光武建武六年正月诏曰：往岁水旱蝗虫为灾价腾踊（言踊贵也。）人用困乏朕惟姓无以自赡恻然愍之其命郡国有者给廪（廪赐也。）高年鳏寡孤独及老癃无家属贫不能自存者如律（汉律令云：）二千石勉加循抚无令失职。
二十二年九月诏曰：日者地震南阳尤甚赐郡中居人压死者棺钱人三千吏人死亡或在坏垣毁屋之处而家羸弱不能收拾者其以见钱取佣为寻求之。
二十九年二月丁巳朔日有食之赐天下鳏寡孤独老癃贫不能自存者粟人五斛。
三十年五月大水赐天下鳏寡孤独老癃贫不能自存者粟人六斛。
明帝永平二年十月行养老礼诏有司其存耆耋恤幼孤惠鳏寡称朕意焉。
三年二月立皇太子赐天下鳏寡孤独老癃贫不能自存者粟人五斛。
十二年五月赐天下鳏寡孤独老癃贫无家属不能自存者粟人三斛。
十七年五月赐天下鳏寡孤独老癃贫不能自存者粟人三斛。
十八年四月诏自春已来时雨不降宿麦伤旱秋种未下其赐天下鳏寡孤独老癃贫不能自存三斛。
章帝以永平十八年八月即位十月大赦赐鳏寡孤独老癃贫不能自存者粟人三斛。
建初元年正月诏三州郡国方春东作恐人稍受廪往来烦剧或妨农耕（廪给也。稍谓少少给与也。）其各实尤贫者计所贷并与之流人欲归本者郡县其实廪令足还到听过止官亭无孤舍宿长吏亲躬无使贫弱遗脱小吏豪右得容奸妄诏书既下勿得稽留刺史明加督察尤无状者。
三年三月立皇后赐鳏寡孤独老癃贫不能自存者粟人五斛。
四年四月立皇太子赐鳏寡孤独老癃贫不能自存者粟人五斛。
元和元年二月诏曰：自告疫以来食连少其令郡国募人无田欲徙地界就肥饶者恣听之到在所赐给公田为雇耕佣赁种（粮也。与饷同）贳与田器勿收租五岁除三年其後欲还本乡者勿禁。
三年正月诏曰：盖君人者视民如父母有忄替怛之爱有忠利之教匍匐之救其婴儿无父母亲属及有子不能养食者廪给如律。
和帝永元三年十月行幸长安赐行所过鳏寡孤独笃癃贫不能自存者粟人三斛。
五年二月诏曰：去年秋麦入少恐民食不足其上尤贫不能自给者户口人数往者郡国上贫民釜[B182]为赀而豪右得其饶利（方言曰：甑自关而东谓之[B182]贫人既计釜甑以为赀财惧於重多即卖之以避利税豪富之家乘贱买故得其饶利）诏书实欲有以益之而长吏不能躬亲及徵召会聚令失农作愁扰百姓。若复有犯者二千石先坐。
八年二月立皇后赐天下鳏寡孤独笃癃贫不能自存者粟五斛。
十二年二月诏赐被灾诸郡鳏寡孤独不能自存者及郡国流民听人陂池渔采以助蔬食。
三月诏曰：比年不登百姓虚匮（匮乏也。）京师去冬无宿雪（以其经冬故言宿也。）今春无黎民流离困於道路其赐鳏寡孤独老癃贫不能自存者粟人三斛。
十五年闰正月诏流民欲归还本而无粮食者所过实廪之疾病加致医药其不欲还归者勿强。
元兴元年十二月立皇太子赐天下鳏寡孤独老癃贫不能自存者粟人三斛。
安帝永初元年十一月敕司隶校尉冀并二州刺史民讹言相惊弃损旧居老弱相携穷困道路其各敕所部长吏躬亲晓谕。若欲归本郡在所为封长檄不欲勿强（封谓印封之也。长檄犹今长牒也。欲归者皆给以长牒为验）。
元初六年二月诏曰：夫政先京师後诸夏月令仲春养幼小存诸孤季春赐贫穷赈乏绝省妇使（妇使谓组纽之事）表贞女所以顺阳气崇生长也。其赐尤贫困孤弱单独人三
四月会稽大疫遣光禄大夫将太医循行疾病死者赐棺木除田租口赋。
永宁元年四月赐鳏寡孤独贫不能自存者人三斛。
十一月郡国三十五地震或拆裂遣光禄大夫按行赐死者钱人二千。
延光元年三月改元大赦加赐鳏寡孤独老癃贫不能自存者粟人三斛是岁京师及郡国二十七雨水大风杀人诏压溺死者年七岁以上钱人二千其坏庐舍己失食粟人三斛。若一家人皆灾害而弱小存者郡县为收敛之。
顺帝永建元年正月大赦赐鳏寡孤独老癃贫不能自存者粟人五斛。
二年二月诏荆豫兖冀四州流冗贫人所在安业之疾病致医药。
三年正月京师地震汉阳地裂诏实伤旱者赐年七岁已上钱人二千一家被害郡县为收敛
四年正月帝加元服赐鳏寡孤独老癃不能自存者帛人一疋。
八月以五州雨水遣使实死亡收敛廪赐。
阳嘉元年正月立皇后赐鳏寡孤独老癃贫不能自存者粟人五斛。
十一月甲申望都蒲阴狼杀女子九十七人诏赐狼所杀者钱人三千。
永和二年十月行幸长安所过鳏寡孤独贫不能自存者赐粟人五斛。
三年二月京城及金城陇西地震山摧地氵舀遣使按行三郡赐压死者七岁以上钱人二千一家皆被害为收敛之。
建康元年正月辛丑诏曰：陇西汉阳张掖北地武威武都自去年九月已来地百八十震山谷拆裂坏败城寺杀害民庶夷狄叛逆赋役重数内外怨旷惟咎叹息其遣光禄大夫按行宣畅恩泽惠此下民勿为烦扰。
质帝本初元年二月庚辰诏曰：九江广陵二郡数罹寇害残夷最甚生者失其资业死者暴尸原为政一物不得其所。若已为之况我元元婴此困毒方春戒节赈济之厄掩骼埋之时其调北郡见出廪穷弱收葬骨骸务加理衄以称朕意五月海水溢使谒者按行收葬乐安北海人为水所漂没死者桓帝建元元年正月大赦赐鳏寡孤独老癃贫不能自存者粟人五斛。
三年十一月诏曰：朕摄政失中灾眚连仍三光不明阴阳错序监寐寤叹如疾首（监寐言虽寝而不寐也。寤觉也。）今京师厮舍死者相枕郡县阡处处有之甚违周文掩之义其有家属而贫无以葬者给直三千丧主布三疋。若无亲属可於官ヂ地葬之表识姓名为设祠祭。又徙在作部疾病致医药死亡厚埋藏民有不能自流及振移者廪如科州郡检察务崇恩施以康我民。
元嘉元年正月京师疾疫使光禄大夫将医药按行永兴二年六月诏司隶校尉部刺史曰：蝗灾为害水变仍至五不登人无宿储其令所伤郡国种芜菁以助人食。
永寿元年六月雒水溢。又南阳大水诏被水死流失尸骸者令郡县钩求收葬及所唐突压溺物故七岁已上赐钱人二千。
永康元年八月六州大水勃海溢诏州郡赐溺死者。
七岁以上钱人二千一家皆被害者悉为收敛。
灵帝建宁四年三月大疫使中谒者巡行致医药。
熹平二年正月大疫使使者巡行致医药。
光和二年春大疫使常侍中谒者巡行致医药。
魏明帝太和六年三月癸酉东巡所过存问高年鳏寡孤独赐帛。
晋武帝太始七年六月大雨霖伊雒河溢流居人四千馀家杀三万馀人有诏赈贷给棺。
咸宁二年七月河南魏郡暴水杀百馀人诏给棺三年三月帝将射雉虑损苗而止。
太康元年三月改元大赦诏恤孤老困穷。
惠帝永平元年五月赐鳏寡孤独帛人三疋。
明帝太宁三年三月立皇太子赐鳏寡孤独帛人二疋。
成帝咸和元年二月改元大赦赐鳏寡老孤米人二斛。
康帝建元元年正月改元赈恤鳏寡孤独。
魏帝升平元年八月立皇后赐鳏寡孤独米人五斛。
五年五月戊戌大赦赐鳏寡孤独不能自存者粟人五斛。
海西公太和六年四月赐穷独米五斛。
简文帝咸安元年十一月即位赐鳏寡孤独米人五斛。
孝武帝太元五年六月以比岁荒俭大赦其鳏寡孤独老不能自存者人赐米五斛。
安帝义熙元年正月赐鳏寡孤独人五斛。
後魏道武天兴元年正月庚子自中山行幸常山之真定次赵郡之高邑遂幸於邺民有老不能自存者诏郡县赈恤之。
太武太延元年二月诏长安及平凉民徙在京师其孤老不能自存者听还乡里。
三年二月幸幽州存孤老问民疾苦。
献文皇兴四年三月诏曰：朕思百姓病苦民多非命明发不寐深疾首是以广集良医远采名药欲以救护兆民可宣告天下民有病者所在官司遣医就家诊视所须药物任医量给之。
