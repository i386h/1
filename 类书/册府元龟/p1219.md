<!-- { "loadSidebar": true } -->
    李元谅贞元中为陇右节度於泾州及良原收军田粟数万石初将刈获泾原节度刘昌遣兵数千屯於潘原以御蕃寇自是边军颇有积储。
    李复为义成军节度使请于白马卫南置屯田数百亩以资军食时人悦之。
    孟元阳起於陈许军中理戎整肃勤公事善部署曲环之为节度使元阳为大将环使董作於西华屯元阳盛夏芒ハ立稻田中须役者退而後就舍故其田无岁不稔军中足食。
    宪宗元和三年六月以东都防御使旧苑内营田六百五十顷至六年令河南府收管营种岁终具所得闻奏其营田兵罢之。
    穆宗以元和十五年正月即位二月诏诸道除边军营田处其军粮既取正税米分给其所管田自为军中资用不合取百姓营田并以脊地回换百姓肥浓地其军中如要营田任取食粮彳建卒而不得辄妄招召。
    敬宗长庆四年七月灵武节度使奏於特进渠新置营田六百顷。
    宝历元年杨元卿为沧景节度使诏以所置屯田有裨国用命兼充当道营田使是冬元卿上言营田收廪粟二十万斛请付度支充军粮。
    崔弘礼为河阳节度使上言於秦渠下辟荒田三百顷岁收粟二万斛从宝历二年减去度支所给数。
    文宗太和中殷侑为沧齐德等州观察使上言当管河北两州百姓耕牛见管户一万三千六百九十四除老弱单独外其间大半力堪营种去年缘无耕牛百姓掘草根充粮一年虚过饥饿相继转死道路臣去年躬亲劝责酌量人力於一万三千户内每户请牛一具支绢绫五疋计三万疋馀二千户不得牛营田不敢不奏诏曰：沧州营田已有次第耕牛欠数频有奏论方及春农实资济恤宜更赐绫绢一万疋其来年将士粮米便勒本道自供。
    六年二月户部尚书判度支王起奏灵武宁田土宽广。又复肥浓悉堪种莳承前但逐年旋支钱收籴悉无贮积与本道计会立营田从之。
    七年四月以宣武军先置营田别加田卒至是敕罢其卒计所停粮五万七千馀斛节度使杨元卿奏请於营田顷亩之内加税小麦三万九千馀斛以代给其粮而留其卒诏许之。
    开成元年三月戊午度支奏请停京西营田。
    武宗会昌六年五月赦节文灵武天德三城封部之内皆有良田缘无居人久绝耕种自今已後天下囚徒合处死刑愤非巨蠹者特许生全并家口配流此三道仍令本军镇各收管安存兼接借农具务使耕植。
    宣宗大中三年八月敕曰：原州威州秦州武州并六关访闻土地肥饶水草丰美如有百姓要垦辟耕种五年内不加税赋五年後量定户籍便为永业其京城有犯事合流役囚徒从今後一切配十处收管者十处者谓原州秦州威州武州驿藏关石门关木峡关六盘关制胜关石峡关。
    後唐庄宗同光三年三月西京奏制置三白渠起置营田务一十一。
    明宗天成二年八月户部员外郎知诏诰于峤上言请边上兵士起置营田赵充国诸葛亮之术庶令。且战。且耕望致轻徭。
    十二月左司郎中卢损上言以今岁南征运粮庆费唐邓复郢地利膏腴请以下军官彳建兴置营田庶减民役以备军行。
    长兴元年七月前洋州节度副使程义徽陈利见请於瀛莫两州界起置营田以备边因授义徽莫州刺史充两州营田使。
    晋张希崇为灵州两使留後先是州界与戎人交处每岁以戍兵运粮经五百里有剽攘之患希崇及开故屯田谕边士使播种军食大济尔玉书褒之因正授戎节龟。
    ●卷五百四
    ○邦计部　酤
    周官萍氏之职掌几酒谨酒之事盖所以察其过多失时而使民节用也。汉初或岁之不登人至艰食虑其麋乃申禁止天汉之年爰建法官设酤酿笼取其利其後郡国举士议以当罢公车上书称其非便布在方策论之详矣。若乃稽古立政因时创制灾氵存作宝而贵农游惰尚众惩奸而革弊，於是烦一切之法崇务本之道斯可矣。至於析秋毫之心计峻金科之刑典兹固异夫成周设官之旨也。
    汉景帝中三年夏旱禁酤酒。
    後元年夏大民得酤酒。
    武帝天汉三年二月初酒酤（音较以木渡水曰：谓禁民酤酿独官开置如道路设木为独取其利也。者步渡桥。《尔雅》谓之石杠今之略彳勺是也。禁闭其事总利入官而下无繇以得有。若渡水之因立名焉酤工护反彳勺音酌）。
    昭帝始元六年二月诏有司问郡国所举贤良文学民所疾苦议罢盐铁酤七月罢酤官令民得以律占租（律请当上租者家长身各以其物占占不以实家长不身自书皆罚金二斤没入所不自占物及买钱县官也。占谓自隐度其实定其辞也。占音章赡切下文言占名数其义并同今犹谓狱讼之辨曰：占皆其意也。盖武帝时赋敛繁多律外而取今始复旧）卖酒升四钱时桑弘羊为御史大夫与丞相田千秋共奏罢酒酤。
    元帝时贾捐之上书言文帝时民赋四十丁男三年而一事至武帝民赋数百造盐铁酒之利以佐用度犹不能足而人困矣。
    王莽时羲和鲁匡言酒酤独末（谓主领也。）酒者天之美禄帝王所以顺养天下飨祀祈福扶衰养疾百礼之会非酒不行故。《诗》曰：无酒酤我（小雅伐木之诗也。酤买也。言王於族人恩厚要在燕饫无酒则买而饮之）而。《论语》曰：酤酒不食二者非相反也。夫诗据承平之世酒酤在官和旨便人可以相御也。（旨是美也。御是进也。）。《论语》孔子当周衰乱酒酤在民薄恶不诚是以疑而弗食今绝天下之酒则无以行礼相养放而亡限则费财伤民请法古令官作酒以二千五百石为一均率开一卢以卖（卢者卖酒之区也。以其一边高形如钅家卢故取名耳）雠五十酿为准一酿用粗米二斛麴一斛得成酒六斛六斗各以其市月朔米麴三斛并计其贾而参分之（参三也。）以其一为酒一斛之平除米麴本贾计其利而什分之以其七入官其三及糟灰炭（荆酢浆也。）给工器薪樵之费羲和置命士督五均六郡有数人皆用富贾雒阳薛子仲张长叔临姓伟等（姓姓名伟也。）乘传求利交错天下因与郡县通奸多张空簿（簿讣簿也。）府藏不实百姓愈病莽知民苦之复下诏曰：夫盐食肴之将（将大也。一说为食肴之将帅）酒百药之长嘉会之好铁田农之本名山大泽饶衍之藏五均赊贷百姓所取平以给赡铁布铜冶通行有无备民用也。此六者非编户齐民所能家作（家谓家家自作也。）必於市虽贵数倍不得不买豪民富贾即要贫弱先圣知其然也。故之每一为设科条防禁犯者罪至死奸吏猾民并侵众庶各不安生。
    後汉和帝永元十六年二月诏兖豫徐冀四州比年雨多伤稼禁酤酒。
    顺帝汉安二年十月禁酤酒。
    桓帝永兴二年九月丁夕阝诏以水旱禁郡国不得卖酒祠祀裁足。
    魏国初建时科禁酒。
    蜀先主时以天旱禁酒酿者有刑。
    晋孝武帝太元八年十二月庚午以寇难初平开酒禁。
    安帝隆安五年以岁饥禁酒。
    义熙三年二月己丑大赦除酒禁。
    後赵石勒以百姓始复业资储未丰，於是重制禁酿郊祀宗庙皆以酿酒行之数年无复酿者。
    宋文帝元嘉十二年六月禁酒。
    二十年正月乙亥南徐南豫州扬州之浙江江西并禁酒。
    二十二年九月乙未开酒禁。
    南齐武帝永明十一年五月诏曰：水旱成灾稼伤弊凡三调众逋可同申至秋登京师二县朱方姑熟可权断酒。
    陈文帝天嘉二年十二月甲申太子中庶子虞荔御史中丞孔奂以国用不足奏立煮海盐传及酤之科诏并施行。
    後魏文成太安四年正月丙午始设酒禁是时年屡登士民多因酒致酗讼或议王政恶其。若此故一切禁之酿酤皆斩之。
    献文即位开酒禁吉凶宾亲则禁有日。
    东魏孝静帝天平四年闰九月禁京师酤酒。
    元象元年四月开酒禁。
    北齐武成帝河清四年二月以年不登禁酤酒。
    後主天统五年十月壬戌诏禁造酒。
    武平六年闰八月辛巳开酒禁。
    隋文帝开皇三年以周末之弊官置酒坊至是罢酒坊与百姓共之。
    唐高祖武德二年闰二月诏曰：酒醪之用表节制於欢娱刍豢之滋致肥甘于丰衍然而沉湎之辈绝业亡资惰骚之民骋嗜奔欲方今烽燧尚警兵革未宁年数不登市肆腾踊趣末者众浮冗尚多肴羞麴ろ重增其费救弊之术要在权宜关内诸州官民具断屠酤。
    高宗咸亨元年七月庚戌粟麦贵断五熟杂食酤酒玄宗先天二年十一月禁京城酤酒岁饥故也。
    肃宗乾元元年三月诏曰：为政之本期於节用今农工在务廪食未优如闻京城之中酒价尤贵但以麴ろ之费有损国储游惰之徒益资废业其京城内沽酒即宜禁断麦熟之後仍依常式。
    二年十月禁沽酒除光禄供进祭祀及宴蕃客外一切禁断。
    代宗宝应二年三月以泰陵乾陵发引诏禁酤酒。
    广德二年十二月诏天下州县各量定酤酒户随月纳税除此之外不论官私一切禁断。
    德宗以大历十四年五月即位七月罢天下酒。
    建中三年闰正月初酒天下悉令官酿斛收直一千米虽贱不得减二千委州县综领ㄤ薄私酿罪有差以京师王者都特免其贞元二年十二月度支请於京城及畿县行酒之法每<豆斗>一百五十其酒户并蠲免差役从之。
    宪宗元和二年正月制酤酒及杂率并同禁断。
    六年六月京兆府奏酒钱除出正酒户外一切随两税青苗钱据贯均率从之。
    十四年七月湖州刺史李应奏先是官酤代百姓纳岁月既久为弊滋深伏望许令百姓自取酤登旧额仍许入两税随贯均出依旧例折纳轻贷送上都许之（酒钱旧皆随两税徵众户自贞元已来有土者竞为进奉故上言百姓困弊输纳不充请置官坊酤酒以代之既得请则严设酒法闾阎之人举手触禁而官收厚利以济其私为害日久矣。及李应奏罢议者谓宰臣能因湖州之请推为天下之法则其弊革矣。）。
    穆宗以元和十五年正月即位闰正月浙西观察使窦易直奏当道旧例官酤酒代百姓纳去年湖州刺史李应奏请罢当州官酤代百姓纳庶戎镇易为安抚疲人免输利敕曰：不酤官酒有益疲人管内六州皆合一例宜并准湖州敕处分议者是李应而非易直。
    长庆元年正月制酒钱有已分配百姓处。又置酒店官酤并诸色率切宜禁断。
    三年王仲舒出为江西观察奏罢犯酒之罪以官钱三万贯代贫户输税。
