<!-- { "loadSidebar": true } -->
    沈光少骁捷善戏马为天下之最略综书记微有词藻尝慕立功名不拘小节家甚贫窭父兄并以庸书为事光独跌弛交通轻侠为京师患少年之所朋附人多赡遗助以养亲每致甘旨美衣未尝困匮。
    周罗九江人也。年十五善骑射好鹰狗任侠放荡收聚亡命阴习兵书从祖景彦诫之曰：吾世恭谨汝独放纵难以保家。若不丧身必将灭吾族罗不改陈宣帝时以军功授开远将军句容令。
    李密开皇中袭父爵蒲山公乃散家产赡亲故养客礼贤无所爱[A092]与杨元感为刎颈之交。
    刘权少有侠气重然诺藏亡匿死吏不敢过门。
    陈政倜傥有文武大略时京师大侠刘居士重政才气数从之游。
    乞伏惠少慷慨有大节便弓马好鹰犬。
    麦铁杖性疏诞使酒好交游重信义每以渔猎为事不治产业。
    唐刘弘基少落拓交通轻侠不事家产以父阴为右勋卫大业末尝从炀帝征辽东家贫不能自致行至汾阴度以後期当斩计无所出遂与同旅屠牛潜迹吏捕之系於县狱岁馀竟以赎论事解亡命盗马以供衣食。
    丘和少便弓马重气侠及长始折节与物无忤贵贱皆爱之。
    盛彦师者颇有学识少任侠交结英豪。
    卢祖尚少以侠气闻家富於财周济穷乏无所爱[A092]由是为州里所归。
    张瑾善弓马有膂力少以豪侠闻。
    唐宪祖初仕隋为东宫左勋卫及太子废罢归乡里不拘操行好畋猎从博徒游藏亡匿死交通轻侠牛进达濮州雷泽人少尝穿窬为盗而藏亡匿死号为轻侠隋末代翟让为骠骑与秦叔宝程知节吴黑闼相友善。
    郭元振举进士授通泉尉任侠使气不以细务介意前後掠卖所倍十馀人以遗宾客百姓苦之则天闻其名召见与语甚奇令先平寿州然後赴江都连封令其将贺兰元均邵怡等守霍丘称少成竟不能侵轶乃南掠蕲黄等州。
    崔造建中末为建州刺史泾原兵叛造闻难作驰檄邻州请齐举兵遂调拨所部得二千人抗表上闻朝廷嘉之及京师收复诏徵造至蓝田自以源休之甥上疏请罪不敢即赴阙德宗以为有礼优诏慰勉拜吏部侍郎。
    李纾建中末为同州刺史德宗幸梁州纾亦弃州诣行在拜兵部侍郎。
    高承简贞元中为宋州刺史时汴州反逐其帅因以部将李行帅事遣其将持记责宋州官私财物承简执而囚之自是汴吏来取系之一日并出斩於衙门之外威震郡中及兵大至宋州凡三城贼已舀南城承简保北两城以拒凡十馀战会徐州救兵至为汴将李质执之传至京师兵围宋者即遁去承简拜简校左散骑常侍兖海沂密等州节度观察处置等使。
    崔从宪元和初为兴元推官知邛州事刘辟窃据西川以兵逼从归府从宪卒设备以一郡抗御之。
    杜忄舀懿宗咸通末为泗州刺史时桂林戍卒庞勋等为乱拥众还徐至泗州急攻之遣牙将李员入城见忄舀曰：留後知中丞名族不敢令军士失礼但开城门令百姓存活无相疑也。忄舀执而杀之。
    後唐张宪庄宗同光末为太原尹时赵在礼入魏州宪家属在魏关东ㄈ扰在礼善待其家遣人赍书至太原诱宪宪斩其使书不发函而奏。
    王思同明宗长兴末为京兆尹兼西京留守潞王镇凤翔与之邻境及潞王禀朝旨致书於秦泾雍梁诸帅言贼臣乱政陈已所兴兵讨乱之状因遣伶奴安十十以五弦谒思同思同执十十送京师。
    杨炎少好读书有文词豪侠尚气。
    李景俭疏财尚义虽不厉名节死之日知名之士咸惜之。
    後唐钱Α杭州临安县人杭之著姓门无任官Α少权勇有谋性任侠以解雠报怨为事。
    晋李周任侠自负属河朔群盗充斥南北交兵行旅无援者不敢出郡邑有士人卢岳家於太原携妻子囊橐寓於逆旅进退无所保惟与所亲相对流涕周悯之请援送以归行经西山中有贼夜於林麓间俟之射卢岳中其马周大呼曰：尔为谁耶贼闻其声相谓曰：李君至此矣。即时散走岳全其行装至於家。
    周高思继幽州人昆仲三人俱英豪有武声驰朔塞。
    ●卷八百四十九
    ○总录部　谏诤
    《传》曰：父有诤子。又曰：父母有过怡气柔声以谏故为人子者不患失爱於父母而患得罪於乡党其有天资笃孝精诚渊遂就养晨夕竭力左右靡量责善之道虑舀不义之名乘间献规佳言灼著至乃物禁僭盛事属嫌疑当艰危之秋陈成败之说激发纯款继之涕泣期於感寤以消祸[C260]亦有笃犹子之亲敦致美之誉我见舅氏志在亢宗咸启德言用规过举斯皆曩哲之茂轨良可述焉。
    田文齐威王之孙父曰：薛公婴文乘间问其父曰：子之子为何曰：为孙孙之孙为何曰：为玄孙玄孙之孙为何曰：不能知也。文曰：君用事相齐至今三王矣。齐不加广而君私家富累万金门下不见一贤者文闻将门必有将相门必有相今君後宫蹈绮而士不侍短褐仆妾馀梁肉而士不厌糟糠今君。又尚厚积馀藏欲以遗所不知何人而忘公家之事日损文窃怪之，於是婴乃礼文使主家待宾客宾客日进名声闻於诸侯诸侯皆使人请薛公以文为太子婴许之婴卒谥为靖郭君而文果代立於薛是为孟尝君。
    汉袁盎为吴相辞行盎兄子种谓盎曰：吴王骄日久国多奸今丝刻治彼不上书告君则利剑刺君矣。南方卑湿丝能日饮亡何说王母反而已如此幸得脱盎用种之计吴王厚遇盎。
    王宇莽之子也。平帝时莽擅权拜帝母卫氏为中山孝王后赐帝舅卫宝宝弟玄爵关内侯皆留中山不得至京师宇非莽隔绝卫氏恐帝长大後见怨宇即私遣人与宝等通书教令帝母上书求入莽不听宇与师吴章及姊兄吕宽议其故章以为莽不可谏而好鬼神可为称叔父字曰：丝无何言更无馀事变怪以惊惧之章因推类说令归政於卫氏宇即使宽夜持血洒莽第门吏发觉之莽执宇送狱饮药死。
    後汉吴字季英陈留人父恢为海南太守年十二随父到官恢故杀青简以写书谏曰：今大人逾越五岭远在海滨其俗诚陋旧多珍怪上为国家所疑下为权贵所望此书。若成即载之兼两昔马援以薏苡兴谤王阳以衣襄徼名嫌疑之间先贤所慎恢奇之乃抚其首曰：吴氏世不乏季子矣。终河间相郑均兄为县吏颇受礼遗均数谏止不听即脱身为佣岁馀得钱帛归以与兄曰：物尽可复得为吏坐赃终身捐弃兄感其言遂为廉洁均後以议郎卒於家魏曹羲兄爽辅政骄恣羲深以为忧数谏止之。又著书三篇陈骄淫盈溢之致祸败辞旨甚切不敢斥爽戒诸弟以示爽爽知其为己发也。甚不悦羲或时以谏愈不纳涕泣而起羲为中领军。
    丘俭子甸字子邦有名京邑齐王之废也。甸谓俭曰：大人居方岳重任国倾覆而晏然自守将受四海之责俭然之甸为治书侍御史。
    王广父凌督扬州外甥令狐愚。又为兖州刺史时司马宣王杀曹爽凌愚谋以帝幼制於强臣不堪为主楚王彪长而才欲迎立之以兴曹氏凌使舍人劳精诣雒阳语广广曰：凡举大事应本人情今曹爽以骄奢失民何平叔虚而不治丁毕桓邓虽并有宿望皆专竞於世加变易朝典政令数改所存虽高而事不下接民习於旧众莫之从故虽势倾四海声震天下同日斩戮名士减半而百姓安之莫或之哀失民故也。今懿（司马宣王名懿）情虽难量事未有逆而擢用贤能广树胜已修先朝之政令副众心之所求爽之所以为患者彼莫不必改夙夜匪懈以恤民为先父子兄弟并握兵要未易忘也。凌不从。
    晋杨济为太子太傅骏之弟也。初骏为大司马汝南王亮催使之藩济与诸甥李斌数谏止之骏遂疏济济谓傅咸曰：若家兄徵大司马入退身避之门户乃得免耳不尔行当赤族咸曰：但徵还共崇至公便立大平无为避也。夫人臣不可有专岂独外戚人宗室疏因外戚之亲以得安外戚危倚宗室之重以为援所谓唇齿相依计之善者济闻之益惧而问石崇曰：人心云：何崇曰：贤兄执政疏外宗室宜与四海共之济曰：见兄可及此崇见骏及焉骏不纳後与诸兄俱见害庾字季好亮之子也。好学有文章叔父翼将迁襄阳年十五以书谏曰：承进及襄阳耀威荆楚。且田。且戌渐临河雒使向化之氓怀德而附凶愚之徒畏威反善太平之基便在於旦夕昔殷伐鬼方三年而克乐生守齐遂至历载今皇朝虽隆无有殷之盛凶羯虽衰犹鬼类有徒而沔汉之水无万亻刃之固方城虽峻无千寻之险加以运漕供继有溯流之难征夫勤报有劳来之叹昔穷寇虑逼送死一决东西互出首尾俱进则廪粮有抄截之患远略乏率然之势进退维谷不见其可此明ウ所共见贤愚所共同况於临事者乎！愿回师反旆详择全胜修城池立垒壁勤耕农练兵甲。若凶运有极天亡此虏则可舟北济方轨齐进水陆骋迈亦不逾旬朔矣。愿相思远猷算其可者翼甚奇之官终中领军。
    王坦之散骑常侍述之子也。述每受职不为虚让坦之谏以为政事应让述曰：汝谓我不堪耶坦之曰：非也。但克让美事耳坦之後为北中郎将徐兖二州刺史。
    何无忌随舅刘牢之南征桓玄牢之将降於玄也。无忌屡谏辞旨甚切牢之不从无忌终镇南将军。
    前秦苻融坚之季弟也。坚既有意荆扬时慕容垂姚苌等尝说坚以平吴封禅之事坚谓江东未平寝不暇旦融每谏曰：知足不辱知止不殆穷兵极武未有不亡。且国家戎族也。正朔会不归人江东虽不绝如纟延然天之所相终不可灭坚曰：帝王历数，岂有常哉！惟德之所授耳汝所以不如吾者正病此不达通大运刘禅何非汉之遗祚然终为中国之所并吾将任汝以天下之事奈何事事折吾沮坏大谋汝尚如此况於众乎！坚之将入寇也。融。又切谏曰：陛下听信鲜卑虏谄谀之言采纳良家少年利口之说臣恐非但无成亦大事去矣。垂苌皆无我之雠敌思闻风尘之变冀因之以逞其凶德少年等皆富足子弟希关军旅苟说佞谄之言以会陛下之意不足采也。坚弗纳及淮南之败垂苌之叛坚悼恨（又云：苻坚引群臣会议伐晋多言不可臣出後独留。
    苻融议之坚曰：自古大事定策者一两人而已群言纷纷徒乱人意吾当与汝决之对曰：岁镇在斗牛吴越之福不可以伐一也。晋主休明朝臣用命不可以伐二也。我数战兵疲将倦有惮敌之意不可以伐三也。诸言不可者策之上也。愿陛下纳之坚作色曰：汝复如此天下之事吾当谁与言之今有众百万资杖如山吾虽未称令主亦不为ウ劣以累捷之威击垂亡之寇何不克之有乎！吾终不以贼遗子孙为宗庙社稷之忧也。融泣曰：吴之不可伐昭然徒劳大举必无功而反也。）融为太子太傅领宗正录尚书事苻诜坚之少子将议伐晋苻融及尚书原绍石越等上书面谏前後数十坚终不从诜有宠於坚。又谏曰：臣闻季梁在隋{林之}人惮之宫奇在虞晋不兵国有人焉故也。及谋之不用而亡不淹岁前车之覆轨後车之明鉴阳平公国之谋主而陛下违之晋有谢安桓冲而陛下伐之是行也。臣窃惑焉坚曰：国有元龟可以决大谋朝有公卿可以定进否孺子言焉将为戮也。
