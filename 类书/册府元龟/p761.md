<!-- { "loadSidebar": true } -->
    李林甫为右相天宝中任遇大重诏於太清宫刻石为林甫及陈希烈像侍於圣容之侧城东有薛王旧别业林沼幽遂当时第一特以赐之及女乐二部金银珍玩甚众宰相用事之盛开元以来未有其比九载林甫扶疾从幸华清宫数日增剧巫言一见圣人差减帝欲视之左右谏止乃敕林甫出於庭中帝登降圣阁遥视举红巾昭慰之林甫不能兴使人代拜於席卒赠太尉兼并州大都督给班剑东园秘器诸子以吉仪护柩还京师发丧于平康坊之第。
    杨国忠为右相天宝十三载二月制加光禄大夫守司空兼右相仍赐音声十人银器十事物一千匹一以加社稷之卫乃心弼谐一以资筹画之劳推诚奖驭俾厉为臣之节以彰任贤之美。
    苗晋卿为侍中代宗初即位摄蒙宰以衰疾表乞三日一入中书省许之十月庚申许间日入朝引见于延英殿矜老也。时晋卿年已衰暮。又患足疾帝特许肩舆至中书入阁不後薨命有司配享宗庙。
    裴冕为左仆射平章事冀国公杜鸿渐为中书侍郎平章事卫国公大历五年卒葬日并许百僚祖送于国门。
    杨绾为中书侍郎平章事大历十二年绾宿有痼疾居职旬日中风优诏令就中书省摄养每引见延英殿特扶入时革旧弊唯绾是瞻恩遇无二绾累抗疏辞位频诏敦勉不许及绾疾亟帝每日发中使就私第存问。又内出医人一日之中数辈相望於路既终中使在门以凶问走马入奏帝惊悼久之辍朝三日即日下诏赠司徒发使柩前册授令及未敛诏曰：王者之於大臣也。存则寄其腹心均於支体参於军国之重叙以阴阳之和亡则诔其事功加之命数告於宗庙之祭衤遂以绂冕之章则九原可归百辟知劝故朝议大夫守中书侍郎同中书门下平章事集贤殿崇文馆大学士修国史上柱国赐紫金鱼袋杨绾性含元和身齐律度道光雅俗器重宗彝宽柔敬恭协於九德文行忠信弘於四教内无耳目之役以孝悌传於家外无车服之容以真实形於代西掖专宥密之地南宫领选举之源以儒术首於国庠以礼度掌於郊庙简廉其质奉职同休顷以任非其才毒流于政爰登清静之辅庶谐至理之期道风既穆於朝右俭德已行於海内虽贤人之业著於可久而夫子之命末如之何方有凭依遽此沦谢屏予之叹震悼良深所怀莫从长想何及况历官有素丝之节在家无尺帛之馀故饰以华衮增其法赙备膺典策载贲朝经可赠司徒。又诏宰相已下文武百官悉就私第吊策。又遣内常侍吴承倩会吊赠绢一千匹布三百匹仍宣旨谓百官曰：天不使朕致太平何夺我杨绾之速也。俯及大敛与卿等悲悼同之宰甫车赙赠恩遇哀荣之盛近年以来未有其比。
    常衮为门下侍郎平章事大历十三年正月特加九阶自朝议郎至银青光禄大夫仍封河南郡公宠近臣也。
    崔甫为中书侍郎平章事谋猷启沃多所礻卑益甫被疾肩舆入中书卧而承旨或休假在第大事必令中使咨决及薨帝甚悼之废朝三日册赠太傅故事黄门侍郎未尝有赠三师者以甫謇謇有大臣节故特宠异。
    《郭子》仪为司徒中书令德宗初即位子仪摄蒙宰进位太尉加号尚父增实封通为二千户月给一千五百人粮二百匹马刍诸子弟女胥拜官者十馀人既疾病令舒王谊备礼省之及门郭氏子弟迎拜於外子仪卧不能兴以手叩头谢恩而已薨时年八十五帝闻之伤痛者久之为废朝五日诏曰：天地以四时成物元首以股肱作辅公台之任鼎足相承上以调三光下以象五岳允庶绩镇抚四夷体元和之气根贞一之德功至大而不伐身处高而更安尚父比吕望之名为师增周公之位盛业可久殁而弥光故大尉兼中书令汾阳郡王尚父子仪天降人杰生知王佐训师如子料敌如神昔天宝多难羯胡作祸咸秦失险河雒为戎公能翼扶肃宗再造区夏国有患难劳其戡定边有寇盗藉其驱除安社稷必在於绛侯定羌戎无逾於充国绛台绥四散之众泾阳降十万之虏勋高今古名夷狄而劳乎！征镇二纪于兹顷以春秋既高疆场多事罢彼旌钺宠在台衡以公柱石四朝藩翰万里忠贞悬於日月宠遇冠於人臣尊其元老加以崇号期寿考之永养勋贤之德膏肓生病药石靡功人之云：亡梁木斯坏虽赙礼加等辍朝增日悼心流涕曷可弭忘更议追崇名位斯极而尊为尚父官协太师虽爵秩则同而礼望尤重敛以衮冕旌我元臣圣祖园陵所宜陪葬式墓重文终之德象山追去病之勋千载如存九原可作册命之礼有司备焉可赠太师陪葬建陵仍令所司备礼册命赙绢三千匹布三千端米麦三千石旧令一品坟高一丈八尺而诏特加十尺群臣以次赴宅吊哭凶丧所须并令官给及葬帝御安福门临哭送之百僚陪位皆陨哭特赐谥为忠武配享代宗庙庭四年六月以子仪大祥赐绢五百疋命百僚赴哭贞元元年正月以子仪庙命太常给卤簿博士赞仪。
    李晟为大尉中书令德宗尝呼为大臣而不名贞元四年诏为晟立五庙官给牲牢祭器帏帐礼官相仪以焉九年八月薨德宗震悼出涕辍朝五日令百官就第临吊赙布米粟有差命太常卿裴郁就第册赠太师。又命京兆尹李充监护丧事官给葬具比大敛帝遣致书於柩前曰：皇帝遣宫闱令第五守进致诚引于故大尉兼中书令西平郡王赠太师之灵曰：天祚我邦是生才杰禀阴阳之粹气实山岳之降灵弘济艰难保佑王室扫荡氛廓清上京忠诚感於人神功业施於社稷平时定乱实赖元勋洎领上台克谐中外︳谟帝道协赞皇猷尝竭嘉言以辅不逮情所亲重义无间然方将与国同休永为邦翰比婴疾患虽历旬时日曾痊除重期相见弼予在位终致和平岂图药饵无徵奄至薨逝丧我贤哲亏我股肱天不遗痛惜何极呜呼大厦方构旋失栋梁巨川未济遂亡舟楫君臣之义追恸益深循省遗章倍增感切卿一门裔绪朕必终始保持况愿等弟兄承卿教训朕之志义岂忘平生卿纵不言朕亦存信比者卿在之日却未见朕深心今卿与朕长乖方冀知朕诚志无以为念发言涕零是用躬述数行贵申所怀得尽临纸遣使不能饰词魂而有知当体朕意及葬德宗御南望春门临送之。又令中人宣诏於柩车文武常参官哭拜於路及晟庙令所司供少牢给卤簿兼令礼官赞仪。
    马燧为司徒侍中北平郡王贞元五年九月燧与太尉晟召见於延英殿帝嘉其有大勋劳皆图形於凌烟阁列於元臣之次九年十月召见延英殿因拜手仆於地帝亲掖起之十一年八月薨废朝四日诏京兆尹韩皋监护丧司农卿嗣吴王献为吊祭使赙布帛米粟有差赠太尉仍令太常卿裴郁持节册命及葬。又废朝遣百寮於延兴门临送十三年十一月燧庙诏令所司供少牢仍给卤簿从宅至庙并量给人夫。
    太常博士捡校赵憬为门下侍郎平章事贞元十二年八月薨诏曰：翼宣王猷德礼终始曹参赞清静之化柳庄为社稷之臣永念忠劳厚其赠衤遂举兹命数以寄衰怀故中书侍郎同中书门下平章赵憬体仁弘义循法守正有絮矩之操有致君之诚素履彰其贞固黄中发於事业文含大雅望重周行畅绝域之恩信整天台之网辖启迪理本勤劳国钧奉上见宣孟之忠居室闻晏婴之俭︳谟左掖尽瘁五年尝纳诲以沃心每匪躬以经远感疾未逾於信宿歼良俄即於杳冥震悼之深当宁流叹礼有旌饰峻其宠章追崇保傅永慰窀穸可赠太子太傅所司备礼册命赐布绢五百端匹米粟四百石令鸿胪卿王权充册吊使。
    卢迈为门下侍郎平章事贞元十二年九月迈中风疾令宰相诣迈宅问疾。
    崔损贞元十二年谏议大夫平章事十四年转门下侍郎平章事损以久疾在家赐绢三百匹以为医药十九年薨赠太子太傅赙布绢五百端匹米粟四百石。
    杜佑捡校司徒平章事充度支盐铁转运等使元和元年四月诏授司徒依前中书门下平章事仍令所司依旧典册拜罢其事务从所让也。二年正月告老表再上诏曰：卿量包久大器茂中和事君推一得之诚与物全四时之信登于台阁则万事问於胡公守在方隅则四国宗於申伯举其实行是可专徽顷者殷忧在辰总录攸重金瓯作镇群情穆然玉铉是司庶官咸事朕涉理犹浅惟贤是图遽陈请老之章将辍弼予之道二三省览良为怃然用舍之间慎重斯在谓雅志之难夺岂余衷之可移是用徵尚德之前经酌优贤之故实去烦就简免以职业之勤置几乘车优其筋力之礼卿宜起今已後每月之内尝三两度入朝便至中书商量军国事务亦冀延於内殿沃朕虚心如此则居多暇辰退可以吐纳赜志入参大政进可以偃息藩寮灵寿将置於上庠桑梓岂违於下杜卿仍以朕此意宣示百寮庶乎！君臣作合之期乾坤交泰之义无鬼前烈永贻後昆致政之词即宜断表佑每入奏事宪宗优礼之不名尝呼为司徒七年诏以太保致仕宜朝朔望帝遣中人就佑第赐绢五百匹钱五百贯其年薨废朝三日册赠大傅。
    于ν为司空平章事元和五年三月诏依杜佑例一月三朝。
    裴为中书侍郎同平章事元和五年秋中风病上甚嗟惜旁午致问至於药饵进退皆令疏陈疾益痼罢为兵部尚书仍进阶银青侍郎平章事。
    李吉甫为中书侍郎平章事元和九年冬暴卒宪宗伤悼久之遣中使临吊常赠之外内出五百匹绢以恤其家。
    韩弘为司徒兼中书令长庆二年七月敕弘疾未痊平尚宜在家将息其俸料宜从敕下日付所司支给其年十二月薨赠太尉赙绢二千匹布七百端米粟千石。
