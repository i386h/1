<!-- { "loadSidebar": true } -->
元康三年三月诏曰：朕微眇时故掖庭令张贺辅导朕躬修文学经术恩惠卓异厥功茂焉诗不云：乎！无德不报封贺所子弟子侍中中郎将彭祖为阳都侯（所子者言养弟子以为子）。
平帝元始二年诏曰：汉兴以来股肱在位身行俭约轻财重义未有。若公孙弘者也。其赐弘後子孙之次见为者爵关内侯食邑三百户。
四年诏书追录忠臣封王嘉子崇为新甫侯。
後汉光武以邓禹功高封弟宽为明亲侯。
李通南阳宛城人也。自光武起兵以士君子之学。且言谶文事及光武即位有司奏请封诸皇子帝感通首创大谋即日封通少子雄为召陵侯。
卓茂初为密令及更始政乱以年老乞骸骨归光武即位下诏曰：前密令卓茂束身自修执节淳固诚能为人所不能为以茂长子戎为大中大夫次子崇为中郎给事黄门。
王闳王莽时为牧守莽败乃去官光武下诏曰：武王克殷表商容之闾闳修善谨敕兵起吏民独不争其头首今以闳子补吏至墨绶。
建武中录旧德臣以孙宝孙伉为诸长（伉音抗诸琅琊之县也。）宣秉为大司徒司直所得禄俸辄以收养亲族其孤弱者分与田地自无担石之储（齐人名小婴为担今江淮人谓一石为担卒於官帝愍惜之除子彪为郎。
来歙为中郎将讨公孙述为刺客所杀帝赐策《书》曰：中郎将来歙攻战连年平定羌陇忧国忘家著遭命遇害呜呼哀哉！子褒嗣帝嘉歙忠节复封歙弟田为宜西侯。
杜林为大司空薨光武亲自临丧既葬除子乔为郎诏曰：公侯子孙必复其始贤者之後宜宰城邑以乔为丹水长。
冯异与诸将攻落门未拔（落门聚石在冀县）病发薨于军谥曰：节侯长子彰嗣明年帝思异功复封彰弟沂为祈乡侯建武十三年更封彰东缗侯食三县。
吴汉兄尉为将军从征战死封尉子彤为安阳侯帝以汉功大复封弟翕褒亲侯吴氏侯者凡五国。
岑彭征蜀为刺客所杀子遵嗣帝思彭功封遵弟淮为阳侯。
郭凉既平卢芳帝擢凉为中郎宿卫左右。
明帝以邓禹先帝元功拜为太傅居岁馀寝疾帝数自临问以子男二人为郎及薨帝分禹封为三国长子震为高密侯袭为昌安侯珍为夷安侯。
赵孝为卫尉弟礼为御史中丞帝嘉其兄弟笃行後卒孝无子拜礼两子为郎。
司空袁隗薨子屯嗣帝追思隗忠擢屯为步兵校尉徙封西阳侯。
宋均为河内太守政化大行以疾上书乞免诏除子条为太子舍人。
章帝即位追赐朱勃子二千斛（东观记曰：帝下诏曰：告平陵令丞县人故阳令朱勃建武中以伏波将军爵土不传伏阙陈状不顾罪戾怀旌善之志有烈士之风诗云：无言不雠无德不报其以县见二千斛赐勃子。若孙勿令远诣阙谢）。
赵为太傅录尚书事帝擢诸子为郎吏者七人长子代给事黄门（自明帝时内典宿卫外正身立朝未尝懈惰）。
傅育为武威太守护羌校尉击叛羌战死帝下诏追褒美之封其子毅为明进侯七百户。
和帝时鲁恭为光禄勋选举清平京师贵戚莫能挠其正後代吕盖为司徒及从巡狩南阳除子抚为中郎赐驸马从驾（驸副也。非正所乘皆为副《说文》曰：驸马副马也。）。
安帝元初中鲜卑寇渔阳太守张显率兵马掾严授主簿卫福功曹徐咸赴之授福等并为虏所杀诏书褒叹各除子一人为郎中。
邓弘元初二年卒诏大鸿胪持节即弘殡封子广德为西平侯後以帝师之重（弘少治欧阳尚书授帝禁中）分西平之都乡封广德弟甫德为都乡侯。又封弘黄门侍郎京子珍为阳安侯邑三千五百户。
建光元年二月大赦天下以公卿校尉尚书子弟一人为郎舍人。
顺帝即位以郑安世子亮为郎初安帝废太子为济阴王安世与太常桓焉大仆来历等共正议谏争及帝立安世已卒追赐钱帛除亮为郎。
张纲汉安中为广陵守卒诏曰：纲大臣之苗剖符统务正身道下班宣德信降集剧贼张婴等万人息干戈之役济蒸庶之困未升显爵不幸。且卒婴等杖。若丧考妣朕甚愍焉拜纲子续为郎中赐钱百万。
冲帝永嘉元年封武威太守赵冲子恺义阳亭侯冲顺帝时追叛羌战殁至是故侯。
桓帝时羊续父儒为太常续以忠臣子孙拜郎中。
为中郎将击琅琊贼东郭窦公孙举等大破斩之获首万馀级除一子为郎中後以讨先零东羌功诏以家一人为郎中。
胡爽为南郡太守李肃主簿时武陵蛮寇江陵肃奔走爽谏止肃肃遂杀爽而走帝闻之徵肃弃市拜爽家一人为郎。
灵帝时陆康为议郎会庐江贼黄穰等与江夏蛮连结十馀万人攻没四县拜康庐江太守康申明赏罚击破穰等馀党悉降帝嘉其功拜康孙尚为郎中。
张曾孙济好儒学初扬赐荐济明习典训为侍讲至司空病罢及卒帝以旧恩赠车骑将军关内侯印绶追济侍讲有劳封子根为蔡阳乡侯。
臧洪父为扬州刺史击破妖贼许昭迁为使匈奴中郎将洪年十五以父功拜童子郎。
献帝初袁术屯兵寿春遣其将孙策攻庐江太守陆康围城数重受敌二年城陷月馀发病卒年七十宗族百馀遭离饥死者将半朝廷愍其守节拜子为郎中。
桓典为羽林郎献帝即位三公奏典前与大将军何进谋诛阉官功虽不遂忠义炳著诏拜家一人为郎元尚为兖州刺史袁术将僭号欲以尚为太尉尚拒之为术所害帝嘉尚忠烈拜其子玮为郎中。
孙瑞为大司农为三老後为乱兵所害献帝都许追论瑞功封子明澹津侯。
魏文帝践阼以程昱复为卫尉（昱自太祖建国为卫尉与中尉邢贞争威仪免）进封安乡侯增邑三百户并前八百户封少子延及孙晓列侯。
董昭自太祖受魏公魏王之号皆昭所创及文帝践阼拜大鸿胪进封右乡侯二年分邑百户赐昭弟访爵关内侯。又分邑百户赐一子爵关内侯黄初二年分三公户邑封弟子各一人为列侯。
贾诩自文帝为五官将劝帝朝夕孜孜不违子道帝深自砥砺及即位以诩为太尉进爵寿乡侯增邑三百并前八百户。又分邑二百户封少子访为列侯以长子穆为驸马都尉。
荀攸长子缉有攸风早没次子嗣无子绝黄初中绍封攸孙彪为陵树亭侯邑三百户後转封丘阳亭侯正始中追谥攸曰：敬侯。
黄初四年凉州刺史张既薨诏曰：昔荀桓子立勋翟土晋侯赏以千室之邑冯异输力汉朝光武封其二子故凉州刺史张既能容民畜众使群羌归土可谓国之良臣不幸薨陨朕甚愍之其赐少子翁归爵关内侯。
华歆薨子表嗣初文帝分歆户邑封歆弟缉列侯。
锺繇薨子毓嗣初文帝分毓户邑封繇弟演及子邵孙豫列侯。
文聘自太祖时为江夏太守使典北兵及帝践阼以御贼有功迁後将军封新野侯分聘户邑封聘子岱为列侯。又赐聘从子厚爵关内侯。
张辽与李典尝破孙权後辽薨子虎嗣帝追念辽典在合肥之功诏曰：合肥之役辽典以步卒八百破贼十万自古用兵未之有也。使贼至今夺气可谓国之爪牙矣。其分辽典邑各百户赐一子爵关内侯虎为偏将军。
明帝青龙四年司空陈群薨谥曰：靖侯子泰嗣帝追思群功德分群户邑封一子列侯。
张薨子雄嗣前後征伐有功帝分户封四子列侯赐少子爵关内侯。
齐王即位孙资刘访掌机密帝以访资决定大谋增邑三百访升前千二百资千户封爱子一人亭侯次子骑都尉馀子皆郎中。
王昶嘉平中为征南大将军时文钦母丘俭作乱引兵拒俭钦有功封二子亭侯关内侯。
高贵乡公甘露二年八月诏曰：昔燕刺王谋反韩谊等谏而死汉朝显登其子诸葛诞创造凶乱主簿宣隆部曲督秦秉节守义临事固争为诞所杀所谓无比干之亲而受其戮者其以隆子为骑都尉加以赐赠光示远近以殊忠义。
三年大将军录尚书事司马昭奏录先世名臣元功大勋之子孙随才叙用。
陈泰前後以功增邑二千六百户赐子弟一人亭侯二人关内侯。
陈留王即位封征南将军督荆州诸军事王基子二人亭侯关内侯。
咸熙二年二月庚戌以虎贲张修昔於成都驰马三诣营言锺会反逆以至没身赐修弟倚爵关内侯。
晋杜预为征南大将军既平吴振旅凯入以功封子耽为亭侯千户。
索为卫将军领太尉时刘曜侵逼王城以为都督征南大将军持节讨之破曜呼日逐王呼延莫以功赐子弟二人乡亭侯。
明帝征王敦以诸葛忮为侍中加奉车都尉讨王含有功进封建安伯以先爵赐次子谠为关内侯。
穆帝升平中改封大都督临贺郡公桓温为南郡公降临贺为县公以封其次子济。
毛穆之为桓温参军从温平蜀以功赐次子都乡侯哀帝兴宁中冠军长史沈劲守洛阳为慕容恪攻陷神气自。若遂遇害朝廷闻而嘉之赠东阳太守子赤黔为大长秋。
後魏明帝以许谦自太祖时有功其子洛阳从征慕容宝为冠军司马後为祁令帝追录谦功以洛阳为雁门太守。
太武以宿石父沓千自明元时从讨蠕蠕战殁悼惜之诏求沓千子时石年甫十一引见以纟刀听归年十三袭爵为中散。
谷浑为仪曹尚书在官廉直为太武所器重诏以浑子孙十五已上悉补中书学生。
屈拔垣之孙道赐之子拔少好阴阳学太武追思其父祖年十四以为南部大夫。
文成初以李灵学优选授经及践阼为洛州刺史卒子恢以师傅之子拜员外散骑常侍安西将军长安镇副将进爵为侯。
钜鹿公源贺长子延性谨厚好学以功臣子拜侍御中散赐爵武城子西治都将。
陆俟为外都大官帝践阼以子丽有策立之勋拜俟征西大将军进爵东平王。
孝文太和十四年尚书李冲奏刘丙河右硕儒今子孙沉屈未有录闻贤者子孙宜蒙显异，於是除其一子为郢州阳令。
陆简王丽之子为北部尚书太和十六年隆五等之爵以丽勋著前朝封钜鹿郡开国公食邑三百户。
宣武以张彝先朝勋旧不幸<疒尔>废特除其子始均长兼左民郎中。
高显族道悦之长子也。道悦孝文时为太子询中庶子询以道悦数规谏杀之宣武追录忠拜显族给事中。
源怀为车骑大将军陇西王贺之子景明二年上。表曰：昔世祖遐南安在位出拜东庙为贼臣宗爱所弑时高宗避难龙潜苑中宗爱异图神位未定臣亡父先臣贺与长孙渴侯陆丽等奉迎高宗纂承宝命丽以扶负圣躬亲所见识授抚军大将军司徒公平原王兴安二年追论定策之勋进先臣爵西平王皇兴季年显祖将传大位先臣时都督诸将屯武川被徵诣京特见顾问先臣固执不可显祖久乃许之遂命先臣持节授皇帝玺绶於高祖至太和十六年丽息状私书称其亡父与先臣授立高宗朝廷录封钜鹿郡开国公臣时丁艰草土不容及例至二十年除臣雍州刺史临发奉辞面奏先帝申先臣旧勋时旨敕旨但赴所临寻当别判至二十一年车驾幸雍臣复陈闻时旨敕旨征还当授自宫车晏驾遂尔不申窃惟先臣远则援立高宗宝历不坠近则陈力高祖神器有归如斯之勋超世之事丽以父功而获山河之赏臣有家勋不г茅社之锡得否相悬请垂裁处诏曰：宿老元丕云：如所诉访之史官颇亦言此可依比授冯翊开国公邑百户。
孝明正光中高谅为骁骑将军徐州行台属元法僧反叛逼谅同之谅不许为法僧所害朝廷痛惜之下诏曰：谅临危授命诚节可重复赠使持节平北将军幽州刺史赠帛二百疋优一子出身谥曰：忠侯。
明亮为阳平汲郡二太守有惠政孝昌二年诏追前功重赠平东将军济州刺史拜其子逸远奉朝请。
