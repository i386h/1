<!-- { "loadSidebar": true } -->
九年十一月诏曰：高祖文皇帝天纵神武膺受图可久之德格乎！区宇敦睦九族协和万邦贤能必进德化潜洽革百王之弊兴三代之风天平地成迩安远肃至德被於四海休烈光於千载巍巍荡荡无得而称焉朕嗣膺宝祚夙夜兢惕思述先志被之率土其内外姻戚生平故旧太原元从官人及历试之所文武僚佐爰洎胥吏往虽每降国恩恐未周悉或才用不申阶品屈滞或家道贫匮子孙沉沦须有矜量咸使得所先朝忧劳庶政唯以恤民为本诸州都督刺史有政绩可称者具以名闻其诸州百姓奉营山陵者亦宜量有蠲免可令所司详为条例闻奏并务从优厚称朕意焉。
十二年七月诏曰：朕听朝之暇颇观前史每览名贤佐时忠臣犭旬国何尝不想见其人废书钦叹至於近代以来年载非远然其胄绪或当见存纵未显加旌擢无容弃之遐裔其周隋二代名臣及忠节子孙贞观以来犯配流者宜令所司具录奏闻。
十六年十月诏曰：盗贼之作为害深州县官人多求虚誉苟有盗发不欲陈告乡村长正知其此情遽相劝止十不言一假有披论先劾物主爰及邻伍久婴缧纟曳有一於斯甚亏政化自今已後勿使更然所司明加采察随事绳纠。
十九年九月以旧制勋官十二等有战功者随高下以授之帝欲隆渡辽之赏因下诏曰：授以勋级本据有功。若不优异无繇劝奖今讨高丽其从驾爰及水陆诸军战阵有功者并听从高品上累加六军大悦高宗永徽三年五月己未制禁断五日进献及更相赠遗。
显庆四年十一月诏曰：凡百具僚群公卿尹除命甫及多存饰让言励已以辞荣未举能以自代既取当年之诮还愆曩烈之风自兹厥後须革前事必欲税驾濠濮礻祓岩廊宜各举所知自代仍宜显述才行送付中书省将随才叙用。
咸亨五年五月诏曰：采章服饰本明贵贱升降有殊用崇劝奖如闻在外官人百姓有不依令式遂於袍衫之内着朱紫青绿等色短小袄子或於闾野公然露服贵贱莫辨有蠹彝伦自今已後衣服上下各依品秩上得通下下不得僭上仍令所司严加禁断勿使更然。又春秋二社本以祈农如闻除此之外别立当宗及邑义诸色等社远集人众别有聚敛递相绳纠浪有徵求虽於吉凶之家小有礻卑助在於百姓非无劳扰自今已後宜令官司严加禁断。
中宗神龙三年四月制自今应是诸节日并不得辄有进献其诸亲百官有事须献食者并不得用假花假果金薄银薄等物。又每年盂兰盆宜用真实饼果装饰不须用金宝缯采浮假之物其少府监所供进器玩及杂用诸物皆准此。又所在五月五日非期功已上亲不得辄相赠遗（当时虽有其文而竟无能行其事者故贤人君子以是增忧叹焉）。
景龙四年二月癸巳申明旧敕禁寒食日以鸡卵相饷遗。
睿宗太极元年三月制曰：王道至公所以承於天地臣心一德所以固於邦家朕绍膺丕业务存简惠冀有耻。且格无侵于刑如闻百司非常宽纵凡是与夺公然嘱请及其不遂即生谤铄御史纵知亦不弹纠文昌会府众务所归御史宪司绳劾斯举自今已後王公朝士有嘱请者所繇官密奏闻。若苟相容隐御史访察弹纠。
玄宗开元二年二月诏曰：天下寺观屋宇先成自今已後更不得创造。若有破坏事须条理任经所繇陈牒简验然後听许癸亥制令道士女冠僧尼致拜父母。
六月制应说灾祥诳惑闾里并令州县长官等严加捉搦仍令御史访察绳纠。
四年二月诏曰：彰施服色分别贵贱苟容僭滥有乖仪式如闻内外官绝无着碧者皆诈着绿以为常事。又军将在阵赏借绯紫本是从戎缺胯之服一得以後遂别着长袍递相仿亻效。又入蕃使等别敕借绯紫者使回合停或有便着曾无愧耻宪司不能举劾遂令此弊滋甚自今已後衙内宜专定殿中侍御史纠察并限十日内容其改正如更有犯者所繇御史本司官长并量事贬降。
四月制曰：朕闻颜回知过不无过也。蘧瑗知非不无非也。孔子曰：过则勿惮改过而能改善莫大焉此则古之贤人知未能免朕膺骏命光阐鸿猷思革颓风以清贪吏作程者不要於密贵於必行行法者不要於严贵於中比岁或使者按察或宪司绳纠未能发明大体颇亦委曲小瑕殊异恢恢之言遂行察察之事一从过误永黜彝伦铨管不许弃瑕簿书宁期刷耻怀才则每岁见斥登用则终身蔑闻静言思之诚未为得学以从政禄以代农代农不可以易业从政不可以紊序永鉴前弊当无废人改而更张朕之志也。官人有负犯洗涤赦宥者宜并除限选日量资依旧选例处分。又诸色勾徵延限未纳已历年序所繇州县无凭终不敢放或已沦已没重被徵收或先死先逃勒出邻保令兹贫弱何以获安自今已後有隐欺勾者宜勾当年事连去年亦任通勾隔年以去不在勾限其官典隐欺赃在限内者不在此例布告天下咸使闻知。
闰十二月诏曰：如闻两京间驿家缘使命极繁其中多有妄索供给宜令御史刘往南北两路简察随事奏闻。
五年三月诏曰：僧尼道士等先有处分不许与百姓家还往闻近日仍有犯者宜令州县捉搦勿使更然十月甲申诏曰：王者钦。若天道率繇时令考六官之法五纪之化故得灾害不生休徵氵存委朕绍膺洪业於兹六载每政理思致和平而阴阳未调蝗水仍集天之垂诫朕甚惧焉夫正月东郊祈春赏士孟冬北陆迎寒恤孤参四序之运行稽五材之动用弗协所尚或罹於咎。且事必师古礼重执文将命有司允迪厥训自今已後每八月礼官条奏应所行事当斟酌古典用孚於休宣布朝廷使知朕意。
六年六月敕少府监锦袍宜令益州每年粗细各织十五领送纳以供赐诸藩守领。
九年正月敕自今以後幸温汤应须置顿使及诸使等去京既近并令行从官便充不得更乘傅驿。
二月乙酉诏曰：四海清晏百年於兹虽户口至多而逃亡未息良繇牧宰之任训道无方不能绥抚令其浮惰。且寰宇一统天下为家去此就彼孰非州县使其离乡者则亦无改成其逋薮者何以居官遂令邦赋不入人伪斯甚政术不理岂过於兹宜令所司商量作一招携捉搦法闻奏丁亥制曰：国家祖武宗文重熙累洽克清寰极大庇生人玄德独化放乾元而资始至道无名合帝先而首出自削平区宇混一车书六合晏然百有馀载则我文武之业大造於上灵朕嗣守丕运缵承洪绪恐不能诞敷前烈光阐睿图夙夜祗畏如临泉谷曷尝不恭默思道寤寐求政从人之欲每以万姓为心屈己之劳尝矜一物之失但以法久而弊法弊则通制国以立法为先教人以占著为事自属清晏人多偷怠国章或弛伪繁今正也。所及封疆无外虽户口既增而税赋不益莫不轻去乡邑共为浮惰或豪人成其泉薮或奸吏为之囊橐逋亡岁积流蠹日滋州县不以为矜乡邻受其咎虽朕之薄德罪则在予非官无政吏不守法耳。若浸以久安而肆之则国之是防，於是逾紊今欲去其末而归其本闭其邪而正其德使法有所立人知向方是用恤孤穷免逋贷式广自新之路俾申莫厚之恩诸州背军逃亡人限制到百日内各容自首准令式合所在编户情愿住者即付入簿籍差科赋敛於附入令式仍与本贯计会停徵。若情愿归贯及据令式不合附者首讫明立案记不须差遣先牒本贯知容至秋收後递还情愿即还者听待到本乡讫免今年赋租课役如满百户已上各令本贯差官就户受领过限不首并即括取递边远附为百姓家口随逃者亦便同送。若限外州县公私容在界内居停及事有未尽所司明为科禁其天下勾徵逋悬及贷粮种子地税在百姓限内先有追收之文案未纳者自开元七年十二月以前并宜放免官典隐欺不在免限将使百度伊始万邦在宥人复其业官其方凡厥庶僚各处尔职俾率典训以康政途布告遐迩使知朕意。
十月诏曰：如闻诸道兵募丁防年满应还或征役处分及在路死者不得所繇牒报本贯无凭破除仍有差科亲邻受弊宜令今年团日勘责同行火队的知实死即与破除自今已後每有兵募丁防放归令州军具存亡夹名牒本贯。
十年闰五月诏曰：六卿分设诸郡咸理在於下人合免冤滞如闻越局侵务背公向私其伤则多为政必紊宜令天下州县百司寮き俱守乃曹各勤所职或有身名尚屈刑罚不平职役未均徵差无次爰及侵夺亦兼违负凡人所诉大略如斯。若县不为申州必须理州不能理省必为裁上下相持冤讼可息自今已後诉事人等先经县及州并尚书省披理。若所繇延滞不为断决委御史采访奏闻长官已下节级量贬。
十二年二月诏曰：朕君临宇内子育黎元岂以黄屋为尊实以苍生为念何尝不日旰忘食未明求衣虽身在九重而情存六合恐至道犹郁大化未孚昨因展义河东祈隹上肆觐群后亲问高年举滞赈穷旌善黜恶缉其坠典酌於古训今省方告至祀云：毕思。又庶官务崇简易河南河北去岁水损人或窃盗吏或侵抑不防害马何以安人或令御史分道案行量加赈给诸州府马阙数稍多既合官填复须私备贫兵力致实以为难宜令所司即勘会阙数与闲厩使计会取监牧马充其行过处缘顿及营募损百姓青苗并令本州勘以正仓守直怀泽两州已免地税潞州太原府亦有给复其汾晋蒲绛同华京兆河南供顿户并宜免今年地税郑卫雒相宜沁慈隰等州佐助夫役虽日不多终是往还辛苦各免户内今年差科缘顿所筑宫墙内今并空任本主耕种缘路州县有表荐官僚及上书献颂者中书门下审覆奏闻量加进赏发都简试及诸色召募行从人远将巡省须收才用并令所司即作条例处分内外官职田恐侵百姓先令官收虑其禄薄家贫所以别给弟子去岁缘有水旱遂令扌停如闻卑官颇难支济量事优恤使得自资宜准元敕给其弟子朱紫贵品皆豫考劳人臣事君忠无二节至如泛阶溥及义取平均岂独清官偏得减考自今已後如泛阶应入五品以十六考为定其有名贤宿德及异迹殊状虽不逢泛阶或因选改之次年考与节限同者咸以名闻仍为永例今之刺史古之诸侯会玉汾隹预陪祀礼宜令中书门下商量奏闻方今万类发生春事方起所司宜敬敷五教敦劝三农议缓刑狱禁伤胎卵罢妨农不急之务减额外不要之官各委长官量事处分宣示远近副朕意焉。
五月诏曰：缁黄二法殊途一致道存仁济业尚清虚迩闻道僧不守戒律或公讼私竞或饮酒食肉非处行宿出入市廛闼避嫌疑莫遵本教有一尘累深坏法门宜令州县官严加捉搦禁止。
十二年正月诏曰：近日漏刻失时或早或晚宜令太史谨尽职勿使更然如有愆违委御史弹奏。
十三年谓宰臣曰：往者史官唯记灾异将令王者惧而德故春秋不书祥瑞唯记有年圣人之意明矣。敕天下州郡不得更奏祥瑞。
十四年四月太原尹张嵩奏有客李子峤诈称皇子入驿居止子峤云：生於潞州母曰：赵妃生一岁舅常奴携至雒阳以患目疾不得入闻後数岁遇杨驸马舅再挟出北游灵夏因至太原今十七岁矣。帝闻之以为矫妄敕嵩杖杀因下制曰：如闻在外州多有矫称敕使诈乘傅驿或托采药物言将贡献或妄云：追人肆行威福如此等犹须禁断。若缘别使皆发中使以此参察固易区分宜令州县严加捉搦勿容漏网十六年六月诏曰：凡制令宣布皆所以为人如闻州县承敕多不告示百姓咸使闾巷间不知旨意是何道理宜令所繇捉搦应有制敕处分事等令终始勾当使百姓咸知如施行有违委御史访察奏闻。
