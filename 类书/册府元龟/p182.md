<!-- { "loadSidebar": true } -->
三年三月诏曰：往者匈奴数为边寇百姓被其害朕承至尊未能绥安匈奴虚闾权渠单于请求和亲病死右贤王屠耆堂代立骨肉大臣立虚闾权渠单于子为呼韩邪单于击杀屠耆堂诸王并自立分为五单于更相攻击死者以万数畜产大耗十八九人民饥饿相燔烧以求食因大乖乱单于阏氐（阏氐音焉支）子孙昆弟及呼累单于名王右伊秩訾。且渠当户以下（秩訾。且渠当户皆匈奴官号也。訾音于移切。且音子余切）将众五万馀人求降归义单于称臣使弟伊奉珍朝贺正月北边晏安靡有兵革之事朕饬躬斋戒郊上帝祠后土神光并见或兴於谷烛斋宫十有馀刻甘露降神雀集已诏有司告祠上帝宗庙三月辛丑日鸾凤。又集长乐宫东关中树上（门外关内行马之里树）飞下止地文章五色留十馀刻吏民并观朕之不敏惧不能任娄蒙嘉瑞（娄古屡字）获兹祉福书不云：乎！虽休勿休事不怠公卿大夫其勖哉！减天下口钱赦殊死以下赐民爵一级女子百户牛酒大五日加赐鳏寡孤独高年者帛。
甘露二年诏曰：乃者凤凰甘露降集黄龙登兴醴泉滂流枯槁荣茂神光并见咸受祯祥其赦天下减民三年（一减钱三十也。）赐诸侯王丞相将军列侯中二千石金钱各有差赐民爵一级女子百户牛酒鳏寡孤独高年帛。
三年二月诏曰：乃者凤凰集新蔡群鸟四面行列皆乡凤凰立以万数其赐汝南太守帛百匹新蔡长吏三老孝弟力田鳏寡孤独各有差赐民爵二级毋出今年租。
元帝初元元年四月赐宗室有属籍者马一匹至二驷（二驷八匹）三老孝者帛五疋弟者力田三疋鳏寡孤独二疋吏民五十户牛酒。
二年正月行幸甘泉郊泰赐阳民爵一级女子百户牛酒四月丁巳立皇太子赐御史大夫爵关内侯中二千石左庶长天下当为父後者爵一级列侯钱各二十万五大夫十万。
四年正月行幸甘泉郊泰三月行幸河东祀后土赦汾阴徒赐民爵一级女子百户牛酒鳏寡孤独高年帛行所过无出租赋。
五年四月赐宗室有属籍者马一匹至二驷三老孝者帛人五疋弟者力田三疋鳏寡孤独二疋吏民五十户牛酒。
永光二年正月行幸甘泉郊泰赦阳徒赐民爵一级女子百户牛酒高年帛行所过毋出租税。
三月赐吏六百石以上爵五大夫勤事吏二级民一级女子百户牛酒鳏寡孤独高年帛。
二年二月赐民爵一级女子百户牛酒鳏寡孤独高年三老孝弟力田帛。又赐诸侯王公主列侯黄金中二千石以下至中都官长吏各有差吏六百石以上爵五大夫勤事吏各二级。
建昭五年二月赐民爵一级女子百户牛酒三老孝弟力田帛。
竟宁元年正月皇太子冠赐列侯嗣子爵五大夫天下为父後者爵一级。
成帝建始元年二月赐诸侯王丞相将军列侯王太后公主王主（天子女曰：公主秩比公也。王主诸侯王之女也。则公主谓王主者王自主婚谓公主者父自主婚也。）吏二千石黄金宗室诸官吏千石以下至二百石及宗室子有属籍者三老孝弟力田鳏寡孤独钱帛各有差赐吏民五十户牛酒。
三年春三月赦天下徒赐孝弟力田爵二级。
河平四年正月匈奴单于来朝赦天下徒赐孝弟力田爵二级。
鸿嘉元年二月赐天下民爵一级女子百户牛酒加赐鳏寡孤独高年帛。
永始四年正月行幸甘泉赐阳吏民爵女子百户牛酒鳏寡孤独高年帛。
三月行幸河东祀后土赐吏民如阳行所过无出田租。
元延四年三月甘露降京师赐长安民牛酒。
哀帝以绥和二年四月丙午即位大赦天下赐宗室王子有属者（属谓亲未尽尚有服者）马各一驷吏民爵百户牛酒三老孝弟力田鳏寡孤独帛。
建平元年三月赐诸侯王公列侯丞相将军中二千石中都官郎吏金钱帛各有差。
四年五月赐中二千石至六百石及天下男子爵。
平帝元始元年春正月赐天下民爵一级吏在位二百石以上一切秩满如真（时诸官有试守者特加非常之恩令如真耳）。又赐初徵即位所过县邑吏二千石以下至佐史爵各有差。
四年二月赐九卿以下至六百石宗室有属籍者爵自五大夫以上各有差赐天下民爵一级鳏寡孤独高年帛。
後汉光武建武二年立贵人郭氏为皇后子疆为皇太子大赦增郎谒者从官秩各一等。
十九年九月南巡狩幸汝南南顿县舍置酒会赐吏人复南顿田租岁（岁一岁也。）。
二十九年二月赐天下男子爵人二级。
三十年四月赐天下男子爵人二级。
三十一年赐天下男子爵人二级。
明帝以中元二年二月即位四月丙辰诏曰：予末小子奉承圣业夙夜震畏不敢荒宁先帝受命中兴德侔帝王协和万邦格於上下怀柔百神惠於鳏寡朕承大运继体守文不知稼穑之艰难惧有废失圣恩遗戒顾重天下以元元为首公卿百僚将何以辅朕不逮其赐天下男子爵人二级三老孝弟力田人三级爵过公乘得移与子。若同产子及流人无名数欲自占者人一级鳏寡孤独笃癃粟人十斛其弛刑及郡国从在中元元年四月己卯赦前所犯而後捕系者悉免其刑。又边人遭乱为内郡人妻在己卯赦前一切遣还边恣其所乐中二千石下至黄绶贬秩赎论者悉皆复秩还赎。
永平二年十月行养老礼毕诏曰：光武皇帝建三朝之礼而未及临飨眇眇小子属当圣业间暮春吉辰初行大射令月元日复践辟雍尊事三老兄事五更安车Й轮供绥执授侯王设酱公卿馔珍朕亲袒割执爵而祝哽在前祝噎在後升歌鹿鸣下管新宫朕固薄德曷以克当易陈负乘诗刺彼其永念惭疚无忘厥心三老李躬年耆学明五更桓荣授朕尚书《诗》曰：无德不报无言不酬其赐荣爵关内侯食邑五千户三老五更皆以二千石禄终厥身其赐天下三老酒人一石肉四十斤有司其存耆耋恤幼孤惠鳏寡称朕意焉。
十一月帝幸河东所过赐二千石令长史以下至於掾史各有差。
三年二月立贵人马氏为皇后子旦为皇太子赐天下男子爵人二级三老孝弟力田人三级流人无名数欲占者人一级鳏寡孤独笃疾贫不能自存者粟人五斛。
四年二月诏京师冬无宿雪春不燠沐（燠暖也。音于六反沐濯泽也。音木暄润之气也。）烦劳群司积精祷求而比再得时雨宿麦润泽其赐公卿半奉有司勉遵时政务平刑罚。
六年二月王雒山出宝鼎赐三公帛五十匹九卿二千石半之。
十二年五月丙辰赐天下男子爵人二级三老孝弟力田人三级流民无名数欲占者人一级鳏寡孤独笃癃贫无家属不能自存者粟人三斛。
十五年四月赐天下男子爵人三级郎从官二十岁已上帛百匹十岁已上二十匹十岁已下十匹官府吏五匹书佐小史三匹令天下大五日。
十七年五月以祥物显应远人著化其赐天下男子爵人二级三老孝弟力田人三级流人无名数欲占者人一级鳏寡孤独笃癃贫不能自存者粟人三斛郎从官视事十岁以上者帛十匹中二千石二千石以下至黄绶贬秩奉赎在去年以来皆还赎。
十八年四月己未诏曰：自春以来时雨不降宿麦伤旱秋种未下政失厥中忧惧而已其赐天下男子爵人二级流民无名数欲占者人一级鳏寡孤独笃癃贫不能自存者粟人三斛。
章帝永平十八年八月即位十月丁未大赦天下赐民爵人二级为父後及孝弟力田人三级脱无名数及流人欲占者人一级爵过公乘得移与子。若同产子鳏寡孤独笃癃贫不能自存者粟人三斛。
建初三年二月癸巳立贵人窦氏为皇后赐爵人二级三老孝弟力田人三级民无名数及流民欲占者人一级鳏寡孤独笃癃贫不能自存者粟人五斛。
四年四月戊子立皇子庆为皇太子赐爵人二级三老孝弟力田人三级民无名数及流民欲自占者人一级鳏寡孤独笃癃贫不能自存者粟人五斛。
七年八月饮酎高庙祭光武皇帝孝明皇帝甲辰诏书云：祖考来格明哲之祀予末小子质。又菲薄仰惟先帝之情前祭以尽孝敬朕得识昭穆之序寄远祖之思今年大礼复举加以先帝之坐悲伤感怀乐以迎来哀以送往虽祭已如在而空虚不知所裁庶或飨之岂忘克慎肃雍之臣辟公之相皆助朕之依依今赐公钱四十万卿半之及百官执事各有差。
九月车驾进幸邺劳飨魏郡守令已下至於三老门阑走卒赐钱各有差劳赐常山赵国吏人复元氏租赋三岁。
元和二年五月戊申诏曰：乃者凤凰黄龙鸾鸟比集七郡或一郡再见白鸟神雀甘露数臻祖宗旧事或班恩施其赐天下吏爵人三级高年鳏寡孤独帛人一匹经曰：无侮鳏寡惠此茕独加赐河南女子百户牛酒令天下大五日赐公卿以下钱帛各有差及雒阳人当者布户一疋城外三户共一疋赐博士员弟子见在太学者布人三匹。
九月壬辰诏凤凰黄龙所见亭部无出二年租赋（东观记曰：凤凰见肥城句窳亭槐树上《古今注》云：黄龙见洛阳元延亭部窳音庾）加赐男子爵人二级先见者布二十匹近者三匹太守三十匹令长十五匹丞尉半之诗云：虽无德与汝式歌。且舞他如赐爵故事。
和帝永元二年五月赐公卿以下至佐史钱布各有差。
三年正月甲子皇帝加元服（元首也。谓加冠於首仪礼冠者先筮日後筮宾东观记曰：时太后诏袁安为宾赐束帛乘马）赐诸侯王公将军特进中二千石列侯宗室子孙在京师奉朝请者黄金将大夫郎吏从官帛赐民爵及粟帛各有差大五日庚辰赐京师民布两户共一匹。
十月癸未行幸长安诏曰：北狄破灭名王仍降西域诸国纳贡内附，岂非祖宗迪哲重光之鸿烈欤寤寐叹息想望旧京其赐行所过二千石长吏以下及三老官属钱帛各有差鳏寡孤独笃癃贫不能自存者粟人三斛。
四年八月赐公卿以下至佐史钱各有差。
八年二月己丑立贵人阴氏为皇后赐天下男子爵人二级三老孝弟力田三级民无名数及流民欲占者一级鳏寡孤独笃癃贫不能自存者粟人五斛。
十二年三月诏赐天下男子爵人二级三老孝弟力田三级民无名数及流民欲占者人一级鳏寡孤独笃癃贫不能自存者粟人三斛壬子赐博士员弟子在太学者布人三匹。
十五年九月南巡狩清河王庆济北王寿河间王开并从赐所过二千石长吏以下三老官属及民百年者钱布各有差。
十一月车驾巡狩还宫赐从臣及留者公卿以下钱布各有差。
元兴元年十二月立皇子隆为皇太子赐天下男子爵人二级三老孝弟力田人三级民无名数及流民欲占者人一级鳏寡孤独笃癃贫不能自存者粟人三斛。
安帝永初三年正月庚子加元服大赦天下赐王主贵人公卿以下金帛各有差男子为父後及三老孝弟力田爵人三级流民欲占者人一级。
六年五月旱丙寅诏令中二千石下至黄绶一切复秩还赎赐爵各有差。
元初元年正月甲子改元赐民爵人二级孝弟力田人三级爵过公乘得移与子。若同产同产子民脱无名数及流民欲占者人一级鳏寡孤独笃癃不能自存者人三斛贞妇帛人一匹。
永宁元年四月丙寅立皇子保为皇太子赐王主三公列侯以下至郎吏从官金帛。又赐民爵及布粟各有差。
建光元年二月癸亥大赦天下赐诸园贵人王主公卿以下钱帛各有差四月赐鳏寡孤独贫不能自存者人三斛。
延光元年三月大赦改元赐民爵及三老孝弟力田人二级加赐鳏寡孤独笃癃贫不能自存者粟人三斛贞妇帛人二匹。
