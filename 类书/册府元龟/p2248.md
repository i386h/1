<!-- { "loadSidebar": true } -->
    阳虎为鲁季氏宰盗窃宝玉大弓是时季氏专鲁国阳虎拘季孙（季氏逐周公之後取其宝玉藏於其家阳虎拘季孙夺其宝玉）孟氏与叔孙氏迭而食之俄而锓其板（以爪刻其馈敛板）曰：某月某日将杀我於蒲圃力能救我则，於是（，於是时）至乎！日。若时而出临南者阳虎之出也。御之（为季氏御）於其乘焉季孙谓临南曰：以季氏之世世有子（言我季氏累世有女以为臣）子可以不免我死乎！（以义责之）临南曰：有力不足臣何敢不勉阳越者阳虎之从弟也。为右（为季孙车右实卫之）诸阳之从者车数十乘至於孟衢（孟氏衢四达可以横去）临南投策而坠之（策马捶也。见二家迭食之欲将季繇孟氏免之恐阳越不听故诈投策欲使下车）阳越下取策临南束马（捶马衔走）而繇乎！孟氏阳虎从而射之矢著于庄门（庄门孟氏所入门名言几中季孙赖门闭故着门）然而甲起於琴如（甲公敛处父所帅也。琴如地名二家知出期故，於是时起兵）弑不成却反舍于郊皆说然息（说解舍然犹如），或曰：弑千乘之主（时季氏邑至於千乘）而不克舍此可乎！（嫌其近而无所依）阳虎曰：夫孺子得国而已（得免专国家而已）如丈夫何（如犹奈也。丈夫大人称也。）俄而曰：彼哉！彼哉！（望见公敛处父师而曰：彼哉！彼哉！两言之者亟遽意）趣驾（使疾驾）既驾公敛处父帅师而至（公敛处父孟氏叔孙氏将兵之将）忄堇然後得免自是走之晋宝者何璋判白（判半也。半圭曰：璋白藏天子青藏诸侯鲁得郊天故锡以白不言璋言玉者起璧琮璜璋五玉尽亡之也。传独言璋者所以郊事天尤重诗云：奉璋峨峨髦士攸宜是也。礼以朝璧以聘琮以发兵璜以发众璋以徵召）弓绣质（质付也。言大者力千斤）龟青纯（纯缘也。谓缘甲<冉页>也。千岁之龟青髯明于吉凶。《易》曰：定天下之吉凶成天下之者莫善乎！著龟经不言龟者以先知从宝省文谓之宝者世世宝用之辞此皆鲁始封之锡不言取而言窃者正名也。定公从季孙假马孔子曰：君之於臣有取无假而君臣之义立主书者定公失政权移陪臣拘其尊卿丧其宝玉无以合信天子交质诸侯当绝之不书拘季孙者举五玉为重书大弓者使。若都以国宝书微辞也。）田文封孟尝君入秦秦昭王谋欲杀之孟尝君使人抵昭王幸姬求解姬曰：妾愿得君狐白裘此时孟尝有一狐白裘值千金天下无双入献昭王无他裘孟尝患之遍问客莫能对最下座为狗盗者曰：臣能得乃夜为狗以入秦宫藏中取所献狐白裘至以献秦幸姬幸姬为言昭王释孟尝君。
    汉彭越字仲昌邑人也。尝渔钜野泽中为盗後封梁王谋反诛。
    郭解河内人少时阴贼感慨臧命作奸剽攻（剽劫也。攻谓穿窬而盗也。剽匹妙反）休乃铸钱掘冢不可胜数有天幸窘急尝得脱每遇赦。
    後汉檀建为瑕丘县吏盗窃县内令锺离意屏人问状建叩头服罪不忍加刑遣令长休建父闻之为建设酒谓曰：吾闻无道之君以刃残人有道之君以义行诛子罪命也。遂令建进药而死矣。
    张伯鲁人锺离意为鲁相到官出私钱万三千文付户曹孔修夫子车身入庙拭几席剑履使伯除堂下草土中得玉璧七枚伯怀其一以六枚白意意令主簿安置几前孔子教授堂下床首有悬瓮意召孔问此何瓮也。对曰：夫子瓮也。背有丹书人勿敢发也。意曰：夫子圣人所以遗瓮欲以悬示後贤因发之中得素书文曰：後世修吾书董仲舒护吾车拭吾履发吾笥会稽锺离意璧有七张伯藏其一意即召问伯果服焉。
    吴胡玉钱塘人汉末为海贼取贾人财物岸上分之孙坚追斩一级。
    晋戴。若思广陵人少好游侠不拘操行遇陆机赴雒船装甚盛遂与其徒掠之。若思登岸据胡床指麾同旅皆得其宜机察见之知非常人升舫屋上遥谓之曰：卿才气如此乃复作劫邪。若思感悟因流涕投剑就之机与言深嘉赏异遂与定交焉後至骠骑将军为王敦所害。
    贾苞为太庙吏光熙中盗太庙灵衣及剑伏诛。
    後凉胡安据吕纂时盗发张骏墓见骏貌如生得珍珠帘琉璃白玉尊赤玉箫紫玉笛珊瑚鞭马瑙锺水陆奇珍不可胜纪纂诛安据党五十馀家遣使吊祭骏并修缮其墓。
    宋焦恭齐人破古冢得玉铠太守崔道固检得献之乃执系恭。
    王宜兴吴兴人形状短小而果劲有胆力少年时为劫不须伴郡县讨逐围绕数十里终莫能擒後为屯骑校尉为黄回所杀。
    黄回拳捷果劲勇力兼人在江西与诸楚子相结屡为劫盗後为镇北将军南兖州刺史为齐高祖所诛梁陈伯之济阴睢陵人幼有膂力年十三四好著獭皮带刺刀候伺邻里稻熟偷刈之尝为田主所见呵之云：楚子莫动伯之谓田主曰：君稻幸多一担何苦田主将执之伯之因仗刀而进将刺之曰：楚子定何如田主皆反走伯之徐担稻而归及年长在锺离数为劫盗尝授面觇人船船人斫之获其左耳後为豫州刺史。又为通直散骑常侍骁骑将军大中大夫卒後魏穆崇代人少以窃盗为事。
    刘库仁为南部大人时国有良马白卯库仁盗之养於窟室典马牧奚{艹单}闻而驰往取马库仁以国甥恃宠惭而逆击{艹单}々ㄏ其落伤其一乳後为太尉宜都公薨。
    房法寿小名马头清河绎幕人幼孤少好射猎轻率勇果结诸群小而为劫盗从叔元庆范镇等坐法寿被州郡切责时月相继宗族甚患之弱冠辟州主簿後以母老不复应州郡之命尝盗杀猪牛以供其母後终於庄武侯平远将军。
    北齐祖字孝徵性不羁放纵曾至胶东刺史司马世家饮酒遂藏铜二面厨人请搜诸客果於怀中得之见者以为深耻後为神武中外府功曹神武宴僚属於座失金叵罗窦太后令饮酒者皆脱帽於髻上得之神武不之罪也。
    隋麦铁杖始兴人陈大建中结聚为群盗广州刺史欧阳俘之以献没为官户配执御伞每罢朝後行百馀里夜至南徐州逾城而入行光火劫盗旦还及时仍。又执伞如此者十数度物主识之州以状奏朝士见铁杖每旦常在不之信也。後数告变尚书蔡徵曰：此可验耳於仗下时购以百金求人送诏书与南徐州刺史铁杖出应募赍敕而往明旦及奏事帝曰：信然为盗明矣。惜其勇捷诫而释之後为右屯卫大将军。
    唐王君廓本太原人後徙家於井陉少孤贫无行以。且侩为业善行偷盗尝所赍器内有逆须制同鱼笱才容人头於日晚时市人将散见鬻缯者君廓以竹器自後笼其头逆须为碍不可得脱乃夺缯而去物主不之识竟以获免其诡谲多此类也。
    张明进中黄门也。大历二年八月景午夜盗内库黄金二百八十斤药金二百五十两擒之。
    单超俊大历初为少府监尝啸聚恶少以盗马其盗也。善变马毛色虽马主未能辨至是盗谏大夫裴皋马三匹超俊家僮以告乃露谪超俊剑南西山效力纳赃七千贯同盗马奴三人并杖杀。
    韦士元贞元四年四月与卢宁等四人白昼挟弓操剑於万年县常乐坊盗县吏捕之士元等突杀吏步相自延兴门逸焉六月士元弃市居贼人豳王孙湛绞士元既死其党卢宁梁剑等三人劫近城村庐射杀捕吏南居人多弃业投城德宗乃发神策善弩骑与长安万年县官率人吏具器械急捕之。又射伤神策将及县吏二十馀人以刃杀一人夺弩犯围而逸。又遣神策兵二百人助之居数日偷长梁剑以中矢死南山下得其尸送之卢宁等二十人竟失所在晋方太为泰州节度使太青州千乘人少隶本军为小校尝戍登州劫海客事泄刺史淳于晏匿之遇赦免。
    周王继宏为河南节度使继宏冀州南宫人勇悍无赖为盗攻剽闾里。
    ●卷九百三十一
    ○总录部　枉横短命
    祸福相倚事乃无必压溺既至礼所不吊命奚可说天亦难忱乌识其时孰知其极故有避墙而不立养内外而不失缧纟曳加其非罪衽席生其畏涂身处危邦心发狂瘵受厚诬而罔因彼怒而见迁谗嫉斯行疑阻成[C260]故非深虑之所及独慎之能免。若乃羁绊仁谊缰锁名声丁叔世之纷讹遭匪人之畏迫自馀连逮庸可辨明书所谓火炎昆冈玉石俱焚者也。
    汉袁盎初为楚王相尝上书有所言不用病免家居时梁孝王楫欲求为嗣盎进谏语塞（塞谓不行）王以此怨盎使人刺盎刺者至关中问盎称之皆不容口（称美其德口不能容也。）乃见盎曰：臣受梁王金刺君君长者不忍刺君然後刺者十馀曹备之（曹辈也。）盎心不乐家多怪乃之生所问占（音杯秦时贤士善术者也。）还梁刺客後曹果遮杀盎安陵郭门外。
    王崇封扶平侯为傅婢所毒薨。
    张竦王莽时为丹阳太守封淑德侯後免官以列侯归长安王莽败客於池阳（左冯翼之县也。）竦为贼兵所杀（竦知有贼当去会及支日不去为贼所杀桓谭以为通人之蔽也。）。
    陈遵为大司农护军使匈奴还会更始败遵留朔方为贼所杀。
    後汉郦炎范阳人州郡徵命不就有文才解音律後风病慌忽性至孝遭母忧病甚发动妻始产惊死妻家讼之收系狱炎病不能理对熹平六年遂死狱中时年二十八尚书卢植为之诔赞以昭其懿德焉姚光为玄菟太守辽东属国都尉庞奋承伪玺书杀之。
    陈敬伯汝南人行必短步坐必端膝呵叱狗马终不言死目有所见不食其肉行路闻凶便解驾留止还触归忌则寄宿乡亭年老寝滞不过举孝廉後坐女胥士吏太守邵□怒而杀之时人罔忌禁者多谈为证焉。
    魏杜畿为尚书仆射居守许昌受诏作御楼船於陶河试船风没明帝为之流涕。
    郑小同高贵乡公时为侍中尝诣司马文生文生有密奏未之屏也。如厕还问之曰：卿见吾疏乎！答曰：我不见文生曰：宁我负卿无卿负我遂之。
    蜀卫继拜奉车都尉为众所敬锺会之乱遇害於成都。
    吴杨竺（史不载官）大帝时太子和自惧黜废而鲁王霸觊觎益甚帝见竺辟左右而论霸之才竺深述霸有文武英姿宜为嫡嗣，於是帝乃许立焉有给使伏於床下具闻之以告太子选曹郎陆胤当至武昌往辞太子太子不见而微服至其车上与共密议欲令陆逊表谏既而逊有表极谏帝疑竺泄之竺辞不服帝使竺出寻其繇竺白顷惟陆胤西行必其所道。又遣问逊何繇知之逊言陆胤所述召陆胤考问胤为太子隐曰：杨竺向臣道之遂共为狱竺不胜痛毒服是所道初帝疑竺泄之及服以为果然乃斩竺。
    孙壹为镇武督夏口及孙遣朱异潜袭壹异至武昌壹知其攻率部曲奔魏魏以壹为车骑将军以故主方贵人邢氏妻之邢美色妒忌下不堪命遂共杀壹及邢氏。
    王藩为散骑常侍後主杀之徙其家属于广州二弟著延皆作佳器郭马起事不为马用见害。
