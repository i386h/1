<!-- { "loadSidebar": true } -->
    谢举为尚书令侍中少博涉多通尤长玄理及释氏义为晋陵郡时尝与义僧迎讲经论徵士何胤自虎丘山出赴之其盛如此举宅内山斋舍以为寺泉石之美殆。若自然临川始兴诸王尝所游践举注净名经尝自讲说。
    陆杲为金紫光禄大夫素信佛法持戒甚精著法门传三十卷。
    裴子野河东闻喜人末年深信释氏持其教戒终身饭麦食蔬终步兵校尉。
    孔笃信佛理遍持经戒官至岳阳王府谘议东阳州别驾。
    江革为太尉临川王长史时高祖盛於佛教朝贤多启求受戒革精信因果而高祖未知谓革不奉佛教乃赐革觉意诗五百字云：惟当勤精进自强行胜修，岂可作底突如彼必死囚以此告江革并及诸贵游。又手敕云：世间果报不可不信岂得底突如对元延明邪革因启乞受菩萨戒。
    何敬容为尚书令中大同初高祖幸同太寺讲金字三惠经敬容请预听敕许之何氏自晋司空充守司空尚书世奉佛法并建立塔寺至敬容。又舍宅东为伽蓝趋世者因助财造构敬容并不拒故此寺堂宇较饣希颇为宏丽时轻薄者因呼为众造寺焉及敬容免职出宅止有尝用器物及囊衣而已竟无馀财货亦以此称之。
    到溉为左民尚书家门雍睦兄弟相爱初与弟洽尝共居一斋洽卒便舍为寺因断腥膻终身蔬食别营小室高祖每月三置净馔。
    萧几为尚书左丞末年专奉释教。
    刘勰字彦和早孤笃志好学家贫不婚娶依沙门僧与之居处积十馀年遂博通经论因区别部类录而序之今定林藏经勰所定也。後为步兵校尉通事舍人勰为文长於佛理京师寺塔及名僧碑志必请勰制文有敕与慧镇沙门於定林寺撰经证功毕遂启求出家先燔须以自誓敕许之乃於寺变服名慧地未期而卒。
    刘香为尚书左丞奉释氏经教尝行慈忍。
    任孝恭为司文侍郎兼通事舍人少从萧寺法师读经论明佛理至是蔬食持戒信受甚笃。
    陶弘景初为诸王侍读奉朝请後弃官居句容曾梦佛授其菩提记名为胜力菩萨乃请贸阝县阿育王塔自誓守五大戒。
    刘慧斐初为安西成王法曹行参军明释典工篆隶在山手写佛经二千馀卷昼夜行道孜孜不倦远近钦慕之。
    范文琰吴郡钱塘人好学博通经史兼精佛义临川王辟不就。
    刘︳平原人善立言尤精释典与族兄刘听讲於锺山诸寺因共卜筑宋熙寺东涧有终焉之志刺史张稷辟主簿不就。
    张孝秀为建安王别驾顷之遂去职归山居于东林寺专精释典。
    庾诜新野人性夷旷爱林泉高祖以平西记室徵不起晚年尤遵释教宅内立道场环绕礼忄六时不辍诵法华经每月一百遍後夜中忽见一道人自称愿公容止甚异呼诜为上行先生授香而去中大通四年因昼寝忽惊觉曰：愿公复来不可久住颜色不变言终而卒时年七十八举室咸闻空中唱上行先生已生弥陀净域矣。
    刘隐居求志遨游山泽幼时尝病坐空室有一老公至门谓曰：心力勇猛能精心性但不得久滞一方耳因弹指而去既长精心学佛有道人释宝志者时人莫测也。遇於兴皇寺惊起曰：隐居学道清净登佛如此三说。
    陈王固清虚寡欲居丧以孝闻。又崇信佛法及丁所生母忧遂终身蔬食夜则坐禅昼诵佛经兼习成实论义尝聘于西魏因宴享之际请停杀一羊羊於固前跪拜。又宴昆明池魏人以南人嗜鱼大设罟网固以佛法咒之遂一鳞不获位至太常卿。
    周弘正为尚书右仆射弘正持善立言兼名释典虽硕学名僧莫不请质疑滞初藏法师於开善寺讲说门徒数百弘正年少未知名著红绵绞髻踞门而听众人蔑之弗谴也。既而乘间进难举坐尽倾法师疑非世人。
    陆庆少好学遍通五经仕梁为娄令值梁季丧乱乃覃心释典经论靡不该究鄱阳晋安王俱以记室徵并不就乃筑室屏居以禅诵为事由是传经受业者盖鲜矣。
    姚察为尚书领著作察幼年尝就锺山明庆寺尚禅师受菩萨戒及在官禄俸皆舍寺起造并追为禅师树碑文甚遒丽。又遇见梁国子祭酒萧子书此寺禅斋诗览之怆然乃用萧韵述怀为咏词文哀切益以此称之察初愿读一藏经便已究竟将终曾无痛惨但西向正坐念云：一切空寂卒後身体柔软颜色如常。
    徐凌为太子太傅凌少而崇信释教经论多所精解後主在东宫令凌讲大品经义名僧自远集每讲筵商较四座莫能与抗。
    徐孝克凌弟也。初为太学博士东游居于钱塘之住义里与诸僧讨论释典遂通三论每日二时讲早讲佛经晚讲礼传道俗受业者数百人文帝天嘉中除剡令非其好也。寻复去职高宗太建四年徵为秘书丞不就乃蔬食长斋持菩萨戒昼夜讲诵法华经高宗甚高其操行後为都官尚书孝克性清素而好施惠故不免饥寒後主敕以石头津税给之孝克悉用设斋写经随尽後主祯明中为散骑常侍陈亡入隋为国子祭酒以疾卒时年七十三临终正坐念佛室内有非常异香气邻里皆惊异之。
    马枢扶风人善佛经及。《周易》、《老子》义撰道觉论二十卷行於世。
    梁邵陵王纶为南徐州刺史素闻其名引为学士纶时自讲大品经令枢讲维摩。《老子》、《周易》同日发题道俗听者二千人王欲极观优劣乃谓众与马学士论义必使屈服不得空立客主，於是数家学者各起问端乃依次剖判开其宗旨然後枝分派别转变无穷论者拱默听受而已纶甚嘉之天嘉元年以度支尚书徵不起。
    孙为郢州刺史处已率易不以名位骄物时兴皇慧朗法师该通释典每造讲筵时有抗论法侣莫不倾心。
