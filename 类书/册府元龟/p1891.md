<!-- { "loadSidebar": true } -->
    房彦谦字孝冲早孤不识父为母兄之所鞠养长兄询雅有清鉴以彦谦天性[A13C]悟每奇之亲教之读书年七岁诵数万言为宗党所异终於泾阳令。
    郎茂少敏慧七岁诵骚雅日千馀言後为尚书左丞鲍宏字润身父机仕梁为治书侍御史宏七岁而孤为兄泉之所爱育年十二能属文尝和湘东王绎诗嗟赏不已引为中记室位至均州刺史。
    唐陈叔达初在陈年十馀岁尝侍宴赋十韵援笔便就仆射徐陵甚奇之贞观中位至吏部尚书。
    苏世长父振仕周为岩州刺史武帝时世长十馀岁上书言事帝以其年少召问读何书对曰：读孝经。《论语》武帝曰：孝经。《论语》何所言对曰：孝经云：治国者不敢侮於鳏寡。《论语》云：为政以德帝善其对令於兽门馆读书武德中为天策府军谘秦府开引为学士高士廉幼而精爽绝伦占对敏慧位至开府仪同三司。
    李百药字重规博陵安平人父德林仕隋内史令百药幼而聪敏年数岁德林於灯下教以四声一闻便解七岁颇能属文齐中书舍人陆尝过德林宴斋有诵徐陵文者云：将刈琅琊之稻坐客并不识其事百药进曰：传称禹阝人籍稻杜预注云：禹阝国在琅琊开阳县等惊喜云：此儿神童也。官至宗正卿。
    百药子安期幼聪辩七岁解属文终於荆州大督都府长史。
    孔[A13C]达年八岁就学日读千馀言至暮更诵未尝嬉戏有异凡童三礼义宗尽能ウ记官至国子祭酒房元龄幼而聪敏五岁能诵毛诗及乎！志学尤工草隶博览坟史位至司空。
    吕方毅才之子年七岁能诵。《周易》毛诗太宗闻其幼敏召见甚奇之赐以缣帛。
    王勃字子安太常博士福子也。六岁善属文与兄πθ俱称少俊父友杜易简尝称曰：此王氏三珠树也。
    杨幼聪敏博学善属文应神童举拜校书郎为崇文馆学士。
    孙思邈京兆华原人也。七岁就学日诵千馀言显庆中高宗召拜谏议大夫不受。
    狄仁杰字怀英为儿童时门人有被害者县吏就诘之众皆接对惟仁杰坚坐读书吏责之仁杰曰：黄卷之中圣贤备在尤不能接对何暇偶俗吏而见责耶位至内史。
    元万顷河南人德州总管白泽之孙也。幼解属文起家为通事舍人。
    孙述幼而英俊文思敏速始年十五谒雍州长史崔日用日用小之令为士大炉赋握翰即成辞理典赡日用览之骇然遂为忘年之交以是价誉益重开元初应哲人奇士举。
    韦陟字殷卿尚书左仆射安石之子少聪[A13C]颇异常童自幼风标整峻独立不群安石尤爱之位至吏部尚书东京留守。
    苏震京兆武功人少以门阴补千牛聪敏好学博涉经史年未志学有老成人风伯顼异之尝谓所亲曰：吾家有子矣。
    严武中书侍郎挺之之子神气俊爽敏於闻见幼有成人之风读书不究精义涉猎而已弱冠以门阴策名陇右节度使哥舒翰奏充判官後为城都尹改检校吏部尚书封郑国公。
    杨绾生而聪慧年四岁处群从之中敏识过人尝夜宴亲宾客举坐中物以四声呼之诸宾未言绾应声指铁灯树曰：灯盏柄曲众咸异之位至中书侍郎同中书门下平章事。
    刘晏字士安曹州南华人年七岁举神童授秘书省正字终於忠州刺史。
    高郢字公楚其先渤海人九岁通春秋能属文郢子定幼聪警绝伦年七岁时读尚书汤誓问郢曰：奈何以臣伐君郢曰：应天顺人不为非道。又问曰：用命赏於祖不用命戮於社是顺人乎！父不能对定仕至京兆参军。
    房孺复太尉绾之子少慧黠年七八岁即解缀文亲党奇之位至容州刺史本管经略使。
    权德舆生四岁能讽诗十五为文数百篇编为董蒙集十卷名声日大後为检校吏部尚书出镇回元卒蒋义字德源其先常州义兴人後徙家於河南国子司业集贤学士蒋明之子史官吴竞之外孙代以儒学称年七岁读庾信哀江南赋数遍而能暗记始以聪敏精强闻於亲党弱冠该博群籍时论以史职许之位至秘书监。
    令狐楚字壳士世以儒雅著称楚少强记年十五善属文位至检校左仆射兴元尹充山南西道节度使李聪西平王太尉晟之第十三子七岁以阴授太常寺协律尝入公署胥吏小之不敬聪鞭之见血西平因大奇之。
    元祯九岁能属文十五明两经擢第太和中终於检校户部尚书兼鄂州刺史。
    李德裕宰相吉甫之子幼而壮志苦心力学吉甫每以敏辩夸於同列武元衡曾召之谓曰：吾子在家所嗜何书意欲探其志也。德裕不应翊日元衡具以告吉甫因戏曰：公诚涉大痴耳吉甫归以责之德裕曰：武公身为帝弼不问理国调阴阳而问所读书书者成均礼部之职也。其言不当所以不应吉甫复告元衡大惭由是振名德裕会昌中为太尉宣宗时为东都留守後累贬崔州司马卒。
    郭承嘏字复卿汾阳王子仪曾孙生而异乳保之间即好笔砚比及成童能诵五经。
    杨收七岁丧父居丧有如成人而母长孙夫人知书亲教授十三略通诸经义善於文咏吴人称为神童兄发戏令咏蛙即曰：涧边分玉树龙底耀铜仪会当同鼓吹不复问官私。又令咏笔仍赋钻字即曰：虽非囊中物何坚不可钻一朝操政柄定使冠三端每良辰美景吴人造门观神童请为诗什观者压败其藩後自宣歙观察使贬端州司马寻削官封。
    梁罗周敬年七八岁学赋诗往往传於人口。
    後唐马希范湖南节度使殷之第三子少而温雅稍涉文史开平中授著作佐郎国子博士俄解金紫光禄大夫检校右仆射典湖南亲军同光中殷遣希范入贡庄宗问洞庭广狭希范对曰：洞庭至狭。若车驾南巡止可饮马庄宗拊背嘉之超授检校太保永州刺史。
    李琪年十三词赋诗颂大为王铎所知然亦疑其假手一日铎召父宴於公署密遣人以汉高祖得三杰赋题就其第试之琪援笔立成赋尾云：得士则昌非贤罔共龙头之友斯贵鼎足之臣可重宜哉！项氏之所以亡一范增而不能用铎览而骇之曰：此儿大器也。将擅文价。
    赵美幽州节度使德钧之孙天成四年德钧奏美年五岁默念何论孝经令於汴州取解就试敕封尉之孙能念儒书备彰家训不劳就试特与成名宜赐别敕及第仍附今年春榜。
    晋卢质幼聪慧善属文年十六陕帅王重盈奏授芮城令。
    安元信幼为儿童时尝与里中同辈戏为营阵独申明进退交击之势宛成部分邑之耆老有尚怀古者谓元信父万金曰：此子成人必达军旅之事。若赋以寿则为将为侯尔其志之後至耀州团练使。
    汉李崧深州饶阳人父舜卿本州录事参军崧幼而聪敏十馀岁为文家人奇之弱冠本府署为参军其父尝谓宗人李曰：大鬼坐处奇形气异前途应不居徒劳之地赖吾兄诲激之（大鬼即崧之小字也。）後至宰相。
    周皮台符字光信深州武强人幼善属文唐同光中擢进士第释褐为镇定从事位至翰林学士。
    和凝幼而聪敏姿状秀拔神彩射人少好学书一览者咸达其大义後至相位。
    王朴幼警慧好学善属文位至枢密使。
    ●卷七百七十六
    ○总录部　名望
    夫为万物之灵禀五行之秀而不能驰声於当年扬名於没世者奚足谓之贤哉！故有德美渊骞英华发越扶义倜傥怀才超拔志节抗迈公廉绝俗经术深厚风裁详雅由兹而称於侪伍闻於州里著於官次显於朝廷布於天下流於绝域者盖有之焉其或同时接武齐名并驾为游谈之矜式耸士类之慕向传所谓死而不朽者皆是之谓欤。
    子产郑人简公二十三年诸公子争宠相杀。又欲杀子产公子或谏曰：子产仁人郑所以存者子产也。勿杀乃止。
    澹台灭明事孔子既以受业南游至江从弟子三百人设取予去就名施乎！诸侯。
    晏平仲婴者莱之夷维人也。事齐灵公庄公景公三世显名於诸侯。
    越范蠡三徙成名於天下非苟去而已所止必成名卒老死於陶故世。《传》曰：陶朱公。
    吴起卫人魏武侯封起为西河守甚有声名。
    甘茂下蔡人起下蔡闾阎显名诸侯。
    汉张耳陈馀皆大梁人张耳少时为魏公子无忌客与陈馀两人魏之名士也。陈涉起蕲至陈张耳陈馀上谒（上谒。若今之通名）涉涉及左右生平数闻耳馀贤未尝见见即大喜。
    陆贾劝陈平交太尉周勃以此游汉廷公卿间（廷谓朝廷）名声藉甚（言狼藉甚盛）孝文即位为大中大
    季布楚人也。布弟季心声闻关中尝杀人亡吴从爰丝匿长事爰丝（言以兄长之礼事也。）籍福之属尝为中司马（中尉司马）中尉郅都不敢加少年多时窃借其名以行（诈自称为心之宾客徒党也。当是时季心以勇闻布以诺闻关中後为河东守。
    韩安国为人多大略知足当世取舍（舍止也。取舍言可取则取可舍则舍）而出於忠厚贪财推举皆廉士贤於己者於梁举壶遂臧固至它皆天下名士（於梁举二人至於他邑所举皆名士也。）士亦称慕之惟天子以为国器官至御史大夫。
    郑当时字庄陈人也。脱张羽於厄（梁孝王将楚祖之弟也。）声闻梁楚间後为大司农未尝名吏与官属言。若恐伤之闻人之善言进之上惟恐後山东诸公以此翕然称郑庄。
    邹阳齐人与吴严忌牧乘等俱仕吴皆以文辩著名为梁上客而卒。
    灌夫字仲孺颍阴人吴楚反时夫父孟为校尉战死夫不肯随丧归奋曰：愿取吴王。若将军头以报父雠，於是乃从奴十馀骑入吴军至戏下亡其奴独与一骑归夫身中大创十馀有万金良药故得无死创少瘳。又请复往将军壮而义之恐亡夫乃言太尉（太尉周勃也。）太尉固止之吴军破夫以此名闻天下後至燕相。
    汉李陵少为侍中建章监善骑射爱人谦下士甚得名誉。
    杨恽司马迁外孙也。以材能称好交英俊诸儒名显朝廷官至光禄勋。
    尹翁归为政虽任刑其在公卿之间清洁自守语不及私然温良谦退不以行能骄人甚得名誉於朝廷为右扶风病卒。
    辛庆忌迁校尉将吏士屯焉耆国还为谒者尚未知名元帝初补金城长史举茂材迁郎中车骑将军朝廷多重之者补为校尉迁张掖太守徙酒泉所在著名。
    隽不疑治春秋为郡文学进退以礼名闻州郡官至京兆尹赵广汉为颍川太守威名流闻匈奴降者言匈奴中皆闻广汉名。
    邴曼容汉兄之子也。亦养志自修其名过出於汉官至六百石辄免去。
    楼护字君卿为京兆吏甚得名誉护为人短小精辩论议尝依名节与谷永俱为五侯上客长安号曰：谷子之笔札楼君卿之唇舌官至天水太守永至大司农。
    杜钦字子夏少好经书家富而目偏盲故不好为吏茂陵杜邺与钦同姓字俱以材能称京师故衣冠谓钦为盲杜子夏以相别钦恶以疾见诋乃为小冠高广才三寸（方与才同）由是京师更谓钦为小冠杜子夏而邺为大冠杜子夏钦不仕邺官至凉州刺史。
