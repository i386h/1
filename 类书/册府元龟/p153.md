<!-- { "loadSidebar": true } -->
三年七月丁卯诏曰：日往月来唯天所以运序山镇川流唯地所以宣气运序则寒暑无差宣气则雨有作故能成天地之大德育万物而为功况以一人君於四海睹物欲运独见致治不藉群才未之有也。是以唐尧钦明命羲和以居岳虞舜敬德升元凯而作相伊尹鼎俎之媵为殷之阿衡吕望鱼钓之夫为周之尚父此则鸣鹤在阴其子必和风之从龙虎贤哲之应圣明君德不回臣道以正故能通天地之和顺阴阳之序，岂不繇元首而有股肱乎！自王道衰人风薄居上莫能公道以御物为下必踵私法以希时上下相蒙君臣义失义失则政乖政乖则人困盖同德之风不嗣离德之谤乃生众人之口铄金戮辱之祸不测是以行歌避代辞位灌园卷而可怀黜而无愠放逐江湖之上沉赴河海之流所以自洁而不悔者也。至於闾阎秀异之士乡曲博雅之儒言足以佐时行足以厉俗遗弃於草野湮灭而无闻岂胜道哉！所以览古而叹息者也。方今区宇一家烟火万里百姓安四夷宾服岂是人功实乃天意朕唯夙夜祗惧将所以上嗣明灵是以小心厉已日慎一日以遗黎在念忧兆庶未康以庶政为怀虑一物失所虽求传送莫见幽人徒想崆峒未闻至道唯恐商歌於长夜抱关於夷门远迹犬羊之间屈身僮仆之伍其令州县搜扬贤哲皆取明知今古通识治乱究政教之本达礼乐之源不限多少不得不举限以三旬咸令进路徵召将送必须以礼（时苏为太子舍人仁寿末天下举达礼乐之源者晋王时为雍州牧举燕应之诏诸州所举五十馀人谒见高祖望燕谓侍臣曰：唯此一人称吾所举于是拜晋王友）。
炀帝大业三年四月甲午诏曰：天下之重非独治所安帝王之功岂一士之力自古明君哲后立政经邦何尝不选贤与能收采滞幽周称多士汉号得人尚想前风载怀钦伫朕负夙兴冕旒待旦引领岩谷以周行冀与群才共康庶绩而汇茅寂寞投竿罕至岂美璞韬时采未值良工将介石在怀确乎！难确垂鉴则哲怃然兴叹凡厥在位譬诸股肱。若济巨川义同舟戢岂得保兹宠禄晦尔所知优游卒岁甚无谓也。祁大夫之举善良史以为至公臧文仲之蔽贤尼父讥其窃位求诸往古非无褒贬宜思进善用匡寡薄夫孝悌有闻人伦之本德行敦厚立身之基或节义可称或操履清洁所以激贪励俗有益风化︹毅正直执宪不挠学业优敏文才美秀并为廊庙之用实乃瑚琏之资才堪将略则扌┧之以御侮膂力骁壮则任之以爪牙爰及一艺可取亦宜采录众善毕举与时无弃以此求治，庶几非远文武有职者五品以上宜依令十科举人有一於此不必求备朕当待以不次随才升擢其见任九品以上官者不在举送之限。
十年五月庚子诏郡举孝悌廉洁各十人。
唐高祖武德五年诏择善任能救民之要术推贤进士奉上之良规自古哲王弘风阐教设官分职唯才是与然而岩穴幽居草莱僻陋被褐怀珠无因自达实资选众之举固藉左右之容义自搜扬理宜精擢是以贡士有爰致加锡之隆无益於时必贻贬黜之咎末叶浇伪名实相乖取非其人滥居班秩流品所以未穆庶职，於是隳废朕膺图驭宇宁济兆民思得贤能用清治本招选之道宜革前弊惩劝之方式加常典苟有才艺所贵时洁已登朝无嫌自进宜令京官五品以上及诸州总管刺史举一人其有志行可录才用未申亦听自巳具陈艺能当加显擢授以不次赏罚之科并依别格所司颁下详加搜引务在奖纳称朕意焉。
太宗贞观元年三月帝谓尚书右仆射封德彝曰：比来令卿举贤才未尝有所推荐天下事重宜分朕忧对曰：臣愚岂敢不尽心但今所见实无奇才异行帝曰：前代明王使人如器不借才於异代皆取士於当时何代无贤才但患遗之不知耳德彝惭而退。
三年四月诏曰：白屋之内闾阎之人但有文武材能灼然可取或言忠行谨堪理时务或在乱而肆情遇太平而克己亦录名状官人同申。
是年帝谓宰臣曰：朕今孜孜求士欲专心政道闻有好人则抽擢驱使而议者多称彼皆宰相亲故但公等至公行事无避此言便为形迹古人内举不避亲外举不避雠而为後代称者以其举得贤故也。卿等但能举用得才虽是子弟及有雠嫌必不得不举。
十一年四月诏曰：朕以寡薄嗣守鸿基实资多士共康庶政虚巳侧席为日已久投竿舍筑罕值其人自亲巡东夏观省风俗兴言至治夕惕兢怀然则齐赵魏鲁礼义自出江淮吴会英髦斯在山川所感古今宁殊载伫风猷实劳梦想宜令河北淮南诸州长官於所部之内精加访采其孝悌淳笃兼闲时务儒术该通可为时师范文词秀美才堪著述明识治体可委字民并志行修立为乡里所推者举送雒阳宫各给传乘优礼发遣当随其器能擢以不次。若有老病不堪入朝者具以名闻庶岩穴靡遗俊可致务尽搜扬之道称朕意焉。
十五年六月诏曰：朕遐观前载历选列辟莫不贵在得人崇兹多士犹股肱之佐元首譬舟航之济巨川。若夫构大厦者采众材於山岳善为国者求异人於管库是以陶唐有虞揖让之圣帝也。非元恺不能成功商汤姬发革命之明主也。非伊吕无以定其祸乱况乎！齐桓中人之材器非哲汉武嗣业之主志在骄奢犹赖管仲隰朋之相平津博陆之辅既为五霸之长亦称万代之宗是知得士则昌失人则乱朕凝旒夙夜虚心政道虽天地效祉宗社降灵区宇晏如俊咸事尚恐山林薮泽藏荆隋之宝卜祝屠钓韬萧张之奇是以躬抚黎庶亲观风俗临河渭而伫英杰眺箕[A13C]而怀隐沦亟移日月空劳梦寝而骊龙莫兆商歌寂寥岂混迹驽骀未逄良乐之顾将毓德岩穴方追禽尚之游望长想增其叹息可令天下诸州搜扬所部士庶之内或识达公方学综今古廉洁正直可以经国佐时或孝悌淳笃节义昭显始终不移可以敦风厉俗或儒术通明学堪师范或文章秀异才足著述并宜荐举具以名闻限来年二月总集泰山庶独往之夫不遗於版筑藏器之士方升於廊庙务得奇伟称朕意焉。
是年帝谓宰臣曰：致太平之运者唯在得贤才卿等既不能知朕不可遍识日复一日无得人之理今欲令人自举於事何如魏徵曰：知人者智自知者明知人既以为难自知诚亦不易。且矜能伐善恐长浇竞之风不可行也。乃止。
十七年五月乙丑诏曰：朕观前烈建国君民未有不藉忠良而能济其功业者也。朕显承宗祀获奉鸿基侧席求贤有年载矣。而山林莫致珍玩必臻岂朕好恶之情未达於下其令州县举孝廉茂才好学异能卓荦之士。
二十年六月手诏曰：高明之天资星辰以丽象博厚之地藉川岳而成形况於帝王体元立极临驭万物字养生灵者乎！所以致治之君远谗佞近忠良屈己以伸人故能成其化为乱之主亲不肖疏贤臣虐下以恣情用能成其乱明君遵彼以兴国暗主行此以亡身是以驭朽临冰铭心自戒宵兴旰食侧席思贤庶欲博访丘园搜采英俊弼我王道臻於大化焉可令天下诸州明扬侧陋所部之内不限吏人其有服道栖仁澄心砺操出片言而标物范备百行以综人师质高视於琳琅人不间於曾闵洁志丘园扬名里或甄明政术晓达公方禀木铎於孔门受金科於郑相奇谋间发明略可以佐时识鉴精通伟才堪於国或含章杰出命世挺生丽藻遒文驰楚泽而方驾钩深睹奥振梁苑以先鸣业擅专门词高载笔或辨雕春囿谈莹秋天发研机於一言起飞电於三寸蓄兹奔箭未遂扬庭并宜推择咸同举荐以礼将送具状表闻限以今冬并与考使同赴庶使焚林之举咸矫翼於岩廊尺木之阶方振鳞於游雾翘心俊称朕意焉。
高宗以贞观二十三年即位九月诏曰：殷宗迈德化致升平周王显仁政称刑措太祖文皇帝神明配德灵武兼资扫枪而王区夏混阴阳而作天地以此大业留属微躬虽复变星霜而心婴荼毒州郡之长能修厥职礼义兴行奸回自屏刑宪不苛孤是赖有司询访宜以名闻有一於此当超不次其有经明行修谈讲精熟立身严洁才堪教胄者志节妙识用精通博闻︹正终堪卿辅者游情文藻下笔成章援心处事端平可纪者疾恶扬善依忠履义执持典宪终然不移者京司长官上都督府及上州各举二人中下州刺史各举一人前代忠鲠身死王门子孙才堪任官而留滞停移者慨想遗风尤宜旌举。
显庆元年十月手诏曰：朕受命上玄嗣膺下武每肃恭旒冕延想英奇俯振鹭而企贞臣仰飞鸿而慕良辅台侧席玉管屡移宣室整衣金壶亟改寂寥靡觌鉴寐兴怀比年虽常进举遂无英俊犹恐栖岩穴而韬奇乐丘园而晦影宜令河南河北江淮以南州县或纬俗之英声驰管乐或济时之器价逸萧张学宰帝师材堪栋辅者必当任之不次可明加采访务尽才杰州县以礼发遣。
二年二月诏曰：济时兴国实伫九功御敌安边亦资七德朕端拱宣室思弘景化将欲分忧俊共逸岩廊而比来贡寂英奇举非勇杰岂称安虑危之志处存思乱之心如不旌贲远近则爪牙何寄宜令京官五品以上及诸州牧守各举所知或勇冠三军翘关扌┧山之力智兼百胜纬地经天之才蕴奇策於良平驰功绩於卫霍踪二起於吴白轨双李於牧广赏纤善而万众悦罚片恶而一军惧如有此色可精加采访各以奏闻。
三年七月帝谓宰臣曰：四海之广唯在得贤卿等用人多作形迹获避亲知不能尽意甚为不取昔祁奚举子古人以为美谈即使卿等儿侄有材亦须依例进举。
五年六月诏内外官四科举人或孝悌可称德行夙著通涉经史堪居繁剧或游泳儒术沉研册府下帷不倦博物驰声或藻思清华词锋秀逸举标文雅材堪远大或廉平处事︹直为心洞晓刑书兼苞文艺者精加搜访各以名荐。
龙朔元年八月帝谓侍臣曰：往者天下七国皆有英贤今四海一统遂无俊杰亦繇经营辽海未暇搜扬将济巨川伫闻舟楫何其寂寞一至於斯许圉师对曰：百里奚处虞而虞亡入秦而秦霸在陛下用之耳帝，於是欲於李义府门中扌┧擢有材用者遂令本州给传遣诣东都及至无堪应务者竟罢之。
三年八月诏内外官五品以上各举岩薮幽素之士广加询访旁求谣俗式企英材允毗阙政。
乾封二年八月高宗引侍臣责以不进贤良司刑少常伯李安期进曰：臣闻圣帝明王莫不劳於求贤逸於任使。且十室之邑必有忠信况天下至广非无英彦但比来公卿有所荐引即遭嚣谤以为朋党沉屈者未申而在位者已损所以人思苟免竞为缄默。若陛下虚巳招纳务於搜访不忌亲雠唯能是用谗毁亦既不入谁敢不竭忠诚此皆事繇陛下非臣等所能致也。帝深然之。
十月令天下诸州举鸿儒硕学博闻︹记之士。
咸亨二年十月景帝诏曰：礼乐之道其来尚矣。朕诞膺明命克光正历思隆颂声以康至道而曲台阐训犹乖揖让之容太乐登歌徒纪铿锵之韵良以教亏绵学阙瞽宗兴言盛业寤叹盈抱。然则幽诚所著纵九皋而必闻忠信。且存在十室而无弃但虑习俎之彦韫迹於闾阎辨铎之英韬深於林薮夫良玉无胫求之斯来真龙难睹好之而至其四方士庶及丘园栖隐有能明习礼经详究音律於行无遗在艺可录者宜令州县搜扬博访具以名闻。
五年八月诏五品以上各举所知。
上元三年闰三月令京官五品以上及诸州都督刺史各举所知一人。
