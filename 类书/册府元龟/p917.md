<!-- { "loadSidebar": true } -->
    源子恭初自孝明正光中为冠军将军时秦益氐反诏子恭持节为都督河间王琛军司马讨之事平仍行南秦州事及六镇反以子恭兼给事黄门郎持节慰劳还拜河内太守加後将军平绛蜀反丹谷清廉二路险涩不通以子恭为当郡别将俄而建兴蜀复反相与连势进子恭为持节散骑常侍假平北将军加建兴都督仍兼尚书行台与正平都督长孙稚合势进讨大破之事平除平南将军豫州刺史寻加散骑常侍抚军太武初郢州刺史元显达以城降梁诏子恭击退梁将夏侯寇及夏侯等众加镇南将军。又兼尚书行台击斩梁军主胡智达等及元颢入雒也。加子恭车骑将军未几颢败庄帝还进征南将军兼右仆射假车骑将军後加散骑常侍右光禄大夫给事黄门侍郎仍本将军录其前後征讨功封临颍县开国侯食邑六百户出帝永熙中入为吏部尚书加骠骑大将军以子恭在前豫州战功追赏襄城县开国男食邑二百户。
    源子雍为散骑常侍使持节假抚军将军都督兼行台尚书破贼帅纥单步胡提於曲沃堡孝明玺书劳勉之子雍在白水郡复破阿非军於白水郡多所斩获诏遣使劳勉除中军将军金紫光禄大夫给事中黄门郎封乐平县开国公食邑一千户还雒以葛荣久逼信都诏假子雍征北将军为北讨都督时相州刺史安乐王鉴据邺反敕子雍与都督李神轨讨平之改封阳平县开国公增邑千五百户进号镇东将军。
    甄密孝明末为冠军将军时贼帅葛荣侵扰河北裴衍源子雍败没人情不安诏密为相州行台援守邺城庄帝以密全邺之勋赏安市县开国子食邑三百户。
    郑先护孝庄时为前将军广州刺史後元颢入雒先护据州起义不受颢命出城拒战庄帝还京嘉其诚节除使持节散骑常侍都督襄广二州诸军事镇南将军刺史如故进爵郡公。
    费穆为辅国将军孝明孝昌中二绛蜀叛以穆为都督讨平之拜前将军散骑常侍迁平南将军光禄大夫。又兼武卫将军讨破妖贼李洪於关口之南迁金紫光禄大夫正武卫将军尔朱荣入雒庄帝诏穆为使持节征南将军都督南征诸军事生擒梁将曹义宗以功迁卫将军进封赵平郡开国公增邑一千户。
    尔朱荣为冠军将军时乞步落坚胡刘阿如等作乱瓜肆敕勒北列步。若反于沃阳荣并灭之以功封安乐县开国侯食邑一千户。
    尔朱兆为车骑将军元颢之屯於河桥兆进破安丰王延明颢，於是退走庄帝还宫论功除散骑常侍车骑大将军仪同三司增邑八百户为汾州刺史复增邑千户寻加侍中骠骑大将军。又增邑五百户。
    ●卷三百八十二
    ○将帅部　褒异第八
    北齐库狄干初为後魏云   中刺史後从神武起兵破四胡於韩陵封广平县公。
    尧雄後魏孝庄时为宣威将军从叱列延讨刘灵助平之拜镇东将军燕州刺史封平城县伯食邑五百户。
    高昂後魏废帝时为使持节冀州刺史随神武讨尔朱兆大败之寻拜侍中开府进爵为侯食邑七百户高季式东魏孝静时为侍中都督从河清公岳破萧明於寒山败侯景於涡阳除卫尉卿复为都督从清河公攻王思政於颍川拔之以前後功加仪同三司文宣天保初封乘氏县子。
    库狄盛为伏波将军每从神武征讨以功封行唐县伯累迁特进卒赠使持节都督朔瀛赵幽安五州诸军事太尉朔州刺史薛孤延为征虏将军永固侯隶神武为都督从破尔朱兆於广阿因从平邺以功进爵为公累迁恒州刺史从破周军於邙山进爵为县公封千户。又从讨破山胡西攻玉壁入为左卫将军改封平秦郡公。
    韩轨为镇城都督从神武破尔朱兆於广阿封平昌县侯仍督中军从破尔朱兆於赤岭再迁秦州刺史频以军功进封安德郡公後拜大司马从文宣征蠕蠕在军暴薨赠假黄钺太宰太师高市贵为晋州刺史从神武破纥豆陵於并州有功除骠骑大将军仪同三司封常山郡公邑一千五百户。又随大都督娄昭讨平樊子鹄除西兖州刺史潘乐初随後魏尔朱荣为别将讨元颢以功封敷城县男神武出牧晋州引乐为镇城都将从破尔朱兆於广阿进爵广宗县伯累以军功拜雍州刺史。
    段荣为镇北将军定州刺史时神武攻邺未克荣转输军资无阙神武入雒论功封姑臧县侯邑八百户转瀛州刺史後除山东大行台大都督及卒赠使持节定冀沧瀛四州诸军事定州刺史太尉尚书左仆射尧杰为给事中羽林监从神武破纥豆陵步藩有功除镇东将军封乐城县伯邑百户出为沧州刺史。又从神武平邺及破尔朱兆进爵为都督随樊子鹄讨元树平之除南兖州刺史。
    蔡俊为平远将军帐内别将从神武破葛荣除谏议大夫。又从平元颢封乌雒县男。
    尉长命为安南将军樊子鹄据兖州反除东南道大都督与诸军讨平之转镇范阳城就拜幽州刺史督安平二州事。
    王怀为大都督从神武讨尔朱兆於广阿破之除安北将军蔚州刺史。
    莫多娄贷文为武贲中郎将虞侯大都督从神武击尔朱兆於广阿有功加前将军封石城县子邑三百户。又从破四胡於韩陵进爵为侯後除晋州刺史汾州胡贼为寇窃高祖往讨焉以贷文为前锋每有战功还赉奴婢三十人牛马各五十布一千疋仍为汾陕东雍晋秦五州大都督。
    可朱浑元为车骑大将军讨西魏仪同金祚皇甫智达於东雍擒之迁并州刺史。又与诸将征伐数有克捷降下天保初封扶风郡王频从文宣讨山胡茹茹累有战功累迁太师薨赠假黄钺太宰录尚书。
    刘丰为汾州刺史与诸将征讨平定寇乱。又从神武破周文於河阴丰功居多神武执其手嗟赏之入为左卫将军破六韩常为抚军与诸将征讨。又从神武击诸寇累迁车骑大将军开府封平阳公除洛州刺史。
    金祚为车骑将军邙山之战以大都督从神武破西军除华州刺史文宣受禅加开府仪同三司别封临济县子。
    叱列平为武卫将军随尔朱荣破葛荣平元颢迁中军都督右卫将军封瘿陶县伯邑七百户後为东郡大行台从神武平尔朱兆。又从领军娄昭讨樊子鹄平之授使持节华州刺史。
    步大汗萨为扬武将军从尔朱荣讨平葛荣累功加镇南将军。
    尧奋为中坚将军安夷县子从神武平邺破尔朱兆等进爵为伯出为南汾州刺史破西魏行台薛崇礼众转骠骑将军左光禄大夫颍州刺史卒赠兖豫梁三州诸军事司空兖州刺史。
    张保雒为奉事都尉隶神武为都督从讨步蕃。又为帐内从讨尔朱兆於广阿迁右将军中散大夫。又从围邺城既扌友除平南将军光禄大夫从破尔朱兆等於韩陵因随神武入雒加安东将军封平昌县薄家城乡男邑一百户。
    封延之神武以为大行台左光禄大夫以都督从娄昭讨樊子鹄事平除青州刺史。
    李景遗为龙骧将军力战尔朱兆有功除使持节大都督左将军进爵昌平郡公增邑三百。
    卢勇行雒州事时官军围广州数旬未扌友勇率骑擒西魏仪同程华降广州守将雒超神武以勇行广州事授仪同三司扬州刺史卒赠司空赠物之外别赐布绢四千疋。
    斛律金後魏孝庄时为宁朔将军屯骑校尉从破葛荣元颢频有战功加镇南大将军神武南攻邺留金守信都别讨李破之加右光禄大夫会神武於邺仍从平晋阳追灭尔朱兆以金为汾州刺史大都督进爵为侯及周文帝入雒阳神武使金统刘丰步大汗萨等步骑数万守河阳城以拒之神武到仍从破密军还除大司马改封石城郡公邑一千户转第一领民酋长文襄时为肆州刺史西魏九曲戍将马绍隆据险要斗金破之以功别封安平县男文宣受禅封咸阳郡王刺史如故天保元年冬朝晋阳宫金病帝幸其宅临视赐以医药中使不绝病愈还州三年就除太师帝征奚贼金亦从行军还帝幸肆州与金宴射而去四年解州以太师还晋阳车驾复幸其第六宫及诸王尽从置酒作乐极夜方罢迁左丞相。又诏金朝见听乘步挽车至阶武成登极礼遇弥重及卒武成举哀西堂後主。又举哀於晋阳宫赐假黄钺使持节都督朔定冀并瀛青齐沧幽肆晋汾十二州诸军事相国太尉公录尚书朔州刺史。
    宋显为神武行台右丞樊子鹄据兖州反前西兖州刺史乙瑗等屯据五梁以应子鹄神武以显行西兖州事率众讨破之拜西兖州刺史。
    慕容绍宗为西南道军司讨破宜阳叛民李延孙军还行扬州刺史寻行豫州刺史时西魏将独孤如愿据雒州神武命绍宗率兵赴武牢平之进爵为公薛循义为卫将军行晋州事西魏仪同长孙子彦围逼城下循义开门伏甲以待，於是遁去神武嘉之就拜晋州刺史南汾东雍陕四州行台赏帛千疋後为卫尉卿时山胡侵乱晋州遣循义追讨破之进爵正平郡公加开府。
    綦连猛为征虏将军中散大夫东魏孝静元象元年从神武向河阳与周文帝战於邙山二年除平东将军中散大夫其年。又转中外府帐内都督赏邙山之功封广兴开国公文宣天保九年除都督东秦州刺史随斛律敦北征茹茹大破之赉帛三百段。
    杜弼为卫尉卿会梁遣氵贞阳侯萧渊明等入寇彭城大都督高岳行台慕容绍宗率军讨之诏弼为军司摄行台左丞临发文襄赐胡马一匹语弼曰：此厩中第二马孤常自乘骑今方远别聊以为赐。
    库狄回雒後魏庄帝时为别将从神武破四胡於韩陵以军功补都督加後将军大中大夫封顺阳县子邑四百户迁左厢都督征山胡先锋斩级除朔州刺史破周文於河阳转授夏州刺史邙山之役力战有功增邑通前七百户文襄嗣事从平颍川文宣天保初除建州刺史。
    元景安为都督领亲信都督邙山之役力战有功赐爵西华县都乡男天保三年加征西将军从破库莫奚於代州转领左右大都督四年从讨契丹於黄龙领北平太守後频从驾再破茹茹迁武卫大将军。又转领左右大将军兼七兵尚书。
    独孤永业为行台尚书时周人逼雒每为先锋以寡敌众周人惮之加仪同三司赏赐甚厚。
    暴显为卫大将军文宣时与高岳南临汉水攻下梁西楚州师还加开府仪同三司赏帛五百疋。
    卢潜孝昭时为扬州道行台左丞时陈秦雍二州刺史王奉国合州刺史周令珍前後入寇潜辄破平之以功加散骑常侍食彭城郡转迁合州刺史。
