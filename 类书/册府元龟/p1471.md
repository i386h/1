<!-- { "loadSidebar": true } -->
    洼（洼音）丹字子玉世传孟氏易至王莽时尝避世教授专志不仕徒众数百人建武初为博士作易通论七篇世号洼君通。
    <角圭>阳鸿（姓<角圭>阳名鸿也。）以孟氏易教授有名称位少府。
    任安字定祖广汉绵竹人也。少游太学受孟氏易兼通数经。又从同郡杨厚学图谶究极其术时人称曰：欲知仲桓问任安。又曰：居今行古任定祖学终还家教授诸生自远而至除博士不就。
    伏湛更始立为平原太守时仓卒兵起天下惊扰而湛独晏然教授不废。
    伏恭湛之兄子也。太常试经第一拜博士迁常山太守敦修学校教授不辍繇是北州多为伏氏学。
    任末字叔本蜀郡繁人（繁县故城在今益州新繁县北）少习齐诗游京师教授十馀年为郡功曹以病免。
    薛汉字公子淮阳人世习韩诗教授尝数百人建武初为博士当世言诗者推汉为长。
    杜抚字叔和犍为武阳人也。少有高才受业於薛汉定韩诗章句後归乡里教授沉静乐道举动必以礼弟子千馀人其所作诗题约义通学者传之曰：杜君法云：位至公车令。
    杨仁建武中诣师学习韩诗数年归静居教授为阆中令卒於官。
    鲁恭少习鲁诗後拜鲁诗博士繇是家法学者日盛鲁丕性沉深好学孳孳不倦遂杜绝交游不候问之礼士友尝以此短之而丕欣然自得遂兼通五经以鲁诗尚书教授为当世名儒後归郡为督邮功曹所事之将无不师友待之。
    曹褒父充持庆氏礼传褒。又传礼记四十九篇教授诸生千馀人庆氏学遂行於世褒位至侍中。
    鲍永少有志操习欧阳尚书子昱少传父学客授於东平。
    冯豹好儒学以诗春秋教丽山下乡里为之语曰：道德彬彬冯仲文位至尚书。
    桓荣少习欧阳尚书事博士九江朱普普卒荣奔丧九江因留教授徒众数百人莽败天下乱荣抱其经书与弟子逃匿山谷虽尝饥困而讲论不辍後复客授江淮间位至太常。
    范升传孟氏易以授杨政而陈元郑众皆传费氏易其後马融亦与其传融授郑玄玄作易注荀爽。又作。《易传》自是费氏兴而京氏遂衰位至聊城令。
    杨政字子行京兆人也。少好学从代郡范升受梁邱易善说经书京师为之语曰：说经铿铿杨子行教授数百人官至左中郎将。
    张兴习梁邱易以教授建武中举孝廉为郎谢病去复归聚徒後辟司徒冯勤府勤举为孝廉稍迁博士永平初迁侍中祭酒十年拜太子少傅显宗数访问经术既而声称著闻弟子自远至者著录。且万人为梁邱家宗（著于南钅录）十四年卒於官子鲂传兴业位至张掖属国都尉。
    魏满字叔牙习京氏易教授位至弘农太守。
    孙期字仲济阴成武人也。少为诸生习京氏易古文尚书家贫事母至孝牧豕於大泽中以奉养焉远人从其学者皆执经垄畔以追之司徒黄琬特辟不行。
    牟融习大夏侯尚书东海王良习小夏侯尚书沛国桓荣习欧阳尚书荣世习相传授东京最盛扶风杜林传古文尚书林同郡贾逵为之作训马融作传郑玄注解繇是古文尚书遂显於世也。
    欧阳歙字正思乐安千乘人也。自欧阳生传伏生尚书至歙八世皆为博士歙为汝南太守在郡教授数百人济阴曹曾字伯山从歙受尚书门徒三千人位至谏议大夫子祉河南尹传父业教授。又陈留陈字叔明亦授欧阳尚书于司徒丁鸿。
    牟长少习欧阳尚书拜博士稍迁河内太守免长自为博士及在河内诸生讲学者尝有千馀人著录前後万著於籍录人。
    宋登少习欧阳尚书教授数千人位至颍川太守。
    张驯少游太学能讲春秋。《左氏传》以大夏侯尚书教授位至司农。
    孔僖字仲和自安国以下世传古文尚书毛诗僖子季彦守其家业门徒数百人僖位至临晋令。
    郑众传周官经後马融作周官传授郑玄玄作周官注玄本习小戴礼後以古经校之取其义长者故为郑氏学玄。又注小戴所传礼记四十九篇通为三礼焉位至大司农。
    杨伦少为诸生师事司徒丁鸿习古文尚书为郡文学掾去职讲授於大泽中弟子千馀人位至大中大夫。
    杨宝习欧阳尚书哀平之世隐居教授。
    包咸少为诸生受业长安师事博士右师细君（姓右师）习鲁诗。《论语》王莽末去归乡里於东海界为赤眉所得遂见拘执十馀日咸晨夜诵经自。若贼异而遣之因住东海立精舍讲授位至鸿胪寺卿。
    魏应字君伯任城人也。少好学建武初诣博士受业习鲁诗闭门诵习不交僚党京师称之後归为郡吏举明经除济阴王文学以疾免官教授山泽中徒众尝数百人後拜五官中郎将应经明行修弟子自远方至著录数千人。
    卫宏字敬仲东海人也。少与河南郑兴俱好古学初九江谢曼卿善毛诗乃为其训宏从曼卿受学因作毛诗序善得风雅之旨於今传於世後从大司空杜林更受古文尚书为作训旨时济南徐巡师事宏後从林受学亦以儒显繇是古学大兴位至议郎。
    董春少好学究极圣旨後还归立精舍远方门徒学者尝数百人诸生每升堂讲鸣鼓三通横经捧手请问百人追随上堂难问者百馀人。
    董钧字文伯犍为资中人也。习庆氏礼事大鸿胪王临累迁五官中郎将尝教授百馀人。
    丁鸿受欧阳尚书於桓荣嗣封陵阳侯开门教授後代成封为少府门下繇是益盛远方至者数千人彭城刘恺北海巴茂九江朱伥皆至公卿。
    樊删定公羊严氏春秋章句世号樊侯学教授门徒前後三千馀人弟子[A13C]川李九江夏勤皆为三公。
    丁恭习公羊严氏春秋恭学义精明教授尝数百人州郡请召不应後为侍中祭酒。
    周泽字犀都北海安邱人也。少习公羊严氏春秋隐居教授门徒尝数百人位至太常。
    甄宇字长文北海安邱人也。清静少欲习严氏春秋教授尝数百人宇传业子普普传子承承讲授数百人诸儒以承三世传业莫不归服之宇位至太子少傅楼望少习严氏春秋为左中郎将教授不倦世称儒宗诸生著录九千馀人。
    程曾受业长安习严氏春秋积十馀年还家讲授会稽顾奉等数百人尝居门下著书百馀篇皆五经通难。又作孟子章句为海西令卒於官。
    张玄字君夏河内河阳人也。少习春秋颜氏兼通数家法建武初举明经补弘农文学迁陈仓县丞清净无欲专心经书方其讲问乃不食终日及有难者辄为张数家之说令择从所安诸儒皆伏其多通著录千馀人。
    李膺为乌桓校尉以公事免官还居纶氏教授尝千人（纶氏县属颍川郡故城今阳城县是也。）。
    李育扶风人也。少习公羊春秋州郡请召育到辄辞病去尝避地教授门徒数百位尚书令。
    [A13C]容博学多通善春秋。《左氏传》师事太尉杨赐初平中避乱荆州聚徒千馀人刘表以为武陵太守不肯起。
    谢该字文仪南阳章陵人也。善明春秋。《左氏传》为世名儒门徒数百千人位至议郎。
    蔡玄字叔陵汝南南顿人也。学通五经门徒尝千人其著录者万六千人徵辟并不就。
    贾逵字景伯尤明左氏明帝令逵自选公羊严颜诸生高才者二十人教以左氏（严彭祖颜安乐俱受公羊春秋。故曰：严颜之学）与简纸经传各一通（竹简及纸也。）逵迁卫士令建初八年乃诏诸儒选高才生受左氏梁春秋古文尚书毛诗繇是四经遂行於世皆拜逵所选弟子及门生为千乘王国郎朝夕受业黄门署学者皆欣欣美慕焉。
    张永平九年明帝为四姓小侯开学南宫置五经师以尚书教授位至司徒。
    鲁丕拜赵相门生就学者尝百馀人关东号之曰：五经复兴鲁叔陵。
    李恂少习韩诗教授诸生尝数百人位至武威太守杨康好学尝在外黄大泽教授门徒。
    郅惮理韩诗严氏春秋後客居江夏教授後为芒长免官。又避地教授。
    寒朗好经学通书传以尚书教授举孝廉位至清河太守。
    李章习严氏春秋经明教授位至琅琊太守。
    刘茂习礼经教授尝数百人位至侍中。
    索卢放以尚书教授千馀人位至谏议大夫。
    夏恭习韩诗孟氏易讲授门徒尝千馀人举孝廉早卒。
    锺皓世善刑律以诗律教授门徒千馀人为郡功曹後公府辟召皆不就。
    刘淑少好学明五经遂隐居立精舍讲授诸生尝数百人位至侍中虎贲中郎将。
    檀敷举孝廉连辟公府皆不就立精舍教授远方至者尝数百人桓帝时博士徵不就。
    王良字仲子东海兰陵人也。少好学习小夏侯尚书王莽时寝病不仕教授诸生千馀人。
    吴为河间相自免归家不复仕躬灌园蔬以经书教授。
    郭林宗博通坟籍以党事起遂闭门教授弟子以千数。
    刘焉居阳城山积年教授举贤良方正辟司徒府。
    董扶字茂安少从师学兼通数经善欧阳尚书。又事聘士。
    杨厚究极图谶遂至京师游览太学还家讲授。
    廖扶博习韩诗欧阳尚书教授尝数百人州郡公府辟召皆不应就。
    挚恂以儒术教授隐于南山不应徵聘名重关西马融从其游学博通经籍。
    马融才高博洽为世通儒教养诸生尝有千数涿郡卢植北海郑玄皆其徒也。弟子以次相传鲜有入其室者融位议郎。
    郑玄北海人也。造太学受业师事京兆第五元先始通京氏易公羊春秋。又从东郡张恭祖受周官礼记左氏春秋韩诗古文尚书因涿郡卢植事扶风马融融门徒四百馀人升堂进者五十馀生玄自游学十馀年乃归乡里家贫耕於东莱学徒相随已数百人灵帝末弟子河内赵商等自远方至者数千徵大司农不就。
    卢植少与郑玄俱事马融能通古今好学研精而不守章句学终辞归阖门教授位至尚书。
    皇甫规拜郎中疾免归以诗易教授门徒三百馀人积十四年。
    贾洪字叔业京兆新丰人也。好学有才而特精於春秋。《左氏传》建安初付郡举计掾应州辟州中自参军以下百馀唯洪与冯翊严苞交通材学最高洪历守三县令所在辄开除厩舍亲授诸生。
    国渊字子尼师事郑玄後与邴原管宁等避乱辽东渊笃学好古在辽东尝讲学於山岩士人多推慕之繇是知名。
    蔡衍少明经讲授以礼让化乡里仕至议郎。
    张奂舀党罪禁锢时禁锢者不能守静或死或徙奂闭门不出养徒千人著尚书记难三十馀万言位至太常。
    邴原字根矩北海人黄巾之难避地辽东积十馀年自反国土，於是讲述礼乐吟咏诗书门徒数百服道数十时郑玄以博学洽闻注解典籍故儒雅之士集焉原亦以高远清白颐志澹泊口无择言身无择行故英伟之士向焉是时海内清议云：青州有邴郑之学。
