<!-- { "loadSidebar": true } -->
十八年七月嘉王谘议高弘本正衙奏事自理逋债诏曰：朕方励精庶政博求嘉言比者百官正衙奏事至有多时者公卿庶僚属当寒暑为弊亦深在於朕怀岂谓今日自今勿正衙奏事如陈奏者宜延英门请对正衙奏事不易之典也。武德贞观之间孜孜论道君臣讲陈政事谒见无时不容疏矣。其後正朝奏御凡在列位无不上达高弘本黩礼罪之可也。因人而废其事不可也。（帝自贞元八年贬窦参十年陆贽免相之後躬亲庶政不复委成宰相庙堂备员行文书而已除守宰御史皆自选择然居深宫所押而取信者裴延龄李齐运王召李实韦执谊韦渠牟皆权倾相府延龄李实奸欺多谲甚伤国体名无所发明而渠年名素轻颇张声势以超趋乡者帝既偏有所听浮薄者卒皆进用不复藏器蕴德皆奔走请谒元刂蹄甘辞以附渠牟）。
宪宗元和十三年九月以户部侍郎判度支皇甫钅专卫尉卿充诸道盐铁转运使程异同平章事并依前判使是时帝切於财赋故用聚敛之臣居相位诏书既下物情骇异至於贾贩无识亦相嗤诮宰相崔群裴度以物议上闻帝怒而不听度上疏论之是时帝以世道渐平欲肆意娱乐池台馆宇稍增崇饰异钅专探知上旨数贡羡馀以备经构故帝独排物议相之见度疏以为朋党竟不省览。
敬宗以长庆四年正月丙子即位三月甲寅始对宰臣等於延英殿戊辰百寮入阁日绝高未坐帝即位以来坐朝皆晚此日尤甚群臣候立紫宸门外有不任其久几欲顿踣者谏议大夫李渤出次白宰相曰：昨日已有疏论坐晚今日。又益晚今不能回上意是渤之罪请出阁赴金吾仗待罪有顷既坐百官班退左拾遗刘栖楚独留帝前进谏曰：臣历观前王嗣位之初莫不躬勤庶政坐以待旦陛下即位以来放情嗜寝乐色忘忧安卧宫闱日晏方起西宫密迩未过山陵鼓吹之声日喧於外伏以宪宗皇帝大行皇帝皆是长君恪勤庶政四方犹有叛乱陛下运当少主即位未几恶德布闻臣恐福祚之不长也。臣忝谏官致陛下有此请碎首以谢遂以额叩龙墀久之不已宰相李逢吉出位宣曰：刘栖楚休叩头候进止栖楚捧首而起因更陈论扌盍额见血帝为之动容以袖连挥令出栖楚。又云：不可臣奏臣即碎首而死中书侍郎牛僧孺复宣示栖楚曰：所奏知门外待进止栖楚即拜舞而出待罪於金吾仗然後宰臣更赞其事於帝前命中人就仗宣谕并李渤并令各。且归第。
宝历元年七月拾遗李汉舒元褒薛廷老於阁内论近日除授往往不由中书进拟多是内中宣出臣恐纪纲浸坏奸邪恣行伏希察详帝然之是岁诏度支进铜镜三千斤金薄十万番精思院新殿及归德殿图障帝性本好土木自春至冬兴作相继尝幸凝碧池令兵士千馀人於池中取大鱼送入新池。又好深夜自捕狐狸宫中谓之打夜。
文宗开成元年三月皇城留守郭畋奏以城内诸司所管羽仪法物内钅仓刀利器等纳入军器使如本司要立仗行事请给仪刀从之凡朝廷法物各有司存而以训注之礻固惧内官猜阻而轻废旧典上位者不能持正论之。
後唐庄宗同光二年五月以教坊使陈俊为景州刺史内园使储德源为宪州刺史皆梁之伶人也。初帝平梁俊与德源皆为宠伶周匝所荐帝因许除郡枢密院郭崇韬以为不可伶官言之者众帝密召崇韬谓之曰：予已许除郡经年未行我惭见二人卿当屈意从之故有是命。
十一月癸卯帝畋於伊阙命从官拜梁祖之陵物议非之。
十二月庚午帝与皇后刘氏幸河南尹张全义第酒酣帝命皇后拜全义为养父全义皇恐致谢复出珍货贡献翌日皇后传旨令学士草谢全义书赵凤密疏陈国后无拜人臣为父之礼帝虽嘉之竟不能已其事。
是月以教坊使王承颜为兴州刺史末年诛郭崇韬朱友谦之後阉竖伶官交相谗谄邦国大事皆听其谋繇是渐多猜惑及魏博军变宰臣豆卢革率百官上表请出内府金帛优给将士不报时知星者上言客星犯天库宜散府藏。又云：流星犯天踣主御前有急兵帝召宰臣於便殿皇后出宫中妆奁银盆各二并皇子满哥三人谓宰臣曰：外人谓内府金宝无数向者诸侯贡献旋供赐与今宫中有者妆奁婴孺而已可鬻之给军革等皇恐而退。
明宗天成元年九月北京奏准宣旨於系省卖麴钱上每贯割留二百文充本府公使初以朱守殷为河南尹守殷位兼平章事与诸贵要近臣宰执交欢宴会时集於府第复。又妓侍盈室每见安重诲任圜言府司无利润支费不充执政计无从出即以分割麴钱议闻奏从之诸道州使因以为例。
长兴三年七月州奏丹山县令张浩为新平县令昨进奏院递到正授告身欲给之时再问行止乃称丹山县令名衔是亡兄承浩即曾有三处摄牒恐碍格条不敢给授其告身却进纳中书引验其前告身名承敕旨并令焚毁赦浩冒名之罪凡中书除官堂吏必依格条追前任名衔而将承为浩伪滥显然盖藏其奸有此除授而。又特赦冒名不罪堂吏则贿赂囊橐之弊无时能革时有田审回者论冒名得官人遂城县令魏钦绪事下御史台推勘钦绪弃市今赦承而罪钦绪法令如此可谓大衰矣。
○帝王部　滥赏
夫庆赐之行贵於至当禄秩之设戒乎！虚授故才罔称职彼其之刺兴赏靡酬功不祥之说著允矣。哉！太宰之八柄其为御下之要也。周室之後王纲或紊以至飨宥之数不协於礼文赏赉之典或私於嬖亻幸以官爵为市靡思於任贤行姑息之政频加於横赐其，或以宴乐为务奖优笑之流专耳目之玩喜奇巧之技或雠其诋讦之用启乎！偷薄之源或录其纤微之劳紊乎！经常之制《传》曰：古之善为国者赏不僭僭则惧及氵人斯可戒矣。
周惠王时虢公晋侯朝王王飨醴命之侑皆赐玉五马三匹非礼也。（双玉为）王命诸侯名位不同礼亦异数（侯而与公同赐是借人
汉文帝时邓通棹船为黄头郎帝尊幸之赏赐通钜万以十数（每赐辄钜万如此者十数）官夫。
十五年赵人新垣平以望气见帝，於是贵平至上大夫赐累千金。
武帝即位明年齐人少翁以方见帝乃拜少翁为文成将军赏赐甚多以客礼之。
元狩元年春乐成侯登上书言栾大胶东宫人（王家人）言黄金可成而河决可塞不死之药可得仙人可致乃拜大为五利将军居月馀得四印封为乐通侯赐列侯甲第童千人乘舆斥车马帷帐器物以充其家。又以卫长公主妻之赍金十万斤。又韩嫣帝为胶东王时嫣与帝学书相爱及即位欲事伐胡而嫣先习兵以故益尊贵官至上大夫赏赐拟邓通。
成帝时淳于长迁水衡都尉侍中至卫尉九卿久之赵飞燕贵幸帝欲立以为皇后太后以其所出微难之长主往来通语东宫岁馀赵皇后得立帝甚德之乃追显长前功下诏曰：前将作大匠解万年奏请营作昌陵罢弊海内（罢读曰疲）侍中卫尉长数白宜止徙家反故处（陵置邑徙人以实之长奏令止所徙之家各还本家）朕以长言下公卿议者皆合长计首建至策民以康宁（康是安也。）其赐长爵关内侯後遂封为定陵侯大见信用贵倾公卿外交诸侯公卿牧守赂遗赏赐亦钜万（古累字下同）。
张放袭富平侯临子也。母敬武公主（元帝妹也。）鸿嘉中成帝欲遵武帝故事与近臣游主子开敏得幸放取皇后弟平恩侯许嘉女帝为放供帐赐甲第充以乘舆服饰号为天子取妇皇后嫁女太官私官并供其第（私官皇后之官也。）赏赐以千万数哀帝为太子时董贤为舍人哀帝立拜为黄门郎旬月间赏赐累钜万贵震朝廷为贤起大第北阙下殿洞门土木之功穷极技巧柱槛以绨锦下至贤家僮仆皆受上赐及武库禁兵上方珍宝其选物上第尽在董氏而乘舆所服乃其副也。帝欲侯贤而未有缘会待诏孙宠息夫躬等告东平王右谒祠祀咒诅下有司治皆伏其辜帝，於是令躬宠为因贤告东平事者乃以其功下诏封为高安侯。
後汉桓帝延熹中连岁征伐府帑空虚乃假百官俸禄王侯租税中常侍侯览亦上缣五千疋赐爵关内侯。又以与议诛梁冀功进高乡侯。
灵帝初中常侍曹节与长乐五府史朱从官史龚普张亮中黄门王尊长乐谒者徐腾等一十七人矫诏以长乐食监王甫为黄门令将兵诛窦武陈蕃武等已诛节迁长乐卫尉封育阳侯增邑三千户甫迁中常侍黄门令如故封都乡侯千五百户普亮等五人各三百户十一人皆为关内侯岁食租二千斛先是等阴於明堂中祷皇天曰：窦氏无道请皇天辅皇帝诛之令事必成天下得宁既诛武等诏令太官给赛具赐等钱五千万馀各有差後更封华容侯二年节病因诏拜为车骑将军有顷疾瘳上印绶罢复为中常侍位特进秩中二千石寻转大长秋节。又与王甫等诬奏桓帝弟渤海王悝谋反诛之以功封者十二人甫封冠赛报祠也。音苏代切军侯节旧封育阳侯亦增邑四千六百户并前七千六百户。
後魏宣武时左中郎将王仲兴值咸阳王之出奔也。当时上下微为骇震宣武於乾脯山遣仲金墉城安慰後参机要殆与有功者等。
唐穆宗以元和十五年正月即位赐左右神策军兵士钱每人五十贯六军威远每人三十贯左右金吾每人五十贯非故事也。（自宪宗御宇至穆宗登祚及长庆二年十八年矣。凡朔方吴蜀洎山东西河累兴问罪之师其间兵戈少息者无一岁故帝自幼细闻军旅之事谓戎臣武卒常宜姑息继统之始财以恣行给资神策禁旅洎左右三军兵健号长行者其名最末人尚获五万至於非时赐与不可胜纪骄横难戢其己甚令。又降优假之诏俾其蕃大复有工贾胥吏窥朝籍者厚持缗货纳于方镇大镇嗜利者即以大将文符给之伪其职秩年月未几则荐闻必曰：某以岁久宜迁某以殊勋合奖宰臣奏拟下得王官欲望兵复于农官清其序难矣。）。
敬宗以长庆四年正月即位二月辛卯召家令寺典张钅癸入内赐绯鱼袋甲午以钅癸为家令寺小吏赐绯之後。又连有是命人颇异之三月壬子帝幸内园赐优人康赫赤金紫丁卯帝幸神策军赐力士韩箸锦采三十疋银器二事庚午赐教坊钱一万贯以备行幸乐官一十三人并赐绯乙亥帝幸教坊赐俳优绫绢三千五百疋十一月丁未赐教坊乐人李臻绯并赐翊善坊宅一区时穆宗攒宫已启五日矣。龙盾动轫期在旦夕而甲第朱衣之赐递及倡优众皆窃议。
宝历元年七月癸酉赐善奕待诏王倚绯及采绢银器闰七月壬申赐教坊乐官任自达大宁坊宅一区二年十一月己卯赐翰林僧惟真绢五十疋惟真以异术出入禁署故横及焉。
文宗太和五年三月辛卯以右神策军散兵马使检校太子宾客豆卢著守本官兼殿中侍御史雠告宋申锡谋反故也。
後唐庄宗同光元年十月入汴州赐乐人周匝币帛周匝者帝之宠伶也。胡柳之役陷於贼帝素喜优笑每思之至是复得欣然慰接周匝叙其违奉契阔因言偶获全者皆伪廷教坊使陈俊之恩也。垂泣保荐请除郡守即时许之议者愤其佞亻幸。
明宗天成元年七月庚辰赐谏议大夫萧希甫衣段二十疋银器五十两以讼豆卢革韦说之罪非赏典也。
八月癸巳赐摄汤阴县令王延禧主簿柳承翰等绯鱼以帝今春赴难时经过供顿之劳也。然主簿赐绯赏典太过。
