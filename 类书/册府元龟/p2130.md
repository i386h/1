<!-- { "loadSidebar": true } -->
    许遵高阳人明易善筮兼晓天文风角占相逆刺其验。若神高祖引为馆客自言禄命不富贵不横死是以任性疏诞多所犯忤高祖尝容借之河阴之役遵谓李业兴曰：彼为火阵我为木阵火胜木我必败果如其言清河王岳以遵为开府记室岳封王以告遵遵曰：蜜蜂亦作王岳後将救江陵遵曰：此行致後凶宜辞疾勿去岳曰：势不免去正当与君同行遵曰：好与生人相随不欲共死人同路遂还岳至京寻丧。
    荆次德有术数预知尔朱荣成败。又言代魏者齐葛荣闻之故自号齐王待次德以殊礼问其天人之事对曰：齐当兴东海出天子今王据渤海是齐地。又太白与月并宜速用兵迟则不吉荣不从。
    魏宁以善推禄命徵为馆客武成亲试之皆中。
    张子信河内人也。颇涉文学少以医术知名尝隐白鹿山时出游京邑甚为魏收崔季舒所重武成大宁中徵为尚药典御後主武平初。又以大中大夫徵之听其所志还山。又善易筮及风角之术武卫奚永雒与子信对坐有鹊鸣庭树斗而堕焉子信曰：不善向夕当有风从西南来历此树拂堂角则有口舌事今夜有唤必不可往虽敕亦以病辞子信去後果有风如其言是夜琅邪王五使切召永雒。且云：敕唤永雒欲起其妻苦留之称坠马腰折不堪动诘朝而难作。
    後周卫元嵩蜀都人好言将来之事盖江左宝志之流武帝太和中著诗预论周隋废兴及唐家受命并有徵。
    杨伯鬼临孝恭刘祜俱以阴阳术数知名（史并不载官）。
    唐师市奴方术人也。武德七年市奴合金银并成高祖异之以示侍臣封德彝进曰：汉代方士及刘安等皆学术唯苦黄白不成今为食器可得不死高祖哂之。
    明崇俨雒州偃师人崇俨年少时随父任安喜令父之小吏有善役召鬼神者崇俨尽能传其术乾封初应封岳举授黄安丞会刺史有女病笃崇俨致他方殊物以疗之其疾乃愈官至正谏大夫。
    叶法善括苍人自曾祖三世为道士皆有摄养占卜之术法善少传符尤能厌劾鬼神高宗闻其名徵诣京师将加爵位固辞不受求为道士固留在道场供待之甚厚时高宗广徵诸方道术之士各合炼黄白法善上言金丹难就徒费财物有亏政理请其真伪帝然其言因令法善试之繇是逐出九十馀人遂一切罢之法善於东都凌空观设坛醮祭雒中士庶竞往观之俄顷数十人自投於火中观者大惊救之而免法善曰：此皆魑魅於吾法所摄尔问之果然法善悉为禁劾其病遂愈法善自高宗则天中宗殆五十年常来名山数召入禁中尽礼问道然排挤佛法议者或讥其向背以其术高终莫之测也。睿宗即位称法善有冥助之力先天二年拜鸿胪卿封越国公仍依旧为道士止於京师之景龙观。又赠其父为歙州刺史当时尊宠莫与为比开元八年卒年九十桑道茂善太乙遁甲五行灾异之说言事无不中代宗召之待诏禁中德宗建中三年上言请城奉天为王者之居外象龟形内列六街德宗素神道茂言遂命京兆尹严郢发众数千与六军之士杂往城之时属盛夏而土功大起人莫知其故至四年十月避难於奉天方验道茂之言。
    後唐广微者华州僧也。知术数末帝在河中广微尝密谓房曰：相公极贵然明年有大厄极危如得济此厄事不可言明年果有杨彦温之变。
    张岐州之瞽者自言知术数不龟不蓍言事太白山神其神祠元魏时崔浩庙时事否泰人之休咎。若於神传吉凶之言房泥於事神酷信之末帝在岐阳引谒见闻帝语乃骇然曰：非人臣也。令询其时即传神语曰：三珠并一珠驴马没人驱岁月甲庚午中兴戊巳土请解曰：神言予不知也。长兴四年五月府廨诸门无故自动人颇骇异遣及见来未交言先问衙署小异勿怪不出三日有恩命其夜报至封潞王及帝被疑除镇甚惧再三质初曰：且为备王保无患及王思同兵将至。又召谓之曰：尔言吾无患今天下兵来萃我城内无兵无食外无援助得无患乎！曰：王有天下不能独力朝廷兵来迎王也。王。若疑臣臣唯一子未及冠请王致之麾下以质臣心及帝入雒受太后册曰：御明堂宰相读文维应顺元年岁次甲午四月庚午朔帝回视房曰：张神言甲庚事不亦异乎！帝令共术士解三珠一珠事言三珠三帝也。驴马无人驱失主也。帝即位以为将作少监同正赐金紫。
    周沙门遇尧浙东人也。世宗酷好点化之术遇尧为帝面致其事及览其所为则莹泽可爱帝大嗟赏之故令攻而为器以赐近臣焉既而赐遇尧紫方袍号悟真广济大师。
    ●卷八百七十七
    ○总录部　方正
    夫言必先信行必中正非义不苟合临难不苟免居之有常死而後已斯方正之士也。三代而下世道交丧在公寡秉彝之臣居乡乏不贰之老故其负特立之操者必出其类而有闻乎！时焉自尼父之生於周末历聘不遇未尝枉尺以全其道由是之後贤英继武乃有危言高论罔念俞合直躬守节不屈当涂遇事肆于剧谈处众持於正色意或小忤投劾而径归志之所存摈死而无变以至神奸屏伏顿消乎！气焰凶逆严惮为弭於雄棱斯盖禀五行之秀为万夫之特纯一耿介洁白贞固中立不倚确乎！其有常德者欤。
    孔子过卫卫大夫王孙贾问曰：与其，媚於奥宁媚於灶何谓也。子曰：不然获罪於天无所祷也。澹台灭明鲁人事孔子既受业退而修行不由径非公事不见卿大夫。
    柳下惠为鲁士师（士师典狱之官）三黜人曰：子未可以去乎！曰：直道而事人焉往而不三黜（苟直道而事人所至之国俱当复三黜）枉道而事人何必去父母之邦。
    田子方魏文侯之师也。文侯之子子击逢子方於朝歌引车避下谒田子方不为礼子击因问曰：富贵者骄人乎！且贫贱者骄人乎！子方曰：亦贫贱者骄人尔夫诸侯而骄人则失其国大夫而骄人则失其家贫贱者行不合言不用则去之楚越。若脱徙然奈何其同之哉！子击不怿而去。
    汉辕固齐人也。以治诗孝景时为博士後为清河太傅免武帝初即位後以贤良徵诸儒多嫉之曰：固老罢归之时已九十馀矣。公孙弘亦微仄目而视固固曰：公孙子务正学以言无曲学以阿世。
    辛茂为水衡都尉庆忌之子也。其兄通为护羌校尉遵为函门门都尉皆有将帅之风元始中安汉公王莽秉政见庆忌本大将军凤所成三子皆能欲亲厚之是时莽方立威柄用甄丰甄邯以自助丰邯新贵威震朝廷茂自负名臣子孙兄弟并列不甚屈事两甄。
    後汉贾复字君文南阳冠军人也。封胶东侯加位特进复为人刚毅方直多大节。
    申屠刚字巨卿扶风人性刚直忠正志节抗厉後为大中大夫以病去官卒。
    范滂字孟博汝南征羌人也。太守宗资署为功曹後牢循诬言钩党（钩引也。）滂坐黄门北寺狱狱吏谓曰：凡坐系皆祭皋陶滂曰：皋陶贤者古之直臣知滂无罪将理之於帝（谓天帝也。）如其有罪祭之何益众人亦止太原闵贡字仲叔建武中应司徒侯霸之辟既至霸不及政事徒劳苦而已仲叔恨曰：始蒙嘉命。且喜。且惧今见明公喜惧皆去以仲叔为不足问耶不当辟也。辟而不问是失人也。遂辞出投劾而去（案罪曰：劾自受其劾伏而去也。投犹下也。今有投辞投牒之言也。）。
    盖勋为颍川太守徵还京时河南尹朱隽为董卓陈军事卓折隽曰：我百战百胜决之於心卿勿妄说。且我耳勋曰：昔武丁之明犹求箴谏况如卿者而欲杜人之口乎！卓曰：戏之耳勋曰：不闻怒言可以为戏卓乃谢隽。
    仇览字季智陈留考城人也。初入太学时诸生同郡符融有高名与览比宇宾客盈室览常自守不与融言融观其容止心独奇之乃谓曰：与先生同郡壤邻房牖今京师英雄四集志士交结之秋虽务经学守之何固览乃正色曰：天子设太学岂但使人游谈其中高揖而去不复与言後徵方正遇疾而卒。
    公沙穆字文北海胶东人居建成山中依林阻为室独宿无侣时暴风震雷有声於外呼穆者三穆不与语有顷呼者自牖而入音状甚怪穆诵经自。若终亦无他妖异时人奇之终卒为辽东属郡都尉。
    赵昱字元达琅耶人清已疾恶潜志好学虽亲友希得见之为人耳不邪听目不妄视太仆种拂举为方正。
    魏张承河内武人也。与兄范避地扬州袁术备礼招请范称疾不往术不︹屈也。遣承与相见术问曰：昔周室陵迟则有桓文之霸秦失其政汉接而用之今孤以土地之广士民之众欲徼福齐桓拟迹高祖何如承对曰：在德不在︹夫能用德以同天下之欲虽由匹夫之资而兴霸王之功不足为难。若苟僭拟干时而动众之所弃谁能与之术不悦是时太祖将征冀州术复问曰：今曹公欲以弊兵数千敌十万之众可谓不量力矣。子以为何如承乃曰：汉德既衰天命未改今曹公挟天子以令天下虽敌百万之众可也。术作色不怿承去之後魏武定冀州遣使迎范以疾留彭城遣承诣太祖太祖表为谏议大夫。
    杜恕畿之子也。少与冯翊李丰俱随父任扌角相善及各成人丰砥砺名行以要世誉而恕诞节直意与丰殊趣丰竟驰名一时京师之士多为之游说而当路者，或以丰名过其实而恕被褐怀玉也。由此为丰所不善恕亦任其自然不力行以合时丰已显任朝廷恕犹居家明帝以恕大臣子擢拜散骑侍郎数月转补黄门侍郎。
    常林为太常晋宣王以林乡邑耆德每为之拜，或谓林曰：司马公贵重君宜止之林曰：司马公自欲敦长幼之叙为後生之法贵非吾之所畏拜非吾之所制也。言者昔而退（初林少与司马京兆善太傅每见林取欲跪林止之曰：公尊贵矣。上也。及司徒缺太傅有意欲以林补之）。
    徐ギ字孟玉广陵人少履清爽立朝正色。
    晋乐广为河南尹先是河南官舍多妖怪前尹皆不敢处正寝广居之不疑尝外户自闭左右皆惊广独自。若顾见墙有孔使人掘墙得而杀之其怪亦绝陈寿字承祚巴西安汉人少好学师事同郡谯周仕蜀为观阁令史宦人黄皓专弄威权大臣皆曲意附之寿独不为之屈由是屡被谴黜。
    谢鲲字幼舆陈国阳夏人也。为东海王越参军事谢病去职避地豫章尝行经空亭中夜宿此亭旧每杀人将晓有黄衣人呼鲲字令开户鲲忄詹然无惧色便于窗中度手牵之髀断视之鹿也。寻血获焉尔後此亭无复妖怪。
    宋臧焘字德仁东莞莒人也。初从高祖平京邑桓玄奔走高祖使焘入宫收图书器物封闭府库有金饰乐器高祖问焘卿得无欲此乎！焘正色曰：皇上幽逼播越非所将军首建大义劬劳王家焘虽复不肖无情于乐高祖笑曰：聊以戏卿尔永初三年为光禄大夫卒。
