<!-- { "loadSidebar": true } -->
後唐明宗天成三年八月宰臣王建立请患假累日不朝帝谓侍臣曰：建立欲退三司。又今称病人有疾得疾者不宜如此。
长兴元年四月十八日收复河中斩杨彦温传首来献初彦温庄宗朝累迁礻卑将天成初末帝出镇河中奏为衙将善遇之至是彦温承安重诲意乘末帝阅马於黄龙庄据州城谋叛末帝寻遣人诘之曰：吾善待汝何苦为叛彦温报曰：某非敢负恩缘奉枢密院宣头令某拒命请相公但归朝廷蒲民感末帝惠养之恩揭竿持梃敌彦温之徒者甚众竟以坚甲利兵不胜而退数日诏末帝归朝帝疑其诈不欲兴兵授彦温绛州刺史安重诲坚请出师即命西京留守索自通侍卫步军都指挥使乐彦稠等率兵攻之五日而败自闭门及败凡十三日初彦稠出师帝戒之曰：与朕生致彦温吾将自讯及收城斩首传送帝怒彦稠等时议者以当时四海帖然五兵载戢蒲非边郡近在国门而彦温安敢狂悖皆以为安重诲方弄权柄从荣等诸王敬事不暇独忌末帝威名夙著已素在其下每於帝前屡言其短帝既锺慈爱不听重诲巧作规图冀能倾陷也。彦温既诛末帝在清化宅重诲为冯道等曰：蒲帅失守责帅之义法当如何公等安得缄言重诲讽道等论列欲致末帝於有过之地翼日起居冯道奏合行朝典帝不说谓宰臣曰：吾儿为奸党所倾未明皂白公等发此言是不欲留在人间也。赵凤坚奏春秋责帅之义所以激励藩守帝曰：皆非公等意也。二人惶悚而退居数日帝於中兴殿见宰臣赵凤承重诲意。又再论列帝问侍臣他事无所言翼日重诲复自论列帝曰：卿欲如何制置吾便随汝重诲曰：於陛下父子之间臣不合苦言一禀圣旨帝曰：从他私第坐何烦奏也。乃止。
二年三月丙寅制末帝授光禄大夫检校太傅左卫大将军兼御史大夫上柱国仍封陇西郡开国公食邑一千户赐推忠佐运功臣时安重诲出镇河中帝遣中使召见末帝泣而谕曰：如重诲意尔安得更见子赖我心自正繇是宣制行此宫卫之命。
三年正月武德使奏内宿殿直张继荣等三人俱失银带帝曰：内庭，岂有盗耶莫是失物人妄诉否宣徽使朱弘昭承旨鞫问果如帝言遂以其罪罪之。
刘鼎为吏部员外郎判吏部南曹与司封郎中曹探同注拟三铨选人崔锐卜延嗣而下违格杨光嗣年貌不同文书逾滥令史赵广李仁遇王瑰等伏罪中书门下帖本司官员各取状崔居俭等注拟依格超折准敕及堂判不违理例卢文纪执奏本司各以伏过官员有失各望罚两月俸状入枢密直学士吕琦读奏帝问居俭等过失琦对曰：敕命许超折此不言资数当判。又更促之铨司何罪大抵卢文纪与居俭情不相协掎摭瑕欲其有玷帝曰：公理何在是日诏曰：居俭等既准敕文微失不足为累并放。
晋高祖初为太原尹明而难犯帝素好施施物必精尝以百缣赠客谓所赉牙吏曰：吾本救人尔勿受遗因密使步彳建蹑而侦之果弃束素以还帝怒笞背遣焉左右畏之有如神明。
天福四年六月陈郡民王武穿地得黄金数饼州取而贡之帝曰：宿藏之物既非符宝不合入官遂召所获之家至阙给而遣之。
五年八月李崧因帝顾问遂言诸州仓粮皆於帐计之外所剩颇多帝曰：多纳害民罪同枉法其仓督等特贷其命各宜惩断。
周世宗显德元年十二月帝谓侍臣曰：朕昔居邸第尝闻州郡林落之间有不务营生以狡蠹自负虚构辞讼恐动人民者乡闾相畏不与之争官吏避事不惩其咎得志斯久为害亦深朕切不喜之宜委诸处录事参军县令等密具申奏即与除去令佐之官最亲吾民也。事之损益争不细知此後直许条奏有允当者必奖用之。
二年正月帝谓侍臣曰：近观三司累奏以漕运纲官拌和官物处极刑者数人朕闻转漕之物向未例给斗耗自晋汉以来不与支破。且仓廪所纳常赋皆是新物尚破省耗况水路所般岂无耗折忍令犯者衔冤处死起今後每石与耗一斗苟有所犯人必心六月亲录囚於内苑先是汝州[A13C]桥镇百姓马遇诣阙上诉以其父温与其弟福超具为本镇镇将史彦铎所诬冤死於狱中及令所司按鞫终不能辨之帝遂召入内园亲自录问果得其事实以马氏无辜冤死赐其家粟麦各一十石绢三十疋议者咸以为神是时诸侯闻者无不躬亲於狱讼焉。
●卷五十八
○帝王部　勤政守法致治勤政
《易》曰：天行健君子以自强不息《传》曰：人道敏政况乎！宇宙之大民物之众内抚诸夏外安百蛮体元以立制建侯以共治礼乐征伐，於是乎！在三皇以前风俗简朴虽曰：无为无不为也。五帝神圣其臣莫能及故自亲事处乎！法宫之中明堂之上朝以听政昼以访问暮以条令故虞《书》曰：无怠无荒四夷来王夏禹则曰：予思日孜孜商书则曰：先王昧爽丕显坐以待旦《周书》梓材曰：既勤朴斫惟其涂丹ぬ无逸曰：文王自朝至於日中昃不遑暇食用咸和万民乃至未明求衣斋居决事亲临庶狱延见大臣议论讲贯或至夜分斯则圣人之用心也。始乎！劳终乎！逸。若行雨施春生秋敛而岁功成矣。
殷中宗太戊严恭寅畏天命自度（用法度也。）治民祗惧不敢荒宁（知民之劳苦不敢荒废自安也。）故享国七十五年。
高宗武丁不敢荒宁嘉靖殷邦至於小大无怨故享国五十五年。
周文王日中昃不暇食享国五十年。
宣王将朝诸侯以夜未央之时问夜早晚故庭燎之诗美其能自勤以政事。
汉宣帝地节二年五月始亲政事令群臣得奏封事以知下情五日一听事自丞相以下各奉职奏事以傅奏其言考试功能。
三年十二月初置廷尉平季秋後请谳时尝幸宣室斋居而决事狱刑号为平矣。
後汉光武每旦视朝日昃乃罢数引公卿郎将讲论经理夜分乃罢皇太子见帝勤劳不怠承间谏曰：陛下有禹汤之明失黄老养性之福愿颐爱精神优游自宁帝曰：我自乐此不为疲也。又以手迹赐方国者皆一札十行细书成文（《说文》曰：札牒也。）勤俭之风行於上下数引公卿郎将列于禁坐（禁坐列御坐也。）广求民瘼观纳风谣故能内外匪解百姓宽息自临宰邦邑者兢能其官。
顺帝永建元年九月初令三公尚书入奏事。
魏文帝黄初五年五月有司以公卿朝朔望日因奏疑事听断大政论辨得失是年帝南巡观兵於吴留司马宣王镇许昌录尚书事宣王固辞帝曰：吾於庶事以夜继昼无须臾宁息此非以为荣乃分忧耳。
明帝含垢藏疾容受直言听受吏民士庶上书一月之中至数十百封虽文辞鄙陋犹览省究竟无厌怠明帝太和三年改平望观曰：听讼观帝尝言狱者天下之性命也。每断大狱常幸观。
晋武帝泰始四年帝临听讼观录廷尉雒阳狱囚亲平决焉。
元帝太兴元年新作听讼观。
四年四月辛亥帝亲览庶狱。
明帝太宁三年四月诏曰：大事初定其命维新其令太宰司徒以下诣都坐参议政道诸所因革务尽事中。
成帝咸康六年初依中兴故事朔望听政於东堂。
後魏孝文太和十五年五月己亥议改律令於东明观亲折疑狱七月乙酉车驾巡省京邑听讼而还。
十六年二月幸北部曹历观诸省巡省京邑听理冤讼五月诏群臣於皇信堂更定律条流徒限制帝亲临决之。
十七年五月帝临朝尝引见公卿以下决疑政录囚徒。
二十年二月辛丑帝幸华林园听讼於都亭。
八月壬辰朔幸华林园亲录囚徒咸降本罪二等决遣之帝听览政事莫不从善如流哀矜百姓尝思所以济益天地五郊宗庙二分之礼常必躬亲不以寒暑为倦尚书奏案多自寻省百官大小无不留心务於周洽尝临朝堂谓太子太傅穆亮曰：三代之礼日出视朝自汉魏以降礼仪渐杀晋令有朔望集公卿於庙堂而论政事亦无天子亲临之文今因卿等日中之集中前则卿等自论政事中後与卿等共议可否遂命读奏案帝亲自决之。
宣帝正始元年八月诏雒阳令有大事听面敷奏。
永平元年六月诏曰：慎狱重刑著於往诰朕御兹宝历明鉴未远断决烦疑有攸愧可依雒阳旧图修听讼观农隙起功及冬令就当与王公卿士亲临录问。
延昌二年正月帝御申讼车亲理冤讼。
六月帝御申讼车亲理冤讼。
三年四月帝御申讼车亲理冤讼。
孝明熙平二年九月诏曰：察讼理冤实为政首躬亲听览民信所繇比日谅ウ之中治纲未振狱犴繁广嗟诉骤闻虽曰：司存每多诬壅曾是寡德实深矜慨自今月望当出城亲纳滞枉主者可宣诸近远咸使闻知。
孝昌二年二月甲申帝皇太后临大夏门亲览冤讼孝庄建义元年五月诏曰：自孝昌之季法令昏泯怀忠守素壅隔莫申深怨宿憾控告靡所其有事在通途横被疑异名例无爽枉见排抑或选举不平或赋役烦苛诸如此者不可具记其有诉人经公车注不合者悉集华林东门朕当亲理冤狱以申积滞。
出帝太昌元年六月癸亥朔帝於华林园纳讼。
六月己夕阝帝临显阳殿纳讼。
永熙三年五月庚子。又幸华林都亭纳讼。
西魏文帝大统五年秋七月诏自今常以朔望亲阅京师见囚徒。
後周明帝武成元年五月己亥听讼於正武殿。
武宗保定三年四月帝御正武殿亲录囚徒。
建德元年十二月己丑帝御正武殿亲录囚徒至夜而罢。
二年十二月戊午听讼於正武殿自旦至夜继之以烛。
六年五月辛亥御正武殿录囚徒。
隋高祖初即位乘舆四出路逢上表省者则驻马亲自临问或潜遣行人采听风俗吏治得失民间疾苦无不留意。
开皇二年十二月丁亥亲录囚徒。
四年九月乙巳亲录囚徒。
十年七月庚戌亲录囚徒。
十二年八月戊戌亲录囚徒。
十七年三月辛酉亲录囚徒。
十八年十一月甲戌亲录囚徒。
唐高祖武德元年六月谓侍臣曰：每有章奏朕所亲览其诣阙者并即引见不得辄相止抑致有幽枉。
九月己巳亲录囚徒。
二年闰二月亲录囚徒多所原放。
三年八月亲省囚徒多所宽宥。
八年二月癸未亲录囚徒多所原放。
太宗以武德九年八月甲午即位十二月癸未谓司空裴寂曰：比有上书奏事条数甚多朕总粘之屋壁出入观省所以孜孜不倦者欲尽臣下之情每一思治或二更方寝亦望公辈用心不倦以副朕之心也。贞观二年五月癸丑谓侍臣曰：书不云：乎！天生民有欲无主乃乱故树君以治之然而不能独治必藉良佐以相辅弼朕今临御天下子养生民思弘君道以安百姓卿等，岂不见隋主为君不恤民事君臣失道民叛国亡公卿贵臣暴骸原野毒流百姓祸及其身朕每念及於斯未尝不忘寝辍食所以师古作法不敢任情欲共卿等不为逸豫唯务治民须君臣相体善恶必陈闻公卿以下皆难於言朕岂开延之道有所不尽乎！敕中书令侍中於朝堂受词讼众庶以上有陈事者悉令封上帝皆亲览焉。
二年八月甲戌幸朝堂亲览冤屈。
三年十二月辛酉亲录囚徒多所原放。
十年十二月亲录囚徒。
十五年四月亲录雒州河南雒阳二县及行从诸司囚徒。
十一月庚子录在京囚徒多所原宥。
