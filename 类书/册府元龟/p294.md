<!-- { "loadSidebar": true } -->
二年九月浙西节度使李据润州反杀判官王澹大将赵琦。又领苏常湖杭睦五州戍将杀刺史修石头故城欲谋僭逆十月诏曰：朕闻好生者天地之仁不在乎！肃杀止戈者帝王之武不尚乎！诛Θ恭惟至言可谓明诫朕祗荷前训赞承丕图每思道以自弘岂佳兵而为念虽朔陲阻命有戡乱之征蜀部兴妖献夷之提而所伤皆及於百姓所费宁止於千金静言思之往往兴叹非不得已岂复用师李属列宗支任居方伯穷赫奕之贵饱绸缪之恩待以亲贤报之以礼节授以师旅用之以乱常肖圆首方足之形无五常百行之性顷者累陈章疏勤请来朝奸态不形伪言甚恳朕颇谓诚志久方允从乃降诏书俾修觐礼示以後命委其深心而枭首骤呼虺毒横厉初则诈疾後仍纵兵寮属以献规受屠使臣以传命见胁朕务於含垢未忍明言累降中人令遵前旨无轺车之戒路有气之逍天加以日逞淫征冤痛者无告日兴暴赋杼轴者皆空赤子咸罄於饣侯粮白刃屡膏於颈血为人父母闻甚恻然顾惟纪纲岂敢废坠其讨伐之师并已有处分克期齐进其李在身官爵阶勋等并宜削除仍令宗正寺削一房属籍其两都及诸州府应有李庄宅钱物等并委所繇官簿录闻奏浙西将士素非同恶朕所深知迫於凶威不能自达但王师进讨因事立功枭斩渠魁以效诚节必当特加爵秩超异等伦其将吏等以所领归降者超三资官以一身降者亦超资改转官健归顺者厚加赏给仍与叙录明谕将士罪止一夫其馀染一切不问，於是诏淮南节度使王锷充诸道行营兵马招讨处置使仍以内官右监门卫大将军薛尚衍充都监招讨宣慰等使徵宣武义宁武昌之师各二千并淮南宣歙之师并取宿州路进讨江西兵士三千取信州路进讨浙东兵士取杭州路进讨（是月平）。
四年十月镇州王承宗拒命制曰：天地以大德煦物而高秋厉肃杀之威帝皇以至道育人而前王设诛讨之典，於是乎！有阪泉之役有丹浦之威情岂佳兵义存禁暴朕嗣膺宝历於兹五年以惕厉居於人上以仁恕抚於天下恭惟文祖之训敢以武功为先昨者吴属兴妖师徒献捉朕每念陈原野之众行钺之刑虽举彝章颇怀惭德盖不获已岂乐於斯王承宗顷在苫庐潜窥戎镇而内外以事君之礼将而必诛分土之宜专则有辟朕念其先祖规尝有茂勋贷以私恩抑於公议使臣旁午以告谕孽童俯伏以陈诚愿献两川期无贰事朕亦收其後效用以曲全授节制於旧疆齿勋贤於列位况德棣本非成德所管昌朝。又是承宗懿亲俾抚近邻斯诚厚德外虽两镇中实一家而承宗象恭怀奸肖貌稔祸欺裴武於得位之後缧昌朝於受命之中豺狼之心饱之而愈发枭獍之性养之而益生加以表疏之间悖慢斯甚神祗所以不天地所以不容智士所以奋怀义夫所以兴愤式遏乱略期於无刑恭行天诛示於有制其诸道诸军进讨已从别制处分王承宗在身官爵并宜削夺其镇州管内将士官吏等久在戎行未知朝典或陷於邪说或迫以凶威虽有忠诚无由自达但能效顺即是王人岂止惟新当加宠渥其有能回戈殄寇因事立功时有褒崇不拘资次贵爵厚禄设之而高悬实封名藩待之以厚赏其以一州归顺者便与当州刺史仍赐实封二百户如先是刺史以州归顺者超三资与官仍赐实封三百户以一县归顺者超两资与官赐实封一百户其长行官健归顺者当以优厚褒赏如将校内有翻然改图枭斩元恶者授以不次之位宠以殊常之封王承宗如能革心悔过束身入朝待之如初一切不问仍准旧官爵别加宠授於戏王者之师盖除於暴乱止戈之武岂愿於伤残而承宗不能负荷旧勋祗承新命自贻其咎宁怨於天遽此兴戎至於用钺固非素意用叹於怀百辟万方宜谅朕志是月以左神策护军中尉左卫上将军吐突承璀为左右神策河中河阳浙西宣歙等道赴镇州行营兵马使招讨处置等使仍与诸军计会内侍省内寺伯宋惟澄为河南陕西河阳已来馆驿使内侍省内寺伯曹进玉为京畿华州河中晋州太原已来馆驿使内侍省内常侍刘国为太原易定幽州沧州行营兵马粮料使内侍省内常侍马朝江为东道行营兵马粮料使。
五年正月诏行营诸道进讨镇州。又发徐泗滑等州兵四千人赴行营（七月赦承宗罢兵）。
八年十二月振武兵乱逐出节度使李进贤屠其家。又杀判官严澈河东节度使王锷奏李进贤奔於靖边军振武监军使骆朝宽奏乱众复平。且请给将士衣於本州兼言营田之不可成帝怒命夏州节度使张煦以夏州兵二千代进贤於振武。又命王锷以河东兵二千煦於振武仍许以便宜击断十年正月制曰：天地之化由肃杀以成岁功帝王之道以威武而辅文德朕祗荷鸿业抚临庶邦务先弘含每慎征伐俾怀仁者有耻。且格畏罪者见善即迁而或昏迷不恭告命不及固兴悖乱之孽自速原野之诛除害正刑国有彝典吴元济逆绝人理反易天常不居父丧擅领军事谕以诏旨曾无敬恭荧惑一方之人迫胁三军之众以其父少阳常经任使为之轸悼命申奠祭临遣使臣凌虐封疆遂致稽阻绝朝廷之礼意忘父子之恩情旋。又掩袭舞阳伤残士卒焚烧叶县骚扰闾阎恣行寇攘无所畏忌朕尝念赏延之义重伤藩帅之门尚欲纳於忠顺之途处以显荣之列未能饬法犹为包荒称以诏书俾申招抚而虿毒滋长奸心靡悛寿春西南。又陷镇栅穷凶稔恶纵暴扌延灾覆载之所不容人神之所共弃良非获已致此兴戎盖亦方伯连帅同请讨除伐罪吊人故兹申命宜令宣武忠武太原武宁淮南宣歙等兵马合势山南东道及魏博荆南江西歙南东川等道兵马与鄂南计会东都防御使与怀汝节度及剑南义成军兵马掎角相应同为进讨吴元济旧有官秩宜并削除大军既临计即戡殄嗟我淮右之众本为勤王之师虽是胁从频已昭洗念此勋力未尝弭忘罹狡童。又此诖误必怀忠顺迫在凶威苟能率诚即日收效其淮西将士有能枭斩凶渠者先是六品已下官授三品正员官其先授五品已上官者节级进仍与实封五百户庄宅各一区钱二万贯如能率所管兵马以城镇来降者并超三资与改官仍与实封二百户钱一万贯以一身降者亦与改转仍赐钱帛诸道应赴副行营将士如有斩元济者亦准此处分吴元济如能束身归朝并与洗雪。若不能改过罪止其身其馀胁一切不问接贼界州县百姓军兴已来供馈繁并言念疲瘵良增悯然元和九年两税斛<豆斗>钱物等在百姓腹内者并十年夏税并宜放免其有城镇将士百姓守节拒贼身死王事者各委长吏优给其家仍具事迹闻奏当加褒赠并赐钱帛仍与一子官三州百姓莫非吾人诸军所至不得妄加杀戮焚烧庐舍据夺财产并有拘执以为俘馘事平之後给复二年三州内有自置义营堡栅王师所至能相率来降各加酬奖时当春候务切农桑应缘军务所须并不得干百姓如要车牛夫役及工匠之类并宜和雇情愿仍给优价贼平之後应立功将士并与超资改官节级赐物於戏朕率理道靡敢荒宁思致中和以康亿兆而德之寡薄化未昭宣爰用甲兵良深鬼叹顾非重武其在止戈宣示中外咸令知悉自九年秋元济以其父众逆命帝初推恩信以待之乃易置四面将帅命严师饰垒以临之望其畏寤听命贼乃分锐四出焚掠城邑至有犯东畿者繇是帝震怒始下诏讨之。
二月以剑南西川之师五百人隶严绶徐州之师二千五百人从李光颜。又以宣武之师三千人会光颜皆讨蔡州。又命神策军阳镇遏将索日进以泾原兵六百人会光颜剑南东川以兵二千五百人会鄂岳团练使柳公绰讨贼次於安州。
十二月诏发振武兵二千会义武军以讨王承宗。
十一年正月制曰：上帝垂象辉弧矢之芒先王取威陈钺之柄盖所以昭宣七德保兆人故穷阴有助於岁功而大刑无废於国典朕承累圣之休祉奉昊穹之眷命道思格物心岂佳兵期致俗於和同庶纳人於轨度缅窥钟鼎无忘卫国之劳永惟带砺每存延代之赏故太尉武俊顷因多难首建大勋悬捧日之明诚遏氵天之逆竖武烈有过於雷震壮容具纪於丹青馀风凛然虽死不朽是宜子孙袭宠邦国同休而王承宗坠乃箕裘隳其门户不思祖考之德忍与枭獍同谋不顾天地之恩敢以豺狼为性饱则逾悖抚之不驯凶狂屡见於表章戕贼窃加於宰辅四方同骇千古所无朕以思人爱树投鼠忌器优柔而不断隐忍而未征屈其宪法惟绝朝贡俾之思过将谓革心而乃先动干戈屡犯城邑焚烧剽掠流毒於人罪恶既不可容诛讨盖非获已况四面征镇愤激咸同中朝卿士奏议相继虽覆以大道欲更含弘而迫於海魏博昭义等节度兵马计会进讨其承宗在身官爵并从削夺言念乃祖尝著功庸蠢兹狡童自取废绝其所袭实封宜回赐武俊子右金吾卫将军士平俾之纂承无乏祭祀。若承宗翻然改悟束身入朝必议加恩不惟贷法如沉迷自。若讨伐遂行则罪止一身其馀驱胁之徒一切不问大军既临计即戡殄其成德将士等或染恶俗或迫凶威虽忠诚无阶自达但能去逆效顺因事立功随其高下厚加宠锡如有枭斩渠魁及执送京兆以效诚节者王承宗在身官爵土地等便以回授仍与实封五百户庄宅各一区钱二万贯如有能率所管兵马及以城镇来降者并超三资与官仍实封二百户钱一万贯其以州降者便与刺史仍赐实封三百户如本是刺史更超三资与官赐实封三百户以县降者超两资与官赐实封一百户其以一营一栅降者节级褒务从优厚其诸军行营将士有先登陷阵屠城下邑者亦准此处分诸应行营将士如有能枭斩承宗者亦准前例处分其接近贼界州县自军兴已来供馈繁并嗟我疲瘵良增悯然应元和十年两税斛<豆斗>钱物在百姓腹内并十一年夏税并宜放免其有城镇将士百姓守节拒贼身死王事各委长吏优给其家仍具事迹闻奏当加褒赠其有潜谋诛斩承宗被其屠戮者优加追赠并赐钱帛仍与一子官六州百姓莫匪吾人坠于涂炭深用嗟恻兵之所至不得妄加杀戮及焚烧庐舍掠夺资产并有拘执以为俘馘事平之後给复三年其六州管内百姓能相率来归者所在安存各加优奖方当春候务切农桑边界之人虑妨耕织应缘军务所须并不得干扰百姓如要车牛夫役工匠之数宜和雇优给价钱贼平之後应立功将士并与超资改转节级赐物续有处分於戏朕正位凝命端诚乡方劳谦在心慈俭为宝而化未陶於顽傲泽未浸於隐微荐兴甲兵师在原野中宵愧叹当宁忧兢庶将除奸非曰：尚武宣示中外宜体至怀自前年诏绝其朝贡承宗数以兵出境四犯田弘正不胜其忿累疏请诛帝方许以兵加境上未令进讨承宗幸其诏旨乃大肆侵掠幽州及沧州易定之师皆苦之请连兵诛伐乃有是命，於是六镇合势兵十万馀环数千里将分承宗之力然诸军回远难为主约繇是兵加二年竟不能分其势（十二年四月罢河北行营专讨淮西）二年诏以陈州所送东都防御五百人回付汝州。又诏发河东兵五千以赴易定。
十月命常侍梁守谦监淮西行营诸军仍以空名告身五百道及金帛付之。
十二年正月诏发河东兵一千会於义武军移颍沈丘武兵二千会於寿州。
七月以中书侍郎平章事裴度为门下侍郎平章事充彰义军节度使仍充淮西宣慰使以刑部侍郎马总为副以征元济（十月淮西平）。
