<!-- { "loadSidebar": true } -->
    宋王镇恶为振武将军率龙骧将军蒯恩讨刘毅昼夜兼行於鹊州寻阳江口巴陵守风凡四日十月二十二日至豫章口去江陵城二十里镇恶进路扬声刘兖州上毅谓为信然不知见袭镇恶自豫章口舍船步上蒯恩军在前镇恶次之舸留一二人对舸岸上竖立七旗下辄安一鼓语所留人计我将至城便长严如後有大军状。又分队在後令烧江津船舰镇恶径前袭城语前军。若有问者但云：刘兖州至津戍及百姓皆言刘蕃实上晏然不疑未至城五六里逢毅要将朱显之与十许骑步从者数十欲出江津问是何人答云：刘兖州至显之驰前问蕃在所答云：在後显之既见军不见蕃而见军人担鼓排战具望见江津船舰已被烧烟焰涨天而鼓鼙之声甚盛知非蕃上便跃马驰告刘毅外有大军似从下上垂已至城江津船悉被火烧矣。行令闭诸城门镇恶亦驰进军人缘城得入门犹未及下关因得开大城东门大城内毅凡有八队带甲千馀人已得戒严蒯恩入东门便北回击射堂前攻金城东门镇恶入东门便直击金城西门军分攻金城内东从旧将犹有六队千馀人西将及能细直吏快手复有二千馀人食时就攻至中晡西人退散及归降略尽镇恶入城便因风放火烧大城南门及东门。又遣人以诏及赦文并高祖手书凡三函示毅毅皆烧不视金城内亦未信高祖自来有王桓者家在江陵昔手斩桓谦为高祖所赏扌友常在左右求还西迎家至是率十馀人助镇恶战下晡间於金城东门北三十步凿城作一穴桓便先众入穴镇恶自後继之随者稍多因短兵接战镇恶军人与毅将或有是父兄子弟中表亲戚者镇恶令。且斗。且共语众并知高祖自来人情离懈一更许厅事前阵散溃斩毅勇将赵蔡毅左右兵犹闭东西阁拒战镇恶虑ウ夜自相伤犯乃引军出绕金城开其南面以为退路毅虑南面有伏兵三更中率左右三百许人开北门突出初毅常所乘马在城外不得入仓卒无马毅便就子肃民取马肃民不与朱显之谓曰：人取汝父而惜马不与汝今自走欲何之夺马以授毅初出正值镇恶军冲之不得去回冲蒯恩军军人斗已一日疲倦毅得从大城东门出奔牛牧佛寺自缢死镇恶身被五箭射镇恶手所执槊於手中破折江陵平後二十日大军方至署中兵出为安远护军武陵内史以讨刘毅功封汉寿县子食邑五百户。
    沈林子参高祖征西军事署三府中兵前锋与官军檀道济同攻潼关姚绍退走留将军姚鸾精兵守险林子衔枚夜袭即屠其城劓鸾而抗其众高祖赐《书》曰：频再破贼庆快无譬暨屡摧破想不复久耳。
    冯景祖为晋熙王燮中兵参军燮为郢州刺史元徽二年太尉江州刺史桂阳王休范举兵逼朝廷燮遣景祖袭寻阳休范留中兵参军毛慧连州别驾程罕之居守开门诣景祖降进燮号安西将军加督江州诸军事。
    南齐陈显达为益州刺史武帝即位进号镇西益部山险多不宾服大度村獠前後刺史不能制显达遣使责其租赡獠帅曰：两眼刺史尚不敢调我遂杀其使显达分部将吏声言出猎夜往袭之男女无少长皆斩此後山夷震服。
    刘怀珍宋世为宁朔将军东安东二郡太守率龙骧将军王敬则姜产步骑五千讨寿阳庐江太守王仲子南奔贼遣伪庐江太守刘道蔚五千人顿建武涧筑三城怀珍遣军主段僧爱等马步三百馀人掩袭斩之引军至晋熙伪太守阎湛拒守刘子勋遣将王仲蚪步卒万人救之怀珍遣马步三千人袭击仲蚪大破之於莫耶山遂进寿阳。
    李安民为镇东将军屯寿春後魏南侵诏安民持节屡行缘淮清泗诸戍屯军安民引水步军入清至淮阳与魏战破之既退安民知有伏兵乃遣族弟马军主长文三百骑为前驱自与军副周盘龙崔文仲系其後分军隐林中及长文至宿豫魏军见众少数千骑遮之长文。且退。且战引贼向大军安民率盘龙等趋兵至合战於孙溪渚战交湾侧魏军大败赴清水死不可胜数。
    陈侯安都初为梁将太平元年屯梁山以轻兵袭齐行台司恭於历阳大破之俘斩万计後随高祖镇京口除兰陵太守高祖谋袭王僧辩诸将莫知者惟与安都定计仍使安都率水军自京口趋石头高祖自率马步从江乘罗落会之安都至石头北弃舟登岸僧辩弗之觉也。石头城北接岭阜雉堞不甚危峻安都被甲带长刀军人捧之投於女垣内众随而入进逼僧辩卧室高祖大军亦至与僧辩战於厅事前安都自内阁出腹背击之遂擒僧辩。
    程文季为豫章内史随都督章昭达率军往荆州征萧岿岿与周军多造舟舰置于清泥水中时水长漂疾昭达乃遣文季共钱道戢轻舟袭之尽焚其舟舰昭达因萧岿等兵稍怠。又遣文季夜入其外城杀伤甚众。
    陈详为仁威将军吴州刺史天嘉二年周迪据临川举兵反详等从他道袭迪於濡城别营获其妻子迪败走详复本镇。
    陆子隆为智武将军时华皎据湘州反以子隆居其心腹深患之频遣使招诱子隆不从皎因遣兵攻之。又不能克及皎败於郢州子隆出兵以袭其後因与王师相会授持节通直散骑常侍都督武州诸军进爵为侯增邑并前七百户。
    鲁广达为智武将军巴州刺史太建初与仪同章昭达入峡口拓定安蜀等州镇时周氏将围江左大造舟舰於蜀并运粮青泥广达与钱道戢等兵掩袭纵火焚之以功增封并前二千户仍还本镇。
    後魏晋王伏罗太武之子督高平源州诸军讨吐谷浑慕利延军至乐都谓诸将曰：若从大道恐军声先振必当远遁。若潜军出其非意此邓艾擒蜀之计也。诸将咸难之伏罗曰：夫将军制胜万里择利专之可也。遂间道行至大毋桥利延众惊奔白兰慕利延兄子拾寅走河曲降其一万馀落。
    陆俟为内都大官长安卢永刘超等聚党以叛太武诏俟镇长安使以方略定之，於是俟单马之镇超闻之忻然以为无能为也。既至申扬威信示以成败诱纳超女外。若姻亲超犹自警初无降意俟乃率其帐下往见超观其举动超使人迎曰：三百人以外当以弓马相待三百人以内当以酒食相供乃将二百骑诣超超设备甚严俟遂纵酒尽醉而退俟谓将士曰：超可取乃密选精兵五百人激励之言至恳切士卒各曰：以死从公必无二也。遂伪猎诣超与士卒约曰：今会发机以当醉为限俟，於是诈醉上马大呼手斩超首将士皆应声纵击遂平之太武大悦徵还转外都大官。
    萧宝夤为镇东将军讨梁梁浮山既成堰淮水滥溢将为扬徐之患夤於堰上流更凿新渠引注淮泽水乃小灭乃遣轻车将军刘智文虎威将军刘延宗率壮士千馀夜渡淮烧其竹木营聚破贼三垒杀获数千人斩其将军王升明而还火数日不灭。
    郦范为宁远将军副慕容白曜南征宋师次无盐宋将申纂凭城拒守议者佥以攻具未周不宜便进范曰：今轻军远袭深入敌境无宜淹留久稽机候。且纂必以我军来速不在攻守谓方城可凭弱卒可恃今。若外潜威形内整戎旅密励将士出其不意可一攻而克之白曜遂潜军伪退示以不攻纂果不设备，於是即夜部分晨便腾城崇朝而克。
    于栗为黑槊将军新安侯太武征赫连昌敕栗与宋兵将交侯周几袭陕城昌弘农太守曹达不战而走乘胜长驱仍至三辅进爵为公加安南将军北齐潘乐为司徒文宣时周文帝东至崤陕遣其行台侯莫陈崇从齐子岭趣轵关仪同杨В从鼓钟道出建州陷孤公戍诏乐总大众御之乐昼夜兼行至长子遣仪同韩永兴从建州西趣崇崇遂遁。
    後周贺拔岳为卫将军副尔朱天光讨万俟鬼奴鬼奴走安定平亭天光与岳军於渭之间宣言远近曰：今气候渐热非征讨之时待至秋凉更图进取鬼奴闻之遂以为实分遣诸军散营农於岐州之北岳与天光诸军尽发掩之鬼奴乃弃平亭而走岳轻骑急追明日及鬼奴於平凉之长坑一战擒之。
    刘亮为大都督从文帝平侯莫陈悦悦党豳州刺史孙定儿据州不下泾秦诸州悉与相应众至数万推定儿为王帝令亮袭之定儿以义兵犹远未为之备亮轻以二十骑先树一纛悬於近城高岭即驰入城中定儿方置酒高会卒见亮众皆骇愕莫知所为亮乃麾兵斩定儿悬首号令贼党仍遥指城外纛命二骑曰：出追大军贼党大惧一时降附，於是诸州皆归款伏。
    裴宽为车骑大将军镇弘城时北齐伊川郡守梁常在境首抄掠文帝患之命宽经略焉後行过妻家椎牛宴饮既醉然後不复自防宽密知之遣兵往袭遂斩之帝嘉焉赐奴婢金带粟帛等。
    李远为都督义州弘农等二十一防诸军事时东魏将段孝先率步骑二万趋宜阳以送粮为名然实有窥窬之意远密知其计追兵袭破之获其辎重器械孝先遁走文帝乃赐所乘马及金带床帐衣被等并杂采二千疋拜大将军。
    史宁为骠骑大将军宕昌羌獠甘作乱逐其王弥定而自立朝廷遣宁讨破之獠甘将百骑走投生羌巩廉玉弥定遂得复位宁以未获獠甘密欲图之乃扬声欲还獠甘闻之复招引叛羌依山起栅欲攻弥定宁谓诸将曰：此羌入吾术中当进兵擒之耳诸将思归咸曰：羌之聚散无常依据山谷今。若遣讨恐引日无成。且弥定还得守蕃将军功已立矣。獠甘势弱弥定足能制之以此还师策之上者宁曰：一日纵敌数世之患，岂可舍垂灭之寇更烦再举人臣之礼知无不为以此观诸君不足与计事也。如更沮众宁，岂不能斩诸君邪遂进军獠甘众亦至与敌大破之生擒獠甘徇而斩之并执巩廉王遂赴。
    独孤信为岷州刺史赤水蕃王梁企定举兵反诏信讨之企定寻为其部下所杀而企定子弟收其馀众信乃勒兵向万年顿三交谷中贼并力拒守信因诡道趣稠松岭贼不虞信兵之至望风奔溃乘胜逐北径至城下贼并出降。
    隋杨素为信州总管及大举伐陈以素为行军元帅引舟师趣三硖军至流头滩陈将戚欣以青龙百馀艘屯兵数千人守狼尾滩以遏军路其地险峭诸将患之素曰：胜负大计在此一举。若书日下船彼则见我滩流迅激制不繇人则吾失其便以夜掩之素亲率黄龙数千艘衔枚而下遣开府王长袭引步卒从南岸击欣别栅令大将军刘仁恩率甲骑趣白沙北岸迟明而至击之欣大败走悉虏其众劳之秋毫不犯陈入大悦。
    李安为黄门侍郎平陈之役为杨素司马仍领行军总管率蜀兵顺流东下时陈人屯白沙安谓诸将曰：水战非北人所长今陈人依险泊船必轻我而无备以夜袭之贼可破也。诸将以为然安帅先锋大破陈师高祖嘉之诏《书》曰：陈贼之意自言水战为险隘益之间弥谓官军所惮幕府亲将所部夜动舟师摧隘破贼徒生擒虏众益官军之气破贼人之胆副朕所委闻以欣然进位上大将军除郢州刺史。
    周法尚为桂州总管桂州人李光仕举兵作乱令法尚讨之光仕帅劲兵保白石洞法尚遣兵列阵以当光仕大贻切亲率奇兵蔽林设伏两阵始交法尚驰击其栅栅中人皆走散光仕大溃追斩之後遂州獠反。又命法尚以行军总管讨之军将至贼散走山谷间法尚捕不能得，於是遣使慰谕假以官号伪班师日行二十里军再舍潜遣人觇之知其首领尽归栅聚相贺法尚遣步骑数千击袭破之。
