<!-- { "loadSidebar": true } -->
十九年二月行幸次武德将飞骑历北山行遇猛虎引弓射之应弘而殂。又在雒阳苑射猛虎民部尚书唐俭见群豕突出林中帝引弓四发殪四豕有一雄彘突及马镫俭投马搏之帝扌┧剑断豕顾笑曰：天策长史不见上将击贼耶何惧之甚对曰：汉高以马上得之不以马上治之陛下以神武定四方岂复逞雄心於一兽帝纳之因为罢猎。
六月帝征辽东驾次安市城进兵攻之高丽北部耨萨高延寿南部耨萨高惠真率高丽之众十五万来援安市城帝自将步骑四千潜鼓角偃旌帜趋贼营北峰之上令诸军闻鼓角声而进贼众大惧帝入自山下引军临之贼因大溃斩首万馀级延寿等率其馀寇依山自保，於是命长孙无忌李等引兵围之撤东川梁以断其归路帝按辔徐行观贼营垒谓侍臣曰：高丽倾国而来所击一麾而败天我也。因下马再拜以谢天延寿惠真等十五万六千八百人请降。
肃宗初为忠王尝与诸王及废太子射於苑中矢三发连中的观者咸以为神。
後唐武皇始言喜军中语龆龀善骑射与侪类驰骋嬉戏必出其右年十三见双凫翔於空射之连中众皆神伏。又尝於达靼部人角胜达靼指零雕於空曰：公能一发中否武皇即弯弓发矢连贯{霍攵}雕边人拜伏年十五从献祖讨庞勋摧锋陷阵出诸军之右军中目为飞虎子及为河东节度使与汴军战於洹水之上帝长子铁林指挥使落落既战马踣帝驰骑以救之其马亦踣汴之追兵将及帝背射一发而毙乃退。
庄宗初为晋王尝劳军於魏县因率百姓轻骑循河而上将觇梁军时阴晦未霁刘浔率群贼五千伏於河曲丛木间伺帝已过群贼大讠围帝数十重戈槊如林帝以百骑驰穿其间左右奋击贼槊皆萃於帝帝跃马大呼而乘之梁军辟易四处斩十馀级决围而出会援军至梁军遂退帝顾军士曰：几为寇嗤军士咸曰：大王神武应天英才间世故非残孽敢犯军尘今日之事令贼见大王之威略耳。又尝与梁军对垒於濮州北王彦章夜率精甲五千馀众伏堤坞之下帝尝观兵於坞上俄以十馀骑轻行登坞梁军窃发围帝数十重我後骑继至攻於围外帝於围中跃马斩击触锋冒刃决围而出合外骑接战俄而李存审至贼遂退走斩首数百级时尝锐於接战每驰出营尝身先士卒存审叩马上谏请无轻行帝伺存审有间即策马而出顾近臣曰：《老子》妨吾戏其英才如是王王虎直亦遣使致书请帝不躬御士卒曰：天下元元系於王本朝中兴系於王王无自轻言甚切至帝笑谓其使者曰：汉高祖马上得天下身百馀战然後成帝功予不敢希慕前人安能局促於床箦以肥其躯耶及进军胡柳堤梁军亦至帝亲率军出视诸军从之梁军已成阵横亘数十里帝亦以横阵抗之时帝与李存审总河东魏博之众居其中周德威以幽蓟之众当其西镇定之师当其东梁将贺环王彦章居中军两军接战帝以银抢军突入梁军阵中斩击十馀里贺环王彦章皆单骑而走（周太祖尝谓侍臣曰：朕五六岁时每闻庄宗破夹寨与梁太祖争天下自是十五年终灭梁朝中兴唐室夹河战阵朕预其间。若神武英豪近古无此人主）。
明宗初在太祖左右凡出略游仰视飞鸟命帝射之控弘必中景福初黑山戍将王弁谋叛据神武武皇命李存信诱而袭之弁婴城固守士乘城多为所伤军众沮挠帝率其属登梯奋击士众退者目叱之夷伤复起人百其勇弁势危蹙迟明遁走帝单骑追禽献於军门太祖尤所嘉奖。
晋高祖初事後唐明宗领亲骑左射军庄宗以天十二年後有河北之地开霸府於邺梁祖遣上将刘以兵五万营於莘。
十三年二月引兵突至清平薄我城下庄宗至自甘陵兵未陈多为所掩截帝领十馀骑横槊深入东西驰突无敢当者竟收部伍而旋庄宗壮之拊其背曰：将门出将言不谬耶因颁以器帛复亲为舀苏舀苏者当时以为异恩繇是知名。
汉高祖素有大志所至辄观山川形势心画都邑营垒之宜同辈异之明宗尝与梁人对栅澶州德胜口晋高祖以懿戚领亲兵一日与帝俱行为敌人所袭晋高祖马甲粪担连革忽断帝素勇捷辍骑以授取断革者缀以自跨徐殿其後追者谓其有伏乃得解晋高祖壮而感之有明宗腹心王继弘见之以事闻明宗明宗深加赏异谓晋高祖曰：此可任之及明宗即位晋高祖复领其军帝。又事焉天成中晋高祖自六军诸卫副使出为北京留守以帝有权略加畴昔获援之力奏移麾下署为牙门都校。
周太祖广顺三年正月幸城南园临水亭见双凫争藻戏於池面引弓射之一发而叠贯从事官忄呼拜贺世宗朝命翰林绘工写之缣素诏学士陶为之赞。
世宗显德元年三月亲征河东时侍卫马军都指挥使樊爱能何徽之失律也。骑军数千驰突南走控弘露刃劫掠辎重众庶大扰惊走不可胜数帝遣近臣及亲校宣谕止遏莫有从命者散卒凶勃颇害使臣皆递相扬言契丹大至官军大败余众已解甲矣。至暮知官军克捷散卒稍稍而回亦有达曙而不至者是日危急之势顷刻莫保赖帝英武果敢亲破寇敌不。然则社稷亦缀旒矣。
六年帝幸沧州入瓦桥关五月侍卫使李重进已下诸将相次帅师而至伪瀛州刺史高彦晖上表归顺关南平凡得州五县十七户一万八千三百六十一是行也。王师数万不亡一矢而虏界城邑皆迎刃而下。
●卷四十五
○帝王部　谋略
夫王者龙兴大人虎变莫不乘期运而起膺命历之数繇是三神眷命百姓与能然後履至尊而制六合发大号而奉帝统者焉。若乃经纶草末之际艰难开创之始维御群品驱攘鬼类决机帷幄之内矢谋俄顷之间密不容迅如发矢斯固奇略独运宏谟绝出制胜以无失斗智而迈伦者哉！。若乃端委南面总制万几举无失策识参寰表开物成务而卒以戡济繇中制外而臻乎！底定斯皆禀英睿之姿包远大之度而能扬茂烈於当世飞淑声於无穷者也。
汉高祖十年九月代相国陈反帝曰：尝为吾使甚有信代地吾所急故封为列侯以相国守代今乃与王黄等劫掠代地吏民非有罪也。能去黄来归者皆舍之帝自东至邯郸帝喜曰：不南据邯郸而沮漳水吾知其亡能为矣。赵相周昌奏常山二十五城亡其二十城请诛守尉帝曰：守尉反乎！对曰：不帝曰：是力不足亡罪上令周昌选赵壮士可将者白见四人帝骂曰：竖子能为将乎！四人惭伏地帝封各千户以为将左右谏曰：从入蜀汉伐楚赏末遍行今封此何功帝曰：非汝所知陈反赵代地皆有吾以羽檄徵天下兵未有至者今计独邯郸中兵耳吾何爱四千户不以慰赵子弟皆曰：善。又闻将皆故贾人帝曰：吾知与之矣。乃多以金购将将多降。
後汉光武为更始大司马徇河北先是更始遣尚书令谢躬率六将军攻王郎不能下会光武至共定邯郸而躬裨将虏掠不相承禀光武深忌之虽俱在邯郸遂分城而处然每有以慰安之躬勤於职事光武常称曰：谢尚书真吏也。故不自疑躬既而率其兵数万还屯於邺时光武南击青犊谓躬曰：我追贼於射犬必破之尤来在山阳者势必当惊走。若以君威力击此散虏必成禽也。躬曰：善及青犊破而尤来果北走隆虑山躬乃留大将军刘庆魏郡太守陈康守邺自率诸将军击之穷寇死战其锋不可当躬遂大败死者数千人光武因躬在外乃使吴汉与岑彭袭其城汉先令辨士说陈康康然之，於是康收刘庆及躬妻子开门纳汉等及躬从隆虑归邺不知康已反之乃与数百骑轻入城汉伏兵收之手击杀躬其众悉降（续《汉书》曰：时岑彭已在城中将躬诣传舍驰白汉汉至躬在彭前伏汉曰：何故与儿语遂杀之）。
更始遣李轶朱有等守雒阳光武乃以冯异为孟津将军拒朱有异乃遗李轶书深达意通书之後更不与异争锋异见其信效具以奏闻光武故宣露轶书令朱有知之有怒遂使人刺杀轶繇是城中乖离多有降者。
建武十六年郡国大姓及兵长群盗处处并起攻劫所在害杀长吏郡县追讨到则解散去复屯结青徐幽冀四州尤甚遣使者下郡国听群盗自相纠レ五人共斩一人者除其罪吏虽逗留回避故纵者皆勿问听以禽讨为效其牧守令长坐界内盗贼而不收捕者。又以畏忄耍捐城委守者皆不以为负但取获贼多少为殿最唯蔽匿者乃罪之，於是更相追捕贼并解散徙其魁帅於它郡赋田受廪使安生业自是牛马放牧邑门不闭。
魏太祖初为曹公西征马超韩遂韩遂请与公相见公与遂父同岁孝廉。又与遂同时侪辈，於是交马语移时不及军事但说京都旧故拊手欢笑既罢超等问遂公何言遂曰：无所言也。超等疑之他日公。又与遂书多所点窜如遂改定者超等愈疑遂公乃与克日会战先以轻兵挑之战良久乃纵虎骑夹击大破之斩成宜李堪等遂超等走凉州杨秋奔安定关中平诸将或问公曰：初贼守潼关渭北道缺不从河东击冯翊而反守潼关引日而後北渡何也。公曰：贼守潼关如吾入河东贼必引守诸津则西河未可渡吾故盛兵向潼关贼悉众南守西河之备虚故二将得擅取西河然後引军北渡贼不能与吾争西河者以有二将之军也。连车树栅为角道而南既为不可胜。且以示弱渡渭为坚垒虏至不出所以骄之也。故贼不为营垒而求割地吾顺言许之所以从其意使自安而不为备因畜士卒之力一旦击之所谓疾雷不及掩耳兵之变化固非一道也。
