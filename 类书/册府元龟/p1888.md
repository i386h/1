<!-- { "loadSidebar": true } -->
    荀羡清和有准才年七岁遇苏峻难随父在石头峻甚爱之尝置膝上羡阴白其母曰：得一利刀子足以杀贼母掩其口曰：无妄言羡终於右军将军。
    王珉之弟也。有外国沙门名提婆妙解法理为兄弟讲毗昙经珉时尚幼讲未半便云：已解即於别室与沙门法纲等数人自讲法纲叹曰：大义皆是但小未精耳。
    谢尚鲲之子八岁神悟夙成鲲尝携之送客，或曰：此儿一坐之颜回也。尚应声答曰：坐无尼父焉别颜回席宾莫不叹异年十馀岁遭父忧丹阳尹温峤吊之尚号兆极哀既而收涕告谢举止有异常童峤甚奇之。
    谢安总角神识沉敏风宇条畅善行书父奕为剡令有老人犯法奕以醇酒饮之醉犹未已安时年七八岁在奕膝边谏止奕为改容遣之安位至太保。
    谢玄安之兄子少[A13C]悟与从兄朗俱为安所器安尝戒约子侄因曰：子弟亦何预人而正欲使其佳诸人莫有言者玄答曰：譬如芝兰玉树欲使其生於皆庭耳安悦玄终於散骑常侍左将军会稽内史。
    谢朗安之兄子善言玄理文义艳发名亚於元总角时病新起体甚羸未堪劳於安前与沙门支遁讲论遂至相苦其母王氏再遣信令还安欲留使竟论王氏因出云：新妇少遭难一生所寄惟在此儿流涕携朗去郎後位至东阳太守。
    王献之年数岁尝观门生ヅυ曰：南风不竞门生曰：此郎亦管中窥豹特见一斑献之怒曰：远惭荀奉倩近愧刘真长遂拂衣而去献之官至建威将军吴兴太守。
    孙放字齐庄盛之次子幼称令慧年七八岁在荆州与父俱从庾亮猎亮谓曰：君亦来邪应声答曰：无小无大从公于迈亮。又问欲齐何庄邪放曰：欲齐庄周亮曰：不慕仲尼邪答曰：仲尼生而知之非希企所及亮大奇之曰：辅嗣弗过也。庾翼子爰客尝候盛见放而问曰：安国何在放答曰：庾稚恭家爰客大笑曰：诸孙大盛有儿如此也。放。又曰：未。若诸庾翼翼既而语人曰：我故得重呼奴父也。放终於长沙相。
    戴逵总角以鸡卵汁溲白瓦屑作郑元碑。又为文而自镌之词丽器妙时人莫不惊叹逵武帝时以太学博士给事中累徵不起。
    王修明秀有美称善隶书号曰：流奕清举年十二作贤全论父以示刘忄炎曰：此论便足以参微言修终於著作郎。
    范乔年二岁时祖馨临终抚乔首曰：恨不见汝成人因以所用砚与之至五岁祖母以告乔乔便执砚涕泣九岁诣学在同辈之中言无辞乔後除乐安令辞疾不拜。
    宋谢瞻六岁能属文为紫石英赞果然（果然兽名）诗当时才士莫不叹异後为护南蛮校尉荆州刺史。
    蔡兴宗幼为父廓所重廓与亲故。《书》曰：小儿四岁神气似可不入非类室不与小人游故以兴宗为之名兴宗年十岁失父哀毁有异凡童父廓罢豫章郡还起二宅先成东宅与弟轨廓亡而馆宇未立轨罢长沙郡还送钱五十万以补宅直兴宗年十岁白母曰：一家由来丰俭必共今日宅价不宜受也。母悦而从焉轨有愧色谓其子谈曰：我年六十行事不及十岁小儿兴宗终於光禄大夫。
    谢宏徵童幼时精神端审时然後言所继叔父混名知人见而异之谓宏徵父思曰：此儿深中夙敏方成佳器有子如此足矣。年十岁出系从叔峻所系父於宏徵本缌麻亲戚中表素不相识率意承接皆合礼衷後为右卫将军卒。
    谢庄年七岁能属文通。《论语》位至金紫光禄大夫。
    沈林子字敬士少有大度年数岁随王父在京口王恭见而奇之曰：此儿王子师之流也。与众人共见遗宝咸争趋之林子直去不顾。
    徐湛之年数岁与弟淳之共车行牛奔车坏左右人驰来赴之湛之先令取弟众咸叹其幼而有识後终於尚书仆射领参军将军。
    沈璞童孺时神意审有异於众太祖问其父林子曰：闻君小儿器质不凡甚欲相识林子令璞进见太祖奇璞应对谓林子曰：此非常儿年十许岁智度便有大成之姿。
    王绚之子年七岁读。《论语》至周监於二代外祖何尚之戏之曰：耶耶乎！文哉！绚即答曰：草翁之风必偃位至秘书丞相卒。
    王曾绰左光禄大夫昙首之子幼有大成之度弱年众以国器许之好学有理思练悉朝典年十三丧父太祖引见下拜便流涕哽咽帝亦悲不自胜袭封豫章县侯尚太祖长女东阳献公主官至吏部尚书。
    袁叔少有风气年数岁伯湛谓家人曰：此非凡儿至十馀岁为姑夫王宏所赏不为章句之学而博涉多通好属文辞采遒艳纵横才辩终於太子左卫率王僧达太保宏少子幼聪敏宏为州时僧达年七岁遇有通讼者窃览其辞谓为有理及人讼者亦进宏意其小留左右僧达为申理ウ诵不失一句文帝闻其早慧召见於德阳殿问其书学及家事应对敏帝甚知之妻以临川王义庆女位至中书令。
    谢灵运晋车骑将军玄之孙幼便[A13C]悟元甚异之官至临川内史。
    谢惠连幼而聪敏年十岁能属文族兄灵运深相知赏後为彭城王法曹後参军卒。
    何承天五岁失父其母徐氏广之姊也。聪明博学故承天幼渐训义儒史百家莫不该览位至廷尉。
    裴松之年八岁学通。《论语》毛诗博览坟籍立身简素後为大中大夫卒。
    南齐顾欢年六七岁书甲子有简三篇欢析计遂知六甲家贫父使驱田中雀欢作黄雀赋而归雀食稻过半父怒欲挞之见赋乃止永明元年诏徵为太学博士不就。
    谢{艹沦}年七岁王见而异之言於宋孝武诏见於稠人广众之中{艹沦}举动详应对合旨帝甚悦诏尚公主值景和败事寝後终於太子詹事。
    王慈僧虔之子年十岁与蔡兴宗子约入寺礼佛遇沙门忄约戏慈曰：众僧今可谓虔慈应声曰：卿如此何以兴蔡氏之宗。
    刘笃志好学博通训义年五岁闻舅孔氏熙先读管宁传欣然欲读舅更为之说精意听受曰：此可及也。尝为会稽郡丞後除步兵校尉不拜卒。
    虞愿祖赉给事中监利侯中庭橘树冬熟子孙竟来取之愿数岁独不取赉及家人皆异之位至廷尉东观祭酒。
    褚渊字彦回幼有清誉宋元嘉末魏军逼爪步百姓咸负担而立时渊父湛之为丹阳尹使其子弟并著芒ハ於斋前习行或讥之湛之曰：安不忘危也。彦回时年十馀岁甚有惭色湛之有一牛至所爱无故堕听事前湛之率左右躬自营救之郡中喧扰彦回下帘不视。又有门生盗其衣彦回遇见谓曰：可密藏之勿使人见此门生惭而去不敢复还渊位至司徒。
    江厥字伟卿弟子也。厥年十二被诛闻报至谓家人曰：伯既如此无心独存赴井死。
    张欣泰少有志节不以武业自居好隶书读子史年十馀岁诣吏部尚书褚渊渊问之曰：张长弓马多少欣泰答曰：性怯畏马无力牵弓渊甚异之官至雍州刺史。
    刘怀珍幼随伯父奉伯至寿阳豫州刺史赵伯符出猎百姓聚观怀珍独避不视奉伯异之曰：此儿方兴吾家後位至光禄大夫。
    梁范年八岁遇宋豫州刺史殷琰於涂琰异之要就席风姿应对旁。若无人琰令赋诗操笔便就坐者叹焉。
    谢フ庄之子幼聪慧庄器之尝置左右年十岁能属文庄游土山赋诗使フ命篇フ揽笔便就琅琊王景文谓庄曰：贤子足称神童复为後来特达庄笑因抚フ背曰：真吾家千金孝武帝游姑熟敕庄携フ从驾诏使为涸井赞於坐奏之起家抚军法曹行参军。
    乐蔼晋尚书令广之六世孙世居江夏其舅雍州刺史宗悫尝陈器物试诸甥侄蔼时尚幼而所取惟书悫由此奇之。又取史传各一卷授蔼等使读毕言所记蔼略读具举悫益善之终於平越中郎将广州刺史。
    江幼聪慧敏警读书过目便能讽诵选为国子生通尚书举高第起家秘书郎。
    王泰幼敏悟年数岁时祖母集诸孙侄散枣栗於床上群儿竞之泰独不取问其故对曰：不取自当得赐由是中表异之位至吏部尚书。
    王承字安期七岁通。《周易》选补国子生年十五射策高第位至东阳太守。
    柳恽少子偃字彦游年十二引见诏问读何书对曰：尚书。又曰：何为美句对曰：德为善政政在养民众咸异之诏尚长城公主拜驸马都尉鄱阳内史卒。
    陆公字子龙五岁诵。《论语》毛诗九岁读。《汉书》略能记忆从祖亻垂沛国刘显质问十事公对亻垂显叹异之终於中书黄门郎。
    徐勉幼孤贫早励清节年六岁时属霖雨家人祈霁率尔为文见称耆宿後位至右光禄大夫侍中卫将军。
    陆缵早慧七岁通经为童子奉车郎。
    裴遂十岁能属文善左氏春秋後为豫州刺史。
    明山宾七岁能言名理十三博通经传位至散骑常侍兼国子祭酒假节摄北兖州事卒。
    王僧孺幼聪慧年五岁读孝经问授者。此书所载述曰：论忠孝二事僧孺曰：若尔常愿读之有饣鬼其父东李先以一与之僧孺不受曰：大人不见不容先尝六岁能属文既长好学家贫尝佣书养母所写既毕讽咏亦通七岁能读千万言後为北中郎咨议参军入直西省知撰谱事卒。
    任幼而聪敏早称神悟七岁诵诗数十篇八岁能属文自制月仪辞义甚美褚彦回尝谓父遥曰：闻卿有令子百不为多一不为少由是闻声藉甚年十二从叔咎有知人之量见而称其小名曰：阿堆吾家千里驹也。终於西安太守。
    张率年十二能属文尝日限为诗一篇稍进作赋颂至年十六向二千许首齐始安王萧遥光为扬州召迎主簿不就後历位黄门侍郎出为新安太守卒刘显幼而聪敏六岁能诵吕相绝秦贾谊过秦论琅琊王思远吴国张融见而称赏号曰：神童族伯儒学有重名卒无嗣齐武帝诏显为後时年八岁终於西平府谘议参军。
    刘孝绰幼聪敏七岁能属文舅中书郎王遇深赏异之尝与同载识亲友号曰：神童融每言曰：天下文章。若无我当归阿士阿士孝绰小字也。时父绘掌诏诰孝绰年未志学绘常使代草之父党沈约任范等闻其名并命驾先造焉尤相赏好范年长绘十馀岁其子孝才与孝绰年十四五及通孝绰便申伯季乃命孝才拜之孝绰官至衤必书监卒。
    陈庆之子昕七岁能骑射十二随父入雒於路遇疾还京师诣鸿胪卿朱异访北间形势昕聚土画地指麾分别异甚奇之昕终於旗将军。
    王筠字元礼幼警悟七岁能属文年十六为芍药赋甚美官至太子詹事。
    萧乾年九岁补国子。《周易》主祭酒袁昂深敬之。
    张缅字元长父宏弘从高祖义师入伐留阳襄阳年始十岁每闻军有胜负忧喜形於颜色後为御史丞迁侍中未拜而卒。
    王观年十二五经大义并略能通既长好学有口辩位至左户尚书。
    褚七岁而孤为叔父骠骑从事中郎随所养早有令誉先达多以才器许之终於御史中丞。
    宗懔少聪敏好学昼夜不倦乡里号为童子学士仕梁官至吏部尚书。
    褚向年数岁父母相继亡没向哀毁。若成人者亲表咸异之官至北齐郎庐陵王长史卒。
