<!-- { "loadSidebar": true } -->
    毕众敬孝文时为兖州刺史徵还京师以笃老乞还桑梓朝廷许之众敬临还献真珠四具银装剑一口刺虎矛一枚仙人文绫一百疋文明太后与帝引见於皇信堂赐以酒馔车一乘马三匹绢二百疋劳遣之。
    尉元为司徒频表以年老乞身诏曰：元年尊识远屡表告退朕以公秉德清挹体怀平隐仁雅渊广谋猷是仗方委之以政用康亿兆故频文累札仍违冲志而谦光逾固三请弥切。若不屈从高谟复何以成其美德也。已许其致仕主者可出表付外如礼申遂元诣阙谢老引见於庭命升殿劳宴赐玄冠素服。
    源贺为侍中太尉以年老辞位诏不许後。又上书称病笃乞骸骨至于再三乃许之朝有大议皆就询访游明根为大鸿胪卿以年逾七十表求致仕诏不许频表固请乃诏曰：明根风度清粹志尚贞敏温恭静密乞言是寄故抑其高蹈之操至于再三表请殷勤不容违夺便已许其告谢可出前後表付外依礼施行引明根入见帝曰：卿年耆德茂服勤累朝历职内外并著显绩逮于耆老履道不渝是以革之始委以礼任迟能迁德匡赞於朕然高尚悠邈便尔言归君臣之礼於斯而毕眷德思仁情何可已夫七十致仕典礼所称位隆固辞贤者达节但季俗陵迟斯道弗继卿独秉冲操居今行古有魏以来首振颓俗进可以光我朝化退可以荣慰私门明根对曰：臣桑榆之年钟鸣漏尽陛下之泽首领获全待尽私庭下奉先帝陛下大恩臣之愿也。但犬马恋主不胜悲塞因。
    泣不自胜帝命令进言别殷勤仍为流涕。
    尔朱代勤为肆州刺史赐爵梁郡公以老致仕岁赐帛百疋以为常。
    高闾宣武时为太常卿累表逊位诏曰：闾贞早闻儒雅素著出纳清华朝之隽老以年及致仕固求辞任宜听解宗伯遂安车之礼特加优授崇老成之秩可光禄大夫金印紫绶使散骑常侍兼吏部尚书邢峦就家拜授及辞引见於东堂赐以饣肴羞访之大政以其先朝儒旧告老求归帝为之流涕诏曰：闾历官六朝著勋五纪年礼政辞义光进退归轩首路感怅兼怀安驷ぷ金汉世荣贶可赐安车几杖舆马缯采衣服布帛事从丰厚百寮饯之犹昔群公之祖二疏也。闾进陟北邙山望阙表以示恋慕之诚。
    杨椿庄帝时为太保侍中每辞逊不许上书频请归老诏曰：椿国之老成方所尊尚遽以高年愿言致仕顾怀旧德是以未从但告谒频顿辞理弥固以兹难夺。又所重违今便允其雅志可服侍中朝服赐服一具衣一袭八尺床帷几杖不朝乘安车驾驷马扶传诏二人仰所在郡县时以礼存问安否方乖询访良用抚然椿奉诏於华林园帝下御座执椿手流涕曰：公先帝旧臣实为元老今四方未宁理须谘访但高尚其志决意不留既难相违深用凄怆椿亦欷欲拜庄帝亲执不听，於是赐以绢布给羽林卫送群公百寮饯於城西张方桥行路观者莫不称叹。
    邢邵出帝时为散骑常侍以卫将军国子祭酒还乡诏所在特给兵力五人并令岁一入朝以备顾问。
    东魏常景为秘书监仪同三司孝静武定时以老疾去官诏曰：几杖为礼安车致养敬齿尊贤其来尚矣。景艺业该通文史渊洽年弥五纪历事三京禄俸无馀家徒壁立宜从哀恤以旌元老可特给右光禄事力终其身。
    後周寇隽初仕西魏为车骑大将军仪同三司加散骑常侍大统末以年老乞骸骨文帝弗许遂疾笃不复朝觐。
    孟信为太子少师後迁太子太傅儒者荣之特加车骑大将军仪同三司散骑常侍辞老请退文帝不夺其志赐车马几杖衣服床帐卒於家赠冀州刺史谥曰：戴。
    库狄峙文帝时自宜州刺史入为太子少师以年老乞骸骨诏许之。
    樊深为县伯中大夫加开府仪同三司武帝建德初乞骸骨诏许之朝廷有疑议常召问焉。
    蒋字凤起好天文玄象之学保定中为太中大夫以年老请致仕诏许之加定州刺史卒於家。
    张羡为司城中大夫为当时所重後以年老致仕於家。
    乐逊为遂伯中大夫天和中逊以年在悬车上表致仕优诏不许，於是赐以粟帛及钱等授湖州刺史後除汾阴郡守逊以老病固辞诏许之乃改授东扬州刺史仍赐安车衣服及奴婢等。又於本郡赐田十顷儒者以为荣。
    隋李穆高祖开皇中为太师乃上表乞骸骨诏曰：朕方临寓内方籍嘉猷养老乞言实怀虚想七十致仕本为常人至。若吕尚以期顺佐周张苍以华皓相汉高才命世不拘常礼迟得此心留情规训公年既耆旧筋力难烦今勒所司敬蠲朝集如有大事须共谋议别遣侍臣就第询访。
    周摇为幽州总管六载徙为寿州初自以年老乞骸骨高祖召之既引见劳之曰：公积行累仁历仕三代克终富贵保兹遐寿良足善也。赐坐褥归於第岁馀终于家。
    杜台卿为著作郎岁馀以年老致仕诏许之特优其礼终身给禄。
    赵芬为蒲州刺史上表乞骸骨徵还京师赐以二马轺车几杖被褥归于家皇太子。又致巾帔。
    贺。若谊为灵州刺史数岁上表乞骸骨诏许之。
    公孙景茂河间府阜城人开皇末为道州刺史以年老致仕。
    崔仲方炀帝大业中为信都太守上表乞骸骨优诏许之。
    敬肃为颍川郡丞大业末乞骸骨优诏许之。
    唐李纲高祖武德中为太子少保後数载复乞骸骨优诏许之。
    杨恭仁为雒州都督太宗贞观七年正月戊申诏曰：尊贤尚德义存致治高秩厚礼允属勋庸左光禄大夫行扬州大都督长史观国公恭仁识宇凝正风度夷简器惟瑚琏望重缙绅历官有声岁寒。若一而志在虚静固求闲任辞理恳至确乎！难夺宜成其美加兹宠命可特进时恭仁以疾乞骸骨故有此授。
    虞世南自太宗即位为著作郎兼弘文馆学士时世南年已衰老抗表乞骸骨不许後为秘书监贞观十二年表请致仕优制许之仍授银青光禄大夫弘文馆学士禄赐防ト并同京官职事。
    李靖为右仆射以足疾上表乞骸骨言甚恳至太宗遣中书侍郎岑文本谓曰：朕观自古已来身居富贵能知止足者甚少不问愚智不能自知才虽不堪强欲居职纵有疾病犹自勉强公能识达大体深足可嘉朕今非直成公雅志亦欲以公为一代楷模乃下优诏加授特进听在第摄养赐物千尚乘马两匹禄赐国官府佐并依旧给患。若小瘳每三两日至门下中书平章政事寻赐靖灵寿杖助足疾也。
    李客师为右武卫将军以年老致仕退居昆明之别业。
    柏季纂为司农卿以年老屡乞骸骨不许久之拜虞州刺史。又表自陈羸老因听以本禄归于家。
    窦卢宽为左卫大将军陈县公以年老致仕改封{艹丙}国公。
    刘宏基为卫尉卿以年老乞骸骨拜辅国大将军朝朔望禄赐同於职事。
    张俊裔为睦州刺史因入朝乞骸骨太宗召问曰：朕与卿刺史资以自养何谓即求致仕张对曰：年老筋力不逮望得还私第时见阙庭太宗曰：卿气力犹强欲何官也。张陈谢不敢太宗曰：朕昔从卿读书卿今日从朕求官但言所欲不相违也。时国子祭酒缺张奏言之因授国子祭酒俄迁散骑常侍。又请致仕许之加金紫光禄大夫听朝朔望。
    尉迟敬德为夏二州都督後抗表乞骸骨授开府仪同三司令朝朔望太宗征高丽为左一马军总管从破高丽於驻跸山军还依旧致仕敬德末年笃信神仙方飞钅东金石服食母粉穿筑池台崇饣希绮罗常奏清商乐以自奉养不与外人交通。
    李百药为宗正卿及悬车告老怡然自得穿池筑山文酒宴赏以舒平生之志。
    鲜于绍自降州刺史除同州刺史高宗特召见慰勉之绍辞曰：臣今年八十五视听昏耄，岂可妄叨荣宠自贻罪谴乞许臣致仕高宗曰：卿气力尚强可。且为我捡校绍固辞竟许之。
    卢承庆为刑部尚书总章中以年老请致仕许之仍加金紫光禄大夫。
    刘仁轨为右相请致仕许之仍加金紫光禄大夫听朝朔望。
    李为司空平定高丽回以疾谢职加金紫光禄大夫听致仕。
    许敬宗咸亨中为太子少师请致仕许之加授特进仍令朔望朝参如其气力能来勿拘朔望之制。
    李义琰永淳中为中书侍郎中书门下三品以足疾乞骸骨诏许之及将归东都田里公卿已下祖饯於通化门外时人比汉之二疏。
    韦思谦则天垂拱中为纳言以年老致仕许之。
    王及善垂拱中为春官尚书秦州都督府长史以老病请致仕加授光禄大夫。
    朱敬则长安中为正谏大夫同凤阁鸾台平章事以老疾请致仕许之。
    姚长安中为冬官尚书仍西京留守累表乞骸骨听许致仕。
    薛元超中宗嗣圣初为中书令以疾致仕加授金紫光禄大夫。
    张仁愿睿宗景初为朔方总管以年老致仕特给全禄俸。又拜兵部尚书加光禄大夫依旧致仕。
    李日知玄宗先天中知以刑部尚书罢知政事频乞骸骨请致仕许之。
    元怀景为工部尚书开元中诏曰：怀景朝廷旧德光阴迟暮宜听致仕遂其顺摄。
    卢怀慎为黄门监称疾辞职诏曰：留侯多病汉皇许其顺养吕蒙未瘳吴主因而惨戚此则古之义也。捡校吏部尚书黄门监卢怀慎大才宏识资忠履信学穷坟典言纬邦国朕之系赖人所具瞻顷者忘身犭旬公积劳为病竭诚抗表固辞在职方欲省其谋虑专於导引。且凭针艾之术副朕盐梅之期听以去官许其养疾。
    苏向为太子宾客捡校詹事以年老致仕。
    薛讷为朔方军大总管沈勇寡言临大敌而益壮以年老特听致仕。
    张廷以少府监为太子詹事康子元以前太子左庶子集贤殿侍讲为秘书监并致仕敦旧恩也。
    张说以前尚书左丞相致仕修国史兼集贤院学士俸料等并依右丞相给。
    宋为尚书右丞相以年老累上。表曰：臣闻力不足者老则更衰心无主者疾而尤废臣昔闻其语今验诸身况。且兼之何能为也。臣自拔迹幽介钦属圣明才不逮人艺非经国复以久承驱策历参试用命偶时来荣因岁积遂得再升台座三入蒙司进阶开府增封本郡所更中外已紊彝章洎居端揆左叨名职何者丞相官师之长任重昔时愚臣衰朽之馀用惭佗日位则逾盛人则浸微尽知其然何居而可顷所以亻黾亻免为政苍黄不言实怀覆载之德冀竭涓尘之效今积羸成惫沈痼莫瘳耳目更昏手足多废顾将殒越宁遂宿心安可以苟犭旬大名仍尸重禄。且留章绶不上阙庭议刑此乖礼法何设伏惟陛下审能以授为官而择察臣之恳辞矜臣之不逮使得罢归私第养疾衡门上弭官谤下知死所则归全之望获在愚臣养老之恩成於圣代日暮途远天高听卑瞻望轩墀伏增感恋谨奉表陈乞手诏许之仍令全给俸禄乃退归东都私第屏绝人事以就医药。
    赵卿为华州刺史以年老累表陈乞优诏许之除国子祭酒致仕。
    卢从愿为太子宾客以老抗表乞骸骨乃拜吏部尚书致仕给全俸禄。
    孟温为太子宾客以年齿衰暮表求辞秩诏许之除礼部尚书致仕全给俸禄。
