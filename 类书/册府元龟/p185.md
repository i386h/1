<!-- { "loadSidebar": true } -->
九月幸庆善宫宴从官故老赐帛各有差。
七年正月癸巳宴三品以上及州牧蛮夷於玄武门奏七德九功之舞蛮夷十馀种自请率舞诏许之久而乃罢赐帛各有差。
八年二月丙午以皇太子承乾加元服降死罪以下五品以上子为父後者赐爵一级天下大三日戊申宴群臣赐帛各有差。
九年正月甲申皇太子承乾纳妃苏氏宴群臣赐帛各有差。
十一年正月壬辰宴五品以上於两仪殿赐帛各有差戊辰宴长安父老於玄武门赐以帛。
三月幸雒阳宫丙午宴从官赐物各有差癸卯宴雒阳父老於乾元殿赐以粟帛。
十一月丙午宴五品以上及蕃夷於贞观殿赐帛各有差。
十二年二月壬子宴雒阳父老赐帛有差。
十三年正月乙巳帝朝於献陵三原县人年八十以上及孝子顺孙义夫节妇鳏寡独有笃疾者赐物各有差宿卫陵邑中郎将齐士员及三原令已下各赐爵一级。
十四年正月己酉宴群臣及吐谷浑王河源王慕容诺曷钵於玄武门赐物各有差甲寅幸魏王泰宅赐泰府寮及同里老人各有差。
十二月赐三日。
十五年正月辛巳如雒阳所过州赐高年笃疾帛有差。
四月乙未诏雒州笃疾及鳏寡独不能自存者各赐米两石五月壬申并州道士及僧父老等二百人诣阙上表称太原王业龙兴之地登封礼毕伏愿临幸帝赐宴於武成殿各赐物而遣之。
十六年十一月西狩於武功甲子赐所幸六县高年笃疾独毡被帛各有差是日幸庆善宫召武功之邰城立节三时丰义四乡士女七十以上及居宫侧数百人赐宴毕赐帛各有差。
十七年四月丙戌诏立晋王为皇太子。又立晋王妃帝御承天门大赦文武职事九品以上及五品以上子为父後者各加一级鳏寡独笃疾之徒量加赈恤赐天下。
六月甲午并州父老百馀人诣阙称陛下发迹太原皇太子疏爵晋藩臣等不胜庆幸今来奉贺帝赐宴及物以遣之。
闰六月庚申薛延陀可汗突利设献马帝於慎思殿大飨百寮盛陈宝器奏庆善破陈乐并十部之乐及ㄅ末跳丸舞剑之技突利设再拜上千万岁寿赐物各有差。
十一月诞皇太孙宴宫寮於弘教殿赐物有差。
是月以贞石表瑞赦制率土赐三日。
十九年二月征辽所经州县高年及鳏寡孤独笃疾赐粟帛各有差。
十月征辽班师次营州戊申诏营州刺史父老及契丹等蕃长以下各颁赐缯绵绫锦数千万段癸酉至幽州甲戌宴从官三品以上赐物有差。
十二月辛酉帝在定州三品以上及四品中书门下四品以帝疾瘳诣阁上礼诏引文武五品以上预宴将夕乃罢赐物各有差。
二十年正月帝自定州幸并州庚辰引从官及太原父老而宴之赐物各有差。
二月诏辽海人无战熏者加熏官一级乙未发并州庚申赐高年所过鳏寡孤独笃疾粟各有差。
七月帝疾愈宴五品以上於飞霞殿丝竹递奏群臣上寿极欢而罢赐绫锦各有差。
八月幸灵州庚辰至泾州赐高年及鳏寡孤独笃疾粟帛各有差。
二十一年正月甲寅以铁勒诸部并为州县中外安诏赐诸司及京城百姓大三日。
二十二年正月己未奏十部乐会四夷君长於天成殿王公称觞上寿赐帛各有差。
三月丙辰至玉华宫赐行幸所过高年笃疾粟帛各有差。
二十三年五月以甘露降大赦天下八十以上各赐粟帛鳏寡独及笃疾者量加赈贷高宗以贞观二十三年六月甲戌朔即位大赦天下内外文武赐熏官一级。
永徽三年正月丁亥率公卿耕於藉田赐群官帛各有差。
二月甲辰宴三品於百福殿极欢赐以锦采各有差三月丙辰御观德殿陈逆人房遗爱等口马资财为五垛引王公诸亲蕃客及文武九品以上大射赐之。
七月丁巳立陈王忠为皇太子五品以上子为父後者赐熏一转大三日。
六年正月壬申亲谒昭陵还行宫诏左监门员外将军常基在此宿卫进爵一等陵令陵丞各加一阶并节级赐物。
二月乙巳皇太子忠加元服诏内外职事五品以上子为父後者赐熏一级大三日。
十月立武氏为皇后大赦天下八十以上老人各赐粟二石绵三百岁以上各赐粟五石锦十鳏寡独笃疾不能自存者量加赈恤。
显庆元年正月辛未立代王弘为皇太子壬申大赦文武职事九品以上五品以下子为父後者各加熏官一转亡官失爵并宜量叙诸年八十以上各赐粟帛鳏寡孤笃疾之徒不能自存者量加赈恤赐天下大三日己卯宴文武群臣及朝集使蕃客京城老人八十以上赐物各有差。
十一月乙丑皇太子显生京职事九品以上及朝集使各加熏官一级仍赐宴赉物各有差。
二年二月辛酉幸雒阳宫癸亥御贞观殿宴从行文武官及雒州父老宗姓等赐物有差诏百岁以上各赐毡被一具袍一领绵绢十段粟二十石仍遣使就家存问九十以上各赐绵绢五段十月幸郑州以高祖在隋尝守荥阳诏曰：百姓免一年租赋八十以上老人及鳏寡独等赐粟帛各有差。
四年十月皇太子弘加元服大赦天下文武官职事五品以上子孙为父祖後者各加熏官一级大三日。
闰十月辛巳以驾幸东都诏所经处八十以上老人赐毡袍绵绢及粟有差。
五年二月幸并州丙戌宴从官及诸亲并州官属父老赐帛有差赐三日。
八月癸未以讨平百济赐天下大三日。
龙朔二年七月丁亥以皇子旭轮满月赐三日京官五品以上并诸亲等为诞皇太子上礼，於是九品以上咸预宴乐赐物有差。
麟德元年八月丁丑幸旧宅宴群臣赐物有差。
乾封元年正月戊辰朔有事於泰山壬申御朝觐坛受朝贺大赦改元诸行从文武官及见朝觐岳牧二京留守并边要州都督刺史三品以下并赐爵一等四品以下加授一阶诸老人八十以上者版授刺史司马县令妇人版授郡县君并节级量赐粟帛天下百姓年二十以上八十以下赐爵一级丁丑诏诸行从文武官入见朝觐诸王岳牧二京留守及守捉边要长官三品以上前赐爵一等者宜更加为二等四品以下九品以上前加一阶等者七品以上宜加二阶八品以下更加熏官一转诸非行从内外职事官三品以上加爵一等四品以下各加一阶。
四月甲辰至京师是日御景阁宴群臣设九部乐颁赐缯采各有差。
总章元年十月癸丑文武官献食贺破高丽帝御玄武门之观德殿宴百官设九部乐极欢而罢赐各有差。
二年九月幸岐州以高祖尝为扶风太守故曲赦岐州仍赐高年衣服粟帛各有差。
咸亨四年七月庚午皇太子新宫成帝亲逆太子入宫五品以上及诸亲并从宴会奏乐极欢而止赐物有差。
十月驾在九成宫乙未皇太子纳妃裴氏礼毕曲赦岐州大。
上元元年八月壬辰追尊宗庙大赦改元大三日帝御含元殿东翔鸾阁观之时京城四县及太常音乐分为东西两厢。
二年正月敕内外文武官职事四品五品任经十年已上未得阶及六品以下出身经十五年以上历职清勤无殿犯者宜令所司具以名闻其有廉能著称清苦奉公不须限以居职年月亦以名闻，於是各赐一阶。
三年三月甲辰自汝州温汤还东都诏免汝州田租之半八十以上老人节级赐帛。
仪凤三年七月丁巳宴百寮及诸亲於九成宫之咸亨殿日晏而罢赐采物有差。
永隆元年八月乙丑立英王哲为皇太子改元大赦大三日。
二年二月辛巳特赐京官九品以上大三日。
永淳元年二月癸未以太子诞皇孙满月大赦改元大三日。
弘道元年二月改元大赦老人年八十以上并妇人并节级量赐粟帛孝子顺孙义夫节妇表其门闾终身勿事鳏寡孤独笃疾不能自存者量加赈给见任内外官五品以上经四考及守五考经三考六品以下计满三考政有清勤状无私犯者各加一阶。
中宗神龙元年正月丙午即位大赦内外文武官加两阶三品以上加爵二等入五品等特减四考大五日。
二月甲子立妃韦氏为皇后大赦天下内外官预陪位者赐勋一转大三日。
九月壬午帝亲祀明堂礼毕制京文武三品以上赐爵一级四品以上各加一阶外文武官九品以上赐熏一转皇亲嗣王郡王仍许佩金鱼袋内外职事官三品以上及四品清官并中书门下五品官父已亡者并量加追赠自弘道已前经任相三年已上及泰府晋府寮佐四品以上并食实封功臣虽经罪责不至破家子孙无任京官者特宜优与一官英府周府旧寮五品以上子孙亦宜准此天下百姓为父後者各赐爵一级大三日。
十一月壬子帝谒太庙告谢受尊号之意大赦天下京官文武官及朝集使九品以上加一阶三品以上赐爵一等外官九品以上赐熏一转天下赐三日二年十月戊戌至自东都十一月乙巳大赦天下从官文武官九品已上赐爵。
景隆元年九月受尊号礼毕赦诏改元文武官三品以上赐熏一转。
二年二月皇后言衣箱中裙上有五色起久而方歇帝令画工图其状以示百寮仍大赦天下内外五品以上官母妻各加邑号一等十一月己卯安乐公主降武延秀礼毕大赦赐三日。
三年正月癸酉幸荐福寺赐从官帛有差。
八月己巳幸安乐公主山池宴从官赐缯帛有差。
十一月乙丑南郊大赦文武官及应集考使别敕陪位官边州都督刺史诸军大使副三品已上赐爵一等四品以上加一阶应入三品者三品减四考五品减三考听入外文武官赐熏一转天下大三日。
十二月甲午幸新丰之温汤从官赐熏一转睿宗初为安国相王景隆四年六月庚子夜临淄王平韦庶人辛丑相王奉少帝御安福门楼大赦内外文武官三品以上赐爵一等四品以上加一阶应入五品不限以年考四等以下及诸亲赐勋三转。
唐隆元年甲辰即位大赦天下制内外官三品以上各加爵一等四品以下各加一阶七月己巳册皇太子大赦天下内外文武官九品以上子承父後者各赐一转。
景二年四月壬寅大赦天下京官四品以下加一阶外官赐熏一转三品以上各赐爵一等天下大三日。
八月乙卯以高祖旧宅枯柿树重生天下赐三日太极元年正月戊子藉田乙丑大赦改元内外官四品以下加一阶三品以上赐爵一级天下大三日延和元年五月戊寅亲祀北郊改元内外官陪见大礼者赐熏一转大五日。
八月庚子传位於皇太子甲辰大赦改元为先天内外官三品以上赐爵一级四品以下赐熏两转五品以上子为父後者赐熏一转天下大五日。
玄宗先天元年九月庚午御长乐门加诸王公主实封各有差三品以上各赐爵一级四品以下各加一阶。
二年七月诛左仆射窦怀贞等大赦天下文武官三品以下赐爵一级四品以下各加一阶。
九月己卯宴王公百僚於承天门赐物有差。
开元元年十二月庚寅朔大赦改元内外官赐熏一转。
二年正月丁亥立皇太子大三日。
五年二月甲戌行幸至东都制曰：朕自临天下未至於雒虽二京出游盖惟帝典五载来巡肇於即事念兹扈从特有加恩南北衙应从官三品以上各赐物四十段四品三十段五品二十段六品七品十五段八品九品十段从飞骑万骑各赐物五段鸡坊小儿赐物三段三卫检扌交监门直长引驾等发京宿卫执事不阙者简日优量其置顿营幕桥道等使各赐物递加从官一等仍与中上考缘路刺史上佐县令祗承顿事并专知客各准从官吏与赐亦与中考卫士掌闲幕士等各赐物两段。
