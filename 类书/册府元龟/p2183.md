<!-- { "loadSidebar": true } -->
    皇甫规顺帝时为安定上计掾会羌众大合攻烧陇西朝廷患之规乃上疏求乞自效曰：臣比年以来数陈便宜羌戎未动策其将反马贤始出颇知必败误中之言在可校考臣每惟贤等拥众四年未有成功县师之费。且百亿计出於平人回入奸吏故江湖之人群为盗贼青徐荒饥襁负流散夫羌戎溃叛不由承平皆因边将失於绥御乘常守安则加侵暴苟竞小利则致大害微胜则虚张首级军败则隐匿不言军士劳怨困於猾吏进不得快战以徼功退不得温饱以全命饿死沟渠暴骨中原徒见王师之出不闻振旅之声酋豪泣血惊惧生变是以安不能久败则经年臣所以抟手叩心而增叹者也。愿假臣两营二郡屯列坐食之兵五千出其不意与护羌校尉赵冲共相首尾土地山谷臣所晓习兵势巧便臣已更之可不烦方寸之印尺帛之赐高可以涤患下可以纳降。若谓臣年少官轻不足用者凡诸败将非官爵之不高年齿之不迈臣不胜至诚没死自陈时帝不能用後终於护羌校尉。
    吴诸葛恪守节度（吴初置节度官掌典军粮）恪以丹阳山险民多果劲虽前发兵徒得外县平民而已其馀深远莫能尽屡自求乞为官出之三年可得甲士四万众议以丹阳地势险阻与吴郡会稽新都鄱阳四郡邻接周旋数千里山谷万里其幽遂民人未尝入城邑对长吏皆伏兵野逸白首於林莽逋亡宿恶咸共逃窜山出铜铁自铸甲兵俗好武习战高尚气力其升山赴险抵突丛棘。若鱼之游渊犭爰之腾木也。时观间巢出为寇盗每致兵征伐寻其窟藏其战则蜂至败则鸟窜自前世已来不能羁也。皆以为难恪父瑾闻之亦以事终不逮恪盛陈其必捷擢拜恪抚越将军领丹阳太守，於是长幼相携而出岁期人数皆如本规晋袁甫字公胄历阳人少能言议与华谭齐名友善大安中甫入雒诣中领军何勖自言能治剧县勖曰：君子法应多以何宜唯欲宰民何不为一台职乎！甫曰：人各有能否譬由锦缯中之好而不可以为稻食中之好而不可以为齑是以孔子曰：及其使人也。器之苟非大才何能悉备久之除松滋令。
    宋刘穆之字道和小字道人世居京口博学有通识高祖克京城问何无忌急须府主簿何由得之无忌曰：无过刘道人高祖曰：吾亦识之即驰信召焉时穆之问京城有叫噪之声晨起出陌头属与信会穆之直视不言者久之既而反室坏布裳为往见高祖高祖谓之曰：我始举大义方造艰难须一军吏甚急卿谓谁堪其选穆之曰：贵府始建军吏实须其才仓卒之际略当无见口洽切逾者高祖笑曰：卿能自屈吾事济矣。即於坐受署。
    南齐王融中书令僧远之孙为太子舍人以父宦不通弱年便欲绍兴家业启世祖求自试曰：臣闻春庚秋蟀集候相悲露木风荣临年共悦夫惟动植。且或有心况在生灵而能无感臣自奉望宫阙沐浴恩私拔迹庸流参名盛列缨剑紫履趋步丹墀岁时归来夸荣邑里然无勤而官在昔贻议不任而禄有识必讥臣所用慷慨愤懑不遑自晏诚以深恩鲜报圣主难逢蒲柳先秋光阴不待贪及明时展悉遇效以酬陛下不世之仁。若微诚获信短才见序文武吏法唯所施用夫君道含弘臣术无隐翁归乃居中自是充国曰：莫。若老臣窃景前修敢蹈轻节取敢冒不谋之鄙式罄奉公之诚抑。又唐尧在上不弘二八管夷吾耻之臣亦耻之愿陛下裁览迁秘书丞。
    张融为南阳王友以王瞻父玄谟曾欲杀融父畅瞻为南阳王长史融启求去官不许融家贫愿禄乃与从叔征北将军永。《书》曰：融昔称幼学早训家风虽则不敏率以成性布衣韦带弱年所安箪食瓢饮不觉不乐但世业清贫人生多待榛栗枣修女贽既长束帛禽鸟男礼已大勉身就官十年七仕不欲代耕何至此事昔求三吴一丞虽属舛错今闻南康缺少愿得为之融不知阶级阶级亦可不知融政以求丞不得所以求郡求郡不得亦可复求丞。又与吏部尚书王僧虔。《书》曰：融天地之逸民也。进不辩贵退不知贱兀然造化总如草木实以家贫累积孤寡伤心八侄俱孤二弟顿弱抚之而感古人以悲，岂能山海陋禄申融情累阮籍爱东平土风融亦欣晋平闲外时议以融非御人才竟不果辟太傅掾历骠骑豫章王司空谘议参军迁中书郎非其所好乞为中散大夫不许。
    梁刘坦字德度南康王为荆州刺史坦为西平中郎中兵参军领长流义师起迁谘议参军时辅国将军杨公则为湘州刺史师起夏口朝义行州事者坦谓众曰：湘境人情易扰难信。若专用武士则百姓畏侵渔。若遣文人则威略不振必欲镇静一州城军足食则无逾老臣先零之役窃以自许遂从乃除辅国将军长沙太守行湘州事。
    萧昱字子真景第四子也。天监初除秘书郎累迁太子舍人洗马中书舍人侍郎每求自试高祖以为淮南永嘉襄阳郡并不就志愿边州高祖以其轻脱无威望抑而不许。
    後魏韩显宗启乞宋王钊相府谘议参军事欲佐效南境孝文不许。
    邢逊字子言抚军将军峦子为国子博士本州中正因谒灵太后自陈功名之子久抱沈屈臣父屡为大将而臣身无军功阶级臣父唯为忠臣不为慈父灵太后慨然以逊为长兼吏部郎中。
    後周杨宽字景仁弘农华阴人也。兵部尚书北道大行台钧之子也。颇解属文尤尚武艺弱冠除奉朝请属钧出镇恒州请从展效乃改授将军高阙戍王时蠕蠕乱其主阿那瑰来奔魏帝遣使纳之诏钧率兵卫送宽亦从行以功拜行台郎中。
    隋柳少好学颇涉经史仕周为宁州总管掾武帝亲扌万机诣阙求试帝异之以为司武中士。
    唐张嘉贞为并州长史开元六年奏事至京师常因谒见奏曰：臣今心力方壮是效命之秋更数年即衰老无能为也。惟陛下早垂任使死。且不惮帝以其明辩尤重之。
    第五琦为北海郡录参军参宗西幸时琦奏事至蜀中得谒见因奏言方今之急在兵兵之强弱在赋赋之所出江淮居多。若假臣职任使济军需臣能使赏给之资不劳圣虑玄宗大喜即日拜监察御史勾当租庸使。
    李抱真代宗时为陈郑泽潞节度留後因中谢言曰：臣虽无可取当今百姓劳逸系在牧守愿得一郡以自试帝许之改授泽州刺史兼为泽潞节度副使。
    张建封字本立兖州人也。少颇爱属文好谈论以立功名为已任宝应中李光弼镇河阳时苏常等州有草贼寇掠州县诏中使马日新与光弼将兵马同征讨之建封乃见日新自请说谕贼徒日新许之遂入虎窟蒸里等贼营说以利害祸福一夕贼党数千人并诣日新请降遂悉放归田里後为徐州节度使。
    窦群贞元末以处士徵拜左拾遗迁侍御史充和蕃使判官群因对曰：陛下即位二十馀年始自草泽擢臣为拾遗是难其进也。今陛下以二十年难进之臣为和蕃判官一何易其任乎！乃留之。
    後唐刘师武为扬州杨汉章行军司马自言有经略安边之策乞入朝从之。
    胡装礼部尚书曾之孙汴将杨师厚之镇魏州装与副使李嗣业有旧因往依之荐授贵乡令及张彦之乱嗣业遇害装罢秩客於魏州庄宗初至装谒见求为假官司空以其居官贪浊不得调者久之庄宗还太原装候於离亭谒者不内乃排闼而入曰：臣本朝公卿子孙从知至此殿下比雪唐祚勤求英俊以壮霸图臣虽不才比於进九九纳竖刁头须亦所，庶几而羁旅累年执事者不垂顾录臣臣不能赴海触树走胡越今日归死於殿下也。庄宗愕然曰：孤未之知何至如此。且赐酒食慰遣之谓郭崇韬曰：便与拟议是岁署馆驿巡官未几受监察御史里行迁节度巡官赐绯鱼袋寻历推官捡校员外郎。
    晋白奉进少善驰射唐昭宗以天复中为朱氏胁迁东营洛邑後唐太宗镇太原有扶救之志奉进谒於军门以求自效太祖纳之麾下以功迁龙武指挥使。
    ○总录部　干谒
    夫有为之士将以尽思虑之变效智计之用以达於有位而奋於当世然以贫贱之姿风期攸隔先容莫致厥路无由故寓词以感动饬躬以干进或矫激以世奇迟留而不去盖其策虑幅忆无所发明，或以机事微密有以关说乃至靡因介者期於自达故有当倾盖之遇恨相得之晚邀功於一时垂裕於将来者斯亦感慨发愤而为之也。然而鬻以求售其在君子之後乎！若乃乡其风声以道义为贵或在惧其侵辱因亻黾亻免而往亦人无间然矣。
    宁戚齐人欲干桓公穷困无以自达，於是为商旅将军以於齐暮宿於郭门饭牛车下望见桓公乃击牛角而商歌桓公闻之曰：异哉！歌者非常人也。後命车载之（三齐记载其歌曰：南山粲白石烂生不逄尧与舜禅短布单衣至从昏饣卞牛至夜半长夜漫漫何时旦公悦之以为大夫）。
    冯闻孟尝君好客蹑屦而见之孟尝君曰：先生远辱何以教文也。冯曰：闻君好士以贫身归於君置传舍十日孟尝君问传舍长曰：客何所为答曰：冯先生甚贫犹有一剑尔。又蒯缑弹其剑而歌曰：长铗归来乎！食无鱼孟尝君迁之幸舍食有鱼矣。五日。又问传舍长答曰：客复弹剑而歌曰：长铗归来乎！出无舆孟尝君迁之代舍出则乘舆矣。五日孟尝君复问传舍长舍长答曰：先生。又尝弹剑而歌曰：长铗归来乎！无以为家孟尝君不悦。
    楚丘先生行年七十披裘带索往见孟尝君欲趋不能进孟尝君曰：先生老矣。春秋高矣。何以教之先生曰：噫将我而老乎！噫将使我追车而赴马乎！投石而超距乎！逐麋鹿而抟豹虎乎！吾已死矣。何暇老哉！噫将使我出正辞而当诸侯乎！决嫌疑而定犹豫乎！吾始壮矣。何老之有孟尝君逡巡避席面有愧色。
    汉魏勃少时欲求见齐相曹参家贫无以自通乃常独早扫齐相舍人门外舍人轻之以为物而伺之得勃勃曰：愿见相君无因故为子扫欲以求见，於是舍人见勃曹参因以为舍人一为参御言事以为贤言之悼惠王王召见拜为御史。
    隽不疑字曼倩渤海人也。治春秋为郡文学进退以礼名闻州郡武帝末郡国盗贼群起暴胜之为直指使者物谓鬼神伺者察视之衣绣衣持斧逐捕盗贼督课郡国（督谓察视之）东至海以军兴诛不从命者（有所追捕及行诛罚皆依兴军之制）威震州郡胜之素闻不疑贤至渤海遣吏请与相见不疑冠进贤冠带具剑（古长剑首以玉作并鹿卢形上刻木作山形如莲花初生未敷时今大剑木首其状似此）佩环（环玉环也。即玉佩之也。带环而。又著玉佩也。礼记曰：孔子佩象环也。）褒衣博带（褒大裾也。言着褒大之衣广博之带也。而说者以为朝服垂褒之衣非也。）盛服至门上谒（上谒者。若今通名也。）门下欲使解剑不疑曰：剑者君子武备所以卫身不可解请退吏白胜之胜之开ト延请望见不疑容貌尊严衣冠甚伟胜之ε履起迎（履不着跟曰：ε纳履未正曳之而行言其遽也。）後为京兆尹。
    後汉孔融年十岁随父诣京师时河南尹李膺以简重自居不妄接士宾客敕外自非当世名人及与通家皆不得见融欲观其人故造膺门语门者曰：我是李君通家子弟门者言之膺请融问曰：高明祖父尝与仆有恩旧乎！融曰：然先君孔子与君先人李老君同德比义而相师友则融与君累世通家众坐莫不叹息融位至少府。
