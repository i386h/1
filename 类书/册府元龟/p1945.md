<!-- { "loadSidebar": true } -->
    桓荣少好学游长安习欧阳尚书事博士九江朱普（朱普字公文受业於平当为博士徒众尤盛）贫{宀娄}无资尝客佣以自给精力不倦十五年不窥家园荣初遭仓卒与族人桓元卿同饥而荣讲诵不息元卿嗤荣曰：但自苦气力何时复施用乎！荣笑不应及为太常元卿叹曰：我农家子岂意学之为利乃。若是哉！後为五更封关内侯崔瑗年四十馀始为郡吏以事系东郡发干狱（发干县狱也。）狱为礼瑗间考讯时辄问以礼说其专心好学虽颠沛必，於是後为济北相。
    窦章遭羌寇避难东国家於外黄居贫蓬户蔬食讲读不辍後为大鸿胪。
    高凤少为书生家以农为业而专精诵读昼夜不息妻尝之田曝麦於庭令凤护鸡会天暴雨而凤持竿诵经不觉潦水流麦妻还怪问凤方悟之其後遂为名儒乃教授业於西唐山中自言农家子不应为吏侯瑾少孤贫依宗人居性笃学尝佣作为资暮还辄薪以读书公车徵不至。
    宋均以父任为郎时年十五好经书每伏日辄诣博士受业通诗礼善论难後至河内太守。
    王充受业太学师事扶风班彪好博览而不守章句家贫无书尝游雒阳市肆阅所卖书一见辄能诵忆遂博通众流百家之言後归乡里屏居教授。
    朱穆耽学锐意讲诵或时思至不自知亡失衣冠颠坠亢岸其父晖尝以为专愚几不知数马足穆愈更精笃後至尚书。
    乐恢长好经学事博士焦永永为河东太守恢随之官闭庐精诵不交人物後永以事被拷诸家弟子皆以通关被系恢独皎然不污於法遂笃志为名儒後至尚书仆射。
    曹褒少笃志有大度结传父充业博雅疏通尤好礼士尝憾朝廷制度未备慕叔孙通为汉礼仪昼夜研精沉吟专思寝则怀抱笔札行则诵习文书当其念至忘所之後至侍中。
    郎ダ明经典隐居海畔延致学徒尝数百人昼研经义夜占象度勤心锐意朝夕无倦公车再徵不行。
    卫飒家贫好学问随师无粮尝佣以自给後至桂阳太守。
    甄承尤笃学未尝视家事卒於梁相。
    李固司徒之子少好学尝步行寻师不远千里（又司马彪续。《汉书》载固少有俊才雅志学为三公子尝躬步驱驴负随师）後至太尉。
    杜乔累世吏二千石少好学治韩诗京氏易欧阳尚书以孝称虽二千石子尝步担求师後至太尉。
    陈少作县吏尝给事厮役後为都亭刺史佐而有志好学坐立诵读县令邓邵试与语奇之听受业太学後令复召为吏乃避隐阳城山中後至太丘长。
    崔琦尝耕於陌上怀书一卷息辄偃而咏之後至临济长。
    荀爽幼好学耽思经籍庆吊不行徵命不应後至司空。
    魏隗禧字子牙世单贫少好学汉初平中三辅乱禧南客荆州不以荒扰担负经书每以樵采馀日则诵习之後至郎中。
    董遇字季直性质讷而好学汉兴平中关中扰乱与兄季中依参军段煨遇采负贩而常挟持经书投闲习读其兄笑之而遇不改後为侍中大司农。
    吉茂世为著姓好书不耻恶衣恶食而耻一物之不知汉建安初关中始平茂与扶风苏则共入武功南山隐处精思数岁州举茂才除临汾守。
    袁遗字伯业曹公称长大而能勤学者惟吾与袁伯业耳後为扬州刺史。
    赵昱少时就处士东莞綦毋君受公羊传兼该群业至历年潜志不窥园圃亲疏希见其面时入定省父母须臾即还後为汉陵太守。
    贾逵为诸生略览大义取其可用最好春秋。《左传》及为牧守常课绩之月常一遍後至豫州刺史。
    司马孚温厚廉让博涉经史汉末丧乱与兄弟处危亡之中箪食瓢饮而披阅不倦後至太尉。
    锺会有才能技艺而博学精练名理以夜继昼由是获声誉後至镇西将军。
    常林少单贫性好学为诸生带经耕Θ後至光禄大夫。
    王象少孤为人仆隶年十七见使牧羊而私读书後领秘书监。
    蜀向朗少时涉猎文学更乃潜心典籍孜孜不倦年逾八十犹手自校书後至左将军位特进。
    谯周幼孤与母兄同居既长耽古笃学家贫未尝问产业诵读典籍忻然独笑以忘寝食後至光禄大夫入晋至散骑常侍。
    郄正本名纂少而父死母嫁单茕只立而安贫好学博览坟典弱冠能属文後至秘书令入晋为巴西太守。
    吴步骘字子山世乱避难江东以种瓜自给昼勤四体夜诵经传後至丞相。
    鲁肃为人方严寡於玩饣希虽在军中手不释卷後至偏将军。
    阚泽字德润家世农夫至泽好学居贫无资为人佣书以供纸笔写书既毕诵读亦遍追师谕讲究览群籍兼通历数由是显名後为太子太傅。
    张居贫躬耕带经而锄孜孜汲汲以夜继日至于弱冠无不穷览後为孙权长史。
    晋刘自幼及老笃学不倦虽居职务卷弗离手弟智贞素有兄风少贫窭每负薪自给读诵不辍竟以儒行称（晋中兴书载精学不倦虽居官职至于皓首手不释卷）後至太尉。
    华谭好学不倦爽慧有口辨为邻里所重後至散骑常侍。
    束字广微少游国学或问博士曹志曰：当今好学者谁乎！志曰：阳平束广微好学不倦人莫及也。後为尚书郎。
    皇甫谧耽玩典籍忘寝与食时人谓之书淫或有箴其过笃将损耗精神谧曰：朝闻道夕死可矣。况命之修短分定悬天乎！徵议郎。又召补著作郎并不应。
    石崇为阳城太守在郡虽有职务好学不倦。
    鲁芝字世英父为郭汜所害芝襁褓流离年十七乃移居雍耽思坟典後至光禄大夫。
    虞溥字允源父秘为偏参军镇陇西溥从父之官专心坟典疆场阅武人争视之溥未尝寓目後至鄱阳内史。
    董景道字文博少而好学千里追师所在惟昼夜诵读略不与人交通（景道按史无官）。
    徐苗少家贫昼执Θ耒夜则吟诵弱冠与弟贾就博士济南宋均受业遂为儒宗徵辟并不就。
    褚陶尝谓所亲曰：圣贤备在黄卷中舍此何求州郡辟不就。
    孙盛历秘书监给事中笃学不倦自少至老手不释卷。
    荀崧历右光禄大夫虽衰老而孜孜典籍世以此嘉之。
    范汪字玄平少孤贫六岁过江依外家庾氏及长好学庾氏家贫无以资给汪乃庐于园中布衣蔬食燃薪写书写毕读诵亦遍遂博学多通善谈玄理後至安北将军。
    范宁为豫章太守既免官家于丹阳犹勤学终年不辍。
    葛洪字稚川少好学家贫躬自伐薪以买纸墨夜辄写书诵习遂以儒学知名徵散骑常侍不就。
    范宣少尚隐遁加以好学手不释卷以夜继日遂博综众书尤善三礼诏徵不就。
    徐邈姿性端雅勤行励学博涉名闻後至骁骑将军干宝字令升少勤学博览书记以才器召为著作郎徐广为秘书监性好读书老犹不倦。
    谢沉少孤事母至孝博学多识明练经史耕耨之暇研精坟典後至著作郎。
    纪瞻性静默少交游读书或手自抄写後至骠骑将军。
    王延少孤贫昼则佣赁夜则诵书遂究览经史皆通大义後为刘聪金紫光禄大夫。
    王欢字君厚乐陵人也。安贫乐道专精耽学不营产业尝丐食诵诗虽家无斗储意怡如也。其妻患之或焚毁其书而求改嫁欢笑而谓之曰：卿不闻朱买臣妻耶时闻者多哂之欢守志弥固遂为通儒魏咏之家世贫素而躬耕为事好学不倦後至荆州刺史。
    车胤恭勤不倦博览多通家贫不常得油夏日则练囊盛数十萤火以书夜以继日後至吏部尚书。
    刘敏元字道光励己修学不以险难改以好星历阴阳欢史不载官术数潜心易太玄不好读史尝谓同志曰：诵书当味义根何为费功於浮辞之文易者义之源太玄理之门能明此者即吾师也。
    王育字伯春少孤贫为人佣牧羊每过学必欷时有暇即折蒲学书遂亡失羊为羊主所责育将粥已以偿之同郡许子章敏达之士也。闻而嘉之为育偿羊给其衣食使与子同学遂博通经史後至破虏将军。
    刘宣字士则元海之从祖朴钝少言好学修洁师事乐安孙炎沉精积思不舍昼夜好毛诗。《左氏传》。
    刘仕李迁抚夷参军虽有政务手不释卷曰：卿嗜篇籍以烛继昼白日。且然夜可休息曰：朝闻道夕死可矣。不知老之将至孔圣称焉何人斯敢不如此虽在兵难之中讲诵不废每儒士在门尝倒屣出迎停寝政事引谈经籍尤明断决时事亦无滞也。
    张忄希少孤贫随母长於舅氏令其牧羊忄希幼而好学事母以孝闻每日必於牧暇采樵二束菜二本一以供母一以顾人书昼则折木叶学书夜则诵所书前秦苻朗初为镇东参军青州刺史封乐安男不得已起而就官及为方伯有。若素士耽玩经籍手不释卷每谈虚语玄不觉日之将夕。
    宋刘怀肃家世贫窭而躬耕笃学後至淮南历阳二郡太守。
    郑鲜之祖袭为江乘令因居县境鲜之下帷读书绝交游之务後至尚书左仆射。
    王微字景玄琅琊临沂人少好学无不通览尝住门屋一间寻书玩古如此者十馀年後追赠秘书监王韶之家贫好学尝三日绝粮执书不辍父母家人，或谓之曰：困穷如此何不耕农为求活乎！韶之答曰：我尝以典籍自耕耳後至祠部尚书。
    殷淳高简寡欲早有清高爱好文义未尝违舍後至光禄大夫。
    沈攸之晚好读书手不释卷史汉事多所谙忆尝叹曰：早知穷达有命恨不十年读书後至郢州刺史傅隆为光禄大夫归老在家手不释卷博学多通特精三礼谨於奉公尝手自写书。
    南齐王逡之为大中光禄大夫加侍中逡之性率素衣裳不氵几案尘黑年老手不释卷王俭幼有神彩专心笃志手不释书後为尚书令沈鳞士少好学家贫织帘诵书手口不息及长隐居笃学不倦遭火烧书数千卷鳞士年过八十耳目犹聪明手自抄写灯下细书复成二三千卷满数十箧人以为养身静默之所致也。
    江泌字士清少贫昼日斫さ夜读书随月光握卷升屋後为南中郎行参军。
    陆澄字彦渊少好学博览无不知行坐眠食手不释卷後至散骑常侍。
    顾欢幼聪慧家贫父使驱田中雀欢作黄雀赋雀食稻过半父怒欲挞之见赋乃止乡中有学舍欢贫无以受业於舍壁後倚听无遗亡者八岁诵孝经诗论及长笃志好学夕则然松节读书或然糠自照同郡顾ダ之临县见而异之遣诸子与游及孙宪之并受经句欢年二十馀更从豫章雷次宗谘玄儒诸义从徵太学博士不就。
    徐伯珍少孤贫无纸以竹叶甘蕉及地上学书山水暴出漂溺宅舍村邻皆奔走伯珍累床而止读书不辍叔父之与颜延之友善还诣蒙山立精舍讲授伯珍往从学积十年究寻经史游学者多依之琅琊王辟议曹从事不就。
    虞少好学居贫屋漏恐湿坟典乃舒被覆书书获全而被大湿时人以比高凤。
    梁主泰少好学手所抄写二千馀卷。
