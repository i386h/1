<!-- { "loadSidebar": true } -->
    令孤亘德宗时为礼部侍郎有杜封者故相鸿渐之子求补弘文生宰相杨炎尝出杜氏门下封於亘亘谓使者曰：相公诚怜封欲成其名乞署封名下一字亘因得以记焉炎不意亘之卖已乃署名亘明日流言宰相炎迫臣以私臣从之则负陛下不从则炎当害臣德音亢音葬宗以问炎炎具道所以德宗怒曰：此奸人不可柰欲杖杀之炎救解乃出为衡州别驾。
    窦群宪宗时为吏部郎中宰相武元衡李吉甫皆爱重之未几拜御史中丞後与吕温羊士谔等党比欲陷吉甫为客管经略使在镇二年诏遣至衡州病卒群性险狠颇务恩雠临事不顾死生初诏徵将大用众情骇及卒众乃安。
    方穆宗时为和王傅会元稹作相欲以奇策平河朔群盗方以策画干稹而李逢吉之党欲倾裴度乃令人告稹欲结客刺度事下法司按鞫无状而方竟坐诛。
    後唐孔谦庄宗同光初为租庸副使谦本州之吏上自天十二年帝平定魏博会计皆委制置谦能曲事权要效其才力帝委以泉货之务设法箕敛七八年间军储获济及帝即位於邺城谦已当为租庸使物议以谦虽有经营济赡之劳然人地尚卑不欲骤总重任枢密使郭崇韬举魏博观察判官张宪为租庸使以谦为副谦悒然不乐者久之帝既平梁汴谦径自魏州驰之行在因谓崇韬曰：魏都重地须大臣弹压以谦筹之非张宪不可崇韬以为忠告即奏宪为邺都留副守乃命宰臣豆卢革专判租庸谦弥失望乃寻革过失时革以手书便省库钱数十万谦以手书示崇韬徵讽闻於革革惧上表请崇韬专其事崇韬亦辞避帝问当委何人为可崇韬曰：孔谦虽久掌货泉然物议未尝居大任以臣所见却委张宪为便帝促徵之宪性精辨为趋时者所忌人不之谦乘间诉於豆卢革曰：租庸钱悉在眼前委一小吏可办邺都本根之地不可轻付於人与唐尹王正言无礻卑益之才徒有独行诏书既徵张宪复以何人为代豆卢革言於崇韬崇韬曰：邺都分司列职皆主上旧人委王正言何虑不办革曰：俱是失也。设不获已以正言掌租庸取书於大臣或可辨矣。若付之方面必败人事谦以正言非德非勋懦而易制曰：此议为便然非己志寻掎正言之失泣讯於崇韬厚赂阉伶以求进用人知奸谄沮之乃上章请退帝怒其规避将於法乐人景进於帝前解喻而止王正言风病恍惚不能综三司事景进屡言於帝乃以正言守礼部尚书以谦为租庸使。
    晋张彭常山九门人少不知书始为公府通赞遂假州县後唐庄宗改镇州为北都以任圜为真定尹兼知管内戎事则以彭为留守推官事无巨细悉访於彭繇是赵之士大夫无得而进彭素贪黩利权所入圜多为所卖及废都为方正朝廷命枢密使郭崇韬为节度使遥领之崇韬素爱其地欲归利私门而彭献可於圜择公籍所有多隐之以为他费崇韬深忿其事会庄宗平常山时获赵王家妓千馀使宦者选留百人及送闻有许氏尤色彭赂守者以废疾匿於僧坊後宫中访知急召彭赴雒欲害之彭将戒途以前与圜所隐泉货使人封籍驰白崇韬崇韬乃德彭而怒圜寻奏解许氏之罪授秘书丞知齐州管田事其险巧多此类也。明宗即位以圜为相判三司事圜奏彭守秘书少监度支判官圜竟得罪死於涂阳议者以彭误败之所致也。近臣安重诲亦云：任之过尽繇张彭。
    王瑜天福中为赞善大夫会濮阳郡秋稼丰秀税籍不均命乘使车按察定计既至郡谓校簿吏胡蕴惠鹗曰：余有处约之疾室无增货为我致意县尹。且求假贷，於是鄄城令刘承濮阳令王传宝临濮令曹光裔雷泽令张范阳令范皋聚钱五十万私书而献瑜以书上奏帝览称叹曰：廉直清慎尚有如此者诚良臣也。二吏五宰即时黜瑜则进位太尉少卿诏书褒美。
    ○总录部　诈伪
    先圣有言曰：天下之恶有五盗窃不与焉一心逆而险二行僻而坚三言伪而富四记鬼而博五顺非而泽此皆谓奸宄之徒不免君子之诛也。其或矫称皇嗣虚画战图对稠人而祸吏临都街而自挞造伪书而取赏亻效嘉遁而觊徵至於诈伪外戚则遽列藩宣假于灵草则爰剖符竹罪大而贻神怒恶盈而挂天网至有弃之于市而投之於荒彼简编贻笑後世者矣。
    公孙虿齐大夫鲁昭三年晋韩起如齐逆女（为平公逆）公孙虿为少姜之有宠也。以其子更公女而嫁公子（更嫁公子）人谓宣子子尾欺晋晋胡受之宣子曰：我欲得齐而远其宠宠将来乎！（宠谓子尾）臧会鲁大夫臧昭伯之族也。初昭伯如晋臧会窃其宝龟偻句（偻句龟所出地名）以卜为信与僭僭吉（僭不信也。）臧氏老将如晋问（问昭伯起居）会请往（代家老行）昭伯问家故尽对（故事也。）及内子与母弟叔孙则不对（内子昭伯妻一人对。若有他故）再三问不对及郊会逆问。又如初（又不对）至次於外而察之皆无之执而戮之逸奔后阝后阝鲂假使为贾正焉（后阝在东平无监县后阝鲂假后阝邑大夫贾正掌货物使有常价。若市利）计於季氏（送计簿於季氏）臧氏五人以戈伏诸桐汝之闾（桐汝里名）会出逐之反奔执诸季氏中门之外平怒曰：何故以兵入吾门拘臧氏老季臧有要（相怨也。）及昭伯从公平子立臧会（立以为臧氏後）会曰：偻句不余欺也。（传语卜筮之验善恶繇人）。
    汉新垣平赵人以望气见文帝至上大夫使人持玉杯上书阙下献之平言帝曰：阙下有宝玉气来者已视之果有献玉杯者刻曰：人主延寿平。又言曰：臣候日再中居顷之日复中，於是始更以十七年为元年令天下大平言曰：周鼎亡在泗水中今河决通於泗臣望东北汾阴有金宝气（汾阴直谓当汾阴也。）意周鼎其出乎！兆见不迎则不至，於是帝使使治庙汾阴南临河欲祠出周鼎人有上书告平所言皆诈也。下吏治诛夷平。
    少翁齐人以方见武帝文成将军言上即欲与神通宫室被服非象神神物不至乃作画车及各臣胜日（甲乙五行相克之日如火胜金用丙丁日不用庚辛日）驾车辟恶鬼。又作甘泉宫中为台室画天地泰一诸鬼神而置祭具以致天神居岁馀其方益衰神不至乃帛书以饭牛（谓杂草以食牛也。音扶晚反）阳不知言此牛腹中有奇书杀视得书书言甚怪天子识其手（手谓就书手迹）问之果伪书于是诛文成将军。
    栾大胶东人（谓王家人也。）故尝与文成将军同师因乐成侯求见言方大为人长美言多方略而敢为大言处之不疑乃拜为五利将军，於是尝夜祀其家欲以下神後治装行东入海求其师而不敢入海之泰山祠帝使人随验实无所见五利妄言见其方尽多不雠（雠应验也。不雠无验也。）帝乃诛五利韩释之封襄城侯武帝元朔四年诈疾不从耐为隶臣。
    陈拾嗣复侯卒子︹嗣元狩五年︹坐父拾非嘉子免。
    公孙卿齐人也。武帝时称有礼。《书》曰：得宝鼎神册後仙登于天卿因所忠欲奏之所忠视其书不经疑其妄言谢曰：宝鼎事已决矣。尚何以为（谓不须要言之）。
    赵钦者营平侯充国之孙尚敬武公主主亡子主教钦良人习诈有身名他人子钦薨而子岑嗣後习为太夫人岑父母求钱财亡已忿恨相告岑坐非子免国除。
    後汉尹敏为中郎光武令校图谶敏因其卦文增之曰：君无口为汉辅帝见而怪之召敏问其故敏对曰：臣见前人增损图书敢不自量窃幸万一帝深非之虽竟不罪而亦以此沉滞。
    卢芳字君期安定三水人也。居左谷中王莽时天下咸思汉德芳繇是诈称武帝曾孙刘文伯增祖母匈奴谷蠡浑邪王之姊为武帝皇后生三子遭江充之乱太子诛皇后坐死中子次卿亡之长陵小子回卿逃於左谷霍将军立次卿迎回卿回卿不出因居左谷生子孙卿孙卿生子文伯尝以是言诳惑安定间向栩性卓诡不伦後时徵拜赵相及之官时人谓其必当脱素从俭而栩更乘鲜车御良马世疑其始伪魏李丰子韬以选尚公主虽外辞之内不甚惮也。晋会稽王道子为桓玄所害安帝义熙中以临川王宝子之为道子嗣尊妃王氏为太妃义熙中有称元显子秀熙避难栾中而至者太妃请以为嗣，於是之归於别第宋高祖意其诈而按验之果散骑郎滕羡奴勺药也。竟坐弃市太妃不悟哭之甚恸。
    宋何法盛时何高平郗绍亦作晋中兴书数以示法盛法盛有意图之谓绍曰：卿名位贵达不复俟此延誉我寒士无闻于时如袁宏干宝之徒赖有著述流声於後宜以为惠绍不与至书成在斋内厨中法盛诣绍绍不在直入窃书绍还已无复兼本，於是遂行何书。
    王僧达为太子洗马在东宫爱念军人朱灵宝及出为宣城灵宝已长僧达诈列死亡寄宣城左求之籍注以为己子改名元序启太祖以为武陵国典卫令。又以补竟陵国典书令建平国中将军孝建元年春事发加禁固上表陈谢言不能因依左右倾意权贵帝愈怒焉。
    黄回竟陵郡军人也。初为臧质队主随质於梁山败走向豫章为台主军谢承祖所录付江州作部卒遇赦得原回因下都於宣阳门与人相打诈称江夏王义恭马客鞭二百付右尚方。
    後魏崔光为车骑大将军仪同三司光初为黄门则让宋弁为中书监让汝南王悦为太常让刘芳为少傅让元晖穆绍甄深为国子祭酒让清河王怿任城王澄为车骑仪同让江阳王继。又让灵太后父胡国珍皆愿望时清议者以为矫饣希。
    曹庄帝永安中为大学博士兼尚书郎而尝徒步上省以示清贫忽遇盗大失绫缣时人鄙其矫诈綦携出帝时为左光禄大夫性多诈贺较胜出镇荆州遇携别因辞携母携故见败毡弊被胜更遗之钱物。
    山伟前废帝时为秘书监仍著作郎尔朱兆之入雒官守奔散国史典书高法显密埋史书我不遗落伟自以为仁诈求伟挟附尔朱世隆遂封东阿县伯而法显止获男爵。
    刘仁轨为著作郎兼中书令外示长者内怀矫诈其对宾客破弊席食粝冷菜衣服故败乃过逼下善候当途能为诡激每於稠人广众之中或挝一奸吏纵一孤寡大言自尔炫已高明矜物无知浅识皆称其美公能之誉动过其实。
    後周宗懔南阳人仕梁为元帝。《荆州记》室累迁吏部尚书初父高之先为南台治书侍御史犯宪懔愿父释罪当终身菜食高之理雪故懔菜食乡里称之元帝府中多言其矫至是大进鱼肉国子祭酒沛国刘让之曰：本知卿不忠犹谓卿孝今日便是忠孝并无懔不能对。
    郭贤为车骑大将军历广勋安陵四州刺史衣服饮食虽以俭约自处而居家丰丽室有馀赀时论讥其诈。
    隋刘炫直门下省以待顾问时牛宏奏请购求天下遗逸之书炫遂造书百卷题为连山易鲁。《史记》等录上送官取赏而去後有人讼之经赦免死坐除名归于家。
    唐杜淹弱冠有美名与韦福嗣为莫逆之交隋开皇中相与谋曰：上好谋遁苏威以幽人见徵擢居美职盍效之共入太白山中阳言隐逸隋文帝闻而恶之谪戍江表。
