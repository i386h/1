<!-- { "loadSidebar": true } -->
    滑国车师之别种也。土地温暖多山川树木五国人以面及羊肉为粮其兽有狮子两脚骆驼野驴有角人皆善骑射著小袖长身袍用金玉为带女人被裘头上刻木为角长六寸以金银饰之少女子兄弟共妻无城郭毡屋为居东向开户其王坐金床随太岁转与妻并坐接客无文字以木为契与旁国胡为胡书革皮为纸无职官事天神火神每日则出户祀神而後食其跪一拜而起葬以木为椁父母死其子截一耳葬讫即吉其言语待河南人译然後通。
    古柯国胡密丹国檀国皆滑旁小国也。衣服容貌皆与滑同。
    白题国在滑国东去滑六日行西极波斯土地出粟麦瓜果食物略与滑同。
    乌苌国在中天竺南一名乌仗那百姓殷实人性忄耍弱颇诡诈尤攻禁咒之术笃信佛。《法言》语文字礼义法式略同天竺而弗之及也。一说多解天文吉凶之数其王动则访决焉土多林果引水灌田丰稻麦事佛多诸寺塔事极华丽人有争诉服之以药曲者发狂直者无恙为法不杀犯死者唯徙於灵山西南有檀特山山上立寺以驴数头运食山下无人控御自知往来。
    乾ヌ国在乌苌西本名业波有斗象七百头十人乘一象皆执兵仗象鼻缚刀以战。
    狮子国天竺旁国也。其地和无冬夏之异五随人所种不须时节国中有王以一善化人其楼阁皆以七宝{奖衣}晃耀街巷人众炽盛每于晨朝警鼓晓群迷常劝念佛破诸众生无明黑ウ常说空理离於物外以清净学道为务不著於声不著於香无量得道之处一说在西海之中延袤二千馀里多出奇宝本鬼神居之商人到则不见但置宝物价於洲上商人依价买之而去其後邻国人居之能驯养狮子遂以名国风俗与婆罗门同而尤敬佛法。
    吐谷浑在青海西其国西有黄沙洲南北一百二十里东西七十里不生草木沙洲因此为号屈真川有盐地甘谷岭北有雀鼠同穴或在山岭或在平地雀色白鼠色黄地生黄紫花草便有雀鼠穴。
    白兰土出黄金铜铁其国虽随水草大抵治慕贺川以肉酪为粮颇识文字其男子通服长裙帽或戴幂罗妇人以金花为首饰辫萦後缀以珠贝其婚姻富家厚出聘财窃女而去父卒妻其群母兄亡妻其诸嫂丧服制葬讫而除国无常税调用不给取敛富室商人取足而止杀人及盗马者罪至死他犯则徵物以赎地宜大麦而多蔓菁颇有菽粟出蜀马牛西北有流沙数百里夏日有热风为行旅之患风之所至唯老驼豫知之即鸣而聚立埋其口鼻於沙中人每以为候即将毡拥蔽鼻口其风迅驶斯须过尽。若不防者必致危毙。
    党项羌三苗之後东接临洮西平西拒叶护处山谷间其俗服裘褐被毡以为上饰俗尚武力无法令各为生业有战阵则相屯聚无徭赋不相往来牧养牛羊猪以供食不知稼穑其俗淫秽报於诸夷中取为甚无文字但候草木以记岁时三年一聚会杀牛羊以祭天人年八十以上死者以为令终亲戚不哭少而死者则云：夭札共悲哭之有琵琶横吹击缶为节。
    高昌国盖车师之故地也。南接河东连敦煌西次龟兹北邻敕勒置四十六镇交河田地高宁临川横截柳婆ㄜ林新兴繇宁始昌笃进白刀等皆其镇名国人言语与中国略同有五经历代史诸子集面类高丽辫垂之於背着长身小袖袍缦裆女子头辫而不垂著锦衤颉璎珞环钏婚姻有六礼其地高燥筑土为城架木为屋土覆其上寒暑与益州相似备植九人多啖面及牛羊肉，出良马、葡萄酒、石盐，多草木，草实如茧，茧中丝如细纟卢，名为白毡子，国人多取织以为布，甚软白，交市用焉。有朝乌者旦，旦集王殿前，为行不畏人，日出然後散去。一说男子胡服，妇人裙襦，头上作髻，其风俗政令，与华夏略同。地多碛，气候温暖，麦再熟，宜蚕，多五果。有草名为羊刺，其上生蜜，而味甚佳。出赤盐如朱，白盐如玉，多葡萄酒，俗事天神，兼信佛法。国中羊马，牧於隐僻之处，以避外寇，非贵人不知其所。北有赤石山，山北七十里有贪山，下有积雪，此山之北铁勒界也。从武威西北有捷路渡沙碛千馀里四面茫然无有蹊迳欲往者寻有人畜骸骨而去路中或闻歌哭之声行人寻之多致亡失盖魑魅魍魉也。故商客往来多取伊吾路康国者康居之後迁徙不常其地有胡律置於ビ祠决罚则取而断之重罪者族次重者死贼盗截其足人皆深目高鼻多须髯有大小鼓琵琶五弦箜篌笛婚姻丧制与突厥同国立祖庙以六月祭之诸侯皆来助祭俗奉佛为胡书气候温宜五勤修园蔬树木滋茂出马驼驴封牛黄金铙沙香阿萨那香瑟瑟皮氍毹锦毡多葡萄酒富家或致千石连年不败丈夫剪或辫其王冠毡帽饰以金宝妇人盘髻以皂巾饰以金花人多嗜酒好歌舞於道路生子必以石蜜内口中以胶置掌内欲其成长口常甘言持钱如胶之黏物俗习胡书善商贾争分铢之利男子年二十即远之旁国来中夏利之所在无所不到以十二月为岁首有婆罗门为其占星候气以定吉凶颇有佛法至十一月鼓舞乞寒以水相泼盛为戏乐。
    似盘国与康国邻出好马。
    瑟匿国北接石国其俗不好商贾风俗并略与康国同焉。
    安国风俗同於康国唯妻其姊妹及母子遽相禽兽此为异也。
    石国其俗正月六日七月十五日以王父母烧馀之骨金瓮盛之置于床上巡绕而行散以花香杂果王率臣下设祭焉礼终王与夫人出就别帐臣下以次列坐享宴而罢有粟麦多良马其俗善战。
    女国在葱岭之南以女为王每居层楼侍女数百王日一听政其王死。若无女嗣位国人请敛金钱得数百万还死王之族买女而立之其地五男三女俗贵女子贱丈夫妇人为吏职男子为士女子贵者则多有侍男男子不得有侍女虽贱庶之女尽为家长犹有数夫焉生子皆从母姓男子被以青绿涂面妇人辫而萦之以皮为鞋课税无常气候多寒以狩猎为业出石朱砂麝香牛骏马蜀马尤多盐常将盐向天竺兴贩其利数倍。
    钅发汗国古渠搜国也。其王坐金羊床妻戴金花俗多朱砂金铁。
    吐火罗国在葱岭西与悒怛杂居胜兵共五万其国土多男子少妇人故兄弟通室妇人五夫则角饰戴五角十夫则戴十角男子无兄弟者则与他人结为昆季方始得妻不然者终身无妇矣。被服文字与于阗略同城北有屋数颇梨山南崖穴中有神马国人每牧牝马於其侧时产名驹皆汗血多善马有屋宇杂以穹庐著小袖袍小口大头长裙帽女子被为辫其地与益州邻尝通同商贾民慕其利多往从之教其书记为之辞译稍桀黠矣。一说多畜逐水草无城郭後稍为宫室而人民犹以毡庐百子帐为行屋地常风寒人行平沙中沙砾飞起行迹皆灭肥地则有雀鼠同穴生黄紫花瘦地取有瘴气使人断气牛马得之疲汗不能行。
    宕昌国在河南国东本西羌种也。俗皆土著居有栋宇其屋织牛尾及羊毛覆之国无法令。又无徭赋唯征伐之时乃相屯聚不。然则各生业不相往来皆衣裘褐牧养牛羊豕以供其食父子伯叔兄弟死者即以其继母世叔母及兄弟妇子妇为妻俗无文字但候草木荣落以记岁时三年一聚杀牛羊以祭天。
    邓至国居西凉州界羌别种也。其俗呼帽曰：突何其衣服与宕昌同。
    武兴国本仇池其国东连秦岭西接宕昌去宕昌八百里南去汉中四百里北去岐州三百里去长安九百里本有十万户世世分减其大姓有苻氏姜氏言语与中国同著乌皂突骑帽长身小袖袍小口皮华地植九婚姻备六礼知书疏种桑麻出纟由绢精纨漆蜡椒等山出铜铁。
    西戎疏勒国在姑墨西白山之南百馀里汉时旧国也。其王戴金狮子冠土多稻粟麻麦铜铁锦绵人手足皆六指产子非六指者即不育俗事ビ神有胡书文字。
    者至拔国在疏勒西其国东有潘贺那山出美铁及狮子悉密国在者至西其国东有山名郁悉满山出金玉多铁。
    悉万斤国在悉密西其国南有山名伽邑那山出狮子。
    吐呼罗国在悉万斤东土宜五有好马驼骡。
    伽不单国在悉万斤西北土平宜稻麦有五果。
    色知显国在悉万斤西北土平多果。
    伽色尼国在悉万斤南土出赤盐多五果。
    薄知国在伽色尼南多五果。
    牟知国在忸密西南（忸密无土风）土平禽兽草木类中国诺色波罗国在忸密南土平宜稻麦多五果旱伽。
    旱伽至国在忸密西平土少田殖取稻麦於邻国有五果。
    阿弗大汗国在忸密西土平多五果。
    呼似密国在阿弗大汗西土平出银琥珀有狮子多五果叠伏罗国有勿悉城城北有盐奇水西流有白象并有阿未黎波波中织作布土宜五。
    拔豆国出金银杂宝白象水牛牛葡萄五果副货国在没随国东（没随无土风）宜五葡萄唯有马骡。
    波斯国大月氐之别种都宿利城其王姓波斯氏坐金羊床戴金花冠衣锦袍织成帔饰以真珠宝物其俗丈夫剪戴白皮帽贯头衫两肩近下开之并有巾帔缘以织成妇人服大衫披大帽帔其前为髻後被之饰以金花仍贯五色珠络之於膊王於其国内别有小牙十馀所犹中国之离宫也。每年四月出游处之十月乃还王即位以後择诸子内贤者密书其名封之於库诸子及大臣皆莫之知也。王死乃众共发书视之其封内有名者即以为王馀子各出就边任兄弟更不相见也。兵器有甲槊圆排剑弩弓箭战并乘象百人随之其刑法重罪悬诸竿上射而杀之次则系狱新王立乃释之轻罪则劓刖。若髡或剪半鬓及系排於项以为耻辱犯强盗者禁之终身奸贵人妻者男子流妇人割其耳鼻赋税准地输银钱俗事火天神婚合亦不择尊卑诸夷之中最为鬼秽矣。民女年十岁以上有姿貌者王收养之有功勋人即分赐死者多弃尸於山一月治服城外有人别居唯知丧葬之事号为不净人。若入城市摇铃自别以六月为岁首尤重七月十七日十二月一日民庶以上各相命召设会作乐以极欢娱。又以每年正月二十日各祭其先者气候暑热家自藏冰地多沙碛引水溉灌其五及禽兽等与中夏略同唯无稻及黍秫土出名马及驼富室至有数千头者。又出白象狮子大鸟卵真珠玻黎珊瑚琥珀琉璃玛瑙水精瑟瑟金银俞石金刚火齐镔铁铜锡朱砂银绫锦毡氍毹毡<翟毛>獐皮及薰陆郁金苏合青木香等胡椒毕拨石蜜千年枣香附子诃梨勒无食子盐绿雌黄等物一说西去城十五里有土山山中有鹫鸟啖羊土人极以为患国中有优钵昙华鲜华可爱出龙驹马咸池生瑚树长一二尺亦有琥珀玛瑙真珠玫瑰等国内不以为珍市买用金银婚姻法下聘讫女胥将数十人迎妇胥著金线锦袍师子锦戴天冠妇亦如之妇兄弟便来捉手付夫妇之礼於兹永毕。
    伏卢尼国在波斯国北东有大河南流中有鸟其形似人亦有如橐驼马者皆有翼常居水中出水便死城北有云：尼山出银瑚琥珀多狮子。
