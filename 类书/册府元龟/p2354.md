<!-- { "loadSidebar": true } -->
    十一月甲子回纥使三妇人谢宁国公主之聘也。（国公主既降回纥。又以荣王女媵之及宁国来归荣王女为可敦回纥号为小宁国公主历英武英威二可汗及天亲可汗出居於外英威一子为天亲所杀）。
    三年正月回纥可汗使大臣俱六莫贺达干等入朝奉表起居公主。
    代宗大历四年五月册仆固怀恩小女为崇徽公主视宁同第十女下嫁回纥可汗为可敦遣兵部侍郎李兼御史大夫持节于回纥册可敦以缯帛二万疋遣之。
    六月丁酉崇徽公主辞赴回纥宰臣已下百寮送至中渭桥。
    德宗贞元三年八月丁酉回鹘可汗遣首领啜达干多览将将军合关达干等来贡方物。且请和亲帝许以咸安公主嫁之命见于麟德殿。且令赍公主画图就示可汗以马价绢五万还之许互市而去。
    四年十月戊子回纥宁国公主及使至帝御延喜门观之禁妇人及车舆观者时回纥可汗喜於和亲其礼甚恭上言昔为兄弟今为子{巩耳}子{巩耳}半子也。此犹父彼犹子。若患西戎子当除之。又骂辱吐蕃使者及使宰相等率众千馀及其妹骨咄禄毗伽公主姨妹迷外骨咄禄公主及职使大首领等妻妾凡五十六妇人来迎可敦凡遣人千馀纳聘马三千匹帝令朔州及太原分留七百匹其宰首领皆至分馆鸿胪将作癸巳使见於宣政殿乙未帝召回纥公主及使者对於麟德殿各有颁赐庚子诏以咸安公主出降回纥可汗仍特置官属视亲王壬寅以殿中监嗣滕王湛然为咸安公主婚礼使。
    十一月乙巳加嗣滕王湛然检校礼部尚书兼御史大夫丁未加送咸安公主及册回纥可汗使关播检校右仆射公主帝第八女也。初王师平史朝义北虏微有功恃此不蕃臣礼至是回纥武义成功可汗始遣使献方物仍求结亲并请改纥字为鹘帝与宰相议许之以公主降焉今使册可汗为勇猛分相智惠长受天亲可汗册公主为孝顺端正智慧长寿可敦御制诗送之（天亲可汗卒子忠身可汗立忠身卒奉诚可汗立奉诚卒国人立其相是为怀信可汗皆从胡法继尚公主）。
    宪宗元和八年回鹘遣使伊难珠来请和亲。
    十二年回鹘。又遣摩尼僧寺等八人至帝使有司计之礼费约五百万贯时方内有诛讨计时度费未遂其请以摩尼常为回鹘信奉使宰臣言其不可诏宗正少卿李诚使于回鹘太常博士殷侑副之谕其来请之意。
    穆宗即位初回鹘遣使合达干等来请和亲许之。
    长庆元年五月丙申回鹘都督宰相公主摩尼等五百七十三人入朝迎公主诏於鸿胪寺安置癸亥敕太和公主出降回鹘为可敦宜令中书舍人王起赴鸿胪寺宣示之初回鹘自咸安公主殁後屡归款请欲继前好久未之许至元和末其请弥切宪宗以北虏有勋劳於王家。又西戎比岁为边患遂许以女妻之帝即位逾年至是乃封第十妹为太和长公主出降之甲子以左金吾卫大将军胡证检校户部尚书持节充送公主入回鹘及加册可汗使光禄寺卿李宪加兼御史中丞充副使太常博士殷侑改殿中侍御史充判官以前曹州刺史李锐为太府卿兼御史大夫持节赴回鹘充婚礼使宗正少卿嗣宁王子鸿兼御史中丞充副使以虞部员外郎陈鸿为判官。
    六月乙亥加李宪御史大夫戊寅回鹘奏以一万骑出北庭一万骑出安西柘吐蕃以迎太和长公主归国丙戌太和长公主出降回鹘宜特置府其官属宜准亲王府例。
    七月乙夕卩正衙册太和长公主为回鹘可敦辛酉长公主发赴回鹘国帝以半仗御通化门临送百僚章敬寺前立班仪卫颇盛士女倾城观焉。
    十月丰州奏回鹘五百骑至界首以迎公主十一月甲寅振武节度使张惟清奏准诏发兵三千人赴蔚州数内已发一千人讫馀二千人待太和公主出界即发遣。又奏得天德军转牒云：回鹘七百六十人将驰马及车相次至黄卢泉迎公主丰州刺史李佑奏迎公主回鹘三千骑於柳泉下营。
    二年正月癸夕卩驸马都尉郑何送太和公主至回鹘还。
    十月金吾大将军胡证送太和公主还初公主回鹘牙帐尚可信宿可汗遣数百骑来请与公主先从他道去胡证曰：不可虏使曰：前咸安公主来时去花门数百里即先去今何独拒我证曰：我奉天子诏送公主以授可汗今未见可汗岂宜先往虏使乃止既至虏廷乃择吉日册公主为回鹘可敦可汗先楼东乡坐设毡幄於楼下以居公主使群胡主教公主以胡法公主始解唐服而衣胡衣以一妪侍出楼前西乡拜可汗坐而视公主再俯拜讫复入毡幄中解前所服而被可敦服通裾大襦皆茜色金饰冠如角前指复出楼前俯拜可汗如初礼虏先设大舆曲庑前设小座相者引出公主舆回鹘九相分负其舆随日右转於廷者九公主乃降舆楼与可汗俱东乡坐自是臣下朝拜谒并拜可敦可敦自有牙帐命二相公出入帐中证等将归可敦宴之帐中留连号啼者竟日可汗因赠汉使以厚贶。
    ●卷九百八十
    ○外臣部　通好
    夫服远以德先王之盛猷和戎为利昔贤之嘉论盖所以屈已含垢继好息民偃戢兵威道迎善气自古之所尚矣。故。《易》曰：古之聪明睿智神武而不杀者盖言圣人服万物而不以威刑也。自春秋之後司籍所记或列於盛会或通乎！信使申以金币之锡加之冠带之宠或褒以爵秩或重其报宴接以殊礼式表乎！绥怀待以诚心用期於纯固繇是边鄙不耸师徒不勤荒裔清宁表里悦穆盖跻民於仁寿之域而驯致乎！太平之业者未始不繇斯也。已。
    鲁宣公八年春白狄及晋平。
    十年晋成子求成於众狄众狄疾赤狄之役遂伏於晋（赤狄路氏最强故服役众狄）秋会於攒函众狄服也。襄公四年无终子嘉父使孟乐如晋（无终山戎国名乐其众臣）因魏。《庄子》纳虎豹之皮以请和诸戎（欲戎与晋和。《庄子》魏绛）晋侯曰：戎狄无亲而贪不如伐之魏绛曰：诸侯亲服陈新来和将观於我我德则睦否则携贰劳师於戎而楚伐陈必弗能救是弃陈也。诸华必叛（诸华中国）戎禽兽也。获戎失华无乃不可乎！公曰：然则莫。若和戎乎！对曰：和戎有五利焉戎狄荐居贵货易士（荐聚也。易犹轻也。）士可贾焉一也。边鄙不耸民狎其野穑人成功二也。（耸惧狎习也。）戎狄事晋四邻振动诸侯威怀三也。以德绥戎师徒不勤甲兵不顿四也。（顿坏也。）鉴於后羿而用德度（以后羿为鉴戒）远至迩安五也。君其图之公说使魏绛盟诸戎民事田以时（传言晋使能用善谋）。
    汉文帝时匈奴单于遗。《汉书》云：北州以定愿寝兵休士养马以安边民使少者得成其长老者得安其处故使郎中系浅奉书请皇帝即不欲匈奴近塞则。且诏吏民远舍（舍居止也。）。
    武帝时匈奴谋归汉使不降者苏武马宏等马宏者前副光禄大夫王忠使西国为匈奴所遮忠战死马宏生得亦不肯降故匈奴归此二人欲以通善意。
    和帝时南单于於汉北遗窦宪古鼎容五斗其傍铭曰：仲山甫鼎其万年子子孙孙永保用宪乃止之。
    前秦苻坚时匈奴左贤王卫辰遣使降於坚遂请田内地坚许之中护军贾雍遣其司马徐斌率骑袭之因纵兵掠夺坚怒曰：朕方魏绛和戎之术不可以小利忘大信昔荆吴之战事兴蚕妇浇瓜惠梁宋息兵夫怨不在大事不在小扰边动众非国之利也。所获资产其悉以归之免雍官以白衣领护军遣使和示之信义辰，於是入居塞内贡献相寻西秦吐谷浑视连既立通聘於乞伏乾归拜为白兰王。
    宋高祖西伐长安索虏嗣先取姚兴女乃遣十万骑屯结河北救之大为帝所破，於是遣使求和自是使命岁通。
    齐武帝永明中扶南国王臣侨陈如耶跋摩遣使上启曰：天化抚育感动灵祗四气调伏愿圣主尊体起居康御皇太子万福六宫清休诸王妃主内外朝臣普同和睦邻境士庶万国归心五丰熟灾害不生士清民泰一切安稳臣及人民国土丰乐四气调和道俗济济并蒙陛下光化所被咸荷安泰。
    後魏太武太平真君五年三月遣使者四辈使西域太延元年五月遣使者二十辈使西域。
    二年六月。又遣使六辈使西域西魏文帝大统十六年大军东讨齐师恐蠕蠕乘虚寇掠乃遣帐内都督杨荐往谕和好以安慰之。
    北齐神武以魏孝靖兴和三年五月使使与蠕蠕通和。
    後周太祖西魏大统十一年突厥土门部落稍盛愿通中国帝遣酒泉胡安诺ヌ使焉其国皆相庆曰：今大国使至我国将兴也。
    武帝建德元年二月遣大将军昌城公孙深使於突厥。
    隋文帝开皇八年突厥处罗侯死遣长孙晟往吊仍赍陈国所献宝器以赐雍闾。
    十一年三月壬午遣通事舍人。若干洽使於吐谷浑十八年百济王昌使其长史辩那来献方物属兴辽东之役遣使奉请为军导帝不许诏曰：往岁为高丽不供职贡无人臣礼故命将讨之高元君臣恐惧畏服归罪朕已赦之不可致伐厚其使而遣之。
    是年突厥启民可汗为达头所攻帝令发兵助启民伐之启民上表陈谢曰：大隋圣人莫缘可汗怜养百姓如天无不覆也。如地无不载也。诸姓蒙威恩赤心归服并将部落归投圣人可汗来也。或南入长城或往白道人民羊马遍满山谷染干譬如枯木重起枝叶枯骨重生皮肉千万世长与大隋典羊马也。
    炀帝大业三年三月遣羽骑尉朱宽使於琉球国。
    是年启民可汗上表乞依大国服饰帝下其议公卿请依所奏帝以为不可乃下诏曰：先王建国夷夏殊风君子教民不求变俗断文身咸安其性旃裘卉服各尚所宜因而利之其道弘矣。何必化诸削衽縻以长缨岂遂性之至理非包荒之远度衣服不同既辨要荒之叙庶类区别弥见天地之情仍玺书答启民以为碛北未静犹须征战但使存心孝顺何必改变。
    唐高祖武德四年定襄王李大恩败突厥颉利於雁门先是汉阳公瑰太常卿郑元左骁卫大将军长孙顺德等各使於突厥颉利并拘之我亦留其使人前後数辈至是为大恩所挫，於是大惧乃放顺德还更请和好献鱼胶数十斤欲令二国同於此胶帝嘉之放其使者特勒热寒阿史德等还蕃赐以金帛。
    七年八月壬申颉利可汗遣其从叔毕特勒阿史那思摩来朝帝引申御榻顿颡固辞帝谓之曰：颉利诚心遣特勒朝拜今见特勒如见颉利引之就坐因伏而言可汗称陛下驭中原突厥据漠北各一方何敢相犯但为汉人不交构也。今见秦王即为要契请子子孙孙永为蕃附。
    是月丁酉遣尚书左仆射裴寂使於突厥。
    八年七月壬戌吐谷浑遣使请和。
    九年辛巳突厥颉利率十万馀骑突武功京师戒严进寇高陵太宗与侍中高士廉中书令房玄龄将军周范驰六骑幸渭水之上与颉利隔津而语责以负约其首帅皆下马罗拜颉利请和诏许焉幸城西刑白马与颉利同盟於便桥之上。
    太宗贞观十六年夏四月薛延ヌ以前扰汉南遣使谢罪。
    二十一年十二月乙亥高丽使第二子莫离支高任武朝贺因谢罪帝许纳之。
    高宗仪凤四年二月吐蕃赞普卒遣使赍玺书往吊之。
