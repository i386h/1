<!-- { "loadSidebar": true } -->
皇兴元年宋青州刺史沈文秀冀州刺史崔道固并遣使请举州内属诏平东将军长孙陵平南将军广陵公侯穷奇赴援之。
二月诏使持节都督诸军事征南大将军慕容白曜督骑五万次於高敖为东道後援。
孝文太和四年八月以齐角城戍主请举城内属诏徐州刺史假梁郡王嘉起赴援之。
九月齐汝南太守常元贞龙骧将军胡青苟率户内属。
八年冬十月齐双城戍主王继宗内属。
十八年帝南伐沈文秀文秀族子陵携族孙智度归降引见於行宫。
宣武景明二年齐零陵戍主华侯率户内属。
三年三月南齐建安王宝寅来降。
永平四年四月琅琊民王万寿斩梁辅国将军琅琊东莞二郡太守刘晰首以句山来降徐州刺史卢昶遣琅琊戍主傅文骥率众援之。
延昌二年二月梁郁州民徐玄明等斩送梁镇北将军青冀二州刺史张稷首以州内附诏前南兖州刺史樊鲁率众赴之。
出帝永熙二年正月梁州刺史曹凤荆州刺史雷能胜等举城内属。
後周武帝天和二年闰六月陈湘州刺史华皎率众来附遣襄州总管卫国公直率柱国绥德公将军田弘权景宣元定将兵援之。
唐高祖建义隋义宁二年李密之将王君廓以其众来降。
武德元年六月丙申隋信都郡丞麴棱以冀州来降南郡丞吕子臧以郡来降。
八月隋赵郡通守张志昂以郡来降。
十月景午薛仁杲所署尚书左仆射锺俱仇以河州来降。
十一月隋东郡丞王轨以滑州来降。
十二月李密旧将敬德逸鲁弹尘以新郑来降梁师都所署定南王贺遂新平以其地来降。
二年正月丙寅李密所署伊州刺史张善相遣使来降是月我行人魏徵说李密所署魏州总管元宝藏执宇文化及将军於士澄以魏州来降。
二月王世充慈涧镇将裴师亮率其属来降壬辰王世充将贾六郎率众数千人来降癸巳隋乐安郡丞张志靖以郡来降是月李密许州刺史崔枢并遣使来降卫州人赵叔机执王世充所署刺史廉循道以州来降。
闰三月河内人李厚德杀其殷州长史赵景休以获嘉来降是月王世充慈涧人执其守将贾仁果以城来降隋渔阳太守田善集以郡来降甲寅隋夷降郡丞许绍率黔安武陵沣阳等诸郡酋帅并遣使来降是月宇文化及伪置蜀王宇文士及并其内史令封德彝自济北来降。又可达寒贼朱粲遣使请降帝遣前御史大夫段确使於朱粲。
三月甲戌王公正以安昌丁伯德以济源背王世充来降庚辰隋北海通守郑处符文登县令惠整东海贼帅蒋弘度济郡贼帅王簿郓州贼帅霍小汉张青将任州贼帅徐师顺平陆贼帅张当金寿张贼帅阎汉涉须昌贼帅孙善遇并以其地来降丁亥隋渤海郡丞王孝师以众来降王世充︹山镇将罗注率男女六千人以镇来降丁酉齐州渠帅李义满率众三千以章丘来降。又淮南一十五州遣使来降。
四月己亥王世充将宋君德杀其镇北将军王文廓率众数千以硖石镇来降甲辰王世充将卫须拔率众以陟州来降丁未王世充将德瑗率众八百来降。
七月萧铣辰州刺史田猷以州来降。
八月王世充赵士达率其部及圃田县并来降。
九月王世充将傅才率所部来降。
十月王世充将路则率所部来降。
三年正月黎州总管李世於窦建德中自拔来归世本姓徐李密据洛口以为东海公宇文化及之弑逆也。引师北上密遣世守黎阳仓化及攻之不克数月而去密解兵还金墉寻为世充所败世以黎阳之众北连相东极海隅南达淮海尽李密之境并相率来降遇窦建德我山东之地进军攻世战不利力屈降之建德收其父盖从军为质乃令世复守黎阳世与其官属郭恪柳得文等谋曰：地递父质身为贼首欲立功归国而力不遂如何郭恪曰：今新被贼使动即见疑宜击世充自展诚效情相体信然後可得行其志耳世然之乃袭破获嘉虏世充之众以献於建德由是亲之因。又遣人说建德曰：曹戴两州户口全实贼帅孟海公据有其地声属伪郑内实携离进兵吞之立便可得既并海公以临徐兖可不战而定河南矣。建德然之自南略前进其大将曹旦齐善行等领兵渡河世以众会之谋至河南而翻破建德冀得其父总取贼地立功以归朝遇建德妻产久而不至。且在河南多所侵扰李商胡等诸部怨之商胡与世素结为兄弟升堂拜亲商胡之母泣谓世曰：窦家无道如何事之世曰：愿母勿忧待一月内谨当杀取总归唐国耳世辞去母谓其子曰：东海公许我共图此贼事须早断何用待来事久变生不如即决，於是起兵袭破建德水军方遣人往报世世与曹旦并营郭恪劝袭旦世未能决而旦己知之营中严警不可犯，於是与恪等驰数十骑来奔高祖大喜遣使者迎劳之。
二月辛亥王世充伊阙县副王三都杀其镇将以众来降。
三月己卯王世充将赵知远许恪奴率其所部来降州庸州黔州兖州并遣使来降。
四月丙辰陕州总管于均自宋金刚所来降。
五月癸未长子县丞长卿斩刘武周安州刺史宋德寿来降。
八月庚子邓州豪执王世充所署刺史子刚来降癸卯梁师都石堡留守张举率其男女千馀口来降。
九月庚午梁师都督刘晏来降癸酉王世充显州总管田瓒以其部二十五州来降丁丑王世充蔚州刺史时德以其地来降壬午王世充濮州刺史杜才斩其滑州行台仆射景元贞以濮阳来降。
十月甲午王世充将张镇州来降戊戌世充将王举以回东城来降庚戌世充管州总管杨庆以州来降丙辰王世充荣州刺史魏陆执世充大将军张志等四将以来降。
十二月辛卯河南许亮等十有一州背王世充来降辛丑王世充随州总管徐毅以其地来降。
四年正月丁卯窦建德行台尚书令胡大恩以大安镇来降辛巳王世充梁州总管程嘉以其地来降二月庚戌王世充兄子大弃河阳而遁其所部将以其城来降乙卯王世充怀州刺史陆善宗以城来降是月王世充将刘元气以青城宫来降。
四月戊午王世充出兵攻窦轨轨师不利贼入其营太宗率精骑突之所向皆靡获其大将葛彦璋贼败绩斩首二千馀级降其甲卒万馀人丙午王世充平州刺史周仲隐以城来降。
五月甲子王世充之巩县偃师并来降乙丑世充将王德仁弃故洛阳城而遁其亚将赵季卿以戊辰世充率其将吏降洛阳平。
庚午周法朗以蕲春等四郡来降壬申相魏等州来降。
戊寅王世辨以徐宋等三十八州降世充故地悉定窦建德博州刺史王羡来降。
壬午窦建德尚书右仆射裴知兵部尚书曹旦等以传国等八玺来降。
六月戊戌蒋善人以郓州孟啖鬼以曹州来降。
七月庚申王世充兄子伪魏王弘烈宋王大行台右仆射豆卢行褒左仆射苏世长以襄州来降以其地置襄州道（又云：庞玉京兆泾阳人隋监ト李密之扌处洛也。玉统关中精锐以击之隶於王世充与贼连战者百馀阵及密败归於东都太宗之徇洛阳王率精兵万馀来降。又云：田瓒淮安人初为贼帅杨士林长史为士林所忌惧不自安遂杀士林而叛归王世充伪署显州总管寻以地来降复其本土）十月辛卯萧铣鄂州刺史雷长[A13C]以鲁山来降丁酉萧铣江州总管盖彦举以州来降戊申徐圆朗昌州。
治中刘善行斩总管夏宝以须昌来降。
十月己亥隋始安太守李袭志以桂州来降。
五年正月丙戌同安贼帅殷恭遂以舒州来降己酉岭南俚首杨世略以循潮二州来降。
二月戊辰金乡人杨孝诚率众三千背徐圆朗以城来降。
四月戊寅广州贼帅邓文进随合浦太守宁宣平南太守李等并遣使来降。
五月庚寅瓜州豪右王斩贺拔行威来降瓜州方始得平。
六年正月己卯饶阳人葛德威执刘黑闼以城降山东悉平。
五月癸巳马邑贼高满政所部将张天明请降遣右武卫大将军李迁以兵援之己亥梁师都将高成即以所部来降戊午满政斩突厥二百人以马邑来降（满政马邑人也。刘武周号以满政为将及武周之败范君章复据马邑满政怀归国之计遂举兵以袭君章觉变方奔突厥满斩君章之子以城来降）。
七月辛巳沙州高开道所部弘阳统汉二镇相率来降。
九月乙未西沙州贼帅窦伏明斩贺拔行威以城来降十月己未逆贼张大智侵洛州刺史田世行台尚书郎行方开州刺史冉仁德讨之大智以众来降。
太宗贞观十九年六月征辽是月丁酉攻白岩城李攻其西南帝临其西北城主孙伐音潜令请降乃临堞投刃戏以为信曰：奴愿降其中有主者言曰：以我旗帜示必降逮之城主伐音所遣人得而树之於城高丽以为唐兵登也。众悉从之初辽东之城也。城中惧而请降既而中悔帝怒其反覆许以城中人物分赐将士至是李见。且受降率甲卒数十人请於帝曰：战士奋厉争先不顾矢石者贪获虏耳今城垂拔奈何更许其降无乃孤将之心成黠虏之计帝下马而谢曰：将军言是也。然纵兵杀戮虏其妻孥朕所不忍将军麾下有功者朕以库物赏之庶因将军赎此一城乃止遂受降获士女一万胜兵一千四百仓廪二万八千石帝御旌宫於水渚高丽降众重列而拜者二千馀人优劳之高丽舞跃叫呼声震山谷命太官赐冫食解牲体而罗之不置刃高丽手擘口骨肉俱尽城中人年八十以上赐帛各有差及诸城堡人帝悉加慰谕给以粮仗任其所往城中父老僧尼贡夷酪昆布米饼芜荑豉等帝悉为少受而赐之以帛高丽喜甚皆仰天下拜曰：圣天子之恩非所望也。丙辰次於安市城北丁巳高丽高惠真率众十五万来援於安市城东南八里而阵帝令李率步卒击之高延寿众退长孙无忌纵兵乘其後太宗。又引军临之贼大溃斩首二万馀级己未高延寿高惠真率三万六千馀人请降帝引入辕门延寿膝行而前拜手请命帝谓延寿等曰：东夷英少张海曲至於摧坚破敌故当不及老人而今而後更敢与天子战否延寿等咸伏地而不对辞简耨萨已下及酋首三千五百人授以戎秩迁之内地馀人并释俘放还平壤其谢恩於天子并双举手以颡顿地忄叫之声闻数十里外收三千三百人尽坑杀之获马五万匹牛五万头光明甲一万领他战器械称是唐肃宗至德二年十二月安禄山伪御史大夫严庄来降元帅广平王领送西京贼所侵河东河西诸郡皆归顺贼将尽投河北唯熊元皓在北海高秀岩在大同并相次送款。
乾元元年二月丁卯逆贼孙孝节来降诏百官於朝观之。
代宗永泰元年仆固怀恩大将仆固名臣以千馀骑来降。
大历十年五月乙未魏州田承嗣部将霍荣国以磁州归顺是年十一月田承嗣所营瀛州刺史（史失其姓）以城降有兵万馀人积二十万斛。
後唐庄宗初为晋王讨幽州刘守光天十年二月东北面行营周德威上言苏州降将成行言陈万逵罗景温来降。
三月乙丑幽州刘守光将张方信贾全节挈族二百五十口来降。
四月甲申刘守光将校李晖王行安王元迪王行周李在殷王文丰延陵位刘行遇杨令晖刘行宇王元福尹谦李晖段文李行礼马令绍贾从晖韩令等并携家属来降周德威引军逼幽州南门贼将郑宗遇王居俸赵行立郑赛管丙来降。
七月壬子刘守光将杨师贵等五十人来降。
八月贼将李进刘建章刘唐张在礼刘敬德等来降。
九月燕将史德让卫章李彦晖董行立等来降。
十月燕将王居爽军使孟在章一百六十人来降。
