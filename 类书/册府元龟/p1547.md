<!-- { "loadSidebar": true } -->
    梁武帝天监初无中正诏年二十有五方得入仕其後。又诏凡九流常选年未三十不通一经者不得为官。若有才同甘颜勿限年次至七年诏於州郡县置州望郡宗乡豪各一人专典搜荐无复膏梁寒素之隔。
    普通七年诏凡州岁举二人大郡一人敬帝太平二年复令诸州各置中正仍旧访举选皆须中正押上然後量授不。然则不（徐勉天监初官名手有省置勉撰立选簿奏之有诏施用其制开九品为十八班自是贪冒苟进者以财货取通守道沦退者以贫寒见没矣。）。
    陈依梁制凡年未三十不得入仕唯经学生策试得第诸州迎主簿西曹佐奏及尝为挽郎得未壮而仕诸郡唯正王为丹阳尹经迎得出身者亦然庶姓尹则否有高才异行殊勋别降恩旨叙用者不在常例凡选无定时随缺则补官有清浊以为降从浊得清则胜於迁。若有迁授吏部先为白牒列数十人名尚书与参掌者共署奏敕或可或否其可者则下於选曹量贵贱别内外随才补用以黄纸录名入座通署奏可乃出以付於典书其名帖鹤头板修容仪送所授之家其别发诏除者即宣付诏局草奏闻敕可黄纸写出门下门下答诏请付外施行。又书可付选司行名得官者不必皆待名到但闻诏出明日即入谢後诣尚书上省拜授。若拜三公则临轩凡拜官皆在午後（初武帝承侯景丧乱之後纲维颓坏制度未立百官无复考较殿最之法但更年升迁骤班进秩法无可称者後徐陵孔奂为吏部尚书有其次序）。
    永定二年诏曰：梁时旧仕乱离播越始还朝廷多未铨序。又起兵已来军勋甚众选曹即条文武簿及郎将应九流者量其所拟，於是随材擢用者五十馀人後魏州郡皆有守正掌选举每以季月与吏部铨择可不。
    文成和平三年诏曰：朕承洪绪统御万国垂拱南面委政群司欲缉熙治道以致宁一夫三代之隆莫不崇尚年齿今举选之官多不以次令班白处後晚进居先岂所谓彝伦攸叙者也。诸曹选补宜各先进劳旧才能（初崔。若为冀州相荐冀定相幽并五州士数十人各起家为郡守景穆帝谓浩曰：先召之人亦州郡选也。在职已久勤劳未答令先补前召外在郡县以新召者为郡吏。又守令宰人使更事者浩固争而遣之高允闻之谓东宫博士管括曰：崔公其不免浮乎！逞其非而较胜於上何以能济。又李孝伯起郡人交曾理郑氏礼左氏春秋郡三辟功曹不就门人劝之曾曰：功曹之职虽曰：乡选高第犹是郡吏耳北面事人亦何容易任郡主簿到官月馀日乃叹曰：梁叔敬有云：州郡之职徒劳人耳道之行行身之优也。遂还家。又郭祚为吏部尚书持操洁清重惜官位至於铨拔假令得人必能悉久之然下笔即云：此人便已贵矣。繇是事颇为稽滞当时每招怨滥然所拔申者量才称职时。又以此称之）其後中正所铨但在门第吏部彝伦仍不才举。
    孝文太和元年八月诏工商皂隶各有厥分而有司纵滥或染清流自今户内有工役者唯上本部丞以下准次而授。若阶籍元勋以劳定国者不从此制。
    十六年七月诏曰：王者设官分职垂拱责成振纲举纪众目斯理朕德谢知人，岂能一鉴见识徒乖为君委授之义自今选举每以季月。
    十九年十二月示品令为大选之始。
    二十年三月诏诸州中正各举其乡之茂望年五十以上守素衡门者授以长令。
    宣武正始二年四月诏曰：任贤明治自昔通规宣风赞务实惟多士而中正所铨但存门第吏部彝伦乃不才举遂使英德罕司务多滞不精厥选将何考陟也。入座可审议往代贡士之方擢贤之体必令才举并申资望兼致。
    延昌元年十二月诏守宰为御史所弹遇赦免者及考在中第皆代之。
    孝明熙平初尚书考功郎阳固奏诸秀孝中第者听叙自固始也。
    二年八月诏庶族子弟年未十五不听入仕是年尚书左丞卢同以朝政修饰人多窃冒军功阅吏部勋书因加简得窃阶者三百馀人同乃表言窃见吏部勋簿多皆改换中兵奏案并复乖舛臣聊尔校练已得三百馀人明知隐而未露者动有千数愚谓罪虽恩免犹须刊定请遣一都令史与令仆省事各一人扌集吏部中兵二局勋簿对勾奏案。若名级相应者於黄素楷书大字俱件阶数令本曹尚书以朱印印之。
    神龟元年正月诏以杂役之户或冒入清流所在职人皆五人相保无人任保者夺官还没。
    三年二月诏武官得依资入选（先是征西将军冀州大中正张彝之子仲上封事请武夫不使在清品，於是武夫怨怒各封武贲千馀人焚第殴伤彝杀其子始均仲被创窜免诏斩其尤凶者八人馀大赦以安之乃下此诏既而官员少而应调者多选曹无以处之吏部尚书崔亮乃奏为格制官不问愚贤以停解日月为断虽复官须此人停日後者终不得取虽庸才下品年月久者则先擢用于时沉滞者皆称其能）。
    前废帝普泰元年三月诏曰：顷官方失序乃令沙汰定员简弃已有判决退下之徒微亦可愍诸在简下者可特优一级皆授将军预参选限随能选用。
    四月诏员外谏议大夫步兵校尉奉车都尉羽林监给事中贵射将军奉朝请殿中将军宫门仆射殿中司马督治礼郎十一官得俸而不给力老人外选者依常格其未老欲外选者听解其七品以上朔望入朝。若正员有阙随才进补前员外简退变阶考退之称事简下者仍优一级。
    後废帝中兴元年十一月诏曰：王度创开彝伦方始所班官秩不改旧章而无识之徒因兹侥亻幸谬增军级虚名显位皆言前朝所授理难推抑自非严为条制无以防其伪窃诸有虚增官号为人发纠罪从军法。若人格简无名者退为平民终身禁锢。
    北齐孝昭皇建二年诏内外执事官从五品以上三府主簿录事参军诸王文学侍御史廷尉三官尚书郎中中书舍人每在三年之内各举一人或夙在朝伦沉屈未用或先官後进今见停散或白屋之人巾褐未释其高才良器允文允武理识深长具通济操履凝峻学业宏赡诸如此辈随取一长无待兼资方允举限表荐之文指论事实随能量用必陈所堪不得高谈谬加褒饰所举之人指在一职三周之内有犯死罪以下刑罪以上举主准举人之犯各罚其金自鞭以下举主勿论。若未经三载而更转通计後官日月合满三周凡所举人必主事立功礻卑益时政不限年之远近举主之赏亦当非次被举之人别当擢授其违限不举依式罚金。又拥旄作镇任总百城分符共理职司千里凡部统理宜委悉刺史於所管之内下郡太守县令丞尉府佐录事参军以降州官州都主簿以下但г在吏职及前为官并白人等并听表荐太守则曹掾以下及管内之人亦听表举其大州中州下州畿内上郡中郡并三年之内各举一人其不入品州并自馀郡守不在举限。
    後周宣帝大成元年诏自刺史僚佐州吏则自署府官则命於朝廷。
    隋高祖开皇七年制工商不得入仕。
    十四年十一月制州县佐吏三年一代不得重任高祖以典吏久居职肆情为奸故有此制。
    十五年十二月诏文武官以两考交代。又制百官不得计考增级其功德行能有昭然乃擢之。
    炀帝大业八年诏曰：顷自班朝理人乃繇勋叙拔之行阵越自勇夫蠹政害人实繇於此自今以後诸授勋官者并不得因授文武职事。
    唐制凡选始於孟冬终於季春（先时五月颁格於郡县示人科限而集之初皆投状於本郡或故任所述罢免之繇而上尚书省限十月至省乃考资序郡县乡里名籍父祖官名内外族姻年齿形貌优劣课最谴负刑犯必具焉以同流者五五为联以京官五人为保一人为识皆列名结款不得刑家之子工贾殊类及假名承伪冒升降之徒应选者有知诈冒而纠得三人以上者优以授之其试之日搜索防援棘篱机察如礼部举人之法也。）其择人有四事一曰身（取其体貌丰伟）二曰言（取其言词辨正）三曰书（取其指法遒美）四曰判（取其文理优长）四事可取则先乎！德行德均以才才均以劳其六品以降计资量劳而拟其官五品以上不试列名上中书门下制敕处分凡选始集而试观其书判已试而铨察其身言已铨而注询其便利而拟其官已注而唱示之不厌者得反通其辞也。曰：更其官而告之如初。又不厌者亦如之三唱而不服听各集服者以类相从攒之为甲先简仆射乃上门下省给事中读之黄门侍郎省之侍中审之不审者皆得驳下既审然後上门下主者受旨而奉行焉各给以符而印其上谓之告身其文曰：尚书吏部告身之印自出身之人至于公卿皆给之武官则受於兵部兵部武选亦然课试之法如举人之制取其躯雄伟应对详明有骁勇材艺及可为统帅者。若文吏求为武选取身长六尺以上籍年四十以下强勇可以统人者武有夫求为文选取书判精工有理人之才而无殿犯者凡官巳受成皆殿廷谢恩其黔中岭南闽中郡县之官不繇吏部以京官五品以上一人充使就补御史一人监之四岁一往谓之南选凡居官以年为考六品以下四考为满。
    太宗贞观元年正月侍中摄吏部尚书杜如晦上言曰：比吏部择人惟取言辞刀笔不悉景行数年之後恶迹始彰虽加刑戮而百姓巳受其弊上曰：如何可以得人如晦对曰：两汉取人皆行著州闾然後入用今每年选集尚数千人厚貌饰词不可知悉选司但配其阶品而已所以不能得才魏徵亦曰：知人之事自古为难故考绩黜陟察其善恶今欲求人必须审访才行兼美始可任用上将依古法令本州辟召会功臣将行世封其事遂止。
    二年正月吏部侍郎刘林甫以隋代赴选者以十一月为始至春而毕选限既促选司多不究悉时赴选渐众林甫请四时听选随到注拟当时甚以为便。
    十六年七月太宗谓褚遂良曰：公等为朕搜访贤德以辅储宫爰及诸王成求正士。且事人岁久即分义情深非意多繇此作其王府官寮具限以四考十九年十一月吏部尚书马周以吏部四时提衡略无休暇奏请所繇文解十月一日赴省三月三十日毕。
    高宗显庆二年黄门侍郎知吏部选事刘祥道上疏曰：今选司取士伤多。且滥每年入流数过一千四百人是伤多也。杂色入流不加铨简是伤滥也。古之选者为官择人不闻取人多而官员少也。今官员有数入流无限以有数供无限遂令九流繁总人随岁积谨约准所须人量支年别入流者今内外文武官一品以下九品以上一万三千四百六十五员略举大数当一万四千人壮室而仕耳顺而退取其中数不过支三十年此则一万四千人三十年而略尽。若年别入流者五百人三十年便得一万五千人准顷者一万三千四百六十五人足充所须之数况三十年之外在官者尤多此便有馀不虑其少今年当入流者遂逾一千四百计应须数外常馀两倍。又常选者仍停六七千人更复年别新加实非处置之法望请革稍清其选中书令杜正伦亦言入流者多为政之弊公卿以下惮於改作事竟不行。
    总章二年司列少常伯裴行俭以承平既久选人渐多始设长名姓历榜引铨注等法。又定州县降官资高下以为故事其後莫能革。
    二年十月敕司戎诸色考满入选司列诸色考满入流人并兼试一经一史然後授官。
