<!-- { "loadSidebar": true } -->
    渤海大祚荣本高丽别种也。唐开元中高丽灭祚荣家属东保桂娄之故地据东牟山筑城居之祚荣骁勇善用兵之众及高丽馀烬稍稍归之。
    ●卷九百五十七
    ○外臣部　国邑
    禹贡之制五百里荒服曰：蛮曰：荒周官卫服之外曰：蛮曰：夷曰：错曰：藩皆戎夷之区声教罔达职贡无法流移靡常可以德绥难以力制也。汉武承富庶之业好疆场之功或讨以戈甲或饵以玉帛猛将椎锋以挫其锐辩士缓颊以动其心是以三王之所不臣六经之所不载皆充斥蛮夷之邸俯伏北阙之下至乃涉悬度越流沙泛重溟逾峻岭回面受吏稽颡述职焉其後经略所至轨迹渐广或卉服入觐或轩出使莫不询其封域考其都鄙记里候之遐迩详版籍之众寡告於史氏著之方册今之论次者亦以续伯益之山经备成周之士训云：尔。
    东夷朝鲜者周武王胜殷释箕子之囚箕子不忍受周之释走之朝鲜武王闻之因以朝鲜封之周末燕人卫满自始全燕时尝略属真番（一作莫辽东有番汗县番音普寒切）朝鲜为置吏筑鄣塞秦灭燕属辽东外徼汉兴为其远难守复修辽东故塞至氵贝水为界属燕燕王卢绾叛入モ奴满亡命聚党千馀人结蛮夷服而东走出塞渡氵贝水居秦故空地上下鄣稍役属真番朝鲜蛮夷及故燕齐亡命者王之都王险（昌{利金}有险滨县）会孝惠高后时天下初定辽东太守即约满为外臣保塞外蛮夷无使盗边诸蛮夷君长欲入见天子勿得禁止以闻帝许之以故满得兵威财物侵降其旁小邑真番临屯皆来服属方数千里传子至孙右渠元封三年夏尼泥相参使人杀右渠来降遂定朝鲜为四郡（真番临屯乐浪玄菟）。
    貊国南与辰韩北与高句丽沃沮接东穷大海朝鲜之东皆其地也。（犭岁一作）。
    夫馀国在玄苟免北千里南与高句丽东与挹娄西与鲜卑接北有弱水地方二千里本地也。东夷之域最为平敞国中有古城本貊之城也。汉武帝元朔元年武帝以其地为沧海郡数年乃罢至元封三年灭朝鲜分置乐浪临屯玄菟真番四部至昭帝始元五年罢临屯真番以并乐浪玄免玄菟复徙居句丽自单单大岭已东沃沮貊悉属乐浪後以境土广远复分领东七县置乐浪东部都尉。
    豆莫娄在勿吉北千里去雒阳六千里馀地挹娄古肃慎之国也。在夫馀东北千馀里东滨大海西接寇漫汗国北极弱水其二界广袤数千里居深山穷谷其路险阻车马不通。
    高句丽在辽东之东千里南与朝鲜貊东与沃沮北与夫馀接地方二千里户三万多大山深谷无原泽人随山谷以为居其国汉之玄菟郡也。其地东至新罗西度辽水二千里南接百济北邻千馀里地平壤城即汉乐浪之故地东西六里南临氵贝水城内惟积仓储器械备寇贼至日方人固守王财别为宅於其侧一作骊不常居之其外有城及汉城亦别都也。复有辽东玄菟等数十城皆置官司以相统摄平壤城亦曰：长安城东六里随山屈曲南临氵贝水复有国内汉城并其都会之所国中呼为三京唐贞观五年高丽。又发其国众筑长城东北自夫馀城西南至海千有馀里。
    句丽在辽东郡西安平县北依卜水为居因名曰：卜水貊。
    东沃沮在高句丽盖马大山之东（盖马县名属玄菟郡其山在今平壤城东）东滨大海北与挹娄夫馀南与貊接其地东西夹南北长（夹音狭）可折方千里户五千无大君王世世邑落各有长帅汉武帝元封二年伐朝鲜以沃沮城为玄菟郡後为夷貊所侵徙郡句丽西北所谓玄菟故府是也。沃沮还属乐浪汉以土地广远在单单大岭之东分置东部都尉不耐城别主领东七县。
    北沃沮一名置沟娄去南沃沮八百馀里界南接挹娄挹娄人善乘船寇钞北沃沮畏之每夏藏於岩穴至冬船道不通乃下居邑落。
    马韩古之辰国也。居山海之间无城郭凡有五十四国其北与乐浪南与倭接。
    辰韩在带方东南西海以为限十有二国其北与貊接弁辰在辰韩之南亦十有二国其南亦与倭接三韩凡七十八国百济是其一国焉大者万馀户小者数千家各在山海间地各方四千馀里东西以海为限倭国在带方东南其王居邪马台国乐浪郡徼去其国万二千里去其西北界拘邪韩国七千馀里其地大较在会稽东治之东与朱崖儋耳相近旧有百馀小国相接至魏时有三十国通好户有七万去带方万二千馀里从带方至倭循海水行历韩国乍东乍南七千馀里始度一海海阔千馀里名瀚海至支国。又度一海千馀里名末卢国。又东陆行五百里至伊都国。又东南行百里至奴国。又东行百里至不弥国。又南水案今名邪摩堆音之讹也。行二十里至投马国。又南水行十日陆行一月日至邪马台国夷人不知里数但计以日其国境东西五月行南北三月行各至於海其地势东高西下都於邪摩堆东海屿中野人有邪古婆邪多尼三国皆附庸於倭北限大海西北接百济北抵新罗西南与越州相值。
    日本国倭之别名自云：国在日边故以日本为名东是人在会稽海外分为二十馀国夷洲在临海东南去郡二千里。
    礻卑离国在肃慎西北马行可二百日领户三万。
    养国去礻卑离马行有五十日领户二万。
    寇莫汗国去养国。又百日行领户五万馀。
    一群国去莫汗。又百五十日计去肃慎五万馀里。
    百济国在辽东之东千馀里始国於带方故其地界东极新罗北接高句丽西南俱限大海东西四百五十里南北九百馀里。
    治固麻城其外更有五方中方曰：古沙是音逵奚切城东方曰：得安城南方曰：久知下城西方曰：刀先城北方曰：熊津城以子弟宗族分据之。又云：其都曰：居枝城国南海行三月有眈牟罗国南北千馀里东西数百里土多獐鹿附庸於百济百济自西行二日至貊国西南岛居者十五所皆有城邑。
    新罗国在百济东南五百馀里汉时乐浪之地东及南方阻大海西接百济北邻高丽地东西千里南北二千里有城邑村落王之所居曰：金城周七八里。
    在高丽之北其地在营州之东二千里南与新罗相接越喜东北至黑水地方二千里编户十馀万兵数万人。
    文身国在倭国东北七千馀里。
    大汉国在文身国东五千馀里。
    扶桑国在大汉国东一万里地在中国之东其土多扶桑木故以为名。
    女国在扶桑东千馀里。
    琉球国居海岛之中当建安郡东水行五日而至所居曰：波罗檀洞堑栅三重环以流水树棘为藩王所居舍其大一十六间周刻禽兽多斗镂树似橘而叶密条纤如然下垂。
    南蛮林邑国虾夷海岛中小国古越裳之界也。在交州南海行三千里北连九真秦时故林邑县汉象林县後汉伏波将军马援开汉南境置北县其地纵广可六百里城去海百二十里去日南界四百馀里北接九真郡其南界水涉道二百馀里有西屠夷亦称王马援植两铜柱表汉界处也。
    扶南国在日南之南西去林邑三千馀里在海大湾中其境广袤三千里有城邑宫室城去海五百里毗骞国去扶南八千里有大江广十里西北流东入於海。
    真腊国在林邑西南本扶南国之属国也。去日南郡舟行六十日而至南接车渠国西有朱江国其国郭下二万馀家城中有一大堂是王听政之所总大城三十城有数千家各有部帅官名与林邑同南方人谓真腊国为吉蔑国自唐神龙以後真腊分为二半以南近海多陂泽处谓之水真腊半以北多山阜处谓之陆真腊半亦谓之文单国水真腊国其境东西南北约皆八百里东至奔ヌ浪州西至隋罗钵底国南至小海北即陆真腊其王所居城号婆罗提拔国之东界有小城皆谓之国。
    黄支国去合浦日南三万里。
    荆蛮瓠之後也。其邑君长所居皆深山重阻人迹罕至长沙黔中五溪蛮皆是也。
    参半国在真腊西南千馀里城临大海土地下湿白头国在扶南之西参半之西南。
    于ヌ利国在南海洲上。
    婆利国在广州东南海中洲上去广州二月日行国界东西五十日行南北二十日行有一百三十六聚顿逊国在林邑西南海崎上地方千里城去海千馀里。
    边斗四国者边斗国（一云班斗）都昆国（一作都军）拘利国（一作九）北嵩国并扶南度金邻大湾南行三千里。
    殊奈国在林邑南去交海行三月馀日。
    敢人国在交西今谓之乌浒人。
    金利毗逝国在京西南四万馀里东去致物国二千里西去赤土国一千五百里南去波利国三千里北去柳衢国三千里其国有城邑庭舍。
    堕和罗国南与盘盘北与迦逻舍佛东与真腊接西邻大海去高州五月日行。
    多蔑国在南海外国界周回可一月行南阻大海西阻俱游国北。
    波剌国东真ヌ洹国户口极多置三十州不役属他国有州郭宫殿楼橹并用瓦木。
    多摩长国居於海岛东与婆凤西与多隆南与半友跋（毕言五山也。）北与诃陵等国接其界东西可一月行南北可二十五日行。
    杜薄国在扶南东涨海中直渡海数十日至洲有十馀国城皆称王。
    乌笃国在中天竺南地方五千馀里。
    薄刺洲在拘利南海湾中一名勃焚洲。
    狼牙修国在南海中其界东西三十日行南北二十日行去广州二万四千里。
    婆利国在广州东南海中洲上去广州二月日行国界东西五十日行东北二十日行有一百三十六聚，或曰：其国在林邑东南海中洲上其地延袤数千里自交州南渡海经林邑扶南赤土文单数国乃至焉盘盘国在林邑之南海曲中与狼牙修国为邻。
    丹丹国在多罗磨罗国西北振州东南理所可二万馀家亦置州县以相统领。
    ヌ洹国在林邑西南大海中东南与堕和罗接去交三月馀日行宾服於堕和罗。
    修罗分国居於南海之北以木栅为城东至真腊国南至海其王名尸达摩提婆精兵三万馀人。
    甘军国居於南海之滨东接林邑其王名旗ヌ越摩精兵可五千人。
    哥罗舍分国在南海之南东接堕和罗国其王名蒲伽越摩精兵二万人。
    赤土国扶南之别种也。在南海中水行百馀日而达所都土色赤因以为号东波罗刺国西婆罗婆国南诃罗旦国北拒大海方数千里其王居僧祗城有门三重相去各百许步每门图画飞仙仙人菩萨之象悬金花铃毛妇女数十人或奏乐或捧金花。又饰四妇人容饰如佛塔边金刚力士之状夹门而立门外者持兵仗门内者执白拂夹道垂素网缀花王宫诸屋悉是重阁北户北面而坐坐三重之榻衣朝霞布冠金花冠垂杂宝缨络四女子立侍左右兵卫百馀人王榻後作一木龛以金银五香木杂钿之龛後悬一金光焰夹榻。又树二金镜镜前并陈金瓮瓮前各有金香炉当前置一金伏牛牛前树一宝盖盖左右皆有宝扇婆罗门等数百人东西重行相向而坐。
    汶阳蛮在临沮西界二百里中水六绕峡鱼贯行有数处不通骑西北接梁州新城东北接南襄城南接巴竺三边并山蛮凶盛据险为寇贼。
