<!-- { "loadSidebar": true } -->
    杨国忠为剑南节度使天宝十一载国忠破吐蕃数十万众於南献俘於庙。表曰：臣国忠言顷以南蛮阁罗凤敢背皇恩吐蕃与其潜谋欲於泸南结聚窥窬越草窃昆明繇是西山诸部及八国子弟知其狡诈同请讨除臣当戎行祗奉睿略破吐蕃南救兵六十馀万屠拔隰州等三所大城擒俘虏六千三百臣以剑山迢递不可尽来遂简丁壮千馀并投降首领昨三日於勤政楼奉献已降殊恩臣。又以男女口二百人六日於跃龙门进纳陛下以生成之德不限华夷诏臣曰：夫王者之义子育为先每行干纪之诛尝轸在予之念吐蕃遗孽频有负恩其君则然其人何罪。且全其生理遂彼物情其所献口并宜释放递还本国以直报怨，於是乎！在微臣，於是何幸亲奉德音闻所未闻以忻以感伏惟陛下含弘庶品康济群生大敷恩信下格昏迷自皇王以来未有如今日者也。天下幸甚岂惟诸戎特望宣付史官颁示中外许之。
    安禄山为范阳节度使天宝十四载禄山奏破奚五千骑并破契丹勃朱蜀活等部落贼等除戮之外应获生口马牛羊甲仗共一百三十二万。
    子璋为越太守肃宗至德二年三月太上皇在蜀郡子璋俘所获吐蕃生口来献诘责而舍之万敌为南阳都知兵马使至德二年八月破贼马军二千人步军二万馀人与兴平军使李奂斩贼括简使十数人传首至凤翔府。
    《郭子》仪肃宗时为朔方节度使乾元元年十月子仪告捷收新乡县获万馀人马六千馀匹进围卫州十一月壬申兵部尚书王思礼奏相州城下破贼二万人兼获旗帜器械二年二月丁未朔子仪破逆贼执其将军车献俘於朝犭旬於东西两市而斩之七月子仪擒逆贼将安太清送阙下子仪至代宗朝为关东副元帅大历三年九月子仪率兵五万自河东移镇奉天戊戍子仪灵州破吐蕃六万馀众文武百僚入贺于紫宸殿京师解严十月丁夕阝子仪至自奉天行营八年十月子仪奏大破吐蕃十万馀众己巳文武百官入贺于紫宸殿庭。
    卫伯玉为镇西行营节度使乾元三年正月伯玉献俘百馀人至阙下有诏解纟专而赦之。
    李光弼为朔方副元帅乾元三年四月奏三月二十九日怀州城下破逆贼安太清马步四千馀人今月二日。又于河阳西渚东滩破逆贼史思明兵马三千馀人前後斩一千五百馀级生擒逆贼侄女婿伪卫前兵马使李秦璧及伪骠骑大将军特进已下七十馀人。
    田神功为平卢节度都知兵马使上元元年六月神功奏郑州城下破贼四千馀众生擒逆贼大将四人牛马驴及器械不可胜数二年二月神功生擒逆贼刘展来献。
    王仲鼎为淮西申蕲黄沔等州节度使兼知郑汴等一十三州节度都勾当处置使上元元年九月仲鼎奏破逆贼史思明下将思庭金二万馀众斩首二万馀级获贼器械二千馀事元年建丑月仲鼎奏建子月十三日曹州刺史常休明破逆贼伪将军薛萼史尽忠李建卢等马步三万馀众获器械二万馀事。
    熊元皓为兖州刺史上元元年十二月奏破兖郓史思明下逆贼二千人。
    鱼朝恩为陕州观军容使元年建丑月奏神策军节度兵马建子月六日平逆贼永宁县鹿脊冈城及破渑池福昌长水等县一万馀众生擒二千馀人斩首三千馀级获马畜器械共五万已上。
    来为山南节度使邓州刺史元年建丑月奏斩汝州逆贼五千馀众牛马驴并器械等不可胜数成公意为州刺史奏破勾扇党项贼斩获伪敕使骠骑将军都督石金德等共三千馀众斩首六百馀级兼获伪敕文牒并器械衣装杂物等共三千馀事牛羊杂畜甚众。又检校州兵马使内给事林明俊奏破党项一千馀众斩首四百馀级并驴马器械甚众。
    仆固怀恩代宗初为朔方节度使怀恩上言幽州平河北州县尽平史朝义为乱兵所戮传首上都。
    马为宁节度使代宗大历三年八月吐蕃大将尚赞摩寇牢州破二万馀众擒其俘以献之。
    李勉大历十一年为汴宋节度使未行汴州将李灵曜阻兵北结田承嗣使侄悦将锐兵戍之诏勉与李忠臣马燧等攻讨大破之悦仅以身免灵曜北走骑将杜如江擒之勉以献代宗褒赏甚厚。
    鲜于叔明大历十一年为剑南西川节度使奏吐蕃寇黎雅两州大破之会南蛮阁罗凤来援于望汉城生擒吐蕃大笼官论器然献于阙下。
    王武俊为成德军节度兵马使德宗建中三年闰正月武俊杀贼李惟岳传首京师。
    辅良交为安南都护建中三年七月良交斩李孟秋等绛人传首来献孟秋为演州司马与绛州刺史李被岸等举兵叛自称安南节度使良交攻杀之。
    哥舒曜为汝州节度使建中四年三月曜收复汝州生擒李希烈伪署刺史周冕以献斩其将杨谨钦张文江传首京师。
    李晟为神策军使德宗兴元元年五月德宗在梁州贼朱Г为晟等所败走泾州晟遣卫前将兼御史大夫张少烈上收京师露布至百僚称贺帝览之感泣百官皆出涕因上寿称万岁曰：晟虔奉圣谟荡涤凶慝虽古之树勋力复都邑者往往有之至於不惊宗庙不易市肆长安人不识旗鼓安堵如初三代已来未之有也。帝笑曰：天生李晟为社稷万人不为朕也。百官再拜而退甲辰幽州将彳建韩梁庭芳朱惟礼等於宁州彭原县西斩逆贼朱Г传首来献。
    刘洽为宋亳节度兴元元年十一月洽与曲环并淄青将李钦瑶大破李希烈军於陈州城下杀获逆众三万五千人擒其大将翟崇挥以献命斩於皇城西南隅戊午洽复大破贼收复汴州希烈奔蔡州擒其伪署将相郑贲刘敬宗张伯元吕子李达于以献牛名俊为朔方部将德宗贞元元年八月名俊斩李怀光自降於马燧河中傅怀光首以献。
    韩全义为夏州节度贞元十四年全义上言破吐蕃众於盐州西北。
    韦皋为剑南西川节度十七年九月上言大破吐蕃于雅州是月皋复上言破吐蕃于雅州。
    严砺为山南西道节度使宪宗元和元年九月奏破刘辟贼兵二千人於神后县生擒蛮将牛文悦十月戊子西川行营神策军使高崇文槛送逆贼刘辟至京西临高驿左右神策兵士迎之以帛系首及手足曳而入帝御安兴楼受俘馘令中使于楼下诘辟反状辟曰：臣不敢反五院子弟为恶臣不能制。又遣诘之曰：朕遣中使送旌节官诰何故不受辟乃伏罪令献太庙郊社犭旬于市即日戮于子城西南隅。
    赵昌为岭南节度使元和二年四月昌进{卞}儋振万安五州三十二洞归降图是日宰臣表贺请付史官从之。
    张子良为润州大将元和二年节度李反子良及李奉仙白少卿裴行立等生擒至阙下帝御兴安门亲诘其反状曰：臣本不反张子良教臣帝曰：汝以宗臣为统帅子良为恶何不斩之而後入不能对命献太清宫太庙太社即与其男师回并腰斩於子城之西南隅。
    刘济镇幽州节度元和五年正月讨镇州王承宗济奏下饶阳县并献虏获六月。又奏收安平县。
    李光颜为忠武军节度使元和十一年正月奏连败淮西吴元济之众宪宗大悦赐告捷使婢奴银锦郗士美为昭义军节度使元和十一年二月以进讨镇州王承宗所获贼首三百来献诏枭於通化门外二百。
    田弘正为魏博节度元和十一年七月弘正奏破镇州贼于南宫县杀二千馀人六月。又奏淄青兵马攻棣州磁石镇当军与贼交战杀获六百馀人十四年二月壬戌奏今月九日淄青节度都知兵马使刘悟斩逆贼李师道并男二人淄青兖郓等十二州平甲子御宣政殿受贺己巳田弘正遣使献逆贼李师道之首命左右军兵卫之先献于太庙郊社帝御兴安门百僚于楼下列位称贺。
    李为唐邓节度使元和十二年十月奏以九月二十六日围蔡州吴房县攻其城毁之斩首千馀级十月丁夕卩帅师入蔡州执贼帅吴元济以闻淮西平辛巳御宣政殿受朝贺九品已上及宗子四夷之使皆会乙酉诏曰：吴元济豺狼鬼类敢悖天常不知覆露之恩辄肆猖狂之计拒捍成命焚劫邻封诖误我平人残伤我赤子县邑黎庶号呼屡闻朕为人父母岂得不兴愧亦尝告谕曾靡悛心稔慝延灾日滋月甚所以命貔貅之旅致原野之诛雷霆所当巢穴尽覆获此凶竖正其刑书与众弃之兹为国典宜准法处斩其馀支党并从别敕处分十一月丙戌朔御兴安门文武百官分序街之左右六军备卫诏以吴元济献于太庙太社毕徇东西市斩于城西南隅。
    桂仲武为安南都护元和十五年六月奏三月二十九日收克安南贼党杨清等处置讫八月甲戍仲武送逆将杨清首至长乐驿命中使就瘗之十二月癸未容州奏破黄洞贼万馀众收营栅三十六穆宗长庆元年正月戊午容州上言破黄家贼二千人。
    李进诚为灵武节度使穆宗长庆元年二月奏於太石山下破吐蕃三千骑杀戮二百六十七人马牛羊衣甲称是。
    王智兴镇徐州长庆二年正月智兴获李师道男明安献之文宗太和二年三月智兴奏于棣州界破贼五百馀人烧却棣州三面城门九月智兴奏于黄河北阳信县破沧州贼收得盐船五只盐三万石智兴奏克棣州入州城收城内兵马三千四百人百姓一万五百人僧共一百二十人州县官六员官典九人印一十二面钱物六百九万件疋米粟等一万一千石衣甲器械一十七万事牛驴马共一百九十头刍草四万五千束庚寅宰臣以破贼率百僚於阁内称贺。又对宰臣等於延英殿十一月丁巳智兴奏羌兵马使李君谋领兵五百人过河深入贼界夜破贼无棣县杀戮一千五百五十人进所收棣州仓库印一十二面铜牌六面。
    乌重胤为郓州节度文宗太和元年九月奏破沧州李同捷贼众二千馀人十月壬辰。又奏破贼三千馀人斩首五百人。
    李载义为幽州节度太和元年十月奏破沧州贼六千人戮杀一千五百人生擒一百五十人即时召其奏事官对于麟德殿赐锦采银器二年十月壬午。又奏於长芦县破贼二万生擒四百三十人三年正月。又奏攻破沧州长芦县杀贼五千馀人生擒七百五十五人内二百八十五人是镇州贼其县已差兵固守二月奏于木刀沟南镇破贼二万人图一轴康志睦为淄青节度使太和元年十一月志睦奏破沧州贼兵千馀人获贼粮盐船一十五只。
    史宪诚为魏博节度使太和二年七月宪诚上言大破沧州贼于平原县北杀戮一千馀人生擒大将三十二人八月奏于棣州平原县北破沧州贼二万馀人杀戮三千馀人九月奏於长河县破贼栅一所十月奏於平原县破沧州贼一万三千馀人杀戮三千五百人。又奏于平原县北破贼二万馀人。又奏收德州平原县。
    柳公济为易定节度使太和二年八月壬戍公济于新乐县界破镇州王廷凑贼众二万人杀戮三千人宰臣奏表陈贺九月公济。又奏於镇州博野县破贼四千五百馀人烧除却村栅一十五所十月壬午公济奏於行唐县破贼三千馀人十一月公济奏云：十月二十日自领兵士下贼坚固砦。又於砦东与贼交战大破贼众五万馀人杀戮三万人。
    刘从谏为昭义军节度使太和二年八月乙夕卩从谏奏於临城县破镇州贼二千馀人癸未奏於赵州昭庆县南破镇州贼二千馀人杀戮一千馀人。
