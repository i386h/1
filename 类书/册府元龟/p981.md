<!-- { "loadSidebar": true } -->
    王奂太祖建元初为征虏将军南都内史领南蛮校尉上表固让南蛮曰：今天地初辟万物载新荆蛮来威巴濮不扰但使边民乐业有司循务本府旧州日就殷阜昔游西土较见盈虚兼日者戎烬之後痍毁难复虽复缉以善政未及来苏今复割撤大府制置偏校崇望不足以助强语实安能以相弊。且资力既分职司增广众劳务倍文案滋烦非独臣见其难窃以为国计非允见许，於是罢南蛮校尉官进号前将军。
    梁蔡道恭为右卫将军时高祖举义师於雍州道恭以破虏休烈之功迁中领军固辞不受出为使持节右将军司州刺史。
    王国珍为右卫将军辞不拜。又授徐州刺史固乞留京师复赐金帛国珍。又固让高祖敕答曰：昔田子泰固辞绢卿体国情深良在可嘉寻诏徵为护军将军。
    夏侯详初仕齐为中领军从高祖举义师时高祖弟始兴王忄詹留守襄阳详乃遣使迎忄詹共参军国齐和帝加详禁兵出入殿省固辞不受迁侍中尚书右仆射寻授使持节抚军荆州刺史详。又固让於忄詹。
    韦以天监十四年出为平北将军宁蛮校尉十五年拜表致仕优诏不许。
    刘之亨大通六年出师南郑之亨扌督众军杖节西土而致克复後封临江子固辞不拜初之亨之立功也。军士有功皆录唯之亨为兰钦所讼执政因而舀之故封赏不行但复本位而已久之帝读陈汤传恨其立功绝域而为文吏所诋宦者张增允曰：外闻论者切谓刘之亨似之帝感悟乃封。
    ●卷四百九
    ○将帅部　退让第二
    後魏陆丽为南都尚书文成兴安初封平原王频让不听乃启以让父文成曰：朕为天下主，岂不能二王封卿父子也。以其父俟为东平王丽寻迁侍中抚军大将军赐妻妃号丽以荷宠既频固辞不受帝益重之。
    王肃为豫州刺史以破齐将裴叔业进号镇南将军加都督四州诸军事封汝阳县子肃频表固辞不许刘为开府仪同三司中书监除使持节都督吴越楚彭城诸军大将军开府镇徐州频表辞大将军诏不许。
    于忠宣武时为侍中领军将军忠面陈让云：臣无学识不堪兼文武之任宣武曰：当今学识有文者不少但心直不如卿欲使卿劬劳於下我当无忧於上。
    淳于诞宣武未伐蜀以诞为骁骑将军假冠军将军都督别部司马领乡导统军诞不愿先受荣爵乃固让实官止参戎号。
    杨津为卫将军孝庄永安初诏津为荆州都督津以前在中山舀寇诣阙固辞竟不之任。
    杨亻品为右将军孝庄徙御河北亻品固求陪从至建州叙从行功臣自城阳王徽已下凡十人并增三阶以亻品河梁之诚特加四阶亻品固辞乞同诸人久乃见许尔朱兆荣之从子节闵帝以兆为天柱大将军兆谓人曰：此是叔父终官我何敢受遂固辞不拜寻加都督十州诸军事世袭并州刺史。
    北齐斛律羡後主武平初为骠骑大将军兄子武都为兖州刺史羡历事数帝以谨直见称虽极荣宠不自矜尚至是以合门贵盛深以为忧乃上书推让乞解所职优诏不许。
    後周泉企初仕後魏以功累迁为车骑大将军西魏文帝大统初加开府仪同三司兼尚书右仆射进爵上雒郡公增邑通前一千户企志尚廉慎每除一官忧见颜色至是频让文帝手诏不许。
    王思政为都督荆州刺史侯景叛东魏请援乞师思政率步骑万馀从鲁关向阳翟景送款於梁思政分布诸军据景七州十二镇太祖乃以所授景使持节太傅大将军兼中书令河南大行台河南诸军事回授思政并让不授。
    予谨为柱国大将军开府自以久当权势位望隆重功名既立愿保优乃上先所乘骏马及所著铠甲等太祖识其意乃曰：今巨猾未平公岂得便尔独善遂不受。
    达奚武迁骠骑大将军累立大功朝议初欲以为柱国武谓人曰：我作柱国不应在元子孝前固辞不受以大将军出镇玉壁（王钦。若等曰：元子孝後魏宗族义阳王为柱国大将军）。
    窦炽为柱国大将军明帝以炽前朝旧臣勋望兼重欲独为造第炽辞以天下未平干戈未偃不宜辄发徒役明帝不许。
    隋李穆初仕周为武卫大将军击曲沔蛮破之授原州刺史拜世子为仪同三司穆以二兄贤远并为佐命功臣子弟布列清显穆深惧盈满辞不受拜太祖不许俄迁雍州刺史兼小蒙宰增邑三千户通前三千七百户。又封一子为升迁县伯穆让兄子孝轨许之。
    元孝矩为寿州总管屯兵於江上後数岁自以年老筋力渐衰不堪军旅上表乞骸骨转泾州刺史高祖下《书》曰：知执谦请归初服恭膺宝命实赖元功方欲委裘寄以分陕何容便请高蹈独为君子者乎！。若以边境务烦即宜徙从泾郡养德卧治也。
    梁睿开皇初为益州总管自以周代旧臣久居重镇内不自安屡请入朝，於是徵还京师及引见高祖为之兴命睿上殿握手极欢睿退谓所亲曰：功遂身退此其时也。遂谢病於家阖门自守不交当世帝赐以板舆每有朝觐必令三卫舆上殿。
    令狐熙为桂州总管在职数年上。表曰：臣忝寄岭表四载于兹犬马之年六十有一才轻任重鬼惧兼深尝愿收拙避贤稍免官谤然所管遐旷绥抚尤难虽未能顿革夷风颇亦渐识皇化但臣宿患消渴比更增甚筋力精神转就衰迈昔在壮齿犹不如人况今年疾俱侵，岂可犹当重寄请解所任高祖优诏不许赐以医药。
    唐张士贵高宗永徽中为左领军大将军有目疾抗表辞事授镇军大将军。
    李光弼为河南副元帅都督河南淮西山南东道诸节度行营事代宗广德二年七月上表陈乞曰：臣自去月十七日旧疾发动有加无瘳至今月五日臣自量气力恐至不起谨忍死口占陈露上闻臣受国重任荷国厚恩自陛下临御已来方隅多故加以疾病不任扶持竟未获趋拜戟庭瞻奉宸极忽此危亟气候奄然将宾没圣代长辞白日抚心内痛割切五情。且鸟之死其声尤哀况臣系心圣朝结恋慈母倚枕西向觐谒永遥所以循环晷刻心肠断绝臣以素无成效累加封邑每经陈让不蒙允许今臣将死冒犹存。若使无功之子嗣守素封臣赴下泉亦不瞑目况人生凋弊国用不充军兴所须实资钱谨上前後所赐实封二千户请归之有司庶礻卑万一盖臣宿素必守之诚伏惟圣慈特赐临行营兵马使已下至将士及资粮营田所繇等并令恭守所职伏听进止仰天沥恳诚切气微亻免首呜咽申吐不尽不胜哀迫痛恋之至手诏答曰：爵土之封以酬勋德故受之日当其分使赏在必行而得之者不让其馀使人有可继国之彝宪在乎！至公往者寇逆乱常京戟失守太尉兼侍中充河南副元帅都督河南淮西山南东道诸节度行营事上柱国临淮郡王光弼首奉师律翊佐先朝克殄氛底宁宗社自朕缵承丕绪。又著大功扶颠履危勤恤於外可谓忠存王室道济生人则食邑所加抑惟常典岂因疾故遽有恳词不伐茂勋请归实食览其章奏增用惘然。且福寿之理期於勿药井赋之传於无穷岂宜暂以微瘵便思独善将使在其下者何颜受封用阻深诚盖存大体然谦有素志义可嘉足以激厉名节光昭退让宣示中外咸使闻知。
    《郭子》仪为关内河东副元帅广德二年九月加太尉子仪抗表陈让太尉不许子仪。又上言曰：伏以太尉职雄任重窃忧非据辄敢上闻今日开府敬令琬至伏奉墨诏不蒙允许仰观圣旨惶骇失图臣畴昔之分早知止足今兹累请窃惧满盈义实繇衷事非矫饰志之所至敢不尽言兵乱以来纪纲寝坏时多躁竞俗少廉隅德薄而位尊功微而赏厚实繁有众不可殚论臣每见之深以为念昔范宣子让其下皆让栾为汰不敢违也。臣诚薄劣窃慕古人务欲以身率先大变浮俗是用勤勤恳恳愿罢此官庶礼让兴行繇臣而致也。臣位为上相爵为真王参启沃之谋受腹心之寄恩荣已极功业已成寻合乞骸保全馀齿但以寇雠在近家国未安臣子之心不敢宁处苟西戎即叙怀恩就擒畴昔官爵誓无所受必当追踪范蠡继迹留侯臣之鄙怀切在於此伏愿察臣愚款臣血诚远降德音俯停新命上以广圣明德让之美下以免微臣无极之灾毕力捐躯万死无恨代宗手诏不允子仪。又上。表曰：累上封章固辞新命未亮察猥见褒崇应繇臣性分愚鲁言辞蹇讷不足以远回天听上感宸衷伏念兢惶心魂。若失臣备位将相於今十年尝愿竭力奉公以身格物宏简退之化移躁竞之风不使食浮於人赏僭於德区区之志实在於斯今臣受命徂征不越畿甸顾惟勤效尚未枭夷论功则毫未闻议赏则丘山已重而旧官秩外更授崇班忝曰：秉钧将何率下实恐浮薄之辈从兹浸甚礼让之道不复兴行在臣微躯胡颜自处臣历观古今备见否臧贵而能者尽获保全进而忘退者卒遇倾覆臣深知此理安敢贪荣所以抵冒威严昧死陈让陛下雨之施既以光宠其始亭育之恩，岂不保持其末所冀免臣横死锡臣馀年碎首为请期於必遂手诏答依十二月乙丑加子仪为尚书令庚寅子仪上表陈让曰：伏奉广德二年十二月三日制加臣尚书令馀并如故受恩逾量魂守飞越臣闻王政之本系於中台天下所宗谓之会府大录其事自古攸难宣五常之教仪刑百辟揆六联之务阜成兆人非才则阙不可滥处臣以薄劣素乏行能逢时扰攘猥蒙驱策内参朝政外总兵权上不能翼戴三光下不能纠逖群慝功微赏厚任重恩深覆饣束之忧实盈寤寐臣昨所以固辞太尉乞保馀年殊私曲临遂见矜许窃谓陛下已知其愿深察其心岂意未历旬时复延宠命以臣褊浅。又寡智谋安可谬职南宫当兹大任况太宗昔居藩邸尝践此官累圣相承旷而不置皇太子为雍王之日陛下以其总兵薄伐平定关东饮至策勋再有斯授岂臣未职敢乱大伦德薄位尊难逃天下之责负乘致寇将速神明之诛伏乞天慈俯停新命非唯名器无假实冀骸骨获全在於微诚皇穹所鉴手诏答不允寻戊辰诏子仪於尚书省视事。又上。表曰：伏以尚书令武德之际太宗为之臣昨沥恳上陈请罢斯职而陛下不垂亮察务欲褒崇区区微诚益用惶惧何则太宗立极之主圣德在人自後因废此官永代作则陛下守文继体固当奉而行之，岂可猥私老臣隳厥成式上掩陛下之德下贻万方之非臣虽至愚安敢轻受况久经兵乱僭赏者多一人之身兼官数四朱紫同色清浊不分烂羊之谣复生圣代臣顷观其弊思革其源以逆寇犹存未敢轻议今元凶沮败计日成擒中外无虞妖氛渐息此陛下作法之际审官之时固始於老臣化及班列，岂可轻为此举以乱国章夫国章乱於上则庶政隳於下海内之政皆乱则国家。又安得永代而无患哉！陛下苟能从臣之言俯察诚请彼贪荣冒进者亦将各让其所兼之官自然天下文明百工式叙太平之业可得而复也。臣诚蒙鄙识昧古今志之所切实在於此诏答曰：所让者依宣示中外编诸史册。又以子仪男兼御史大夫嘉其父让也。
    杜鸿渐为门下侍郎平章事山剑副元帅大历三年八月。又兼东都留守馀如故鸿渐以病陈乞竟不行四年二月表让山剑副元帅许之。
    王缙为河南副元帅都统河南淮西淮南江南山南诸道节度行营使兼太原河东节度使北郡留守门下侍郎同平章事齐国公大历四年六月抗表让副元帅都统行营使许之。
