<!-- { "loadSidebar": true } -->
    十年三月诏曰：文德怀远列圣之弘规兴亡继绝至仁之通训吐谷浑发迹东胡窜居西域负险自固擅立君长爰在前代通使中原或为叛臣不常厥德近者慕容步萨钵为主老而不智迷而亡返志怀首鼠虔刘疆场朕频命行人殷勤诱谕不纳忠信之言唯行蜂虿之毒及六军问罪尚令申谕遂无悛革以至灭亡其子顺国蹙事穷历身无所委命下吏舆衬辕门故令解网释俘继其宗祀乃怀贰志遵彼覆车曾未浃旬自贻屠戮子燕王诺曷钵弱不好弄幼称通理才纂旧业即逄内难故遣旌节远申安抚遂能率其种类同竭诚款尽其巢落迎谒使者屈膝颊颡尊奉朝化请颁正朔愿入提封丹诚内发深可嘉尚宜隆宠章懋兹赏典可封河源郡王食邑四千户仍授乌地也。拔勒豆可汗即遣使人备礼册命。
    十二年九月诏曰：天地之德平分於四时皇王之道无偏於万物故能亭育黎庶覆焘区夏声教咸洎於遐方爵命不遗於殊俗薛延ヌ真珠毗伽可汗器宇沉毅识具明允夙见时机早禀正朔忠诚峻节克著於塞外贡献琛赆不绝於王府加以训勖裔嗣辑宁种落俱率藩职咸慕朝风其子沙弥叶护拔酌达度莫贺咄设颉利并志怀敦确气强果或深竭忠款乃心阙庭或远经朝觐拜首轩陛言念丹诚良可嘉尚宜锡徽号用申褒宠拔酌可肆叶护可汗仍赐狼头纛四鼓四颉利可汗达莫贺咄叶护赐狼头纛二鼓二仍令左领军大将军梁方师持节备册命。
    十三年七月诏曰：天地大德覆载极於八荒日月贞明临周於万物是以哲王抚运圣人垂范经邦立政之道取法於造化兴亡继绝之义靡隔於华夷惟彼北戎代居荒塞养畜牧於天山之外擅勇敢於瀚海之滨逮其未叶狂愚嗣位侵盗之[C260]祸结於诸华苛暴之风毒被於大漠酋豪携贰部众离阻革面者相望於道路请命者填委於阙庭朕情切纳隍志存怀远乃令上将拯其将溺元戎才动倒戈相继既而屠耆归命单于反接分地之长解辫而来王引弓之民尽落而内附龙城既殄狼望遂空朕愍其破亡恕其瑕[C260]解缚焚衬赐以再生收电回霜宥以宽政，於是选内外之职分组以授之择肥饶之地设州县以处之开仓府以恤其饥寒驰轩以问其疾苦恩侔中夏礼均旧臣十载於兹矣。时授命三灵因心百姓爰初薄伐非贪辟土之功洎於克定实弘安民之道久欲存其亡国返其遗萌尚恐疮痍未瘳衣食不足今岁已积年屡登众种增多畜牧蕃息缯絮无乏咸弃其毡裘菽粟有馀靡资於狐兔便可复其故庭继其先绪归三祠於沮泽旋十角於卢山使复会带林弭其依风之思重宴乐水遂其向日之欢。然则左方既建右地已设必候君长一其号令自蛮贵种醢落忠诚何以宣布朝化辑宁藩服右武候大将军化州都督怀化郡王李思摩器怀沉毅识用详明早慕皇风夙效丹款故宠以赐姓荣以高爵内典徼循之重外受连卒之寄誉光朝职诚简朕心锡以藩号绍以宗祀可乙弥泥敦俟利可汗并赐之鼓纛仍令就其部备礼册命突厥及胡在诸州安置者并令渡河还其旧部俾夫世作藩屏同之带旧长保边塞传诸後昆。又以左屯卫将军阿史那忠为左贤王左武卫将军阿史那泥孰为右贤王。
    十五年五月诏曰：怀远之道莫先於宠命饰终之义无隔於遐方故柱国带方郡王百济王扶馀璋栈山航海远禀正朔献琛奉赆克固始终奄致薨殒追远ê悼宜加常数式表哀荣可赠光禄大夫令其嫡子义慈嗣位授柱国封带方郡王百济王使祠部郎中郑文表持节备礼册命。
    七月命左领军将军张大师持节立西突厥弩失毕贺咄叶护为乙毗沙钵罗叶护可汗赐以鼓纛。
    十七年闰六月诏曰：怀远之规前王令典继世之义列代旧章高丽王嗣子藏（姓高名藏）器怀韶敏识宇详正早习礼教德义有闻肇承藩业诚款先著宜加爵命允兹故实可上柱国封辽东郡王高丽王遣使持节册命。
    十九年九月薛延ヌ真珠毗伽可汗卒帝设祭於营左为发哀初延ヌ请以其庶长子曳莽为突利失可汗居东方所统皆杂种嫡子拔灼为西叶护可汗居西方所统皆延ヌ诏许之并以礼册命。
    二十二年正月新罗王金善德卒赠光禄大夫以善德妹真德为柱国封乐浪郡王遣使持节册命。
    是年契丹酋长窟哥等内属为置松漠都督府以窟哥为左领军将军兼松漠都督封无极县男赐姓李氏。
    高宗以贞观二十三年即位拜吐蕃赞府弄赞为驸马都尉（臣钦。若等曰：以尚文成公主故也。）封海西郡王弄赞因致书长孙无忌云：上初即位。若臣下有不臧之心者请勒兵以赴之并献金银珠宝十五种请置太宗灵座之前以表其诚，於是进封宾王赐杂采三千段乃刻其形像列於昭陵玄阙之下。
    永徽元年以故龟兹王左武卫中郎将诃黎布失毕为右骁卫大将军寻放还蕃抚其馀众依旧为龟兹王先是太宗既破龟兹移置安西都护府於其国城以郭孝恪为都护兼统于阗疏勒碎叶谓之四镇帝嗣位不欲广地劳人复命有司弃龟兹等四镇故诃黎布失毕王其旧地。
    五年闰五月新罗女王金真德卒以其弟国相金春秋为新罗王继真德之位仍拜开府仪同三司封乐浪郡王遣使持节备礼册命。
    六年遣礼臣（臣钦。若等曰：史阙官）往西突厥册拜颉达度设为可汗（颉达度设者咄六可汗之子也。初为真珠叶护与其父不遵朝化及贺鲁之叛咄六死後方遣使归顺频表请兵诛讨贺鲁故有此授焉礼臣至碎叶城西贺鲁兵拒之不得前。又真珠叶护部下庐帐并被贺鲁兼并人众寡弱不为群夷所附礼臣遂不册而归）。
    显庆二年十二月伊丽道行军总营右屯卫将军苏定方大破阿史那贺鲁于金牙山尽收其所据之地西域悉平诏分其地置池昆陵二都护府以右武卫大将军阿史那弥射为骠骑大将军昆陵都护兴昔亡可汗屯卫大将军阿史那步真为骠骑大将军行右大将军池都护继往绝可汗各赐物十万匹仍遣光禄卿卢承庆持节册命。
    三年正月立龟兹王嗣子白素稽为龟兹王授右骁卫大将军仍遣使就加册命。
    五月以左骁卫大将兼安西都护天山县公麴智湛为西州都督统高昌之故地。
    十二月以左骁卫大将军渤海都督回纥婆润为左卫大将军右骁卫大将军燕然都督多览葛塞匐为右卫大将军。
    龙朔元年九月特进新罗王金春秋薨帝遣使吊之便册其嗣子法敏为新罗王。
    二年正月立波斯都督卑路斯为波斯王。
    三年四月诏以新罗国为鸡林大都督府以新罗王金法敏为鸡林州大都督。
    乾封元年五月封河源王慕容诺曷钵为青海王总章元年十月东天竺乌切荼国长年婆罗门卢迦逸多特拜怀化大将军旌奇术也。时逸多受诏合金丹。
    咸亨元年四月以西突厥首领阿史那都之为左骁卫大将军兼匐延都督以安辑五咄六及咽面之众上元二年正月以于阗国为毗沙都督府分其境内为十州以于阗王尉迟伏雄为毗沙都督击吐蕃有功故也。
    开耀元年十月新罗王金法敏薨遣册立其子政明为新罗王仍袭父官爵则天垂拱二年九月册拜右玉钤卫将军阿史那斛瑟罗袭其父继往绝可汗。
    是月东女国王敛臂遣大臣汤剑左来朝仍请官号乃册拜敛臂为左玉钤卫员外将军仍以瑞锦制蕃服以赐之。
    天授二年腊月以于阗王尉伏雄卒册立真子敬为于阗王（敬一作瑕）。
    长寿二年新罗王金政明卒为之举哀遣使吊祭册其子理洪为新罗王仍令袭父辅国大将军行左豹韬卫大将军鸡林州都督。
    万岁通天元年九月则天以突厥默啜不同契丹之逆遣左豹韬卫大将阎知微册授骠骑大将军行左卫大将军上柱国公迁善可汗。
    是月封康国王大首领左玉钤卫将军笃婆钵提为康国王。
    二年十月左玉钤卫员外将军兼检校汴州刺史李括莫离为归顺王。
    圣历元年七月册立泥沮师师为康国王。
    是年突厥啜遣使请和制遣左豹韬卫将军阎知微入蕃册为立功报国可汗。
    三年腊月司礼卿兼池州大都护竭忠事上可汗阿史那斛瑟罗为左卫大将军仍充平西军大总管镇抚碎叶。
    三月（臣钦。若等曰：是时则天以十一月为正月二月为腊月故三月在腊月之後）以吐谷浑青海国王慕容宣超（一作宣赵）为左豹韬卫员外大将军仍袭父乌地也。拔勒豆可汗。
    长安二年新罗王金理洪卒则天遣使立其弟兴光为新罗王仍袭兄将军都督之号。
    四年正月册拜右武威卫大将军阿史那怀道为十姓可汗。
    中宗神龙二年二月封突骑施乌质勒为怀德郡王十二月戊戍命唱鹿州都督突骑施婆葛袭父乌质勒为左骁骑大将军兼卫尉卿怀德郡王仍令右屯卫大将军十姓可汗阿史那怀道充使册命。
    景龙三年七月遣使持节策授左骁卫将军兼卫尉卿金河王突骑施守忠为归化可汗。
    玄宗先天二年二月拜高丽大首领高定傅为特进是月封大祚荣为渤海郡王（大祚荣圣历中自立为振国王在营州东二千里兵数万人至是遣郎将崔往册命祚荣左骁卫员外大将军渤海郡王仍以其所统为汗州都督自是每岁遣使朝贡）。
    开元三年八月高丽吐浑等诸蕃降附制曰：天亡骄子胡运其终国有忠臣汉封斯在高丽王莫离支高文简都督跌思太吐浑大首领刺史慕容道奴郁射施大首领鹘屈利斤大首领刺史悉颉力丽大首领拱毅等或辽海贵族或阴山宠裔知则能勇权而善谋从事本蕃颉顽高位料逆顺之道知变通之节或誓以沉族或翻然庇身共验郅支之亡遂观繇余之入将军遇敌永罢射雕使者迎降果闻乘传弃寒苦之地就阳和之泽尔其诚矣。朕实休之宜开土宇之封式盛坛场之制文简可封辽西郡王食邑三千户行左卫大将军员外置同正员赐宅一区马四匹物六百段跌思太可特进行右卫大将军员外置兼跌都督封楼烦国公食邑三千户赐宅一区马三匹物五百段道奴可左威卫将军员外置兼刺史封中郡开国公食邑二千户赐宅一区物四百段马两匹鹘屈颉斤可左骁卫将军员外置兼刺史封阴山郡开国公食邑二千户赐马两匹物二百段悉颉力可左武卫将军员外置兼刺史封雁门郡开国公食邑二千户赐马两匹物四百段宅一区拱毅可左领军卫将军员外置兼刺史封平城郡开国公食邑二千户赐马两匹物四百段鹘颉川妻契赐物壹百五十段手力二人各赐物五十段。
    四年八月契丹李失活奚李大辅各以所部来降制曰：混一六合纪纲四海开物所以苞举华夷列爵所以范围中外契丹松漠州都督李失活奚饶乐州都督李大辅等并材雄剑骑家袭簪组翻飞涿鹿之郊高视无闾之地往属诖惑遂尔携离海表为虞在苞桑之厚戒汇征顺命乃连茹而同归柔怀有章宠渥斯在俾侯利建宜膺胙土之荣上将师贞仍允斋坛之拜失活可封松漠郡王食邑三千户行左金吾卫大将军大辅可封饶乐郡王食邑三千户行右金吾卫大将军并员外置馀如故。
