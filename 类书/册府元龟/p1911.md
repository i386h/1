<!-- { "loadSidebar": true } -->
    谢举字言扬中书令览之弟也。幼好学能清言与览齐名览尝侍宴华林园高祖问举於览览对曰：识艺过臣甚远唯饮酒不及於臣高祖大悦江淹一见并相钦挹曰：所谓驭二龙於长途者也。举位尚书令。
    刘孝绰之弟孝胜与兄孝仪弟孝威孝先并善五言诗见重於世（孝绰尝云：三笔六诗三即孝仪六谓孝威也。）孝绰。又与从弟孺苞齐名（苞早卒孺显）孝绰位秘书监。
    萧子范少与弟子显子才名略相比而风彩容止不逮故宦途有优劣每读。《汉书》杜绶兄弟五人至大官唯中弟钦官不至而最知名尝吟讽之况已也。子范位光禄大夫。
    江革为征北记室参军弟观为行参军兼记室时吴兴沈约乐安任并相赏重与革书云：此段雍府妙选英才文房之职总卿昆季可谓驭二龙於长途骋骐骥於千里。
    柳忄炎世隆之子少与长兄悦齐名王俭谓人曰：柳氏二龙可谓一日千里俭为尚书左仆射尝造世隆宅世隆谓为诣已徘徊久之及至门唯求悦及见忄炎遣谓世隆曰：贤子俱有盛才一日见顾今故报礼。若仍相造似非本意恐年少窥人忄炎位秘书监。
    裴子野字几原河东闻喜人兄黎弟楷绰并有盛名所谓四裴也。子野位鸿胪卿。
    徐嗣徽及弟宗并有武用。
    王铨虽学业不及弟锡而孝行齐焉时人以为铨锡二王可谓玉昆金友锡位至吏部郎中。
    顾协二子之仪之推并早知名之推承圣中仕中书舍人。
    薛晖为领军将军有六子子建子尚知名。
    岑善方为起部尚书有七子并有操行之元之利之象最知名。
    陈陆瑜字玉少笃学美词藻为东宫学士兄琰时为管记并以才学娱侍左右时人比之二应
    杜﹀兄弟五人兄嵩岑嶷岸及弟幼安并知名当世﹀位江州刺史。
    後魏高湖字大渊渤海人少机敏有器度与兄韬俱知名於时雅为乡人崔逞所敬异湖位至宁西将军。
    尉地干为侍辇郎奉上忠谨弟侯头袭地干职为库部尚书侯头弟力斤亦以忠谨闻历位御史中尉李顺与从兄灵从弟孝伯并以学识器业见重於时故能砥砺宗族竞各尚顺位安西将军。
    陆伟字道晖与弟恭之并有时誉雒阳令贾祯见其兄弟叹曰：仆以年老更睹双璧。又兄弟共候黄门郎孙惠蔚谓诸宾曰：不意二陆复在坐隅吾德谢张公无以延誉。
    刘休宾字处北海人少好学有文才兄弟六人秉民延和等皆有时誉休宾位怀宁令。
    阳鸣鹄与弟季智俱有名於时前後并为幽州司马崔励为中书侍郎与从兄鸿俱知名於世。
    崔亮字敬儒为散骑常侍有三子士安士和士泰并以︹善於当世士安位谏议大夫。
    尹循为太原太守弟家辽西太守兄弟皆有政事才杨大眼有三子长甑生次领军次征南皆潘氏所生气咸有父风大眼位荆州刺史。
    高崇为雒阳令子谦之为河阴令损益治体名为故事谦之弟道穆为御史亦有能名。
    北齐李瑾六子彦之情之寿之礼之行之凝之并有气望行之与兄弟深相友爱。又风素夷简为士友所称范阳卢思道是其舅子尝赠诗云：水衡称逸人潘杨有世亲形骸预冠盖心思出风尘时人以为实录瑾位至光禄大夫。
    司马子结兄弟三人皆涉文学阳休之收西兖子廉子尚子结与诸朝士各有诗言赠阳扌总为一篇酬答即诗云：三马俱白眉者子结为南阳王管记。
    王昕兄弟九人并风流蕴藉世号王氏九龙位银青光禄大夫。
    卢叔武与两兄观仲并以文章显於雒下叔武为散骑常侍。
    韦道逊与兄道密道建道儒并以文章知名位右光禄大夫。
    宋世良与弟世轨俱有孝友之誉。
    後周裴宽仪貌瑰伟博涉群书弱冠为州里所称与二弟汉尼并知名宽位涉州刺史。
    寇隽字祖隽上谷昌平人性宽雅会有识量好学强记兄祖训祖礼及隽并有志行隽位骠骑将军。
    苏亮少与从弟绰俱知名然绰文章稍不逮亮至於经书进趣亮。又减之故世称二苏亮弟湛字景隽少有志行与亮俱著名西土亮位卫将军南汾州刺史隋杜正元字慎徽邺人聪敏博涉多通弟正臧字为善好学善属文兄弟数人俱未弱冠并以文章才辩籍甚三河之间大业中应诏举秀才兄弟三人一时诣阙论者荣之正元位豫章王记室。
    尹正卿弟彦卿河间人俱有隽才名德显於世。
    贺德仁越州人少与兄德基俱事国子祭酒周宏正咸以词学见称时人语曰：学行可师贺德基文质彬彬贺德仁兄弟八人时人方之荀氏德仁弟子纪岂攵亦以博学知名德仁为赵王友。
    卢昌衡字子均小字龙子风神澹雅容止可法博涉经史工行草书从弟思道小字释奴宗中俱称英妙故幽州为之语曰：卢家千里释奴龙子昌衡位太子左庶子。
    唐虞世南初仕陈为西阳王友陈灭与兄世基同入长安俱有重名时人方之二陆。
    郎馀令祖楚之少与兄蔚之俱重名隋大业中蔚之为左丞楚之为尚书民曹郎炀帝重其兄弟称为二郎。
    温彦博兄弟三人父友薛道衡李纲见之曰：皆卿相才也。彦博位至中书侍郎。
    薛万彻父世雄大业末卒於涿郡太守万彻少与兄万均随父幽州俱以武略为罗艺所亲待位宁州刺史。
    杜正伦相州洹水人隋仁寿中与兄正元正藏俱以秀才擢第才总十人正伦一家有三秀才甚为当时称美仕至中书令。
    张昌宗冀州南宫人少与兄昌龄俱以文词知名昌宗位至春官侍郎。
    温大雅性至孝少好学以才辩知名季弟大有字彦将聪明好古幼有令誉才学亚於二昆而笃行过之大雅位右仆射。
    唐临与兄皎俱有令名皎历位吏部侍郎临亦以文史著称为吏部尚书。
    王勃与兄πθ俱称少俊父友考功员外郎杜易简尝称曰：此王氏三珠树也。勃位虢州参军。
    贾敦实为雒州长史初敦实兄敦顺为雒州刺史甚有惠政百姓共树碑于大市通衢及敦实去职复刻石颂其德政立於兄碑之侧故时人呼为棠棣碑焉韦斌郇国公安石之子早整游心文艺与兄陟齐名斌位至临安太守。
    杨慎矜父崇礼太府卿二十馀年时议称职及崇礼罢太府元宗访堪委其父任者宰臣称慎矜慎馀慎名三人皆勤恪清白有父风时慎矜汝阳令有能名因召拜监察御史知太府出纳慎馀授太子舍人监仓寻丁父忧服阕累迁侍御史仍知太府出纳慎名授大理评事摄监察御史充含嘉仓出纳使甚承恩顾慎矜在台数年风格甚高迁擢判御史中丞充京畿采访使太府出纳如故。
    卢奕黄门监怀慎之少子也。与其兄奂齐名谨愿寡欲不尚舆马克己自励开元中任京兆司录参军天宝初为县令兵部郎中所历有声皆如奂之所历王之咸为长安县尉与昆弟之之涣皆善属文。
    王维与弟缙皆才秀以词学齐名维位尚书右丞。
    张知骞家于岐与兄知立知晦弟知泰知默励志读书皆明经擢第位大理卿致仕。
    辛京河西之大族代掌戎族兄弟数人并以将帅知名京仕至河东节度使。
    蒋沅为监察御史与兄演溶弟清俱以局吏事擅能名於天宝中长吏韩明宗裴迥咸以推覆简勾之任委之处事平允割断精当动为群僚楷式。
    路敬淳与弟敬潜俱早知名敬淳位太子司议郎。
    陆象先为太子少保弟景倩为监察御史景融历左右丞工部尚书景献屯田员外郎景裔库部郎中皆有美誉僧一行少时尝与象先昆弟相善尝谓人曰：陆氏兄弟皆有才行古之荀陈无以加也。其为当时所称如此。
    孙成幼涉学兄宿绛早知名位至桂州刺史。
    柳浑初名载少孤志学工为文章与兄识齐名位至兵部侍郎平章事。
    吴通元与兄通微俱博学善属文词彩绮丽通元幼应神童举建中初策贤良方正等科通元应文词清丽登乙第皆以文章知名同为翰林学士。
    苏弁与兄冕皆以友悌儒学称弁位杭州刺史。
    杨凭字虚受宏农人工文词少负气节与母弟凝凌相友爱皆有时名位京兆尹。
    韦绶为翰林学士其弟有精识奥学为士林所器故其兄弟令称推於一时。
    柳登字成伯右司郎中集贤学士芳之子少嗜学其弟福建观察使晃咸以该博著称位右散骑常侍致仕。
    崔郾与兄等皆有令誉而郾У财恢廓弟兄所不及位为浙西观察使。
    冯定与兄宿皆有文学而定过之贞元中皆举进士时人比以汉朝二冯君定位至工部尚书致仕。
    李景俭弟景儒景信景仁皆有艺学知名於时景信景仁皆登进士第。
    穆宁子赞质员赏质兄弟俱有令誉而和粹世以滋味目之赞俗而有裕为酪质美而多文为酥员为醍醐赏为乳腐近世士大夫言家法者以穆氏为高宁位秘书监致仕。
    崔弟珙琮ロ典球向兄弟八人皆至达官时人以比汉之荀氏号曰：八龙。
    後唐李琪十三为赋颂举进士擢第琪兄亦登进士第才藻富赡兄弟齐名琪位太子少傅致仕。
    刘晌字辉达涿州归义人也。兄亘弟俱有乡曲之誉晌位平章事。
    赵光裔光逢之弟俱以词艺知名登进士第光裔仕梁历清显官伯仲之间咸以方雅自高北人闻其名者皆望风钦重光裔位至平章事。
    任圜京兆三原人祖清成都省父茂宏避地太原奏授西河令有子五人曰：图回圜团□风彩俱异圜位平章事。
    周窦禹钧有子五人仪俨侃僖皆擢进士第禹钧任澶州廉判时冯道赠诗云：澶察窦中郎於家有义方灵椿一树老仙桂五枝芳。
    ●卷七百八十四
    ○总录部　寿考
    洪范五福其一曰寿诗人之述黄易象之纪大耋皆其事也。盖夫民禀天地之中以生其札瘥夭阏中道而殒者不可胜数矣。乃有台背<齿>齿皤皤华皓而筋力靡耗精爽不衰以至饰巾待期启手无恨此乃康宁终命尽其天年者欤传之所载八十九十曰耄百年曰：期顺人之享年及於耄期诚足贵矣。三代而下悉用论次其有百岁以上至数百岁者岂特禀异气哉！
    周太公望吕尚者为太师佐武王平商而王天下封於营邱盖太公之卒百有馀年。
    卫武公年九十五警於国人曰：苟在朝者无谓我老而舍我也。必恭恪於朝夕以警我闻一言志诵纳之以训道。
    敏邱人齐人也。桓公见之曰：叟言年几何对曰：臣年八十三公曰：美哉！寿也。
    《老子》周守藏室之吏也。百有六十馀岁或言二百馀岁以其修道而养寿也。
    荣启期年老白首衣弊服鼓琴乐孔子问曰：先生年老而穷何乐也。启期曰：吾有三乐天生万物以人为贵吾得为人一乐也。人生以男为贵吾得为男二乐也。人生命有伤夭吾年九十馀是三乐也。贫者士之常死者人之终居常以守终何不乐乎！
    唐祖魏人也。年九十馀会齐楚约攻魏祖谓魏主曰：老臣请西说秦令兵出可曰：敬诺遂约车遣之见秦遽发兵救之。
