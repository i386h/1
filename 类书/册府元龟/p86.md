<!-- { "loadSidebar": true } -->
元帝初王е为琅琊王司马王敦启为荆州刺史及帝即位е奏中兴赋上疏曰：臣备肺腑幼蒙洪润受自龆龀至於弱冠陛下之所抚育恩侔於兄弟义同於交友思欲攀龙鳞附凤翼者有年矣。是以昔忝濮阳弃官远迹扶侍老母携将细弱越长江归陛下者诚以道之所存愿馀荫故也。天诱其愿遇陛下中兴当大明之盛而守局遐外不得奉瞻大礼闻问之日悲喜交集昔司马相如不得观封禅之事慷慨发愤况臣情则骨肉服膺圣化哉！。又臣昔尝侍坐於先后说陛下诞育之日光明映室白毫生於额之左相者谓王当有四海。又臣以壬申岁见用为鄱阳内史七月四星聚於牵牛。又臣郡有枯樟更生及臣後还京都陛下见白兔命臣作赋时琅琊。又献露陛下命臣尝之。又骠骑将军道向臣说晋陵有金铎之瑞郭璞云：必致中兴璞之爻筮虽京房管辂不过也。明天之历数在陛下矣。臣少好文学志在史籍而飘放遐外尝与桀寇为对臣犬马之年四十三矣。未能上报天地而愆负屡彰恐先朝露填沟壑今微情不得上达谨竭其顽献中兴赋一篇虽未足以宣扬盛美亦是诗人嗟叹咏歌之义也。
成帝咸康八年九月庐江春县留夜见门内有光取得玉鼎一枚围四寸豫州刺史路永以县著作郎曹毗上玉鼎颂。
孝武帝时袁宏为东阳太守以汉时傅毅作显宗颂辞甚典雅乃作颂九章颂简文之德上於帝。
後魏道武既破贺讷遂命群臣登勿居山游宴终日从官及诸部大人请聚石为峰以纪功德命张襄为文。
献文时高允为中书令从帝北伐大捷而还至武川镇上北伐颂帝览而善之。
高闾为昭武将军时献文传位从御崇光宫闾上表颂孝文时闾为中书监太和三年冬至帝及文明太后大飨群官帝亲舞於太后前群臣皆舞帝乃歌仍率群臣再拜上寿闾进曰：臣闻大夫行孝义合一家诸侯行孝声著一国天子行孝德被四海今陛下圣性自天敦行孝道称愿上寿灵应无差臣等不胜庆踊谨上千万岁寿帝大悦赐群臣帛人三十疋。
宣武永平中甄楷上孝文颂十三篇优诏报之。
高聪为散骑常侍黄门侍郎宣武幸邺还於河内怀界帝亲射矢一里五十馀步侍中高显等奏伏见亲御弧矢临高设弋鸣弦动羽驰镞所逮三百五十馀步臣等伏惟陛下圣武自天神艺夙茂巧会驺虞之节妙尽矍圃之义威棱攸叠光摄气才猛所振憝弥心足以肃截九区赫服八宇矣。盛事奇迹必宜表述请勒铭射宫永彰圣意诏曰：此乃弓弧小艺何足以示後叶喉唇近侍苟以为然亦岂容有异便可如请遂勒铭於射所聪为之词。
隋高祖时突厥叶护可汗以帝所赐旗鼓西征{阿女}婆遂生擒{阿女}婆既而上书请{阿女}婆既生之命上下其议左仆射高进曰：骨肉相残教之蠹也。存养以示宽大帝曰：善因奉觞进曰：自轩辕以来獯鬻多为边患今远穷北海皆为臣妾此之盛事振古未闻臣敢再拜上寿。
唐高祖武德八年四月赤雀巢於殿门宴五品已上上颂者十馀人极欢而罢。
七月高祖从容谓侍中陈叔达曰：自古帝王统一四海者凡有几人对曰：五帝三王已前年代浸远近古已来有秦始皇之与两汉下洎晋武耳高祖曰：朕幸得继前哲於朕良多叔达。又对曰：隋末乱离苍生涂地。若不逢陛下救其沦溺黎庶殆为鱼矣。此盖天授非人力所致帝大悦。
九年四月给事中欧阳询奏上帝德论帝览之称善太宗贞观三年正月亲祭先农躬御耒耜藉于千亩之甸初晋氏南迁後魏来自朔中原分裂。又杂以獯戎代历周隋此礼久废而今始行之观者莫不跃骇，於是秘书郎岑文本献藉田颂以美之（臣钦。若等曰：按後魏後周并耕籍田与此所载有异）。
六年闰八月秘书少监虞世南上圣德论帝手诏答曰：卿所论太美但朕德甚寡恐有识者窥卿为後人所笑卿引古昔无为而治朕未敢拟伦比之近代乍逾之耳卿睹朕之始未见朕之终宜付秘书。若朕能慎终如初则可为也。如违此道不用後代笑卿焉。
十四年二月陕州言河水变清司空长孙无忌等诣阙上。表曰：臣闻昆仑戴极道玄液以周天积石疏源委沧波而括地俯作神州之纪仰膺上帝之宫水德灵长斯其谓矣。故能道符千载位长百川瑞马开图发荣光於远代应龙辟壤致宅土於遐年自此不追寂寥难俟天之祚圣复在於兹伏惟皇帝陛下则哲承基穷神阐化功绵外德耀瀛表文教蔚乎！三五至道格乎！天地是以祯凝薮泽庆溢风烟丹井辉奇青丘表异嘉苗合颖入丰膳以鸣钟天驷イ播颂声於缀兆西鹣南雉之赆日至月书连珠涌醴之徵霏雾集宜其展事嬴里仰告成功出豫介丘方腾茂实犹。且宵衣旰食。若有追而不逮对越嘉祉乃固辞而弗居遂使万玉韬华三神缺望西星伫申以德水之祥东岳希封勖以清河之贶陕州刺史房仁裕状称所界内二百馀里正月元日黄河载清谨按《易乾凿度》曰：圣人受命河水清京房飞候曰：河水清天下太平繇是纳渭合泾混流同洁凌门幼泽别氵瓜俱清马颊驰波详观。若镜龙门激箭回眺飞空滔天之曲焕然冰夷之都可见千寻朗澈俯映玄珠一曲澄鲜遥观紫贝尽河宗之奥秘洞水府之仙灵，岂非天鉴详明不爱其道神心昭著在感斯通何幽显合符人祗交际理均形契。若斯之效欤臣等沐道醉心观祥骇目按图逖听旷古无闻实庆生涯亲承旦暮诏答曰：嘉瑞爰降必资至德大河效祉是为希世顾惟寡昧但增惭惕乃天地表祥宗社垂欲使四海隆平八荒礻是福王公卿士内外庶僚宜勉正道以副灵贶焉是月帝幸国学观释奠命祭酒孔颖达讲孝经既毕颖达上释奠颂帝手诏褒美。
十五年十月太宗问特进魏徵曰：朕为人主仰止前烈至于积德累仁丰功厚利此四者帝王以为称首朕皆，庶几自勉人苦不能自见不知於朕之身何等为优徵曰：德仁功利陛下兼而有之。然则内平祸乱外除戎狄是陛下之功安堵黎元各有生业是陛下之利繇此言之功利居多。
十六年七月太宗谓侍臣曰：朕数召公等欲问愆阙，庶几善道以救不逮耳今尝达夜不寝思为政术非惟忧勤万姓亦欲贻法後昆司空长孙无忌奏称古来拨乱人主载籍斯存天造草昧之辰爰始经纶之日何尝不思闻帝道奉王度及即位之後渐染骄盈诗云：鲜克有终此非空说陛下君临四海将二十载视事之後每留群臣陛下为解威严贷以颜色唯欲其论国家善恶用康政化哀愍黎元圣情专切岂臣等独蒙恩泽四海苍生谁不幸甚。
二十一年二月诏皇太子之国学释奠赐学官胃子帛各有差仍擢其高业右庶子许敬宗上四言诗以美其事。
二十二年四月碛外蕃人争牧马土界帝亲临断决然後咸服黄门侍郎褚遂良进曰：昔虞芮争田去此三百里陛下圣德广运无远不臻碛外诸夷来断境域振古以来所未闻也。
玄宗开元二年六月左拾遗蔡孚献龙池集王公卿十以上凡百三十篇请付太常寺其词合音律者为龙池乐章以歌圣德从之初帝在藩与宋王等居于兴庆里时人谓为五王子宅及景龙末宅内神池涌出滟清莹流之不竭中有龟龙游焉故群臣歌之八年城门郎独孤晏奏曰：伏见圣上於别殿安置太宗高宗睿宗圣容每日侵早具服朝谒昔者周公宗祀文王於明堂以配上帝盖有国之常祀圣上朝夕肃恭是过周公远矣。又闻禁中宁王宪申王内朝宴会圣上宫中自拜跪如家人之礼岐王范薛王业恩锡特殊友爱邕睦海内称之昔尧九族既睦平章百姓是过帝尧远矣。圣上近造一小院东西南北各三十馀步寝殿卑狭阶高尺三寸房廊阶不过四五寸无青墀所坐毡褥非破不易是过於夏禹远矣。圣上尝得绢四十馀万疋谓侍臣等曰：此物拟充男女嫁娶左藏库物是百官诸边将士物岂得漫用节约。且过汉文远矣。圣上至德光厚躬劳庶政忧人饥寒昔齐君雨雪御裘忧劳冻馁但恤寒耳今圣上忧冬寒夏热是过之远矣。请宣付史官从之。
十三年十一月封东岳礼毕，於是中书令张说撰封祝坛颂侍中源乾曜撰社首坛颂礼部尚书苏撰朝觐坛颂以纪圣德。
十九年八月幽州执叛奚寿斤来献宰臣裴光庭等奏曰：伏以深仁烛幽远被无外至德感物矧兹有苗顷者奚寿斤放命不恭执讯来献而陛下设诚不疑推致赤心归于陬落襁负而至置之左右射御不违自非睿圣至诚被物何以骤改骄节卒为忠臣变鸱枭於鸾凤登反侧於仁寿求诸前古竹帛所不载稽诸近事耳目所未闻臣等豫睹休异取敢书于史册帝曰：奚寿斤往因胁从遂同逆命俘虏而至罪则难容收其悔过之心免其殊死之责推诚待物果获忠臣此皆卿等辅翊之所致岂朕薄德之能感书之简册以示将来当斯美名良用惭惕。
二十三年二月己亥以奚契丹既平宰臣裴耀卿张九龄李林甫等奏贺曰：奚及契丹尤近边鄙侵轶是虑式遏成劳臣庶常情欲其防御所谓长策无出此者陛下独断宸襟高夺群议以为顿兵塞下转粟边军旷日持久役无宁岁不。若因利乘便一举遂平使迁善者自新为恶者就戮其劳不久永息我人。且命大兵临之凶徒必溃不出此岁当并成擒臣等初奉圣谋高深未测及闻凯捷晷候不差远蕃遗类莫不稽颡缘边戍卒咸返耕稼卧鼓熄烽诚自此始斯皆陛下睿谋先定神非常观变早於未萌必取豫於无象臣伏以成功不宰君人所以为重有美不宣臣子所以成罪臣虽蒙瞽安敢无言既豫闻始谋。又幸见成事，岂可使天功虚往日用不知竹帛相传复纪何事请宣付史馆垂示将来仍许将吏等刊石立颂以纪功德帝手诏报曰：事有难易因图可卜小蕃背诞恶贯已盈人神弃之指期可灭今之克定偶会夙心记以史官铭之乐石颇矜功伐不愿为之卿等苦论载用多愧使桓山之颂复在兹乎！。
八月癸巳千秋节命诸学士及僧道讲论三教同异中书令张九龄上言曰：臣闻好尚之论事踬於偏方至极之宗理归於一贯非夫上圣孰采要旨伏惟陛下道契无为思谈玄妙考六经之同异筌二教之幽赜将以降群疑敷化率土屏浮词於玉殿缉精义於金门一变儒风再扬道要凡百士庶闼不知归臣等幸侍轩墀亲承至训跃之极实倍常情望宣付史馆帝手诏报曰：略举三教求之精义会三归一初分渐顿理皆共贯使自求之卿等论议庙堂化源何远事关风教任付史官。
天宝元载五月濮阳郡王敫及嗣王宗子等奏曰：臣等伏以龙池肇庆宝祚攸章圣德动天贞符荐至臣等情深家国志愿光扬去开元二十二年於东京朝堂上表请建龙池圣德颂曲蒙天卷俯遂微诚其时营已就刻勒所为颂文未备叙事多遗述圣谈天万不举一既乖士庶之望莫展宗臣之心寻请改冀昭圣德斐然虽竭於愚思翰墨未绝於琬琰今属灵符降祉景命维新天宝之号再加郊庙之仪式展诚合书其宝录光阐徽猷缀集前文以存不朽特望天恩更许编录则圣德鸿业纪而无遗圣美形容於兹允备无任勤恳之至谨奉表陈请以闻帝手诏报曰：夫颂者美盛德之形容每省朕躬曷称奇纪岁月斯积符瑞屡臻欲备叙之复兹诚请实赖人事不遗神明允来意也。
