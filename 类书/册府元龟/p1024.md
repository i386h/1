<!-- { "loadSidebar": true } -->
    诸葛恪为左辅都尉大帝令恪守节度掌军粮非其好也。恪以丹阳山险民多果劲虽前发兵徒得外县平民而已其馀深远未能擒尽屡自求乞为官出之三年可得甲士四万众议咸以丹阳地势险阻与吴郡会稽新都鄱阳四郡邻接周旋数千里山谷万重其幽邃民人未尝入城邑对长吏皆仗兵野逸白首於林莽逋亡宿恶咸共逃窜山出铜铁自铸甲兵俗好武习战高尚气力其升山赴险抵突丛棘。若鱼之走渊犭爰犭冗之腾木也。时观间隙出为寇盗每致兵征伐寻其窟藏其战胜则蜂至败则鸟窜自前世以来不能羁也。皆以为难恪父瑾闻之亦以事终不逮恪盛陈其必捷大帝拜恪抚越将军领丹阳太守授戟武骑三百拜毕命恪备威仪作鼓吹导引归家时年三十二恪到府乃移书四郡属城长吏令保其疆界明立部位其从化平民悉令屯居乃分内诸将罗兵幽阻但缮藩篱不与交锋候其稼将熟辄纵兵芟刈使无遗种旧既尽新田不收平民屯居略无所入，於是山民饥穷渐出降首恪乃复敕下曰：山民去恶从化皆当抚慰徙出外县不得嫌疑有所执拘臼阳长胡伉得降民周遗遗旧恶民困迫暂出内图叛逆伉缚送诣府恪以伉违教遂斩以犭旬以状表上氐闻伉坐执人被戮知官惟欲出之而已，於是老幼相携而出岁期人数皆如本规恪自领万人馀分给诸将。
    蜀诸葛亮为丞相录尚书事建兴三年亮南征归至汉阳县降人李鸿来诣亮亮见鸿时蒋琬与费诗在坐鸿曰：闻过孟达许见王冲从南来言往者达之去就明公切齿欲诛达妻子赖先主不听耳达曰：诸葛亮见愿有本末终不尔也。尽不信冲言委仰明公无复已已亮谓琬《诗》曰：还都当有书与子度相闻诗进曰：孟达小子昔事振威不忠後。又背叛先主反覆之人何足与书耶亮默然不亮欲诱达以为外援竟与达《书》曰：往年南征岁未及还与李鸿会於汉阳承知消息慨然永叹以存足下平素之志岂徒空名荣贵为华离乎！呜呼孟子斯实刘封侵陵足下以伤先主待士之义。又鸿道王冲造作虚语云：足下量度吾心不受冲说寻表明之言追平生之好依依东望故遣有书达得亮书数相交通辞欲叛魏魏遣司马宣王征之即斩灭达亮以达无款诚之心故不救助也。
    晋祖逖为豫州刺史樊雅据醮郡反逖使桓宣说之雅与宣置酒结友遣子随宣诣逖少日雅便自诣逖逖遣雅还抚其众佥谓前数骂辱逖惧罪不敢降雅闭城自守逖往攻之复遣宣入说雅雅即斩异已者遂出降。
    陶侃为龙骧将军征杜将王贡精卒三千出武陵江诱五夷以舟师断官运径向武昌侃使郑攀及伏波将军陶延夜趋巴陵潜师掩其不备大破之斩千馀级降万馀口贡遁还湘城贼中离阻杜遂疑张奕而杀之众情益惧降者滋多王贡复挑战侃遥谓之曰：杜为益州吏盗用库钱父死不奔丧卿本佳人何为随之也。天下宁有白头贼乎！贡初横脚马上侃言讫贡敛容下脚辞色甚顺侃知其可动复令谕之截为信贡遂来降而败走进克长沙获其将毛宝高宝梁堪而还。又为广州刺史先是广州人迎长沙人王机为刺史机复遣使诣王敦乞为交州刺史敦从之会杜弘据临贺因机乞降劝弘取广州弘遂与温邵及交州秀才刘沉俱谋反侃追击破之执刘沉。又遣部将讨机斩之诸将皆请乘胜击温邵侃笑曰：吾威名已著何事遣兵但以函纸自足耳，於是下书谕之邵惧而走追获於始兴。
    王导为都督诸军事苏峻之乱路永康术贾宁等皆峻心腹闻祖约奔败惧事不立迭说峻诛大臣峻既不纳永等虑必败阴结于导导使参军袁耽潜说路永使归顺。
    南齐始兴王鉴镇益州劫帅韩武方尝聚党千馀人断流为暴郡县不能禁行旅断绝鉴行至上明武方乃出降长史虞（藏宗切）等咸请杀之鉴曰：武方为暴积年所不能制今降而被杀失信。且无以劝善，於是启台果被宥自是巴西蛮夷凶恶皆望风降附梁萧景高祖初为宁朔将军行南兖州事天下未定沔北伧楚各据坞壁景示以威信渠帅相率面缚请罪旬日境内皆平。
    衡山侯恭监南徐州事时衡州刺史武会超在州子侄纵暴州人朱朗聚党反武帝以恭为刺史时朗已围始兴恭至缓服徇贼示以恩信群贼伏其勇是夜退三舍以避兵军吏请追恭曰：贼以政苛致叛非有陈吴之心缓之则自溃急之则并力诸君置之明日朗遣使请降恭仗节受之一无所问。
    後魏江阳王继为平北将军镇摄旧都高车酋帅树拥部民反叛诏继都督北讨诸军事自怀朔已东悉禀继节度继表高车顽党不识威宪轻相合集背役逃归计其凶戾事合穷极。若悉追戮恐遂扰乱请遣使甄别推验誓首斩一人其馀加以慰喻。若悔悟从役者即令赴军诏从之，於是叛徒往往归顺孝文善之顾谓侍臣曰：江阳足大任也。
    源子恭为尚书主客郎中摄南主客事时河州羌却铁忽反杀害长吏诏子恭持节为行台率诸将讨之子恭严勒州郡及诸军不得犯民一物轻与贼战然後示以恩威两旬间悉皆降款朝廷嘉之。
    韦珍孝文初蛮首桓诞归款朝廷思安边之略以诞为东荆州刺史令珍为使与诞招慰诸蛮珍自悬瓠西入三百馀里至桐柏山穷临淮源宣扬恩泽莫不降附。
    刁遵为龙骧将军雒州刺史遵招诱有方梁新化太守杜性新化令杜龙振平阳令杜台定等率户三千据地内附。
    窦瑾为殿中都官尚书从征盖吴先丘慰喻自平巴西氐羌酋领降下数千家。
    慕容白曜为右仆射都督诸军事征南大将军攻宋斗城宋将房崇吉夜遁获崇吉母妻待之以礼崇吉与从弟法寿盗宋阳城以赎母妻白曜自瑕丘遣将军长孙观等率骑入自马耳关赴之观至阳诸郡悉降。又宋幽州刺史刘休宾镇梁邹及白曜军至斗城遣人说之令降休宾不从宋龙骧将军崔灵延行渤海郡房灵建等数十家皆入梁邹同举休宾为征虏守兖州会宋遣使授休宾辅国将军兖州刺史休宾妻崔邪利女也。生一男字文{曰华}崔氏先归宁在鲁郡邪利之降也。文{曰华}母子遂与俱入国至是白曜表请崔与文{曰华}既至白曜以报休宾。又於北海执其弟刘延和妻子送至梁邹巡视城下休宾白曜许历城降当归顺密遣主簿尹文达向历城观魏国形势文达诣白曜诈言闻王临境故来衤氐候私谓白曜曰：刘休宾父子兄弟累郡连州今。若识运知机束手归化不审明王如何赏叙白曜曰：休宾仕南爵宠如此今。若不劳兵甲望风自降者非直处卿富贵兼还其妇儿休宾纵令不畏攻围，岂不怜其妻子也。今在斗城卿自往见文达乃至斗城见休宾妻子文暴攀援文达哭泣号兆以爪为信文达回还复经白曜誓约而去白曜曰：卿是休宾耳目腹心亲见其妻子。又知我众旅少多善共识量自求多福文达还见休宾出其妻儿爪兼宣白曜所言及国军形势谓休宾曰：斗城已败历城非朝则夕公可早图之休宾抚爪泣涕曰：妻子幽隔谁不愍乎！吾荷南朝厚恩受寄边任今顾妻子而降於臣节足乎！然而密与其兄子闻慰议为降计闻慰曰：此故当文达诳计耳年常抄掠，岂有多军也。但可抚强兵勒肃卫方城狭何为便生忧怯示人以弱也。休宾。又谓文达曰：卿勿惮危苦更为吾作一返（音番）善观形势，於是遣文达偷道而出令与白曜为期克日许送降文白曜叹曰：非直休宾父子荷荣城内贤豪亦随人补授卿便即为梁邹城主以酒灌地启告山河曰：若负休宾使我三军没覆初白曜之表取休宾妻子也。献文以道固既叛诏授休宾持节平南将军冀州刺史平原公至是付文达诏策文达还谓休宾曰：白曜信誓如此公可早为决计恐攻逼之後降悔无繇休宾，於是告兄子闻慰曰：事势可知汝早作降书闻慰沉疑固执不作遂差本契白曜寻遣著作佐郎许赤虎夜至梁邹南门下告城上人曰：汝语刘休宾既遣文达频造仆射许送降文归诚大化何得违期不来，於是门人唱告城内悉知遂相维持欲降不得皆云：刘休宾父子欲以我城内人易荣音番位也。寻被攻逼经冬至春历城降白曜遣崔道固子景业与文{曰华}至城下休宾知道固降乃出请命白曜送休宾及宿有名望者十馀人俱入代邸为客。
    尉元为镇南大将军援徐州宋东徐州刺史张谠据团城徐州刺史王玄载守下邳兖州刺史王整兰陵太守桓欣驱掠近民保险自固元遣慰喻张谠及青州刺史沈文秀等皆遣使通诚王整桓欣相与归命。
    吕罗汉为羽林中郎上わ休官吕丰屠各王飞龙等八千馀家据险为逆诏罗汉与司马楚之驾前招慰降者九千馀户比至盱眙频破贼军擒其将顾俨李观之等以功迁羽林牧郎幢将加建威将军。
    杨椿孝文时为宁朔将军梁州刺史初武兴王杨集始为杨灵珍所破降於齐至是率贼万馀自汉中而北规复旧土椿领步骑五千出顿下辩贻书集始开以利害集始执书对使者曰：杨使君此书除我心腹之疾遂领其部曲千馀人来降後孝昌中尔朱荣既据并肆与汾州胡逆表加椿征虏将军都督慰劳汾胡汾胡与椿比州服其声望所在降下。
    卢为镇东将军徐州刺史宣武永平四年夏。表曰：梁琅琊郡民王万寿等款城内结潜来诣臣云：朐山戌今将交换有可图之机臣即许以旌赏遣其还入至三月二十四夜万寿等奖率同盟攻掩朐城斩梁辅国将军琅琊东莞二郡太守带朐山戌主刘昕并将士四十馀人传首至州臣即遣兼郯城戍副张天惠率骁勇二百径往赴之琅琊诸戌骆驿继援而梁郁州已遣二将军以拒天惠天惠与万寿等内外齐击俘斩数百便即据城诏曰：彭宋地接边疆势连淮海威御之术功在不易朐山险塞寇之要防水陆交凑扬郁路冲畜聚凶徒虔留边鄙青光齐兖每离其患卿妙既敷克城殄众展疆辟土何善如之庸勋之懋朕用嘉止故遣左右直长阎遵业具宣往怀北齐薛义为安北将军蜀贼陈双炽等聚汾曲诏义为大都督与行台长孙稚共讨之义以双炽是其乡人遂轻诣垒下晓以利害炽等还降拜义龙门镇将义。又为关右行台自龙门济河西魏北华州刺史薛崇礼屯杨氏壁义以书招之崇礼率万馀人降复拜晋州刺史在州擒西魏正北平太守段荣显招降胡酋胡垂黎等部落数千人口表置五原郡以安处之。
    赵彦深为安国县伯从文襄征颍川时引水灌城城雉将没西魏将王思政犹欲死战文襄令彦深单身入城告喻即日降之便手牵思政上城（文襄谓彦深曰：吾昨夜梦遇一群豕吾射尽获之独一大豕不可得卿言当为吾取须臾获豕而进至是文襄笑曰：梦验矣。即解思政佩刀与彦深曰：使卿当获此利）。
    後周于谨初仕後魏为元纂铠曹参军事北讨茹茹为贼所围乃奔入塞时魏末丧乱群盗蜂起谨兼解诸国语乃单身入贼中示以恩信，於是西部铁勒酋长乜列河等三万馀户并款附魏帝嘉之除积射将军。
    权景宣为骠骑大将军安州刺史燕公于谨征江陵景宣别破梁司空陆法和司马羊亮於水。又遣别帅攻拔鲁山多造舟舰益张旗帜临江欲度以惧梁人梁将王琳在湘州景宣遗之书谕以祸福琳遂遣长史席壑因景宣请举城款附。
