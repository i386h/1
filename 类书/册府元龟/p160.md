<!-- { "loadSidebar": true } -->
宪宗元和七年四月诏曰：农桑切务衣食所资始闻闾里之间蚕织犹寡所宜劝课以利於人诸道州府有田户无桑处每捡一亩令种桑两根勒县令专勾当每至年终委所在长吏捡察量其功具殿最奏闻兼令两税使同访察其桑仍切禁采伐犯者委长吏重加责科。
穆宗长庆二年二月敕以修筑河阴院恐妨农务罢之。
文宗太和二年二月敕李绛所进则天圣后删定兆人本业书三卷宜令在所州县写本散配乡闾。
开成元年十二月壬子御紫宸殿谓宰臣曰：深以宿麦为忧今日东风应即有雪郑覃对曰：正月得之亦未为晚。
武宗会昌元年四月敕劝课种桑比有敕命或能增数每年奏闻如闻都不遵行恣为剪伐列於市肆货作柴薪自今州县切宜禁断。
宣和大中元年二月制应天下逃户见在桑田屋宇等多是暂时东西便被邻人与所繇等计会虽云：代纳税钱悉将斫伐毁拆及愿归复多以荡尽因致荒废遂成田从今後如有此色勒乡村耆老与所繇并邻近等同田产人。且为佃莳与纳税钱如五年内不来复业者任便收租佃者为主逃户不在理论之限其屋宇桑田树木等权佃人逃户未归五年内不得辄有毁除斫伐如有违犯据根口量情科责并科所繇等不捡扌交之罪。
二年正月制云：君以人为本人以食为天有国有家舍此无急如闻州府之内皆有田空长蒿莱无人垦辟与其虚弃曷。若济人宜令所在长吏设法召募贫人课励耕种所收苗子以备水旱及当处军粮忧念农耕是资牛力绝其屠宰须峻科条天下诸州屠牛访闻都不遵守自今已後一切禁断。
二月刑部奏牛者稼穑之资邦家所重虽加条约多有违犯今後请委州府县令并录事参军严加捉搦如有牛主自杀及盗窃杀者即请准乾元元年二月五日敕先决六十然後准法科罪其本界官吏严加止绝。
五年正月敕畿甸及天下府州应（屠牛）宜起大中五年五月一日後三年内切加禁断如郊庙享祀合使者即以诸畜代之中书奏曰：屠牛之禁格令至重此立条流必令禁断臣等商量应天下诸州府如有牛死便於所在经官陈状勘验无他故然後使令就市解剥货卖不得更将归私家如有屠牛事发不唯本主抵法邻里保社并须痛加惩责本县官吏委刺史节级科罚仍委诸道观察使各逐所管州县稳便更别立条制须极严峻务令止绝其行劳处亦准此禁断从之。
後唐明宗天成二年四月驾出北门观麦翊日谓侍臣曰：昨日出城询诸父老苗稼滋润牛驴皆肥喜形於色朕亦乐之左右皆贺是月蔡州进新茧宣示庭臣。
长兴元年三月车驾出上阳门观稼至晚归宫。
二年三月陕州准诏放猎户归农。
三年三月帝观稼於郡郊民有父子三人同挽犁来者帝闵之赐耕牛三头帝顾谓侍臣曰：朕昨日以雨霁暂巡绿野遥望西南山坡之下初谓群羊俯而察之乃贫民耦耕朕甚悯焉范延光对曰：陛下轻徭薄赋所以村落之间自勤於稼穑也。是时帝哀贫民多无耕牛斫地以种延光以为勤於稼穑非主上忧民之意欤。
九月壬午帝幸南庄翊日谓侍臣曰：朕见西郊种麦已生民之辛苦深可悯念帝忧民之旨无日暂忘。
十二月甲寅诏曰：富民之道莫尚於务农力田之资必先於利器器苟不利民何以安近闻诸道监治所卖农器或大小异同或形状轻怯才当垦辟旋致损伤近百姓秋稼虽登时物颇贱既艰难於置买遂抵犯於条章苟利锥刀擅兴炉冶稍闻彰露须议诛夷缓之则赡国不充急之则残民转甚加以巡捡节级骚扰乡闾但益烦苛殊非通济欲使上不夺山泽之利下皆遂亩亩之宜务在从长庶能经久自今後不计农器烧器动使诸物并许百姓遂便自铸诸道监治除依常年定数铸办供军熟铁并器物外只管出生铁比已前价各随逐处见定高低每斤一例减十文货卖杂使熟铁亦任百姓自拣巡捡节级勾当卖铁场官并铺户等一切并废乡村百姓只於系省秋夏田亩上每亩纳农器钱一文五分足各随秋夏税二时送纳去（後历晋汉周皆不改其制）。
四年三月帝幸龙门七星亭农事方春田民遍野帝见其名刂桑稼树枉驾劳问亲自劝课其月辛酉太原石敬塘进耒耜一具时帝尝巡幸近郊见农民田具细弱而犁耒尤拙曰：农器。若此宜其无所获也。因诏河东河北进农具以为式样太原首有是进降诏褒之。
晋高祖天福二年二月前陇州长史杜进策曰：伏见近年百姓颇遇灾荒纵纳得王租即不充口食此盖播种不广顷亩无馀既税外无溢数之苗致民中有不及之弊。且国以民为本民以食为天苟百姓不足君孰与足伏请晓示天下应有荒田一任百姓开种候及三年外即捡所开种顷亩多少量纳一半租税所贵家国富饶上下通济者敕曰：辟彼莱期於富庶方当开创正切施行往日虽曾指挥渐恐废堕当重申於劝诱期共乐於丰穰宜令逐处长吏遍下管内应是荒田有主者一任本主开耕无主者一任百姓请射佃莳三年内并不在收税之限。
七年二月丙午敕邓唐随郢诸州管界多有旷土宜令逐处晓谕人户一任开垦佃莳仍自开耕後与免五年差徭兼仰指挥其荒田土本主如是无力耕佃即不得虚自占吝仍。且与招携到人户分析以闻少帝开运二年十二月中书舍人陶奏窃以稼穑为生民之天机杼乃丰财之本是以耕耜在御王者用三推之仪鞠衣载陈后妃有躬桑之礼则知自天子至於庶人不可斯须忽於农桑也。又司马迁著《书》曰：齐鲁之间千亩桑安邑千树枣其人与千户侯等伏见近年以来所在百姓皆伐桑为柴忘终岁之远图趋一日之小利既所司不禁乃积习生常苟桑柘渐稀则缯帛须缺三数年内国用必亏虽设法课人种桑。且无及也。旧木已伐新木未成不知丝绵欲凭何出。若以下民方困不可禁之傥斫伐一空所在如是岁，或不稔衣食尽亡饥冻逼身须为群盗图难於易哲王令猷作事谋始有国常务乞留眷览询访辅臣欲望特下明敕此後不得以桑棘为柴官场亦不许受纳州县城门不令放入及不得囊私置卖犯者请加重罪敕曰：陶方思丰国切欲劝农以贸易於柴薪多斫伐於桑枣请行禁绝宜举科条仍付所司汉隐帝於乾元年二月即位三月殿中少监胡崧上言请禁斫伐桑枣为薪城门所繇专加捉搦从之周太祖广顺元年正月敕农桑之务衣食所资一夫不耕有艰食之虑一妇不织有无褐之虞今气正阳春候当生发宜勤用天之业将观望岁之心应诸道州府长吏宜劝课耕桑以丰储积编民乐业仍倍抚绥。
二年正月敕诸道府州吏六府允修无先重九扈分职厥惟勤农今则东作聿兴西成系望我有群后政在养民苟不懈於行春谅倍登於多稼卿分忧事任道俗廉平树以风声靡如草偃必莱之地并作百缠游惰之民咸勤四体用洽带牛之化更彰栖亩之谣眷倚之怀寤兴斯切诏到卿可散下管内劝课乡县百姓依时耕种栽接桑枣勿纵游惰务在精勤三年正月诏曰：宜令三京及诸道州府委长吏指挥管内人户勉勤耕稼广辟田畴勿使蒿菜有废膏腴之地务添桑枣用资种养之方仍令常切抚绥不得辄加科役所贵野无旷土庐有环桑致帛以丰盈遂蒸黎之苏息。
世宗显德二年二月帝曰：自古厚农宝故家给人足近世以来俗尚轻巧。若使耕稼者有利游惰者无归则自然仓廪实衣食足浇浮之风当自息矣。宜令遍示天下厚农桑薄伎巧优力田之夫禁末游之辈以称朕意焉。
二年八月诏课民种树其上户所种每岁须及百本其次降杀有差。又令民每口种韭一畦以助其食。
●卷七十一
○帝王部　命相
天生蒸民树之以君而司牧之必选贤举能而为之辅弼故天有三台之象易有鼎足之义所以佐天子理阴阳亲万民也。武丁命傅说则曰：朝夕纳诲以辅台德穆王命君牙亦曰：今命尔予翼作股肱心膂此古先哲王命相之旨也。昔者黄帝得六相而天地理神明和虞舜亦举八元八恺而百揆时序内成外平自时厥後或非其人而望兴化。若缘木求鱼登山采珠不可得也。故历代以还寅亮天工登翼王室者不亦重乎！。
黄帝得蚩尤而明乎！天道得太常而察乎！地利得苍龙而辨乎！东方得祝融而辨乎！南方得风后而辨乎！西方得后土而辨乎！北方得六相而天地治神明至（一云：置左右太监监于万国）。
