<!-- { "loadSidebar": true } -->
    陆纳为吏部尚书谢安尝欲诣纳而纳殊无供办其兄子ㄈ不敢问之乃密为之具安既至纳所设惟茶果而已ㄈ遂陈盛馔珍羞毕具客罢纳大怒曰：汝不能光益叔父乃复秽我素业耶，於是杖之四十然其吝惜多此类。
    夏统高尚不仕其从父敬宁祠先人迎女巫章丹陈珠二人并有国色装服甚丽善歌舞。又能隐形匿影甲夜之初撞钟击鼓间以丝竹丹珠乃拔刀破舌吞刀吐火雾杳冥流光电发统诸从兄弟欲往观之难统，於是共绐之曰：从父间疾病得瘳大小以为喜庆欲因其祭祀并往贺之卿可俱行乎！统从之入门忽见丹珠在中庭轻步徊亻舞灵谈鬼笑飞触桃半酬酢翩翻统惊愕音盘而走不由门破藩直出归责诸人曰：昔淫乱之俗兴卫文公为之悲惋ぐ之气见君子尚不敢指季桓纳齐女仲尼载驰而退子路见南子愤恚而慷慨吾尝恨不得顿叔向之头陷华父之眼奈何诸君迎此妖物夜与游戏放傲逸之情纵奢淫之行乱男女之礼破贞尚之节何也。遂隐床上披而卧不复言众亲昔即退遣丹珠各各分散。
    杨轲天水人少好易长而不娶学业精微养徒数百常食粗饮水衣褐袍人不堪其忧而轲悠然自得疏宾异客音止未曾交也。虽受业门徒非入室弟子莫得亲言所欲论授须旁无杂人授入室弟子令递相宣授。
    殷羡字洪乔为豫章太守都下人士因其致书者百馀函行次石头皆投之水中曰：沉者自沉浮者自浮殷洪乔不为致书邮其资性介立如此。
    罗含为荆州别驾以廨舍喧扰於城西池小洲上立茅屋伐木为材织苇为席而居布衣蔬食晏如也。
    王育行已任性颇不偶俗妻丧吊之者不过四五人然皆乡闾名士後仕刘聪为镇西大将军。
    宋羊欣除中散大夫有病不堪拜伏辞不朝觐高祖恨不识之自非寻省近亲不妄行诣行必由城外未尝入六关。
    王琨为度支尚书时尚书仆射颜师伯豪贵不省设女乐要琨同听传酒行炙皆悉内妓琨以男女无亲授传行每至令置床上回避之然後取毕。又如此座上莫不抚手嗤笑琨容色自。若师伯後为设乐邀琨琨不往。
    萧惠开少有风气涉猎文史家虽贵戚而居服简素初为秘书郎著作并名家年少惠开意趣与人多不同比肩或三年不共语外祖光禄大夫沛郡刘成戒之曰：汝恩戚家子当应将迎时俗缉外内之欢如汝自业将无小伤多异以取天下之疾患耶惠开曰：人间宜相缉和甚如慈旨但不幸耿介耻作见凡人画龙未成故遂至於多忤耳。
    王裕之字敬宏为侍中性介僻儿孙岁中不过一再相见见取克日子恢之尝请假还东定省敬宏克日见之至日取不果假日将尽恢之乞求奉辞敬宏呼前既至ト复不见恢之於阁外拜辞流涕而去。
    庾炳之为吏部尚书性好洁士大夫造之者去不出户取令人拭席洗床时陈郡殷冲亦好净小吏非净洁新衣不得近左右士大夫小不整洁者亦每容接之炳之好洁反是冲亦讥之。
    王惠字令明幼而夷简恬静不交游未尝有杂事後为吏部尚书未曾接客。
    南齐关康之字伯愉世居丹徒以坟籍为务四十年不出门不应州府辟宋太始中徵通直郎不就晚以母老家贫求为岭南小县性清约独处一室希与妻子相见不通宾客弟子以业传授。
    王僧为黄门郎太尉俭从祖兄负气不群俭尝诣之辞不见武帝数阅武僧献讲武赋俭借观僧不与。
    褚贲为左户尚书疾笃其子霁载以归疾小间知非故处大怒不肯复饮食内外阁悉钉塞之不与人相闻数日裁馀气息谢□闻其弊往候之排阁不可开以杵槌破见谓贲曰：事之不可得者身也。身之不可全者名也。名与身俱灭者君也，岂不会之哉！贲曰：吾少无人间心岂身名之可慕但愿启手归泉必在旧陇儿辈不才非达余趣移尸从殡失吾素心更以此为恨尔。
    刘为武陵王晔冠军征虏参军与友人孔澈同舟入东澈留目观岸上女子举席自隔不复同坐梁何修之为尚书左丞性好洁一日之中洗涤者十馀过犹恨不足时人称为水淫。
    後魏平恒为秘书丞以三子并不率父业乃别构精庐并置经籍於其中一奴自给妻子莫得而往酒食亦不与同时有珍美呼时老东安公刁雍等共饮啖之家人无得尝焉。
    信都芳好学天文算数隐居乐平东山性清俭质朴不与物和慕容绍宗给其骡马不肯乘骑夜遣婢侍以试之芳忿呼驱击不听近已狷介自守无求於物北齐库狄士文为具州刺史性孤直虽邻里至亲莫与通狎。
    隋薛孺高祖开皇中为侍御史扬州总管司功参军每以方直自处府僚多不便之太常丞胡仲操非雅士竟不与之。
    晋史圭为具州刺史退归常山闭门杜绝人事虽亲故人造者不见其面每游外墅则乘妇人毡车以自蔽匿人莫明其心也。论者以圭阴僻。
    ○总录部　褊急
    人虽万物之灵五行之秀然其禀受盖有蔽锢其或位处通显而性过峻急至於口不择言与物多忤掇亲友之嫌失缙绅之欢者多矣。成同寮之愤阋遭明庭之谴怒大则致於殒毙次则贻於困踬比比有焉。若乃知非自咎不远而复佩韦以救过铭座以尼情亦，庶几矣。先圣有言曰：一朝之忿忘其身以及其亲非惑欤此诚立身之元龟也。
    宛射犬为郑大夫晋侯使张骼辅跞致楚师求御於郑郑人使射犬御二子在幄坐射犬於外既食而後食之及战射犬近不告而驰之收禽挟囚不待而出既战二子问曰：胡不在谋（谓不告而驰不待而出）对曰：曩者志入而已今则怯也。皆笑曰：公孙之亟也。（谓性急不受屈也。）。
    邾庄公与夷射姑饮酒私出（射姑邾大夫出辟酒）阍乞肉焉夺之杖以敲之（夺阍杖以敲阍头也。）明年邾子在门台（门上有台）临廷阍以瓶水沃廷邾子望见之怒阍曰：夷射姑旋焉（旋小便）命执之（见其不洁执射姑）弗得滋怒自投于床废于垆炭烂遂卒（废堕也。）庄公卞急而好洁故及是（卞躁）。
    西门豹为邺令性急佩韦以自缓。
    後汉范冉（或云丹），字史，辟太尉府，以狷急不能从俗，尝佩韦於朝。
    董卓为太师性刚而褊忿吕布为所委信尝小失意不思难拔手戟掷布布拳捷避之为卓顾谢卓意亦解由是阴怨卓。
    魏贾逵为弘农太守与典农校尉争公事不得理乃发愤生瘿後所病稍大自启愿欲令医割之太祖惜逵忠恐其不活教谢主簿吾闻十人割瘿九人死逵犹行其意而瘿愈大。
    王思为司农性急尝执笔作书蝇集笔端驱去复来如是再三思恚怒自起逐蝇不能得还取笔掷地蹋坏之。
    晋傅玄为司隶校尉天性峻急不能有所容每有奏劾或值日暮捧白简整簪带竦踊不寐坐而待旦。
    王述为尚书令性急为累尝食鸡子以箸刺之不得便大怒掷地鸡子圆转不止便下床以屐齿蹋之。又不得甚掇内口中破而吐之。
    宋何承天为廷尉性褊促尝对主者厉声曰：天何言哉！四时行焉百物生焉文帝知之应遣使先诫曰：善候何颜色如其不悦无须多陈。
    颜延之为太常卿性褊急兼有酒过肆意直言曾无回改。
    谢灵运为太子左卫率为性褊激多愆礼度朝廷唯以文义处之不以应宾相许。
    王淮之为都官尚书改领吏部性峭急颇失缙绅之望出为丹阳尹。
    王宏为太保领中书监性褊隘人忤意者取以加责辱。
    刘荣祖为辅国将军性褊隘颇失士君子之心。
    梁谢几卿为太子率更令性不容非与物多忤有乖已者取肆意骂之退无所言。
    後魏元子华为齐州刺史性甚褊急当其急也。口不择言自捶击长史郑子湛子华亲友也。畏其侮骂遂即去之子华虽自悔厉终不能改。
    李平为吏部尚书加抚军将军平高明强济所在有声但以性急为累。
    李业兴为国子祭酒性躁隘至於论难之际高声攘振无儒者之风每语人云：但道我好虽知妄言故胜道恶务进忌前不顾後患时人以此恶之。
    後周王罴为骠骑将军性严急尝有吏挟私陈事者罴不暇命捶扑乃手取华履持以击之。
    隋诸葛[A13C]炀帝为太子时药藏监及帝即位累迁正议大夫[A13C]性褊急与柳誓每相忿阋帝屡责怒之而犹不止於後帝亦薄之。
    唐张九龄为荆州大都督府长史性躁急动取忿詈议者以此少之。
    萧[A13C]士登进士第以傲诞褊急困踬而卒。
    陆贽为翰林学士时同职吴通玄弟兄以东宫侍帝由是争宠颇相嫌恨贽性褊急屡於帝前短通玄。
    崔元翰为礼部员外郎知制诰性大刚褊不能取容於时罢知制诰守比部郎中为时所摈终於散位。
    崔陵为户部尚书居官清严所至必理然性介急待官僚颇无礼节恃已之清见赃者如仇雠。
    韩愈为吏部侍郎转京兆尹兼御史大夫以不台参为御史中丞李绅所劾愈不伏言准敕仍不台参绅愈性皆褊僻移刺往来纷然不止乃出绅为浙西观察使愈为兵部侍郎。
    刘禹锡为礼部郎中集贤院学士求分司东都终以恃才褊心不得处朝列之职。
    周张[A13C]为安州防御使性褊急惨刻不容人之小过虽左右亲近亦皆怨之。
    ●卷九百十七
    ○总录部　矜
    夫不矜者世莫能争功自者士谓之鬼行盖夫处卑以自牧持盈而。若冲敦後已之风励崇让之操斯可以厕於君子之林矣。其或内怀满假靡思挹自负其才美盛称其智勇形於言色骄乎！侪辈激昂其气概以诧厥能夸大其贵势以耀於众盖虽有周公之艺亦不足观如。若成之傲足取祸。又况玄元申戒矜者不长伯益垂训满以招损者哉！
    礼至卫大夫谋伐邢以昆弟仕焉既伐邢二礼从国子巡城掖以赴外杀之卫侯毁灭邢礼至为铭曰：余掖杀国子莫余敢止（恶其不知耻诈以灭同姓而反铭功於器）。
    州绰晋大夫奔於齐齐庄公朝指殖绰郭最曰：是寡人之雄也。州绰曰：君以为雄谁敢不雄然臣不敏平阴之役先二子鸣（晋伐齐及平阴州绰获殖绰郭最故自比於鸡斗胜曰：先鸣）庄公为勇爵（设爵位以命勇士）殖绰郭最欲与焉（自以为勇）州绰曰：东闾之役臣左骖迫还於门中识其枚数（识门枚数）其可以与於此乎！公曰：子为晋君也。对曰：臣为隶新（言但为仆隶尚新矣。）然二子者譬於禽兽臣食其肉而寝处其皮矣。（言尝射得之）。
    颜息鲁人定公八年侵齐门於阳州息射人中眉退曰：吾无勇吾志其目也。（以自矜）。
