<!-- { "loadSidebar": true } -->
五年九月西平王李晟与侍中马燧召见於延英殿帝嘉其大勋乃诏曰：昔我烈祖乘乾坤之荡涤扫隋季之荒屯体元御极作人父母则亦有熊罴之士不二心之臣左右经纶参翊缔构昭文德恢武功威不。若康不用端命于上帝付畀四方宇宙既清日月既贞王业既成太阶既平乃图厥容列于斯阁懋昭绩效表式仪形一以不忘于朝夕一以永垂乎！来君臣之义原莫重焉贞元己巳岁秋九月我行西宫瞻宏阁崇构见老臣遗像然肃然和敬在色想龙之叶应感致业之艰难睹往思今取类非远。且功与时并才为代生苟蕴其才遇其时尊主庇民何代不有在中宗则桓彦范等著推戴之绩在玄宗则刘幽求等申翼奉之勋在肃宗则《郭子》仪扫殄氛今则李晟等保宁朕躬咸宣力肆勤光复宗┙订之前烈夫岂多谢闭而未录孰谓旌贤况念功纪德文祖所为也。在予曷其敢怠有司宜叙年代先後各图其像列于旧臣之次仍令皇太子书於壁庶播嘉庸昭明天下俾後之来者知元勋不朽。又书以赐晟刻石於门左，於是史官考其功绩第其先後以褚遂良苏定方郝处俊等二十七人充之。
宪宗元和初杜黄裳为相刘辟作乱黄裳坚请讨除及辟平宰臣入贺帝独目黄裳曰：此卿之功也。
四年四月制曰：夫定社稷济生人存不朽之名垂可久之业者必报以殊常之宠待以亲比之恩国无穷时惟茂典故奉天定难功臣太尉兼中书令上柱国西平郡王食实封一千五百户赠太师李晟间代英贤自天忠勇迈济时之宏算抱武之长材贯以丹诚协于一德尝遭屯难之际实著戡定之功鲸鲵既歼宫庙斯复眷兹勋伐则有褒荣永元天步之夷载怀邦杰之力是加崇于往烈爰协比于後昆睦以宗亲将予厚意其家宜令编附属籍。
八月诏曰：朕闻昔之佐时制物者咸有大功是惟五官以配五帝自时厥後有国家者莫不以辅弼之奇社稷之勋名登大陪享清庙苟非茂德孰允盛仪赠太尉冕望重岩廊时为贞灵武艰阻首替经纶宣力股肱平心鼎铉任戡定之成业推翼戴之嘉猷赠太师晟识精韬钤神假雄武建中寇孽躬践忧虞垂饵虎狼致威樽俎刷宫庙之尘秽回日月之光辉赠太尉秀实气全刚柔节固金石凶渠僭逆潜蹶根萌矫命还师衷刃决死纾阽危于怵迫挫狂狡之奸谋并材为时生用当国否感龙而应变炳辰象以降灵光复寰区振扬风勋庸于盟府宠饣希备于前朝光阴不追盛烈如在朕顷因郊祀爰举典常俾差茂勋以配殷祭惟咸有一德允属乎！三臣庶昭示于将来式崇恩于既往冕宜配享肃宗庙庭晟秀实宜配享德宗庙庭。
马总元和中为安南都护以绥蛮功就加金紫。
文宗太和元年十一月敕故太尉兼中书令李晟勋业崇高铭在锺鼎其神道碑宜令所司建立
二年二月丁亥朔太子詹事伯伦奏亡父赠太尉秀实准前後敕令所司置庙立碑今营造已毕取今月二十五日行升礼诏曰：秀实忠卫宗社功配庙食义风所激千载兴起间代勋力须异等夷宜赐绫绢五百匹以度支物充仍令所司供少牢并给卤簿人夫兼令太常博士一人检校。
後唐庄宗同光元年三月诏随驾收复汴州并扈从到雒及南郊立仗都将已下至节级长行军将等朕自削平中夏扫荡群凶被介胄以征行历星霜而扈从凡经百战尽力殊功永念丹心真同赤子。若无旌赏岂表恩荣其都将官员司并赐谋定乱佐国功臣自仆射尚书常侍至大夫中丞宜并赐忠勇拱卫功臣其初带衔宜并赐忠烈功臣已有功臣名者不在此限其节级长行军将并赐扈跸功臣。
十月己夕卩入汴己亥宴于崇元殿伪将段凝霍彦威戴思远王瓒等侍酒酣帝以酒属明宗曰：今辰宴客皆吾前日之仇敌也。一旦与吾同筵盖卿前锋之效也。伪将等泥首称谢帝曰：吾与总管话旧公辈勿以为嫌因赐服玩抚慰之。
郭崇韬自庄宗嗣位为中门使从擒王彦章诛梁氏降段凝皆崇韬替成其功也。庄宗至汴州宰相豆卢革在魏州令崇韬权行中书事俄拜侍中兼枢密使及郊礼毕以崇韬兼领镇冀节度使进封郡公邑二千户赐铁券恕十死。
周德威同光初追赠太师大成中诏与李嗣昭苻存审配享庄宗庙庭。
朱友谦自梁归顺破梁军加守太尉西平王同光初庄宗灭梁友谦觐于雒阳庄宗置宴享劳宠锡无算亲酌觞属友谦曰：成吾大业者公之力也。
符彦超同光末赴北京巡检先是朝廷令内官二人在太原一监兵一监仓库及明宗入雒皇弟存霸单骑奔河东与内官谋杀彦超与留守张宪彦超觉之密与宪谋未决部下大讠州兵毕集张宪出奔是夕军士杀内官存霸於衙城诘旦闻雒城祸变彦超告谕三军明宗。又令其弟龙武都尉侯彦卿驰骑安抚後彦超入觐明宗召见抚谕授晋州留後未行会其弟前曹州刺史彦饶平宣武乱军明宗喜召彦超谓之曰：吾得尔兄弟力馀更何忧尔为我往河东抚育耆旧即授北京留守太原尹。
明宗天成四年三月辛巳王晏球至自定州帝曰：中山悖逆劳卿攻讨今已扫荡兼败鲜卑中兴已来未有立功如卿者晏球曰：臣谬主兵权不能寻振皇成久烦馈运上赖睿算薄有所成失律是惧臣有何功命乐举酒锡赉殊异移授天平军节度。
晋高祖天福三年正月乙丑西京留守李周奏乞正乡名里号敕李周位列藩宣秩居台辅忠能佐国孝以成家今贡表章请改乡里既久符于旧典当普示于新恩宜赐俞允兼诸道应带平章事已上并准唐长兴二年正月十五日敕命施行。
周世宗显德四年七月己丑赐宰臣李索亲征图一面其文翰林学士承旨陶之所撰也。（先是帝征淮南以寿阳未拔时卧疾未愈遂诏宰臣范质王溥就第以问之因上章陈亲征之利者三後城拔帝以其表示陶。且曰：臣之事君不当有隐观李敷奏忠诚可嘉尔为替述以劝来者因有是替）。
●卷一百三十四
○帝王部　念功
夫八辟丽法周官之明训十世犹宥左氏之格言是知帝王存忘过之德恢包荒之念度基业之绵构知臣下之勤劳莫不踮以大封縻之好爵其或罹乎！宪网属诸吏议而能追其旧绩录功恕罪责其後效屈法申恩所以使忠者竭诚而勋臣兢劝也。若乃子孙席其旧德朝廷命以世封或自贻伊戚或坐招官谤而复念勋代之後哀门户所寄或全其嗣息或复其邑封兹义士所以忘死而贤人所以发愤也。
汉宣帝甘露中丙吉子嗣博阳侯显有罪削爵为关内侯元帝时长安士伍尊上书（先尝有罪经夺免之而与士卒为伍故称士伍其人名尊）言臣少时为郡邸小吏窃孝武皇帝曾孙遭离无辜吉仁心感动涕泣凄恻选择复作胡组养视皇孙吉常从臣尊日再侍卧庭上（郡邸之庭也。侍谓参省之也。时皇孙孤弱常在襁褓故指言卧也。）後遭之诏吉拒大难不避严刑峻法既遭大赦吉谓守丞谁如皇孙不当在官（守丞者守狱官之丞谁如其姓名也。谓皇孙不当在狱官宜属郡县也。使谁如移书京兆尹遣与胡组俱送京兆尹不受复还及组日满当去皇孙思慕吉以私钱顾组令留与郭徵卿并养数月乃遣组去後少内啬夫白吉曰：食皇孙亡诏令（少内掖庭主府藏之官也。诏令无文无从得其廪具）时吉得米肉月以给皇孙吉即时病诏使臣尊朝夕请问皇孙视省席蓐燥湿候伺组徵卿不得令晨夜去皇孙敖荡（有病时也。去离也。敖几也。荡施也。）数奏毳食物（奏进也。毳读与脆同）所以拥全神灵成育圣躬功德已亡量矣。时岂豫知天下之福而其报哉！（徼要也。）诚其仁恩内结於心也。虽介之推割肌以存君不足以比（晋公子重耳之亡也。里须从因盗其资而逃重耳无粮馈不能行介子推割其股肉以食重耳乃能行也。）孝宣皇帝时臣上书言状幸得下吉吉谦让不敢自代删去臣辞专归美於组徵卿徵卿皆以受田宅赐钱吉封为博阳侯臣尊不得比组徵卿臣年老居贫死在旦暮欲终不言恐使有功不著吉子显坐微文夺爵为关内侯臣愚以为宜复其爵邑以报先人功德先是显为太仆十馀年与官属大为奸利赃千馀万司隶校尉昌案劾罪至不道奏请逮捕帝曰：故丞相吉後有旧恩朕不忍绝免显官夺邑四百户复後以为城门校尉。
後汉光武建武十五年南郡太守刘隆坐垦田不实徵下狱其畴辈十馀人皆死帝以隆功臣特免为庶人。
张纯高祖父安世宣帝时封富平侯纯少袭爵光武初先来诣阙故得复封後为五官中郎将有司奏列侯非宗室不宜复国光武曰：张纯宿卫十有馀年其勿废更封武始侯食富平之半（武始县属魏郡富平县属平原郡也。）。
朱浮初从光武为大司马主簿迁偏将军破邯郸为大将军讨定北边建武二年复封浮为新息侯帝以浮陵轹同列每之惜其功能不忍加罪。
魏文帝为魏王时贾逵为丞相主簿祭酒尝坐人为罪武始县属魏郡富平县属平原郡也。王曰：叔向犹十世宥之况逵功德亲在其身乎！一无所问。
明帝即位时骠骑将军野在侯曹洪既免官削爵土洪先帝功臣时人多为觖望帝拜为将军更封乐城侯邑千户位特进复拜骠骑将军。
丁谧父斐从太祖为典军校尉扌摄内外谧少不肯交游但博观书传为人沈毅颇有才略明帝太和中尝家邺借人空屋居其中而诸王亦欲借之不知谧已得直开门入谧望见王交脚卧而起而呼其仆曰：此何等人呵使去王怒其无礼还具上言明帝收谧系邺狱以其功臣子原出後帝闻其有父风召拜度支郎中。
齐王正始中夏侯霸为讨蜀护军右将军封博昌亭侯霸素为曹爽所厚闻爽诛自疑亡入蜀以父渊旧勋赦霸子徙乐浪郡陈留王。
景元五年春锺会为镇西将军伐蜀谋反诛其兄毓以四年冬先薨会竟未知闻会兄子邕随会亦与俱死会所养兄子毅及峻<辶山>等下狱当伏诛司马文王表天子下诏曰：峻等祖父繇三祖之世极位台司佐命立勋配飨庙庭父毓历职内外事有绩昔楚思子文之治不灭斗氏之祀晋录成宣之忠用存赵氏之後以会邕之罪而绝繇毓之类吾有愍然峻<辶山>兄弟特原有官爵者如故惟毅及邕息伏法。
晋武帝泰始九年诏曰：邓艾有功勋受罪不逃刑而子孙为氓隶朕常愍之其以嫡孙朗为郎中。
穆帝升平三年下诏复征虏将军州陵县侯毛宝本封宝守邾城石季龙将攻邾城城氵舀赴江溺死诏曰：宝之倾败宜在贬裁苏峻之难致力王室今咎其过故不加赠祭之可也。其後公卿言宝有重勋加死王事不宜夺爵故复本封。
安帝隆安初虞啸父为吴国内史徵补尚书未发而王举兵叛以啸父行吴兴太守啸父即入败有司奏啸父与同谋罪应斩诏以啸父祖潭旧勋敕连切听以侯赎为庶人（以起义军讨沈充功封零陵县侯。又以前後功进爵武昌县侯啸父嗣侯）桓茂远荆州刺史冲孙也。为中书令玄篡位为吏部尚书随玄西奔玄死归降孝武诏曰：夫善著则祚远勋彰故事殊以宣孟之忠蒙後晋国子文之德世嗣获存故太尉冲昔藩陕西忠诚王室诸子染凶自贻罪戮念冲遗勤用凄於怀其孙宜见矜宥以奖为善可特全生命徙於新安。
後魏道武以庾岳为将以功至司空岳兄子路有罪诸父兄弟悉诛特赦岳父子。
叔孙建少以智勇著称道武之幸贺兰部建尝从左右参军国之谋後为并州刺史以公事免守明元即位念建前功乃以建为正直将军相州刺史来大千代人也。父初真从道武避难北侯山参创业之功官至後将军武原侯与在八议。
