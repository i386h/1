<!-- { "loadSidebar": true } -->
    唐韦仁寿隋末为蜀郡司法书佐断狱平恕其有得罪者皆曰：韦君所断死而无恨。
    刘德威为大理卿太宗尝问之曰：近来刑纲稍密其过安在德威奏言诚在主上不由臣下人主好宽则宽好急则急律文失入减三等失出减五等今则反是失入则无辜失出便获大罪所以吏各自爱竞执深文非有教使之然畏罪之所至耳陛下但舍所急则宁失不经复行於今日矣。帝深然之。
    戴胄为大理少卿性既︹正处断明速议者以为法官称职事无冤滥武德以来一人而已。
    唐临为大理卿高宗初嗣位尝亲录囚徒前卿所断者皆号叫称冤临所入者独无言帝怪而问状囚曰：罪实自犯唐卿所断皆非冤滥所以绝意耳帝嘉叹久之曰：为狱者不当如此耶。
    张文为大理卿旬日决遣疑狱四百馀条其得罪者皆无怨言文尝有疾系囚相与设斋以祷焉寻拜侍中兼太子宾客大理囚一时恸哭其得人心如此。
    狄仁杰仪凤中为大理丞周岁断滞狱一万七千人无冤诉者。
    杜景为司刑丞天授中与徐有功来俊臣侯思止专制治狱时人称云：遇徐杜者必生遇来侯者必死刘延为右司郎中李敬业之乱扌易州初平所有刑名人莫能定延奉使至军所决之时议者断受赃五品官者斩六品官者流延以为诸非元谋迫胁从逆即极刑事伤枉滥乃断受赃五品者流六品已下但除名而已于时得全济者甚众。
    袁仁敬为大理卿卒系囚闻之皆恸哭悲歌。
    宋玄宗开元中为开府仪同三司时京兆人权梁山构逆伏诛制河南尹王怡驰传往长安穷其枝党怡禁系极众久之未能决断乃诏赴京留守并按覆其狱至惟罪元谋杀人其馀缘梁山诈称婚礼因假借得罪久胁从者尽原之。
    李栖筠为殿中侍御史时御史大夫李岘按覆受逆命者请为详理判官推情用恕多所全宥时吕崔器议而失入惟岘大获美声皆栖筠之力。
    刘晏为吏部尚书代宗大历中宰相元载王缙得罪诏晏与御史大夫李涵等鞫之初晏等承旨载缙亦处极法晏谓涵等曰：重刑再覆国之常典况诛大臣岂得不奏覆。又法有首从二人同亦宜重取进止涵等咸听命及晏等覆奏帝乃减缙罪从轻。
    後唐韦寂唐末为盐铁巡官韩建留守西都擢为司法参军推鞫平允建颇重之。
    王延末帝清泰末为御史中丞台中经年处决平允转尚书右丞。
    ○刑法部　平反
    夫议狱缓刑则五辞惟允举直错枉则庶戮无冤盖折狱之惟难在蔽讼而多滥况一成难变君子所以哀矜两造相违良臣所以慎测故有吏讯既备亟辨其厚诬具狱已封特明其非罪斥深文之弊破偏听之奸脱存棘於良民正殴刀於元惠宜乎！获仁人之誉享高门之封者焉。
    後汉郭躬为廷尉奏谳法科多所全生。
    傅贤为廷尉尝垂念刑法务从轻比至断狱迟回流涕在位四年狱称治平。
    魏高柔为廷尉时护军营士窦礼近出不还营以为亡表言逐捕没其妻盈及男女为官奴婢盈连至州府称冤自讼莫有省者乃辞诣廷尉柔问曰：汝何以知夫不亡盈垂泣对曰：夫少单特养一老妪为母事甚恭谨。又哀儿女抚视不离非是轻狡不顾室家者也。柔重问曰：汝夫不与人有怨雠乎！对曰：夫良善与人无雠。又曰：汝夫不与人交钱财乎！对曰：常出钱与同营士焦子文求不得时子文坐小事系狱柔乃见子文问所坐言次曰：汝颇曾举人钱否子文曰：自以单贫初不敢举人钱物也。柔察子文色动遂曰：汝昔举窦礼钱何言不耶子文怪知事露应对不次柔曰：汝已杀礼便宜早服子文，於是叩头具首杀礼本末及埋藏所柔便遣吏卒承子文辞往掘礼即得其尸诏书复盈母子为平民班下天下以礼为戒。
    晋贾充迁廷尉雅长法理有平反之称。
    刘颂迁议郎守廷尉时尚书令史扈寅非罪下狱诏使考竟颂执据无罪寅遂得免时人以颂比张释之在职六年号为详平。
    顾荣字彦先为廷尉平赵王伦诛淮南王允允官属下廷尉议罪荣具明刑理。
    王坦之为侍中时卒士韩怅逃亡归首云：失牛故叛有司劾怅偷牛考掠服罪坦之以为怅束身自归而法外加罪懈怠失牛事或可恕加之木石理有自诬宜附罪疑从轻之例遂以见原。
    殷仲堪为荆州刺史桂阳人黄钦生父没已久诈服衰麻言迎父丧府曹先依律诈取父母卒弃市仲堪乃曰：律诈取父母宁依殴詈法弃市原此之旨当以二亲生存而横言死没情事悖逆忍所不当故同之殴詈之科正以大辟之刑今钦生父实终没墓在旧邦积年久远方诈服迎丧以此为大妄耳比之於父存言亡相殊远矣。遂活之。
    後魏王基为御史先是骁骑将军刁整丁父忧时相州刺史山阳王熙在邺起兵将诛元义等事败传首京师熙之亲故莫敢视者整弟妇即熙姊遂收其尸藏之後乃还熙所亲义闻而致憾因以熙弟略南走梁诬整将与弟宣及子恭等幽系之赖基与前将军检事使魏子建理雪获免。
    北齐苏琼为文襄并州刑狱参军并州尝有强盗长流参军推其事所疑贼并已考伏失物家并识认惟不获盗赃文襄付琼更令穷审乃别推得元景融等十馀人并获贼验文襄大笑语前妄引贼者曰：尔等。若不遇我好参军几致枉死。
    唐狄仁杰垂拱中历迁冬官侍郎文昌右丞豫州刺史并有能名是时坐越王贞军诖误因缘合诛者七百馀人仁杰以其并是胁从抗表申理则天咸宥之徐有功天授初累补司刑丞秋官员外郎稍迁郎中有功前後居法官数议大狱务存平恕凡所济活者数千百家周兴丘来俊臣等深文酷法由是少衰後以公事免後为左台侍御史时润州刺史窦孝谌妻庞氏为奴诬告云：夜解祈福则天令给事中薛季昶鞫之季昶断钅东成其罪庞氏当坐斩有功独明其无罪而季昶等反陷有功党援恶逆奏付法司结刑当弃市有功方视事令史垂泣以告有功曰：岂吾独死而诸人长不死耶乃徐起而归则天览奏召有功诘之曰：卿比断狱失出何多对曰：失出臣下之小过好生圣人之大德愿陛下洪大德则天下幸甚则天默然，於是庞氏减死流於岭表。
    苏为左台监察御史长安中诏案覆来俊臣等旧狱皆申明其枉雪冤者甚众。
    韦虚心为侍御史中宗景龙中西域羌胡叛背时并擒获有敕尽欲诛之虚心论奏但罪元恶其所全者千馀人。
    韩思复睿宗景云中为给事中时右散骑常侍严善思坐谯王重福事下狱有司言善思昔常任汝州刺史素与重福交游方被召至京竟不言其谋逆惟奏云：东都有兵气据状正当匿反请从绞刑思复奏曰：议狱缓死列圣明规刑疑从轻有国常典严善思往在先朝属韦氏擅内恃宠宫掖谋危宗社善思此时遂能先觉因诣相府有所发明进论圣躬必登宸极虽交游重福盖谋陷韦氏敕追善思书至便发向怀逆节宁即奔命一面疏纲诚合顺生三驱取禽来而可宥惟刑是恤事合昭详请刑部集群官议定奏裁以符慎狱是时议者多云：善思合从原宥有司仍执前议请诛之思复。又驳曰：臣闻刑人於市爵人於朝必佥谋攸同始行之无憾谨按诸司所议严善思十才一入抵罪惟轻夫帝阍九重涂远千里故借天下耳以听听无不聪借天下目以视视无不接今群言上奏采择宜审。若弃多就少臣实惧焉舆论一乖下情不达虽欲从众其可及乎！凡百京司逄时之泰列官分职有贤有亲亲则列藩诸王陛下爱子贤则祚茅开国陛下名臣见无礼於君宁肯雷同不异今措辞多出法合从轻帝纳其奏诏免善思死配流静州颜真卿玄宗天宝中为监察御史充河西陇右军试复屯交兵使王原有冤狱久不决真卿至辩之天方旱狱决乃雨郡人呼之为御史雨。
    窦参代宗时为监察御史奉使按湖南判官马彝狱时彝举属令赃罪至千贯为得罪者之子因权亻幸诬奏彝参意白彝无罪彝实能吏也。参德宗初为御史中丞时神策将军孟华有战功为大将军所诬奏称华谋反有右龙武将军李廷玉前陷吐蕃久之自校为部曲诬告潜通吐蕃皆当死无以自白参悉理出之由是人皆属望。
    袁滋德宗贞元初为鄂岳节度使何士从事部有邑长下吏诬以盗金滋察其冤竟出之。
    李元素贞元中为侍御史时杜亚为东都留守恶大将令狐运会盗发雒城之北运与其部下畋于北郊亚意其为盗遂执讯之逮系者四十馀人监察御史杨宁按其事亚以为不密表陈之宁遂得罪亚将逞其宿怒。且以得贼为功上表指明运盗之状帝信而不疑宰臣以狱大宜审奏请覆之命元素就决亚迎路以狱成告元素验之五日尽释其囚以还亚大惊。且怒亲追送马上责之（元素不答亚遂上疏。又诬奏元素还奏言未毕）帝怒曰：出俟命元素曰：臣未尽词帝。又曰：且去元素复奏臣一出不得复见陛下乞容尽词帝意稍缓元素尽言运冤状明白帝乃悟曰：非卿孰能辩之後数月因得真贼元素由是为时器重。
    柳浑为江西观察使魏少游判官时与崔甫同在使府并推公正州有开元寺僧徒夜饮因醉失火延烧讲堂翌日归罪於守门奴虞候亦受财而同其状械奴送府少游将断狱人知奴之冤莫敢言者浑与甫遽入具言醉僧之过内外蒙蔽致有冤滥少游大惊趣令讯鞫醉僧首伏奴见原少游谢曰：微二君之言几成老夫ウ劣矣。
    ●卷六百十九
    ○刑法部　案鞫深文枉滥案鞫
    夫周官司寇之职有两造两剂之禁设钩金束矢之制以五刑听万民之狱讼求之於辞气耳目以察其情简孚阅实乃蔽其讼斯案鞫之遗范也。原夫众庶之心本乎！多辟三代而後へ讼滋丰虽法令之繁密不能胜夫奸宄虽听察之明慎不能措其刑辟繇是有司参治承诏劾问逮捕或至於寝广讯掠乃遵於程式以至身陷乎！公宪罪归乎！吏议亦比比而有焉自非司其事者悉其聪明致其忠爱得情而勿喜尽心而是图亦曷尝无颇类哉！
    汉刘德为宗正丞杂治刘泽诏狱（刘泽齐孝王之孙谋反欲杀青州刺史）後为宗正杂案上官氏盖主事（又云：德武帝时治主事得淮南王枕中鸿宝苑）。
    张汤为廷尉治淮南衡山江都反狱皆穷根本。
    终军为谒者给事中元鼎中博士徐偃使行风俗使胶东鲁国鼓铸盐铁还奏事徙为太常丞御史大夫张汤劾偃矫制大害法纪偃以为春秋之义大夫出疆有可以安杜稷存万民专之可也。汤以致其法不能诎其义有诏下军问状军诘偃曰：古者诸侯国异俗分百里不通时有聘会之事安危之势呼吸成变故有不受辞造命专己之宜今天下为一万里同风故春秋王者无外偃巡封域之内称以出疆何也。且盐铁郡有馀藏（谓先有畜积）正二国废国家不足以为利害而以安社稷存万民为辞何也。偃穷诎服罪当死军奏偃矫制专行非奉使体请下御史徵偃即罪。
