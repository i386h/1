<!-- { "loadSidebar": true } -->
    嵇康仕魏为中散大夫初康居贫尝与向秀共钅以自给颍川锺会贵公子也。精炼有才辨故往造焉康不为之礼而锻不辍良久会去康谓曰：何所闻而来何所见而去会曰：闻所闻而来见所见而去会以此憾之。
    吕安东平人与嵇康为友每相思则命驾千里从之或遇其行康兄喜位至方伯拭席而待弗之顾也。
    庾岂攵为东海王越军谘祭酒王衍不与岂攵交岂攵卿之不置衍曰：君不得为耳岂攵曰：卿自君我我自卿卿我自用我家法卿自用卿家法衍甚奇之。
    孙楚字子荆太原中郡人才藻卓绝爽迈不群多所陵傲缺乡曲之誉年四十馀始参镇东军事。
    何绥字伯蔚曾孙劭子也。位至侍中尚书自以继世名贵性既轻物翰札简傲城阳王尼见绥书数谓人曰：伯蔚居乱而矜豪乃尔岂其免乎！後为东海王越所诛。
    何机曾之孙也。为邹平令性矜傲责乡里谢鲲等拜或诫之曰：礼敬年爵以德为主令鲲拜势惧伤风俗机不以为惭。
    谢奕为桓温安西司马犹推布衣之好在温坐岸帻啸咏无异常日温尝曰：我方外司马。
    王徽之字子猷为大司马桓温参军蓬首散带不综府事。又为车骑桓冲骑兵尝从冲桓值暴雨徽之因下马排入车中谓曰：公岂得独擅一车。
    王献之为秘书丞尚新安公主尝经吴郡闻顾辟疆有名园先不相识乘平肩舆径入时辟疆方集宾友而献之游历既毕傍。若无人辟疆勃然数之曰：傲主人非礼也。以贵骄士非道也。失是二者不足齿之伧耳便驱出门献之傲如也。不以屑意。
    谢琰字瑗度弱冠以贞称美风姿与从兄护军淡虽比居不往来宗中子弟惟与才令者数人相接後至会稽内史。
    王恬导子也。性傲诞不拘礼法谢万尝造恬既坐少顷恬便入内万以为必厚待己殊有喜色恬久之乃沐头散而出据胡床於庭中晒神气傲迈竟无宾主之礼万怅然而还後至散骑常侍。
    谢万为抚军从事中郎妻父王述为扬州刺史万尝衣白纶巾乘平肩舆径至厅事前谓述曰：人言君侯痴君侯信自痴述曰：非无此论但晚合耳。
    宋张敷为秘书郎尝在省直中书令傅亮贵宿接要闻其好学过候之敷卧不即起亮怪而去後敷为正员郎中书舍人狄当周赳并管要务以敷同省名家欲诣之赳曰：彼。若不相容便不如不往讵可轻往耶当曰：吾等并以员外郎矣。尚忧不得共坐敷先设二床去壁三四尺二客就席酬接甚欢既而呼左右曰：移我远客赳等失色而去其自В遇如此。
    王僧达为中书令黄门侍郎路琼之太后兄庆之孙也。宅与僧达门并尝盛车服诣僧达将猎已改服琼之就坐僧达了不与语谓曰：身昔门下驺人路庆之者是君何亲遂焚琼之所坐床太后怒泣涕於帝曰：我尚在而人凌之我死後乞食矣。帝曰：琼之年少无事诣王僧达门见辱乃其宜耳僧达贵公子，岂可以此加罪乎！太后。又谓帝曰：我终不与王僧达俱生刘彦节为尚书令既贵士子自非三署不得上方榻时人以此少之。
    王瞻字明远一字叔鸾负气傲俗好贬裁人物为王府参军尝诣刘彦节直登榻曰：君侯是公孙仆是公子引满促膝唯馀二人彦节外迹虽酬之意甚不悦王锡为员外散骑历清职中书郎太子左卫率江夏内史善自立遇太尉江夏王义恭当朝锡箕踞大坐殆无推敬。
    阮佃夫为建城侯朝士贵贱莫不自结而矜傲无所降意入其室者唯吴郡张澹梁韦粲为左卫率兼东宫领直以旧恩任寄绸密虽居职屡从容宿卫颇擅威名诞倨不为时辈所平右卫朱异尝於酒席厉色谓粲曰：卿何德已作领军面陈江溢字深源尚书令扌之子也。溢颇有文辞性傲诞恃势骄物虽近属故友不免诋欺。
    後魏崔浩为司徒始浩与冀州刺史顺荥阳太守模等年皆相次浩为长次模次顺三人别祖而模顺为亲浩恃其家世魏晋公卿尝侮模顺模谓人曰：桃简止可欺我何合轻我家周儿也。浩小名桃简顺小名周太武颇闻之故浩诛时二家获免。
    崔接字显宾定州人容貌魁伟放迈自高不拘常检为中书博士乐陵内史雅为任城王澄所礼待及澄为定州刺史接了无民敬王忻然容下之。
    张彝字庆宾袭祖爵平陆侯少而豪放出入殿廷步眄高上无所顾忌文明太后雅尚恭谨因会次见其如此遂召集百僚督责之令其修悔而犹无悛改彝爱好知己轻忽下流非其意者视之蔑尔虽疹疾家庭而志气弥亮後至征西将军。
    隋庞晃为右卫将军性刚悍时广平王雄当途用事势倾朝廷晃每陵侮之尝於军中卧见雄不起雄甚衔之复与高有隙二人屡讠替晃繇是宿卫十馀年官不得进。
    崔亻キ清河人世为著姓亻キ每以读书为务负恃才地忽略世人大署其户曰：不读五千卷书者不得入此室後为员外散骑侍郎越国公杨素时方贵亻幸重亻キ门地为子玄纵娶其女为妻聘礼甚厚亲迎之始公卿满座素令骑迎亻キ亻キ故敝其衣冠骑驴而至素推令上座亻キ有轻素之色礼甚倨言。又不逊素忿然拂衣而起竟罢座数日亻キ方来谢素待之如初。
    唐王勃为虢州参军勃恃才傲物为僚友所疾。
    张漪为中书令柬之之子也。漪恃以父立功每见诸少长不以礼接待时议以为不能易荆楚之剽性焉裴初为河南参军通达简率不好苛礼。
    令狐亘为吉州刺史会齐映除江西观察使过吉州故事刺史始见观察使皆戎服趋拜映虽尝为宰相然少年後辈亘虽为属郡固自挟所以过映者映至当迎谒颇怏怏以语其妻韦氏韦氏虽明有学解亦耻亘以刺史礼见映谓亘曰：君自视何如人以白头走小生前君不以此见映虽黜死我亦无憾亘曰：诺映至亘入谒从容步进不抹首属戎器映以为恨去至府奏亘举前刺史过失鞫不得真无正事不宜临州贬衢州别驾。
    王仲舒为中书舍人初仲舒与杨凭穆质许孟容李为友故时人称杨穆许李之友仲舒以後进慕容而入性尚简傲不能接下以此人多怨之。
    崔元翰为礼部员外郎知制诰诏令温雅合於典谟然性大刚褊简傲不能取容於时。
    李白字太白山东人待诏翰林尝醉令高力士脱靴繇是斥去乃浪迹江湖尝月夜乘舟自采石达金陵衣宫锦袍於舟中顾瞻啸傲旁。若无人。
    郑仁表太宗朝宰相肃孙也。为起居郎仁表文笔尤称俊拔然恃才傲物人士薄之。
    後唐陈为知制诰微有才术尝自恃其能为恒山判官日人有造者垂帷深处罕见其面及居西掖而姿态愈倨位竟不至公卿盖器度促狭者也。
    ○总录部　不恭
    君者天也。无所不恭一节以趋靡遑於待驾三命而俯以至於循墙所有怠弃国章亏损臣礼奉朝觐而不谨承祭祀而罔祗逾越官仪抵冒邦禁下吏听议。又谁咎焉故书云：其，或不恭邦有常刑诚先王之典法也。
    汉武阳侯萧胜孝景中二年坐不齐酎为隶臣（谓常侍祠而不齐）。
    高苑侯耐信孝武建元元年坐出入属车间免户二千二百（天子出行东列属车而取至於其间）。
    北平侯类建元五年坐临诸侯丧後死。
    祁侯缯它元光三年坐射擅罢免（方大射而擅自罢去）。
    翕侯邯郓元光四年坐行来不请长信免（长信言太后所居请谒也。）。
    衍侯翟不疑元朔元年坐挟诏书论酎为司寇（诏书当奉持而挟以行故为罪也。）。
    武安侯田括元朔三年坐衣プ入宫不敬免（衣谓著之也。プ直裾禅衣也。）。
    襄城侯韩释之元朔四年坐诈疾不从酎为隶臣。
    芒侯而彡申元朔六年坐向南宫主不敬免（景帝女也。）。
    重信侯担元狩二年坐不使人为狄请免（请音才姓反）。
    平州侯昭涉末元狩五年坐行驰道中免。
    己阝严侯黄极忠元鼎元年坐掩抟夺公主马髡为城旦建成侯拾元鼎二年坐使行人奉璧皮荐驾元年十月不会免（以皮荐璧也。时以十月为岁首有贺而不及会也。）。
    山都侯王当元封元年坐兰入甘泉上林免。
    东方朔武帝时为大中大夫尝醉入殿中小遗殿上劾不敬有诏免为庶人待诏官署置。
    韦玄成宣帝时为太常嗣爵扶阳侯以列侯侍祀孝惠庙当辰入庙天雨淖（淖泥也。音女教反）不驾驷马而骑至庙下有司劾等辈数人皆削爵为关内侯。
    博阳侯丙显甘露元年坐酎宗庙骑至司马门不敬夺爵一级为关内侯。
    魏刘勋与太祖有旧为庐江太守後为孙策所破自归太祖封列侯勋自恃与太祖有宿日骄慢数犯法。又诽谤遂免其官。
    吴朱桓领青州牧诣建业治病後复还屯桓奉觞曰：臣当远去愿一捋陛下须无所复恨权凭几前席桓进前捋须曰：臣今日真可谓捋虎须也。权大笑。
    南齐张融武帝时为司徒从事中郎永明八年朝臣贺众瑞融扶人拜起复有司所奏见原。
    蔡约领骁骑将军太子中庶子领屯骑校尉永明八年八月合朔约脱武冠解剑於省眠至下鼓不起为有司所奏赎论。
    後魏莫题为大将军及还京师尝与李栗侍宴栗坐不敬获罪题亦被黜为济阳太守。
    裴伯茂为广平王赞文学孝静天平二年因内宴伯茂申慢殿中尚书章武王景哲景哲遂侮启称伯茂弃其本列与监同行以梨击案傍污冠服禁庭之内令人洁衣诏付所司後竟无坐。
    隋杨素高祖时为御史大夫其妻郑氏性悍素忿之曰：我。若作天子卿定不堪为皇后郑氏奏之繇是坐免。
    唐韦为国子司业宪宗元和八年九月戊午重阳赐宰臣以下宴於曲江辛酉罚等一十四人各一月俸以其不赴曲江之宴也。
    後唐龙敏为吏部侍郎末帝清泰二年五月壬寅监察使奏荐享太庙其月十九日尚书省受誓戒故事诸行事官质明至省候太尉其日行事官与摄太尉宰臣并先到敏摄司空後至虽及受誓戒其後太尉违礼诏罚一季俸料。
    ○总录部　寇窃
    书称草窃奸宄易谓慢藏诲盗盖夫穷斯滥而贪无厌者从事於斯矣。观其背去人纪靡率天常夺攘矫虔ㄈ扰颠越大则有伏莽之众同恶以相济小则竞穿窬之巧自作於弗靖莫不鸱张其义狼恣其心擅操利兵争术小智依萑苻而多聚致蔓草之难除。又岂止乎！鼠窃狗偷探囊去箧而已哉！自三尺罔畏法令滋章五教云：微民俗偷巧道行一失诡诟百端以身犭旬财见利忘义始以游侠为事终以剽劫为奸襄攵於道涂充斥於闾里假诗言而破家负勇气以凌物挟怀困载何所不获乃至观取国宝不恭斯甚苟脱禁网谅亦天幸。若乃犭旬名果敢以舒国难抱义感慨以救人患虽云：小道亦贤哲之兼容也。已。
    叔仲带鲁大夫襄公薨于楚宫叔仲带窃其拱璧（拱璧公大璧）以与御人纳诸其怀而从取之繇是得罪（得罪谓鲁人薄之故子孙不得志於鲁）。
