<!-- { "loadSidebar": true } -->
十三年七月诏削夺淄青节度使李师道在身官爵仍令宣武魏博义成武宁横海等军分路进讨其淄青将士如能枭斩凶渠者节级超奖仍与实封五百户庄宅各一区钱二万贯（十四年二月师道平）。
●卷一百二十三
○帝王部　征讨第三
唐穆宗长庆元年八月冀州刺史吴潜为幽州兵所逐瀛州兵乱执观察使卢士玫其州寻为幽州兵所据以河东节度使裴度兼充镇州四面行营都招讨使以左领军卫大将军杜叔良为深冀诸州行营节度使以深冀等州节度观察使牛元翼为成德军节度镇冀赵等州观察等使时王庭凑贼杀田弘窃据王地朝廷以元翼镇冀旧将素以善战闻班位勇略在庭凑之右故前命为深冀节度及是。又以成德令付之希镇州兵士望风禀令不战而归也。（二年二月赦庭）。
二年七月汴州军乱逐节度使李愿立牙将李岭为留後诏以郑滑节度使韩充为宣武军节度使。又诏陈许节度使李光颜将兵收汴州（八月斩李岭）。
文宗太和元年十一月以摄横海军节度副使李同掉新除兖海不受诏结幽镇谋叛诏削同掉在身官爵以保义军节度使李寰为横海军节度使。又诏发河东陈许徐州淄青四镇兵各五百人助寰讨贼仍赐绫绢二万匹充赏设（三年五月斩同掉）。
二年八月诏曰：朕初抚天下实在便安故委同掉节旄处以华壤顾彼童孽岂宜当之然蔑弃君亲不合容覆忠臣义士咸同忿嫉非朕生事致於兴戎镇州王庭凑承累朝恩荣据四郡士众将为率先问罪以图策勋而乃影援逆寇干犯王旅诸道使命絷为累囚内兵沧州抗战四境交支郡之管弃邻好之姻亲无恩於家忘义於国而犹特遣中使许其转祸词旨坚执曾无少悛近者。又令宰臣遗书许以效顺王诰一去寂尔无闻朕以成德一军代建勋力聆风拭目待之实殊岂为庭凑一人致使伤及百姓今迫藩臣恳请连章继来朕犹不能独断宣示群公卿士参详可否臣钦。若等曰：王诰奉使沧州史失其官以观众情义不容诛列状斯在先朝曾效忠悫宠奖逾等骤至三公开其自新以全令节朕之恩义亦不负矣。其诸道与镇州邻接处宜并绝其进奉严加警备其有突犯及随指挥并合宜依诣旨处分诸道须有移军出界并不得焚烧庐舍横加残害归投者抚之拒命者御之如有忠臣义士以一州或城镇降者并依讨沧州例处分其上都进奏院宜令御史台京兆府切加守提禁其出入待後敕处分如庭凑翻然改悔乞效忠勋上表陈诚须有闻奏亦委邻界当时转与进上不得停留於戏朕示帝王至仁以安兆庶以黄老清净用宁寰宇文告屡施而不从兵革在郊而未弭致此费词良多愧叹时王庭凑党助李同掉恣其奸计累以兵革粮盐济实沧州。又以兵拒朝命邻境通使并絷而不遣逆状显露中外同请诛讨故有是命。
九月诏曰：雷电霜雪上天所以成物明罚敕法圣人垂之易象岂春阳不可以独化将辅理固在於刑威乎！则遏乱禁非法天齐俗谅有为而然也。李同掉罪暴寰宇告之则悖宠之益凌乱君臣父子之纪纲弃覆育生成之恩义则绥讨之命盖不得已而王庭凑作我藩臣久膺宠命致爵位於扰叛之际齐恩泽於忘义之伦而首扇同掉使自缠纟襄党恶之心剧於虎兕负法之鬼逾於枭獍藩方统帅飞疏牙来朝右公卿恳章继奏皆期鸣鼓问罪奋戈启行朕道在包荒志存含垢多立曲户大开坦途谕之使致奇功告之将酬重位而傲狠弥甚肆凶不悛恣恶言於报章资盗粮於狡寇屡有降卒备验奸欺潜军入援德棣纵燎以焚瀛莫河东易定被毒骚然。若尚为包容则孰分逆顺其王庭凑在身官爵并宜削夺应诸道与镇州接界处各逐便攻讨其镇州将士如有枭斩庭凑者六品以下官便授三品正员官先是五品已上官者节级超奖仍赐宅一所钱二万绳如有能率所管兵马以州郡来降超三资与官仍便正授刺史赐钱一万绳以城镇来降超三资与官仍赐钱五千绳如庭凑束身归阙并与洗雪。若执迷安祸罪止其身其馀胁一切不问。
三年三月诏行营兵马各量拣精锐深壁坚守分兵务农非按袭勿更决战军中老弱伤疾及东留固守外并抽归本里训励营生应邻道节度有镇兵马比令权授指麾并宜依前在抽移之限李所统兵马至多既逼德州自是本道粮馈不乏进取已深宜依前当处守御。
六月诏镇州四面行营兵马并宜各归本界。且自休息其幽州河东易定齐德昭义魏博等俱要保境勿相往来唯庭凑以四郡之地三军之众率诚归阙翻然效顺则不独弃其旧恶兼亦别议新恩唯此一事与达表章馀勿听信（八月赦庭凑）。
武宗会昌三年九月制曰：定天下者致风俗於大同安生人者齐法度於画一虽晋之栾赵家有旧勋汉之韩黥身为佐命至於干乱纪律罔不枭夷禁暴除残古今大义故昭义节度使刘悟顷居海岛尝列瓜牙属师道阻兵王师问罪三面开网一境离心乘此危机遂能归命宪宗嘉其诚款授以南燕穆宗待以腹心委之上党招致死士固护一方迨於末年已臣节刘从谏生禀戾气幼习乱风因跋扈之资以专封壤恃纪纲之力以袭兵符暂展执圭之仪终无上绶之请隙驹为喻魏豹姑务於绝河井蛙自居孙述颇间於恃险诱受亡命妄作妖言中罔朝廷潜图左道接壤戎帅屡奏阴谋顾苕卯之所矜岂泉鱼之是察暨乎！沉痼曾靡哀鸣犹驻将尽之鬼恣行邪僻之志罔惑旧校自树狡童中使授医莫睹其朝服近臣御命不入於垒门逆节甚明人神共弃其赠官及先所授官爵并刘稹在身官爵宜当并削夺成德军节度使王元逵魏博节度使何弘敬或姻连王室或任重藩维恳陈一至之诚愿扬九伐之命吴汉任职受诏而初无辩严卜式朴忠未战而义形於内况成德军常以骁骑横陈首破朱滔战气方酣再回鲁阳之日鼓音不息三周不注之山魏博军顷以大旆涉河竟歼师道建十二郡之旗鼓以列降人削六十年之厉阶尽归皇化士传馀勇军有雄名必能禀ガ侯之指踪成葛亮之心伐咨尔二帅朕所注怀元逵可本官充北面招讨泽潞使弘敬充东面招讨泽潞使潞府曩者烈祖在藩先天启圣符瑞昭晰绘事焕於泗亭銮辂巡游金石刻於代邸实谓可封之俗久为仁寿之乡艰难以来颇著诚节必非同恶咸许自新其昭义旧将士及百姓等如保初心并赦而不问如能舍逆效顺以州郡兵众归降者必厚加封赏如能擒送刘稹者别授土地以报勋庸顷随刘悟郓州旧将校子孙既有义心宜思改悔如能感谕刘稹束身归朝必当待之如初特与洗雪尔等旧校亦并酬劳仍委夷行刘沔茂元各进兵同力攻讨其诸道进军并不得焚烧庐舍发掘坟墓擒执百姓以为俘囚桑麻田苗各许本户为主罪止元恶务拯生灵於戏藩维大臣抗疏於外髦俊旧老昌言於朝戒朕以祖宗之法不可私一族刑赏之柄所以正万邦宜用甲兵陈於原野虽朕以恩不听而群臣以义固争询自佥谋谅非获已布告中外明体朕怀仍以徐泗节度使李彦佐为泽潞西南面招讨使河阳节度王茂元以本军屯万善彦佐制下後逾月未出师朝廷疑其持重乃以天德军使石雄为彦佐之副。
四年三月以晋绛副招讨石雄为泽潞西面招讨使以汾州刺史李丕为之副（八月刘稹平）。
懿宗咸通九年七月徐州赴桂林戍卒五百人官彳建许佶赵可立杀其主将王仲甫以粮料判官庞勋为都头剽掠湘潭衡山两镇有众千人擅还本镇杀。
节度使崔彦曾遂出徐宿官库钱帛召募凶徒五万诏徵河南河东山南诸道之师讨之。
十年正月以神武大将军王晏权充武宁军节度使兼徐州北路招讨使右神策大将军康承训充徐泗行营都招讨使。又以将军朱克义王宥李邵史忠用马澹董涛戴可师朱耶赤心王建曹翔马举高罗锐秦谟李播为诸道行营招讨使量分诸道之兵七万三千一十五人以讨庞勋。
二月诏司农卿薛琼使淮南庐寿楚等州集乡兵以自固（九月庞勋平）。
十四年三月朔暴乱杀刺史文楚扶诏太原节度使崔彦昭幽州节度使张公素出师讨之。
僖宗乾符三年七月草贼王仙芝寇掠河南十五州其众数万诏河南藩镇举兵讨之。
四年三月以青州节度使宋威为诸道招讨草贼使乃给禁兵三千甲马五百匹。
五年四月草贼黄巢党尚让大驱河南山南之民其众十万大掠淮南侍中晋国公王铎请自督众讨贼诏以铎为荆南节度使诸道兵马都统。
六年八月以东都留守李蔚为河东节度兼代北行营招讨供军等使讨朔李昌国广明元年四月以前太府卿李琢为蔚朔等州诸道行营都招使应北面行营李孝昌李元礼诸葛爽王重荣朱玫等兵马及忻代土团并取琢处分（中和元年二月赦国令讨黄巢时黄巢）。
中和元年正月帝在兴元诏太原节度使郑从谠发本道之师与北面行营招讨使诸葛爽代州刺史北面行营马步都虞候朱玫夏州将李思恭等行营诸军并赴京师讨贼。
七月帝至西蜀以侍中王铎为中书令充义成军节度使兼京城四面行营兵马都统以太子太师崔安潜为副忠武军监军杨复恭为天下兵马行营都监以河中节度使王重荣义武军节度使王处存延节度使李孝章朔方军节度使拓拔思恭分京城四面都统（三年四月攻京城四年七月黄巢平）。
光启元年三月蔡贼秦宗权据汴郑以徐州节度使时溥充蔡州四面行营兵马都统以武宣军节度使朱全忠充蔡州西北面行营都统（德元年十二月平宗木）。
二年五月帝在兴元宁节度使朱攻奉襄王カ为帝据京师文遣将王行瑜率宁河南之师五万屯凤州十二月密诏行瑜自凤州率众还长安斩朱玫及其党数百人（以行瑜为宁节度使）昭宗文德元年六月以蜀贼王建大乱剑南陈敬告难以司空平章事韦昭度充剑南西川节度使兼西川招抚制置使（明年王建陷成都府自称留後
大顺元年五月以宣武军节度使朱全忠等上表请与河北三镇及汴滑河阳之兵平定太原李克用愿朝廷命重臣一人都总戎事诏中书侍郎平章事张为太原四面行营兵马都统京兆尹孙揆副之率神策军三千赴行营。又以华州韩建成德军王幽州李康威州赫连铎及朱全忠分为太原四路招讨使（十一月李克用上表诉冤遂罢兵）
二年八月以凤翔李茂贞表章不逊帝不能容嗣覃王为京师西招讨使神策大将军李钅岁副之（九月师败以茂贞为秦王赐铁券）。
乾宁二年七月太原节度使李克用举兵渡河以讨王行瑜李茂贞韩建等称兵向阙之罪诏以克用为宁四面行营都招讨使夏州李思谦充东北面招讨使泾原张钅番充西南面招讨使是月削夺王行瑜官爵改授李克用宁四面行营都统（十一月杀行瑜）。
後唐庄宗同光三年四月潞州小校杨立据城叛以蕃汉马步军总管李嗣源陕西留後李绍贞为副率师以讨之诏令河中马步兵士五千人骑发赴潞州（五月收复潞州）
