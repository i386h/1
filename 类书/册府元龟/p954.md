<!-- { "loadSidebar": true } -->
    南齐张欣泰武帝永明八年出为镇军中兵参军南平内史巴东王子响杀僚佐帝遣中庶子胡谐之西讨使欣泰为副欣泰谓谐之曰：今太岁在西南逆岁行兵兵家深忌不可战战必见危将军此行胜既无名负诚可耻彼凶狡相聚所以为其用者或利赏逼威无繇自溃。若。且顿军夏口宣示祸福可不战而擒也。谐之不从进屯江津尹略等见杀。
    北齐曹魏祖为殿中将军神武为东魏大将军东魏孝静武定四年八月将西伐自邺会兵於晋阳魏祖曰：不可今八月西方王以死气逆生气为客不利主人则可兵果行伤大将军神武不从九月神武围玉壁五旬不拔死者七万人十一月神武舆疾班师。
    隋长孙晟为上开府仪同三司镇大利安抚新附高祖仁寿元年晟表奏曰：臣夜登城楼望见碛北有赤气长百馀里皆如雨足下垂彼地谨验兵书此名洒血其下之国必。且破亡欲灭匈奴宜在今日诏杨素为军元帅晟为受降使北伐二年军次坎河值贼帅思力侯斤等领兵拒战与大将军梁默击走之转战六十里贼众多降。
    唐薛万均为左屯卫将军沃沮道行军副总管从李靖等击吐谷浑攻青海与弟万彻率军先通路遇虏于赤水万均将十数骑击走之追奔至青石山南大风折旗拔木万均谓左右曰：虏将至矣。各为备俄而虏至万均直前斩一贼将，於是大溃杀伤略尽进至图伦碛而还与靖会於青海太宗闻而大悦玺书勉劳以功拜左屯卫大将军。
    薛仁贵为右威卫大将军高宗咸亨元年吐蕃入寇帝以仁贵为逻娑道行军大总管为吐蕃败于大非川初仁贵谓人曰：今年太岁庚午岁星在於降娄不应有事於西方军行逆岁邓艾所以死于蜀吾知其必败也。
    裴行俭为礼部尚书尤晓阴阳算术兼有人伦之鉴凡遇贤俊无不甄采每制敌推凶必先期捷日调露元年突厥阿史德温傅反高宗以行俭为定襄道行军大总管军至单于之北际晚下营壕堑方周遽令移就崇冈将士皆云：士众已就安堵不可劳扰行俭不从更令促之比夜风雨暴至前设营所水深丈馀将吏惊伏问行俭曰：何以知风雨也。行俭笑曰：自今日但依我节制，何须问我所由知也。
    李晟德宗时为河中晋纟慈隰节度使京畿渭北坊丹延招讨使进讨朱Г建中四年四月四日破贼初晟屯渭桥时荧惑守岁久之方退宾介或劝曰：今荧惑已退皇家之利也。可速用兵晟曰：天子外次人臣但当死节垂象高远吾安知天道耶至是谓参佐曰：前者士大夫劝晟出兵非敢拒也。且军可用之不可使之尝谓五纬盈缩无准晟惧复来守岁则我军不战而自溃矣。参佐叹服皆曰：非所及也。
    後唐符存审为内外蕃汉马步总管庄宗天十七年汴将刘攻同州朱友谦求援於我遣存审与嗣昭将兵赴之九月次河中进营朝邑时河中久臣於梁衷持两端及诸军大集刍粟暴贵嗣昭惧其翻覆将急战以定胜负居旬日梁军将逼我营会望气者言西南有黑气如斗鸡之状当有战阵存审曰：我方欲决战而形於气象得非天赞欤是夜阅其众诘旦进军梁军来逆战大破之。
    ○将帅部　择地利
    孟子曰：天时不如地利孙子有六地之名而ㄙ错亦论地形之便皆可举矣。古未尝不留意焉乃有据高临下伺其後至背水阻洲候其半渡或卒乘有饮之便或守城有金汤之固至乃出其不意据其必争然後以逸待劳以少击众乘便而奋其力先人而夺其心以之遏寇虐摧敌而勋绩并建威名日著，岂非因形势而制胜之效欤。
    赵赵奢惠文王时治国赋秦师伐韩围阏与赵遣奢救之军士许历曰：先据北山上者胜後至者败奢许诺即发万人趋之秦兵後至争山不得上奢纵兵击之大破秦军解而走遂解阏与之围而归王赐奢号马服君以许历为国尉。
    汉张骞为校尉从大将军击匈奴骞尝使大夏留匈奴中久道军知善水草处军得以无饥渴。
    後汉冯异为征西大将军建武六年诸将上陇为隗嚣所败乃诏异军邑未及至隗嚣乘胜使其将王元行巡将二万馀人下陇因分遣巡取邑异即驰兵欲先据之诸将皆曰：虏兵盛而新乘胜不可与争宜止军便地徐思方略异曰：虏兵临境忸忄大小利（忸忄大犹惯集也。谓惯习前事而复为之也。氐道）遂欲深入。若得邑三辅动摇是吾忧也。夫攻者不足守者有馀今我据城以逸待劳非所以争也。潜往闭城偃旗鼓行巡不知驰赴之异乘其不意卒击鼓建旗而出巡军惊乱奔走追击数十里大破之。
    马援为陇西太守建武十三年武都参狼羌与塞外诸种为寇杀长吏援将四千馀人击之至氐道县（属陇西郡县管蛮夷曰：道）羌在山上援军据便地夺其水草不与战羌遂穷困豪帅数十万户亡出塞诸种万馀人悉降，於是陇右清静二十四年援率中郎将马武耿舒孙永等征五溪蛮夷军次下（县名属长沙故城在辰州沅陵县）有两道可入从壶头则路近而水（壶头山名在辰州沅陵县）从充则涂夷而运（充县名属武陵）远光武初以为疑及军至耿舒欲从充道援以为弃日费粮不如进壶扌益其喉咽充贼自破以事上之帝从援策。
    魏蒋济为散骑常侍黄初三年与大司马曹仁征吴济别袭羡溪仁欲攻濡须洲中济曰：贼据西岸列船上流而兵入洲中是为自内地狱危亡之道也。仁不从果败。
    贾逵河东襄陵人初为纟州邑长郭援之攻河东所经城邑皆下逵坚守之初逵过皮氏曰：争地先据者胜及围急乃使人间行送印绶归郡。且曰：急据皮氏援既并纟众将进兵逵恐其先得皮氏乃以他计疑援谋人祝奥援由是留七日郡从逵言故得无败。
    郭淮初为征西将军夏侯渊司马征汉中时蜀先主欲渡汉水来攻诸将议众寡不敌欲依水为阵以拒之淮曰：此示弱而不足挫敌非算也。不如远水为阵引而致之半济而攻击备可破也。既阵先主疑不渡淮遂坚守亦无还心以状闻太祖善之青龙二年蜀将诸葛亮出斜谷屯于兰坡是时司马宣王屯渭南淮策亮必争北原宜先据之议者多谓不然淮曰：若亮跨渭登原连兵北山隔绝陇道摇荡民夷此非国之利也。宣王善之淮遂屯北原堑垒未成蜀兵大至淮逆击之。
    吴丁奉为诸葛恪部将魏诸葛诞胡遵等来伐攻东兴恪率军拒之及恪上岸时奉与唐咨吕据苗赞俱从山西上奉曰：今军行迟。若敌据便地则难与争锋矣。乃辟诸军使下道率麾下三千人迳进时风便举帆二日至遂据徐塘天寒雪时魏诸将置酒高会奉见其前部兵少相谓曰：取封侯爵赏正在今日乃使兵解铠著胄持短兵敌人从而笑焉不为设备奉纵兵斫之大破敌前屯会据等至魏军遂溃。
    宋孟龙符仕晋为龙骧将军从宋高祖伐慕容超度岘超惧率卒四万就其将晖等于临朐谓其将公孙楼曰：宜进据川源晋军至而失水亦不能战矣。临朐有巨蔑水去城四十五里楼驰骑据之龙符争据水源贼遂遁走。
    沈林子晋末为建武将军高祖伐姚泓林子参征西军事统军为前锋从汴入河泓并州刺史河东太守尹昭据蒲坂林子於陕城与冠军檀道济同攻蒲坂龙骧王镇恶攻潼关寇闻大军至遣东平公姚绍争据潼关林子谓道济曰：潼关天阻所谓形胜之地镇恶孤军势力危屈。若使姚绍据之则难图也。及其未至当并力争之。若潼关事捷尹昭可不战而服道济从之乃弃蒲坂南向潼关。
    後魏安同为外朝大人从道武征姚平於紫壁姚兴悉众救平同进计曰：汾东有蒙坑东西三百馀里径路不通姚兴来必从汾西乘高临下直至紫壁如此则寇内外势接宜截汾为南北浮桥乘西岸筑围西围既固贼至无所施其智力矣。从之兴果视平屠灭而不能救。
    後周李弼初为太祖部将东魏将齐神武伐西魏军过蒲津涉雒至许原西魏将周文帝军至沙苑齐神武闻文帝至引军来会诘朝候骑告齐神武军。且至弼曰：彼众我寡不可平地置阵此东十里有渭曲可先据以待之遂军至渭曲背水东西为阵合战大破之。
    隋贺娄子为上开府镇兰州开皇初突厥来寇子拒之至可洛亥山与贼相遇贼众甚盛子阻川为营贼军不得水数日人马甚惫纵击大破之。
    唐盛彦师武德初镇宜阳会李密叛彦师率兵邀之令其众曰：唯我马首是瞻遂逾雒水入南山令持弓弩者乘高夹路持刀者伏於谷之间。又令曰：待贼半渡而击之所部皆笑曰：贼向雒州何为守此彦师曰：吾筹之熟矣。李密声往雒州其实欲南走襄城就张善相耳。若贼先入谷我自後追之路险难以展力吾今先据要害此贼乃成擒也。密果至知有伏兵乃逾山南上彦师邀击之。
    薛万钧武德中与罗艺守幽燕时窦建德率众十万至危水万钧谓艺曰：众寡不敌今。若出斗百战百败可令羸马阻水背城为阵以诱之贼。若渡水交兵请公以精骑百人伏於城侧待其半渡而击之破贼必矣。艺从之建德引兵渡水万钧击破之。
    周王峻为枢密使广顺初河东刘攻晋州峻请行应援太祖用为行营都部署峻领大军自纟赴晋州州南有涧曰：蒙坑霍山以南最为险要其途甚狭地道无由得越峻心忧贼据之是日前锋数报过蒙坑峻喜曰：吾事济矣。
    ○将帅部　抚士卒
    春秋《传》曰：礼乐慈爱众所蓄也。又曰：惠则足以使人盖古之善为将者曷尝不勤恤士众察其劳苦绝甘而分少表微而恻隐救其疠瘵轸其伤夷本之於仁心推之以宽政好施以周急後已而不私用能猛鸷思柔犭广悍怀德百其勇以思报一其志以赴敌摧锋冒难推坚。若脆忘躯毕命视死如归成茂功於一时垂休闻而不已自非觞豆之惠均及椒兰之德外薰诚明发於精衷恩信沦於骨髓亦安能及是哉！。
    田穰苴为齐将燕晋之师士卒次舍井灶饮食问疾医药身拊循之悉取将军之资粮享士卒身与士卒平分粮食最比其羸弱者三日而後勒兵病者皆求行争奋出为之赴战晋师闻之为罢去燕师渡水而解。
    吴起为魏将与士卒最下者同衣食卧不设席行不骑乘亲裹嬴粮与士卒分劳苦卒有病疽者起为吮之卒母闻而哭之人曰：子卒也。而将军自吮其疽何哭为母曰：非然也。往年吴公吮其父战不旋踵遂死於敌吴公今。又吮其子妾不知其死所矣。是以哭之文侯以起善用兵廉平尽能得士心乃以为西河守以拒秦韩。
    李牧为赵北边良将尝居代雁门备モ奴以便宜置利市租皆输入莫府（将军征行无常处所在为治故言莫府莫大也。）为士卒费日击数牛飨士习骑射谨烽火多间谍厚遇战士秦王翦代李信击荆荆闻王翦益军而来乃悉国中兵以拒秦翦至坚壁而守之不肯战荆兵数出挑战终不出翦日休士洗沐而善饮食抚循之亲与士卒同食久之翦使人问军中戏乎！对曰：方投石超（一作枚）距（《汉书》甘延寿投石拔距绝於等伦范蠡兵法飞石重十二斤为机发行三百步延寿有力能手投之距超距也。），於是翦曰：士卒可用矣。竟灭楚。
