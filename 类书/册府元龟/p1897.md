<!-- { "loadSidebar": true } -->
    管宁字幼安汉末避乱辽东黄初中来归司徒华歆举宁诏以宁为太中大夫固辞（傅子曰：宁上书天子。且以病辞曰：臣闻傅说发梦以殷宗吕尚启兆以动周文以通神之才悟於圣主用能辅佐帝业克成大勋臣之器朽实非其人虽贪清时释体蝉蜕内省顽病日薄西山惟陛下听野人山薮之愿使一老者得尽微命书奏帝亲览焉）明帝即位太尉华歆逊让宁遂下诏曰：太中大夫管宁耽怀道德服膺六艺清虚足以侔古廉白可以当世曩遭王道衰缺浮海遁居大魏受命则襁负而至斯盖应龙潜升之道圣贤用舍之义而黄初以来徵命屡下每取辞病拒违不至岂朝廷之政与生殊趣将安乐山林往而不能反乎！夫以姬公之圣而考德不降则鸣鸟弗闻以秦穆之贤犹思询乎！黄况朕寡德曷能不愿闻道於子大夫哉！今以宁为光禄勋礼有大伦君臣之道不可废也。望必速至称朕意焉。又诏青州刺史曰：宁抱道怀真潜翳海隅比下徵书违命不至盘桓利居高尚其事虽有素履幽人之贞而失考父兹恭之义使朕虚心引领历年其何谓邪徒欲怀安必肆其志不惟古人亦有翻然改节以隆斯民乎！日逝月除时方已过澡身浴德将以曷为仲尼有言吾非斯人之徒与而谁与哉！其命别驾从事郡丞掾奉诏以礼发遣宁诣行在所给安车吏从茵褥道上厨食上道先奏宁称草莽臣上疏曰：臣海滨孤微罢农无伍禄运幸厚横蒙陛下纂承洪绪德侔三皇化溢有唐久荷渥泽积祀一纪不能仰陛下恩养之福沈委笃こ寝疾弥留逋违臣隶颠倒之节夙宵战怖无地自厝臣元年十二月被公车司马令所下州郡八月甲申诏书徵臣更赐安车衣被茵褥以礼发遣光宠并臻优命屡至怔营悚息悼心失图思自陈闻申展愚情而明诏抑割不令稍修章表是以郁滞讫於今日诚谓乾覆恩有纪极不意灵润弥以隆赫奉今年二月被州郡所下三年十二月辛酉诏书重赐安车衣服别驾从事与郡功曹以礼发遣。又时被玺书以臣为光禄勋躬秉劳谦引喻周秦损上益下受诏之日精魄飞散靡所投死臣重自省揆德非园绮而蒙安车之荣功无窦融而蒙玺封之宠驽下荷栋梁之任垂没之命获九棘之位惧有朱博鼓妖之眚。又年疾日侵有加无损不任扶舆进路以塞元责望慕阊阖徘徊阙庭谨拜章陈情乞蒙哀省抑恩听放无令骸骨填於衢路自黄初至於青龙徵命相仍尝以八月赐牛酒诏书问青州刺史程喜宁为守节高乎！审老疾顿邪喜上言宁有族人管贡为州史与宁比邻臣尝使经营消息贡说宁常著皂帽布襦布裙随时单衤复出入闺庭能自任杖不须扶持四时祠祭取自力强改加衣服著絮巾故在辽东所有白布单衣亲荐馔馈跪拜成礼宁少而丧母不识形象尝特加觞泫然流涕。又居宅离水七八十步夏时诣水中澡洒手足於园圃臣揆宁前後辞让之意犹自以生长潜逸耆艾智衰是以栖迟每执谦退此宁志行所欲必全不为守高正始二年中书侍郎王基荐宁，於是安车蒲轮束帛加璧聘焉会宁卒。
    胡昭字孔明颍川人养志不仕始避地冀州亦辞袁绍之命遁还乡里太祖为司空丞相频加礼辟昭往应命既至自陈一介野生无军国之用归诚求去太祖曰：人各有志出处异趣勉卒雅尚义不相屈昭乃转居陆浑山中躬耕乐道以经籍自娱闾里敬而爱之徙宅宜阳幽州刺史杜恕尝过昭所居草庐之中言事论理辞义谦敬恕甚重焉太尉蒋济辟不就张臻字子明钜鹿人少游太学学兼内外後归乡里袁绍前後辟命不应移居上党并州牧高表除乐平令不就徙遁常山门徒。且数百人迁居任县太祖为丞相辟不诣太和中诏求隐学之士能消灾复异者郡累上臻发遣老病不行广平太守卢毓到官三日纲纪曰：承前致版谒臻毓教曰：张先生所谓上不事天子下不友诸侯者也。岂此版谒所可光饰哉！但遣主簿奉书致羊酒之礼。
    徐奕字季才东人避难江东孙策礼命之奕改姓名微服还本郡太祖为司空辟为掾後拜谏议大夫卒。
    王畅字叔茂少以清实为称无所交党初举孝廉辞病不就。
    张楷字公超司隶举茂才除长陵令不至官隐居弘农山中学者随之所居成市後华阴山南遂有公超市五府连辟举贤良方正不就汉安元年顺帝特下诏告河南尹曰：故长陵令张楷行慕原宪操拟夷齐轻贵乐贱窜迹幽薮高志确然独拔群俗前此徵命盘桓未至将主者玩於常格优贤不足使其难进与郡使以礼发遣楷复告疾不到建和三年下诏安车备礼聘之辞以笃疾不行。
    杨厚字仲桓广汉人潜身薮泽耦耕自给司徒杨震表荐其高操公车下徵不就。
    蜀秦宓绵竹人少有才学州郡辟命辄称疾不往刘璋时宓同郡王商为治中从事与宓。《书》曰：贫贱困苦亦何时可以终身卞和玉以耀世宜一来与州尊相见宓。《书》曰：昔尧优许繇非不弘也。洗其两耳楚聘庄周非不广也。执竿不顾。《易》曰：确乎！其不可拔夫何之有。且以国君之贤子为良辅不以是时建萧张之策未足为智也。仆得曝背乎！陇亩之中诵颜氏之箪瓢咏原宪之蓬户时翱翔於林泽与沮溺之等俦听玄猿之悲吟察鹤鸣於九皋安身为乐无忧为福处空虚之名居不灵之龟知我者希则我贵矣。斯乃仆得志之秋也。何困苦之戚焉及丞相亮领益州迎为别驾累迁至大司农卒。
    杨虑字威方仪之兄也。少有德行为江南冠冕州郡礼召诸公辟请皆不能屈年十七夭乡人宗贵号曰：德行杨君。
    周舒字叔布少学术於广汉杨厚名亚董扶任安数被徵不诣。
    吴张字子纲少游学京都还本郡举茂才公府辟皆不就（吴。《书》曰：大将军何进太尉朱隽司空荀爽三府辟为掾皆称疾不就）避难江东孙策创业表正议校尉後权以为长史。
    晋郭象字子玄少有才理州郡辟召不就尝居以文论自娱後辟司徒掾稍至黄门侍郎东海王越引为太傅主簿卒。
    李喜字季和上党铜人父汉大鸿胪喜少有高行博学研精与北海管宁以贤良徵不行累辟三府不就及景帝辅政命喜为大将军从事後累迁至尚书仆射特进拜光禄大夫以年老逊位。
    徐苗郡察孝廉州郡从事治中别驾举异行公府五辟博士再徵并不就武惠时以疾居台帝取访其安不终於家。
    汜毓济北卢人奕世儒素或荐之武帝召补南阳王文学秘书郎太傅参军并不就于时青土隐逸之士刘兆徐苗等皆务教授惟毓不蓄门人清静自守时有好古慕德者谘询亦倾怀开诱以一隅示之七十一而卒。
    孙绰字兴公博学善属文少与高阳许询俱有高尚之志居於会稽游访山水十有馀年後徵为太学博士累转至廷尉卿领著作卒。
    皇甫谧字士安安定朝那人沉静寡欲始有高尚之志以著述为务自号玄晏先生著礼乐圣真之论後得风Φ犹手不辍卷或劝谧修名广交谧以为非圣人孰能兼存出处居田里之中亦可以乐尧舜之道何必崇接世利事官鞅掌然後为名乎！作玄守论以答之魏郡召上计掾举孝廉景元初相国辟皆不行其後乡亲劝令应命谧为释劝论以通志焉其後武帝频下诏敦逼不已谧上疏自称草莽臣曰：臣以弊迷於道趣因疾抽簪散林阜人纲不闲鸟兽为群陛下披榛采兰并收蒿艾是以皋陶振褐不仁者远臣惟顽蒙备食晋粟犹识唐人击壤之乐宜赴京城称寿阙外而小人无良致灾速祸久婴笃疾躯半不仁右脚偏小十有九载。又服寒食药违错节度辛苦荼毒於今七年隆冬裸袒食水当暑烦闷加以咳逆或。若温疟或类伤寒浮气流肿四支酸重於今困劣救命呼翕父兄见出妻息长诀仰迫天威扶舆就道所苦加笃不任进路委身待罪伏枕叹息臣闻韶卫不并奏雅郑不兼御故子入周祸延王叔虞兵称贤樊姬掩口君子小人礼不同器况臣糠曲糅之胡庸夫锦衣不称其服也。窃闻同命之士咸以毕到惟臣疾抱[C260]床褥虽贪明时惧毙命路隅设臣不疾居遭尧舜之世执志箕山犹当容之臣闻上有明圣之主下有输实之臣上有在宥之政下有委情之人惟陛下留情垂恕更旌瑰俊索隐於傅岩收钓於渭滨无令泥滓久浊清流谧辞切言至遂见听许岁馀。又举贤良方正并不起咸宁初。又诏曰：男子皇甫谧沉静履素守学好古与俗流异趣其以谧为太子中庶子谧固辞笃疾帝初虽不夺其志寻发诏徵为议郎。又诏补著作郎司隶校尉刘毅请为功曹并不应。
    刘实字子真平原高唐人也。汉济北惠王寿之後父广斥丘令实少贫苦卖牛衣以自给然好学手约绳口诵书博通古今清身洁已行无瑕玷郡察孝廉州举秀才皆不行後入雒调为河南尹丞至怀帝时为太尉。
    说字广基博学多才瑰伟倜傥不拘细行州郡礼命并不应。
    王接字祖游冯收荐接於江东太守刘原即时礼命接不受原乃呼见曰：君欲慕肥Т之高邪对曰：接薄祜少孤而无兄弟母老疾笃故无心为吏及母终柴毁骨立居墓次积年。
    王长文字德献广汉妻阝人少以才学知名而放荡不羁州府辟命皆不就州辟别驾乃微服窃出举州莫知所之後於成都市中蹲踞胡饼刺史知其不屈以礼遣之闭门自守不交人事太康中蜀土荒馑开仓振贷长文居贫贷多後无以偿州郡切责送长文到州刺史徐舍之不谢而去後成都王[A13C]引为江源令梁王彤为丞相以为从事中郎卒。
    刘兆字延世济南东平人博学洽闻武帝时五辟公府五徵博士皆不就安贫乐道潜心著述不出门庭数十年後以寿终。
    杜夷博览百家历图纬靡不毕究寓居汝颍之间十载足不出门年四十馀始还乡里闭门教授生徒千人惠帝时三察孝廉州命别驾永嘉初公车徵拜博士太傅东海王越辟并不就。
    范乔字伯孙父粲字武威粲阳狂不言乔与二弟并弃学业绝人事侍疾家庭至粲没足不出邑里司隶校尉刘毅尝抗论於朝庭曰：使范武威疾。若不笃是为伯夷叔齐复存於今如其信笃益是圣主所宜哀矜其子久侍父疾名德著茂不加叙用深为朝庭惜遗贤之讥也。元康中诏求廉让冲退履道寒素者不计资以参选叙尚书郎王琨乃荐乔曰：乔禀德真粹立操高洁儒学精深含章内奥安贫乐道栖志穷巷箪瓢咏业长而弥坚诚当今之寒素著厉俗之清彦时张华领司徒天下所举凡十七人於乔特发优论。又吏部郎郝隆亦思求海内幽遁之士乔供养衡门至於白首，於是除乐安令辞疾不拜乔凡一举孝廉八荐公府再举清白异行。又举寒素一无所就。
    伍朝字世明武陵汉寿人少有雅操闲居乐道不修世事性好学以博士徵不就刺史刘弘荐朝为零陵太守主者以非选例不听尚书郎胡济奏曰：臣以为当今资丧乱之馀运承百王之遗弊进趋者秉国政以侥亻幸守道者怀蕴匮以终身故令敦褒之化亏退让之风薄案朝能游心物外不屑时务守静衡门志道日新年过耳顺而所尚无亏诚江南之奇才丘园之逸老也。不加饰进何以劝善。且白衣为郡前汉有旧宜听光显以奖风尚奏可而朝不就终於家。
