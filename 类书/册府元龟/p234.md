<!-- { "loadSidebar": true } -->
四年正月己丑诏曰：朕自守丕图常勤庶政念万方之至广终日劳心恐一物之未苏通宵不寐属乾元资始春日载阳升紫殿以发德音秉镇圭而朝群后顺青帝发生之令体玄穹亭育之仁思与群生同庆嘉运及物之泽罔间於幽遐作解之恩宜均於雷雨应天下见禁罪人除犯大辟外一切释放应诸色亡命之人官中自来追捕未获者今并放罪诸道州府应欠显德三年终已前秋夏税物并与除放诸处败阙场院人员自来累行徵督尚有逋欠实无抵当者宜令三司具欠分析数目闻奏别候指挥内外文武职官自前曾有犯罪停免黜削人等宜令中书门下枢密院具罪犯因繇闻奏别候进止应淮南界内百姓宜令行营将校告报诸军不得俘虏伤害应有文学之吏武勇之人或幕府州县官等临事强明在任有所振举为众称誉者宜令所在长吏具名闻奏在朝文武臣僚於知识人中有如此者亦可公举并当擢用待之厚禄於戏帝王之於亿兆也。教之化之纳於仁寿当五兵未戢舜干暂舞於两阶洎中夏小康汤网宜开於三面用示好生之德伫遵。且格之言凡被临体予朕意。
三月庚戌以降下寿州制曰：朕受天明命继统中区寰瀛将保於大同征伐盖非於获已一昨以寿春未扌┧吴寇重来内外张皇烽火相接罔避劳之役须兴再驾之师步骑长驱水陆齐进戈船砦栅一鼓荡平刘仁赡以众意忧危援兵覆没遣子上表沥血求哀矜彼含生许其纳款兵革之後黎庶未安念孤垒之初开解疏罗而示德宜覃在宥之泽俾安向化之心可赦寿州管内见禁罪人自今月二十一日昧爽已前凡有过犯无问轻重并从释放应归顺官吏将校职员并与等第加恩寿州管界去城五十里内与放今年及明年秋夏租税自来百姓有曾受江南文字聚集山林者押逐处长吏使臣招唤归家并不问罪如曾有伤害者今後不得更有相守及经官论诉兼自用兵已来被掳劫骨肉者不计远近并许本家识认官中给物收赎所在不得藏占曾经阵敌处所暴露骸骨仰差人收拾埋瘗自前後政令有不便於民者委本州条列闻奏当行革。
恭帝以显德六年六月甲午即位七月丙寅制赦天下。
●卷九十七
○帝王部　奖善
《书》曰：用德彰厥善礼云：隐恶扬善用中於民其斯以为舜乎！是知王者称善所以惩恶奖一所以励百将使在下者耸思齐之心臻耻格之化。若风草之偃置邮之速也。繇汉已来士有立节守正博闻稽古持廉崇让明经执法英文焕发至性内笃治行尤异忠款昭著精思绝妙胆气刚毅彰颖悟於童幼形著撰於缃素拔乎！其萃良非一途而当时之君或形於奖激加之爵号申以赐予齿於荣官使才美递进贪懦知劝斯固大禹称善之旨诗人髦之训者也。
汉高帝时朱建故尝为淮南王英布相布欲反问建建谏止之布不听汉既诛布闻建谏之赐建号平原君。
文帝时贾谊为长沙王傅後岁馀帝思谊徵之至人见帝方受坐宣室（宣室未央前正室也。祭肉也。汉仪注祭天地五皇帝不自行祠还致福福也。言受神之福也。）帝因感鬼神事而问鬼神之事谊具道所以然之故至夜半文帝前席既罢曰：吾久不见贾生自以为过之今不及也。乃拜谊为梁怀王太傅怀王帝少子爱而好书故令谊傅之数问以得失（谊朝部以国家之事）。
後汉光武东巡路过小黄高帝母昭灵后园陵在焉时虞延为部督邮诏呼引见问园陵之事延进止从容占拜可观其陵树株蘖皆谙其数俎豆牺牲颇晓其礼帝善之敕延从驾到鲁还经封丘城门门下小不容羽盖帝怒使挞侍御史延因下见引咎以为罪在督邮言辞激扬有感帝意乃制诏曰：以陈留督邮虞延故贳御史罪延从送车驾西尽郡界赐钱及剑带佩刀还郡，於是声名遂振。
周防年十六仕郡小吏光武巡幸汝南召掾史试经防尤能诵读拜为守丞。
何汤为开阳门候建武十八年夏旱公卿皆暴露请雨雒阳令著车盖出门汤将卫士钩令车收案有诏免令官拜汤虎贲中郎将帝尝叹曰：赳赳武夫公侯干城何汤之谓。
章帝时黄香为郎中帝诏香诣东观读所未尝见书香後告休及归京师时千乘王冠帝会中山邸乃诏香殿下顾谓诸王曰：此天下无双江夏黄童者也。左右莫不改观。
後魏道武自邺还京师次於恒岭帝亲登山顶抚慰新民黄门侍郎崔玄伯扶老母登岭帝嘉之赐以牛米因诏诸徙人不能自进者给以车牛後玄伯为周兵将军道武末明元未立清河王绍闻人心不安大出财帛班赐朝士玄伯独不受明元即位命玄伯居门下虚己访问以不受诏赐财帛特赐帛三百疋长孙嵩已下咸愧焉。
古弼为门下奏事以敏正著称明元嘉之赐名曰：笔取其直而有用後改为弼言其辅佐才也。
太武时公孙轨为诸军司马太武平赫连昌引诸将帅入其府藏各令任意取金玉诸将取之盈怀轨独不探把太武乃亲探金赐之谓轨曰：卿可谓临财不苟得朕所以增赐者欲显廉於众人。
孝文时于烈为光禄勋卿其子登引例求进烈上表乞黜落孝文曰：此乃有识之言不谓烈能辨此乃引见登诏曰：朕今创礼新邑明扬天下卿父乃行谦让之表而有直士之风故进卿为太子翊军校。
崔挺为昭武将军光州刺史太和中车驾幸兖州召挺赴行在所及见引喻优厚。又问挺治边之略因及文章孝文甚悦谓挺曰：今日拥旄者悉皆如此吾何忧哉！。
崔孝芬挺之长子为北海王详司马早有才识博学好文章孝文召见甚嗟赏之。
贾元寿为中书侍郎作雒阳北邙寺碑文孝文频登其寺观读文称为佳作。
傅永字修期为安远将军孝文每叹曰：上马能击贼下马作露板唯傅修期耳。
後周文帝时柳敏为大都督遭母忧居丧旬日之间须鬓半白寻起为吏部郎中毁瘠过礼杖而後起帝见而叹异之特加廪赐。
武帝建德四年卢柔子恺为礼部大夫其秋李穆攻拔轵关柏崖二镇命恺作露布帝读之大悦曰：卢恺文章大进荀景倩故是令君之子（臣钦。若等曰：令君谓后汉尚书令荀也。子ダ字景傅）。
隋高祖初高构为民部侍郎时内史侍郎晋平东与兄子长茂争嫡尚书省不能断朝臣参议不决构断而合理帝以为能召入内殿劳之曰：我闻尚书郎上应列宿观卿才识方知古人之言信矣。嫡庶者礼教之所重我读卿判数遍词理惬当意所不能及也。赐米百石繇是知名。
辛彦之为随州刺史于时州牧多贡珍玩唯彦之所贡并供祭之物高祖善之顾谓朝臣曰：人安得不学彦之所贡稽古之力也。
郑译为柱国奉诏定乐於太常帝劳译曰：律令则公定之音乐则公正之礼乐律令公居其三良足美也。杨恭仁司空观王雄之长子仁寿中累除甘州刺史恭仁务举大纲不为苛察戎夏安之高祖谓雄曰：恭仁在州甚有善政非惟朕举得人亦是卿义方所致也。
炀帝大业五年弘化太守柳俭入朝郡国毕集帝谓纳言苏威吏部尚书牛弘曰：其中清名天下第一者为谁威等以俭对帝。又问其次威以郡丞郭绚颍川郡丞敬肃等二人对帝赐俭帛二百疋绚肃各一百疋令天下朝集使送至郡邸以旌异焉论者美之。
王伽开皇末为齐州参军送流囚李参等七十馀人诣京师伽哀其辛苦悉脱枷停援卒与期曰：某日当至京师如致前却吾当为汝受死舍之而去流人感悦依期而至一无离叛帝闻而惊异之召见与语称善久之，於是悉召流人并令携负妻子俱入赐宴於殿庭而赦之乃下诏曰：凡在有生含灵禀性咸知好恶并识是非。若临以至诚明加劝导则俗必从化人皆迁善往以海内乱离德教废绝官人无慈爱之心兆庶怀奸诈之意所以狱讼不息浇薄难治朕受命上天安养万姓思遵圣法以德化人朝夕孜孜意在於此而伽深识朕意诚心宣道参等感悟自赴宪司明是率土之人非为难教良是官人不加示晓致令陷罪无繇自新。若使官尽王伽之俦人皆李参之辈刑厝不用其何远哉！，於是擢伽为雍令。
唐高祖武德二年正月始平人宗士负米一石委於太仓而去云：愿少益军国高祖嘉之赉物百段七年七月诏曰：自隋以来离乱永久雅道沦缺儒风莫扇朕膺期御宇静难齐民钦。若典谟以资政术思弘德教光振遐轨是以广设庠序益召学徒旁求俊异务从奖擢宁州罗川县前兵曹史孝谦守约丘园伏膺道素爰有二子年并幼童讲习孝经咸畅厥旨义方之训实堪励俗故从优秩赏以不次宜普颁示咸使知闻如此之徒并即申上朕加亲览特将褒异太宗贞观十三年十一月扬州总管长史李袭举撰忠孝图二十卷奏之太宗览而称善因下《书》曰：卿情深奉国志在忠孝爰录前烈图之丹青事兼劝奖足励风俗再三循览朕甚嘉之。
十六年四月甲辰太宗阅陆德明经典音义美其宏益学者叹曰：德明虽亡此书足可傅习因赐其家布帛百疋。
十九年太宗征辽纪王府参军乔宝明以乘舆暴露坚城之下贼久未平不胜其愤因至长安为司空房玄龄陈取高丽之算玄龄表送诣行在所谒太宗太宗与语甚奇之谓曰：安市不降平壤尚远我虑三军寒冻已命班师卿既远来今者欲陈何策宝明曰：昔鲁连飞箭而燕将死陆贾使越而赵佗顺臣愿将命平壤申喻高丽高丽承驻跸之後心胆破裂臣得进说其必面缚而自致耳。若怀不逊臣请为傅介子断苏文之首以降其国太宗壮其言曰：我之求人甚於人之求禄如卿之辈终不投之死地也，於是引宝明参侍从之列寻守通事舍人。
吕才为太常博士太宗。又令才造方域图及教飞骑战阵图皆称旨擢授太常丞。
程名振为雒州刺史太宗将征辽东召名振问以经略之事名振初对失旨太宗动色诘之名振雠对逾辨太宗意解谓左右曰：房玄龄尝在我前每见我嗔馀人犹颜色无主名振生平不见我向来责让而词理纵横亦奇士也。即日拜右骁卫将军。
张昌龄贞观末献翠微宫颂太宗召见令作息兵诏草甚加赏叹曰：祢衡潘岳之俦也。令於通事舍人里供奉。
李百药除宗正卿後致仕归家太宗尝制帝京篇令百药和之手诏答曰：省所和事极为佳作何身之老而才之壮何齿之宿而意之新乎！。
李义府举进士刘洎马周荐之太宗令咏乌援笔为《诗》曰：何惜邓林树不借一枝栖太宗喜曰：当尽借卿全树何止一枝也。寻除监察御史。
高宗咸亨元年六月帝御冷泉宫亭子召许敬宗泉男生及东西台三品举酒作乐帝谓男生曰：闻卿悔不读书信乎！男生奏称臣生在海隅莫知善恶自沐皇化方欲自新既耻面墙始学读书是实敬宗奏曰：男生夷人岂知好学虽欲自强亦无及也。帝曰：夫学植也。不殖将落玉不琢不成器人不学不知道如欲化人成俗其必繇於学乎！。故曰：困而不学斯为下矣。乃赐男生兴宁坊之田第及美女宝货。
玄宗开元初吏部尚书崔日用尝采毛诗大雅小雅二十篇及司马相如封禅书因帝生日表上之以申规讽并述善成之事手诏答曰：夫诗者动天地感鬼神厚於人美於教矣。朕志之所尚思与之齐庶乎！采诗之官补朕之阙。且古者封禅升中告成朕以菲德未明於志道悚然以听颇壮相如之词惕然载怀复惭夷吾之语卿洽闻殚见温故知新建此发挥益彰忠恳，岂非封蓬山之籍心不忘於起予因兰殿之祥言固深於沃朕循环览讽用慰于怀今赐卿衣裳一副物五十段以示无言不寿之信也。
五年敕蒲州童子吴豸之薄缀小篇兼记古事不稍优异无申奖劝宜赐其父绢十疋令更习学便有成就。
