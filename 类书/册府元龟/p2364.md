<!-- { "loadSidebar": true } -->
    孝武帝大明四年十月遣司空沈庆之讨氵公江蛮南齐太祖建元元年南襄城蛮秦远寇潼阳比上黄蛮文勉德寇汶阳荆州刺史豫章王遣中兵参军刘亻丕绪领千人讨勉德至当阳降之武帝永明十年武都王杨集始反率氐蜀杂种寇汉川凉州刺史阴智伯遣军主宁朔将军桓卢奴梁季郡宋王士隆等千馀人拒之不利退保白马贼众万馀人纵兵火攻其城栅卢奴拒守死战智伯。又遣军主阴仲昌等马步数千人救援至白马城东千豁桥相去数里集始等悉力攻之官军内外奋击集始大败十八营一时溃走杀获数千人集始奔入虏界後魏道武天兴元年七月渔阳乌丸库亻辱官韬聚党为寇诏冠军将军王建讨平之。
    二年三月丙子遣建义将军庾真越骑校尉奚斤讨库狄部帅叶赤宥连部帅窦羽泥於大浑川破之库狄勒支子沓亦于率其部落内附真等进破侯莫陈部获马牛羊十馀万头追殄遗迹并入大峨谷。
    四年十二月卒亥诏征西大将军常山王遵等率众五万讨破多兰部木易千材官将军和突率骑六千袭黜佛素古延等诸部。
    六年十月丁巳诏将军伊谓率骑二万北袭高车十一月大破之。
    明元永兴二年正月诏南平公长孙嵩等北伐蠕蠕（为元年冬犯塞五月闻帝亲征乃遁走）。
    五年四月车驾西巡诏左丞相奚斤为先驱讨越勤部（勤一作勒）於鹿那山大破之获马五万匹牛羊二十万头徙二万馀家而还。
    泰常元年十月徙河部落库亻辱官斌元降後复叛归北燕冯跋骁骑将军延普渡濡水讨击斩斌大破之及获冯跋幽州刺史渔阳公库亻辱官昌征北将军关内侯库亻辱官提等首生擒库亻辱官女生缚送京师幽州平。
    三年正月诏护高车中郎将薛繁率高车丁零十二部大人众北略至弱水降者二千馀人获马牛羊二万馀头。
    太武始光元年八月蠕蠕率六万骑入中杀掠吏民攻陷盛乐宫赭阳子尉普文率轻骑讨之虏乃退走诏安集将军平阳王长孙输率北部诸将尉眷自参合以北击大檀别帅阿伏干於祁山斩首数千级获马万馀匹十二月遣平阳王长孙输等讨蠕蠕车驾次祁山蠕蠕北遁诸军追之大获而还。
    神元年闰十月定州丁零鲜于台阳翟乔等二千馀家叛入西山劫掠郡县州兵讨之失利诏镇南将军寿光侯叔孙建击之。
    二年八月帝以东部高车屯已厄陂诏左仆射安原率骑万馀讨之。
    三年四月敕勒万馀落叛走诏尚书封铁追讨灭之延和三年三月金当川率其众围西川侯彭文晖於阴密诏征西大将军常山王素讨获当川斩之於长安以犭旬。
    七月命诸军讨山胡白龙于西河九月戊子克之斩白龙及其将帅屠其城。
    大延二年五月仇池氐杨难当窃据上わ七月庚戍诏骠骑大将军乐平王丕等督河西高平诸军讨之（九月以难当摄上わ守）。
    三年七月使抚军大将军永昌王健司空上党王长孙道生讨山胡白龙馀党於西河灭之。
    太平真君六年八月征西大将军高凉王那等讨吐谷浑慕利延军到曼头城慕利延驱其部落西渡流沙那急追故西秦王慕世子被囊破之中山公杜丰追度三危至雪山擒被囊及慕利延元子什归炽盘子成龙送於京师慕利延遂西入于阗国。
    九年九月成周公万度千里驿上大破焉耆国其王鸠尸卑那奔龟兹。
    十二月诏成周公万度归自焉耆西讨龟兹。
    文成大安二年二月丁零数千家亡匿井陉山聚为寇盗诏定州刺史许宗之并州刺史乞佛成龙讨平之。
    八月平西将军渔阳公尉眷北击伊吾克其城大获而还。
    和平元年二月卫将军乐安王良督东雍吐京六壁诸军西趣河征西将军皮豹子等督河西诸军南趣石楼以讨河西叛胡。
    六月甲午诏征西大将军阳平王新城等督统万高平诸军出南道南郡公李惠等督源州诸军出北道讨吐谷浑什寅。
    八月西征诸军至西平什寅走保南山九月诸军济河追之遇瘴气多有疾病乃引军还获畜二十馀万三年六月诸将军陆真讨雍州叛氐仇亻辱檀大破之五年七月北镇游军大破蠕蠕。
    献文皇兴四年二月吐谷浑什寅不供职贡诏使持节征西大将军上党王长孙观讨之军至曼头山大破什寅什寅与麾下数百骑宵遁什寅从弟豆勿来及其渠帅匹娄拔累等率所领降附。
    孝文延兴元年十月沃野统万二镇敕勒叛诏太尉陇西王元贺追击至χ罕灭之斩首三万馀级徙其遗迸於冀定相三州为营户。
    二年正月统万镇胡民相率北叛诏宁南将军交趾公韩拔追灭之。
    三年四月诏假司空上党王长孙观等征吐谷浑什寅。
    十月武都王反攻仇池诏长孙观回师讨之。
    太和元年十二月蠕蠕犯塞诏任城王澄率众讨之十四年四月地豆千频犯塞征西大将军阳平王赜击走之。
    十六年八月诏阳平王赜左仆射陆督十二将七万骑北讨蠕蠕。
    二十年闰十一月右将军元隆大破汾州叛胡。
    二十二年八月敕勒树者相率反叛诏平北将军江阳王继都督北讨诸军事以讨之。
    宣武景明三年三月鲁阳蛮叛诏抚军将军李崇讨之。
    四年十二月诏镇南李崇讨东荆反蛮明年崇大破诸蛮帅樊安。
    正始二年十一月武兴国王杨绍先叔父集起谋反诏光禄大夫杨椿讨之十二月。又诏骠骑大将军源怀慎令讨武兴反氐。
    三年正月梁秦二州刺史邢峦连破氐贼克武兴（是日杨集起兄弟相率降）。
    永平三年二月秦州陇西羌杀镇将赵隽阻兵反叛州军讨平之。
    孝明以延昌四年正月即位四月梁州刺史薛怀古破反氐於沮水。
    五月南秦州刺史崔暹击破氐贼解武兴围。
    正光四年二月蠕蠕主阿那环率众犯塞遣尚书右丞相元孚持节喻之阿那环执孚驱掠畜牧北遁诏骠骑大将军尚书令李崇中军将军兼尚书右仆射元纂率骑十万讨蠕蠕出塞三千馀里不及而还。
    五年十二月汾州正平阳山胡叛逆诏复征东将军章武王融封爵为大都督率众讨之。
    孝昌元年十二月以临淮王为征南大将军率众讨鲁阳蛮。
    三年三月西部敕勒斛律雒阳反於桑乾西牧子通连别将尔朱荣击破之。
    五月以安西将军光禄大夫宗正珍孙为都督讨汾州反胡。
    出帝永熙三年正月天柱大将军高欢讨费也。头於河西苦泄河大破之获其帅纥豆陵伊利迁其部落於内地。
    二月东梁州为民夷侵逼诏使持节车骑大将军行东雍州事泉企为东梁州行台都督以讨之。
    西魏文帝大统七年三月袭胡帅夏州刺史刘平伏据上郡叛遣开府于谨讨平之。
    恭帝元年四月茹茹乙旃达官寇广武遣柱国赵贵追击之斩首数千级收其辎重而还十一月柱国于谨既平江陵诸蛮骚动诏豆卢宁蔡等讨破之。
    东魏孝静太平二年正月齐神武为大丞相柱国大将军袭击中山胡刘蠡升大破之三月神武欲以女妻蠡升太子候其不设备乃潜师袭之其北部王斩蠡升首以送其众复立其子南海王神武击之。又获南海王及其弟西海王北海王皇后公卿以下四百馀人胡魏五万户。
    十一月齐神武讨山胡叛平之俘获一万馀户口分配诸州。
    北齐文宣天保三年正月帝亲讨库莫奚於代郡大破之获杂畜十馀万分赉将士各有差以奚口付山东为民。
    四年九月契丹犯塞帝北巡冀定幽安仍北讨十月丁酉帝至平州遂从西道趣长堑诏司徒潘相乐帅精骑五千自东道趣青山辛丑至白狼城壬寅终昌黎城复诏安德王韩轨率精骑四千东趣断契丹走路癸卯至阳师水倍道兼行掩袭契丹甲辰帝亲逾山岭为士卒先指麾奋击大破之虏获十馀万口杂畜数十万头乐。又于青山大破契丹别部所虏生口皆分置诸州十二月突厥攻茹茹茹茹举国南奔帝自晋北讨突厥迎纳茹茹乃废其主库提立阿那环子{艹庵}罗辰为主置之马邑川给其廪饩缯帛亲退突厥於朔州突厥请降许之而还，於是贡献相继。
    五年正月帝讨山胡从离石道遣太师咸阳王斛律金从显州道常山王从晋州道犄角夹攻大破之斩首数万获杂畜十馀万遂平石楼石楼绝险自魏世所不能至，於是远近山胡莫不慑服。
    三月茹茹罗辰叛帝亲讨大破之辰父子北遁。
    四月茹茹寇肆州帝自晋阳讨之至恒州黄瓜堆虏骑走时大军已还帝率麾下千馀骑遇茹茹别部数万四面围逼帝神色自。若指画形势虏众披靡遂纵兵溃围而出虏乃退走追击之伏尸二十里获罗辰妻子及生口三万馀人。
    五月北讨茹茹大破之。
    六月茹茹率部众东徙将南侵帝率轻骑於金山下邀击之茹茹闻而远遁。
    六年六月帝亲讨茹茹诸军大会於祁连池七月己卯帝顿白道留辎重亲率轻骑五千追茹茹壬午及於怀朔镇帝躬当矢石频大破之遂至沃野获其俟利蔼然力娄阿尝吐头发郁久闾拔延等并口二万馀牛羊数十万头茹茹俟利郁久闾李提率部人数百降。
    孝昭皇建元年十一月亲戎北讨库莫奚长城处奔遁分兵致讨大获牛马括总入晋阳宫。
    武成河清三年四月卫将军斛律光率骑北讨突厥获马千馀匹。
