<!-- { "loadSidebar": true } -->
    二年五月丙申朔诏曰：自今年契丹犯境以来有人户实经残杀者其夏税十分已令减放二分苗子并氵公徵钱物今更特减一分其正税钱物亦与十分内减放二分场院积弊官吏承宽致课额之逋悬劳朝廷之徵督久淹刑狱深轸予怀爰示优容俾令除放其安邑解县两池前榷盐使王居敏王景遇界分见禁般盐欠折军将两界逋悬累年禁系宜令三司各详逐人所欠如有家业钱物填纳者可与尽底据数纳官馀欠并放如有欠负钱物内今无家业钱物填纳者所欠特放河中府雍同华陕虢等州管界内人户有欠王居敏王景遇般盐脚价者并特放。
    三年九月宣开封府霖雨不止宜令放京城内外人户一月房钱。
    汉高祖以晋天福十二年五月自晋阳趋东京至赵城洪洞百姓以骆从朗不顺皆藏匿山谷所在灰烬有遗堵焉及帝还京咸相来诣行舆叫万岁者响震川陆帝哀之咸与蠲其租调至开运四年二月即位於晋阳六月诏应天福十一年已前诸州府应系残欠租税并特除放。又曰：东西两京一百里内今年夏税及氵公徵诸色并与蠲放其一百里外曾有契丹蹂践处其今年夏租大小麦苗子氵公徵诸色各放一半其京城内今年屋税与减放一半。
    乾元年正月乙夕阝诏邺城四面人户三十里内所有天福十二年税赋并氵公徵一物已上并可特放。
    隐帝以其年二月辛巳即位己巳诏应天福十二年终已前残欠粮夏税赋及和籴氵公徵一物已上今并令特放所有开封府滑曹郓宋亳郸颍徐宿兖沂密孟郑怀卫复濮等州并邺城四面三十里内共二十处除已放去年残税外其今年麦苗子於旧额上特与放一半顷经戎虏所在经搔至於场院课城州府官系既有舀失宜示矜蠲应州府县镇遭契丹草寇及军都更变惊却兼有般送纲运已离本处氵公路遭劫夺诸色锦帛一物已上兼天福十二年六月终已前诸州府盐麴商税铁冶不敷课利及主持钱物粮草柴蒿败阙欠折等一切特与除放诸道州府有去年六月终已前全放支却将士春冬衣赐及诸色请受自来累行徵纳者并与检验除放天福十二年六月终已前诸处收刈到茭草积年损坏及欠少处并令除放。
    二年二月敕先以兵甲至多粮储不给权放苗亩之上遂有纽配之烦虽年岁之丰登谅黎民之艰窘固非获已深用轸怀今则雨雪及时阳春布泽宜顺发生之令特覃优┰之恩冀闾里之安居俾农桑之乐业应三京邺都诸道州府所徵乾元年夏秋苗税及纽徵白米旱草据今年二月一日已前已纳外见系欠数并宜特放布告遐迩体朕意焉。
    周太祖广顺元年正月即位制汉晋以来兵革屡动赋役烦并黎庶疮痍鳏寡孤不能自济为人父母曾不悯伤应天下州县所欠乾元年二年已前夏秋残税及汾徵物色并三年夏税诸色残欠并与除放所有澶州以来大军经过之时氵公路人户恐有蹂践其官路两边共二十里并乾三年残欠秋税并放应河北缘边州县自去年九月後来曾经契丹蹂践处其人户应欠乾三年终已前积年残欠诸色税物并与除放。
    四月乙亥徐州言彭城县诉收城时兵士踏践麦苗乞聊减税从之。
    二年正月丙申晋州王彦超奏乞除放去年十一月十二月商税盐务课利从之乙巳陕府折从阮言奉敕除放贼军蹂践人户赋租。
    五月平兖州诏曰：贼据一城民残四境或彻毁其墙屋或蹂躏其田畴既於徵取供军点集役应并宜矜┰俾渐苏舒应兖州城内所徵今年屋租及蚕食盐钱诸色杂物税并与除放城外官军下寨处四面去州城五里内所徵今年夏秋苗子蚕食盐钱并诸杂氵公徵钱物并与除放五里外十里内除放今年夏苗子三分中减放一分诸州差到人夫内有遭矢石身死者宜令逐州县分折姓名闻奏放户下三年诸杂差遣。
    三年正月乙亥敕放都下浮客食盐钱戊戌诏诸道州府先纳人户军器物并放。
    五月沧州言营田务户纳去年空地苗税不迨乞除放从之。
    世宗显德元年正月帝南郊礼毕诏曰：诸州府广顺二年已前逋欠税氵公徵钱并放其二年终已前主持省钱及主仓库败阙者据纳家业外无抵当者并释放。
    三月诏曰：两京及诸道州府人户所欠去年秋夏税租其氵公徵物色并与除放。
    四月世宗攻河东庚午於潞州诏曰：当州诸县及泽州数县昨经贼军伤践处人户所徵今年夏税斛斗钱帛三分与放一分内有村坊元不遭军寇伤践者不在蠲放之限。
    十月癸亥帝谓侍臣曰：昨诸道户民有诣阙诉水灾者因遣使按之令睹奏报有此旧额出剩者今岁丰熟必可输纳或他时小有不稔便因编氓所捡出顷亩宜令三司补旧额外与减一半。
    二年十一月秦凤州平诏应秦凤阶成等州管内显德二年十一月已前城下功役百姓为矢石所害者本户除二税外放免三年差役今後除秋夏两税徵科外应为属所立诸般科率名目及非理徭役一切停罢。
    三年六月诏曰：应诸州夫役自来有没於矢石者其本户并放免三年差徭。
    四年正月诏曰：诸道州府应欠显德三年终已前秋夏税物并与除放诸处败阙场院人员自来累行徵督尚有逋欠实无抵当者宜令三司具欠分析数目闻奏别候指挥。
    三月寿州降庚戌诏寿州管内去城五十里内与放今年及明年秋夏税租。
    五年五月世宗以征淮回降德音云：用兵之际力役是供当矜贷之在辰谅优给之宜被自去年十月後来氵公淮人户曾充夫役内有遭伤杀不回者本家放免本户下三年诸杂差徭江南疲俗克复方新特示蠲除俾令存济杨秦通滁和濠泗楚光寿舒庐黄等州涟水濮阳汶川等县自去年终已前所欠秋夏残税及诸色徵科配敛博徵物色等并与除放。
    六年二月丁亥开封府上言旧额下税苗一十万二千馀顷今捡到羡苗四万二千馀顷奉敕放三万八千顷是时诸州捡苗使率以所捡到羡苗上奏帝皆命减放其分数大约如是。
    ●卷四百九十三
    ○邦计部　山泽
    昔禹别九州贡金三品成周之制名山大泽不以封者盖与民同财但赋税之而已至汉武山海之货隆盐铁之利制官府作为刑辟繇是言事者析毫犯法者连袂矣。其後因时立法或暂罢而寻复出令生奸益繁文而密网氵公革之制於兹可见贪凉之弊莫之能救矧。又茗Η科禁源於唐室诏条既举榷课弥广稽夫元始之论策书攸纪方此之时英俊咸集仁智勇辩各明其趣及桑大夫据当世合时变上权利之略钜儒宿学不能自解良史以博物通达目之然而权万物之轻重以佐公家之用度以代有司之徵敛斯亦安边境制四夷国之大业不可废也。若乃防禁弥峻氐彖尽取奸臣恣其聚敛细民困於浸渔此固在上之所慎焉。
    管仲为齐相谓桓公曰：海王之国（海王者言以负海之利而王其业者王于况切）谨正盐（正税也。音征）十口之家十人食盐百口之家百人食盐每终月大男食盐五升少半（少半犹劣薄也。）大女食盐三升少半吾子食盐二升少半（吾子犹言小男小女也。）此其大历也。（历数也。）盐百升而釜（盐十二两七铢一黍十分之一为升当米六合四勺也。百升之盐七十六斤十二两十九铢二累为釜当米六斗四升者是已）合盐之重升加分︹釜五十也。（分︹半︹也。令使盐官税其盐之重每一升加半合为︹而取之则一釜之盐得五十合而为之︹）升加一︹釜一百也。升加二︹釜二百也。锺二千（十釜之盐七百六十八斤为锺当米六斛四斗是也。）十锺二万百锺二十万千锺二百万万乘之国人数开口千万也。（举其大数而言之也。开口谓大男小女之所食盐也。）禺之商日二百万（禺读为偶对也。商计也。对其大男小女食盐之口数而立以计所税之盐一日计二百万合为二百锺也。）十日二千万一月六千万万乘之国正九百万也。（万乘之国大男大女食盐者千万人而税之盐一日二百锺十日二千锺一月六千锺今。又施其税数以千万人如九百万人之数则所税之盐一日百八十锺十日千八百锺一月五千四百锺）月人三十钱之籍为钱三千万（又变其五千四百锺之盐而籍其钱计一月每人籍钱三十凡千万人为钱三万矣。以此籍之数比其常籍则当一国而有三千万人矣。）今吾非籍之诸君吾子而有二国之籍者六千万（诸君谓老男老女也。六十以上为老男五十以上为老女既不籍於老男老女。又不籍於小男小女乃能以千万人当三千万者盖盐官之利耳盐官之利既。然则铁官之利可知也。盐官之利当一国而三万人铁官利当一国三万人焉故能有二国之籍者六千万人耳常籍人之数犹在此外）使君施令曰：吾将籍於诸君吾子则必嚣号今夫给之盐则百倍归於上人无以避此者数也。今铁官之数曰：一女必有一针一刀。若其事立耕者必有一耒一耜一铫。若其事立行（大锄谓之铫）行服连（辇名所以载作器人挽者也。）轺辇者（轺音羊昭切辇音居玉切大车驾马者也。）必有一斤一锯一锥一凿。若其事立不尔而成事者天下无有今针之重加一也。三十针一人之籍（针之重每十分加一分以为强而取之则一女之籍得三十针）刀之重加六五六三十五刀一人之籍也。（刀之重每十分加六分以为强而取之五六为三十则一女之籍得五刀也。）耜铁之重加七三耜铁一人之籍也。（耜铁之重每十分加七分以为强而取之则一农之籍得三耜）其馀轻重皆准此而行（其器弥重其加弥多）。然则举臂胜（音升）事无不服籍者桓公曰：。然则国无山海不王乎！管仲对曰：因人之山海假之名有山海之国（虽无海假名有海虽无山假名有山）售盐於吾国（彼国有盐而粜於吾国为售耳）釜十五吾受而官出之以百（受取也。假令彼盐平价釜当十钱者吾。又加五钱取之所以来之也。既得於盐则令吾国盐官出而粜之釜一百钱也。）我未与其本事也。（与用也。本事本盐也。）受人之事以重相推（以重相推谓加五钱之类也。）此人用之数也。（彼人所有而皆为我用之）。又曰：齐有渠展之盐（渠展齐地也。沛水出流入海之处可煮盐之所也。古曰：渠展之盐）请君伐{艹租}薪使国人煮水为盐（煮海水也。）正（音征）而积之十月始生至於正月成三万锺下令曰：孟春既至农事。且起大夫无得缮蒙墓理宫室立台榭筑墙垣北海之众无得聚庸（庸功）而煮盐（北海之众谓北海煮盐之人本意禁人煮盐下令以农事虑有妨夺先自大夫起欲人不知其机斯为权术）。若此则坐长十倍以令籴之梁赵宋卫濮阳彼尽馈食之国（本国自无盐远馈而食之）无盐则肿守圉之国用盐独甚桓公乃使籴之得成金万斤（一云：万一千馀斤）。
    韩厥为晋大夫晋人谋去故绛诸大夫皆曰：必居郇瑕氏之地（郇瑕古国名河东解县西北有郇县）沃饶而近盐（盐盐池猗氏县盐池是。）国利君乐不可失厥曰：不可不如新田（今平阳降邑县是）夫山泽林盐国之宝也。国饶则民骄佚（财易致则民骄佚）近宝公室乃贫不可谓乐公说从之。
