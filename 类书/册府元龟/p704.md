<!-- { "loadSidebar": true } -->
    蜀王秀高祖子性好奢惮其长史元为人每循法度卒之後竟行其志渐致非法造浑天仪司南车记里鼓凡所被服拟於天子。又共妃出猎以弹弹人多捕山獠以充宦者寮佐无能谏止及秀得罪帝曰：元。若在吾儿，岂有是乎！。
    唐河间王孝恭高祖从父兄子性奢豪重游宴歌姬舞女有百馀人。
    陇西郡王博高祖兄子有妓妾数百人皆曳罗绮馀梁肉与其弟渤海王奉慈俱以贪纵为时所鄙。
    彭王元则高祖子太宗贞观中除遂州都督寻坐章服奢免官。
    蒋王恽太宗子高宗永徽中自安州都督移梁州都督恽在安州多造器用服玩及将行有递车四百两州县不堪其劳为有司所劾帝特宥之。
    ○宗室部　溺自昔崇并建之制恢长世之经三代而下率繇此道所以隆宗屏之寄广附之势自非进德而有度好善而无ル亦曷能绥吉禄而辅帝室哉！乃有弗率训典肆其骄侈嗜好无极沉湎乖节以至忠贤疏斥罔昵侍靡遵朝宪罔顾人理莅事烦而失叙御戎纷而不整亦有流宕忘返纵驰泰甚违道愆义以陨厥躯者盖不乏焉斯可戒也。已。
    汉中山王胜为人乐酒好内尝与赵王彭祖相非曰：兄为王专代吏治事王者当日听音乐御声色。
    鲁恭王馀好治宫室苑囿狗马季年好音光馀子安王兀初好音乐舆马晚节遴唯恐不足於财。
    魏陈思王植任性而行饮酒不节建安二十四年曹仁为关羽所围太祖以植为南中郎将行征虏将军欲遣救仁呼有所敕戒植醉不能受命，於是悔而罢之。
    晋会稽王道子为骠骑将军录尚书六条事开府领司徒道子大元以後为长夜之宴蓬首昏目政事多阙後王恭举兵朝廷忧惧内外戒严道子子征虏将军元显谓道子曰：去年不讨恭致有今役今。若复从其欲则大宰之祸至矣。道子日饮醇酒而委事於元显会道子有疾加以昏醉元显知朝望去之谋夺其权讽天子解道子杨州司徒而道子不之觉既而道子酒醒方知去职，於是大怒而无如之何既而孙恩乘[C260]作乱加道子黄钺元显为中军以讨之。又加元显录尚书事然道子为长夜之饮政无大小一委元显。
    宋江夏王义恭性嗜酒不节日时移变自始至终累迁第宅与人游款意好亦多不终而奢侈无度不爱财宝左右亲幸者一日乞与或一二百万小有忤意辄追夺之大明时资供丰厚而用尝不足赊市百姓物无钱可还民有通辞求钱者辄题後作原字。
    新渝侯义宗为太子左卫率文帝元嘉八年坐门生杜德灵放横打人还第内藏义宗隐蔽之免官德灵极有姿色为义宗所爱宠。
    衡阳王义季素嗜酒自彭城王义康废後遂为长夜饮略少醒日文帝诘责之曰：此非唯伤事业亦自损性皆汝所谙近长沙兄弟皆缘此致故将军苏徵耽酒成疾旦夕待尽一门无此酣法汝於何得之义季虽奉旨酣纵不改成疾元嘉二十二年迁徐州刺史明年魏攻边北州扰动义季虑祸不欲功勤自业无他经略唯饮而已文帝。又诏责之。
    梁汝南侯坚性颇庸短侯景围城坚屯太阳门终日满饮不抚军政吏士有功未尝申理疫疠所加亦不存恤士咸愤怨。
    陈新安王伯固为南徐州刺史性嗜酒而不好积聚所得禄俸用度无节酣醉以後多所乞丐於诸王之中最为贫窭宣帝每矜之特加赏赐。
    後魏新兴王俊好酒色多越法度。
    齐郡王简性好酒不能治公私之事妻常氏燕郡公常喜女也。文明太后以赐简常性家事颇节断简酒乃至於盗窃求乞侍婢卒不能禁。
    咸阳王禧加侍中太尉禧性骄奢贪婪财色姻妾数十意尚不已衣被绣绮车乘鲜丽犹远有简聘以恣其情。
    京兆王愉为中书监宣武为纳顺皇后妹为妃而不见礼愉在徐州纳妾李氏本姓杨东郡人夜闻其歌悦之遂被宠嬖罢州还京欲进贵之右中郎将赵郡李侍显为之养父就之礼迎产子宝月顺皇后召李入宫毁击之强令为尼於内以子付妃养之岁馀后父子竟以后久无所诞乃上表劝广嫔御因令后归李於愉旧爱更甚。
    汝南王悦为性不伦ㄈ傥难测其妃闾氏即东海公之女生一子不见礼有崔延夏者以左道与悦游合服仙药松术之属时轻与出采芝宿於城外小人之所遂断酒肉粟稻唯食麦饭绝房中轻忿妃妾至加捶挞同之婢使悦之出也。妃住於别第灵太后敕检问之引入穷悦事故妃病伏床蓐疮尚未愈太后因悦之杖妃乃下令禁断令诸亲王及三藩其有正妃疾患百日以上遣奏闻。若有犹行捶挞就削封位元京兆王黎之子耽酒好色。
    元嘉广阳王建之子好饮酒或酣醉在宣武前言笑自得无所忌惮。
    元子孝阳平王新成之孙善笑谑好酒。
    元坦咸阳王禧第七子性好畋渔无日不出秋冬猎雉兔春夏捕鱼蟹鹰犬常数百头自言宁三日不食不能一日不猎。
    元仲景魏之宗室孝武帝将入关授仲景中军大都督留京师齐神武欲至雒阳仲景遂弃妻子追驾至长安仍除尚书右仆射封顺阳王仲景既失妻子乃娶故尔朱天光妻列氏本娼女有美色仲景甚重之经数年前妻叔袁纥氏自雒阳间行至列遂徙居异宅久之有奸事露诏仲景杀之仲景宠情愈至谬杀一婢蒙其尸而厚葬以代为列徙於密处人莫知其诈仲景三子济锺奉叔袁纥氏生也。皆以宗室早历清官仲景以列尚在恐妻子漏之乃谋杀叔袁纥袁纥觉复欲阴害列列谓从奴曰：若纥杀我必投我厕中我告丞相冀，或不死。若不理首愆犹埋我好地尔为我告之奴遂告周文帝周文依奏诏笞仲景一百免右仆射以王归第列以自告免而逐之仲景犹私不已。又有告者诏更笞一百付宗正官爵尽除仲景仍通焉後周文以其历任有名。且杖策追驾乃奏复官爵也。列叔袁纥，於是同居。
    北齐平秦王归彦神武族弟少质朴後更改节放纵好声色朝夕酣歌。
    赠建国侯伏护字臣授神武族弟灵山之子为黄门侍郎历事数朝常参机要而性嗜酒每多醉失末路逾剧乃至连日不食专事酣酒神识恍惚遂以卒。
    右仆射元海神武从孙初为散骑常侍愿处山林修行释典文宣许之乃入林虑山经二年绝弃人事志不固自启求归徵复本任便纵酒肆情广纳姬侍。
    唐河间王孝恭颇好酒德太宗贞观中与唐俭等聚宴醉甚夜卧街中树下及旦而薨。
    巢王元吉性好畋猎守并州尝载网罟三十馀两自言我宁三日不食不能一日不猎。
    河东郡王瑾落拓不名检嗜酒色历官至太仆卿沉醉暴卒。
    王守礼玄宗开元初历虢陇等六州刺史唯弋猎妓乐饮谑而已九年以後诸王并徵还京师守礼贪淫纵欲不风教男女有五十馀人高歌击鼓日以为常或有谏之者守《礼》曰：，岂有天子兄死无人葬诸王因内宴之际话之以为欢笑。
    梁博王友文为东京留守嗜酒颇怠於为政。
    ●卷二百九十九
    ○宗室部　专恣害贤祸败专恣
    《传》曰：专命则不孝《书》曰：纵败礼斯皆恶之大者焉。若夫联晖帝裔体皇极宜乎！念附之重遵磐石之训保厥土宇作为屏翰其有忘戒策之训背师傅之教穷滋味之好极游观之美昧稼穑之理重私嬖之欲以至不式王命废乱典常虐用下民匿爱近习残贼不道崇侈无厌干有司之议抵王者之禁至於幽废诛削而不悔焉於戏鲁哀有言谓罔知乎！忧惧仲尼立教俾深戒乎！性习者良可述夫。
    汉阳丘侯偃景帝四年坐出国界耐为司寇常山宪王舜景帝少子骄淫数犯禁。
    胶西于王端数犯法汉公卿数请诛之景帝弗忍而端所为滋甚庐江王赐以边越使使相交（边越者边界与越相接也。）。
    济川王明武帝建元三年坐杀中傅废迁房陵。
    济东王彭离武帝时坐杀人废徙上庸。
    临江愍王荣坐侵庙ヂ地为宫自杀。
    江阳侯仁宣帝元康元年坐役使附落免。
    祝兹侯延年弃印绶出国免。
    广陵厉王胥动作无法度。
    南陵侯庆坐为沛郡太守横恣罔上下狱疾死。
    长沙刺王建德宣帝时坐猎纵火燔民九十六家杀二人以县官事怨内史教人诬告以弃市罪削八县广川王去本始三年坐悖虐听后昭信谗言燔烧烹煮生剖剥人距师之谏杀其父子凡杀无辜十六人至一家母子三人废徙上庸去道自杀。
    东平思王宇元帝初就国壮大通奸犯法。
    後汉楚王英光武建武十五年封英少时好游侠交通宾客。
    东海静王政明帝时中山简王薨政诣中山会葬私取简王姬徐妃。又盗迎掖庭出女豫州刺史鲁相奏请诛政有诏削薛县。
    济南安王康在国不循法度交通宾客後人上书告康招来州郡猾渔阳颜忠刘子产等。又多遗其绵缯帛按图书谋议不轨事下考案削五县。
    赵惠王乾安帝时坐白衣出司马门削中丘县（王宫门有兵卫亦为司马门东观记曰：乾私出国到魏郡邺易阳止宿亭令奴金盗取亭席金与亭佐孟常争言以刃伤常部吏追逐乾藏逃金绞杀之悬其尸道边树相国举奏诏书削中丘县）。
    河间惠王政傲狠不奉法宪顺帝以沈景为相国谒王王不正服箕踞诏书让政。
    魏任城王楷坐私遣官属诣中尚方作禁物削县二千户。
    临淄侯植尝乘车行驰道中开司马门出太祖大怒彭城王据明帝景初元年坐私遣人诣中尚方作禁物削二千户东平灵王徽青龙二年使官属挝寿张县吏为有司所奏诏削县一户五伯。
    赵王私通宾客为有司所奏。
    东海定王霖性粗暴闺门之内婢妾之间多所残害吴齐王奋居武昌废帝初诸葛恪不欲诸王处滨江兵马之地徙奋於豫章奋怒不从命。又数越法度晋竟陵王都督兖州刺史在州徵求不已郡县不堪命。
    东安王繇诛杨骏之际屯云   龙门兼统诸军是日诛。
    赏三百馀人皆自繇出东夷校尉文ㄈ父钦为繇外祖诸舅诞所杀繇虑ㄈ为舅家之患是日亦以非罪诛ㄈ。
    彭城王玄会庚戍制不得藏户桓匿五户桓温表玄犯禁收付廷尉而宥之。
    通吉亭侯勋领西戎校尉为政暴虐至於治中别驾及州之豪右言语忤意即於坐枭斩之或引弓自射西土患其凶虐。
    谯郡王文思性凶暴多杀弗辜好猎烧人坟墓数为有司所纠。
    会稽思世子道生性疏躁不修行业多失礼度竟以幽废而卒。
    宋彭城王义康以大将军领司徒辟召掾属义康素无术学ウ於大体自谓兄弟至亲不复存君臣形迹率心迳行曾无猜防私置僮部六千馀人不以言台四方献馈皆以上品荐义康而以次者供御文帝尝冬月啖柑叹其形味并劣义康在坐曰：今年柑殊有佳者遣人还东府取大柑大供御者三寸。
    竟陵王诞文帝子孝武性多猜颇相疑惮而诞造立第舍穷极工巧园池之美冠於郡县多聚才力之士实之第内精甲利器莫非上品。
