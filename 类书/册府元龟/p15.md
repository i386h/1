<!-- { "loadSidebar": true } -->
晋宣帝司马氏後汉京兆尹防之子（臣钦。若等曰：自防以下事迹具帝王帝系门）建安中魏太祖为汉丞相辟文学掾转东曹属。又转为主簿从讨张鲁。又从征孙权破之魏国建迁太子中庶子文帝即王位以帝为丞相长史封河津亭侯及魏受汉禅以帝为尚书黄初二年迁侍中尚书右仆射文帝疾笃帝与曹真等并受顾命辅政明帝即位改封舞阳侯孙权围江夏遣其将诸葛瑾张霸并攻襄阳帝督诸军讨权走之进击败瑾斩霸并首级千馀迁骠骑将军太和元年蜀降将孟达领新城太守连吴固蜀潜图中国帝发书喻之达犹豫不决帝潜军进讨倍道兼行八日到其城下八道攻之旬有六日达甥邓贤将李辅等开门出降遂斩达首传京师四年加大将军大都督假黄钺与曹真伐蜀帝自西城斫山开道水陆并进溯沔而上至于朐忍（朐音蠢忍音如允反地名）扌┧其新丰县军次丹口遇雨班师五年蜀将诸葛亮寇天水乃使帝西屯长安都督雍梁二州诸军事统车骑将军张後将军费曜征蜀进次汉阳与亮相遇亮退追至祁山亮屯卤城扌处南北二山断水为重围帝攻扌┧其围亮宵遁追击破之俘斩万计青龙二年亮。又率众十馀万出斜谷垒于之渭水南原天子遣征蜀讠军秦朗督岁骑二万受帝节度帝与亮会于积石临原而战亮不得进还于五丈原帝遣奇兵犄亮之後斩五百馀级获生口千馀降者六百人会亮死其部将杨仪魏延争权仪斩延并其众帝欲乘隙而进有诏不许三年迁太尉蜀将马岱入寇帝遣将军牛金击走之景初二年率胡遵等岁骑四万伐公孙文懿于辽东与贼营相逼会霖潦大水平地数尺三军恐欲移营帝令军中敢有言徙者斩都督令史张静犯令斩之军中乃定寻战而克之明帝末与大将军曹爽并受遗诏辅少主齐王即帝位迁帝侍中持节都督中外诸军录尚书事与大将军曹爽各统兵三千人共执朝政爽欲使尚书奏事先繇已乃言於天子徙帝为大司马朝议以为前後大司马累薨於位乃加太傅入殿不趋赞拜不名剑履上殿正始二年吴人入寇帝督诸军南征车驾送出津阳门帝以南方暑湿不宜持久使轻骑挑之然不敢动，於是休战士简精锐募先登申号令示必攻之势吴军夜遁走追至三洲口斩获万馀人收其舟船军资而还天子遣侍中常侍劳军于宛嘉平元年正月天子谒高陵爽兄弟皆从是日太白袭月帝乃奏永宁太后废爽兄弟有司劾黄门张当并发爽与何晏等反事乃收爽兄弟及其党诛之二月天子以帝为丞相三年八月薨长子师次子昭继为大将军辅政晋国建追尊宣王武帝受禅追尊号曰：宣皇帝景帝宣帝长子魏景初中拜散骑常侍累迁中讠军宣帝之诛曹爽也。深谋秘策与帝潜画初帝阴养死士三千散在人间至是一朝而集众莫知其所出事平以功封长平乡侯加卫将军及宣帝薨议者咸云：伊尹既卒伊陟嗣事天子命帝以抚军大将军辅政嘉平四年迁大将军加侍中持节都督中外诸军录尚书事命百官举贤良明少长┰穷独理废滞四海倾注朝野肃然或有请改易制度者帝曰：不识不知顺帝之则诗人之美也。三祖典制所宜遵奉自非军事不得妄有改革五年五月吴太傅诸葛恪围新城帝使镇东将军母丘俭扬州刺史文钦等距破之正元元年正月天子与中书令李丰后父光禄大夫张缉黄门监苏铄永宁署令乐敦冗从仆射刘宝贤等谋以太常夏侯玄代帝辅政帝密知之使舍人王羡以车迎丰丰见迫随羡而至帝数之丰知祸及因肆恶言帝怒遣勇士以刀筑杀之逮捕玄缉等皆夷三族三月乃讽天子废皇后张氏天子以玄缉之诛深不自安而帝亦虑难作潜谋废立乃密讽永宁太后下令废天子为齐王遣使迎高贵乡公於元城立之公以帝为相国增邑至四万户帝固辞相国二年正月毋丘俭文钦举兵作乱矫太后令移檄郡国为坛盟於西门之外各遣子四人质於吴以请救二月俭钦帅众六万渡淮而西帝会公卿谋征讨计朝议多谓可遣诸将击之太常王肃及尚书傅嘏中书侍郎锺会劝帝自行帝统中军步骑十馀万以征之倍道兼行召三方兵大会于陈许之郊斩俭传首京师钦遂奔吴淮南平闰月帝疾笃使弟昭扌统诸军晋国既建追尊景王武帝受禅上尊号曰：景皇帝文帝景帝母弟帝魏景初三年封新城侯正始初为雒阳典农中郎将转散骑常侍大将军曹爽伐蜀以帝为征蜀将军副夏侯玄出骆谷次于兴平劝玄旋军以为後图还拜议郎蜀将姜维寇陇右征西将军郭淮自长安距之以帝为安西将军持节屯关中为诸军节度淮攻维别将句安於<走>久而不决帝乃进扌处长城南趣骆谷以疑之维惧退保南郑安军绝援率众来降转安东将军持节镇许昌及大军讨王陵帝督淮北诸军事帅师会于项假金印紫绶蜀将姜维。又寇陇右扬声欲攻狄道以帝行征西将军次长安维烧营而去会新平羌胡叛帝击破之遂耀兵灵州北虏震叛者悉降高贵乡公立以参定策进封高都侯毋丘俭文钦之乱大军东征帝兼中领军留镇雒阳及景帝疾笃帝自京都省疾拜卫将军景帝薨天子命帝镇许昌尚书傅嘏帅六军还京师帝用嘏及锺会策自帅军而还至雒阳进位大将军加侍中都督中外诸军录尚书事辅政剑履上殿帝固辞不受甘露元年正月加大都督六月进封高都公地方七百里加之九锡。又固辞不受二年五月镇东大将军诸葛诞杀扬州刺史乐以淮南作乱遣子靓为质於吴以请救七月帝奉天子及皇太后东征徵兵青徐荆豫分取关中游军皆会淮北师次於项。又进军丘头吴使文钦等将三万人救诞三年正月诞钦等出攻长围诸军逆击走之初诞钦内不相协会钦计事与忤诞手刃杀钦钦子鸯攻诞不克帝使诸将攻而拔之斩诞夷三族四月归京师天子命改丘头曰：武丘以旌武功五月进封晋公加九锡进位相国帝九让乃止景元元年四月天子以帝三世宰辅政非己出情不能安。又虑废辱将临轩召百僚而行放黜五月戊子夜使冗从仆射李昭等发甲於凌台召侍中王沉散骑常侍王业尚书王经出怀中黄素诏示之戒严俟旦沉业等驰告於帝帝召讠军贾充为之备天子知事泄帅左右攻相府称有所讨太子舍人成济抽戈犯跸帝斩济夷其三族与公卿议立尝道乡公为帝四年天子乃申前命以太原等十郡封帝为晋公加九锡遣征西将军邓艾伐蜀，於是徵四方之兵十八万使艾自狄道攻姜维於沓中雍州刺史诸葛绪自祁山军於武街绝维归路镇西将军锺会帅前将军李辅征蜀讠军胡烈等自骆谷袭汉中艾帅万馀人自阴平逾绝险至江油破蜀将诸葛瞻於绵竹进军雒县遂降刘禅。又命晋公以相国扌百揆，於是上节传去侍中大都督录尚书之号咸熙元年三月进爵为王增封并前二十郡二年八月薨谥曰：文王武帝受禅追尊号曰：文皇帝。
武帝文帝长子仕魏累迁中讠军封新昌乡侯晋国建立为世子拜抚国大将军开府副相国咸熙二年五月为晋王太子八月嗣相国晋王位下令宽刑宥罪抚众息役十一月初置四讠军以统城外诸军十一月遂受魏禅。
後魏道武皇帝拓拔氏昭成皇帝嫡孙（臣钦。若等曰：昭成以上事起止悉具帝王帝系门）始六岁居昭成丧伪秦苻坚使刘库仁刘卫辰分摄国事南部大人长孙嵩尽将故民南依库仁帝转幸独孤部其後七年十月苻坚败於淮南是月库仁为慕容文等所杀以其弟眷摄国部九年库仁子显杀眷而代之乃将谋逆（臣钦。若等曰：将谋逆谓将杀道武）商人王霸知之履帝足於众中帝乃驰还是时故大人梁盖盆子六春为显谋主尽知其计密使部人穆崇驰告帝乃阴结旧臣长孙捷元他等幸贺兰部显使人求帝不及明年正月戊申帝即代王位于牛川建元登国元年复以长孙嵩为南部大人以叔孙普雒为北部大人班叙勋劳各有差二月幸定襄之盛乐息众课农三月刘显（臣钦。若等曰：刘显即刘库仁之子是也。）自善无南走马邑其族奴真率部来降四月改称魏王五月车驾东幸陵石讠佛侯部帅侯辰乙弗部帅代题叛走诸将请追之帝曰：侯辰等世修职役虽有小愆宜。且忍之当今草创人情未一愚近者固应趑趄不足追也。七月己酉车驾还盛乐代题复以部落来降旬有数日亡奔刘显帝使其孙倍斤代领部落是月刘显弟肺泥率骑掠奴真部落既而率以来降初帝叔父窟咄为苻坚徙于长安因随慕容永以为新兴太守八月刘显遣弟亢泥迎窟咄以近随之来逼南境，於是诸部骚动人心顾望帝左右于桓等与诸部人谋为逆以应之事泄诛造谋五人馀悉不问帝虑内难乃北逾阴山幸贺兰部阻山为固遣行人安同长孙贺使于慕容垂以徵师垂遣使朝贡并令其子贺ら率岁骑以随同等十月贺ら军未至而寇已前逼，於是北部大人叔孙普雒等十三人及诸乌丸亡奔卫辰帝自弩山迁幸牛川屯于延水南出代谷会贺ら於高柳大破窟咄窟咄奔卫辰卫辰杀之帝悉收其众十二月慕容垂遣使朝贡奉帝西单于印绶封上谷王帝不纳（是岁慕容垂僭称皇帝於中山自号大燕苻丕死苻登自立於垄东姚苌称皇帝於长安自号大秦慕容冲为部下所杀慕容永僭立也。）二年六月征刘显於马邑南追至弥皋大破之显南奔慕容永尽收其部落三年五月北征库莫奚六月大破之获其四部杂畜十馀万七月庚申库莫部帅鸠集遗散夜犯行宫帝纵骑扑讨尽杀之十二月西征至女水讨解如部大破之四年正月袭高车诸部落二月至女水讨叱突邻部皆大破之五年三月西征次鹿津海袭高车袁纥部四月幸意辛山讨贺兰纥突邻纥奚诸部落皆大破之九月讨吐奴部於囊典河十月讨高车豆陈部於狼山亦皆破之六年二月遣九原公仪陈留公处等（臣钦。若等曰：仪处二公皆宗室）西讨黜弗部破之七月卫辰遣子真力出稠阳塞侵及黑城九月袭五原屠之十月北征蠕蠕追及之於大碛南林山下大破之十一月真力寇南部帝讨之大破其军於铁岐山自五原金津南度河次其所居悦跋城卫辰父子奔遁擒斩之自河以南诸部悉平八年三月西征侯吕邻部四月至苦水大破之八月南征薛于部帅太悉佛於三城会其先出击曹覆帝乘虚屠其城获其子女珍宝徙其民而还皇始元年七月左司马许谦上书劝进尊号帝始建天子旌旗初建台省置百官封公侯将军刺史太守尚书郎已下悉用文人天兴元年六月丙子诏有司议定国号群臣曰：昔周秦以前世居所生之土有国有家及王天下即承为号自汉以来罢侯置守时无世继其应运而起者皆不繇尺土之资今国家万世相承启基代臣等以为。若取长远应以代为号诏曰：昔朕远祖扌御幽都控制遐国虽践王位未定九州逮于朕躬处百代之季天下分裂诸华乏主民俗虽殊抚之在德故躬率六军扫平中土凶逆荡除遐迩率服宜仍先号以为魏焉布告天下咸知朕意闰十一月左丞相骠骑大将军魏王仪及诸王公卿士等上表劝进即皇帝位帝三让乃许之。
