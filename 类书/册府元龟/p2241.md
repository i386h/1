<!-- { "loadSidebar": true } -->
    王起为山南东道节度使时李训用事训即起贡举门生也。欲授起为相拜兵部侍郎判户部事其冬训败起以儒素长者人不以为累但罢判户部事。
    李同志同捷之弟也。同捷据沧景拒命不赴兖海反状寝闻诏同志同巽委御史台差人防守前沧州节度掌书记崔从长宜配常州安置进奏官皇测等七人并锢身分配羊阆等州其弟及将佐在城者凡十人兼节级罪之续诏贬同巽金州汉阳县尉同志金州参军并驰驿发遣。
    李让夷为职方员外郎充翰林学士先是薛廷老翰。
    林以终日酣醉不事捡密达於上听故转官罢职让夷与之友善廷老之入让夷实推拔之故坐是为累罢守本官。
    裴谊为江西观察使卒前吉州刺史杜师仁坐赃计绢三万馀匹诏师仁赐死於家。又诏谊委之廉俗都下举察宜削所赠工部尚书并御史大夫。
    魏为谏议大夫初为李固言李珏杨嗣复所引数年之内至谏议大夫武宗即位李德裕用事坐李杨之党出为汾州刺史杨李贬官贬信州长史王凝为兵部侍郎充诸道监铁转运使以所补吏赃罪授秘书监。
    孙秘为兴唐少尹昭宗天三年诏曰：秘是故崖州司户参军孙乘亲弟其兄既处极典其弟难贷馀生宜除名配流爱州充长流百姓仍委御史台差人所在赐自尽。
    柳逊为太子宾客哀帝初诏曰：逊尝为张租庸判官。又王溥监修日奏充判官授工部侍郎。又与赵崇裴贽为刎颈之交昨裴枢等得罪之时合当连坐尚矜暮齿。且俾悬车可本官致仕。
    後唐史武者朱友谦之旧将也。庄宗同光四年正月敕朱友谦同恶人史武薛敬容周唐殷杨师太王景来景仁白奉国等已当国法其家资并籍没史武等时皆为刺史以友谦死从坐无罪族灭人士冤之。
    李处徽为枢密院承旨明宗长兴二年四月以处徽为忠武军行军司马处徽邢州人始为郡吏为安重诲信爱之至是骤升厥职行已之道非其正也。今重诲出镇故有是命。
    晋杨麟为清州节度杨光远判官少帝开运元年诏杨光远随幕宾从等久在樽比资参佐当光远始谋逆节未尝闻极救之言及杨承勋决意归明。又不是赞成之数但思朋附悉合诛夷尚示宽恩俾从远窜麟流威州节度掌书记任邈流原州观察支使徐晏流武州纵逢恩赦不在放还之限。
    王诏前为平卢节度副使开运二年贬诏为庆州司马行军司马周光赞为商州司马并员外直同正员仍驰驿发遣杨光远叛连坐故也。
    汉王松为礼部尚书隐帝乾二年敕松事因有玷诚功上章述避嫌之辞形告退之意其男仁宝虽因除名曾授伪官一昨既翦凶酋合从俘执未明死所乃漏刑书路岐虽限於山河情爱。且关于父子便仪连坐恐失宽条以尔朝列旧臣班行宿德累有退闲之请宜引轸恻之恩特俾免官用明减等宜停见任周张昭为户部尚书广顺元年七月以昭为太子宾客坐子阳翟薄秉阳犯法抵罪上章引咎诣阁待罪诏宽释之逾月左授此官。
    刘顼为监察御史广顺元年七月敕顼名通籍官列宪司凡系所为尤宜知禁不能为子诤父而乃离局侵官宜谪掾於方州俾省愆于终日顼父涛为中书舍人令顼代直草辞责授少府少监分司西京故顼责授复州司户参军。
    王敏为工部侍郎世宗显德三年八月诏敏停任敏尝荐子胥陈南金为曹孟二镇掌记南金奉职有阙遂连坐焉。
    ●卷九百二十六
    ○总录部　愧恨
    夫不能是耻则为愧多虽悔可追者饮恨何及是知君子作事谋始可以远耻辱砥名励节不以私污义事。若过举或承之羞其有言之不从计有非允或功立而名辱或行洁而道违将义士之见非惧长者之所短俯仰天地惭面目是可忍也。洵孰甚焉故有愧情一集伏恨而死者已斯亦往者不谏近乎！知耻在昔贤者其犹病诸。若乃名节自亏家道匪正然诺之际信义无闻虽复终身恨之盖亦何嗟及矣。
    子重为楚令尹鲁衷公三年春子重伐吴为简之师（简选练）克鸠兹至于衡山（鸠兹吴邑在丹阳芜湖县东今皋夷也。衡山在吴兴乌程县南）使邓廖帅组甲三百被练三千（组甲被练皆战备也。组甲漆甲成组文被练袍也。）以侵吴吴人要而击之获邓廖其能免者组甲八十被练三百而已子重归既饮至三日吴人伐楚取驾驾良邑也。邓廖亦楚之良也。君子谓子重，於是役也。所获不如所亡（当时君子）楚人以是咎子重子重病之遂遇心疾而卒（忧恚故成心疾）。
    子西为楚令尹故太子建之子胜在吴子西欲召之叶公曰：闻胜也。诈而乱无乃害乎！子西曰：吾闻胜也。信而勇不为不利召之为白公後遂作乱杀子西子西以袂掩面而死惭於叶公也。
    端木赐字子贡原宪字思皆孔子弟子也。孔子卒原宪亡在草泽中子贡相卫而结驷连骑排藜藿入穷阎过原宪宪摄敝衣冠见子贡子贡耻曰：夫子殆病乎！原宪曰：吾闻之无财者谓之贫学道而不能行者谓之病。若宪贫也。非病也。子贡惭不怿而去终身耻其言之过也。
    汉韩安国字长孺梁成安人为材官将军屯渔阳以匈奴入渔阳徙东屯右北平初安国为御史大夫及护军後稍下迁新壮将军卫青等有功益贵安国既斥疏将屯。又失亡多甚自愧幸得罢归（冀得罢归以为幸也。）乃益东徙意忽忽不乐数月病呕血死。
    後汉郑均为太尉西曹掾明帝欲更修太尉府而均以为旧府自足相容太尉赵即表罢之其冬帝祀辟雍历二府先观壮丽而太尉独卑陋帝东顾叹息曰：椎牛纵酒勿令乞儿为宰时子世为侍中骖乘归具白之以为恨频谴责均均自劾去道发病亡魏于禁初为左将军後汉献帝建安二十四年曹仁讨长於樊太祖使禁与庞德助仁及兵败禁降关而庞德不屈节而死文帝践祚孙权擒羽获其众禁复在吴及权称藩遣禁还拜安远将军欲遣使吴先令北诣邺谒高陵帝使豫於陵屋尽关羽战克庞德愤怒禁降服之状禁见惭恚发病薨。
    曹休为大司马都督扬州牧太和二年明帝为二道征吴遣司马宣王从汉水下督休诸军向寻阳贼将伪降休深入战不利退还宿石亭军夜惊士卒乱弃甲兵辎重甚多休上书谢罪帝遣屯骑校尉杨暨慰谕礼赐益隆休因此痈发背薨。
    将济为太尉随司马宣王屯雒水浮桥奏免大将军曹爽济书与爽言宣王旨惟免官而已爽遂诛灭济病其言之失信发病卒。
    蜀邓芝为督江州迁车骑将军後主延熙十一年征涪陵见玄猿缘山芝性好弩手自射猿母中之猿子拔其箭卷木叶塞其创芝曰：嘻吾违物之性其将死矣。（一曰芝见猿抱子在树上引弩射之中猿母其子为拔箭以叶塞创芝乃叹息投弩水中自知当死）晋卢谌愍帝时为刘琨从事中郎将流离世故为石季龙所得以为中书监及石氏诛遇害谌名家子早有声誉才高行洁为一时所推值中原丧乱与清河崔悦颍川荀绰河东裴宪北地傅畅并沦舀非所虽俱显於石氏尝以为辱谌每谓诸子曰：吾身殁之後但称晋司空从事中郎。
    王敦之从弟敦举兵刘隗劝帝尽除诸王王为司空率群从诣阙请罪值仆射周ダ将入呼ダ谓曰：伯仁以百口累卿ダ直入不顾既见帝言忠诚申救甚切帝纳其言ダ喜饮酒致醉而出导犹在门。又呼ダダ不与言顾左右曰：今年杀诸贼奴取金印如斗大系肘既出。又上表明导言甚切至导不知救已而甚御之敦既得志问导曰：周ダ戴。若思南北之望当登三司无所疑也。导不。又曰：若不三司便应令仆耶。又不敦曰：若不尔正当诛尔导。又无言导後料简中书故事见ダ表救已殷勤款至导执表流涕悲不自胜告其诸子曰：吾虽不杀伯仁伯仁繇我而死幽宜之中负此良友伯仁ダ字也。
    祖逖初为徐州刺史蔡豹为司马逖素易豹後豹为建威将军徐州刺史逖为豫州俱受征讨之寄逖甚愧之。
    褚裒为征讨大都督徐兖青扬豫五州诸军事先遣督护徐龛将兵伐沛郡中二千人归降。又鲁郡五百馀家建义请授行次代陂为石遵将李菟所败裒还镇京口及石季龙死其国大乱遗户二十万口渡河将归顺乞师救援会裒已旋威势不振莫能自拔皆为慕容及符彳建之众所掠死亡咸尽裒以远图不就忧慨发疾及至京口闻哭声甚众裒问何哭之多左右曰：代陂之役也。裒益惭恨。
    将秀为临海郡将时任旭为郡功曹秀居官贪秽每不奉法旭正色苦谏秀既不纳旭谢去闭门讲习养志而已久之秀坐事被收旭狼狈营送秀慨然叹曰：任功曹真人也。吾违其谠言以至於此复何言哉！
    桓温为大司马温自以雄姿风气是宣帝刘琨之俦有以其比王敦者意甚不平及後於北方得一巧作老婢访之乃刘琨妓女也。一见温便潸然而哭温问其故曰：公甚似刘司空温大悦出外整理衣冠。又呼婢问婢云：面甚似恨薄眼甚似恨小须甚似恨赤形甚似恨短声甚似恨雌温，於是褫冠解带昏然而睡不怡者数日。
    徐广为祠部郎时会稽王世子元显录尚书欲使百僚致敬台内使广立议繇是内外并执下官礼广尝为愧恨焉。
    宋刘穆之为尚书左仆射高祖北征领监军中军二府时王宏为高祖太尉长史转左长史从北征前锋已平雒阳而未遣九锡宏御使还京师讽旨朝廷穆之既掌留住而旨反从北来穆之怀惧发病遂卒。
    何文惠为湘州行事同晋安王子安叛文惠才兼将吏略有施後乃害王师明帝特加原宥使吴喜宣旨赦之文惠曰：既舀逆节手害忠义天网虽复恢恢何面目以见天下之士和药将饮门生覆之乃不食而死。
    王玄谟为领军将军时废帝失德蔡兴宗遣玄谟典签包法荣言废立之事玄谟不从及明帝践祚玄谟责所亲故吏郭季产女婿韦希真等曰：当艰难时周旋辈无一言相扣发者季产曰：蔡尚书令包法荣所道非不会机但大事难行耳季产言亦何有益元谟有惭色。
    张永以後废帝元徽二年为征北将军南兖州刺史未至镇遇桂阳王休范作乱率兵屯白下休范至新亭前锋攻南掖门永遣人觇贼既反唱言台城舀永军溃散永弃军而走朝廷以旧臣止削官爵永亦愧叹发病三年卒。
    南齐王洪轨齐郡临淄人为太祖所亲信後为青冀二州刺史私占丁侵虏界奔败结气卒。
    谢初告妻父王敬则反妻尝怀刀欲报不敢相见及为吏部郎谦抑尤甚尚书郎沈昭略谓曰：卿人地之美无忝此职但恨今日刑於寡妻有愧色後临诛叹曰：天道不可昧乎！我不杀王公王公繇我而死。
    梁庾华为辅国长史会稽郡丞行郡府事初华为西楚望族早历显官乡人乐蔼有用素与华不平互相凌竞蔼事齐豫章王嶷嶷薨蔼仕不得志自步兵校尉求助戎归荆州时华为州别驾益忽蔼及高祖践祚蔼以西勋迁御史中丞华始得会稽行事既耻之矣。会事微有谴高祖以蔼其乡人也。使宣旨诲之华大愤发病卒。
    到溉为民部尚书少孤贫与弟洽为任所知繇是声名益广复与溉为山泽游及卒其子流离不能自振刘孝标作绝交论溉见其论抵之於地终身恨之。
