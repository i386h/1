<!-- { "loadSidebar": true } -->
八月突厥阿布惠与其党属来降中书门下奏曰：臣等伏以匈奴患边其来日久顷虽朝廷示信约为父子之国然而好杀喜兵常怀轻掠之志陛下圣谋广运睿略玄通至道昭感神明叶赞不劳一卒不烦一兵使其种落自相携贰今叶获败亡殒身漠北妻子缧系为俘阙下巢倾席卷瓦解散万里无事三边遂空旷古不宾尽为臣仆普天所履皆入封疆谅繇负德背恩自速夭亡之祸固亦休兵偃革用彰海晏之期实有无方之神宁惟不战之胜求诸载籍所未尝闻臣等幸遇昌期欣逢大庆望宣付史官从之。
十二月西河大破吐蕃中书门下表贺曰：臣等自今月以来累见陇右奏大破吐蕃大岭青海等军捷书前至日因奏事陛下谓臣等曰：吐蕃背恩神人共弃岂惟陇右频胜三数日间河西当有大捷今日王亻垂果奏大破吐蕃鱼海及游奕等军擒生斩级并虏获羊马不可胜计窃观前後克捷皆是特禀圣谋密练骁雄深讨凶寇以寡击众所向无前天心与睿德合符士卒与神兵叶契九重制胜动必有成万里知来见於未兆一月三捷千古未闻品物同欢何况臣等伏望宣示朝野编于史册诏曰：坐运奇谋诚难与战河西捷书相继谓之伐叛可豫图之所请者依。
九载灵州都督兼御史中丞张齐丘上言请於新筑北大都获府建圣德碑颂许之。
十载九月中书门下奏曰：臣等今日因奏事承德音闻江南为橘江北为枳盖以地气有殊物性因变朕近宫内种柑子树数株今秋以来结实一百五颗乃与江南及蜀道所进无别亦可谓稍异者伏以自天所育者不能改有常之性旷古所无者乃可为非常之感是知圣人御物以元气布和大道乘时则殊方叶致。且橘柚所植南北异名实造化之有功匪阴阳之所革陛下玄风真纪六合一家雨露所均混天区而齐被草木有性凭地气而潜通故兹江外之珍果为禁中之花实绿蒂含霜芳流绮殿金衣烂日色丽彤庭岂比夫摇木移根俟风而实。若榴传种因石为名理匪自於人谋事关於神化图牒未有耳目攸新臣等忝侍轩墀恭闻殊应喜庆交集倍万常情仍望宣示朝廷光诸史册帝手诏报曰：枳橘之性惟任土不迁阴阳之和实在能感致。且寒谷吹律犹气变燕郊则中枢化源故物备京邑今黄柑数株丹实盈条露迎风香逾江剑金光珠泽秀溢林庭岂斯果之足珍喜元和之必应故合天道信何远焉所贺已知仍依来请。
十二月庚申敕安国寺以所撰先皇圣德颂刻石（其石背上宜题亲王嗣郡王及中书门下两品五品以上供奉官御史中丞左右丞侍郎诸司文武官员三品以上兼节度使及蕃酋大首领等名品准诸颂碑制名记）。
肃宗至德二载十二月玄宗自蜀至帝奉迎於望贤宫左相苗晋卿中书侍郎同平章事崔圆表言伏见工部侍郎李遵及殿中监李辅国言皇帝於望贤宫奉迎上皇望楼趋驰捧足呜咽问安既退侍膳皆亲及出宫之时亲选龙媒侍从归阙孝敬之至傍感人神四海归心恩深锡类群臣何幸得睹盛美陛下武功冠於千古孝德逾於百王昔夏之有穷少康复其业汉之新莽光武缵其绪虽复崇名茂绩辉映当时而皆旷日持久动十数载致使宗社郡邑荡复无遗未有如陛下神武奋发睿谋独断会不再稔扫清群凶奉迎圣皇不失旧物蒸蒸翼翼荣辉区宇考之传记振古未闻天地人神孰不庆幸臣请编诸史册传之不朽诏曰：荷社稷之灵赖上皇之感翦除寇盗克复京都浃辰之间大勋允集扫清宫阙奉迎銮舆昨自望贤宫得申拜庆重欢侍省深戴君父之恩承顺尊严固宜臣子之礼卿等︳谟致理翼赞成功方告史臣有惭薄德乙卯殿中监李辅国奉表上曰：臣闻古今大宝皇王受命成功创业皆始艰难繇是足高光武之功汉图斯永灭浇之患夏嗣以兴岂比孝以感通德以成化光膺圣历协契天时开辟已来未有如陛下者也。顷巨猾开[C260]中夏不康陛下赫然发愤奉命专征曾不逾旬两京克复扫清宫阙奉迎銮舆警跸鸣笳旧仪逾盛行军便幕故事无阙陛下整法驾拥群臣远自望贤拜迎路次引旌旆而祥风不散拂銮舆而瑞雪时飘承顺天颜无违就养君父之礼亿兆同欢犹乃不自为功至崇谦德过周文侍膳之典迈汉高献寿之仪处奉至尊敬恭受命伏惟陛下以孝理天下也。如彼以德化天下也。又如此盛德大业其至矣。哉！臣幸参缔构职在禁戎得睹盛明无任跃伏请编诸史册以示将来诏曰：朕恭承明命亲总兵戎扫扌抢之妖拯生灵之患宗社所何往不克虽兆自於艰难而终盛於丕业昨日星顺动銮舆回京仰戴君父之恩重欢侍省之庆拜迎之日得展孝诚特荷恩慈多惭薄德遂得祥风引旆瑞雪洒途宫阙生光感应昭著卿为朕心膂夙夜忠勤所请宣付史馆宜依。
代宗大历三年夏四月戊申乾陵上仙观天尊殿有双鹊衔柴及泥补葺殿之隙坏凡一十五处宰臣等上表贺曰：臣闻孝至於天则祥发陵邑德被於物则化及鸟兽伏惟陛下因心广教弘道极和时因霜露之恩流行雨之泽故前圣垂裕歆於明诚皇天报贶赐以嘉应异鹊来感翔集可窥迹比人谋事归神化伏望宣示中外编诸史册帝手诏答曰：圣祖仙都高宗园寝希夷清净之所肃穆哀敬之地二鹊翔集以月系时常衔茨用补缺坏顾政礼之多阙而先灵之幽助祗奉贶感切良深卿等道备梓材任当构厦睹兹符应庶洽康宁赖嘉谟弼予不逮所请编诸史册者依。
七年十月帝畋于禁苑一发连二兔遣使出示宰臣仍赐之宰臣等拜舞称庆抗表请付史官以纪鸿猷手诏不许癸丑宰臣等。又上言曰：闻王者有日官动而必书事无虚美用成善终之义观乎！召举之明体合忠直辅宣法教斯良史之任也。帝者盛美纪于一时阙登雅颂彰示家国斯君子之罪也。昔汉武有获蛟之歌魏祖有南皮之事皆盛其殊能叙列前载玄宗开元中於岐阳亲御弧矢陈九军之礼有百中之捷焕耀图史布昭咏歌今陛下以丰岁皆秋农郊始隙因依时令习用戎事游涉灵囿经于上兰以一发之神连三窟之狡弦匪再控骑无角逐进异前禽之失举明不合之围事过旧闻妙归天纵足以重威四夷高视千古恩赐之後荣庆中朝公卿庶尹动色相贺垂於简牍允叶礼经。若圣情冲深过於谦让则史臣旷职後代无称凡在庶位罔知所出伏愿特回圣慈俯遂诚情手诏答曰：帝王之制礼有三驱弧矢之威财成理道朕方欲清静流化无为轨俗射御之艺阙而不书卿等爰扌处礼经博求良典举圣祖岐阳之狩徵汉皇郊庙之歌再陈表章频志简册式遵彝训宜依所请。
敬宗宝历元年九月成德军节度使王廷凑上言请於管内立皇帝圣德碑二年四月丙寅内出皇帝圣德碑本以赐廷凑。
武宗会昌中幽州节度使张仲武讨杀回鹘乌介可汗至会昌末表请蓟北立纪圣功铭帝诏遣宰臣李德裕为之。
後唐明宗天成二年十二月延宰臣於玄德殿冯道奏曰：先皇帝末年不抚军民惑於声乐遂致人怨几坠丕构陛下自膺人望军民惠爱藩后入觐情同鱼水时岁频稔亦淳化所致也。更愿居安思危保守今日帝然之。
四年九月戊寅上御中兴殿顾谓宰臣曰：时事近日如何冯道奏曰：臣省事以来无岁不闻战伐盖政令不一王纲弛紊伏自陛下纂隆五载服之以武威怀之以文德任贤不二去邪不疑天下归心人知耻格近岁以来可谓无事。
长兴元年正月癸未上御中兴殿谓宰臣曰：近虽降春泽如何冯道奏曰：今岁春初已见三白相次。又降雨泽人情大洽盖陛下圣德感通之应也。臣闻天子事天臣下事君臣下。若不供其职则刑法及之天子不守其道则灾降之今陛下敬天事地忧劳百姓则岁有丰登。
二年十二月己卯帝御中兴殿宰臣冯道奏曰：腊日陛下方忧雪是夜便降立春日。又降雨泽皆得其节也。自陛下临御于今六载家给人足而。又放鹰之类咸令遂性所谓仁及鸟兽也。苟非圣德其孰能臻此。
三年三月癸巳帝御中兴殿顾谓冯道曰：春雨太多乎！道对曰：春泽稍多是丰年之兆契丹孔炽自近朝以来中国多事未暇制服向者王都背叛连结边戎陛下命将得人俾匹马不回使其畏惧而修朝贡则知皇威所振迈于前古也。
周世宗显德四年五月癸卯翰林学士兵部侍郎知诏诰陶进紫芝白兔颂曰：陛下嗣位之元年岁次甲寅薄伐太原兴六月之师定王业也。虎贲振旅兵度孟津汜水献紫芝三茎晔晔分化惹度关之气越三载岁在丙辰亲征淮夷破十万之众宣武功也。戎辂旋轸途次商唐颍州献白兔一头皎皎效质凝社之光谨案《瑞应图》曰：王者恩г行苇则紫芝秀《五行传》曰：国君德及昆虫则白兔驯上宴息之暇有时临玩睹祯祥而修德善驯扰之遂性三者昭万物肇生之数白者叶太素返朴之义芝为瑞也。左盘右屈而自然成形兔之异也。或白或苍亦不常其色，岂可使旷代嘉瑞来者无闻今圣君俭德罢露台至仁祝疏罗重林衡不时之禁则草木茂矣。崇宗庙礻勺祭之礼则禽鱼乐矣。若。然则朱草荚将擢秀於庭际丹凤麒麟岂空游於郊薮下臣不佞再拜作颂颂曰：美哉！灵草邈矣。明视庆上帝之所临昭王者之嘉瑞考其祥稽其事芝为草也。岂夺朱而效灵兔乃兽焉取守黑而为异徵其荐瑞之日俱在回鸾之次酌物情顺天意吾君当垂衣而治。
●卷三十八
○帝王部　尊亲
仲尼曰：故虽天子必有尊也。孟轲亦曰：孝子之至莫大乎！尊亲夫自家刑国父天母地正位凝命总治纲纪巍乎！在上风以化下鞠育之重经义攸著于以树崇名殊徽号异宫室之制申朝觐之礼增饰服用严备官属晨夕奉养罄竭恭爱德教弥远兆庶是赖书称一人有庆者无善於此矣。
虞舜践帝位载天子旗往朝父瞽瞍。
汉高帝六年三月帝归栎阳五日一朝太公太公家令说太公曰：天无二日土无二王皇帝虽子人主也。太公虽父人臣也。奈何令人主拜人臣如此则威重不行後帝朝太公拥（为恭也。如今卒持帚者也。）迎门行（退而行也。）帝大惊下扶太公太公曰：帝人主奈何以我乱天下法，於是帝心善家令言（已心因得尊崇父号非善其令父敬）赐黄金五百斤五月丙午诏曰：人之至亲莫亲於父子故父有天下传归於子子有天下尊归於父此人道之极也。前日天下大乱兵革并起万民苦殃朕亲被坚执锐（被坚谓甲胄也。执锐谓利兵也。）自帅士卒犯危难平暴乱立诸侯偃兵息民天下大安此皆太公之教训也。诸王通侯将军群卿大夫已尊朕为皇帝而太公未有号今上尊太公曰：太上皇（太上极尊之称也。皇君也。天子之父故号曰：皇不预治国故不言帝臣钦。若等曰：太上皇号始於此）。
惠帝高祖十二年五月丙寅即位尊母吕皇后曰：皇太后。
文帝初封代王十七年高后丧大臣议立後疾外家吕氏︹暴皆称薄氏仁善故迎立代王为皇帝尊母薄太后为皇太后。
景帝即位尊母窦皇后为皇太后。
武帝即位尊窦太后曰：太皇太后母王皇后为皇太后（臣钦。若等曰：汉因秦之称号帝母称皇太后祖母称太皇太后）{善其发悟已}。
昌邑王即位尊昭帝皇后上官氏为皇太后。
元帝即位尊皇太后曰：太皇太后（上官后也。）皇母曰：皇太后（邛成王皇后母养元帝者也。）。
成帝即位尊皇太后曰：太皇太后母王皇后曰：皇太后。
