<!-- { "loadSidebar": true } -->
    李少游太学外朴人莫之识安帝时为司空。
    蜀谯周字允南体貌素朴丞相诸葛亮领益州牧命为劝学从事周初见亮左右皆笑既出有司请推笑者亮曰：孤尚不能忍况左右乎！
    晋魏舒饮酒石馀而迟钝质朴不为乡亲所重武帝时位至司徒。
    刘惠帝时为太傅位望通显每崇俭素不尚华丽尝诣石崇家如厕见有绛纹帐ブ褥甚丽两婢持香囊便退笑谓崇曰：误入卿内崇曰：是厕耳曰：贫士未尝得此乃更如他厕。
    葛洪性寡欲无所爱玩不知棋局几道樗υ齿名元帝为丞相辟为掾以平贼功赐关内侯。
    王彬字世儒为豫章太守为人朴素方直乏风味之好。
    宋张仲子竟陵人子兴世为冠军将军雍州刺史过竟陵欲拜墓仲子谓曰：汝卫从太多先人必当惊怖兴世减彻而後行繇兴世致位给事中。
    王讠华文帝时为护军侍中与南阳刘湛不为饣希让得官即拜以此为常。
    南齐焦度为後军将军东宫直阁将军为人处性温和敦行质朴寡欲太祖求州比及见意色甚变竟不得一语太祖以其不闲民事竟不用。
    王智深琅琊临沂人也。拙涩乏风仪初辟建平王景素书佐。
    王谌为黄门郎少贫尝自纺绩及通贵後每为人说之世称其志达。
    张敬儿为开府仪同三司将拜谓其妓妾曰：我拜後应开黄阁因口自为鼓声敬儿始不识书晚既为方伯乃习学读孝经。《论语》於新林慈姥庙为妾乞儿祝神自称三公然而意知满足初得鼓吹羞便奏之。
    张恭儿者敬儿弟也。兄为征西将军而恭儿不肯出官尝居上保村中与居民不易敬儿呼纳之甚厚恭儿月一出视敬儿取复去。
    梁崔灵恩武帝时为国子博士性拙无风采及解经析理甚有精致。
    後魏郦约字善礼起家奉朝请再迁冠军将军司徒谘议冠军朴质迟钝而内爱琴书。
    孙绍孝明时为中书侍郎性抗直每上封事意至恳切不惮犯忤但天性疏脱言乍高下时人轻之不见采纳。
    北齐王昕为秘书监雅好清言辞无浅俗在东莱获贼其同行侣者诘之未服昕谓之曰：彼物故不归卿无恙而反何以自明邢邵後见文宣说此言以为笑乐昕闻之故诣邵曰：卿不识造化还谓人曰：子才应死我骂之极深（子才邵字）。
    隋马光武安人尤明三礼为儒者所宗文帝开皇初徵山东义学之士光与张仲让孔笼窦士荣张黑奴刘祖仁等俱至并授太学博士时人号为六儒然皆鄙野无仪范朝廷不之贵也。
    唐高崇文宪宗时为剑南西川节度使不通文字厌太府案牍谘禀之繁。且以优富之地无所陈力乞居塞上以边戎恳疏累上二年冬制加同中书门下平章事州刺史宁二州节度观察等使仍统京西都统以不习朝仪惮於入觐优诏令便道之镇李澄德宗时为仪成军节度初封陇西郡公进武威郡王每上疏连称二封颇为时人哂之。
    ○总录部　讷
    传称刚毅木讷近仁。又云：君子欲讷於言而敏於行斯乃圣人之奥行百代之宗师欲人行先於言名副其实然而性有质重思惟深沉口不能剧谈心存乎！博辩造次屈於辞达临事失於机敏虽大才硕德无繇勉焉。
    赵。《文子》晋大夫其言呐呐。若不出诸其口（呐呐舒貌）。
    韩非韩之诸公子也。为人口吃不能道说而善著书汉周昌为御史大夫高帝欲废太子而立戚姬子如意为太子而昌廷争之强帝问其说昌为人吃（吃言之难也。）。又盛怒曰：臣口不能言然臣期期知其不可欲废太子臣期期不奉诏（以口吃故每事言期期）帝欣然而笑即罢李广为前将军呐口少言。
    司马相如为孝文园令口吃而善著书。
    杨雄为郎给事黄门口吃不能剧谈（剧疾也。）默而好深湛之思。
    後汉严翰善春秋锺繇尝数与翰辩论短长繇为人机捷翰讷临时屈无以应。
    刘儒字叔林官至议郎郭林宗谓儒口讷心辩有璋之质（璋玉也。半曰：璋林宗叹儒有璋之质终必为令德之士）。
    高彪家本单寒至彪为诸生游太学有雅才而讷於言後至内黄令。
    何休为人质朴讷口而雅有心思官至谏议大夫。
    魏邓艾字士载少为都尉学士以口吃不得作翰佐为稻田守草吏。
    崔琰字季少朴讷後至中尉。
    晋左思字太冲为殿中侍御史貌寝口讷而辞藻壮丽。
    朱伺字仲文安陆人少为吴牙门将陶丹给使吴平内徙江夏伺有武勇而讷口不知书为郡将督见乡里士大夫揖称名而已及为将遂以谦恭称。
    郭璞为王敦记室参军好经术博学有高才而讷言论词赋为中兴之冠。
    孙惠口讷好学有才识州辟不就寓居萧沛之间後至广武将军安丰内使。
    慕容纳沈静深邃外讷内敏。
    南齐谢眺为尚书殿中郎隆昌初敕眺接北使眺自以口讷启让不当不见许。
    焦度为後将军尝求竟陵郡不知所以置辞亲人授之辞百有馀言度习诵数日皆得上口会高帝履行石头城度於大众中欲自陈临时卒忘所教乃大言曰：度启公度启公度无食帝笑曰：卿何忧无食即赐米百斛。
    梁张率为杨州别驾率虽历居职务尝留心簿领及为别驾奏事高祖览牒问之并无对但奉答云：事在牒中高祖不悦。
    後周王雅字度容少而沉毅木讷寡言有胆勇善骑射累有战功除都督赐爵居庸县子。
    樊深为太学博士虽博赡讷於辞辩故不为当时所称。
    卢柔性聪敏好学未弱冠解属文但口吃不能持论後至开府仪同三司。
    隋卢楚范阳人少有才学鲠急口吃言语涩难大业中为尚书右司郎。
    祖君彦容貌短小言辞讷涩有才学官至东平书佐牛弘炀帝时为右光禄大夫帝尝令宣敕弘至阶下不能言退还拜谢云：并忘之帝曰：传语小辩故非宰相任也。逾称其质直。
    ○总录部　鬼陋
    夫民之生也。肖天地之貌为万物之灵所受不同其形斯异乃有姿质蕞陋形制恶鬼或鬼怪可骇或鄙不臧迥殊於伦类见嗤於流俗者焉盖洪范之六极其一曰恶。《传》曰：耗土之人鬼司籍所记咸得而徵然而善恶存乎！中非著乎！外贤愚本於性靡系於形故仲尼述以貌之言叔向有不之论其先贤之丕戒哉！
    叔鱼晋大夫初生其母视之曰：是虎目豕喙鸢肩而牛腹（鸢肩桀出牛腹胁张）壑可盈是不可厌也。必以贿死竖牛叔孙穆子之家臣黑而上偻（上偻肩伛）深目而喙（口象猪）。
    华元宋大夫旱其目（旱出目）皤其腹。
    贾辛晋人出为祁大夫将其县见於魏献子魏子曰：辛来昔叔向郑蔑恶（恶貌鬼）欲观叔向从使之收器者（从随也。随使人应敛俎豆者）而往立於堂下一言而善叔向将饮酒闻之曰：必明也。（素闻其名故闻其言知之）下执其手以上曰：昔贾大夫恶（贾国之大夫恶亦鬼也。）娶妻而美三年不言不笑以如皋（为妻御之皋）射雉获之其妻始笑而言贾大夫曰：才之不可以已我不能射女遂不言不笑今夫子少不（泽颜貌不扬显）子。若不言吾几失子矣。郭洽麋陈之恶人椎颡色如黑漆。
    公孙吕卫灵公之臣长七尺面居三尺广三寸鼻目取具名振天下。
    澹台灭明字子羽武城人状甚恶欲事孔子孔子以为材薄既而受业退而修行行不繇径非公事不见卿大夫南游至江弟子三百人从之设取予去就名施乎！诸侯孔子闻之曰：吾以言取人失之宰予以貌取人失之子羽。
    高柴字子羔为费后阝宰卫人长不盈五尺状貌甚恶陈豹齐大夫也。长而上伛（肩背伛）望视（目望阳）。
    蔡泽燕人曷鼻巨肩（曷一作偈偈一作仰巨一作渠）颜蹙<鼻曷>膝挛（挛两膝曲）後为秦相。
    汉田孝景皇后同母弟为人貌寝（寝短小也。）位至太尉蔡义为丞相短小无须眉貌似老妪行步亻免仰尝两吏扶乃行。
    王莽为人侈口蹙颔露眼赤精大声而嘶反膺高视瞰临左右後尝翳母屏面（屏面即便盖扇之类也。）非亲近莫得见也。
    後汉承宫为左中郎名播匈奴时单于遣使求欲得见宫诏敕宫整饰宫对曰：夷狄炫名非识实也。臣状鬼也。不可以示远人宜选长大威容者明帝乃以大鸿胪魏应代之。
    梁冀字伯卓为大将军冀为人鸢肩豺目（鸢鸱也。鸱肩上竦也。豺目目竖也。）洞精尚ツ（洞通也。尚目精直视）口吟舌言（谓口吃不能明了）梁裔冀之子也。裔一名胡狗冀讽众人共荐裔为河南尹时年十六容貌甚陋不胜冠带道路见者莫不嗤笑焉。
    周禄为光禄大夫姿貌短陋而博学洽闻为儒者所宗。
    周燮汝南安城人生而钦颐折额鬼状骇人其母欲弃之其父不听曰：吾闻贤圣多有异貌兴我家者乃此，於是宝之安帝以玄羔币徵不起。
    魏管辂字公明平原人也。容貌鬼无威仪言语不择非类後为少府丞而卒。
    王粲字仲宣年十七往荆州依刘表表以粲貌寝而体通亻兑不甚重也。（通亻兑简易也。）。
    吴诸葛恪少眉折额广颡位至太傅录尚书。
    晋刘伶字伯伦沛国人为建威参军身长六尺容貌甚陋。
    山淳字子玄弟允字叔真皆涛之子也。并少病形甚短小而聪敏过人武帝闻而欲见之涛不敢受诏淳不仕允为奉车都尉。
    张载字孟阳貌甚鬼每行小儿以瓦石掷之委顿而返官至中书侍郎领著作。
    孙会秀子也。年二十为射声校尉尚惠帝女河东公主公主母丧未期便纳聘礼会形貌短陋奴仆之下者初与富室儿於城西贩马百姓忽闻其尚王莫不骇愕。
    左思字太冲貌鬼而口讷为幽州部从事。
    戴洋为南中郎将桓宣参军洋为人短陋无风望然好道术妙解占候卜数。
    王嘉字子年轻举止鬼形貌外。若不足而聪睿内明刘毅为卫将军开府荆州刺史尝於东府聚樗蒲馀人并黑犊毅次掷得雉及宋高祖四子俱黑一子转跃高祖厉声喝之成卢毅意殊不快然素黑其面如铁色焉。
    赵孟字长舒入补尚书都令史其面有疵黯诸事不决皆言当问疵面也。
    宋垣护之形状短陋而气强果累以功至辅国将军务州刺史。
    臧质身长六尺七寸出面露口秃顶拳年未二十高祖召为世子中军行参军。
    范晔为左卫将军太子詹事长不满七尺肥黑秃眉。
    刘胡本名坳胡以其颜面坳黑似胡故以为名。
    江蒙貌鬼其兄谧为于湖令明帝为南豫州尝召见蒙而狎侮之。
    何尚之为中书令少与太常颜延之相好狎二人并短小尚之尝谓延之为猴延之目尚之为猴同游太学西池延之问路人云：吾二人谁似猴路人指尚之为似延之喜笑路人曰：彼似猴耳君乃真猴。
    南齐张融为司徒左长史形貌短鬼精神清彻。
