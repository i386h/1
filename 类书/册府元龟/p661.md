<!-- { "loadSidebar": true } -->
    宋长沙景王道怜高祖中弟也。晋末高祖镇京口以道怜为龙骧将军领堂邑太守戍石头会鲜卑侵逼自彭城以南民皆保聚山阳淮阴诸戍并不复立道怜请据彭城以渐修创朝议以彭城悬远使镇山阳进号征虏将军督淮北军事北东海太守并州刺史加北徐州刺史移镇彭城。又徵为都督兖青二州晋陵京口淮南诸军郡事兖青二州刺史还镇京口及江陵平以为都督荆湘益秦宁梁雍七州诸军骠骑将军开府仪同三司镇护南蛮校尉荆州刺史北府文武皆配之高祖平定三秦方思外略徵道怜还为侍中都督徐兖青三州杨之晋陵诸军事守尚书令徐兖二州刺史持节将军如故元兴元年解尚书令进位司空出镇京口。
    长沙成王义欣道怜长子也。初为征虏将军青州刺史魏郡太守戍石头文帝元嘉三年为南兖州刺史七年迁使持节监豫司雍并四州诸军事豫州刺史给鼓吹一部镇寿阳十年进号镇军将军进监为都督义欣子祗明帝初为南兖州刺史。
    祗弟韫自太子中庶子侍中加荆湘南兖州刺史吴兴太守侍中领左军将军。又改领骁骑将军抚军雍州刺史。
    新渝侯义宗义欣弟也。元嘉中为征虏将军南兖州刺史。
    当阳侯秉义宗子也。泰始中为左卫将军丹阳尹五年出为前将军淮南宣城太守不拜还复本任迁使持节都督南徐徐兖豫青冀六州诸军事後将军南徐州刺史废帝即位改都督郢州豫州之西阳司州之义阳二郡诸军事郢州刺史未拜留为尚书左仆射阳选二年加散骑常侍丹阳尹。
    兴安侯义宾义宗弟也。元嘉中位至辅国将军徐州刺史。
    营道侯义綦义宾弟也。元嘉中历右卫将军湘州刺史。
    临澧侯袭为安成太守晋安王子勋为逆袭据郡拒之子勋遣军攻围不下明帝嘉之以为郢州刺史。
    临川烈武王道规高祖少弟晋末为振武将军义昌太守累战功进号辅国将军督淮北诸军事并州刺史时荆州湘江豫犹多桓氏馀烬往往屯结复以本官进督江州之武昌荆州之江夏随郡义阳绥安豫州之西阳汝南颍川新蔡九郡诸军事随宜翦扑皆悉平之迁使持节都督荆宁秦梁雍等州司州之河南诸军事领护南蛮校尉荆州刺史进号西征大将军开府仪同三司加散骑常侍固辞俄而寝疾改授都督豫章江州扬州之宣城淮南庐江历阳安丰堂邑六郡诸军事豫州刺史持节常侍如故以疾不拜临川康王义庆晋末从高祖征长安还拜辅国将军北青州刺史未之任徙督豫州诸军事豫州刺史复督淮北诸军事迁丹阳尹在京尹九年出为使持节都督荆雍益宁梁南北秦七州诸军事平西将军荆州刺史荆州居上流之重地广兵强资实兵甲居朝廷之半故高祖使诸子居之义庆以宗室令美故特有此授十六年改授散骑常侍都督江州之西阳晋熙新蔡三州诸军事卫将军江州刺史持节如故十七年即本号都督南兖州徐兖青冀幽六州诸军事南兖州刺史。
    营浦侯遵考高祖族弟也。晋末自建威将军彭城内史随高祖北伐时高祖诸子并弱宗室唯有遵考长安平定以督并州司州之北河东北平阳北雍州之新平安定五郡诸军事辅国将军并州刺史领河东太守镇蒲坂关中失守南还元嘉三年出为使持节都督雍梁南北秦四州荆州之竟陵顺阳襄阳新野随六郡诸军事征虏将军宁蛮校尉雍州刺史襄阳新野二郡太守八年督南徐兖州之江北淮南诸军事征虏将军南兖州刺史领广陵太守十五年监徐兖二州豫州之梁郡诸军事前将军徐兖二州刺史未之镇留为侍中领左卫将军明年出为使持节监豫司雍并四州南豫州之梁郡弋阳马头荆州之义阳四郡诸军事豫州刺史领南梁郡太守迁吴兴太守秩中二千石二十七年魏军南至瓜步率军出江上假节盖三十年复出为使持节监豫州刺史元凶立遣外监徐安期仰捷祖防守之遵考斩安期等起义兵应南谯王义宣加遵考镇西将军孝建元年除吴兴太守明年徵为湘州刺史三年转丹阳尹六年领徐州刺史景和元年出督南豫州诸军事安西将军南豫州刺史遵考从弟思考为豫章会稽太守益徐州刺史凡经十郡三州。
    庐陵孝献王义真武帝第二子晋末从高祖北征及关中平定高祖议欲东还而诸将行役既久咸有归愿止留偏将不足镇固人心乃以义真行都督雍梁秦三州之河东平阳河北三郡诸军事安西将军领护西戎校尉雍州刺史太尉谘议参军京兆王修为长史委以关中任高祖将还三秦父老诣门流涕诉曰：残民不沾王化於今百年矣。始睹衣冠方仰圣泽长安十陵是公家坟墓咸阳宫殿数千间是公家屋宅舍此欲何之高祖为之愍然慰辞曰：受命朝廷不得擅留感诸君恋本之意今留第二儿令文武贤才共镇此境临还自执义真手以授王修令修执其子孝孙手以授高祖义真寻除正加节。又进督并东秦二州司州之东安定新平二郡诸军事领东秦州刺史次复都督司雍秦并梁五州诸军事建武将军司州刺史持节如故时义真将镇雒阳而河南萧条未及修理改除扬州刺史镇石头永初元年移镇东城高祖不豫以为使持节侍中都督南豫豫雍司秦并六州诸军事车骑将军开府仪同三司南豫州刺史出镇历阳。
    袭庐陵王绍文帝第五子元嘉二十年出为南中郎将江州刺史时年十二二十二年入朝加戟进都督江州豫州之西阳晋熙新蔡三郡诸军事在任七年改授左将军南徐州刺史给鼓吹一部未之镇乃迁扬州刺史。
    彭城王义康武帝第四子晋末年十二宋台除都督豫司雍并四州诸军事冠军将军豫州刺史时高祖自寿阳被徵入辅留义康代镇寿阳。又领司州刺史进督徐州之锺离荆州之义阳诸军事永初二年徙监南豫司雍并五州诸军事南豫州刺史三年迁使持节都督南徐兖二州扬州之晋陵诸军事南徐州刺史太祖即位元嘉三年改授都督荆湘雍梁益宁南北秦八州诸军事荆州刺史班剑三十人六年司徒王弘表义康宜还入辅徵侍中都督杨南徐兖三州诸军事司徒录尚书事领平北将军南徐州刺史持节如故九年。又领扬州刺史江夏文献王义恭武帝第五子景平二年监南豫豫司雍秦并六州诸军事冠军将军南豫州刺史代庐陵王义真镇历阳时年十二元嘉元年加使持节进号抚军将军给鼓吹一部三年监南徐兖二州扬州之晋陵诸军事徐州刺史进监为都督未之任太祖征谢晦义恭还镇京口六年改都督荆湘雍益梁宁南北秦八州诸军事荆州刺史九年徵为都督南兖徐兖青冀幽六州豫州之梁郡诸军事征北将军开府仪同三司南兖州刺史镇广陵十七年大将军彭城王义康有罪出藩徵义恭为侍中都督杨南徐兖三州诸军事给班剑二十人置仗加兵二十七年春後魏寇豫州太祖因此欲开定河雒其秋以义恭总统群帅出镇彭城後以本官领南兖州刺史增督南兖豫徐兖青冀司雍秦幽并十一州诸军事并前十三州移镇盱眙修治馆宇拟制东城二十九年遭太妃忧改授大将军都督杨南徐二州诸军事南徐州刺史还镇东府世祖践祚授使持节侍中都督杨南徐二州诸军事太尉录尚书六条事南徐徐二州刺史孝建元年十一月还镇京口二年春进督东南兖二州其冬徵为扬州刺史南丰县王朗字元明义恭长子为湘州刺史持节侍中领射声校尉。
    袭江夏王子绥为都督郢州诸军事冠军将军郢州刺史进号後军将军加持节。
    袭江夏王跻後废帝即位督会稽东阳新安临海永嘉五郡诸军事东中郎将会稽太守进号左将军。
    袭江夏王伯禽官至辅国将军湘州刺史。
    南郡王义宣武帝第六子元嘉元年年十二拜左将军镇石头七年迁使持节都督徐兖青冀幽五州诸军事徐州刺史犹戍石头八年改都督南兖兖州刺史当镇山阳未行明年迁中书监进号中军将军。又领石头戍事十三年出都督江州豫州之西陵晋熙新蔡三郡诸军事镇南将军江州刺史初高祖以荆州上流形胜地广兵强遗诏诸子次第居之谢晦平後以授彭城王义康义康入相次江夏王义恭。又以临川王义庆宗室令望。且临川武烈王有大功於社稷义庆。又居之其後应在义宣帝以义宣人才素短不堪居上流十六年以衡阳王义季代义庆而以义宣代义季为南徐州刺史都督南徐州军事征北将军加散骑常侍而会稽公主每以为言帝迟回久之二十一年乃以义宣都督荆雍益梁宁南北秦七州诸军事车骑将军荆州刺史进位司空改侍中领南蛮校尉三十年迁司徒中军将军扬州刺史世祖即位以义宣为中书监都督杨豫二州丞相录尚书六条事扬州刺史加羽葆鼓吹给班剑四十人持节侍中如故封次子宜阳侯恺为南谯王义宣固辞内任及恺王爵，於是改授都督荆湘雍益梁宁南北秦八州诸军事荆湘二州刺史持节侍中丞相如故。
    衡阳文王义季武帝第七子元嘉八年领石头戍事九年迁使持节都督南徐州诸军事右将军南徐州刺史十六年代临川王义庆都督荆湘雍益梁宁南北秦八州诸军事安西将军荆州刺史二十一年为都督南兖徐青冀幽六州诸军事征北大将军开府仪同三司南兖州刺史二十二年进督豫州之梁郡迁徐州刺史。
    始兴王文帝第二子初镇京口後求镇江陵尚书令何尚之等咸谓太子次弟不应远出文帝以上流之重宜有至亲故以为卫将军开府仪同三司荆州刺史加都督领护南蛮校尉。
    南平穆王铄文帝第四子元嘉十七年都督湘州诸军事冠军将军湘州刺史不之镇戍石头事二十二年迁使持节都督南豫豫司雍秦并六州诸军事南豫州刺史时太祖方事外略乃罢南豫并寿阳郡铄为豫州刺史。
    竟陵王诞文帝第六子元嘉二十二年监南兖州诸军事北中郎将南兖州刺史出镇广陵寻以本号徙南徐州刺史二十六年出为都督雍梁南北秦四州荆州之竟陵随二郡诸军事後将军雍州刺史迁都督广交二州诸军事安南将军广州刺史当镇始兴未行改授都督会稽东阳新安临海永嘉五郡诸军事安东将军会稽太守给鼓吹一部孝武即位徵为持节都督荆湘雍益梁宁南北秦八州诸军事卫将军开府仪同三司荆州刺史南谯王义宣不肯就徵以诞为侍中骠骑大将军扬州刺史建平二年出为使持节都督南兖徐二州诸军事太子太傅南徐州刺史大明元年。又出为都督南兖南徐兖青冀幽六州诸军事南兖州刺史。
    建平宣简王宏文帝第七子元嘉二十四年为中护军领石头戍事出为征虏将军江州刺史。
    宏子景素初为宁朔将军监南豫豫二州诸军事辅国将军南豫州刺史不拜太宗初加冠军将军南兖州刺史丹阳尹吴兴太守使持节监湘州诸军事湘州刺史泰始六年都督荆湘雍益梁宁南北秦八州诸军事为散骑常侍後将军太常未拜授使持节都督南徐兖青冀六州诸军镇军将军南徐州刺史。
    庐江王文帝第八子元嘉二十六年以为侍中後军将军领石头戍事出为会稽太守二十九年迁使持节都督广交二州荆州之始兴临安二郡诸军事车骑将军平越中郎将广州刺史孝武践祚复为会稽太守加抚军将军明年徵为秘书监加散骑常侍寻出为抚军将军江州刺史进号平南将军置吏大明二年徵为散骑常侍中书令领骁骑将军给鼓吹一部。又出为南豫州刺史。
