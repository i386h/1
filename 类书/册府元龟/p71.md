<!-- { "loadSidebar": true } -->
五月太常卿梁文矩奏奉敕旨定四庙谥号庙号陵号者伏以四代祖朔州使君府君自天所应时而生肇启灵源始基鸿业谨案谥法宽容平和曰：安临事屡断抚俗多方有明达之能无屈挠之事，岂不谓之宽容平和乎！。又靖者柔德教众之义义者行已不失者也。请备神主追尊谥曰：孝安皇帝庙号靖祖陵号义陵三代祖右省常侍府君动静有常夙夜匪懈忧人。若已视民如伤谨案谥法一德不懈曰：简富。且不骄贵而好礼有典有则无怠无荒，岂不谓一德不懈乎！。又肃者刚德克就之义惠者宽裕不苛者也。请备神主追尊谥曰：孝简皇帝庙号肃祖陵号惠陵皇祖振武仆射府君淳德不杂素风自高得安边静塞之机有阜俗济民之术谨案谥法执事有制曰：平积善积德允武允文动不为身行唯济物，岂不谓执事有制乎！。又翼者思虑深远之义康者安乐抚民者也。请备神主追尊谥曰：孝平皇帝庙号翼祖陵号康陵皇考州太傅府君天资睿德神赞沈机临戎则有敌必摧抚恤则无民不悦谨案谥法主善行德曰：元尽善尽美乃神乃圣功焕龙图庆流凤，岂不谓主善行德乎！。又宪者博闻多能之义昭者明德有功者也。请备神主追尊谥曰：孝元皇帝庙号宪祖陵号昭陵敕所定翼祖宜改为睿祖昭陵改为昌陵馀并敬依。又太常少卿裴坦奏奉敕定四庙皇后追尊谥议者伏惟四代祖妣秦氏积行芝兰含贞闺徽猷令问厥彰内则之贤懿静柔明绰有礼闲之节谅非馀庆何启昌期谨案谥法宣慈惠和曰：元请追尊谥曰：孝安元皇后伏惟三代祖妣安定太君安氏门称盛族代谓良家修德行而义冠稽天蕴柔明而风昭齐体。若非淑惠宁协休徵谨案谥法曰：贵贤尚义曰：恭请追尊谥曰：孝简恭皇后伏惟皇祖妣高平县太君米氏令惠生知贤才天禀四德早闻於亲戚一齐仍著于闺庭淑问常彰贞柔自固谨案谥法乡惠德义曰：献请追尊谥曰：孝平献皇后皇妣南阳郡太夫人何氏族惟华贵德乃宽冲礼谐义听之文诗协和鸣之咏履大迹而锺庆神龙而克祥固有灵符来弘景祚谨案谥法温柔圣善曰：懿请追尊谥曰：孝元懿皇后敕敬典礼。
七月壬申帝御崇元殿备礼命使册四庙于雒京以四代祖朔州府君为孝安皇帝庙号靖祖以高祖妣秦氏为孝安元皇后以曾祖右省常侍府君为孝简皇帝庙号肃祖以曾祖妣安定郡太君安氏为孝简恭皇后以太王父振武仆射府君为孝平皇帝庙号睿祖以皇祖妣高平县太君米氏为孝平献皇后以皇考雒州太傅府君为孝元皇帝庙号宪祖皇妣南阳郡太夫人何氏为孝元懿皇后。
三年二月辛丑中书奏礼经云：礼不讳嫌名二名不偏讳注云：嫌名谓音相近。若禹与雨丘与{艹区}也。二名不偏讳谓孔子之母名徵在言在不称徵言徵不称在此古礼也。唐太宗二名并讳玄宗二名亦同人姓与国讳音声相近是嫌名者亦改姓氏与古礼有异庙讳平声字即不讳馀三声讳侧声不讳平声字所讳字玉文及偏旁阙点画望依令式施行敕朝廷之制今古相沿道在人弘礼非天降况以方开历数处奉祖宗虽喻孔子之文未爽周公之训冀崇孝行永载简编取为二名及嫌名事宜依唐礼施行乃付所司五月丁巳敕应诸州县名犯庙讳等相南管内资兴县本州名犯肃祖孝简皇帝庙讳宜改为敦州州管县名与州名同改为敦化县义县上一字亦与本州名同改为敦和县武冈县本州名与宪祖孝元皇帝庙讳上一字音同宜改为敏州州管阳县上一字与州名同改为敏政县岭南晋兴县本州名与孝元皇帝庙讳下一字音同改为针州建州管武县上一字亦与宪祖孝皇帝庙讳上一字音同改为昭武县其已前州府县上中下仍准旧制为定。
五年二月乙巳御史中丞窦贞固奏国忌日宰臣跪炉焚香僧人表赞孝思述祖先违世之事而文武百辟俨然列坐窃惟礼非天降酌在人情今古通规君亲至敬对佛像行香之日实帝王不乐之辰，岂有听烈祖之旧勋悉安所坐闻明君之至德曾不暂兴考经虽谓其相承度礼深疑其有失欲请跪炉仍旧馀依常位立班诏可其言仍令行香之後饭僧百人永为定制。
少帝以天福七年六月即位上高祖尊谥曰：圣文章武孝皇帝十月中书奏太常礼院状申高祖十二月二十日飨于太庙礼毕合定逐年四季郊坛配坐准礼例逐年勘造祠祭期日及编附令式伏请奏闻宣下者靖祖孝安皇帝配冬至祀昊天上帝夏至祭皇地祗肃祖孝简皇帝配上辛祀昊天上帝孟冬祭神州地祗睿祖孝平皇帝配孟夏雩祀昊天上帝宪祖孝元皇帝配季秋大飨祀昊天上帝以前天福二年七月敕配座伏缘高祖庙请宪祖配孟冬祭神州地祗高祖配季秋大飨祀昊天上帝从之。
八年二月以寒食节帝幸南庄遥奠显陵焚御衣衣著纸钱至暮还宫。
开运二年正月宗正卿石光赞上言园陵宗庙请依古义时节荐新从之。
汉高祖初即位追尊太祖高皇帝世祖光武皇帝为不祧庙以亲庙高祖司徒府君讳上谥曰：明元皇帝庙号文祖高祖母陇西郡夫人李氏谥曰：明贞皇后曾祖太保府君讳上谥曰：恭僖皇帝庙号德祖曾祖母虢国太夫人杨氏谥曰：恭惠皇后烈祖太傅府君讳上谥曰：昭献皇帝庙号翼祖烈祖母曾国太夫人李氏谥曰：昭穆皇后烈考太师府君讳上谥曰：章圣皇帝庙号显祖烈妣吴国太夫人安氏谥曰：章懿皇后。
乾元年正月吏部奏邓州临湍县下一字犯文祖明元皇帝庙讳敕改为临濑县仍付所司。
隐帝以乾元年二月即位上高祖尊谥曰：睿文圣武昭肃孝皇帝。
十二月奉六庙神主于雒阳命宰臣苏禹使副太府卿刘册焉。
二年兵部员外郎卢琼上言恭以高祖皇帝驱除戎虏救解倒悬德被生民功高遂古请依西汉祖宗故事于三京陕府许宋等州旧邸立别庙塑像以时祀以表遗爱从之。
周太祖广顺元年二月癸丑寒食节帝出玄化门至蒲池设御幄遥拜诸陵用家人之礼也。
五月辛未太常卿边蔚上追尊四庙谥议皇高祖讳请上尊谥曰：睿和皇帝庙号信祖陵曰：温陵皇高祖妣夫人张氏请上尊谥曰：睿恭皇后皇曾祖太保讳谌请上尊谥曰：明宪皇帝庙号僖祖陵曰：齐陵皇曾祖妣郑国夫人申氏请上尊谥曰：明孝皇后皇祖太傅讳蕴请上尊谥曰：翼顺皇帝庙号义祖陵曰：节陵皇祖妣陈国夫人韩氏请上尊谥曰：翼敬皇后圣考太师讳简请上尊谥曰：章肃皇帝庙号庆祖陵曰：钦陵圣妣燕国夫人王氏请上尊谥曰：章德皇后。又内出忌辰信祖四月七日睿恭皇后十月二十七日僖祖十二月七日明孝皇后正月十二日义祖五月元日翼敬皇后十一月十四日其三祖忌辰皇帝不视事宰臣百官赴佛寺行香庆祖九月十四日章德皇后三月十八日忌辰皇帝不视事一日宰臣百官西上阁门进名奉慰後赴佛寺行香敕敬依典礼。
七月癸酉太庙册礼使冯道等至西京庙每室读宝册行飨之礼从西第一室信祖睿和皇帝睿恭皇后张氏飨第二僖祖明宪皇帝明孝皇后申氏飨第三义祖翼顺皇帝翼敬皇后韩氏飨第四庆祖章肃皇帝章德皇后王氏飨宰臣百官进名奉慰辛酉帝被衮冕御崇元殿授四庙四室宝册於册礼使中书令冯道等是日侍中进册中书令进宝太祖降阶受之凄然感恸。
八月庚子赐册太庙使及行事官采帛银器有差。
二年三月丁巳寒食节太祖幸城南园申遥奠之敬用家人之礼也。
十二月南郊大礼使中书令冯道自西京奉太庙神主至群臣班于西御园之东帝郊迎望舆再拜有司相礼庙主就行庙幄亲行奠飨礼毕帝移跸太庙门俟神舆至再拜百官陪位皆再拜宫闱令奉神主于四室帝设奠行飨礼毕还宫。
三年七月太常上言祭礼宗庙之祀三年一以孟冬五年一以孟夏恭惟追尊四庙经今三年准礼合改十月孟冬荐享为从之是月命兵部侍郎边归谠朝拜汉睿陵[A13C]陵。
世宗显德元年正月即位三月上太祖尊谥曰：圣神恭肃文武孝皇帝。
六月亲征河东回至新郑县丙寅亲拜嵩陵望陵号恸至陵俯伏悲泣哀感左右拜跪祭奠而退赐奉陵将吏及近郊人户帛有差。
五年四月迁五庙神主入于新庙先是以旧太庙在天街之侧患为嚣尘所及故改创今庙制度宏壮不日而成时帝征淮南车驾在行权东京留守王朴率留司百官奉迎神主以安于室。
六月於太庙。
恭帝以显德六年六月即位八月上世宗尊谥曰：睿武孝文皇帝。
●卷三十二上
○帝王部　崇祭祀
《书》曰：先王顾讠是天之明命以承上下神祗洪范八政三曰祀礼大宗伯之职曰：以吉礼事邦国之鬼神祗故祭天曰：燔柴祭地曰：瘗埋祭山曰：县祭川曰：浮沉祭星曰：布祭风曰：磔是类是礻马师祭也。既伯既祷马祭也。除恶之祭为祓会福之祭曰：礻会告事求福曰：祷道上之祭为祖洁意以享为以类祭神为礻类祭司命为礻比祭豕先为礻曹月祭为礻卒祷雨为雩祷明为是以圣王为之典礼民之精爽不贰齐肃聪明者神或降之乃有神明之官各司其序不相乱也。民神异业恭而不黩所以神降之嘉生民以物序灾祸不至所求不匮历代人君罔不遍走群望咸秩无文故神农播种始诸饮食致恭鬼神颛顼亦洁诚以祭祀其後成汤至于帝乙罔不明德恤祀所以阴阳和而万物遂也。诗云：以享以祀以介景福。又云：俾尔弥尔性百神尔主矣。故祭之言察也。察者至也。言人事至于鬼神也。是知神不可慢祭不可黩盖享於至诚者耳岂牺牲玉帛云：乎！哉！。
共工氏霸九州其子曰：句龙能平水土死为社祠烈山氏王天下其子曰：柱能殖百死为稷祠伊耆氏始为蜡（伊耆氏古天子号）。
舜在玑玉衡以齐七政肆类于上帝于六宗望于山川遍于群神（《史记》遍作辨）。
汤伐桀欲迁夏社不可作夏社（应劭曰：遭天旱七年明德以荐而旱不止故迁社以弃代为稷欲迁句龙德莫能继故作夏社说不可迁之义千古迁字）乃迁烈山子柱而以周弃代为稷祠周文王巡守而祀四岳河海作般之诗。
成王立周公相王道大洽制礼作乐天子曰：明堂辟雍诸侯曰：泮宫郊祀后稷以配天宗祀文王於明堂以配上帝四海之内各以其职来助祭天下名山大川怀柔百神咸秩无文五岳视三公四渎视诸侯而诸侯祭其疆内名山大川大夫祭门户井灶中ニ五祀士庶人祖考而已各有典礼而淫祭有禁是时巡守告祭柴望作时迈之诗春夏祈于上帝作噫嘻之诗郊祭祀天地作昊天有成命之诗。
汉高祖初起祷丰榆社犭旬沛为沛公则祀蚩尤[C260]鼓旗（《汉书》本纪载高祖立为沛公祠黄帝祭蚩尤于沛庭而[C260]鼓）遂以十月至霸上立为汉王。
