<!-- { "loadSidebar": true } -->
    韩擒虎仕周武帝时为仪同三司齐将独孤永业守金墉城擒虎说下之进平范阳加上仪同陈人逼光州擒虎以行军总管击破之。又从宇文欣平合州高祖作相迁利州刺史陈将甄庆任蛮奴萧摩诃等共为声援频寇江北前後入界擒虎屡挫其锋陈人夺气伐陈之役晋王遣行军总管杜彦与擒虎合军步骑二万陈叔宝遣领军蔡徵守朱雀航闻擒虎将至众惧而溃任蛮奴为贺。若弼所败弃军降於擒虎擒虎以精骑五百直入朱雀门陈人欲战蛮奴之曰：老夫尚降诸君何事众皆散走遂平金陵。
    达奚长孺仕周武帝时为行军总管北巡沙塞卒与虏遇接战大破之。
    李彻仕周为车骑大将军从武帝破齐师於汾北乘胜下高壁拔晋阳擒高楷於冀州俱有力焉录前後功加开府别封蔡阳县公邑千户。
    崔仲方仕周为平东将军从武帝攻北齐晋州齐亚将崔景嵩请为内应仲方与段文振等登城应接遂下晋州。又令仲方说翼城等四城下之授仪同开皇末为会州总管时诸羌犹未宾附诏令仲方击之与贼三十馀战紫祖四邻望方涉题千碉小铁围山白男王弱水等诸部悉平赐奴婢二百三十口黄金三十斤杂物称是。
    段文振仕周为中外府兵曹从武帝攻北齐晋州下之进拔文侯华谷高壁三城皆有力焉及攻并州陷东门而入齐安德王延宗惧而出降开皇末为太仆卿越隽蛮叛击平之赐奴婢二百口大业初为兵部尚书从征吐谷浑督兵屯雪山连营三百馀里东接杨义臣西连张寿合围浑主於覆袁川以功进位右光禄大夫。
    李崇周武帝时为将兵都督随宇文护伐齐功最擢授仪同三司。
    权武仕周为开府武帝时从王谦破齐服龙等五城增邑八百户平齐之役攻陷邵州别下六城以功增邑三百户。
    郭衍仕周为仪同大将军从武帝与齐主大战於晋州追齐师至高壁败之仍从平并州以功加授开府封武强县公累迁右中军熊渠中大夫尉迟迥之起逆韦孝宽战於武陟进战於相州迥遣弟子勤为青州总管率青齐之众来助迥迥败勤与迥子等欲东奔青州衍将精骑一千追破之执於阵勤遂遁走而亦逃逸衍至济州入据其城。又击其馀党於济北累战破之执送京师超授上柱国封武山郡公开皇中从晋王出镇扬州江表构逆命衍为总管领精锐万人先屯京口於贵洲南与贼战败之生擒魁帅大获舟楫粮储以充军实仍讨东阳永嘉宣城黟歙诸洞尽平之授蒋州刺史。
    李礼成仕周武帝时为车骑大将军伐齐之役礼成从帝围晋阳以兵击南门齐席毗罗率精甲数千拒帝礼成力战退之加开府封冠军县公。
    李子雄仕周武帝时从平齐以功授帅都督高祖作相从韦孝宽破尉迟迥於相州拜上开府伐陈之役以功进位大将军汉王谅之乱炀帝以子雄为上大将军发幽州兵三万自井陉以讨谅时谅遣大将军刘建略地燕赵正攻井陉相遇於抱犊山下力战破之迁幽州总管。
    李景仕周武帝时平齐之役颇有力焉授仪同三司後平尉迟迥进位开府开皇九年以行军总管从王世积伐陈陷阵有功进位开府及高智慧等作乱江南复以行军总管从杨素击之别平仓岭还授州刺史开皇末从史万岁击突厥於大斤山别路邀贼大破之大业初击叛蛮向思多破之。又击吐谷浑於西海攻高丽武厉城皆破之。
    薛世雄年十七岁从周武帝平齐以功拜帅都督开皇时数有战功累迁仪同三司右亲卫车骑将军炀帝嗣位番禺夷獠相聚为乱诏世雄讨平之。
    贺。若谊仕周武帝时为雒州刺史北齐范阳王高绍义之奔突厥也。谊以兵追之战於马邑遂擒绍义以功进位大将军高祖为丞相拜亳州总管驰驿之部西遏司马消难东拒尉迟迥申州刺史李慧反谊讨平之进爵范阳郡公授上大将军。
    梁士彦仕周为东南道行台使持节徐州总管三十二州诸军事徐州刺史与乌丸轨擒陈将吴明彻裴忌於吕梁别破广陵略定淮南地高祖作相转亳州总管二十四州诸军事尉迟迥之反也。以为行军总管从韦孝宽击之至河阳与迥军相对令家僮梁点等数人为前锋士彦以其徒继之所当皆破乘胜至草桥迥众复合进战大破之及围邺城攻北门而入驰启西门纳宇文欣之兵及迥平除相州刺史。
    杜彦仕周武帝时为左侍上士後从柱国陆通击陈将吴明彻於土州破之。又击叛蛮克仓扌追白杨二栅并斩其渠帅进平郢州贼帅樊志以战功拜大都督高祖为丞相从韦孝宽击尉迟迥於相州每战有功开皇中为左武卫将军平陈之役以行军总管与新义公韩擒虎相继而进军至南陵贼屯据江岸彦遣仪同樊子盖率精兵击破其栅获船六百馀艘渡江击南陵城拔之擒其守将许翼进至新林与擒虎合军及平陈进位柱国时高智慧等之作乱也。复以行军总管从杨素讨之别解江州围智慧馀党往往屯聚保投溪洞彦水陆兼进攻锦山阳父。若石壁西洞悉平之皆斩其渠帅贼李陀拥众数千据彭山彦袭击破之斩陀传其首。又击徐州宜丰二洞悉平之和洪仕周武帝时数从征伐乌丸轨之擒陈将吴明彻也。洪有功焉加位开府迁折冲中大夫尉迟迥作乱相州以洪为行军总管从韦孝宽击之军至河阳迥遣兵围怀州洪与总管宇文述等击走。又破尉於武陟及平相州每战有功拜柱国封广武郡公邑二千户。
    刘方仕周武帝时为承御上士以战功拜上仪同高祖为丞相方从韦孝宽破尉迟迥於相州以功加开府赐爵河阴县侯仁寿中交州俚人李佛子乱方为交州总管至都隆岭遇贼二千馀人来犯官军方遣营主宋纂何贵严愿等击破之进兵临佛子先令人谕以祸福佛子惧而降送於京师其有桀黠者恐於後为乱皆斩之寻授州道行军总管以尚书右丞李纲为司马经略林邑方遣钦州刺史宁长真州刺史李晕上开府秦雄以步骑出越常方亲率大将军张司马李纲舟师趋北景大业元年正月军至海口林邑王梵志遣兵守险方击走之师次梨江贼据南岸立栅方盛陈旗帜击金鼓贼惧而溃既渡江行三十里贼乘巨象四面而至方以弩射象中疮却蹂其阵王师力战贼奔於栅因攻破之俘馘万计，於是济区粟渡六里前後逢贼每战必擒进至大缘江贼据为栅。又击破之过马援铜柱南行八日至其国都林邑王梵志弃城奔海获其庙主金人其宫室刻石纪功而还。
    杨文思仕周为仪同三司从武帝攻拔北齐晋州以勋进授上仪同三司寿阳刘叔仁作乱从清河公宇文神举讨之战於专井在阵生擒叔仁後从王谊破贼於鲤鱼栅其後累以军功迁果毅右旅下大夫高祖为丞相文思从韦孝宽拒尉迟迥於武陟迥遣其将李俊围怀州与行军总管宇文述击走之破尉迟平邺城皆有功进授上大将军。
    崔弘度仕周为上开府宣帝嗣位从郧国公韦孝宽经略淮南弘度与化政公宇文欣司水贺娄子至肥口陈将潘深率兵数千来拒战隔水而阵欣遣弘度谕以祸福深至夕而遁攻寿阳降陈守将吴之立弘度功最以前後勋进位上大将军。
    于ダ仕周为郢州刺史宣帝时为水军总管从韦孝宽经略淮南ダ率开府元绍贵上仪同毛猛等以舟师自颍口入淮陈防主潘深弃栅而走进与孝宽攻拔寿阳复引师围硖石守将许约惧而降ダ乃拜东广州刺史後拜吴州总管陈将钱茂和率数千人袭江阳ダ逆击走之陈复遣将陈纪周罗燕合儿等袭ダダ拒之而退。
    冯昱仕周宣帝时以行军总管与王谊李威等讨叛蛮平之拜柱国。
    王谊仕周为州总管司马消难举兵反高祖以谊为行军元帅率四总管讨之军次近郊消难惧而奔陈于时北至商洛南拒江淮东西二千馀里巴蛮多叛共推渠帅兰雒州为主雒州自号河南王以附消难北连尉迟迥谊率行军总管李威冯晖李远等分讨之旬月皆平。
    韦艺仕周为魏郡太守高祖为丞相尉迟迥阴图不轨朝廷遣艺季父孝宽驰往伐迥艺因投孝宽即从孝宽击迥以功进位上大将军。
    李穆仕周宣帝时为大左总管尉迟迥之乱令其所署行台韩长业攻陷雒州执刺史赵署城民《郭子》胜为刺史穆遣兵讨之获子胜高祖嘉之以穆劳效同破邺城第一勋加三转听分授其二子荣才及兄贤子孝轨荣及才并仪同大将军孝轨进开府仪同大将军。又别封其子雄为密国公邑三千户。
    韩僧寿仕周宣帝时为侍伯中旅下大夫从韦孝宽平尉迟迥每战有功授大将军封昌乐公邑千户韦仕周宣帝时为开府高祖为丞相从季父孝宽击尉迟迥於相州以功拜柱国进封襄阳郡公开皇初突厥寇边皇太子屯咸阳令统兵出源州道与虏相遇击破之拜江陵总管伐陈之役领行军总管及陈平拜江州总管率步骑二万略定九江遂进图岭南高祖与书慰勉之至广州岭表皆降之帝闻而悦许以便宜从事所统集二十四州拜广州总管。
    高仕周宣帝时为开府击尉迟迥既至军为桥於沁水贼於上流纵大代预为木狗以御之既度焚桥而战大破之遂至邺下与迥交战仍共宇文忻李询等设策因平尉迟迥及突厥犯塞以为元帅击贼破之。又出白道进图入碛破贼而还。
    元褒仕周为赵州刺史褒从韦孝宽击尉迟迥以功超拜柱国。
    乞伏慧仕周为飞右旅熊渠中大夫从韦孝宽击尉迟於武陟所当皆破授大将军。
    田仁恭仕周为大将军从韦孝宽破尉迟迥於相州拜柱国。
