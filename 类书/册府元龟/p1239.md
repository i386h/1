<!-- { "loadSidebar": true } -->
    後魏温子文章清婉孝明熙平初中尉东平王匡博召辞人以充御史同时射策者八百馀人子与卢仲宣孙搴等二十四人为高第大被引决康使子当之皆受屈而去搴谓人曰：朝来靡旗乱辙者皆子逐退遂补御史时年二十台中弹文皆委焉。
    北齐崔暹为吏部郎文襄用暹为御史中尉宋游道为尚书左丞谓之曰：卿一人处南台一人处北省当使天下肃然。
    李广魏末时中尉崔暹选御史皆是世胄广独以才学兼御史修国史南台文奏多其辞也。
    後周李旭为黄门侍郎太祖尝谓旭曰：卿祖昔在中朝为御史中尉卿操尚贞固理应不坠家风但孤以中尉弹劾之官爱憎所在故未即授耳然此职久旷无以易卿乃奏旭为御史中尉。
    唐李素立丁忧高祖令所司夺情授一七品清要官所司拟雍州司录参军高祖曰：此官要而不清。又拟秘书郎高祖曰：此官清而不要遂擢授侍御史。
    张行成太宗贞观初累补殿中侍御史纠劾不避权戚帝以为能谓房玄龄曰：观古今用人皆因媒介。若行成者朕自举之无先容也。王至为汴州刺史太极元年睿宗以志有政声名兼御史中丞。
    李栖筠为苏州刺史大历六年栖筠自苏州入觐敷奏详明不事权贵代宗嘉其忠谠留掌邦宪特出内制授御史大夫以宠之。
    穆赞为刑部郎中因次对德宗嘉其材擢为御史中丞。
    薛存诚为给事中琼林库使奏占工役太广存诚以为比者奸人窜名以避征徭不可许咸阳县尉袁儋与军镇相竞军人无理遂肆侵诬儋反受罚二敕继至存诚皆执之宪宗闻甚悦命中使嘉慰之由是擢拜御史中丞未几再授给事中数月中丞阙帝思存诚前效谓宰臣曰：持宪无以易存诚遂复为御史中丞。
    丁居晦为翰林学士文宗於麟德殿召对因面授御史中丞翼日制下帝谓宰臣曰：丁居晦作中丞何如因悉数大臣而品第之叹曰：宋申锡堪任此官惜哉！又曰：牛僧孺可为大夫宰臣郑覃曰：僧孺顷为中丞未尝搏击恐无风望帝曰：不然鸾凤与鹰隼事异帝。又曰：居晦作得此官朕曾以时谚谓杜甫李白辈为四绝问居晦居晦曰：此非君上要知之事常以此记得居晦今所以擢为中丞。
    汉边蔚天福十二年为御史中丞时高祖幸东京以将整朝伦务求能者至是有斯命焉。
    ○宪官部　称职
    《礼》曰：其人存则其政举。《传》曰：守道不如守官故上无虚授必择於髦俊下无苟得克效於智能然後官事允王命无废者矣。乃有居宪简之任当纪纲之重勤劳于位惕厉在公或献言以尽规或持法而惟允或申明事典或纠正邪慝蔼然风望动於朝伦斯乃任能物官使人以器者之谓也。
    汉薛宣以明习文法成帝初诏补御史中丞是时成帝初即位宣为中丞执法殿中外总部刺史上疏曰：陛下至德仁厚哀闵元元躬有日昃之劳而亡佚豫之乐（。《周书》无逸之篇称文王之德曰：至于日中昃弗遑暇食宣引此言也。昃古侧字也。佚与逸同）允执圣道刑罚惟中（允信也。中行仲切）然而嘉气尚凝阴阳不和（凝谓不通也。）是臣下未称而圣化独有不洽者也。臣窃伏思其一端殆吏多苛政政教烦碎大率咎在部刺史，或不循守条职（刺史所察本有六条今则逾越故事信意举劾妄为苛刻也。六条解在百官公卿表）举错各以其意多与郡县事（错置也。音干故切与读曰豫豫干也。）至开私门听谗佞以求吏民过失谴呵及细微责义不量力（言求备於人）郡县相迫促亦内相刻流至众庶是故乡党阙於嘉宾之忄九族忘其亲亲之恩饮食周急之厚弥哀送往劳来之礼不行（劳郎到切来音郎代切）夫人道不通则阴阳否鬲（否闭也。音皮鄙切鬲与隔同）和气不兴未必不由此也。诗云：民之失德乾饣侯以愆（诗小雅伐木之诗也。饣侯食也。音侯）鄙语曰：苛政不亲烦苦伤恩方刺史奏事时宜明申敕（申束也。谓约束也。）使昭然知本朝之要务臣愚不知治道惟明主察焉帝嘉纳之宣数言政事便宜举奏部刺史郡国二千石所贬退称进白黑分明（称举也。白黑犹言清浊也。）繇是知名。
    後汉宣秉为司隶校尉务举大纲简略苛细樊准字幼陵为御史中丞举正非法。
    鲍昱为司隶校尉典司京都执宪持平多所举正陈谦为御史中丞执宪奉法多所纠正。
    马严为御史中丞举劾案章申明旧典奉法案举无所回避。
    晋庾峻为御史时长安大狱久不决峻断之朝野称当。
    刘暾五为司隶允协物情。
    傅玄为司隶校尉每有奏劾或值日暮捧白简整簪带竦踊不寐坐而待旦。
    石鉴为御史中丞多所纠正。
    嗣谯王恬为御史中丞正有局。
    宋蔡廓为御史中丞多所纠奏。
    郑鲜之为御史中丞甚得司直之体。
    荀伯子为御史中丞位职勤恪有匪躬之称殷冲为御史中丞有司直之称。
    梁乐蔼为御史中丞性公强居宪台甚称职褚球为御史中丞性公强在宪司甚称。
    刘潜为御史中丞在职弹纠无所顾望当时称之。
    臧盾为御史中丞性公强居宪台甚称职。
    陈宗元饶为御史中丞性公平善持法谙晓政事明练治体吏有犯法政不便民及於名教不足者随事纠正多所礻卑益。
    褚为御史中丞甚有直绳之称自梁末丧乱朝章废弛司宪因循守而勿革方欲改张大为条例纲维略举而编次未讫。
    孔奂为御史中丞善持理多所纠劾。
    後魏高道穆为御史在公有能名。
    王显为御史中尉纠折庶狱究其奸回。
    北齐司马子瑞为御史中丞正色举察为朝廷所许隋梁毗为治书侍御史名为称职。
    唐唐临太宗时为侍御史在官简肃甚为时所称徐有功为左台侍御史则天时褒异之时远近闻有功授职皆欣然相贺齐弱冠为监察御史弹劾违犯先於风教当时以为称职。
    崔隐甫为御史大夫故事大夫与监察皆得专事略无承禀隐甫一切督责之无大小悉令谘决稍有忤意列上其罪前後贬黜者过半群寮侧息玄宗尝谓曰：卿为大夫海内咸云：称职深副朕所委也。
    颜真卿为御史大夫军国之事知无不言。
    李夷简为御史中丞奏弹京兆尹杨凭当时翕然谓纪纲复振及迁御史大夫风彩益峻未逾月迁门下侍郎平章事。
    王播为工部郎中知杂事整持台宪颇有能称崔植为御史中丞入阁弹事颇振纪纲。
    ○宪官部　威望
    夫案章纠劾督察中外绳愆缪而振纲纪者御史之任也。由汉以来颇重其选乃有怀刚毅之节履中正之道厉厥锋气申其搏击不畏强御无惮权右靡阿贵戚深嫉佞亻幸以枰弹为任挺謇直之风邦宪以之修明奸邪为之畏此诗所谓邦之司直者欤至或洞达治体善举官业罔事苛细弗为缴察中立而不挠率职而敢行誉望著於朝右威棱振於辇毂布之谣诵隆乎！任遇兹岂惟风采之足尚固亦器识之不群者哉！
    汉严延年为侍御史宣帝即位劾奏霍光擅废立奏虽寝然朝廷肃然敬之郑宾明法律为御史名公直。
    盖宽饶宣帝为司隶校尉刺举无所回避小大辄举所劾奏众多廷尉处其法半用半不用（以其峻劾故有不用者）公卿贵戚及郡国吏繇使至长安皆恐惧莫敢犯禁（繇读与亻同供亻役及为使而来者）薛宣为中丞执法殿中外总部刺史郡国二千石所贬退称进白黑分明由是知名。
    陈咸为中丞总领州郡奏事课第诸刺史执法殿中公卿以下皆敬惮之。
    诸葛丰元帝时为司隶校尉刺举无所避京师为之语曰：间何阔逢诸葛（言间者何久阔不相见以逢诸葛故也。）上嘉其节加丰秩光禄大夫翟方进为丞相司直旬岁间举奏免两司隶（旬遍也。满也。旬岁犹言满岁也。若十月之一周）朝廷由是惮之。
    後汉鲍永光武建武十一年徵为司隶校尉帝叔父赵王良尊威贵重永以事劾良不敬由是朝廷肃然莫不戒慎乃辟扶风鲍恢为都官从事恢亦抗直不避强御帝曰：贵戚。且宜敛手以避二鲍其见惮如此牟融为司隶校尉典司京都执宪持平多所举正百僚莫不敬惮。
    宣秉迁司隶校尉务举大纲简略苛细百僚敬之（。《说文》曰：苛细草也。以喻烦杂也。）陈忠为司隶校尉纠正中官外戚宾客近亻幸惮之不欲忠在内明年出为江夏太守复留拜尚书令。
    桓典为侍御史执正无所回避常乘骢马京都畏惮为之语曰：行行。且止避骢马御史。
    应奉为司隶校尉纠举奸违不避豪戚以严厉为名樊准为御史中丞举止正法百僚震悚。
    陈谦字伯让拜御史丞执宪奉法多所纠正为百僚所敬。
    马严为御史中丞举劾案章申明旧典奉法案举无所回避百寮惮之。
    赵谦为司隶校尉车师王侍子为董卓所爱数犯法谦收杀之卓大怒杀都官从事而素敬惮谦故不加罪。
    魏徐邈为司隶校尉百寮敬惮之。
    鲍勋为宫正宫正即御史中丞也。百寮严惮罔不肃然。
    晋何曾魏世为司隶校尉时校事尹模凭宠作威曾奏劾之朝廷称焉时人敬惮之。
    傅玄为司隶校尉每有奏劾或值日暮捧白简整簪带竦踊不寐坐而待旦，於是贵游慑伏台阁生风傅咸为司隶校尉奏免河南尹何攀等京都肃然贵戚慑伏。
    石鉴为御史中丞多所纠正朝廷惮之。
    顾和为御史中丞百寮惮之。
    刘毅为司隶都官从事後为司隶校尉纠正豪右京师肃然司部守令望风投印绶者甚众时人以毅方之诸葛丰盖宽饶。
    周处为御史中丞正绳直笔权豪震肃。
    李裔为御史中丞恭恪直绳百官惮之。
    崔洪为御史治书奏免散骑常侍翟婴官朝廷惮之寻为尚书左丞时人语曰：丛生棘刺来自博陵在南为鹞在北为鹰温峤为司隶都官从事时散骑常侍庾岂攵有重名而颇聚敛峤举奏之京都震肃。
    卞为御史中丞忠於奉上权贵屏迹。
    锺雅为御史丞直法绳违百寮皆惮之。
    嗣谯王恬为御史大夫忠正有局在朝惮之。
    宋王淮之初为宋台御史中丞为寮友所惮。
    孔琳之为御史中丞奏劾尚书令徐羡之自是百寮震肃莫敢犯禁。
    袁ダ字景章陈郡人初庾徽之为御史中丞性豪丽服玩甚华ダ代之衣冠器用莫不粗率兰台令史并三吴富人咸有轻ダ之意ダ蓬首绶带风貌清严皆重迹屏气莫敢欺犯。
    荀伯子为御史中丞莅职勤恪有匪躬之称立朝正色内外惮之。
    萧惠开拜御史中丞在任百寮畏惮之。
    蔡廓为御史中丞多所纠奏百寮震肃。
    王镇之为御史丞秉正不挠百寮惮之。
    南齐袁昂为御史中丞劾奏不惮权豪当时号为正直梁江淹在齐为御史中丞弹中书令谢フ等及诸郡二千石并大县官长多被劾治内外肃然明帝谓淹曰：宋世以来不复有严明中丞君今日可谓近世独步。
