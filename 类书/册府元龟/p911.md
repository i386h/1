<!-- { "loadSidebar": true } -->
    王镇恶为高祖前部破贼曹拒卢循於查浦累战有功封博陆县五等子高祖谋讨刘毅加镇恶振武将军以讨毅功封汉寿县子食邑五百户後为征虏将军领安西司马冯翊太守遇害高祖受命追封龙阳县侯食邑千五百户配食高祖庙庭。
    檀韶字令孙行参高祖建武将军事都邑既平为镇军将军加宁远将军东海太守进号建武将军迁龙骧将军秦郡太守北陈留内史以平桓玄功封巴江县侯食邑五百户。又加宁朔将军从征广固攻临朐城克之。又领北琅邪太守进号宁朔将军琅邪内史从讨卢循於左里。又有战功并论广固功更封宜阳侯食邑七百户高祖受命以佐命功增八百户并前千五百户及卒追赠安南将军加散骑常侍。
    向弥为宁远将军征破桓石等及攻寿阳克之迁建武将军秦郡太守北陈留内史戍堂邑以平京城功封山阳县五等侯。又迁龙骧将军梁国内史戍寿阳以平广固卢循功封安南县男食邑五百户迁冠军将军高祖受命以佐命功封曲江县侯食邑千户。
    刘怀慎为振威将军彭城内史从高祖拒卢循於石头屡战克捷加辅国将军晋安帝义熙八年以本号监北徐州诸军事镇彭城寻加徐州刺史九年亡命王灵秀为寇讨平之十一年进北中郎将以平广固卢循功封南城县男食邑五百户十三年高祖北伐以为中领军征虏将军高祖迁都寿春留怀慎督北徐兖青淮北诸军事前将军征虏将军徐州刺史永初元年以佐命功进爵为侯增邑千户进号平虏将军。
    刘荣祖者怀慎之庶长子也。荣祖领偏师追蹑卢循累有战功参太尉军从讨司马休之会贼破走加振威将军寻参世子征虏军事高祖北伐转镇西中兵参军宁远将军与朱超石大破魏军於半城。又攻刘度垒克之高祖大享战士谓荣祖曰：卿以寡克众攻无坚城虽古名将何以过此转为太尉中兵参军加建威将军後转右军将军时居父艰起为辅国将军追论半城之功赐爵都乡侯。
    刘孙登为巴陵王镇兵参军北伐南征功冠诸将封顺阳县侯食邑六百户。
    刘粹为车骑中军参军从高祖征广固战功居多以建义功封西安县五等侯後迁左卫将军以佐命功臣封建安县侯食邑千户。
    孟怀玉为建武司马高祖东伐豫义旗从平京城进定京邑以功封鄱阳县侯食邑千户。又转辅国将军镇丹阳府兵戍石头卢循逼京邑怀玉於石头南岸连战有功为中军谘议参军及循平封阳丰县男食邑三百五十户。
    孟龙符为高祖建武参军於江乘罗落覆舟三战并有功参镇军事封平昌县五等子加宁远将军。
    刘敬宣为宁朔将军大败吴贼进平会稽加临淮太守迁後军从事中郎。
    檀祗为振武将军追讨桓玄每战克捷。又征亡命桓道儿张靖苻嗣等皆悉平之除龙骧将军。
    朱龄石为辅国将军巴西梓潼宕渠南汉中秦州之安固怀宁六郡诸军事以平蜀功封丰城县侯食邑千户。
    毛修之为右司马南河河内二郡太守行西州事戍雒阳修治城垒高祖既至案行善之赐衣服玩好当时评直二千万。
    孙处字季高为振武将军高祖广固之役先登有功。又破卢循所杀万人及卒追赠龙骧将军南海太守封侯官县侯食邑千户。
    蒯恩为宁远将军击破应城贼张坚封都亭侯。又为太尉长史兼行参军随朱龄石伐蜀破贼进平成都擢为参军改封北至县五等男恩自从征讨每有危急辄率先诸将常舀坚破阵高祖录其前後功劳封新宁县男食邑五百户。
    刘锺为镇军参军时桓歆备历阳高祖遣锺助豫州刺史魏咏之讨之歆即奔迸除南齐国内史封安县五等侯自陈情事改葬父祖及亲属十丧高祖厚加资给转骑长史。又从征广固时孟龙符舀没锺率左右直入取其尸而反除振武将军中兵参军代龙符领广川太守。又随刘藩追徐道覆於始兴斩之补太尉行参军宁朔将军下邳太守代孟怀玉领石头戍事後随朱龄石伐蜀为前锋平成都。又以征广固功封永新县男食邑五百户迁给事中太尉参军事龙骧将军高阳伯高祖北伐留锺居守增其兵力。又命府置佐吏荆州刺史刘道怜献名马三匹并精丽乘具高祖悉以赐锺三子。
    虞丘进初随谢玄讨苻坚有功封关内侯从高祖征孙恩频战有功。又从平京城定京邑除燕国内史。又从征刘毅事平补太尉行参军寻加龙骧将军高祖以其前後功封望蔡县男食邑五百户加振威将军讨司马休之。又有战功军还除辅国将军及卒追论讨休之功进爵为子增邑三百户。
    胡藩初参高祖军事讨卢循於左里频战有功封吴平县五等子除正员郎後为宁朔将军以平司马休之及广固功封阳山县男食邑五百户。
    庾登之为高祖镇军参军以预讨桓玄功封曲江县五等男。
    王淮之参高祖车骑中军事预讨卢循功封都亭侯沈叔任初为高祖太尉参军朱龄石之伐蜀为龄石建威府司马加建威将军平蜀之功亚於元帅蜀平即本号为西夷校尉巴西梓潼郡太守高祖讨司马休之龄石遣叔任率军来会时高祖领镇西将军命为司马及军还以为扬州别驾从事史以平蜀全涪之功封宁新县男食邑四百四十户。
    柳叔仁为梁州刺史黄门郎以破臧质功封宜阳侯食邑八百户。
    沈璞为宣威将军守于眙後魏攻之璞坚守拒退太祖嘉璞功效遣中使褒美诏曰：近者险急老弱殊当忧迫念卿尔时难为心想百姓转已还退此部运寻至委卿赡济也。
    刘道锡为广威将军巴西梓潼二郡太守为氐羌所攻道锡保城固守太祖下诏曰：前者兵寇攻逼边情波骇道锡奖率文武尽心固守保全之绩厥效可书可冠军谘议参军。
    萧思话为宁朔将军太祖元嘉十四年迁使持节临川王义庆平西长史南蛮校尉太祖赐以弓琴手敕曰：前得此琴云：是旧物亦有名京邑今以相借因是戴意於弹抚响韵殊胜直尔嘉也。并往桑弓一张材理乃快先所常用既久废射。又多病略不能制之便成老公令人叹息良材美器宜在尽用之地丈人真无所与让也。及元凶弑立以为徐兖二州刺史思话即率部曲还彭城起义以应世祖及即位徵为散骑常侍尚书左仆射固辞不受改为中书令丹阳尹常侍如故。
    赵伦之为雍州刺史世祖北伐伦之遣顺阳太守傅弘之等破姚泫於蓝田及帝受命以佐命功封霄城县侯。
    王谦之世祖初历骁骑将军御史中丞吴兴太守以南下之功封石阳县子食邑五百户。
    柳元景河东人为冠军司马世祖讨元凶加冠军将军为前锋世祖至新亭即位以元景为侍中领左卫将军转使持节监雍梁南北秦四州荆州之竟陵随二郡诸军事前将军宁蛮校尉雍州刺史帝在巴口问元景事平何所欲对曰：若有过恩愿还乡里故有此授。
    张兴世为南中郎参军督护入讨元凶为前锋事定转员外将军领从队南郡王义宣反。又随王玄谟出梁山有战功除建平王中军行参军领长刀。
    颜师伯为宁远将军东阳太守臧质反领兵以备东道事宁领步兵校尉领前军将军从御史中丞迁侍中世祖以其伐逆宁乱复下诏封平都县子迁右卫将军。又为持节督青冀二州徐州之东安东莞兖州之济北三郡诸军事辅国将军击魏师大破之进号征虏将军。
    刘延孙为镇军将军南徐州刺史延孙遣中兵参军杜幼文率军渡江受沈庆之节度讨竟陵王诞进号车骑将军加散骑常侍给鼓吹一部。
    卜天生为西阳王子尚抚军参军加龙骧将军隶沈庆之攻广陵城天生推车塞堑率数百人先登西北角径至城上贼为重栅断攻道苦战移日不拔乃还世祖诏曰：天生始受戎任甫造寇垒而投轮越堑率果先腾骁壮之气嘉叹无已可。且赐布千疋以厉众校。
    刘秀之为宁远将军西戎校尉元凶弑逆秀之闻问即日起兵事宁迁宁朔将军益州刺史及南谯王义宣据荆州为逆秀之遣中兵参军韦山松袭江陵进号征虏将军以起义功封康乐县侯食邑六百户。
    顾彬之为宁朔将军世祖入讨元凶劭彬之受竟陵王诞节度诞遣参军刘季之与彬之并势自顿西陵以为後继劭遣将军华钦庾导东讨与彬之弟相逢於曲阿之奔牛塘路甚狭左右皆悉入菰葑彬之军人多赍蓝屐於葑中夹射之钦等大败事平彬之封阳新县侯食邑千户季之零阳县侯食邑五百户。
    沈庆之为步兵校尉自太祖北伐时亡命司马黑石庐江叛吏夏侯方进在西阳五水诳动群蛮自淮汝至于江沔咸罹其患帝遣庆之督诸将讨之及世祖践阼以庆之为领军将军加散骑常侍寻出为南兖州刺史镇于灭帝伐逆定乱思将帅之功下诏封庆之南阳县公食邑三千户。又鲁爽反庆之讨平之进号镇北大将军督青冀幽三州给鼓吹一部及竟陵王诞据广陵反以庆之为车骑大将军既平诞进司空固让，於是与柳元景并依晋密陵侯郑褒故事朝会庆之位次司空元景在从公之上给卫吏五十人门施行马庆之以郡公就第每从游幸及校猎据鞍陵厉不异少壮太子妃上世祖金镂七箸及杆杓帝以赐庆之曰：卿辛勤匪殊欢宴宜等。且觞酌之赐宜以大夫为先也。前废帝即位赐庆之几杖给三望车一乘。
    刘π为宁远将军自太祖元嘉末萧简据广州为乱π讨之以功封大亭侯世祖大明初刘道隆请为宁朔司马竟陵王诞据广陵为逆π随道隆受沈庆之节度事平封金城县五等侯除西阳王子尚抚军先是遣费沈伐陈檀不克乃除π为龙骧将军既至进讨随宜翦定还除新安王子鸾抚军中兵参军太宗即位加宁朔将军及江州刺史晋安王子勋为逆四方响应豫州刺史殷琰反叛徵π还都假辅国将军率众讨破琰除辅国将军广州刺史。
    柳光世为左将军直阁太宗定乱以参谋功为右卫将军封开国县侯食邑千户。
    殷孝祖为积射将军世祖初累与魏军战频大破之还授太子旅贲中郎将加龙骧将军。又竟陵王诞据广陵为逆孝祖攻诞有战功迁西阳王子尚抚军宁朔将军废帝景和初以本将军督兖州诸军事兖州刺史太宗即位四方反叛徵之孝祖弃妻子率文武还都进号冠军假节督前锋诸军事因遣向虎槛拒对南贼御仗先有诸葛亮袖铠帽二十五石弩射之不能入帝悉以赐孝祖。
    吴喜假建武将军时太宗初即位四方反叛喜所至克捷迁步兵校尉封竟陵县侯食邑千户。又迁辅国将军平定荆州迁前军将军增邑三百户。
    沈攸之为宁朔将军寻阳太守破南贼於赭圻太宗寻假攸之节进号辅国将军代殷孝祖督前锋诸军事寻克赭圻迁使持节督雍梁南北秦四州郢州之竟陵诸军事冠军将军领宁蛮校尉雍州刺史。又进平寻阳徙监郢州诸军事前将军郢州刺史持节如故不拜迁中领军封贞阳县公食邑二千户。
    王玄谟为领军将军太宗即位四方反叛以玄谟为大统领水军南讨以脚疾听乘舆出入平寻阳除大将军江州刺史副司徒建安王於赭圻赐以诸葛亮袖铠。
    黄回为龙骧将军攻合肥破之太宗以其功封葛阳县男食邑二百户後废帝时以屯骑校尉讨桂阳王休范事平转骁骑将军加辅师将军进爵为侯封闻喜县後迁冠军将军率军前讨建平王景素平之增邑五百户进号征虏将军加散骑常侍。
