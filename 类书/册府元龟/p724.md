<!-- { "loadSidebar": true } -->
    李宪宗庄宪太后妹婿为司农卿迁京兆尹元和十年庄宪太后薨为山陵桥道置顿使恃能惜费每事减损灵驾灞桥从官多不得食及至渭城北门门坏，於是桥道司请改造渭城北门计钱三万以费劳不从令深凿轨道以通灵驾掘土既深旁注皆悬因而颓坏所不及せ京车数步而已初欲坏城之东北墉以出灵驾中人皆不可乃停驾辄去坏门土木而後行惧诬奏せ京车轴折山陵使李逄吉令御史封其车轴自陵还奏请免官帝以用兵务集财赋以前後进奉不之责但罚俸而已逄吉极言其罪乃削银青阶翌日复赐金紫自此朝廷端士多遭谮毁人士为之侧目。
    梁张汉杰末帝德妃之兄归霸之子也。末帝嗣位汉鼎汉杰并为近职汉鼎早亡汉杰贞明中为控鹤指挥使领兵讨惠王於陈州擒之当贞明龙德之际汉杰昆仲分掌权要藩镇除拜多出其门凝因之遂窃兵柄及庄宗入汴汉杰与兄汉伦弟汉融同日族诛於汴桥下汉李业太后季弟隐帝即位尤深倚爱兼掌内帑四方进贡二宫费用委之出纳业喜趋权利无所顾避执政大臣不敢禁语会宣徽使阙业意欲之太后亦令人微露风旨执政时杨史弘肇等难之业繇是积怨萧墙之变自此而作。
    ○外戚部　骄慢
    谦以受益卑以自牧盖先典之格言君子之攸处造次，於是则无所不至而有姻连帝族位由后宠爵赏已极权势已隆忘至训於益恭遵弃德而不让傲慢成性骄狠为心预时政而昧於大猷蔑绅而违於明哲败不旋踵痛可言哉！。
    汉田以孝景王后同母弟为丞相时燕相灌夫坐法去官家居长安夫尝有服（谓丧服也。）过丞相从容曰：（从音千容）吾欲与仲孺（切仲孺字也。）过魏其侯（窦婴所）会仲孺有服夫曰：将军乃肯幸临况魏其侯（封况赐也。）夫安敢以服为解（解犹辞之也。若今言分疏矣。）请语魏其具（具办具酒食）将军旦日蚤临（旦日明日也。蚤古早字）许诺夫以语婴婴与夫人益市牛酒（益多也。）夜洒扫张具（洒音洒。又音所寄切）至旦平明令门下候伺至日中不来婴谓夫曰：丞相岂忘之哉！夫不怿（怿悦也。）曰：夫以服请不宜（不当忘也。）乃驾自往迎特前戏许夫殊无意往夫至门尚卧也，於是夫见曰：将军昨日幸许过魏其夫妻治具至今未敢尝食悟谢曰：吾醉忘与仲孺言乃往。又徐行夫愈益怒及饮酒酣夫起舞属（属付也。犹今之舞讫相劝也。属音之欲切）不起夫徙坐语侵之（徙坐谓移就其坐也。）婴乃扶夫去谢卒饮至夜极欢而去。
    上官安以昭帝后父封桑乐侯食邑千五百户迁车骑将军日以骄氵受赐殿中出对宾客言与我婿饮大乐见其服饰使人归欲自烧物安子病死仰而骂天。
    霍云   以昭帝后族为中郎将封冠阳侯云   当朝请数称病移出（请音才性切）多从宾客张围猎黄山苑中使苍头奴上朝谒（朝当用谒不自行而令奴上谒者也。上谒。若今参见尊贵而通名也。）莫敢谴者。
    後汉阴就以光烈皇后弟封新阳侯就善谈论朝臣莫及然性刚傲不得众誉。
    梁冀以顺烈皇后族为大将军质帝少而聪慧知冀骄横尝朝群臣目冀曰：此跋扈将军也。
    晋杨骏以武帝后父自镇将军迁车骑将军封临晋侯渐骄傲胡奋语之曰：卿恃女更豪耶与天家婚未有不灭门者骏曰：卿女复不在天家邪奋曰：我女与卿女作婢何所增损。
    羊以景献皇后从父弟为中护军宠遇甚厚杜预拜镇南将军朝士毕贺皆连榻而坐与裴楷後至曰：杜元凯乃复以连榻而坐客邪遂不坐而去。
    贾谧本姓韩贾后父充之外孙嗣充为临颍侯惠帝世谧既亲贵数入二宫共愍怀太子游处无屈降心尝与太子奕棋争道成都王[A13C]在坐正色曰：皇太子国之储君贾谧何得无礼谧惧言之於后遂出[A13C]为平北将军镇邺。
    王敦字处仲尚武帝女襄城公主拜驸马都尉尝与从父弟导造王恺恺使美人行酒以客饮不尽辄杀之酒至敦导所敦故不肯持美人恐惧失色而敦傲然不视。
    陈柳盼以高宗皇后弟。又尚文帝女富阳公主拜驸马都尉後主即位以帝舅加散骑常侍盼性愚使酒尝因醉乘马入殿门为有司所劾坐免官卒於家後魏贺卢赐爵辽西公道武遣卫王仪伐邺而卢自以帝之季舅不肯受仪节度帝遣使切责之卢遂忿恨与仪司马丁建构成其嫌弥加猜忌会帝敕仪去邺卢亦引归。
    北齐尉景仕东魏为太傅景妻常山君神武之姊也。坐匿亡人见禁止使崔暹谓文襄曰：语阿惠儿富贵欲杀我邪神武闻之泫然诣阙曰：臣非尉景无以至今日三请魏静帝乃许之，於是黜为骠骑大将军开府仪同三司神武造之景恚卧不动叫曰：杀我时趣耶常山君谓神武曰：老人去死近何忍煎迫至此。又曰：我为尔汲水胝生因出其掌神武抚景为之屈膝先是景有果下马文襄求之景不与曰：土相扶为墙人相扶为王一马亦不得畜而索也。神武对景及常山君责文襄而杖之常山君泣救之景曰：小儿惯去放使作心腹，何须乾啼湿哭不听打邪。
    尔朱文略姊为魏孝庄皇后神武纳之初神武遣令恕文略十死恃此益横多所凌忽。
    胡长仁以武成后兄为尚书令长仁倚亲骄豪无所畏惮。
    隋吕道贵高祖从舅也。性尤顽言词鄙陋初自乡里徵入长安见之悲泣道贵略无戚容但连呼高祖名云：种未定不可偷大似苦桃姊（苦桃道贵从姊名也。）是後数犯忌讳动致违忤帝甚耻之乃命高厚加供给不许接对朝士拜上仪同三司出为济南太守令即之任断其入朝道贵还至本郡高自崇重每与人言自称皇舅数将仪注出入闾里从故人游宴官民咸苦之後废郡终於家子孙无嗣焉。
    柳述尚高祖女兰陵公主仁寿中判吏部尚书事述虽职务理为当时所称然不达大体暴於驭下。又怙宠骄豪无所降屈杨素时称贵幸朝臣莫不惮述每陵侮之数於帝前面折素短判事有不合素意或令述改之述辄谓将命者曰：语仆射道尚书不肯素繇是衔之。
    崔弘度开皇中纳其妹为秦孝王妃复以其弟弘女为河南王妃仁寿中检校大府卿自以一门二妃无所降下。
    宇文化及炀帝为太子时领千牛其弟士及尚南阳公主化及繇此益骄处公卿间言辞不逊多所凌轹唐杨国忠玄宗太真妃从祖兄也。代李林甫为右相国忠既以便佞得宰相剖决机务居之不疑立朝之际或攘袂扼腕自公卿以下皆顺指气使无不惮国忠既以宰相典选尝於私第大集选人令诸女弟垂帘观之国忠注官时呼左相陈希烈於坐隅给事中在列曰：既对注拟过门下了矣。吏部侍郎韦见素张倚皆衣紫是日与本曹郎官同咨事趋走於屏树之间既退国忠谓诸妹曰：两员紫袍主事何如人相对大噱。
    ●卷三百七
    ○外戚部　奸邪贪黩害贤谴让奸邪
    夫奸其迹邪其谋有国者之所防也。故书云：去邪勿疑。又曰：除恶务本。若乃席天姻之势居肺腑之地因缘会遇盗窃名器繇是饣希险伪之行逞邪僻之志诬构以纵其毒谀佞以极其恶专权怙宠忌前拥己以至忘社稷之计致邦家之乱者咸载之方册焉其亡身覆族之祸复何足道哉！。
    汉上官安以昭帝后父为车骑将军数守大将军霍光为盖主所幸丁外人求侯（守求请之）及安父左将军桀妄官禄外人（不由才德故云：妄）光执正皆不听。又桀妻父所幸充国为太医监阑入殿中下狱当死冬月。且尽盖主为充国入马二十疋赎罪乃得减死论，於是桀安父子深怨光而重德盖主知燕王旦帝兄不得位亦怨望桀安即记光过失予燕王令上书告之。又为丁外人求侯燕王大喜上书称子路会姊期而不除孔子非之子路曰：由不幸寡兄弟不忍除之。故曰：观过知仁今臣与陛下独有长公主为姊陛下幸使丁外人侍之外人宜蒙爵号书奏帝以问光光执不许及告光罪过帝。又疑之愈亲光而疏桀安。
    王凤元后之兄为大将军辅政成帝时定陶共王来朝因留国邸旦夕侍帝帝甚亲重凤心不便共王在京师会日蚀凤因言日蚀阴盛之象为非常异定陶王虽亲於礼当奉藩在国今留侍京师诡正非常故天见戒宜遣王之国帝不得已於凤而许之共王辞去帝与相对涕泣而去。
    淳于长少以元后姊子为黄门侍郎未进幸会大将军王凤病长侍病晨夜扶承左右甚有甥舅之恩凤。且终以长属太后及帝成帝嘉长义拜为列校尉属音之欲切诸曹迁水衡都尉侍中至卫尉九卿久之赵飞燕贵幸帝欲立以为皇后太后以其所出微难之长主往来通语东宫岁馀赵皇后得立帝甚德之乃追托奏请罢昌陵功赐爵列侯。
    王根成帝舅为骠骑将军成帝无继嗣中山王定陶王皆入朝定陶傅太后多珍宝赂遗赵昭仪及根阴为王求汉嗣皆见帝无子欲豫自结为久长计更称誉定陶王帝亦自器之遂立为太子。
    王莽以孝元皇后之弟子封新都侯时太后姊子淳于长以才能为卿先进在莽右（名位居其右右前也。）莽阴求其罪过因大司马曲阳侯根白之长伏诛莽以获忠直名根因乞骸骨荐莽自代平帝遂擢为大司马莽以大司徒孔光名儒相三主太后所敬天下信之，於是盛尊事光引光女婿甄邯为侍中奉车都尉诸哀帝外戚及大臣居位素所不说者（说读曰悦）莽皆傅致其罪（傅读曰附附益而引致之令入罪）为请奏令邯持与光光素畏惧不敢不上之莽白太后辄可其奏，於是前将军何武後将军公孙禄坐互相举免丁傅及董贤亲属皆免官爵徙远方红阳侯立太后亲弟虽不居位莽以诸父内敬惮之畏立从容言太后令己不得肆意（肆放也。）乃复令光奏立旧恶前知定陵侯淳于长犯大逆罪多受其赂为言误朝（妄称誉之误惑朝廷也。）後白以官婢杨寄私子为皇子众言曰：吕氏少帝复出纷纷为天下所疑难以示来世成襁褓之功请遣立就国太后不听莽曰：今汉家衰比世无嗣频（比也。）太后独代幼主统政诚可畏惧力用公正天下尚恐不从（力勉也。）今以私恩逆大臣议如此群下倾邪乱从此起宜可。且遣就国安後复徵召之（安犹徐也。）太后不得已遣立就国莽之所以胁持上下皆此类也。
    後汉窦宪章帝窦后之兄窦后之谮梁贵人宪等豫有谋焉。
    耿宝女弟为清河孝王妃及安帝立以妃为甘园大贵人帝以宝元舅之重使监羽林左车骑位至大将军而附事内宠与中常侍樊丰帝乳母王圣等谮废皇太子为济阴王及排陷太尉杨震议者怨之。
    晋羊以景献皇后从父弟为中护军豪侈无齐限然党慕胜己其所推奉便尽心无二穷窘之徒特能振恤选用多以得意者居先不尽铨次之理将士有冒官位者为其致节不惜躯命。
