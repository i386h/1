<!-- { "loadSidebar": true } -->
    周访为安南将军梁州刺史访威风既著远近悦服智勇过人为中兴名将性谦虚未尝论功伐或问访曰：人有小善鲜不自称卿功勋如此初无一言何也。访曰：朝廷威灵将士用命访何功之有士以此重之桓伊为都督豫州将军事西中郎将与谢玄谢琰破苻坚进号右军将军伊性谦素虽有大功而始终不替。
    宋王镇恶行龙骧将军西伐姚泓入贼境战无不捷率水军自河入渭直至渭桥弃船登岸身先士卒即陷长安城於灞上奉迎帝劳之曰：成吾霸业者卿也。谢曰：此明公之威诸将之力帝笑曰：卿欲学冯异耶萧惠基历中书黄门郎奉使至蜀降益州兵贼邵虎等时千馀部曲并欲论功惠基毁除勋簿竟无所用或问其意惠基曰：我。若论其劳则丘驰无已岂吾素怀之本耶。
    南齐刘怀珍平原人宋文帝时本州辟主簿元嘉二十八年亡命司马顺则聚党东扬州遣怀珍将数千人掩讨平之文帝召问破贼事状怀珍让功不肯当亲人怪问焉怀珍曰：昔国于尼耻陈河间之级吾，岂能论邦域之捷哉！时人称之。
    梁马仙卑为宁朔将军每战勇冠三军与诸将论议口未尝言功人问其故仙卑曰：丈夫为时所知当进不求名退不逃罪乃平生愿也。何功可论。
    冯道根性谨厚木讷少言累迁左右上将军能检御部曲所过村陌将士不敢虏掠每征伐终不言功其部曲或怨非之道根喻曰：明王自鉴功之多少吾将何事武帝尝指道根示尚书令沈约美其口不论勋约曰：此陛下之大树将军也。
    後魏邢峦为度支尚书宣武时豫州民白皂生杀刺史司马悦以城南叛诏峦与中山王英讨之既平豫州峦振旅还京师帝临东堂劳之曰：卿役不逾时克清妖鬼鸿勋硕美可谓无愧古人峦对曰：此是陛下圣略威灵英等将士之力臣何功之有帝笑曰：卿非直一月三捷所足称奇乃存士伯欲让功而不处後周蔡字承先为大将军从太祖征伐常终无所竞太祖每叹之尝谓诸将曰：承先口不言勋孤当代其论叙其见知如此。
    元定仕後魏为河北大都督有勇略每战必陷阵然未尝自言其功太祖深重之诸将亦称其长者唐韦待价为卢龙府果毅将军时辛文陵率兵招慰高丽行到吐护真水高丽掩其不备袭击败之待价与中郎将薛仁贵受诏经略东蕃因率所部救之文陵苦战贼渐退军始获全待价被重创流矢中其左足竟不言其功。
    浑德宗贞元中为河中节度使兼中书令忠勤谨慎每将士献一物必躬亲省视每受恩赐如在帝前位穷将相无矜大之色方於汉之金日是以深为帝所信重。
    尚可孤为商州节度使与李晟及骆元光三节度之军收京城可孤之军为先锋京师平以功升可孤检校右仆射封冯翊郡王增邑通前八百户可孤性谨愿沉毅既有勋众会之中未尝言功。
    ○将帅部　勤戎事
    夫为将者勤劳王家所以厉臣节整饬器械所以修戎政故不戒而备受命则行斯盖磨砺以须夙夜匪懈者之所为也。况专阃外之寄将略攸施必将身先以率下士至而应变夺人之势无失於预防後时之讥不贻於深咎故勉勉以率职翼翼以从事俾夫寇雠畏惮卒乘申警虽行之惟艰故鲜有败事《传》曰：以劳定国《诗》曰：不懈于位盖恭命之将尝从事於斯矣。汉程不识为未央卫尉与李广俱以边太守将屯及出击胡不识吏治军簿至明军不得自便虽烦扰虏亦不得犯。
    後汉吴汉为大司马性︹力每从光武征伐帝未安汉恒侧足而立诸将见战陈不利或多惶惧失其常度汉意气自。若方整厉器械激扬士吏帝时遣人观大司马何为还言方修战攻之具乃叹曰：吴公差︹人意隐。若一敌国矣。
    纪明为破羌将军征羌在边十馀年未尝一日蓐寝与将士同苦故皆乐为死战。
    魏邓艾为征西将军艾修治守备积︹兵值岁凶旱。又为区种身被乌衣手执耒耜以率将士上下相感莫不尽力艾持节守边所统万数而身不离仆虏之劳亲执士卒之役。
    蜀诸葛亮为丞相益州牧与司马宣王对於渭南亮使至宣王问其寝食及其事之烦简不问戎事使对曰：诸葛公夙兴夜寐罚二十以上皆亲览焉。
    吴孙韶字公礼为广陵太守迁镇北将军在边数十年自大帝西征还都武昌韶不进见者十馀年帝还建业乃得朝觐帝问青徐诸屯要害近远人马众寡魏将帅姓名尽具识之所问咸对帝悦曰：吾父不见公礼不图进益乃尔加领幽州牧假节。
    晋陶侃为宁远将军南蛮校尉荆州刺史侃在州无事辄朝运百甓於斋外暮运於斋内人问其故答曰：吾方致力中原过尔优逸恐不堪事其励志勤力皆此类也。侃性聪敏勤於吏职恭而近礼爱好人伦终日敛膝危坐阃外多事千绪万端罔有遗漏远近书疏莫不手答笔翰如流未尝壅滞引接疏远门无停客尝语人曰：大禹圣者乃惜寸阴至於众人当惜分阴，岂可逸游荒醉生无益於时死无闻於後是自弃也。
    庾翼为都督江荆司雍梁益六州诸军事安西将军荆州刺史代兄亮镇武昌翼以年少超居大位遐迩属目虑其不称每竭志能劳谦匪懈戎政严明经略深远数年之中军国充实人情翕然称其才自河以南皆怀归附。
    宋宗越为南济阴太守善立营阵每数万人止顿越自骑马前行使军人随其後马止营成未尝参差梁张齐为信武将军巴西梓潼二郡太守齐在益部累年讨击蛮獠身无宁岁其居军中能亲劳辱与士卒同其勤苦自画顿舍城垒皆委曲得其便调给衣粮资用人人无所困乏。
    韦为辅国将军每昼接客旅夜算军书三更起张灯达曙抚循其众常如不及。
    陈蔡徵为安右将军隋军济江後主以徵有用令权知中领军徵日夜勤苦备尽心力後主喜焉谓曰：事宁有以相报。
    程文季为安远将军随都督吴明彻北讨秦郡明彻遣文季围泾州屠其城进攻于台拔之前後文季克城垒率背水为堰土木之功动逾数万每置阵役人文季必先诸将夜即早起迄暮不休军中莫不服其勤。
    北齐莫多娄敬显为领军将军强直勤少以武力见知恒从斛律光征讨数有战功光每命敬显前驱安置营垒夜中巡察或达旦不眠临敌置阵亦令敬显部分将士造次之间行伍整肃深为光所重。
    封子绘为卫将军平阳太守时大军讨复东雍平紫壁及乔山谷锋蜀等子绘常以太守前驱慰劳徵兵运粮军士无之。
    後周韩杲为虞候都督每从太祖征行常领候骑昼夜巡察略不眠寝。
    隋郭荣为左光禄大夫从军攻辽东城荣亲蒙矢石昼夜不释甲胄百馀日炀帝每令人窥诸将所为知荣如是帝大悦每劳勉之。
    唐兰谟为武候大将军为人严毅勤恪监领之处乃至忘於寝食士卒多厌弊之每侍从太宗常不离左右。
    窦轨为益州道行台左仆射每临戎对寇或经旬月身不解甲。
    张俭拜荣州都督太宗将有事辽东俭率藩兵先行俭军至辽西为水长未渡帝以为畏懦追赴行在所俭诣雒阳面陈利害因说水草好恶山川险易帝甚悦。
    王忠嗣为河东节度采访使每军出给士卒军器必题其姓名於上遗失验其名以罪之人皆自劝。
    李晟为关内副元帅临下明察每理军必曰：某有某劳某能某事虽厮养小善必记姓名。
    张建封为徐泗濠等州节度既创置军伍建封触类躬亲。
    王锷为太原节度使时方讨镇州锷缉绥训练军府称理。
    後唐李存贤为幽州节度使时契丹强盛城门之外鞠为胡貊援军自瓦桥关万众防卫与胡骑一日数战存贤晓夕警备废寝与食。
    郑琮事武皇为五院军小校屡有军功庄宗在河上为马步都虞候戎伍之事一睹不忘每所诘问应答如流故所在知名。
    郭崇韬为枢密使庄宗与汴军战於杨刘势甚危迫崇韬率师至博州斩伐林树彻庐舍渡河明约束庀役徒设版筑昼夜不息崇韬据胡床指挥於葭芦间忽觉中冷视之乃蛇也。其忘疲励力也。如是。
    汉史弘肇为许州节度使时高祖委以禁戎留扈京邑属杜重威据邺为乱车驾亲狩命弘肇从行自九月驻师及重威归命凡三月弘肇擐甲在野昼巡宵警与士卒均其甘苦无所间然时人推其威而有爱乃近代之良将也。
    刘词为沁州团练使在郡临事之暇必披甲枕戈而卧人怪而问之词曰：我以勇登爵不可一日而忘本也。若国家遇边事信其温饱则筋力有怠何以申毫之报此其意也。後从少帝御北虏於河桥每出师则蹑ハ负戈以为前导所向无不披靡六师壮之。
    ●卷四百三十二
    ○将帅部　矫命而胜立後效矫命而胜
    夫兵用诡道智尚先见应变贵於神速转祸在於俄顷。又岂俟白丈人以救火同守株而待兔哉！。故曰：将在外君命有所不受。又曰：苟利国家专之可也。若乃谋虽素讲势不中顺敌非遥度事有从权敏则可以成功缓乃自夺其便繇是或先出而奋节或诈制以调众固不暇图上方略以俟报闻罔逃擅命之咎冀臻必克之理斯乃发於忠愤获此战胜议不与犹豫首鼠者同焉。若夫料敌非审决胜或愆出於无名成乎！轻举斯亦足以虞首事之失慎不戢之祸哉！。
    夫王吴王阖庐之弟也。吴伐楚二师陈于柏举（二师吴楚）夫王晨请於阖庐曰：楚瓦不仁（瓦楚令尹子常名）其臣莫有死志先伐之其卒必奔而後大师继之必克弗许夫王曰：所谓臣义而行不待命者其此之谓也。今日我死楚可入也。以其属五千先击子常之卒子常之卒奔楚师乱吴师大败之子常奔郑。
