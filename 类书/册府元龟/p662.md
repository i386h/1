<!-- { "loadSidebar": true } -->
    晋熙王昶文帝第九子世祖践祚自太常出为东中郎将会稽太守监会稽柬阳临海永嘉新安五郡诸军事孝建元年立东阳州拜昶为刺史大明中都督江州郢州之西阳豫州之新蔡晋熙二郡诸军事前将军江州刺史前废帝即位出为使持节都督徐兖南兖青冀幽六州豫州之梁郡诸军事征北将军徐州刺史。
    武昌王浑文帝第十子孝武即位授征虏将军南彭城东海二郡太守出镇京口孝建元年迁持节监雍梁南北秦四州荆州之竟陵随二郡诸军事宁蛮校尉雍州刺史。
    ●卷二百七十九
    ○宗室部　领镇第二
    宋始安王休仁文帝第十二子孝建三年都督南兖徐二州诸军事冠军将军兖州刺史大明元年入为侍中四年出为湘州刺史加号平南将军八年迁使持节督江州南豫州之晋熙新蔡郢州之西阳三郡诸军事安南将军江州刺史未拜前废帝景和元年迁使持节都督雍梁南北秦四州诸军事安西将军宁蛮校尉雍州刺史未之任留为散骑常侍护军将军太宗立以为使持节侍中都督杨南徐二州诸军事司徒尚书令扬州刺史薛安都据彭城招引後魏复都督北讨诸军事时豫州刺史殷琰据寿春未平晋平王休先督征讨诸军事休出领江陵休仁。又代督西讨诸军事泰始五年进都督豫司二州休仁子伯融历南豫州刺史琅琊临淮二郡太守宁朔将军广州刺史不之职。
    晋平刺王休文帝十三子大明元年领长安校尉迁东扬州刺史未拜徙湘州刺史加号征虏将军四年为使持节都督豫司二州南豫州之梁郡诸军事右将军豫州刺史明帝定乱以为使持节都督荆湘雍益梁宁南北秦八州诸军事骠骑大将军荆州刺史改都督江郢雍湘等州江州刺史。又改都督江南豫司州南豫州刺史。又改都督豫江司三州豫州刺史时豫州刺史殷琰据寿春反叛休出镇历阳督刘π等讨琰琰未平π筑长城守之休复徙都督荆湘雍益梁宁南北秦八州诸军事荆州刺史泰始。
    六年徵为都督南徐南兖徐兖青冀六州诸军事南徐州刺史加侍中帝以休贪虐不可莅民留之京邑遣上佐行府州事。
    休子宣翊为宁朔将军湘州刺史未拜免。
    海陵王休茂文帝第十四子大明二年以为使持节都督雍梁南北秦四州郢州之竟陵随二郡诸军北中郎将宁蛮校尉雍州刺史。
    桂阳王休范文帝第十八子大明三年出为江州刺史明帝定乱以为使持节都督南徐州未拜以骠骑大将军还为江州进督越州诸军事。
    巴陵哀王休。若文帝第十九子大明四年出为都督徐州诸军事增督豫州之梁郡明年徵为散骑常侍左右郎将吴兴太守复徵为散骑常侍明帝泰始元年出为使持节都督会稽东阳永嘉临海新安五郡诸军事领安东将军会稽太守率众东讨进督吴兴晋陵二郡进号卫将军给鼓吹一部。又进督晋安二郡诸军事二年迁督雍梁南北秦四州荆州之竟陵随二郡诸军事宁蛮校尉雍州刺史四年迁使持节都督湘州诸军事进号征南将军湘州刺史仍为都督荆湘雍益梁宁南北秦八州诸军事征西将军荆州刺史六年荆州刺史晋平王休入以休。若监荆州事进号征南将军湘州刺史仍为都督荆湘雍益梁宁南北秦八州诸军事征西将军荆州刺史七年被徵代休为都督南徐南兖徐兖青冀六州诸军事征北大将军南徐州刺史。
    豫章王子尚孝武帝第二子孝建三年都督南徐南兖二州诸军事北中郎将南兖州刺史其年迁扬州刺史大明二年加抚军将军三年浙江西立王畿以江东为扬州子尚都督扬州江州之鄱阳晋安建安三郡诸军事扬州刺史五年改封豫州领会稽太守七年加使持节前废帝即位罢王畿复徵子尚都督会南徐二州诸军事领尚书令解督东扬州。
    晋安王子勋孝武第三子大明四年都督南兖州徐州之东海诸军事征虏将军南兖州刺史七年改督江州南豫州之晋熙新蔡郢州之西阳三郡诸军事前将军江州刺史八年迁使持节都督雍梁南北秦四州郢州之竟陵随二郡诸军事镇军将军宁蛮校尉雍州刺史未拜以镇军将军还为江州景和元年加使持节。
    松滋侯子房孝武第六子永光元年自宣城太守迁东扬州刺史景和元年罢东扬州子房以本号督会稽东阳新安临海永嘉五郡诸军事会稽太守明帝即位改督为都督进号安东将军。
    临海王子顼孝武第七子大明五年自吴兴太守迁使持节都督广交二州湘州之始兴始安临贺三郡诸军事征虏将军平越中郎将广州刺史未之镇徙荆州刺史废帝即位以本号都督荆湘雍益梁宁南北秦八州诸军事刺史如故明帝即位解督雍州以为镇军丹阳尹寻留本任进督雍州。
    始平孝敬王子鸾孝武第八子大明五年自吴郡太守迁北中郎将南徐州刺史领南琅邪太守六年加都督南徐州诸军事八年加中书令领司徒前废帝即位解中书令领司徒加持节之镇。
    永嘉王子仁孝武第九子大明五年年五岁监雍梁南北秦四州郢州之竟陵随二郡诸军事北中郎将宁蛮校尉雍州刺史迁东中郎将吴郡太守六年。又迁丹阳尹前废帝即位加征虏将军领卫尉寻出为左将军南兖州刺史景和元年迁南徐州刺史泰始中四方平定以为使持节都督湘广交三州诸军事平南将军湘州刺史。
    始安王子真孝武第十一子大明七年自吴兴太守迁使持节监广交二州始兴始安临贺三郡诸军事平越中郎将广州刺史不之镇迁征虏将军南彭城太守领石头戍事景和元年为丹阳尹寻为南兖州刺史。
    邵陵王子元孝武第十三子景和元年出为湘州刺史。
    晋熙王燮明帝第六子元徽元年年四岁以为使持节监郢州豫州之西阳司州之义阳二郡诸军事征虏将军郢州刺史以黄门郎王奂为长史扌府州之任明年太尉江州刺史桂阳王休范举兵逼朝廷燮遣中兵参军冯景祖袭浔阳休范留中兵参军毛思连州别驾程罕之居守开门诣景祖降进燮号安西将军加督江州诸军事四年。又进燮镇西将军加鼓吹一部顺帝即位徵为使持节督杨南徐二州诸军事抚军将军扬州刺史先是齐世子萧顺为燮安西长史行府州事时亦被徵为左卫将军与燮俱下会荆州刺史沈攸之举兵反世子因奉燮镇浔阳之盆城据中流为内外形援攸之平燮还京邑齐王萧道成为南徐州燮解督南徐进督南豫江州诸军事号中军将军仪同三司。
    邵陵殇王友明帝第七子元徽二年年五岁出为使持节督江州豫州之西阳新蔡晋熙三郡诸军事南中郎将江州刺史顺帝即位进号左将军改为郡都督明二年徙都督南豫豫司三州诸军事安南将军南豫州刺史历阳太守。
    武陵王替明帝第九子元徽四年出为使持节南徐兖青冀等州诸军事北中郎将南徐州刺史顺帝明元年迁持节督郢州司州之义阳诸军事前将军郢州刺史二年为沈攸之所围徙督荆湘雍益梁宁南北秦八州诸军事安西将军荆州刺史攸之平乃之镇。
    随阳王明帝第十子明元年为使持节督郢州司州之义阳诸军事西中郎将郢州刺史未拜徙督湘州诸军事南中郎将湘州刺史。
    南齐豫章文献王嶷太祖第二子太祖为宋相嶷出镇东府加冠军将军出为使持节都督江州豫州之新蔡晋熙二郡军事左将军江州刺史徙都督荆湘雍益梁宁南北秦八州诸军事镇西将军荆州刺史持节太祖即位迁侍中尚书令都督杨南徐二州诸军事骠骑大将军开府仪同三司扬州刺史会北边骚动帝思为经略乃诏曰：西关扌司王畿诚为治要荆楚领驭遐远任寄弘隆自顷公私尽绥抚之宜尤重恒日复以为都督荆湘雍益梁宁南北秦八州诸军事南蛮校尉荆湘二州刺史入为都督杨南徐二州诸军事中书监司空扬州刺史。
    临川献王映太祖第三子宋末沈攸之事难作太祖时领南徐州以映为宁朔将军镇京口事宁除淮南宣城二郡太守并不拜仍为假节都督南兖兖徐青冀五州诸军事行兖州刺史复为冠军将军南兖州刺史太祖践阼以映为使持节都督荆湘雍益梁宁南北秦八州诸军事平西将军荆州刺史。又领湘州刺史不行改授散骑常侍都督杨南徐二州诸军事前将军扬州刺史出为都督荆湘雍益梁巴宁南北秦九州诸军事镇西将军荆州刺史。
    长沙威王晃太祖第四子宋顺帝明二年自宁朔将军淮南宣城二郡太守迁为持节监豫司二州之西阳诸军事西中郎将豫州刺史寻迁使持节都督南徐兖二州诸军事後将军南徐州刺史世祖加晃镇军将军转丹阳尹武陵昭王毕太祖第五子建元三年出为持节都督会稽东阳新安永嘉临海五郡军事会稽太守世祖以毕为江州刺史。又为丹阳尹。
    成安恭王太祖第六子建元二年除冠军将军镇石头戍领军事四年出为使持节督江州豫州之晋熙诸军事南中郎将江州刺史永明六年为南徐州刺史九年迁散骑常侍秘书监领石头戍事。
    鄱阳王锵太祖第七子建元四年世祖即位以锵为使持节督雍梁南北秦四州郢州之竟陵司州之随郡军事北中郎将宁蛮校尉雍州刺史七年转征虏将军丹阳尹寻加散骑常侍特进号抚军出为江州刺史九年始亲府州事加使持节督江州诸军事安南将军。
    桂阳王铄字宣朗太祖第八子永明二年出为南徐州刺史镇京口历代镇府铄出蕃始省军府。
    始兴简王鉴太祖第十子永明二年世祖始以鉴为持节都督益宁二州军事前将军益州刺史八年进号安西将军明年为散骑常侍秘书监领石头戍事衡阳王钧太祖第十一子出继元王道度永明四年为江州刺史累迁左卫将军为世祖所知兄弟中意遇次鄱阳王锵十年转中书令领石头戍事。
    江夏王锋太祖第十二子永明七年自辅国将军南彭城平昌二郡太守迁左卫将军仍转侍中领石头戍事九年出为徐州刺史。
    南平王锐太祖第十五子永明十年出为持节都督湘州诸军事南中郎将湘州刺史。
    宜都王铿太祖第十六子永明十一年为持节都督南豫司二州军事冠军将军南豫州刺史。
    晋熙王太祖第十八子隆昌元年出为持节都督郢司二州军事冠军将军郢州刺史。
    河东王铉太祖第十九子隆昌元年为骁骑将军出为徐州刺史。
    竟陵文宣王子良世祖第二子宋末明三年为使持节都督会稽东阳临海永嘉新安五郡辅国将军会稽太守太祖建元二年穆妃薨去官仍为征虏将军丹阳尹世祖即位以为使持节都督南徐兖二州诸军事镇北将军南徐州刺史永明元年徙为侍中都督南兖兖徐青冀五州征北将军南兖州刺史持节如故明年入为护军将军兼司徒镇西州十年领尚书令寻为使持节都督扬州诸军事扬州刺史隆昌元年进督南徐州。
    庐陵王子世祖第三子世祖即位为使持节都督郢州司州之义阳军事冠军将军郢州刺史永明元年徙都督荆湘益宁梁南北秦七州安西将军荆州刺史十年迁使持节都督南豫司三州军事骠骑将军南豫州刺史。
