<!-- { "loadSidebar": true } -->
    晋陆机为平原内史成都王假机後将军河北大都督与长沙王战败王[A13C]用嬖人孟政之谗而杀机机死非其罪士卒痛之莫不流涕是日昏雾昼合大风折木平地尺雪议者以为陆氏之冤（又云：机弟为成都王[A13C]大将军右司马机之死也。并收颖官属江统等上疏救之[A13C]不纳）。
    武茂为侍中时尚书荀恺宣帝外孙世祖姑子自负贵戚要与茂交茂拒而不答繇是见怒元康元年杨骏被诛恺时为尚书仆射以茂骏之姨弟陷为骏党遂枉见杀众咸冤痛之。
    卫恒太保之子为楚王玮所杀恒闻变以何邵嫂之父也。从墙孔中诣之以问消息邵知而不告恒还经厨下收人正食因而遇害。
    何攀为兖州刺史加鹰扬将军固让不就太常成粲左将军卞粹劝攀莅职中诏。又加切励攀竟称疾不起及赵王伦篡位遣使召攀更称疾笃怒将诛之攀不得已扶疾赴召卒于雒阳。
    解系为雍州刺史免官赵王伦孙秀以宿憾害之并杀戮其妻子及二弟结为御史中丞育为宏农太守与兄俱被害。
    稽含为镇威将军襄城太守及范阳王彪为刘乔所破含奔镇南将军刘宏于襄阳宏待以上宾之礼含性通敏好荐达才贤尝欲崇赵武之谥加臧文之罪属陈敏作乱江扬震荡南越险远而广州刺史王毅病卒宏表含为平越中郎将广州刺史假节未发会宏卒时，或欲留含领荆州含性刚躁素与宏司马郭励有隙励疑含将为己害夜掩杀之。
    蔡充为成都王[A13C]丞相东曹掾以朝政日弊遂绝不仕东嬴公腾为车骑将军镇河北以充为从事中郎知必不就以军期致之充不得已至数十日腾为汲桑所攻城陷充见杀。
    杨轲天水人刘曜僭号徵拜太常不起秦人西奔凉州轲弟子以牛负之为戍军追擒并为所害。
    张华二子伟字彦仲好学谦敬有父风历位散骑常侍韪儒博晓天文为散骑侍郎与父同时遇害。
    刘琨子群琨为匹所害琨从事卢谌崔悦奉其子群依末波成帝咸康二年诏徵群等为末波兄弟爱其才以道险不遣石季龙灭辽西群及谌悦同没胡中至冉闵败後群遇害。
    王玄字眉子术之子也。荀藩用为陈留太守屯尉氏玄素名家有豪气荒弊之时人情不附将赴祖逖为盗所害焉。
    车允为吏部尚书会稽世子元显逼令自裁俄而卒朝廷伤之。
    殷涓故扬州刺史浩之子亦有美名浩死咸安初大司马桓温废太宰武陵王诬涓及庾倩与谋反害之。
    夏侯为乌程令孙恩妖乱自海攻上虞杀县令因袭会稽害内史王凝之有众数万，於是会稽谢П吴郡陆坏吴兴丘义兴许允之临海周胄永嘉张永及东阳新安等凡八郡一时俱起杀长吏以应之旬日之中众数十万，於是吴兴太守谢邈永嘉太守谢逸嘉兴公顾胤南康公谢明惠黄门郎谢冲张琨中书郎孔道太子洗马孔福与等皆遇害。
    谢冲为中书侍郎家在会稽谢病归除黄门侍郎不就为孙恩所杀。
    张茂为吴国内史沈充之反也。茂与三子并遇害。
    前燕悦绾为慕容仆射绾言於曰：太宰政尚宽和百姓多有隐附。《传》曰：惟有德者可以宽临众其次莫如猛今诸军营户三分共贯风教凌弊威纲不举宜悉罢军封以实天府之饶肃明法令以清四海纳之绾既定制朝野震惊出户二十馀万慕容评大不平寻贼绾杀之。
    宋徐湛之为尚书仆射元凶巫蛊事发文帝欲废劭赐死与湛之屏人共言论或连日累夕每夜常使湛之自秉烛绕壁捡行虑有窃听者劭入杀之。且其夕帝与湛之屏人语至晓犹未灭烛湛之惊起趣北户未及开见害。
    傅僧为山阴令甚有能名以徐湛之党为元凶所害。
    臧凝之为随王诞後军记室录事欲以为青州其事不果迁尚书左丞以徐湛之党为元凶所杀。
    王僧绰为侍中元凶劭巫蛊事泄帝先召僧绰具言及将废立及劭弑逆僧绰为所害因此陷北第诸王侯以为与绰有异志并杀绝绰门客太学博士贾匪之奉朝请司马文显建平国常侍司马仲秀等。
    沈畅之为海陵王休茂北中郎谘议参军为休茂所杀。
    刘琨之为竟陵王诞主簿诞叛以为中兵参军辞曰：忠孝不得并琨之老父在将安之乎！诞杀之後赠黄门侍郎诏谢庄为诔。
    沈庆之废帝时为侍中太尉帝凶暴日甚庆之犹尽言谏诤帝意稍不悦乃遣其从子攸之赍药赐死庆之之死也。不肯饮药攸之以被掩杀之长女文叔密取药藏录或劝文叔逃避文叔见帝断绝江夏王义恭支体虑奔亡之日帝怒容致义恭之变乃饮药自杀子秘书郎昭明亦自缢死。
    南齐刘氵风为始安王遥光府佐遥光反诛氵风遁走还家园为人所杀。
    梁殷才辩知名齐世历官司从事中郎妻父王奂为雍州刺史镇北将军乃以为奂镇北长史河南太守奂诛并见害。
    王筠简文即位为太子詹事筠旧宅先为贼所焚乃寓居国子祭酒萧子宅夜忽有盗攻之惊惧坠井卒家人十馀人同遇害。
    韦臧字君理历官尚书三公郎太子洗马东宫领直侯景至帅兵屯西华门城陷奔江州牧旧部曲据豫章为其部下所害。
    陈侯安都长子敦年十二为员外散骑侍郎堕马卒追谥桂杨国愍世子。
    後魏韦隽宣武末为都水使者领军于忠矫擅威刑为忠所害临终隽诉枉於尚书元钦知而不敢申理隽叹曰：吾一生为善未蒙善报尝不为恶今为恶终悠悠苍天抱直无诉时人咸怨伤焉。
    张仲征西将军彝第二子也。仲上封事求铨别选格排抑武人不使豫在清品繇是众口喧喧谤ゥ盈路立榜大卷克期会集屠害其家彝殊无畏避之意父子安然神龟二年二月羽林虎贲将几千人相率至尚书省诟骂求其长子尚书郎始均不获以瓦石击打公门上下畏惧莫敢讨抑遂便持火虏掠道中薪蒿以杖石为兵器直造其第曳彝堂下棰辱极意唱呼{敖口}々焚其屋宇始均仲当时逾北垣而走始均回救其父拜伏群小以请父命羽林等就加殴击生投之於烟火之中及得尸骸不复可识惟以髻中小钗为验仲伤重走免彝仅有馀命沙门寺与其比邻舆致於寺远近闻见莫不惋骇彝临终日命左右上启曰：臣自奉国及孙六世尸禄素餐负恩惟徒思竭智尽诚终然靡效臣第二息仲所上之事益治实多既曰：有益宁容默尔通呈有日未简圣听岂图众忿乃至於此臣不能祸防未盟虑绝殃兆致令广众横嚣攻焚臣宅息始均仲等叩请流血乞代臣死始均即陷涂炭仲经宿方苏臣年已六十宿被荣遇垂暮之秋忽见此苦顾瞻灾酷古今无比臣所伤至重残气假延望影须时推漏就尽臣之命也。知复何言。若所上之书少为益国臣便是生以理全死与义合不负二帝於地下臣无馀恨矣。一归泉壤长离紫庭恋仰天颜诚痛无已不胜眷眷力喘奉辞伏愿二圣加御珍饣善覆露黔首寿保南岳德与日升臣夙被刍豢先後衔恩欲报之期昊天罔极亡魂有知不忘结草彝遂卒时年五十九官为收捕羽林凶强者八人斩之不能穷诛群竖即为大赦以安众心有识者知国纪之将坠矣。丧还所焚宅与始均东西分敛於小屋仲遂以创重避居荥阳至五月创得渐瘳始奔父丧诏赐布千疋灵太后以其累年大臣特垂矜恻数月犹追言泣下谓侍臣曰：吾为张彝饮食不御乃至首微有亏落悲痛之。若此。
    萧权大将军宝寅次子权与少子凯射戏凯矢激中之而死。
    郭祚为征西将军雍州刺史未行领军于忠矫制杀之祚名器既重时望亦深一朝非罪见害远近莫不惋惜。
    李惠为开府仪同三司青州刺史历政有美绩惠素为文明太后所忌诬惠将南叛诛之惠二弟初乐与惠诸子同戮後妻梁氏亦死青州尽没其家财惠本无[C260]故天下冤惜焉。
    宋李儒世景之子为太学博史曾至谯宋之间为文吊稽康甚有理致後夜寝室坏压殒年二十五时人咸伤惜之。
    崔模在宋生子仲智季柔及入北。又娶金氏生子幼度模卒後幼度随慕容白曜为将军时季柔为崔道固长史带济南太守城将降先驰马赴白曜军幼度豫令左右觇迎之而差牙不相值为乱兵所害。
    高{天曰：}字明珍为员外散骑侍郎与叔徽俱使西域还至河州遇贼攻围城陷见杀。
    陆延为太仆卿受使绥慰秀容为牧子所害。
    高幼成为员外郎颇有文才性清狂为奴所害。
    郑仲明为奉朝请稍迁太尉属以公︹当世为从弟俨所昵除荥阳太守俨虑世难欲以东道之孝庄建义初仲明弟季明遇害河阴俨後归之欲与起兵寻为城民所杀。
    郑敬祖性粗疏起家著作佐郎郑俨之败也。为乡人所害。
    游昙护孝文太和中为中散迁典寺令後慰劳仇池为贼所害赠肆州刺史。
    裴询孝明帝时为七兵尚书武奉初诏询以本官兼侍中为关右大使赏擢慕义之徒未及发会尔朱荣入雒於河阴遇害。
    崔忻字伯悦为尚书左中兵部郎中以郑俨之甥兼尚书左丞庄帝初遇害於河阴。
    崔庠为颍川太守为城民王早兰宝等所害。
    崔励为齐州大中正。又袭父爵建义初遇害河阴时年四十八。
    高长字彦鸿起家秘书郎大尉主簿稍迁辅国将军中散大夫建义初於河阴遇害。
    萧彦历位大尉长史武卫将军齐州刺史散骑常侍中军将军金紫光禄大夫彦时来往萧宝寅致敬称名呼之为尊於河阴遇害。
    王繇性方厚有名士之风为东莱太守罢郡後寓居颍川孝静天平初元洪威构逆大军攻讨为乱兵所害。
    李延实庄帝之舅也。封濮阳郡公司徒出为使持节侍中太傅录尚书事青州刺史尔朱兆入雒乘舆幽系以延实外戚见害於州馆。
    尔朱世承庄帝时位侍中领御史中尉元氵颢内逼诏世承守に辕尔朱世隆弃虎牢不暇追告寻为元氵颢所擒脔杀之。
    源{莫糸}字灵秀为通直散骑常侍凉州大中正转大尉少卿庄帝建义初遇害。
    阳弼长於吏事为本州别驾加轻车将军属雒周陷城弼送率宗亲南渡河居於青州值邢果起逆青州城民疑河北民为果内应遂害弼。
    阳诠之字子衡少著才名辟司徒行参军为门生所害时人悼惜之。
    辛俊字叔义有文才东益州征虏府外兵参军主魏子建为山南行台以为郎中有军国机断还京於荥阳为人所害。
    宋叔集有学行征东裴衍之讨葛荣也。表为员外散骑侍郎引同戎役及衍败与叔集同时遇害。
    北齐张武武成时为假仪同三司待诏文林馆韩长鸾讠替於帝而诛死其子德冲为中书舍人随例待诏其父之戮也。德冲在殿庭执事目见冤酷号哭殒绝於地久之乃苏。
    隋李瞿昙太师穆之孙筠从父弟也。穆薨以嫡孙筠袭爵仁寿初筠叔父浑忿其[A092]啬阴遣子善衡贼杀之求盗不获高祖大怒尽禁其亲族初筠与弟瞿昙有隙时浑有力遂证瞿昙杀之瞿昙竟坐斩而善衡获免。
