<!-- { "loadSidebar": true } -->
哀帝即位初傅氏在位者（傅太后之亲）与朱博为表里共毁谮丞相博山侯孔光既策免退闾里杜门自守（杜塞也。）而朱博代为丞相数月坐承傅太后指妄奏事自杀平当代为丞相数月薨王嘉复为丞相数谏争忤指旬岁间阅三相（阅由历也。）议者皆以为不及光帝繇是思之後因问日食事帝说赐光束帛拜为光禄大夫秩中二千石给事中次丞相及御史大夫贾延免光复为御史大夫二月为丞相复故国博山侯帝乃知光前免非其罪以过近臣毁短光者免傅嘉曰：前为侍中毁谮仁贤诬大臣令俊艾者久失其位嘉倾覆巧伪挟奸以罔上崇党以蔽贤伤善以肆意诗不云：乎！谗人冈极交乱四国（小雅青蝇之诗）其免嘉为庶人归故郡。
後汉章帝为太子时杨仁为北宫卫士令明帝厌代诸马贵盛各争欲入宫仁被甲持戟严勒门卫莫敢轻进者帝既立诸马共讠替仁刻峻帝知其忠愈善之班超率疏勒康居于拘弥兵攻姑墨石城破之超欲因此叵平诸国乃上疏请兵建初八年遣卫侯李邑护送乌孙使者赐大小昆弥以下锦帛李邑始到于而值龟兹攻疏勒恐惧不敢前因上书陈西域之功不可成。又盛毁超拥爱妻抱爱子安乐外国无内顾心超闻之叹曰：身非曾参而有三至之谗恐见疑於当时矣。遂去其妻帝知超忠乃切责邑曰：纵超拥爱妻抱爱子思归之士三千馀人何能尽与超同心乎！令邑诣超受节度。
顺帝时梁商为大将军商检御门族未尝以权盛干法叵犹遂也。而性慎弱无威断颇溺於内竖以小黄门曹节等用事於中遂遣子冀不疑与为交友然宦者忌商宠任反欲陷之永和四年中常侍张逵蘧政内者令石光尚方令傅福冗从仆射杜永连谋共讠替商及中常侍曹腾孟贲云：欲徵诸土子图议废立请收商等案罪帝曰：大将军父子我所亲腾贲我所爱必无是但汝曹共妒之耳逵等知言不用惧迫遂出矫诏收纟专腾贲於省中帝闻震怒敕宦者李歙急呼腾贲释之收逵等悉伏诛。
魏太祖时蒋济为扬州别驾民有诬告济为谋叛主率者帝闻之有令与左将军于禁沛相封仁等曰：蒋济宁有此事如有此事吾为不知人也。此必愚民乐乱妄引之耳促理出之辟为丞相主簿西曹属。
明帝时陈矫为尚书令刘晔以先进见幸因讠替矫专权矫惧以问长子本本不知所出次子骞曰：主上明圣大人大臣今。若不合不过不作公耳後数日帝见矫矫。又问二子骞曰：陛下意解故见大人也。既入尽日帝曰：刘晔构君朕有以迹君朕心故已了以金五饼授之矫辞帝曰：岂以为小君已知朕心顾君妻子未知故也。
後魏文成帝时源贺为冀州刺史武邑郡奸人石华告沙门道可与贺谋反有司以闻帝谓群臣曰：贺诚心事国朕为卿等保之无此明矣。乃精加讯简华果引诬，於是遣使者诏贺曰：卿以忠诚款至著自先朝以丹青之洁而受苍蝇之朕登时研简已加极法故遣宣意其善绥所莅勿以嚣谤之言致损虑也。贺上书谢书奏文成顾谓左右曰：以贺之忠诚尚致其诬不。若是者可无慎乎！。
薛虎子为徐州刺史沛郡太守邵安下邳太守张攀咸以赃污虎子按之於法安等遣子弟上书诬虎子南通于宋文成曰：此其妄矣。朕度虎子必不然也。推按果虚乃下诏曰：夫君臣体合则功业可兴上下猜惧则治道替矣。沛郡太守邵安下邳太守张攀咸以贪忄林获罪各遣子弟诣阙告刺史虎子纵民通贼妄构无端安宜赐死攀子僧保鞭一百配敦煌安息他生鞭一百可集州官兵民等宣告行决塞彼轻狡之源开此陈力之效。
後周太祖时唐瑾为吏部尚书于谨伐江陵以瑾为元帅府长史及军还诸将多因虏掠大获财物瑾一无所取唯得书两车载之以归或白太祖曰：唐瑾大有辎重悉是梁朝尔玩帝初不信然欲明其虚实密遣简阅之唯见坟籍而已乃叹曰：孤知此人来三十许年明其不以利干义。若不令简视恐常人有投杼之疑所以益明之耳凡人受委任当如此也。
宇文测历位侍中开府仪同行汾州事政在简颇得人和地接东魏数相抄窃或有获其为寇者多纟专送之测皆命解纟专置之宾馆然後引与相见如客礼焉仍设宴放还其国卫送出境自是东魏人大惭乃不为寇两界遂通庆吊时论方之羊叔子或有告测怀贰文帝怒曰：测为我安边何为间我骨肉乃命斩之仍许测便宜从事。
隋文帝初韦冲为南宁州总管兄子伯仁随冲在府掠人之妻士卒纵暴边人失望帝闻之大怒令蜀王秀按其事益州长史元岩性方正按冲无所宽贷竟坐免官其弟太子洗马世约讠替岩於皇太子上谓太子曰：古人有酤酒酸而不售者为噬犬耳今何用世约乎！世约遂除名。
高开皇中为晋王元帅长史伐陈及军还以功授上柱国进爵齐国公文帝因劳之曰：公伐陈後人言公反朕已斩之君臣道合非苍蝇所间也。是後卫将军庞晃及将军卢贲等前後短於帝帝怒之皆被疏黜因谓曰：独孤公犹镜也。每被磨莹皎然益明（父宾仕周为独孤信寮佐赐姓独孤
唐高祖武德初皇甫无逸为御史大夫时益部新开长吏横恣帝令无逸持节巡抚之有皇甫希仁者见无逸专制方面徼亻幸上变云：臣父见在雒阳无逸为母之故阴遣臣与王世充相知高祖审其诈数之曰：无逸Τ於王世充弃母归朕今之委任异於众人其在益州极为清正此盖群小不耐欲诬之也。此乃离间君臣惑乱我视听，於是斩希仁於顺天门遣给事中李公昌驰慰谕之俄而有告无逸阴与萧铣交通者无逸时与益州行台仆射窦不协，於是上表自理。又言状帝览之曰：无逸当官执法无所回避必邪佞之徒恶直鬼正共相构扇也。因令刘龙温彦将按其事率无验而止所告者坐斩窦亦以罪黜无逸既反命帝劳之曰：公立身行已朕之所悉比多讠替诉者但为正直致邪佞所憎耳无逸顿首陈谢帝曰：卿不负朕何烦多谢。
崔善武德中为尚书左丞甚获当时之誉诸令史恶其明察为谤《书》曰：崔子曲如钩随例得封侯高祖闻而劳勉之曰：浇薄之後人多鬼正昔齐末奸吏歌斛律明月高纬愚ウ遂灭其家朕虽不明幸免斯事因下敕购流言者将加罪焉。
太宗贞观初司空裴寂以罪流静州俄逢山羌为乱或言僚反劫寂为王太宗闻之曰：我国家於寂有性命之恩必不然矣。未几果称寂率家僮破贼。
刘师立为左骁卫将军奉使幽州道检点军团陕州杨表上书告师立自云：眼有赤光体有非常之相姓氏。又应符识及师立还太宗谓之曰：人言卿欲反师立大惧曰：臣仕於隋不过七品身才驽下不敢辄希富贵过蒙陛下非常之遇尝以性命许国而陛下功成事立臣致位将军顾已循省实逾涯分臣是何人辄敢言反帝笑曰：知卿不然此人妄言耳宜勿为怀赐帛六十疋召入卧内而慰谕之。
中宗朝节愍太子举兵遇魏元忠子於永安门胁令从已因为乱兵所杀是时宗楚客等执证元忠及云：素与节愍同谋请夷三族制不许俄而监察御史袁守一弹之遂左迁思州务川尉守一。又奏言昔在三阳宫则天皇后不豫内史狄仁杰奏请陛下监国元忠遂密进状云：不可据此则知元忠怀逆日久伏请加以天诛帝谓宰臣曰：以朕思之此是守一大错人臣事主必在一心，岂有主上少有不安即请太子知事乃是狄仁杰自树私未见元忠有失守一假借前事罗织元忠无罪为辜岂是道理。
宪宗元和三年十月以御史中丞窦群为潭州刺史充湖南观察等使既行。又贬为黔州刺史充黔中观察等使群初与李吉甫善吉甫擢为御史中丞性险躁喜云：为及得权反与知杂事吕温侍御史羊士谔等党比同构陷吉甫每阴伺其过吉甫尝召术者陈登宿於安邑里第翼日群命吏捕登考鞫伪构吉甫阴事密以上闻帝召登立辨其伪贬温为均州刺史士谔资州刺史群亦再贬焉自天宝末李林甫专权倾覆人家诬构左道及建中初卢杞杨炎作相谋陷亦比比有之及是帝英悟立断故邪党不能构其险天下之人无不推仰圣德焉。
敬宗宝历二年二月以山南西道节度使裴度为司空门下侍郎平章事初李逢吉在相位不直中外人情咸思度入相帝亦微闻其事每有中官出使至兴元必传秘旨。且有徵还之约及献疏请觐逢吉之徒皆不自安百计隳沮拾遗张权舆者既为所嗾尤出死力乃上疏云：度名应图识宅据冈原不召而来其旨可见盖尝有人与伪作识词云：非衣小儿坦其腹天上有口被驱逐言度曾征讨淮西平吴元济也。又帝城东西横亘六冈符易象乾坤之数度永乐里第偶当第五冈故权舆得以为词赖帝听竟不能动摇。
周太祖时慕容彦超镇兖州进呈郓州节度使高行周来书其书意即行周毁ゥ太祖结连彦超之意帝览之笑曰：此，必是彦超之诈也。试令验之果然其郓州印元有缺文不相接其伪印即无缺处帝寻令赍书示谕行周行周上表谢恩辨认奸诈。
○帝王部　舍过
君之於臣也。有罪既斥之有才复用之不以一眚掩大德，於是乎！有舍过之道焉有自新之意焉何则人之行已必有过差人之负累皆欲湔洗图其新而弃其旧掩所失而彰所能或起於缧囚或负於亡命或拔於反侧之际或任於修省之後赍功补过唯明主能之君陈曰：尔无忿疾於顽无求备於一夫人曰：必有忍其乃有济有容德乃大斯其义也。
汉文帝时魏尚为中守以罪削爵後帝辇过郎中署问冯唐以赵将李齐之贤唐对曰：齐尚不如廉颇李牧之为将也。帝乃拊髀曰：嗟乎！吾独不得廉颇李牧为将岂忧匈奴哉！唐曰：主臣（恐惧之言）陛下虽有廉颇李牧不能用也。帝复问唐曰：公何以言吾不能用颇牧也。唐对曰：臣窃闻魏尚为中守军市租尽以给士卒出私养钱五日一杀牛（私借钱也。）以飨宾客军吏舍人是以匈奴远避不近中之塞虏尝一入尚率车骑击之所杀甚众夫士卒尽家人子起田中从军安知尺籍伍符（家人子谓庶人之家子也。尺籍以书军令伍符军士伍伍相保之符信也。一云：伍符亦什伍之符要节度也。）终日力战斩首捕虏上功莫府一言不相应文吏以法绳之其赏不行吏奉法必用愚以为陛下法太明赏太轻罚太重。且中守尚坐上功首虏差六级陛下下之吏其爵以罚之繇此言之陛下虽得颇牧不能用也。臣诚愚触忌讳死罪文帝说是日令唐持节赦魏尚复以为中守。
景帝时韩安国为梁孝王国中大夫坐法抵罪蒙（蒙梁国之县也。）居无几梁内史缺（无几未多时也。）汉使使者国为梁内史起徒中为二千石。
