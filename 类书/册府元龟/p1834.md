<!-- { "loadSidebar": true } -->
    哀公三年秋季孙有疾命正常曰：无死（正常桓子之宠臣欲付以後事故敕令勿从已死）南孺子之子男也。则以告而立之（南孺子季桓子之妻言。若生男告公而立之）女也。则肥也。可（肥康子也。）季孙卒康子即位既葬康子在朝（在公朝也。）南氏生男正常载以如朝告曰：夫子有遗言命其圉臣曰：南氏生男则以告於君与大夫而立之今生矣。男也。敢告遂奔卫康子请退（退辟位也。）公使共刘视之（共刘鲁大夫。）则或杀之矣。乃讨之（讨杀者。）召正常正常不反（畏康子也。）。
    冬十月晋赵鞅围朝歌师于其南（范中行所在）荀寅伐其郛（伐其北郭围）使其徒自北门入已犯师而出（苟寅使在外救己之徒击赵氏围之北门用外内攻得出）癸丑奔郸。
    四年九月晋赵鞅帅师围邯郸邯郸降荀寅奔鲜虞十二月齐弦施会鲜虞人纳荀寅於柏人。
    五年春晋围柏人荀寅士吉射奔齐。
    秋齐景公疾使国惠子高昭子立荼（惠子国夏昭子高张。）群公子于莱（莱齐东鄙邑公卒冬十月公子嘉公子驹公子黔奔卫公子Θ公子阳生来奔（皆景公子在莱者）莱人歌之曰：景公死乎！不与埋三军之事乎！不与谋师乎！师乎！何党之乎！（师众也。党所也。之往也。称谥盖葬後而此歌哀群公子失所）。
    六年夏六月陈乞鲍牧（牧鲍国孙。）及诸大夫以甲入于公宫昭子闻之与惠子乘如公战于庄败（高国败也。庄六道。）国人追之国夏奔莒遂及高张晏圉弦施来奔（圉晏婴之子圉施）。
    八月齐邴意兹来奔（高国之党故。）。
    十一年夏陈辕颇出奔郑初辕颇为司徒赋封田以嫁公女（封内之田悉赋税之。）有馀以为已大器（大器锺鼎之属。）逐之故出道渴其族辕亘进稻醴梁糗服脯焉（糗乾饭也。）喜曰：何其给也。对曰：器成而具（具此醴糗）曰：何不吾谏惧先行（恐言不从先见逐）。
    冬卫太叔疾出奔宋（疾即齐也。）初疾娶于宋子朝（子朝宋人仕卫为大夫。）其娣嬖（娣所娶女之弟。）子朝出（出奔）孔。《文子》使疾出其妻而妻之疾使侍人诱其初妻之娣于犁（犁卫邑。）而为之一宫如二妻。《文子》怒欲攻之仲尼止之遂夺其妻或氵于外州外州人夺之轩以献（外州卫邑轩车）耻是二者故出。
    十四年春小邾射以句绎来奔（射小邾大夫绎地名）。
    五月陈宗竖出奔楚。
    是月宋向出奔卫桓之宠害於公（恃宠骄盈）公使夫人骤请享焉而将讨之（夫人景公母也。数请享饮欲因请讨之）未及先谋公请鞍易薄（鞍向邑薄公邑欲因易邑为公享宴而作乱公曰：不可薄宗邑也。）乃益鞍七邑而请享公焉（伪喜于受赐）以日中为期家备尽往（甲兵之备）公知之向遂入于曹以叛（八年宋灭曹以为邑。）六月使左师巢伐之欲质大夫以入焉（巢不能伐以致公怒待国夫为质还入国）不能亦入于曹取质（不能得大夫故入曹劫曹人子弟而质之欲以自固。）可既不能事君。又得罪於民将。若之何乃舍之（舍曹子弟）民遂叛之向奔卫向巢来奔宋公止之曰：寡人与子有言矣。不可以绝向氏之祀辞曰：臣之罪大尽灭桓氏可也。若以先君之故而使有後君之惠也。若臣则不可以入矣。司马牛致其邑与焉而齐（牛桓弟也。邑符信）向出於卫地公文氏攻之（公文氏卫大夫。）求夏后氏之璜焉与之佗玉而奔齐陈成子使为卿司马牛。又致其邑焉而吴（示不吴与同）吴人恶之而反赵简子召之陈成子亦召之卒于鲁郭门之外亢氏葬诸丘舆（亢氏鲁人泰山城县西北有舆城录其卒葬所在愍贤者失所。）冬陈辕买出奔楚。
    十五年夏齐高无丕出奔北燕。
    十六年春卫瞒成褚师比出奔宋初卫庄立害故政欲尽去之（故政取之臣）先谓司徒瞒成曰：寡人离病于外久矣。请亦尝之归告褚师比欲与之伐公不果乃奔夏卫孔悝出奔宋是时卫侯饮孔悝酒于平阳（曹郡燕县东北有阳亭。）重酬之大夫皆有纳焉（纳财贿也。）醉而送之夜半而遣之（夜遣者惭负孔悝不欲令人见。伯姬于平阳而行（载其母俱去）及西门使贰车反┙于西圃（使副车还取庙主于西圃孔氏庙所在┙藏主石函。）子伯季子初为孔氏臣新公（升为大夫）请追之遇载┙者杀而乘其车（子伯杀载┙者）许公为反┙（孔氏怪载┙者久不来使公为反逆之）遇之曰：与不仁人争明无不胜（不仁人谓伯季子也。明无不胜言必胜。）必使先射射三发皆远许为许为射之殪（传言子伯不仁所以死也。），或以其车从（从公为。）得┙于橐中孔悝奔宋。
    秋卫太叔遗奔晋卫侯占梦嬖人（以能占梦见爱。）求酒于太叔僖子（僖子太叔遗。）不得与卜人比而告公曰：君有大臣在西南隅弗去惧害（占卜梦而言）乃逐太叔遗奔晋。
    魏武侯时吴起治西河之外王错讠替之魏武侯武侯使人召之吴起至于岸门上车而休望西河泣数行下其仆谓之曰：窃观公之志视舍天下。若舍屣今去西河而泣何也。吴起雪泣应之曰：子不识也。君始知我而使我毕能秦必可亡西河可以王今君听谗人之讠替而不知我西河之为秦也。不久矣。魏因此削矣。起果去魏入荆有间西河毕入秦魏日以削秦日益大此吴起之所以先见而泣也。
    楚惠王十九年王子英奔秦。
    秦厉共公二十五年晋大夫智开率其邑人来奔。
    二十九年晋大夫智伯宽率其邑人来降。
    赵敬侯元年武公子朝出奔魏初烈侯卒弟武公立武公卒赵复立烈侯太子章是为敬侯敬侯元年武公子朝作乱不克出奔卫。
    成侯二十五年公子纟与太子争立纟败亡奔韩孝成王时使廉颇伐魏之繁阳（属卫郡）拔之王卒子悼襄王立使乐乘代廉颇廉颇怒攻乐乘乐乘走廉颇奔魏之大梁。
    齐威王时成侯邹忌及田忌将而救韩伐魏成侯与田忌争宠成侯卖田忌田忌惧袭齐之边邑不胜亡走会威王卒宣王立知成侯卖田忌乃复召田忌以为将。
    秦昭王七年欲诛吕礼礼出奔齐。
    燕昭王时使乐毅为上将军并护赵楚韩燕之兵以伐齐五岁下齐七十馀城皆为郡县以属燕唯独莒即墨未服会昭王死子立为惠王惠王自为太子时常不快于乐毅及即位得齐反间乃使骑劫代将而召乐毅乐毅知惠王之不善代之畏诛西降赵赵封乐毅於观津号曰：望诸君。
    秦孝公二十四年卫鞅亡归魏。
    ●卷七百五十一
    ○总录部　总序
    夫人之生也。分五气之秀肖两仪之体形貌既辨名字以立发於天资之谓性通於物理之谓识守道而举之谓德循善而动之谓行尚其所爱之谓好学而後能之谓艺系於穷通之谓天命非繇性情之谓人事反於善道之谓恶举是九者亦可以周物之变矣。若夫挺执志操绰有度量襟抱夷旷才用敏给公方亮直而克固其守高尚洁素而不累於物以至质朴而迟讷聪悟而机警刚勇而多力词辩而强记疏踪而率意矜严而自法者皆性之品也。若夫智虑宏远谋画沈遂详达典宪精别人物研几微之际而睹其未萌达性命之理而知其定分有犯无隐得尽规之道见贤思齐敦慕善之志通礼制之升降察绪续之臧否知止而不殆闻义而厌服者皆识之品也。若夫敦仁孝之本宣忠义之烈丰友悌之爱昭贤懿之名敦信以待人克让而後已诚明昭感阴骘敷被俭约是守长厚成裕挹以自牧矜慎而用全或恪居厥官世济明德励清白之节勤蛊之业循守常道韬晦其才或图报旧恩固辞爵赏解纷竞之患远势利之交不处嫌疑之间安於贫窭之际独守介节放於隐居以至改过自新报怨以德轻财好施分灾救患敦孤之义俭节终之礼者皆德行之品也。若夫酷嗜所爱湛乐于酒崇聚编简喜接过客奉清净之化依圆寂之教酝藉於风度啬养於性情务为清谈竞饵丹石者皆好尚之品也。若夫励志儒素刻意文翰勤劳师问游息庠塾裁著於词训敷述於己志扬榷精允谈说明辩博识於异物多能於庶事射御臻诣笔札极精博奕甚工算数通妙善兵家之技审音乐之旨习工巧之业明方术之用达医诊之理极图绘之事究人伦之法明地域之占者皆艺术之品也。若乃运之否泰数之修短或荣进於世宠贵而隆盛或废滞於时忧患而沉弃或攀附而崛起或周游而不遇或家列锺鼎或赀无担石以至流罹于厄难婴仍於美招累而被谴非辜而罹[C260]感叹无所忧愧交怀或遁伏以苟生或困踬而贻辱者皆天命之异也。若乃世袭厥官家著训法结好姻娅出继入後民立於祠祀家职於赐书宵寤有徵谣言多验著休急之令注名讳之文陈出饯之仪附置邮之信或多获於时望或钓誉於天伦以至内举其亲自荐其器宴赏为乐赠问有宜论交友生垂戒诸子游谒雅素慰荐所知请老而引年挂冠而退处膺夺情之命驰画饼之誉隐忍於耻鬼披列於冤诉图复仇怨作为隐谐知将亡之期遗未乱之命者皆人事之异也。若乃资质卑陋性识颛蒙轻躁而寡谋巽懦而无勇恢谐而纵辩鬻以自矜乏知人之明昧举士之理封执偏见溺於私爱偷薄而无尚狷介而失中吝啬自资隘急成性述作狂简学识孤陋以至反忠孝之理乖义睦之训赋奸险之性极谗邪之体残忍不道奢纵自安亏失礼章贪冫免贿赂奉上无恭肃之节在官极阿附之邪蹈善不终作伪弥拙好忿嗜怒诋讦於众多忌贤能交构於祸患肆莠言以嗤诮摘觖望以讥刺文饰其短党比所亲厚诬善人巧窥荣宦丰葬送之礼任伉侠之气以至极沈湎之过恣帷薄之乱妖惑以蛊众厌胜而徼福咎徵既集阴报斯至或亡匿而延喘或败类而伏辜者皆恶之品也。夫以天地和粹之精凝而为贤明为正直其行不同而皆底於善阴阳舛之气聚而为愚ウ为奸回资性不类而皆底於恶善恶之际事以万殊加以天命之难谌人事之多故纷纶古昔非可举今但采明著前志可以戒劝者类之于篇其有奸臣伪迹亦附于後凡总录部二百四十二。
    ○总录部　孝
    夫孝三德之本百行之先也。凡为人子者生尽乎！养没尽乎！礼有终身之忧无一日之乐欲报之恩昊天罔极此孝之至也。昔仲尼为曾子述孝经自天子诸侯卿大夫士至於庶人孝之道尽矣。後之人有以见先圣之行成贤弟子之美千古而下以为义训孝之大者始於事亲中於事君终於立身。又曰：立身行道扬名显亲之谓也。是知圣人述作之旨以孝为德本教之所由生风化之大也。故南陔白华之篇辞亡义存垂乎！劝戒今之所述者历选前代名臣吉士奉亲有闻者咸著于篇。
