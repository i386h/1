<!-- { "loadSidebar": true } -->
    洪范六极其四曰贫困於财之谓也。仲尼亦曰：贫与贱是人之所恶此言其难处也。又曰：贫而无怨难此言其多有也。在昔先民亦有德充而道富言忠而行笃或乃家无担石室如环堵樵苏不给藜藿苦饥席户以蔽风雨袍以御寒Ё耕而为业仆赁以取资以至假贷无获宦游益困屈志於鄙事尽瘁於力作并日而食徒行以出士之穷也。乃至，於是其或命运亨会勋名崇建出幽迁乔先约後泰者盖不乏焉至有栖迟末路终然沦没者斯子夏所谓富贵在天良有数存乎！其中尔。
    叔孙敖为楚相死其子穷困负薪。
    宁戚卫人欲仕齐家贫无以自资乃赁为人推车饮牛扣牛角而歌後为齐大夫。
    晏婴字平仲齐大夫方食景公使使者至分食食之使不饱。《晏子》亦不饱使者反之公曰：。《晏子》如此贫乎！使致千金以奉宾客。
    颜无繇字路路子颜回颜回死颜路贫请孔子车以葬（卖以作椁）孔子曰：才不才亦各言其子也。鲤也。死有棺而无椁（鲤孔子子也。字伯鱼）吾不徒行以为之椁以吾从大夫之後不可徒行也。
    卜商字子夏魏人衣。若悬鹑後为魏文侯师。
    孔字子思夫子之孙也。居於卫袍无里三旬九食。
    冯暖齐人贫乏不能自存使人属齐相孟尝君愿寄食门下孟尝君曰：客何能也。对曰：无能孟尝君笑而受之。
    汉郦食其陈留高阳人好读书家贫落魄无衣食业为里监门吏後号广野君。
    周勃其先卷人也。（卷县名也。地理志属河南音丘权切）徙沛勃以织薄曲为生（苇薄为曲也。）常为人吹箫给丧事後为右丞相。
    陈平少时家贫有田三十亩与兄伯居伯尝耕田纵平使游学平为人长大美色人，或谓平曰：贫何食而肥。若是其嫂疾平之不视家产曰：亦食糠尔（麦粮中不破者也。音纥京师人谓粗屑为纥头）有叔如此不如无有伯闻之逐其妇而弃之平家贫负郭穷巷（负谓借也。）以敝席为门然门多长者车辙位至丞相。
    韩信家贫无行不得推择为吏（无善行可推举选择也。）。又不能治生为商贾（行卖曰：商坐贩曰：贾）尝从人寄食後为淮阴侯。
    魏勃少时欲求见齐相曹参家贫无以自通乃尝独早夜扫齐相舍人门外後为齐王内史。
    东郭先生拜为都尉先生久待诏公车贫困饥寒衣敝履不完行雪中履有上无下足尽践地道中人笑之。
    司马相如字长卿为武骑常侍因病免客游梁梁孝王薨相如归而家贫无以自业素与临邛令王吉相善吉曰：长卿久宦游不遂而困（遂达也。）来过我，於是相如往舍都亭（临邛所治都下之亭）临邛富人卓王孙有女文君新寡夜亡奔相如相如乃与驰归成都家徒四壁立（徒空也。但有四壁更无资产）文君久之不乐谓长卿曰：第俱如临邛（第但也。）从昆弟假贷犹足以为生何至自苦如此（卖酒之家累土为垆以居酒瓮四面隆起其一面高形如钅垆也。）相如与俱之临邛尽卖其车骑买一酒舍乃令文君当垆相如身著犊鼻（即今之松形似犊鼻松音之容切）与保庸杂作涤器於市中（涤洒也。器食器也。食已则洒之贱人之役也。）。
    倪宽治尚书受业孔安国贫无资用尝为弟子都养时行赁作带经而锄後为御史大夫。
    主父偃游齐诸子间相与排摈不容於齐家贫假贷无所得北游燕赵中山皆莫能厚客後为齐相。
    公孙弘川薛人少时为狱吏有罪免家贫牧豕海上位至丞相。
    胡逮守军正丞贫无车马尝步与走卒起居。
    蔡义河内温人以明经给事大将军幕府家贫尝步行资礼不逮众门下好事者相合为义买犊车令乘之後位至丞相。
    王章字仲卿为诸生学长安独与妻居章疾病无被卧牛衣中（牛衣编乱麻为之）与妻决涕泣（自谓将死故决涕泣）其妻呵怒之曰：仲卿京师尊贵在朝廷人谁逾仲卿者今疾病困不自激昂乃反涕泣何鄙也。终为京兆尹。
    贡禹字少翁迁光禄大夫上。《书》曰：臣禹年老贫穷家赀不满万钱妻子糠豆不赡衤豆褐不完（衤豆者谓僮竖所著布长襦也。褐毛布之衣也。衤豆音竖）有田百三十亩陛下过意徵臣（过犹误也。）臣卖田百亩以供车马。
    陈汤少时家贫モ贷无节不为州里所称西至长安求官得太官献食丞。
    匡衡字稚圭东海丞人（丞音证）父世农夫至衡好学家贫佣作以供资用（佣作言卖功佣为人作役而受雇也。）位至丞相。
    扬雄以病免复召为大夫家资贫嗜酒人希至其门时有好事者载酒以从游学。
    张竦居贫无宾客时有好事者从之质疑问事论道经书而已及王莽时为郡守封侯。
    後汉许荆字少张家贫无有船车休假尝单步荷担上下後徵谏议大夫卒。
    刘梁宗室子孙而少孤贫卖书於市以自资卒为野王令。
    班超与母至雒阳家贫尝佣书以供养後位至射声校尉。
    侯瑾少孤贫依宗人居性笃学常佣作为资暮还取难柴以读书累召公车有道徵并称疾不起申屠蟠字子龙家贫佣为漆工郭林宗见而奇之累徵不起卒於家。
    张楷字公超家贫无以为业尝乘驴车至县卖药足给食者取还乡里後徵长陵令不至官遂隐居弘农山中。
    桓荣字春卿少学长安贫窭无资尝佣以自给精力不倦官至太常。
    周纡为渤海太守免归家贫无以自赈赡身筑{渐土}以给食章帝知怜之复以为郎。
    檀敷补蒙令以郡守非其人弃官去家无产业子孙同衣而出并日而食。
    马腾字寿成马援孙也。桓帝时其父字子硕尝为天水兰干尉後失官因留陇西与羌错居家贫无妻遂娶羌女生腾腾少贫无产业尝从障山中斫材木贩诣市以自供给。
    范丹为莱芜长不到官後辟太尉府尝徒行敝服卖卜於市遭党人禁锢遂推鹿车载妻子捃拾自资或寓息客庐或依宿树荫如此十馀年乃结草室而居焉。
    孙期少为诸生家贫事母至孝牧豕於大泽中以奉养後司徒黄琬特辟不行卒於家。
    李充家贫兄弟六人同衣递食以高行闻後为左中郎将。
    施延字君子家贫母老尝鬻力供养种瓜自给位至太尉。
    符融妻亡贫无殡敛乡人欲为具棺服融不肯受後州郡礼请公府连辟皆不应。
    闵仲叔安居安邑老病家贫不能得肉日买猪肝一片屠者，或不肯与安邑令闻敕市吏常给焉後买取得仲叔闻知其状乃叹曰：闵仲叔岂以口腹累安邑耶遂去客沛。
    魏常林少单贫自非手力不取之於人卒为光禄大夫。
    程坚居贫无资磨镜自给不受人施。
    裴潜每之官不将妻子妻子贫乏织藜茈以自供群弟之田庐尝步行家人小大或并日而食後为光禄大夫。
    崔林除邬长贫无车马单步之官。
    杨沛前後宰历城守不以私计介意。又不肯以事贵人故身退之後家无馀积治疾於家借舍从儿无他奴婢後占河南夕阳亭部荒田二顷起蜗牛庐居止其中其妻子冻饿沛病亡乡人亲友故吏民为殡葬也。
    吴阚泽字德润好学居贫无资尝为人佣书以供纸笔位至太子太傅中书令。
    潘璋性嗜酒居贫性好赊贷取言後豪富相还後为右将军。
    晋祖纳有操行少孤贫尝自炊爨以供母後官至光禄大夫。
    葛洪字稚川少好学家贫穷自伐薪以买纸笔夜取写书诵习以儒学知名元帝为丞相辟为掾。
    吴隐之为奉朝请谢石请为卫军主簿隐之将嫁女石知其贫素遣女必当率薄乃令移厨帐助其经营使者至方见婢牵犬卖之此外萧然无办官至度支尚书中领军。
    魏咏之字长道任城人家世贫素而躬耕为事好学不倦後为荆州刺史南蛮校尉。
    李充字宏度为征北将军褚裒参军充以家贫苦求外出裒将许之为县试问之充曰：穷犭爰投林岂暇择木乃除剡县令。
    阮字宣子王敦时为鸿胪卿谓曰：卿尝无食鸿胪丞差有禄能作不曰：亦复可尔耳遂为之。
    王猛字景略家于魏郡少贫贱以鬻畚为业尝货畚於雒阳後事符坚为丞相中书监。
    宋刘伯龙少而贫薄及长历位尚书左丞少历武陵太守贫窭尤甚尝在家慨然召左右将营什一之方忽见一鬼立傍抚掌大笑伯龙叹曰：贫穷固有命乃复为鬼所笑也。遂止。
    戴法兴会稽山阴人家贫父硕子以贩为业法兴少卖葛於山阴市後为越骑校尉。
    颜延之琅琊临沂人少孤贫屏居里巷不预人间者十载中书令王球名公子延之居尝罄匮球取分财赡之後为金紫光禄大夫湘东王师。
    南齐崔怀慎清河东武城人父耶利鲁郡太守宋元嘉中没虏至泰始初因淮北陷没遂入北至桑乾寻父父已卒丧毕。又以弟在南齐建元初。又逃归而弟亦已亡怀慎孤贫独立宗党哀之日敛给其升米永明中卒。
    张绪为国子祭酒死之日无宅以殡。
    王智深为竟陵王司徒参军坐事免家贫无人事尝饿五日不得食掘莞根食之司空王僧虔及子志分与衣食卒於家。
    张融为宋新安王子鸾行参军孝武起新寺僚佐多衬钱帛融独衬百钱帝曰：融殊贫当序以佳禄出为封溪令。
    王延之为司空左长史清贫居宇穿漏褚渊往候之见其如此具启明帝即敕材官为起三间斋屋。
    周山图字季寂少贫微佣书自业後为黄门郎领羽林监。
    梁沈崇亻素字思整吴兴武康人六岁丁父忧佣书以养母及母卒家贫无以迁厝乃行乞经年始获葬焉太守柳恽初辟为主簿。
    萧示素早孤贫为叔父惠休所收┰後起家司徒法曹行参军。
    刘︳平原人家甚贫苦并日而食隆冬之月或无毡絮︳处之晏然人不觉其饥寒也。後刺史张稷辟为主簿︳闻而逃匿事息乃还於家。
    阮孝绪家贫无以爨僮妾窃邻人樵以继火孝绪知之乃不食更令撤屋而炊所居室惟有一鹿床以树环绕天监十二年诏徵不起。
    陈张种初仕梁为中军宣城王府主簿种时年已四十馀家贫求为始丰令。
    谢侨素贵尝一朝无食其子启欲以班史质钱答曰：宁饿死，岂可以此充食乎！
    後魏张蒲为南中郎将太武以蒲清贫妻子衣食不给乃出为相州刺史。
    阚る敦煌人博通经传聪敏过人为沮渠牧犍姑臧太守入京师家甚贫不免饥寒性能多食一饭至三升乃饱。
    傅永自东阳禁防为崔道固城局参军与道固俱降入为齐民父母并老饥寒十数年赖其强於人事戮力佣丐得以存立。
    北齐杜弼幼聪敏家贫无书年十二寄郡学受业後为胶州刺史。
    隋虞世基仕陈为尚书左丞及陈灭归国为通直郎直内史省贫无产业每佣书养亲怏怏不平尝为五言诗以见意情理凄切世以为工作者莫不吟咏唐韩思复初为汴州司户参军丁忧家贫鬻薪以终丧制。
