<!-- { "loadSidebar": true } -->
清泰元年七月丙午诏曰：长兴二年闰五月敕律令格式六典凡关庶政尽有区分久不举明遂致隳紊宜令京百司各於其间录出本司事裁成卷轴或粉壁写在廨署本司官常宜省览以备顾问自敕下至今累年如闻诸司，或以无廨宇处并未书写施行宜令御史台差两巡使分巡百司局以闻如因事未办处与限五日须抄录依元敕指挥其诸道州县亦有六典内合行公事条件抄录粉壁官吏长宜观省其律令格式事繁昨以撮成四卷州县差人抄录以备捡寻今後宜令御史台每至正初具录前後敕文告示诸司及诸州府永为常式。
十月甲午诏曰：官吏通衢陈诉比来时亦有之。若抱屈难伸或有理未雪固难抗节须至望尘至於方洁之人犹以为耻近则无知之辈遽相仿例寝以成风频至於列肆长街遮阑宰臣陈诉及其处理多碍格式或敕命已行确祈追改亦于赦条之外妄有披论不惟紊乱于纲纪抑亦有同於轻侮此後州县官或有所陈并於中书门下据事理陈诉如实有屈塞登时即与勘穷如是僭越亏公付铨量与殿选如不关铨量陈诉者即下法司推诘所冀群官奉法免令进取以哓讹万国来王复睹朝廷之整肃。
十一月壬子侍御马军都指挥使安从进奏获圣军使王彦塘先西南面行营所至州府乞索钱物恃酒讹言抵忤本指挥使赵廷昭诘之伏罪已斩于本军门诏曰：夫命将所以行兵聚兵所以遏乱必在上下有理进退无违入则畏法以谨身出则图功而效命畏法必无罪戾图功则有宠恩以此言之不可不慎王彦塘方期任使辄敢恃凭既都将以上言在军法而难恕况属环卫并在藩方上至偏裨下及行伍皆是久经训练备晓条章官爵甚高衣粮极厚必能共思整戢自务保全是宜特举规程遍加晓谕责令遵守务肃辕营今後在京及诸道马步将士上至都尉下及长行并须各据职资共存礼体递相钤辖遵禀指挥如紊乱条章下不从上指使前却使酒讹言其长行犯者委本都副兵马使已下节级科罚其副兵马使节级犯者委本都头科罚其都头犯者。若无事不出时录罪申奏。若出军指使之时便委随处统将科罚其或所犯人自负罪愆不伏首领刑责便即奏闻如指挥使都头已下但务颜情藏庇凶辈自招负累必不恕容颁下内外诸军知悉。
三年中书门下言自今年三月後诸州奏军事判官九人行之碍新详定敕文虑在外未知诏军事判官宜令本州刺史自选择奏举初。且除本职未得与官或与刺史连任相随显有劳能许本州刺史以闻量事奖赏仍不许横有奏荐其三月後九人俱与施行晋高祖天福元年即位赦制曰：易俗移风宜遵善教尊本敬始自有常规应明宗朝所行敕命法制仰所在遵行不得改易。
二年二月敕古之用兵必先立法等第既分於将领高卑自有于规绳或闻近年多逾此制至於行间士卒罔遵都内指挥既侮国章。且乖师律当开创要整纪纲宜示条流免干法制应在京及诸道马步诸军将领节级长行等今後仰并依阶级次第凡事制御区分如是长行或有违犯即副将便可据罪处理如是副将十将违犯即便勒本指挥使据罪科处指挥使违犯不出军时即委都指挥使具录事繇腾奏当行勘断如是行营在外即便委行营统领依军法施行其馀诸道军都见在本处者或有违犯便委本处节级防御团练使刺史据罪科处事要整齐法宜遵守分明告谕咸使闻知。
又敕州县之官俾其戢理钱之职委以秉持须选廉勤岂容荐一时苟从於私犭旬久远必紊於公方顷在唐朝曾有敕命贵杜侥亻幸之渐明悬诫约之条时异理同再宜申举自今後中外臣寮或因差使出入并不得荐嘱人于藩镇希求事任如有犯者并准唐朝长兴二年敕条处分仍付所司。
四月甲午敕盐铁度支户部应监临主持场院仓库官吏等制置场务总确课程将期共济於军流免使偏竭於民力向者所差官吏鲜有专勤省思录任之时尽言冰及郡府主持之後例纵轻肥莫济公家但营私室所以处处多闻其逋欠年年空系其徵催固执迁延坐期蠲放每惟此辈并合严诛。又以开创之初含弘是切既往者已关恩制今後者别立严规或蹑前非必难轻恕岂是愿行峻法欲致丰财盖帑藏犹虚师徒甚众俟期充济难纵隐欺宜悬画一之文兼举必行之令。
十月辛巳禁诸道不得擅造器甲。
十一月禁黎阳至杨刘岸渡人以魏博未下故也。
四年五月甲寅敕访闻朝臣於外州侯伯求其表状奏荐交亲朕以应天顺人开基创业大化方流於区宇至公必绝於哓讹私谒不容朝经具举更兹告谕止在依行今後文武庶官不可更行荐如有状书便宜密具进呈观察使散下诸州亦准此处分。
五年正月诏曰：朕自御万方于今五稔每推诚而待物贵舍巳以从人乃有不体朕怀柔恣行凶慝显干纪律须举宪章福州王昶恃彼偏方乱其彝典於使臣而倨傲向朝阙以邀求深亏臣子之仪固掇神祗之怒尚全大体特示宽恩所有贡输悉令回复舞羽而聿思修德转规而犹冀省愆而王建立三上奏章杨光远继陈表疏朝行之内邦计之司同有敷攵谓非允当。且王昶以无用之物取利中华萌不轨之心僭称大号盗乘舆之式度窃冠冕之威仪眩诱良家招收奇货此而可恕孰不能容或贡谠言请从籍录郑元弼等相次上状不愿回归亦可悯伤各令存┰其福州贡物私商宜准律处分。
六年二月辛卯天下郡县不得以天和节禁屠宰滞刑狱戊申诏曰：臣子之心务申勤敬国家之体自有规绳凡侯伯之来朝或君臣之相见岂烦贡奉方启宴筵事既非宜理当改制臣下置宴今後宜停。
七年四月戊寅敕曰：时属炎蒸路当冲要使命之往来甚众州府之迎送颇多既有烦劳所宜轸恻自邺都至襄州氵公路州府除专到使臣依寻常迎送外其馀经过并不在迎送（去年六月已曾有敕至是以顿兵襄州使臣旁午思其劳扰再申明焉）。
少帝开运二年正月太常少卿陶奏臣任监察御史日留台西京窃见台司详断者至於夫妇之间小小争讼动引支证淹滞积时及坊市死亡丧葬。又须台司判状奴婢病亡。又须检验人吏贪狡因此邀求动经旬时不遂埋瘗是臣目击尝嫉弊讹者敕旨淹延刑狱实启亻幸门稽滞瘗埋尤伤和气追呼既广劳扰斯烦检验取裁停驻为弊宜令凡有禁系不得分外追人百姓死亡亦仰及时葬送既无重扰式叶化风仍付所司。
三年六月乙丑敕诸道不许横荐官寮，爰自近年颇逾旧制起今後诸道藩镇防御团练刺史如本处幕席中有阙准元敕合奏荐当与除授不得横荐前资宾从州县官及诸色职员希於在朝及外官安排不得有违。
周太祖初即位制曰：帝王之道德化为先崇饰虚名朕所不取苟致治之未洽虽多瑞以奚为今後诸道所有祥瑞不得辄有奏献。
广顺元年正月丁卯制曰：设官分职具列司存离局侵权诚为紊扰今後诸司公事并须各归局分不得越次施行朝廷之务显有旧章职官具存安可废坠如闻目前诸司事多有壅滞今後并可疾速举行。
丙戌河东刘崇よ号太祖遣供奉官张令权赍敕书晓谕晋绛慈隰诸州军民曰：朕早事刘氏共立汉朝当高祖寝疾既危朕与杨州史弘肇於御床之前同受顾嗣君既立叛乱继兴朕讨平河中克宁关内敢言劳苦贵保宗祧自镇邺都复当戎寄忘食废寝夜思昼行固获边疆训齐师旅忧时忧国尽节尽忠不期群小连谋蔽惑幼主忽於内殿并害大臣朕方在外藩亦遭谗构密降宣命潜遣行诛诸将知此无辜乞除君侧之恶遂与将士同赴阙廷凶竖计穷迫害幼主朕遂奏太后请立刘ど比候到京方议册立便值河北告急契丹内侵遂领大军径赴救援自澶州起程北去辎重相次先行旗队才移军情忽变喊声动地事势莫知攒集戈矛请朕为主逃脱无地扶拥入京内外臣僚藩岳侯伯表章继至推戴益坚勉副群情寻登大位临之内罔不倾心不谓北京留守刘崇显有包藏辄萌僭窃散飞文字诳惑人民骚动一方酷虐万姓差点丁壮率掠货财杀戮无辜诛剥难状况刘崇自居藩镇唯务贪求刻削军都增添税赋千里之内民不聊生今则。又作猖狂更加暴虐谓人情可以诈取谓天命可以僭求颠越如斯不亡何待朕方辑宁区宇拯救黔黎见举大军往平微孽爰念河东管界皆是朕之生灵被此凶残深怀轸恻即候收复城垒当议减放税租内外军民并与洗涤更在沿边藩镇明宣朕怀接界户人勿令侵扰其边界城池已令戢要辩奸细切须是防安抚生民以副朕意。
是月徐州王彦超言殿直王殷押送到赏给衣服银带臣。又于宋州取到赏给钱帛收管。又奉宣取宿州散从官二百并于宿州单州各差夫二千以备攻城指使是日降敕宣谕徐宿二州官吏百姓曰：朕猥以寡薄肇创基图思康济于兆民推恩信于天下，庶几致理渐至平宁杨温等比事藩维止为小校妄生猜惧辄闭城门朕亦累赐敕书开怀示信谕以安危之道俾全忠孝之名亦继有文字进呈止望朝廷恕舍朕念端倪未审之际事势使然彼既无心岂忍加罪是以授之郡牧许以自新而不体优恩尚敢拒命执迷罔悟但作迁延今已差兵士往彼攻取期於旦夕必易荡平汝等皆居封境之中各怀仁义之节况属阳和之候方当农养之时暂驻兵甲固无骚扰宜思齐力安家。
二月癸巳赐王彦超诏曰：昨以巩廷美杨温等妄抱忧疑辄敢违拒累令招谕未体诚怀须至加兵以安民众切虑破城之後玉石难分卿可告谕诸军勿令杀人放火但诛恶党宜舍胁从眷惟许国之心当体好生之意。
三月丙子敕氵公淮州镇朝廷比与淮南素非仇怨互分疆土各有人民商旅往来比无阻滞兵师屯戍自守关防其自近朝稍闻多事烟尘时动生聚无聊爰当开创之初每求安静之道氵公淮千里所宜禁暴戢兵比屋小民渐冀息肩乐土庶期岁月驯致和平凡我疆场之臣当体宵旰之念应氵公淮州县军镇今後自守疆土钤辖兵士乡军不得纵一人一骑擅入淮南地分稍或违令不宜轻恕商旅行李经过辄不得妄致邀难如闻滞留必行勘罪更仰指挥氵公边巡检止绝贼盗务在道途清肃人户谧宁诏到速散行管界凡津要口铺可丁宁晓告。
二年七月戊辰诏河东接界氵公山诸州关塞山路止绝向北商贾往来。
九月敕北面氵公边州府镇戍兵自守疆场不得入幽瀛界俘掠。
十月戊子诏诸州府晓谕军民不得屠牛驴及卖生口辛亥敕致理安邦必先刑政分争辨讼各有职司内则台省官僚外则州县曹局共承寄任同体忧勤苟众务之有条则蒸民之无怨比来百姓诉讼不得越次诉论近日继有便诣朝廷不经州县宜再止绝免致逾违今後百姓凡有诉论及言灾イ先诉於县县如不治即诉于州州治不平诉於观察使或断遣不当即可诣台省如或越次诉论所司不得承接如有抵犯准律科惩其诉事文状或自手写或是雇人并于状後书其姓名并住止处所如无人写状许过白纸事条并须为已如或容诉是挟阿私鞫得其情必议严断。若所经处所断遣不平致诣朝廷长史推司当行谪罚。
三年正月宣河北诸州凡有急切公事即入马递奏报。
四年延州向训言请禁止州界民卖军装兵器於蕃部从之。
