<!-- { "loadSidebar": true } -->
哀帝即位尊皇太后曰：太皇太后成帝赵后曰：皇太后太皇太后下诏尊定陶恭王为恭皇哀帝因是曰：春秋母以子贵尊傅太后为恭皇太后丁姬为恭皇后各置左右詹事食邑如长信宫。
建平二年夏四月诏曰：汉家之制推亲亲以显尊尊（天子之至亲当极尊号）定陶恭皇之号不宜复称定陶尊恭皇太后曰：帝太太后称永信宫恭皇后曰：帝太后称中安宫成帝母太皇太后本称长信宫成帝赵后为皇太后并四太后各置少太仆秩皆中二千石。
平帝中山孝王子也。元寿二年即位元始元年六月使少府左将军丰（丰甄丰也。）赐帝母中山孝王姬卫氏玺书拜为中山孝王后孺子婴立尊平帝王皇后为皇太后。
後汉明帝即位尊母阴皇后为皇太后。
章帝即位尊明帝马皇后为皇太后及太后丧乃策书加所生母贾贵人王赤绶（诸侯王赤绶也。）安车一驷永巷宫人二百（永巷宫中署名也。後改为掖庭永巷宫人即宫婢也。）御府杂帛二万疋大司农黄金千斤钱二千万。
和帝即位尊章帝窦皇后为皇太后。
殇帝即位尊和帝邓皇后为皇太后。
安帝清河王庆子也。母曰：左姬建光元年追尊父庆为孝德皇尊孝德皇元妃耿氏为甘陵大贵人（甘陵孝德皇之陵也。）。
桓帝即位尊母氏为孝崇博园贵人（帝追尊父蠡吾侯翼曰：孝崇皇置园庙曰：博园）。
和平元年梁太后葬就博陵尊贵人为孝崇皇后遣司徒持节奉策授玺绶赍乘舆器服物备法物宫曰：永乐置太仆少府已下皆如长乐宫故事（汉宫仪帝祖母称长信宫帝母称长乐宫故有长信少府长乐少府反职吏皆宦者为之）。又置虎贲羽林卫士起宫室分钜鹿九县为后汤沭邑。
灵帝母曰：孝仁董皇后后河间人也。为解渎侯苌夫人生帝帝即位追尊苌为孝仁皇陵曰：慎陵以后为慎园贵人及窦氏诛帝使中常侍迎贵人兄宠到京师上尊号曰：孝仁皇后居南宫嘉德殿宫称永乐。
熹平四年拜冲帝母虞大家为宪园贵人质帝母陈夫人为渤海孝王妃先是梁冀秉政虞氏抑而不登但称大家而已陈夫人亦以梁氏故荣宠不及焉时小黄门赵议郎卑整上言春秋之义母以子贵隆汉盛典尊崇母氏凡在外戚莫不加宠今冲帝母虞大家质帝母陈夫人皆诞生圣皇而未有称号夫臣子虽贱尚有追赠之典况二母见在不蒙崇显之次无以述尊先世垂示後嗣也。帝感其言乃拜焉。
魏文帝初即王位尊母卞氏为王太后及践阼尊后曰：皇太后称永寿宫。
明帝即位尊卞太后曰：太皇太后郭皇后曰：皇太后称永安宫。
齐王嗣位尊明元郭皇后曰：皇太后称永宁宫。
陈留王燕王旦之子景元元年十一月燕王上表贺冬至称臣诏曰：古之王者或有所不臣王将宜依此义表不称臣乎！。又当为报夫後大宗者降其私亲况所继者重邪。若便同之臣妾亦情所未安其皆依礼典处当务尽其宜有司奏陛下稽德期运抚临万国绍太宗之重隆三祖之基伏惟燕王体尊戚属正位藩服躬秉处肃率蹈恭德以先万国其于正典阐济大顺所不得制圣朝诚宜崇以非常之制奉以不臣之礼臣等平议以为燕王表章可听如旧式中诏所施或存好问准之义类则宴觌之族也。可少顺圣敬嘉崇义称示不敢斥宜曰：皇帝敬问太王侍御至於制书国之正典朝廷所以辨章公制宜昭轨仪於天下者也。宜循法。故曰：制诏燕王凡诏命制书奏事上书诸称燕王者可皆上平其非宗庙助祭之事皆不得称王名奏事上书文书及吏民皆不得触王讳以彰殊礼加於群后上遵正典尊祖之制俯顺圣敬之心二者不愆礼实宜之普告施行。
晋武帝以魏咸熙二年即位尊母太妃王氏曰：皇太后宫曰：崇化初置宫卿重选其职以太常诸葛绪为卫尉太仆刘源为太仆宗正曹楷为少府。
泰始二年以景皇帝夫人羊氏居弘训宫号弘训太后。
惠帝太熙元年四月即位尊武皇帝皇后杨氏曰：皇太后。
明帝母荀氏元帝宫人及帝即位封建安君别立第宅太宁元年帝迎还台内供奉隆厚及成帝立尊重同於太后。
穆帝即位尊康帝皇后褚氏曰：皇太后居崇德宫。
哀帝即位诏有司议母贵人周氏位号太尉桓温议宜称夫人尚书仆射江议应曰：太夫人诏崇为皇太妃仪服与太后同。又诏朝臣不为太妃敬合礼典不太常江议位号不极不应尽敬。
简文帝即位尊褚太后曰：崇德太后孝武帝即位尊母李氏为淑妃太元三年进为贵人九年。又进为夫人十二年加为皇太妃仪服一同太后十九年尊为皇太后称崇训宫。
安帝隆安元年二月尊皇太后李氏为太皇太后。
後魏献文即位尊文成皇后冯氏为皇太后。
孝文帝即位尊冯太后曰：太皇太后。
孝明帝即位尊宣武皇后高氏为皇太后。又尊所生母胡氏为皇太妃後。又尊为太后。
後周武帝即位尊母叱奴氏为皇太后。又尊愍帝后元氏为孝愍皇后先是愍帝被废后出俗为尼至是尊焉。
宣帝即位尊武帝阿史那皇后为天元上皇太后。又尊所生母李氏为天元圣皇太后。
静帝受禅尊天元上皇太后为太皇太后天元圣皇太后为太帝太后。又尊宣帝天元大皇后杨氏为皇太后所生母天大皇后朱氏为帝太后其天中大皇后元氏为天后太皇后天元皇后陈氏为天元太皇后。
唐中宗神龙元年正月即位上天后尊号为则天大圣。
六月以时属炎暑恐则天皇后劳于临御遂罢十日一外朝更以朔望为常仪。
玄宗开元四年正月戊寅朔帝御正殿受朝贺礼毕亲朝太上皇於西宫。
肃宗时太上皇居兴庆宫每日问安寝门圣皇亦时至大明宫问皇帝及太上皇移於内地更选後宫为圣皇所爱者百馀人赴西宫备洒扫。又令万安咸宜二长公主入侍养服御馔食穷以珍奇加于常日皇帝问安如旧。
宪宗元和元年春正月丙寅朔帝率百寮於兴庆宫奉册上太上皇尊号元和元年三月乙丑中书门下上表请尊太上皇后王氏为皇太后诏依。
穆宗以元和十五年正月即位帝母宪宗贵妃郭氏是年闰正月乙卯诏曰：朕光膺宝历正位宸居大行皇帝事在尊号门贵妃尊冠六宫母临万国谨上尊号曰：皇太后。
敬宗长庆四年正月癸酉即位二月己亥尊皇太后曰：太皇太后圣母王氏为皇太后。
文宗宝历二年十二月丁未即位戊申尊圣母萧氏为皇太后。
太和元年五月壬戌朔帝赴兴庆宫起居太皇太后宗正卿李锐率诸宗属诣右银台门进名起居丙寅帝赴兴庆宫上寿内外端午进献如常岁。
四年四月以有司贡新瓜献赴兴庆宫奉太皇太后及皇太后并分赐十宅诸王已下初有司以帝命送诸宫时岁饩味虽太后之尊一以赐为名帝始即位尝因内园进樱桃将以赐三宫太后帝曰：焉可以为赐因授笔易其文簿曰：奉太后自是以为常。
十一月己亥日南至帝繇衤复道谒太皇太后宝历太后于兴庆宫。
五年正月庚子朔以阴雨连旬罢元会之礼帝衤复道朝贺太皇太后于兴庆宫。
六年正月乙未朔以久雪废元会帝赴兴庆宫起居太皇太后义安太后。
宣宗即位尊母郭氏为皇太后。
僖宗即位尊圣母王氏为皇太后。
哀帝二年五月有司修皇太后宫毕中书奏皇太后慈惠临人宽仁驭物景叶亻见天之兆克彰诞圣之符今轮奂新宫规模旧典崇训既徵於信史积善宜显於昌期太后宫请以积善为名从之。
後唐庄宗即位尊母曹氏曰：皇太后。又册武皇夫人刘氏为太妃同光中诏曰：皇太后母仪天下子视群生当别建宫闱显标名号冀因称谓益表尊严宜以长寿宫为名。
三年正月甲午朔皇太后生辰帝御嘉庆殿召诸王家宴极欢而罢。
闵帝即位尊明宗皇后曹氏曰：皇太后。又册王氏为皇太妃。
晋少帝嗣位册高祖皇后李氏为皇太后尊母王氏为皇太妃。
汉隐帝即位尊高祖皇后李氏为皇太后。
○帝王部　尊师
《周礼》师氏以[A134]诏王傅曰：诏於天子无北面。又曰：当其为师则弗臣。然则尊贤贵德承师问道屈万乘之重明五学之义上以达经国之要下以得化人之本是知尊师重傅则法度存虽曰：圣人必繇学也。严恭之道，於是在焉。若乃尊其爵位委以枢要厚师臣之遇执弟子之礼，或不名以示恩或乞言以敦教生则优其奉禄殁则蒙其渥泽至於幸第以存问变服以临吊皆所以成主善之美繇谘德之旨诚帝者之懿范也。故曰：虽天子必有尊也。斯之谓欤。
神农师悉谓（悉姓谓名）。
黄帝师大挠（大挠作甲子者）一云学乎！太真。
颛顼师伯夷父一云：学乎！绿图。
帝喾师伯招一云：学乎！赤松子。
帝尧师子州支父一云：学乎！尹寿。
帝舜师许由一云：学乎！务成跗。
夏禹师大成挚一云：学乎！西王国。
商汤师小臣一云：学乎！威子伯。
高宗学先王之道於甘盘（甘盘贤臣有道德者）。
周文王既为西伯师吕尚东海上人盖尝穷困年老矣。以渔钓干西伯（事具宰辅佐命门）西伯与语大说曰：自吾先君太公曰：当有圣周以兴子真是邪吾太公望子久矣。故号之曰：太公望立为师一云：学乎！锡畴子斯。
武王即位九年东伐师尚父左杖黄钺右把白旄以誓遂至盟津诸侯不期而会者八百及践阼诏师尚父而问曰：昔黄帝颛顼之道存乎！意亦忽不可得见与师尚父曰：在丹书王欲闻之则齐矣。王齐三日端冕师尚父亦端冕奉书而入负屏而立王下坛南面而立师尚父曰：先即伊尹王之道不北面王行西折而南东面而立师尚父西面道书之言。
成王以周公为太师公薨成王葬於毕（不敢臣周公故使近文王之墓）。
汉昭帝时光禄大夫给事中蔡义以韩诗进授帝数岁拜为少府迁御史大夫代杨敞为丞相封阳平侯义为丞相年八十馀短小无须眉貌似老妪行步亻免偻（即俯字也。）常两吏扶夹乃能行时大将军霍光秉政议者或言光置宰相不选贤苟用可颛制者（颛与专同）光闻之谓侍中左右及官属曰：以为人主师当为宰相何谓云：云：（云：云：众语谓有不选贤之言也。）此语不可使天下闻也。又韦贤为博士给事中以诗进授帝稍迁光禄大夫詹事至大鸿胪宣帝即位以先帝师甚见尊重。
元帝为太子时孔霸为大中大夫以选授皇太子经迁詹事高密相（是时诸侯王相在郡守上）帝即位徵霸以师赐爵关内侯食邑八百户号褒成君（为帝师教令成就。故曰：褒成君）给事中加赐黄金二百斤第一区徙名数于长安及薨帝素服临吊者再至赐东园秘器钱帛策赠以列侯礼谥曰：烈君。
初元中制诏御史曰：国之将兴尊师而重傅故前将军望之（萧姓）傅朕八年道以经术厥功茂焉其赐望之爵关内侯食邑六百户给事中朝朔望坐次将军。
周堪初为太子少傅及帝即位堪为光禄大夫与萧望之并领尚书事。
欧阳地馀初为元帝太子中庶子授经後为博士论石渠及帝即位侍中贵幸至少府。
成帝为太子时张禹郑宽中皆授经於帝及即位以师锡爵关内侯宽中食邑八百户禹六百户拜为诸吏光禄大夫秩中二千石给事中领尚书事。
