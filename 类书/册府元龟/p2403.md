<!-- { "loadSidebar": true } -->
    高丽王高藏高宗仪凤中授开府仪同三司辽东州都督封朝鲜王居安东镇本蕃为主高藏至安东潜与相通谋叛事觉召还配流邛州并分徙其人散向河南陇右诸州其贫弱者留在安东城傍圣历二年。又授高藏男德武为安东都督以领本蕃自是高丽旧户在安东者渐寡少分投突厥及等高氏君长遂绝（又云：高藏加授辽东州都督封朝鲜郡王遣归辽东以辑高丽馀众先有编附诸军高丽悉放还本蕃司农卿扶馀隆为光禄大夫太常员外郎加授熊津州都督封带万郡王亦令安辑百济馀众仍移安东都护府於新城以统之时百济本地荒毁特令寄於高丽之境高藏既至辽东缉城谋叛召还流邛州徙其人於河南陇右其旧地没於新罗城傍馀众後渐寡弱散投突厥及扶馀隆竟亦不敢还旧国土地尽没於高氏扶馀氏君长遂绝）。
    吐蕃龙朔中与吐谷浑不和，递相表奏，各论曲直。国家依违未为与夺，吐蕃怨怒，遂叛。以兵临吐谷浑，告急，高宗令将薛仁贵、郭待封等，率众十馀万伐之。军至大非川，为钦陵等所败，遂灭吐谷浑。



