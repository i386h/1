<!-- { "loadSidebar": true } -->
    原季晋大夫文公使为卿辞曰：夫三德者偃之出也。以德纪民其章大矣。不可废也。（三德谓劝文公纳襄王以示民义伐原以示信大以示民礼也。偃狐偃也。）使狐偃为卿辞曰：毛之智贤於臣其齿。又长（毛偃之兄）毛也。不在位不敢闻命乃使狐毛将上军狐偃佐之狐毛卒使赵衰代之辞曰：城濮之役先。且居之佐军也。善军伐有赏（伐功也。）善君有赏能其官有赏。且居有三赏不可废也。且臣之伦箕郑胥婴先都在（伦出也。三子晋大夫）乃使先。且居将上军公曰：赵衰三让其所让皆社稷之卫也。废让是废德也。以赵衰之故于清原作五军使赵衰将新上军箕郑佐之胥婴将新下军先都佐之。
    韩献子为晋上卿告老公族穆子有废疾（穆子韩厥长子成十八年为公族大夫）将立之（代厥为卿）辞曰：。《诗》曰：，岂不夙夜谓行多露（诗言虽欲早夜而行惧露之濡已义取非礼不可妄也。）。又曰：弗躬弗亲庶民弗信（诗小雅讥在位者不躬亲政事则庶民不奉信其命言已有疾不能躬亲政事）无忌不才让其可乎！请立起也。（无忌穆子名起无忌弟宣子也。）与田苏游而曰：好仁（田苏晋贤人苏言起好仁）。《诗》曰：靖共尔位好是正直神之听之介尔景福（靖安也。介即也。景大也。是小雅言君子当思不出其位求正直之人与之并立如是则神明顺之致大福也。）恤民为德（靖共其位所以恤民）正直为正（正已心）正曲为直（正人曲）参和为仁（德正直三者备乃为仁）如是则神听之介福降之立之不亦可乎！（言起有此三德）庚戌使宣子朝遂老（韩厥致仕）晋侯谓韩无忌仁使掌公族大夫。
    士モ晋大夫襄公十三年荀士鲂卒晋侯于绵上以治兵（为将命军帅也。必而命之所以与众共）使士モ将中军辞曰：伯游长（伯游荀偃）昔臣习於知伯是以佐之非能贤也。（七年韩厥老知代将中军士モ佐之モ今将让故谓尔时之举不以已贤事见九年）请从伯游荀偃将中军（代荀）士モ佐之（位如故）使韩起将上军辞以赵武。又使栾（以武位卑故不听更命）辞曰：臣不如韩起韩起愿上赵武君其听之使赵武将上军（武自新军超四等代荀偃）韩起佐之（位如故）栾将下军魏绛佐之（亦如故绛自新军佐超一等代士鲂）新军无帅（将位皆在）晋侯难其人使其什吏率其卒乘官属以从於下军礼也。（得慎举之礼）晋国之民是以大和诸侯遂睦君子曰：让礼之主也。范宣子让其下皆让栾为汰弗敢违也。晋国以平数世赖之刑善也。夫。
    张老晋大夫悼公使为卿辞曰：臣不如魏绛夫绛之志能治大官其仁可以利公室不忘其勇不疾於刑其学不废先人之职不在卿位外内不平。且鸡丘之会其官不犯而辞顺不可不赏也。公五命之固辞乃使为司马使魏绛佐新军。
    公子启楚昭王兄也。楚子在城父将救陈卜战不吉卜退不吉王曰：然则死也。败楚师不如死（前已败於柏举今。若退还亦是败）弃盟逃雠亦不如死死一也。其死雠乎！命公子申为王不可则命公子结亦不可则命公子启（子西结子期启闾皆昭王兄）五辞而後许将战王有疾王攻大卒於城父（大陈地吴师所在）子闾退曰：君王舍其子而让群臣敢忘君乎！从君之命顺也。（从君许立）立君之子亦顺也。二顺不可失也。与子西子期谋潜师闭涂逆越女之子章立之而後还（潜师密发也。闭涂不通外使也。越女昭王妾章惠）。
    公子郢卫灵公子也。初卫侯游於郊子南仆（子南子郢也。仆御也。）公曰：余无子将立女（蒯贵奔无太子）不对他日。又谓之对曰：郢不足以辱社稷君其改图君夫人在堂三揖在下（三揖卿大夫士）君命祗辱（言立当以礼与内外同之今君私命事必不从为辱）公卒夫人曰：命公子郢为太子君命也。对曰：郢异於他子（言用意不同）。且君没於吾手。若有之郢必闻之（言当以临死为正）。且亡人之子辄在（辄蒯贵之子出公也。灵公孙）乃立辄。
    齐淳于髡齐王欲以傅太子髡辞曰：臣不肖不足以当此大任也。王不。若择国之长者而使之。
    汉张良初以成信侯从汉王汉王六年封功臣良未尝有战斗功高帝曰：运筹帷幄中决胜千里外子房功也。自择齐三万户良曰：始臣起下邳与上会留此天以臣授陛下陛下用臣计幸而时中臣愿封留足矣。不敢当三万户乃封良为留侯。
    韦元成宣帝时为大河都尉（今东平郡本为齐东郡後王国除入河郡）玄成兄宏为太常丞职奉宗庙典诸陵邑烦剧多罪过父贤以宏当为嗣故敕令自免（恐其有罪见黜妨为继嗣故令以疾去官也。）宏怀谦不去官（谓。若欲代父为侯故避谦不肯也。）以贤病笃宏竟坐宗庙事系狱罪未决室家问贤当为後者贤恚恨不肯言，於是贤门生博士义债等与宗家计议（博士姓义名债也。宗家贤之同族也。）共矫贤令使家丞上书言大行（为文书於大行以言其事也。）以太河都尉玄成为後贤薨玄成在官闻玄。又言当为嗣玄成深知其非贤雅意即阳为病狂卧便利妄笑语辞（便利大小便）徵至长安既葬当袭爵以狂不应召大鸿胪奏状章下丞相御史案验玄成素有名声士大夫多疑其欲让爵辟兄者案事丞相御史乃与玄成书（即案验玄成事者）曰：古之辞让必有文义可观故能玄荣於後今子独坏容貌蒙耻辱为狂痴光曜ㄙ而不宣微哉！子之所名也。（名声名也。）仆素愚陋过为宰相执事（过谬也。）愿少闻风声不然恐子伤高而仆为小人也。玄成友人侍郎章亦上疏言圣王贵以礼让为国宜优养玄成勿枉其志使得自安衡门之下（衡门谓横一木於门上贫者之所居也。）而丞相御史遂以玄成实不病劾奏之有诏勿劾引拜已受爵宣帝高其节以玄成为河南太守兄宏太山都尉。
    张延寿历位九卿既嗣侯国在陈留别邑在魏郡租入岁千馀万延寿身自以无功德何以能久堪先人大国数上书让减户邑。又因弟阳都侯彭祖口陈至诚天子以为有让乃徙封平原并一国户口如故而租税减半。
    後汉朱鲔为更始大司马更始封为胶东王有辞曰：臣非刘宗不敢干典遂让不受乃徙有为左大司马郭丹更始二年为谏议大夫更始败归乡太守杜诗请为功曹丹荐乡人长者自代而去诗乃叹曰：昔明王兴化卿士让位今功曹推贤可谓至德敕以丹事编署黄堂以为後法（黄堂太守之厅事）。
    梁统字仲宁安定乌氏人也。更始二年召补中郎将使安集凉州拜酒泉太守会更始败赤眉入长安统与窦融及诸郡守起兵保境谋共立帅初以位次咸共推统固辞曰：昔陈婴不受王者以有老母也。今统内有尊亲。又德薄能寡诚不足以当之遂共推融为河西大将军。
    桓荣为议郎建武中博士缺帝欲用荣荣叩头让曰：臣经术浅薄不如同门生郎中彭闳扬州从事皋宏帝曰：俞往女谐。
    桓郁荣子也。以父任为郎荣卒郁当袭爵上书让於兄子况明帝不许不得已受封悉以租入与之。
    王闳乐浪郡人为郡三老更始败士人王调杀郡守刘宪自称大将军乐浪太守建武六年光武遣太守王遵将兵击之至辽东闳与郡功曹史杨邑等杀王调迎遵皆封为列侯闳独让爵帝奇而徵之道病卒杜诗为南阳太守诗自以无劳不安久居大郡求欲降避功臣乃上疏曰：陛下亮成天工克济大业偃兵修文群帅反旅（反旅谓班师也。）海内协和万世蒙福天下幸甚唯匈奴未譬（一犹晓也。）圣德威武二垂（二垂谓西与北也。）陵虐中国边民虚耗不能自守臣恐武猛之将虽勤亦未得辞甲弓也。夫勤而不息亦怨劳而不休亦怨怨恨之师难复责功臣伏睹将帅之情功臣之望冀一休足於内郡（休足止行役也。）然後即戎出命不敢有恨臣愚以为师克在和不在众陛下虽垂念北边亦当颇泄用之（泄犹离也。）昔汤武善御众故无忿鸷之师（鸷击也。无忿怒而击也。）陛下起兵十有三年将帅和睦士卒凫藻（言其和睦欢悦如凫之戏於水藻也。）今。若使公卿郡守出於军垒则将帅自厉士卒之复（复谓优宽也。）比於宿卫则戎士自伯（士卒得比於郎则人百其勇）何者天下已安各重性命大臣以下咸怀乐土不雠其功而厉其用无以劝也。陛下诚宜虚缺数郡以侯振旅之臣重复厚赏加於久役之士如此缘边屯戍之师竞而忘死乘城拒塞之众不辞其劳则烽火精明守城坚固圣王之政必因人心今猥用愚薄塞功臣之望诚非其宜臣诗伏自惟忖本以史吏一介之才遭陛下创制大业贤俊在外空乏之间超受大恩牧养不称奉职无效久窃禄位令功臣怀愠诚惶诚恐八年上书乞避功德陛下殊恩未许放退臣诗蒙恩尤深义不敢苟冒虚请诚不胜至愿愿退大郡受小职及臣齿壮力能经营剧事如使臣诗必有补益复受大位虽析受爵所不辞也。惟陛下哀矜帝惜其能遂不许之。
    范升字辨卿代郡人也。建武二年为议郎迁博士上疏让曰：臣与博士梁恭山阳太守吕羌俱修梁丘易二臣年并耆艾经学深明而臣不以时退与恭并立深知羌学。又不能达惭负二老无颜於世诵而不行知而不言不可开口以为人师推博士以避恭羌帝不许然由是重之。
    锺兴字次文汝南汝阳人也。光武时为中郎将诏以经授皇太子。又使宗室诸侯从兴受章句封关内侯兴自以无功不敢受爵帝曰：先教训太子及诸王侯非大功邪兴曰：臣师丁恭，於是复封恭而兴遂固辞不受爵卒於官。
    丁鸿字孝公颍川定陵人鸿父建武中为河南太守以功封陵阳侯初从世祖征伐鸿独与弟盛居怜盛幼小而共寒苦及卒鸿当袭封上书让国於盛不报既葬乃挂於蒙庐而逃去留书与盛曰：鸿贪经书不顾恩义弱而随师生不供养死不饭含皇天先祖并不佑助身被大病不任茅土前上疾状愿辞爵仲公（仲公盛字也。）章寝不报迫。且当袭封甘自放弃远求良医如遂不瘳永归沟壑後同学鲍骏责以大义乃还就国。
    邓彪字智伯南阳人也。父邯中兴初以功封黾阝侯仕至渤海太守彪少励志修孝行父卒让国於异弟荆凤明帝高其节下诏许焉後终於太傅录尚书事刘恺字伯豫恺父般为宗正封居巢侯卒恺当袭爵让与弟宪遁逃避封久之章和中有司奏绝恺国章帝美其义特优假之恺犹不出积十馀年至永元十年有司复奏之侍中贾逵尚书言之诏特听焉後为太尉。
    李为司徒时北乡侯病阴与少府陶范等谋立顺帝会孙程等事先故功不显明年策免将作大匠翟上潜图大计以安社稷，於是录阴谋之功封涉都侯辞让不受。
    徐衡父防封庞乡侯卒衡当嗣让封於其弟崇数岁不得已出就爵。
    郭贺太傅镇之子也。镇封定颍侯及卒贺以长子当嗣爵让与小弟时而逃去积数年诏大鸿胪下州郡追之贺不得已乃出受封累迁至廷尉。
