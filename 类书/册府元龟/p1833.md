<!-- { "loadSidebar": true } -->
    二十八年夏卫人讨甯氏之党故石恶出奔晋冬齐庆封来奔叔孙穆子食庆封庆封汜祭（礼食有祭示有所先也。汜祭远散所祭不共）穆子不说使工为之诵茅鸱（工师茅鸱逸诗刺不敬。）亦不知既而齐人来让（让鲁受庆封。）封奔吴。
    二十九年九月齐公孙虿公孙灶放其大夫高止於北燕（虿子尾灶子雅放者宥之以远。）卢叛（竖高止子）十月闾丘婴帅师围卢高竖曰：苟使高氏有後请致邑（还邑於君。）齐人立敬仲之曾孙燕阝（敬仲高敬仲也。（良犹贤也。）十一月高竖致卢而出奔晋晋人城绵而旃（晋人善其致邑。）。
    三十年郑良霄出奔许郑伯有（良霄也。）耆酒为窟室（窟室地室）而夜饮酒击钟焉朝至未巳朝者曰：公焉在（家臣故谓伯有为公。）其人曰：吾公在壑谷（壑谷窟室。）皆自朝布路而罢（布路分散。）既而朝（伯有朝郑君。）则。又将使子如楚归而饮酒子以驷氏之甲伐之伯有奔雍梁（雍梁郑地）醒而後知之遂奔许。
    是年郑羽颉出奔晋为任大夫（羽颉即马师颉任晋县今属广平郡。）鸡泽之会（在三年奔楚遂晋羽颉因之与之比而事赵。《文子》言伐郑之说焉以宋之盟故不可（宋盟约弭兵故）。
    昭公元年夏秦伯之弟针出奔晋后子有宠於桓如二君於景（后子秦桓公子景公母弟针也。其权宠如两君其母曰：弗去惧选（选数也。恐景公数其罪而加戮）针晋其车千乘。
    冬楚公子围问王疾缢而杀之楚右尹子干出奔晋宫厩尹子出奔郑子干奔晋从车五乘叔向使与秦公子同食（食禄同。）皆百人之饩（百人卒也。其禄足百人。《文子》曰：秦公子富（谓秦针富强秩禄不宜与子干同。）叔向曰：底禄以德（底致也。）德均以年年同以尊公子以国不闻以富。且夫以千乘去其国︹御巳甚。《诗》曰：不侮鳏寡不畏强御（诗大雅侮陵也。）秦楚匹也。使后子与子干齿（以年齿为高下而坐）。
    四年冬鲁叔孙豹卒（以馁死）叔仲子谓季孙曰：带受命於子叔孙曰：葬鲜者自西门（不以寿终为鲜西门非鲁朝正门）季孙命杜泄（杜泄叔孙氏家宰命使从西门）泄曰：卿丧自朝鲁礼也。（从生存朝觐之正路）吾子为国政未改礼而。又迁之（迁易也。）群臣惧死不敢自也。既葬而行（善杜泄能辟祸。）。
    五年夏莒牟夷以牟娄及防兹来奔牟夷非卿而书尊地也。（尊重也。重地故书以名其人终为不义）。
    六年二月郑罕朔奔晋郑马师氏与子皮氏有恶（马师氏公孙Θ之子罕朔也。襄三十年马师公孙Θ代之为马师与子皮俱同一族）罕朔杀罕（子皮弟。）罕朔奔晋韩宣子问其位於子产子（问朔可使在何位。）产曰：君之羁臣苟得容以逃死何位之敢择从大夫之位（谓以礼去者降位一等。）罪人以其罪降（罪重则降多）古之制也。朔於敝邑亚也。其官马师也。（大夫位马师职）获戾而逃唯执政所之得免其死为惠大矣。又敢奸位宣子为子产之敏也。使从嬖大夫（为子产故使降一等不以罪降）。
    夏宋华合比出奔卫宋寺人柳有宠（有宠于平公）太子佐恶之华合比曰：我杀之（欲以求柳闻之乃坎用牲埋书（诈为盟处。）而告公曰：合比将纳亡人之族（亡人华臣也。襄十七年奔卫）既盟于矣。公使视之有焉遂逐合比合比奔卫。
    八年七月齐子尾卒子旗欲治其室（子旗栾施也。欲并治子尾之家政。）杀梁婴（梁婴子八月逐子成子工子车（三子齐大夫子尾之属子成顷公子固也。子工成之弟铸也。子车顷公之孙捷也。）皆来奔。
    十年夏齐栾施奔鲁齐惠栾高氏皆耆酒（栾高二族皆出惠公。）信内多怨（信妇人言故於陈鲍氏而恶之（恶陈鲍。）有告陈桓子曰：子旗子良将攻陈鲍亦告鲍氏桓子授甲而如鲍氏遭子良醉而骋（欲及子良醉故驱告鲍。《文子》）遂见。《文子》（。《文子》鲍国）则亦授甲矣。使视二子（子旗子良）皆将饮酒桓子曰：彼虽不信（彼传言者）闻我授甲则必逐我及其饮酒也。先伐诸陈鲍方睦遂栾高氏战于稷（稷祀后稷之处。）栾高败。又败诸庄（庄六轨之道。）国人追之。又败诸鹿门（鹿门齐城门）栾施高强来奔。
    十二年十月公子出奔齐季平子立而不礼於南蒯（蒯南遗之子季氏费邑宰）南蒯谓子仲（子仲公子）吾出季氏而归其室於公（季氏家财。）子更其位（更代也。）我以费为公臣子仲许之南蒯语叔仲穆子。且告之故（穆子叔仲带之子叔仲小也。语以欲出季氏以不见礼故）季悼子之卒也。叔孙昭子以再命为卿（悼子季武子之子平子父也。传言叔孙之见命乃在平子为卿之前）及平伐莒克之更受三命（十年平子伐莒以功加三命昭子不伐莒亦以例加以三命。）叔仲子欲构二家（欲构使相争）谓平子曰：三命逾父兄非礼也。（言昭子受三命自逾其父兄。）平然故使昭子（使昭子自贬黜）昭子曰：叔孙氏有家祸杀立庶故也。及此（祸在四年）。若因祸以毙之则命矣。（言因乱讨已不敢辞）。若不废君命则故有著矣。（著位次。）昭子朝而命吏曰：将与季氏讼书辞无颇（颇偏也。）季孙惧罪於叔仲子故叔仲小南蒯公子谋季氏告公而遂从公如晋（子仲）南蒯惧不克以费叛如齐子仲还及卫闻乱逃介而先（介副使也。）及郊闻费叛遂奔齐。
    十四年春南蒯奔齐南蒯之将叛也。盟费人司徒老祁虑癸（二人南蒯家臣）伪废疾使请于南蒯曰：臣愿受盟而疾兴。若以君灵不死请待间而盟（间差也。）许之二子因民之欲叛也。请朝众而盟（欲因合众而遂却南蒯曰：群臣不忘其君（君谓季氏。）畏子以及今三年听命矣。子。若弗图费人不忍其君将不能畏子矣。（不能复畏子）子何所不逞欲请送子（送使出奔）请期五日（南蒯请期冀有变。）遂奔
    十五年夏蔡朝吴出奔郑楚费无极害朝吴之在蔡也。（朝吴蔡大夫有功于楚平王故无极恐其有宠疾害之）欲去之乃谓之曰：王子故处子于蔡子亦长矣。而在下位辱必求之吾助子请（请求上位）。又谓其上之人（蔡人在上位者）曰：王唯信吴故处诸蔡二三莫之如也。而在其上不亦难乎！弗图必及于难蔡人逐朝吴朝吴出奔郑。
    二十年春楚太子建奔宋楚费无极言于楚子曰：建与伍奢将以方城之外叛（十九年令太子建居城父）王信之执伍使城父司马奋扬杀太子未至而使遣之（知太子冤故遣令去）太子奔宋无极曰：奢之子材。若在吴必忧国盍以免其父召之彼仁必来不然将为患王使召之曰：来吾免而父棠君尚谓其弟员（尚奢长子为邑大夫员尚弟子胥）曰：尔吴我将归死吾知不逮我能死尔能报尔其勉之伍尚归楚人皆杀之员如吴。
    夏曹公孙会自梦阝出奔宋（梦阝曹邑）。
    秋卫齐豹杀公孟絷（絷灵公兄。）公出如死鸟北宫氏之宰伐齐氏灭之公入八月公子朝褚师圃子玉霄子高鲂出奔晋（皆齐氏党。）。
    冬宋华亥向宁华定出奔陈宋元公无信多私而恶华向华定华亥与向宁谋华亥伪有疾诱杀群公子取太子栾与母弟辰公子地为质公亦取华亥向宁华定之子为质公子城（平公子）公孙忌乐舍（舍乐喜孙）司马︹向宜向郑（宜郑皆向戌子）楚建平王之亡太子）阝甲（小邾穆公子）出奔郑（公子宋大夫皆公党避难出奔）其徒与华氏战（八子之徒众也。）败子城子城奔晋十月公杀华向之质而攻之华向奔陈华登奔吴（登费遂党华向者。）。
    三十一年冬邾黑肱以滥奔鲁（黑肱邾大夫）。
    定公元年叔孙成子逆昭公之丧於乾侯初昭公二十五年孙于齐子家懿伯从（子家羁也。）叔孙逆公丧请见子家子子家子辞曰：羁未得见而从君以出（出时成子未为卿君不命而薨羁不敢见（言未受昭公之命辞以拒叔孙。）叔孙使告之曰：公衍公为实使群臣不得事君（二子始谋逐季氏）。若公子宋主社稷则群臣之愿也。（宋昭公弟定公名）凡从君出而可以入者将唯子是听子家氏未有後季孙愿与子从政季孙之愿也。使不敢以告（不敢叔孙成子名）对曰：若立君则有卿士大夫与守龟在羁弗敢知从君者则貌而出者入可也。（貌出谓以义从公与季氏无实怨。）寇而出者行可也。（与季氏者自可去）。若羁也。则君知其出也。（君昭公。）而未知其入也。羁将逃也。丧及坏ㄨ公子宋先入从公者皆自坏ㄨ反（从公诸臣皆反出奔。）。
    四年冬吴子及楚人战于柏举楚师败绩楚囊瓦出奔郑初伍员为吴行人以谋楚楚之杀宛也。伯氏之族出伯州犁之孙为吴太宰以谋楚冬蔡侯吴子唐侯伐楚舍舟于淮自豫章与楚夹汉（楚令尹襄瓦也。）子常济汉而陈三战子常知不可欲奔（知吴不可胜）十一月庚午二师陈于柏举阖庐之弟夫王以其属五千先击子常之卒子常之卒奔楚师乱吴师大败之子常奔郑五年九月吴王阖庐弟夫王归自立也。以与王战而败（自立为吴王号夫。）奔楚为棠氏。
    八年夏晋师将盟卫侯于专阝泽赵简子曰：群臣谁敢盟卫君者（前年卫叛晋属齐简子意欲摧辱之。）涉佗成何曰：盟之（二子晋大夫）将软涉佗扌卫侯之手及扌宛（扌挤也。血至）卫侯怒叛晋晋人请改盟弗许十年晋人讨卫之叛曰：由涉佗成（扌卫侯手故。），於是执涉佗以求成于卫卫人不许晋人杀涉佗成何奔燕。
    九年春宋公使乐大心盟于晋。且逆乐祁之尸辞伪有疾乃使向巢如晋盟。且逆子梁之尸（巢向戍曾孙）子明谓桐门右师出（子明乐祁之子溷也。右师乐大心子明族父也。右师往到子明舍子明逐使出门去）吾犹衰而子击钟何也。（忿其不逆父丧因责其无同族之恩）右师曰：丧不在此故也。既而曰：巳衰而生子余何故舍钟（巳子明也。）子明闻之怒言於公曰：右师将不利戴氏（乐氏戴公族。）不肯晋将作乱不然无疾乃逐桐门右师乐大心奔曹。
    十年秋宋公子地奔陈初公子地嬖蘧富猎（地宋景公弟辰之兄也。）十一分其室而以其五与之（与富猎也。）公子地有白马四公嬖向欲之（向司马桓也。）公取而朱鬣以与之（与也。）地怒使其徒扌失而夺之惧将走公闭门而泣之目尽肿母弟辰曰：子分室以与猎也。而独卑亦有颇焉子为君礼（礼辟君也。）不过出竟君必止子公子地出奔陈公弗止辰为之请弗听辰曰：是我吾兄也。（欺也。）吾以国人出君谁与处冬母弟辰暨仲佗石区出奔陈（佗仲几子区褚师子皆宋卿众之所望故言国人）。
    十四年春卫侯逐公叔戍与其党故赵阳奔宋戍来奔夏卫北宫结来奔公叔戍之故也。（亦党公叔戍）。
    秋卫世子蒯贵出奔宋尽逐其党故公孟区出奔郑自郑奔齐。
