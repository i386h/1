<!-- { "loadSidebar": true } -->
吴汉征公孙述攻拔广都遣轻骑烧成都市桥武阳以东诸小城皆降帝戒汉曰：成都十馀万众不可轻也。但坚据广都待其来攻勿与争锋。若不敢来公转营迫之须其力疲乃可击也。汉乘利遂自将步骑二万馀人进逼成都去城十馀里阻江北为营作浮桥使副将武威将军刘尚将万馀人屯於江南相去二十馀里帝闻大惊让汉曰：比敕公千条万端何意公临事勃乱既轻敌深入。又与尚别营事有缓急不复相及贼。若出兵缀公以大众攻尚尚破公即败矣。幸无它者即引兵还广都诏书未到述果使其将谢丰袁吉将众十馀万分为二十馀营并出攻汉使别将万馀人劫刘尚使不得相救汉与大战一日兵败走入壁丰因围之。
隗嚣据天水帝命将征之帝闻得略阳甚悦左右怪帝数破大敌今得小城何足以喜然帝以略阳嚣所依阻心腹已坏则制其支体也。
朱浮为幽州牧时彭宠反攻浮涿郡太守张丰亦反浮以为天子必自将兵讨之而但遣邓隆助浮浮以为帝怠於敌不能救之乃上疏诏报曰：往年赤眉跋扈长安吾策其无必东果来归降今度此反虏势无久全其中必有内相斩者今军资未充故须後麦耳後丰宠并自败（初彭宠攻朱浮於蓟帝使击将军邓救蓟隆军潞南浮军雍故遣吏奏状帝读激怒谓使吏曰：营相去百里其势，岂可得相及比。若还北军败矣。宠果盛兵临河以拒隆。又别发轻骑三千袭其後大破隆军浮远遂不能救引而去）。
邓禹遣冯宗歆守邑二人争权相攻遂杀歆因反击禹禹遣使以闻帝帝问使人所亲爱为谁对曰：护军黄防帝度防不能久和势必相忤因报禹曰：纟专冯者必黄防也。乃遣尚书宗广持节降之後月馀防果执将其众归罪。
魏太祖时田丰为袁绍别驾逢纪惮其亮直数号之於绍绍，於是有害丰之意後太祖闻丰不从戎喜曰：绍必败矣。及绍奔遁复曰：向使绍用其别驾计尚未可知也。
文帝黄初二年镇西将军曹真命众将及州郡兵讨破叛胡治元多卢水封赏等斩首五万馀级获生口。
十万羊一百一十一万口牛八万河西遂平帝初闻胡决水灌显美谓左右诸将曰：昔隗嚣灌略阳而光武因其疲弊进兵灭之今胡决水灌显美其事正相似破胡事今至不久旬日破胡告檄到帝大笑曰：吾策之於帷幕之内诸将奋击於万里之外其相应。若合符契前後克获虏未有如此也。
三年孙权破刘备於夷陵初帝闻备兵东下与权交战树栅连营七百馀里谓群臣曰：备不晓兵，岂有七百里营可以拒敌者乎！苞原隰险阻而为军者为敌所擒此兵忌也。孙权上事今至矣。後十日破备书到明帝初即位黄初七年八月孙权攻江夏郡太守文聘坚守朝议欲发兵救之帝曰：权习水战所以敢下公陆攻者掩不备也。今已与聘相持夫攻守势倍终不可久也。先时遣治书侍御史荀禹慰劳边方禹到於江夏发所经县兵及所从步骑千人乘山举火权退走之。
太和二年正月蜀大将诸葛亮攻边天水南安安定三郡叛应亮是时朝臣未知计所出帝曰：亮阻山为固今者自来既合兵书致人之术。且亮贪三郡知进而不知退今因此时破亮必也。乃部勒兵马步骑五万拒亮遣大将军曹真都督关右并进兵右将军张邰击亮於街亭大破之亮败走三郡平。
五年三月蜀将诸葛亮攻天水诏司马宣王拒之初亮出议者以为亮军无辎重粮必不继不击为劳兵，或欲自芟上わ左右生麦以夺军食帝皆不从前後遣兵增宣王军。又敕使护麦宣王与亮相持赖得此麦以为军粮。
青龙元年六月保塞鲜卑大人步度根与叛鲜卑大人轲比能私通并州刺史毕轨表辄出军以外威比能内镇步度根帝省。表曰：步度根已为比能所诱有自疑心今轨出军使二部惊合为一何所威镇乎！促敕轨已出军者慎勿越塞过句注也。比诏书到轨已进军屯阴馆遣将军苏尚董弼追鲜卑比能遣子将千馀骑迎步度根部落与尚弼相遇战於楼烦二将没步度根部落皆叛出塞与比能合寇边遣骁骑将军秦朗将中军讨之虏乃走漠北。
二年四月诸葛亮出斜谷屯渭南司马宣王率诸军拒之诏宣王但坚壁拒守以挫其锋彼进不得志退无与战久停则粮尽虏略无所获则必走走而追之以逸待劳全胜之道也。
景初二年正月帝议遣司马宣王讨公孙渊发卒四万人议臣皆以为四万兵多役费难供帝曰：四千里征伐虽云：用奇亦当任力不可稍计役费遂以四万人行及宣王至辽东霖雨不得晴故群臣，或以为渊未可卒破宜诏宣王还帝曰：司马懿临危制变擒渊可计日待也。卒皆如所策。
九月蜀阴平太守廖反攻守善羌侯岩蕈营雍州刺史郭淮遣广魏太守王ど南安太守游奕将兵讨淮上书ど奕等分兵夹山东西围落贼众破在旦夕帝曰：兵法恶离促诏淮敕ど奕诸别营非要处者还令据便地诏敕未到奕军为所破ど为流矢所中死。
晋宣帝初为魏国军司马时蜀将关侯围曹仁於樊于禁等七军皆没而仁围甚急是时汉帝都许昌魏武以为近敌欲徙河北帝谏曰：于禁等为水所没非战守之失於国家大计未有所损而便迁都既示敌以弱。又淮沔之人大不安矣。孙权刘备外亲内疏关侯之得意权所不愿也。可喻权使令掎其後则樊围自解魏武从之权果遣将吕蒙西袭公安拔之关遂为蒙所获明帝即位以帝为魏骠骑将军明帝问吴蜀二虏宜讨何者为先对曰：吴以中国不习水战故敢散居东关凡攻敌必扼其喉而扌舂其心夏口东关敌之心喉。若为陆军以向皖城引权东下为水战军向夏口乘其虚而击之此神兵从天而堕破之必矣。天子并然之魏太和四年蜀诸葛亮入攻帝为骠骑大将军破亮于祁山卤城时军师杜袭督军薛悌皆言明年麦熟亮必来攻陇右无宜及冬豫运帝曰：亮再出祁山一攻陈仓挫衄而反纵其後出不复攻城当求野战必在陇东不在西也。亮每以粮少为恨归必积以吾料之非三稔不能动矣。又诸葛亮使至帝问曰：诸葛公起居何如食可几米对曰：三四升次问政事曰：二十罚已上皆自省览帝既而告人曰：诸葛孔明其能久乎！竟如其言正始三年吴将诸葛恪屯皖边鄙苦之帝为太傅督诸军南征时帝欲自击恪议者多以贼据坚城积欲引致官兵今悬军远攻其救必至进退不易未见其便帝曰：贼之所长者水也。今攻城以观其变。若用其所长弃城奔走此为庙胜也。若敢固守湖水冬浅船不得行势必弃水相救繇其所短亦吾利也。四年帝军次於舒恪焚烧积聚弃城而遁五年大将军曹爽伐蜀帝谓夏侯玄曰：春秋责大德重昔武皇帝再入汉中几至大败君所知也。今兴平路势至险蜀已先据。若进不获战退见徼绝覆军必矣。将何以任其责玄惧言於曹爽引军退费进兵据三岭以截爽爽争苦战仅乃得过所发牛马运转者死失略尽羌胡怨叹而关右悉虚耗矣。景初二年辽东太守公孙渊反时帝为太尉都督雍州徵帝诣京师天子曰：此不足以劳君事欲必克故以相烦耳君度其作何计对曰：弃城预走上计也。据辽水以拒大军次计也。坐守襄平此成禽耳天子曰：其计将安出对曰：惟明者能深度彼已预有所弃此非其所及也。今悬军远征将谓不能持久必先距辽水而後守此中下计也。天子曰：往还几何对曰：往百日还百日攻百日以六十日为休息一年足矣。
文帝魏正始中为散骑常侍大将军曹爽之伐蜀也。以帝为征蜀将军副夏侯玄出骆谷次于势蜀将王林夜袭文王营文王坚卧不动林退帝谓玄曰：费以据险拒守进不得战攻之不可宜亟旋军以为後图爽等引旋果驰兵趣三岭争险乃得过。
嘉平四年为安东将军蜀将姜维攻陇右扬声欲攻狄道以帝行征西将军次长安雍州刺史陈泰欲先敌据狄道帝曰：姜维攻羌收其盾任聚作邸阁讫而复转行至此正欲了塞外诸羌为後年之资耳。若实向狄道安肯宣露令人知今扬声言出此欲归也。维果烧营而去甘露二年杨州刺史诸葛诞反帝以大将军讨於淮南进军丘头吴使文钦唐咨全端等来救诞诸将逆击不能御吴将朱异帅轻兵至藜浆异为石苞周泰所击败走吴人杀异帝曰：异不得至寿春非其罪也。而吴人杀之以谢寿春而坚诞意使其犹望救耳。若其不尔彼当突围决一旦之命，或谓大军不能久省食减口冀有有他变料贼之情不出此三者今当多方以乱之备其越逸此胜计也。因命合围分遣羸疾就淮北廪军士大豆人三升钦闻之果喜帝愈羸形以示之多纵反间扬言吴救方至诞等益宽恣食俄而城中乏粮石苞王基并请攻之帝曰：诞之逆谋非一朝一夕也。聚粮完守外结吴人自谓足据淮南钦既同恶相济必不便走今。若急攻之恐内损军力外寇卒至表里受敌此危道也。今三叛相聚於孤城之中天其或者将使同戮吾当以长策縻之但坚守三面。若贼陆道而来军粮必少吾以游兵轻骑绝其转输可不战而破外贼外贼破钦等必成擒矣。
後魏道武皇始元年讨慕容宝进运中山引骑围之帝谓诸将曰：朕量宝不能出战必当凭城自守偷延日月急攻则伤士久守则费粮不如先平邺信都然後还取中山於计为便。若移军远去宝必散众求食民间如此则人必离阻攻之易克诸将称善宣武时任城王澄为镇南大将军伐梁将攻锺离诏曰：锺离。若食尽三月已前固有可克如至四月淮水泛长舟行无碍宜善量之前事捷也。此实将军经略勋有常焉如以水盛难图亦可为万全之计不宜昧利无成以贻後悔梁冠军将军张惠绍游击将军殷暹骁骑将军赵景悦龙骧将军张景仁等率众五千送粮锺离澄统军王足刘思祖等邀击惠绍等大破之获惠绍殷暹景仁及其屯骑校史文渊等军主已上二十七人既而遇雨淮水暴长引归寿春还既狼狈失兵四千馀人频表解州帝不许有司奏军还失路夺其开府。又降三阶。
後周太祖初为後魏尚书仆射关西大行台时魏帝方图齐神武太祖乃传檄方镇谓诸将曰：高欢虽智不足而诈有馀今声言欲西其意在入雒吾欲令寇雒率马步万馀自泾州东引王罴率甲士一万先据华州欢。若西来王罴足得抗拒如其入雒寇雒即袭汾晋吾便速驾直赴京邑使其进有内顾之忧退有被蹑之势一举大定此为上策众咸称善。
