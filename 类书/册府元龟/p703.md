<!-- { "loadSidebar": true } -->
    师礼侯嘉安众侯崇之族父也。崇以王莽居摄举兵嘉诣阙自归莽赦弗罪张竦因为嘉作奏曰：建平元寿之间大透绝宗室几弃（几并音巨依反）赖蒙陛下圣德扶服振救（陛下谓莽也。服音蒲北反）遮护卫国命复延宗室明目临朝统政发号施令动以宗室为始登用九族为先并录支亲建立王侯南面之孤计以百数收复绝属存亡续废（复音扶目反）得比肩首复为人者嫔然成行（嫔然多儿也。行列也。嫔音匹人反行音下郎反）所以藩汉国辅汉宗也。建辟雍立明堂班天法流圣化朝群后昭文德宗室诸侯咸益土地天下喁喁引领而叹（喁喁众口向上也。音）颂声洋洋满耳而入（《论语》载孔子曰：师）挚国家所以服此美膺此名享此福受此荣者，岂非太皇太后日昃之思陛下夕惕之念哉！何谓（先为设问复陈其事也。）乱则统其理危则致其安祸则引其福绝则继其统幼则代其任晨夜屑屑寒暑勤勤（屑屑犹切切动作之意也。）无时休息孳孳不已者（孳孳不息也。音与孜同）凡以为天下厚刘氏也。（为干伪切）臣无愚智民无男女皆谕至意（谕晓也。）而安众侯崇乃独怀悖惑之心操畔逆之虑（悖乖也。）兴动兵众欲危宗庙恶不忍闻罪不容诛诚臣子之仇宗室之雠国家之贼天下之害也。是故亲疏震落而告其罪民人溃畔而弃其兵进不跬步退伏其殃（半步曰：跬谓一举足也。音宗反）百岁之母孩提之子（婴儿始须人提挈。故曰：孩提也。孩提者小儿也。）同时断斩悬头竿杪（杪末也。音莫小切）珠珥在耳首饣希犹存为计。若此，岂不讠孛哉！（讠孛惑也。音布内反）臣闻古者畔逆之国既以诛讨则猪其宫室以为池纳垢浊焉（掘其宫以为池用贮水也。猪谓畜水下也。音乌。）名曰：凶虚（虚读曰墟故居也。言凶人所居）虽生菜茹而人不食（谓所食之菜曰：茹音人庶切）四墙其社覆上栈下示不得通（栈谓以箦蔽之也。下则栈之上则覆之所以隔塞不通阴阳之气）之始关雎之乱洋洋乎！盈耳哉！故竦引之也。洋音羊。又音祥辨社诸侯（辨布也。布崇社国国各作一见以为戒也。辨读曰班）出门见之著以为戒（著明也。）方今天下闻崇之反也。咸欲褰衣手剑而叱之其先至者则拂其颈（拂戾也。音佛）冲其匈刃其躯切其肌後至者欲拨其门仆其墙（仆倒也。）夷其屋焚其器（夷平也。）应声涤地则时成创（涤地犹言涂地则时即时也。创伤也。音初良反）而宗室尤甚言必切齿焉何则以其背畔恩义而不知重德之所在也。宗室所居或远嘉幸得先闻不胜愤愤之愿愿为宗室倡始（倡音先向反）父子兄弟负笼荷锸驰之南阳（笼所以盛土也。锸{秋金}也。）猪崇宫室令如古制及崇社宜如亳社以赐诸侯用永监戒愿下四辅公卿大夫议以明好恶视四方（视读曰示），於是莽大说（说读曰悦）公卿皆如嘉言莽白太后下诏曰：惟嘉父子兄弟虽与崇有属不敢阿私或见萌牙相率告之及其祸成同共雠之应合古制忠孝著焉其以杜衍户千封嘉为师礼侯嘉子七人皆赐爵关内侯後。又封竦为淑德侯。
    长安为之语曰：欲求封无过张伯松（竦之字）力战斗不如巧为奏。
    中山王成都以东平思王孙绍封王莽篡位贬为公明年献书言莽德封列侯赐姓王。
    鲁王闵以顷王子绍封王莽篡位贬为公明年献神书言莽德封列侯赐姓王。
    广阳王嘉王莽时皆废汉藩王为家人嘉独以献符命封扶美侯赐姓王氏。
    晋东平王善谄谀曲事太傅杨骏及骏诛依法当死。
    东安公繇与善故得不坐。
    梁丰城侯泰历位中书舍人倾竭财产以事时要。
    陈新安王伯固後主初在东宫与伯固甚相亲狎伯固。又善嘲谑高宗每宴集多引之始兴王叔陵在江州心害其宠阴求疵瑕将中之以法及叔陵入朝伯固惧罪谄求其意乃共讪毁朝贤历诋文武虽耆年高位皆面折之无所畏忌伯固性好射雉叔陵。又开发冢墓出游野外必与偕行，於是情好大叶。
    後魏东阳王丕谄事要人骄侮轻贱每见侍中符承祖尝倾身下之元常山王素之孙孝文时为殿中郎坐事停废宣武时从弟晖亲宠用事稍迁左丞宣武末于忠执政为黄门郎。又曲事之忠专权擅威枉陷忠贤多指导也。後入为尚书谄事刘腾进号征西将军卒赠尚书左仆射纳货元所以赠礼优越。
    北海王详宣武时为侍中太傅录尚书事是时冠军将军茹皓侍直禁中关豫政事详以下咸祗惮之皓弟年二十擢补员外郎皓娶仆射高肇从妹於宣武为从母迎纳之日详亲诣之礼以马物皓。又为弟聘安丰王延明妹延明耻非旧流不许详劝强之云：欲觅官职如何不与茹皓婚姻也。延明乃从焉。
    河间王琛宣武时为定州刺史在州贪忄林灵太后诏废于家琛以孝明始学献金字孝经。又无方自达乃与刘腾为养息赂腾金宝巨万计腾为言乃得兼都官尚书元京兆王黎之继子灵太后临朝以妹夫累加侍中领军孝明呼为姨夫帝徙御徽音殿亦入居殿右曲尽佞媚。
    元悦清河王怿之弟为性不伦ㄈ傥难测孝明时怿为元所害了无雠恨之意乃以桑落酒候伺之尽其私佞大喜以为侍中太尉。
    城阳王徽孝庄时为侍中大司马性佞媚善自取容一狎内外之意宗室亲戚莫与比焉。
    临淮王孝友仕东魏孝静为沧州刺史性无骨鲠承事权势为正直者所讥。
    北齐高阳康穆王文宣时为尚书令以滑稽便辟有宠於帝尝在左右行杖以挞诸王太后深之。
    唐李道古嗣曹王皋之子为司门员外郎便佞巧宦早升朝籍尝以酒肴棋博游公卿间角赌之际伪为不胜而厚偿之故当时有虚名而嗜利者悉与之狎历利隋唐睦四州刺史黔中鄂岳观察使笮。
    ○宗室部　奢僭
    书称敦叙九族诗美本枝百世夫王者厚磐石维城之固盛犬牙麟趾之风是以锡土宇分宝玉展亲立爱斯焉可知而有礼越常经制逾王宪忽满盈之戒肆汰侈之意僭拟服御擅修甲兵信用邪谋罔遵轨度大则身坐小或国除可为痛惜也。
    汉梁孝王武文帝子为大国居天下膏腴地北界泰山西至高阳（陈北县）四十馀城多大县孝王太后少子爱之赏赐不可胜道（道谓言也。），於是孝王筑东苑方三百馀里广睢阳城七十里（更广大之也。晋太康地记云：城方十三里梁孝王筑之鼓倡节杆而後下和之者称睢阳曲今踵以为故故今之乐家睢阳曲是其遗音）大治宫室为复道自宫连属於平台三十馀里（平台在大梁东北离宫所在也。）得赐天子旌旗从千乘万骑出称警入言赶（警者戒肃也。戒止行人也。言出入者互文耳出亦有赶汉仪注皇帝辇动左右侍帷幄者称警出殿则传跸止人清道也。）亻疑於天子（亻疑比也。音拟）招延四方豪杰自山东游士莫不至齐人羊胜公孙诡邹阳之属（言皆游梁）公孙诡多奇邪初见日王赐千金官至中尉号曰：公孙将军多作兵弩弓数十万而府库金钱。且百钜万（钜万百万也。且百万者言凡百也。）珠玉宝器多於京师孝王未死时财以钜万不可胜数及死藏府馀黄金尚四十馀万斤他财物称是鲁恭王馀景帝子治宫室苑囿狗马季年好音（季年末年）江都易王非景帝子好气力治宫馆招四方豪杰奢甚。
    後汉琅琊王京光武子好宫室穷其伎巧殿馆壁带皆饰以金银（壁带壁中之横木也。以金银为缸饣希其上）。
    济南安王康光武子多殖财货大修宫室奴婢至千四百人厩马千四百匹私田八百顷奢侈恣欲游观无节。
    陈王均明帝孙敬王羡之子嗣立多不法遂行天子大射礼。
    魏曹爽太祖族子真之子为大将军饮食车服拟於乘舆尚方珍玩充刃其家妻妾盈後庭。又私取先帝才人七八人将吏师工鼓吹良家子女三十三人皆以为伎乐诈作诏书发才人五十七人送邺台使先帝婕妤教习为伎擅取太庙乐器武库禁兵作窟室绮疏四周数与何晏等会其中纵酒作乐。
    晋齐武闵王ぁ献王攸之子为大司马筑第馆掾属四十人北取五市南开诸署毁坏庐舍以百数使大匠营制与西宫等凿千秋门墙以通西阁後房施锺悬前庭舞八佾沉於酒色不入朝见竟陵王义阳王望子在国殖财货奢僭逾制既而都督兖州徵求民不堪命。
    宋彭城王义康高祖子文帝时以大将军领司徒私置僮六千馀人不以言台时四方献馈皆以上品荐义康而以次者供御帝尝冬月啖柑叹其形味并劣义康在坐曰：今年柑殊有佳者遣还东府取柑大供御者三寸。
    江夏王义恭高祖子文帝时以太尉领司徒年给相府钱二千万他物称此而义恭性奢用尝不足帝。又别给钱年至千万南郡王义宣高祖子为荆雍都督多畜嫔媵後房千馀尼媪数百男女三十人崇饰绮丽费用殷广。
    南齐庐陵王子卿世祖第三子为荆州刺史在镇营造服饰多违制度帝敕之曰：我前後有敕非复一两道诸王不得作乖体格服饰汝何意都不忆我敕邪忽作毒瑁乘具已成不须坏可速送都。又作银镫金簿箭脚便速坏去凡诸服章自今不启吾知复专辄作者後有所闻当复得痛。
    梁临川王宏高祖弟为司徒骠骑大将军纵恣不休奢侈过度修第拟於帝宫後庭数百千人皆极天下之选所幸江无畏服玩侔於齐东潘妃宝さ直千万好食青鱼头尝日进三百其他珍膳盈溢後房食之不尽弃诸道路江本吴氏女也。世有国色亲从子女遍游王侯後宫男女兄弟九人因权势横於都下衡山侯恭南平王伟之子性尚华侈广营第宅重斋步阎模写宫殿尤好宾友酣宴终辰座客满筵言谈不倦时元帝居藩颇事声誉勤心著述卮酒未尝妄进恭每从容谓曰：下官历观时人多有不好忄乐乃仰眠床上看屋梁而著书千秋万岁谁传此者劳神苦思竟不成名岂如临清风对朗月登山泛水肆意酣歌也。
    後魏曲阳侯素延桓帝之後道武留心黄老欲以纯风化俗虽乘舆服御皆去饰素延奢侈过度帝深之积其过因徵坐赐死。
    北海王详孝文弟宣武时以季父崇宠位望兼极而贪冒无厌珍丽充盈声色侈纵建饰第宇开起山池所费巨万。
    京兆王愉孝《文子》与弟广平王怀颇相夸尚竞慕奢丽贪纵不法，於是宣武摄愉禁中推案杖愉五十出为冀州刺史。
    北齐清河王岳神武王从父弟性华侈尤悦酒色歌姬舞女陈鼎击钟诸王不及也。
    河南王孝瑜文襄之长子初文襄於邺东起山池游观时俗眩之孝瑜遂於第作水堂龙舟植幡槊於舟上数集诸弟宴射为乐武成幸其第见而悦之故盛兴後园之玩，於是贵贱慕效处处营造。
    隋秦孝王俊高祖子初仁恕慈爱其後渐奢侈违犯度制出钱求息民吏苦之帝遣使案其事与相连坐者百馀人俊犹不悛，於是盛治宫室穷极侈丽俊有巧思每亲运斤斧工巧之器饣希以珠玉为妃作七宝幕篱。又为水殿香涂粉壁玉砌金皆梁柱楣栋之间周以明镜间以宝珠极饰之美每与宾客妓女弦歌於其上。
