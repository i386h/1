<!-- { "loadSidebar": true } -->
    废帝（即文宣子济南王也。）未被害前童谣云：中兴寺内白凫公四方侧听声雍雍道人闻之夜打锺时丞相府在北中即旧中兴寺也。凫翁盖指武成小字步落稽也。道人济南王小名也。打锺言将被击也。
    孝昭帝之杀杨等废幼主而自立先是童谣曰：白羊头毛秃历头生角。又曰：羊羊吃野草不吃野草远我道道不远打尔脑。又曰：阿{麻女}姑祸也。道人姑夫死也。羊也。角文为用刀道人谓废帝小名太原公主尝作尼。故曰：阿{麻女}姑子献天和皆尚帝姑。
    武成帝大宁二年春武明太后病徐之才弟之范为尚药典御敕令诊候内史皆令呼太后为石婆盖有俗忌故改名以厌制之范出告之才曰：童谣云：周里求伽豹祠嫁石婆斩家作媒人唯得一量紫纟延靴今太后或改名私所致怪之才曰：求伽胡言去已豹祠嫁石婆，岂有好事斩家作媒人但令合葬自斩家唯得紫纟延靴者得至四月何者紫之为字此下糸纟延者熟当在四月之中之范问靴是何义之才曰：靴者革傍化宁是久兆至四月一日后果殂先是。又有童谣曰：九龙母死不作孝及娄太后丧武成不改服绯袍如故。又武成时谣言卢六十稚十四扌建子拍头三十二阳子术语人曰：且四八天之大数太上之祚恐不过此既而武成年果三十二。
    後主武平元年童谣曰：狐截尾你欲除我我除你其年四月陇东王胡长仁谋遣刺客杀和士开事露反为士开所讠替死。
    二年童谣曰：和士开七月三十日将你向南台小儿唱讫一时拍手去杀却至七月二十五日御史中丞琅邪王俨执士开送於南台而斩之是岁。又有童谣曰：七月刈禾伤早九月吃饣羔正好十月洗荡饭瓮十一月出却赵老七月和士开被诛九月琅邪王遇害十一月赵彦深出为西兖州刺史一云：綦连猛赵彦深以猛武将之中颇疾奸佞言议时有可采故引知机事祖班奏言猛与彦深前推琅邪王事有意故，於是出猛为定州刺史彦深为西兖州刺史即日就途先是谣曰：七月刈禾大旱九月啖饣羔禾好本欲寻山射虎激箭旁中赵老至是其言乃验。
    武平末童谣曰：黄花势欲落清樽但满酌後主穆后名邪利本斛律后从婢也。小字黄花母子氵嬖干预朝政时人患之後主自立穆后以後昏饮无度故云：清觞但满酌寻逄齐亡欲落之应邺中。又有童谣曰：金作扫帚玉作把净殿屋迎西家未几周师入邺。
    後周初有童谣曰：白杨树头金鸡鸣氐有阿舅无外甥静帝隋氏之甥既逊位诸舅强盛。
    隋高祖仁寿四年七月炀帝即位并州总管汉王谅谋反并州谣言云：一张纸两张纸客量小儿作天子时伪署官告身一纸别授则二纸谅闻谣喜曰：我幼时字阿客量与谅同音吾於皇家最小以为应之俄而兵败。
    大业中童谣曰：桃李子鸿鹄绕阳山宛转花林里莫浪语谁道许其後李密坐杨玄感之逆为吏所拘在路逃叛潜结群盗自阳城山而来袭破雒口仓後复屯兵苑内莫浪语密也。宇文化及自号许国寻亦破灭谁道许者盖惊疑之辞也。
    唐太宗破窦建德建德中创窜於牛口渚车骑将军白士让扬武威生获之先是军中有童谣曰：豆入牛口势不得久建德行至牛口渚甚恶之果败於此。
    高宗永徽末里歌有桑条韦也。女韦也。乐及神龙中韦后用事太常少卿郑作桑条歌十篇上之。
    龙朔中俗饮酒令曰：子母去离连台拗倒俗语杯盘为子母。又名盘为台及中宗废於房州之应。又里歌有突厥监及则天时遣尚书阎知微送武延秀使突厥突厥怒则天废李氏乃囚延秀立知微为可汗挟以入冠乾封之後天后盛劝行中岳之礼频下诏皆属年饥及蕃夷寇边而辍，於是嵩山之下营奉天宫以为有事之渐时有童谣曰：嵩山兀几层不畏登不得所畏不得登及是礼物毕备竟以疾还。
    武后如意初里歌黄獐草中藏弯弓射尔伤後契丹李万荣叛陷营州则天令总管曹仁师王孝杰等将兵百万讨之败於黄獐契丹乘胜至於赵郡垂拱已後东都有挈儿歌皆淫艳之词後张易之兄弟有内嬖易之小字挈。
    宪宗元和十年六月辛丑盗杀宰相武元衡先是长安童谣曰：打麦麦打三三三既而旋其袖曰：舞了也。识者谓打麦者盖言打麦时也。麦打盖时暗中突击也。三三三谓六月三日也。舞了也。谓元衡之卒也。
    僖宗广明元年十二月巢贼陷长安议者以旧有谣云：金色虾蟆争努眼翻却曹州天下反。
    黄巢败亡走入泰山为其甥林言所杀言送于时溥溥函首送阙中中和初有谣云：黄巢须走泰山东死在翁家翁时巢死之处民家乃姓翁也。
    後唐末帝始离岐下凡降附及本城将校皆冀不次之赏及从至京师累月延望署置不及始望相与为谣言去却生菩萨扶起一条谶。
    闽王王审知光州人兄潮威武军节度福建观察审知为副乾宁中潮卒审知遂继兄位先是闽中有童谣云：潮水来岩头没潮水去矢口出矢口知字也。果陈岩死王潮代之潮死审知继位。
    ●卷八百九十五
    ○总录部　达命
    孔子罕言命者以其几微奥妙寡能及之非可容易而谭也。又曰：不知命无以为君子盖非君子人者不得与於斯矣。中古以还英伟间出乃有遭死生之变而泊然无挠遘艰虞之变而毅然有守不溺於私爱不犭旬於拘忌蒙谤毁而不自明婴祸患而不苟免咎徵集而不戚凶怪至而自屏斯皆宅纯粹於心府宴得丧於道枢安时处顺以全其真穷理尽性而达於命者也。
    孔子去卫将陈过匡颜刻为仆以其策指之曰：昔吾入此繇彼缺也。匡人闻之以为鲁之阳虎阳虎尝暴匡人，於是遂止孔子孔子状类阳虎拘焉五日颜渊後（言与孔子相失故在後也。）子曰：吾以汝为死矣。颜渊曰：子在回何敢死（言夫子在已无所敢死也。）匡人拘孔子益急弟子惧孔子曰：文王既没文不在兹乎！（言文王虽已没其文见在此此自谓身也。）天之将丧斯文也。後死者不得与于斯文也。（文王既没故孔子自谓後死也。言天将丧此文者本不当使我知之今使我知之未欲丧之也。）天之未丧斯文也。匡人其如予何（如予何犹言奈我何也。天未丧此文则我当传之匡人欲奈我何言不能违天害己）孔子使从者为宁武子臣於卫然得去。又鲁定公卒孔子去曹宋（。《史记》年表定公十三年孔子至卫十四年至陈哀公二年过宋）与弟子习礼大树下宋司马桓欲杀孔子拔其树孔子去弟子曰：可以速矣。孔子曰：天生德於予桓其如予何（天生德者谓授以圣性德合天地吉无不利。故曰：如予何）孔子疾病子路请祷（祷祷请於鬼神）子曰：有诸（言有此祷请於鬼神之事）子路对曰：有之诔曰：祷尔于上下神祗（子路失指诔祷名）子曰：丘之祷久矣。（孔子素行合於神明。故曰：丘之祷久矣。）孔子尝喟然叹曰：莫我知也。夫子贡曰：何为莫知子（子贡怪夫子言何为莫知已故问之）子曰：不怨天不尤人（孔子不用於世而不怨天人不知已亦不尤人）下学而上达（下学人事上达天理）知我者其天乎！（圣人与天地合其德。故曰：惟天知已）。又公伯寮子路於季孙（谮也。伯寮鲁人孔子弟子也。）子服景伯以告（鲁大夫子服何忌也。告孔子）曰：夫子固有惑志（季孙信谗恚子路）於公伯寮吾力犹能肆诸市朝（吾势力犹能辨子路之无异於季孙使之诛寮而肆之有罪既刑陈其尸曰：肆）子曰：道之将行也。与命也。道之将废也。与命也。公伯寮其如命何孔子穷於陈蔡七日不尝食藜羹不糁宰予备矣。（备当作惫极也。语曰：卫灵公问陈於孔子孔子对曰：俎豆之事则尝闻之矣。军旅之事未之学也。明日遂行在陈绝粮从者病莫能兴此之谓惫矣。）孔子弦歌於室颜回择菜於外子路与子贡相言曰：夫子逐於鲁削迹於卫伐树於宋穷於陈蔡杀夫子者无罪籍夫子弦歌鼓舞未尝绝音盖君子之所无鬼也。若此乎！颜回无以对入告夫子孔子愀然推瑟喟然叹曰：繇与赐也。小人也。召吾语之路与贡曰：如此者可谓穷矣。孔子曰：是何言也。君子达於道之谓达穷於道之谓穷（。《论语》曰：君子亦有穷乎！子曰：君子固穷小人穷斯滥矣。）今丘也。抱仁义之道以遭乱世之患其穷之为（言不穷也。）故内省而不疚於道临难而不失其德大寒既至霜雪既降吾是知松柏之茂也。（众木遇霜雪皆落比人遭乱世松柏比君子岁寒知松柏之後凋）昔桓公得之莒文公得之晋越王得之会稽（齐桓遭无知之难奔莒晋文公遭骊姬之说出过曹越句践与吴战败栖於会稽之山卒皆享国克复其耻为霸君焉）陈蔡之厄於丘其达乎！孔子列然返琴弦（复取纟玄歌）子路扌乞然执干而舞（干扬也。）子贡曰：吾不知天之高也。不知地之下也。（高下喻大不知孔子圣如天地）古之得道者穷亦道。
    孟子在鲁乐正子见孟子曰：克告於君君为来见也。嬖人有臧仓者沮君君是以不果来也。（克乐正子名也。曰：克告君以孟子之贤君将来臧仓者沮君故使君不能来也。）曰：行或使之止或泥之行止非人所能也。吾之不遇鲁侯天也。臧氏之子焉能使予不遇哉！
    汉贾谊为长沙王傅三年有飞入谊舍止於坐隅（似鹗异物志曰：有鸟似小鸡体有文色土俗因形名之曰：不能远飞行不出城也。）不祥鸟也。谊既以谪居长沙卑湿谊自伤悼以为寿不得长乃为赋以自广其末句曰：德人无累知命不忧细故蒂芥何足以疑。
    朱为槐里令去官年七十馀终於家病不呼医饮药。
    扬雄怪屈原文过相如至不容作离骚自投江而死雄以为君子得时则大行不得则龙蛇（。《易》曰：龙蛇蛰之以存神也。大行安步徐行）遇不遇命也。何必湛身哉！（湛谓投水而死）乃作书往往摭离骚文而反之（摭拾取也。）自岷山投诸江流以吊屈原名曰：反离骚後为侍郎。
    後汉孔僖拜临晋令崔る以家林筮之（崔篆所作。《易林》也。）谓为不吉止僖曰：子盍辞乎！僖曰：学不为人仕不择官凶吉繇已而繇卜乎！在县三年卒官。
    张禹为扬州刺史当过江行部中土民皆以江有子胥之神难於利涉禹渡吏固请不听禹厉言曰：子胥如有灵知吾志在理察枉讼岂危我哉！遂鼓戢而过李膺为长乐少府既废後张俭事起收捕钩党乡人谓膺曰：可去矣。对曰：事不辞难罪不辞刑臣之节也。吾年已六十死生有命去将安之乃诣诏狱拷死。
    吴雄少时家贫丧母营人所不封土者择葬其中丧事趣办不问时日医巫皆言当族灭而雄不顾及子训孙恭三世廷尉为法名家（名为明法之家）。
    晋魏舒为司徒时陈留周震累为诸府所辟书既下公取丧亡佥号震为杀公椽莫有辟者舒乃辟之而竟无患识者以此称其达命。
    舒子混字延广清惠有才行为太子舍人年二十七先舒卒朝野或为舒悲惜舒母哀恸退而叹曰：吾不及庄生远矣。岂以无益自损乎！，於是终不复哭。
