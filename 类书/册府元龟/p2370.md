<!-- { "loadSidebar": true } -->
    二十六年三月吐蕃寇河西崔希逸击破之鄯州都督杜希望攻拔吐蕃新罗城戎军。
    二十八年三月权判益州长史章仇兼琼大破吐蕃安戎城分兵镇守之。
    天宝三载八月拔悉密国伐突厥乌苏米施可汗传首阙下。
    四载五月朔方节度使王忠嗣上言曰：臣闻北方杂虏之中突厥为大其风俗︹悍弧矢利习而诸蛮夷皆出其下所以凭陵河塞历代患之太原泾阳岂惟前事山东渭上曾是近忧自陛下君临万邦无远不至惟此种落尚怀二心陛下执九有安危之枢制四夷长短之运如垂霈泽则斯与草芥同风。若震天威则彼惟鱼肉而已故从开元二十九载部落日以携离可敦西杀并诸侯王贵人以下前後款塞者殆至万计其馀复相保聚更立乌苏米施为可汗陛下。又使内史尹招倩等晓以安危俾其内附鬼神所殛米施伏诛去秋。又诏臣率骁骑直至萨河内山以问其罪而左厢阿波达于等一十一部并应时诛擒独右厢之众未平今。又为九姓所破白眉特勒之首既传於藁街骨咄禄娑匐可敦。又献於阙下霜刃未交而群凶尽殪王师未老而大漠将空自先帝擒颉利静北荒以来复见於今日矣。伏请颁示天下宣付史馆从之。
    八载六月陇右节度使哥舒翰攻吐蕃石堡城拔之十载四月剑南节度使鲜于仲通将兵六万讨南与其王阁罗凤战於泸州。
    十一载三月朔方节度副使奉信王阿布思与安禄山同讨契丹。
    十三载三月北庭都护程千里生擒叛虏阿布思献于勤政楼下斩之于朱雀街阿布思九姓首领也。开元初为默啜所破请降附及开元末北蕃大乱遂与西杀妻子及默啜之孙勃得支特勒毗伽可汗女伊然可汗小妻登利可汗女及阿布思顿利发等并率其部归我。
    天宝九载秋朝于京师帝厚礼之美仪貌有材略代为蕃酋。
    天宝十载范阳节度安禄山承恩阿布思不为之下禄山因请为将共讨奚契丹阿布思惧禄山之害己乃率其部以叛帝诏北夷追之布思惶恐因西投葛逻禄叶护葛逻禄惧乃擒以送北庭焉。
    ●卷九百八十七
    ○外臣部　征讨第六
    唐肃宗上元元年六月桂州经略使奏破管内西原蛮贼二十万众斩获大贼帅黄乾曜等九人。
    是月凤翔节度崔光远奏破泾州陇州等界羌浑党项等十馀万众。又於普润县界破党项四千馀众斩二千级生擒一百馀人收获驼马牛羊器械等不可胜数。
    乾元元年九月招讨党项使王仲升斩党项首领拓拔戎德等十人传首阙下。
    代宗广德二年九月剑南节度使严武破吐蕃七万馀众扌友其当狗城。
    十月严武。又拔吐蕃盐州城。
    是月吐蕃寇州朔方兵马使左散骑常侍郭遣马步三千於州西夜斩贼营杀千馀人生擒八十三人俘大将四人马四百匹。
    永泰元年九月吐蕃大将尚结息赞磨尚息东赞及马重英等十万众寇奉天醴泉等县大掠居人男女数万计焚庐舍而去同华节度周智光以兵追击于澄城破贼万计。
    十月关内副元帅。《郭子》仪先锋白元光合回纥军击吐蕃之众於灵台县之西原斩首五万级俘获人畜凡二百里不绝。
    大历二年九月吐蕃寇灵州进寇泾州副元帅。《郭子》仪率兵三万镇泾阳。
    十月灵州破吐蕃二万。
    三年八月吐蕃寇灵武进寇州宁节度马破三万众。
    九月灵州将白元光破吐蕃二万於灵武。
    是月。《郭子》仪破吐蕃六万馀众於灵州。
    十二月剑南西川破吐蕃万馀众。
    八年十月吐蕃寇泾等州副元帅。《郭子》仪遣先锋将浑与吐蕃战于宜禄不利村墅居人为吐蕃驱掠去者凡千馀人是夜收合散卒袭贼营会泾原节度使马。又袭贼辎重杀贼凡数千人贼遂溃十年正月剑南西川节度使崔宁奏破吐蕃数万於西川斩首万级生擒数千获马牛数千头匹。
    十一年正月崔宁上言大破吐蕃故洪等四节度兼突厥吐浑氏蛮羌党项等二十馀万众斩首万馀级生擒首领一千三百五十人献功阙下。
    十二年十二月崔宁奏於西山大破三路及攻南吐蕃十万馀众斩首八千生擒九百人。
    十三年四月吐蕃寇灵州朔方留後常谦光击败之德宗以大历十四年五月即位十月吐蕃率南蛮众十万来寇一入茂州过汶川及灌口一入扶文过方维白填山一自黎雅过邛峡关连舀郡邑乃发禁兵四千人及幽州兵五千人同讨大破之。
    贞元二年十月凤翔节度使李晟以吐蕃侵轶遣兵袭其摧沙壁大破之焚其储积斩蕃酋扈屈律悉蒙等七人传首京师。
    五年十月剑南节度使韦皋遣将王有道等与东蛮两林苴那时勿邓梦冲等帅兵於故州台北谷大破吐蕃青海腊城二节度杀其大兵马使乞臧遮悉多杨朱斩首二千馀级其投崔谷赴水死者不可胜数生擒笼官四十五人收获器械一万馀事马牛羊一万馀头匹遮遮者吐蕃之骁勇者也。或云：尚结赞之子频为边患自其死也。官军所攻城栅无不降下蕃众日却数年间尽复州之旧境也。
    八年十一月山南西道节度严震击破吐蕃於芳州及黑水堡焚其积聚并献首虏。
    九年四月剑南西川节度韦皋遣兵出西山破吐蕃峨和城定廉城通鹤军凡平堡五十馀所获首虏器械旗帜牛马献於阙下。
    十年六月韦皋奏西山峨和城击破吐蕃三万。又出兵黎雅以拔南收吐蕃栅城斩首三千八百级生虏及降吐蕃二百四十人得其器械牛马。
    十一年四月幽州节度刘济奏大破奚王啜剌等六万馀众。
    十二年三月韦皋奏收降蛮七千户得吐蕃所赐金字告身五十五片。
    十三年五月吐蕃於剑南马领三处开路进军逼台登城州刺史曹高任率领诸军将士并东蛮子弟大破之生擒大笼官七人阵上杀获三百馀人被刀箭伤者不可胜数收获马畜五百馀头匹器械二千馀事。
    十四年十月夏州节度使韩全义破吐蕃於盐州西北。
    十七年九月西川韦皋奏大破吐蕃於维州擒其相论莽热来献（赐崇仁里宅以居之）初吐蕃寇灵朔舀麟州诏韦皋出兵成都西山以纾北边皋遂使镇静军使陈洎等三万人出三奇路威武军兵马使崔尧臣率兵一千出龙石门路南维州保州兵马使仇冕并保霸两州刺史董振等率兵二千进逼吐蕃维州城中北路兵马使邢比并诸州刺史董怀愕等帅兵四千进攻吐蕃栖鸡老翁等城都将高倜王天俊等率兵二千进逼故松州陇东路兵马使元膺并诸州郝宗等复分兵八千出南路雅邛黎路。又令邛州镇南军使御史大夫韦良金发镇兵一千三百进军雅州经略使路惟明与三部落主赵日进等率兵三千进攻吐蕃逋租偏松等城黎州经略使王有道率三部落主郝全信等兵二千过大渡河深入吐蕃界州经略使陈孝阳与行营兵马使何大海韦义等及磨些蛮三部落主苴郡时等率兵四千进攻昆明诺济城自八月至于十二月累破十六万众拔其七城五军镇受降三千馀人擒生口六千馀人斩首一万馀级遂进围维州救军再至转战千馀里吐蕃连灵朔之寇引众南下，於是赞普遣莽热以内大相兼东境五道节度兵马都统群牧大使率杂虏十万众来解维州之围王师万馀众据险设伏以待之先以一千人挑战莽热见我师之少也。悉众来追入于伏中诸将四面疾击遂擒莽热虏众大溃。
    宪宗元和四年八月安南都护张丹奏破环王国伪号爱州都统三万馀人及获王子五十九人器械战象等称之。
    十三年十月灵武奏於定远城破吐蕃三万人杀戮二千人获羊马甚众。
    是月平凉镇遏使郝比破三万馀众收复原州城获羊马不知其数夏州节度使田缙於灵武亦破三千馀人。
    十一月夏州奏破吐蕃五万灵武奏攻破吐蕃长乐州罗城焚其屋宇器械西川节度王播攻拔峨和栖鸡等城。
    十四年十月灵武奏大将史奉敬大破吐蕃於盐州城下。
    穆宗以元和十五年正月即位十月吐蕃寇泾州命左军中尉梁守谦充左右神策京西京北行营都监神策兵四千人并发八镇全军往讨之。
    十一月夏州节度使李奏准诏自领兵赴长泽镇讨吐蕃灵武节度使李聪奏自领兵赴长乐州讨吐蕃。
    长庆元年六月吐蕃犯青塞堡以国家与回鹘和亲故也。盐州刺史李文悦发兵击退之。
    二年七月灵武节度使李进诚上言於盐州界追杀吐蕃三百馀人。
    文宗太和三年十二月南蛮逼戎州遣使起荆南鄂岳湘邓陈许等道兵击之。
    是月邛州为蛮所舀以右领军大将军董重质充西川监讨蛮使。又命中使往太原凤翔宣取兵马赴西川己丑内出陌刀七百口锥突七百具递西川（是月也。军抽退）。
    四年四月幽州节度使李载义上言今月三日发兵入奚界杀奚贼五千馀人生擒刺史县令大将首领等二百七十三人。
    武宗会昌二年二月回鹘寇天德以振武麟胜节度刘沔为河东节度以太原之师讨之。
    八月回鹘乌介可汗过天德至把头峰北荐掠朔北州乃徵发许蔡汴滑等六镇之师以刘沔为回鹘南面招讨使以张仲武为回鹘东面招讨使以李思忠为河西党项都将回鹘西南面招讨使皆会军於太原。又诏太原起室韦沙陀三部落吐浑诸部委石雄为前锋易定兵千人守大同军契通何请河镇沙陀吐浑六千骑赴天德李思忠并回鹘党项之师屯于大栅。
    三年二月刘沔奏诸将大破回鹘於杀胡山巳迎得太和公主其乌介可汗被疮而走方议收於杀制曰：其回鹘既已破灭义在剪除宜令诸道兵马便同进讨是时回鹘有赤心宰相一族东逼渔阳张仲武乃与从弟公素率其部下劲兵三万人大破之收其侯王贵族千馀人降三万馀人户牛马橐驼旃墙幕不胜计寻遣从事李周牙门将国从相次献捷先是奚契丹皆有回鹘监护使督以岁贡。且为汉谍事至是仲武遣神将石公绪等论意凡戮八百馀人。又回鹘初遣宣门将军等四十七人来侦欲驱杂虏遂逗留其使缓彼师期人病马死竟不遣之回鹘乌介可汗既败近边乃依康居求活尽从馀种寄于黑车子仲武繇是威加北狄。又继以词旨谕其诸戎黑车子後杀乌介可汗。
    宣宗大中元年春幽州大破奚众。
    懿宗咸通五年四月南蛮寇邕管以秦州经略使高骈率禁军五千赴邕管会诸道之师讨之寻以骈为安南都护。
    六年秋高骈自海门进军破蛮军收复安南府先是李琢为安南都护虐贼夷獠人多怨叛遂诏将军合势攻安南舀之累命将帅未能收复及骈至合五管之兵期年之内招怀洞诛其首恶一战而蛮卒遁去收复交州郡邑。
    十年十一月南诏蛮骠信绰酋龙率众二十万寇州定方军节度都头安再荣守清溪关为贼所攻再荣退保大渡河北去清溪关二百里隔水相射凡九日八夜定边军节度使窦滂勒兵拒之。
