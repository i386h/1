<!-- { "loadSidebar": true } -->
    言偃字子游孔子弟子也。曾子吊於负夏（负夏卫地）主人既祖填池（祖谓移柩车去载处为行始也。填池当为奠彻去声之也。奠彻谓遣奠彻祖）推柩而反之（反之於载处曾子欲更始）降妇人而後行礼（礼既祖而妇降今反柩妇人辟之复升堂矣。柩无反而复反之而。又降妇人盖欲矜宾於此皆非礼也。）从者曰：（怪之）曾子曰：夫祖者。且也。（。且未定之辞）其不可以反宿也。从者。又问诸子游曰：礼与（疑曾子言非）子饭於牖下小敛於户内大敛於阼殡於客位祖於庭葬於墓所以即远也。故丧事有进而无退（明反柩非）曾闻之曰：多矣。乎！予出祖者（子游。且服）曾子袭裘而吊子游裼裘而吊曾子指子游而示人曰：夫夫也。为习於礼者如之何其礻裘而吊也。（曾子盖知临丧无饰夫夫犹言此夫也。子游於时名为知礼，）主人既小敛袒括子游趋而出袭裘带而入（於主人变乃变也。所吊者朋友，）曾子曰：我过矣。我过矣。夫夫是也。（服。且善子游）。
    卜商字子夏孔子弟子也。孔子之丧有自燕来观者舍於子夏氏子夏曰：圣人之葬人与人之葬圣人也。子何观焉（与及也。）昔者夫子言之曰：吾见封之。若堂者矣。（封筑土为垄堂形四方而高）见。若坊者矣。（坊形旁杀平上而长）见。若覆夏屋矣。（屋谓茨也。夏屋今之门庑也。其形旁广而平）见。若斧者矣。（斧形旁杀刃上而长）从。若斧焉（孔子以为刃上难登狭。又易为功）马鬣封之谓也。（谷阃名）今一日而三斩板而已封（板盖广一尺长六尺斩板谓断其缩也。上断止之盖高四尺其广袤未闻也。诗云：缩板以载）尚行夫子之志乎！哉！（尚，庶几也。）孔字子思鲁人之孙也。子思之母死於卫（子思伯鱼之子伯鱼卒其妻嫁於卫）柳。若谓子思曰：子圣人之後也。方於子乎！观礼子盍慎诸（柳。若卫人也。见子思欲为嫁母服恐其失礼戒之嫁母齐衰期也。）子思曰：吾何慎哉！吾闻之有其礼无其财君子弗行也。（谓时可行而财不足以备礼）有其礼有其其时君子弗行也。（谓财足以备礼而时不得行者）吾何慎哉！（时所止则止时所行则行无所疑也。丧之礼如子赠礻遂之属不逾主人）曾子谓子曰：吾执亲之丧也。水浆不入於口者七日（言已以疾时礼而不如）子思曰：先王之制礼也。过之者俯而就之不至焉者而及之故君子之执亲之丧也。水浆不入於口者三日杖而後能起（为曾子言难继以礼御之）。
    县子鲁人也。陈。《庄子》死赴於鲁鲁人欲勿哭（君无哭邻国大夫之礼陈。《庄子》齐大夫陈常之後名伯）缪公召县子而问焉县子曰：古之大束修之问不出境虽欲哭之安得而哭之（言时君弱臣强政在大夫专盟会以交接）。且臣闻之哭有二道有爱而哭之有畏而哭之（权微劝之）公曰：然。然则如之何而可县子曰：请哭诸异姓之庙，於是与哭诸县氏。
    汉石奋为中大夫过宫门阙必下车趋见路马必轼焉（路马天子路车之马轼谓凭轼盖为敬也。）。
    後汉马援为伏波将军尝有疾梁松友候之独拜床下援不答松去後诸子问曰：梁伯孙帝婿贵重朝廷公卿以下莫不惮之大人奈何独不为礼援曰：我乃松父友也。虽贵何得失其序乎！（礼记曰：见父之执友不谓之进不敢进不谓退不敢退不问不敢对郑玄曰：敬父同志如事父也。）。
    张湛为左冯翊後告归平陵望寺门而步主簿进曰：明府位尊德重不宜自轻湛曰：礼下公门轼路马孔子於乡党恂恂如也。父母之国所宜尽礼何谓轻哉！吴虞耸为河间太守疾俗丧祭无度弟卒祭以少牢酒饣卞而已当时族党并尊行之。
    宋王弘晋末为会稽王道子骠骑参军父卒未免丧後将军元显以为谘议参军加宁远将军知记室事固辞不就道子复以为谘议参军加建威将军领中兵。又固辞时内外多难在丧者皆不终其哀惟弘固执得免。
    南齐殷字。《文子》晋荆州刺史仲堪五世孙解义有口才司徒褚渊甚重之谓之曰：诸殷自荆州以来无出卿右者敛容答曰：殷族衰悴诚不如昔。若此旨为虚故不足降此旨为实弥不可闻。
    梁谢フ初仕宋为卫将军长史明帝尝敕フ与谢凤子超宗从凤庄门入二人俱至超宗曰：君命不可以不往乃趋而入フ曰：君处臣以礼进退不入时人两称之以比王尊王阳。
    後魏李谐为给事黄门侍郎遭母忧还乡里徵为素尹将军如故以礻覃制未终表辞朝仪亦以为优仍许其让。
    唐王为侍中子敬直尚帝女南平公主礼有妇见舅姑之仪自王姬下降此事多略曰：此礼之废由来久矣。今陛下钦明动循法制吾受公主谒见岂为身荣哉！所以成国家之美耳，於是夫妻西向坐公主亲执笄行盥馈之道礼成而退物议善之自是公主有舅姑者备妇礼自始也。
    李大亮为长安副留守遇疾临终叹曰：吾闻礼男子不死妇人之手，於是命屏妇人言终而卒。
    苗晋卿上党壶关人为魏郡太守河北采访使会入计因陈表请归乡里既至壶关望县门而步小吏进曰：太守位高德重不宜自轻晋卿曰：下公门轼路马况父母之国所宜尊敬汝何言轻哉！大会乡党欢饮累日而去。
    崔造为建州刺史兴元元年诏徵至蓝田自以源休之甥休与朱Г作乱上疏请罪不敢赴阙帝以为有礼优诏慰勉拜吏部郎中。
    後唐宋令询不知何许人也。事闵帝藩邸知书乐善动皆由礼。
    晋张砺初仕後唐为翰林学士未几父之妾卒初妾在世砺以久侍先人左右颇亦敬奉诸幼子以祖母呼之及卒砺疑其事词於同僚未有以对砺即故归於金阳闲居三年不行其服论情制宜识者韪之马全节为邺都留守以元城是桑梓之邑具白衤阑诣县庭谒拜县令沈遘遘逡巡避之不敢当礼全节曰：父母之乡自合致敬勿让之也。州里荣之。
    ○总录部　家法
    《易》曰：家人高高悔厉吉。《传》曰：父子笃兄弟睦夫妇和家之肥也。盖夫闺门之内德范所出位在乎！正治尚乎！严故能致恭肃之美流敦睦之誉古之君子莫不先内治而後施於有政者也。乃有礼同宾馈法如官司进止有常体貌无懈由是少长咸叙孝慈兼笃茂亢宗之德蔼王家之训耸人伦之瞻仰著方来之模楷非夫仁厚成性德义居质者亦何能及是哉！冀缺晋人晋大夫臼季使舍於冀野冀缺耨其妻饣盍之敬相待如宾（夫妇相敬如宾）士会晋人为大夫家事治。
    汉石奋孝景季年以上大夫禄归老於家子孙为小吏来归谒奋必朝服见之不名子孙有过失不诮让为便坐（便坐於便侧之处正室也。）对案不食然後诸子相责因长老肉袒固谢罪改之乃许子孙胜冠者在侧虽燕必冠申申如也。（申申整敕之貌）僮仆如也。（敬谨之貌）唯谨（唯以谨敬为先）帝时赐食於家必稽首俯伏而食如在帝前其执丧哀戚甚（执丧礼记曰：执亲之丧）子孙遵教亦如之奋家以孝谨闻乎！郡国虽齐鲁诸儒行皆自以为不及（质重也。）子庆出为齐相齐国慕其家行不治而齐国大治（不治言无所治罚）。
    後汉李守通父也。为王莽宗师卿为人严毅居家如官廷（守居家与子孙尤谨闺门之内如官廷也。）。
    邓禹有子十三人各使守一艺修整闺门教养子孙皆可以为後世法禹位至太傅。
    樊重南阳湖阳人也。性温厚有法度二世共子孙朝夕礼敬常。若公家。
    张湛字子孝扶风平陵人动止有则居处幽室必自修整虽遇妻子。若严君焉（易家人卦曰：家人有严君焉父母之谓也。）位大中大夫。
    冯艮字君卿志行高整非礼不动遇妻子如君臣乡党以为仪表。
    仇览初为蒲亭长後入太学学毕归乡里州郡并请皆以疾辞虽在宴居必以礼自整妻子有过辄免冠自责妻子庭谢候览冠乃敢升堂家人莫敢喜怒声色之异。
    陈纪字元方太丘长实之子兄弟孝养闺门和後进之士皆推慕其风位大鸿胪。
    司马防历官京兆尹以年老转拜骑都尉养志闾巷阖门自守诸子虽冠成人不命曰：进不敢进不命曰：坐不敢坐不指所有问不敢言父子之间肃如也。
    魏裴潜清洁守道每为牧守而父在京师出入薄车群弟之田庐常步行家人小大或并日而食其家教上下相奉事有似於石奋其履检校度自魏兴少能及者。
    常林好学带经耕Θ妻尝自馈饷之林虽在田野其相敬如宾位光禄大夫。
    曹纯仍父业富於财僮仆人客以百数纯纲纪督御不失其理乡里咸以为能位议郎参司空军事。
    吴刘基字正舆繇之子也。基遭多难妻子困苦潜处味道不以为戚与群弟居尝夜卧早起妻妾希见其面诸弟敬惮事之犹父不妄交游门无杂宾位光禄勋。
    晋何曾性至孝闺门整肃自少及长无声乐嬖幸之好年老之後与妻相见皆正衣冠相待如宾已南向妻北面再拜上酒酬酢既毕便出一岁如此者不过再三焉位太傅。
    庾亮风格峻整动由礼节闺门之内不肃而威时人，或以为夏侯太初陈长文之伦也。（太初玄字长文群字）位安西将军。
    孙盛性方严有轨宪虽子孙班白而庭训愈峻位秘书监。
    宋谢弘微从叔峻以为嗣事系亲之党恭谨过常伯叔二母归宗两姑晨夕瞻奉尽其诚敬内外或传语通讯辄正其衣冠位右卫将军。
    南齐王延之为右光禄大夫竟陵王师家训方严不妄见子弟虽节岁问讯皆先冠曰：子伦之见儿子亦然。
    刘为武陵王华征虏参军兄夜隔壁呼共语不答方下床著衣立然後应问其久曰：向束带未竟其立操如此。
    梁刘潜奉寡嫂甚谨家内目细必定谘嫂与妻子朝夕供事未尝失礼人称之位豫章内史。
    范为仆射性笃睦事寡嫂尽礼家事必先谘而後行。
    陈王锡为左仆射兄弟三十馀人居家笃睦每岁时馈遗遍及近亲敦诱诸弟并禀其规训。
    後魏李敷兄弟敦崇孝义家门有礼至於居丧法度吉凶书记皆合典则为北州所称美。
    崔浩母卢氏湛孙也。浩著食经叙曰：予自少及长耳目闻见诸母诸姑所修妇功无不蕴习酒食朝夕养舅姑四时祭祀虽有功力不任僮使尝手自亲焉昔遭丧乱饥馑仍臻饣蔬饣胡口不能具其物用十馀年间不复备设先妣虑久废志後生无知见而少不习业书乃口授为九篇文辞约举婉而成章聪辩强记皆此类也。位抚军上将军。
    杨椿弟津孝友大至兄弟皆有孙惟椿有曾孙年十五六矣。椿尝欲为之早娶望见玄孙自椿子昱以下率多学尚时人莫不钦羡焉一家内男女百口缌服同爨庭无间言魏世以来惟有卢渊兄弟及椿昆季当世莫逮焉椿位太保。
    卢度世子渊昶等父母亡後百口同居亲从昆弟尝旦省诸父出坐别室至暮乃入庙府之外不妄交游其相率以礼如此。
    许询字伯礼颇有业尚闺门雍睦三世同居吏部尚书李神俊尝称其家风。
