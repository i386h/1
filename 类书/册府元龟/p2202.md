<!-- { "loadSidebar": true } -->
    沐并有高节年六十馀自虑身无常豫作终制诫其子以俭葬曰：告仪等夫礼者生民之始教而百世之中庸也。故力行者则为君子不务者终为小人然非圣人莫能履其从容也。是以富贵者有骄奢之过而贫贱者讥於固陋，於是养生送死苟窃非礼繇斯观之阳虎甚於暴骨桓石椁不如速朽此言儒学拨乱反正鸣鼓矫俗之大义也。未臻夫穷理尽性陶冶变化之实论也。若能原始要终以天下为一区万物为刍狗该览玄通求形影之宗同祸福之素一生死之命吾有慕於道矣。夫道之为物惟恍惟忽寿为欺魄夭为凫没身沦有无与神消息含悦阴阳甘梦太极奚以棺椁为牢衣裳为缠尸系地下长幽桎梏，岂不哀哉！昔庄周阔达无所莫。又杨王孙体贵不久客尔至夫末世缘生怨死之徒乃有含珠鳞押玉床象衽杀人殉以圹穴之内锢以絮藉以蜃炭千载僵燥类神仙，於是大教陵迟竞以厚葬谓。《庄子》为放荡以王孙为戮尸岂复识古有衣薪之鬼而野有狐狸之乎！哉！吾以才质滓浊污於清流昔忝国恩历试宰守所在无效代匠伤指狼跋首尾无以雪耻如不可求从吾所好今年过耳顺奄忽无常苟得获没即以吾身袭於王孙矣。上冀以赎市朝之逋罪下以亲道化之灵祖顾尔幼未知臧否。若将逐俗抑废吾志私称从令未必为孝而犯魏颗听治之贤尔为弃父之命谁或矜之使死而有知吾将尸视至嘉平中病甚临困。又敕豫掘舀戒气绝令二人举尸即舀绝哭泣之声止妇女之送禁吊祭之宾无设粟米之奠。又戒後亡者不得入藏不得封树妻子皆遵之。
    郝昭为将军将亡遗命戒其子凯曰：吾为将知将不可为也。吾数发冢取其木以为攻战具。又知厚葬无益於死者也。汝必敛以时服。且人生有处所尔死复何在邪今去本墓远东西南北在汝而已。
    徐晃为右将军病笃遗令敛以时服。
    高堂隆为光禄勋卒遗令薄葬敛以时服。
    蜀丞相诸葛亮遗命葬汉中定军山因山为坟冢足容棺敛以时服不须器物。
    司马朗为兖州刺史与臧霸等征吴至居巢遇疾临卒谓将士曰：刺史蒙国厚恩督司万里微功未效而遭此疫疠既不能自效孤负国恩身没之後其布衣幅巾敛以时服勿违吾志也。
    吴吕岱为大司马卒遗令殡以素棺疏巾布衤葬送之制务从俭约子凯皆奉行之。
    是仪为尚书仆射寝疾遗令素棺敛以时服务从省约年八十卒。
    张昭为辅吴将军卒遗令幅巾素棺敛以时服。
    诸葛瑾卒遗命令素棺敛以时服事从省约。
    晋石苞为大司马侍中临薨豫为终制曰：延陵薄葬孔子以为达礼华元厚葬春秋以为不臣古之明义也。自今死亡者皆敛以时服不得兼重。又不得饭含为愚俗所为。又不得为设床帐明器也。定窆之後复土满坎一不得起坟种树昔王孙葬矫时其子奉命君子不讥况於合礼典者邪诸子皆奉遵遗令。又断亲戚故吏设祭。
    王祥为太保疾笃著遗令训子孙曰：夫生之有死自然之理吾年八十有五启手何恨不有遗言使尔无述吾生值季末登庸历试无毗佐之勋没无以报气绝但洗手不须沐浴勿缠尸皆氵故衣随时所服赐山玄玉佩卫氏玉绶笥皆勿以敛西芒上土自坚贞勿用甓石勿起坟陇穿深二丈椁趣容棺勿作前堂布几筵置书箱镜奁之具棺前但可施床榻而已夏侯湛为散骑常侍将没遗命小棺薄敛不修封树论者谓湛虽生不砥砺名节死则俭约令终是深达存亡之理。
    皇甫谧著论为送终之制名曰：玄晏先生以为存亡天地之定制人理之必至也。故礼六十而制寿至於九十各有等差防终以素岂流俗之多忌者哉！虽未至寿然婴疾弥纪仍遭丧难神气损劣困顿数年矣。常惧夭陨不期虑终无素是以略陈至怀夫人之所贪者生也。所恶者死也。虽贪不得越期虽恶不可逃Т人之死也。精歇形散魂无不之故气属於天寄命终尽穷体反真故尸藏於地是以神不存体则与气升降尸不久寄与地合形神形不隔天地之性也。尸与土并反真之理也。今生不能保七尺之躯死何故隔一棺之土。然则衣衾所以秽尸棺椁所以隔真故桓司马石椁不如速朽季孙比之暴骸文公厚葬春秋以为华元不臣杨王孙亲土。《汉书》以为贤於秦始皇如令魂必有知则人鬼异制黄泉之亲死多於生必将备其器物用待亡者令。若以存况终非即灵之意也。如其无知则空夺生用损之无益而启奸心是昭露形之祸增亡者之毒也。夫葬者藏也。藏者欲人之不得见也。而大为棺椁备增存物无异於埋金路隅而书表於上也。虽甚愚之人必将笑之丰财厚葬以启奸心或剖破棺椁或牵曳形骸或剥臂采金环或扪肠求珠玉焚如之刑不痛，於是自古及今未有不死之人。又无不发之墓也。故张释之曰：使其中有欲虽锢南山犹有隙使其中无欲虽无石椁。又何戚焉斯言达矣。吾之师也。夫赠终加厚非为死也。生者自为也。遂生意於无益弃死者之所属知者所不行也。易称古之葬者衣之以薪葬之中野不封不树是以死得归真亡不损生故吾欲朝死夕葬夕死朝葬不设棺椁不加缠敛不修沭浴不造新服殡之物一皆绝之吾本欲露形入地以身亲土或恐人情染俗来久顿革理难今故角为之制奢不石椁俭不露形气绝之後便即时服幅巾故衣蘧裹尸麻约二头置大床上择不毛之地穿坑深十尺长一丈五尺广六尺坑讫举床就坑去床下尸平生之物皆无自随唯赍孝经一卷示不忘孝道蘧之外便以亲土土与地平还其故草使生其上无种树木削除使生迹无处自求不知不见可欲则奸心不生终始无怵惕千载不虑患形骸与后土同体魂爽与元气合灵真笃爱之至也。若亡有前後不得移葬自周公来非古制也。舜葬苍梧二妃不从以为一定何必。《周礼》无问师工无信卜筮无拘俗言无张神坐无十五日朝夕上食礼不墓祭但月朔於家设席以祭百日而止临必昏明不得以夜制服常居不得墓次夫古不崇墓智也。今之封树愚也。若不从此是戮尸地下死而重伤魂而有灵则冤悲没世长为恨鬼王孙之子可以为诫死誓难违幸无改焉而竟不仕太康三年卒子童灵方回等遵其遗命。
    徐苗高密淳于人公府五辟博士再徵皆不就永宁三年卒遗命濯巾氵衣榆棺杂专露车载尸苇席瓦器而已。
    太宰安平王孚临终遗令曰：有魏贞士河内温县司马孚字叔达不伊不周不夷不惠立身行道终始。若一当以素棺单椁敛以时服其家遵孚遗旨所给器物一无施用。
    颜含为右光禄大夫将卒遗命素棺薄敛。
    庾峻为侍中谏议大夫临终敕子珉朝卒夕殡幅巾布衣葬勿择日珉奉遵遗命敛以时服。
    杜夷为国子祭酒临终遗命子晏曰：吾少不出身顷虽见羁录冠舄之饰未尝加体其角巾素衣敛以时服殡葬之事务从简俭亦不须苟取矫异也。
    宋王徽累官至义兴太守固辞病卒遗令薄葬不设需鼓免之属施五尺床为灵二宿便毁以常所弹琴置床上何长史来以琴与之何长史者偃也。无子家人遵之。
    庐陵王绍薨遗令敛以时服素棺周身太祖从之张邵为征虏将军雍州刺史临终遗命祭以菜果苇席为需车诸子从焉。
    江夷为湘州刺史散骑常侍卒遗命薄敛蔬奠务存俭约。
    南齐崔慰祖为始安王记室始安王遥光谋逆慰祖系尚方临卒与从弟纬书令以棺亲土不须专勿设灵座。
    沈麟士吴兴武康人建武中以著作郎太子舍人徵不起及卒以杨王孙皇甫谧深达生死而终礼矫俗乃自为终制遗令气绝剔被取三幅布以覆尸及敛仍移布於尸下以为敛服反被左右两际以周上不复制覆被不须沐浴珠以本裙衫先所着凡二服上加单衣幅巾履枕棺中唯此依土安用孝经既殡不复立灵座四节及祥权铺席於地以设玄酒之奠人家相承漆棺今不复尔亦不须成服後即葬作冢令小後更作小冢於殡合葬非古也。冢不须聚土成坟使上与地平王祥终制亦尔葬不须需车灵舫头也。不得朝夕下食祭奠之法至于葬唯清水一杯子彝奉而行之州里皆称叹焉。
    王秀之为吴兴郡守卒遗令朱服不得入棺祭则酒脯而已世人仆妾直灵助哭当繇丧主不能淳至欲以多声相乱魂而有知吾当笑之。
    梁王敬裔为大中大夫卒遗命不得设复魄旌一芦{艹废}藉下一枝覆上吾气绝便沐浴篮舆载尸还忠侯大夫遂中。若不行此则戮吾尸於九泉敬裔外甥许惠诏因阮研以闻诏曰：敬裔令其息崇素气绝便沐浴藉以二芦{艹废}凿地归身葬忠侯遂此达生之格言贤夫玉匣石椁远矣。然子於父命亦有所从有所不从今崇素。若信遗意土周浅薄属辞不施一朝见侵狐鼠戮死已甚父可以训子子亦不可行之外内易棺此自奉亲之情藉土而葬亦通人之意宜两舍两取以达父子志棺周於身土周於椁去其牲奠敛以时服一可以申情二可以称家礼教无违生死无辱此故当为安也。
    孙让为光禄大夫临终遗命诸子曰：吾少无人间意故自不求闻达而仕历三代官成两朝如我资名或蒙赠谥自公体耳气绝即以幅巾就葬每存俭率比见需车过精非吾志也。士安束以蘧王孙入厚地虽是匹夫之节取於人情未允今使棺足周身圹足容柩书爵里无曰：不然旒表命数差可停息直僦需床装之以{艹废}以常所乘者为魂车他无所用焉第二子贞巧乃织细{艹废}装需以篾为铃佩虽素而华帝为举哀甚悼惜之。
    张绪为国子祭酒南郡王师及卒遗命作芦葭需车引柩灵上置之水香火不设祭。
    孔休源为金紫光禄大夫卒遗令薄葬节朔荐蔬菲而已。
    到溉为金紫光禄大夫与张绾刘之遴友密临终张刘勒子孙薄葬之。《礼》曰：气绝便敛敛以法服先有冢毳敛竟便葬不须择日凶事必存约俭孙侄不得违言。
    韦为散骑常侍护军将军以疾卒於家遗令薄葬敛以时服。
    萧琛为侍中卒遗令诸子与妻同坟异藏祭以蔬菜葬日止车十乘事存率素。
    刘苞为太子洗马临终呼友人南阳刘之遴以丧事务从俭率。
    刘︳平原人刺史辟主簿不就卒於从兄敦舍临终执敦手曰：气绝便敛敛毕即埋不须立灵筵勿设飨祀无求继祀敦从而行之。
    刘杳为步兵校尉知著作临终遗命敛以法服载以露车还葬旧墓随得一地容棺而已不得设灵筵祭其子遵行之。
