<!-- { "loadSidebar": true } -->
七年正月壬子诏曰：朕承上天之眷佑荷累圣之丕图宵旰兢劳不敢暇逸思致康八年于今而水旱流行疾疫作兆庶艰食札瘥相仍盖德未动天诚未感物一类失所有过在予载怀罪已之心深轸纳隍之叹宜敷惠泽式表忧勤如闻去年以来河东关辅亢旱为灾秋稼不收人甚穷困今方春之时须务农事。若不赈救恐至流亡其京兆府河中等九州府宜赐七万石同华陕虢晋等州各赐十万石并以常平义仓及折籴斛<豆斗>充无本色以运米折给为本州府长吏明作等第差官吏对面宣赐先从贫下起给京兆府太和六年青苗扌酒钱在百姓腹内并放免京兆河中同华陕虢晋绛等州府自太和六年秋税以前诸色逋悬在百姓腹内悉放免议狱恤刑前王攸重苟有冤滞即伤阳和应在城诸司诸使应有囚徒限七月内处分讫奏闻河南府八州府敕到准此处分诸色功役非灼然交切者勒停应管内名山大川能致风雨者委长吏精诚祷请水旱之数虽云：常理化失节亦致咎灾顾惟寡昧敢总克责常参官及外州府长吏如有规谏者各上封事极言得失俟有规正期於阜安咸启乃诚用致予理无或有隐以忝在公内外官有贪暴残虐蠹政害人者台司纪察闻奏朕为人父母虔奉丕业夕惕。若厉夙兴匪宁减膳彻乐庶答天戒咨尔长吏实分予忧勉加抚绥用副恻隐庶切救灾之义爰申为上之怀中外臣僚宜体朕意。
七月己酉敕曰：今缘稼穑方滋旬月少雨虑其冤滞或有感伤宜委左仆射李程及御史大夫郑覃同就尚书省疏理诸司囚徒务从宽降限五日内毕闻奏其外州府为有稍旱处委长吏速准此处分壬子以旱命吏部尚书令狐楚御史大夫郑覃同疏决囚徒甲寅徙市。
闰七月乙卯诏曰：朕嗣纂圣图覆育生类兢业寅畏上承天休而阴阳失和膏泽愆候害我稼穑灾于黔黎有过在予敢忘咎责是用避殿彻乐减膳省刑思惕虑以覃思庶荐诚而致雨时泽未降已来朕当避正殿减供膳太常教坊声乐权停阅习飞龙厩马量减食粟其百司官署厨馔亦宜权减阴阳郁堙絷系伤害有紊和气是乖燮调今放出宫人一千人其诸道今年合进鹰犬宜数内停减一百头联在五坊者宜减放一百头联京城囚徒虑有冤滞已委疏决务从宽降宜令郑覃令狐楚速具条疏闻奏内外诸司先有修造稍非急切者并宜停省公卿百寮及戚里旧将相之家如有僭侈逾制委御史台纠察闻奏诸州府长吏及县令有贪纵苛暴者委御史台访察闻奏名山大川及能兴致雨者各委长吏精诚祈祷於戏朕受天眷佑为人父母。又旱作焦劳匪宁遍祀山川靡爱璧菲食罪已缓狱消灾载深勤雨之心冀警纳隍之戒凡百士庶宜谅予怀时以久无雨帝遍走群望至是复有此诏既而甘泽普г人心大悦。
八年六月甲午诏曰：近者咎徵所集阳亢成灾靡神不宗未获嘉应岂刑政之尚乖其当将狱犴之未察其冤夙兴以思庶答天谴宜令尚书右仆射李逢吉御史大夫郑覃於尚书省疏理刑狱轻系者咸从於决遣重条者议所以矜宽小大以情必详必慎致诚无怠称朕意焉丁酉诏曰：时属亢阳虑有冤系应诸州府囚徒各委所在长吏疏理处分务从宽降其缘制狱未决遣者委刑部大理寺速立限奏覆稍涉留滞者仍令御史台纠劾举奏。
九年三月乙丑制以仍岁水旱黎民艰食其宰牧非才贪残为害及承前积弊须有条疏或冤狱留滞速宜疏决者并委观察使纠察详访具状闻奏用弭天眚。
七月诏曲江雩土龙。
开成二年三月壬申以妖星见降诏诫百司及天下州府见禁囚徒死者从流流已下并释放膏泽不愆播种伊始土木兴役恐妨农功禁中及百司所有修造并宜权停韶阳御辰生气方盛思全物类以顺天时内外五坊凡有笼养鹰鹞及鸡鸭鸟雀狐兔等悉宜放之朕今素服避殿命太常彻乐太官减膳一日常分为一旬常参官及诸州府长吏如有规谋者各上封事极言得失陈救灾之本明致理之方咸竭乃心以辅厥辟於戏朕明诚未感化理未孚谴告在天丁宁斯甚所宜尽意其与同忧勉进嘉言共凝庶绩弼违纳诲副兹虚怀宣示内外各令知悉甲戌以彗星见命京师诸佛寺开仁王经道场。
四月戊申诏曰：自春以来未降甘泽从来但以过时无雨议祈祷及至降洒已似後时今虽未旱亦要沾洽各宜差官精诚祈祷。
七月庚午诏曰：农人遍野甘泽稍愆眷言时苗未保收获斋心恳祷犹望有成各宜差长吏所在灵庙祷祈乙亥以久旱移市开坊市南门乙酉诏曰：秋旱未雨虑有幽冤缧禁多时须议疏决京司刑狱宜令右仆射兼门下侍郎平章事郑覃亲往疏理乃分命宰臣祈雨於太庙太社白帝坛己丑遣侍御史崔虞孙范各往诸道巡覆蝗虫并加宣慰。
三年正月乙亥京兆尹崔珙奏畿内去冬少雪宿麦未滋今欲差少尹於终南广惠公庙祈祷诸县各委令长於灵迹处精诚祈请从之癸未诏曰：朕自守丕训恭临大宝兢兢业业十有三年何尝不惠下以爱人克己以利物外无畋游之乐内绝土木之功浣衣菲食宵兴夕惕厚於身者无不去便於人者无不行损群方之底贡驱时风於朴素将以宏祖宗法制致夷夏雍熙勤求理道日冀平泰而去秋旱蝗所及稼穑卒瘁哀此蒸人惧罹艰食是用顺时布令助煦育之深仁施惠覃恩法雨露之殊泽其淄青兖海郓曹濮去秋蝗虫害物偏甚其三道有去年上供钱及斛<豆斗>在百姓腹内者并宜放免今年夏税上供钱及斛<豆斗>亦宜全放仍以当处常平义仓斛<豆斗>速加赈救京兆府诸州府应有蝗虫米贵处亦宜以常平义仓及侧近官中所贮斛<豆斗>量加赈赐闭籴禁钱为时之蠹方将革弊尤藉通商其见钱及斛<豆斗>所在方镇州府辄不得擅有壅遏任其交易必使流行仍委出使郎官御史及所在度支盐铁巡院切加勾当兼委车运使设法般运江淮糙米於河阴贮积以备节级赈救应方镇州府借使度支盐铁户部钱物斛<豆斗>经五年已上者并宜放免刑狱之重人命所悬将绝冤滥必资慎恤京城百司及畿内见禁囚徒委中书门下差官疏理无使滞冤於戏唯此凶灾是彰菲德情敢总於罪己惠所贵於及人施令布和期於苏息凡厥臣庶宜体朕怀。
十一月壬戌帝以妖星见诏京城百司及诸道州府。
十一月八日以前见禁囚徒未经敕断者犯死罪并降从流流已下递减一等其十恶及谋杀人劫盗贼并官典犯赃不在此限诸道今年遭水及蝗虫州县人户等宜委观察使与州县长吏计会精加访察勿惮奏论诸道所有进献时新委中书门下更点勘撙减以称朕意京畿之内百役繁兴欲其阜安切在忧┰其今年二月二十五日敕赈贷诸县百姓粮种粟八万四千九百七十八石如闻数内半是义仓斛<豆斗>此乃救灾之备丰年自合收填其馀有户部管系者并宜停徵以俟来岁畿内诸县应有开成元年已前诸色逋欠仍委度支与府司同检勘闻奏如是官吏破用不在此限皇太子葬事缘卜日稍近但令粗及礼制不必过务虚仪以涉繁冗则须裁减冀无害物夫岂伤恩易定两州地里深阻近者守臣丧殁军中初有异图累谴诏书申明事理革心迁善章表继来张元益出定州後应是初扶树元益有违朝旨者自将校至于官彳建委新节度使安存谕并从洗释如或辄相告讦即以其罪罪之冀使藩方永无疑惧文武百寮及诸色人有能通达刑政之源参考天人之际任各上章疏指言得失至於彻乐减膳抑亦旧章便当内自指挥不复更形纶翰宣示中外宜体朕怀懿宗咸通十年六月戊戌制曰：动天地者莫。若精诚致和平者莫。若修政朕顾惟庸昧于王公之上于兹十一年矣。祗荷丕构寅畏小心慕唐尧之钦。若昊天遵周王之昭事上帝念兹夙夜靡替处恭同驭朽之忧勤思纳隍之轸虑内戒奢靡外罢畋游匪敢期於雍熙祈自得於清净上望寰区无事稼穑有年而烛理不明涉道惟浅气多堙郁诚未感通旱。又是虞虫螟为害蛮蛋未宾於遐裔寇盗复蠹於中原尚驾戎车益调兵食俾黎元之重困每宵旰而总安今盛夏骄阳时雨久旷忧勤蒸庶旦夕焦劳内修香火以处祈外罄牲玉以精祷仰俟玄贶必致甘滋而油未兴秋稼阙望睹兹愆亢轸于诚怀复虑暴政烦刑强官酷吏侵渔囊橐舀害孤茕致有冤抑之人构成灾之气主守长吏无忘奉公伐叛兴师盖非获已除奸讨逆必使当辜苟或舀及平人自然风雨愆侯凡行营将帅切在审详昭示恻悯之心敬听勤┰之总应京城天下诸州府见禁囚徒除十恶五逆官典犯赃故意杀人合造毒药光火持杖开劫坟墓及关连徐州逆党外并宜量罪轻重速令决遣无久系留雷雨不周田畴方瘁诚宜愍物以示好生其京城未降雨问宜令坊市权断屠宰昨陕虢中使回方知蝗旱有损处诸道长吏分忧共理宜各推公共思济物界内有饥歉切在慰安哀此蒸人无俾艰食徐方寇孽未殄师旅有征凡合诛锄审分淑慝无令胁从横死元恶偷生宜申告伐之文使知逆顺之理於戏每思禹汤之罪己其庶成康之措刑孰谓德信未孚教化犹梗咨尔多士毗予一人既引过在躬亦渐几于理布告中外称朕意焉。
哀宗天二年三月诏曰：朕以宿麦未登时阳久亢虑阙粢盛之备轸予宵旰之忧所宜避正位於宸居减珍羞於常膳谅惟眇质深合罪躬庶其昭感之祥以致滂沱之泽今月八日已後不坐正殿及减常膳四月壬申诏曰：朕以冲幼克嗣丕基业业兢兢敬恭夕惕今以彗星谪见深宜罪躬虽已降恩赦更起今月二十四日避正殿减常膳明自思过咎也。己未司天台奏星文彗见请于太清宫建黄道场从之。
三年九月诏以久雨恐妨农事遣工部侍郎孔绩定鼎门如不止止于三日。
後唐庄宗同光元年十二月庚寅自冬无雪差官分道於百神。
二年二月自冬不雨命祷百神。
三年敕时雨稍愆差官祈祷。
八月乙未敕旬日霖雨恐伤秋稼须命祈止冀获开晴可差官分祷祠庙。
九月有司上言以八月二日夜五鼓四筹荧惑犯星二度星周之分请依法禳之於京城四门悬一罂兼令关坊都市严备盗火止绝夜行从之。
十二月戊寅敕节及杪冬稍愆时雪须命祈祷以济农功宜令有司差官分命祈祭诸神庙乙酉舆驾幸广化寺祈雪。
三年正月戊午时雨稍愆命兴唐府差官分祷祠庙二月辛丑帝祈雨於郭伯神祠。
四月丁卯敕时雨少愆恐妨农事须命祈祷冀遂丰登宜令差官分道祈祷百神癸酉租庸院奏时雨少愆恐伤宿麦兼虑有妨耕稼请诸道州府依法祈祷从之辛巳敕亢阳稍甚祈祷未徵将致感通难避劳扰宜令河南府於府门造五方龙集巫祷祭徙市。
五月壬子敕时雨尚未沾足宜令河南府徙市闭坊门依法画龙置水祈请令宰臣於诸寺烧香戊申帝幸龙门之广化寺开佛塔请雨。
七月丁酉敕河南尹依法祈晴己亥敕淫雨稍甚宜差官分道祈晴。
九月辛卯朔敕霖雨未止恐伤苗稼及妨收获宜令差官於诸寺观神祠处心祈祷仍令河南府官应有灵迹处精处祈止丙午敕霖雨未晴宜令宰臣尚书丞郎分於寺观祈晴。
四年正月诸道各奏准宣为去年十月地震命僧道置消灾道场。
明宗天成元年五月辛未以时雨稍愆分命朝臣祷祠岳渎八月敕久雨不晴虑伤农稼可申命祷仍晓谕天下州府疏理系囚无令冤滞。
十月己丑日月色皆赤庚寅日月尚赤遣使祠五岳丁酉敕自秋涉冬稍愆雨雪虑伤宿麦宜令祷祠分遣朝臣告祠群望宜付所司。
二年正月司天奏今年岁日五鼓後东方有青黑主岁多阴雨宜行禳祷祠从之。
