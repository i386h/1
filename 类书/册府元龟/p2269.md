<!-- { "loadSidebar": true } -->
    《老子》有言祸兮福所倚福兮祸所伏则知患难之於世也。无准否泰之於人也。靡常消息盈虚既明鉴而斯在屈伸合散信任运而可量叔世惟艰圣人厄而体道祸机莫测贤者逃Т以俟时至有沈厕以幸全系狱而获宥道存於巳命在於天或垂名声於後代或擅美誉於当世信谓知穷达存亡之至者也。若乃被患於深刑无辜於横议道之废也。其如命何孔子将陈过长垣颜刻为仆以其策指之曰：昔吾入此由彼缺也。长垣人闻之以为鲁之阳虎尝暴长垣人长垣人，於是遂止孔子孔子状类阳虎拘焉五日颜渊後（言与孔子相失故在後也。）子曰：吾以汝为死矣。颜渊曰：子在回何敢死（言夫子在已无所致死也。）长垣人拘孔子益急弟子惧孔子曰：文王既没文不在兹乎！（兹此也。言文王虽已没其文见在此此自谓其身也。）天之将丧斯文也。後死者不得与于斯文（文王既没故孔子自谓後死也。言天将丧此文本不当使我知之今使我知之未欲丧之也。）天之未丧斯文也。长垣人其如予何（如予何犹言奈我何也。天未丧此文则我当传之长垣人欲奈我何言不能违天以害己）孔子使从者为宁武子臣於卫然後得去。又宋（年表定公十三年孔子至卫十四年至陈哀公三年孔子过宋）与弟子习礼大树下宋司马桓欲杀孔子拔其树孔子去弟子曰：可以速矣。孔子曰：天生德於予桓其如予何（天生德者谓既以圣德性合天地吉无不利。故曰：其如予何）。又居陈三岁会晋楚争强更伐陈及吴侵陈陈常被寇孔子曰：归与归与吾党之小子狂简进取不忘其初，於是孔子去陈过蒲会公叔氏以蒲畔蒲人止孔子弟子有公良孺者以私车五乘从孔子其为人长贤有勇力谓曰：吾昔从夫子遇难於长垣今。又遇难於此命也。已吾与夫子再罹难宁斗而死斗甚疾蒲人惧谓孔子曰：苟毋卫吾出子与之盟出孔子东门孔子遂卫子贡曰：盟可负耶孔子曰：要盟也。神不听。又迁于蔡三岁吴伐陈楚救陈（鲁哀公四年）军于城父闻孔子在陈蔡之间楚使人聘孔子孔子将往拜礼陈蔡大夫谋曰：孔子贤者所刺讥皆中诸侯之疾今者久留陈蔡之间诸大夫所设行非仲尼之意今楚大国也。来聘孔子孔子用於楚则陈蔡用事大夫危矣，於是乃相与发徒役围孔子於野不得行绝粮从者病莫能兴（兴起也。）孔子讲诵弦歌不衰子路愠见曰：君子亦有穷乎！孔子曰：君子固穷小人穷斯滥矣。（滥溢也。君子固亦有穷时但不如小人穷则滥溢为非）子贡色作孔子曰：赐尔以予为多学而识之者与曰：然（然谓多学而识之）非与（问今不然耶）孔子曰：非也。予一以贯之（善有元事有会天下殊途而同归百虑而一致知其元则众善举也。故不待学以一知之）孔子知弟子有愠心乃召子路而问曰：诗云：匪兕匪虎率彼旷野（率循也。吾非兕虎而循旷野也。）吾道非耶吾何为於此子路曰：意者吾未仁耶人之不我信也。（言人不信吾岂以未仁故乎！）意者吾未知耶人之不我行也。（言人不使通行而困穷者岂以我未知乎！）孔子曰：有是乎！由譬使仁者而必信安有伯夷叔齐使知者而必行安有王子比干子路出子贡入见孔子曰：赐诗云：匪兕匪虎率彼旷野吾道非耶吾何为於此子贡曰：夫子之道至大也。故天下莫能容夫子夫子盖少贬焉孔子曰：赐良农能稼而不能为穑（种之为稼敛之为穑言良农能善种之未必能敛获之）良工能巧而不能为顺君子能其道纲而纪之统而理之而不能为容今尔不尔道而求为容赐而志不远矣。子贡出颜回入见孔子曰：回诗云：匪兕匪虎率彼旷野吾道非耶吾何为於此颜回曰：夫子之道至大故天下莫能容。虽然夫子推而行之不容何病不容然後见君子夫道之不也。是吾鬼也。夫道既已大而不用是有国者之鬼也。不容何病不容然後见君子孔子欣然而笑曰：有是哉！颜氏子使尔多财吾为尔宰（宰主财者也。为女主财言志之同也。），於是使子贡至楚楚昭王兴师迎孔子然後得免。
    范雎字叔先事魏中大夫须贾须贾为魏昭王使於齐范睢从留数月未得报齐襄王闻睢辩言乃使人赐睢金十斤及牛酒睢辞谢不敢受须贾知之大怒以为睢持魏国阴事告齐故得此馈令睢受其牛酒还其金既归心怒睢以告魏相魏之诸公子曰：魏齐大怒使舍人笞击睢折胁摺齿睢佯死即卷以箦置厕中宾客饮者言良工能巧而已不能每顺人之意醉更溺睢故﹃辱以惩後令无妄言者睢从箦中谓守者曰：公能出我我必厚谢公守者乃请出弃箦中死人魏齐醉曰：可矣。范睢得出。
    後汉樊宏少有志行王莽末义兵起刘伯升与族兄赐俱将兵攻湖阳城守不下赐女弟为宏妻湖阳由是收系宏妻子令出譬伯升宏因留不反湖阳军师欲杀其妻子长吏以下共相谓曰：樊重子父礼义恩德行於乡里虽有罪。且当在後会汉兵日盛湖阳惶急未敢杀之遂得免脱後至光禄大夫位特进。
    来歙光武祖姑之子光武甚亲敬之数共往来长安汉兵起王莽以歙刘氏外属乃收系之宾客共篡夺得免。
    寒朗字伯奇鲁国薛人也。生三日遭天下乱弃之荆棘数日兵解母往视犹尚气息遂收养之後至清河太守。
    赵岐字卿京兆长陵人也。岐少明经有才艺年三十馀有重疾卧蓐七年（蓐寝蓐也。声类曰：蓐荐也。）其後疾瘳为京兆功曹先是中常侍唐衡兄玄（玄音玄）为京兆虎牙都尉郡人以玄进不繇德皆轻侮之岐及从兄袭。又数为贬议玄深毒恨玄为京兆尹岐惧祸及乃与从子戬逃避之玄果收岐家属宗亲舀以重法尽杀之岐遂逃难四方江淮海岱靡所不历自匿姓名卖饼北海市中时安丘孙嵩藏岐衤复壁中数年岐作屯歌二十三章後诸唐死灭因赦乃出公卿举岐擢拜并州刺史坐党事免灵帝初复遭党锢十馀岁中平元年四方兵起诏选故刺史二千石有文武才用者徵岐拜议郎车骑将军张温西征关中请补长史别屯安定大将军何进举为敦煌太守行至襄武岐与新除诸郡太守数人俱为贼边章等所执贼欲胁以为帅岐诡辞得免展转还长安（岐还至陈仓复遇乱兵裸身得免在草中十二日不食也。）。
    杜林扶风茂陵人也。初为郡吏王莽末盗贼起林与弟成及同郡范逡孟冀等将细弱俱客河西道逢贼数千人遂掠取财装褫夺衣服拔刃向林等将欲杀之冀仰曰：愿一言而死将军知天神乎！赤眉兵众百万所向无前而残贼不道卒至破灭今将军以数千之众欲规霸王之事不行仁恩而反遵覆车不畏天乎！贼遂释之俱免於难後至大司空。
    魏郭淮为征西将军都督雍凉诸军事淮妻王凌之妹凌诛妹当从坐御史往收督将及羌胡渠帅数千人叩头请淮表留妻淮不从妻上道莫不流涕人人扼腕欲劫留之淮五子叩头流血请淮淮不忍视乃命左右追妻，於是追者数千骑数日而还淮以书白司马宣王曰：五子哀母不惜其身。若无其母是无五子无五子亦无淮也。今取追还。若於法未通当受罪於主者觐展在近书至宣王亦宥之。
    蜀裴隽字奉先魏尚书令潜弟也。隽姊夫为蜀中长史隽送之时年十馀岁遂遭汉末大乱不得还既长知名为蜀所推重也。
    吴黄盖字公覆随周瑜拒曹公於赤壁为流矢所中时寒堕水为吴军人所得不知其盖也。置厕床中盖自︹以一声呼韩当当闻之曰：此公覆声也。向之垂涕解易其衣遂以得免後至武锋中郎将。
    晋王尼字孝孙辟车骑府舍人不就值雒阳舀避乱江夏时王澄为荆州刺史遇之甚厚尼早丧妇止有一子无居宅惟畜露车有牛一头每行取使子御之暮则共宿车上常叹曰：沧海横流处处不安也。俄而澄卒荆土饥荒尼不得食乃杀牛坏车煮肉啖之既尽父子俱饿死。
    挚虞流离杜之间转入南山中粮绝饿甚拾橡实而食之後得还洛历光禄勋太常卿及洛京荒乱盗窃从横人饥相食虞素清贫遂以馁卒。
    鲍靓为南海太守尝行部入海遇风饥甚取白石煮食之以自济。
    南燕慕容超字祖明德之兄北海王纳之子时慕容垂起兵山东苻昌收纳及诸德子皆诛之纳母公孙氏以老耄获免纳妻段氏方娠未决囚之于郡狱狱掾呼延平德之故吏也。尝有死罪德免之至是将公孙及氏逃于羌中而生超焉年十岁而公孙氏卒临终授超以金刀曰：若天下太平汝得东归可以刀还汝叔也。平。又将超母子奔于吕光及吕隆降于姚兴超。又随凉州人徙于长安。
    宋江谧字令和父徽宋尚书都官郎吴令为太祖所杀谧系尚方孝武平京邑乃得出後至左户尚书。
    王懿字仲德父苗事苻坚为二千石及坚败仲德年十七与兄同起义兵与慕容垂战败仲德被重创走与家属相失经大泽不能前困卧林中忽有青衣童儿骑牛行见仲德问曰：食未仲德告饥儿去顷之复来携食与之仲德食毕欲行会水潦暴至莫知所之有一白狼至前仰天而号号讫御仲德衣渡水仲德随之获济与相及渡河至滑台复为翟辽所留使为将帅积年仲德欲南归乃奔太山辽遣骑追之急夜行忽有炬火前导仲德随之行百许里乃免後至徐州刺史。
    朱之为司徒从事中郎後随到彦之北伐彦之自河南回留之戍滑台为虏所围数月粮尽将士熏鼠食之遂舀於虏初之母闻其被围既久尝忧之忽一旦乳汁惊出母号泣告家人曰：吾今已老忽复有乳汁斯不祥矣。吾儿其不利乎！後问至修之果以此日舀没元魏嘉其守节以为侍中妻以宗室女之潜谋南归妻疑之每流涕问其意之虽嘉其义终竟不告也。後鲜卑冯宏称燕王都黄龙元魏伐之之与同没人邢怀明并从。又有徐卓者复欲率南人窃发事泄被诛之怀明惧奔冯弘弘不礼留一年会宋使传诏至之名位素显传诏见即拜之彼国敬传诏谓为天子边人见其致敬於之乃始加礼时魏屡伐宏或说宏遣之归求救遂遣之泛海至东莱遇猛风柁折垂以长索船乃复正海师望见飞鸟知其近岸须臾至东莱元嘉九年至京邑以为黄门侍郎。
    梁沈约字休文父璞淮南太守璞元嘉末被诛约尚幼潜窜会赦免既而流寓孤贫後至尚书仆射。
    范起家郢州西曹书佐转法曹行参军俄而沈攸之举兵围郢城父抗时为府长流入城固守留家属居外为军人所得攸之召与语声色甚厉容貌不变徐自陈说攸之乃笑曰：卿定可儿。且出就舍明旦。又召令送书入城城内，或欲诛之曰：老母弱弟悬命沈氏。若违其命祸必及亲今日就戮甘心如荠长史柳世隆素与善乃免之後至尚书令。
    裴遂举秀才对策高第奉朝请东昏践祚始安王萧遥光为抚军将军扬州刺史引遂为参军後遥光败拔还寿阳值刺史裴叔业以寿阳降魏州之豪族皆被驱掠遂遂随众北徙魏宣武帝雅重之以为司徒属中书郎魏郡太守魏遣王肃镇寿阳遂固求随肃密图南归天监初自拔还朝除後军谘议参军。
