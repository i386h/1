<!-- { "loadSidebar": true } -->
    齐王束大业中于东都营第大门无故而坏厅事伏中折识者以为不祥及从幸江都因会柬具法服将朝无故有血从囊中而下。又坐斋中见群鼠数十至前而死视皆无头柬意甚恶之寻为宇文化及所害尧君素大业中为河东通守唐公义师攻之岁馀不克时白蛇降於府门兵器之端夜皆光见月馀君素为左右所害。
    唐刘文静高祖武德初为户部尚书其家中妖怪数见文静弟文起忧之遂召巫者于星月之下披御刀为厌胜之法其爱妾失宠以状告其兄上变诛死齐王太宗贞观中为齐州都督以谋逆诏还京师赐死未反前数月于斋中昼坐忽见一人云：灾厄甚逼可福以禳之言讫而灭但令多设佛斋馀无悛悔。又好养鸭忽有野狸入笼中<齿乍>四十馀鸭皆断其头及败同恶而诛者四十四人。
    曹怀舜高宗永隆中为定襄道副总管初军至碧绿泊军始为营营内忽有泉水大如车轮。又遇大风飘拆怀舜寝帐众皆恶之俄为突厥所败。
    越王贞为豫州刺史则天垂拱中贞子博州刺史琅邪王冲据博州举兵贞应之贞尝游于城西水门桥临水自鉴不见其首心甚恶之未几而及祸。
    宁王宪玄宗天宝初寝疾是冬京城寒甚凝霜封树时学者以为春秋雨木冰即此是亦名树介言其象介胄也。宪见而叹曰：此俗谓树稼也。谚云：树稼达官怕必有大臣当之吾其死矣。数日薨。
    杨慎矜天宝五载为御史中丞为侍御史王钅共所构缢杀之初慎矜至温汤正食忽见一鬼物长丈馀朱衣冠帻立城门扇後慎矜叱之良久不灭以热羹投之乃灭无何下狱死。
    元载为中书侍郎平章事居长寿坊代宗大历四年九月己夕卩有猛虎入城止于载私庙命金吾将军薛岌射生将周皓发弩手射杀之以献十二年载被诛毁其私庙木主。
    李希烈为淮西节度使德宗建中初希烈于唐州得象一头以为瑞应。又上蔡襄城获其珍宝乃是烂车缸及滑石伪印也。寻而希烈死。
    朱Г为卢龙节度使留京师建中四年七月泾原兵反迎Г为主Г自号其宅曰：潜龙宫悉移内库珍货瑰宝以实之识者曰：易称潜龙勿用此败徵也。未几百姓剽夺其珍宝Г不能禁寻而Г败。
    韦执谊顺宗即位初为尚书左丞平章事执谊自卑官尝忌讳不言岭南州县名为郎官时尝与同舍诣职方观图每至岭南州执谊遽命去之闭目不视及拜相还所坐堂见北壁有图不就看七八日试就看之乃崖州图也。以为不祥甚恶之惮不能出口及贬员外司户果得崖州。
    刘辟为剑南西川节度使韦皋府行军司马辟尝病见问疾者皆以手据地倒行入辟口辟因磔裂食之唯卢文。若至则如平常故尤与文。若相睦卒以同恶族其家。
    高骈为淮南节度使僖宗光启元年冬府衙应门之内有隋朝大屋数间盖旧行台也。古老谓之中书门虽制度朴拙梁栋甚坚忽一日自坏识者曰：故事中武德初始毕可汗牙帐破高祖问侍臣曰：此兆何也。萧曰：昔魏文帝时许昌门无故自坏文帝恶之即其验也。萧上言之後明年四月始毕可汗果死而骈之府门此时<车取>坏则知非其祥也。又明年七月有蝗行而不飞自郭西浮濠水缘城而入飞至骈道院之中驱扑不止凡松竹之属一夕如翦所悬画像皆去其头数日之後。又相食舀至九月暴雨初霁沟窦中忽有小鱼其大如指盖雨鱼也。占者曰：有兵丧十月有大星陨于延和阁前声。若奔雷洞一庭自十一月雨雪至三年二月昏雾不解，或曰：下谋其上是时粮食腾贵殆逾十倍寒僵馁仆者日有数千弃之郊外及霁而远坊静巷为之一空至三月骈有寄诸从事诗末句云：人间无限伤心事不得樽前折一枝盖亡灭之兆也。骈果为毕师铎所杀。
    梁成唐末为荆南节度使时鄂州杜洪为淮南杨行密所袭出师援之造一巨舰三年而成号曰：和载舰上列厅所司局有。若府署之制。又有齐山截海之名其宏廓可知矣。及沿流东下未及鄂渚而澧朗之军突入江陵俘掠殆尽之兵士咸顾其家皆无斗志而淮寇乘之纵火以燔其舰投江而死。又澧朗之军既袭江陵一城士女僧道工巧皆俘载而去则和州载之名亦前定也。
    安王友宁太祖兄子唐末为岭南西道节度使与青州王师范战于石楼王师小却友宁旁自峻阜驰骑以赴敌所乘马蹶而仆遂没于阵友宁将战之前一日有大白蛇蟠于帐中友宁心恶之既而果遇祸焉杨师厚为魏博节度使封邺王於黎阳采巨石将纪德政以铁车负载驱牛数百以拽之所至之处丘墓庐舍悉皆毁坏百姓望之皆曰：碑来碑来及碑石才至而师厚卒魏人以为悲来之应。
    後唐张文礼为镇州牙将害其帅王而自为留後未几举家咸见鬼物昏瞑之後或歌或哭。又野河色变如血游鱼多死浮于水上识者知其必败寻而疽发背死。
    王处直为定州节度使尝自颂功业为德政碑建楼于衙城内言有龙见其中人或睹之其状黄么蜥蜴也。而不畏人处直以为神异造龙床以安之。又城东麦田有鹊数十头平地共巢处直以为巳德令人守之识者窃论曰：虫蛇阴物比藏山泽今据屋室人不得而有也。鹊巢于树固其所也。今止平地失其所也。南方为火火主礼礼坏则羽虫失性以文推之上失其道不安之位果废处直。
    朱继麟为河中节度使先是河中衙城阍者夜见妇人数十ㄚ服靓妆仆马炫自外驰骋笑语趋衙城阍者不知其故不敢诘至门排骑而入既而扃如故复无人迹乃知妖鬼也。又继麟夜登逍遥楼哭声四合诘旦讯之巷无丧者隔岁乃族诛。
    张遵诲为客省使自以历位尹正与枢密使安重诲素亦相款衷心有望于节钺及郊毕止为绛州刺史郁郁不乐离京之日白衣乘马于隼之下至郡无几而卒。
    晋郑阮初仕後唐为赵州刺史尝以郡符取部内凶肆中人隶其籍者遣于青州舁丧至治郡人惮其远愿输直百缗以免其行阮本无丧即受直放还识者曰：此非吉兆也。未几改曹州刺史为政愈弊高祖建义入雒为本州指挥使石重立所杀举族无孑遗刘颀为鸿胪卿留司洛下尝于水南治第有古墓在其下因发之其棺柩遗骸弃于雒水俄而疾作举家相继卒焉。
    程逊为太常卿奉使吴越仲秋之夕阴瞑如晦逊尝为。《诗》曰：幽室有时闻雁叫空庭无路见蟾光同僚见之讶其诗语稍异及使回遭风水而溺焉。
    史翰为滑州节度使白马河决翰自祭之见一犬有角浮于水心甚恶之後数月遘疾而卒。
    安重荣为镇州节度使初後唐清泰中华温琪为镇帅于城之诸门各铸二铁人虬髯拱立以抱其关众谓之铁胡重荣未举兵前东门忽陨一铁人头不知其故也。阍者惧乃以为暴风吹巨扉所落重荣小字铁胡心恶之不复穷问。又饶阳令刘岩送一水鸟文有五色重荣畜于後潭以为凤雏遂有异志渐恣奢僭用玉为鱼袋将谋逆也。复为铁鞭重数斤密令人自外献之盖惑众冀成非望也。又镇之牙署堂前有揭幡长竿约数十尺重荣将叛之前一日张弓弩仰望竿杪铜龙之首谓左右曰：我。若必有天命则当一发而中果中之左右即时拜贺盖祸之来也。阴必惑之以至于败焉。
    李金全为安州节度使有亲吏胡汉筠者金全爱之甚笃己亥岁府署之竹一夕而花城ヂ之麦方{艹斩}而秀大露晦冥之中则化为宿草郡楼有介虫如龟而巨鳞锐首能陷坚出于金全足下汉筠取而焚之所乘马人立而言庚子年正月赤如烟蒙冒其境中有素光如矛戟之状南北交错及城有夜妖金全心恶之及马全节除安州节度金全送款于淮夷至是而窜妓乐车马珍奇帑藏皆为伪将李承裕所夺与其党数百人束身夜出晓至汶川引领北望泣下而去。
    景延广为侍卫都指挥使开运三年冬契丹渡氵虎水诏遣屯孟津将戒途由府署正门而出所乘马腾立不进几坠于地乃易乘而行时以为不祥之甚也。延广後为敌所杀。
    桑维翰为开封尹会秋霖经月不歇一日维翰出府门由西街入内至国子监门马忽惊逸御者不能制维翰落水久而方苏或言私邸亦多怪异亲党咸忧之果为张彦泽所害。
    李涛为平章事乾元年三月中书厨釜鸣者三不数日。又鸣者三俄。又鸣者三俄。又鸣者一其声甚异至是涛罢免杨雄谓之鼓妖近类此乎！
    史宏肇为侍卫亲军都督指挥使其第数有怪异尝一日于皆砌巢中有烟气蓬勃而出祸前二日昧爽有星落于宏肇前三数步如迸火而俄而被诛湘阴公ど为徐州节度使乾元年八月中有见五色。又冬杪有鸟翔集于鲜碧堂庭树黄质朱喙金目青翼绀趾玄尾鸲鹆许大众莫能识竟不见饮啄有宾佐间叹曰：野鸟入室主人将去浃旬而不知所止及郊迎冯道常所乘马比甚驯服至是忽蹄奔逸人不可制乃以他马代之时以为不祥。又传太后诰之际冯道笏堕于地左右皆恶之将离彭城尝一日天有白光一道自西来城中如昼有声如雷时人谓之天裂。又有巨星坠于徐野殷然有声，或谓之天狗後ど果废死。
    周王峻为枢密使初降制除青州有司撰制旄节以备迎授前之夕其旄节有声甚异闻者骇之主者曰：安重诲授河中节亦有此异焉。又所居堂陛忽然隐起如堆。又梦被官府追摄入司簿院既寤心恶之以是尤加狂躁寻被诛死。
    马裔孙为太子宾客分司在雒未疾前白虺缘于庭槐驱之失所在裔孙感赋之文作槐虫赋以见志未几暴卒。
    王殷为邺都留守以太祖郊礼入觐令为内外巡警有震主之势人颇忧之太祖力疾坐滋德殿降制流窜入都城乃命杀之众情乃安是岁邺城寺钟悬绝而落。又火光出幡竿之上殷之入觐都人饯之离亭上马失镫翻堕于地人讶其不祥太祖寻令澶帅郑仁诲之邺殷次子为衙内指挥使不出候谒诛之迁其家属於登州。
    ●卷九百五十二
    ○总录部　忌害
    行近於名艺放于利近名则多忌放利则多害诚先民之共患也。大道既隐推让多缺至有处乎！先则抑其後居乎！下则攻其上忌兼容之戒起自私之谋患埒巳之宠恶高众之技谗之未胜则浸润以取信力之不足则朋附以合势造构其端媒蘖成罪或缘疑似而成状或伺不意而窃发甚者至于戕害次亦不免疏弃何长短相形高下相倾而至于是乎！盖夫木秀於林风必摧之行高于人众必非之良可以太息者已。
    鲍牧国夏高张皆齐大夫也。齐景公尊穰苴为大司马已而鲍氏高国之属害之讠替于景公退穰苴苴发疾而死。
    公叔魏武侯时尚公主为相时吴起为西河守甚有声名公叔害吴起公叔之仆曰：起易去也。公叔曰：奈何其仆曰：吴起为人节廉而自喜名也。君因先与武侯言曰：夫吴起贤人也。而侯之国小。又与强秦壤界臣窃恐起之无留心也。武侯即曰：奈何君因谓武侯曰：试延以公主起有留心则必受之无留心则必辞矣。以此卜之君因召吴起而与归即令公主怒而轻君吴起见公主之贱君也。则必辞于是吴起见公主之贱魏相果辞魏武侯武侯疑之而弗信也。吴起惧得罪遂去即之楚。
