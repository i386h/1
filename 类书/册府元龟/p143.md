<!-- { "loadSidebar": true } -->
後周太祖为西魏丞相以有晋之季文章竞为浮华遂成风俗欲革其弊帝因祭庙群臣毕至乃命度支尚书苏绰为大诰奏行之其词曰：惟中兴十有一年仲夏庶邦百辟咸会於王庭柱国洎群公列将罔不来朝时乃大稽百宪敷乎！庶邦用绥我王度皇帝曰：昔尧命羲和允百工舜命九官庶绩咸熙武丁命说克号高宗时惟休哉！朕将丕命汝以厥官六月丁已皇帝朝格於太庙凡厥具僚罔不在位皇帝。若曰：咨我元辅群公列将百辟卿士庶尹御事朕惟寅敷祖宗之灵命稽乎！先王之典训以大诰乎！尔在位昔我之太祖神皇肇膺明命以创我皇基烈祖景宗廓开四表底定武功暨乎！文祖诞敷文德龚惟武考不损其旧自时厥後陵夷之弊用兴大难於彼东丘则我黎民咸坠涂炭惟子一人缵戎下武夙夜祗畏。若涉大川罔识攸济是用稽於帝典揆於王度拯我民瘼惟彼哲王示我通训曰：天生蒸民罔克自上帝降鉴睿圣植元后以之惟时元后弗克独博求明德命百辟群吏以佐之肆天之命辟辟之命官惟以恤民弗惟逸豫辟惟元首庶黎惟趾股肱惟弼上下一体各勤攸司兹用克臻於皇极故其彝训曰：后克艰厥后臣克艰厥臣政乃今台一人膺天之嘏既陟元后股肱百辟服我国家之命罔不咸守厥职嗟后弗艰厥后臣弗艰厥臣政於何弗ル呜呼艰哉！凡尔在位其敬听命皇帝。若曰：柱国惟四海之不造载坠一纪天未绝我太祖烈祖之命用锡我以元辅国家将坠公惟栋梁皇之弗极公惟作相百揆愆度公惟入录公其允文允武克军克民迪七德敷九功龛暴除乱下绥我苍生傍施於九土。若伊之在商周之有吕说之相丁用保我无疆之祚皇帝。若曰：群公太宰太尉司徒司空惟公作朕鼎足以弼乎！朕躬宰惟天官克谐六职尉惟司武武在止戈徒惟司众敬敷五教空惟司土利用厚生惟时三事。若三阶之在天惟兹四辅。若四时之成岁天工人其代诸皇帝。若曰：列将汝惟膺扬作朕牙爪寇贼奸宄蛮夷猾夏汝狙征绥之威刑期於无刑万邦咸宁俾八表之内莫违朕命时汝功皇帝。若曰：庶邦列辟汝惟守土作民父母民惟不胜其饥故先王重农不胜其寒故先王重女功民之不率於慈孝则骨肉之恩薄弗於礼让则争夺之萌生惟兹六物为教本呜呼为上在宽宽则民怠齐之以礼不刚不柔稽极於道皇帝。若曰：卿士庶尹凡百御事王者惟岁卿士惟月师尹惟日御事惟时岁月日时罔易其度百宪咸贞庶绩其凝呜呼惟。若王官陶均万国。若天之有斗斟元气酌阴阳弗失其和苍生永赖悖其序万物以伤时惟艰哉！皇帝。若曰：惟天地之道一阴一阳礼俗之变一文一质，爰自三五以迄於兹匪惟相革惟其救弊匪惟相袭惟其可久惟有魏承乎！周之末流按秦汉遗弊袭魏晋之华诞五代浇风因而未革将以穆俗兴化庸可暨乎！嗟我公辅庶僚列侯朕惟否德信其一心力祗慎厥艰克遵前王之丕显休烈弗敢怠荒咨尔在位亦叶乎！朕心德允元惟厥艰是务克捐厥华即厥实背厥伪崇厥诚勿愆勿忘一乎！三代之彝典归於道德仁义用保我祖宗之丕命符天之休克绥我万方永康我黎庶戒之哉！戒之哉！朕言不再柱国讳洎庶僚百辟拜手稽首曰：聪明作元后元后作民父母惟三五之王率繇此道用臻於刑措自时厥后历千载而未闻惟帝念功将反叔世逖致於雍庸锡降丕命乎！我群臣忄专哉！王言非言之难行之实难罔不有初鲜克有终商《书》曰：始终惟一德乃日新惟帝敬厥始慎厥终以济日新之明德我群臣敢不夙夜对扬哉！惟兹大谊未光於四表聿以迈积俾九域幽遐咸昭奉元后之明训率迁於道永膺无疆之休帝曰：钦哉！自是之後文章依此体。
明帝武成元年五月乙夕卩诏曰：比屡有纠察官司赦前事此虽意在疾恶但先王制肆眚之道令天下自新。若。又推问自新何繇哉！如此之徒有司勿为推究惟库厩仓廪与海内所共汉帝有云：朕为天下守财耳。若有侵盗国家财畜钱粟者魏朝之事年月既远一不须问自周有天下以来虽经赦宥而事迹知者有司宜即推穷得实之日但免其罪徵备如法。
武帝保定三年二月诏曰：二仪创辟玄象著明三才已备历数昭列故书称钦。若敬授易序治历明时此先代一定之典百王不易之务伏惟太祖文皇帝敬顺昊天忧劳庶政历象以阴阳为首洎予小子弗克遵行惟斯不安夕惕。若厉自顷朝廷权舆事多仓卒乖和爽序违失先志致风雨愆时疾疠屡起嘉生不遂万物不昌朕甚伤之自今举大事行大政非军机急速皆宜依月令以顺天心。
天和元年五月诏曰：道德交丧礼义嗣兴褒四始於一言美三千於惟敬是以在上不骄处满不溢富贵所以长守邦国於焉安故能承天静地和民敬鬼明并日月道错四时朕虽庸昧有志前古甲子乙卯礼云：不乐苌弘表昆吾之稔杜篑有扬觯之文自世道丧乱礼仪紊毁此典茫然已坠於地昔周王受命请问颛顼庙有戒盈之器室为复礼之铭矧伊末学而能忘此宜依是日有事停乐庶知为君之难为臣不易贻之後昆殷鉴斯在。
建德三年正月诏自今已後男年十五女年十三以上爰及鳏寡所在军民以时嫁娶惟从节俭勿为财币稽留。
静帝以大象二年五月即位十二月诏曰：诗称不如同姓傅曰：异姓为後盖明别亲疏皎然不杂太祖受命龙德犹潜录表革代之文星垂除旧之象三分天下志扶魏室多所改作冀允上玄文武群臣赐姓者众本殊国邑实乖胙土不歆非类异骨肉而共尝不爱其亲在行路而叙昭穆。且神徵革姓本为历数有归天命在人推让终而弗获故君临区累世於兹不可仍遵谦挹之旨久行权宜之制诸改姓者悉宜复旧。
隋高祖开皇三年正月禁大刀长槊。
十二年八月制宿卫者不得辄离所守。
十三年五月诏人间有撰集国史臧否人物者皆宜禁之。
炀帝大业元年三月诏曰：听采舆讼谋及庶民故能审政之得失是知昧旦思治欲使幽枉必达彝伦有章而牧宰任称朝委苟为徼幸以求考课虚立殿最不存治实朝纲，於是弗理冤屈所以莫伸关河重阻无繇自达朕故建立东京躬亲存问今巡历淮海观省风俗眷求谠言徒繁词翰而乡校之内阙尔无闻怃然夕惕用忘兴寝其民下有知州县官政治苛刻侵害百姓背公犭旬私不便於民者宜听诣朝堂封奏庶乎！四聪以达天下无冤。
五年正月己丑制民间铁义搭钩攒刃之类皆禁绝之十一年二月庚午诏曰：设险守国著自前经重门御暴事彰往策所以宅土宁邦禁邪固本而近代战争人居散逸田畴无伍郛郭不遂使游惰繁寇攘未息今天下平一海内晏如令人悉城居田随近给强弱相容力役兼济穿窬无所厝其奸宄萑蒲不得聚其逋逃有司其为事条务令得所。
唐高祖武德元年六月诏曰：前政多僻人不聊生怨ゥ如雠尝无控告黎民易子而食郡县犹有馀粮遂使聚敛无厌穷兵不已忠良屏迹邪伪当涂庆妖怪为祯祥称希旨为奉法至於亡灭上莫之知静言其事可为太息者也。朕恭膺宝历救斯兆庶思革前弊念兹起军以来於今期月军书羽檄日有百数一言一事皆亲览焉未明求衣中夜不寐恐一物之失所虑一理之有屈但四方州镇习俗未惩表疏因循尚多迂诞申请盗贼不肯至言论民疾苦每亏实录妄引哲王深相佞媚假符瑞极笔阿谀乱语细书动盈数纸非直乖於体用固亦失於事情千里停於一言万机凑於一日表奏如是稽疑处断不知此者谓我何哉！宜颁告远近知朕至意。
二年七月讨王世充诏曰：世充僭逆拘逼黎元向化之徒无繇自达朕恶烦百姓不欲兴戎久戢兵威未穷征讨然而纵溢弥甚暴虐不悛愍彼方隅久遭涂炭贼既粮尽计竭众叛亲离恶稔贯盈亡徵已见今则分命骁勇步骑齐趋直指雒滨冲其巢穴招纳降附拯救阽危务在安人岂实求利兵马所到有因事立功擒敌制胜者重颁爵命厚加褒赏其金玉府藏分赐将士酬赏之科仍依别格宜明申布咸使知闻十月诏曰：士非素厉难以应敌设法垂宪期於不犯自今已後有背军镇征役者随即科处必无容贷宜明宣告咸使知闻。
四年二月秦王讨世充奏请进围东都高祖谓使人宇文士及曰：归报尔主今取东都者止欲兵甲休息耳破城之日其乘舆法物图籍器械非私家所须者委汝收之子女玉帛皆分赐将士。
太宗贞观二年九月诏曰：自昔帝王受天明命其有二仪感德百灵效祉莫不君臣动色歌颂相趋朕恭膺大宝情深夕惕每见表奏符瑞惭恧增怀。且安危在乎！人事吉凶系於政术。若时主肆虐嘉贶未能成其美如治道休明咎徵不能致其恶以此而言未为可请自今已後麟凤龟龙大瑞之类依旧表奏自外诸瑞应奏者唯显瑞物色目及出现处更不得苟陈虚饰徒事浮词。
三年四月诏曰：百行之本要道唯孝一言终身恕而已矣。春生夏长宽简之令行焉齐礼道德耻格之义斯在朕躬，爰自幼年夙禀庭训岂徒学闻诗礼因令平定国家是以提三尺之剑起一旅之师戮鲸鲵于原野救黎蒸于涂炭雷缔构备尝夷险仁发於心义形於色大敌必勇匪为身谋大憝必诛志安天下太上皇留心姑射尚想轩辕驻跸大安使朕正居紫极顾惟虚薄辞不获免奉制诰负当朝乃眷宫宇载怀冰谷未明求衣乙夜忘寐静思七政言念九功何以答上玄之心称严君之意欲勤恤典刑举直错枉允人瘼亲贤用能拯济困穷抑损浇伪开直言之路广不讳之门闻所未闻日慎一日望人皆见德变至於道。若一物失所一人有怨则朕躬之责训道不明也。朕闻《书》曰：至П感神况於百辟乎！况於兆庶乎！比闻远近黔黎耻为盗贼州县囹圄多并空虚岂繇德教至此自是人知厌乱因其迁善可以化之朕往因征伐天下多矣。每见村落丘墟未尝不抚膺太息自登九五不许横役不惟冀遐迩休息得相存养长幼有序敬让兴行其孝义之家赐粟五石高年八十以上粟二石九十以上三石百岁加绢二疋妇女正月以来生男粟一石鳏寡独不能自存逃户初还交无粮贮州县长官量加赈恤诸州官人或正直廉平刑清讼简或贪婪货贿害政捐人宜令都督刺史以名封进白屋之内闾阎之人但有文武材能灼然可取或言行忠信堪理时务或在昏乱而肆情遇太平而克巳亦录名状与官人同申泣辜慎罚前王所重枉系一日事等三秋州县法司特宜存意普告天下知朕意焉。
四年七月令诸司。若诏敕颁下有未稳者必须执奏不得顺旨便即施行务尽臣下之心也。
五年十二月诏曰：钦明慎徽之朝稽古为本体国经野之制利建为先莫不因可大之功弘可久之德与万方同其乐百姓共其安飨祚遐长卜年用永疏爵以五锡壤惟三周监二代焕乎！前史魏晋迄今旧章浸废维城之义缺如建侯之道斯绝王纲弛内无拯救之臣国步才外无藩屏之卫致令大盗猖獗动有窥觎蒸庶板荡屡遭涂炭进乖为民之策退失象贤之典宁邦固本其可得乎！朕祗膺大宝钦承景命励精治术安辑夷夏九服同轨六合一家日月所临无思不服岂伊人力天实赐之既荷殊私休弘大赉疆理都邑褒锡亲贤与夫懿戚元功共享其利自我作古不必专依前典允今约古隆基垂统世禄传家足以载德图身厚已足以竭诚自然国有常奉民获其福皇家宗室及勋贤之臣德行可称忠节显著者宜令作镇藩部宣条牧民贻厥子孙嗣守其政非有大故无或黜免酬勤报效仍宜有差宜令所司明为条例等级具以奏闻。
