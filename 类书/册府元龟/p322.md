<!-- { "loadSidebar": true } -->
太极元年四月诏曰：朕闻御宸极握灵图为天下之尊居域中之大者上以奉宗庙下以育黎元迹宜彰于简编事须闻于朝野朕高宗少子特蒙慈爱顾复之至礼绝诸王运属上仙遭家难未嗣历中宗出藩大圣天后临朝以权立朕为嗣朕自惟虚薄固让中宗诚愿上从用宁社稷比居藩邸深嘉清闲不意景龙之间先帝暴弃天下凶族潜计谋覆邦家高祖之业几坠于地皇太子隆基忠孝天感仗义行诛一夕之间戡定祸难朕当宿夕初不闻知及见事平。且悲。且慰方与四海同奉嗣君子温王幼冲频属艰疚因发警悸日夜啼号因以先圣立朕为太弟之意令镇国太平长公主谏议大夫薛稷等奉承先旨朕固诚请至于再三乃使中书舍人苏奉表陈乞襄王便不肯视事避于别宫中外皇皇莫知所向隆基镇国太平长公主成器范业薛稷刘幽求麻嗣宗等以为宗庙不可无主万机不可暂旷。且从人望因定策禁中朕。又固辞佥谋卿士得萧至忠崔韦嗣立赵彦昭麻嗣宗薛儆郑万均唐等同词劝进以为幼主之心既不可夺先圣之旨固不可违事不获已乃顺众望要盟之言其文犹在朕纂承洪业于今三年谓宗庙郊天大礼斯备永惟所以获奉宗临兆人者盖非朕之本心实乃镇国太平长公主皇太子诸王郡公之意也。虽之诚四海同望然因此致力在此数人已依西汉旧章各酬其德董狐执笔阙而未书宜敕左右编于史册。
玄宗先天元年封魏知古为梁国公初窦怀贞等将谋逆也。知古独密奏其事及怀贞诛赐实封二百户物五百段仍以前赏犹薄。又手敕曰：魏知古去年七月已前屡申启沃每竭忠诚奸臣有谋先奏其兆事君之忠良可嘉叹可更赐实封一百户。
开元二年六月丁夕卩北庭大都护氵海军使阿史那献枭都担首献于阙下并擒其孥及胡落五万馀帐内属帝降书谓献曰：十姓部落比多款附蕞尔都担敢为背诞以卿忠果令其讨伐遂斩首丧元并儿及妻兼复胡禄屋阙啜等五万馀帐壶浆塞陌襁负而来自非信著远蕃何以翕然至此边陲宁谧ム卿是赖虽郑吉之护南道班超之临西域无以过焉言念勤劳岂忘鉴寐。
是年。又诏曰：畴庸赏善百王攸先追远饣希终千载同德故尚书左丞相太子少傅赠司空荆州大都督许国文贞公苏瑰履正体道方外直内悉心奉上卑身率礼叶替帷幄三朝有盐梅之任燮谐台衮九命为社稷之臣先朝晏驾[C260]起宫掖国擅称制之奸人怀缀旒之惧凶威孔炽宗祀几倾顾命遗恩太皇辅政逆臣刊削韦氏临朝遂能首发昌言亻品然正色列诸视听暴于朝野松贾已远风烈犹存缅怀诚节良深耿叹可赐实封一百户（至四年命与徐国公幽求享睿宗庙庭）。
三年二月郭处为北庭都护累破吐蕃及突厥默啜斩获不可胜计以其俘来献玄宗置酒劳之及将士等并赐帛手诏谓曰：默啜残凶屈强边徼吐蕃小鬼孤负圣恩我国家豫在怀柔未遑吊伐而乃敢肆蜂虿屡犯疆陲处心蕴六奇折冲千里追奔迈於三搜受降逾於万计建功。若此朕实嘉之。
六年六月丁亥诏曰：凡有功者铭书于王之太常祭于大司勋诏之允所谓畴庸纪劳颂赏旌善藏于天府享于庙庭臣哉！邻哉！其道光也。故尚书左仆射太子少傅赠司空荆州大都督许文贞公瑰闲邪存诚允迪厥德故尚书右丞相太子少保郴州刺史徐国公幽求闻义尽节克茂乃勋并仪刑群后左右厥辟直道罔缺危言孔臧景末年邦国多难恺悌君子服劳王家或亲受顾以安刘氏或潜图翼替愿奉唐侯缵乃旧服协于先契弘济弼亮厥猷茂焉俾台小子嗣守文武之业获奉宗庙之灵实资元辅是攵末命兹予大享於先王尔祖其从祀以配我有唐之休烈并可配享睿宗大圣真皇帝庙庭。又诏曰：皇舆肇建必有辅佐之臣天步艰难爰仗经纶之业故侍中谯国公桓彦范故侍中平阳郡公敬晖故中书令兼吏部尚书汉阳郡公张柬之故特进博陵文贞公崔玄故中书令南阳郡公袁恕已等并德惟神降材与运生道叶台岳名书护纬寅亮帝载勤劳王家参复禹之嘉谋奉唐之景命虽徂谢已久而勋烈益彰抚彝鼎以念功想常而增感缅遵故实用表徽懿俾列在清庙登于明堂克申从祀之仪式茂畴庸之典并可配享中宗孝和皇帝庙庭。
十年十一月丙申朔方军节度大使兵部尚书信安郡王破突厥凯旋引将士等见帝置酒享之敕曰：扌总戎朔陲经略万里赋军籍马精卒锐兵自其有虞莫不素练而鬼虏背诞偏师致诛谋。若有神取如俯拾虽庙略之云：远亦将士之力焉威武载扬顽凶。且慑穷寇覆巢以奔北群师掉鞅而来归因其凯旋聊加宴乐各宜坐饮相与尽欢。
十二年陇右节度使鄯州都督王君破吐蕃来献戎捷帝置酒于内殿享之谓曰：卿能振国威恢边破。
敌诚节既著俘获。又多畴庸策勋已有处分卿及将。
士等并宜饮燕兼有赐物各宜领取。
十七年三月瓜州刺史墨离军使张守沙州刺史贾顺文大破吐蕃帝降书谓守曰：吐蕃小寇干我边鄙频经丧┰竟不悛惩卿等早怀勇烈久司戎旅各效忠诚暗申计略远闻决胜加慰良深守及思顺并宜赐紫其立功人叙录具状奏闻必要据实勿使逾滥今内出绯紫袍卿等领取量功分赏其被伤人仍给医药使得安全阵亡人具名录奏当加优赠天宝六载正月南郊礼毕诏太庙配享功臣高祖太室加裴寂刘文静太宗室加长孙无忌李靖杜如晦高宗室加褚遂良高季辅刘仁轨中宗室加狄仁杰魏元忠王同皎文武之道既惟并用宗敬之仪不可独阙。
肃宗至德二年十月《郭子》仪既复东都加司徒封代国公实封一千户寻来朝兵仗迎于灞上帝见之曰：虽吾家国实卿再造之子仪顿首谢恩加中书令。
乾元二年二月丁未《郭子》仪破逆贼执其将车昂献俘于朝徇于东西两市而斩之御制《郭子》仪李光弼苗晋卿李麟李辅国考词。
代宗宝应元年五月丁酉诏文武官应在凌霄门内谒见者并飞龙射生等并宜加宝应功臣七月乙巳射生使李惟诜药子昂军使彭体盈张知节并赐名宝应功臣八月壬戌殿中少监专知尚食李恕宜赐为宝应功臣。
二年七月上尊号大赦河北副元帅怀恩河东副元帅光弼幽州节度怀仙李抱玉郭英辛逸田神功孙志直白孝德令狐彰李宝臣薛嵩田承嗣张献诚鱼朝恩程元振仆固高彦崇浑日进李建义李光逸杨崇光李怀光张如岳白元光温如雅拓跋澄泌高晖卢钦文成惟良曹楚玉等各赐铁券以名太庙尽画像於凌烟之阁并寇难已来将相勋业多者其名籍图画亦准此。
唐德元年吐蕃陷京师乘舆东幸《郭子》仪至吐蕃乃退代宗还京师见子仪曰：用卿不早遂及，於是乃赐铁券图形凌烟阁。
德宗建中元年十二月丁酉令详定国初已来将相功臣名迹崇高功效明著者为二等扌总一百八十七人武德已来宰相以房玄龄杜如晦萧高士魏徵王戴胄岑文本马周刘洎褚遂良于志宁张行成高季辅韩瑗来济张文郝处俊李义琰裴炎苏良嗣狄仁杰娄师德王方庆王及善魏元忠姚崇朱敬则苏瑰宋魏知古陆象先苏张嘉贞李元韩休张九龄三十七人为上等窦威陈叔达等四十人为次等功臣以裴寂刘文静长孙无忌河间孝王恭李尉迟敬德屈突通殷开山刘弘长孙顺德唐俭柴绍志玄刘政会张公瑾程知节秦叔宝虞世南李杰张柬之崔玄桓彦范袁恕已张仁愿敬晖刘幽求崔日用郭元振张说王琚王俊三十四人为上等淮安王神通等五十人为次等至德已来将相既殁者以裴冕房杜鸿渐李嗣业刘正臣颜杲卿袁履谦张巡许远卢奕南霁十一人为上等李光弼等十五人为次等。
二年十二月诏曰：忠臣之事君也。愿隳家以奉国良将之养士也。或均材以周惠，爰自古昔其俦益鲜故窦婴陈金于庙庑赵奢散财于部曲皆受之天府不取私门犹能垂名史册遗芳千载而况执上将之旗鼓率先登之士卒将行命赏罄乃家财上以彰忧国之诚下以竭奉公之效不有褒美孰旌忠贤河东节度使马燧诚美夙著宏略载宣克扬经武之规实重安人之寄属河朔干纪磁邢当寇而能忠义奋发奉辞问罪出师之际宣布明诚誓将赀产分给战士故得三军之众相与感激百胜之绩於兹竞劝朕当遂其恳怀以成厥美殊常之迹古人所难举而行之用明信赏仍班王府之货式表忠臣之节宜令度支出钱充给将士其马燧家资并却还之。
兴元元年四月帝在梁州诏诸军从奉天随从将士并赐为元从奉天定难功臣从索口已来随从将士赐名元从功臣。
六月副元帅李晟讨朱Г既收复京城以露布闻帝览之感泣百官皆出涕因上寿称万岁曰：李晟处奉圣谟荡涤凶逆然古之树勋乃复都邑者往往有之至於不惊宗庙不易市肆长安人不识旗鼓安堵如初三代已来未之有也。帝笑曰：天生李晟为社稷万人不为朕也。百官再拜而退拜晟司徒赐永宁里第及泾阳上田延平之门林园女乐八人晟入所赐永宁里甲第帝令宰相及诸将会送是日特赐京兆府供馔具鼓吹迎导集宴京师以为荣观女乐八人及银采器等。又令太常教坊备乐。
七月壬午车驾自兴元至京师帝既还宫每间日宴勋臣於麟德殿必亲阅酒馔盛陈音乐极欢而罢其所颁赐李晟首之浑次之诸宰相节将。又次之所以褒元功示秩序也。
九月诏灵州大都督浑入所赐太宁里第特赐女乐五人及锦采银器等仍令宰臣节将会送有司备乐供馔。
贞元二年八月李怀光平诏曰：河东保宁等军节度并管内诸军节度副元帅检校司徒平章事北郡王燧惟岳降生郁为时杰奉上有匪躬之节训师怀尽敌之谋嘉猷屡闻能事毕备朔方河中同降陕虢等州节度及管内诸军行营兵马副元帅侍中咸宁郡王坚持不夺之志亟陈必胜之略辑睦士旅崇功允集惟乃二帅一其诚心奉行天诛同奖王室是加宠命以殊勋燧可兼侍中仍与一子五品正员官并阶馀并如故可检校司空仍与一子五品正员官并阶馀并如故华州潼关镇国军节度检校尚书右仆射骆元光宁庆节度观察等使检校尚书左仆射韩游瑰坊丹延等州节度观察使检校兵部尚书唐朝臣等并节著艰危功成讨伐可各赐实封二百户仍各与一子六品正员官并五品阶馀并如故应诸军同讨怀光将士宜共赐三十万端匹以充宴赏并各放归本道仍令所司叙录即超资与改转三年三月诏加李晟太尉依前兼中书令四月帝御宣政殿备礼册拜晟受封讫其羽仪乘辂谒太庙遂赴上於尚书省帝令中官就省赐晟良马二匹锦采一千疋银器十馀事并酒脯等以宠之。
