<!-- { "loadSidebar": true } -->
    安帝永初元年九月庚午太尉徐防免辛未司空尹勤免是岁郡国被水灾比州湮没死者以千数灾异数降西羌反畔杀掠人吏京师氵雨蟊贼伤稼穑防比上书自陈过咎遂策免三公以灾策免始自防也。勤亦以雨水伤稼策免。
    三年三月司徒鲁恭免恭再在公位性谦退奏议依经潜有补益以老病策罢。
    五年正月太尉张禹以阴阳不和策免。
    六年四月司空张敏罢初敏以疾乞身不听是年春行大射礼陪位顿仆乃策罢之策曰：今君所苦未瘳有司奏君年体衰羸郊庙礼仪仍有旷废鼎足之任不可以缺重以职事留君其上司空印绶。
    元初元年九月太尉李罢。
    二年十二月司徒夏勤罢。
    永宁元年十月司空李坐请事免。
    十二月司徒刘恺罢恺视事五年称病上疏致事有诏优许焉加赐钱三十万以千石禄归养河南尹常以岁八月致羊酒。
    延光元年四月司空陈褒免。
    二年十月太尉刘恺罢恺视事三年以疾乞骸骨乃许之下河南尹礼秩如前。
    三年二月太尉杨震免震前後上疏切帝既不平会星变逆行中常侍樊丰等共讠替之（事具谗臣害贤门）夜遣使者策收太尉印绶。
    顺帝即位初（未改元）司空刘授以阿附恶逆辟召非其人策罢。
    永建元年正月太傅冯石太尉刘熹皆以阿党大将军阎显中常侍江京等策免司徒李坐吏民疾病仍有灾异赐策免十月司空陶敦免。
    二年七月太尉朱宠司徒朱伥以日食罢。
    三年十二月太傅桓焉坐辟召禁锢者为吏罢。
    四年八月太尉刘光司空张皓以阴阳不和策免。
    十一月司徒许敬以陵轹使官策罢以千石禄终身阳嘉二年五月司空王龚以地震策免。
    十月太尉庞参免参夫人疾前妻子投於井而杀之参素与雒阳令祝良不平良闻之率吏卒入太尉府案实其妻乃上参罪遂因灾异策免。
    三年十一月司徒刘崎司空孔扶免。
    四年四月太尉施延以选举贪污策罢。
    永和元年十一月太尉庞参以久病罢。
    三年八月司徒黄尚免。
    五年九月太尉王龚罢龚以老病乞骸骨。
    六年二月司空郭虔免。
    汉安元年十月太尉桓焉司徒刘寿以日食免。
    质帝本初元年六月太尉李固免时帝八岁梁太后临朝固为太尉多所规正每辄从用其黄门宦者一皆斥遣天下咸望遂平而梁冀猜固每相忌疾冀既悖逆帝议欲立蠡吾侯而固与司徒胡广大鸿胪杜乔皆以为清河王蒜明德著闻宜立为嗣冀乃说太后策免固竟立蠡吾侯是为桓帝。
    桓帝建和元年六月太尉胡广以日食免。
    九月太尉杜乔以地震免。
    三年十月太尉赵戒免（戒字志伯蜀郡人）。
    元嘉元年四月司徒张歆罢（歆字敬让）十月司空胡广以告老罢。
    二年十一月司空黄琼免时帝欲褒崇梁冀琼建议有异冀意以为恨会以地震动策免。
    永兴元年十月太尉袁汤司徒吴雄司空赵戒以灾异策免。
    二年九月太尉胡广以日食免。
    永寿元年四月司空房植免（是月南阳大水）。
    延熹元年七月太尉黄琼以日食免。
    二年八月太尉胡广坐阿附梁冀免。
    四年二月司徒盛允免三月太尉黄琼以寇贼免六月司空虞放免九月司空黄琼以地震免。
    五年十一月太尉刘矩免初矩与司空黄琼司徒种同心辅政号为贤相时连有灾异司隶校尉以劾三公尚书朱穆上疏称矩等良辅及言殷汤高宗不罪臣下之义帝不省竟以蛮夷反叛免。
    六年十一月司空刘宠以阴雾愆阳免。
    八年九月司空周景以京兆地震免。
    九年四月司徒许栩免七月太尉陈蕃免时李膺等以党事下狱考实蕃因上疏极谏（事宰辅谏诤门）帝讳其言切以蕃辟召非其人遂策免之。
    九月司空刘茂免初南阳太守成晋太原太守刘质下狱当死茂与太尉陈蕃司徒刘矩共上书讼之帝不悦晋质既弃市有司承旨劾奏三公茂遂坐免。
    灵帝建宁元年四月司空宣酆免八月司空王畅免畅为司空数月以水灾策免。
    十一月太尉刘矩以日食免因乞骸骨卒於家。
    二年五月太尉闻人袭罢司空许栩免。
    十一月太尉刘宠以日食策免。
    三年四月太尉郭禧以日食罢七月司空刘嚣罢。
    四年三月太尉闻人袭司徒许训免（是月朔日有食之）七月司空来艳司徒桥玄免时河东地裂雨雹山水暴出玄以国家方弱自度力无所用乃称疾上疏引众灾以自劾遂策免。
    熹平元年十二月司徒许栩罢。
    二年三月太尉李咸免七月司空杨赐以灾异免。
    十二月太尉（名与太宗庙讳音同）免先是为司隶校尉曲意宦官故得保其富贵是年五月代李咸为太尉至是罢三年十二月司空唐珍罢。
    五年五月太尉陈耽罢七月太尉许训罢十月司徒袁隗罢。
    六年七月司空刘逸免（逸字代过）十月太尉刘宽以日食免（是月朔日食）十一月司空陈球以地震免。
    十二月司徒杨赐免时朝廷爵授多不以次而帝好微行游行外苑赐上疏言阉尹之徒共专国朝欺罔日月甚忤曹节等以师傅之恩故得免咎罢为少府光和元年四月司空陈耽免（是月地震侍中寺雌鸡化为雄）。
    九月太尉张颢罢。
    十一月太尉陈球以日食免。
    二年三月司徒杨滂免太尉桥玄司空袁逢罢。
    三年九月太尉刘宽以日食免闰月司徒杨赐以病罢。
    五年三月司徒陈眈免十月太尉许罢。
    中平元年四月太尉杨赐免时黄巾贼起赐被召会议诣省阁切谏忤旨因以寇贼免司空张济罢。
    二年二月司徒袁隗免。
    五月太尉邓盛罢。
    三年二月太尉张延罢。
    四年四月太尉张温免。
    十一月太尉崔烈罢。
    五年四月太尉嵩罢六月太尉樊陵罢。
    八月司徒许相罢。
    六年四月太尉马日以日食免。
    少帝即位初司徒丁宫罢。
    献帝初平元年二月太尉黄琬司徒杨彪免时董卓秉政关东兵起卓惧欲迁都以避其难彪曰：天下动之至易安之甚难卓作色曰：公欲沮国计耶琬曰：此国之大事杨公之言得无可思卓不答使司隶校尉宣播以灾异奏免琬彪等。
    二年七月司空种拂以地震免太尉赵谦罢。
    三年八月司徒赵谦罢。
    十二月太尉皇甫嵩以流星策免（以日蚀灾）。
    四年六月太尉周忠以灾异免（是月扶风大风雨雹华山崩裂）。
    十月司空杨彪以地震免。
    十二月司空赵温以地震免。
    兴平元年七月太尉朱俊以日食免。
    九月司徒淳于嘉罢。
    建安元年九月太尉杨彪司空张喜罢时天子新都许大会公卿兖州刺史曹操上殿见彪色不悦恐於此图之未得宴设疾如厕因出还营彪以疾罢。
    十三年正月司徒赵温免温从车驾都许以辟司空曹操子丕曹操怒奏温辟中臣子弟选举不实免官。
    ●卷三百三十三
    ○宰辅部　罢免第二
    魏太祖初封魏王锺繇为相国数年坐西曹掾魏讽谋反策罢。
    齐王正始九年二月卫将军中书令孙资与骠骑将军中书监刘放三月司徒卫臻各逊位以侯就第位特进。
    晋惠帝永康元年四月诛裴司徒王戎之婿也。诛戎坐免官。
    梁武帝大同十一年何敬容为尚书令侍中参掌机密坐妾弟费慧明为导仓丞夜盗官米为禁司所执送领军府时河东王誉为领军将军敬容以书解慧明誉即封书以奏焉高祖大怒付南司推劾御史中丞张绾奏敬容协私罔上合弃市刑诏特免职。
    後魏文成帝兴安二年以张黎为太尉古弼为司徒议不合旨黜为外都太官。
    孝文承明元年二月司空陆定国坐事免官罢为兵东魏孝静帝兴和四年四月太尉尉景坐事降为骠骑大将军开府仪同三司。
    北齐武成帝河清三年时娄为司徒滥杀人为尚书左丞宋仲美弹奏经赦乃免。
    隋高祖开皇十九年九月高为左仆射上柱国坐事免以公就第未几高祖幸秦王俊第召侍欷悲不自胜独孤后亦对之泣左右皆涕帝谓曰：朕不负公，公自负也。因谓侍臣曰：我於高胜儿子虽，或不见常似目前自其解落冥然忘之如本无高不可以身要君自云：第一也。
    唐太宗贞观元年十二月尚书左仆射宋国公萧坐事免萧为中书令尝荐封德彝於高祖高祖以德彝为中书令太宗即位迁尚书左仆射德彝为右仆射德彝素怀险讠皮与料量将为可奏者至太宗前尽变易之于时房玄龄杜如晦既新用事玄龄疏而亲德彝心不能平遂上封事论之而辞玄寥落太宗以玄龄等功高而先怀疑阻繇是忤玄废於家尝请出家太宗谓曰：甚知公素爱桑门今者不能违意旋踵奏称臣顷思量不能出家太宗以对群臣吐言而取舍相违怒之称足疾时诣朝堂但不入见太宗谓侍臣曰：，岂不得其所乎！而自嫌如此遂手诏曰：朕闻物之顺也。虽异质而成功事之违也。亦同形而罕用是以舟浮楫举可济千里之川辕引轮停不越一毫之地故知动静相循易为务曲直相反难为功况乎！上下之宜君臣之际者矣。朕无聪明於元首期德於股肱思欲去伪归真除浇反朴然於佛教非意所遵虽有国之常经固敝俗之虚诞何则求其道者未验福於将来循其教者翻受辜於既往至。若梁武穷心於释氏简文锐意於法门倾帑藏以给僧祗殚人力以共塔庙及乎！三淮沸浪五岭腾烟假馀息於熊蹯引残魂於雀っ子孙覆亡而不暇社稷俄顷而为墟报施之徵何其谬也。而前太子太保宋国公践覆车之馀轨袭亡国之遗风弃公就私未明隐显之际身俗口道莫辨邪正之心循累叶之殃源祈一身之福本上以违忤君主下则扇惑浮华往前朕谓张亮云：卿既好佛何不出家乃端然自应请先入道朕即许之寻复不用一回一惑在於瞬息之间自可自否变於帷之内所谓乖栋梁之大体岂具瞻之量乎！朕犹隐忍至今尚全无悛改宜即去兹朝阙出牧小藩可商州刺史仍除其封。
