<!-- { "loadSidebar": true } -->
    源乾曜元宗时为尚书左丞相兼侍中在政事十年时张嘉贞张说相次为中书令乾曜不敢与之争权每事推让之及李元杜暹知政事遂无所参议唯喏署名而已。
    牛仙客开元中为工部尚书同中书门下三品仙客既居相位独洁其身唯喏而已所有锡赉皆缄封而不启百司或有谘决辄对曰：但依令式即可。若不依文非所知也。
    杨国忠天宝中为司空右相时天下殷盛玄宗注意边事赋税之入兵食之调国忠拣老习计簿吏军国大务皆出其手国忠但署名而已不复省览。
    韦见素天宝十二载拜门下侍郎平章事迁左相时右相杨国忠以外戚擅任见素不敢议政惟取容而已。
    王肃宗时为中书侍郎平章事人物时望素不为众所称及当枢务声闻顿减。
    刘从一德宗建中末为刑部侍郎平章事从幸梁州明年六月改中书侍郎仍平章事岁中加集贤殿大学士国史帝遇之甚厚从一容身远罪而已不能有所佐辅。
    关播建中末为中书侍郎平章事时政事决在卢杞播但敛衽取容而已。
    李勉贞元初为司徒平章事引过备位而已。
    齐映贞元初为中书平章事性谦和美言悦下无所是非政事多决崔造卢翰为平章事贞元二年二月授五品官前郑州别驾李抚等八十一人皆云：自去年春送名中书门下宰臣卢翰不为之条奏冻馁喧呼於道路授官之日已死者二十八人。
    崔损贞元中为门下侍郎平章事过为恭逊接见便僻不止於容身而已自建中後宰相罕有久在位者数岁罢黜损用此中上意窃大任者八年帝亦知物议鄙其持禄取容然怜而厚之。
    董晋贞元中为门下侍郎平章事时政事决於窦参晋但奉诏唯诺而已。
    李泌贞元中为中书侍郎平章事在相位随时俯仰无足可称复引顾况辈轻薄之流动为朝士之戏侮颇贻讥诮。
    权德舆宪宗元和中为礼部尚书平章事时李吉甫李绛同在相位帝求治方切军国大小一付中书吉甫绛议政颇有异同或於上前论事形於颜色其有诣於理者德舆亦不能为发明时人以此讥之竟以循默而罢。
    杜宣宗时为门下侍郎平章事无他才未尝延接寒素甘食窃位而已。
    朱朴昭宗时为谏议大夫平章事朴腐儒木强无他才术道士许岩士出入禁中尝依朴为奸利从容帝前荐朴有经济才以国子博士召见即日命朴在中书与名公齿笔札议论动为笑端数月岩士败朴见杀（时议以昭宗命台臣张郑綮及朴三人尤谬季末之妖也。）。
    後唐卢程庄宗同光初自太原观察判官与定州判官豆卢革并命为平章事程本非重器骤尘显位举止不常时朝廷草创庶物未备班列萧然寺署多阙程当革命之日即乘肩舆驺导喧沸帝闻诃导之声询於左右曰：宰相担子入门帝骇登楼视之笑曰：所谓似是而非者也。
    赵凤明宗天成中为中书侍郎平章事时膳部郎中郑З先奏诸司使职掌人吏乘暖坐带银鱼席帽轻衣肥马参杂廷臣尊卑无别污染时风请下禁止帝嘉其事促行之中书覆为不可凤亟言於执政曰：此失诚大不可不禁为权吏所庇竟寝其事。
    晋冯玉为右仆射平章事军国大政一以委之时少帝方务奢逸後宫大恣华侈玉希旨取容未尝谏止故少帝愈宠焉。
    ○宰辅部　自全
    《诗》曰：秉国之钧《传》曰：实相以济必将道佐人主民具尔瞻者矣。若乃务在宴安取其充位弼谐无状依违自守视政之得失靡所规正观人之枉直随其亻免仰或屑屑於修已或默默以避事，或以犭旬意任职，或以苟媚取容历代巨贤时有斯累是以见轻於官属贻讥於识者盖从容中道龊龊廉谨者之所为亦过犹不及之咎也。是故风人有彼己之刺夫子有安用之说良为是夫。
    汉萧何高帝时为相国黥布反帝自将军击之数使使问相国何为（问其居守何所营为）曰：为帝在军拊循勉百姓悉所有佐军如陈时（悉尽也。尽所有粮食资用出以佐军）客说何曰：君灭族不久矣。夫君位为相国功第一不可复加然君初入关本得百姓心千馀年矣。皆附君尚复孳孳得民和（孳与孜同言不怠也。）帝所谓数问君畏君倾动关中今君何不多买田地贱贯贷以自污上心必安（贯赊也。贷音土得反。），於是何从其计帝乃大说（说读曰悦）帝罢布军归民道遮行（在道上遮天子行）上书言相国︹贱买民田宅数千人帝至何谒帝笑曰：今相国乃利民民所上书皆以与何曰：君自谢民。
    陈平惠帝时为右丞相高后姊曰：Ч尝以平前为帝谋执其夫樊哙数谗平曰：为丞相不治事日饮醇酒戏妇人平闻日益甚吕太后闻之私喜面质吕Ч於平前（质封也。）鄙语曰：儿妇人口不可用顾君与我如何耳无畏吕Ч之讠替。
    倪宽武帝时为御史大夫以称意任职故久无有所规谏於帝官属易之（易轻也。音弋鼓切）居位九岁以官卒。
    孔光平帝时为大司徒帝年幼太后称制委政於大司马王莽初哀帝罢黜王氏故太后与莽怨丁傅董贤之党莽以光为旧相名儒天下所信太后敬之备礼事光所欲抟击辄为草以太后指风光令上之（谓文书之弃草也。风读曰讽）睚眦莫不诛伤（睚音崖此音渍）莽权日盛光忧惧不知所出上书乞骸骨莽白太后帝幼少宜置师傅徙光为帝太傅位四辅给事中领宿卫供养行内（行内行在所之内中犹言禁中也。）署门户省服御食物（省视也。）明年徙为太师而莽为太傅光尝称疾不敢与莽并有诏朝朔望领城门兵莽。又讽群臣奏莽功德称宰衡位在诸侯王上百官统焉光愈恐固称疾辞位。
    後汉邓彪和帝时为太傅录尚书事永元初窦氏专权也。骄纵朝廷多有谏诤而彪在位修身而已不能有所规正。
    晋王戎为司徒以王政将圮苟媚取容属愍怀太子之废竟无一言谏诤。
    何邵为司徒赵王伦篡位以邵为太宰及三王交争邵以轩冕而游其间无怨之者。
    王衍为司徒虽居宰辅之重不以经国为念而思自全之计说东海王越曰：中国已乱当赖方伯宜得文武兼资以任之乃以弟澄为荆州族弟敦为青州因谓澄敦曰：荆州有江汉之固青州有负海之险卿二人在外而吾留此足以为三窟矣。识者鄙之。
    後魏崔光为车骑大将军仪同三司光宽和慈善不逆於物进退浮沉自得而已尝慕胡广黄琼之为人故为气者所不重始领军于忠以光旧德甚信重焉每事筹决光亦倾身事之元於光亦深崇敬及郭祚裴植见杀清河王怿遇祸光随时亻免仰竟不规救，於是天下讥之。
    隋裴矩炀帝时为右光禄大夫见天下将乱恐为身祸每遇人尽礼虽至胥吏皆得其欢心。
    萧琮为内史令性澹雅不以职务自婴退朝纵酒而已内史令杨约与琮同列帝令约宣旨诫励复以私情论之琮答曰：琮。若复事事则何异於公哉！约笑而退。
    唐姜恪高宗时为侍中恪以军功历职既居相位谨身自守而已。
    于志宁为侍中永徽中累加左仆射同中书门下三品志宁雅爱宾客接引忘倦後进文笔之士无不影附然亦不能有所荐达议者以此少之。
    杨再思为鸾台侍郎同凤阁鸾台平章事再思自历事三主知政十馀年未尝有所荐达然恭慎畏忌未尝忤物，或谓再思曰：公名高位重何为屈折如此再思曰：世路艰难直者受祸苟不如此何以全其身哉！豆卢钦望中宗即位为尚书左仆射知军国重事钦望作相两朝前後十馀年时张易之兄弟及武三思父子专权骄纵图为逆乱钦望独谨其身不能有所规正以此获讥于世。
    苏味道为凤阁侍郎同凤阁鸾台三品味道前後居相位数载竟不能有所发明但脂韦其间苟度取容而已故时人号为模棱于今以为口实。
    苗晋卿肃宗时为侍中小心畏慎未尝忤人意性聪敏达练事体百司文簿经目必晓而修身守位以智自全议者比汉胡广。
    刘从一德宗兴元初为中书侍郎平章事肃宗遇之甚重以容身远罪而已不能有所辅佐。
    崔损贞元中为谏议大夫平章事性最谨慎每奏对不敢有所发扬。
    卢迈贞元中为中书侍郎平章事时大政事决在於陆贽赵退翁迈独谨身守文奉法而已。
    高郢贞元末为中书侍郎平章事顺宗初杜佑以宿旧居上而韦执谊繇新恩专柄顺宗风恙方甚枢机不亲王叔文以翰林学士兼户部侍郎充度支副使时政事自叔文叔文繇待诏王亻丕通於内官李忠言宣旨执谊奉而行之郑瑜自受命忧形颜色见势不可夺因称疾不起郢则因循竟无所正以至於罢物论定此为优劣焉。
    路随自敬宗宝历初为承旨学士即已参预大政矣。後十年在相位李宗悯李德裕朋党互兴攘臂於其间李训郑注始终奸诈接武於其後而随藏器韬光隆污一致可谓得君子中庸而常居之也。
    後唐郑珏初仕梁末帝时为礼部侍郎平章事庄宗入汴贬莱州司户入为太子宾客明宗平定京师任圜自蜀至枢密使安重诲不欲圜独拜宰辅议朝望一人共之枢密使孔循言珏当贞明时久在中书性畏慎而长者兼美词翰好人物重诲即奏与任圜并命明年循罢枢密使珏惧辞以老病耳疾不任中书事四上章请老明宗惜之久而方允乃授开府仪同三司行尚书左仆射致仕退居郑州。
    韦说庄宗时为礼部侍郎同平章事与郭崇韬秉政说承顺而已政事得失无所指言初或有言於崇韬铨选人或取他人出身名衔或取父兄资绪与令史囊橐罔冒崇韬条奏其事其後郊天行事官数千人多有告敕伪滥因定去留涂毁告身者甚众选人号哭都门之外议者以为积弊累年一旦澄汰太甚惧失惟新含垢之意说与崇韬同列不能执而止之颇遭物议说之亲党告之说曰：此郭汉子之意也。及崇韬得罪说惧流言锺已乃令门人左拾遗王松吏部员外郎李慎等上疏云：崇韬往日专权不闲故实塞仕进之门非奖善之道疏下中书说等覆奏深诋崇韬识者非之。
    李愚明宗时为中书侍郎同平章事长兴季年王政多僻权要之臣避祸不暇邦之存亡无敢言之愚性刚介往往形言然人无唱和者但举六典之旧事书之粉墙补六经之阙文刻其印板其经纬大略曾无所施。
    房末帝清泰中与赵延寿同为枢密使是时薛文遇刘延朗之徒居中用事虽处密勿其听用之言十不得三四俱随势可否不为事先每朝廷有大事与端明学士等环坐会议多於众中亻免首而睡其避事也。如此。
    ○宰辅部　不称
    夫德薄位尊大易之攸戒名浮於行君子之是耻，岂有斗筲微器滥鼎鼐之用朴庸才荷梁栋之任繇是彼己兴刺代斫致诮小则衮职而罔赖大则彝伦而是ル历选往古稽诸行事。若乃智识浅狭仪鉴孱琐经术不足以辅世才用不足以经远或骤获登进罔协时望或久於待遇无所礻卑赞碌碌备位汲汲自营务在烦苛靡循大体褊躁以自恣简傲而无威爱憎在心凝滞於物不知其量弗畏人言绩用蔑闻声猷日损乃至喧於庶议形彼嘲辞盖冗吏之所为在具瞻而奚称者也。
