<!-- { "loadSidebar": true } -->
樊子盖为东都留守杨玄感作逆来逼王城尽锐攻城不能克车驾至高阳追诣行在所既而引见高祖逆劳之曰：昔高祖留萧何於关西光武委寇恂以河内公其人也。子盖谢曰：臣任重器小宁可窃譬两贤但以陛下威灵小盗不足除耳进位光禄大夫封子盖建安侯尚书如故赐缣二千匹女乐五十人子盖固让优诏不许後车驾还东都帝谓子盖曰：玄感之反神明故以彰公赤心耳折进爵宜有令谟是日下诏进爵为济公言其功济天下特为立名无此郡国也。赐缣三千匹奴婢二十口後与苏威宇文述陪宴积翠亭帝亲以金杯属子盖酒曰：良嘉谋，俟公後动。即以此杯赐公用为永年之端，并绮罗百匹。
麦铁杖为右屯卫大将军，辽东之役，与贼战死。帝为流涕，购得其尸，下诏曰：铁杖志气骁果，宿著勋庸。陪麾问罪，先登陷阵。节高义烈，身殒功存。兴言至诚，追怀伤悼。宜赖殊荣，用彰饣希往。可赠光禄大夫宿国公。谥曰：武烈子孟才嗣寻授光禄大夫。孟才有二弟：仲才、季才，俱拜正议大夫，赐赠钜万。赐せ京车，给前後部羽葆鼓吹平壤道，败将宇文述等百馀人皆执绋，王公已下送至郊外。
杨恭仁，大业初转吏部侍郎。杨玄感作乱，帝诏恭仁率兵经略，与玄感战於破陵，大败之。玄感兄弟挺身遁走，恭仁又与屈突通等追讨，获之军旋。帝召入殿内，谓曰：我闻破陵之阵，唯卿力战功最比虽知卿奉。
法清慎都不知勇决如此也。纳言苏威曰：仁者必有勇，固非虚也。
张须ヌ，大业中为齐郡丞。贼帅王簿聚结数万人，寇掠郡境，须ヌ击破之，露布以闻。帝大悦，优诏褒扬，使者图其形容而奏之。
唐高祖武德元年八月下诏曰：朕自起兵晋阳遂登皇极经纶天下实仗群才尚书令秦王世民尚书右仆射寂或契合元谋或同心运始并陷义轻生捐家殉节艰辛备履金石不移论此忠勤特宜优异官爵之荣抑惟旧典勋贤之议宜有别恩其犯罪非叛逆可听恕一死其太原元谋勋效者宜以名闻及所司进簿裴寂刘文静如恕二死长孙顺德刘孔基赵文恪窦琮刘政会刘世龙殷开山柴绍唐俭武士张平高许世绪李思行李高迁并恕一死。
李袭誉少通敏有识度隋末为冠军府司兵时阴师辅代王为京师留守所在多盗贼阴师遣袭誉募山南士马以援京师袭誉既至汉中会帝已定长安遣使授袭誉蜀汉道招慰大使仍令承制封拜袭誉率汉川之众西指成都属纶为益州总管代袭誉招抚袭誉乃入拜右光禄大夫太府少卿帝嘉其功命为三从侄诏曰：安康郡王袭誉我之同姓氵瓜别枝分惟厥祖考世敦恭睦袭誉部率宗人协同义举立功巴蜀诚节开基宜有褒荣用超阶序特听合谱宗正恩礼之差同诸服属。
刘瞻为涪州刺史时刘武周连年为寇邻城多陷贼数攻之辄为瞻所败帝下书劳之曰：涪州之全卿之力也。功绩垂成念自勖励富贵之事非卿而谁。
马三宝本柴绍家僮奉平阳公主遁於司竹及义兵济河三宝以众数万诣军後领平道军将尝从幸司竹帝顾谓三宝曰：是汝建英雄处邪卫青大不恶。
太宗贞观初代州行军总管李靖抚纳降附突厥颉利可汗归款太宗尝谓之曰：昔李陵提步卒五千不免身降匈奴尚得书名竹帛卿以三千经骑深入虏庭克复定襄威振北狄古今未有足报往年渭水之役也。（武德九年八月帝初即位突厥入寇至渭水帝与颉利盟於便挢厥引兵而退）。
五年李子和从太宗平刘黑闼陷阵有功赐姓李氏拜右武卫将军。
七年右武卫将军张士贵破反獠而还帝劳之曰：闻公亲蒙矢石为士卒先虽古名将何以加也。尝闻以身报国者不顾性命但闻其语未睹其实於公方见之矣。
十二年四月左武卫大将军秦叔宝卒赠徐州都督陪葬于昭陵令所司于其茔内立石人马以旌战阵之功焉。
十三年特进杨恭仁卒册赠开府仪同三司潭州都督陪葬昭陵谥曰：孝。
十四年诏淮安王神通与河间王孝恭赠陕州大行台右仆射郧节公殷开山赠民部尚书渝襄公刘政会配飨高祖庙庭。
十六年宇文士及卒初士及为右卫大将军寻录其功别封一子为新城县公在职七年复为殿中监加金紫光禄大夫及疾笃太宗亲问抚之流涕及卒赠左卫大将军凉州都督陪葬昭陵。
十七年二月戊申诏曰：自古皇王褒崇勋德既勒铭於锺鼎。又图形於丹青是以甘露良佐麟阁著其美建武功臣台纪其迹司徒赵国公无忌司空杨州都督河间王孝恭故司空菜文成公如晦故司空相州都督太子太师郑文贞公徵司空梁国公玄龄开府仪同三司尚书右仆射申国公士玄开府仪同三司鄂国公敬德特进卫国公靖特进宋国公故辅国大将军会国公弘基故尚书左仆射蒋忠公通故陕东道大行台尚书左仆射耶节公开山故荆州都督谯襄公绍故荆州都督邳襄公顺德雒州都督郧国公张亮光禄大夫吏部尚书潞国公侯君集故左骁卫大将军剡襄公张谨左领军卢国公程知节故礼部尚书永兴文懿公虞世南故户部尚书渝襄公刘政会光禄大夫户部尚书莒国公唐俭光禄大夫兵部尚书英国公李故徐州都督胡壮公秦叔宝等材惟栋梁谋猷经远纲纪帷帐经纶霸图或学综经籍得范光炜隐犯同致忠谠日闻或竭力义旗委质藩邸一心表节百战标奇或受庙堂辟土方面重氛载朗王略遐宣并契阔屯夷劬劳师旅于景业於草昧翼淳化於隆平茂绩嘉庸冠冕列辟昌言直道牢笼绅固以瞻伊吕而连衡迈周召而长骛者矣。宜酌故实弘兹令典可并图画于凌烟阁庶念功之怀无谢於前载旌贤之义永贻于後昆。
二十年八月丁亥诏曰：周室姬公陪于毕陌汉庭萧相附彼高园宠锡坟茔闻诸上代从窆陵邑信有旧章盖以懿戚宗亲类本同之枝元功上宰犹在身之股肱哀荣之义实隆始终之契斯允今宜聿遵故实取譬拱辰庶在鸟耘之地无鱼水之道宜令所司于昭陵南左右厢封境取地仍即标志域拟为葬所以赐功臣其有文祖陪陵子孙欲来从葬者亦宜听允。
丘行恭为光禄大夫从讨王世充会战于邙山之上太宗欲知其虚实虽弱乃与数十骑冲之直出其後众皆披靡莫敢当锋所杀伤甚众既而限以长是与诸骑相失唯行恭独从寻有劲骑数人追及太宗矢中御马行恭乃回骑射之发无不中行恭然後下马拔箭以其所乘马进太宗行恭于御马前步执长刀巨跃大呼斩数人突阵而出入大军贞观中有诏刻石为人马以象行恭拔箭之状立于昭陵门前。
郭孝恪武德中为宋州刺史令与徐经营武牢已东所得州县委以选补其後窦建德率众来援王世充孝恪于青城宫进策于太宗曰：世充日蹴月迫力尽计穷悬首面纟专翘足可待建德远来助虐粮运阻绝此是天丧之时请固武牢屯军汜水随机应变则易为克殄帝然其计及破建德平世充帝于雒阳置酒高会谓诸将曰：郭孝恪谋禽建德之业王长光龙门下米之功皆出诸人之右也。
长孙无忌为司空太宗追思王业艰难佐命之力乃作威凤赋以赐焉。又尝谓无忌曰：朕即位之初上书者或言人主必须权威独运不得委任群下，或欲耀兵振武慑服四夷唯有魏徵劝朕偃革兴文布德施惠中国既安远人自服朕从其语天下大宁绝域君长皆来朝贡九夷重译相望于道此皆魏徵之力也。河间王孝恭自隋大业末群凶竞起皆为太宗所平谋臣猛将并在麾下罕有别立勋庸惟孝恭著方面之功声名甚盛及卒太宗素服举哀哭之甚恸赠司空扬州都督陪葬献陵谥曰：元配享高祖庙庭。
杨弘礼为兵部侍郎专典兵机之务太宗征辽弘礼入参谋议出则统众攻战驻跸之阵领马步二十四军出其不意以击之所向摧破太宗自山上见弘礼所统之众人皆尽力杀获居多甚壮之谓许敬宗等曰：越公儿郎故有家风矣。高宗嗣位诏与长孙无忌配飨太宗庙庭。
李为司空初贞观中太宗以勋庸特著尝图其像于凌烟阁至是高宗。又命写形焉仍亲为之序尝侍从坠马帝亲问以所乘马赐之後寝疾诏以弟晋州刺史弼为司卫正卿使得视疾寻薨帝为之举哀辍视朝七日谥曰：贞武给东园秘器陪葬昭陵令司平太常伯杨摄司员正卿监护及葬帝幸未央故城登楼临送望柳车恸哭并为设祭皇太子亦从驾临送哀恸悲感左右诏百官送至故城西所筑二坟一准卫霍故事象阴山铁山及乌得山以旌破突厥薛延ヌ之功。
显庆三年十二月鄂国公尉迟敬德卒许敬宗奏请加赠帝曰：敬德功业谁之俦也。对曰：武德末年二凶构乱经纶中兴之业能致宗庙之安有敬德功当第一太尉无忌曰：敬德早从征伐勋庸茂著贞观之初特效殊绩比诸将帅超越等伦李靖南定荆吴北平突厥外内之事虽别论其勋效实宜相准帝以为然为之举哀废朝三日令京官五品已上及朝集使赴哭册赠司徒赐东园秘器陪葬昭陵。
仪凤中司列少常伯安抚大食使裴行俭擒伪可汗都之及李匐还帝赐宴谓行俭曰：卿文武兼资今都授卿二职即日拜礼部尚书兼检校右卫大将军中宗神龙元年十一月襄州刺史汉阳郡王张柬之抗表请辞王位帝不许因下《书》曰：卿履谨尚逊忌盈戒满词旨勤勤请谢王位然悬爵所以劝善申至公也。裂土所以酬庸非徇私也。故汉德之盛异姓而王者八人魏祚之隆同功而邑者千户今卿列爵之贵未越于汉图食邑之丰才半于魏制而远形简牍一何甚也。朕承三代之丕业荷七庙之威灵惟唐据[C051]祧之尊于周保元良之重至於复予休命配天大业虽历数有归亦讴讠哥所继然狐鼠不掘终贻城社之忧顽凶未夷实负朝廷之惧卿诚亮白日忠励秋霜怀直道以立身固一心而徇国自三凶构患潜图不轨恶迹初彰[C260]萌始露卿之大节义在不会烈士之首期于必碎及难作宫禁祸生肘腋卿上衔天命外发兵符行正夕卩之戮既于两观磔蚩尤之尸俄成四蒙曾不延略郁成大功分壤锡固其宜矣。行当勉以自爱享此眉寿乘几杖之荣极乡园之乐崇让小节念勿为也。
睿宗初即位下诏曰：尚书右仆射同中书门下三品监修国史许国公苏瑰自周旋近密损益枢机谟猷有成弼替无忌顷者遗恩顾先意昭明奸回动摇内外危逼独申谠议实挫邪谋况藩邸寮属念殷惟旧无德不报抑惟令典可尚书左仆射。
景二年冬十月甲辰以吏部尚书刘幽求为侍中降玺《书》曰：顷者王室不造中宗厌代内戚专擅国将顷社稷几迁龟鼎朕与王公皆将及于祸难卿见危思奋在变能通翊替储君叶和义士殄歼元恶流放凶徒我国家之复存ム兹是赖厥庸甚茂朕用嘉焉故委卿以钧轴胙卿以茅土然征赋未广宠锡犹轻昔西汉行封更择多户东京朕赏复增大邑故加赐卿实封二百户兼旧七百户使夫高岸为谷长河如带子子孙孙与国无绝。又以卿忘躯徇难宜有恩荣故特免十死并书诸金铁俾传之後卿其保兹功业永作国祯可不美哉！。
