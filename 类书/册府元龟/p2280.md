<!-- { "loadSidebar": true } -->
    张缵为湘州刺史初吴兴吴规颇有才学邵陵王纶引为宾客深相礼遇及纶作牧郢藩规随从江夏遇缵出之湘镇路繇郢服纶饯之南浦缵见规在座意不能平忽举杯曰：吴规此酒庆汝得陪今宴规寻起还其子翁孺见父不悦问而知之翁孺因气结尔夜便卒规恨缵恸儿愤哭兼至信次之间。又致殒规妻深痛夫子翌日。又亡时人为张缵一杯酒杀吴氏三人其轻傲皆此类也。
    陈陈暄义兴国山人以落魄不为中正所品久不得调太康中徐陵为吏部尚书精简人物缙绅之士皆乡慕焉暄以玉帽簪插髻红丝布裹头袍拂踝靴至膝不陈爵里直上陵坐陵不之识命吏持之暄徐步而出举止自。若竟无怍容作书谤陵陵甚病之後主之在东宫引为学士及即位迁通直散骑常侍暄素通脱以俳优自居文章谐谬言语不节後主甚亲昵而轻侮之。
    後魏胡叟仕宋为梁秦二州刺史叟少聪慧在魏时京兆韦祖思多蔑时彦知叟至召而见之祖思习常待叟不足聊与温凉叟拂衣而出祖思固留之曰：当与君论天人之际何遽而反乎！叟对曰：论天人者其亡久矣。与君相知何夸言。若是也。遂不坐而去至主人家赋韦杜二族一宿而成时年十有八矣。其述前载无违旧美叙中世有协时事而末及鄙俗人皆奇其才畏其笔世犹传诵之以为笑狎。
    慕容契济南王白曜弟之子契轻薄无检以名家子擢为中散。
    游雅字伯度小名黄头为秘书监雅性刚戆好自矜诞陵猎人物高允重雅文学而雅轻薄允才允性柔宽不以为恨允将婚于邢氏雅劝允娶于其族允不从雅曰：人贵河间邢不胜广平游人自弃伯度我自敬黄头贵已贱人皆此类也。
    杨俭为北雍州刺史与弟宽皆轻薄无行为流人所鄙。
    甄琛为侍中车骑将军性轻简好嘲谑故少风望。
    裴伯茂为中书郎与宇文忠之同省尝侮忽之忠之色黑呼为黑宇。
    李构为通直散骑常侍父华有八子构其长也。次敬义为光禄大夫次叔向为徐州铠曹参军带郭浦戍主次幼绪早亡次季循博陵恒山二郡太守次世次稚明兄弟并不名行暴无礼为时所贱毕哲为秘书郎诸毕朝不乏荣贵但帷簿不为时所鄙。
    北齐徐之才初在南齐号为神童陈郡袁昂领丹阳尹辟为主簿人务事宜皆被顾访郡廨遭火之才起望夜中不著衣披红服帕出房映光为昂所见功曹白请免职昂重其才术乃特原之後入北为仆射时语人曰：我在江东见徐勉作仆射朝士莫不佞之今我亦是仆射无一人佞我何繇可活之才聪辩多智时唐邕白建方贵时人言云：并州赫赫唐与白之才蔑之元日对邕为诸令史祝曰：卿等位当作唐白。又以小史好嚼笔故尝执管就元文遥口曰：借君齿其不逊如此历事诸帝以戏狎得宠。
    魏收初为神武晋阳中外府主簿其从叔季景有才学历官著名并在收前然收常所欺忽收初赴并顿丘李庶者故大司农谐之子也。以华辩见称曾谓收曰：霸朝便有二魏收率尔曰：以从叔见比便是邪输之比卿邪输者故尚书令陈留公继伯之子愚痴有名好自入市肆高价买物商贾其所嗤玩收忽季景故方之不逊例多如此收昔在雒京轻薄尤甚人号之魏收惊蛱蝶文襄曾游东山饮宴文襄曰：魏收恃才使气卿须出其短往复数番收忽大唱曰：杨遵彦理屈已倒遵彦字也。从容曰：我绰有馀暇山立不动。若遇当涂恐翩翩遂逝当涂者魏翩翩者蝶也。文襄先知之大笑称善文襄。又曰：向语犹微宜更指斥应声曰：魏收在并作一篇诗对众读讫云：打从叔季景出六百斛米亦不辨此远近所知非敢妄。《说文》襄喜曰：我亦先闻众人皆笑收虽自由雪不复抗拒终身病之文宣即位除中书令俄兼太子詹事收既轻疾好声乐善胡舞文宣末数於东山与诸优为猴与狗斗帝宠狎之。
    司马子如为司空性滑稽不治检裁言戏秽亵识者非之。
    李构为谯州刺史时人语宋游道为猴面构尝因游道会客因戏之曰：贤徒在门外大好人宜自迎接为通名称族弟游山游道出见之乃猴而衣帽也。将与构绝构谢之豁然如旧。
    封孝琰为通直散骑常侍时祖辅政孝琰谓曰：公是衣冠宰相异於馀人近习闻之大以为恨。
    卢询祖为筑长城子使既有口辩好臧否人物尝语人曰：我昨东方未明过和氏门外（氏和士开也。）已见二陆两源森然与槐柳齐列盖谓彦师仁惠与文宗那延也。邢邵和盛誉卢思道以询祖为不及询祖曰：见未能高飞者借其羽毛知逸势冲天者翦其翅翮谤毁日至素论皆薄其为人。
    後周张肃为宣纳上士转中外府记室参军中山公训侍读早有才名性颇轻猾时人比之魏讽。
    隋卢思道仕北齐为黄门侍郎思道不持操行好轻侮人天保中魏史未出思道先已诵之繇是大被笞辱前後屡犯因而不调。
    侯白为儒林郎通脱不持威仪好为诽谐杂说人多爱狎之所在之处观者如市杨素甚狎之素尝与牛弘退朝白谓素曰：日之夕矣。素大笑曰：以我为牛羊下来邪。
    刘炫为太学博士性躁竞颇诽谐多自矜伐好轻侮当世为执政所鬼繇是官途不遂。
    宇文化及右翊卫大将军述之子也。性凶险不循法度好乘肥挟弹驰骛道中繇是长安谓之轻薄公子唐崔信明太宗贞观中为秦川令颇蹇傲自伐常赋诗吟啸自谓过於李百药时人多不许之。又矜其门族轻侮四海士望繇是为世所讥。
    杜审言则天登封初以隰城尉预选时苏味道为天官侍郎审言试判讫谓人曰：苏味道必死人问其故审言曰：见吾判即自当羞死矣。又尝谓人曰：吾之文章合得屈宋作衙官吾之书迹合得王羲之北面其矜诞如此。
    骆宾王高宗末为长安尉落拓无行好与博徒游邓玄挺为中书舍人性俊辩机捷过人每有嘲谑朝廷称为口。
    乔琳代宗时为监察御史倜傥疏诞好谭谐侮谑僚列颇无礼检同院御史毕初与琳嘲诮往复因成[C260]隙。
    王缙大历中与元载同为相载用事缙卑附之不敢与忤然恃才与老多所傲忽载所不悦心希载旨以言词凌诟无所忌惮初京兆尹黎戎州人也。数论事载甚病之而力不能去尝白事於缙缙曰：尹南方君子也。安知朝礼其而侮人如此。
    顾况德宗贞元初为著作郎况颇习诗咏而不修检操宰臣李泌薄其为人置之散位泌殁後以宿憾构嘲诮之声为宪司所劾故贬秩。
    陆长源贞元中历汝州刺史宣武军司马性轻佻言谈无度。又恃微才傲物所在人畏恶之。
    孟叔度贞元中为宣武军节度董晋判官轻佻好慢易军人军人皆恶之。
    温庭筠宣宗大中初举进士苦心砚席尤长於诗赋然士行尘杂不修边幅能逐弦吹之音为侧艳之词公卿家无赖子弟裴诚令狐缟之徒相与酣饮终日繇是累年不第。
    梁罗隐唐末举进士有诗名於天下尤长於咏史然多讥讽以故不中第两浙节度使钱Α辟为从事隐戏为诗言Α微时骑牛操梃之事Α亦怡然不怒。
    後唐马郁唐末为幽州刀笔小吏少负文艺节度使李全忠子威曾问其年郁曰：弱冠後两周星岁傲形于色後威继父为帅首召郁问曰：子今弱冠後几周星岁郁但顿颡谢罪威曰：如子之事吾平生之所爱也。何惧之有因署以府职後为庄宗太原副留守郁初与同幕王缄皆事燕王刘仁恭郁本府名位先达缄学术虽优然才性梗滞居燕时职官未达故郁在河东稠人广众之中顺指缄有所请谒呼王缄而已尝阅所为文因谓之曰：孰知王缄中道有言语得无异乎！
    卢程初为庄宗河东推官性识骄诞浮薄自矜笃厚君子多所恶焉外恭内狠好幸人灾同光初为中书侍郎平章事是时梁将王彦章陷我德胜寨群情忄凶忄凶内外嚣然帝於杨刘城躬厉士卒昼夜苦战臣下皆忧之豆卢革与同列议上章规谏请不躬御士卒因言及汉高临广武事楚人矢及於胸绐云：虏中吾足程曰：此刘季之失也。几死老兵众皆缩颈帝与群官论士族，或曰：员外孔龟明善和之家宣圣之後公辅累世得非盛族欤程曰：止於孔丘之後盛则吾不知也。
    刘岳为吏部侍郎时冯道初入中书道形神庸陋一旦为丞相人士多窃笑道自月华门赴班岳与工部侍郎任赞偶语见道行而复顾赞曰：新相回顾何也。岳曰：定是忘持兔园册来道之乡人在朝者闻之告道因授岳秘书监任赞散骑常侍。
    晋孔崇弼为散骑常侍无他才但能谈笑戏玩人物扬眉抵掌取悦於人。
    周李知损为谏议大夫少轻薄利口无行梁朝多从贡举人狭斜之游。
    ●卷九百四十五
    ○总录部　巧宦
    孔子曰：富与贵是人之所欲不以其道得之不处也。又云：富而可求虽执鞭之士吾亦为之是知君子之仕也。先劳後禄辅国庇民率履不乖富贵自至小人之心也。则异，於是不顾其行不信其言阿谀便辟侥亻幸险讠皮以巧宦为臧谋以繇径为得路凭疣附赘势权门怀金辇璧买交贵室期於满欲了无愧耻既以此得亦以此败负乘覆饣束不谓不幸云：尔。
    汉宏濮阳人始事盖侯信（景帝王后兄也。）信任宏官亦再至九卿。
    司马安汲黯姊子也。亦与黯为太子洗马安文深巧善宦四至九卿以河南太守卒昆弟以安故同时至二千任保举也。石十人。
    张汤杜陵人也。初为长安吏周阳侯为诸卿尝系长安汤倾身事之及出为侯大与汤交遍见贵人给事内史後为廷尉其造请诸公不避寒暑（造至诣也。请谒也。造音七到反）是以汤虽文深意忌不专平然得此声誉而深刻吏多为爪牙用者依於文学之士丞相公孙宏数称其美。
    陈万年以高第入为右扶风迁太仆万年廉平内行修洁然善事人赠遗外戚许史倾家自尽尤事乐陵侯史高丞相丙吉病中二千石上谒问疾（上谒。若今通名也。）遣家丞出谢谢已皆去万年独留昏夜乃归及吉病甚帝自临问以大臣行能吉荐于定国杜延年及万年万年竟代定国为御史大夫八岁病卒。
    陈咸万年子也。为南阳太守时车骑将军王音辅政信用陈汤咸数赂遗汤予。《书》曰：即蒙子公力得入帝城死不恨（子公汤之字）後竟徵入为少府。
    後汉史敞顺帝时以佞辩至尚书郡守。
    魏张既字德容冯翊高陵人有容仪少小工书疏年十六为郡门下小吏而家富自惟门寒念无以自达乃畜好刀笔及版奏伺诸大吏有乏者辄给与以是见识焉後历右职。
    刘类高阳人历位宰守苛慝尤甚以善循人事不废於世。
    晋陆机为平原内史好游权门与贾谧亲善以进趣获讥。
    宋何尚之为司空尚书令元凶弑立其子偃为侍中掌诏诰居门下父子并处权要时为寒心而尚之及偃善摄机宜曲得时誉会文帝即位任遇无改。
    南齐茹法亮吴兴武康人也。宋大明世出身为小吏历斋扶侍孝武末年作酒法鞭罚过度法亮忧惧因缘启出家得为道人明帝初罢道结事阮佃夫用为兖州典签累至太祖冠军府行参军。
