<!-- { "loadSidebar": true } -->
    是月。又诏曰：令人有产子者复勿算三岁令诸怀任者赐胎养人三斛复其夫勿算一岁著以为令二月壬申制以浙江西道水旱相乘蠲放去年两税上供三十四万馀贯。
    四月戊午朔庚申制以剑南西川所管新罹兵革蠲放去年两税榷酒上供钱五十六万馀贯今年者免其半七月辛夕阝蠲剑西南川常赋钱米贯石七十馀万以经刘辟乱故也。
    十月润州将张子良等既擒逆贼李制曰：每念疲久罹虐政而。又迫于逆命驱以馈军攫敛则灌以漏卮伤残则烈於猛火永言於此如纳诸隍宜申蠲贷之恩冀息歌吟之苦其润州今年秋税未徵纳者一切放免其管内诸州如李作乱之後横加徵剥委元素审加勘责具色目闻奏其榷酒钱亦宜处置闻奏。
    四年正月诏元和三年诸道应遭水旱所损州府令放两税钱米等损四分以下者宜准此处分损四分已上者并准元和元年六月十八日敕文放免。
    六年二月甲午敕泗州二年水旱所损不虚其欠元和五年钱四千六百四十贯米三千一百石等宜并放免。
    四月丁亥浙江东道观察使李逊奏当道台明温婺四州贞元五年准诏权加官健一千五十八人今请停罢归农其衣粮税外所徵钱米并请蠲放从之。又免鄂岳道逃户钱十三万五千贯。
    十月戊寅制曰：朕闻王者之牧黎元也。爱之如子视之如伤苟或风雨不时稼穑不稔则必除烦就简惜力重劳以图便安以阜生业况邦畿之内百役所丛虽勤┰之令亟行而供亿之制犹广重以经夏炎。又自秋霖霪南亩亏播植之功西成失丰登之望内乏口食外牵王徭岂惟转徙之虞虑有馁殍之患斯盖理道犹郁和气未通永言于兹良所咎叹宜加贷式示诚怀比者每令折籴本以便人为意今田所收其数既少必恐徵纳之後种食不充其京兆府宜放今年所配折籴粟二十五万石如百姓有粟情愿折纳即於时价外特加优饶与纳仍令当处收贮委度支逐便支用今春贷百姓义仓斛斗属岁旱歉须议优矜宜令所司容至丰收日徵填京兆府从元和五年已前诸县租税有逋悬钱在百姓腹内者放免其百姓职田数额甚广近缘水潦道路不通计搬运脚价所费犹倍务令宽济使其安存其破损外职田粟宜令逐近贮纳仍委度支随便支用其职田粟送城脚价亦宜放免百官今年本分职田粟据损数外宜令於太仓请受其草及水田租既缘城中无可回给即宜据损数外准旧例令今年畿内田苗应水旱损处无闻至今检覆未定。又属霖雨所损转多有妨农收虑致劳扰其诸县勘覆有未毕处宜令所司据元诉状便与破损不必更令捡覆其未经申诉者亦宜与类例处分朕以为理之本在乎！安人咨尔尹京宰邑之臣实惟亲人阜俗之寄必当询其疾苦奉职诏条恤隐为心无怠於事罔或犭旬利以刻下吐刚而茹柔使闾井或安复济各勉忠效宜悉朕怀闰十二月乙巳敕畿内百姓顷以秋稼旱损农收不登言念疲黎每务矜恤乃者诏命既下各已加恩如闻村闾之间尚虑乏食更宜优贷以吾人其粟及大豆除已徵纳外见在百姓腹内者宜令全放青苗钱欠在百姓腹内者量放一半。
    七年二月庚寅制元和六年诸色税草并职田草共一百一十五万束并宜放免。又有常赋钱蠲放之馀贫弊者多虑难输入欲令宽恤须有优矜其京兆府欠去年两税青苗等钱二万一千八百贯欠秋税杂斛斗及职田粟五万三千三百石并宜放免元和六年春赈贷京畿百姓义仓粟二十四万石亦宜放免。
    九年二月诏应京畿百姓所欠元和八年秋税斛斗青苗钱税草等在百姓腹内者并宜放免。
    五月癸酉以京畿旱免今年夏税大麦杂菽合十三万石并随地青苗钱五万贯。
    十年十月戊申罢四道两税。
    十一年四月己未制曰：疆理宇内必先於京师绥四方亦始於中国盖以千里之壤百役是资俾其不足吾孰与足顷自春及夏时泽未降恐失顺成之道或生歉俭之灾是以仰瞻昭回俯察田亩喜获朝济之润方宽夕惕之忧思遂康宁尽蠲逋负其京畿百姓所有积欠元和九年十年两税及青苗并折籴折纳斛斗及税草等除在官典所由腹内者并宜放免七月丙戌以淮西四面诸州邻贼乏食蠲放夏税钱米有差。
    十二年七月甲子敕淮西四面州县夏税并宜免放九月丁未诏免淮西四面之州秋税。
    十月己夕阝淮西平甲申诏淮西百姓给复二年仍委州县长吏设法安抚。
    十三年正月一日赦书其度支元和二年已前诸道借便及县欠钱物斛斗杂物当四百八十馀万贯石端匹枚具斤两等并放盐铁户部诸监院应有欠负亦疏理减放。
    十四年五月乙酉敕京畿之内供亿所丛虽年比登而人食尚寡俾其存济实在优矜其京兆府及诸县今年夏税大麦等共九万四千六百九十四石并宜放免。
    七月己丑帝御宣政殿册尊号礼毕大赦天下京畿今年秋税青苗及酒钱每贯量放四百文从元和五年至十年已前诸县百姓欠负钱物斛斗等委京兆府疏理减放淮南浙江东道宣歙江南西道湖南福建山南东道荆南等九道今年秋税钱合上供者每贯量与减放度支盐铁户部应有逋悬并委本司疏理具可放数闻奏。
    穆宗以元和十五年正月即位二月丁丑御丹凤楼降赦诏度支诸州府监院从贞元八年已後至元和十年已前共计欠钱一百一万五千九百馀贯监钱使诸监院应欠元和十三年已前钱物除准前制疏理外共计一百八万八千六百馀贯石等户部诸州府从建中三年已後至元和十三年已前应欠在州贫穷并遭水旱逃亡百姓腹内兼连接淮西河南贼界并烧劫散失及赈贷百姓钱物五十万九百馀贯石等京兆府从元和五年已後至十三年已前应欠诸色钱物共四十一万九千六百馀贯石束等州府监院百姓欠负但在官典所由腹内者一切放免内外百官食利钱一倍至五倍已上节级放免。
    四月敕京畿二十有二县欠元和十四年京百司职田二十二万九千一石束贯等京畿百姓闻甚艰贫顷差搬运军粮今。又修营陵寝虽应缘驱役皆给价钱而屡有牵召颇妨农亩，岂可更徵悬欠重使忧愁其所欠并宜蠲免其合受纳所欠职田或见在官班各请厚俸或近终考职稍有馀资宜体朕怀以宽人力。
    六月京兆府上言兴平醴泉县雹伤夏苗请免其租入九月宋州奏雨水败田稼六千顷请免今年租入并从之。
    长庆元年正月辛丑郊礼毕大赦天下制度支盐铁户部三司官吏所由欠负元和十三年已前诸色钱物斛斗委本司尽勘责如是入已侵欺即准条处分如缘欠折摊徵元保外无可纳者宜并与疏理诸军诸使亦准此处分两税外不得别有科率。
    四月己丑河南尹韦贯之请以去年夏末至今年夏初供馆驿外残钱一万三千五百八十贯草九万五百八十束代百姓填元和十一年至十五年逋欠及今年夏税从之。
    七月己酉册尊号礼毕大赦制京畿诸县及度支盐铁户部欠负各疏理放免有差。
    二年八月既诛李介汴州平下诏其三州界内有兵马所到县百姓或被惊扰处宜於今年税内三分量放一分。
    敬宗以长庆四年正月即位三月诏京畿诸县应今年夏青苗钱并宜放免秋青苗钱并河南府夏青苗钱每贯放三百文其京兆府除所放青苗钱外更放钱五万贯斛斗五万石河南府除所放青苗钱外亦更量放三万贯斛斗二万石。
    文宗太和元年春正月即位敕制京兆府今年夏税青苗量放一半。
    八月诏三原县百姓今年秋青苗钱并放免高陵县量放一半。
    二年十一月以棣州平诏应在境内百姓宜复一半三年十一月庚子京兆上言奉先富平美原阳华原三原同官渭南等八县旱雹损田稼二千三百四十顷有诏蠲免。
    四年十二月京畿及河南江南荆襄鄂岳湖南大水害田稼官出米赈给蠲免其田稼官租。
    五年十月丁夕阝京兆府上官奉先渭南县今年夏风电暴雨害田稼至是请蠲免其租可之壬午度支奏据屯田郎中唐扶邓州内乡行市黄润两场仓督邓琬等先主掌贞元二年湖南江南运到糙米至浙江於荒野中权造囤盛贮差邓琬等交领除支用外六千九百四十五石多年烂已成灰尘准度支牒徵原主掌所由从贞元二十年已後所由邓琬父子兄弟至玄孙相承禁系经今二十八年前後禁死九人孙及玄孙等四人见枷禁奉敕如闻盐铁度支两使此类至多其邓琬四人资产全以卖纳系禁动经三代死於狱中实伤和气其邓晟等四人勒责保放出仍委两使都勘天下州府监院更有此类但禁经三年已上者一切与疏理各具事由闻奏。
    七年正月诏京兆府太和六年青苗酒钱在百姓腹内者并放免京兆河中同华陕虢晋绛等州府自太和六年秋税已前诸色逋悬在百姓腹内悉放免八年二月庚寅诏为政之要必在去烦厚下之恩莫先已责应度支户部盐铁积久欠钱物或囚系多年资产已尽或本身沦殁展转摊徵簿书之中虚有名数囹圄之下常积滞冤言念于斯所当矜恤其度支户部盐铁应有悬欠委本司具可徵放数条以闻奏不得容有奸滥京畿诸司使食利钱已纳利计五倍已上者本利并放免其有摊徵保人纳利计两倍已上者其本利亦并放免。
    九月丁夕阝诏淮江浙西等道仍岁水潦其田苗全损处全放其年青苗钱馀亦量议蠲减。
    开成元年正月一日御宣政殿朝贺礼毕诏其户部度支盐铁应有诸色欠负太和五年已前者并放免京畿百姓两税已降凡一岁之内徵取者并百官职田并全免一年河中同州绛州去年旱歉赋敛不登宜特放免开成元年夏青苗钱。
    四月诏曰：远人征赋每岁徵输言念辛苦暂为蠲免其安南今年秋税悉宜放免委都护田早集百姓晓示恐军用阙绝宜赐钱二万贯以岭南观察使合送两税供充。
    二年三月壬申诏扬州楚州浙西管内诸郡如闻去年稍旱人罹其灾，岂可重困黎元更加诛敛爰布蠲除之令用叶拯物之情宜委本道观察使於两税户内不支济者量议矜减今年夏税钱每贯作分数蠲放分折速奏仍於上供及留州使额内相均落下务令苏息。
    十月河南府上言今秋诸县旱损并雹降伤稼请蠲赋税从之。
    十一月甲戌户部侍郎李班奏庐州舒县太平乡百姓徐行周叔侄兄弟五代同居请免其同籍户税从之。
    十一月宣歙观察使崔郸奏溧阳县百姓陈班请蠲复赋税从之。
    三年正月诏淄青兖海郓曹濮去秋蝗虫害物偏甚其三道有去年上供钱及斛斗在百姓腹内者并宜放免今年夏税上供钱及斛斗亦宜全放。
    六月诸道征镇各奏准诏停进奉以放贫下户租税十一月以妖星见降诏京畿之内百役繁兴欲其阜安切在优┰其今年二月二十五日敕赈贷诸县百姓粮种粟八万四千九百七十八石如闻数内半是义仓斛斗此乃救灾之备丰年自合收填其馀有户部管系者并。且停徵以候来岁畿内诸县应有开成元年已前诸色逋欠并宜放免仍委度支与府司同捡勘闻奏如是官吏破用不在此限武。
    武宗会昌六年二月壬申朔癸酉制天下州府耄老独及残疾穷困交不存济户今年夏税并放免。
