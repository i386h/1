<!-- { "loadSidebar": true } -->
    会稽王道子为录尚书都督中外诸军事世子元显时年十六为侍中心恶王恭请道子讨之乃拜元显为征虏将军其先卫府及徐州文武悉配之于时王恭威镇内外道子甚惧复引谯王尚之以为腹心尚之说道子曰：藩伯︹盛宰相权轻密宜树置以自藩卫道子深以为然乃以其司马王愉为江州刺史以备恭与尚之等日夜谋议以伺四方之隙王恭知之复举兵以讨尚之为名荆州刺史殷仲堪豫州刺史庾楷广州刺史桓玄并应之道子使人说楷曰：本情相与可谓断金往年帐中之饮结带之言宁可断邪卿今弃旧交结新援凶王恭畴昔陵侮之耻乎！。若乃欲委体而臣之。若恭得志以卿为反覆之人必不相信何富贵可保祸败亦旋及矣。楷怒曰：王恭昔赴山陵相王忧惧无计我知事急即勒兵而至去年之事亦俟命而奋我事相王无相负者既不距恭反杀国宝自尔已来谁复敢攘袂於君之事乎！庾楷实不能以百口助人屠灭当与天下同举诛Θ奸臣何忧府不开爵不至乎！时楷已应恭檄正徵士马信反朝廷忧惧，於是内外戒严元显攘袂慷慨谓道子曰：去年不讨王恭致有今役。若复从其欲则太宰之祸至矣。道子日饮醇酒而委事於元显元显虽年少而聪明多涉志气果锐以安危为己任尚之为之羽翼时相傅会者皆谓元显有明帝神武之风，於是以为征讨都督假节统前将军王绚左将军谢琰及将军桓之才毛泰高素等伐恭灭之既而杨期桓玄殷仲堪等复至石头元显於竹里驰还京师遣丹阳尹王恺鄱阳太守桓放之新蔡内史何嗣颍川太守温详新安太守孙泰等发京邑士庶数万人据石头以拒之道子将出顿中堂忽有惊马蹂藉军中因而扰乱赴江而死者甚众仲堪既知王恭败死狼狈西走与桓玄屯于浔阳朝廷严兵相距内外骚然诏元显甲仗百人入殿寻加散骑常侍中书令。又领中领军持节都督如故会道子有疾加以昏醉元显知朝望去之谋夺其权讽天子解道子扬州司徒而道子不之觉元显自以少年顿居权重虑有讥议，於是以琅邪王领司徒元显自为扬州刺史既而道子酒醒方知去职，於是大怒而无如之何庐江太守号稽张法顺以刀笔之才为元显谋主交结朋援多树亲党自桓谦以下诸贵游皆敛衽请交元显性苛刻生杀自己法顺屡谏不纳。又发东土诸郡免奴为客者号曰：乐属移置京师以充兵役东土嚣然人不堪命天下苦之矣。既而孙恩乘[C260]作乱加道子黄钺元显为中军以讨之。又加元显录尚书事然道子更为长夜之饮政无大小一委元显时谓道子为东录元显为西录西府车骑填凑东第门下可设雀罗矣。元显无良师友正言弗闻讠舀誉日至，或以为一时英杰，或谓为风流名士由是自谓无敌天下故骄侈日增帝。又以元显有翼亮之功加其所生母刘氏为会稽王夫人金章紫绶会雒阳覆没道子以山陵幽辱上疏送章绶请归藩不许及太皇太后丧诏道子乘舆入殿元显因讽礼官下议称已德隆望重既录百揆内外群僚皆应尽敬，於是公卿皆拜于时军旅荐兴国用虚竭自司徒已下日廪七升而元显聚敛不已富过帝室及谢琰为孙恩所害元显求领徐州刺史加侍中後将军开府仪同三司都督十六州诸军事封其子彦璋为东海王寻以星变元显解录复加尚书令会孙恩至京口元显栅断石头率兵距战频不利道子无佗谋略唯日祷蒋侯庙为厌胜之术既而孙恩遁于北海桓玄复据上流致笺於道子曰：贼造近郊以风不得进以雨不致火食尽故去耳非力屈也。昔国宝卒後王恭不乘此威入统朝政足见其心非侮於明公也。而谓之非忠今之贵要腹心有时流清望者谁乎！，岂可云：无佳胜直是不能信之耳用理之人然後可以信义相期求利之徒，岂有所惜而更委信邪尔来一朝一夕遂成今日之祸矣。阿衡之重言何容易求福则立至干忤或致祸在朝君子，岂不有怀但惧害及身耳玄忝任在远是以披写事实元显览而大惧张法顺谓之曰：桓玄承藉门资素有豪气既并殷杨专有荆楚然桓氏世在西藩人或为用而第下之所控引止三吴耳孙恩为乱东土涂地编户饥馑公私不赡玄必乘此纵其奸凶窃用忧之元显曰：为之奈河法顺曰：玄始据荆州人情未辑方就绥抚未遑佗计及其如此发兵诛之使刘牢之为前锋而第下以大军继进桓玄之首必悬於麾下矣。元显以为然遣法顺至京口谋於牢之而牢之有疑色法顺还说元显曰：观牢之颜色必二於我未。若召入杀之不尔败人大事元显不从道子寻拜侍中太傅置左右长史司马从事中郎四人崇异之仪备尽盛典其骠骑将军僚佐文武即配太傅府加元显侍中骠骑大将军开府征讨大都督十八州诸军事仪同三司加黄钺班剑二十人以伐桓玄竟以牢之为前锋法顺。又言於元显曰：自举大事未有威断桓谦兄弟每为上流耳目斩之以孤荆楚之望。且事之济不继在前军而牢之反覆万一有变则祸败立至可令牢之杀谦兄弟以示不贰。若不受命当逆为其所元显曰：非牢之无以当桓玄。且始事而诛大将人情必动二三不可于时扬土饥虚运漕不继玄断江路商旅遂绝，於是公私匮乏士卒唯给孚橡大军将发玄从兄骠骑长史石生驰使告玄玄进次寻阳传檄京师罪状元显俄而玄至西阳帝戎服饯元显于西池始登舟而玄至新亭元显弃船退屯国子学堂明日列阵於宣阳门外元显佐吏多散走或言玄已至大桁刘牢之遂降于玄元显回入宣阳门牢之参军张畅之率众逐之众溃元显奔入相府唯张法顺随之问计於道子道子对之泣玄遣太傅从事中郎毛泰收元显送於新亭缚於舫前而数之元显答曰：为王诞张法顺所误于是送付廷尉并其六子皆害之玄。又奏道子酣纵不孝当弃市诏徙安成郡使御史杜竹林防卫竟承玄旨杀之时年三十九帝三日哭於西堂宋彭城王义康为侍中都督南徐兖三州诸军事司徒录尚书事南徐州刺史与扬州刺史王弘共辅朝政弘既多疾。且每事推谦自是内外众务一断之义康性好吏职锐意文案既专总朝权事决自己生杀大事以录命断之凡事陈奏无不可方伯已下并委义康授用由是朝野辐凑势倾天下。
    後魏元义江阳王继之第二子灵太后临朝以义妹夫累迁侍中领军既在门下兼总禁兵深为灵太后所信委及清河王怿被杀与高阳王雍等辅政常直禁中孝明呼为姨夫自後专综机要巨细决之威震於内外百寮重迹。
    後周晋公宇文护文帝之兄子也。为大蒙宰武帝立百官总於护自文帝为丞相立左右十二军总属相府後皆受护处分凡所徵发非护不行护屯兵禁卫盛於宫阙事无巨细皆先断後闻。
    ●卷二百九十五
    ○宗室部　复爵
    自周成以来并建懿戚大启土宇所以︹弱枝傅祚遐世顾岂欲绝之者哉！其或反道败德弗率王庭作威弛禁侵害吏治则削而绌之用殄厥世斯盖不得已而为之也。然後推敦族之恩申犹宥之典赦其罪戾还其玺绶或则加礼谥於既没复爵土於嗣子俾宗礻方无损邦畿如旧霈然渥缛与之更始亦有被诬见疑非辜遘祸率用追复以申其冤斯皆厚亲亲之仁成亢宗之美也。
    汉淮南王长高祖少子以谋反迁蜀道死民有作歌歌淮南王曰：一尺布尚可缝一斗粟尚可舂兄弟二人不相容（一尺布可缝而共衣一斗粟可舂而共食况以天下之广而不相容也。）文帝闻之曰：昔尧舜放逐骨肉周公杀管蔡（鲧及共工皆尧舜之同姓故云：骨肉）天下称圣不以私害公天下岂以为我贪淮南地邪乃徙城阳王王淮南故地而追尊淮南王为厉王置园如诸侯仪。
    後汉楚王英以逆谋废徙丹阳泾县明年至丹阳自杀诏遣光禄大夫持节吊祠赠如法加赐列侯印绶以诸侯礼葬於泾元和三年。又遣谒者备王官属迎英丧改葬彭城加王赤绶羽盖华藻如嗣王仪追爵谥曰：楚厉侯。
    阜陵王延以逆谋贬爵为侯章帝行幸九江赐延书与车驾会寿春帝见延及妻子愍然伤之乃下诏曰：昔周之爵封千有八百而姬姓居半者所以桢戟王室也。朕南巡望淮海意在阜陵遂与侯相见侯志意衰落形体非故瞻省怀感以喜以悲今复侯为阜陵王增封四县并前为五县。
    齐王晃光武兄伯升曾孙晃与太姬宗更相诬告章和元年有司奏请免晃爵为庶人徙丹徒帝不忍下诏贬晃爵为芜湖侯遣谒者收晃玺绶晃立十七年而降爵晃卒子无忌嗣帝以伯升首创大业而後嗣罪废心常愍之时北海亦绝无後诏令复二国永元二年乃复封无忌为齐王。
    勃海王悝谋为不道有司请废之桓帝不忍贬为瘿陶王食一县悝後因中常侍王甫求复国许谢钱五千万桓帝遗诏复为渤海王。
    魏巳氏公琮坐於中上方作禁物贬爵都乡侯明帝景初三年复巳氏公。
    吴齐王奋废徙章安废帝太平三年封为章安侯诏曰：齐王奋前坐杀吏废为庶人连有赦令独不见原纵未宜复王何以不侯。又诸孙兄弟作将列在江渚孤有兄独尔云：何有司奏可就拜为侯。
    晋高阳王睦宣帝弟子也。初封中山王坐诱逋凶贬封丹水县侯太康初诏复爵有司奏封江阳王武帝曰：睦退静思愆改其德今有爵土不但以赦江阳险远其以高阳郡封之乃封为高阳王。
    汝南王亮为楚王玮所害及玮诛追复亮爵位丧葬之礼如安平献王孚故事庙设轩悬之乐汝南郡王汝南王亮之子永兴初为侍中以长沙王党废为庶人惠帝还雒复封为抚军将军。又以汝南期思西陵益其国。
    齐王ぁ为长沙王所害惠帝光熙初追册曰：咨故大司马齐王ぁ昔以宗藩穆裔绍世绪于东国作翰许京允镇静我王室诞率义徒同盟触泽克成元勋大济颍东朕用应嘉茂绩谓笃尔劳俾式先典以畴兹显懿廓土殊分跨兼吴楚崇礼备物宠侔萧霍庶凭翼戴之重永隆邦家之望而恭德不建取侮二方有司过举致王于戮古人有言曰：用其法犹思其人况王功济朕身勋存社稷追惟既往有悼於厥心哉！今复王本封命嗣子还绍厥绪礼秩典度一如旧制使持节大鸿胪即墓赐策祠以太牢魂而有灵奉朕命肆宁尔心嘉兹宠荣子超嗣爵永嘉中怀帝下诏重述ぁ倡义元勋还赠大司马加侍中假节追谥成都王颖既死汲桑载[A13C]棺於军每事启灵以行军令桑败弃棺於故井中[A13C]故臣收之改葬於雒阳怀帝加以县王礼。
    东安王繇以专行诛赏兄澹因隙谮之汝南王亮惑其说免繇官以公就第坐有悖言废徙带方惠帝永康初徵繇复封後遭母丧在邺劝成都王[A13C]解兵为[A13C]所害永宁元年九月追复其爵。
    河间王安平献王孚孙为南阳王模使人扼杀之武帝咸和六年六月复爵位。
    棘阳王奇义阳王望孙望薨奇袭坐遣三部吏到交广商货为有司所奏武帝太康九年诏贬为三纵亭侯复立为棘阳王。
    东莱王产蕤齐王ぁ兄ぁ辅政蕤与左卫将军王舆谋共废ぁ事觉免为庶人寻诏徙蕤上庸後封微阳侯上庸内史陈锺承ぁ蕤害蕤ぁ死诏诛锺复蕤封改葬。
    吴王晏武帝子与兄淮南王允共攻赵王伦允败伦贬晏为宾徒县王後徙封代王伦诛复本封。
