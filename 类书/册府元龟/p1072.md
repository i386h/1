<!-- { "loadSidebar": true } -->
    史弘肇为侍卫都指挥使部辖禁军警卫都邑专行刑杀略无顾避恶少无赖之辈望风匿迹路有遗弃人不敢取然而不问罪之轻重理之所在但云：有犯便处极刑枉滥之家莫敢上诉巡司吏卒因缘为奸嫁祸胁人不可胜纪时太白昼见民有仰观者为坊巡所拘立断腰领。又有醉民抵忤一军人则诬以讹言竟见弃市尝有醉者误入民家妇呼之为盗巡司遇之以挝其脑血流被体乃就邻舍子假钱二缗令醉者负之即斩於所犯之地断舌决口筋折足者殆无虚日故相李崧为家僮诬告族戮於市而取其幼女为婢自是仕宦之家畜仆隶者皆以姑息为意而旧勋故将失势之後为厮养辈之所胁制者往往有之军司解晖性狡而酷凡有推劾随意钅炼人有抵军禁者被甚苦楚无不自诬以求死所都人遇之莫敢仰视有燕人何福殷者以商贩为业尝以钱十四万市得玉枕一遣家僮及商人李进卖於淮南大得售回家僮无行隐福殷货财数十万福殷责其偿不伏遂杖之未几家僮诣弘肇上变言北兵之入汴也。伪燕王赵延寿遣福殷赍玉枕阴遗淮南主以致诚意弘肇即日逮捕福殷等系之解晖希旨断成掠备至福殷自诬连罪者数辈并弃市妻女为弘肇帐下健卒分取之其家财并籍没。
    周慕容彦超为兖州节度使既谋叛命乃於城中括率械系笞掠比户衔冤前陕州行军司马阎弘鲁居在州惧其鞭扑尽以家财为饷彦超以弘鲁所饷未尽。又欲令判官崔周度得罪乃令周度监括其家周度谓弘鲁曰：公命之吉凶系财之丰约愿无吝焉弘鲁令家僮与周度搜索掘无孑遗矣。彦超。又令牙将郑麟持刃讯之弘鲁惶迫告罄周度白彦超曰：阎行军泣拜妻孥输财不尽此情可恕彦超不之信弘鲁夫妇并系於狱其乳母於泥中得金缠臂输之望救弘鲁彦超怒周度阿私令军校赵质切责便令自行杖笞弘鲁夫妇以至肉烂而死即斩周度於市齐藏珍为濠州刺史世宗征淮泗命藏珍护兵南出所至贪暴淮甸之民及麾下仕伍咸被其毒。
    ○将帅部　报私怨
    不念旧恶斯为君子之心以直报怨盖亦中庸之道然而执兵之要出师以律念一忿之不忍必旧憾之是修由失意以相仇以忮心之是纵忘乎！公利假彼军兴其或敌境初平国事方炽奋其愤怒耻於言詈虽甘心於一时亦流恨於千古至於贤者犹或病诸察夫过举斯言是戒。
    汉李广为骁骑将军坐亡失多为虏生得当斩赎为庶人数岁与故颍阴侯屏居蓝田南山中射猎（颍阴侯灌婴之孙名︹）尝夜从一骑出从人田间饮还至亭霸陵尉醉呵止广广骑曰：故李将军尉曰：今将军尚不得夜行何故也。宿广亭下居无何匈奴入陇西杀太守败韩将军（韩安国）韩将军徙居右北平死，於是武帝乃召拜广为右北平太守广请霸陵尉与俱（奏请天子而将行）至军而斩之上书自陈谢罪帝报曰：将军者国之爪牙也。司马法曰：登车不式遭丧不服（式俯车之式以礼敬人也。式车前黄木也。字或作轼）振旅抚师以征不服率三军之心同战士之力故怒形则千里竦威振则万物伏（竦警也。）是以声名暴於夷貉威棱忄詹乎！邻国（神灵）夫报忿除害捐残去杀朕之所图於将军也。若乃免冠徒跣稽颡请罪岂朕之指哉！（指意也。）魏安阳亭侯司马文王之弟也。满长武宠之孙也。年二十四为大将军掾高贵乡公之难以掾守阊阖掖门欲入妃伟之妹也。（臣钦。若等曰：伟字公衡长武之父也。）长武谓曰：此门近公。且来无有入者可从东掖门遂从之文王问入何迟言其故参军王羡亦不得入恨之既而羡因王左右启王满掾断门不内人宜推劾寿春之役伟从文王至许以疾不进子从求还省疾事定乃从归由此内见恨收长武考死杖下伟免为庶人时人冤之。
    晋杜预为征南大将军平吴兵至江陵吴人知预病瘿惮其智计以瓠系狗颈示之每大树似瘿辄斫使白题曰：杜预颈及城平尽捕杀之。
    刘毅为卫将军江州都督奏解江州刺史庾悦初悦为司徒长史曾至京毅时甚屯窭先就府借东堂与亲故之威曰：棱忄詹犹动也。陈留人语恐言忄詹之棱音来登切忄詹音徒滥切指意也。出射而悦後与寮佐径来诸堂毅告之曰：毅辈屯否之人合一射甚难君於诸堂可望以今日见让悦不许射者皆散唯毅留射如故既而悦食鹅毅求其馀悦。又不答毅常衔之故夺悦豫章解其军府使人微示其旨悦忿惧而死毅之褊躁如此桓温为荆州刺史复以范汪为安西长史温西征委以留府蜀平进爵武兴县侯温频请为长史江州刺史皆不就自请还京求为东阳太守温甚恨焉後汪都督徐兖青冀四州扬州晋陵诸军事安北将军徐兖二州刺史假节既而温北伐令汪率文武出梁州以失期免为庶人朝廷惮温不敢执谈者为之叹恨隋宇文述为大将军初敬肃为颍州郡丞述食邑颍州每有书属肃未尝开封由是述衔之八月朝于涿郡帝以其年老有政名将擢为太守者数矣。辄为述所毁不行。
    唐李元谅为镇国军节度使李怀光反于河中绝河津诏元谅与副元帅马燧浑同讨时贼将徐庭光以锐兵守长春宫元谅遣招喻之庭光素易元谅。且谩骂之。又以优胡为戏於城上斥元谅先祖元谅深以为耻及马燧以河东兵至庭光降于马燧诏以庭光试殿中监兼御史大夫河中平燧待庭光益厚元谅因遇庭光於军门命左右劫而斩之乃诣燧匍匐请罪燧盛怒将杀元谅久之以其功高乃止。
    李载义为河东节度使以杨志诚之逐已後志诚复为部下所逐过太原载义躬自殴击遂欲杀之赖从事救解以免然而擅杀志诚之妻孥将卒朝廷录其功曲法不问。
    哥舒翰为兵马副元帅守潼关也。主天下兵权肆志报怨诬奏户部尚书安思顺与禄山潜通伪令人为禄山遗思顺反书於关门擒之以献其年三月思顺及弟太仆卿元直并坐诛徙其家属於岭外天下冤之。
    後唐刘训庄宗同光末为襄州节度使雒阳有变训以私忿害节度副使胡装族其家闻者冤之。
    ●卷四百四十九
    ○将帅部　杀降专杀杀降
    夫荷推毂之寄膺凿门之任帅王者时雨之师吊四海天之众此将帅之职也。若乃纳其款不示其信肆燎原之威亡竭泽之戒系其老弱烧其城郭由是敌人震垒合境复畔乃闭门而拒守致弥载而不克俾夫阴蔽于原野强魂号于道路岂唯失通侯之爵固将致杜邮之死虽兼弱攻昧有国之常规而舍逆取顺大易之微旨纪诸竹素垂戒将来。
    白起为秦上将军攻韩取上党上党民走赵赵将赵括军长平以救之秦出轻兵击之赵战不利因筑壁坚守以待救至秦昭王闻赵食道绝王自之河内赐民爵各一级发年十五以上悉诣长平遮绝赵救及粮食至九月赵卒不得食四十六日皆内阴相杀食来攻秦垒欲出为四队四五复之不能出将军赵括出锐卒自搏战秦军射杀赵括括军败卒四十万人降武安君武安君计曰：前秦已拔上党上党民不乐为秦而归赵赵卒反覆非尽杀之恐为乱乃挟诈而尽坑杀之遗其小者二百四十人归赵前後斩首虏四十五万人赵人大震。
    项羽为楚上将军破秦军秦将章邯降羽羽立为雍王置军中使长史欣（史失其姓）为上将将秦军行前（行前谓居前而行）是时羽将诸侯兵三十馀万行略地至河南遂西到新安（今州新安城是）异时诸侯吏卒徭使屯戍过秦中（异时俗言先时也。秦中秦地也。）秦中遇之多亡状（无善形状也。）及秦军降诸侯诸侯吏卒乘胜奴虏使之轻折辱秦吏卒吏卒多窃言曰：章将军等诈吾属降诸侯令能入关破秦大善即不能诸侯虏吾属而东秦。又尽诛吾父母妻子诸将微闻其计以告羽羽乃召英布蒲将军计曰：秦吏卒尚众其心不服至关不听事必危不如击之独与章邯长史欣都尉翳入秦，於是夜击坑秦军二十馀万人既入函谷关至戏鸿门後数日羽乃屠咸阳杀秦降王子婴烧其宫室羽，於是自立为西楚霸王明年羽至咸阳齐王田荣亦将兵会战荣不胜走至平原平原民杀之羽遂北烧夷齐城郭室屋皆坑降卒系虏老弱妇女犭旬齐至北海所过残灭齐人相聚而畔之。
    汉李广为将军从大将军出定襄诸将多中首虏率为侯者而广军无功後以郎中令出右北平广军几没汉法广军自当亡赏（当谓功过相当也。）广与望气王朔语曰：自汉征匈奴广未尝不在其中而诸妄校尉已下（妄犹凡也。）材能不及中（中谓中庸之人也。）以军功取侯者数十人广不为後人然终无尺寸功以得封邑者何也。岂吾相不当侯邪朔曰：将军自念岂尝有恨者乎！（恨悔也。）广曰：吾为陇西守羌尝反吾诱降者八百馀人诈而同日杀之至今恨独此耳朔曰：祸莫大於杀己降此乃将军所以不得侯者矣。
    晋王澄为荆州刺史持节领南蛮校尉先是巴蜀流人夷平也。散在荆湘者与土人忿争遂杀县令屯聚乐乡澄使成都内史王机讨之贼请降澄伪许之既而袭之於宠州以其妻子为赏沉八千馀人於江中自是益梁流人四五万家一时俱反。
    後魏王建为中部大夫从道武破慕容宝於参合陂道武乘胜将席卷南下于是拣择俘众有才能者留之其馀悉给衣粮遣归令中州之民知恩德乃召群臣议之建曰：慕容宝覆败於此国内空虚图之为易今获而归之无乃不可乎！。且纵敌生患不如杀之道武谓诸将曰：若从建言恐後南人创绝其向化之心非伐罪吊民之义诸将咸以建言为然建。又固执乃坑之道武既而悔焉遂进围中山宝弃城走和龙城内无主百姓惶惑东门不开道武将夜入乘城据守其门建贪而无谋意在虏获恐士卒四掠盗贼乱府库请候天明道武乃止是夜城中人共立慕容普ら为主遂闭门固守道武乃悉众攻之连日不拔使人登巢车临城招其众曰：慕容宝捐城奔走汝曹百姓将为谁守何不识天命取死亡也。皆曰：群小无知但复恐如参合之众永全日月耳道武闻之顾视建而唾其面。
    崔游为左将军南秦州刺史先是州人杨松柏杨雒德兄弟数为反叛游至州深加慰抚松柏归款引为主簿稍以辞诱之兄弟俱至松柏既州之豪帅感游恩遇奖喻群氐咸来归款。且以过在前政不复自疑游乃因宴会一时俱斩，於是外人以其不信合境皆反。
    隋樊子盖为光禄大夫封济公（言其功济天下特为立名无此郡国）大业十一年绛郡贼敬ヌ柴保昌阻兵数万汾晋苦之诏令子盖进讨于时人物殷阜子盖善恶无所分别汾水之北村坞尽焚之百姓大骇相率为盗其归首者无少长悉坑之拥数万之众经年不能破贼有诏徵还。
    唐隐太子建成武德四年以稽胡酋帅刘企成为边害诏建成率师讨之军次州大破之虏获千馀人建成设诈放其渠帅十人并授官爵令还本所招慰群胡企成与胡中大帅请降建成以胡兵尚众恐有变将尽杀之乃阳言增置州县须有城邑悉课群胡执板筑之具会筑城所阴勒兵士皆执之企成闻有变奔於梁师都竞诛降胡六千人。
    程知节以高宗显庆二年为葱山道行军大总管以讨贺鲁次常都城有胡人数千家开门出降知节屠城而去贺鲁遂即远遁军还坐免官。
    ○将帅部　专杀
