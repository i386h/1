<!-- { "loadSidebar": true } -->
    王湛冲素简淡器量ㄨ然有公辅之望兄子济轻之所食方丈盈前不以及湛湛命取菜蔬对而食之仕至汝南内史。
    王承字安期湛子也。为东海太守寻去官东渡江是时道路梗涩人怀危惧承每遇艰险处之夷然虽家人近习不见其忧喜之色。
    裴遐尝在平东将军周馥坐与人围棋馥司马行酒遐未即饮司马醉怒因曳遐堕地遐徐起还坐颜色不变复棋如故其性虚和如此东海王越引为主簿刘畴字王乔少有美誉善谈名理曾避乱坞壁贾胡百数欲害之畴无惧色援笳而吹之为出塞入塞之声以动其游客之思，於是群胡皆垂泣而去之。
    杨轲学业精微居长安中石季龙嗣伪位备玄束帛安车徵之轲以疾辞迫之乃发既见季龙不拜与语不言命舍之於永昌乙第其有司以轲倨傲请从大不敬论季龙不从下书任轲所尚轲在永昌季龙每有馈饩辄口授弟子使为表谢其文甚美览者叹有深致季龙欲观其真趣乃密令美女夜以动之轲肃然不顾。又使人将其弟子尽行遣魁壮羯士衣甲持刀临之以兵并窃其所赐衣服而去轲视而不言了无惧色尝卧土床覆以布被裸寝其中下无茵褥颍川荀铺好奇之士也。造而谈经轲暝目不答铺发轲被露其形大笑之轲神体颓然无惊恐之状於时咸以为焦先之徒未有能量其深浅也。後上疏陈乡思求还季龙送以安车蒲轮蠲千户供之自归秦州仍教授不绝。
    郭文旷达不仕王导遣人迎之置於西园尝宾共集丝竹并奏试使呼之文瞪眸不转跨蹑华堂如行林野於时坐者咸有钩深味远之言文尝称不达来语天机铿宏莫有窥其门者。
    庾彬者亮之子年数岁雅量过人温峤尝隐暗怛之彬神色恬如也。乃徐跪谓峤曰：君侯何至於此论者谓不减於亮。
    王羲之为右军将军初太尉郗鉴使门生求女胥导令就东厢遍观弟子门生归谓鉴曰：王氏诸少并佳然闻信至咸自矜持惟一人在东床坦腹食独。若不闻鉴曰：彬史不载官正此佳胥邪访之乃羲之也。遂以女妻之。
    刘超为中书通事郎出为义兴太守未几徵拜中书侍郎拜受往还朝廷莫有知者。
    谢安尝与孙绰等海风起浪涌诸人并惧安吟啸自。若舟人以安为悦犹去不止风转急安徐曰：如此将何归耶舟人承言即回众人咸服其雅量及为吏部尚书中护军简文帝疾笃桓温上疏荐安宜受顾命帝晏驾温入赴山陵止新亭大陈兵卫将移晋室呼安及王坦之欲於坐害之坦之甚惧问计於安安神色不变曰：晋祚存亡在此一行既见温坦之流汗沾衣倒执手板安从容就席坐定谓温曰：安闻诸侯有道守在四邻明公，何须壁後置人耶温笑曰：正自不能不尔耳遂笑语移日坦之与安初齐名至是方知坦之之劣。
    谢万尝与蔡系送客於征虏亭与系争言系推万落床冠帽倾脱万徐拂衣就席神意自。若坐定谓系曰：卿几坏我面系曰：本不为卿面计然俱不以介意时亦以此称之弱冠辟司徒椽後至豫州刺史。
    王献之尝与兄徽之共在一室忽然火发徽之遽走不遑取履献之神色恬然徐呼左右扶出夜卧斋中而有偷人入其室盗物都尽献之徐曰：偷儿青毡我家旧物可特置之群盗惊走起家州主簿。
    阮孚字遥集初祖约性好财孚性好屐同是累而未判其得失有诣约正见料财物客至屏当不尽馀两小簏以着背後倾身障之意未能平或有诣阮正见自蜡屐因自叹曰：未知一生当著几量屐神色甚畅，於是胜负始分孚後为侍中。
    谢鲲字幼舆惠帝永兴中长沙王入辅政时有疾鲲者言将出奔欲鞭之鲲解衣就罚曾无忤容既舍之。又无喜色太傅东海王越闻其名辟为掾任达不拘寻坐家僮取官橐除名於时名士王玄阮之徒并以鲲初登相府便至黜辱为之叹恨鲲闻之方清歌鼓琴不以屑意莫不服其远畅而恬於荣辱。
    桓石秀为江州刺史尝从叔文冲猎登九井山徒旅甚盛观之者倾坐石秀未尝属目止啸咏而已。
    前秦王猛怀姿隽伟博学好兵书谨重严毅器度雄远细事不干其虑自不参其神契略不与交通是以浮华之士咸轻而笑之猛攸然自得不以屑怀後至丞相司徒。
    宋羊欣起家辅国参军府解还家晋隆安中朝廷渐乱欣优游私门不复进仕会嵇王世子元显每使欣书扇辞不奉命元显怒乃以为其後军府舍人此职本用寒人欣意貌恬然不以高卑见色论者称焉。
    王惠为征虏长史幼而夷简尝临曲水风雨暴至坐者皆驰散惠徐起姿致不异常日。
    谢弘微从叔峻无後以弘微为嗣安帝义熙初袭峻爵建昌县侯弘微家素贫俭而所系丰泰惟受书数千卷国史数人而已遗财禄秩一不关预叔父混闻而惊叹谓国郎中令漆凯之曰：建昌国禄本应与北舍共之国侯既不屑意今可依常分送弘微重违混言乃少有所受後至侍中。
    刘秀之年十岁许与诸儿戏於前渚忽有大蛇来势甚猛莫不颠沛惊呼秀之独不动众并异焉後为安北将军雍州刺史。
    南齐褚渊父湛之尚宋文帝女南郡公主湛之卒渊悉推与弟澄两厨宝物在渊所生郭氏间嫡母吴郡王求之郭欲不与渊曰：但令渊在何患无物犹不许渊流涕固请乃从之渊和雅有器度不妄举动宅尝失火烟焰甚逼左右惊扰渊神色怡然索徐去後至司徒。
    萧惠基为黄门郎善隶书及变棋太祖与之情好相得早相器遇桂阳之役惠基姊为休范妃太祖谓之曰：卿家桂阳遂复作贼太祖顿新亭垒以惠基为军副惠基弟惠郎亲为休范攻战惠基在城内了不自疑出为豫章太守还为吏部郎中袁粲刘秉起兵夕太祖以秉惠基妹夫时直在侍中省遣王敬则观言指趣见惠基安静不与秉相知繇是益加恩信张绪清简寡欲及为尚书仓部郎都令史详郡县米事绪萧然直视都不以经意王敬则为吴兴太守出行从市过见屠肉开叹曰：吴兴昔无此开是我少时在此作也。
    张融为封溪令广越嶂獠贼执融将杀食之融神色不动方作雒生咏贼异之而不害也。
    谢瀹为吏部尚书高宗废郁林领兵入殿左右惊走报瀹瀹与客围棋每下子辄云：其当有意竟局乃还斋卧竟不问外事也。
    王骞太尉俭之子为黄门郎司徒右长史性凝简不狎当世尝从容谓诸子曰：吾家门户所谓素族自可随流平进不须苟求也。
    宋吕僧尔南兖州人为本州刺史姊于氏住在市西小屋临路与列肆杂僧尔尝导从卤簿到其宅不以为耻。
    羊侃为都官尚书尝南还至连口有客张孺才醉於船林中失火烧七十馀艘金帛不可胜数侃不恚意孺才惭惧逃匿侃慰谕如旧。
    张率仕至新安太守博奕嗜酒事宽度於家务尤忘怀在新安遣家僮载米三千石还吴宅既至遂耗大半率问其故答曰：雀鼠耗也。率笑而言曰：壮哉！雀鼠竟不研问。
    王泰幼敏悟既长通和温雅淡人罕见其喜愠之色官至吏部尚书。
    刘孺幼聪敏既长美风彩性通和虽家人罕见其喜愠官至吏部尚书。
    後梁宋如周南阳人有才学容止详雅以府僚随宣帝历黄门散骑尝有诉事於如周谓为经如作州官也。乃曰：某有屈滞故来诉如州官如周曰：尔何小人敢呼我名其人惭谢曰：言如州官作如周不知如州官名如周早知如州官名如周不敢唤如州官作如周如周乃笑曰：令卿自责见侮反深众咸服其宽雅。
    梁萧引方正有器局为西昌侯仪同主簿引以侯景之乱奔岭表时始兴人欧阳为衡州刺史引往依焉後官为广州病死子纥领其众引每疑纥有异因事规正繇是情礼渐疏及纥举兵反时京都士人岑之敬公孙挺等并皆惶骇惟引恬然谓之敬等曰：管幼安袁曜卿亦但安耳君子正身以明道直己以行义亦复何忧惧乎！後至建康令。
    後魏甄琛为阳平王卫军府长史时母极令崔康为卫军府录事参军因公事言竞之间康以拳击琛坠於床下琛以本县长笑而不论。
    高允为尚书散骑常侍中黄门苏兴寿尝云：共允按事三年未尝见其怒色崔挺为光州刺史北海王祥为司徒录尚书事以挺为司马挺固辞不免世人皆叹其屈而挺处之夷然崔光为侍中少有大度喜怒不见於色有毁恶之者必善言以报之虽见诬谤终不自申曲直。
    温子为正员外郎兼中书舍人庄帝杀尔朱荣也。子预谋当时赦诏子词也。荣入内遇子把诏书问是何文书子颜色不变曰：敕荣不视之。
    北齐王为太子太傅时百官尝赐射中的当得绢为不书箭有司不与陶陶然曰：我今可谓武有馀文不足矣。
    後周赵善性後魏文帝大统三年转左仆射兼侍中监著作领太子詹事善性温恭有器局虽位居端右而愈自谦退其职务克举则曰：某官之力。若有罪责则曰：善性之咎也。时人称其有公辅之量。
    隋柳机初仕周与族人文成公昂俱历显要开皇中并为外职杨素时为纳言方用事因文帝赐宴素戏曰：二柳俱摧孤杨独耸坐者欢笑机竟无言官至冀州刺史。
    李士谦初为魏广平开府参军後历周隋不复仕官其奴尝与乡人董震因醉角力震扼其喉毙於手下震惶惧请罪士谦谓之曰：卿本无杀心何为相谢然可远去无为吏之所拘性宽厚皆此类也。又每以赈施为务至春出粮种分给贫乏赵郡农民德之抚其子孙曰：此乃李参军遗惠也，或谓士谦曰：子多阴德士谦曰：所谓阴德者何犹耳鸣已独闻之人无知者今吾所作吾子皆知何阴德之有。
    唐王贞观中历侍中礼部尚书性宽裕不尚苛察其於官事务举纲维禁奸枉去甚泰而已於仆妾亦不见喜怒之容。
    戴至德高宗朝为仆射与刘仁轨更日受讼词尝有老母经省陈词至德以收牒省视老母前曰：本谓是解事仆射请付牒来至德笑而还议之者尤称其长者焉。
    苏良嗣为雒州长史以妻妹犯赃左迁冀州刺史妻妹事释诣良嗣初无恨色谓之曰：牧守迁转是常不闻所累也。
    裴行俭为尚书闻喜县公尝令医人合药请犀角麝香送者误遗失已而惶惧潜窜。又有敕赐马及新安令史辄驰马骤倒鞍破令史亦逃行俭并委所亲招到谓曰：尔曹岂相轻耶皆错误耳待之如故初平都支遮匐大获瑰宝番酋将士愿观之行俭因宴设遍出历示有玛瑙盘广二尺馀文彩殊绝军吏王休烈捧盘历阶趋进误蹑衣足跌便倒盘亦随碎休烈惊惶叩头流血行俭笑而谓曰：尔非故也。何至，於是不形颜色。
    魏元忠为雒阳令陷周兴狱诣市将刑则天以元忠有讨平敬业功特免死配流贵州时承敕者将至市先令传呼监刑者遽释元忠令起元忠曰：未知敕虚实，岂可造次徐待宣敕然後起谢观者咸叹其临刑而神色不挠。
    李勉为江西观察使部人有父病以蛊道为木偶人署勉名位瘗於其垅或发以告曰：为父禳灾亦可矜也。舍之。
    王播为殿中历侍御史贞元末幸臣李实为京兆尹恃恩颇横尝遇播於途不避故事尹避台官播移文诋之实怒後奏播为三原令欲挫之播受命趣府诣谢尽府县之仪。
