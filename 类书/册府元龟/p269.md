<!-- { "loadSidebar": true } -->
七年十月壬寅南巡狩庚申幸章陵祠旧宅戊辰幸梦临汉水还幸新野祠湖阳公主鲁哀王舅寿张敬侯庙（光武姊湖阳长公主新野长公主兄鲁哀王舅寿张敬侯樊重并光武时立十二月辛丑还宫。
灵帝光和五年十月校猎上林苑历函谷关巡狩于广成苑十二月还幸太学。
献帝初平元年二月迁都长安三月乙巳幸未央官四年十月太学行礼帝幸永福门临观其仪赐博士以下各有差。
建安元年七月甲子帝自长安至雒阳八月辛丑幸南宫。
魏文帝初为魏王延康元年六月庚午南征七月甲午军次于谯大享六军及谯父老百姓於邑东八月丙午行曲蠡受汉禅。
黄初元年十二月幸雒阳。
三年正月行幸许昌宫三月行幸襄邑四月行还许昌宫十一月辛丑行幸宛。
四年正月筑南巡台于宛三月丙申行自宛还雒阳宫八月东巡九月行幸许昌宫。
五年三月行自许昌还雒阳宫七月行东巡幸许昌宫八月为水军亲御龙舟循蔡颍浮淮幸寿春扬州界将吏士民犯五岁刑已下皆原除之九月遂至广陵赦青徐二州改易诸将守冬十月行还许昌宫。
六年三月行幸召陵乙巳还许昌宫辛未帝为舟师东征五月戊申幸谯帝遂以舟师自谯循涡入淮从陆道幸徐九月筑东巡台十月行幸广陵故城临江观兵戎卒十馀万旌旗数百里（魏书载帝于马上为《诗》曰：观兵临江水水流何汤戈矛成山林甲曜日光猛将怀暴怒胆气正纵横谁云：江水广一苇可以航不战屈敌虏戢兵称贤良古公宅岐邑实始翦殷商孟献营虎牢郑人惧稽颡充国务耕植先零自破亡兴农淮西间筑室都徐方量宜运权略六军咸悦康岂如东山诗悠悠多忧伤）。
七年正月将幸许昌许昌城南门无故自坏帝心恶之遂不入壬子行还雒阳宫。
明帝大和二年正月辛未幸长安四月丁酉还雒阳宫。
四年八月辛巳东巡过繁昌使执金吾臧霸行太尉事特牛祠受禅坛乙未幸许昌宫十月还雒阳宫六年三月癸酉行东巡所过存问高年鳏寡孤独赐帛四月壬寅行幸许昌宫九月行幸摩陂十二月行还许昌宫。
青龙元年二月丁酉幸摩陂观龙于是改年改摩陂为龙陂赐男子爵人二级鳏寡孤独无出今年租赋（是年正月青龙见郏之摩陂井中）。
三年十一月丁酉行幸许昌宫。
四年十月己卯行还雒阳宫十二月乙未行幸许昌宫。
景初元年五月己巳还雒阳宫（初文帝值天下三分方隅多事皇舆亟动役无宁岁盖应时之务非旧章也。明帝凡三军巡狩所过存问高年恤疾苦赐谷帛有古巡幸之风焉）齐王正始元年八月巡省雒阳界秋稼赐高年布各有差。
高贵乡公甘露元年四月丙辰幸太学（事见帝王文学门）。
二年五月辛未幸辟雍会群臣赋诗。
陈留王咸会元年正月甲子行幸长安。
晋成帝咸和五年十月丁丑幸司徒王导第置酒大会。
咸康元年三月乙酉幸司徒府。
後魏道武登国二年十月癸卯幸濡源十一月遂幸赤城十有二月巡松漠还幸牛川。
七年七月行幸漠南仍筑巡台。
九年三月帝北巡五月田于河东七月还幸河南宫事见帝王文学门。
十年五月幸盐池宫六月幸河南宫。
天兴元年正月帝自中山行幸常山之真定次赵郡之高邑遂幸于邺帝至邺巡登台榭遍览宫城将有定都之意乃置行台以龙骧将军日南公和跋为尚书与左丞贾彝率郎吏及兵五千人镇邺帝自邺还中山所过存问百姓诏大军所经州郡复赀租一年除山东民赋租之半二月车驾至自中山幸繁宫三年五月己巳东巡遂幸涿鹿西幸马邑观氵垒源七月壬子还宫。
六年九月行幸南平城规度南面夏屋山背黄瓜堆将建新邑辛未还宫。
天赐元年十有二月戊辰幸豺山宫。
二年二月癸亥还宫。
三年二月乙亥幸代园山建五石亭三月庚子还宫四月庚申复幸豺山宫登定襄角史山。又幸马城甲午还宫八月甲辰行幸豺山遂至青牛山丙辰西登武要北原观九十九泉造石亭遂之石漠九月甲戌朔幸漠南盐池渡漠北之吐盐池癸巳南还长川丙申临观长陂十月庚申还宫。
四年五月北巡自参合陂东过蟠羊山大雨暴水流辎重数百乘杀百馀人遂东北逾石漠至长川幸濡源七月车驾自濡源西幸会合陂乃还宫八月幸豺山宫十有一月还宫。
五年正月行幸豺山宫遂如参合陂观渔于延水至甯川。
明帝永兴四年七月东巡己夕卩大于石会山戊子临去畿陂观渔庚寅至于濡源西巡幸北部诸落赐以缯帛八月庚戌还宫壬子幸西宫临板殿大享群臣将吏即以田猎所获各赐之十二月北巡至长城而还。
五年正月己卯幸西宫三月庚戌幸高柳川甲寅还宫四月乙卯西巡五月乙亥行幸中旧宫六月西幸五原校猎于骨罗山获兽十万七月还幸登薄山帝观宣武游幸刻石颂德之处乃於其旁起石坛而荐飨焉赐从者大于山下丙戌自大室西南巡都部落赐其渠帅缯布各有差遂南次定襄大落城东逾七岭山田于善无川八月癸卯还宫丁丑幸豺山宫癸未还宫。
神瑞元年正月辛巳幸繁赐王公已下至於士卒百工布帛各有差二月戊戌还宫庚戌幸豺山宫五月辛酉还宫六月戊申幸豺山宫丁亥还宫。
二年四月北巡五月丁亥次于参合东幸大甯丁未田於四岬山六月戊午幸去畿陂观渔辛酉次于濡源筑立奉台射白熊于颓牛山获之丁卯幸赤城亲见长老问民疾苦复租一年南次石亭幸上谷问百年访贤俊复田租之半壬辰幸涿鹿登乔山观温泉使使者以太牢祠黄帝庙至广甯登历山祭舜庙七月还宫复所过田租之半十月辛酉行幸沮洳城癸亥还宫十一月丁亥幸豺山宫庚子还宫。
泰常元年正月甲申行幸豺山宫戊子还宫六月丁巳在上郡周阳县在蒲阪县北巡七月甲申帝自繇鹿陂西行大于牛川登釜山临殷繁水而南观于九十九泉戊戌还宫十月壬戌幸豺山宫十一月甲戌还宫。
二年四月丁巳幸高柳壬戌还宫五月西巡至于中遂济河田于大漠十二月壬申幸大甯长川。
三年正月丁酉朔帝自长川诏高车中郎将薛繁率高车丁零十二部大人众北略至弱水降者千馀人获牛马二万馀头三月庚戌幸西宫五月东巡至濡源及甘松七月乙酉西还戊午至于京师。
四年四月辛巳南巡狩幸雁门赐所过无出今年租赋五月庚寅朔观渔于氵垒驾还复一年租赋八月辛未东巡遣使祭恒岳甲申还宫复一年田租。
五年正月丙戌朔自薛林东还至于屋窦城飨劳将士大二日班禽兽以赐之己亥还宫六月丙寅行幸翳犊山七月丁酉西至于五原丁未幸中大室赐从者大八月癸亥还宫。
六年正月辛未行幸公阳六月北巡至蟠羊山七月西巡猎于祚山亲射虎获之遂至于河八月庚子大于犊渚九月庚戌还宫十月己亥行幸代十有二月丙申巡狩至于中。
七年正月甲辰朔自中西巡行幸屋窦城赐从者大三日赐蕃渠帅缯帛各有差二月丙戌还宫赐从者布帛各有差九月幸氵垒南宫遂如广甯辛亥幸桥山幽州见其耆老问其所苦赐爵号十月甲戌还宫复所过田租之半十月壬辰南巡出自天门关逾恒岭四方蕃附大人各率所部从者五万馀人（以奚斤伐滑台不克南巡为其声援故也。）。
八年正月丙辰行幸邺存恤民俗三月乙巳田于邺南归韩陵山幸汲郡至于枋头乙卯济河而北西之河内造浮桥于冶阪津闰月己未还幸河内北登太行幸高都辛酉帝还宫晋阳班赐从官王公以下至于厮贱无不г给五月丙寅还次雁门皇太子率留台王公迎于句注之北庚寅至自南巡丙辰北巡至于参合陂游于蟠羊山七月幸三会屋侯泉皇太子率百官以从八月幸马邑观于氵垒泉九月乙亥还宫。
大武始光元年四月甲辰东巡幸大七月还宫。
二年六月幸中旧宫谒陵庙西至五原田于阴山东至于和兜山七月筑马射台于长川帝亲登台观走马王公诸国君长驰射中者赐金锦缯絮各有差八月还宫。
四年正月己亥行幸幽州赫连昌遣其弟平原公定率兵二万向长安帝闻之乃遣就阴山伐木大造攻具二月还宫十二月行幸中山守宰贪免者十数人癸亥还宫。
神元年四月西巡六月甲寅行幸长川七月还宫八月东幸广甯临观温泉九月还宫十月甲辰北巡壬子田于牛川十二月甲申还宫。
三年正月癸卯行幸广甯临温泉作歌戊辰还宫四月甲子行幸中八月行幸南宫猎于南山九月甲申行幸统万遂征平凉十一月乙酉至平凉己亥帝幸安定十二月壬申东还。
四年正月壬午次于木根山大享群臣赐布帛各有差二月癸酉还宫饮至策勋告于宗庙赐留台百官各有差三月丁丑行幸南宫五月庚寅行幸中七月己酉行幸河西起承华宫九月癸丑还宫。
延和元年二月丙子行幸南宫。
二年二月壬午行幸河西三月壬子还宫五月己亥行幸山北十一月甲寅自山北还宫十二月辛未幸阴山之北。
三年正月乙未次于女水大享群臣班赐各有差二月辛卯还宫三月甲寅行幸河西己卯还宫四月丁未行幸河西六月甲辰还宫十二月甲辰行幸中太延元年二月丁未还宫五月甲戌行幸中八月丙戌遂幸河西九月甲戌还宫十月甲辰行幸定州次于新城宫十一月己丑行幸冀州己巳校猎于广川丙子行幸邺祀密太后庙诸所过对问高年褒礼贤俊。
二年正月甲寅还宫十一月己酉行幸固阳闰月壬子还宫。
三年二月行幸幽州存恤孤老问民疾苦还幸上谷遂至代所过复田租之半三月己卯还宫五月丙申行幸中八月甲辰行幸河西九月甲申还宫十月癸卯行幸中十一月壬申还宫。
五年正月庚寅行幸定州三月辛未还宫。
太平真君元年七月行幸阴山九月壬寅还宫。
三年五月行幸阴山北十二月丁酉还宫。
四年正月庚午行幸中山二月丙子次恒山之阳诏有司刊石勒铭是月克仇池三月庚申还宫。
五年二月庚申行幸庐三月戊辰大会于南甲辰还宫五月丁酉行幸阴山北九月帝自河西至于马邑观于崞川己亥还宫丁未行幸漠南十二月丙戌还宫。
六年正月辛亥行幸定州引见长老存问之二月遂西幸上党观连理树於玄氏至吐京讨徙叛胡出配郡县三月庚申还宫六月壬辰北巡八月幸阴山北次于广德宫十一月辛未还宫癸未西巡。
七年正月戊辰次东雍辛未南幸汾阴二月丙戌幸长安存问父老丁亥次昆明池遂田于岐山阳四月甲申至自长安。
八年二月癸未行幸中山五月还宫。
九年二月癸卯行幸定州三月还宫六月辛酉行幸广德宫八月诏中外诸军戒严丙戌幸阴山
十一年正月乙丑行幸雒阳所过郡国皆亲对高年存恤孤老二月甲午大于梁山车驾遂征悬瓠四月癸卯还宫赐从者及留台郎吏已上生口各有差正平元年七月行幸阴山九月还宫十月庚申行幸阴山十二月丁丑还宫。
文成兴安二年五月行幸崞山辛卯还宫七月辛亥行幸阴山己巳还宫十一月辛酉行幸信都中山观察风俗甲午还宫。
兴光元年六月丙寅行幸阴山八月乙亥还宫十一月戊戌行幸中山遂幸信都十二月丙子还幸灵丘至温泉宫庚辰还宫。
太安元年七月丙辰幸河西八月丁亥还宫。
二年八月甲申畋于河西十月甲申还宫。
三年六月行幸阴山八月畋于阴山之北己亥还宫十月将东巡诏太宰常英起行宫於辽西黄山。
