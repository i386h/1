<!-- { "loadSidebar": true } -->
    张缵字伯绪为太子洗马历中舍并掌管记与琅邪王锡齐名普通初魏遣彭城人刘善明诣京师请和求识缵时年二十三善明见而嗟服後至平北将军颜协为湘东王国常侍世祖出镇荆州转记室时吴郡顾协亦在藩邸与协同名才学相亚府中称为二协。
    何思澄与宗人逊子郎俱擅文名时人语曰：东海三何子郎最多思澄闻之曰：此言误耳如其不然故当归逊思澄意宜在已也。位至宣惠武陵王中录事。
    伏桓字玄耀曼容之子幼传父业能言玄理与乐安任彭城刘曼俱知名官至给事黄门侍郎。
    柳裘字茂和义兴太守明之子少聪慧弱冠有令名历尚书郎驸马都尉。
    后梁蔡大业为太常卿有五子允恭最知名起家著作佐郎。
    柳忄登为黄门侍郎与琅邪王峻齐名俱为中庶子时人号为方正。
    王操为尚书令有七子次子衡最知名有才学起家秘书郎。
    陈沈照字孔明吴兴武康人少有俊才为当时所重後至明威将军。
    宗元饶南郡人少好学以孝敬闻位至吏部尚书顾野王父ピ为临贺王记室以儒术知名野王少以笃学至性知名为太子率更令时官僚有济阳江扌吴国陆琼北地傅绎吴兴姚察并以才学显著论者推重焉。
    周弘正字思行汝南人仕梁为左民尚书散骑常侍元帝著金楼子曰：余以诸僧重招提琰法师隐士重华阳陶贞白士大夫重汝南周弘正其於义理清转无穷亦一时之名士也。位至尚书右仆射徐陵字孝穆名高一代位至尚书仆射。
    王冲字长深善与人交贵游之中声名藉甚位至左光禄大夫领丹阳尹。
    王通琅邪人父琳有子九人并知名通位至左光禄大夫加特进侍中。
    张种吴郡人少悟静居处雅正不妄交游时人为之语曰：宋称敷演梁则卷充清处学尚种有其风（敷演卷充四人皆张氏有名者也。）种至光禄大夫。
    萧引为吏部郎卒子德言最知名引宗族子弟多以行知名。
    陆缮幼有志尚以雅正知名位至左仆射。
    颜晃琅邪人家世单门傍无戚援而介然修立为当世所知官至散骑常侍兼中书舍人。
    後魏崔玄伯清河东武城人与同郡董谧文京崔康时广阳霍原等俱以硕学播名辽海位至天部大夫进禄为公。
    高翻太尉谧之子以器度知名卒於侍御中散崔韦三齐人以才学知名举冀州秀才。
    公孙轨字元庆少以文学知名後为中书郎。
    屈遵字子度昌黎徒河人博学多才艺名著当时位至侍中。
    李顺字德正博涉经史有才策知名於世官至散骑常侍。
    李骞字希义博涉经史文藻富盛年十四为国子学生以聪达见知。
    李恽字善祖小字药囊少有高名为中书侍郎。
    李承敦煌公宝之子方裕有鉴裁为时所重。
    薛听字延智有世誉累迁治书侍御史直阁将军。
    房宣明灵建之子以文学著称雅有父风为中书博士。
    房坚字千秋少有才名为秘书郎。
    房灵宾文藻不如兄灵建而辩悟过之灵建在南官至州治中渤海太守以才名见称兄弟俱入国时三齐平随例徙为平齐人。
    高韬少以英朗知名同郡封懿雅相敬为慕容垂太尉从事中郎。
    卢文甫字元少有器尚涉历文史有誉於时。
    崔绰博陵安平人少孤学行修谨有名於世。
    吕罗汉仁笃慎容弱冠以武知名官至内都大官张蒲甚为明元所委在谋臣之列屡出为将朝廷清论尝为称首後为湘州刺史。
    赵柔字元顺金城人少以德行才学知名河右官至河内太守。
    张湛字子然一字仲玄敦煌人弱冠知名凉士好学能属文冲素有大志为沮渠蒙逊黄门侍郎。
    李孝伯美名闻於遐迩孝彪使於齐武帝谓之曰：在北有李孝伯位至尚书。
    游雅字伯度小名黄头广平任人少好学有高才太武时与渤海高允等俱知名徵拜中书博士东宫内侍长。
    游明根孝文初与高闾以儒老学业特被礼遇公私出入每相追随而闾以才华时侮明根世号高游焉明根位至大鸿胪卿闾後至中书监。
    李神俊小名提少以才学知名为太常刘芳所赏位至侍中。
    宋弁字义和广平列人人也。祖与从叔宣博陵崔建俱知名太武时历位中书博士员外散骑常侍。
    张烈字徽仙少孤贫涉猎经史有气时青州有崔徽伯房徽叙与烈并有令誉时人号曰：三徽後至瀛州刺史。
    阳尼博通经籍与上谷侯天护顿邱李彪同志齐名官至幽州北平府长史。
    祖莹与陈郡袁翻齐名秀出时人为之语曰：京师楚楚袁与祖雒中翩翩祖与袁台位至车骑大将军翻至抚军将军。
    北齐邢邵字子才十岁能属文文章典丽既赡。且速年未二十名动衣冠与济阴温子为文士之冠世论谓之温邢钜鹿魏收虽天才艳发而年事在二人後故子死後方称邢魏焉邵位至中书监。
    魏收字伯起小字佛助与河间邢子才及收叔季景并以文章显世称大邢小魏言尤俊也。温子邢子才世号三才收少子才十岁子才每曰：佛助寮人之伟後收稍与子才争名文宣贬子才曰：尔才不及魏收收益得色自序云：先称温邢後曰：邢魏然收内陋邢心不许也。位至尚书右仆射。
    崔忄状貌伟丽善於容止少有名望为当世所知赵郡李浑尝宴聚名辈诗酒正ん讠华忄後到一坐无复谈话者郑伯猷叹曰：身长八尺面如刻画謦为洪锺响胸中贮千卷书使人那得不畏服位至东兖州刺史。
    郑述祖字恭文荥阳开封人少聪敏好属文有风简为先达所称誉释褐司空行参军陆字驹少机悟美风神好学不倦博览群书五经多通大义善属文甚为河间邢邵所赏邵。又与父子彰交游尝谓子彰曰：吾以卿老奉遂出明珠意欲为群拜纪可乎！由是名誉日高儒雅缙绅尤所推许为吏部郎中。
    李广博涉群书有才思文义之美少与赵郡李謇齐名为邢魏之亚而讷於言敏於行官至侍御史。
    皮子信大将军景和之子机悟有风神微涉书传後主时为卫将军於勋贵子弟之中称其鉴识。
    卢公顺早以文学见知为符玺郎待诏文林馆与博陵崔君洽陇西李师上同志友善从驾晋阳寓居僧寺朝士谓唐寺三少为物论推许。
    阳林之俊爽有风少勤学爱文藻弱冠擅声为後来之俊秀位至中书监。
    祖字孝徵神情机警词藻遒逸少驰令誉为世所推起家秘书郎。
    後周席固襄阳人居家孝友为州里所重官至昌州刺史。
    韦孝宽为浙阳郡守时独孤信为新野郡守同隶荆州与孝宽情好款密政术俱美荆部吏人号为连璧韦寿字世龄郑国公孝宽之子以贵公子早有令誉为右侍上士。
    柳庄字思敬少有器量博览坟籍兼善辞令济阳蔡大宝有重名於江右时为岳阳王萧谘议见庄叹曰：襄阳水镜复在於兹大宝遂以其女妻之俄而辟为参军。
    苏亮好属文善章奏与弟湛等皆著名西土年二十馀举秀才至雒阳过河内常景景深器之退而谓人曰：秦中才学可以抗山东者将此人乎！位至侍中。
    宇文神举伟风仪善辞令博涉经史性爱篇章尤工骑射临戎对冠勇而有谋莅职当官每著声绩兼好施爱士以雄豪自居故得任兼文武声彰外内百僚无不仰其风采先辈旧齿于今称之位至并州扌管隋李德林字公辅初仕周为内史上士武帝尝於阳宫作鲜卑语谓群臣云：我尝日惟闻李德林名及见其与齐朝作檄移我正谓其是天上人岂意今日得其驱使复为我作文书极为大异德林既少有才名重以贵显凡制文章动行於世，或不知者谓为古人焉位至上仪同赠定州刺史。
    柳裘字茂和少聪慧弱冠有令名官至曹州刺史。
    何妥字栖凤少聪警年十七以技巧仕梁湘东王後知其聪明召为诵书左右时兰陵萧亦有俊才住青杨巷妥住白杨巷时人为之语曰：世有两俊白杨何妥青杨萧其见美如此官至国子祭酒。
    刘焯以儒学知名刘炫聪明博学名亚於焯故时人称为二刘焉焯官至太学博士炫至旅骑尉。
    元晖尚书左仆射翌之子颇好涉猎书记少得美名於京下。
    王字元恭琅邪临溯人博学多通少有盛名於江左历太子洗马中舍人。
    裴政字南金位膳部郎中学涉有文藻以轻财贵义称。
    陆彦师字房少有行检为邦族所称位至吏部侍郎。
    宇文恺字安乐恺少有器局家世武将诸兄并以弓马自达恺独好学博览书记解属文多伎艺号为名公子位至金紫光禄大夫。
    崔亻キ字岐叔北齐待诏文林馆历殿中膳部员外三曹郎中亻キ与顿邱李。若俱见称重时人为之语曰：京师灼灼崔亻キ李。若。
    王胄字承基为著作佐郎与虞绰齐名同志友善于时後进之士咸以二人为准的胄官至朝散大夫绰至著作佐郎。
    苏政尚书右仆射威之子少有盛名於天下引致宾客四海士大夫多归之官至通议大夫。
    于仲文倜傥有大志气调英拔当时号为名公子起家为赵王属。
    游元仕後周历寿春令谯州司马俱有能名。
    敬肃字宏俭少以贞介知名仕至颍川郡丞。
    陈孝意少有志尚弱冠以贞介知名仕至雁门郡丞唐李百药德林子也。以名臣之子才行相继四海名流莫不宗仰位至宗正卿。
    杜淹聪辩多才艺弱冠有美名於京邑位至御史大夫。
    薛收与从子元敬及薛德音俱有才名时人谓之河东三凤呼收为长雏德音为元敬最小谓雏收仕至天策府记室元敬至天策府参军兼直记室郎余令少以博学知名为霍王元轨府参军元轨深礼之先是余令从父知年为霍王友元轨谓人曰：郎氏两贤人之望也。
    王绩字无功绛州人尝躬耕於东皋故时人号东皋子。
    白履忠陈留浚仪人博涉文史隐居于古大梁城时人号梁丘子。
    孔绍安少与兄绍新俱以文词知名外兄虞世南叹异之时有词人孙万寿与绍安笃忘年之好时人称为孙孔绍安官至秘书监。
    郑世翼郑州荥阳人弱冠有盛名後为扬州录事参军。
    谢偃善为赋李百药工为五言诗时人称为李诗谢赋仕至魏王府功曹。
    许叔牙为太子洗马兼崇贤馆学士。又有临淮刘子翼彭城刘裔之与叔牙相次为学士并以文学知名杨炯华州华阴人少与绛州王勃范阳卢照邻东阳骆宾王皆以文词知名海内称为王杨卢骆亦号为四杰炯至盈川令勃至虢州参军照邻至新都尉宾王至临海丞。
    张昌龄冀州人弱冠以文词知名仕至襄州司户北门修撰。
    赵元楷性机辩明於簿领隋末任上郡东曹掾以理见称炀帝闻其名遥署历阳郡丞。
    孟利贞与董思恭元思敬同时并以文藻知名利贞仕至著作郎弘文馆学士思恭至太史思敬至协律郎。
