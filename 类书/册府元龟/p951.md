<!-- { "loadSidebar": true } -->
    孙行友为义武军节度留後性豪迈有胆气在郡屡挫边寇累上章言契丹离合臣愿得劲兵三千乘襄平定幽州太祖虽未允请行壮其雄彳建故以义武军留後授之。
    史彦超为郑州防御使刘崇之寇潞州也。车驾亲征以彦超为前锋都指挥使高平之战先登陷阵以功授叶州节度使。
    ●卷三百九十七
    ○将帅部　怀抚
    傅载招携之训书纪柔远之说斯怀抚之谓矣。其奉辞为将授命致讨总戎作镇守边固圉而能推以恩信布之仁惠招辑流散收恤孤弱绥怀新附抚柔异类俾邻邦敌境爱之如椒兰外夷殊俗归之如父母用能固守疆场谧清障塞成劳来安定之绩致和平富庶之美《诗》曰：民之攸暨。又曰：怀我好音自非诚心内著德声外畅亦何以致其感悦哉！。
    汉段会宗再为西域都会宗既出诸国遣子弟郊迎小昆弥安日前为会宗所立德之（怀会宗之恩德也。）欲往谒诸翎侯止不听遂至龟兹诸城郭甚亲附（谓城郭诸国）後汉邓禹为前将军建武初光武分麾下精兵一万人使邓禹西入关时赤眉入长安三辅连覆败赤眉所过残贼百姓不知所归闻禹乘胜独克而师行有纪皆望风相携负以迎军降者日以千数众号百万禹所止辄停车驻节以劳来之父老童犀垂戴白满其军下莫不感悦，於是名震关西帝嘉之数赐书褒美。
    祭彤为辽东太守使招呼鲜卑示以财利其大都护偏何（鲜卑名也。）遣使奉献愿得归化彤慰纳赏赐稍复亲附其异种满离高句骊之属遂骆驿款塞彤为人质厚重毅抚夷狄以恩皆畏而爱之故得其死力。
    邓训章帝时为谒者会上谷太守任兴欲诛赤沙乌桓恐恨谋反诏训将黎阳营兵屯狐奴以防其变（汉官仪曰：汉兴以幽冀并州兵克定天下故於黎阳立营以谒者监之狐奴县属渔阳郡也。）校尉张纡诱诛烧当种羌迷吾等繇是诸羌大怒谋欲报怨朝廷忧之公卿举邓训代纡为校尉诸羌激忿遂相与解仇结婚交质盟诅众四万馀人期冰合渡河攻训先是小月氏胡分居塞内胜兵者二三千骑皆勇彳建富︹每与戎战常以少致多虽首施两端（首施犹首鼠也。）汉亦时收其用时迷吾子迷唐别与武威种羌合兵万骑来至塞下未敢攻训先欲胁月氏胡拥卫稽故（稽故谓稽留事故稽故字一作诸故）令不得战议者咸以羌胡相攻县官之利以夷伐夷不宜禁护训曰：不然今张纡失信众羌大动经常屯兵不下二万转运之费空竭府帑凉州吏人命县丝原诸胡所以难得意者皆恩信不厚耳今因其迫急以德怀之庶能有用遂令开城及所居园门悉驱群胡妻子内之严兵守卫羌掠无所得。又不敢逼诸胡因即解去由是湟中诸胡皆言汉家常欲斗我曹今邓使君待我以恩信开门内我妻子乃得父母咸欢喜叩头曰：唯使君所命训遂抚养其中少年勇者数百人以为义从。
    窦宪为车骑将军和帝永元元年出鸡鹿塞遣军司马吴汜梁讽奉金帛遗北单于宣明国威而兵随其後时虏中乖乱讽所到辄招降之前後万馀人遂及单于於西海上宣国威信致以诏赐单于稽首拜受讽因说宜修呼韩邪故事保国安人之福（言依附汉家自保护其国也。宣帝时呼韩于款塞朝于甘泉宫请留居光禄塞下有急保汉受降城居）单于喜悦即将其众与讽俱还到私渠海闻汉军已入塞乃遣弟右温禺王奉贡入侍随讽诣阙宪以单于不自身致奏还其侍弟明年单于复遣车谐储王等款居延塞欲入朝见愿请大使窦宪上遣大将军护军班固行中郎将与司马梁讽迎之会北单于为南匈奴所破被创遁走固至私渠海而还。
    陈禅左转玄菟候城障尉会北匈奴入辽东追拜辽东太守胡惮其威疆退还数百里禅不加兵但使吏卒往晓慰之单于随降还郡禅於学行礼为说道义感化之单于怀服遗以胡中珍物而去。
    种为尚书会匈奴寇并凉二州桓帝以为度辽将军到营所先宣恩信诱降诸胡羌虏先时有生见获质於郡县者悉遣还之诚心怀抚信赏分明由是羌胡龟兹莎车乌孙等皆来顺服。
    刘虞为幽州刺史民夷感其德化自鲜卑乌桓扶馀秽邪单貊之辈皆随时朝贡无敢扰边者後前中山相张纯等与乌桓大人共连盟攻蓟下复以虞为幽州牧虞到蓟罢省屯兵务广恩信遣使告乌桓峭王等以朝恩宽弘开许善路。又设赏购纯等纯走出塞馀皆降散。
    魏苏则为金城太守是时丧乱之後吏民流散饥穷户口损耗则抚循之甚谨外招怀羌胡得其牛羊以养贫老与民分粮而食旬日之间流民皆归得数千家。
    丘兴为武威太守内抚吏民外怀羌胡卒使柔附及群杂胡弃恶诣兴兴皆安┰使尽力田。
    牵招为使持节护鲜卑校尉屯昌平是时边民流散山泽。又亡叛在鲜卑中者处有千数招广布恩信招诱降附建义中郎将公孙集等率将部曲咸各归命使还本郡。又怀来鲜卑素利弥加等十馀万落令皆款塞。
    吴孙歆为镇北将军为边将数十年青徐汝沛颇来归附淮南滨江屯候皆彻兵远徙徐泗江淮之地不居者各数百里。
    陆逊为大将军大帝嘉禾五年北征逊遣将军周峻张梁等击江夏新市安陆石阳石阳盛峻等奄至人皆捐物入城城门噎不得关其所生获皆加营护不令兵士干扰侵侮将家属来者使就料视。若亡其妻子者即给衣粮厚加慰劳发遣令还或有感慕相携而归者邻境怀之江夏功曹赵濯弋阳备将裴生及夷王梅顺等并帅支党来附逊逊倾财帛周赡经恤孙皎为征虏将军督夏口皎尝遣兵候获魏边将吏美女以进皎更其衣服送还之下令曰：今所欲诛者曹氏其百姓何罪自今已往不得击其老弱由是江淮间多归附之。
    鲁肃代周瑜镇江陵後下屯陆口威恩大行众增万馀人拜汉昌太守偏将军。
    吕蒙为左护军虎威将军袭蜀军于南郡蒙入据城尽得蜀中之将士家属皆抚慰令军中不得干历人家蒙旦暮使亲近存恤耆老问所不足疾病给医药饥寒者赐衣粮凡府藏财宝皆封闭以待大帝至蜀军在道路数使人与蒙相闻蒙辄厚其使周游城中家家致问或手书示信蜀使还私相参询咸知家门无恙见待过於平时故蜀吏士无斗心会权寻至众自知孤穷乃走麦城西至漳乡人皆委蜀而降荆州遂定。
    晋羊祜镇荆州增修德信以怀柔初附慨然有吞并之心每遇吴人交兵克日方战不为掩袭之计将帅有欲进谲诈之策者辄饮以醇酒使不得言人有略吴二儿为俘者祜遣送还其家後吴将夏详邵ダ等来降二儿之父亦率属与俱吴将陈尚潘景来寇祜追斩之美其死节而厚加殡殓景尚子弟迎丧祜以礼遣还吴将邓香掠夏口祜募生缚香既至宥之香感其恩率部曲而降祜出军行吴境刈为粮皆计所侵送绢偿之每会众江沔游猎常止晋地。若禽兽先为吴人所伤而为晋所得者皆封还之。
    杜预为征南大将军荆土肃然吴人赴者如归矣。张华为都督幽州诸军事领护乌桓校尉安北将军华抚纳新旧戎夏怀之东夷马韩星弥诸国依山带海去州四千馀里历世未附二十馀国并遣使朝贡，於是远夷宾服四境无虞。
    王浑为安东将军镇寿阳浑不尚刑名处断明允时吴人新附颇怀畏惧浑抚循羁旅虚怀绥纳座无空席门不停宾，於是江东之士无不悦附。
    周浚为折冲将军扬州刺史移镇秣陵时吴初平屡有逃亡者频讨平之宾礼故老搜求俊甚有威德吴人悦服刘琨为并州刺史时东瀛公腾自晋阳镇邺并土饥荒百姓随腾南下馀户不满二万寇贼纵横道路断塞琨募得千馀人转斗至晋阳府寺焚毁僵尸满地其有存者饥羸无复人色荆棘成林豺狼满道琨剪除荆棘收葬枯骸造府朝建市狱寇盗至来掩袭常以城门为战场百姓负盾以耕属而耨琨抚循劳徕甚得物性在官未期流人稍复鸡犬之音复相接矣。士奔迸者多归於琨琨善於怀抚而短於控御一日之中虽归者数千去者亦相继克期与猗卢讨刘聪卢父子相图卢及兄子振皆病死徒属四散琨子遵先质於卢众皆附之及是遵与箕澹等率卢众三万人牛马羊十万悉众归琨琨由是复振率众百骑自平城抚纳之。
    祖逖为奋威将军讨樊雅陈川遣将李头率众援之力战有勋逖时获雅骏马头甚欲之而不敢言逖知其意遂与之头感逖恩遇每叹曰：若得此人为主吾死无恨川闻而怒遂杀头头亲党冯宠率其属数百人归於逖後镇雍丘数遣军要截石勒勒屯戎渐候骑尝获濮阳人逖厚待遣归咸感逖恩德率乡里五百家降逖勒。又遣精骑万人距逖复为逖所破勒镇戍归附者甚多时赵固上官已李矩郭默等各以诈力相攻击逖驰使和解之示以祸福遂受逖节度逖爱人下士虽疏交贱隶皆恩礼遇之由是黄河已南尽为晋土河上堡固先有任子在胡者皆听两属时遣游军伪抄之明其未附诸坞主感戴胡中有异密以闻前後克获亦由此也。
    荀羡监青州诸军事领兖州刺史先是石季龙死胡中大乱羡抚纳降附甚得众心。
    魏浚为武威太守以乱不之官及雒阳陷屯于雒北石梁坞抚养遗众渐修军器其附贼者皆先解喻说大晋运数灵长行已建立归之者甚众其有恃远不从命者遣将讨之服从而已不加侵暴，於是远近感悦襁负至者甚众应。
    詹为南平太守都督平天门武陵军事天门武陵蛮并反詹讨降之时政令不一诸蛮怨望并谋背叛詹召蛮酋破铜券与盟由是怀詹数郡无虞其後天下大乱詹境独全百姓歌之。又为平南将军江州刺史时王敦新平人情未安詹抚而怀之莫不得其欢心百姓赖之。
    陶侃为龙镶将军武昌太守时天下饥荒亡者归之盈路侃竭资赈给焉。
    桓宣为平北将军镇襄阳宣久在襄阳绥抚侨寓甚有称绩。又监沔中军事南中郎将江夏相石勒荆州刺史郭敬戍襄阳陶侃使其子平西参军斌与宣俱攻樊城拔之竟陵太平李阳。又破新野敬惧遁走宣与阳遂平襄阳侃委宣镇之以其淮南部曲立义成郡宣招怀初附。
    桓伊都督豫州诸军事西中郎将豫州刺史在州十年绥抚荒杂甚得物情桓冲卒迁都督江州荆州十郡豫州四郡军事江州刺史将军如故假节伊到镇以边境无虞宜以宽┰为务乃上疏以江州虚耗加连岁不登今馀户有五万六千宜并合小县除诸郡逋米移州还镇豫章诏令移州寻阳其馀皆听之伊随宜拯抚百姓赖焉。
    褚为豫州司马督司州军事太傅参军王玄代为郡时梁国部曲将耿奴甚得人情而专势常优遇之玄为政既急知其不能容奴因谓曰：卿威杀已多而人情难一宜深慎之玄纳言外羁縻奴而内怀愤及迁为陈留将发乃收奴斩之馀党聚众杀玄梁郡既有内难而徐州贼张平等欲掩袭之郡人遑惑将以郡归平荀组遣往抚之众心乃定。
    郗恢督梁秦雍司荆扬并等州诸军事建威将军雍州刺史假节镇襄阳恢甚得关陇之和降附者动有千计。
    琅琊武王起家为宁朔将军监守邺城有绥怀之称。
