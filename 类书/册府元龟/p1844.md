<!-- { "loadSidebar": true } -->
    李显达颍川阳泽人父丧水浆不入口七日鬓堕落形体枯悴六年庐於墓侧哭不绝声殆於灭性张荣阳人居父母丧鬓堕落水浆不入口吐血数升。
    仓跋荣阳京县人丧母水浆不入口五日吐血数升居忧毁瘠见称州里。
    杨玄就安西将军仲宣之子仲宣为尔朱天光所害玄就幼而俊拔收捕时年九岁牵挽兵人谓曰：欲害诸尊乞先就死兵人以刀斫断其臂犹请死不止遂先杀之。
    崔承宗齐州人其父仕汉中母丧因殡彼後青徐归日遂为隔绝承宗性至孝万里投险偷路负丧还京师黄门侍郎孙惠蔚闻之曰：吾於斯人见廉范之情矣，於是吊赠尽礼如旧相识。
    门文爱汲郡山阳人早孤供养伯父母以孝谨闻伯父亡服未终伯母。又亡文爱居丧持服六年哀毁骨立乡人魏仲贤等相与标其孝义王静除赵郡太守以母老固辞不拜。
    ●卷七百五十五
    ○总录部　孝第五
    北齐杨字遵彦魏太傅津之子幼丧母曾诣舅源子恭与之饮问读何。《书》曰：诵诗子恭曰：诵至渭阳未邪号泣感噎子恭亦对之欷遂为之罢酒後为神武行台右丞遭罹家难尝以丧礼自居所食惟盐菜而已哀毁骨立神武愍之尝相开慰顷之表请解职归葬丧柩发吉凶仪仗亘二十馀里会葬者将万人是日隆冬盛寒风雪严厚跣步号哭见者无不哀之及为聘梁使至高敖戍州内有家旧佛寺精庐礼拜见太傅容像悲感恸哭呕血数升遂发病不成行舆疾还邺。
    刘仕东魏为睢州刺史秩满遥归乡里侍父疾竟不入朝父丧沉顿累年非杖不起文襄辅政致辟称疾不动。
    陆仕东魏为中书侍郎修国史以父忧去<身只>居丧尽礼哀毁骨立诏以本官起文襄时镇邺嘉其至行亲诣门以慰勉之兄弟相率庐於墓侧负土成坟朝廷深所嗟尚发诏褒扬改其所居里为孝终里服竟当袭不忍嗣侯後遭母丧哀慕毁悴殆不胜丧至沉笃顿昧伏枕。又感风疾因弟博卒一恸便绝。
    弟彦师字剩仕东魏为襄城王元旭参军以父艰去<身只>哀毁殆不胜丧与兄庐於墓次负土成坟公卿重之多就墓侧存问晦朔之际车马不绝。
    窦泰善骑射有勇略魏末泰父战没於镇泰身负骸骨归尔朱荣位侍中京畿大都督。
    王昕自素甚肥遭丧後遂终身羸瘠杨重其德业以为人之师表位祠部尚书裴让之年十六丧父殆不胜丧哀其母辛氏泣抚之曰：弃我灭性得为孝子乎！繇是自勉位清河太守。
    樊衡性至孝丧父负土成坟植柏方数十亩朝夕号慕。
    郑述祖为兖州刺史初其父道昭为兖州於城南小山起斋亭刻石为记述祖时年九岁及为刺史往寻旧迹得一破石有铭云：中丘先生郑道昭之白堂述祖对之呜咽悲动郡寮。
    邢劭字子才为卫将军国子祭酒还乡丁母忧哀毁过礼。
    皮叔达有才藻捡行为通事舍人丁母忧起复将赴京辞灵恸哭而绝久而复苏不饮不食三日致死。
    卢臣客其姊为任城王妃任城王致之於朝廷繇是擢拜太子舍人迁司徒记室请归侍祖母李李强之令仕不得已而顺命除太子中书。
    李元忠为清河王怿主簿遭母忧去任未几相州刺史安乐王鉴请为府司马元忠艰忧固辞不就初元忠以母老多患乃专心医药研习积年遂善於方技元忠族弟密性方直有行捡因母患积年得名医治疗不愈及精习经方洞晓针药母疾得除当世皆服其明解繇是亦以医术知名。
    李正藻明敏有才武平末为开府仪同行参军判集书省事以父余没阵正藻便谢病解<身只>忧思毁瘠居处饮食。若在丧之礼人士称之。
    宋游道事世母以孝闻与叔父别居叔父为奴诬以逆游道诱令退伏竟雪叔而杀奴位太府乡。
    魏兰根为定州长流参军丁母忧居丧有孝称及遭父丧庐於墓侧负土成坟忧毁殆於灭性兰根为仪同三司卒次子敬仲孝昭时佐命功臣配享而不及兰根敬仲表诉帝以诏命既行难於追改擢敬仲为祠部郎中。
    後周樊深河东猗氏人事继母甚谨仕魏为中散大夫尝读书见吾丘子遂归侍养孝武西迁樊王二姓举义为东魏所诛深父保周叔父欢周并被害深因避难坠崖伤足绝食再宿於後遇得一箪饼欲食之然念继母老年患Φ或免虏掠乃弗食夜中匍匐寻觅母遇得相见因以馈母复易姓名逃隐河东太祖平河东赠保周南郢州刺史欢周仪同三司深归葬其父负土成坟。
    柳虬仕魏为独孤信行台郎中大统四年入朝太祖欲官之虬辞母老乞侍医药太祖许焉。
    王懋魏太尉长乐公盟之子为右卫将军于时疆场交兵未申丧纪服齐斩者并衰从事及盟薨懋上表辞位乞终丧制文帝不许。
    王述魏骠骑大将军罴之孙幼丧父为罴所爱及居罴丧深合礼度于时东西交争金革方始群官遭丧者卒哭之後皆起令视事述请终礼制辞理恳切太祖命中使就视知其哀毁乃特许之。
    斛斯徵太傅精之子有至性居父丧朝夕共一溢米位太宗伯。
    于翼为司会中大夫遭父丧过礼为时辈所称寻有诏起令视事。
    李旭顿丘人父避尔朱荣之乱奔江南旭累迁纳言以父在江南身寓关右自少及终不饮酒听乐时论以此称焉位昌州刺史。
    尉迟迥父俟兜尚太祖姊昌乐太长公主生迥迥既平蜀为益州刺史迥性至孝色养不怠身虽在外所得四时甘脆必先荐奉然後敢尝太长公主年高多病迥往在京师每退朝参候起居忧悴形於容色太长公主每为和颜进食以宁迥心太祖知至性徵迥入朝以慰其母意遣大鸿胪郊劳仍赐迥衮冕之服柳桧字季华年十八起家奉朝请居父丧毁瘠骨立桧子雄亮字信诚父为黄众宝所害雄亮年十二遭父难几至灭性终丧之後志在复雠。
    若干惠为右卫将军於诸将最少早丧父事母以孝闻太祖尝造射堂新成与诸将宴射惠窃叹曰：亲老矣。何暇办此乎！太祖闻之即日徙堂於惠宅其见重如此。
    卢叔仁举秀才为员外郎以亲老乃辞归就养父母既殁哀毁六年躬营坟垅遂有终焉之志。
    柳敏字曰：泽河东解人九岁而孤事母以孝闻後为礼事具复雠门部郎中遭母忧居丧旬日之间鬓半白寻起为吏部郎中毁瘠过礼杖而後起太祖见而叹异之特加荣赐。
    荆可河东猗氏人性质朴容止有异於人能苦身勤力供养其母随时甘旨终无匮乏及母丧水浆不入口三日悲号踊绝而後苏者数四葬母之後遂庐於墓侧昼夜悲哭负土成坟蓬不栉沐菜食饮水而已然可家旧茔域极大榛芜至家十馀里而可独宿其中与禽兽杂处哀感远近邑里称之大统中可乡人以可孝行之至足以劝励风俗乃上言焉太祖令州县表异之及服终之後犹。若居丧大蒙宰晋公护闻可孝行特引见焉与可言论时有会於护护亦至孝其母阎氏没於敌境不测存亡每见可自伤久乖膝下而重可至性及卒之後护犹思其纯孝收可妻子於京师尝给其衣食。
    卢柔字子刚少孤为叔母所养抚视如子柔尽心温冫青亦同巳亲宗族叹重之位开府仪同三司。
    赵和为陵江将军南讨渡淮闻父丧即还所司将致之於法和曰：罔极之恩终天莫报。若许安厝礼毕而即罪戮死。且无恨言讫号恸悲感傍人主司以闻遂宥之。
    张元字孝始河北芮城人也。祖成卧疾再周元尝候祖所食多少衣冠不解旦夕扶侍及祖没号踊绝而复苏後丧其父水浆不入口三日。
    裴汉性不饮酒而雅好宾游其父宽没後遂断绝游从不听琴瑟岁时伏腊哀恸而不已抚养兄弟子情甚笃位车骑大将军。
    柳庆起家奉朝请庆出後第四叔及遭父忧议者不许为重服庆泣而言曰：礼者盖缘人情。若出後之家更有斩衰之服可夺此从彼今四叔薨背已久情事不追岂容夺礼乖违天性时论不能抑逐以苫块终丧既葬乃与诸兄负土成坟服阕除中坚将军。
    寇隽与兄祖训祖礼并有志行家门雍睦父亡虽久而犹於平生所处堂宇备设帏帐几杖以时节列拜垂涕陈荐。若宗庙焉吉凶之事必先启告远行往反亦如之位骠骑将军。
    杜叔毗襄阳人早孤事母以孝闻自梁归附为中散大夫遭母忧哀毁骨立殆不胜丧後为义归郡守自兄君锡及宗室等为曹策所害犹殡梁州至是表请迎丧归葬高祖许之葬事所须诏令官给在梁旧田宅经外配者并追还之仍赐田二百顷。
    韦师字公[A13C]少沉谨有至性初就学始读孝经舍书而叹曰：名教之极其在兹乎！少丁父母忧居丧尽礼州里称其有孝行位汴州刺史。
    令狐熙为夏官府都上士有能名以母忧去职殆不胜丧其父诫之曰：大孝在於安亲义不绝嗣吾今见存汝。又只立何得过尔毁顿贻吾忧也。熙自是稍加饣粥服阕除小驾部复丁父忧非杖不起人有闻其哭声莫不为之下泣。
    薛为骠骑大将军性至孝虽年齿已衰职务繁广至於温冫青之礼朝夕无违当时以此称之。
    秦族性至孝事亲竭力为乡里所称及居父丧哀毁过礼每一恸哭酸感行路既以母在尝抑割哀情以慰其母意四时珍羞未尝匮乏与弟荣复相友爱闺门之中怡怡如也。寻而其母。又没哭泣无时惟饮水食菜而已终丧之後犹蔬食不入房室二十许年乡里咸叹异之其邑人王元达等七十馀人上状有诏表其门闾荣性亦至孝遭父母丧哀慕不已遂以毁卒邑里化其孝行明帝嘉之乃下诏曰：孝为政本德乃化先既表天经。又明地义居丧致疚至感过人穷号不反迄乎！灭性行标当世理镜幽明此而不显道将何述可赠沧州刺史以旌厥异。
    王德初丧父贫无以葬乃卖子公奴并一女以营葬事因兵乱不复相知及德在平凉始得之遂名曰：庆裴文举叔父季和为曲沃令终於闻喜川而叔母韦氏卒於正平县属东西分隔韦氏坟垅遂在齐境及文举在本州每加赏募齐人感其孝义潜相要结以韦氏柩西归竟得合葬。
    隋赵贤通少孤养母至孝年十四有人盗伐其父墓中树者贤通对之号恸因执送官见魏右仆射周惠达长揖不拜自述孤苦涕泗交集惠达为之陨涕叹息者久之。
    王士良仕北齐文宣时为吏部尚书士良少孤事继母梁氏以孝闻及卒居丧合礼文宣寻起令视事士良屡表陈诚再三不许方应命文宣见其毁瘠乃许之因此卧疾历年文宣每自亲临视疾疾愈除沧州刺史。
