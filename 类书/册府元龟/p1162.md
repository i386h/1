<!-- { "loadSidebar": true } -->
    後唐封翘为给事中明宗天成二年七月甲戌百官朝於中兴殿翘上言以星辰合度风雨应时将修赛谢请以御前香一合圣上亲一炷馀者即令分於所谢答庙中焚之贵表精至庶贤圣感通（翘时推名族履历清华出翰苑登闼甚有为霖之望居常自负人莫。若已也。自离乱之後条制有所求便祀事有所简略帝初临御五日一朝群臣方虚心倾耳以求叶赞翘为黄门郎不能驳议时政请丰洁粢盛振举颓纲而以一炷神香有能感通贤圣之论近诸妖妄者矣。）。
    ○台省部　贪黩诗刺贪人败类传恶黩货无厌士之鬼行於斯为甚佩服儒训践履清途飘缨帝庭分曹仙署而乃侵人自用趋利求私卖官以厚资贩肆以求息或饷遗不却或聚敛公行以至结好於异类求财於外境门庭辐凑珍玩山积名节皆污冠裳是耻议论所弃刑宪乃加鸣鼓而攻斯之谓矣。
    晋王戎为侍中南郡太守刘肇赂戎筒中细布五十端为司隶所纠以知而未纳故得不坐然议者尤之武帝谓朝臣曰：戎之为行岂私怀苟得正当不欲为异耳帝虽以是言释之然为清慎者所鄙繇是损名谢石为散骑常侍既无他才望直以宰相弟兼有大勋遂居清显而聚敛无餍取讥当世。
    王国宝为左仆射贪纵聚敛不知纪极後房妓妾以百数天下珍玩充满其室。
    宋戴法兴为给事中与戴明宝同兼中书通事舍人法兴明宝大通人事多纳货赂凡所荐达言无不行天下辐凑门外成市家业并累千金。
    南齐吕文显为中书通事舍人时与茹法亮等迭出入为舍人并见亲亻幸四方守宰饷遗一岁咸数百万并造大宅聚山开池时舍人四人各住一省世谓四户法亮於众中语人曰：，何须觅外禄此一户内年辨百万盖约言之也。
    綦母珍之为中书舍人凡所论荐事无不允内外要职及郡丞尉皆论价而後施行货赂交至旬月之间累至千金。
    後梁徐矩为度支尚书有文善吏事颇黩於货财。
    陈唐特为尚书左丞以预长城之功封崇德县子受封之日请令史为客吏受其饷遗文帝怒之因坐免後魏谷洪初以经授文成及即位以旧恩为尚书洪性贪奢仆妾衣服锦绮皆累千金而求欲滋剧时献文舅李峻等初至京师官给衣服洪辄截没为有司所纠并穷其前後赃罪坐以伏法。
    杜遇为尚书起部郎中窃官财一万起立居宅清论鄙之。
    李崇为侍中尚书令性好财货贩肆聚敛家资巨万营求不息。
    高遵为尚书侍郎性贪污每假归山东必借备骡马将从百馀屯逼民家求丝缣不满意则诟骂不去强相徵求旬月之间缣布千数邦邑苦之。
    高聪为黄门侍郎侍中高显出授护军聪转兼其处於时显兄弟疑聪间构而求之聪居兼十馀旬出入机要言即真无达藉贵因权耽於声色纳贿之音闻於遐迩。
    北齐司马子如为尚书令以赃贿为御史中丞崔暹所劾禁止於尚书省诏免其大罪削去官爵。
    陈元康为侍中既贪货贿文襄内渐嫌之元康颇亦自惧。又欲用为尚书令以地处之事未施行後因兰固成之难遂遇害。
    魏收为中书监兼右仆射以附陈使封孝琰牒令其门客与行遇昆仑航至得奇货果然褥裘美玉盈尺等数十件罪当流以黩论。
    高隆之为尚书右仆射魏收副王昕使梁还隆之求南货於昕收不能如志遂讽御史中尉高仲密止昕收於其台久之得释。
    和士开为侍中仆射寻除尚书令自河清天统以後威权转盛富商大贾朝夕填门聚敛货财不知纪极虽公府属掾郡县守长不拘阶次启牒即成见人将加刑戮多所营救既得免罪即令讽谕责其珍宝谓之赎命物虽有全济皆非直道。
    隋郑译周末为内史上大夫宣帝幸东京译擅取官财以自营卫坐是除名为民後复领内史事高祖总百揆以译司擅六府事译性轻险不亲职务而赃货狼籍高祖因疏之然以其有定策功不忍废放阴敕官属不得白事於译独坐听事无所关预译惧顿首求辞职高祖宽谕之接以恩礼。
    王达为谏议大夫高祖谓达曰：卿为我觅一好左丞达遂私於荆雒二州刺史杨汪曰：我当荐君为左丞。若事果当以良田相报也。汪以达所言奏之达竟以获罪卒拜汪为尚书左丞。
    源师为刑部侍郎居职强明有口辨而无兼平之称裴蕴为御史大夫于时军国多务凡是兴师勤众京师留守及与诸互市皆令御史监之宾客附隶遍於郡国侵扰百姓炀帝弗之知也。
    唐唐俭太宗时为民部尚书尝盐州刺史张臣合收其私羊为御史所劾以旧恩免罪贬授光禄大夫许敬宗高祖时为礼部尚书坐嫁女与蛮酋冯益之子多纳金宝为有司所劾出为郑州刺史。
    来俊臣则天时为御史中丞监察御史纪履中劾奏之其罪有五其三曰：赃赂贪浊。
    宋浑玄宗时为御史中丞天宝九载四月坐赃伏罪诏曰：浑幸因门绪累升荣秩顷委以澄清擢居风宪而公心有害私欲弥彰冒法受赃既坠於家业败名犭旬利载犯於国章特申念旧之恩俾从流放之典宜除名长流岭南高要郡。
    吉温为御史中丞天宝十三载十二月贬为澧州长史先是河东太守韦陟恣其利欲盛以河东土物入馈权要为部人所发诏下御史讯鞫陟时朝谒在华清宫惶怖不安乃厚遗温求救於禄山事泄为杨国忠奏遂坐贬。
    王昂代宗时为刑部尚书与元载深相结专事奢靡广修第宅多畜妓妾以逞其志在刑部虽公务有程昂耽私第宴连日不视曹事性贪氵不常在公乃鬻公廨菜园收其价钱以自润甚为时论所鬼载诛昂贬连州刺史。
    张涉德宗居春宫时为侍读及即位累迁散骑常侍俄授湖南观察使幸京果金事觉以旧恩不之罪废於家。
    李齐运德宗时为礼部尚书荐李为浙西受财贿不可胜计。
    韦执谊德宗时为右拾遗充翰林学士性贪婪诡贼从祖兄夏卿为吏部侍郎执谊受赂为人求科第夏卿不应执谊乃探怀中金以纳夏卿袖夏卿惊曰：吾与汝赖先人之德致其名位幸各以达，岂可如此毁摆袖引身而去执谊大惭恨。
    卢景亮为中书舍人性贪[A092]好求取以敛人竭欢时议以此薄之。
    王亻丕顺宗时为左散骑常侍充翰林待诏亻丕下劣茸唯务金帛宝玩置无门大柜上开一孔使足以受物夫妻寝止其上。
    ●卷四百八十三
    ○邦计部　总序
