<!-- { "loadSidebar": true } -->
    後周武帝天和元年九月信州蛮冉令贤向五子王反诏开府陆腾讨平之先是巴西人谯淹扇动群蛮以附於梁蛮帅向镇侯向白彪等应之寻而冉令贤向五子王。又攻陷白帝杀开府杨长华遂相率作乱前後遣开府元契赵刚等总兵出讨虽破翦其族类而元恶未除至是诏腾督王亮司马裔等讨之腾水陆俱进次于汤口先遣谕之而令贤方增浚城池严设捍御遣其长子西黎谕子南王领其支属於江南险要之地置立十城远结涔阳蛮为其声援令贤率其精卒固守水逻城腾乃总集将帅谋其进趣咸谓先取水逻然後经略江南腾言於众曰：令贤内恃水逻金汤之险外涔阳辅车之援兼复资粮充实器械精新以我悬军攻其严垒脱一战不克更成其气不如顿军汤口先取江南翦其羽毛然後旋军水逻此制胜之计也。众皆然之乃遣开府王亮率众渡江旬日攻拔其八城凶党奔散获贼帅冉承公并生口三千人降其部众一千户遂简募骁勇数道入攻水逻路经石壁城此城峻险四面壁立故以名焉惟有一小路缘梯而上蛮以为峭绝非兵众所行腾被甲先升众军继进备经危阻累日乃得旧路。且腾先任隆州总官雅知蛮帅冉伯黎冉安西与令贤有隙腾乃招诱伯黎等结为父子。又多遗其金帛伯黎等悦遂为乡水逻侧。又有石胜城者亦是险要令贤使其兄子龙真据之腾。又密诱龙真云：若平水逻使其代令贤处龙真大悦密遣其子诣腾腾乃厚加礼接赐以金帛蛮贪利既深仍请立效乃谓腾曰：欲翻所据城恐人力寡少腾许以三百兵助之既而遣二千人御枚夜进龙真力不能御遂平石胜城晨至水逻蛮众大溃斩首万馀级虏获一万口令贤遁走追而获之并其子弟等皆斩之司马裔。又别下其二十馀城获其蛮帅冉三公等腾乃积其骸骨於水逻城侧为京观後蛮望见辄大号哭自此狼戾之心辍矣。
    六年四月信州蛮渠冉祖喜冉龙骧举兵反诏大将军赵り率师讨平之。
    建德五年二月诏皇太子巡西土因讨吐谷浑。
    六年十一月稽胡反遣齐王宪率军讨平之初五年帝败齐师於晋州乘胜逐北齐人所弃甲仗未暇收敛稽胡乘间窃出盗而有之乃立刘蠡升孙没铎为主号圣武皇帝年曰：石平时帝定东夏讨之议欲穷其巢穴齐王以为种类既多。又山谷阻绝王师一举未可尽除。且当翦其魁首馀加慰抚帝然之乃以宪为行军元帅督行军总官赵王招谯王俭滕王等讨之宪军次马邑乃分道俱进没铎遣其党天柱守河东大帅穆支据河西规欲分守险要犄角宪军宪命谯王俭攻天柱滕王击穆支并破之斩首万馀级赵王招。又擒没铎馀众尽降。
    宣帝宣政元年九月汾州稽胡帅刘受逻干举兵反诏上柱国越王咸为行军元帅率众讨之。
    隋高祖开皇元年八月甲午遣行军元帅乐安公元谐击吐谷浑于青海破而降之。
    二年四月大将军韩僧寿破突厥于鸡头山上柱国李充破突厥於河北山。
    六月李充破突厥於马邑。
    十一月突厥沙钵悉众为寇纵兵自木硖石门两道来寇武威天水安定金城上郡弘化延安六畜咸尽帝赫怒下诏曰：往者魏道衰弊祸难相寻周齐抗衡分割诸夏突厥之虏俱通二国周人东虑恐齐好之深齐氏西虞惧周交之厚谓虏意轻重国遂安危非徒并有大敌之忧思减一边之防竭生民之力供其来往倾府库之财弃於沙漠华夏之地实为劳扰犹复劫剥烽戍杀害吏民无岁月而不有也。恶积祸盈非止今日朕受天明命子育万方愍臣下之劳除既往之弊以为厚敛兆庶多惠豺狼未尝感恩资而为贼违天地之意非帝王之道节之以礼不为虚费省徭薄赋国用有馀因入贼之物加赐将士息道路之民务於耕织清边制胜成策在心凶鬼愚暗未知深旨将大定之日比战国之时乘昔世之骄结今时之憾近者尽其巢穴俱犯北边朕分置军旅所在邀截望其深入一举灭之而远镇偏师逢而摧剪未及南上遽已奔北应弦染锷过半不归。且彼渠帅其数几五昆季争长父叔相猜外示弥缝内乖心腹世行暴虐家法残忍东夷诸国尽挟私雠西戎群长皆有宿怨突厥之北契丹之徒切齿磨牙尝伺其便达头前攻酒泉其後于阗波斯挹怛三国一时即叛沙钵略近趣周其部内薄孤束纥罗寻亦翻动往年利稽察大为高丽羯所破婆毗设。又为纥支可汗所杀与其为邻皆愿诛剿部落之下尽异纯民千种万类仇敌怨偶泣血拊心御悲积憾圆首方足皆人类也。有一於此更切朕怀彼地咎徵妖作年将一纪乃兽为人语人作神言云：其国亡讫而不见每冬雷震触地火生种类资给惟藉水草去岁四时竟无雨雪川枯蝗暴草木烧尽饥疫死亡人畜相半旧居之所赤地无依迁徙漠南偷存晷刻斯盖上天所忿驱就齐斧幽明合契今也。其时故选将治兵粮聚甲义士奋发壮夫肆愤愿取名王之首思挞单于之背归雾集不可数也。东极沧海西尽流沙纵百胜之兵横万里之种亘朔野而追蹑望天涯而一扫此则王恢所说其犹射痈何敌能当何远不服但皇王旧迹北止幽都荒遐之表文轨所弃得其地不可而居得其民不忍皆杀无劳兵革远规溟海诸将令行义兼含育有降者纳有违者死异域殊方被其摧抑放听复旧广辟边境严治关塞使其不敢南望永服威刑卧鼓息烽劳终逸制御夷狄义在斯乎！何用侍子之朝无劳渭桥之拜普告海内知朕意焉，於是以河间王弘上柱国豆卢窦荣定左仆射高右仆射虞庆则并为元帅出塞击之沙钵略率阿波贪汗二可汗等来拒战皆败走遁去时虏饥甚不能得食于是粉骨为粮。又多灾疫死者极众。
    三年四月卫王爽破突厥於白道。
    五月癸卯行军总官李晃破突厥于摩那渡口壬戍行军元帅窦荣定破突厥及吐谷浑于凉州。
    六月行军总官梁远破吐谷浑於尔汗出山斩其名王。
    八月遣尚书左仆射高出宁州道内史监虞庆则出原州道并为行军元帅以击胡。
    十七年二月太平公史万岁击西宁羌平之。
    十八年二月以汉王谅为行军元帅率水陆三十万伐高句丽九月遇疫而还是年突厥雍虞闾数为边患诏蜀王秀出灵州道以击之。
    十九年四月达头可汗犯塞遣八军总官史万岁击破之是年遣汉王谅为元帅左仆射高率将军王上柱国赵仲卿并出朔州道右仆射杨素率柱国李彻韩僧寿出灵州上柱国燕荣出幽州以击突厥是时启民可汗归朝帝於朔州筑大利城以居之雍虞闾。又击之帝复令入塞雍虞闾侵掠不已遂迁於河南在夏胜二州之间发役掘堑数百里东西拒河尽为启民畜牧之地，於是遣越国公杨素出灵州行军总管韩僧寿出庆州太平公史万岁出燕州大将军姚办出河州以击都蓝师未出塞而都蓝为其麾下所杀达头自立为步迦可汗其国大破遣太平公史万岁出朔州以击之遇达头於大斤山虏不战而遁追斩首虏二千馀人。
    二十年四月突厥犯塞以晋王（炀帝也。）为行军元帅击破之。
    仁寿元年正月突厥寇恒安遣柱国韩洪击破之洪复为虏所败於恒安废为庶人诏杨素为州道行军元帅率启民可汗北征斛薛薛等诸姓初附於启民至是而叛素军河北值突厥阿勿思力俟斤等南度掠启民男女六千口杂畜二十馀万而去素率上大将军梁默轻骑追之转战六十馀里大破俟斤悉得人畜以归启民素。又遣柱国张定和领军大将军刘别路邀击并多斩获而还兵既定渡河贼复掠启民部落素率骠骑范贵於窟结谷东南奋击复破之追奔八十馀里炀帝大业元年四月大将军刘方击林邑破之初高祖时天下无事群臣言林邑多奇宝者仁寿末遣方为州道行军总管率钦州刺史宁长真州刺史李晕开府秦雄步骑万馀及犯罪者数千人击之其王梵志率其徒乘巨象而战方军不利，於是多掘小坑草覆其上因以兵挑之梵志悉众而阵方与战伪北梵志逐之至坑所其众多陷转相惊骇军遂乱方纵兵击之大破之频战辄败遂弃城而走方入其都获其庙主十八枚皆铸金为之盖其有国十八叶矣。方班师梵志复其故地遣使谢罪，於是朝贡不绝四年七月左翼卫大将军宇文述破吐谷浑於曼头赤水。
    五年五月吐谷浑主保覆袁州诏左屯卫大将军张定和往捕之定和挺身挑战为贼所杀亚将柳武建击破之斩首数百级。
    六年二月武贲郎将陈棱朝散大夫张镇州击琉球破之献俘万七千口颁赐百官。
    七年二月诏以高丽高元献失藩礼将欲问罪辽左（事具帝王亲征）。
    ●卷九百八十五
    ○外臣部　征讨第四
    唐高祖武德三年九月遣长平王叔良讨叛胡平之四年九月突厥寇并州遣左屯卫大将军窦琮左武侯大将军桑显和率师以御之是月。又寇梁州遣行军总管尉迟敬德太子内率上官怀仁击之是月灵州总管杨师道击突厥大破之斩首三百馀级获马一千馀匹。
    十一月灵州总管刘击叛胡刘企成大破之斩首二百级企成仅以身免其部落皆降。
    五年八月突厥寇边九月交州刺史权中通弘州总管宇文歆灵州总管杨师道击突厥於三观山破之获驼马数千匹是月宇文歆复击突厥於崇岗镇大破之斩首千馀级定州司马温彦博骠骑魏道仁击突厥於恒山之阳斩首数百级领军将军安兴贵击突厥於甘州大破之。
    是年并州大总管襄邑王神符击突厥於汾东斩首五百级虏其马二千匹汾州刺史萧ダ斩突厥五千馀级。
    七年正月始州反獠举兵遣行台仆射窦轨讨之四月通事舍人李凤起击万州反獠并平之。
    五月吐谷浑寇松州遣益州行台左仆射窦轨自翼州道扶州刺史蒋善合自芳州道击之是月窦轨击反獠于方山俘二万馀口。
    六月陇州扶州獠作乱遣南尹州都督李光度击平之。
    七月突厥寇原州遣宁州刺史鹿大师援之。又遣灵州都督杨师道趋大木根山邀其归路是月。又寇陇州遣护军尉迟敬德击之。
    八年七月叛胡睦伽ヌ攻武兴八月左武侯将军安修仁击於。且渠川破之。
    九年二月突厥寇原州遣折威将军杨毛击之。
    三月益州行台尚书郭行方击眉州叛獠之众大破之进击於洪雅二州俘男女五千口。
    太宗以武德九年八月即位是月突厥颉利寇高陵行军总管尉迟敬德与战于泾阳大破之获其俟斤阿史德乌没毁斩首千馀级（是月请和许之）。
    贞观二年正月吐谷浑寇岷州都督李道彦击走之执其名王二人俘斩七百馀级。
    三年十一月以行并州都督李为通汉道行军总管兵部尚书李靖为定襄道行军总管华州刺史柴绍为金河道行军总管灵州大都督任城王道宗为大同道行军总管检校幽州都督卫孝节为恒安道行军总管兼管州都督薛万彻为畅武道行军总管分道出师以击突厥是月任城王道宗击突厥于灵州破之俘男女数百口杂畜万馀计（十二月突利可汗及郁射设荫奈特勤等并帅所部来奔）。
    四年正月李靖屯恶阳岭夜袭定襄颉利惊扰因徙牙於碛口胡酋康苏密等遂以隋萧后及杨正道来降。
