<!-- { "loadSidebar": true } -->
    顾邵为豫章太守初钱塘丁出於役伍阳羡张秉生於庶民乌程吴粲阳殷礼起乎！微贱邵皆拔而友之秉遭大丧亲为制服结邵当之豫章发在近路值秉疾病时送者百数邵辞宾客曰：张仲节有疾苦不能来别恨不见之暂还与诀诸君少时相待。
    张溢为中郎聘蜀与诸葛全结金兰之好。
    严避乱江东与诸葛瑾步骘齐名友善性质直纯厚其於人物忠告善道志存补益位尚书令。
    陈表少知名与诸葛恪顾谭张休等并侍东宫皆共亲秉之字也。友尚书暨艳亦与表善位偏将军。
    吴范为人刚直颇好自称然与亲故交接有终始素与魏滕同邑相善滕尝有罪大帝责怒甚严敢谏者死范谓滕曰：与汝偕死滕曰：死而无益何用死为范曰：安能虑此坐观汝邪乃髡头自纟专诣门下使铃下以闻铃下不敢曰：必死不敢白范曰：汝有子邪曰：有曰：使汝为吴范死子以属我铃下曰：诺乃排ト入言未卒帝大怒欲便投以戟逡巡走出范因突入叩头流血言与涕并良久意释乃免滕滕见范谢曰：父母能生长我不能免我於死丈夫相知如汝足矣。何用多为位太史令吴祺与张温顾谭友善。
    孙皎为征虏将军善於交结与诸葛瑾至厚位征虏将军。
    吕岱亲近吴郡徐原慷慨有才志岱知其可成赐巾衤与共言论後遂荐拔官至侍御史原性忠壮好直言岱时有得失原辄谏诤。又公论之人，或以告岱岱叹曰：是我所以贵德渊者也。及原死岱哭之甚哀曰：德渊吕岱之益友今不幸岱复於何闻过谭者美之位大司马。
    郑曹有文学操行与陆善与时相往反。
    高岱字孔文受性聪达轻财贵义其友士拔奇取於未显所友八人无名氏皆世之英伟也。
    ●卷八百八十二
    ○总录部　交友第二
    晋夏侯湛幼有盛才文章宏富善构新词而美容观与潘岳友善每行止同舆接茵京都谓之连璧位散骑常侍。
    嵇康恬静寡欲宽简有大量东平吕安服康高致每一相思辄千里命驾康友而善之康所与神交者陈留阮籍河内山涛豫其流者河内向秀沛国刘伶籍兄子咸琅邪王戎遂为竹林之游世所谓竹林七贤也。康位中散大夫。
    山涛字巨源与嵇康吕安善後遇阮籍便为竹林之交著忘言之论康後坐事临诛谓子绍曰：巨源在汝不孤矣。涛晚与尚书和交。又与锺会裴秀并申款昵後二人居势争权涛平心处中各得其所而俱无恨焉位司徒。
    阮籍素与王浑为友浑子戎年十五随浑在郎舍戎少籍二十岁而籍与之交籍每浑俄倾辄去过视戎良久然後出谓浑曰：冲清赏非卿伦也。共卿言不如共阿戎谈戎每与籍为竹林之游戎常後至籍曰：俗物已复来败人意戎笑曰：卿辈意亦复易败耶籍位步兵校尉。
    羊曼任达颓纵好饮酒温峤庾亮阮放桓彝同志友善并为中兴名士时州里称陈留阮放为宏伯高平郗鉴为放伯太山胡母辅之为达伯济阴卞为裁伯陈留蔡谟为朗伯阮孚为诞伯高平刘绥为秀伯而曼为黯伯几八伯盖拟古之八隽曼位丹阳尹。
    王接字祖游平阳太守柳澹散骑侍郎裴遐尚书仆射邓攸皆与接友善位尚书殿中郎。
    山简为征南将军镇夏口华轶以江州作难或劝简讨之简曰：与彦夏旧友为之惆怅简岂利人之机以王戎字也。华轶字为功伐乎！其笃厚如此。
    戴。若思有风仪性爽少好游侠不拘操行遇陆机赴雒船装甚盛遂与其徒掠之。若思登岸据胡床指麾同旅皆得其宜机察见知非常人在舫屋上遥谓之曰：卿才器如此乃复作劫邪。若思感悟因流涕投剑就之机与言深加赏异遂与定交焉位至骠骑将军。
    王敦谢鲲庾岂攵阮修皆为王衍所亲善号为四友而亦与王澄狎。又有光逸胡母辅之等亦豫焉酣宴纵诞穷欢极娱位大将军。
    王尼字孝孙本兵家子寓居雒阳卓茕不羁初为护军府军士胡母辅之与琅琊王澄北地傅畅中山刘舆颍川荀遂河东裴遐迭属河南功曹甄述及雒阳令曹摅请解之摅等以制旨所及不敢辅之等赍羊酒诣护军门门吏疏名呈护军护军叹曰：诸名士持羊酒来将有以也。尼时以给府养马辅之等入遂坐马厩下与尼炙羊饮酒醉饱而去竟不见护军护军大惊即与尼长假因免为兵东瀛公腾辟为车骑舍人不就。
    刘琨少负志气有纵横之才善交胜已而颇浮夸与范阳祖逖为友闻逖被用与亲故。《书》曰：吾枕戈待旦志枭逆虏尝恐祖生先吾着鞭其意气相期如此琨为并州牧。
    裴邵字道期元帝初为安东将军以邵为长史王导为司马二人相与为深交友及道期卒王导为司空既拜叹曰：裴道期刘王乔在吾不得独登此位。
    王龚清操过人尝有宰相之望与王沈齐名友善纪瞻少与陆机兄弟亲善及机被诛瞻┰其家周至及嫁机女资送同於所生位骠骑将军。
    王机字令明慕王澄为人澄亦雅知之以为己亚遂与友善机位交州刺史。
    荀崧字景猷与王济何邵为拜亲之友崧补濮阳王允文学。又与王敦顾荣陆机等友善。
    虞字思行潭之兄子也。虽机不及於潭然而素行过之与谯国桓彝俱为吏部郎情好甚笃彝遣子温拜使子谷拜彝荀羡弱冠与王洽齐名沛国刘忄炎太原王陈郡殷浩并与交好位兖州刺史。
    周访为县功曹陶侃为散吏访荐侃为主簿相与结友。
    许迈丹阳句容人也。少恬静不务仕进有高世之心王羲之每造之未尝不弥日忘归相与为世外之交习凿齿为桓温别驾善尺牍论议温甚器遇之时清谈文章之士韩伯伏滔等并相友善。
    邓粲长沙人少以高洁著名与南阳刘ら之南郡刘尚公同志友善并不应州郡辟命。
    王字仲祖与沛国刘忄炎齐名友善忄炎尝称性至通而自然有节每云：刘君知我胜我自知时人以忄炎方荀奉倩比袁曜卿凡称风流者举忄炎为宗焉位司徒左长史。
    桓温与庾翼友善尝相期以宁济之事位大司马。
    谢安居东土与王羲之孙绰李充许询道林皆文义冠世共相友昵位太傅。
    陆机与弟造张华华素重其名如旧相识机为平原内史。
    宋王弘隐于会稽与鲁国孔淳之为莫逆交。
    何点与陈郡谢氵苍吴国张融会稽孔稚为莫逆之交。
    孔淳之隐居剡山尝遇桑门法崇於三山披襟领契自以为得意之交。
    刘敬宣字万寿为散骑常侍宽厚待士多技艺弓马音律无事不善时尚书仆射谢混自负才地少所交纳与敬宣相遇尽礼著欢或问混曰：卿未尝轻交与人而倾盖於万寿何也。混曰：人之相知，岂可以一途限孔文举礼太史子义天下，岂有非之者邪。
    谢述为彭城王长史尚书仆射殷景仁领军将军刘湛并与述为异常之交述美风姿善举止湛每谓人曰：我见谢道儿未尝足道儿述小字也。卒於吴兴太守丧还京师未至数十里景仁湛同乘迎赴望船流涕。
    臧凝之学涉有当世才具与司空徐湛之为异常之交。
    蔡廓与北地傅隆相善廓子兴宗修父友之敬。
    向柳有学艺才能太尉袁淑司空徐湛之东扬州刺史颜峻皆与友善。
    谢灵运为侍中以疾东还会稽与族弟惠连东海何长瑜颍川荀雍太山羊之以文章赏会共为山泽之游时人谓之四友。
    萧惠开为太子舍人与汝南周朗同官友善以偏奇相尚。
    颜延之既废於家中书令王球名公子延之慕焉球亦爱其材情好甚款。
    何偃叔攸之与琅邪王徽相善攸之卒徽与偃。《书》曰：吾与义兴真恨相知之晚每惟君子知我。若夫嘉我小善矜余不能唯贤叔尔。
    王僧虔为太子舍人退默少交接与袁淑谢庄善。
    孔字世远好典故事学与王俭至交。
    南齐杜京产开舍授学徵为员外散骑侍郎不就会稽孔道徽守志业不仕京产与之友善（一曰会稽孔觊清刚有节一见而为款交）。
    王思远与顾之友善之卒後家贫思远迎其儿子经┰甚至。
    柳世隆字彦绪当时名士张绪王延之沈琰雅相钦慕以为君子之交。
    徐伯珍东阳人积学十年究寻经史游学者多依之徵士沈俨造膝谈论申以素交。
    檀超为南徐州西曹书佐与别驾萧惠开相抗礼惠开自以地位居前稍相凌辱而超举动言啸以地势摧之谓惠开曰：我与卿并有何等官俱是国家微贱时外戚尔何足以一爵高人惠开欣然便为刎颈之交。
    谢淡任达仗气不营当世与顺阳范泰为霞之交孔稚字德璋会稽人也。稚风韵清疏好文咏与外兄张融情趣相得。又与琅琊王思远庐江何点点弟胤并款交（又云：稚早立名誉当时名士陆惠晓谢氵苍张融何点沈渊相与为君子之交）王僧孺初与任遇於竟陵王西邸以文学会友及僧孺出为钱唐令赠诗其略曰：唯子见知唯余知子观行视言要终犹始敬之重之如兰如芷。
    梁范字彦龙父抗为郢府参军随父在郢时吴兴沈约新野庾杲之与抗同府见而友之。
    刘李连与会稽人石文安相善文安字守休隐居乡里专行礼让代季连为尚书左丞出为江夏内史。又代季连入为御史中丞。
    刘︳一造阮孝绪即愿以神交︳族兄。又履高操三人日夕招携故都下谓之三隐。
    萧劢少交结唯与河东裴子野范阳张缵善。
    韦正与东海王僧孺友善及僧孺为尚书吏部参掌大选宾友故人莫不倾意正独澹然及僧孺摈废之後正复笃素分有逾曩日论者称焉。
    张率吴郡人与同郡陆亻垂幼相友狎尝同载诣左卫将军沈约值任在焉约乃谓曰：此二子後进才秀皆南金也。卿可与定交繇此与友善陆亻垂与乐安。
    任友善为感知己赋以赠因此名以报之。
    裴子野性旷达自云：出世不复诣人初未与张缵遇便虚相推重因为忘年友韦粲为外兵参军兼中兵时颍川庾仲容吴郡张率前辈才名与粲同府并忘年交好。
    谢徽与河东裴子野沛国刘显同官友善子野尝为寒夜直宿赋以赠徽为感友赋以雠之。
    何逊弱冠举秀才范见其对策大相称赏因结忘年交友。
    到溉与兄沼弟洽俱知名乐安任大相赏好天监初出守义兴要溉洽之郡为山泽之游还为御史中丞後进宗之时有彭城刘孝绰刘苞刘孺吴郡陆亻垂张率陈郡殷芸沛国刘显及溉洽车轨日至号曰：兰台聚陆亻垂赠诗云：和风杂美气下有真人游壮矣。荀文。若贤哉！陈太丘今则兰台聚万古信为俦任君本达识张子复清修既有绝尘到复见黄中刘时谓为任君比汉之三君到则溉兄弟也。後溉为左民尚书不好交游唯与朱异刘之遴张绾同志友密及卧疾於家门可罗雀三人每岁尝鸣驺枉道存问置酒叙平生而去。
