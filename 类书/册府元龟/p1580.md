<!-- { "loadSidebar": true } -->
    唐太宗贞观十八年三月己丑有州所举孝廉赐坐於御前帝问曰：历观往古圣帝明王莫不得一奉天必以黎元为本隆邦建国亦以政术为先天以气变物莫知其象君以术化人不显其机气以隐质为虚术以潜通为妙运之无为施之无极故能清风荡万域长辔控八荒不令而行不言而信欲尊此术未辨其方想望高才以陈良策孝廉等久之无对。又令皇太子问之曰：夫子何以为曾参说孝经孝廉答云：夫子以弟子之中参最称孝所以为说太子曰：礼记云：公明仪问曾子曰：夫孝子先意承志喻父母於善参直养而已安能为孝据此而言参未云：孝。又问礼云：居处不庄非孝也。事君不忠非孝也。莅官不敬非孝也。朋友不信非孝也。战阵无勇非孝也。五者不遂灾及於亲此五孝施用。若为差等孝廉不能答次令近臣迭问仁孝之名谁所创作明其优劣仁孝何先。又问孝廉於四行之内居第几科。又问社主之义殷柏周栗秦汉以来。若为变改。又问尧舜圣德应贻厥孙谋何因朱均以降绝灭无後孝廉并不能答帝曰：昔楚庄王谋事群臣莫及退而有忧色曰：诸侯能自得师者王自为谋而莫己。若者亡今以不之不肖群臣莫吾逮吾国几亡乎！朕发语徵天下俊异才以浅近问之咸不能答海内贤哲将无其人耶朕甚忧之令引就中书省射策所答乖旨，於是下诏曰：朕遐想千载旁览九流详求布政之方莫。若荐贤之典是以元凯就列仄微可以立帝功管隰为臣中人可以成霸业朕缅怀曩烈虚已英奇断断之士必於廊庙九九之术不弃於闾阎犹恐在阴弗和独善难夺永言髦杰无忘寤寐是以去夏之中爰动翰墨披露丹府畴咨海内尺木既树思睹游雾之群云罗宏举伫降翔庭之翼而诸州所举十有一人朕载怀仄席引入内殿借以温颜略访政道莫能对易攵相顾结舌朕仍以其未睹廷阙能无战忄栗令於内省更以墨对虽构思弥日终不答问旨理既乖违词亦庸陋，岂可饰丹漆於朽质假风云於决起者哉！宜并放还各从本色其举主以举非其人罪论仍加一等。然则今之天下犹古之天下也。宁仲舒伯始之流偏锺美於往代秀彦广基之侣犹绝响於今辰故其见之也。则平津与乐安并进其不用也。则敬通与宁伯同悲淮阳所以兴言子长所以始叹因斯论之良繇俊造难进或固栖迟之节牧宰循常未尽搜扬之道抚事长息弥增怃然其令州县依前荐举皆集今冬奇伟必收浮华勿采无使巴人之调滥吹於箫韶魏邦之珍沉光於江汉务尽报国之义以副兴贤之怀。
    高宗显庆四年二月引诸色目举人谒见下诏策问之凡九百馀人唯李巢张昌宗秦相如崔行功郭待封五人为上第令待诏弘文馆仍时随仗供奉。
    调露元年十二月壬子帝临轩引岳牧举人问之曰：兵书云：天阵地阵人阵各何谓武陟尉员半千对曰：臣观载籍谓天阵星宿孤虚也。地阵山川向背也。人阵偏伍弥缝也。臣以为不然夫师出以义有。若时雨得天之时此天阵也。兵在足食。且耕。且战得地之利此地阵也。三军使兵士如父子兄弟得人之利此人阵也。三者去矣。将何以战帝。又问皇道帝道王道何以区别朕今可行何道长寿令萧思问越州参军周彦昭以次应诏帝皆称善甲寅御制间目以试之。
    则天载初元年太后临朝二月十四日试贡举人於雒城殿前数日毕（臣钦。若等曰：殿前试人自兹始也。）。
    玄宗开元九年四月甲戌亲策试应举人於含元殿谓曰：古有三道今减从一道近无甲科朕将存其上第务收贤俊用宁军国仍令有司设食。
    五月壬戌有司引应制举人见敕曰：兴化立理急於隽贤呈才效用属在文武朕恭默思道寤寐旁求长想幽仄屡申徵贲今边隅未静师旅时兴属听鼓鼙载怀屠钓广求百夫之特以作四方之守总夫戎政爰诏武臣弘我风教谅惟儒林卿等或谋虑深远或学艺该通来应旌招深副虚伫并宜朝堂坐食讫。且归私第即当有试期也。
    乙亥亲试应制举人於含元殿命有司置食敕曰：卿等知蕴韬略学综古今乔木将迁虚锺待扣既膺旁求之辟伫闻明试之言各整尔能对易攵所问古有三道朕今减其二策近无甲科朕将存其上第务收贤隽用宁军国并宜即存缓详思之。
    十四年七月癸巳上御雒城南门楼亲试岳牧举人及东封献赋颂人命太官置食赐物有差。
    十五年五月诏中书门下引文武举人就中策试，於是蓝田县尉萧谅右卫胄曹梁涉州柱国子张等对策稍优录奏帝谓源乾曜杜暹李元等曰：朕宵衣旰食侧席求贤所以每念搜扬者恐草泽遗才无繇自达至如畿尉卫佐未经推择更与褐衣争进非朕本意繇是唯以张为下第放选馀悉罢之。
    九月庚辰帝御雒城南门亲试沉沦草泽诣阙自举文武人等。
    二十六年八月甲申亲试文词雅丽举人命有司置食敕曰：古者求士必择其才考之以文施於有政自非体要何用甄明顷年以来亦常亲试对策者众而登科者少盖繇宿构之词不与所问相对所以然也。卿等博达古今聿膺推荐朕之所以问有节目宜指事而对勿措游辞并宜坐食食讫就试有郭纳姚子彦等二十四人升第皆量资授官。
    二十九年八月御兴庆门楼亲试明道德经及庄文。《列子》举人问策曰：朕听政之暇常读道德经文列。《庄子》其书文约而义精词高而旨远可以理国可以保身朕敦崇其教以左右人也。子大夫能从事於此甚用嘉之夫古今异宜文质相变。若在宥而不理外物而不为行遂古之化非御今之道时之术陈其所宜。又礼乐政刑所以经邦国圣智仁义所以序人伦使之废绝未知其旨道德经曰：绝学无忧则乖进德修业之教。《列子》力命曰：汝奚功於物。又违惩恶劝善之文二旨孰非何优何劣。《文子》曰：金积折廉壁垄宜申其义。《庄子》曰：恬与和交相养明徵其言使一理混同二教兼举成不易之则副虚伫之怀有姚子彦靳能元载等入第各授之以官。
    天宝元年九月庚申御花萼楼试文武举人命有司供食。
    十月应文词秀逸举人崔明允等二十人儒学博通刘毖等八人军谋越众令狐朝等七人并科目各依资授官。
    十载九月辛卯御勤政楼试怀材抱器举人命有司供食有举人私怀文策坐殿三举并贬所保之官。
    丙申举人并下第敕曰：朕祗膺宝历殷鉴远图虑草泽之遗贤降弓旌於屡辟是以三纪於兹群材辐凑或一言可纪必轮辕一善有经每加奖进庶六合之内靡然同风四科之门咸能一贯何兹意之缅邈而增修之寂寥今者举人深乖宿望朕之所问必正经史卿等所答咸皆少通所问多否以独鉴未周必资佥议爰命朝贤三事精加详择咸以为阙於聚学莫可登科至於每岁秀才有司考试帖经问策兼以杂文假如及第在阶选序今之将举待以荣班各非异才孰可超奖垦凿经传。且未精勤俯拾青紫岂宜亻幸觊其怀才抱器举人并放更习学即好去其有不对策罗嘉茂既是白丁宜於剑南效力全不答所问崔慎惑刘湾等勒为本郡充学生之数勿许东西其所举官各量贬殿以示惩诫。
    十三载十月御含元殿亲试博通坟典洞晓玄经词藻宏丽军谋出众等举人命有司供食既而暮罢其词藻宏丽科问策外更试律赋各一首制举试诗赋自此始也。时登甲科者三人太子正字杨绾最为所称乙第者凡三十馀人。
    肃宗乾元二年三月丁亥御宣政殿亲试文经邦国等四科举人。
    代宗宝应二年五月丙寅尚书省试应制举人在丞侍郎对试赐举人食如旧仪。
    大历二年十月御紫宸殿策试茂才异行安贫乐道孝悌力田高道不仕等四科举人。
    六年四月戊午御宣政殿亲试讽谏主文茂才异等智谋经武博学专门等四科举人帝亲慰免有司常食外更赐御厨珍馔及茶酒礼甚优异举人或有敝衣菜色者帝悯之谓左右曰：兵革之後士庶未丰皆自远来资粮不足故也。因为之泣下时方炎暑帝具朝衣永日危坐读太宗贞观政要及举人策成悉皆观览一百馀道将夕有策未成者命大官给烛令尽其才思夜分而罢时登科者凡一十五人。
    ●卷六百四十四
    ○贡举部　考试第二
    唐德宗贞元元年九月乙巳御宣政殿策贤良方正能直言极谏等三科举人皇帝。若曰：盖闻上古至道之君垂拱无为以临海内不理而人化不劳而事成星辰轨道风雨时。若邈乎！其不可继何施而臻此欤三代以来制作滋广异文质之变明利害之乡威之以刑道之以礼敦其俗而弥薄防其人而益逾岂浇ㄤ必系於时邪何圣贤间生而莫之振也。朕祗膺累圣之业猥居兆人之上虔恭求厉如恐失坠忧济庶务夕惕晨兴唯求前王之典谋朕乃是宪是则师大禹以崇俭法高宗以求贤兴夏启之征作周文之罚旌孝悌举直言养高年敦本业平均徭税黜陟幽明励精孜孜勤亦至矣。然而浮靡不革理化不行暴乱不惩奸犯不息五教犹郁七臣未臻乡党废尚齿之仪蒸黎无安土之志赋入日减而私室愈贫廉察月增而吏道愈滥意者朕不明欤何古今之事同而得失之效异也。思欲革前弊创立新规施之於事而易从考之於文而有据备陈本末将举而行无或惮烦略於条对自顷阴阳舛候荐兴仍岁旱蝗稼穑不稔上天作孽必有由然屡降凶灾其咎安在。《传》曰：时之不厥罚。又曰：尧汤水旱数之常也。二者乖反其谁云：从今人靡盖藏国无廪积朕屡延卿士询访谋猷至乃减冗食之徒罢不急之务既开嘉话亦已遵行而停废之馀所费犹广俟转输於江徼则远不及期将搜粟於关中则扰而无获节军食则功臣怀怨省吏员则多士靡归中心浩然罔知攸济子大夫蕴蓄材器通明古今副我虚求森然就列礻卑朕之寡昧拯时之艰灾毕志直书无所隐。
    十月甲子授贤良方正能直言极谏韦执谊等一十八人官有差十年九月丁丑以官授贤良方正能直言极谏前进士裴等一十人。
