<!-- { "loadSidebar": true } -->
    梁长沙王业武帝长兄懿之子也。仕齐至侍中尚书令征虏将军为东昏侯所害和帝中兴元年追赠侍中中书监司徒太后临朝改赠太傅天监元年追崇丞相王爵给九旒鸾辂せ京车黄屋左纛前後部羽葆鼓吹挽歌二部虎贲班剑百人一依晋安平王故事。
    临川靖惠王宏太祖第六子天监元年为後军将军扬州刺史。又给鼓吹一部普通七年三月以疾累表自陈诏许解扬州馀如故四月薨自疾至於薨舆驾七出临视及葬诏曰：侍中太尉临川王宏器宇冲贵雅量弘通爰初弱龄行彰素履逮于应务嘉猷载缉自皇业起基地惟介弟久司神甸历位台阶论道登朝物无异议朕友于之至家国兼情方弘燮替仪刑列辟天不遗奄焉弗永哀痛抽切震恸于厥心宜增峻礼秩式昭懋典可赠侍中大将军扬州牧假黄钺王如故并给羽葆鼓吹一部增班剑为六十人给温明秘器敛以衮服。
    安成康王秀太祖第七子天监五年以右将军加领军中书令给鼓吹一部十六年为雍州刺史宁蛮校尉十七年薨高祖闻之甚痛惜遣皇子南康王绩缘道迎候。
    南平元襄王伟太祖第八子齐和帝以为雍州刺史宁蛮校尉天监元年进督荆宁二州俄给鼓吹一部十三年改为左光禄大夫加亲信四十人岁给米万斛布绢五千匹药直二百四十万厨供月二十万并二卫两营杂役二百人先置防阁白直左右职局一百人伟末年疾浸剧不复出藩故俸秩加焉大通四年迁中书令大司马五年薨诏敛以衮冕给东园秘器。又诏曰：旌德纪功前王令典慎终追远列代通规故侍中中书令大司马南平王伟器宇宏旷监识弘简爰在弱龄清风载穆翼佐草昧勋高樊沔契阔艰难劬劳任寄及替务论道弘兹衮职奄焉薨逝朕用震恸于厥心宜降宠命式昭茂典可赠侍中太宰王如故给羽葆鼓吹一部并班剑四十人。
    鄱阳忠烈王恢太祖第九子天监十一年为平西将军荆州刺史给鼓吹一部十七年为侍中普通五年进号骠骑大将军七年九月薨于州诏曰：故使持节散骑常侍都督荆湘雍凉益宁南北秦八州诸军事骠骑大将军开府仪同三司荆州刺史鄱阳王恢风度开朗器情凝质爰在弱岁美誉克宣洎于从政嘉猷载缉方入政论道弘燮台阶奄焉薨逝朕用伤悼于厥心宜隆宠命以申朝典可赠侍中司徒遣中书舍人刘显护丧事。
    始兴忠武王忄詹太祖第十一子天监初为平西将军荆州刺史三年加鼓吹一部十四年迁镇右将军荆州刺史十八年徵为侍中中抚将军开府仪同三司领军将军普通三年十一月薨追赠侍中司徒骠骑将军给班剑三十人羽葆鼓吹一部册曰：咨故侍中司徒骠骑将军始兴王夫忠为令德武谓止戈于以用之载在前志王有佐命之元勋利民之厚德契阔二纪终始不渝是用方轨往贤稽择故训鸿名美义允臻其极今遣大鸿胪程爽谥曰：忠武魂而有灵歆兹显号呜呼哀哉！。
    西昌侯藻长沙王懿之子大通三年为中将军太子詹事出为丹阳尹高祖每叹曰：子弟并如迦叶吾复何忧迦叶者藻之小名也。
    吴平侯景高祖从父弟天监初为冠军将军南兖州刺史诏景母毛氏为国太夫人礼如王国太妃假金章紫绶十三年。又徵为镇军将军直殿省知十州损益事月加禄五万十九年为安西将军郢州刺史将发高祖幸建兴苑饯别为之流涕既还宫诏给鼓吹一部。
    庐陵威王续高祖第五子中大通二年为雍州刺史南蛮校尉平北将军给鼓吹一部。
    邵陵隽王纶高祖第六子普通七年拜侍中大通元年加信威将军置佐史。
    武陵王纪高祖第八子授扬州刺史中书诏成武帝加四句曰：贞白俭素是其清也。临财能让是其廉也。知法不犯是其慎也。庶事无留是其勤也。纪特为帝所爱。
    南郡王大连简文帝大同十年高祖幸朱方与兄大临并从高祖各给马试之俱得驰骤之节高祖大悦他日谓太宗曰：昨见大临大连风韵可爱足以慰吾老年。
    忠壮世子方等元帝长子也。征河东王溺死世祖後追思其才赠侍中中军将军扬州刺史为招魂以哀之。
    陈永修侯拟高祖疏属也。文帝即位为丹阳尹天嘉元年卒赠领军将军凶事所须并官资给二年配飨高祖庙廷。
    宜黄侯慧纪高祖之从孙也。至德二年迁云   麾将军荆州刺史赐女妓一部。
    南康愍王昙朗高祖母弟忠壮王休先子也。昙朗为质於齐为齐所害时与齐绝尚弗之知高祖践阼犹以昙朗袭封南康郡王奉忠壮王祀礼秩一同皇子天嘉二年齐人结好方始知之世祖诏曰：夫追远慎终抑闻前诰南康王昙朗明哲懋亲藩维是属入质北齐用纾时难皇运肇兴未获旋反永言望日夜不忘齐使始至凶问奄及追怀痛悼兼倍常情宜隆宠数以光常序可赠侍中安东将军开府仪同三司南徐州刺史谥曰：愍衡阳献王昌高祖第六子荆州舀与高祖俱迁关右天嘉元年乃得还百寮上。表曰：城之寄匪亲勿居宜启服衡疑兼崇徽饰臣等参议请以为散骑常侍都督湘州诸军事骠骑将军湘州刺史衡阳郡王加给皂轮三望车後部鼓吹一部班剑二十人启可奉行三月入境诏令中书舍人缘道迎接丙子济江于中流船坏以溺薨柩至京师上亲出临哭乃下诏曰：夫宠章所以嘉德礼数所以崇亲乃历代之通规固前王之令典新除使持节散骑常侍都督湘州诸军事骠骑将军湘州牧衡阳王昌明哲在躬璋早秀孝敬内湛聪睿外宣梁季艰虞宗社颠坠西京沦覆舀身关陇及鼎业初基外藩逆命聘问斯阻音介莫通卷彼机桥将邻乌白今者群公戮力多难廓清轻传入郛无劳假道周朝敦其继好骖驾归来欣此朝闻庶欢昏定报施徒语曾莫辅仁人之云：亡殄瘁斯在奄焉薨殒倍增伤悼津门之恸空在桓岫之切不追静言念之心焉如割宜隆懋典以协徽猷可赠侍中假黄钺都督中外诸军事太宰扬州牧给东园温明秘器九旒銮辂黄屋左纛虎贲班剑百人せ京车前後部羽葆鼓吹葬送之仪一依汉东平宪王齐豫章文献王故事仍遣大司空持节迎护丧事大鸿胪副其羽卫殡送所须随繇备办。
    始兴王伯茂文帝第三子帝纂位诏封始兴王以奉昭烈王道谈祀时旧制诸王受封未加戎号者不置佐史，於是尚书八座奏曰：夫增崇徽号饰表车服所以阐彰厥德下变民望第二皇子新除始兴王伯茂体自尊极神姿明[A13C]玉映Δ辰兰芬绮岁清晖美誉日茂月升道郁平河声超衮植皇情追感圣性天深以本宗阙绪纂承藩嗣虽社是膺而戎章未袭岂所以光崇睿哲宠树皇枝臣等参议宜加宁远将军置佐史诏曰：可伯茂聪敏好学谦恭下士。又以太子母弟帝深爱之是时征北军人盗发晋郄昙墓大获晋右将军王羲之书及诸名贤遗迹文帝以伯茂好古多以赐之。
    鄱阳王伯山文帝第三子帝深器之高祖时天下草创诸王受封仪注多阙及伯山受封帝欲重其事天嘉元年七月八座奏封伯山乃遣持节兼太宰萧睿告于太庙王质告于大社十月帝临轩册命策讫令王公以下宴于王第。
    ●卷二百七十七
    ○宗室部　褒宠第三
    後魏陈留桓王虔昭成帝孙也。武力绝伦与慕容垂战没道武追惜伤恸者数焉配享庙庭封其子悦为朱提王悦外和内狠道武以桓王死王事特加亲宠秦明王翰子仪道武之孙为左丞相从征讨有功太武之初育也。道武喜夜召仪入曰：卿闻夜唤乃不怪惧乎！仪曰：怪则有之惧实无也。帝告以太武生因赐仪御马御带缣锦等道武以仪器望待之尤重数幸其第如家人礼。
    中山王纂秦明王翰孙初道武养於宫中太武践祚除定州刺史封中山公进爵为王赐步挽车以优异之。
    常山王遵子素道武之曾孙明元从母所生特见亲宠。
    陈留王虔兄觊性严重少言道武尝敬之雅有谋策从平中山以功赐爵蒲城侯平卢太守特见宠厚给鼓吹羽仪礼同岳牧莅政以威信著称。
    阳平王熙道武子明元治兵於东部诏熙督十二军校阅甚得军仪明元嘉之赏赐隆厚泰常六年薨明元哀恸不已赐温明秘器礼物备焉。
    河间公兴都初封乐城子献文初以子东阳王丕贵重进爵乐城侯谢老归家帝益礼之赐几杖服物致膳於第其妻娄氏为东阳王太妃卒追赠定州刺史河间公。
    任城王云   景穆之子为征东大将军徐州刺史以太妃盖氏薨表求解任百姓所遗钱货一无所受显祖闻而嘉之复拜侍中赐钱千贯羊千口出为雍州刺史州民颂之者千人文明太后嘉之赐帛千匹薨於州丧至京师车驾亲临哭。
    北海王详献文之子孝文自雒北巡详尝与侍中彭城王勰并在舆辇陪侍左右至文成射铭之处诏详与侍臣皆试射远近诸人皆去一二十唯详箭及之孝文嘉之拊掌欣笑遂诏勒铭亲自为制车驾南伐行中领军留守给鼓吹一部甲仗三百人。
    咸阳王禧献文之子太和中为冀州刺史孝文饯於南郊来朝京师将还州亲饯之赋诗叙意入为司州牧都督司豫荆郢雒东荆六州诸军事诏以禧元弟之重食邑三千户其馀五王皆食二千户。
    赵郡灵王献文之子孝文南伐以为车骑将军都督关右诸军事给铜虎符十别赐诗书班师迁雒除都督冀定瀛三州诸军事征东大将军冀州刺史开府如故赐杂物五百段。又密赐黄金十斤孝文亲饯於近郊後辖司州牧车驾南讨诏都督中外诸军事给鼓吹一部甲士三百人出入殿门太和二十三年薨给东园秘器敛服十五称帛三千疋陪葬长陵。
    广陵惠王羽献文之子太和中进号卫将军征东大将军开府青州刺史孝文幸羽第与诸弟言曰：朕昨亲受人讼始知广陵之明了咸阳王禧曰：臣年为广陵兄明为广陵弟孝文曰：我为汝兄汝为羽昆汝复何恨亲饯之华林园宣武即位面受司徒薨於府宣武亲临哀恸给东园温明秘器朝服一具衣一袭钱六十万布一千疋蜡三百斤大鸿胪护丧事大殓帝亲临之举哀于都亭赠使持节侍中骠骑大将军司徒公冀州刺史给羽葆鼓吹班剑四十人及葬帝亲临送。
