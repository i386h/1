<!-- { "loadSidebar": true } -->
    八年四月宴西蕃突厥使时中国以突厥为患故遣使与西突厥连和以备北狄，於是叶护请婚帝谓侍中裴矩曰：西突厥与我悬远有急不得相助今来请婚其意如何对曰：西蕃悬远诚如圣旨但北冠盛︹数为边害当今之计须远交而近攻权可许婚以近颉利。且羁縻之待一二年後中国完实足抗北夷然後徐思其宜此盖一时之策也。帝然之令高平王道立至其国统叶护大悦遇颉利频岁入冠西蕃路梗繇是未果。
    太宗贞观八年吐蕃赞普弄赞嗣位帝遣行人冯德遐往抚慰之弄赞见德遐大悦闻突厥及吐谷浑皆尚公主乃遣使随德遐入朝多赍金宝奉表求婚帝未之许使者既反言於弄赞曰：初至大国待我甚厚许嫁公主会吐谷浑王入朝有相离间繇是礼薄遂不许嫁弄赞遂与羊同连发兵以击吐谷浑吐谷浑不能支遁於青海之北以避其锋其国人畜并为吐蕃所掠，於是进兵攻破党项及白兰诸羌率其众二千馀顿於松州西境遣使贡金甲云：来迎公主。又谓其属曰：若大国不嫁公主於我即当入寇遂进攻松州都督韩威轻骑觇贼反为所败边人大扰帝遣吏部尚书侯君集为当弥道行军大总管右领军大将军执失思力为白兰道行军总管左武卫将军牛进达为阔水道行军总管右领军留兰为洮河道行军总管率部骑五万击之进达先锋自松州夜袭其营斩千馀级弄赞大惧引兵而退遣使谢罪因复请婚帝许之弄赞乃遣其相禄东赞至礼献金五千两自馀宝玩数百事。
    十四年吐谷浑乌也。扌友勤豆可汗诺曷钵入朝请婚先是帝即位初吐谷浑王伏允为子尊王求婚帝责其亲迎以羁縻之尊王称疾不朝有诏停婚至是遂以弘化公主妻诺曷钵资送甚厚。
    十五年帝以文成公主妻之令礼部尚书江夏郡王道宗主婚持节送公主于吐蕃弄赞率其部兵次柏海亲迎于河源见王人执子胥之礼甚恭既而叹大国服饰礼仪之美俯仰有鬼沮之色及与公主归国谓所亲曰：我祖父未有通婚上国者今我得尚大唐公主为幸实多为公主筑一城以夸示後代遂筑城邑立栋宇以居处焉公主恶其人赭面弄赞令国中权。且罢之身亦释毡裘袭纨绮渐慕华风猜犭广日革至遣子弟入国学而习业焉。
    十六年九月延ヌ真珠毗伽可汗遣其叔父沙钵罗泥熟俟斤来请婚献马三千疋貂皮三万八千马脑镜一帝许以女妻之徵可汗备亲迎之礼帝志怀远人，於是发诏幸灵州与之会可汗大悦谓其国中曰：我本铁勒之小帅也。蒙大国圣人树立我为可汗今复嫁我以公主车驾亲至灵州斯亦足矣，於是税诸部羊马以为聘财或说可汗曰：我薛延ヌ可汗与大唐天子俱为一国主何以自往朝谒如或拘留悔之无及可汗曰：吾闻大唐天子圣德远被日月所皆来宾服我归心委质冀得一睹天颜无所复恨然碛北之地必当有主舍我别求固非大国之计我志决矣。勿复多言，於是言者遂止帝止三道发使受其羊马然延ヌ无府藏调敛其国往返。且万里既沙碛无草羊马逸死遂後期帝，於是停幸灵州徵还三道之使既而其聘羊至所耗将半议者以为戎狄则不可以礼义畜。若聘财未备而与之婚或轻中国要令备礼以加重，於是反其使者群臣或劝帝云：既许以公主妻延ヌ边境得以休息纳其献聘不可失信於蕃人宜在速成帝谓之曰：君等进计皆非也。君等知古而不知今昔汉家匈奴强而中国弱所以厚饰子女嫁与单于今时中国强而北狄弱汉兵一千堪击其数万延ヌ所以匍匐稽颡恣我所为不敢骄慢者以新得立为长杂姓本非其属将倚大国用服其众彼同罗仆固等十馀部落兵数万并力足制延ヌ所以不敢发者延ヌ为我所立惧中国也。今。若以女之大国子胥增崇其礼深结党援杂姓部落屈膝低眉更遵服之夷狄之人岂知礼义微不得意勒兵南下如君所言可谓养兽自噬也。吾今不与其女颇简使命诸姓部落知吾弃之其争击延ヌ必矣，於是遂绝其婚。
    十七年八月突厥咄陆可汗遣使求婚帝谓曰：尔数年阙朝献而敢留我使人此如摘丛林一叶盗海水一滴耳於我大国无损在尔褊识不足竟不许之二十年六月西突厥乙毗射遗可汗遣使朝贡仍求婚焉帝玺书报其善心优抚至甚。
    ●卷九百七十九
    ○外臣部　和亲
    唐高宗永徽三年八月吐谷浑弘化长公主表请入朝遣左骁卫将军鲜于济往迎之十一月弘化长公主来朝。
    显庆三年冬十月庚申吐蕃赞普遣使来请婚仍献金球及牛尾。
    调露二年十月吐蕃文成公主遣大臣论塞调旁求告丧并请和亲帝不许之遣郎将宋令文往吐蕃会赞普之葬。
    则天长寿三年二月西平大长公主还蕃公主者太宗族妹贞观中吐蕃遣使请婚至是来朝设归宁之礼焉（臣钦。若等曰：按。《唐书》太宗贞观十五年文成公主出降吐蕃弄赞至高宗永隆元年公主卒实录所载西平大长公主检和亲事迹未获）。
    长安二年四月吐蕃遣使献马千疋金二千两以表求婚则天许之会赞普卒六月突厥默啜遣使莫达干请以女妻皇太子制令皇太子男平恩王重俊义与王重明等延立见之默啜遣大臣移力贪汗入朝献马千匹及方物以谢许亲之意则天宴之於宿羽亭太子相王及朝集使三品已上并预会重赐以遣之後中宗即位默啜入冠灵州鸣沙县中宗下制绝其婚。
    中宗神龙三年四月诏以所养嗣雍王守礼女金城公主出降吐蕃赞普。
    景龙二年四月和蕃使左骁卫大将军杨矩奏言吐蕃先遣使来此迎公主兼学汉语今欲放还吐蕃於事不便伏望报之云：其使已死帝曰：凡事须示人以信宜应实词报之使无猜贰遂放其使还。
    二年十一月吐蕃赞普遣其大臣尚赞吐蕃来迎女四年正月庚午制曰：圣人布化用百姓为心王者垂仁以八荒无外故能光宅遐迩财成品物繇是隆周理历启柔远之图强汉乘时建和亲之义斯盖御长策经邦茂范朕受命上灵克纂洪业扌三才而统极混六合以为家声教所覃建木棘林之外提封爰亘弱水流沙之表悠然至道高咏薰风载戢干戈大张礼乐，庶几前烈克致和平卷彼吐蕃僻在西服皇运之始早申朝贡太宗文武圣皇帝德侔覆载情深亿兆思偃兵甲遂通姻好数十年间一方清净自文成公主往嫁其国因多变革我之边隅亟兴师旅彼之蕃落颇闻弊顷者及祖母可敦酋长等屡披诚款积有岁时思旧亲请崇姻好金城公主朕之小女长自宫闱言远方，岂不锺念但朕为人父母志恤黎元。若允诚祈更敦和好则边上宁晏兵役休息遂割深慈为国大计受筑外馆聿应嘉礼彼吐蕃赞普即以今月二十七日朕深自送於郊外帝乃召侍中纪处讷谓曰：昔文成公主出降则江夏王送之卿雅识蕃情有安边之略可为朕充此使也。处讷拜谢既而以不练边事固辞帝。又令中书侍郎赵彦昭往昭以为既充外使恐其失权宠殊不悦司农卿赵履温私之曰：公国之宰辅而为一介之使不亦鄙乎！彦昭曰：计将安出履温因为阴安乐公主密奏留之丁丑命骁卫大将军杨矩充送金城公主使己卯幸始平县以送金城公主辛巳设帐殿於百顷洎则引王公宰臣及吐蕃使人入宴中坐酒阑命吐蕃使进前谕以公主幼割慈远嫁之日帝悲泣虚欷久之因命从臣赋诗饯别改始平为金城。又改其地为凤池乡怆别里公主既至吐蕃别筑一城以居之睿宗景二年十一月突厥默啜可汗遣使请和亲诏以宋王成器女为金仙公主许嫁之默乃遣其男杨我支特勒来朝太极元年正月帝御安福门宴之俄而帝传位亲竟不成。
    玄宗先天二年七月金城公主上言吐蕃赞普之母死乃命左清道率李敬摄宗正卿持节使于吐蕃会葬也。
    八月突厥遣王子杨我支来求婚以蜀王女南和县主下嫁于杨我支降书谓可汗曰：朕欲可汗恩义稠叠故与王子更重结亲想可汗远闻当喜慰也。
    开元二年四月辛巳突厥可汗遣使上表求婚自称曰：乾和永清大驸马天上得果报天男突厥圣天骨咄禄可汗上皇帝曰：府君皇帝乙酉定公主出降。
    十月突厥默啜遣使求婚帝降书谓曰：我与突厥素来通婚好和计之道岂是今日顷为小女。且缓其期亦可汗之久无报也。今者。若真心请来岁未赊任自择日当遣公主嫁可汗遣一王子来此宿卫以申两国之好，岂不美耶。
    十月命左骁卫郎将尉迟环使吐蕃宣恩于金城公主。
    四年八月吐蕃请和从之赏赐金城公主及赞普锦帛器物等蕃酋皆嘉公主奉表谢恩曰：金城公主奴奴言仲夏盛热伏惟皇帝兄起居万福御膳胜常奴奴奉见舅甥平章书云：还依旧日重为和好既奉如此进止奴奴还同再生下情不胜喜跃伏蒙皇帝兄所赐信物并依数奉领谨献金盏羚羊衫青长毛各一奉表以闻。
    十二月诏曰：固安县主取来年二月五日出奚都督李大须早支料造作宜令河东少尹慕容充男家礼会使雒阳令薛曦为副少监李尚隐充女家礼会使河南县令郑为副。
    五年三月吐蕃赞普。又遣使奉表请和金城公主上。表曰：金城公主奴奴言季夏极热伏惟皇帝兄御膳胜常奴奴甚平安愿皇帝兄勿忧此间宰相向奴奴道赞普甚欲得和好亦疑亲署誓文往者皇帝兄不许亲署誓文奴奴降蕃事缘和好今乃搔动实将不安和矜怜奴奴远在他国皇帝兄亲署誓文亦非常事即得两国久长安稳伏惟念之。
    八月诏曰：故东平王外孙正议大夫复州司马杨元嗣第七女誉叶才明体光柔顺葭莩懿戚敦睦有伦华靡颜德容兼茂属贤王慕义于以赐亲纳女问名滋焉迨吉宜外馆之宠俾耀边城之地可封永乐出降契丹松漠郡王李失活婚之夜遣诸亲高品及两蕃大首领观花烛。又诏封从外生女辛氏为固安公主出降奚王饶乐郡王李大是月。又以史怀道女为金河公主以妻突厥骑施可汗苏禄先是苏禄颇善绥抚有众二十万遂雄西域之地寻遣使来朝三年制授左羽林军大将军金方道经略大使位特进遣侍御史解忠顺赍玺书册立为忠顺可汗至是每年遣使来朝献帝乃以主妻之。
    九年突厥默啜遣使请和乞与帝为子许之仍请尚公主但厚赐遣之十年契丹松漠郡王郁于入朝请婚封从妹夫帝更令慕容嘉宾女燕郡主以妻之明年郁于死弟吐于伐立复以燕郡主妻之是年奚饶乐郡王鲁苏入朝仍以固安公主为妻而公主与嫡母不和迎相论告诏令离婚复以成安公主之女韦氏为东光公主以妻之。
    十二年三月遣使赍绢锦八万段分赐奚及契丹诏曰：公主出降蕃王本拟安养部请入朝谒深虑劳烦朕固割恩抑而未许因加殊惠以慰远心奚有五部落宜赐物三万先给征行游奕兵及百姓馀一万与东光公主饶乐王衙官刺史县令契丹有八部落宜赐物五万其中取四万先给征行有游奕兵士及百姓馀一万与燕郡公主松漠王衙官刺史县令其物杂以绢布务令均平给讫奏闻。
