<!-- { "loadSidebar": true } -->
    崔咸为秘书监少有林壑之志往往潜游南山经时不反既冠连中文科犹长於篇咏好饮酒每风月孤静吟啸移时多凄怆流涕至酣醉则已郑馀庆李夷简皆辟于幕中如奉师友。
    後唐马郁在武皇幕累官至简校司空秘书监武皇与庄宗礼俱厚岁时给赐优异监军张业本朝旧人权贵任事人士胁肩低首候之郁以滑稽侮狎其往如归有时直造卧内每宾僚宴集承业出珍果陈列於前者食之必尽承业私戒主膳者曰：他日马监至唯以乾藕子置前而已郁至窥之知其不可啖异日出华中一铁挝碎而食之承业大笑曰：为公异馔勿败馀食按其俊率如此。
    晋卢詹天福初拜礼部尚书分司雒下与右仆射卢质散骑常侍卢重俱在西都数相过从三人俱嗜酒好游山水塔庙林亭花竹之地无不同往酣饮为乐人无间然雒中朝士目为三卢会尝委顺性命不营财利开运初卒于雒阳詹家无长物葬具不给少帝闻之赐布帛百粟麦百斛方能襄其葬事赠太子少保。
    杨凝式天保中为太子宾客寻以礼部尚书致仕居伊雒之间不以昼夜为拘恣其狂逸多所干忄本自居留已降咸以俊才耆德莫之责也。
    ●卷八百五十六
    ○总录部　知音
    《传》曰：惟君子为能知音乐是故审声以知音审音以知乐审乐以知政至哉！知音之为难矣。非夫天机朗悟识理玄契穷本知末探顺索隐参于象数之表宜乎！神化之运。又曷能经物造端制器垂范明治乱於未兆表吉凶於先见洞达其节奏深究于义趣纟由绎以极其妙演畅以摅其变俾夫成文而协律和声而尽善播於乐府纪於人听者焉盖仲尼有言曰：乐云：乐云：钟鼓云：乎！哉！乃知夫审音者非特铿锵击拊之谓矣。
    黄帝使伶伦自大夏之西（大夏西戎之国也。）昆仑之阴取竹於解谷（昆仑上北谷名也。）生其窍厚均者（竹孔与肉薄取谷中之竹生而肉孔）断两节间而吹之以为黄钟之宫（外肉厚薄自然均者截以为不复加削刮也。）制十二以听凤之鸣其雄鸣六雌鸣亦六黄钟之宫律之最长也。比黄钟之宫而皆可以生之是为律本（比合也。可以生之谓上下相生也。故谓之律本）至治之世天地之气合而生风天地之风气正十二律定（律得风气以成声风和乃律调也。风气正则十二月之气各应其律不失其序）一曰黄帝使伶伦伐竹于昆斩而作笛吹之作凤鸣。
    泠州鸠周景王时乐官王将铸无射（无射钟名律中无射）泠州鸠曰：王其以心疾死乎！夫乐天子之职也。（职所主也。）夫音乐之舆也。（乐因音而行）而钟音之器也。（音繇器以发）天子省风以作乐（省风俗作乐以移之）器以锺之（锺聚也。以器聚音）舆以行之（乐须音而行）小者不窕（窕细而不满）大者不瓠（瓠横大不入）则和于物物和则嘉成（嘉乐成也。）故和声入於耳而藏于心心亿则乐（亿安也。）窕则不成（不充满人心）瓠则不容（心不堪容）心是以感感实生疾今钟瓠矣。王心弗堪其能久乎！明年王病心。
    师旷太师也。初卫灵公将之晋至於濮水之上舍夜半闻鼓琴声问左右皆对曰：不闻召师涓曰：吾闻鼓琴音问左右皆不闻其状一似鬼神为我听而写之师涓曰：诺因端坐援琴听而写之明日曰：臣得之矣。然未习也。请宿习之灵公曰：可因复宿明日报曰：习矣。即去之晋见晋平公置酒于施惠之台酒酣灵公曰：今者来闻新声请奏之平公曰：可即令师涓坐师旷旁援琴鼓之未终师旷抚而止之曰：此亡国之声也。不可听平公曰：何道出师旷曰：师延所作也。延与纣为靡靡之乐武王伐纣师延东走自投濮水之中故闻此声必于濮水之上先闻此声者国削平公曰：寡人所好者音也。愿遂闻之师涓鼓而终之平公曰：音无此最悲乎！旷曰：有平公曰：可得闻乎！师旷曰：君德义薄不可以听之平公曰：寡人所好者音也。愿闻之师旷不得已援琴而鼓之一奏之有玄鹤二八集乎！廊门再奏之延颈而鸣舒翼而舞平公大喜起而为师旷寿反坐问曰：音无此最悲乎！旷曰：有音者黄帝以大合鬼神今君德义薄不足以听之听之将败平公曰：寡人老矣。所好者音也。愿遂闻之师旷不得已援琴而鼓之一奏之有白从西北起再奏之大风至而雨随之飞廊瓦左右皆奔走平公恐惧伏於廊屋之间晋国大旱赤地三年听者或吉或凶夫乐不可妄兴也。又楚师伐郑晋人闻有楚师师旷曰：不害吾骤歌北风。又歌南风南风不竞（歌者吹律以咏八风南风一曰：微。故曰：不竞也。师旷惟歌南北风者听晋楚之强弱）多死声楚必无功董叔曰：天道多在西北（岁在豕韦月。又建亥歌。故曰：多在西北）南师不时必无功（不时谓触岁月）叔向曰：在其君德也。（言天时地利不如人和）後平公铸为钟使工听之皆以为调矣。师旷曰：不调请更铸之公曰：吾皆为调矣。师旷曰：後世有知音者知钟不调也。臣窃耻之至於师涓而果知其钟之不调也。
    季札吴公子聘於鲁请观周乐为歌周南召南曰：美哉！始基之矣。犹未也。然勤而不怨歌邸卫曰：美哉！渊乎！忧而不困者也。吾闻卫康叔武公之德如是是其卫风乎！歌王曰：美哉！思而不惧其周之东乎！歌郑曰：美哉！其细已甚民弗堪也。是其先亡乎！歌齐曰：美哉！泱泱乎！大风也。哉！表东海者其太公乎！国未可量也。歌豳曰：美哉！荡荡乎！乐而不淫其周公之东乎！歌秦曰：此之谓夏声夫能夏则大大之至也。其周之旧乎！歌魏曰：美哉！氵风氵风乎！大而婉险而易行以德辅此则明主也。歌唐曰：思深哉！其有陶唐氏之遗民乎！不然何忧之远也。非令德之後谁能。若是歌陈曰：国无主其能久乎！自郐以下无讥焉歌小雅曰：美哉！思而不贰怨而不言其周德之衰乎！犹有先王之遗民也。歌大雅曰：广哉！熙熙乎！曲而有直体其文王之德乎！歌颂曰：至矣。哉！直而不倨曲而不诎迩而不Τ远而不携迁而不淫复而不厌哀而不愁乐而不荒用而不匮广而不宣施而不费取而不贪处而不底行而不流五声和八风平节有度守有序盛德之所同也。见舞象Ω南者曰：美哉！犹有憾见舞大武者曰：美哉！周之盛也。其。若此乎！见舞韶者曰：圣人之弘也。犹有惭德圣人之难也。见舞大夏者曰：美哉！勤而不德非禹其谁能修之见舞韶Ω者曰：德至矣。哉！大矣。如天之无不寿也。如地之无不载也。虽甚盛德其蔑以加於此矣。若有他乐吾不敢请也。（周用六代之乐尧曰：咸池黄帝曰：门鲁受四代下周二等故不舞其二季札知之。故曰：有他乐吾不敢请）。
    锺子期夜闻击磬声者而悲。且召问之曰：何哉！子之击磬。若此之悲也。对曰：臣之父杀人而不得臣之母得而为公家隶臣得而为公家击磬臣不睹臣之母三年于此矣。昨日为舍市而睹之意欲赎之无财身。又公家之有也。是以悲也。锺子期曰：悲在心非手也。非木非石也。悲於心而木石应之以至诚故也。
    孔子语鲁太师乐曰：乐其可知也。始作翕如也。从之纯如也。缴如也。绎如也。以成。
    子谓韶尽美矣。又尽善也。谓武尽美矣。未尽善也。
    子在齐闻韶三月不知肉味曰：不图为乐之至於斯也。
    孔子击磬有荷蒉而过门者曰：有心哉！击磬乎！乎！莫已知也。斯已而已矣。
    孔子学鼓琴师襄子十日不进师襄子曰：可以益矣。孔子曰：丘已习其曲矣。未得其数也。有间曰：已习其数可以益矣。孔子曰：丘未得其志也。有间曰：已习其志可以益矣。孔子曰：丘未得其为人也。有间曰：有所穆然而深思焉有所怡然高望而远志焉曰：丘得其为人黯然而黑（黯黑貌）颀然而长（诗云：颀而长兮）眼如望羊（望视也。）如王四国非文王其谁能为此也。师襄子避席再拜曰：师盖云：文王操。
