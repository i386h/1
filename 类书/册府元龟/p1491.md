<!-- { "loadSidebar": true } -->
    王玄度为校书郎贞观十六年十月上其所注尚书毛诗。《周易》并义决三卷与旧解尤别者一百九十馀条付学官详其可否诸儒皆因习先师讥其穿凿玄度随方应竟不肯屈太宗欲广见闻并纳之秘府王方庆为麟台监精三礼好事者多询访之每所酬答咸有典据故时人编次名曰：杂礼答问。
    孔颖达为国子祭酒太宗以儒学多门章句繁杂令颖达与诸儒撰正五经义疏一百七十卷数年乃成名曰：义赞有诏改为五经正义云：虽复包括众家稍为详悉然亦有纰缪。
    崔义玄少受章句之学五经大义先儒所疑有音训不明者兼采众家皆为解释傍引证据各有条疏上闻之诏义玄讨论五经正义与诸博士等详定是非事竟不就後为蒲州刺史卒。
    颜游秦师古叔父也。为郓州刺史卒官撰汉官决疑十二卷为学者所称後师古注。《汉书》亦多取其义。
    颜师古为秘书少监太子承乾在东宫命师古注。《汉书》承乾表上之太宗令编之秘阁。
    许叔牙为太子洗马兼崇贤馆学士尝撰毛诗纂义十卷以进太子赐帛二百兼令写本付司经局其後御史大夫高智周谓人曰：凡欲言诗者必须先读此书始可也。
    格辅元兄希玄高宗时官至雒州司法参军章怀太子贤召令与洗马刘讷言等注范晔。《後汉书》行於世张太安高宗时为太子左庶子太子贤令太安与洗马刘讷言雒州司户参军格希玄等注范晔。《後汉书》表上之赐物三万段仍以其书付秘阁。
    王勃高宗时为虢州参军撰。《周易》发五卷次论十卷王元感则天长安中为四门博士表上其所撰尚书纠缪十卷春秋振滞二十卷礼记绳愆三十卷并所注孝经。《史记》、《汉书》草请官纸笔给写秘阁制令弘文馆崇贤两馆学士及成均博士详其可否弘文馆学士祝钦明崇贤馆学士李宪赵元亨成均博士郭山恽皆守先儒章句深讥元感掎摭旧义元感随方应答竟不之屈唯凤阁舍人魏知古司封郎中徐坚左史刘知几右史张思敬雅好异闻每为元感申理其义由是擢拜太子司议郎加朝散大夫崇贤馆学士韦ダ为吏部侍郎著易蕴解推演潜元终始之义甚有奥旨。
    高定为京兆参军幼聪警绝伦尤精王氏易尝为易图合八出以画八卦上圆下方合则重转则演七转而六十四卦六甲八节备焉著易外传二十二卷裴延龄为汜水尉乾元末过东都为贼所据因寓居於鄂州缀缉裴る所注。《史记》之阙遗自号小裴。
    韦公肃为秘书著作郎公肃注太宗文皇帝帝范一十二篇上献有诏付集贤仍令别写一本进内。
    崔玄为中书令撰行已要范十卷友义传十卷义士传十三卷训注文馆词林策二十卷。
    李善寓居汴郑间讲文选为业所注文选十卷行於世後为崇贤馆学士。
    韩为左仆射平章事好易象及春秋著春秋通例及天文事序议各一卷。
    张守节少集诗礼尤精史义注正义四十卷。
    张镒撰三礼图十二卷五经微旨十四卷孟子音义三卷。
    李吉甫为相尝讨论易象异义附於僧一行集注之下。
    陆贽为给事中皇太子侍读著集书春秋二十卷类礼二十卷君臣图翼三十五卷并行於代。
    冯伉元和初为国子祭酒著三传异同三卷。
    裴通为詹事著易玄解并总论二十卷易御寇十三卷易洗心二十卷。
    韦表微为翰林学士户部侍郎少时克苦自立著九经师授谱一卷春秋三传总例二十卷。
    李奚为相曾注解书传之阙疑仅及百卷经巢让之乱悉为灰烬焉。
    ●卷六百七
    ○学校部　讠巽集
    太史公曰：儒者六艺经传以千万数累世不能通其学当年不能究其理诚哉！是言也。由汉之後作者间出祖述不已踵武增华其文史之盛，岂可遽数焉乃有博古之士好学不倦捃摭方策分别群类列其部居成乎！伦要俾肄业之儒开卷而获益临文之士沿波而达源至有承诏讠巽述篇籍咸叙备於万乘之览藏之秘室之府者。又多乎！哉！原夫论次之意盖将以撮枢要而遵简易岂易所谓学以聚之传所谓知类通达者与。
    楚铎椒为威王傅为王不能尽观春秋采取成败本四十馀章为铎氏微。
    汉刘向成帝时为光禄大夫是时帝元舅阳平侯王凤为大将军秉政倚太后专国权兄弟七人皆封为列侯时数有灾异向以为外戚贵盛凤兄弟用事之咎而上方精於诗书观古文诏向领校中五经秘书向见尚书洪范箕子为武王陈五行阴阳休咎之应向乃集合上古以来历春秋六国至秦汉符瑞灾异之记推迹行事连传祸福著其占验比类相从各有条目凡十一篇号曰：洪范。《五行传》论奏之天子心知向忠精故为凤兄弟起此论也。然终不能夺王氏之权向。又睹俗弥奢淫而赵卫之属起微贱逾礼制向以为王教由内及外自近者始故采取诗书所载贤妃贞妇兴国显家可法则及孽嬖乱亡者序次为列女传凡八篇以戒天子及采传记行事著新序。《说苑》凡五十篇奏之数上疏言得失陈法戒书数十上以助观览补遗阙帝虽不能尽用然内嘉其言常嗟叹之。
    後汉应奉为司隶时并下诸官府郡国各上前人像赞子劭乃连缀其名录为状人纪。
    景鸾广汉梓潼人也。取河洛图纬以类相从名为交集言中者以别於外休美也。赵皇后昭仪卫妤也。孽庶也。爱也。又撰礼内外记号曰：礼略。又抄风角杂书列其占验作兴道一篇州郡辟命不就。
    荀爽集汉事成败可以为鉴戒者谓之汉语位至司空魏文帝使诸儒撰集经传随类相从凡千馀篇号曰：皇览。
    王象为散骑常侍受诏撰皇览使象领秘书监象从延康元年始撰集数岁成藏於秘府合四十馀部有数十篇通合八百馀万字（又云：桓范为羽林左监刘劭为散骑侍郎并受诏集五经群书以类相从作皇览）。
    高堂隆撰魏台杂访议三卷位至光禄勋。
    吴张温为太子傅撰三史略二十九卷。
    晋张华为司空著博物志十篇行於世。
    葛洪抄五经史汉百家之言方伎杂事三百一十卷金匮药方一百卷肘後要急方四卷後为句漏令。
    环济撰帝王要略十二卷。
    祁嘉博通经籍张重华徵为儒林祭酒性和裕教训不倦依孝经作二九神经。
    应詹撰东宫旧事三卷位至平南将军江州刺史。
    宋范泰撰古今善言二十四篇位至侍中左光禄大夫。
    顾长康为散骑常侍何翌为长水校尉元徽初表上所撰谏林上自虞舜下及晋武凡十二卷。
    谢庄转隋王诞後军谘议并领记室分左氏经传随国立篇制本方丈图山川土地各有分理离之则州别郡殊合之则寓内为一元。
    何承天为御史大夫宋世礼论有八百卷承天删减并合以类相从凡为三百卷。
    南齐丘灵鞠为大中大夫制江左文章录序起太兴讫。
    元熙楼幼瑜著礼捃遗三十卷幼瑜教授不应徵辟阴颢撰琼林二十卷。
    崔慰祖尝著海岱志起太公迄西晋人物为四十卷半未成临卒与从弟纬书云：海岱志良未周悉可写数本付护军诸从人一通及友人任徐寅刘洋仕至始安王记室。
    梁庾诜撰晋朝杂事五卷总抄八十卷普通中诏以为黄门侍郎称疾不起。
    阮孝绪撰高隐传上自炎黄终於天监之末斟酌分为三品凡十卷中篇所载一百三十七人刘刘︳览其。《书》曰：昔嵇康所赞缺一自拟今四十之数将待吾等成耶对曰：所谓荀君虽少後事当付锺君。若素车白马之日取获麟於二子讦果卒乃益二传传及孝绪亡︳兄洁录其所遗行次篇末成绝笔之意云：孝绪天监十二年徵不至。
    张率为司徒掾直文德待诏省敕使抄一部书。又撰妇人事二十馀条勒成百卷使工书人琅琊王深吴郡范怀约褚洵等缮写以给後宫。
    张缅性爱坟籍聚书至万馀卷抄後汉。《晋书》众家异同为後汉纪四十卷晋抄三十卷。又抄江左集未及成卒位至御史中丞。
    陆罩为中大夫初简文在雍州撰法宝联璧罩与群贤并抄掇区分者数岁六年而书成命湘东王为序其作者有侍中国子祭酒南兰陵萧子显等三十人以比王象刘劭之皇览焉。
    徐勉撰左丞弹事五卷在选曹撰选品五卷。又以孔释二教殊途同归撰会林五十卷皆行於世位至右光禄大夫侍中卫将军。
    吴均为奉朝请敕撰通史起三皇讫齐代均草本纪二十卷。
    庾仲容抄诸子书三十卷烈女传三卷位至黟县令陈阴僧仁为征南谘议撰梁撮要三十卷。
    姚察著说林十卷位至吏部尚书。
    顾野王撰通史要略一百卷位至黄门侍郎光禄卿张讥为国子博士兼东宫学士撰游玄桂林二十四卷後主尝敕入就其家写入秘阁。
    後魏道武天兴四年十二月集博士儒生比众经文字义类相从凡四万馀字号曰：众文经。
    淮王昌弟孚为尚书丞灵太后临朝宦者干政孚乃总括古今名妃贤后凡为四卷奏之。
    常山王晖为尚书左仆射晖雅好文学招集儒士崔鸿等撰录百家要事以类相从名为科录凡二百七十卷上起伏羲迄於晋宋凡十四代晖表上之。
    王继叔耽勤读诵研综经籍钩深致远多所博闻自周以降暨於魏世帝王传代之由贵臣升降之绪皆撰录品第商略是非号曰：略注合百馀篇好事者览之咸以为善焉。
    刘懋撰诸器物造作之始十五卷名曰：物祖位至太尉司马。
    张樊为光禄大夫集庖牺至晋末凡十六代百二十八帝历三千二百七十年杂事五百八十九合成五卷名曰：历帝图历。
    崔浩为祭酒朝廷礼仪文策诏军国书记尽关於浩浩能为雅说不长属文而留心於制度科律及经术之言作家祭法次序五宗蒸尝之礼丰俭之节义理可观。
    李谧涿郡人年十八诣太学受业後鸠集诸经广校同异比三传事例名春秋丛林十有二卷徵拜著作佐郎辞以授弟郁。
    孙僧化识星分按天占以言灾异为通直散骑常侍永熙中出帝召僧化与中散大夫孙安都共撰兵法未就而帝入关遂罢。
