<!-- { "loadSidebar": true } -->
二年五月诏曰：民禀五常仁义斯重士有百行孝敬为先自古哲王经邦致治设教垂范莫尚於兹叔世浇讹民多伪薄身克已事资诱劝朕恭膺灵命临驭遐荒愍兹弊俗方思迁道雍州万年县乐游乡民王世贵孝性自天力行无怠丧其所怙哀毁绝伦负土成坟结庐墓侧盐酪之味在口不尝哭泣之声感於行路安福乡民宋兴贵立操雍和主情友睦同居合学累世积年务本力农崇谦履顺弘长名教敦厉风俗宜加褒显以劝将来可并旌表门闾蠲免课役布告天下使明知之。
四年表南丰州汉阳县令姜世雄之闾褒义门也。世雄立性仁厚夙敦教义私门之内友悌著闻累叶共居合宗同学乡党称慕曾无间言属隋末寇盗经其里者皆感其义节不忍侵掠帝闻而嘉尚言其孝行堪励风俗下诏褒美课役并从蠲免。
杨太宝武德初为龙门令刘武周舀晋绛攻之不降城破被害褒赠全节侯。
刘感岐州凤泉人後魏司徒高昌王丰生之孙也。武德初以骠骑将军镇泾州薛仁杲率众围之感婴城拒守城中粮尽遂杀所乘马以分将士将士感之一无所啖唯煮马骨取汁和木屑食之城垂舀者数以长平王叔良援兵至仁杲解围而去感与叔良出战为贼所擒仁杲复围泾州令感语城中云：援军已败徒守孤城何益也。宜早出降以全家室感及至城下大呼曰：逆贼饥饿亡在朝夕秦王率数十万众四面俱集城中勿忧宜各自勉以全忠节仁杲大怒执感於城边埋脚驰骑射杀之至死声色逾厉贼平帝购得其尸祭以少牢赠瀛州刺史封平原郡公谥曰：忠壮令其子袭官爵并赐田宅。
常达陕人也。初仕隋为鹰击郎将数从帝征伐甚家亲待及义兵起达在霍邑从宋老生来拒战老生败达惧自匿不出高祖谓达已死令人阅尸求之及达来见高祖大悦以为统军武德初拜陇州刺史时薛举屡攻之不能克乃遣其将仵士政以数百人伪降达达不之察厚加抚接士政伺巢以其徒劫达拥城中二千人而叛牵达以见於举达词色抗厉不为之屈举指其妻谓达曰：识皇后不达曰：止是瘿老妪何足可识竟释之有奴贼帅张贵谓达曰：汝识我不达曰：汝逃死奴目视之贵怒持刀将斧达人救获免及仁杲平帝见达谓曰：卿之忠节便可求之古人命起居舍人令狐德曰：刘感常达须载之史策也。执仵士政扑杀之赐达布帛三百复拜陇州刺史。
魏衡妻王氏梓州妻阝人也。武德初薛仁杲旧将旁企地侵掠梁部因获王氏逼而妻之後企地渐强盛衡谋以城应贼企地领众将趋梁州未至数十里饮酒醉卧王氏取其佩刀斩之携其首入城众乃散帝大悦封为崇义夫人仍赦衡同贼之罪。
独孤武都谋叛王世充归国事觉诛死武都子师仁年始三岁世充以其年幼不杀使禁掌之乳母王氏号兰英请髡钳求入保养世充许之兰英抚育提携备尽筋力时丧乱年饥人多饿死兰英扶路乞丐捃拾遇有所得便归与师仁兰英唯啖土饮水而已後诈采拾乃窃师仁归於京师帝嘉其义下诏曰：师仁乳母王氏慈惠有闻抚鞠无倦提携遗幼背逆归朝宜有褒隆以赐其号可封永寿乡君。
张善相许州襄城人也。大业末为里长每督县兵逐小盗为众所附遂据本郡归於李密密败以城归国帝授伊州总管王世充数攻之善相频遣使请救兵既不赴城中粮尽自知必败谓寮属曰：吾荷国恩要当效命诸君无为同死当斩吾头以归世充众皆泣曰：宁与公同死终不独生後城舀被禽送於世充所辞色不挠骂世充极口寻被害帝叹曰：吾负善相善相不负吾封其子为襄城郡公。
张志宽河东安邑人也。武德八年丁母忧庐於乒侧负土成坟有乌巢於庐前树上志宽哭临乌辄悲鸣帝闻之遣使就第吊授员外散骑常侍赐物三百表其门闾。
太宗贞观元年敕召临淮刘子翼入京辞以继母年老不赴色养之美乡里称焉江南道大使李袭誉奏旌表之仍赐以米布改所居为孝慈里及母卒摧毁伤感行路。
二年九月泾阳人田伯明高陵寡妇李氏各赐帛三十疋旌孝义也。
六年正月蠲布衣边凤举韦引宗崔定仁陈嗣等四家课役褒孝义也。凤举渤海人引宗邑西人并以至孝闻於乡党葬父母皆庐墓次负土成坟凤举植柏而为嘉树引宗庐前生芝草七十馀茎见者以为孝感丁父母忧服斋居二十馀年不释定仁博陵人为偶像晨昏定省。若平生焉隋末群贼蜂起莫有侵掠者嗣陇西人四叶同居称为邕睦帝异之并下书褒美。
七年十一月以少牢祭杜如晦杜淹李纲之墓。
十二年二月帝幸长春宫表王陇德之闾褒节义也。陇德本冯翊人王藏仁之苍头也。藏仁父母先殁未获合葬既而从役物故其妻孀居旁无亲属陇德迎致其尸并其父母而葬之因庐其墓次负土成坟每有白雉悲鸣於坟上焉。
十月表通事舍人薛万备之闾旌孝行也。万备者营州都督万淑之季弟也。初丁母艰截为髦以充敛及葬庐於墓次负土成坟帝闻而嘉之降玺书吊慰焉。
十五年二月表华州郑人王瞿昙之闾旌孝行也。瞿昙事亲以孝养闻闾里称其敬让葬祖父母及伯父皆负土成坟三年乃毕母终亦如之昼夜悲号哀感行路头尽落形体枯悴墓门三年不掩夜尝寝於棺侧服终之後仍不离墓焉。
十一月壬戌赐孝女夏侯碎金布帛二十粟十石仍标其门闾碎金滑州胙城人先河间刘氏已产一女其父因疾丧身碎金遂求离其夫以终侍养夫不违其志分留一女碎金供养其父兼事後母以孝闻乡里方之曾闵父亡号哭之声朝夕不绝哀毁之至殆不胜丧寒不衣絮被徒跣负土成坟庐於墓侧至是已历五年日一食而止。
十七年齐王举兵初遣沓君将数百骑击平陵平陵人拒守获全诏嘉之改平陵为全节
十九年二月庚戌舆驾发雒阳丁巳诏曰：昔望诸列国之相汉主尚求其後夷吾霸者之臣魏君犹礼其墓况正直之道迈青松而孤绝忠勇之操掩白玉而振彩者哉！殷故少师比干贞一表德邻几成性以明允之量属无妄之辰玉马遽驰愍其邦之殄悴宝衣将燎惜其君之覆亡其义不回怀忠蹈节谠言才发轻百龄之命氵刑既逞碎七尺之躯虽复周王封墓莫救焚围之祸孔圣称仁宁追剖心之痛朕自赵魏问罪辽碣经途秀麦之墟缅怀梓林之地驻跸而瞻荒陇愿以为臣抚躬而想幽泉思闻其谏，岂可使慎终之义久阙於往册易名之典无闻於後代宜锡宠命以展宿心可追赠太师谥曰：忠烈所司崇其墓而葺祠堂州县春秋二时祀以少牢给随近五户以供洒扫帝自为祭文。
壬戌次安阳遣使以少牢祭齐清河王高岳之墓是年帝征辽攻安市城不克其城中皆屏声偃帜城主升城拜手奉辞太宗嘉其坚守赐绢百疋以励事君之节。
又辽东城长史为部下所杀而省事（省事郡吏也。）携其妻子奔白岩城降帝义之赐省事帛五疋仍为造灵舆归平壤。
二十一年二月甲戌赐滑州胙城女子刘少娘粟帛仍表其闾旌孝行也。少娘母夏侯碎金亦闻少娘年十五而母亡遂庐於墓侧负土成坟。
许垣豫州人也。年十岁父入山采药为猛兽所噬即号叫以杖击之兽遂奔走父得以全帝闻而谓侍臣曰：垣虽幼童遂能致命救亲至孝自深可嘉尚授文林郎赐物五十。
尧君素隋大业末为鹰扬郎将镇河中义兵起固守不。下高祖遣其妻至城下说令降君素引弓射杀後人心离叛左右斩之传首京师枭於都市後帝幸河中叹其忠於隋室赠蒲州刺史以励事君。
杨三安妻李氏雍州泾阳人也。事舅姑以孝闻及舅姑亡没三安亦死二子孩童家贫窭李昼则力田夜则纺绩数年间毕舅姑及夫之叔侄兄弟七丧深为远近所嗟尚帝闻而异之赐帛二百遣州县存恤孝女卫氏字无忌绛州夏县人也。初其父为乡人卫长则所杀无忌时年六岁母。又改嫁更无兄弟及长尝思复雠无忌从伯尝设宴为乐长则时亦预坐无忌以专击杀之既而诣吏称父雠既报请就刑戮巡察大使黄门侍郎褚遂良以闻帝嘉其孝烈特令免罪给传乘徙於雍州并给田宅仍令州县以礼嫁之王少玄者博州聊城人也。父隋末於郡西为乱兵所害少玄遗腹生年十馀岁问父所在其母告之因哀泣便欲求尸以葬时白骨蔽野无繇可辨，或曰：以子血г父骨即渗入焉少玄乃刺其体以试之凡经旬日竟获父骨以葬尽体病创历年方愈贞观中本州闻荐拜除王府参军。
阿史那杜尔本突厥处罗可汗第二子贞观中为行军总管以高昌凯旋帝谓杜尔曰：诸军并分外求财尔独能不取深可尚也。高昌有一宝钿刀是其国所宝即以赐之并杂采千。
李乾为侍御史母卒庐於墓侧负土成坟帝遣使就吊仍旌表其门。
高宗永徽三年九月以周司沐大夫裴融尚书左丞封孝琰有忠节於前代制擢其子孙以旌介烈。
五年二月庚申故雒州都督赠尚书左仆射屈突通故吏部尚书赠陕东道大行台尚书右仆射殷开山并赠司空故泽州刺史赠荆州都督邳国公长孙顺德赠开府仪同三司故左领军大将军窦琮赠特进故右武卫大将军史大柰赠辅国大将军故礼部尚书温大雅赠尚书右仆射故太仆卿赠兵部尚书权引寿赠太子少师故洪州都督赠户部尚书刘政会故荆州都督赠礼部尚书应国公武士并赠并州都督故洪州都督赠左骁卫大将军张公谨赠荆州都督故资州刺史李高迁赠凉州都督故嘉州刺史李思行赠洪州都督故右光禄大夫张平高赠潭州都督并追录武德功臣也。
六年正月亲谒昭陵诏贞观以来勋贤大臣陪葬者宜以少牢於墓致祭其子孙有沦屈者所司奏闻。
三月丁酉遣比部员外李文礼致祭名臣图形於凌烟阁者凡七人故太子太师魏徵右仆射高士廉特进萧辅国大将军志玄国公刘弘基徐州都督秦叔宝秘书监虞世南皆始终著名者也。
四月丙寅镇军大将军阿史舟阝杜尔卒赠并州都督陪葬昭陵谥曰：元仍令起蒙象葱山以旌平龟兹之功也。
显庆元年八月赐相州司兵参军武弘度宋州人程表师粟帛标其门闾旌孝行也。
二年二月高宗在雒阳宫遣使祭伊尹周公伯夷叔齐许由等庙十月车驾幸许州次白善顿遣有司祭郑子产及汉太丘长陈实之墓。
五年二月车驾幸并州其义旗初职事五品已上身亡没坟墓在州者令所司致祭。
麟德元年十月己夕阝诏曰：周京兆尹少蒙宰广陵郡守宇文孝伯忠亮基心贞坚表志氵刑既逞方纳谏而求人忍忌将加甘捐躯而犭旬节年祀虽永风烈犹生宜峻徽章式旌华胄其孙左威卫长史思纯可朝散大夫。
二年十月命有司致祭伊尹周公桓荣杨彪杜预等墓及祠庙。
十一月己夕阝至荥阳祭纪信墓追赠骠骑大将军。
三年有事泰山路过郓州闻寿张人张公艺九世同居帝亲幸其宅问其义繇其人请纸笔但书馀忍字帝为之流涕赐以缣帛焉（初北齐安王高乐诣宅慰抚旌表隋开皇中大夫阳公梁子恭亲慰抚重表其门贞观中特敕更加旌表）。
咸亨三年十月丁亥诏葺傅说祠庙仍令所司少牢致祭。
仪凤二年吐蕃寇扶州之临河镇镇将杜孝为贼所执贼令送书松州以邀其降孝身遭六钅仓竟不从俄而贼众舍孝而退。又率馀众拒守诏赠孝游击将军以旌其忠烈仍赐物二百孝俄以创甚去职诏令给禄终身。
三年九月诏赐雍州司法参军杨故妻韦氏物百旌孝行也。韦氏州刺史吉甫之女其父初婴<疒尔>疾累月不解衣而寝及父卒一恸而绝帝嘉其至行特赐缣帛仍令编入国史。
