<!-- { "loadSidebar": true } -->
    袁昂父ダ为雍州刺史泰始初举兵奉晋安王子勋事败诛死昂时年五岁乳媪携抱匿於庐山会赦得出犹徙晋安至元徽中走还时年十五後至司空陆襄为度支尚书太清二年侯景举兵围宫城以襄直侍中省三年三月城舀襄逃还吴贼寻寇东境景将宋子仙进攻钱塘海盐人陆黯举义有众数千人夜出袭郡杀伪太守苏单于推襄行郡事淮南守文成侯萧宁逃贼入吴襄遣迎宁为盟主遣黯及兄子映公帅众距子仙子仙闻兵起乃退还与黯战黯败走吴下军闻之亦各奔散襄匿于墓下一夜忧愤卒时年七十。
    贺琛为中军宣城王长史侯景舀城琛被创未死贼求得之舆至阙下求见仆射王克领军朱异劝开城纳贼克等让之涕泣而止贼复舆送庄严寺疗之明年台城不守琛逃归乡里其年贼寇会稽复执琛逸出以为金紫光禄大夫卒。
    刘峻字孝标父宋始兴内史峻生期月母携还乡里宋泰始初青州舀魏峻年八岁为人所略至中山中山富人刘实愍峻以束帛赎之教以书学魏人闻其江南有戚属更徙之桑乾齐永明中从桑乾得还後至荆州户曹参军。
    陈徐陵弟孝克梁太清初起家为太学博士至孝遭父忧殆不胜丧事所生母陈氏尽就养之道梁末侯景寇乱京邑大饥饿死者十八九孝克养母饣粥不能给妻东臧氏领军将军臧盾之女也。甚有容色孝克乃谓之曰：今饥荒如此供养交阙欲嫁卿与富人望彼此俱济於卿意如何臧氏弗之许也。时有孔景行者为侯景将颇富於财孝克密因媒者陈意景行多从左右逼而迎之臧氏涕泣而去所得帛悉以供养孝克。又剃为沙门改名法整兼乞食以充给焉臧氏亦深念旧恩数私致馈饷故不乏绝後景行战死臧氏伺孝克於途中累日乃见谓孝克曰：往日之事非为相负今既得脱当归供养孝克默然无答，於是归俗更为夫妻。
    周豫玄宏正子也。年十四与父俱载入东乘小船渡岸见藤花宏正挽之船覆俱溺宏正仅免豫玄遂得心惊疾。
    後魏崔衡长子敞宣武初为钜鹿太守弟フ之逆也。敞为黄木军主韩文殊所藏其家悉见籍没唯敞妻李氏以公主之甥自随奴婢田舍二百馀口得免正光中普释禁锢敞复爵。
    崔玄伯初为苻坚著作佐郎坚亡避难於齐鲁之间为丁零翟钊及司马昌明叛将张愿所留絷郝轩叹曰：斯人而遇斯时不因扶摇之势而与雀飞沉，岂不惜哉！
    贾彝初仕慕容氏归垂为骠骑长史垂太子宝兵败被执道武即位拜尚书左丞甚见委用天赐末彝请诣温汤疗病为叛胡所拘执送於姚兴积数年遁归。又为屈丐所执与语悦之拜秘书监卒太武平赫连昌子秀迎其尸柩葬于代南。
    李孝祖祖敷以罪诛孝祖以年小藏免後敷妻崔氏得出宫养之至平凉太守。
    阴道方为荆州刺史李神俊长流参军正光末梁简文遣其军主曹义宗等扰动边蛮神俊令道方驰传向新野处分军事於路为蛮所掠送於义宗义宗。又传致襄阳仍传於梁武梁武囚之尚方孝昌中始得还国。
    刘芳字伯友彭城人出後伯父宋东平太守逊之父邕同宋刘义宣之事身死彭城芳随伯母房逃窜青州会赦免舅元庆为宋青州刺史沈文秀建威府司马为文秀所杀芳母子入梁邹城慕容白曜南讨青齐梁邹降芳北徙为平齐民时年十六後至太常。
    郭祚父洪之坐崔浩事被诛祚亡窜得免弱冠州主簿刺史孙小委之书记。又太原王希逸妻之以侄共相恤得以饶振後为征西将军雍州刺史。
    杨藻为瀛州安东府长史以年老归家阖门不关世事孝昌中在乡为贼帅杜洛周所囚发病卒。
    北齐王为大鸿胪开府仪同三司及晋阳舀败与同志避周兵东北走山路险迥惧有土贼而温服膏粱曾不废行侣尤之曰：莫尤我我行事。若悔久作三公矣。
    魏收初仕後为太学博士及尔朱荣於河阴滥害朝士收亦在围中以日晏获免。
    後周卢柔为贺拔胜大行台郎中掌书记及孝武西迁东魏遣侯景袭穰胜败南奔梁後与胜俱还行至襄阳齐神武惧胜西入遣侯景以轻骑邀之胜及柔乃弃船山行赢粮冒险经数百里时属秋霖徒侣冻馁者大半几至於死大统二年至长安封容城县男窦炽扶风人父略平远将军魏正光末北镇扰乱炽乃随略避地定州因没於葛荣荣欲官略略不受荣疑其有异志遂留略於冀州将炽及炽兄善随军永安元年尔朱荣破葛荣炽乃将家随荣於并州後至太傅。
    陆通少敦敏好学有志节父政为文帝行台左丞原州长史通幼从在河西遂逢寇难与政相失通乃自以东归从尔朱荣荣死。又从尔朱兆及尔朱氏灭乃入关後至大司马。
    姚僧垣仕梁为湘东王府记室参军侯景舀宫城逃归吴兴俄而景兵大至攻战累月郡城遂舀僧垣窜避久之乃被拘絷景将侯子鉴素闻其名深相器遇因此获免後至上开府仪同大将军。
    隋刘炫河间人为太学博士以品卑去任归於河间于时盗贼起食踊贵炫与妻子相去百里声闻断绝郁郁不得志时在郡城粮饷断绝其门人多随贼哀炫穷乏诣郡城下索炫郡官乃出炫与之炫为贼所将过下城堡未几贼为官军所破炫饥饿无所依复投县城长史意炫与贼相知恐为後变遂闭门不纳之时夜永寒因此冻馁而死时年六十八其後门人谥曰：宣德先生。
    唐李百药初为隋建安郡丞及炀帝被弑展转沈法兴李子通杜伏威军中备尝艰苦乃著省躬赋以致其情及高祖遣使江南百药说伏威迎之後复劝伏威令身入朝渡江至历阳伏威狐疑中悔将害百药乃饮以石灰酒因大泄痢而宿病皆除伏威知百药不死乃书与辅公┙令杀之赖王雄诞救护得免及公┙反署百药为吏部侍郎人有言百药初说杜伏威不听入朝今。又共辅公┙反高祖大怒公┙平赵郡王孝恭得伏威与公┙令杀百药书奏之高祖意乃稍解诏配泾州为司户。
    徐文远初仕隋为国子博士时洛阳饥馑出城采樵为李密所及密败复归王世充其子士会狂悖之人委弃文远西归长安王世充大怒绝其廪食此後大馁将死者数矣。复因樵采遇罗士信候骑获之送入京师复授国子博士。
    张玄素蒲州虞乡人隋末为景城县户曹窦建德攻舀景城玄素被执将戮县民千馀人号泣请代其命曰：此人清慎杀之乃无天也。大王将定天下当深加礼接以招四方如何杀之使善人解体建德遽命释之署为治书侍御史固辞不受。
    高士廉隋时坐事谪为交朱鸢县主簿寻属天下大乱王命阻绝太守丘和署为司法书佐郡丞元肃从横士也。多所交结谋杀和而据骆越以窥天下之变见士廉为时望所归亦倾心推结惮其立操不敢以谋告之然肃竟以事泄为和所族士廉坐与交通几危矣。和子行淹保明之由是获免及萧铣败高祖遣使犭旬岭南武德五年乃与丘和上表归国追入特蒙顾待拜大将军。
    路敬淳贝州临清人也。父文逸隋大业末阖门遇盗文逸潜匿草泽昼伏於死人中夜行避难自伤穷梗闭口不食同侣闵其至性劝以不当灭性抢拾以食之递负之而行遂免於难後至太子司议郎仍授崇贤馆学士。
    来济隋左翊卫大将军荣国公护子也。宇文化及之难阖门遇害济幼逢家难流离艰险後至中书令韦斌为太常少卿天宝五载右相李林甫构刑部尚书韦坚贬苍梧太守七载。又重贬江夏别驾坚兄弟四人并赐死於贬所姊惠宣太子妃随子嗣薛王瑜迁於夜郎郡安置斌以亲累贬巴陵太守後为银青光禄大夫天宝十四载冬安禄山反舀洛阳斌为贼所得伪授黄门侍郎。
    李彭年为冯翊太守玄宗幸蜀贼舀西京彭年没於贼伪授工部侍郎彭年胁授伪官常愤叹忽忽不得志与韦斌相次而卒。
    王维为给事中安禄山舀两京维在西京诈中风失久之贼重其名追赴洛阳伪授给事中。
    崔器天宝末为奉先令逆胡舀西京器没於贼仍守奉先居无何属贼兵同罗叛贼将安守中张通儒并避难藏匿。又渭上义兵起一朝聚徒万人器恐惧忧惶先有贼文榜符牒一时焚之榜召义师欲应渭上军及通儒出兵使击渭上军破贼将崔乾先顿蒲同使麾下骑三十人捉器器遂北走灵武。
    李进为工部侍郎代宗初皇储为天下元帅平河洛以进参佐时元帅在陕兼统蕃兵回纥恃功而骄敢恣狠戾进与中书舍人韦少华皆为皮鞭所辱进数月病疮仅以全生。
    秀实为安西节度荔非元礼判官邙山之败军徙翼城元礼为麾下所杀将佐亦遇害而秀实独以智全。
    马总字会元扶风人少孤贫好学性刚直不妄交游贞元中姚南仲镇滑台辟为从事南仲与监军使不叶监军诬奏南仲不法及罢免总坐贬泉州别驾监军入掌机密福建观察使柳冕希旨欲杀总遣从事穆赞鞫总赞称无状总方免死後量移恩王傅。
    严怀志以泾原裨将随浑会吐蕃背盟怀志等舀没居吐蕃中十馀年逃入以西诸国为所掠卖。又脱走经十馀国至天竺占波国泛海而归贞元十四年始至温州徵诣京师德宗以怀志处蕃久不欲令出外囚之仗内顺宗即位乃释之初怀志之舀父母俱存及归父母皆没妻嫁他人。
    吕温者以小吏事崔汉衡贞元初吐蕃背盟汉衡为吐蕃所虏将杀之温趋往以背受之刃吐蕃义之由是与汉衡俱免及汉衡归独留蕃中吐蕃尚浮屠法温因求为僧久之乃得归亦以习吐蕃事囚焉顺宗即位得释与怀志授中郎将。
    魏义通为黔中观察使行至涪州溯滩舟坏沉失其所持节及赐马。
    梁张隽字彦臣祖父咸有闻於时隽少孤雅自修饣希善为五言诗其警句颇为人所称广明中黄巢犯京师天子幸蜀士皆窜伏窟穴以保生隽亦晦迹浮泛不失其道後至兵部郎中监铁判官。
    後唐刘岳初少孤以先人官卑群从之间最不调两都丧乱流寓青齐丐食业文厉心苦节後至太常卿赵凤幽州人也。少为儒天中燕帅刘守光与太原争霸率十夫团为军伍而黥面为文儒者患之多为僧凤亦落与游方者杂处後为相终。
    朱弘昭为文思使与安重诲情不协故罕得居内任天成二年秋以李严为西蜀监军乃用弘昭为东川副使严至成都为孟知祥所害弘昭惧求还京师董璋待之虽厚而尝猜防伺察宏昭坦怀从命而璋不疑尤重之会有军事虽论列乃令弘昭入觐伪辞之不获繇是免祸後为襄州节度使襄州留军有朽腐甲胄数百弘昭奏不堪完补诏投之於汉水诏至弘昭集宾佐弃之登南城依却敌以视无何悬钟格木朽堕弘昭至城璋绊之於木左右梯而下之幸无损但丧魄气而已。
