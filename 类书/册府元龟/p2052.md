<!-- { "loadSidebar": true } -->
    郝轩太原人世名知人崔玄伯为著作佐郎苻丕牧冀州为征东功曹轩称玄伯有王佐之才近代所未有也。
    李彪为御史中尉以李焕有用少与郦道元俱为彪所知。
    崔浩为司徒薛拔沈毅有器识年始弱冠浩见而奇之。
    张谠为平寿侯李为相州刺史以罪免配为厮役谠见与语奇之谓人曰：此佳士也。终不久屈未几而复为太仓尚书摄南部事。
    崔玄伯清河人卒赠司空初高允少孤夙成有奇度玄伯见而异之叹曰：高子黄中内润文明外必一代伟器但吾恐不见耳。
    崔挺为北海王司马初崔光之在贫贱也。挺赡遗衣食尝亲敬焉。又识邢峦宋弁於童稚之中并谓终当远至世称其知人後光位至司徒侍中。
    李冲为尚书宋弁才学隽赡少有美名高祖初曾至京师见冲因言论移日冲竦然异之退而言曰：此人一日千里王佐才也。又崔亮年十岁尝依季父幼孙家贫佣书自业时冲当朝任事亮从兄光往依之言亮於冲冲迎为馆客冲谓其兄子彦曰：大崔生宽和笃雅汝宜友之小崔生峭整清彻汝宜敬之二人终将远至。
    李崇为尚书令宋维字伯绪谄事元为时所忿崇与尚书左仆射郭祚右仆射游肇每云：伯绪凶疏终败宋氏幸得杀身耳论者以为有徵後除营州刺史仍以本将军灵太后反政以党除名遂还乡里寻追其前诬告清河王事於邺赐死。
    清河王怿为太傅刘懋性沈雅厚重怿爱其风雅尝目送之曰：刘生堂堂缙绅领袖。若天假之年必为魏朝宰辅。
    任城王澄为吏部尚书裴夙为主客郎时澄有知人鉴每叹美夙以远大许之。
    李苗为员外散骑常侍太保城阳王徽司徒临淮王重之二王颇，或不睦苗谏之及徽宠势隆极猜忌弥甚苗谓人曰：城阳蜂目先见豺声今转彰矣。
    崔衡尝举李元恺程骏等终为名器世以是称之。
    高允为中书监祖莹年十二为中书学生尤好属文允每曰：此子才器非诸生所及终当远至後为中书侍郎。
    李神隽为吏部尚书崔彦穆幼明悟神采卓然神隽有知人之鉴见而叹曰：王佐才也。後位至侍中。
    崔亮为吏部侍郎邢邵字子才少时有避遂称子才焉年五岁亮见而奇之曰：此子後当大成位望通显常景河内人为仪同三司车骑将军苏亮字景顺武功人少通敏博学好属文善章奏初举秀才至雒阳遇景景深器之退而谓人曰：秦中才学可以抗山东将此人乎！又温子博览百家文章清婉为广阳王深贱客在马坊教诸奴子书作侯山祠堂碑文常景见而善之故诣深谢之景曰：顷见温生深怪问之景曰：温生是大才士深繇是稍知之。
    北齐段长辽西人神武素家贫及聘武明皇后始有马得给镇将长尝奇神武貌谓曰：君有康济才终不徒然便以子孙为托及贵追赠长司空擢其子宁而用之。
    蔡隽广宁石门人高爽有胆略高祖微时深相亲附与辽西段长太原庞苍鹰俱有先知之鉴。
    甄琛为定州长史同郡杜弼幼聪敏琛简试诸生见而策问义解闲明应答如响大为琛所叹异其子宽与弼为友州牧任城王澄闻而召问深相嗟赏许以王佐之才澄琛还雒称之於朝丞相高阳王等多相召命。
    彭乐以斛律光初为侯景部下乐谓高敖曹曰：斛律家小儿不可三度将行後夺人名後至大将军加太傅。
    邢邵河间人李绘仪貌端伟神情朗隽邵绘舅也。与绘清言叹其高远每称曰：若披雾如对珠玉宅相之寄良在此生後位至特进太常卿。
    任城王氵皆以李德林器量沈深时人未能测惟氵皆及赵彦深魏收陆邛大相钦重延誉之言无所不及後位至内史令。
    元嶷为刺史郎基任瀛州骑兵时陈康元为司马毕义为属与基并有声誉元嶷目曰：三贤俱有当世才後来皆当远至惟郎骑兵任真过甚恐不足自达陈毕後并贵显而基位止郡守。
    邢子良与王游处小名沙弥幼而孝谨淹雅有器度好学不倦美容仪有风则随母兄东海隅邢子良爱其清悟与其在雒两兄。《书》曰：贤弟弥郎意识深远旷达不群简於造次言必诣理吟咏性情必臻丽绝恐足下方难为兄不暇虑其不进也。
    崔昂谓卢潜及弟士邃云：此昆季足为後生之俊但憾其俱不读书耳。
    刘仁之为彭城王韶定州长史孟业家本寒微为州小吏性廉谨韶拜定州除典签仁之谓业曰：我处其外君居其内同心戮力庶有济乎！未几仁之徵入为中书令临路启韶云：殿下左右可信任者惟有孟业愿专任之馀人不可信也。又与业别执手曰：今我出都君便失援恐君在後不自保全惟正与直愿君自勉。
    徐遵明为国子博士杨庆字伯悦美姿仪性辨慧年十六遵明见而异之。
    杨遵彦为尚书右仆射见奉朝请薛道衡嗟赏吏部尚书陇西辛术与语叹曰：郑公业不亡矣。河东裴谳之曰：自鼎迁河吾谓关西孔子罕值其人今复遇薛君矣。
    後周齐王宪尝遇柳謇之於途异而与语大奇之謇时为童儿因奏入国子以明经擢第拜宗师中士谢举为仆射柳霞为邵陵王府功曹颇协时论举引霞与语甚嘉之顾谓人曰：江汉英灵见於此矣。
    李贤幼有志节不妄举动尝出游遇老人须眉皓白谓之曰：我年八十观士多矣。未有如卿者必为台牧贤其勉之贤後至洮州总管。
    裴侠为郢州刺史梁竟陵守孙ガ城守张建并以郡来附侠见之密谓人曰：目动言肆轻於去就者也。建神情审定当无异心乃驰启其状文帝曰：裴侠有鉴深得之矣。遣大都督苻贵镇竟陵而ガ城竟不遣监统及柳仲礼军至以郢叛卒如侠言。
    于翼为司会中大夫文帝以翼有人伦之鉴皇太子及诸王等相傅以下并委翼选置其所擢用皆民誉也。时论佥谓得人。
    隋刘臻为左仆射初杨汪问礼於沈重受。《汉书》於臻二人推许之曰：吾弗如也。繇是知名汪仕至吏部尚书。
    牛弘为吏部尚书所有进用皆称职吏部侍郎高孝基鉴赏机悟清慎绝伦然爽俊有馀迄似轻薄文帝多以此疑之惟弘深识其才推心委任隋之选举於斯为最时论弥服弘识度之远。又见李靖为殿内直长重之曰：李生王佐才也。
    顾言河东人也。博学有才罕所推仰与虞世基相见叹曰：海内当共推此一人非吾侪所及也。世基後至金紫光禄大夫。
    高构字孝基为吏部侍郎见杜如晦少聪悟美风调精彩绝人深器重之每谓人曰：此子有应变之材栋梁之用。又房玄龄年十八射策甲科授羽骑尉校雠秘书省孝基见玄龄嗟悒不已谓河东裴矩曰：仆阅人多矣。未见此贤必成伟器但憾不睹其纵壑凌霄耳。
    刘炫为太学博士定州义丰人张行成少师事炫勤学不倦炫谓门人曰：张子体局方正廊庙材也。
    张弼大业末为贼帅李大亮陇西狄道人也。好读书有文武才为贼所获同辈百馀人皆就死弼见而异之独识与语遂定交於幕下。
    卢思道为散骑侍郎封伦舅也。封伦少时思道每言曰：此子智识过人必能致位卿相。
    薛道衡为司谏大夫温彦博之父友也。彦博幼聪悟有口辩涉猎书记初道衡及李纲尝见彦博兄弟三人咸叹异曰：皆有卿相才也。
    唐刘昙辉孔颖达邑人也。颖达年八岁日读千言未尝嬉戏昙辉有知人之鉴深奇之颖达後仕为国子祭酒。
    岑文本为中书侍郎马周为中书舍人周有机辩善敷奏文本谓所亲曰：吾见马周论事多矣。援引事类商确古今举要删芜会文切理奇锋间出高论横飞听之靡靡令人忘倦昔之苏张终贾徒闻斯语今见其人然鸢肩火色腾上必速恐不能久耳。
    李隋末事李密初得黎阳仓就食者数十万人魏徵高季辅杜正伦郭恪皆客游其所一见於众人之中即加礼敬引之内卧谈谑忘倦及平武牢获伪郑州长史戴胄知其所行能寻即释放更加推荐咸至显达当时称其有知人之鉴後位至司空。
    李文博有知人之鉴张河幼而警悟文博见而奇之与共结友河後为相州都督范阳郡公。
    卢承业为扬州长史娄师德弱冠进士擢第授江都尉承业奇其才尝谓之曰：吾子台辅之器当以子孙相，岂可以官属常礼行也。师德後为相。
    朱敬则为正谏大夫同凤阁鸾台平章事雅有知人之鉴凡在品论者後皆如其言及知政事以用人为先桂州蛮叛荐裴怀左凤阁舍人缺荐魏知古右史缺荐张思敬则天以为知人。
    裴行俭为吏部侍郎时赏拔苏味道王剧谓曰：二公後当相次掌知钧衡之任时李敬玄盛称王勃杨ぁ卢邻骆宾王等以示行俭行俭曰：士之致远先器识而後文艺也。勃等虽有才名而浮躁炫露岂享爵禄者哉！杨稍似沈静应至令长馀并鲜能令终其後皆如其言。
    李义琛为雍州长史苏向为县尉义琛谓曰：县本多诉公近日遂绝访闻其繇明公为其疏理因顾指厅事曰：此即明公座也。但憾迟暮所见耳向後至吏部尚书。
    桓彦范为雒州刺史萧嵩调雒州参军彦范见之雅重待以殊礼。
    姚崇为紫微令萧嵩为中书舍人与崔琳王丘齐同列咸未之异而崇许其致远眷之特深。
    独孤信为雒州总管孙思邈弱冠善谈庄老及百家之说兼好释典信见而叹之曰：此圣童也。但憾其器大识小难为用也。
    吴竞仕至相州长史初张镐风仪魁岸廓落有大志涉猎经史好谈王霸大略少时师事竞竞甚重之李华栖筠之族子也。栖筠赵郡赞皇人幼孤贫而器度雄远体貌瑰杰博览坟籍无所不通属文劲迅然本於理道教化性严重寡言造次不妄交接故当时高名之士皆敬慕之华有知人之鉴每称其王佐才初自负器业耻从宾贡隐居於郡共城山下华固勉其应举一试登进士第。
    程楚宾者吕乡人也。蒲州河东人少修整励志於学早孤家贫不能自赈楚宾家富於财遂娶其女楚宾与子震重其才给其所欲至天宝初举进士调宁陵尉。
    杜鸿渐为宰相杜黄裳升进士宏辞科鸿渐深器重之黄裳後亦为相。
    于邵为礼部侍郎雅知人初山南东道樊泽尝举贤良方正至京师一见之谓人曰：将相之材也。五年泽为节将。又北部郎中崔元年近五十始举进士邵异其文学擢首甲科。且曰：不十年当掌诰命竟如邵言。
    裴儆为金吾将军时邵说迁吏部侍郎以才称谈者，或以宰相许之儆语谏议大夫柳载曰：以鄙夫所度说得祸不久矣。且说与史思明父子定君臣之分居剧官掌兵柄亡躯犯顺前後百战於贼庭掠名家子女以为婢仆者数十人剽盗宝货不知纪极力屈然後降朝廷宥以不死获齿班序曾无厚颜而。又遑遑求财崇饰第宅附贵亻幸以求大用不知愧惧而有德色其可久乎！说竟卒於归州刺史。
    梁肃为翰林学士初崔群年未冠举进士陆贽知贡举访於梁肃议其登第有才行者肃曰：崔群虽少年他日必至公辅果如其言。
    韦夏卿为东都留守留心辟士务得才彦其後位至卿相。
