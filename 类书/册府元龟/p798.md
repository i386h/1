<!-- { "loadSidebar": true } -->
    後汉侯霸光武时为司农荐前梁令阎扬素有讥议帝嫌之既见霸奏疑其有奸大怒赐霸玺《书》曰：崇山幽都何可偶（崇山南裔也。幽都北裔也。偶对也。言将杀之不可得流徙也。）黄铖一下无处所（斧钺以黄金饰之所以戮之）欲以身试法耶将杀身以成仁耶使尚书冯勤奉策至司徒府勤还陈霸本意申释帝意稍解。
    虞延明帝时为司徒会楚王英谋反阴氏欲中伤之使人私以楚谋告延延以英藩戚至亲不然其言。又欲辟幽州从事公孙弘以弘交通楚王而止并不奏闻及英事发觉诏书切让延遂自杀。
    郑弘章帝时为太尉奏尚书张林阿附侍中窦宪而素行赃秽。又上雒阳令杨光宪之宾客在官贪残并不宜处位书奏吏与光故旧因以告之光报宪宪奏弘大臣漏泄密事帝诘让弘收上印绶弘自诣廷尉诏敕出之因乞骸骨归未许卒。
    司马苞安帝时为太尉刘恺为司空元初二年五月甲戍诏曰：朝廷不明政事失中灾异不息忧心悼惧被蝗以来七年于兹而州郡隐匿裁言顷亩（裁与才同古字通）今群飞蔽天为害广远所言所见宁相副耶三司之职内外是监既不闻奏。又无举正天灾至重欺罔挤大今方盛夏。且复假贷以观厥後（假贷犹宽容也。盛夏不可加刑罚故。且宽容）其务消救灾眚安辑黎元。
    吴陆逊大帝时为丞相时太子有不安之议逊恳陈庶之分而逊外甥顾谭顾承姚信并以亲附太子枉见流徙太子太傅吴粲坐数与逊交书下狱死帝累遣中使责让逊逊愤恚卒。
    梁何敬容为尚书令侍中参掌机密坐妾弟费慧明为导仓丞夜盗官米为禁司所执送领军府时河东王誉为领军将军敬容以书解慧明誉即封书以奏焉高祖大怒付南司推劾御史中丞张绾奏敬容协私罔上合弃市刑诏特免职。
    後魏广陵王羽孝文时为太子太保录尚书事言考课事帝诏曰：虽考内未宣绩已久著故明堂月令载公卿大夫论考属官居职区分著三公尚书三载殿最之义此之考内已为明矣。但论考之事理在不轻问绩之方应关朕听辄尔轻发殊为躁也。每考之义应在年终既云：此年何得春初也。今始惟夏。且待至秋後领廷尉卿帝谓羽曰：汝之浅薄固不足以况晋之巨源考之今世民斯下矣。汝始为廷尉及初作尚书内外瞻望以吾有弟自往秋南旆之後近小人远君子在公阿党亏我皇宪出入无章动乖礼则计汝所行应在下下之第帝。又谓羽曰：汝既是宸极之弟而居枢端之任汝自在职以来功勤之绩不闻於朝阿党之音频干朕听汝之过失已备积於前不复能别叙今黜汝录尚书廷尉但居特进太保。
    隋高为左仆射文帝素不平时上柱国王积以罪诛当推之际乃有宫禁中事云：於处得之帝欲成之罪闻此大惊时上柱国贺。若弼刑部尚书薛胄民部尚书斛律孝卿兵部尚书柳述等明无罪帝愈怒皆以之属吏自是朝臣无敢言者竟坐免以公就第。
    唐高士廉为侍中太宗贞观初在职岁馀黄门侍郎王有密奏附士廉以闻士廉寝而不言坐是获谴出为安州大都督。
    杨师道为中书令庶人承乾逆谋之泄也。师道与长孙无忌房玄龄同按其狱师道假子赵节与承乾通谋师道微讽太宗冀活之繇是获谴狱未竟不令视事後数日太宗谓侍臣曰：师道任寄不轻无心体国翻溺情於假子，岂可更居股肱之任，於是拜吏部尚书。
    裴寂为司空有沙门法雅怨望出妖言伏法寂辞相连坐免归蒲州俄追入阙未几有狂人自称信行寓居汾阴言多妖妄尝谓寂家童曰：裴公有天分于时信行已死寂监奴恭命以其言白寂寂惶惧不敢闻奏阴呼恭命杀所言者恭命纵令亡匿寂不之知寂遣恭命收纳封邑得钱百馀万因用而尽寂怒将遣人捕之恭命惧而上变太宗谓侍臣曰：裴寂有死罪四焉位为三公与妖人言辞相涉罪一也。事发之後乃负气愤怒称国家有天下是其所让罪二也。巫言有天分匿而不奏罪三也。阴行诛杀以灭口罪四也。我杀之非无辞矣。议者多言流配朕其从众乎！，於是从交州。
    萧为特进参预朝政尝请出家太宗谓曰：甚知公素爱桑门今者不能违意旋踵奏称臣顷思量不能出家太宗以对群臣吐言而取舍相违怒之寻称足疾时诣朝堂但不入见太宗谓侍臣曰：，岂不得其所乎！而自嫌如此遂降诏曰：朕无聪明於元首期德於股肱思欲去伪归真除浇反朴至於佛教非意所遵虽有国之常经固敝俗之虚诞何则求其道者未验福於将来循其教者翻受辜於既往至。若梁武穷心於释氏简文锐意於法门倾帑藏以给僧祗殚人力以增塔庙及乎！三淮沸浪五岭腾烟假馀息於熊蹯引残魂於雀っ子孙覆亡而不暇社稷俄顷而为墟报施之徵何其谬也。而前太子太保宋国公践覆车之馀轨袭亡国之遗风弃公就私未明隐显之际身俗口道莫辨邪正之心循累叶之殃源祈一躬之福本上以违忤君主下则扇惑浮华往前朕谓张亮云：卿能好佛何不出家乃端然自应请先入道朕即许之寻复不用一回一惑在於瞬息之间自可自否变於帷之内所谓乖栋梁之大体岂具瞻之量乎！朕犹隐忍至今尚全无悛改宜即去兹朝阙出牧小藩可商州刺史。
    李义府高宗龙朔三年四月除名长流州诏曰：右丞相兼行殷王府长史河问郡公李义府缘兹小技累升显地尘露之益未表於铨流公廉之誉有紊于彝典泄禁中之语鬻宠授之朝恩交占候之人轻朔望之哀礼蓄财黩货实玷衣冠稔恶嫉贤载亏正道特以任使多年未忍加其重罚宜从遐弃以肃朝伦。
    韦安石为尚书左仆射同中书门下三品睿宗景云   二年十月御承天门引安石及兵部尚书门下三品郭元振左御史大夫同中书门下三品窦怀贞侍中李日知兵部侍郎同中书门下三品平章事张说制责之曰：自顷已来政教尤阙时或水旱人多困弊府库益竭寮吏日滋亻黾亻免政途罔然如失岂惟朕之薄德固亦辅佐非材安石可尚书左仆射东都留守元振可吏部尚书怀贞可左御史大夫日知可户部尚书说可尚书左丞并停知政事。
    张嘉贞玄宗开元十一年为中书令嘉贞弟嘉以黩货闻嘉贞素服待罪不得入谒帝诏曰：中书令张嘉贞备位宰臣夙承恩命不能励其公节以训私门其弟嘉顷缘奖授迁在清秩冯宠自肆黩货有彰，岂可仍践台阶仪刑百辟贬居藩守俾肃朝伦可幽州刺史。
    杜暹李元同为相开元十七年六月制曰：出纳王言发挥纶翰宰相之任选众惟贤捡校黄门侍郎同中书门下平章事杜暹中书侍郎同中书门下平章事李元等咸励忠贞用登枢揆虽清以自牧而道则未弘不能同心戮力以祗帝载而乃肆怀相短以玷朝伦朕缘事鬼股肱情惟隐蔽掩其恶而不率遂其过而弥彰将何以缉叙三光仪刑百辟宜回中禁俾列专城暹可荆州刺史元可曹州刺史。
    姜公辅为谏议大夫同中书门下平章事从德宗幸山南车驾至城固县唐安公主薨帝之长女昭德皇后所生性聪敏仁孝所锺爱初诏尚韦宥未克礼会而遇播迁乃薨帝悼尤甚诏所司厚其葬礼公辅谏曰：非久复京城公主必须归葬今於行路。且宜从俭以济军士德宗怒谓翰林学士陆贽曰：唐安夭亡不欲此为茔垅。且令造一专塔功费甚微不合关宰相论列姜公辅忽进章都无道理但欲指朕过失以自取名朕比擢拔为腹心乃负朕如此贽对曰：公辅官是谏议职居宰衡献替固其职分本立辅臣置之左右朝夕纳诲意在防微而辅弼之乃其所也。陛下以造塔役费微小非宰相所论之事但问理之是非岂论事之大小。若造塔为是役虽大而作之何伤。若造塔为非费虽小而言者何罪帝。又曰：卿未会朕意朕以公辅材行共宰相都不相当在奉天时已欲罢免後因公辅辞退朕已面许寻属怀光背叛遂。且因循容至山南公辅知朕必拟改官所以固论造塔卖直取名处此用心岂是良善朕所惆怅者只缘如此贽虽再三救护帝怒不已乃罢为左庶子。
    郑馀庆贞元十四年拜中书侍郎平章事馀庆通究六经深旨奏对之际多以古义傅之善度支使于护每奏事馀庆皆议可未几硕以罪贬时。又岁旱人饥德宗与宰相议将赈给禁卫六军事未行为中书主吏所泄馀庆贬郴州司马。
    後唐李琪仕梁为尚书左丞平章事与萧顷同为宰相顷掎摭其咎会琪除吏是试摄名衔众署之後改试为守为顷所奏未帝大怒将投荒裔而为赵岩张汉杰所援罢相为太子少保。
    卢文纪为平章事从末帝亲征太原谒陵毕休於仗舍顾文纪曰：朕在藩邸时谓卿有相业独排群议用卿为辅弼不於此时倾竭留待何时。又曰：宰相安边境抚四夷今石敬瑭负恩北胡市利卿不运略为国销祸致朕亲征文纪再拜谢不敢对。
    ●卷三百三十五
    ○宰辅部　窃位自全不称窃位
    书云：股肱惰哉！万事隳哉！语曰：危而不扶颠而不持则将焉用彼相故商命传说喻之为舟楫为霖雨为盐梅为麴蘖蜀任诸葛孔明称之曰：如鱼之有水朝廷之治乱政教之盛衰忠佞之进退百姓之安危莫不系之天下重任君臣大义无逾於宰辅昔臧文仲不能荐柳下惠孔子谓之窃位则尸禄冒宠阿谀苟容善不能称恶不能救进无所益退无所损非窃位而何。
    汉韩增宣帝时为大司马增世贵幼为忠臣事三主重於朝廷为人宽和自守以温颜逊辞承上接下无所失意保身固宠不能有所建明。
    後汉曹嵩灵帝时货赂中官及输西园钱一亿万故位至太尉崔烈自九卿入钱五百万得为司徒久之不自安从容问其子钧曰：吾居三公於议者何如钧曰：大人少有英称历位卿守论者不谓当为三公而今登其位天下失望烈曰：何谓然也。钧曰：论者嫌其铜臭烈怒举杖击之钧时为虎贲中郎将服武弁戴尾狼狈而走烈骂曰：死卒父挝而走孝乎！（以其武官故骂为卒）钧曰：舜之事父小杖则受大杖则走非不孝也。烈惭而止。
    晋何充为侍中录尚书事所昵庸杂信任不得其人北齐高阿那肱後主时录尚书事尚书郎中源师尝谘肱云：龙见当雩问师云：何处龙见作何物颜色师云：是龙星见须雩祭非是真龙见肱云：汉儿多事强知星宿其墙面如此。
    隋裴矩为右光禄大夫以炀帝即位昏侈逾甚无所谏诤但悦媚取容而已。
    唐姜恪高宗时以左相出为凉州道行军大总管时右相阎立本以善画见称与恪皆无辅弼之誉时人为之语曰：左相则宣威沙漠右相则驰誉丹青三馆学士放散五台令史明经至今相传以为口实。
    苏味道则天时为凤阁侍郎同凤阁鸾台三品前後居相位数载竟不能有所发明但脂韦其间苟度取容而已尝谓人曰：处事不欲决断明白。若有错误必贻咎谴但模棱以持两端可矣。时人繇是号为苏模棱于时以为口实。
    傅游艺为左补阙上书称武氏符瑞合革姓受命果擢为凤阁侍郎平章事时人号为四时仕宦言一年自青而绿及朱紫也。
    豆卢钦望则天中宗时作相两朝前後十馀年时张易之兄弟及武三思父子专权骄纵图为逆乱朝廷多有谏诤者而钦望在位独谨身不能有所辅政。
