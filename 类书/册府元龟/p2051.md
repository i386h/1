<!-- { "loadSidebar": true } -->
    王韶之为吴兴太守郡人王道隆兄道迄涉学善书形貌。又美韶之谓人曰：有子弟如王道迄无所少。
    荀伯子颍川人卒於东阳太守王惠素不与谢灵运相识尝得交言灵运辨博辞义锋起惠时然後言时伯子在座退而告人曰：灵运固自萧散直上王郎有如万顷波焉。
    刘穆之为丹阳尹谢方明性严恪与从兄混俱有重名惟岁节朝宗而已穆之权重当时朝野辐辏不与穆之相识者惟有混方明郄僧施蔡廓四人而已穆之甚以为憾方明廓後往造之大悦白高祖曰：谢方明可谓名家驹直置便自是台鼎人无论复有才用南齐萧摹之为丹阳尹时高帝父承之少有大志才力过人摹之及宗人北兖州刺史源之并见知重张绪为会稽内史陆慧晓清介正立不杂交游绪见慧晓童幼便嘉异之称之曰：江东裴乐也。
    张环为吴郡太守郡人顾陆闲并少年未知名环并引为纲纪後并立名世以为知人。
    虞会稽馀姚人初见武帝帝始为从官家尚贫薄数相分遗每行必呼帝同载帝甚德之卒於光禄大夫加正员常侍。
    曹武为散骑常侍武虽武士颇有知人鉴梁武及崔惠景之在襄阳於时崔方贵盛武性俭啬无所饷遗独谓梁武曰：卿必大贵我当不及见今以弱子相托每密送钱物并好马时帝在戎多乏就武换借未尝不得遂至十七万及帝即位忘其惠天监二年帝忽梦如田塍下行两边水深无底梦中甚惧忽见曹武来负武帝得过曰：卿今为天下主乃尔忘我顾托之言耶我儿饥寒无依昔所换十万可还其市宅帝觉即使主书送钱还之使用市宅子世澄世宗并蒙抽擢三二年间迭为大郡。
    明谐之为卫尉领中庶子谐之有识计每朝廷官缺及应迁代密量上所用人皆如言。
    褚渊为录尚书事从弟炫少清简为从舅王景文所知渊谓人曰：从弟广信独立乃十倍於我也。
    张融吴郡钱塘人与杜栖同郡栖徵士京产之子也。融与京产相友每相造言论栖尝在侧融指栖曰：昔陈太丘之名元方比之为劣今方古人何贵融後终於司徒左长史。
    殷氵尔为尚书右丞沈尝诣氵尔氵尔与语及政事甚器之谓曰：观卿才当居吾此职。
    萧惠开征西将军思话之子也。丹阳建康人纪僧真少随思话及惠开皆被赏遇惠开性苛僧真以微过见罚既而委任如旧及惠开罢益州还都不得志而僧真事之愈谨惠开临终叹曰：纪僧真方当富贵我不见也。
    沈寅之为领军丘灵鞠吴兴乌程人也。灵鞠少好学善属文州辟从事寅之寅之曰：身昔为州职诣领军谢晦宾主坐处正如今日卿将来或复此。
    刘藏为尚书左丞徐孝嗣始藏弟舍孝嗣往诣藏藏退语舍曰：徐郎是令仆人三十馀可知矣。汝宜善自结。
    陆修静与张融同郡融弱冠修静以白鹭羽扇麈尾遗融曰：此既异物以奉异人融後为黄门郎太子中庶子。
    王俭为卫军武帝起家巴陵王南中郎法曹行参军迁俭东阁祭酒俭一见深相器异谓庐江何宪曰：此萧郎三十内当作侍中出此则贵不可言。又称徐勉有宰辅之量。
    王融为中书郎刘孝绰之舅也。孝绰幼聪敏七岁能属文融深赏异之尝与同载亲友号曰：神童融每言曰：天下文章。若无我当归阿士阿士孝绰小字也。梁刘孝绰父绘齐世掌诏诰孝绰年未志学绘尝使代草之父党沈约任范等闻其名并命驾先造焉尤相赏好范年长绘十馀岁其子孝才与孝绰年十四五及遇孝绰便申伯季乃命孝才拜之後累迁秘书监。
    纪少瑜早孤幼有志节尝慕王安期之为人年十三能属文初为京华乐王僧孺见而赏之曰：此子才藻新拔方有高名後为武陵王记室参军。
    吕道惠馀杭人范述曾幼好学从道惠受五经略通章句道惠学徒尝有百数独称述曾曰：此子必为王者师齐文惠太子竟陵文宣王幼时高帝引述曾为之师友。
    蔡樽为侍中武帝尝问曰：卿门旧尚有堪事者多少樽曰：臣门客沈约范岫久已被升擢此外无人约时为太子少傅岫为右将军。
    张永顾协之外从祖也。协字正礼吴郡吴人幼孤随母养於永永尝携内外甥侄游虎丘山协年数岁永抚之曰：儿何戏协对曰：正欲枕石氵敕流永叹息曰：顾氏兴於此子後为散骑常侍鸿胪卿。
    顾欢朱异外祖也。异年数岁欢抚之谓异祖昭之曰：此儿非常器当成卿门户後为中领军赠侍中尚书右仆射。
    梁仲德张缅外祖也。缅字元长车骑将军弘策子也。年数岁仲德异之尝曰：此儿非常器非止为张氏宝方为海内令名也。仕至侍中。
    裴子野河东人为鸿胪卿张缵为太尉谘议参军尚书吏部俄为长史兼侍中时人以为早达子野曰：张吏部有喉唇之任已憾其晚矣。
    阮孝绪谢蔺舅也。蔺晋太傅安八世孙孝绪以其有至性谓之曾子稍授以经史过目便能讽诵孝绪每曰：吾家元阳也。蔺後迁散骑常侍。
    张岱陆亻垂外祖也。亻垂少勤学为岱所异岱尝谓诸子曰：此儿汝家之元阳也。终於太常卿。
    陆闲字遐业有风与人交不苟合少为同郡张绪所知仕至扬州别驾。
    袁范之亲人也。字彦龙尝就学昼夜不怠抚其背曰：卿精神秀朗而勤於学卿相才也。後为尚书右仆射。
    袁粲为卫将军谢フ为粲长史粲性简峻罕通宾客时人方之李膺フ谒既退粲曰：谢令不死フ庄之子也。
    韦以齐末多故不欲远乡里求为上庸太守加建威将军俄而太尉陈显达护军将军崔慧景频迫京师民心惶骇未有所定西土人谋之於曰：陈虽旧将非命世才崔颇更事懦而不武其取赤族也。宜哉！天下真人殆兴於吾州矣。乃遣其二子自结於高祖。
    沈约为左卫将军张率为太子舍人与同郡陆亻垂幼相友狎尝同载诣约值任在焉约乃谓曰：此二子後进才秀皆南金也。卿可与定交繇此与友善。
    袁ダ为雍州刺史傅昭幼孤为外祖所养十岁於朱雀航卖历日ダ尝来昭所昭读书自。若神色不改ダ叹曰：此儿神情不凡必成佳器昭後为散骑常侍金紫光禄大夫。
    谢文章盛於一时到洽清警有学行见洽深相赏好日引与谈论每谓洽曰：君非直名人亦乃兼资文武後为吏部洽去职欲荐之洽睹世乱深相拒绝。
    任乐安人时到洽除晋安王国左常侍不就遂筑室岩阿幽居者积岁有知人鉴与洽兄沼溉并游尝访洽於田舍见之叹曰：此子日下无双遂申拜亲之礼。又伏有才思好属文为五言诗善效谢康乐体深相叹异尝曰：此子日下无双。
    何点字子徵侍中不就杜栖有学业能清言点见栖叹曰：卿风韵如此虽获嘉誉不永年矣。栖果早卒。又知丘迟於幼童称江淹於寒素悉如其言。
    徐勉为中兵郎领军长史琅琊王元长才名甚盛尝欲与勉相识每人召之勉谓人曰：王郎名高望促难可轻敝衣裙俄而元长及祸时人莫不服其识鉴後勉为仆射时蔡大宝济阳考阳人少孤而笃学不倦善属文初以明经对策第一解褐武陵王国左常侍尝以书干勉大为勉所赏异乃令与其子游处所有坟籍尽以给之遂博览群书学无不综。
    诸葛璩琅琊人臧盾幼从璩受五经通章句璩学徒常有数十百人盾处其间无所狎比璩异之叹曰：此生重器王佐才也。盾後为领军将军。
    明僧绍徵士也。刘杳字仲深年数岁僧绍见之抚而言曰：此儿实千里之驹杳後迁尚书左丞赵伯符孙谦亲人也。谦字长逊东莒人也。少为伯符所知谦年十七伯符为豫州刺史引为左军以称。
    周汝南人何裔纵情诞节时人未知之也。惟刘深器异之後累迁左丞尚书领骁骑中书令拜表辞职居。若耶山高祖践祚诏为特进右光禄大夫不拜。
    蔡大宝有重名於江左柳庄初为太府卿少有远量博览坟籍兼善辞令大宝时为岳阳王萧谘议见庄便叹曰：襄阳水镜复在於兹矣。大宝遂以女妻之王僧辨为申随都督司马申为镇西外兵记室参军及侯景寇郢州僧辨据巴陵每进筹策皆见行用僧辨叹曰：此生腰汗马或非所长。若使抚众守城必有奇绩。
    陈孔奂为中书令虞世基幼沈静喜愠不形於色博学有高才兼善草隶奂见而叹曰：南金之贵属在斯人及炀帝即位参掌朝政。
    萧英为吴兴太守梁大同初尝目高祖谓僚佐曰：此人方将远大。
    邓显沛国人也。孔奂会稽山阴人也。奂数岁而孤为叔父虔孙所养好学善属文经史百家莫不通涉显时称学府每共奂讨论深相叹服乃执奂手曰：昔伯喈坟索悉与仲宣吾当希彼蔡君足下无愧王氏所保书籍寻以相付卒为散骑常侍金紫光禄大夫领前军将军。
    萧励江总之舅也。总七岁而孤依於外氏幼聪敏有志性励名重当时特所锺爱尝谓总曰：尔行殊异神采英拔後之知名当出吾右後为尚书令给鼓吹一部。
    王筠为尚书谢贞从舅也。贞年七岁母王氏授。《论语》孝经读讫便诵八岁尝为春日居五言诗筠奇其有佳致谓所亲曰：此儿方可大成至如风定花犹落乃追步谢惠连矣。繇是名辈知之迁南平王友掌记室事加招远将军。
    张缵为吏部尚书杜之伟补邵陵王田曹参军之伟年位甚卑特以︹识俊才颇有名当世缵深知之以为廊庙器也。
    徐陵为少傅闻虞世基名召之世基不往後因公会陵一见而奇之顾谓朝士曰：当今潘陆也。因以弟女妻焉。
    後魏刘库仁初见道武嶷然不群尝谓其子曰：有图天下之志兴复洪业光扬祖宗者必此主也。
    刘罗辰代人宣穆皇后之兄也。父春为北部大人帅部落归国罗辰有智谋谓春曰：从兄显忍人也。愿早图之春不以为意後显果杀春而代立。
    王猛北海人为苻坚相薛强字威明幼有大志怀军国筹略与猛同志友善及桓温入关中猛以巾褐谒之温曰：江东无卿比也。秦国定多奇士如生辈尚有几人吾欲与之俱南猛曰：公求可与拨乱济时者友人薛威明其人也。温曰：闻之久矣。方致朝命强闻之自南山来谒与猛皆署军祭酒强察温有大志而无成功乃劝猛止俄而温败及苻坚立猛见委任其平阳公融为书将以车马聘强猛以为不可屈乃止。
    崔光为司徒元子孝字季业早有令誉年八岁光见而异之曰：後生领袖必此人也。又济南王临淮王之孙也。字文。若少有才学当时甚美光见而谓之曰：黑头三公当此人也。又元显和少有节操历司徒记室参军光每见之曰：元参军风流清秀容止闲雅乃宰相之器。又赵彦深年十岁曾候光光谓宾客古人观眸子以知人此人当必远至。
    游肇为侍中临淮王昌弟孚少有令誉肇及并州刺史高聪司徒崔光等见孚咸曰：此子当进退人物憾吾徒衰暮不及见耳。
    李孝伯为尚书宋孝武镇彭城魏使孝伯至帝遣长史张畅与语而帝改服观之孝伯目帝不辍及出谓人曰：张侯侧有人风骨视瞻非常士也。
