<!-- { "loadSidebar": true } -->
    玄宗开元元年十二月吐蕃遣其大臣来求和丁酉命有司引吐蕃使宴於三殿。
    六年春正月辛丑北夷请和乃降玺。《书》曰：突厥煞省表具知往者默啜狂逆为人之蠹。又诈降遣使於我求婚我国家不违赏赐无数所在军镇为之解严遂背信乘虚纵凶深犯损我百姓陷我数州从此之後常行贼计近者枭戮实谓天诛卿能举前事之非有降和之请但能诚实何虑不依。且汉日有呼韩邪是卿族类既率部落来慕中华终保宠荣足为前鉴今契丹奚等输款入朝皆封郡王各赐公主放归所部以息其人卿。若能来此是成例官荣重功则授财帛赏善斯行此乃国家所馀亦是卿之所要。若怀奸设变口顺心违应朝不朝以恶继恶还学默啜自取残亡想卿解思不至於此也。
    七年六月吐蕃遣使请和求皇帝亲署誓文帝以为昔岁和亲已有成约而今何乃重请盟书但信必繇衷聿寻前化足矣。不许大享使因赐其束帛用修前好以杂采二千段赐赞普五百段赐赞普祖母四百段赐赞普母二百段赐可敦一百五十段赐坌达廷一百三十段赐论乞力徐一百段赐尚赞咄及大将军大首领各有差皇后亦以一千段赐赞普五百段赐赞普母二百段赐可敦。
    九年二月丙戌突厥遣使来朝献方物。且通和好帝降玺书谓曰：国家旧与突厥和好之时蕃汉非常快活甲兵休息互市交通国家买突厥马羊突厥将国家采帛彼此丰足皆有便宜自三四十年已来不似旧时法用总缘默啜可汗失信遂令使命不通一口称和一心即背每将兵马常抄边军天嗔地知人怨神怒身被诛灭，岂不繇兹今可汗承破亡之遗馀验违负之得失祸福斯在吉凶可见计合早相依附如何久事迟回仍袭甘凉复行抄劫初闻为恶不能无怪赖自遣使至此通和国家如海之容如天之覆不念既往之过以纳将来之诚可汗。若实好心求为和好计彼此百姓各得自安斟酌一生更亦何虑。若言无准定意有翻覆还似往日可汗。又违今时明信不烦更差使命徒令再遣往来至於边疆之任侵掠自当更拟宜审思之。
    十年五月戊午突厥遣大首领阿史德敦泥熟来和授右骁卫大将军员外置放还蕃。
    十二年五月新罗贺正使金武勋还蕃帝降书谓新罗王金兴光曰：卿再承正朔朝贡阙庭言念所怀深可嘉尚。又得所进杂物等并逾越沧波跋涉草莽物既精丽深表卿心今赐卿锦袍金带及采素共二千疋以答来献至宜领之。
    二十一年正月命工部尚书李使於吐蕃制曰：继好之义虽属边鄙受命以出必在亲贤事欲重於当时礼故崇於殊俗选众之誉无出宗英工部尚书李体合柔嘉识致明允为公族之领袖是朝廷之羽仪今金城公主既在蕃中汉廷公卿非无专对有怀於远夫，岂能忘宜持节充入蕃使所司准式发遣以国信物一万疋私觌二千疋皆杂以五采遣之。
    二十三年三月命内使窦元礼使於吐蕃使悉诺勃藏还蕃命通事舍人杨绍贤往赤岭以宣慰焉二十四年八月甲寅突厥骑施遣大首领胡禄达干来求和许之宴於内殿授左金吾将军员外置赐锦衣一副帛及采一百疋放还蕃。
    二十六年八月命中官魏泰使於突厥骑施降书谓突厥骑施可汗曰：朕与可汗结为父子恩义所感骨肉何殊可汗乃信彼小子自生疑阻前後使往非不具论自尔已来当所迷也。使至省表以变其节过而能改善莫大焉既效忠诚深可嘉尚朕本意相待如初父子之间更敦前好凡为君须守信义不信则身危。若外饰甘言内藏奸计未能有损终必自伤想可汗通明固不至於此巧言似实深宜察也。若忠信不易更复何忧千秋万岁俱享多福故令中使专达少信悉朕意焉。
    肃宗上元元年正月吐蕃遣其大臣论吐蕃弥来请和。且请与吐谷浑复邻好。
    元年建寅月甲辰吐蕃遣使来朝请和敕宰相。《郭子》仪萧华裴遵庆等於中书宴设。
    代宗宝应四年二月兼御史大夫李之芳使於吐蕃兼御史中丞崔伦为之副通旧好也。
    永泰元年正月以四镇行营节度使马为南道和蕃使。
    三月吐蕃请和遣宰相元载杜鸿渐等於兴唐寺与之盟而罢。
    三年三月命大理少卿杨济兼御史中丞使於吐蕃旧好也。
    九月杨济自吐蕃使还吐蕃遣其首领论位藏等百馀人随济来朝谢申好也。
    十月乙酉引吐蕃使见於宣政殿丙申命宰相宴吐蕃使论位藏於中书。
    天历二年二月遣检校户部尚书兼御史大夫薛景西使於吐蕃旧好也。
    三年七月命左散骑常侍萧昕兼御史大夫持节充吊祭回纥可敦使。
    德宗以大历十四年五月即位八月命太常少卿韦伦持节使吐蕃统蕃俘五百人归之。
    建中元年四月太常少卿韦伦至自吐蕃自大历中吐蕃聘使前後数辈皆留之不遣俘获其人必遣中官部统徙之江岭因缘求财及给养之费不胜其弊去年冬吐蕃大兴师以三道来侵一自灵武一自山南一自蜀约踪齐举会帝初即位以德绥四方徵其俘囚五百馀人各给衣一袭使伦统还其国与之约和敕边将无得侵伐吐蕃始闻归其人不之信及蕃俘入境部落皆畏威怀惠其赞普乞立赞谓伦曰：不知是来也。而有三恨奈何伦曰：未达所云：乞立赞曰：不知大国之丧而吊不及哀一也。不知山陵之期而赙不成礼二也。不知皇帝舅圣明继立已发众军三道连衡今灵武之师闻命辄回矣。而山南之师已入扶文蜀师已趋灌口追。且不及是三恨也。及发使奉贽不二旬而复命蜀帅上所获戎俘有司请准旧事颁为徒隶帝曰：要约著矣。言庸二乎！乃各给缣二疋衣一袭而归之。
    五月以韦伦为太常卿复使吐蕃十二月伦至自吐蕃与其宰相钦论明思等五十五人皆至献其方物初吐蕃见伦再至甚欢既就馆声乐以娱之留九日而旋兼遣其渠帅报命伦一岁再往复绝域戎夷奉教无此之速者也。
    二年二月以万年令崔汉衡为殿中少监持节使西戎初吐蕃遣使求沙门之善讲者至是遣僧良文素二人行二岁一更之。
    十二月入蕃使判官监察御史常鲁与吐蕃使论悉诺罗等至自蕃中初鲁与其使崔汉衡至列馆赞普令止之先命取国信敕书既而使谓汉衡曰：来敕云：所贡献物普领讫今赐外甥少信物至领取我大蕃与唐舅甥国耳何得以臣礼见处。又所欲定界州之西请以贺兰山为界其盟约请依景龙二年敕书云：唐使到彼外甥先与盟誓蕃使到此阿舅亦亲与盟乃邀汉衡遣使奏定鲁使还奏帝为改敕书以贡献为进以赐为寄以领取为领之。且谓曰：前相杨炎不循故事致此误耳其定界盟约并从之。
    三年九月和蕃使殿中少监兼御史中丞崔汉衡与吐蕃使区颊赞至自蕃中时吐蕃大相尚结息忍而好杀以尝覆败於剑南思刷其耻不肯约和其次相尚结赞有材略因言於赞普请定界明约以息边人赞普然之竟以结赞代结息为大相约终和好期以十月十五日会盟於境上。
    四年二月以鸿胪卿崔汉衡兼御史大夫持节答蕃使送区颊赞等归蕃。
    六月答蕃使判官监察御史于ν与吐蕃使论颊没藏等至自青海。
    兴元元年二月以御史大夫于颀为右散骑常侍寻加兼御史大夫往泾州已来宣慰吐蕃仍与州府计会顿处时吐蕃款塞请以兵助平国难故遣使焉。
    八月甲子以右武卫将军周皓为太仆卿兼御史大夫宣慰回纥使。
    贞元二年二月辛未以水部员外郎赵聿为仓部郎中兼侍御史入吐蕃使。
    九月丁未诏遣左监门将军康成使於吐蕃初吐蕃大相尚结赞累遣使请盟会定界乃命成使之至上砦原与结赞相见结赞令其使论乞ヌ与成同来甲寅以左千牛大将军裴谓为吏部侍郎充入蕃使俄以吐蕃退遂不行其年冬吐蕃入寇陷盐夏二州诏加河东节度使马燧绥鞍麟胜招讨使燧乃将兵次石州时吐蕃深入人马疾疫渠帅论颊热因退贞元三年正月燧引军还太原。
    三年二月以前太子右谕德崔氵为检校左庶子兼御史中丞充入吐蕃使。
    三月丁酉以左庶子李充入吐蕃使。
    五年七月以殿中监嗣滕王湛然为太子宾客回鹘使如故。
    六年春回鹘忠贞可汗为其弟所杀而篡立国人杀篡者立忠贞之子为可汗乃遣达比特勒梅录将军告忠贞可汗之哀於我。且请册新君也。
    十三年二月剑南西川节度使韦皋奏南诏前年於州筑得城一所今请据旧境归还已受领讫。
    十九年五月吐蕃使论颊热等至其年以右龙武将军薛亻丕兼御史大夫使於吐蕃。
    二十年五月以秘书监史馆修撰张荐为工部侍郎兼御史大夫依前史馆修撰持节吊赠吐蕃以左金吾卫将军薛径为检校工部尚书兼右金吾将军兼御史大夫持节和吐蕃。
    宪宗永贞元年十一月以通王府长史孙果为鸿胪少卿兼御史中丞持节充册立回纥使其月以卫尉少卿侯幼平兼御史中丞充入吐蕃告册立等使元和四年正月命中官元文政往渤海充吊祭册立使。
    七月吐蕃遣使来和好。
    五年五月吐蕃遣使论思颊热来朝并归郑叔矩路泌之柩及叔矩男武延等一十三人叔矩会盟使崔汉衡之从事泌浑之从事贞元初吐蕃背盟所陷凡二十馀年竟不屈节因殁於蕃中至是请和故归其柩。
    六月宰相与吐蕃使语中书令厅蕃使拜阶下宰相阶还半礼。
    七月以陕州大都督府左司马兼通事舍人李为鸿胪少卿摄御史中丞持节充入吐蕃使仍赐紫金鱼袋太子中舍人吴晕为丹王府长史兼侍御史为之副。
    七年正月癸未以鸿胪卿张茂宣充入回鹘使通事舍人张贾副焉。
    二月吐蕃东道节度论诰都宰相尚绮心儿以书遗凤翔节度使李惟兰惟兰奏献之。
    三月命宰相於中书与吐蕃使议事。
    七月以京兆府功曹李为殿中侍御史充入新罗副使。
    八年正月命内侍李重充渤海册立宣慰使。
    十一月黔中奏昆明夷请归其先侵之地。
    十一年二月授渤海使国信以归。
    五月命中使二人送回鹘使归国。
    十一月以宗正卿李诚兼御史中丞充入回鹘使。
    十二年四月吐蕃以赞普卒来告己未以右卫将军乌重兼御史中丞充吊赠吐蕃赞普使。
    五月癸亥以右补阙段均为殿中侍御史充吊赠吐蕃使。
    十三年三月渤海国遣使李继常等二十六人来朝十月凤翔节度使郑馀庆奏吐蕃遣使好。
    穆宗元和十五年即位八月乙亥命宰臣召吐蕃使於中书议事十月命高品窦千乘使於吐蕃。
    十月庚午朔以太子中允张贾为太府少卿摄御史中丞持节充入吐蕃答请和好使庚辰命宰臣留吐蕃使於中书议事以郯王府长史邵同为太府少卿兼御史中丞持节入吐蕃充答请和好使。
    十二月以左散骑常侍崔元略充党项宣抚使丁丑改命太子中允李寮兼侍御史充党项宣抚副使。
    长庆元年十二月丰州刺史李祜奏先入回鹘使裴通高品袁有直并回鹘六十四人到鹈泉。
