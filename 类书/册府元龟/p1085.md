<!-- { "loadSidebar": true } -->
    後周李迁哲安康人世为山南豪族为大将军率金上等诸州兵镇襄阳迁哲累世雄豪为乡里所率服性复华侈能厚自奉养妾媵至有百数男女六十九人缘汉千馀里间第宅相次姬人之有子者分处其中各有僮仆侍婢阉阍守护迁哲每鸣笳道从往来其间纵酒欢宴尽生平之乐子孙参见或忘其年名者披簿以审之。
    隋宇文述为左卫大将军性贪鄙知人有珍异之物必求取之金宝累积後庭曳罗绮者数百家僮千馀人皆控良马被服金玉述之宠遇当时莫与比。
    李浑太师穆之子为右骁卫大将军袭封成阝国公既绍父业日增豪侈後房曳罗绮者以百数。
    唐郭孝恪为安西都护及征龟兹以孝恪为昆丘道副大总管孝恪性奢侈逾度在军中床帐什物皆饣希以金玉尝以遗大总管阿史那社尔社尔不受太宗闻之乃曰：二将优劣固不待言也。孝恪为寇虏所屠可谓自贻伊咎。
    马为四镇北庭行营节度使久将边军属西番寇扰国家倚为屏翰前後赐与无积聚家财不知纪极在京师治第舍尤为宏侈初天宝中贵戚勋家已务奢靡而垣屋犹存制度然卫公李靖家庙已为嬖臣杨氏马厩矣。及禄山大乱之後法度隳弛内臣戎帅竞务奢豪亭馆第舍力穷乃止时谓木妖之第经始中堂费钱二十万贯他室降等无几及卒於军子弟护丧归京师士庶观其中堂或假称故吏争往赴吊者数十百人德宗在东宫宿闻其事及践阼条举格令第舍不得逾制仍诏毁中堂及内官刘忠翼之第之家园进属官司自後公卿赐宴多於之山池（一说大历十三年作乾元观其地在皇城南长兴里本之宅初创建是宅重价募天下巧工营缮屋宇宏丽冠绝当时临终抗表献帝帝方心怀罔极钦崇道福以其当太祖城形胜之地墙宇新洁遂命为观）。
    郭英为剑南节度颇恣狂荡聚女人骑驴击球制钿驴鞍及诸服皆用侈靡裴饣希日费数万以为笑乐未尝问百姓间事人颇怨之兵马使崔旰因人心为乱杀英。
    李抱真为昭义军节度时天下无事乃大起台榭穿池沼以自娱。
    杜亚为淮南节度使盛为奢侈江南风俗春中有竞渡之戏方舟并进以急趋疾进前者为胜亚乃命以漆涂船底贵其速进。又为罗绮之服涂之以油令舟子衣之入水不濡亚本书生奢纵如此。
    王锷为荆南节度使锷起兵间因缘际会累居大镇厚殖财货营第宅颇逾侈。又请京兆府籍坊以广亭榭。
    陈敬为神策军统军使乾符中出镇西川舆马之侈人皆恶之。
    後唐王为镇州节度专制四州高屏尘务不亲军政多以阉人秉权出纳决断听其所为皆雕靡第舍崇饣希园池种奇花异木相夸尚人士衣博带高车大盖以事嬉游藩府之中当时为盛。
    朱守殷天成中为河南尹判六军诸卫事与诸贵要近臣宰执交欢宴会时集於府第复妓侍盈室。
    毛璋为华州节度使以平蜀功授州节度璋既家富於财。又有蜀之妓妾骄僭自大事多不法。
    钱Α为两浙节度在杭州垂四十年穷奢极贵钱塘江旧日海潮逼州城Α庀工凿石填江平江中罗刹石悉起台榭广郡郭周三十里邑屋之繁会江山之雕丽实江东之胜也。
    康义诚为侍卫亲军都指挥使驭军无方略。又鄙於财贿雒中天门街东起第夹道房廊数里歌妓之作罕召宾佐自娱而已。
    晋王建立为青州节度性好华既至治所息於正寝翼日而出寝达於<厂牙>（音雅）百有馀步以锦绣二段易而蹈之其不率制限皆此类也。
    景延广为侍卫亲军马步军都指挥使既罢兵权出为雒都留守兼侍中由是郁郁不得志亦意契丹强盛国家不济身将危矣。前汴水葺一第占其全坊在雒。又起邸舍园池为水南之甲所积巨万车马妓乐无不称是但纵长夜之饮无复以忧国为心。
    张筠为永兴军节度奉诏杀伪蜀主王衍衍之妓乐宝货悉私藏於家及罢归之後第宅宏敞花竹深遂声乐饮膳恣其所欲十年之内人谓为地仙。
    马希范为湖南节度封楚王擅二十州之征税车舆服玩池馆第舍颇事华靡壁轩槛率以金银为饣希所造音雅九龙殿垂珠帘绣幕帷悬金香囊流苏盘中花果金枝玉叶妓房歌室朝夕兰薰其子城门构五凤之状女墙之上起行楼。
    ○将帅部　专恣
    夫授律而行凿门而出军旅之事虽可以从宜朝廷之法所宜乎！慎守苟异於此罪必随之其有疆场未宁攻战是属始则期於靖乱终则肆其不轨暨萌震主之威乃成灭身之渐或雄武自伐窥觎於非望或︹愎不悛拒绝於规正乃有擅移营垒专置参佐议事明庭之下面比官联挺剑饮会之间坐凌宰辅盖以小人之量被君子之器岂独王纲之斯坏必将家世而云：绝良可哀矣。可不戒乎！。
    汉董卓字仲颖拜前将军封乡侯兵威渐盛以久不雨乃讽朝廷策免司空刘弘而自代之。
    魏曹爽为大将军毁中垒坚营以兵属其弟中领军羲司马宣王以先帝旧制禁之不可。
    诸葛诞为镇东大将军请十万众守寿春。又求临淮筑城以备吴寇内欲保有淮南朝廷徵之诞有自疑心时司马文王新秉朝政长史贾充以为宜遣参佐慰劳四征，於是遣充至寿春充还启文王诞再在扬州有威名民望所归今徵必不来祸小事浅不徵事迟祸大乃以为司空书至诞曰：我作公当在王文舒後今便为司空不遣使者健步赍书使以兵付乐此必所为乃将左右数百人至扬州攻刺史乐杀之。
    吴诸葛恪辅政加荆扬州牧督内外诸军事遣众出军大发州郡二十万众百姓骚动始失人心恪意欲耀威淮南驱略人民而诸将或难之曰：今引军深入疆场之民必相率远遁恐兵劳而功少不如止围新城新城困救必至至而图之乃可大获恪从其计回军还围新城攻守连月城不拔士卒疲劳因暑饮水泄下流肿病者大半死伤涂地诸营吏日白病者多恪以为诈欲斩之自是莫敢言恪内惟失计而耻城不下忿形於色将军朱异有所是非恪怒立夺其兵都尉蔡林数陈军计恪不能用策马奔魏魏知战士罢病乃进救兵恪引军而去士卒伤病流曳道路或顿仆坑壑或见略获存亡忿痛大小呼嗟而恪晏然自。若出住江渚一月图起田於浔阳诏召相衔徐乃旋师由此众庶失望而怨ゥ兴矣。
    晋苟为青州刺史征东大将军多置参佐转易守令。
    王浚惠帝时为宁北将军青州刺史寻徙宁朔将军持节都督幽州诸军事于时朝廷昏乱盗贼蜂起浚为自安之计结好夷狄以女妻鲜卑务勿尘。又以一女妻苏恕延及赵王伦篡位三王起义兵浚拥众挟两端遏绝檄书使其境内士庶不得赴义成都王颖欲讨之而未暇也。伦诛进号安北将军及河间王成都王颖兴兵内向害长沙王而浚有不平之心颖表请幽州刺史石堪为右司马以右司马和演代堪密使演杀浚并其众演与乌丸单于审登谋之，於是与浚期游蓟城南清泉水上蓟城内西行有二道演浚各从一道演与浚欲合卤簿因而图之值天暴雨兵器г湿不果而还单于繇是与其种人谋曰：演图杀浚事垂克而天卒雨使不得果是天助浚也。违天不祥我不可久与演同乃以谋告浚浚密严兵与单于围演演持白幡诣浚降遂斩之自领幽州大营器械召务勿尘率胡晋合二万人进军讨颖以主簿祁弘为前锋遇[A13C]将石超於平棘击败之浚乘胜遂克邺城士众暴掠死者甚多鲜卑大略妇女浚命敢有挟藏者斩之，於是沉於易水者八千人黔庶荼毒自此始也。
    张辅为冯翊太守是时长沙王以河间王专制关中有不臣之迹言於惠帝密诏雍州刺史刘沉秦州刺史皇甫重使讨，於是沉等与战于长安辅遂将兵救沉等败绩德之乃以辅代重为秦州刺史当赴之难金城太守游楷亦皆有功转梁州刺史不之官楷闻辅之还不时迎辅阴图之。又杀天水太守封尚欲扬威西土召陇西太守韩稚会议未决稚子朴有武斩异议者即收兵伐辅与稚战於遮多谷口辅军败绩为天水故帐下督富整所杀。
    桓温哀帝时为侍中大司马都督中外诸军事温以既总督内外不宜在远。又上疏陈便宜七事後移镇姑孰乃自以雄武专朝窥觎非望或卧对亲僚曰：为尔寂寂将为文景所笑众莫敢对既而抚枕起曰：既不能流芳後世不足复遗臭万载耶及悉众北伐慕容垂战于襄邑温军败绩死者三万人温甚耻之筑广陵城移镇之後破慕容苻坚之军温既负其才力久怀异志欲先立功河朔还受九锡，於是用参军郄超之计乃行废立孝武即位温入朝敕尚书谢安等於新亭奉迎百僚皆拜于道侧温既至以卢悚入宫乃收尚书陆始付廷尉责替慢罪也。温镇姑孰威势震主四方敬皆遣上佐纲纪王彪之时为会稽内史独不遣温以山阴县折布米不时毕郡不弹纠上免彪之。
    王恭孝武时为辅国将军兖青二州刺史安帝初会稽王道子执政宠昵王国宝委以机权恭每正色直言道子深惮而忿之时国宝从弟绪说国宝因恭入觐相王伏兵杀之道子将行其说寻以恭为安北将军不拜乃谋诛国宝遣使与殷仲堪桓玄相结仲堪伪许之恭得书大喜乃抗表京师曰：後将军国宝得以姻戚频登显列不能感恩效力以报时施而专宠肆威将危社稷先帝登遐夜乃犯阁叩扉欲矫遗诏赖皇太后聪明相王神武故逆谋不果。又割东营见兵以为己府谗疾二昆甚於雠敌与其从弟绪同党凶狡共相扇动此不忠不义之明白也。以臣忠诚必忘身殉国是以讠替臣非一赖先帝明鉴浸润不行昔赵鞅兴甲诛君侧之恶臣虽驽劣敢忘斯义表至内外戒严国宝及绪惶惧不知所为用王计请解<身只>道子收国宝赐死斩绪于市深谢愆失恭乃还京口恭之初抗表也。虑事不捷乃版前司徒左长史王为吴国内史令起兵於东会国宝死令解军去职怒以兵伐恭恭遣刘牢之击灭之上疏自贬诏不许。
    南齐徐世ɡ为辅国将军时陈显达反朝廷加崔慧景平南将军都督众军事屯中堂而世ɡ专势号令慧景备员而已。
    隋宇文述炀帝大业中为左卫大将军贵幸言无不从势倾朝廷左卫将军张瑾与述连官尝有评议偶不中意述张目嗔之瑾惶惧而走文武百僚莫敢违忤。
    唐田季安德宗时为魏博节度使绪之嫡嗣也。季安年少守父业无他材能恣击リ从禽声色之娱其公事大抵徇於意非宾佐谋猷所及也。
    李茂贞镇凤翔昭宗乾宁二年茂贞与州王行瑜华州韩建同州王行约秦州李茂庄等上表疏兴元杨守亮纳叛臣杨复恭请同出本军讨伐兼自备供军粮料不取给于度支氐请加茂贞山南招讨使名内臣皆不可其奏昭宗亦以茂贞得山南之後有问鼎之势持之不下茂贞怒与王行瑜不候进止发兵攻兴元累论招讨之命兼与宰相杜让能中尉西门重遂书词语诟詈凌蔑王室。
    晋景延广高祖时为侍卫亲军马步军都指挥使检校太尉镇河阳高祖晏驾与宰臣冯道等承顾命以齐王为嗣既发丧都人不得偶语百官赴临未及内门皆令下马颇有骄暴之失少帝既嗣位延广独以为己功寻加同平章事弥有矜伐之色帝幸其第进献锡赉有如酬酢权宠恩渥为一朝之冠俄与宰臣桑维翰不协帝亦惮其难制遂罢兵权出为雒都留守。
