<!-- { "loadSidebar": true } -->
    魏收仕後魏为主客郎中节闵帝立妙简近侍诏收为封禅书下笔便就不立草藁迁散骑侍郎俄兼中书侍郎孝武初。又诏收摄本职文诰填积事咸称旨陈元康为司徒高昂记室初司马子如高季式与孙搴剧饮搴醉死神武命求好替子如举魏收他日神武谓季式曰：卿饮杀我孙主簿魏收作文书都不称我意司徒尝道一人谨密是谁季式以元康对曰：是能夜ウ书快吏也。召之一见使授大丞相功曹内掌机密善陈事意不为华藻迁大行台都官郎封安平子。
    後周王初自梁国归为内史大中大夫高祖作象经令注之引据该洽甚见称赏有器局雅识治体既累世在江东为宰相高祖亦以此重之建德以後颇参朝议凡大诏诰皆令褒具草东宫既建授太子少保迁少司空乃掌纶诰乘舆行幸褒尝从焉。
    隋李德林初仕北齐为通直步骑常侍中书侍郎後周武帝平齐入邺之日敕小司马唐道和就宅宣慰及从驾还长安授内史上士自此以後诏诰格式及用山东人物一以委之。
    唐岑文本贞观中为中书舍人时中书侍郎颜师古以谴免职顷之温彦博言于太宗曰：师古谙练时事长于文诰时无逮者冀蒙复用帝曰：我自举一人公勿忧也。于是以文本为中书侍郎专典机密。
    郭正一为中书舍人高宗永隆年简校中书侍郎永淳中正除中书累年明习旧事兼有词学制敕多出其手。
    元万顷为著作郎则天讽高宗广召文词之士入禁中述撰万顷与左史范履冰苗神客右史周思茂胡楚宾咸预其选时人谓之北门学士万顷属文敏速则天临朝迁凤阁舍人无几擢凤阁侍郎。
    周思茂为右史时与左史范履冰苗神客俱以文笔于禁中供奉二十馀年至于政事损益多预焉。
    崔融长安四年除司礼少卿知制诰融为文典丽当时罕有其比朝廷所须雒出宝颂则天皇后哀册文及诸大手笔并手敕付融撰之。
    贾胄为玄宗太子舍人睿宗时授胄中书舍人胄以父名忠固辞乃拜谏议大夫知制诰与苏晋皆以词学见知。
    苏为工部侍郎玄宗谓宰臣曰：有从工部侍郎得中书侍郎否对曰：任贤用能非臣等所及玄宗曰：苏可中书侍郎明日加知制诰时李为紫微侍郎与对掌文诰。
    张说为凤阁舍人历黄门中书侍郎弘文馆集贤院学士掌文学之任凡三十年（说子均俱能文说在中书均兄弟并掌纶翰之任）。
    张九龄为司勋员外郎时中书令张说与九龄同姓叙为昭穆尤亲重之尝谓人曰：後来词人称首也。俄拜中书舍人九龄以词学进。又视草翰林甚承恩顾韦陟为吏部郎中时中书令张九龄一代词宗引陟为中书舍人与孙逖梁涉对掌文诰时人以为美谈常衮为起居郎代宗宝应二年选为翰林学士考功员外郎累迁中书舍人衮文章俊扌友当时推重。
    吴通玄与兄通微俱博学善属文通玄德宗建中初策贤良方正通玄登文词清丽等科贞元初并为翰林学士时中书舍人李纾为昭德王皇后谥册文宰相张延赏柳浑为庙乐章及进皆不称旨并诏通玄重撰。
    韩皋字仲文晋公之子贞元初为考功员外郎丁父艰德宗遣中人就第慰问仍宣令论讠巽之事业皋号泣承命立成数千言帝嘉之及免丧执政者拟考功郎中御笔加知制诰寻迁中书舍人。
    韦执谊贞元中应制策高等拜右拾遗召入翰林为学士。
    高参贞元中为中书舍人以病免唯库部郎中张独知纶翰张延赏李泌累以才可者请皆不许。又以姊丧在假或须草制宰相命他官以为之。
    杨於陵为京兆尹出为绛州刺史德宗雅闻其问望发日面辞留拜中书舍人。
    李建嗜学力文举进士选授秘书省校书郎德宗闻其名擢充翰林学士。
    权德舆为起居舍人岁中兼知制诰转驾部员外司勋郎中职如旧迁中书舍人是时德宗亲览庶政重难除授凡命于朝多出自御札始德舆知制诰给事中有徐岱舍人有高郢居岁馀岱卒郢知礼部贡举独德舆直禁垣数旬一归家居西掖八年其间独掌者数岁。
    白居易宪宗元和初应才识兼茂明于体用科授尉集贤校理文词富艳尤精于诗笔自雠校至结绶畿甸所著歌诗数十百篇皆意在讽赋箴时之病补政之缺士君子多之往往流闻禁中宪宗纳谏思理渴闻谠言乃召入翰林为学士。
    李德裕为监察御史穆宗即位召入翰林学士帝在东宫素闻其父吉甫之名既见德裕尤重之禁中书诏大手笔多诏德裕草之。
    高钺为起居郎充史馆修撰累陈时政得失长庆元年穆宗怜之面赐绯于思政殿仍命以本官充翰林学士。
    韦处厚为翰林侍读学士权知兵部侍郎兼史馆修撰敬宗初即位以侍读及修撰书诏事繁不可兼他职乃罢侍读为翰林学士。
    柳公权文宗时为侍书学士太和九年九月癸丑幸翰林院召学士陈夷行丁居晦及公权对因面授公权知制诰充翰林学士。
    白敏中居易从父弟开成末为户部员外郎武宗素闻居易之名及即位欲用之宰相李德裕言居易衰病不能朝谒因言从弟敏中词艺类居易即日命知制诰召入翰林为学士。
    梁赵光裔太祖始授禅自外制入为翰林学士时诏制丛委中命迅急光裔遣词供职典而有体时所许焉三年秋以兄光逄作相不乐在密勿之地坚辞得请出拜太常少卿乾化二年复命为中书舍人翰林学士後唐王仁裕初仕蜀为中书舍人蜀亡为汴州观察判官末帝清泰中汴帅范延光言其不可滞于宾佐末帝亦知其有才乃召为司封员外知制诰充翰林学士。
    周鱼崇谅汉隐帝乾三年自保义军节度副使为中书舍人充翰林学士崇谅晋朝为员外郎知制诰契册命为学士汉高祖入汴复召为学士以母老思归乞解职侍养汉高祖嘉之命为本州副使请领郡俸王师讨三凶时节度使白文珂在军前崇谅为副使知後事凡供军储备调发徵促克期而办近镇供亿深所赖焉会王仁裕请退禁庭选学士议者以为文字称职无逾崇谅乃复徵之至太祖时崇谅母病笃太祖许归侍养广顺三年复徵之崇谅累表辞以母病难于违养太祖赐诏曰：卿向以母亲高年久婴疾恙解职归止犭旬意承颜始于疾辞今闻疾愈臻此康宁之福繇其感应之诚苟徵命以犹稽则才能而虚滞复乃职位式伫论思载览表章尚形眷恋谕以前诏俾之侍行子道既以光扬君恩亦须承顺速宜赴无或再三崇谅认诏意不敢坚辞复表言比及撰行节气凝Ё乞至春暖奉亲归朝许之仍诏本州给行装借驰马送至京师授礼部侍郎知制诰充翰林学士。
    ○词臣部　恩奖古称登高必赋可以为大夫盖取其感物造端材智深美而能图事者也。厥後选任文学之士置之近密乃有润色鸿业宣行大事陟降帝右居处禁中或受对从容或赏赐优洽激其清节褒以美词使荣冠一时名垂千载儒者之遇于斯为盛。
    汉王褒字子渊宣帝时与张子侨等并待诏数从褒等放猎（游放及田猎也。）所幸宫馆辄为歌颂第其高下以差赐帛。
    魏邯郸淳黄初为博士给事中作投壶赋千馀言奏之文帝以为工赐帛十疋。
    晋刘超字世瑜元帝时为中书舍人职典文翰而处身清苦衣不重帛每帝所赐皆固辞曰：凡陋小臣横窃赏锡无德而录殃咎是惧帝嘉之不夺其志。
    南齐傅昭为中书舍人时居此职者皆权倾天下昭独廉静无所干预器服率略身安粗粝尝插烛板床明帝闻之赐漆合烛盘敕曰：卿有古人之风故赐卿古人之物。
    陈陆琰为法曹外兵参军直嘉德殿学士文帝听览馀暇颇留心史籍以琰博学善占诵引置左右尝使制刀铭琰援笔即成无所点窜帝嗟赏久之赐衣一袭。
    後魏董绍为中书舍人辩于对问为宣武所赏孝明初绍上御天马颂帝赏其辞赐帛八十疋。
    隋李德林初仕北齐为中书舍人加通直散骑侍郎是时中书侍郎杜台卿上世祖武成皇帝颂齐後主以为未能尽善令和云：开以颂示德林宣旨云：台卿此文未审朕意卿有大才须叙盛德即宜速作急进本也。德林乃上颂十六章并序後主览颂善之赐名马一匹。
    薛道衡开皇中为内史侍郎高祖每曰：薛道衡作文书甚称我意然诫之以迂诞後高祖善其称职谓杨素牛弘曰：道衡老矣。驱使勤劳宜使其朱门陈戟于是进位上开府赐物百道衡辞以无功高祖曰：尔久劳阶陛国家大事皆尔宣行，岂非功也。
    虞绰炀帝大业中为著作佐郎与虞世南庾自直蔡元参等四人尝居禁中以文翰待诏恩ツ隆洽。
    唐徐齐蚺咸亨中为西台舍人善于文诰甚为当时所称高宗爱其文令侍周王等属文以职在枢剧仍敕间来往焉。
    苏开元初为中书侍郎时李为紫微侍郎与对掌文诰他日玄宗谓曰：前朝有李峤苏味道谓之苏李今有卿及李亦不谢之卿所制文诰可录一本封进题云：臣撰朕要留中披览其礼遇如此徐浩天宝末为中书舍人玄宗传位诰册皆浩为之参两宫文翰宠遇罕比。
    于德宗建中初为中书舍人寻兼礼部侍郎加史馆修撰为三司使当撰上尊号册文赐阶银青当是时朝廷有大诏令皆出于。
    姜公辅建中初为左拾遗召入翰林为学士岁满当改官公辅上书自陈以母老家贫以府掾俸给稍优乃求兼京兆府户曹参军特承恩顾才高有器识每对见言事德宗多从之。
    吴通玄建中初为谏议大夫知制诰词藻婉丽德宗尤怜之时有诏李纾为昭德王皇后谥册文宰相张延赏柳浑为庙乐章及进皆不称旨并诏通玄重撰凡中旨撰述非通玄之笔不慊然重之如此。
    陆贽建中贞元中为翰林学士艰难中为内职行止辄随从精洁小心未尝有过误德宗特所亲信待之不以严特见从容言笑之际或脱玉衣以衣之，或以姓第呼为陆兄同职莫敢望之初德宗自奉夫梁州山路危险往往与从官相失夜至驿求贽不得惊悲涕泣募于众曰：有能得贽者吾与千金久之贽乃至皇太子以下皆贺贽母韦氏在江东时诏中使迎至京师道路以驿绅以为荣及母卒将合葬于河南复诏中使往护其父柩至河南葬焉免丧权知兵部侍郎复入翰林入见之日德宗为之改容致词以吊之。
    权德舆贞元末为中书舍人独直禁垣数旬始归尝上疏请除两省官德宗曰：非不知卿之劳苦禁掖清切须得如卿者所以久难其人。
    张仲素为翰林学士元和十三年淮西平宪宗御麟德殿对仲素及文昌沈传师杜元[A13C]以仲素等自讨叛奉书诏之勤赐仲素紫赐文昌等以绯。
    令狐楚为职方员外郎知制诰撰元和辩谤略书成帝嘉其该博转职方郎中知制诰充翰林学士。
    崔郾为翰林侍读学士转中书舍人入思政殿谢恩郾奏曰：陛下用臣为侍读半岁有馀未尝闻臣经义今蒙转改实惭尸素有鬼厚恩穆宗曰：俟朕机务稍即当请益学士高钺曰：陛下意虽乐善既未延接儒生天下之人宁知重道帝深引咎锡之以锦采焉高钺为兵部员外郎翰林学士长庆四年四月禁中有张韶之变敬宗幸左军是夜钺从帝宿于左军翌日贼平赏从臣赐钺锦采七十疋转户部郎中知制诰。
