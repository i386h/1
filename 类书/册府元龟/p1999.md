<!-- { "loadSidebar": true } -->
    杨为国子祭酒生徒为立颂於学门之外。
    狄仁杰为魏州刺史抚和戎夏人得欢心郡人立碑颂德。
    崔隐甫开元九年自华州刺史转太原尹人吏刻石颂其美政。
    苗晋卿天宝中为安康郡太守迁魏郡太守所到有惠化金州魏州人思之皆立碑颂德。
    吕为荆州都督府长史充澧朗荆忠峡五州节度观察等使理江陵三年号为良牧郡人立生祠没後岁馀江陵将吏合钱十万於府西爽垲地大立祠宇四时祀祷之。
    李勉大历中为广州刺史在官累年器用车服无增饣希耆老以为可继前朝宋卢奂李朝隐之徒人吏诣阙请立碑诏许之。
    张延赏大历建中间连统四镇所至称治其去皆刻石纪绩严郢为河南尹有能政都人为立碑纪述。
    李融兴元初为金州刺史兼防御使州人怀之刻石纪政。
    孙成贞元初为信州刺史信州吏人上表请立碑陈其殊绩优诏褒异而允其请。
    杨元卿为泾源节度使泾人请立德政碑从之。
    韦丹为江西观察使卒官太和中观察裴谊奏与丹立碑祠。
    袁滋元和中为义成军节度百姓立生祠祷祀之。
    田弘正穆宗初为魏博节度州县官请与弘正立德政碑从之。
    成为荆南节度使薨荆州赵凝奏请与於荆南剑南建置庙貌哀帝从之。
    杜洪为鄂州节度薨梁王奏请与洪於本道置立祠庙哀帝从之。
    刘德威为绵州刺史以廉平著称百姓为之立碑。
    梁冯行袭为许州节度使开平二年本州官吏百姓诣四方馆进状请与行袭立德政碑太祖允之。
    王重荣开平二年为河中节度使赠太师晋王仍立庙差右仆射张撰碑文委河中尹选择稳便处立碑奏闻。
    马殷为武安节度使开平四年潭州录事参军马琳军府官吏僧道等进状称殷自到所著功庸政绩合具上闻伏乞许於本道以德政立碑并生祠堂事太祖优诏许之并令翰林学士封舜卿撰碑文。
    钱Α为吴越王开平五年四月杭州将吏耆老列状愿为Α建生祠以颂功德太祖诏刑部侍郎李光嗣为宣慰立祠堂使仍令翰林学士李琪制碑文以赐之。
    韩逊为灵州节度使善於为理部民请立生祠堂於其地太祖许之仍诏礼部侍郎薛廷撰碑文以赐之其庙至今在焉。
    晋安重荣为成德军节度使天福二年副使朱崇节奏镇州军府将吏僧道父老诣阙请立重荣德政碑高祖敕安重荣功宣缔构寄重藩维善布诏条克除民瘼遂致僚吏僧道诣阙上章求勒贞珉以扬异政既观勤功宜示允俞其碑文仍令太子宾客任赞撰进。
    安元信为山北诸州团练使清泰元年领上党加简校太尉累加食邑三千户实封二百户进封至武威郡公三年二月以疾终於位时年七十四赠太师葬於太原交城元信有子六人长曰：友权官至武卫大将军帝以元信宿望命礼部定谥表迹业也。仍赐建神道碑使礼部郎中吕咸休为其文。
    周刘表徵广顺初为新安令河南府上言县民三百七十称表徵公平之政请刊石颂美太祖从之。
    李晖广顺初为沧州节度使州民张鉴明等於黎阳山采石欲为晖立德政碑晖出於军校前镇河阳部人已刊碑颂及氵位浮阳。又闻其政不亦善乎！
    何福进广顺中为成德军节度使镇州民吏请为福进建立德政碑。
    王晏为徐州节度使显德元年九月官吏缁黄耆老以晏有善政及民乞立碑以纪之诏可之寻命中书舍人张正撰文以赐焉。
    曹英为成德军节度使英本贯镇州诏真定县宜改台辅乡为衣锦乡鸿儒坊为勋德里。
    李琼为安州防御使显德四年十二月癸酉本州监军冯守规上言州之官吏百姓乞与防御使李琼立德政碑寻命中书舍人窦俨撰文以赐之。
    薛琼广顺中为宿州团练使宿州民吏诣阙上言请为琼立碑颂美太祖从之後为菜州团练使及卒菜州官吏僧道百姓等列状上请以琼有善政在人乞立祠堂及树碑以述其遗爱世宗从之。
    张晏广顺初为共城令滑州刺史言县民张祚等请留晏欲为晏立碑颂太祖从之。
    ●卷八百二十一
    ○总录部　崇释教
    昔班固纪身毒之国楚英为桑门之馔繇是金仙之教被於中夏其所述者六趣往返四生轮转以极於俗谛三乘十地等妙二觉以究於圣果叙黑白之业以明乎！报应研空有之理以显乎！真宗盖出世之玄谈非尝情之能轨度也。两晋之後教典弥盛当时名士奉之甚众精意厥修以徼福为念或著书演析以驾说为务乃至禀持戒律动静靡偷感致灵异考终厥命者亦比比有焉。
    後汉裴楷桓帝时言佛ヌ黄老道以谏欲令好生恶杀少嗜欲去奢泰尚无为也。
    晋郗超侍中之子少卓荦不羁有旷世之度交游士林每存胜拔善谈论义理精微事天师道高超奉佛（超无子以从弟俭之子嗣名僧施字惠脱）超官至临海太守宣威将军。
    何准字幼道充弟也。高尚寡欲充居宰辅之重权倾一时而准散带衡门不及人事惟诵佛经修营塔庙而已徵拜散骑郎不起。
    周嵩为王敦从事中郎为敦所害嵩精於事佛临刑犹於市诵经云：
    前秦徐义为苻坚右丞相坚败义为慕容永所获械埋其足将杀之中。若有人导之者遂奔杨期期以为雒阳令。
    宋范泰为侍中左光禄大夫国子祭酒领江夏王师暮年事佛甚精於宅西立氐洹精舍。
    孟ダ为会稽太守事佛精恳而为谢灵运所轻尝谓ダ曰：得道应须慧业文人生天当在灵运前成佛必在灵运後ダ深恨此言。
    萧惠开为中庶子丁父忧居丧有孝性家素奉佛凡为父起四寺南岸南岗下名曰：禅冈寺曲阿旧乡宅名曰：禅乡寺京口墓亭名曰：禅亭寺所封封阳县名曰：禅封寺谓国僚曰：封秩盖鲜而兄弟甚多。若使全关一人则在我所让。若使人人等分。又事可悲耻寺众既立自宜悉供僧众繇此国秩不复入家。
    周续之字道祖居豫章初以太学博士徵不起闲居读老易入庐山事沙门释慧远。
    沈道虔有高尚之节累世事佛推父祖旧宅为寺至四月八日每请像请像之日取举家感动焉道虔年老菜食尝无经日之资而琴书为乐孜孜不倦。
    雷次宗有高节不交世务尝与子侄书以言所守曰：人生修短咸有定分定分之外不可智力求但当於所禀之中顺而勿牵尔吾少婴羸疾念自锺养为性好志栖物表故年虽童稚已怀远迹暨以弱冠遂业庐山逮事释和尚不时师友渊源禀教，於是洗气神明玩心坟典勉志勤躬夜以继日爰笃山林之好晤言之欢实足通理辅性成天之业乐而忘忧不知朝日之宴矣。自游道餮风二十馀载渊匠既倾良朋索续以[C260]逆违天备尝荼蓼畴昔诚愿顿尽一朝心虑荒散情意衰损故远与汝曹归耕垄畔山居谷饮人事久绝日月不处急复十年犬马之齿已逾知命崦嵫将迫前途几何实远想尚平五岳之举近谢居室琐琐之勤及今耄未至昏衰不及顿尚可厉志於所期纵心於所栖诚来生之津慧专气暮年之摄养玩岁月於良辰偷馀乐於将除在心所期尽於斯矣。汝等年各成长冠娶已毕修性衡泌吾复何忧但愿守全所志以保令终耳自今以往家事大小一勿见关子平之言可以为法。
    南齐周字彦伦初事宋为辅国府参军明帝为惨毒之事不敢显谏取诵经中因缘罪福事帝亦为之小止长於佛理著三宗论言空假义西凉州智林道人遗书深相赞美言捉麈尾来四十馀载馀义颇见宗录惟此涂白黑无一人得者为之发病非意此音猥来入耳其论见重如此於锺山西立隐舍休沐则归之时何胤亦精言佛法既断食生犹欲食肉白鱼<鱼。且>脯糖蟹以为非见生物疑食蚶蛎使学生议之学生锺ヴ曰：<鱼。且>之就脯骤为屈伸蟹之将糖躁扰弥甚仁人用意深怀如坦至於车螯蚶蛎眉目内阙惭浑沌之奇犭广悫外缄非金人之慎不悴不荣曾草木之不。若无馨无臭与瓦砾其何故宜长克庖厨永为口实竟陵王子良见ヴ议大怒胤兄点亦遁节清信与书劝令菜食曰：文人之所以未极遐蹈或在不能全菜耶脱洒离析之计鼎俎网罟之兴载之简策其来实远谁敢干议观圣人之设膳羞仍复为之品节盖以茹毛饮血与生民共始纵而勿裁将无涯畔善为士者，岂不以怒已为怀是以各静封疆罔相陵轶况乃变之大者莫过死生生之所重无逾性命性命之於彼极切滋味之在我何赊而终身朝脯资之以味彼就冤残莫能自剖我业久长吁哉！可畏。且区区微卵脆薄易矜瞻彼弱顾步宜愍观其饮啄飞行使人怜悼况可甘心扑褫加复恣忍吞嚼至乃野牧成群闭豢重圈量肉揣毛以俟支剥如土委地佥谓常理可为怆息事岂一涂。若去三世理诬则幸矣。良快如使此道果然而受刑未息则一往一来一生一死斯为常事杂报如家人天如客遇客日在家日多吾侪信业未足长免则伤心之惨行亦自及夫人於血气之类虽无身践至於晨凫夜鲤不能不取备屠门财帛方经盗手犹为廉士所弃生性任启鸾刀宁复慈心所忍驺虞虽饥非自死之草不食闻其风，岂不使人多愧众生之禀此形质以畜肌骨皆繇其积壅痴迷况流莫返报受秽质历苦弥长此甘与肥皆无明之报聚也。何至复引此滋腴自胃文人得此有素聊复寸言发起耳胤末年遂绝血味。
    李安民为吴兴太守郡有项羽神护厅事太守不得上太守到郡必须祀以轭下牛安民奉佛法不与神牛着展上厅事上八关斋戒俄而牛死葬庙侧呼为李公牛冢及安民卒世以神为崇。
    张融字思光为司徒右长史涉百家长於佛理著三宗论。
    王奂为雍州刺史武帝谓王晏曰：奂於释氏实自专至其在镇，或以此妨务卿相见言自及之勿道吾意也。
    刘虬精信释氏衣粗布礼佛长斋注法华经自讲佛义以江陵西沙州去人远乃徙居之明帝建武末年诏徵国子博士不就其冬虬病正昼有白徘徊檐户之内。又有香气及磬声乃卒年八十五。
    王缋奂从弟也。为太子中庶子世祖出射雉缋信佛法称疾不从驾。
    何幼殊好佛法剪落长斋持行精苦卒年八十馀王斌初为道人博涉经籍雅有才辩善属文能唱导而修容仪尝弊衣於瓦棺寺聪法师讲成实话无复坐处惟僧正慧超尚空席斌直坐其侧慧超不能平乃骂之曰：那得此道人禄敕似队父唐突人因命驱之斌笑曰：既有叙勋僧正何为无队父道人不为动而枢机问难辞理清举四坐皆属目后还俗以诗酒自乐人莫能名之。
    梁何胤少入锺山定林寺听内典其业皆通後至吴居虎丘西寺讲经论学僧复随之东境守宰经途者莫不毕至胤尝禁杀有虞人逐鹿鹿径来趋胤伏而不动年八十六卒注百法论十二门论各一卷。
    乐法才为江夏太守因被代表便道还乡至家割宅为寺栖心物表。
