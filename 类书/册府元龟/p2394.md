<!-- { "loadSidebar": true } -->
    十七年赐高丽王汤玺。《书》曰：朕膺天命爱育率土奠王海隅宣扬朝化欲使圆首方足各遂其心王每遣使人岁常朝贡虽称藩附诚节未尽王既人臣须同朕德而乃驱逼固禁契丹诸蕃顿颡为我臣妾忿善人之慕义何毒害之情深乎！大府工人其数不少王必须之自可闻奏昔年潜行财货利动小人私将弩手逃鼠下国，岂非修理兵器意欲不臧恐有外闻故为盗窃时命使者抚慰王蕃本欲问彼人情教彼政术王乃坐之空馆严加防守使其闭目塞耳永无闻见有何阴恶弗欲人知禁制官司畏其访察。又数遣马骑杀害边人屡骋奸谋动作邪说心在不宾朕於苍生悉如赤子赐王土宇授王官爵深恩殊泽彰著遐迩王专怀不信常自猜疑常遣使人密觇消息纯臣之义岂。若是也。盖当繇朕训导不明王之愆违一巳宽恕今日以後必须改革守藩臣之节奉朝正之典自化尔蕃勿忤他国则长享富贵实称朕心彼之一方虽地狭人少然普天之下皆为朕臣今。若黜王不可虚置终须更选官属就彼安否王。若洒心易行率繇宪章即是朕之良臣何劳别遣才彦也。昔帝王作法仁信为先有善必赏有恶必罚四海之内俱闻朕旨王。若无罪朕勿加兵其馀蕃国谓朕何也。王必虚心纳朕此意慎勿疑惑更怀异图往者陈叔宝代在江阴残害人庶惊动我烽候抄掠我边境朕前後诫敕经历十年彼则恃长江之外聚一隅之众忄昏狂骄傲不从朕言故命将出师除彼凶逆往来不盈旬月兵骑不过数千历代逋寇一朝清荡遐迩久安人臣胥悦闻王叹恨独致悲伤黜陟幽明有司是职罪王不为陈灭赏王不为陈存乐祸好乱何为尔也。王谓辽水之广何如长江高丽之人多少陈国朕。若不存含育责王前愆命一将军何繇多力殷勤晓示许王自新耳宜体朕怀自求多福汤得书惶恐将奉表陈谢会病卒。
    唐太宗贞观十五年二月既破薛延ヌ是月延ヌ使者辞还大宗谓之曰：语尔可汗延ヌ为大突厥为小尔责突厥羊马。又勒首领侍卫我今最处尊大亦须徵发於尔我既不为尔安得妄作尔云：突厥部数窃羊马犬鼠之盗何国无之执而加罪足以惩诫岂得将兵逾漠违负要约耶我国家西越昌海东逾辽泽缘边州郡列屯将士亦犹延ヌ有四面可寇至便击朔州道总管为大度设引兵欲入长城轻军往问曾无报控弦驰突轻我师众致此狼狈尔诚自取我边方马士一麾集今青山甲卒未盈三千斩将搴旗犹能。若是举措利害尔当自思。
    二十年十月壬申诏曰：高丽馀烬谓能悔祸故遣停兵全其巢穴而凶顽成性殊未革心前後表闻类多不实每怀诡诳罪极难宥见朕使人。又亏蕃礼所令诲云：莫扰新罗口云：从命侵凌不止积其奸恶常苞祸心盖天攸弃岂宜驯养自今已后勿听朝贡。
    高宗时吐谷浑为吐蕃击走投凉州请附内地吐蕃大臣禄东赞亦屯兵於青海之地遣使人谕仲琮入朝上表称吐谷浑之罪仍请和亲高宗不许之遣左卫郎将刘文祥使于吐蕃降玺书以责让之。
    德宗贞元十三年正月吐蕃赞普遣使农索昔赍表请修和好边将以闻德宗以其豺狼之心数负恩背约不受表状任其使却归。
    武宗会昌四年十月赐党项诏曰：自尔祖归款国家依附边塞为我赤子编于黔黎牛马蕃孳种落殷盛不侵不叛颇效信诚比闻边将不守朝章失於绥缉因缘徵敛害及无辜念尔远人莫知控告特命朕之爱子实总元戎所冀群帅听命而不敢自专诸部怀冤有所披诉奉我宪令以保和好如闻莫顾恩私遂怀凭恃攘夺不避于官物驱掠罔惮于中人擅用甲兵恣行攻劫，岂有朝廷内地取此鸱张道路阻艰商旅殆绝朕便欲诏命诸镇同力剿除深虑玉石难分善恶同弊今再为条制各使得宜却令节将指挥许其处断如事有冤滥政乖公平并遣巡院奏闻朝廷必与申理如，或不知恩贷犹敢猖狂国有典章必难容舍故兹晓示当体朕怀初党项自贞观五年诏开河曲地为六十州内附者三十万口有大酋长拓扌友赤词者与诸首领归款朝廷以为松州都督赐姓李氏自是从大积石山已东并为中国之境岁来朝觐及武宗即位以破回鹘之众塞上纷扰虑边将统押不得威重故以皇子德王愕遥镇朔方道节度充管押西北诸蕃部落使时曾遣中使宣抚或为戎骑所掠故有是诏戒之。
    後唐庄宗初为晋王天十四年二月新州编将卢文进杀其帅李存矩叛投契丹寇我新州先是契丹阿保机当武皇时屡盟於中面相约束款塞交欢义为弟兄急难相救彼无侵苦至是容纳叛臣渝盟犯塞使让之曰：画野离疆虽有华戎之别惟忠与信不违蛮貊之邦契丹王气禀贞忠心怀仁义为天山之贵族据玉塞之雄藩恩加辫之乡威控弦之俗往者降情修好款塞通盟各守封疆交陈贽币锦车使者常驰问遗之书牙帐贤王颇识会同之礼关山无事风马有归青冢路边罕有射雕之骑受降城北更无遗镞之忧永保初终不渝信誓近者卢文进潜图凶逆苟避诛夷苞奸蕴恶之情何方可保有父有君之国皆所不容契丹王未始苞藏专听诳惑党一夫之罪恶绝两国之欢盟纵彼犬羊窥吾亭鄣徒封牛耳难保兽心取将左衽之徒幸我中原之利见兵甲决战西楼暂劳车骑之师伫见街之首。
    ●卷九百九十七
    ○外臣部　状貌
    夫戎狄蛮夷各处其极东西南北咸有所禀岂惟嗜欲不同抑亦形貌有异盖天意所以分夷夏别族类也。或自传译状彼酋帅或因朝贡验彼使人良史存之亦图式之盛也。
    夏禹时汪罔氏之君曰：防风氏禹致群臣於会稽山防风氏後至杀而戮之（防风氏违命後至故禹杀之陈尸为戮）其节专车（骨一节其长专车专擅也。）。
    周顷王时叟阝瞒国君长狄侨如（防风之後漆姓）弟兄三人佚宕中国（佚犹更也。）瓦石不能害（肌肤坚强瓦石打摘不能亏损）叔孙得臣最善射者也。射其目（一云：富父终甥扌舂其喉以戈杀之）身横九亩（广一步长百步为一亩九亩五丈四尺）断其首而载之眉见於轼（兵车之轼高三尺三寸）。
    汉武帝时匈奴休屠王太子金日（休音许明切屠音储音低）长八尺二寸容貌甚严。
    晋吐谷浑之子吐延身七尺八寸雄姿魁杰羌虏惮之号曰：项羽。
    梁毗骞国王身长丈二颈长三尺自古以来不死南方号曰：长颈王国。
    後魏光城蛮田益宗身长八尺雄果有将略貌状举止有异常蛮。
    北齐突厥木可汗俟斤状貌奇异面广尺馀其色赤黄眼。若琉璃。
    後周突厥燕都状貌多奇异面广尺馀其色甚赤眼。若琉璃。
    隋文帝时突厥叶护可汗长顺偻背眉目疏朗。
    唐太宗贞观中以阿史那思摩为利可汗建牙於阿北思摩者颉利族人也。始毕处罗以其貌似胡人不类突厥非阿史那族类故历处罗颉利世常为夹毕特勒终不得典兵。
    高帝显庆四年虾夷国遣使入朝其使须长四尺。
    龙朔三年百济西部人黑齿常之来降常之长七尺馀骁勇有谋略。
    德宗时吐蕃徐舍人为大将身长六尺馀赤大目。
    ○外臣部　技术
    夫究技术之妙所以事於上通方术之旨所以济乎！物中古而下代有其人。若乃生蛮貊之邦禀隽异之气性识聪悟讲习精笃或作为幻戏或研星历或饵药以养命或铸金而擅誉以至留神书画玩志博奕莫不萃止中国盛一时之观听者焉。
    汉西域大宛诸国武帝时有使随汉使来观汉广大以黎轩眩人献於汉（眩读为幻即今吞刀吐火植瓜种树屠人截马之术皆是也。）乌弋山离人善眩（读眩为幻）。
    後汉拈国安帝永宁初遣使朝贺献乐及幻人能变化吐火自支解易牛马头。又善跳丸数乃至千自言海西人海西即大秦。
    唐婆罗门方士郡罗延婆婆寐自言寿二百岁有长生之术太宗深加礼待馆之於金飚门内造延年之药。
    宾国王葛逻达支特勒元宗开元七年遣使献天文经及秘要药方。
    吐火罗国支汗那王帝赊开元七年上表献解天文人大慕其人智专幽深问无不知伏乞天恩唤取慕亲问臣等事意诸教法知其人有如此之艺能望请令共其供奉并置一法堂依本教供养其长男吉猎颠。
    倭国以德宗建中初遣大使真人兴能自明州路奉表献方物风调甚高善书翰其本国纸似蚕茧而洁滑人莫能名。
    日本国以宣宗文中三年遣王子来朝王子善围棋帝令待诏顾师言与之对手王子出本国如揪玉局冷暖玉棋子盖玉之仓者如楸木色冷暖者言冬温夏凉人或过说非也。时王子至二十三下师言惧辱君命汗手死心始敢落指王子亦凝目缩臂数四竟伏不胜回谓礼宾曰：此第几手也。礼宾曰：第三非其第一手也。王子曰：愿见第一手礼宾曰：胜第三可见第二胜第二可见第一今欲躁见第一者其可乎！王子抚局叹曰：小国之一不敌大国之三信矣。
    後唐契丹东丹王归中国明宗赐姓名赞华尤好画及烧金炼汞之术始泛海归朝载书数千卷自随枢密使赵延寿每求假异书及医经皆中国无者。
    永康王兀欲即东丹之长子也。後改名聿好行仁惠善丹青尤精饮药。
    ○外臣部　勇鸷
    夫蛮夷戎狄其俗不同桀骜荒犭广所禀亦异杀伐为事争夺为功莫不以材力相先鸷勇相尚角骑射之工竞驰逐之利名出种族气凌部落。又岂知仁义为善哉！
    汉匈奴冒顿头曼单于太子初质於月支而匈奴急莫切击月支月支欲杀冒顿冒顿盗其善马骑亡归头曼以为壮令将万骑。
    乌桓豪人扶氵敕官勇健每与鲜卑战辄陷敌诏赐号率众君西西羌无弋爰剑曾孙忍子研至豪健故羌中号其後为研种从爰剑种五世至研研最豪健自後以研为种号十三世至烧当复豪健其子孙更以烧当为种号。
    後汉句骊王宫勇壮数犯边境。
    夫馀王其先北夷索小离国王侍儿见天上有气大如鸡子来降因以有身生子名曰：东明长而善射王忌其猛欲杀之因走至夫馀而王焉。
    魏高句丽王位宫其曾祖名宫生能开目视其国人恶之及长大果凶虐数冠钞国见残破今王生堕地亦能开目视人句丽呼相似为位似其祖故名之为位宫有力勇便鞍马善猎射。
    鲜卑投鹿侯从匈奴军三年其妻在家有子投鹿侯归怪欲杀之妻言尝昼行闻雷震仰天视而雹入其口因吞之遂任身十月而产此子必有奇异。且长之投鹿侯因不信妻乃语家令收养焉号檀石槐长大勇健智略绝众年十四五异部大人卜贲邑钞取其外家牛羊檀石槐策骑追击所向无前悉还得所亡繇是部落畏服施法禁曲直莫敢犯者遂推以为大人。
    乌丸蹋顿骁武边长老皆比之冒顿恃其阻远敢受亡命以雄百蛮。
