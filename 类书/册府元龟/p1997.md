<!-- { "loadSidebar": true } -->
    李北幽州刺史崇之子母贱为诸兄所轻崇曰：此子相者言贵吾每观察或未可知遂使入都为中书学生後为司空侍中。
    北齐房谟为骠骑大将军谟前妻子子远险薄甚嫌之不以为子例时以为谟後妻卢氏所讠替神武亦以责谟谟陈其恶神武弗信自收恤之令与诸子同学久乃令还後与任胄等谋杀神武事发神武叹曰：知子莫。若父信哉！因上言房谟郑述祖李道三家理宜从法窃以谟立身清白履行忠谨郑仲礼严祖度儿晚始收拾李世林生自外养属绝本宗三人特乞罪止一房魏帝许焉。
    高昂与兄乾数为劫掠州县莫能穷治招聚剑客家资倾尽乡闾畏之无敢违逆父翼尝谓人曰：此儿不灭我族当大吾门不直为州豪也。後为司徒封京兆郡公。
    卢勇字季礼父璧魏下邳大守初与从兄景裕俱学父叔同称之曰：白头必以文通季礼当以武达兴吾门在此二子也。（白头景裕小字也。）後勇为扬州刺史景裕为国子博士。
    崔昂字怀远七岁而孤伯父吏部尚书孝芬尝谓所亲曰：此儿终当远至吾家千里驹也。後为仆射仪同三司。
    徐之才为仆射长子林字少卿太尉司马次子字同卿太子庶子之才以其无学术每叹云：终恐同广陵散矣。
    杨字遵彦小名秦王侍中津之子幼丧母曾诣舅源子恭子恭与之饮问读何。《书》曰：诵诗子恭曰：诵至渭阳未邪便号泣感噎子恭亦对之欷遂为罢酒子恭後谓津曰：尝谓秦王不甚察慧从今已後更欲刮目视之一门四世同居家甚隆盛昆季就学者二十馀人学庭前有奈树实落地群儿咸争之颓然独坐其季父入学馆见之大用嗟异顾谓宾客曰：此儿恬裕有我家风宅内有茂竹遂为於林边别葺一室命独处其中常以铜盘具盛馔以饭之因以督励诸子曰：汝辈但如遵彦谨慎自得竹林别室铜盘重肉之食从父兄黄门侍郎昱特相器重曾谓人曰：此儿驹齿未落已是我家龙文更十岁後当求之千里外後终特进骠骑大将军。
    邢邵字子才年十岁便能属文雅有才思聪明强记日诵万馀言族兄峦有人伦鉴谓子弟曰：宗室中有此儿非常人也。後为尚书令加侍中。
    後周贺。若敦东魏颍州长史统之子从其父归太祖时群盗蜂起各据山谷龟山贼张世显潜来袭统敦挺身赴战手斩七八人贼乃退走统大悦谓左右僚属曰：我少从军旅战陈非一如此儿年时胆略者未见其人非唯成我门户亦当为国名将後至中州刺史。
    尉迟迥父俟兜性弘裕有鉴识尚太祖姊昌乐大长公主生迥及纲俟兜病。且卒呼二子抚其首曰：汝等并有贵相但恨吾不见尔各宜勉之迥後为柱国大将军迥弟纲後为大司空陕州总管。
    宇文深字奴干性鲠正有器局年数岁便累石为营伍并折草作旌旗布置行列有军阵之势父永遇见之乃大喜曰：汝自然知此于後必为名将後从战河桥及讨白额稽胡并有战功终司命中大夫。
    李穆字显庆为武卫大将军雍州刺史宇文护执政穆兄远及其子植俱被诛穆当从坐先是穆知植非保家之子每劝远除之远不能用及远临刑泣谓穆曰：显庆吾不用汝言以至于此将复柰何穆以获免除名为民及其子弟亦免官。
    隋于仲文字次武少聪敏髫龀就学阅不倦其父实异之曰：此儿必兴吾宗矣。後官至光禄大夫。
    房彦谦字孝冲早孤不识父为母兄之所鞠养长兄彦询雅有清鉴以彦谦天性[A13C]悟每奇之亲教读书年七岁诵数万言为宗党所异後至司州刺史。
    陆知命以平陈功拜仪同三司复用其弟恪为阳令知命以恪非百里才上表陈让朝廷许之。
    张虔威字元敬性聪敏涉猎群书其世父之谓人曰：虔威吾家千里驹也。年十二州补主簿十八为大尉中兵参军。
    薛世雄为儿童时与群辈游戏辄画地为城郭令诸儿为攻守之势有不从令者世雄辄挞之诸儿畏惮莫不齐整其父见而奇之谓人曰：此儿当兴吾家矣。後为左御卫大将军李士谦事母以孝闻伯父魏岐州刺史深所嗟尚每称曰：此儿吾家之颜子也。後毕志不仕。
    梁彦光後周荆州刺史显之子彦光少岐嶷有至性其父母谓所亲曰：此儿有风骨当兴吾宗後至相州刺史。
    杨素字处道少落拓有大志不拘小节世人多未知之唯从叔祖魏尚书仆射宽深异之每谓子孙曰：处道当逸群绝伦非常之器非汝曹所逮也。素官至司徒。
    杨玄感素子体貌雄伟美须髯少时晚成人多谓之痴其父母谓所亲曰：此儿不痴也。及长好读书便骑射以父军功位至柱国。
    宇文述为大将军於江都遇疾及疾笃帝令中使相望于第谓述有何言述曰：愿陛下一亲临遣司宫魏氏谓曰：公危笃朕惮相烦动必有言可陈也。述流涕曰：臣子化及早预藩邸愿陛下哀怜之士及夙蒙天恩亦当驱策臣死後智及不可久雷愿早除之望不破门户魏氏反命隐其言因诡对曰：述唯忆陛下尔帝泫然曰：述忆我邪将亲临之宫人百僚谏乃止後智及江都弑逆。
    唐杨岳隋尚书令素之弟岳大业中为万年令与素子玄感不叶尝密上表称玄感必为逆乱及玄感被诛岳在长安系狱炀帝遽使赦之比使至岳已为玄守所杀子宏礼等遂免从坐王字叔幼孤性雅淡少嗜欲志量沉深能安于贫贱体道履正交不苟合叔父显当时通儒有人伦鉴尝谓所亲曰：门户所寄唯此儿後为礼部尚书兼魏王师。
    刘山伯河间景城人弟武周为人骁勇善骑射交通豪侠山伯每诫之曰：汝不择交游终当灭吾族也。数詈辱之隋末作乱伏诛。
    苏震京兆武功人也。少以门阴补千牛聪敏好学博涉经史年未冠志学有老成人风伯顼异之尝谓所亲曰：吾家有子矣。後为河南尹。
    任瑰字玮庐州合肥人陈镇东大将军蛮奴弟之子也。父七宝仕陈定远太守瑰早孤蛮奴爱之情逾己子每称曰：吾子侄虽多并佣保尔门户所寄唯在於瑰後终通州都督。
    韦叔夏京兆万年人隋太傅郧国公孝宽之曾孙也。叔夏幼而博涉经史尤精三礼其叔父太子瞻事琨尝曰：汝能如是可以继丞相业矣。後终国子祭酒封沛国郡公。
    崔液之子也。液尤善五言叹曰：海子我家之神驹也。後官至殿中侍御史。
    萧复字履初太子太师嵩之孙新昌公主之子父衡大仆卿驸马都尉复生於戚里少秉清操其群从兄弟竞饣希舆马以侈靡相高复衣氵濯之衣独居室习学不倦非词人儒士不与之游伯父华每叹异之曰：兴吾门者海子即液小名必此子也。後拜吏部尚书平章事今造逊兄也。逊幼孤寓居江陵与其弟建皆安贫讲习不倦造知二弟贤为营丐成其志业兄弟同致休显。
    汉李松小字大鬼幼而聪敏其父有袁许之鉴尝谓宗人李钅曰：大鬼生处奇形气异前途应不居徒劳之地赖君诲激之後果至公辅。
    李周邢州人父矩尝谓周曰：邯郸北接战国用武之地时事未宁汝果勇抱义当以军旅之事兴我门族後周以军功历黔豳徐安雍汴六州节度权开封尹卒。
    ●卷八百二十
    ○总录部　立祠
    《礼》曰：法施於人则祀之以死勤事以劳定国能御大灾能捍大患则祀之。又曰：孟夏祷祀古之卿士有益於人者。此乃古先哲王旌有功褒有德载在祀典领之祀官以垂劝乎！天下也。乃有自天生德崇四教以化人事君尽忠以直谏而殒命或化流於千里或仁洽於一国以至家行敦笃乡邑之所钦慕威名殚辉戎狄之所畏服繇是构之祠宇荐以芬没者寄其悲哀生者伸其企恋至於刻贞石纪茂绩咸用论次以示于後。
    伍子胥吴大夫也。吴王夫差赐伍子胥属镂之剑曰：子以此死子胥乃自刭死吴王取子胥尸盛以鸱夷革浮（取马皮为鸱夷鸱夷壶形）之江中吴人怜之为立祠於江上因命曰：胥山。
    孔子为鲁司冠哀公十六年卒鲁人世世相传以岁时奉祠祀孔子蒙蒙大一顷後世因庙藏孔子衣冠琴车书至于汉二百馀年不绝。
    白起为秦将封武安君昭王赐起剑使自杀起死非其罪秦人怜之乡邑皆祭祀焉。
    汉栾布为燕相燕齐之间皆为立社号曰：栾公社。
    石庆为齐相齐国慕其家行不治而齐国大治为立石相祠。
    李广利为贰师将军降匈奴岁馀卫律害其宠会母阏氏病（单于之母也。）律饬胡巫言先单于怒曰：胡故时祠兵尝言得贰师以社（以祀社）今何故不用，於是收贰师贰师骂曰：我死必灭匈奴遂屠贰师以祠会雨雪数月畜产死人民疫病稼不熟（北方早寒虽不宜禾稷，匈奴中亦种黍稷）单于恐为贰师立祠室。
    胡建为渭城令治甚有声为盖主所告自杀吏民称冤至今渭城立其祠。
    于公（定国之父）为县狱吏郡中为之立生祠号曰：于公祠文翁为蜀郡太守终于蜀吏民为立祠堂岁时祭祀不绝。
    召信臣九江人为南阳太守九江郡二千石岁时率官属行礼奉祀信臣蒙而南阳亦为立祠平帝元始四年诏书祀百辟卿士有益於民者蜀郡以文翁九江以信臣应诏。
    段会宗为西域都护病死乌孙中城郭诸国发丧立祠祭不绝。
    龚遂为水衡都尉卒归葬平阳後延笃为平阳侯相到官表遂之墓立铭祭祠擢用其後於畎亩之间朱邑为大司农病。且死属其子曰：我故为桐乡吏其民爱我必葬桐乡後世子孙奉尝我不如桐乡民及死其子葬之桐乡西郭外民果为邑起蒙立祠岁祭至今不绝。
    後汉文齐为益州太守降集蛮夷甚得其和光武徵之尝谓尝之祭於道卒诏为起祠堂郡人立庙祀之。
    陈众为扬州牧欧阳歙从事时李宪馀党淳于临等犹聚众千人屯山攻杀安风令歙遣兵不能克众白歙请得喻降临，於是乘单车驾白马往说而降之孛山人共生为立祠号白马陈从事云：
    任安广汉绵竹人少事杨厚究极图籍还家讲授建安七年卒门人慕仰为立碑铭。
    许杨为汝南太守邓晨都水掾复立鸿陂後以病卒晨於都宫为杨起庙图书形象百姓思其功绩皆祭祀之。
    侯霸为临淮太尹後为大司徒薨临淮吏人共为立祠四时祭焉。
    祭彤为辽东太守及死辽东吏人为立祠四时祭奉范冉（冉或作丹）陈留人卒谥贞节先生刺史郡守各为立碑表墓焉。
    岑彭为征南将军征蜀为刺客所杀蜀人怜之为立庙武阳岁祠焉。
    韦义为广都长以兄顺丧去官广都为生立庙。
    王堂为巴郡太守时西羌寇郡为民患堂驰兵赴贼斩虏千馀级巴庸清静吏民生为立祠。
    杨仲续为祁令甚有德惠人为立祠杨厚为侍中称病归犍为以黄老教人及卒门人为立庙郡文学掾史春秋飨射常祠之。
    王乔为叶令卒百姓乃为立庙号叶君祠牧守每班录皆先谒拜之吏人祈祷无不如应。若有违犯亦能为祟。
    张禽为越太守政化清平得夷人和及卒夷人爱之如丧父母诏书嘉美为立祠堂。
    宋登为汝阴令後为颍川太守病免卒汝阴人配社祠之。
