<!-- { "loadSidebar": true } -->
    尉迟崇仕周为仪同大将军以兵镇常山时高祖为定州总管崇知高祖相貌非常每自结纳高祖甚亲待之及为丞相尉迟迥作乱崇以宗族之故自囚於狱遣使请罪高祖下书慰谕之即令驰驿入朝常置左右。
    卢贲仕周为司武上士时高祖为大司武贲知高祖非常人深自推结宣帝嗣位加开府及高祖初被顾托群情未一乃引贲置於左右高祖将之东第百官皆不知所去高祖潜令贲部伍仗卫因召公卿而谓曰：欲求富贵者当相随来往往偶语欲有去就贲严兵而至众莫敢动出崇阳门至东宫门者拒不内贲谕之不去目叱之门者遂却既而高祖得入贲常典宿卫後至怀州刺史。
    郎茂仕周为陈州户曹属高祖为亳州总管见而悦之命掌书记时周武帝为象经高祖从容谓茂曰：人主之所为也。感天地动鬼神而象经多纠法将何以致茂窃叹曰：此言岂常人所及也。乃阴自结纳高祖亦亲礼之後还家为州主簿高祖为丞相以书召之言及畴昔甚欢後至尚书左丞晋阳宫留守。
    李谔自北齐归周为天官都上士谔见高祖有奇表深自结纳及高祖为丞相甚见亲待後至治书侍御史出为通州刺史。
    郭荣仕周为司水大夫少与高祖相亲狎情契极欢尝与高祖夜坐月下因从容谓荣曰：吾仰观玄象俯察人事周历已尽我其代之荣深自结纳未几高祖总百揆召荣抚其背而笑曰：吾言验矣。即拜相府乐曹参军後至左光禄大夫。
    柳裘仕周为御节大夫宣帝不豫留侍禁中与刘韦皇甫绩同谋引高祖入总万机高祖固让不许裘进曰：时不可再机不可失今事已终宜早定计天与不取反受其咎如更迁延恐贻後悔高祖从之进位上开府拜内史大夫委以机密。
    窦荣定仕周为飞中大夫其妻则高祖姊安城长公主也。高祖少小与之情契甚厚荣定亦知高祖有人君之表尤相推结及高祖作相领左右宫伯使镇守天台总统露门内两厢仗卫尝宿禁中後拜右武卫大将军。
    李礼成仕周为民部中大夫妻窦氏早没知高祖有非常之表遂聘高祖妹为继室情契甚欢及高祖为丞相进位上大将军迁司武上大夫委以心膂。
    陈茂河东猗氏人高祖为隋国公引为寮佐遇待与李圆通等每令典家事未尝不称旨高祖善之後迁上士委以心膂及受禅拜给事黄门侍郎。
    长孙平仕周为小司寇高祖龙潜时与平情好款洽及为丞相恩礼弥厚後至太常卿判吏部尚书事。
    李德林仕周为御正下大夫高祖初授顾命令邢国公杨惠谓德林曰：朝廷赐令总文武事经国任重非群才辅佐无以克成大业今欲与公共事必不得辞德林闻之甚喜乃答云：德林虽庸懦微诚亦有所在。若曲相提携必望以死奉公高祖大悦即召与语刘郑译初矫诏召高祖受顾命辅少主总知内外兵事诸卫既奉敕并受高祖节度郑译刘议欲授高祖蒙宰郑译自摄大司马刘。又求小蒙宰高祖私问德林曰：欲何以见处德林曰：即宜作大丞相假黄钺都督内外诸军事不尔无压众心及发丧便即依此以译为相府长史内史上大夫但为相府司马译由是不平以德林为丞相府属加仪同大将军未几而三方构乱指授兵略皆与之参详後为内史令。
    张仕周为仪同高祖为丞相深自推结高祖以其有用甚亲遇之及受禅拜尚书左丞。
    赵芬仕周为东京小宗伯镇雒阳高祖为丞相尉迟迥与司马消难阴谋往来芬察知之密白高祖由是深见亲委迁东京左仆射。
    庾季才仕周为开府仪同三司及高祖为丞相尝夜召季才而问曰：吾以庸虚受兹顾命天时人事卿以为何如季才曰：天道精微难可意察窃以人事卜之符兆已定季才纵言不可公岂复得为箕颍之事乎！高祖默然久之因举首曰：吾今譬犹骑虎诚不得下也。因赐杂采五十疋绢二百段曰：愧公此意宜善为思之後至通直散骑常侍均州刺史。
    于翼仕周为幽州总管高祖为丞相尉迟迥作乱遣人诱翼翼锁其使送之长安高祖甚悦及高祖受禅翼入朝帝为之降榻握手极欢数日拜为大尉。
    李讠句仕周为司卫大将军高祖为丞相尉迟迥作乱遣韦孝宽击之以询为元帅长史委以心膂军至永桥诸将不一询密启高祖请重臣监护高祖遂令高监军与同心协力唯询而已及平尉迟迥进位上柱国改封陇西郡公赐帛千疋。
    段文振仕周为天官都上士从韦孝宽经略淮南俄而尉迟迥作乱时文振老母妻子俱在邺城迥遣人诱之文振不顾归於高祖高祖引为丞相掾领宿卫骠骑。
    宇文庆仕周为宁州总管高祖为丞相复以行军总管南征江表师次白帝徵还以劳进位上大将军高祖与庆有旧甚见亲待令督丞相军事委以心腹寻加柱国开皇初拜左武卫将军进位上柱国数年出除凉州总管岁馀徵还不任以职初帝龙潜时尝从容与庆言及天下事帝谓庆曰：天元实无积德（臣钦。若等曰：天元後周宣帝尊号）视其相貌寿亦不长加以法令繁苛耽恣声色以吾观殆将不久。又复诸侯微弱各令就国曾无深根固本之计羽翮既翦何能及远哉！尉迟迥贵戚早著声望国家有[C260]必为乱阶然智量庸浅子弟轻佻贪而少惠终致亡灭司马消难反覆之虏亦非池内之物变在俄顷但轻薄无谋未能为害不过自窜江南耳庸蜀险隘易生难阻王谦愚{春心}素无筹略但恐为人所误不足为虞未几上言皆验及此庆恐帝遗忘不复收用欲见旧恩顾具录前言为表而奏之曰：臣闻知侔造化二仪无以隐其灵明同日月万象不能藏其状先天弗违实圣人之体道未萌见兆谅达节之神祗伏惟陛下特挺生知犭旬齐诞御怀五岳而犹轻吞八荒而不梗蕴妙见於胸襟运奇谟於掌握臣以微贱早逢天卷不以庸下亲蒙推赤所奉成规纤亳弗舛寻惟圣虑妙出蓍龟验一人之庆有徵实天子之言无戏臣亲闻亲见实荣实喜帝省表大悦下诏曰：朕之与公本来亲密怀抱委曲无所不尽话言岁久尚能记忆今览表奏方悟昔谈何谓此言遂成实录古人之先知祸福明可信也。朕言之验自是偶然公乃不忘弥表诚节深感至意嘉尚无已自是帝每加优礼。
    杨素仕周为车骑大将军及高祖为丞相素深自结纳高祖甚器之以素为汴州刺史。
    元景山仕周为亳州总管高祖为丞相尉迟迥称兵作乱荣州刺史宇文胄与迥通谋阴以书讽景山景山执其使封书诣相府高祖甚嘉之进位上大将军李穆仕周为大佐辅总管高祖作相尉迟迥之乱也。遣使招穆穆锁其使上其书穆子士荣以穆所居天下精兵处阴劝穆反穆深拒之乃奉十三环金带於高祖盖天子之服也。李浑穆第十子仕周为左侍上士尉迟迥反於邺时穆在并州高祖虑其为迥所诱遣浑乘驿往布腹心穆遽令浑入京奉熨斗於高祖曰：愿执威柄以尉安天下也。高祖大悦。又遣浑诣韦孝宽所而述穆意焉。
    柳昂仕周为大内史致位开府高祖为丞相深自结纳高祖大悦之以为大宗伯昂受拜之日遂得偏风不能视事高祖受禅昂疾愈加上开府拜潞州刺史李安字玄德高祖作相引之左右迁职方中大夫复拜安弟{折火}为仪同安叔父梁州刺史璋时在京师与周赵王谋害高祖诱{折火}为内应{折火}谓安曰：寝之则不忠言之则不义失忠与义何以立身安曰：丞相父也。其可背乎！遂阴白之及赵王等伏诛将加官赏安顿首而言曰：兄弟无汗马之劳过蒙奖擢合门竭节无以酬谢不意叔父无状为凶党之所荧惑覆宗绝嗣其甘。若荠蒙全首领为幸实多，岂可将叔父之命以求官赏，於是俯伏流涕悲不自胜高祖为之改容曰：我为汝特存璋子乃命有司罪止璋身高祖亦为安隐其事而不言寻授安开府。
    唐崔善为隋仁寿中为楼烦郡司户书佐高祖时为太守甚礼遇之善为以政倾颓乃密劝进高祖深纳之。
    武士并州文水人家富於财颇好交结高祖初行军於汾晋休止其家因蒙顾接後为晋阳宫留守府司铠参军事既而隋政日乱盗贼蜂起士每叹息以夷难为心而恨未遇真主及高祖为太原留守甚见接待数访以时事士尝诘朝於街内独行闻空中有言曰：唐公是天子士寻声不见有人仍以此言白高祖并进兵书高祖悦之曰：勿多言兵书禁物尚能将来深识好心当同富贵耳其夜士梦高祖乘马上天旦以状闻高祖大悦，於是入卧内委以心腹後至荆州都督。
    任瑰仕隋仁寿中为韩城尉高祖讨捕於汾晋瑰谒高祖於辕门承制为河东县户曹高祖将之晋阳留隐太子建成以於瑰义师起瑰至龙门谒见高祖谓之曰：隋氏失驭天下沸腾吾忝以外戚属当重寄不可坐观时变晋阳是用武之地士马精强今率骁雄以匡国难卿将家子深有智谋观吾此举将为济否瑰曰：後主残酷无道征役不息天下忄匈忄匈思闻拯乱天纵神武亲举义师所下城邑秋毫无犯军令严明将士用命关中所在蜂起唯待义兵仗大顺从众欲何忧不济环在冯翊积年人情谙练愿为一介之使衔命入关同州已东必当款伏於梁山公济直指韩城进逼阳分取朝邑。且萧造文吏本无武略仰惧威灵理当自下孙华诸贼未有从必当相率而至然後鼓行整众入据永丰虽未得京城关中故已定矣。高祖曰：是吾心也。乃授银青光禄大夫遣陈演寿史大柰领步骑六千趋梁山渡河使瑰及薛献为招慰大使高祖谓演寿曰：阃外之事宜与任瑰筹之孙华白玄度等闻兵。且至果竞来降并具舟于河师遂利涉环说下韩城县与诸将进击饮马泉破之拜左光禄大夫留守永丰仓。
    宇文士及仕隋为尚辇奉御时高祖为殿内少监士及深自结及随兄化及至黎阳高祖手诏召之士及亦潜遣家僮间道诣长安申赤心。又因使密贡金环高祖大悦谓侍臣曰：我与士及素经共事今贡金环是其来意也。化及至魏县兵威日蹙士及劝之西归长安化及不从士及乃与封伦求於济北徵督军粮俄而化及为窦建德所擒济北豪右多劝士及发青齐之众北击建德收河北之地以观形势士及不纳遂与封伦等来降高祖数之曰：汝兄弟率思归之卒为入关之计当此之时。若得我父子岂肯相存今欲何地自处士及谢曰：臣之罪诚不容诛但臣早奉龙颜久存心腹往在涿郡尝夜中密论时事後於汾阴宫复进丹赤自陛下龙飞九五臣实乃心西归所以密申贡献冀此赎罪耳高祖笑谓裴寂曰：此人与我言天下事至今已六七年矣。公辈皆在其後时士及妹为昭仪有宠由是渐见亲待授上仪同。
    唐俭父鉴与高祖有旧同领禁卫高祖於太原留守俭与太宗周密从容进说以隋室昏乱天下可图太宗以白高祖乃诏入密访时事对曰：明公日角龙庭李氏。又在图牒天下属望非是一朝。若开府库南啸豪杰北招戎狄东收燕赵长驱济河据有秦雍海内之权指麾可取愿引达节以顺群望则汤武之业於公不远负鼎投竿亦先微愿高祖曰：汤武之事非所，庶几今天下已乱言私则图存语公则拯溺抑宜自爱吾将思之後拜大将军府检较记室参军。
    刘义节太原人高祖之作镇也。甚接以恩意。又出入王威高君雅之门然独归心於高祖义兵将起威与君雅内怀疑贰义节取探得其计以白高祖及诛威等颇用其力。
