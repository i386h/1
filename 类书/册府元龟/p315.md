<!-- { "loadSidebar": true } -->
六年侍中宋亡父玄抚褒赠邢州刺史玄抚初赠岐州长史及登宰辅之任庙之礼帝乃特以伯牧光宠焉并赠其母崔氏为安平郡夫人。
八年陇右诸军节度大使郭知运为幽州都监王讨平六州胡康待宾等拜左武卫大将军授一子官九年十二月敕中书门下六尚书御史大夫诸卫大将军及食实封功臣并二品已上官咸以勋业受国宠荣德之所效泽之所延其亡父无五品已上官者并宜褒赠。
十三年十一月封衤单礼毕制曰：朕永惟王业翳赖旧勋元首股肱其犹一体自武德以来功臣宰辅或名存王府遗嗣沉沦或身无大故衔屈泉壤宜令所司访择申理唐兴立功官。又往属艰难能尽忠义今成大礼何日忘之宜各与一子出身。
十七年十一月追赠中书令萧嵩亡父故渝州长史灌为吏部尚书门下平章事裴光庭父故礼部尚书行俭为太尉。
二十四年正月敕诸道采访使信安郡王嗣鲁王道坚牛仙客宋询刘日正班景倩唐昭各赐子官赏其巡察之劳也。是年中书舍人孙逖自以通籍禁闱其父官才邑宰乃上表陈情曰：臣父嘉之幸遇明时早勤学业出身入仕四十馀年历官五政经考二十未能亨通才及令长臣夙荷严训累登清秩频迁省闼。又拜掖垣地近班荣臣则过量途遥日暮父乃后时在公府有偷荣之责於私庭无报德之效反惭乌鸟徒厕鸳鸿伏望降臣一外官特乞微恩稍г臣父玄宗优诏奖之授嘉之宋州司马致仕。
二十九年二月上谓宰臣曰：洪州人邬玄宗往在文明年中传玄元皇帝真诰於天后曰：我国祚无穷当千万君遂遭禁锢因兹沦玄宜与追赠以慰泉壤其子琼亦依资授一官。
天宝四载十二月陇右节度使皇甫惟明与一子五品官赏功也。
七载八月诏尚书左仆射兼右相史部尚书李林甫曾祖故长平郡王灵州道行军大总管叔良赠太子少保祖华阳郡开国公宁州刺史孝斌赠兵部尚书十载正月河西节度使鸿胪卿员外置同正员摄御史中丞权知朔方节度事安思顺罢朔方节度加特进摄御史大夫仍与一子官河西节度等使馀如故赏功也。
安西四镇节度特进兼鸿胪卿员外置同正员摄御史中丞高仙芝生擒突骑施可汗吐蕃大首领及石国王并可敦及杰师来献上御勤政楼会群臣引见加仙芝开府仪同三司摄御史大夫仍与一子五品官馀并如故赏功也。
十一载十一月以殿中少监安庆宗为太仆卿庆宗禄山之子以父任宠之是年哥舒翰为陇右节度使收石堡城献功於朝诏与一子五品官（三载。又赐一子五品官二载。又与一子五品官）。
十二载三月制曰：褒德纪功前王之令典希忠追远有国之能事况乎！嗣生大贤为朕良弼应五百之数该二八之美调元而星辰以理论道而阴阳以和而宠命未弘称谓犹褊非所以崇推恩之重广延赏之义也。右相兼文部尚书判度支魏国公杨国忠亡父赠持节魏郡诸军事守魏郡太守赤泉储祉白环继业膺积庆而诞德锺具庆而挺生枝茂者根深流长者源是降英裔阜成兆人熙载而百度惟清审衡而九流式序佐我玄化格于皇天信为名贤实禀庭训虽思人爱树已有畴庸之策而因条振叶宜益封崇之事俾以建之宠仍超曳履之荣既旌徽烈用光泉壤可赠武部尚书郑国公母张氏可赠郑国夫人。
十二月以安禄山男庆绪为卫尉卿诏曰：王者出师登坛择将忠臣受任蛊成功则君赏其勤父成其训名教斯在宠秩是崇银青光禄大夫鸿胪卿员外置同正员兼广阳郡太守同范阳节度副使上柱国柳城县开国男安庆绪门传忠孝之义庭禀韬钤之略志气刚决固敌是求遂使榆塞息警柳城罢锋百胜深谋举无遗策可旌上将之功用叶中行之吉可特进行卫尉卿兼广陵太守馀如故。
十三载二月诏武德功臣及贞观初宰辅等缅想忠义感会风用集大勋肇兴王业其有子孙零落冠冕陵夷无任官守者宜令所司勘责依资与一人京官唐初功臣绩参缔构录劳念旧每于怀普恩之外宜放一子出身如已有出身所司依资与一官。
十四年赐朔方节度副使灵武郡大守摄御史大夫安思顺祖左玉钤卫郎将为武部尚书考右羽林军大将军波主为太子太师。
十五年帝在成都诏文部尚书平章事房与子官卢从愿为吏部侍郎典选六年前后无及之者帝嘉之特与一子官从愿上疏乞回恩赠父乃赠其父吉阳丞敬一为郑州长史。
牛仙客为工部尚书同中书门下三品赠其父意为礼部尚书祖会为泾州刺史。
张延赏中书令张嘉贞之子初名宝符召见赐名延赏取赏延于世之义特授左司御率府兵曹参军。
王君龟判凉州都督封晋昌伯拜其父为少府监仍听致仕帝。又尝於广远楼引君及妻夏氏设宴赐以金帛。
肃宗至德二年十二月御丹凤楼大赦诏武德开元及蜀郡灵武元从功臣有先亡没死王事者并加优赠各与子孙一人官其赴蜀郡灵武元从官及在路扈从官史失其名。
三品已上与一子官四品已下与一子出身六品已下量与进改乾元元年正月大赦诏陷在赋境为其杀戮身死者三品已上各与追赠仍各与一子官五品已上一子出身六品已下量事追赠其元从圣皇天帝至成都府文武官五品已上宜与一子官六品已下超资进改圣皇至成都府后到官及灵州宁州首末扈从三品已上与一子官五品已上放一子出身情愿回授周亲及亲近亦听唐元功臣身亡没者子孙一人加一阶其诸道节度下将士三品已下与一子官六品已上放一子出身自开元已来宰辅之家不为逆贼所污者与子孙一人官是月。又以朔方节度副使开府仪同三司鸿胪卿论诚节可袭拨川郡王食实封一百户仍与一子三品官钳耳大福封雒郊郡开国公实封一百户李怀让封沂国公食实封一百户一子五品官舍利如珍食邑封一百户与一子五品官王仲封沛国公与一子五品官吕崇贲封郓国公与一子五品官周皎封汝南郡开国公哥舒翰封朔方郡开国公与一子五品官白延崇封寿春郡开国公与一子五品官荼公荣封豫章郡开国公与一子五品官李靖封清河郡开国公食实封一百户与一子五品官刘感义封彭城郡开国公与一子五品官。
上元元年九月泾原两州团练兵马使元从特进兼羽林军大将军同正员李元忠死王事帝以其子承恩袭其官爵。
代宗宝应元年十二月封朔方节度使仆固怀恩妻贺鲁氏为凉国夫人赐实封二百户以功宠之也。
二年正月戊子制曰：功崇望重加以服章德厚流光延其懋赏爰益苴茅之典并明蛊之才副元帅太尉兼侍中都知河南淮南淮西山南东道诸节度行营事上柱国临淮郡李光弼元勋济代公辅推贤宣大化之神明总专征之师律自出征移镇距海负河连率百城旌旗千里东郊誓众雅继鲁侯之功北伐拥旄首称汉将之略高牙罢设重鼎斯调尤知武库之宝实在台之右畴其真食美以保家佥议允谐旧章斯举敬哉！有土更载丹书之盟鲤也。趋庭宜升紫绶之宠可加食实封二百户仍与一子官阶三品馀并如故。
二月乙未以河北副元帅仆固怀恩兵马使高辅成为检校太子少傅兼御史中丞赐实封三百户与一子五品官朔方都知兵马使仆固检校太子少师封定襄郡王赐实封五百户庄宅各一所与一子五品官朔方右厢兵马使高彦崇检校太子宾客赐实封三百户庄宅各一所与一子五品官。
广德元年七月上尊号大赦改元制河北副元帅仆固怀恩宜兼太保仍与一子三品官二子四品官河南副元帅李光弼与一子三品官幽州节度使李怀仙与一子三品官李抱玉郭英辛京侯希逸田神功孙志直白孝德令狐彰各与一子五品官李宝臣薛嵩田承嗣张献诚等各与一子五品官鱼朝恩寄崇师律程元振勋高佐命仍与一子五品官仆固高彦崇浑白进李建义李光逸杨崇光李怀光张如岳白元光温如雅拓拔澄必高晖卢钦文成惟良曹楚玉等各与一子五品官加实封一百户仍各赐铁券以名藏太庙画像於凌烟阁并冠难已来将相勋业高者其名籍图画亦准此子仪与一子四品官苗晋卿刘晏裴遵庆元载各与一子四品官并阶加实封一百户仪王及彭王已下男未有官者并准旧例与官及封永穆并长乐已下公主及郡县主嗣郡王等各与一子官皇亲五等已上诸亲三等已上各与一子出身二王後各与一子官诸道节度观察使立功将士其父兄在无官者依子文武与官已殁者追赠阵亡将士袭父官爵。
二年《郭子》仪为关内河东副元帅加尚书令上表陈让诏所让者依仍以其子兼御史大夫嘉其父让也。
大历三年二月以试太常卿郭曜为太子宾客曜子仪长子特拜正员三品宠之也。
四年三月追赠宰臣王缙祖故太常寺协律郎胄为兵部尚书祖母程氏为赵国夫人杜鸿渐祖故益州长史慎行为尚书左仆射祖母萧氏为滕国夫人元载祖故左卫郎将敬同为兵部尚书祖母刘氏为沛国夫人李抱玉祖左武卫郎将文成为吏部尚书祖母张氏冀国夫人及载亡母李氏为凉国夫人推恩也。十一月滑亳节度使令狐彰淄青节度使李正巳并遣男朝谒诏以彰男建兼御史中丞正巳男纳兼侍御史仍赐金紫。
十年七月诏剑南西川节度使崔宁赐一子五品官赏功也。
十二年四月诏曰：往者大盗乱华梁宋偏罹其害危城绝援折骸累月南霁真心壮节凌迈臧洪殒命敌场凛然生气宜以其子为歙州别驾。
七月诏曰：顷者逆竖灵耀阻兵大梁淮西都虞候试太常卿赠扬州大都督张自勉往观[C260]焉奉议正词无所屈挠贼臣肆忿毙於朕用悯焉虽锡命之恩已旌窀穸而赏延之典宜及子孙可追赠实封五十户是年赐朔方都知兵马使李怀光亡母甘露寺尼正则谥智母禅师官给葬事宠武臣也。
德宗以大历十四年五月即位六月御丹凤楼大赦天下诏武德已来宰相功臣名迹崇高并至将相功效明著已亡殁者量加赠谥子孙沉翳者量与官诸州刺史及尝参官父现在未有官者量与五品致仕官及阶父母亡殁与赠官及邑号戊子赠骁卫将军代国公安金藏兵部尚书授其子承恩银青光禄大夫试殿中监兼庐州长史。
建中四年四月赠故魏博节度都虞候兼御史中丞卫尝宁太子太师赐实封二百户委马燧怀光境上以礼致祭仍与抱真李孝忠日知等访其妻孥亲族具以名闻有子者便以父官爵授之子孙三代已来过犯者减一等论所赐实封载之典册勿令废绝是年敬长皇后弟吴淑使于朱ГГ谋逆已决因害淑于客馆之前德宗闻而哀悼久之淑嫡子与正员五品官。
兴元元年六月京畿副元帅李晟平朱Г收京师拜司徒诏赠晟父钦太子太保母王氏代国夫人。
七月李怀光拥兵河中以给事中孔巢父充宣慰使遇害德宗闻而惊悼久之授一子正员官是月御丹凤楼大赦天下诏司徒兼中书令晟与一子五品正员京官侍中与一子六品正员京官骆元光尚可孤韩游瑰戴休颜各与一子七品正员官诸道节度使及行在都知兵马使都虞候扈从左右金吾六军大将军各与一子八品正员官都团练使观察使各与一子官。
贞元元年十一月癸夕卩日南至祀圜丘礼毕诏曰：司徒晟宜与一子五品正员官是年河东节度使马燧平河中李怀光德宗下诏褒美迁光禄大夫兼侍中仍与一子五品正员官浑为河中同陕虢等州节度既平李怀光以功加检校司空与一子五品正员官并阶。
