<!-- { "loadSidebar": true } -->
    河间王镇关中皇甫重为秦州刺史重弟商为长沙王参军将李含先与商重有隙每之及此说曰：商为所任重终不为人用宜急除之以去一方之患可表迁重为内职因其经长安乃执之重知其谋乃露檄上尚书以信任李含将欲为乱召集陇上士众以讨含为名以兵革累兴今始宁息表请遣使诏重罢兵徵含为河南尹含既就徵重不奉诏遣金城太守游楷陇西太守韩稚等四郡兵攻之成都王[A13C]与起兵共攻以讨后父尚书仆射羊玄之及商为名以商为左将军河东太守领万馀人於阙门距张方为方所斫军遂进既屡败乃使商间行赍帝手诏使游楷尽罢兵令重进军讨商行过长安至新平遇其从甥素憎商以告捕得商杀之既败重犹坚守闭塞外门城内莫知而四郡兵筑土山攻城重辄以连弩射之所在为地窟以防外攻权变百端外军不得近城将士为之死战知不可乃上表求遣御史宣诏谕之令降重知非朝廷本意不奉诏获御史驺人问曰：我弟将兵来欲至未驺云：已为河间王所害重失色立杀驺，於是城内知无外救遂共杀重。
    东海王越惠帝幸长安河间王欲挟天子令诸侯越将起兵奉迎天子以太弟中庶子缪播父时故吏委以心膂播从弟右卫率微前妃之弟也。越遣播裔诣长安说令奉帝还雒约与分陕为伯播裔素为所敬信既相见虚怀从之将张方自以罪重惧为诛首谓曰：今据形胜之地国富兵强奉天子以号令谁敢不服惑方所谋犹豫不决方恶播裔为越游说阴欲杀之播等亦虑方为难不敢复言时越兵锋甚盛深忧之播裔乃复说急斩方以谢可不劳而安从之，於是斩方以谢山东诸侯後悔之。又以兵距越屡为越所败帝反旧都播亦从太弟还雒契阔艰难深相亲狎及太弟即帝位是为怀帝以播为给事黄门侍郎俄转侍中徙中书令任遇日隆专管诏命时越威权自己帝力不能讨心甚恶之以播裔等有公辅之量。又尽忠故委以心膂越惧为己害因入朝以兵入宫执播等於帝侧帝叹曰：奸臣贼子无世无之不自我先不自我後哀哉！起执播等手涕泗欷不能自禁越遂害之朝野愤惋咸曰：善人国之纪也。而加虐焉其能终乎！及越薨帝赠播卫尉祠以少牢。
    成都王颖既以陆机为将时宦人孟玖弟超并为颖所嬖宠超领万人为小都督未战纵兵大掠机录其主者超将铁骑百馀人直入机麾下夺之顾谓机曰：貉奴能作督不机司马孙拯劝机杀之机不能用超宣言於众曰：陆机将反。又还书与玖言机持两端军不速决及战超不受机节度轻兵独进而没玖疑机杀之遂谮机於颖言其有异志将军王阐郝昌公师藩等皆玖所用与牵秀等共证之颖大怒使秀密收机将害陆云   江统蔡克力谏颖迟迥者三日卢志。又曰：昔赵王杀中护军赵凌赦其子骧骧诣明公而击赵即前事也。蔡克入至颖前叩头流血曰：云   为孟玖所怨远近莫不闻今果见杀罪无彰验将令群心疑惑窃为明公惜之僚属随克入者数十人流涕固请颖恻然有宥云   色孟玖扶颖入催令杀云   後东海王越讨颖移檄天下亦以机云   兄弟枉害罪状。
    会稽世子元显会稽王道子之子也。车武子为吏部尚书元显有过武子与江绩密言於道子将奏之事泄元显逼令自裁俄而武子卒朝廷伤之。
    梁武陵王纪僭号於蜀司马王僧畋直兵参军徐怦并固谏纪以为贰於已皆杀之。
    後魏袭常山王素孙昭孝文时为殿中郎坐事停废宣武时昭从弟晖亲宠用事稍迁左丞孝明即位于忠执政昭为黄门侍郎。又曲事之忠专权擅威枉陷忠贤多昭所指导。
    唐齐王太宗第五子不率宪章屡为非法太宗以权万纪为能转齐王长史既匿近群小畋游无度万纪骤谏不听内怀忧愤乃条列罪因胁令表首惧而从之遣万纪通表太宗遂厚赏万纪而深责於万纪还大怒曰：长史卖我也。劝我令首而自以为功必。且杀之快心耳会以万纪奏而被遣群小不逞因而扇遂加害焉韦文振性质重初以校尉从太宗征伐及出阁太宗以文振素在左右谨直选授府典军令专典马方欲寄心腹文振每事进谏所不纳即语万纪论之内深忿疾而外。且任使及杀万纪日文振惧纵辔驰走追行数里被箭不能复前因而遇害。
    ○宗室部　祸败
    孽惟自作无可逭之理命或凶折亦威用之数载诸方策昭然可见。若乃居茂亲之地膺夹辅之重邪僻中积狂悖外恣或因缘间隙潜蓄以异谋或坏乱纪法卒成於大憝乃有灾祥豫见殃咎随作亡身覆族贻诮终古以至非辜告逝发愤自殒者咸用编次焉汉梁怀王揖文帝少子也。五年一朝凡再入朝因堕马死无子国除。
    梁孝王武景帝弟窦太后少子也。栗太子废太后心欲以梁王为嗣袁盎等有所关说於景帝太后议格格音阁梁王怨袁盎谋阴使人刺杀袁盎帝繇此益疏王王归国意忽忽不乐北猎梁山有献牛足出背上孝王恶之六月中病热六日薨。
    临江王荣孝景之子也。坐侵庙ヂ地为宫帝徵荣荣行祖於江陵北门既上车轴折车废江陵父老流涕窃言曰：吾王不反矣。荣至诣中尉府对簿中尉郅都簿责讯王王恐自杀。
    广陵厉王胥武帝子也。昭帝时见帝年少无子有觊欲心而楚地巫鬼胥使下神祝诅及宣帝即位胥复使巫祝诅如前胥宫园中枣树生十馀茎茎正赤叶白如素池水变赤鱼死有鼠昼立舞王后廷中胥谓姬南等曰：枣水鱼鼠之怪甚可恶也。居数月祝诅事发觉有司按验胥惶恐以绶自绞。
    燕刺王旦武帝子也。昭帝立旦遂招来郡国奸人赋敛铜铁作甲兵数阅其车骑材官卒建旌旗鼓车旄头先驱（驱与驱同）郎中侍从者著貂羽黄金附蝉皆号侍中令群臣皆装是时天雨虹下属宫中饮井水水泉竭厕中豕群出坏大官灶乌鹊斗死鼠舞殿端门中殿上户自闭不可开天火烧城门大风坏宫城楼折拔树木流星下堕后姬以下皆恐王惊疾王客吕广等知星为王言当有兵围城期在九月十月王愈忧恐天子使使者赐燕王玺书旦得书即以绶自绞。
    东平炀王云   宣帝子东平思王之子也。哀帝时无盐危山土自起覆草如驰道状。又瓠山石转立云   及后谒自之石所祭治石象瓠山立石束倍草并祠之建平三年息夫躬孙宠等共因幸臣董贤等告之是时哀帝被疾多所恶事下有司逮王后谒下狱验治言使巫傅恭婢合欢等祠祭祝诅上为云   求为天子云   。又与知灾异者高尚等指星宿言上疾必不愈云   当得天下石立宣帝起之表也。有司请诛王有诏废徙房陵云   自杀谒弃市。
    晋赵王伦僭即位亲祠太庙遇大风飘折麾盖时有雉倍草黄倍草也。入殿中自太极东阶上殿驱之更飞西钟下有顷飞去。又伦於殿上得异鸟问皆不知名累日向夕宫西有素衣小儿言是服刘鸟伦使录小儿并鸟闭置牢室明旦开视户如故并失人鸟所在伦目上有瘤时以为妖焉後齐王ぁ河间王成都王颖起兵讨伦伦军败惠帝反正赐伦死。
    齐王ぁ为大司马辅政长沙王发兵攻ぁ府擒ぁ斩於阊阖门外初ぁ之盛也。有一妇人诣大司马府求寄产吏诘之妇人曰：我截齐便去耳识者闻而恶之。又谣曰：著布袒腹为齐持服俄而ぁ诛。
    长沙厉王武帝第六子也。齐王ぁ专权起兵相攻ぁ败斩之成都王颖遣刺客图。又杀之前後破颖军斩获六七万人战久粮乏城中大饥东海王越收送金墉城颖炙而杀之初执权之始雒下谣曰：草木萌芽杀长沙以正月二十五日废二十七日死如谣言焉。
    南齐南郡王子夏武帝第二十三子初武帝梦金翅鸟下殿庭抟食小龙无数乃飞上天明帝时其梦乃验明帝诛武帝诸子唯临贺王子岳及弟六人在後帝每叹曰：我及司徒诸儿子皆不长高武子孙日长大永泰元年诛子岳等子夏最被诛时年七岁。
    始安王遥光太祖次兄始安贞王道生子也。明帝建武中进号抚军将军帝以亲近单少憎忌高武子孙欲并诛之遥光画计参议河东王铉等七王见杀遥光意也。东昏即位遥光惧称疾不复入台先是遥光行还入城风飘仪纟散出城外遥光虑见杀乃起兵战不利还小斋帐中着衣合坐秉烛自令人反拒斋ト皆重关左右并逾屋散出台军主刘国宝时当伯等先入遥光闻外兵至吹灭火扶匐下床军人排ト入於ウ中牵出斩首遥光未败一日城中皆梦群蛇缘城四出各共说之咸以为异。
    後魏乐平王丕明元之子也。後坐事以忧死丕之薨及日者董道秀之死也。高允遂著筮论曰：昔明元末起白台其高二十馀丈乐平王尝梦登其上四望无所见王以问日者董道秀筮之曰：大吉王默然有喜色後事发王遂忧死而道秀弃市。
    南安王桢为相州刺史孝文太和二十年五月至邺入城日暴风大雨冻死者十馀人祯。又以旱祈雨于群神邺城有石虎庙人奉祀之祯告虎神像云：三日不雨当加鞭罚请雨不验遂鞭像一百是月疽发背薨。
    北齐琅琊王俨武成第三子也。後主武平二年出俨居北宫五日一朝俨遂率京畿军士三千人屯千秋门帝率宿卫至千秋门欲追杀之俨徒骇散帝俨带刀环乱筑俨头良久乃释之俨之未获罪也。邺北城有白马佛塔是石季龙为澄公所作俨将修之巫曰：若动此浮图北城失主不从破至第一级得白蛇长数丈回旋失之数旬而败。
    广武王长弼少名阿伽性粗武出入城市好驱击行路时人皆呼为阿伽郎君後为营州刺史在州无故自惊走叛亡入突厥竟不知死所。
    隋齐王柬炀帝子也。妃韦氏早卒柬遂与妃姊元氏妇通遂产一女外人皆不得知阴引乔令则於第内酣宴令则称庆脱柬帽以为欢乐召相工令遍视後庭相工指妃姊曰：此产子者当为皇后王贵不可言时国无储嗣柬自谓次当得立。又以元德太子有二子内常不安阴挟左道为厌胜之事事既发帝大怒斩令则等数人妃姊赐死柬自是恩宠日衰从帝在江都宫元会柬具法服将朝无故有血从裳中而下。又坐斋中见群鼠数十至前而死视皆无头寻为宇文化及乱兵所杀。
    唐燕王忠高宗长子为梁州都督转房州刺史年渐长大常恐不自安或私衣妇人之服以备刺客。又数有妖梦常自占卜事发废为庶人。
    梁友宁太祖之侄也。为岭南西道节度使友宁督诸军进逼营丘月馀不能拔与晋人战于石楼王师小却友宁旁自峻阜驰骑以赴敌所乘马蹶而仆遂没於阵友宁将战之前一日有大白蛇蟠於帐中友宁心恶之遇害焉。
    ●卷三百
    ○外戚部　总序
