<!-- { "loadSidebar": true } -->
    辛谧为太子舍人兼散骑常侍工草隶书为时楷法王羲之为右军将军会稽内史尤善隶书为古今之冠论者称其笔势以为飘。若游矫。若惊龙羲之尝诣门生家见几滑净因书之真草相半後为其父误刮去之门生惊懊者累日。又尝在蕺山见一老姥持六角竹扇卖之羲之书其扇各为五字姥初有愠色因谓姥曰：但言是王右军书以求百钱邪姥如其言人竞买之他日姥。又持扇来羲之笑而不答其书为世所重皆此类也。每自称我书比锺繇当抗衡比张芝犹当雁行也。曾与人书云：张芝临池学书池水尽黑使人耽之。若是未必後之也。羲之书初不胜庾翼郗及暮年方妙尝以章草答庾亮而翼深叹伏因与羲之。《书》曰：吾昔有伯英章草十纸过江颠狈遂乃亡失尝叹妙迹永绝忽见足下答家兄书焕。若神明顿还旧观。
    王凝之羲之子也。为左将军会稽内史亦工草隶。
    王献之凝之弟也。为中书令始七八岁时学书父羲之密从後掣其笔不得叹曰：此儿後当复有大名尝书壁为方丈大字羲之甚以为能观者数百人後为谢安长史安尝问曰：君书何如君家尊答曰：故当不同安曰：外论不尔答曰：外人那得知时议者以为羲之草隶江左中朝莫有及者献之骨力远不及父而颇有媚趣桓玄雅爱其父子书各为一帙置左右以玩之。
    谢安字安石为太保善行书。
    宋孔琳之为祠部尚书以草书擅名。
    羊欣为中书郎尤长隶书初欣年十二父不疑为乌程令时王献之为吴兴太守甚知爱之献之尝夏月入县欣着新练裙昼寝献之书裙数幅而去欣本工书因此弥善。
    徐希秀为游击将军甚有学解亦闲篆隶正费禅灵二寺碑即希秀书也。
    萧思话为中书令丹阳县尹工书学於羊欣得草妙南齐刘绘为中书郎撰能书人名自云：善飞白言论之际颇好矜。
    周为国子博士以从外氏车骑将军臧质家得卫恒散隶书法学之甚工文惠太子使书玄圃茅斋壁国子祭酒何胤以倒薤书求就换之笑而答曰：天下有道丘不与易也。
    王僧虔为尚书令弱冠善隶书初宋文帝见其书素扇叹曰：非惟迹逾子敬（王献之字）方当器雅过之晋泰始中出为吴兴太守秩中二千石晋世王献之善书为吴兴郡及僧虔攻书。又为郡论者荣之明中为尚书令尝为飞白书题尚书省壁曰：圆行方止物之定质修之不已则溢高之不已则忄栗驰之不已则踬引之不已则逸是故去之宜疾当时嗟赏以比座右铭及太祖即位与僧虔赌书毕谓僧虔曰：谁为第一僧虔曰：臣书第一陛下亦第一（一云：臣书人臣中第一帝书帝中第一）帝曰：卿可谓善自为谋矣。示僧虔古迹十一帙就求能书人名僧虔得民间所有帙中所无者吴大帝景帝归命侯书桓玄书及王丞相导领军洽中书令珉张芝索靖卫伯玉张翼十一卷奏之。又上羊欣所撰能书人名一卷。又为论。《书》曰：宋文帝书自云：可比王子敬时议者云：天然胜羊欣功夫少於欣王平南е右军叔过江之前以为最亡曾祖领军书右军云：弟书遂不减吾变古制今惟右军领军不尔至今犹法锺张亡从祖中书令书与子敬云：弟书如骑骡恒欲度骅骝前庾征西翼书少时与右军齐名右军後进庾犹不分在荆州与都下人书云：小儿辈贱家鸡皆学逸少书须吾下当比之张翼王右军自书表晋穆帝令翼写题後答右军当时不别久後方悟云：小人几欲乱真张芝索靖韦诞锺会二卫并得名前代无以辩其优劣惟见其笔力惊异耳张澄当时亦呼有意郗章草亚於右军嘉宾草亚於二王絮媚过其父桓玄自谓右军之流论者以比孔琳之谢安亦入能书录亦以自重为子敬书嵇康诗羊欣书见重一时亲受子敬行书尤善正乃不称名孔琳之书天然放纵极有笔力规矩恐在羊欣後丘道护与羊欣俱面受子敬故当在欣後范晔与萧思话同师羊欣後小叛既失故步为复小有意耳萧思话书羊欣之影风流趣好殆当不减笔力恨弱谢综书其舅云：生起是得赏也。恨少媚好谢灵运书乃不伦遇其合时亦得入流贺道力书亚丘道护庾昕书学右军亦欲乱真矣。又著书传於世。
    王慈僧虔子也。为东海太守谢超宗尝谓之曰：卿书何如虔公慈曰：我之不得仰及犹鸡之不及凤也。时人以为名答（超宗凤之子）。
    梁萧几字德玄为尚书左丞善草隶书。
    王志初仕齐为吏部尚书善藁隶当时以为楷法齐游击将军徐希秀亦号能书尝谓志为书圣。
    殷均字季和尚武帝女永兴公主拜驸马都尉善隶书为当时楷法南乡范乐安任并称贵之。
    颜协为湘东王记室少博涉群书工於草隶飞白吴人范怀约能隶书协学其书殆过真也。荆楚碑碣皆协所书时有会稽谢善勋能为八体六文方寸千言京兆韦仲善飞白并在湘东王府府中以协优於韦仲而减於善勋。
    萧子为侍中善草隶书为世楷法自云：善效锺元常王逸少而微变字体答敕曰：臣昔不能拔赏随世所贵规摹子敬多历年所年二十六著晋史至二王列传欲作论草隶。《法言》不尽意遂不能成略指论飞白一势而已十许年来始见敕旨论书一卷商略笔势洞彻字体。又以逸少之不及元常犹子敬之不及逸少自此研思方悟隶式始变子敬全范元常逮尔以来自觉功进其书迹雅为高祖所重尝论子。《书》曰：笔力劲骏心手相应巧逾杜度美过崔当与元常并驱争先其见赏如此百济国使人至建业求书逢子出为东阳太守维舟将发使人於渚次候之望船三十许步拜行前子遣问之答曰：侍中尺牍之美远流海外今日所求惟在名迹子乃为停船三日书三十纸与之。
    萧特子子也。为太子舍人亦善草书高祖尝论子曰：子敬之书不及逸少近见特迹遂逼於卿。
    萧乾子兄子也。乾字思惕善隶书得叔父子之法仕陈为五兵尚书。
    到沆为北中郎将谘议参军勤学工篆隶。
    刘孝绰为秘书监善草隶自以书似父乃变为别体陈蔡景历好学善尺牍工草隶解褐诸王府佐。
    赵知礼为右卫将军善隶书。
    王彬字思文为秘书监好文章善篆隶与兄志齐名时人为之语曰：三真六草为天下宝。
    萧引为金部侍郎善隶书为当时所重宣帝尝披奏事指引署名曰：此字笔势翩翩似鸟之欲飞引谢曰：此陛下假其毛羽耳。
    毛喜为光禄大夫少好学善草隶。
    谢贞为招远将军掌中宫管记初贞年十三工草隶虫篆。
    徐僧权为梁东宫通事舍人领秘书以善书知名。
    後魏谷浑字元冲道武时以善隶书为内侍左右。
    崔宏字玄伯潜之子也。位至天部大人爵为公尤善草隶行押之书为世摹楷玄伯祖悦与范阳卢谌并以博艺知名谌法锺繇悦法卫俱习索靖之草皆尽其妙谌传子偃偃传子邈悦传潜潜传玄伯世不替业故魏初重崔卢之书。又玄伯之行押书特精巧而不见遗迹。
    崔简字冲亮玄伯子也。一名觉为中书侍郎参著作事好学少以善书知名。
    崔浩玄伯子天兴中为著作郎道武以其工书尝置左右浩既工书人多写急就章从少至老初不惮劳所书盖以百数必称冯代︹以示不敢犯国其谨也。如此浩书体势及其先人而妙巧不如也。世宝其迹多裁割缀连以为模楷。
    崔衡字伯玉学崔浩书颇亦类焉献文天安元年擢为内秘书中散班下诏命及御所览书多其迹也。
    崔挺为中书侍郎以工书受敕於长安书文明太后父燕宣王碑赐爵泰昌子。
    崔潜仕慕容为黄门侍郎为兄浑诔其手笔本草宣武初著作佐郎王遵业买书於市而遇得之计诔至是将二百载宝其书迹深藏秘之东魏武定中遵业子松年以遗黄门郎崔季舒人多摹楷之左光禄大夫姚元标以工书知名於时见潜书谓过於己也。江式为殄寇将军符节令以书文昭太后尊号谥册特除奉朝请仍符节令式篆体尤工雒京宫殿诸楼观题皆式书也。
    江顺和式兄子也。为征虏将军亦工篆书先是太和中兖州人沈法会能隶书宣武之在东宫敕法会侍书已後隶迹见知於闾里者甚众未有如崔浩之妙卢渊为秘书监自远祖志法锺繇书传业累世世有能名至邈以上兼善草迹渊习家法代京宫殿多渊所题白马公崔玄伯亦善书世传卫体魏初工书者崔卢二门。
    吕温字阳为上党太守善书。
    李思穆为营州刺史工草隶为当时所称窦遵为尚书郎善楷篆北京诸碑及台殿楼观宫门题署多遵书也。
    柳僧习善隶书敏於当时为裴植征虏府司马。
    刘仁之粗涉书史真草笔迹颇号工便御史中尉元昭引为御史。
    裴敬宪为太学博士学博才清工隶草书高遵为中书侍郎颇有笔札诣长安刊燕宣王庙碑进爵安昌子。
    郭祚为雍州刺史少习崔浩之书尺牍文章见称於世刘懋为太尉司马善草隶多识奇字。
    王繇为给事中东莱太守有文才尤善草隶。
    北齐杜弼为征虏府墨曹参军典管记弼长於笔札每为时辈所推。
    萧慨好学攻草隶书南土中称为长者历著作佐郎待诏。
    赵仲将为散骑常侍学涉群书善草隶虽与弟书书字楷正云：草不可不解。若施之於人即似相轻易。若当家卑幼。又恐其疑所在宜尔是以必须隶笔。
    源楷字那延为黄门郎善草隶书。
    张景仁幼孤家贫以学书为业遂工草隶书选补内书生与魏郡姚元标颍川韩毅同郡袁买奴荥阳李超等齐名世宗并引为宾客天保八年敕教太原王绍德书除开府行参军後主在东宫世祖选善书人性行淳谨者令侍书景仁遂被引擢小心恭慎後主爱之呼为博士。
    刘ダ好文学工草书为司空功曹待诏文林馆。
    後周王字子渊初在梁为国子祭酒萧子之姑夫也。时善草隶少以姻戚去来其家遂相模范俄而名亚子并见重於世。
    赵文深字德本为太祖丞相府法曹参军少学楷隶雅有锺王之则笔势可观当时碑榜唯文深及冀俊而已平江陵之後王入关贵游等翕然并学书文深之书遂被遐弃文深惭恨形於言色後知好尚难反亦改习书然竟无所成转被讥议谓之学步邯郸焉至於碑榜馀人犹莫之逮王亦每推先之宫殿楼观皆其迹也。迁县伯下大夫加仪同三司世宗令至江陵书景福寺碑汉南人士亦以为工梁主萧观而美之赏遗甚厚天和元年路寝寺初成文深以题榜之功增邑二百户除赵郡守文深虽居外任每须题榜取复追之。
    隋窦庆颇工草隶官至河东太守。
    房彦谦为司隶刺史善草隶人有得其尺牍者皆宝玩之。
    阎毗为殿内少监能篆书草隶尤善为当时之妙唐杨师道为中书令少善草隶。
    虞世南为秘书监同郡沙门智永善学王羲之书世南师焉妙得其体繇是声名籍甚。
