<!-- { "loadSidebar": true } -->
穆宗长庆二年十二月敕赠工部尚书田[A13C]夙彰忠勇累效勋勤方议奖能远闻弃代永言嗟悼须有优矜宜赐绢布一百五十疋端度支逐便支给仍令所在州县传递送至许州委李光颜官给葬事其男克素待过卒哭亦委本道量与军中职事收管驱使[A13C]前为李光颜部将淮西之役累有胜捷其後王师征讨[A13C]常在战阵以忠勇著闻及汴州平策勋拜宋州刺史人皆谓[A13C]宜受方任会以疾卒。
敬宗宝历二年正月御史台奏右赞善大夫李方现把笏击损内园品官李重实款状明具敕李方现不自谨身有此喧竞假如品官凌忽只合具实奏闻辄肆狂疏恣行殴击伤人见血理在难容但以父有勤劳身叨宗属特从轻典粗以绳违宜量罚两月俸。
文宗太和四年前丰州刺史充天德军使浑钅岁坐赃七年千馀贯贬袁州司马帝以咸宁王勋烈特异故特命有司俯从轻文（至五年春以钅岁守袁王传赐紫金鱼袋父太师忠勋故也。）。
五年春卢龙军节度观察等使李载义为其部下杨志诚所逐因入觐帝以载义有平沧景之功顺朝旨册拜太保同平章事其年改山南西道节度观察等使兼兴元尹。
後唐明宗长兴四年八月顾谓侍臣曰：前洋帅陈皋称病其乞致仕信乎！对曰：实然帝因怆然改容良久曰：陈皋昔为彳建儿从吾征伐操戈擐甲气吞豺狼今衰落如此浮生壮彳建都几何时哉！咄嗟久之因令孟汉琼往劳问。
王思同当明宗朝伐蜀之役为先锋指挥使思同恃勇先入剑门大军未相继复为董璋兵逐出师思同以曾获剑门之功移镇山南西道。
●卷一百三十五
○帝王部　愍征役
昔轩辕氏抚万民度四方天下有不顺者从而征之则征役之兴有自来矣。然而王者致治贵於无为圣人用兵盖不得已一夫不获则曰：时予之辜一物失所则。若纳之於隍况乎！蒙霜露冒锋镝行有攻战之苦居有徭戍之勤而可不愍之者哉！是以历代帝王下蠲复之诏降赈给之命存者待以爵赏没者敛以衣衾。故曰：悦以使民民忘其死君子之於人序其情而闵其劳诗之东山所繇作也。今之纪者非唯乘塞守边飞刍免粟之谓凡于力役第而次之。
周文王为西伯时西有昆夷之患北有犭严狁之难以殷王之命其属为将帅将戍役御西戎及难以守卫中国故歌采薇以遣之《诗》曰：采薇采薇薇亦柔止曰：归曰：归心亦忧止忧心烈烈载饥载渴我戍未定靡使归聘。
汉高祖为汉王四年八月令军士不幸死者吏为衣衾棺敛转送其家四方归心焉。
八年十一月令士卒从军死者为（音卫小棺也。今谓之椟）归其县县给衣衾棺葬具（初为椟至县更给衣及棺备其葬具耳）祠以少牢长吏亲葬。
九年三月行如雒阳令吏卒从军至平城及其守城邑者（平城左右诸城能坚守也。）皆复终
武帝建元元年秋七月诏曰：卫士转置送迎二万人（郑氏曰：去故置新常二万人）其省万人。
元光六年冬诏曰：夷狄无义所从来人间者モ奴数寇边境故遣将抚师古者治兵振旅因遭虏之方人将吏新会上下未辑代郡将军敖雁门将军广所任不肖校尉。又背义妄行弃军而北少吏犯禁用兵之法不勤不柔始生也。教将帅之过也。教令宣明不能尽力士卒之罪也。将军已下廷尉使理正之而。又加法於士卒三者并行非仁圣之心朕闵众庶陷害欲刷耻改行复奉正义厥路亡繇其赦雁门代郡军士不循法者。
元狩三年减陇西北地上郡戍卒半宣帝五凤元年夏赦徒作杜陵者。
元帝初元三年六月诏曰：惟庶之饥寒远离父母妻子劳於非业之作卫於不居之宫（不急之事故云：非业）恐非所以佐阴阳之道也。其罢泉章宫卫令就农百官各省费。
成帝永始元年七月诏曰：将作大匠万年（解万年也。）言昌陵三年可成作治五年中陵司马殿门内尚未加功天下虚耗百姓罢劳（罢读曰疲）客土疏恶（取他处土增高为客土）终不可成朕惟其难怛然伤心（惟思也。）其罢昌陵及故陵勿徙吏民令天下无有摇之心。
後汉质帝永嘉元年五月诏曰：兵役连年死亡流离或无繇也。支骸不敛或停棺莫收朕甚愍焉昔文王葬枯骨人赖其德今遣使者案行。若无家属及贫无资者随宜赐┰以慰孤魂。
桓帝建和元年四月诏曰：比起陵茔弥历时岁力役既广徒隶尤勤顷雨泽不沾密复散傥或在兹其令徒作陵者减刑咎。
魏太祖为汉丞相以建安七年令曰：吾起义兵为天下除暴乱旧土人民死丧略尽国中终日行不见所识使吾凄怆伤怀其举义兵已来将士绝无後者求其亲戚以後之授土田官给耕牛置学师以教之为存者立庙使祀其先人魂而有灵吾百年之後何恨哉！。
十四年令曰：自顷已来军数征行或遇疫气吏死士亡不归家室怨旷百姓流离而仁者岂乐之哉！不得已也。其令死者家无基业不能自存者县官勿绝廪长吏存恤抚循以称吾意。
文帝初为魏王汉延康元年下令曰：诸将征伐士卒死亡者或未收敛吾甚哀之其告郡国给椟殡敛送致其家官为设祭。
齐王嗣位诏诸所兴作宫室之役皆以遗诏罢之。
齐王正始七年八月诏曰：吾乃当以十九日亲祀而昨出已见治道得雨当复更治徒弃功夫每念百姓力少役多夙夜存心道路但当期於通利闻乃挝老小务崇修饣希疲困流离以至哀叹吾岂安乘此而行致馨德於宗庙邪自今以後明申敕之。
高贵乡公正元二年八月蜀将姜维寇狄道九月姜维退还诏曰：朕以寡德不能式遏寇虐乃令蜀贼陆梁边陲洮西之战至取负败将士死亡计以千数或没命战场冤魂不反或牵掣虏手流离异域吾深痛愍为之悼心其令所在郡典农及安抚夷二护军各部大吏慰其门户无差赋役一年其力战死事者皆如旧科勿有所漏。
十一月诏曰：往者洮西之战将吏士民或临阵战亡或沉溺洮水骸骨不收弃於原野吾甚痛之其告征西安西将军各令部人於战处及水次钩求尸丧收敛藏埋以慰存亡。
晋武帝太康元年五月庚午诏诸士卒年六十罢归于家。
惠帝永安元年十二月诏曰：自顷戎车屡征劳费人力供御之物皆减三分之二户调田租三分减一蠲除苛政爱人务本清通之後当还京师。
成帝咸康二年三月旱诏免所旱郡县役。
孝武帝太元四年三月诏几诸役费自非军国事要皆宜停省以固时务。
後魏孝文延兴三年二月太上皇帝至自北讨死王事者复其家。又诏畿内民从役死事者郡县为迎丧给以葬费。又诏醴阳被掠之兵有得还者赐绢二十匹南部尚书公孙邃奏为贵贱等级帝称善。
太和六年二月诏曰：萧道成逆乱江淮戎旗频举七州之民既有征军之劳深乖轻徭之义朕甚愍之其复常调三年。
八年五月己卯诏赈赐河南七州戍兵。
十七年十二月诏隐恤军士死亡疾病务令优洽。
十九年二月南伐齐幸八公山路中雨甚诏去盖见军士病者亲急恤之八月诏诸徒兵从征被伤者皆听还本处。
宣武正始四年十二月诏兵士征硖石者复租赋一年。
孝明熙平元年七月诏兵士锺离没落者复一房田租三年。
二年五月诏曰：杨州硖石荆山新淮ガ城兵士战没者追给敛财复一房五年。若无妻复其家一身被三疮赏一阶虽一疮而四体废落者亦同此赏孝庄永安二年二月朔诏诸禁卫之官从戎有功及伤痍者赴选先叙。
出帝永熙三年六月诏曰：顷年已来天步时阻干戈不戢荆棘斯生或殉节感恩奋不顾命或临戎对敌赴难如归身首横分体骨不敛勋诚靡录荣赠莫加寤寐矜之良有嗟悼可普告内外咸许言列。若无亲近听故友陈之尚书简实随状科赠庶慰冤魂少申恻隐。
後周明帝武成元年六月诏曰：颍川从我是曰：元勋无忘父城实起王业文考属天地草昧造化权舆拯彼横流兴兹颓运赖英贤尽力文武同心翼赞大功克隆帝业而披坚执锐栉风沐雨永言畴昔良用怃然至。若功成名遂建国剖符予惟休也。其有致死王事妻子无归者朕甚伤之凡是从先王向夏州从来见在及薨亡者并量赐钱帛称朕意焉。
武帝平齐之役见军士有跣而行者帝亲脱华以赐之每宴会将士必自执杯劝酒或手付赐物。
建德元年三月诏曰：民亦劳止则星动於天作事不时则石言於国故知为政欲静在宁民为治欲安在息役兴起无度徵发不已加以频岁师旅农亩废业去秋灾蝗年不登民有散亡家空杼轴朕每旦恭已夕惕兢怀自今正调以外无妄有发庶时殷俗阜称朕意焉。
隋文帝开皇元年九月诏战亡之家遣使赈给仍令使者就家劳问。
六年八月诏大象已来死事之家咸令赈恤。
炀帝大业四年九月诏免长城役者一年租赋。
八年二月诏曰：朕观风燕裔问罪辽滨文武叶力爪牙思奋莫不执锐勤王舍家从役罕蓄仓廪之资兼损播殖之务朕所以夕惕愀然虑其匮乏虽复素饱之众情在亡私悦使之人宜从其厚诸行从一品以下飞募人以上家口郡县宜数存问。若有粮食乏少皆宜赈给或虽有田畴贫弱不能自耕种可於多丁富室劝课相助使之居者有敛积之丰行役无顾後之虑。
十年二月诏曰：竭力王役致身戎事咸繇犭旬义莫匪勤诚委命草泽弃骸原野兴言念之每怀愍恻往年出军问罪将届辽滨庙胜略具有进止而杨谅忄昏凶罔识成败高愎狠本无智谋临三军犹儿戏视人命如草芥不遵成规坐贻挠退遂令死亡者众不及埋藏今遣遣使人分道收葬设祭於辽西郡立道场一所恩加泉壤庶弭穷魂之冤泽及枯骨用弘仁者之惠。
唐高祖武德三年六月以沁州被围一载忠勤可嘉乃以绢三千疋颁赐将士。
八年八月令民部尚书皇甫无逸於并州设祭战亡将士。
太宗贞观十年十月征辽回次营州诏辽东道战亡人骸骨并集柳城东南有司设太牢以祭之太宗临哭尽哀从臣无不流泪御制祭文曰：夫忠烈尽世往贤明轨忘身殉国先哲良规惟尔等心苞铁石志烈风霜勇气雄图冲冠裂眦怀忠立节重义轻生奋剑提戈摧城陷阵冒锋刃而不顾赴汤火而如归殒命战场残形寇垒膏润原钺身丧名存摇落寒关遂非生入苍茫雷野无复馀踪涉出塞之前途掩灵榇而反骨歌阳春之往路黯长夜之归魂山川宛其不殊存亡飒焉非昔然而身者今之所重名者後之所贵身乃常有而愚夫怯焉功则难立惟烈士成焉。若以一生之短期收千载之令誉此圣贤之操也。岂直忠勇者乎！所以按辔停舆抚膺一恸嘉乃诚节痛尔遗灵酒俎既陈魂其斯享。
十五年十一月赠战亡将士官三转听授一子远其尸柜还乡棺敛而葬焉。
十九年三月征辽舆驾在定州将士每到者遣於定州北门过太宗御城楼抚慰之明告赏罚优劳甚至悉踊跃歌呼足蹈手舞有从卒一人病不能进太宗召至御床亲加抚慰付州县廪疗之是以将士莫不欣然愿从其役有不预征名而请以私装从军者动以千计皆云：不愿受国家官赏乞於高丽城下效一旦之命诏皆不许其人心齐一自古出师命将未之有也。七月诏以征辽从行及辽东平壤二道军人战死者各加四级听一子承袭分遣使人就家吊祭。又诏从军死亡之徒恐致湮没埋人之处宜立标榜军回之日各令将还并给棺以葬焉。
二十二年二月制渡辽有功之徒未授勋班而犯罪者与成官同优之也。六月令陕州刺史孙河南太子詹事张行成於河北渭州亲见父老存抚百姓从军之家州县为之营农。
