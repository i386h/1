<!-- { "loadSidebar": true } -->
    杜林字伯山与马援同乡里素相亲厚援从南方还林马死援令子持马一匹遗林曰：朋友有车马之馈可具以备之林受之居数月林遣子奉。《书》曰：将军内施九族外有宾客望恩者多林父子两人食列卿禄尝有盈今送钱五万援受之谓子曰：人当以此为法是杜伯山所以胜我也。林位司空。
    寇恂从光武破群贼数与邓禹谋议恂奇之因奉牛酒共交欢恂位执金吾。
    皋弘为扬州从事家代为吴郡冠族少有英才与桓荣相善。
    廉范与雒阳庆鸿为刎颈交时人称曰：前有管鲍後有庆廉范位至蜀郡太守。
    孔僖曾祖父子建少游长安与崔篆友善僖与篆孙る复相友善僖位临津令。
    尹敏与班彪亲善每相遇辄日旰忘食夜分不寝自以为锺期伯牙庄周惠施之相得也。敏位长安令梁鸿友人京兆高恢少好。《老子》隐於华阴山中及鸿东游思恢作。《诗》曰：鸟婴婴兮友之期念高子兮仆怀思想念恢兮爱集兹二人遂不复相见恢亦高抗终身不仕。
    王符安定临泾人少好学有志操与马融窦章张衡崔瑗等并友善。
    马实字伯骞勤结英雄所欲友接负笈荷担不远万里山阳王畅未仕时实慕高名往存之留畅门投刺畅欲不肯见使从者拒之云：行历未旋实留连日日往伺之谓从者曰：夫孝子事亲行不逾日而至今不归非孝子也。欲待与相见如凶於路往而不返哭之以为死交畅闻其言叹息壮志因执其手揖行与入美谈毕请入见母饮宴定好而见别。
    陈重少与同郡雷义为友俱学鲁诗颜氏春秋太守张举重孝廉重以让义前後十馀通记不听义明年举孝廉重与俱在郎署後俱拜尚书郎义坐事黜退重见义去亦以病免（又云：雷义举茂才让於陈重刺史不听义遂徉狂披走不应命乡里为之语曰：胶漆自谓坚不如陈与雷也。）。
    范冉（冉或作丹）陈留外黄人少为郡小吏与王奂亲善奂後为考城令境接外黄屡遣书请冉冉不至及奂迁汉阳太守将行冉乃与弟协步赍麦酒於道侧设坛以待之冉见奂车徒络驿遂不自闻惟与弟共辩论於路奂识其声即下车与相揖对奂曰：行路仓卒非陈阔之所可共到前亭宿息以叙分隔冉曰：子前在考城思欲相从以贱质自绝豪友尔今子远千里会面无期故轻行相候以展诀别如其相追将有慕贵之讥矣。便起告违拂衣而去奂瞻望弗及冉长逝不顾。
    范式一名汜字巨卿少游太学为诸生与汝南张劭为友劭字元伯二人并告归乡里式谓元伯曰：後二年当还将过拜尊亲见孺子焉乃共克期日後期方至元伯具以白母请设馔以候之母曰：二年之别千里结言尔何相信之审邪对曰：巨卿信士必不乖违母曰：。若然当为尔酝酒至其日巨卿果到升堂拜饮尽欢而别式仕为郡功曹後元伯寝疾笃同郡郅君章殷子徵晨夜省视之元伯临尽叹曰：恨不见吾死友子徵曰：吾与君章尽心於子是非死友复欲谁求元伯曰：若二子者吾生友尔山阳范巨卿所谓死友也。寻而卒式忽梦元伯玄冕垂缨屣履而呼曰：巨卿吾以某日死当以某时葬永归黄泉子未我忘，岂能相及式然觉悟悲叹泣下具告太守请往奔丧太守虽心不信而重违其情许之式未及到而丧已发引既至圹将窆而柩不肯进其母抚之曰：元伯，岂有望耶遂停柩移时乃见有素车白马号哭而来其母望之曰：是必范巨卿也。巨卿既至叩丧言曰：行矣。元伯死生路异，永从此辞。会葬者千人，咸为挥涕，式因执绋而引柩，於是乃前式遂留止冢次为修坟树，然後乃去。
    崔瑗与扶风马融南阳张衡特相友好瑗位济北相吴字季英陈留长垣人举孝廉将行郡中为祖道越坛共小史雍丘黄真欢语移时与结友而别功曹以倨请黜之太守曰：吴季英有知人之明卿。且勿言真後亦举孝廉除新蔡长世称其清节时公沙穆来游太学无资粮乃变服客佣为赁舂与语大惊遂共定交於杵臼之间以光禄四行迁胶东侯相时济北戴宏父为县丞宏年十六从左丞舍每行园常闻讽诵之音奇而厚之亦与为友卒成儒宗知名东夏官至酒泉太守。
    申屠蟠友人陈群冯雍坐事系狱豫州牧黄琬欲杀之或劝蟠不肯行曰：黄子琰（琬之字也。）为吾故邪未必致罪如不用吾言虽往何益琬闻之遂免雍罪蟠累徵不起。
    荀淑博学有高行与李固李膺同志友善淑位朗陵侯相。
    张皓字叔明治律春秋游学京师与广汉钅覃深汉中李蜀郡张霸共结为友善皓位司空。
    宋杨女为章帝贵人被谮自杀杨免归本郡郡县因事复捕系之杨友人前怀令山阳张峻左冯翊沛国刘均等奔走解释得以免罪。
    逢萌北海都昌人与同郡徐房平原李子王君公相友善萌初为亭长後连徵不起。
    岑至南阳棘阳人有高才郭林宗朱公叔等皆为友至後州郡察举三府交辟并不就。
    李膺性简亢无所交接唯与同郡荀淑陈为师友位长乐少府。
    李燮廉方自守所交皆舍短取长好成人之美时颍川荀爽贾彪虽俱知名而不相能燮并交二子情无莫世称其平正位河南尹。
    赵岐亡命卖饼北海市中孙嵩游市见岐遂以俱归嵩先入白母曰：出行乃得死友迎入上堂飨之极欢藏岐衤复壁中数年位太常。
    韩说举孝廉与议郎蔡邕友善位江夏太守。
    王烈太原人以颍川陈太丘为师二子为友时颍川荀慈明贾伟节李元礼韩元长皆就太丘学见烈器业过人叹服所履亦与相亲繇是英名著於海内烈举孝廉三府辟并不就郭泰。《字林》宗游於雒阳始见河南尹李膺膺大奇之遂相友善，於是名震京师後归乡里衣冠诸儒送至河上车数千两林宗唯与李膺同舟而济众宾望之以为神仙焉泰徵有道不就。
    王允太原祁人也。世仕州郡为冠盖同郡郭林宗尝见允而奇之曰：王生一日千里王佐才也。遂与定交位司徒。
    陈群字长文纪之子也。鲁国孔融才高倨傲年在纪群之间先与纪友後与群交更为纪拜繇是显名仕魏至司空。
    范康少受业太学与郭林宗亲善位太山太守。
    何与陈蕃李膺善时为宦者所舀乃改姓名亡匿汝南间所至皆亲其豪杰有声荆豫之域袁绍慕之私与往来结为奔走之交後辟司空府。
    杨政尝过马武称疾见政据几据床欲令政拜床下入户前排武径上床坐武恨言语不怿政因把武臂责之曰：卿蒙恩称藩臣不思求贤报国而骄天下英俊会信阳侯至责数武乃合为朋友位左中郎将。
    许鸿卿汝南人与同郡周伯灵交友伯灵早亡鸿卿养育其子。
    闵仲叔恬静养神弗役於物与周党相友党每与仲叔共含菽饮水以博士徵不就。
    应顺字华仲汝南人少与同郡许敬善敬家贫亲老无子为敬去妻更娶位将作大匠。
    袁绍好游侠与张孟卓何伯求吴子卿许子远伍德瑜等皆为奔走之友绍位至冀州牧。
    祢衡平原人建安初游许下孔融深爱其才衡始弱冠而融年四十遂与为交友。
    魏傅嘏字兰石自少与冀州刺史裴徽散骑常侍荀善徽早亡。又与镇北将军何曾司空陈泰尚书仆射荀ダ後将军锺毓并善相与综朝事俱为名臣嘏位尚书仆射。
    锺繇荀攸相与亲善攸先亡子幼繇经纪其门户欲嫁其妾与人。《书》曰：吾与公达（攸字也。）曾共使朱建平相建平曰：荀君虽少然当以後事付锺君吾时啁之曰：唯当嫁卿阿惊耳何意此子竟早殒没殒言遂验乎！今欲要嫁阿惊得善处追思建平之妙虽唐举许负何以复加也。繇位至太傅。
    王凌与司马朗贾逵友善位太守。
    袁霸陈郡扶乐人涣从弟魏初为大司农与同郡何夔并知名於时而霸子亮夔子曾与涣子侃复齐声友善。
    杜恕为散骑黄门侍郎时李丰为常侍黄门郎袁侃见转为吏部郎荀侯出为东郡太守二人皆恕之同班友善。
    王朗弘通有性实与东平右姓王惠阳为硕交惠阳亲拜朗母於其床下朗既仕至二千石而惠阳亦历长安令酒泉太守故时人谓惠阳外似粗疏而内坚密能不顾朗之本末事朗母如己母为通度也。
    华歆与北海邴原管宁俱游学三人相善时人号三人为一龙歆为龙头原为龙腹宁为龙尾歆位太尉陈矫为郡功曹使过泰山泰山太守东郡薛悌异之结为亲友谓矫曰：以郡吏而交二千石邻国君屈从陪臣游不亦可乎！悌後为魏郡及尚书令皆承代矫。
    蜀许靖汝南人始兄事颍川陈纪与陈郡袁焕平原华歆东海王朗等亲善靖入蜀为司徒歆朗及纪并靖子群魏初为公辅大臣咸与靖书申陈旧好情义款至。
    司马徽字德操尝造庞德公值其渡沔上祀先人墓德操径入其室呼德公妻子使速作黍徐元直向云：有客当来就我与庞公谭其妻子皆罗列拜於堂下奔走供役须臾德公还直入相就不知何者是客也。德操年小德公十岁兄事之呼作庞公故世人遂谓庞公是德公名非也。（诸葛孔明每至庞德公家独拜床下德公初不令止）。
    向朗字巨达少师事司马德操与徐元直韩德高庞士元皆亲善位至丞相长史。
    张裔蜀郡成都人也。少与犍为杨恭友善位辅汉将军。
    张飞字益德少与关侯俱事先主关年长数岁飞兄事之位车骑将军。
    张嶷巴郡南充国人召为从事郡内士人龚禄姚位二千石当世有声名皆与嶷友善。
    徐庶字元直先名福福与石韬字广元相亲爱初平中中州兵起乃与韬南客荆州到。又与诸葛亮特相善及荆州内附孔明与先主相随去福韬俱来北至黄初中韬仕历郡守典农校尉福至右中郎将御史中丞逮太和中诸葛亮出陇右闻元直广元仕财如此乃叹曰：魏殊多士邪何彼二人不见用乎！
    杨性虽简惰省略未尝以言加人然笃於故旧与巴西韩俨黎韬童幼相亲厚後俨痼疾废顿韬无行见捐经纪振┰恩好如故位射声校尉。
    吴张昭字子布与琅琊赵昱东海王朗俱发名友善位辅吴将军。
    陆绩字公纪时虞翻旧齿名盛庞统荆州令士年亦差长皆与绩友善位偏将军。
    鲁肃临淮人也。家富於财周瑜为居巢长将数百人故过候肃并求资粮肃家有两米各三千斛肃乃指一与周瑜瑜益知其奇也。遂相亲结定侨札之分肃後使荆州到当阳与刘备会时诸葛亮与相随肃谓亮曰：我子瑜友也。即共定交肃卒诸葛亦为发哀位横江将军。
    吕蒙为偏将军领浔阳令鲁肃代周瑜当之夏口过蒙屯下肃意尚轻蒙问肃曰：与长为邻将何计略因为肃画五策肃拊其背曰：吕子明吾不知卿才略所及乃至於此也。遂拜蒙母结友而别。
    聂友字文悌豫章人为郡功曹使至都诸葛恪友之时论谓顾子嘿子真其间无所复容恪欲以友居其间繇是知名。
