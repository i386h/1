<!-- { "loadSidebar": true } -->
    路随为翰林学士承旨文宗太和元年四月晡後召随已下对于大液殿各赐锦采银器。
    郑覃为翰林学士太和四年七月文宗于太液亭召覃已下对赐之锦采。
    封敖为翰林学士武帝深重之尝草赐阵伤边将诏警句曰：伤居尔体痛在朕躬帝览而善之赐宫锦杜让能中和中为翰林学士时僖宗幸蜀关中用兵书诏重委让能草辞敏速笔无点窜动中事机帝嘉之迁户部侍郎承旨。
    後唐李琪初仕梁为翰林学士承旨专掌文翰下笔称旨宠遇逾伦。
    卢质为兵部尚书翰林学士承旨明宗长兴初赐号论思辅佐功臣（非常例也。）。
    李怿为翰林学士末帝一日御广寿殿召怿及程逊崔拙和凝李崧舍人王延张昭远李详吕琦等赐食帝曰：俱掌王言何以分别内外李怿对曰：王言本舍人所掌自肃宗举兵灵武後军中逐急时令学士草词自後乃分职命将相繇内群臣繇外其实一也。食毕人赐马一匹衣一袭。
    周扈载为水部员外郎知制诰从驾南征回召为翰林学士赐绯时载卧病不能朝谢者数月一日乃力疾就直帝轸其羸{艹尔}赐告归第仍降太医视疾其宠遇也。如此。
    ●卷五百五十一
    ○词臣部　词学才敏器识词学
    自汉氏之後代言润色之任归於省闼非夫学穷物表识通治体藻翰英发可以丹青帝载文辞雅奥可以扬导天律亦何能宪章古昔发挥号令使温纯郁穆有上世之风烈哉！乃有练识旧典博通经术锋气宏拔章彩彬蔚典畅情理率循轨度祖述前训绰有遗妍约束机务洞臻体要以至蔼称职之誉增时之美或屡蒙嘉奖或专以委任布於佳话良以韪欤魏刘放初为太祖记室文帝明帝时为中书令善为书檄三祖诏命有所招谕多放所为。
    吴胡综为大帝书部与是仪徐详俱典军国密事凡自文帝统事诸文诰策命邻国书符略皆综之所造也。
    晋孔演为中书侍郎于时中兴肇建庶事草创演经学博通。又练识旧典朝仪轨制多取正焉繇是元明二帝并亲爱之。
    范宁为中书侍郎专掌西省康帝雅好文学而宁明习五经甚见亲爱朝廷疑议辄谘访之。
    南齐丘灵鞠宋末为正员外郎兼中书郎时方禅让高帝使灵鞠参掌诏策建元元年转中书郎敕知东宫手笔灵鞠宋时文名甚盛。
    王融为中书郎世祖永明九年幸芳林园禊宴朝臣诏融为曲水诗序文藻富丽当世称之。
    梁任孝恭为中书通事舍人敕遣制建陵寺刹下铭。又启撰高祖集序文并富丽自是专公家笔翰。
    朱异为尚书仪曹郎兼中书通事舍人自周舍卒後异代掌机谟方镇改换朝仪国典诏诰敕书并兼掌之。
    丘迟为中书郎待诏文德殿武帝著连珠诏群臣继作者数十人迟文最美。
    陈徐陵初仕梁为吏部郎掌诏诰有陈创业文檄军书及禅授诏策皆陵所制而九锡尤美为一代文宗亦不以此矜物未尝诋诃作者其於後进文徒接引无倦世祖高宗之世国家大手笔皆陵草之。
    姚察为中书侍郎历嘉德宣明二殿及东宫三学士每有制述多用新奇专志著书白首不倦徐陵名高一代每见察述作尤所推重尝谓子俭曰：姚学士德学无前汝可师之也。
    後魏赵逸为中书侍郎太武神三年三月上巳帝幸白虎殿命百僚赋诗逸制诗序时称为善。
    崔光本名孝伯历中书侍郎给事黄门侍郎甚为孝文所知待尝曰：孝伯之才浩浩如黄河东注固今日之文宗也。
    高闾为中书侍郎军国书檄诏令碑颂铭赞百有馀篇其文亦高允之流世称二高。
    北齐魏收初仕後魏为中书舍人与济阴温子河间邢子才齐誉世号三才收後为散骑常侍兼中书侍郎神武入朝静帝授以相国固令收为启启成上王文襄时侍侧神武指收曰：此人当复为崔光。又季秋大射普令赋诗收诗末云：尺书徵建邺折简召长安文襄壮之顾诸人曰：在朝今有魏收便是国之光彩雅俗文墨通达纵横我亦使子才子时有所短至于词气并不及之吾有志而不语语而不尽意有未及收呈草皆已周悉此亦难有。又侯景既舀梁土鄱阳王范时为合州刺史文襄敕收以书谕之范得书仍率部伍西上刺史崔圣念入据其城文襄谓收曰：今定一州卿有其力犹恨尺书徵建邺未效耳废帝即位于晋阳驿召收及中山太守杨休之参政议吉凶之礼并掌诏诰文宣谥及庙号陵名皆收议也。及孝昭居冢宰事命收禁中为诸诏文积日不出转中书监。
    邢劭字子才为中书侍郎所作诏文体容丽累迁中书监文宣幸晋阳路中频有甘露之瑞朝臣皆作甘露颂尚书附令劭为之序。
    崔陵为侍中历览群书兼有词藻自中兴之後迄于武帝诏诰表檄多陵所为。
    荀士逊为中书舍人以文辞见重累迁中书侍郎号为称职。
    颜之推为中书舍人帝有取索尝令中使传旨之推禀承宣诰馆中皆受进止所进文章皆是其封署于进贤门奏之待报方出兼善于文字监校缮写处事勤敏号为称职。
    後周刘祥字休徵为内史上士高祖北征休徵陪侍帷幄平齐露布即休徵之文也。
    隋薛道衡为内史侍郎上仪同三司久当枢要才名益显太子诸王争相与交高杨素雅相推重声名籍甚无竞一时。
    牛弘为纳言上士代专掌文翰甚有美称。
    唐徐齐聃高宗时为西台舍人齐聃善于文词甚为当时所称高宗爱其文令侍周王等属文以职在枢极仍敕间日往来。
    郭正一为中书舍人後为中书侍郎在中书累年明习旧事兼有词学制敕多其手出当时号为称职。
    刘宪字玄度则天时为凤阁舍人文词为世所称。
    李峤为凤阁舍人则天深加礼待朝廷每有大文词令峤为之。
    崔融为司理少卿知制诰时张易之兄弟颇招集文学之士融与纳言李峤凤阁侍郎苏味道麟台少监王绍宗等俱以文才降节事之。
    贾曾开元初为中书舍人与苏晋同掌制诰皆以词学见知时人称为苏贾。
    许景先开元中为中书舍人与齐氵王丘韩休张九龄掌知制诰以文翰见称中书令张说常称曰：许舍人之文虽无峻峰激流斩绝之势然属辞丰美得中和之气亦一时之秀也。
    席豫为中书舍人与韩休许景先徐安贞孙逖相次掌制诰皆有能名。
    齐氵为中书舍人润色王言皆以古义谟诰为准的侍中宋中书侍郎苏并重之。
    孙逖为中书舍人逖掌诰八年制敕所出为时流叹服议者以为自开元以来苏齐氵苏晋贾曾韩休许景先及逖为王言之最逖尤苦思文理精练加之谦退不伐人多称之。
    韦陟为吏部郎中张九龄一代词宗为中书令引陟为中书舍人与梁逖对掌纶诰时人以为美谈。
    常衮代宗永泰中为中书舍人衮文章俊拔当时推重与杨炎同掌制诰时称为常杨。
    崔元瀚德宗时为礼部员外郎窦参为相举知制诰诏令温雅合于典训。
    令狐楚为职方员外知制诰善于笺表制诰每为一词才成众立传写宪宗闻其名召见擢为翰林学士王仲舒元和中为职方郎中知制诰文思温雅制诰既出人皆传写。
    元稹穆宗长庆初为礼部郎中知制诰词诰所出然与古为侔遂盛传于代繇是极承恩顾稹尝为长庆宫词数十篇京师竞相传唱。
    柳公权为翰林学士文宗尝因夏日与学士联句帝曰：人皆苦炎热我爱夏日长公权续曰：薰风从南来殿阁生微凉时丁袁五学士皆属继（臣钦。若等曰：时丁居晦袁郁并为学士）帝独讽公权两句曰：辞清不可多得乃令公权题于殿壁。
    梁杜晓开平初为中书舍人翰林学士居两制之重祖述前载甚得王言之体。
    後唐李琪初仕梁专掌文翰下必称旨宠遇逾伦是时琪之名播于海内。
    赵光逢为礼部郎中历内外两制俱有能名转尚书左丞翰林承旨。
    周申文炳太祖广顺初为中书舍人翰林学士为文典雅有训诰之风。
    ○词臣部　才敏
    仲尼曰：我好古敏以求之者也。《传》曰：敏则有功。又曰：敏於事盖敏之时义远矣。哉！若乃率官次躬膺明诏国典有稽缓之禁公家有叠委之命至于奉宴陪豫游授简为文无容宿构于坐立奏焕然成章非英气积中天机俊发。又安能翰动。若飞笔不停缀措辞令于俄顷献嘉颂于行在夫如是则持橐簪笔端神束带并集龙凤之署待诏承明之廷斯谓无旷其职者也。若乃不野不史有德有言然後亲日月之光润金玉之度始可以无鬼矣。
    汉枚皋武帝时为郎武帝春秋二十九乃得皇子群臣喜枚皋与东方朔作皇太子生赋及立皇子祝（礼月令祀于高高求子之神也。武帝晚得太子喜而立此祠而令皋作祭祀之文也。）文诏所为皆不从故事重皇子也。初卫皇后立皋奏赋以戒终（令慎终如始也。）皋为赋善于朔也。从行至甘泉雍河东巡狩封泰山塞决河宣房游观三辅离宫馆临山泽弋猎射驭狗马蹴鞠刻镂（蹴足蹴之也。鞠以韦为之中实以物蹴蹋为戏乐也。）帝有所感辄使赋之为文疾受诏辄成故所赋者多吴薛综为尚书仆射大帝敕综祝祖不得用常文综承诏卒造文义信辞粲烂大帝曰：复为两头（谓更添一头更祝之语）使满三也。综复再祝辞令皆新众咸善。
    晋锺会为中书侍郎时司马景王命中书令虞松作表再呈辄不可意命松更定以经时松思竭不能改心存之形于颜色会察其有忧问松松以实答会取视为定五字松悦服以呈景王王曰：不当尔邪谁所定也。松曰：锺会向亦欲启之会公见问不敢饕其能王曰：如此可大用可令来会问松王所能松曰：博学明识无所不贯会乃绝宾客精思十日平旦入见至二鼓乃出後王独拊手叹息曰：此真王佐材也。
    南齐刘系宗为中书通事舍人太祖废苍梧明日呼正直舍人虞整醉不能起系宗欢喜奉命太祖曰：今天地重开是卿尽力之日使写诸处分敕令及四方书疏使主书七人书吏二十人配之事皆称旨。
    梁裴子野掌中书诏诰高祖普通七年王师北伐敕子野为谕魏文受诏立成高祖以其事体大召尚书仆射徐勉太子詹事周舍鸿胪卿刘之遴中书侍郎朱异集寿光殿以观之时并叹服高祖目子野而言曰：其文甚壮俄。又敕为书谕魏相元其夜受旨子野谓可待旦方奏未之为也。及五鼓敕催令开斋速上子野徐起操笔昧爽便就奏之高祖深嘉焉自是凡诸符檄皆令草创子野为文典而速不尚华靡之词其制作多法古与今文体异时或有诋诃者及末皆翕然重之或问有为文速者子野答云：人皆成于手我独成于心虽有见否之异其于刊改一也。俄迁中书侍郎。
    朱异普通中为散骑常侍异容貌魁梧能举正虽出自诸生甚闲军国故实自周舍卒後异代掌机密其军旅谋谟方镇改换朝仪国典诏诰敕书并掌典之每四方表疏当局簿领谘议详断填委前属辞落纸览事下议纵横敏赡不暂停笔顷刻之间诸事便了。
    任孝恭为中书通事舍人为文敏速受诏立成。若不留思每奏高祖辄称善累赐金帛。
