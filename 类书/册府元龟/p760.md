<!-- { "loadSidebar": true } -->
    高士廉初为侍中尚书左仆射前後赏赐不可胜纪贞观十六年加开府仪同三司馀如故太宗征辽太子於定州监国士廉以开府仪同三司平章政事摄太子太傅驾还从至定州遇疾暴发太宗亲幸其第以问之及驾幸灵州固请从行遂舆疾而从在涂中使名医上药相继於道还京渐笃及薨诏曰：昔平仲云：亡齐后深股肱之恸太真既没晋君悲社稷之臣故悼往饰终义存追远褒忠录旧事本因心故开府仪同三司上柱国忠国公士廉德范弘深风献远著道高廊庙望重勋贤职在铨衡穆九流而驰誉位居端右总百揆而腾芳班职台仪具瞻允集忠谋令范遇物必彰造膝危词类多弘益瞻风力以齐轨轶伊吕而长骛朕爰在弱龄早敦姻戚绸缪眷遇多历年所方期翊兹景化永赞隆平曾不整遗忠良奄及感惟永往震动厥心仪形莫追徽音日远宜崇礼命式表哀荣可赠司徒使持节都督并汾箕岚四州诸军事并州刺史给班剑四十人及羽葆鼓吹赙绢布二千段米粟二千石陪葬昭陵令摄鸿胪卿护监丧事临当祖载时属寒食敕遣尚官以食四致祭仍降宸笔为文於灵座云：朕与卿义重君臣道符冥契鳞波顺乎！风势早启沃乎！朕心如何一朝奄成异代眷言畴昔用切深衷自幽明一谢将历数旬尚同城阙之间想游魂其如近今既丹戒路归骨穷泉望隔邱野之中思令德而方远凝哀笳於晨路引嘶骖於夜台嗟尔世之长辞结余心之永恨追怀前赏极宴终娱岂谓乐情回成悲绪酒有千日之号人无再饮之期昔临膳以增欢今抚杯而益恸故遣陈兹飨礼以寄曩怀魂如有灵歆我哀馔及柩出横桥太宗登长安故城西北楼望丧而恸。
    杜淹为御史大夫判吏部尚书参议朝政岁馀疽发左足太宗令医者视之言不救大宗悯然伤之，於是亲自临问赐帛三百疋。
    杜如晦为右仆射未几以疾免帝令皇太子就第临问知其不起。又亲幸其宅抚之流涕赐物千段及终太宗废朝三日为之举哀哭甚恸遣国子祭酒杨师道监护丧事赠开府仪同三司太宗手敕著作郎虞世南曰：吾与如晦君臣义重不幸物化追念勋旧痛悼于怀卿体吾此意为之制碑文也。及将葬重赠司空明年晦亡日太宗复遣尚宫至第慰问妻子其国官府佐皆不之罢终始恩遇未之有焉。
    房玄龄为尚书左仆射贞观九年十一月加开府仪同三司十六年拜司空俄兼太子太傅二十二年车驾幸玉华宫玄龄时疾盛发诏令卧总留台至夏渐笃追赴宫所乘と入殿将至御座乃下太宗对之流涕玄龄亦感咽不能自胜敕专遣名医攻疗尚食每日供御膳。若微减损太宗即喜见颜色如闻增剧为改容凄怆病剧车驾临问握手叙别悲不自胜皇太子亦就与之诀其年七月玄龄薨太宗废朝三日诏曰：辍膳流哀悲深栋彻悬兴感悼切股肱是知缛礼饰终道先彝册赠章追远事本因心故司空梁国公玄龄蹈义挺生资忠秀出功宣翼赞诚著艰难推毂代藩参六飞之驭沃心皇极均十乱之重恪居端揆亟积暄寒九功繇其日用百辟於焉仰止。若乃恭俭周慎之心奉国忘私之志足以抗衡上列独英终古方申倚寄永赞隆平曾不整遗摧梁奄及永惟良辅是用震恸于厥心宜加宠灵式旌泉路可赠太尉使持节都督并箕岚胜四州诸军事守并州刺史所司备礼册命给班剑四十人及羽葆鼓吹赙绢布二千段米粟二千石陪葬昭陵赐东园秘器仍令工部尚书阎立德摄鸿胪卿监护。
    魏徵为太子太傅知门下省事卒诏陪葬昭陵因山为坟以布车载柩无文彩之饰申其宿志也。葬日太宗登苑西楼临路哭祭太宗复为制碑文并御笔书石刻毕停於将作北门。
    李靖为尚书右仆射贞观八年以足疾上表乞骸骨言甚恳至大宗遣中书侍郎岑文本谓曰：朕观自古以来身居富贵能知止足者甚少不问愚智莫能自知才虽不堪强欲居职纵有病疾犹自勉强公能识达大体深足可嘉朕今非真成公雅志亦欲以公为一代楷模乃下优诏加授特进听在第摄养赐物千段尚乘马两匹禄赐国官府佐并依旧给患。若小瘳每三两日至门下中书平章事九年正月赐靖灵寿杖助足疾也。及靖妻亡有诏坟茔制度依卫霍故事筑阙象铁山及积石山以旌殊绩十一年夏有疾太宗亲幸其第流涕谓靖曰：公是朕平生旧交。又於国有大功比闻疾病深以为忧赐绢千疋十八年帝幸其第问疾仍赐五百疋太宗将伐辽召靖入赐坐御前二十三年五月薨诏曰：昔晋羊公云：逝名都为之罢市郑子产斯亡在机於焉投杼故开府仪同三司上柱国卫国公李靖兰畹腾芳钓川扬佐气凌关外志溢戎场兴言缔构十角将三吴咸偃披勋王府闽禺与浑塞同挥澄妖氛於下濑阐皇风於高门舟戢遐宣台仪近曜官称载静休有馀芳蕴兹高志归乎！乐善游赤松於艾服之年访黄绮於杖乡之岁语默之趣畴今罕匹进退之道对古为朋逝川东驰高奉西靡眷言永往情深哀悼昔惟堂始事荀公有追赠之文郊平既穸祭遵致容车之礼式旌泉壤以备哀荣可赠司徒使持节都督并汾箕岚四州诸军事所司备礼册命给班剑四十人及羽葆鼓吹陪葬昭陵赐东园秘器仍令摄鸿胪寺卿享监护羽仪送至墓所高宗即位重赠太尉与尚书左仆射屈突通并配享太宗庙庭。又畴其封邑依旧不减。
    长孙无忌高宗时进位大尉以旱上疏辞职高宗频降手诏敦喻不许幸无忌第见其三子并擢授朝散大夫。又令图无忌形像亲为画赞以赐之。
    岑文本为中书令从太宗征辽至幽州暴疾太宗亲自临视抚之流涕及卒太宗闻严鼓之声曰：文本殒逝情深恻怛今宵夜警所不忍闻命停之赐东园秘器陪葬昭陵。
    薛元超高宗时为中书侍郎同中书门下三品特承恩遇尝召入与诸王同预私宴。又重其文学政理之才尝谓元超曰：长得卿在中书固不藉多人也。
    高季辅为中书令捡校吏部尚书监修国史累封县公永徽初辞职优诏不许。又加光禄大夫行侍中兼太子少保以风疾不视事高宗令追其兄虢州刺史季通除宗正少卿以视疾。又命中使观其进食增损既卒帝举哀於云   龙门废朝三日赠开府仪同三司邢州都督官造灵舆送还乡。
    崔敦礼为太子少师同中书门下三品敦礼患病弟馀庆时任定襄都督府司马特召赴京侍疾既卒高宗举哀於东云   龙门皇太子遣家令薛仁轨捡校凶事诏赠开府仪同三司并州都督陪葬昭陵。
    李义府为中书侍郎同中书门下三品自是益承任遇迁中书令兼捡校御史大夫监修国史。又加太子宾客累封河间郡公高宗为造甲第荣宠莫比。
    李为司空寝疾诏以弟晋州刺史弼为司卫正卿诸子外任者悉召还京师使得视疾及薨高宗举哀於光顺门辍朝七日仍令司平太常伯杨监护丧事司礼太常伯杨思敬持节赍玺书吊祭赠太尉扬州都督赐东园秘器陪葬昭陵葬日帝幸未央宫登楼望弘车恸哭并为设祭诏百官送至故城西北许敬宗为太子少师同东西台三品乾封初以年老不能行步高宗令与司空每朝日乘小马入禁门至内省及薨为之举哀废朝三日诏文武百官就第赴哭册赠开府仪同杨州大都督陪葬昭陵。
    戴至德为户部尚书郝处俊崔知悌为中书侍郎李敬玄为吏部侍郎并同中书门下三品咸亨五年八月戊寅朔御札飞白书赞以赐至德词曰：洪源俟舟戢处俊曰：飞九霄假六翮敬玄曰：咨启沃罄丹诚中书侍郎崔知悌曰：竭忠节赞皇猷议者以戴郝宽厚而李崔忠勤故帝以此言褒美之。
    刘仁轨则天光宅中为文昌右相同凤阁鸾台三品薨年八十四皇太后废朝三日令在京百官以次赴哭赠开府仪同三司并州大都督陪葬乾陵赐其家实封三百户。
    周允元为凤阁侍郎平章事卒赠贝州刺史则天悼之不已为七言诗以伤之。又自缮写时以为荣。
    狄仁杰为内史则天幸三阳宫日王公百僚咸从唯仁杰特赐宅一区当时恩宠无比及卒则天举哀废朝三日赠文昌右相。
    顾琮为天官侍郎凤阁鸾台平章事卒则天曰：顾琮久经任使不幸殒没准於前例虽不举哀然朕以股肱之情深有悲悼今日特为不视事。
    姚元之长安中为凤阁侍郎以母老表请解职归侍言甚哀切则天难违之下制曰：忠为令德孝乃天经义著君亲道存爱敬其或兼者可不美欤银青光禄大夫行凤阁侍郎兼捡校相王府长史同凤阁鸾台三品姚元之自掖垣趋侍廊庙谋猷竭节尽诚谠言正议始终无替弘益已多近以母氏衰老情兼喜惧在休沭之期阙晨昏之礼乞解所职以就养外奏内请志到词勤宜遂恳情用敦孝道卷彼藩邸高选纲佐俾从梁苑之游以致潘园之乐可行相王府长史。又令兼尚书事同三品玄宗初为兵部尚书同中书门下三品先天二年封梁国公食邑三千户追旧勋特优异也。又为紫微令後改名崇病┲居于罔极寺黄门侍郎源乾曜奏曰：姚崇气力虚弱不能行步伏以军马事切欲得与臣商量望令移居四方馆特许家人视疾从之。
    李怀远中宗时为左散骑常侍同中书门下三品及卒帝特赐锦被以为小敛仍为文以祭之赠侍中葬事务从优厚。
    魏元忠为尚书右仆射神龙二年八月表请归乡拜墓许之赐锦袍一领银千两因降手敕曰：临岐感怆深恻朕怀勉慎行镳伫促还辔仍令宰相及诸司长官送於上东门外。又给元忠千骑四人充其左右仍敕之曰：但正直之士为邪佞所憎虑有不逞之徒知卿在路无备因兹射险忽肆凶狂万一损卿追悔无及纵加鼎镬何补於卿朕心日为忧明发不寐今故遣千骑四人缓急任卿丘使元忠及将还东都帝。又幸白马寺以迎之当时莫不荣羡。
    岑羲睿宗时为户部尚书同中书门下三品延和初迁侍中赐物三百段细马一匹帝读中宗实录以羲有功故有此命。
    魏知古玄宗时为侍中先天元年十月猎于骊山之下知古上诗谏之手诏曰：卿所进猎渭滨十韵三复研精良增叹美夫诗者写其心怀讽谕君主扬雄羽猎相如上林率繇兹道予向於温汤观省风俗时因暇景掩渭而畋开一面之罗展三驱之礼无情较猎但慕前禽卿有箴规儆予不逮令赐物五十段以申劝奖。
    源乾曜为侍中张说为中书令开元十二年赐上考亲制其词曰：源乾曜謇謇匪躬谦谦自牧正身率下直道事人无闻伐已之功每立致君之节顾问则出纳斯允左右则启沃居多德行可称自宜升擢张说以道佐时以忠处事颜虽不犯尝闻献替之诚言则不谀自得谋猷之体政令必俟其增损图书。又籍其刊削才望兼著理合褒升并考中上十三年十一月封东岳礼毕以乾曜为尚书左丞相兼侍中中书令张说为尚书右丞相兼中书令盖以宰相之任佐于王化勒成岱宗时有宠也。
    杜暹为黄门侍郎同中书门下平章事开元十四年赐甲第一区厩马一匹杂彩一百段赏功也。
    李元为户部侍郎平章事开元十五年端午宴群臣于武成殿特赐元及兵部尚书萧嵩金章紫绶以宠之。
    裴光庭为侍中卒赠太师光庭与萧嵩不协太常博士孙琬将议光庭谥以其用循资格非奖劝之道建议谥为克平时人以为希嵩意帝闻之特下诏赐谥曰：忠宪仍令中书令张九龄为其碑文。
