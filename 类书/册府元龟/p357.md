<!-- { "loadSidebar": true } -->
苏绰为行台郎中太祖与仆射周达论事达不能对请出外议之乃召绰告以其事绰即与量定达入呈太祖称善谓达曰：谁与卿为此议者达以绰对因称有王佐之才太祖曰：吾亦闻之久矣。寻除著作佐郎。
苏椿魏孝明正光四年出为武都郡守改授西夏州长吏除都督行弘农郡事当官强济特为太宇文测为大都督行汾州事或有告测与外境交通怀二心者太祖怒曰：测为我安边吾知其无贰志何为间我骨肉生此贝锦乃命斩之仍许测以便宜从事。
李旭初谒太祖太祖深奇之厚加资给令入太学太祖每见学生必问才行於旭旭神情清悟应对明辨太祖每称叹之。
韩擒虎少慷慨以胆略见称容貌魁岸有雄杰之表性。又好书经史百家皆略知大旨太祖见而之令与诸子游集後以军功拜都督新安太守。
薛端为吏部郎中军东讨齐柱国李弼为别道元帅妙简英僚数日不定太祖谓弼曰：为公思得一长吏无过薛端弼对曰：真才也。乃遣之。
赵刚为颍州郡守时高中密以北豫州来附兼大行台佐丞持节赴颍州节度议军帅还刚别破驱於南陆复获其郡守二人时有流言传刚东叛齐神武因设反间声遣迎接刚乃率骑袭其守坞拔之帝知刚无贰乃加赉焉除营州刺史进爵为公。
武帝平北齐其大理公孙茂甚有能名帝闻而召见与语器之授济北太守。
隋高祖时苏威为太子少保渐见亲重与高参掌国政寻兼大理卿京兆尹御史大夫官悉如故治书侍御史梁毗劾威兼领五职安繁恋剧无举贤自代之意高祖曰：苏威朝夕孜孜志存远大举贤有阙何遽迫之顾谓威曰：用之则行舍之则藏唯我与尔有是夫因谓朝臣曰：苏威不值我无以措其言我不得苏威何以行其道杨素才辩无双至。若斟酌古今助我宣化非威之匹也。苏威。若逢乱世商山四皓岂易屈哉！其见重如此。又谓群臣曰：世人言苏威诈清家累金玉此妄言也。然其性狠戾不切世要求名太甚从已则悦违之必怒此其大病耳。
李景辽东之役为马军总管及还配事汉王高祖奇其壮武使袒而观之曰：卿相表当位极人臣後至柱国。
杨义臣为陕州刺史性谨厚能驰射有将相之才繇是高祖甚重之。
炀帝时薛世雄为右监门郎帝尝从容谓群臣曰：我欲举好人未知诸君识否群臣咸曰：臣等何能测圣心帝曰：我欲举者薛世雄群臣皆称善帝复曰：世雄廉正节有古人之风，於是超拜右翊卫将军。
李密以父荫为左亲侍尝在伏下炀帝顾见之退谓许公宇文述曰：向者左仗下黑色小儿为谁许公对曰：故蒲山公李宽子密也。帝曰：个小儿瞻视异常勿令宿卫他日述谓密曰：弟聪令如此当以才学取官三卫丛脞非养贤之所密大喜因谢病专以读书为事时人希见其面。
唐高祖时姜宝谊为右武侯大将军与尚书右仆射裴寂拒宋金刚于介州战始合寂弃军而走兵遂大溃宝谊为贼所擒高祖初闻其没也。泣曰：宝谊烈士必不生降赐其家物千段米三百石宝谊後谋背贼事泄遇害临死西向大言曰：臣无状负陛下被屠溃是所甘心但败军丧师九泉所恨。
太宗谓司徒长孙无忌等曰：朕今面谈公等得失以为鉴诫言之者可以无过闻之者可以自改侍臣拜谢太宗曰：长孙无忌善避嫌疑应物敏速至决断事理求之古人而总兵攻战非其所长也。高士廉涉猎古今心术聪俊临难既不改节为官亦无朋党所少者骨鲠规谏耳唐俭言辞俊利善和解人称材疏行发言启齿事朕三十载遂无一言论国家得失杨师道性行纯善自无愆过而情实怯忄耍未甚便事急缓不可得力岑文本性道敦厚文章自其所长而持论尝据经远自当不负於物刘洎性坚贞有利益然而意尚然诺偏於朋友能自补阙亦何以尚焉马周见事敏速性甚贞正至於论量人物直道而言朕比任使多所称意褚遂良学问稍长性亦坚正既写忠诚甚亲附於朕譬如飞鸟依人自加怜爱比日以来每试鞫大狱将有任使亦何以加之。
薛万彻为右卫大将军太宗从容谓近臣曰：当今名将唯李道宗万彻三人而已李道宗不能大胜亦不大败万彻非大胜即大败。
契何力为葱山道副大总管讨平万昌时何力母姑臧夫人及母弟贺兰州都督沙门并在凉府何力归省其母兼抚巡部落时薛延ヌ强盛契部落皆愿从之，於是众兵执何力至延ヌ致於可汗牙前何力箕踞而坐拔佩刀东向大呼曰：，岂有大唐烈士受辱蕃庭天地日月愿照我心。又割左耳以明志不可夺也。可汗怒欲杀之为其妻所抑而止或言太宗曰：人心各乐其土何力今入延ヌ犹鱼得水也。太宗曰：不然此人心如铁石必不背我会有使自延ヌ至具言其状太宗谓群臣曰：契何力竟如何遽令兵部侍郎崔敦礼持节入延ヌ许降公主以和何力由是得还。
代宗时裴遵庆为吏部尚书右仆射复知选事敦守儒行老而弥谨尝为风狂族侄挝登闻鼓告以不顺代宗知其大谬不省其见信如此。
大历中凤翔李抱玉奏马燧为陇州刺史会抱玉入觐燧与俱来留京师久之代宗知其能召见拜商州刺史兼御史中丞防御水陆运使。
德宗时浑为金吾大将军兼左街使李希烈遣间谍诈为书与希烈通奏其状德宗特保证之仍赐马一匹并鞍辔采二百疋。
崔纵为京兆尹德宗在奉天数奏李怀光刚愎反复宜阴备之及行幸梁州左右或短之曰：纵素善怀光必不来矣。帝曰：他人不知纵吾可保不数日纵至拜御史大夫。
窦申为给事中宰相参之族子也。与从父舅嗣虢王则之相得欢甚洽以为重尝同宴游参特爱申每议除授多询於申申或泄之招权受赂申所至人谓之喜鹊德宗颇闻其事数谓参曰：卿他日必为中所累不如出之以掩物议参曰：臣无强子侄申虽疏属臣素亲之不忍出请保无他犯德宗曰：卿虽自保如众人何参固如前对申闻之不悛後果败焉。
李藩为徐州从事节度使张建封卒濠州刺史杜兼诬奏藩摇动军情德宗诏杜佑杀之及杜佑救解德宗怒不释亟追藩赴阙及召见望其仪形曰：此岂作恶事人耶乃释然除秘书郎後为给事中制敕有不可遂於黄敕後批之吏曰：宜别连白纸藩曰：别以白纸是文状岂曰：批敕裴洎言之宪宗以为有宰相器属郑罢免遂拜藩门下侍郎同平章事武元衡为御史中丞尝因延英对罢德宗目送指示左右曰：武元衡真宰相器也。後果为相。
宪宗时郗士美为昭义节度使号令甚肃及讨王承宗士美以兵马使王献领劲卒一万为前锋献凶恶怙乱逗挠不进遽使召至数其罪立斩之。且令曰：敢後出者斩士美亲鼓之兵既合而贼军大败下三营环柏乡屡以告语闻宪宗大悦曰：吾固知士美之能办吾事。
郑馀庆居将相出入垂五十年所得皆给亲党家类寒素自至德已来方镇除授必遣中使领旌节就地宣赐皆厚遗金帛求媚者唯恐其少故王人一来有获钱数百万者馀庆每授方任宪宗必诫其使曰：馀庆家贫不得妄有求取。
後唐庄宗为晋王梁冀王朱友谦为友所伐乞师於帝帝亲总军赴援与汴军遇於平阳大破之因与友谦会於猗氏友谦盛陈感慨愿敦盟约帝欢甚友谦乘醉鼾於帐中帝熟视之谓左右曰：冀王真贵人也。但恨其臂短耳。
明帝初入雒遽谓近臣安重诲曰：先帝时冯道郎中何在重诲曰：近除翰林学士明帝曰：此人朕素谙委甚好宰相遂大用。又尝谓侍臣曰：冯道性纯俭顷在德胜寨所居一茅庵与从人同器食卧则刍藁一束其心晏如及以父忧退归乡里自耕耘樵采与农夫杂处略不以素贵介怀真士大夫也。
大成元年以康思立为应州刺史思立本出阴山诸部性纯厚善抚御帝素喜之故即位之始以生之地授焉其後历二郡三镇皆有百姓之誉。
●卷一百四十九
○帝王部　辨谤
邪迳之败良田苍蝇之玷垂棘圣贤所共患也。乃有临宸极之重躬哲之姿深居高视逖听虚受辨浸润之谮悟萋菲之谤烛其丹腑保其素履俾服谗慝者无所施巧含忠履洁者有以自明孤直者不惮於回邪中正者靡畏於朋比大臣任重而无惧贤者尽节而不疑缉缉翩翩之道消平平荡荡之化洽盖虞舜之宽而有辨成汤之勇智文王之迪哲率繇是矣。
汉昭帝即位霍光为大将军政事壹决於光光长女为左将军上官桀子安妻桀因帝姊鄂邑盖女後宫为婕妤数月立为皇后父安为骠骑将军封桑乐侯桀父子既尊盛而德长公主（怀其恩德也。）公主近幸河间丁外人桀安欲为外人求封以列侯尚公主光不许长主以是怨光桀父子并为将军皇后亲安女光乃其外祖而顾专制朝事（顾犹反也。）繇是与光争权燕王旦自以昭帝兄尝怀怨望及御史大夫桑弘羊建造酒榷盐铁为国兴利伐其功（伐矜也。）欲为子弟得官亦怨恨光，於是盖主上官桀安及弘羊皆与燕王旦通谋诈令人为燕王上书言光出都肄郎羽林道上称趋（都试也。肄习也。谓总关试习武备也。）大官先置（供饮食之具）。又苏武前使匈奴拘留二十年不降还为典属国而大将军长史敞亡功为搜粟都尉（杨敞也。）。又擅调益莫府校尉（调选也。莫府大军府也。）光专权自恣疑有非常臣。且愿归符玺入宿卫察奸臣之变候伺光出沐日奏之桀欲从中下其事（下谓下有司也。）桑弘羊当与诸大夫共执退光书奏帝不肯下明旦光闻之止画室中不（雕画之室也。）帝问大将军安在左将军桀对曰：以燕王告其罪故不敢入有诏召大将军光入免顿首谢帝曰：将军冠（令复著冠也。）朕知是书诈也。将军亡罪光曰：陛下何以知之帝曰：将军之广明都郎属耳（之往也。广明亭名也。属耳近耳也。）调校尉以来未能十日燕王以得知之。且将军为非不须校尉（帝云：将军欲反不由一校尉）是时帝年十四尚书左右皆惊而书者果亡捕之甚急桀等惧曰：此小事不足遂（遂犹竟也。不须穷竟）帝不听後桀党愈有谮光者辄怒曰：大将军忠臣先帝所属以辅朕身敢有毁者坐之自是桀等不敢复言。
元帝时夏寒日青无光弘恭石显及许史皆言周堪张猛等用事之咎诏左迁堪猛後三岁馀孝灾其晦日有食之，於是帝召诸前言日变在堪猛者责问皆稽首谢乃因下诏曰：河东太守堪先帝贤之命而傅朕资质淑茂道术通明议论正直秉心有常发愤悃忄（悃忄至诚也。）信有忧国之心以不能阿事尊贵孤特寡助抑厌遂退（谓不伸也。）率不克明往者众臣见异（异灾也。）不务自修深惟其故而反ㄙ昧说天托咎此人（ㄙ不明也。）朕不得已出而试之以彰其材堪出之後大变仍臻亦嘿然堪治未期属委也。年而三老官属有识之士咏颂其美使者过郡靡人不称此固足以彰先帝之知人而朕有以自明也。俗人乃造端作基非议诋欺或引幽隐非所宜明意疑以类欲以陷之朕亦不取也。朕迫於俗不得专心乃者天著大凶朕甚惧焉今堪年衰岁暮恐不得自信（信读曰伸）排於异人将安究之哉！（究竟也。明也。）其徵堪诣行在所拜为光大夫秩中二千石领尚书事猛复为太中大夫给事中。
