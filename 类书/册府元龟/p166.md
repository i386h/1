<!-- { "loadSidebar": true } -->
龙朔二年二月改门下省为东台中书省为西台侍中为左相中书令为右相以中书令许敬宗为右相散骑常侍许圉师为左侍极检校左相五月以左侍极许圉师为右相。
十月以西台侍郎上官仪同东西台二品。
三年正月以司列太常伯李义甫为右相。
麟德元年八月以司列太常伯刘祥道为兼右相大司宪窦德玄兼司元太常伯检校左相。
十二月以太子右中获乐彦玮西台侍郎孙处约同知政事。
二年三月以司戎太常伯姜恪同东西台三品。
四月以左侍极陆敦信为检校右相。
乾封元年七月以大司宪刘仁轨兼右相。
二年六月西台侍郎杨武戴至德东台侍郎李安期张文并同东西台三品。
总章二年三月以东台侍郎郝处俊同东西台三品十二月依旧以左相为侍中右相为中书令东西台为中书门下是月太子左庶子刘仁轨同中书门下三品。
上元二年八月以太子左庶子同中书门下三品刘仁轨为左仆射依旧修国史大理同中书门下三品张文为侍中中书侍郎同中书门下三品郝处俊为中书令吏部侍郎李敬玄为吏部尚书同中书门下三品并依前监修国史。
二年十二月以右肃机李敬玄为西台侍郎同东西台三品。
三年三月黄门侍郎来恒中书侍郎薛元超并同中书门下三品。
四月以中书侍郎李义琰中书门下三品。
六月黄门侍郎高智周同中书门下三品。
仪凤元年十一月以吏部尚书李敬玄为中书令。
四年四月以中书令郝处俊为侍中。
调露二年四月黄门侍郎裴炎崔知温中书侍郎王德真并同中书门下三品。
永隆二年闰七月以黄门侍郎裴炎为侍中黄门侍郎崔知温中书侍郎薛元超并为中书令。
永淳元年四月黄门侍郎郭待举兵部侍郎岑长倩中书侍郎郭正一吏部侍郎魏玄同并与中书门下同承受进止平章事高宗谓中书令崔知温曰：待举等历任尚浅。且令预闻政事未可即与卿等同名称自是外司四品已下知政事遂以平章为名自待举等始。
十月黄门侍郎刘景先同中书门下平章事。
中宗神龙元年正月自皇太子监国以司刑少卿兼相王府司马袁恕己为凤阁侍郎同凤阁鸾台平章事（则天时改中书门下为凤阁鸾台侍中为纳言）是月太子即皇帝位以凤阁侍郎同凤阁鸾台平章事张柬之为夏官尚书同凤阁鸾台三品鸾台侍郎同凤阁鸾台平章事崔玄为守内史。又以袁恕己同凤阁鸾台三品左羽林将军敬晖及右羽林将军桓彦范并为纳言（是月诏台阁官各并依永淳以前故事）。
二月以太子宾客武三思为司空同中书门下三品散骑常侍武攸暨为司徒国子监祭酒弘文馆学士祝钦明同中书门下三品。
四月以端州高要县尉魏元忠为卫尉卿同中书门下三品。又以刑部尚书韦安石为吏部尚书太子宾客李怀远为右散骑常侍兵部尚书同中书门下三品唐休景为辅国大将军中书令崔玄为检校益州都督长史判都督事户部尚书同中书门下三品兼检校雍州长史杨再思兼检校杨州大都督长史判都督事国子监祭酒中书门下三品祝钦明为刑部尚书并同中书门下三品初高宗在春宫元忠等继为左右庶子等官故有斯授。又以兵部尚书同中书门下三品张柬之为中书令五月吏部尚书同中书门下三品韦安石检校同中书令兵部尚书同中书门下三品魏元忠检校侍中。
六月诏尚书左仆射豆卢钦望军国重事中书门下可共平章。又以检校中书令韦安石为中书令检校侍中魏元忠为侍中检校兵部尚书杨再思为户部尚书兼检校中书令。
七月太子宾客韦巨源同中书门下三品依旧西京留守。
十月侍中魏元忠为中书令检校中书令杨再思为侍中。
二年正月吏部尚书李峤同中书门下三品中书侍郎于惟谦同中书门下平章事。
二月刑部尚书韦巨源同中书门下三品。
三月以户部尚书苏瑰为侍中西京留守。
七月吏部尚书同中书门下三品李峤为中书令韦巨源为吏部尚书依旧同中书门下三品前左散骑常侍苏瑰以本官同中书门下三品。
景龙元年九月兵部尚书宗楚客左卫将军兼太府卿纪处讷并同中书门下三品。又以吏部侍郎萧至忠为黄门侍郎同中书门下三品。
是月以侍中杨再思为中书令吏部尚书同中书门下三品韦巨源太府卿同中书门下三品纪处讷并为侍中。
三年二月侍中韦巨源为左仆射同中书门下三品兵部尚书同中书门下三品宗楚客为中书令中书侍郎萧至忠为侍郎太府卿韦嗣立为兵部尚书同中书门下三品兵部侍郎赵彦昭为中书侍郎太常少卿郑为吏部侍郎及中书侍郎崔并同中书门下平章事礼部尚书韦温为太子少保同中书门下三品时政出多门迁除甚众无听事可以处之时人语曰：宰相无坐处。
八月以特进韦安石为侍中侍中萧至忠为中书令九月以吏部尚书苏瑰为右仆射同中书门下三品十二月以前右仆射唐休为太子少师同中书门下三品。
睿宗初平韦庶人以苑总监锺绍京为中书侍郎前同州朝邑县尉刘幽求为中书舍人并参知机务黄门侍郎李日知同中书门下三品。又以中书侍郎锺绍京为中书令及即位以太常少卿薛稷为黄门侍郎参知机务许州刺史姚元之为兵部尚书同中书门下三品兵部尚书韦嗣立为中书令以兵部侍郎兼知雍州长史崔日用为黄门侍郎参知机务雒州长史宋为检校吏部尚书同中书门下三品。
景二年正月太仆卿郭元振中书侍郎张说并同门下中书平章事。
四月以侍中韦安石为中书令黄门侍郎李日知为侍中。
五月以殿中监窦怀贞为左台御史大夫同中书门下平章事九月迁侍中。
十月以吏部尚书刘幽求为侍中右散骑常侍魏知古同中书门下三品太子詹事崔为中书侍郎同中书门下平章事中书侍郎陆象先同中书门下平章事。
太极元年正月以户部尚书岑义左台御史大夫窦怀贞并同中书门下三品六月羲迁侍中七月怀贞迁尚书右仆射平章事军国重事。
先天元年八月以右散骑常侍中书门下三品魏知古为侍中中书侍郎同中书门下平章事崔为中书令。
二年正月以吏部尚书兼太子右谕德萧至忠为中书令。
玄宗先天二年七月既诛太平公主是月制曰：殷命百工傅膺审象汉推三杰良属运筹不有斯人孰赉予弼尚书左丞张说居正含道体直理精朕昔在承华首延博望谈经之际钦。若谠言挥翰之门润色鸿业屡陈规益见嫉奸回顷虽抗迹疏远而乃怀饥渴今群凶已服大猷伊始永言亮采光朕侧席之期俾兹启沃咸服济川之望宜参鼎铉式综丝纶可中书令。
八月以封州流人刘幽求忠而获罪乃下制曰：刘幽求风玄感川岳粹灵学综九流文穷三变茂勋立艰难之际嘉谟盈启沃之功在谠直以不回为奸邪之所忌[C260]萌颇露谮端窃发元宰见逐谗人孔多既殄群凶方宣大化期问政於经史载登贤於卜梦可守尚书右仆射知军国大事徐国公实封并复旧。
十月畋于渭川以同知刺史姚元之入为宰辅制曰：王佐之重师兵之任旁求梗膺此具瞻姚元之宏略冠时伟才生代识精鉴远正辞强学有忠臣之操得贤相之风宜践台衡规益斯在顷居藩郡循良是属载怀一德分命六官︳谟允归文武兼济式凭帷幄之算宜副韬钤之委可兵部尚书同中书门下三品十二月改元开元改中书为紫微门下为黄门侍中为监左右仆射为左右丞相以兵部尚书同紫微黄门三品姚元崇兼紫微令以尚书左仆射兼侍中刘幽求为尚书左丞相兼黄门监正官名也。是月制曰：宰辅之任谟猷是属不有大材孰堪景化黄门侍郎卢怀慎贞良纯懿孝悌仁厚度量深於江海坚清迈於冰雪事皆体大讵观非圣之书心必在公雅契惟贤之典故能危言正色直道匪躬比之微管求而得说宜宠琐闱参乎！鼎座可同紫微黄门平章事。
开元二年正月制曰：古称纳言亦号常伯厥命惟允朕之股肱俾成绩聿归良辅黄门侍郎同紫微黄门平章事卢怀慎气实温厚生於蓟北年始英妙出相山东王佐所期人师攸属考彼扬历外内献替许国忘身立朝正色有仲山甫之节成管夷吾之能故其道弥尊其心益下可以辅我王度弼于朕躬用增辉於侍帷宜拜宠於参华可黄门监。
四年十一月制曰：轩梦三相舜举八元咸伫人杰以宣邦政尚书左丞上柱国安阳县开国男源乾曜雅文强学达识周材贞白可以励时道义可以引物虚怀同於抱月悬镜不疲利器比屋成风弗刂锺无滞固可光左曹之驳议翼中禁之谋猷用参金铉之司兼践玉台之副可黄门侍郎同紫微黄门平章事勋封如故。
闰十二月制曰：虞廷称盛任於夔龙周邦以宁属於闳散是知出纳惟允必俟奇英启沃以光实资茂彦银青光禄大夫守刑部尚书上柱国广平郡开国公宋器宇凝峻执心勤直银青光禄大夫行紫微侍郎兼知制诰上柱国许国公苏风简详密藻思清华或掌宪南宫持平邦典或代言西掖翊辅政途咸竭奉上之心俱尽匪躬之节九流俟其澄序众务资其弼谐宜委铨管兼侍帷幄可守吏部尚书兼黄门监可同紫微黄门平章事散官勋封各如故。
五年九月改紫微黄门依旧为中书门下。
八年正月以京兆尹源乾曜为黄门侍郎并州大都督府长史张嘉贞为中书侍郎并同中书门下平章事五月乾曜为侍中嘉贞为中书令。
九年九月制曰：乾坤以阴阳化成后王以辅弼兴理所以寅亮天极缉熙帝图非夫大贤孰寄斯任天兵军节度大使右羽林将军兼并州长史摄御史大夫燕国公兼修国史张说挺其公才生我王国体文武之道则出将入相尽终身之节亦前疑後丞谅可以弘此大猷总其邦政允庶绩保皇家可守兵部尚书同中书门下三品勋封修国史如故仍即驰驿赴京。
十一年四月制曰：晋称内史以司号令汉曰：尚书是主喉舌周平郡国以佐王教兵部尚书兼中书令张说履道体政经德立言吏部尚书王忠肃刚简博闻宏识并才苞王佐望重时英内训五品外清九服嘉谋必尽庶绩允康宜参五臣之命以正三台之象说可中书令可兵部尚书同中书门下三品。
十四年四月以户部侍郎李元同中书门下平章事。
十六年十一月以河西节度使判凉州萧嵩为兵部尚书同中书门下平章事。
十七年六月以户部侍郎宇文融为黄门侍郎兵部侍郎裴光庭为中书侍郎并同中书门下平章事。
二十一年三月制曰：思致雍熙聿求良辅久勤梦寐近在周行尚书左丞韩休蕴道弘深秉德经远清诚可以轨物素行可以律人一自登朝备闻体国志存公亮诚合始终而羽翼朕躬金玉王度人望是在朝选无逾宜拜命於琐闼俾兼和於鼎实可守黄门侍郎同中书门下平章事。
十二月制曰：风之感必生王佐庙廊之任爰在柱臣京兆尹裴耀卿含元精之休体度弘远前中书侍郎张九龄挺生人之秀器识通明并风望素高人伦是仰以叶彼寅亮当滋启沃时待士既资鼎实之和为国急贤实唯金华之事耀卿可黄门侍郎九龄可起复中书侍郎并同中书门下平章事。
二十二年五月以黄门侍郎李林甫为礼部尚书同中书门下三品。
二十四年十一月殿中监牛仙客为工部尚书同中书门下三品。
天宝元年二月改侍中为左相中书令为右相黄门侍郎为门下侍郎尚书左右丞相依旧为左右仆射。
八月以刑部尚书兼御史大夫李之为左丞。
