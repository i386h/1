<!-- { "loadSidebar": true } -->
    范宣高洁不就徵尝以讲诵为业子辑历守国子博士大将军从事中郎自免归亦以讲授为事义熙中连徵不至。
    宋袁湛字士深陈郡阳夏人也。祖耽历阳太守父质琅琊内史并知名。
    南齐刘沛国相人也。晋丹阳尹忄炎六世孙忄炎少清远有标寄为政清整举秀才丹阳尹袁粲於後堂夜集在坐粲指庭中柳树谓曰：人谓此是刘尹时树每想高风今复见卿清德可谓不衰矣。
    潘词为高平太守有清节子亮为昌虑令亦著廉名郭原平有孝行为乡里所宗父世道亦以至行旌表门闾原平三子一弟并著门行长子伯林举孝廉次子灵馥举儒林祭酒皆不就。
    王秀之祖裕性贞正徐羡之传亮当朝裕不与来往及致仕隐吴兴与秀之父瓒之。《书》曰：吾欲使汝处不竞之地瓒之历官至五兵尚书未尝一诣朝贵江湛谓何偃曰：王瓒之今便是朝隐及柳元景颜师伯令仆贵要瓒之竟不候之至秀之为尚书。又不与令王俭款接三世不事权贵时人称之。
    梁刘敞字士光祖乘民宋冀州刺史父怀慰齐正员郎世为二千石皆有清名。
    王志字次道琅琊临沂人祖昙首宋左光禄大夫豫宁文侯父僧虔齐司空简穆公并有重名。
    谢フ字敬冲陈郡阳夏人也。祖宏微宋太常卿父庄右光禄大夫并有名前代。
    傅岐字景平北地灵州人祖琰齐世为山阴令有治能自县擢为益州刺史武帝时历山阴建康令亦有能名官至骠骑谘议。
    陈张稚才少孤介特立为太常卿子周还为司农廷尉卿所历并以清白称。
    萧弘宗族子弟多以德行知名弟彤以悟静好学官至太子中庶子南康王长史密字士机幼而聪敏博学有文词祖琛梁特进少而朗悟有纵横才宏为吏部郎中。
    後魏穆寿父观封宜都王明元时纟总摄朝政事无巨细皆关决焉寿明敏有父风太武爱重之擢为下大夫。
    张蒲字元则河内武人父攀慕容垂御史中丞兵部尚书以清方称蒲少有父风颇涉文史以端谨见知为相州刺史卒。
    卢度世宁朔将军兼散骑常侍元之子也。少以学行为时流所重子渊昶等并循父风远亲疏属叙为尊行长者莫不异拜致敬闺门之礼为世所推度世为青州刺史卒。
    後周张元字孝始河北芮城人祖成假平阳郡守父廷隽仕州郡累为功曹主簿并以纯至为乡里所推元性谦谨有孝行不仕而卒。
    王褒字子渊曾祖俭齐侍中太尉南昌文尉公祖骞梁侍中金紫光禄大夫南昌安侯父规梁侍中左民尚书南昌章侯并有重名於江左褒位至宜州刺史唐萧德言曾祖思话齐尚书右仆射祖介梁都官尚书父宏陈吏部侍郎并有名当代德言官终银青光禄大夫。
    虞世南字伯施越州馀姚人祖简梁始兴王谘议父荔陈太子中庶子俱有重名世南终秘书监。
    褚亮字休明为银青光禄大夫宏文馆学士曾祖湮梁御史中丞祖蒙太子中书舍人父玢陈秘书监并著名前史。
    韦虚心父维为左庶子伯凑河南尹皆以忠正闻虚心举孝廉累至侍御史中宗时推按太尉时仆射窦怀忠侍中刘幽求意欲宽假虚心坚执法令有不可夺之志。
    于休烈官至工部尚书卒嗣子益次子肃相继为翰林学士父子儒行著闻肃子敖以家世文史盛名志行二为列曹侍郎。
    崔涣博陵人祖元晖父琥并先朝名臣涣少以士闻博综经籍尤善谈论累迁尚书司门员外郎。
    杨绾字公权华阴人祖温玉则天朝为户部侍郎国子祭酒父侃开元中醴泉令皆以儒行称绾终於相位。
    穆赞河南人父宁有名节赞雅嗣其门风终於宣州观察使。
    李藩少恬淡简雅容仪好学祖奢及曾祖至远皆以志行名重一时父承为湖南观察使亦有名藩为相终。
    高霞寓范阳人祖先父栖鹤皆以孝闻凡五代同爨德宗朝采访使洪经纶奏旌表其门至今乡里共称其事霞寓位至右金吾卫大将军。
    萧亻免官至左仆射致仕家代有忠节祖父国初宋国公肃宗朝徐国公华德宗门下侍郎平章事复悉以刚鲠不附权亻幸载名国史至亻免之行止当浇末嚣竞之俗可谓冠被当时比肩於前代名臣。
    薛廷老故给事中存诚之子存诚宪宗时有重名廷老少有令誉颇得父风文宗初为右拾遗。
    後唐崔协曾祖为太常卿祖吏部尚书咸有名德朝议称仰协终相位。
    晋郑受益唐宰相馀庆之曾孙也。馀庆生氵氵生从谠从谠兄处诲汴州节度使家袭清俭深有士风中朝礼法以郑氏为甲处诲生受益受益亦以文学身累历台阁。
    ○总录部　兄弟齐名
    天以刚健纯粹之气赋于人者几希而昆弟竞爽益为希矣。乃有善庆之胄髦英间出同气至亲驰声并骛，或以行义著，或以才藻闻，或以吏俱仕，或以武经偕用或孝友蔼於宗党或风规迈於侪伍诜诜之盛几至於七八者焉。《诗》曰：原隰裒矣。兄弟求矣。盖原隰相聚而能定高下之名兄弟相求亦能立荣显之誉三代而下咸用诠次焉。
    周有八士伯达伯适仲突仲忽叔夜叔夏季随季（周时四乳生八子皆为显士）。
    苏秦弟苏代苏厉兄弟三人皆游说诸侯以显秦终於齐相。
    汉季布楚人为任侠有名弟季心气盖关中遇人恭谨为任侠当是时季心勇布以诺闻关中布位河东守。
    冯立与兄野王相代为西河上郡太守民歌之曰：大冯君小冯君兄弟继踵相因循聪明贤知惠吏民政如鲁卫德化钧周公康叔犹二君。
    郑昌字次卿弟宏字犀卿俱明经通法律政事昌为太原涿郡太守宏为南阳太守皆著治迹条教法度为後所述。
    後汉马严字威卿援之子仕郡督邮援尝与计议委以家事严弟敦字孺卿亦知名援卒後严乃与敦俱归安陵居钜下三辅称其义行号曰：钜下二卿。
    韦义字季卿京兆杜陵人兄顺字叔文为平舆令有高名次兄豹字季明累辟公府最以事去义少与二兄齐名。
    贾彪字伟节兄弟三人并有高名而彪最优故天下称曰：贾氏三虎伟节最怒彪位新息长。
    刘才宠之弟为山阳太守有二子岱字公山繇字正礼兄弟齐名称（平原陶丘洪荐繇欲令举史曰：前年举公山今何复举正礼洪曰：若使明君用公山於前擢正礼於后所谓御二龙於长途骋骐骥於千里不亦可乎！）。
    荀淑字季和为朗陵令有子八人俭绲靖焘注爽肃专并有名称时人谓八龙或问汝南许章曰：爽与靖孰贤章曰：皆玉也。慈明外朗叔慈内润（慈明爽字叔慈靖字）许劭字子将颍川平舆人与兄虔并知名汝南人称平舆渊有二龙马（平舆故城今颍川汝阳县东北有二龙乡月旦里）。又劭与兄靖少俱知名并有人伦臧否之称劭司空杨彪辟举方正敦朴皆不就。
    陈纪及弟谌皆有盛名冠当时位大鸿胪。
    魏司马朗字伯达懿字仲达孚字叔达馗字季达恂字显达进字惠达通字雅达敏字要达俱知名故时号为八达焉朗位兖州刺史。
    应劭弟恂子弟璩咸以文章显劭位袁绍军谋校尉。
    蜀诸葛乔字伯松亮兄瑾之第二子也。本字仲慎与兄元逊俱有名於时论者以谓乔才不及兄而学业过之乔後拜驸马都尉。
    李朝字伟南弟邵字永南。又一弟早亡各有才望时人号之李氏三龙。
    马良字季常襄阳宜城人兄弟五人并有才名乡里为之谚曰：马氏五常白眉最良良眉中有白毛故以称之良位侍中。
    晋缪休祖安平献王外孙也。与从兄播名誉略齐休祖位太仆卿。
    张载字孟阳弟协字景阳亢字季阳皆有重名亢才藻不逮二昆亦有属缀。又解音乐伎术时人谓之三张载位中书侍郎。
    陆机字士衡弟字士龙吴丞相抗之子兄弟齐名虽文章不及机而持论过之号曰：二陆太康末与弟俱入雒造太常张素重其名如旧相识曰：伐吴之役利获二俊机位平原内史。
    武陵字元夏沛国竹邑人沉敏有识量早获时誉与二弟韶叔夏茂季夏并总角知名虽诸父兄弟及乡闾宿望莫能觉其优劣同郡刘公荣有知人之鉴尝造周周见其三子焉公荣曰：皆国士也。元夏最优有辅国之才陈力就列可为亚公叔夏季夏不减常伯纳言也。陵位开府仪同三司。
    束字广微博学多闻与兄ギ俱知名位尚书郎王导二弟[A13C]敞少与导俱知名时人以[A13C]方温太真以敞比邓伯道导位至丞相。
    胡奋兄弟六人兄广弟烈并知名广字宣祖位至散骑常侍少府。
    温羡字长卿兄弟六人并知名於世号曰：六龙羡位至司徒。
    刘宏字终嘏为光禄勋兄粹字纯嘏为侍中弟潢字仲嘏为吏部尚书并有名中朝时人语曰：雒中雅雅有三嘏。
    桓嗣字恭祖征西大将军豁弟冲之子少有清誉与豁子石秀并为桓氏子侄之冠嗣位江夏相。
    颜含三子髦为侍中光禄勋谦至安成太守约零陵太守并有声誉。
    荀荀遂大宁中过江明帝尝从容问王е曰：二荀兄弟孰贤е以才明过遂帝以语庾亮曰：遂真粹之地亦所不及繇是议者莫能定其兄弟优劣卞粹字元仁以清辨鉴察称兄弟六人并登宰相府世称卞氏六龙元仁无双。
    解系及二弟结育并清身洁已甚得声誉系至雍州刺史。
    王小字法护弟珉小字僧弥少有才艺善行书名出右时人为之语曰：法护非不佳僧弥难为兄位散骑常侍。
    孔安国广州刺史注之弟年少诸兄三十馀岁群从诸兄并乏才名以富︹自立唯安国与注少厉孤贫之操注既以直亮称安国亦以儒素显安国位至左仆射。
    宋王球字倩王琅琊临沂人太常惠从父弟与惠齐名球位尚书仆射。
    张畅字少微吴郡人少与从兄敷齐名为後进之秀畅位会稽太守。
    张岱吴郡人少与兄太子中书舍人演新安太守镜征北将军永弟广州刺史辨俱知名谓之张氏五龙演镜名最高永辨岱不及也。
    刘善明为青冀二州刺史弟僧副与善明俱知名於州里。
    戴法兴二兄延寿延兴并立延寿善书法兴好学山阴有陈戴者家富有钱三千万乡人咸云：戴硕子二儿敌陈戴三千万钱法兴位越骑校尉。
    南齐沈冲与兄淡渊名誉有优劣世号为腰鼓兄弟冲位五兵尚书。
    陆惠晓三子僚任亻垂并有美名时人谓之三陆初授惠晓兖州三子依次第各作一让辞并雅丽时人叹服。
    梁张稷性У率朗悟有子路风与族兄充融卷等俱知名时称之曰：充融卷稷是为四张稷位镇北参军乐法才字元简幼与弟藏俱有美名法才位江夏太守。
    到溉少孤贫与弟洽俱聪敏有才学早为任所知繇是声名益广溉位散骑常侍事。
    韦与兄纂阐并早知名位参军。
    王筠字元礼清净好学与从兄泰齐名陈郡谢览览弟举亦有重誉时人为之语曰：谢有览举王有养炬炬是泰养即筠并小字也。位太子詹事。
