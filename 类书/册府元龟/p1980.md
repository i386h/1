<!-- { "loadSidebar": true } -->
    范蠡为越大夫越王勾践困於会稽之上乃用范蠡计然（计然者濮上人也。博学无所不通尤善计算尝游南越范蠡卑身事之其书则有万物录著五方所出皆述之一号计研晋中经簿。又吴越绝并作倪研及然声相近）计然曰：知斗则修备时用则知物二者形则万货之情可得而见矣。（形显也。）故旱则资舟水则资车物之理也。（旱极则水水极则旱故於旱时而预蓄舟水时预蓄车以待其贵要其利也。）推此类而修之十年国富厚赂战士遂报强吴刷会稽之耻（刷谓拭除之也。）范蠡叹曰：计然之策十用其五而得意既以施国吾欲施之家乃乘扁舟浮江湖变名姓齐为鸱夷子皮（自号鸱夷者言。若盛酒之鸱夷多所容受而可卷怀与时张弛也。鸱夷皮之所为故曰：子皮）之陶为朱公（陶即今之陶也。）以为陶天下之中诸侯四通货物所交易也。乃治产积居与时逐（言预居货物随时为逐利）而不贵於人故善治产者能择人而任时十九年之间三致千金再分散於贫友昆弟後年衰老听子孙修业而息之（息生也。）遂致钜万故言富者称陶朱公（一云范蠡去越浮海出齐变姓名自谓鸱夷子皮耕干海畔苦身戮力父子治产居无几何致产数千万齐人闻其贤以为相范蠡喟然叹曰：居家则致千金居官则至卿相此布衣之极也。久受尊名不祥乃归相印尽散其财以分与知友乡党而怀其重宝间行以去止于陶以为此天下之中交易有无之路通为生可以致富矣，於是自谓陶朱公复约要父子耕畜废居候时转物逐什一之利居无何则致赀累巨万天下称陶朱公）。
    猗顿鲁之穷士耕则常饥桑则常寒闻朱公富往而问术焉朱公告之曰：子欲速富当畜五，於是乃西河大畜牛羊于猗氏之南十年之间其息不可计赀拟王公驰名天下以兴富於猗氏。故曰：猗顿（一云：猗顿用盐起盐於池造盐。故曰：盐）。
    白圭周人当魏文侯时李克务尽地利而白圭乐观时变故人弃我取人取我与夫岁熟取予之丝漆茧出取布絮与之食太阴在卯穰明岁衰恶至午旱明岁美至酉穰明岁衰恶至子大旱明岁美有水至卯积著率岁倍欲长钱取下长石斗取上种能薄饮食忍嗜欲节衣服与用事僮仆同苦乐趋时。若猛兽鸷鸟之发。故曰：居治生产犹伊尹吕尚之谋孙吴用兵商鞅行法是也。是故其智不足与权变勇不足以决断仁不能以取予︹不能有所守虽欲学吾术终不告之矣。盖天下言治生祖白圭其有所试矣。彼亦有所长非苟而已也。
    魏冉秦昭王母宣太后弟穰侯富於王室出关辎车千乘有馀吕不韦阳翟大贾人往来贩贱卖贵家累千金乃为丞相家僮万人。
    郭纵邯郸人以铁冶成业与王者埒富。
    乌氏畜牧（君乌氏姓也。羸名也。其人为畜牧之业也。）及众斥卖（畜牧蕃盛其数多则出而卖之也。）求奇缯伺间献戎王（避时之禁故伺间隙私遗戎王）戎王十倍其偿予之畜畜至用谷量牛马（言其饶不可计算数故以山谷多少言之）始皇令比封君以时与列臣朝请。
    卓氏之先赵人也。用铁冶富秦破赵迁卓氏之蜀夫妻推辇（步车曰：辇）行诣迁处诸迁虏少有馀财争与吏求近处处葭萌（县名）唯卓氏曰：此地狭薄吾闻岷山之下沃野下有蹲鸱至死不饥（蹲鸱谓芋用其根可食以充粮故无饥年。《华阳国志》曰：汶上郡都安县有大芋如蹲鸱也。）民工作布易贾乃求远迁致之临邛大喜即铁山鼓铸（即就也。）运铸算贾倾滇蜀之民（行贩卖於滇蜀之间也。）富至童八百人田池射猎之乐拟於人程郑山东迁虏也。亦冶铸贾结之民富埒卓氏（椎髻。《汉书》作结西南夷也。言程郑行贾求其利於人也。埒等也。）程卓既衰至成哀间成都罗裒赀至钜万初裒贾京师随身数十百万（言其自有数十万。且至百万）为平陵石氏持钱其人强力石氏赀次如苴（其人强力谓罗裒也。赀次如苴自谓石氏之饶财也。）亲信厚资遣之令往来巴蜀数年间致千馀万裒举其半赂遗曲阳定陵侯（谓王根淳于长也。）依其权力赊贷郡国人莫敢负擅盐井之利期年所得自倍遂殖其货。
    宛孔氏之先梁人也。用铁冶为业秦灭魏迁孔氏南阳大鼓铸规陂田连骑游诸侯因通商贾之利有游公子之名（言其志宽大不在急促公子者公侯贵人之子也。言其举动性行似之也。若今言诸郎矣。）然赢得过当愈於纤啬（愈胜也。纤约也。啬细也。言其於利虽不汲汲苟得然所获赢馀多於细者也。下云：周人既纤义类此）家致千金南阳行贾尽法孔氏之雍容。
    丙氏鲁人也。鲁俗俭啬而丙氏尤甚以铁冶起富至钜万然家自父兄子弟约ぽ有拾仰有取（俯仰必有所取拾无钜细好恶也。）贳贷行贾遍郡国邹鲁以其故多去文学而趋利。
    刁间齐人也。俗贱奴虏而刁间独爱贵之（刁姓间名也。）桀黠奴人之所患唯刁间收取使之逐鱼盐商贾之利或连车骑交守相然愈益任之终得其力起数十万。故曰：宁爵无刁（刁间能畜豪奴奴或有连车骑交守相奴自谓宁欲免去作民有爵耶无将止为刁氏作奴乎！无发声助也。）言能使豪奴自饶而尽其力也。
    师史周人转毂百数（转毂谓以车载物而逐利者）贾郡国无所不至洛阳街居至齐秦楚赵之中富贵相矜以久贾（言洛阳之地居在诸国之中要冲之所。若大街衢故其贾人无所不至而多得利不惮久行也。中音竹仲切）过邑不入门设用此等故师史能致十千万（十千万即万万也。言其财至万万也。一曰至十万者十焉）。
    汉任氏宣曲人其先为督道仓吏（於京师四方诸道督其租耳道者非谓上道也。）秦之败也。豪杰争取金玉任氏独窖仓粟（取仓粟而窖藏之也。）楚汉相距荥阳人不得耕种米石至万钱而豪杰金玉尽归任氏任氏以此起富富人奢侈而任氏折节为力田畜人争取贱贾任氏独取贵（言其居买之物不在卖贱在良美也。）善富也。者数世（折节力田务於本业先公後私率道闾里故云：善富）然任公家约非田畜所生不衣食公事不毕则不得饮酒食肉（任公任氏之公也。言家为此私约制也。）以此为闾里率故富而主上重之。
    母盐氏关中人吴楚兵之起长安中列侯封君行从军旅赍贷子钱家（行者须赍粮而出於子钱家贷之也。贷谓求假之也。）子钱家以为关东成败未决莫肯予唯母盐氏出捐千金贷（贷谓假与之）其息十之三月吴楚平一岁之中则母盐氏息十倍用此富关中。
    杜氏安陵人关中富商大贾大抵尽诸田（抵归也。）田墙田兰韦家栗氏杜氏亦钜万。
    班一始皇之末避[A123]於楼烦（[A123]古地字楼烦雁门之县）致马牛羊数千群值汉初定与民无禁当孝惠高后时以财雄边（国家不设衣服车旗之禁故班氏以多财而为边地之雄豪）出入弋猎旌旗鼓吹年百馀岁以寿终故北方多以一为字者（马邑人聂一之类也。今流俗书本多改此传一字为壹非也。）。
    邓通文帝亻幸臣也。帝使善相人相邓通曰：当贫饿死帝曰：然富通者在我何说贫，於是赐通蜀严道铜山得自铸钱邓氏钱布天下其富如此通官至上大夫桥桃汉塞之斥也。唯桥桃以致马千匹牛倍之羊万粟以万锺计（塞斥者言国家斥开边塞更令宽广故桥桃得恣其畜牧也。以万锺计者不论斗斛千万之数每率举万锺而计之著其饶多也。）。
    甯成武帝时为内史外戚多毁成之短抵罪髡钳是时九卿死即死少被刑而成刑极自以为不复收（刑极者言残毁之重也。）乃解脱诈刻传出关归家（辄解脱钳铁亡去也。传所以出关之符也。）称曰：仕不至二千石贾不至千万安可比人乎！（贾谓贩卖也。）乃贳贷陂田千馀顷（贳贷假取之也。）假贫民役使数千家（假谓雇贷也。）数年会赦致产数千万。
    张安世宣帝时为大司马领尚书事安世以父子封侯在位太盛乃辞禄诏都内别藏张氏无名钱以百万数（都内主藏官也。安世以还官官不簿也。）安世尊为公侯食邑万户然身衣弋绨（弋黑色也。绨厚缯也。）夫人自纺绩家童七百人皆有手技作事内治产业累积纤微是以能殖其货富於大将军光。
    杜周始为廷史有一马（廷史即廷尉史也。）及大任事列三公而两子夹河为郡守家赀累钜万矣。
    史丹鲁国人也。尽得父财。又食大国邑数见褒赏赏赐累千金僮奴以百数後房妾数十人後为左将军廉平当以赀百万自下邑徙平陵当後为丞相赐爵关内侯。
    樊嘉杜陵人也。自元成讫王莽京师富人嘉与茂陵挚纲平陵如氏苴氏长安丹王君房鼓樊少翁王孙大卿为天下高赀（王君房卖丹樊少翁及王孙大卿卖鼓亦致高赀高赀谓多资财）嘉五千万其馀皆钜万矣。王孙卿以财养士与雄杰交王莽以为京师市司汉司东市令也。此其章章尤著者也。其馀郡国富民兼业颛利以货赂自行取重於乡里者不可胜数故秦杨以田农而甲一州（以田地过限从此而富为州中笫一也。）翁伯以贩脂而倾县邑张氏以卖医而俞侈质氏以洒削而鼎食（洒濯也。削谓刀剑室也。谓人有刀剑削故恶者主为洒刷之去其垢秽更饣希令新也。）浊氏以胃脯而连骑（今大官尝以十月作沸汤寻羊胃以末椒姜粉之暴使燥是也。）张里以为马医而击钟。
    姓伟（姓姓名伟）临人成哀间赀五千万。
    张长叔薛子仲洛阳人成哀王莽时赀亦十千万莽皆以为纳言士欲法武帝然不能得其利（法武帝者言用卜式东郭咸阳孔忄堇等为官也。）。
    後汉王丹字仲回京兆人哀平时仕州郡家累千金隐居养志。
    阴识南阳新野人其先祖子方至孝有仁恩当腊日晨炊而灶神形见子方再拜受福家有黄羊因以祠之自是以後暴至巨富有田七百馀顷舆马仆隶比於封君子方尝言我子孙当强大至识三世而遂繁昌故後常腊日祠灶而以黄羊识官至执金吾。
    樊宏南阳湖阳人父重世善农稼好货殖营理产业物无所弃课役僮隶各得其宜故能上下戮力财利岁倍至开广田土五百馀顷其庐舍皆有重堂高阁陂渠灌注（郦元。《水经注》三湖水支分东北为樊氏陂东西十里南北五里亦谓之凡亭陂东樊氏故宅樊氏既灭庾氏取其陂谚曰：陂汪汪下田良樊氏失业庾氏昌其陂至今犹名为樊陂在今邓州新野县之西南也。）。又鱼池牧畜有求必给尝欲作器物先种梓漆时人嗤之然积以岁月皆得其用向之笑者咸求假焉赀至钜万。
    马援转游陇汉间尝谓宾客曰：丈夫为志穷当益坚老当益壮因处田牧至有牛马羊数千头万斛後为伏波将军。
    李通字次元南阳宛人世以货殖著姓後为大司空郭况为大鸿胪光武数幸其宅赏金帛甚丰京师号况家为金穴言其富贵也。
    杜笃子硕豪侠以货殖闻笃仕郡文学掾。
