<!-- { "loadSidebar": true } -->
    庾衮字叔[A13C]史太守辟为功曹不就闻惠帝迁长安乃与乡人登于大头山而田於其下年未熟食木实饵石蕊同保安之有终焉之志及将收获命子忄由与之下山中涂目眩瞀坠崖而卒同保赴哭曰：天乎！独不可舍我贤乎！时人伤之曰：庾贤绝尘避地超然远迹固穷安陋木食山栖不与世同荣不与人争利不免遭命悲夫。
    丁绍为冀州刺史自以为才足为物雄当官莅政每事克举视天下之事。若运於掌握遂慨然有董正四海之志矣。是时王浚盛於幽州荀盛於青州然绍视二人蔑如也。怀帝永嘉三年暴疾而卒临终叹曰：此乃天亡冀州岂吾命哉！
    陆纳为尚书令恪勤贞固终始不渝寻除左光禄大夫开府仪同三司未拜而卒即以为赠。
    习凿齿襄阳人为荣阳太守以脚疾遂废于里巷及襄音筹阳陷於符坚舆而致焉与语大悦之俄以疾归襄阳寻而襄阳反正朝廷欲徵凿齿使典国史会卒不果。
    桓豁字朗子彝之子也。孝武太元初为征西大将军镇襄阳豁时誉虽不及弟冲而甚有器度但遇强冠故功业不就焉。
    宋羊玄保为吴郡太守不营财利家世俭薄太祖尝曰：人仕宦非唯须才然亦须运命每有好官缺我未尝不先忆羊玄保。
    何长瑜为临川王义庆记室参军斥为广州曾城令义庆薨庐陵王绍镇浔阳以长瑜为南中郎行参军掌书记之任行至板桥暴风溺死。
    梁诸葛璩处身清正妻子不见喜温之色旦夕孜孜讲诵不辍高祖敕问太守王份份即具以实对未及徵用卒於家。
    北齐王怀初仕魏为第一领民酋长神武义旗建为大都督从讨尔朱兆等累战有功寻遇疾卒怀以武艺勋诚为神武所知志力未伸论者惜其不遂孝昭皇建初配飨武庙庭。
    高整信宣城公之子也。历散骑常侍仪同三司好学有行简少年时因猎坠马伤腰脚卒不能行起终於长安。
    隋刘炫字光伯河间景城人瀛州刺史李绘置礼曹从事武帝时与著作郎王劭同修国史俄直门下省兼於内史省考定群言炫遍直三省竟不得官至炀帝时除太学博士岁馀以品卑去任於时盗贼蜂起食踊贵经籍道息教授不行炫与妻子相去百里声闻断绝郁郁不得志时在郡城粮饷断绝其门人多随贼哀炫穷乏诣郡城下索炫郡中乃出炫与之炫官为贼所将未几贼为官军所破炫饥饿无依复投县城长吏意炫与贼相知恐为後变闭门不纳之时夜冰寒因此冻馁而死。
    侯白为儒林郎通脱不持威仪好为俳谐杂说人多爱狎之高祖闻其名召与语甚悦之令於秘书修国史每将擢之高祖辄曰：侯白不胜官而止後给五品食月终而死时人伤其薄命。
    薛开皇初为考功侍郎初为童子时与宗中诸儿游戏于涧滨见一黄蛇有角及足召群儿共视了无见者以为不祥归而忧悴母逼而问之以实对时有胡僧诣宅乞食母怖而告之僧曰：此乃儿之吉应。且是儿也。早有名位然寿不过六七尔言终而出忽然不见时咸异之既而终於四十二六七之言足验矣。
    周法尚为会宁太守炀帝辽东之役以舟师频战有功明年复临沧海在军疾甚谓长史崔君肃曰：吾再临沧海未能利涉时不我与将辞人世立志不果命也。如何言毕而终。
    唐刘允济为青州刺史中宗景龙四年徵为修文学士录才行至道病卒深为时人惜之。
    崔敬嗣好樗υ饮酒则天初为房州刺史中宗为庐江王安置在州官吏多无礼敬嗣独申礼敬。又供给丰瞻中宗尝德之及登位有益州长史崔敬嗣既同姓名每进拟官皆御笔超拜之者数四後引与语知误访敬嗣已卒乃遣中书令韦安石授其子官。
    第五琦自宰相左迁後历饶湖二州入为太子宾客东都留守代宗以其材将复任用召还京师信宿而卒。
    姚况为泾原判官知州事建中四年德宗幸奉天况发甲仗器械车百馀辆送至行在及京师平拜太子中舍人况性简退未尝言其功旱蝗之岁俸寡不自给竟以馁终。
    崔贞元中为吏部侍郎温裕沈密尤敦清俭帝亦器重之裴将引为相病耳难於承答事竟寝。
    陆贽为相为裴延龄所构贬忠州别驾顺宗初即位与郑馀庆阳城同徵诏始下而城贽皆卒。
    武元衡为相宪宗元和十年六月为盗所害年五十八始元衡与李吉甫齐年。又同日为宰相及出镇分领杨益及吉甫既再入元衡亦还吉甫前一年以元衡生日卒元衡後一年以吉甫生日卒吉凶之数。若符会然。
    卫次公元和中为尚书左丞恩顾颇厚帝方用为相已命翰林学士王涯草诏时淮夷宿兵岁久次公累疏请罢会有捷书至命相诏方出帝遂令追之遂出镇淮南明年受代归朝道疾卒。
    武儒衡为中书舍人丁母忧免丧除兵部侍郎穆宗将用为相复丁所生母忧病卒。
    温造自兴元节度使诏还拜御史大夫文宗素欲大用俄而婴疾不能朝改礼部尚书。
    郭承嘏为刑部侍郎时朔望对刑法官文宗每从容顾问恩礼甚厚未及大用而卒。
    後唐卢汝弼简求之子唐昭宗迁雒衣冠道丧遂渡河繇上党归汝弼富文才美礼翰人士倾慕太祖以为节度副使入制奏署多成其手洎帝平定赵魏汝弼每请谒迎劳必陈说天命俟中兴帝亦以宰辅期之建国前卒於晋。
    晋梁文矩初仕後唐明宗霸府每怀公辅之望时高祖自外镇入觐尝荐於明宗曰：梁文矩早事陛下甚有勤劳未升相府外论慊之明宗曰：久忘此人吾之过也。寻有旨降命会外忧而止。
    张希崇仕後唐为灵武节度使希崇厌其杂俗频表请觐末帝诏许之至阙未久朝廷以安边有闻议内地处之改州节度使及高祖入雒与契丹方有要盟虑其必为所取乃复除灵武希崇叹曰：我应合老於边城职分无所逃也。因郁郁不得志久而成疾卒於任时年五十二。
    孔英举进士行鬼而才薄宰相桑维翰素知其为人深恶之及崔税知贡举将锁院礼辞於维翰维翰性语简止谓税曰：孔英来也。盖虑税误放英及第故言其姓名以厄之也。税性纯直不复禀覆因默记之时英。又自称是宣尼之後每凌铄於文场税不得已遂放英登第榜出人皆讠宣诮维翰闻之举手自抑其口者数四盖悔言也。
    周李建崇在汉朝为右卫大将军年七十神气不衰犹能饮馔建崇始自代北事唐太祖至是仅四十馀年前後所掌兵麾下部曲多至节钺零落殆尽唯建崇位不及藩屏而温饱少疾以至高年为上将军
    ○总录部　知亡日
    先儒有言曰：死生有命。《易》曰：乐天知命故不忧盖原始要终必归於归数穷神知变则繇乎！先觉中古而下方策攸纪乃有自天生德间世挺秀人伦仰其师表绅服其名誉见於未兆言必有信或形於梦寐之际或见於变怪之始或克期於星历或取信於易象或象其形而知其分或ゼ乎！辞而忘其终以至罹兵革之祸安然而不惧成蝉蜕之说邈尔而莫究者亦往往而有焉。
    里析为郑大夫郑之未灾也。里析告子产曰：将有大祥（祥变异之气）民震动国几亡吾身冫民焉弗良及也。（言将先死灾）国迁其可乎！子产曰：虽可吾不足以定迁矣。（子产知天灾不可逃非迁所免故以知不足）及火（鲁昭公十八年五月）里析死矣。
    孔子蚤作（作起也。）负手曳杖逍遥於门（欲人怪也。）歌曰：泰山其颓乎！（泰山众山所仰）梁木其坏乎！（梁木众木所放）哲人其萎乎！（哲人亦众人所仰放也。以上二句喻之萎病也。诗云：无木不萎）既歌而入当户而坐（蚤坐亟见人也。）子贡闻之曰：泰山其颓则吾将安仰梁木其坏哲人其萎则吾将安放夫子殆将病也。（觉孔子歌意殆几也。）遂趋而入夫子曰：赐尔来何迟也。（坐则望之）夏后氏殡於东阶之上则犹在阼也。殷人殡於两楹之间则与宾主夹之也。周人殡於西阶之上则犹宾之也。（以三王之礼占已梦）而丘也。殷人也。予畴昔之夜梦坐奠於两楹之间（是梦坐两楹之间而见馈食也。言奠者以为凶象畴发声也。昔犹前也。）夫明王不兴而天下其孰能宗予予殆将死也。（孰谁也。宗尊也。两楹之间南面乡明人君听治正坐之处今无明王谁能尊我以为人君乎！是我殷家奠殡之象以此自知将死也。）盖寝疾七日而没（明圣人知命）。
    後汉任文公巴郡阑中人公孙述时武担石折（武担山在益州其石今名为石笋）文公曰：噫西州智士死我乃当之自是尝会聚子孙设酒食後三日果卒。
    折像广汉雒人能通京氏易自知亡日召宾客九族饮食辞诀忽然而终。
    计子勋不知何郡县人皆谓数百岁行来於人间一旦忽言日中当死主人与之葛衣子勋服而正寝至日中果死。
    郭凤勃海人好图谶善说灾异吉凶占应先自知死期豫令子市棺殓具至其日而终。
    谢夷吾会稽山阴人学风角占候为冀州刺史左转下邳令豫克死日如期果卒。
    矫慎扶风茂陵人少好黄老隐Т山谷年七十馀竟不肯娶後忽归家自言死日及期果卒。
    郑玄字康成徵大司农不起尝梦孔子告之曰：起起今年岁在辰来年岁在已（北齐刘画高才不遇传论玄曰：辰为龙已为蛇岁在龙蛇贤人嗟玄以谶合之盖谓此也。）既寤以谶合之知命当终有顷寝疾时袁绍与曹公相拒於官渡令其子谭遣使逼玄随军不得已载病到元城疾笃不进其年六月卒。
    魏管辂字公明官至少府丞明。《周易》弟辰谓辂曰：大将军待君意厚冀当富贵乎！辂长叹曰：天与我才名不与我年寿恐四十七八间不见女嫁儿娶妇也。辰问其故辂曰：吾额上无生骨眼中无守精鼻无梁柱脚无天根背无三甲腹无三壬此皆不寿之验及卒果年四十八。
    蜀谯周尝语陈寿曰：昔孔子七十二刘向扬雄七十一没今吾年过七十庶慕孔子遗风可与刘扬同轨恐不出後岁必使长逝不复相见矣。泰始六年秋为散骑常侍疾笃不拜至冬卒。
    吴陆绩字公纪为郁林太守豫知亡日乃为辞曰：有汉志士吴郡陆绩幼敦诗书长玩礼易受命南征遘疾遇厄遭命不幸呜呼悲隔。
    吴范以术数事大帝大帝甚礼之为骑都尉领太史令范先知其死日谓曰：陛下某日当丧军师帝曰：吾无军师焉得丧之范曰：陛下出军临敌须臣言而後行臣乃陛下之军师也。至其日果卒。
    赵达治九宫一之术居无为引自较乃叹曰：吾讫尽某年月日其终矣。达妻数见达效闻而哭之达欲弭妻意乃更步言向者谬误矣。尚未也。後如期死孙权闻达有书求之不得乃录问其女及发达棺无所得法术绝焉。
    晋淳于智济北卢人能易筮自言短命曰：辛亥岁天下有事当有巫医挟道术者死吾守易义以行之犹当应此乎！武帝大康末为司马督坐杨骏诛。
