<!-- { "loadSidebar": true } -->
    萧宝夤为镇东将军都督东南扬徐兖三州诸军事贼将姜庆真内侵围逼寿春遂据外郭宝夤躬贯甲胄率众力战破走之後为车骑大将军都督徐州东道诸军事正光末梁遣其将裴遂虞鸿等率众寇扬州诏宝夤率诸将讨之既而扬州刺史长孙稚大破遂军斩鸿贼遂奔退初秦州城人薛珍刘庆杜迁等反执刺史李彦推莫折大提为首自称秦王大提寻死其第四子念生窃号改年置官寮遣其弟天生率众出陇东攻没城陷岐州执元志裴芬之等遂寇雍州屯於黑水朝廷甚忧之乃除宝夤开府西道行台所部西征宝夤与大都督崔延伯击天生大破之斩获十馀万仍进讨高平贼帅万俟鬼奴於安定更有负捷时有天水人吕伯度兄弟始共念生同逆後与兄众保于显亲聚众讨念生战败降於胡琛琛以伯度为大都督秦王资其士马还征秦州大败念生将杜粲於成纪。又破其金城王莫折普贤於永洛城遂至显亲念生率众身自拒战。又大奔败伯度乃背胡琛袭琛将刘扌友破走之遣其兄子忻和率骑东引国军念生事迫乃诈降於宝夤朝廷喜伯度立义之功授抚军将军泾州刺史平秦郡开国公食邑三千户孝昌二年除宝夤侍中骠骑大将军宝夤初自黑水终至平凉与贼相对数年攻击贼亦惮之关中保全宝夤之力矣。
    裴衍为征虏将军孝昌初梁将曹景宗寇荆州山蛮应之大路断绝都督崔暹率数万之众盘桓鲁阳不能前讨荆州危急朝廷忧之诏衍为别将假前将军与弘农太守王罴率军一万出武关以救荆州贼逆战於折杨衍大破之贼遂退走荆州围解。
    费穆为平南将军孝昌中妖贼李洪於阳城起逆连结蛮左诏穆兼武卫将军率众讨击破於关口之南迁金紫光禄大夫武卫将军。
    李神轨为武卫将军相州刺史安乐王鉴据州反诏神轨与都督源子邕等讨平之武泰初蛮帅李洪扇动诸落伊阙已东于巩县多被烧劫诏神轨为都督与宁朔将军崔孝持节讨平之。
    尔朱荣为游击将军蠕蠕主阿那瑰寇掠北鄙诏假荣节冠军将军别将隶都督李崇北征荣率其所部四千人追击度碛不及而还秀容内附胡民乞扶莫于破郡杀太守南秀容牧子万子乞真反叛杀太仆卿陆延并州牧子素和婆仑作逆荣并前後讨平之迁直ト将军冠军将军仍别将内附叛胡乞步落坚胡刘阿如等作乱瓜肆敕勒北列步。若反於沃阳荣并灭之以功封安平县开国侯食邑一千户寻加通直散骑常侍敕勒斛律洛阳作逆桑乾西与费也。头牧子迭相犄角荣率骑破雒阳於深井逐牧子於河西孝庄建义初北海王颢南奔于梁时邢杲寇乱三齐与颢应接颢都督宗正珍孙河内太守元袭固守不降荣攻而克之斩珍孙元袭以徇帝幸河内城荣与颢相持於河上颢令都督安丰王延明缘河据守荣既未有舟公不得即渡议欲还北更图後举黄门郎杨侃高道穆等并谓大军。若还失天下之望固执以为不可属会马渚诸杨云：有小船数艘求为乡导荣乃令都督尔朱兆等率精骑夜济登岸奋击颢子领军将军冠受率马步五千拒战兆大破之临阵擒冠受延明闻冠受见擒遂自逃散颢便率麾下南奔後迁天柱大将军还晋阳先是葛荣枝党韩娄仍据幽平二州荣遣都督侯渊讨斩之时贼帅万俟鬼奴萧宝夤拥众豳泾凶势日盛荣遣其从子天光为雍州刺史率都督贺扌友岳侯莫陈悦等总众入关讨之天光既至雍州以众少不敌逡巡未进荣大怒遣其骑兵参军刘贵驰驿诣军加天光杖罚天光等大惧乃进讨连破之擒鬼奴宝夤并槛车送阙门天光。又擒王庆云   万俟道乐关西悉平，於是天下大难便以尽矣。
    贾显度孝庄时为统军将军从上党王天穆破邢杲元颢入洛仍与天穆渡河赴行宫於河内颢平以本将军除广州刺史。
    樊子鹄为平北将军元颢入洛薛修义及降蜀陈双炽等受颢处分率众攻晋州子鹄出与战大破之。又破修义於土门以功拜抚军将军後兼右仆射为行台督贾智等讨吕文欣於东徐州平之出帝太昌初兼尚书左仆射东南道大行台总大都督杜德等追讨尔朱仲远仲远奔梁收其兵马甲仗时梁遣元树入寇陷据谯城诏子鹄与德讨之树屯兵梁国欲来逆战见子鹄军盛夜退还谯子鹄引兵追蹑树。又背城为阵子鹄勒兵直趣城下纵骑冲突树众大败奔入城门城闭隘塞多自杀害，於是斩千馀级获马数百匹大收铠仗遂围城。
    鹿涅为给事黄门郎及东徐城民吕文欣杀刺史元大宾南引贼众屯栅曲术诏涅使持节散骑尝侍安东将军为六州大使与行台樊子鹄讨破文欣之党重以购之文欣同逆人韩端正斩文欣送首魁帅同死者十二人诏书褒慰。
    侯渊为骠骑将军前废帝立幽州刺史刘灵助举义兵屯於安国城渊与叱列延庆等破擒之。
    崔孝直後废帝时为宁远将军汝南王开府掾领直寝兄孝芬除荆州诏孝直假征虏将军别将总羽林二千骑与孝芬俱行孝直潜师径进贼遂破走孝芬入城後梁将曹义宗仍在马圈鼓动顺阳蛮夷缘边寇窃孝直率众御之贼皆退散。
    东魏郑模为安东将军万俟鬼奴遣将郝虎南侵模攻破其营擒虎以功封槐里县开国伯邑五百户。
    郑尚为统军东西征讨以军功赐爵汝阳男。
    高元盛为卫将军天平四年荥阳人张俭等聚众反於大魏山通西魏元盛讨破之。
    贺扌友仁为大都督天平四年十二月河间人邢磨纳范阳人卢仲礼等各聚众反元象元年九月扌友仁击破平之。
    北齐慕容俨初仕魏正光中为河间王元琛左厢军主率众救寿春以战功赏帛五十匹军次西硖石因解涡阳之围平仓陵城荆山戍梁遣将郑僧等要战俨击之斩其将萧乔梁人奔遁。又袭破王神念等军擒二百馀人神念仅以身免三年梁遣将攻东豫州诏遣大都督元宝掌讨之俨督别将郑海珍与战斩其军主朱僧珍军副秦太。又击贼王苟於阳夏平之孝昌中尔朱荣入洛授俨京畿南面都督永安中。又破梁将马元达蔡天起柳伯嘉等累有功除强弩将军与梁将王玄真董当门等战并破之解穰城围克复南阳新乡转积射将军持节豫州防城大都督高祖时为镇南将军镇河桥五城侯景叛俨击陈郡贼获景麾下厍狄曷赖及伪署太守郑道合兖州刺史王彦夏行台狄畅等擒斩百馀级旋军项城。又擒景伪署刺史辛光及蔡遵并其部下二千人除谯州刺史屡有战功多所降下。
    高市贵初仕後魏孝昌初恒州内部敕勒刘胡仑等聚众反市贵为都督率众讨仑一战破之累迁抚军将军谏议大夫及尔朱荣立庄帝市贵预翼戴之勋迁卫将军光禄大夫秀容大都督第一领民酋长赐爵上雒县伯尔朱荣击葛荣於滏口以市贵为前锋都督葛荣平除使持节汾州刺史後迁骠骑大将军高祖起义市贵预其谋及樊子鹄据州反随大都督娄昭讨之子鹄平除西兖州刺史高祖以洪峒要险遣市贵镇之高祖沙苑失利晋州行事封祖业弃城而遁州民柴览聚众作逆高祖命市贵讨之览奔柴壁市贵破斩之是时东雍南汾二州境多群聚为盗因市贵平览皆散归复业後秀容人五千户叛应山胡复以市贵为行台统诸军讨平之。
    叱列平代郡西部人世袭第一领军酋长魏孝昌末扌友陵反叛茹茹馀众入寇马邑平以统军属有战功补别将後牧子作乱刘胡仑斛律可那律俱时构逆以平为都督讨定胡仑等魏孝庄初除武卫将军随尔朱荣破葛荣平元颢迁中军都督右卫将军封瘿陶县伯邑七百户荣死平与荣妻及尔朱世隆等北走长广王晔立授右卫将军加京畿大都督。
    李浑仕後魏为散骑常侍普泰中崔社客反於海岱攻围青州诏浑为征东将军都官尚书行台赴援而社客宿将多谋诸城各自保固坚壁清野议有异同浑曰：社客贼之根本围城复逾晦朔乌合之众易可分离。若简练骁勇衔枚夜袭径趣营下出其不意咄嗟之间便可擒殄如社客就擒则诸郡可传檄而定何意冒热攻城疲损军士诸将迟疑浑乃决行未明达城下贼徒惊散生擒社客斩首送洛海隅清定斛律羌举仕魏为大都督颍川人张俭聚众反叛西逼关右羌举随都督侯景高昂等讨平之。
    薛修义仕魏为关右行台樊子鹄之据兖州修义从大司马娄昭破平之後为卫尉卿山胡侵乱晋州遣修义追讨破之。
    王琳初仕梁为建宁县侯侯景遣将宋子仙据郢州琳攻克之擒子仙。又随王僧辩破景後拜湘州刺史平景之勋与杜龛俱为第一以罪下吏复除湘州刺史陈霸先既杀王僧辩推立敬帝以侍中司空徵琳不从命乃大营楼舰将图义举琳将帅各乘一舰每行战舰以千数以野猪为名陈武帝遣将侯安都周文育等诛琳乃受梁禅安都叹曰：我其败乎！师无名矣。逆战於沌口琳乘平肩舆执钺而麾之擒安都文育其馀无所漏唯以周铁虎一人背恩斩之锁安都文育琳所坐舰中令一阉竖监守之。
    尧雄初仕魏为宣威将军从叱列延讨刘灵助平之拜镇东将军燕州刺史及高祖义旗初建以为车骑大将军瀛州刺史武帝入关雄为大都督随高昂破贺拔胜於穰城周旋征讨三荆仍除二豫扬郢四州都督豫州刺史及梁以元庆和为魏王侵扰南境雄率众讨之大破庆和於南顿寻与行台侯景破梁楚二州民上书更乞雄为刺史复行豫州事随行台任延敬讨贺。若徽于颍川延敬等失利雄收集散卒保大梁州文帝因延敬之败遣右丞韦孝宽等攻豫州雄都督郭丞伯程多宝等举豫州降敌雄外兵参军王恒伽等从大梁邀斩多宝西魏以丞伯为颍川太守雄仍与行台侯景讨之雄别攻破乐口擒丞伯进讨悬瓠逐西魏刺史赵继宗韦孝宽等复以雄行豫州事。
    任延敬初仕西魏为徐州刺史颍川长史贺。若徽执刺史田迅据城降魏复令延敬率豫州刺史尧雄等讨之魏遣其将怡峰率众来援延敬等与战失利收还北豫仍与行台侯景司徒高昂等相会共攻颍川拔之。
    斛律金初仕东魏为汾州大都督从高祖破纥豆陵於河西元象中与行台薛修义共围乔山之寇俄而高祖至仍共讨平之因从高祖攻下南绛邵郡等数城武定初北豫州刺史高仲密据城西叛周文帝入寇洛阳高祖使金统刘丰步大汗萨等步骑数万守河阳城以拒之高祖到仍从破密军还除大司马改封石城郡公邑一千户转第一领民酋长三年高祖出军袭山胡分为二道以金为南道军司繇黄栌岭出高祖自出北道度赤岭会金於乌突戍合击破之军还出为冀州刺史四年诏金率众从乌苏道会高祖於晋州仍从攻玉壁军还高祖使金总督大众从归晋阳後为肆州刺史高祖诏金率众会攻颍川事平复使金率军从坂送米宜阳西魏九曲戍将马绍隆据险要斗金破之以功别封安平县男後迁太师文宣天保中茹茹为突厥所破种落分散虑其犯塞惊扰边民乃诏金率骑三万屯白道以备之而虏帅豆婆吐久备将三千馀户密欲西过候骑还告金勒所部追击尽俘其众茹茹但钵将举国西徙金获其候骑送之并表陈虏可击取之势显祖，於是率众与金共讨之於吐赖获二万馀户而还进位右丞相。
    李愍东魏时为南荆州大都督时梁遣南司州刺史任思祖随郡太守桓和等率马步三万兼发边蛮围逼下戍愍躬自讨击之诏加车骑将军。
