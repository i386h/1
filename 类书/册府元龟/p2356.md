<!-- { "loadSidebar": true } -->
    二年二月癸酉吐蕃遣使十五人来请定界甲戌召对於麟德殿赐有差。
    八月凤翔送落蕃人宇文律等一百八十人诏付京兆府详勘寻令亲族识认任其归还。
    十月辛酉以太子仆杜载为太仆少卿兼御史中丞持节充答吐蕃谢会盟礼毕使仍赐服金紫。
    敬宗初即位鸡林人前右监门卫率府兵曹参军金卿进状请充入本国宣慰副使从之。
    宝历元年三月以前蕲州刺史于人文为司门郎中摄御史中丞持节入回鹘充吊祭册立使仍赐紫金鱼袋以右赞善大夫裴常守本官兼侍御史为之副四月以前江南西道观察推官试大理评事陈夫守河南府雒阳县丞兼监察御史充入回鹘吊祭册立使判官仍赐绯鱼袋。
    十月以岳王傅成杭为右庶子兼御史中丞充入吐蕃答贺正使仍赐紫金鱼袋以太常博士刘幼复为殿中侍御史为之副仍赐绯鱼袋以前万年县丞韩为大理丞兼殿中侍御史入吐蕃答贺正使判官仍赐绯鱼袋。
    二年二月凤翔节度使进到落蕃回鹘四人敕旨令付鸿胪寺待有还蕃使即放归国。
    十月灵武节度使奏收得吐蕃石金山等四人诏委本道节度使差人送付本界游奕吐蕃取领闻奏仍优赏发遣。
    文宗太和二年十二月以前棣州刺史唐弘实为莒王傅兼御史大夫持节充入吐蕃答贺正使。
    三年十二月庚寅西川监军判官张士谦奏南蛮宣尉回得蛮人事物金盏银水瓶等并进首领王{X123}巅状一封云：被杜元颖欺扰蕃界。又云：南蛮续自羌专使奏事乙亥郭钊。又奏蒙{X123}巅差使送书信共四角以闻。又奏追还三百馀里。
    五年五月剑南西川节度使李德裕奏南蛮放还先虏掠百姓工巧僧道约四十人到本道。
    十一月入吐蕃使宗正少卿李从易至蕃中。
    六年十一月以少府少监田早守本官兼御史中丞持节充入吐蕃答贺正使仍赐紫金鱼袋。
    十年夏四月九姓回鹘可汗薨以左骁卫将军皇城留守唐弘实为右金吾卫将军兼御史大夫持节充入回鹘吊祭册立使。
    八年春正月庚申凤翔节度使李听进吐蕃赞普贺正表函。
    九年五月辛酉入朝回纥进太和公主所献马射女子七人沙ヌ小儿二人。
    十一月以宗正少卿李从简守本官兼御史中丞持节充入吐蕃答贺正使仍赐紫金鱼袋。
    开成元年十二月以太子少詹事李景儒兼御史中丞充入吐蕃答贺正使。
    二年十一月天德奏吐蕃东北道元帅论夷加羌使信物乃木夹到本道以其书信上闻。
    三年秋七月新罗王金徵遗淄青节度使奴婢帝矜以远人诏令却归本国。
    四年三月以太子詹事李景儒为入吐蕃使。
    武宗会昌二年十一月吐蕃赞普卒遣使论普热入朝告哀遣将作少监李景入蕃吊祭。
    三年八月黠戛斯遣使谛德伊斯难珠来朝九月与黠戛斯敕。《书》曰：皇帝敬闻黠戛斯可汗将军谛德伊斯难珠至览书并白马二疋具悉可汗降精斗极雄朔漠以为君禀耀旄头分天街而建国特负英豪之气夙推骁驭之才眷想嘉猷载深寤叹来书云：温仲令将军归国後汉使不来温仵合去日朕书具云：速遣报章此当遣重臣册命自是可汗未谕此意报答稍迟来信。又云：道路隔绝盖为山川悠远未得与可汗封壤接连非是两国之情犹有阻隔想可汗明识无复致疑。又云：两地致书彼此不会。且书不可以尽言言不可以尽意况蕃汉文字传译不同祗在共推赤心永保盟好岂必缘饰词语以此交欢想每欲思惟先相好意不更疑惑便是明诚。又云：欲除两楹间恶刺如此之事最为嘉言缘回鹘据雄北方为一代君长诸蕃臣伏百有馀年今可汗扫除穹居大雪雠耻功业既高於前古威声已振于北荒固当深务远图，岂可更留馀孽黑车子不度德量力敢保寇雠则是侮可汗独力向化此而可忍孰不可容况可汗前来访送公主云：上天入地必须觅得今。若舍而不问何以取信朕怀想可汗乘彼盛秋长驱精骑问回鹘逋逃之罪行黑车子後服之诛取。若拾遗役无再举从兹荡定，岂不美欤来书。又云：送公主到彼无一语来缘公主才离可汗五日便被回纥劫夺所遣来使尽被杀伤公主二年之中流离沙漠事已隔远所以不再叙言然赵蕃去日已具感悦之心足表殷勤之意。又闻今秋欲移往回纥牙帐灭其大国便保旧居足使诸蕃威畏回鹘绝望稍近汉境颇谓良图所云：请发遣兵马期集公处缘黑车子犹去汉界一千馀里在沙漠之中从前汉兵未尝到彼比闻回鹘深意尝欲投窜安西待至今秋朕当令幽州太原振武天德缘边四镇要路出兵料可汗攻讨之时回纥必当潜遁各令邀截便可枭擒此是军期须如符契想可汗必全大信用叶一心谛德伊斯难珠朕已於前殿面对兼赐宴乐并依来表更不滞留朕续遣重臣便申册命故先达此旨令彼国明知册命之礼并依回纥故事可汗爰始立国临长诸蕃须示邻壤情深宗盟义重以此镇抚谁敢不从宜体至怀共宏远略春暖想可汗休泰将相以下并存问之黠戛斯者亦名纥吃斯本前代坚昆国在回纥西北自称李陵之後初破回纥国之时得太和公主以天家贵种。又与国同姓令达干十人送公主至塞上中路为乌介可汗所得尽杀黠戛斯使人乃质公主同行及黠戛斯上表问公主所在及所遣使者十人帝顾问宰臣议者奏以黠戛斯是回纥深雠今乌介可汗尚须与通和令自将兵马求杀使者罪人兼讨黑车子容纳可汗之罪帝心末决以回纥故事自平禄山之後岁赐绢三万疋以为定制。又黠戛斯有可汗之名虑不臣礼宰臣。又奏云：今黠戛斯与回纥故事不同未有大功安敢邀利如肯同回纥称臣即加册命不尔便停无伤国体兼许为宗盟可以尊卑谕之令展子孙之礼帝意乃定故降此书。
    僖宗乾符二年南蛮骑信遣使乞盟许之。
    梁太祖乾化元年州以回纥可汗所与书来上制以左监门卫上将军杨沼为右骁卫上将军押领回纥等还蕃。又河中奏回纥宣慰谕使杨沼押领二蕃酋长一百二十人归本国事。
    後唐武皇天四年契丹阿保机大寇中武皇遣使连和因与之面会於州东城大具享礼延入帐中约为兄弟谓之曰：唐室为贼所篡吾欲今冬大举弟可以精骑二万同收汴雒保机许之赐予甚厚留马三千匹以答贶左右咸劝武皇可乘间虏之武皇曰：逆贼未殄不可失信於夷狄自亡之道也。乃尽礼遣之。
    庄宗同光初沧州奏侦间契丹国舅撒剌宴送羊马於幽州申和好。
    二年八月幽州进契丹国舅撒剌宴书。
    三年七月丁巳灵武奏恩赐回纥王敕书降已送甘州。
    四年正月幽州李绍斌奏契丹阿保机与臣貂裘一生吐蕃谷浑杜每儿爰生李绍威遣梅老茹真贡马明宗初篡嗣遣供奉官姚坤空函告哀至契丹西楼属阿保机在渤海。又径至慎州崎岖万里既至谒见保机延入穹庐保机身长九尺被锦袍大带垂後与妻对榻引见坤坤未致命保机先问曰：闻尔汉江河南河北各有一天子信乎！坤曰：河南天子今年四月一日雒城军变今凶问至矣。河北总管令公比为魏州军乱先帝诏令除讨既闻内难众军离心及京城无主上下坚册令公请主社稷今已顺人望登帝位矣。保机曰：汉国儿与我虽父子亦曾彼此雠掣俱有恶心与尔今天子彼此无恶足得欢好尔先复命我续将马二万骑至幽镇已来与尔家天子面为盟约我要幽州令汉儿把捉更不复侵汝汉界。
    天成初阿保机死其母令次子德光权主牙帐明年德光遣其使梅老等三千馀人来好。又遣使为父求碑石帝许之赐予甚厚并赐其母缨络锦采自是山北安静蕃汉不相侵扰天成元年九月幽州赵德均奏先羌军将陈继威使契丹部内今使还得状称今年七月二十日至渤海界扶馀府契丹族帐在府城东南隅继威既至求见不通窃问汉儿言契丹主阿保机已得疾其月二十七日阿保机身死八月三日随阿保机灵柩发离扶馀城十三日至乌州契丹主妻始受却当府所持书信二十七日至龙州契丹主妻令继威归本道仍遣撩括梅老押马三匹充答信同来继威见契丹部族商量来年正月葬阿保机於木叶山下兼差近位阿思没骨馁持信与先入蕃天使供奉官姚坤同来赴阙告哀兼闻契丹部内取此月十九日一齐举哀朝廷及当府前後所差人使继威来时见处分候到西楼日即并放归。
    十月辛丑契丹告哀使没骨馁见言契丹国主阿保机今年七月二十七日薨敕曰：朕以近缵皇图恭帝道务安夷夏贵洽雍熙契丹王世豫欢盟礼交聘问遽闻凶讣倍轸悲怀可辍今月十九日朝参。
    二年四月奏黎州状南使赵和於大渡河南起舍一间留信物十五笼并杂笺诗一卷递至阙下初郭崇韬平蜀之後得王衍昔获蛮俘数十以天子命令殿直李楷持国信赐其国王并归其俘囚楷入其部为止於界上惟国信与蛮俘得往月馀乏食而还续有转牒称督爽大长和国宰相布燮等上大唐皇帝舅奏疏一封自鹤枯发递历机美白崖爽等。又入弄梗演习白鹦鹉郡缮裔爽等。又入平夷新安宁远标莎差人转送黎州其纸厚硬。若皮笔力遒健有书诏体後有督爽ヌ酋忍爽王宝督爽弥勤忍爽董德义督爽长坦绰爽杨布爽等所署有采笺一轴转韵诗三章章三韵共十联有类击筑词时有思本朝姻亲之意理亦不逊其褚中之物即却返其国信旧封犹存复命左卫上将军乌昭遇等再往使焉至西川知李楷。又不能进遂回。
    十一月契丹使梅老等三十馀人见传本主愿和好之意帝谓侍臣曰：俱保边鄙以安疲民朕岂辞降志耶彼既求和足得怀柔矣。
    三年正月己酉契丹主阿保机妻差使送前振武副使刘在金到行阙赐在金钱帛银器金带铺陈毡褥甚厚。
    长兴元年五月青州奏所与高乞国敕书钿函已付本国知後宫。
    七月振武张方进呈纳契木书二封。
    二年五月癸亥青州上言有百姓过海北樵采附得东丹王堂兄京尹污整书问慕华行止欲修贡也。
    闰五月青州进呈东丹国首领耶律羽之书二封。
    七月乙未兖州奏密州淮口准敕放过往来商客一千八十八人。
    十二月丙辰幽州奏契丹乞通和好。
    三年正月庚子契丹遣使拽骨等来朝。
    五月己亥契丹朝贡使迭罗卿辞归蕃迭罗卿来求归刺帝初欲遣之大臣争之未决会幽州赵德均状奏及杨檀皆言其不可遣帝意方解仍曰：鲜卑好朕意在息边悉所共求但不遣敌即有词其前骨舍利朕欲放还冀不全阻其请执政不敢复争乃遣从北使归蕃。
    十一月乙巳州节度使张敬达奏探得契丹主在黑榆林南撩刺泊率蕃族三百帐见制造攻城之具云：蕃界无草欲借汉界水草诏亲直指挥使张万全供奉官周务谦赍书国信杂采五百疋银器二百两往赐契丹主。
    四年五月丙戌契丹国使述骨卿三十四人入朝其年契丹耶律德光以兄东丹王突欲在阙下其母继发使申款朝廷亦优容之赐突欲姓李氏名赞华出镇滑州以庄宗夫人夏氏嫁之。
