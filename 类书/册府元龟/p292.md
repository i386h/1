<!-- { "loadSidebar": true } -->
八年三月诏曰：昔有苗不宾唐尧薄伐孙皓僭虐晋武行诛有陈窃据江表逆天暴物朕初受天命陈顼尚存思欲教之以道不以恭行为令往来修睦望其迁善时日无几[C260]恶已闻厚纳叛亡侵犯城戍句吴闽越肆厥残忍于时王师大举将壹车书陈顼反地收兵深怀震惧责躬请约俄而致殒矜其丧祸仍诏班师叔宝承风因求继好载伫克念。且敦行李每见ロ入朝轩出使何尝不殷勤晓谕戒以维新而狼子之心出而弥野威侮五行怠弃三正诛剪骨月夷灭才良据手掌之地恣溪壑之欲劫夺闾阎资财俱竭驱蹙内外劳役弗已徵责子女擅造宫室日增月益止足无期帷薄嫔嫱有逾万数宝衣玉食穷奢极侈淫乐饮酒俾昼作夜斩直言之客灭无罪之家剖人之肝分人之血欺天造恶祭会求恩歌舞衢路酣醉宫阃盛粉黛而执干戈会绮罗而呼警跸跃马振会从旦至昏无所经营驰走不息负田持技随逐徒行追而不及即加罪谴自古昏乱罕或能比介士武夫饥寒力役筋髓罄於土木性命俟於沟渠君子潜逃小人得志家家隐杀戮各各任聚敛天灾地孽物怪人妖衣冠钳口道路以目倾心翘足誓告於我日月以冀文奏相寻重以背德违言摇荡疆场巴峡之下海ㄛ已西江北江南为鬼为蜮死陇穷发掘之酷生居极攘寇之苦抄掠人畜断截樵苏市井不立农事废寝历阳广陵窥觎相继或谋图城邑或劫剥吏人昼伏夜游鼠窃狗盗彼则羸兵弊卒来必就擒此则重门设险有劳藩捍天之所覆无非朕臣每关听览有怀伤恻有梁之国我南藩也。其君入朝潜相招诱不顾朕恩士女深迫胁之悲城府致空虚之叹非直朕居人上怀此无忘既而百辟屡以为言兆庶不堪其请岂容隐而不诛忍而不救近日秋始谋欲吊民益都楼公尽令东骛便有神龙数十腾跃江流引伐罪之师向金陵之路公住则龙止公行则龙去四日之内三军皆睹，岂非苍爱人幽明展事降神先路协赞军威以上天之灵助勘定之力便可出师授律应机诛殄在斯举也。永清吴越其将士粮仗水陆资须期会进止一准别敕初帝将伐陈有事於太庙命晋王广秦王俊清河公杨素并为行军元帅，於是广出六合俊出襄阳素出信州荆州刺史刘仁恩出江陵宜阳公王世积出蕲春新义公韩擒虎出庐江襄邑公贺。若弼出吴州落公燕荣出东海合总管九十兵五十一万八千皆受晋王节度东接苍海西拒巴蜀旌旗舟楫横亘数千里诏购陈叔宝位上柱国万户公乙亥行幸定城陈师誓众。
炀帝以仁寿四年七月即位八月并州总管汉王谅举兵反诏尚书左仆射杨素右武卫大将军周罗喉讨平之。
大业九年六月杨玄感反遣右翊卫大将军宇文述与左候卫将军屈突通等驰传发兵以讨之七月破玄感於阌乡斩之馀党平。
十年四月彭城贼张大彪聚众数万保悬薄山为盗遣榆林太守董纯击破斩之。
十二月贼率孟让众十馀万据都梁宫遣江都郡丞王世充击破之尽虏其众。
十一年十二月诏民部尚书樊子盖发关中兵讨绛郡贼敬盘陀柴保昌等。
十二年九月东海人杜杨州沈觅敌等作乱众至数万遣右御卫将军陈棱击破之。
十三年二月朔方人梁师都杀郡丞唐世宗据郡反自称大丞相遣银青光禄大夫张世隆击之。
三月庐江人张子路举兵反遣右御卫将军陈棱讨平之是月贼帅李通德众十万寇庐江遣左屯卫将军张镇州击破之。
●卷一百二十二
○帝王部　征讨第二
唐高祖初为唐王隋义宁二年四月金城贼帅薛举僭称尊号乃下令曰：大业丧乱兵革殷繁天下黔黎手足无措孤所以救焚拯溺平此乱阶蜀道诸郡深思苏息远勤王略诚有可嘉方一戎衣静兹多难而薛举狂僭吞噬西土陇蜀通途恐相侵暴今便命将授律分道进兵其冲要诸郡县宜率励各募部民随机底定斯则暂劳永逸贻厥子孙自国刑家同享安乐。
武德元年六月以秦王为西讨元帅征薛举八月薛举死贼党推其子仁杲僭尊号复以秦王为西讨行军元帅击仁杲於泾州（十一月平之）。
九月遣工部尚书独孤怀恩攻尧君素於河东（十二月平之）。
十月岐州贼帅邵江海自号新平王遣陇州刺史叔孙之老击之江海率其众来降是月南阳贼帅朱粲侵浙州遣太常卿郑元率步骑一万击之（二年四月粲奔世充）三年五月王世充侵济州遣右骁卫大将军刘弘基拔之。
六月刘武周陷介州遣左武卫大将军姜宝谊击之十月夏县人吕崇茂杀县令举兵反自称魏王以应刘武周遣永王孝基工部尚书独孤怀恩陕州总管于筠内史侍郎唐俭等击之（三年四月武周奔于突厥五月崇茂平）三年七月诏曰：取乱侮亡圣主，於是致治民和众泰汤武所以成功兵革之兴义资靖难出军命将盖非获已自隋氏数穷天下鼎沸豺狼交争黔庶凋残朕受命君临志存宁济率土之内咸思覆育声教所覃莫不清晏维彼伊雒尚隔朝风世充作梗肆行离暴害虐良善拥迫吏民反道乱常日月滋甚祸盈叠积天亡有徵心腹积携党援孤绝农亩荒废粮廪内空城隍社稷势党殄溃吊民问罪今实其时可令陕东道行台上柱国秦王世民总统诸军东逾崤渑分命骁勇百道俱进救彼涂炭其凶渠凡此授律义在拯民府库资财一无所利克敌制胜效策献功官赏之差并超常典其有背贼归款因事立勋即加宠授务隆优厚。
四年二月戊申遣左武侯大将军窦抗率精骑三千赴东都（三月世充降）。
六月遣赵郡王孝恭率巴蜀兵氵公流下庐江王瑗自襄阳道黔州刺史田世康自辰州道黄州总管周法明自夏口道以图萧诜（十月克之）。
七月窦建德馀党刘黑闼范愿王小胡以漳南举兵反枣︹人以城叛归黑闼诏发关中步骑三千令将军秦武通定州总管李玄通击之。又遣幽州总管燕郡王李艺率兵南会。
十二月刘黑闼陷冀州遣左屯卫大将军义安王孝当率兵击之。
五年六月刘黑闼引突厥之众寇山东遣燕郡王艺击之。又遣淮安王神通讨徐圆朗七月贝州州曹该董康买举兵反以应黑闼以淮阳王道玄为河北道行军总管以讨之。
十一月遣齐王元吉击黑闼於山东（六年五月平之）。
六年八月淮南道行台仆射辅公┙据丹阳反僭称宋王遣赵郡王孝恭率兵趋江州。
九月辅公┙遣其党徐绍宗侵海州陈政通侵寿阳诏赵郡王孝恭水路趋九江岭南道大使李靖引交广泉桂之众趋宣城怀州总管黄君汉出谯亳齐州总管李世出淮泗以讨公┙诏曰：禁暴戢兵昔王，於是致治乱常干纪有国所以明刑淮南道行台尚书左仆射上柱国辅公柘本自凡伍素无艺用往因扰乱连结徒旅与吴王杜伏威同心协力保据江淮早率数部远归朝化录其功效授以官爵任官方隅荣宠兼至不能励身奉上克保名节遂乃包藏祸心图为不轨自伏威入朝之後公┙恣行专擅违犯朝宪不顾典章徵敛帛掠夺子女肆其残忍妄行诛杀驱役士民招聚奸盗毒流众庶怨结遐迩国家务存含养未申刑罚每加惩诫冀其自改今乃称兵内侮假相署置驱扇蚁徒敢行钞窃惟彼凶逆速宜剿定命将授律义在安人已令天策上将太尉领司徒尚书令陕东道大行台雍州牧领十二卫大将军上柱国秦王世民为江州道行军元帅统率骁勇风驱电击麾旆所临当即奔溃几此罪恶止在魁渠胁从之徒一无所问纵有已陷贼党非其本心拔难而来因立功效此等之类皆从官赏江淮以南比遭毒螫吏民困辱各不聊生平定之後普给优赏即令抚慰各令安堵勋赏之科具如别格宜明宣布咸使闻知是时。又诏徐州总管任瑰为徐州道副元帅济自杨子津以讨之（七年正月公┙卒）。
七年六月庆州都督杨文举兵反遣右武卫将军钱九陇灵州都督杨师道击之。又遣秦王率兵以讨文（七月逆徒斩文来降）。
太宗贞观元年五月辛丑开府仪同三司天节军将军燕郡王李艺於泾州举兵反遣吏部尚书长孙无忌为幽州道行军总管右武侯大将军尉迟敬德为泾州道行军总管以击之师未至左右斩艺传首京师。
十七年三月齐州都督齐王杀长史权万纪典军韦振据齐州自守诏兵部尚书李刑部尚书刘德威发兵讨之（兵未至兵曹杜行敏执之而降）。
玄宗天宝十四年十一月范阳节度使安禄山反遣将何千年劫太原尹杨光害之诏以右羽林军大将军王承业为太原尹卫尉卿员外置同正员张介然为汴州刺史河南采访节度使金吾将军程千里为潞州长史拒贼册荣王琬为元帅以河西节度高仙芝为副元帅统诸军以东征内出钱帛於京师召募十万众号曰：天武健儿旬日而集屯军灞上旌旗营帐连亘二十里昭曜原野。
十二月命河西陇右节度西平郡王哥舒翰为兵马副元帅统兵八万镇潼关。
十五载正月禄山陷东都诏朔方节度《郭子》仪收河朔以朔方节度副使李光弼为中太守摄御史大夫充河东节度副大使知节度事委以东讨。
七月幸蜀至晋安郡下诏曰：我唐受命百四十载德泽浸於荒裔声教被於殊邻绍三代之统绪综百王之礼乐我高祖神尧皇帝奄有大宝应天顺人我太宗文武圣皇帝戡难造邦光宅天下我高宗天皇大帝修文偃武惠绥四方我中宗孝和皇帝聿导孝德惟新其命我睿宗大圣贞皇帝清明在躬玄化溥畅朕承累圣之洪训荷祖宗之丕绩兢兢业业不敢自宁往岁韦氏作逆宗社将坠是用翼戴先後扫荡凶徒宸极归真寰宇载宴尔来在位垂五十年中原幸无师旅戎狄岁来朝贡夙兴旰食勤念苍生庶弘至理永致仁寿鬼无帝尧之圣德而有寄鲧之不明致令贼臣内外为患蔽朕耳目远朕忠良或窃威弄权或厚敛重赋蚁壤一漏成此滔天构逆召戎驰突中夏倾覆我河雒扰乱我崤函使衣冠奔窜於草莽黎庶狼狈於锋镝伊朕之凉德不能宁守厥位贻祸海内有负苍生是用罪已责躬寤寐焚灼上鬼乎！天地下鬼乎！兆民外鬼乎！四夷内鬼乎！九族乾乾惕厉思雪大耻夫定祸乱者必仗於群才理国家者先固其根本太子亨忠肃恭懿悦礼敦诗好勇多谋加之果断永王盛王琦丰王珙皆孝友谨恪乐善好贤虽顷在禁中未习政事察其图虑可试艰难夫丞相之才师傅之任必资贤哲允属忠贞况四海多虞二京未复今所慎择实惟其人太子亨宜充天下兵马元帅仍都统领朔方河东北平卢等节度使与诸路及诸副大使等计会南收长安雒阳以御史中丞裴冕兼左庶子陇西郡司马刘秩试守右庶子永王宜充山南东路及黔中江南西路节度度支采访使江陵都督如故以少府监窦绍为之傅以长沙郡太守李岘为都副大使仍授江陵都督府长史兼御史中丞盛王琦宜充广陵大都督仍领江南东路及淮南等道节度采访等都使以前江陵郡都督府长史刘汇为之传以广陵长史李成式为副大使兼御史中丞丰王珙宜充武威郡都督仍领河西陇右安西北庭等路节度采访使以陇西太守邓景山为之傅应须兵马甲仗器械粮赐等并於当道本节度采访度支防御等使虢王巨等并依前充使其署置官属及本道郡县官等并各任自拣择其有文武奇才隐在山薮宜加辟命量事奖擢於戏咨尔元子等敬听朕命谦恭祗敬以见师傅矜庄简肃以莅众官慈恤惠爱以养百姓忠恕哀敬以折庶狱色不可犯以临军政犯而必恕以纳忠规往钦哉！无替朕命各颁所管咸令知悉初江岭之人闻京师陷贼不知舆驾所在互相震骇及见是诏远近相贺思有所效。
