<!-- { "loadSidebar": true } -->
    张亮为沧海道行军大总管进兵屯于建安城下营垒未固士卒多樵采贼众奄至军中惶骇亮素怯懦无计策但踞胡床直视而无所言将士见之翻以亮有胆气故众情稍安其副总管张金树等乃鸣鼓令士众击贼破之太宗亦知其无将帅之材而不之责韦挺为太常卿先运粮河北既失支度令除名从军会李击破盖牟城诏挺统兵镇守城去大军百有馀里与高丽新城邻接高丽大兵或鼓讠至其城下挺素无威略不堪其忧乃贻书於道术人公孙常置词怨望常以他罪自杀於其囊中得挺所与常书太宗诏挺问之对多不以实太宗尤责让之乃以宿经驱策不忍加诛授朝散大夫守象州刺史病卒。
    韦待价为安息道大总管以击吐蕃待价既无统领之材遂狼狈失据士卒饥饿多转死沟壑时人冤之李子和为灵州总管既绝梁师都。又伺突厥间[C260]遣使以闻为处罗可汗候骑所获处罗大怒囚其子于外第子和自以孤危甚惧乃拔户口南徙诏以延州故城居之。
    武懿宗为金吾大将军则天万岁通天中契丹贼帅孙万斩寇河北命懿宗为神兵道大总管以讨之军次延州及闻贼将至冀州懿宗惧便欲弃军而遁。
    王君判梁州都督时吐蕃寇舀爪州执刺史田仁献及仓父寿杀掠人户并取军资及仓粮。又进攻玉门军及长乐县仍纵僧徒使归梁州谓君曰：将军尝欲以忠勇报国今日何不一战君一闻父被执登陴西向而哭竟不敢出兵。
    杜鸿渐肃宗至德中为荆南节度使襄州大将康楚元张嘉延盗所管兵犯襄州城以叛刺史王政遁走嘉延南袭荆州鸿渐闻之弃城而遁澧朗峡归等州闻鸿渐出奔皆惶骇潜窜山谷後为黄门侍郎平章事代宗永泰元年成都裨将崔宁逐其帅郭英走死简州代宗以鸿渐兼成都尹山南西道剑南道东川西川邛南等道副元帅剑南西川节度使鸿渐出骆谷有谋曰：相公驻车阆州遥制剑南数移牒述英过失言宁有方略宁腹心摄诸刺史者皆奏正之命宁及将校不疑然後与东川节度张献诚及诸贼帅合议数出兵掠扰宁既数道连出兵未经一年宁兵自然耗少宁穷必束身归朝此上策也。鸿渐畏懦计未决会宁使至辞礼卑敬。且送缯锦数千万鸿渐贪其利遂至成都日与判官杜亚杨炎将吏等高会纵观军州政事悉委宁仍连表闻荐先时张献诚数与宁战献诚屡败旌节为宁所夺朝廷因鸿渐之请加宁成都尹兼西山防御使西川节度行军司马。
    崔光远乾元中为魏州节度使使将军李处拒贼贼大至处败投告光远贼随处至城下反间之曰：处召我来何为不出光远乃腰斩处处素善战众皆倚之及死人用危惧魏州城自禄山反袁知秦能元皓等皆缮完之甚坚峻光远不能守遂突围夜渡河而南兵士多死没焉既归朝不罪之。
    刘德信德宗朝为神策应援淮西招讨使时李希烈德信统招召子弟军戍阳翟德信以贼接近不敢至率众赴汝州其後阳翟河阳皆舀。
    杜彦先为盐州刺史贞元二年十二月吐蕃来寇彦先使以牛酒犒之吐蕃谓曰：我欲州城居之听尔率其人而去彦先乃悉众奔州吐蕃遂舀盐州。
    苏太平陇州将也。贞元三年吐蕃围华亭守将王仙鹤求救於陇州刺史苏清沔清沔令太平率一千五百人赴之及中路其游骑百馀没于贼太平素忄匡怯寡谋遽引众退归。
    韩全义出自行间少从军事窦文场及文场为中尉用全义为帐下偏将典神策兵在长武城贞元十三年为神策行营节度长武城使代韩潭为夏绥银宥节度诏以长武兵赴镇全义贪而无勇短於抚御制未下军中知之相与谋曰：夏州沙碛之地无耕蚕生业盛夏移徙吾所不能是夜戍卒鼓讠为乱全义逾城而免杀其亲将王栖岩赵虔曜等赖都虞候高崇文诛其乱首而止之全义方获赴镇。
    孟准淮南大将也。初徐州节度使张建封卒其子为三军所立诏淮南节度使杜佑兼徐泗节度委以讨伐佑大具舟舰遣准先尝之准渡淮而败佑固境不敢进仍诏以徐州授。
    袁滋初为中书侍郎平章事会韦皋殁刘辟拥兵自擅命滋持节安抚中路拜检校吏部尚书平章事剑南西川节度贼兵方炽滋惧而不进贬吉州刺史杜淑良穆宗长庆中为沧德节度使时讨幽镇二叛遇贼辄揣其无勇每先犯之既舀弓高县寻复奔败丧所持节贬为归州刺史。
    李听以文宗太和六年为徐州节度使听有苍头在徐州为大将不欲听至听先使亲民慰劳徐人苍头遂害使者听不敢言因以疾辞改太子太保。
    後唐夏鲁奇奏臣考限已满乞差替人惧董璋侵噬故也。
    晋安崇阮仕後唐为夔州节度使时董璋寇峡内诸州崇阮望风遁走弃城归阙待罪於ト门诏释之。
    马全节为邺都留守少帝开运二年契丹赵延寿忄隐羸骑万馀至汤阴而还议者以为如全节等军祗在相州出精骑以蹑之则破之必矣。及延寿等退去之日并无一骑踵之失机断矣。
    景延广为侍卫亲军都指挥使同平章事少帝亲驻澶渊延广为上将凡六师进退皆出胸臆少帝亦不能制众咸惮而忌之寇既至城下使人宣言曰：景延广唤我来相杀何不急战一日高行周与蕃军相遇於近郊以众寡不敌急请济师延广勒兵不出是日行周幸而获免及寇近延广犹闭栅自固士大夫曰：昔与彼绝好言何勇也。今寇至。若是气何惫也。
    汉杜重威为镇州节度使契丹连年入寇重威但闭壁自守部内城邑相继破舀一境生灵坐受其屠戮重威任居方面未尝以一士一骑救之每北骑数十驱汉人千万过城下如入无人之境重威但登陴注目略无邀取之意开运元年秋加北面行营招讨使二年大军下泰州满城契丹自古北口回军追蹑王师重威等狼狈而旋至阳城为彼所困会大风猛烈军情愤激符彦卿。
    张彦泽等引军四出北师大溃诸将欲追之重威曰：逢贼得命更望衤复子乎！遂收军驰归常山张从恩为右金吾卫上将军开运元年契丹前锋至邢州镇州杜重威遣人间道告急少主将亲御六军渡河会不豫乃令从恩邺都马全节河中安审琦等会合诸道之师屯於邢州初赵延寿舀鼓城中多富族所得宝货之物延寿悉输于契丹王之母北人贪利北主乃自将诸将继踵至于元氏朝廷知之乃诏从恩等引师渐退军中遽闻人情震惧乃引还殆无行伍或弃兵甲一路居人皆遭剽剥焚烧庐舍比至相州不能整肃繇是行人皆归咎於从恩。
    ●卷四百五十四
    ○将帅部　豪横奢侈专恣豪横
    夫作福作威凶于而国败礼败度戾於厥躬皆圣训之格言人臣之明戒况乃总握兵要肃将天威慎固封陲诘诛暴慢诚当义以先众惠以感人用宣戒诏克贞师律。若其不┰危难废乱典常戕害生民图报仇怨负固滋横崇侈无厌贪黩之心逾於壑凶忍之性甚於豺狼以至诬害良臣轻侮王室虽膏斧钺鼎镬盖有馀戮矣。
    汉陈者宛句人也。（宛句县名也。地志属齐宛音於元切句音劬）不知始所以得从及韩王信反入匈奴上至平城还以郎中封为列侯以赵相国将监赵代边兵皆属焉少时常称慕魏公子（谓信陵君无忌）及将守边招致宾客尝告过赵（国休告之假而过赵）宾客随之者千馀乘邯郸官舍皆满所以待客如布衣交皆出客下（言屈己礼之不以富贵自尊大）赵相周昌乃求入见上具言宾客盛擅兵於外恐有变上令人覆案宾客居代者诸为不法事多连引恐阴令客通使王黄曼丘臣所。
    孙都封临蔡侯太初元年子襄坐击番禺夺人虏掠死。
    後汉曹破石中常侍节之弟为越骑校尉越骑营五百妻有美色（韦昭辨《释名》曰：五百字本为伍伯伍当也。伯道也。使之导引当道陌中以驱除也。案今俗呼行杖人为五百）破石从求之五百不敢违妻执意不肯行遂自杀其淫暴无道多此类也。
    公孙瓒为破虏将军既破刘虞尽有幽州之地猛志益盛前此有童谣曰：燕南垂赵北际中央不合大如砺惟有此中可避世瓒自以为易地当之遂徙镇焉乃盛修营垒楼观数十临易河通辽海。
    蜀法正为蜀郡太守扬武将军外统都畿内为谋主一冫食之德睚眦之怨无不报复擅杀毁伤己者数人，或谓诸葛亮曰：法正於蜀郡大纵横将军宜启主公抑其威福亮答曰：主公之在公安也。北畏曹公之强东惮孙权之逼近则惧孙夫人生变於肘腋之下当斯之时进退狼跋法孝直为之辅翼令翻然翱翔不可复制如何禁止法正使不得行其意邪初孙权以妹妻先主妹才捷刚猛有诸兄之风侍婢百馀人皆亲执刀侍立先主每入衷心常凛凛亮。又知先主雅爱信正故言如此。
    吴潘璋性奢泰末年弥甚服物僭拟吏兵富者或杀取其财物数不奉法监司举奏大帝惜其功而辄原不问。
    晋桓玄嗣南郡公在江陵甚豪横士庶畏之过於殷仲堪玄曾於仲堪听事前戏马仲堪中兵参军刘迈曰：马槊有馀精理不足玄自以才雄冠世而心知外物不许之仲堪为之失色玄出仲堪谓迈曰：卿乃狂人也。玄夜遣杀卿我，岂能相救迈以正辞折仲堪而不以为悔仲堪使迈下都以避之玄果令追之迈仅而免祸。
    宋高道庆初以平桂阳王休范功封乐安男及建平王景素反道庆领军北讨而与景素通谋及事平自启求增邑五百户诏加二百并前五百户道庆凶险暴横所求无已有失其意者辄加捶拉或有死者朝廷畏之如虎狼萧道成与袁粲等议收付廷尉赐死。
    刘为益州张悦代之去任凡所属将佐有不乐反者必逼制将还语人曰：随我上，岂可为张悦作西门客耶。
    陈侯安都迁司空加侍中征北大将军自王琳平後安都勋庸转大。又自以功安社稷渐用骄矜数招聚文武之士或射驭驰骋或命以诗赋第其高下以差次赏赐之文士则褚马枢阴铿张正见徐伯阳刘删祖孙登武士则萧摩诃裴子烈等并为之宾客斋内动至千人部下将帅多不遵法度简问收摄则奔归安都世祖性严察深衔之安都弗之改日益骄横每有表启封记有事未尽乃开封自书之云：又启某事及侍燕酒酣或箕踞倾倚尝陪乐游禊饮乃白帝曰：何如作临川王时帝不应安都再三言之帝曰：此虽天命抑亦明公之力宴讫。又启便借供张水饣希将载妻妾於御堂欢会世祖虽许其请甚不怿明日安都坐於御坐宾各居群臣位称觞上寿。
    後魏王斤镇长安假节镇西将军斤遂骄矜不顺法度信用左右调役百姓民不堪之南奔汉川者数千家而委罪於雍州刺史阳文祖泰州刺史任延明世祖召问二人各以状对世祖知为斤所诬遣宜阳公伏树覆案虚实得数十事遂斩斤以犭旬。
