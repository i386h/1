<!-- { "loadSidebar": true } -->
    柳恽好学善尺牍学弹琴特穷其妙。又工篇什及品定棋谱登格者二百七十八人第其优劣为棋品三卷恽为第二焉帝谓周舍曰：吾闻君子不可求备至如柳恽可谓具美分其才艺足了十人恽著卜杖龟经性好医术尽其精妙为吴兴太守。
    江禄幼笃学有文章工书善琴为庐陵威王续骠骑谘议参军。
    柳忄炎好学工制文尤晓音律为南安将军湘州刺史萧骏善草隶工文章晚更习武膂力绝人与永安侯确相类为超武将军封南安侯。
    陈蔡凝幼聪悟美容止既长博涉经传有文词尤工草隶为黄门侍郎。
    陈禹聪敏有识量涉猎经史解风角兵书颇属文便骑射官至五府谘议。
    孙少倜傥好谋略博涉经史尤便书翰为五兵尚书。
    吴明彻微涉书史经传就汝南周弘正学天文孤虚遁甲略通其妙官至南兖州刺史。
    侯安都工隶书能鼓琴涉猎书史为五言诗亦颇清靡兼善骑射为邑里雄豪後为征南大将军江州刺史。
    後魏古弼少忠谨好读书。又善骑射官至尚书令李同轨学综诸经多所治诵兼读释氏。又好医术官至通直散骑常侍。
    裴询字敬叔美仪貌多艺能音律博奕咸所开解起家奉朝请。
    刘懋聪敏好学博综经史善草隶书多识奇字为轻车将军。
    崔巨伦字孝宗幼孤及长涉猎经史有文章武艺仕光禄大夫。
    王繇字茂道好学有文才尤善草隶。又工摹画为时人所服仕至尚书郎。
    裴敬宪工草隶解音律为太学博士。
    北齐李元忠粗览史书及阴阳术数解鼓筝兼好射弹有巧思。又善於方技官至侍中。
    李亻蚤字德沉少聪敏有才艺音律博奕之属多所通解为尚书仪曹郎。
    祖字孝徵天性聪明事无难学凡诸技艺莫不措怀文章之外。又善音律解四夷语及阴阳占候医药之术尤是所长文宣虽嫌其数犯宪法而爱其才技官至尚书左仆射。
    祖孝隐孝徵之弟也。有文学早知名词章虽不逮兄亦机警有口辩兼解音律位至通直散骑常侍。
    祖君信孝徵之子也。涉猎书史多谙杂艺位至散骑常侍。
    后周唐令则瑾之次子也。性好篇章兼解音律文多轻艳为时人所传官至乐部下大夫。
    韩盛字文炽南阳堵阳人也。幼有操行涉猎经史兼善骑射膂力过人仕至新平郡守。
    萧善草隶名亚於王褒数医方咸亦留意所著诗赋杂文数万言颇行於世官至少傅封蔡阳公隋王谊字宜君少有大志便弓马博览群言为大司徒封郢国公。
    令狐熙字长熙博览群书尤明三礼善骑射颇知音律起家以通经为吏部上士。
    宇文恺少有器局诸兄并以弓马自达恺独好学博览书记解属文多伎艺为名公子累迁御正中大夫仪同三司。
    郑译字正义颇有学识兼知锺律善骑射为上柱国李敏幽州总管崇之子起家千牛美姿仪善骑射歌舞管弦无不通解为柱国。
    卢贲字子徵略涉书记颇解锺律为太子左庶子长孙炽字仲光性敏慧美姿仪颇涉群书兼长武艺为户部尚书。
    长孙晟字季晟性通敏涉猎书史工弹善射矫勇过人仕至淮阳太守右骁骑将军。
    杨素少与天水牛弘同游好学研精不倦多所通涉善属文工草隶颇留意於风角为司徒。
    陈政字弘道太仆卿茂之子少养宫中美风仪有局便弓马解锺律工文翰兼有口辩十七为太子千牛备员。
    阎毗七岁袭封石保县公及长好经史受。《汉书》於萧该毗通大旨能篆书工草隶尤善画为当时之妙周武帝见而悦之命尚清都公主入隋为将作少监。
    唐窦性宽厚工书解锺律兼有巧思历颍川南郡扶风太守。
    卢藏用善琴棋尤工篆隶为尚书右丞。
    王维为右丞有俊才博学多艺以诗名盛於开元天宝间书画特臻其妙笔踪措思参於造化。
    韩为右仆射平章事封晋国公尤工书善丹青以绘事非急务自晦其能未尝传之好易象及春秋著春秋通例及天文事序议各一卷。
    李勉为太子太师善鼓琴好属文诗妙知音律能自制琴。又有巧思李皋为江陵尹尝运心巧思。
    李自为江陵尹运心巧思为战舰挟二轮蹈之翔风鼓疾。若挂帆席所造省易而久固。又造欹器进入内中。
    归登有文学工草隶为工部尚书。
    萧澹贞退善琴工书画好五言诗尝寄情於林泉石之间故当时与之游者皆名人清士卒为桂州观察使。
    後唐李严幽州人本名让坤仕燕为刺史涉猎书传便弓马多曲艺以功名自许後为客省使。
    晋李从昶秦王茂贞之第三子也。为左龙武参军少习华侈以逸游燕乐为务而音律图画无不通之。
    ●卷七百八十七
    ○总录部　德行
    德苞五常之性冠四科之首在鬼则为君子立教则为人师者，其唯德也。欤故卷怀自守虽幽而靡欺忠信以行於蛮貊而何间其大也。喻神灵之变化其达也。为朝野之规矩见之者既欣而。且慕亲之者不孤而有邻。若乃就其深居蔚为仁里让之高位发於言叹屈王公而尽礼来州将之致恭其有当叔世迁讹暴乱横起处广泽而自。若得众力之全让或恶子望风而引避或小人闻言而改操争讼繇之取决礼让为之兴行岂辞小官自成德化长幼咸服薰灼弥广虽复考终长逝义形嗟泣饰终之礼曲尽繇衷至有身轻鸿毛愿赎其死孟轲所谓以德服人者斯之谓欤。
    《老子》者楚苦县厉乡曲里人姓李名耳字伯阳周守藏室之史也。孔子周将问礼於。《老子》、《老子》曰：子所言者其人与骨已朽矣。独其言在耳。且君子得其时则驾不得其时则蓬累而行吾闻之良贾深藏。若虚君子盛德容貌。若愚去子之骄气与多欲态色与氵志是皆无益於子之身吾所以告子。若是而已孔子去谓弟子曰：鸟吾知其能飞鱼吾知其能游兽吾知其能走走者可以为网游者可以为纶飞者可以为至於龙吾不能知其乘风而上天吾今日见。《老子》其犹龙耶。
    孔子鲁大夫也。於乡党恂恂如也。似不能言者（恂恂温恭之貌）其在宗庙朝廷便便言为谨便辩也。虽辩而谨敬）朝与下大夫言侃侃如也。（侃侃和乐之貌）。
    颜回字子渊孔子弟子孔子曰：自吾有回门人益亲（回为孔子胥附之有能使门人日亲）曾曰：以能问於不能以多问於寡有。若无实。若虚犯而不校（校报也。言见侵而不报）昔者吾友尝从於斯矣。（友谓颜渊）。
    汉严尊字君平蜀人卜筮於成都市以为卜筮者贱业而可以惠人有邪恶非正之问则依蓍龟为言利害与人子言依於孝与人弟言依於顺与人臣言依於忠为因道之以善从吾言者已过半矣。扬雄少时从游学已而仕京师显名数为朝廷在位贤者称君平德（季强为益州牧喜谓扬雄曰：吾真得严君平矣。及至蜀改礼与相见卒不言以为从事）後汉卓茂南阳宛人性宽仁恭爱乡党故旧虽行能与茂不同皆爱慕欣欣焉後终於太傅。
    周党字伯况太原广武人敕身修志州里称其高行王莽窃位疾杜门自後贼暴纵横残灭郡县唯至广武过城不入建武中徵为议郎以病去职。
    荀恁太原广武人隐居山泽以求厥志王莽末匈奴寇其本县广武闻恁名节相约不入荀氏闾。
    夏恭梁国蒙人王莽末盗贼纵横攻没郡县恭以恩信为众所附拥兵固守独获安全光武即位召拜郎中迁太山都尉。
    樊宏南阳湖阳人王莽末与宗家亲属作营堑自守老弱归之者千馀家时赤眉贼掠唐子乡多所残杀欲前攻宏营宏遣人持牛酒米劳于赤眉赤眉长老先闻宏仁厚皆称曰：樊君素善。且今见待如此何心攻之引兵而去遂免寇难。
    逢萌字子康北海都昌人居琅琊劳山养志修道人皆化其德北海太守素闻其高遣吏奉谒致礼萌不答太守怀恨而使捕之吏叩头曰：子康大贤天下共闻所在之处人敬如父往必不获祗自毁辱太守怒收之系狱更发他吏行至劳山人果相率以兵弩捍御吏被伤流血奔而还。
    蔡衍汝南项人以礼让化乡里有争讼者取诣衍决之其所平处皆曰：无怨。
    宗慈字孝初南阳安众人为修武令弃官徵拜议郎未致道疾卒南阳郡士皆重其义行。
    孟尝会稽上虞人为合浦太守病自上被徵隐处穷泽身自耕佣邻县士民慕其德就居止者百馀家。
    陈实颍川人为太邱长在乡闾平心率物其有争讼辄求判正晓譬曲直退无怨者至及叹曰：宁为刑罚所加不为陈君所短实卒大将军何进遣使吊祭海内赴者三万馀人制衰麻者以百数。
    司马均字少宾安贫好学隐居教授不应辟命信诚行乎！州里乡人有所计争辄令咒宾不直者终无敢言。
    爰延字季平陈留外黄人为乡啬夫仁化大行人但闻啬夫不知郡县。
    郑玄北海高密人自徐州还高密道遇黄巾贼数万人见玄皆拜相约不敢入县境後为大司农。
    任字子博昌人以至行称黄巾贼起天下饥荒人民相食寇到博昌闻姓字乃相谓曰：宿闻任子天下贤人也。今虽作贼那可入其乡耶遂相帅而去繇是声闻远近。
    许劭字子将汝南平舆人为郡功曹太守徐甚敬之府中闻子将为吏莫不改操饰行同郡袁绍公族豪侠去濮阳令归车徒甚众将入郡界乃谢遣宾客曰：吾舆服，岂可使许子将见遂以单车归家。
    孔嵩字仲山为新野县阿里长正身厉行街中子弟皆服其训化遂辟公府之京师道宿下亭盗共窃其马寻问知其嵩也。乃相责曰：孔仲山善士岂宜侵盗乎！，於是送马谢之。
    王扶少节行客居琅琊不其县所止聚落化其德徐犀豫章南昌人异行矫时俗闾里服其德化有失物者县以相还道无拾遗太守请署功曹後举有道家拜太原太守并不就。
    苏纯字桓公扶风平陵人性强切而持毁誉士友咸惮之至乃相谓曰：见苏桓公患其教责人不见。又思之三辅号为大人大人长老之称言尊事之也。後官至南阳太守。
    孙期济阴成武人少为诸生习京氏易古文尚书远人从其学者皆执经垄畔以追之里落化其仁让黄巾贼起过期里陌相约不犯孙先生舍。
    桓晔字文林沛郡人也。议郎鸾之子避地会稽浮海客交越人化其节至闾里不争讼仕为郡功曹王孙瑞每三公缺杨彪皇甫嵩皆让位於瑞後官至仆射。
    刘虞东海郯人为幽州刺史以疾归家时乡曲有所诉讼不以诣吏自投虞以情理为之论判皆小大敬从不以为恨。
