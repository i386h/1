<!-- { "loadSidebar": true } -->
    王矩为广州刺史将赴职忽见一人持奏谒矩自云：京兆庄灵之矩问之答称天上京兆被使君召为主簿矩意甚恶之至州月馀卒。
    庾翼为豫州刺史入厕见一物如方相俄而疽发背卒。
    殷仲文为东阳大守谋反因镜不见其面数日而伏诛。
    朱猗为龙骧将军戍寿阳婢炊饭忽有群鸟集灶竞来啄啖婢驱逐不去有猎狗咋杀鸟鹊馀者因共啄狗即死。又啖害唯馀骨存寻而猗死。
    桓玄初封楚王已设拜席群官陪位未及出有狗来便其席万众雕候莫不惊怪玄性猜暴竟无言者逐狗改席而已玄既僭乱出伪诏改年为建始右丞王攸之曰：建始赵王伦伪号也。又改为永始复是王莽始执权之岁其兆号不祥冥符僭逆如此玄入建康宫逆风迅激旗旌仪饰皆倾偃及小会于西堂设伎乐殿上施绛绫帐镂黄金为颜四角作金龙头御五色羽葆旒苏群臣窃相谓曰：此颇似需车亦王莽仙盖之流也。龙角所谓亢龙有悔者也。玄在宫中尝觉不安。若为神鬼所扰自篡盗至败凡八旬。
    王绥为冠军将军其家夜中梁上无故有人头堕于床而血流滂沱俄拜荆州刺史假节坐父愉之谋与弟纳并被诛。
    前凉张天锡为凉州牧州杨树生松天成。若曰：松不改柯易叶杨者柔脆之木此永久之叶将集危亡之地是後天锡降氐。
    宋彭城王义康为大将军领司徒东府厅事前井水忽涌溢野雉江鸥并飞入所住斋前寻被诛削。
    临川王义庆为杨州刺史在广陵有疾而白虹贯城野入府心甚恶之因陈求还太祖许解州以本号还朝薨于京邑。
    始兴王字休明将产之夕有伏鸟鸣于屋上後与元凶劭同逆伏诛。
    刘敬宣为右将军夜与僚佐宴集空中有投一只芒ハ于坐中坠敬宣食盘上长三尺五寸巳经人著耳鼻间并欲坏顷之而败。
    晋安王子勋僭号之日雨晦合行礼忘称万岁吏以子勋所乘车除脚为辇置伪殿之西其夕有鸠栖其中集其。又有秃集城上。又以安陆王子绥为司徒子绥拜司徒日电雷晦冥震其黄ト柱鸱尾坠地。又有鸱栖其帐上寻败并伏诛。
    竟陵王诞为南徐州刺史在京夜大风飞落屋瓦城门及床倒覆诞心恶之及迁镇广陵入城冲风暴起扬尘昼晦。又中夜间坐有赤光室见者莫不怪愕左右侍直眠中梦人告之曰：官须为槊毛既觉已失髻矣。如此者数十人诞甚怪惧大明二年发民筑治广陵城诞循行有人干舆扬声大骂曰：大兵寻至何以辛苦百姓诞执之问其本末答曰：姓夷名孙家在海陵天公去年与道佛共议欲烧除此间人道佛苦谏得止今大祸将至何不立六慎门诞问六慎门云：何答曰：古时有言祸不入六慎门诞以其狂悖杀之。又五音士忽狂易见鬼惊怖啼哭曰：外军围城城上张白布帆诞执录二十馀日乃赦之诞寻为建康陈文绍等告其反状伏诛。
    徐羡之为司徒少时随从兄履之为临海乐安县尝行经山见黑龙长丈馀头有角前两足皆具无後足曳尾而行及拜司空守关将入彗星晨见危南。又当拜时双鹤集太极东鸱尾鸣唤後与傅亮同诛。
    江湛为吏部尚书初湛家数见怪异未败少日所眠床忽有数升血寻为元凶所害。
    萧思话为青州刺史尝所用铜<豆斗>覆在药厨下得二死雀思话曰：斗覆而双雀殒其不祥乎！既而被系檀道济为司空江州刺史还镇下渚未发有似鹪鸟集船悲鸣会太祖疾动彭城王义康矫诏召入道济收付廷尉及其子给事黄门侍郎植司徒从事中郎粲太子舍人混征北主簿丞伯秘书郎中遵等八人并诛。
    黄回南兖州刺史太祖将诛回回被召上车爱妾见赤光冠其头至足苦捉留回回不肯止及至见诛刘斌为吴郡太守郡堂屋西头鸱尾无故落地治之未毕东头鸱尾复落顷之斌诛刘遁为南海太守在广州明元年沈攸之反刺史陈显达起兵应朝廷遁豫见杀遁家人在都从野夜归见两三人持垩制其家门须臾灭明日而遁死问至。
    ●卷九百五十一
    ○总录部　咎徵第二
    南齐安陆王子敬为杨州刺史先是有獐入广陵城投井而死。又有象至广陵其後子敬於镇被害始安王遥光行还入城风飘仪纟散出城外遥光寻以叛诛。
    成买为角城戍主与魏军拒战手所伤杀无数晨朝早起手中忽有数升血其日遂战死。
    黄文济为御史其家斋前种菖蒲忽生花光影壁成五采其儿见之馀人不见也。少时文济被杀。
    王晏为骠骑大将军其父普耀斋前柏树忽变成梧桐论者以为梧桐虽有栖凤之美而失後凋之节及晏败果如之。又未败前见屋桷子悉是大蛇就视之犹未也。晏恶之乃以纸裹桷子犹纸内摇动{艹敕}{艹敕}有声。《晏子》德元所居帷屏无故有血洒之晏于北山庙答赛夜还晏既醉部伍人亦饮酒羽仪错乱前後十馀里中不复相禁制识者云：此势不复久也。後数日被诛。
    崔慧景为平西将军假节侍中奉江夏王宝元围台城有一五色幡飞翔在中半日不见众皆惊怪相谓曰：幡者事寻当翻覆也。数日慧景败。
    梁王茂为荆州刺史茂初以元勋高祖赐钟磬之乐及在江州梦锺磬在格无故自堕心恶之及觉命奏乐既成列钟磬在格果无故编皆绝堕地茂谓长史江诠曰：此乐天子所以惠劳臣也。乐既极矣。能无忧乎！俄而病少日卒。
    王莹除左光禄大夫开府仪同三司丹阳尹侍中莹将拜印工铸其印六铸而龟六毁既成颈空不实补而用之居职六日暴疾卒。
    河东王誉为湘州刺史以悖逆诛死初誉之将败引镜面不见其头。又见长人盖屋两手据地瞰其斋。又见白狗大如驴从城而出不知所在誉甚恶之俄而城舀。
    武陵王纪将僭号妖怪非一其最异者内寝柏殿柱绕节生花其茎四十有六び靡可爱状似莲花识者曰：王敦ビ花非佳事也。纪年号天正与萧栋暗合佥曰：天字二人也。正字一止也。栋纪僭号各一年而灭侯景自为大都督督中外诸军事将篡夺乃矫诏自加九锡之礼置丞相以下百官陈备物於庭忽有野鸟翔于景庭上赤足丹嘴形似山鹊贼徒悉骇竞射之不能中景既篡位所居殿尝有鸺留鸟鸣景恶之每使人穷山野讨捕焉。又景左足上有肉瘤状似龟战应克捷瘤则隐起分明如不胜瘤则低至景败日瘤隐舀肉中。又景与领军将军王僧辩战有流星堕其营中贼徒大骇相顾失色贼帅任约。又为陆法和所禽景乃烧营夜遁旋军夏首元帝以僧辩为镇东将军开府仪同三司江州刺史封长宁县公命即率巴陵诸军氵公流讨景攻拔鲁山仍攻郢入罗城。又有大星如车轮坠贼营去地十丈变成火一时碎有龙自城出五色光曜入城前鹦鹉洲水中景闻之倍道归建业。
    陈周文育为镇南将军讨余孝励为豫章太守熊昙朗所害初文育之据三陂有流星坠声如雷地陷方一丈中有碎炭数斗。又军市中忽闻小儿啼一市并惊听之在土下军人掘得棺木长三尺文育恶之俄而见杀。
    侯安都为镇北将军率众与周文育西讨王琳将发王公已下饯于新林安都跃马渡桥人马俱坠水中。又坐内坠于橹井时以为不祥军至郢州与琳合战安都败绩与周文育徐敬成并为琳所囚。
    後魏南安王祯为湘州刺史五月至邺入治日暴风大雨冻死者十数人祯以旱祈雨于群神邺城有石虎庙人奉祀之祯告虎神像云：三日不雨当加鞭罚请雨不验遂鞭像一百是月疽发背薨祯孙中山王熙後为湘州刺史以七月入治其日大风寒雨冻死者二十馀人驴马数十疋熙闻其祖父前事心恶之。又有蛆生其庭後果兵败而死焉。
    北海王祥除太傅领司徒侍中录尚书事拜命之夜暴风震雷拔其庭中桐树大十围倒立本处初宣武之览政也。祥闻彭城王勰有震主之虑而欲夺其司徒大惧物议故为大将军至是乃居之天威如此识者知其不终後为人告谋反免为庶人会其家奴数人阴结党辈欲以劫出祥密抄名字潜托侍婢通于祥祥始得执省而门防主司遥见突入就祥手中揽得呈奏至夜守者以闻祥哭数声而暴死。
    李元护为齐州刺史卒病前月馀京师无故得其凶问。又城外送客亭柱有人。《书》曰：李齐州死纲佐饯别者见而拭之後复如此。
    尔朱世隆为尚书令与吏部尚书元世俊握槊忽闻局上然有声一局之子尽皆倒立世隆甚恶之。又曾昼寝其妻奚氏忽见一人持世隆首去奚氏惊怖就视而寝如故既觉谓妻曰：向梦人断我头去意殊不。又此年正月晦日令仆并不上省西门不开忽有河内太守田家奴告省门亭长云：今旦为令王借车牛一乘终日於洛滨游观至晚王还省将车出东掖门始觉车上无褥请为记识时世隆封雒平郡王故呼为令王亭长以令仆不上西门不开无车入省兼无车迹此奴固陈不已公文列诉尚书都令史谢远疑谓妄有假借白世隆付曹推验时都官郎穆子容穷究之奴言初来时至司空府西欲向省令王嫌迟遣二防ト捉仪力催车车入到省西门王嫌牛小系于关下槐树更将一青牛驾令王著白纱高顶帽短小黑色傧从军皆群襦褶握板不似常时服章遂遣一吏将奴送入省中厅事东阁内东厢第一屋中其屋先常闭钥子容以西门不开忽言从入此屋常闭言奴在中诘其虚罔奴云：此屋。若闭求得开看屋中有一板床上无席大有尘土兼有一瓮米奴拂床而坐兼画地弄瓮中之米亦握看之定其闭者应无事验子容与谢远自入看之户闭极久全无开迹及入拂床画地踪绪历然米亦符同方知不谬具以此对世隆怅然意以为恶未几见诛。
    高肇为司徒及大举伐蜀以肇为将军都督诸军是日肇所乘骏马停于神虎门外无故惊倒转卧渠中鞍具瓦解众咸怪异肇出恶言焉及西征行至函谷车轴中折从者皆以为不获吉还也。其後果被诛。
    北齐琅邪王俨为大将军录尚书事邺北城有白马佛塔是石季龙为澄公所作俨将之巫曰：若动此浮图北城失主不从破至第二级得白蛇长数丈回旋失之数旬而败。
    窦泰为中尉从神武西讨为周太祖所袭自杀未行之前夜三更忽有朱衣冠帻数千人入台云：收窦中尉宿直兵吏皆惊其人入数屋俄顷而去旦视关键不异方知非人皆知其必败。
    王琳自梁来奔为特进侍中所居屋脊无故剥破出赤蛆数升落地化为血蠕蠕而动。又有龙出于门外之地雾起昼晦後为陈将吴明彻所杀。
    权会为著作监知太史局事加中散大夫自府还第在路无故马倒遂不得语因尔暴亡会生平畏马位望所至不得不乘果以此终。
    斛律光为丞相封清河郡公为祖所构光将诛其家三鼠常昼见光寝室常投食与之一朝三鼠俱死。又床下有三物如黑猪从地出走其穴腻滑大蛇屡见屋脊其声如弹丸落。又大门横木自焚捣衣石自移。
    隋燕荣为幽州总管坐毒虐赃秽徵还京师赐死先是荣家寝室无故有蛆数斛从地偾出未几荣死于蛆出之处。
