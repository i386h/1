<!-- { "loadSidebar": true } -->
    ●卷九百七十三
    ○外臣部　助国讨伐
    忿鸷沓贪以攻战为业者夷狄之谓也。故古先哲王怀之以恩信惊之以威武长辔远驭羁縻不绝而已至乃皇灵所及惠泽遐畅革心面内乡风慕义或出师於经纶之始或致骑於讨伐之际或邻壤之乱资之驱除狂寇之法亟往戡定或奏牍以明诚款或应募而效忠顺或饣襄饣鬼之师旅或乡道乎！国邑至有席和亲之势赴中原之难奋发义勇廊庙氛者焉。《诗》曰：食我桑椹怀我好音苟非慎德之至敷教之广亦畴能感动殊类致其死力哉！龟错有言曰：以蛮夷攻蛮夷中国之形也。斯王者抚御之略可不务乎！
    周武王伐商羌{髟矛}率师会于牧野（书所谓微卢彭濮是也。）。
    汉高祖初为汉王元年五月发夷还伐三秦秦地既定乃遣还巴中复其渠帅罗朴督鄂度夕龚七姓不输租赋馀户乃岁入宝钱口四十世号为版蛮夷遂世世服至于中兴郡守常率以征伐。
    四年八月汉王击楚军广武北貉（莫客切）燕人来致枭骑助汉（貉在东北方三韩之属皆貉类也。）。
    武帝元鼎五年四月南越王相吕嘉反使驰义侯遗（遗越人降为驰义侯）别将巴蜀罪人发夜郎兵下江咸会番禺遗兵未及下南越已下帝便令征西南夷平之天汉二年以匈奴降者界和王为开陵侯将楼兰国兵始击车师。
    征和四年遣重合侯马通将四万骑击匈奴道过车师北复遣开陵侯将楼兰尉犁危须凡六国兵别击车师勿令得遮重合侯诸国兵共围车师王降服臣属昭帝始元五年秋大鸿胪田广明击平益州夷帝曰：钩町侯亡波率其邑君长人民击反者（钩音钜于切町音大鼎切）斩首捕虏有功其立亡波为钩町王。
    宣帝本始二年六月大发击匈奴初昭帝末匈奴连发大兵侵击乌孙取车延恶师帝使使谓乌孙趣持公主来（武帝以宗室女妻乌孙也。）乌孙公主上书下公卿议救未决会帝即位乌孙昆弥复上书言连为匈奴所侵削昆弥愿发国半精兵人马五万匹尽力击モ奴唯天子出兵哀救公主，於是大发关东轻锐士选郡国吏三百名抗健习骑射者皆从军遣御史大夫田广明五将军出塞及校尉常惠使护发兵乌孙西域昆弥自将翕侯以下五万馀骑从西方入与五将军兵凡二十馀万众匈奴闻汉兵大出老弱[B12H]走驱畜产远遁逃（[B12H]古奔字驱与驱同）是以五将军少所得常惠与乌孙兵至右谷蠡庭获单于父行（行音胡浪切）及嫂居次名王犁汗都尉千长将以下三万九千馀级虏马牛羊驴羸橐七十馀万汉封惠为长罗侯然匈奴民众死伤而去者及畜产远移死亡不可胜数，於是モ奴遂衰耗（耗减也。音呼到切）。
    地节二年汉遣侍郎郑吉校尉司马将免刑罪人田渠犁积欲以攻车师至秋收吉发城郭诸国兵万馀人自与所将屯田士千五百人共击车师交河城破之（谓西域诸国为城郭者言不随畜牧迁徙以别於モ奴）。
    元康元年卫侯冯奉世使送大宛客即以节谕告诸国王因发其兵南北合万五千人击杀莎车王。
    元帝建昭二年西域副校尉陈汤矫制发城郭诸国兵车师戊己校尉屯田吏士汉兵胡兵合四万馀人击郅支单于斩之生虏百四十人降虏千馀人赋予城郭诸国所发十五（赋予谓班予之也。所发十五王谓所发诸王之兵共图郅支王也。）。
    後汉建武初氐人悉附後隗嚣族人隗茂反杀武都太守氐人大豪齐锺留为种类所敬信威服诸豪与郡丞孔奋击茂破斩之。
    十八年夷渠帅栋蚕与诸种反十九年武威将军刘尚发广汉犍为蜀郡人及朱提夷合万三千击平之二十五年南匈奴单于遣弟左贤王莫将兵万馀人击北单于弟左贤王生获之。又破北单于帐下并得其众合万馀人马七千疋牛羊万头北单于震怖却地千里初帝造战车可驾数牛上作楼橹置于塞上以拒匈奴时人见者或相谓曰：谶言汉九世当却北狄地千里岂谓此耶及是果拓地焉北部骨都侯与右骨都侯率众三万馀人来归南单于。
    二十五年鲜卑都护偏何等诣辽东太守祭彤求自效功因令击北モ奴左伊育訾部斩首二千馀级明帝永平元年鲜卑都护偏何击破赤山斩其魁帅持首级诣辽东受赏赐。
    五年北匈奴六七千骑入于五原塞遂寇中至原阳南单于击却之西河长史马襄赴救虏乃引去十六年大发缘边兵遣诸将四道出塞征北モ奴南单于遣左贤王信随大仆祭彤及吴棠出朔方高阙攻皋林温禺犊王於涿邪山虏闻汉兵来悉渡漠去彤棠坐不至涿邪山免。
    章帝建初元年皋林温禺犊王复将众还居涿邪山南单于闻知遣轻骑与缘边郡及乌桓兵出塞击之斩首数百级降者三四千人是年哀牢王类牢反叛帝募发越益州永昌夷汉九千人讨之明年春邪龙县昆明夷卤承等应募率种人与诸郡兵击类牢於博南大破斩之传首雒阳赐卤承帛万匹封为破虏傍邑侯。
    和帝永元元年以征西将军耿秉与车骑将军窦宪率骑八千与度辽兵及南单于众三万骑出朔方击北虏大破之北单于奔走首虏二十馀万人。
    二年南单于复上求灭北庭遣行中郎将班固报命南单于，於是遣左谷蠡王狮子等将左右部八千骑出鸡鹿塞中郎将耿谭遣从事将谶之至涿邪山乃留辎重分为二部各引轻兵两道袭之左部北过西海至河北右部从匈奴河水西绕天山南度甘微河二军俱会夜围北单于大惊率精兵千馀人合战单于被创坠马复上将轻骑数十遁走仅而免脱得其玉玺获阏氏及男女五人斩首八千级生虏数千口而还。
    鲜卑大都护校尉帅部众从乌丸校尉任尝击叛者封校尉为率众王。
    安帝元初元年秋西羌号多与诸种钞掠武都汉中巴郡板蛮将兵救之汉中五官椽程信率壮士与蛮共击破之号多退走还断陇道与零昌通谋护羌校尉侯霸骑都尉马贤将湟中吏人及降羌胡抱罕击之。
    三年夏度辽将军邓遵率南单于及左鹿蠡王须沈万骑击零昌於灵州斩首八百馀级封须沈为破虏侯。
    六年秋鲜卑入马城塞杀长吏度辽将军法积射士三千人及中郎将马续率南单于与辽西右北平兵马会出塞追击大破之。
    元光元年十二月高句骊马韩貊围玄菟城扶馀王遣子与州郡并力讨之。
    是年鲜卑寇边度辽将军耿夔与温禺犊王呼尤徵将新降者出塞讨击。
    延光元年二月扶馀王遣子将兵救玄菟击高句骊马韩貊破之遂遣使贡献。
    顺帝永建元年西域长史班勇率车师後王农奇子加特奴及八滑等发精兵击北虏呼衍王破之勇，於是上立加特奴为後王八滑为後部亲汉侯。
    是年秋鲜卑其至寇代郡明年春中郎将张国遣从事将南单于兵步骑万馀人出塞击破之时辽东鲜卑六千馀骑亦寇辽东玄菟乌桓校尉耿晔发缘边诸郡兵及乌桓率众玉出塞击破之。
    六年乌桓校尉耿晔遣司马将胡兵数千人出塞击鲜卑破之冬渔阳太守。又遣乌桓兵击之乌桓豪人扶氵敕官勇健每与鲜卑战取舀敌诏赐号率众君。
    阳嘉元年敦煌太守徐繇遣疏勒王臣发三万人击于阗破之。
    是年冬乌桓校尉耿晔遣乌桓亲汉都尉戎末率众王侯咄归等出塞抄击鲜卑大斩获而还赐咄归等已下为率众王侯长赐采缯各有差鲜卑後冠辽东属国，於是耿晔乃移屯辽东无虑城拒之。
    二年春匈奴中郎将赵稠遣从事将南匈奴骨都侯夫沈等出塞击鲜卑破之斩获甚众诏赐夫沈金印紫绶及缣采各有差。
    三年夏车师後部司马率加特奴等千五百人掩击北モ奴於阊吾陆谷坏其庐落斩数百级获单于母季母及妇女数百人牛羊十馀万头车千馀两兵器什物甚众。
    四年春北匈奴呼衍王率兵侵车师後部诏令敦煌太守发诸国兵及玉门关侯伊吾司马合六千三百骑救之。
    永和三年冬烧当种那离等叛护羌校尉马贤将湟中义从兵及羌胡万馀骑掩击斩之。
    五年夏南单于左部句龙王吾斯车纽等背叛度辽将军马续与中郎将梁并乌桓校尉王元发缘边兵及乌桓鲜卑羌胡合二万馀人掩击破之。
    桓帝建和二年白马羌寇广汉属国益州刺史率板蛮讨破之斩首招降二十万人。
    延熹元年鲜卑寇边冬使モ奴中郎将张奂率南单于出塞击之。
    灵帝建宁二年凉州刺史孟佗遣从事任涉将敦煌兵五百人与戊己司马曹宽西域长史张晏将焉耆龟兹车师前後部合三万馀人讨疏勒攻桢中城四十馀日不能下乃引去。
    是年高句丽伯固遣大加优居主簿然人等助玄菟太守公孙度击富山贼讨平之。
    熹平五年诸夷反叛以太尉椽巴郡李为益州刺史庞芝发板蛮击破平之。
    六年南匈奴与中郎将臧出雁门击鲜卑檀石槐大败而还。
    献帝建安十六年七月曹公西征关中田银反河间鲜卑轲比能将三千馀骑随乌丸校尉阎柔击破银魏明帝景初三年太尉司马宣王与高句丽位宫率众讨公孙渊宫遣主簿大加将数千人助军。
    齐王正始七年幽州刺史丘俭讨句丽遣玄菟太守王颀诣扶馀位居遣大加郊迎供军粮。
    晋惠帝时鲜卑大人务勿尘遣军助东海王越征讨有功王俊表为亲晋王封辽西公嫁女与务勿尘以结邻援。
    怀帝即位以鲜卑大人务勿尘为大单于率众助国征讨。
    宋明帝初即位四方反叛西阳蛮田益之田义之成邪助田光兴等起义攻郢州克之以益之为辅国将军都统四山军事。
    後魏大武太平真君九年六月悦般国遣使求与王师俱讨蠕蠕帝许之。
    九月遣成周公万度归讨鄢耆诏伊吾王唐契弟和与伊落率所领起起度归和奉诏会度归喻下柳驴以东六城因共击破居罗城拔之後同征龟兹度归令和镇鄢耆时柳驴戍主乙真伽率诸胡将据城而叛和领轻骑一百匹入其城擒乙真伽斩之繇是诸胡款附西域克平和有力也。
    隋帝即位初铁勒犯边将军冯孝慈战不利铁勒遣使谢罪请降帝遣黄门侍郎裴矩慰抚之讽令击吐谷浑铁勒许诺即勒兵袭吐谷浑大败之。
    大业八年征辽诛国渠帅突地稽率其徒以从每有战功赏赐厚。
    唐高祖初举义兵遣晋阳令刘文静使於突厥始毕可汗令率兵相应帝至龙门始毕可汗遣特勒康稍利等率兵五百马二千匹会于麾下。又遣二千骑助军从平凉城。
    武德三年太宗在藩受诏讨刘武周次太原突厥可汗处罗遣其弟步利设率千骑与官军会。
    四年巴东蛮帅冉安昌率兵与大军平萧铣安昌者盘瓠之苗裔代为蛮帅。
    太宗贞观十三年薛延ヌ遣使上言高昌虽貌事至尊而翻覆不实擅发兵与欲谷设击天子所立之国奴受国厚恩尝思报效乞发所部为官军前驱以讨之帝嘉其诚节遣户部尚书唐俭右领军大将军执失思力赍缯帛以赐之。
