<!-- { "loadSidebar": true } -->
二年九月以太尉何曾为太保诏曰：谟明弼谐王躬是保所以宣崇大训克П四海也。侍中太尉曾立德高峻执心忠亮博物洽闻明识弘达翼佐先皇勋庸显著朕纂洪业首相王室迪惟前人施于朕躬实佐命兴化光赞政道夫三司之任虽左右王事乃。若予违汝弼匡奖不逮则存乎！保傅故将明衮职未如用厥辟之重其以曾为太保侍中如故。又以司空荀觊为司徒诏曰：昔禹命九官契敷五教所以弘崇王化示人轨仪也。朕承弘业昧于大道思训五品以康四海侍中司空觊明允笃诚思心通达翼亮先皇遂辅朕躬实有佐命弼道之勋宜掌教典以隆时雍其以觊为司徒。又以义阳王望为太尉。
四年正月辛未诏曰：夫三司之任以翼宣皇极弼王事者也。故经国论道赖诸明哲苟非其人官不虚备尚书令佐命光禄大夫裴秀雅量弘博思心通达先帝登庸赞事先朝朕受明命光佐大业勋德茂著配踪元凯宜正位居体以康庶绩其以秀为司空。
五年诏曰：前大司马石苞忠允清亮才经世务用之绩所历可纪掌教典以赞时政其以苞为司徒有司奏苞前有折挠不堪其任以公还第巳为弘厚不宜擢用诏曰：吴人轻脆终无能为故疆场之事但欲完固守备使不得越逸而已以苞计画不同虑敌过甚故徵还更授昔邓禹挠於关中而终辅汉室岂以一眚而掩大德哉！，於是就位初苞以大司马都督扬州诸军事淮北监军王琛轻苞素微密表苞与吴人交通遂下诏苞以不料贼势筑垒遏水劳扰百姓策免其官以乐陵郡公还第时邺奚官都督郭е上奏理苞，於是拜为司徒。
七年十二月诏曰：光禄大夫密陵侯郑袤履行纯正守道冲粹退有清和之风进有素丝之节宜登三垣之曜补衮职之阙今以袤为司空帝临轩遣五官中郎将国坦就第拜授袤前後辞让遣息称上送即绶至於十数久之见许以侯就第。
八年七月以车骑将军贾充为司空。
九年五月以太保何曾领司徒。
十年九月以大将军陈骞为太。
尉咸宁二年八月以太保何曾为太傅太尉陈骞为大司马司空贾充为太尉齐王攸为司空。
四年九月以太傅何曾为太宰尚书令李裔为司徒太康三年十二月司空齐王攸为大司马汝南王亮为太尉光禄大夫山涛为司徒尚书令卫为司空四年十一月以尚书左仆射魏舒为司徒。
太熙元年正月以尚书左仆射王浑为司徒司空卫为太保三月以右光禄大夫石鉴为司空。
四月以侍中车骑将军杨骏为太尉都督中外诸军录尚书事。
惠帝即位初以太尉杨骏为太傅辅政以司空石鉴为太尉前镇西将军陇西王泰为司空。
永平元年三月诛太傅杨骏徵大司马汝南王亮为太宰与太保卫辅政。
元康元年六月贾后矫诏使楚王玮杀亮以司空陇西王玮录尚书事。
九月徵征西将军梁王彤为卫将军录尚书事六年正月以中书监张华为司空。
七年九月以尚书左仆射王戎为司空。
永宁元年六月以梁王彤为太宰领司徒（臣钦。若等曰：自永康元年四月至是年三月赵王伦等篡逆所署三公不录）。
太安元年五月以右光禄大夫刘为太傅齐王ぁ为太师东海王越为司空河间王为太尉十二月杀王ぁ以长沙王为太尉都督中外诸军事。
永兴元年正月以成都王[A13C]为丞相。
三月以太尉河间王为太宰太傅刘为太尉。
十二月诏司空越为太傅与太宰夹辅朕躬司徒王戎参录朝政。
光熙元年八月以太傅东海王越录尚书事骠骑将军范阳王为司空。
怀帝即位初以中书监温羡为司徒尚书左仆射王衍为司空。
永嘉元年正月以太傅东海王越辅政。
十二月以前太傅刘为太尉。
三年三月太尉刘请老以司徒王衍为太尉东海王越领司徒。
四年十月以骠骑将军王浚为司空。
五年五月征西大将军南阳王模为太尉太子太傅傅祗为司徒尚书令荀藩为司空。
愍帝建兴元年四月即位以卫将军梁芬为司徒。
五月以镇东大将军琅琊王睿为侍中左丞相大司马南阳王保为右丞相。
二年二月以卫将军荀组为司空。
三年二月进左丞相琅琊王睿为大都督督中外诸军事右丞相南阳王保为相国司空荀组为太尉大将军刘琨为司空。
●卷七十二
○帝王部　命相第二
晋元帝建武元年二月以抚军大将军西阳王为太保太尉荀组为司徒时帝即晋王位欲以组为司徒问太常贺循循曰：组旧望清重忠勤显著迁训五品实允众望，於是拜之十一月以司空刘琨为太尉太兴四年七月以骠骑将军王导为司空。
永昌元年十一月以司徒荀组为太尉。
明帝太宁三年闰八月遗诏以太宰西阳王司徒王导辅太子（太子即成帝也。）。
成帝即位初以司徒王导录尚书事与中书令庾亮参辅朝政。
咸和四年三月以征西大将军陶侃为太尉车骑将军郗鉴为司空。
咸康四年五月以司徒王导为太傅都督中外诸军事司空郗鉴为太尉征西将军庾亮为司空。
六月改司徒为丞相以太傅王导为之册曰：朕夙罹不造肆陟帝位未堪多难祸乱旁兴公文贯九功武经七德外缉四海内齐八政天地以平人神以和业同伊尹道隆姬旦仰思唐虞登庸隽申命群官允庶绩朕思凭高谋弘济远猷维稽古昔建尔于上公永为晋辅往践厥职敬敷道训以亮天工不亦休哉！公其戒之。
五年八月复改丞相为司徒十二月以骠骑将军琅琊王岳为之。
六年正月以左光禄大夫陆玩为司空。
康帝即位谅阴不言委政于中书监庾冰建元元年十月以骠骑将军何充为中书监扬州刺史录尚书事辅政以褚裒为卫将军领中书令。
穆帝永和二年二月以左光禄大夫蔡谟领司徒录尚书六条事抚军大将军会稽王昱及谟并辅政。
八年七月以镇军大将军武陵王为太宰抚军大将军会稽王昱为司徒征西大将军桓温为太尉。
哀帝兴宁元年五月加桓温侍中大司马都督中外诸军录尚书事。
废帝太和元年十月以会稽王昱为丞相。
简文帝咸安元年十一月以大司马桓温为丞相。
孝武帝太元元年正月以尚书仆射谢安为中书监录尚书事。
二年八月以谢安为司徒。
五年六月以骠骑将军琅琊王道子为司徒。
六年十一月以镇东大将军郗为司空。
九年三月以卫将军谢安为太保。
安帝即位初以司徒会稽王道子为太傅辅政。
元兴二年十二月帝蒙尘于寻阳桓玄逼帝西上帝密诏以幽逼於玄万机虚旷令武陵王遵依旧典承制总百官行事加侍中大将军。
义熙元年三月帝至自江陵以琅琊王德文为大司马武陵王遵为太保镇军将军刘裕为侍中车骑将军扬州刺史录尚书事。
十四年六月刘裕为相国封宋公。
恭帝元熙元年正月以骠骑将军刘道怜为司空。
後魏道武皇始元年七月即位二年五月以东平公元仪为骠骑大将军都督诸军事左丞相。
天兴元年四月以征虏将军历阳公穆崇为太尉安南将军钜鹿公长孙嵩为司徒。
五年十一月徵相州刺史庾岳为司空。
明元泰常七年四月以泰平王焘为相国加大将军五月以焘辅政左丞相奚斤为左辅太尉穆观为右弼（纪传奚斤拜右丞相观拜太尉年月）出则统辅朝政入则应对左右事无巨细皆关决焉。
九月以奚斤为司空行扬州刺史。
太武始光二年三月以司徒北平王长孙嵩为太尉平阳王长孙翰为司徒宜城王奚斤为司空。
神三年七月诏大鸿胪杜超为太宰行征南大将军镇邺。
四年九月以左光禄大夫崔浩为司徒征西大将军长孙道生为司空。
太延中以侍中卢鲁元为太保录尚书事。
太平真君五年正月皇太子始总百揆以侍中中书监穆寿司徒崔浩侍中张黎古弼辅政。
文成兴安元年十月即位以骠骑大将军元寿乐为太宰都督中外诸军事录尚书事。
十二月以乐陵王周忸为太尉平原王陆丽为司徒镇西将军杜元宝为司空。
兴光元年正月以侍中伊为司空。
太安元年十月以辽西公常英为太宰。
献文即位初以侍中车骑大将军乙浑为太尉录尚书事东安王刘尼为司徒尚书左仆射和其奴为司空。又以乙浑为丞相居诸王上事无大小皆决於浑皇兴元年闰正月以顿丘王李峻为太宰。
二年六月以昌黎王冯熙为太傅。
四年二月以东郡王陆定国为司空。
孝文延兴三年四月假上党王长孙观司空讨吐谷浑拾寅。
承明元年六月征西将军安乐王长乐为太尉尚书左仆射南平公目辰为司徒南部尚书李为司空太和元年三月徵征西大将军雍州刺史东阳王丕为司徒。
三年九月以侍中司徒东阳王丕为太尉侍中尚书右仆射陈建为司徒侍中尚书荀颓为司空。
九年十二月侍中淮南王他为司空。
十三年十二月以尚书令尉元为司徒左仆射穆亮为司空。
十五年十二月以安定王休为太傅齐郡王简为太保。
十六年十月以特进冯诞为司徒。
十八年十月以太尉东阳王丕为太傅。
二十三年二月以长兼太尉咸阳王禧为正太尉中军大将军彭城王勰为司徒。
宣帝即位初以司徒彭城王勰总摄百揆以侍中北海王祥为司空公镇南将军王肃为尚书令广阳王嘉为左仆射尚书宋弁为吏部尚书与侍中太尉公禧左仆射任城王澄等六人辅政。
景明元年二月复以彭城王勰为司徒。
十月改授勰司徒录尚书事。
二年正月以太尉咸阳王禧为太保司空北海王详为大将军录尚书事。又以太保王禧领太尉大将军广陵王羽为司徒。
十一月以骠骑大将军穆亮为司空大将军北海王详为太傅领司徒。
四年七月以彭城王勰为太师。
正始元年闰十二月以骠骑大将军高阳王雍为司空。
四年九月诏曰：朕秉历承天履年将纪徙正宫极岁浃归馀台懿茂亲祗勤已久列司英彦庸绩未酬非所谓有功见知赏以时及其以司空高阳王雍为太尉尚书令广阳王嘉为司空。
永平二年十月以司空广阳王嘉为司徒。
延昌元年正月以车骑大将军尚书令高肇为司徒光禄大夫清河王怿为司空。
二年二月太尉高阳王雍进位太保。
孝明延昌四年正月即位诏太保高阳王雍入居西柏堂决庶政。又诏任城王澄为尚书令百官总已以听於二王（臣钦。若等曰：孝明即位年六岁委政於二王也。）。
二月太保高阳王雍进位太傅领太尉司空清河王怿为司徒骠骑大将军广平王怀为司空。
七月司徒清河王怿进位太傅领太尉司空广平王怀为太保领司徒骠骑大将军任城王澄为司空。
十二月以高阳王雍为太师。
熙平二年四月以中书监胡国珍为司徒公。
八月诏侍中太师高阳王雍入居门下参决尚书奏事。
神龟二年五月以司空任城王澄为司徒骠骑大将军京兆王继为司空。
正光元年九月以太师高阳王雍为丞相。
十月以骠骑大将军汝南王悦为太尉公。
十二月以司空京兆王继为司徒公。
二年三月以仪同刘腾为司空公。
四月司徒京兆王继进位太保车骑大将军崔光为司徒公。
三年十二月太保京兆王继为太傅司徒崔光为太保。
四年九月诏侍中太尉安南王悦入居门下与丞相高阳王雍参尚书奏事。
十二月以悦为太保。
五年十二月诏太傅京兆王继为太师。
孝昌元年正月以太师京兆王继为太尉。
二年正月以太保汝南王悦领太尉。
