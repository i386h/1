<!-- { "loadSidebar": true } -->
二年东击项籍而还入关问故秦时上帝祀何帝也。对曰：四帝有白青黄赤帝之祠高祖曰：吾闻天有五帝而四何也。莫知其说，於是高祖曰：吾知之矣。乃待我而具五也。乃立黑帝祠名曰：北有司进祠上不亲往悉召故秦祀官复置太祝太宰如其故仪礼因令县为公社（公社官社）下诏曰：吾甚重祀而敬祭今上帝之祭及山川诸神当祠者各以其礼时祠如故（後四岁天下已定诏御史令丰治榆社尝以春时以羊彘祀之时令祝立蚩尤之祠於长安置祠祀官女巫其梁巫祠天地天社天水房中堂上之属晋巫祠五帝东君中君巫社巫祠族人炊之属秦巫祠社主巫保族累之属荆巫祠堂下巫先司命施糜之属九天巫祠九天皆以岁时祠宫中其河巫祠河于临晋而南山巫祠南山秦中秦中者二世皇帝也。各有时日其後二岁或言曰：周兴而邑立后稷之祠至今血食天下。又制诏御史其天下立灵星祠尝以岁时祠以牛）。
十年春有司请令县尝以春二月及腊祠稷以羊彘民里社各自裁以祠制曰：可（高帝以来名山大川在诸侯诸侯祝各自奉祠天子官不领及文帝时齐淮南国废令太祀尽以岁时致礼如故）。
文帝十三年以岁比登诏有司增雍五路车各一乘驾被具（驾车被马之文节皆具也。）西畦寓车各一乘寓马四匹驾被具河湫汉水玉加二及诸祀皆广坛场币俎豆以差加之。
十四年诏曰：朕获执牺牲币以事上帝宗庙十四年于今历日弥长以不敏不明而久抚临天下朕甚自鬼其广增诸祀坛场币昔先王远施不求其报望祀不祈其福右贤左戚先民後已至明之极也。今吾闻祀官祝（音僖福也。）皆归福于朕躬不为百姓朕甚鬼之夫以朕之不德而专乡独美其福百姓不与（音预）焉是重（直用切）吾不德也。其令祠官致敬无有所祈。
十五年黄龙见成纪诏曰：有异物之神见于成纪毋害于民岁以有年朕几（几读曰冀）郊祀上帝诸神礼官议毋讳以朕劳（无讳以成其劳自言不以为劳也。）有司皆曰：古者天子夏亲郊祀上帝於郊。故曰：郊，於是夏四月文帝始幸雍郊见五祠衣皆尚赤赦天下修名山大川常祀而绝者有司以岁时置礼（先是赵人新垣平以望气见上言长安东北有神气成五采。若人冠冕焉，或曰：东北神明之舍西方神明之墓也。天瑞下宜立祠上帝以合符应，於是作渭阳五帝庙同宇帝一殿面五门各如其帝色祠所用及仪亦如雍五明年夏四月文帝亲拜霸渭之会以郊见渭阳五帝庙临渭其北穿蒲池沟水火举祠。若光辉然属天焉，於是贵平至上大夫赐累千金而使博士诸生刺六经中作王制谋议巡狩封禅事文帝出长门。若见五人道北遂因其直立五帝坛祠以五牢）。
孝景帝即位十六年祠官各以岁时祠如故。
武帝建元元年五月诏曰：河海润千里其令祠官修山川之祠为岁事曲加礼。
元光二年十月行幸雍祠五（郊祀志云：後尝三岁一郊见）。
元狩元年十月行幸雍祠五获白麟。
二年十月行幸雍祠五。
元鼎四年十月行幸雍祠五。
十一月甲子立后土祠于汾阴隹上。
五年十月行幸雍祠五。
十一月辛巳朔旦冬至立泰于甘泉天子亲郊见朝日夕月诏曰：朕以眇身于王侯之上德未能绥民民或饥寒故巡祭后土以祈丰年冀州隹壤乃显文鼎获荐於庙渥洼水出马朕其御焉战战兢兢惧不克任思昭天地内惟自新诗云：四牡翼翼吕征不服亲省边陲用事所极望见泰一修天文礻（礻古禅字）辛夕卩夜。若景光十有二明《易》曰：先甲三日後甲三日朕甚念年岁未咸登饬躬齐戒丁酉拜况于郊（贶赐也。）。
元封元年正月诏曰：朕用事华山至于中岳获キ见夏后启母石（启生而母化为石在嵩高山下）翼日亲登嵩高御史乘属在庙（天子出御史除二人为乘曹获车驾）吏卒咸闻呼万岁者三祭礼罔不答其令祠官加增太室祠禁无伐其草木吕山下户三百为之奉邑名曰：崇高独给祠复亡所与。
二年十月行幸雍祠五春幸缑氏遂至东莱夏四月还祠泰山四月行幸雍祠五幸河东。
三月祠后土诏曰：朕躬祭后土地祗见光集于灵坛一夜三烛幸中都宫殿上见光其赦汾阴夏阳中都死罪吕下赐三县及杨氏皆无出今年租赋。
五年冬南巡狩至于盛唐遂北至琅邪并海所过礼祠其名山大川增封太山还幸甘泉郊泰。
六年三月行幸河东祠后土。
天汉元年正月行幸甘泉郊泰。
三月行幸河东祠后土。
太始三年三月幸琅邪礼日成山登之罘浮大海山呼万岁。
四年三月行幸太山祠明堂。
四月幸不其（不其山名）祠神人於交门宫。若有乡坐拜者（汉注云：神并见。且白。且黑。且大。且小乡坐三拜乡读曰乡坐音才卧反）作交门之歌。
後元元年正月幸甘泉郊泰（帝即位尤敬鬼神之祠汉兴已六十馀岁矣。天下安缙绅之属皆望天子封禅改正度也。而上乡儒术招贤良赵绾王臧等以文学为公卿欲议古立明堂城南以朝诸侯草巡狩封禅改历服色事未就窦太后不好儒术使人微伺赵绾等奸利事案绾臧自杀诸所兴为皆废六年窦太后终其明年徵文学之士明年上初至雍郊见五後尝三岁一郊见亳人谬忌奏祠泰一方曰：天神贵者泰一泰一佐曰：五帝古者天子以春秋祭泰一东南郊日一太牢七日为坛开八通之鬼道，於是天子令大祝立其祠长安城东南郊尝奉祀如忌方其後人上书言古者天子三年一用太牢祠三一天一地一泰一天子许之令太祝领祠之於忌泰一坛上如其方後人复有言古天子尝以春解祠祠黄帝用一枭破镜冥羊用羊祠马行用一青牡马泰一皋山山君用牛武夷君用乾鱼阴阳使者以一牛令祠官领之如其方而祠泰一於忌泰一坛旁元狩二年天子郊雍诏曰：今上帝朕亲郊而后土无祀则礼不答也。有司与太史令谈祠官宽舒议天地牛角茧栗今陛下亲祠后土后土宜於泽中圜丘为五坛坛一黄犊牢具已祠尽瘗而从祠衣上黄，於是天子东幸汾阴汾阴男子公孙滂洋等见汾旁有光如纟上遂立后土祠於汾阴隹上如宽舒等议上亲望拜如上帝礼後郊雍至陇西登崆峒幸甘泉令祠官宽舒等具泰一祠坛放亳忌泰一坛三陔五帝坛环居其下各如其方黄帝西南除八通鬼道泰一所用如雍一物而加醴枣脯之属杀一牛以为俎豆牢具而五帝独有俎豆醴进其下四方地为食群神从者及北斗云：已祠胙馀皆燎之其牛色白白鹿居其中彘在鹿中水而酒之祭日以牛祭月以羊彘特泰一祝宰则衣紫及绣五帝各如其色日赤月白十一月辛巳朔旦冬至勿爽天子始郊郊泰一朝朝日夕月则揖而见泰一如雍郊礼其赞飨曰：天始以宝鼎神策授皇帝朔而。又朔终而复始皇帝敬拜见焉而衣上黄其祠列火满坛坛旁享炊具有司云：祠上有光公卿言皇帝始郊见泰一阳有司奉玉加牲荐飨是夜有美光及昼黄气上属天太史令谈祠官宽舒等曰：神灵之休福兆祥宜因此地光域立泰坛以明应令太祝领秋及腊间祠三岁天子一郊见太初二年有司言雍五无牢熟具芬芳不备乃令祠官进犊牢具已食所胜而以木寓马代驹云：及诸名山川用驹者悉以木寓马代独行过亲祠乃用驹它礼如故武帝诸所兴如亳忌泰一及冥羊马行赤星五床宽舒之祠官以岁时致礼凡六祠皆太祝领之至如八神人谬忌凡它山名祠行过则祠去则牛土所兴祠各自主其人终终则已祠官不主它祠皆如故甘泉泰一汾阴后土三年亲郊祠而泰山五年一修封武帝凡五修封。）。
宣帝神爵元年正月行幸甘泉郊泰。
三月行幸河东祠后土（帝即位霍光辅政上共已正南面非宗庙之祀不出至十二年乃下诏曰：盖闻天子尊事天地修祀山川古今通礼也。间者上帝之祠阙而不亲十有馀年朕甚惧焉然朕亲饬躬齐戒亲奉祀为百姓蒙嘉气获丰年焉明年正月上始幸甘泉郊见泰数有灵祥修武帝故事盛车服敬齐祀之礼颇作诗歌後制诏太常夫江海百川之六者也。今阙焉无祀其令祠官以礼为岁事以四时祠江海雒水祈为天下丰年焉自是五岳四渎皆有常礼祀东岳泰山於博中岳泰室于嵩高南岳孛山於孛西岳华山於华阴北岳恒山於上曲阳河於临晋江於江都淮於平氏济於临邑界中皆使者持节侍祠唯泰山与河岁五祠江水四馀皆一祷而三祠云：时南郡获白鹿献其皮牙爪上为立祠。又以方士言为随侯剑宝玉宝璧周康宝鼎立四祠於未央宫中。又祠太室山於即墨三户山於下密祠天封苑火井於鸿门。又立岁星辰星太白荧惑南斗祠於长安旁。又祠三山八神於曲城蓬莱山石社鼓於临朐之罘山於垂成山於不夜莱山於黄成山祠日莱山祠月。又祠四时於琅邪蚩尤於寿良京师近县则旁谷五床山月日五帝仙人玉女祠阳有径路神祠祭休屠王也。又立五龙山仙人祠黄帝天神帝原水凡四祠於肤施）。
五凤元年正月行幸甘泉郊泰（昭帝即位富於春秋未尝巡祭至此始复行）。
二年三月行幸雍祠五。
三年三月行幸河东祠后土。
甘露元年正月行幸甘泉郊泰。
三年正月行幸甘泉郊泰。
黄龙元年正月行幸甘泉郊泰。
孝元初元二年正月行幸甘泉郊泰。
四年正月行幸甘泉郊泰。
三月行幸河东祠后土。
永光元年正月行幸甘泉郊泰（帝即位遵旧仪间岁正月一幸甘泉郊泰。又东至河南祠后土西至雍祠五凡五奉泰后土之祠亦施恩泽时所过毋出田租赐百户牛酒或赐爵赦罪人）。
成帝建始元年十二月作长安南北郊罢甘泉汾阴二年正月罢雍五辛巳上始郊祀长安南郊诏曰：乃者徙泰后土于南郊北郊朕亲饬躬郊祀上帝皇天报应神光并见三辅长无共张繇役之劳（共音居庸切张音竹亮切）赦奉郊县长安长陵（天郊在长安南地郊在长安城北长陵界中二县有奉郊之勤故一切并赦之）及中都官耐罪（中都官京师诸官府）徒灭天下赋钱四十。
三月辛丑始祀后土於北郊。
永始二年十一月行幸雍祠五。
三年三月行幸雍祠五（十一月皇太后诏有司复甘泉泰汾阴后土雍五陈仓陈宝祠）。
四年正月行幸甘泉祠泰。
三月幸河东祠后土。
元延二年正月行幸甘泉郊泰。
四年正月行幸甘泉郊泰。
三月行幸河东祠后土。
绥和元年三月行幸雍祠五。
