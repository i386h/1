<!-- { "loadSidebar": true } -->
七月壬子受册尊号礼毕御丹凤楼大赦内外文武见任并致仕官赐官爵有差神策六军金吾威远皇城将士普恩之外各赐勋三转大长公主长公主公主嗣王郡王县主神策六军金吾威远皇城等诸军将统军以下并将士等长行立仗及守本军本营者各赐物有差鸿胪礼宾院应在城内蕃客等并节级赐物阴山贵女来迓天孙会王明庭克观盛典念吾妹之将远於礼宾而宜加其回鹘公主别有赐物摄侍中读宝官户部侍郎平章事杜元[A13C]读册官中书侍郎平章崔植各加一阶撰册文官与一子正员官册奉宝授书玉册官书宝官各加两阶进宝绶进册进中严外辨礼仪赞道押册宝绶舁宝册官各加一阶其馀应职掌行事官并写制书官太常撰仪注礼官并内定行事中使三品已上赐爵一级四品已下加一阶仍并赐勋两转镌造玉册并填金字造宝装宝官等各赐物五十段尊师重傅有国常经李逢吉常绶薛仿丁公著等普恩之外各加一阶如巳至三品四品者赐爵一级天下百姓年九十已上委所在长吏量加存问。
二年十二月丙子册景王为皇太子癸丑诏文武常参及诸州府长官子为父後者赐勋两转缘册太子摄太尉称贺摄侍中承旨宣制进中严外辨摄中书令读册授册各赐爵一级其行事职掌官及书宝引册宝舁举册宝仪礼使礼官等三品已上赐爵一级四品已下加一阶撰册文官特加一阶仍并赐物有差导引官各加一阶镌造册宝及礼生等赐勋有差文武常参及陪位官并宗子诸亲赐勋一转。
敬宗以长庆四年正月丙子即位诏曰：朕以寡昧祗膺宝位载怀悼惧岂所克堪而羽卫爪牙禁营师旅昼巡夜警协力悉心自始御哀至於践祚忠勤匪懈诚节用彰将图锡赉务欲丰厚属频年旱歉御府空虚如闻边上将士至今未给衣赐永言轸虑深切寤怀г恤之时所期均济两军官健各宜赐绢十疋钱十千畿内诸镇各赐绢十疋钱五千军吏及城内诸军赏物节级有等仍於内库更出绫绢共三万疋度支充边军春衣并天下州府赋税如要蠲放者并委所司约此数均勘取济凡百将士宜悉朕怀（元和十五年穆宗即位赏赐过差左右神策军各给钱五十贯诸军及外镇所降无几将吏之锡。又倍焉至是宰臣请量物力稍循往例时议美之）丁丑分命中使宣赐宰臣及给事中中书舍人锦采金银器有差以册日行事宠锡也。又赐诸内长官及扈从至左右军供奉官锦采银器有差文宗以宝历二年十二月乙巳即位赐左右军中尉枢密使供奉内官等锦采银器有差戊申帝始听政尊圣母为皇太后赐行事官锦采银器有差宰臣翰林学士锦采银器有差以册文宣教令故也。赐少阳院宿直官健共四百人钱各二十五贯绢二十五疋於槐林卓队左右军各五千人绢各十五疋钱十五贯。又长行各钱十贯绢十疋左右三军长行绢各十疋钱五贯左右金吾皇城威远飞龙官健等各绢五疋钱五百文。
太和元年正月乙巳御丹凤楼大赦改元其去年十二月九日立功将士普恩之外三品已上更赐爵一级四品已下更加一阶其赴难军使兵马使都虞候将士等仍各与改转名御闻奏。
七年八月甲申册鲁王永为皇太子制文武常参官及诸州府长官子为父後者赐勋两转应缘册礼行事官赐爵加阶赐勋并赐物有差鲁王府官未经进改者量与进改。
开成元年正月辛丑朔御宣政殿改元大赦应内外文武进阶加爵有差（臣钦。若等曰：自武宗至哀帝无实录帝纪惟书大赦及录文言简赦文未获故会昌已後庆赐之事多阙文）。
昭宗龙纪元年正月癸巳朔御武成殿大赦改元中外文武臣寮进秩颁爵有差。
天元年闰四月帝迁都雒阳乙巳御光政门大赦改元应都诸色工匠人夫军将节级军人百姓等共赐钱一十万贯以见在东都诸道上供物充委全忠分给其军将仍委具名御闻奏量材酬奖。又应自陕州执事掌仪仗随驾马军及楼下立仗将士等共赐钱五万贯以见在东都钱充应内外文武常参官节度观察防团刺史并与追赠追封先已有者更加封赠其诸道藩镇牧守并委中书门下第其功绩进改处分礼仪使御营使各与进阶。
後唐庄宗同光元年四月即位改元大赦应六军及行营马步蕃汉诸道将校并赐功臣未有官者超一资与检校官已有官者亦超一资如官巳高者与加爵邑如曾封爵者即给一子六品正员官其长行兵士并赐功臣应将士等并勒逐处各等第优赏。
二年二月己巳朔南郊礼毕大赦应自来立功将校兵士等皆久经戎阵备睹辛勤并宜各转官资仍加赏给应南郊掌仪仗随驾官员及楼下立仗将士及河南将校兵士等亦各赐等第优赏应藩镇使臣各赐一子出身仍封功臣名号诸道留後刺史官高者加爵一级官卑者加官一资。
三月辛亥诏随驾收复汴州及扈从到雒及南郊立仗都将已下至节级长行军将等朕自削平中夏扫荡群凶被介胄以征行历星霜而扈从凡经百战尽立殊功永念丹心真同赤子。若无旌赏岂表恩荣其都将官自司空巳下者宜并赐协谋定乱佐国功臣自仆射尚书常侍至大夫中丞宜并赐忠勇拱卫功臣其初带宪御宜并赐忠烈功臣巳有功臣名者不在此限其节级长行军将并宜赐扈跸功臣。又诏昨皇太后，爰自北京归於大内旋膺典册正位宫闱载详邦国旧规合有命妇贡表宜稽遂古以示新恩应内外文武官妻可据品秩高卑各封邑号。
明宗天成二年五月敕朕自恭承景运荷丕图念寰海生灵录勋贤骨肉保家莫尚於孝报国莫大於忠忠孝两全古今所重在朝文武臣寮并诸道节度刺史等有父母者宜遍加恩泽使天下为人父者知感为人子者知恩竞杨家国之风显著君臣之道。
三年正月己丑先准天成二年五月十二日敕中外臣寮及诸道节度使等有父母者并许加恩奉敕凡居臣下尽抱公忠共为朝廷各荣家族具庆者继颁恩渥俾耀晨昏既亡者宜漏泉扃以光封树应中外群臣及诸道节度防御团练刺史等父母亡殁者并与追赠加封。
四年二月北面驰报今月三日收复定州举酒遍赐侍臣喜除腹心之疾赐教坊绢五百疋内臣进马称贺丙午百辟入贺冯道从容言曰：元恶既除犹望陛下安不忘危即太平非远戊申宴群臣於玉华殿乐作王晏球驰报已获王都首级生禽契丹秃馁等二千馀人百官就班称贺崔协酒酣不能蹈踣於地命左右掖之方兴不久协卒宴罢赐物加等。
长兴元年二月郊礼毕下制曰：朕恭荷丕图获申大礼盖股肱之叶力环卫之输忠将士等扈从乘舆警巡昼夜咸彰劳瘁深所嘉称各示颁宣以明酬奖宜令三司依等第勘会指实人数指挥支给其诸道州府如本处有绢帛准价折支无见在钱物即就便支遣兼差使臣各往逐处宣赐仍下六军诸卫准此告谕是月宴群臣於长春殿百寮各赐鞍马银器分物有差酬郊祀行事也。五月丁丑诏赐皇后册礼使冯道副使兵部尚书卢质钱绢衣著银器鞍马有差三年正月白波新军营帝驾幸观之称旨赐部署军吏等物有差八月戊申受册尊号庚戌以冯道撰玉册文李愚书宝刘句书册各赐绢二百疋银器百两秦王从荣延光延寿各赐绢五百疋银器百两金带一银鞍马一宣徽使冯ど孟汉琼绢三百疋银器百两鞍辔马一匹客省使宋敬塘枢密直学士李崧绢百疋盖碗一侍卫指挥使康义诚已下三人六军统军李从昶已下六人各赐钱二十千诸军都指挥使人各十五千诸军指挥使人各十千副指挥使人各七千都头人各五千副兵马使人各四千亲直捧圣等散指挥使严卫军将等人各三千龙武神武羽林六军马步兵士人各二千杂作诸军将士人各一千徽号赦後恩赏也。又赐侍卫都将康义诚绢二百疋马一匹马步都将安彦威张从宾各绢百疋马一匹捧圣严卫都将宋洪实皇甫遇绢各百疋。
十月丙寅敕曰：朕闻君臣一也。善否同之比之於人心安则体逸方之於木枝盛则叶繁朕自父天子民宗文祖武辅弼上凭於廊庙献替次赖於缙绅四海无波敢自矜於清晏一人有庆思共乐於雍熙近。又允副群情增崇大号虽中外元辅已议序迁而文武庶寮未闻普及而况咸著恪居之绩悉坚欣戴之诚将显示於奖酬当广颁於渥泽应在朝文武臣寮并宜加恩其有八月四日已後迁官者不在此限时帝欲遍与百寮转官而冯道等以为转官须论资考乃奏叙阶勋而已愍帝以长兴四年十一月癸卯即位己酉诏中外将士赐物有差。
应顺元年正月改元诸藩镇文武臣寮皆次序加恩帝嗣位覃庆泽也。是月宴将相百寮於广寿殿赐币马有差二月诏两班常参官各加阶进爵从改元赦书恩例也。
末帝清泰元年四月即位大赦应内外文武臣寮即镇州府等使刺史文武职员将校并与加恩应自凤翔扈驾员寮凡主兵主事者各赐功臣名见在京随驾并诸道马步将士并与等第优给并从别敕处分随驾前资文武官寮并量材任使是月诏禁军凤翔城下归明将校赏给龙武都指挥使安审琦羽林都指挥使马万杨思权严卫都指挥使尹晖各二马一驼钱七十贯诸军厢指挥使壕寨使各一马一驼钱五十贯诸军指挥副指挥使一马一驼钱四十贯军使都头一马钱三十贯诸军军使副兵马使至长行契丹直钱三万军头十将至军人各十贯其元在京城守营及新招军都人厢军十将至官健各钱十贯。又诏曰：应劝进诸选人前京兆府武功令庞涛而下四百九十有四人方在京都遘兹际会既同劝进宜示奖酬其前资州县官及黄衣进选人近日缘少阙员难於减选候合格日各超一资注拟行事官亦於注拟时优与处分长流人已归本贯即以赦书节文处分摄试官推巡令录宜并许比三转出身判司衙推主簿比明经出身各守选限自今年始合格日与初官宗子未有出身者与出身有出身者同选人例处分给与凭据。
七月诏郑州防御使宋敬塘宿州团练使潘环颍州团练使孙铎亳州团练使康文审州团练使田武密州刺史张郢州刺史武廷翰怀州刺史周光辅商州刺史侯益并叙进爵邑从恩例也。文武两班崔居俭而下一百七十有一人各转阶一级或赐勋一转或进爵一等示新恩也。
