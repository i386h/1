<!-- { "loadSidebar": true } -->
    唐高祖武德末突厥阿史那社尔入侵中国归而遇延陀回纥等部皆叛攻破欲谷设社尔击之复为延陀所败遂率其馀众保于西偏依可汗浮图後遇颉利灭而西蕃叶护。又死奚利必阝吐陆可汗兄弟争国社尔阳言降之引兵西上因袭破西蕃半有其国得众十馀万自称都富可汗谓其诸部曰：首为背叛破我国者延陀之罪也。今我据有西方大得兵马不平延陀而自取安乐是忘先可汗为不孝也。何以为突厥之主乎！必先平延陀然後安居尔。若天命不捷死亦无恨其酋长咸谏曰：今新得西方须留镇压。若即弃去远击延陀祗恐叶护子孙必来复国社尔不从亲率五万馀骑讨延陀於碛北连兵百馀日遇我行人刘善因立同娥设为利始可汗社尔部。又苦兵役多委之逃去延陀因纵击败之复保高昌国其旧兵在者才万馀家。又与西蕃结隙不能复振繇是率众入贡处其部落于灵州之北。
    西突厥贺鲁者成曳步利设射匮特勒越之子也。初阿使那步真既来归国咄陆可汗乃立贺鲁为叶护以继步真居於多逻斯水南去西州十五日行统处因处密始苏歌罗禄卑失五姓之众咄陆西走乃呼贺鲁欲立之以为可汗遣兵逼逐贺鲁二三年间遂相侵掠不常厥居执舍地处木昆婆鼻二姓以贺鲁无罪往请射匮射匮怒欲讨执舍地繇是三姓率部落随贺鲁有数千人。
    太宗贞观十五年十一月癸酉薛延陀尽其甲骑并发同罗仆骨回纥奚等众各二十万率一人马四匹度汉屯白道川据善阳岭以击思摩之部思摩引其种落走朔州留精骑以战延ヌ乘之及塞诏营州都督张俭统所部骑兵及奚契丹等压其东境。
    是年突厥咄陆可汗与沙钵罗叶护可汗频相攻击咄陆于时兵众渐强西域诸国复来归附未几咄陆遣石国吐屯攻叶护擒之送於咄陆寻为所杀咄陆可汗既并其国弩矢毕诸姓心不服咄陆皆叛之咄陆复率兵击吐火罗破之初咄陆以泥孰啜自擅取部物斩之以犭旬寻为泥孰啜部将胡禄屋所袭众多亡逸其国大乱。
    十七年新罗王遣使上言高丽百济累相攻袭亡失数十城乞偏师救助诏遣司农丞相里元奖赍玺书往谕赐高丽曰：新罗委命国家不阙朝献尔与百济宜即戢兵新罗盖苏文谓元奖曰：高丽新罗怨隙已久往者隋室相侵新罗乘[C260]夺高丽五百里之地城邑新罗皆据有之自非反地还城此兵恐未能已元奖曰：既往之事焉可追论苏文竟不从。
    二十年六月乙亥铁勒仆骨同罗共击薛延陀多弥可汗大败之。
    二十一年五月西蕃咄陆可汗为郭葛吐鸱俟利发所破奔于波斯。
    二十二年六月乙卯吐蕃来献天竺之捷。
    九月己丑新罗为百济所攻破其一十三城。
    高宗永徽元年六月新罗王金真德大破百济之众遣使以闻。
    五年五月大食引兵击波斯及米国皆破之波斯五伊嗣侯为大食兵所杀伊嗣侯之子卑路期走投吐火罗遣使来告难上以路远不能救之寻而大食兵退吐火罗遣兵援立之而还。
    十月高丽遣其将安固率高丽兵侵契丹松漠都督李窟哥发骑御之战于新城会大风高丽放箭风吹并回因而陈乱契丹乘之斩首五百级获马七百馀匹高丽败走草乾风劲契丹。又纵火迫之飚焰飞起烧杀人马甚众契丹聚其尸筑为京观遣使来告捷帝使宣其露布於朝以示百僚。
    六年二月乙丑遣营州都督程元振左卫中郎将苏定方等发兵以讨高丽以侵掠新罗故也。时新罗王金春秋表言高丽与百济相连侵其北境已夺三十三城乞兵救援故遣元振等经略之。
    显庆元年三月先是百济发兵伐新罗新罗拒战破之杀三千馀人至是新罗王金春秋遣使来告捷十二月吐蕃大将禄东赞率兵一十二万击白兰氏苦战三日吐蕃初败後胜杀白兰千馀人屯军境上以侵掠之。
    龙朔中吐蕃钦陵与吐谷浑不和迎相表奏各论曲直国家依违未为与夺吐蕃怨怒遂叛以兵临吐谷浑告急高宗令将薛仁贵郭待封等率众十馀万伐之军至大非川为钦陵等所败遂灭吐谷浑。
    麟德二年闰三月疏勒弓月两国共引吐蕃之兵以侵于阗诏西川都督崔知辩及左武卫将军曹继叔率兵救之。
    玄宗开元八年七月南天竺国王尸利那罗僧伽摩请以战象兵马讨大食及吐蕃仍求有以名其军制玄宗嘉之名为怀德军。
    十四年契丹落刺史普固都及将军哥皆献戎捷授固都将军哥郎将各赐帛百疋放还蕃。
    德宗贞元七年九月回鹘遣使献败吐蕃葛禄於北庭所捷及其俘畜先是吐蕃入灵州及为回鹘所败夜焚攻城之械而退。
    十二月甲午回鹘遣杀支将军献得吐蕃俘大首领尚结心帝御延喜门观之。
    十年正月南诏蛮异牟寻大破吐蕃於神川使来献捷初吐蕃因北庭与回鹘大战死伤颇众乃徵兵於牟寻须万人牟寻既定计归我因其徵兵以袭之乃阳示寡弱谓吐蕃曰：蛮军素少仅可发三千人吐蕃少之请益至五千乃许牟寻遽遣兵五千人戍吐蕃乃自将数万踵其後昼夜兼行乘其无备大破吐蕃於神川铁桥遣使告捷。且请韦皋使阅其所虏获及城堡以取信焉。
    三月西川节度使韦皋奏南诏异牟寻击破吐蕃收铁桥已来城垒一十六擒其王五人降其众十万馀口。
    宪宗元和四年九月丰州奏吐蕃万骑至大石谷掠夺回鹘之还国者。
    文宗太和五年九月丰州刺史李公政奏党项於黑山去刂掠归国回鹘差兵马使仆固全等七人为贼射杀。
    七年三月己酉安南奏蛮去年十二月三十日於界内金龙洲下营当管生獠国出兵杀贼千馀骑赤珠落国亦出兵助讨。
    开成三年八月甲辰安南奏得州状申水真腊国差王子领兵马攻伐环王国今差兵士赴州防遏後唐庄宗同光二年七月幽州奏侦得阿保机东攻渤海。
    九月庚戍有自契丹部降者上言女真回鹘黄头室韦合势侵契丹召北部酋长御捍。
    四年正月北面招讨使李绍真奏北来奚首领云：契丹阿保机寇渤海国。
    明宗天成元年十一月青州霍彦威奏得登州状申契丹先发诸部攻逼渤海国自阿保机身死虽已抽退尚留兵马在渤海扶馀城今渤海王弟部领兵士攻围扶馀城契丹。
    长兴元年正月青州奏羌人押渤海王宪一行归本国被黑水剽劫今得黑水兀儿状及将印纸一张进呈。
    晋高祖天福二年二月新州翟璋奏契丹点发新毅蔚等州军马与契丹讨奚族达刺于今已归服。
    五年四月辛亥北京奏契丹于越王进宁掠山後诸蕃退止於青冢。
    ●卷九百九十六
    ○外臣部　译
    王制云：东曰：寄南曰：象西曰：狄北曰：译此盖王者居域中之大享四海之富莫不来远人怀殊俗乃传此徒通八蛮之言语导外臣之嗜欲所以其心上达我泽下降至於饮食必丰衣服必美或锡之冠带或授之印绶故得回面内向欣戴皇仁苦矢东来白狼西入献彼犀象发为咏歌皆繇此道也。
    周公居摄三年越裳以三象胥重译而献白雉曰：道路悠远山川阻深音使不通故重译而朝故周官象胥掌蛮夷闽貉戎狄之国使掌传王之言而谕说焉秦始皇时匈奴单于北徙十有馀年姓蛮氏（蛮音力金切音下奚切）其国称之曰：撑犁孤涂单于（撑音田庾切）匈奴谓天为撑犁谓子为孤涂单于者广大之貌也。言其象天单于然也。
    汉武帝元鼎五年平南越置交郡凡交所统虽置郡县而言语各异重译乃通。
    成帝建始中复株（复音服音力追切）。若单于立匈奴谓孝为。若自呼韩单于降後与汉亲密见汉帝谥为孝慕之王其子复株以下皆称。若南单于以下直称也。
    哀帝元寿元年博士弟子秦景宪受大月氐王使伊存口授浮屠经浮屠正号曰：佛ヌ与浮屠声相近皆西方言其来转为二音华言译之则谓净觉言灭秽成明道为圣悟服其道者相与和居治心修净行乞以自给谓之沙门，或曰：桑门亦声相近总谓之僧皆胡言也。僧译为和命众桑门为息心比丘为行乞所谓佛者本号释迦文者译言能仁谓德充道备勤济万物也。
    王莽建国元年遣五威将军王骏等六人授匈奴单于印绶单于佐姑夕侯苏为译。
    後汉明帝永平中益州刺史朱辅上疏言曰：狼王唐等慕化归义作诗三章臣取令详其风俗译其辞语遣从事史李陵护送诣阙事下史官录其歌并载夷人本语为注其一曰远夷乐德歌。《诗》曰：大汉是居（提官隗权）与天合意（魏冒逾糟）吏译平端（岳译刘旱）不从我来（旁莫支留）闻风向化（徵衣随攘）所见奇异（知唐桑艾）多赠缯布（邪毗纟甚缚）甘美酒食（推泽攸）昌乐肉飞（招拒苏便）屈伸悉备（局后仍离）蛮夷贫薄（偻让龙洞）无所报嗣（莫支度繇）愿主长寿（阳雒僧鳞）子孙昌炽（莫犀两存）其二曰远夷慕德歌。《诗》曰：蛮夷所处（偻让反以）日入之部（。且交陵亻吾）慕义向化（绳动随旅）归日出主（落。且栋雒）圣德深恩（□德渡诺）与人富厚（魏{艹园}渡）冬多霜雪（邪流藩）夏多和雨（作邪寻螺）寒温时（藐浔沪离）部人多有（{艹园}橘邪推）涉危历险（辟危归险）不远万里（莫受万抑）去俗归德（术叠附德）心归慈母（仍{艹路}孳模）远夷怀德歌曰：荒服之外（荒服之仪）土地尧角（犁籍怜二）食肉衣皮（坐苏邪犁）不见盐（莫砀粗沐）吏译传风（因译传徵）大汉安乐（是汉夜拒）携负归仁（踪优路仁）触冒险陕（雷折险龙）高山岐峻（偷狼藏撞）缘崖石（扶路侧禄）本薄发家（息落服氵）百宿到雒（理沥雒）父子同赐（捕蕖茵毗）怀抱匹帛（怀匹漏）传告种人（传宣呼敕）长愿臣仆（陵阳臣仆）。
    和帝永元六年永昌郡徼外敦忍乙王莫延慕义遣使译献犀牛大象。
    九年徼外蛮及禅国王雍繇调（禅音擅）遣重译奉国珍宝。
    灵帝熹平二年日南徼外国重译贡献。
    晋惠帝元康中有胡沙门支恭明译佛经维摩法华三本前凉张重华镇凉州天竺国重四译来贡乐器后秦姚兴时有胡沙门鸠摩罗什为兴所敬於长安草堂寺集义学八百人重译经本罗什聪辨有渊思达东西方言北凉沮渠蒙逊镇凉州时有宾沙门昙摩谶与沙门智嵩等译涅诸经十馀部。
    梁高祖普通二年新罗王募秦始遣使随百济奉献其俗呼城曰：健矣。罗其邑在内曰：啄评在外曰：邑勒亦中国之言郡县也。语言待百济覆通。
