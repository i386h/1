<!-- { "loadSidebar": true } -->
    赵凤为中书侍郎平章事长兴元年八月壬寅明宗御中兴殿对凤奏曰：一日已来臣等窃知有奸人荧惑陛下诬陷大臣未知信否上曰：闲事卿勿复言朕已处置讫凤坚奏曰：所闻之事不小陛下不得以为闲自数日已来众口籍籍言安重诲几倾家族因指殿以谕之曰：此殿宏壮所以不骞不挠者栋梁柱石之所扶持也。如狂人折一柱坏一栋则殿危矣。重诲历艰险经危难事陛下致君为中兴主人欲诬构陷之是坏陛下栋梁柱石也。上因改容报曰：予虽不信然生此谗隙者皆凶徒也。遽命族诛敕曰：捧圣都军使李德行十将张俭等摭求虚事诬告重臣奏陈而颇骇听闻诘验而乃明谗谤间予心腹倾我栋梁为巨蠹以异常罪一身而未塞宜诛家族惩彼奸凶仰全家处斩其年九月甲戌枢密使安重诲进第三表乞解机务初进第一表上谓曰：朕与兄无间凶辈厚诬寻以诛戮卿此後更无在怀翌日宰臣入对冯道等奏曰：臣窃闻安重诲乞辞机务此事不可轻议乞陛下特挂宸襟以安中外上曰：朕已面谕之无所改易至是重诲复面奏云：臣以孤贱事陛下今日位重人臣忽被无名诬构。若非圣鉴至明察臣忠恳则已膏於斧矣。以臣才轻位重终恐难镇流言。且乞与臣一镇暂解机衡以息浮谤圣旨不悦重诲奏不已帝怒谓之曰：放卿出朕自有人宣徽使范延光奏曰：自中兴以来重诲参掌机务况无过失颇济国家如重诲辞退谁可为代上曰：卿，岂不得延光奏曰：重诲事陛下三十年为陛下无不陈力大臣伏事日近幸逢兴运叨窃宠灵比德较功不可与重诲同年而语臣固才力不逮也。帝遣促为之因令武德使孟汉琼至中书宣问宰臣商量重诲事执政疑其对惟冯道扬言曰：诸人苟安令公纾其祸难则解枢务为便也。赵凤争曰：大臣不宜轻动公失言也。道等因附汉琼奏曰：此断在宸旨然重臣不可轻议移改繇是兼命延光为枢密重诲如故。
    ○宰辅部　树党
    君子无党先圣之格言私臣不忠往哲之明戒况夫秉钧岩廊之上高议槐鼎之司股肱大君师表多士固宜扌百揆经济远图以启沃为忧以裁成为任，岂有庸回慝毁信废忠朋附宠臣树任私党或交通於近职或缔结於贵亲务固宠荣广布心腹上则蔽亏於王政下则毒於生民宜乎！阅实典刑以谢天下焉。
    後汉袁逢为司空後卒於执金吾弟隗少历显官先隗为三公时中常侍袁赦隗之宗也。用事於中以逢隗世宰相家推崇以为外援故袁氏贵宠於世富奢甚不与他父族同。
    刘熹为太尉与太傅冯石以阿党贵免。
    魏曹爽为大将军时南阳何晏邓李胜沛国丁谧东平毕轨咸有声利进趣於时明帝以其浮华皆抑黜之及爽秉政乃复进叙任为心腹爽以司马宣王年德并高尝父事之不敢专行及晏谧等进用咸共推戴说爽以权重不宜委之於人乃以晏谧为尚书晏典选举轨司隶校尉胜河南尹诸事希复由宣王宣王遂称疾避爽（又云：爽执政秉权将树其党徙吏部尚书卢毓为仆射以侍中何晏代毓）。
    吴濮阳兴为丞相与景帝宠臣左将军张布共相表里邦内失望。
    南齐王俭高帝时为左仆射仪曹郎孔常谋议帏幕每及选用颇失乡曲情俭从容启帝曰：臣有孔犹陛下之有臣也。时人呼孔何宪王俭为三公。
    後魏崔浩太武时为司徒述成国记时著作令史关湛为浩信任见浩所注诗论书易遂上疏言马郑王贾虽著述六经并名疏谬不如浩之精微乞收境内诸书藏之秘府颁浩所注命天下习业并求敕浩注礼傅令後生得观正义浩亦表荐湛有著述之才。
    于忠孝明时为侍中秉朝政与直阁将军章初瑰千牛备身杨保元为断金之交李世哲求宠於忠私以金帛宝货赂初瑰保元等初瑰保元谈之遂被赏爱引为腹心忠擅权昧进为崇训之由皆世哲计也。（忠既尊灵太后居崇训宫忠为仪同三司尚书令太后临朝解忠侍中领军崇训卫尉正）。
    元义为领军将军执政擅权树结亲党车骑将军侯刚长子义之妹夫乃引刚为侍中左卫将军还领尚食典御以为枝援俄加车骑大将军及义之解领军也。灵太后以义腹心尚多恐难卒制故权以刚代之示安其意寻出为散骑常侍冀州刺史。
    北齐祖班为侍中时武明皇后姊子孝言为吏部尚书班执政将废赵彦深引孝言为助除侍中入内省典机密。
    後周晋公护为大蒙宰以中大夫叱罗协竭忠於已每提奖之频考上中赏以粟帛迁少保转少傅进位大将军爵南阳郡公兼营作副监宫室既成以功赐爵雒邑县公。
    隋苏威为侍中其子夔少有盛名引致宾客四海士大夫多归之时议乐事夔与国子博士何妥各有所持，於是夔妥各为一议使百僚署其所同朝廷多附威同夔者十八九妥曰：吾席间函丈四十馀年反为昨暮儿之所屈也。遂奏威与礼部尚书卢恺吏部侍郎薛道衡尚书右丞王宏考功侍郎李同和等为朋党省中呼王宏为世子李同和为叔言二人如威之子弟复言威以曲道任其从父弟彻肃等罔冒为官。又国子学请荡阴人王孝逸为书学博士威属卢恺以为其府参军帝令蜀王秀上柱国卢庆则等推案之事皆验帝以《宋书》谢晦傅中朋党事令威读之威惧免冠顿首帝曰：谢已晚矣，於是免威官爵以开府就第知名之士坐威待罪者百馀人未几帝曰：苏威顷者但为人误耳命之通籍岁馀复爵邳公。
    高高祖受禅拜尚书左仆射兼纳言与内史令李德林于翼同修律令苏威。又言废郡德林语之云：修令时公何不论废郡为便今令才出其可改乎！然高同威之议奏称德林狼戾多所固执由是高祖竟依威议。
    唐宗楚客中宗时为中书令虽迹附韦氏而与侍中纪处讷共为朋党故时人号为宗纪。
    宇文融元宗时为黄门侍郎平章事时礼部尚书信安王为朔方节度殿中侍御史李宙劾之驿召将下狱既申诉得理融坐阿党李宙出为汝州刺史裴光庭时兼御史大夫。又弹融交游朋党及男受赃贬昭州平乐尉。
    吕肃宗时为黄门侍郎同中书门下三品时马上言以宣傅诏命亲匿之有纳钱买官者为奏蓝田尉帝使御史敬翔劾之得其实上言决杀之以其肉赐从官食之遂罢相为太子宾客。
    元载代宗时为门下侍郎平章事载自为相已後尝迁擢朝官之有文学才望者一人厚遇之将以代已初引领吏部侍郎刘单单卒。又引礼部侍郎薛邕邕卒。又引杨炎故当时亲重之者无与炎比载败炎坐贬道州司马。
    窦参德宗时为中书侍郎平章事贞元中户部侍郎窦觎无他能为吏粗有用初以韩子胥为节将辟奏及参秉政多树私党以从父之故极口荐论擢户部数月。又除淮南节度副大使既非德举人咸薄之。又有窦申者参之同族参特爱申每议除授多语於申申或泄之以招权受赂每所至人谓之喜鹊帝颇闻其事数谓参曰：卿他日必为申所累不如出之以掩物议参曰：臣无强子侄申虽疏属臣亲之不忍出请保无他犯帝曰：卿虽自保如众人何参固如前对申闻之不悛参为相无学术但多引用亲党使居要职以为耳目四方节度使皆畏惮之。
    李泌为平章事有房式者宰相之侄举进士泌为陕州观察使时辟为从事泌入相累迁起居郎出入泌门为其耳目及泌卒再除忠州刺史杜佑德宗末为门下侍郎平章事濠州刺史。
    杜兼性浮险豪侈矜气宪宗元和初入为刑部吏部郎中拜给事中除金商防御使旋受河南尹知府事寻正拜尹皆佑在相位所惜护也。
    李训文宗时为平章事太和元年以刑部郎中兼侍御史知杂事李孝本为权知御史中丞自李固言由御史大夫作相舒元舆以知杂事为中丞及元舆入相复以孝本为中丞皆训之所擢用。
    後唐豆卢革庄宗同光初为门下侍郎平章事革引荐韦说为相冀谙事体与己同功说既登庸复事流品举止轻脱怨归於革。
    孔循为枢密使同平章事明宗天成初宰相豆卢革韦说得罪执政相与议宰相时经始之初言事者众咸以循少侍宫禁谙故实知朝廷人士之才行枢密使安重诲多听之循意不欲河朔人居相位初已援引郑珏入中书至是任圜欲相李琪而郑珏与琪朱梁时同在翰林为学士二人不相善居常切齿循既以珏为门人亦排斥李琪谓重诲曰：李琪非无艺学但不廉耳宰相人士之表仪但得身端有器度足以辅弼矣。朝论所与莫。若崔协重诲以为然後重诲内殿奏中书阙人欲择丞相帝曰：谁可相者乃以崔协对任圜曰：重诲未谙朝中人物被人欺卖如崔协者天下皆知少识文字时人呼为没字碑臣以陛下藩邸之年即回天卷比不知书无才幸进一旦骤尘辅弼终朝。若负芒刺以臣一人取笑足矣。何容中书之内更益笑端帝曰：宰相重位卿等更自审详然吾在藩时识易州刺史韦肃人言名家待我尝厚置於此位何如肃苟未可则冯书记先朝判官称为长者多才博学与物无竞可以相矣。书记即冯道也。尝为庄宗霸府书记帝素款颜偶不记名但云：书记朝退宰臣枢密使休於中兴殿廊舍循不揖拂衣径去曰：天下事一则任圜二则任圜圜何为者崔协暴死则已不死暴居此位重诲私谓圜曰：今政阙人协。且备员可乎！圜曰：公言何狭哉！今朝廷有李琪者学际天人奕叶轩冕论才校艺可敌时辈百人而谗夫巧沮忌害其能必舍琪而相协如弃苏合之丸取吉蜣之转也。重诲笑而止然与循同职循日言琪之短协之长月馀下制以冯道崔协同平章事物论鬼之。
    范延光明宗时为枢密使长兴中新授许州节度使孟鹄谢退帝目送之顾谓侍臣曰：孟鹄掌三司几年得至方镇大奇事延光奏曰：鹄於同光世已为三司司官天成初为三司副使出刺相州入判三司。又三年帝曰：鹄实事人以至此方镇争不勉旃鹄与延俱魏人鹄在相州延光自镇州归朝鹄厚相结暨延光掌枢密援引判三司。又致节钺帝心知其图要有讽劝故延光委曲陈述帝所以云：争不勉旃。
    汉苏逢吉为中书侍郎平章事初与李涛论旧相得甚欢涛之入相逢吉有力焉会涛上章请出两枢密为方镇帝怒罢涛相勒归私第时论疑涛承逢吉之风旨也。
    卷三百三十八。
    ○宰辅部　奢侈贪黩专恣奢侈
    奢则不逊著乎！格言满乃招损垂於前诰故君子所以去其泰甚守其节俭而保终吉者焉乃有雍容廊庙之上表式绅之列忘约己之道昧素履之旨因时满志席宠自恣繇是殖其货利安其逸豫极耳目之玩穷嗜好之味盱衡长敖始终无悔以是遗世讥而冒邦宪者往往而有次之编简足以为戒。
    汉田为丞相治宅甲诸第（言为诸第之最也。以甲乙次之言甲则为上矣。）田园极膏腴（膏腴谓肥厚之处）市买郡县器物相属於道（属远及也。音之欲反）前堂罗钟鼓立曲旃（旃旗之名也。通帛曰：旃曲旃僭也。）後房妇女以百数诸奏珍物狗马玩好不可胜数（奏晋也。）。
