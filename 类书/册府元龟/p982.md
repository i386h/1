<!-- { "loadSidebar": true } -->
    李抱玉为凤翔节度使时吐蕃每岁犯境代宗以岐下国之西门寄在抱玉恩宠无比迁同中书门下平章事。又兼山南西道节度使河西陇右山南西道副元帅判梁州事连统三道节制兼领凤翔潞梁三大府秩处三公抱玉以任位崇重抗疏恳让司空及山南西道节度判梁州事乞退授兵部尚书帝嘉其谦让许之大历六年抱玉。又抗表让山南西道副元帅及山南节度等使。表曰：臣志愿有涯寄任过分常惧覆败自贻谴责。且授其旄节彼蕃戎所掌之兵须自训练如臂使指。若网在纲则人有固心前无︹敌今以臣守在西鄙兼统汉中抚循实难威令不及况自垅坻达於扶文绵亘边陲二千馀里虽山谷险阻足为藩蔽其中贼路不一皆要防虞加之夷狄无厌凭陵滋甚去年既侵右地复扰西山倘至前秋两道俱下臣。若固其陇则不救梁岷。若进兵扶文恐患逼关辅首尾不应进退无从伏惟陛下居安虑危图难於易其前件使及梁州刺史伏请别择能者悉以委之令臣西备陇关竭其诚节国家大计敢不上陈手诏答曰：卿位重台衡勋崇师律爰加倚任兼总汉中庶展谋猷远宁郡邑而卿情殷退让辞统巴岷志恋戟庭兼镇河陇高谢土宇务更分忧言念至忠益坚大节永怀诚愿深用慨然览卿表章曲遂来请。
    范希朝建中年为州刺史韩游瑰自奉天归州以希朝得众忌之希朝惧奔凤翔德宗闻之趋召至京师於左神策军中游瑰殁宁诸将列名上请希朝为节度德宗将许之希朝让於张献甫曰：臣始Τ而来终代其任非所以防觊觎安反侧也。诏嘉之以献甫统宁数日除希朝振武节度使。
    李勉德宗时为汴滑宋亳等都统兴元初诏勉频有陈让恳请休其汴滑宋亳等都统永平汴滑陈郑等节度宜并依检校司徒平章事如故。
    李德宗时为河阳节度兴元元年以疾固让谓所亲曰：今年夏被蝗旱人主厌兵革。然则天下城垒坚厚矣。戈利矣。以力胜之则有得失其可尽乎！除弊之急莫先德化循而理之斯易致耳方镇之戴翼时主宜先退让贪权持禄吾所不敢也。吾既疾病，岂能言而不践乎！乃手疏乞罢识者以为知言。
    马燧为河东节度兴元元年加晋慈隰节度初王武俊自魏州还兵虽去伪号而攻逼赵州观察使康日知窘蹙欲弃赵州德宗用燧计欲令与昭义军同击朱滔以深赵隶武俊而改授日知为晋慈隰节度使日知未授命而三州已降燧则。又加燧晋慈隰节度乃复让三州於日知。且言因降而授之有功者恐後踵以为常帝嘉许之燧乃遣使迎日知既至籍府库而归之日知喜。且过望。
    王武俊兴元初为成德军节度兼幽州卢龙两道节度表让幽州卢龙一节度帝许之。
    李自良为河东军大将贞元三年从节度使马燧入朝时罢燧兵权德宗欲以自良代燧自良恳辞事燧久不欲代为军帅物议多之。
    张茂昭为义武军节度使贞元二十年十月来朝明年德宗晏驾顺宗听政加平章事合还镇以女乐二人及门不使下车三表辞让帝未之许茂昭言於中使曰：二女乐咸自宫禁非臣下所宜目睹昔汾阳西平北平咸宁膺此赏不让为宜茂昭自省无功劳至如入觐乃臣下常礼奈何受此宠锡以启亻幸门後有功高之臣则何以加赏帝闻之曰：将来之楷式也。乃许之。又所赐安仁里第三让不受子仪李晟马燧浑。
    韩公武弘之子以讨淮西功为坊节度元和十四年弘自汴州入朝公武乞罢节度入为大金吾将军既而弘出镇河中季父充移镇宣武公武叹曰：二父联居重镇吾以孺子当执金吾之任家门之盛惧不克胜坚辞宿卫改右骁卫将军性甚恭逊不以富贵自处。
    李光颜穆宗时诏兼横海军节度长庆二年三月光颜表让节度并封其官诰以进。且言已发东光县欲还陈许从之。
    李夷简为淮南节度称疾告老朝廷以未及悬车不之许夷简坚请凡四表乃以右仆射兼太子少师仍许分司东都以遂其志。
    李固言文宗时为检校吏部尚书门下侍郎平章事充西川节度使累让门下侍郎诏除简较左仆射平章事。
    李石为荆南节度使中书侍郎平章事兼江陵尹开成三年九月加检校兵部尚书同平章事馀如故以石三上表让中书侍郎故也。
    梁张佶唐末为潭州行军司马时刘建峰据湖南独邵州不宾命都将马殷统步骑讨之期岁未克而建峰为其下所杀州既乱邻寇。且至时佶为行军司马潭人谋帅咸曰：张行军即所奉也。众以柄属之佶不得已视事擒戮乱首部分军政旬月间威势大振寇亦解去乃谓将吏曰：佶才能不如马公况朝廷重藩非其人不可滥取因以牍召殷殷亦不疑禀命驰入壁佶受拜谒礼毕命升阶告以大计议未决佶趋下率众贺乃让殷为帅自请代赴师以图攻邵邵既溃振旅而入复为行军司马垂二十年殷果立大勋後唐郭崇韬为侍中枢密使兼领镇州庄宗谓之曰：吾欲移卿兼领汴州授总管镇阳节制总管则嗣源也。与李绍斌为声援庶济军机崇韬曰：计无便於此者因曰：臣内权机务外预平章日侍天颜手持国柄名位亦已极矣。恩宠亦已加矣。如此富贵何假遥领藩方臣中夜思忖历数创业功臣有随陛下出生入死接锋冒刃而经百馀战者今位不过典方州恩不过功臣名号臣惟涯分徒以指踪画策仰赞睿谟馀无汗马之劳今日穷荣极盛陛下虽私臣恩旧然万手所指臣何自安臣每历恳披陈圣旨未回临今陛下议安边事委任勋贤获臣初心不胜大愿其汴州节制乞陛下择亲王镇抚臣昼夜思之汴州关东之会府当天下之要冲地富人繁国之根本除命亲贤勋德不可轻授於人纵臣领之臣。又不归治所令人摄职何异空城臣与国之情议须及此乞不以臣为虑别慊圣怀取臣刍议为便帝曰：卿言忠尽予忍夺卿土宇乎！翌日上章辞节镇批答云：，岂可朕居亿兆之尊俾卿无尺寸之地卿虽坚让朕意何安崇韬再表恳沥批答曰：朕以卿久司枢要常处重难或迟疑未决之机询诸先见或忧挠不定之事访自必成至於朕丕基登兹大宝众兴异论卿独坚言天命不可违唐祚必须复请纳家族明设誓文及其密取汶阳兴师入不测之地潜通河口贡谋占必济之津人所不知惟卿合意迨中都啸聚群党窥凌朕决议平妖兼收浚水虽云：先定更审前筹果尽成悉谐沈斯即，何须冒刃始显殊庸况常山陆梁正虞未复卿能抚众共定群心惟朕知卿他人宁表所以赏卿之宠实异等伦沃朕之心非虚渥泽今卿再三谦逊重叠退辞始纳尝阳请归上将。又称梁苑不可兼权如此周身贵全名节古人操守未可比方既览坚辞难阻来表其再让汴州所宜依允。
    晋安彦威高祖即位授北京留守太原尹就加使相彦威以位望渐隆心不自安继上表以眼疾乞从休致不允乃请赴戟自陈词理激切朝廷惜而縻之授开府仪同三司兼侍中镇宋城後彦威授镇军大将军北面行营副都统彦威竭家财驼马戎器以进乞从归退累批不允以疾还雒阳卒於家。
    高从诲少帝时为荆南节度使从诲累表陈让新命时朝廷遣内班刘从贞传宣不令表辞从贞驰奏云：臣到荆州南具传圣旨从诲云：臣有志不愿官崇所奏非矫饰也。今再差人固让必望寝停纵降使臣不敢迎受盖从诲以术者言数运有灾宜避其尊宠故也。
    周高行周太祖时为郓州节度使以降诏不呼名上章让曰：陛下每降诏书过逾常制耳闻宣读心不遑安诏书呼名人臣常分乞不逾圣制者太祖初践祚志怀谦抑藩岳元老多不呼名与行周诏即呼齐王故有是奏。
    ●卷四百十
    ○将帅部　壁垒
    夫石城汤池著於神农之教固圉重闭载乎！春秋之训诚以守御之设所以保民营屯之利繇是制胜故司戎律遏外侮者莫不务焉三代以来乃有戎貊备邻敌讨︹寇怀新附审其势胜防其侵轶收合离散缮完守备因地而占其利先人而夺其心筑垒以为固环营而入保繇是军声雄震士气兼倍整武经而惟叙图战功而允集克宁封守以安生聚斯盖治戎之要道备豫之善教者欤。
    周南仲为将帅宣王之时北有犭严狁之难命南仲往筑城於朔方为军垒以御北狄之难。
    晏弱为齐大夫齐侯召莱子莱子不会故晏弱城东阳以Τ之（东阳齐境上邑）遂围莱灭之。
    孟献子为鲁大夫襄公二年七月会晋荀宋华元卫孙林父曹人邾人於戚谋郑故也。（郑人叛晋谋讨之）孟献子曰：请城虎牢以Τ郑（虎牢郑旧邑今属晋）知武子（荀也。）曰：善冬复会於戚遂城虎牢郑人乃成（如献子谋）。
    廉颇为赵将军秦王攻赵使廉颇将赵军士卒犯秦斥兵秦斥兵斩赵礻卑将赵军筑垒而守之。
    赵奢为赵将秦伐韩军於阏与赵王令奢将兵救之赵军武安西（属魏郡）秦军鼓噪勒兵武安屋瓦尽振赵奢坚壁留二十八日不行复益增垒秦间来入赵奢善食而遣之间以报秦将秦将大喜曰：夫去国三十里而军不行乃增垒阏与非赵地也。赵奢既已遣秦间乃卷甲而趋之二日一夜至令善射者去阏与五十里而军垒成汉郭蒙高帝初为城将将筑城兵也。
    公孙敖为因杆将军武帝太初元年遣敖筑塞外受降城。
    後汉吴汉为大司马建武中率征南大将军岑彭等伐仲孙蔑也。公孙述光武戒汉曰：成都十馀万众不可轻也。但坚据广都待其来攻勿与争锋。若不敢来攻转营迫之须其力疲乃可击也。汉乘利遂自将步骑二万人进逼成都去城十里馀阻江北为营作浮桥使副将武威将军刘尚将万馀人屯於江南相去二十馀里岑彭为征南大将军南击秦丰丰与其大将蔡宏拒彭彭乃潜兵渡沔水击其将张杨於阿头山大破之从川谷间伐木开道直袭黎丘击破诸屯兵丰闻大惊驰归救之彭与诸将依东山为营丰与蔡宏夜攻彭彭预为之备出兵迎击之丰败走。
    段纪明为护羌校尉破羌将军时诏遣谒者冯禅说降汉阳散羌纪明以春农百姓布野羌虽暂降而县官无廪必当复为盗贼不如乘虚放兵势必殄灭夏纪明自进营去羌所屯凡亭山四十五里遣田晏夏育将五千人据其山上晏等大战破之纪明不欲令散走乃遣千人於西县结木为栅广二十步长四十里遮之西县属天水郡分遣晏育等将七千人衔枚夜上西山结营穿堑去虏一里许。又遣司马张恺等将三千人上东山纪明自率步骑进击水上羌走因与恺等夹东西山纵兵击破之。
    虞诩为武都太守既到郡羌众万馀攻围赤亭数十日（赤亭故城在渭川）羌退因掩击大破之斩获甚众贼繇是败散南入益州诩乃占相地势筑营垒百八十所招还流亡假赈贫人郡遂以安。
    魏娄圭字子伯汉末从太祖为大将建安十六年太祖征马超於关中军於渭南贼冲突营不得立地。又纯沙不胜版筑子伯说太祖曰：今天寒可起沙为城以水灌之须臾冰坚如铁石功不达曙百堵斯兴虽金汤之固未能过也。太祖从之比明已就。
