<!-- { "loadSidebar": true } -->
    宋王镇恶为振武将军时讨司马休之镇恶既斩休之将朱襄因停军抄掠诸蛮不时反及至江陵休之已平高祖怒不时见之镇恶笑曰：但令我一见公无忧矣。高祖寻登城唤镇恶镇恶为人强辩有口机随宜守应高祖乃释。
    臧凝之年少时与北地傅僧俱以通家子始为太祖所引见时帝与何尚之论铸钱事凝之便干其语帝因回与论之僧引凝之凝之大言谓僧曰：明主难再遇便应正尽所怀帝与往复十馀反凝之辞韵铨序兼有理证帝甚赏焉後为尚书左丞卒。
    王惠字令明恬静不交游陈κ谢瞻才辩有风气尝与兄弟群从造惠谈论锋起文史间发惠时相守应言清理远瞻等惭而退後为吏部尚书。
    王僧达太保弘少子太祖闻僧达早慧妻以临川王义庆女僧达性好鹰犬与闾里少年相驰逐。又躬自屠牛义庆闻如此令周旋沙门惠观造而观之僧达。《陈书》满席与论文义惠观守答不暇深相称美後为中书令坐诛。
    张畅字少微吴郡人世祖镇彭城以畅为安北长史魏太武南侵太尉江夏王义恭统诸军出镇彭泗太武亲率大众至彭城始至仍登城南亚父蒙於戏马台立毡屋遣使送马貂裘杂饮既至南门门先闭请钥未出畅於城上视之魏使问是张长史耶畅曰：君何得见识魏使答曰：君声名远闻足使我知畅因问魏使姓答曰：我是鲜卑无姓。且道亦不可畅。又问君居何位答曰：鲜卑官位不同不可取道然亦足与君相敌耳魏使复问何为忿忿杜门绝桥畅答曰：二王以魏主营垒未立将士疲劳此精甲十万人思致命恐轻相陵践故。且闭城待休息士马然後共治战场克日交战魏使曰：君当以法令裁初何用废桥复何足以十万夸人我亦有良马逸足。若骑四集亦可以相拒畅曰：王侯设险何但法令而己耶我。若夸君当言百万所以言十万者正二王左右素所畜养者耳此城内有数州士庶工徒犹所未论我本斗智不斗马匹。且冀之北土马之所生君复何以逸足见夸邪魏使曰：不尔城守君之所长野战我之所长我之恃马犹如君之恃城耳城内有。且思者（。且音睢）尝在此国义恭遣视之思识是魏尚书李孝伯思因问李尚书。若行涂有劳孝伯曰：此事应相与共知思答缘共知所以有劳孝伯曰：感君至意既开门畅屏却人仗出对孝伯并进饷物魏使云：貂裘与太尉骆骡与安北蒲萄酒杂饮叔侄共赏魏主。又乞酒并甘橘畅白於世祖而致意於魏云：受命本朝过蒙藩任人臣无境外之交恨不暂息。且城守备防边镇之常但悦以使之故劳而无怨耳太尉镇军得所送物魏主意知复须甘橘今并付如别太尉以北土寒乡皮毛褶脱是所氵页今致魏主螺杯杂粽南土所镇军今以相致此信未去魏主复遣使令孝伯传语曰：魏主有诏语太尉安北近以骑至车两在後今端坐无为有博具可见借畅曰：博具当为申启但向诏二王已非逊辞。且有诏之言正可施於彼国何得称之於此孝伯曰：诏之与语朕之与我并有何异畅曰：若辞以通可如来说既言有所施则贵贱有等向所称诏非所敢闻孝伯。又曰：太尉安北是人臣与非畅曰：是也。孝伯曰：邻国之君何为不称诏於邻国之臣畅曰：君之此称尚不可闻於中华况在诸王之贵而犹曰：邻国之君耶孝伯曰：魏主言太尉镇君并皆年少分阔南信殊当忧邑。若欲遣信者当为护送脱须骑者亦当以马送之畅曰：此方间路甚多使命日夕往来不复以此劳魏主孝伯曰：亦知有水路似为白贼所断畅曰：君著白衣故称白贼耶孝伯大笑曰：今之白贼亦不异黄巾赤眉畅曰：黄巾赤眉似不在江南孝伯曰：虽不在江南亦不在青徐也。畅曰：今者青徐实为有贼但非白贼耳魏使云：向借博具何故不出畅曰：二王贵远启闻难彻孝伯曰：周公握吐哺二王何贵远畅曰：握吐餮本施中国耳孝伯曰：宾有礼主则择之畅曰：昨见众宾至门未为有礼俄顷送博具出因以与之魏主。又遣人云：魏主致意太尉安北何不遣人来至我闻彼此之情虽不可尽要须见我小大知我老少观我为人。若诸佐不可遣亦可使僮来畅入宣旨答曰：魏主形状才力久为来往所具李尚书亲自御命不患彼此不尽故不复遣使孝伯。又曰：君南土膏粱何为著ハ君而著此使将士云：何畅曰：膏粱之言诚为多愧但以不武受命统军戎阵之间不容缓服孝伯。又曰：长史我是中州人久处北国自隔华风相去步武不得致尽边皆是北人听我语者长史当深得我孝伯。又曰：永昌王魏主从弟镇长安今领精骑八万直造淮南寿春久闭门自固不敢相御向送刘康祖头彼之人所见王玄谟甚见所悉亦是常才耳南国何意作如此任使以致奔败自入此境七百馀里主人竟不能一相拒逆邹山之险君家所凭前锋始得接手崔耶利便藏入穴俄间诸将倒曳脚而出之魏主赐其生命今从在此复何以轻脱遣马文恭至萧县使望风退挠耶君家民人甚相忿怨云：清平之时赋我租帛至有急难不能相拯救畅曰：知永昌已过淮南康祖为所破比有信使无此消息王玄谟南土偏将不谓为才但以人为前驱引导耳大军未至而冰河向合玄谟量宜反旆未为失机但因夜回师致戎马小乱耳我家玄谟斗城陈宪小将魏主倾国累旬不克胡盛之偏裨小帅众无一旅始济融水魏国君臣奔迸仅得免脱滑台之师无所多愧邹山小戎虽有微险河畔之民多是新附始慕圣化奸盗未息是使崔耶利抚之而已今没虏手何损於国魏主自以十万师而制一崔耶利方复足言耶闻萧县百姓并依山险聊遣马文恭以十队示之耳文恭谓前以三队出还走後大营嵇玄敬以百骑至留城魏军奔败轻敌至此亦非所衄王境人民列居河畔二国交兵当互加抚养而魏师入境肆行残虐事生意外因彼无道官不负民民何怨人知入境七百无复相拒此自上繇太尉神次在镇军胜略经国之要虽不预闻然用兵有机闻亦不容相语孝伯曰：魏主当不围此城自率众军直造瓜步南事。若办彭城不待围。若不捷彭城亦非所须也。我今当南饮江湖以疗渴耳畅曰：去留之事自彼怀。若虏马遂得饮江便为无复天道各应返命迟复更悉畅便回还孝伯追曰：长史深自爱敬相去步武恨不执手畅因复谓曰：将冀荡定有期相见无远君。若得还宋朝今为相识之始孝伯曰：待此未期孝伯言辞辩赡亦北土之美也。畅随宜应答吐属如流音韵详雅风仪华润孝伯及左右人并相视叹息。
    萧惠开为辅国将军督益宁二州惠开素有大志至蜀欲广树经略善於述事对宾僚及士人说收羊可越以为内地绥讨蛮濮辟地徵租闻其言者以为大功可立。
    南齐周字彦伦音辞辩丽出言不穷宫商朱紫发口成句後为中书郎兼著作郎。
    张融字思光为中书郎尝侍高帝出太极殿西室融入问讯弥时方登阶及就席帝曰：何乃迟为对曰：自地天理不得速时魏主至淮而退帝问何意忽来忽去未有答者融下坐抗声曰：以无道而来见有道而去公卿咸以为捷後至司徒左长史。
    殷南康相元素之孙有口辩司徒褚彦回甚重之谓曰：诸殷自荆州以来无出卿右敛容答曰：殷族衰悴诚不如昔。若此旨为虚故不足降此旨为实弥不可闻。
    王融为中书郎武帝以其才辩使兼主客接魏使房景高宋弁弁见融年少问主客年几融曰：五十之年久逾其半因问在本朝闻主客作曲水诗序景高。又云：在北闻主客此制胜於颜延年实愿一见融乃示之後日宋弁於瑶池堂谓融曰：昔观相如封禅之辞知汉武之德今览王生诗序用见齐主之盛融曰：皇家盛明岂直比踪汉武更惭鄙制无以远匹相如武帝以魏所送马不称使融问之融曰：秦西冀北实多骏骥而魏主所献良马反驽骀之不。若求名捡事殊为未孚将旦旦信誓有时而爽之牧不能复嗣宋弁曰：不答虚伪之名当是不习土地融曰：周穆马迹遍於天下。若骐骥之性因地而迁则造父之策有时而踬弁曰：王主客何为勤勤於千里融曰：乡国既异其优劣聊复相访。若千里日至圣上常驾鼓车弁曰：向意既须必不能驾鼓车也。融曰：买死马之骨亦以郭隗之故弁不能答。
    梁谢几卿超宗之子补国子生齐文惠太子自临策试谓祭酒王俭曰：几卿本长玄理今可以经义访之俭承旨发问几卿随事辩对辞无滞者文惠大称赏焉俭谓人曰：谢超宗为不死矣。
    罗研字深议少有才辩邓元超平蜀辟研为主簿後为信安令齐苟儿之役临汝侯萧献嘲之曰：卿蜀人乐祸贪乱一至於此对曰：蜀中积弊实非一朝百家为村不过数家不食穷迫之人十有八九束缚之役旬有二三贪乱乐祸无足多怪。若今家畜五母之鸡一母之豕床上有百钱布被甑中有数斗麦饭虽苏张巧说於前韩白按剑於後不能使一夫为盗况贪乱乎！
    朱异少有词辩普通初魏始连和使刘善明来聘异为中书舍人敕使接之预宴者皆归化北人善明负其才气酒酣谓异曰：南国辩学如中书者几人异对曰：异所以得接宾客者乃分职是司二国通和所敦亲好。若以才辩相尚则不容使见善明乃曰：王锡张缵此间所闻云：何不见异具启敕即使於南苑设宴锡与张缵朱异四人而已善明造席遍论经史兼以嘲谑缵随方守对无所稽疑不常谈彼一事善明甚相款揖他日谓异曰：一日见二贤实副所期不有君子安能为国。
    庚承先字子通颍川人喜愠不形於色人莫能窥鄱阳忠烈王在州钦其风味要与游处。又令讲。《老子》远近名僧咸来赴集论难锋起易端竞至承先徐相守答皆得所未闻忠烈王尤加钦重徵州主簿湘东王闻之亦拔为法曹参军并不赴。
    陈戚衮初仕梁为太学博士时简文在东宫召衮讲论。又尝置宴集玄儒之士先命道学首相质难次令中庶子徐ゼ驰骋大义间以剧谈ゼ辞辩纵横难以答抗诸人气慑皆失次序衮时骋义ゼ与往复衮精采自。若对答如流简文深加叹赏。
    後魏李先初为慕容永秘书监皇始初先於井陉归顺道武问先曰：卿何国人先曰：臣本赵郡平棘人帝曰：朕闻中山土广民殷信尔矣。不先曰：臣少官长安仍事长子後乃还乡观望民土实自殷广。又问先曰：朕闻长子中有李先者卿其是乎！先曰：小臣是也。帝曰：卿识朕不先曰：陛下圣德膺符泽被八表龙颜挺特臣安敢不识帝。又问曰：卿祖父及身官悉历何官先对曰：臣大父重晋平阳太守大将军右司马父樊石虎乐安太守左中郎将臣苻丕尚书右主客郎慕容永秘书监高密侯帝曰：卿既宿士屡历名官经学所通何典为长先对曰：臣才识愚ウ少习经史年荒废忘十犹通六。又问兵法风角卿悉通不先曰：亦曾习读不能明解帝曰：慕容永时卿用兵不先曰：臣时蒙显任实参兵事帝後以先为丞相卫王府左长史奚斤为万骑大将太武以斤元老谘访朝政斤聪辩强识善於谈论远说先朝故事虽未皆是时有所得听者叹美之。
