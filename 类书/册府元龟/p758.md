<!-- { "loadSidebar": true } -->
    曹爽为大将军假节钅戊都督中外诸军事录尚书事齐王即位加爽侍中改封武安侯邑万二千户赐剑履上殿入朝不赞拜不名。
    蜀诸葛亮为丞相卒诏策曰：惟君体资文武明笃诚受遗孤佐辅朕躬继绝兴微志存靖乱爰整六师无岁不征神武赫然威镇八荒将建殊功于季汉参伊周之巨勋如何不吊事临垂克遘疾陨丧朕用伤悼肝心。若裂夫崇德序功纪行命谥所以光昭将来刊载不朽今使使持节左中郎将杜琼赠君丞相武乡侯印绶谥君为忠武侯魂而有灵嘉兹宠荣呜呼哀哉！。又诏为亮立庙於沔阳。
    吴顾雍为丞相及卒大帝素服临吊。
    晋王祥为太保祥以年老累乞逊位武帝不许御史中丞侯史光以祥久病阙朝会礼拜免祥官诏曰：太保元老高行朕所毗倚以隆政道者也。前後逊让不从所执此非有司所得议也。遂寝光奏祥固乞骸骨听以睢陵公就第赐几杖不朝大事皆咨访之赐安车驷马第一区钱百万绢五百疋床帐簟褥以舍人六人为睢陵公舍人置官骑二十人以公子骑都尉肇为给事中常侍优游定省。又以太保高洁清素家无宅宇其权居本府须所赐第成乃出及薨赐东园秘器朝服一具衣一袭钱三十万布帛百疋。
    裴秀为司空薨武帝诏曰：司空经德履哲体蹈儒雅佐命翼世勋业弘茂方将宣献敷制为世宗范不幸薨殂朕甚痛之其赐秘器朝服一具衣一袭钱三十万布百疋。
    石苞为大司马薨武帝发哀于朝堂赐秘器朝服一具衣一袭钱三十万布百疋及葬给节幢麾曲盖追锋车鼓吹介士大车如魏司空陈泰故事车驾临送於东掖门外策谥曰：武咸宁初诏与裴秀等并为王功列於铭飨。
    陈骞为大司马既位极人臣年逾致仕思欲退身咸宁三年求入朝因乞骸骨赐衮冕之服诏曰：骞元勋旧德统驭东夏方弘远绩以一吴会而所苦未除每表恳切重劳以方事今听留京城以前大理府为大司马府增置祭酒二人帐下司马官骑大军鼓吹皆如前亲兵百人厨田十顷厨园五十亩厨士十人器物经用皆留给焉。又给乘舆辇出入殿中加鼓吹如汉萧何故事骞屡称疾辞位诏曰：骞履德论道朕所咨询方赖谋猷以弘庶绩宜时视事可遣散骑常侍谕意骞辄归第诏。又遣侍中敦谕还府遂固请许之位同保傅在三司之上赐以几杖不朝安车驷马以高平公还第帝以其勋旧耆老礼之甚重。又以骞有病听乘舆上殿及薨加以衮敛赠太傅谥曰：武及葬帝於大司马门临丧望柩流涕礼依大司马石苞故事。
    贾充为太尉太康三年疾笃上印绶逊位帝遣侍臣谕旨问疾殿中太医致汤药赐床帐钱帛自皇太子宗室躬省起居及薨帝为之恸使使持节太常奉策追赠太宰加衮冕之服绿纟戾绶御剑赐东园秘器朝服一具衣一袭大鸿胪护丧事假节钺前後部羽葆鼓吹缇麾大辂銮辂せ京车帐下司马大车椎斧文衣武贲轻车介士葬礼依霍光及安平献王故事给茔田十顷与石苞等为王公配享庙庭。
    荀ダ为太尉薨武帝为举哀皇太子临丧二宫赙赠礼秩有加诏曰：侍中太尉太子太傅临淮公ダ清纯体道忠允立朝历司外内茂绩既崇训傅东宫徽猷弘著可谓行归于周有始有卒者已不幸薨殂朕甚痛之其赐温明秘器朝服一具衣一袭。又诏曰：太尉不恤私门居无馆宇素丝之志没而弥显其赐家钱二百万使立宅舍。
    卫为司空领太子少傅武帝诏加千兵百骑鼓吹之府。
    何曾进位太傅老年屡乞逊位武帝诏曰：太傅明朗高亮执心弘毅可谓旧德老成国之宗臣者也。而高尚其事屡辞禄位朕以寡德凭赖保佑省览章表实用怃然虽欲成人之美岂得遂其雅志而忘翼佐之益哉！。又司徒所掌务烦不可久劳耆艾其进太宰侍中公如故朝会剑履乘舆上殿如汉相国萧何田千秋魏太傅锺繇故事赐钱百万绢五百疋八尺床帐簟褥百副置长史掾属祭酒及员吏一依旧制所给亲兵官骑如前主者依次按礼典务使优备後每召见敕以尝所饮食服物自随令二子侍从咸宁四年薨帝於朝堂素服举哀赐东园秘器朝服一具衣一袭钱三十万布百疋。
    李裔为司徒薨武帝诏遣御史持节监丧致祠皇太子命舍人王赞诔之文义甚美。
    石鉴迁右光禄大夫开府领司徒前代三公册拜皆设小会所以崇宰辅之制也。自魏末已後废不复行至鉴武帝有诏令会遂以为常。
    山涛为司徒薨武帝诏赐东园秘器朝服一具衣一袭钱五十万布百疋以供丧事丧赠司徒蜜印紫绶侍中貂蝉新沓伯蜜印青朱绶祭以太牢谥曰：康将葬赐钱四十万布百疋。
    傅祗怀帝时为司徒以足疾诏版舆上殿不舞蹈。
    王导明帝时为司徒王敦举兵内向帝伐敦假导节都督诸军领杨州刺史敦平进封始兴郡公邑三千户赐绢九千疋进位太保司徒如故剑履上殿入朝不赞拜不名导固让复与庾亮等同受遗诏共辅幼主是为成帝及薨帝举哀于朝堂三日遣大鸿胪持节三事赠衤遂之礼一依汉博陆侯及安平献王故事及葬给九游せ京车黄屋左纛前後羽葆鼓吹虎贲班剑百人中兴名臣莫与为比册曰：盖高位以酬明德厚爵以懋勋至乎！阖棺В迹莫尚号谥风流百代于是乎！在惟公迈达冲虚玄鉴劭邈夷淡以约其心体仁以流其惠栖迟务外则名俊中夏应期濯缨则潜独运昔我中宗肃祖之基中兴也。下帷委诚而策定江左恭已宅心而庶绩咸熙故能威之所振寇虐改心化之所鼓杌易质调阴阳之和通彝伦之纪辽陇承风丹穴景附隆高世之功复宣武之绩旧物不失公协其猷。若乃负荷顾命保朕冲人遭遇艰圯夷险委顺拯其沦坠而济之以道扶其颠倾而弘之以仁经纬三朝而蕴道弥旷方赖高谟以穆四海昊天不吊奄忽薨殂朕用震恸于心虽有殷之殒保衡有周之丧二南曷逾兹怀今遣使持节谒者仆射任赡赐谥曰：文献祠以太牢魂而有灵嘉兹荣宠。
    陆玩为司空薨给兵千人守蒙七千家孝武帝太元中功臣普被减削司空何充等止得六家以玩有佐命之勋先陪陵而葬繇是特置兴平伯官属以为卫王彪之为尚书令掌朝政以年老上疏乞骸骨孝武诏不许加光禄大夫仪同三司未拜疾笃帝遣黄门侍郎问所苦赐钱三十万以营医药及卒即以光禄为赠。
    桓温为大司马薨皇太后与孝武临于朝堂三日诏赐九命兖冕之服及朝服一具衣一袭东园秘器钱二百万布二千疋蜡五百斤以供丧事及葬一依太宰安平献王汉大将军霍光故事赐九旒銮辂黄屋左纛せ京车挽歌二部羽葆鼓吹虎贲班剑百人优册即前南郡公增七千五百户进地方三百里赐钱五千万绢二万疋布十万疋追赠丞相。
    谢安辅政领杨州刺史诏以甲仗百人入殿时孝武始亲万几进安中书监骠骑将军录尚书事固让军号後出镇新城帝出祖于西池献觞赋诗焉及薨帝三日哭临于朝堂赐东园秘器朝服一具衣一袭钱百万布千疋蜡五百斤赠太傅谥曰：文靖以无下舍诏府中备凶仪及葬加殊礼依大司马桓温故事。又以平符坚勋封庐陵郡公。
    宋徐羡之为尚书仆射镇军将军丹阳尹高祖即位以佐命之功诏迁尚书令杨州刺史进位司空录尚书事帝不豫加班剑三十人与中书令傅亮等同受顾命。
    傅亮为仆射与徐羡之等并受顾命给班剑二十人王弘永初中为卫将军开府仪同三司徐羡之等谋废立召之入朝文帝即位以定策安社稷进号车骑大将军开府江州刺史如故徐羡之等徵为侍中徙录尚书加班剑三十人帝西征谢晦与彭城王义康居守入住中书省下引队仗出入司徒府权置参军元嘉九年薨赠太保中书监给节加羽葆鼓吹增班剑为六十人侍中录尚书杨州刺史如故谥曰：文昭公配食庙庭其年诏曰：乃者三逆煽祸实繁有徒爰初遵养暨于明罚外虞内虑实惟艰难故太保华容县公弘故卫将军华故左光禄大夫昙首抱义怀忠乃情同至筹谋庙堂竭尽智力经纶夷险简自朕心国耻既雪允膺茅土而并执谦挹志不可逾故用伫朝典将有後命盛业不究相继殒落永怀伤叹痛恨无已弘可增封千户华昙首封开国县侯食邑各千户护军将军建昌公彦之深诚密谟比踪齐望其复先食邑以酬忠勋。又诏闻王太保家便已匮乏清约之美同规古人言念始终情深凄叹可赐钱百万米千斛。
    南齐王俭为侍中尚书令武帝永明初进号卫将军六年即本号开府仪同三司先是诏俭三日一还朝尚书令史出外咨事帝以往来频数诏俭还尚书下省疾甚世祖亲临视及薨吏部尚书王晏启及俭丧帝答曰：王俭年德富盛志用方隆岂意暴疾不展救护便为异世奄忽如此痛酷弥深其契阔艰运义重常怀言寻悲切不能自胜痛矣。奈何往矣。奈何诏卫将军文武及台所兵仗可悉停待葬。又诏曰：慎终追远列代通规褒德纪勋峻膺常策故侍中中书令太子少傅领国子祭酒卫军将军开府仪同三司南昌公俭体道秉哲风宇渊深肇自弱龄清猷自远登朝应务民望斯属草昧皇基协隆鼎祚宏谟盛烈载铭彝篆及赞朕躬徽绩光茂忠图令范造次必彰四门允穆百揆时序宗臣之重情寄兼尝方正位论道允衮职弼兹景化以赞隆平天不整遗奄焉薨逝朕用震恸于厥心可追赠太尉侍中中书监公如故给节加羽葆鼓吹增班剑为六十人。
    褚渊初为尚书令侍中给班剑二十人後改中书监给鼓吹一部後为司徒录尚书事增班剑为三十人五日一朝渊疾帝遣侍中王晏黄门郎王秀之问疾及薨家无馀财负债至数十万诏曰：司徒奄至薨逝痛怛恸怀比虽瘵便力出临哭给东园秘器朝服一具衣一袭钱二十万布二百疋蜡二百斤。又诏曰：夫褒德所以纪民慎终所以归厚前王盛典咸必由之故侍中司徒录尚书事新除司空领骠骑将军南康公渊履道秉哲鉴识弘旷爰初弱龄清风夙举登庸应务具瞻允集孝友著于家邦忠贞彰于亮采佐命先朝经纶王化契阔屯夷绸缪始终扌录机衡四门惟穆谅以同规往古式范来今谦光弥远屡陈降挹权从高旨用亏大猷将登上列永翼声教天不遗奄焉薨逝朕用震恸于厥心其赠公太宰侍中录尚书公如故给节加羽葆鼓吹增班剑为六十人葬送之礼依宋太保王弘故事谥曰：文简。
    徐孝嗣为左仆射散骑常侍明帝即位加侍中中军大将军以定策勋进爵为公赠封二千户给班剑三十人加兵百人旧拜三公乃临轩至是帝特诏与陈显达王晏并临轩拜授。
    梁谢フ为中书监司徒卫将军薨於府时年六十六高祖出临哭诏给东园秘器朝服一具衣一袭钱十万布百疋蜡百斤赠侍中司徒。
    王亮为中书监卒高祖诏赠钱三万布五十疋。
    王莹为中书令给鼓吹一部莹性清慎居官恭恪高祖深重之。
    王僧辨自元帝初为侍中尚书令及帝即位以功进授镇军将军司徒加班剑二十人改封永宁郡公食邑五千户。
    陈徐度为司空薨赠太尉给班剑二十人宣帝大建四年配享高祖庙庭。
    後魏奚斤明元时为左丞相蠕蠕犯塞斤等追之拜天部大人进爵为公命斤出入乘轺轩备威仪导从穆观明元时统摄朝政泰常八年暴疾薨於苑帝亲临其丧悲动左右赐以通身隐起金饰棺丧礼一依安城王叔孙俊故事赠宜都王。
