<!-- { "loadSidebar": true } -->
露二年正月赦天下赐高年帛。
三年诏以乃者凤凰集新蔡赐新蔡三老帛。
元帝初元元年四月赐三老帛。
四年祠后土赦汾阳赐高年帛。
五年四月赐三老帛人五疋。
永光元年正月郊泰赐阳高年帛。
三月赦天下赐高年帛。
二年二月赦天下赐天下三老帛。
建昭五年二月赐三老帛。
成帝建始元年赐三老钱帛。
鸿嘉元年二月赐天下高年帛。
永始四年正月行幸泉赐高年帛。
哀帝以绥和二年四月即位赦天下赐三老帛。
平帝元始元年诏天下吏比二千石已上年老致仕者参分故禄以一与之终其身。
四年二月大赦赐天下高年帛。
後汉明帝永平二年十月壬子幸辟雍初行养老之礼诏曰：光武皇帝建三朝之礼而未及临飨（三朝谓明堂辟雍灵台也。）眇眇小子属当圣业（眇眇犹微微也。）间暮春吉辰初行大射今月元日复践辟雍尊事三老兄事五更安车Й轮供绥执授侯王设酱公卿馔珍朕亲袒割执爵而氵敕（字本作酉从育与太祖庙讳下字音同）祝哽在前祝噎在後（老人食多哽咽故置人於前後祝之令其不哽噎也。）升歌鹿鸣下管新宫八佾具仪万舞於庭朕固薄德何以克当易陈负乘诗刺彼已永念惭疚无忘厥心三老李躬年耆学明五更桓荣授朕尚书《诗》曰：无德不报无言不酬其赐荣爵关内侯食邑五千户三老五更皆以二千石禄养终厥身其赐天下三老酒人一石肉。四十斤有司其存耆耋┰幼孤惠鳏寡称朕意焉。
三年二月立皇太子赐三老爵三级。
八年十月临辟雍养三老五更。
十二年五月赐天下三老爵人三级。
十七年五月赐天下三老爵人三级。
章帝建初二年冬行飨礼以故司空伏恭为三老侍中骑都尉周泽为五更。
三年立皇后赐三老爵人三级。
四年四月立皇太子赐三老爵人三级。
七年九月幸邺赐三老钱。
元和二年二月耕於定陶诏曰：三老尊年也。其赐帛人一疋五月诏赐天下高年爵三级。
章和元年七月诏曰：秋令是月养衰老授几杖行糜粥饮食其赐高年二人共布帛各一疋以为醴酪。
和帝永元三年十月幸长安诏赐行所过三老钱帛。
四年八月赐三老爵人三级月令中秋之令。
十二年三月赐三老爵人三级。
十五年九月南巡赐所过三老官属及民百年者钱帛。
元兴元年十二月赐天下三老爵人三级。
安帝永初三年正月加元服赐三老爵人二级。
元初四年七月诏曰：月令仲秋养衰老授几杖行糜粥方今案比之时郡县不奉行虽有糜粥糠比相半长吏怠事莫有躬亲甚违诏书养老之意其务崇仁恕赈讠寡独称朕意焉。
延光元年三月改元赦赐三老爵二级。
李充为左中郎将年八十以为国三老帝常特进见赐以几杖。
顺帝永建元年正月大赦赐三老爵三级。
四年帝加元服赐三老爵人二级。
阳嘉元年正月立皇后赐三老爵人三级。
三年五月大赦赐民间年八十以上米一斛肉二十斤酒五斗九十以上加赐帛人二疋絮三斤。
桓帝建和元年正月大赦赐三老爵三级。
二年正月甲子加元服大赦年八十以上米酒肉九十以上加帛二疋绵三斤。
永兴二年十一月校猎赐所过道傍年九十以上钱各有差。
灵帝光和元年冬行辟雍礼以光禄大夫杨赐为三老。
魏文帝黄初中苏林为博士给事中帝作典论所称苏林者是也。以老归第国家每遣人就问之数加赐遗年八十馀卒。
高贵乡公露三年八月诏曰：夫养老兴教三代所以树风化垂不朽也。必有三老五更以崇至敬乞言纳诲著在史然後六合承流下观而化宜妙简德行以充其选关内侯王祥履仁秉义雅志淳固关内侯郑小同温恭孝友帅礼不忒其以祥为三老小同为五更车驾亲率群司躬行古礼焉（汉晋春秋曰：帝乞言於祥祥对曰：昔者明王礼乐既备化之以忠诚忠诚之发形於言行夫大人者言行动乎！天地天。且弗违况於人乎！臣钦。若等曰：按《晋书》志二年行养老）。
晋惠帝永平元年五月赐高年帛人三疋。
永兴元年三月大赦赐高年帛三疋。
明帝太宁三年闰二月即位赐孤老帛人二疋。
成帝咸和元年二月大赦改元赐孤老米人二斛。
孝武太元五年六月赐孤老不能自存者米人五斛後魏太武时居也。侯罗结年百七岁为长秋卿後年一百一十诏听归老赐大宁东川以为居业并筑城即号曰：罗侯城朝廷每有大事骑马询访焉。
文成和平二年三月幸中山至於邺遂幸信都舆驾所过皆亲封高年问民疾苦民年八十以上一子不从役。
四年三月赐京师民年七十以上太官厨食以终其年。
孝文延兴三年十一月赐高年布帛。
太和元年十月诏七十以上一子不从役。又宴京邑耆老於太华殿赐以衣服。
三年五月诏曰：昔四代养老问道乞言朕虽冲昧每尚礼其美今赐国老各衣一袭绵五斤绢布各五疋。
四年七月改作东明观诏会京师耆老赐锦采衣服几杖稻米蜜面复家人不徭役。
六年三月幸武州山石窟寺赐贫老者衣服。
十五年八月议养老。
十六年二月赐京邑老人鸠杖八月司徒尉元以老逊位以元为三老以前鸿胪卿游明根为五更诏曰：夫大道凝虚至德冲挹故后王法玄猷以御世圣人崇谦光而隆美是以天子父事三老兄事五更所以明孝悌於万国垂教本於天下自非道高识博孰能处之是以五帝宪德三王乞言。若求备一人同之古哲叔世之老孰能克堪师上圣则难为其举傅中庸则易为其选朕既虚寡德谢曩哲老更之选差可有之前司徒山阳郡公尉元前大鸿胪卿新太伯游明根并元亨利贞明允诚素少著英风老敷雅迹位显台宿终归私第可谓知始知卒希世之贤也。公以八十之年宜处三老之重卿以七十之龄可充五更之选，於是养三老五更於明堂国老庶老於阶下帝再拜三老亲袒割牲执爵而馈於五更行肃拜之礼赐国老庶老衣服有差既而元言曰：自天地分判五行施则人之所崇莫重於孝顺然五孝六顺天地之所先愿陛下重之以化四方臣既年衰不究远趣心耳所及敢不尽诚帝曰：孝顺之道天地之经今承三老明言铭之於怀明根言曰：夫至孝通灵至顺感幽孝顺之道无所不格愿陛下念之以济黎庶臣年志朽弊识见昧然在心之虑不敢不尽帝曰：五更助三老以言至范敷展德音当克巳复礼以遵所授礼毕乃赐步免一乘诏曰：夫尊老尚更列圣同致钦年敬德绵哲齐轨朕虽道谢玄风识昧睿则然仰禀先诲全遵猷旨故推老以德立更以元父焉斯彰兄焉斯显矣。前司徒公元前鸿胪卿明根并以充德悬车懿量归老故尊公以三事更以五虽老更非官耋耄罔禄然禀事既高宜加殊养三老可给上公之禄五更可食元卿之俸供养之味亦同其列其後车驾幸邺明根朝於行宫诏曰：游五更养素蓬檐归终衡里可谓朝之硕德国之老成可赐帛五百疋五百斛敕大官备送珍羞後车驾幸邺。又朝行宫赐帛如前为造甲第国有大事常玺书访之旧疹发动手诏问疾太医送药时奚获为外都大官诏以获年迈既未致仕令依旧养老之例。
十七年八月帝南伐至泗州民年七十以上赐爵一级。
九月济河诏雒怀并泗所过四州之民百年以上假县令九十以上赐爵三级八十以上赐爵二级七十以上赐爵一级。
十八年正月帝南巡诏相兖豫三州百年以上假县令九十以上赐爵二级七十以上赐爵一级孤老不能自存者赐粟五石帛二疋。
八月丙寅诏六镇及御夷城人年八十以上而无子孙兄弟终身给其廪粟七十以上家贫者各赐粟十斛。
十一月辛未诏冀定二州民百年以上假以县令九十以上赐爵三级八十以上赐爵二级七十以上赐爵一级。
十二月丁卯诏郢豫二州之民百龄以上假县令九十以上赐爵三级八十以上赐爵二级七十以上赐爵一级鳏老不能自存赐以帛。
十九年四月幸彭城赐百岁以上假县令九十以上赐爵三级八十以上赐爵二级七十以上赐爵一级老疾不能自存者赐帛。
六月帝自伐齐回车驾所经百年以上赐假县令九十以上赐爵三级八十以上赐爵二级七十以上赐爵一级孤老不能自存者赐以帛。
十月曲赦相州民百年以上假郡守九十以上假县令八十以上赐爵三级七十以上赐爵二级孤老不能自存者赐以帛。
二十年二月诏畿内七十以上暮春赴京师将行养老之礼。
三月宴群臣及国老庶老於华林园诏曰：国老黄以上假中散大夫郡守耆年以上假给事中县令庶老直假郡县名赐鸠杖衣裳。
二十一年二月诏并州士人年六十以上假以郡守三月诏汾州民百年以上假县令九十以上赐爵三级八十以上赐爵二级七十以上赐爵一级。
五月泛渭入河诏雍州士人百年以上假华郡太守九十以上假荒郡八十以上假华县七十以上假荒县庶老以年各减一等七十以上赐爵三级时裴安祖为河东州主管後居养志不出城邑帝幸长安至河东存访故老安祖朝於蒲坂帝与语甚悦仍拜安邑令安祖以老病固辞诏给一时俸以供汤药焉宣武景明三年八月以前大傅平阳公丕为三老。
孝明熙平二年四月诏京尹所统百年以上赐大郡板九十以上赐小郡板。
神龟元年正月诏京畿百年以上给大郡板九十以上给小郡板八十以上给大县板七十以上给小县板诸州百姓百岁以上给小郡板九十以上给上县板八十以上给中县板。
正光四年七月诏曰：达尊斯在齿预一焉崇敬黄先代通训故方叔以元老处位充国缘自强见留虽七十致仕明乎！典故然以德尚壮许其絷维今庶寮之中或年迫悬车循礼宜退但少收其力老弃其身言念勋旧眷然未忍或戴白在朝未尝外任或停私历纪甫授考级如此之徒虽满七十听其莅民以终常限或新解县吏或外任私停已满七十方求更叙者吏部可依令闻奏其有高名峻德老成髦士灼然显达为时所知者不拘斯例。若才非秀异见在朝官依令合解者可给本官半禄以终其身使辞朝之叟不恨归於闾巷矣。
孝庄建义元年五月诏上党百年以下九十以上板三品郡八十以上四品郡七十以上五品郡。
後周明帝武成二年六月己巳板授高年刺史守令各有差。
武帝保定元年正月甲戌诏先经有职官年六十以上及民年七十以上节级板授官。
三年四月幸太学以太傅燕国公于谨为三老以食之三老入门帝迎拜门屏之三老答拜有司设三老席於中楹南向大师晋公获升陛设几於席三老升席南面凭几而坐以师道自居大司寇楚公宁升陛正舄帝升立於斧之间西面有司进馔帝跪设酱豆亲袒割三老食讫帝。又亲跪受爵以氵敕有司撤讫帝北面立访道三老乃起立於帝後帝曰：猥当天下重任自惟不才不知正治之要公其诲之三老答曰：木受绳则正后从谏则圣自古明王圣主皆虚心纳谏以知得失天下乃安惟陛下念之。又曰：为国之本在乎！忠信是以古人云：去食去兵信不可失国家兴废莫不繇之愿陛下守而勿失。又曰：治国之道必须有法法者国之纲纪纲纪不可不正正之之道在於赏罚而已。若有功不赏有罪不罚则天下善恶不分人无所措手足矣。三老言毕帝再拜受答拜焉礼成而出。
七月丁丑幸津门问百年赐钱帛。又赐板授有差。
