<!-- { "loadSidebar": true } -->
    王微琅琊临沂人年十六州举秀才起家司徒祭酒转主簿始兴王友父忧去官服阕除南平王铄右军谘议参军微素无宦情称疾不就仍除中书侍郎。又拟南琅琊义兴太守并固辞吏部尚书江湛举微为吏部郎微与湛。《书》曰：弟心病乱度非但蹇而已此处朝野所共知忽驺骑见招荜门闾里咸以为祥怪君多识前世之载籍天植何其易倾弟受海内骇笑不过如燕石秃耳未知君何以自解於良史邪今虽王道鸿鬯或有激昂於天表必欲潜渊探宝倾海求珠自可卜肆巫祠之间马栈牛口之下赏剧孟於博徒拔卜式於刍牧亦有西戎孤臣东都贱士上穷范驰之御下书诡遇之能鱼鳞杂袭者必不乏於世矣。且庐於承明署乎！金马皆明察之官。又贤於管库之末何为劫勒通家疾病人尘秽难甚之选将以靖国不亦益嚣乎！书云：任官惟贤才而君擢士先废或朴似不如此。且弟旷违兄姊迄将十载姊时归来终不任舆曳入阁兄守金城永不堪扶抱就路。若不惫疾非性僻而何此君日见表里无假长目飞耳也。尝谓生遭太公将即华士之戮幸遇鲍叔必蒙管仲之知光武以冯衍才浮其实故弃而不齿诸葛孔明云：来敏乱群过於孔文举况无古人之才敢干周汉之常刑彼二三英贤足为晓治与否恐君逢此时或亦不免高阁乃复假名不知己者岂欲自比卫赐邪君欲高山公而以仲容见处徒以扌追提礼乐本不参选鄙夫瞻彼固不任下走未知新沓何如州陵耳而作不师古坐乱官政诬饰蚯蚓冀招神龙如复以贞素者。又不宜居华留名後世有玷风俗君亦不至期人如此。若交以为人赐举未以已劳则商贩之事。又建所不忍闻也。岂谓不肖者易擢贪者易诱凡此数者君必居一焉虽假天口於齐骈藉鬼说於周季公孙辟毛之文庄生纵漭氵养之极终不能举其契为之辞矣。子将明魂必灵ㄉ於蒿里汝颍馀彦将拂衣而不朝浮华必开风俗或从此而爽鬼谷以揣情为最难何思忖度之轻谬今有此书非敢叨拟中散诚不能顾影负心纯盗虚声所以绵洽累纸本不营尚书苦瓜板也。成童便往来居舍晨省复经周旋如有诸甥亦何得顿绝庆吊然生平之意自於此都尽君平云：生我名者杀我身天爵。且犹灭名安用吏部郎哉！其举可陋其事不经非独绅者不道仆妾皆当笑之忽忽不乐自知寿不得长。且使千载知弟不诈谖耳。
    王敬宏以侍中退居文帝元嘉十二年徵为太子少传敬宏诣京师上表曰：伏见诏书以臣为太子少傅承命震惶喜惧交悸臣抱疾东荒志绝荣观不悟圣恩猥复加宠荣东宫之重四海瞻望非臣薄德所可居之今内外英秀应选者多。且版筑之下岂无高逸而近私愚朽污辱清朝诏不许表疏屡上终以不拜东归。
    南齐孔嗣之字敬伯宋世与太祖俱为中书舍人非所好也。自庐陵郡去官隐居锺山。
    顾欢幼聪敏及长笃志好学年二十馀母亡庐于墓次遂隐遁不仕开馆聚徒受业者尝近百人太祖辅政悦欢风教徵为扬州主簿遣中使迎欢及践阼乃至欢称山谷臣顾欢上。表曰：臣闻举网提纲振裘持领纲领既理毛目自张。然则道德纲也。物势目也。上理其纲则万几时序下张其目则庶官不旷是以汤武得势师道则祚延秦项忽道任势则身戮矣。天门开阖自古有之四气相新裘代进今火泽易位三灵改宪天树明德对时育物搜扬仄陋野无伏贤是以穷谷愚夫敢露编管谨删选老氏献治纲一卷伏愿稽古百王不以刍荛弃言不以人微废道率土之赐也。微臣之幸也。幸赐一览则上下交泰虽不求民而民悦不祈天而天应应天悦民则皇基固矣。臣志绝幽深无求荣势自足霞不须禄养陛下既远见寻求敢不尽言言既尽矣。请从此退。
    刘在宋为安成王抚军行参军以公事免太祖践阼召入华林园谈语敕使数入而自非诏见未尝到宫门帝欲用为中书郎使吏部尚书何戢喻旨戢谓曰：上意欲以凤池相处恨君资轻可。且就前除少日当转国子博士便即後授曰：平生无荣进意今闻得中书郎而拜记室岂本心哉！後以母老阙养重拜彭城郡丞谓司徒褚渊曰：自省无廊庙之才所惟保彭城丞耳帝。又以兼扌明观祭酒除豫章王骠骑记室参军丞如故终不就武帝永明初竟陵王子良请为征北司徒记室与张融王思远。《书》曰：奉教使恭召会当停公事但念生平素抱有乖思顾吾性拙人间不习仕进昔尝为行佐便以不能及公事见免黜此皆长者所共知也。量已审分不敢期荣夙婴贫困加以疏懒衣裳容有足骇者中以亲老供养褰裳徒步脱尔逮今二代一纪先朝使其更自修正免励於阶级之次自见其褴缕或复赐以衣裳袁褚诸公咸皆劝励终不能自及也。一不复为安可重为哉！昔人有以冠一冕不重加於首每谓此得进止之仪古者以贤制爵或有秩满而辞老者永瞻前良已在何。若。又上下年尊一不愿居官次废晨昏也。先朝为此曲申从许故得连年不拜荣授而带帖薄禄既习此岁久。又齿张疾侵岂宜摄齐河间之德厕迹东平之僚本无绝俗之操亦非能偃蹇为高此。又诸贤所当深察者也。近奉初教便自希得迹於客游之末而固辞荣级其故何邪以古之王侯大人，或以此延四方之士甚美者则有辐辏燕路慕君王之义骧镳魏阙高公子之仁继有追申白而入楚羡邹枚而游梁吾非敢叨夫曩贤庶欲从九九之遗踪既於闻道集泮不殊而幸无职司拘碍可得奉温清展私计志在此耳除步兵校尉并不拜。
    徐伯珍东阳人积学十年究寻经史游学者多依之太守琅琊王昙生吴郡张淹并加礼辟伯珍应召便退如此者凡十二焉。
    萧惠基为给事中其父思话先於曲阿起宅有旷之致惠基尝谓所亲曰：须婚嫁毕当归老旧庐立身退素朝廷称为善士。
    王秀之为辅国将军吴兴太守尝云：位至司徒左长史可以止足矣。吴兴郡隐业所在愿为之到郡治旧山移置辎重。
    梁谢フ仕齐为领中领新安王师未拜固求外出仍为征虏将军吴兴太守受诏便述职时明帝谋入嗣位朝之旧臣皆引参谋策フ内图止足。且实避事弟沦时为吏部尚书フ至郡致沦数斛酒遗。《书》曰：可力饮此勿豫人事フ居郡每不治而尝务聚敛众颇讥之亦不屑也。建武四年诏徵为侍中中书令遂抗表不应召遣诸子还京师独与母留筑室郡之西郭明帝下诏曰：夫超然荣观风流自远蹈彼幽人英华罕值故长揖楚相见称南国高谢汉臣取贵良史新除侍中中书令フ蚤藉羽仪夙标清尚登朝树绩出守驰声遂敛迹康衢拂衣林抱箕颍之馀芳甘憔而无闷抚事怀人载留钦想宜加优礼用旌素可赐床帐褥席俸以卿禄尝出在所。
    陶季直好学淡荣利起家仕齐桂阳王国常侍郎北中郎镇西行参军并不起时人号曰：聘君後为游击将军兼廷尉梁台建迁给事黄门侍郎辞疾还乡里天监初就家拜大中大夫高祖曰：梁有天下遂不见此人十年卒于家时年七十五季直素清苦绝伦。又屏居十馀载及死家徒四壁子孙无以殡敛闻者莫不伤其志焉。
    陶宏景字通明齐高帝为相引为诸王侍读除奉朝请武帝永明末脱朝冠挂神武门上表辞禄诏许之赐以束帛及发公卿祖之於征虏亭供帐甚盛车马填咽咸云：宋齐已来未有斯事朝野荣之。
    到洽字茂灌彭城武原人清警有孝行谢眺文章盛於一时见洽深相赏好日引与谈论每谓洽曰：君非直名人乃亦兼资文武眺後为吏部洽自南徐州西曹去职眺欲荐之洽睹世乱深相拒绝除晋安王国左常侍不就遂筑室岩阿幽居积岁。
    刘俊为荆州尹曹参军以疾去官因游东阳紫岩山筑室居焉为山栖志其文甚美。
    张孝秀字文逸南阳宛人也。少仕州为治中从事史遭母忧服阕为建安王别驾顷之遂去职归山居于东林寺有田数十顷部曲数百人率以力田尽供山众远近归慕赴之如市。
    刘慧斐起家安西城于法曹行参军尝还都途经浔阳游於庐山遇处士张孝秀相得甚欢遂有终焉之志固不仕居於东林寺。又於山北构一园号曰：离垢园时人仍谓为离垢先生。
    萧示素为司徒左西属南徐州治中惟静退少嗜欲好学能慎言荣利不关於口喜怒不形於色在人间及居职并任性通率不自矜高天然简素士人以此咸敬之及在京口便有终焉之志乃於摄山筑室会徵为中书侍郎遂辞不就因还山宅独居屏事非亲戚不得至其篱门妻太尉王俭女久与别居遂无子卒亲故迹其事行谥曰：贞文先生。
    陈虞荔仕梁为中书舍人领大著作及侯景之乱荔率亲属入台除镇西谘议参军舍人如故台城舀逃归乡里侯景平元帝徵为中书侍郎贞阳侯授扬州别驾并不就。
    马枢博极经史邵陵王纶为南徐州刺史引为学士寻遇侯景之乱纶举兵援台乃留书二万卷以付枢枢肆志寻览殆将周遍乃喟然叹曰：吾闻贵爵位者以巢由为桎梏爱山林者以伊吕为管库束名实则刍芥柱下之言玩清虚则糠比席上之说稽之笃论亦各从其好也。然姬文有让王之介严子有傲帝之规千载美之所不废也。比求志之士望途而息岂天之不惠高尚何山林之无闻甚乎！乃隐於茅山有终焉之志文帝天嘉初徵为度支尚书辞不应命时枢亲故并居京口每秋冬之际时往游焉及鄱阳王为南徐州刺史钦其高尚鄙不能致乃卑辞厚意令使者邀之前後数反枢固辞以疾门人或进曰：鄱阳王待以师友非关爵位市朝之间何妨静默枢不得已乃行王别筑室以处之枢恶其崇丽乃於竹林间自营茅茨而居焉。
    虞寄仕梁起家宣城王国左常侍大同中尝骤雨殿前往往有杂色宝珠梁武观之甚有喜色寄因上瑞雨颂帝谓寄兄荔曰：此颂典裁清拔卿家之士龙也。将何如擢用寄闻之叹曰：美盛德之形容以申击壤之情耳吾岂买名求仕者乎！乃闭门称疾唯以书籍自娱後除国子博士顷之。又表求解职归乡里文帝复旨报答许其东还仍除东扬州别驾寄。又以疾辞宣帝即位徵授扬州治中及尚书左丞并不就。
    阮卓除南海王谘议参军以疾卒不之官居里舍改构亭宇修山池卉木招致宾友以文酒自娱。
    後魏宋隐为尚书左丞领选屡以老病乞骸骨道武不许寻以母丧归里及既葬被徵固辞以病而州郡切以期会隐乃弃妻子间行避焉後隐于长乐之经县数年而卒。
    李茂性谦慎以弟冲宠盛惧於盈满遂以老疾固请逊位孝文不夺其志听食大夫禄还私第因居定州之中山自是优游里舍不入京师。
    裴安祖河东闻喜人弱冠州辟主簿後有人劝其入仕安祖曰：高尚之事非敢，庶几但京师辽远实惮於栖息耳，於是居养志不出城邑。
    庾导历览史传善草隶书轻财重义初仕梁武为右中郎将助戍汉中及至雒阳环堵弊庐多与俊秀交游积十馀岁殊无宦情孝明正光中乃除幽州左将军主簿饶安令罢县後仍客游齐鲁之间东魏天平中卒於青州。
