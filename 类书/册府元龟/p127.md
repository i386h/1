<!-- { "loadSidebar": true } -->
宣王中兴更为俭宫室小寝庙诗人美之作斯干之诗。
汉文帝二年十一月诏太仆见马遗财足（遗留也。太仆见在之马今当减留财足充事）。
帝即位二十三年宫室苑囿车骑服御无所增益有不便辄弛以利民尝欲作露台召匠计之直百金上曰：百金中人十家之产也。（中谓不富不贫）。吾奉先帝宫室常恐羞之何以台为（今新丰县南骊山顶有露台乡极为高显犹有文帝所欲作台之处）身衣弋绨（弋皂也。身衣弋绨。又曰：弋黑色绨厚缯）所幸慎夫人衣不曳地帷帐无文（霸陵文帝陵名。又《後汉书》云：文帝处百姓於灵台饣希帷帐於皂囊或有讥其俭者帝曰：朕为天下处财耳岂得妄用之哉！。又东方朔曰：文帝集上书囊以为殿帷。又《後汉书》王符曰：孝文皇帝躬衣弋绨革为韦带）。
帝建始二年三月罢六厩技巧官秩减乘舆厩马哀帝绥和二年即位诏三齐服绮绣难成害女红减乘舆服御後宫用度及罢尚方御府百工技巧靡丽无益之物。
晋武帝太始元年十二月戊辰下诏大弘俭约出御府珠玉玩好之物颁赐王公以下乙亥诏省郡国御调禁乐府靡丽百戏之技及彤文游畋之具武帝承魏氏奢侈刻弊之後百姓思古之遗风乃厉以恭俭敦以寡欲有司尝奏御牛青丝引断诏以青麻代之惠帝永兴元年十二月丁亥诏曰：顷戎车屡征劳费人力供御之物皆减三分之二。
元帝性简俭冲素有司尝奏太极殿广室施绛帐帝曰：汉文集上书皂囊为帷遂令冬施青布夏施练帷帐将拜贵人有司请市雀钗帝以烦冫卖不许所幸郑夫人衣无文采从母弟王е为母立屋过制流涕止之。
成帝咸和七年七月丙辰诏诸养兽之属损费者多一切除之。
咸康七年三月戊戌杜皇后丧帝下诏曰：吉凶典仪诚宜备设然丰约之度亦当随时况重壤之下而崇饰无用邪今山陵之事一从节俭上陵赐赏皆是死事勋绩之家亲戚受宠未曾横有所及。
魏文成和平四年七月壬午诏曰：朕每岁以秋时月命郡官讲武平壤所幸之处必止改作。
孝文太和十一年十月辛未诏起部罢无益之作出宫人不知机杼者十一月丁未诏罢尚方绵绣绫罗之功四民欲造任之无禁其御厨衣服金银珠玉绫罗纟由锦大官杂器太仆乘具内库弓矢出其大半班赉百官及京师士庶下至工商皂隶逮於六镇戍士各有差帝性俭素常服氵濯之衣鞍勒铁木而已帝之雅志皆此类也。
西魏文帝大统元年九月有司奏煎御香泽须钱数万帝以军旅在外停之。
後周太祖性好朴素不尚虚饰常以反风俗复古始为心。
五年五月免妓乐杂役之徒皆从编户。
武帝保定元年二月丙午省辇去百戏。
二年十月戊戌诏曰：树之元首君临海内本乎！宣明教化亭毒黔黎岂惟尊贵其身侈富其位是以唐尧疏葛之衣粗粝之食尚临汾阳而永叹登姑射而兴想况无圣人之德而嗜欲过之何以克厌众心处于尊位朕甚恧焉今巨寇未平军戎费广百姓虚空谁与为足凡是共朕衣服饮食四时所须爰及宫内调度朕今手自减削纵不得顿行古人之道岂曰：全无，庶几凡尔百司安得不思省约勖朕不逮者哉！。
天和二年省掖庭四夷乐後宫罗绮工人五百馀人建德元年十二月庚寅幸会道院以上善殿壮丽遂焚之。
六年正月辛丑诏曰：伪齐叛涣窃有漳滨世纵淫风事穷雕饰或穿池运石为山学海或层台累构日凌以暴乱之心极奢侈之事有一於此未或弗亡朕菲食薄衣以弘风教追念生民之费尚想力役之劳方当易兹弊俗率归节俭其东山南园及三台可并毁撒瓦木诸物凡入用者尽赐下民山园之田各还本主。
五月己丑诏曰：朕钦承丕绪寝兴寅畏恶衣菲食贵昭俭约上栋下宇土阶茅屋犹恐居之者逸作之者劳讵可广厦高堂肆其嗜欲往者会臣专任制度有违正殿别寝事穷壮丽非直雕墙峻宇深戒前王而纬构弘敞有逾清庙不轨不物何以示後兼东夏初平民未见德率先海内宜自朕始其露寝会义崇信含光合思齐诸殿等农隙之时悉可毁拆斫之物并赐贫民缮造之宜务从卑朴癸巳行幸阳宫戊戌诏曰：京师宫殿已从撤毁并邺二都华侈过度诚复作之非我岂容因而弗革诸堂殿壮丽并宜除荡甍宇诸物分赐穷民三农之隙别渐营构止蔽风雨务在卑狭帝性既明察少於恩惠凡布德立行皆欲逾越古人身衣布袍寝布被无金宝之饣希诸宫殿华绮者皆撤毁之改为土皆数尺不施栌ㄆ其雕文刻镂锦绣纂组一皆禁断後宫嫔御不过十馀人。
隋高帝居处服玩既务存节俭令行禁止上下化之开皇仁寿之间丈夫不衣绫绮而无金玉之饰常服率多布帛装带至以铜铁骨角而已虽啬於财至赏赐有功亦无所爱[A092]（帝既躬体俭约六宫咸服氵濯之衣乘舆供御有故敝者随令补用皆不改作非享燕之事所食不过一肉而已有司尝进乾姜以布袋贮之帝因以为费大加谴责後进香复以毡袋因笞所司以为後戒自是内外率职府帑充实百官禄赐及赏功臣皆出於丰厚焉）。
唐高祖武德元年七月庚申诏曰：隋代离宫别馆游憩之所并废之。
十月庚辰诏曰：国初草创日不暇给凡厥礼仪鲜能尽亻。且生人未弊多至於畜产思致蕃息祭祀之本皆以为身穷极事神有乖正直杀牛不如礻龠祭明德即是馨香望古推今祭神一揆其祭圜丘方泽宗庙以外并可止用少牢先用少牢者宜用特牲待时和年丰然後克循常礼。
高祖凡所营为务从简易服用取给而已。
太宗贞观二年八月乙未公卿奏曰：依礼季夏之月可以处台榭今隆暑未退秋霖方始宫中卑湿请营一阁以居之帝曰：朕有气病岂宜下湿。若遂来请縻费良多昔汉文帝将起露台而惜十家之产朕德不逮於汉帝而所费过之岂谓为民父母之道也。固请竟不许。
四年十一月己丑户部奏窖苫须麻十万纟戾帝曰：麻为ヒ鞋得供国用自今窖苫宜以葛蔓为之。又将作大匠窦修营雒阳宫帝务存节俭乃於宫凿池起山崇饰雕丽虚费功力帝闻之大怒遽令毁之。又坐是免。
十六年二月壬寅帝谓侍臣曰：朕顷因览刘聪传聪将为刘后起皇仪殿廷尉陈元达谏聪大怒命斩之刘后手疏启请甚切聪怒解而甚鬼之人之读书欲广闻见行之难也。朕於蓝田市木将别为一殿取制两仪仍构重阁其木已具远想聪事斯作遂止。
二十二年四月以频造宫室务从卑俭终费人力帝谓侍臣曰：唐尧茅茨不剪以为俭德不知尧时无瓦盖桀纣为之。若於无瓦之晨为茅茨者未为俭德不剪之言盖书史粉饰之耳朕今构采椽於椒风之日立茅茨於有瓦之时将为节俭自当不谢古昔省宫室之广大役人功以此再思不能无鬼。
高宗永徽六年十一月戊子诏曰：少府监非军国所需宗庙之用并不须饰以珠玉诸州常贡珠宝者并宜停进其市肆间不得更为镂及货鬻珠宝及金银等物。
龙朔二年六月癸亥诏曰：比每诞育王子公主诸亲庆贺多进锦绣纂组金银雕镂虚有縻费深乖节俭自今以後即宜并停。
玄宗先天二年八月戊午敕曰：《礼》曰：宁俭书戒无逸约费啬财为国之本至於赐合宴正欲与人同欢广为聚敛故非取乐之意况自徇於奢是不戒也。心劳於伪是不经也。殷监于此良用怃然自今以後两京及天下宴所作山车旱船结采楼阁宝车等无用之物并宜禁断。
开元二年七月乙未内出珠玉锦绣於殿庭焚之敕曰：朕闻殊玉饥不可食寒不可衣故汉文云：雕文刻镂伤农事锦绣纂组害女工农事伤则饥之本女工害则寒之源。又贾生有言曰：夫人一日不再食则饥终岁不制衣则寒饥寒切体慈母不能保其子君焉得以有其民哉！朕以眇躬於王公之上曷尝不日旰忘食未明求衣使反朴还淳家给人足而仓廪未实饥馑相仍水旱或愆糟糠不厌静思厥故皆朕之咎故有浆酒霍肉玉食锦衣互相夸尚浸成风俗夫令之所施惟行不惟反人之化上从实不从言是以古先哲王以身率下如风之靡何俗不易此事近有处分当以施行朕。若躬服珠玉目玩锦绣而欲公卿节俭黎庶敦朴是扬汤止沸涉海无濡不可得也。是知文质之风自上而始朕欲捐金抵玉塞本澄源所以服御金银器物今付有司令铸为铤仍贮掌以供军国珠玉之货无益於时并宜焚於殿前用绝浮竞至诚所感期於动天况凡百官有违朕命其宫掖之内后妃以下咸服氵濯之衣永除珠翠之饣希当使金玉同价风俗大行日用不知克臻至道布告遐迩如朕意焉戊戌诏天下更不得采取珠玉刻镂器玩造作锦绣珠绳织成帖纟舀二色绫绮罗作龙凤禽兽等异文字及坚氵费锦文者决一百受雇工匠降一等科之两京及诸州旧有官织锦坊宜停。
十二年正月戊寅敕曰：朕闻舞者所以节八音而行八风岂徒夸诩时代眩曜耳目而已也。自立韶内府百有馀年都不出於九重今欲陈於万姓冀与群公同乐岂独娱於一身。且珠翠绮罗孰非珍玩常念百金之费每惜十家之产是以所服之服俱非绮罗所冠之冠亦非珠翠。若弋绨之制大帛之衣德虽谢於古人俭不忘於曩哲庶群公观此当体朕之不奢肃宗至德二年十二月诏宫女及狗┊鸡鹰鹞之数宜即停减屋宇车舆衣服器用并宜准式珠玉宝钿平脱金泥织成刺绣之类一切禁断。
乾元二年正月戊寅帝耕藉田先至於先农之坛因阅耒耜有雕刻文饰者谓左右曰：田器农人执之在於朴素岂贵文饰乎！乃命撤之下诏曰：古之圣王临御天下莫不务农敦本宝俭为先盖用勤身率下也。属东耕启候爰事藉田将欲劝彼蒸人所以执兹耒耜如闻有司所造农器妄加雕饰殊匪典章况绀辕缥轭固前王有制崇奢尚靡谅为国所疵静言思之良用叹息岂朕法尧舜重茅茨之意邪其所造雕饰者宜停仍令有司依农用常式即别改造庶万方黎献知朕意焉。
三月壬寅诏曰：朕闻古者皇王乘时致理莫不上稽天象下顺人心所以革弊移风推诚布化也。朕自纂膺鸿业再复寰区何尝不勤已励精兢兢业业一物失所爰轸纳隍之忧四方未宁深怀驭朽之惧顷虽氵公革之令随事每下而弛张之要未得其宜遂使人瘼尚繁寇虞犹梗有乖政本谅在朕躬用怀酌损之仪庶叶惟新之典自今已後常膳及服御等物悉从节减周身之外一切并停武德中尚作等坊除造赏物赐蕃客将士器物及军戎祠祭所要馀并停。
