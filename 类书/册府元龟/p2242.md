<!-- { "loadSidebar": true } -->
    张稷为左仆射预杀齐东侯稷虽居朝右每惭口实乃名其子伊字怀尹霍字希光字农人同字不见见字不同以旌其志既惧。且恨乃求出许之出为青冀二州刺史不得志尝闭阁读佛经禁防宽弛僚吏颇致侵扰州人徐道角等夜袭州城乃害之有司奏削官爵。
    後魏韩子熙为卫大将军先是子熙与其弟聘王氏为妻姑之女也。生二子子熙尚未婚後遂与寡妪李氏奸合而生三子三子不穆迭相告言历年不罢子熙因此惭恨遂以发病卒。
    阴凤北海人也。（史不载其官）贾思伯初与弟思同师事凤授业无资酬之凤遂质留衣物及思伯为南青州刺史之部送缣百疋遗凤因具车马迎之凤惭不往时人称叹焉。
    杨尼为国子祭酒兼幽州中正受乡人财货免官尼每自伤曰：吾昔未仕不曾羡人今日失官与人何异然非吾宿志命也。如何既而还乡遂卒於冀州。
    北齐杨字遵彦弘农华阴人及为黄门侍郎尚公主其後衣紫罗袍金镂大带遇李庶颇以为耻谓曰：我此衣服都是内裁既见子将不能无愧。
    扬周王勇为大将军矜功伐善好扬人之恶柱国侯莫陈崇勋高望重与诸将同谒晋公护闻勇数论人之短乃於众中折辱之勇遂惭恚因疽发背而卒。
    隋库逖士文从妹为齐氏嫔有色齐灭之後赐薛国公长孙览为妾览妻郑氏性妒讠替之於文献后后令览离之士文耻之不与相见後应州刺史唐君明居母忧聘以为妻繇是士文君明并为御史所劾士文性刚在狱数日愤恚而死。
    王韶字士隆慷慨有父风官至备身将军越王侗称帝士隆率千兵自江淮而至备王世充僭号甚礼重之署尚书右仆射士隆忧愤疽发背卒。
    唐张玄素为太子左庶子玄素与大理卿孙伏伽在隋并尝任令史伏伽每於广坐陈说往事初不介意元素尤护其事未尝涉言太宗尝对众问元素出身历任元素初犹不言太宗固问之既以实出阁外忙然色变不复言笑行步失措而归。
    阎立本以善画知名太宗尝与侍臣学士泛舟於春苑池中有异鸟随波容与太宗悦之诏座者为召立本令写之阁外传呼云：画师阎立本到立本时为主爵郎中趋走流汗亻免伏池侧手持丹粉瞻望座宾深为愧赧退而诫其子曰：吾少好读书幸免墙面缘情染翰颇及侪流唯以丹青见知躬厮役之务辱莫大焉汝宜深诫勿习此末伎也。
    李义琰为中书侍郎同中书门下三品义琰将改葬父母使舅氏移其旧茔高宗闻而不悦义琰不自安因足疾上疏乞骸骨诏许之。
    许彦伯为太子舍人彦伯高阳郡公敬宗孙也。父昂为虔化令初敬宗侍婢有姿色而昂通之敬宗怒奏虔不孝流於岭外敬宗卒太常博士袁思古定谥曰：缪彦伯讼请改谥彦伯既与思古忿竞。又於路上欲邀击之思古曰：吾与贤家君报雠耳彦伯大惭而退後唐诚惠五台山僧也。自云：能役使毒龙可致风雨其徒号曰：降龙大师同光三年京师旱庄宗迎至雒下士庶瞻仰谓朝夕可致甘泽祷之数旬无徵应，或以焚燎为闻惧之潜去至其寺惭恚而终。
    张筠前任兴元节度使请归私第筠昔在山南絷其副使判官都校取加楚掠诬其反状按之无验帝俱释之筠知其非故乞归私第。
    阎宝为天平军节度使讨镇州张文礼文礼死子处瑾秘不发丧城中饥处瑾之众出城求食宝纵其出伏截击之饥贼大至诸军未集为贼所乘宝乃收军退保赵州因惭愤成疾疽发背而卒。
    周宋彦筠仕汉以太子太师致仕闲居累岁闻太祖之起也。复有秉旄之望迎太祖於皋门延留久之彦筠从容进曰：当日悬车本非所愿汉朝寡援排斥至此老夫筋力未衰愿赐展力之所太祖笑而颔之广顺初除左卫上将军彦筠深失所望退谓所亲曰：余以军伍立身历藩部十数任今日第一度朝也。未几当参坠笏失仪为御史所劾太祖以勋武之臣欲责其失枢密使王峻请依常例薄罚乃夺一月俸彦筠大以为耻私谓人曰：入仕四十年未尝遭一罚今日甚可羞矣。
    ○总录部　忍耻
    士有时运之未亨饥寒之切已忍耻自志在功名苟活土粪之中甘心佣保之下或负薪以自给或涤器而杂作或略卖而为奴或乞食以见辱及夫君臣交感智略获伸则龙蛇起陆非复蚯蚓之类鸿鹄远引何伤燕雀之比哉！
    管仲齐大夫少时与鲍叔牙游仲曰：公子纠败召忽死之吾幽囚受辱鲍叔不以我为无耻知我不羞小节而耻功名不显於天下也。
    高渐离燕人善击筑荆轲至燕日与渐离饮於燕市及轲诛渐离变名姓为人佣保匿作於宋子（县名属钜鹿）久之作苦念久隐畏约无穷时乃退出其装匣中筑与其善衣更容貌而前举坐客皆惊下与抗礼以为上客。
    汉张耳大梁人少时及魏公子无忌为客（言其尚及见无忌为之宾客）陈馀亦大梁人父事耳秦灭魏购求耳馀两人变姓名俱入陈为里监门吏尝以过笞馀馀欲起耳摄使受笞（摄谓引指之）吏去耳数之曰：（数责也。）始吾与公言何如今见小辱而欲死一吏乎！馀谢罪後封为赵王韩信淮阴人淮阴少年侮信曰：虽长大好带刀剑怯耳众辱信曰：能死刺我不能出跨下（众辱於众中辱之跨下两股之间），於是信熟视亻免出跨下（亻免亦俯字）一市皆笑信以为怯後为大将军封楚王。
    栾布梁人始彭越为家人时尝与布游（家人犹言编户之人也。）穷困卖佣於齐为酒家保（谓佣作受雇也。为家保可任使）数岁别去而布为人所略卖为奴於燕燕将臧荼举以为都尉季布楚人有名於楚项籍使将兵数窘汉王（窘困也。窘音求陨切）项籍灭高祖购求布千金敢有舍匿罪三族（舍止匿隐也。）布匿濮阳周氏周氏曰：汉求将军急迹。且至臣家（迹寻其踪迹也。）能听臣臣敢进计即不先自刭布许之乃髡钳衣褐置广柳车中（广柳大隆穹也。《周礼》说衣た柳聚也。众饣希之所聚也。此为载以丧车欲人不知也。隆穹所谓车者耳音扶晚切）并与其家僮数十人之鲁朱家所卖之（朱家鲁人见游侠传）朱家心知其季布也。买置田舍乃之雒阳见汝阴侯滕公为帝言之帝乃赦布当是时皆多布能摧刚为柔後至河东守。
    司马相如为武骑常侍因病免客临邛临邛富人卓王孙女文君夜亡奔相如相如与文君驰归成都家徒四壁立（徒空也。但有四壁更无资产）卓文孙大怒曰：女不材我不忍杀一钱不分也。人，或谓王孙王孙终不听文君久之不乐谓长卿曰：第俱如临邛（第但也。发声之急耳）从昆弟假贷犹足以为生何至自苦如此相如与俱之临邛尽卖车骑买酒舍乃令文君当垆（卖酒之处累土为垆以居酒瓮四边隆起其一面高形如钅垆故名垆耳而俗之学者皆谓当垆谓对温候火垆失其义矣。）相如身自著犊鼻衤昆（即今之衤公也。形似犊鼻故以名名云：衤公音之容切）与佣保杂作（庸即谓赁作者保谓庸之可信任者也。）涤器於市中（涤洒也。器酒器也。食已则洒之贱人役也。洒先礼切）卓王孙耻之为杜门不出。
    朱买臣为会稽太守初买臣家贫尝艾薪樵卖以给食（艾读曰割给供也。）其妻亦负戴相随数止买臣毋歌呕道中（呕读曰讴）买臣愈益疾歌妻羞之求去买臣不能留即听去其後买臣独行歌道中负薪墓间故妻与夫家俱上冢见买臣饥寒呼饭饮之（饭饮饭之音扶晚切饮音於禁切）。
    司马迁被刑之後为中书令益州刺史任安。《书》曰：。且夫臧获婢妾犹能引决（海岱之间骂奴曰：臧骂婢曰：获燕之北郊民而婿婢谓之臧女而归奴谓之获）况。若仆之不得已乎！所以隐忍苟活幽粪土之中而不辞者恨私心有所不尽鄙没世而文采不表於後也。
    後汉皇甫嵩字义真为议郎董卓怨嵩及卓秉政为御史中丞卓还长安公卿百官迎谒道次卓讽令御史中丞以下皆拜以屈嵩既而抵手言曰：义真备未乎！（备音服。《说文》曰：服牛乘马备即古服字也。今河朔人犹有此言音备）嵩笑而谢之卓乃解释。
    吴步骘为丞相初避难江东单身穷困与广陵卫旌同年相善俱以种会自给昼勤四体夜诵经传会稽焦征羌郡之豪族（。《吴录》曰：征羌名矫尝为征羌令）人客放纵骘与旌求食其地惧为所侵乃共修刺奉瓜以献征羌征羌方在内卧驻之移时旌欲委去骘止之曰：本所以来畏其︹也。而今舍去欲以为高祗结怨耳良久征羌开牖见之身隐几坐帐中设席致地坐骘旌於牖外旌愈耻之骘辞色自。若征羌作食身享大案ゾ膳重沓以小盘饭与骘旌惟菜茹而已旌不能食骘极饭致饱乃辞出旌怒骘曰：何能忍此骘曰：吾等贫贱是以主人以贫贱遇之固其宜也。当何所耻。
    宋刘穆之为尚书左仆射少时家贫诞节嗜酒食不修拘检好往妻兄弟乞食多见辱不以为耻。
    唐路随元和初以通经调授润州参军为李所困使知市事随然坐市中一不介意。
    ●卷九百二十七
    ○总录部　畏懦
    夫禀脆弱之性有巽懦之惧故乃临事而示怯畏威而夺气终於败辱不能有立是以无拳无勇诗人之所讥浅为丈夫昔贤之所鬼虽率励以义仅或自强然授任於事终为不武遂成愧耻固其分哉！
    陈不占齐东观渔者也。崔杼杀庄公不占闻君有难将往死之冫食则失哺上车失轼仆曰：敌在数百里外食则失哺上车失轼虽往其有益乎！陈不占曰：死君义也。无勇私也。遂驱车比至君门闻鼓钟之音斗战之声遂骇而死。
    杜之善楚人（一云楚善）白公之难辞其母而行将死君难比至朝三废车中其仆曰：子惧何不返也。杜之善曰：惧吾私也。死君公也。吾闻君子不以私害公遂往死也。
    汉杨敞为大司农明帝元凤中稻田使者燕苍知上官桀等谋反以告敞敞素事上畏事不敢言乃移病卧以（移病移书言病一曰以病而移居）告谏议大夫杜延年以闻苍延年皆封敞以九卿不取言故不得侯。
    李次元王莽时人会前队大夫诛谋反者次元闻事发觉被马欲出马驾在辕中惶遽著鞍上马出门顾见车方自觉乃止。
    後汉刘玄王莽立设坛场於氵育水上沙中陈兵大会即位朝群臣玄素懦弱羞愧流汗举手不能言莽居长乐宫升前殿郎吏以次列庭中玄羞怍亻免首刮席不敢视。
    韩馥为冀州刺史以州让袁绍馥自怀猜辞绍索去往依张邈後绍遣使诣邈有所计议因共耳语馥时在坐谓见图谋无何如厕自杀（至厕因以书刀自杀）。
    柏孝长为南阳功曹刘表攻西鄂西鄂长杜子绪子绪帅县男女婴城而守孝长亦在城中闻兵声恐惧入室闭户牵被覆头相攻半日稍敢出面。
    牛辅董卓女婿为中郎将懦怯失守不能自安尝把辟兵符以铁锁致其旁欲以自强见客先使相者相之知有反气与不反筮知吉凶然後乃见之。
    魏李丰为尚书仆射会司马宣王诛曹爽驻车阙下与丰相闻怖遽气索足委地不能起。
