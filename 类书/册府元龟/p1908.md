<!-- { "loadSidebar": true } -->
    李宪为散骑侍郎以母老乞归养宪赵郡平棘人也。因拜赵郡太守。
    李元护辽东襄平人为齐州刺史经拜旧墓巡省故宅享赐村老莫不欣畅。
    崔鸿为尚书都兵郎中宣武诏太师彭城王勰以下公卿朝士儒学才明者三十人议定律令於尚书上省鸿与父光俱在其中时论荣之。
    孙惠蔚历国子祭酒秘书监出为平来将军济州刺史还京除光禄大夫魏初以来儒生寒官惠蔚最为显达。
    董徵顿邱卫国人为辅国将军除安州刺史徵因述职路次过家置酒高会大享邑老乃言曰：腰龟返国昔人称荣仗节还家云：胡不乐因诫二三子弟曰：此之富贵匪自天降乃勤学所致耳时人荣之。
    茹皓旧吴人与赵俱侍直禁中为所妒出为濮阳太守其父让之因皓讼理旧勋先除兖州阳平太守赐以子爵父子剖符名邦郡境相接。
    赵邕南阳人为殿中将军初邕父怡历郢州刺史停家久之以邕宠召拜太常少卿寻为荆州大中正出除征虏将军荆州刺史邕弟尚中书舍人出除南阳太守怡辞荆州也。尚求解郡与父俱还未至京师逆除步兵校尉。
    陆彰字明远以卫将除齐州刺史。又加骠骑将军行怀州事转北豫州刺史仍除徐州刺史将军并如故一年历三州当世荣之。
    房士达清河人为京北王骑兵参军其乡人刘均房须等作乱攻陷郡县士达父忧在家刺史元欣以士达为将士达率州人悉破平之就家拜平原太守孝庄帝时转济南太守士达不入京师而频为本州郡时人荣之。
    杨逸字遵道为西平将军南秦州刺史年二十九岁时方伯之少未有先之者。
    北齐魏收字伯起初仕後魏节闵时为散骑侍郎寻敕典起居注并修国史俄兼中书侍郎时年二十六邢邵字子才仕东魏为太常卿中书监摄国子祭酒是时朝臣多守一职带领二官甚少邵顿居三职并是文学之首当世荣之。
    崔瞻为文宣相府司马使于东魏孝静帝其父忄侍宴。又敕瞻令近御座亦有应诏诗诏问邢邵等曰：此诗何如其父咸云：忄博雅宏丽瞻词气清新并诗人之冠冕宴罢共嗟赏之咸云：今日之宴并为崔瞻父子。
    後周杨标正平高凉人魏孝武入关时为建武刺史镇车箱标久从军役以未及葬父至是表请迁葬诏赠其父车骑大将军仪同三司晋州刺史赠其母夏阳县君并给仪卫州里荣之。
    苏亮武功人仕西魏为岐州刺史朝廷以其牧本州特给路车鼓吹先还其宅并给骑士三十列羽仪游乡党经过故人欢会旬日然後入州世以为荣亮自文帝大统以来无岁不转官一年或至三迁佥曰：才至不怪其速也。
    赫连达中盛乐人仕西魏为帅都督封魏昌伯太祖以达勋望兼隆乃除州刺史进爵为公拜大都督。
    田宏字广略平原人西魏大统中自帅都督授原州刺史时以宏勋望兼至故以衣锦荣之。
    永仕西魏为常州刺史于时朝贵多其部人谒永之日冠盖盈路当时荣之。
    郑雏初仕北齐为尚书郎赵郡李祖兄弟不甚敬惮及杨奏授雏赵郡太守祖兄弟具服至雏门投刺拜谒文宣闻之喜笑曰：足得杀李家儿矣。
    李穆除原州刺史。又以兄贤子为平高郡守远子为平高县令并加鼓吹穆自以叔侄一家三人皆牧宰乡里恩遇过隆固辞不拜太祖不许。
    王杰金城直城人仕西魏为骠骑大将军孝闵践祚进爵张掖郡公增邑一千户出为河州刺史朝廷以杰勋望俱重授本州。
    冯迁闵帝时为晋公护府掾後以其朝之旧齿欲以锦衣荣之乃授陕州刺史进爵隆山郡公增邑通前二千户迁本寒微不为时辈所重一旦刺举本州唯以谦恭接待乡人无怨者。
    令狐整为中外府乐曹参军时诸功臣多为本州刺史晋公护谓整曰：以公勋望应得本州但朝廷藉公委任无容远出然公一门之内须有衣锦之荣乃以弟休为敦煌郡守。
    刘雄临洮子城人为内史大夫除候正高祖尝从容谓雄曰：古人云：富贵不归故乡犹衣锦夜游今以卿为本州何如雄稽首拜谢，於是诏以雄为河州刺史雄先己为本县令复有此授乡里荣之。
    柳敏河东解人年未弱冠起家员外散骑侍郎累迁河东郡丞朝议以敏本邑故有此授。
    唐瑾为蔡州刺史历柘州硖州转荆州总管府长史入为吏部中大夫历御正纳言中大夫曾未十旬遂迁四职绅咸以为荣。
    辛威陇西人为州刺史时望既重朝廷以桑梓荣之迁河州刺史本州大中正。
    薛慎为膳部下大夫慎兄善。又任工部并居清显时人荣之。
    王士良其先太原晋阳人後因避地凉州初仕齐为豫州刺史後归周为州刺史转金州刺史士良去乡既久忽临本州旧。若故人犹有存者远近咸以为荣。
    李迁哲安康人世为山南豪族後为车骑将军从开封府贺。若敦犭旬地巴濮以功除直州刺史即本州也。仍给军仪鼓节。
    柳桧为抚军将军大都督时桧兄虬为秘书丞弟庆为尚书左丞桧尝谓兄弟曰：兄则职典简牍褒贬人伦弟则管辖郡司股肱朝廷可谓荣宠矣。然而四方未静车书不一桧唯当蒙矢石履危难以报国恩耳隋刘宏彭城人初仕北齐西楚州刺史及齐亡周武帝以为本郡太守。
    田式字显В冯翊下わ人祖安与父长乐仕魏俱为本郡太守式仕周。又为本郡太守。
    苏威炀帝时为纳言与左翊卫大将军宇文述黄门侍郎裴矩御史大夫裴蕴内史侍郎虞世基参掌朝政时人称为五贵从征辽东还至涿郡诏威安抚关中以威孙尚辇直长儇为副其子鸿胪少卿夔先为关中简点大使一家三人俱奉使关右三辅荣之。
    樊子盖庐江人为武威太守朝於江都宫炀帝谓之曰：富贵不还故乡真衣绣夜行耳敕庐江郡设三千人会赐米麦六千石使谒坟墓宴故老当时荣之。
    来护儿江都人为右翊卫大将军炀帝幸江都谓护儿曰：衣锦昼游古人所重卿今是也。乃赐物三千并牛酒令谒先人墓宴乡父老仍令三品已上并集其宅酣饮一日朝野荣之。
    唐张镇州同安人武德中为舒州都督舒州即本邑也。镇州乃多市酒肴就望江旧宅尽召故人亲戚与之酣宴散箕踞敦畴昔之欢十日赠以金帛既而垂泣谓亲宾曰：此者张镇州与故人为欢今日已後舒州都督治百姓耳君民礼隔不得交游因与之诀姜秦州上わ人武德初平薛仁杲拜秦州刺史高祖谓曰：衣锦还乡古人所尚今以本州相授用元功凉州之路近为荒梗宜宏方略有以静之至州抚以恩信州人相谓曰：吾辈复见太平官府矣。盗贼悉来归首士庶安之。
    张士贵宏农卢氏人武德中以战功授虢州刺史高祖谓曰：欲卿衣锦昼游耳。
    温大雅武德元年为黄门侍郎弟彦将为中书侍郎列居近侍议者荣之高祖从容谓曰：我起义晋阳为卿一门耳。
    张行成定州义丰人为刑部侍郎太子詹事辽东之役从太子於定州监国即行成本邑也。太子谓行成曰：今者送公衣锦还乡，於是令有司祀其先人墓。
    薛收与从父兄子元敬俱为文学馆学士。
    贾敦实为饶阳令时制大功已上不得联职敦实兄敦赜复为瀛州刺史朝廷以其兄弟廉谨特许令同州竟不迁替时人荣之。
    刘之为左史宏文馆直学士时。又密令参决以分宰相之权时人谓之北门学士之兄懿之时为给事中兄弟并居两省论者美之。
    韦承庆弟嗣立则天长寿中始代承庆为凤阁舍人长安三年承庆。又代嗣立为天官侍郎顷之。又代嗣立知政事时以为荣。
    苏中宗神龙中累迁给事中加修文馆学士转中书舍人时父瑰同中书门下三品父子同掌枢密时以为荣。
    贺知章为秘书监请度为道士求还乡里天宝三载正月庚子遣左右相已下祖别於长乐坡帝赋诗以赠。
    李岘信安王之第三子肃宗至德中为京兆尹兼御史大夫时岘兄亘为户部尚书兼成都尹乾元初玄宗还京亘自蜀至。又兼御史大夫兄弟俱判台事自国初以来兄弟并拜大夫未有其比时长安士庶皆赋诗美之。
    于休烈嗣子益次子肃相继为翰林学士。
    归宗敬德宗兴元初为散骑常侍宣慰两河及还上表请归拜墓许之赐以缯帛儒者荣之。
    杨怀宾与其子朝晟并为宁节度韩游瑰礻卑将父子同军皆为开府宾客御史中丞异姓王荣於军中陆贽为翰林学士时贽母韦氏在江东德宗遣中使迎至京师绅荣之。
    吴通微自寿安县令入为金部郎中充翰林学士寻改职方郎中知制诰与弟通元同职禁署人士荣之赵宗儒为右拾遗翰林学士父骅为秘书少监与父并命出於中旨当时荣之。
    田宏正自魏博节度移统镇冀其子希文为河阳三城怀州节度父子同日拜命皆领节制。
    崔为吏部侍郎兄弟同时奉朝请者四人後改太常卿故事大卿初上大阅四部乐於官署观者纵焉自私第去帽亲导母公卿逢者为回骑避之衢路以为荣。
    王锷为容管经岭南淮南河中太原四任节度受符节居方面凡二十馀年仍加同平章事。
    柳公绰为吏部侍郎与舅左丞崔从同省人士荣之孙德昭与孙承诲董从实以反正功德昭为检校太保静海军节度使承诲邕州节度使从实容州节度使并同平章事时人呼为三使相恩泽俱冠世。
    後唐张全义为忠武军节度使全义於本朝迨朱氏之世自尚书仆射司空司徒平章事侍中守太师太傅太保太尉中书令尚书令封王食邑至一万三千户自雒郓陕滑宋三莅河阳再领许州相继十换麾幢历二十九任位冠人臣善保终吉者一人而已。
    李琪与兄班俱登进士第为梁太祖所知及革命以班为崇政学士琪为翰林学士昆仲并处禁林。
    康思立本出阴山诸部性纯厚善抚御明宗素重之故即位之始以应州所生之地授焉。
    昂贵封舜卿为中书舍人从子渭为翰林学士叔侄对掌内外制。又从子翘仕梁亦为翰林学士。
    晋刘句初仕後唐为兵部侍郎端明殿学士长兴四年行中书侍郎兼刑部尚书平章事入谢日遇大祠明宗不御中兴殿句至中兴殿门ト门使曰：旧礼宰臣谢恩须於正殿通唤今日上以大祠不坐正殿请候来日枢密使赵延寿曰：命相之制下已三日中谢无宜後时即奏闻句遂中谢於端明殿廷句自端明学士拜相而谢於本殿人士荣之。
    孔崇弼初仕後唐自吏部郎中授给事中时族兄昭序由给事中改左常侍兄弟同居门下时论荣之。
    王建立为昭义军节度使进封韩王仍割辽沁二州为昭义属郡以建立本辽州人用成其衣锦之美也。汉龙敏幽州永清人也。初仕後唐为御史中丞敏父咸式年七十咸式之父年九十馀敏供养二尊朝夕无懈咸式以敏贵得秘书监致仕敏为兵部侍郎奉使幽州乡里耆旧留宴尽欢。
    ●卷七百八十三
    ○总录部　世德
