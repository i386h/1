<!-- { "loadSidebar": true } -->
十月以岭南首领冯盎谈殿等尚阻兵更相侵掠时议者多请发兵击之帝不许因遣员外散骑侍郎李公掩持节宣谕之使者所至之处溪洞酋领皆来听命南方悉定盎遣子智载奉表入朝帝嘉其诚款赏赐累至拜卫尉少卿。
九年十二月吐谷浑王慕容顺为其下所杀国中大乱乃下诏曰：近以吐谷浑恃其遐阻屡扰疆场肆行凶虐种类乖离爰命将士申兹吊伐有征无战所向摧殄渠魁窜迹自贻灭亡朝威远畅边庭静谧朕君临寰宇志在含弘不欲因彼危乱绝其宗祀乃立伪主之子大宁王慕容顺抚招馀烬守其蕉业而顺曾不感恩遽怀二志种落之内人畜怨愤遂创大义即加剿绝虽复权立其子所部。又致扰乱竞动干戈各行所欲朕忧劳兆庶无隔夷夏乃卷西顾良用矜惕。若不星言拯救便恐涂炭未巳兵部尚书潞国公侯君集等咸才兼文武寄深内外嘉谋著於庙堂茂绩书於王府必能宣风阃外克定遐方可量其事机绥抚经略分遣使人明加晓谕如有不遵明旨敢兴异志即合精锐随便翦扑尽威怀之道称朕意焉。
十六年正月乙丑遣使往西州抚慰其旧首望有景行淳直者量拟骑都尉以下官奏闻百姓疾患赐医药老病独粮食乏绝者咸加赈给。
十九年六月伐辽东命诸将攻白城临其西北城主孙伐音请降遂受降帝以白城为州以孙伐音为中大夫守州刺史上轻车都尉赐帛一百疋马一匹衣袭金带一同谋而降者并赐戎秩及诸衣物焉。
肃宗至德元年七月甲子即位於灵武赦书应逆贼李林甫王钅共杨国忠近亲合累者不在免限百姓官吏能率亲属去逆归顺有官加其优奖斩得逆贼父子不问首从当锡茅土别有褒崇。
二年十二月安禄山伪范阳节度使史思明遣使以兵八万上表来降嘉之授御史大夫兼范阳节度使令便统所部以讨残寇。
三年正月庚子沧州刺史乌知洽延王傅樊澄并背逆归顺知洽为雒州刺史澄为凉王傅二月癸夕卩伪淄青节度太常卿兼御史大夫能元告及子伪太子家令昱背逆归顺有诏嘉其忠义以元告为银青光禄大夫鸿胪卿摄御史大夫充河北招讨使子昱朝散大夫守太仆少卿。
乾元元年三月丁巳逆贼军将幽州节度副使特进献诚王阿史那承庆特进左威卫大将军安守忠左羽林大将军顺化王阿史那从礼蔡希德李庭训符敬等使人赍表状归顺诏曰：承庆可太保封定襄王守忠可左羽林大将军封归德郡王从礼可太傅封归义郡王希德可德州刺史庭训可邢州刺史敬可雒州刺史。
十月甲辰帝御宣政殿册成王为皇太子诏大赦天下令馀寇未殄有胁在贼中未归顺者一切不以为罪其受贼节制能以兵降者酬其封爵。
二年五月丁卯河北破贼生擒贼八人来献帝并释之各赐乾元钱十千文及器仗一副马一匹绢一束并放归贼中敕之曰：任汝所八人皆刺臂为盟约誓枭贼首以报圣恩。
九月史思明寇舀雒阳叔冀守汴州战不胜与董秦降思明十一月甲子以开府仪同三司兼殿中监董秦封陇西郡开国公食邑三千户仍赐姓李氏改名忠臣为秦舀贼归顺故宠之也。
十月贼将高庭晖投降自五台府果毅拜特进兼右武卫大将军李日越投降授特进兼右金吾卫大将军员外置同正。
上元二年正月诏曰：比缘寇盗之内干戈胁从白刃临颈胡宁忍决所以舀於凶党苟免者多前後诏书频已该及其史思明将士及伪署官属等有束身归顺并率众来降官爵如初一无所问以城邑降者仍别加封爵馀凶党之流亦同此例天实临照朕无食言。
五月甲午逆贼史朝义下伪滑州刺史兼郑汴等节度使令狐彰斩逆贼大将军二人并破杏园渡口贼二千馀众以滑州归顺帝嘉之拜滑州刺史摄御史中丞充滑邢德贝相魏六州节度使仍加银青光禄大夫。
九月壬寅赦书其史朝义。若能翻然改图背逆归顺罪无所问加以勋封。
元年建丑月贼中官游少连公茂珍等归降以少连为骠骑大将军兼少府监员外置同正员仍封临雒县公茂珍为左金吾大将军员外置同正员仍封扶风县王。
代宗宝应元年八月剑南狂贼徐知道麾下将李忠勇杀知道以降剑南州县尽平帝以忠勇为蜀州刺史封临晋郡王赏功也。
十月东都平史朝义逃奔汴州贼将张献诚不纳举所统兵归国诏拜汴州刺史充汴宋节度。
十一月元帅雍王上言伪镇州节度使张忠至以赵定深镇易五州归顺拜忠至检校礼部尚书兼常州刺史充武德军节度使赐姓李名宝臣。
广德二年二月南郊大赦天下所有诸色结聚及羌浑党项等能悔过自陈各归生业一切并释其罪其中有能率先来者仍特加官赏。
六月癸未诏曰：佐命大臣自天所授纳于将相委以腹心休戚实同始终无易太保兼中书令灵州大都督府长史单于镇北副大都护充朔方节度关内度支营田盐池押诸蕃部落副大使知节度事六城水运使兼河中副元帅上柱国大宁郡王怀恩朕之元辅上帝赉予道备五才能包三杰长策制敌精诚感神夙奉先朝志平多难援旗朔野扈跸岐山前驱启行所指皆克收关河之襟带复都邑之衣冠以义断恩毁家徇国躬擐甲胄驱驰十年遇战则酣逢坚必脆总统戎旅通和夷狄决策东向歼厥渠魁扫清妖氛芟逋梗海隅万里一举荡平遂欲息马投戈坐而论道当朝大政并以咨之听赓载之歌为千古之式移军汾上方欲凯旋疑隙之端构於群小浮言初起。且以强大自嫌邪说。又生，或谓功高不赏以滋淹恤因而况猜抚之。若惊谕之未解朕以白日旌信明神鉴心。若有负功臣是大欺天下为人君者，岂有此乎！寻闻聚族而谋知欲垂橐入觐其子犹怀反侧更有迁延少年轻佻操履非正私庭跋扈违背君亲朔方义师心如父子怒其怀贰遂共枭悬子既诛大军方扰仓皇奔窜远在边州察其深衷本无他志盖缘忧惧遂至於斯眷念之下无忘鉴寐况勋书盟府像列台录功念劳岂以小而累大君臣之义情实如初厚禄荣班固宜仍旧但以河北诸将自竭忠诚朔方三军已有管属不可更置统领复为节制其先任灵州都督府长史单于镇北副大都护及河北副元帅朔方节度等使宜并停其太保兼中书令上柱国大宁郡王并如故但当诣阙更复何疑再三言提庶早牵复欲令方寸悬示万邦尔无我虞朕言不再久劳于外终必无成收之桑榆殊未为晚甘言之诱王者不为危而悔之将何及矣。切令宣示远副朕怀大历七年五月制巴南诸州仍岁水旱迫於冻馁或至流离因有剽苟全性命惧刑网之所及姑啸聚以相依抑有繇焉盖非获已永言其弊用轸于怀如能相率来归各安生业并无所问咸许自新宣示中外咸使知悉。
十一月诏如闻巴南道州自顷年以来其有结聚或攻舀城邑者申明朝旨晓谕令归各一切不问庶亦随材叙用俾效诚勤各复其居勉从所务展岁时伏腊之祀洽宗党邻里之忄人之常情当所思慕必在长吏敦率设法安存劝其农耕恤其疾苦如刺史县令有能政字人民使流亡日还户口岁益宜委观察使录状奏闻当别加超奖宣示士庶令知朕意。
十一年九月以汴宋节度兵马使摄节度副使开府仪同三司鸿胪卿兼御史中丞上柱国萧国公李僧惠为宋州刺史充本州团练守捉使仍封合州郡王食邑三千户以大中大夫检校尚书兵部员外郎兼侍御史赐紫金鱼袋高凭为曹州刺史充本州团练守捉使以开府仪同三司摄郓州刺史石隐金为郓州刺史充本州镇遏使仍封雒交郡王食邑三千户李灵耀之叛也。僧惠为之谋主至是相率归顺故有是命。
●卷一百六十五
○帝王部　招怀第三
唐德宗建中初原州别驾刘文嘉闭城拒守帝命朱Г等攻之城中将士当受春服赐予如故。
二年十月徐州刺史李洧并淄青李纳以其州来降加御史大夫食实封二百户仍充招讨使。
十二月以淄青李纳之降将摄密州刺史马万通为密州刺史兼御史中丞。
三年正月魏博田悦将任履虚伪以卫州降便授卫州刺史兼御史中丞。
二月以田悦降将为博州刺史兼御史中丞李再春检校右常侍兼本官赐实封一百户魏博招讨副使初再春子瑶为田悦礻卑将悦败於洹水瑶自魏州出降马燧再春因以其州降迁瑶银青光禄大夫试太常卿兼侍御史。
三月田悦将摄雒州刺史田昂以州降授检校右常侍兼雒州刺史御史中丞实封一百户。
四月李纳将摄德州刺史王士真摄棣州刺史李长卿皆以州降因授士真兼御史中丞德州刺史长卿检校秘书监兼为颍州刺史各实封一百户。
是月宣武军节度使刘洽攻李纳之濮阳降其守将高彦昭平恩郡王赐实封五百户。
七月以卢龙军节度掌书记检校祠部员外郎郑逵为谏议大夫逵以朱滔反因出军乃逃归京师帝嘉其来超拜之而留於客省。
兴元元年二月镇州王武俊集三军削伪号诏国子祭酒兼御史大夫董晋中使王进杰自行在往镇州宣命授武俊检校兵部尚书成德军节度使三月加司空同平章事兼幽州卢龙两道节度使时朱滔连结回纥奚契丹阻绝王命武俊既首唱归顺帝嘉之故擢拜宰相并授幽州武俊遂悉师攻滔竟歼衄焉五月庚寅诏赠故平卢军淄青节度使司空平章事饶阳郡王李正己为太尉自正己卒其子纳即阻兵构逆故追赠不及焉至是归顺故有斯命。
七月庚辰诏曰：李怀光往因职任颇著能朕嗣位之初首加拔擢为心膂授以节旄顷岁河朔不宁令往征讨任兼将相恩极丘山及朱Г猖狂诱奸作乱扰动京邑逼迫奉天怀光率领全军奔赴国难凶逆逃遁宗社再宁保安朕躬实有所赖委元帅河中府之权兼太尉中书令之秩广增其食赏及宗亲人臣之盛莫与为比岂朕於怀光不尽岂朕报怀光不崇京邑未收嫌[C260]已构被朱Г潜使奸人说诱。又受张亻召等惑乱之辞曾不沉思遂生疑阻交通逆孽残害忠良朕志在推诚事皆掩覆礼遇转厚委任转深都不悛心凶恶日甚敕书慰问将士怀光并不令宣三军咸欲收城怀光并不令出自云：已共朱Г定约不能更事国家兼朱Г所遣来人令见宣慰敕使公言迫胁无复君臣朕以眇身获音韶承鸿业务全大计移幸山南仓皇之间备历危险赖朔方等军将士保守忠义耻凶恶名不谋同辞誓守臣节怀光知将士之意不可改移径往河中偷安朝夕据其罪状情实难原然以奉天解围尝著勋烈昨。又遣男隹（音惟）等谢罪恳请束身归朝朕悯其改过之诚念其赴难之效以功赎罪务在优容令给事中兼御史大夫孔巢父赍先授怀光太子太保敕牒往河中宣谕三日内便与怀光同赴上都所在保护不得邀截惊动违者按以军令仍许怀光将百人已下随身防援如欲使令家口同行亦听怀光自便朕必能保全终始厚恩宠命待之如初仍赐实封五百户子孙承袭代代无绝信如日朕不食言朔方军素推忠义国家每有危难未尝不立大功子仪两收京城皆是此军之力昨。又远从河北来赴奉天逆贼畏威望风奔遁眷言殊绩朕岂暂忘其事将士各竭忠谋叶心戮力横遭迫胁无路自申每一念之痛心自咎比者君臣阻隔只为怀光一人今怀光自音惟请入朝犹舍其罪况诸将士并是功臣各宜坦然更勿忧虑所有官爵实封并赐名定难功臣一切如故仍准元敕超五资与改转。
