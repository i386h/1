<!-- { "loadSidebar": true } -->
    张绪为国子祭酒长於。《周易》言精理奥见宗一时尝云：何平叔所不解易中七事诸卦中所有时义是其一也。
    梁锺嵘仕齐永明中为国子生明。《周易》卫将军王俭领祭酒颇赏接之。
    何佟之字士威少好三礼读礼论三百馀篇略皆上口仕齐为国子助教。
    严植之字孝源少精解丧服孝经。《论语》及长遍治郑氏礼。《周易》毛诗左氏春秋仕齐为广汉王国右常侍天监四年兼五经博士。
    司马筠字真素少孤贫好学师沛国刘强力专精深为所器及长博通经术尤明三礼卒於始兴内史子寿传父业明三礼位尚书祠部郎。
    卞华字昭岳幼孤贫好学年十四召补国子生通。《周易》既长遍治五经与平原明山宾会稽贺同业友善天监中为安城王功曹参军兼五经博士。
    韦棱字威直性恬素以书史为业博物强记当世士咸就质疑。
    沈峻字士嵩博通五经尤长三礼为国子助教。
    崔灵恩清河武城人也。少笃学从师遍通五经尤精三礼三传仕魏为太常博士天监中归梁累迁步兵校尉兼国子博士。
    刘讲月令毕谓学生严植之曰：江左已来阴阳律数之学废矣。吾今讲此曾不得其彷彳弗学者美其退让。
    庾於陵清警博学有才思随齐王子隆为荆州召为主簿使与谢眺宗抄撰群书。
    贺琛伯父为世硕儒授经於琛卒後琛家贫尝往还诸暨贩粟以自给闲则习业尤精三礼卒光禄大夫。
    徐勉为尚书博通经史多识前载朝仪国典婚冠吉凶勉皆预图议。
    後梁蔡大宝少孤而笃学不倦善属文初以明经对策第一解褐武陵王国左常侍尝以书干仆射徐勉大为勉所赏异令与子游处所有坟籍尽以给之遂博览群书学无不综。
    范顺阳人散骑常侍迪之弟文采劣於迪而经术过之位至中卫东平王长史。
    宗希颜度支尚书如周之子有文学仕至中书舍人希华亦如周之子博通经术为荆楚儒宗。
    陈龚孟舒治毛诗善谈名理梁武世仕至浔阳郡丞元帝在江州遇之甚重躬师事焉。
    沈洙少方雅好学不妄交游治三礼春秋。《左氏传》精识强记五经章句诸子史书问无不答初仕梁为祠部郎中时年二十馀大同中学者多涉猎文史不为章句而洙独积思经术吴郡朱异会稽贺琛甚嘉之及异琛於士林馆讲制旨义尝使洙为都讲。
    郑灼幼而聪敏励志儒学少受业於皇侃梁大通五年释褐奉朝请。
    褚仲都善。《周易》为当时之冠笃志研玩得其精微梁太清初历王国侍郎奉朝请俄转国子助教兼司议郎专讲诗易。
    陆诩少习崔灵恩三礼义梁时百济国表求讲礼博士诏令诩行位至尚书祠部郎。
    岑之敬始以经业进而博涉文史雅有词笔不愧醇儒官至征南府谘议参军。
    徐伯阳敏而好学善色养进止有节年十五以文学称学春秋左氏家有史书所读者近三千馀卷终於新安王府谘议参军。
    沈文阿字国卫父峻以儒学闻於梁世授桂州刺史不行文阿性刚强有膂力少习父业研精章句祖舅太史叔明舅王慧兴并通经术而文阿颇传之。又博采先儒异同自成义疏治三礼三传。
    戚衮少聪慧游学京都受三礼於国子助教刘文绍一二年中大义略备。
    张讥为国子助教是时周弘正在国学发。《周易》题弘正第四弟弘直亦在讲习讥与弘正论议弘正乃屈弘直危坐厉声助其申理讥乃正色谓弘直曰：今日义集辨正名理虽知兄弟急难四公不得有助弘直曰：仆助君师何为不可举座以为笑乐。
    後魏梁越字玄览新兴人少而好学博综经传无所不通道武时为礼经博士。
    梁祚北地人笃志好学历治诸经尤善公羊春秋郑氏易尝以教授有儒者风而无当世之才与幽州别驾平恒有旧。又姊先范阳李氏遂携家人侨居於蓟积十馀年虽羁旅贫窘而著述不倦恒时相请屈与论经史。
    平恒字继叔燕国蓟人耽勤读诵研综经籍钩深致远多所博通历中书博士秘书丞。
    刘献之博陵饶阳人少而孤贫雅好诗传曾受业於渤海程玄後遂博观众籍时中山张吾贵与献之齐名海内皆曰：儒宗太祖徵典内校书固以疾辞。
    刘兰武邑人受春秋诗礼於中山王保安兰读左氏五日一遍兼通五经後为国子助教卒。
    封轨为考功郎中台中称为儒雅奏请遣四门博士明经学者检试诸州学生诏从之。
    贾思伯位都官尚书为侍讲思伯少虽明经从官废业至是更延儒生夜讲书。
    山伟为侍中中书令爱尚文史老而弥笃。
    李都字永穆好学沉静博通经史。
    游肇外宽内刚直耽好经传手不释书治。《周易》毛诗尤精於三礼王肃自谓礼易为长亦未能通其大义也。位至散骑常侍都督淮南军事扬州刺史。
    邢虬字神虎少为三礼郑氏学明经有文思举秀才上第为中书议郎。
    崔鸿字彦鸾少好读书博综经史。
    崔辩字神通博陵安平人学涉经史风仪整峻显祖徵拜中书博士散骑侍郎。
    阳尼字景文北平无终人少好学博通经籍官至幽州平北府长史带渔阳太守。
    索敞字巨振敦煌人为刘丙助教专心经籍尽能传丙之业凉州平入国以儒学见拔为中书博士。
    宋钦少而好学有儒者之风博综群言声著河右後拜著作郎。
    宋雅师事安邑李绍伯受诸经传。
    李业兴上党人渔阳鲜于灵馥聚徒教授说。《左氏传》业兴问其大义数条灵馥不能对。
    张湛敦煌人好学能属文仕沮渠蒙逊为黄门侍郎凉州平入国崔浩识礼之浩注易叙曰：国家西平河右敦煌张湛金城宋钦武威段根三人皆儒者并有隽才见称於西州每与余论易余以。《左氏传》卦解之遂相劝为注故因退朝之馀暇而为之解焉其见称如此。
    刘芳才思深敏特精经义长子怿字祖欣雅有父风颇好文翰位至太常卿。
    徐遵明字子判华阴人师屯留王聪受毛诗尚书礼记後广平王怀闻而徵焉至而寻退。
    北齐刁柔字子温少好学综习经史尤留心礼仪天保初除国子博士。
    冯伟字伟节中山安喜人少从李铉游学铉重其聪敏尝试问之多所通解尤明礼传後赵郡王将举充秀才固辞不就。
    邢峙字士峻河间莫阝人少好学耽玩坟典游学燕赵之间通三礼左氏春秋天保初郡举孝廉授四门博士。
    马敬德河间人少好儒术负笈随大儒徐遵明学诗礼略通大义而不能精遂留意於春秋沉思研求昼夜不倦教授於燕赵生徒随者甚众州将送至都请试经业授国子助教迁博士。
    孙灵晖明敏有器度得孙惠蔚手录章疏研精寻问更求师友三礼三传皆通宗旨举冀州秀才射策高第累至国子博士授南阳王经府谘议参军子万寿聪识机警博涉群书礼传俱通大义李铉字宝鼎教授乡里生徒尝至数百燕赵间能言经者多出其门。
    刘轨思渤海人说诗甚精少事同郡刘敬和敬和事同郡程归则故其乡曲多为诗者轨思天统中任国子博士。
    平鉴字明达燕赵蓟人父胜安州刺史鉴少聪敏颇有志力受学於徐遵明不为章句。
    鲍季祥渤海人甚明礼其离文析句自然大略可解兼通左氏春秋天统中卒於太学博士。
    刘伟好学善三礼吉凶仪制尤所留心位至睢州刺史。
    後周乐逊字遵贤魏正光中闻硕儒徐遵明领徒赵魏乃就受孝经丧服。《论语》诗书礼易左氏春秋大义历太学助教博士。
    杜叔毗字子弼襄阳人励精好学尤善左氏春秋仕梁为宜丰侯萧循府中直兵参军。
    韩裒字弘业少有志好学而不守章句其师怪而问之对曰：文字之间尝奉训诱引至於商校异同请从所好师因此大奇之及长涉猎经史深沉有远略。
    沈重字德厚吴兴武康人专心儒学从师不远千里遂博览群书尤明诗礼及左氏春秋梁大通三年起家王国常侍历国子助教五经博士。
    窦炽少从范阳祁忻受毛诗左氏春秋略通大义位至太傅。
    樊深字文深弱冠好学负书从师於三河讲习五经昼夜不倦太祖置学东馆教诲诸将子弟以深为博士六官建拜太学助教迁博士。
    庾信尤善春秋。《左氏传》。
    柳虬字仲蟠年十三便专精好学时贵游子弟就学者并车服华盛惟虬不事容饰遍受五经略通大义後为车骑大将军仪同三司。
    姚僧坦初仕梁为湘东王府中记室参军僧坦好文史不留意於章句时商略今古甚为学者所称。
    隋柳誓字顾言少聪敏解属文好读书所览将万卷仕梁释褐著作佐郎。
    杜台卿字少山博陵曲阳人性儒素每以雅道自居及周武帝平齐归于乡里以礼记春秋教授子弟後仕至著作郎。
    房晖远字崇儒常山真定人世传儒学晖远幼有志行治三礼春秋三传诗书。《周易》北齐南阳王绰为定州刺史召为博士周武帝平齐搜访儒俊晖远首膺辟命授少学下士及高祖受禅太常卿牛弘每称为五经库吏部尚书韦世康荐之迁太学博士。
    辛彦之陇西狄道人九岁而孤不交非类博涉经史与天水牛弘同志好学周太祖见而器之引为中外府礼曹开皇初为国子祭酒。
    元善河南雒阳人少随父至江南性好学遂通涉五经尤明。《左氏传》官至国子祭酒。
    萧该梁鄱阳王恢之孙性笃学诗书春秋礼记并通大义尤精。《汉书》甚为贵游所礼开皇初拜国子博士马光字荣伯武安人少好学从师数十年昼夜不息尤明三礼为儒者所宗开皇初高祖徵山东义学之士光与张仲让孔笼窦士荣张黑奴刘祖仁等俱至并授太学博士时人号为六儒然皆鄙野无仪范朝廷不之贵也。山东三礼学者自熊安生後唯宗光一人。
    杨伯丑好读易隐於华山开皇初被徵入朝国子祭酒何妥尝诣之论易闻妥之言悠尔而笑曰：何用郑玄王弼之言乎！久之微有辩答其所说辞义皆异先儒之旨而思理玄妙论者以为天然独得非常人所及也。
    刘臻为仪同三司左仆射精於两。《汉书》时人称为汉圣。
    魏澹世以文学自业年十五而孤专精好学博涉经史善属文词采赡逸齐博陵王济闻其名引为记室张文诩河东人父琚开皇中为洹水令以清正闻名有书数千卷教训子侄皆以明经自达文诩博览文籍特精三礼其。《周易》诗书及春秋三传并皆通习每好郑玄注解以为通博其诸儒异说亦皆详究焉高祖引致天下名儒硕学之士其房晖远张仲让孔笼之徒并延之於博士之位文诩时游於太学晖远等莫不推伏之学内翕然咸共宗仰。
    刘焯字士元信都昌亭人武强交津桥刘智海家素多坟籍焯就之读书向经十载遂以儒学知名为州博士时河间人刘炫聪明博学名亚於焯故时人称二刘焉论者以为数百年已来博学通儒无能出其右者位至太学博士。
    张羡初仕後周为司成中大夫典国史周代公卿类多武将唯羡以素业自通甚为当时所重。
