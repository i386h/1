<!-- { "loadSidebar": true } -->
    屈原名平楚之同姓也。为怀王左徒王甚任之上官大夫害其能谗之王怒而疏平故平忧愁幽恚作离骚离骚者犹离忧也。又有赋二十五篇唐勒楚大夫有赋四篇。
    宋玉楚大夫有赋十六篇（宋玉唐勒景差之徒在屈原後皆好辞而以赋见称然皆祖屈原之从容辞令）。
    孙卿赋十篇（荀卿赵人齐襄王时荀卿最为老师三为祭酒後楚为兰陵令避汉宣帝名改为孙卿）。
    汉陆贾楚人为大中大夫有赋三篇。
    朱建楚人高祖赐号平原王有赋一篇。
    庄夫子名忌吴人有赋二十四篇。
    贾生名谊为中大夫天子议以任公卿之位绛灌东阳侯冯敬之属尽害之乃以贾生为长沙王太傅贾生既辞任意不自得及渡湘水为赋以吊屈原後三年有飞入贾生舍止於坐隅楚人命曰：服贾生既以谪居长沙长沙卑隰自以为寿不得长伤悼之乃为赋自广（一云有赋六篇）。
    韦孟家本彭城为楚元王傅傅子夷王及孙王戊（官为楚王傅而历相三王也。）不遵道孟作诗讽谏後遂去位徙家於邹。又作邹诗。
    孔臧为太常有赋二十篇。
    吾丘寿王字子赣赵人为光禄大夫有赋十五篇蔡曰：赋一篇（吏阙官）。
    倪宽千乘人为御史大夫有赋二篇。
    张子侨为光禄大夫有赋三篇庄忽奇为常侍郎有赋十一篇（七略云：忽奇者或言庄夫子族家子或言庄助弟芘子）。
    朱买臣字翁子吴人为丞相长史有赋三篇。
    司马迁字子长为太史公有赋八篇。
    苏李为辽东太守有赋二篇。
    萧望之字长倩东海人为前将军辅政有赋一篇。
    徐明字长君为河内太守有赋三篇。
    李息为给事黄门侍郎有赋九篇。
    冯商有赋九篇。
    杜参为长社尉有赋二篇。
    张丰字侨予为车郎有赋三篇。
    朱宇为骠骑将军有赋三篇（一云：朱宇为骠骑将军史）。
    李思有孝景皇帝颂十五篇。
    李忠为卫士令有赋二篇。
    贾偃赋二篇。
    贾充赋四篇。
    张仁赋六篇。
    秦充赋二篇。
    李步昌赋二篇。
    谢多为侍郎有赋十篇。
    周长孺为平阳公主舍人有赋二篇。
    华赋九篇。
    眭弘赋一篇（即眭孟也。以明经为议郎）。
    别栩阳赋五篇。
    王商为黄门书者假史有赋十三篇。
    徐博为侍中有赋四篇。
    王广为黄门书者作吕嘉赋五篇。
    华龙为汉中都尉丞有赋二篇。
    路恭为左冯翊史有赋八篇。
    东方朔字曼倩平原厌次人为常侍郎久之朔上书陈农战︹国之计因自颂独不得大官欲求试用数万言终不见用朔因著论设客已用位卑以自慰谕。又设非有先生论此二篇最善其馀有封泰山责和氏璧及皇太子生祝屏风殷上柏柱平乐观猎赋八言七言上下（八言七言诗各有上下篇）从公孙弘借车凡刘向所录朔书具是矣。（刘向。《别录》所载）。
    枚乘字叔淮阴人景帝时召拜弘农郡都尉以病去官复游梁梁客皆善属辞赋乘尤高孝王薨乘归淮阴有赋九首。
    枚皋字少孺乘之子也。上书北阙自称枚乘之子武帝得之大喜召入见侍诏使赋平乐馆善之拜为郎武帝春秋二十九乃得皇子群臣喜故皋与东方朔作皇子生赋初卫皇后立皋奏赋以戒终皋为赋善於朔也。从行至甘泉雍河东东巡狩封泰山塞决河宣房游观三辅离宫馆临山泽弋猎射驭狗马蹴リ刻镂上有所感辄使赋之奉诏辄成皋自言为赋不如相如。又言为赋乃俳见视如倡自悔类倡也。故其赋有诋其东方朔。又自诋其其文<骨皮>曲随其事皆得其意颇诙笑不甚闲靡凡可读者百二十篇其尤戏不可读者尚数十篇。
    司马相如字长卿蜀郡成都人为武骑会景帝不好辞赋是时梁孝王来朝从游说之士齐人邹阳淮阴枚乘吴严忌夫子之徒（严忌本姓庄当时尊上号曰：夫子史家避汉明帝讳故遂为严耳）相如见而说之因病免客游梁得与诸侯游士居数岁乃著子虚之赋以子虚虚言也。为楚称（称说楚之美也。）乌有先生者乌有此事也。为齐难亡是公者亡是人也。（亡读曰无）欲明天子之义故虚藉此三人为辞（藉假也。）以推天子诸侯之苑囿其卒章归之於节俭因以风谏上林赋亡是公言上林广大山谷水泉万物及子虚言梦所有甚众侈靡多过其实。且非义理所止故删取其要归正道而论之（言不尚其侈靡之论。且取终篇归於正道。且非除其辞也。矣。）武帝既美子虚之事相如见武帝好仙因曰：上林之事未足美也。尚有靡者臣尝为大人赋未就请具而奏之相如以为列仙之儒居山泽间（儒有道术之称也。凡有道术皆为儒）形容甚瞿（瞿瘠也。音年句切。又音衢）此非帝王之仙意也。乃遂奏大人赋既奏武帝大悦飘飘有凌气游天地间之意武帝过宜春宫相如。又奏赋以哀二世行失相如後为孝文园令病免家居茂陵天子曰：司马相如病甚可往从悉取其书。若後之矣。（。若汝也。言汝今去已在他人後）所忠往（所忠使者姓名也。）而相如已死家无遗书问妻对曰：长卿未尝有书也。时时著书人。又取去长卿未死时为一卷。《书》曰：有使来求书奏之其遗札书言封禅事所忠奏焉天子异之相如他所著遗平陵侯书与五公子相难草木书篇不采采其尤著公卿者王褒字子渊蜀人也。有才俊益州刺史王襄欲宣风化於众庶间请与褒相见使褒作中和乐职宣布诗。又作其传因奏褒有轶才宣帝徵褒诏褒为圣主得贤臣颂帝令褒与张子侨等并待诏所幸宫馆辄为歌颂顷之擢褒为谏大夫元帝为太子喜褒所为甘泉及洞箫赋令後宫诵读之。
    韦玄成字少翁丞相贤子袭封扶阳侯以列侯侍祀孝惠庙当晨入庙天雨淖不驾驷马车而骑至庙下有司劾奏等辈数人皆削爵为关内侯玄成自伤贬黜父爵叹曰：吾何面目以奉祭祀作诗自劾责元帝永光中代于定国为丞相贬黜十年之间遂继父相位封侯故国荣当世焉玄成复作诗自著复玷缺之<喜>难因以戒示子孙。
    扬雄字子蜀郡成都人雄好辞赋先时蜀有司马相如赋甚弘丽雄每作赋尝拟之以为式。又作书摭离骚文而反之自岷山投诸江流以吊屈原名曰：反离骚。又作广骚畔牢愁孝成帝时有荐雄文似相如者召雄待诏承明之庭从上甘泉还奏。《甘泉赋》帝祭后土。又奏河东赋尝从羽猎。又奏羽猎赋拜为郎明年。又奏长杨赋雄方草太玄或嘲雄以玄尚白而玄解之曰：。《解嘲》雄实好古而乐道其意欲求文章成名於後世以为箴莫善於虞箴作州箴（九州之箴也。）赋莫深於离骚反而广之辞莫丽於相如作四赋皆斟酌其本相与放依而驰骋云：其後雄以为赋者将以风之必推类而言极丽靡之辞闳侈钜衍竞於使人不能加也。既乃归之於正然览者已过矣。往时武帝好神仙相如上大人赋欲以讽帝及飘飘有凌之志繇是言之赋劝而不止明矣。又颇似俳优淳于髡优孟之徒非法度所存贤人君子赋诗之正也，於是辍不复为。
    薛方字子容齐人尝为郡掾祭酒王莽时居家以经教授喜属文著诗赋数十篇。
    後汉班彪扶风人更始败隗嚣拥众天水彪从之彪伤方难乃著王命论以为汉德承尧有灵命之符王者兴祚非诈力所致嚣终不寤遂避地河西河西大将军窦融以为从事及融徵还京师光武问曰：所上章奏谁与参之对曰：皆从事班彪所为後为望都长建武三十年卒著赋论书记奏事合九篇。
    桓谭字君山沛国人博学多通能文章为议郎给事中出为六安郡丞道病卒所著赋诔书奏凡二十六篇。
    田邑字伯玉冯翊人有大节涉学艺能善属文为渔阳太守。
    王隆字文山冯翊人建武中为新汲令能文章所著诗赋铭书凡二十六篇。
    杜笃字季雅京兆人少博学居美阳与美阳令相恨令怨收笃送京师会大司马吴汉薨光武诏诸儒诔之笃於狱中为诔辞最高帝美之赐帛免刑笃以关中表里山河先帝旧京不宜改营雒邑乃上奏论笃赋所著赋诔吊书赞七言女诫及杂文凡十八篇。又著明世论十五篇後车骑将军防击西羌请笃为从事中郎战没。
    史岑字子孝沛国人王莽末以文章显莽以为谒者著颂诔复神说疾凡四篇（岑一字孝山作出师颂）。
    崔篆涿郡人王莽以为新建大尹称疾去建武初客居荥阳临终作赋以自悼名曰：慰志。
    梁竦字叔敬松弟也。明帝永平中坐松事徙九真南历江湖济沅湘感悼子胥屈原以非辜沈身乃作悼骚赋系玄石而沈之後辟命交至并无所就。
    贾逵字景伯扶风平陵人永平中有神雀集宫殿官府翘羽有五采色帝异之以问临邑侯刘复复不能对荐逵博物多识帝乃召见逵问之对曰：昔武王终父之业在岐宣帝威怀戎狄神雀仍集此胡降之徵也。帝敕兰台给笔札使作神雀颂拜为郎後为鲁相所作诗颂诔书连珠酒令凡九篇。
    班固字孟坚彪子也。弱冠而孤作幽通赋以致命遂志永平中为郎典校秘书时京师修起宫室缮城隍而关中耆老犹望朝廷西顾固感前世相如寿王东方之徒造构文辞终以讽劝乃上两都赋盛称雒邑制度之美以折西宾淫侈之论固所著典引宾虚应讥诗赋铭诔颂书文记议六言在者凡四十一篇傅毅字武仲扶风人明帝永平中於平陵习章句因作迪志诗章毅以帝求贤不笃士多隐处故作七激以为讽建初中章帝博召文学之士以毅为兰台令史拜郎中与班固贾逵共校书毅追美孝皇帝功德最盛而庙颂未立乃依清庙作显宗颂十篇奏之毅早卒著诗赋诔颂祀文七激连珠凡二十八篇。
    冯衍字敬通京兆杜陵人幼有奇才为曲阳令得罪西归故郡衍不得志退而作赋自励命其篇曰：显志显志者言光明之情昭章玄妙之思也。居贫年老卒於家所著赋诔铭问交德诰慎情（衍集有问交一篇慎情一篇）书记说自序官录策五十篇章帝甚重其文。
    王景字仲通乐浪人建初七年为徐州刺史先是杜陵杜笃奏上论迁都赋欲令车驾还迁长安耆老闻者皆动怀土之心莫不眷然仲立西望旧京以宫庙已立恐人情疑惑会时有神雀诸瑞乃作金人论颂雒邑之美。
    崔る字亭伯篆孙也。善属文尝以典籍为业未遑仕进之事时人或讥其太玄静将以後名失实る拟杨雄。《解嘲》作达旨以答焉（华峤曰：る讥扬雄以为范蔡邹衍之徒乘[C260]相倾诳曜诸侯者也。而云：彼我异尚。又曰：窃资卓氏割炙细君斯盖士之赘行而云：不能与此数公者同以为失类而改之也。）元和中章帝始修古礼巡狩方岳る上四巡颂以称汉德辞甚典美为窦宪主簿出为长岑长以远去不之官而归和帝永元中卒所著诗赋铭颂书记表七依婚礼结言达旨酒警合二十一篇。
