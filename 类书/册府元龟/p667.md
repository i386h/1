<!-- { "loadSidebar": true } -->
    秦王从荣明宗第二子也。明宗践阼天成初授邺都留守天雄军节度使三年移北京留守充河东节度使四年入为河南尹。
    末帝长子重吉闵帝嗣位出为亳州国练使。
    晋高祖幼子重睿开运二年领秦州三年春移领许州。
    广王敬威之弟ど高祖从父弟也。帝即位遥领忠州刺史天福中历曹州防御使河阳节度使开运二年九月出镇邓州。
    韩王晖高祖从弟也。天福二年遥授濠州刺史迁曹州防御使。
    汉高祖建号晋阳以弟崇为特进检校太尉行太原尹汉祖将南幸以崇为北京留守寻加同平章事。
    蔡王信高祖之从弟也。国初为侍卫马军都指挥使兼义成军节度使寻移镇许州。
    ●卷二百八十二
    ○宗室部　承袭
    传有世及之训诗著似续之义自成周列爵大封同姓传祚抚封与国升降者有之矣。其事见於春秋传及太史公世家铨次所属本乎！列国秦并天下子弟为匹夫汉矫其失广树藩戚或象贤济美联辉奕叶或推恩继绝纂绪传世魏晋而下何莫繇斯盖所以隆亲亲以兴仁资绳绳而流咏使其枝叶扶疏以大庇本根犬牙相错以夹辅王室者也。
    汉燕王泽高祖从昆弟也。孝文二年薨谥曰：敬王子康王嘉嗣九年薨子定国嗣定国有罪自杀国除哀帝时继绝世乃封敬王泽玄孙之孙无终公士归生为营陵侯（无终其所属县也。公士第一爵归生名也。）。
    楚元王交高祖同父少弟立二十三年薨太子辟非先卒（辟非者犹辟邪兵之类也。先卒者元王未薨之时已卒也。）文帝乃以宗正下邳侯郢客嗣（郢客元王次子）是为夷王郢客立四年薨子戊嗣二十一年戊反诛景帝立宗正平陆侯礼为楚王（礼元王子）奉元王後是为文王四年薨子安王道嗣二十二年薨子襄王注嗣十四年薨子节王纯嗣十六年薨子延寿嗣。
    休侯富楚元王子封六年薨子怀侯登嗣一年薨子敬侯嘉嗣二十四年薨子哀侯章嗣。
    沈猷夷侯岁楚元王子封二十年子受嗣。
    棘乐敬侯调楚元王子封十六年薨子恭侯应嗣十五年薨子庆嗣。
    浮丘节侯不害楚安王子封十一年薨子霸嗣。
    阳城侯德楚元王曾孙昭帝时为宗正地节中以亲亲行谨封为阳城侯立十一年子向坐铸伪黄金当伏法德上书讼罪会薨大鸿胪奏德讼子罪失大臣体不宜赐谥置嗣制曰：赐谥缪侯为置嗣傅至孙庆忌复为宗正太常薨子岑嗣为诸曹中郎将列校尉至太常薨传子至王莽败乃绝。
    赵幽王友高祖诸姬所生也。高后时幽死及孝文即位立幽王子遂为赵王。
    河间文王辟疆赵幽王子孝文二年立十三年薨子哀王福嗣。
    齐悼惠王肥高祖微时外妇所生也。立十三年薨子大襄嗣是为哀王十一年薨子文王则嗣十四年薨无子国除孝文十六年乃分齐为六国尽立前所封悼惠王子列侯见在者为王以杨虚侯将闾为齐王安都侯志为济北王武成侯贤为淄川王白石侯雄渠为胶东王平昌侯为胶西王扌力侯辟光为济南王孝景三年吴楚反齐王狐疑城守不听汉破三国闻齐初与三国有谋欲移兵伐齐齐孝王惧饮药自杀而胶东胶西济南淄川王皆伏诛国除独济北王在齐孝王之自杀也。景帝闻之以为齐首善（言其初首无逆乱之心）以迫劫有谋非其罪也。召立孝王太子寿是为懿王二十三年薨子厉王次昌嗣。
    管共侯罢军齐悼惠王子封二年薨子戎奴嗣。
    氏丘共侯宁国齐悼惠王子封十一年薨子偃嗣。
    营平侯信都齐悼惠王子封十年薨子广嗣。
    杨丘共侯安齐悼惠王子封十二年薨子偃嗣。
    博阳顷侯就齐孝王子就薨子终古嗣。
    被阳敬侯燕齐孝王子封十三年薨子康侯偃嗣二十八年薨子顷侯寿嗣寿薨子孝侯定嗣。
    定薨节侯闳嗣闳薨子广嗣定敷侯越齐孝王子封十二年薨子思侯德嗣五十一年薨子宪侯福嗣福薨子恭侯汤嗣汤薨子定侯乘嗣。
    稻夷侯定齐孝王子定薨子简侯阳都嗣阳都薨子戴侯咸嗣四十二年薨子顷侯阅嗣阅薨子永嗣。
    山原侯国齐孝王子封二十七年薨子康侯弃嗣十四年薨子安侯守嗣二十二年薨子发嗣发薨孝侯外人嗣。
    繁安夷侯忠齐孝王子封十八年薨子安侯守嗣守薨子节侯寿汉嗣寿汉薨子顷侯嘉嗣嘉薨子孝侯光嗣光薨子起嗣。
    柳康侯阳巳齐孝王子阳巳薨子敷侯罢师嗣罢师薨子于侯自为嗣自为薨子安侯携嗣携薨子缪侯轲嗣轲薨子守嗣。
    云   夷侯信齐孝王子封十四年薨子茂发嗣茂发薨子康侯遂嗣遂薨子侯终古嗣终古薨子得之嗣牟平共侯渫齐孝王子封五年薨子节侯奴嗣三十五年薨子敬侯更生嗣二十九年薨子康侯建嗣一年薨子孝侯嗣薨子侯威嗣威薨子隆嗣。
    柴原侯代齐孝王子封三十四年薨子节侯胜之嗣二十七年薨子敬侯贤嗣贤薨康侯齐嗣齐薨恭侯莫如嗣。
    城阳景王章齐悼惠王子孝文二年立二年薨子共王喜嗣孝文十二年徙王淮南四年复还王城阳凡立三十三年薨子顷王延嗣二十六年薨子敬王义嗣九年薨子惠王武嗣十二年薨子荒王顺嗣四十六年薨子戴王恢嗣八年薨子孝王景嗣二十四年薨子哀王云   嗣一年薨无子国绝成帝永始元年以云   弟俚绍封。
    辟土节侯壮城阳共王子封三年薨子明嗣。
    驺丘敬侯宽城阳共王子封六年薨子原侯报德嗣报德薨子毋害嗣。
    南城节侯贞城阳共王子封四十二年薨子戴侯猛嗣二十二年薨子元侯尊嗣二年薨子侯充国嗣充国薨子顷侯遂嗣遂薨子友嗣。
    广陵侯裘城阳共王子封七年薨子成嗣。
    葭康侯泽城阳顷王子封六十二年子夷侯舞嗣舞薨子顷侯阁嗣阁薨孙永嗣。
    挟侯霸城阳顷王子封三十五年薨子夷侯戚嗣二十一年薨子节侯贤嗣贤薨子顷侯思嗣思薨子孝侯众嗣。
    <幸瓜>节侯息城阳顷王子封五十五年薨子质侯守嗣。
    虚水康侯禹城阳顷王子封三十八年薨子息侯爵嗣七年薨子敞嗣。
    川王志齐悼惠王子孝文十六年立为济北王孝成四年徙王川元朔中齐国绝悼惠王後唯有二孤城阳川川地比齐（比近也。）武帝为悼惠王冢园在齐乃割临东圜悼惠王冢园邑尽以予川令奉祭祀志立三十五年薨是为懿王子靖王建嗣二十年薨子顷王遗嗣三十五年薨子思王终古嗣二十八年薨子考王尚嗣五年薨子孝王横嗣三十一年薨子怀王交嗣六年薨子永嗣。
    剧原侯错川懿王子封十七年薨子孝侯广昌嗣广昌薨子戴侯胥嗣胥薨子质侯吉嗣吉薨子节侯嚣嗣嚣薨子胜容嗣。
    怀昌夷侯高遂川懿王子封二年薨子胡侯延年嗣延年薨子节侯胜时嗣胜时薨子可置嗣。
    平望夷侯赏川懿王子封七年薨子原侯楚人嗣二。十六年薨子敬侯光嗣十四年薨子顷侯起嗣起薨子孝侯均嗣均薨子旦嗣临众敬侯始昌川懿王子封三十一年薨子康侯革生嗣十八年薨子顷侯广平嗣广平薨子原侯农嗣农薨子节侯理嗣理薨子侯贤嗣贤薨子商嗣。
    葛魁节侯宽川懿王子封八年薨子戚嗣。
    益都敬侯胡川懿王子胡薨子原侯广嗣广薨子嘉嗣。
    平的戴侯强川懿王子封十七年薨子思侯中时嗣二十年薨子节侯福嗣十三年薨子顷侯鼻嗣薨子侯利亲嗣利亲薨子宣嗣。
    剧魁夷侯黑川懿王子封十七年薨子思侯招嗣三年薨子康侯德嗣德薨子孝侯利亲嗣利亲薨子侯婴嗣婴薨子向嗣。
    平度康侯行川懿王子封四十七年薨子节侯庆忌嗣三年薨子质侯帅军嗣帅军薨子顷侯钦嗣钦薨子孝侯宗嗣宗薨子嘉嗣。
    宜成康侯偃川懿王子封十一年薨子福嗣。
    临朐夷侯奴川懿王子封四十一年薨子戴侯乘嗣乘薨子节侯质嗣质薨子孝侯信嗣信薨子安侯嗣薨子岑嗣。
    陆元侯何川靖王子何薨子原侯贾嗣贾薨子延寿嗣。
    广饶康侯国川靖王子封五十年薨子共侯坊嗣十四年薨子麟嗣。
    瓶敬侯成川靖王子封五十四年薨子顷侯龙嗣五十年薨子原侯融嗣融薨子闵嗣。
    俞闾扬侯母害川靖王子封四十四年薨子原侯况嗣十年薨子嗣。
    淮南厉王长高帝少子孝文六年以谋反废死八年帝怜王有子四人年皆七八岁乃封子安为阜陵侯子勃为安阳侯子赐为阳周侯子良为东城侯十六年帝怜淮南王废法不轨自使失国早夭乃立厉王三子王淮南故地三分之阜陵侯安为淮南王安阳侯勃为衡山王阳周侯赐为庐江王东城侯良前薨无後。
    济北贞王勃淮南厉王子孝文十六年封为衡山王孝景四年徙济北一年薨子式王胡嗣五十四年薨子宽嗣。
    阴安康侯不害济北贞王子封十一年薨子哀侯秦容嗣。
    周望康侯何济北贞王子封八年薨子当时嗣。
    陪缪侯则济北贞王子封十一年薨子邑嗣。
    安阳侯乐济北贞王子封三十八年薨子康侯延年。
    嗣十七年薨子康侯记嗣十五年薨子安侯戚嗣戚薨子哀侯得嗣。
    羽康侯成济北式王子封六年薨子恭侯系嗣系薨子弃嗣。
    德哀侯广高帝兄子封七年薨子顷侯通嗣二十四年薨子康侯嗣二十四年薨子何嗣。
    梁孝王武文帝子立四十五年薨子共王买嗣七年薨子平王襄嗣襄立四十年薨子顷王无伤嗣十一年薨子敬王定国嗣四十年薨子夷王遂嗣六年薨子荒王嘉嗣十五年薨子立嗣二十七年有罪自杀国除後王莽白太皇太后立孝王玄孙之曾孙沛郡卒史音为梁王奉孝王後。
    张梁哀侯仁梁共王子封十三年薨子顺嗣。
    代孝王参文帝子立十七年薨子共王登嗣二十九年薨子义嗣元鼎中汉广关以常山为阻（依山以为关）徙代王於清河是为刚王并前在代凡立四十年子顷王阳嗣二十四年薨子年嗣年坐事立三年国除元始二年新都侯王莽白太皇太后立年弟子如意为广宗王奉代孝王後。
    利昌康侯嘉代共王子封五十一年薨子戴侯乐嗣十二年薨子顷侯万世嗣万世薨子节侯光禄嗣光禄薨子剌侯殷嗣殷薨子换嗣。
    河间献王德景帝子二十六年薨子共王不周嗣四年薨子刚王基嗣十二年薨子顷王缓嗣十七年薨子孝王庆嗣四十三年薨子元嗣十七年坐杀人废建始元年正月复立元弟上郡库令良是为河间惠王二十七年薨子尚嗣距阳宪侯モ河间献王子封十四年薨子凄嗣。
    娄节侯退河间献王子封十六年薨子侯婴嗣二十二年薨子原侯益寿嗣三十一年薨子安侯充世嗣三年薨子遗嗣阿武戴侯豫河间献王子封二十四年薨子敬侯宣嗣二十年薨子节侯信嗣二十二年薨子侯婴齐嗣婴齐薨子顷侯黄嗣黄薨子长久嗣。
