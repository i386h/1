<!-- { "loadSidebar": true } -->
    害政之大者莫甚於诬构之徒。若髦俊之士生值昭世秉介石之操遇知己之君则谗间之言无从而入伊谮人者自贻其咎既露彼奸状复罹其显戮由是励忠臣之志快天下之心苍黔以之安皇基以之固也。如其出於季世得肆巧言惑旒冕之聪明陷栋梁之贤哲国家由之丧败亿兆以之涂炭故小雅之。《诗》曰：萋兮菲兮成是贝锦。又曰：谗人罔极交乱四国览之编次得不为之痛心哉！
    公孙阅齐人初驺忌子以鼓琴见齐威王取相印封成侯其後忌子与田忌不善公孙阅谓成侯忌曰：公何不谋伐魏田忌必将战胜有功则公之谋中也。战不胜非前死则後北而命在公矣，於是成侯言於威王使田忌南攻襄陵十月邯郸拔齐因起兵击魏大败之桂陵，於是齐最︹於诸侯自称为王以令天下三十三年杀其大夫牟辛三十五年公孙阅。又谓成侯忌曰：公何不令人操十金卜於市曰：我田忌之人也。吾三战而三胜声威天下欲为大事亦吉乎！卜者出因令人捕为之卜者验其辞於王之所田忌闻之因遂率其徒袭攻临淄求成侯不胜而[B12H]。
    汉义阳侯卫山坐教人诳告众列侯当时弃市罪狱未断病死。
    谷永成帝时为安定太守时帝诸舅皆修经书任政事平阿侯谭年次当继大将军凤辅政尤与永善阳朔中凤薨凤病因荐从弟御史大夫音以自代帝从之以音为大司马车骑将军领尚书事而平阿侯谭位特进领城门兵永闻之与谭。《书》曰：君侯躬周召之德执管晏之操敬贤下士乐善不倦（下胡亚切）宜在上将久矣。以大将军在故抑郁於家不得舒愤今大将军不幸蚤薨（蚤古早字）累一作夫人亲疏序材能宜在君侯（累古累字累亲疏谓积累其次而计之）拜吏之日京师士大夫怅然失望此皆永等愚劣不能褒扬万分（万分之一）属闻以特进领城门丘（属近也。音之欲切）是则车骑将军秉政雍容於内而至戚贤舅执管於外也。愚窃不为君侯喜宜深辞职自陈浅薄不足以固城门之守收太伯之让保谦谦之路（太伯王季之兄也。让不为嗣而吴越）阖门高枕为知者首愿君侯与博览者参之（参详其事）小子为君侯安此谭得其书大感遂辞让不受领城门职由是谭音相与不平後病免王音用为长史音用从舅越亲辅政威权损於凤时永复说音曰：将军履上将之位食膏腴之都任周召之职拥天下之枢（拥持也。）可谓富贵之极人臣无二天下之责四面至矣。将何以居之宜夙夜孳孳（孳孳不迨也。孳与孜同）执伊尹之︹德以守职辅上诛恶不避亲疏举善不避仇雠以章至公立信四方（章明也。）笃行三者乃可以长堪重任久享盛宠（笃厚也。享当也。）太白出西方六十日法当参天今已过期（太白出当居天三分之一已过期言其行迟在戌亥之间）尚在桑榆之间质弱而行迟形小而光微（言其行迟象王音也。永见音为司马以疏间亲自以位过故以太白喻司马主兵故也。是永之佞曲从苟合也。）荧惑角怒明大逆行守尾其逆常也。守尾变也。意岂将军忘湛渐之义委曲顺从（湛读曰沉渐读曰潜。《周书》洪范曰：沉潜刚克言人性沉潜谓潜深者行之以刚则能湛也。故激劝之云：尔）所执不︹不广用士尚有好恶之忌荡荡之德未纯（此永自知有忤於音故以斯言自救解）方与将相大臣乖离之萌也。何故始袭司马之号俄而金火并有此变上天至明不虚见异惟将军畏之慎之深思其故改求其路以享天意音犹是不平荐永为护苑使者。
    贾惠为河内掾息夫躬邑人也。哀帝时躬为光禄大夫左曹给事宜俊侯免归国未有第宅寄居丘亭（邱空也。）奸人以为侯家富尝夜守之惠往过躬教以祝盗方以桑东南指枝为七（桑东南出之枝）画北斗七星其上躬夜自披立中庭向北斗持匕招指祝盗（或招或指所以求福排祸也。）人有上书言躬怀怨恨非笑朝廷所进候星宿视天子吉凶与巫同祝诅帝遣侍御史廷尉监逮躬系雒阳诏狱欲掠问躬躬仰天大讠（讠古呼字音大故切）因僵仆吏就问云：咽已绝（咽喉咙也。）血从鼻耳出食顷死党友议谋相连下狱百馀人。
    甄丰以王莽居摄时为大阿右拂（拂读曰弼）甄邯为太保後承辛庆忌长子通为护羌校尉中子遵为函谷关都尉少子茂为水衡都尉莽方立威柄用丰邯以自辅茂兄弟不甚诎事两甄吕宽事起莽诛卫氏两甄构言诸辛阴与卫子伯为心腹有背恩不说安汉公之谋（谋读曰说），於是司直陈崇举奏其宗亲陇西辛兴等侵陵百姓威行州郡莽遂按通父子遵茂兄弟及南郡太守辛伯等皆诛杀之辛氏繇是废。
    後汉陈为沛相时吕布为兖州牧据濮阳郡袁术遣韩胤以僭号事告布因求迎妇布遣女随之恐术报布成姻则徐杨合纵为难未已，於是说布曰：曹公奉迎天子辅赞国政将军宜与协同策谋共存大计今与袁术结姻必受不义之名将有累卵之危矣。布亦素怨术而女已在涂乃追还绝执胤送许昌曹操杀之欲使子登诣曹操布固不许会使至拜布为左将军布大喜即听登行并令奉章谢恩登见曹操因陈布勇而无谋轻於去就宜蚤图之操曰：布狼子野心诚难久养非卿莫究其情伪即增秩中二千石拜登广陵太守临别操执登手曰：东方之事便以相付令阴合部众以为内应始布因登求徐州牧不得登还布怒拔戟斫几曰：卿父劝吾协同曹操绝婚公路（袁术字公路）今吾所求无获而卿父子并显重但为卿所卖耳登不为动容徐对之曰：登见曹公言养将军譬如养虎当饱其肉不饱则将噬人公曰：不如卿言譬如养鹰饥即为用饱则去其言如此布意乃解。
    梁松为虎贲中郎将时伏波将军马援征五溪未下使松乘驿责问援为代监军会援卒松宿怀不平遂因事陷之帝大怒追收援新息侯印绶。
    王当者窦宪奴也。时太仆马光与窦宪厚善後宪诛免官就对窦氏初有事王当亡私从光乞不与恨去怀挟欲中光官捕得王当因告言光与宪有恶谋光以被诬不能自明乃自杀光死後宪他奴郭扈自出证明光宪无恶言光子朗上书迎光丧葬旧茔诏许之。
    李谭为车骑将军防监营谒者时长水校尉耿恭讨西羌忤防还及防还谭承旨奏恭不忧军事被诏怨望坐徵下狱免官。
    度尚为荆州刺史尚见胡兰馀党南走苍梧惧为已负乃伪上言苍梧贼入荆州界，於是徵交趾刺史张磐下廷尉辞状未正会赦见原磐不肯出狱方更牢持械节狱吏谓磐曰：天恩旷然而君不出何也。磐因自列曰：前长沙贼胡兰作难荆州馀党散入交趾磐身婴甲胄涉危履险讨击凶患斩殄渠帅馀烬鸟窜冒遁还奔尚惧磐先言怖畏罪戾伏奏见诬磐备位方伯为国爪牙而为尚所枉受罪牢狱夫事有虚实法有是非磐实不辜赦无所除如忍以苟免永受侵辱之耻生为恶吏死为敝鬼乞传尚诣廷尉面对曲直足明真伪尚不徵者磐埋骨牢槛终不虚出望尘受枉廷尉以其状上诏书徵尚到廷尉词穷受罪以先有功得原。
    裴优关西人时张楷性好道术能作五里雾时优亦能为三里雾自以不如楷从学之楷避不肯见桓帝即位优遂行雾作贼事觉被考引楷言从学术楷坐系廷尉诏狱积二年尝讽诵经籍作尚书注後以事无验见原还家。
    赵凯为荆州刺史零陵太守杨璇枭斩猾贼郡境以清凯诬奏璇实非身破贼而妄有其功璇与相章奏凯有党助遂槛车璇防禁严密无繇自讼乃噬臂出血书衣为章具陈破贼形势及言凯所诬状潜令亲属诣阙通之诏书原璇拜议郎凯反受诬人之罪稽康谯国钅至人初康家贫尝与向秀共钅于大树之下以自赡给颍川锺会贵公子也。精炼有才辩故往造焉康不为之礼而钅不辍良久会去康谓曰：何所闻而来何所见而去会曰：闻所闻而来见所见而去会以此憾之会吕安被系会言於文帝曰：稽康卧龙也。不可起公无忧天下顾以康为虑耳因谮康欲助丘俭赖山涛不听昔齐戮华士鲁诛少正卯诚以害时乱政故贤圣去之康安等言论放荡非毁典谟帝王者所不宜容宜因[C260]除之以淳风俗帝既昵听信会遂因吕安事并害之。
    李含为河间王长史後闻三王兵盛乃加含龙骧将军统席等铁骑回遣张方军以应义师天子反正含至潼关而还初梁州刺史皇甫商为赵王伦所任伦败去职诣慰抚之甚厚含谏曰：商伦之信臣惧罪至此不宜数与相见商知而恨之及商当还都置酒饯行商因与含忿争和释之後含被徵为翼军校尉时商参齐王ぁ军事而夏侯兄在ぁ府称立义被西藩枉害含心不自安ぁ右司马赵骧。又与含有隙ぁ将阅武含惧骧因兵讨之乃单马出奔于矫称受密诏即夜见之乃说曰：成都王至亲有大功还藩甚得众心齐王越亲而专执威权朝廷侧目今檄长沙王令讨齐使先闻於齐齐必诛长沙因傅檄以加齐罪则ぁ可擒也。既去齐立成都除逼建亲以安社稷大勋也。从之遂表请讨ぁ拜含为都督统张方等率诸军以向雒阳含屯阴盘而长沙王诛ぁ含等旋师初含之本谋欲并去ぁ使权归於含因得肆其宿志既长沙胜齐颖犹各守藩志望未允表含为河南尹时商复被任遇商兄重时为秦州刺史含疾商滋甚复与重构隙自含奔还之後委以心膂复虑重袭已乃使兵围之更相表罪侍中冯荪党请召重还商说曰：河间之奏皆李含所交构也。若不蚤图祸将至矣。且河间前举繇含之谋乃杀含。
    王恺武帝时为黄门侍郎恺帝之舅也。时牵秀为卫崔洪石崇等所提携以新安令博士为司空从事中郎与恺素相轻侮恺讽司[A13C]荀恺令都官诬奏秀夜在道中载高平国守土田兴妻秀即表诉被诬陷之繇论恺秽行文辞亢厉于时朝臣虽多证明秀名誉繇是而损。
    荀勖为中书监华е少为武帝所礼为南中郎将都督河北诸军事父表疾笃取还仍遭丧旧例葬讫复任е固辞忤旨初表有赐客在鬲使е因县令袁毅录名三客各代以奴及毅以赃货致罪狱词迷谬不复显以奴代客直言送三奴与е而毅亦卢氏胥也。又勖先为中子求е女е不许为恨因密启帝以袁毅货赃者多不可尽罪宜责勖所亲者一人因指е当之。又缘е有违忤之咎遂於丧服中免е官削爵土。
    王棱为雒阳令时光禄大夫刘暾妻前卒先陪陵葬子更生初婚家法妇当拜墓携宾客亲属数十乘载酒食而行棱为东海王越所信而轻暾暾每欲绳之棱以为怨时刘聪王弥屯河北京邑危惧棱告越云：暾与弥乡亲而欲投之越严骑将追暾右长史傅宣明暾不然暾闻之未至墓而反以正义责越越甚惭邓攸元帝永昌中代周凯为会军将军明帝太宁二年王敦反明帝密谋起兵乃迁攸为会稽太守先是中外兵数每月言之於敦攸已出在家不复知护军事有恶攸者诬攸白敦兵数帝闻而未之信转攸为太常。
    何无忌镇东阳时殷仲文出为东阳太守无忌甚慕之仲文许当便道修谒无忌故益钦迟之令府中文人殷阐孔甯子之徒撰义构文以俟其至仲文失志恍惚遂不过府无忌疑其薄已大怒思中伤之时属慕容超南侵无忌言於刘裕曰：桓胤殷仲文乃腹心之疾北虏不足为忧安帝义熙三年。又以仲文与骆球等谋反及其弟南蛮校尉叔文并伏诛。
