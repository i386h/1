<!-- { "loadSidebar": true } -->
    卢携僖宗乾符末为门下侍郎平章事闻黄巢起曹濮南犯荆襄致书与越州观察使崔ギ求天平军节度朝议不允。又乞除官时宰相郑畋与枢密使杨复恭奏欲请授同正员军将携驳其议请授率府率如其不受请以高骈讨之及巢见诏大诟执政。又自表乞安南都护广州节度亦不允然巢以士众乌合欲据南海之地永为巢穴坐邀朝命是岁自春及夏其众大疫死者十三四众劝请北归以图大利巢不得已乃北逾五岭渡淮抵雒阳留守刘允章率分司官迎於上东门继攻陕虢逼潼关陷华州留将乔铃守之河中节度使李都诈进表于贼朝廷使田令孜率神策博野等军十万守潼关贼乃自潼关禁谷路入遂陷京师时前夏州节度使诸葛爽亦统禁军闻贼盛退保栎阳及黄巢至乃降初田令孜之起神策军也。众号七万皆长安豪民以货赂求隶六军不能负矛戟甲铠之重乃祈於官执事者厚以直佣两市之负贩者以备其行其实不过三万人但饰其旌旄钲鼓而已及守潼关贼已他道而入一时狼狈回至辇下时百官欲散携在中书省止之曰：此必博野军私自还也。博野军有七千人成六军之数时以後发故谓其自还携至是惧罪驰归仰药而死。
    後唐郭崇韬庄宗同光中为侍中兼枢密使议者以崇韬功力虽多事权太重不能处身量力而听小人误计欲取泰山之安如急行避迹其祸愈速性复刚戾遇事便发既不知前代之成败。又未体当时之物情以天下为己任孟浪之甚也。及权倾四海车骑迎门士人讠舀奉渐学流品同列豆卢革谓崇韬曰：汾阳王代北人徙家华阴侍中世在雁门得非祖德欤崇韬应曰：经乱失谱谍先人尝云：去汾阳王四世革曰：故祖德也。因是旌别流品援引薄徒委之心腹佐命勋旧一切鄙弃旧寮有干进者崇韬谓之曰：公虽代邸之旧然家无门阀深知公才伎不敢辄进者虑名流嗤余故也。及征蜀之行於兴平拜尚父子仪之墓豆卢革庄宗时为平章事同光三年冬雒下馈运不充军士乏食日致怨咨帝深忧问所司济赡之术革与宰相韦说依阿犭旬时竟无奇说但云：陛下威德冠天下今西蜀平定珍货甚多可以取之以给军士水旱作天之常道不足圣忧。
    崔协明宗时为平章事天成三年九月协尝侍坐言於帝曰：臣闻食医心镜极好不假药饵足以安心神左右见其肤浅不觉哂之。
    安重诲明宗长兴中为枢密使兼侍中有工部尚书李钅颇希大用切欲为宰相人望非允钅乃引伪吴觇人见重诲云：吴国执政徐知诰将举国称藩愿得令公一信即来归向重诲不察事机即以为实然因出玉带与觇者令归工估其值数千缗经岁无所闻竟成虚语。
    卢文纪末帝清泰初为平章事是时帝与闵帝兄弟寻戈之後宗社甫宁虏寇内侵强臣在境文纪处经纶之地无辅弼之谋所论者爱憎朋党之小瑕所纠者铨选拟伦之微三年夏移易大元帅晋祖引虏拒命既而大军挫衄官寨受围间道告急八月帝亲征过徽陵拜於阙门休於仗舍文纪扈从帝顾谓之曰：朕闻主忧臣辱予自凤翔来首命卿为宰相听人言语将为便致太平今寇孽纷纷万乘自行战贼於汝安乎！文纪惶恐致谢时帝季年天夺其魄声言救寨其实倦行初次河阳召文纪张延朗谋事文纪曰：虏骑往忽来无利则去大寨牢固足以枝梧况臣有三处救兵可以一战而解使人督促责以成功舆驾。且驻河桥详观事势况地处舟车之要正当天下之心必。若未能解围去亦非晚会延朗与赵延寿款密旁奏曰：文纪之言是也。故令延寿北行。
    马裔孙清泰末为平章事三年末帝亲征太原行在怀州裔孙自雒都来朝献时大寨被围息耗断绝赵德均父子已怀异志惟范延光尽心而援孤兵寡驻跸怀州君臣智穷虑索遽闻裔孙至以救焚之谋特来朝谒数日之间寂无所说群臣往谒因言时事龙敏言国之治乱由君之听断因引管夷吾辞害霸之说云：既与君子谋之。又与小人图之害霸也。马以讥时乃曰：君子小人则殊而爱君尽心一也。即如今强胡内侮扈从之人谁不愿破贼夷凶致君於千枝万叶诸官哂之。
    汉杨隐帝时为门下侍郎平章事帝委任甚至凡南衙奏事中书除命先委斟酌如不出意至於一簿一掾亦不听从虽长於吏事不识大体尝言为国家者但得帑藏丰盈甲兵强盛至於文章礼乐并是虚事何足介意也。既专国政而务苛细条理前资官不得外方居止自京师至诸州府行人往来并须给公凭者朝夕填咽旬日之间民情大扰行路壅塞乃止其事每惩二苏之失（逢吉禹）难於除拜事多壅滞士人怨咨比与二相不协。又深嫉儒士凡所有平章动多矛盾周行之内自汉受命以至灭不沾一命者十有六七焉诸司补吏与门胄出身一切停罢时论以之蔽固如是亦由逢吉与禹本不能至公於物之所致也。
    王章为平章事与杨同郡尤相亲爱其奖用进拔者莫非乡旧尝轻视文臣曰：此等。若与一把算子未知颠倒何益於事。
    ○宰辅部　依违
    夫弥论道广寅亮功高乃膺注意之求允协致君之业是为良弼以赞永图。若乃畏惧取名唯诺自守昧献赞而忘大政固恩宠以持两端唯署字以因循必鄙谚而致诮焉用彼相不其然乎！知无不为盖异，於是。
    汉韩安国为御史大夫武帝时丞相田抵言魏其侯窦婴灌夫事帝问朝臣两人孰是安国曰：魏其言灌夫父死事（夫父孟吴楚反时为校尉尝陷坚遂死吴军中）身荷戟驰不测之吴军身被数十创名冠三军此天下壮士非有大恶争杯酒不足引他过以诛也。魏其言是丞相言灌夫通奸猾侵细民家累巨万横恣颍川轹宗室侵犯骨肉此所谓支大於胫大於股不折必披丞相言亦是惟明主裁之。
    孔光为大司徒王莽以光名儒相三主太后所敬天下信之，於是盛尊事光引光女婿甄邯为侍中奉车都尉诸哀帝外戚及大臣居位素所不说者（说读曰悦）莽皆傅致其罪（傅读曰附附益而引致之令入罪）为请奏令邯持与光光素畏慎不敢不上之。
    後汉胡广为司徒与太尉李固司空赵戒议欲立清河王蒜时大将军梁冀以蒜年长有德恐为後患盛意立蠡吾侯志广戒等慑惮不能与争而固与杜乔坚守本议。
    晋荀ダ为侍中太尉卒无质直之操惟阿意苟合於荀勖贾充之间。
    宋刘π为右仆射中领军与齐太祖同受遗诏掌机事初π高尚其意造园宅名为东山颇忽世务太祖谓之曰：将军以顾命之重任兼内外主上春秋未几诸王并幼布流物议遐迩所闻此是将军艰难之日而将军深尚从容废省羽翼一朝事至虽悔何追π竟不纳。
    南齐褚渊初仕宋为中书令与尚书令袁粲受顾命辅幼主时王道隆阮佃夫用事奸赂公行渊不能禁也。
    隋虞世基为仆射知炀帝不可谏正。又以高张衡等相继诛戮惧祸及已虽居近侍唯诺取容不敢忤意盗贼日甚郡县多没世基知帝恶数闻之後有告败者乃抑损表状不以实闻是後外间有变帝弗之知也。
    唐李为太尉高宗欲废王皇后立武昭仪韩瑗来济谏皆不纳密奏曰：此是陛下家事，何须问外人上意乃定。
    于志宁为太子太师同中书门下三品王庶人之废也。李许敬宗密申劝请志宁独无言以持两端苏味道则天延载长寿中再为凤阁侍郎同凤阁鸾台三品味道善敷奏多识台阁故事然而前後居相位数载不能有所发明但脂韦其间苟度取容而已故时人号为模棱于今以为口实。
    源乾曜元宗开元中为侍中任政事十年时张嘉贞张说相次为中书令乾曜不敢与之争权事皆推让之及李元杜暹知政事乾曜遂无所参议但唯诺署名而已初乾曜因姜皎所荐遂蒙擢用。又皎得罪为张嘉贞所挤乾曜竟不救之议者以此讥焉。
    裴耀卿为左丞相开元二十五年逸人姜抚献长春酒方玄宗分赐年衰朝官兼与方法耀卿与文武百官上表贺曰：伏承逸人姜抚献同度山长生药秘精英而日久候圣明而乃彰伏惟陛下大圣抚运深仁济俗和气时。若淳风穆然上帝式臧用分景福逸人斯至乃表长生药荐长春酒和甘露天杯御神策逾增益光明於日月齐长久於天地臣子大庆开辟所无朝野多欢蹈舞相继况自中外赐药兼及远方使人寰同寿域庆流渥泽驰景回光凡在生灵不胜悦庆臣等望进礼食以称寿觞欢宝祚之无疆乐微生之有遇许之时士庶竞服长春酒多有暴卒者帝惧而止。
    陈希烈为左相时右相杨国忠用事希烈畏其权宠凡事唯诺无敢发明。
    韦见素为武部尚书同平章事系杨国忠引用心德之时禄山与国忠争宠两相猜嫌见素无所是非署字而已。
    刘滋为左散骑常侍平章事德宗贞元中尚书右丞元为度支使韩所奏贬雷州司户其责既重举朝以为非罪多窃议者尚书左丞。
    董晋谓滋及齐映曰：元右丞忽有贬责未知罪名用刑一滥谁不畏惧假有权臣骋志相公何不奏请三司详断之去年关辅用兵时方蝗旱总国计夙夜忧勤以赡给师旅不增一赋军用皆济斯可谓国之劳臣也。今此播逐恐失人心人心一摇则有闻鸡鸣起舞者矣。窃为相公痛惜之滋映但引过而已。
    董晋贞元五年为门下侍郎平章事与窦参同知政事而皆决在窦参晋但奉诏书唯诺而已。
    贾在相位凡十三年不能以天下安危大事争於君前颇为知识之士所短。
    权德舆为礼部尚书平章事时李吉甫自淮南诏徵未一年宪宗。又引用李绛时帝求治方切军国无大小一付中书吉甫绛议政颇有异同或於上前争论形於言色其有诣於理者德舆亦不能为之发明竟以循默而罢。
    王涯为司空兼门下侍郎平章事初郑注自谓有经济之才文宗问以安人富国之术无以对因请榷茶涯知不可而不敢违。
    孔纬为平章事时昭宗谒郊庙两中尉内枢密请朝服所司申前例中贵人例无朝服助祭之礼少府监亦无素制冠服中尉怒立令制造下太常礼官举故事亦称无中尉朝服助祭之文谏官亦论之纬奏曰：中贵不衣朝服助祭国典也。陛下欲以权道宠内臣则请依所兼之官而为之服天子召谏官谓之曰：大礼日近无宜立异为朕容之，於是内官朝服助祭。
    後唐韦说拜平章事说性谨重奉职官常不造事端时郭崇韬秉政说等承顺而已政事得失无所指言豆卢革为平章事庄宗同光三年宏文馆奏请依六典故事改宏文馆为崇文馆敕崇文馆比於宏文馆并置今请改称颇叶旧典从之枢密使郭崇韬亡父名宏革希崇韬旨奏而改之故云：有宏文崇文并置之言也。
    郑珏为平章事明宗延宰臣於元德殿珏从容言曰：近奉御札罢幸邺都人情甚安咸仰圣德其始议也。珏亦赞之及罢行期珏。又赞之大臣献替。若斯，岂能责小臣之窃位邪。
    ○宰辅部　强狠
    宰辅所以佐人君治天下调阴阳顺元化者也。必在乎！中庸其德平恕其心体貌温恭辞气宽裕所以能通万物之理副四海之瞻或其刚毅近仁木强率性忠言犯上直道异众善则善矣。恐非纯和之德焉矧讦以为直犯而必校以威势而自处谓恭顺而无益人所恶也。祸必随之。
