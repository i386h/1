<!-- { "loadSidebar": true } -->
    伏生名胜济南人为秦博士孝文时求能治尚书者天下亡有闻伏生治之欲召时伏生年九十馀老不能行，於是诏太常使掌故朝错往受之（卫宏定古文尚书序云：生老不能正言不可晓也。使其女传言教错齐人语多与[A13C]川异错所不知者九十二三略以其意属读而已）秦时禁书伏生壁藏之其後大兵起流亡汉定伏生求其书亡数十篇独得二十九篇即以教於齐鲁之间齐学者繇此颇能言尚书山东大师亡不涉尚书以教伏生教济南张生及欧阳生是後鲁周霸雒阳贾嘉颇能言尚书（嘉者贾讠互之孙也。）。
    孔安国有孔氏古文尚书以今文字读之因以起其家逸书得十馀篇尚书兹多，於是遭巫蛊未立於学官安国为谏大夫授都尉朝（朝名都尉姓）而司马迁亦从安国问故迁书载尧典禹贡洪范微子金诸篇多古文说都尉朝授胶东庸生庸生授清河胡尝少子（少子尝字）。
    欧阳生字和伯千乘人也。事伏生授儿宽宽。又授业孔安国欧阳大小夏侯氏学皆出於宽宽授欧阳生子世世相传至曾孙高为博士繇是尚书世有欧阳氏学。
    林尊字长宾济南人也。事欧阳高为博士授平陵平当梁陈翁生翁生家世传业繇是欧阳有平陈之学翁生授琅琊殷崇楚国龚胜而平当授九江朱普公文上党鲍宣宣为司隶校尉徒众尤盛知名者也。高相沛人也。治易与费公同时其学亦亡章句专说阴阳灾异自言出於丁将军传至相相授子康及兰陵母将永康以明易为郎永至豫章都尉。
    夏侯胜其先夏侯都尉从济南张生受尚书以传族子始昌始昌传胜胜。又事同郡简卿（简音奸）简卿者倪宽门人胜传从兄子建。又事欧阳高繇是尚书有大小夏侯之学建位至太子太傅。
    周堪字少卿齐人也。与孔霸俱事大夏侯胜堪授牟卿及长安许商字长伯牟卿为博士霸以帝师赐爵号褒成君传子光亦事牟卿繇是大夏侯有孔许之学堪位至光禄勋。
    张山拊字长宾平陵人也。（拊音肤）事小夏侯建为博士授同县李寻郑宽中少君山阳张无故子儒信都秦恭延君陈留假苍子骄无故善章句小夏侯。《说文》恭增师法至百万言（言小夏侯本所说之文不多而秦恭。又增益故至百万言也。）申公名培鲁人也。少与楚元王交俱事齐人浮丘伯受诗汉兴高祖过鲁申公以弟子从师入见於鲁南宫吕太后时浮丘伯在长安楚元王遣子郢与申公俱卒学（郢即郢客也。）元王薨郢嗣位立为楚王令申公傅太子戊戊不好学病申公（病苦也。）及戊立为王胥靡申公（胥靡相系而作役）申公愧之归鲁退居家教终身不出门复谢宾客（身既不出门非受业弟子其他宾客来者。又谢遣之不相见也。）独王命召之乃往弟子自远至受业者千馀人申公独以诗经为训故以教亡传（说其指不为解说之传）疑者则阙弗传兰陵王臧从受诗申公弟子以百数申公以诗春秋授而瑕邱江公尽能传之及鲁许生免中徐公（免中邑名也。）皆守学教授。
    韦贤治诗事大江公及许生（大江公即瑕邱江公也。以异下博士江公故称大）。又治礼传子玄成及兄子赏以诗授哀帝繇是鲁诗有韦氏学。
    王式东平新桃人事免中徐公及许生式为昌邑王师山阳张长安（长安名也。）先事式後东平唐长宾沛褚少孙亦来事式张生唐生褚生皆为博士繇是鲁诗有张唐褚氏学。
    张生兄子游卿为谏大夫以诗授元帝其门人琅琊王扶陈留许晏繇是张家有许氏学初薛广德亦事王式以博士论石渠授龚舍。
    辕固齐人也。以治诗孝景时为博士诸齐以诗显贵皆固之弟子也。昌邑太傅夏侯始昌最知名。
    后苍字近君东海郯人也。事夏侯始昌通五经苍亦通诗礼授翼奉萧望之匡衡衡授琅琊师丹伏理ヵ君[A13C]川满昌君都君都为詹事治高密太傅家世传业繇是齐诗有翼匡师伏之学满昌授九江张邯琅琊皮容皆至大官徒众尤盛苍说礼数万言号曰：后氏曲台记授沛闻人通汉子方（闻人姓也。名通汉字子方也。）梁戴德延君戴圣次君沛庆普孝公德号大戴圣号小戴繇是礼有大戴小戴庆氏之学普授鲁夏侯敬。又传族子咸大戴授琅琊徐良游卿家世传业小戴授梁人桥仁季卿杨荣子孙（子孙荣之字也。）家世传业繇是大戴有徐氏小戴有桥杨氏之学苍官至少府。
    韩婴燕人也。景帝时为常山王太傅韩生推诗人之意而为内外传数万言其语颇与齐鲁间殊然其归一也。淮南贲生受之（贲音肥）自是之後而赵燕间言诗者繇韩生韩生孙商为武帝博士孝宣时涿郡韩生其後也。以易徵待诏殿中曰：所受易即先太傅所传也。尝受韩诗不如韩氏易深太傅故专传之司隶校尉盖宽饶本受易於孟喜闻涿韩生说易而好之即更从受焉。
    赵子河内人也。（王钦。若等曰：赵子史不载其名）事燕韩生授同郡蔡讠互讠互授同郡食子公与王吉食生授太山栗丰吉授淄川长孙顺繇是韩诗有王食长孙之学丰授山阳张就东海福福皆至大官徒众尤盛。
    毛公赵人也。治诗为河间献王博士授同国贯长卿长卿授解延年延年授徐敖敖授九江陈侠繇是言毛诗者本之徐敖。
    胡母生字子都齐人也。治公羊春秋为景帝博士与董仲舒同业仲舒著书称其德年老归教於齐齐之言春秋者宗事之公孙玄亦颇受焉而董生为江都相弟子遂之者兰陵褚大东平嬴公广川仲温吕步舒（遂谓名位成达者）太至梁相步舒丞相长史唯嬴公守学不失师法为昭帝谏大夫授东海孟卿鲁眭孟孟为符节令坐说灾异诛。
    严彭祖字公子东海下邳人也。与颜安乐俱事眭孟孟弟子百馀人唯彭祖安乐为明质问疑讠互各持所见孟曰：春秋之意在二子矣。孟死彭祖安乐各颛门教授（颛与专同门言各自名家）繇是公羊春秋有严颜之学彭祖授琅琊王中为元帝少府（中读为仲）家世传业中授同郡公孙文东门云。
    颜安乐字公孙鲁国薛人眭孟姊子也。安乐授淮阳泠丰次君（泠音零）淄川任公繇是颜家有泠任之学始贡禹事嬴公成於眭孟疏广事孟卿广授琅琊路（亦管字也。）禹授[A13C]川堂惠（姓堂也。）惠授太山宜都都与路。又事颜安乐故颜氏复有宜之学路授孙宝为大司农丰授马宫琅琊左咸徒众尤盛官至齐郡太守丞。
    瑕邱江公受梁春秋及诗於鲁申公传子至孙为博士武帝时江公与董仲舒并仲舒通五经能持论善属文江公呐於口（属之欲切呐古讷字）上使与仲舒议不如仲舒而丞相公孙弘本为公羊学比辑其议卒用董生（比次也。辑合也。比频寐反辑与集同），於是上因尊公羊家诏太子受公羊春秋繇是公羊大兴太子既通复私问梁而善之其後浸微（浸渐也。）唯鲁荣广王孙皓星公二人受焉广能尽传其诗春秋高才捷敏与公羊大师圭孟等论数困之（孟等穷屈也。）故好学者颇复授梁沛蔡千秋少君梁周庆幼君丁姓子孙（姓丁名姓字子孙）皆从广受千秋。又事皓星公为学最笃千秋宣帝时说梁上善梁说擢千秋为谏大夫给事中後有过左迁平陵令复求能为梁者莫及千秋上愍其学。且绝乃以千秋为郎中户将选郎十人从受汝南尹更始翁君本事千秋会千秋病死徵江公孙为博士刘向以故谏大夫通达待诏受梁欲令助之江博士复死乃徵周庆丁姓待诏保宫（保宫少府之属官也。本名居室。）使卒授十人自元康中始讲至甘露元年积十馀岁皆明习乃召五经名儒太子太傅萧望之等大议殿中平公羊梁同异各以经处是非时公羊博士严彭祖侍郎申免（免音晚也。）伊推宋显梁议郎尹更始待诏刘向周庆丁姓并论公羊家多不见从愿请内侍郎许广使者亦并内梁家中郎王亥各五人（使者谓当时诏遣监议者也。内谓引入议所也。公羊家既请内许广而使者因并内王亥也。）议三十馀事望之等十一人各以经讠互对多从梁繇是梁之学大盛庆姓皆为博士（周庆丁姓二人也。）姓授楚申章昌曼君（姓申章名昌字曼君）尹更始。又受。《左氏传》取其变理合者以为章句传子咸及翟方进琅琊房凤。
    朱云为槐里令後不仕居田教授择诸生然後为弟子九江严望及望兄子元子仲能传云学皆为博士。
    房凤字子元不其人也。（琅琊之县也。其音基）为五官中郎将时光禄勋王龚以外属内卿（邛成太后兄也。内卿光禄勋治中宫）与奉车都尉刘歆共校书三人皆侍中歆曰：左氏春秋可立哀帝纳之以问诸儒皆不对歆，於是数见丞相孔光为言左氏以求助光卒不肯唯凤龚许歆遂共移书责让太常博士大司空师丹奏歆非毁先帝所立上，於是以龚等补吏龚为弘农歆河内凤九江太守始江博士授胡尝尝授梁萧秉君房繇是梁春秋有尹胡申章房氏之学张苍为北平侯及梁太傅贾讠互京兆尹张敞太中大夫刘公子皆春秋。《左氏传》讠互为。《左氏传》训故授赵人贯公为河间献王博士子长卿为荡阴令（荡阴河内县也。荡音汤）授清河张禹长子（非成帝师张禹也。）禹与萧望之同时为御史数为望之言左氏望之善之上书数以称说後望之为太子太傅荐禹于宣帝徵禹待诏未及问会疾死授尹更始（禹先授更始）传子咸及翟方进胡常常授黎阳贾护季君哀帝时待诏为郎授苍梧陈钦子佚以左氏授王莽至将军而刘歆从尹咸及翟方进受繇是言左氏者本之贾护刘歆王吉兼通五经能为驺氏春秋以诗。《论语》教授好梁邱贺说易令子骏受焉汉兴传齐论者王吉少府宋畸（居宜切）御史大夫贡禹尚书令五鹿充宗胶东庸生唯王阳名家（王吉字子阳故谓之王阳）传鲁论诗者常山都尉龚奋长信少府夏侯胜丞相韦贤鲁扶卿前将军萧望之安昌侯张禹皆名家张氏最後而行於世吉位至谏大夫。
    董仲舒少治春秋孝景时为博士下帷讲诵弟子传以久次相授业或莫见其面盖三年不窥园其精如此位至胶西相。
    薛广德以鲁诗教授楚国龚胜舍师事焉位至御史大夫疏广字仲翁少好学明春秋家居教授学者自远方至位至太子太傅。
    韦贤为人质朴少欲笃志於学兼通尚书以诗教授号邹鲁大儒位至丞相。
    後汉刘昆少好习礼容平帝时受施氏易於沛人戴宾王莽世教授弟子尝五百馀人每春秋享射尝备列典仪以素木瓠叶为俎豆桑弧蒿矢以射勉首（诗小雅瓠叶诗序曰：刺幽王弃礼而不能行故思古人之不微薄废礼焉。《诗》曰：幡幡瓠叶采之亨之君子有酒酌言尝之有斯首い之燔之君子有酒酌言献之昆惧礼之废故引以瓠叶为俎实射则歌勉首之诗而为节也。）每有行礼县宰取率吏属而观之王莽以昆多聚徒众私行大礼有僭上心乃系昆及家属於外黄狱寻莽败得免既而天下大乱昆避难河南负犊山中（。《。《郡国志》》河南郡有负犊山）建武五年举孝廉不行遂逃教授於江陵光武闻之即除为笃厚也。江陵令子轶字君文传昆业门徒亦盛。
