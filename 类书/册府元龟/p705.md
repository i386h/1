<!-- { "loadSidebar": true } -->
    武昌王浑少王而凶戾尝出石头怒左右人拔防身刀斫之後为中书令身露头往散骑省戏因弯弓射通直郎周朗中其枕为笑乐出为雍州刺史至镇与左右人作文檄自号楚王号年为元光元年备置百官以为戏笑。
    海陵王休茂性急疾欲自专司马庾深之每禁之常怀忿怒。
    南郡王义宣镇荆州十年兵强财富既首创大义威名著於天下凡所求欲无不必从朝廷所下制度意所不同者一不遵承尝与孝武酒先自酌饮封送所馀其不识大体如此。
    江夏王义恭镇彭城鲁郡孔子旧庙有柏树二十四株经历汉晋其大连抱有二株先倒折士人崇教莫之敢犯义恭悉遣人伐取父老莫不叹息後为太宰录尚书事领丹阳尹侍中义恭游行或三五百里孝武恣其所之东至吴郡登虎山。又登无锡县乌山以望太湖。
    晋平王休狠戾强梁前後忤明帝非一在荆州时左右范景达善弹棋帝召之休留不遣怒诘责之曰：汝刚戾如此岂为下之义。
    南齐庐陵王子卿为荆州刺史在镇营造服饰多违制度迁南豫州刺史之镇道中戏部伍为水军武帝闻之杀其典签徵还。
    鱼复侯子响初为辅国将军豫章王嶷无子养子响既出继车服异诸王每入朝忿怒拳打车壁後为荆州刺史数在斋内杀牛置酒与左右聚乐令内人私作锦袍绛袄欲饷蛮交易器仗。
    南康王方泰为都督豫章郡诸军事豫章内史在郡不修民事秩蒲之祭屡於部曲为劫。又纵火烧邑居因行暴虐代至。又淹留不还。
    梁邵陵王纶为扬州刺史纶素骄纵欲盛器服遣人就市赊买锦采丝布数百疋拟与左右职局防ト为绛衫内人帐幔百姓并关闭邸店不出台续使少府市采经时不能得敕责府丞何智通具以闻因被责还第恒遣心腹马客戴子高戴瓜李撤赵智英等於路寻目智通於白马巷逢之以槊刺之刃出於背智通以血书壁作邵陵字乃绝遂知之武帝悬钱百万购贼有西州游军将宋鹊子条姓名以启敕遣舍人诸昙粲领斋仗五百人围纶第於内人槛中禽瓜撤智英及子高子高骁勇逾墙突围遂免瓜等智通子敞之割炙食之即载出新亭四面火炙之ㄡ熟敞车载钱设盐蒜顾百姓食撒一脔赏钱一千徒党并毋肉遂尽纶锁在第舍人诸昙粲并主帅领仗身守视免为庶人。
    丰城侯泰为谯州刺史江北人情犭广强前後刺史并绥抚之泰至州便遍发人丁使担腰舆扇纟散等物不限士庶耻为者重加刑多输财者即放免之，於是人皆思乱及侯景至人无战心乃先覆败。
    後梁河间王岑位至太尉性简贵及後王嗣位自以望重属尊颇有不法。
    陈南康王方泰为都督豫章郡诸军事豫章内史在郡不修民事秋满之际屡放部曲为劫。又纵火烧邑居因行暴掠代至。又淹留不还武陵王伯礼为云   旗将军持节都督吴兴诸军事吴兴太守在郡恣行暴掠驱录民下逼夺财货前後委足百姓患之。
    始兴王叔陵为扬州刺史治在东府事务多关涉省ト执事之司承意顺旨即讽上进用之微致违忤必抵以大罪重者至殊罪死道路籍籍皆言其有非常志。
    长沙王叔坚为骠骑将军时後主患疮不能视事政无大小悉委叔坚决之，於是势倾朝野叔坚因肆骄纵事多不法。
    会稽王庄性严酷年数岁左右有不如意辄刂刺其面或加烧。
    後魏清河王绍道武长子凶狠险悖不遵教训好轻游里巷劫剥行人斫射犬豕以为戏乐。
    乐浪王万寿孙长命袭爵坐杀人赐死国除长命子忠孝明时复爵为太常少卿出帝泛舟天池忠著红罗绣作领碧纟由锦为缘帝谓曰：朝廷衣冠应有常式何为着此百戏衣忠曰：臣少来所爱情存绮罗歌衣舞服是臣所愿帝曰：人之无良有至於此。
    安乐王长乐为定州刺史顿辱衣冠多不奉法百姓诣阙讼之孝文罚杖三十。
    广阳王深孝明帝时为常山刺史在州多所受纳政以贿成私家有马千匹者必取百匹以此为常。
    济阴王诞为齐州刺史在州贪暴大为人患牛马骡驴无不逼夺家之奴隶悉迫取良人为妇有沙门为诞采药还见诞问外消息对曰：惟闻王贪愿王早代诞曰：齐州七万家吾来一家未得三十钱何得言贪元丽为雍州刺史为政严酷其妻崔氏诞一男丽遂出州狱死囚及徒流案未申台者一时放免。
    元先纳灵太后妹为室孝明帝初太后临朝为侍中领军既在门下兼扌禁兵深为灵太后所信委太傅清河王怿以亲贤辅政参决机事以恃宠骄盈志欲无限怿裁之以法轻其为人每欲斥黜之令黄门胡度等诬告怿置毒药御食中杀之假为灵太后辞逊之诏遂与太师高阳王雍等辅政尝直禁中孝明呼为姨夫自後专纟机要巨细决之威振於内外百僚重迹相州刺史中山王熙抗表起义以讨为名不果见诛寻迁卫将军馀如故灵太后与孝明宴於西林园日暮还宫右卫将军奚康生复欲图不克而诛是後孝明徙御徽音殿亦入居殿右既在密近曲尽佞媚以承上玄遂旨宠信出入禁中恒令勇士持刀剑自先後公私行止弥加威防。又於千秋门外厂下施木阑槛有时出入止息其中腹心防守以备窃发人物求见者遥对之而已自刘腾死後防卫微缓颇亦自宽时宿於外每日出游留连他邑灵太后微察知之积习生常无复虞虑其所亲谏亦不纳。
    元谧除大司农卿迁幽州刺史谧妃胡氏灵太后从女也。坐殴其妃免官後除都官尚书车驾出拜圆丘谧与妃乘赤马犯卤簿为御史所弹灵太后特不问元和为东郡太守先是郡人孙天恩家豪富尝与和争地遣奴客打和垂死至此和诬天恩与北贼来往父子兄弟一时俱戮资财田宅皆没官天恩宗族欲诣阙诉冤以和之亲不敢告列。
    清河王怿弟悦为侍中太尉临拜日就怿子求怿服玩之物不时称旨乃杖之百下。
    北齐上党王涣与常山王演等筑伐恶诸城遂聚邺下轻薄凌犯郡县为法司所纠文宣戮其左右数人涣亦被谴。
    安德王延宗为定州刺史以囚试刀验其利钝骄纵多不法。
    陇西王绍廉兄绍义为清都尹未及理事绍廉先往唤囚悉出率意决遣之。
    唐襄邑郡王神符为扬州都督少威严不为群下所肃後因入朝多将公廨钱帛以供私费。又令所在亲昵统军知府留事太宗谓神符曰：公廨府官供有多取岂洁耶。且都督入朝在府长史以下官属备具何缘别任武人以为留守然以戚属不之罪也。
    汉王元昌为梁州都督在州颇违宪法太宗手敕责之初不自咎更怀怨望。
    滕王元婴高宗时为金州刺史骄纵逸游动作失度帝与书诫之後为洪州都督。又数犯宪章。
    蜀王为岐州刺史常非理殴击所部县令。又畋猎无度数为非法。
    越王贞高宗时历扬州刺史都督相州刺史安州都督所在匿狎群小听受谗言官僚有正直者多被贬退。又放恣奴客侵暴部人繇是皆鄙其行。
    梁嗣广王友谅继历藩郡多行不法。
    後唐秦王从荣为大元帅从荣乃请以严卫捧圣步骑两指挥为秦府衙兵自每入朝以数百骑从行出则张弓挟矢驰骋盈巷既受元帅之命即令其府属僚佐及四方游士各试檄淮南书一道陈已将廓清宇内之意初言事者请为亲王置师傅明宗顾问近臣执政以从荣名势既隆不敢忤旨即奏云：王官宜委从荣乃奏刑部侍郎刘赞为王傅。又奏翰林学士崔税为元帅府判官明宗曰：学士代予诏令不可拟议从荣不悦退谓左右曰：既付以元帅之任而阻予请僚佐。又未谕制旨也。复奏刑部侍郎任赞从之。
    ○宗室部　害贤
    古者庶子之官实掌公族教之以孝悌申之以睦友。
    然後邦国有伦而众乡方矣。夫本支之戚匿莫加焉茅土之胙厚莫重焉荣禄宠章晖其顾盼膏粱纨绮充其嗜好有能富而知礼高而思危固姻睦之亲识为善之乐者盖云：鲜矣。矧自王政不纲懿亲道废麟趾之风缺棣华之赋兴小则席宠寝深恣陵荡之志大则分封逾溢萌负恃之心至使正士抗辞假寻斧於遗论忠臣发忿翦滋蔓於祸基裁正所申觖望斯作恶直鬼正怨天尤人苟惨毒之所加殆夷灭而无类祸败之始常必繇之是用徵彼旧闻列其行事覆车之轨昭然可观。
    汉梁孝王武与景帝皆窦太后所生景帝废栗太子太后心欲以梁王为嗣大臣及袁盎等有所关说於帝太后议格孝王不敢复言太后以嗣事後立胶东王为太子梁王怨盎及议臣乃使羊胜公孙诡之属谋阴使人刺杀袁盎及他议臣十馀人。
    吴孙坚弟靖之曾孙为侍中武卫将军领中外诸军事废帝太平二年朱异假节为大都督救寿春围不解还军为所枉害（《吴录》载要异相见将往乃陆抗止之异曰：予通家人耳当何所疑乎！遂往使力人於坐上取之异曰：我吴国忠臣有何罪乎！乃拉杀之）。
    晋齐王ぁ惠帝时为大司马以顺阳人王豹为主簿ぁ骄纵失天下心豹致笺於ぁ词甚切直ぁ令曰：得前後白事具意辄别思也。会长沙王至於ぁ案上见豹笺谓ぁ曰：小子离间骨肉何不铜下扑杀ぁ既不能嘉豹之策遂纳言乃奏豹曰：臣忿奸凶肆逆皇祚颠坠与成都长沙新野共兴义兵安复社稷唯欲戮力皇家与亲亲宗室腹心从事此臣宿夜自誓无负神明而主簿王豹比有白事敢告异端谓臣忝备宰相必遘危害虑在一旦不祥之声可乔足而待欲臣与成都分陕为伯音阁尽出藩王上诬圣朝鉴御之威下长妖惑疑阻众心尊背憎巧卖两端讪上谤下谗内间外遘恶导奸坐生猜嫌昔孔丘佐鲁乃诛少正子产相郑先戮邓析诚以交乱名实。若赵高诡怪之类也。豹为臣不忠不顺不义辄敕都街考竟以明邪正豹将死曰：悬吾头大司马门见兵之攻齐也。众庶冤之。又奏殿中御史桓豹奏事不先经ぁ府即考竟之，於是朝廷侧目海内失望矣。
    楚王玮武帝子也。初卫为太保录尚书事与汝南王亮共辅朝政亮奏遣诸王还藩与朝臣廷议无敢应者唯赞其事玮繇是憾焉贾后素怨。且忌其方直不得骋已淫虐。又闻与玮有隙遂谤与亮欲为伊霍之事启惠帝作手诏使玮免等官黄门赍诏授玮玮性轻险欲骋私怨夜使清河王遐收左右疑遐矫诏咸谏曰：礼律刑名台辅大臣未有此比。且请距之须自表得报就戮未晚也。不从遂与子恒岳裔及孙等九人同被害。
    赵王伦宣帝子也。惠帝时谄事贾后裴甚恶之伦数求官与张华复固执不许繇是深为伦所怨伦。又日怀篡逆欲先除朝望因废贾后之际遂与华同被诛时年三十四二子嵩该伦亦欲害之梁王彤东海王越称父秀有勋王室配食太庙不宜灭其後嗣故得不死。又解系为雍州刺史扬烈将军西戎校尉会氐叛时伦为征西将军系与伦讨之伦信用佞人孙秀与系争军事更相表奏朝廷知系守正不挠而召伦还系表杀秀以谢氐不从伦秀谮之系坐免官以白衣还第闭门自守及张华裴之被诛也。伦秀以宿憾收系兄弟梁王彤救系伦怒曰：我於水中见蟹。且恶之况此人兄弟轻我耶此而可忍孰不可忍彤苦争之不得遂害之并戮其妻子。
