<!-- { "loadSidebar": true } -->
    刘之少与孟利贞高知周郭正一俱以文藻知名时人目为刘孟高郭之官至中书侍郎同中书门下三品知周至右散骑常侍正一至陕州刺史。
    林辅元汴州浚仪人与伯父德仁同郡剡县丞繁师玄齐王文学王孝逸罗川户曹靖君亮司隶从事郑祖咸军城县长郑师善王充中书舍人李行简处士协咸见重於隋代号为陈留八俊。
    邢文伟滁州人与和州高子贡俱以博学知名於江淮间仕至内侍史出为珍州刺史。
    盖文达博涉经史其宗人文懿亦以儒业知名当时称为二盖焉文达位至蜀王师文懿至国子博士。
    杜易简博学有高名姨兄岑文本甚推重之仕至开州司马。
    周思茂贝州漳南人少与弟思均俱早知名仕至麟台少监文馆学士。
    乔和之同州冯翊人少与弟侃备并以文词知名知之尤称俊才官至左司郎中侃至襄阳令。
    富嘉谟雍州武功人与新安吴少微属文皆以经典为本时人钦慕之称为吴富体初嘉谟为晋阳尉与少微同官魏郡谷倚为太原主簿皆以文词著名时人谓之北京三杰嘉谟少微并官至监察御史倚後流寓客死。
    韩宰相休之子幼有美名所与结交皆时之俊彦非公忠正直者不与之亲密位至右仆射。
    沈期善属文尤长五言之作与宋之问齐名时人称为沈宋期官至太子詹事。
    宋之问父令文有勇力而工书善属文世人以为三绝之问以文词知名弟之悌有勇力之逊善书议者云：各得父之一绝之问後至越州长史之逊至太原尹。
    徐彦伯兖州瑕邱人少以文章擅名为蒲州司兵参军时司户韦善判事司士李亘工於翰札而彦伯以文词雅美时人谓之河中三绝。
    陆象先初为雒阳尉以宰相子闻望甚高。
    苏晋与雒阳人张循之仲之兄弟为友并以学业著名。
    刘允济善属文与绛州王勃早齐名特相友善官至凤阁舍人左迁青州长史。
    苏味道少与李峤俱以文学知名时人谓之苏李味道位至凤阁侍郎同凤阁鸾台三品峤至中书令苏瑰中宗朝历左右仆射同中书门下三品子七人冰诜[A13C]锐颜最知名官至中书侍郎平章事诜户部员外瑰与李峤同居相位峤有才华其子不肖瑰以理而[A13C]有文词故代称苏瑰有子李峤无儿。
    薛登博涉文史少与徐坚刘子玄齐名友善登官至太子宾客坚至右散骑常侍子玄至左散骑常侍贬安州别驾。
    赵骅与殷寅颜真卿柳芳陆据萧[A13C]士李华邵轸同志友善故天宝中语曰：殷颜柳陆萧李邵赵以其重行义敦交道也。骅至秘书少监。
    蒋沅性耿介独好学早有名称官至左散骑常侍。
    萧嵩长子华兵部侍郎少子衡尚新昌公主拜驸马都尉并风流简肃士族称之。
    韦陟中书令安石之子开元初丁父忧居丧过礼自此杜门不出八年于兹与弟斌相劝励探讨坟索不舍昼夜文华当代俱有盛名官至吏部尚书东都留守。
    李邕为滑州刺史上计京师邕素负美名频被贬斥皆以邕能文养士贾生信陵之流执事忌胜剥落在外人间素有声称後生不识京雒阡陌聚观以为古人或将眉目有异衣冠望风寻访闾巷。又中使临问索其新文复为人阴中竟不进。
    贺知章会稽人少以文词知名神龙中知章与越州贺朝万齐融扬州张。若虚邢巨湖州包融俱以吴越之士文词俊秀扬名於上京位至银青光禄大夫正授兼秘书监。
    萧[A13C]士字茂挺与李华同年登进士第开元中天下承平人物骈集如贾曾席豫张韦述辈皆有盛名而[A13C]士皆与之游繇是绅多誉之是时外夷亦知[A13C]士之名新罗使入朝言国人愿得萧夫子为人师其名动华夷。若此。
    王维以诗名盛於开元天宝间凡诸王驸马豪右贵势之家无不拂席迎之代宗时弟缙为宰相尝谓缙曰：卿之伯氏天宝中诗名冠代位至尚书右丞。
    李白少与鲁中诸生孔巢父韩准裴政张叔明陶沔等隐於徂徕山时号竹溪六逸白後待诏翰林辟永王从事。
    杜甫字子美天宝末诗人甫与李白齐名後至检校工部员外郎。
    路群志行贞洁不茹荤食肉养亲以孝闻自长庆以来高名重价历践清华及卒时论嗟惜。
    杨绾素以德行著称清识过人凡所知友皆一时名士位至中书侍郎平章事。
    李栖筠字贞一赵郡赞皇人幼孤贫而器度雄远体貌瑰杰博览坟籍无所不通属文劲迅然本於理道教化性严重寡言造次不妄交接故当时高名之士皆敬慕之为御史大夫以刚正为元载所恶天下之士重其高义虽三尺童子皆知敬慕称为赞皇公而不名焉。
    张涉以经学为儒官尝举日试万言当时呼为张万言官至散骑常侍。
    李承少有雅望至其从官颇以贞廉才术见称於时累官襄州潭州刺史。
    崔造与韩会卢东美张正则为友皆侨居上元好谈论经济之略尝以王佐自许时人号为四政造後至给事中平章事。
    韦夏卿早有时称其所与游皆一时名士位至东都留守选太子少保。
    赵昌字洪祚祖不器父居贞皆有名於时昌官至太子少保。
    郄士美善与人交然诺之际豁如也。当时名称甚茂位至忠武军节度使。
    吕元膺学识深远处事得体正色立朝有台辅之望位至太子宾客。
    薛戎为浙东观察使兄弟五人季弟放最知名放至江西观察使。
    韩皋字仲文夙负令名而器质重厚有大臣之度後为杭州刺史再为尚书右丞迁武昌镇海忠武三节度所至皆有声绩大率用简俭为理及位高益为时人所重。
    钱起与韩李端卢纶司空曙辈十人俱以能诗出入贵游之门时号十才子形於图画位终尚书郎。
    钱徽起之子也。以文学操行立名於时官至吏部尚书郎致仕。
    孔敏行字至之文宣王四十代孙父述□有高名於贞元间敏行名臣子少时修洁为人所称慕及游宦与当时豪俊为友其名华为一时归凑。
    崔郾与兄等皆有令誉而郾疏财恢廓弟兄所不及郾位至浙西观察使至太常卿。
    元贞字徽之聪警绝人年少有才名与太原白居易友善工为诗善状咏风态物色当时言诗者称元白焉贞至工部侍郎平章事卒於武昌军节度使居易至刑部尚书致仕。
    李商隐字义山与太原温庭筠南郡段成式齐名时号三才子商隐後至东川节度判官检校工部郎中庭筠至隋县尉成式至江州刺史。
    王凝咸通中知礼闱时凝擅价一时与路岳相齐语曰：王凝路岳见便脱壳位至宣州观察使。
    後唐宰相赵光裔唐天中历官省阁伯仲皆以廉洁方正流闻于时自梁孽未亡时赵氏伯仲之名北人皆所倾慕位至平章事。
    贾馥性恬澹与物无竞为镇州士人之秀位至鸿胪卿致仕。
    赵光逢幼嗜坟典动守规检议者目之为玉界尺昭宗朝登进士第逾月辟度支巡官台省内外俱制俱有能名後为太保致仕。
    晋郑韬光唐宣宗之外孙万寿公主之所出也。生三日赐一子出身银章朱绶及长美容止神爽气彻不妄喜怒而秉执名节为甲族所称後为户部尚书致仕。
    ●卷七百七十八
    ○总录部　高尚
    《易》曰：高尚其事仲尼之称儒有不臣不仕者焉斯盖抱朴以自守处晦而无闷不降其志独善其身绝俗以高蹈确乎！其不可拔也。三代以还乃有耻厕家陪之列不嗅骄君之饵弃卿相之位辞封爵之富安车徵聘而靡屈公府交辟而不起虽复蒲帛贲于邱园羔雁陈於庭户视之蔑如也。非夫德充於内道茂乎！已厉行无爽处躬有裕。又安能不陨获而充诎哉！然而当时之君亦曷尝不优容全度以成其高世之节今并采其事迹著之于篇或有虽在早岁抗志而避名暨及晚年逢辰而贵仕出处有道亦无鬼焉。
    闵损字子骞鲁人孔子弟子也。不仕大夫不食污君之禄季氏使子骞为费宰子骞曰：善为我辞焉（不欲为季氏宰语使者善为我作辞说令不召我）如有复我者（复我者重来召我）必在汶上矣。（去之汶水之上欲北如齐）。
    庄周蒙人也。楚王（。《史记》作威王）遣使者持金千斤白璧百双聘欲以为相。《庄子》固辞而不许使者曰：黄金白璧宝之至重卿相之位至尊先生辞而不受何也。《庄子》曰：子所谓见其一未知其二者也。独不见入庙之义乎！衣以文绣饲以茭出则清道而行止则居帐之内此宁不贵邪及其不免於死庖宰执刀於前或持刃在後当是之时虽欲与孤豚伍鸡鼠游岂得乎！哉！仆闻之左手据天下之图右手刎其喉愚者不为也。何则身重於天下也。又况卿相之位乎！终辞而不受鲁仲连齐人也。好奇伟ㄈ傥之画策而不肯仕宦任职好持高节游於赵会秦围赵魏王使客将军新垣衍间入邯郸因平原君欲令赵尊秦为帝鲁连责而归之秦军引去，於是平原君欲封鲁连鲁连辞让使者三往终不肯受平原君乃置酒酒酣起前以千金为鲁连寿鲁连笑曰：所谓贵於天下之士者为人排患释难解纷乱而无取也。即有取者是商贾之事也。而连不忍为也。遂辞平原君而去终身不复见其後复为齐将田单遗燕将书下聊城田单欲爵之鲁连逃隐於海上曰：吾与富贵而诎於人宁贫贱而轻世肆志焉。
    淳于髡齐人客有见髡於梁惠王惠王再见之而终无言也。知王之志在驱逐音声也。後复见一语连三日三夜无倦惠王欲以卿相位待之髡因谢去，於是以安车驾驷束帛加璧黄金百镒终身不仕。
    颜齐人宣王谓请受教为弟子。且先生与寡人游食必太牢出必乘车妻子衣服丽都颜辞去曰：夫玉生於山制则破焉非弗宝贵矣。然太璞不完士生乎！鄙野推选则禄焉非不得尊遂也。然而形神不全愿得蔬食以当肉安步以当车无罪以当贵清静贞正以自虞制言者王也。尽忠直言者也。言要道已备矣。愿得赐归安行而反臣之邑屋则再拜而辞去君子曰：知足矣。归真反璞则终身不辱也。
    汉郑子真耕於谷口非其服弗服非其食弗食大将军王凤以礼聘子真子真遂不屈。
    後汉王扶客居琅邪国相张宗谒请不应欲强致之遂杖策归乡里连请固病不起太傅邓禹辟不至。
    廉范丧亲服竟诣京师受业事博士薛汉京兆陇西二郡更请召皆不应後举茂才累迁至蜀太守。
    承宫少勤学不倦经典既明乃归家教授三府更辟皆不应（三府谓太尉司徒司空府）。
    郑均常称病家庭不应州郡辟召郡将欲必至之使县令谲将诣门既至卒不能屈均，於是客於濮阳建初三年司徒鲍昱辟之後举直言并不诣。
    赵典性明达至节清亮益州举茂才以病辞太尉黄琼胡广举有道方正皆不应。
    桓煜举孝廉有道方正茂才三公并辟皆不应。
