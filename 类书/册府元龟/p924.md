<!-- { "loadSidebar": true } -->
    仆固怀恩世袭都督玄宗时为左领军大将军天宝十五载与李光弼合势及史思明战于常山赵郡沙河嘉山皆大破之功居多肃宗即位於灵武怀思累从《郭子》仪及广平王破贼皆立殊功以前後功加开府仪同三司鸿胪卿同正员同节度副使封丰国公食实封二百户乾元元年九月遣九节度击安庆绪於相州从《郭子》仪领朔方行营。又副李光弼二年进封大宁郡王迁御史大夫朔方行营节度使上元二年冬加工部尚书敕李辅国及常参官等送上太官造食代宗即位以怀恩副天下兵马元帅雍王领河东节度行营及镇西回纥兵马赴陕州仍许怀恩母及妻随怀恩之陕州行营回纥可敦即怀恩之女也。时回纥通会于陕州帝特崇姻好以宠之。
    李光弼为河北节度使时玄宗幸蜀肃宗理兵於灵武追光弼及《郭子》仪赴行在授光弼户部尚书兼太原尹北京留守同中书门下平章事及贼将史思明蔡希德高秀牛廷等四伪帅率众十馀万来攻太原光弼率敢死之士出击大破之收清夷横野等军擒贼将李宏义以归诏守司空兼兵部尚书中书门下平章事进封魏国公食实封八百户乾元元年与关内节度使王思礼入朝敕朝官四品已上出城迎谒迁侍中改封郑国公二年七月为天下兵马元帅赵王系之副知节度行营事八月兼幽州大都督府长史出统河南诸军於河内及收复怀州以功进爵临淮郡王累加实封一千五百户俄拜太尉内殿宴送御制诗以宠之朝臣毕和宝应元年五月光弼进封临淮王赐铁券以代宗广德二年薨及葬诏宰臣已下祖送於延平门。
    李抱玉为郑陈颍亳四州节度肃宗乾元中史思明陷雒阳抱玉守河阳南城击退贼帅周挚固河阳复怀州皆功居第一迁泽州刺史代宗即位为泽潞节度使加领陈郑二州迁兵部尚书广德元年吐蕃寇京师群盗充斥诏抱玉兼凤翔节度使讨之以功迁司空。
    辛云   京为太原节度虏畏云   京不敢忄息太原大理无烽火之虞累加检校左仆射同中书门下平章事以代宗大历三年八月薨代宗追悼发哀册赠太尉辍朝三日十一月葬遣中使吊祭（时宰相及诸道节度使祭者凡七十馀幄馔叶饣希器溉丰盈穷极奢靡士庶观者如堵）。
    严武为剑南节度使成都尹代宗广德二年破吐蕃七万馀众扌友当朐城十月取盐川城改检校吏部尚书封郑国公。
    田神功为平卢军节度都知兵马使擒逆贼刘展以功迁检校工部尚书汴宋等八州节度使代宗大历三年入觐寻加检校右仆射赴尚书省视事特诏宰臣百官送上仍加知省事以宠之入觐阙廷遘疾信宿而终代宗悼惜为之撤乐废朝三日赠司徒赐绢一千疋布五百端特许百官吊丧赐屏风茵褥於灵座并赐千僧斋以追福至德已来将帅无兼三事者惟神功恩礼最笃。
    李纳为平卢军节度使时李希烈围陈州纳遣兵与诸军奋击大破之因解围加检校司空封五百户李忠臣代宗时为淮西节度观察使同华节度周智光举兵反诏忠臣与神策将李太清等讨平之大历二年加检校工部尚书实封通前三百户五年加蔡州刺史检校右仆射知省事李灵曜之叛田承嗣使侄悦援之忠臣与诸军大破之汴州平十一年十二月加检校司空平章事。
    伊慎为果毅代宗大历八年江西节度使路嗣恭讨领南哥舒晃之乱以慎为先锋直逼贼垒疾战破之斩晃於泔溪函首献于阙下嗣恭表慎功授连州长史知当州团练使德宗时为蕲州刺史充节度都知兵马使建中未车驾在梁洋慎进兵迎击李希烈之甥刘戒虚擒之以功拜安州刺史兼御史大夫仍赐实封一百户。
    马为太常卿时蕃戎寇边诏赴援河西广德初仆固怀恩不顺诱吐蕃入寇代宗避狄陕州即日自河右转斗戎虏追击俘斩数千繇是雄名益振代宗还宫召见慰劳之授兼御史大夫永泰中为泾原节度城堡获全虏不敢犯加检校左仆射帝甚重之迁检校左仆射知省事诏宰臣百僚於尚书省送上进封扶风郡王大历十一年卒德宗悼惜之废朝赠司徒。
    郝廷玉初为李光弼帐中爱将肃宗乾元中史思明再陷雒阳廷玉擒贼将徐璜玉解中沾之围前後以战功累授开府仪同三司试太常卿封安边郡王累迁秦州刺史代宗大历八年廷玉卒追录旧勋赠工部尚书。
    王栖曜肃宗时为浙东节度王马军兵焉使代宗广德中草贼袁晁起乱台州御史中丞袁亻参东讨奏栖曜为偏将生擒袁晁收复郡邑十六授常州别驾浙西都知兵马使时江左兵荒栖曜击贼大溃迁试金吾大将军李灵曜反于汴州浙西观察使李涵俾栖曜将兵为河南掎角以功加银青光禄大夫累加至御史中丞。
    张万福代宗时为和州刺史行营防御使时贼将康自观拥兵掠循淮而东万福追而杀之代宗发诏以劳之赐衣一袭宫锦十双後自泗州刺史徵拜右金吾将军诏图形凌烟阁数赐酒馔衣服并敕度支籍口畜给其费。
    薛嵩为相卫节度使卒代宗命工部尚书李冕使于相州吊祭。
    曲环自玄宗天宝中为果毅别将安禄山反守邓州拒贼功居多超授左清道率。又从李抱玉守河阳南城寻别将兵守泽州破贼骁将安晓敕特拜羽林将军。又将别部兵合诸军同讨史朝义平河北累转金吾大将军因随李抱玉移军京西代宗大历中领兵陇州频破吐蕃加特进太常卿。又诏以陇兵五千大破戎虏於剑南加太子宾客赐以名马与诸将讨泾州叛将刘文喜平之加开府仪同三司兼御史中丞充陇两军都知兵马使累破李纳逆党以功最加御史大夫德宗建中三年十月加检校左常侍充陇行营节度使。又大破李希烈逆党於陈州城下加检校工部尚书兼陈州刺史希烈平加环兼许州刺史加实封三百户後加检校左仆射卒废朝一日赠司空赙布帛米粟有差。
    杨朝晟德宗建中初为甘泉府果毅从李怀光讨刘文喜於泾州斩获生擒居多授骠骑大将军稍为右先锋兵马使後李纳寇徐州从唐朝臣征讨常冠军锋以功授开府仪同三司检校太子宾客德宗在奉天以朝晟为左厢兵马使下咸阳以挫朱Г加御史中丞实封一百五十户。
    李抱真为昭义军节度使德宗建中三年田悦以魏博反抱真与马燧败悦兵遂解临及邢州之围以功加检校兵部尚书复与燧围魏州。又败悦於城下以功加检校右仆射兴元初迁检校左仆射平章事破朱滔於经城以功加检校司空食实封五百户。
    李为河阳三城怀州节度观察使与河东节度马燧等诸军破田悦於洹水以功授检校兵部尚书累封开封郡王食实封一百户。
    马燧代宗时为河东节度使前政军败之後兵甲寡弱燧乃塞险以遏奔冲及朝於京师加检校兵部尚书令还太原与诸军击败田悦兵加燧同中书门下平章事德宗初诏加燧魏州大都督府长史兼魏博贝等州节度观察招讨等使及帝幸奉天引军还太原及帝还京加燧奉诚军及晋绛慈隰节度使并管内诸军行营副元帅与浑同讨李怀光赴河中军帝诏常参官送至通化门怀光平乃下诏褒美迁光禄大夫并令还太原是役也。帝赐燧宸台衡二铭并序三年二月入朝册拜司徒侍中北平王仍赐妓乐及薨诏赠太傅庙宣令所司供少牢仍给卤簿从宅至庙并量供人夫兼令太常博士检校。
    浑为折冲果毅节度使安思顺遣提偏师大破阿布思部迁中郎将安禄山构逆从李光弼出师河北定诸郡邑迁右骁卫将军及肃宗即位於灵武统兵赴行在至天德遇蕃军入寇击败之从《郭子》仪收两京讨安庆绪破贼於新乡改检校太仆卿充武绛卫军使。又从仆固怀恩讨史朝义前後数十战朝义平加开府仪同三司太常卿赐实封二百户。又为朔方行营左厢兵马使从《郭子》仪讨吐蕃於州以功加御史中丞会吐蕃大入寇至奉天拒战於莫谷大破蕃军以功加太子宾客复屯於奉天华州周智光反《郭子》仪讨之令领马步万人攻下同州智光平诏以宁庆三州隶朔方军《郭子》仪领之子仪令先率兵至州便於宜禄县防秋岁馀加兼御史大夫代宗大历十一年子仪入朝令知宁庆三州兵马留後十三年回纥侵太原以为石岭关以南诸军知兵马使率兵逐之虏骑引退其年八月加检校工部尚书兼单于副都护振武军使十四年入为左金吾卫大将军建中四年李希烈遣间谍诈为书与希烈交通奏其状德宗特保证之仍赐马一匹并鞍辔锦采二百疋兴元元年正月以为行在都知兵马使二月赐实封五百户是日德宗移幸山南分布诸军击败逆贼李怀光追射之三月加检校左仆射同中书门下平章事兼灵州都督灵盐丰夏等州定远西城天德军节度等使仍充朔方宁振武等道兼永平军奉天行营兵马副元帅上临轩授钅戌用汉拜韩信故事是月将军赴京畿破贼朱Г六月加侍中论收京城之功加实封八百户七月德宗还营以守本官兼河中尹河中纟慈隰节度使仍充河中同陕虢节度及管内诸军行营兵马副元帅改封咸宁王九月赐大宁里第女乐五人入第之日宰臣节将送之。又以李怀光未平加朔方行营兵马副元帅与河东节度使马燧会兵进讨贞元元年八月河中平加检校司空四年七月加宁庆副元帅十二年二月加检校司徒兼中书令诸使副元帅如故十五年二月二日薨于镇废朝五日群臣於延英奉慰诏赠太师赙赠绢布四千疋米粟三千石及丧车将至。又为废朝应缘丧事所司准式支给命京兆尹监护葬日赐绢五百疋。
    田绪为魏博节度使时朱滔率兵兼引回纥之众南侵绪遣兵助王武俊李抱真大破朱滔于经城以功迁检校工部尚书。
