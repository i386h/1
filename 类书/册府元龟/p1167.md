<!-- { "loadSidebar": true } -->
    十五年五月壬寅朔癸卯诏曰：比缘用兵岁久初息干戈百役所资国用多阙不可更加赋税重扰疲人参酌权宜事贵通济自今已後应内外支用钱宜於天下收两税盐利酒税茶及职掌人课料等钱并每贯除旧垫陌外量抽五十文委本道本司本使据数逐季收计其诸道钱使差纲部送并付度支收等待一二年後国用稍充即依旧制其京百司俸科文官已准别敕每月量抽修文宣王庙不可重有除减武官所给较薄亦不在抽限。
    七月乙卯敕自今已後新除观察节度使到任日具见在钱物斛斗器械数分析以闻。
    穆宗长庆元年二月浙东奏准诏停老弱官健收衣粮。
    四月己丑河南尹韦贯之请以去年夏末至今年夏初供馆驿外剩钱一万三千五百八十贯草九万五百八十束代百姓填元和十一年至十五年逋欠及今年夏税从之。
    十二月乙亥敕诸道州府每年徵纳两税除送上都外留州留使钱缘草贼未殄费用滋广两税之外难议加徵然其馈运之间。又须得济诸道留使钱宜令长吏於诸色给用中每贯量减二百文以资军用事平之後即任仍旧壬午出内藏库五万贯付度支以备军须。
    二年正月内出缯帛八万匹付度支以助军资。
    四月辛未诏曰：顷以寇贼未殄费用滋广先有诏敕於诸道留州留使给用钱中每贯量抽二百文今兵戎已戢经费有常其抽钱宜从今年四月十一日已後停切令官吏所在知委不得妄有增减。
    七月以讨汴州李内出绫绢五十万匹付度支以充军用。
    敬宗以长庆四年正月即位三月大赦制官禁经费及乘舆服膳委所司起今年三月其本色物价及水陆脚价一半委度支收管一半使任本州收充助贫下户阙额税钱。
    天历二年五月辛巳敕如闻度支近年请诸色支用常有欠阙今。又诸军诸使衣赐支遣是时须有万员使其济办宜量赐绢及纟由一万匹以户部物充。
    七月壬辰户部侍郎崔元略进准宣索见在左藏库挺银及银器十万两金器七千两旧制户部所管金银器悉贮於左藏库时帝意欲便於赐与故命尽输内藏。
    文宗太和元年三月盐铁使王播进停减盐铁官吏课料绢一万六千三百匹。
    六月司空兼门下侍郎平章事判度支裴度进金六十八挺。
    十一月庚寅敕李寰下将士衣粮旧准神策军例支给今初移镇五令度支。且准旧例处分待沧景事平後仍委条流闻奏。
    二年十月辛酉敕宁武军士马悉在行营不同常日旧赐绫绢二万匹仍委度支逐便支送。
    四年五月戊子罢度支每年於剑南西川织造年支绫罗锦等共八千一百六十七匹令数内减二千五百十匹九年春正月甲戌中书门下奏太仓见在粟二百六十万八百五十四石并请留充贮备不承别敕不在给用之限如有特敕支用亦须覆奏从之。
    七月乙巳户部尚书判度支王奏东渭桥每年北仓收贮漕运糙米一十万石以备水旱今累年计贮三十万石请以今年所运者换之自是三岁一换率以为常则所贮不陈而耗蠹不作许之。
    开成元年正月一日赦诏京兆府附一年所支用钱物斛斗草等并勒盐铁使以开成元年直进绫绢充还辛酉盐铁使左仆射令狐楚请以罢修曲江亭子绢一万三千七百匹回修尚书省。
    二月度支奏每年供诸司并畿内诸镇军粮等计粟麦一百六十馀万石约以钱九十六万六千馀贯籴之畿内百姓每年纳两税见钱五十万贯约以粟麦二百馀万贯籴之是度支籴以六十而百姓籴以二十五农人贱籴利归商徒度支贵籴贿行黔吏今请以度支贵籴钱五十万贯送京兆府充百姓一年两税勒二十三县代缗输粟八十万石小麦二十万石充度支诸色军粮则开成三年以後似每岁放百姓一半税钱。又省度支钱一十万贯劝农减费物理昭然仍请百姓广开田亩更不加税行之有节富庶可期诏付京兆府夏季以前先造户帖务使平允凡折纳之术行於丰年斯惠农务苟非丰登人用苦之盖输缗易而输粟难也。
    武宗会昌元年赦曰：应州县等每有过客衣冠皆求应接行李苟不供给必致怨尤刺史县令务取虚名不惜百姓夫蓄皆配人户酒食科率所繇令虚通领状招领价钱。又陈设之物遍扰闾里蠹政害人莫斯为甚宜委本道观察使条流量州县大小及道路要僻各置本钱逐月收利前观察使刺史前任台省官不乘馆驿者许量事供给其前便以留州留使及羡馀钱充每至季终申观察使不得辄配所由人户并限赦书到後一月内处置讫闻奏虚立名目妄破官钱依钱科配并同入以枉法赃处分县令已下亲故以家口同行者并须以料钱供给不得擅配店户祗供其所在食估切宜禁断如有犯者并以赃论仍委御史台及所在巡按常加察访。
    懿宗咸通五年五月丁酉诏如闻湖南桂州是岭路系口诸道兵马纲运无不经过顿递供承动多差配凋伤转甚宜有恩宥潭桂两道各赐钱三万贯文以助军钱以充馆驿息利本钱其江陵江西鄂州三道比於潭桂徭配稍简宜令本道观察使诸闲剧准此例与置本钱。
    七月壬子延资库使夏侯孜奏盐钱户部先积欠当使咸通四年已前延资钱绢三百六十九万馀贯疋内户部每年合送钱二十六万四千二百八十五贯疋从大中十二年至咸通四年九月已前除纳外欠一百五十万五千七百一十四贯疋当使缘户部积欠数多先具申奏请於诸道州府场院合纳户部所收八十文除陌钱内割一十五文属当使自收管敕命须行送纳稽缓今得户部牒称所收除陌钱除钱绢外更有诸杂货物延资库徵收不便请起今年合纳延资库钱绢一时便足其已前积欠候物力稍充积渐堙填其所割十五文钱即当司仍旧收管。又缘累岁已来岭南用兵多支户部钱物当使不欲坚论旧欠请依户部商量合纳今年一年额色钱绢须足明年即依旧制三月九月两限送纳毕其已前积欠仍令户部自立填纳期限者敕旨依之。
    八年九月丁酉延资库使曹确奏户部每年合纳当使三月九月两限绢二十一万四千一百匹钱五万贯自大中八年已後至咸通四年积欠五十万五千七百馀贯疋前使杜申奏起请咸通五年正月已後於诸道州府场盐院合送户部八十文除陌钱内割十五文当使收管以填积欠续据户部牒称州府除陌钱有折色零碎请起咸通五年所合送延资库钱绢逐年两限须足其除陌十五文当司仍旧收管前使夏侯孜具事由申奏。且请依户部论请期限其咸通五年钱绢户部已送纳自六年至八年其钱绢依前不旋送纳。又积欠三十六万五千五百七十贯文者伏以所置延资库初以备边为名至大中三年始改今号。若财物不充则名额虚设当置制之时所令三司逐年分改减送当使收管元敕只有钱数但令本司减割送库不定色目以此因循渐隳旧制年月既久积欠转多既无计以徵收乃指色以取济稍称备边名号得遵元敕指挥乃割户部除陌八十文内十五文收管及户部请逐年送库具票从今既积欠。又多终虑不及期限臣今酌量请诸道州府场盐院合送户部钱绢内分配令勒留下合送纳延资库数目令本处别为纲运与户部纲同送上都直纳延资库则户部免有逋悬不至累年积欠从之。
    十月丙寅户部侍郎判度支崔彦昭奏当司应收管江淮诸道州府咸通八年已前两税榷酒及度支米价并二十文除陌诸色属省钱准旧例逐年商人投状便换自南蛮用兵已来置供军使当司在诸州府场盐钱犹有商人便换赍钱司便换文牒至本州府请领皆备诸州称准供军使指挥占留以此商人疑惑乃致当司支用不充乞下诸道州府场监院依限送纳及给还商人不得称占留。
    昭宗乾宁四年同州节度使长春宫使韩建奏以京兆府於每年见徵赋内减四十万贯充上供。
    梁太祖开平二年十一月两浙节度使奏差使押茶货往青州回变供军布衫段送纳。
    後唐明宗天成元年四月制曰：先皇帝运关外之资粮供雒中之戎马遂致百姓困弊不胜馈免之劳今则须为制置令度支与总管司会定在京兵数据所供馈积贮京师其近畿粮储可令诸军就食其租庸使先将系省钱与人回图所供课利或烂茶弊物积年之後和本乾没为弊最深宜令尽底收纳以塞亻幸门。
    八月乙未汴州奏兵额数广税物不多切虑年终供馈有阙支郡旧管漕州伏乞却归当道从之。
    三年三月三司使奏河阳白波巩县见有军储百万馀斛草二百七十万束。
    长兴二年四月太子宾客裴皋上言以京师牛马多草价贵请畿内种禾者放地头钱及甸服之内舟公所通氵公河置场买草每至春夏即官中出卖。
    三年十二月乙亥三司使冯ど奏奉圣旨赐内外臣僚节料羊计支三千口帝曰：不亦多乎！范延光奏曰：供御厨及内史食羊每日二百口岁计七百万馀口酿酒糯米二万馀石帝闻奏敛容良久曰：支费大过如何减省初庄宗同光时御厨日食羊二百口当时物论已为大侈今羊数既同帝故骇心。
    四年二月癸丑帝御中兴殿枢密使范延光曰：缘边屯戍兵士人马支费月计极多。若春夏之交便有霖雨山水湍险军无兴举之理应缘边兵马请移於近里州郡以便刍粮从之帝因问延光内外见管马数对曰：见兵马数管骑军三万五千帝抚髀叹曰：朕从戎四十年太祖在太原时骑军不过数千先皇与汴家二十年较战自始至终马数裁万今有铁马三万五千匹而不能使九州混一是吾养士卒练将帅之不至也。吾老矣。马将奈何延光奏曰：臣每思之国家养马太多试计一骑士之费可赡步卒五人养三万五千骑抵十五万步卒既无所施虚耗国力臣恐一年不易帝曰：诚如卿言肥骑士而瘠吾民何负哉！八月赐侍卫亲军优给有差时月内再有颁给自兹府藏无馀积矣。
    十一年辛巳朱弘昭马ど曰：臣等自蒙重委计度国力盈虚而支给常。若不足者直以赏军无等买马太多之弊也。若不早为节限後将难济宜严敕西北边镇守比後请禁止其来。
    闵帝应顺元年正月洋州节度使孙汉韶上言於雒谷路造仓舍三月讨凤翔西京留守王思同上言度支支供军钱一千万末帝即位改元清泰太后太妃出宫中衣服器用簪珥之属令主者陈於帝庭以助劳军也。帝朝太后辞之不获初三司计用赏军钱五十万及率士庶房课搜索质兼贡物及二十万两宫知之故有斯助。
    二年六月甲申以边军储运不给诏北面总管以河东诸州民户有多积粟菽者量事抄借以益军储乙酉诏镇州输绢五万匹於北面总管府博籴军储。
    七月甲午北面总管言边军乏刍粮其安重荣巡边兵士欲移振武就军食从之。
    晋高祖初即位改元天福赦制曰：悉力为时罄财助国苟不推於恩命亦何示於赏酬自举义以来应借率人户及经抄括商旅资财钱物委所司明置文籍候平定之後当议给还。
    二年九月丁卯据度支奏应请假入觐省朝人皆是等第支赐茶药自前委所司以诸进到者给今诸库并无见在今後应有请假臣寮欲请权住支候有进到即依旧支赐从之。
    六年八月宣三司指挥邺都澶相贝博五州配买修军营材料一万五千间仍差工匠人夫共九千人充役。
