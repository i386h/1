<!-- { "loadSidebar": true } -->
    刘林甫贞观初为吏部侍郎初隋代赴选者以十一月为始至春即停选限所促选司多不究悉时选人渐众林甫奏请四时听选随到注拟当时甚以为便时天下初定州府及诏使多有赤牒授官至是停省尽来赴集将万馀人林甫随才铨擢咸得其宜时人以林甫典选比隋之高孝基。
    李安期前後三典选部颇为当时所称。
    杨纂为吏部侍郎铨叙人伦称为允当。
    高季辅为吏部侍郎凡所铨综时称允。
    惬裴行俭高宗朝为吏部侍郎与敬玄马载同时典选十馀年甚有能名时人称焉。
    李敬玄为司列少常伯典选累年铨综有序天下称其能。
    姚武后时为天官侍郎善选补于今称之。
    卢从愿睿宗初为吏部侍郎以中宗之後选司颇失纲纪从愿精心循理大称平允其有冒名伪选及虚增功状之类皆能レ发其事典选六年前後无及之者初高宗时行俭马载为吏部最为称职及是从愿与李朝隐同时典选亦有美誉时人称曰：吏部前有裴马後有卢李。
    韦沆为刑部尚书频年典校京外官考使前後咸称允当。
    宋为吏部侍郎同中书门下三品玄宗在春官。又兼右庶子先是外戚及诸公主等干涉朝政请滋甚崔郑等相次典选皆为权门所制九流失叙迎用两年员阙注拟不足更置比冬选人大为士庶所叹至是大革前弊取舍平允铨综由是有叙。
    李林甫为吏部侍郎天下平每岁选人填委林甫修废举直甄别流品时议以为称职改黄门侍郎徐浩为都官郎中掌选岭南以廉平称。
    于部为北部郎中常署考第於吏部以公当称。
    刘滋为吏部侍郎有经学善持论性廉洁劾理嫉恶常掌选多所发レ更代诈伪者尤畏之。
    韦弘景为吏部侍郎铨录平允权邪惮其严劲不敢干以非。
    崔郾为吏部员外郎铨叙之美为时所称。
    後唐韦寂为水部员外郎判南曹移浚仪令累迁吏部郎中复判南曹吏畏其明。
    ○铨选部　平直夫政之败繇官之邪前典之深戒也。若夫式叙流品铨管人才汉魏以还实重其任乃有善於其职不懈其位为官择人抑华崇本清浊有别名实以寒素无下品之叹浮薄杜私谒之径不以亲疏而易意不为势力之所夺介然不挠处事惟允考言底绩抱公灭私才能用怨亦不作繇是当时号为得士天下无有滞才兹所谓邦之司直德服众望守公率职之善者欤。
    後汉鲁恭为光禄勋选举清平京师贵戚莫能枉其正。
    陈蕃为光禄勋与五官中郎将黄琬共典选举不偏权富而为势家郎所讠替诉坐免归。
    赵戬为尚书典选董卓数欲有所私授戬取坚拒不听言色强厉卓怒召欲杀之众人悚忄栗而戬辞貌自。若卓悔谢释之。
    魏诸葛诞为吏部人有所属取显其言而承用之後有当否则公议其得失以为褒贬自是群僚莫不慎其所举。
    晋荀ダ为尚书时ダ甥陈泰卒ダ代泰为仆射领吏部ダ承泰後加之淑慎综核名实风俗澄正。
    李密犍为人为州大中正性方直不曲意势位後失荀勖张华指左迁汉中太守诸生多以为冤。
    李重为吏部郎询朝众而斥华竞存公平而塞私谒是以群才罔不毕举。
    刘毅为青州大中正铨正人流清浊区别其所弹贬自亲贵者始。
    张辅为御史中丞梁州中正刺史杨欣有姊丧未经旬车骑长史韩预强聘其女为妻辅贬预以清风俗论者称之。
    江灌为吏部郎时尚书谢奕铨叙不允灌每执正不从。
    王彪之为吏部尚书时简文以会稽王辅政有命用秣陵令典安远补句容令殿中侍御史奚朗补湘东郡彪之执不从曰：秣陵令三品县耳殿下昔用安远谈者纷然句容近畿三品佳邑，岂可处卜术之人无才用者邪湘东虽复远小所用未有朗比谈者谓颇兼卜术得进殿下。若超用寒悴当令人才可拔朗等凡器实未足充此选。
    王蕴为吏部郎性平和不抑寒素每一官缺求者十辈蕴无所是非时会稽王辅政蕴取连状白之曰：某人有地某人有才务存进达各随其方故不得者无怨焉。
    宋王球为吏部尚书接客甚希不视求官书疏而铨衡有序朝野称之。
    庾炳之为吏部郎时王僧达举兄锡不协诉家贫求郡太祖欲以为秦郡炳之曰：王弘子既不宜作秦郡僧达亦不堪莅民乃止。
    王琨为吏部郎吏曹选局贵要多所属请琨自公卿下至士大夫例为用两门生江夏王义恭常属琨用二人後复属遣琨答不许。
    江湛为吏部尚书在选职颇有刻之讥而公平无私不受请谒论者以此称焉。
    王僧绰为吏部郎参掌大选究识流品谙悉人物拔才举能咸得其分。
    南齐陆慧晓为吏部郎曹中有都令史历政以来谘执选事慧晓任巳独行未尝与语帝遣左右单景隽以事诮问慧晓谓景隽曰：六十之年不复能谘都令史为吏部郎也。帝。若谓身不堪便当拂衣而退帝甚惮之。
    梁张充为吏部尚书居选称为平允。
    王泰为中书侍郎历给事黄门侍郎并掌吏部郎事俄而即真自过江吏部郎不复典大选令史以下小人求竞者辐辏前後少能称职泰为之通关求吏先至者即补不为贵贱请属易意天下称平。
    王僧孺为尚书吏部郎参大选请谒不行。
    何敬容为吏部尚书铨序明审号为称职。
    褚翔居小选公清不为请属易意号为平允。
    陈徐陵天康初为吏部尚书以梁末以来选授多失其所，於是提举纲维综名实时有冒进求官讠宣竞不已者陵乃为宣示之曰：自古吏部尚书者品藻人伦简其才能寻其门胄遂其大小量其官爵梁元帝承侯景之凶荒王太尉接荆州之祸败尔时丧乱无复典章故使官方穷此纷杂永定时圣朝草创干戈未息亦无条序府库空虚赏赐悬乏白银难得黄札易营权以官阶代於钱绢义存抚接无计多少致令员外常侍路上比肩谘议参军市中无数岂是朝章应其如此今衣冠礼乐日富年华何可犹作旧意非所望也。所见诸君多逾本分犹言大屈未喻高怀。若问梁朝朱领军异亦为卿相此不逾其本分耶此是天子所拔非关选序梁武帝云：世间人言有目色我特不目色范悌宋文帝亦云：人世岂无运命每有好官缺取忆羊元保此则清显职不繇选也。秦有车府令赵高直至丞相汉有高庙令田千秋亦为丞相此复可为例耶既忝衡流应须粉墨所望诸贤深明鄙意自是众咸服焉时论比之毛。
    後魏任城王澄为吏部尚书及车驾北巡留澄铨简旧例自公侯以下讫以选臣动有万数冗散无事澄品为三等量其优劣尽其能否之用咸无怨者。
    元顺为吏部尚书时三公曹令史朱晖素事录事尚书事高阳王雍雍欲以为廷尉评频烦顺顺不为用雍遂下命用之顺投於地雍闻之大怒昧爽坐都厅召尚书及丞郎毕集欲待顺至於众挫之顺日高方至雍攘袂抚几而言曰：身天子之子天子之弟天子之叔天子之相四海之内亲尊无二元顺何人以身成命拔弃於地顺须鬓俱张仰面看屋偾气奔涌长而不言久之摇一白羽扇徐而谓雍曰：高祖迁宅中土创定九流官方清浊轨仪万古而朱晖小人身为省吏何令为廷尉清官殿下既先皇同气。且遵成旨日有短垣而复逾之雍曰：身为丞相录尚书如何不用一人为官顺曰：庖人虽不治庖尸祝不越樽俎而代之未闻有别旨令殿下参选事顺。又厉声曰：殿下必如是顺当依事以闻雍遂笑而言曰：，岂可以朱晖小人便相忿恨遂起呼顺入室与之极饮顺之毅不挠皆此类也。
    陆俟为给事中典选部兰台事当官而行无所屈挠封轨渤海人宣武帝时为考功郎中本郡中正渤海太守崔林入为吏部郎以凡考事于轨轨曰：法者天下之平不可以旧君故亏之也。休叹其守正韦崇为司州及河南邑中正崇频尹衡品以平直见称。
    杨懿为选部给事中有公平之誉。
    宋弁字义和广平人为黄门侍郎兼司徒左长史为本州大中正弁先与度支尚书李彪州里迭相好结管鲍之交而以寒地处之殊不欲微相优假彪不以为恨及郭祚为吏部彪与子志求官祚仍以旧地处之彪以位经常伯。又兼尚书谓祚应以贵游拔之深用忿怨形於言色时论以此讥祚祚每曰：尔与义和至交，岂能饶尔而怨我乎！（一云：郭祚为吏部所用者皆量才称职时人以此归之）。
    李叔虎渤海人为国子博士本国中正摄乐陵中正性清直甚有公平之称。
    北齐赵彦深为尚书令凡诸选举先令铨定提奖人物皆以行业为先轻薄之徒弗之齿也。
    辛术为吏部尚书文宣常令术选百员官参选者二三千人术题目士子人无谤ゥ其所旌擢後亦皆致通显。
    阳休之为吏部尚书多识故事谙悉氏族凡所选用莫不才地俱允。
    後周薛端为吏部郎中自居选曹先尽贤能贵游子弟才劣行薄者未尝升擢之每启文帝云：设官分职本康时务苟非其人不如旷职帝深然之。
    隋卢恺为周小吏部染工上士王神欢者常以赂自进蒙宰宇文护擢为计部下大夫恺谏曰：古者登高能赋可为大夫求贤审官理须详慎今神欢出自染工更无殊异徒以家富自通遂与缙绅并列实恐维鹈之刺闻之外境护竟寝其事。
    韦世康为吏部尚书选用平允请不行出为襄州刺史历安州信州总管入朝复拜吏部尚书前後十馀年间多所进拔朝廷称为廉平。
    高构为吏部侍郎时人以构好剧谈颇谓轻薄然其内怀方雅特为吏部尚书牛弘所重後以老病解职时弘典选凡将有所擢用取遣人就第问其可否。
    牛弘为吏部尚书其选举先德行而後文才务在审慎所进用多称职。
    唐高士廉贞观年为吏部尚书奖鉴人伦雅谙姓氏凡所署用莫不人地俱允。
    韦承庆自天授以来三掌天官选事铨授平允海内称之。
    高季辅为吏部侍郎凡所铨叙时称允当。
    崔玄为天官侍郎介然自守绝於请谒为执政者所忌转文昌左丞选司令史乃设斋自庆武太后闻之复拜为天官侍郎。
    刘奇为吏部侍郎注张文成司马为监察御史二人因申屠以谢之奇正色曰：举贤本自无私二君何为见谢。
    吉顼为吏部侍郎陆象先本名景初为扬州参军秩满调选顼擢授雒阳尉时象先父元方亦为吏部固辞不敢当顼曰：为官择人至公之道陆景初才望高雅非常流所及实不以吏部之子妄推荐也。竟奏授之。
    姜晦为吏部侍郎性聪悟识理体旧制吏曹舍宇悉布棘以防令史与选人交通及晦领选事尽除之大开铨门示无所禁私引致者晦取知之召问莫不首伏初朝廷以晦改革前规咸以为不可竟铨综得所贿赂不行举朝叹伏。
    席豫为吏部侍郎玄宗谓之曰：以卿前为考功职事平允故有此授豫典选六年有令誉。
