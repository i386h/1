<!-- { "loadSidebar": true } -->
    孔琳之为御史中丞明宪执法无所屈挠。
    傅隆为御史中丞当官而行甚得司直之体。
    南齐王思远明帝辅政为御史中丞时临海太守沈昭略赃私思远依事劾奏帝及思远从兄晏昭略叔父文季请止之思远不从案事如故。
    袁昂为御史中丞时尚书令王晏弟诩为广州多纳财货依事劾奏不惮权豪当时号为正直。
    梁陆杲为御史中丞性幸直无所顾望山阴令虞肩在职赃数百杲奏收治中书舍人黄陆之以肩事杲杲不答高祖闻之以问杲杲答曰：有人帝曰：卿识陆之不杲答曰：臣不识其人时陆之在御侧帝指示杲曰：此人是也。杲谓陆之曰：小人何敢以罪人属南司陆之失色领军将军张稷是杲从舅尝以公事弹稷稷因侍宴诉高祖曰：杲是臣亲通小事弹臣不贷高祖曰：杲职司其事卿何得为嫌杲在台号称不畏强御。
    到洽为御史中丞弹纠无所顾望号为劲直。
    张绾再为御史中丞加通直散骑常侍绾再为宪司弹纠无所遁避。
    张缅为御史中丞居宪司推绳无所顾望号为劲直江革为御史中丞弹奏权贵一无所避。
    刘潜为御史中丞在职弹纠无所顾望当时称之刘览为尚书左丞当官清正无所私姊夫御史中丞褚湮从兄吏部郎孝绰在职颇通赃货览劾奏并免官孝绰怨之常谓人曰：犬啮行路览啮家人陈袁宪为御史中丞时豫章王叔英不奉法度逼取人马宪依事劾奏叔英由是坐免黜自是朝野皆严惮焉。
    徐陵为御史中丞时安成王顼为司空以帝弟之尊势倾朝野直兵鲍叔假王威权抑塞辞讼大臣莫敢言者陵闻之乃为奏弹道从南台官属引奏案而入元帝见陵服章严肃。若不可犯为敛容正坐陵进读奏状时安成王殿上侍立仰视世祖流汗失色陵遣殿中御史引王下殿遂劾免侍中中书监自此朝廷肃然。
    徐俭为御史中丞俭性公平无所阿附尚书令江总望重一时亦为俭所纠劾後王深委任之褚为御史中丞刚毅有胆决甚有直绳之称。
    ●卷五百十五
    ○宪官部　刚正第二
    後魏高谧献文时为治书掌摄内外弹纠非法当官而行无所畏避甚见称赏。
    李彪为御史中尉彪既为孝文所宠性。又刚直遂多所劾纠远近畏之豪右屏气帝常呼彪为李生，於是从容谓群臣曰：吾之有李生犹汉之有汲黯。
    高道悦拜治书御史正己当官不惮强御奏举任城王澄等免官孝文诏褒美之。
    王显为御史中尉多所弹劾百僚肃然。
    阳固为治书侍御史宣武末中尉王显起宅既成集寮属飨宴酒酣问固曰：此宅何如固对曰：晏婴湫隘流称于今丰屋生灾著於。《周易》此盖同传舍耳唯。
    德能卒公勉之显嘿然他日人谓固曰：作大府卿库藏充实卿以为何如固对曰：公收百官之禄四分之一州郡赃赎悉入京藏以此充府未足为多。且有聚敛之臣宁有盗臣，岂不戒哉！显大不悦以此衔固。又有人间於显显因奏固剩请米麦免固官。
    山伟为内行长孝明初御史中丞元匡以伟兼侍御史入台五日便遇正会伟司神武门其妻从叔为羽林队主挝直长於殿门伟即劾奏匡善之俄然奏正綦隽为御史中尉於路与仆射贾显度相逢显度恃勋贵排隽驺列隽忿见於色自入奏之。
    封回孝明时为七兵尚书领御史中尉尚书右仆射元钦与从父兄丽妻崔氏奸通回乃劾奏时人称之崔亮为御史中尉侍中广平王怀以母弟之亲左右不遵宪法敕亮推治孝明禁怀不通宾客者久之後因宴集怀恃亲使忿欲陵突亮亮乃正色责之即起於帝前脱冠请罪遂拜辞欲出帝曰：广平粗疏向来。又醉卿之所悉何乃如此也。遂诏亮复坐令怀谢焉郦道元为御史中尉道元素有严猛之称司州牧汝南王悦嬖近左右丘念常与卧起及选州官多繇於念匿於悦第时还其家道元收念付狱悦启灵太后请全之敕赦之道元遂尽其命因以劾悦。
    高恭之字道穆御史中尉元匡引为御史其所纠レ不避权豪台中事物多为匡所顾问道穆曾进说於匡曰：古人有言罚一人则千万人惧豺狼当道不问狐狸明公荷国重寄宜使天下知法匡深然之後道穆为御史中尉庄帝姊寿阳公主行犯清路执赤棒卒呵之不止道穆令卒棒破其车公主深以为恨泣以诉帝帝谓公主曰：高中尉清直之人彼所行者公事，岂可私恨责之也。道穆後见帝帝曰：一日家姊行路相犯极以为愧道穆免冠谢曰：臣蒙陛下恩守陛下法不敢独於公主亏朝廷典章以此负陛下帝曰：朕以愧卿卿反谢朕时仆射尔朱世隆当朝权盛因见衣冠失仪道穆便即弹纠（又云：恭之为御史中尉兼黄门侍郎外秉直绳内参机密谏诤极言无所顾惮）。
    北齐赵郡王琛魏天平中除御史中尉正色纠弹无所回避远近肃然。
    司马子瑞为御史中丞正色举察为朝廷所许。
    後周王谊闵帝时为左中侍上士时大蒙宰宇文护执政帝拱默无所关预有朝士於侧微不恭谊勃然而进将击之其人惶惧请罪乃止自是朝臣无敢不肃迁御正大夫。
    隋柳开皇中为治书侍御史当朝正色文帝嘉其幸直谓曰：大丈夫当立名於世无容容而已赐钱十万米百石右仆射杨素当途显贵百寮忄惮无敢忤者尝以小谴敕送南台素恃贵坐床从外来见素如此於阶下端笏整容谓素曰：奉敕治公之罪素遽下据案而坐立素於庭辩诘事状素繇是衔之时方为帝所信任故素未有以中之。
    梁毗炀帝即位为刑部尚书并摄御史大夫事奏劾宇文述私役部兵帝议免述罪毗固诤因忤旨遂令张衡代为大夫毗忧愤数月而卒。
    房彦谦炀帝世徵为司隶刺史慨然有澄清天下之志凡所荐举皆人伦表式其弹射当之者曾无怨言司隶别驾刘乇陵上侮下讦以为直刺史惮之皆为之拜唯彦谦执志不挠亢礼长揖有识嘉之乇亦不敢为恨。
    游元大业中为朝请大夫兼侍御史宇文述九军败绩帝令元案其狱述时贵亻幸其子士及。又尚南阳公主势倾朝廷遣家僮造元有所请嘱元不之见他日数述曰：公任属亲贤腹心是寄当咎身责己以劝事君乃遣人相造欲何所道案之愈急仍以状劾之帝嘉其公正赐朝服一袭。
    李德饶大业中为监察御史纠正不避贵戚。
    陆知命初为普宁镇将人或言其正直者繇是待诏於御史台拜治书侍御史侃然正色为百寮所惮帝甚敬之後坐事免岁馀复职时齐王柬颇骄纵匿近小人知命奏劾之柬竟得罪百寮震忄栗。
    唐孙伏伽为治书侍御史武德九年十月民部尚书裴矩奏突厥残暴之处户请给绢一疋太宗曰：朕於天下唯诚与信不欲空有存恤之名而无其实但户有大小各须存济给物雷同岂公思之至也。伏伽进曰：裴矩受国恩赏未闻陈让救恤百姓则欲苟钓虚名用心。若是岂当朝寄请鞠其罪太宗从之其後计口为率贫人赖焉。
    柳范为侍御史奏弹吴王恪好田猎损居人田苗太宗因谓侍臣曰：权万纪事我儿不能辅正其罪合死范进曰：房玄龄事陛下犹不能谏止畋猎，岂可独罪万纪乎！
    唐临为殿中侍御史大夫韦待价责临以朝列不整临曰：比以小事不足介意今日以後为之明日江夏王道宗共大夫离立私谈临趋进曰：王乱班道宗曰：共大夫语何至，於是临曰：大夫亦乱班韦失色而退李乾贞观初为殿中侍御史时有俞阝令裴仁轨私役门夫太宗欲斩之乾奏曰：法令者陛下制之於上率土遵之於下与天下共之非陛下独有也。仁轨犯轻罪而致极刑是乖画一之理刑罚不中则民无所措手足臣忝宪司不敢奉制太宗意解仁轨竟免张行成为殿中侍御史纠劾不避权戚。
    王义方高宗朝为侍御史以弹李义府贬为莱州司户参军义方将赴莱州义府谓之曰：王学士得御史是义府所举今日之事岂无愧乎！对曰：义方为公不为私昔孔子为鲁司寇七日诛少正卯於两观之下今义方任御史旬有六日不能除奸臣於双阙之前实以为愧义府大怒义方至莱州。又为义府中伤竟坐免官。
    王本立为侍御史乾封中御史遭长官於涂皆免帽降乘长官戢辔辞而上马本立意气颇高涂逢长官端揖而已。
    魏贞宰为监察御史深为高宗所委信尝从容问曰：外间以朕方自古何天子也。对曰：周之成康汉之文景帝曰：有遗恨乎！曰：有之王义方一代英杰时人以为皋陶稷禹之流而使不免贫贱死於草泽议者谓陛下不能用贤也。帝曰：我欲用义方为著作郎闻其已死既往不谏追悔无及贞宰曰：比部员外郎刘藏器才行相副陛下所知今年尚七十始为尚书郎陛下徒叹王义方已殂藏器见在何为弃之冯唐所谓虽得颇牧不能用也。帝默然。
    王无竞为殿中侍御史正班於阁门外宰相团立於班北无竞前曰：去上不远公虽大臣自须肃敬以笏挥之请齐班（时朝议是非参半）。
    萧至忠为监察御史弹凤阁侍郎同凤阁鸾台三品苏味道赃污贬官御史大夫李承嘉尝召诸御史责之曰：近日弹事不谘大夫礼乎！众不敢对至忠进曰：故事台中无长官御史人君耳目比肩事主得各自弹事不相关或先白大夫而许弹事如弹大夫不知白谁也。承嘉默然而惮其刚正。
    韦思谦为监察御史时中书令褚遂良贱市中书译语人地思谦奏劾其事大理丞张山寿断遂良徵铜二十斤少卿张册以为价当官估罪宜从轻思谦奏曰：官市依估私但两和。且园宅及田不在市肆岂应用估册侮弄文法附下罔上罪在当诛高宗曰：狱刑至重人命所悬册由凭估价断为无罪大理之职，岂可使此人处之遂良左授同州刺史册亦贬官及遂良复用思谦不得进出为清水令谓人曰：吾狂鄙之性假以雄权触机便发固宜为身灾也。大丈夫当正色之地必明目张胆以报国恩终不能为碌碌之臣保妻子耳乾封中除侍御史与公卿相见未尝行拜礼或勉之思谦曰：雕鹗鹰岂众禽之偶奈何设拜以狎之。且耳目之官故当特立乃曰：御史命出使不能动摇山岳震慑州县诚旷官耳永淳初历尚书左丞御史大夫时武侯将军田仁会与侍御史张仁不协而诬奏之高宗临轩问仁仁惶惧应对失次思谦历阶而进曰：臣与仁连曹颇知事繇仁懦而不能自理。若仁会眩惑圣聪致仁非常之罪即臣亦事君不尽矣。请专对其状词辩纵横音旨朗畅高宗深纳之後为右肃政大夫大夫旧与御史抗礼思谦独坐受其拜，或以为词思谦曰：国家班列自有差等奈何姑息为事耶。
    张仁愿少有文武材累迁殿中侍御史时有御史郭霸上表称则天是弥勒佛身凤阁舍人张嘉福与雒州人王庆之等请立武承之为皇太子皆请仁愿连名署表仁愿正色拒之甚为有识所重。
