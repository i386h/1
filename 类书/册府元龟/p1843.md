<!-- { "loadSidebar": true } -->
    王元规性孝事母甚谨晨昏未尝离左右梁时山阴外有暴水流漂居宅元规惟有一小船仓卒引其母妹并孤入船规自执戢棹而去留其男女三人阁於树稍及水退获全时人皆称其至行。
    庾持字允德少孤性至孝居父忧过礼位大中大夫江德藻性至孝事亲尽礼藻以父忧去职服阕之後容貌毁瘠如居丧时位至新淦令。
    陆琼年十六丁父忧毁瘠有至性後为吏部尚书丁母忧哀慕过毁。
    蔡徵七岁丁母忧居丧如成人礼继母刘氏性悍忌视之不以道徵供侍益谨初无怨色徵本名览父景历以为有王祥之性更名徵字希祥位至给事中。
    姚察为南郡王行参军兼尚书驾部郎值梁室丧乱於金陵随二亲还乡时东土兵荒人饥相食告籴无处察家口既多并采野蔬自给每崎岖艰阻求请供养之资粮粒尝得相继後为太子仆父僧垣入于长安察蔬食布衣不听音乐僧垣凶闻因聘使到江南时察母韦氏丧制始除後主以察羸瘠虑加毁顿乃遣中书舍人司马申就宅发哀乃敕申专加譬抑服阕除给事黄门侍郎察累年忧服兼斋素日久自免忧後因加气疾後主见其柴瘠过甚为之动容陈灭入隋开皇十三年袭父爵北绛郡公察往岁之聘周也。因得与父僧垣相见相别之际绝而复苏至是承袭愈更悲感见者莫不为之欷。
    鲁悉达幼以孝闻及为吴州刺史遭母忧哀毁过礼因遘疾卒。
    欧阳字靖世长沙临湘人少质直有思理以言行笃信著闻於岭表父丧哀毁甚至位至征南将军。
    张讥幼丧母有错采经帕即母之遗制及有所识家人具以告之每岁时取对帕哽噎不能自胜及丁父忧居丧过礼服阕补湘东王国佐常侍。
    韦字子羽少有志操弱冠丧父以哀毁甚重致疾抚孤兄子以孝义著称位至宣城太守。
    谢贞幼聪敏有至性祖母阮氏先苦风眩每发一二日不能饮食贞时年七岁祖母不食贞亦不食往往如是亲族莫不奇之年十四丁父艰号顿于地绝而复苏者数矣。初父蔺居母阮氏丧不食泣血而卒家人宾客惧贞复然从父洽从兄乃共往华严寺请长爪禅师为贞说法仍谓贞曰：孝子既无兄弟极须自爱。若忧毁灭性谁养母耶自後少进饣粥太清之乱亲属散亡贞於江陵陷没入周为赵王侍读王即周武帝之爱弟厚相礼遇王尝闻左右说贞每独处必昼夜涕泣因私使访问知贞母年老远在江南乃谓贞曰：寡人。若出居藩当遣侍读还家供养後数年王果出因辞见面奏曰：谢贞至孝而母老臣愿放还武帝奇王仁爱而遣之因随聘使子晖还国後为南平王友加招远将军掌记室事後主至德三年以母忧去职顷之敕起还府仍加招远将军掌记室贞累启固辞敕报曰：省启具怀虽知哀茕在疚而官俟得才礼有权夺可便力疾还府也。贞哀毁羸瘠终不能之官舍时尚书右丞徐祚尚书左丞沈客卿俱来候贞见形体骨立祚等怆然叹息徐喻之曰：弟年事巳衰礼有常制小宜引割自全贞因更感恸气绝良久涕泣不能自胜祚等悯默而出祚谓客卿曰：信哉！孝门有孝子客卿曰：谢公家传至孝士大夫谁不仰止此恐不能起如何位至招远将军。
    阮卓父问道初随岳阳王出江州卒焉卓以後主祯明三年入于隋行至江州追感父所终因遘疾而卒位至招远将军。
    後魏许谦初为符雒所请之和龙未几以继母老辞还位至招远将军。
    崔玄伯为黄门侍郎从道武幸邺及车驾还京师次於尝岭道武亲登山顶抚慰新民遇玄伯扶老母登岭道武嘉之赐以牛米因诏徙人不自进者给以车牛。
    崔怀顺父邪利仕宋为鲁郡太守以郡降赐爵临淄子拜广宁太守卒於郡怀顺以父入国故不出仕及克青州怀顺迎邪利丧还葬。
    张白泽年十一遭母忧居丧以孝闻太武闻而嘉之高猛虎为鄯善镇录事及居丧以至性称遂绝宦情乞伏保父居献文时尝在左右出内诏命赐宫人河南宗氏亡後赐以宫人申氏太子左率申垣兄女也。岁馀居卒申抚养保性严肃捶骂切至而保奉事孝谨初无恨色稍迁左中郎将每请禄赐在外公私尺丈所用无不白知出为道善镇将申年八十馀保手制马亲自扶接申欣然随之申亡保解官奉丧还雒复为长兼南中郎将卒。
    崔浩父疾笃浩乃剪爪截夜在庭中仰祷斗极为父请命求以身代叩头流血岁馀不息家人罕有知者及父终居丧尽礼时人称之尝曰：没亲之後值国龙兴之会平暴除乱拓定四方余备位台铉与参大谋赏获丰厚牛羊善泽赀累巨万衣则重锦食则梁肉远惟平生思季路负米之时不可复得位至侍中特进抚军大将军。
    陆丽性至孝遭父忧毁瘠过礼位至抚军大将军寇臻字先胜年十一遭父忧居丧以孝称後为中州太守以母老屡求解任久乃从之。
    李东字休贤父遵坐通西贼伏诛东郡辟功曹以父忧去职遂终身不食酒肉因屏居乡里位至司徒谘议参军。
    慕容真安为征南大将军济南王白曜之子父事诛时人冤之真安年十一闻父被执将自杀家人止之曰：轻重未可知真安曰：王位高功重。若有小罪终不至此我何忍见父死遂自缢焉。
    郦恽为长孙稚行台郎在军启求减身官爵为父夔请赠诏赠诏征虏将军安州刺史。
    寇治为征虏将军东荆州刺史父亡虽久而犹於平生所处堂宇备设帐帏几杖以时节开堂列拜垂泪陈荐。若宗庙然吉凶之事必先启告远出行反亦如之。
    房景伯生於桑乾少丧父以孝闻家贫佣书自给养母甚谨尚书卢渊称之於李冲冲时典选拔为奉朝请司空祭酒。
    宇文延瀛州刺史文福子也。延为员外散骑常侍以父老诏听随侍在瀛州属大乘妖党突入州城延率奴客战死者数人身被重疮贼乃小退而纵火烧斋阁福时在内延突火而入抱福出外支体灼烂尽，於是勒众与贼苦战贼乃散走以此见称。
    韦隽字[A13C]超早有识学少孤事祖母以孝闻性温和谦让为州里所称。
    辛绍先有至性丁父忧二年口不甘味头不栉沐遂落尽故尝著垂裙皂帽位至下邳太守。
    辛少雍字季仲少有孝行尤为祖父绍先所爱绍先性嗜羊肝尝呼少雍共食及绍先卒雍终身不食肝位至给事中。
    崔仲哲生为祖母宋氏所养早有知识六岁宋亡啼慕不止见者悲之位至司徒参军假宁朔将军。
    崔康为左光禄大夫去<身只>少子季良风望雅为太尉长史及康还乡良亦去职归养。
    崔鉴与卢玄高允李灵等俱时被徵寻以其母老固辞鉴後位至徐州刺史。
    阴孟贵性至孝每向田间耘耨早朝拜父世隆来亦如之乡人钦其笃於事亲。
    胡叟少孤每言及父母则泪下。若孺子之号春秋当祭之前则先求旨酒美膳将其所知广平甯尝顺阳冯翊田文宗上谷侯法隽提壶执俎至郭外空静处设坐奠拜尽孝思之敬位至武威将军。
    宋繇字体业生而父辽为张邕所诛繇五岁丧母事伯母张氏以孝闻八岁而张氏卒居丧过礼位至安远将军。
    崔勉为散骑常侍征东将军後还家属母李氏丧亡勉哀毁过礼病卒。
    崔孝政字季让十岁父挺亡号哭不绝见者为之悲伤汝南王越辟行参军张敬伯平远将军谠之子也。谠卒敬伯求致父丧出葬冀州清河旧墓久不被许停柩在家积五六年第四子敬叔先在徐州初闻父丧不欲奔赴而规南叛为徐州所勒送至乃自理後得袭父爵敬伯自以随父归国之功赐爵昌安侯出为乐陵太守敬叔武邑太守父丧得葬旧墓还属清河。
    张彝为黄门侍郎从孝文南征母忧解任彝居丧过礼送葬自平城达家千里徒步不乘车马年貌毁瘠当世称之。
    崔光韶亮从父弟也。光韶事亲以孝闻为司空从事中郎以母老解官归养赋诗展意朝士属和者数十人久之徵为司徒谘议固辞不受崔敬友除梁郡太守会遭所生母忧不拜命敬友精心佛道昼夜诵经免丧之後遂莱食终身。
    崔光本名孝伯家贫好学昼耕夜诵佣书以养父母孝文太和六年拜中书忄专士。
    甄琛为侍中领御史中尉免归本郡始琛以父母年老常求解官扶侍故孝文授以本州长史及贵达不复请归至是乃还供养数年遭母忧服未阕复丧父琛於茔兆之内手种松柏隆冬之月负掘水土乡老哀之咸助加功十馀年中坟成木茂。
    长孙虑代人也。母因饮酒其父贞呵叱之误以杖击便即致死贞为县囚执贞处以重坐虑列辞尚书云：父母忿争本无馀恶真以误谬一朝横祸今母丧未殡父命旦夕虑兄弟五人并幼冲虑身居长今年十五有一女弟始向四岁更相鞠养不能保全父。若就刑交坠沟壑乞以身代老父命使婴弱众孤得蒙存立尚书奏云：虑於父为孝子於弟为仁兄寻宄情状特可矜感孝文诏特恕其父死罪以从远流。
    崔休字惠盛为尚书左丞宣武初以弟亡祖父未葬固求渤海，於是除为雒州刺史在州数年母老辞州许之。
    裴延隽少偏孤事後母以孝闻为幽州刺史後母随延隽在州遇重患延隽启求侍母还京疗治仕至平秦太守。
    裴仲规为司徒主簿父在乡疾病弃官奔赴以违制免。
    阳固为雒阳令丁母忧号慕毁瘠杖而能起练礻覃之後犹酒肉不进时固年逾五十而丧过於哀乡党亲族咸叹服焉。
    辛琛少孤曾过友人见其父母兄弟无恙垂泪久之位至扬州征南府长史。
    辛雄字世宾释褐奉朝请父於郡遇患雄自免归晨夜扶抱及父丧居忧殆不可识为世所称。
    王续生荣阳京县人遭继母忧居丧杖而後起及终礼制鬓尽落有司奏闻世宗诏标旌门闾。
    袁聿修字叔德翻子也。七岁遭丧居处礼。若成人位至抚军将军。
    令狐仕猗氏县人兄弟四人早丧父泣慕十载奉养其母孝著乡邑皇甫奴河东郡乐户同郡杨风等七百五十人列称奴兄弟虽沉屈兵伍而操尚弥高奉养继亲甚著恭孝之称。
    阎元明河东安邑人至孝母亡服终心丧积载每忌日悲动傍邻。
    杨引武乡襄垣人三岁丧父为叔所养母年九十三引年七十五哀毁过礼三年服毕恨不识父追服斩衰食粥粗服誓终身命经十三年哀慕不改。
    樊子鹄为殷州刺史及尔朱荣之死世隆等遣书招子鹄欲与同趋京师子鹄不从以母在晋阳启求移镇河南庄帝嘉之除车骑大将军豫州刺史。
    郭文恭仕为太平乡令年逾七十父母丧亡文恭孝慕罔极乃居祖父墓次晨夕拜跪跣足负土陪祖父二墓寒暑竭力积年不巳见者莫不哀叹尚书奏闻标其门闾。
    赵琰字叔起父温为杨难当司马苻坚乱琰为乳母携奔寿春年十四乃归孝心色养饣任熟之节必亲调之後为淮南王府长史时禁制甚严不听越关葬於旧兆琰积三十馀年不得葬二亲及蒸尝拜献未曾不婴慕卒事每於时节不受子孙庆贺年馀耳顺而孝思弥笃岁月推移迁{穴之}无期乃绝盐莱断诸滋味食麦而已。
    陆夸年二十遭父丧鬓致白每一悲哭闻者为之流涕。
    卢义僖字远庆早有学尚识度沉雅年九岁丧父便有至性为仆射李冲所叹美。
