<!-- { "loadSidebar": true } -->
    四月敕曰：朕以俗未臻於富庶念每切於黎元衣食罕充旰昃兴叹夫百姓田畴地有高低岁有善恶复有水涝即低田不稔稍遇亢旱即高处无苗近闻州县长吏掩其水旱伤损务求办集唯于熟苗上加徵将填欠数致使黎元重困惠养全乖自今後州县百姓有遭水旱苗稼不收处简验不虚便准前後敕文破免不得加徵熟田人户令本配额外重出斛斗。
    四年正月大赦节文食力之徒须令自济天下仓场所纳斛斗如闻广索耗物别置一仓斛斗。又随斗纳耗物率以为常致疲人转困职此之由自今委长吏切加提举一切依仓部格如有违犯专知官停见任仍殿两选所由决春犬二十准法处分所贵利归农亩耕者不饥其天下诸州府百姓两税之外辄不许更有差率已频申敕尚恐因循宜委御史台切加纠察如有违犯县令录事参军判官节级科责长吏不存勾当亦委台司察访闻奏其诸道州府应所征两税疋等物并留使钱物纳疋等虚实估价及见钱从来皆有定额如闻近日或有虚实於价数内徵实估物。又其分数亦不尽依敕条宜委长吏切加遵守苟有违越必议科绳本判及专知官当重惩责。
    懿宗咸通元年十二月制旧以天下赋租年终勾并或刺史入府或县令上州所科群胥尽出百姓。且官有理所安可擅离物犯赃条，何须枉法从今委知弹御史出使郎官凡系抵违明具论奏仍委预为条目各遣闻知。
    梁太祖开平元年既受唐禅两税之法咸因唐制後唐庄宗同光二年二月敕历代以後除桑田正税外只有茶盐铜铁出山泽之利有商税之名其馀诸司并无税额伪朝已来通言杂税有形之类无税不加为弊颇深兴怨无已今则军需尚重国力未充犹。且权宜未能全去见简天下桑田正税除三司上供既能无漏则四方杂税必可尽除仰所司速简勘天下州府户口正额垦田实数待凭条理以息烦苛。
    三年二月敕魏府小べ豆税每亩与减放三升城内店宅园圃比来无税顷因伪命遂有配徵後来元将所徵物色添助军人衣赐将令通济宜示矜蠲今据慢去处於见输税丝上每两作三等酌量纳钱贵与充本回图收市军人衣赐其丝永与除放。
    闰十二月吏部尚书李琪上疏请两税不以折纳为事不以纽配为名止以正税加纳敕本朝徵科唯有两税至于折纽比不施为宜依李琪所论应逐税合纳钱物斛斗及盐钱等宜令租庸司指挥并准元徵本色输纳不得更改。若有移改须具事由闻奏请下中书门下商量别候敕旨。
    明宗初为监国下教今年夏苗委人户自供通顷亩五家为保本州具帐送省州县不得差人简括如人户隐欺许人陈告其田倍徵其百姓合散蚕盐每年抵二月内一度散依夏税限纳钱夏秋苗亩税子除元徵石斗及地头钱馀外不得纽。
    天成元年四月敕应纳夏秋税先有省耗每斗一升起今後只纳正钱不得别量省耗其馀刍藁亦不得别加徵耗。
    三年正月敕诸道秋夏苗只取天成二年旧额徵理长兴元年二月制曰：应天下州府各徵秋夏苗税土地节气各有早晚访闻天下州县官吏于省限前预先徵促致百姓生持送纳忄专买供输既不利其生民今特议其改革宜令所司更展期限，於是户部奏三京邺都诸道州府逐年所徵夏秋税租兼盐麴折徵诸般钱等起徵条流内河南府华耀陕绛郑孟怀陈齐棣延兖沂徐宿汶申安滑濮澶商襄均房雍许邢邓雒磁唐隋郢蔡同郓魏汴颍复曹宋亳蒲等州四十七处节候常早大小麦麴麦豌豆取五月十五日起徵至八月一日纳足正税疋钱鞋地头麴蚕盐及诸色折科取六月五日起徵至八月二十日纳足幽定镇沧晋隰慈密青登淄莱宁庆衍十六处节候校晚大小麦麴麦豌豆取六月一日起徵至八月十五日纳足正税疋钱鞋地头钱麴蚕盐及诸色折科取六月十日起徵至八月二十五日纳足并潞泽应威塞军大同军振武军七处节候更晚大小麦豌豆取六月十日起徵至九月纳足正税疋钱鞋麴钱等取六月二十日起徵至九月纳足。
    三月敕天下州府受纳旱草每束纳一文足陌每一百束纳纽子四茎充积草供使棘针一茎充扌亭场院其草并柴蒿一束只纳一束其细绢纟布绫罗每疋纳钱一十文足陌丝绵纟由线麻布等每一十两纳耗半两麻鞋每量纳钱一文足陌见钱每贯纳钱七文陌省库受纳诸处上供钱物元条流见钱每贯纳二文足陌丝绵纟由线子每一百两纳耗一两其诸色疋并无加耗此後并须依上件则例受纳。
    二年闰五月敕今後诸州府所纳旱草每二十束别纳加耗一束充场司耗折其每束上旧纳盘缠钱一文仰官典同供系署一一分明上历至纳遣了绝已来公使不得辄将出外分张破使。
    六月诏曰：务穑劝分前贤之令范裒多益寡往圣之格言比者诸道赋税一定数额广种不编於帐案频通恐挠于乡村如闻不逮之家困於输纳爰议有馀之户共与均摊贵表一时之恩不作常年之例宜委诸道观察使於属县每村定有力户一人充村长於村人议有力人户出剩田苗补下贫不迨顷亩自肯者即具状徵收有词者即排简括便自今年起为定额。
    三年三月三司使奏诸道上供税物充兵士衣赐不足其天下两税所纳斛斗及钱除支赡外请依时估折纳绕罗绵绢从之。
    末帝清泰三年镇州董温琪以旱苗不迨旧籍欲於诸县均摊从之。
    晋高祖天福元年闰十一月敕应诸道州府所徵百姓正税斛斗钱帛等除关系省司文帐外所在州府并不得里私增添纽配租物。
    三年十一月晋昌军节度使李周奏发长安县主簿李赍表到阙以境内人户群集简苗不得欲只於见苗上增添可之。
    四年二月诏曰：朕自临区夏每念蒸黎常夜思而昼行冀时康而俗阜其如干戈乍息疮犹多由是疚怀不能安席复。又车徒甚众廪藏方虚虽赋租未暇於矜蠲而烦扰当行于禁止俾除暴敛式合群心应郡守藩侯不得擅加赋役及县邑别立监徵所纳田租委人户自量自。
    七年十一月礼部郎中李为光上封事为诸州府仓场逐年所纳百姓秋夏租加耗颇多乞行条理庶得远近舒苏敕曰：朕自居藩邸每务躬亲禀先帝之圣谟见万方之庶政洎登宸极思致时康属蝗旱为灾耕桑失业顾惟寡昧深轸焦劳举一食思稼穑之艰难行一事期黎民之苏息为光清朝名士朱邸旧僚深穷蠹政之源备得养民之本况藩侯郡牧察俗观风必能副冲人委仗之心驻疲俗逋逃之足明行条制俾绝侵渔使税额无亏户口获济斯为急务要在颁行便可散下诸州严诫主者尽令遵守无致因循遍ム惠养之功共致平之运仍付所司。
    周太祖广顺元年七月敕秋夏徵赋素有常规苟或催督及时官吏奉法自然办及不至愆期前後所行条流颇甚苛细殊亏大体。且类空言宜有改更以示惩劝起今後秋夏徵赋省限满後十分系欠三分者县令主簿罚一百直勒停录事参军本曹官罚七十直殿两选孔目官罚七十直降职次本孔目勾押官典决停本判官罚七十直。若系欠三分已上奏取进止系欠三分已下者等第科断殿罚其州县徵科节级所由委本州重行决责其本判官录事参军本曹官孔目勾押官典取一州都徵上比校县令主簿即本县都徵上比校分数州县官吏等各处员寮司分寄任所徵赋税乃是职司苟或慢公何以食禄将劝能吏仍立赏科应诸州县令录佐官在任徵科依省限了绝者至参选日。若是四选已上者减一选。若不及四选者则与转官其已前所行赏罚条流一切不行。
    二年二月宣徽院言雒京留司奏庄宅等六司夏秋税额顷亩地土园林亭殿房室水什物系籍者庄宅司诸巡元额定夏秋税定是百姓系税户千三百五十七内侍省诸巡户四百六十三宫苑司三巡户二百九十七内园两巡户三百二十七并属诸县界广德宫并苑平宫等敕庄宅司内侍省宫苑司内园等四司所管诸巡系税人户宜据逐县界分割并还本县管属依例赋税巡司所置节级所由名目并停废其诸司所有行从诸庄及园林亭殿房舍什物课利等仍令逐司依旧收管广德平二宫并废宫额隶庄宅司管系。
    十一月敕累朝已来用兵不息至於缮治甲胃未免配敛生灵取乃民资助成军器就中皮革尤峻科刑稍犯严条皆抵极典乡县以之生事奸滑得以侵渔宜立新规用革前弊应天下所纳牛皮今将逐年所纳数三分内减放二分其一分於人户苗亩上配定每秋夏苗共十顷纳连角牛皮一张其黄牛纳乾筋四两水牛半斤犊子不在纳限其皮人户自诣本州送纳所司不得邀难所有牛马骡皮筋角今後官中更不禁断并许私家供使买卖只不得将出化外敌境仍仰关津界首仔细觉察捕捉所犯人必加深罪其州县先置巡简牛皮节级及朝廷先降条法一切停废其合分擘纳黄牛水牛皮筋处其间有未尽事件委所司取便处分庶免编民犯禁。且使人户资家既便公私用除苛弊。
    三年正月敕青州在城及诸县镇乡村人户等朕临御已来安民是切务除疾苦俾逐苏舒据知州阁门使张凝近奏陈八事於人不便积久相承宜降指挥并从改正其一属州营田後槽两务所管课利斛斗钱物人户牛具屯官等宜并割属州县官旧额税课其务及职员并废其课额内有红花紫草菜淀麻等据时估纳钱折丝绢亦不得其系官桑土牛具什物并赐见佃人为永业其城郭内宅舍房店奏取进止其秋夏纳税疋不成端疋者许人户合端疋不得以零尺纳钱其疋并须本色不得邀纳价钱改换色目如省司品配不在此限其二省司元纳夏秋税疋每疋纳十钱每贯七钱丝绵纟由线每十两纳耗半两粮食每石耗一斗八钱蒿草每十束耗一束钱五分鞋每两一钱此外别无配率今後青州所管州县并依省司则例供输如违罪无轻恕其三刘铢在任时於苗亩上每亩徵车脚钱每顷配柴炭今後并止绝其四州司每年配和买旱草及苫营草今後并止绝如有关三司指挥及五所徵食盐钱每贯别纳脚钱今後止绝其六别徵进奏院粮课钱及参铺钱鞋分配县镇今後并止绝要即於州司公用钱内支遣其七州司配徵啖马药及配药。又县镇科配石炭红花紫草今後并止绝不得配率。又州司于夏苗上配纳麦面。今後据州合用多少，量于近县配纳，不得遍据诸县。其八旧例州县供纳夏秋租税皆毕顷追人吏到州勘会此後止绝税无欠少不得追集县吏已前事件已降宣命处分其属郡淄登莱等州如有前项旧弊亦依青州例施行。
    是月昭羲言诸县欠去年秋税乞折纳钱绢从之。
    世宗显德三年十月敕曰：齐州管内先于秋苗上配蚕盐谓之察头盐每一石徵钱三千文苗亩虽减於旧时盐数不侈於往日。且闻黎庶颇亦艰辛其沧棣滨淄青五州管内所请蚕盐每一石徵绢一疋地里相接苦乐顿殊输轻者量与增添赋重者时宜蠲减庶无偏党用示均平其齐州所纳盐价钱特与减放一半只徵一千五百文其沧棣滨淄青等州每盐一石旧徵绢一疋起来年後加一疋。
    是月宣三司指挥诸道州府今後夏税以六月一日起徵秋税以十月一日起徵永为定制。
    五年十月命左散骑常侍艾[A13C]等三十四人使于诸州简定民租。
