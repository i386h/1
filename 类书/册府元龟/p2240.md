<!-- { "loadSidebar": true } -->
    北齐祖字君信涉猎书史多谙杂艺位兼通直散骑常侍为陆太姬排毁解侍中仆射出为北徐州刺史君信亦见废免。
    隋文振为太仆卿突厥犯塞文振以行军总管拒之遇达头可汗於汝野击破之文振先与王世积有旧初文振北征世积遗以驰马北还世积以罪被诛文振坐与交关功遂不录。
    唐狄士文从妹为齐氏嫔有色齐灭後赐薛公长孙览览妻郑氏妒讠替之文献后后令览离绝士文耻之不与相见後应州刺史唐君明居母忧聘以为妻由是君明士文并为御史所劾士文性刚在狱数日愤恚而死。
    宇文善仕周官至上柱国许国公高祖受禅遇之甚厚拜其子[A13C]为上仪同及弟忻诛善及[A13C]并废于家忻弟恺为莱州刺史有能名亦坐忻除名于家久不得调。
    韩僧寿为上柱国有京兆人达奚通妾王氏能清歌朝臣多相命观之僧寿亦豫焉坐是除名。
    陆爽为太子洗马子。《法言》敏学有家风释褐承奉郎初爽为太子洗马尝奏高祖云：皇太子诸子未有嘉名请依春秋之义更立名字帝从之及太子废帝追怒爽云：我孙制名宁不自解陆爽乃尔多事扇惑於勇亦由此人其身虽故子孙并宜屏除终身不齿。《法言》竟坐除名。
    卢太翼善占候历之术开皇时隐於白鹿山皇太子勇闻而召之太翼知太子必不为嗣谓所亲曰：吾拘逼而来不知所税驾也。及太子废坐法当死高祖惜其才而不害配为官奴父之乃释其後目盲以手摸书而知其字。
    高为仆射後被诛其子盛道官至莒州刺史徙柳城而卒次宏德封应国公晋王府记室次表仁封渤海郡公并徙蜀郡。
    杨恭仁为吏部侍郎恭仁弟性和厚颇有文学历义州刺史淮南郡太守及父薨起为司隶校尉辽东之役杨玄感反其弟玄纵自帝所逃赴其兄路逢避人偶语久之司隶刘体文奏之时恭仁将兵於外帝寝其事忧发病而卒。
    虞绰炀帝时为著作佐郎恃才任气礼部尚书杨玄感称为贵踞虚襟礼之与结布衣之友绰数从之游其族人虞世南诫之曰：帝性猜忌而君过厚玄感。若与绝交者帝知君改悔可以无咎不然终当见祸绰不从寻有告绰以禁内兵书借玄感帝甚衔之及玄感败後籍没其家妓妾并入官帝因问之曰：玄感平常时与何人交往其妾以虞绰对帝令大理卿郑善果穷治其事绰曰：羁旅薄游以玄感文酒谈款实无他谋帝怒不解坐徙边。
    潘徽为京兆尹博士杨玄感兄弟甚重之数相来往及玄感败凡所交关多罹其患徽以玄感故人为帝所不悦有司希旨出徽为西海郡威定县主簿意甚不平行至陇西发病卒。
    王胄为朝散大夫礼部尚书杨玄感虚襟与交数游其第及玄感败与虞绰俱坐徙边胄遂亡匿潜还江右为吏所捕遂坐诛。
    王仁恭为光禄大夫会杨元感作乱其兄子武贲郎将仲伯预焉仁恭由是坐免。
    梁文谦领武贲郎将为卢龙道军副会杨玄感作乱其弟武贲郎将玄纵光禄文谦玄感反问未至而玄纵逃走文谦不之觉坐是配防于桂林而卒。
    唐房玄龄仕隋补隰城县尉汉王谅为逆徙坐除名徙於上郡郁郁不自得唯以讽读为务。
    高士廉仕隋为奉礼郎兼通事舍人从征辽东时斛斯政为兵部侍郎当途任事尤亲士廉数邀入幕同床而寝言谈中多会政以猜嫌惧罪内不自安亡奔高丽士廉与交游讠为交朱鸢县主簿。
    刘宏基贞观初为并钺将军李希尝长孙安业之谋逆也。坐与交游除名。
    宇文节为侍中兼太子詹事平昌县公房遗爱薛万彻柴令武坐谋反伏诛遗爱弟遗直及母卢氏薛万彻弟万备柴令武兄哲威并以勋旧特免配流遗直贬春州铜陵尉万备配流交州哲威流邵州寻皆卒於徙所节及特进太常卿江夏王道宗左骁卫大将军驸马都尉安国公执失思力并坐遗爱等交结流岭外。
    张文琮为户部侍郎从母弟房遗爱以罪贬授房州刺史文琮作诗祖饯及遗爱诛坐是出为建州刺史韦待价为左迁牛备身及江夏王道宗得罪待价即道宗之胥也。缘坐左迁卢龙府果毅。
    王勃高宗时为虢州参军有官奴曹达犯罪为勃所匿。又恐事泄杀达以灭口事觉当死会赦除名时勃父福时为雍州司功参军坐勃左迁交令。
    魏玄同为司列大夫西台侍郎上官仪被诛玄同坐与仪文章属和配流岭外。
    薛元超拜东台侍郎岁馀西台侍郎上官仪伏诛坐与文章款密配流州。
    邓玄挺少解属文有名当代历迁比部员外郎左史与上官仪善出为顿丘令。
    宗秦客为捡校内史坐赃降授镇州遵化县尉内史邢文伟坐附会秦客贬授珍州刺史。
    贺兰敏之天后姊子为兰台左侍极当时咸倾附之有罪徙岭外尚书右丞兼捡校沛王府长史皇甫公义以附敏之长流横州太子中允刘懿之弟右史之知情配州蕲州司马徐齐冉前任王府椽与敏之交往左道除名长流岭外前泾城令李善曾教敏之读书专为左道长流州。
    綦连耀为雒州录事参军连耀与箕州刺史刘思礼坐谋反弃市凤阁侍郎李元素夏官侍郎孙元亨知天官侍郎事石抱忠刘奇给事中周讠番凤阁舍人王剧剧兄前泾州刺史π太子司议郎路敬淳等坐与耀及思礼交结皆诛。
    韦安石为左仆射留守东都妻薛氏暴虐子胥有妾诬其厌蛊迫以捶楚投井而死宪司以闻安石坐是出为蒲州刺史。
    梁涉为右庶子柳为李林甫所构伏诛涉及虢王巨尝通资粮皆坐贬官连累者十馀人。
    韦坚为刑部尚书为李林甫所陷长流岭南杀之坚弟将作少匠兰县令冰兵部员外郎芝及男河南府尹曹谅皆贬远郡寻。又分遣御史并赐死诸子悉配隶边都唯坚妻姜氏称素为坚轻贱特放还本宗卢从愿为刑部尚书坐子起居郎谕粜米入官有剩利为宪司所纠出为纟州刺史。
    姜庆初为太常卿驸马都尉以植建陵误坏连冈赐自尽驸马都尉仿削在身後官爵仿新平公主之子公主初出降驸马都尉裴玲玲卒後出降庆初仿玲之子也。
    韦陟为吏部尚书坐当坟墓子弟破伐松贾不能禁正贬纟郡太守。
    第五琦为户部侍郎判度支时鱼朝恩伏诛与款狎出为处州刺史。
    元载自作相之後选尝擢朝官之有才学令望者一人厚遇之将以代已初引礼部侍郎刘单单卒。又引吏部侍郎薛邕邕贬引吏部侍郎杨炎炎与载同郡。又元氏之出谓载为舅遂与载合载诛贬连州司马凡在朝坐载累贬官者谏议大夫知制诰韩洄王定谏议大夫包佶徐纟寅大理少卿裴冀太常少卿王纪起居舍人韩会等十馀人。
    王缙为相元载用事缙毕附之元载得罪连坐贬处州刺史。
    姚南仲为右补阙与宰相常衮善衮既贬南仲出为海州县令。
    杜亚为河中尹刘晏得罪亚坐晏贬陆州刺史。
    崔造为左司员外郎刘晏败坐与晏善贬信州刺史赵惠伯为河南尹杨炎将立家庙先有私第在东都令惠伯货之惠伯为炎市为官廨炎罢相卢杞知炎与京兆尹严郢有隙引为御史大夫惠伯自河中尹受代赴阙郢奏追捕惠伯诘案杞召吏绳炎为宰相柳吏贵估其宅贱入其币诘赃为监主自盗罪当绞炎坐贬惠伯亦坐炎贬费州多田尉寻亦杀之。
    令狐亘前为衡州刺史列上前政户口以为己功其後入为右庶子。又与刘太真所亲善太真坐事贬亘亦出为陕州别驾。
    司正郭为捡校工部尚书兼太子宾客其子钢为朔方节度杜希全判官摄丰州刺史虑其幼不任边职上请罢之帝遣吏使就召之钢惧以他事见收遂奔吐蕃坐免官。
    王亻必太尉李晟之甥为神策将晟视亻必恩宠与愿不殊给与过之晟既为张延赏媒孽罢兵权亦不用亻必为将帅入为左卫上将军。
    韦夏卿为给事中宰相窦参贬柳州夏卿坐与诸窦交游左迁常州刺史。
    裴为金吾将军坐所善僧扌互法贬阆州司马。
    马英翰为宣武军马军都虞扌互以其男少游谋叛乱英翰不言於道州安置。
    苏弁为户部侍郎判度支贬为汀州录事参军。又贬其兄赞善大夫衮为永州司户参军前京兆府士曹冕为信州司户参军并同正。
    郭映为右庶子映坐子胥卿侃於寿州谋乱削官于私第省过。
    卫次公过知兵部侍郎知制诰翰林学士坐与宰相郑厚善罢相次公左授太子宾客。
    苏表元和中以讨淮西策干宰相武元衡元衡不见以监察御史宇文籍旧从事使召表而讯之因与表狎後捕驸马王承系并穷按其门客而表在焉表被鞫因言籍与往来故籍坐贬江陵府士曹参军。又被左卫骑曹参军杨敬之为吉州司户参军右神武仓曹韦衍为温州司仓参军秘书省正字薛庶回为柳州司兵参军太子正字王参元为遂州司仓参军乡贡进士杨处厚为邛州太邑尉并坐与表交游故也。左羽林将军王翊元坐月给苏表钱三千左授右领军卫将军（籍为监察御史王承宗反诏捕其弟驸马承系之宾客其中有为误识者坐贬江陵户曹）。
    韦处厚为礼部考功二员外早为宰相韦贯之所重时贯之以议兵不合帝旨罢处厚坐与友善出为开州刺史贯之弟虢州刺史亦以清操为绅所慕亦坐贯之贬简州刺史议者惜之。
    于ν子驸马都尉季友坐罪削官爵敕户部尚书于ν不能训子宜削金紫光禄大夫一阶初帝意欲不坐ν但讽令因此致仕李逢吉奏曰：虽古有父子兄弟罪不相及之义然季友恣行非法ν不能简驭宜薄责以示诫。又奉圣旨许其致仕臣以悬车优礼事异绳违望待三两月後商量为便故有此命。
    冯宿从裴度东征为彰武军节度判官淮西平拜比部郎中会韩愈论佛骨时宰疑宿草疏出为歙州刺史。
    王仲舒为拾遗与京兆尹杨凭友善及凭得罪仲舒横议及之贬为硖州刺史。
    张仲方为仓部员外郎会吕温羊士谔诬告宰相李吉甫阴事二人俱贬仲方坐吕温贡举门生出为金州刺史。
    韦宏景为吏部郎时度支郎中张仲方贬李吉甫谥宪宗怒贬仲方宏景坐与仲方善出为绵州刺史。
    赵佶为度支郎中贬永州司马坐皇甫之党也。
    李景俭为谏议大夫乘醉入中书面诘侮宰相贬彰州刺史兵部郎中知制诰冯宿库部郎中知制诰杨嗣复与景俭史馆同饮先起罚一季俸料。又贬尚书员外郎史馆修撰独孤朗为韶州刺史起居舍人温造为郎州刺史司勋员外郎李肇为沣州刺史刑部员外郎王镒为郢州刺史坐景俭同饮考功员外郎史馆修撰李翱与景俭素相善景俭除谏议荐翱自代及景俭获谴翱亦出为郎州刺史。
    李师素为兵部员外郎令狐楚坐山陵事贬师素与楚亲出为宾州刺史。
    李逢吉为相时景宗初即位逢吉内庭连结权倾天下恶李绅刚直与其党共构绅自户部侍郎贬锦州司马。又贬翰林学士驾部郎中知制诰庞严为信州刺史翰林学士司封员外郎知制诰蒋防为汀州刺史严防皆绅之所引。
