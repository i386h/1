<!-- { "loadSidebar": true } -->
    杨素仕周为车骑大将军从齐王宪拔晋州宪屯兵鸡栖原齐主以大军至宪惧而宵遁为齐兵所蹑众多败散素与骁将十馀人尽力死战宪仅而获免至高祖开皇十八年为灵州道行军总管出讨突厥先是诸将与虏战每虑胡骑奔突皆戎车步骑相参舁鹿角为方阵骑在其内素谓之曰：此乃自固之道非取胜之方也，於是悉除旧法令诸军为骑阵突厥达头可汗闻之大喜率精骑十馀万而至素奋击大破之达头被重创而遁杀伤不可胜计群虏号哭而去韩洪字叔明擒虎季弟平陈之役授行军总管及陈平晋王大猎於蒋山有猛虎在围中众皆惧洪驰马射之应弦而倒陈氏诸将列观於侧莫不叹伏焉。
    元寿为行军元帅长史寿每遇贼为士卒先登钱拔为车骑将军从杨素北征突厥加上开府炀帝即位汉王谅反於并州。又从杨素击之每战先登。
    杨义臣为太仆卿时征辽东以将军诣肃慎道至鸭渌水与乙友文德战每为先锋一日七捷。
    杨屯大业中应募击高丽力战於辽东见称勇敢宇文述之败也。炀帝夜焚攻具诘朝遁还恐为高丽所蹑选壮士殿後以捍御之及将度辽而高丽追至屯先登力战其功居最。
    阎毗领武贲郎将典宿卫炀帝军围辽东城令毗诣城下宣谕贼弓弩乱发矢中所乘马毗颜色不变辞气抑扬事卒而去。
    ●卷三百九十六
    ○将帅部　勇敢第三
    唐张瑾初仕隋世历职显贵炀帝被围于雁门也。瑾以骁果出城击战一日九捷炀帝登城望之大悦赐帛二千拜翊卫大将军。
    田留安性骁武善战隋末以校尉从通守张须陀讨捕山贼以胆气知名。
    秦叔宝初为隋将来护儿帐内及盗起从通守张须陀击卢明月於下邳贼连营十馀万须陀所部才万人力势不敌去贼六十里立栅相持经十馀日粮尽将退谓将士曰：贼见兵却必轻来追我其兵。若出营内即虚以千人袭营可大利此诚危险谁能去者人皆莫对惟叔宝与罗士信皆曰：愿行于是须陀委而遁使二人分领千兵潜伏草莽既而明月悉兵追之叔宝士信驰至其栅栅门闭不得入二人超其楼拔帜各杀数人营中乱叔宝斩关以纳外兵因大纵火焚其三十馀栅烟焰涨天明月奔还须陀却逐之大破贼众後降高祖高祖令事秦府拜马军总管从击王世充每为先锋拒窦建德於武牢也。叔宝以精骑十数陷其阵焉太宗每临阵望贼中骁将锐士炫人马出入来去者意颇怒之辄命叔宝往取焉叔宝应命跃马负钅仓而进必刺之万众之中人马俱倒太宗因以是重之叔宝亦以此颇自矜尚贞观以後常多疾出血每血出数升谓人曰：吾少长戎马所经二百馀阵屡中重钅仓计吾前後出血亦数斛何能不病者乎！。
    志玄隋大业末随父在太原因蒙太祖引接义兵起志玄召募得千馀人授军头从屯霍邑隋将宋老生率万馀人拒战志玄从太宗击杀二千馀人老生大败。又从刘文静捍屈突通於潼关文静为通步将桑显和所袭军营已溃志玄率二十骑往攻杀数十人而还为流矢所中忍而不言。又将两骑更入贼阵入而复出者再三显和军乱大军因此复振击大破之前後以军功累迁左光禄大夫封武安郡公後从讨王世充深入陷阵马倒为贼所擒两骑挟持其髻志玄踊身而奋二人俱堕马于是夺其马仗驰归追者数百骑不敢逼王世充平转右二护军。
    王君廓为右领军高祖谓侍臣曰：吾闻相如叱秦皇目皆出血君廓往击窦建德出阵徐遏之君廓奋发大呼目及鼻耳一时流血此之壮气何谢古人。
    阚棱武德中为越州都督容貌魁岸勇而多力每临阵手持大刀长一丈一举辄死数人前无当者。
    梁礼为上郡太守行军副总管拒梁师都频有战功称为勇敢。
    尉迟敬德初为秦府统军从猎於榆窠王世充出步骑数万来战贼将单雄信恃其骁悍领骑直入以趋太宗敬德乃跃马大呼横刺雄信中之贼徒稍却敬德翼太宗以出围从击窦建德於板渚太宗与之挑战乃先伏李程知节秦叔宝等诸军太宗持弓矢令敬德执槊造建德垒下大呼致师建德营中大扰出兵数千骑太宗逡巡渐却敬德为殿引贼以入伏中，於是李等纵兵奋击大破其後王世充兄子伪代王琬使於建德军中乘隋主所御骏马铠甲鲜华出於军前太宗眄之曰：彼之所乘真良马也。敬德曰：请往取之因与高甑生梁建方两三骑直入贼军擒琬引其颈持其肘以归贼众无敢当者。
    程知节少骁勇善用马槊为秦府左三统军破宋金刚擒窦建德降王世充并领左一马军总管每陈先登以功封宿国公。
    李君羡武安人也。少以勇气闻太宗在藩引为左右从破宋金刚于介休单骑先入无敢当其锋者。又从破窦建德於汜水加授秦王府右三统军刘黑闼反於州从往征之所至未尝不先登陷阵。
    丘行恭善骑射勇敢绝伦为光禄大夫从太宗讨王世充会战於邙山之上太宗欲知其虚实强弱乃与十骑冲之直出其後众皆披靡莫敢当其锋所杀伤甚众既而限以长堤与诸将相失唯行恭独从寻有劲骑数人追及太宗矢中御马行恭乃回骑射之发无不中馀贼不敢复前然後下拔箭以其所乘马进太宗行恭于御马前步执长刀巨跃大呼斩数人突阵而出得入大军贞观中有诏刻石为人马以象行恭拔箭之状立於昭陵阙前。
    牛进达初为秦王府左一军马总管从击王世充率骑直攻其军杀十万人流矢贯目勇气弥厉战罢始令拔箭。又吐谷浑反以进达为鄯善行军副总管尝为前锋深入历海岛经犁山穷於河源爰至雪山达於黑党项摧锋接战身先士卒俘馘甚众。
    薛万彻为统军李靖之击吐谷浑也。请万彻同行及至贼境万彻与诸将各率百馀骑先行卒与虏数千骑相遇万彻单骑驰击之虏无敢当者还谓诸将曰：贼易与耳跃马复进诸将随之斩数千级人马浴血勇冠三军。
    苏定方为匡道府折冲随李靖袭突厥颉利于碛石靖使定方率二百骑为前锋乘雾而行去贼一里许忽然雾歇望见其牙帐驰掩。
    薛万均为殿中少监贞观初柴绍之击梁师都也。以万均为副未至朔方数十里突厥四面而至官军稍却万均与弟万彻横出击其骁勇虏阵乱因而乘之杀伤被野鼓行而进遂围师都突厥不敢来援万均後为屯卫大将军侯君集之击高昌也。以万均为副进逼交河城君集召麴智盛俞以利害城中坚守万均怒麾军疾进智盛惧而遂降。
    阿史那社尔为右军大将军检校北门左屯营太宗征高丽驻毕之阵领屯卫飞骑及长上宿卫之兵奋不顾命所向无前频遭流矢拔而。又进其所部兵士人百其勇。
    杨弘礼隋尚书令越公素弟之子也。太宗以弘礼有文武才擢为兵部侍郎专典兵机之务太宗征辽弘礼入参谋议出则统众攻战驻跸之阵领马步二十四军出其不意以击之所向摧破太宗自山下见弘礼所统之众人皆尽力杀获居多甚壮之谓敬宗等曰：越公儿郎故有家风矣。
    王文度为征辽副总管至卑沙城其城四面悬绝唯西门有攻取之势亚将程名振督军夜袭文度先登士卒继进城中溃散遂拔其城。
    马文举为果毅都尉太宗征辽新城国内二城步骑四万来援辽东江夏王道宗率行军总管张君仁骑四千逆击之及与贼遇众寡势悬士皆色动文举自指其身言于道宗曰：此壮士也。不逢寇安能识彳建儿哉！道宗目而壮之文举遂策马突进所当皆毙众心始安。
    契何力为左领军将军时太宗征辽李攻白岩城乌骨城遣兵万馀为之声援何力以骑八百遇而合战何力挺身陷阵被槊中腰几为贼害尚辇奉御薛万钧单马而进杀数骑拔何力于群贼中与之俱出力气益奋束疮而战骑士齐奋贼乃退何力逐之转斗数十里斩首千馀级。
    薛仁贵绛州龙门人也。太宗征辽东仁贵应募从行及大军攻安市城高丽莫离支遣将高延寿高惠真率兵一十五万来拒战依山结营太宗分命诸将击之仁贵自恃骁勇欲立奇功乃易其服色著白衣握戟腰张弓大呼先入所向披靡大军乘之贼乃大溃高宗显庆中为右领军郎将与梁建方契何力于辽东共高丽大将温沙门战于横山仁贵匹马先入莫不应弦而倒高丽有善射者于石城下射杀十馀人仁贵单马直往冲之其贼弓矢俱失手不能举便生擒之。
    黑齿常之为左领军员外将军高宗仪凤中吐蕃入寇从河西道大总管李敬玄拒之总管刘审礼没于阵敬玄欲抽军却阻泥沟而计无所出常之夜率敢死士五百人进砍贼营吐蕃大将跋地设军宵遁薛讷仁贵子也。为朔方军大总管沉讷寡言临大敌而益壮。
    王忠嗣为左威卫将军专治河西兵马会吐蕃大下晨压官军众寡不敌师人皆惧焉忠嗣乃以所部策马而前左右驰突当者无不辟易既出复合杀数百人贼众乱三军翼而击之吐蕃大败。
    王难得为骑将天宝元年吐蕃大寇河源难得为军先锋赞普有子曰：琅支都恃其し悍乘诸真马宝钿鞍军前来较斗者难德扬钅仓突往刺杀之斩其首以马归虏众无敢追者军士以闻玄宗召至御殿问之因令驰突作杀琅支都状上大壮之衣以锦袍令引遍视都人拜左金吾卫郎将後安禄山荐一骑将曰：此人不减陇右难德其有声如此难德至德元年为试卫尉卿至凤翔为都知兵马兼兴平军等使尝有礻卑将靳元曜当合战坠马呼难德难德俯马驰救之贼射难德中眉脸穿披下障目难德乃拔去箭并皮掣弃勇冠其军繇是众多附之。
    王方翼为安西都护大破突厥之众而三姓因悉发众与车簿啜势合以拒方翼方翼屯兵热海与贼连战流矢贯臂徐以佩刀截之左右莫有觉者。
    哥舒翰年四十慨然仗剑为河西节度使王忠嗣衙使翰别将讨吐蕃其後吐蕃大寇边翰拒之于苦海吐蕃之众三道从山相续而下翰持半段钅仓当其锋逆击之无不摧靡。又击其次军复走之。又击其後军皆大破繇是知名翰常逐吐蕃马惊坠于河立于水中吐蕃三人拟钅仓方刺之翰大叫贼惊骇俱废失钅仓而走救骑至贼便解散翰有家臣曰：左车年十五每随翰出阵翰使钅仓追贼及以钅仓搭其肩而遏之贼惊顾翰从而刺其喉皆剔高三五丈而坠左车辄下斩其首率以为常。
