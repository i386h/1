<!-- { "loadSidebar": true } -->
    李琰之字景珍司空诏之族弟早有盛名时人号曰：神童位至兼侍中车骑大将军左光禄大夫。
    袁翻子聿修九岁州辟主簿性深沉有鉴识清静寡欲与物无竞姨夫尚书崔林深知所赏。
    李谧涿郡人年十三通孝经。《论语》毛诗尚书历数之术尤尽其长州闾乡党有神童之号後徵拜著作郎辟以授第郁公府二辟皆不就及卒命谥曰：贞静处士表其门曰：文德里曰：孝义。
    北齐邢邵十岁便能属文雅有才思聪明强记日诵万馀言族兄弯有文鉴谓子弟曰：宗室中有此儿非常人後为太常卿中书监摄国子祭酒复授特进卒杜弼幼聪敏家贫无书年十二寄郡学受业教授之际师每奇之位至胶州刺史。
    王性机敏应对辩捷年十三见扬州刺史太原郭元贞元贞抚其背曰：汝读何书对曰：诵孝经曰：孝经云：何曰：在上不骄为下不乱元贞曰：吾作刺史岂其骄乎！曰：公虽不骄君子防未萌亦愿留意元贞称善年十五随父在北豫州行台侯景与人论掩衣法为当左为当右尚书敬显隽曰：孔子云：微管仲吾其被左衽矣。以此言之左衽为是进曰：国家龙飞朔野雄步中原五帝异仪三王殊制掩衣左右何足是非景奇其早慧赐以名马後官至散骑常侍兼侍中。
    李绘字敬文年六岁便自愿入学家人以偶年俗忌约而弗许遂伺其伯妹笔牍之而辄窃用未几遂通急就章内外异之以为非常儿也。天保初为司徒右长史卒。
    徐之才幼而俊发五岁诵孝经八岁略通义旨曾与从兄康造梁太子詹事汝南周舍宅听。《老子》舍为设食乃戏之曰：徐郎不用心思义而但事食乎！之才答曰：盖闻圣人虚其心而实其腹舍嗟赏之年十三召为大学生粗通礼易彭城刘孝绰河东裴子野吴郡张粟等每共论。《周易》及丧之服仪酬答应之如响咸共叹曰：此神童也。位至仆射卒。
    杨字遵彦小名秦王宏农华阴人父津魏时累为司空侍中儿童时口。若不能言而风度深敏出入门闾未尝戏弄六岁学史书十一受易好左氏春秋幼丧母曾诣舅源子恭子恭与之饮问读何。《书》曰：诵诗子恭曰：诵至渭阳未邪便号泣感噎子恭亦对之欷遂为之罢酒子恭後谓津曰：尝谓秦王不其察慧从今已後更欲刮目视之一门四世同居家甚隆盛昆季就学者三十馀人学庭前有李树实落地群儿咸争之颓然坐其季父入学馆见之因大嗟异顾谓宾客曰：此儿恬裕有我风宅内有茂竹遂为於林边别葺一室命独处其中尝铜盘具盛馔以饭之因以督厉诸子曰：汝辈但如遵彦谨慎自得竹林别室铜盘重肉之食从父兄黄门侍郎昱特相器重曾谓人曰：此儿驹齿未落已是我家龙文更十岁後当求之千里外後拜尚书令。又拜特进骠骑大将军。
    李稚廉赵高邑人齐州刺史义深之弟少而寡欲为儿童时初不从家人有所求请尝故以金宝授之终不取强付辄掷之於地州牧以其蒙稚而廉故名曰：稚廉聪敏好学年十五颇寻览五经章句尝为青州刺史未几徵为并省都官尚书卒。
    孙灵晖深州武强人魏大儒秘书监惠蔚灵晖之族曾王父也。灵晖少明敏有器度惠蔚一子早卒其家书籍多在焉灵晖年七岁便好学日诵数千言惟寻讨惠蔚手录章疏不求师友三礼及三传皆通宗旨然始就鲍季详熊安生质问疑滞其所发明熊鲍无以异也。後为大将军司马。
    苏琼字珍之幼时随父在边尝谒东荆州刺史曹芝芝戏问曰：卿欲官否对曰：设官求人非人求官芝异其对署为府长流参军後为博陵太守。
    和士开幼而聪慧选为国子学生解悟捷疾为同业所尚武平元年封淮王除尚书令录尚书事。
    後周檀翥字凤翔高平金乡人六世祖毓晋步兵校尉父江始还北任至太常少卿翥十岁丧父还京师宅与营人杂居幼孤寒不与邻人来往好读书解属文能鼓琴早为琅琊王诵所知。
    宗忄栗少聪敏好读书昼夜不倦语辄引古事乡里呼为小儿学士後拜车骑大将军卒。
    韦字世珍聪敏有夙成之量闾里咸敬异之後位至侍中骠骑大将军。
    柳庆年十三时父僧习为颍川郡地接都畿民多豪右将选乡官皆依倚贵势竞来请选用未定僧习谓诸子曰：权贵请吾并不用其使欲还皆须有答汝等各以意为吾作书也。庆乃具书草云：下官受委大邦选吏之日有能者进不肖者退此乃朝廷常典僧习读书叹曰：此儿有意气大丈夫理当如是即依庆所草以报後为宜州刺史入为司会卒。
    李旭顿邱临黄人小名那祖彪名重魏朝为御史中尉父游亦有才行为当世所称游兄志为荆州刺史游从至州属尔朱之乱与志俱奔江左旭性峻急不杂交游幼年已解属文有声雒下时雒阳创置明堂旭年十数岁为明堂赋虽优洽未足才制可称观者咸曰：有家风矣。
    长孙澄字士亮魏太师稚之子年十岁司徒李琰之见而奇之遂以女妻焉十四从征讨有策谋勇冠诸将後拜大将军封义门公为玉璧总管卒。
    李贤字贤和九岁从师受业略观大旨而已不寻章句，或谓之曰：学不精勤不如不学贤曰：夫人各有志贤，岂能强学待问领徒受业耶惟当粗闻教义补已不足至如忠孝之道实铭之於心问者惭服位至大将军。
    贤子崇文字永隆以父贤勋封回雒县侯时年少拜爵亲族相贺崇独泣下贤问之对曰：无勋於国幼少封侯当报主恩不得终於孝养是以悲耳贤由此大奇之位至大府中丞大夫。
    斛斯徵字士亮太傅尚书令椿之子幼聪[A13C]五岁诵孝经。《周易》识者异之及长涉群书尤精三礼後为太子太保。
    柳霞幼而爽迈神采嶷然髫岁便有成人之量笃好文学动合规矩其世父庆远特器异之後为骠骑大将军霍州刺史卒。
    刘祥幼而聪慧占对俊辩宾客见者号为神童年十岁能属文十二通五经。
    颜之仪幼[A13C]悟三岁能读孝经位至集州刺史。
    萧大圜幼而聪敏神情俊悟年四岁能诵三都赋及孝经。《论语》七岁居母丧便有成人之性後为内史侍郎西河郡守卒。
    萧为字智遐梁武帝弟安成王秀之子也。性温裕有仪表年十二入国学博观经史雅好属文在梁封永丰县侯。
    沈重字德厚吴兴武康人性聪悟有异常童七岁而孤居丧合礼位至散骑常侍太常卿。
    张元字孝始年六岁祖父成以夏中热欲将元就井浴元固不肯从谓其贪戏乃以杖击其胫曰：汝何为不肯洗浴元对曰：衣以盖形为覆其亵不能露其体於白日之下祖异而舍之南邻有二杏树杏熟多落元园中有诸小儿竞取而食之元所得者送还其主郑谭年十馀岁尝诣相府司录李长宗长宗於众中戏之谭从容谓长宗曰：明公位望不轻瞻仰斯属辄相玩狎无乃丧德长宗甚异之。
    隋王述字长述後周骠骑大将军罢之孙少聪敏有识度年八岁周太祖见而奇之曰：王公有此孙足为不朽後位至大将军复授行军总管。
    于仲文後周大佐辄实之子九岁尝於阳宫见周太祖问曰：闻儿好读书书有何事仲文对曰：资父事君忠孝而已太祖甚嗟叹之後为右翊卫大将军进位光禄大夫卒。
    裴政字德表幼学明敏博闻强记达於时政为当世所称年十五辟邵陵王府法曹参军事终於襄州总管。
    于宣敏字仲达少沉密有才思年十一诣周赵王命之赋诗宣敏为诗甚有幽贞之志王大奇之坐客莫不嗟赏位至奉车都尉史万岁京兆杜陵人父静周沧州刺。
    史万岁少英武善骑射骁捷。若飞好读兵书兼精占候年十五值周齐战於邙山万岁时从父入军旗鼓相望万岁令左右趣治装急去俄而周师大败其父由是奇之後为河州刺史行军总管。
    苏夔八岁诵诗兼解骑射年十三从父威至尚书省与安德王雄驰射赌得骏马而归十四诣学与诸儒议论词致可观见者皆称善位至通议大夫。
    李德林幼聪敏年数岁诵左思蜀都赋十馀日便毕高隆之见而嗟叹遍告朝士云：若假其年必为天下伟器邺京人士多就宅观之月馀日中车马不绝年十五诵五经及古今文集日数千言後终於怀州刺史。
    宇文欣字仲乐幼而敏慧为儿童时与群辈戏辄为部伍进止行列无不用命者位至右领军大将军韦师字公[A13C]少沉谨有至性初就学始读孝经舍书而叹曰：名教之极其在兹乎！终於汴州刺史。
    杨异字文殊美风仪沉深有器局龆龀就学日诵千言见者奇之後为刑部尚书除吴州总管卒。
    柳肃少聪敏闲於占对起家周齐王文学武帝见而异之召拜宣纳上士位至工部侍郎。
    韦世康幼而沉敏有器度年十岁州辟主簿後拜荆州总管卒於家。
    刘显字嗣芳幼而聪敏当时号曰：神童。
    辛德源字孝基沉静好学年十四解属文及长博览书记後为谘议参军。
    陆爽字开明少聪敏年九岁就学日诵二千馀言齐尚书仆射杨遵彦见而异之曰：陆氏代有人焉官至太子洗马。
    胡克让年十四释褐梁湘东王法曹参军时舍人朱异在仪贤堂讲。《老子》克让与焉堂边有修竹异令克让咏之克让揽笔辄成其卒章曰：非君多爱赏谁贵此贞心异甚奇之後为通直散骑常侍卒。
    游元字楚客少聪敏年十六齐司徒徐显秀以为参军事後位至朝请大夫兼侍御史。
    何妥字栖凤西域人少机警八岁游国子学助教顾良戏之曰：汝既姓何是荷叶之荷为是河水之河应声答曰：先生姓顾是眷顾之顾是新故之故众咸异之终於国子祭酒。
    庾质字行修少而明敏早有志向八岁诵梁世祖元览言志等十赋拜童子郎位至太史。
    袁充少警悟年十馀岁其父党至门时冬初充尚衣葛衫客戏充曰：袁郎子兮兮凄其以风充应声答曰：惟与服之无ル以是大见嗟赏後位至秘书令。
    卢大翼字协昭河间人本姓章仇氏七岁诣学诵数十言州里号曰：神童及长居味道不求荣利卒於雒阳。
    庾季才幼[A13C]悟八岁诵尚书十二通。《周易》好古元象後为通直散骑常侍。
    崔顺字祖七岁能属文容貌短小有口才开皇初秦孝皇荐之射策高第後为越王长史。
    薛道衡字元卿河东汾阴人祖聪卫齐州刺史父季通常山太守道衡六岁而孤专精好学年十三讲。《左氏传》见子产相郑之功作国侨赞颇有词致见者奇之後才名益著位至司隶大夫。
    许善心字务本九岁而孤为母范氏所鞠养幼聪明有思理所闻取能诵记多闻默识为当世所称家有旧书万馀卷皆遍通涉十五解属文笺上父友徐陵大奇之谓人曰：才调极高此神童也。後为给事中。
    薛世雄为儿童时与群辈游戏辄画地为城郭令诸儿为攻守之势有不从令者世雄辄挞之诸儿畏惮莫不齐整其父见而奇之谓人曰：此儿当兴吾家矣。位至左御卫大将军。
