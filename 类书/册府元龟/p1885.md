<!-- { "loadSidebar": true } -->
    樊逊字孝谦河东北猗氏人也。逊少学尝为兄仲所优饶既而自责曰：名为人弟独受安逸可不愧於心乎！欲同勤事业母冯氏谓之曰：汝欲谨小行邪逊感母言遂专心典籍尝书壁作见贤思齐四字以自劝勉後寓居邺中为临漳小吏县令裴鉴擢为主簿王俭少时便有宰臣之志赋诗云：稷契赞虞夏伊吕翼商周及生子字曰：元成取世仍作相之义後为卫将军尚书令。
    梁吉士瞻字梁客冯翊莲勺人也。少有志气不事生业时徵士吴苞见其姿容劝以经学士瞻因诵鲍昭诗云：竖儒守一经不足识行藏拂衣不顾後为西阳武昌二郡太守。
    冯道根广平人本郡召为主簿不就曰：吾当使封侯庙食安能为儒吏邪後为左右上将军封侯裴之横字如岳之高第十三弟也。少好宾游重气侠不事产业之高以其纵诞乃为狭被蔬食以激厉之之横叹曰：大丈夫富贵必作百幅被遂与僮属数百人於芍陂大营田墅俄致殷积简文在东宫闻而异之以为河东王常侍。
    陈吴明彻微涉书史天文孤虚略通其妙颇以英雄自许高祖深奇之高祖受禅拜安南将军。
    周文育本姓项氏年十一岁义兴人周荟养为己子命兄子弘让教之书计弘让善隶书写蔡邕劝学及古诗以遗文育不之省也。谓弘让曰：，岂能学此取富贵有仗槊耳弘让壮之教骑射文育大悦後为镇南将军。
    鲁广达字遍览吴州刺史悉达之弟也。少慷慨志立功名位至中领军。
    後魏崔亮父元孙为沈文秀所害亮时年十岁尝依季父幼孙居家贫佣书自业时陇西李冲当朝任事亮从兄光往依之谓亮曰：安能久事笔砚而不往李氏也。彼家饶书因可得学亮曰：弟妹饥寒，岂可独饱自可观书於市安能看人眉睫。
    宋繇敦煌人繇生而父僚为张邕所诛繇少有志尚喟然谓妹夫张彦曰：门户倾覆负荷在繇不能衔胆自厉何以继承先业遂随彦至酒泉追师就学闭室诵书昼夜不倦博通经史诸子群言靡不综览後终於安远将军。
    李曾赵郡人也。郡辟功曹不就门人劝之曾曰：功曹之职虽是乡选高第犹是郡吏耳北面事人亦何容易後终於赵郡太守。
    李场ㄈ傥有大志好饮酒笃於亲知每谓弟郁曰：士大夫学问稽博古今而罢何用专经为老博士也。後为镇远将军岐州刺史。
    杨侃字士业播之子也。颇爱琴书尤好计画时播一门贵满朝廷儿侄早通而侃独不交游公卿罕有识者亲朋劝其出仕侃曰：苟有良田何忧晚岁但恨无才具耳後终於右光禄大夫。
    王肃少而聪辩涉猎经史颇有大志位至扬州刺史傅永年二十馀有友人与之书而不能答请於叔父洪仲洪仲深让之而不为报永乃发愤读书涉猎经史兼有才华後位至光禄大夫。
    李苗少有节操志尚功名每读蜀书见魏延请出长安诸葛不许尝叹息谓亮无奇计及览周瑜传未曾不咨嗟绝倒後终参军将军。
    夏侯道迁谯国人少有志操年十七父母为结婚韦氏道迁云：欲怀四方之志不愿取妇家人咸谓戏言及至婚日求觅不知所在於後访问乃云：逃入益州後为瀛州刺史卒。
    李业兴上党长子人少耿介志学精力虽在贫贱常自矜负。若礼待不足纵属权贵不为之屈後终於齐文襄王中外府谘议参军。
    库狄昌字恃德神武人也。少便骑射有膂力胆气壮烈每以将帅自许。
    北齐高昂幼稚时便有壮气长而倜傥父翼为求严师令捶挞昂不遵师训专事驰骋每言男儿当横行天下自取富贵谁能端坐读书作老博士也。後位至司徒公。
    赵彦深年三岁母傅氏便孀居彦深五岁傅谓之曰：家贫儿小何以能济彦深泣而言曰：若天哀矜儿大当仰报傅感其意对之流涕及彦深拜太常卿还母子相泣久之。
    魏收年十五颇已属文及随父赴边好习骑射欲以武艺自达荣阳郑伯调之曰：魏郎弄戟多少收惭遂折节读书以文章显後为尚书右仆射。
    後周孟信广川索卢人也。家世贫寒颇传学业信尝曰：穷则变变则通吾家世传儒学而未有达官当繇儒非世务也。遂感激弃书从军。
    薛忄登字景猷河东汾阴人也。曾祖弘敞值赫连之乱率宗人避地襄阳忄登早丧父家贫躬耕以养祖母有暇则览文籍时人未之奇也。江表取人多以世族忄登既羁旅不被擢用然负才使气未尝趋世禄之门左中郎将京兆韦潜度谓忄登曰：君门地非下身材不劣何不<敝衣>裾数参吏部忄登曰：世胄蹑高位英俊沈下僚古人以为叹息窃所未能也。潜度告人曰：此年少极慷慨但不遭时耳与族祖安都之子怀隽相善怀隽每曰：汝还乡里不营产业不肯取妻岂复欲南乎！忄登亦恬然自处不改其旧後为安东将军。
    刘初仕梁为王国常侍非其好也。少慷慨好功名志欲立事边城不乐随牒平进会宜丰侯萧循出为北徐州刺史即请为轻车府主簿兼记室参军後为华阳太守属侯景渡江梁室大乱循以有才略甚亲委之时冠难繁兴未有所定乃喟然赋诗以见志其末章曰：随会平王室夷吾成霸功虚薄无时用徒然慕昔风太祖时为黄门侍郎仪同三司。
    宇文贵少从师受学尝辍书叹曰：男儿当提剑汗马以取公侯何能为博士也。後为大将军。
    王励字鬼兴性忠果有才年十七从太祖尝谓之曰：为将坐见成败者上也。被坚执锐者次也。励曰：意欲兼之太祖大笑後为千牛备身直长。
    李弼字景和辽东襄平人少有大志膂力过人属魏室兵乱语所亲曰：丈夫生世会须履锋刃平冠难安社稷以取功名安能碌碌依阶资以求荣位後以战功为柱国大将军终於太师。
    杨宽少有大志每与诸童游处必择高大之物而坐之见者咸异焉後终於梁州刺史。
    李远字万岁幼有器局志度恢然尝与群儿为战斗之戏指麾部分便有军阵之法郡守见而异之召使更戏群儿惧而散走远持杖叱之复为向势意气雄壮殆甚於前郡守曰：此小儿所为非恒人也。及长涉猎书传略知指趣而已官至柱国大将军。
    蔡佑高平人少有大志与乡人李穆布衣齐名尝谓曰：大丈夫当建立功名以取富贵安能久处贫贱邪言讫各大笑後皆如其言位至宜州刺史。
    宇文深字奴于性鲠正有器局年数岁便累石为营伍并折草作旌旗布置行列皆有军阵之势父求遇见之乃大笑曰：汝自然如此於後必为名将後终於司命中大夫。
    侯植其先家北地之三水为州郡冠族植少倜傥有大节容貌奇伟武艺绝伦後为司仓下大夫。
    隋宇文庆字神庆沈深有器局少以聪敏见知周初受业东观颇涉经史既而谓人曰：书足记姓名而已安能久事笔砚为腐儒之业後终於源州总管。
    王谊字宜君河南雒阳人也。父显周凤州刺史谊少慷慨有大志便弓马遍览群言周闵帝时为左中侍上士。
    于仲文父实仕周为大左辅仲文倜傥有大志气调英拔当时号为名公子起家为赵王属。
    宇文忻字仲乐本朔方人徙京兆祖莫豆干魏安平公父贵周大司马许国公忻幼而敏慧为童儿时与群辈游戏取为部伍进止行列无不用命有识者见而异之年十二能左右驰射骁捷。若飞尝谓所亲曰：自古名将惟以韩白卫霍为美谈吾察其行事未足多尚。若使与仆并时不令竖子独擅高名也。其少小慷慨如此後为右领大将军。
    崔廓字士元博陵安平人也。少孤贫而母贱繇是不为邦族所齿初为里佐屡逢屈辱，於是感激逃入山中遂博览典籍多所通涉山东学者皆宗之既还乡里不应辟命。
    王颇好读书。又晓兵法益有纵横之志每叹不逢时尝以公相自许後为王谅府谘议参军。
    张定和字处谧京兆万年人也。少贫贱有志节初为待诏会平陈之役定和当从征无以自给其妻有嫁时衣服定和将鬻之妻靳固不与定和，於是遂行以功拜仪同赐帛千匹遂弃其妻。
    沈光少骁捷大业中炀帝徵天下骁果之士以伐辽左光预焉同类数万人皆出其下光将诣行在所宾客送至灞上者百馀骑光酹酒而誓曰：是行也。若不能建功立名当死於高丽不复与诸君相见矣。後为折冲郎将。
    元岩字君山好读书不治章句刚鲠有器局以名节自许高祖受禅拜兵部尚书进爵平昌郡公。
    来护儿幼而卓荦初读诗至击鼓其钅堂踊跃用兵羔裘豹饰孔武有力因舍书叹曰：大丈夫在世当如是会为国灭贼以取功名安能区区专事笔砚也。群辈惊其言而壮其志及长雄略秀出志气英迈涉猎书史不为章句学後位至开府仪同三司。
    唐房玄龄幼仕隋为隰城县尉坐事除名郁郁不自得时天下方乱尝慨然有安民济时之志後位至司空。
    李靖涉猎书传不为章句之学尝云：大丈夫。若遇明君拨乱膺期当立功立事以取富贵耳後终於左仆射。
    窦威家世勋贵玩文史时诸兄并以军功致仕通显交结豪贵宾客盈门而威职掌闲散诸兄更谓威曰：昔孔子积学成圣犹狼狈当时栖遑。若此汝效此道复欲何求名位不达固其宜矣。威笑而不答後终於内史令。
    魏徵字元成钜鹿曲城人也。少孤贫落拓有大志不事生业好读书多所通涉见天下渐乱尤属意纵横之说後为太子太师知门下省事。
    武士太原人才器详敏少有大节及长深沈多大略每读书见扶主立忠之事未尝不三复研寻常以慷慨扬名为志後终荆州都督马周字宾王少孤贫好读书尤明诗传而落拓不事生产不为州里所敬武德中补博州助教日饮醇酒不以讲授为心刺史达奚恕屡加咎责乃拂衣游於曹汴之境复为浚仪令崔贤所辱周遂感激西游长安至新丰宿於逆旅主人惟供设诸商贩而不顾周遂命酒一斗八升悠然独酌主人翁深异之後为中书令兼太子右庶子。
    狄仁杰字怀英并州太原人也。儿童时门人有被害者县吏就诘之众皆接对惟仁杰坚坐读书吏责之仁杰曰：黄卷之中圣贤备在犹不能接对何暇偶俗吏而见责邪後终於内史。
    褚无量杭州盐官人也。幼孤贫励志好学家近临平湖中有龙斗倾里就观之无量时年十三读书晏然不动後为左散骑常侍皇太子侍读。
    哥舒翰倜傥任侠好然诺年四十遭父丧客居西京为长安尉不礼慨然发愤折节仗剑之河西後位至尚书左仆射同平章事。
    崔圆少孤贫志尚闳博好读兵书有经济宇宙之心後至黄门侍郎平章事。
    马扶风人少孤落拓年二十因读马援传至大丈夫当死於边野慨然叹曰：岂使吾祖勋业坠於地乎！乃仗剑从戎西至安西以奇功累迁左金吾卫员外将军马燧少尝与诸兄读书乃辍卷叹曰：天下将有事矣。丈夫当立功伐以济四海安能为一儒也。後位司徒兼侍中北平王。
    张建封兖州人颇爱属文以立功名为己任後终於徐州节度使。
    李德裕幼有壮志苦心力学尤精西。《汉书》左氏春秋耻与诸生从乡赋不喜科试年才及冠志业大成後位至太尉平章事。
    张仲武范阳人也。少业左氏春秋掷笔为蓟北雄武军使。
