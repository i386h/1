<!-- { "loadSidebar": true } -->
    古之王者建邦立制设都鄙官府之治分班爵品职之序创刑典以诘暴慢修礼范而别等威百职并分万邦承式乃设纠督之任以专察举之事刺检凶慝纠正违缪然後内外之政允奸宄之萌自塞者矣。天官经星太徵南蕃中二星间曰：端门西曰：执法御史大夫之象所以举刺不法者也。三五之世官簿散逸靡得而详焉周监二代之制春官之属有御史掌邦国都鄙及万民之治令以赞蒙宰并掌王之赞书非纠举之任而天官小宰掌建邦之宫刑以治王宫之政令凡宫之纠禁郑康成为汉御史中丞之职。又有柱下史老聃尝为之战国有执史执法之官御史掌记事执法掌纠弹之任（秦赵渑池之会各命御史书其事淳于髡谓齐王曰：执法在旁御史在後即其事也。）秦置御史大夫位上卿掌副丞相有两丞其一御史丞其一御史中丞在殿中兰台掌图籍秘书外督部刺史内领侍御史员十五人受公卿奏事举劾按章（中丞亦谓之中执法）。又有监御史掌监都汉因秦制（叔孙通定仪有御史执法举不如仪者是也。）武帝时侍御史有绣衣直指出讨奸猾治大狱不常置元狩五年置丞相司直掌佐丞相举不法征和四年置司隶校尉持节从中都官徒千二百人捕巫蛊督大奸猾後罢其兵察三辅三河常农亦皆纠察之职（。《周礼》秋官有司隶掌五隶之法司隶谓四翟之隶也。其名与汉同而所职异）元帝初元四年去司隶节成帝元延四年省其官绥和元年更名御史大夫为大司空比丞相置长史中丞官职如故（故事选郡守相高第为之任职者为丞相）哀帝初复置司隶无校尉之名属大司空比司直建平二年复以大司空为御史大夫其任无改元寿二年复为大司空而御史中丞常为宪台之率（谢灵运。《晋书》载汉御史为宪台）。又有诸吏为加官後汉遵用西京之制唯诸吏之职无闻焉（更始至长安以隗嚣为御史大夫光武中元元年东巡太山以张纯为御史大夫从封禅）。又有治书侍御史二人掌选明法律者为之凡天下诸谳疑事掌以法律当其是非（蔡质汉仪曰：选御史高第者补之胡广曰：孝宣感路温舒言秋季後请谳时帝幸宣室齐居而决事令侍御史二人治书治书御史起於此後因别置与符节郎共平廷尉奏罪当其轻重）。又有兰台令史掌书劾奏建武中复置司隶校尉领一州（蔡质汉仪曰：职在典京师外部诸郡无所不纠封侯外戚三公以下无尊卑入宫开中道称使者每会後到先去是也。）从事史十二人（都官从事主察举百官犯法者功曹从事主州选署及众事者别驾从事主校尉行部则奉引录众事簿曹从事主财簿书其有军事则置兵书从事主兵事及所部京兆尹左冯翊右扶风河南常农河内河东凡七郡郡各从事一人主督促文书察举非法）假佐二十五人（主簿录阁下事省文书门亭长主州正门功曹书佐主选用孝经师主监试经月令师主时节祠祀律令师主平法律令簿曹书佐主簿书其馀都官书佐及每郡国各有典郡书佐一人各主一郡文书以郡吏补）而侍御史二汉所掌凡五曹（一曰令曹掌律令二曰印曹掌刻印三曰供曹掌齐祀四曰马曹掌厩马五曰乘曹掌护驾）献帝建安十三年罢三公官复置御史大夫（以郗虑为之）魏文帝黄初二年。又以御史大夫为司空（自魏以前御史大夫皆三公之职非专主於风宪而中丞常主宪台弹纠不法今并叙者盖详述御史之职称也。）改中丞为宫正後皆复旧名侍御史八人。又置治书执法掌奏劾（治书侍御史但掌律令）吴亦有御史大夫（孙休永安元年命大将军孙领之）後。又置左右御史大夫（五年以廷尉丁密光禄勋孟宗分为之）晋初罢大夫因汉制以中丞为台主置治书侍御史员四人秦始四年。又置黄沙狱治书侍御史一人掌诏狱及廷尉不当者皆治之（秩与中丞同）侍御史员九人所掌有十三曹（吏曹课第曹直事曹印曹中都督曹外都督曹媒曹符节曹水曹中垒曹营军曹法曹曹）。又置殿中侍御史四人（魏制兰台遣二御史居殿中伺察非法即其始也。）而司隶校尉之官历魏不替（属官有功曹都官曹从事诸曹从事部郡从事主簿录事门下书佐省事记室书佐诸曹书佐守从事武猛从事等员凡吏一百人卒三十二人）。又有尚书左丞主台内禁令亦为弹纠之任（汉成帝建始四年初置尚书有四丞後汉光武减其二为左右丞历魏至晋不改）。又有禁防御史（魏晋官品有此亦兰台之职）後省黄沙治书侍御史太康中。又省治书侍御史二员江左省殿中侍御史二人（侍御史所掌曹有课第曹置库曹掌厩牧牛马市租後分曹置外左库内左库）。又有检校御史（孝武大元中以吴昆为之亦兰台之职）司隶校尉自元帝渡江即罢其官（其职即杨州刺史）宋因晋制置御史丞一人掌奏劾不法治书侍御史掌举劾官品第六以上侍御史十人（文帝元嘉中省外左库而内左库直云：左库孝武大明中复置前废帝景和元年。又省顺帝初省营军并水曹省算曹并法曹吏曹不置御史凡十御史焉）而殿中侍御史遂废齐氏因之梁国初建。又置大夫天监元年复曰：中丞置一人掌督司百僚皇太子以下其在宫门行马内违法者皆纠弹之虽在行马外而监司不举亦得奏之（自齐梁皆谓中丞为南司）其侍御史员九人复置殿中御史四人掌殿中禁卫内事陈氏因之元魏之盛建号北土置御史中尉乃中丞之职。又有治书侍御史殿中侍御史北齐御史台置中尉一人治书侍御史二人侍御史八人殿中侍御史检校御史十二录事四人（自梁历後魏至北齐御史台，或谓之为南台）後周六官之建改中丞为司宪中大夫御史台为司宪属秋官府置司宪上士二人中士（人数阙）下士八人隋革周制复置御史台避讳改中丞为大夫置一人治书侍御史二人侍御史八人殿内侍御史监察御史各十二人录事二人炀帝大业三年置主簿书二人掌印及受事发辰勾检稽失（汉张忠为大夫置孙宝为主簿後无闻焉）唐因隋制侍御史殿中侍御史各置四人监察御史置八人贞观二十二年加殿中监察各二人高宗初避讳改治书侍御史为御史中丞龙朔二年改御史台为宪台大夫为大司宪中丞为司宪大夫咸亨元年复旧光宅元年改置左右肃政台左台专在京管百司及监军旅右台案察京师外文武官僚各置大夫中丞一人侍御史殿中监察各二十人（。又置肃政台使六人略同御史寻废）中宗神龙元年改为左右御史台睿宗景二年废右台明皇先天二年复置右台停诸道按察使其年。又置诸道按察使罢右台（初置两台每年春秋发使春曰：风俗秋曰：廉察以察州县已後奉敕乃巡每年不出）开元之制中丞加一人侍御史置四人主簿一人录事二人令史十七人书令史二十三人亭长六人掌固十二人殿中侍御史置六人令史八人书令史十八人监察御史置十人史三十四人（侍御史年深者一人判台事知公廨杂事等次知西推赃赎三司受事监奏定纠察推理匦殿中侍御史掌殿庭供奉之仪式郊祀巡省检察弹纠两京城内分知左右巡监察御史掌分察百寮巡案郡县纠视刑狱肃整朝仪及监岭南黔府选补监决囚徒忌齐行香分察尚书六司知大府司农出纳监察监议馆驿使本司直门领讼而侍御史六职其三司理匦则与给事中中书舍人更直朝堂受表台中唯四职推弹廨杂而已）。又有内供奉里行里使推官之名（贞观末置监察御史里行始太宗令马周作监察御史里行遂置此名中丞亦旧有里行一人武后文明元年置殿中里行以三员为定其殿中第一人监仓第二人监库圣历中加中丞内供奉一人寻省长安二年始置侍御史内供奉不得过正员之数先天中复增御史中丞内供奉一人开元二十二年三月以中丞为京畿采访处置使自是不改乃古司隶之任其後知杂御史多以省官兼之监察里行及试以七员为定开元初。又置侍御史里使殿中里使等官里行同无员数寻罢建中三年。又置推官二人与本推御史同推覆兴元元年罢推官以殿中第一同知东推第二同知西推其後遂有四推之名曰：台一推台二推殿一推殿二推）尚书左右丞掌纠举宪章御史纠劾不当者兼得弹奏亦宪官之任也。东都留司置御史台中丞侍御史各一人殿中侍御史二人监察御史三人（大历後多以留台中丞兼东都畿汝观察处置使元和後但以侍御史殿中侍御史监察御史共主留台之务而三院御史亦不常备马）五代宪台之制皆因其旧而员多不备（其四推但以御史从士配之晋天福初罢省郎知杂但委年深御史开运二年复以省郎兼之）稽夫处风宪之任当绳纠之职乘骢簪豸车服之异等霜简白笔职业之尤重所以振肃内外提正纲纪故其选任之际必加精择其有克扬隽望以著乎！威棱内蕴刚志允归乎！正直典章之废坠务於修举臣工之颇僻行於案劾居官有塞职之举事上显尽忠之节斯皆无忝厥位休有烈光至乃以残虐为事唯阿曲是图希媚以合上之旨巧诬以致人之罪以至不称其服彰於外议罔慎所履蒙於朝谴斯固归於为恶自贻乎！伊戚其或善行昭著时应宠赏寮き参佐形於论拔者亦皆类而次之凡宪部十有五门。
    ○宪官部　选任
    夫宪官之职大则佐三公统理之业以宣导风化小则正百官纪纲之事以纠察是非故汉魏以还事任尤重至於选用必举贤才乃有负謇谔之称彰才识之誉得法平允敷奏详明端慎克成其官政幸直不畏於权幸继乃执我公宪助兹朝治使豪戚敛手奸邪屏迹允所谓邦之司直者焉为官择人於斯为善矣。
    汉盖宽饶为大中大夫使行风俗多所称举贬黜奉使称意擢为司隶校尉。
    诸葛丰为郡文学名特立刚直贡禹为御史大夫除丰为属举侍御史元帝擢为司隶校尉。
    晋高光字宣茂陈留圉城人魏太尉柔之子也。光少习家业明练刑理为颍川太守时武帝置黄沙狱以典诏囚以光历世明法用为黄沙御史秩与中丞同庾峻为秘书丞长安有大狱久不决拜峻侍御史往断之朝野称允。
    侯史光为城门校尉武帝泰始初诏曰：光忠亮笃素有居正执义之心历职内外恪勤在公其以光为御史中丞虽屈其列校之位亦以伸其司直之才也。
    陈寿为长广太守不就杜预为镇南入辞口启陈寿才史通博宜补黄散也。武帝曰：寿可作治书否预对曰：惟在圣诏即手诏用之。
    傅咸为议郎长兼司隶校尉咸前後固辞词旨恳切惠帝不听敕使者逼就拜咸复送还印绶公车不通催使摄职。
    李臣为石季龙殿中侍御史时豪戚侵恣贿公行季龙患之擢臣为御史中丞时亲任之自此百寮震慑州郡肃然季龙曰：我闻良臣如猛兽高步通衢而豺狼避路信矣。哉！
    宋萧惠开为御史中丞孝武与刘秀之诏曰：今以萧惠开为宪司冀当称职但一往眼额已自殊有所震大明八年入为侍中诏曰：惠开前在宪司奉法直绳不阿权戚朕甚嘉之可更授御史中丞。
    梁张绾为中军宣城王长史徙御史中丞武帝遣其弟中书舍人绚宣旨为国之急惟在执宪直绳用人本不限升降晋宋世周闵蔡廓并以侍中为之卿勿疑是左迁也。时宣城王府望重故有此旨焉。
