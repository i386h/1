<!-- { "loadSidebar": true } -->
蒯越为汝阳令佐刘表平定境内表得以︹大诏书拜章陵太守封樊亭侯荆州平太祖与荀《书》曰：不喜得荆州喜得蒯异度耳（越字异度）。
脂习字元升京兆人也。时孔融被诛习独往哭之太祖闻之收习欲理之寻以其事直见原徙许东土桥下习後见帝陈谢前愆帝呼其字曰：元升卿故慷慨因问其居处以新移徙赐百斛至黄初欲用之以其年老然嘉其敦旧有栾布节赐拜中散大夫还家杨阜初参冀州军事时马超叛率诸戎以攻冀城刺史太守失色始有降超之意阜流涕谏曰：阜等率父兄子弟以义相励有死无二既与马超战身被创宗族昆弟死者七人超遂南奔张鲁陇右平定太祖封讨超之功侯者十一人赐阜爵关内侯阜让曰：阜君存无难之功君亡无死节之效於义当绌於法当诛超。又不死无宜苟荷爵禄帝即报曰：君与群贤共建大功西土之人以为美谈子贡辞赏仲尼谓之止善君其剖心以顺国命。
毛为吏部尚书无敢好衣美食者太祖叹曰：孤之法不如毛尚书令使诸部用心各如毛风俗之移诚不难矣。帝平柳城颁所获器物特以素屏风素冯几赐曰：君有古人之风故赐君古人之服。
明帝时和洽为太常卿清贫守约至卖田宅以自给帝闻之加赐帛。
齐王时徐邈为司空卒胡质为征东将军卒田豫为卫尉卒嘉平六年朝廷追恩清节之士诏曰：夫显贤表德圣王所重举善而教仲尼所美故司空邈征东将军质卫尉豫皆服职前朝历事四世出统戎马入赞庶政忠清在公忧国忘私不营产业身没之後家无馀财朕甚嘉之其赐邈等家二千斛银三十万布告天下。
晋文帝时魏舒为相国参军帝深器重之每朝会坐罢目送之曰：魏舒堂堂人之领袖也。
武帝践阼下诏曰：故司空王基既著德立勋。又治身清素不营产业久在重任家无私积可谓身殁行显足用励俗者也。其以奴婢二人赐其家。
王祥为太保既薨咸宁初以祥家甚贫俭赐绢三百疋其子馥上雒太守。
范粲为太宰中郎称疾不出武帝践阼泰始中粲同郡孙和时为太子中庶子表荐粲称其操行高洁久婴疾病可使郡县舆至京师加以圣恩赐其医药。若遂瘳除必有益於政乃诏郡县给医药。又以二千石禄养病岁以为常加赐帛百疋子乔以父疾笃辞不敢受诏不许。
鲁芝为镇东将军进爵为侯帝以芝清忠履正素无居宅使军兵为作屋五十间泰始元年卒帝为举哀赠有加谥曰：贞赐茔田百亩。
王览泰始末除弘训少府职省转太中大夫禄赐与卿同咸宁初诏曰：览少笃至行服仁履义贞素之操长而弥固其以览为宗正卿顷之以疾上疏乞赐骸骨诏听之以太中大夫归老赐钱二十万床帐荐褥遣殿中医疗疾给药後转光禄大夫门施行马。
卢钦为尚书仆射领吏部卒赠卫将军诏以钦忠清高洁不营产业身殁之後家无所庇特赐钱五十万为立第舍复下诏曰：故司空王基卫将军卢钦领典军将军杨嚣并素清贫身殁之後居无私积顷者饥馑闻其家大匮其各赐三百斛。
元帝时熊远累迁太子庶子尚书左丞散骑常侍帝每叹其忠公谓曰：卿在朝正色不茹柔吐刚忠亮至到可谓王臣也。吾所欣赖卿其勉之。
安帝时吴隐之有清节历太常尚书中领军义熙八年请老致仕优诏许之授光禄大夫加金章赐钱十万米三百斛卒追赠左光禄大夫加散骑常侍隐之清操不渝屡被褒节及於身殁尝蒙优赐显赠廉士以为荣。
後魏太武时崔浩为著作郎帝季年威严颇峻宫省左右多以微过得罪莫不逃隐避目下之变浩独恭勤不怠或终日不归帝知之辄命赐以御粥为左光禄大夫时平凉既平其日宴会帝执浩手以示北凉沮渠蒙逊使曰：所云：崔公此是也。才略之美当今无比朕行止必问成败决焉。若合符契无所失矣。後冠军将军安颉军还献俘因说南贼之言云：宋人敕其诸将。若北国兵动先其未至径前入河。若其不动住彭城勿进如浩所量帝谓公卿曰：卿辈前谓我用浩计为谬惊怖固谏常胜之家始皆自谓逾人远矣。至於归终乃不能及迁浩司徒与长孙道生同为相帝命歌工历颂群臣曰：智如崔浩廉如道生。
李孝伯恭宗曾启太武广徵俊秀帝曰：朕有一孝伯足治天下何用多为假复求访此人辈亦何可得其见贵如此。
公孙轨为诸军司马太武平赫连昌引诸将帅入其府藏各令任意取金玉诸将取之盈怀轨独不取帝把手亲探金赐之谓轨曰：卿可谓临财不苟得朕所以增赐者欲显廉於众人。
邢[A13C]为中书侍郎以病还乡里久之太武访[A13C]於群臣曰：往忆邢[A13C]长者有学义宜侍讲东宫今其人安在司徒崔浩对曰：[A13C]卧病在家帝遣太医驰就疗。
文成时高允为中书侍郎领著作郎以忠谏拜中书令著作如故司徒陆丽曰：高允虽蒙宠待而家贫布衣妻子不立帝怒曰：何不先言今见朕用之方言其贫是日幸允第惟草屋数间布被袍厨中盐菜而已帝叹息曰：古人之清贫，岂有此乎！即赐帛五百疋粟千斛拜长子忱为绥远将军长乐太守允频表固让帝不许。
程骏为著作郎献文屡引骏与论易老之义顾谓群臣曰：朕与此人言意甚畅。又问骏曰：卿年几何对曰：臣六十有一帝曰：昔太公既老而遭文王卿今遇朕，岂非早也。骏曰：臣虽才谢吕望而陛下尊过西伯觊天假馀年竭《六韬》之效。
孝文时李彪除散骑常侍仍领御史中尉帝宴群臣於流化池谓仆射李冲曰：崔光之博李彪之直是我国家得贤之基孙思蔚与李彪以儒学相知及彪位至尚书思蔚仍太庙令孝文曾从容言曰：道固既登龙门而孙蔚犹沉涓浍朕尝以为负矣。虽久滞小官深体通塞无孜孜之望儒者以是尚焉。
後周太祖时长孙绍远为殿中尚书录尚书事帝谓群公曰：长孙公任使之处令人无反顾忧汉之萧寇何足多也。
闵帝时裴侠为工部中大夫尝遇疾司空许国公宇文贵小司空北海公申徽并来候侠疾所居茅屋不免霜露贵等还言之於帝帝矜其贫苦乃为起宅并赐良田十顷奴隶耕牛粮粟莫不备足缙绅咸以为荣。
明帝时长孙俭为夏州总管卒以所赐之宅还官诏从之未几诏曰：昔叔敖辞沃壤之地萧何就穷僻之乡以古方今无惭曩哲眷言嘉尚弗忘於怀而有司未达大体遽以其第即便给外令还其妻子。
武帝谓少宗伯斛斯徵曰：庾季才志诚谨悫甚得人臣之礼因赐粟三百石帛二百自太祖时季才为仪同三司会宇文获执政及获灭之後阅其书记帝亲自临检有假符命妄造异端者皆致诛戮唯得季才书两纸盛言纬候灾祥宜反政归权因有是赐韦琼高尚不仕宣政元年二月卒於家帝遣使吊祭赙有加其丧制葬礼诸子等并遵其遗戒。
隋高祖时颜之仪初仕周宣帝末为大将军御正中大夫时郑译等矫诏令高祖辅政之仪执节不阿厉色谓译等曰：之仪有死而已不敢诬罔先帝译等知不可屈代署焉帝受禅出为集州刺史开皇十年正月之仪例入朝帝望而识之命引至御座谓之曰：见危受命临大节而不可夺古人所难何以加卿乃赐钱十万米一百石。
高为尚书左仆射任寄益隆深避权势上表逊位让於苏威高祖欲成其美听解仆射数日帝曰：苏威高蹈前朝能推举吾闻进贤受上赏宁可令去官，於是命复位。
炀帝时吐万绪为光禄卿以证明贺。若弼之无罪免官岁馀守东平太守未几帝幸江都路经其境迎谒道傍帝命升龙舟绪因顿首陈谢往事帝大悦拜金紫光禄大夫守如故。
唐高祖时诏长安令王续率骑四千赴太宗军以击刘黑闼帝谓之曰：卿忧公忘私清直自守老母妻子不免饥寒为使不当尔邪乃以帛衣马劳而遣之太宗贞观十一年正月散骑常侍姚思廉卒诏陪葬於昭陵褒有德也。
六月帝谓长孙无忌曰：朕即位之初有上书者或言人主必须威权独运不得委任群下，或欲耀兵振武慑服四夷唯有魏徵劝朕偃革兴文布德施惠中国既安远人自服朕从其语天下大宁绝域君长皆来朝贡九夷重译相望於道凡此等事皆魏徵之力也。朕之所用，岂不得人徵谢曰：陛下圣德自天留心政术臣以庸短承受不暇岂得有益陛下欲诱进臣下故有是言也。
十二年三月皇孙诞育宴五品以上於东宫酒酣帝极忄谓侍臣曰：贞观以前从我平天下周旋艰险房玄龄之功无所与让贞观之後尽心於我献纳忠谠安国利民犯颜正谏弼朕之违者唯魏徵而已古之名臣何以加也，於是亲解佩刀以赐二人。
十三年二月特进魏徵抗表乞骸骨帝曰：以卿正直拔居左右数进忠谠用益国家朕为四海之主山薮幽隐犹须徵召况王臣蹇蹇朕所悉耶卿前览止足求去职事未至疲老幸不苦辞。
高宗龙朔元年九月癸卯幸司空李第叹其服用俭素恩赐极厚。
中宗神龙初诏前长水令王友贞拜太子中舍人仍令所司以礼徵赴及至固以疾辞下制曰：敦夷齐之行可以激贪尚顾闵之道用能劝俗新除太子中舍人王友贞德义泉薮人伦茂异孝爱始於事亲忠信表於行已富在文史廉於货财久历官政累闻课绩有古人之风保君子之德遂乃抗志尘外栖情物表深归解脱之门誓守薰修之诫须加徵命作获储闱固在辞荣累陈情恳坚持净义不登於车服味兹禅悦靡求於珍馔朕方崇奖廉退惩静浇浮虽思廊庙之贤岂违山林之愿宜加优秩仍遂雅怀可给全禄以毕其身任在家修道仍令所在州县存问四时送禄至其住所。
德宗贞元中赵宗儒罢相授右庶子退居守道奉朝请而已帝闻而嘉之迁吏部侍郎召见劳之曰：知卿闭关六年故有此拜曩者与先臣并命尚念之邪因俯伏流涕。
宪宗元和七年秋七月己未帝於延英顾谓宰臣李吉甫曰：朕近日畋游悉废唯务读书昨因览代宗实录见先朝纪纲不立朝廷多事亦有所鉴诫向後见卿先人事迹深可嘉叹吉甫降阶奏曰：臣先父伏事代宗尽心尽节迫於流连不待圣期臣之血诚常所追恨陛下悦文史听览日新见臣先父忠於前朝著在实录今日特赐褒扬先父虽在九泉如睹白日因俯伏流涕帝亦慰谕久之。
穆宗元和十五年十二月敕赠太保郑馀庆家素清贫不办丧事宜令户部特给一月俸粮以充赙赠用示哀荣数日。又赐绢一百疋布一百端。
文帝开成二年谏议大夫萧ㄈ为楚州刺史ㄈ故相亻免之弟将赴任延英候辞帝曰：萧亻免是先朝贤相。若筋力未衰即须一来京国朕今赐手诏及匹帛卿便将往其诏曰：卿道冠时髦业高儒行著作楫济川之效弘致君许国之规留芳岩廊逸老林壑累降褒诏亟加崇秩而志不可夺情见乎！词鸿飞入冥吟想增叹今赐绢三百疋以备山谷所乏便遣萧ㄈ过彼宣付想宜知悉。
後唐明宗长兴三年三月谓侍臣曰：宰臣冯道性纯俭顷在德胜寨所居一茅与从人同器食卧则刍藁一束其心晏如及以父忧退归乡里自耕耘樵采与农夫杂处略不以素贵介怀真士大夫也。
●卷七十七
○帝王部　委任
