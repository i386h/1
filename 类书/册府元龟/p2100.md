<!-- { "loadSidebar": true } -->
    李涵为太子少傅充代宗山陵副使涵判官殿中侍御史吕渭上言涵父名少康今官名犯讳恐乖礼典宰相崔甫奏曰：若朝廷事有乖舛群心悉能如此实太平之道除渭司门员外郎寻有人言涵昔为宗正少卿此时无言今为少傅渭妄有奏议诏曰：吕渭潜陈章奏为其本使薄诉官名朕以宋有司城之嫌晋有辞曹之讳叹其忠於所事亦谓确以上闻乃加殊恩俾膺厚赏近闻所陈少字往岁已任少卿昔是今非罔我何甚岂得谬当朝奖更厕周行宜佐遐藩用诫薄俗可歙州司马同正由是改涵检校工部尚书兼光禄卿。
    萧复为兵部侍郎德宗建中末舒王谊为诸军行营兵马元帅以复为元帅府统军长史旧例有行军长史以复父名衡故特更之。
    李竦除鄂州刺史兼御史中丞鄂岳等州都团练观察使竦以父名史上疏陈让乃以为检校左散骑常侍知鄂州事使如故。
    裴胄除京兆少尹以父名不拜换国子司业。
    李贺父名晋肃不应进士韩愈为贺作辨讳令举进士。
    冯宿除华州刺史以父名子华拜章乞罢改左散骑常侍兼集贤殿学士。
    晋崔居俭仕後唐为太常卿闵帝应顺初明宗山陵合为礼仪使居俭以祖讳蠡辞於执政乃授秘书监居俭诉於人曰：名讳有令式在余何罪也。
    周王昭吉仕晋为右金吾卫大将军天福三年昭吉奏臣伏睹。《汉书》昌邑中尉王吉是臣远祖避名之礼允属於斯臣请改名澈从之。
    陈观仕晋为尚书兵部郎中兼侍御史知杂事开运三年以观为右谏议大夫观以祖讳义乞改官寻授给事中。
    张铸为给事中显德三年以铸为光禄卿铸以卿字与祖名同援令式上诉寻改授秘书监判光禄寺事。
    ○总录部　为人後
    《礼》曰：大宗无後以小宗之子後之食其旧德世禄之荣可尚非我族类蒸尝之享奚宜。若乃虞世绪之中衰惧家声之莫继择纯谨於宗党承肯构於天性先王之教所以重似续君子之心繇是广亲爱既礼经之明训亦人情之常道也。其有国封已废王泽复加选於支属授以爵土斯。又表明庭继绝之恩示人臣同体之义焉苟或违厥彝训乱夫昭穆远取异姓俯犭旬私昵岂独王制之所禁故乃神理之不歆。
    後汉伏恭字叔齐司徒湛之兄子也。湛弟黯位至光禄勋无子以兄子恭为後。
    魏刘阜е之弟子也。е为太祖丞相会曹属文帝即王位为侍中赐爵关内侯黄初二年卒（е别传云：时年四十二）无子帝以阜嗣（案刘氏谱阜字伯陵陈留太守阜子乔字仲彦晋阳秋曰：乔有赞世志力惠帝末为豫州刺史乔胄裔丕显贵盛至今）。
    陈矫为尚书令本刘氏子出嗣舅氏。
    徐统谏议大夫奕之族子奕卒文帝思奕之为人奕无子诏以统为郎以奉奕後。
    蜀诸葛乔字伯松亮兄瑾之第二子也。本字仲慎与兄元逊俱有名於时论者以为乔才不及兄而性业过之初亮未有子求乔为嗣瑾启孙权遣乔来西亮以乔为已子。
    卫继字子业汉嘉严道人也。兄弟五人继父为县功曹继为儿时与兄弟随父游戏庭寺中县长蜀郡张君子数命功曹呼抚其子省弄甚怜爱之张因言宴之间语功曹欲乞继功曹即许之遂养为子继敏达夙成学识通博进仕州郡历职清显而其馀兄弟四人各无堪当世者父尝言已之将衰张明府将盛也。时法禁以异姓为後故复为卫氏。
    吴朱然字义封朱治之姊子也。本姓施氏初治未有子然年十三乃启孙策乞以为嗣策命丹阳郡以羊酒召然到吴策优以礼贺。
    晋王为阳平太守戎之从弟也。戎子方早卒庶子兴戎不齿以子为嗣。
    皇甫谧字士安幼名静安定朝那人汉太尉嵩之曾孙也。出後叔父。
    贾谧本姓韩太尉充之外孙充薨无嗣充妇郭槐取以谧为充子黎民後奉充後郎中令韩咸中尉曹轸谏槐曰：礼大宗无後以小宗支子後之无异姓为後之文无令先公怀腆后土良史书过，岂不痛心槐不从咸等上书求改立嗣事寝不报槐遂表陈是充遗意帝乃诏曰：太宰鲁公充崇德立勋勤劳佐命背世殂陨每用悼心。又胤子早终世嗣未立古者列国无嗣取始封支庶以绍其统而近代更除其国至於周之公旦汉之萧何或豫建元子或封爵元妃盖尊显勋庸不同常制太宰素取外孙韩谧为世子黎民後吾退而断之外孙骨肉至近推恩计情合於人心其以谧为鲁公世孙以嗣其国自非功如太宰始封无後如太宰所取必以已自出不如太宰皆不得以为比。
    羊祜封南城侯无子武帝以祜兄子暨为嗣暨以父没不得为人後帝。又令暨弟伊为祜後。又不奉诏帝怒并收免之。
    宋刘蔚祖辅国将军东兴县侯刘怀肃弟怀慎之子怀肃卒无子怀慎以蔚祖嗣封官至江夏内史。
    谢弘微武昌太守思之子也。从叔峻司空琰之第二子无後以弘微为嗣本名密犯所继内讳故以字行刘湛字弘仁南阳涅阳人也。祖父柳并晋左光禄大夫开府仪同三司湛出继伯父淡袭封安众县五等男。
    范晔字蔚宗顺阳人车骑将军泰少子也。出继从伯弘之袭封武兴县五等侯。
    王延之父之都官尚书延之出继伯父秀才粲之张冲字思纳吴郡吴人父东通直郎冲出继从伯侍中景裔。
    南齐王奂字彦孙琅琊临沂人也。祖僧朗宋左光禄仪同父粹黄门郎奂出继从祖中书令球故字彦孙江字叔文少有美誉初尚宋孝武女临汝公主明帝敕出继从叔为从祖氵亭後，於是仆射王俭启礼无从小宗之文近世缘情皆繇父祖之命未有既孤之後出继宗族也。虽复臣子一揆而义非天属江忠简胄嗣所寄唯一人傍无其属宜还本。若不欲江绝後可以小儿继为孙尚书参议曹问立後礼无其文荀ダ无子立孙坠礼之始何琦。又立此论义无所据，於是还本家诏使自量立後者。
    梁张缵父策从父兄弘籍高祖舅也。为齐镇西参军卒於官无子策以第三子缵为嗣封利亭侯。
    何迟任侍中点从弟耿之子点卒无子宗人以迟任为嗣。
    後魏封叔念怀州刺史磨奴之族子磨奴卒以叔念为後。
    于永超尚书左仆射忠弟之子也。忠临薨上。表曰：先帝录臣父子一介之诚昭臣家世奉公之节故申之以婚姻重之以爵禄至乃位亚三槐秩班九命自大明利见之始百官总已之初臣复得猥摄禁戎辑宁内外斯诚社稷之灵兆民之福臣何力之有焉但陛下以明御皇太后以圣善临朝衽席不遗簪履弗弃复乃宠穷出内荣遍宫闱外牧两河入参百揆顾服知妖省躬识戾而臣将慎靡方致兹疴疾自去秋苦痢缠绵迄今药石备尝日增无损。又今年已来力候转恶微喘绪息振复良难鸿慈未酬伏枕涕咽臣薄福无男遗体莫嗣贪及馀生谨陈宿抱臣先养育第四弟第三子司徒掾永超为子犹子之念实切於心乞立为嫡传此山河灵太后令曰：于忠表如子既诚勋宜录。又无子可矜临危所祈不容致夺可特听如请以彰殊效。
    李容儿侍中神隽从弟延度之第三子神隽无子延度以容儿後之。
    刘俊大司农怿弟之子怿卒无子以俊为後。
    崔孝演字伯则赵郡太守孝晔之弟也。出继伯父孝演无子弟孝直。又以子士游为後。
    崔龙子定州大中正勉弟宣度之子勉卒无子宣度以龙子後之。
    毕义畅瀛州刺史祖朽弟祖归之子祖朽卒无子祖归以义畅为後。
    宋弁字义和广平列人人也。祖为广平太守封列人子卒弁伯父世显袭世显无子养弁为後。
    高崇字积善渤海人也。父潜献文初诏以沮渠牧犍女赐潜为妻封武威公主崇舅氏坐事诛公主痛本生绝嗣遂以崇继牧犍後改姓渠崇为雒阳令卒高绪沧州东平府主簿谨之兄谦之第二子谨之卒无子谨之弟慎之好学。又卒无子以绪继焉。
    孙伯融济州长史瑜弟步兵校尉彝之子出继瑜後官至太守。
    李侃思皇后犹子燕州刺史兴祖兄安祖之子兴祖无子侃为後袭先封南阳郡王。
    胡僧洗灵太后父中书监仪同三司安定郡公兄真之子国珍无男养僧洗为後国珍後生子祥袭封。
    北齐袁聿修字叔德陈郡阳夏人魏中书令翻之子也。出後叔父跃。
    後周郑译字正义从祖文宽尚魏平阳公主主则太祖元后之妹也。主无子太祖令译後之繇是译少为其太祖所亲尝令与诸子游集文宽後诞二子译复归本生。
    隋梁操字孟德士彦之子出继伯父官至长宁王府骠骑。
    杨玄挺司徒素异母弟浙阳太守约之子徵入朝未几卒素以玄挺後之。
    薛收司隶大夫道衡之子也。道衡有五子收最知名出继族父孺孺与道衡偏相友爱收自幼遂出为後养於孺宅至於成长始能识本生。
    唐殷元吏部尚书峤弟之子峤无子以元嗣。
    戴至德民部尚书胄兄子也。胄无子以至德为嗣。
    卢纪宰相迈从弟之子迈为相再娶无子以纪为嗣崔植字公修故相甫从父孙庐江县令婴甫之子甫无子公既寝疾谓其妻曰：吾疾不起当以庐江次子主吾祀及卒护丧者以上闻德宗悲叹久之遣中人召植于淮南俾为甫嗣时八岁既终丧用弘文生授河南府参军。
    白景受刑部尚书致仕居易之侄孙居易卒无子以景受为嗣。
    梁王珂河中人祖纵盐州刺史父重荣河中节度使破黄巢有大功封琅琊郡王珂本重荣兄重简之子出继重荣。
    後唐霍彦威字子重不知何许人梁将霍存得於村落间年十四初列於厮养从存征戍爱其爽迈遂养为已子。
    王都者本姓刘小字郎中山陉邑人也。初有幻人李应之得於村落间养为已子应之以左道医定州帅王处直不久病间处直神之待为羽人处直时未有子应之遗都於处直曰：此子生而有异因为处直之子。
    晋孔崇弼者唐僖昭两朝宰相鲁国公纬之子也。纬有重名於时无子崇弼以犹子入继承荫授畿尉。
    ●卷八百六十四
    ○总录部　仁
    孔子曰：仁者其言也。讠刃讠刃繇难也。谓仁之难言之。又曰：唯圣与仁则吾岂敢大哉！仁者五常之首百行之宗妙入圣域冲乎！天道得其禀者无夷夏无贵贱尧舜其心周孔其化人受其赐物被其泽矣。
    孔子钓而不纲弋不射宿（钓者一竿钩以缴系钩纲罗属为大网以横绝流著纲弋缴射也。宿宿鸟）。
    秦西巴鲁人孟孙猎得使西巴持归烹之西巴不忍而与其母孟孙怒逐西巴居一年取为子傅曰：夫一犹不忍况人乎！
    田子方魏人出见老马於道喟然有志焉以问於御者曰：此何马也。曰：故公家畜也。罢而不为用故出放也。田子方曰：少尽其力而老去其身仁者不为也。束帛而赎之穷士闻之知所归心。
    汉张欧为吏未尝言案人以诚长者处官（与专同）具狱事有可之不可者不得巳为涕泣面而封之（面谓偕之也。）其爱人如此。
    杜缓为太常治诸陵县每冬月封具狱日常去酒省食（狱案已具当论决之故封上）官属称其有恩。
