<!-- { "loadSidebar": true } -->
    朱桃椎者蜀人也。澹泊为事隐居披裘带索沉浮人间窦轨之镇益州也。闻而召之遗以衣服逼为乡正桃椎口竟无言弃衣於地逃入山中结涧曲夏则形冬则树皮自覆人有赠遗一无所受每为ハ致之於路人见之者曰：朱居士之ハ也。为鬻米置於本处桃椎至夕而取之终不与人相见议者以为焦先之流高士廉为益州都督府长史下车以礼致之及至降阶与语桃椎不答直视而去士廉高之差人存问桃椎见使者辄入林自匿近代以来多轻隐逸之士士廉独加褒礼蜀中以为美谈。
    田游岩京兆三原人也。高祖永徽初补太学生後罢归游於太白山每有林泉会意辄留连不能去其母其妻有方外之志与游岩周游山水二十馀年後自巴蜀将游荆楚行至夷陵之青溪馆有终焉之志遂结庐溪侧荆州长史李安期荐之制追赴京至汝州便辞疾入箕山於许由庙东筑室而居自称许由东邻频召辟不受。
    史德义者苏州昆山人也。咸亨中隐居武丘山鹿裘葛巾琴书自或骑牛带瓢出入郊郭高宗闻其名徵赴洛阳寻而称疾归公卿已下皆赋诗饯别德义亦以诗留赠其文甚美。
    王希夷徐州滕人也。孤贫好道父母终为人牧羊以收庸供葬葬毕隐于嵩山後竟居兖州徂徕山与道士刘玄博为栖遁之友。
    卢鸿乙范阳人也。徙家洛阳少有学业颇善籀篆楷隶隐於嵩山开元初遣使备礼再徵不至六年玄宗至东都谒见不拜拜谏议大夫放还山。又赐隐居之服并其草堂一所。
    白履忠陈留浚仪人也。博涉文史尝隐居於古大梁城时人号为梁丘子。
    崔觐梁州城固人为儒不乐仕进以耕稼为业老而无子乃以田宅财产分给奴婢令各为生业觐夫妻遂隐於城固南山家事一不问约奴婢递过其舍至则供给酒食而已夫妇林泉相对以啸咏自娱郑馀庆为山南西道节度使闻其风辟为节度参谋觐至府亦。若不达人事馀庆容之文宗太和八年左补阙王直方上疏论事帝嘉之屡召便殿语及时务直方与觐城固山为邻居因荐焉特诏以起居郎徵之竟不奉诏。
    许寂字闲闲祖秘名闻会稽寂少有山水之好泛览经史穷三式尤明易象久栖四明山不干时务昭宗闻其名徵赴阙召对於内殿会昭宗方与伶人调品筚篥事讫方命坐赐汤果问易义既退寂谓人曰：君在淫声不在政矣。寂闻君人者将昭德塞违以临照百官百官象之今不厌贱事自求其工君道替矣。寻请还山寓居於江陵以茹芝绝粒自其世天末节度使赵凝昆季深礼遇之师授保养之道唐末除谏议不起汉南谓之徵君。
    晋郑叟白马人也。少好学耿介不屈为文敏速道丽昭宗朝尝应进士不第拂衣叹曰：天命之谓性率性之谓道性与道在乎！已而不能取焉用浮名之撄我心使郁郁然。若是耶因欲携妻子隐於林壑其妻非而不行叟乃薄游诸郡获数百缗以赡其家辞诀而去寻入少室山著拟峰诗三十六章以道其趣人多传之後妻以书达意劝其还家叟未尝一览悉投於火其绝累如此俄闻西岳有五鬣松沦脂千年能去三尸因居於华阴与李道殷罗隐之友善时人目为三高士道殷有钓鱼之术钩而不饵。又能化易金石无所不至叟尝目观其事信而不求叟与梁室权臣李振善振欲禄之拒而不诺及振南迁叟千里徒步以省之识者高焉後妻儿继谢世每闻凶讣一哭而止时唯青衿二童一琴一鹤从其游处好棋塞之戏遇同侣则以昼继夜虽寒风大雪临檐对局手足皲裂亦无倦焉唐天成中召拜左拾遗不起尝与罗隐之朝夕游处隐之以药术取利叟以山田自给俱好酒吟诗善长啸有大瓠云：可辟寒置酒於其中经时味不坏日携就花木水石之间一酌一咏尝因酒酣联诗郑曰：一壶天上有名物两个世间无事人罗曰：醉却隐之叟外不知何处是天真高祖即位闻其名遣赍书致礼徵为右谏议大夫叟称疾不赴上表陈谢高祖览表嘉之赐近臣传观寻赐号逍遥先生以谏议大夫致仕月给俸禄叟好酒尝为咏酒诗千二百言海内好名者书於缣缃以为赠祝复有越千里之外使画工潜写其形容列於屏障者焉其为世重也。如此天福末以寿终时年七十四。
    ●卷八百十一
    ○总录部　游学
    《传》曰：玉不琢不成器人不学不知道。又曰：不学将落故士之立诚志道自强不息潜心大业思齐古人曷尝不主善以为师多闻而求友遵来学之训耸游方之操裂裳裹足不远千里造太学抵名都修庠序之仪徇切磋之益因之而交胜已讲前言游道日广知类通达总经术之奥杰然名家膺推择之命跻彼高位强识而让为世所宗稽古之力与时偕盛自非多闻为富广业以勤方来时习脱乎！匏瓜之系亲仁约礼г乎！雾露之润亦曷能有所立哉！
    孔子为鲁司冠已而去鲁困於陈蔡之间，於是反鲁南宫敬叔言於鲁君曰：请与孔子周鲁君与之一乘车两马一竖子俱周问礼见。《老子》。
    陈良楚人悦周公仲尼之道北学於中国北方之学者未能或之先也。
    苏秦洛阳人与魏人张仪同师事鬼谷先生（颖阳阳城有鬼谷盖是其人所居因号为鬼谷先生六国时从横家也。）秦後并相六国。
    甘茂者楚下蔡人也。为秦左丞相初事下蔡史举先生学百家之说。
    李斯为秦相始从荀卿学帝王之术学已成乃西入秦。
    汉晁错颍川人也。（错音措）景帝时为御史大夫初学申商刑名於轵张忄炎生所（轵县之儒生姓张名忄炎错从之受申商法也。）与洛阳宋孟及刘带同师司马谈学天官於唐都（即律历志所云：方士唐都者）受易於杨何（何字叔元川人见儒林传）习道论於黄子（景帝时人也。儒林传谓之黄生与辕固争论於上前谓汤武非受命乃杀之）官至太史令子迁生於龙门年十岁则诵古文二十而南游江淮上稽探禹穴窥九疑浮沅湘北涉汶泗讲业齐鲁之都观夫子遗风乡射邹峄（邹县名峄山名於此行乡射之礼）过梁楚以归亦为太史令夏侯胜字长公始昌之族子少孤好学从始昌受尚书及洪范。《五行传》说灾异後事简卿（姓简名卿简音奸）。又从欧阳氏问为学精熟所问非一师也。善说礼服（礼之丧服也。）徵为博士。
    萧望之字长倩东海兰陵人也。徙杜陵以田为业至望之好学治齐诗事同县后苍。且十年以令诣太常受业（令郡国官有好文学敬长肃政教者二千石奏上与计偕诣太常受业如弟子）复事同学博士白奇（尝同於后苍受业而奇後为博士）。又从夏侯胜问。《论语》礼服（礼之丧服）京师诸儒称述焉官至前将军。
    楼护字君卿齐人父世医也。元始中封息乡侯列於九卿护少随父为医出入长安贵戚家诵本草方术十数万言长者咸爱重之共谓曰：以君卿之材何不宦学乎！由是辞其父学经传官至广汉太守。
    杜邺字子夏本魏郡繁阳人也。祖父武帝时徙茂陵邺少孤其母张敞女邺壮从敞子吉学问得其家书以孝廉为郎哀帝时迁凉州刺史。
    班彪字叔皮幼与从兄嗣共游学家有赐书内足於财好古之士自远方至父党伤子以下莫不造门嗣虽修儒学然贵老庄之术叔皮唯圣人之道然後尽心焉彪後为徐令以病去官。
    後汉丁鸿字孝公颍川定陵人鸿年十三从桓荣受欧阳尚书三十而明章句善论难为都讲遂笃志精锐布衣荷担不远千里永元中为司徒。
    马严字威卿援兄子也。章帝时为御史中丞严少孤而好击剑习骑射後乃白援从平原杨太伯讲学专心坟典能通春秋左氏因览百家群言遂交结英贤京师大夫咸器异之。
    周磐字坚伯汝南安成人和帝初为谒者父业建武初为天水太守磐少游京师学古文尚书洪范五行。《左氏传》好礼有行非典谟不言诸儒宗之官至重合令。
    张衡南阳西鄂人少善属文游於三辅因入京师观太谓班嗣贵老庄之术学遂通经贯六艺永元中为侍中。
    景鸾字汉伯广德梓潼人也。少随师学经涉七州之地能理齐诗施氏易兼受河洛图纬之书州郡辟命不就。
    崔瑗字子玉涿郡安平人早孤锐志好学十八至京师从侍中贾逵质正大义逵善待之瑗因留游学遂明天官历数京房。《易传》六日七分诸儒宗之汉安初为济北相。
    崔琦瑗之弟也。少游学京师以文章博通称後为临济长。
    李固字子坚司徒之子也。少好学尝改易姓名杖策驱驴负笈追师三辅学五经积十馀年博览古今明於风角星算。《河图》识纬仰察俯占穷神知变每到太学密入公府定省父母不令同业诸生知是子冲帝时为太尉。
    杜乔字叔荣河南林虑县人少好学虽二千石子尝步担求师建和初为太尉。
    黄昌字圣真会稽馀姚人也。本出孤微居近学宫数见诸生修庠序之礼因好之遂就经学汉安初为大司农。
    王奂明五经负笈追业尝赁灌园耻交势利後为议郎范丹字史陈留外黄人少为县吏遁去到南阳受业於樊英。又游三辅就马融通经历年乃还尝为莱芜长後去官辟太尉府以疾不行。
    何字伯永南阳襄乡人少从郭泰贾彪等游学洛阳泰等与同风好显名太学，於是中朝名臣太傅陈蕃司隶李膺等皆深接之辟司空府。
    戴封字平仲济北刚人年十五诣太学师事贸阝令东海申君为西华令。
    仲长统字公理山阳高平人少好学博涉书记赡於文辞年二十馀游学青徐并冀之间与交者多异之後为尚书郎。
    承宫琅邪姑幕人也。时乡里徐子盛者以春秋经授诸生宫过息庐下乐其业因就听经遂请留门下为诸生拾薪执苦数年勤学不倦後为侍中祭酒。
    郭泰。《字林》宗太原介休人也。家世贫贱母欲使给事县廷林宗不从遂辞就成皋屈伯彦学三年业毕博通坟典善谈论美音制乃游於洛阳司徒黄琼辟太常赵典举有道并不就。
    魏王基字伯舆东莱曲城人也。少孤与叔翁居年十七郡召为吏非其好也。遂去入琅琊界游学後为征南将军。
    乐详河东人少好学闻谢该善。《左氏传》乃与南阳步陟诣许从该问难诸要今左氏问七十二事详所撰太和中为骑都尉。
