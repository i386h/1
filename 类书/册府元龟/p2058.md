<!-- { "loadSidebar": true } -->
    泄声子鲁大夫齐师将纳昭公使公子Θ率师从公围成师与齐师战於炊鼻（季氏师距公炊鼻鲁地）齐子渊捷从泄声子射之中瓦（瓦脊）繇朐汰匕入者三寸（入瓦也。朐车轭车辕繇过也。汰矢激也。匕矢镞也。）声子射其马斩鞅殪。
    颜高鲁人定公侵齐门於阳州（攻其门）士皆坐列（言无斗志）曰：颜高之弓六钧（三十斤为钧六钧百八十斤古称重故以为异︹）皆取而傅观之阳州人出颜高夺人弱弓籍丘子Θ击之与一人俱毙（子Θ齐人毙仆也。）偃。且射子Θ中颊殪（子Θ死）。
    颜息鲁人定公侵齐门於阳州颜息射人中眉退曰：我无勇吾志其目也。（以自矜）。
    公孙林郑大夫齐输范氏粟郑子姚子般送之赵鞅御之遇於戚郑师大败赵孟喜追郑师姚般公孙林殿而射前列多死（晋前列）赵孟曰：国无小（言虽小国犹有善射者）更嬴魏人与魏王处庑下有雁从东方来更嬴虚发而雁下。
    汉李广陇西人世世受射（受射法）文帝十四年匈奴大入萧关而广以良家子从军击胡用善射杀首虏多为郎骑常侍广为上郡太守匈奴侵上郡帝使中贵人从广（内臣之贵幸者）勒习兵击匈奴中贵人者将数十骑从（将数十骑自随在大军前行而忽遇敌也。）见匈奴三人与战射伤中贵人杀其骑。且尽中贵人走广（走趣也。）广曰：是必射雕者也。广乃从百骑往驰三人（疾驰而逐之）三人亡马步行行数十里广令其骑张左右翼（旁引其骑。若鸟翼之焉）而广身自射彼三人者杀其二人生得一人果匈奴射雕者也。广尝出猎见草中石以为虎而射之中石没镞视之石也。他日射之终不能入矣。广所居郡闻有虎尝自射之及居右北平射虎虎腾伤广广亦射杀之其射见敌非在数十步之内度不中不发发即应弦而倒用此其将数困辱及射猛兽亦数为所伤广为人长犭爰臂（臂如犭爰臂通背）其善射亦天性虽子孙他人学者莫能及广呐口少言与人居则画地为军陈射阔狭以饮专以射为戏。
    张隆景帝时为轻车武射以善射帝幸近之。
    霍去病武帝时以皇后姊子年十八为侍中善骑射堂邑父胡人善射与张骞使月攴留匈奴中穷急射禽兽给食归汉拜为奉使君。
    吕布为奋武将军时袁术遣将纪灵等攻刘备於徐州布救之屯沛城外请灵等与共飨饮布曰：备吾弟也。为诸君所困故来救之布性不喜合斗但喜解斗耳乃令军候植戟於营门布弯弓顾曰：诸君观布射戟小支中者当各解兵不中可留决斗布即一发正中戟支灵等皆惊言将军天威也。
    魏成公英西域人从太祖出猎有三鹿走过前太祖命英射之三发三中皆应弦而倒太祖抵掌谓之曰：事韩文约可谓尽节而孤独不可乎！（成公英昔事韩遂遂字文约）後诏英作凉州平陇右病卒。
    王明山父凌坐楚王事司马宣王诛之明山走向大原追军及之时有飞鸟集桑树随低邛昂明山举弓射之即倒追人乃止不复进。
    蜀糜竺为安汉将军子威官至虎贲中郎将威子虎骑监自竺至皆便弓马善射御。
    吴太史慈犭爰臂善射弦不虚发尝从孙策讨麻保贼贼於屯里缘楼上行詈以手持楼棼慈引弓射之矢贯手著棼围外万人莫不称善其妙如此位至折冲中郎将。
    朱才字君业为偏将军为人精敏善骑射大帝爱异之尝侍从游戏晋魏舒为。
    後将军锺毓长史毓每与参佐射舒尝为画筹而已後遇朋人不足以舒满数毓初不知其善射舒容范闲雅发无不中举坐愕然莫有敌者毓叹而谢曰：吾之不足以尽卿才有如此射矣。岂一事哉！王济字武子为河南尹未拜坐鞭王官吏免官王恺以帝舅奢豪有牛名八百里尝莹其蹄角济请以钱千万与牛对射而赌之恺亦自恃其能令济先射一发破的因据胡床叱左右速探牛心来须臾而至一割便去寻以白衣领太仆卒。
    杨济字文通历位镇南征北将军尝从武帝较猎北邙下与侍中王济俱著布褶骑马执角弓在辇前猛兽突出帝命王济射之应弦而倒须叟复一出济受诏。又射杀之六军大叫称快。
    庾翼为都督征讨诸军事师次襄阳大会僚佐陈旌甲亲授弧矢曰：我之行也。若此射矣。遂三起三叠徒众属目其气十倍。
    谢尚为建武将军江夏相时安西将军庾翼镇武昌尚数诣翼谘谋军事尝与翼共射翼曰：卿。若破的当以鼓吹相赏尚应声中之翼即以其副鼓吹给之。
    桓石秀善骑射发则命中位至宁远将军。
    陈安为刘曜所围突围而出双带两左右驰射前燕慕容根善射尝从慕容行猎有一野羊立於悬崖命左右射之莫有中者根自求射一发中之贾坚字世固弯弓三十石馀。
    慕容恪取一牛置百步上召坚使射坚曰：少壮之时能令不中今已年老正可中之恪大笑射再发一矢拂脊一矢磨腹皆附肤落毛上下如一恪曰：复能中乎！坚曰：所贵以下中为奇中之何难一发中之坚时年已六十馀矣。观者咸服其妙已慕容翰之庶兄素忌之既嗣位翰北投宇文归既而逃归乃遣劲骑百馀追之翰遥谓追者曰：吾既思恋而归理无反面吾之弓矢汝曹足知无为相逼自取死也。吾处汝国久愿不杀汝汝可百步竖刀吾射中汝便宜反不中者可来前也。追骑解刀竖之翰一发便中刀追骑乃散。
    慕容盛初逃难东归遇盗陕中盛曰：我六尺之躯入水不溺在火不焦汝欲当吾锋乎！试竖尔手中箭百步我。若中之宜慎尔命如其不中当束身相授盗乃竖箭盛一发中之盗曰：郎贵人之子故相试耳资而遣之。
    宋刘荣祖北中郎将怀慎之子少好骑射为高祖所知及卢循攻逼怀慎戍在石头时贼乘小舰入淮援栅高祖宣令三军不得取射贼荣祖不胜忿怒冒禁射之所中应弦而倒高祖益奇焉。
    卜天兴父名祖高祖闻其有力召补队主从征伐天兴善射弓力兼倍容貌严正笑不解颜太祖以其旧将子使教皇子射位至广威将军。
    臧熹习骑射志在立功尝至漂阳县令阮崇与熹共猎值虎突围猎徒并奔散熹直前射之应弦而倒南齐垣僖伯少负气豪侠妙解射雉尤为武帝所重以为直阁将军。
    柳世隆与琅琊王赡博射嫌其皮阔乃摘梅帖鸟朱之上发必命中观者惊骇位至左光禄大夫。
    张敬儿年少便马有胆气好射虎发无不中位至开府仪同三司。
    刘绘为宁朔将军虽豪侠尝恶武事雅善博射未尝跨马。
    梁曹景宗新野人父欣之仕宋为徐州刺史景宗善骑射好畋猎尝与少年数十人泽中逐獐鹿每还骑赴鹿鹿马相乱景宗於众中射之人皆惧中马足鹿应弦取毙以此为乐未弱冠欣之於新野遣出州以匹马步数人於中路卒逢蛮贼数百围之景宗带百馀箭乃驰骑四射每箭杀一蛮遂散走。
    陈褚刚毅有胆决善骑射尝从司空侯安都於徐州出猎遇有猛虎引射之再发皆中口入腹俄而虎毙位至御史中丞。
    樊毅累叶将少习武善射毅弟猛幼ㄈ傥既壮便弓马位至护军将军。
    後魏长孙颓嵩子也。善骑射弯弓三百斤位至征南大将弯弓猎方山有两狐起於御前诏颓射之百步狐俱获。
    杨播为右卫将军时孝文曜威沔水上已设宴帝与中军彭城王勰赌射左卫元遥在勰朋内而播居帝边遥射侯正中筹限已满帝曰：左卫筹足右卫不得不解播对曰：仰恃圣恩，庶几必争，於是弯弓而发其箭正中帝笑曰：养由基之妙何复过是遂举卮酒以赐播曰：古人酒以养病朕今赏卿之能可谓今古之殊也。
    奚康生少骁武弯弓十石矢异寻常宣武闻之故作大弓两张长八尺把中围尺有二寸箭粗殆如今之长笛送康生康生便集文武用之平射犹有馀力观者以为绝伦康生为中坚将军时萧鸾置义阳招诱边民康生复为统军从王肃讨之进围其城鸾将张休护自城楼言辞不逊肃令康生射之以强弓大箭望楼射窗扉即入应箭而毙彼民见箭皆云：强弩以杀休护赏帛一千疋。又频箭再捷其军赏三阶帛五百疋。
    尔朱兆荣之从子骁勇善骑射荣曾送台使见二鹿乃命兆前止授二箭曰：可取此鹿供今食也。遂停马构火以待之俄而兆获其一荣欲矜夸使人责兆曰：何不尽取杖之五十位至领军将军领左右并州刺史。
    贺拔岳初为太学生长以弓马为事与父兄赴援怀朔贼王卫可瑰在城西三百馀步岳乘城射之箭中瑰臂贼众大骇环岳为西道都督能左右驰射与尔朱天光讨万俟鬼奴岳守长安时万俟鬼奴遣大行台尉迟菩萨向武功南渡渭水攻围趣栅天光遣岳率骑一千驰往赴救菩萨攻栅已克还据岐州岳以轻骑八百北渡渭水擒贼令杀掠其民以挑菩萨菩萨果率步骑二万馀人至渭水北岳以轻骑数十与菩萨隔水交言岳称杨国威菩萨自言强盛往复数返菩萨乃自╂令省事传语岳怒曰：我与菩萨言卿是何人与我对语省事恃水应答不逊岳举弓射之应弦而倒。
    尉多侯弟子庆宾善骑射有将略高祖时释褐员外散侍郎稍迁左将大中大夫。
    北齐斛律金朔州敕勒部人善骑射初为军主与怀朔镇将杨钧送蠕蠕主阿那瑰还北瑰见金射猎深叹其工。
    子光字明月文襄从出见雁双飞来文襄使光射之以二矢俱落野焉后为太传。
    暴显少经军旅善於骑射魏末从孝庄帝出猎一日之中手获禽兽七十三。
    斛律光字明月羡字丰雒皆太师金之子少工骑射其父每日令其出猎还即较所获禽兽光所获或少必丽龟达腋羡虽获多非要害之所光尝蒙赏羡或被捶挞人问其故金答云：明蟾必背上著箭丰雒随处即下手其数虽多去兄远矣。闻者咸服其言尝从金西征周文帝长史莫者晖在行间光年十七驰马射中之因擒於阵神武即擢授都督封永乐子。又尝从文襄出野见雁双飞来帝使驰射之二矢俱落。又从於洹桥较猎见一大鸟表飞光引弓射之正中其颈此鸟形如车轮旋转而下至地乃大雕也。文襄取而观之深壮异焉承相属邢子高见而叹曰：此射雕手也。当时转号落雕都督位至左丞相。
    皮景和善骑射事神武为亲信副都督武定二年征步落稽文襄疑贼为有伏兵令景和将五六骑深入一谷中值贼百馀人便共格斗战景和射数十人莫不应弦而倒神武曾令射一野豕一箭而获之深见嗟赏天统二年为侍中周通好之後冠盖来往尝令景和对每与使同射百发百中甚见推重。
    元景安为车骑大将军孝昭曾与功臣於西园燕射文武预者二百馀人设垛去堂百四十馀步中的者赐以良马及金玉锦采等有一人射中兽顺去鼻寸馀唯景安最後有一矢未发帝令景安解之景安徐整容仪操弓引满正中兽鼻帝嗟赏称善特赏马两疋玉帛杂物。又加常等。
    後周宝炽仕魏为武厉将军孝武即位蠕蠕等诸蕃并遣使朝贡帝临轩宴之有鸱飞鸣於殿前帝素知炽善射因欲示远人乃给炽御箭两只命射之鸱乃应弦而落诸蕃人咸叹异焉帝大悦赐帛五十疋太祖田於渭北令炽与晋公护分射走兔炽一日获十七头护十一头。
