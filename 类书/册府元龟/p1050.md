<!-- { "loadSidebar": true } -->
    刘嗣彬知俊之族子幼从知俊征行累迁为军校及知俊叛以不预其谋得不坐贞明末大军与晋王对垒於德胜久之嗣彬率数骑奔于晋具言朝廷军机得失。又以家世雠怨将以报之晋王深信之即厚给田宅仍赐锦衣玉带军中目为刘二哥居一年复来奔当时晋人谓是刺客以晋王恩泽之厚故不窃发龙德三年冬从王彦章战于中都军败为晋人所擒晋王见之笑谓嗣彬曰：尔可还予玉带嗣彬惶恐请死遂诛之。
    後唐安元信字子元代北人幼事太祖唐光启中幽州军与吐浑赫连铎合从寇太原颇为忧患太祖征吐浑平之遂入居庸元信时为前锋遇幽州军少斗之不胜太祖性严急元信不敢还遂奔定州定帅王处存待之甚厚用为突骑都校。
    晋李金全为安州节度使有亲吏左都押衙胡汉荣者贪诈残忍军府之政一以委之高祖闻其事遣廉吏贾仁沼往代其职。且召汉荣汉荣内疚惶怖金全乃列状称疾以闻及仁沼至汉荣鸩而杀之天福五年夏高祖命马全节为安州节度使以代金全汉荣自以昔尝拒命复闻仁沼二子将诉毒之事居不自安乃绐谓金全曰：邸吏刘珂使彳建步倍道兼行密传其意云：受代之後朝廷将以仁沼之事诘公之罪金全大骇命从事张纬函表送款於淮南与其党数百人束身夜出晓至汝州引领北望泣下而去及至金陵李授以节镇。
    尹晖为右卫大将军范延光据邺谋叛以晖失意密使人赍蜡弹以荣利啖之晖得延光文字惧而私窜欲氵公汴水奔於淮南高祖闻之寻降诏招唤未出王畿为人所杀。
    皇甫晖少帝开运末为密州刺史戎虏犯阙因掠其部民以奔至江南江南即遣使具舟戢以迓之行及秦淮晖心不自安因自投於水氵公流百馀步而不没舟人拯之而免後人或讯之云：初落水如履一大石欲求溺而不得故获免焉及至金陵礼遇甚厚伪署为歙州刺史後迁伪奉化军节度使。
    ●卷四百三十九
    ○将帅部　要君违命擅命要君
    子曰：要君者无上。又曰：臧武仲虽曰：不要君吾不信也。是知要君者先圣之深戒也。降自中古世态浸骄逊让之德微而贪竞之风长谓爵命可以邀取谓车服可以力求乃有仗钺军和建牙边徼自言权轻不足以镇乱位下不足以威人负恃勋庸徼望光宠至有请假王之号求横吹之仪要赐戟之荣觊鸣驺之盛阻兵以待旄节词以避险艰陈启无厌黩慢斯甚虽复幸乱离之际徇姑息之私而天之害盈败亦旋至於戏後之为臣者当取戒于兹焉。
    汉韩信为大将部署诸将及楚方急围汉王时信以平齐使人言汉王曰：齐夸诈多变反覆之国南边楚边近也。不为假王以填之其势不定今权轻不足以安之臣请自立为假王汉王大怒骂曰：吾困于此。且暮望而来佐我乃欲自立为王张良陈平伏後蹑汉王足因附耳语遂遣张良立信为齐王。
    晋桓冲孝武时领护南蛮校尉荆州刺史以疾疫还镇上明表兄子石民堪居此任辄版督荆江十郡军事振武将军襄城太守寻阳北接强蛮西连荆郢亦一任之要今府州既分请以王荟补江州刺史诏从之时荟始遭兄劭丧将葬辞不欲出于是卫将军谢安更以中领军谢代之冲闻之而怒上疏以为文武无堪求自领江州帝许之。
    宋羊希为宁朔将军广州刺史希初请女夫镇北中兵参军萧惠徽为长史带南海太守明帝不许。又请为东莞太守希既到镇长史南海太守陆法真丧官希。又请惠徽补任诏曰：希卑门寒士累世无闻轻薄多[C260]备彰历职累徒以清刻一介擢授岭南干上逞欲求诉不已可填与镇同降号横野将军。
    南齐垣崇祖为都督号平西将军常自比韩信白起後破北虏增封千五百户崇祖闻陈显达李安民皆增给军仪启帝求鼓吹横吹太祖敕曰：韩白何事不与众异给鼓吹一部先是崇祖在宋明帝时启曰：淮北士民力屈胡虏南向之心日夜以冀况崇祖父伯并为淮北州郡门族布在北边百姓所信一朝啸咤事功可立名位尚轻不足威众乞假名号以示远近帝以为辅国将军北琅邪兰陵二州刺史。
    後魏广陵侯衍为梁州刺史表请假王以崇威重诏曰：可谓无厌求也。所请不转徐州刺史。
    明亮字文德平原亳人性方厚有识自给事中历员外常侍延昌中宣武临朝堂亲自黜陟授亮勇武将军亮进曰：臣本官常侍是第三清今授臣勇武其号至浊。且文武。又殊请更改授宣武曰：今依劳行赏不论清浊卿何得乃复以清浊为辞亮曰：圣明在上清浊攸分臣既属圣明是以敢启宣武曰：九流之内人咸君子虽文武号殊佐治一也。卿何得独欲乖众妄分清浊所请未可但依前授亮曰：今江左未宾书轨宜一方为陛下授命前驱扩定吴会官爵陛下之所轻贱命微臣之所重陛下方收所重何惜所轻宣武笑曰：卿欲为朕扩定江东剪平吴会非勇莫可今之所授实副卿言辞勇及武自相矛盾亮曰：臣欲仰禀圣规运筹而定何假勇武方乃成功宣武曰：谋勇二事体本相须。若勇而无谋则勇不独举。若谋而无勇则谋不孤行必须兼两乃能制胜何得云：偏须运筹而不复假勇乎！亮曰：请改授平远将军宣武曰：运筹用武然後远人始平卿但用武平之何患不得平远也。亮乃陈谢而退。
    崔孝芬为安南将军庄帝还宫授西兖州刺史将军如故孝芬从倦外役固辞不行仍除太常卿。
    尔朱仲远前废帝时为都督三徐二兖诸军事加大将军。又兼尚书令竟不之州遂镇于大梁仲远遣使请准朝式在军呜驺帝览启笑而许之。
    隋李安为郢州刺史弟哲为上仪同安数日转邓州刺史安请为内职高祖重违其意除左领军左右将军俄迁右领军大将军复拜哲开府仪同三司备身将军兄弟俱典禁卫。
    唐韦绶为兴元节度使穆宗长庆三年请赐门戟十二月将行。又言家贫请赐钱二百万请回授子元弼官及至镇不亲政事无几而卒。
    後唐李存审为幽州节度使庄宗同光元年存审疾甚欲寻医请除李绍宏为幽州监军知州事降诏谕之不俞其请。
    张文礼为镇州大将既杀王请旄节于朝廷庄宗曰：文礼之罪期於不赦当斩首以谢冤魂辄敢邀予旄节宾友贺曰：王氏之冤实在文礼方事之殷。且须含垢不欲与人生事但假之以告命徐为後图帝不得已而从之。
    晋赵在礼後唐庄宗同光末为扌交节指挥使屯贝州会军士皇甫晖作乱遂引众入邺自称留後明宗天成初授在礼滑州义成军节度滑濮等州观察处置等使乃封天水县开国伯食邑七百户制下在礼以军情言语为辞竟不之任寻改天雄军兵马留後邺都留守後皇甫晖受陈州赵进受贝州在礼请除移杨思权後唐长兴末为右羽林都指挥使遣戍兴元闵帝嗣位奉诏从张虔钊讨凤翔洎至岐下思权首唱倒戈以攻虔钊寻领部下军率先入城谓唐末帝曰：臣既赤心奉殿下候京城平定与臣一镇勿置在防御团练使内乃怀中取纸一幅谓帝曰：愿殿下亲书臣姓名以志之帝命笔书可州节度使及即位授推诚奉国保功臣静难军节度宁庆衍等州观察处置等使检校太保。
    周李仁福为夏州节度使後唐明宗长兴四年三月遣押衙贾师温奏事称疾甚以次子彝超权知军州事乞降正命乃遣供奉官赍延州留後官告赐彝超促令赴任仍以其叔思瑶为夏州行军司马兄彝殷为节度副使彝超为延州留後长兴四年五月丁丑供奉官崔处讷自夏州回彝超附表臣奉诏受延州留後寻欲赴任而军民留连未容进发伏乞更容臣周岁。
    ○将帅部　违命
    军志有言将在军君命有所不受盖机谋立断寸晷不移称疾雷之势决破竹之功幸而克胜犹然请罪。若乃倔强专欲颠沛无成拔数奔之旆靡屡北之旗遂作戎羞自拘司败。又何悔焉。
    後汉邓禹为大司徒光武建武元年率众征赤眉禹战败走至高陵军士饥饿皆食枣菜光武乃徵禹还敕曰：赤眉无自当来东吾折笞之非诸将忧也。无得进兵禹惭於受任而功不遂数以饥卒徼战辄不利（徼古尧反）三年春与车骑将军邓弘击赤眉遂为所败众皆死散禹独与二十四骑还诣宜阳谢上大司徒梁侯印绶有诏还侯印绶。
    盖延为虎牙将军击董宪建武三年董宪将贲休举兰陵城降宪闻之自郯围休时延及平敌将军庞萌在楚请往救之光武敕曰：可直往捣郯则兰陵必自解延等以贲休城危遂先赴之宪逆战而阳败延等遂逐退因拔围入城明日宪大兵出合围延等惧遽出突走因往攻郯帝让之曰：间欲先赴郯者以其不意故耳今既奔走贼计已立围其可解乎！延等至郯果不能克而董宪遂拔兰陵杀贲休。
    吴汉为大司马建武八年隗嚣叛遣汉西屯长安从车驾上陇遂围隗嚣于西城光武敕汉曰：诸郡甲卒但坐费粮食。若有逃亡则沮败众心宜悉罢之汉等贪并力攻嚣遂不能遣粮食日少吏士疲役逃亡者多及公孙述救至汉遂退败十二年汉征公孙述攻拔广都遣轻骑烧成都市桥武阳以东诸小城皆降帝戒汉曰：成都十馀万众不可轻也。但坚据广都待其来攻勿与争锋。若不敢来公转营迫之须其力疲乃可击也。汉乘利遂自将步骑二万馀人进逼成都去城十馀里阻江北为营作浮桥使副将武威将军刘尚将万馀人屯于江南相去二十馀里帝闻大惊让汉曰：比敕公千条万端何意临事悖乱既轻敌深入。又与尚别营事有缓急不复相及贼。若出兵缀公以大众攻尚尚破公即败矣。幸无他者急引兵还广都诏书未到述果使其将谢丰袁吉将众十许万分为二十馀营并出攻汉别将万馀人劫刘尚令不得相救汉与大战一日兵败走入壁。
    董卓为前将军屯于扶风灵帝中平六年徵为少府不肯就上书言所将湟中义从及秦胡兵皆诣臣曰：牢直不毕廪赐断绝妻子饥冻牵挽臣车使不得行羌胡敝肠狗态臣不能禁止辄将顺安慰增异复上朝廷不能制颇以为虑及灵帝寝疾玺书拜卓为并州牧令以兵属皇甫嵩卓复上书言曰：臣既无老谋。又无壮事天恩误加掌戎十年士卒大小相狎弥从恋臣畜养之恩为臣奋一旦之命乞将之比州效力边陲于是驻兵河东以观时变卓再违诏敕会为何进所召竟乱汉室。
    晋桓温为扬州牧录尚书事哀帝兴宁二年四月遣使喻温入相温不从秋七月复徵温入朝八月温至赭圻遂城而居之。
    南燕平规慕容垂将也。垂建节将军徐叛于武邑驱掠四千馀人北走幽州垂驰敕规曰：但固守勿战北破丁零吾当自讨之规违命拒战为所败乘胜入蓟掠千馀户而去所过寇暴遂去令支。
    梁曹景宗为右卫将军高祖天监五年魏军围徐州遣景宗与豫州刺史韦援之诏景宗顿道人洲待众军齐集俱进景宗固启求先据邵阳洲尾高祖不听景宗欲专其功乃违诏而进值暴风卒起颇有氵溺复还守先顿高祖闻之曰：此所以破贼也。景宗不进盖天意乎！。若孤军独往城不时立必见狼狈今得待众同进始知大捷矣。
