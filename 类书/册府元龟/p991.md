<!-- { "loadSidebar": true } -->
    魏王朗为将军时黄巾起鲍信招合徒众干禁附从焉及太祖领兖州禁与其党俱诣为都伯属朗朗异之荐禁才任大将军太祖召见与语拜军司马。
    张河间郑人也。太祖时为征西车骑将军虽武将而爱乐儒士尝荐同乡卑湛明经行修诏曰：昔祭遵为将奏置五经大夫居军中诸生雅歌投壶今将军外勤戎旅内存国朝朕嘉将军之意令擢湛为博士夏侯献为中领军时公孙渊斩孙权使复归魏帝将遣使献。表曰：公孙渊昔年敢违王命废绝计贡者实挟两端既恃险阻。又怙孙权故敢跋扈恣睢海外宿舒亲见贼权军众府库知其弱少不足凭恃是以决计斩贼之使。又高句丽貊与渊为仇并为寇钞今外失吴援内有胡寇心知国家能从陆道势不得不怀惶惧之心因斯之时宜遣使示以祸福奉车都尉弘武皇帝时始奉使命开通道路文皇帝即位欲通使命遣弘将妻子还归乡里赐其车牛绢五百疋弘以受恩归死国朝无有还意乞留妻子身奉使命公孙康遂称臣妾以弘奉使称意赐爵关内俟弘性果烈乃心於国夙夜拳拳念自竭效冠族子孙少好学问博通书记多所关涉口论速捷辩而不俗附依典诰。若出胸臆加仕本郡常在人右彼方士人素所敬服。若当遣使以为可使弘行弘乃自旧土习其国俗为说利害辩足以动其意明足以见其事才足以行之辞足以见信。若其计从虽郦生之降齐王陆贾之说尉佗亦无以远过也。若进远路不宜释骐骥将已笃疾不宜废扁鹊愿察愚言。
    桓范为中领军表荐尚书徐宣曰：臣闻帝王用人度世授才争夺之时以策略为先分定之後以忠义为首故晋文行舅犯之计而赏雍季之言高祖用陈平之智而托後於周勃也。窃见尚书徐宣体忠厚之行秉直亮之性清雅特立不拘世俗确然难动有社稷之节历位州郡所在称职今仆射缺宣行掌後事腹心任重莫宜宣者帝遂以宣为左仆射。
    赵俨为骠骑将军正始中胡昭养志不仕以经籍自娱俨与尚书黄休郭彝散骑常侍荀觊锺毓太仆庾嶷弘农太守何桢等递荐昭曰：天真高洁老而弥笃玄虚静素有夷皓之节宜蒙徵命以励风俗。
    蜀诸葛亮後主建兴初封武乡侯三年春率众南征其秋乃治戎讲武以俟大举五年率诸军北驻汉中临发上疏曰：先帝创业未半中道而殂今天下三分益州疲弊此诚危急存亡之秋也。然侍卫之臣不懈於内忠志之士忘身於外者盖追先帝之殊遇欲报之於陛下也。诚宜开张圣听以光先帝遗德恢弘志士之气不宜妄自菲薄引喻失义以塞忠谏之路也。宫中府中俱为一体陟罚臧否不宜异同。若有作奸犯科及为忠善者宜付有司论其刑赏以昭陛下平明之治不宜偏私使内外异法也。侍中侍郎郭攸之费董允等此皆良实志虑忠纯是以先帝简弘以遗陛下愚以为宫中之事事无大小悉以谘之然後施行必能礻卑补阙漏有所广益将军向宠性行淑均晓畅军事试用於昔日先帝称之曰：能是以众议举宠为督愚以为营中之事悉以谘之必能使行阵和睦优劣得所亲贤臣远小人此先汉所以兴隆也。亲小人远贤臣此後汉所以倾颓也。先帝在时每与臣论此事未尝不叹息痛恨於桓灵也。侍中尚书长史参军此悉贞良死节之臣愿陛下亲之信之则汉室之隆可计日而待也。臣本布衣躬耕於南阳苟全性命於乱世不求闻达於诸侯先帝不以臣卑鄙猥自枉屈三顾臣於草庐之中谘臣以当世之事由是感激遂许先帝以驱驰後值倾覆受任於败军之际奉命於危难之间尔来二十有一年矣。先帝知臣谨慎故临终寄臣以大事也。受命以来夙夜忧虑恐付托不效以伤先帝之明故五月渡泸深入不毛今南方已定兵甲已足当奖率三军北定中原庶竭驽钝攘除奸凶兴复汉室还於旧都此臣所以报先帝而忠陛下职分也。至於斟酌损益进尽忠言则攸之允之任也。愿陛下臣以讨贼兴复之效不效则治臣之罪以告先帝之灵责攸之允等之慢以彰其咎陛下亦宜自谋以谘诹善道察纳雅言深追先帝遗诏臣不胜受恩感激今当远离临表涕泣不知所言吴周瑜为偏将军还江陵病困上疏曰：当今天下方有事役是瑜乃心夙夜所忧愿至尊先虑未然然後康乐今既与曹操为敌蜀主近在公安边境密迩百姓未附宜得良将以镇抚之鲁肃智略足任乞以代瑜瑜陨踣之日所怀尽矣。（江表传载初瑜病困与大帝笺曰：瑜以凡才昔受讨逆殊特之遇委以腹心遂荷荣任统御兵马志执鞭策自效戎行规定巴蜀次取襄阳思赖威灵谓。若在握至以不谨道遇暴疾昨日医疗日加无损人生有死修短命矣。诚不足惜但恨微志未展不复奉教命矣。方今曹公在北疆场未静德寄寓有似养虎天下之事而未知终始此朝士旰食之秋至尊垂虑之日也。鲁肃忠烈临事不苟可以代瑜人之将死其言也。善傥或可采瑜死不朽矣。案此笺与本传所载音旨虽同其辞微异耳）即拜肃奋武校尉代瑜领兵瑜士众四千馀人奉邑四县皆属焉。
    吕蒙为左撇军虎威将军屯陆口将图关侯称疾诣建业陆逊屯芜湖往见蒙曰：长接境如何远下後不当可忧也。蒙曰：诚如来言然我病笃逊曰：彼矜其骁气陵轹於人始有大功意骄志逸但务北进未嫌於我兼相闻病必益无备今出其不意自可擒制。若见至尊宜好为计蒙曰：彼素勇猛既难为敌。且已据荆州恩信大行兼始有功胆势益盛未易图也。蒙至都大帝问谁可代卿者蒙对曰：陆逊意思深长才堪负重观其规虑终可大任而未有远名非彼所忌无复是过。若用之当令外自韬隐内察形便然後可克大帝乃召逊拜偏将军右都督代蒙。
    全琮为卫将军陈炽少有志操能计琮表称炽任大将军赴召道卒。
    晋罗宪仕蜀为巴东太守刘禅降入朝进位冠军将军假节从帝宴於华林园诏问蜀大臣子弟後问先辈宜时叙用者宪荐蜀郡常忌杜轸寿良巴西陈寿南郡高轨南阳吕雅许国江夏费恭琅琊诸葛京汝南陈裕即皆叙用咸显於世。
    王胡之为北平将军司州刺史初任吴兴郡郡人沈劲父充与王敦构逆为部曲将吴儒所杀劲少有节操哀父死於非义志欲立勋以雪先耻年三十馀以刑家不得仕进胡之深异之及迁将军将镇洛阳上疏曰：臣当藩卫山陵式遏戎狄虽义督群心人思自百然方剪荆棘奉宣国恩艰难多病非才不济吴兴男子沈劲清操著於乡邦贞固足以事。且臣今西文武义故吴兴人最多。若令劲参臣府事者见人既悦义附亦众劲父充昔虽得罪先朝然其门户累蒙旷荡不审可得特垂沛然许臣所上否诏听之庾亮为征西将军秘书郎王羲之为参军累迁长史亮临薨上疏称羲之清贵有鉴裁迁宁远将军江州刺史。
    宋檀道济为征南大将军白太祖称沈庆之忠谨晓兵帝使领队防东掖门稍得引接出入禁省。
    吴喜为辅国将军刘休为其府录事参军喜称休才进之明帝得在左右。
    後魏穆亮为仇池镇将氐豪杨卜自延兴以来从军征伐二十一战前来镇将抑而不闻亮表卜为广业太守豪右咸悦境内大安徵为侍中尚书左仆射。
    慕容白曜为征南将军参军韩麒麟美姿容善骑射白曜进攻外城师人多伤及城溃白曜将坑之麒麟谏从之皆令复业齐人大悦後白曜表麒麟为冠军将军与房法寿为冀州刺史。
    元为领军李志为辅国将军志博学有才所在著绩桓叔兴外叛南荆荒毁举志才任抚绥擢为南荆州刺史。
    萧宝夤为开府西道行台权景宣天水显亲人也。少聪悟有气侠宗党皆叹异之年十七宝夤见而奇之表为轻车将军。
    北齐赵郡公琛为大将时崔季舒年十七为州主簿琛所器重言之於神武亲简丞郎补季舒大行台都官郎吏。
    後周独孤信为骠骑大将军於洛阳被围贺。若敦弯弓三石箭不虚发信大奇之乃言於太祖太祖异之引置麾下授都督。
    王思政为并州刺史镇玉壁太祖命举代己者思政乃进所部都督韦孝宽其後东魏来寇孝宽卒能全城时论称其知人。
    唐李武德初为武候大将军後迁左监门大将军时张亮为检扌交定州别驾数荐亮於太宗房元龄亦言之，於是引为车骑将军渐蒙顾遇委以心膂。
    刘仁愿为熊津都督既破百济馀众仁愿至京师高宗谓曰：卿在海东前後请奏皆合事宜而雅有文理卿本武将何得然也。对曰：皆是刘仁轨之词非臣所及也。帝深叹赏之因超加仁轨六阶正授带方州刺史并赐京城宅一区厚赉其妻子遣使玺书勉之初仁轨坐事除名配军效力至是复用上官仪谓人曰：刘仁轨虽遭削黜而能尽其忠刘仁愿秉节制而能推其贤可谓皆君子也。
    令狐彰为义成军节度使临终举能自代。表曰：伏见吏部尚书刘宴工部尚书李勉智识忠贞堪委大事伏愿陛下速令检校上副圣心以勉代之。
    李晟为河中尹河中晋绛慈隰节度使京畿渭北坊商华兵马副元帅既平朱Г表举守节不为Г所迫胁者程镇之刘乃蒋沅赵骅薛岌等数十人。
    李岘为江陵节度使监察御史严郢坐按甲秦芝事贬建州後徵复旧官道由江陵岘乃署奏行军司马兼领留府。
    刘总为幽州节度使频献表章请出家为僧分割当管土地。又以张弘靖尝节制河东以和易为理河东与幽州接壤素闻其风河朔之人久苦暴虐总思有以宽济之遂举弘靖自代诏从之。
    梁张汉杰为控鹤指挥使蓟门人陈少好学善属文因避乱客於浮阳转移於大梁汉杰延於私邸表授太子舍人。
    後唐郭崇韬为枢密使会魏王征蜀崇韬为副将发上疏曰：陛下委臣以戎事仗将士之忠孝凭陛下之威灵鼓行而西，庶几集事如蜀川平定陛下择帅抚临以臣料之信厚善谋事君有礼则北京副留守孟知祥有焉愿陛下使之为帅如臣出征之後宰辅阙人则邺都副留守张宪有披荆草昧之劳为人谨重而多识其次则吏部尚书李琪御史中丞崔居敬皆中朝士族富有文学陛下择才相之臣亦无敢谬举馀则臣所不知。
    ○将帅部　召募
    昔周作井田兵赋是出甲卒之数备存等威盖天子有六军诸侯大国三军次国二军小国一军乃其制也。其後齐之技击魏之武卒秦之锐士亦皆出於简练焉经界既坏兵农异制尺籍伍符非用古道故汉氏而下或召募壮勇以备戎行至乃乘四方之叛涣因群寇之充斥或整旅以拒敌或交兵而决胜繇是选求骁果申之劝赏以至取夷落之义从收山泽之亡命备诸牙爪充乎！伍列推诚信以深结励精悍而无前咸可以供时使而尽其死力者矣。
    汉陈立为羊太守夜郎王兴妻父翁指兴子邪务反立奏募诸夷与都尉长史分将攻之。
