<!-- { "loadSidebar": true } -->
三年三月辛亥帝谓侍臣曰：朕昨日出城观稼见百姓父子三人同曳犁耒者力农如是深轸予怀可赐耕牛二头七月丁未内出御示百僚曰：朕以临御万邦宠绥四海务恤民以设教期化俗以成风昨自霖雨连绵川渎溢伤数州之苗稼荡百姓之丘园遘此徵灾惭亏至德致农者失力田之望念编有艰食之虞每自责躬更思求理欲使人获其苏息恨不家至而抚安忧劳所深鉴寐斯切宜布维新之泽式全可大之功今年州府遭水潦处已下三司各指挥本州府支借麦种及等第赈贷斛食仰逐处长吏切加安存不得辄有差使如户口流移其户下田园屋宅仰村邻节级长须主管不得信令残毁候本户归日具元本桑枣根数及什物数目交付不得致有欠少本户未归即许邻保请佃供输。若入务时归业准例收秋後交付贵示招携永期康泰速宜宣布称朕意焉是岁宋亳颍三州水灾尤甚枢密使范延光赵延寿从容奏曰：今秋宋亳颍等州水灾甚民户流亡粟价暴贵臣等量欲与本州官仓斛<豆斗>依如今时估出粜以救贫民兼大水之後颇宜宿麦穷民不便种子亦望本州据民户等第支借麦种自十石至三石候来年收麦据原借数纳官从之乃下此诏。
晋高祖天福四年十二月帝以雨雪弥月出金粟薪炭与犬羊皮以赈穷乏。
六年四月乙巳以齐鲁民饥诏兖青郓三州发管内仓粮赈贷。
七年七月壬戌开封府奏准宣给粮二万石赈诸县贫民是月戊辰遣司农少卿李珧使宿州鸿胪少卿庞令图使雒京白波赈贷贫民。
少帝天福七年八月诏襄州城内百姓等久经围闭例各饥贫宜示颁宣用明恩渥大户各赐粟二石小户各赐粟一石宜令襄州以见在数充十二月丁丑诏遣供奉官马延翰雒京赈恤饥民仍宣河南府差大将量将米豆往诸山谷散给人户其诸县系欠秋税与限至来年夏麦徵纳。
八年正月丁酉敕河南怀孟郑等州管内百姓有积粟者仰均分借便以济贫下。
周太祖广顺二年二月庚申齐州言禹城县二年水民饥流亡今年见固河仓有官粮五万二千馀斛欲赈贷敕诸邑留二三千斛给巡捡职员馀并赈贷贫民。
三年三月壬辰徐州言彭城县民饥乏乞赈贷从之十一月辛卯敕膳部员外郎刘表微往兖州开仓减价粜粟以水害稼救饥民也。丙午单州刺史刘禧言仓州充给岁馀军粮外有大麦六万石欲开仓官粜以济贫民从之十二月以亳州颍州大水民饥所有仓储及永城仓度支给军食一年外遣使减价出粜显德元年正月乙酉分命朝臣杜华等五人往颍亳濮永城固河口开仓减价出粜以济饥民。
世宗显德四年三月命左谏议大夫尹日就於寿州开仓赈其饥民。又命供奉官田处梁希进等於寿州城内煮粥以救饥民六月辛酉西京上言伊阳县居民多於山谷间淘金帝曰：山泽之利与众共之王者之道也。命本州勿禁。
六年正月命庐州开仓出陈麦以粜之盖克复之後民多阻饥故廉其价以惠之也。二月壬午濠州上言准宣出粜省仓陈麦以利贫民三月壬戌楚州上言诏准煮粥以救饥民丙戌遣使之和州开仓以赈饥民戊子命寿州开仓以赈饥民十二月分命使臣赈给诸州遭水人户。
●卷一百七
○帝王部　朝会第一
夫春朝夏宗秋觐冬遇天子端委而乡明诸侯辑瑞而毕会九宾在位三揖成礼号令宪章，於是乎！出声名文物罔有不备寅恭者加礼怠惰者贬爵所以训上下之则正君臣之序教庶民以事上示率土以大同也。夏禹之涂山刑辟以讨後至康王之酆宫慈惠以接来庭三代之制於斯为盛厥後质文虽异因革同归罔不修其班制差其功位既以述职亦用讲礼盖昧爽而听政人君之盛仪假寐而待旦人臣之忠节临三军者以之生惧有家邦者其可忽此至。若甘泉受计露门颁令小正以和见仲夏以咸觌奉乎！皮币锡以车马发樽以求谏交戟以宣威此历代之遗美前王之令范书之方册可为彝训隋氏而上史多阙文唐室而下所记详悉并诠次其事列之於篇其有长乐之尊承华之贵三元庆贺率为典故以至国家多事因而废朝咸附之言尔。
虞舜正月上日受终於文祖（上日朔日也。终谓尧终帝位之事文祖者尧始祖之庙）辑五瑞既月乃日觐四岳群牧班瑞於群后（辑敛既尽觐见班还后君也。舜敛公侯伯子男之瑞圭璧尽以正月中乃日见四岳及九州牧监还五瑞於诸侯与之正始也。）。
夏禹合诸侯於涂山执玉帛者万国（诸侯执玉附庸执帛涂山在寿春东北）。
周成王即位少周公摄政朝诸侯於明堂之位（周公摄王位以明堂之礼仪朝诸侯不於宗庙避王也。）天子负斧南向而立（天子周公也。负之言背也。斧为斧文屏风於户牖之间周公於前立焉）三公中阶之前北面东上诸侯之位阼阶之东西面北上诸伯之国西阶之西东面北上诸子之国门东北面东上诸男之国门西北面东上九夷之国东门之外西面北上八蛮之国南门之外北面东上六戎之国西门之外东面南上五狄之国北门之外南面东上九采之国应门之外北面东上四塞世告至此周公明堂之位也。（朝之礼不於此周公权用之也。朝位之上近主尊康王既尸天子出在应门之内太保帅西方诸侯入应门左毕公率东方诸侯入应门右皆布乘黄朱宾称奉圭兼币曰：一二臣卫敢执壤奠皆再拜稽首王义嗣德答拜九采九州之牧典贡职者也。正门谓之应门二伯帅诸侯而入牧居外而纠察之也。四塞谓夷服镇服在四方为蔽塞者新君即位则来朝《周礼》侯服岁一见甸服二岁一见男服三岁一见采服四岁一见卫服五岁一见要服六岁一见九州之外谓之蕃国世一见）康王既尸天子（尸主也。主天子之位号）出在应门之内（出皋门立应门内之中处南面）太保帅西方诸侯入应门左毕公率东方诸侯应门右（二公为二伯各率其所掌诸侯随其方为位皆北面）皆布乘黄朱（诸侯皆陈四黄马朱鬣以为庭实）宾称奉圭兼币曰：一二臣卫敢执坏奠（宾诸侯也。敢执壤地所出而奠贽也。）皆再拜稽首王义嗣德答拜（康王以义继先人明德答其拜受其币）太保暨{艹丙}伯咸进相揖皆再拜稽首（蒙宰与司徒皆共群臣诸侯并进陈戒不言诸侯以内见外）其后康王。又有酆宫之朝（酆在始平县东有灵台康王，於是朝诸侯）。
穆王有涂山之会汉高帝七年长乐宫成诸侯群臣朝十月（高帝因秦制以十月为岁首）用叔孙通新仪先平明谒治礼引以次入殿门庭中陈车骑卒卫官设兵张旗志（志与帜同音式饵切）传日趋（传声教入皆令趋谓疾行为敬也。）殿下郎中侠陛陛数百人（侠与夹同侠其两傍每陛皆数百人也。）功臣列侯诸将军军吏以次陈西方东乡文官丞相以下陈东方西乡大行设九宾胪句传（上传语告下为胪下告上为句也。大行掌宾客之礼今之鸿胪也。九宾则《周礼》九仪公侯伯子男孤卿大夫士也。胪音卢），於是皇帝辇出房百官执戟传警（传声而唱警）引诸侯以下至吏六百石以次奉贺自诸侯王以下莫不震恐肃敬至礼毕尽复置法酒（法酒者犹言礼酌谓不饮之至醉）诸侍坐下皆伏抑首（抑屈也。谓礼法不敢平坐而视）以尊卑次起上寿觞九行谒者罢酒御史执法举不如仪者辄引去竟朝置酒无敢ん讠华失礼者，於是高帝曰：吾乃今日知为皇帝之贵也。
武帝元封五年春南巡狩还增封泰山因朝诸侯王列侯受郡国计（计。若今诸州计帐也。）
太初元年春受计於甘泉。
天汉四年正月朝诸侯王於甘泉宫。
後元二年正月朝诸侯王於甘泉宫。
宣帝神爵元年六月诏曰：军旅暴露转输烦劳其令诸侯王列侯蛮夷王侯君长当朝二年者皆
後汉安帝永初四年正月元日会彻乐不陈充庭车（每大朝会必陈法物车辇於庭。故曰：充庭饥故不陈）。
魏齐王景初元年正月即位七月始亲临朝听公卿奏事。
晋武帝泰始六年正月丁亥朔帝临轩不设乐（史不载其所以不设乐之故）。
元帝大兴元年正月戊申朔临朝悬而不乐（时愍帝蒙尘）。
明帝太宁元年三月戊寅朔改元临轩。
二年正月丁丑帝临朝停飨宴之礼。
穆帝永和六年帝临朝以褚裒丧故悬而不乐（褚裒康献皇后之父）。
七年正月丁酉朔日有食之先是廷尉王彪文与扬州刺史殷浩《书》曰：太史上元日合朔谈者或有疑应却会与不昔建元元年亦元日合朔唐车骑写刘孔才所论以示八座于时朝议有谓孔才所论为不得礼仪苟令从之是圣人之一失也。何者礼云：诸侯旅见天子入门不得终礼而废者四太庙火日蚀后之会雨г服失容寻此四事之指自谓诸侯虽已入门而卒暴有之则不得终礼非谓先存其事而徼亻幸史官推术错谬故不预废朝礼也。夫三辰有灾莫大日蚀史官谴而无惧容不修预防之礼而废消救之术方大飨华夷君臣相庆岂是将会天灾罪已之谓。且检之事实合朔之仪至尊静躬殿堂不听政事冕服御坐门闼之制与元会礼毕自不得兼行则当权其事宜合朔之礼不轻於元会元会有可却之准合朔无可废之仪谓应依建元故事却元会浩从之竟却会。
十年正月己酉朔帝临朝以五陵未复悬而不乐。
十二年正月丁卯帝临朝以皇太后母丧悬而不乐恭帝元熙元年正月壬辰朔改元以山陵未厝不朝会。
後魏大武正平元年正月丙戌朔帝南伐临江大会群臣於江上。
孝文太和十年正月癸亥朔帝始服衮冕朝飨万国。
十五年十一月丙戌初罢小岁贺（小岁谓冬至）。
十八年春正月丁未朔朝群臣於邺宫澄銮殿。
十九年十二月乙未朔引见群臣於光极堂甲子。又引见群臣於光极堂班赐冠服。
出帝太昌元年十二月戊戌朝会百官於太极前殿後周武帝保定五年春正月甲申朔废朝以康国公王雄死王事故也。
天和六年春正月己酉朔废朝以路门未成故也。
建德三年正月壬戌朝群臣於路门。
宣帝大象元年正月己丑受朝。
於路门帝服通天冠绛纱袍群臣皆服汉魏衣冠大赦改元。
二年正月丁亥帝受朝於道会苑。
唐高祖武德九年正月庚寅朔废朝雨也。
太宗贞观十一年正月朔帝临轩悬而不乐礼也。（为高祖忧故）。
十三年正月仆射房玄龄奏天下太平万机事简请三小岁谓冬至为高祖忧故日一临朝诏许之。
十五年正月庚午朔帝常服不临轩行幸雒阳宫衣冠礼乐阙设也。
二十年正月甲子朔太宗常服不临轩行在故也。（是年征辽回）。
高宗贞观二十三年即位九月十一日太尉无忌等奏请视朝坐日帝报曰：朕登大位日夕孜孜犹恐壅滞众务自今已後每日常坐。
永徽二年八月二十九日下诏来月一日太极殿受朝此後每五日一度太极殿视事朔望即为常式。
四年正月癸丑朔帝临轩悬而不乐以濮王泰在殡故也。
六年正月壬申亲谒昭陵甲戌至自昭陵庚子受朝贺於太极殿。
显庆二年二月太尉长孙无忌等奏以天下无虞请隔日视事许之是年征辽回。
中宗神龙元年四月癸亥初令文武官四品已上每朔望参日升殿食丙子以时属炎暑制令每隔日方坐左拾遗靳常上疏谏不纳（事具谏诤直谏门）。
二年正月庚子朔以则天皇后梓宫在殡不朝会。
睿宗太极元年正月癸丑释惨服御正殿奏广乐於庭受皇太子及百官朝贺。
