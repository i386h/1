<!-- { "loadSidebar": true } -->
    李光颜为忠武军节度使长庆二年讨王庭凑命光颜兼深州行营诸军节度使光颜既受命而悬军讨贼艰於馈运朝廷。又以沧景德棣等俾之兼管以其邻贼之郡可便飞免光颜以朝廷制置乖方贼帅连结未可朝夕平定事。若差跌即前功悉弃乃恳辞兼镇寻以疾作表祈归镇朝廷果讨贼无功而赦廷凑王智兴初为徐州礻卑将青州李师道拒命智兴领偏师破贼姚海等三万众获美妾一人杀以徇曰：军中有女子安得不败遂连破贼军。
    李载义为河南节度使时回鹘每遣使入朝所至强暴边城长吏多务苟安不敢制之以法但严兵防守虏益骄悍或突入市肆暴横无所惮至是有回纥将军李畅者晓习中国事知不能以法制驭益加骄恣鞭挞驿吏贪求无已载义因召李畅与语曰：可汗使将军朝贡以固舅甥之好不当使将军暴残中华今朝廷饔饩至厚所以礼蕃客也。苟有不至吏当坐死。若将军之部伍不戢凌侮上国剽掠庐舍载义必杀为盗者将军勿以法令可轻而不戒励之遂罢防守之兵而使两卒司其门虏知其心为下无敢犯令李听为滑州节度使王庭凑复违朝旨再命听以全师屯贝州路繇魏城史宪诚惧其袭已裹甲郊迎候吏密以告听乃命兵士匣刃弓休於野次魏人遂安。
    後唐盖寓武皇礻卑将封成阳郡公寓性多智数武皇性严急左右难事无委遇者小有违忤即於法唯寓承颜希旨窥其趣向婉辞顺意以尽参礻卑武皇或暴怒将吏事将不测寓欲救止必佯佐其怒以责之武皇怡然释之有所谏诤必徵近事以为喻自武皇镇抚太原最推亲信中外将吏无不景附。
    李存进为振武军节度使天十六年梁军据上流夹河而军建浮梁以济兵王师日以船渡缓急难进存进率意欲为浮梁将吏曰：浮梁须竹笮大编河朔无之难以卒成存进曰：吾成在心必有所立乃织苇为笮维大舰数十艘岸立巨木筑土为山以笮萦之初军人以为戏不逾月桥成制度条直风波凌澌不能坏众皆服其勤智。
    霍彦威为平卢节度使天成末上言中山作叛故是小瑕不足有烦圣虑请北面不在急攻破之非久明宗然之。
    康义诚为侍卫亲军都指挥使河阳节度使时契丹直初自夏州军旋诏令与虏使相见义诚奏曰：戎虏狡恶不可以信待之边人陷虏者数万朝廷差使虏廷不曾得见一人奈何令此辈交语无益於事乃止王晏球为宋州节度使天成二年授北面行营副招讨以兵戎满城是岁王都据定州叛命晏球攻之晏球围城既久帝遣使督攻城晏球曰：贼垒坚峻但食三州租税抚恤黎民爱养军士彼自当鱼溃帝然其言晏球能与将士同其甘苦所得赐禄私财尽以飨士日具饮馔与将校筵宴待军士有礼军中无不敬服其年冬平贼自初至於城拔不戮一士上下欢心物议以为有将帅之略以功授天平军节度使。
    晋张希崇先陷虏授元帅府判官後迁卢龙军行军司马继改蕃汉部提举使天成初为平州节度使卢文进南归契丹以希崇继其任遣腹心总虏骑三百以监之希崇莅事数岁虏主渐加宠信一日登楼私自计曰：昔班仲叔西戍不敢擅以承诏故也。我今入关断在胸臆何恬恬於不测之虏而自滞耶乃召汉人部曲之翘楚者谓曰：我陷身此地饮酪被毛生不见其所亲死为穷荒之鬼南望山川度日如岁尔辈得无思乡者乎！部曲皆泣下沾襟。且曰：明公欲全部曲南去善则善矣。如虏众何希崇曰：候明日首领至牙帐则先擒之虏无统摄其党必散。且平州去虏帐千馀里待报至徵兵逾旬方及此则我等已入清界深矣。何用以小众为病众大喜是日希崇於郡斋之侧坎巢地贮以石灰明旦首领与群从至希崇饮以醇守数锺既醉悉投於灰中毙焉其徒营於北郭遣人攻之皆溃围奔去希崇遂以管内生口二万馀南归唐明宗嘉之授汝州防御使。
    高行周仕晋为侍卫亲军都指挥使郓州节度使李彦韬为侍卫都虞候可否在已晋王莫不听从行周虽典禁兵心游事外退朝归第门宇萧然宾友过从但引满而已屡求还镇初未允从後彦韬冯玉委用转深欲擅权势故许行周归藩。
    ●卷四百六
    ○将帅部　清俭正直清俭
    夫俭则固以约失之者鲜皆先儒之格训也。若乃本兵柄司戎重万旅之所禀令天子之所注意乃能敦尚廉节率循清素靡思治产匪念殖货奉养无事於华侈赀货罔致於馀羡斥去赂遗不染膏润贞规内立英风外驰用能震动乎！殊邻镇靖乎！方面卒乘怀服边夷爱慕树风声於当世延宠遇於时主载美方牍流於无穷西汉而下盖不乏其人矣。
    汉李广以良家子从军击胡广历七郡太守前後三十年家无馀财终不言生产事。
    辛庆忌为左将军居处恭俭饮食被服尤节俭後汉鲍永初为更始尚书仆射行大将军事虽为将率而车服敝素为道路所识常衣皂プ路称鲍尚书兵马。
    吴汉为大将军但里宅不起第夫人先死薄葬小坟不作祠堂。
    祭遵为征虏将军所得赏赐辄尽与吏士身衣韦布被夫人裳不加缘帝以是重焉（缘或作采）。
    李恂为西域副校尉西域殷富多珍宝诸国侍子反督使贾胡数遗恂奴婢宛马金银香之属一无所受。
    张奂为安定属国都尉羌豪帅感奂恩德上马二十疋先零酋长。又遗金钅八枚奂并受之而召主簿於诸羌前以酒酹地曰：使马如羊不以入厩使金如粟不以入怀悉以金马还之羌性贪而贵吏清前有八都尉率好财货为所患苦及奂正身洁已威化大行魏满宠为征东将军以老徵还迁为太尉宠不治产业家无馀财诏曰：君典兵在外专心忧公有行父祭遵之风赐田十顷五百斛钱二十万以明清忠俭约之节焉。
    赵俨为征西将军都督雍凉正始中以老疾求还徵为骠骑将军故事西征有官厨财籍迁转之际无不因缘而俨手上车发到霸上忘持其尝所服药雍州闻之乃追送杂药材数箱俨笑曰：人言语殊不易我偶问所服药耳何用是为邪遂不取。
    胡质为征东将军假节都督青徐诸军事性沉实内察不以其节简物所在见思嘉平初薨家无馀财唯有赐衣书箧而已军帅以闻追封阳陵亭侯邑百户田豫为护鲜卑校尉鲜卑素利等数以牛马遗豫豫转送官胡以为前所饷豫物显露不如持金乃密怀金三十斤谓豫曰：愿避左右我欲有所道豫从之胡因跪曰：我见公贫故前後遗公牛马公辄送官今密以此上公可以为家资豫张袖受之答其厚意胡去之後皆悉付外具以状闻，於是诏褒之曰：昔魏绛开怀以纳戎赂今卿举袖以受狄金朕甚嘉焉乃即赐绢五百疋豫得赐分以其半藏小府後胡复来以半与之後为护モ奴中郎将并州刺史清约俭素赏赐皆散之将士每胡狄私遗悉簿藏官不入家家尝贫匮虽殊类咸高豫节。
    蜀董和汉末为益州太守先主定蜀为掌军中郎将与诸葛亮并署左将军大司马府事自和居官食禄外牧殊域内机衡二十馀年死之日家无担石之储。
    邓芝为大将军二十馀年身之衣食资仰於官不苟於取素俭然不治私产妻子不免饥寒死之日家无馀财。
    吴朱然为左大司马右军帅然长不盈七尺气候分明内行洁其所文采惟施军器馀皆质素。
    鲁肃为横江将军性方严寡於玩饰内外节俭不务俗好。
    陈表为偏将军北屯章亢家财尽於养士死之日妻子露立太子登为起屋宅。
    蒋钦为津右护军典领辞讼大帝尝入其室内母疏帐缥被妻妾布裙帝叹其在贵守约即敕御府为母作锦被改易帷帐妻妾衣服悉皆锦绣。
    锺离牧以前将军假节领武陵太守卒官家无馀财士民思之。
    晋王沈为骠骑将军素清俭不营产业。
    应詹为南平太守镇南将军督五郡军事与陶侃破杜於长沙贼中金宝溢目詹一无所取唯收图书莫不叹之。
    周ダ为护军将军王敦构逆被害敦使缪坦籍ダ家收得素簏数枚盛故絮而已酒五瓮米数石在位者服其清约。
    桓温为大司马都督中外诸军事温性俭每宴唯下七奠伴茶果而已。
    桓冲为镇武将军督荆江十郡军事性俭素而谦虚爱士尝浴後其妻送以新衣冲大怒促令持去其妻复送之而谓曰：衣不经新何缘得故冲笑而服之前燕皇甫贞为奉车都尉後入为典书令从慕容评攻拔邺都珍货充溢贞一无所取唯存恤人物收图籍而已。
    杨裕为慕容大将军左司马性谦恭清俭虽历居朝端。若布衣之士。
    宋宗悫为振武将军破林邑收其异宝杂物不可胜计悫一无所取衣栉萧然文帝甚嘉之。
    刘怀慎为护军将军禄赐班於宗族家无馀财卒谥肃侯。
    南齐刘善明为征虏将军质素不好声色所居茅斋斧木而已床榻几案不加削及卒家贫无遗储唯有书八千卷太祖闻其清贫赐其子涤葛塘屯五百斛。
    周山图为宁朔将军淮南太守盗发桓温冢大获宝物客窃取以遗山图山图不受簿以还官。
    梁韦为护军将军所得禄赐皆散之亲故家无馀财。
    陈庆之为南北司豫州都督性祗慎衣不纨绮不好丝竹。
    冯道根为右卫将军虽贵显而性俭约所居宅不墙屋无器服侍卫入室则萧然如素士之贫贱者当世服其清退武帝亦雅重之。
    後魏李顺为左军将军征统万赫连昌昌出逆战顺督勒士众破其左军及克统万太武赐诸将珍宝杂物顺固辞唯取书数千卷太武善之。
    张黎为镇北将军与乐安王范济南公崔徽镇长安清约公平甚著声称当代去之日家无馀财。
    王肃为都督淮南诸军事扬州刺史清贞好施简绝声色终始廉约家无馀财。
    司马楚之为云   中镇大将军朔州刺史在边二十馀年以清俭著闻。
    杨固为前军将军居官清洁家无馀财终殁之日家徒四壁无以供丧亲故为具棺敛焉。
    史宁为凉州大都督破獠甘众所得军实悉分赏将士宁无私焉。
    北齐元景安为左右大将军时初筑长城镇戍未立突厥强盛虑或侵边仍诏景安与诸将等率军缘塞以备守督领既多。且所部军人富於财物遂贿货公行文宣帝闻之遣使推简同行诸人赃狼藉唯景安纤毫无犯帝深嘉之乃诏有司以所聚敛赃绢五百疋赐之以彰清节。
    辛术为淮南经略所部郡守犯大辟朝廷以其奴婢百口及赀财尽赐术三辞不见许乃送诣所司不复以闻邢劭闻之遗术《书》曰：昔锺离意云：孔子忍渴於盗泉便以珠玑委地足下今能。若此可谓异代一时後周长孙澄为骠骑大将军操履清约家无馀财太祖尝谓曰：我於公间志无所惜公有所须宜即具道澄曰：澄自顶至足皆是明公恩造即如今者实无所须。
    裴尼初仕西魏为通直散骑常侍从于谨平江陵所获军实谨恣诸将校取之馀人皆竞取珍玩尼唯取梁元帝素琴一张而已谨深叹美之。
