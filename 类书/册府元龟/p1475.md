<!-- { "loadSidebar": true } -->
    管辂字公明冀州刺史裴徽辟为别驾齐王正始九年举为秀才辂辞徽徽言丁邓二尚书有经国才略於物理不精也。何尚书神明精微言皆巧妙巧妙之志殆破秋毫君当慎之自言不解易九事必当以相问比至雒宜善精其理也。辂言何。若巧妙以攻难之才游形之表未入於神夫入神者当步天元推阴阳探玄虚极幽明然後览道无穷未暇细言。若欲差次老庄而参爻象爱微辩而兴浮藻可谓射侯之巧非能破秋毫之妙也。若九事皆至义者不足劳思也。若阴阳者精之已久辂为何晏所请果共论易九事九事皆明晏曰：君论阴阳此世无双时邓与晏共坐言君见谓善易而语初不及易中辞义何故也。辂寻声答曰：夫善易者不论易也。晏含笑而赞之曰：可谓要言不烦也。因请辂为卦辂既称引鉴戒晏谢之曰：知几其神乎！古人以为难交疏而吐其诚今人以为难君今一面而尽二难之道可谓明德惟馨诗不云：乎！中心藏之何日忘之时平原太守刘清和有思理好易而不能精与辂相见意甚喜欢自说注易向讫也。辂言今明府欲劳不世之神经纬大道诚富美之秋然辂以为注易之急急於水火水火之难登时之验易之清浊延於万代不可不先定其神而後垂明思也。自旦至今听采圣论未有易之一分易安可注也。辂不解古之圣人何以处乾位於西北坤位於西南夫乾坤者天地之象然天地至大为神明君父覆载万物生长无首何以安处二位与六卦同列乾之象彖曰：大哉！乾元万物资始乃统天夫统者属也。尊莫大焉何繇有列位也。依。《易　系辞》诸为之理以为注不得其要辂寻声下难事皆穷析曰：夫乾坤者易之祖宗变化之根源今明府论清浊者有疑疑则无神恐非注易之符也。辂於此为论八卦之道及爻象之精大论开廓众化相连所解者皆以为妙所不解者皆以为神自说欲注易八年用思勤苦历载靡宁定相得至论此才不及易不爱久劳喜承雅言如此相为高枕偃息矣。欲从辂学射覆辂言今明府已虚神於注易亦宜绝思於灵蓍灵蓍者二仪之明数阴阳之幽契施之於道则定天下吉凶用之於术则收天下毫纤纤微未可以为易也。曰：以为术者易之近数欲求其端耳。若如来论何事於斯留辂五日不遑恤官但共清谈自言数与何平叔论易及老庄之道至於精神遐流与化周旋清。若金水郁。若山林非君侣也。问辂易言刚彳建笃实辉光日新斯为同不辂曰：不同之名朝旦为辉日中为光。又魏郡太守锺毓清逸有才难辂易二十馀事自以为难之至精也。辂寻声投响言无留滞分张爻象义皆殊妙毓即谢辂。
    晋顾荣与纪瞻共破陈敏後瞻为尚书郎与荣同赴雒在涂共论易太极荣曰：太极者盖谓浑沌之时蒙昧未分日月含其辉八卦隐其神天地混其体圣人藏其身然後廓然既变清浊乃陈二仪著象阴阳交泰万物始萌六合拓。《老子》云：有物混成先天地生诚易之太极也。而王氏云：太极天地愚谓未当夫两仪之谓以体为称则是天地以气为名则是阴阳今。若谓太极为天地则是天地自生无生天地者也。《老子》。又云：天地所以能长。且久者以其不自生故能长久一生二二生三三生万物以资始冲气以为和原元气之本求天地之根恐疑以此为准也。瞻曰：昔庖羲画八卦阴阳之理尽矣。文王仲尼系其遗业三圣相承共同一致称易准天无复其馀也。夫天清地平两仪交泰四时推移日月辉其间自然之数虽经诸圣孰知其始吾子云：蒙昧未分岂其然乎！圣人人也。安得浑沌之初能藏其身於未分之内。《老子》先天之言此盖虚诞之说非易者之意也。亦谓吾子神通体解所不应疑意者直谓太极极尽之称言其理极无复外形外形既极而生两仪王氏指向可谓近之古人举至极以为验谓二仪生於此非复谓有父母。若必有父母非天地其孰在荣遂止。
    宋周续之字道祖少有孝行晋末居庐山布衣蔬食终身不娶高祖践祚复召之乃尽室俱下帝为开馆於东郭外招集生徒乘舆降幸并见诸生问续之礼记傲不可长与我九龄射於矍圃三义辩析精奥称为名通。
    南齐陆澄武帝永明元年转度支尚书寻领国子博士时国学置郑王易杜服春秋何氏公羊麋氏梁郑玄孝经澄谓尚书令王俭曰：孝经小学之类不宜列在帝典乃与俭书论之曰：易近取诸身远取诸物弥天地之道通万化之情自商瞿至田何其间五传年未为远无讹杂之失秦所不焚无摧坏之弊虽有异家之学同以象数为宗数百年後乃有王弼王济云：弼所悟者多何必能顿废前儒。若谓易道尽於王弼方须大论意者无乃仁智殊见。且易道无体不可以一体求屡迁不可以一迁执也。晋大兴四年太常荀崧请置。《周易》郑玄注博士行乎！前代于时政繇王庾皆才隽神清能言玄远舍辅嗣而用康成岂其妄然泰元立王肃易当以在玄弼之间元嘉建学之始玄弼两立逮颜延之为祭酒黜郑置王意在贵玄事成败儒今。若不大弘儒风则无所立学众经皆儒惟易独玄玄不可弃儒不可缺谓宜并存所以合无体之义。且弼於注经中已举系辞故不复别注今。若专取弼易则系说无注左氏泰元取服虔而兼取贾逵经繇服传无经虽在注中而传。又有无经者故也。今留服而去贾则经有所阙按杜预注传王弼注易俱是晚出并贵後生杜之异古未如王之夺实祖述前儒特举其过。又释例之作所引惟深梁元旧有麋信注颜益以范宁麋犹如故颜论闰分范注当以同我者亲尝谓梁劣公羊为注者。又不尽善竟无及公羊之有何休恐不足两立必谓范善便当除麋世有一孝经题为郑玄注观其用辞不与注书相类按玄自序所注众书亦无孝经俭答曰：易体微远实贯群籍施孟异闻周韩殊旨，岂可专据小王便为该备依旧存郑允同来说元凯注传超迈前儒。若不列学官其可废矣。贾氏注经世所罕习梁小书无俟两注存麋略范率繇旧式凡此诸义并同雅论疑孝经非郑所注仆以此书明百行之首实人伦所先七略艺文并陈之六艺不与苍颉凡将之流也。郑注虚实前代不嫌意谓可安仍旧立置。
    梁刘杳高祖天监初为太学博士宣惠豫章王行参军杳少好学博综群书沈约任以下每有遗忘皆访问焉尝於约坐语及宗庙牺樽约云：郑玄答张逸谓为画凤凰尾娑娑然今无复此器则不依古杳曰：此言未必可安古者尊彝皆刻木为鸟兽凿项及背以出内酒魏世鲁郡地中得齐大夫子尾逆女器有牺尊作牺牛形晋永嘉贼曹嶷於青州发齐景公蒙。又得此二尊形亦为牛象二处皆古之遗器知非虚也。约大以为然约。又云：何承天纂文奇博其书载张仲师及长颈王事此何出杳曰：仲师长尺二寸惟出。《论衡》长颈是毗骞王朱建安扶南以南记云：古来至今不死约即取二书寻检一如杳言。
    伏挺天监初除中军参军事居宅在潮沟於宅讲。《论语》听者倾朝。
    後魏陈奇与河间邢同召赴京秘书监游雅引入秘书省与奇论典诰至易讼卦天与水违行雅曰：自葱岭以西水皆西流推此而言易之所及自葱岭以东耳奇曰：易理绵广包含宇宙。若如公言自葱岭以西岂东回望兑哉！奇执义非雅每如此类雅性护短因以为嫌。
    ●卷六百
    ○学校部　师道
    夫师严道尊民乃贵学束修受业人知向方是故传先圣之训有在三之重焉。若乃列徒著籍而博喻不倦升堂窥奥而请益弥坚心志既通行业增广道之所在义亦至焉故有庐墓尽哀去官行服或咏叹其至德或撰集其绪言或罔避严刑上章以讼其枉，或不敢受爵让封以归其功或藐是孤遗窜身以全受或罹於刑辟冒禁以收瘗是皆诚发於衷义形於外足以报师资之德敦风教之本诚士大夫之懿行哉！孔子之丧门人疑所服（无丧师之礼）子贡曰：昔者夫子之丧颜渊。若丧子而无服丧子路亦然请丧夫子。若丧父而无服二三子皆而出（尊师也。出谓有所之。然则凡吊服加麻者出则变服）群居则出（群谓七十二弟子相为朋友服子夏曰：吾离群而索居）则否孔子葬鲁城北泗上（孔子蒙去城一里蒙茔百亩冢南北广十步东西十三步高一丈二尺冢前以瓦甓为祠坛方六尺与地平本无祠堂冢茔中树以百数皆异种鲁人世世莫能名其树者民传言孔子弟子异国人各持其方树来种之孔子茔中不生荆棘及刺人草）弟子皆服三年三年心丧毕相诀而去则哭各复尽哀或复留唯子贡庐於冢凡六年然後去弟子及鲁人往从冢而家者百有馀室因命曰：孔里世世相传以岁时奉祀孔子冢而诸儒亦讲礼乡饮大射於孔子冢。
    颜渊字子渊鲁人孔子弟子也。渊喟然叹曰：（喟叹声）仰之弥高钻之弥坚（言不可穷尽）瞻之在前忽焉在後（言恍惚不可为象）夫子循循然善诱人（循循次序貌诱进也。言夫子正以此道进劝人有次序）博我以文约我以礼欲罢不能既竭吾才如有所立卓尔虽欲从之末繇也。已（言夫子既以文章开博我。又以礼节节约我使欲罢而不能已极我才矣。其有所立则。又卓然不可及言已蒙夫子之善诱犹不能及夫子之所）。
    冉求鲁人孔子弟子为季氏宰将师与齐战於郎克之季康子曰：子之於军旅学之乎！性之乎！冉有曰：学之於孔子季康子曰：孔子何如人哉！对曰：用之有名播之百姓质诸鬼神而不惑求之至於此道虽累千社夫子不利也。康子曰：我欲召之可乎！对曰：欲召之则毋以小人间之则可矣。
    端木赐字子贡卫人孔子弟子也。子贡曰：夫子之文章可得而闻也。（章明也。文彩形质见可以耳目闻。）夫子之言性与天道不可得而闻也。（性者人之所受以生也。天道者元亨日新之道深奥故不可得而闻也。）公孙朝（公孙朝卫大夫）问於子贡曰：仲尼焉学子贡曰：文武之道未坠於地在人贤者识其大者不贤者识其小者莫不有文武之道焉夫子焉不学（文武之道未坠落於地贤与不贤各有所识夫子无所不从学）而亦何常师之有（无师不从故无常师）。
    叔孙武叔语大夫於朝（鲁大夫叔孙州雠武谥）曰：子贡贤於仲尼子服景伯以告子贡子贡曰：譬之宫墙赐之墙也。及肩窥见室家之好夫子之墙数亻刃不得其门而入不见宗庙之美百官之富得其门者或寡矣。（七尺曰：亻刃）夫子之云：不亦宜乎！（夫子谓武叔）叔孙武叔毁仲尼子贡曰：无以为也。仲尼不可毁也。他人之贤者邱陵也。犹可逾也。仲尼日月也。无得而逾焉人虽欲自绝其何伤於日月乎！多见其不知量也。（言人虽自绝弃於日月其何能可伤之乎！足自见其不知量也。）陈子禽谓子贡曰：子为恭也。仲尼岂贤於子乎！子贡曰：君子一言以为知一言以为不知言不可不慎也。夫子之不可及也。犹天之不可阶而升也。夫子之得邦家者（谓为诸侯。若卿大夫）所谓立之斯立道之斯行绥之斯来动之斯和其生也。荣其死也。哀如之何其可及也。（绥安也。言孔子为政故其立教则无不立道之则莫不兴行安之则远者来至动之则莫不和睦故能生则荣显死则哀恸）。
