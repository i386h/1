<!-- { "loadSidebar": true } -->
西方邺弱冠归梁得侍左右忿无权位归庄宗於河上以为奉义指挥使每从征伐咸以身先天成初荆渚违命上据三峡明宗素知其才擢授夔州刺史充东南面行营招讨副使邺将偏师收复二州画图上进。
长兴三年十月戊午帝御广寿殿谓范延光秦王从莹等曰：契丹欲谋犯塞边上宜得严重帅臣卿等商量谁为可者以闻甲戌秦王从莹奏伏见北面奏报契丹族帐近塞吐浑突厥已侵边地北面戍卒虽多未有统率早宜命大将帝曰：卿等商量定未具奏曰：将校之中康义诚可帝曰：召义诚来遂令宣徽使朱弘昭往知襄州事代义诚还京师（臣钦。若等曰：时晋高祖首预其选事具帝王创业门
末帝清泰二年以安元信为大同军节度使元信初从庄宗定魏博元城之战克捷居多移为博州刺史与梁军对垒德胜渡元信为右厢排阵使王处直引契丹背盟北边ㄈ扰以元信父在边故有是命。
晋少帝开运元年八月制曰：宣王讲武逐猃狁於太原汉帝出师走匈奴於瀚海是知蛮夷猾夏不能绝之於古今戎狄无厌不能拘之以信义先皇帝昔当草昧方在龙潜未登高阝邑之坛始有晋阳之难契丹主径驱蕃部直抵并郊遂解重围助成大统我之兴也。彼有力焉，於是邀之以鬼神申之以盟誓载诸简册传厥子孙尔後常念前因每思厚报减宫闱之服玩罄府藏之珠珍供亿无时道途相望而契丹贪残滋甚骄纵异常通使命於江淮徵贡输於郡国苞藏既父奸谲渐萌既而舆议讠宣讠华群情愤激军民扼腕中外同辞请兴貔虎之师以遏豺狼之患先皇帝重其信誓笃以初终降万乘之尊礼不义之虏耗中原之力奉无己之求迨于缵受丕图处承顾命每欲息民继好敢忘屈己从人所以厚礼卑辞以隆其意推心置腹以示其诚其如鸩毒潜深兽心难革乘我歉岁伐予大丧平视中原窃窥神器朕实不德民罹其殃愧悼增深寤寐兴叹向者躬提黄钺亲指灵旗驻於甘泉自春徂夏赖祖宗垂庆天地储休猛将如谋臣。若雨士百其勇人一其心寸镞不遗狂戎自溃氛霾少息师旅凯旋今则渐入秋深虑为边患朕以志平寇难不敢荒宁将期亲率全师恭行天讨，庶几一举永静三边罔辞栉沭之劳用拯生灵之患得不精求将帅慎柬偏裨冀成破竹之功以殄折胶之寇爰於刚日乃降命书顺国军节度镇深赵等州观察处置幽州道行营副招讨等使特进检校太师兼中书令行真定尹驸马都尉杜重威地居戚里神授戎韬父服金革之劳累济艰难之运虎牢昼闭一麾而蝥贼自消河朔未宁再驾而氛妖继息戡定之业溢於鼎钟大平军节度郓齐棣等州观察处置兼管内河堤等使光禄大夫检校太尉平章事张从思清明可鉴忠正无邪夙怀刺虎之谋早列濯龙之籍当襄阳之役克成监护之勋及北虏之来实赖藩篱之固器业之用可谓纵横西京留守起复检校太尉兼侍中行河南尹景延广文武全才龙际会指经纶於掌内藏甲马於胸中父权七萃之师继委十连之帅军民畏伏畿甸肃清左右之劳书於盟府武宁军节度徐宿等州观察处置等使开府仪同三司检校太师兼侍中赵在礼河岳锺灵松筠植性授玉钤之秘略得金版之沈机辅翼数朝周旋重镇述职而必先九牧事君而唯尽一心尊奖之功光乎！史册建雄军节度晋慈隰等州观察处置等使特进检校太师平章事安叔干众推武库素晓阵图疾恶如雠见义思勇觞酒豆肉无亏抚士之心尺籍伍符尽得扌戎之诀军旅之任实契佥谐前泰宁军节度充沂密等州观察处置等使特进捡扌交太师平章事安审信父处腹心早攀鳞翼倜傥乃万夫之长骁雄真六郡之豪燕颔虎头咸仰将军之相牙璋犀节累持方伯之权英特之名播於中外河中护国将军节度管内观察处置等使开府仪同三司检校太师平章事安审琦严明无翳宽简自居善知奇正之谋备熟孤虚之法首赴风之会昔同带砺之盟累殿藩垣常坚夹辅连帅之重倚。若长城河阳三城节度孟怀等州观察处置管内河堤等使青州行营副都部署特进检校太师符彦卿惟尔先臣实为名将世袭弓裘之庆门传忠孝之规西汉三雄徒称杰出东京七校乃为时生竭尽之心贯于金石义成军节度滑汉等州观察处置管内河堤等使北面行营马步都虞候开府仪同三司检校太师皇甫遇剑敌万人力摧九虎赤羽。若日蒲大夫之英风快马如龙曹景宗之意气继承重寄必竭纯诚义烈之称播於寰海北面行营马部都排阵使兼马军都指挥使特进检校太保右神武统军张彦泽猛。若关张气吞荆聂荐膺委寄每著勤劳鸣镝离弦既得吟猿之妙青萍出匣父彰断兕之名营阵之间皆推果毅横海军节度沧景德等州观察处置管内河堤等使幽州道行营右厢排阵使特进检校太师王廷裔鬼谷传书神龟授印委镇临於沧海赖控扼於边陲缮甲治兵暗蓄摧凶之计深沟高垒不移持重之心捍御之谋断於胸臆保义军节度陕虢等州观察处置等使特进检校太尉宋彦筠威惠兼著胆气无俦累佐戎权善贞师律千军万马惮陈庆之雄名三令五申得孙武之战术将帅之选皆谓当仁前怀德军节度管内观察处置等使光禄大夫检校太傅田武早从戎伍备历艰难安边展颇牧之才制胜合韩吴之法向者仗其旧德委以边藩颇资外御之功实有分忧之绩忠贞之节雅叶东求北面行营步军郡排阵使兼步军都指挥使特进检校太保左神武统军潘环幕府书勋师干著效攻城野战独麾郑国之旗陷阵先登几获鱼门之胄洎外环卫弥见公忠兵革之时所参登用而皆位崇侯伯任重茅土俱为社稷之臣悉是栋梁之具或推忠犭旬义或报国忘家常坚翼戴之心夙蕴澄清之志朕所以告於宗庙质以蓍龟授之以征鼙付之以萧铁但以狂戎侵掠生聚处刘既贻中国之羞抑亦人臣之耻尔等上则受先皇顾辅予冲人次则副朝廷倚毗委之重任所参同德比义戮力齐心各竭乃诚共安国步功业可以不朽富贵可以无穷况今刍粟俱充士卒咸愤旌旗万队甲马千群呼吸则山岳荡摇号令则乾坤震动以此制敌何敌不摧以此攻城何城不克伫期献俘清庙悬首素旗同集大功永清四海於戏周王任吉甫南仲乃忄戎夷汉帝任去病卫青遂空沙漠今吾命帅皆谓得人勉立异勋速平多难无令数子独擅前功凡我股肱当体朕意杜重威充都招讨使张从思充兵马都监景延广充马步军都排阵使赵在礼充马步军都虞候安叔千充马步军左排阵使安审信充马步军右排阵使安审琦充马步军都指挥使符彦卿充马军左都指挥使皇甫遇充马军右都指挥使张彦泽充马军排阵使王廷裔充步军左都指挥使宋彦筠充步军右都指挥使田武充步军左厢排阵使潘环充步军右厢排阵使（臣钦。若曰：时汉高祖为太原留守授北面行营都统帝王创业门）。
天福九年契丹入侵命宋州节度使高行周为北面行营都部署河阳节度使符彦卿为骑军右排阵使宿州刺史梁进明副之神武统军皇甫遇为骑军右排阵使怀州刺史薛怀让副之陕府节度使王周为步军左排阵使沁州刺史刘词副之羽林统军潘环为步军右排阵使麟州刺史尹实副之护圣右厢主王景王万敢为骑军左右将慈州刺史周景殷武卫将军张鹏监护奉国左右厢主李殷程福ど为步军左右将阁门使萧处仁高勋监护前纟州刺史刘在明为先锋都指挥使卫州刺史石公霸副之坊州刺史陈思让监护。又以前单州刺史刘喜为都壕寨使前阶州刺史姚武为都桥道使。
周高祖广顺二年正月以侍卫步军都指挥使曹英为兖州行营都部署齐州防御使史延韬为副部署以皇城使向训为兵马都监陈州防御使乐元福为马步军都虞候率兵讨慕容彦超。
世宗显德元年三月以天雄军节度使卫王符彦卿为河东行营都部署知太原行府事澶州节度使郭崇为行营副都部署宣徽南院使向训为行营兵马都监侍卫都虞候李重进为行营都虞候华州节度使史彦超为先锋都指挥使领步骑二万进讨河东诏河中节度使王彦超陕府节度使韩通率兵自阴地关讨贼以河阳节度使刘词为随驾都部署以州节度使白重赞为随驾副部署二年六月以曹州节度使韩通充西南面行营都虞候。
七月以凤翔节度使王景兼西南面行营都招讨使以宣徽南院使镇安军节度使向训兼西南面行营都监以讨秦凤。
十一月以宰臣李为淮南道行营都部署知庐寿州行府事以许州节度使王彦超为行营副部署命侍卫马军都指挥使韩令坤等一十二将各带行征之号以从焉。
三年正月帝亲征淮南甲寅次正阳命侍卫马步军都指挥使李重进为淮南道行营都招讨使仍以袭衣金带玉鞍名马等赐之。
●卷一百二十一
○帝王部　征讨
夫兵之设也。所以威不轨而昭文德故周官有九伐之制大易载师贞之象其所繇来旧矣。盖天下有道政繇上出奉辞伐罪宣威靖乱所以诘诛暴慢奋扬武怒绥厥兆民纳於轨物者也。自帝轩之世戎功震叠二帝三代而下曷尝不赫怒濯征以靖乱略侮亡固存以修人纪至於保奸慝变常悖理负固安忍兴戎犯顺以觊觎非望者未有不剿灭覆亡为世大戮焉。
黄帝既代神农氏为天子天下有不顺者黄帝从而征之平者去之（事具帝王亲征门）。
帝喾时共工氏作乱帝使火正祝融讨之不尽乃以庚寅月诛祝融更命其弟吴回代兄居火正灭共工氏（触不周山而死）。
帝舜时苗民逆命帝曰：咨禹惟时有苗弗率汝徂征（三苗之民数干王诛率循徂往也。不循乱逆命禹讨之）禹乃会群后誓于师曰：济济有众咸听朕命（会诸侯共伐有苗军旅曰：誓济济众盛之貌）蠢兹有苗昏迷不恭（蠢动昏暗也。其所以宜讨之）侮慢自贤反道败德（狎侮先王轻慢典教反正道败德义）君子在野小人在位仁贤任奸佞）民弃不保天降之咎（言民叛天灾之）肆予以尔众士奉辞罚罪（肆故也。辞谓不罪谓侮慢以下事）尔尚一乃心力其克有勋（尚，庶几一汝心力以从我命）三旬苗民逆命（旬日也。以师临之一月不服责舜不先有文诰之命威让之辞而便惮之以威胁之以兵所以生乱）益于禹曰：惟德动天无远弗届（赞佐届至也。益以此义佐禹欲修其德致远）满招损谦受益时乃天（自满者人损之自谦者人益之是天之常道）帝初耕於历山往于田日号泣于天于父母（仁覆愍下谓之天言舜初耕于历山时为父母所疾日号泣于及父母克己自责不责于人）负罪引慝祗载见瞽瞍夔夔齐忄栗瞽瞍亦允。若（慝恶载事也。夔夔悚惧之貌言舜负罪引慝以事见于父悚惧齐庄父亦信顺之言能以至诚感顽父）禹拜昌言曰：俞班师振旅（昌当也。以益言为当拜受而然之遂还师兵入曰：振旅言整众）帝乃诞敷文德（人不服大布文德以来之）舞干羽于两阶（干羽翳也。皆舞者所执修阐文教舞文舞于宾主阶抑武）七旬有苗格（讨而不服不讨自来御之者有道也。三苗之国左洞庭右彭蠡在荒服之例去京二千五百里）夏仲康即位羲和湎淫废时乱日（羲氏和氏世掌天地四时之官自唐虞至三世职不绝承太康之後沉湎於酒过差非度废天时乱甲乙）往征之作胤征（胤国之君受王命往之）。
殷高宗时楚人叛出兵伐之。
周成王少周公摄行政当国管叔蔡叔群弟疑周公与武庚作乱畔周周公奉成王命伐诛武庚管叔放蔡叔三年而毕。
