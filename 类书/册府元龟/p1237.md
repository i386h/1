<!-- { "loadSidebar": true } -->
    杜亚贞元中为东都留守既染风疾。又希恩宠乃奏请开苑内地为营田以资军粮减度支每年所给从之亚不躬亲部署但委判官张荐杨腆初奏请取荒地营田其苑内地堪耕食者先为留司中官及军人等垦食已尽亚计急乃取军中杂钱举息与畿内百姓每至田收之际多令军人车牛散入村乡收敛百姓所得菽粟悉将还军家略尽更无可输税及充粮食由是大致流散。又厚赂中官令奏河南尹无政亚自此规求兼领河南尹事既不果德宗渐知虚诞乃以礼部尚书董晋代为吏部留守召亚还京师。
    苏弁代裴延龄为户部侍郎判度支贞元十三年三月弁奏诸道州府各遭旱损其诸州府有贞元八年已前见贮米麦斛斗三百八十万石请各委州府借贷令秋成熟後依本数却纳可之舆议以其米麦等多散在百姓间岁月已久人户流亡无从徵得弁此奏但为虚妄耳。
    李实简校工部尚书司农卿贞元二十年春夏旱关中大歉实为政猛暴方务聚敛进奉以固恩顾百姓所诉一不介意因入对德宗问人疾苦实曰：今年虽旱田甚好由是租税皆不免人穷无告乃有彻屋瓦木卖麦苗以供赋敛者。
    皇甫钅专宪宗元和末为门下侍郎平章事判度支时内出滞货付度支佑卖多陈朽之物钅专尽以善价买之以给边军罗缯采触之而化随手散坏军士怨怒皆聚而焚之宰臣裴度与钅专延英奏事度因盛言军所得衣赐皆积年败物可视不可触军士咸怨钅专因引其足曰：此靴乃内库出卖者臣以俸钱百千买之坚新可以久服所言不任用皆诈也。帝然之由是益无所惮。
    贺拔志穆宗时为度支水边营田使长庆四年六月丁亥振武军节度使奏志以刃自割不死志前奏营田数过实将图功效及命主客郎中白行简覆验志不胜其惧遂欲自裁。
    张平叔为鸿胪卿判度支长庆二年因延英对回诣相府云：面奉恩旨除户部侍郎职如旧间二日诏方下初幽镇行营诸军以出境仰给度支者十五馀万人魏博沧景之师皆压贼境而垒亦藉兵数徵计司所给自南北置供军院其布帛衣粟往往不至供军院遽为诸军强见驱夺悬师前斗者反无以支给其馈饷主吏由此得罪者前後相次平叔知国用空乏遂以牙计得司邦赋至是。又宠之地卿然竟无术以救其阙骤尘显级人皆罪之。
    王播敬宗时为淮南节度使复领盐铁转运使播既得旧职乃於铜盐之内巧为赋敛以事月进名为羡馀其实正额务希奖擢不恤人言。
    ○邦计部　贪污
    诗云：贪人败类传云：贪以败官为墨盖贪而不败者未之有也。夫小人纵欲弃义贪冒崇侈心甚丘壑莫之盈厌语利於市犹为不可况夫总管之任举飞漕之职内度经费外调舆赋罔能避白圭之玷全素丝之洁惟以取舍由己奢僭是图虐下以刑倾众以势侵盗于国诛求于民聚敛积实不知纪极以至苞苴盈门簋不饬罹罪罟伏欧刀而不悔焉何犭旬财渎货之至是也。
    汉田延年为大司农先是茂陵人焦氏贾氏以数千万阴积贮炭苇诸下里物（死者归蒿里葬也。故曰下里。又曰：以数千万钱为本而贮此物）昭帝大行时方上事暴起（方上事圹中也。）用度未办延年奏言商贾或豫收方上不祥器物冀有疾用欲以求利非民臣所当为请没入县官奏可富人亡财者悉怨出钱求延年罪初大司农取民牛车三万两为僦（一乘为一两僦谓赁之与雇直也。）藏沙便桥下送致方上车直千钱延年上簿诈增僦直车二千凡六千万盗取其半焦贾两家告其事下丞相议奏延年主守盗三千万不道及使者召延年诣廷尉闻鼓声自刎死（使者至司农司农发诏书故鸣鼓也。）。
    唐吴裴代宗时为舟水转运使襄王府司马大历二年与判官大理司直殷钅于并坐赃配流岭外裴等以戚属得入中禁妄陈利害督钱之物贪冒货贿更相纠谪及讯鞫奸赃悉露帝深恶之。
    崔涣为御史大夫税地青苗钱使涣给百官俸物不平皇城副留守张清发之代宗诏尚书左丞蒋涣等讯鞫数日以涣及判官等赃状闻贬涣为道州刺史判官出削有差初涣为属吏希中以下估为使料上估为百官料有司讯鞫涣无词以对乃坐是贬。
    郑浪德宗时为度支山南东道巡院贞元四年九月坐乾没财物徵扰平人质其妻女秽黩士类鬼迹奸情枉法殊死宜令所在决重杖一顿处死。
    徐粲贞元中为御史中丞主扬子院盐铁转运粲既不理。且以贿闻判度支使窦参欲代之副使班宏执不可户部侍郎张滂至扬州按粲逮仆妾子侄得赃钜万乃徙岭表音于。
    裴延龄贞元中为户部侍郎判度支既病多载运度支官库中钱物归私第无人敢言。
    李贞元中为浙西观察诸道盐铁转运等使盐铁漕免之利积於之私室而国计日耗。
    于皋宪宗时为行营粮料使元和六年五月坐犯诸色赃计钱四千二百贯并前粮料使董犯诸色赃计四千三百贯。又於正额供军市籴钱物数内抽充羡馀公廨诸色给用计钱四万一千三百贯敕于皋董等顷以山东兴师馈运务重朕召於内殿委以使车诫厉激扬非不诚切亦谓尽力成务灭私奉公而乃肆意贪求曾无忌惮擅请时服乾没军资负恩败法一至於此据其罪状合极刑以其尝列班行皆承门序弘以好生之泽免其殊死之辜是俾投荒期於勿齿皋除名配流春州董除名配流封州其判官崔元受韦岵薛巽王湘等并贬岭外皋行至潭州并专遣中使赐死。
    六月丁丑御史台奏推问前行营粮料使判官元及典吏等计赃一千万宜并付京兆府各决重杖一顿处死。
    权长孺为盐铁福建院官元和四年十一月坐赃一万三百馀贯诏付京兆府杖杀之其母刘求哀於宰相崔群因对言之宪宗愍其母老乃曰：朕将舍长孺之死何如群对曰：陛下即舍之当速使人往。若待正敕不及矣。帝乃使品官驰往止之翌日诏杖八十长流康州。
    张宗本穆宗时为山剑三川扌盐使长庆元年坐盗用东川院及诸监院耗剩钱共一万五百馀贯推按明验前敕决痛杖一顿处死会逼降诞日宗本子贽进状请代父命帝因贷死决杖八十配流雷州。
    罗立言敬宗时为盐铁河阴留後简校主客员外郎兼殿中侍御史宝历二年七月坐和籴米价不实计入已赃一万九千三百馀贯制削兼侍御史（立言赃状狼藉不死为幸而所责止於削去冗秩执事者侮易典法亦云：甚矣。）。
    韩益文宗时为金部员外郎判度支案开成元年十月贬梧州司户参军益初为度支推巡官累至员外郎判案子弟僮仆与人吏交通御史鞫讯计赃三千馀贯半是拟赃及前为推巡时所犯帝问御史中丞归融曰：韩益所犯与去年卢元中姚康孰甚融对曰：元中与康枉破官钱三万馀贯韩益乃取受人事比之殊轻遂有是贬。
    梁赵岩为租庸使天下货赂半入其门奢侈不法自古无比每日之费破钱数万僦敛商贩其徒如市天下良田美宅可有千计。
    後唐尹玉羽明宗时为解县盐使迁光禄大夫天成三年五月为人所讼使过官钱按之不虚。且令徵纳填赃才足自举欲就通班敕旨停见任。
    周护末帝时为户部郎中充盐铁判官大通贿赂辄无避忌掌计者目之无如之何清泰之政隳焉。
    晋董遇高祖天福中为三司副使阿附人吏滞於部断有王景遇者累掌铜盐杂务善以赂事人朝廷之间多有受其媚为之左右者因其货数千万赂遇求为解县盐使数年败负下狱景遇蔓引数十人而遇以受赂闻。
    周李知损仕晋为右司郎中充度支判官坐受盐使王景遇厚赂谪於均州。
    ●卷五百十二
    ○宪官部　总序
