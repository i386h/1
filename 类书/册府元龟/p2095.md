<!-- { "loadSidebar": true } -->
    自结绳既代迄於夏商虫篆鸟迹以纪庶物其後篆籀殊体草隶继作踵事变本增华竞逐世之学者研精极虑克臻其妙各自名家乃至驰声於天台流誉於绝域杰出於众为时所珍自非心术之幽通天机之异禀。又曷能穷妙墨之深致为艺圃之殊观哉！汉陈遵为校尉性善书与人尺牍主皆藏┑以为荣（┑亦藏也。）。
    後汉崔瑗为济北相瑗子为尚书并善草书。
    张超为车骑将军别部司马善於草书妙绝时人世共传之。
    张芝太常奂之子字伯英少持高操公车有道徵皆不至号张有道尤好草书学崔杜之法家之衣帛必书而後练临池学书水为之黑下笔必为楷则号不暇草书为世所宝寸纸不遗韦仲将谓之草圣也。芝及弟昶字文舒并善草书先是杜伯度崔子玉以工草书称於前代赵袭与罗晖拙书见蚩於芝芝颇自矜高与朱赐书云：上比崔杜不足下方罗赵有馀也。
    孙敬少时画地学书书日进焉（楚国先贤。《传》曰：敬好学尝闭户号为闭户先生）。
    魏梁鹄字孟皇汉末师宜官隶书为最甚矜其能每书取削焚其札鹄乃益为版而饮之酒候其醉而窃其札鹄卒以攻书至选部尚书太祖欲为雒阳令鹄以为北部尉鹄後依刘表及荆州平太祖募求鹄鹄惧自缵诣门署军假司马使在秘书以勤书自效太祖尝县著帐中及以钉壁玩之谓胜宜官魏宫殿题署皆鹄书也。
    韦诞为郎中除武都太守以书不之郡转侍中雒阳邺许三都宫观始就命诞铭题以为承制以御笔墨皆不任用因奏曰：夫工欲善其事必先利其器用张芝笔左伯纸及臣墨兼此三具。又得臣手乃可以逞径丈之势小则方寸千言。
    卫觊典著作好古文鸟篆隶草无所不善（一云：尤工古文笔迹精绝）刘е为五官将文学文帝器之命е通草书。
    胡昭字孔明养志不仕善史书与锺繇邯郸淳卫觊韦诞并有名尺牍之迹动见模楷焉。
    王凌为太尉少子明山最知名善书多技艺人得其书皆以为法。
    吴张为会稽东部都尉既好文学。又善楷篆尝与孔融书融遗。《书》曰：前劳手笔多篆书每举篇见字欣然独笑如复睹其人也。
    张昭字子布为辅吴将军少善隶书。
    皇象字休明广陵江都人幼工书时有张子并陈梁甫能书甫恨遒并恨峻象斟酌其间甚得其妙中国善书者不能及也。
    晋荀勖为光禄大夫领秘书监始书师锺胡法（锺繇胡昭也。）。
    卫为尚书令与尚书郎敦煌索靖俱善草书时人号为一台二妙汉末张芝亦善草书论者谓得伯英筋靖得伯英肉。
    子恒为黄门郎善草隶书为四体书势曰：昔在黄帝创制造物有沮诵苍颉者始作书契以代结绳盖睹鸟迹以兴思也。因而遂滋则谓之字有六义焉一曰指事上下是也。二曰象形日月是也。三曰形声江河是也。四曰会意武信是也。五曰转注老考是也。六曰假借令长是也。夫指事者在上为上在下为下象形者日满月亏效其形也。形声者以类为形配以声也。会意者止戈为武人言为信也。转注者以老寿考也。假借者数言同字其声虽异文意一也。自黄帝至三代其文不改及秦用篆书焚烧先典而古文绝矣。汉武时鲁恭王坏孔子宅得尚书春秋。《论语》孝经时人以不复知有古文谓之蝌斗书汉世秘藏希得见之魏初传古文者出於邯郸淳恒祖敬侯写淳尚书後以示淳而淳不别至正始中立三字石经转失淳法因蝌斗之名遂效其形太康元卫觊也。年汲县人盗发魏襄王蒙得策书十馀万言案敬侯所书犹有仿佛古书亦有数种其一卷论楚事者最为工妙恒窃悦之故竭愚思以赞其美愧不足厕前贤之作冀以存古人之象焉古无别名谓之字势云：黄帝之史沮诵苍颉眺彼鸟迹始作书契纪纲万事垂法立制帝典用宣质文著世爰暨暴秦滔天作戾大道既冫民古文亦灭魏文好古世传丘坟历代莫发真伪靡分大晋开元弘道敷训天垂其象地耀其文其文乃耀粲矣。其章因声会意类物有方日处君而盈其度月执臣而亏其旁委蛇而上布星离离以舒光木卉苯尊以垂[A13C]山岳峨嵯而连岗虫其。若动鸟似飞而未扬观其错笔缀墨用心精专势和体均发止无间或守正循涂矩折规旋或方员靡则因事制权其曲如弓其直如弦矫然特出。若龙腾於川森尔下颓。若雨坠於天或引笔奋力。若鸿雁高飞邈邈翩翩或纵肆阿那。若流苏悬羽靡靡绵绵是故远而望之。若翔风厉水清波漪涟就而察之有。若自然信黄唐之遗迹为六艺之范先籀篆盖其子孙隶草乃其曾玄睹物象以致思非言辞之所宣昔周宣王时史籀始著大篆十五篇或与古同或与古异世谓之籀书者也。及平王东迁诸侯立政家殊国异而文字乖形秦始皇帝初兼天下丞相李斯乃奏益之罢不合秦文者斯作苍颉篇中车府令赵高作爰历篇太史令胡母敬作博学篇皆取史籀大篆或颇省改所谓小篆者，或曰：下丕人程邈为衙狱吏得罪始皇幽系阳十年从狱中作大篆少者增益多者损减方者使圆圆者使方奏之始皇始皇善之出以为御史使定书，或曰：邈所定乃隶字也。自秦坏古文有八体一曰大篆二曰小篆三曰刻符四曰虫书五曰摹印六曰署书七曰殳书八曰隶书王莽时使司空甄丰较文字部改定古文复有六书一曰古文孔氏壁中书也。二曰奇字即古文而异者也。三曰篆书秦篆书也。四曰佐书即隶书也。五曰缪篆所以摹印也。六曰鸟书所以书幡信也。及许慎撰。《说文》用篆书为正以为体例最可得而论也。秦时李斯号为二篆诸山及铜人铭皆斯书也。汉建初中扶风曹喜少异於斯而亦称善邯郸淳师焉略究其妙韦诞师淳而不及也。太和中诞为武都太守以能书留补侍中魏氏宝器铭题皆诞书也。汉末。又有蔡邕采斯喜之法为古今杂形然精密闲理不如淳也。邕作篆势曰：鸟遗迹皇颉循圣作则制斯文体有六篆为真形要妙巧入神或龟文针列栉比龙鳞纡体放尾长短衤复身颓。若黍稷之垂[A13C]蕴。若虫蛇之棼扬波振{敝手}鹰寺鸟震延颈胁翼势似凌或轻笔内投微本浓末。若绝。若连似水露缘丝凝垂下端从者如县横者如编杳杪邪趣不方不圆。若行。若飞远而望之。若鸿鹄群游络绎迁延迫而视之端际不可得见指不可胜原研桑不能数其诘屈离娄不能睹其间般亻垂揖让而辞巧籀诵拱手而韬翰处篇籍之首目叔斌斌其可观摘华艳於纨素为学艺之范先嘉文德之弘懿愠作者之莫刊思字体之ぽ仰举大略而论旃秦既用篆秦事繁多篆字难成即令隶人佐。《书》曰：隶字汉因行之独符印玺幡信题署用篆隶书者篆之捷也。上谷王次仲作楷法至灵帝好书时多能者而师宜官为最大则一字径丈小则方寸千言甚矜其能或时不持钱诣酒家饮因书其壁顾观者以雠酒讨钱足而灭之每书取削而焚其付梁鹄乃益为版而饮之酒候其醉而窃其付鹄卒以书至选部尚书宜官後为袁术将今钜鹿宋子有耿球碑是术所立其书甚工云：是宜官也。梁鹄奔刘表魏武帝破荆州募求鹄鹄之为选部也。魏武欲为雒阳令而以为北部尉故惧而自缵诣军门署军假司马在秘书以勤书自效是以今者多有鹄手迹魏武帝悬著帐中及以钉壁玩之以为胜宜官今宫殿题署多是鹄书鹄宜为大字邯郸淳宜为小字鹄谓淳得次仲法然鹄之用笔尽其势矣。鹄弟子毛弘教於秘书今八分皆弘法也。汉末有左子邑小与淳鹄不同然亦有名魏初有锺胡二家为行书法俱学之於刘德升而锺氏小异然亦各有巧今大行於世云：作隶势曰：鸟迹之变乃惟佐隶蠲彼繁文崇此简易厥用既弘体象有度焕。若星陈郁。若布其大径寻细不容随事从宜靡有常制或穹窿恢廓或栉比针列或砥平绳直或蜿蛋胶戾或长邪角趣或规旋矩折修短相副异体同势奋笔轻举离而不绝纤波浓点错落其间。若钟ね设张庭燎飞烟斩岩嵯高下属连似崇台重宇层冠山远而望之。若飞龙在天近而察之心乱目眩奇姿诡谲不可胜原研桑所不能计宰赐所不能言何草篆之足而斯文之未宣岂体大之难睹将秘奥之不传聊俯仰而详观举大较而论旃汉兴而有草书不知作者姓名至章帝时齐相杜度号善作篇後有崔瑗崔亦皆称工杜氏结字甚安而书体微瘦崔氏甚得笔势而结字小疏弘农张伯英者因而转精甚巧凡家之衣帛必书而後练之临池学书池水尽黑下笔必为楷则号不暇草书寸纸不见遗至今世尤宝其书韦仲将谓之草圣伯英弟文舒者次伯英。又有姜孟颖梁孔达田彦和及韦仲将之徒皆伯英弟子有名於世然殊不及文舒也。罗叔景赵元嗣者与伯英并时见称於西州而矜巧自与众颇惑之故英自称上比崔杜不足下方罗赵有馀河间张超亦有名然虽与崔氏同州不如伯英之得其法也。崔瑗作草书势曰：书契之兴始自颉皇写彼鸟迹以定文章爰暨末叶典籍弥繁时之多僻政之多权官事荒芜剿其墨翰惟作佐隶旧字是删草书之法盖。又简略应时谕指用於卒迫兼功并用爱日省力纯俭之变岂必古式观其法象俯仰有仪方不中矩员不副规倾左扬右望之。若点竦企鸟峙志在飞移狡兽暴骇将奔未驰或<黑知><黑主>点<黑南>状似连珠绝而不离畜怒怫郁放逸生奇或凌邃惴忄栗。若据高临危旁点邪附似蜩螗扌局枝绝笔收势馀纟延纠结。若杜伯扌建毒缘蛇赴穴头没尾垂是故远而望之ㄨ焉。若沮岑崩崖就而察之一画不可移机微要妙临时从宜略举大较仿佛。若斯。
    索靖为尚书郎与尚书令卫俱以善草书知名武帝爱之笔胜靖然有楷法远不能及靖靖作草书状其辞曰：圣皇御世随时之宜苍颉既生书契是为蝌斗鸟篆类物象形哲变通意巧滋生损之隶草以崇简易百官毕修事业并丽盖草书之为状也。婉。若银钩漂。若惊鸾舒翼未发。若举复安虫蛇虬或往或还类阿那以羸形奋[C260]而桓桓及其逸游ツ乡乍正乍邪骐骥暴怒逼其辔海水お隆扬其波芝草蒲萄还相继棠棣融融载其华玄熊对踞於山岳飞燕相追而差池举而察之。又似乎！和风吹林偃草扇树枝条顺气转相比附窈娆廉苫随体散布纷扰扰以猗靡中持疑而犹豫玄螭狡兽嬉其间腾犭爰飞<鼠>相奔趣凌鱼奋尾蛟龙反据投空自窜张设牙距或。若登高望其类或。若既往而中顾或。若ㄈ傥而不群或。若自简於常度，於是多才之英笃艺之彦役心精微耽此文宪守道兼权触类生变离析八体靡形不判去繁存微大象未乱上理开元下周谨案骋辞放手雨行冰散高音翰厉溢越流漫忽班班而成章信奇妙之焕烂体磊落而壮丽姿光润以粲粲命杜度运其指使伯英回其腕著绝世於纨素垂百世之殊观。
    李充为丞相掾累迁中书侍郎善楷书妙参锺索世咸重之。
    李式充从兄也。为侍中善楷隶。
