<!-- { "loadSidebar": true } -->
    建平王景素文帝孙也。性甚俭素为荆州时州有高斋刻楹柏构景素竟不处朝廷颇赐以甲第辞而不当两宫所遗珍玩尘於笥箧食常不过一肉器用瓦素时有献镂玉器景素顾主簿何昌曰：我持此安所用哉！乃谢而反之。
    南齐始兴王鉴高帝子也。为益州刺史於州园地得古冢无复棺但有古椁铜器十馀种并古形玉璧三枚珍宝甚多不可皆识金银为蚕蛇形者数十计。又以朱砂为阜水银为沼左右咸劝取鉴曰：皇太子昔在雍有发古蒙者得玉镜玉屏风玉匣之属皆将还都吾意常不同乃遣功曹何伫为之起坟诸宝物一不得犯性甚清在蜀积年未尝有所营造资用一岁不满三万王俭尝叹云：始兴王虽尊贵而行履都是素士。
    梁鄱阳王恢太祖子也。时有进筒中布者恢以奇货异服即命焚之。
    南康简王绩高祖子也。寡玩好少嗜欲居无仆妾躬事约俭所有租税悉寄天府及薨後府有南康国无召钱数千万。
    长沙王懿子藻为益州刺史初邓元起之在蜀也。崇於聚敛财货山积金玉珍帛为一室名为内藏绮锦罗为一室号曰：外府藻以外府赐将帅内藏归王府不有私焉及还朝轻装就路。
    始兴王忄詹子毕常乘折角牛木履被服比於儒者名盛海内为宗室推重。
    後魏任城王昙景穆子也。廉谨白及薨令薄葬。
    广陵王衍景穆孙也。衍性清慎所在廉洁。又不营产业亡日无敛尸具。
    京兆王曾孙琮为太尉录尚书事性清俭不营产业身化之日家无馀财。
    彭城王勰献《文子》也。清正俭素门无私谒。
    北齐彭城景思王氵攸高祖子也。自定州刺史徵为侍中人吏送别悲号有老翁数百人相率具馔曰：自殿下至来五载人不识吏吏不欺人百姓有识已来始逄今化殿下唯饮此乡水未食此乡食聊献疏薄氵攸重其意为食一口。
    兰陵王长恭一名孝文襄第四子也。芒山之捷武成赏其功命贾护为买妾二十人惟受其一有千金责券临死日尽燔之。
    後周代王达文帝子也。雅好节俭食无兼膳侍姬不过数人皆衣绨衣。又不营资产国无储积左右尝以为言达从容应之曰：君子忧道不忧贫何烦如此隋蔡王智积高祖弟[1234]之子也。初为开府时延侍读府佐於座所设唯饼果酒才三酌家有妓女唯年节嘉庆奏於太妃之前其简如此。
    唐郑王元懿曾孙勉为太子太师率性素淡清廉简易为宗臣之表二子缵的皆廉介有节。
    [A13C]王敫玄宗第十三子也。为蜀郡大都督敫性俭率将渡绵州江登舟见以采缘席为藉者顾曰：此可以为寝处柰何践之命撤去之。
    嗣吴王建中贞元间为道虔滁等州刺史入拜宗正卿历官清白居处衣服不免风雨寒暑及卒家无升储公卿以下率敛以赙凶。
    晋韩王为曹州防御使廉爱恤下不营财利不好妓乐部人安之。
    ○宗室部　抑损
    古者建国之制名山大泽不以封周室列爵惟五分土为三使上下相维其疆易制也。汉兴之初海内甫定监姒周夹辅之效徵亡秦孤立之失而子弟寡少并建不足大封同姓以镇天下或跨州兼郡连城数十然而矫枉之道亦云：过矣。是以有莫大之患逆辞之萌小者骄佚越法大者倔强放命触罪绝国势使之然故贾谊之论晁错之议主父之策咸以救一时之弊自是之後浸以微弱当涂而下，或以疏远降其爵，或以法制损其势而强弱之道始终可穷得失之理，於是存焉。
    汉高祖时诸侯皆赋（汉国所出有皆入于王也。）得自除内史以下独为置丞相黄金印诸侯自除御史廷尉正博士拟於天子自吴楚反後五宗主世汉为置二千石去丞相曰：相银印诸侯独得食租税夺之权其後诸侯贫者或乘牛车也。
    武帝时主父偃说帝曰：古者诸侯地不过百里︹弱之形易制今诸侯或连城数十地方千里缓则骄奢易为氵乱急则阻其疆而合从以逆京师今以法制割削则逆节萌起（萌谓事之所生如草木之萌牙也。）前日晁错是也。今诸侯子弟或十数而嗣代立馀虽骨肉无尺地之封则仁孝之道不宣愿陛下令诸侯得推恩分子弟以地侯之彼人人喜得所愿上以德施实分其国必稍自销弱矣，於是帝从其计令诸侯以私恩自裂地分其子弟而汉为定制封号辄别属汉郡汉有厚恩而诸侯地稍自分折弱（初文帝末贾生之议分齐赵景帝用晁错之计削吴{林之}帝施主父之策下推恩之令使诸侯王得分户邑以封子弟不行黜陟而藩国自折自比以来齐为七谓齐城阳济北济南淄川胶西胶东也。赵分为六谓赵平原真定中山广川河间也。梁分为五谓梁济川济东山阳济阴也。淮南分为三谓淮南衡山卢江皇子始立者大国不过十馀城长沙燕代虽有旧名皆亡南北边矣。长沙之南更置郡燕代以北更置缘边郡其所有饶利兵马器械二国皆失之也。景帝遭七国之变抑损诸侯减黜其官谓改丞相曰：相省御史大夫廷尉少府宗正博士官大夫谒者郎诸官长丞等也。武有衡山淮南之谋作左官之律人道上今右舍天子而仕诸侯故谓之左官也。左官犹言左道也。皆僻左不正也。汉时依上古法朝政之列以右为尊故谓降秩为左迁仕诸侯为官也。诸侯惟得衣食税租不与政事）。
    衡山王赐所为不法有司请逮治武帝不许为置吏二百石以上（汉仪注吏四百石已下自除国中今以王之恶天子皆为置）。
    後汉光武建武十三年二月诏曰：长沙王兴真定王得河间王邵中山王茂皆袭爵为王不应经义（以其服属既号不常袭爵为王）其以兴为临湘侯（临湘县今潭州长沙县）得为真定侯邵为乐成侯（乐成县故城今在瀛州乐府县西北）茂为单父侯（今宋州县）其宗室及绝国封侯者凡一百三十七人丁巳降赵王良为赵公太原王章为齐公鲁王兴为鲁公（一云：建武十五年大将军朱佑朝京师奏古者人臣受封不加王爵可改诸侯为公帝即施行）。
    魏文帝黄初五年诏曰：先王建国随时而制汉祖增秦所置郡至光武以天下损耗并省郡县以今比之益不及焉其改封侯王皆为县王时法制待藩国既峻迫寮属皆贾竖不才兵人给其残老大数不过二百人。
    陈思王植初封东阿王时大发士息及取诸国士植以近前诸国士息已见发其遗孤稚弱在者无几而复被取乃上《书》曰：臣闻古者圣君与日月齐其明四时等其信是以戮凶无重赏善无轻怒。若惊霆喜。若时雨恩不中绝教无二可以此临朝则臣下知所死矣。受任在万里之外审主之所以受官必已之所以授命虽有构会之徒泊然不以为惧者盖君臣相信之明效也。昔章子为齐将人有告之反者威王曰：不然左右曰：王何以明之王曰：闻章子改葬死母彼尚不欺死父顾当叛生君乎！此君之信臣也。昔管仲亲射桓公後幽囚从鲁槛车载使少年挽而送齐管仲知桓公之必用已惧鲁之悔谓少年曰：吾为汝唱汝为和声和声宜走，於是管仲唱之少年走而和之日行数百里宿昔而至至则相齐此臣之信君也。臣初受封策《书》曰：植受兹青社封于东土以屏翰皇家为魏藩辅而所得兵百五十人皆年在耳顺，或不逾矩虎贲官骑及亲事凡二百馀人正复不老皆使年壮备有不虞检校乘城顾不足以自救况皆复耄耋罢曳乎！而名为魏东藩使屏翰王室臣窃自羞矣。就之诸国国有士子合不过五百人伏以为三军益损不复赖此方外不定必当须办者臣愿将部曲倍道奔赴夫妻负襁子弟怀粮蹈锋履刃以犭旬国难何但习业小儿哉！愚诚以挥涕增河鼷鼠饮海於朝万无损益於臣家计甚有废损。又臣士息前後三送兼人已竭惟尚有小几七八岁已上十六七已还三十馀人今部曲皆年耆卧在床席非糜不食眼不能视气息裁属凡三十七人疲瘵风靡疣盲聋贵者二十三人惟正须此小儿大者可备宿卫虽不足以御寇粗可以警小盗小者未堪大使为可使耘Θ秽草驱寇鸟雀休候人则一事废一日猎则众业散不亲自经营则功不摄常自躬亲不委下吏而已陛下圣仁恩诏三至士子给国长不复发明诏之下有。若皎日保金石之恩必明神之信画然自固如天如地定习业者并复见送ㄙ。若昼晦怅然失图伏以为陛下既爵臣百寮之右居藩国之任为置卿士屋名为宫冢名为陵不使其危居独立无异於凡庶。若柏成欣於野井子仲乐於灌园蓬户茅牖原宪之宅也。陋巷箪瓢颜子之居也。臣才不见效用常慨然执斯志焉。若陛下听臣悉还部曲罢官属省监官使解玺释绶追柏成子仲之业营颜渊原宪之事居子臧之庐宅延陵之室如此虽进无成功退有可守身死之日犹松乔也。然伏度国朝终未肯听臣之。若是固当羁绊於世绳维系於禄位怀屑屑之小忧执无已之百念安得荡然肆志逍遥於宇宙之外此愿未从陛下必欲崇亲亲笃骨肉润白骨而荣占木者惟遂仁德以副前恩诏皆遂还之。
    宋孝武以南郡王义宣乱逆繇於强盛欲削王侯江夏王义恭希旨请省录尚书上从之。又与骠骑大将军竟陵王诞奏陈贬损之格九条中外详议，於是有司奏九条之格犹有未尽更加附益凡二十四条大抵厅事不得南向坐施帐并藩国官正冬不得跣登国殿公主王妃传令不得朱服不得重冈鄣扇不得雉尾剑不得鹿卢形槊毛不得孔雀白氅夹毂队不得绛袄平乘诞马不得过二疋胡伎不得采衣舞伎正冬著衣不得装面诸妃子不得着绲带信幡非台省官悉用绛郡县内史相及封内官长於其封君罢官则不复追敬不合称臣诸镇常行车前後不得过六队刀不得银铜饣希诸王女封县主诸王子孙袭封之王妃及封侯者夫人行并不得卤簿诸王子继体为王者婚葬吉凶悉依诸国公侯之礼不得同皇弟皇子船头作露平形不得拟象龙舟诏可。
    後魏孝文太和六年春正月乙丑制诸远属非太祖子孙及异姓为王皆降为公，公为侯侯为伯子男仍旧皆除将军之号唐高祖受禅以天下未定广封宗室以威天下皇从弟及侄年始孩童者数十人皆封为郡王太宗即位因举宗正属籍问侍臣曰：遍封宗子於天下便乎！尚书右仆射封德彝对曰：历观往古封王者今最为多两汉已降唯封帝子及亲兄弟。若宗室号远者非有大功如周之郇滕汉之贾泽并不得滥封所以别亲疏也。先朝敦睦九族一切封王爵命既降多给力役盖以天下为私殊非至公驭物之道太宗曰：朕理天下本为百姓非欲劳百姓以养已之亲也，於是宗室率以属疏降为郡公唯有功者数十人封王。
    後唐末帝清泰元年皇子河南尹重美表前寿安令贾谭添民户希别授官中书门下奏亲王无荐土例帝曰：有例亦不可况无例平。
    ○宗室部　好尚
    《礼》曰：天命之谓性语曰：性相近也。习相远也。则知性有智愚习有善恶乃有荷茅土番之寄居藩屏夹辅之尊纯懿内融清明外发冲虚自守味老氏之玄言空寂为心洞金仙之妙理嗜偏伍之向背穷韬略之幽微或求访图书或缮完器玩搜奇采异意忘劳虽趋向不同同归於善乃流湿就燥之义岂好丹非素之僻也。
    汉阳城侯德少黄老术常持《老子》知足之计。
