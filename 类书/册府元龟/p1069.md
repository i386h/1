<!-- { "loadSidebar": true } -->
    邓羌苻坚之将坚遣王猛率羌张蜓徐成等伐慕容既舀并州遣其太傅慕容评率众四十万来救猛望评师之众也。恶之谓羌曰：今日之事非将军莫敢以捷成败之机在斯一举将军其勉之羌曰：若以司隶见与者公无以为忧猛曰：此非吾之所及也。必以安定太守万户侯相处羌不悦而退俄而交兵猛召之羌寝而弗应猛驰就许之羌，於是大饮帐中与张蜓徐成等跨马运矛驰入评军出入数四傍。若无人搴旗斩将杀伤甚众战及日中评军大败俘斩五万有馀乘胜追击。又降斩十万。
    南齐曹虎为宁朔将军封罗江县男虎启乞侯官尚书奏侯官户数殷广乃改封监利县。
    北齐高昂为西南道大都督攻上雒为流矢所中创甚顾谓左右曰：吾以身许国死无恨矣。所可叹息者不见季式作刺史耳（季式昂之弟也。）高祖闻之即驰驿启季式为济州刺史。
    高季式为冀州都督随司徒潘乐征伐讨江淮之间为私使雒人於边境交易还京坐被禁止寻即赦之唐李晟为右神策都将代宗大历末吐蕃寇剑南晟领神策军戍之及还携倡妓以归西川节度使张延赏追之晟深憾焉德宗时晟初建大功以中书令镇凤翔表称宿故惧延赏之责朝廷以其功高为之免延赏相拜左仆射。
    袁滋为申光蔡随唐邓等州节度使滋尝请罢兵以招吴元济及高霞寓以兵败贬黜宪宗思有以怀之乃授滋节度使行其计滋本蔡州郎山人祖父茔墓在焉滋前任在襄州时吴少阳理滋祖父墓禁刍牧诸袁有里居者多署以职而廪给之及滋至唐州乃去斥侯而通好贼围其新兴栅滋。又卑词祈免贼因不以滋兵为意故二岁无功伤沮形势繇是坐贬抚州刺史。
    刘总为幽州节度使入朝请祈瀛漠二州为廉察用权知京兆尹事卢士玫为帅朝廷从之总娶涿州刺史张皋女皋与士玫有内外之属故总以士玫上请因而用之非选众任能也。
    裴度为山南东道节度观察使奏京兆府参军裴让是臣男年甚幼小官无职事今惟近敕须令守官伏以臣男之类无数十人悉是资荫授官所以置之散冗守官既无公事离任曾无妨阙伏乞天恩依前令在臣所任诏曰：应内外有职事官宜准太和元年五月十二日敕处分其诸州参军文学及京无职事者不在此限度凭其勋旧遽紊明敕置犭旬私爱议者惜之。
    後唐凝为邓州节度使庄宗同光四年二月赵在礼据邺城李绍宏请用凝为大将军帝许之令具方略条奏凝所请偏裨皆取其已党帝疑之乃止。
    ○将帅部　纵敌
    《传》曰：一日纵敌数世之患也。盖受命以出固敌是求其执俘而言还必致师以诱战其或籍兵要而资宠禄劳师徒而长寇雠虽有可制之方盖念自全之计曾微斗志。且冀远图小则陷於非夫大则孤於受为将之道岂其然乎！报国之谋非尽善也。
    汉田仁为司直戾太子军败南奔覆盎城门得出（长安城南出东头第一门曰：覆盎城门一号杜门）会夜仁都闭城门坐令太子得出坐纵反者要斩。
    後魏古弼为安西将军征冯文通文通婴城固守求救於高丽高丽救至文通将东奔民多难之其大臣古泥因民心之不欲遂率众攻文通开城门以引官军弼疑古泥谲诈不入城高丽军至文通乃随之奔令妇人被甲居中其精卒及高丽陈兵於外弼部将高苟子率骑冲击贼军弼酒醉拔刀止之故文通得东奔将士皆怨弼不击太武大怒徵还黜为广夏门卒。
    北齐彭乐为泗州刺史泗阳郡公邙山之役西军退神武使乐追之周文大窘而走曰：痴男子今日无我明日，岂有尔邪何不急还前营收金宝乐从其言获周文金带一袋以归言周文漏刃破胆矣。神武诘之乐以周文言。且对曰：不为此语放之神武虽喜其胜。且怒其纵舍伏诸地亲拜其头连顿之并数沙苑之失举刀将下者三良久乃止乐更请五千骑取捉周文神武曰：尔何故而复言捉耶取绢三千疋压乐因赐之。
    唐马燧为河东节度加魏博招讨使大破田悦军建中四年十月泾原军反德宗居奉天燧引兵还太原时魏州兵大败後城中无二三千人皆疮痍悦日夕待降燧思太原畏留魏州迁延不取及奉天之难燧乃退归使河北馀梗至今燧之致也。
    李怀光为朔方军节度兴元初德宗在奉天怀光以朔方军屯咸阳李晟为神策行营节度军於渭桥时怀光不欲晟独当一面以分己功乃奏请晟兵诏令晟将兵合怀光军晟引兵至陈陶斜军垒未周贼出兵来寇晟力出阵。且言於怀光曰：贼坚保宫苑攻之未必克今出穴而欲一战此殆天以贼赐明公怀光恐晟有功乃曰：马未御秣士不素饱不。若敛兵候时而发晟乃收军入垒。
    令狐为淮南节度副大使知节度事懿宗咸通九年徐州戍兵庞勋自桂州擅还七月至浙西沿江自白沙入浊河剽夺舟船而进闻勋至遣使慰抚供给刍米都押衙李湘曰：勋因徐兵擅还必无好意曰：虽无好意无诏命除讨权变制在藩方昨其党投来言其数不满二千而虚张舟航旗帜恐人见其实涉境已来心颇忧惴计其水路须出高邮县界河岸斗峻而水深狭。若出奇兵邀之俾荻船纵火於前奇兵奋击於後败走必矣。若不於此诛锄候济淮泗合徐人怨负之徒不下十万则祸乱非细也。性懦缓。又以不奉诏命谓湘曰：长淮以南他不为暴从他过去馀非吾事也。其年冬勋果杀崔彦曾据徐州。
    高骈为天下兵马元帅镇维扬僖宗广明元年九月黄巢北渡淮水复攻徐兖初黄巢以其年七月采石江直抵淮南淮南城内士客军十馀万有梁缵者本昭义节度使刘从谏之爱将也。後刘积败徙边遇赦还复隶于军及骈领西川时戍於大渡河因奏为亲将历数镇以本军所籍兵三千随之时告於骈请擒贼复有毕师铎者骁勇无敌欲以兵邀之时骈有镆铘军使吕用之素以左道佞惑於骈恐诸将立功之後侵其己权因谓骈曰：国家自数年以来天下丧乱黄巢起乎！群盗遂至横行所在藩维望风瓦解天时人事断可知之公既统强兵。又居重地只得坐观成败不可更与争锋。若稍挫威名则大事去矣。骈然之竟不议举兵巢遂肆志北侵焉巢之趣广陵也。江东诸镇以骈屯数道劲兵居将相重位复。又自咸通中复交之後於安南开凿河道西川板筑罗城心匠天机谓能驱役鬼神至是闻其安然信巢尚（尚让也。）往来历境而过诸镇繇是解体淮北之人无复斗志遂相率附之众称百万。
    ○将帅部　轻敌
    春秋《传》曰：见可而进知难而退军之善政也。孙吴之法奇正相生诡谲为道有示弱以致胜无轻敌以成功古语曰：以心度心间不容针敌。若卑而骄我怒而扰我啖以甘言示其羸弱反用我道得非危哉！故善战者进退有度动静有宜先审敌之形势必得敌之虚实故行无虞止有备焉得斯术也。其或趋远以争利怙勇以致师不察几微务於先动徒谓彼之可胜不知己之已失欲无负败其可得哉！。
    将Θ乐惧宋大夫也。鲁成公十六年郑子罕伐宋宋将Θ乐惧败诸氵勺陂（败郑师也。乐惧戴公六世孙将Θ乐氏族）退舍於夫渠不儆（宋师不儆备）郑人覆而败诸氵勺陵获将Θ乐惧宋恃胜也。
    士鲂晋大夫也。晋人伐郑秦庶长鲍庶长武帅师伐晋以救郑（庶长秦爵也。）鲍先入晋地士鲂御之少秦师而弗设备武济自辅氏（从辅氏渡河）与鲍交伐晋师秦晋战於栎晋师败绩易秦故也。（栎晋地）。
    子囊楚大夫也。子囊师於棠以伐吴吴不出而还子囊殿（殿军後）以吴为不能而弗儆吴人自皋舟之隘要而击之（皋舟是险厄之道）楚人不能相救吴人败之获楚公子宜。
    司徒印陈大夫也。宋庄朝伐陈获司徒印卑宋也。（卑宋不设备）。
    观虎晋大夫也。鲜虞人败晋师於平中（平中晋地）获晋观虎恃其勇也。
    公子邛为魏将秦孝公使卫鞅将而伐魏魏使击之军既相距卫鞅遗邛《书》曰：吾始与公子今俱为两国将不忍相攻可与公子面相见盟乐饮而罢兵以安秦魏公子邛以为然会盟已饮而卫鞅伏甲士而袭虏公子邛因攻其军尽破之以归秦。
    汉李广为上谷太守数与匈奴战典属国公孙昆邪为武帝泣曰：（昆邪中国人也。对上而泣也。）李广材气天下无双自负其能数与虏确恐亡之（负恃也。确谓竞胜败也。确音角）帝乃徙广为上郡太守。
    後汉盖延为虎牙将军属董宪自立为海西王（海西县属琅琊郡）建武四年宪将贲休举兰陵城宪闻之自郯围休时延等往救之为宪所败宪遂放兰陵杀贲休延等往来要击宪别将於彭城郯邳之间战或日数合颇有克获光武以延轻敌深入数以书诫之（东观记载延上疏辞曰：臣幸得受干戈诛逆虏奉职未称久留天诛尝恐污辱名号不及等伦天下平定已後曾无尺寸可数不得预竹帛之编明诏深闵儆戒备具每事奉犭旬诏命必不敢为国之忧也。）。
    吴凌操为破贼校尉大帝统事从讨江夏入江口先登破其前锋轻舟独进中流矢死。
    晋陶侃为荆州刺史镇武昌时新破城欲乘胜击杜曾有轻曾之色侃司马鲁恬言於侃曰：古人战争先料其将今使君诸将无及曾者未可易逼也。侃不从进军围之於石城时曾军多骑而侃兵无马曾密开门突侃阵出其後反击其背侃师遂败投水死者数百人曾将趋顺阳下马拜侃告辞而去。
    新蔡王腾为车骑将军镇邺时公师藩与平阳人汲桑等为群盗起於清河俞阝县众千馀人寇顿丘以葬成都王[A13C]为辞载[A13C]主而行与张泓故将李丰等将攻邺腾曰：孤在并州七年胡围城不能克汲桑小贼何足忧也。及丰等至腾不能守率轻骑而走为丰所害。
    朱序为南中郎将苻坚遣苻丕石越寇襄阳次沔北序以丕军无舟戢不以为虞石越遂游马以渡序大惧因守中城越攻陷外郛获船百馀艘以济军。
    谢琰为会稽内史时孙恩作乱琰不设备恩奄至山阴北三十五里琰遣参军刘宣之距破恩既而上党太守张虔硕战败群贼锐进人情震骇咸以宜持重严备。且列水军於南湖分兵设伏以待之琰不听贼既至尚未食琰曰：要当先灭此寇而後食耳跨马而出广武将军桓宝为前锋摧锋舀阵杀贼甚多而塘路迮狭琰军鱼贯而前贼於舰中傍射之前後断绝琰至千秋亭败绩琰帐下都督张猛於後斫琰马琰堕地与二子肇峻俱被害宝亦死之。
    後燕慕容汗为慕容宁远将军庶兄翰奔段辽辽弟兰与围柳城遣汗及封{廾}等救之戒汗曰：贼众气锐难与争锋宜顾万全慎勿轻进必须兵集阵整然後击之汗性骁锐遣千馀骑为前锋而进封{廾}止之汗不从为兰所败死者大半。
    前秦苻为苻坚都督中外诸军事配兵五万讨慕容泓於华泽平阳太守慕容冲起兵河东有众二万进攻蒲坂坚命窦冲讨之勇果轻敌不恤士众泓闻其至也。惧率众将奔关东驰兵要之姚苌谏曰：鲜卑有思归之心宜驱令出关不可遏也。弗从战於华泽败绩被杀。
