<!-- { "loadSidebar": true } -->
    後周萧太圜梁简文帝子也。国亡於周为麟趾殿学士太圜深信因果心安放尝言之曰：拂衣褰裳无吞舟之漏网挂符悬节虑我志之未从傥获展禽之免有美慈明之进如蒙北叟之放实胜济南之徵其故何哉！夫闾阎者有优游之美朝廷者有簪之累盖由来久矣。留侯追踪於松子陶朱成术於辛文良有以焉况乎！智不逸群行不高物而欲辛苦一生何其僻也。岂如知止萧然无累北山之北弃绝人间南山之南超逾世网面川原而带流水倚郊甸而抗平皋筑蜗舍於疏林构环堵於幽薄近瞻烟雾远睇风藉纤草以阴长松结幽兰而援芳桂仰翔禽於百仞俯泳鱼於千寻果园在後开窗牖以临花卉蔬圃居前坐檐楹而看灌川二顷以供饣粥十亩以给丝麻侍儿五三可充织家僮数四足代耕耘沽酪牧羊协潘生之志畜鸡种黍应庄叟之言获菽寻汜氏之书露葵徵尹君之录烹羔豚而分春酒迎伏腊而候岁时披良书采至顺歌纂纂唱乌乌可以娱神可以散虑有朋自远扬扌古今田近至剧谈稼穑斯亦足矣。乐不可支永保性命何畏忧责岂。若蹙足入绊申颈就羁游帝王之门趋宰衡之势不虑飘尘之少选宁觉年祀之斯须万物营营靡存其意天道昧昧安可问哉！嗟乎！人生。若浮朝露宁俟长绳系景实所愿言执烛夜游惊其迅速耳百年几何擎忌曲拳四时如流亻免眉蹑足出处无成语默奚当非直邱明所耻抑亦宣尼耻之。
    隋梁睿字恃德初仕後周为柱国益州总管高祖受衤单自以周代旧臣久居重镇内不自安屡请入朝，於是徵还京师及引见帝为之兴命睿上殿握手极忄睿退谓所亲曰：功遂身退今其时也。遂谢病阖门自守不友当时。
    韦世康以高祖开皇初为绛州刺史性恬素好古不以得丧干怀在州尝慨然有止足之志与子弟。《书》曰：吾生因绪馀夙г缨弁驱驰不已四纪於兹亟登衮命频莅方岳志除三惑心慎四知以不贪而为宝处脂膏而莫润如斯之事颇为时悉今耄虽未及壮年已谢霜早梧楸风先蒲柳眼ウ更剧不见细书足疾弥增非可趋走禄岂须多防满则退年不待暮有疾便辞况襄春秋已高温清宜奉晨昏有阙罪在我躬今世穆世文并从戎役吾与世冲复婴远任陟岵瞻望此情弥切桓山之悲倍深尝恋意欲上闻乞终养礼未访汝等故遣此及兴言远慕感咽难胜弟报以事恐难遂，於是乃止。
    于宣敏为奉车都尉尝以满盛之诫昔贤所重每怀静退著述志赋以见其志焉。
    唐岑本文字景仁为中书令有劝其营产业者文本叹曰：南方一布衣徒步入关畴昔之望不过秘书郎一县令耳而无汗马之劳徒以文墨致位中书令斯亦极矣。荷俸禄之重为惧已多何得更言产业乎！言者太息而退。
    李日知以玄宗先天元年转刑部尚书罢知政事频请致仕许之初日知将有陈请而不与妻谋归家而使左右饬装将出居别业妻惊曰：家产屡空子弟名宦未立何为遽辞职也。日知曰：书生至此已过本分人情无厌。若恣其心是止足之日及归田园不事产业但缉构池亭多引後进与之谈宴。
    ●卷七百八十六
    ○总录部　博学
    夫学知乎！不足广业在勤友贵乎！多闻孤陋为耻盖夫自强不息之士以好古博雅为念泛览篇籍之囿索隐天人之际以至九流七略之奥诸子百家之言龟策历象之精微方伎术数之元妙史书虫篆之丛脞声乐锺律之铿锵逮乎！地理山经玄文释典咸能探其幽顺洞乎！指趣始繇时习之利终成待问之名群居之言必及於义专门之学自可名家仲尼所谓好古敏以求之者乃斯人之谓矣。
    汉司马谈学天官书於唐都（即律历所云：唐都者）受易於杨何（何字叔元）习道论於黄帝时人谓之黄生）仕於建元元封之间愍学者不达其意而师讠孛（讠孛惑也。为习师法惑於所身）乃论六家之要指（六家谓阴阳儒名法道也。）位至太史公。
    司马迁字子长其涉猎者广博贯穿经传驰骋古今上下数千载间位至太史。
    李寻治尚书与张儒郑宽中同师宽中等守师法教授寻独好洪范灾异。又学天文月令阴阳位至骑都尉。
    翼奉字少君博学不倦好律历阴阳之占位至谏大夫。
    翟方进虽受梁然好。《左氏传》天文星历其左氏则国师刘歆星历则长安令田终术师也。（言刘歆及田终术二人皆受学於方进也。）位至丞相。
    扬雄字子少好学不为章句训诂通而已（诂谓指也。）博览无所不见而潭思浑天（潭深也。浑天天象也。）参摹而四分之（三折而四分天之宿度甲乙也。）极於八十一旁则三摹九据（据位也。处也。）极之七百二十九赞亦自然之道也。位至大夫。
    後汉王景少学易遂广众书。又好天文术数之事沈深多伎艺位至庐江太守。
    班固字孟坚年九岁能属文诵诗赋及长遂博贯载籍九流百家之言无不研究（九流谓道儒墨名法阴阳杂纵横）所学无常师不为章句大义而已位至大将军中参军。
    崔る能通诗易春秋博学有伟才尽通古今训诂百家之言善属文少游太学与班固傅毅同师齐名位至长岑长。
    徐淑宽裕博雅好学乐道随父慎在京师钻孟氏易春秋公羊礼记周官善诵太公。《六韬》位至度辽将军刘宽少学欧阳尚书京氏易尤明。《韩诗外传》星官风角历皆究极师法称为通儒未尝与人争势利之事後为太尉。
    梁鸿扶风平陵人也。受业太学家贫而尚节介博览无不通而不为章句。
    翟四世传诗好。《老子》尤善图纬天文内历位至将作大匠。
    胡广有雅才学究五经古今术艺皆异览之位至太傅。
    蔡邕少博学师事太傅胡广好辞章术数天文位至左中郎将。
    延笃从马融受业博通经传及百家之言能著文章有名京师位至京兆尹。
    刘洪笃信好学观乎！六艺群书意以为天文数术探索隐钩深致远遂专心锐思。
    唐檀少游太学习京氏易韩诗颜氏春秋尤好灾异星占位至郎中任安字定祖少游太学受孟氏易兼通数经。又从同郡扬厚学图谶究极其术时人称曰：欲知仲桓问任安。又曰：居今行古任定祖安初仕州郡後徵辟皆不就。
    法真南郡太守雄之子好学而无常家博通内外图典为关西大儒辟公府举贤良皆不就。
    公沙穆习韩诗公羊春秋尤锐思河雒推步之术位至辽东属国都尉。
    樊志张汉中南郑人也。博学多通隐身不仕。
    韩说博通五经尤善图纬之学仕至江夏太守。
    樊英少受业三辅习京氏易兼明五经。又善风角星河雒七纬推步灾异（七纬者易纬稽览度坤灵图通卦验是颖谋辨终备也。书纬璇玑铃考灵耀刑德收帝命验运期受也。诗纬推度灾记历枢含神务也。礼纬含文嘉稽命徵斗威仪也。乐纬动声仪稽耀嘉叶图徵也。孝经纬援神契钩命决也。春秋纬演孔图元命苞文耀钩运斗枢感精符合诚图考异邮保乾图汉含孳佑助期握诚图潜潭巴说题辞）位至光禄大夫申屠蟠陈留外黄人也。隐居精学博贯五经兼明图纬後以博士徵不至。
    徐稚少为诸生学严氏春秋京氏易欧阳尚书兼综风角星官历。《河图》七纬推步四察孝廉五辟宰府三举茂才。
    李固改易姓名杖策驱骡负笈追师三辅学五经积十馀年博览古今明于风角星。《河图》谶纬仰察俯占穷神知变位至太尉。
    贺纯字仲真会稽山阴人少为书生博极群艺徵拜议郎数陈灾异上便宜数百事多见省纳迁江夏太守。
    周昕字大明少游京师事太傅陈蕃博览群书明于风角善推灾异。
    郑玄少为乡啬夫得休归尝诣学官不乐为吏父数怒之不能禁遂造太学受业师事京兆第五元先造通京氏易公羊春秋三统历九章术徵大司农不就。
    应劭字仲远博学多识尤好事诸所撰述风俗通等凡百馀篇辞虽不雅世服其博闻位至袁绍军谋校尉。
    魏乐详字文载学。《左氏传》。又善推步三五当高贵乡公时授诏与太史兴定律历太守杜畿亦甚好学署详文学祭酒。
    蜀孟光字孝裕博物识古无书不览尤锐意三史长於汉家旧典位至大司农。
    李讠巽字钦仲五经诸子无不览该位至右中郎将。
    谯并字荣始巴西充国人也。治尚书兼通诸经及图纬州郡辟请皆不应。
    谯周并子也。周字允南研精六经尤善书札颇晓天文潜识内敏为益州典学从事总州之学者後入晋拜骑都尉。
    吴陆绩字公纪容貌雄壮博学多识星历数无不该览位至偏将军。
    王蕃字永元博览多闻兼通术艺（蕃为後主所诛丞相陆凯上疏曰：常侍王蕃黄中通理知大位至散骑中常侍。
    晋郑冲览博究儒术及百家之言仕魏为司徒时文帝辅政命贾充羊等分定礼仪律令皆先谘于冲然後施用。
    张华学业优博辞藻温丽宏赡多通图纬方伎之书莫不详览位至司空。
    虞喜字仲宁会稽馀姚人博学好古专心经传兼览谶纬乃著安天论以难浑盖以散骑常侍徵不起。
    刘殷弱冠时博通经史综核群言文章诗赋靡不该览位至新兴太守。
    索靖该博经史兼通内纬位至游击将军索ヨ字叔彻敦煌人游京师受业太学博综经籍遂为通儒明阴阳天文善术数占候仕至郎中。
    黄沈魏郡人泓之父也。善天文秘术泓从父受业精妙逾深兼博览经史尤明礼易性忠勤非礼不动邵续字嗣祖朴素有志烈博览经史善谈理义妙解天文仕至沁水令。
    杜夷字行齐博览经籍百家之书图历纬靡不毕究位至国子祭酒。
    范平字子安研览坟索遍该百氏姚信贺邵之徒皆从受业位至临海太守。
    鲍靓字太元学兼内外明天文河雒书。
    宋徐广字野民世家好学至广尤精百家数术无不研览後为秘书监性好读书老犹不倦答礼问百馀条用於今世仕至中散大夫。
    梁顾协博极群书於文字及禽兽草木尤称精详位至员外散骑常侍。
    庾承先颍川鄢陵人也。弱岁受学於南阳刘虬强记敏识出於群辈元经释典靡不该悉九流七略咸所正练不就徵辟隐居而终。
    不诜字彦宝新野人也。幼聪警笃学经史百家无不该综纬候书射并一时之绝初高祖起义署为西府记室参军。
    羊侃字祖忻雅爱文章博涉书记尤耽左氏春秋及孙吴兵法。
    徐ゼ为皇太子家令兼掌管记高祖问五经大义次问历代史及百家杂说末论释教ゼ商较纵横应答如响高祖甚嘉叹异。
    陈顾野王好学七岁读五经知大旨长而遍观经史精记默识天文地理蓍龟占候虫篆奇字无所不通位至光禄卿。
    马枢博极经史尤善佛经及。《周易》、《老子》义文帝徵为度支尚书不应命。
