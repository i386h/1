<!-- { "loadSidebar": true } -->
    桑维翰自後唐末帝清泰三年为太原掌书记时高祖将起义颇虑孤垒无成忧不遑处维翰扬言曰：蝮也。在手壮士解腕今日朝廷待以匪人无复首免之理但极力自完万一不济契丹族帐在云   应朝呼夕至何患无成高祖释然自是民请构藩军者多矣。然关防重叠去者多获朝廷。又以虏性多疑必不以高祖单词容易应副高祖使有达虏廷者报曰：仲秋吾倾寨奉援。且牢守备朝廷知之攻城颇急城中乞食虑难支久乃令小仆何福恳告藩首时八月末也。藩首曰：北候渐凉别无顾虑尔名曰：福战捷之由数日出军与何福俱来壬寅契丹至及高祖建号制授礼部侍郎知枢密院事寻改中书侍郎平章事。
    赵莹华阴人後唐庄宗时为陕州从事明宗即位以高祖为陕府长史留後莹时在郡以前官谒之一见如旧相识即奏署管记高祖历诸镇皆从之累使下官至御史大夫赐金紫高祖再镇并州位至节度判官高祖受契丹册既即位授莹翰林承旨金紫光禄大夫户部侍郎知太原府事寻迁门下侍郎同平章事监国史。
    汉苏逢吉自高祖镇太原为判官天福十二年秦州节度使叛入蜀高祖闻之叹曰：中原无主使藩侯一至於此吾处方召之任得无愧於心乎！逢吉等曰：大王出镇边裔兵权久不在己外不能抚四夷内不能安牧伯朝廷致败乃自失之夫不有废也。於何以兴皆天运使然非大王之过大王富有全晋之地带甲十万一呼一吸海内孰不响应足以雪家国之耻足以图帝王之业幸不以小善小节为拘累耳帝曰：诸公何略之甚吾以少主陷虏心焉如灼谋之与力已不迨於重耳皇绪。若在将欲保窦融事业足矣。安有他望耶高祖引咎养正率皆如此（高祖凡有谋议立侍其侧高祖素严毅及镇太原位望崇重从事稀得谒见惟逄吉日侍左右雨使文簿堆案盈几有司不敢辄通逢吉置于怀俟其色悦则诏之多见其可高祖建号於太原逢吉自节度判官拜同平章事集贤殿大学士）。
    杨魏州冠氏人高祖为邺都留守用为左都押衙及高祖镇太原方开霸府以罗英遂弃职挈族归之帝察其诚赏其来喜而纳焉置之近列俄置牙门都校军国庶务靡不委之性亮直廉约莅事平允帝甚宠之及虏陷汴水晋少帝北徙群议推迫帝建尊号帝固拒之与周高祖继入请曰：戎人乱华势不能久今天下无主是历数归大王也。且亿兆之口不谋同辞。若巨山已断无能抑也。乘龙在天不可下也。由是帝心遂定至帝建义南向巡幸晋绛抚宁陕虢内定归略皆访於每有密启帝皆可之因谓曰：始见公心为治粟郡尉之才也。今见公方略真拨乱经始之良臣也。帝既自雒入汴河朔渐宁赏之功故有是命汉国建迁检校太保枢密使汴雒平正拜枢密使检校太傅。
    苏禹自高祖作镇并门奏为廉判开运末戎虏盗国高祖即位於晋阳为中书侍郎平章事。
    王章自高祖典侍卫亲军召为都孔目官从至河东专委钱国初授三司使检校太傅从征杜重威於邺下明年高祖晏驾隐帝即位加检校太尉同平章事。
    周郑仁诲晋阳人汉高祖之镇河东也。太祖累就其第与之燕语每有质问无不以正理为答太祖深器之汉有天下太祖初领枢务即召为从职及太祖西征尝密替军机西师凯旋累迁至检校吏部尚书太祖践祚旌佐命功检校司空客省使兼大内都检点恩州团练使寻为枢密副使转宣徽北院使右卫大将军出镇澶渊检校太保入为枢密使加同平章事。
    ●卷三百十
    ○宰辅部　德行闻望清俭威重德行
    《诗》曰：有觉德行四国顺之是知天工其代人望攸属君之卿佐咸由德举。若乃令范昭著笃行纯淑中和之道彰乎！所履敦懿之性发乎！自然居上而匪骄秉彝而有度故能辅相光化镇靖雅俗万邦为宪百官承式望实著於当世功名垂於永久斯贤者之盛躅也。是故书有攸好之称传述务滋之美太上之所贵孔门之称首者何莫由斯者矣。
    唐尧时舜举十六相高阳氏才子八人苍舒ㄨ岂攵捣ρ大临ζ降庭坚仲容叔达齐圣广渊明允笃诚天下之民谓之八恺高辛氏才子八人伯奋仲堪叔献季仲伯虎仲熊叔豹季忠肃恭懿宣慈惠和天下之民谓之八元虞舜时皋陶为士师迈种德德乃降黎民怀之（迈行种为降下归怀也。言已无德民所不能依皋陶布行其德下令於民民归服之天下大治嘉美令善也。善威仪善颜色容貌翼翼然恭敬）。
    周仲山甫为宣王卿士诗美之曰：柔嘉维则令仪令色小心翼翼（古故训道。若顺赋布也。言故训先王之遗典也。式法也。力犹勤也。勤威仪者恪居官次不解于位也。是顺从行其所为也。显明王之政教使群臣施布之）古训是式威仪是力天子是。若明命使赋（轻仪匹也。人之言曰：德甚轻然而众人寡能独举之以行者言政事易耳而人不能行者无其志也。我与伦匹图之而未能为也。我吉）。又曰：德如毛民鲜克举之我仪图之（甫自我也。）惟仲山甫举之爱莫助之（爱惜也。仲山甫能独举此德而行之惜乎！莫能助之者多仲山甫之德归功言耳）。
    汉萧何为丞相何始微时与曹参善及为宰相有隙至何。且死所推贤唯参曹参为丞相见人有细过掩匿覆盖之府中无事。
    张欧武帝时为御史大夫欧为吏未尝言按人以诚长者处官官属以为长者亦不敢大欺上具狱事有可之（退令更平幡）不可者不得已为涕泣面而封之（之面谓背之）其爱人如此。
    霍光为大司马大将军光为人沈静详审每出入下殿门进止有常处郎仆射窃识视之不失尺寸其资性端正如此。
    丙吉字少卿鲁国人也。治律令为鲁狱吏积功劳稍迁至廷尉右监坐法失官归为州从事武帝末巫蛊事起吉以故廷尉监徵（徵召京帅）诏治巫蛊郡邸狱时宣帝生数月以皇曾孙坐卫太子事系吉见而怜之。又心知太子无事实重哀曾孙无辜吉择谨厚女徒令保养曾孙置燥处吉治巫蛊事连岁不决後元二年武帝疾往来长杨五柞宫望气者言长安狱中有天子气，於是帝遣使者分条中都官诏狱系者亡轻重一切皆杀之内谒者令郭穰夜到郡邸狱吉因闭门拒使者不纳曰：皇曾孙在他人无辜死者犹不可况亲曾孙乎！相守至天明不得入穰还以闻因劾奏吉武帝亦寤曰：天使之也。因赦天下郡邸狱系者独赖吉得生恩及四海矣。曾孙也。言不忍视之徵召诣京师病几不全者数矣。吉敕保养乳母加致医药视遇甚有恩惠以私财物给其衣食後吉为车骑将军军市令迁大将军长史霍光甚重之入为光禄大夫给事中昭帝崩亡嗣大将军光遣吉迎昌邑王贺贺即位以行淫乱废光与车骑将军张安世诸大臣议所立未定吉奏记光曰：将军事孝武皇帝受襁褓之属任天下之寄孝昭皇帝早崩亡嗣海内忧惧欲亟闻嗣主发丧之日以大谊立後所立非其人复以大谊废故天下莫不服焉方今社稷宗庙群生之命在将军之一举窃伏听於众庶察其所言诸侯宗室在位列者未有所闻於民间者也。而遗诏所养武帝曾孙名病已在掖庭外家吉前使居郡邸时见其幼少至今十八九矣。通经术有美材行安而节和愿将军详大义参以蓍龟亟宜褒显先使入侍（侍后）令天下昭然知之然後定大策天下幸甚光览其议遂尊立皇曾孙遣宗正刘德与吉迎曾孙於掖庭宣帝初即位赐吉爵关内侯吉为人深厚不伐善自曾孙侍太后遭遇吉绝口不道前恩（遭遇谓升大位）故朝廷莫能明其功也。地节三年立皇太子吉为太子太傅数月迁御史大夫及霍氏诛帝躬亲政省尚书事是时掖庭宫婢则令民夫上书自陈尝有阿保之功章下掖庭令考问则辞引使者丙吉知掖庭令将则诣御史府以视吉吉识谓则曰：汝尝坐养皇曾孙不谨督笞汝安得有功独渭城胡组淮阳郭徵卿有恩耳分别奏组等共养劳苦状诏吉求组徵卿己死有子孙皆受厚赏诏免则为庶人赐钱十万帝亲见问然後知吉有旧恩而终不言帝大贤之。
    翟方进为相公洁请不行郡国（言不以私事於四方郡国）。
    後汉宋弘为大司空时帝姊湖阳公主寡帝与共论朝臣微观其意主曰：宋公威容德器群臣莫及帝曰：方。且图之後被引见帝令主坐屏风後因谓弘曰：谚言贵易交富易妻人情乎！弘曰：臣闻贫贱之交不可忘糟糠之妻不下堂帝顾谓主曰：事不谐矣。
    袁安为司徒严重有威任隗为司空时窦太后临朝后兄车骑将军宪北系匈奴安与隗上书谏以为匈奴不犯边塞而无故劳师书连上辄寝宪日益横树其亲党宾客於名都大郡皆赋敛吏人更相赂遗其馀州郡亦复望风从之安与隗举奏诸二千石。又它所连及贬秩免官者四十馀人窦氏大恨但安隗素行高亦未有以害之隗义行内不求名誉而以沈正见重於世。
    尹勤为司空笃性好学屏居人外荆棘生门时人重其节。
    魏华歆为司徒时公卿并赐没入生口唯歆出而嫁之帝叹息。
    王朗为司徒恭俭节约自婚姻中表礼贽无所受尝讥世俗有好施之名而不恤穷贱故用财以周急为先。
    蜀许靖为司徒靖虽年逾七十爱乐人物诱纳後进清谈不倦丞相诸葛皆为之拜。
    晋王祥为太保既薨奔赴者非朝廷之贤则亲旧故吏而已门无杂吊之宾族孙戎叹曰：太保可谓清达矣。又称祥在正始不在能言之流及与之言理致清远将非以德掩其言乎！。
    刘怀帝时为太尉有清德当时虽礼教陵迟而行已以正丧妻为庐杖之制终丧不御内轻薄者笑之不介意。
    魏舒为光禄大夫仪同三司及山涛薨以舒领司徒有顷即真舒有威重德望为事必先行而後言逊位之际莫有知者时论以为晋兴以来三公能辞荣善终者未之有也。
    陆玩为司空翼亮累世尝以弘重为人主所贵加性通雅不以名位格物诱纳後进谦。若布衣由是缙绅之徒莫不荫其德宇。
    後魏穆观明元时绾中书门下太武之监国观为右弼出则统摄朝政入则应对左右事无巨细皆关决焉终日怡怡无愠喜之色劳谦善诱不以富贵骄人北齐韶为蒙宰历太宰左丞相雅性温慎有宰相之风教训子弟闺门雍肃事後母以孝闻齐世勋贵之家罕有及者。
    斛律光为宰辅居家严肃见子弟。若君臣虽极贵盛性节俭简声色不营财利杜绝馈饷门无宾客罕与朝士交不预政事每会议尝独後言辄合理将有表疏令人执笔口占之务从省实。
    後周王盟初仕魏为太傅姿度弘雅仁而爱位居师傅礼冠群后而谦恭自处未尝以势位骄人魏文帝甚重之及有疾数幸其第亲问所欲其见礼如此王裒在梁为城安郡守侯景之乱元帝承制以裒为左仆射裒既世会名家文学优赡当时咸相推挹故旬月之间位端右宠遇日隆而裒愈自谦虚不以位地矜物时论称之。
    隋牛弘为右光禄大夫大业之世委遇弥隆性宽厚隋室旧臣始终信任悔[A092]不及惟宏一人而已及卒缙绅之士莫不伤痛赋诗追悼者数十人。
    唐房元龄为尚书左仆射既总百司虔恭夙夜闻人有善。若己有之片言可录不隔卑贱。
    李靖为右仆射性沉退每与时宰参议恂恂然似不能言。
