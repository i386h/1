<!-- { "loadSidebar": true } -->
    西秦乞伏益州乾归之弟也。时天水姜乳袭据上わ遣益州讨之边芮王松寿言於乾归曰：益州以懿弟之亲屡有战功狃於累胜常有骄色。若其遇寇必将易之。且未宜专任示有所先乾归曰：益州骁勇善御众诸将莫及之但恐其专擅尔。若以重佐辅之当无虑也，於是以北平韦乾为长史散骑常侍务和为司马至大寒岭益州恃胜自矜不为部阵命将士解甲游畋纵行宴饮下令曰：敢言军事者斩乾等谏曰：王以将军亲重故委以专征之任庶能摧彼凶鬼以副具瞻贼已垂逼奈何解甲自宽宴安毒切为将军危之益州曰：乳以乌合之众闻吾至理应远窜今乃与吾决战者斯成擒也。吾自揣之有方卿等不足虑也。乳率众拒战益州果败乾归曰：孤违蹇叔以至於此将士何为孤之罪也。皆赦之。
    宋鲁爽并弟秀元嘉二十八年自魏归国以爽为司州刺史秀为荥阳颍川二郡太守时後魏太武已死文帝更谋经略五月遣爽秀程天祚等率部骑并荆州甲士四万出许雒八月虏长杜戍主永平公秃幡乃同弃城走进向大索戍戍主为豫州刺史跋仆兰曰：爽勇而无防我今出城必轻来据之设伏檀山必可擒也。爽果夜进秀谏不止驰往继之比晓虏骑夹发赖秀纵兵力战虏乃退还虎牢爽因进攻之本期舟师入河断其水门王玄谟攻高敖不拔败走水军不至爽亦收众南还转斗数百里至曲强虏候其饥疲尽锐来攻爽身自奋击虏乃退走。
    梁刘季连为益州刺史时东昏失德京师多故季连因聚会发人丁五千人声以讲武遂遣中兵参军宋买率之以袭中水穰人李预知之设备守险买与战不利退州郡县多叛乱矣。
    鲍泉为信州刺史与王僧辩等率舟师东逼邵陵王於郢州郢州平元帝以长子方诸为刺史泉为长史行府州事侯景密遣将宋子仙任约率精骑袭之方诸与泉不恤军政惟υ酒自乐贼骑至百姓奔告方诸与泉双陆不信曰：徐文盛大军在东贼何由得至既而傅告者众始令阖门贼纵火焚之莫有抗者贼骑遂入城乃陷贼执方诸及泉送之景所。
    後魏陈留王虔纥根之子也。道武登国初赐爵陈留公与卫王仪破黜弗部攻卫辰慕容宝来寇虔绝其左翼宝败垂恚愤来桑乾虔勇轻敌於阵战没。
    崔延伯为左卫将军时万俟鬼奴宿勤明达等寇掠泾州先是卢祖迁伊{分瓦}生数将皆以元志前行之始同时发雍从六陌道将取高平志败仍停泾部延伯既破秦贼乃与萧宝夤率众会於安定卒甲十二万铁马八千匹军威甚众鬼奴置营泾州西北七十里当原城时或轻骑暂来挑战大兵未交便示奔北延伯矜功负胜遂唱议先驱伐木别造大排内为锁柱教习强兵负而趋走号为排城战士在外辎重居中自泾州缘原北上众军将出讨贼未战之间有贼数百骑诈持文书云：是降簿乞。且缓师宝夤延伯谓其事实逡巡未阅俄而宿勤明达率众自东北而至乞降之贼从西竞下诸军前後受敌延伯上马突阵贼势摧挫便尔逐北径造其营贼本轻骑延伯军兼步卒兵力疲怠贼乃乘间得入排城延伯军遂大败死伤者将有二万。
    北齐莫多娄贷文为南道大都督与行台侯景攻独孤如愿於金墉城周文帝军出函谷景与高昂议整旅厉卒以待其至贷文请率所部击其前锋景等固不许贷文性勇而专不肯受命以轻骑一千军前斥候西过源涧遇周军战没。
    王则太原人初以军功除给事中爵白水子从元天穆讨邢杲轻敌深入为杲所擒。
    後周贺。若敦为骠骑大将军陈将侯侯安都等围逼湘州遏绝粮援乃令敦率步骑六千渡江赴救等以敦孤军深入规欲取之每设奇兵连战破乘胜径进遂次湘州因此轻敌不以为虞俄而霖雨不已秋水溢陈人济师江路遂断。
    杨忠为大司空时朝议将与突厥伐齐公卿咸曰：齐民地半天下国富兵强。若从漠北入并州极为险阻。且其大将斛律明月不易可当今欲探其巢穴非十万众不可忠独曰：师克在和不在众万骑足矣。明月竖子亦何能为乃以忠为元帅。又令达奚武帅三万自南道进期会晋阳忠出武川过故宅祭先人飨将士席卷二十馀镇齐人守陉岭之隘忠纵奇兵奋击大破之突厥木汗可汗控也。头可汗步虽可汗等十万骑来会四年正月攻晋阳是时大雪数旬风寒惨烈齐人乃悉其精锐鼓噪而出突厥震骇引上西山不肯战以武後期不至乃班师突厥，於是纵兵大掠自晋阳至栾城七百馀里人畜无遗俘斩甚众。
    隋薛世雄为右翊卫将军窦建德僭称长乐王遣世雄率兵三万讨之至阿城南营於十里井建德闻世雄至精兵数千人伏河间南界泽中悉拔诸城伪Т云：亡入司予中世雄以为建德畏亡乃不设备建德觇知之自率敢死士一千人袭击世雄会雾昼晦两军不辨隋军大败自相腾籍死者万馀世雄以数百骑而Т。
    唐姜宝谊武德初为并钺将军时刘武周将黄子英往来雀鼠谷高祖令宝谊击之子英数以轻兵挑战宝谊兵才接子英轻Т如此者再三宝谊悉众以逐之伏兵发军遂大败宝谊为贼所擒复得逃归。
    赵景慈尚高祖女桂阳公主武德初为华州刺史领行军总管与独孤怀恩击蒲州时尧君素兵锋甚锐前後遣将皆不能克景慈谓将士曰：君素小盗何足经营但诸军不武尔景慈与国亲姻忝荷荣位必当殒首流肠以报所授终不能学君等见贼便缩头顿辔也。因将兵至城下君素出甲拒之景慈跃马突进从者十馀人直趋南门断贼归路遂入其濠内贼於地道中出兵掩之怀恩不能救诸军皆走景慈被伤坠马遂为贼所执。
    王孝德为朔州行营军总管武德九年突厥寇朔州孝德及朔州刺史姜世师以数骑觇贼卒与虏千馀骑相遇孝德苦战久之贼始退郭孝恪为安西都护太宗贞观二十三年阿史那社尔既擒龟兹王孝恪守之龟兹相那利潜引西突厥之众并其国兵万馀人来袭孝恪时孝恪营於城外有龟兹人来谓孝恪曰：那利我之国相人心素归今亡在野必思为变城中之人颇有异志公其备之孝恪不以为意那利率兵奄至孝恪始觉乃领部下千馀人将入城而那利之徒已登城矣。城中降胡与那利表里以击孝恪自为前锋力战而入既失部分为胡贼之所蹂躏流矢及钺斧乱下孝恪前顾所部犹有数十人随之孝恪复将出城黎至西门为胡寇所杀孝恪子待诏亦同死於阵中。
    爨宝璧为右监门卫中郎将则天垂拱三年十月与突厥骨咄禄元珍战败前军尽没宝璧轻骑Т走黑齿常之击破突厥於黄花堆。又表请穷追馀寇制常之与宝璧计议遥为声援宝璧以为贼破在朝夕贪功先行。又令人出塞二十馀里觇候见元琛等部落皆不设备遂率众掩袭之既至。又先遣人报贼令其得严备出战时宝璧下有精兵一万三千人贼走不出已遂为所败论者尤之宝璧坐此伏诛。
    程千里有勇力为上党郡长史玄宗天宝十五载贼将蔡希德数以骑挑战千里开城门独将麾下百馀骑逐希德欲生得之度横桥桥坏坠坑中为贼所执唐朝臣为振武节度使德宗贞元四年奚及宝韦之众寇振武初朝臣颇无斥候贼至方郊迎宣慰中官未相及一二里中官二人为所虏朝臣奔归闭壁乃掠人畜而去时回纥数百骑合势追之。又复为所败。
    後唐阎宝为检校侍中遥领天平军节度使唐天十九年讨镇州镇人累月受围城中艰食价腾贵饥饿者多计无所出屡来求战城中五百馀人攻我长国宝轻之不为坚敌俄而数千人维志奋力死战我救兵不至贼坏城而出纵火攻宝营不能拒战引师而退镇人坏我营垒取其刍粟者累日。
    李仁矩明宗长兴初为阆州节度使俾伺董璋之反状时物议以为不可及仁矩之镇侦璋所为曲形奏报地里遐僻朝廷莫知事实激成璋之逆节繇仁矩也。长兴元年十月璋自率凶党以攻其城矩召军校谋守战利害皆曰：璋久图反讣以赂诱士心凶气方盛未可与战宜坚壁以老之傥浃旬之间大军东至即贼必自退仁矩曰：蜀兵懦安能当我精甲即驱之以战兵未交为贼所败既而城陷仁矩被擒举族为璋所害。
    ●卷四百四十八
    ○将帅部　残酷报私怨残酷
    子曰：不教而杀谓之虐不戒视成谓之暴盖残酷者纵暴滋虐之谓也。三代以降谋帅非一其或诗礼之选替而勇悍之材进乃有处爪牙之列握旗鼓之要当干城之任受方面之寄虐用其众毒於民以戕害为势以安忍为乐至有不式王命视人如雠诛求货财则动恣贼杀屠掠城邑则举无噍类孥戮不辜虔刘参佐肆豺狼之忿极涂炭之苛至於恶稔祸盈而後不得其死者盖有之矣。书云：天吏逸德烈于猛火仲尼云：苛政猛於虎良可畏哉！。
    汉项羽为楚大将军西屠咸阳杀秦王子婴烧秦宫室所过残灭秦民大失望。
    周勃为太尉高帝十年代相国陈反十一年冬勃道太原入定代地至马邑马邑不下攻残之（残谓多所杀戮）後汉公孙瓒为奋武将军破禽刘虞尽有幽州之地兴平二年遂保易京是时旱蝗贵民相食瓒恃其材力不恤百姓记过忘善睚眦必报州里善士名在其右者必以法害之尝言衣冠皆自以分职富贵不谢人惠故所宠爱类多商贩庸儿所在侵暴百姓怨之，於是代郡广阳上谷右北平各杀瓒所置长吏复与鲜于辅刘和兵合。
    黄祖为荆州刘表将屯夏口祖子射与祢衡善随到夏口祖嘉其才每在坐席有异宾介使与衡谈後衡骄蹇答祖言俳优饶言祖以为骂己也。大怒顾五百捉头出左右遂扶以去拉而杀之王正为河内太守起兵讨董卓遣诸生于属县微伺吏民负罪收之考责钱负罪稽迟则夷灭宗族以崇威。
    吴甘宁为前部都督厨下儿曾有过走投吕蒙蒙恐宁杀之故不即还後宁赍礼礼蒙母临当与升堂乃出厨下儿还宁许蒙不杀斯须还船缚置桑树自挽弓射杀之。
    晋苟为征东大将军青州刺史多置参佐转易守令以严刻立功日加斩戮流血成川人不堪命号曰：屠伯顿丘太守魏值为流人所逼众五六万大掠兖州出屯无盐以弟纯领青州刑杀更甚於百姓号小苟酷于大苟。
    桓温为大司马扬州牧都督中外诸军事发州人筑广陵城移镇之时温枋头之败行役既久。又兼疾痢死者十四五百姓皆嗟怨桓为都督司豫二州军事领镇蛮护军西阳太守招集众力志在足兵多所枉滥众皆嗟怨。
    桓兄大司马温执权有司不敢弹劾。
    宋刘粹为征虏将军镇寿阳少帝景平二年谯郡流离六十馀家叛没於後魏赵景秦刚等六家悔背还投陈留襄邑县顿谟等村粹遣将范纵夫讨叛户不及因诛杀谟等三十家男丁一百五十七人女弱一百六十二口收付作部粹坐贬号为宁朔将军。
    宗越（一作宗钱）为龙骧将军时臧质鲁爽反越讨质等破之因追奔至江陵时荆州刺史朱修之未至越多所诛戮。又逼略南郡王义宣子女坐免官系尚方复为长水校尉时竟陵王诞据广陵反越领马军隶沈庆之攻诞及城舀世祖使悉杀城内男丁越受旨行诛躬临其事莫不先加捶挞或有鞭其面者欣欣然。若有所得所杀凡数千人越为将所领众严酷好行刑戮睚眦之间动用军法时王玄谟为都督南豫州刺史御下亦少恩将士为之语曰：宁作五年徒不逐王玄谟玄谟犹尚可宗越更杀我。
