<!-- { "loadSidebar": true } -->
    汉王景崇邢州人後唐明宗之镇邢州景崇为牙将明宗以其明敏怜之自後累镇皆致麾下明宗践阼擢为通事舍人历引进阁门使晋末迁左金吾大将军充街使尝以人主用才不尽愤然不乐契丹萧翰立许王李从益知军国事署为宣徽使监左藏库萧翰归蕃景崇闻高祖起河东西陕幸满乃私取库金请行迎奉从益不能制遇高祖于河雒驾至汴削其伪官授右卫大将军。
    任庭浩并州人业术数风之事晋高祖在太原重围时高祖最为亲要庭浩以本业请见高祖甚加礼遇晋天福初庭浩授太原掾寻改交城文水令皆高祖奖荐之力也。後为殿中监。
    翟光邺晋末为宣徽使时寇犯阙以後唐明宗少子许王从益为曹州节度使从益母淑妃王氏白於寇长以从益未谙政术请以光邺代知州事寇从之及萧翰推从益僭位以光邺为枢密使寇去光邺以高祖进兵汾水请从益去号称梁王仍驰表称臣论者赏之高祖入汴加右领卫大将军。
    赵晖晋开运末为军校以部兵屯於陕属北戎入寇慨然有愤激之意及闻高祖建义於并门乃与部将王晏侯章戮力协谋戮契丹伪命官属据有陕州即时驰骑闻於高祖高祖乃命晖为保义军节度陕虢等州观察处置等使高祖之幸东京出於陕晖戎服朝於路左手控六龙达于行宫君臣之义如旧结焉李守贞河阳人事本郡为牙将晋高祖镇河阳用为典客从数镇皆从之及即位累迁至省客使。
    聂文进并州人少给事於高祖帐下高祖镇太原甚见委用职至兵马押司官高祖入汴授枢密院承旨历领军屯卫大将军迁右领军大将军并仍旧职阎晋卿忻州人少仕并州历职至客将高祖在镇颇见信用後历阁门使判四方馆事。
    郭允明父徽柔为河东制置使徽柔被诛允明遂为高祖厮养服勤既久颇得高祖之欢心高祖镇太原稍历牙职及即位累迁至翰林茶酒使兼鞍辔库使周史彦超汉末为龙栖都指挥使太祖之赴内难彦超以本军从後至郑州防御使。
    李彦硕字德修本以商贾为业太祖镇邺之左右及即位历绫绵副使扌埸使。
    陈光穗为邺都副留守广顺中高祖赐诏。《书》曰：汝澶渊ヘ职之时值汉室[C260]生之际潜赍密旨将陷朕躬神色不於苞藏机事寻当於发露汝禀勋贤之指使效奔走之勤劳径自河ヂ报於邺下忠孝之规迥著旌守之道未弘每慊朕怀仍宣公论宜膺列郡用赏前功今授汝博州刺史。
    ●卷七百六十七
    ○总录部　儒学
    周官著师儒之训太史公论儒者之要始於博习经艺之文祖述尧舜之道其後分而为六家蔓而成九种至於宪章仁义顺阴阳明天道宣教化正人伦以致乎！至治固异端之不能夺也。春秋之世施及战国圣师云：没微言诞布学者间出素风益邵虽复遭坑焚之变而邹鲁之俗弦诵无改大汉龙兴罢出百家表章经术建立学官予以禄利修复璺校风以德化传受弥广艺文不坠盖西京之士彬彬矣。中兴崇学於兹为盛魏晋以降未之或替，岂不以六君子之训四术之教乃百王之所取法千古所不易者也。今悉其志学成业显名於世者著於篇。
    倚相楚人为左史能读三坟五典八索九丘即上世帝王遗书也。
    孔子鲁人为儿嬉戏尝陈俎豆设礼容其後周问礼盖见。《老子》时周室微而礼乐废诗书缺追迹三代之礼序书传上纪唐虞之际下至秦缪编次其事故书传纪自孔子古者诗三千馀篇及至孔子去其重取可施於礼义上采契后稷中述殷周之盛至幽厉之缺始於衽席。故曰：关睢之乱以为风始鹿鸣为小雅始文王为大雅始清庙为颂始三百五篇孔子皆弦歌之以求合韶武雅颂之音礼乐自此可得而述以备王道成六艺孔子晚喜易序彖系象说卦文言读易韦编三绝曰：假我数年。若是我於易则彬彬矣。孔子以诗书礼乐教弟子盖三千焉身通六艺者七十有二人孔子尝为鲁司寇孔子卒後七十子之徒散游诸侯大者为师傅卿相小者友教士大夫或隐而不见故子路居卫（按仲尼弟子列传子路死於卫时孔尚存）子张居陈澹台子羽居楚子夏居西河子贡终於齐如田子方段干木吴起禽滑之属皆受业於子夏之伦为王者师（是时独魏文侯好学後凌迟以至於始皇天下於战国儒术既绌焉然齐鲁之学者独不废也。）。
    孟轲邹人生有淑质夙丧其父幼被慈母三迁之教长师孔子之孙子思知儒术之道通五经尤长於诗书。
    荀卿赵人与孟子咸遵夫子之业而润色之以学显於当世嫉浊世之政亡国乱君相属不遂大道而营於巫祝信机祥鄙儒小拘如庄周等。又滑稽乱俗，於是推儒墨道德之行事兴怀序列著数万言荀卿在齐三为祭酒後楚为兰陵令而卒於兰陵。
    汉叔孙通（一云名何）薛人秦时以文学徵待诏博士高祖初为汉王复拜为博士汉五年已并天下诸侯共尊汉王为皇帝叔孙通使徵鲁诸生三十馀人与其弟子百馀人共起朝仪（事具掌礼制礼门）乃拜为太常金五百斤叔孙通因进曰：诸弟子儒生随臣久矣。与共为仪愿陛下官之高帝悉以为郎。
    申公培鲁人以诗经为训高祖过鲁申公以弟子从师入见高祖於鲁南宫後官至大中大夫。
    伏胜济南人故为秦博士文帝时欲求能治尚书者天下无有乃闻伏生能治欲召之是时伏生年九十馀老不能行，於是乃诏太常使掌故朝错往受之。
    贾谊雒阳人年十八以能诵诗书属文称於郡中河南太守吴公徵为廷尉言谊少通诸家之书文帝召为博士修春秋。《左氏传》为传训终於梁王傅。
    董仲舒广川人少治春秋景帝时为博士通五经能持论善属文汉兴至於五世之间唯仲舒为明於春秋其传公羊氏也。
    胡母生字子都齐人治公羊春秋景帝时为博士齐之言春秋者多受胡母生。
    辕固生齐人以治诗景帝时为博士。
    毛公赵人治诗为河间献王博士。
    戴德字延君号大戴为信都太傅。
    公孙弘州薛人学春秋杂说武帝初即位招贤良文学士是时宏年六十以贤良徵为博士。
    儿宽千乘人治尚书有俊材初见武帝语经学帝曰：吾始以尚书为朴学弗好及闻宽说可观乃从宽问一篇位至御史大夫吾。
    丘寿王武帝时为待诏诏使从中大夫董仲舒受春秋高材通明迁为侍中。
    冯野王通诗以父任为太子中庶子。
    龚遂以明经为昌邑郎中令。
    夏侯始昌鲁人通五经以齐诗尚书教授自董仲舒韩婴死後武帝得始昌甚重之时昌邑王以少子爱上为选师始昌为太傅。
    张禹至长安学从沛郡施雠受易琅邪王阳胶东庸生问。《论语》既皆明习有徒众举为郡文学。
    韩婴燕人为常山王太傅推诗人之意作外传数万言武帝时与董仲舒论於帝前其人精悍处事分明（悍勇悍）仲舒不能难也。
    荣广受梁先是公羊大兴梁浸微广高材捷敏与公羊大师眭孟等论数困之故好学者颇复受梁蔡千秋字少君宣帝即位闻卫太子好梁春秋以问丞相韦贤长信少府夏侯胜及侍中乐陵侯史高皆鲁人也。言梁子本鲁学公羊氏乃齐学也。宜兴梁时千秋为郎召见与公羊家并说帝善梁说擢千秋为谏大夫给事中。
    韦玄成宣帝时为淮阳王中尉王未就国玄成受诏与太子太傅萧望之及五经诸儒杂论同异於石渠阁条奏具对。
    刘向时为谏大夫以伪铸黄金减死论会初立梁春秋徵更生受梁讲论五经於石渠。
    施雠为博士甘露中与五经诸儒杂论同异於石渠阁（石渠阁在未央殿北以藏秘书）。
    梁丘临为黄门郎甘露中奉使问诸儒於石渠临学精熟专行京房法琅邪王吉通五经闻临说善之闻人通汉子方（闻人姓也。名通汉字子方）以太子舍人论石渠戴圣以博士论石渠。
    夏侯胜亦以儒显名为学精熟善说礼服徵为博士后苍字近君东海剡人事夏侯始昌始昌通五经苍亦通诗礼为博士。
    周堪字少卿齐人与孔霸俱事大夏侯胜霸为博士堪译官令论於石渠经为最高。
    张山拊字长宾平陵人事小夏侯建为博士论石渠张无故字子儒山阳人事山拊受尚书善修章句为广陵太傅。
    孔安国字子国孔子之後孔氏有古文尚书安国以今文字读之因以起其家逸书得十馀篇盖尚书兹多，於是矣。以安国为谏大夫。
    韦贤为人质朴欲笃志於学兼通礼尚书以诗教授号称邹鲁大儒为丞相薨子玄成复以明经历位至丞相故邹鲁谚曰：遗子黄金满ぷ不如一经。
    匡衡字稚圭父世农夫至衡好学家贫庸作以供资用尤精力过绝人诸儒为之语曰：无说诗匡鼎来（鼎犹言尝也。言匡。且来也。贾谊云：天子春秋鼎盛其义亦同）匡语诗解人顺衡後位至丞相。
    严彭祖与颜安乐俱事眭孟孟弟子百馀人惟彭祖安乐为明由是公羊春秋有颜严学彭祖为宣帝博士。
    翼奉字少君东海下邳人治齐诗与萧望之匡衡同师三人经术皆明元帝初即位诸儒荐之徵待诏宦者署後以中郎为博士谏大夫卒。
    师丹字仲公治诗举孝廉为郎元帝末为博士免建始中州举茂材复补博士。
    翟方进为小吏心厌之闻蔡父言当以经术封侯心喜因病归家辞其後母欲西至京师受经母怜其幼随之长安织屦以给方进读经博士受春秋积十馀年经学明习徒众日广诸儒称之以射策甲科为郎位至丞相。
    徐敖治诗授於九江陈侠为王莽讲学大夫由是言毛诗者本之徐敖。
    谷永於经书为疏达与杜钦杜邺略等不能洽浃如刘向父子及扬雄也。其於天官京氏易最密位至大司农。
    梅福字子真九江寿春人少学长安明尚书梁春秋为郡文学後为南昌尉。
    扬雄字子少而好学不为章句训诂通而博览无所不见位至大夫。
    後汉卓茂字子康南阳宛人元帝时於长安事博士江生习诗礼及历算究极师法称为通儒。
    贾逵父徽从刘歆受左氏春秋兼习国语周官。又受古文尚书於涂恽学毛诗於谢曼卿作左氏条列二十一篇。
    桓谭博学多通遍习五经皆训诂大义不为章句能文章尤好古学数从刘歆扬雄辨析疑异谭後官至六安郡丞。
    张玄字君夏少习颜氏春秋兼通数家法建武初举明经补弘农文学。
    丁恭字子然习公羊颜氏春秋学义精明建武初为谏议大夫博士。
    牟长字君高乐安临济人少习欧阳尚书不仕王莽时建武初大司空宋弘特辟拜博士。
    魏应字君伯少好学建武初诣博士受业习鲁诗闭门诵习不交僚党京师称之应终骑都尉。
    洼丹字子玉世传孟氏易建武初为博士丹学义研深易家宗之称为大儒。
