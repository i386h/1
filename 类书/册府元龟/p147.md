<!-- { "loadSidebar": true } -->
二年三月诏近者师旅屯集馈饷颇多不免於诸道留州使钱内每贯抽二百文以充军用幽镇既以洗雪供费亦渐有常其河北诸州道及河东兖郓淄青汴宋陈许徐泗泽潞河阳郑滑等道并边上诸镇并不用抽缘边镇戍烽子并委所管量与优赏应缘山东行营兵马未归本道以来进退事机并宜专委节度使除事关迫切须遣专人外其馀书诏文牒一切分付度支入递发遣制使中使到中道行营不得辄受人事钱帛及行非理鞭扑当加察访义不矜容其河南北盐法亦委盐铁使与本道审计会务以便人为法。
八月诛李汴州平下诏以官军阵亡将士并为乱以来有潜谋效顺诚节可嘉并因此遇害者并委本军审勘其姓名事迹申奏当与甄奖及加褒赠仍令本军优赏其家三年不停衣粮并委所在州县为收葬量事致祭及将士有因战阵伤损尤甚以至残废者各委本军厚加优恤仍勿停解其经战阵处所有贼中遗骸并委所在州县随事收埋勿令暴露。
三年正月诏曰：寒食省墓著在令文其茔域在京畿者自今任寒食假内往来不限日数。若在外州任准式年限请假。
四年三月赦书应天下所贡奇绫异锦文刻镂一事已上有涉逾制者悉皆禁断至於丧葬嫁娶车马衣服事关制度不合逾越委中书门下明立科条颁示天下有不守者御史台及出使郎官御史严加访察节级科处所在淫祀不合礼经者并委长吏禁断敬宗宝历二年十一月诏朝官及方镇人家不得置私白身。
文宗太和元年五月诏曰：衣服车乘器用宫室侈俭之制近日颇差宜付所司并准仪制令依品秩勋劳仍约今时所宜撰等级送中书门下参酌奏闻逾侈之成俗法令之不行其来久矣。虽有是命讫无一人行之者。
六月诏百司庶务有不便於人者各委长吏悉心陈列无使壅於上闻。
十一月京兆尹奏伏缘畿甸频有贼徒应官健子弟。若要习射并请令本司各制射垛教试不得将弓箭出城假习射从之。
三年八月诏曰：凡制命颁行事有不可给事中职合封进省察既毕宣布百司稽停晷刻皆著律令自尚书省御史台所有制敕及官属累授不当宜封章上论其事状分明亦任举按须指事据实不放上如郎官御史台出使访闻按举自准前後赦文不在此限十一月癸未朔敕应中书门下尚书省二十四司制敕及敕甲等近日捡报多称断裂无凭勘覆以此之故逾滥大行应从前制敕甲等所有断裂者宜各委本司并重粘背其中书门下仍取本押舍人给事中及甲库官本司令史尚书省委本司郎中甲库官本行令史同署名印所断裂缝扶尾後云：某甲勘卷。若干缝断裂亦同印署新旧背缝并具年月卷第印署如库官令史考满日须据实交点已後捡报称有断裂甲库官及本行令史节级处分。
四年十二月诏曰：如闻近日京城频有寇贼府县所繇至少防制实难须假军司共为捕察宜令左右神策各差人与府县计会如有盗贼同力追擒仍具所差人数姓名并所配防界牒报京兆府应捕获贼并先送府县推问如有诸军诸使勘验知情状如实是杀人及强盗罪迹分明不计赃之多少闻奏讫牒报本司便付京兆府决杀其馀即各牒送本司令准百姓例之罪科决待府司添补所繇人力稍足即别条流其外县有军镇处亦准此处分议者非之。
五年正月己未诏曰：方面大臣皆吾股肱心膂思与相见无时忘想其恋阙之心愿奉修觐之礼其于忠恳悉亦可知但缘兵革初停务先安辑或地邻戎寇须有防虑或镇重军雄切於绥抚临机处分要合便宜自今已後诸道节度团练防御经略等使有朝觐者但先献表章後得诏旨允许即任进发务使行止之际临时不失事机故此宣示想各知悉。
四月敕盐铁判官尚书刑部郎中诸司诸使更不得奏请充职。
七年三月辛巳御史台奏切王傅王堪男祯国忌日於私第科决作人臀杖六十诏曰：准令国忌禁饮酒举乐科罚人吏都无明文但以不合务故不得决断刑狱起今纵有此类台府不得举奏其王祯宜释放。
闰七月己未诏曰：前後制敕应诸道违法徵科及刑政冤滥皆委出使郎官御史访察闻奏虽有此文未尝举职向外生人劳弊朝廷莫得尽知自今已後应出使郎官御史所历州县其长吏政绩闾阎疾苦及水旱灾伤并一一条录闻奏郎官宜委左右丞勾当法官委大理卿勾当限朝见後五日内闻奏并申中书门下如访知所奏事不实必加惩责其奏举称职者则议优奖。
八月诏曰：卿大夫者下人之所视远方之所仿。若非恭俭克巳廉贞化人而望其服从固不可得况朕不宝珠玉不御纤华逮于六宫皆务俭薄卿大夫得不叶朕此志率先兆人比年所颁制度皆约国家令式去其甚者稍谓得中而士大夫苟自便身安于习俗因循未革以至于今百官士族起今年十月服冬裘已後其衣服舆马并宜准太和六年六月十七日敕处分如故违制度九品以上量加黜责其布衣五年不得举选百姓军人各委州府长吏渐施教化使自遵行不要便为禁制令其惊扰。又易讥丰屋傅美卑宫刻砻磨先贤所诫近者官才升于郎署位始至於郡符莫不高其闳广以池榭非惟僭侈逾制实亦耗蠹伤财其百官第宅已造成者并许仍旧今日後如更有创立新宅及屋室高大者并委御史台弹纠必严加黜责。
九年七月敕右银台门自今不得与诸县主簿进文状。
九月癸卯朔诏曰：朕承天之序烛理未明劳虚襟以求贤励宽德以容众顷者或台辅乖弼亮之道而具寮扇朋附之风翕然相从实ル彝宪致使薰莸共器贤不肖并驰退迹者成後时之失登门者有迎吠之容缪之气堙郁和平而望阴阳顺时疵疠不作朝廷清肃班列和安自古及今未尝有也。今既再申朝典一变浇风扫清朋比之徒整饬贞廉之俗凡百卿士惟新令猷如闻当行之中尚蓄疑惧或有妄相指目令不自安今斯旷然明谕朕意应与宗敏德裕或亲或故及门生旧吏等除今日已前黜远之外一切不问各安职业勿复为嫌布告中外令其知悉时李训郑注窃弄威权不附己者阴以事中之人人恐忄栗皆不自保奸臣惧其反为所摇故有此诏。
十二月庚寅敕先是元和十年六月十三日敕以内库弓箭陌刀赐左右街使俟宰相入朝以为翼卫及建福门而退至是因训注之乱悉罢之其所赐两街军器尽归於弓箭库。
开成元年正月敕天下戍镇文武带宪官者解补进退并须奏闻。又禁坊市百姓衣绯皂衣以杂军人者十月禁天藏等府采猎侵暴百姓者。
三年正月癸未诏曰：辇毂之下法在肃清奸盗窃发理难容舍亲仁坊今月五日贼依前委京兆府左右街使凤翔泾金商同华等州切加捕逐如获头首准法科断其馀支党一切不问於戏唯此凶灾是彰非德情敢忘於罪巳惠所贵於及人施令布和期於苏息凡厥臣庶宜体朕怀主者施行。
五月诏曰：朕以菲德祗膺大宝深求理本将致时雍以慈惠恭俭为休徵以人和年丰为上瑞夙夜思省无以过之至於嘉颖连理之祥飞禽走兽之异出於邦家来献阙庭虚美推功非予所尚岁宴奏陈于清庙元正列上于大朝探讨古今亦无明据恭惟灵圣岂俟荐闻事匪经通理当正庶使溥天之下知予务实之心其诸应有三等祥瑞并不得更有闻奏亦不要申牒所司其腊飨太庙荐献太清宫并元日受朝奏祥瑞仪注宜停初帝谓宰臣曰：岁丰人安，岂非上瑞何必以连理嘉禾为祥宰臣因言春秋二百四十年不书祥瑞帝深然之遂有此诏。
武宗以开成五年即位四月敕匦函所设贵达下情近者所投文书烦碎或论列祖曾功业或进献自己文章无补国经有紊时政极言不讳岂假匿名从今後如知朝廷得失军国利害实负冤屈有司不为申明者任投匦进状所繇画时引进不得壅滞馀不在投限宜委匦使准此。
会昌元年六月敕自今已後应有朝官及上封事人进章表论人罪恶并须证验明白状中仍言请付御史台按问不得更云：请留中不出如军国要机事关密切者不在此例推勘後如得事实必奖奉公苟涉加诬当令反坐如此即人知畏法事免构虚告示中外令知朕意。
宣宗以会昌六年即位十一月议有事于南郊敕曰：圣人严配圜丘将以孝理天下而历代因之务行大赦冤滞者可从昭洗险慝者宜示澄清所有大礼前据有罪已结者亦在速令详议无至惠奸。
大中二年九月诏曰：比来多有无良之徒妄于街衢投置无名文状及箭上并旗幡上肆为奸言欲以惑听自今已後如有此色宜准宝应二年正月十八日敕令所在地界于当处焚毁埋藏不要闻奏。
三年四月敕两军及诸军巡捉得劫贼京兆府先榜悬赏近日捉获得贼都不给付既违公劝何以励人宜令京兆府所有军巡捉获劫贼便须支给赏钱。
五年八月诏曰：如闻近日多有人不务家业常怀凶恶肆意行非专於坊市之间恐胁取人财物。又其中亦有曾为趋吏依倚门栏自恐愆尤遂致停解不思巳过却务怨雠妄构虚辞恣行恐哧要惩此弊以静奸源自今已後宜委京兆府切加访察如有此色便捉获痛加刑断。
懿宗咸通四年正月诏曰：建中元年已有明敕常参官上後举一人自代编诸令式实广闻见既开推让之途将致雍熙之化闻其近者多废旧规从今後百官凡有除移切遵典故无取掩贤之诮当明举直之心我得其人国无不理。
昭宗乾宁二年十月诏州行营都统曰：州节度副使崔破城之时勿令漏网与崔昭纬去年朋党交结王行瑜构合祸胎原繇此贼付四面行营知委。
哀帝天三年六月壬辰诏曰：朝廷命官量能授职中书奏拟旋已施行抡材既备于班员立政兼伸於沉滞况迁都之後制度聿兴新授官者翔於外藩不议赴阙前资任者蛰於列屏自谓安时矧尔代受国恩身荣朝请养高保性既不能解印挂冠论级嗜名。又不能擘肌分理况新罗渤海外国远戎奔程以至新都入贡不亏于旧典复于朝士有愧夷人既除官者尚不归班则前任者良难恋主宜令诸道节度观察防御刺史等如部内有新除朝官前资朝官敕到後三日内发遣赴阙仍差人监送所在州县不得停住苟或稽违必议贬黜付所司。
後唐庄宗初为晋王天五年四月下令曰：兵乱以来生灵凋耗岂止赋租烦重加之寇盗侵渔。又闻市井之中多有凶豪之辈昼则聚徒υ博夜则结党穿窬。若不示以严科何以惩其巨蠹仰法司显行条令峻设是防。
