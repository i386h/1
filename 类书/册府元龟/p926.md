<!-- { "loadSidebar": true } -->
    刘沔为振武军节度使单于大都护文宗开成中党项杂虏大扰河西沔率吐浑契沙ヌ三部落诸族讨袭大破之告捷而还以功进检校户部尚书会回纥部饥乌介可汗奉太和公主至漠南求食移沔河东节度使诏与幽州张仲武协力招抚回纥竟破虏寇迎公主还宫以功进位检校司空。
    李载义为幽州卢龙军节度副大使文宗太和三年命中使以白玉带就幽州赐之示殊恩也。五年载义入觐帝以载义有平沧景之功册拜太保同中书门下平章事仍诏中使以米面粟豆油盐共一千石钱二千贯绫绢二千疋柴四十车草一万束就永宁里第宣赐。又令尚食日给十人生料翌日。又命以良马并鞍就第以锡下及宾佐将吏无不广г恩锡。
    杨元卿为河阳节度使时魏博军乱元卿领泾军赴援诏赐元卿绫绢三万疋茶五千斤葛五千疋。
    石雄为河中晋纟节度使俄而昭义刘从谏卒其子祯擅主军务朝议问罪令徐帅李义佐为招抚使越乌岭破贼五砦斩获千计武宗闻捷大悦谓侍臣曰：今之义而有勇罕有雄比者及贼平进加检校司空张仲武武宗会昌中为幽州都督府长史兼御史大夫兰陵郡王俄而回鹘扰边仲武遣其弟仲至与礻卑将游奉寰王如清等率锐兵大破之武宗诏加检校兵部尚书兼东面招抚回鹘使。
    张允伸为幽州节度懿宗咸通十年徐人作乱允伸请以弟允皋领兵伐叛懿宗不允进助军米五十万石盐二万石诏嘉之赐以锦采玉带金银器等。
    王重荣僖宗时为河中节度中和元年重荣传诏徵兵明年李克用领军至大败巢贼收复京城其倡义启导之功实重荣居首京师平以功进检校太尉同平章事。
    王处存为义武军节度使时黄巢犯阙僖宗出幸处存不俟诏命即率本军入援洎收京师王铎第其功云：勤王举义处存为之最以功加检校司空。又遣大将张公庆率劲兵三千合诸军灭巢贼於泰山以功进检校司空平章事。
    钱Α以昭宗天二年正月十二日丙寅行册命敕定乱安国功臣镇海镇东军节度使浙江东西两道观察处置淮南东西行营招讨营田安抚两浙盐铁制置发运等使开府仪同三司守侍中兼中书令杭越两州刺史吴王钱Α总临两镇早立殊功抚制三吴久闻异政一荣封爵再换星霜盖缘道路阻艰遂致册书留滞近者潭洪水陆并已通流元勋举议请行典礼冀免稽於制命俾速达於册恩须议施行实为允当明甄酬之宠谐佥属之情其所封吴王策礼宜令所司择日备礼册命。
    ●卷三百八十六
    ○将帅部　褒异第十二
    梁赵唐僖宗时为陈州刺史贼巢骁将孟楷拥徒入项县引兵击之贼众大溃生擒孟楷中和三年朝廷闻其功就加检校兵部尚书俄转右仆射不数月加司空进封[A13C]川县伯巢党复与蔡州秦宗权合势以攻宛丘祈师於太祖太祖引大军会於陈之西北陈人急攻巢寨重围遂解献捷于行在五年八月除为蔡州节度使于时巢党虽败宗权益炽唯陈去蔡百馀里兵少力微日与争战及巢党败宗权诛文德元年蔡州平朝廷议勋以检校司徒充泰宁军节度使。又改授浙江节度使兼领二镇昭宗龙纪元年三月。又以平巢蔡功就加平章事充忠武军节度使仍以陈州为理所。
    赵昶者之仲弟也。昭宗时为忠武军节度使亦以陈州为理所时秦宗权未灭昶每选精锐深入蔡贼虽众终不能抗以至宗权败焉朝廷赏勋加检校司徒。
    赵者之季弟也。为陈州刺史以为亲从都知兵马使时巢党东出商邓与蔡贼会众至百馀万攻陈陈人大惧与二兄坚心誓众约以死节会太祖率大军解其围朝廷议功加检校右仆射遥领处州刺史。
    罗绍威为魏博节度使唐昭宗天三年诏许本道立三代私庙至太祖开平元年十月帝以绍威近年以来贡输极频。且倍於诸道帝虑其殚於事力以及於民遂劳而止之赐以南越所贡珍珠枕龙脑带後绍威疾革遣使上章祈骸太祖抚案动容顾使者曰：亟行语而主为我强饭如有不可讳当世世贵尔子孙以相报也。仍命其子周翰监总军府及讣至辍朝三日册赠尚书令。
    罗周翰绍威子也。绍威薨复为魏博节度使太祖乾化二年帝北巡至昌乐县周翰来见於行宫宣至内殿对仍於御前赐食数刻乃退及辞归镇诏以良马玉带金银器及香药赐而遣之。
    王罕之为河阳节度唐昭宗乾宁二年李克用为州行营四面都统克用表罕之为副及诛王行瑜罕之以功授检校太尉食二千户。
    冯行袭唐僖宗时为金州防御使时兴元杨守亮将袭京师道出金商行袭逆击大破之诏升金州为节镇以戎昭军为额即以行袭为节度使。
    庞师古为太祖偏将援陈破蔡累有战功遂用为都指挥使唐昭宗乾宁四年正月复统诸军伐郓扌友之擒其帅朱以献始表为天平军节度留後寻授徐州节度使检校司徒。
    张存敬为诸军都虞候唐昭宗天顺二年佐霍存董大军收宿州以功奏加检校兵部尚书太祖东征徐兖存敬屡有俘斩之功凡授指顾皆与机会矢石所及必以身先太祖尤加优异为行营都指挥使检校右仆射天复元年春太祖以河中节度使王珂与太原结亲凭恃骄恣命存敬统大军讨之即日收绛州生擒刺史陶建刘洎至晋州刺史张汉瑜来降二郡平进军攻河中王珂请降太祖嘉之乃以存敬权知护国军留後未几检校司空宋州刺史未之任卒於河中太祖痛惜开平初追赠太保。
    葛从周唐僖宗时为大校从太祖破魏军。又晋人围张全义於河阳从周赴援大破晋军解河阳之围以功表授检校工部尚书从朱珍讨徐州扌友丰县败时溥加检校刑部尚书昭宗大顺二年八月与庞师古同攻兖州朱瑾乾宁二年十月擒其部将孙汉筠累立战功自怀州刺史历曹宿二州刺史迁检校右仆射三年五月从周击并师杀戮殆尽与庞师古渡河击郓四年正月下之乘胜伐兖其将朱怀英以城来降以功授兖州留後检校司空光化元年四月。又大破并师大军以从周兼领邢州留後二年春幽州刘仁恭寇魏州从周击走之授宣义军司马三年八月从太祖破并人表授检校太保兼徐州两使留後寻为兖州节度使天复元年青州刘陷兖州太祖命讨之十一月举城降以功检校太傅末帝即位制授潞州节度使令坐食其俸加开府仪同三司检校太师兼侍中封陈留郡王累食邑至七千户命近臣旌节就别墅赐之贞明初卒於家册赠太尉。
    谢彦章事太祖为骑将未帝嗣位用为两军马军都军使累与晋军接战有功寻领河阳节度使。
    张归霸自太祖镇宣武补剧职僖宗光启二年与蔡贼秦宗权将张郅较胜为飞戈所中即扌友马却逸控弦一发贼洞颈而坠遂兼骑而还太祖时於高丘下瞰备见其状面加赏激厚以金帛及所获马锡之。又常被命发伏兵掩杀千馀人夺马数十匹寻奏授捡校左散骑常侍文德初与徐怀玉领兵大败蔡贼太祖召至赏之曰：昔耿不俟光武击张步言不以贼遗君父之功尔其二焉昭宗大顺中与燕人战於内黄杀刘仁恭兵三万馀众戎绩超特居众将之右累官至检校右仆射光化二年权知邢州事明年春李嗣昭以蕃汉五万来寇归霸坚壁设备晋军不敢顾其城遂移攻州陷焉时太祖在滑颇虑邢之失守及葛从周复水嗣昭北遁归霸出兵袭之杀二万馀众捷至赏赐殊等旋以功奏加检校司空光化初迁莱州刺史秩满授左卫上将军。又除曹州刺史其秋加检校司徒副刘知俊御凤之寇败之太祖受禅拜右龙虎统军改左骑卫上将军充河阳诸军都指挥使明年夏六月就除河阳节度使检校太保寻加同平章事七月卒於位诏赠太尉。
    张归厚归霸之弟也。太祖署为军校唐僖宗光启三年夏蔡将张至以数万众屯干赤冈归厚常与至单骑斗于阵至不能支而奔师徒乘此大捷太祖大悦立署为骑军长仍以鞍马器币之昭宗龙纪初奏迁检校工部尚书大顺二年与葛从周御晋军於洹水殊绩尤著诏加检校右仆射其後讨沧州复州咸以功闻太祖录其勋命权知州事昭宗迁都雒阳除右神武统军天二年改左羽林统军与徐怀玉同守泽州拒退并军乃还太祖受禅加检校司徒开平二年夏刘知俊以同州叛归厚副杨师厚刘等讨平之秋军还授亳州团练使乾化元年拜镇国军节度使明年以疾卒诏赠太保。
    张归弁为太祖牙校唐昭宗乾宁中以偏师佐葛从周御并军于洹水光启中。又佐张存敬与燕人战于内黄积前後功表授检校工部尚书大顺初为齐州刺史明年春青寇大举来伐时州兵既寡罄发私帑赏给士伍青人遂遁青州平超加检校右仆射遥领爱州刺史从征荆襄回转检校左仆射天三年春太祖入魏诛牙军归弁攻讨封境悉平而归弁于高堂入贼太猛飞矢中于臆太祖嘉之命赐银鞍勒马一匹金带一条夏五月命权知晋州冬十一月真拜晋州刺史加检校司空太祖受禅改滑州长剑指挥使开平二年秋九月并军围平阳诏归弁统兵救之军至解其围加检校司徒。
    杨师厚为徐州节度使昭宗天元年加诸军行营马步都指挥使二年八月太祖讨赵凝於襄阳命师厚统前军一战败赵凝翌日表师厚为山南东道节度留後即令南荆州留後赵明亦并军上峡不浃旬并下两镇乃正授襄州节度使开平元年加检校太保平章事。又加检校太傅三年三月诏入朝诏兼潞州行营都招讨使以奇兵进攻刘知俊于凤翔降贼将王建制加师厚检校太尉。
    牛存节为太祖遏後都指挥使攻濮之役领军先登遂扌友其垒。
    唐昭宗景福二年四月下徐州枭时溥存节力战其功居多乾宁二年表授检校工部尚书三年夏太祖东讨郓州十二月存节独率伏军夺其濠桥诸军俱进四年正月陷其城寻与葛从周降下兖州加检校右仆射天元年授邢州团练使时州兵才及二百晋人知之以大军来寇太祖在邺存节率健壮出斗并军不能克而去太祖召至劳慰久之厚赉金帛鞍马加检校司徒四年太祖受禅除右千牛卫上将军其秋攻潞州以存节为行营马步军都排阵使开平二年二月自右监门卫上将军转右龙虎统军驻留雒下是岁王师败于上党晋人乘胜进迫泽州之城将陷河南留守张全义召存节谋遂以本军及右龙武羽林等军往应接上党之师存节引众衔枚夜至泽州分布守御晋军焚营而退郡以获全太祖屡叹赏之五月迁左龙虎统军充六军马步都指挥使十月授绛州刺史三年四月除州留後六月刘知俊以同州叛寻授同州留後未几加检校太保同州节度使乾化二年加检校太傅进封开国公三年加同平章事诏赴阙末帝召见慰勉赏赐甚厚十一月加开府仪同三司食邑一千户授郓州节度使四年加淮南西北面行营招讨使控扼淮边境安之其冬蒋殷反徐州逆命奉诏与刘同讨之殷弃甲而遁平徐州诏加太尉。
