<!-- { "loadSidebar": true } -->
    卢鲁元为太保录尚书事每有平殄辄以功赏赐僮隶前後数百人布帛以万计太武临幸其第不出旬日欲其居近易於往来乃赐甲第於宫门南衣食车马皆乘舆之副真君三年冬车驾幸阴山鲁元以病不从侍臣问疾送医药传驿相属於路及薨帝甚悼惜之还临其丧哭之哀恸东宫西宫命太官日送奠晨昏哭临讫则备奏锺鼓伎乐舆驾比葬三临之丧礼依安城王故事而赙送有加赠襄城王葬於崞山为建碑阙自魏兴贵臣恩宠。
    尉眷文成时与太宰常英等评尚书事帝以眷元老赐杖履上殿。
    刘尼为振威将军与源贺等共立文成封东安王高宗末迁司徒献文即位以尼有大功於先朝弥加尊重赐别户三千。
    荀颓孝文时为司空公封河东王以旧老听乘步挽杖於朝。又诏曰：颓为台鼎论道是寄历奉四朝庸绩弥远宜加崇异以彰厥功自兹已後可永受复除。
    尉元为司徒以年老致仕元疾笃孝文亲幸省疾太和十七年八月元薨诏曰：元至行宽纯仁风美富内秉越群之武外挺温懿之容自少暨长勋勤备至历奉五朝美隆四叶南耀河淮之功北光燕然之效鲁宋怀仁中铉载德所谓忘身备於本末行道著於终始勋书玉牒惠结民志者也。爰及五福攸集悬车归老谦损既彰远迩流咏陟兹父事仪我万方谓极眉寿弥赞大业天不遗老奄尔薨逝念功惟善恻怛于怀但戎事致夺恨不尽礼耳可赐布帛采物二千疋温明秘器朝服一袭并为营造坟域葬以殊礼。
    冯熙为太尉太和十九年三月戊子薨四月辛丑孝文为熙举哀於行在所。
    陈建为司徒征西大将军进爵魏郡王孝文与文明太后频幸建第赐建妻物於後庭。
    穆亮自宣武即位为尚书令俄转司空公景明三年薨给东园温明秘器朝服一具衣一袭钱四十万布二百疋蜡二百斤世宗亲临小敛赠太尉公领司州牧。
    崔光孝明时为车骑大将军仪同三司正光元年冬赐光几杖衣服三年诏步挽至东西上阁光年耄多务病疾稍增而自强不已尝在著作疾笃不归四年十月孝明亲临省疾诏断宾客中使相望为止声乐罢诸游眺拜长子励为齐州刺史及薨孝明闻而悲泣中使相寻诏给东园温明秘器朝服一具衣一袭钱六十万布一千疋蜡四百斤大鸿胪监护丧事赠太傅领尚书令骠骑大将军开府冀州刺史侍中如故。又敕加後部鼓吹班剑依太保广阳王故事孝明祖丧建春门外望而哀感儒者荣之。
    ●卷三百十九
    ○宰辅部　褒宠第二
    北齐斛律金迁左丞相孝昭践祚诏金朝见听乘步挽车至阶武成即位礼遇弥重金曾遣人献食中书舍人李。若误奏云：金自来武成出在昭阳殿敕侍中高文遥将羊车引之。若知事误更不敢出伏廊下文遥还覆奏帝骂。若云：空头汉合杀亦不加罪。
    赵彦深为司空转司徒自昭帝以还礼遇稍重每有引见或升御榻尝呼官号而不名。
    後周李弼为太师赵国公薨于位明帝举哀比葬三临其丧发卒穿蒙给大辂龙阵军至于墓所配食太祖庙庭。
    晋公护武帝时为大蒙宰令五府总於天官三年诏曰：大蒙宰晋国公智周万物道济天下所以克成帝业安养我苍生况亲则懿昆任当元辅而可同班庶品齐位众臣乎！自今诏诰及百司文书并不得称公名以彰殊礼护抗表固让及护母薨寻有诏起令视事四年护巡边至灵州还五年诏曰：光宅曲阜鲁用郊天之乐地处参墟晋有大之礼所以言时计功昭德纪行使持节太师都督中外诸军事柱国大将军大蒙宰晋国公体道居贞含和诞德地居戚右才表栋隆国步艰难寄深险夷朝纲缔构事均休戚固已迹冥殆庶理契如仁今文轨尚隔方隅犹阻典策未备声名多阙宜赐轩悬之乐六佾之舞。
    于谨为太傅大宗伯天和二年薨武帝亲临赐缯粟麦共分甚丰赡本官加二十州诸军事雍州刺史配享於太祖庙。
    宝炽为太傅尝有疾武帝幸其第而问之因赐金石之药其见礼如此齐平之後帝乃召炽历观相州宫殿炽拜贺曰：陛下真不负先帝矣。帝大悦赐奴婢三十人及杂缯帛千疋进位上柱国。
    隋李穆初仕後周为太保左辅总管开皇初来朝高祖降坐礼之拜太师赞拜不名真食成安县三千户苏威开皇中兼民部尚书参掌朝政高祖尝怒一人将杀之威入ト进谏不纳帝怒甚将自出斩之威当帝前不去帝避之而出威。又遮止帝拂衣而入良久乃召威谢曰：公能如是吾无忧矣，於是赐马二匹钱十馀万大业中为纳言炀帝诏曰：玉以洁润丹紫莫能渝其质松表岁寒雪霜莫能凋其采可谓温仁劲直性之然乎！房公威器怀温裕识量弘雅早居端揆备悉国章先皇旧臣朝之宿齿栋梁社稷弼谐朕躬守文奉法卑身率礼昔汉之三杰辅惠帝者萧何周之十乱佐成王者召国之宝器其在得贤参燮台阶具瞻斯允虽复事藉论道终期献替铨衡时务朝寄为重可开府仪同三司馀并如故威当时见重朝臣莫与为比。
    杨素仁寿初代高为尚书左仆射赐良马十匹草马二百匹奴婢百口尝赐王公已下射素箭为第一帝手以外国所献金精盘价直钜万以赐之献皇后山陵制度多出于素帝喜之下诏曰：君为元首臣则股肱共治万姓义同一体上柱国尚书左仆射仁寿宫大监越国公素志度恢弘机鉴明远怀佐时之略抱经国之才王业初基霸图肇建策名委质受出师擒翦凶魁克平虢郑频承庙扬旌江表每禀戎律长驱塞阴南指而吴越肃清北临而獯猃摧服自居端揆参赞机衡当朝正色直言无隐论文则词藻纵横语武则权奇间出既文。且武惟朕所命任使之处宿夜无怠献皇后奄离六宫远日云：届茔兆安厝委素经营然葬事依礼唯卜泉石至如吉凶不繇於此素义存奉上情深体国欲使幽明俱泰宝祚无穷以为阴阳之书圣人所作祸福之理特须审慎乃遍历川原亲自占择纤介不善即更寻求志图元吉孜孜不已心力备尽人灵协赞遂得神皋福壤营建山陵论素此心事极诚孝岂与夫平戎定寇比其功业非唯庙廊之器实是社稷之臣。若不加褒赏何以申兹劝励可别封一子义康郡公邑万户子子孙孙承袭不绝馀如故并赐田三十顷绢万米万石金钵一实以金银钵一实以珠并绫锦五百大业元年迁尚书令赐东京甲第一区物二千段寻拜太子太师馀官如故前後赏锡不可胜计明年拜司徒改封楚公真食二千五百户其年卒官谥曰：景武赠光禄大夫太尉公弘农河东绛郡临汾文城河内汲郡长平上党西河十郡太守给せ京车班剑四十人前後部羽葆鼓吹粟麦五千石物五千段鸿胪监护丧事帝。又下诏曰：夫铭功彝器纪德丰碑所以垂名迹於不朽树风声於没世故楚景武公素茂绩元勋劬劳王室竭尽诚节协赞朕躬故以道迈三杰功参十乱未臻遐寿遽戢清徽春秋递代方绵岁祀式播篆用图勋德可立碑宰隧以彰盛美。
    高为尚书左仆射兼纳言初父宾为周大司马独孤信僚佐赐姓独孤氏高祖每呼为独孤而不名也。後加上柱国每坐朝堂北槐树下以听事其树不依列有司将伐之帝特命勿去以示後人其见重如此。
    唐裴寂为尚书右仆射初从高祖起义於晋阳。又劝受禅及高祖即位谓寂曰：使我至此者公之力也。遂拜右仆射赐以服玩不可胜纪诏尚食奉御每日赐寂御膳帝视朝每引与同坐入阁则延之卧内言无不从呼为裴监（寂先为晋阳宫副监）而不名其见亲礼如此当朝贵戚莫与之比帝有所巡幸必令居守麟州刺史韦云   起告寂谋反鞫之无端而释之帝谓寂曰：朕之有天下者本公所推，岂有二心哉！皂白须分所以推究耳因令贵妃三人赍珍馔宝器诣寂第宴乐极欢经宿而去俄迁左仆射。又聘其女为赵王妃赐宴於含章殿帝极欢寂顿首而言曰：臣初发太原已有慈旨清平之後许以退耕今四海安伏愿赐臣骸骨帝泣下г襟曰：今犹未也。要相偕老耳公为台司我为太上逍遥一代，岂不快哉！俄拜司空增邑通前一千五百户遣尚书员外郎更置寂第其见崇贵如此贞观二年十一月太宗有事於圆丘及还御大辇特引寂及开府仪同三司长孙无忌陪乘焉。
    萧武德初为内史令高祖每临轩听政必赐升御榻既独孤氏之胥与语呼之为萧郎奏便宜数十条多见纳用高祖手敕曰：得公之言社稷所赖行智者之策以能成人之美纳谏者之言以金宝酬其德今赉公黄金一函以报智者勿为推退也。後拜特进参预朝政事尝因赐宴太宗从容谓房玄龄曰：萧大业之日以进谏隋主出为河池太守应遭剖心之祸翻见太平之日北叟失马事亦难常顿首拜谢。又曰：武德六年已後太上皇有废立之心我当此日不为兄弟所容实有功高不赏之惧此人不可以厚利诱之不可以刑戮惧之真社稷臣也。乃降宸笔赐《诗》曰：疾风知劲草板荡识忠臣太宗以好佛道尝赐绣佛像一躯并绣形状於像侧以为供养之容。又赐王褒所书大品般。若经一部并赐袈裟以充讲论之服焉贞观二十二年六月薨诏曰：悼往饰终实惟茂典高班缛礼允属名臣故特进宋国公禀粹挺生含章秀出庆传积德道映绅登朝膺务多历年所出综机揆雅道光於廊庙入司纶谠言闻於帷行归恭俭志存静退辅德无闻逝川奄及缅惟既往震悼良深宜锡宠章式光幽穸可赠司空使持节都督荆峡岳朗澧五州诸军事荆州刺史官封如故陪葬献陵宜令使人持节册命赠绢布五百段并赐东园秘器後改陪葬于昭陵。
    封伦为右仆射贞观元年遘疾於尚书省太宗亲视即命上辇送还第寻薨太宗深悼之废朝三日再赠司空。
    马周为中书令太宗尝体目群臣各有其词体周曰：材惟献替秀出璋去山东而蹑承明辇河南而践金马因时耀彩似菊露之结重岩回袖腾芳如兰风之出幽迳。又神笔赐飞白书鸾凤凌云   必资羽翼股肱之寄诚在忠良周既职兼两宫庶政兼总处事甄密甚得当时之誉病消渴弥年不瘳时驾幸翠微宫敕求胜地为周起宅名医中使相望不绝每令尚食以御膳供之及舆疾还京太宗躬为调药遣使送皇太子亲临问疾及卒为之举哀於宜秋门赠中书令幽州都督陪葬昭陵使鸿胪少卿监护丧事。
    戴胄为吏部尚书参预朝政太宗尝谓群臣曰：戴胄於我无骨肉之亲但其忠直励行情深体国事有机要无不以闻所进官爵以酬厥劳耳及卒太宗为举哀于朝堂哭之甚恸遣卫尉卿刘弘基监护丧事诏虞世南为之碑文赐物千段悼惜久之赠尚书右仆射追封道国公後乃聘其女为道王妃。
    温彦博为尚书右仆射掌机务性俭素不营第宅及卒日殡於陋室太宗甚悯之特命有司为立堂焉。
