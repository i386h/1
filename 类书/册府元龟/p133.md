<!-- { "loadSidebar": true } -->
孝文时赵郡王除都督冀定瀛三州诸军事至州斩盗马之人依律过重而尚书以初临纵而不劾诏曰：夫刑以节人罪必无滥故刑罚不中民无措手足。若必以威杀为良则应通众牧苟须有禁何得不稽之正典。又律令条宪无听新君加戮之文典礼旧章不著始临专威之美尚书曲阿朕意实伤皇度王ウ於治理律外重刑可推以闻。
唐太宗贞观中吏部尚书侯君集坐太子承乾事帝谓百寮曰：往者家国未安君集实展其力不忍之於法我将乞其性命公卿许我乎！群臣争进曰：君集之罪天地所不容请诛之以明大法帝谓君集曰：与公长决矣。而今而後但见公遗像耳因欷下泣遂斩於四达之衢籍没其家。
赵节长广长公主之子以匿于太子承乾伏诛帝幸主所主以首击地泣谢子罪帝亦拜主垂泪曰：有功者仇雠必赏有罪者亲戚咸诛前王执此以守其国弟世民亦，庶几无私有惭於姊。
高宗麟德元年二月丙午魏州刺史郇国公孝协坐赃赐死宗正卿陇西王博文等奏称孝协父长平王叔良身死事者孝协更无兄弟继嗣便绝特望矜免其死帝曰：时览所司覆奏孝协死罪非不怆然但国之枝戚任寄为重不能廉慎遂及赃货狼籍。且画一之法百王共贯岂亲疏异制用舍殊途。若有利於百姓皇太子亦所不赦身之肌肤朕亦不惜今知孝协既有一子令其主祭其期功等亲并宜依旧勿拘令式孝协竟自尽於第。
代宗大历四年七月癸未敕死罪降从流时皇姨弟薛华因酒色忿怒手刃三人弃尸井中事发系於京兆府虑前一日赐自尽不以公法贷私恩也。
後唐明宗天成三年七月汴州仓吏七十二人定赃至死分戮于三市史彦弼为汴州衙校旧将之子石敬塘之戚属王建立奏希免死帝曰：王法无亲，岂可私犭旬乃皆就戮。
丁延徽为供奉官监仓与仓官共盗仓米三百五十石延徽性纤巧权贵多庇获之禁系经年比望至应圣节则释放乃至节前取旨放系囚帝曰：除盗仓粟官典外馀可疏放时侍卫指挥使张从宾言事帝多容之因奏他事从宾言及延徽情非盗粟意本赔填帝曰：食我厚禄偷我仓储期与决死苏秦说子不得非但卿言众于是不敢言异日帝御中兴殿谓近臣曰：丁延徽禁系经年窃盗仓储，何须拥获不。然则合原则原淹滞如此复何计校耶既知拥获不及仍据法寺具狱断决。
泾王从敏明宗子也。为成德军节度使镇州有市人刘方遇家富方遇卒无子妻弟田令遵者幼为方遇治财善殖货刘族乃同推令遵为方遇子亲族共立券书以为信担累年後方遇二女取资金於令遵不如意乃讼令遵冒姓夺父刘氏家财二女以钱赂从敏之亲吏。又奸通判官陆浣从敏令浣鞫刘氏狱而杀令遵令遵父诣台诉。又以成德军节度副使符蒙掌书记徐台推鞫之蒙本镇人备知奸状及诘二女复行赂於节度副使赵环代判高知柔观察判官陆浣并捕下狱具服赃污事连从敏从敏甚惧乃令其妻趋雒阳入宫告王淑妃明宗知之不令入谓从敏妇曰：朕用从敏为节度使而枉法杀人取钱我羞见百官。又令新妇奔走不须见吾面依法裁断然王妃颇庇之赵环等三人弃市从敏罚俸释之。
○帝王部　致治
蚩蚩蒸民不能自治天生圣哲以为司牧去危就安民之心也。定乱致治君之政也。非复应天顺人乘时设教则祸难无息康宁无冀矣。故运四时咸品物健而不息明而下济天之常道也。任百工熙庶绩道之以德御之以威国之善经也。千龄不易百代可知是知弘弧剡矢祸乱遂平制礼作乐风俗乃变弛而张之是谓政教引而伸之称为化原御宇造物与民更始释此不足徵也。
黄帝举风后力牧常先大鸿以治民顺天地之纪幽明之占死生之说（易云：幽明之数合死生之说）存亡之难时播百（时是也。）草木淳化鸟兽虫蚁旁罗日月星辰水波（波一作沃）土石金玉劳勤心力耳目节用水火财物有土德之瑞。
帝颛顼时大小之神日月所莫不砥属（砥平也。四远皆平而来服属）。
帝喾执中而遍天下日月所风雨所至莫不从服帝尧克明峻德以亲九族（能明峻德之士任用之以睦高祖玄孙之亲）九族既睦平章百姓（既已也。百姓百官言化九族而平和章明也。）百姓昭明协和万邦黎民於变时雍（昭亦明也。协和黎众时是雍和也。言天下之众民皆变化化立是以风俗泰和）允百工庶绩咸熙（允信治工官绩功咸皆熙广也。言定四时成岁历以告时授事则能信治百官众功皆广劝其事）。
帝舜既践天子位命禹稷契等二十二人咸成厥功皋陶为大理平民各伏得其实伯夷主礼上下咸让垂主工师百工致功益主虞山泽辟弃主稷百时茂契主司徒百姓亲和龙主宾客远人至十二牧行而九州莫敢避违四海之内咸戴帝舜之功，於是禹乃兴九韶之乐致异物凤凰来翔天下明德皆自虞帝始。
殷盘庚之时巳都河北殷衰自仲丁至阳甲九世乱诸侯莫朝盘庚遂涉河南治亳（治於亳之殷地商家自此从而改号曰：殷亳今偃师是也。）行汤之政然後百姓繇宁殷道复兴诸侯来朝以其遵成汤之德也。
武丁即位思复兴殷而未得其佐三年不言政事决定於冢宰（蒙宰天官卿贰王事者是）以观国风後举傅说为相殷国大治祭成汤之明日有飞雉登鼎耳而ず武丁政行德天下咸殷道复兴。
周武王克商大赉於四海而万姓悦服（言周有大赉天下皆悦仁服德）列爵惟五（即所识政事而法之爵五等公侯伯子男）分土惟三（列地封国公侯方百里伯七十里子男五十里为三品）建官惟贤（立官以官贤才）位事惟能（居位理事必任能事）重民五教（所重在民及五常之教）惟食丧祭（民以食为命丧礼笃亲爱祭祀崇孝养皆圣王所重）信明义（使天下厚行信显忠义）崇德报功（有德尊以爵有功报以禄）垂拱而天下治（言武王所皆是所任得人故垂拱而天下治）。
成王既袭淮夷归在丰作周官（言周家设官分职用人之法）兴正礼乐制度，於是改而民和睦颂声兴（颂声者天下太平歌颂之声帝王之高致也。）。
康王即位遍告诸侯宣告以文武之策以申之作康诰故成康之际天下安宁刑措四十馀年不用（措舍置也。民不犯法无所用刑）。
汉惠帝时海内得离战国之苦萧曹为相君臣俱欲无为故帝拱已（垂拱而治）而天下晏然刑罚罕用民务稼穑衣食滋殖。
文帝即位躬修玄默劝趣农桑减省租税而将相皆旧功臣少文多质惩恶亡秦之政论议务在宽厚耻言人之过失化行天下告讦之俗易（讦面相斥罪也。）吏安其官民乐其业畜积岁增户口浸息（浸溢也。息生也。）风流笃厚禁网疏阔选张释之为廷尉罪疑者予民（从轻断）是以刑罚大省至於断狱四百（谓普天下之重罪者也。）有刑措之风。
景帝遵孝文之业至於移风易俗黎民醇厚（黎众也。醇不浇杂）周云：成康汉言文景美矣。
昭帝幼年即位承孝武奢侈馀弊师旅之後海内虚耗户口减半（耗损也。）委任霍光知时务之要轻徭薄赋与民休息至始元元凤之间匈奴和亲百姓充实举贤良文学问民所疾苦议盐铁而罢扌酤尊号曰：昭不亦宜乎！。
宣帝地节二年令群臣得奏封事以知下情五日一听事自丞相以下各奉职奏事以传奏其言考试功能侍中尚书功劳当迁及有异善厚加赏赐至於子孙终不改易枢机周密品式备具上下相安莫有苟。且之意元康四年比丰年（比频也。）石三钱（宣帝之治信赏必罚综核名实政事文学法理之士咸精其能至于技巧工匠器械自元成间鲜能及之是以知吏称其职民安其业也。）。
後汉光武建武十三年兵革既息天下少事文书调役务从简寡（调谓法也。）至乃十存一焉帝尝於民间颇达情伪见稼穑艰难百姓害病至天下已定务用安静解王莽之繁密还汉世之轻法。
明帝永平十三年天下安平人无徭役岁比登稔百姓殷富粟斛二十牛羊被野。
晋武帝明达善谋平吴之後天下安。
後魏孝文太和八年遣使巡行纠守宰不法。
玄宗开元十九年二月侍中裴光庭中书令萧嵩奏曰：臣等伏见所司奏天下应死罪囚扌二十四人窃以天下至广宇内至众岂唯德礼所齐固以幽赞潜洽方将勒休述美非独成康之时反朴归醇几。若华胥之俗昔者断狱数百文景称仁徵诸良史远有惭德臣等竭心奉职徒效涓尘之微动色相趋预闻颂声之作请宣付史官克昭盛烈从之。
二十五年帝因听政问京师囚徒有司奏有五十人怡然而喜。
二十八年以频岁丰稔京师米斛不满二百天下安虽行万里不持兵刃。
宪宗即位尝纳用直言勤于政事自贞元十年以後朝廷威柄日削方镇权重德宗不任宰相以事人间细务多自决临裴延龄等得以奸进而登台辅者备位而已帝在藩累月言事者颇以此为言帝亦非之及永贞监国群臣谒见宰相杜黄裳首以君臣大义激起帝心帝以黄裳语忠始终延纳黄裳首定诛刘辟。又李吉甫自翰林学士参定蜀之策遂知政事吉甫出镇裴。又继之盖自监国以至临御讫於元和军国枢机尽归之宰相繇是中外咸理纲目用张焉。
宣宗自临驭一之日权豪敛迹二之日奸臣畏法三之日阍寺气繇是政刑不滥贤能效用百揆四岳穆。若清风十馀年间颂声载路而帝道皇猷始终无缺虽汉之文景不过是也。
後唐明宗始为藩臣及应运以君德临下力行于王化政皆中道时亦小康。
●卷五十九
○帝王部　兴教化
先王作教化民扶世道俗所以厚人伦端王政也。莫不因其自然率其不及使天下敦本而兴行回心而乡道犹水之有源风之偃草也。然而教化之流非可家至而人说也。故因父子兄弟之亲教之以孝弟本上下长幼之序勖之以慈惠夫妇之际化之节义农桑之功勉以勤苦故举孝以为民极察廉以为民表或赐帛以敦奖或给复以令养是乃张四维明五教示大顺建至治使民德归厚风俗丕变不疾而速不严而化者繇斯道也。《书》曰：惠不惠懋不懋勉之之谓也。《诗》曰：尔之教矣。民胥效矣。其在是乎！。
汉高祖二年诏曰：岁举民年五十已上有修行能帅众为善置以为三老乡一人择乡三老一人为县三老与县令丞尉以事相教复勿繇戍。
惠帝四年正月举民孝弟力田者复其身。
文帝十二年三月诏曰：孝悌天下之顺也。力田为生之本也。三老众民之师也。廉吏民之表也。朕甚嘉此二三大夫之行今万家之县云：无应令（无孝悌力田之人可应察举之令）岂实人情是吏举贤之道未备也。其遣谒者劳赐三老孝者帛人五疋悌者力田二疋廉吏二百石以上率百石者三疋（自二百石以上每百石加三疋）及问民所不便安而以户口率置三老孝悌力田常员（计户口之数以率之增置其员广教化也。）令各率其意以道民焉。
武帝建元元年四月诏曰：古之立教乡里以齿朝廷以爵扶世民莫善於德。然则於乡里先耆艾奉高年古之道也。（六十曰耆五十曰艾）。今天下孝子顺孙愿自竭尽以承其亲外迫公事内乏资财是以孝心阙焉朕甚哀之民年九十以上有受粥之法（给米粟以为糜粥）为复子。若孙令得身帅妻妾遂其供养之事。
元光元年十一月初令郡国举孝廉各一人（孝谓善事父母者廉谓清洁有廉隅者）。
