<!-- { "loadSidebar": true } -->
代宗时李栖筠为御史大夫时元载专政栖筠正身守道无所畏惧垂入相者数四帝惮载有内外之助竟不能决犹是依违累年竟以忧愤遘疾薨海内痛惜之。
德宗建中四年十月在奉天灵武留後杜希全盐州刺史戴休颜夏州刺史时常春合率兵六千赴难将至帝召宰相卢杞关播与白志贞浑同议来路利害杞与志贞以漠谷路为便曰：漠谷险隘必为贼所邀不。若取乾陵北过附柏城守固而行便取城东北鸡子堆下与城中犄角相应。且分贼势朱Г必不敢更於陵寝往来杞曰：漠谷路近。若虑逆贼邀击即此出兵应接更取乾陵路过恐惊陵寝曰：今朱Г围城斩伐松柏以夜继日惊动多矣。况。又城中事危诸道救兵不至唯希全等率先赴难所系不轻。若此军得於鸡子堆下营固守善地则朱Г可以计破杞曰：陛下以顺讨逆岂同逆贼乎！。若令希全等北来即是自惊陵寝白志贞後替其言帝重违之遂命取漠谷路景子希全等军至汉谷路果为逆贼邀击夺据水口乘高以大弩巨石左右夹击杀伤颇甚。
文宗开成三年正月五日宰相李石自亲仁里将曙入朝盗发於故郭尚父宅引弓射石矢才破肤马逸而回盗伏坊门挥刀斫石断马尾竟以马逸得还私第帝闻之骇愕遣中使抚问赐金疮药因差六军兵士二十人卫从是日京师大恐常参官入朝者九人而已旬日方安石拜章辞位者三乃授荆南节度使李训之乱起石於常僚之中付之衡柄石忘身徇国不顾患难振举朝纲国威再复而中官仇士良切齿恶之伏戎加害帝深知其故不能理乃至罢免及石赴镇赐宴之仪并阙人士伤之耻君子之道消也。
後唐庄宗同光二年中书奏曰：诸道节度防御刺史各著功名并全忠孝洎蒙奖皆荷渥恩虽萌为治之心未展分忧之效况闻藩府不可以久虚侯伯不可以久缺藩府虚则兵不辑侯伯缺则化不行繇此观之为务甚急请令归本任不奉诏旨不得辄离治所从之是时诸藩府连帅或屯师于边或在阙下皆遣人权典後事人望既卑法多掊敛时议甚危之宰相故有是奏帝虽依允终却迟留及後王室危难[C260]起邺都率繇此也。
四年三月壬戍宰相豆卢革率百官上表请出内府财帛劳军以军情有变故也。其辞略云：臣窃知内府所积有馀租庸赡军不足今内外诸军室家不能相保傥非此时安┰臣惧人心离合表奏不报时知星者上言昨夜恶星入大库宜散帑藏以给三军。又奏流星犯天主御前有急兵宜为之备帝召宰臣於便殿刘皇后出宫中妆奁银盆各二并皇子满喜等三人谓宰臣曰：外人不知谓内库金宝无数诸道所进旋以给赐今宫中有者即妆奁婴孺而已可市之赡军革等惶恐而退时出钱帛给赐诸军枢密使张居翰宣徽使马绍宏唐王供奉内使景进各献钱币数千以助赏军是时编饥馑军士之家乏食连营妇女掇蔬於野卫军日望颁给复怨租庸刻削月粮诸军腾口流言不息宰臣延英奏对每请出内府财以给诸军帝将行之寻为刘后所沮而止既而邺城变扰军人幸其摇动纵行优赏不满其心至是积钱帛金银赐之军士负物而诟曰：吾妻子已殍方与赏钱冀吾陈力一何谬也。议者闻之知祸乱旦夕矣。闵帝时朱洪实与康义诚有隙应顺元年潞王据岐阳将称兵向阙二月辛酉义诚将议出征闵帝幸左藏库亲给军士钱帛是日义诚与洪实同於库中面论用兵利害洪实言自出军讨逆累发兵师今闻小衄无一人一骑来者不如以禁军据门自固彼安敢径来然後徐图进取全策也。义诚怒曰：若如此言洪实反矣。洪曰：公自惟谁反其声渐厉帝闻召而讯之洪实犹理前谋。又曰：义诚言臣图反据发兵计义诚反必矣。闵帝不能明辨命斩洪实既而义诚果以禁军迎降潞王。
废帝清泰元年六月三司使刘句上言天下州郡於天成二年括定税率迨今八年近有民於本道及诣阙诉田不均乞简视累行蠲放渐失赋租请朝臣中选清强巡行简视从之句奉诏便欲晓谕枢密使韩昭裔言俟更详议其事不报帝犹豫少决皆此类也。
●卷一百八十二
○闰位部　总序
仲尼有言化合神者称皇德合天者称帝德合仁义者称王斯并穹昊有命历数在躬大庇生民奄宅区宇者也。其或真人未应中夏多难本非灵心之所眷暂为人望之攸属或绍承於大统或专据於一方虽复置宗礻方改正朔建官以治乡明以朝然与受河洛之符应龙马之纪者殊矣。故载籍譬之闰馀明其非正焉昔庖牺氏继天而王德始於木其後三正五运迭相绍袭而共工氏虽伯九州自谓水德居牺农水火之间非其序也。故不载於易不见於书兹闰之始也。降及嬴秦虽并六国亦自谓水德复在周汉水火之间。又非其序也。故高祖弗之继班氏谓之伯此亦共工氏之比也。其後建安失御三国分峙魏文受山阳之禅都天地之中谓之正统得其宜矣。刘先主僻处梁益孙大帝远据江左自窃尊名靡有神器诚非共工之匹然亦异於正统故同为闰焉刘氏虽为孝景之後有季汉之称盖以赤伏之数已尽黄星之兆。又彰不足据矣。及晋元南迁扰迭盛瞻乌之叹生於中原馀分之基传於江左汔夫典午凌替灵宝篡迫故宋武拨乱而起焉及元徽凶恶天王肆逆故齐高专政而代焉暨东昏奢淫萧懿被杀故梁武兴兵而取焉逮江陵不守贞阳被废故陈武假名而兴焉虽则自谓水火木土之运然而都邑居於下国声教隔於中州永初始基不能混一长城失德归於夷灭城郭翦而无馀宗祀倏而俱灭隋氏早已受宇文之禅应炎上之德则此与夫为虞宾助周祭者殊矣。故亦谓之闰焉其後唐氏衰微朱梁凌夺虽则称金行宅天邑然而庄宗以长安之属籍总大卤之兵威自是中兴殄兹仇敌首藏於大社家靡於遗统斯亦不得为正矣。故继之於闰共工之迹旧史无闻然秦氏而下凡八朝焉以其声名文物宪章礼乐方册所纪咸有可观至於昏弱之迹凌夷之政亦可为鉴戒代厥盘盂今并著之於篇。若夫王莽桓玄之类皆不终其身自取其毙唐末诸方镇或功德无闻或封疆至小并存别部不得与於斯焉凡七十八门。
○帝王部　氏号
自秦盗周鼎二世而灭赤伏之末孙刘并起江表四代介于南纪东魏析氵瓜高齐逼禅逮于朱梁遂移唐祚率非五行更代之序乃当紫色馀分之日其於命族之本系享年之修促号谥之称传袭之数咸用讨於史牍类例比次盖有条而不紊披文而可见也。
秦始皇姓嬴氏其先帝颛顼之苗裔孙取女女织玄鸟陨卵女吞之生子大业大业取少典之子曰：女华生大费与禹平水土已成帝锡玄圭禹受曰：非予能成亦大费为辅帝舜曰：咨尔费赞禹功其赐尔皂ヵ尔後嗣将大出乃妻之姚姓之玉女（谓锡之玄玉妻以姚姓之女也。）大费拜受佐舜调驯鸟兽多是为柏翳舜赐姓嬴氏大费生子二人一曰大廉实鸟俗氏二曰若木实为费氏其玄孙曰：费昌子孙或在中国或在夷狄费昌当夏桀之时去夏归商为汤御以败桀於鸣条大廉玄孙曰：孟戏中衍鸟身人言帝太戊闻而卜之使御吉遂致使御而妻之自大戊以下中衍之後遂世有功以佐殷国故嬴姓多显遂为诸侯其玄孙曰：中（一作滑）生蜚廉廉生恶来父子俱以材力事纣蜚廉复有子曰：季胜季胜生孟增幸於周成王是为宅皋狼皋狼生衡父衡父生造父徐偃王作（临淮有徐县古徐国）乱造父为穆王御驱归周以救乱穆王以赵城封造父造（赵城在河东永安县）父族繇此为赵氏自蜚廉生季胜已下世至造父别居赵赵襄其後也。恶来革者蜚廉子也。早死有子曰：女防女防生旁皋旁皋生太几太几生大骆大骆生非子以造父之宠皆蒙赵城姓赵氏非子居犬丘（今槐里也。）孝王召使主马于渭之间孝王欲以非子为大骆嗣而大骆娶申侯之女生子成为乃分土为附庸邑之秦（今天水陇西县秦亭）复使续嬴氏祀号曰：秦嬴秦嬴生秦侯秦侯生公伯公伯生仲秦仲立三年周厉王无道诸侯咸叛之西戎反王室灭犬丘大骆之族周宣王即位（秦仲之十八年也。）乃以秦仲为大夫诛西戎西戎杀秦仲秦仲立二十二年死於戎有子五长者曰：庄公周宣王乃召庄公昆弟五人与兵七千人使伐西戎破之，於是复予秦仲後及其先大骆地犬丘并有之为西垂大夫庄公居其故西犬丘生子三人其长男世父曰：戎杀我大父仲我非杀戎王则不敢入邑遂将击戎让其弟为太子庄公立四十年卒太子代立是为襄公襄公七年周幽王为犬戎所杀襄公将兵救周战甚力有功。又以兵送平王东迁平王封襄公为诸侯赐之岐以西之地曰：戎无道侵夺我岐丰之地秦能攻逐戎即有其地与誓封爵之襄公十二年卒文公立四十八年文公太子卒谥为公公之长子为太子是文公孙也。五十年文公卒公子是为宁公宁公立十二年卒有子三人长男武公为太子武公弟德公同母鲁姬子生出子宁公卒大庶长弗忌威垒三父废太子而立出子为君出子六年三父等复杀出子立故太子武公二十年武公卒立其弟德公德公立二年卒生子三人长子宣公中子成公少子缪公宣公立十二年卒生子九人莫立立其弟成公成公立四年卒子七人莫立立其弟缪公缪公立三十七年用繇余谋伐戎王益国十二开地千里遂霸西戎三十九年缪公卒有子四十人其太子代立是为康公康公立十二年卒子共公立共公五年卒子桓公立桓公二十七年卒子景公立景公四十年卒子哀公立哀公三十六年卒太子夷公蚤死立夷公子为惠公惠公立十年卒子悼公立悼公十二年卒子厉共公立厉共公三十四年卒子躁公立躁公十四年卒立其弟怀公怀公四年自杀太子昭子蚤死大臣乃立昭子之子是为灵公灵公十年卒子献公不得立立灵公季父悼子是为简公简公十六年卒子惠公立惠公十二年卒子出子立出子二年庶长迎灵公子献公于河西而立之献公二十四年卒子孝公立孝公二十四年卒子惠文君立是为惠王惠王十四年更为元年至十四年卒子武王立武王四年卒无子立异母弟是为昭襄王昭襄王五十六年卒子孝文王立孝文王元年卒子庄襄王立庄襄王二年卒子政立是为秦始皇帝在位三十七年子胡亥立是为二世皇帝二世三年诸侯并起叛秦赵高杀二世立子婴子婴立月馀诸侯诛之遂灭秦。
蜀先主姓刘氏涿郡人汉景帝子中山靖王胜之後胜子贞元狩六年封涿县陆城亭侯坐酎金失侯因家焉先主祖雄父弘世仕州郡雄举孝廉官至东郡范令建安二十六年四月先主即皇帝位於成都武担之南在位三年太子禅立是为後主母曰：甘皇后在位四十年降於魏封安乐公至太始七年薨於雒阳。
