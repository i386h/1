<!-- { "loadSidebar": true } -->
    王播长庆末为淮南节度诸道盐铁转运等使敬宗即位罢盐铁转运使时中尉王守澄用事播自落利权广求珍异令腹心吏内结守澄以为之助守澄乘间启奏言播有才上於延英言之谏议大夫独孤朗张仲方起居郎孔敏行柳公权宋申锡补阙韦仁实刘敦儒拾遗李景让薛廷老等请开延英面奏播之奸邪交结宠幸复求大用天子冲幼不能用言自是物议纷然不息明年正月播复领盐铁转运使播既得旧职乃铜盐之内巧为赋敛以事月进名为羡馀其实正额务希奖擢不恤人言。
    王涯文宗太和末为司空领盐铁转运使江南茶使涯与判度支王播交结中尉王守澄请中纳材木至开成元年正月敕度支自此不得收贮材木如或宣索即以其直市供诸色作料亦如之先是度支奏旧管右神策军及诸色人假商人名中纳材木计支价值三十三万二千四百馀贯所中材木茶无至者御史台推鞫皆涯播之中纳故有是命。
    王彦威文宗开成中为户部侍郎判度支既掌利权心希大用时内官仇士良鱼玄志禁中用事先是左右神策军多以所赐衣服于度支中估判使多曲从厚给其价开成初有诏禁止然趋利者犹希意从其请明年彦威大结私恩凡内官请无不如意物议鄙其躁妄（一说开成二年四月彦威奏左神策及立三军共中纳衣赐紫绫二万二千五百疋请与收纳从之近年诸司於度支纳卖货蠹国用积弊不能去之自开成初时降明诏禁断至是彦威以仇士良威福日炽故复为奏请时论大为不可）。
    ●卷五百十一
    ○邦计部　旷败诬讠罔贪污旷败
    夫均其民财制兹国用斯为重任必俟能臣苟才识之有愆则经费之不足。若乃师徒待济失馈运之期水旱为灾乏防虞之备弗克莅事皆谓旷官自拘司败。又何悔焉。
    汉郑当时为大司农时征匈奴招四夷天下费多财用益屈（屈尽也。其勿切）当时任人宾客僦（当时为大司农而任使其宾客辜较作僦也。僦谓受顾赁而载运言当时保任其宾客於司农载运也。僦音子就切）入多逋负司马安为淮阴太守发其事当时以此陷罪赎为庶人唐韦挺为太常卿太宗将伐辽东令挺先运军粮河北诸州取挺节度挺历职清显无他材术徒以关中旧望时见优宠性自矜尚颇以敖物致讥行至幽州但置酒高宴。又不先简河路遽出库物造船六百馀艘役召百姓贞观十八年秋运米自桑乾河下至虏思台去幽州八百里方知运漕壅塞乃大徵夫役以广渠道挺既失支度方怀忧惧昼夜驱迫楚乱加官人百姓莫不愁苦船米竟不得进更属雪寒遂下米於台侧驰传以闻太宗不悦诏挺曰：兵尚拙速不贵工迟朕欲十九年春大举今言粮米未发甚无谓也。会太宗遣使往挺所检覆路渠使人回具陈其状并言必欲十九年出师恐米无济军之理太宗大怒令将作少匠李道裕代挺发使械挺赴雒阳除名仍遣从军。
    第五琦为户部侍郎判度支领河南等道支度都勾当转运租庸盐铁铸钱司农太府出纳山南东西江淮南馆驿等使乾元二年以本官加同中书门下平章事初琦以国用未足币重货轻乃请铸乾元重宝钱以一当十行用之及作相。又请更铸重轮乾元钱一当五十与乾元钱及开通元宝钱三品并行既而价腾贵饿馑死亡枕藉道路。又盗铸争起中外皆以为琦变法之弊封奏日闻是年贬忠州长史。
    苏弁为户部侍郎判度支坐给长武城军粮朽败贬汴州司户参军。
    潘孟阳宪宗初权知户部侍郎时既诛王叔文乃以杜佑专度支事请孟阳为副帝新即位乃命孟阳巡江淮省财仍加盐铁转运副使。且察东南镇帅之理孟阳以气豪权重所至唯务赏宴奢纵每历镇府倾涸酒馔与妇女为夜饮奔走财贿补吏职而已及归大失人望罢为大理卿。
    杨於陵为兵部侍郎判度支淮西用兵於陵用所亲为唐邓供军使节度使高霞以供军有阙移牒度支於陵不为之易供阙如旧霞军屡有摧败诏书督责之乃奏以度支馈运不继宪宗怒贬於陵桂阳郡守。
    王彦威为户部侍郎判度支会边军上诉衣物不时兼之朽故宰臣恶其所为摄度支人吏付台推讯彦威殊不介怀入司视事及人吏受罚左授卫尉卿停务方还私第。
    後唐孔谦为租庸使庄宗同光三年秋雨河大水户口流亡都下供馈不充军士乏食谦日於上东门外伫望辇毂计数旋给诸军各出怨言以至於乱明宗至雒阳乃下诏暴谦罪恶削夺官爵斩於都市籍没其家。
    孟鹄明宗初为三司副使出为相州刺史会范延光再典枢机乃徵鹄为三司使鹄专掌邦赋操依违名誉顿减期年疾发求外任乃授许州节度使不周岁卒。
    晋贾元少帝时为膳部员外郎开运三年左降秦州观察支使以监安州扌税不及旧数故也。
    ○邦计部　诬讠罔
    古人有言曰：与其有聚敛之臣宁有盗臣。且聚敛之臣犹害於政况其掌邦计之重蓄诬讠罔之多设钩距或逞其刚愎谋害俊惟冀希於主意殊不恤於人言罔察夫涸民之力谓其有富国之术及夫公辅发其诞妄生民空於杼轴亦乃稔於谲诈安於柄用斯亦有国之巨害也。
    唐宇文融玄宗开元中为兵部员外郎兼侍御史充搜括逃户使，於是诸道括得客户凡八十馀万田亦称是州县希融旨意务於获多皆虚张其数亦有以实户为客者岁终得客户钱数百万融繇是擢拜御史中丞寻兼户部侍郎。
    王钅共天宝中为御史中丞勾当户口色後使时有敕给百姓一年复钅共即奏徵其脚钱广张其数。又市轻货乃甚於不放输纳物者有浸渍折估皆下本郡徵纳恣行割剥以媚於时人用嚣然玄宗在位多载妃御承恩多赏赐不欲频於左右藏取之钅共探旨意岁进钱宝百亿万便贮於内库以恣主恩锡赉钅共云：此是常年额外物非征税物帝以为钅共有富国之术利於王用益厚待之。
    韩代宗时为户部侍郎判度支大历十二年秋霖雨害稼京兆尹黎奏畿县多损田执云：奏不实乃命御史巡覆回奏诸县凡损三万一千一百九十五顷渭南令刘澡曲附言所部无损户部分巡官御史赵计复简行奏与澡合帝览而疑之命御史朱敖再简渭南损田三千馀顷澡计皆伏罪贬弄权树党皆此类也。俄改太常卿群议未息。又出为晋州刺史宪宗即位为镇海军节度使贞元二年尚书右丞元判度支以关辅旱俭请运江淮租米以给京师帝以素著威名加江淮转运使欲令专督运务以性刚愎难与集事乃条奏令督运江南米至扬子凡一十八里自扬子而北皆元主之深怒於以京师钱重货轻切病之乃於江东盐监院收获见钱四十馀万贯令转送入关不许乃诬奏之以为运千钱至京师费钱万於国有害请罢之帝以问奏曰：一千之重约与米一凡均至江南水路至京一千之运所费三百耳岂至万乎！帝然之遣中使赍手诏令运钱坚执以为不可其年十二月加度支诸道转运等使遂逞宿怒诬奏罪贬雷州司户其责既重举朝以为非。
    裴延龄德宗时为司农少卿贞元八年守本官权领度支自揣不通食货之务乃多设钩距召度支老吏与谋以求恩顾乃奏言天下每年出入钱物新陈相因常不减六七千万贯唯在一库差舛散失莫可知之请於左藏库中分置别贮久负耗等库及季库纳给诸色钱物帝皆从之。且贵欲多张名目以惑帝视听其实於钱物更无增加惟虚费簿书人吏耳其年迁户部侍郎判度支京西有污池卑湿处时有芦苇生焉亦不过数亩延龄乃奏云：厩马冬月合在槽枥秣饲夏中即须牧放比寻访得长安咸阳两县界有陂池数百顷请以为内厩牧马之地。且去京城十数里与苑厩中无别帝初信之言於宰相宰相对曰：恐必无此帝乃差官阅视事皆虚妄延龄既惭。且怒。又诬奏京兆尹李充为百姓妄请积年合市物价特敕令折填谓之底折钱常因奏对请积贮钱帛以实帑藏帝曰：若为可得钱物延龄奏曰：开元天宝中天下户仅千万百司公务殷繁官员尚或有缺自兵兴以来户口减耗大半今一官可兼领数司伏请自今已後内外百官阙未须补置收其阙官禄俸以实帑藏後因对事帝谓延龄曰：朕所居浴堂院殿一袱以年多之故似有损坏而未能换延龄曰：宗庙事重殿袱事轻陛下自有本分钱物帝惊曰：本分钱者何也。对曰：此是经义愚儒常才不可能知陛下正合问臣惟臣能知之准礼经天下赋税当为三分一分乾豆一分充宾客一分充君之庖厨乾豆者供宗庙也。今陛下奉宗庙虽至敬至严至丰至厚亦不能用一分财赋也。只如鸿胪礼宾诸国蕃客至於回鹘马价用一分钱物尚有赢羡甚多况陛下御膳宫厨皆极简俭所用外已赐百官充俸料餮钱等犹未能尽据此而言庖厨之馀其数尚多皆陛下本分钱也。用修数十殿亦不合疑何况一袱帝曰：经义如此人总未曾言之颔之而已。又因计料造神龙寺须长五十尺松木延龄奏云：臣於近同州简得一谷木可数千条皆长七八十尺帝曰：人云：开元天宝中侧近求长五六十尺木尚未易得皆须於岚胜等州采市如今何为近处便有此木延龄奏曰：臣闻贤材宝物皆处处常有但遇圣君即出现今此木生自关辅盖为圣君岂开元天宝合得有也。十年陆贽秉政帝素所礼重每於延英极论其诞妄不可令掌财赋帝以为排摈待延龄益厚贽上书疏其失帝不悦是时盐铁转运使张滂京兆尹李充司农卿李以事相关皆证延龄矫妄帝罢陆贽知政事为太子宾客滂充悉罢职左迁十一年春暮帝数畋于苑中时久旱人心忧惴延龄遽上疏言贽等失权怨望今专大言於众曰：天下灾旱人庶流亡度支多欠阙诸军粮草以激怒群情後数日帝。又幸苑中会神策军人诉度支欠厩马刍草帝思延龄言即时回驾因发怒遂斥逐贽充滂等朝廷中外惴恐延龄方谋害朝中正直之士会谏议大夫阳城等伏ト上疏固谏事遂。且止陆贽等虽贬黜延龄憾怒未己乃掩捕充腹心吏张忠拷掠捶楚令为之辞云：充前後隐没官钱五十万贯米麦称是其钱物多结权贵充妻尝於车檐中将金宝缯帛遗贽妻忠不胜楚毒并依延龄教示之词具於款占忠母及妻等散於光顺门匦使进状诉冤诏御史台推问一宿得其状事皆虚妄延龄。又奏京兆府妄破用钱请令比部郎中崔元翰覆勾元翰尝为陆贽所黜也。及比部奏京兆府帛。又无交加二年三月加户部尚书依前判度支是岁诸道盐铁转运使王纬奏度支所奏诸道州府欠诸色钱四百馀万贯臣检勘得各州府报具有破除及申送处先是延龄奏此钱为羡馀请进奉别收贮以图恩宠至此纬以实奏之延龄大怒始与纬有隙是时穆替为御史中丞延龄属吏有赃犯替鞫理承伏延龄请曲法出之替三执不许以款闻延龄诬替不平贬饶州别驾延龄既锐意以苛刻剥下附上为功每奏对之际皆恣骋诡怪虚妄他人莫敢言者延龄言之不疑亦人之所未尝闻帝颇知其诞妄但以其敢言无隐。且欲访问外事故断意用之。
