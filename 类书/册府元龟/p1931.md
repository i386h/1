<!-- { "loadSidebar": true } -->
    何点庐江潜人也。尝行经朱雀门街有自车後盗点衣者见而不言傍有人擒盗与之点乃以衣施盗盗不敢受点命告有司盗惧乃受之催令急去。
    庾诜新野人也。常乘舟从田舍还载米一百五十石有人寄载三十石既至宅寄载者曰：君三十斛我百五十石诜嘿不言恣其取足。
    范元琰吴郡钱塘人性谦敬不以所长骄人家贫惟以园蔬为业尝出行见人盗其菜元琰遽退走母问其故具以实答问盗者为谁答向所以退畏其愧耻今启其名愿不泄也，於是母子秘之或有涉沟盗其┺者元琰因伐木为桥以渡之自是盗者大惭一乡无复草窃。
    蔡凝自中书侍郎迁晋陵太守及之郡更令左右修缉中书廨宇谓宾友曰：庶来者无劳不亦可乎！
    後魏高允为尚书散骑常侍光禄大夫太和十年四月有事西郊诏以御马车迎允就郊所扳。
    忽惊奔车覆伤眉三处孝文明太后遣医药护治存问相望司驾将处重坐允启陈无恙乞免其罪先是命中黄门苏兴寿扶持允曾雪中遇犬惊倒扶者大惧允慰勉之不令闻彻。
    李孝伯常引纲纪或有言事者孝伯恣其所陈假有是非终不抑折及见太武言其所长不隐人姓名以为己善故衣冠之士服其雅正位秦州刺史。
    崔光韶其家资产皆弟光伯所理光伯亡悉焚其契河间邢子才曾贷钱数万後送还之光韶曰：此亡弟相贷仆不知也。竟不纳位太傅谘议参军。
    邢臧和雅信厚有长者之风为时人所爱敬位尚书令。
    李元忠家素富在乡多有出贷求利元忠焚契免责乡人甚敬之孝庄时盗贼蜂起清河有五百人西戍还经南赵郡以路梗共投元忠奉绢千馀疋元忠惟受一疋杀五牛以食之遣奴为导曰：若逢贼但道李元忠遣如言贼皆舍避位骠骑大将军。
    尔朱代勤为立义将军曾围山而猎部民射兽误中其髀代勤乃令拔箭竟不推问曰：此既过误何忍加罪部内闻之咸感其意。
    宇文测为驸马都尉在雒阳之日曾被窃盗所盗之物即其妻阳平主之衣服也。州县擒盗并物俱获测恐此盗坐之以死乃不认焉遂遇赦得免。
    赵琰字叔起初苻氏乱琰为乳母携奔寿春年十四乃归孝心色养饣任熟之节必亲调之皇兴中京师俭婢简粟粜之琰遇见切责敕留轻比尝送子应冀州聘室从者於路偶得一羊行三十里而琰知之令还於本处人买耜刃得剩六耜即命送还刃主刃主高之义而不受琰命委之而去後为淮南王府长史。
    北齐崔暹为吏部郎主议麟趾格暹亲遇日隆好笃人士言邢邵宜任府僚可以兼管机密宣武因以徵邵甚见亲重言论之际邵遂毁暹宣武不悦谓暹曰：卿说子才之长子才专言卿短此痴人也。暹曰：子才言暹短暹说子才长皆是实事不为嫌。
    元文遥後魏昭成皇帝六世孙也。有地十顷与物无竞仕齐为侍中魏之将季孙姓被侮有人冒相侵夺文遥即以与之及贵此人尚在乃将家逃窜文遥大惊追加慰抚还以与之彼人愧而不受彼此俱让遂为闲田。
    後周孟信魏末为赵平太守及去官居贫无食惟有一老牛其兄子卖之拟供薪米券契已讫市法应知牛主在任所信从外来见买牛人方知其卖也。因告之曰：此牛先来有病小用便发君不须买也。杖其兄子买牛人嗟异良久呼信曰：孟公但见与牛未必须其力也。苦请不得乃罢买牛者文帝帐下人也。文帝深叹异焉。
    赵轨为卫王爽原州总管司马在道夜行其左右马逸入田中暴人禾轨驻马待明，於是方知禾主酬直而去原州人吏闻之莫不改操。
    隋卢昌衡常行至浚仪所乘马为他牛所触因致死牛主陈议求还价直昌衡谓之曰：六畜相触自关常理此岂人情也。君何谢也。拒而不受性宽厚皆此类也。位仪同三司。
    张文诩为博士仁寿末学废策杖而归尝有人夜中窃割其麦者见而避之盗因感悟弃麦而谢文诩慰谕之自誓不言固令持去经数年盗者向乡人论之始为远近所悉邻家筑墙心欲直之文诩因毁旧堵以应之诩尝有腰疾会医者自言善禁文诩令禁之遂为刃所伤至於顿伏床枕医者叩头请罪文诩遽遣之因谓其妻子曰：吾昨风眩落坑所致其掩人短者皆此类也。
    李士谦赵郡平棘人隋有天下毕志不仕有牛犯其田者士谦牵置凉处饲之过於本主望见盗割其禾黍者默而避之其家僮尝执盗栗者士谦慰谕之曰：某穷困所致义无相责遽令放之。
    元褒字孝整为原州总管有商人为贼所劫其人疑同伴者而执之褒察其色宽而辞正遂舍之商人诣阙讼褒受金纵贼帝遣使穷治之使者薄责褒曰：何故利金而舍盗也。褒便即引咎初无异词使者与褒俱诣京师遂坐免官其盗寻发於他所帝谓褒曰：公朝廷旧人位望隆重受金舍盗非善事何至自诬也。对曰：臣受委一州不能息盗贼臣之罪一也。州民为人所谤不付法司县即放免臣之罪二也。牵率愚诚无顾刑法不持文书约束至今为物所疑臣之罪三也。臣有三罪何所逃责臣。又不言受赂使者复将有所穷究然则缧纟曳横及良善重臣之罪是以自诬帝叹异之称为长者。
    唐杨再思郑州原武人也。少举明经授玄武尉充使诣京师止於客舍会盗窃其囊装再思邂逅遇之盗者伏罪再思谓曰：足下当苦贫匮至此无行速去勿风声恐为他人所擒幸留公文馀财尽以相遗盗者赍去再思初不言其事假贷以归。
    王友贞口不言人过时论以为真君子後特授太子中舍人员外。
    源乾曜玄宗时为京兆尹仍京师留守乾曜政存宽简不严而理尝有仗内白鹰因纵逸遂失所在帝令京兆切捕之俄於野外获之其鹰挂於丛棘而死官吏惧得罪相顾失色乾曜徐曰：事有邂逅死亦常理主上仁明当不以此罪必其获戾吾自当之不须惧也。遂入自请失旨之罪帝一切不问众咸伏乾曜临事不慑而能引过在己也。尹京三年政令如一。
    孔述睿为秘书监史馆修撰时令狐垣亦充修撰与述睿同职多以细碎之事侵述睿皆让之竟不与争时人称焉。
    杜黄裳性雅澹宽恕心虽从长口不忤物位平章事任迪简为天德军使李景略判官性重厚尝有军宴行酒者误以醯进迪简知误以景略法严虑坐主酒者乃勉饮尽之而伪容其过以酒薄白景略请换之，於是军中皆感悦。
    钱徽为礼部侍郎长庆元年知贡举放进士郑明等及覆落郎等十人贬徽为江州刺史先是宰臣文昌翰林学士李绅恳言进士杨子浑周汉宾二人於徽继以私书及徽贬有讽徽令尽献文昌李绅等私书帝必开悟者徽曰：不然苟无愧心得丧一致修身慎行安可以私书相证邪命子弟焚之时议以为君子。
    後唐王正言为魏州观察判官庄宗平定魏博正言仍旧职任小心端慎与物无竞尝为同职司空所陵正言降心下之。
    晋崔税属词颇工凡受而作者必亲札致之即焚其藁惧泄人之假手位太子宾客。
    ●卷七百九十四
    ○总录部　知礼
    夫衣冠中而动作慎有方之士也。是故君子以礼自防择地而蹈著诚而去伪别嫌而明微如衡诚悬岂轻重之或爽犹水在器故方圆而有准处闺门则宗族序在朝廷则君臣正祗庸之德，於是乎！生殆辱之尤无自而入信哉！释回增美安上治民舍礼何以哉！石祁子卫大夫骀仲之子也。骀仲卒无子有庶子六人卜所以为後者曰：沐浴佩玉则兆（卜者言齐洁沐浴则得吉兆）五人者皆沐浴佩玉石祁子曰：孰执亲之丧而沐浴佩玉者乎！不沐浴佩玉（心正。且知礼）石祁子兆卫人以龟为有知也。
    季武子鲁大夫武子成寝（武子鲁公子季友之曾孙季孙）杜氏之葬在西阶之下请合葬焉许之入宫而不敢哭武子曰：合葬非古也。自周公以来未之有改也。（自见夷人寝墓以为宅欲文过）吾许其大而不许其细何居命之哭（记此者善其不之恩）延陵季子吴公子也。齐於其反也。其长子死葬於赢博之间（季子名札让国居延陵因号焉春秋传谓延州来赢博齐地今泰山是也。）孔子曰：延陵季子吴之习於礼者也。往而观其葬焉（往吊之）其坎深不至於泉（以生恕死）其敛以时服（以行时之服不改制节）既葬而封轮掩坎其高可隐也。既封左袒右还其封。且号者三曰骨肉归复於土命也。若魂气则无不之也。（还围也。号哭。且言也。命犹性也。而遂行（行去也。）孔子曰：延陵季子之於礼也。其合矣。乎！
    陈尊己鲁人乾昔之子乾昔寝疾属其兄弟而命尊己曰：如我死则必大为我棺使吾二婢子夹我（婢子妾也。）乾昔死其子曰：以殉葬非礼也。况。又同棺乎！弗果杀（善尊己不舀父於不义）。
    孔子在卫有送葬者而夫子观之曰：善哉！为丧乎！足以为法矣。小子识之子贡曰：夫子何善尔也。曰：其往也。如慕其反也。如疑（慕谓小儿恋父母啼疑者哀亲之在彼如不欲还然）子贡曰：岂。若速反而虞乎！子曰：小子识之我未之能行也。（哀戚本也。祭祀末也。）。
    仲由字子路为季氏宰（宰治邑吏也。）季氏祭逮ウ而祭日不足继之以烛（谓旧时也。）虽有强力之容肃敬之心皆倦怠矣。（以其久也。司跛倚以临祭其为不敬大矣。（偏任为跛依物为倚）他曰：祭子路与室事交乎！户堂事交乎！阶质明而始行晏朝而退（室事祭时堂事殡尸）孔子闻之曰：谁谓由也。而不知礼乎！（多其知礼）。
    曾参武城人与客立於门侧其徒趋而出（徒谓客之旅）曾子曰：尔将何之曰：吾父死将出哭於巷（以为不可发凶於人馆）曰：反哭尔次（次舍也。礼馆人使专之。若其自有焉）曾子北面而吊焉曾子寝疾病（病谓病困）乐正子春坐於床下（子春曾参弟子）曾元曾申坐於足（元申曾参子）童子隅坐而执烛（隅坐不与成人并坐）童子曰：华而完大夫之箦与（华画也。箦谓床笫也。说者以完为刮）子春曰：止（以病困不可动）曾子闻之瞿然曰：呼（呼虚惫之声）曰：华而完大夫之箦与曾子曰：然斯季孙之赐也。我未之易也。元起易箦（未之能易已病故也。）曾元曰：夫子之病革矣。不可以变幸而至於旦请敬易夫子者曾子亲没之後齐尝聘以为卿而不为也。革急也。变动也。幸睹也。）曾子曰：尔之爱我也。不如彼（彼童子也。）君子之爱人也。以德（成己之德）细人之爱人也。以姑息犹安也。言苟容取安也。）吾何求哉！吾得正而毙焉斯已矣。（毙仆也。）举扶而易之反席未安而没（言命虽困犹勤於礼）。
