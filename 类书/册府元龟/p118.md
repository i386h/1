<!-- { "loadSidebar": true } -->
十六年五月御制忄文於弘福寺曰：圣哲之所尚者孝也。仁人之所爱者亲也。朕幼荷鞠育之恩长蒙抚养之训蓼莪之念何日忘之罔极之情昊天匪报昔子路叹千锺之无养虞丘嗟二亲之不待方寸乱矣。信可悲夫朕每痛一月之中再罹艰疚兴言永慕哀切深衷欲报靡因唯资宜助敬以绢二百疋奉於大道傥至诚有感冀消过去之愆为善有因庶获後缘之庆。
高宗永徽二年八月废玉华殿以为佛寺。
显庆元年四月戊申御安福门楼观慈恩寺僧玄奘等迎御制书慈恩寺碑文向寺诸寺皆造幡盖饰以金宝穷极瑰丽太常及京城音乐车数百两僧尼执幡两行导从士女观者填噎街衢自魏晋以来崇事释教未尝有如此盛者也。
乾封元年正月戊辰朔有事於泰山诏兖州置观寺各三所其观以紫仙月万岁为称其寺以封峦非烟重轮为名各度七人天下诸州别置一观一寺各度七人。
中宗神龙元年二月制天下诸州各置寺观一所咸以大唐中兴为名。
九月制曰：如闻天下诸观皆画化胡之变诸寺亦画老君之形一种尊容两俱不可限制到後十日并除却。若有故留者即科违敕罪其化胡经先有明敕禁断如闻在外仍颇流行自今诸部化胡经事及馀说化胡事处并宜除削。
三年七月丁酉以所造长乐坡大像工役稍广百姓多怨嗟制罢之。
玄宗开元二十年都城僧等奏曰：伏请以每岁八月于卫国天宫等寺转经行道至九月罢为陛下修福在京於化兴善等寺岁以为常许之。
二十三年九月亲注金刚经及修义诀中书令张九龄等上言臣等伏见御注前件经及义诀佛法宗旨撮在此经人间传习多所未悟陛下曲垂圣意敷演微言幽阐<玄少>键豁然洞达虽臣等愚昧本自难晓伏览睿旨亦既发明是知日月既出天下普照诚在此也。陛下至德法天平分儒道已广度其僧。又不违其愿三教并列万姓知归伏望降出御文内外传授帝手诏报曰：僧徒固请欲以兴教心有所得辄复┅之今请颁行仍虑未惬检校释门威仪僧思有奏曰：自像教西流贝文东译学传师口凡今则多注诀圣情前古未有臣请具幡花奉迎於敬爱寺设斋庆贺其御注经伏乞示天下宜付史官许之。
二十六年正月丁酉制曰：道释二门皆为圣教义归弘济理在尊崇其天下观寺大小各度一十七人检择灼然有经业戒行为乡闾所推仍先取年高者。
二十七年二月制天下观寺每于斋日宜转读经典惩恶劝善以阐文教。
天宝四载九月诏曰：波斯经教出自大秦传习而来久行中国爰初建寺因以为名将欲示人必亻肴其本其两京波斯寺宜改为大秦寺天下诸府郡者亦宜准此。
十载六月帝以先帝忌日命女工绣释迦牟尼佛像亲题绣额稽首祈福。
●卷五十二
○帝王部　崇释氏第二
唐肃宗至德中内置道场供奉僧晨夜念佛动数百人声闻禁外中书侍郎平章事张镐知之奏曰：臣闻天子修福当在安养含生靖一风化未闻区区僧教以致太平伏愿陛下以无为为心不以小乘挠圣虑也。肃宗甚然之。
上元二年四月甲申诏於唐兴寺设高座讲论二教七月癸巳於景龙观设高座讲论道释二教。
代宗宝应元年八月癸酉诏曰：道释二教用存善诱至於像设必在尊崇如闻州县公私多借寺观居止因兹亵黩切宜禁断务令清肃其寺观除三纲并老病不能支持者馀并仰每日二时行道礼拜如有弛慢并量加科罚（时天下公私等事多借寺观居止代宗恐其亵黩因诏）。又诏曰：教宗清净礼避嫌疑其僧尼道士非本师教主及斋会礼谒不得妄事故辄有往来非时聚会并委所繇官长勾当所有犯者准法处分亦不得因兹搅扰分明告示咸使知悉。
广德元年七月壬子大赦改元制河南河北伪度僧尼道士女冠并与正度。
二年四月壬申以玄宗讳日度僧道凡数百人乙酉以肃宗讳日度僧道凡数百人。
永泰元年九月於京城资圣西明两寺置百高座讲仁王经内出二宝舆中命有力者衣金甲舁出。又结彩为菩萨神王及八部鬼神羊车鹿车牛车内侍鱼朝恩获送宰臣及百官列班於光顺门观礼宰臣等表请依班序节级率钱以资僧供二七日而罢。又诏宰臣及两省五品已上官尚书省四品已上官御史大夫中丞诸司长官并於西明寺行香修斋奏乐竟日而罢俄以吐蕃回纥入寇罢百高座讲经。
十月复讲经於资圣寺大历三年正月乙丑帝幸章敬寺行香凡度僧尼一千人。
二月辛丑万年县镇国寺有胡僧纯陀自言六百岁临终遣弟子诣阙以衣钵傅奉皇帝帝遣中官以紫衣赐之。又遣中官吊祭并获葬事是月兴善寺不空三藏上言寺院佛塔先因地震陷折今将增修下见古埏得一小棺其长尺馀发而视之凡积十馀重棺皆金宝装饣希中有舍利骨及佛一条色青而拳其长数尺每棺一锁规制妙绝有殷仲文题处处甲辰内出宝舆具威仪迎入内道场奉之。
七月特赐章敬寺盂兰盆时寺宇新成帝增罔极之思敕百官诣寺行香。
四年正月帝以章敬皇太后忌辰度僧尼道士凡四百人是月以修功德使大济禅师廓清检校殿中监廓清京城兴唐寺僧也。以修功德承恩特赐袈裟及厩马出入禁中无时初赐号大济至是。又宠以班秩京师诸僧咸惮之。
二月南天竺国僧三藏文殊德上言广州南界蕃人新营两寺望赐寺名诏以宝应广德二名赐之。
七月庚申文成殿置道场为万姓祈福是日佛见光相自子至丑久而不散六宫近侍咸睹文武百官尚书左仆射裴冕等表贺曰：圣德动天湛恩育物斋心甲夜稽首梵筵助玄造於慈元登苍生以寿域休徵允答圣功契符腾神光於玉毫发容於金殿宫中咸睹夜後如初臣等得奉殊祥无任欢欣之至伏请编诸史册宣示中外手诏曰：朕嗣守鸿业恭临宝位夕惕。若厉蹈乎！春冰启三乘之真如为万姓以作福大雄感应示现毫光茂对祯祥多惭薄德卿等百辟勤修庶政休徵荐集庆慰当深所请编之史册宣示中外者依。
七年正月兴善寺僧特进试鸿胪卿三藏不空献所翻译佛经特许编入一切经目不空。表曰：，爰自幼年承事先师大弘三教和尚二十有四载禀授瑜伽法门後游五天寻求所未授者外诸经论更重学习凡得梵本瑜伽真言经论五百馀部奉为国家详译圣言广崇福天宝五载却至上都奉玄宗皇帝恩命於宫内建立灌顶道场所赍梵经尽许翻译及肃宗皇帝配天继圣特奉纶音於内道场建立护摩及灌顶法。又为国译经助宣皇化其所译金刚灌顶瑜伽法门是成佛速邪之路其修行者必能顿超凡境达於彼岸馀部真言诸佛方便其徒不一所译诸大乘经典皆是上资邦国息灭灾厄星辰不愆风雨顺序仰恃佛力辅成国家谨纟集前後所翻译自开元至今凡一百一卷七部以闻诏下有司宣付中外。
八年正月乙未敕天下寺观僧尼道士不满七人者宜度满七人三七人已上者更度一人二七人以下者更度三人。
五月庚子以太宗讳日命有司修四千僧斋於服成寺。
八月戊午修一万僧斋於慈恩寺为万姓祈福九年丙戌以肃宗讳日度僧尼道士凡二百馀人。
六月癸未兴善寺僧试鸿胪寺卿不空三藏卒辍朝三日不空西域胡僧也。敏智多闻学通释氏经论晓知蕃汉音旨翻译贝叶经凡数万言帝甚敬之及卒乃下诏曰：大道之行同合於异相王者至理扌归於正法方化成之齐致何儒释之殊涂故前代帝王罔不崇信法教弘阐与时偕行特进试鸿胪卿大兴善寺三藏沙门大广智不空我之宗师人之舟楫超诣三学坐离于见闻修持万行常示於化灭执律舍缚讠戒为仪继明善教之志来受人王之请朕在先朝早闻道要及当付嘱常所归依每每执经内殿开法前席凭几同胶序之礼顺风比崆峒之问而妙音圆演密行内持待叩如流自涯皆悟涤除昏妄调伏魔冤天人洗心於度门龙鬼受职於神印固以气消灾厉福致吉祥实惟弘我之多宁止利吾之美当有命秩用伸优礼而得师为盛味道滋深思复强名载明前志夫妙界有庄严之士内品有果地之仪本乎！尚德敬顺时典可开府仪同三司仍封肃国公赠司空谥曰：大辩正广智不空三藏和尚。
德宗贞元四年八月御通化门观章敬寺迎御书院额并鼓吹阅神策马技。
五年三月诏曰：释道二教福利群生馆宇经行必资严洁自今州府寺观不得宿客居住屋宇破坏各随事修葺。
八月诏天下诸上州并宜国忌日准式行香。
六年二月乙亥诏葬佛骨於岐阳初岐阳有佛指骨寸馀葬於无忧王寺或奏请出之以示众帝乃出之置於禁中精舍。又送於京师佛寺倾都瞻拜施财物累钜万是日命中官送归岐阳左神策行营节度使凤翔尹邢君牙迎讠葬於旧所。
八年七月丁卯幸章敬寺。
九年五月赐故杭州径山寺僧法钦谥曰：大觉禅师。
六月诏定国忌日寺观斋僧道人数有差。
十二年九月右神策等军上言宴设堂去年腊日蒙车驾临幸请置寺以贞元镇国为名从之。又诏虢州阌乡县龙兴寺故阿足师宜谥大圆禅师。
十三年四月於曲江南弥勒阁置寺以贞元普济为名。
七月右神策军中尉霍仙鹤患特赐马十匹令诸寺设斋祈福。
十月景公寺僧寂宽等於京兆府状诉纲维乾俊等典卖承前敕赐御衣府司推勘所典卖并缘常住寺用禁系乾俊等奏请科罪帝曰：本来施与寺家之物。若自盗窃法律有文今乃不为私情事缘常住正当施与之意岂合书以罪名。若施与而令存乃是劳力寺家殊非本施之意僧之言告乃是无知更欲科绳深所无谓宜并释放。
十四年正月南天竺国先进华严经殊梵本僧般。若三藏领到令保寿寺僧智柔圆照道监虚舟智通等十八人同於崇福寺翻译成四十卷。
十六年四月以故第二祖惠可禅师赐谥为大祖禅师。
宪宗元和二年九月乙巳许成都府置圣寿南平二佛寺。
三年三月辛亥河中僧惠琳撰一切经音并目录一百三卷表献之。
六年正月丁巳敕谏议大夫孟简给事中刘伯刍工部侍郎归登右补阙萧亻免同就醴泉佛寺阅翻译大乘本心地观经。
十年三月甲申西明佛寺僧迁寺中之毗沙门神像於开业寺帝命假之骑军前後翼卫其徒以幢盖引侍凡数里不绝观者倾都。
五月诏京城寺观讲宜准兴元元年九月一日敕处分诸畿县讲宜勒停其观察使节度州每三长斋月任一寺一观置讲馀州悉停恶其聚众。且虞变也。
十二年二月丙申置元和圣寿佛寺於右神策军。
五月赐兴福寺绢布一百端疋。
十三年四月甲寅幸兴福寺赐绢三百疋辛酉西市百姓於芳林门为无遮僧斋命中使以香施之。
十二月庚戌僧惟应等辞赴凤翔法门寺迎佛骨命高品中使杜英琦监焉是月癸亥命中使赍香监领宫人十三人赴临皋驿迎佛骨先是功德使奏凤翔府法门寺有讠国真身塔塔内有释迦牟尼佛指骨一节其本傅以为当三十年一开开则岁丰人安至来年合发诏许之及至。又命中使领禁兵与僧徒迎讠开光顺门以纳之留禁中二日乃送京城佛寺。
十四年四月乙卯御勤政楼观都人设僧斋之会陈杂乐百戏日入而罢。
穆宗以元和十五年正月即位二月河东节度使裴度奏今月四日五台山佛光寺侧庆现中有金人乘狻猊领徒千万如金仙状自己至申方灭。
长庆三年八月自衤复道达兴庆宫至通化门赐丐僧等绢二百疋遣中使刘克明以钱二百五十贯绢二百五十疋赐弘福寺以发新钟。
