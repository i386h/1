<!-- { "loadSidebar": true } -->
    李道古为鄂岳沔蕲安黄都团练观察使代柳公绰总兵平淮西道古佻黠无器略及赴镇倍道而行以数骑入安州城时公绰未意道古遽至惶骇而出家财多为所夺。
    李象古为安南都护为土贼所杀象古藉荫绪入官无他志能性贪鄙居官黩货尚苛刻故及於难。
    田缙为夏州节度性贪虐多隐没军赐羌浑种落苦其渔扰遂引西蕃为寇御史中丞崔植奏摄诣台按劾得缙前在夏州遣将於度支请将士军粮及脚价共计三万四千三百馀贯文不支给将士留於上都私第及杂事饣鬼送本道赃状明白坐贬房州司马并本判官邢翥卢仲通皆坐贬部将赵荣流涪州胡证为岭南节度使证在外镇好掊敛财货厚自奉养修行坊起甲第连亘闾巷车服器用穷极豪侈议者罪之。
    浑铁为丰州刺史充天德军使坐赃七千馀贯贬袁州司户宪宗以其父咸宁王勋烈特异故特命有司俯从轻文。
    郑注为凤翔节度使诛後度支奏注家得绢一百馀万疋他物称是。
    李泳为河阳节度使泳本以市人发迹禁军以贿赂交通遂至方镇初任镇武节度转为河阳所至以贪残为务恃所交结不禀宪章犒宴所陈果实以木刻采缋之聚敛无已人不堪命遂至於乱文宗开成二年六月河阳军乱数日方止泳贬澧州长史。
    梁王珙为陕州节度使奢纵聚敛民不堪命。
    後唐毛璋为华州节度使庄宗同光末讨蜀以璋为行营右厢马军都指挥使魏王继岌自西川至渭南部下散亡其财货妓乐为璋所掠。
    温韬仕梁为耀州节度使在州七年唐帝诸陵发掘殆遍尽取其金宝惟乾陵以风雨屡作终不能发。
    陶明宗天成初邓州留後聚敛无节赃污颇甚为所部县令盛归仁所讼贬岚州司户後赐死。
    晋房知温为平卢军节度使厚敛不已积货百万治第於南城出入以妓乐相随任意所之曾不以政事为务赵在礼历滑魏沧兖同襄郓徐晋昌十馀镇节度在礼善治生殖积财巨万两京及所至藩镇皆邸店罗列凡聚敛所得惟以奉权豪崇释氏而已。
    张在後唐为右千牛卫将军同正领饶州刺史同光末权知西京留守魏王继岌平蜀王衍入朝至秦州驿庄宗遣中使向延嗣尽戮王衍之族所有奇货尽归於延嗣继岌至渭南死衍金宝妓乐{饯}悉获之俄而明宗使人诛延嗣延嗣暗遁衍之行装复为{饯}有後为西卫将军时湖南马希范与{饯}有旧朝廷请命{饯}为使允之{饯}密赍蜀之奇货往焉。又获十馀万缗以归。
    潘环为宿州团练使後为金州澶州节度使环所至以聚敛为务在州时有牙将因微过见怒环绐言笞之牙校因一尼尝熟于环者献白金两铤尼诣环日牙校饷钅敖脚两枚求免其责环曰：钅敖有几脚尼曰：三脚环复曰：今两能成乎！尼以三数致之时人号环为潘钅敖脚。
    秘琼为镇州节度使董温其衙内指挥使温其在位贪暴积钅强巨万温其陷蕃琼害其家悉辇之以藏其家遂自称留後。
    李金全为泾州节度使在镇以掊敛为务长兴中受代归阙始进马数十匹不数日。又进之明宗召而谓之曰：卿患马多耶何进贡之多也。又谓曰：卿在泾州日为理如何无乃以马为事乎！金全惭谢而退帝虽亻黾勉受之而心不怿金全累更名郡藩镇所在掊聚敛财赂结权要而掩其弊政之迹帝颇闻其不廉故以言讥之後天福初自沧州节度使罢镇归阙会安州屯将王晖杀节度使周环高祖遣金全以骑兵千人镇抚其地未及境晖为部下所杀金全至乱军数百人皆不自安金全说遣赴阙密伏兵於野尽杀之。又擒其军校武克和等数十人斩之初金全之将行也。高祖戒之曰：王晖之乱罪莫大焉但虑封守不宁则民受其弊因折矢飞诏约以不戮一人仍许以晖为唐州刺史。又谓金全曰：卿之此行无失吾信及金全至闻克和等当为乱之日劫掠郡城所获财货悉在其弟遂杀而夺之。
    杨光远为河阳节度使时范延光致仕辇装妓妾居於河阳光远利其奇货。且虑为子孙之雠因奏延光不家汴雒出舍外藩非南走淮夷则北走边塞宜早除之高祖以许之不死铁券存焉持疑未允光远乃遣子承勋以甲士围其第逼令自裁延光曰：天子在上安得如此乃遣使者乞移居洛下得及浮桥推於流而溺杀之矫奏云：延光自投於河朝廷以会其意弗之理逾岁入觐高祖为致曲宴教坊伶人以光远暴敛重赋因陈戏讥之光远殊无惭色寻以光远为平卢军节度使光远表奏请与长子同行寻授承勋莱州防御使及赴任仆从妓妾至千馀骑满盈僭侈为方岳之最下车之後惟以刻剥为事。
    汉白再荣为护圣左厢都指挥使晋末契丹犯阙明年敌王北去再荣从敌帐至真定其年闰七月晦李筠何福进相率杀敌帅麻答诸军乃请权知留後事再荣以李崧和凝携家在彼令军士数百人环迫崧家以求赏给崧凝各出家财与之再荣欲害崧以利其财前磁州刺史李谓再荣曰：公与诸将为契丹所虏凌辱万端日夕忧死今日才得生路便拟杀一宰相他日到阙傥有所问何以为辞再荣默然。又括率在城居民家财以给军事李。又譬解之乃止其汉人曾事麻答者尽拘之以取其财高祖以再荣为镇州留後为政贪虐难状镇人呼为白麻答未几移授滑州节度使箕敛诛求民不聊生乃徵还京师。
    刘铢为青州节度使铢受代之日有私盐数屋杂以粪秽填塞诸井以土平之节度使符彦卿发其事以闻铢奉朝请久之。
    李守贞为兖州节度讨青州杨光远光远子承勋等乞降守贞入城害光远等光远孔目吏宋颜尽以光远财宝名姬善马告於守贞守贞德之置於帐下。
    周宋彦筠仕梁为开封府牙校庄宗有天下擢领禁军伐蜀之役率所部康延孝为前锋入成都据一甲第中资货钜万妓女数十辈尽为其所有。
    常思为宋州节度使广顺三年诏赴阙改授平卢军节度使思将赴镇奏太祖云：臣在宋州出放得纟系十馀万两谨以券上进。且行徵督太祖颔之。
    王守恩历诸卫将军晋开运末守恩因假告归於潞时潞州节度使张从恩惧契丹之盛将朝於戎王以守恩婚家甚倚信之乃移牒守恩请权为巡捡使从恩既去守恩寻以潞城归於汉祖仍尽取从恩之家财汉祖即以守恩为招义军节度使汉乾初授西京留守守恩性贪鄙委任群小以掊敛为务虽病残癃者亦不免其科率人甚苦之洛都尝有豪士为二姓之会守恩乃与伶人数辈夜造其家自为贺客因获白金数笏而退太祖以白文珂代之守恩甚惧而雒人有曾为守恩非理割剥者皆就其第徵其旧物守恩一一偿之及赴阙止奉朝请而已。
    郑仁诲为澶州节度使广顺末王殷受诏赴阙太祖遣仁诲赴邺都巡检及殷得罪仁诲不奉诏即杀其子盖利其家财妓乐也。及仁诲卒而无後人以为阴责焉。
    李彦κ显德中为延州兵马留後到镇颇以殖货为意窥图胜利侵渔蕃汉部人群情大扰。
    齐藏珍为诸卫世宗淮上用兵复委监护与军校何起领兵降下光州藏珍欺隐官物甚多。
    ●卷四百五十六
    ○将帅部　不和
    《传》曰：师克在和不在众。又曰：安民和众盖军旅之尚和也。久矣。夫师出以律顺成为臧固当辑睦兵戎克济勋略其有处营卫之任握旗鼓之要受偕出援χ并行忘从帅之义恣兼人之勇专逞其欲不相为谋或大呼於私门或盛气於幕府至有乖异筹画违沮期会反干戈而斗夺鼓吹以往弃公家事为仇方利以至覆军夺爵而不悔焉孟子云：天时不如地利地利不如人和诚哉！是言矣。
    胥甲晋大夫鲁文公十二年冬秦伯伐晋取羁马晋人御之赵盾将中军荀林父佐之缺将上军臾骈佐之栾盾将下军胥甲佐之范无恤御戎以从秦师於河曲臾骈曰：秦不能久请深垒固军以待之从之秦人羁马晋邑欲战秦伯谓士会曰：若何而战（晋士会七军奔秦）对曰：赵氏新出其属曰：臾骈必实为此谋将以老我师也。（臾骈赵盾属大夫新出佐上军）赵有侧室曰：穿晋君之胥也。（侧氏支子穿赵夙庶孙）有宠而弱不在军事（弱年少也。又未尝涉知军事）好勇而狂。且恶臾骈之佐上军也。若使轻者肆焉其可（肆暂往而退也。）十二月戊午秦军掩晋上军赵穿追之不及（上军不动赵穿独追之）反怒曰：裹粮坐甲固敌是求敌至不击将何俟焉军吏曰：将有待也。（待可击）穿曰：我不知谋将独出乃以其属出宣子曰：秦获穿也。获一卿矣。秦以胜归我何以报乃皆出战交绥（司马兵法曰：逐奔不远从绥不及逐奔不远则难诱从绥不及则难陷然则古名退军为绥秦晋志未能坚战短兵未致争而两退。故曰：交绥）秦行人夜戒晋师曰：两军之士皆未也。明日请相见也。（缺也。）臾骈曰：使者目动而言肆惧我也。（目动则心不安言肆则声常失节也。）将遁矣。薄诸河必败之（薄迫也。）胥甲赵穿当军门呼曰：死伤未收而弃之不惠也。不待期而薄人於险无勇也。乃止（晋师止）秦师夜遁复侵晋入瑕。
