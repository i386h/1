<!-- { "loadSidebar": true } -->
    南齐江谧为黄门侍郎谧性随流俗善趋势利初仕宋为于湖令宋明帝为南豫州谧倾身奉之即位累迁右丞元徽末朝野咸属意建平王景素谧深自委结景素事败仅得免祸苍梧王废後物情尚怀疑惑谧独竭诚归事太祖以本官领尚书左丞明元年迁黄门侍郎左丞如故沈攸之事起为加太祖黄钺谧所建也。齐台建为侍中长沙内史及太祖登遐谧称疾不入众颇疑其怨不豫顾命也。武帝即位谧。又不迁官以此怨望时武帝不豫谧诣豫章王嶷问曰：至尊非起疾东宫。又非才公今欲作何计世祖知之出谧为征虏将军镇北长史南东海太守未发帝使御史中丞沈冲奏谧前後罪曰：谧少怀轻躁长集讠舀薄交无义合行必利动将以奕世利局见擢宋朝而阿{月更}内稔货赂公行咎盈宪简戾彰朝听舆金辇宝取容近习以沈攸之地胜兵强终当得志委心托身岁暮相结以刘景素亲属望重俯应乐推献诚荐子窥窬非望时艰网漏得全首领太祖匡饬天地方知远图薄其难洗之瑕许其革音之效加以非分之宠推以不次之荣列迹勋良比肩朝德以主者微勤刀笔小用赏厕河山任忝出入轻险之性在贵弥彰贪昧之情虽富无满重莅湘部显行断盗及居铨衡肆意受纳连席同乘皆讠皮黩旧侣密延宴必货贿尝密理合升进者以为已惠事宜贬退者并称中旨谓贩鬻威权奸回不露欺主罔上谤议可掩先帝寝疾弥留人神忧震谧病私舍曾无变容国讳经旬甫入殿参访遗诏觇恃时旨以身列朝流宜蒙兼带先顾不逮旧位无加遂崇饣希恶言肆鬼纵悖议诽朝政讪毁皇猷遍蚩忠贤历诋台相至於蕃岳入授列代常规勋戚出抚前王彝则而谧妄发枢机坐构嚣论复敢贬谤储后不顾辞端毁折宗王每穷舌杪皆云：诰誓乖礼崇树失宜仰指天俯画地希幸灾故以申积愤犯上之迹既彰反噬之情已著请免官削爵土收送廷尉狱治罪诏赐死时年五十二。
    王喧之为中书舍人时东侯所宠茹法珍海虫儿等用事并为外监口称诏敕喧之与相唇齿专掌文翰。
    後魏卢昶为侍中守职而已无所激扬与侍中元晖等更相朋附为宣武所宠时论鄙之。
    赵修为黄门侍郎时高聪为散骑常侍修嬖幸聪深相朋附。
    李凭阿附赵修为给事黄门武卫将军定州大中正坐修党免官。
    徐纥为中书舍人诡附亻幸臣赵修迁通直散骑侍郎及修诛坐党徙χ罕得还久之复除中书舍人太傅清河王怿以文翰待之及元害怿出为雁门太守未几入雒。又饰貌事义大得义意义曲事灵太后亻幸臣郑俨是以特被信任俄迁给事黄门侍郎仍领舍人总摄中书门下之事军国诏命莫不由之纥既处腹心参断机密势倾一时远近填凑与郑俨李神轨宠任相亚时称徐郑焉。
    李肃字彦邕为员外常侍初讠舀附侍中元晖後以左道事侍中穆绍裸身被尽腹衔刀於隐屏之处为绍求福故绍爱之。
    宋维孝明时为给事坐讠舀事高肇出为益州龙骧府长史辞疾不行。
    袁翻领给事中在门下并掌文翰翻既才学名重。又善附会亦为灵太后所信待。
    贾司马为都官尚书为元所宠论者讥其趣势。
    卢同为尚书左丞元之废灵太后也。相州刺史中山王熙起兵於邺熙败以同为持节兼黄门侍郎慰劳使仍就州刑熙还授平东将军正黄门营明堂副将寻加抚军将军光禄大夫本州大中正同善事在位为所亲戮熙之日深穷党与以希旨论者非之。又给同羽林二十人以自防卫。
    刘仁之字山静尉元引为御史前废帝时兼黄门侍郎深为尔朱世隆所用。
    崔勉为尚书右中兵郎中後太尉豫章王启为谘议参军郎中如故坐举人失衷免官前废帝普泰中兼尚书左丞勉善附会世论以浮竞讥之为尚书令尔朱世隆所亲待而尚书魏季景尤为世隆知任勉与季景内颇不穆季景阴求右丞夺勉所兼世隆启用季景勉遂怅怏自失。
    山伟河南洛阳人前废帝末为侍中中书令与宇文忠之之徒代入为党时贤畏恶之。
    陆希质为中书监希质名家子位宦。又通不能平心於物唯与山伟宇文忠之等共为朋党排毁朝俊有识者薄之。
    北齐崔昂显祖时累迁仆射前者崔暹季舒为之亲援後乃高德政是其中表常有挟持意色矜高以此不为名流所服。
    崔季舒为黄门迹在魏朝归心霸府宾客辐凑倾心接礼甚得名誉势倾崔暹暹尝於朝堂屏人拜之曰：暹。若得仆射皆叔父之恩其权重如此。
    魏收撰後魏史成诸家子孙投诉百馀人众口讠宣然号为秽史投牒者相次无以抗之时左仆射杨右仆射高德政二人势倾朝野与收皆亲收遂为其家并传二人不欲言史不实抑塞诉辞终文宣世更不重论。又尚书陆操尝谓曰：魏收魏书可谓博物宏才有大功於魏室。
    冯子琮其妻胡皇后妹也。为吏部尚书俄迁尚书右仆射仍摄选和士开居要日久子琮旧所托卑辞曲躬事事谘禀士开弟休与卢氏姻子琮简较趋走与士开府僚不异是时内官除授多由士开奉拟子琮既恃内戚兼带选曹自擅权宠颇生间隙。
    张雕武成时为假仪同三司待诏文林馆胡人何洪珍大蒙帝亲宠与张景仁结为婚媾雕以景仁宗室自於洪珍倾心相礼情好日密公私之事雕尝为其指南时穆提婆韩长鸾与洪珍同侍帷幄知雕为洪珍谋主甚大恶之洪珍。又奏雕监国史寻除侍中加开府奏度支事大被委任言多见从特敕奏事不趋呼为博士。
    阳休之领中书监及邓长颜之推奏立文林馆之推本意不欲令耆旧贵人居之休之便相附会与少年朝请参军之徒同入待诏时论贬焉刘逖为散骑侍郎兼中书侍郎和士开宠要逖附之正授中书侍郎入典机密兼散骑常侍。
    徐之才为左仆射与和士开陆令萱母子曲尽卑狎二家。若疾救护百端繇是迁尚书令封西阳郡王。
    後周叱罗协本名与高祖讳同後改为焉南岐州刺史晋公护既杀孙韦李植等欲委腹心於司会柳庆司宪令狐整并乱不堪俱荐护遂徵协入朝既至护引与同宿深寄之协忻然承奉誓以躯命自效护大悦以为得协之晚则授军司马委以兵士寻治御史正。又授护府长史进爵为公邑一千户尝在护侧陈说时事多被纳用明帝知其才识庸浅每抑之数谓之曰：汝何知也。犹以护所亲任难即屏黜每含容之及帝晏驾便授协司会中大夫中外府长史。
    唐封德彝初仕隋炀帝为内史舍人而不被用见内史侍郎虞基幸於炀帝而基不闲吏务每承处分多失事理德彝。又附之密为指画宣行诏命讠舀顺王心外有表疏知忤意者皆寝而不奏决断刑法多文深诋策勋行赏必抑削之故虞基之宠日隆而隋政日乱皆德彝之所为也。
    魏玄同则天永昌元年为纳言伏诛玄同素与裴炎交结预其流者号为耐久朋至党与皆败故诛。
    刘永济为凤阁舍人中宗初坐与张易之款狎左授青州长史。
    刘宪为天官侍郎张易之诛宪以附出为海州刺史。
    萧至忠神龙中为吏部侍郎当武三思擅权至忠附之自知吏部选事恃三思势无所忌惮请谒杜绝威风大行。
    赵履温性巧佞长安中为左台殿中侍御史历尚书郎妹桓彦范为韦氏所诛履温惧乃附武三思累迁司农卿倾国资以事安乐公主为其造宅穷奢极丽。又通韦氏讠舀媚百端及少帝御安福门履温驰於楼下称万岁声未绝而万骑斩之。
    吉温为户部郎中性便僻巧事权要知安禄山承恩厚结之时禄山入奏骤言温之能玄宗天宝十载禄山加河东节度因奏温为河东节度副使知留守兼铸钱事赐紫金鱼袋及杨国忠入相国忠素与温善徵为御史中丞充京畿关内采访处置使制到温诣范阳与禄山别禄山甚厚之遣男庆绪亲执温马辔送出驿及温至朝廷动静必报禄山十三岁禄山拜左仆射充闲厩使。又奏温武部侍郎兼御史中丞杨国忠与禄山嫌隙已成温既厚於禄山国忠遂忌之其冬河东太守韦陟坐赃罹罪温结欢於禄山求免诏付中书门下与法官对鞫之温遂伏罪。
    李林甫为黄门侍郎时惠妃武氏有宠林甫密事中要求为党援。
    裴冕为尚书右仆射代宗宝应初充护山陵使勉以侍臣李辅国权盛将附之乃表辅国亲昵术士中书舍人刘煊为山陵使判官煊坐法勉累贬施州刺史。
    裴士淹为礼部尚书礼仪使大历五年诛鱼朝恩黜士淹为处州刺史户部侍郎判度支第五琦为饶州刺史皆朝恩党也。士淹掌礼仪琦典财赋皆匿於朝恩时论鬼之。
    杜亚大历中为谏议大夫自以才用合当柄任李栖筠承恩众望言必为宰相亚乃厚结之。
    严武为黄门侍郎与宰臣元载深相结冀其引在同列事未行求方面出为剑南节度使。
    杨炎为吏部侍郎大历十三年贬为连州员外司马元载党也。炎与载同郡。又元氏之出谓载为舅少好学博涉文史而性巧贪氵嫉毁忠良遂与载合凡在朝坐载累贬官者谏议大夫知制诰韩洄王定谏议大夫包佶徐缜大理少卿裴冀太常少卿王纪起居舍人韩会等十馀人。又贬户部郎中赵纵为和州刺史亦载党也。纵妻父《郭子》仪帝以勋臣之故特宽之授以郡守。又贬刑部尚书王昂为连州刺史交通元载故也。既行至万州卒。
    苏端为比部郎中代宗既素重杨绾欲以政事委之绾寻卒常衮与绾志尚素异嫉而怒之有司谥议绾为文贞衮微讽端令驳之毁短绾过甚端坐黜官。
    韩洄德宗贞元二年自京兆尹为刑部侍郎以党於宰相卢翰故也。
    潘孟阳炎之子母刘晏女也。公卿多父友及外祖宾从故得荐用累至兵部郎中德宗末王绍以恩亻幸权移宰相数称孟阳之才因擢授权知户部侍郎。
    李景俭元和末出为澧州刺史景俭素与翰林学士元稹厚善稹初承穆宗恩顾遂以景俭为请寻授谏议大夫。
    李绅为户部侍郎与庞严友善长庆中穆宗召严为翰林学士。又赐以金紫皆绅引之也。
    刘栖楚为谏议大夫敬宗宝历元年拜刑部侍郎栖楚自为谏议大夫官业殊未有闻但时宰相用事者栖楚多敢言欲引为助遂不逾时致宣此官丞郎宣授自栖楚始也。
    崔元略自京兆尹迁户部侍郎时以元略版图之拜出於宣授谏官有疏指言内常侍崔潭峻方有权宠元略以诸父事之故虽劾而遽迁显要元略亦上章自辨。且曰：一昨府县条流台司举劾孤立无党谤言益彰不谓诏出宸衷恩延望外处南宫之重选列左户之清班岂臣庸虚敢自干冒天心所择虽惊特达之恩众口相非遂致因缘之说诏答之曰：朕所命官，岂非公选卿能称职奚恤人言然元略不能逃父事潭峻之名。
    ○台省部　害贤
    夫谗说殄行静言庸违盖匪人之至恶固凶德之斯下，岂有振缨华省结绶台图固宠荣嫉忌贤正既曲直之相异则嫌隙之滋丰以至诱舀危机媒孽而成罪崇饰飞语萋菲而造端或被以非辜或移其要职幸君听之斯惑冀荣路之自安岂蝇玷之足方固虿毒之不。若诗云：取彼谗人投畀豺虎豺虎不食投畀有北其以是夫。
