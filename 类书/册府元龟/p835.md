<!-- { "loadSidebar": true } -->
    王梁建武二年以中郎将行执金吾事北守箕关击赤眉别校降之三年春转击五校追至信都赵国破之悉平诸屯聚四年春击肥城文阳拔之（肥城县名属泰山郡文音汶故城在兖州泗水县西）进与骠骑大将军杜茂击佼︹苏茂於楚沛间扌友大梁桑（县名，或曰：城名）而捕虏将军马武偏将军王霸亦分道并进岁馀悉平之。
    杜茂建武二年以大将军与中郎将王梁击五校贼於魏郡清河东郡悉平诸营堡降其持节大将三十馀人三郡清静明年以骠骑大将军击沛郡拔芒（聚名芒县名复名临睢）时西防复反迎佼︹五年春率捕虏将军马武进攻西防数月拔之。
    马成建武四年以扬武将军督诛虏将军刘隆振威将军宋登射声校尉王常发会稽丹阳九江六安四郡兵击李宪围宪於舒岁馀城中食尽乃攻之遂屠舒斩李宪追击其党与尽平江淮地九年代来歙守中郎将率武威将军刘尚等破河池遂平武都（河池今凤州县一名仇池）。
    刘隆建武四年以诛虏将军讨李宪平之十七年以中郎将副伏波将军马援击交趾蛮夷徵侧等隆别於禁口破之（交趾郡{米鹿}泠县有金溪{宀几}相传音讹谓之禁溪侧等所败处也。其地今岑州新昌县也。{米鹿}音麋泠音零）获其帅徵贰（徵侧之妹）斩首千馀级降者二万馀人。
    傅俊建武三年以积弩将军与征南大将军岑彭击破秦丰因将兵徇江东杨州悉定。
    坚镡建武元年以扬化将军与诸将攻雒阳而朱鲔别将守东城者为反间私约镡晨开上东门（上东门雒阳故城东面北头第一门）镡与建义大将军朱乘朝而入与有大战武库下（雒阳建始殿东有大仓仓东有武库藏兵之所）杀伤甚众至旦食乃罢朱有繇是遂降。又别击内黄平之。
    马武建武四年以骑都尉与虎牙将军盖延等讨刘永武别击济阴下成武楚丘拜捕虏将军明年庞萌反攻桃城武先与战破之。
    李通建武六年以前将军领破奸将军侯进捕虏将军王霸等十营击汉中贼公孙述遣兵救通等与战於西城破之。
    王常建武二年以汉忠将军北击河间渔阳平诸屯聚五年秋攻拔湖陵。又别率骑都尉王霸共平沛郡贼（苗虚也。）七年为横野大将军别击破隗嚣将高峻於朝那（县名属安定郡）嚣遣将遏乌氏常要击破之转降保塞羌诸营壁皆平之九年击内黄贼破之。
    来歙建武八年以中郎将与征虏将军祭遵袭隗嚣之略阳遵道病还分精兵随歙合二千馀人伐山开道从番须回中（番音盘番须回中并地名）径至略阳（径直也。）斩隗嚣守将金梁因保其城及隗嚣平诏歙率征西大将军冯异建威大将军耿虎牙大将军盖延扬武将军马成武威将军刘尚入天水击破公孙述将田赵匡明年攻拔落门隗嚣之党周宗赵恢及天水属县皆降歙。又率盖延刘尚及大中大夫马援等进击羌於金城大破之斩首虏数千人获牛羊万馀头数十万斛。
    窦融建武六年以河西大将军率诸郡守将兵入金城初更始时先零羌封何诸种杀金城太守居其郡隗嚣使使赂遗封何与共结盟欲发其众融等因军出进击封何大破之斩首千馀级得牛马羊万头数万斛因并河扬威武（并音蒲浪切）伺候车驾时大兵未进融乃引还。
    王霸建武八年以讨虏将军屯函谷关击荥阳中牟盗贼皆平之十年与吴汉等四将军六万人出高柳击贾览诏霸与渔阳太守陈将兵为诸军锋匈奴左南将军将数千骑救览霸等连战於平城下破之追出塞斩首数百级。
    张宗为大中大夫建武八年颍川桑中盗贼群起宗将郡兵击定之後青冀盗贼屯聚山泽宗以谒者督诸郡聚名兵讨平之十六年琅邪北海盗贼复起宗督二郡兵讨之乃设方略明购赏皆悉破散，於是沛楚东海临淮群贼惧其威武相捕斩者数千人青徐震忄栗刘尚建武九年以武威将军从征西大将军冯异入天水击公孙述将田等明年与中郎将来歙击羌於金城大破之十八年夷渠帅拣蚕与姑复榆弄栋连然滇池建怜昆明诸种反叛杀长吏益州太守繁胜与战而败退保朱提十九年遣尚发广汉犍为蜀郡人及朱提夷合万三千人击之尚军遂度泸水入益州界群夷闻大兵至皆弃垒奔尚获其羸弱畜二十年进兵与拣蚕等连战数月皆破之明年正月追至不韦斩拣蚕帅凡首虏七千馀人得生口五千七百人马三千匹牛羊三万馀头诸夷悉平。
    马援建武十一年以陇西太守发步骑三千人击破先零羌於临洮斩首数百级获牛马羊万馀头守塞诸羌八千馀人诣援降诸种有数万屯聚寇钞拒浩隘援与扬武将军马成击之羌因将其妻子辎重移阻於允吾谷援乃潜行间道掩赴其营羌大惊溃复远徙唐翼谷口援复追讨之羌引精兵聚北山上援陈军向山而分遣数百骑绕袭其後乘夜放火击鼓叫讠虏遂大溃凡斩首千馀级援以兵少不得穷追收其粮畜产而还十三年武都参狼羌与塞外诸种为寇杀长吏援将四千馀人击之至氐道县羌在山援军据便地夺其水草不与战羌遂穷困豪帅数十万户亡出塞诸种万馀人悉降，於是陇右清静十七年交趾女子徵侧及女弟徵贰反攻没其郡九真日南合浦蛮夷皆应之寇略岭外六十馀城侧自立为王，於是玺书拜援伏波将军以扶乐侯刘隆为副督楼船将军段志等南击交趾军至合浦而志病卒诏援并将其兵遂缘海而进随山刊道千馀里（刊除也。）十八年春军至浪泊上与贼战破之斩首数千级降者万馀人援追徵侧等至禁数败之贼遂散去明年正月斩徵侧徵贰传首洛阳。又将楼船大小二千馀艘战士二万馀人进击九真贼徵侧馀党都羊等自无功至居风（无功居风二县并属九真郡居风今爱州）斩获五千馀人峤南悉平（援至交趾立铜柱为汉之极界也。）二十五年春击武陵五溪蛮夷至临乡（属武陵）遇贼攻县援迎击破之斩获二千馀人皆散走入竹林中。
    窦固明帝永平十五年以奉车都尉与骑都尉耿忠屯凉州明年固与忠率酒泉敦煌张掖甲卒及卢水羌胡万二千骑出酒泉塞至天山（即祁连山也。在西州交河县东）击呼衍王斩首千馀级呼衍王走追至蒲类海（今名婆悉海在庭州蒲昌县东南）明年复出玉门击西域固遂破白山降车师。
    耿秉永平十七年以驸马都尉与奉车都尉窦固合兵万四千骑出白山击车师後王纵兵抄掠斩首数千级收马牛十馀万头後王安得震怖从数百骑出迎秉其前王亦归命遂定车师而还章和二年以征西将军副车骑将军窦宪击北匈奴大破之封美阳侯。
    马防为城门校尉章帝建初二年金城陇西保塞羌皆反拜防行车骑将军事以长水校尉耿恭副将北军五校兵及诸郡积射士三万人击之军到冀而羌豪布桥等围南部都尉於临洮防欲救之临洮道险车骑不得方驾防乃别使两司马将数百骑分为前後军去临洮十馀里为大营多树幡帜扬言大兵旦当进羌候见之驰还言汉兵盛不可当明旦遂鼓讠而前羌虏惊走因追击破之斩首虏四千馀人遂解临洮围防开以恩信烧当种皆降唯布桥等三万馀人在临洮西南望曲谷十二月羌。又败耿恭司马及陇西长史於和罗谷死者数百人明年春防遣司马夏骏将五千人从大道向其前潜遣司马马彭将五千人从间道冲其心腹。又令将兵长史李调等将四千人绕其西三道俱击复破之斩获千馀人得牛羊十馀万头羌退走夏骏追之反为所败防乃引兵与战於索西。又破之（索西县名在岷州和政县东亦名临洮东城）布桥迫急将种人万馀降还拜车骑将军。
    班超建初八年以将兵长史假鼓吹幢麾镇西域（鼓吹幢麾皆大将所有超非大将故云：假）後四年超发于诸国兵二万五千人击莎车追斩五千馀级大获其马畜财物莎车遂降威震西域永元三年以超为都护六年秋超遂发龟兹鄯善等八国兵合七万人及吏士贾客千四百人讨焉耆焉耆王广尉黎王及北支等三十人诣超降超收广等於陈睦故城斩之传首京师因纵兵钞掠斩首五千馀级获生口万五千人马畜牛羊三十馀万头更立右侯元孟为焉耆王超留焉耆半岁慰抚之，於是西域五十馀国悉皆纳贡内属焉明年封超为定远侯邑千户。
    张纡章和元年以陇西太守代傅育为护羌校尉将万人屯临羌是时迷吾既杀傅育狃伏边利复与诸种步骑七千人入金城塞纡遣从事司马防将千馀骑及金城兵会战於大乘谷迷吾兵败走因译使欲降纡纳之遂将众人诣临羌县纡设兵大会施毒酒中羌饮醉纡因自击伏兵起诛杀酋豪八百馀人斩迷吾等五人头以祭育蒙复故兵击在山谷间者斩首四百馀级得生口二千馀人。
    窦宪和帝永元元年以车骑将军与执金吾耿秉各将四千骑及南匈奴左谷蠡王师子（师子其名）万骑出朔方鸡鹿塞南单于屯屠河（屯屠河单于名）将万馀骑出满夷谷度辽将军邓鸿（禹少子）及缘边义从羌胡八千骑与左贤王安国万骑出摁阳塞（扌固音固在五原郡）皆会涿邪山宪分遣副校尉阎盘司马耿谭耿夔将左谷蠡王师子右呼衍王须訾等（今呼延姓是其後须訾名也。）精骑万馀与北单于战於稽落山大破之虏众奔溃单于Т走追击诸部遂临私渠北海（匈奴中海名也。）斩名王已下万三千级获生口马牛羊橐驼百馀万头，於是温犊须日逐温吾夫渠王柳等八十一部率众降者前後二十馀万宪与耿秉遂登燕然山刻石勒功而还诏拜宪大将军。
    耿夔永元三年以大将军左校尉将精骑八百出居延塞直奔北单于庭于金微山斩阏氏名王已下五千馀级单于与数骑脱亡尽获其匈奴珍宝财畜去塞五千馀里而还自汉出师所未尝至也。乃封夔粟邑侯（故城在今同州白水西北）永初三年南单于檀反畔夔以辽东太守率鲜卑及诸郡兵屯雁门与车骑将军何共击之熙推夔为先锋而遣其司马耿溥刘祉将二千人与夔俱进到属国故城单于遣日逐王三千馀人遮汉兵夔自击其左令鲜卑攻其右虏遂败走追斩千馀级杀其名王六人获穹庐车重千馀两马畜生口甚众。
