<!-- { "loadSidebar": true } -->
    李晟为左羽林将军代宗广德初凤翔节度使孙志直署晟总游兵击破党项羌高玉等以功授特进试光禄卿大历初李抱玉镇凤翔署为右军都将四年吐蕃围灵州抱玉遣晟击之吐蕃因解灵州之围而去拜开府仪同三司无几兼左金吾卫大将军泾原四镇北庭都知兵马使并总游兵无何节度使马与吐蕃战於盐仓兵败晟率所部横击之拔出乱兵之中以功封合川郡王德宗即位吐蕃寇剑南乃诏晟将神策兵救之授太子宾客建中二年魏博田悦反将兵围临邢州诏以晟为神先锋都知兵马使救临寻加兼御史中丞三年正月复以诸道军击败悦军於洹水遂进攻魏州以功加检校左散骑常侍实封百户无几兼魏府左司马及王武俊攻赵州晟乃献状请解赵州之围欲引兵趋定州与张孝忠合势欲图范阳德宗壮之加晟御史大夫德宗在奉天诏晟赴难晟引军逾飞狐师次代州诏加晟检校工部尚书神策行营节度使实封二百户及李怀光反车驾幸梁州帝叹曰：早从李晟之言三蜀可坐致也。诏授尚书左仆射同中书门下平章事以安众心後拜晟司徒兼中书令实封一千户德宗至自兴元晟戎服谒见于三桥帝驻马劳之赐永崇里第及泾阳上田延平门之林园女乐八人入第之日京兆府供帐酒馔赐教坊乐具鼓吹迎导宰臣节将送之帝思晟勋力制纪功碑俾皇太子书之刊石立於东渭桥。又令太子书碑词以赐晟後为中书令奉朝请贞元四年三月诏为晟立五庙五年九月晟与侍中马燧见於延英殿上嘉其勋力诏图其像於旧臣之次仍令皇太子书其文以赐晟晟刻石於门左九年八月薨帝震悼出涕废朝五日令百官就第临吊命京兆尹李充监护丧事官给葬具赙加等比大敛帝手书致意送柩前。
    谢元佐为宋州刺史德宗建中二年加兼御史中丞宋亳节度等使李正已死子纳匿丧谋叛而李洧以徐州归顺纳遣兵围之诏元佐与诸军援洧与贼接战大破之斩首万馀级繇是转输路通加御史大夫收濮州降将杨令晖分兵挟以徇濮阳遂降其将高彦超以通濮阳津迁尚书累封四千户兼曹濮观察使。
    李元谅为镇国军节度副使德宗居奉天贼朱Г遣伪将何望之袭华州遂据城元谅自潼关将所部遂扌友华州军益振以功加御史中丞是时尚可孤守蓝田与元谅为犄角贼东不能逾渭南元谅功居多迁华州刺史兼御史大夫潼关防御镇国军节度使寻加检校工部尚书兴元元年五月诏元谅与副元帅李晟进收京邑帝还宫加检校尚书左仆射实封七百户赐甲第女乐贞元三年诏元谅将本军从浑与吐蕃会盟于平凉与俱申号令严其部伍而还时谓元谅有将帅之风德宗嘉之赐马十匹金银器锦采等甚厚四年春加陇右节度支度营田观察临洮军使移镇良原九年十一月卒帝甚悼惜废朝三日赠司空赙布帛米粟有差。
    杜希全为朔方军节度使德宗居奉天希全首将所部以赴难加检校户部尚书行在都知兵马使。
    邢君牙初为平卢军兵马使累从田神功战伐历将军试光禄勋神功既为兖郓州节度令君牙领防秋兵入镇好属吐蕃凌犯代宗幸陕君牙隶属禁军扈从。又以战功加鸿胪卿封河间郡公德宗贞元三年迁右神策军行营节度凤翔陇州观察使加检校工部尚书吐蕃犯边。且耕。且战西戎不能为患寻加检校右仆射十四年卒废朝一日赠司空赙布帛米粟有差。
    尚可孤德宗建中四年为兼御史中丞荆襄应援淮西使以所统之众赴山南累有战功及泾原兵叛诏徵可孤军至蓝田击破之兴元元年三月迁检校工部尚书兼御史大夫神策京畿渭南商州节度使五月李晟率可孤收京城可孤为先锋京师平以功升检校右仆射封冯翊郡王增邑通前八百户实封二百户及李怀光以河中叛诏可孤帅师与诸军征讨次於沙苑遇疾卒于师赠司空赙布帛米粟甚厚丧葬所须并令官给。
    刘氵雍幽州节度使怦之次子怦卒子济代任表氵雍为瀛州刺史无何怒兄济乃请以所部西捍陇塞拔瀛州兵一千五百及男女万馀口直趣京师部伍齐整无一人犯令者德宗召氵雍赐宴於凌烟阁甚被恩宠拜金紫光禄大夫检校太子宾客兼秦州刺史御史大夫陇右经略军使其麾下兵士赐名陇右军以普润县为理所赐本钱五万贯以自给。
    程怀直为横海军节度使德宗贞元十三年来朝加检校尚书右仆射仍赐安业坊甲第一区妓一人他赐有差令归沧州。
    戴休颜为盐州刺史奉天之难倍道以所部蕃汉三千人号泣赴难德宗嘉之赐实封二百户及李晟收京师既清宫阙休颜与浑等率兵赴岐阳邀击朱Г馀众及策勋加检校右仆射实封至六百户扈驾至京特赐女乐甲第。
    杨惠元为神策京西兵马使及田悦反叛诏惠元领禁兵三千与诸将讨伐战御河夺三桥皆元之功也。加检校工部尚书。
    李皋为江西道节度使洪州刺史李希烈反皋分兵大破蔡山贼扌友蕲州降其将李良。又取黄州舒王为元帅加皋前军兵马使德宗居奉天皋遣伊慎败杜少诚以功加银青光禄大夫进封五百户。
    王武俊为成德军节度使德宗贞元十三年祖祢私庙令所司供少牢量借仪卫人夫仍令太常博士检校十七年薨废朝五日群臣诣延英门奉慰如浑故事诏左庶子李上公持节赠太师绢三千疋布千端粟三千石。
    刘昌德宗时摄濮州刺史李希烈既陷汴州昌以三千人守宁陵躬励士卒大破希烈擒其将翟曜希烈退保蔡州自此不复侵轶诏加检校工部尚书增实封通前二百户贞元中为泾原节度等使诏城平凉。又於平凉西别筑胡谷堡遂以保宁边鄙加检校右仆射。
    张建封为徐泗节度使德宗贞元十三年入觐特以双日开延英召对。又令建封朝参入大夫班皆示宠厚之十四年上已赐中书门下及两省供奉官宴於曲江特令建封与诸相同榻而食贞元已後元帅节制累有入朝及却还镇如马燧浑刘元佐李抱真曲环之崇秩洪勋未有获御制诗以送之建封将还镇特赐诗及出城。又令高品中使赍常所执鞭以赐之曰：以卿忠贞节义岁寒不移此鞭以朕久执用故以赐卿表卿忠节也。建封。又献诗一首以自警励。
    曹华仕宣武军为牙校吴少诚叛本军以华骁果有智略用为襄城戍将蔡贼攻襄城华屡败之德宗特赐旗甲。
    韩全义为蔡州行营招讨处置使德宗贞元十七年正月甲寅至京帝命中使就第宣慰焉壬戌宴全义於麟德殿。
    张茂昭为义武军节度使德宗贞元二十年十月来朝累陈奏河北及西北边事语甚忠切德宗屡叹曰：恨见卿之晚会宴于麟德殿赐良马甲第及器用锦采极厚宪宗元和五年冬来朝十二月十二日至京师故事双日不坐是日特开延英殿对之五刻因请迁祖考之墓来归京兆在朝两月未之镇头发<疒易>卒废朝五日册赠太师赙绢三千疋布一千端米粟三千石丧事并令官给命京兆尹李充监护。
    刘济宪宗元和初为幽州节度使招讨王承宗诸军未进济独率先前军击破之献逆将於阙优诏褒之明年春将大军次瀛州前後大献俘获赏功颇厚仍录功拜兼中书令。
    程执恭为横海军节度使宪宗元和四年来朝还镇赐厩马一匹及枪甲两河节制久无觐礼者故嘉而宠之。
    田弘正为魏博等州节度使宪宗元和十三年王师加兵於郓诏弘正与五镇之师会军齐进时李师道遣大将刘悟率重兵以抗弘正前後合战魏军大捷十四年刘悟以河上之众倒戈入郓斩师道首诣弘正请降淄青十二州平论功加检校司徒同中书门下平章事是年八月弘正入觐宪宗待之隆异对於麟德殿进加检校司徒兼侍中实封三百户。
    田布弘正第三子也。弘正节制魏博布掌亲兵国家讨淮蔡布率偏师隶严绶军於唐州授检校衤必书监兼殿中侍御史前後十八载破凌云   栅下郾城布皆有功擢授御史中丞及淮西平拜左金吾卫将军兼御史大夫。
    李宪宗时为检校右散骑常侍兼邓州刺史充隋唐邓节度使讨蔡贼吴元济擒之诏以检校尚书左仆射兼襄州刺史山南东道节度襄邓隋唐复郢均房等州观察等使上柱国封凉国公食邑三千户食实封五百户宪宗有意复陇右故地授凤翔陇州节度使未发属李师道再叛移为徐州刺史武宁军节度及淄青平将有事燕赵以检校左仆射同中书门下平章事潞州大都督府长史昭义节度使仍赐兴宁里第。又迁魏州大都督府长史魏博节度使後为太子少保归东都长庆元年十月卒於雒阳穆宗闻之震悼赙加等赠太尉。
    李听宪宗元和中为楚州刺史统淮南之师讨李师道山东平以功授检校左散骑常侍穆宗长庆四年为义成军节度使初讨李同捷时魏博行营将丌志绍潜结沧镇擅回戈攻其帅史宪诚诏听帅师援之大破其叛卒志绍奔镇州为王庭凑所杀遂凯旋以功封凉国公。
    王智兴宪宗元和中为侍御史徐州都押衙王师诛李师道智兴率徐军八千会诸道之师进击大破贼於金乡拔鱼台俘斩万计以功迁御史中丞贼平授沂州刺史长庆初河朔复乱徵兵进讨穆宗素知智兴善将迁检校左散骑常侍兼御史大夫充武宁军节度副使河北行营都知兵马使。
    李光颜为忠武军节度使元和十一年连败蔡贼吴元济之众拔贼凌云   栅宪宗大悦赐其告捷者奴婢银锦进位检校尚书右仆射十二年贼平加检校司空十三年春命中官宴光颜於居第赐刍米二十馀车宪宗。又御麟德殿召对赐金带锦采十四年西蕃入寇授宁节度使光颜击贼退之穆宗即位就加特进寻诏赴阙赐开化里第进加同中书门下平章事穆宗以光颜功冠诸将故召赴阙宴赐优给已而带平章事复镇所以报勋臣也。长庆初迁凤翔节度使依前检校司空同中书门下平章事岁末复授许州节度使赴镇日宰相百僚以故事送别於章敬寺穆宗御通化门临送之赐锦采银器良马玉带等物乌重胤宪宗时为河阳三城节度使会讨淮蔡与李光颜犄角相应大小百馀战以至诛吴元济就加检校尚书右仆射。
    韩公武为州节度使来朝宪宗元和十三年正月帝御麟德殿召对赐以银器缯锦及马。
    王沛为李光颜行营兵马使别统劲兵攻讨吴元济蔡贼平随光颜入朝光颜具陈沛功加御史大夫统兵还镇光颜受诏讨郓寇及李师道诛诏分许州兵戍于以沛为都将救盐州击退吐蕃以功加宁州刺史迁陈州。又汴州李{山介}反诏沛兼忠武军节度副使率师讨{山介}平之加检校右散骑常侍。
    刘悟为郓州李师道牙门都将及王师致讨师道遣悟将兵援田弘正悟因回军趋郓围其内城兼以火攻其门不数刻枭师道以献元和末悟自淄青都知兵马使兼监察御史擢拜检校工部尚书兼御史大夫义成军节度使封彭城郡王仍赐实封五百户钱二万贯庄宅各一区。
    朱克融为卢龙军节度副大使知节度事兼幽州长史敬宗宝历二年五月卒诏赠司徒仍令所司择日备礼册命仍赙布帛三百段米粟二百石差光禄大夫崔芸充吊祭使通事舍人韦翘充副使将作监王堪充册赠使金部郎中萧氵充副使。
