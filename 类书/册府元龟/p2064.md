<!-- { "loadSidebar": true } -->
    荆轲卫人也。其先乃齐人徙於卫卫人谓之庆卿亦谓之荆卿好读书击剑以术说卫元君元君不用尝游过榆次与盖聂论剑盖聂怒而目之荆轲出人或言复召荆卿盖聂曰：曩者吾与论剑有不称者吾目之试往是宜去不敢留使使往之主人荆卿则已驾而去榆次矣。使者还报盖聂曰：固去也。吾曩者目摄之荆轲游於邯郸鲁勾践与荆轲博争道鲁勾践怒而叱之荆轲默而逃去遂不复会荆轲既至燕爱燕之狗屠及善击筑者高渐离荆轲嗜酒日与狗屠及高渐离饮於燕市酒酣以往高渐离击筑荆轲和而歌於市中相乐也。已而相泣旁。若无人者荆轲虽游於酒人乎！（饮酒之人）然其为人沉深好书其所游诸侯尽与其贤豪长者相结纳之燕燕之处士田光先生亦善待之知其非庸人也。居顷之会燕太子丹质秦亡归燕燕太子丹者故尝质於赵而秦王政生於赵其少时与丹及政立为秦王而丹质於秦秦王之遇燕太子丹不善故丹怨而亡归归而求为报秦王者国小力不能其後秦日出兵山东以伐齐楚三晋稍蚕食诸侯。且至於燕燕君臣皆恐祸之至太子丹患之问其传鞠武武对曰：秦地遍天下威胁韩魏赵氏北有甘泉谷口之固南有泾渭之沃擅巴汉之饶右陇蜀之山左关ゾ之险民众而士厉兵革有馀意有所出则长城之南易水以北未有所定也。奈何以见陵之怨欲批（白结切）其逆鳞哉！丹曰：。然则何由请入图之居有间秦将樊於期得罪於秦王亡之燕太子受而舍之鞠武谏曰：不可夫以秦王之暴而积怒於燕足为寒心。又况闻樊将军之所在乎！是为委肉当饿虎之蹊也。祸必不远矣。虽有管晏不能为之谋也。愿太子疾遣樊将军入匈奴以灭口请西约三晋南连齐楚北购单于其後乃可图也。太子曰：太傅之计旷日弥久心忄昏然恐不能须臾。且非独於此也。夫樊将军穷困于天下归身於丹丹终不以迫於强秦而弃所哀怜之交置之匈奴是固丹命卒之时也。愿太傅更虑之鞠武曰：夫行危而求安造祸而求福计浅而怨深连结一人之後交不顾国家之大害此谓资怨而助祸矣。夫以鸿毛燎於炉炭之上必无事矣。且以雕鸷之秦行怨暴之怒岂足道哉！燕有田光先生其为人智深而勇沉可与谋太子曰：愿因太傅而得交於田光先生可乎！鞠武曰：敬诺出见田先生道太子愿图国事於先生也。田光曰：敬奉教乃造焉太子逢迎却行为导跪而蔽席（一作拨一作拔）田光坐定左右无人太子避席而请曰：燕秦不两立愿先生留意也。田光曰：臣闻骐骥盛壮之时一日而驰千里至其衰老驽马先之今太子闻光盛壮之时不知臣精已消亡矣。虽然光不敢以图国事所善荆卿可使也。太子曰：愿因先生得结交於荆卿可乎！田光曰：敬诺即起趋出太子送至门戒曰：丹所报先生所言者国之大事也。愿先生勿泄也。田光亻免而笑曰：诺偻行见荆卿曰：光与子相善燕蔽国莫不知今太子闻光壮盛之时不知吾形已不逮也。幸而教之曰：燕秦不两立愿先生留意也。光窃不自外言足下於太子也。愿足下过太子於宫荆轲曰：谨奉教田光曰：吾闻之长者为行不使人疑之今太子告光曰：所言者国之大事也。愿先生勿泄是太子疑光也。夫为行而使人疑之非节侠也。欲自杀以激荆卿曰：愿足下急过太子言光已死明不言也。因遂自刎而死荆轲遂见太子言田光已死致光之言太子再拜而跪膝行流涕有顷而後言曰：丹所以诫田先生毋言者欲以成大事之谋也。今先生以死明不言岂丹之心哉！荆轲坐定太子避席顿首曰：田先生不知丹之不肖使得至前敢有所道此天之所以哀燕而不弃其孤也。今秦有贪利之心而欲不可足也。非尽天下之地臣海内之王者其意不厌今秦已虏韩王尽纳其地。又举兵南伐楚北临赵王翦将十万之众距漳邺而李信出太原中赵不能支秦必入臣入臣则祸至燕燕小弱数困於兵今计举国不足以当秦其诸侯服秦莫敢合从丹之私计愚以为诚得天下之勇士使於秦规以重利秦王贪其势必得所愿矣。诚得劫秦王使悉反诸侯侵地。若曹氵未之与齐桓公则大善矣。则不可因而刺杀之彼秦大将擅兵於外而内有乱则君臣相疑以间诸侯得合从其破秦必矣。此丹之上愿而不知所委命惟荆卿留意焉久之荆轲曰：此国之大事也。臣驽下恐不足任使太子前顿首固请毋让然後许诺，於是尊荆卿为上卿舍上舍太子日造门下供大牢具异物间进车骑美女恣荆轲所欲以顺其意久之荆轲未有行意秦将王翦破赵虏赵王尽收入其地进兵北略地至燕南界太子丹恐惧乃请荆轲曰：秦兵旦暮渡易水则虽欲长侍足下，岂可得哉！荆轲曰：微太子言臣愿谒之今行而毋信则秦未可亲也。夫樊将军秦王购之金千斤邑万家诚得樊将军首与燕督亢之地图（方城县有督亢亭膏腴之地）奉献秦王秦王必说见臣臣乃得有以报太子曰：夫樊将军穷困来归丹丹不忍以己之私而伤长者之意愿足下更虑之荆轲知太子不忍乃遂私见樊於期曰：秦之遇将军可谓深矣。父母宗族皆为戮没今闻购将军首金千斤邑万家将奈何於期仰天太息流涕曰：於期每念之尝痛於骨髓顾计不知所出耳荆轲曰：今有一言可以解燕国之患报将军之雠者何如於期乃前曰：为之奈何荆轲曰：愿得将军之首以献秦王秦王必喜而见臣臣左手把其袖右手扌甚其胸（扌甚张鸩切一作抗）。然则将军之雠报而燕见陵之愧除矣。将军，岂有意哉！樊於期偏袒扌益腕（一作扌宛）而进曰：此臣之日夜切齿拊心也。乃今得闻教遂自刎太子闻之驰往伏尸而哭极哀既已不可奈何乃遂盛樊於期首函封之，於是太子预求天下之利匕首得赵人徐夫人匕首（徐一作陈）取之百金使工以药淬之以试人血濡缕人无不立死者（言以匕首试人人血出足以沾濡丝缕便立死也。）乃为装遣荆卿燕国有勇士秦舞阳年十三杀人人不敢忤视乃令秦舞阳为副荆轲有所待欲与俱其人居远未来而为治行顷之未发太子迟之疑其改悔乃复请曰：日已尽矣。荆卿，岂有意哉！丹请得先遣秦舞阳荆轲怒叱太子曰：何太子之遣往而不反者竖子也。今提一匕首入不测之强秦仆所以留者待吾客与俱今太子迟之请辞决矣。遂发太子及宾客知其事者皆白衣冠以送之至易水上既祖取道高渐离击筑荆轲和而歌为变徵之声士皆垂泪涕泣。又前为歌曰：风萧萧兮易水寒壮士一去兮不复还复为羽声慷慨士皆目尽上冲冠，於是荆轲遂就车而去终已不顾既至秦持千金之币物厚遗秦王宠臣中庶子蒙嘉嘉为先言於秦王曰：燕王诚振怖大王之威不敢举兵以逆军吏愿举国为内臣比诸侯之列给贡职於郡县而得奉守先王之宗庙恐惧不敢自陈谨斩樊於期头及燕督亢之地图函封燕王拜送於庭使使以闻大王惟大王命之秦王闻之大喜乃朝服设九宾见燕使者咸阳宫荆轲奉樊於期头函而秦舞阳奉地图匣以次进至陛秦舞阳色变振恐群臣怪之荆轲顾笑舞阳前谢曰：北番蛮夷之鄙人未尝见天子故振忄愿大王少假借之使得毕使於前秦王谓轲曰：取舞阳所持地图轲既取图奏之秦王发图图穷而匕首见因左手把秦王之袖而右手持匕首扌甚之未至身秦王惊自引而起袖绝拔剑剑长操其室时惶急剑坚故不可立拔荆轲逐秦王秦王环柱而走群臣皆愕卒起不意尽失其度而秦法群臣侍殿上者不得持尺寸之兵诸郎中执兵皆陈殿下非有诏召不得上方急时不及召下兵以故荆轲乃逐秦王而卒惶急无以击轲而以手共抟之是时侍医夏无。且以其所奉药囊提荆轲也。秦王方环柱走卒惶急不知所为左右乃曰：王负剑王遂拔剑以击轲断其左股荆轲废乃引其匕首以摘秦王不中中铜柱秦王复击荆轲轲被八创轲自知事不就倚柱而笑箕踞以骂曰：事所以不成者欲以生劫之必得约契以报太子也，於是左右前杀轲。
    高渐离与荆轲为友轲死燕灭渐离变名姓为人庸保匿作宋子久之作苦闻其家堂上客击筑徨不能去每出言曰：彼有善有不善从者以告其主曰：彼庸乃知音窃言是非其家丈人召使前击筑一坐称善赐酒而高渐离念久隐畏约无穷时乃退出其装匣中筑与其善衣更容貌而前举坐客皆惊下与抗礼以为上客使击筑而歌客无不流涕而去者宋子传客之（互以为客）闻於秦始皇始皇召见人有识者乃曰：高渐离也。秦皇帝惜其善击筑重赦之乃（海各切）其目使击筑未尝不称善稍益近之高渐离乃以铅置筑中复进得近举筑扑秦皇帝不中，於是遂诛高渐离终身不复近诸侯之人。
    项梁尝杀人与籍避雠吴中吴中贤士大夫皆出梁下（言皆不及也。）每有大徭役及丧梁尝主办。
    汉台孺壹之子也。壹始皇末坠楼烦为任侠州郡歌之县名也。今属钜鹿。
    朱家鲁人鲁人皆以儒教而朱家用侠闻所藏活豪士以百数其馀庸人不可胜言然终不伐其能饮其德（有德於人而不自美也。饮没也。谓不称显）诸所尝施惟恐见之赈人不赡先从贫贱始家无馀财衣不兼采食不重味乘不过句（句挽也。）车专趋人之急甚於己私既阴脱季布之厄及布尊贵终身不见自关以东莫不延颈愿交。
    田仲楚人以侠闻父事朱家自以为行弗及（史无官名）。
    张良字子房韩人大父开地父平皆为韩相良少未尝事韩破良求刺客为韩报雠秦皇帝东游至博浪沙中（地名在阳武南狼音浪）良与客狙击（狙与觑同音谓密伺之）误中副车（谓後乘也。）求贼急甚良乃更姓名亡匿下邳项伯尝杀人从良匿後封留侯。
    季布楚人为任侠有名後至东河守。
    季心布弟也。气闻关中遇人恭谨为任侠方数千里士争为死尝杀人亡吴从爰丝匿长事爰丝（爰丝盎字言以兄长之礼事也。）弟畜灌夫籍福之属尝为中司马（中尉之司马）中尉郅都不敢加礼少年多时时窃借其名以行（诈自称为心之宾客徒党也。）。
    栾布为燕相至将军称曰：穷困不能辱身非人也。富贵不能快意非贤也，於是尝有德愿报之有怨必以法灭之。
    田叔为人产喜任侠（喜好也。）游诸公後至鲁相。
    剧孟雒阳人周人以商贾为资剧孟以侠显吴楚反时条侯为太尉乘传东将（乘传车而东出为大将也。）至河南得剧孟喜曰：吴楚举大事而不求剧孟吾知其无能为己（已语终辞）天下骚动大将军得之。若一敌国云：剧孟行大类朱家而好博多少年之戏然孟母死自远方送丧千乘及孟死家无十金之财（史无官）。
    袁盎为楚相免官家居与闾里斗鸡走犬剧孟尝过盎盎善待之安陵富人有谓盎曰：吾闻剧孟博徒将军何自通之盎曰：孟虽博徒然母死客送车千馀此亦有过人者。
    王孟符离人以侠称江淮之间（符离沛郡之县也。）是时济南间氏陈周肤亦以豪闻景帝闻之使使尽诛比属其後代诸白梁韩母辟阳翟薛况陕寒孺纷纷复出焉（代郡白姓非一家也。故称诸焉梁国人姓韩名母辟阳翟属川陕即今陕也。陕县也。薛况寒孺皆人姓名也。）。
