<!-- { "loadSidebar": true } -->
    贾希镜明中高帝嘉希镜世学取为骠骑将军武陵王国郎中令历大司马司徒府参军竟陵王子良使希镜撰见容谱出为句容令先是谱学未有名家希镜祖弼之广百氏谱记专心习业晋太元中朝廷给弼之令史书史撰定谱写藏秘阁及左户曹希镜三世传学凡十八州士族谱合百帙七百馀卷该究精悉皆如贯珠当时莫比永明中卫将军王俭抄次百家谱与希镜恭怀撰定建元初希镜迁长水校尉伧人王秦宝买袭琅琊谱尚书令王晏以启明帝希镜被收当极法子楼长谢罪稽颡流血朝廷哀之免希镜罪後为北中郎参军卒撰氏族要状及人名书并行於时。
    梁顾协撰异姓苑五卷。
    王僧孺为北中郎南康王谘议参军入直西省知撰谱事先是尚书令沈约以为晋咸和初苏峻作乱文籍无遗後起咸和二年以至於宋所书并皆详定并在省下左户曹前厢谓之晋籍有东西二库此籍既并精详定可宝惜位官高卑皆可依案宋元嘉一十七年始以七条徵发既立此科人奸互起伪状巧籍岁月滋广以至於齐患其不实，於是东堂校籍置郎令史以掌之竞行奸货以新换故昨日卑细今日便成士流凡此奸巧并出愚下不辩年号不识官阶或注隆安在元兴之後，或以义熙在宁康之前此时无此府此时无此国元兴唯有三年而猥称四五诏书甲子不与长历相应校籍诸郎亦所不觉不才令史固自忘言臣谓宋齐二代士庶不分杂役减阙职繇於此窃以晋籍所馀宜加宝爱武帝以是留意谱籍州郡多罹其罪因诏僧孺改定百家谱始晋太元中员外散骑常侍郎平阳贾弼笃好簿状乃广集众家大搜群族所撰十八州一百一十六郡合七百一十二卷凡诸大品略无遗阙藏在秘阁副在左右（又云：僧孺为谱八十卷东南一族别为一部不在百家之数）。
    傅昭为散骑常侍博洽古今尤善人物魏晋官宦簿伐姻通内外举而论之无所遗失（隋书有傅昭撰百家谱十五卷）。
    陈顾野王撰顾氏谱传十卷。
    後魏高谅为骁骑将军造亲表谱录四十许卷自五世已下内外曲尽览者服其博记。
    封伟伯撰封氏本录六卷。
    宋会撰姓系谱录五十篇。
    卢怀仁撰中表录二十卷。
    元晖业撰後魏辩宗录二卷。
    後周明帝集公卿已下捃采众书目自羲农以来讫於魏末叙为世谱凡五百卷。
    隋刘善修撰诸刘谱三十卷。
    宋嘉撰世本四卷（已下隋志不书朝代）。
    贾执撰百家谱二十卷。又撰姓氏英贤谱一百卷（按梁有王宣新集诸州谱十二卷。又别有诸姓谱一百一十六卷益谱四十卷关东关北谱三卷梁武帝纟管境内十八州谱六百九十卷）。
    汉氏帝王谱三卷（已下本志不书撰人姓氏）。
    齐帝谱十卷。
    百家世谱十卷。
    百家谱钞五卷。
    後魏皇帝宗族谱四卷。
    魏孝文刘姓族牒一卷。
    後齐宗谱一卷。
    益州谱三十卷。
    冀州姓族谱二卷。
    洪州诸姓谱十一卷。
    吉州诸姓谱八卷。
    江州诸姓谱十一卷。
    诸州杂谱八卷。
    袁州诸姓谱八卷。
    杨州谱钞五卷。
    京兆韦氏谱二卷。
    谢氏谱一十卷。
    杨氏血脉谱一卷。
    杨氏家谱状并墓记一卷。
    杨氏枝分谱一卷。
    杨氏谱一卷。
    北地傅氏谱一卷。
    苏氏谱一卷。
    氏族要状十五卷。
    复姓苑一卷。
    齐永元中表簿五卷。
    唐高士廉为礼部尚书贞观十二年正月士廉与行黄门侍郎韦挺礼部侍郎令狐德兼中书侍郎岑文本撰氏族志百卷合二百九十三姓千六百五十一家分为九等以甄士庶太宗称善颁赏进级各有差（时议以山东人士好自矜夸虽复累业陵迟犹恃其旧地女佗族必多求聘财太宗恶之以为甚伤教义乃诏士廉与御史大夫韦挺中书侍郎岑文本礼部侍郎令狐德等刊正姓氏，於是谱牒仍凭据史传考其真伪忠贤者褒进悖逆者贬黜撰为氏族志士廉乃类其等第以进太宗曰：我与山东崔卢李郑旧既无嫌为其世代衰微全无冠盖犹自云：士大夫婚姻之间则多邀钱币才识既下而偃仰自高贩鬻松贾依富贵我不解人间何为重之只缘齐家唯据北梁陈僻在江南当时虽有人物偏僻小国不足可贵至今犹以崔卢王谢为重我平定天下四海一家凡在朝士皆功效显著或忠孝可称或学艺通博所以擢用见居三品以上欲共寒代旧门为亲纵多输钱帛犹被偃仰我今特定族姓谱者欲重崇今朝冠冕何因崔犹为第一等昔汉高祖是山东一匹夫以其平定天下主尊臣贵卿等读书见其行迹至今以为美谈心怀尊重卿等不贵我官爵耶不须论敷土已前止取今日官职高下作等级遂以崔为第三等及书成凡一百卷诏颁於天下赐士廉物千段）。
    李守素为天策府仓曹尤善谱学妙识人物自宋晋以降四海士流及周魏已来诸勋贵等华戎阀阅靡不详究人有问者应。若撞钟繇是当时号为肉谱尝与虞世南等六人同直学馆其夜七夕内出珍馔有教赋诗因共谈人物初言江左东南犹相酬对及言北台诸姓次第如流显其历叶皆有据证世南但抚掌而笑不复能答既而言曰：肉谱定可畏许敬宗因谓世南曰：李仓曹以善人物乃得此名虽为美事然非雅目君既言成准的宜当有以改之答曰：卿言是也。昔任彦善谈经籍前代称为五经笥今日仓曹为人物志可乎！杜如晦等咸以为佳焉。
    吕才为太常丞高宗永徽初修姓氏录。
    许敬宗撰姓氏谱二百卷。
    路敬淳为太子司议郎兼知弘文馆直学士自魏晋已来官品姓氏敬淳无不究其始末撰著姓略二卷传於代。又撰衣冠系录六十卷。
    柳冲为左散骑常侍中宗神龙三年五月冲上。表曰：臣闻乾元资始而庶物形焉人伦既肇而族类详焉姓氏之初代本著其义昭穆之序周谱列其风汉晋之年应挚明宗系之说齐梁之际王贾述衣冠之源使夫士庶区分惩劝攸寄昭之後代实为盛典自魏太和已降作者弥繁，或以八族品人伦，或以九等量地胄爰洎今日年祀以淹冠冕之家兴衰不一胥原栾有降夷品许史袁杨一时各盛，岂可以曩时之褒贬为当今之轨模原始要终有所未允伏惟应天皇帝陛下诞膺灵命大庇苍生道冠羲轩风逾韶夏损益前载垂范後昆帝绪皇源与天冲而比大良才人物掩姬汉而飞声理当自我作古牢笼古昔，岂可阙於著纪无示将来臣愿得叙大唐之隆修氏族之谱使九围仰止百代承风，岂不大哉！，岂不盛哉！帝从之遂命尚书左仆射魏元忠及修史官工部尚书张锡礼部侍郎萧志忠岑羲兵部侍郎崔刑部侍郎徐坚工部侍郎刘宪左补阙吴兢等与柳冲依据氏族志重加修撰仍令取其高名盛德素业门风国籍相传士林标准次复勋庸克懋荣绝当朝中外相辉誉兼时望者各为等列其诸蕃酋长晓袭冠带者亦别为一品目为唐姓族系录二百卷。
    窦怀贞玄宗先天中为左仆射与侍中魏知古中书令萧志忠崔中书侍郎陆象先左散骑常侍柳冲太子詹事徐坚左庶子刘子玄等奏上所修姓族系录二百卷。
    刘知几为太子中允修国史自负史才尝慨时无知己乃委国史於著作郎吴兢别撰刘氏家史十五卷谱考三卷推汉氏为陆终苗裔非尧之後彭城丛城里诸刘出自宣帝子楚孝王嚣曾孙司徒居巢侯刘恺之後不承楚元王交皆案据明白正前代所误虽为流俗所讥学者服其该博。
    贾至为著作郎肃宗乾元元年撰百家类例十卷柳芳为右金吾卫骑曹参军史馆修撰代宗命芳撰皇室系图谱（又云：永泰二年太常博士柳芳撰皇室永泰谱二十卷上之）。
    王涯为兵部员外郎知制诰宪宗元和七年七月撰姓纂十卷成上之。
    李衢为屯田郎中文宗开成三年四月与沔王府长史林赞进所撰皇唐玉一百五十卷四年为大理少卿。又奉敕撰皇后谱谍。
    柳为翰林学士开成四年闰正月奏今月十二日面奉进止以臣先祖所撰皇室永泰新谱事颇精详令臣自德宗皇帝至陛下御极已来依旧样修续伏请宣付宰臣诏宜令宗正寺与柳计会修撰仍令户部量供纸笔。
    ○国史部　地理周官大司徒掌邦之土地之图以周知九州地域广轮之数辩其五土之名物邦国都鄙畿疆之制。又有土训诵训之职以诏地事以道方志备夹车之问焉自黄轩之世疆理方国唐虞所记颇为简略三代之後方策斯著迁固以来载籍弥广盖夫史氏之所职司典之攸记或承制以论讠巽或守官而采缀或继世善述乃至名家或驱传经涂乐於稽古形之油素参於部录制作之美灿然可观昔萧相入秦独守图书以知天下厄塞户口︹弱而成大业信有旨哉！
    尧以伯禹为司空作禹贡一篇。
    周孔子为鲁大司寇述职方以除九邱。
    汉东方朔为大中大夫撰。《十洲记》一卷。
    张骞为郎使月氐撰出关志一卷。
    司马迁为太史令作河渠书其序曰：维禹浚川九州攸宁爰及宣防决渎通沟。
    後汉班固为郎典校秘书撰。《汉书》述地理志两卷其序曰：坤作[A123]势高下九则（[A123]古地字九则九州土田上中下九等也。）自黄唐经略方国燮定东西︹理南北三代损益降及秦汉革五等制立郡县（音初限切）略表山川彰其剖判。又述沟洫志一卷其叙曰：夏乘四载百川是导唯河为<喜>灾为後代商竭州移秦决南涯（河竭而商亡秦始皇决河移灌大梁遂灭之）自兹巨汉北亡八支（本有九河今塞馀有一也。）文枣野武作瓠歌（音因文帝塞河於酸枣也。河决瓠子武帝亲临埠功不成而作歌）成有平年後遂滂沱（成帝治河已平改元曰：河平）爰及沟渠利我国家。
    赵岐为卫尉多所述作著三辅史录传於时序曰：三辅者本雍州之地世世从公卿大夫吏二千石及高赀皆以陪诸陵五方之俗杂会非一国风不但系於诗之秦豳也。其为士好高尚义贵於名行其俗失则趋势进权唯利是视余以不才生於西土耳能听而闻故老之言目能视而见衣冠之畴心能识而观其贤愚尝以玄冬梦黄之士姓玄名明字子真与余寤言言必有中善否之间无所依违命操笔者书之近从建武已来暨於斯今其人既亡行乃可书玉石朱紫繇此定矣。故谓之史录岐恐时人不尽其意故隐其书唯以示同郡严象。
    蜀谯周为光禄大夫撰三巴记一卷。
    吴顾启期撰娄地记一卷。
