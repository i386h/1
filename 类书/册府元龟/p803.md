<!-- { "loadSidebar": true } -->
    汉周昌木强人也。为御史大夫自萧曹辈皆卑下之昌尝燕入奏事（以帝宴时入奏事）高帝方拥戚姬昌还走帝逐得骑昌项帝问曰：我何如主也。昌仰曰：陛下桀纣主也，於是帝笑之然尤惮昌。
    申屠嘉为丞相黾错为内史贵幸用事诸法令多所请变更议以罚侵削诸侯（读曰谪）而丞相嘉自绌（绌退也。）所言不用疾错错为内史门东出不便更穿一门南出南出者太上皇庙Й垣也。嘉闻错穿宗庙垣为奏请诛错客有语错错恐夜入宫上谒自归（归首於天子）至朝嘉请诛内史错帝曰：错所穿非真庙垣乃外Й垣故冗官居其中（冗谓散辈也。如今之散官）。且。又我使为之错无罪罢朝嘉谓长史曰：吾悔不先斩错乃请之（言先斩而後奏）为错所卖至舍因欧血而死。
    田为丞相召客饮坐其兄盖侯北乡自坐东乡（自处尊位乡读曰向）以为汉相尊不可以兄故私挠（挠曲也。音汝教反）由此滋骄（滋益也。）。
    後汉韩歆为大司徒好直言无隐讳光武每不能容尝因朝会闻帝读隗嚣公孙述相与书歆曰：亡国之君皆有才桀纣亦有才帝大怒以为激发歆。又证岁将饥凶指天画地言甚刚切坐免归田里帝犹不释复遣使召宣责之司隶校尉鲍永固请不能得歆及子婴竟自杀。
    晋杨骏为太傅辅政骏自知素无美望惧不能以辑和远近乃依魏明帝即位故事遂大开封赏欲以悦众为政严碎愎谏自用不允众心冯翊太守孙楚素与骏厚说之曰：公以外戚居伊霍之重握大权辅弱主当仰思古人至公至诚谦顺之道於周则周召为宰在汉则朱虚东牟未有庶姓专国而克终庆祚者也。今宗室亲重藩王方壮而公不与共参万机内怀猜忌外树私昵祸至无日矣。骏不能从。
    庾亮为中书令辅政专用威刑知苏峻必为祸乱徵为大司农举朝谓之不可平南将军温峤亦累止之皆不纳峻果反。
    後魏穆寿太武时恭宗监国寿与崔浩等辅政人皆敬浩寿独凌之。又自恃位任为人莫已及。
    古弼为尚书令参政事欲入陈奏遇太武与给事中刘树棋志不听事弼侍坐良久不获申闻乃起於太武前ㄏ树头掣下床以手搏其耳以拳殴其背曰：朝廷不治实尔之罪。
    高肇为尚书令每事任已宣武延昌初迁司徒虽贵登台鼎犹以去要怏怏形乎！辞色。
    隋苏威为宰相行已清俭以廉慎见称然每至公议恶人异已虽或小事必固争之时人以为无大臣之体所修格令章程并行於当世颇伤烦碎论者以为非简久之法。
    杨素为右仆射与高专掌朝政素性疏而辩高下在心朝臣之内颇推高敬牛宏厚接薛道衡视苏威蔑如也。自馀朝贵多被凌轹其才艺风调优於高至於推诚体国处物平当有宰相识度不如远矣。
    唐萧为太常卿兼领御史大夫与宰相参议朝政多词辨每有评议房元龄等不能抗然心知其是所言殊不用弥怏怏李义府迁右相入则谄言自媚出则肆其奸宄百寮畏之无敢言其过者高宗颇知其罪失从容戒义府云：闻卿儿子女婿皆不谨慎多作罪过我亦为卿掩覆未即公言卿可诫勖无令如此义府勃然变色<思页>颈俱起徐曰：谁向陛下道此帝曰：但我言如是，何须问我所从得邪义府宛然殊不引咎缓步而去帝亦优容之後长流州。
    宗楚客中宗时为相御史崔琬劾楚客纪处讷宗晋卿等骄恣跋扈人神同疾不加天诛讵清王度并请收禁差三司推鞫旧制大臣有被御史弹劾者即俯偻趋出立朝堂待罪楚客翻更咤<思页>作色而进自言执性忠鲠被琬诬奏帝性既宽仁竟不穷其事令释之。
    刘幽求玄宗先天元年拜尚书右仆射同中书门下三品监修国史幽求自谓功在朝臣之右而志求左仆射兼领中书令俄而窦怀贞为左仆射崔实为中书令幽求甚不平形於言色。
    韩为左仆射同平章事然以前辈早达稍侮薄後进晚岁至京师丞郎卿佐接之颇倨。又元以纤芥微嫌陷之重典众不能一。
    常衮为门下侍郎平章事其轻重任情不通时政。又政事堂有後门盖宰相时过中书舍人院咨访政事衮塞绝其门以示尊大不相往来。
    後唐卢程庄宗同光初为中书侍郎平章事是时初下郓州梁将王彦章陷德胜寨群情恼恼内怀嚣然帝於杨刘城躬厉士卒昼夜苦战臣下皆忧之豆卢革与同列议上章规谏请不躬御士卒因言及汉高临广武事楚人矢及於胸绐云：虏中吾足程曰：此刘季之失也。几死老兵众皆缩颈尝与群官论士族，或曰：员外孔龟明善和之家宣圣之後公辅累世得非盛族欤程曰：止於孔子之後盛则吾不知也。亲党有假迎乘於程者程帖兴唐府给付之府吏启无例程怒鞭其背议者以浮薄之中凶狂为最时光禄卿任圜兼兴唐少尹帝妹婿也。冯其宠戚因诣程诉之程衣鹤氅华阳巾冯几决事盛怒见圜慢谓曰：公是何虫豸敢违吾命宰相取给於府县公保惜胥吏圜不言而退夜急驰见帝面诉其事帝怒谓郭崇韬曰：朕误相此人凌辱於九卿促令自尽崇韬亦恐事将不测卢质横身解之乃贬官右庶子。
    豆卢革同光中平章事庄宗幸雒车驾次汜水翰林学士刘句赵凤于峤等议高祖太宗庙在雒北请帝亲行拜荐庶天下知敬祖奉先之道革耻於失举遂非不行识者讥之次偃师。又议昭宗园陵不远道周既除大憝车驾宜请告谒追思惋愤号恸寝园然後还宫始为得礼革与郭崇韬不达变礼。又拒而不行孔循为东都留守带平章事以孟夏等献宜令摄太尉行事循称使相有戎机不合当祠祭重事（议者曰：郊天祀地太尉之职无其人则宰相摄之循位同三事留守东平代掌武以供祀事而诉以戎机不自知贵强戾之甚也。）。
    汉杨为左仆射兼门下侍郎平章事尝与三司使王章於御前论事隐帝曰：事行之後勿俾有词曰：陛下但禁声有臣等在左右闻者缩颈未几灭族其负气寡识多此类也。
    ●卷三百三十七
    ○宰辅部　不协犭旬私树党不协
    王者建辅弼之臣所以共成天功登翼王室协和万国典领百寮者也。故当一乃心平其志使国典成式人谟允谐以谦抑自居以推让为本增庙廊之重表堂陛之高使和辑之风行於天下者也。若乃固专朝政阔视王庭发言以相侵议事而不合或趋向之各异或先後以自矜争论曲直交斥隐匿形於辞色遂为忿竞构成祸乱或至诛戮忠臣之节岂当。若是者乎！书于方册可以垂戒。
    周王叔陈生与伯舆争政（二子王卿士）王右伯舆（右助也。）王叔陈生怒而出奔及河王复之（欲奔晋）杀史狡以说焉（说王叔也。）不入遂处之（处叔河上）晋侯使士モ平王室王叔与伯舆讼焉（争曲直）王叔之宰（宰家臣）与伯舆之大夫瑕禽（瑕禽伯舆属大夫）坐狱於王庭（狱讼也。《周礼》命夫命妇不躬坐狱讼故使宰与大夫对争曲直）士モ听之王叔之宰曰：荜门圭窦之人而皆凌其上其难为上矣。（荜门柴门圭窦小户穿壁为户上锐下方状如圭也。言伯舆微贱之家）瑕禽曰：昔平王东迁吾七姓从王牲用备具王赖之而赐之も旄之盟（平王徙时大臣从者有七姓伯舆之祖皆在其中主为王备牺牲共祭祀王恃其用故与之盟使世其职も旄赤毛也。举も旄者言得重盟不以犬鸡）曰：世世无失职。若荜门圭窦其能来东底乎！。且王何赖焉（言我之贫贱何能来东使王恃其用而与之盟底至也。）今自王叔之相也。政以贿成（随财制政）而刑放於宠（宠臣专刑不任法）官之师旅不胜其富（师旅之长皆受赂）吾能无荜门圭窦乎！（言王叔之属富故使吾贫）惟大国图之（图犹议也。）下而无直则何谓正矣。（正者不失下之直）范宣子曰：天子所右寡君亦右之所左亦左之（宣子知伯舆直不欲自专故推之於王）使王叔氏与伯舆合要（合要辞）王叔氏不能举其契（要契之辞）王叔奔晋不书不告也。单靖公为卿士以相王室（代王叔）。
    汉上官桀为左将军霍光为大将军皆受遗诏辅少主桀自先帝时已为九卿位在光右及父子并为将军有椒房中宫之重皇后上官安女光乃其外祖而顾专制朝事由是与光争权。
    萧望之为御史大夫丞相丙吉年老宣帝重焉望之。又奏言万姓或乏困盗贼未止二千石多材下不任职三公非其人则三光为之不明今首岁日月少光咎在臣等帝以望之意轻丞相（三公非其人。又云：咎在臣等是其意毁丞相也。）由是不说。又丞相司直<每系>延寿（<每系>音婆）奏故事丞相病明日御史大夫取问病朝奏事会庭中差居丞相後丞相谢大夫少进揖今丞相数病望之不问病会庭中与丞相均礼时议事不合意望之曰：侯年宁能父我邪（谓宁能与吾父同年邪权并伏法）坐是左迁太子太傅。
    晋阎鼎为太子詹事愍帝即位以鼎总摄百揆京兆尹梁综与鼎争权鼎杀综以王毗为京兆尹。
    後魏长乐王寿乐自文成即位有援立功拜太宰大都督督中外诸军录尚书事矜功与尚书令长孙渴侯争言权并伏法。
    北齐唐邕为尚书令封晋昌王录尚书事车驾幸晋阳敕斛律孝卿扌知骑兵度支事多自决不相询禀邕自恃从霸朝以来尝典枢要历事六帝恩遇甚重一旦为孝卿所轻负气郁怏形於辞色。
    唐崔日用为黄门侍郎参知政事为相月馀与中书侍郎薛稷不协于中书忿竞日用由是停知政事。
    张嘉贞为中书令张说为兵部尚书平章事初嘉贞为兵部员外时说为侍郎及是说位在嘉贞下嘉贞既无所推让说颇不平由是不协。
    萧嵩为中书令裴光庭为侍中同位数年情颇不协及光庭为吏部奏用循资格并促选限至正月三十日令毕其流外行署亦令门下省审之光庭卒後嵩。又奏请一切罢之光庭所引进者奏出为外职韩休为右丞相萧嵩与裴光庭同位数年情颇不协光庭卒元宗遣嵩择相嵩以休长者举之及休入直与嵩举事休峭直辄不相假互於元宗前论曲直因让位元宗眷嵩厚乃授嵩尚书右丞相休工部尚书。
    李元为中书侍郎平章事与杜暹同在中书多所异同情遂不协至有相执奏者。
    李之代牛仙客为左相与李林甫争权不叶陇右节度皇甫惟明刑部尚书韦坚户部尚书裴宽京兆尹韩朝宗悉与之善林甫皆中伤之构成其罪相继放逐之惧不自安求为散职乃罢知政事李吉甫再为平章事秉政之後视听时有所蔽人心疑惮时之负公望者虑为吉甫所忌多避畏朝宗潜知其事未周岁遂擢用李绛大与绛不叶而绛性刚讦於帝前互有争论人多直绛然性畏慎虽甚不悦者亦无所伤。
