<!-- { "loadSidebar": true } -->
    尔朱荣为天柱将军性好猎不舍寒暑至於列围而进必须齐一虽遇阻险不得回避虎豹逸围者坐死其下甚苦之太宰元天穆从容谓荣曰：大王勋济天下四方无事唯宜调政养民顺时狩何必盛夏驰逐伤犯和气荣便攘肘谓天穆曰：太后女主不能自正推奉天子者。此是人臣常节葛荣之徒本是奴才乘时作乱妄自署假譬如奴走擒获便休顷来受国大宠未能开拓境土混一海内何宜今日便言勋也。如闻朝士犹自宽纵今秋欲共兄戒勒士马较猎嵩原令贪污朝贵入围搏虎任出鲁阳历三荆悉拥生蛮北填六镇回军之际因平汾胡明年简练精骑分出江淮萧衍。若降乞万户侯如其不降径度数千骑便往纟专取待六合宁一八表无尘然後共兄奉天子巡四方观风俗布政教如此乃可称勋耳今。若止猎兵士懈怠安可复用也。
    尔朱兆为都督十州诸军事其从兄弟世隆请闵帝纳兆女为后兆乃大喜世隆厚礼喻兆赴雒深示卑下随其所为无敢违者。
    尔朱仲远为大将军督东道诸军事兖州刺史自荥阳以东输税悉入其军不送京师时天光控关右仲远在大梁兆据并州世隆居京邑隆自专恣权强莫比所在并以贪虐为事，於是四方解体。
    侯景为将所向多捷时北齐神武帝为魏相景总揽兵权与神武相亚。
    隋于ダ为东广州刺史尉迟迥之反也。时总管赵文表与ダ素不协ダ将图之因卧ト内诈得心疾谓左右曰：我见两三人至我前者辄大惊即欲斫之不能自制也。其有宾客候问者皆令去左右ダ渐称危笃文表往候之令从者至大门而止文表独至ダ所ダ然而起抽刀斫杀之因唱言曰：文表与尉迟迥通谋所以斩之其麾下无敢动者时高祖以尉迟迥未平虑ダ复生边患因而劳勉之。
    鱼俱罗弟瓒以左右从累迁大都督及帝嗣位拜车骑将军瓒性凶暴虐其部下令左右炙肉遇不中意以签刺瞎其眼有温酒不口者立断其舌帝以瓒藩邸之旧不忍加诛谓近臣曰：弟既如此兄亦可知因召俱罗谴责之出瓒於狱令自为计瓒至家饮药而死。
    唐尉迟敬德迁同州刺史尝侍宴庆善宫时有班在其上者敬德怒曰：汝有何功合坐我上任城王道宗次其下因解喻之敬德勃然拳殴道宗目几至眇太宗不怿而罢谓敬德曰：朕览汉史见高祖功臣获全者少意尝尤之及居大位以来尝欲保全功臣令子孙无绝然卿居官辄犯宪法方知韩彭夷戮非汉祖之亻替国家大事唯赏与罚非分之恩不可数行勉自修饰无贻後悔也。
    刘玄佐为宣武军节度豪侈轻财尝厚赏军事故百姓益困是以汴州将卒始於李忠臣讫於玄佐日益恣益横遂杀其将帅以利劫。
    于ν镇襄阳地与蔡州邻吴少诚之叛ν率兵赴唐州收吴房郎山二县。又破贼於濯神沟，於是广军籍募战士器甲犀利专以凌上威下为务。又令孽男逼娶判官薛正伦嫡女人益怒之。
    卢从史为昭义军节度狂恣不道至夺部将妻妾辩给矫妄从事孔戡等以言直不从引去。
    王士则为邢州刺史元和中镇冀王承宗拒命裴度计士则王武俊之子其军中必有怀之者故以士则临邢州冀携承宗之党。且许以节制士则恃此颇不受节度使郗士美法制行止必兵卫自严虽谒士美而卫兵如常吏呵止之士则不能平见于辞气士美恶之因密以状奏而代之。
    卢彦威本浮阳牙将中和初节度使杨全政遣以本军二千人入援京师巢寇平以功兼御史中丞全政委以大藩戎柄光启中会魏博韩允中纠合沧海同攻郸州曹全政乃遣彦威率军攻齐州人情不乐其行将济河彦威已登舟喻士卒曰：此举无名为应魏人故也。且胜则他人获利败则我军受弊此乃师臣失策进不如退况杨相公宠任吴昌嗣擅作威福克削三军与公等可逐之以图富贵方今天子播越处处择帅安能舍其生而趣其死也。军旅欣然乃拥彦威而还以为留後全政归行在杀吴昌嗣以徇众昌嗣全政之嬖吏也。奏为德州刺史不之任专掌军政故致其害焉。
    李茂贞镇凤翔恃勋恣横擅兵窥伺颇干朝政始萌问鼎之志矣。既而逐泾原节度使张球洋州节度使杨守忠凤州刺史浦存皆夺据其地奏诸子弟为牧伯朝廷不能制大臣奏议言其过者茂贞即上章论列辞旨不逊奸邪於兹附丽遂成朋党朝政，於是隳焉。
    梁杨师厚为魏博节度使初师厚以计谋敏深为太祖知遇委以重兵剧镇他莫能及然而末年矜功恃众骤萌不轨之意，於是专割财赋置银钅仓效节军凡数千人皆选摘骑锐纵恣豢养复故时牙军之态时人病之承前河朔之俗上元夜比无夜游及师厚作镇乃课魏人户立灯竿千万炬洞照一城纵士女嬉游复彩画舟舫令女妓棹歌於御河纵酒弥日。又於黎阳采巨石将纪德政以铁车负载驱牛数百以拽之所至之处丘墓庐舍悉皆毁坏百姓望之皆曰：碑来石才至而师厚卒时魏人以为悲来之应末帝闻其死也。於私庭受贺乃议裂魏州为两镇既而所树亲军果为乱以招外寇致使河朔沦舀宗社覆灭繇师厚兆之也。
    成镇荆门久之累官至检校太尉守中书令封上谷郡王然性本豪暴事皆臆断。又好自矜伐骋辩凌人深为识者所鄙後唐杨汉宾前任为黔南节度使殴故开州刺史陵约男彦徽致损兼加拘缚令人点检彦徽家业钱法司勘鞫汉宾款招情罪大理少卿康澄详断曰：杨汉宾早列偏裨曾分茅土事。若先於恕己理不在於尤人，岂可忘姻娅之旧情凭官资之威力遽因殴击显致讼论自归有过之门须举无偏之道合该议减亦举律文其汉宾前任黔南节度使是三品使关八议准律减一等杖九十准名例律官少不尽其罪馀罪收赎罪少不尽其官留官收赎其杨汉宾所犯罪杖九十准律赎铜九斤准格每斤纳钱一百二十文从之。
    晋景延广为侍卫亲军使天福八年十二月契丹南攻九年正月舀甘陵河北储蓄悉在其郡少帝大骇率六师亲驻澶渊延广为上将凡六师进退皆出胸臆少帝亦不能制众咸惮而忌之。
    张从宾初镇灵武加检校太傅受代入觐会车驾东幸留雒下警巡曾逢留司御史於天津桥从兵百人不分路而过排御史於水中从宾奏其醉而入水其凶傲多如此。
    皇甫遇初仕唐应顺清泰中累历团练防御使寻迁邓州节度使所至苛暴以诛敛为务其幕客多私去以避其累高祖入雒移领中山俄闻与镇州安重荣为婚家乃移镇上党。又改平阳咸以忄佥人执事政皆隳紊镇河阳部内创别业开亩水泉以通灌溉所经坟毁之部民以朝廷方姑息群帅莫之敢诉。
    张万进高祖有天下命为彰义军节度使所至不治政由群下洎至泾原凶恣弥甚每日於公庭列大鼎烹肥宁割方寸以啖宾佐皆流泪不能大嚼俟其他顾则致於中。又命巨觯行酒诉则辱之乃有持杯伪饮褰领裱而纳之既沈湎无节惟妇言是用其妻与幕吏张光载干预公政纳钱数万补一豪民为捕贼将後领兵数百入新平郡境帅以其事上奏有诏诘之光载坐流罪配于登州天福四年三月万进疾笃月馀州兵将乱乃召副使万廷委其符印记室李素憾凌虐知其将亡谓廷曰：气息奄奄不保晨暮促移就第，岂不宜乎！廷从之万进寻卒遂以篮举秘尸而出即驰驱而奏之诏命既至而後发丧其妻素狠戾谓长子球曰：万廷逼迫危病惊扰而死不手戮之奚为生也。廷闻之不敢往吊万进假殡於精舍之下至彗车东辕凡数月之间郡民数万无一馈奠者。
    汉李守贞晋开运元年五月为青州行营都部署率兵二万东讨杨光远命符彦卿为副十一月光远子承勋等乞降守贞入城害光远於别第光远有孔目吏宋颜者尽以光远财宝名姬善马献於守贞守贞德之置颜帐下近例官军克复城隍必降德音洗涤瑕秽时枢密使桑维翰以光远同恶十数辈潜窜未出搜索甚急故制书久不下或有告宋颜匿於守贞处者朝廷诏取颜杀之守贞由是怨维翰时行营将士所给赏赐守贞尽以マ茶染采姜药之类分给之军中大怨乃以帛包所得物如人首级目之为守贞头悬于树以诅之守贞班师加同平章事以杨光远东京第赐之守贞因取连宅库营以广其第大兴土木治之岁馀为京师之甲。
    ○将帅部　奢侈
    夫泰而无骄富而无侈者鲜矣。矧乃握兵之要为王之爪牙分阃之重实人之司命其位尊而志意既满功成而宠利自居以富贵而骄人谓勋庸之在己不能惧而思降得之。若惊侈心遂萌厚禄自奉忘败度之欲穷有生之乐靡克戒盈鲜复繇礼放而无简居之晏然难与语夫保功名慎终始之道矣。其有负磊落之奇节犹或怀侈靡之骄志至於豪纵不已倾夺相寻亦无悔焉斯可戒也。已。
    蜀刘琰为车骑将军封都乡侯不豫国政但领兵千馀随丞相亮讽议而已车服饮食号为侈靡侍婢数十皆能为声乐。又悉教诵读鲁灵光殿赋。
    吴吕范为前将军扬州牧范居处服饣希於时奢靡然勤事奉法故权悦其忠不怪其侈。
    贺齐为安东将军镇江上督陕州以上至皖齐性奢绮所乘船雕刻丹镂青盖绛。
    诸葛融大将军左都护领豫州牧督公安宛陵侯瑾子也。瑾卒融袭父爵摄兵业驻公安融父兄质素虽在军旅身无采饣希而融锦文绣独为奢绮。
    晋王为镇军大将军平吴之後以勋高位重不复素业自居乃玉食锦服纵奢侈以自逸。
    纪瞻为领军将军厚自奉养立宅於乌衣巷馆宇崇丽园池竹木有足赏玩焉。
    陶侃为荆州刺史都督八州军事媵妾数十家僮千馀珍奇宝货富於天府。
    宋沈庆之为镇北大将军开府仪同三司封始兴郡公庆之年满七十居清明门外有宅四所室宇甚丽。又有园舍在娄湖庆之一夜携子孙徙居之以宅还官悉移亲戚中表於娄湖列门同焉广开田园之业每指地语人曰：钱尽在此中兴身享大国家素富厚产业累万金奴僮千计再献钱十万万斛以始兴优近求改封南海郡不许妓妾数十人并美容工艺庆之优游无事尽意欢愉非朝贺不出门。
    南齐刘悛为冠军将军持节监益宁二州诸军事益州刺史在蜀作金浴盆馀金物称是。
    梁羊侃为军师将军性豪侈善音律自造采莲棹歌两曲甚有新致姬妾列侍穷极奢靡有弹筝人陆大喜著鹿角爪长七寸亻舞人张净琬腰围一尺六寸时人咸推能掌上亻舞。又有孙荆玉能反腰帖地衔得席上玉簪敕赉歌人王娥儿东宫亦赉歌者屈偶之并妙尽奇曲一时无对初赴衡州於两差符起三间通梁水斋饣希以珠玉加之锦缋盛设帷屏列女乐乘潮解缵临波置酒缘塘傍水观者填咽大同中魏使杨斐与侃在北尝同学有诏命侃延斐同宴宾客三百馀人食器皆金玉杂宝奏三部女乐至夕侍婢百馀人俱执金花烛侃不饮酒而好宾游终日献酬同其醉醒性宽厚有器局尝南还至涟口置酒有客张孺才者醉於船中失火延烧七十馀艘所燔金帛不可胜数侃闻聊不挂意命酒不辍孺才惭惧自逃侃慰喻使还待之如旧。
    夏侯夔为持节督南豫州诸军事性奢豪後房之妓妾曳罗饣希金翠者亦有百数爱好人士不以贵势自高文武宾客常满坐时亦以此称之。
    曹景宗为领军将军好内妓妾数百穷极锦绣。
