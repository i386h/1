<!-- { "loadSidebar": true } -->
汉高祖以天福十二年四月（汉高祖於晋少帝开运四年二月即位却称天福十二年）收复承天军军太原东鄙土门路所冲也。是岁二月帝率兵将下井陉以晋太后过常山议还乃留步卒一千戍之备其不虞时以虏还守者怠为虏所侦潜来攻我我众惊溃虏乃焚其井邑一日之中狼烟百馀举帝曰：必虏之将退张虚势也。乃遣亲将叶仁鲁领步骑三千趣之会虏党发撅掠取不意军至为我所败斩级获马各千馀而还一路遂平安。
周世宗显德五年南伐攻楚州率战士持火炬以几其城楼克之帝计其败卒必将南遁因亲领卫士及骁骑数百於南城逐之。又杀数千人楚州遂平。
●卷一百二十六
○帝王部　纳降
王者之师有征无战三驱之礼来者不射，岂不以居司牧之重法天地之量务光大之德以叶亭育之义哉！乃有经纶开创之始继统守文之代天下未一四夷未服，於是乎！军实厉戎容或建节亲征或谋帅授律先之以文告示之以威武而能究变通之理识仁义之师率众以请命束身而效款莫不推在宥之惠开自新之路荣之以爵秩安之以田宅义征德胜之道不其盛欤《传》曰：叛而伐之服而舍之是之谓矣。
汉高祖为沛公秦二世三年六月引兵围宛城南阳守欲自刭其舍人陈恢曰：死未晚也。乃逾城见沛公约降七月南阳守降引兵西无不下者至丹水高武侯思襄侯王陵降南阳之县以刀割颈为刭舍人亲近左右之通称也。後遂以为私属官号。
二年十月陈馀怨项羽独不王已从田荣藉助兵（藉借也。）以击常山王张耳耳败走降汉王。
三月汉王自临晋渡河（旧县名其地居河之西滨东临晋境本列国时秦所名地也。即今之同界）魏王豹降至武陈平亡楚来降五年十二月灌婴追斩项羽楚地悉定独鲁不下汉王引天下兵欲屠之为其守节礼义之国乃持羽示其父兄鲁乃降。
後汉光武初为更始破虏将军行大司马事持节镇慰河北卜者王郎诈称成帝子舆立为天子据邯郸光武自饶阳过滹沱河驰赴信都太守任光开门出。
迎光武因发旁县得四千人先击堂阳贯县皆降之（堂阳贯并属钜鹿郡堂阳在堂水之阳今故城在今冀州鹿城县西南）王莽和戎卒正邳彤亦举郡降（王莽分钜鹿为和戎郡卒正职如太守）。又昌城人刘植宋子人耿纯（昌城县信都国故城在今冀州西北宋子县属钜鹿郡故城在今赵州平棘县北）各率宗亲子弟据其县邑奉光武，於是北降下曲阳（县名属钜鹿郡常山郡有上曲阳故此言下）众稍合乐附者至有数万王郎平更始封光武为萧王是秋光武击铜马（诸贼之号）追至馆陶大破之（馆陶县属魏郡今州县）受降未尽而高湖重连从东南来与铜马馀众合光武复与大战於蒲阳悉破之之封其渠帅列侯降者犹不自安光武知其意敕令各归营勒兵乃自乘轻骑按行部阵降者更相语曰：萧王推赤置人腹中安得不投死乎！（投死犹言致死）由是皆服悉将降人分配诸将众遂数十万故关西号武为铜马帝（又云：岑彭更始时迁颍川太守会春陵刘茂起兵略下颍川彭不得之官乃与麾下数人从河内太守韩歆会光武徇河内歆议欲城守彭止不听既而光武至怀歆迫急迎降光武知其谋大怒收歆置鼓下将斩之召见彭彭因进说曰：今赤眉入关更始危殆权臣放纵矫称诏制道路阻塞四方蜂起群雄竞逐百姓无所归命窃闻大王平河北开王业此诚皇天汉士人之福也。彭幸蒙司徒公所见全济未有报德旋被祸难永恨於心今复遭遇愿出身自效光武深接纳之彭因言韩歆南阳大人可以为用乃贳歆以为邓禹军师）。
建武元年八月辛亥幸河阳更始廪丘王田立降（廪丘县属东郡城在今濮州雷泽县北）九月辛卯朱有举洛阳城降（先是更始败於长安其将朱有等坚守洛阳诏廷尉行大将军事彭与大司马吴汉大司空王梁建议大将军朱右将军万执金吾贾复骁骑将军刘植扬化将军坚键积射将军侯进偏将军冯异祭遵王霸等围之数月有等不肯下帝以彭尝为有校令往说之有在城上彭在城下相劳苦欢语如平生彭因曰：彭往者得执鞭侍从会荐举拔擢常思有以报恩今赤会已得长安更始为三王所反皇帝受命平定燕赵尽有幽冀之地百姓归心贤俊集亲率大兵来攻洛阳天下之事逝其去矣。公虽婴城固守将何待乎！有曰：大司徒被害时有与其谋。又谏更始无遣萧王北伐诚自知罪深彭还具言於帝帝曰：夫建大事者不忌小怨有今。若降官爵可保况诛罚言乎！河水在此吾不食言彭复往告有有从城上下索曰：必信可乘此上彭趣索欲上有见其诚即许降後五日有将轻骑诣彭顾敕诸部将曰：坚守待我我。若不还诸君径将大兵上に辕归报郾王郾王更始将尹尊也。有面纟专与彭俱诣河阳帝即解其纟专而释之复令彭夜送有归城明旦悉其众出降拜有为平狄将军封扶沟侯）。
二年八月帝自将征五校幸内黄（县名属魏郡今相州县）大破五校於阳降之（阳城郡故城在今相州尧城县东）。
三年闰正月乙未征西大将军冯异与赤詹战於崤底大破之（崤山名底也。一名岑山在今洛州永宁县西北）馀南向宜阳（县名属弘农郡韩国都也。故城在今洛州福昌县东韩城是也。）帝自将征之己亥阳甲辰亲勒六军大陈戎马大司马吴汉精卒当前中军次之骁骑武卫分陈左右赤眉望见震怖遣刘恭乞降曰：刘盆子将百万众降陛下何以待之帝曰：待女以不死耳樊崇乃将盆子及丞相徐宣以下肉袒降上所得传国玺绶更始七尺宝剑及玉璧各一积兵甲宜阳城西与熊耳山齐（宜阳县故城韩国城也。在今洛福昌县东洛水之北有熊耳山双峦竞举状同熊耳）帝令县厨赐食众积困馁十馀万人皆得饱饫明旦大陈兵马临洛水令盆子君臣列而观之谓盆子曰：自知当死不对曰：罪当应死幸上怜赦之耳帝笑曰：儿大黠宗室无蚩者。又谓崇等曰：得无悔降乎！朕今遣卿归营勒兵鸣鼓相攻决其胜负不欲︹相服也。徐宣等叩头曰：臣等出长安东都门君臣计议归命圣德百姓可与乐成难与图终故不告众耳今日得降犹去虎口归慈母诚欢诚喜无所恨也。帝曰：卿所谓铁中铮铮佣人佼佼者也。（铮铮金也。铁之铮铮言微有刚利也。佼好也。於凡佣之人稍为胜也。）。又曰：诸卿大为无道所过皆夷灭老弱溺社稷污井灶然犹有三善攻破城邑周遍天下本故妻妇无所改易是一善也。立君能用宗室是二善也。馀贼立君迫急皆持其首降自以为功诸卿独完全以付朕是三善也。乃令各与妻子居洛阳赐宅人一区田二项七年冬卢芳所置朔方太守田<风立>中太守乔扈各举郡降。
八年闰四月颍川盗贼寇没属县九月帝自征颍川盗贼皆降。
十四年九月平城人贾丹杀卢芳将尹由来降。
魏太祖汉建安四年十二月庐江太守刘勋率众来降。
五年十月袁绍遣车运使淳于琼等五人将兵万馀人送之太祖留将曹洪守自将破琼绍初使其将张高览攻洪闻琼破遂来降绍众大溃冀州诸郡多举城邑降者。
晋元帝时杜叛乱帝命王敦陶侃等讨之请降遗应詹《书》曰：天步艰难始自吾州州党流移在於荆土其所遇值蔑之如遗顿伏死亡者略复过半备尝荼毒足下之所鉴也。客主难久嫌隙易构不谓乐乡起变出於不意时与足下思散疑结求擒其党帅惟患不经远力不坚耳及在湘中惧死求生遂相结聚欲守善自卫天下小定然後输诚盟府寻山公镇夏口即具陈之此公鉴开塞之会察穷通之运纳吾於众疑之中非高识会睹孰能。若此西州人士得沐浴於清流岂惟涤荡瑕秽乃骨肉之施此公薨逝斯事中废贤愚痛毒窃心自悼欲遣滕永文张休豫诣大府备列起事以来本末但恐贪功犭旬名之徒将谗间於圣主之听戮吾使於市朝以彰叛逆之罪故未敢遣之而甘陶卒至水陆十万旌旗曜於山泽舟舰盈於江湖威则威矣。然吾众窃未以为惧晋文伐原以全信为本故能使诸侯归之陶侃宣赦书而继之以进讨岂所以崇奉明诏示轨宪於四海哉！逼向义之夫以为叛逆之虏思善之众以拯不赦之责非不战而屈人之也。驱略乌合欲与必死者求一战未见争衡之机权也。吾之赤心贯於明神西州人士卿粗悉之耳宁当令抱枉於时不澄於大府邪昔虞卿不荣大国之相与魏齐同其安危司马迁明言於李陵虽刑残而无慨足下抗威千里声播汶衡进宜为国家思静难之略退当与旧交明枉直之心不亦绰然有馀裕乎！望卿别讠誊吾笺令时达盟府遣大使光临使吾得披露肝胆没身何恨哉！伏想盟府必结纽於纲纪为立功於圣世使吾得厕列义徒负弩前驱迎皇舆於阊阖埽长蛇於荒裔虽死之日犹生之年也。若欲先清方夏却定中原吾得一年之粮便溯流西征夷李雄之逋寇修禹贡之旧献展会劳以补往愆复州邦以谢邻国亦其志也。惟所裁处耳吾远州衰士与足下出处殊伦诚不足感神交而济其倾危但显吾诚则汶岳荷忠顺之恕衡湘无伐叛之虞降足下宏纳之德拯吾徒陷溺之艰焉可金玉其音会然十馀万口亦劳瘁於警备思放逸於南亩矣。衡岳江湘列吾左右。若此言有贰血诚不亮益梁受殃不唯鄙门而已詹甚哀之乃启呈书并上言曰：益州秀才素有清望文理既优事兼美往因使流寓居詹郡界其身心坚白詹所委究李骧为变乐乡劫略良善时出家财招募忠勇登坛歃血义诚慷慨会骧攻烧南平遂东流巴汉与湘中乡人相遇推其素望遂相冯结论本情非首作乱阶者也。後破湘川实之罪亦由兵交其间遂使滋蔓按今书血诚亦至矣。昔朱有自疑於洛阳光武指河水以明心有感义归诚终展力报效受封侯之宠由恕过以录功也。詹窃谓今者当厄运之会思弘远猷故齐赦射钩之诛晋贳斩之戮用能济翼戴之高勋隆一成之美誉况等素无斯愆而稽颡投命詹以为可遣大使宣扬圣旨泽沾之於上百姓沐浴於下则上下交泰江左无风尘之虞矣。帝乃遣前南海太守王运受降。
孝武帝太元十年荣阳人郑燮以郡来降苻坚国乱使使奉表请救。
後魏明元神瑞元年六月晋冠军将军太山太守刘研弟辅国将军领东平太守阳平赵鸾广威将军平昌太守罗卓斗城屠各师张文兴等率流民七千馀家内属。
二年二月晋琅琊太守刘朗率二千馀家内属。
泰常二年姚泓尚书东武姚敞弟镇远将军僧光右将军姚定世自洛来奔是年汝南民胡讠华等万馀家相率内属。
九月晋平西将军荆州刺史司马休之息谯王文思章武王子司马国司马道赐辅国将军温内史鲁轨荆州治中韩延之殷约平西参军桓燧及桓温孙道度子渤海刁雍陈郡袁式等数百人来降姚泓匈奴镇将姚成都与弟和都举镇来降八年正月河东薛定薛辅率五千馀家内属。
献文天安元年九月宋司州刺史尝珍奇以悬瓠内属徐州刺史薛安都以彭城内属宋将张永沈攸之击安都诏比部尚书尉元为镇南大将军都督诸军事镇东将军城阳公孔伯恭为副出东道救彭城殿中尚书镇西大将军河西公元石都督荆豫南雍州诸军事给事中京兆侯张穷奇为副出西道救悬瓠十一月壬子宋兖州刺史毕众敬遣使内属。
