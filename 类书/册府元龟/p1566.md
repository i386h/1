<!-- { "loadSidebar": true } -->
    九月尚书考功上言今年五月中翰林学士程逊所上封事内请自宰相百执事外镇节度使刺史应系公事官逐年书考较其优劣以前件考课究寻台阁深远岁年。若议兴行宜凭往制具繇中书门下宰臣判设官分职各有所司本司自合将条格故实详参更简寻远敕条奏定为悠久缘本司公事遂简寻。《唐书》六典会要考课令书考第从之。
    三年五月右街使兼判尚书考功郝琼上言去年五月诏中外官员自宰臣节度使已下并逐年书考课计官员千馀当司人吏四人二人赴官。又公用不足乞依三铨例当司归司官逐月交赐纸笔粮钱诏考功人吏两人依三铨例给及春冬衣两分诸司不得为例。
    晋高祖天福二年正月敕外官内官陈力实关於共理或出或处藉才难执於常规近睹朝臣偶除外任三年替罢之後再来拟官之时不计新职之勤劳惟循旧官之资历比藉济翻成滞淹宜别立於规绳贵各期於激励宜今後应朝臣中有藉材特除外任者秩满无遗阙将来拟官之时在外一任同在朝一任进其就便自求外职及不是特达选任者不在此限。
    六年五月诏曰：王者行考绩之文重为政之本。若存功课自有旌酬或仗钺守方著安民之术或剖符刺部彰恤物之仁凡著政声悉闻朝听迩者数州百姓举留本部长官遂涉道途径趋京阙皆陈善治并述公清或指使而方来或感激而自至劳烦行役妨废耕耘言念苦辛倍深轸悯今後岳牧善政委ヘ二官条件奏陈必当旌别勤劳审详课最如不愆於名实固无[A092]於渥恩。
    少帝开运元年八月诏曰：向者朝廷无事经费尚多今则师旅方兴支赡尤广必资国力以济军需近以四海灾伤频年饥馑赋租减少亏悬帑藏不充公私重困今岁三时不害百用成所在流民渐闻归业商旅之人稍众山泽之利咸通郡邑徵科自然容易务场课额必有增盈较量之间断可知矣。牧宰之任选擢非轻至於阜俗康民丰财益国乃为本职固合用心苟能一一躬亲孜孜临莅必绝滞凝之事兼除侥亻幸之门副我忧勤显尔政绩将求课最须设科条况藩侯郡守等皆是良臣各膺重委尽倾诚恪以奉国朝式当倚注之时宜示劝惩之道应天下诸州各以系省钱秋夏徵科为帐籍一季一奏一年赋税及限更委在任一年次年。又不稽逋听三周年为满三年皆得办事即与别议陟迁如或才到任所课绩不前亦当即时罢替其间灾之地须明具敷陈审其虚真别有处分於戏朕缵承大业于兹三年虔奉基局不敢失坠兢兢业业。若履春冰小信未孚咎徵斯降旱蝗相继连岁为灾兵革未宁四方多事下惭黔首仰愧苍穹所赖将相公卿元戎郡守或先朝宿旧或当代英贤送往事居始终如一分忧共治诚节弥坚倚赖既深倾输亦至必能为国尽忠临事公勤不更假於指纵固自知其陈力凡百有位宜体朕怀。
    汉隐帝乾二年太子中允侯仁宝上言诸州府长吏劝课农桑随户人力胜栽莳桑枣小户岁十本至二十本中户三十至四十大户五十至一百如能广栽不限本数种讫本县令佐亲省之计数得替时交与受代者仍於历子内批书省司以为考课。
    三年七月敕亲人之任务在安民经国之规必资徵赋至於招添户口增长税租减选加阶优有处分劝能行赏显降敕文迩来论课绩者甚多较虚实则未当外州批上历子南曹磨勘解繇空收招到编民莫见新添税额盖有拆居耕种各立户名或是避税逃移并未归业所以虚添农户无益官租考课涉名未尽其善宜令吏部南曹自今後及已前应有令佐招添点简出户口据数须本处户合徵税赋物数目於解繇历子内一一开坐批书方得准天福八年三月十日敕条施行如不合前後敕例不在施行之限。
    周太祖广顺二年十二月二十八日敕节文其有省校考牒如是奏下後满三年不请给者宜令考功准先降敕文不在出给之限。
    三年三月十四日敕起今後诸州府更有供申考簿违格限申到者本判官并录事参军各罚五十直其录事参军仍殿一选本勾押官典委本州并行科断如违程限一月已上不申到者仍令尚书考功催促候供申到考帐依例施行所有科罚准前处分。若是校考过时即与次年依格奏校。
    是月尚书考功上言当司所纳诸道考课文帐准格每年十月二十五日已前考帐到京如违格限本处官吏各行殿罚其凤翔府自广顺元年十月节度移文为考帐全不详认格条遂申中书门下请勘今凤翔府称违格限二十馀日已决罚官典申到考帐当司准格违限不收敕凤翔考帐违限本府各以科徵其考帐省司特与考校起今後诸州府更有违限者本判官录事参军各罚五十直录事参军殿中选典押本处科断仍令省司依时催促。若校考过时即与次年校奏馀依前後格敕指挥。又敕州县官或特敕除授或非时有故停任员缺除官到任者缘赴任不拘期限申发考帐之时但满一周年便与依例书校一考申省如书校时少欠日月即与次年附帐申校不得漏落考第姓名如或有违罪本道书考官吏。
    显德五年闰七月尚书考功奏奉新敕起今年正月一日後授官并以三周年为月限闰月不在其内者当司所书校内外六品下赴选官员考第今後以一周年校成一考如欠日不在计限满三周年校成三考如考满後未有替人在任更一周年与成第四考如欠日不在计限兼逐年须具到任年月日自上已来课绩功过第二考须具经考後课绩不得重叠计功其未考须具得替年月日比类降自今年正月一日已前授官到任者欲准格例三十个月书校三考今年正月一日後来授官到任者准新敕三周年为月限每一周年书校一考闰月不在其内所有诸道州府校考申发考帐及当司校奏各依前後格敕施行应诸司诸色流内出身人等准格并须待附申考近年不经奏考便至参选颇启亻幸门应在司见役人等自今後逐年起六月初一日後正身於所司投状请申校劳考省司据状却牒本司勘会补奏年月日敕甲头姓名见掌案分公事牒报省司将元状检勘同即与准例申校仍自此後须逐年九月已前校奏了毕不在更与隔年并书之限其考牒本无绫纸书写敕例今後每年奏下逐人给省牒一纸使大张纸书不在使绫纸及并年都给限据省校敕之日有公事在外差出不虚即本司杂事须具在职功过及出外事繇牒报考功不得有妨逐年书校如不与申牒其杂事令史量情科决仍殿一选如无故自不经省投状请奏校不在论诉之限者当司缘新敕促期限虑恐校考迟违今後应合校考人请起自五月一日正身投状限十日毕至七月三十日已前校奏了毕馀依元格施行从之。
    ●卷六百三十七
    ○铨选部　公望平直振举公望
    铨衡剧地总九流所以辩进官材翊赞邦治降自汉人委授弥重莫不妙选明识登用能臣故有负高亮之姿振清正之望鉴择髦俊动叶於至公抑退浮华靡私於贵势俾时材各其用天下共称其平诗云：靖恭尔位好是正直其是之谓与。
    魏贾诩为尚书典选举多选旧名以为令仆论者以此多诩。
    崔琰字季清忠高亮雅识经远端方直道正色於朝魏氏初载委授铨衡总齐清议十有馀年文武群才多所明拔朝廷归高天下称平。
    毛字孝先太祖为丞相为东曹掾与崔琰并典选举用皆清正之士虽於时有盛名而行不繇本者终莫得进务以俭率人繇是天下之士莫不以廉节自励虽贵宠之臣舆服不敢过度太祖叹曰：用人如此使天下人自治吾复何为哉！文帝为五官将亲自诣属所亲眷答曰：老臣以能守职幸得免戾今所说人非迁次是以不敢奉命大军还邺议所并省请谒不行时人惮之咸欲省东曹乃共白曰：旧西曹为上东曹为次宜省东曹太祖知其情令曰：日出於东月盛於东凡人言方亦复先东何以省东曹迁右军师魏国初建拜尚书仆射复典选举（先贤行状曰：雅亮公正在官清恪其典选举拔贞实斥华伪进逊行抑阿党诸宰官治民功绩不著而私财丰足者皆免黜停废久不选用于时四海翕然莫不励行至乃长吏还者垢面羸衣尝乘柴车军吏入府朝服徒行人拟壶餮之洁家象濯缨之操贵者无秽欲之累贱者绝奸货之求吏洁於上俗移於下民到于今称之）袁侃历选部郎中号为清平。
    晋李重与李毅同为吏部郎时王戎为尚书重以清尚见称毅淹通有智识虽二人操异然俱处要职戎以识会代之各得其所。
    李裔为吏部清慎选举号为廉平。
    阮放字思度为黄门侍郎选吏部郎在铨管任甚有称绩。
    卢钦为尚书仆射领吏部举必以材称为廉平。
    周馥迁吏部郎选举精密论望益美。
    蔡克字子尼为东曹掾素有格量及居选官苟进之徒望风畏惮。
    宋王惠为吴兴太守少帝即位以蔡廓为吏部尚书不肯拜乃以惠代焉惠被召即拜未尝接客人有与书求官者得转聚置阁上及去职其封如初时谈者以廓之不拜惠之即拜虽事异而意同也。
    谢庄代颜竣为吏部尚书竣留心选举自强不息任遇既隆奏无不可而容貌严毅庄风姿甚美宾客喧诉常忄笑答之竟多不行时人为之语曰：颜竣嗔而与人官。
    谢庄笑而不与人官梁徐勉为吏部尚书勉居选官彝伦有序常与门人夜集客有虞求詹事五官勉正色答云：今夕止可谈风月不宜及公事故时人常服其无私（又云：勉为尚书仆射，爰自小选迄于此职常参掌衡石甚得上心）。
    到溉掌吏部尚书时何敬容以吏参选事有不允溉取相执敬容谓人曰：到溉尚有馀臭遂学作贵人敬容日方贵宠人皆下之溉讦之如初溉祖彦之初担粪自给故世以为讥云：
    王泰为都官尚书能接人士士多怀慕每愿其居选官顷之为吏部尚书衣冠属。
    望王亮为吏部郎铨序著称。
    後魏崔亮为给事黄门侍郎仍兼吏部郎领青州大中正亮自参选事垂将十年廉慎明决为尚书郭祚所委每云：非崔郎中选事不办。
    北齐杨为给事黄门侍郎兼吏部郎中武定末以望实之美起拜吏部尚书加侍中卫将军侍学典选如故。
    辛术为吏部尚书迁邺以後大选之职知名者数四互有得失未能尽美文襄帝少年高朗所弊也。疏袁叔德沉密谨厚所伤者细杨风流辩给取士失於浮华唯术性尚贞明取士以才器循名责实新旧参举管库必擢门伐不遗考之前後铨衡在术最为折衷其为当时所称举如此。
    後周郑孝穆魏大统中为散骑常侍时文帝东讨除大丞相府右长史封金乡县男军次潼关命孝穆与左长史孙俭司马杨宽尚书苏亮谘议刘孟良等分掌众务仍令孝穆引接关东归附人士并品藻才行而任用之抚纳铨叙咸得其宜。
    薛端为吏部尚书端久处选曹雅有人伦之鉴其所擢用咸得其才。
    隋高构仁寿初为吏部侍郎以公事免炀帝立召令复位时为吏部者多以不称去职唯构最有能名前後典选之官皆出其下。又云：牛弘为吏部尚书高构为侍郎最为称职。
    陆彦师开皇初为吏部侍郎时承周制官无清浊彦师在职凡所任人颇甄别於士庶论者美之。
    唐杜如晦为吏部尚书寻为右仆射仍掌选事引用贤良甚获当时之誉。
