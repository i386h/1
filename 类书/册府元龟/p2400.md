<!-- { "loadSidebar": true } -->
    唐高祖武德八年吐谷浑款承风戍各请互市并许之。
    玄宗开元二年九月太常少卿姜晦上封请以空名告身於六胡州市马率三十匹马酬一游击将军时厩马尚少深以为然遂命赍告身三百道往市焉四年奚使乞于西市货易许之。
    十五年吐蕃与突厥小杀书将计议同时入冠小杀并献其书帝嘉其诚引梅录啜宴于紫宸殿厚加赏赉仍许於朔方军西受降城为互市之所。
    肃宗乾元中回鹘仍岁来市以马一匹易绢四十疋动至数万马。
    代宗大历八年回鹘遣赤心领马一万疋来求市帝以马价出于租赋不欲重困于民命有司量入计许市六千疋。
    德宗贞元三年十二月初禁商贾以口马器械于党项货易。
    六年六月回纥使移职伽达干归蕃赐马价绢三十万疋。
    八年七月给回纥市马绢七万疋。
    宪宗元和十年八月以绢十万疋偿回纥之马直。
    十一月吐蕃使款陇州塞请互市许之。
    十二月以绢九万七千疋偿回纥马直。
    十一年二月以内库缯绢六万疋偿回纥马直。
    四月以绢二万五千疋偿回纥马直。
    穆宗长庆二年二月以绢五万疋赐回纥充马价。
    四月。又赐回纥马价绢七万疋。
    十二月以绢八万疋偿回纥马直。
    文宗太和元年三月内出绢二十六万疋赐回纥充马价。
    六月命中使以绢二十万疋付鸿胪寺宣赐回纥充马价。
    五年六月贬右龙武大将军李甚为宣州别驾甚子贷回纥钱一万一千四百贯不偿为回纥所诉故贬甚因下诏曰：如闻顷来京城内衣冠子弟及诸军使并商人百姓等多有举诸蕃客本钱岁月稍深徵索不得致蕃客停滞市易不获及时方务抚安须除旧弊免令受屈要与改更自今以後应诸色人宜除准敕互市外并不得辄与蕃客钱物交关委御史台及京兆府切加捉搦仍即作条件闻奏其今日已前所欠负委府县速与徵理处分。
    开成元年六月淄青节度使奏新罗渤海将到熟铜请不禁断是月京兆府奏准建中元年十月六日敕诸锦绫罗绣织成细纟由丝布牛尾真珠银铜铁奴婢等并不得与诸蕃互市。又准令式中国人不合私与外国人交通买卖婚娶来往。又举取蕃客钱以产业奴婢为质者重请禁之。
    後唐庄宗同光三年八月青州市到黑水蕃马三十疋。
    明宗天成二年八月新州奏得契丹书乞置互市翼日付中书宣示百官。
    四年四月敕氵公边置场买马不许蕃部直至阙下帝自临驭欲来远人党项之众竞赴都下赏赐酒食於禁庭醉则连袂歌土风以出凡将到马无驽良并云：上进国家虽约其价以给之并计其馆锡赉每岁不下五六十万贯侍臣以为耗蠹中华无出于此因止之（是年散骑常侍萧希甫条奏诸蕃贡马稍多酬赏价倍戎夷无厌竞思兴贩请却于边上置互市只许首领入贡）。
    长兴二年五月青州奏黑水瓦儿部至登州卖马。
    三年七月飞龙使奏回纥所卖马瘦弱不堪估价帝曰：远夷交市不可轻阻可以中等估之。
    愍帝应顺元年正月州张温言契丹在州境互市闰正月州上言契丹至州界市易。
    二月州上言鞑靼胡禄末族帐到州界市易。
    末帝清泰元年七月登州言高丽船一艘至岸管押将卢斤而下七十人入州市易是月州言契丹首领述律梅里求互市从之。
    十月青州言高丽遣人市易。
    二年北面总管言契丹遣人欲为互市其吐浑部族归旧地从之。
    是年州言总管报于州西北野固口与契丹互市从之。
    十二月州沙彦奏十年前与契丹互市则例。
    三年州言契丹石禄牧部族近城市易。
    晋少帝天福八年西京奏契丹遣前青白军使王从益到京出馀货斛斗宜破省钱收籴（是时冯晖移镇灵武河西羊马所产易为交易期年得马五千疋而蕃部归心朝议患之）。
    周太祖广顺元年二月命回纥来者一听私便交易官不禁诘先是回纥间岁入贡每行李至关禁民不得于蕃人处市易宝货犯者有刑太祖以为不可至是听之繇是玉之价直十损七八矣。
    十月泾州言招到蕃部野龙十九族有马赴市私货卖。
    ●卷一千
    ○外臣部　︹盛
    夫中邦任土犹申画於要荒绝域殊风固靡通于正朔是故ヮ首雕题之客韦卉服之民舞干之君不加之以文教统弧之后不董之以武威故能蕃育穷陬延祚长世乘时射利侵侮外陲安忍阻兵吞噬同类虽蛇豕荐食以凶器为令图然夷狄有君固先儒之深耻也。
    西羌无弋曾孙忍当秦献公初立欲复缪公之迹兵临渭首灭狄<豸原>（<豸原>音丸）戎忍季父畏秦之威将其众种附落而南出赐支河曲自後忍及弟舞独留湟中并多娶妻妇忍生九子为九种舞生十七子为十七种羌之兴盛从此起矣。及忍子研立时秦孝公雄强威服羌戎孝公使太子驷率戎狄九十二国朝周显王研至豪健故羌中号其後研种及秦始皇时务并六国以诸侯为事兵不西行故种人得以蕃息汉匈奴冒顿单于袭灭东胡王虏其民众畜产既归西击走月氐南并楼烦白羊河南王（二王之居在河南）悉复收秦所使蒙恬所夺匈奴地者与汉关故河南塞至朝那肤施（朝那属安定肤施属上郡）遂侵燕代是时汉方与项羽相距中国罢於兵革（罢读曰疲）以故冒顿得自︹控弦之士三十馀万（控引控弦言能引弓）自淳维以至头曼千有馀岁时大时小别散分离尚矣。（尚久远）其世传不可得而次然至冒顿而匈奴最︹大尽服从北夷而南与诸夏为敌国後北复浑窳屈射丁零隔昆龙新{艹犁}之国（五小国也。浑音胡昆切窳音弋主切{艹犁}音犁），於是。
    匈奴贵人大臣皆服以冒顿为贤是时汉初定徙韩王信于代郡马邑匈奴大攻围马邑韩王信降匈奴匈奴得信因引兵南逾句注攻太原至晋阳下高帝自将兵往击之高帝至平城冒顿纵精兵三十馀万围高帝於白登七日。
    匈奴乌维单于子詹武帝元封六年立年少号儿单于益西北左方兵直中右方兵直酒泉墩煌。
    朝鲜王卫满初聚亡命千馀人东走出塞渡淇水属真番朝鲜蛮夷会孝惠高后天下初定辽东太守即约满为外臣保塞外蛮夷毋使盗边蛮夷君长欲入见天子勿得禁止以闻帝许之以故满得以兵威财物侵降其旁小邑真番临屯皆来服属方数千里安息国王治番兜（番音盘）其属大小数百城地方数千里最大国也。武帝始遣至安息王令将二万骑迎於东界东界去王都数千里行比至过数十城人民相属（属联也。音之欲切）。
    乌孙国大昆弥国多马富人至四五千疋最为︹国故服匈奴（故谓旧时也。服属于匈奴也。）後盛大取羁属不肯往朝会（言才羁縻属之而已）。
    大月氏国治蓝氏城控弦十馀万故︹轻匈奴及为匈奴所灭遂分为五部翕侯（翕即翕字）後百馀岁贵霜翕侯邱就攻灭四翕侯自立为王国号贵霜王侵安息取高附地。又灭濮达宾悉有其国邱就年八十馀死子阎膏珍代为王复灭天竺置将一人监领之月氏自此之後最为富盛诸国称之皆曰：贵霜王汉本其故号言大月氏云：
    莎车国王治莎车城及宣成王康死弟贤代立诈称大都护移书诸国诸国悉服属焉号贤为单于贤浸以骄横重求赋税数攻龟兹诸国诸国愁惧。
    後汉武陵蛮夷光武中兴之际最为盛烧当羌滇吾附落中元中转盛常雄诸羌每欲侵边者滇吾转教以方略为其渠帅。
    于阗王明帝永平中始盛从精绝至疏勒十三国皆服从而鄯善王亦始︹盛自是南道自葱岭以东唯此二国为大。
    先零别种滇零与诸种安帝永初元年大为寇掠遣车骑将军邓骘征西校尉任尚击之骘尚军大败于是滇零等自称天子于北地招集武都参狼上郡西河诸种众遂大盛东犯赵魏南入益州杀汉中太守董炳遂冠钞三辅断陇道湟中诸县粟石万钱百姓死亡不可胜数朝廷不能制。
    鲜卑者东胡之支也。自和帝永元中大将军窦宪遣右校尉耿夔击破匈奴单于逃走鲜卑因此转徙据其地匈奴馀种留者尚有十馀万部落皆自号鲜卑鲜卑繇此渐盛安帝末鲜卑其至遂盛控弦数万骑数道入塞趋五原宁貊攻匈奴南单于杀左奥日逐至延光中鲜卑既累杀郡守胆意转盛控弘数万骑桓帝时鲜卑檀石槐者年十四五勇健多智略异部大人抄取其外家牛羊檀石槐单骑追击之所向无前悉还得所亡者繇是部落畏服乃施法禁平曲直无敢犯者遂推为大人檀石槐乃立庭于弹汗山ヱ仇水上（ヱ音昌悦切）去高柳北三百馀里兵马甚盛东西部大人皆归焉因南抄缘边北拒丁零东败扶馀西击乌孙尽据匈奴故地东西四千馀里网罗山川水泽盐池延熹中鲜卑自分其地为三部从右北平以东至辽东接扶馀貊二十馀邑为东部从右北平以西至上谷十馀邑为中部从上谷以西至敦煌乌孙二十馀邑为西部各置大人主领之皆属檀石槐灵帝光和初鲜卑种众日多田畜射猎不足给食檀石槐乃自循行见乌集凤水广数百里水停不流其中有鱼不能得之闻倭人善网捕于是东击倭人国得千馀家徙置秦水上令捕鱼以助粮食。
    南匈奴和帝永元三年中克获纳降党众最盛领户三万四千口二十三万七千三百胜兵五万一百七十。
    乌桓大人本东胡也。灵帝初上谷有难楼者众九千馀落辽西丘力居者众五千馀落皆自称王。又辽东苏仆延众千馀落自称峭王（峭音七笑切）。
    献帝建安中乌丸鲜卑稍更︹盛亦因汉末之乱中国多事不遑外讨故得擅漠南之地冠暴城邑杀掠人民北边仍受其困会袁绍兼河北乃抚有三郡乌丸宠其名王而收其精骑其後尚熙。又逃于蹋顿蹋顿。又骁武边长老皆比之冒顿恃其阻远敢受亡命以雄百蛮。
    右北平乌延众八百馀落自称汗鲁王并勇健而多计策。
    韩北与高句骊沃沮南与辰韩接本皆朝鲜之地也。灵帝末并盛郡县不能制百姓苦乱多流亡入韩者。
    扶馀本属元菟汉末公孙度雄长海东威服外夷扶馀王尉仇台更属辽东时句骊鲜卑︹度以扶馀在二虏之间妻以宗女。
    魏鲜卑轲比能黄初中众︹盛控弦十馀万骑每钞略得财物均平分付一决目前终无所私故得众死力馀部大人皆敬惮之。
