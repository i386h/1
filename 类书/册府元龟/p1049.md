<!-- { "loadSidebar": true } -->
    安从进为延州节度使长兴四年秋进攻夏州初王师既攻夏州州城即赫连勃勃之故城也。父老相传云：勃勃蒸土筑之王师数道攻击从进穴地道至其城下如铁石攻凿不能入李彝超昆仲登城谓从进曰：孤弱小镇不劳王师攻取虚烦国家饷运得之不武为仆闻天乞容改图而。又党项部族万馀骑薄我粮运而野无刍牧关辅之人运斗粟束动计数千穷民泣血无所控诉复为蕃部杀掠明宗闻其。若此乃命班师。
    周王峻为枢密使广顺元年河东刘崇与契丹围晋州命峻为行营都部署至陕驻留数夕刘崇攻晋州甚急太祖忧其不守及议亲征取泽州路入与峻会合先令谕峻峻遣驿骑驰奏请不行幸时已降御札行有日矣。会峻奏至乃止峻军已过绛郡拒平阳一舍贼军燔营狼狈而遁峻入晋州或请追贼必有大利峻犹豫久之翊日方遣骑军袭贼信宿而还向使峻极力追蹑则并汾之孽无噍类矣。峻亦深耻无功计度城平阳而回。
    ○将帅部　奔亡
    若夫膺戟之赐戟爪牙之任值四方之多事当万乘之注意或时危势促计窘途穷潜假息於邻邦乃苟生於异域虽奔亡之一贯在心迹则各殊。若乃合谋而冀扶宗室唱义而将除巨猾摧锋陷阵致权贵之不平追叛失利为强敌之见迫此皆理或可哀事非获已至如萌疑忌之心避诛夷之患兵折势窘携妻子而去粮尽力殚与沟渎为期此故为尽节之士所笑死难之夫攸耻其馀何足算哉！。
    後汉吕布为中郎将与王允既杀董卓允以布为奋威将军假节仪同三司封温侯允既不赦凉州人由是李亻等还攻长安布不能拒乃将数百骑出武关奔南阳袁术待之甚厚布自恃杀卓有德袁氏遂恣兵抄掠术患之布不安复去从张杨於河内时李亻等购募求布急杨部下诸将皆欲图之布惧谓杨曰：与卿州里今见杀其功未必多不如生卖布可大得催等爵宠杨以为然有顷布得走投袁绍绍与布击破张燕布既恃其功更请兵于绍绍不许而将士多暴横绍患之布不自安求还雒阳听之承制使领司隶校尉遣壮士送布而阴使杀之布疑其图已乃使人鼓筝于帐中潜自遁出夜中兵起而布已亡绍闻惧为患募遣追之皆莫敢逼遂归张杨道经陈留太守张邈邈遣使迎之以为兖州牧据濮阳郡县皆应唯鄄城东阿范为太祖守太祖引军还与布战于濮阳太祖军不利相持百馀日是时岁旱蝗虫少百姓相食布东屯山阳二年间太祖乃尽复收诸城击破布于钜野布东奔刘备布见备甚敬之谓备曰：我与卿同边地人也。布见关东起兵欲诛董卓布杀卓东出关东诸将无安布者皆欲杀布耳请备于帐中生床上令妇向拜酌酒饮食名备为弟备见布语言无常外然之而内不悦。
    魏文钦为庐江太守冠军将军时司马宣王已诛曹爽钦爽邑人乃进钦为前将军以安其心後代诸葛诞为扬州刺史自曹爽之诛钦尝内惧与诸葛诞相恶无所与谋会诞去郡丘俭往乃阴共结谋战败走昼夜间行追者不及遂得入吴吴以钦为都护假节镇北大将军幽州牧谯侯（钦降吴。表曰：命禀不幸尝隶魏国两绝於天下侧伏偶都自知无路司马师滔天作逆废害二主辛癸高莽恶不足逾钦累世受魏恩乌鸟之情窃怀愤踊在三之义期于毙仆前与丘俭郭淮等俱举义兵当共帅师扫除凶孽诚以愚管所执智虑浅薄徵节不骋进无所依悲痛切心退惟不能扶翼本朝抱愧亻免仰靡所自厝冒缘古义固有所归庶假天威得展万一僵仆之日亦所不恨辄相率将归命圣化惭偷苟生非辞所陈谨上还所受魏使持节前将军山桑侯印绶临表惶惑伏须罪诛）。
    夏侯霸为征蜀护军时征西将军夏侯玄於霸为从子而玄于曹爽为外弟及司马宣王诛爽遂召玄霸闻爽被诛而玄。又徵以为祸必转相及心既内恐。又霸先与雍州刺史郭淮不和而淮代玄为征西霸尤不安故遂奔蜀南趣阴平而失道入穷谷中粮尽杀马步行足破卧岩石下使人求道未知何之蜀闻之乃使人迎霸。
    晋牵秀司空张华请为长史後张昌作乱长沙王遣秀讨昌秀出关因奔成都王[A13C]。
    孙惠为广武将军时元帝遣甘卓讨周馥于寿阳惠乃率众应卓馥败走庐江何锐为安丰太守惠权留郡境锐以他事收惠下人推之惠既非南朝所授尝虑谗间因此大惧遂攻杀锐奔入蛮中。
    刘隗为镇北将军督青徐幽平军事时王敦作乱以讨隗为名诏徵隗还京师百官迎之于道隗岸帻大言意气自。若及入见与刁协奏请诛王氏不从有惧色率众屯金城及敦克石头隗攻之不拔入宫告辞帝雪涕与之别隗至淮阴为刘遐所袭携妻子及亲信二百馀人奔于石勒勒以为从事中郎太子太傅刘敬宣为辅国将军与其父牢之谋袭桓玄不克牢之死敬宣奔丧哭毕即渡江就司马休之高雅之等惧奔雒阳往来长安各以子弟为质求救于姚兴兴与之符信令关东募兵得数千人复还至彭城间收聚义故玄遣孙无终讨冀州刺史刘轨轨要敬宣雅之等共据山攻之不克。又进昌平涧战不利众各离散乃俱奔後燕。
    袁虔之为辅国将军时桓玄辅政虔之乃与宁朔将军刘寿冠军高长庆龙骧将军郭恭等奔于後秦姚兴临东堂引见谓虔之等曰：桓玄虽名晋臣其实晋贼其才度定何如父也。能办成大事不虔之曰：玄藉世资雄据荆楚属晋朝失政遂偷窃宰衡安忍无亲多忌好杀位不才授爵以爱加无公平之度不如其父远矣。今既握朝权必行篡夺既非命世之才正可为他人驱除耳此天以机便授之陛下愿速加经略廓清吴楚兴大悦以虔之为大司农馀皆有拜授假之固让请疆场自效改授假节宁南将军广州刺史桓谦玄之从兄也。为西中郎将荆州刺史玄篡位封新安王及桓振作乱谦初劝振率军下战以守江陵振既轻谦用事故不从及振败谦奔于姚兴先是谯纵称藩于姚兴纵与卢循通使潜相影响乃表兴请谦共顺流东下兴问谦谦曰：臣门著恩荆楚从弟玄虽曾篡位皆是逼迫人神所明今臣与纵东下百姓自应骇动兴曰：小水不容大舟。若纵才力足以济事亦不假君为鳞翼宜自求多福遂遣之谦至蜀欲虚怀引士纵疑之乃置谦于龙格使人守之谦向诸弟泣曰：姚王之言神矣。後与纵弟谯道福俱下谦于道召募百姓感其父冲遗惠投者二万人刘道规破谦斩之。
    桓谧为左卫将军时宋高祖诛桓玄迎复安帝谧与临原王桓怡雍州刺史桓蔚中书令桓裔将军何澹之等奔于後秦姚兴。
    马敬为宁朔将军梁州刺史时荆州司马休之襄州鲁宗之为宋高祖所败敬遂与谯王文思新蔡王道赐辅国将军竟陵太守鲁辅宁朔将军南阳太守鲁范奔于後秦。
    鲁宗之为竟陵太守自以非宋高祖旧隶屡建大功有自疑之心会司马休之见讨猜惧益甚遂与休之合军败还襄阳因与休之北奔善于抚御士民皆为尽力卫送出境尽室入後秦。
    苻丕为前秦将镇邺为燕慕容垂攻之丕弃邺城奔于并州。
    慕容垂为前燕征南将军大败桓温等师既有大功威德弥振慕容评素不平之垂。又告其将孙盖等摧锋陷锐宜论功超授评寝而不录垂数以为言颇与评廷争後评谋杀垂垂惧奔于苻坚。
    敛成为後秦後将军时贰县羌叛姚兴遣成与镇军彭白狼北中郎将姚雒都讨之成败甚惧诣赵兴太守姚穆归罪穆欲杀之成怒奔赫连勃勃。
    梁张绾高祖太清二年为左卫将军会侯景寇至入守东掖门三年台城陷绾出奔外转至江陵湘东王承制授侍中左卫将军相国长史。
    陈王僧辩为卫将军都督东土诸军事陈侯镇豫章僧辩使其弟僧率兵与共讨萧勃及高祖诛僧辩阴欲图而夺其军知之尽收僧徒党僧奔齐。
    樊毅为左卫将军及西魏围江陵毅率兵赴援围江陵陷为岳阳王所执久之遁归高祖受禅毅与弟猛举兵应王琳琳败毅奔齐。
    後魏董峦荥阳人太武太平真君末随父南叛为南齐宁州刺史孝文时益州内附齐明帝遣峦追讨之官军进击执峦并其子景曜送于行宫峦虽自长江外言语风气犹同华夏性疏武不多识文字孝文引峦於廷问其南事峦怖不能对数顾景曜景曜进代父答申叙齐明篡袭始终辞理横出言斐而辨孝文异焉以峦为卫骑校尉景曜为员外郎谋欲南叛坐徙朔州及车驾南讨汉阳召峦从军景曜至雒阳密启其父必当奔叛军次鲁阳峦单骑南走过南阳新野历告二城以魏军当至戒之备防房伯玉刘忌并云：无足可虑峦曰：不然军势甚盛至境首北向哭呼景曜云：吾百口在彼事理须还不得顾汝一子也。景曜锁诣行在数而斩之。
    王神念为颍川太守宣武永平元年正月奔于梁贺拔胜为骠骑大将军荆州都督出帝末诏胜统众北赴京师军次汝水出帝入关胜率所部走荆州为侯景所败率五百馀骑南奔梁。
    史宁为荆州大都督东魏遣侯景率众寇荆州宁遂奔梁梁武帝引宁至香磴前谓之曰：观卿风表终至富贵我当使卿衣锦还乡宁答曰：臣世荷魏恩位为列将天长丧乱本朝倾覆不能北面逆贼幸得息肩有道傥如明诏欣幸实多因涕泣横流梁武为之动容。
    贾显度为兖州刺史初为尔朱荣所用及荣死度不自安南奔梁梁厚待之。
    叱列延庆为定州刺史与尔朱兆等拒义旗于韩陵战败延庆与尔朱仲远走渡口济仲远南窜延庆北降齐献武王王与之入雒从王于并州。
    北齐斛律平初仕後魏为襄威将军正光末六镇扰乱隶大将军尉宾北讨军败为贼所虏後走奔其弟金於州进号龙骧将军与金拥众南出至黄瓜堆为杜雒周所破部落离散乃归尔朱荣待之甚厚。
    王则为荆襄六州都督渭曲之役则为西师围逼遂弃城奔梁梁寻放还神武恕而不责。
    後周独孤信为後魏荆州刺史东魏遣其将高敖曹侯景掩至信以众寡遂率麾下奔梁。
    萧世怡梁元帝时为湘州刺史王琳率舟师袭世怡世怡以州输时陈武帝执政徵为侍中世怡疑不就乃奔于齐。
    梁朱瑾唐末为兖州节度使兄在郓州及庞师古陷郓州与李承嗣方出兵求刍粟于丰沛间瑾之二子及大将康怀英判官辛绾小校阎宝以城降于师古瑾无归路即与承嗣将麾下兵走沂州沂州刺史尹处宾拒关不纳乃走海州为师古所迫遂拥州民渡淮依杨行密表瑾领徐州节度使。
    赵明唐末以军功历肃峡二州刺史其兄凝领襄州表明为荆南留後未至镇而朗陵之兵先据其城矣。明领兵逐之遂镇于渚宫天二年秋太祖既平襄州遣杨师厚乘胜趋荆门明惧乃举族去峡奔蜀王建待以宾礼及建称帝用为大理卿工部尚书久之卒于蜀。
    刘知俊为同州节度使奔李茂贞茂贞署荆州节度使後为茂贞左右石简等谗间其军政茂贞犹子继崇镇秦州因来宁觐言知俊途穷至此不宜以谗嫉见疑茂贞乃诛简等以安其心继崇。又请令知俊挈家居秦州以就丰给茂贞从之未几州乱茂贞命知俊讨之时州都校李保衡纳款于朝廷末帝遣霍彦威率众先入于知俊遂围其城半载不能下会李继崇以秦州降于蜀知俊妻孥皆迁於成都遂解州之围而归岐阳知俊以举家入蜀终虑猜忌因与亲信百馀人夜斩关奔蜀王建待之甚至即授为武信军节度使。
