<!-- { "loadSidebar": true } -->
    裴夷为右拾遗文宗太和元年正月夷与直史馆李虞集贤修撰刘轲各罚一月俸以送桂州观察使刘栖楚至蓝田县经宿方回为监馆驿御史所举也。
    韦处厚为考功员外郎早为宰相韦贤之所重时贤之以议兵不合上旨处厚坐友善出为开州刺史。
    杨虞卿为吏部员外郎太和三年三月敕三司推勘吏部渝滥官事其间要切节目皆如台按李宾过状称虞卿奴受钱三百千勘其察知自送府县奴已决责钱亦纳官。又称送钱并买婢等事悉无证据但虞卿两年专判曹务伪滥六十馀人连甲团空近日无例遂令禄位制自滑亻是虽能续自举明终失从前钤辖况勘官知伪久不公论隐阙报铨每将私用公私。且乖於简下事理故难於守官宜停见任馀准前敕处分。
    韦厚叔为左补阙太和四年十月贬为河中府河西县令右补阙内供奉张文规为河南府温县令右拾遗内供奉南卓为江陵府松滋县令史三人裴度先所引擢不厌公议至是度出镇执政者采公论而去之卓与厚叔时人尤以为当。
    舒元舆为刑部员外郎太和五年贬为秘书省著作郎仍分司东都以其上表累请效用并进文章朝廷责其躁进自伐故有此授。
    王直方为右补阙太和九年出为兴元府城固县令直方始为镇州册赠使谒祖墓於邢州时节度使刘从谏自以位兼宰相於直方礼有所不至直方饮酣颇以语侵之从谏怒具以表闻直方素有直疏帝虽嘉之然非当时奸邪所乐及是以直方家於城固因而遣之。
    崔侑为工部侍郎充皇太子侍读太和九年贬为洋州刺史吏部郎中张讽为夔州刺史考功郎中充皇太子侍读。
    苏涤为忠州刺史户部郎中杨敬之为连州刺史殿中侍御史苏特为潘州司户侍御史李甘为封州司马（臣钦。若等按文宗本纪时李训郑注用事不附己者即时贬黜）。
    梁王舜卿为吏部侍郎翰林学士乾化二年九月太祖北巡回至化黄县敕舜卿等驾发魏州之初扈从不至各罚两月俸。
    後唐李钅庄宗时自宗正卿迁工部侍郎同光三年七月敕罚罪赏功大朝常宪掩瑕宥过前圣格言工部侍郎李钅宗正少卿李琼等早在公途忝居班列靡思畏惧各犯刑章因补置官吏之秋见诈伪依违之迹自招罪状合置严科但以常预臣僚始当兴复特示哀矜之旨俾宽流遣之文降秩趋朝殊为轻典推恩念旧所宜慎思钅可责授朝散大夫司农少卿琼可责授朝议郎守太子中舍（初魏州兴建李钅为宗正卿李仁为少卿赴州昭应县有献祖宣皇帝建初陵少祖光皇帝启运陵帝践阼之後宗正司条奏陵园故事请量建建初启运陵台令许之时伪称宗子者数百宗寺既无谱牒无凭证据有昭庆百姓称宗子言世为丹阳竟陵台令投诣宗寺请为台令李琼莫测其繇凭其伪书即而补之其人既至本处出入建绛旌豪视长吏复侵夺近墓民田百馀顷言是陵园ヂ地百姓诣府陈诉州府不能辨疑乃具状闻天子下公卿访丹阳竟陵故事是何帝寝遂简列圣陵园及追封高祖太子诸王尊号者皆无丹阳竟陵之号其伪百姓宗正司吏皆伏法琼钅以不覆实谬补奸人贬之盖以有钅从龙旧恩也。丹阳之地比无南方竟陵之名六朝故事钅等不知书之故也。）。
    王丞弁为祠部郎中明宗长兴元年九月以奏状背缝著姓罚一月俸。
    裴坦为司封郎中长兴二年八月渭州刺史石可球母在而所司误入赠封之甲敕旨可球母王氏可别封太原县君裴坦点简不精罚一月俸本行令史委吏部流内铨量罪科决。
    晋王权高祖时为兵部尚书天福三年十月诏曰：王权昨差北朝国信使坚不肯收接敕牒兼有状推托事故不遵朝命者王权久在班行众推夙旧固晓为臣之节宜遵事主之规岂得才命乘轺遽闻托故莫有奉公之道益彰慢事之心。若以道路迢远即鸾阁之台臣亦往。若以筋骸衰减即凤山之册礼才回既黩宪纲宜从殿黜宜停是任仍勒归私家。
    周贾纬太祖时为给事中史馆修撰广顺元年十月贬为平卢军节度行军司马检校礼部尚书纬历官平转心常愤悱太祖践祚窦贞因苏禹仍在相纬驳其除改不当上章论列。又於所修历日内言有历诋中外人士者时王峻监修国史览之不悦曰：贾给事家有子自兹亦要门阀无玷今非毁满朝教士子何以进身备於帝前言其短故有此授。
    ●卷四百八十二
    ○台省部　朋附害贤讠舀佞贪黩朋附
    阿党为比仲尼谓之小人顽へ是亲伊尹戒其乱俗况夫结绶台之上引籍金马之闺名数既隆事任尤重固宜直躬以奉上中立以自公勉树淑声式光妙简其有赋回邪之性昧贞介之方罔上以求安附下以求宠或职当史局媚︹臣而立传或任总铨恃内戚而擅宠或伺朝廷之动静树党藩维或储副以婚姻窃弄机柄深可骇也。
    汉谷永为太常丞待诏公车既阴为大将军王凤说矣。能实最高繇是擢为光禄大夫永奏书谢凤曰：永斗筲之材（筲所交切竹器也。斗筲喻小而不大也。）质薄学朽无一日之雅左右之介（雅素也。介绍也。言非夙素之交。又无介绍而进也。）将军说其狂言（说读曰悦）擢之皂衣之吏厕之争臣之末不听浸润之谮不食肤受之（食犹受纳也。肤受谓初入皮肤至骨髓言其深也。）虽齐桓晋文用士笃密察父η兄覆育子弟诚无以加（察明也。η智也。）昔豫子吞炭坏形以奉见异（豫让也。为智伯报雠欲杀赵襄子恐人识之故吞炭以变其声[C260]面以坏其形云：智伯国士遇我故也。）齐客陨首公门以报恩施（舍人魏子三收邑入不与孟尝孟尝怒之魏子曰：假与贤者齐王受谗孟尝出奔魏子所与粟贤者到宫门自刭以明孟尝之心也。）知氏孟尝犹有死士何况将军之门凤遂厚之。
    魏刘放明帝末与孙资为中书监时帝不豫欲以燕王宇为大将军及领军将军夏侯献武卫将军曹爽屯骑校尉曹肇骁骑将军秦朗共辅政宇性恭良陈诚固辞帝引见放资入卧内问曰：燕王正尔为放资对曰：燕王实自知不堪大任故耳帝曰：曹爽可代宇不放资因赞成之。又深陈宜速召太尉司马宣王以纲维王室帝纳其言即以黄纸授放资既出帝意复变诏止宣王勿使来寻更见放资曰：我自召太尉而曹肇反使吾止之几败吾事命更为诏帝独召爽与放资受诏命遂免宇献肇朗官太尉亦至登床受诏遂大渐放资久典机任献肇心内不平殿中有鸡栖树二人相谓此亦久矣。其能复几指谓放资放资惧故劝帝召宣王作手诏令给使辟邪至以授宣王宣王在汲献等先诏令於轵关西还长安辟邪。又至宣王疑有变呼辟邪具问乃乘追锋车驰至京师帝问放资谁可与太尉对者放资曰：曹爽帝曰：堪其事否爽在左右流汗不能对放蹑其足耳之曰：臣以死奉社稷曹肇弟纂为大将军司马燕王颇失指肇出纂见惊曰：上不安云：何悉共出宜还已暮放资宣诏宫门不得复纳肇等罢燕王肇明日至门不得入惧诣廷尉以处事失宜免帝谓献曰：吾已差便出献流涕而出亦免。
    丁谧为尚书宿於曹爽相亲时爽为武卫将军数为明帝说其可大用爽辅政乃授谧为散骑常侍遂转尚书谧为人外似疏略而内多忌其在台阁数有所弹驳台中患之事不得行。又其意轻贵多所忽略虽与何宴邓等同位而皆少之唯以势屈於爽爽亦敬之言无不从故于时谤言谓台中有三狗三狗崖柴不可当一狗凭默作疽囊三狗谓何邓丁也。默者爽小字也。其意言三狗皆欲啮人而谧尤甚也。
    蜀樊建为侍中守尚书令自诸葛瞻董厥统事姜维常征伐在外宦人黄皓窃弄机柄咸共将护无能矫正。
    晋荀勖为中书监贾充为侍中尚书令无公方之操专以讠舀媚取容侍中任恺中书令庾纯咸共疾之及氐羌叛恺因进说请充镇关中朝之贤良欲进忠规献替者皆幸充此举望隆维新之化充既外出自以为失职深衔任恺计无所从将之镇百僚饯於夕阳亭勖私焉充以忧告勖曰：公国之宰辅而为一夫所制不亦鄙乎！然是行也。辞之实难独有结婚太子不顿驾而自留矣。充曰：然孰可寄怀对曰：勖请言之俄而侍宴论太子婚姻事勖因言充女才质令淑宜配储宫而杨皇后及荀ダ亦并称之帝纳其言会京师大雪平地三尺军不得发既而皇储当婚遂不西行诏充居本职。
    潘岳为给事黄门侍郎岳性轻躁趋世利与石崇等讠舀事贾谧每候其出与崇辄望尘而拜构愍怀之文岳之辞也。谧二十四友岳为其首谧《晋书》限断亦岳之辞也。其母数诮之曰：尔当知足而乾没不已乎！岳终不能改。
    徐邈为中书侍郎专掌纶诏孝武帝甚亲昵之初范与邈皆为帝所任使共辅朝廷之阙才素高而措正直遂为王国宝所谗出守远郡邈孤官易危而无敢排强族乃为自安之计会帝颇疏会稽王道子邈欲和协之因从容言於帝曰：昔淮南齐王汉晋成戒会稽王虽有酣之累而奉上纯一宜加弘贷消散纷议外为国家之计内慰太后之心帝纳焉。
    宋刘湛为太子詹事给事中殷景仁为尚书仆射湛与景仁素款。又以其建议徵之甚相感悦及俱被时遇[C260]隙渐生以景仁专管内任谓为间巳时彭城王义康专秉朝权而湛昔为上佐遂以旧情委心自结欲宰相之力以回主心倾黜景仁独当时务义康屡构之於太祖其事不行义康僚属及湛诸附隶潜相约勒无敢历殷氏门者湛党刘敬文父成未悟其机诣景仁求郡敬文遽往谢湛曰：老父悖耄遂就殷铁干禄繇敬文ウ浅上负生成合门惭惧无地自处敬文之奸讠舀无愧如此义康擅势专朝威倾内外湛愈推崇之无复人臣之礼帝稍不能平寻被诛。
