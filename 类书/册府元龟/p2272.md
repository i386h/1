<!-- { "loadSidebar": true } -->
    後唐陈延嗣魏人也。末帝清泰二年知邺都留守刘延告言汴州部送杀人贼陈延嗣至推劾伏罪与妹夫李汉唐及妹妻并弃市初延嗣自称父任石州刺史伪称长史司马与汉唐俱鲜洁车服以饮博为务所至州府视有资装可图者与之交游渐诱至居第阴毙之去年冬僦居於魏州有月佣同其事偶一日继杀二人不时而死延嗣狼狈惧声闻于外使月佣往诸处延嗣乃移家于汴所使张进者使酒诟舍主遽言延嗣杀人无几舍主惧白坊正执讯乃称今年四月事陈延嗣同三人取其资财所司掘尸於其室获尸数十往汴捕获延嗣汉唐言自居魏州所杀四十馀人并与妻妹汉唐同谋害之。又於石州捕延嗣母母至叱延嗣曰：尔父杀数百人死於牖下不肖子所杀才过百人而累家唾面诟之。
    安重进者州节度重霸之弟也。性尤凶恶事庄宗以试剑杀人奔淮南初重霸在蜀闻之蜀主取之於吴用为裨将随重霸为龙武小将戍长道。又以杀人奔归雒阳。
    汉苏逢吉为司空平章事逢吉深文好杀初从高祖在太原时尝因事高祖命逢吉静狱以祈福逢吉尽杀禁囚以报及执朝政尤爱刑戮朝廷患诸处贼盗遣使捕逐逢吉自草诏意云：应有贼盗其本家及四邻同保人并仰所在全族处斩，或谓逢吉曰：为盗者族诛犹非王法邻保同罪不亦甚乎！逢吉坚以为是竟去全族二字时有郓州捕贼使臣张令柔者杀平阴县十七村民良繇此也。
    周赵凤冀州枣︹县人幼读书举童子既长遇乱凶豪多力以杀人暴掠为事吏不能禁後为冀州刺史。
    ○总录部　酷暴
    诗著北风之章刺卫国之并为虐也。礼有泰山之哭痛苛政之猛於虎也。故刑政之失危亡攸系而况乐於杀人以苛为察逞威则膏血横流视民曾土芥不。若徒使侧目而视重足而立。且何补於风化哉！及其凶慝贯盈自贻诛戮岂为不幸者耶。
    汉宁成南阳穰人也。以郎谒者事景帝好气为小吏必陵其长吏为人上操下急如束（湿物则易束操千高反）湿猾贼任威。
    後汉周纡为人刻削少恩好韩非之术少为廷尉史操执持也。束湿言其急之甚也。魏常林文帝时为少府性既清白当官。又严少府寺与鸿胪对门时崔林为鸿胪崔性阔达不与林同数数闻林挝吏声不以为可林夜挝吏不胜痛叫呼{敖口}々彻曙明日崔出门与林车相遇乃啁林曰：闻卿为廷尉尔耶林不觉答曰：不也。崔曰：卿不为廷尉昨夜何故考囚乎！林大惭然不能自止。
    王思为大司农年老目瞑怒无度下吏嗷然不知所据性少信时有吏父病笃近在外舍自白求假思疑其不实发怒曰：世有思妇病母者岂此谓乎！遂不与假吏父明日死无恨意其为刻薄类如此。
    时苗钜鹿人为大官令领郡中正定九品於叙人才不能宽然纪人之短虽在久远衔之不置。
    晋王宏为卫尉大司农更为苛碎坐桎梏罪人以泥墨涂面置深坑中饿不与食。又擅纵五岁刑以下二十一人为有司所劾帝以宏累有政绩听以赎论。
    宋奚显度东海剡人也。官至员外散骑郎孝武尝使主领人工而苛虐无道动加捶扑暑雨寒雪不听休人不堪命或有自经死者役人闻配显度如就刑戮时建康县考囚或用万丈压额及踝胫民间谣曰：宁得建康压额不能受奚度柏。又相戏曰：勿反顾付奚度其酷暴如此。
    谷楷为奉车都尉眇一目而性甚严忍前後举使皆以酷暴为名时人号曰：瞎虎。
    刘仁之为著作郎兼中书令出为西兖州刺史仁之性酷虐在晋阳曾营城雉仁之统监作役以小稽缓遂加责罚性好文字走书失体便加鞭挞音韵微讹亦见捶楚吏人苦之。
    北齐毕义为兵部尚书义酷暴残忍非人理所及为家尤甚妻子仆隶尝疮痍遍体。
    隋崔宏度仁寿中检校太府卿每诫其察吏曰：人当诚恕无得欺诳皆曰：诺後尝食鳖侍者八九人宏度一一问之曰：鳖美乎！人惧之皆云：鳖美宏度，於是大骂曰：佣奴何敢诳我汝初未食鳖安知其美俱杖之八十官属百工见之莫不流汗无敢欺隐时有屈突盖为武候骠骑亦严刻长安为之语曰：宁饮三斗醋不见崔宏度宁茹三斗艾不逢屈突盖。
    元弘嗣仁寿末授木工监修营东都大业初炀帝潜有取辽东之意遣宏嗣往东莱海口监造船诸州丁役苦其捶楚官人督役昼夜立於水中略不敢息自腰以下无不生蛆死者十三四唐宇文颖高祖武德中为司农卿政好严猛僚吏皆重足而立。
    王遂高宗朝宰相王方庆之孙也。以吏能闻於时锐於操下法颇严酷官终沂兖海等州观察使。
    汉刘铢陕州人也。晋天福中高祖为侍卫亲军都指挥使与铢有旧表为内职高祖出镇并门用为左都押衙铢性惨毒好杀高祖以为勇断类已深委遇之周陶文举为起居郎世宗显德二年五月齐州临邑县民田失额命刑部员外郎陈渥按之尚有隐漏复命文举捡之文举酷吏也。竭泽而取之是岁冬十月文举复奉命徵残租於宋州宋人被其刑者凡数千冤号之声闻於道路有一媪所欠残租十钱而已闻文举法峻即日纳之执其公文呈於文举文举怒曰：尔何不早纳之而劳我此来也。亦挞之时有悼耄之辈不胜其刑而死者数人其後数月文举因随驾南征寻遇疾而卒时人以为阴责之事有徵矣。
    ○总录部　殃报
    殃咎之积报应之来盖物理之昭然亦神道之不爽。若乃无辜被礻固怀耻未雪蓄怨攸重居幽必报斯乃冤气之所结营魂之不昧者矣。若夫苛枉自恣诛杀以逞徒宴安而满志亦凶[C260]之何逃渐。若霜冰随如影响乃有凭以他类见乎！厥梦或恍惚而构疠或因缘而为祟精爽攸寄变异非一繇是大者以至覆族小者不免灭身亦有假手於人自毙於法触类而长不可遍举斯盖默定于上昭示于下以鉴戒於方来者焉。《书》曰：作不善降之百殃诚哉！是言矣。
    伯有为郑大夫使公孙黑如楚（黑子）黑辞伯有将︹使之子怒以驷氏之甲伐之伯有奔许伯有自墓门之渎入（墓门郑城门）因马师颉介于襄库以伐旧北门驷带率国人以伐之伯有死於羊肆（羊肆市列）後郑人相惊以伯有曰：伯有至矣。则皆走不知所往（襄三十年郑人杀伯有言其鬼至）铸刑书之岁二月（昭公六年）或梦伯有介而行（介甲也。）曰：壬子余将杀带也。（驷带助子杀伯有壬子昭公六年二月三日也。）明年壬寅余。又将杀也。（公孙丰氏党壬寅昭公七年正月二十八日）及壬子驷带卒国人益惧壬寅公孙卒国人愈惧子产立良止以抚之乃止（良止伯有子也。立以为大夫使有宗庙）。
    汉田为丞相既杀魏其侯窦婴及灌夫明年春疾一身尽痛。若有击者讠服谢罪（服音<瓜勺>关西俗谓得杖而呼为<瓜勺>讠火交反<瓜勺>平卓反）武帝使视鬼者瞻之曰：魏其侯与灌夫共守笞欲杀之竟死。
    後汉苏不韦金城太守谦之子谦为司隶校尉李掠死狱中不韦复雠於杀其儿妾发其父冢武威纪明与素善纪明既为司隶以礼辟不韦不韦惧之称病不诣段追咎不韦前报事遣从事张贤就家杀之并其一门六十馀人尽诛灭之诸苏以是衰破及纪明为杨球所诛天下以为苏氏之报焉魏胡种为司隶校尉与王宏有隙宏下狱种遂迫促杀之宏临命诟曰：胡种乐人之礻固礻固将及之种後眠辄见宏以杖击之因发病数日死。
    胡轸为司隶校尉与功曹游殷有隙轸诬构杀殷殷死月馀轸得疾患自说但言伏罪游功曹将鬼来，於是遂死於时关中称曰：生有知人之明死有贵神之灵。
    吴于吉者道士也。既为孙策所杀策每独坐彷彳弗见吉在左右意深恶之颇有失常後治创方差而引镜自见吉在镜中顾而弗见如是再三因扑镜大叫创皆溃裂须臾而死。
    孙峻为武卫将军既诛诸葛恪迁丞相大将军後梦为恪所击恐惧发病死。
    程普为荡寇将军杀叛者数百人皆使投火普即时病疠百日而卒。
    晋阮放字思度为交州刺史行达宁浦逢陶侃将高宝平梁硕自交州还放设馔请宝伏兵杀之宝众击放败走保简阳城得免放到州少时暴发渴见宝为祟遂卒。
    羊为庐陵太守坐杀郡人简良等二百馀人除名顷之遇疾尝见简良等为祟旬日而死。
    桓温为大将军拜高平陵左右觉其有异既登车谓从者曰：先帝向遂灵见既不述帝所言故众莫之知但见将拜时频言臣不敢而已。又问左右殷涓形状答者言肥短温云：向亦见在帝侧初殷涓既为温所废死涓颇有气尚遂不诣温而与武陵王游故温疑而害之竟不识也。及是亦见涓为祟因而遇疾凡停京师十有四日归于姑孰遂寝疾不起。
    赵染为前赵刘聪平西将军次新丰会晋将索自长安讨染染有轻之色长史鲁徽谏不听败绩而归悔曰：吾不用徽言何面见之，於是斩徽徽临刑谓染曰：死者无知则已。若其有知当诉将军使不得服床枕而死後染寇北地梦徽大怒引弓射之染惊悸而寤旦将攻城中弩而死。
    尹兴为後凉吕光丘池令时张掖督邮傅曜考属县而兴杀之投诸空井曜见梦于吕光曰：臣张掖郡小吏案核诸县而丘池令尹兴赃状狼藉惧臣言之杀臣投于南亭空井中臣衣服形状如是光寤而犹见久之乃灭遣使覆之如梦光怒杀兴。
    宋殷景仁为护军太祖以景仁计诛刘湛拜景仁扬州刺史遣使者授印绶主簿代拜拜毕便觉其情理乖错性本宽厚而忽更苛暴问左右曰：今年男婚多女嫁多是冬大雪景仁乘舆出听事观望忽惊曰：当阁何得有大树既而曰：我误耶疾转笃太祖谓不利在州司使还住仆射下省为州凡月馀卒或云：见刘湛为祟。
    刘季之为司州刺史在州贪残司马翟宏业谏争甚苦季之积忿置毒药食中杀之季之少年时与宗悫υ戏曾手侮加悫悫深衔恨至是悫为豫州刺史都督司州季之虑悫为礻固乃委官间道欲归朝廷会竟陵王诞反季之至于台太守郑瑗以季之素为诞所遇疑其同逆因邀道杀之後瑗为山阳王休祜骠骑中兵参军豫州刺史殷琰与晋安王子勋同逆休祜遣瑗及左右邢龙符说琰琰不受郑氏寿阳强族琰即使瑗镇军子勋责琰举兵迟晚琰欲自解释乃杀龙符送首瑗固争不能得及寿阳城降瑗随辇同出龙符兄僧ê时在城外谓瑗构杀龙符辄杀之瑗即为刘π所录後见原僧ê寻击虏於淮西战死此四人者并繇横杀旋受身祸论者以为有天道焉檀和之为交州刺史伐林邑国破其北界犬戎区粟城获金宝无毁其金人得黄金数十万斤馀物称是和之後病死见胡神为祟。
    南齐豫章王嶷薨後忽见形於沈文季曰：我未应便死皇太子加膏中十一种药使我痈不差汤中复加药一种使痢不断吾已诉先帝帝许还东邸当判此事因胸中出青纸文书示文季曰：与卿少旧因卿呈上俄失所在文季秘而不传甚惧此事少时太子薨莫智明为明帝左右帝遣智明数萧谌罪赐死谌谓智明曰：天去人亦复不远我为中领军与至尊杀高武诸王是君传语来去我今死还取卿於省杀之未几智明死见谌为祟。
