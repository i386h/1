<!-- { "loadSidebar": true } -->
    马隆武帝泰始中为司马督凉州为虏所没乃以隆为武威太守讨之隆西渡温水虏树机能等以众万计或乘险以遏隆前或设伏以断隆後隆依八阵图作偏箱车地广则鹿角车营路狭则为木屋於车上。且战。且前弓矢所及应弦而倒奇谋间发出敌不意或夹道累磁石贼负铁铠行不能前隆卒悉被犀甲无所留碍贼咸以为神转战千里杀伤以千数隆到武威虏大人猝跋韩。且万能等率万馀落归降前後诛杀及降附者以万计。又率善戎没骨能等与树机能大战斩之凉州遂平。
    王浑泰始中以安东将军都督扬州诸军事镇寿春吴人大佃皖城图为边害浑遣扬州刺史应绰督淮南诸军攻破之并破诸别屯焚其积百八十馀万斛稻苗四千馀顷船六百馀艘浑遂陈兵东疆视其地形险易历观敌城察攻取之势及大举伐吴浑率师出横江遣参军陈慎都尉张乔攻寻阳濑乡。又击吴牙门将孔忠皆破之获吴将周兴等五人。又遣殄吴护军李纯据高望城讨吴将俞恭破之多所斩获吴厉武将军陈代平虏将军朱明怀惧而来降吴丞相张悌大将军孙震等率众数万指城阳浑遣司马孙畴扬州刺史周浚击破之临阵斩二将及首虏七千八百级吴人大震吴司徒何植建威将军孙晏送印节诣浑降既而王破石头降孙皓明日浑始济江登建邺宫以功增封八千户进爵为公。
    陈骞泰始末以大将军攻拔吴枳里城破涂中屯戍获吴立信校尉庄。
    王太康元年正月以龙骧将军率巴东监军广武将军唐彬攻吴丹阳克之擒其丹阳监盛纪二月庚申克吴西陵获其镇南将军刘宪征南将军成据宜都太守虞忠壬戌克荆门夷道二城获监军陆晏乙丑克乐乡乙亥诏进为平东将军假节都督益梁诸军事自发巴蜀兵不血刃攻无坚城夏口武昌无相支抗于是顺流鼓棹径造三山孙皓遣游击将军张象率舟军万人御象望旗而降皓用光禄勋薛莹中书令胡冲计送降文于壬寅入于石头收其图籍领州四郡四十三县三百一十三户五十二万三千吏三万二千兵二十三万男女口二百三十万米二百八十万斛舟船五千馀艘。
    杜预太康元年以镇南大将军都督荆州诸军事陈兵於江陵遣参军樊显尹林邓圭襄阳太守周奇等率众循江西上授以节度旬日之间累克城邑。又遣牙门管定周音伍巢等率奇兵八百舟夜渡以袭乐乡虏吴都督孙歆而还于是进逼江陵吴督将伍延伪请降而列兵登陴预攻克之既平上流于是沅湘以南至於交广吴之州郡皆望风归命奉送印绶预杖节称诏而抚之凡所斩及生获吴都督监军十四牙门郡守百二十馀人孙皓既平振旅凯入以功封当阳侯。
    周浚太康元年以折冲将军射阳侯领扬州刺史随王浑伐吴攻破江西屯戍与孙皓中军大战斩伪丞相张悌等首级数千俘馘万计进军屯于横江孙皓既降于王浚乃济江与王浑共行吴城垒绥抚新附以功进封成武侯食邑六千户明年移镇秣陵时吴初平屡有逃亡者频讨平之。
    孟观惠帝时为积弩将军氐帅齐万年反于关中众数十万诸将覆败相继以观沈毅有文武材用乃启观讨之观所领宿卫皆し健勇悍并统关中士卒身当矢石大战十数皆破之生擒万年威忄氐羌转东羌校尉。
    李矩为征西将军梁王肜牙门将伐氐帅齐万年有殊功封东明亭侯及雒阳不守太尉荀藩奔阳城卫将军华荟奔成皋时大饥贼帅侯都等每略人而食之藩荟部曲多为所啖矩讨都等灭之乃营护藩荟各为立屋宇输以给之及藩承制建行台假矩荥阳太守矩招怀离散远近多附之石勒亲率大众袭矩矩遣老弱入山令所在散牛马因设伏以待之贼争取牛马伏发齐呼声动山谷遂大破之斩获甚众勒乃退。
    索为鹰扬将军南阳王模从事中郎刘聪侵掠关东以为奋威将军以御之斩聪将吕逸。又破聪党刘丰迁新平太守愍帝立领太尉击破刘曜将日逐王呼延莫刘曜入关芟麦苗。又击破之自长安伐刘聪聪将赵染染仗其累捷有自矜之色帅精骑数百与战大破之染单马而走。
    麴允为尚书左仆射领军持节西戎校尉时刘曜殷凯赵染数万众逼长安允击破之擒凯于阵。
    苟以北军中候行兖州刺史汲桑之破邺也。东海王越出次官渡以讨之命为前锋桑素惮之於城外为栅以自守将至顿军休士先遣单骑示以礻固福桑众大震弃栅宵遁婴城固守陷其九垒遂定邺而还西讨吕朗等灭之後高密王泰讨青州贼刘根破汲桑故将公师藩败石勒于河北威名甚盛时人拟之韩白进位抚军将军假节都督青兖诸军事封东平郡侯邑万户。
    刘弘太安中以南蛮校尉荆州刺史率前将军赵骧等讨贼帅张昌自方城至新野所向皆平及新野王歆之败也。以弘代为镇南将军都督荆州诸军事弘遣长史陶侃为大都弘参军蒯恒为义军督护牙门将皮初为都战帅进据襄阳张昌并军围宛败赵骧军弘退屯梁侃初等累战破昌前後斩首数万级及到宛西昌惧而逃其众悉降荆土平弘遣军讨昌于下隽山斩之悉降其众进拜侍中镇南大将军。
    周太安中右将军陈敏反于扬州以为安丰太守加四品将军称疾不行密遣使告镇东将军刘准令发兵临江为内应准遣督护衡彦率众而东时敏弟昶为广武将军历阳内史以吴兴钱广为司马密讽广杀昶与顾荣甘卓等以兵攻敏敏众奔溃单马北走追获之于江乘界斩之於建康。
    张光为顺阳太守陵江将军讨陈敏之乱时江夏太守陶侃与敏大将钱端相拒於长岐将战襄阳太守皮初为步军使光设伏以待之武陵太守苗光为水军藏舟舰於沔水皮初等与贼交战光发伏兵应之水陆同奋贼众大败。
    王浚为安北将军怀帝永嘉三年九月石勒寇恒山浚使鲜卑骑救之大破勒于飞龙山。
    应詹愍帝时为南平太守假督南平天门武陵三郡军事天门武陵蛮并反詹讨降之镇南将军山简复假詹督五郡军事会蜀贼杜畴作乱来攻詹郡力战摧之寻与陶侃破杜于长沙明帝时王敦作逆帝以詹为护军将军假节都督朱雀桥南贼从竹格渡江詹与建威将军赵裔等击败之斩贼帅杜发枭首数千级贼平封观阳县侯食邑千六百户。
    甘卓元帝初渡江授卓前锋都督扬威将军後讨周馥征杜屡经苦战多所擒获以前後功进爵南乡侯。
    周访为扬烈将军领兵一千二百屯寻阳鄂陵与甘卓赵诱讨华轶轶所统武昌太守冯逸来攻访访率众击破之逸遁保柴桑访乘胜进讨轶遣其党王约傅札等万馀人助逸大战于湓口约等。又败访与甘卓等会於彭泽与轶水军将朱矩等战。又败之轶将周广烧城以应访轶众溃访执轶斩之遂平江州以为振武将军寻阳太守。又与诸军共征杜归湘州访复以舟师造湘城军达富池而遣杜弘出海昏时湓口骚动访步上柴桑偷渡与贼战斩首数百贼退保庐陵访追击败之贼婴城自守寻而军粮为贼所掠退住巴丘粮廪既至复围弘於庐陵弘大掷财物于城外军人竞拾之弘因阵乱突围而出访率军追之获鞍马铠仗不可胜数入南康太守将率兵逆击。又破之奔于临贺进龙骧将军武关贼帅杜曾聚兵数万大为人害威震江沔帝命访击之曾攻访左右甄皆败访选精锐八百人以进贼未至三十步亲鸣鼓将士皆腾跃奔赴曾遂大溃杀千馀人曾遁走访部将苏温收曾赴军送王敦斩之。
    祖约为平西将军豫州刺史及王敦举兵约归卫京都率众次寿阳逐敦所署淮南太守任台以功封五等侯进号镇西将军。
    苏峻为奋威将军临淮内史及王敦举兵渡竹格渚拔栅将战峻率其将韩晃于南塘横截大破之。又随庾亮追沈充进使持节冠军将军历阳内史加散骑常侍封邵陵公。
    温峤为中垒将军王敦逼京师峤自率众与贼夹水战击王含败之复督刘遐追钱凤於江宁事平封建宁县开国公进号前将军。
    朱伺为绥夷都尉陈敏作乱陶侃镇江夏以伺能水战晓作舟舰乃遣作大舰署为左甄据江口摧破敏前锋敏兄恢称荆州刺史在武昌侃率伺及诸军进讨破之敏恢既平伺以功封亭侯领骑督随陶侃讨杜有殊功加威远将军。又以平蜀贼龙高之功加广咸将军。
    毛宝为南中郎将督随义阳二郡镇上明随庾亮讨郭默默平与亮司马王愆期等救桓宣于章山击贼将石遇破之。
    邓岳为西阳太守及苏峻反平南将军温峤遣岳与督护王愆期鄱阳太守纪睦等率舟军赴难峻平还郡郭默之叛大司马陶侃使岳率西阳之众讨之默平迁督交广二州军事建武将军领平越中郎将广州刺史假节录前後勋封宜城县伯咸康三年岳遣军伐夜郎破之。
    刘遐为龙骧将军下邳内史初沛人周坚一名抚与同郡周默因天下乱各为坞主以寇抄为事及默降祖逖抚怒遂袭杀默以彭城叛石勒遣骑援之诏遐领彭城内史与徐州刺史蔡豹太山太守徐龛共讨抚战于寒山抚败走。
    荀羡为徐州刺史监青州军事慕容携攻段兰於青州诏使羡救之携将王腾赵盘寇琅邪鄄城北境骚动羡讨之擒腾盘迸走军次琅邪而兰已没羡退还下邳留将军诸葛攸高平太守刘庄等三千人守琅邪参军戴逯萧钅害二千人守泰山是时慕容兰以数万众屯汴城甚为边害羡自光水引汶通渠至於东阿以征之临阵斩兰。
    陶侃为龙骧将军元帝使侃击杜令振威将军周访广武将军赵诱受侃节度令二将为前锋兄子舆为左甄击贼破之侃後为平南将军时交州刺史。
    王谅为贼梁硕所陷陶侃遣将高宝进击平之录前後功封次子夏为都亭侯王舒为假节都督行扬州刺史讨苏峻时吴国内史庾冰弃郡奔舒舒移告属县以吴王师虞为军司御史中丞谢藻行龙骧将军监前锋征讨军事率众一万与庾冰俱渡浙江前义兴太守顾众护军参军顾等皆起义军以应舒舒假众扬威将军督护吴中军事监晋陵军事于御亭筑垒峻闻舒等兵起乃赦庾亮诸弟以悦东军舒率众次郡之西江为冰藻後继冰等遣前锋进据无锡遇贼将张健等数千人交战大败奔还御亭复自相惊扰冰等并退於钱塘藻守嘉兴贼遂入吴烧府舍掠诸县所在涂地舒以轻进奔败斩二军主者免冰督护吴晋陵军屯兵章埭吴兴太守虞潭率所领讨健屯乌苞亭并不敢进时暴雨大水贼管商乘船旁出袭潭及众潭等奔败潭还保吴兴众退守钱塘舒更遣将军陈孺率精锐千人增戍海浦所在筑垒或劝舒宜还都使谢藻守西陵扶海立栅舒不听留藻守钱塘使众守紫壁，於是贼转攻吴兴潭诸军复退贼复掠东迁馀杭武康诸县舒遣子允之行扬烈将军与将军徐逊陈孺及扬烈司马朱焘以精锐三千径邀贼于武康出其不意遂破之斩首数百级贼委舟步走允之收其器械进兵助潭时贼韩晃既破宣城转入故鄣长城允之遣朱焘何准等击之战於乾湖潭以︹弩射之晃等退走斩首千馀级纳降二千人潭繇是得保郡是时临海新安诸山县并反应贼舒分兵悉讨平之会陶侃等至京都潭等并以屡战失利移书盟府自贬去节侃遣使敦喻不听及侃立行<辶家>上舒监浙江东五郡军事允之都护吴郡义兴晋陵三郡征讨军事既而晃等南走允之追蹑於长塘湖复大破之贼平以功封彭泽县侯。
