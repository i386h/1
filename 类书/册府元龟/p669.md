<!-- { "loadSidebar": true } -->
    楚王英光武子立三十三年以罪自杀元和三年追谥楚厉侯子楚侯种嗣後徙封六侯种卒子度嗣度卒子拘嗣傅国于後。
    济南安王康光武子立五十九年薨子简王错嗣错立六年薨子孝王香嗣香立二十年薨无子国绝永建元年顺帝立错子阜阳侯显为嗣是为王立三年薨子悼王广嗣。
    东平宪王苍立四十五年薨子怀王忠嗣忠立十一年薨子孝王敞嗣敞立四十八年薨子顷王端嗣端立四十七年薨子凯嗣。
    任城孝王尚东平宪王子立十八年薨子贞王安嗣安立十九年薨子节王崇嗣崇立三十一年薨无子国绝延熹四年桓帝立河间孝王子博为任城王以奉其祀博立十三年薨无子国绝熹平四年灵帝复立河间贞王子新昌侯佗为任城王奉孝王後六县名属庐江郡。
    阜陵质王延光武子立五十一年薨子殇王冲嗣冲立二年薨无嗣和帝复封冲兄鲂是为顷王鲂立三十年薨子怀王恢嗣恢立十年薨子节王代嗣代立十四年薨无子国绝建和元年桓帝立勃遒亭侯便亲为恢嗣是为恭王立十三年薨子孝王统嗣立八年薨子赦嗣。
    广陵思王荆光武子立二十九年以罪自杀封荆子元寿为广陵侯服王玺绶食荆故国六县元寿卒子商嗣商卒子条嗣传国於後。
    中山简王焉光武子立五十二年薨子夷王宪嗣宪立二十二年薨子孝王宪嗣宪立二十八年薨子穆王畅嗣畅立三十四年薨子节王稚嗣。
    琅琊孝王京光武子立三十一年薨子夷王宇嗣宇立二十年薨子恭王寿嗣寿立十七年薨子贞王尊嗣尊立十八年薨子安王据嗣据立四十七年薨子顺王容嗣容立八年薨建安十一年复立容子熙为王。
    陈敬王羡明帝子立三十七年薨子思王钧嗣钧立二十一年薨子怀王竦嗣竦立二年薨无子国绝永宁元年立敬王子安寿亭侯崇为陈王是为顷王立五年薨子孝王承嗣承薨子愍王宠嗣。
    彭城靖王恭明帝子立四十六年薨子考王道嗣道立二十八年薨子顷王定嗣立四年薨子孝王和嗣和立六十四年薨孙祗嗣魏以为崇德侯。
    乐城靖王党明帝子立二十五年薨子哀王崇嗣崇立二月薨无子国绝明年和帝立崇兄修侯巡为乐城王是为王立十五年薨子隐王宾嗣立八年薨无子国绝明年复立济北惠王子苌为乐成王後苌到国骄淫不法安帝贬苌爵为临湖侯延光元年以河间孝王子得嗣靖王後以乐成比废绝故改国曰：安平是为安平孝王立三十年薨子续嗣。
    下邳惠王衍明帝子建初四年就国衍後病荒忽而太子邛有罪废诸姬争欲立子为嗣连上书相告言和帝怜之使彭城靖王恭至下邳正其嫡庶赐恭诏曰：皇帝问彭城王。盖闻尧亲九族万国协和书典之所美也。下邳王被病沉滞之疾昏乱不明家用不宁姬妾嫡庶诸子分争纷纷至今前太子邛顽凶失道于大辟是後诸子更相诬告迄今嫡嗣未知所定朕甚伤之惟王与下邳王恩义至亲正此国嗣非王而谁礼重庶之序春秋之义大居正孔子曰：惟仁者能好人能恶人贵仁者所好恶得其中也。太子国之储嗣可不慎欤王其差次下邳诸子可为太子者上名将及景风拜授印绶焉立五十四年薨子贞王成嗣成立二年薨子愍王意嗣意立五十七年薨子哀王宜嗣。
    梁节王畅明帝子立二十七年薨子恭王坚嗣坚立二十六年薨子怀王匡嗣匡立十一年薨无子顺帝封其弟孝阳亭侯成为梁王是为夷王立二十九年薨子敬王元嗣立十六年薨子弥嗣立四十年魏受禅以为崇德侯。
    淮阳顷王丙明帝子永平五年封常山王建初四年徙封淮阳立十六年薨未及立嗣永元二年和帝立丙小子恻复为常山王奉丙後是为殇王立十三年薨无子立兄防子侯章为常山王立二十五年薨是为靖王子顷王仪嗣仪立十七年薨子节王豹嗣豹立八年薨子嗣。
    千乘贞王伉章帝子立十五年薨子宠嗣永元七年改国名乐安立二十八年薨是为夷王子鸿嗣鸿生质帝质帝立梁太后下诏以乐安国土卑湿租委鲜薄（委谓委输也。）改鸿封勃海王立二十六年薨是为孝王无子太后立桓帝弟蠡吾侯悝为勃海王奉鸿嗣（悝蠡吾侯翼子河间王开孙也。）。
    清河孝王庆章帝子立二十五年薨子愍王虎威嗣虎威三年薨亦无子邓太后复立乐安王宠子延平为清河王是为恭王（宠即千乘王伉之子）立三十五年薨子蒜立三年以罪贬尉氏侯自杀国绝明年梁太后立安平孝王子经侯理为甘陵王（梁冀恶清河名改为甘陵）奉孝德皇祀（初孝王庆子为邓太后所立是为安帝帝乃追尊孝王为孝德皇）是为威王理立二十五年薨子贞王定嗣定立四年薨子献王忠嗣济北惠王寿章帝子立三十一年薨子节王登嗣登立十五年薨子哀王多嗣多立三年薨无子永和四年立战乡侯安国为济北王（臣钦。若等曰：节王登弟五人皆为乡侯安国疑其一也。）是为王安国立十年薨子孝王次嗣次立七年薨子鸾嗣鸾薨子政嗣。
    河间孝王开章帝子立四十二年薨子惠王政嗣政立十年薨子贞王建嗣建立十年薨子安王利嗣利立二十八年薨子陔嗣陔立四十一年魏受禅以为崇德侯。
    蠡吾侯翼河间孝王子翼卒子志嗣後为大将军梁翼所立是为桓帝梁太后诏追尊蠡吾先侯曰：孝崇皇建和二年封帝兄都乡侯硕为平原王奉翼後解渎亭侯淑河间孝王子淑卒子长嗣长卒子宏嗣为大将军窦武所立是为灵帝窦太后诏追尊皇祖淑为孝元皇皇考长为孝仁皇熹平三年拜河间安王利子康为济南王奉孝仁皇祀康薨子ど嗣ど为黄巾贼所害子开嗣魏受禅以为崇德侯。
    平原怀王胜和帝长子立八年薨无子邓太后立乐安夷王宠子得为平原王奉胜後是为哀王得立六年薨无子永宁元年太后。又立河间王开子都乡侯翼为平原王嗣。
    魏陈忠侯仁太祖从弟黄初四年薨子泰嗣转封宁陵侯泰薨子初嗣。
    高陵亭威侯纯陈忠侯弟建安十五年薨子演嗣正元中进封平乐乡侯演薨子亮嗣。
    乐城恭侯洪太祖从弟太和六年薨子馥嗣。
    长平壮侯休太祖族子太和二年薨子肇嗣肇正始中薨子兴嗣。
    邵陵元侯真太祖族子明帝时薨子爽嗣爽诛嘉平中绍功臣世封真族孙熙为新昌亭侯邑三百户以奉真後。
    任城威王彰太祖子黄初四年薨子楷嗣徙封中牟五年改封任城县太和六年复改封任城国。
    陈思王植太祖子植薨子志嗣徙封济北王。
    萧怀王熊太祖子早薨青龙二年子哀王炳嗣。
    丰愍王昂太祖子随太祖南征为张绣所害无子黄初二年追封谥曰：丰悼公三年以樊安公均子琬奉昂後封中都公其年徙封长子公五年追加昂号曰：丰悼王太和三年改昂谥曰：愍王嘉平六年以琬袭昂爵为丰王琬薨谥曰：恭王子廉嗣。
    相殇王铄太祖子早薨太和三年追封谥青龙元年子愍王潜嗣其年薨二年子怀王偃嗣四年薨无子国除正元二年以乐陵王茂子阳都乡公竦继铄後邓哀王冲太祖子建安十三年薨命宛侯据子琮奉冲後二十二年封琮邓侯黄初三年进琮爵徙封冠军公四年徙封巳氏公。
    沛穆王林太祖子林薨子纬嗣。
    中山恭王衮太祖子青龙三年薨子孚嗣。
    济阳怀王玄太祖子建安十六年封西乡侯早薨无子二十年以沛王林子替袭玄爵邑替早薨无子文帝复以替弟壹绍玄後黄初二年改封济阳侯四年进爵为公太和四年追进玄爵谥曰：怀公六年。又进号曰：怀王追谥替曰：西乡哀侯壹薨谥曰：悼公子恒嗣。
    陈留恭王峻太祖子甘露四年薨子澳嗣。
    范阳闵王矩太祖子早薨无子建安二十二年以樊安公均子敏奉矩後太和六年改封敏琅邪王景元中敏薨谥曰：原王子嗣。
    楚王彪太祖子嘉平元年以罪自杀封彪子嘉为常山真定王。
    戴公整太祖子奉从叔父郎中绍後建安二十二年封侯二十三年薨无子黄初二年追进爵谥曰：戴公以彭城王据子范奉整後三年封平氏侯四年徙封成武太和三年进爵为公青龙三年薨谥曰：悼公无後四年诏以范弟东安乡公阐为公奉整後樊安公均太祖子奉叔父蓟恭公彬後建安二十二年封樊侯二十四年薨子抗嗣黄初二年追进公爵谥曰：樊安公三年徙封抗蓟公四年徙封屯留公景初元年薨谥曰：定公子谌嗣。
    东平灵王徽太祖子奉叔父朗陵哀侯王後正始三年薨子翕嗣。
    替哀王协文帝子早薨太和五年追封谥曰：经殇公青龙二年更追改号谥三年子殇王寻嗣。
    北海悼王协文帝子青龙元年薨二年以琅邪王子赞奉协後封昌乡公景初二年立为饶安王。
    东海定王霖文帝子嘉平元年薨子启嗣。
    元城哀王礼文帝子太和三年薨五年以任城王楷子悌嗣礼後六年改封梁王。
    邯郸怀王邕文帝子太和三年薨五年以任城王楷子温嗣邕後六年改封鲁阳。
    蜀安平悼王理後主庶弟延熙七年卒子哀王裔嗣十九年卒子殇王承嗣二十年卒景耀四年诏曰：安平王先帝所命三世早夭国嗣颓绝朕用伤悼其以武邑侯辑袭王位辑理子也。
    吴沙羡侯奂坚弟静之子嘉禾三年卒子承嗣以昭武中郎将代统兵领郡赤乌六年卒无子封承庶弟壹奉奂後。
    丹阳侯裔奂兄皎之子皎为征虏将军建安二十四年卒追录其功封裔裔卒无子弟嗣都亭侯贲坚兄子为征虏将军豫章太守在官十一年卒子邻年九岁代领豫章进封都乡侯（魏邻字公达雅性精敏幼有令誉）赤乌十二年卒子苗嗣。
    晋安平献王孚宣帝次弟也。世子邕先孚卒邕子崇为世孙。又早夭泰始九年立崇弟平阳亭侯隆为安平王。
    义阳成王望安平献王子出继伯父朗泰始七年薨子奕早亡以奕子奇袭爵奇好蓄聚太康九年贬为三纵亭侯更以章武王威（河间平王洪子）为望嗣後威诛复立奇为棘阳王以嗣望。
    河间平王洪义阳成王子出继叔父昌武亭侯遗仕历位典农中郎将原武太守封襄贲男武帝受禅封河间王立十二年咸宁二年薨子威嗣徙封章武威既继义阳王望更立威弟混为洪嗣混小子滔初嗣新蔡王确与新蔡太妃不协太兴二年上疏以兄弟并没在辽东章武国绝宜还所生太妃讼之事下太常太常贺循议章武新蔡俱承一国不绝之统义不得替其本宗而先後傍亲案滔既已被命为人後矣。必须无复兄弟本国永绝然後得还所生今兄弟在远不得言无道里虽阻复非绝域。且鲜卑恭命信使不绝自宜诏下辽东依刘群卢谌等例发遣令还继嗣本封谓滔今未得便委离所後也。元帝诏曰：滔虽出养自有所生母新蔡太妃相待甚薄滔执意如此如其不听终当纷纭更为不可今便顺其所执还袭章武滔历位散骑常侍薨子休嗣休与彭城王雄俱奔苏峻苏峻平休已战死弟珍时年八岁以小弗坐咸和六年袭爵位至大宗正薨无嗣河间王钦以子范之继位至游击大将军薨子秀嗣。
