<!-- { "loadSidebar": true } -->
    魏苟晖尚书令长子太祖以女妻晖後称安阳公主及弟攸并贵重皆谦冲节俭禄赐散之宗族知旧家无馀财晖官至虎贲中郎将。
    晋王恂以文明皇后弟为河南尹鬲令袁毅尝饣鬼以骏马恂不受及毅败受货者被废黜。
    庾冰字季坚明穆皇后亮之弟也。冰天性清慎常以俭约自居中子袭尝贷官绢十疋冰怒捶之市绢还官及卒无绢为衾。又室无妾媵家无私积世以此称之。
    褚裒康帝时以后父为江州刺史镇半洲在官清约虽居方伯常使私僮樵采。
    王字仲祖哀帝靖皇后父俸禄资产尝推厚居薄以清约见称。
    王恭字孝伯孝武定皇后兄以外戚为将帅及死之日无财帛唯书籍而已为识者所伤。
    宋赵伦之武穆皇后弟为左光禄大夫领军伦之虽外戚贵盛而以俭素自处。
    臧焘武敬皇后兄自高祖受命徵拜太常虽外戚贵显而弥自冲约茅屋蔬餐不改其旧所得俸禄与亲戚共之。
    後魏胡国珍灵太后之父少好学雅尚清俭位至侍中。
    唐长孙敞字休明文德皇后之季父少俭约不事华侈而好节义位至宗正卿平原郡公。
    萧复字履初新昌公主子父衡为太仆卿驸马都尉复生於戚里少秉清操其群从兄弟竞饰舆马以侈靡相高复衣氵濯之衣独居一室习学不倦非词人儒士不与之游伯父华每叹异之曰：兴吾门者必此子也。
    窦维鉴玄宗舅希从父弟也。好学以著撰为业时宗族咸以外戚崇饰舆马惟鉴独清俭自守官至兵部郎中。
    郭皎宪宗皇后从父即尚父子仪之犹子也。勋阀之家独守俭素以是获用於时位至宁节度使。
    ●卷三百六
    ○外戚部　奢纵专恣骄慢奢纵
    夫位不期骄而傲逸之自至欲不可纵而礼度之遂愆故先儒以为损之招而恶之大也。汉室而下乃有藉帝闱之势处外姻之贵罔思克己靡图进德不以盛满而为戒姑务纷华而自恣乃至舆服奉养之物极其珍丽室宇晏乐之具过於豪纵逾矩而弗禁怙奢而弥放其或盈而荡佚而邪天实祸氵咎不旋踵惟其所召孰将见哀至乃获免於身克终牖下彼其之诮亦足鬼焉。
    汉田孝景王皇后同母弟也。为丞相尝请考工地益宅帝怒曰：遂取武库是後乃退（考工少府之属官也。主作器械帝责其此请谓之曰：何不遂取武库乃退也。）召客饮坐其兄盖侯北乡自坐东乡（自处尊位也。乡读皆曰：乡）以为汉相尊不可以兄故私挠（挠曲也。音女教切）由此滋骄（滋益也。）治宅甲诸第（言为诸第之上也。以甲乙之次甲则为上矣。）田园极膏腴（膏腴谓肥厚之处）市买郡县器物相属於道（属连及也。音之欲切）前堂罗钟鼓立曲旃（旃旗之名也。通帛曰：旃曲旃僭也。礼大夫建旃曲柄上曲也。许慎云：旃旗曲柄也。所以旌表士众也。）後房妇女以百数诸奏珍物狗马玩好不可胜数（奏进也。）。
    霍禹孝宣皇后之兄也。禹嗣父光为博陆侯与弟山并缮治第宅走马驰逐平乐馆光兄孙云   当朝请数称病私出多从宾客张围猎黄山苑中使苍头奴上朝谒莫敢谴。
    史丹祖父恭女弟为卫太子良娣产悼皇考宣帝微时依倚史氏恭子高为大司马车骑将军领尚书事封乐陵侯成帝初丹为左将军光禄大夫封武阳侯尤得信於帝丹兄嗣父爵为侯让不受分丹尽得父财身。又食大国邑重以旧恩数见褒赏赏赐累千金僮仆以百数後房妻妾数十人丹奢氵好饮酒极滋味声色之乐。
    王谭成帝舅也。封平阿侯谭弟商成都侯立红阳侯根曲阳侯逄时高平侯世谓之五侯群弟争为奢侈赂遗珍宝四面而至後庭姬妾各数十人僮奴以千百数罗钟磬舞郑女作倡优狗马驰逐大治第室起土山渐台洞门高廊阁道连属弥望（弥竟也。言望之极目也。属音之欲切）百姓歌之曰：五侯初起曲阳最怒坏决高都连竟外杜（坏决高都水入长安高都水在长安西也。杜二县之间田亩一金言其境自长安至杜陵也。一云：长安有高都外杜里既坏决高都作殿复衍及外杜里成都侯商自擅穿帝城引水耳曲阳无此事。又虽作大第宅不得从长安至杜陵也。）土山渐台西白虎（皆放效天子之制也。）其僭奢如此。
    王商成帝舅成都侯尝病欲避暑从帝借明光宫（明光宫在城内近桂宫也。）後。又穿长安城引内沣水注第中大陂以行公立羽盖张周帷辑濯越歌（辑与楫同濯与棹同皆所以行公也。令执棹楫人为越歌也。楫谓棹之短者也。今吴越之人呼为桡音铙越歌为越之歌）帝幸商第见穿城引水意恨内衔之。
    曲阳侯根骄奢僭上赤墀青琐（以青画户边镂中天子制也。谓刻为连琐文而青涂之也。）。
    後汉马防明德皇后之兄也。拜光禄勋後以病乞骸骨诏赐故山中王田庐以特进就第防兄弟贵盛奴婢各千人以上资产巨亿皆买京师膏腴美田。又大起第观连阁临道弥亘街路多聚声乐曲度比诸郊庙宾客奔凑四方毕至。
    窦宪章德皇后之兄也。为大将军弟笃为卫尉景瑰皆侍中奉车驸马都尉四家竞修第宅穷极工匠。
    梁冀顺烈皇后之兄也。为大将军乃大起第舍堂寝皆有阴阳奥室连房洞户柱壁雕镂加以铜漆窗牖皆有绮疏青图以云   气仙灵台阁周通更相临望飞梁石磴陵跨水道金玉珠玑异方珍怪充积藏室远致汗血名马。又广开园囿采土筑山十里九坂以象二崤深林绝涧有。若自然奇禽驯兽飞走其间冀与妻孙寿共乘辇车张羽盖饰以金银游观第内多从倡妓鸣钟吹管酣讴竟路或连继日夜以骋娱恣客到门不得通皆请谢门者门者累千金。又多拓林苑禁同王家西至弘农东界荥阳南极鲁阳北达河淇包含山薮远带丘荒周旋封域殆将千里。又起兔苑於河南城西经亘数十里发属县卒徒缮修楼观数年乃成移檄所在调发生兔刻其毛以为识人有犯者罪至刑死冀。又改易舆服之制作平上车（郑玄注《周礼》云：犹屏也。所用自蔽隐也。苍颉篇云：衣车也。形制上平异於常也。）埤帻狭冠（埤下也。音频尔切一音皮彼切）折上巾（盖折其巾之上角也。）拥身扇（大扇也。）狐尾单衣（後裾曳地。若狐尾也。）冀。又以火浣布为单衣晋大会宾客冀阳争酒失杯而之伪怒解衣烧之布得火炜灭赫然如烧凡布垢尽火灭灿然洁白。若用灰水焉。
    晋羊景献皇后之从父弟性豪侈费用无齐限而屑炭和作兽形以温酒雒下豪贵咸竞效之。又喜游宴以夜续昼放恣犯法每为有司所贷其後司隶校尉刘毅劾之应至重刑武帝以旧恩直免官而已。
    王恺文明皇后之弟为後将军恺既世族国戚性复豪侈及石崇羊之徒以奢侈相尚恺作紫丝步障四十里。又用赤石脂涂壁。
    王济尚常山公主年二十起家为中书郎迁侍中出为河南尹未拜坐鞭王官吏免官，於是移第北邙山下性豪侈丽服玉食时雒京地甚贵济买地为马埒编钱满之时人谓之金沟帝尝幸其宅供馔甚丰悉贮琉璃器中蒸豚甚美帝问其故答曰：以人乳蒸之帝色甚不平食未毕而去。
    贾谧惠皇后妹之子本姓韩以贾后之势资其骄宠奢侈逾度室宇崇僭器服珍丽歌僮舞女选极一时宋徐湛之母高祖女会稽公主为尚书仆射湛之贵戚豪家产业甚厚室宇园池贵游莫及音乐之妙冠绝一时门生千馀皆三吴富人之子姿质端妍衣服鲜丽每出入行游涂巷盈满泥雨日悉以後车载之太祖嫌其侈纵每以为言时安成公何勖无忌之子也。临汝公孟灵休昶之子也。并各奢豪与湛之共以肴饣善器服车马相尚京邑为之语曰：安成食临汝饰湛之二事之美兼於何孟。
    何迈尚太祖第十女新蔡公主迈少以贵戚居显官好犬马驰逐多聚才力之士有墅在江乘县界去京师三十里迈每游履辄结驷连骑武士成群。
    南齐何戢尚宋孝武长女山阴公主为吏部尚书家业富盛性。又华侈衣服被饰极为奢丽。
    後魏冯熙文明太后之兄也。为雒州都督因事取人子女为奴婢有容色者幸之为妾有子女数十人号为贪纵。
    北齐尔朱文畅魏孝庄皇后弟也。为肆州刺史家富於财招致宾客既藉门地极穷豪侈。
    娄武明皇后兄子也。无器唯以外戚贵幸而纵情财色为时论所鄙。
    唐杨慎交尚中宗女长宁公主为驸马都尉与武崇训等各将油洒地以筑球场用功数百万妨害农务敛怨於人。
    武延秀拜右卫将军驸马都尉於金城坊造宅穷极奢丽延秀既恃恩放纵无所忌惮。
    杨国忠玄宗贵妃从父之子为右相兼剑南节度与贵妃姊虢国夫人於宣扬里连构甲第土木被绨绣栋宇之盛两都莫比昼会夜集无复礼度有时与虢国夫人联辔入朝挥鞭走马以为谐谑衢路观者无不骇叹每扈跸骊山国忠以剑南幢节引於前出有饯路还有软脚远近饷遗珍玩狗马阉侍歌儿相望于道。
    国忠子暄为太常卿兼户部侍郎尚延和郡主暄弟出为鸿胪卿尚万春公主兄弟各於亲仁里立第穷极奢侈。
    杜为驸马都尉位极将相以服御饮馔自奉务极华侈。
    梁赵岩尚太祖女长乐公主为户部尚书充租庸使岩闻唐朝驸马都尉杜服御饮馔华侈岩耻其不及繇是丰其饮膳嘉羞法馔动费万钱僦敛网罗其徒如市权势熏灼人皆阿附及唐庄宗至岩逾垣而逸素与许州温韬相善岩往依之既至韬斩岩首送京师。
    ○外戚部　专恣
    甥舅之戚匿莫加焉而宗周之礼以异姓为後带砺之盟厚莫重焉而隆汉之制非刘氏不王皆所以强而弱枝防微而杜渐也。人亡政息世变风移牝鸡司晨尚书之训无补彼重而角诗人之刺足闻，於是亲党并兴宠亻幸滋炽赀富埒人主权势逾本枝小则避熏之狐神丘而逞志大则时术之蚁漏山阿而构灾博观前闻用垂明诫。
    魏冉秦昭王母宣太后之弟也。昭王即位以冉为将军昭王诸兄弟不善者皆灭之威振秦国昭王少宣太后自治任冉为政昭王三十六年魏人范雎言宣太后专制穰侯擅权於诸侯昭王悟免冉相国出关就封邑穰侯出关辎车千乘有馀。
    汉田武帝母王太后异母弟为太尉虽不任职以王太后故亲幸数言事多效（效谓见听用）士吏趋执利者皆去丞相窦婴而归日益横六年窦太后薨丞相昌御史大夫翟青坐丧事不办免帝以为丞相天下士郡诸侯愈益附（郡及诸侯也。犹言郡国耳）为人貌侵生贵甚（侵短小也。生贵谓自尊高示贵宠也。）。又以为诸侯王多长（多长年）武帝初即位富於春秋（谓年幼也。）以肺附为相（旧解云：肺附如肝肺之相附著一说肺斫木札也。其轻薄附著大材也。）非痛折节以礼屈之天下不肃（痛犹甚也。言以尊贵临之皆令其屈节而下已也。）当是时丞相入奏事语移日所言皆听荐人或起家至二千石权移主上帝曰：君除吏尽未吾亦欲除吏。
