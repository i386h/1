<!-- { "loadSidebar": true } -->
    十四载三月丁卯ヌ拔国遣其王子自会罗来朝授右武卫员外中郎将赐紫袍金带鱼袋七事留宿卫康国王石国副王并遣使朝贡各授折冲都尉赐紫袍金带鱼袋七事放还蕃。
    四月癸巳以投降苏毗王子悉诺逻为左骁卫员外大将军封怀义王赐姓李名忠信其属官赐各有差六月壬子以宁远国王子窦薛裕为左武卫员外将军赐金袍钿带鱼袋七事放还蕃。
    ●卷九百七十六
    ○外臣部　褒异第三
    唐肃宗至德二载正月回纥大首领葛逻支将军等来朝耻班在武臣之下他日帝亲引上殿赐食并赐赉慰其意以遣之六月丁酉回纥首领大将军多搅等十五人入朝赐食物衣有差闰八月戊寅回纥叶护太子入见帝亲宴慰赐以金帛器物恣其所欲待之甚厚。
    十月己酉奚首领白越及契丹首领В括等入朝赐食金帛锦绣衣服等使还蕃。
    乾元元年二月乙卯护密国王使大首领罗友文来朝加特进左武卫大将军仍听还蕃。
    四月庚申宾王藏般。若力中天竺国婆罗门三藏善部末摩个失密三藏舍郡并慕入朝诏以力为太常少卿末摩为鸿胪少卿并员外置。
    五月壬申朔诏以吐火罗三藏山那及弟子达摩首领安延师等来诣阙以三藏为光禄少卿达摩可折冲都尉延师可左清道率并员外置仍放还蕃。又乾ヌ罗国王使大首领中郎将踏匐勒特车鼻施达干并授将军放还蕃戊戌宴回纥使於紫宸殿。
    六月丙午回纥使达亥阿波刺史入朝迎公主诏授开府仪同三司七月癸未护密国王纥设伊俱皋施来朝帝嘉之赐姓李改名崇信。
    八月丁卯新罗国使来朝归仁国使来朝并宴于紫宸殿。
    九月甲申回纥使大首领盖将军等谢公主下降兼奏破昆坚五万人宴於紫宸殿赐物有差。
    十一月甲子回纥使三妇人谢宁国公主之聘也。赐宴紫宸殿。
    十二月黑衣跋ヌ国使伏谢多还蕃宴赐有差。
    二年三月甲申回纥王子骨咄特勒宰相帝德等十五人自相州奔于西京帝宴之紫宸殿赏物有差庚寅回纥特勒辞还行营帝宴之于紫宸殿赐物有差乙未以回纥王子新除右羽林大将军员外置骨啜特勒为银青光禄大夫鸿胪卿员外置辛丑回纥多害长吏等还蕃帝宴于紫宸殿赐物有差。
    八月壬戍十姓突骑施黑姓可汗阿多裴罗等并波斯进物使李摩曰：夜等及宁远国使葛等来朝并宴於内殿。
    十二月戊申宴蕃胡柘羯於三殿各赐物三十段三年正月乙酉宴奚使土门将军赐金帛器物有差四月壬辰陇右投降突厥奴刺等五人於延英殿见赐物有差癸巳回纥俱录莫贺达干等七十四人於延英殿见赐物有差。
    上元元年八月己卯回纥使二十人於延英殿通谒赐物有差。
    代宗宝应元年五月丁未回纥演者裴罗等十人来朝引见于延英殿赐物有差。
    六月乙卯突厥奴刺部落千馀人内属请讨贼自效丁巳宴剌奴大首领于内殿赐物有差八月己酉奚及契丹来朝宴于三殿。
    九月丙申以回纥可汗举国兵马至太原遣使奉表请助王师讨平残寇是日引其使宴于延英殿赐物有差。
    十一月丁亥回纥遣使拔贺那上表贺收东京并献逆贼史朝义旌旗等物引见于内殿赐采物二百疋永泰元年六月癸亥突厥自贺兰等一十二人来朝并留左羽林军宿卫。
    二年四月甲子回纥遣首领密悉吉等及牙帐一百人来朝宴于紫宸殿壬子新罗王金献英遣使朝贡授其使检校礼部尚书遣之。
    大历二年三月己卯宴吐蕃使于礼宾院。
    三年正月甲子册新罗国王金乾运母为妃。
    五月丙寅御紫宸殿宴新罗回纥使。
    四年十月丁巳宴吐蕃尚悉摩等八人於紫宸殿。
    六年十一月乙酉宴文单国王婆尔等二十五人于三殿。
    七年四月甲寅回纥王子左武卫员外大将军奢秉义卒赠天水郡王葬事官给令京兆尹充使监护秉义归国宿卫因以赐姓及卒帝悼之乃加礼优宠。
    五月丁未新罗遣金标石来贺正授卫尉员外少卿放还蕃。
    九年二月甲午许莲华寺尼悟空似先氏还俗封沂国夫人并赐实封一百户似先氏回纥可汗之妻母故特宠之也。
    七月辛酉宴吐蕃使于内殿癸巳宴回纥使骨咄禄梅罗达干等赐物有差。
    十一月壬子新罗贺正使还蕃授卫尉员外郎遣之十二年十月追赠九姓回纥宰相曹密粟亡妻石氏为岷国夫人。
    德宗贞元四年五月赐宴东蛮鬼王骠傍苴梦冲苴乌星等於麟德殿颁赐各有差（骠傍等自宿隽州臣於吐蕃绝朝贡者三十馀年及是剑南节度韦皋招诱之始弃吐蕃内附来朝特封为和义顺正等郡王。且授以冠带仍给两林勿登等部部印而遣之）。
    五年十二月庚午回纥洎咄禄长寿天亲毗伽可汗薨废朝三日仍令文武三品已上就鸿胪吊其使者六年十二月丙申诏九姓回鹘登里罗没密施俱录忠贞毗伽可汗薨废朝三日仍令文武官三品已下就鸿胪吊其使者。
    七年五月戊辰以渤海贺正使太常靖为卫尉卿同正令归国八年七月甲子以回鹘使药罗昊检校尚书右仆射昊本唐人姓吕氏因入回鹘可汗使遂以可汗姓名药罗葛氏在国用事因来朝帝嘉赉之赐命官而遣之仍给市马绢十万疋。
    十年二月壬戌以来朝渤海王子太清允为右卫将军同正其下拜官三十馀人契丹大首领梅落河奚大首领梅落隘都等皆授果毅都尉令归国。
    四月戊辰以南来朝使南罗为试太子詹事兼御史中丞。
    九月辛卯南诏使蒙凑罗拣及清平官尹求宽来献铎槊浪人剑及吐蕃印八钮凑罗拣异牟寻之弟也。既朝召见於麟德殿赉赐甚厚。
    十一年正月甲申以降吐蕃论乞髯汤没藏悉诺为归德将军。
    二月甲子以九姓回鹘吐禄毗伽奉诚可汗卒废朝三日仍令文武三品已上官就鸿胪吊其使者。
    四月壬戌赠南诏异牟寻弟凑罗拣右常侍初牟寻令凑罗拣入朝还国卒於道故追赠焉癸亥以南诏谢册尹辅酋为检校太子詹事兼中丞馀皆授官有差甲子下敕书及赠帛赐南诏异牟寻及子各劝清平官郑回尹求宽等各一书（书左始引中书三官宣奉行复旧制也。）十二年七月壬辰赠故降吐蕃归德将军论乞髯汤没藏悉诺怀化大将军。又以论乞髯子汤忠义为起德将军。
    十四年正月壬辰以文单国朝贡使李头及为中郎将放还蕃。
    九月丁卯以黑衣大食使含{山差}乌鸡莎比三人并为中郎将放还蕃。
    十一月戊申以渤海国王大嵩邻侄能信为左骁骑卫中郎将虞侯娄蕃长都督茹富仇为右武卫将军并放还蕃。
    十八年正月戊寅以骠国王子悉利移为试太仆卿十九年正月癸丑南诏朝贺使杨镆龙试太仆少卿兼待御史黎州廓清道蛮首领袭恭化郡王刘志辽试太常卿。
    二十年三月甲申以吐蕃赞普卒废朝三日命工部侍郎张荐吊祭之命文武三品以上官吊其使。
    顺宗以贞元二十二年正月丙申即位二月戊辰以新罗王金重熙母和氏为太妃妻朴氏为妃。
    宪宗元和元年二月丁酉授入朝奚王诲落银青光禄大夫检校司空饶乐郡王放还蕃国。
    十一月庚子朔己亥归宿卫新罗王子金献忠于其国加试秘书监。
    二年八月丙辰朔授南诏使者邓傍传试殿中监。
    三年正月甲辰授奚首领索位威卫将军同正充檀蓟游弈使仍赐姓李氏三月丁亥以回纥滕里野人令俱录毗伽可汗卒废朝三日仍令文武三品已上就鸿胪寺吊其使者。
    十月己酉敕新罗王叔金彦弟仲恭等三人宜令本国准旧例赐戟。
    四年正月戊戍帝御麟德殿引南诏渤海使谒见赐物有差。
    十月甲午以投来奚王没辱孤为右领军卫将军员外同正充幽州卢龙军节度使平林游弈兵马使仍赐姓李氏。
    五年五月戊午麟德殿对归国回鹘伊难珠等三人赐锦采器服有差。
    十二月丁卯麟德殿召对奚丹使赐锦采金帛有差六年六月戊申三殿对回鹘及奚使者颁赐有差七年正月癸酉帝御麟德殿对南诏渤海羊可等使赐宴有差甲申赐渤海使官告三十五通衣各一袭丁亥御麟德殿对南诏使李兴礼等各授以官宴赐有差。
    七月庚午以新罗质子试卫尉少卿赐紫金鱼袋金沔为试光禄少卿充吊祭册立副使随崔棱赴新罗八月丁亥朔敕新罗国大宰相金崇斌等三人宜付本国准旧例赐戟。
    八年五月戊午回鹘请和亲使伊难珠还蕃宴于三殿赐以银器缯帛。
    十二月壬辰帝御麟德殿召见契丹使达干可葛等赐锦采有差丙午宴南诏渤海使仍赐以锦采九年二月己丑麟德殿召见渤海使高礼进等三十七人宴赐有差。
    十年正月丁酉诏赐渤海使者卯贞寿等官告放还蕃及召见新罗及南诏蛮使宴赐有差。
    二月甲子赐渤海使大吕庆等官告归之三月丙子赐渤海使者官告归之。
    十一月丁酉归契丹使以告身十九通赐其贵人。
    十二月辛丑赐南诏蛮使杨廷奇等告身二十九通丙午赐南诏蛮锦采有差。
    十一年正月庚午授使者十六人官赐以银采庚寅以国信三十一封授南诏蛮使归之甲申归契丹使以告身十九通赐其贵人。
    二月癸卯赐回鹘渤海使锦采银器有差庚戍授渤海使高宿满等二十人官。
    五月己酉以南诏蛮大首领蒙龙盛卒废朝三日十二年二月辛卯赐宴归国回鹘摩尼僧等八人。
    三月甲戌以锦绵赐渤海使大诚慎等。
    四月庚子以吐蕃赞普卒废朝三日。
    十三年九月癸巳御麟德殿对吐蕃使论句藏戊戍命宰臣宴吐蕃使人於中书省。
    十四年正月癸未御麟德殿对归国回鹘使宴赐有差庚寅对南诏羊可等使于麟德殿赐物有差。
    穆宗以元和十五年即位二月庚寅对新罗渤海朝贡使于麟德殿宴赐有差。
    二月癸卯朔对归国回鹘合达干等于麟德殿兼许和亲赐锦采银器有差。
    七月壬戍诏盛饰安国慈恩千福开业章敬等寺纵吐蕃使者以观焉乙丑对吐蕃吊祭使于麟德殿宴赐有差。
    九月戊辰对吐蕃使於麟德殿宴赐有差。
    十一月辛酉对南诏奚契丹等使於麟德殿赐以银器锦采。
    十二月壬辰对新罗渤海南诏羊可昆明等使于麟德殿宴赐有差。
    长庆元年二月辛卯以九姓回鹘毗伽保义可汗薨辍朝三日仍令诸司三品以上官就鸿胪寺吊其使者。
    四月庚辰命宰臣等於侍中厅宴吐蕃使。
    二年正月壬子对渤海使者於麟德殿宴赐有差。
