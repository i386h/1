<!-- { "loadSidebar": true } -->
    杨康迁平原令时国相徐曾中常侍璜之兄也。康耻与接事疾牧豕（袁山松书杨一名章字叔康）。
    夏馥少为书生言行质直同县高氏蔡氏并皆富殖郡人畏而事之惟馥闭门不与交通由是为豪姓所雠後入林虑山中而卒。
    张俭山阳高平人初举茂才以刺史非其人谢病不起後为卫尉。
    郑元字康成北海高密人家贫客居东莱及党事起被禁锢遂隐修经业杜门不出灵帝末党禁解大将军何进闻而辟之州郡以进权戚不敢违意遂迫胁元不得已而诣之进为设几杖礼待甚优元不受朝服而以幅巾见一宿逃去後公车徵为大司农以病自乞还家。
    许劭字子将汝南平舆人从祖敬敬子训训子相并为三公相以谄事宦官自致台司数遣请劭劭恶其薄行终不候之後司空杨彪辟举方正敦朴皆不就魏张范字公仪河内修武人初太傅袁隗欲以女妻范范辞不受性恬静乐道忽於荣利徵命无所就范与弟承避地扬州袁术备礼招请范称疾不往术不强屈遣承与相见後太祖表为谏议大夫。
    袁涣与陈群父子皆在吕布军中布破群父子见太祖皆拜涣独高揖不为礼太祖甚严惮之时太祖。又给众官车各数乘使取布军中物惟其所欲众人皆重载惟涣取书数百卷资粮而已众人闻之大惭涣谓所亲曰：脱我以行陈今军发足以为行粮而已不以此为我有由是厉名者大悔恨之太祖益以此重焉後至郎中令行御史大夫。
    何夔陈郡阳夏人初避乱淮南後袁术至寿春辟之夔不应然遂为术所留久之术与桥蕤俱攻围蕲阳蕲阳为魏太祖固守术以夔彼郡人欲胁令说蕲阳夔谓术谋臣李业曰：昔柳下惠闻伐国之谋而有忧色曰：吾闻伐国不问仁人斯言何为至於我哉！遂遁匿孛山术知夔终不为己用乃止术从兄山阳太守遗母夔从姑也。是以虽恨夔而不加害及夔将还乡里度术必急追乃间行得免後位至太仆。
    王烈管宁邴原同避乱至辽东烈於时名闻在原宁之右辞公孙度长史商贾自秽太祖命为丞相掾未至而卒。
    崔琰字季袁绍以为骑都尉绍卒二子交争欲得琰琰称疾固辞由是获罪幽於囹圄赖阴夔陈琳营救得免官至中尉。
    王朗为会稽太守为孙策所执谴让之使张昭私问朗朗誓不屈策忿而不敢害也。留至曲阿建安三年太祖表徵朗策遣之。
    桓阶字伯绪刘表辟为从事祭酒欲妻以妻妹蔡氏阶自陈已结婚拒而不受因辞疾告退。
    李敏为河内太守去官还乡里辽东太守公孙度欲强用之敏乘轻舟浮沧海莫知所终。
    杜袭字子绪汉末避乱荆州刘表待以宾礼同郡繁钦数见奇於表袭喻之曰：吾所以与子俱来者徒欲龙蟠幽薮待时凤翔岂谓刘牧当为拨乱之主而规长者委身哉！子。若见能不已非吾徒也。吾其与子绝矣。敏慨然曰：请敬受命袭遂南长沙官至大中大夫。
    陈矫字秀弼广陵广阳人也。避乱江东及东城辞孙策袁术之命还本郡後位至司徒。
    吴陈化妻早亡化以古事为鉴乃不复娶大帝闻而贵之以其年壮敕宗正妻以宗室女化固辞以疾帝不违其志。
    虞翻会稽馀姚人曹公为司空辟翻翻曰：盗欲以馀财良家邪遂拒不受後归吴为骑都尉。
    晋石伟字公操吴人也。少好学修节不怠介然独立有不可夺之志吴平後武帝太康二年诏曰：吴故光禄大夫石伟秉志清白皓首不渝虽处危乱廉节可纪年已过迈不堪远涉其以伟为议郎加二千石秩以终厥世伟遂佯狂及盲不受晋爵年八十三太熙元年卒。
    诸葛靓父诞魏司空为文帝所诛靓奔吴为大司马吴平逃窜不出武帝与靓有旧靓姊。又为琅邪王妃帝知靓在姊间因就见焉靓逃于厕帝。又逼见之谓曰：不谓今日复得相见靓流涕曰：不能漆身皮面复睹圣颜诏以为侍中固辞不拜归於乡里终身不向朝廷而卒。
    王褒父仪为司马文王所杀褒与济南刘兆俱以不仕显名褒以父为文王所滥杀终身不应徵聘未尝西向坐以示不臣於晋也。
    王衍字夷甫杨骏欲以女妻焉衍耻之遂佯狂自免後位至太尉。
    韦忠有节操家贫藜藿不充人不堪其忧而忠不改其乐裴为仆射数言之於司空张华华辟之辞疾不起人问其故忠曰：吾茨檐贱士本无宦情。且茂先华而不实裴欲而无厌弃典礼而附贼后。若此岂大丈夫之所宜行邪裴尝有心我恐洪涛荡岳馀波见漂况可临尾闾而沃焦哉！
    解系字少连武帝时荀勖门宗︹盛朝野畏惮之勖诸子谓系等曰：我与卿为友应向我公拜勖。又曰：我与尊先使君亲厚系曰：不奉先君遗教公。若与先君厚往日衰颓当有书问亲厚之诲非所敢承勖父子大惭当世张华字也。壮之官至雍州刺史扬烈将军。
    郄鉴为中书侍郎东海王越辟为主簿举贤良不行征东大将军荀檄为从事中郎与越方以力争鉴不应其召从兄勖之别驾恐祸及已劝之赴召鉴终不回亦不之逼也。及京师不守冠难蜂起鉴遂陷於陈午贼中邑人张实先求交於鉴不许至是实於午营来省鉴疾既而卿鉴鉴谓实曰：相与邦壤义不及通何可怙乱至此邪实大惭而退午以鉴有名於世将逼为主鉴逃而获免午寻溃散鉴得归乡里赵王伦辟为掾知伦有不臣之迹称疾去职及伦篡其党皆至大官而鉴闭门自守不染逆节。
    贺循山阴人在郡遇陈敏之乱诈称诏书以循为丹阳内史循辞以脚疾手不制笔。又服寒食散露袒身示不可用敏意不敢逼是时州内豪杰皆见维絷或有老疾就加秩命惟循与吴郡朱诞不预其事及敏破征东将军周馥上循领会稽相寻除吴国内史公车徵贤良皆不就。
    虞望少有节操元帝为丞相招延四方之士多辟府掾时人谓之百六掾望亦被召耻而不应。
    陆玩为元帝丞相参军时王导初至江左思结人情请婚於玩玩对曰：培娄无松柏薰莸不同器玩虽不才义不为乱伦之始导乃止後位至侍中司空。
    庾衮字叔褒诸父并贵盛惟衮父独守贫约衮躬亲稼穑以给供养而执事勤恪与弟子树篱跪以授条，或曰：今在隐屏先生何恭之过衮曰：幽显易操非君子之志也。举孝廉郡功曹皆不屈。
    王为司徒左西属以此职有谴则应受杖固辞诏为停罚犹不就徙中书郎。
    颜含为光禄勋桓温求婚於含含以其盛满不许惟与邓攸深交。
    王述子坦之为桓温长史温欲为子求婚於坦之及还家省父而述爱坦之虽长大犹抱置膝上坦之因言温意述大怒遽排下曰：汝竟痴耶讵可畏温面而以女妻兵也。坦之乃辞以他故温曰：此尊君不肯耳遂止官至卫参军散骑常侍尚书令。
    王献之为谢安卫将军长史孝武太元中新起太极殿安欲使献之题榜以为万代宝而难言之试谓曰：魏时凌殿榜未题而匠者误钉之不可下乃使韦仲将悬登书之比讫须鬓尽白裁馀气息还语子弟宜绝此法献之揣知其旨正色曰：仲将魏之大臣宁有此事使其。若此有以知魏德之不长安遂不之逼江绩字仲元有志气除秘书郎以父与谢氏不穆故谢安之世辟召无所从论者多之安薨始为会稽王道子骠骑主簿。
    孙潜为豫章太守殷仲堪之讨王国宝也。潜时在郡仲堪逼以为谘议参军固辞不就。
    王敬宏少有清尚起家本国左常侍卫军参军性恬静乐山水为天门太守其妻桓元姊也。敬宏之郡元时为荆州遣信要令过敬宏至江陵谓人曰：灵宝见要正当欲与其姊集聚耳我不能为桓氏赘胥乃遣别船送妻往江陵妻在桓氏弥年不迎。
    谢方明少有志节桓玄克京邑丹阳尹不范之势倾朝野欲以女嫁方明使尚书吏部郎王腾譬说备至方明终不回桓玄闻而赏之方明後为会稽太守。
    龚[A13C]为益州刺史毛璩从事璩为谯纵所杀[A13C]独不屈节纵既僭号备礼徵。又不至乃收[A13C]付狱胁以兵刃执志弥坚终无回改至于蜀平遂不屈节。
    范腾字无忌敦煌人举孝廉除郎中属天下兵乱去官还家太守张造之闭门不见礼遗一无所受叹曰：生於乱世贵而能贫乃可以免散家财五十万以施宗族柴门灌园琴书自张轨徵之为司马腾曰：门一杜其可开乎！固辞病月馀而卒。
    崔游年七十馀敦学不倦刘元海僭位命为御史大夫固辞不就卒於家桓元字也。
    杨轲学业精微养徒数百刘曜僭号徵拜太常轲固辞不起曜亦敬而不逼遂隐于陇山。
    桑虞诸兄仕於石勒之世咸登显位惟虞耻臣非类阴欲避地海东会丁母忧遂止哀毁骨立庐於墓侧五年後石勒以为武城令虞以密迩黄河去海微近将申前志欣然就职石季龙太守刘徵甚器重之徵迁青州刺史请虞为长史带祝阿郡徵遇疾还邺令虞监行州府属季龙死国中大乱朝廷以虞名父子必能立功海岱潜遣东人华挺授虞宁朔将军青州刺史虞曰：功名非吾志也。乃附使者启让刺史靖居海右不交境外虽历伪朝而不豫乱世以此高之高瞻随东夷校尉崔毖伐慕容於棘城毖奔败瞻随众降於署为将军瞻称疾不起敬其姿器数临候之抚其心曰：君之疾在此不在馀也。今天子播越四海分离苍生纷扰莫知所孤思与诸君兴复帝室剪鲸豕於二京迎天子於吴会廓清八表侔勋古烈此孤之心也。孤之愿也。君中州大族冠冕之馀宜痛心疾首枕戈待旦柰何以华夷之异有怀介然。且大禹出於西羌文王生于东夷但问志略何如耳岂以殊俗不可降心乎！瞻仍辞疾笃深不平之瞻。又与宋该有隙该阴劝除之瞻闻其言弥不自安遂以忧死。
    吴乔车骑将军壹之孙没李雄军中三十年不为雄屈。
    谯秀字元彦巴西人祖周以儒学著称显名蜀朝秀少而静默不交於世知天下将乱预绝人事虽内外宗亲不与相见郡察孝廉州举秀才皆不就及李雄据蜀略有巴西雄叔父骧骧子寿皆慕秀名具束帛安车徵之皆不应尝冠皮弁弊衣躬耕山薮龚壮尝叹服焉。
    嵇绍为侍中齐王ぁ秉政绍尝诣ぁ咨事遇ぁ宴会召华艾葛等共论时政艾言於ぁ曰：嵇侍中善於丝竹公可令操之左右进琴绍推不受ぁ曰：今日为欢卿何吝此耶绍对曰：公兴复社稷当执物作则垂之於後绍虽虚鄙忝备常伯腰绂冠冕鸣玉殿省，岂可操执丝竹以为伶人之事。若释公服从私宴所不敢辞也。ぁ大惭艾等不自得而退。
    戴逵字安道尝以琴书自娱太宰武陵王闻其善鼓琴使人召之逵对使者破琴曰：戴安道不为王门伶人怒乃更引其兄述述闻命欣然拥琴而往以国子祭酒散骑常侍徵皆不至。
    後蜀龚壮巴西人父叔为李特所害壮说李寿讨特孙期以报雠果克之壮谓百行之本莫大忠孝既假寿杀其私雠以雪。又欲使其归朝以明臣节寿既不从壮遂称聋。又云：手不制物终身不复至成都惟研考经典覃思文章至李势时卒。
    前凉辛理美姿貌张骏欲夺其妻以寡妹妻之理割鼻自誓。
