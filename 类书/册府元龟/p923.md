<!-- { "loadSidebar": true } -->
    李靖为行军总管兼摄赵郡王孝恭行军长史高祖以孝恭未更戎旅三军之任一以委之击萧铣以功授上柱国封永康县公赐物二千五百段。又为岭南道抚慰大使检校桂州总管时辅公┙於丹阳反诏孝恭为元帅靖为副以讨之江南悉平，於是置东道行台拜靖行台兵部尚书赐物千段奴婢百口马百匹及突厥寇太原以靖为行军总管寻检校安州大都督高祖每云：李靖是萧铣辅公┙膏肓古之名将韩白卫霍，岂能逾之太宗嗣位拜刑部尚书并录前後功赐实封四百户。又为代州道行军总管进击定襄破之以功进封代国公赐物六百段及名马宝器贞观初妻亡有诏坟茔制度依汉霍光故事象燕然及积石山以旌殊绩靖有疾太宗亲幸第流涕谓曰：公是朕平生旧交。又於国有大功忽闻疾病深以为忧赐绢一千匹及薨册赐司徒并州都督给班剑四十人羽葆鼓吹陪葬昭陵。
    张俭为营州都督兼护东夷校尉太宗将至辽东拜行军总管进渡辽趋建安城贼徒大溃以功累封皖城郡公赏赐甚厚。
    郭孝恪为安西都护会焉耆王与西突厥通亲相为唇齿进贡希至孝恪表请击之太宗许焉以孝恪为西州道行军总管虏其王齿龙突骑支而还太宗嘉其远立殊功遣使优劳加勋十一转。
    程务挺为雒州刺史从太宗平刘黑闼以功拜营州都督府长史封东平郡公赐物二千段黄金三百两段德操为左武卫将军延州道行军总管以功拜柱国爵为郡公邑千户赐以貂裘金带布帛千匹。
    姜确为左屯卫将军征辽行军总管攻盖牟城中流矢卒太宗甚哀悼为五言诗以伤之时人荣之赐东园秘器陪葬昭陵坟高六丈。
    王君愕为左武卫将军从征辽战伤还卒於营太宗深痛悼之赐东园秘器陪葬昭陵坟高六丈。
    刘赡为浩州刺史时刘武周连年为寇邻城多陷贼数攻之辄为赡所败及裴寂之败也。晋州以北连城悉陷唯赡独守李仲文以兵保之二人并力拒战贼来攻之辄挫其锐及太宗复并州高祖遣使劳苦之赐帛三万疋米麦千石颁其将士。
    李君羡少以勇气闻从太宗破宋金刚以功授上柱国骠骑将军加赐牛马锦帛及宫人拜左卫府中郎将突厥来至渭桥君羡与尉迟敬德等大破其众太宗谓之曰：尽如我君羡用心国贼亦何忧改授左武候中郎将封武连县公。
    苏定方贞观初为匡道府折冲随李靖袭突厥颉利于碛口为前锋悉降之军还授左武候中郎将高祖时为行军总管征贺鲁擒之以功迁左骁卫大将军封邢国公俄有思结阙俟斤都曼先镇诸胡拥其所部及疏勒朱俱般葱岭三国复叛诏定方为安抚大使率兵讨之都曼面缚出降葱岭已西悉定以功加食邑邢州钜鹿真邑五百户显庆五年从幸太原制授熊津道大总管率师讨百济平之赏赐珍宝不可胜计俄迁左武卫大将军乾符二年卒褒赠幽州都督。
    尉迟敬德为右府统军从太宗击王世充於东都世充骁将单雄信领骑直趋太宗敬德翼太宗以出贼围赐金银各一箧恩ツ日隆。又从破徐圆朗累有战功授秦王府左二副护军敬德历夏二州都督封鄂国公後解职显庆中卒高宗举哀於东云   龙门废朝三日诏京官朝集使五品以上并赴宅哭仍遣黄门侍郎刘祥道持节赍玺书往吊赠司徒并州都督所司备礼册命给班剑三十人及羽葆鼓吹。
    薛仁贵自太宗辽东之役以勇敢闻擢授游击将军云   泉府果毅仍令北门长上并赐生口十人高宗显庆二年诏仁贵副程名振於辽东经略破高丽以功封河东县男寻。又领兵击九姓突厥於天山将行高宗内出甲令试之仁贵射五重高宗大惊更取坚甲以赐之时九姓有众十馀万来挑战仁贵擒其伪叶护兄弟三人而还乾封初高丽内附仁贵击败其馀众高宗手敕劳之复迁左领军卫将军检校代州都督病卒赠左骁卫大将军官造灵并家口给传还乡。
    刘弘基为右光禄大夫义师至河东弘基以兵千人先济河进下冯翊为渭北道大使渡渭水屯於长安逆击卫文一战而捷高祖大悦赐马二十匹及破京城功为第一从太宗击薛举於扶风破之累拜右领都督封河间郡公武德元年拜骁卫大将军以元谋之勋恕其一死。又为左一总管从太宗击破宋金刚累封任国公寻从击刘黑闼於洛州师旋授秉钺将军备胡寇於北鄙九年以佐命功真食九百户太宗征辽东以弘基与前军大总管从击高延寿於驻毕山力战有功太宗屡加劳勉高宗永徽元年加实封通前一千一百户其年卒高宗为之举哀废朝三日赠开府仪同三司并州都督。
    冯盎为上柱国贞观中罗窦诸洞獠叛诏令盎率部落二万为诸军先锋斩首千馀级太宗令其子智戴慰省之前後赏赐不可胜数。
    阿史那社裔为左骁卫大将军贞观十四年授行军总管以平高昌诸人咸即受赏社尔以未奉诏旨秋毫无所取军还太宗美其廉慎以高昌所得宝刀并杂采千段赐之仍令检校北门左屯营封毕国公十九年从太宗征辽所部兵士人百其勇师旋兼授鸿胪卿。
    契何力为右骁卫大将军太宗征辽东以何力为前军总管军次白崖城为贼所围被槊中腰疮重疾甚太宗自为傅药高宗乾封初为辽东道行军总管扌友平壤城虏其王还授镇军大将军行左卫大将军徙封梁国公。
    刘仁轨高宗乾封初为右相兼检校太子左中护累前後战功封乐城县男咸亨五年为鸡林大总管东伐新罗仁轨率兵径渡瓠芦河破其北方大镇七重城以功进爵为公。
    黑齿常之为左领军员外将军高宗仪凤中吐蕃犯边常之从李敬玄刘审礼击之审礼败敬玄欲抽军引却阻泥沟而计无所出常之夜率敢死士五百人进掩贼营吐蕃大首领跋地设弃军霄遁敬玄因此得还高宗叹其才略擢授左武卫将军兼检校左羽林军赐金五百两绢五百疋仍充河源军副使吐蕃赞婆及素和贵等贼徒三万馀屯於良非川常之率精骑三千夜袭营杀获二千级获羊马数万赞婆等单骑而遁授常之为河源道经略大使。又赏物四百疋。
    王玄宗开元初为陇右群牧使吐蕃寇临洮率所部击之大溃以功加银青光禄大夫封清源县男兼原州都督仍拜其子班为并州大都督府长史明年讨突厥杀掠甚众以功迁左散骑常侍持节朔方道行军大总管十一年代张说为相追录破胡之功加金紫光禄大夫仍充朔方军节度大使。
    张说为朔方军节度大使时庆州方渠降胡康愿子自立为可汗举兵反说以讨贼功赐实封三百户郭虔为左骁卫将军兼北庭都护开元二年春突厥默啜遣其子移涅可汗及同俄特勒率精骑围逼北庭虔固守使勇士伏於路左斩同俄贼众乞降以功拜冠军大将军行右骁卫大将军。又下制进封太原郡开国公俄转安西副大都护摄御史大夫四镇经略安抚使进封潞国公赐实封一百户。
    郭知运为检校伊州刺史兼伊吾军使开元二年春副郭虔破突厥於北庭以功封介休县公知云   麾将军擢拜右武卫将军吐蕃入寇陇右知运击败之拜鄯州都督陇右诸军节度大使六年。又率兵讨吐蕃掩获万计献捷拜知运为兼鸿胪卿摄御史中丞加封太原郡公八年六州胡康待宾等反诏知运与王讨平之拜左武卫大将军赐金银器百事杂采千段九年卒於军赠梁州都督锡米粟五百斛绢帛五百段。
    王君奂为右卫副率及郭知运卒遂代为河西陇右节度使迁右羽林军将军判凉州都督事开元十六年冬吐蕃大将悉诺逻率众入寇太斗谷。又移攻甘州君奂袭至青海俘获其众及羊马万数以功迁羽林军大将军依旧判凉州都督封晋昌伯玄宗。又常於广达楼引君奂及妻夏氏设宴赐以金帛。
    张守为平乐府别驾开元初突厥入寇北庭守请引兵自蒲昌轮台击之及贼败以功特加游击将军後十五年授瓜州刺史吐蕃暴至城下守纵兵击败之以功加银青光禄大夫仍以瓜州为都督府以守为都督二十一年转幽州长史兼御史中丞营州都督河北节度副大使先是契丹及奚连年为边患及守到官频出击之每战皆捷斩契丹首领可突于首传於东都明年春守献捷会籍田礼毕酬宴玄宗赋诗以褒美之拜守为辅国大将军右羽林大将军兼御史大夫仍赐杂采一千疋及金银器物等。
    王忠嗣为左威卫将军河西讨击副使兼检校代州都督为王昱所陷贬东阳府左果毅属河西节度使杜希望谋拔新城玄宗诏追忠嗣赴河西既下新城忠嗣之功居多因授左威卫郎将专知行军兵马。又大破吐蕃以功最诏拜左金吾卫将军同正员。
    ●卷三百八十五
    ○将帅部　褒异第十一
    唐李嗣业为中郎将玄宗天宝七载安西都知兵马使高仙芝奉诏总军专征勃律选嗣业与郎将田珍为左右陌刀将遂长驱至勃律城擒勃律王吐蕃公主斩藤桥以兵三千人戍，於是拂林大食诸胡七十二国皆归国家款塞朝献嗣业之功也。繇此拜右威卫将军十载。又从平石国及破九国胡并背叛突骑施以跳荡加特进肃宗在凤翔至德二年九月嗣业从广平王收复京城贼众大败走河北《郭子》仪遂收东都嗣业以功加开府仪同三司卫尉卿封虢国公食实封二百户乾元二年正月与诸将同围相州为流矢所中疮欲愈卧於帐中忽闻金鼓之声因大叫疮中血出数升注地而卒帝闻之震悼嗟惜久之诏赠武威郡王其赙赠及缘葬事所司倍於常式仍令官给灵迎还所在。
    王思礼为云   麾将军金城太守禄山反哥舒翰为元帅奏思礼加开府仪同三司兼太常卿充元帅府马军都将肃宗至德二年九月思礼从元帅广平王收西京既破贼思礼领兵先入宫。又从《郭子》仪战陕城曲沃新店贼军既败迁户部尚书封霍国公食实封三百户乾元初与李光弼来朝敕朝官四品已上出郊迎上元初加司空自武德以来三公不居宰辅唯思礼而已二年四月薨赠太尉官给灵差鸿胪卿一人充使监护丧事。
    卫伯玉为神策军兵马使出镇安西肃宗乾元二年十月击逆贼史思明伪将李归仁破走之以功迁右羽林军大将军知军事转四镇北庭行营节度使献俘百馀人至阙下迁神策军节度上元二年二月史思明领众西下图长安史朝义率其党夜袭陕州伯玉以兵逆击大破贼於永宁贼退进位特进封河东郡公。
    《郭子》仪为朔方节度使时安禄山反玄宗天宝十四载十一月诏子仪东讨禄山遣大同军使高秀寇河曲子仪击败之进收云   中马邑开东陉以功加御史大夫及肃宗即位禄山死诏子仪还凤翔进位司空充关内河东副元帅既平河东河西河南贼以功加司徒封代国公食邑千户寻入朝肃宗遣兵仗戎容迎于灞上肃宗劳之曰：虽吾之家国实繇卿再造及还东都命子仪经营北讨乾元元年七月破贼河上擒伪将安守忠以献遂朝京师敕百僚班迎於长乐驿进位中书令上元三年二月用子仪为朔方河中北庭潞仪泽沁等州节度行营兼兴平定国副元帅充本管观察处置等使进封汾阳郡王出镇绛州三月子仪辞赴镇赐御马银器杂采别赐绢四万疋布五万端以赏军代宗即位以子仪守太尉充北道汾宁泾原河西已东通和蕃及朔方招抚观察使後自泾阳入朝帝御安福门待之命子仪楼上行朝见礼宴赐隆厚。
