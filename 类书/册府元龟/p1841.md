<!-- { "loadSidebar": true } -->
    梁傅昭父淡初仕宋竟陵王刘诞诞反坐诛昭六岁而孤哀毁如成人者宗党咸异之。
    殷钧为临州内史母忧去职居丧过礼昭明太子忧之手书诫谕曰：知比诸德哀顿为过。又所进殆无一溢甚以酸耿迥然一身宗奠是寄毁而灭性圣教所不许故宜微自遣割俯存礼制饣粥果蔬少加勉强忧怀既深指故有及并令缪道臻口具钧答曰：奉赐手令并缪道臻宣旨伏读感咽肝心涂地小人无情动不及礼但禀生劣假推年岁罪戾所锺复加横疾顷者绵微守尽晷漏目乱玄黄心迷哀乐唯救危苦未能以远理自制姜桂之资实闻前典不避梁肉复忝今慈臣亦何人降此忧愍谨当循复圣言思自补续如脱申延实繇亭造服阕迁五兵尚书犹以顿瘵经时不堪拜受。
    陆襄父初为齐始安王遥光扬州治中永元末遥光据东府作乱或劝去之曰：吾为人吏何所逃死台军攻陷城见执将刑第二子绛求代死不获遂以身蔽刃刑者俱害之襄痛父兄之酷丧过于礼服释後犹。若居忧终身蔬食布衣不听音乐口不言杀害五十许年为扬州治中以父终此官固辞<身只>高祖不许听与府司马换廨居之。
    蔡撙仕齐为给事黄门侍郎丁母忧庐于墓侧齐末多难服阕因居墓所。
    任仕齐为广陵王记室参军以父丧去官泣血三年杖而後起齐武帝谓伯父遐曰：闻哀瘠过礼使人忧之非直亡卿之宝亦时才可惜宜深相全譬遐使进饮食当时勉励回即呕血父遥本性重槟榔以为常饵临终尝求之剖百许个不得好者亦所嗜好深以为恨遂终身不尝槟榔遭继母忧先以毁瘠每一恸绝良久乃苏因庐於墓侧以终丧礼素强壮腰带甚充服阕不可复识。
    沈约仕齐为通直散骑常侍永元二年以母老表求解职改授冠军将军司徒左长史。
    约子旋为司徒右长史免约丧为太子仆射复以母忧去官因蔬食辟服除犹绝粳粱。
    孔休源字庆绪父为齐庐陵王记室参军早卒休源年十一而孤居过礼见父手所写书必哀恸流涕不能自胜见者莫不为之垂泪。
    韦爱遭母忧庐於墓侧负土起坟高祖临雍州闻之亲往临吊。
    柳忱字文。若忄炎第五弟也。数岁父世隆及母阎氏时寝疾忱不解带经年及丧以毁闻位光禄大夫。
    江为庐陵王主簿居父忧以孝闻庐于墓侧。
    陶子锵字海育丹阳秣陵人母终居丧尽礼与范邻每闻其哭声必动容改色欲相申荐会卒初子锵母嗜荨母没後尝以供奠高祖义师初至此年冬营荨不得子锵痛恨恸哭而绝久之乃苏遂长断荨味。
    郑绍叔为冠军将军少失父事母及祖母以孝闻为卫尉卿以母忧去<身只>绍叔有至性高祖尝使人节其哭。
    柳庆远为征虏将军母忧去职以本官起之固辞不拜。
    马仙卑少以果敢闻遭父忧毁瘠过礼负土成坟手植松柏。
    邓元起为益州刺史在州二年以母老乞归供养诏许焉徵为右卫将军。
    杨公则字君翼父仲怀宋泰始初为豫州刺史殷琰将叛辅国将军刘π讨琰仲怀力战死於横塘公则随父在军年未弱冠冒阵抱尸号哭气绝良久π命还仲怀首公则殓毕徒步负丧归乡里繇此著名。
    袁昂字千里五岁时父ダ仕齐为雍州刺史以叛诛死藏其首於武库十年始还昂号哭呕血绝而复苏从兄彖尝抚视抑譬昂更制服庐于墓次後与彖同见从叔司徒粲粲谓彖曰：昂幼孤而能至此故知名器自有所在後为武陵王长史丁内忧哀毁过礼。
    庾道愍颍川鄢陵人晋司空冰之玄孙有孝行颇能属文少出孤悴时人莫知其所在生母流漂交州道愍尚在襁褓及长知之求为广州绥宁府佐至南而去交州尚远乃自负担冒仅得自达及至交州寻求母经年日夜悲泣尝入村日暮雨骤及寄止一家旦有一妪负薪外还而道愍心动因访之乃其母也，於是行伏号泣远近赴之莫不挥泪。
    朱文济字敬达吴兴人自卖以葬母太守谢{艹沦}命为儒林不就。
    张稷字公乔稷所生母刘氏遘疾历时稷年始十一夜不解衣而养父永异之及母亡毁瘠过人杖而後起频居父母忧六载庐于墓侧初刘氏假葬琅琊黄山後改申葬礼赙助委积於时虽不拒绝事毕随以还之自幼及长数十年中常设刘氏神座出告反面如事生焉。
    韩怀明十五丧父几至灭性负土成坟赠助无所受免丧与乡人郭麻香俱师事南阳刘虬虬常一日废读独居涕泣怀明窃问其故虬家人答云：是外祖亡日时虬母亦亡矣。怀明闻之即日弃学还家就养虬叹曰：韩生无吾之恨矣。家贫尝肆力以供甘肥嬉怡膝下朝夕不离母侧。
    王志年九岁居所生母忧哀容毁瘠为中表所异位金紫光禄大夫。
    王份为黄门侍郎以父终於此职固辞不拜迁秘书监。
    王铨有孝行母病而铨形貌瘦瘠人不复识及居丧哭泣无常因得气疾位丹阳尹。
    王佥八岁丁父忧哀毁过礼服阕召补国子生除威戎将军始兴内史丁所生母忧固辞不拜。
    王训年十三父柬亡忧毁家人莫之识。
    王瞻年十二居父忧以孝闻服阕袭封东亭侯。
    夏侯为南郡太守父忧解职居丧尽礼庐于墓侧顾协自丁母艰忧遂终身布衣蔬食位鸿胪卿。
    范岫字懋宾早孤事母以孝闻自亲丧之後蔬食布衣以终身。
    王筠为太子家令以母忧去职筠有孝性毁瘠过礼服阕後疾废久之。
    王僧孺好学家贫尝佣书以养母幼时其母鬻纱布以自业尝携僧孺至市道遇中丞卤簿驱迫沟中及僧孺为中丞拜日引驺清道悲感不自胜。
    张缅父张策任卫尉卿为贼所害缅痛父之酷丧过于礼高祖遣戒喻之後为淮南武陵王郡太守母刘氏以父没家贫丧礼有阙遂终不居正室不随子入官府缅在郡所得禄俸不敢用乃至妻子易衣裳及还都并供其母赈赡亲属虽累载所蓄一朝随尽缅私室常门然如贫素者。
    江柔之为尚书仓部郎有孝行以母忧毁卒子革年十六丧母亦以孝闻革子从简历官司徒从事中郎侯景乱为任约所害子兼叩头流血乞代父命以身蔽刃遂俱见杀天下莫不痛恨之。
    江子一字元贞少好学有志操以家贫阙养因蔬食终身位南津校尉。
    王规字威明八岁以丁所生母忧居丧有至性太尉徐孝嗣每见必为之流涕称曰：孝童。
    褚向字景政年数岁父母相继亡没向哀毁。若成人者亲表咸异之。
    褚球为建康令母忧去职以本官起之固辞不拜。
    褚翔为吏部尚书侯景围台城翔於围内居母忧以哀毁卒。
    刘览字孝智十六通老易历官中书郎以所生母忧庐于墓再期口不尝盐酪冬止着单布家人虑其不胜丧中夜窃炭於床下览因暖气得睡既觉知之号恸呕血高祖闻其有至性数遣省视。
    刘孺年十四居父丧毁瘠骨立宗党咸异之为吏部尚书以母忧去职居丧未期以毁卒时年十九谥曰：孝子。
    臧盾有孝性母亡服制未终父。又卒盾居丧五年不出庐户形骸枯悴家人不复识服阕为太尉长史丁所生母忧三年庐于墓侧。
    张嵊父临青州为土民所害嵊感家祸终身蔬食布衣手不执刀刃。
    范起家郢州西曹书佐转法曹行参军俄而沈攸之举兵围郢城父抗时为府长流入城固守留家属居外为军人所得攸之召与语声色甚厉容貌不变徐自陈说攸之乃笑曰：卿定可儿。且出就舍明旦。又召令送书入城内，或欲诛之曰：老母弱弟悬命沈氏。若其违命祸必及亲今日就戮甘心如荠长史柳世隆素与善乃免之。
    庾黔娄父亡持丧过礼和帝即位将起之镇军萧颖胄手书敦譬黔娄固辞。
    刘昙净解褐安城王国佐尝侍父卒於郡昙净奔丧不食饮者累日绝而。又苏每哭辄呕血服阕因毁瘠成疾会有诏士姓各举四科昙净叔父慧斐举以应孝行高祖用为海宁令昙净以兄未为县因以让兄乃除安西行参军父亡後事母尤敦至身营餮粥不以委人母疾衣不解带及母亡水浆不入口者殆一旬母丧权瘗药王寺时天寒昙净身衣单布庐于瘗所昼夜哭泣不绝声哀感行路未及期而卒。
    谢蔺字希如年五岁每父母未饣卞乳媪欲令蔺先饣卞蔺曰：儿不觉饥强食终不进舅阮孝绪闻之叹曰：此儿在家则曾子之流事君则蔺生之匹因名之曰：蔺丁父忧昼夜号恸毁瘠骨立母阮氏尝自守视譬抑之泰清元年迁散骑侍郎兼散骑尝侍使於魏会侯景举地入附境土交兵蔺母虑不得还感病卒及蔺还入境尔夕罗不祥旦便投劾驰归既至号恸呕血气绝久之水浆不入口亲友虑其不全相对悲恸强劝以饮粥蔺初勉强受之终不能进经月馀日因夜卧而卒时年三十八。
    褚修性至孝父丧毁瘠过礼因患冷疾及丁母忧水浆不入口二十三日气绝复苏每号恸辄呕血遂以毁卒。
    江纟不父卒庐于墓终日号恸不绝声月馀。
    严植之性淳孝谨厚不以所长高人少遭父忧因菜食二十三载後得风冷疾乃止。
    滕昙恭母卒水浆不入口者旬日感恸呕血绝而复苏隆冬不着茧絮蔬食终身每至忌日思慕不自堪昼夜哀恸。
    甄恬幼岁丧父哀戚有。若成人家人矜其小以肉汁和饣卞饮之恬不肯。
    刘惠镜父元真为淮南太守居郡得罪惠镜历诣朝士乞哀恳恻甚至遂以孝闻。
    庾沙弥父佩玉辅国长史长沙内史宋明中坐沈攸之事诛沙弥时始生年至五岁所生母为制衣取不肯服母问其故流涕对曰：家门酷祸用是何为既长终身布衣蔬食嫡母刘氏寝疾沙弥晨夕侍侧衣不解带或应针灸辄以身先试之及母亡水浆不入口终丧不解衰族兄都官尚书咏表言其状应纯孝之举高祖召见嘉之以补歙令。
    沈崇亻素字思整父怀明宋兖州刺史崇亻素六岁丁父忧佣书以养母焉天监初为前军鄱阳王参军事三年太守柳恽辟为主簿崇亻素从恽到郡还迎其母母卒崇亻素以不及侍疾将欲致死水浆不入口昼夜号哭旬日殆将绝气兄弟谓之曰：殡葬未申遽自毁灭非全孝之道也。家贫无以迁窆乃行乞经年始获葬焉既而庐于墓侧自以初行丧礼不备复以葬後更治服三年久食麦屑不啖盐酢坐卧於单荐因虚肿不能起郡县举其至孝诏书擢拜太子洗马崇亻素奉诏释服而涕泣如居丧固辞而受官苦自陈让经年乃得为永宁令自以禄不及养悼恨愈甚哀思不自堪至县卒年三十九。
    荀匠父法超齐中兴末为安复令卒於官凶闻至匠号恸气绝身体皆冷至夜乃苏既而奔丧每宿江渚商旅皆不忍闻其哭声服未阕兄斐起家为郁林太守征狸贼为流矢所中死於阵丧还匠迎于豫章望舟投水傍人驰救仅而得全既至家贫不得时葬居父忧并兄服历四年不出庐户自括後不复栉沐皆秃落哭无时声尽则系之以泣目皆皆烂形体枯悴皮骨裁连虽家人不复识竟以毁卒。
