<!-- { "loadSidebar": true } -->
    二月乙巳北面驰报是月三日收复定州帝大悦举酒遍赐侍臣喜除心腹之疾赐教坊绢五百疋内臣进马称贺丙午百辟入贺戊申宴群臣於玉华殿乐作王晏球驰报已获王都首级生擒契丹秃馁等二千馀人宴罢赐物加等辛酉定州献俘馘帝御咸安楼立仪仗百官就列尚书兵部宣露布於楼前曰：盖闻祸福两途响应虽从於天道赏罚二柄宪章必在於帝王所以虞殛四凶之徒周诛三监之类为时除害令在必行显申旄钺之威以剿豺狼之党逆贼王都滥承馀绪叨据边方当朝廷念蛩旧之时冒藩翰延赏之帅曾无绩效但抱奸邪国家光有万邦宠绥诸夏累颁殊渥官兼右相之荣叠示优恩秩冠三公之贵谅兹卷命果至满盈况去岁驻毕夷门吊民梁苑万乘有省方之念诸侯专述职之勤而王都乃背惠辜恩藏奸积[C260]不思入觐惟自偷安以至继历寒暄逗留川陆朝廷务从宽恕累降诏书候其悛心冀全理体殊不知凶顽益固抗拒弥坚信折简以难招非舞干而可格而。又朋连北狄狎御王师扰我疆场负我盟誓须兹饰怒所冀夷凶乃谋帅於军中俾恭行於天罚繇是貅集虎豹风驰咸捣枭巢誓平蚁{宀几}北面招讨天平军节度使王晏球等推心许国挺志忘家皆矜摩垒之雄各骋寝皮之勇遂乃交飞矢石齐舞梯冲共指游鼎之鱼必取膏パ之肉以致徵兵调食结垒连营逾沙轶漠之戎全军皆戮同恶齐奸之虏匹马不回而。又举螳臂以求生张猬毛而自固计穷力尽。且无飞走之门万诈千妖宁免芟夷之祸是以致其鬼类无所逃形既谐饮至之期爰契畴庸之典今月三日定州指挥使马让能已下三人先约归降是时果於贼城之上自相杀戮王晏球等领兵士直扣曲阳门接势而攻一合收下其逆贼王都及秃馁趁入子城斩首，生擒不可胜计至於徒党骨肉略无孑遗今则献俘行阙悬首藁街六师尽敌而凯旋一境复安於生聚王晏球等已下从上行赏表不逾时或跨镇分封官居极品或双旌大旆宠寄十连著铭锺镂鼎之荣显传子示孙之业於戏违天逆道鬼瞰神诛顾斯荡定之勋实快华夷之意可期康乐以泰黎元申号令於市朝明征伐之有谓布告天下咸使闻知刑部侍郎张文宝奏曰：逆贼王都首级请付所司大理卿萧希甫受之以出献於郊社毕於街市号令王都男四人弟一人秃馁父子二人并磔於开府桥文武百官称贺於楼前。
    长兴元年三月灵武节度使康福奏攻取保静镇贼首李正宾并其党与尽诛之。
    是年河中军校杨彦温逐其帅皇子重琦四月河中行营都部署索自通奏今月十八日收复河中斩杨彦温传首来献帝御殿受贺。
    壬戌冀州奏杀败蕃贼於城中见舆棺者讯其降者云：戚城之战上将金头玉中流矢而死此其榇也。
    八月太原节度使奏代州刺史白文琦破契丹於七里峰斩首千馀级生擒将校七千馀人。
    二年二月符州防御使折从阮奏部领兵士攻围契丹胜州降之见进兵趋朔州三月易州刺史安审约奏二月三日夜差壮丁斫虏营杀贼千馀人。又奏郎山砦将孙方简破契丹千馀人斩蕃将谐里相公虏其妻以献。又杜重威以大军攻秦州刺史晋廷谦以州降获守城兵士三百八十九人朝廷称贺。又奏收复蒲城获契丹首领没刺相公及守城兵士一千九百六十四人。又奏收复遂城县守城契丹留六十三人首领馀并杀之四月内班张屿北面军前回进呈收夺得契丹王金盂子龙凤旗李守贞。又进夺得契丹王奚车白驼掌羽旗枪等护圣散都头辛进进纳夺得契丹王红罗蹙金银线装玉鞍辔一副赐绢五十疋盖碗一口。
    三年八月李守贞奏大军至望都县相次至长城北遇虏寇千馀骑转斗四十里斩蕃将解里相公。
    是月灵武冯铎奏与威州刺史药元福於威州土桥西一百里遇吐蕃七千馀人大破之斩首千馀级张彦泽奏破蕃贼於定州界斩虏首二千馀级追袭百馀里生擒蕃将四人摘得金耳环二副进呈癸夕卩太原奏破契丹於阳武谷杀七千馀人。
    汉隐帝乾元年二月右卫大将军王景崇奏於大散关大败蜀军俘斩三千人初北虏犯京师侯益赵赞皆受虏命节制岐蒲闻高祖入雒颇怀反仄朝廷移赞於京兆益与赞皆求援於蜀蜀遣何建率军出大散关以应之至是景崇纠合岐雍泾之师以破之。又遣人送所获伪蜀将校军士四百三十八人至阙下诏释之仍各赐衣服。
    九月凤翔都部署赵晖奏大破川军於大散关杀三千馀人其馀弃甲而遁。
    是月永兴行营都部署郭从义奏今月十四日凤翔王景崇兵士离本城寻遣监军李彦从率兵追袭至法门寺西杀戮二千馀人赵晖。又奏破王景崇贼军於凤翔城下。
    二年正月河中府军前奏今月四日夜贼军偷斫入西寨捕斩七百馀级时蜀军自大散关来援王景崇周太祖自将兵赴岐下将行戒白文琦刘词等曰：贼之骁勇并在城西慎为儆备既行至华州闻川军败退。且忧文琦等为贼奔突遂兼程而回贼内俱知周太祖西行夜遣贼将王三铁等率骁勇千馀人氵公流南行坎岸而登为三道来攻贼军已入王师砦中刘词极力拒之短兵既接遽败之。
    三月徐州巡简使成德钦奏至峒吾镇遇淮贼破之杀五百人生擒一百二十人五月湖南奏蛮寇贺州遣大将徐进率兵援之战於凤阳山下大败蛮獠斩首五千级。
    七月永兴都部署郭从义奏新除华州留後赵思绾三月三日授华州留後准诏赴任三移行期仍要铠甲以给牙兵及与之竟不遵路至九日有部曲曹彦进告思绾欲於十一日夜与同恶五百人奔南山入蜀是日诘旦再促上路云：候夜进涂臣等与王峻入城分兵守四门其赵思绾部下军各已执带遂至牙署令召思绾至则执之与一行徒党并处置讫。
    是月西面行营都部署露布献河中府所获逆贼李守贞首级并俘馘等帝明德门楼受俘群臣列班於位称贺而退。
    三年春正月凤翔行营都部署赵晖奏前月二十四日收凤翔逆贼王景崇举家自燔而死请供奉官张铢押逆贼王景崇首级并同恶周璨至阙下献俘馘命犭旬於六街磔於两市。
    周太祖广顺元年二月隰州刺史许迁上言河东贼军侵我今月十一日遣步军都指挥使孙继业等领兵三百至州北长寿村掩杀获贼砦将程筠军使冒千王仁原供奉官李演并驼马等所获贼将校并斩之不数日贼引军攻城四面齐进臣与判官李都指挥使赵太粮料使王光裔官员职掌百姓守把拒斗焚贼攻具死者五百馀伤者千馀信宿遁去诏曰：凶狂乌合来犯军城鬼类蜂屯罔识天命汝誓平国蠹固彼人心率骁锐以前冲履锋而直进机筹神助部伍风生伪将活擒残妖碎首心坚铁石城固金汤蛇豕既歼梯冲并孽竖偷生而遁迹雄师贾勇以追奔言念忠贞无伦比嘉赏愧叹再三不忘时刘崇以朝廷初定徐方用兵遣子均领兵出阴地关侵晋隰以观人心至是挫衄而退窥觊之意稍息矣。是月安平兵马监押马彦言契丹入寇出兵掩袭夺下老幼人口并牛马各付其家。
    三月徐州行营都部署王彦超遣供奉都知孙仁安驰奏收复徐州赐仁安锦袍银带绢百疋银器五十两甲戌群臣诣广政殿称贺其月己夕卩潞州常思奏差人部送涉县阵所捉到之贼将校长行共二百六十五人马三十四匹赴阙回诏曰：卿摧敌有方执俘甚众据兹恶党固有常刑但念彼之贼军悉是朕之赤子遭罹凶暴迫胁征行以至就擒良亦可悯察其情状奚忍加配於边遐亦所不欲其贼军并已释罪各与衫巾履遣供奉官张管押至河东界首放归本家谅卿明敏当体朕怀常思上言招诱到熟吐浑李骨卑四十一人。
    八月镇州何福进上言平山西杀山东贼军数百馀人。
    十二月枢密使王峻征并寇遣供奉官梁奏臣部领大军至晋州翌日遂攻刘崇焚烧其砦栅弃甲遁去臣当时入城镇安抚遣行营马军都指挥使仇弘超左厢排阵使陈思让都排阵使药元福右厢排阵使康延沼等领骑军掩袭赐梁锦袍银带庚戌宰臣百僚内殿称贺。
    二年正月镇州何福进令指挥使王斌领先擒获河东贼军二百二十人马三十匹至京师各赐巾履衫并释放。
    九月乐寿县监押杜廷熙言於瀛州南杀契丹三百馀得马四十七匹。
    三年正月定州言契丹三千攻围义丰军遣定和都指挥使杨弘裕选兵二百夜斫寨杀蕃首绾相以下六十人得马八匹契丹遁去。
    世宗显德二年十二月淮南道行营前军都部署李上言副部署王彦超败淮贼二千馀人於寿州城下。又言先锋都指挥使白延遇败淮贼军千馀人于山口镇。
    三年正月侍卫都指挥使李重进差人驰骑上言败淮贼三万馀众於正阳镇东追杀二十馀里剿戮殆尽生擒贼将咸师郎戈臼约三十万众马五百馀匹帝大悦诏书褒之文武从官皆称贺焉。
    二月朗州节度使王进达上言领兵入鄂州界攻下淮南长山砦杀贼军三千馀众三月铁骑右厢都指挥使高怀德上言杀庐州贼军七百馀众於其城下是月行光州刺史何超上言伪光州兵马都监张承翰举城内附其伪刺史张绍单骑而遁文武从官称贺既而授承翰遥领集州刺史庚子马军都指挥使韩令坤差牙将押降到伪天威指挥使曹延嗣等一千二百馀人至行在赐物有差。又舒州刺史郭令图上言今月四日收下舒州其伪刺史自溺而死馀党皆遁文武从官称贺壬寅朗州节度使王进达差牙将捉到押送淮南贼将陈泽等马军都指挥使韩令坤差人押先降到天张贼军朱重进等千馀人到行阙赐衣物有差。
    四月韩令坤自扬州差人驰骑上言败吴寇万馀众於泰州路获贼帅陆万俊。
    是月韩令坤。又上言败楚州贼将马在贵等万馀众於获头堰伪涟州刺史秦进崇等殿前都指挥使张永德上言败泗州贼军千馀人於曲溪堰。
    七月庐州行营都部署刘重进上言败淮贼千五百人於庐州是月濠州行营都部署武行德上言败淮贼二千馀人於其界八月壬寅张永德上言败淮贼千馀人於下蔡桥东获楼船二只掉船五只。
    十月昭义军节度使李筠上言差行军司马范守图领兵入边州界杀获河东贼军三百馀人兼擒送员寮数人赴阙。
    是月壬午任永德上言败淮贼千馀人於下蔡县淮北岸获战船数十只贼众溺死者甚众。
    是月淮南道行营招讨使李重进上言吴人寇我盛塘等处差铁骑都指挥使王彦等率兵掩杀斩首二千馀级。
    十一月壬子黄州刺史司超上言败淮寇千馀众於麻城县北。
    十二月己夕卩海州刺史张廷翰上言败淮贼五百馀众於北界。
    是月戊子李重进上言败淮贼二千馀众於塌山北四年正月丁未淮南道行营都招讨使李重进差人驰骑上言败淮南援军五千馀众於寿州城北夺得砦两所及获军需器械等是日随班於广政殿称贺二月辛酉淮南道行营都监尚训上言败淮贼二千馀众於黄耆砦。
    三月甲午庐州行营都部署刘重进上言杀淮贼三千馀人於寿州东山口乙未宰臣枢密使已下以王师大捷各进马称贺。
    五月刘重进。又上言於航步镇金牛砦庐江县相次杀获淮寇获贼船三十馀只诏褒之。
