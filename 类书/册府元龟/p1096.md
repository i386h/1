<!-- { "loadSidebar": true } -->
    辛毗为侍中时中书监刘放令孙资见信於主制断时政大臣莫不交好而毗不与往来毗子敞谏曰：今刘孙用事众皆影附大人宜少降意和光同尘不然必有谤言毗正色曰：主上虽未称聪明不为ウ劣吾立身自有本末就与孙刘不平不过令吾不作三公而已何危害之有焉大丈夫欲为公而毁其高节耶蜀罗宪字令则为尚书吏部郎时黄皓预政众多附之宪独不与同皓恚左迁巴东太守。
    吴纪陟为中书郎孙峻使诘南阳王和令其引分陟密使令正辞自理峻怒陟惧闭门不出。
    晋辛表字伟容年二十馀为散骑侍郎时同僚诸郎共平尚书事年少并兼厉锋气要名誉尚书事至或有不便故遗漏不视及传书者去即入深文论驳惟表不然事来有不便辄与尚书共论尽其意主者固执不得已然後共奏议司空陈泰等以此称之。
    崔洪自尚书左丞迁吏部尚书举用甄明门无私谒荐雍州刺史郄诜代己为左丞诜後纠洪洪谓人曰：我举郄丞而还奏我是挽弩自射也。诜闻曰：昔赵宣子任韩厥为司马以军法戮宣子之仆宣子谓大夫曰：可贺我矣。吾选厥也。任其事崔侯为国举才我以才见举惟官是视各明至公何故斯言乃至此洪闻其言而重之。
    文立巴郡人为散骑常侍蜀故尚书犍为程琼雅有德业与立深交武帝闻其名以问立对曰：臣重其人但年垂八十禀性谦退无复当时之望故不以上闻耳琼闻之曰：广休可谓不党矣。故吾善夫人也。
    甄德为侍中时河南尹庾纯先坐事免後复为散骑常侍後将军荀汲於朝会中奏纯以前坐不孝免黜不宜升进德进曰：孝以显亲为大禄养为荣诏赦纯前愆擢近侍兼掌教官此纯召不俟驾之日而後将军汲以私议贬夺公论抗言矫情诬罔朝廷宜加贬汲坐免官。
    傅咸为左丞多与杨骏笺讽切之骏意不平骏弟济素与咸善与咸《书》曰：江海之流混混故能成其深广也。天下大器非可稍了而相观每事欲了生子痴了官事官事未易了也。了事正作痴复为快耳左丞总司天台维正八坐此未易居以君尽性而处未易居之任益不易也。想虑破头故具有白咸答曰：卫公云：酒色之杀人此甚於作直坐酒色死人不为悔逆畏以直致祸此由心不直正欲以苟。且为明哲耳自古以直致祸者当由矫枉过直，或不忠允欲以亢厉为声故致忿耳安可忄空忄空为忠益而当见疾乎！。
    卞粹惠帝初为尚书郎杨骏执政人多附会而粹正直不阿及骏诛超拜右丞封咸阳子稍迁至左军将军。
    华е为光禄大夫开府仪同三司时河南尹韩寿因贾后求以女配е孙陶е距不许后深以为恨故遂不登台司。
    王戎为司徒免官惠帝反宫以戎为尚书令既而河间王遣使说成都王颖将诛齐王ぁ檄书至ぁ谓戎曰：孙秀作逆天子幽逼孤纠合义兵扫除元恶臣子之节信著神明二王听谗造构大难当赖忠谋以和不协卿其善为我筹之戎曰：公首举义众冀定大业开辟已来未始有也。然论功报赏不及有劳朝野失望人怀贰志今二王带甲百万其锋不可当。若以王就第不失故爵委权崇让此求安之计也。ぁ谋臣葛怒曰：汉魏以来王公就第宁有得保妻子者乎！议者可斩，於是百官震悚戎伪药发堕厕得不及祸。
    王衍为中书令时齐王ぁ有兴复之功而专权自恣公卿皆为之拜衍独长揖焉。
    裴楷为侍中石崇以功臣子有才气与楷志趣各异楷不与之交。
    刘颂为吏部尚书及赵王伦之害张华也。颂哭之甚恸闻华子得逃喜曰：茂先卿尚有种伦党张林闻之大怒惮颂持正而不能害也。孙秀等推崇伦功宜加九锡百僚莫敢异议颂独曰：昔汉之锡魏魏之锡晋皆一时之用非可通行今宗庙安虽嬖后避退势臣受诛周勃诛诸吕而尊孝文霍光废昌邑而奉孝宣并无九锡之命违旧典而习权变非先王之制九锡之议请无所施张林积忿不已以颂为张华之党将害之孙秀曰：诛张裴巳伤时望不可复诛颂林乃止。
    刘乔为散骑常侍时齐王ぁ为大司马初绍为ぁ所重每下阶迎之乔言於ぁ曰：裴张之诛朝臣畏惮孙秀故不敢不受财物嵇绍今何所逼忌故畜裴家车牛张家奴婢邪乐彦辅来公未尝下床何独加敬於绍ぁ乃止绍谓乔曰：大司马何故不复迎客乔曰：似有正人言以卿不足迎者绍曰：正人为谁乔曰：其则不远绍默然。
    嵇绍元康初为给事黄门侍郎时侍中贾谧以外戚之宠年少居位潘岳杜斌等皆附焉谧求交於绍绍拒而不答及谧诛绍时在省以不阿比凶族封弋阳子。
    苟为尚书左丞廉察诸曹八坐以下皆侧目惮之荀绲为尚书秉机平正直道而行是时内外公卿大夫莫不敬惮焉。
    刘暾字长升为尚书左丞正色在朝三台清肃。
    郄鉴镇合肥时王敦有逆谋甚忌之表为尚书令徵还道经姑孰与王敦相见谓曰：乐彦辅短才耳後生流宕言违名检考之以实岂胜满武秋耶鉴曰：拟人必於其伦彦辅道韵平淡体识冲粹处倾危之朝不可得而亲疏及愍怀太子之废可谓柔而有正武秋失节之士何可同日而言敦曰：愍怀废徙之际交有危机之急何能以死守之乎！以此相方其不减明矣。鉴曰：大丈夫既洁身北面义同在三，岂可偷生屈节颜天壤耶苟道数终极固当存亡以之敦闻鉴言大忿之遂不复相见拘留不遣敦之党与讠替毁日至鉴举止自。若初无惧心敦谓钱凤曰：郄道徵儒雅之士名位既重何得害之乃放还台。
    卞为右将军给事中尚书令成帝即位群臣进玺司徒王导以疾不至正色於朝曰：王公岂社稷之臣耶大行在殡嗣皇未立宁是人臣辞疾之时导闻之乃舆疾而至与庾亮共参机要王导称疾不朝而私送车骑将军郄鉴奏以导亏法从私无大臣之节御史中丞锺雅阿挠王典不加准并请免官虽事寝不行举朝震肃断裁切直不畏强御皆此类也。实当官以褒贬为己任勤於吏事欲轨正督世不肯苟同时好然性不弘裕才不副意故为诸名士所少而无卓尔优誉明帝深器之於诸大臣而最任职阮孚每谓之曰：卿常无泰尝如含瓦石不亦劳乎！曰：诸君以道德恢弘风流相尚执鄙吝者非而谁时贵游子弟多慕王澄谢鲲为达壶厉色於朝曰：悖礼伤教罪莫斯为甚中朝倾覆实由於此欲奏推之王导庾亮不从乃止然而闻者莫不折节孔愉为尚书左仆射让禀赐表指言奸暴威虐王导闻而非之於都坐谓愉曰：君言奸吏擅威暴人肆虐为患是谁愉欲大论朝廷得失陆玩抑之乃止後导将以赵裔为护军愉谓导曰：中兴已来处此官者周伯仁应思远耳今诚乏才岂以赵裔居之邪导不从其守正如此由是为导所衔。
    孔坦为尚书郎典客令万默领诸胡胡人相诬朝廷疑默有所偏助将加大辟坦独不署由是被谴弃官归会稽。
    王为仆射太子少傅王雅将拜遇雨请以纟散入不许之因冒雨不拜。
    韩伯为侍中陈郡周勰为谢安主簿居丧废礼崇尚老庄脱犯名教伯领中正不通勰议曰：拜下之敬犹能违众从礼情理之极不宜以多比为通时人惮焉识者谓伯可谓澄世所不能澄裁世所不能裁者矣。与夫容已顺众者岂得同时而共称哉！。
    范甯为中书侍郎指斥朝士直言无讳王国宝甯之甥也。以谄媚事会稽王道子惧为甯所不容乃相驱扇因被疏隔求补豫章太守帝曰：豫章不宜太守何急以身试死邪甯不信卜占固请行。
    阮种为中书郎进止有方正已率下朝廷咸惮其威容每为驳议事皆施用遂为楷则。
    郄隆字弘始謇亮有匪躬之节初为尚书郎转左丞在朝为百僚所惮徐邈为散骑常侍谢安薨论者或有异同邈固劝中书令王献之奏加殊礼仍崇进谢石为尚书令玄为。
    徐州邈後为中书侍郎邈尝诣东府遇众宾沈湎引满讠宣讠华会稽王道子曰：君时有畅不邈对曰：邈陋巷书生惟以节俭清修为畅耳道子以邈业尚道素笑而不以为忤也。
    范泰为中书侍郎时会稽王世子元显专权内外百官请假不复表闻惟笺元显而已泰建言以为非宜元显不纳。
    宋蔡廓为御史中丞时中书令傅亮寄任隆重学冠当时朝廷仪典皆取定於亮每谘廓然後施行亮意。若有不同廓终不为屈。
    王惠为吴兴太守少帝即位以蔡廓为吏部尚书不肯拜乃以惠代焉惠被召即拜未尝接客人有与书求官者得辄聚置阁上及去职其封如初时谈者以廓之不拜惠之即拜虽事异而意同也。
    何尚之为侍中领尚书令秉衡当朝畏远权柄亲戚故旧一无荐举既以致怨亦以此见称。
    王球为吏部尚书球公子简贵素不交游筵席稀进门无异客尚书仆射殷景仁领军刘湛并执重权倾动内外球虽通家姻戚未尝往来。
    南齐王琨在宋为散骑常侍廷尉虞议社稷合为一神琨案旧纠驳时深被亲宠朝廷叹琨强正太祖即位加侍中时王俭为宰相属琨用东海郡迎吏琨谓信人曰：语郎三台五省皆是郎用人外方小郡当乞寒贱省官何容复夺之遂不过其事。
    萧惠基为侍中领骁骑将军尚书令王俭朝宗贵望惠基同在礼阁非公事不私觌焉。
    张绪为散骑常侍领本州中正长沙王晃属选用吴兴闻人邕为州议曹绪以资藉不当执不许晃遣书佐固请之绪正色谓晃使曰：此是身家州乡殿下何得见逼。
    谢氵龠为吏部尚书明帝废郁林领兵入殿左右惊走报氵龠氵龠与客围棋每下子辄云：其当有意竟局乃还斋卧竟不问外事明帝即位氵龠。又属疾不知事萧谌以兵临起之氵龠曰：天下事公卿处之足矣。且死者命也。何足以此惧人後宴会功臣上酒尚书令王晏等兴席氵龠独不起曰：陛下受命应天晏以为已之力觞遂不见报上大笑解之座罢晏呼氵龠共载还令省欲相抚悦氵龠。又正色曰：君巢窟在何处晏初得班剑氵龠谓之曰：身家太傅裁得六人。若何事顿得二十晏甚惮之谓江┙曰：彼上人者难为讠州对加领右军将军梁江革为度支尚书时尚书令何敬容掌选序用多非其人革性强直每至朝宴常有褒贬以此为权势所疾乃谢病还家。
    到洽为尚书吏部郎请一无所行为尚书左丞准绳不避贵戚尚书省贿赂莫敢通。
    江为吏部郎方雅有风格仆射徐勉权重自遇在位者并宿士敬之唯及王规与抗礼不为之屈羊亻品为都官尚书时尚书令何敬容用事与之并省未尝游造有宦者张僧胤候亻品亻品曰：我床非阉人所坐竟不前之时论美其贞正。
    孔休源为尚书左丞弹肃礼闱雅允朝望。
    谢举为尚书令时邵陵王纶於娄湖立园广宴酒後好聚众宾冠手自裂破投之唾壶皆莫敢言举尝预宴王欲取举帻举正色曰：裂冠毁冕下官弗敢闻命拂衣而退王屡召不反甚有惭色焉。
    陈孔奂为尚书仓部郎迁仪曹侍郎时左民郎沈景为飞书所谤将陷重辟事连台阁人怀忧惧奂廷议理之竟得明白。
    萧弘为始兴王谘议参军兼金部侍郎性抗直不事权贵左右近臣无造请高宗每欲迁用辄为用事者裁抑焉。
