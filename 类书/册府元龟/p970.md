<!-- { "loadSidebar": true } -->
    于忠领军将军烈之子宣武时为左中郎将领直寝元禧之谋乱车驾在外变起仓卒未知所之忠进曰：臣世蒙殊宠乃心王室臣父领军符留守之重计防遏有在必无所虑宣武即遣忠驰骑观之而烈分兵严备果如所料宣武还宫抚忠背曰：卿差强人意赐帛五百疋。
    邢峦为安东将军大破梁兵宣武诏曰：淮阳宿豫虽已清复梁城之贼犹敢聚结事宜乘胜并势摧殄可率二万之众渡淮与征南掎角以图进取之计及梁城贼走中山王英乘胜攻锺离峦。表曰：奉被诏旨令臣济淮与征南将军犄角乘胜长驱实是其会但愚怀所量窃有未尽夫图南因於积风伐国在乎！资给用兵治戎须先计较非可抑为必胜幸其无能。若欲掠地诛民必应万胜如欲攻城取邑未见果得其利得之则所益未几不获则亏损必大萧衍倾竭江东为今岁之举疲兵丧众大败而还君臣失计取笑天下虽野战非人敌守城足有馀今虽攻之未易可克。又广陵悬远去江四十里锺离淮阴界在淮外假其归顺而来犹恐无粮难守况加攻讨劳兵士乎！。且征南军士从戎二时疲弊死病量可知己虽有乘胜之资惧无远用之力。若臣之愚见谓宜修复旧城牢实边方息养中州拟之後举。又江东之[C260]不患会无畜力待机谓为胜计诏曰：济淮掎角事如前敕何容犹豫盘桓方有此请可速进军经略之宜听征南至要峦。又。表曰：萧衍侵境久劳王师今者奔走实除边患斯繇灵赞皇魏天败寇竖非臣等弱劣所能克胜。若臣之愚见今正宜修复边镇俟之後动。且萧衍尚在凶身未除螳螂之志何能自息唯应广备以待其来实不宜劳师远入自取疲困今中山进军锺离实所未解。若能为得失之计不顾万全直袭广陵入其内地出其不备或未可知正欲屯兵萧密馀军犹自在彼欲言无粮运船复至而欲以八十日粮围城者臣未之前闻。且广陵任城可为前戒岂容今者复欲同之今。若往也。彼牢城自守不与人战城堑水深非可填塞空坐至春则士卒自弊。若遣使赴彼粮何以致夏来之兵不赍冬服脱遇冰雪取济何方臣宁荷怯懦不进之责不受败损空行之罪锺离天险朝贵所具。若有内应则所不知如其无也。必无克状。若其不得其辱如何。若信臣言也。愿赐臣停。若谓臣难行求回臣所领兵统悉付中山任其处分臣求单骑随逐东西。且俗谚云：耕则问田奴织则问织婢臣虽不武忝备征将前宜可否颇实知之臣说谓难何容强遣诏曰：安东频请罢兵迟回未往阻异戎规殊乖至望士马既殷无容停积宜务神速东西齐契乘胜扫殄以赴机会峦累表求还宣武许之英果败退时人服其识略。
    广阳王深孝明时为殿中尚书及沃野镇人破六韩拔陵反叛临淮王讨之失利诏深为北道大都督受尚书令李崇节度时东道都督崔暹败於白道深等诸军退还朔州深上《书》曰：边竖构逆以成纷梗其所繇来非一朝也。昔皇始以移防为重盛简亲贤拥麾作镇配以高门子弟以死防遏不但不废仕宦至乃偏得复除当时人物忻慕为之及太和在历仆射李冲当官任事凉州土人悉免厮役丰沛旧门仍防边戍自非得罪当世莫肯与之为伍征镇驱使但为虞侯白直一生推迁不过军主然其往世房分留居京者得上品通官在镇者便为清途所隔或投彼有北以御魑魅多复逃胡乡乃峻边兵之格镇人浮游在外皆听流兵杀之，於是少年不得从师长者不得游宦独为匪人言者流涕自定鼎伊雒边任益轻唯底滞几才出为镇将转相模习专事聚敛或有诸方奸吏犯罪配边为之指纵过弄官府政以贿立莫能自改咸言奸吏为此无不切齿增怒及阿那坏背恩纵掠窃奔命师追之十五万众度沙漠不日而还边人见此援师便自意轻中国尚书令臣崇时即申文求改镇为州将允其愿抑亦先觉朝廷未许而高阙戍主率下失和拔陵杀之敢为逆命攻城掠地所见必诛王师屡北贼党日盛此之举指望削平崔暹只轮不反臣崇与臣逡巡复路今者相与还次云   中马首是瞻未便西迈将士之情莫不解体今日所虑非止西北将恐诸镇寻亦如此天下之事何易可量时不纳其策西东部敕勒之叛朝廷更思深言遣兼黄门侍郎郦道元为大使欲复镇为州以顺人望会六镇尽叛不得施行深复上言六镇俱叛二部高车亦同恶党以疲兵讨之不必制敌请简选兵或留守恒州要处更为後图。
    临淮王昌弟孚孝明时为尚书左丞蠕蠕主阿那瑰既得反国其人大饥相率入塞阿那瑰上表请台赈给诏孚为北道行台诣彼赈恤孚陈便宜表曰：皮服之人未尝粒食宜从俗因利拯其所无昔汉建武中单于款塞时转河东米粮二万五千斛牛羊三万六千头以给之斯即前代和戎抚新柔远之长策也。乞以孛牛产羊饣胡其口命。且畜牧繁息是其所便毛血之利惠兼衣食。又尚书奏云：如其仍住七州随宽置之臣谓人情恋本宁肯从内。若依臣请给赈新畜恋本重乡必还旧土如其不然禁留益损假令逼徙事非久计何者人面兽心去留难测既易水草こ恙将多忧愁致困死亡必甚兼其馀类尚在沙碛脱出狂悖翻归旧巢必残掠邑里遗毒百姓乱而方塞未。若杜其未萌。又贸迁起於上古交行於中世汉与胡通亦立关市今北人阻饥命悬沟壑供给之外必求市易彼。若显求宜见听许。又云：营大者不计小名图远者弗拘近利虽戎狄衰盛历代不同叛服之情略可讨论周之北伐仅获中规汉之外攘才收下策昔在京师常为重备将帅劳止甲士疲力计前世苦之力未能致今天祚大魏乱亡在彼朝廷垂天覆之恩扩大造之德鸠其散亡礼送令反宜因此时善思远策窃以理虽万变可以一观来事虽悬易以往卜昔汉宣之世呼韩款塞汉遣董忠韩昌领边郡士马送出朔方因留卫助。又光武时亦令中郎将段彬置安集掾史随单于所在参察动静斯皆守吉之元龟安边之胜策计今朝廷成功不减曩时蠕蠕国弊亦同畴日准昔成谟略依旧事借以地听使佃牧粗置官属以示恩抚严戒边兵以见保卫驭以宽仁縻以久策使亲不至矫诈疏不容反叛今北镇诸将旧常云：一人代外逻因令防察所谓天子有道守在四夷者也。又云：先人有夺人之志待降如受强敌武非专外亦以防内。若从分割配诸州镇辽远非转输可到悔叛之情变起难测。又居人畜业布在原野戎狄性贪见则思盗防彼肃此少兵不堪浑流之际易相干犯驱之还本未必乐去配州内徙复不肯从既其如此为费必大朝廷不许。
    李平孝明时为抚军将军时南徐州表云：梁萧衍堰淮水为患诏公卿议之平以为不假兵力终自毁坏及淮堰破灵太后大悦引群臣入宴敕平前坐孝明手赐缣布百。
    杨椿为安东将军初献文世有蠕蠕万馀户附降居於高平薄骨律二镇太和之末叛走略尽唯有一千馀家大中大夫王忠高平镇郎育等上表徙置淮北防其叛走诏许之虑不从命乃使椿持节往徙焉椿以为徙之无益上《书》曰：臣以古人有言裔不谋夏夷不乱华荒忽之人羁縻而已是以先朝居之於荒服之间者正欲说近来远招附殊俗以别华戎异内外也。今新附者众。若旧者见徙新者必不安不安必思土思土则走叛狐死首邱其害方甚。又此族类衣毛食肉乐冬便寒南土湿热往必将尽进失归伏之心退无藩卫之益徙在中夏而生後患愚心所见谓为不可时八座议不从遂徙为济州缘河居之冀州元愉之难果悉渡河赴贼所在钞掠如椿所。又为雍州刺史椿遇暴疾频启乞解许之以萧宝夤代椿为刺史行台椿过乡里遇子昱将还京师因谓曰：当今雍州刺史亦无贤於萧宝夤但其上佐朝廷应遣心膂重人何得任其牒用此乃圣朝百虑之一失。且宝夤不藉刺史为荣吾观其得州喜悦不少至於宝夤赏罚云：为不依常宪恐有异心关中可惜汝今赴京称吾此意以启二圣并白宰辅更遣长史司马防城都督欲安关中正须三人耳如其不遣必成深忧昱还面启孝明及灵太后并不信纳及宝夤邀害御史中尉郦道元犹上表自理称椿父子所谤诏复除椿都督雍岐南豳三州诸军事本将军开府仪同三司雍州刺史讨蜀大都督椿辞以老病不行。
    辛雄为司空长史时诸方贼盛而南寇侵境山蛮作逆孝明欲亲讨以荆州为先诏雄为行台左丞与前军临淮王东趋叶城别将裴衍西通鸦路衍稽留未进师已次汝滨北沟求救以处分道别不欲应之雄曰：今裴衍未至王士众已集蛮左唐突挠乱近畿梁汝之间民不安业。若不时扑灭更为深害王秉麾阃外唯利是从见可而进何必守道苟安社稷理可专裁所谓臣率义而行不待命者也。恐後有得失之责要雄符下雄以驾将亲伐蛮夷必怀震动乘彼离心无往不破遂符军令速赴击贼闻之果自走散。
    辛纂为辅国将军荆州军司以御齐将曹义宗会孝明国丧，或以对敌欲秘凶问纂曰：安危在人岂关是也。遂发丧号哭三军缟素还入州城申以盟约。
    贺拔岳为雍州都督刺史时尔朱天光将率众拒齐神武遣问计於岳报曰：王家跨据三方士马殷盛高欢乌合之众，岂能敌然师克在和但愿同心戮力耳。若骨肉离阻自相猜贰则图存不暇安能制人如下官所见莫。若。且镇关中以固根本分遣锐师与军合势进可以克敌退可以自全天光不从果败。
    傅永为宁朔将军中山王英之平义阳使司马陆希道为露版意谓不可令永改之永亦不增文彩直与之改陈列军仪处置形要而已而英深赏之叹曰：观此经虽有金城汤池亦不能守矣。
    王思正孝武帝时为安东将军齐神武潜有异图帝以思正可任大事拜中军大都督总宿卫兵思正乃言於帝曰：高欢之心行路所共知雒阳四面受敌非用武之地关中有崤函之固一人可御万夫。且士马精强粮储委积进可以讨除逆命退可以保据关河宇文夏州纠合同盟愿立功效。若闻车驾行必当奔走奉迎藉天府之资因已成之业一二十年间习战阵劝耕桑旧京何虑不克帝深然之及齐神武兵至河北帝乃西迁进爵太原郡公。
    北齐魏兰根初仕後魏为冠军将军岐州刺史从萧宝夤讨破宛川俘其民人为奴婢以美女十人赏兰根兰根辞曰：此县介於强虏皇威未接无所从故成背叛今当寒者衣之饥者食之奈何翦充仆隶乎！尽以归其父兄。
    段韶为亲信都督从高祖拒尔朱兆战於广阿高祖谓韶曰：彼众我寡其。若之何韶曰：所谓众者得众人之死强者得天下之心尔朱狂狡行路所见裂冠毁冕拔本塞源邙山之会绅何罪兼杀主立君不脱旬朔天下思乱十室而九王躬昭德义除君侧之恶何往而不克哉！高祖曰：吾虽以顺讨逆奉辞伐罪但弱小在强大之间恐无天命卿不闻之耶答曰：韶闻小能敌大小道大淫皇天无亲惟德是辅尔朱外贼天下内失善人智者不为谋勇者不为斗不肖失职贤者取之复何疑也。遂与兆战兆军溃至世祖时以功封怀州武德郡公宇文护母阎氏先配中山宫护闻阎尚存乃因边境移书请还其母并通邻好时突厥屡犯边韶军於塞下世祖遣黄门徐世荣乘传赍《周书》问韶韶以周人反覆本无信义比晋阳之役其事可知护外为相其实王也。既以为母请和不遣一介之使申明情理乃遽移书即送其母恐示之弱如臣管见。且外许之待後放之未晚不听遂遣使以礼将送护既得母乃遣将尉迟迥等袭雒阳。
