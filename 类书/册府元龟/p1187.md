<!-- { "loadSidebar": true } -->
    汉高祖封兄仲之子濞为吴王会孝惠高帝时天下初定郡国诸侯各务自拊循其民吴有豫章郡铜山濞招致天下亡命者盗铸钱东煮海水为盐以故无赋国用饶足（铸钱煮海收其利以足国用故无赋於民也。）。
    武帝时大农上盐铁丞孔仅东郭咸阳言（东郭姓咸阳名奏上其言也。）山海天地之藏宜属少府陛下弗私以属大农佐赋愿募民自给费因官器作鬻盐官与牢盆（牢价直也。今世言雇手牢。又曰：牢禀食也。古者名禀为牢盆鬻盐盆也。）浮食奇民欲擅山海之货（谓主领也。）以致富羡役利细民（羡饶也。）其沮事之议不可胜听敢私铸铁器鬻盐者钅丈左趾（钅丈足钳也。）没入其器物郡不出铁者置小铁官便属在所县使觐咸阳乘传举行天下盐铁（举皆也。普天下皆行之也。）作官府（主鬻铸其出纳之处也。）除故盐铁家富者为吏益多贾人矣。
    昭帝始元六年二月诏有司问郡国举贤良文学民所疾苦议罢盐铁榷酤（武帝时以国用不足县官悉自卖盐铁酤酒昭帝却未务本不与天下争利故罢之也。）治粟都尉领大农桑弘羊难（难诸议者之言也。）以为国家大业所以制四夷安边足用之本不可废也。乃与丞相田千秋共奏罢榷酤。
    宣帝地节四年九月诏曰：今郡国颇被水灾已赈贷盐民之食而价咸贵众庶重困其减天下盐价。
    元帝时尝罢盐铁官三年而复之（一云：宣元成哀年五世无所变改）王莽时羲和鲁正言名山大泽盐铁钱布帛五均赊贷在县官（谓主领也。），於是置命士督五均六郡有数人皆用富贵雒阳薛子仲张长叔临姓伟等（姓姓名伟也。）乘传求利交错天下因与郡县通奸多张空簿（簿计簿也。）府藏不实百姓俞病莽知民苦之复下诏曰：夫盐食肴之将（将大也。一说为食肴之将帅）酒百乐之长嘉会之好铁田农之本名山大泽饶衍之藏五均赊贷百姓所取平以给澹铁布铜冶通行有无备民用也。此六者非编户齐民所能家作（家谓家家自作也。）必仰於市虽贵数倍不得不买豪民富贾即要贫弱先圣知其然也。故之每一为设科条防下争利故罢之也。禁犯者罪至死奸吏滑民并侵众庶各不安生。
    後汉光武建武初彭宠为渔阳太守有旧铁盐官宠转以贸积珍宝益富︹。
    卫飒建武中为桂阳太守郡内来阳县山铁铸石佗郡民庶尝因依聚会私为冶铸遂招来亡命多致奸盗飒乃上起铁官罢斥私铸岁所增入五百馀万。
    章帝时郑众为大司农帝议复盐铁官众谏以为不可诏数切责至被奏劾众执之不移帝不从时尚书张林曰：盐者食之急也。县官可自卖盐武帝时施行之名曰：均输，於是事下尚书通议尚书朱晖议曰：王制天子不言有无诸侯不言多少食禄者不与百姓争利均输之法与贾贩无异以布帛为租则吏多奸官自卖盐与下争利非明主所宜行帝本以林言为是得晖议因发怒遂用林言少时复止。
    和帝以章和二年二月即位四月戊寅诏曰：昔孝武皇帝致诛胡越故权收盐铁之利以奉师旅之费自中兴以来匈奴未宾永平末年复修征伐先帝即位务休力役然犹深思远虑安不忘危探观旧典复收盐铁欲以防备不虞宁安边境而吏多不良动失其便以违上意先帝恨之故遗戒郡国罢盐铁之禁纵民煮铸入税县官如故事（县官为天子）其申敕刺史二千石奉顺圣旨勉弘德化布告天下使明知朕意。
    永元十五年复置涿郡故盐铁官（其郡县有盐官铁官者随事广狭置令长及丞秩次皆如县官）。
    魏太祖为汉大将军建安初治书侍御史卫觊镇关中时四方大有还民关中诸将多引为部曲觊书与荀曰：关中膏腴之地顷遭荒乱人民流入荆州者十万馀家闻本土亦宁皆企望思归而归者无以自业诸将各竞招怀以为部曲郡县贫弱不能与争兵甲遂︹一旦变动必有後忧夫盐国之大宝也。自乱来放散今宜如旧制使者监卖以其直益市犁牛。若有归民以供给之劝耕积粟以丰殖关中远民闻之必日夜竞还。又使司隶校尉留治关中以为之主则诸将日削官民日盛此︹本弱敌之利也。以白太祖太祖从之始遣谒者仆射监盐官领校尉治弘农流人果还关中丰实。
    齐王嘉平四年关中饥司马宣王表兴京兆天水南安盐池以益军实。
    蜀先主定益州置盐府校尉盐铁之利利之甚多有裨国用。
    晋武帝泰始末交州牧陶璜上言以合浦郡土地硗甬无有田农百姓唯以采珠为业商贾去来以珠贸易而吴时珠禁甚严虑百姓私散好珠禁绝去来人以饥困。又所调猥多恨每不充今请上珠三分输二次者输一粗者蠲除自十月讫二月非采上珠之时听商旅往来如旧并从之。
    元帝建武元年初弛山泽之禁。
    南燕慕容德立冶於商山置盐官於鸟尝泽以广军国之用。
    陈文帝天嘉二年十二月甲申太子中庶子虞荔御史中丞孔奂以国用不足奏立煮海盐传及榷酤之科诏并施行。
    後魏献文皇兴四年十一月诏弛山泽之禁。
    孝文太和六年八月罢山泽之禁。
    十九年崔挺为光州刺史先是州内少铁器用皆求之他境挺表复铁官公私有赖。
    二十年十二月开盐池之禁与民共之。
    宣武景明四年七月诏还收盐池利以入公。
    正始三年四月诏罢盐池禁先是河东郡有盐池尝立官司以收税既而罢之民有富强者专擅其用贫弱者不得资益延兴末复立盐司量其贵贱节其赋入，於是公私兼利宣武政存宽简复罢其禁。
    延昌三年有司奏长安骊山有银钅广二石得银七两镇州上言曰：刘山有银钅广八石得银七两锡二百馀斤其色洁白有逾上品诏并置银官常令采铸。又汉中旧有金户千馀家常於溪水沙金年终总输（後临淮田为州刺史奏罢之）。
    孝明神龟元年闰七月开常州银山之禁与民共之是时太师高阳王雍太傅清河王怿等奏盐池天藏资育群生仰惟先朝限者亦不苟与细民竞兹嬴利但利起天地取用无法或豪贵封护或近者[A092]守卑贱远来贸然绝望是以因置主司令其裁察强弱相兼务令得所。且什一之税自古及今所济为广自尔г洽远近齐平公私两宜储益不少乃至鼓吹主簿王俊兴等辞称请供百官食盐二万斛之外岁求输马千匹牛五百头以此而推非可稍计其後通直散骑常侍兼中尉甄琛。表曰：王者道同天壤地齐造化济民拯物为民父母故年不登为民祈祀灾所惠天子顺之山川秘利天子通之苟益生民损躬无[A092]如或所取唯为赈恤是以月令称山林泽薮有能取蔬食禽兽者皆野虞教导之其迭相侵夺者罪之无赦此明导民而弗禁通有无以相济也。《周礼》虽有川泽之禁正所以防其残尽必令取之有时斯所谓鄣护虽在公更所以为民守之尔。且一家之长惠及子孙一运之君泽周天下皆所以厚其所养以为国家之富未有尊居父母而醯醢是[A092]富有万品而一物是规今者天为黔首生盐国与黔首鄣护其利犹是富专口断不及四体也。且天下夫妇岁贡粟帛四海之有备奉一人军国之资取给百姓天子亦何患乎！贫而苟禁一池也。古之王者世育其民或水火以济其用或巢宇以诲其居或教农以去其饥或训衣以除其弊故周诗称教之诲之饮之食之皆所以抚覆导养为之求利者也。臣性昧玄理识无远尚每观上古爱民之迹时读中华骤税之书未尝不叹彼远大惜此近狭今伪弊相承仍崇阙匣之税大魏恢博唯受帛之输是使远方闻者罔不歌德昔甫以弃宝得民硕会以爱财失众君王之义宜其高矣。魏之简税惠实远矣。语称出纳之吝有司之福施惠之难人君之祸夫以府藏之物以不施而为灾况府外之利而可[A092]之於黔首。且善藏者藏於民不善藏者藏於府藏於民者民忄而君富藏於府者国怨而民贫国怨则示化有亏民贫则君无所取愿此盐禁使沛然远及依《周礼》置水衡之法使之监导而已诏曰：民利在斯深如所陈付八座议可否以闻司徒录尚书事彭城王勰兼尚书邢峦等奏琛之所列当乎！有言首尾大备或无可贬但恐坐谈则理高行之则事阙是用迟回未谓为可窃惟古之善为治者莫。若昭其胜途悟其远理及於救世升降称时欲令丰无过溢险不致弊役养消息备在厥中节约取足成其性命如不尔者焉用君为任其生产随其啄食便是刍狗万物不相由矣。自大道既往恩惠生焉下奉上施卑高理睦然恩重既交思极之术广尝恐财不国泽不厚民故多方以达其情立法以行其志至乃取货山川轻在民之贡立税关市裨十一之储收此与彼非利己也。回彼就此非为身也。所谓集天地之产惠天地之民藉造化之富赈造化之贫彻商贾给戎战赋四民赡军国取乎！用乎！各有宜也。久以禁此渊池不专大官之御敛此匹帛岂为後宫之资既润不在己彼我理一犹积而散之将焉所[A092]。且税之本意事有可求固以布济生民非为富贿藏货不尔者昔之君子何为然哉！是以後来经图末之或改故先朝商较小大以情降鉴之流兴复盐禁然自行以来典司多怠出入之间事不如法随令细民怨嗟商贩轻议此乃用之者无方非兴之者有谬至使朝廷明识兴议其间今则罢之惧失前旨一行一改法。若弈棋参论理要宜依前式诏曰：司盐之税乃自古通典然兴利制民亦代，或不同苟可以富民益化唯理所在甄琛之表实所谓助政毗治者也。可从其前计使公私并宜川利无拥尚书严为禁豪强之制也。
    孝昌三年雍州刺史萧宝寅反以尚书右仆射长孙稚为行台讨之时薛凤贤反於正平薛修义屯聚河东分据盐河攻围蒲坂东西连结以应宝寅稚乃据河东时有诏废盐池盐税稚上。表曰：盐池天资贿货密迩京圻惟须宝而护之均赡以理今四境多虞府库整竭然冀定二州。且亡。且乱常调之绢不复可收仰惟府库有出无入必须经纶出入相补略论盐税一年之中准绢帛犹不应减三十万疋也。便是移冀定二州置於畿甸今。若废之事用同失前臣仰违严旨而先讨关贼径解河东者非是长安而急蒲坂蒲坂一陷没失盐池三军口命济赡理绝天助大魏兹计不爽昔高祖平之年无所乏少犹创置盐官而加典制非为物竞利恐由利而乱俗也。况今王公素餮百官尸禄租税六年之粟调折来岁之资此皆出人私财夺人旅力岂是愿言事不获已臣辄符司监将尉还率所部依常收税更听後敕。
    前废帝初即位诏税盐之官可废之。
    东魏孝静天平初於沧瀛幽青四州之境傍海置灶以煮盐沧州置灶千四百八十四瀛州置灶四百五十二幽州置灶八十青州置灶五百四十六。又於邯郸置灶四计终岁合收盐二十万九千七百八斛四斗军国所资得以周赡。
    後周太祖初为魏相创制六官掌盐掌四盐之政令一曰散盐煮海以成之二曰监盐引池以化之三曰形盐掘地以出之四曰饴盐於戎以取之凡监盐形盐每地为之禁百姓取之皆税焉。
    隋高祖开皇元年三月戊子弛山泽之禁。
