<!-- { "loadSidebar": true } -->
    二十一年遣左骁卫大将军阿史那社尔为昆山道行军大总管与安西都护郭孝恪司农卿杨弘礼率五将。又发铁勒十三部兵十馀万骑以伐龟兹。
    二十二年四月西突厥贺鲁以王师问罪龟兹固请前驱愿为乡导仍以数十骑驰来谒帝诏授以昆丘道行军总管宴之于嘉寿殿及文武三品毕景甚欢锡贺鲁绫采仍解所服之衣以赐之。
    五月右卫率府长史王元策击帝那伏国大破之初元策使天竺国会中天竺国王死国大乱那伏帝王阿罗那顺自立发胡兵以拒元策元策宵遁抵于吐蕃之西界以书徵邻国之兵吐蕃发精锐一千二百人泥婆罗国发七千馀骑与元策击阿罗那顺大破之吐蕃寻遣使来献捷（又王元策往西域为中天竺所劫章求拔国王发兵赴之破贼有功）六月薛延ヌ馀众二万人侵瀚海金徽幽陵三郡发燕然副都元礼臣率九姓铁勒捕之（薛延ヌ西遁之众共推故真珠毗伽可汗夷男兄子咄摩支为伊特勿失可汗请居郁督军山之北铁勒素服薛延ヌ之众及咄摩支之至也。九姓渠帅莫不危惧朝议恐为碛北之患令英国公李进加讨击率九姓铁勒二万骑至天山咄摩支见官军至惶骇诣诏使萧嗣业请降）。
    七月西突厥国相屈利啜请率所部从讨龟兹。
    是年回纥菩萨遣使入贡以破薛延ヌ功赐宴内殿先是擒降突厥颉利等可汗之後北虏唯回纥薛延ヌ为盛帝册西突厥莫贺咄为可汗遣统回纥仆骨同罗思结阿跌等部至是回纥酋帅吐迷度与诸部大破薛延ヌ多弥可汗。
    高宗永徽二年瑶池都督阿史那贺鲁叛西据咄陆可汗之地进寇庭州回纥婆闰等诸部属请讨之帝前後遣梁建方契何力程知节等率兵进讨皆不克而还帝乃擢苏定方为大总管领回纥等兵与阿史那弥射步真等分出西州金山两道以经略之定方至金山之北其俟斤赖独禄率万馀帐来降定方发其千骑进至曳河之西贺鲁率十姓兵马。且十万来拒战定方领回纥及汉兵万馀人迎击贼轻定方兵少四面围之定方令步卒据其原攒槊外向自领汉骑陈於北原贼先击步军三冲不动定方乘胜击之贼遂大溃追奔三十里斩获数万人明日总兵复追贺鲁之众五弩矢毕部落相次来降五咄六部落闻贺鲁败各向南道降于步真所至蕃人皆相率归降曰：我旧主也。定方至双河与弥射步真相会两军合势去贺鲁所居三百里布阵长驱径至金牙山贺鲁牙所时贺鲁集诸众欲猎定方与弥射纵兵击之尽破其牙帐生擒数万人并获其鼓纛器械贺鲁遂与运及其女夫阎啜等脱走投石国。
    显庆元年西突厥贺鲁犯边诏程知节苏定方等领兵并逻纥大破贺鲁于阴山再破于牙山。
    则天万岁通天元年契丹首领李尽忠孙万荣反叛攻舀荣府突厥默啜遣使上言请还河西降户即率部落兵马为国家讨贼击契丹制许之默啜遂攻讨契丹部众大溃尽获其家口。
    玄宗开元四年七月突厥可汗默啜背恩为九姓拔曳固所杀斩其首送至京师。
    六年契丹婆固为其臣可突于所攻奔营州都督许钦澹令薛泰帅骁健五百人徵奚王李大及婆固合众以讨可突于官军不利婆固大临阵被杀。
    八年南天竺国王尸利那罗僧伽请以战象及兵马讨大食及吐蕃等仍求有以名其军帝甚嘉之名军为怀德军。
    是年冬朔方大总管王奏请西徵拔悉蜜东发契丹两蕃期以明年秋初数道俱入掩突厥牙帐於稽落河上。
    九年秋扌友悉密扌友果临突厥牙帐而王及两蕃不至悉密惧而引去。
    二十二年二月新罗王兴光从弟左领军卫员外将军忠信上。表曰：臣所奉进止令臣执节本国发兵马讨除有事续奏者臣自奉圣旨誓将致命当此之时为替人金孝方身亡便留臣宿卫臣本国王以臣久待天庭遣从侄至廉代臣今已到讫臣即合还每思前所奉进旨无忘夙夜陛下先有制加本国王兴光宁海军大使锡之旌节以讨凶残皇威载临虽远犹近君则有命臣敢不祗蠢尔夷俘计以悔祸然除恶务本布宪维新故出师义贵乎！三申纵敌患贻于数代伏望陛下因臣还国以副使假臣尽将天旨再宣殊裔岂惟斯怒益振固亦武夫作气必倾其巢六静此荒隅遂夷臣之小诚为国家之大利臣等复乘桴沧海献捷丹围效毛之功答雨露之施臣所望也。伏望陛下图之帝许焉。
    天宝三载扌友悉密国伐突厥乌苏米施可汗斩之传首阙下。
    十三载闰十一月东曹国王设阿及安国副王野解及诸胡九国王并遣上表请同心击黑衣辞甚切至帝方务以怀柔皆劳赐慰喻遣之以安西域。
    肃宗至德元年八月帝在灵武回纥首领吐蕃酋长相继而至并请和亲兼之讨贼（时安禄山舀西京也。）。
    十一月回纥自北投朔方节度。《郭子》仪与回纥破同罗贼三千人於河上尽收其器械马辎重旗幡等是年于阗国王尉迟胜闻禄山反胜乃令弟摄行国事自率兵五千赴难国人遮留胜以少女为质而後行帝待之甚厚授特进兼殿中监。
    二年二月帝在凤翔吐蕃遣使来朝请助讨贼引见之赐以束帛器物有差。
    九月回纥叶护太子领兵四千馀众助讨逆贼回纥叶护太子入见帝亲宴慰赐以金帛器物恣其所欲待之甚厚元帅广平王领朔安安西回纥大食之兵十五万将收西京王既见回纥王子叶护约为兄弟接之颇有恩信叶护大喜是月戊子回纥大首领达干等一十三人从叶护至扶风见。《郭子》仪留之设宴三日叶护太子曰：国家有难远来相助何暇食为子仪因留之宴毕便发庚子蕃汉大军齐进壬寅元帅广平王分回纥锐卒剪其埋军贼知伏师败气索回纥。又取大营之背与北庭行营节度李嗣业合势表里夹战自午及酉斩首六万级填沟涧而死者十二三贼军大溃馀军入城中嚣声夜不止癸卯元帅广平王整军容入长安中军兵马使仆固怀恩领回纥及南蛮大食等军从城南过水东下营十月壬戍遂收复东京。
    十一月回纥叶护自东京至敕百官於长乐驿迎之帝御宣政殿宴设叶护升殿其馀酋长列於阶下赐锦绣缯采金器银物甚众叶护辞归帝谓曰：为国家成大事何遽去耶叶护奏曰：回纥士卒为陛下更收范阳为马少不足以讨除馀孽请归取马帝许之。
    乾元元年六月回纥遣宰相帝德领骁将三千人助国讨逆贼。
    七月吐火罗叶护乌那多并九国首领来朝请助国讨贼帝令赴朔方行营。
    二年二月回纥骨啜特勒等率众从。《郭子》仪与九节度於相州城下战不利三月壬子回纥王子骨啜特勒及宰相等十五人自相州奔于西京帝宴之于紫宸殿庚寅辞还行营。
    代宗宝应元年九月回纥可汗举国兵马至太原遣使奉表请助王师讨平残寇。
    十月壬戍诏元帅雍王为诸军先锋会诸道节度使于陕州率回纥军齐进壬申次于雒阳之北郊逆贼史朝义潜使反间回纥左杀执其使以献甲戍雍王整队伍为先锋仆固怀恩等率回纥等继进大败贼于横水朝义东奔汴州东都平时回纥至东京肆行残忍伤死者万计代宗以外蕃功高特容之以回纥达啜娇子骨禄俟斤袭父特进崇义王留宿卫孙阙达于为员外羽林将军放还蕃。
    永泰元年九月叛臣仆固怀恩诱吐蕃数十万入寇大掠京畿而去十月至州与回纥相遇复合从入寇河中节度。《郭子》仪因说回纥曰：吐蕃本吾舅甥国无负而至是无亲也。若倒戈乘之如拾芥耳。且其羊马蔽地数百里是谓天赐不可失也。今能逐戎以利举与我继好而凯旋不亦善乎！会怀恩报死于灵州群虏无所统遂许诺吐蕃知之其夕奔退回纥逐之子仪分众军以接其後吐蕃大败而回纥逐之至灵台再破之告捷於子仪使归诸朝获牛羊马数十万收其所掠士女四千人。
    大历二年九月吐蕃寇灵州十月党项首领来朝请助国供灵州军粮。
    十二年吐蕃寇黎雅两州剑南西川节度使大破之会南蛮ト罗凤来援于望汉城生擒吐蕃大宠宫论器然献于阙下。
    德宗兴元元年二月帝在山南时朱Г盗据宫殿诏以右散骑常侍兼御史大夫于颀往泾州已来宣慰吐蕃仍与州府计会顿迎时吐蕃款塞请以兵助平国难故遣使焉。
    四月浑与吐蕃论莽罗之众大破朱Г将韩张庭芝宋归朝等於武功之武亭川斩首万馀级。
    贞元五年十月剑南节度使韦皋遣将王有道等与东蛮两林苴那时勿邓梦冲等率兵於故州台登北谷大破吐蕃青城腊城二节度。
    八年正月吐蕃与回鹘战败徵兵於南诏蛮王异牟寻时牟寻为西川节度使韦皋所招抚已定计归顺欲因徵兵以袭之遣兵五千人往戍。又自将数万踵其後昼夜兼行乘其无备大破吐蕃於神川铁桥遣使告扌建。且使皋使阅其所虏获及城堡以取信焉皋上言牟寻收铁桥已来城垒一十六擒其王五人降其众一万馀。
    穆宗长庆二年丰州上言前助太原讨镇州回纥李义节等三千人去三月二十三日归蕃讫先是裴度招讨幽镇之乱回鹘请以兵从度讨伐朝议大以为不可遂命中人止回鹘令归会其已至丰州北界发缯帛七万匹赐之方还。
    懿宗咸通七年十月沙州张义潮奏差回鹘首领仆固俊与吐蕃大将尚恐热交战大败蕃寇斩尚恐热传首京师。
    晋高祖天福二年十一月诏赐北朝曷鲁相公聂相公幽州赵思温缯帛器皿以前屯瀛州援王师讨魏故也。
    ●卷九百七十四
    ○外臣部　异
    先王之御夷狄也。接之以礼示之以信濡之以惠泽耸之以威德羁縻勿绝而已盖以其桀骜成性荒简无常不可以臣畜之也。三代而下因其慕乡厚加恩纪以申抚纳或优厥赠贿或被以冠带赐印绶以异其数班币帛以将其意以至殊馆之待加优戏之娱纡车驾以临侍命公卿而祖道。又复哀其沦丧录其勋伐恩及母妻赏逮臣仆用能绥怀遐阻窒其侵叛之原震耀威灵成乎！率服之盛斯亦来远之奇策也。
    周成王既伐东夷肃慎来贺（海东诸夷驹丽扶馀貊之属武王克商皆通道焉成王即政而叛成王伐而服之故肃慎氏来贺）王俾荣伯作贿肃慎之命（荣国名同姓诸侯为卿大夫王使之为命书以币贿赐肃慎之夷）。
    汉文帝元年以南粤王赵佗亲冢在真定置守邑（亲谓父母也。）岁时奉祀召其从昆弟尊官厚赐宠之。
    武帝元鼎四年南粤王兴上书请比内诸侯三岁一朝帝许之赐其丞相吕嘉银印及内史中尉太傅印馀得自置。
    元封二年既平西南夷其君长以百数独夜郎滇受王印滇小邑也。最宠焉。
    天汉二年以匈奴降者界和王为开陵侯。
    昭帝元凤四年平乐监傅介子刺杀楼兰王汉乃立楼兰王先降汉者弟尉屠耆为王更名其国为鄯善为刻印章赐以宫女为夫人备车骑辎重（重直用切）丞相将军百官送至横门外（横音光）祖而遣之（为设祖道之礼也。）宣帝本始三年校尉常惠将乌孙兵入匈奴右地大克获汉遣惠持金币赐乌孙贵人有功者。
