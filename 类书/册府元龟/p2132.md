<!-- { "loadSidebar": true } -->
    魏陈宫字公台东郡人也。刚直壮烈汉末天下乱始随魏太祖後自疑乃从吕布为布画策布每不从其计太祖军至彭城陈宫谓布宜逆击之以逸击劳无不克也。布曰：不如待其来攻蹙著泗水中及太祖军攻之急布於白门楼上谓军士曰：卿曹无相困吾自首当明公宫曰：逆贼曹操何等明公今日降之。若卵投石，岂可得全也。下邳败军士执布及宫太祖皆见之与语平生故布有求活之言太祖谓宫曰：公台卿平常自为智计有馀今竟何如宫顾指布曰：但坐此人不从宫言以至於此。若其见从亦未必为擒也。太祖笑曰：今日之事当云：何宫曰：为臣不忠为子不孝死自分也。太祖曰：卿如是奈卿老母何宫曰：宫闻将以孝治天下者不害人之亲老母之存否在明公也。太祖曰：若卿妻子何宫曰：宫闻将施仁政於天下者不绝人之祀妻子之存否亦在明公也。太祖未复言宫曰：请出就戮以明军法遂趋出不可止太祖泣而送之宫不还顾宫死後太祖待其家皆厚於初。
    审配字正南魏郡人为袁绍治中别驾绍死袁尚使配守邺太祖攻之太祖出行围配伏弩射之几中及城舀生获配太祖谓曰：吾近行围弩何多也。配曰：犹恨其少太祖曰：卿忠於袁氏亦自不得不尔也。有意欲活之配意气壮烈终无辞遂斩之。
    何夔初为太祖司空掾属太祖性严掾属公事往往加杖夔常畜毒药誓死无辱是以终不见及。
    夏侯玄为太常被收下廷尉锺毓弟会年少于玄玄不与交玄在囹圄会因欲狎而友玄玄正色曰：锺君何相Τ如此也。
    徐英字伯济冯翊著姓为郡功曹张既初为郡小吏英尝自鞭既二十建安初英为蒲阪令英性刚爽自负族氏胜既於乡里名行在前加以前辱既虽知既贵显终不有求於既既虽得志亦不顾计本原犹欲与英和尝因醉欲亲狎英故抗意不纳英由此遂不复进用故时人善既不挟旧怨而壮英之不挠。
    文钦为扬州刺史亡入吴为都护假节镇北大将军钦性刚虽在他国不能屈节下人自吕据宋异等诸大将皆憎疾之惟孙峻常左右之。
    蜀严颜为刘璋将巴郡太守张飞至江州生获颜谓曰：大军至何以不降敢逆战乎！颜对曰：卿等无状侵夺我州我州但有断头将军无降将军也。飞怒曰：牵去砍头颜色不变曰：斫头便斫头何为怒也。飞义之引为宾客。
    晋王逊为宁州刺史李雄遣将李骧渡泸水冠宁州逊使将军姚崇爨琛拒之战於堂狼大破骧等崇追至泸水透水死者千馀人崇以道远不敢渡水逊以崇不穷追也。怒囚群帅执崇鞭之怒甚上冲冠冠为之裂夜中卒。
    周处仕吴为东观左丞孙皓末为无难督及吴平王浑登建业宫酾酒既酣谓吴人曰：诸君亡国之馀得无乎！处对曰：汉末分离三国鼎立魏灭於前吴亡於後亡国之岂惟一人浑有惭色。
    王尼字孝孙初入雒诣东海王越不拜越问其故尼曰：公无宰相之能是以不拜因数之言甚切後东瀛公腾辟为车骑府舍人不就。
    何无忌东海郯人也。少有大志忠亮任气人有不称其心者取形於言色位至镇南将军。
    南齐裴ダ少有异操宋明帝泰始中於总明观听讲不让刘秉席秉用为参军顺帝明末为奉朝请齐台建世子裴妃须外戚谱ダ不与遂分籍。
    卞延之弱冠为上虞令有刚气会稽太守孟凯以令长裁之愤不能容脱帻投地曰：我所以屈卿者正为此帻尔今已投之卿以一世勋门而傲天下国士拂衣而去。
    梁任少好学早知名初宋丹阳尹刘秉辟为主簿时年十六以气忤秉子久之为奉朝请。
    江子一为戎武将军南津校尉弟子四历尚书金部郎大同初迁右丞兄弟性并刚烈。
    沈为寻阳太守仍为萧[A13C]达长史太守如故性倔︹每忤[A13C]达[A13C]达衔之天监八年因入谘事辞。又激厉[A13C]达作色曰：朝廷用君作行事耶出谓人曰：我死而後已终不能倾侧面从是日於路为人所杀多以为[A13C]达害焉子绩累讼之遇[A13C]达亦寻卒事遂不穷竟。
    陈孔仕梁为南昌侯相值侯景乱京城舀朝士并被拘絷或荐於贼侯子监子监命脱桎梏厚遇之令掌书记时景军悉恣其凶威子监景之心腹委任。又重朝士见者莫不卑俯屈折独傲然自。若无所下或谏曰：当今乱世人思苟免獯羯无知，岂可抗之以义曰：吾性命有在虽未能死，岂可<耳>（媚）凶鬼以求全乎！官至金紫光禄大夫领宏范宫卫尉卿。
    袁宪仕梁为太子舍人及武帝作相除司徒户曹初谒遂抗礼长揖中书令王励谓宪曰：卿何矫众不拜录公宪曰：於理不应致拜卫尉赵知。《礼》曰：袁生举止详中故有陈汝之风。
    傅绎为中书通事舍人文笔典丽然性本︹不持简操负才使气凌侮人物朝士多衔之会施文庆沈客卿以便佞亲幸专制衡轴而绎益疏文庆等因共谮绎受高丽使金後主收绎下狱绎素刚因忿恚乃於狱中上。《书》曰：夫人君者恭事上帝子爱下民省嗜欲远谄佞未明求衣日旰忘食是以泽被区宇庆流子孙陛下顷来酒色过度不虔郊庙之神专媚淫昏之鬼小人在侧宦竖弄权恶忠直。若仇雠视耕民如草芥後宫曳绮绣厩马馀菽粟百姓流离僵尸蔽野货赂公行帑藏虚耗神怒民怨众叛亲离恐东南王气自斯而尽书奏後主大怒顷之意稍解遣使谓绎曰：我欲救卿卿能改过否绎对曰：臣心如面臣面可改则臣心可改後主，於是益怒令宦者李善庆穷治其事遂赐死狱中。
    北齐魏恺少抗直有才辩除青州长史固辞不就杨以闻文宣大怒谓曰：何物汉子我与官不肯就明日过我自共语是时文宣已失德朝廷皆为之惧而恺情貌坦然文宣切责之仍云：死与长史孰优任卿选一处恺答云：能杀臣者是陛下不受长史者是愚臣伏听明诏文宣谓云：何虑无人作官职其用此汉何为不放其还家永不用收采由是积年沉废。
    唐李大亮外。若不能言而内刚烈不可干以非义或面陈是非心无屈挠位至兵部尚书。
    薛万彻为宁州刺史坐房遗爱同谋伏罪临刑大言曰：薛万彻健儿也。留为国家效死万彻岂得坐房遗爱而杀之乎！遂解衣谓监刑者疾斫执刀者斩之不殊万彻叱之因何不加刀三刀乃绝。
    王思礼为哥舒翰兵马使征九曲後期翰欲引斩之续命使释之思礼徐言曰：斩则斩却唤何物诸将壮之。
    窦参代宗时为大理司直按狱江淮次扬州节度使陈少游骄蹇不郊迎令军吏传问参正词让之少游悔惧促诣参参不俟济江还奏合旨。
    晋王权为兵部尚书高祖得契丹屈节以事之驰驿乘轺道路交织一日敕权为使权以前世累为将相未尝有称臣於戎虏者谓人曰：我虽不才今耄矣，岂能稽颡於穷庐之长乎！违诏得罪亦所甘心由是停住。
    周王朴为枢密使朴性敏锐然伤於太刚每稠人广坐之中正色高谈少敢触其锋者故时人虽服其机辨而无温克之誉。
    ●卷八百七十八
    ○总录部　计策
    贤者省已为人谋而贵尽忠智士行权以计战而当万全自正教颓废小辩竞起挟长短之要术明利害之两端机用周通策虑幅臆乃有陈说於寻戈之际画奇於前席之间矫激纵横讲贯详熟譬喻以尽其委曲感动以极其至诚使夫易危成安转祸为福大则致国体之︹胜保世嗣之顺立次则图富贵於微贱全身名於疑间虽云：小言之破道而或大事之允济著之谈议动盈简牍者焉。
    苏秦雒阳人也。说赵与诸侯相约从亲然恐秦之攻诸侯败约後负念莫可使用於秦者乃使人微感张仪曰：子始与苏秦善今秦已当路子何不往游以求通子之愿张仪，於是之赵上谒求见苏秦秦乃诫门下人不为通。又使不得去者数日而见之坐之堂下赐仆妾之食因而数让之曰：以子之材乃自令困辱至此吾宁不能言而富贵子子不足收也。谢去之张仪之来也。自以为故人求益反见辱怒念诸侯莫可事独秦能苦赵乃遂入秦苏秦已而告其舍人曰：张仪天下贤士吾殆弗如也。今吾幸先用而能用秦者独张仪可尔然贫无因以进吾恐其乐小利而不遂故召辱之以激其意子为我阴奉之乃言赵王发金币车马使人微随张仪与同宿舍稍稍近就之奉以车马金钱所欲用为取给而弗告张仪遂得以见秦惠王惠王以为客卿与谋伐诸侯苏秦之舍人乃辞去张仪曰：赖子得显方。且报德何故去也。舍人曰：臣非知君知君乃苏君苏君忧秦伐赵败从约以为非君莫能得秦柄故感君使臣阴奉给君资尽苏君之计谋今君已用请归报张仪曰：嗟乎！此吾在术中而不悟吾不及苏君明矣。
    陈轸为楚使秦时韩魏相攻期年不解秦惠王欲救之问於左右左右，或曰：救之便，或曰：勿救便惠王未能为之决会轸至惠王曰：今韩魏相攻期年不解，或谓寡人救之便，或曰：勿救使寡人不能决愿子出子主计之馀为寡人计之轸对曰：亦常有以夫卞。《庄子》刺虎闻於王者乎！《庄子》欲刺虎馆竖子止之曰：两虎方。且食牛食甘必争争则必斗斗则大者伤小者死从伤而刺之一举必有双虎之名卞。《庄子》以为然立须之有顷两虎果斗大者伤小者死。《庄子》从伤者而刺之一举果有双虎之功今韩魏相攻期年不解是必大国伤小国亡从伤而伐之一举必有两实此犹。《庄子》刺虎之类也。臣主与王何异也。惠王曰：善卒弗救大国果伤小国亡秦兴兵而伐大克之此陈轸之计也。
    冯暖（许袁反一作音欢）为孟尝君客孟尝君时相齐封万户於薛使人出钱於薛岁馀不入贷钱者多不能与其息使冯暖责之暖至薛召贫不能与息者取其券而烧之暖至谓孟尝君曰：焚无用虚债之券捐不可得之虚计令薛民亲君而彰君之善声也。及孟尝君就国於薛未至百里民扶老携幼迎君道中孟尝君顾谓冯暖曰：先生所为文市义者乃今日见之冯暖曰：狡兔有三窟仅得免其死尔今止有一窟未得高枕而卧也。请为君复凿二窟孟尝君予车五十乘金五百斤西游於梁谓惠王曰：齐放其大臣孟尝君於薛诸侯先迎之者富而兵︹，於是梁主虚上位以故相为上将军遣使者黄金千斤车百乘往聘孟尝君冯暖先驱诫孟尝君曰：千金重币也。百乘显使也。齐其闻之矣。梁使三反孟尝君固辞不往也。齐王闻之君臣恐惧遣太傅赍黄金千镒车二驷服剑一封书一谢孟尝君曰：寡人不祥被於宗庙之祟沈於谄庾之臣开罪於君寡人不足为也。愿君顾先王之宗庙姑反国统万人乎！冯暖诫孟尝君曰：愿请先王之祭器立宗庙於薛庙成还报孟尝君曰：三窟已就君姑高枕为乐矣。孟尝君为相数十年无纤芥之祸者冯暖之计也。
