<!-- { "loadSidebar": true } -->
    嗣吴王祗为检校工部尚书兼太子宾客大历五年诏祗集贤院待制时四郊无虞勋劳大臣在阙下者虽爵秩崇高多无职事永泰初乃诏左仆射裴冕等一十三人同於集贤院待制特给餮钱及缮修廨宇以厚其礼自後迁者非一无代之者以祗宗室勋旧加宠之也。
    宗正卿嗣吴王贞元十三年奏简王府谘议参军嗣宁王子淑葬请卤簿宰臣等议以子淑官卑不合给因下诏自今以後嗣王薨日宜令所司供卤簿永为常式。
    梁广王全昱太祖兄乾化元年还睢阳命内臣拜饯都外亲王出宿至於偃师仍诏其子衡王友谅侍从以归。
    後唐开府仪同三司检校太尉充北都留守兴圣宫使判六军诸军事兼御史大夫上柱国陇西县开国伯食邑七百户继岌同光元年授检校太尉同中书门下平章事仍进封开国侯加食邑三百户充东京留守馀如故继岌皇子也。魏州兴建时宰相豆卢革奏曰：皇子之职故事合带宫使革因进拟以兴圣为名秦王从荣明宗长子也。天成二年自邺中至泊於至德宫帝幸其第宣禁中女伎及教坊乐欢宴至晚後为天下兵马元帅四年九月敕从荣位隆将相望重盘维委任既崇等威合异班位宜在宰臣之上亳州团练使重吉末帝子早薨清泰元年诏赠太尉仍令宋州选隙地置庙。
    洋王从璋明宗犹子清泰元年诏从璋及泾王从敏月各给俸钱一十万米麦各五十石亻兼三十人衣粮马五十匹刍粟二王自方镇入朝自是留雒阳私第陇西郡公重美末帝子清泰元年授成德军节度等使命枢密使韩昭常送重美领镇州旌节官牒於府署重美迎授其礼甚盛。
    晋皇子重信高祖第二子也。高祖即位出镇孟津到任逾月去民病十馀事朝廷有诏褒之是岁范延光叛命於邺诏遣前灵武节度张从宾发河桥屯兵东讨延光从宾与延光合谋为乱遂害重信於理所时年二十远近闻者为之叹惜制赠太尉执事奏曰：两汉子弟生死无历三公位者帝曰：此儿为善被祸予甚愍之自我作古宁有例乎！遂行册命。
    太师万友高祖仲父太尉万铨高祖季父。
    太傅敬儒高祖兄并天福六年正月追赠。
    周大将军守筠奉超定哥皆太祖侄乾末遇害广。
    顺元年二月太祖侄守筠赠左领军将军改名愿奉超赠左监门将军定哥赠左千牛将军赐名逊显德四年四月制曰：故皇从弟赠左领军卫将军守愿赠左监门卫将军奉超赠左千牛卫将军等天潢演派棣萼腾芳咸敦侄悌之情并著谦和之誉顷因季代不享遐龄每念作辜难忘有恸宜加赠典复贲泉扃守愿可赠左卫大将军奉超可赠左卫大将军可赠左武卫大将军。
    ●卷二百七十八
    ○宗室部　领镇第一
    自成周之世并建宗室汉有天下分王子弟皆受分器列为戚藩曹魏革命无改前制西晋之後崇树征镇重方面之寄总师兵之重繇是远监前古内选於亲出膺督护之选以尸牧伯之任长人为政奉宣教条训戎经武式遏寇虐斯可以籍明茂之望耸怀柔之美夹辅京室克固於维城大庇本根以期於长世者已。
    晋太原成王辅宣王弟安平王孚第三子也。咸宁三年监并州诸军事。
    下邳献王晃孚第五子也。泰始九年诏曰：南中郎将下邳王晃清亮中正体行明洁才周政理有文武策识其以晃为使持节都督宁益二州诸军事安西将军领益州刺史晃以疾不行更拜尚书迁右仆射久之出为镇东将军都督青徐二州诸军事。
    高阳元王孚第七子也。泰始初为北中郎将都督邺城守诸军事竟陵王义阳王望子也。齐王ぁ辅政以为平东将军都督徐州诸军事镇下邳。
    彭城穆王权宣帝弟东武城侯馗之子泰始初出为北中郎将都督邺城守诸军事。
    权子元王植自侍中尚书出为安东将军都督扬州诸军事代淮南王允镇寿春未发或云：植助允攻赵王伦遂以忧薨。
    权弟高密文献王泰泰始初拜游击将军出为兖州刺史加鹰扬将军迁使持节都督宁益二州诸军事安西将军领益州刺史称疾不行转安北军代权督邺城守事迁安西将军都督关中事後为镇西将军领护西戎校尉假节代扶风王骏都督关中军事以疾还京师泰子孝王略自秘书监出为安南将军持节都督沔南诸军事迁安北将军都督青州诸军事怀帝即位迁使持节都督荆州诸军事征南大将军开府仪同三司略第南阳王模初封平昌公为北中郎将镇邺永兴初成都王[A13C]故帐下督公师藩楼权郝昌等攻邺模左右谋应之广平太守丁邵率众救模范阳王。又遣兖州刺史苟援之藩等散走迁镇东大将军镇许昌进爵南阳王永嘉初转征西大将军开府都督秦雍梁益诸军事代河间王镇关中。
    新蔡武哀王腾高密王泰第二子出继叔父悌自太常转持节宁北将军都督并州诸军事并州刺史永嘉初迁车骑将军都督邺城守诸军事镇邺。
    范阳王康王绥之子累迁尚书出为安南将军都督豫州诸军事持节镇许昌进位征南将军。
    谯闵王承刚王逊之子元帝欲树藩屏会王敦表以宣城内史沈充为湘州帝谓承曰：湘州南楚险固在上流之要控三州之会是用武之国也。今以叔父居之何如承曰：臣幸托末属身当宿卫未有驱驰之劳频受过厚之遇夙夜自励思报天德君之所命惟力是视敢有辞焉然湘州蜀寇之馀人物凋尽。若上凭天威得之所莅比及三年请从戎役。若未及此虽复灰身亦无益也，於是诏曰：夫王者体天理物非群才不足济其务外建贤哲以树风声内睦亲亲以广藩屏是以太公封齐伯禽居鲁此先王之令典古今之通议也。我晋开基列国相望乃授琅邪武王镇统东夏汝南文武扌一淮许扶风梁王迭据关右爰暨东嬴作司并州今公族虽寡不逮曩时岂得替旧章乎！散骑常侍左将军谯王承贞素款亮志存忠恪便蕃左右恭肃弥著今以承监湘州诸军事南中郎将湘州刺史初刘隗以王敦威权太盛终不可制劝帝出诸心腹以镇方隅故先以承为湘州。
    承孙敬王恬为侍中左卫将军恬既宗室有勋望孝武帝时深仗之以为都督兖青冀幽并扬州之晋陵徐州之南北郡军事领镇北将军兖青二州刺史假节。
    恬子休之少仕清涂以平王恭庾楷功拜龙骧将军襄城太守镇历阳桓玄攻历阳休之婴城固守及兄尚之为桓玄所败休之以五百人出城力战不捷乃还城携子侄奔於慕容超闻义军起复还京师大将军武陵王令曰：前龙骧将军休之才贞审功业既成历阳之战事在几捷及至势乖力屈奉身出奔犹鸠集义徒崎岖险阻既应亲贤之举宜委分陕之重可监荆益梁宁秦雍六州军事领护南蛮校尉荆州刺史假节。
    汝南文成王亮宣帝子初封扶风郡王持节都督关中雍凉诸军事吴将护阐来降假亮节都督诸军事以纳之後为大司马假黄钺大都督督豫州诸军事出镇许昌。
    琅邪武王宣帝子魏末为抚军将军南皮伯出为镇东大将军假节徐州诸军事代卫镇下邳镇抚有方得将士死力吴人惮之加开府仪同三司改封琅邪王以东莞益其国顷之并督青州诸军事。
    扶风武王骏宣帝子初封汝阴王都督豫州诸军事吴将丁奉寇芍陂骏督诸军事拒退之迁使持节都督扬州诸军事代石苞镇寿春寻复都督豫州还镇许昌迁镇西大将军使持节都督雍梁等州诸军事代汝南王亮镇关中。
    骏子新野庄王歆初封新野县公齐王ぁ入雒歆躬贯甲胄率所领导ぁ以勋进封新野郡王邑二万户迁使持节都督荆州诸军事镇南大将军开府仪同三司。
    梁孝王肜宣帝子泰始中为北中郎将督邺城守事太康中代孔洵监豫州军事加平东将军镇许昌顷之。又以本官代下邳王晃监青徐州军事进号安东将军元康初转征西将军代秦王柬都督关中军事领护西戎校尉加侍中进督梁州复为征西大将军代赵王伦镇关中都督凉雍诸军事。又领西戎校尉屯好。
    赵王伦宣帝子咸宁中为平北将军督邺城守事元康初迁征西将军开府仪同三司镇关中。
    齐献王攸文帝子太康三年诏曰：古者九命作伯或入毗朝政或出御方岳周之吕望五侯九伯实得征之侍中司空齐王攸明德清畅忠允笃诚以母弟之亲受台辅之任佐命立勋劬劳王室宜登显位以称具瞻其以为大司马都督青州诸军事侍中如故假节将本营千人亲骑帐下司马大车皆如旧增鼓吹一部官骑满二十人置骑司马五人馀主者详案旧制施行。
    攸子武闵王ぁ为翊军校尉赵王伦密与相结废贾后以功转游击将军ぁ以位不满意有恨色孙秀微觉之。且惮其在内出为平东将军假节镇许昌。
    ぁ弟实永宁初为东平将军假节加散骑常侍代齐王ぁ镇许昌寻进安南将军都督豫州军事。
    燕王机文帝子咸宁初徵为步兵校尉以渔阳郡益其国加侍中之服拜青州都督镇东将军假节以北平上谷广宁郡增燕国。
    乐安平王鉴文帝子元康中以大将军使持节都督豫州军事安南将军代清河王遐镇许昌。
    楚隐王寿武帝子太康末之国都督荆州诸军事平南将军转镇南将军。
    淮南忠壮王允武帝子太康十年之国都督杨江二州诸军事镇东大将军假节。
    清河康王遐武帝子自散骑常侍平南将军都督江州诸军事。
    成都王颖武帝子为散骑常侍车骑将军贾谧尝与皇太子博争道颖在坐厉声呵谧曰：皇太子国之储君贾谧何得无礼谧惧繇此出[A13C]为平北将军镇邺河间王太原烈王瑰之子元康初为北中郎将监邺城九年代梁王肜为平西将军镇关中石函之制非亲亲不得都督关中於诸王为疏特以贤举。
    东海孝献王越高密王泰子初以世子为骑都尉太安初惠帝北征邺以越为大都督六军败越奔下邳徐州都督东平王不纳越径还东海怀帝即位委政於越帝始亲万几留心庶事越不悦求出藩帝不许越遂出镇许昌寻诏越为丞相领兖州牧都督兖豫司冀幽并六州越辞丞相不受自许迁於鄄城。
    琅邪孝王裒元帝子自後将军拜散骑常侍使持节都督青徐兖三州诸军事车骑将军。
    会稽文孝王道子简文帝子为开府司徒及谢安薨诏曰：新丧哲辅华戎未一自非朝贤懋德莫能绥御内外司徒琅邪王道子体道自然神识[A13C]远实当旦之重宜总二南之任可领扬州刺史录尚书假节钺都督中外诸军事卫府文武一以配骠骑府让不受数年领徐州刺史道子世子元显为司徒录尚书事求领徐州刺史加侍中後将军开府仪同三司都督十六州诸军事。
