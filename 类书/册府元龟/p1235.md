<!-- { "loadSidebar": true } -->
    十一年九月罢湖南观察使韦贯之为太子詹事仍分司东都时军用转乏亟责诸道进献贯之坐率管内刺史钱助军故有是命。
    十四年六月丁巳判度支皇甫钅专重奏诸道州府监院每年送上都两税扌酒盐利度支米价等疋加估定数诏许之其先下州府监院连四月二十五日敕牒更不在行用限钅专急於掊聚先是奏近年天下所纳盐酒等利抬估者一切追行诏既可给事中崔植抗论以为用兵岁久百姓凋弊往者虽估逾其实今固不可复追疏奏命宰臣召植宣旨嘉谕许辍已行之诏物议大罪钅专而美植钅专惧至是乃文前过。且重条奏请申敕以示之及钅专作相剥下以希旨时李渤为库部员外郎会陈许节度使郗士美卒令渤充吊祭使路次陕西渤上疏曰：臣自出使历求利病窃知渭南县长源乡本有四百户今才四十馀户阌乡县本有三千户今才有一千馀户其他州县大略相似其弊所自起于摊逃大约十家内一家逃亡即摊赋税使九家共出税额长定有逃既摊似投石井中不到底不止摊逃之弊户不尽不休此皆聚敛之臣竞剥下以奉上唯思竭泽不虑无鱼伏乞诏书绝其摊逃以见在户家产钱数为定其馀有欠。且特恩免之计不数年人必归于农矣。夫农者国之本本立然後可以议太平。若不繇此而云：已太平者是邪佞之臣也。伏乞陛下察而逐之疏奏仍具状申中书门下穆宗长庆元年六月知怀州河阳节度参谋兼监察御史韦珩奏论当州元和九年秋至十四年夏准旨额外加徵并节度使司见简苗徵子及草等共计五百六十万三千五百八十石束诏曰：前刺史乌重裔等并位居守土职在牧人加税纵缘军须岂得不先闻奏遇赦虽当原宥亦合量有科徵乌重裔令狐楚魏义通等宜各罚五月俸料知州官释放。
    敬宗宝历元年七月盐铁使王播进羡馀绢一百万疋仍请日进二万计五十日方毕播自掌盐铁正入不充而羡进相次侵求聚敛迫于星火。
    文宗太和九年九月盐铁转运使王涯奏请变江淮岭南茶法并请加税以赡邦计十月加宰臣王涯开府仪同三司兼诸道盐铁转运扌茶使初郑注自谓有经济之方帝问以安人富国之术无以对因请茶涯知不可而不敢违及诏下商人计鬻茶之资不能当所扌之多复以江淮间百姓茶园官自造作量给其直分命使者主之江淮人什二三以茶为业皆公言曰：果行是敕止有尽杀使人入山反耳（兵兴以来山泽江淮海扌莞之利无遗逸矣。利益归于上民益窘于下涯尚欲希恩加税重用其法以穷其人）。
    後唐末帝清泰元年诏禁军凤翔城下归阅帑藏无货财率城中士庶至於鼎釜之类亦估给及经雍华陕率如凤翔士民之家不胜其苦至京师三司调计左藏金帛不过二三万续内外贡奉计外少四十五万缗诏卢质而下率配京城市民及舍屋计不过六万缗帝怒军巡使下狱命供奉官丁昭溥史思温为军巡使昼夜督促囚系满狱贫民不济有投井自经者而军中扬扬于市四坊民聚诟云：尔为主征行劳苦不羞见天子俾我辈鞭胸打背出赏钱莫气扬扬天眼会有开时也。帝闻之不怿是夜李专宿于禁署让之曰：韩昭裔首鼠我不责办卿士人子弟尝言有才术今致我至此不能运度以济时事留才术何所施也。专惶恐待罪良久奏曰：臣才力驽劣属当兴运陛下犹垂录任无以裨益圣朝然府藏空竭军赏不给非臣之罪也。臣思先皇弃代之际是时府库滥赏已竭继以鄂王临朝纪纲大坏纵有无限之财赋不能满骄卒壑之心所以陛下孤立岐阳而得天下臣以为国之存亡不专在行赏须刑政立于上耻格行于下赏当功罚当罪乃理道也。若陛下不改覆车之辙以赏无赖之军徒困蒸民存亡未可知也。今宜以见收财赋以给之不必践前言而希苟悦帝然之故有是给数二十馀万缗。
    汉少帝时王章为简校太尉同平章事判三司专於权利剥下过当敛怨归上物论非之旧制秋夏苗租民输一斛别输二升谓之雀鼠耗乾中输一斛者别令输二斗目之为雀耗百姓苦之。又官库出纳缗钱皆以八十为陌至是民输者如旧官给者以七十七为陌民有诉田者虽无数十口章必命全州覆视幸其广有苗额以增邦赋曾未数年民力大困章与杨不喜儒士郡官所请月俸皆取不堪资军者给之谓之杂命物所司高估其价估定更添谓之抬估章亦不满其意随事更令添估章急於财赋峻於刑法民有犯盐麴之令虽丝毫滴沥尽处极刑吏缘为奸民不堪命。
    ○邦计部　希旨
    《礼》曰：宁蓄盗臣不蓄聚敛之臣以害其民也。况复希意先指要宠固恩以克下为忠以媚上为德重扌之禁增赋敛之规罔┰天灾谬陈经据供亿支费底贡羡赢务竭民财以从主欲虽赐予蕃庶光宠隆极盖无取焉。
    唐宇文融玄宗开元中为观农使与杨慎矜父子以勾剥财物争行进献而致恩顾。
    王钅共天宝中为户口色役使以希旨事勾剥财物百姓虽给复一年钅共即徵其脚钱广张其数玄宗在位多载妃御承恩赏赐颇盛不欲频於左右藏取之钅共探旨意岁进钱百亿万贮於内库以恣主恩赐赉钅共云：此是常年额外物非征税物帝以为钅共有富国之术利於王用益厚待之。
    杨国忠天宝中为户部侍郎判度支讠舀谀以利阴中为己之功玄宗幸左藏库赐文武百官缣帛有差时国忠徵夫丁租地税皆变为布帛用实京库屡奏帑藏充物有逾汉制帝是以观焉。又贱贸天下义仓易以布帛於左藏库列造数百间屋以示羡馀请与公卿就观之。又诈言凤凰集於库。
    第五琦肃宗乾元初为度支盐铁使时京师多豪将求取无节琦不能禁乃悉以租赋进入大盈内库以中人主之意天子以取给为便故不复出。
    刘晏代宗大历中为东都江南江淮山南等道转运盐铁等使江淮茶橘晏与本道观察使各岁贡之皆欲其先至有之官或封山断道禁前发者晏厚以财力致之尝先佗司繇是不为藩镇所便。
    裴延龄德宗贞元中为户部侍郎判度支尝因奏对请积钱帛以实帑藏帝曰：若为可得钱物延龄奏曰：开元天宝中犬下户仅千万百司公务殷繁官员尚或有缺自兵兴以来户口减耗大半令一官可兼领数司伏请自今已後内外百司官阙未须补置收阙官禄俸以实帑藏後因对事帝谓延龄曰：朕所居浴堂院殿一袱以多年之故似有损蠹欲换之未能对曰：宗庙事至重殿袱事至轻况陛下自有本分钱物用之不竭帝曰：本分钱何也。对曰：此是经义证据愚儒常材不可能知陛下正合问臣惟臣知之准礼经云：天下赋税当为三分一分充乾豆一分充宾客一分充君之庖厨乾豆者供宗庙也。今陛下奉宗庙至敬至严至丰至厚亦不能用一分财物也。只如鸿胪礼宾诸蕃客至于回纥马价用一分钱物尚有赢羡甚多况陛下御膳宫厨皆极简俭所用外分赐百官充俸料餮钱等犹未能尽据此而言庖厨者之馀其数尚多皆陛下本分也。用修数十殿亦不合疑虑何况一袱帝曰：经义如此人总不曾言之颔之而已。
    李贞元末为盐铁转运等使天下扌酤漕运繇其操专事贡献牢其宠渥。
    裴均为尚书左仆射判度支宪宗元和三年五月奏请取荆南杂钱万贯修尚书省许之均前镇荆南自言府库饶羡因有是请时议非之。
    王播为刑部侍郎充诸道盐铁转运等使元和十年讨淮西宪宗以馈饷为功播能积聚号为羡馀专有贡献帝颇顾遇超迁礼部尚书穆宗即位复进用播刑部尚书充诸道盐铁等使长庆元年冬十月特拜中书侍郎同中书门下平章事依前充使当长庆时中外政权多所假借播本因权故得擢升大用及在相府无所弼谐颇不厌公望居半岁以简校右仆射同平章事出为淮南节度仍领转运盐铁如旧至淮南遇岁旱有至骨肉相食者播方务聚敛贡献人益怒之四年四月罢盐铁转运使以王涯代之来年复以使务令播就淮南统之谏官大臣章疏迭上终不能阻播关通之计当元和中两河宿兵发运殆无虚岁播掌财赋以希恩取媚特每岁送钱号为羡馀宝历元年十二月进羡馀绫绢五十万疋。又太和元年五月己卯自淮南节度兼诸道盐铁转运进绫绢三万疋丙戌。又进银二百枚银盖碗一百枚散碗二千枚绫绢各二十万疋并称盐铁羡馀播自淮南入朝方图大用故极其进献仍伪以羡馀为名九月播进玉带十三条四年正月丁亥进羡馀绫绢二十万疋皇甫钅专判度支元和十三年正月进钱二万贯盐铁使程异进绢十万疋并号羡馀。
    王遂为光禄卿充供军使元和十四年讨郓州李师道调兵食三百万及贼平遂进羡馀一百万繇是拜沂海等州观察使。
    王涯为诸道盐铁转运使文宗太和四年四月庚戌进第九船羡馀绫绢一万疋癸丑涯进第十船羡馀绫绢二万疋十月王涯进降诞绫绢罗锦采等共一万二千八百疋银器一百事十二月戊寅涯进羡馀绫绢前後凡八百馀疋五年二月庚辰涯进羡馀疋段进银碗一千五百口丁酉涯进羡馀绫绢共十万疋八月戊寅涯进羡馀绢二万疋甲申涯进羡馀绫绢二万疋九月辛丑涯进羡馀绫绢二万疋六年六月涯进羡馀绢二十万疋。
    王起判度支太和四年十月进绫绢夹缬杂采等共一万四千三百疋御衣一副镜一面诸方镇称是。
    ○邦计部　交结
    夫位司邦本职在均输或请谒以求名或朋附而固宠妄交要路讠舀事中人总计失于成谋节均亏于用利权莫举经制靡修信不可委以计会之任助于富庶之政也。
    唐元载肃宗元年为户部侍郎度支并诸道转运使与亻幸臣李辅国善辅国妻元氏载之诸宗因是相昵狎时辅国权倾海内举无违者会选京尹辅国乃以载兼京兆尹载意属国柄就辅国恳辞京兆尹辅国识其意然之翌日拜同中书门下平章事度支转运使如故。
    刘晏代宗宝应初为吏部尚书平章事领度支盐铁转运租庸等使坐与中官程元振交通元振得罪晏罢相为太子宾客寻授御史大夫领东都河南江淮山南等道转运租庸盐铁等使当时权势，或以亲戚为晏亦应之俸给之多少命官之迟速必如其志然未尝得亲职事。
    班宏德宗贞元中以为户部尚书为宰相窦参度支使之副每奉诏营建宏必极壮丽亲程课役。又厚结权亻幸以倾参知为上所疏乃让度支使遂以宏专判李贞元中为浙江西道都团练观察及诸道盐铁转运等使具以天下扌酤漕运繇其操以故额有骄恣专事贡献牢其权宠中朝柄事者悉以利交之程异贞元末为虞部员外郎充盐铁转运杨子留後顺宗即位王叔文恃恩乱纪时之捷给见利者皆附焉异亦被引用叔文败出为岳州刺史翌日。又贬柳州司马。
    薛謇贞元末为代北营田水运使善畜牧有良马时以赂朝权及中贵人时中官薛盈珍有勤力於元和初謇以族人附进盈珍颇延誉以助之故自泗州刺史迁福建观察使。
    张平叔穆宗长庆中为户部侍郎判度支平叔险狡大言因王播以进既掌财用常屈公利以便私嬖亻幸多狎之。
