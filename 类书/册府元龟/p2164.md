<!-- { "loadSidebar": true } -->
    扬雄为舂陵令王敦作乱雄起兵御之为敦所执敦将释之众人皆贺雄笑曰：昨梦乘车挂肉其傍夫肉必有筋筋者斤也。车傍有斤吾其戮乎！寻而敦遣杀之当时见者莫不伤惋。
    张茂为吴国内史沈充之反也。茂与三子并遇害茂弟盎为周札将军充讨札盎。又死之赠茂太仆茂少时梦得大象以问占梦万推推曰：君当为大郡而不善也。问其故推曰：象者大兽兽者守也。故知当得大郡然象以齿焚为人所害果如其言。
    王导子悦为中书侍郎导梦人以百万钱买悦潜为祈祷者备矣。寻掘地得钱百万意甚恶之一皆藏闭及悦疾笃导忧念特至不食积日忽见一人形状甚伟被甲持刀导问君是何人曰：仆是蒋侯也。公儿不佳欲为请命故来尔公勿复忧因求食遂啖数升食毕勃然谓导曰：中书患非可救者言讫不见悦亦殒绝。
    温峤为骠骑将军镇武昌至牛渚矶水深不可测云：其下多怪峤遂毁犀角而之须臾见水族万品其夜梦人谓峤曰：与君幽明道隔何意相峤恶之忽中风至镇旬日而卒。
    陶侃为广州梦有司马与侃铠者长史陈协以为司马者国姓也。铠者捍御之器节下当进位俄加平西。
    将军。又尝梦生八翼飞而上天见天门九重已登其八唯一门不得入阍者以杖击之因坠地折其左翼及寤左腋犹痛及都督八州据上流握强兵潜有窥伺之志每思折翼之祥自抑而止。
    罗含字君章少有志尚尝昼卧梦一鸟文彩异常飞入口中因惊起说之朱氏曰：鸟有文彩汝後必有才章自此後藻思日新後至长沙相中散大夫。
    王梦人以大笔如椽与之既觉语人云：此当有大手笔事俄而孝武哀策谥皆所草。
    谢安为太保有疾因怅然谓所亲曰：昔桓温在时吾尝惧不全忽梦乘温舆行十六里见一白鸡而止乘温舆者代其位也。十六里止至今十六年矣。白鸡主酉今太岁在酉吾病殆不起乎！乃上疏逊位俄卒王恭为安北将军镇京口举兵以讨司马尚之王愉为名司马刘牢之谏不从而恭梦牢之坐其处旦谓牢之曰：事平以卿为北府牢之後叛恭诛果代恭位刘敬宣牢之长子也。知略不及父而技艺过之孙恩之乱随父征讨所向有功为元显从事中郎。又为桓元谘议参军牢之败与广陵相高雅之俱奔慕容超梦丸土而服之既觉喜曰：丸者桓也。桓既吞矣。我当复本土也。旬日而元败遂与司马休之还京师。
    谢擒为临川太守每寝取梦闻鼓吹有人为其占之曰：君不得生鼓吹当死鼓吹尔擒击杜战殁追赠长水校尉葬给鼓吹焉前赵刘曜咸和三年曜梦三人金面丹唇东向逡巡不言而退曜拜而履其迹旦召公卿以下议之朝臣咸贺以为吉祥惟太史令任义进曰：三者历运统之极也。东为震位王者之始次也。金为兑位物衰落也。唇丹不言事之毕也。逡巡揖让退舍之道也。为之拜者屈伏於人也。履迹而行慎不出疆也。东井秦分也。五车赵分也。秦兵必暴起亡主丧师留败赵地愿陛下思而防之曜大惧，於是躬亲二郊饣希缮神祠望秩山川靡不周及大赦殊死已下复百姓租税之半既而曜战败为石勒所擒。
    後赵石虎昼寝永安宫梦群羊从东北负鱼而来邺东北上高丈馀木生满其上寤而问佛图澄澄曰：此不祥也。鲜卑其有中原乎！其後果验西凉张骏有疾梦出游不识其处见一元龟向之张口而言更九日当有嘉闻遂经九日而卒。
    西凉李士业之将败也。有敦煌父老令狐炽梦白头公衣合而谓炽曰：南风动吹长木胡桐椎不中毂言讫忽然不见士业小字桐椎至是而卒。
    前秦苻彳建字建业洪第三子初母姜氏梦大熊而孕之彳建初入关梦天神遣使者朱衣赤冠命拜坚为龙骧将军彳建翼日为坛於曲沃以授之彳建泣谓坚曰：汝祖昔受此号今汝复为神明所命可不勉之。
    苻生初梦大鱼食蒲。又长安谣曰：东海大鱼化为龙男便为王女为公问在何所雒门东东海苻坚封也。时为龙骧将军第在雒门之东生不知是坚以谣梦之故诛其侍中太师录尚书事鱼遵及其七子十孙苻生夜坐对侍婢曰：阿法兄弟亦不可信明当除之是夜清河王苻法梦神告之曰：旦将祸及汝门惟先觉者可以免之寤而心悸会侍婢来告乃与特进梁平老强汪等率壮士数百人潜入龙门苻坚与吕婆楼率麾下三百馀人鼓讠继进宿卫将士皆舍杖归坚生犹昏寐未寤坚众既至引生置於别室废之为越王俄而杀之。
    慕容俊夜梦石虎其擘觉遂痛恶之曰：死胡安敢梦生天子使掘之数其罪鞭其尸投之漳水俄寝疾而卒。
    後秦姚苌襄之弟初从襄征伐每参大谋襄之寇雒阳也。梦苌服衮衣升御座诸酋长皆侍立旦谓将佐曰：吾梦如此此儿志度不常或能大起吾族。
    姚苌如长安至于新支堡疾笃舆疾而进梦苻坚将天官使者鬼兵数百突入营中苌惧走入宫宫人迎苌刺鬼误中苌阴鬼相谓曰：正中死处拔矛出血石馀寤而惊悸遂患阴肿医刺之出血如梦苌遂狂言或称臣苌杀陛下者兄襄非臣之罪愿不枉臣。
    後蜀李雄字仲俊特第三子母罗氏梦双虹自门升天一虹中断既而生荡後罗氏因汲水忽然如寐。又梦大蛇绕其身遂有孕十四月而生雄尝言吾二子。若有先亡在者必大贵也。荡竟前死。
    後凉吕光讨西域进攻龟兹城夜梦金象飞越城外光曰：此谓佛神去之胡必亡矣。
    南燕慕容德初迎其兄子超于长安及是而至德夜梦其父曰：汝既无子何不早立超为太子不尔恶人生心寤而告其妻曰：先帝神明所敕观此梦意吾将死矣。乃下书以超为皇太子大赦境内子为父後者人爵二级其月死。
    ●卷八百九十三
    ○总录部　梦徵第二
    宋刘穆之为琅邪府主簿尝梦与高祖俱泛海忽值大风惊惧俯视船下见有二白龙挟舫既而至一山峰峰耸秀林树繁密意甚悦之及高祖克京城问何无忌曰：急须一府主簿何繇得之无忌曰：无过刘道民高祖曰：吾亦识之即驰信召焉後至左仆射。
    何点累徵不起少时尝患渴经岁不愈後在吴中石佛寺僧建讲昼寝梦一道人形貌非常授丸一掬梦中服之而差。
    孔觊行会稽郡事起兵乃梦行宣阳门道上顾望皆邱陵觊寤私告人曰：邱陵者弗平建康其殆难克薛安都征关陕至臼口梦仰头视天正见天门开谓左右曰：汝见天门开不元凶弑逆世祖举兵安都叹曰：昔梦天开乃中兴之象邪。
    王元谟为宁朔将军北征兵败辅国将军萧斌将斩之梦人告之曰：诵观音经千遍则免既觉诵之得千遍明日将刑诵之不辍忽传呼停刑。
    沈庆之尝梦引卤薄入厕中庆之甚恶入厕之鄙时有善占者曰：君必大富贵然未在旦夕问其故答云：卤薄故是富贵入厕中所谓後帝也。知君不在今主後为侍中太尉年八十梦有人以两疋绢与之谓曰：此绢足度因谓人曰：。《老子》今年不免两疋八十尺也。足度无盈馀矣。是年果为废帝所害。
    前废帝太后疾笃呼帝帝不行及太后崩後数日帝梦太后谓之曰：汝不孝不仁本无人君之相子尚愚悖如此亦非运祚所及孝武险虐灭道怨结人神儿子虽多并无天命大运所归应还文帝之子其後湘东王绍位果文帝子也。
    袁粲为海陵太守废帝即位粲在郡梦日堕其胸上因惊觉寻被徵管机密历吏部尚书侍中骁卫将军南齐纪僧真自寒官事太祖後为冠军府参军僧真梦蒿艾生满江惊而白之太祖曰：诗人采萧萧即艾也。萧生断流卿勿广言其见亲如此。
    荀伯玉初为太祖镇军中兵参军太祖在淮南伯玉假还广陵梦上广陵城南楼上有二青衣小儿语伯玉云：草中肃九五相追逐伯玉视城下人头上皆有草参始七年伯玉。又梦太祖乘船在广陵北渚见上两腋下有翅不舒伯玉问何当舒上曰：却後三年伯玉梦中自谓是咒师上向唾咒凡六咒有六龙出两腋下翅皆舒还而复敛元徽二年而太祖破桂阳威名大震五年而废苍梧太祖谓伯玉曰：卿时乘之梦今。且效矣。
    张敬儿为车骑将军心疑以世祖不劳问及垣崇祖死愈恐惧妻谓敬儿曰：昔时梦手热如火而君得南阳郡元徽中梦半身热而君得本州今复梦举体热矣。有阉人闻其说之事达世祖伏诛。
    徐孝嗣领太子左卫率在率府昼卧斋北壁下梦两童子遽云：移公床孝嗣惊起闻壁有声行数步而壁摧压床。
    褚渊为司徒录尚书事少时尝病笃梦人以卜蓍一具与之遂差其一以年四十八岁初更寝疾表逊位不许。
    曹武为右卫尉将军卒武虽武士颇有知人鉴梁武及崔慧景之在襄阳于时崔方贵盛武性俭啬无所饷遗独馈梁武谓曰：卿必大贵我当不及见今以弱子相每密送钱物并好马时帝在戎多乏钱就武换借未尝不得遂至十七万及帝即位忘其惠天监二年帝或梦如田塍下行两边水深无底梦中甚惧忽见武来负武帝得过曰：卿今为天下主乃尔忘我顾之言耶我儿饥寒无依昔所换十万可还其市宅帝觉即使主书送钱还之使用市宅子世澄世宗并蒙抽擢二三年间迁为大郡。
    南康王子夏字广世祖第二十三子帝春秋高子夏最幼宠爱过诸子初世祖梦金翅鸟下殿庭抟食小龙无数乃飞上天明帝初世祖诸子多诛死其梦乃验永泰元年子夏诛年七岁。
    梁陶宏景字通明初齐高帝作相引为诸王侍读建武中齐宜都王铿为明帝所害其夜宏景梦铿告别因访其函中多说秘异因著梦记焉宏景母梦青龙无尾自已升天宏景果不妻无子从兄以子松乔嗣沈约梦齐和帝剑断其舌召巫视之巫言如梦乃呼道士奏赤章於天称禅代之事不繇已出高祖遣上省医徐装视约疾还具以状闻先是约尝侍宴值豫州献栗径寸半帝奇之问曰：栗事多少与约各疏所亿少帝三事出谓人曰：此公前让不让即羞死帝以其言不逊欲抵其罪徐勉固谏乃止及闻赤章事大怒中使谴责者数焉约惧遂卒。
    江淹为金紫光禄大夫卒少以文章显晚节才思微退云：为宣城太守时罢归始泊禅灵寺渚夜梦一人自称张景阳谓曰：前以一疋锦相寄今可见还淹探怀中得数尺与之此人大恚曰：那得割截都尽顾见邱迟谓曰：馀此数尺既无所用以遗君自尔淹文章踬矣。又尝宿於治亭梦一丈夫自称郭朴谓淹曰：吾有笔在卿处多年可以见还淹乃探怀中得五色笔一以授之尔後为诗绝无美句时人谓之才尽。
    纪少瑜尝梦陆亻垂以一束青镂管笔授之云：我以此笔犹可用卿自择其善者其文因此遂进後至武陵王记室参军。
    王茂初以元勋赐以钟磬之乐及茂在江州梦钟磬在格无故自堕心恶之及觉命奏乐既成列钟磬在格果无故编皆绝堕地茂谓长史江诠曰：此乐天子所以惠劳臣也。乐既极矣。能无忧乎！俄而病少日卒沈齐末为选曹郎梁高祖起兵说陈伯之举众降从在高祖军中初在竟陵王家素与范善齐末尝就宿梦坐屋梁柱上仰见天中有字曰：范氏宅至是谓高祖曰：得不死此梦可验及高祖即位深荐自暨阳令擢兼尚书右丞。
