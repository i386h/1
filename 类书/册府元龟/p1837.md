<!-- { "loadSidebar": true } -->
    崔父卒隐居墓侧服竟三公并辟皆不就拜辽东太守行道母刘氏病卒上疏求归葬行丧位至尚书虞诩陈国武平人也。早孤孝养祖母县举顺孙国相奇之欲以为吏诩曰：祖母九十非诩不养相乃止位至尚书令。
    张武吴郡由拳人父业郡门下掾送太守妻子还乡里至河内亭盗夜劫之业与贼战死遂亡失尸骸武时年幼不及识父後之太学受业每节常持父遗剑至亡处祭泣而还太守第五伦嘉其行举孝廉遭母丧过毁伤父魂灵不返因哀恸绝命。
    李充遭母丧行服墓次人有盗其树者充手自杀之常居先人冢侧未曾入城市位至左中郎将。
    廖扶父为北海太守坐羌没郡下狱死扶感父以法丧身惮为吏及服终而叹曰：。《老子》有言名与身孰亲吾岂为名乎！遂绝去世外专精经典。
    李膺转蜀郡太守以母老乞不之官。
    刘茂少孤独与母居家贫以筋力致养孝行著于乡里位至侍中。
    孔融年甫十三甚父哀悴过毁扶而後起州里归其孝位至大中大夫。
    郭林宗有至孝遭母忧呕血发病历年乃瘳徵有道不就。
    种劭为益梁二州刺史会父拂与李亻等战死竟不之职服终徵为少府大鸿胪皆辞不受曰：昔我先父以身犭旬国吾为臣子不能除残复怨何面目朝觐明主哉！遂与马腾韩遂及左中郎刘范谏议大夫马宇共攻李亻郭汜以报其仇与汜战于长平观下军败劭等皆死腾遂还凉州。
    胡广为太傅录尚书时年已八十心力克壮继母在堂朝夕瞻省傍无几杖言不称老及母卒居丧尽哀率礼无愆。
    鲍昂有孝义节行初父得病数年昂俯伏左右衣不缓带及处丧毁瘠三年抱负乃行服阕遂潜于墓次不关时务举孝廉辟公府连徵不至卒。
    皇甫坚寿者嵩之子也。董卓与嵩有隙有司承旨奏嵩下吏将遂诛之坚寿与卓素善自长安走雒阳归投於卓卓乃置酒欢会坚寿直前质让责以大义叩头流涕坐者感动皆离席请之卓乃起牵与共坐使免嵩囚复拜嵩议郎。
    蔡邕性笃孝母尝带病三年邕自非寒暑节变未尝解襟带不寝寤者七旬母卒庐于冢侧动静以礼有兔驯扰其室傍。又木生连理远近奇之多往观焉位至左中郎将。
    朱隽少孤母常贩缯为业隽以孝养位至大司农袁绍生而父死弱冠除濮阳长有清名遭母丧服竟。又追行父服凡在冢庐六年後为冀州牧。
    田丰少丧亲居丧尽哀日月虽过笑不至哂後为袁绍别驾。
    徐庶字元直荆州刘琮闻曹公来征遣使请降刘备在樊闻之率其众南行庶与诸葛亮并从为曹公所追破获庶母庶辞备而指其心曰：本欲与将军共图王霸之业者以此方寸之地也。今已失老母方寸乱矣。无益於事请从此别遂诣曹公位至左右中郎将御史中丞。
    魏刘正舒仲武子也。仲武先娶丘氏生子正舒正则二人丘俭反败仲武出其妻娶王氏生陶仲武为丘氏立别舍而不告绝及丘氏卒正舒求葬焉而陶不许正舒不释服讼于上下泣血露骨衰裳缀络数十年弗得从以至死亡。
    鲍出字文才少游侠兴平中三辅乱出与老母兄弟五人家居本县以饥饿留其母守舍相将行采蓬实合得数升使其二兄初雅及其弟成持归为母作食独与小弟在後采蓬初等到家而啖人贼数十人已略其母以绳贯其手掌驱去初等怖恐不敢逐之须臾出从後至知母为贼所略欲追贼兄弟皆云：贼众当如何出怒曰：有母而使贼贯其手将去煮啖之用活何为乃攘臂结衽独追之行数里及贼贼望见出乃共布列待之出到回後一顾斫贼杀四五人贼走复相合聚围出出跳越围斫之。又杀十馀人时贼分布驱出母前去贼连击出不胜乃走与前辈合出复追击之还见其母与比舍妪同贯相连出遂复奋击贼贼问出曰：卿欲何得出责数贼指其母以示之贼乃解还出母比舍妪独不解遥望出求哀出复斫贼贼谓出曰：已还卿母何为不止出。又指求哀妪此我嫂也。贼复解还之出得母还遂相扶将客南阳建安五年关中始开出来北归而其母不能步行兄弟欲共舆之出以舆车历山险危不如负之安稳乃以笼盛其母独自负之到乡里乡里士大夫嘉其孝烈欲荐州郡郡辟召出出曰：田民不堪冠带至青龙中母年百馀岁乃终出时年七十馀行丧如礼。
    黄郎父为本县卒及为君长自以父故常忌不呼铃下伍伯而呼其姓字至於忿怒亦终不言。
    高柔父靖为蜀郡都尉时天下大乱柔从兄袁绍甥也。在河北呼柔柔举宗从之会靖卒於西州时道路艰涩兵寇纵横而柔冒艰险诣蜀迎丧辛苦荼毒无所不尝三年乃还位至太尉。
    杜畿字伯侯少孤继母苦之以孝闻在荆州数岁继母亡後以三辅开通负其母丧北归位至尚书仆射司马芝字子华河内温人少为书生避乱荆州於鲁阳山遇贼同行者皆弃老弱走芝独坐守老母贼至以刃临芝芝叩头曰：母老唯在诸君贼曰：此孝子也。杀之不义遂得免害以鹿车推载母居南方十馀年躬耕守节位至大司农。
    曹休祖父尝为吴郡太守休於太守舍见壁上祖父画像下榻拜涕泣同坐者皆嘉叹焉位至大司马扬州牧。
    王字叔治年七岁丧母母以社日亡来岁邻里社感念母哀甚邻里闻之为之罢社位至奉常。
    王烈遭父丧泣泪三年太原人後避地终辽东王相任嘏年八岁丧母号泣不绝声自然之哀同於成人故幼以至孝见称。
    王基字伯舆少孤与叔父翁居翁抚养甚笃基亦以孝称。
    高贵乡公时为镇南将军都督豫州诸军事进封安乐侯上疏求分户二伯赐叔父子乔爵关内侯以报叔父抚育之德有诏特听。
    赵昱年十三母常病经三月昱惨戚消瘠至目不交睫握粟出卜祈祷泣血乡里称其孝。
    吴顾悌父向历四县令年老致仕悌每得父书常洒扫整衣服更设几筵舒书其上拜跪读之每句应诺毕复再拜。若父有疾耗之问至则临书垂涕声语哽咽父以寿终悌饮浆不入口五日大帝为作布衣一袭皆麻絮著之强令悌释服悌虽以公义自割犹以不见父丧尝画壁作棺柩象设神座於下每对之哭泣服未阕而卒。
    骆统母改为华歆小妻统时八岁遂与亲客归会稽其母送之拜辞上车面而不顾其母涕泣於後御者曰：夫人犹在也。统曰：不欲增母思故不顾耳事母甚谨位至濡须督。
    刘繇字正礼年十九从父韪为贼所劫质繇篡取以归由是显名。
    刘基繇长子也。年十四居繇丧尽礼汉末为振武将军扬州牧。
    孟宗为吴令时皆不得将家之官每得时物来以寄母常不先食及闻母亡犯禁委官时禁长吏以丧去官特为减死一等复使为官盖优之也。
    诸葛瑾遭母忧居丧至孝事继母恭谨甚得人子之道位至大将军左都护。
    陈表武庶子也。兄修亡後表母不肯事母表谓其母曰：兄不幸早亡表统其家事当奉嫡母母。若能为表屈情承颜嫡母者是至愿也。若母不能直当出别居耳表于大义公正如此由是二母感悟雍穆位至偏将军。
    陆景母张承女诸葛恪外生恪诛景母坐见黜景少为祖母所育养及祖母亡景为之心丧三年位至偏将军中夏督。
    ●卷七百五十二
    ○总录部　孝第二
    晋王祥字休徵性至孝早丧亲继母朱氏不慈数谮之由是失爱於父母每使扫除牛下祥愈谨父母有疾衣不解带汤药必亲尝有丹柰结实母命守之每风雨祥取抱树而泣其笃孝纯至如此汉末遭乱扶母携弟览避地庐江隐居三十馀年不应州郡之命母终居丧毁瘁杖而後起位至太保。
    曹志为骑常侍遭母忧居丧尽哀因得疾病喜怒失常。
    李喜初辟太傅属因辞疾郡县扶舆上道时喜母病笃乃窃逾泫氏城而徒还遂遭母丧论者嘉其节操李密字令伯犍为武阳人一名虔父早亡母何氏改醮密时年数岁感恋弥至之性遂以成疾祖母刘氏躬自抚养密奉事以孝谨闻刘氏有疾则涕泣侧息未尝解衣饮食汤药必先尝後进泰始初诏徵为太子洗马密以祖母年高无人奉养遂不应命乃上疏曰：臣以险[C260]夙遭闵凶生孩六月慈父见背行年四岁舅夺母志祖母刘愍臣孤弱躬亲抚养臣少多疾病九岁不行零丁辛苦至于成立既无伯叔终鲜兄弟门衰祚薄晚有儿息外无期功强近之亲内无应门五尺之童茕茕孑立形影相吊而刘早婴疾病常在床蓐臣侍汤药未尝废离自奉圣朝沐浴清化前太守臣逵察臣孝廉後刺史臣荣举臣秀才臣以供养无主辞不赴命明诏特下拜臣郎中寻蒙国恩除臣洗马猥以微贱当侍东宫非臣陨首所能上报臣具以表闻辞不就职诏书切峻责臣逋慢郡县逼迫催臣上道州司临门急於星火臣欲奉诏奔驰则刘病日笃苟犭旬私情则告诉不许臣之进退实为狼狈伏惟圣朝以孝治天下凡在故老犹蒙矜恤况臣孤苦羸之极。且臣少仕伪朝历职郎署本图宦达不矜名节今臣亡国贱俘至微至陋猥蒙拔擢宠命殊私岂敢盘桓有所希冀但以刘日薄西山气息奄奄人命危浅朝不虑夕臣无祖母无以至今日祖母无臣无以终馀年母孙二人更相为命是以私情区区不敢弃远臣密今年四十有四祖母刘今年九十有六是臣尽节於陛下之日长而报养刘之日短也。乌鸟私情愿乞终养臣之辛苦非但蜀之人士及二州牧伯之所明知皇天后土实所鉴见伏愿陛下矜愍愚诚听臣微志庶刘侥亻幸保卒馀年臣生当陨身死当结草帝览之曰：士之有名不虚然哉！乃停召位至汉中太守。
    荀ダ为司空年逾耳顺孝养以母忧去职毁几灭性海内称之。
    何曾有清德傅玄著论称曾及荀ダ曰：以文王之道事其亲者其颍昌何侯乎！其荀侯乎！古称曾闵今曰：荀何内尽其心以事其亲外崇礼让以接天下孝子百世之宗仁人天下之命有能行孝之道君子之仪表也。《诗》曰：高山仰止景行行止令德不遵二夫子之景行者非乐中正之道也。又曰：荀何君子之宗也。又曰：颍昌侯之事亲其尽孝子之道乎！存尽其和事尽其敬亡尽其哀予於颍昌侯见之矣。又曰：见其亲六十而孺慕予於颍昌侯见之矣。位至太傅。
    李宣伯辽东襄平人祖敏汉河内太守去官还乡里辽东太守公孙度欲强用之敏乘轻舟浮沧海莫知所从宣伯父信追求积年浮海出塞无所见欲行丧制服则疑父尚存情。若居丧而不婚娶後有邻居故人与其父同年者亡因行丧服制燕国徐邈与之州里以大孝莫大於无後劝使娶妻既生宣伯遂绝房室常如居丧礼不堪其忧数年而卒宣伯既幼孤母有改行有识之後降食哀戚亦以丧礼自居。又以祖不知存亡设木主以事之由是以孝闻（一云：敏生宣伯而遣妻宣伯不识生母及有识蔬哀戚亦如三年之丧也。）。
    郄诜为议郎母忧去职诜母病苦无车及亡不欲车载柩家贫无以市马乃於所住堂北壁外假葬开户朝夕拜哭养鸡种蒜竭其力术丧过三年有马八匹舆棺至冢负土成坟。
    傅咸自尚书左丞出为冀州刺史继母杜氏不肯随咸之官自表解职。
