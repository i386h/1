<!-- { "loadSidebar": true } -->
    吕僧珍为辅国将军步兵校尉从高祖平郢城进僧珍为前锋既平建康城高祖命僧珍率所领先入清宫即日以本官带南彭城太守迁给事黄门侍郎领武贲中郎将高祖受禅以为冠军将军前军司封平固县侯邑一千二百户天监四年大举北伐五年命僧珍率羽林劲勇出梁城其年冬以左卫将军领太子中庶子僧珍去家久表求拜墓高祖欲荣之使为本州乃授使持节平北将军南兖州刺史及疾病高祖车驾临幸中使医药日有数四既卒高祖即日临殡诏赠骠骑将军开府仪同三司常侍鼓吹侯如故给东园秘器朝服一具衣一袭丧事所须随繇备办高祖痛惜之言为流涕。
    柳忄炎齐和帝时为侍中领军将军高祖之镇襄阳为忄炎祖道帝解玉环赠之天监二年元会帝谓曰：卿所佩玉环是新亭所赠耶对曰：既而瑞感宸衷臣谨服之无ル帝因劝之酒忄炎时未卒爵帝曰：吾尝比卿刘越石近辞卮酒邪罢会封曲江县侯邑千户後出为使持节安南将军湘州刺史卒于州高祖为素服举哀赠侍中抚军将军给鼓吹一部。
    柳忱者忄炎之弟也。齐和帝时为冠军将军南平太守从高祖平郢州高祖践阼以忱为五兵尚书领骁骑将军论建义功封州陵伯邑七百户。
    韦为辅国将军豫州刺史领历阳太守高祖诏率豫州之众击魏军所获军实牛马不可胜纪以功增封七百户进爵为侯天监十七年为散骑常侍护军将军寻给鼓吹一部入直殿省及卒高祖即日临哭甚恸赐钱十万布二百疋东园秘器朝服一具衣一袭丧事取给於官遣中书舍人监护赠侍中车骑将军开府仪同三司。
    王珍国齐明帝时为辅国将军会稽太守王敬则反珍国率众拒之敬则平迁宁朔将军高祖义师起以功授右卫将军後迁护军将军通直散骑常侍丹阳尹卒诏赠车骑将军给鼓吹一部赠钱十万布百疋马仙卑为振远将军时朐山民杀琅邪太守刘所以城降魏高祖诏仙卑讨之魏徐州刺史卢昶以众十馀万赴焉仙卑与战累破之振旅还京师迁太子左卫率进爵为侯增邑六百户。
    冯道根为骁骑将军封增城县男南梁太守高祖天监二年魏将党德宗率众奄至城下道根战败之迁辅国将军六年魏攻锺离诏道根为前驱魏军败绩进爵为伯改封魏宁县八年拜豫州刺史领汝阴太守後徵为散骑常侍左军将军卒於官是日舆驾春祠二庙及出宫有司以闻帝问中书舍人朱异曰：吉凶同日今可行乎！对曰：昔柳庄寝疾卫献公当祭请尸曰：有臣柳庄非寡人之臣社稷之臣也。闻其死请往不释祭服而往遂以礻遂之道根虽未为社稷臣亦有劳王室临之礼也。帝即驾幸其宅哭之甚恸。
    裴遂齐东昏时为辅国将军庐江太守时魏将吕颇率众五万奄来攻郡遂麾下距破之加右将军。又征邵阳洲击魏众大破之以功封夷陵县子邑三百户迁将军长史高祖时累迁至宣毅将军大军北伐以遂督征讨诸军事卒於军中追赠侍中左卫将军给鼓吹一部进爵为侯增邑七百户裴之横为河东内史随王僧辨拒侯景於巴陵景退迁持节平北将军东徐州刺史中护军封豫章侯邑二千户。
    夏侯为中护军与湛僧智袭破魏军於淮肥以为使持节都督豫州缘淮南豫霍义定五州诸军事云   麾将军大通二年进号平北将军三年卒高祖闻之即日素服举哀赠车骑将军。
    兰钦为东宫直阁大通都督衡州三郡兵讨平桂阳阳山始兴叛蛮封安怀县男邑五百户。又以魏将托跋滕寇襄阳仍敕赴援除持节督南梁南北秦沙四州军事光烈将军平西校尉梁南秦二州刺史增封五百户进爵为侯破必魏梁州刺史元罗梁汉底定进号智武将军增封二千户後为安南将军广州刺史卒诏赠侍中中卫将军鼓吹一部。
    王僧辩为征东将军江州刺史大破侯景众世祖加僧辩侍中尚书令征东大将军给鼓吹一部後既平湘州旋于江陵因被诏会众军西讨督舟师二万舆驾出天居寺饯行及为镇军将军破北齐文宣众振旅于建业承圣三年二月甲辰诏曰：替俊遂贤称於秦典自上安下闻之汉制所以仰协台曜俯佐弘图使持节侍中司徒尚书令都督扬南徐东扬三州诸军事镇卫将军扬州刺史永宁郡开国公僧辩器宇凝深风格详远行为士则言表身文学贯九流武该七略顷岁征讨自西徂东师不疲劳民无怨ゥ王业艰难实兼夷险宜其燮此中台膺兹上将寄之经野替我朝猷可授太尉车骑大将军。
    杜﹀为武州刺史封枝江县侯随领军王僧辩东讨侯景至巴陵景遁加侍中进爵为公仍随僧辩追景至石头景败﹀入据<辶家>城景平加散骑常侍江州刺史卒诏曰：﹀京兆旧姓元凯苗裔家传学业世载忠贞自驱传江渚政号廉能推毂浅源实闻清静奄致殒丧恻怆于怀可赠车骑将军加鼓吹一部谥曰：武杜龛﹀第二兄岑之子也。为忠武将军大破侯景景遂东奔论功为最授平东将军东扬州刺史益封一千户。
    陈杜僧明梁元帝时为陵野将军时侯景遣于庆等寇南江高祖顿豫章命僧明为前驱所向克捷高祖表僧明为长史仍随东讨军至蔡州僧明率麾下烧贼水门大舰及景平以功除员外散骑常侍明威将军南兖州刺史进爵为侯增邑并前五百户领晋陵太守元帝承圣二年从高祖北围广陵加使持节迁通直散骑常侍平北将军馀如故荆州舀高祖使僧明率吴明彻等随侯西援於江州病卒赠散骑常侍世祖即位追赠开府仪同三司天嘉二年配享高祖庙廷子晋嗣。
    周文育为雄信将军时侯景将王伯鬼据豫章文育击走之遂据其城累前後功除游击将军员外散骑常侍封连迁县侯邑五百户高祖军至白茅湾命文育与杜僧明常为军锋平南陵鹊头诸城及至姑熟与景将侯子鉴战破之景平授通直散骑常侍改封南移县侯邑千户拜信义太守後除督南豫州诸军事武威将军率兵会高祖拒齐兵与徐嗣徽战於白城嗣徽等退加平西将军进爵寿昌县公并给鼓吹一部。
    侯安都为猛烈将军随高祖镇京口除兰陵太守高祖谋袭王僧辩诸将莫知者唯与安都定计安都既擒僧辩以功授使持节散骑常侍督南徐州诸军事仁威将军南徐州刺史及高祖与齐军战於幕府山命安都领步兵横击齐军大败以功进爵为侯增邑五百户给鼓吹一部。又进号平南将军改封曲江县公仍督水军讨萧勃频战克师还以功进号镇北将军加开府仪同三司至世祖时累封桂阳郡公及东阳太守留异叛奉诏东讨异振旅而归以功加侍中征北大将军增邑并前五千户。
    侯梁元帝时为武臣将军随都督王僧辩讨侯景大败其军以功除南豫州刺史镇于姑熟大败齐将郭元建於东关除使持节镇北将军给鼓吹一部增邑二千户高祖永定二年进位司空与领军将军徐度讨王琳舆驾幸石头亲送及世祖即位进授太尉增邑千户。又为西讨都督败周将独孤盛军以功授使持节都督湘桂郢巴武沅六州诸军事湘州刺史改封零陵郡公邑七千户天嘉二年以疾表求还朝三月於道卒赠侍中骠骑大将军大司马加羽葆鼓吹一部班剑二十人给东园秘器其年九月配享高祖庙庭。
    欧阳为始兴内史高祖之讨蔡路养李迁仕也。率兵渡岭以助高祖及路养等平有功梁元帝承制以为持节通直散骑常侍都督东衡州诸军事云   麾将军东衡州刺史新丰县伯邑四百户高祖永定三年增都督衡州诸军事开府仪同三司世祖嗣位进号征南将军改封阳山郡公邑一千五百户。又给鼓吹一部天嘉四年薨赠侍中车骑大将军司空广州刺史。
    吴明彻梁元帝时为戎昭将军安州刺史敬宗时彻随周文育讨杜龛张彪等东道平授使持节散骑常侍安东将军南兖州刺史封安吴县侯高祖受禅拜安南将军世祖时累迁中领军废帝即位授领军将军寻迁丹阳尹及湘州刺史华皎阴有异志诏授明彻使持节都督湘桂武三州诸军事安南将军湘州刺史给鼓吹一部率兵讨平皎授开府仪同三司进爵为公孝宣太建元年授镇南将军四年徵为侍中会朝议北伐公卿互有异同明彻决策请行五年诏加侍中都督征讨诸军事仍赐女乐一部总统众军十馀万发自京师军至秦郡克其水栅齐遣大将军尉破胡将兵为援明彻破走之秦郡乃降高祖以秦郡明彻旧邑诏具太牢令拜祠上蒙文武羽仪甚盛乡里以为荣进克仁州授征北大将军进爵南平郡公增邑并前二千五百户次平峡石岸二城进逼寿阳生擒齐将王琳诏加都督豫合建光朔北徐六州诸军事车骑大将军豫州刺史增封并前三千五百户六年自寿阳入朝舆驾幸其第赐锺磬一部米万斛绢布二十疋七年进攻彭城军。又大破之八年进位司空周铁虎梁元帝时为仁威将军从王僧辩克定京邑平陆纳於湘州以前後功进爵为侯增邑并前五百户。
    程灵洗梁元帝时为云   麾将军禽贼帅赵乘乾以功授持节散骑常侍都督青冀二州刺史增邑并前一千户敬帝时迁信武将军助防京口及平徐嗣徽有功除南丹阳太守封遂安县侯增邑并前一千五百户高祖未讨王琳於南陵破之以功授使持节都督南豫州缘江诸军事信武将军南豫州刺史世祖天嘉四年击走周迪五年迁中护军废帝即位进号云   麾将军华皎之叛也。遣使招诱灵洗灵洗斩皎使以状闻朝廷深嘉其忠增其守备给鼓吹一部。又进攻周沔州克之禽其刺史裴宽以功进号安西将军改封重安县公增邑并前二千户光大二年卒赠镇西将军开府仪同三司宣帝大建四年诏配享高祖庙庭。
    程文季者灵洗之子也。世祖天嘉中为贞毅将军镇东府中兵参军时陈宝应与刘异连结世祖遣文季为前锋所向克捷战功居多还转府谘议参军领中直兵孝宣太建二年为豫章内史随都督章昭达往荆州征萧岿以功加通直散骑常侍安远将军增邑五百户五年随都督吴明彻围寿阳每战常为前锋齐人深惮之以功除散骑常侍明威将军增邑五百户。
    黄法为信武将军高祖永定二年王琳遣李钦樊猛余孝顷等攻周迪。且谋取法法率兵援迪禽孝顷等三将进号宣毅将军增邑并前一千户给鼓吹一部。又以拒王琳功授平南将军开府仪同三司至孝宣大建五年为征南大将军与北伐都督吴明彻出秦郡大破齐军以功加侍中改封义阳郡公邑二千户其年迁都督合霍二州诸军事增邑五百户七年徙都督豫建光朔合北徐州六州诸军事八年薨赠侍中中权大将军司空。
    淳于量梁元帝时为信威将军与都督王僧辩并力克平侯景承圣元年以功授左卫将军谢沐县侯邑五百户高祖受禅授持节散骑常侍平西大将军给鼓吹一部少帝光大元年为持节征南大将军西讨大都督平华皎并降周将长胡公拓拔定等以功授侍中中军开府仪同三司进封醴陵县公增邑一千户孝宣大建五年为中护大将军吴明彻之西伐也。量替成其事遣第六子岑率所领从军淮南克定改封始安郡公增邑千五百户。
