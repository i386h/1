<!-- { "loadSidebar": true } -->
二年四月李希烈平诏曰：叛臣希烈窃据淮沂师旅一兴绵联莫解劳服者从役不暇受污者无路自新通邑化为丘墟遗骸遍於原野每念及此心伤涕流自昔劳师者靡有不悔以虞舜之圣屈於苗人汉武之强弊於戎虏矧乎！德犹不逮力或未全我其永怀亦以自警乃者下哀痛之诏布宽大之恩普天载新殊化毕宥然而尚劳师旅御捍封陲有累岁离弃室家有经时不解甲胄忠虽为国咎实在君子民。若斯宁不知愧赖将相士旅一其诚心奋扬武威慎固疆宇远人思服元恶就诛蒸黎方致於安宁役戍永期於休息懋官以旌玄赐宴以劳旋赏不逾时盖遵彝典都统检校司空平章事刘玄佐宜与子孙一人五品正员官节度使检校右仆射李澄检校兵部尚书曲环检校户部尚书李皋兼御史大夫樊泽等各与子孙一人七品正员官都防御使工部尚书贾耽都团练使御史大夫卢玄卿张建封等各与子孙一人八品正员官检校司空平章事李抱真检校司空平章事李纳检校右仆射平章事韩工部尚书田绪等各遣将士五千人赴河南行营同讨不庭厥有成绩抱真纳各与子孙一人六品正员官绪与子孙一人八品正员官。
三年七月诏曰：乃者吐蕃犯塞毒我生灵ㄈ扰陇东深入河曲朕以兵戎粗定伤痍未瘳务息战伐之谋将遂通和之请亦知戎鬼志在贪婪重违修睦之词乃允寻盟之会果为隐匿变发宫纵犬羊凶狡之群乘文武信诚之众苍黄陷没深用恻然此皆繇朕之不明致其。若此既无德於万寓实有愧於四方宵旰贻忧何嗟而及今兵部尚书崔汉衡等皆国之良士朝之荩臣婴絷穹庐眇然殊域念其家室或未离於屡空禄以锡男庶或资於薄俸汉衡宜与一子七品官司勋员外郎郑叔矩检校户部郎中路泌殿中侍御史韩及大将孟日华辛荣李至言范澄王良贲乐演明阳皆权文成等各与一子八品官试石金吾兵曹参军袁同直前榆次尉裴及副兵马使以上各与一子九品官仍委本使即具名衔闻奏。
四年正月一日赦书天下刺史与一子正员官。
七月诏以太尉兼中书令西平郡王晟长子试大理评事兼监察御史愿为银青光禄大夫太子赐上柱国唐制公卿嫡嗣皆自命而后言於有司帝以晟功高特为命嫡。且宠异以两阶勋俾其父子并建门戟。
六年十一月庚午南郊毕诏宰相及东都留守六军统军诸道节度使神策神武金吾六军都团练防御观察使京兆河南尹正员尚书御史台长官太常卿各与一子官故尚父子仪与一子五品正员官如己五品已上量与改转赠太尉秀实与一子官张巡许远南霁颜真卿颜杲卿各与一子正员官。
七年二月授张巡男去疾许远男岘南霁男承嗣颜真卿男κ杲卿孙谟之官旌忠烈之後也。
五月门下侍郎平章事窦参祖尚衣奉御瑾特赠扬州大都督父纟州闻喜尉审言特赠吏部尚书祖母氏追封武威郡太夫人母母氏追封郑国太夫人参将附祖祢新庙故特加宠赠。
九年十一月乙酉日南至郊祀礼毕大赦天下故尚父子仪赠太师晟赠太尉秀实各与一子六品正员官是年诏曰：前利州刺史狄博济惟乃曾祖梁文惠公启佑天后定绍复之策幽赞中兴宜锡祚裔垂於无穷矧博济郡人怀之理有异等可卫尉少卿。
十一年十一月辛亥以前太子宾客李愿为左领军大将军李凭为右威卫大将军依前兼中丞皆太尉晟之子以免丧故晟诸子同日授官者凡九人。
十四年赠故衡州刺史王绎洪州都督以其弟纬故也。
顺宗初即位制曰：武德以来配飨功臣及张巡许远南霁颜真卿杲卿等子孙中各与一人正员官故尚父子仪赠太师晟太尉秀实子孙中各与一人正员官五品及诸州府长史及京尝参官父现在未有官者并与五品致仕官及阶父殁母存者与邑号父母亡殁量与追赠陕州元从宝应功臣兴元元从奉天定难功臣赐爵勋有差亡殁者与追赠中书门下节度东都留守度支盐铁等使京兆郡观察招讨等使及神策神威金吾六军将大将军英武成远镇国军使陇右经略军使节度留後各与一子官。
宪宗元和元年正月册尊号诏中书门下及外使宰相与一子七品官东都留守六军大将等与一子出身东宫并与改官其撰册文官等各与一子官及勋爵有差。
二年正月辛夕卩有事于南郊大赦天下制故尚父子仪太师晟太尉秀实及颜真卿杲卿张巡许远南霁及配飨功臣与一子官及出身有差。
七月录配飨功臣之後以苏瑰孙系为京兆府司录参军崔玄孙元方张说孙赘并为监察御狄仁杰孙玄范为左拾遗诏曰：朕惟承累圣之业追先正之劳济于艰难代有勋烈既而本根已远枝叶稍零诏书屡勤于褒饣希有司不忘于遴简一命宰府载弘搜扬录其先功果复良嗣苏系等咸以茂学懿行勖于前修皆人之领袖族之狐赵类能而举各命以官或任以纟绳或参于谏烈庶乎！旌太傅之德将拟南城之封绍赞阝侯之裔不俟东门之感忠义获宠古今同之后数日。又得敬晖孙元亮袁恕巳孙德师相次录用。
三年四月戊寅谥张柬之为文贞桓彦范为忠烈敬晖为贞烈崔玄为文忠袁恕己为忠烈先是柬之曾孙曛以谥事诣中书陈诉宰臣上闻因令有司授曛官仍定柬之等谥焉。
五年三月以赠给事王澹之子璋为左清道率府曹参军澹因李铸为乱遇害故录其嗣是年刘济为幽州节度使讨镇州王承宗累破乐寿等县赏功颇厚仍与一子孙六品官者凡四人。
六年七月御延英对宰臣李吉甫奏曰：臣伏见代宗时滑州节度令狐彰临终上表悉以土地兵甲籍上朝廷遣诸子随表归阙代宗以彰遗表宣示百寮付史馆当时在位者闻之无不感叹今惟有次子通在臣每感彰同时河朔诸镇传子传孙无不熏灼数代唯彰忠义感激奉国忘家遣子入朝以土地归于先帝贞元中长子建坐事死施州纟刀子运亦无罪流死于归州欲使忠义者何所激劝今通幸存得遇明圣伏乞陛下召对与语如堪进用望稍优奖帝因语宰臣曰：德宗英灵冠于百王但临事刚断宰臣不能规谏朕比在藩邸虽则纟刀年记得数事未副外望，岂非宰臣怀禄畏避不言遂令四方传说此是宰臣有负先圣卿等当以此为鉴戒因授通赞善大夫。
九年八月庚寅录功臣之后以左神策军华原镇遏兵马使兼御史大夫康志宁为检校左骑常侍兼左龙武军将军知军事河南府永宁县令李晏为京兆府高陵县令左神策正将杨屿为袁州司马薛之逵冀州司马苏缜为陇州司马李克展为凤翔府仓曹李融为常州司户李仲为襄州司仓田知清为冀王府功曹李元正为循王府功曹诏曰：君臣运合故徇国以毁家劝赏义明故褒功而显节存则酬其爵禄殁则录其子孙然後忠义不遗典章斯在故兹晋隰等州观察使检校兵部尚书康日知故徐州刺史兼御史大夫李洧等一十家皆有茂功于盟府故命采访后嗣光贲前人今志宁等或服戎著绩或从官有成或投迹运府之中或滞才州县之职咸加甄录各茂官荣庶乎！受禄者无忘于聿修怀忠者使知其必报勉膺宠擢无替前劳。
十二年七月赠著作郎权皇太子太保皋前赠秘书监至是因子德舆相为立家庙复有是赠。
十三年正月赦书故尚父子仪赠太师晟赠太尉秀实及颜真卿杲卿张巡许远南霁与一子官及出身有差。
十四年三月以抚州司马同正令狐通为右卫将军给事中崔植封诏上言通尝刺寿州用兵失律前罪未塞不宜遽加奖用命宰臣谕植以通父彰有功不忍弃其子诏遂行。
七月帝御宣政殿册尊号礼毕大赦天下故尚父子仪赠太师晟赠太尉秀实及张巡许远南霁颜真卿杲卿子孙各与官及出身是月宣武军节度使韩弘与一子七品正员官。
九月辛丑以魏博田弘正之兄相州刺史田融为检校刑部尚书兼太子宾客东都留守。
穆宗以元和十五年正月即位二月御丹凤楼大赦诏中书门下及节度等使东都留守度支盐铁使京兆尹诸军使等赐一子官有差武德巳来配飨及第一等功臣并张巡许远南霁颜真卿杲卿等尚父子仪赠太师晟赠太尉秀实子孙中与一子官有差其中有才行堪在台省者量才叙用。
六月举勋贤之後堪任台省官者以大理正段文通为殿中侍御史渭南县尉郭承嘏为监察御史前淮南营田副使颜为水部员外郎长安县丞颜谂为大理正。又以宰臣韩弘祖望赠右仆射父海赠太师令狐楚祖崇豪赠吏部尚书父承简赠礼部尚书萧亻免祖华赠太保父尝赠吏部尚书文昌祖怀皎赠给事中父谔赠左仆射其祖母及母并加封赠。又封萧亻免母韦氏岐国太夫人是月魏博节度使检校司徒兼侍中田弘正祖延恽赠吏部尚书父庭赠右仆射淮南节度使检校左仆射平章事李夷简祖察言赠兵部尚书父自仙赠右仆射河东节度使检校左仆射兼门下侍郎平章事裴度祖有邻赠右仆射父淑赠太子太保幽州节度使检校司空平章事刘总祖恽赠太师其祖母及母并加封爵赠是年宁节度使李光颜来朝诏与一子正员四品尝参官长庆元年正月辛亥赦诏故尚父汾阳王及赠太师晟赠太尉秀实各与一子官八品颜真卿杲卿张巡许远南霁各与一子出身武德以来功臣子孙量加奖用中书门下及节度使带平章事者各与一子八品正员官祖父母及父母并与赠官封父殁母存者与邑号已赠已封者更与追赠及邑号礼仪使大礼使度支盐铁使京兆尹各与一子出身文武尝参官并致仕及诸道节度观察经略等使及神策等诸军使父见存者量与致仕官母存者与邑号父母亡殁与赠官及邑号东都留守及诸道节度观察经略等使神策金吾大军将军威远镇国军使各与一子出身四月以幽州刘总籍土地归阙授其弟约及男等一十一人官领郡符加命服者五人升朝班佐环卫者六人是月赠庐江县令崔婴甫吏部侍郎婴甫宰相植之父也。植出继伯父甫及是以情上请故特追赠。
七年大赦制撰册文官中书侍郎平章事崔植与一子正员官。
四年八月以太仆寺主簿李宏为河南府兵曹掾获嘉令蒋禹阝为伊阳令安史之乱宏祖忄登禹阝祖清皆著名节故特制宠之。
敬宗即位初大赦诏元和已来两河节度使全家归阙者如张茂昭王承元程权刘总田宏正等五家各与一子正员官。
宝历元年正月以前右补阙魏猗为湖州司马猗文贞公徵之孙也。朝廷以忠贤之后宠为谏官猗病不克拜故有是命。
二年四月以姚元崇玄孙前京兆府富平县尉合为监察御史以宋曾孙前太常寺大乐署令坚为京兆府富平县尉。
文宗太和元年正月赦诏今年正月十四日上皇太后尊号及朕受册进宝撰即位册文承旨宣制等官各与一子正员七品官是月平卢军节度使康至睦上言故莱州刺史李庭远当李师古节制东平之日庭远为属郡屡陈忠顺以沮奸凶繇是父子二人俱为师古所害其纟刀子可举才十岁逐在海中至今犹在臣已署军职请兼授管内一官遂以淄州高苑县主簿命之。又诏泾原节度使李与一子五品正员官。
二年三月尚书右仆射同中书门下平章事裴度进封太原郡公中书侍郎同中书门下平章事韦处厚进封灵昌郡公裴度窦易直各请封爵回授一男。
