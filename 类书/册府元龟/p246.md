<!-- { "loadSidebar": true } -->
宝历元年二月浙西观察使李德裕献丹箴帝虽不能尽用德裕之言而特命翰林学士韦处厚殷勤草诏还答亦可谓奖善纳忠至矣。又常欲东幸宰相及诸大臣等无不切谏而帝意益坚常正色谓宰臣曰：朕去意已定其从官宫人等悉令内备糗粮必不扰百姓宰臣李逢吉等顿首答言陛下贵为天子富有四海天下一家何往不可况东都千里而近宫阙具存巡狩游幸固有常典但陛下法驾一动事须备仪千乘万骑不可减省纵不令费用绝广亦须使丰俭合宜岂得自备糗粮以失大体臣等所以为不可者祗以干戈未甚戢边鄙未甚宁切恐人心摇动伏乞陛下上为宗庙下为庶人稍回圣虑则天下幸甚非唯臣等幸甚帝不听乃命度支员外郎卢贞检讨人情大扰雒中居第及物价顿贵数倍百执事相继献疏亦并不省朝廷方忧恐之次裴度自兴元入相因别对具奏云：国家建立都邑盖备巡游然自艰难以来此事遂绝东都宫阙及六军营垒百司廨宇悉已荒废陛下必欲行幸亦须缓缓修葺一年半岁後方可议行目下交恐无素帝曰：群臣皆云：不合去。若以卿言即不去亦得何止後期旋。又朱克融史宪诚各请以丁匠五千人助修东都宰臣因之复得论陈乃追贞还而罢行计。
文宗太和元年四月丙辰宰臣等於延英既出再召韦处厚独对一刻馀时宰臣启事得请之後往往中变是日处厚与裴度窦易直同对既而从容独进曰：陛下用臣等为宰相使参大政前後论奏皆蒙听纳近日虽云：不阻然臣等既退寻多改移事。若出自圣旨则是陛下示臣等以不信。若与别人商量则臣等不合更居此位。且裴度以元勋旧德历相四朝孜孜竭诚人望所属陛下固宜亲重易直以忠厚长者辅佐先帝陛下亦当委付微臣是陛下首自选擢非因陈乞帝瞿然曰：卿何事邪卿何事邪朕知卿合作宰相一昨内难既定朕以人望所属用卿不疑军国事多方所倚赖今卿辞免是彰朕之不德朝廷四方其谓朕何慰勉久之而退既出延英门遽命中人复召处厚独入咨访移晷开陈理体者数百言其要以旌别淑慝修举法制为请因复恳言裴度勋大望崇。且其心忠荩可以久於任使帝欣纳焉。
九年御史中丞李孝本以罪诛帝取其二女以入右拾遗魏上疏切谏帝立出二女以为右补阙开成元年正月以叙州司户参军董昌龄为硖州刺史昌龄前在邕南以杀衡方厚待罪无何复命右拾遗魏上疏曰：臣闻王者涣汗之恩几罪宽宥唯故杀人者死乃王者不易之典也。其董昌龄比者录以微效任之方隅不能祗慎宠光恣其狂暴无辜杀戮事迹显彰妻孥衔冤万里来诉伏蒙陛下睿圣慈悯念其狂横特令鞫劾寻得贳原尚以微绩曲全性命中外言议窃为未当今授之牧守以理疲人则杀人者遭拔擢冤苦者何申诉此则法理所紊交为不可臣忝备谏列不敢不言况陛下慎恤刑狱朔望循省虑有冤滥以及生人傥事理稍乖则伤圣化今兹宠授物议嚣然伏乞陛下速回成命以警列士则天下幸甚疏奏数日昌龄复改为洪州别驾二月辛未宰臣。又奏谏官所论董昌龄不合为郡守陛下遽即听从臣下无不感说。
九月壬辰以左骁卫将军兼扬州大都督府司马朝霞为润州司马依前教坊副使朝霞以善吹笛进帝为新声雅乐朝霞能承意变声频符帝旨繇是有宠初授扬州司马谏官上言曰：此官品第尚书郎刺史皆为之非乐工所宜处也。疏奏之後帝於延英。又称朝霞之能宰臣召谏官谕以帝旨，於是右补阙魏入疏再论浃旬後降授此官。
三年八月壬寅帝御紫宸殿百寮班定左拾遗窦洵直奏云：仙韶乐官尉迟璋不合授三府率臣已两状未蒙允许乐官自有本分官不合辄更侵清秩帝谓宰臣曰：此事至小不必当衙论之李珏宣云：续有处分洵直不退再宣乃拜舞而退帝。又曰：洵直所论如何郑覃曰：三府率是六品杂官今。若谓之清秩此为近名杨嗣复曰：夫闻氵句直之论一乐官则有之亦不足怪陈夷行曰：谏官当衙只合论宰相得失不合论乐官然臣以为向外闻谏官当衙论事须与处置今请乐官七八年一度与官不然更与一二数手力帝曰：别与一官遂除光州长史。
十一月庚午帝於麟德殿召翰林学士柳公权丁居晦对因便授居晦御史中丞翼日制下是日帝问公权向外人情所论如何公权奏曰：昨陛下除郭文为宁节度使向外人情颇生异论帝曰：郭文是尚父之侄太皇太后之叔在官无过犯自执金吾与小镇有何议论公权奏曰：陛下数日前取郭文二女入内有之乎！帝曰：然入参太后公权曰：外议云：郭文二女有殊色故令入侍遂领藩方不言郭文有他能而蒙圣奖帝亻免首良久谓公权曰：为之奈何公权曰：昔庐江王妃入侍太宗王切谏太宗遂还其本家今陛下。若令自南内送归郭文之家内外必信非陛下所纳郭文之女授宁自无异论是日太皇太后遣南宫留后张华送郭文二女归其家各与锦采五十匹武宗会昌二年十一月幸泾阳校猎白鹿原谏议大夫高少逸郑朗等於阁内论陛下校猎太频出城稍远万几废弛晨出夜归方用兵师。且宜停止帝优劳之谏官出谓宰臣曰：谏官甚要朕时闻其言，庶几减过宣宗大中十一年正月车驾将幸华清宫两省官进状论奏诏曰：朕以骊山近宫贞圣庙貌未尝修谒自谓阙然今属阳和气清中外事简听政之暇或议一行盖崇礼敬之心非以盘游为事虽申初令兼虑劳人卿等职备禁闱志勤奉上援经据古列状献章载陈恳至之辞深睹尽忠之节已允来请所奏咸知。
九月右补阙陈嘏左拾遗王谱右拾遗薛廷杰上疏谏遣中使往罗浮山迎轩辕先生诏曰：朕以万机事繁躬访庶务闻罗浮山处士轩辕集善能摄生年龄亦寿乃遣使迎之或冀有少保理也。朕每观前史见秦皇汉武为方士所惑常以之为诫卿等位当论列职在谏司阅示来章深纳诚意乃谓崔慎繇曰：为吾言於谏官虽少君栾大复生不能相惑如闻轩辕生高士欲与之一言耳。
後唐庄宗天十三年冬李存审破杨刘进营麻家口为都营使筑垒以拒汴人时帝勇於接战每以轻骑当贼遇窘数四存审凌旦度其必出叩马泣谏曰：王将复唐宗社宜为天下自爱搴旗挑战一剑之任无益圣德请责效於臣昔耿不以贼遗君父臣虽不武敢不代君之忧帝即时回驾。
同光三年闰十二月两省谏官上疏请车驾不巡幸汴州批曰：忽披谏疏深沃朕心非因谠直以上闻岂致焦劳之外达卿以饣鬼运不继军食有亏在京则廪食阙如支计则供顿莫备卿等。若别陈意见动卟机宜傥得稍济军储不移警跸即当旁询众恳尽述良筹伫闻敷攵浣予宵旰戊申谏官上疏请不巡幸汴州批曰：朕以四海虽宁五兵不可不训聚之王室务壮神京其如人赖饣侯粮马资藁秸飞免动劳於四达经谋全系于有司近以水潦为灾赋租失额欲巡方岳贵便兵民卿等细察舆情备陈忠恳虑沸腾於物议俾镇静於宸居载览封章深识嘉画时谏官言天子有四海之富何虑阙供当须节俭省费以济六军自古及今未有銮舆就食今吴扬未灭示其虚实转益凶骄三疏乃允。
明宗长兴二年十月北京地震左补阙李祥上疏曰：臣闻北京地震日数稍多臣曾览国书见开元中秦州地震寻差官宣慰。又降使致祭山川所损之家委随事制置陛下中兴唐祚起自晋阳地既数震合思天诫臣思天意虑陛下忘创业艰难之时有功成矜满之意欲陛下有始有卒兢兢业业也。望委亲贤往彼宣慰问其疾苦俾议蠲除诏曰：地道安静以动为异前文备载历代不无因有灾祥深加儆戒朕自登九五每念生灵乐闻忠正之言恶见骄奢之事岁时丰稔中外和同近闻河南数数地动骇彼群听深轸予衷李祥居谏诤之官抱谠直之气恳礻卑正道特上封章恐朕忘创业艰难之时有功成矜满之意不唯举职备见为时况朕守听政之勤如践祚之始常持翼翼不忘兢兢今更体李祥之言以前代为鉴理不忘乱安不忘危臣下须进思尽忠退思补过日慎一日有始有终如此则何休祥之不臻何咎徵之不泯唯并州之地乃丰沛之乡已命亲贤往分忧寄必资镇静专务辑绥刑狱之间不得令有冤滞几关利济并许奏闻事有不便於民皆须止绝其北京山川之神仍宜差官专往祭祷朝廷静可以惠四海侯伯静可以福一方冀安比室之人以镇兴王之地先是太原地震留守密奏人不之知无敢言者及祥有是奏帝甚嘉之赐祥四品章服。
晋高宗天福二年诏修西京大内谏议大夫薛融以邺下用兵国用不足上疏请罢之优诏嘉许。
周世宗显德三年世宗亲征淮南四月丁亥车驾发自濠州回幸涡口是时锐於攻取意欲亲幸扬州宰臣范质等以师老泣讠束乃止。
●卷一百二
○帝王部　招谏
尚书述帝舜之言曰：予违汝弼汝无面从退有後言成王稽首周公以求教诲穆王申命伯ぁ责其正己斯皆古先哲王劳谦寅畏询谋补察之美也。若夫弁冕端委蔽旒塞纟广中堂有千里之阻神龙有逆鳞之威苟非屈己以详延虚怀以听纳即下之壅遏不闻而上之满假自用矣。是以二帝三王之世莫不树诽谤之木设敢谏之鼓植进善之旌立记过之史乃至公卿列士皆献诗以讽瞽史瞍蒙有书箴赋诵之职百工执艺庶人传语使下情尽达众志咸竭然後斟酌而取舍焉故朝政无阙王度以贞德音享於人神钦明格於上下矣。而历代以还或因三光之谪见水旱之作忧劳戒惧谘求谠议斯亦圣哲之常道也。若乃访采惟勤听受斯郁命令徒粲於方策骨鲠蔑闻於登进先民有言曰：应天以实不以文动人以行不以言亦奚益於治体矣。
夏禹以五音听治（五音宫商角徵羽）悬钟鼓磬铎置召以待四方之士为号曰：教寡人以道者击鼓（道和阴阳鼓一声以节五音故击之）喻寡人以义者击钟（钟金也。义取断喻击钟）告寡人以事者振铎（铎铃金口木舌合为音声告事非一品故振之也。）语寡人以忧者击（磬石也。声急忧亦急务故击磬也。）有狱讼者摇召（狱讼一辨於事故取小召摇之）汉文二年十一月晦日有食之诏曰：天下治乱在予一人惟二三执政犹吾股肱也。朕下不能治育群生上以累三光之明其不德大矣。令至其悉思朕之过失及知见之所不及モ以启告朕（モ音盖乞也。言以过失开告朕躬是则於朕为恩惠也。）及举贤良方正能直言极谏者以匡朕之不逮。
五月诏曰：古之治天下朝有进善之旌（旌幡也。尧设之五达之道民欲有进善者立於旌下言谤之木（尧作之桥梁边板所以书政治之愆失也。至秦去之）所以通治道而来谏者也。今法有诽谤讠夭言之罪（讠夭与妖同）是使众臣不敢尽情而上无繇闻过失也。将以来远方之贤良其除之其後贾山上书言除铸钱令非是。又讼淮南王无大罪等事其言多激切善指事意然终不加罚所以广谏诤之路也。
