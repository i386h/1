<!-- { "loadSidebar": true } -->
    樊叔略仕周为营构监尉迟迥之乱高祖令叔略镇大梁迥将宇文威来寇叔略击走之以功拜大将军宇文述仕周为英果中大夫尉迟迥作乱相州述以行军总管率步骑三千从韦孝宽击之军至河阳迥遣将李隽攻怀州述别击军破之。又与诸将击尉迟於永桥述先锋陷阵俘馘甚众平尉迟迥每战有功超拜上柱国开皇初拜右卫将军平陈之役以行军总管率众三万自六合而济时韩擒虎贺。若弼两军趣丹阳述进据石头城为声援陈主既擒而萧萧岩据东吴之地拥兵拒守述领行军总管元契张默言等讨之水陆兼进落丛公燕荣以舟师自海至亦受述节度陈永新侯陈君范自晋陵奔并军合势见述军。且至惧立栅於晋陵城东。又绝塘道留兵拒述自义兴入太湖图掩述後述进破其栅回兵击大败之斩司马曹勒。又前军复陷吴州以馀众保包山燕荣击破之述进至奉公埭萧岩陈君范等以会稽请降述许之二人面纟专路左吴会悉平以功拜安州总管大业中为左卫大将军从炀帝幸榆林时铁勒契弊歌棱攻败吐谷浑其部携散遂遣使请降求救帝令述以兵屯西平之临羌城抚纳降附吐谷浑见述拥强兵惧不敢降遂西遁述领鹰扬郎将梁元礼张峻崔师等追至曼头城攻拔之斩三千馀级乘胜至赤水城复拔之其馀党走屯丘尼川述进击大破之获其王公尚书将军二百人前後虏男女四千口而还浑主南走雪山其故地皆亡明年从帝西巡至金山登燕支述每为斥侯时浑贼复寇张掖进击走之明年帝有事辽东与将军杨义臣率兵复临鸭绿水会杨玄感作乱帝诏述班师令驰驿赴河阳发诸郡兵以讨玄感时玄感逼东都闻述军将至惧而西遁前图关中述与刑部尚书卫玄左御卫将军来玄儿武卫将军屈突通等蹑之至阌乡五丈原与玄感相及述与来玄儿列阵当其径道屈突通以奇兵击其後大破之遂斩玄感传首行在所赐物数千段。
    梁睿仕周为凉安二州总管及高祖总百揆代王谦为益州总管行至汉川而谦反遣兵攻始州睿不得进高祖命睿为行军元帅率行军总管于义张威达奚长儒梁石孝义步骑二十万讨之时谦遣开府李三王守通谷睿使张威击破之擒数千人进至龙门谦将赵俨秦会拥众十万据为营周亘三十里睿令将士衔枚自开远道西南奋击力战破之蜀人大骇睿鼓行而进谦将敬豪守剑阁梁岩拒平林并惧而来降。又令高阿那环达奚等以盛兵攻利州闻睿将至分兵据开远睿顾谓将士曰：此虏据要欲遏吾兵势吾当出其不意破之必矣。遣上开府拓拔宗超剑阁大将军宇文指巴西大将军赵达水军入嘉陵睿遣张威王伦贺。若震于义韩相贵阿那惠等分道攻自午及申破之奔归于谦睿进逼成都谦令达奚乙弗虔城守亲率精兵五万背城结阵睿击之谦不利将入城虔以城降拒谦谦将麾下三十骑遁走新都令王宝执之睿斩谦於市剑南悉平进位上柱国。
    于义仕周宣帝时为开府高祖作相王谦构逆其将达奚拥众据开远义以都督将左军击破之拜潼州总管。
    李恽仕周为义州刺史王谦作乱以行军总管从梁睿击平之进上大将军开皇元年以行军总管讨平叛蛮进位柱国。
    长孙炽仕周为大都督王谦作乱炽从信州总管王长述溯江而上以炽为前军破谦一镇定楚合等五州擒伪总管荆山公元振以功拜仪同三司大业初擢拜户部尚书吐谷浑寇张掖令炽率精骑五千击走之追至青海而还以功授银青光禄大夫。
    杨文纪开皇初为车骑大将军仪同三司安州总管长史将兵迎陈降将李瑗於齐安与陈将周法尚军遇击走之以功进授开府。
    张ち开皇初为大都督领乡兵贺。若弼之镇寿春也。尝为间谍平陈之役颇有功焉进位开府仪同三司。又率水军破逆贼笮子游於京口薛子建於和州拜大将军後从杨素征江表别破高智慧於会稽吴世华於临海进位上大将军。
    庞晃开皇初为上开府拜右卫将军河间王弘之击突厥也。晃以行军总管从至马邑别路出贺兰山击贼破之斩首千馀级。
    权武开皇六年为大将军检校潭州总管桂州人李世贤作乱武以行军总管与武侯大将军虞庆则击平之。
    王ɡ开皇中以行军总管屯兵江北御陈寇数有战功为陈人所惮伐陈之役及高智慧反攻讨皆有殊绩官至柱国。
    赵贤通开皇中为民部中大夫从上柱国于义率众数万自三亚道以伐陈寇克陈十九城而还。
    贺。若弼开皇中为行军总管伐陈之役进屯蒋山之白土冈陈将鲁达周智安任蛮奴田瑞樊毅孔范萧摩诃等以劲兵拒战田瑞先犯弼击走之鲁达等相继迎进弼军屡却弼揣知其骄士卒。且惰，於是督厉将士殊死战遂大破之。
    刘权开皇中为车骑将军从晋王玮平陈以功进授开府仪同三司大业五年从征吐谷浑权率众出伊吾道与贼相遇击走之逐北至青海虏获千馀口。
    王世积开皇中为蕲州总管平陈之役晋王已平丹阳世积，於是移书告谕遣于全公权始璋略取新蔡陈江州司马黄弃城而遁始璋入据其城世积继至陈豫章太守徐澄庐陵太守萧廉浔阳太守陆仲容巴山太守王诵太原太守马顿齐昌太守黄正始安城太守任等及鄱阳临川守将并诣世积降以功进位柱国荆州总管桂州人李光仕作乱世积以行军总管讨平之进位上柱国。
    高励开皇中以行军总管从宜阳公王世积下陈江州以功拜上开府。
    周法尚开皇中为黄州总管伐陈之役以行军总管隶秦孝王率舟师三万出于樊口陈城州刺史熊门超出师拒战法尚击破之擒超於阵累迁永州总管安集岭南未几桂州人李光仕举兵作乱令法尚与上柱国王世积讨之法尚驰往桂州发岭南军世积出岳州徵岭北军俱会于尹州光仕来击走之世积所部多遇瘴不能进顿於衡州法尚独讨之光仕帅劲兵保白石洞法尚捕得其弟光略光度大获家口其党有来降附法尚辄以妻子还之居旬日降者数千人法尚遣兵列阵以当光仕亲率奇兵蔽林设伏两阵始交法尚驰击其栅栅中人皆走散光仕大溃追斩之拜武卫将军时黔安夷向思多反杀将军鹿愿围太守萧造法尚与将军李景分路讨之法尚击思多于清江破之斩首三千级还从讨吐谷浑法尚别出松州道逐捕亡散至于青海辽东之役以舟师指朝鲜道会杨玄感反与将军宇文述来护儿等破之以功进右光禄大夫时有齐郡人王薄孟让等举兵为盗众十馀万保长白山频战每挫其锐。
    燕荣开皇中为青州总管伐陈之役以为行军总管率水军自东莱傍海入太湖取吴郡既破丹阳吴人共立萧为主阻兵於晋陵为宇文述所败退保包山荣率精甲五千蹑之败走为荣所执晋陵会稽悉平。
    李元通开皇中以尚书左丞领左翊卫骠骑将军伐陈之役元通以行军总管从杨素出信州道以功进位大将军。
    刘仁恩开皇中以行军总管从杨素伐陈与素破陈将吕仲肃於荆门仁恩之计居多授上大将军。
    来护儿开皇中为大都督平陈之役护儿有功进位上开府从杨素击高智慧于浙江智慧将逃於海护儿追至闽中馀党皆平进位大将军除泉州刺史封襄阳县公食邑一千户时智慧馀党盛道延阻兵为乱护儿。又讨平之迁建州总管。又与蒲山公李宽讨平黟歙逆党汪文进进位柱国大业中辽东之护儿率楼船指沧海入自氵贝水去平壤六十里与高丽相遇进击大破之乘胜直造城下破其郛郭，於是纵军大掠稍失部伍高元弟建武募敢死士五百人邀击之护儿因却屯营海浦以待期会後知宇文述等败遂班师明年。又出沧海道师次东莱会杨玄感作逆黎阳进逼巩雒会儿勒兵与宇文述等击破之封荣国公。又帅师渡海至卑奢城高丽来战会儿大破之斩首千馀级。
    鱼俱罗开皇中以大都督从晋王平陈有功拜开府未会沈玄忄会高智慧等作乱江南杨素以俱罗同行每有战功加上开府。又从素出灵州道击突厥以功进位柱国大业中以交通内臣除名会越隽飞山蛮作乱诏俱罗白衣领将并率蜀郡都尉段锺葵讨平之。
    ●卷三百五十七
    ○将帅部　立功第十
    隋史万岁开皇中为左领军将军先是南宁夷爨玩来降拜昆州刺史既而复叛遂以万岁为行军总管率众击之入自靖蛉川经弄冻次小勃弄大勃弄至於南中贼前後屯据要害万岁皆击破之行数百里见诸葛亮纪功碑铭其背曰：万岁之後胜我者过此万岁令左右倒其碑而进渡西洱河入渠滥川行千馀里破其三千馀部虏获男女二万馀口诸夷大惧遣使请降献明珠径寸，於是勒美隋德。
    苏孝慈开皇中检校利州总管事从史万岁击西爨累战有功进位大将军寻检校益州总管长史会越人王奉举兵作乱沙罗从段文振讨平之。
    杨武通开皇中以行军总管讨西南夷以功封白水郡公。
    张须ヌ开皇中从史万岁讨西爨以功授仪同炀帝嗣位汉王谅作乱并州从杨素平之加开府大业中为河南道黜陟讨捕使贼帅卢明月众十馀万将寇河北须ヌ邀击杀数千人贼吕明星帅仁参霍小汉等众各万馀扰济北须ヌ进军击走之。
    慕容三藏开皇中为吴州刺史副襄阳公韦讨岭南酋长王仲宣既至广州中流矢卒诏三藏检校广州道行军事贼众四面攻围三藏固守月馀城中粮少矢尽三藏以为不可持久遂自率骁锐夜出突围击之贼众败广州获全以功授大将军。
    阴寿开皇中为幽州总管先是高宝宁者北齐之疏属也。为人杰黠有筹在齐久镇黄龙及齐灭周武帝拜为营州刺史甚得华夷心高祖为丞相遂连结契丹举兵反高祖以中原多故未遑进讨以书谕之而不得开皇初。又引突厥攻围北平至是令寿率步骑数万出卢龙塞以讨之宝宁求救於突厥时卫王爽等诸将数道北征突厥不能援宝宁弃城奔於碛北黄龙诸县悉平。
    张衡开皇中以行军总管率步骑五万人讨熙州贼李英林平之拜开府。
    房兆开皇中为行军总管击胡以功官至柱国徐州总管。
    贺娄子开皇中为行军总管时吐谷浑复寇边西土多被其害命讨之驰驿至河西发五州兵入掠其国杀男女万馀口二旬而还。
    梁远开皇中为汶州总管吐谷浑寇边远以锐卒击之斩千馀级。
    元谐开皇中为大将军总兵讨吐谷浑时贼将定城王锺利旁率骑三千渡河连结党项谐率兵出鄯州趋青海邀其归路吐谷浑引兵拒谐相遇於丰利山贼铁骑二万与谐大战谐击走之贼驻兵青海遣其太子可博汗以劲骑五万来掩官军谐逆击败之追奔三十馀里俘斩万计虏大震骇。
    周罗喉开皇末为幽州刺史突厥达头可汗犯塞从杨素击之虏众甚盛罗喉白素曰：贼阵未整请击之素许焉与轻勇三十骑直冲虏阵从申至酉短兵屡接大破之进位大将军。
