<!-- { "loadSidebar": true } -->
    後秦姚邕兴之弟也。兴拜赫连勃勃骁骑将军加奉车都尉尝参军国大议宠遇逾於勋旧邕言於兴曰：勃勃天性不仁难以亲近陛下宠遇太甚臣窃惑之兴曰：勃勃有济世之才吾方收其艺用与之共平天下有何不可乃以勃勃为安远将军封阳川侯使助没奕於镇南平以三城朔方杂夷及卫辰部众三万配之使为伐侦侯邕固谏以为不可兴曰：卿何以知其抗气邕曰：勃勃奉上慢御众残贪暴无亲轻为去就宠之逾分终为边害兴乃止。
    宋谢瞻字宣远晦次弟也。与从弟灵运俱有盛名晦时为宋台右卫权遇已重，於是自彭城还都迎门辐辏时瞻在家惊骇以谓晦曰：吾家以素退为业汝遂势倾朝野此岂门户福耶乃篱隔门庭曰：吾不忍见此後因宴集灵运问晦潘陆与贾充优劣晦曰：安仁谄於权门士衡邀竞无已并不能保身自求多福公闾勋名佐世不得为并灵运曰：安仁士衡才为一时之冠方之公闾本自辽绝瞻敛容曰：若处贵而能遗权斯则是非不得而生倾危无因而至君子以明哲保身其在此乎！常以裁止晦如此瞻後为豫章太守。
    范泰字伯伦泰外弟忱为荆州刺史忱请泰为天门太守忱嗜酒醉取累旬及醒则俨然端重泰谓忱曰：酒虽养性亦所以伤生游处以来尝有欲以相见当卿沉酒厝言莫繇及今之遇。又无暇陈说忱嗟叹久之曰：见规者众矣。未有。若此者也。泰为侍中左光禄大夫国子祭酒。
    王惠兄鉴颇好聚敛广营田业惠意甚不同谓鉴曰：何用田为鉴怒曰：无田何由得食惠。又曰：亦复何用食为其标奇如此惠为吏部尚书。
    陈萧密为黄门郎族父引为建康令时殿内队主吴及宫官李善庆蔡兑儿等多所请属引一皆不许密谏充字公闾引曰：李蔡之势在位皆畏惮之亦宜小为身计引曰：吾之立身自有本末亦安能为李蔡改行就令不平不过解职其後吴竟作飞书李蔡证之坐免官卒於家。
    後魏李璞为左将军兄为太仓尚书用范标计千里之外户别转运使为困弊璞谓曰：范标善能降人以色假人以辞未闻德义之言但有势利之说听其言也。甘察其行也。贼所谓谄谀谗慝贪用奸佞不早绝之後悔无及不从弥信之腹心之事皆以告标後竟坐标诛慨然曰：吾不用璞言自贻伊戚。
    刘景安为司空谘议时舅崔亮为吏部尚书时羽林新害张寻之後灵太后令武官得依资入选官员既少应选者多前尚书李韶循尝擢人百姓大为嗟怨亮乃奏为格制不问士之贤愚专以停解日月为断虽复官须此人停日後者终於不得庸才下品年月久者灼然先用沉滞者皆称其能景安以书规亮曰：殷周以乡塾贡士两汉由州郡荐才魏晋因循。又置中正谛观在昔莫不审举虽未尽美足应十收六七而朝廷贡才正求其文不取其理察孝惟论章句不及治道立中正不考人才行业空辨氏姓高下至於取士之途不溥沙汰之理失精而舅属当铨衡宜须改张易调如之何反为停年格以限之天下士子谁复循厉名行哉！亮答。《书》曰：汝所言乃有深致吾乘时邀幸得为吏部尚书当其壮也。尚不如人况今衰老而居常难之任尝思贤举直以报名主之恩尽忠竭力不为贻厥之累昨为此格有繇而然今已为汝所怪千载之後谁知我哉！可静念吾言当为汝论之吾曩者六为吏部郎三为尚书铨衡所宜颇知之矣。但古今不同时宜须异何者昔有中正品其才第上之尚书尚书据状量才授职此乃与天下群贤共爵人也。吾谓当时无遗才无滥举矣。而汝犹云：十收六七况今日之选专归尚书矣。以一人之鉴照察天下刘毅所云：一吏部两郎中而欲鉴镜人物何异以管天而求其博哉！今勋人甚多。又羽林入选武夫崛起不解书计惟可广弩前驱指纵捕噬而已忽令垂组来渐求其烹鲜文效未尝操刀而使专割。又武人至多官员至少不可用溥设令十人共一官犹无官可授况一人望一官何繇可不怨哉！吾近面报不宜使武人入选请赐其爵厚其禄既不见从是以权立此格限以停年耳昔子产铸刑书以救弊叔向讥之以正法何异汝以古礼难权宜哉！仲尼云：德我者春秋罪我者亦以春秋吾之此指其由是也。但令当来君子知吾意焉後甄琛元修义城阳王徽相继为吏部尚书利其便已踵而行之自是贤愚同贯泾渭无别魏之失才从亮始也。
    卢玄字子真司徒崔浩之外生浩每与玄言取叹曰：对子真使我怀古之情更深浩大欲齐整人伦分明姓族玄劝之曰：夫创制立事各有其时乐为者讵几人也。宜其三思浩当时虽无异言竟不纳浩颇败亦繇此玄终宁朔将军兼散骑常侍。
    唐于方者ν子也。ν为襄阳节度使屡讽其父归朝因此入觐方终和王傅。
    史孝章父宪诚为魏博节度使多违朝旨孝章尝雪涕谏其父备陈顺逆之理故宪诚终不为叛臣沧景拒命宪诚俾孝章以偏师讨贼及沧景平孝章遂请赴阙文宗慰劳尤甚宪诚因亦恳求朝觐遂除河中节度时人以宪诚有诤子也。孝章终宁节度使。
    萧廪登进士及第从父仿至番禺多美公暇出俸买笺管遣吏抄补家书之阙者廪谏曰：大人置书他日归国虑为风雨所损必贮於箧笥人或见讥何以自雪此亦清而不慎也。仿遂止之廪终京兆尹。
    汉史德充侍卫亲军马步军都指挥使弘肇之子也。粗读书亲儒者尝不悦父之所为贡院尝录一学科於省门叫噪苏逄吉令送侍卫司请痛笞刺面德充闻之白父曰：书生无礼有府县御史台非军务治也。父卿如此盖彰大人之过也。肇弘大然之破械放之德充为忠州刺史。
    ○总录部　谋画
    《传》曰：咨事为谋。又曰：好谋而成自大道之隐变诈交胜其或乘世难之方构属天保之未定斗智为上得士者昌由是挟术之客因时而奋揣摩当世之务讲求致当之理发於议论成乎！策画用能解纷排患以定乎！反侧取威决胜以树乎！勋庸至於建安邦之永图述固本之明略陈御众之要道叙宅中之便势盖其几深之虑宏远之议足以开物而致用谋事而解过者焉。
    汉郦食其秦末为陈留高阳里监门高祖初为沛公犭旬地过陈留至高阳传舍食其入谒昌言六国从衡时（从音子容切衡横也。）沛公喜赐食其问曰：计安出食其曰：足下起瓦合之卒（瓦合谓如破瓦聚瓦之粗合虽不齐合而同也。）收散乱之兵不满万人欲以径入︹秦此所谓探虎口者也。夫陈留天下之冲四通五达之郊也。（四通五达言无险阻也。）今其城中。又多积粟臣知其令（素与其县令相知）今请使令下足下（下降也。）令不听足下举兵攻之臣为内应，於是遣食其沛公引兵随之遂下陈留号食其为广野君及高祖为汉王三年秋项羽击汉投荥阳汉兵退保于巩{林之}人闻韩信破赵彭越数反梁地则分兵救之（救越反梁）韩信方东击齐汉王数困荥阳成皋计欲捐成皋以东屯巩雒以拒楚食其因曰：臣闻之知天之天者王事可成不知天之天者王事不可成王者以民为天而民以食为天夫敖仓天下转输久矣。臣闻其下乃有藏粟甚多楚人拔荥阳不坚守敖仓乃引而东令卒分守成皋（读曰讠卒谓卒之有罪讠者即所谓讠戍）此乃天所以资汉方今楚易取而汉反自夺便（不图进取是为兵略自夺便利也。切）臣窃以为过矣。且两雄不俱立楚汉久相持不决百姓骚动海内摇荡农夫释耒红女下机（红读曰工）天下之心未有所定也。愿足下急於进兵收取荥阳据敖之粟（敖庾即敖仓）塞成皋之险杜大行之道距飞狐之（飞狐在代郡西南）守白马之津以示诸侯形制之势（以地形而制胜也。）则天下知所归矣。沛公从其画复守敖仓。
