<!-- { "loadSidebar": true } -->
    二年十一月庚辰敕曰：古者量其国用而立税典必以经费用之轻重公田之籍可谓通制履亩而税斯诚弊法期於折衷以便于时亿兆不康君孰与足故爱人之体先以博施富国之源必在均节朕自临宸极比属艰虞尝欲阐敦朴之风守冲俭之道每念黎庶思致和平而边事犹殷戎车屡驾军兴取给皆出邦畿九伐之师尚勤王略千金之费重困吾人乃者尊冉有之言守周公之制什而税一务於行古今则编户流亡而垦田减税计量入之数甚倍徵之法纳隍之惧当宁轸怀虑失三农忧深万姓务从省约稍异蠲除用申勤┰之旨以救之弊其京兆府所奏今年秋税八十二万五千石数内宜减放一十七万五千石委黎据诸县户口地数均平放免仍分明榜示百姓令知当户所减斛斗数讫奏闻其青苗地头钱亦宜三分放一先欠永泰元年地头钱十四万九千一百四十一贯并宜放免朕当躬俭节用┰我黎元中夏渐宁庶有康济宣示百姓知朕意焉大历元年十一月甲子日长至帝御含元殿改元制其逃户复者宜给复三年。
    二年正月既平周智光（智光为同华节度）元年十二月叛诏曰：求瘼┰隐谅在忧勤罢赋省徭与之休息况因师旅供亿颇繁故孝武悔征伐之事魏文隆田租之复同华两州百姓等项以贼臣背叛制在凶威淫刑以逞厚敛无度闾阎之内杼轴其空朕干食增怀纳隍自咎将问干纪之罪遂兴无战之师哀我斯人困於日费有牛酒壶浆之犒有资粮屦之供凋残之馀何以堪此言念刑弊岂忘优矜宜给复二年一切蠲免放仍委刺史县令劳亻来安集庶可小康宣示百姓使知朕意。
    三年六月辛丑诏曰：夏后氏五十而贡殷人七十而助周人百亩而彻其税皆什一也。故谓之天下中正而颂声作矣。乃者因三代之制定其税典务於行古庶以便人属以外攘四夷岁会戎事军国用度公储匮乏役费荐至近於倍征而吏或奉法不谨失我字人之意孤者资有厚敛豪富者贷以轻徭动而生奸浸而流弊税之什一其实大半致有去父母之邦逃庸保之役流离逋荡靡室可依阽於死亡而莫之省每一念至良深悯恻顷以改从其便安置沃脊之差宽赋敛之重今邦畿之内宿麦非稔去秋垦田。又减常岁昨者徵税其数颇多朕以万姓不安三农将废忧勤郁切中夜以兴思以康济庶臻其道每欲悉免量入将悉其困而未解兵严犹资日费用蠲常数以┰疲人其京兆府於今年所率夏麦宜於七万石内五万石放不徵二万石容至晚田就後已杂色斛斗续纳仍委京兆府尹崔昭差少尹李椅于颀等分县巡抚必躬必亲宣示朝章令悉朕意。
    四年三月诏特免京兆府百姓今年税钱。
    十一月乙卯诏京兆府今年税量放十万石仍令京兆尹即与合审勘会不支济户先矜放百姓应纳地税及草等各随使送纳不得劳人其诸司丁役及掌闲广骑等宜委中书门下勘会其先出资并官出钱充不须更有科率甲子诏曰：比属秋霖颇伤苗稼百姓种麦其数非多如闻村闾不免流散其大历五年夏麦所税特宜与减常年税。
    是月乙亥敕曰：王者以蒙宰制国用司会质岁成必视丰荒之年以均赋入之数自近古以来天下郡县或有水旱之处则亦减其田赋休其力役不急之务不便於时亦皆节省以惠穷乏上天眷命属朕黎元敢不敬承励于勤恤躬自俭薄刑于家邦非上荐宗庙下资军旅未尝私于所奉更有徵求藏之於人孰谓不足乃者属减邦赋以劝农耕而四时罔借九扈皆叙近自关右达于海隅溥其百之穰宁止三年之积非朕寡德所能臻兹盖祖宗景灵被此嘉贶仰荷殊庆兢怀益深而淮南数州独罹灾患秋夏无雨田莱卒荒闾阎艰食百价皆震永念於此良增怃然我念忧伤终夜不寐。且有蠲贷安用流亡其准上今年租庸地税旨支米等宜三分放二分。
    十二年元载主书卓英倩家在金州英倩附托元载权侔上列及载大法英倩坐诛英倩弟英遂盗官器伏拥子弟据险要以拒朝命帝发禁兵千人及山南西道兵千人分道讨之王师至英党大溃是州以英倩之故颇至残伤特诏给复二年。
    十一月庚辰诏曰：朕以黎元者君之肢体伤之则惨怛赋税者国之衣食均之则赡济然特图其本先假贫人使之获安斯谓富国所以底慎财用蠲省征徭期致理於太宁庶自迩而及远如闻巴南诸州自顷年以来西有蕃夷之寇南有羌戎之聚岁会戎事城出革车子弟困於征徭父兄疲於饣鬼饷赋益烦重人转流亡荒田既多频岁仍俭户口凋耗居邑萧然去桑梓之重迁保山林以自活念性命於俄顷或逡巡於攘传不云：乎！穷斯滥矣。顾共闾井夫，岂不怀哀我矜人盖非获已朕之不德自咎良深其邕蓬渠集壁光通开等州宜放二年租庸及诸色徵科亦宜蠲免仍委本道观察使及刺史县令切加招抚。
    ●卷四百九十一
    ○邦计部　蠲复第三
    唐德宗建中三年既诛李惟忠下诏易定深赵常冀节度观察管内百姓除本道所用外者给复三年兴元元年春正月癸酉在奉天行宫受朝贺毕大赦改元制其奉天为赤县仍给复五年在县城内者给复十年六月癸丑诏改梁州为兴元府百姓给复一年己巳诏曰：朕巡狩于南自春涉夏师旅殷会日费斯广州闾杼轴岁计其空东作妨时西成罕望虽亻黾俯从事人不告劳而愧悼积衷予实知咎昨者减其租税优以复除庶乎！有瘳汔用小息洎驾言旋轸躬履畏途绝硐萦回危栈绵亘时经途潦道路阻修工徒造舟县人葺路长幼耄耋莫获宁居而。又赍荷糗粮共备顿舍涉于千里犒我六师居人露处而罔息宿麦过时而不获睹此妨夺弥增感伤前所蠲除未足酬┰式敷泽以艾大劳其兴元府除先减放秋税给复外更给复一年洋州除放秋税外给复一年凤州全放今年秋税七月丙子车驾至凤翔诏凤翔府管内今年秋税及去年已前逋欠并宜放免辛夕卩大赦制京兆府百姓普恩外给复一年。
    贞元元年八月李怀光平诏河中府及同纟百姓并经陷贼生业废弃兴言轸念良用悯然宜各给复一年。
    二年四月李希烈平诏淮西百姓等久经沦陷兼被伤夷想兹凋残实足哀愍除供当道军用之外宜给复二年将士之中不乐在军愿归农桑者委节度使刺史量给逃户死户田宅并借贷种粮优复终身使之存济。
    三年十二月庚辰腊尝畋於新店幸野人赵光奇家问曰：百姓乐乎！对曰：不乐帝曰：仍岁颇稔何不乐乎！对曰：盖由陛下诏令不信於人所以然也。前诏云：两税之外悉无他徭今非理而诛求者殆过之後。又云：和籴於百姓曾不识一钱而强取之始云：所籴粟麦纳於道次今则遣至於京西行营动过数百里车摧牛毙破产奉役不能支也。百姓愁苦如此何有於乐乎！虽频降优┰之诏而有司多不奉之亦恐陛下身在九重未之知也。帝感异之因诏复除其家。
    四年正月一日大赦百姓逋欠一切放免九月诏曰：兴至化者务积於人故欲薄敛长国家者以义为利故使以时朕抚临区夏宵旰忘劳苟可以助化济人常思大小皆益近以中夏甫宁颇勤经费遂收诸道停减将士粮料用叶权宜言念疲重兹供亿其贞元四年已徵到及在路者即依前送其在百姓腹内者并放免五年已後每年各收一百万八十八贯石亦宜放免委本道观察使各具当管州所放闻奏并晓示百姓初建中末国家多难诸道咸加诏将士赴国难两税外别徵资粮以给之及复京师悉罢归农去岁宰相李泌请自贞元二年已後追收其资费纳於户部谓之诸道减将士钱乃遣度支员外郎元友直巡州府搜察之既而税输钱米百馀万人力殚竭殆不堪命使臣多恳诉帝濡然而悟特诏免之自是东南之复安其业。
    六年闰四月旱诏京兆府诸县田合徵夏税者除水利地外一切放免其回种秋苗者亦不在收税限八年秋八月江淮荆湘陈宋至於河朔连有水灾十二月诏曰：下恤人先王之政典视年制用有国之常规故有出公粟以振困穷施岁征以宽物力乃者诸道水灾临遣宣抚省览条奏载怀悯恻其州县府田苗损五六者免今年税之半七分已上者皆免委度支条以闻奏朕抚临亿兆思致和平理化未臻良增愧畏。
    十二年十月诏京兆府所奏奉先等八县旱损秋苗一万顷计米三万六千二百石青苗钱一万二千八百贯比缘春夏少雨秋稼或伤顷亩虽损非多黎庶犹虑艰食况畿甸之内供应实烦须有优矜以宽疲瘵其所奏损特宜放免先是州府奏水旱损苗别差官检覆多有异同之议。又追集人户烦扰州府至是帝知其弊故特允其奏朝野欢庆。
    十四年正月诏曰：朕临御兆人为之父母思底于道俾安其生。然则邦计不可不供封陲。且以集事而累经水旱或有流庸积成逋悬浸以凋瘵每念於此惕然疚怀中宵以兴思拯其弊将以悯其疾苦致於康宁，岂可更扰疲人尚为徵敛宜弘善贷以困穷其诸道州府应欠负贞元八年九年十年两税及榷酒钱总五百六十万七千馀贯在百姓腹内一切并免如已徵得在官者宜令所司具条疏闻奏於戏天生蒸人君为司牧百姓不足过实在予永思其艰载用祗畏宣示中外令知朕怀舆议以所欠钱物等多是浮於编腹中各已逃移年月。且久纵令所司徵纳亦无从而致虽有此诏亦无益於百姓矣。
    十八年二月免京兆府逋税二万二千贯七月蔡申光三州言春大水夏大旱诏其当道两税除当军将士春冬衣赐及支用外各供上都钱物已徵及在百姓腹内量放二年。
    二十年二月诏曰：去夏迄秋颇愆时雨京畿诸县稼穑不登朕用轸虑愧为其父母今宿麦未收其逋租宿贷六十五万贯石宜蠲除之礼化之本系乎！京师副朕忧人属於长吏宜勉务农桑各安生业以谕朕怀。
    顺宗以贞元二十一年正月丙申即位二月甲子大赦天下众百姓应欠贞元二十一年二月三十日已前榷酒及两税钱物诸色逋悬一物已上一切放免京畿诸县应今年秋夏青苗钱并宜放免。
    六月丙申诏曰：朕君临寰海子育兆人思欲阜其财求俾遂生殖然後导之以礼乐齐之以政刑兴康让之风洽和平之理而比闻官司之内尚有逋悬每念黎蒸用深忧轸永言勤恤宜有蠲除其庄宅使从兴元元年至贞元二十年十月三十日已前畿内及诸州府庄宅店铺车坊园零地等所有百姓及诸色人应欠租课斛斗见钱纟丝草等共五十二万馀并放免朕方与人休息致之富寿物有不得其所事有可利於人寤寐求思予无所爱宜加晓示令悉朕怀宪宗永贞二年正月即位其月丁夕阝诏京畿诸县今年青苗钱及榷酒钱并宜放免地税率与每斗粮放二升江淮荆襄等十州管内水旱所损四十七州减放米六十万石秋税钱六十万贯。
    元和元年九月西川平十月诏西川百姓等久舀凶逆不免伤残其两税钱等委本道观察使量与矜减其东川州县及山南西道当凶徒焚剔之後王师攻取之辰发免馈军缮完补缺一日之费岂止千金三军所资尽出百姓永惟劳弊朕所轸怀其东川元和二年上供钱物并放留州留使钱委观察使量事矜减仍具数奏闻山南西道元和二年上供钱量放一半。
    二年正月辛夕阝有事於南郊还御丹凤楼大赦天下制天下应有逋欠在百姓腹内者及京畿今年夏青苗钱并放免淮南江南去年已来水旱疾疫其租税节级蠲放。
