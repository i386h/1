<!-- { "loadSidebar": true } -->
文帝末周亚夫为中尉帝戒太子曰：即有缓急周亚夫说读曰悦真可任将及景帝即位亚夫为车骑将军三年吴楚反亚夫以中尉为太尉击吴楚平之。
景帝时窦婴以太后宗属封魏其侯桃侯免相（刘舍也。）窦太后数言魏其侯帝曰：太后岂以臣有爱相魏其者（爱犹惜也。）魏其沾沾自喜耳多易（沾沾轻薄也。）难以为相持重不用用建陵侯卫绾为丞相。
武帝时韩安国为御史大夫为人多大略知足以当世取舍（言可取则取可止则止）而出於忠厚贪嗜（嗜与耆同）财利然所推举皆廉士贤於己者於梁举壶遂臧固至他皆天下名士（於梁举二人至於他馀所举亦皆名士）他士亦以此称慕之唯天子以为国器。
汲黯为九卿多病病。且满三月帝赐告者数终不最後严助为请告帝曰：汲黯何如人也。曰：使黯任职居官亡以人（胜也。与愈同）然至其辅少主守成虽自谓贲育弗能夺也。（孟贲夏育皆古之勇士也。）帝然古有社稷之臣至如汲黯近之矣。
儿宽为廷尉吏以不习事除为从史之北地视畜数年（之往也。畜谓廷尉之畜在北地者。若今廨牛羊）还至府上畜簿会廷尉时有疑奏已再见矣。（退也。）掾史莫知所为宽为言其意掾史因使宽为奏奏成读之皆服以白廷尉汤汤大惊召宽与语乃奇其材以为掾上宽所作奏即时得可异日汤见帝问曰：前奏非俗吏所及谁为之者汤言儿宽帝曰：吾固闻之久矣。汤繇是乡学以宽为奏谳掾以古法义决疑狱甚重之。
褚大为梁相通五经为博士时儿宽为弟子及御史大夫缺徵褚大夫自以为得御史大夫至雒阳闻儿宽为之褚大笑及至与宽议封禅於上前大不能及退而叹曰：上诚知人。
李广文帝时为郎骑常侍数从射猎格杀猛兽帝曰：惜广不逢时令当高祖世万户侯岂足道哉！孝武时为前将军与大将军卫青俱击匈奴青阴受武帝指以为李广数奇（言广数为匈奴所败命不耦合也。）毋令当单于恐不得所欲乡读曰乡果以失道自杀。
霍光为奉车都尉卫太子为江充所败而燕王旦广陵王胥皆多过失是时武帝年老宠姬钩弋赵亻亻予有男心欲以为嗣命大臣辅之察群臣唯霍光任大重可属社稷帝使黄门画者画周公负成王朝诸侯以赐光（黄门之署职任亲近以供子百物在焉故亦有画工）後元二年春帝游五柞宫病笃光涕泣问曰：如有不讳谁当嗣者帝曰：君未谕前画意邪立少子君行周公之事光顿首让曰：臣不如金日日亦曰：臣外国人不如光帝以光为大司马大将军日为车骑将军及太仆上官桀为左将军搜粟都尉桑弘羊为御史大夫皆拜卧内床下（於天子所卧床前拜识）受遗诏辅少主明日武帝崩太子袭号是为孝昭皇帝帝年八岁政事一决於光。
宣帝时大将军霍光薨子禹复为大司马兄子山领尚书（霍山去病之孙今云：兄子者转写误耳）亲属皆宿卫内侍地节三年夏京师雨雹望之因是上疏愿赐清间之宴口陈灾异亻亻予居钩弋宫故称之之意（问读日闲）帝昔在民间闻望之名曰：此东海萧生邪下少府宋畸问状无有所讳拜为谒者岁中三迁官守少府宣帝察望之经明持重议论有馀材任宰相欲详试其政事复以为左冯翊入为御史大夫。
後汉光武尝与功臣诸侯宴语从容言曰：诸卿不遭际会自度爵禄何所至乎！高密侯邓禹先对曰：臣少尝学问可郡文学博士帝曰：何言之谦乎！卿士子志行修整何不为掾功曹馀各以次对至马武曰：臣以武勇可守尉督盗贼帝笑曰：且勿为盗贼自致亭长斯可矣。
马援为伏波将军善兵策帝尝言伏波论兵与我意合每有所谋未尝不用。
贾复为汉中王刘嘉校尉更始以光武为大司马安抚河北复持嘉书及光武於柏人因邓禹得武奇之署复破虏将军督盗贼官属以复後来而好陵折等辈调补高阝尉光武曰：贾督有折冲千里之威方任以职勿得擅除（东观记曰：时帝置两府官属贾复与段孝共坐孝谓复曰：卿将军督我大司马督不得共坐复曰：俱刘公吏有何尊卑官属以复不逊帝调官属补长吏共白欲以复为高阝尉上署报不许也。）光武至信都以复为偏将军复从征伐未尝丧败数与诸将溃围解急身被十二创帝以复敢深入希令远征而壮其勇节常自从之故复少方面之勋（东观记曰：吴汉击蜀未破上请复自助上不遣）诸将每论功自伐复未尝有言帝辄曰：贾君之功我自知之。
寇恂为河内太守更始遣将朱有攻之时传闻有破河内帝以为不然有顷恂檄至恂大破光武大喜曰：吾知寇子翼可任也。
刘嘉字孝孙光武族兄义兵起嘉随更始征伐封汉中王赤眉破其相李宝等闻邓禹西征拥兵自守劝嘉。且观成败光武闻之告禹曰：孝孙素谨善少。且亲爱当是长安轻薄儿误之耳禹即宣帝旨嘉乃因来歙诣禹於阳三年到雒阳从征伐拜为千乘太守明帝时牟融为大司农是时方勤万机公卿数朝会每辄延谋政事判折狱讼融经明才高善议论朝廷皆服其能帝数嗟叹以为才堪宰相明年代伏恭为司空举动方重甚得大臣节。
质帝少而聪慧知梁冀骄横尝朝群臣目冀曰：此跋扈将军也。冀闻深恶之。
魏太祖知人善难眩以伪拔于禁乐进於行阵之间取张辽徐晃於亡虏之内皆佐命立勋列为名将其馀拔出细微登为牧守者不可胜数。
荀攸字公达太祖每称曰：公达外愚内智外怯内勇外弱内强不伐善无施劳智可及愚不可及甯武不能过也。又下令曰：孤与荀公达同游二十馀年无毫毛可非。又曰：荀公达真贤人也。所谓温良恭俭让以得之孔子称晏平仲善与人交久而敬之公达即其人也。文帝在东宫太祖谓曰：荀公达人之师表也。汝当尽礼敬之荀初为汉尚书令所举者命世人才攸为魏尚书令亦推进贤士太祖曰：二荀令之论人久而益信吾没世不忘。
曹纯所督虎豹骑皆天下骁锐或从百人将补之太祖难其帅纯以选为督抚循甚得人心及卒有司白选代太祖曰：纯之比何可复得吾独不中督邪遂不选。
郭嘉字奉孝颍川人先是颍川戏志才筹画士也。太祖甚器之早卒太祖与荀《书》曰：自志才亡後莫可与计事者汝颍固多奇士谁可以继之荐郭嘉召见论天下事太祖曰：使孤成大业者必此人也。嘉出亦喜曰：真吾主也。表为司空军祭酒嘉深通有算略达於事情太祖字之曰：唯奉孝为能知孤意。
程昱为卫尉性刚戾与人多迕人有告昱谋反太祖赐待益厚。
晋宣帝辅政时邓艾少为典农纲纪上计吏因使见帝帝奇之辟之为太尉掾。
荀ダ字景倩魏尚书令之第六子以父勋除中郎宣帝辅政见ダ奇之曰：荀令君之子也。擢拜散骑侍郎。
石苞字仲容景帝初以为中护军司马宣帝闻苞好色薄行以让景帝景帝答曰：苞虽细行不足而有经国才略夫贞廉之士未必能经济世务是以齐桓忘管仲之奢僭而录其纠合之大谋汉高舍陈平之行而取其六奇之妙算苞虽未可以上俦二子亦今日之选也。意乃释後苞武帝时以功至司徒。
明帝时纪瞻为仆射帝尝独引瞻於广室慨然忧天下曰：社稷之臣殆无复十人如何因屈指曰：君便其一瞻辞让帝曰：方欲与君善语复云：何崇谦让邪。
简文帝为相时谢安寓居会稽累辟不就帝谓人曰：安石既与人同乐必不得不与人同忧召之必至後卒为相。
王述字怀祖简文帝每言述才既不长直以真率便敌人耳谢安亦叹美之。
後魏道武初许谦为右司马时慕容宝来寇也。道武使谦告难於姚兴兴遣将来援明年慕容垂复来寇帝谓谦曰：今事急矣。非卿，岂能复致姚师卿其行也。谦未发而垂退乃止。
太武能知人收士於卒伍之中唯其才所长不论本末古弼为尚书令弼头尖帝尝名之曰：笔头是以时人呼为笔公车驾畋於山北大获麋鹿数千头诏尚书发车牛五百乘以运之太武寻谓从者曰：笔公必不与我汝辈不如马运之速遂还行百馀里而弼表至曰：今秋悬黄麻菽布野猪鹿窃食鸟雁侵费风波所耗朝夕三倍乞赐矜缓使得收载太武谓左右曰：笔公果如朕所卜可谓社稷之臣。
李为中书学生太武幸中书学见而异之指谓从者曰：此小儿终效用於朕之子孙矣。因识记之太武舅阳平王杜超有女将许贵戚太武闻之谓超曰：李後必宦达益人门户可以女妻之勿许他族遂劝成婚杜超之死也。太武亲哭三日以超胥得在丧位出入帝目而指之谓左右曰：观此人举动，岂不有异於众必为朕家事之臣後为侍中镇南将军卒。
李孝伯美风仪动有法度从兄顺言之於太武徵为中散太武见而异谓顺曰：真卿家千里驹也。
文成时李伯尚少有重名弱冠除秘书郎文成每云：此李氏之千里驹。
陆父俟封东平王聪慧有策略多智有父风文成见而悦之谓朝臣曰：吾常叹其父智过其躯是复逾於父矣。
孝文时穆弼有风格涉猎经史孝文欲以弼为国子助教会司州牧咸阳王禧入孝文谓禧曰：朕与卿作州都举一主簿即令弼谒之因为孝文所知舆驾南征特敕随从。
于烈为散骑常侍穆泰等谋反旧京伏法烈一宗无所染孝文叹曰：元俨治断威恩深自不恶然为臣尽忠猛决不如烈也。尔日烈在代都必即斩其五三元首耳烈之节不谢金日也。诏除领军将军。
崔亮为尚书二千石郎孝文在洛欲创革旧制选置百官谓群臣曰：与朕举一吏部郎必使才望兼允者给卿三日假。又一日孝文曰：朕已得之不烦卿辈也。驰驿徵亮兼吏部郎。
崔光为散骑常侍兼侍中虽处机近曾不留心文案唯从容论议参赞大政而已孝文每对群臣曰：以崔光之高才大量。若无意外咎谴二十年後当作司空其见重如是光後至司徒。
裴聿字外兴以操尚贞立为孝文所知自著作佐郎出为北中府长史孝文以聿与中书侍郎崔并清贫欲以禄优之乃以亮带野王县聿带温县时人荣之。
张烈孝文时入为太子步兵校尉南齐将陈显达治兵汉南谋将入寇顺阳太守王清石世官江南荆州刺史广阳王嘉虑其有异表请代之孝文诏侍臣各举所知互有申荐孝文曰：此郡今当必争之地须得堪济之才何容举也。太子步兵张烈每论军国之事时有会人意处朕用之何如彭城王勰称赞之遂除陵江将军顺阳太守。
刘道斌举孝廉入京拜校书郎转主书颇为孝文所知从征南阳还加积射将军给事中孝文谓黄门侍郎邢峦曰：道斌是段之举便异侪流矣。卒於岐州刺史。
宣武时李处自太尉从事中郎出为清河太守属京兆王愉反处弃郡奔阙宣武闻处至谓左右曰：李处在冀州日久恩信著物今拔难而来众情自解矣。乃令处别领军往前慰劳。
孝武初杨宽改授散骑常侍骠骑将军给事黄门侍郎监内典书事时夏州戍兵数千人据兖州反诏宽兼侍中节度诸军讨平之中尉綦隽与宽有宿憾诬以他罪劫之孝武谓侍臣等曰：杨宽清直朕极知其无罪但不杜法官之奏耳事下廷尉得申释。
後周太祖时王述骠骑大将军罴之孙少聪敏有识度年八岁太祖见而奇之曰：王公有此孙足为不朽即以为镇远将军拜太子舍人。
