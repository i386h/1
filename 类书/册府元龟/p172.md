<!-- { "loadSidebar": true } -->
十二月以太子宾客分司卢携为兵部侍郎平章事广明元年十一月以户部侍郎翰林学士王徽裴彻并守本官平章事。
中和元年正月（车驾在兴元）以翰林学士承旨尚书户部侍郎萧遘为兵部侍郎平章事。
三月（车驾在成都）以凤翔节度使郑畋为司空兼门下侍郎平章事。
七月以兵部侍郎判度支韦昭守本官平章事。
四年四月以兵部侍郎判度支郑昌图守本官平章事。
光启二年三月以翰林学士承旨工部尚书杜让能为刑部尚书御史大夫孔纬为兵部侍郎并平章事三年正月以兵部侍郎诸道租庸使张守本官平章事。
昭宗龙纪元年正月以翰林学士承旨兵部侍郎刘崇望守本官平章事。
大顺元年十二月以翰林学士承旨兵部侍郎崔昭纬守本官御史中丞徐彦昭为户部侍郎并平章事二年十二月以户部尚书郑延昌为中书侍郎平章事判度支。
景福二年十一月以新除凤翔节度使徐彦。若复知政事户部侍郎判户部事王抟本官平章事。
乾宁元年十月以翰林学士承旨礼部尚书李奚为中书侍郎平章事（宣制之日兵部郎中知制诰刘重鲁出班而泣言奚奸邪党附内府省不可居辅弼之地繇是制命不行）。
是月以御史中丞崔商为兵部侍郎平章事。
二年六月以太子宾客孔纬为吏部尚书寻加守司空门下侍郎平章事纬时在华州属太原李克用军至而止以湖广节度使王抟为中书侍郎平章事。
三年七月翰林学士承旨尚书左丞陆为户部侍郎平章事。
八月新除镇东军节度使王抟复知政事以京兆尹孙为兵部侍郎平章事。
四年二月以右散骑常侍郑为礼部侍郎平章事。
五月以国子毛诗博士朱朴为右谏议大夫平章事光化元年正月（车驾在华州）以兵部侍郎崔远为户部侍郎平章事。
二年正月以兵部尚书陆为兵部侍郎平章事。
三年九月以刑部尚书裴贽为中书侍郎兼刑部尚书以吏部侍郎裴枢为中书侍郎并平章事。
天复二年十二月以礼部侍郎独孤损为兵部侍郎平章事。
三年正月车驾自凤翔还京工部尚书崔裔率百官迎谒即日降制以裔为守司徒兼门下侍郎平章事二月以新除广南节度使裴枢为门下侍郎兼吏部尚书以户部侍郎王抟守本官并平章事。
十二月以礼部尚书独孤损为中书侍郎平章事。
天元年正月以翰林学士左拾遗柳璨为右谏议大夫以兵部尚书崔远为中书侍郎并平章事。
哀帝即位逾年不改元仍号天二年二月以吏部侍郎张文蔚尚书左丞杨涉并为中书侍郎平章事後唐庄宗同光元年四月即位于魏是月以行台左丞相豆卢革为门下侍郎平章事太清宫使以行台右丞相卢程为中书侍郎平章事修国史（时帝将行册礼简求辅相询于卢质对曰：若以本朝士族取人则无逾定州节度判官豆卢革河东观察判官卢程帝因诏赴行台为右丞相至是改为行台之命）。
十一月以尚书左丞赵光裔为中书侍郎以尚书礼部侍郎韦说守本官并平章事（时卢程以狂妄免郭崇韬自勋臣拜议者以为国朝典礼故实须访前代名家成法光裔有宰相器初薛廷李琪当武皇为晋王时常因为册使至太原故皆有夙望咸谓宜处台司崇韬采言事者陆廷朽老浮华无相业琪虽文学高倾险无士风皆不可相乃用光裔与韦说同制）。
明宗天成元年五月制曰：欲运阴阳贤者谅资於筹画将烹鼎饪哲王取俞于盐梅是知心恬淡则燮理无差意平正则调和靡慝王者以二仪为法百度是贞将施理国之规必慎代天之任其有镇时望重济物才高或早推房杜之风或暗合孙吴之略咸膺妙选副旁求光禄大夫太子宾客上柱国荥阳郡开国侯食邑一千户郑珏礼乐成家钧台接武璧耀无瑕之彩咸韶奏治代之音雅度不群贞规扌友俗为缙绅之楷范作文学之宗师历践华资尝居重任舒卷罔渝于古道坦夷不易于冲襟允谓正人实符休运正议大夫守工部尚书上柱国乐安县开国男食邑三百户赐紫金鱼袋任圜儒玄继代簪组传芳蕴穰苴文武之才抱季子纵横之略早参戎幕既备展於良谋洎历尹京复广敷于善政掩李牧防虞之术继萧何馈运之劳安北边而显赖殊功代西蜀而固资婉画及康延孝忽从剑阁欲袭锦川统戎至及于三千破贼将逾于万数奸凶尽戮邛蜀再宁静十道之妖氛息三川之生聚远提锐旅来赴上京当纂绍之初尤验忠贞之节而郁于人望协彼佥谐宜膺并命之荣允谓当仁之选或升书殿或掌国租冀伸致主之嘉猷别展富民之茂绩於戏位尊百辟职总万几公忠则庶政惟和便辟则彝伦攸ル慎宣九德勉阜群生珏可中书侍郎兼刑部尚书平章事集贤殿大学士圜可金紫光禄大夫中书侍郎兼工部尚书平章事判三司（时帝初即位圜自蜀至安重诲不欲独拜宰辅共议朝望一人共之孔循言珏贞明时久在中书性畏慎而长者美词翰好人物重诲即奏与圜并命为相）。
二年正月制曰：昔舜命皋夔百揆时叙汤命仲虺万国咸宁道既合于君臣事实光于今古朕克相上帝敷佑下民惟顺考于典坟俾旁求于彦杰升之廊庙付以钧衡期共治于寰区冀永康於黎庶厥有明哲咸谓硕儒早隆佐命之功久负济时之器必使膺兹大任弼我丕基既询谋以佥同固朕志而先定爰行并命是降宠灵端明殿学士朝议大夫守尚书兵部侍郎上柱国赐紫金鱼袋冯道四冫卖凝休五行锺秀积善克承于家训扬名端守于素风孔门曾颜宁同懿行汉庭严乐讵比宏才温恭为君子之儒悫厚有大臣之体故自从龙契会倚马ゼ词首赞先朝绍隆丕业为善不伐有能不矜守廉贫则罔耻袍持慎审则靡言温树自予纂嗣赖尔弼违爰精选于禁林乃特迁于秘殿愈陈规诫屡罄论思都正直以莫伦谅真纯而罕匹银青光禄大夫守太常卿判吏部尚书铨事上柱国崔协星辰降彩轩冕联荣礼乐禀于生知诗书博于时习辉华继世可鄙荀陈清贵传家固超王谢自登高第践历周行居省闱则职业备升宪府则朝纲克振近者委司选部命典秩宗辖彼铨衡则群才序调其律吕则雅音克谐既扬正始之风可验中和之德并以功庸夙著问望弥高宜允副于具瞻俾显当于爰立是命宠升黄阁光弼紫宸或居书殿之荣俱列户封之贵仍加峻级以示新恩道既叶于咨询心乃符于启沃於戏知人则哲予窃慕于前王事君尽忠尔已闻於当代更宜夙夜慎保初终使社稷以无忧期子孙之有赖往践厥位汝惟戒哉！道可正议大夫中书侍郎平章事充集贤殿学士协可中书侍郎平章事（初豆卢革韦说得罪执政相与议宰相时经始之初言事者众咸以孔循少侍宫禁谙故实知朝廷人士之才行安重诲多听之循意不欲河朔人居相位初已援引郑珏入中书至是任圜欲相李琪而郑珏与琪梁时同在翰林为学士二人不相善故琪切齿孔循既以珏为门人亦排斥李琪谓重诲曰：李琪非无艺学但不廉耳宰相人士之表仪但得真端有器度足以辅弼矣。朝论所与莫。若崔协重诲以为然後重诲内殿中书阙人欲择丞相而帝曰：谁可相者乃以崔协对任圜曰：重诲未谙朝中人物被人欺卖如崔协者天下皆知少识文字时人呼为无字碑臣以陛下藩邸之年即回天卷无才幸进比不知书一旦骤膺辅弼终朝。若负芒刺以臣一人取笑足矣。何容中书之内更益笑端帝曰：宰相重位卿等更自详审然吾在藩时识易州刺史韦肃人言名家待我常厚置于此位如何以肃苟未可则冯书记先朝判官称为长者多才博学与物无竞可以相矣。书记即冯道也。尝为庄宗霸府书记帝素款颜偶不记名但云：书记朝退宰臣枢密使休于中兴殿廊舍孔循不揖拂衣径去曰：天下事一则任圜圜乃何人崔协暴死则已不死会居此位重诲私谓圜曰：今正阙人协宜备员可乎！圜公言何狭哉！今朝廷有李琪者学际天人奕叶轩冕论才校艺可敌时辈百人而谗夫巧辨忌害其能必舍琪而相协何弃苏合之丸取吉蜣之转也。重诲笑而止然与循同职循曰：言琪之短知协之长月馀乃下此制物论鬼之）。
三年三月癸亥以成德军节度使王建立为检校太尉尚书右仆射同中书门下平章事充集贤殿大学士判三司事。
长兴二年三月制曰：衡之平不欺于物水之止洞鉴于形厥有操心秤而无挠重轻挂人镜而自分妍鬼所以旁求多士果得正人符梦卜而惟吉之从举贤良而不仁者远命为余弼佥曰：汝谐朝议大夫守太常卿上柱国陇西县开国男食邑三百户赐紫金鱼袋李愚劲草凌风孤松抱雪向历艰难之运再逢开泰之期先皇帝擢在禁林辍随征旆锋翰墨经剑阁而无竞刊铭粪土珠金入刀州而未尝关梦罔矜谕蜀素蕴致尧洎朕缵绍丕图服勤内署慎密而不言温树论思而守奉甘泉及掌文闱大开公道树杏坛而重兴四教历兰省而再陟二卿当祀周郊密承殷诰泥金而将期献颂击石而寻致来仪既历试诸艰。且爰立作相是命亚凤池之贵位领虎殿之群儒仍进崇阶兼加好爵於戏久虚右席俾运前筹期偃戢於干戈致混同于书轨以毗乃辟正事惟醇则霖雨盐梅于是乎！在可正议大夫守中书侍郎平章事集贤殿大学士。
四年正月制曰：端明殿学士正议大夫尚书兵部侍郎柱国彭城县开国男食邑三百户赐紫金鱼袋刘句可中书侍郎平章事。
四月制曰：朕闻燮理阴阳霖雨之功是调和鼎鼐盐梅之味攸凭盖贞淳则克契二仪正直则允谐庶品必在悬衡秉志定镜操心苟无爽于毫则潜符于造化将付代天之柄宜归不世之才今得良臣庶臻治道端明殿学士中大夫尚书兵部侍郎上柱国赐紫金鱼袋赵凤丹山瑞彩赤廑灵锋清明犹水镜冰壶质厚。若浑金璞玉动惟稽古静可镇时梦传五色之毫文章焕烂力就三冬之志学艺纵横顷在禁林尝传职业始中原之大定属万国以来朝制命联绵诏书叠委共叹立成之敏略无停缀之时洎朕承基复资演诰俄迁居于秘殿尝密赞于鸿图实赖谋猷每嘉经济爰司贡部俾选儒徒果无遗逸之名足见搜罗之道昨朕将还雒邑特委浚郊一时权藉于殿邦期月寻闻于报政恩威并设赏罚皆明夷门无夜柝之喧梁苑遂春台之乐克膺重寄允谓周才宜显处于岩廊贵大施于陶冶黄扉峻秩粉署崇资兼烦笔削之功更代简编之职勋阶并进爵邑维新足为爰立之荣在体勤求之意唯思启沃端俟弼谐於戏应卜梦之祥当股肱之任关群生之休戚系万宇之安危社稷是平寰瀛ム赖勉勤夙夜无怠初终勿令伊说皋夔咸擅美于前也。可正议大夫门下侍郎兼工部尚书同平章事监修国史上柱国仍封天水县开国男食邑三百户。
末帝清泰元年七月以检校户部尚书守太常卿卢文纪为中书侍郎平章事（帝素不悦冯道以奉山陵出镇而用李琪刘句句则太察而寡合琪则气刚而性褊每于议论动必相违所以恩泽稽留庶事停壅帝颇患之切择辅臣采之于人。又疑而未决乃书作相姓名置琉璃器中一夜燃香祝星辰清早以箸夹之首得文纪名故命之）。
八月以尚书左丞姚ダ为中书侍郎平章事。
