<!-- { "loadSidebar": true } -->
    陈骞为大司马素无謇谔之风弟稚与其子舆忿争遂说骞子女秽行骞表从弟以此获讥於时也。後舆为侍中坐与叔父不睦出为河内太守舆虽无简正而有力致。
    陶称侃子也。称为东中郎恃性勇与诸弟不协。
    王恺少践清阶为侍中领右卫将军恺弟愉为辅国将军愉弟国宝安帝时为中书令中领军参管朝权威震内外时王恭恶国宝乱国讨国宝恺愉并请解职以与国宝异生。又素不协故得免祸。
    宋周郎为太子舍人兄峤尚高祖第四女志气怯懦而郎少而爱奇雅有风气与峤志气不同峤甚疾之江智渊湘州刺史夷之弟子也。夷有盛名夷子湛。又有清誉父子并贵达智渊父僧安少无名问湛礼敬甚简智渊常以为恨自非节岁不入湛门。
    後魏陆为尚书左户二公郎後除伏波将军与弟恭之并有时誉与恭之晚不和睦为时所鄙。
    郦道元字善长为御史中尉弟兄不能笃穆。又多嫌忌时论薄之。
    薛怀彻金紫光禄大夫真度嫡子也。为车骑将军真度长庶子怀吉为後将军汾州刺史怀吉弟怀直怀直弟怀朴怀朴弟怀景怀景弟怀隽真度诸子既多其母非一同产相朋因有争爱兴和中遂致诉列云：以毒药相害显在公府发扬疵[C260]时人耻焉。
    ●卷九百二十四
    ○总录部　倾险
    言伪行僻色厉内荏倾险之谓也。故不畏不义著之於前闻难养难近垂之於往典盖人禀五行之秀最万物之灵守正不回去恶务本斯可谓之君子矣。乃有疾贤务进附势取容乘隙以为奸掠美以沽誉或纵其关说之辩或极其谄谀之态或构之飞语以害忠良或之深文以报仇怨以至翻覆靡定计数叵测为鬼为蜮如如壑历代而下实繁有徒非聪明睿哲之主安能察而远之哉！
    汉主父偃为中大夫会辽东高庙长陵高园殿灾董仲舒居家推说其意山未上（山古草字谓初起草为也。）主父偃候仲舒私见嫉之窃其书而奏焉帝召视诸儒（视读曰示）仲舒弟子吕步舒不知其师书以为大愚，於是下仲舒吏当死诏赦之仲舒遂不敢复言灾异。
    郑朋会稽人元帝即位前将军萧望之光禄勋周堪辅政朋阴欲附望之上疏言车骑将军史高遣客为奸利郡国及言许史子弟罪过章视周堪（视读曰：示以朋所奏之章示堪也。）堪白令朋待诏金马门朋奏记望之曰：将军体周召之德秉公绰之质有卞庄之威（周谓周公旦召谓召公公绰孟公绰也。卞。《庄子》鲁卞邑大夫也。）至乎！耳顺之年履折冲之位号至将军诚士之高致也。窟穴黎庶莫不忄喜咸曰：将军其人也。（国家委任诚得其人也。）今将军规无云：若管晏而休遂行曰：仄至周召乃留乎！（谓望之立意当趣如管晏而止为欲恢廓其道日仄不食追周召之迹然後已乎！无读曰模其字从木）。若管晏而休则下走将归延陵之皋（吴公子札食延陵薄吴王之行弃国而耕皋泽朋云：望之所为。若但如管晏则不处汉朝将归会稽寻延陵之轨耕皋泽之中也。下走者自谦言趋走之役也。）修农圃之畴畜鸡种黍见二子没齿而已矣。（子路从孔子而後遇丈人以杖荷┠止子路宿杀鸡为黍而食之见其二子焉明日子路行以告子曰：隐者也。使子路反见之至则行矣。朋之所云：盖谓此也。，古俟待也。没齿终身也。┠草器也。音徒吊反）如将军昭然度行积思塞邪枉之险蹊宣中庸之常政（度行度越常检而为高行也。蹊径谓道也。音奚）兴周召之遗业亲日仄之兼德则下走其，庶几愿竭区区底厉锋锷奉万分之一望之见纳朋接待以意（短谓毁其短恶也。）数称述望之短车骑将军史高（与之相见纳其说也。）言许史过失後朋行倾邪望之绝不与通朋与大司农史李宫俱待诏堪独白宫为黄门郎朋楚士怨恨（朋会稽人会稽并属楚楚人脆急也。）更求入许史推所言许史事曰：皆周堪刘更生教我我关东人何以知此，於是侍中许章白见朋朋出扬言曰：我见言前将军小过五大罪一中书令在旁知我言状望之闻之以问弘恭石显恭显恐望之自讼下於它吏即挟朋及待诏华龙龙者宣帝时与张子乔等待诏（乔巨繇反字或作侨）以行污不进（与秽同）欲入堪等不纳故与朋相结恭显令二人告望之等谋欲罢车骑将军疏退许史状恭显奏望之堪更生朋党相称举收望之前将军光禄勋印绶及堪更生皆免为庶人而朋为黄门郎。
    後汉辛臣田戎之妻兄也。初岑彭围秦丰於黎丘时田戎拥众夷陵闻秦丰被围惧大兵方至欲降而妻兄辛臣谏戎曰：今四方豪杰各据郡国雒地如掌耳不如按甲以观其变戎曰：以秦王之︹犹为征南所围岂况吾邪降计决矣。建武四年春戎乃留辛臣守夷陵自将兵氵公江溯沔止黎丘刻期曰：当降而辛臣於後盗戎珍宝从间道先降於彭而书以招戎戎心疑卖已遂不敢降。
    崔为侍中时尚书有缺诏将大夫六百石以上试对政事天文道术以高第者补之自恃能高而忌故太史令孙懿恐其先用乃往候懿既坐言无所及唯涕泣流涟懿怪而问之曰：图事有汉贼孙登将以才智为中官所害观君表相似虑应之受恩接凄怆君之祸耳懿忧惧移病不试繇是对第一拜尚书。
    晋牵秀为司空张华长史会张昌作乱秀因奔成都王[A13C][A13C]伐长沙王。又以秀为冠军将军陆机王粹等共为河桥之役机战败秀证成其罪。又谄事黄门孟玖故见亲於[A13C]。
    虞预为著作郎私撰。《晋书》而生长东南不知中朝事访於著作郎王隐并借隐所著书窃写之所闻渐广是後更疾隐形于言色预既豪族交结权贵共为朋党以斥隐竟以谤免黜归于家袁悦之能长短说甚为会稽王道子所亲爱每劝道子专揽朝权道子颇纳其说俄而见诛。
    王国宝累至侍中中书令太傅谢安之女胥也。国宝专利无检行安恶其为人每抑制之及孝武末年嗜酒好肉而会稽王道子昏尤甚惟狎昵谄邪，於是国宝谗谀之计稍行于主相之间而好利险讠皮之徒以安功名盛极而构会之嫌隙遂成（又云：国宝大无士操不修廉隅妻父谢安恶其倾侧每抑而不用）。
    《周礼》字宣季性矜俭好利外方内荏少以豪右自处後为会稽太守被杀。
    宋王华为太祖镇西主簿太祖未亲政事悉委司马张劭华性尚物不欲人在已前邵性豪每行尝引采毂华出入乘牵车从者不过二三以矫之尝於城内相逢华阳。若不知是邵谓左右曰：此卤簿甚盛，必是殿下出乃下牵车立於道侧及邵至乃惊邵白服登城为华所纠坐被徵革代为司马南郡太守行府州事。
    刘湛为领军将军。又领詹事时彭城王义康专秉朝政而湛昔为上佐遂委心自结而殷景仁独步当时初湛方谋倾景仁湛党刘敬文父成未悟其机诣景仁求郡敬文遽往谢湛曰：老父悖耄遂就殷铁干禄由敬文ウ浅上负生成合门惭惧无地自处敬文之奸谄如此。
    刘字茂琳初为始兴王南徐州别驾从事史为所遇性陵物护前不欲人居己上时征北府行参军吴郡顾迈轻薄而有才能待之甚厚深言密事皆与参之乃折节事迈深布情款家内妇人间事言语所不得至者莫不倒写备说迈以与之款尽深相感信所言密事悉以语与迈共进射堂下忽顾左右索衣帻迈问其所以曰：公以家人待卿相与言无所隐而卿於外宣泄致使人无不知我是公吏何不得不启因而白之大怒启文帝徙迈广州。
    後魏高聪为散骑常侍黄门侍郎初赵修之任势聪倾身事之及修之死言必毁恶茹皓之宠聪。又媚附每相招命言笑携抚公私仗无所不至每称皓才识明敏非赵修之俦乃因皓启请青州镇下治中公廨以为私宅。又乞水田数十顷皆被遂许及皓见戮聪以为死之晚也。其薄於情类皆如此聪善於去就知高肇嫌之侧身承奉肇遂待之如旧。
    北齐温子为文襄大将军谘议参军文襄疑子知元仅等作乱饿死晋阳狱子恬静与物无竞言有准的外不妄毁誉而内深险临事之际好预其间所以终至祸败。
    郑子默（史不载其官）文宣怒临漳令稽晔及舍人李文师以晔赐薛农浴文师赐崔士顺为奴子默私诱银青光禄大夫王昕曰：自古无朝士作奴昕曰：箕子之为奴子默遂以昕言启帝乃曰：王元景比陛下於殷纣杨徽为之解谓曰：元景是个博士尔语皆元景所教（元景字也。）。
    孝言为吏部尚书时祖执政将废赵彦深引孝言为助除侍中入内省典机密寻除中监加特进。又韩长鸾共构祖之短及出後孝言除尚书右仆射。
    魏兰根为开府仪同三司虽以功名自立然善附会出处之际多以计数为先是以不为清论所许。
    陈元康为相府功曹参军便辟善事人希颜候意多有进举而不能平心处物。
    後周苏夔纳言威之子聪敏有口辩然性轻险无行位至通议大夫。
    隋元敏颇才辨而轻险多诈擢守内史舍人而交通博徒数漏泄省中语。
    诸葛[A13C]自炀帝为太子时为药藏及帝即位迁著作郎甚见亲亻幸[A13C]因闲隙多所讠替毁是以时人谓之冶葛。
    唐郑则天时为临武丞及来俊臣受制按狱志在屠害忠良每有罗织文状密令草定深情致其罪取於俊臣。
    崔中宗时为吏部员外郎桓敬之作相也。[B14F]武三思谗间推为耳目使伺其动静俄而中宗疏忌功臣於三思恩宠渐密每得桓敬一言片议皆以报三思及诸公被流。又说三思宜尽除之以绝归望三思问谁可使者表兄周利贞先为桓敬所恶自侍御史出为嘉州司马举之既行桓敬等闻利贞至皆自杀三思擢利贞为御史中丞後为襄州刺史时谯王重福谪居均州阴怀异志赠黄金宝带帝之为太子有郎李庆远特承恩宠颇弄权势以带饷之会庆远以罪被录观者怪金带奇作非人间所有密谓庆远曰：勿款此带所求我当使汝无事乃厚赂行笞者冀杀庆远以灭口其倾险如此谓人曰：吾之入门及出身历官未尝不为第一丈夫当先据要路以制人，岂能默默受制於人也。是故进趣无已而不以令终。
    顾繇吴人代宗时诣阙献书称旨受京兆府华原县令性疏狂恃封事可以奏冀有超拜及领华原<骨亢><骨葬>不受诏乃讪时政发宰臣元载阴私载稽颡自陈代宗遂怒繇逐为绵州百姓。
    陈少游代宗时为宣越扬三镇观察初结元载每年馈金帛约十万贯。又多纳贿於用事中官赂奉先刘清潭吴承倩等繇是美声达于中禁後见元载在相位年深以过犯渐见疑忌少游亦稍疏之无何载子伯和贬官扬州少游外与之深交结而阴使人伺其过失密以上闻代宗以为忠待之益厚。
