<!-- { "loadSidebar": true } -->
    吕梦射月中之退入於泥（吕魏晋大夫）占之曰：姬姓日也。（周世臣姓尊）异姓月也。（异姓卑）必楚王也。射而中之退入於泥亦必死矣。（自入泥亦死象）及战射共王中目王召养繇基与之两矢使射吕中项伏（弓衣）以一矢复命。
    声伯梦涉洹（洹水出汲郡林虑县东北至魏郡长乐县入清水）或与已琼瑰食之（琼玉瑰珠也。食珠玉含象）泣而为琼瑰盈其怀（泪下化为珠下满其怀）从而歌之曰：济洹之水赠我以琼瑰归乎！归乎！琼瑰盈吾怀乎！（从就也。梦中为歌）惧不敢占也。还自郑至于而占之曰：余恐死故不敢占也。今众繁而从余三年矣。无伤也。言之之莫而卒（繁犹多也。传戒数占梦）。
    荀吴帅师灭陆浑韩宣子梦文公携荀吴而授之陆浑（宣子韩起文公晋文公荀吴中行穆子晋大夫也。）故使穆子帅师献俘於文公（欲以应梦）。
    齐侯伐鲁北鄙中行献子将伐齐梦与厉公讼弗胜（厉公献子所杀者）以戈击之首坠於前跪而戴之奉之以走见梗阳之巫皋（梗阳晋邑也。在太原皋巫名也。梦并见之）他日见诸道与之言同（巫亦梦也。献子与厉公讼）巫曰：今兹主必死。若有事於东方则可以逞献子许诺。
    叔孙穆子去叔孙氏及庚宗（成公十六年避侨如之难奔齐庚宗鲁地）遇妇人使私为食而宿焉齐梦天压已弗胜（穆子梦也。）顾而见人黑而上偻深目而喙号之曰：牛助余乃胜之及反鲁所宿庚宗之妇人献以雉（献穆子）问其姓对曰：余子长矣。能奉雉而从我矣。召而见之则所梦也。未问其名号之曰：牛曰：唯皆召其徒使视之遂使为竖（竖官也。传言从梦未必吉）。
    卫侯杀浑良夫梦于北宫见人登昆吾之观（卫有观在古昆吾氏之墟今濮阳城之中）被北面而讠曰：登此昆吾之墟绵绵生之瓜（绵绵瓜初生也。良夫言已有以小成大之功。若瓜之生谓使卫侯得国耳）余为浑良夫叫天无辜（本盟当免三死而并数一时之事为三罪杀之故自谓无辜）公亲筮之胥弥赦占之（赦卫筮史）曰：不害与之邑之而逃奔宋（言卫侯无道卜人不敢以实对惧难而逃）。
    宋景公无子取公孙周之子得与启畜诸公宫未有立焉公卒得梦启北首而寝於庐门已为鸟而集於其上喙加於南门尾加於桐门曰：余梦美必立乃得立。
    郑文公有贱妾曰：燕吉梦天使与已兰曰：余为伯余而祖也。以是为而子以兰有国香人服媚之如是既而文公见之与之兰而御之生穆公名之曰：兰穆公有疾曰：兰死吾其死乎！刈兰而卒。
    子产聘于晋晋侯有疾韩宣子曰：寡君寝疾於今三月矣。并走群望有加而无瘳今梦黄熊入于寝门其何厉鬼也。对曰：以君之明子为大政其何厉之有昔尧殛鲧于羽山其神化为黄熊以入于羽渊实为夏郊三代祀之晋为盟主其或者未之祀乎！韩子祀夏郊晋侯有间（间差也。）。
    郑杀大夫良霄（伯有也。在襄三十年）铸刑书之岁二月（昭六年）或梦伯有介而行（介甲也。）曰：壬子余将杀带也。明年壬寅余。又将杀也。及壬子驷带卒国人益惧齐燕平之月壬寅公孙卒国人愈惧。
    卫襄公夫人姜氏无子（姜氏宣姜）嬖人周合生孟絷孔成子梦康叔谓已立元（成子卫卿孔达之孙Θ元孟絷弟梦时元未生）余使羁之孙圉与史苟相之（羁Θ子苟史朝子）史朝亦梦康叔谓已余将命而子苟与孔Θ之曾孙圉相元史朝见成子告之以梦梦协（协合也。）晋韩宣子为政聘于诸侯之岁（在二年）周合生子名之曰：元孟絷之足不良弱行（跛也。）孔成子以。《周易》筮之曰：元尚享卫国主其社稷（令蓍辞）遇屯（震下坎上也。）亻亦。又曰：余尚立絷尚克嘉之（嘉善也。）遇屯之比亻厥（坤下坎上也。屯初九爻变）以示史朝史朝曰：元亨。又何疑焉（。《周易》曰：屯元亨）成子曰：非长之谓乎！（言屯之元亨谓年长非谓名元）对曰：康叔名之可谓长矣。（善之长也。）孟非人也。将不列於宗不可谓长（足跛非全人不可列为宗主）。且其繇曰：利建侯（繇卦辞）嗣吉何建建非嗣也。（嗣子有常位故无所卜。又无所建今以位不定卜嗣得吉则当从吉而建之也。）二卦皆云：（谓再得屯卦皆有建侯之文）子其建之康叔命之二卦告之筮袭於梦武王所用也。弗从何为（外传云：太誓曰：朕梦协朕卜袭於休祥戎商必克此武王辞）弱足者居（跛则偏弱居其家不能行）侯主社稷临祭祀奉民人事鬼神从会朝。又焉得居各以所利不亦可乎！（孟跛利居元吉利建）故孔成子立灵公。
    泉邱人有女梦以其帷幕孟氏之庙（泉邱鲁邑）遂奔僖子其僚从之（邻女为僚友者随而奔僖子）盟于清丘之社曰：有子无相弃也。（二女自共盟）僖子使助氏之（副妾也。氏之女为僖子副妾别居在外故僖子纳泉丘人女令副助之）反自祥宿於氏生懿子及南宫敬叔於泉丘人其僚无子使字敬叔（字养也。似双生）。
    赵简子梦童子而转以歌（转宛转也。）旦而日食占诸史墨曰：吾梦如是今而日食何也。（简子梦与日食会谓咎在已故问之）对曰：六年及此月也。吴其入郢乎！终亦弗克（史墨知梦非日食之应故释日食之咎而不释其梦）入郢必以庚辰（庚日有变日在辰尾。故曰：以庚辰定四年十一月庚辰吴入郢）日月在辰尾（辰尾龙尾也。周十二月今之十月日月合朔於辰尾而食）庚午之日日始有谪火胜金故弗克（谪变气也。庚午十月十九日去辛亥朔四十一日虽日食在辛亥更以始变为占也。午南方楚之位也。午火庚金也。日以庚午有变故灾在楚楚之仇敌唯吴故知其入郢必吴火胜金者金为火克食在辛亥亥水也。水数六故六年也。）宋元公将为鲁昭公故如晋（请纳公）梦太子栾即位於庙已与平公服而相之（平公元公父）旦召六卿公曰：寡人不佞不能事父兄（父兄谓华向）以为二三子忧寡人之罪也。若以群子之灵获保首领以没唯是扁付所以藉者（扁付棺中グ床也。骸骨也。）请无及先君（欲自贬损）仲几对曰：君。若以社稷之故私降昵宴群臣弗敢知（昵近也。降宴谓损亲近声乐饮食之事）。若夫宋国之法死生之度先君有命矣。群臣以死守之弗敢失坠臣之失职常刑不赦臣不忍其死君命祗辱（言君命必不行祗也。）宋公遂行己亥卒于曲棘宋人围曹初曹人或梦众君子立于社宫（社宫社也。）而谋亡曹曹叔振铎请待公孙强许之（振铎曹始祖）旦而求之曹无之戒其子曰：我死尔闻公孙强为政必去之及曹伯阳即位好田弋曹鄙人公孙强好弋获白雁献之。且言田弋之说说之因访政事大说之有宠使为司城以听政梦者之子乃行强言霸说於曹伯曹伯从之乃背晋而奸宋宋人伐之晋人不救筑五邑於其郊曰：黍邱揖邱大城锺邗（梁国下邑县西南有黍丘亭）宋公将还褚师子肥殿（子肥宋大夫）曹人诟之不行（诟詈也。不行殿兵止也。）师待之公闻之怒命反之遂灭曹执曹伯及司城强以归杀之（终曹之梦）。
    楚灵王成章华之台愿与诸侯落之太宰启︹来召鲁昭公，公将往梦襄公祖梓慎曰：君不果行襄公之楚也。梦周公祖而行今襄公实祖君其不行子服惠伯曰：行也。先君未尝楚故周公祖以道之襄公楚矣。而祖以道君不行何之三月公如楚。
    齐景公田於梧宫夜犹早公坐睡梦有五大夫北而称无罪公觉召。《晏子》告所梦公曰：我其尝杀无罪欤。《晏子》对曰：昔先君灵公田五大夫骇兽故并断其头葬之命曰：五大夫丘岂此耶命人掘其葬处求之则五头同穴存焉公嘉之命吏葬之。又景公举兵将伐宋师过泰山公梦见二丈夫立而怒其怒咸盛公恐觉辟门召占梦者占梦者至公曰：今夕吾梦二丈夫立而怒不知其所言其怒甚盛吾犹识见其状不识其名占梦者曰：师过泰山而不用事故泰山之神怒请召祝史祠乎！泰山则可公曰：诺明日。《晏子》朝见公告之如告占梦之言也。公曰：占梦之言曰：师过泰山而不用事故泰山之神怒今欲使人召祝史。《晏子》俯有间对曰：占梦者不识也。此非泰山之神也。是宋之先汤与伊尹也。公疑以为泰山神。《晏子》曰：公疑之则婴请言汤伊尹之貌汤以长颐以髯锐上丰下倨身而扬声公曰：然是已伊尹黑而短蓬而髯丰上而锐下偻身而下声公曰：然是已今。若何。《晏子》曰：夫汤太甲武丁祖乙天下之盛君也。不宜无後今唯宋尔矣。而公伐之故汤伊尹怒请散师平乎！宋景公不用终伐宋。《晏子》曰：公伐无罪之国以怒明神不易行以续进师以近过非婴之所知也。师。若果进军必有殃军进再舍鼓毁将殪公乃辞乎！《晏子》散师不果伐宋孔子蚤作负手曳杖逍遥於门歌曰：泰山其颓乎！梁木其坏乎！哲人其萎乎！既歌而入当户而坐子贡闻之曰：泰山其颓则吾将安仰梁木其坏哲人其萎则吾将安仿夫子殆将病也。遂而入夫子曰：赐尔来何迟也。夏后氏殡於东阶之上则犹在阼也。殷人殡於两楹之间则与宾主夹之也。周人殡於西阶之上则犹宾之也。而丘也。殷人也。予畴昔之夜梦坐奠於两楹之间夫明王不兴而天下其孰能宗予予殆将死盖寝疾七日而没。
    赵武灵王十六年游大陵他日王梦见处女鼓琴而歌。《诗》曰：美人荧荧兮颜。若苕之荣（棋母遂曰：陵苕之草其华紫）命乎！命乎！曾无我嬴（棋母遂曰：言有命禄生遇其时人莫如已贵盛盈端也。）异日王饮酒乐数言所梦想见其状吴广闻之因夫人而纳其女娃嬴（方言曰：娃美色吴有馆娃之宫）孟姚也。（徐广曰：古史考云：内其女曰：娃）孟姚甚有宠於王是为惠后。
    孝成王梦衣偏之衣乘飞龙上天不至而坠见金玉之积如山明日王召筮史敢占之曰：梦衣偏之衣者残也。乘飞龙上天不至而坠者有气而无实也。见金玉之积如山者忧也。其後三日韩上党守冯亭降赵赵受之卒有长平之祸。
    秦始皇梦与海神斗如人状乃令人入海赍捕钜鱼具而自以连弩候大鱼出射之遂并海西至平原津而病。
    汉文帝尝梦欲上天不能进有一黄头郎推之上顾见音旁其衣後穿觉而之渐台见郎邓通衣後穿即梦中所见也。因而宠之。
    卫太子为江充所谮败久之田千秋上急变讼太子冤曰：子弄父兵罪当笞天子过误杀人当何罪哉！臣尝梦见一白头翁教臣言是时上顾知太子惶恐无他意乃大感悟召见千秋谓曰：父子之间人所难言也。公独明其不然此高庙神灵使公教我公当遂为吾辅佐立拜千秋为大鸿胪。
    昌邑王梦见青蝇之矢积殿东西阶王乃问龚遂对曰：诗云：营营青蝇止於樊恺悌君子无信谗言陛下察之王终不改。
