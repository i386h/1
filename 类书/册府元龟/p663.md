<!-- { "loadSidebar": true } -->
    鱼复侯子响世祖第四子永明三年自辅国将军南彭城临淮二郡太守迁使持节都督豫州郢州之西阳汝南二郡军事冠军将军豫州刺史四年进号右将军进督南豫州之历阳淮南颍川汝阳四郡寻出为江州刺史七年迁使持节都督荆湘雍梁宁南北秦七州军事镇军将军荆州刺史。
    安陆王子敬世祖第五子永明五年为都督荆湘梁雍南北秦六州军事平西将军荆州刺史十年转散骑常侍抚军将军丹阳尹隆昌元年迁使持节都督南兖兖徐青冀五州征北大将军南兖州刺史。
    晋安王子懋世祖第七子永明三年为持节都督南豫豫司三州南中郎将南豫州刺史鱼复侯子响为豫州子懋解督四年进号征虏将军南豫新置力役寡少加子懋宣城太守五年为监南兖兖徐青冀五州军事後将军南兖州刺史六年徙监湘州平南将军湘州刺史明年加持节都督八年进号镇南将军九年亲府州事十一年为使持节都督雍梁南北秦四州郢州之竟陵司州之随郡军事征北将军雍州刺史隆昌元年为都督江州刺史。
    随郡王子隆世祖第八子永明六年自辅国将军南琅邪彭城二郡太守迁江州刺史未拜迁持节督会稽东阳新安临海永嘉五郡东中郎将会稽太守八年代鱼复侯子响为使持节都督荆雍梁宁南北秦六州镇西将军荆州刺史其年始兴王鉴罢益州进号督益州九年亲府州事。
    建安王子真世祖第九子永明四年自辅国将军南琅邪彭城二郡太守迁持节督南豫司二州军事冠军将军南豫州刺史领宣城太守进号南中郎将七年进号右将军迁丹阳尹出为持节都督郢司二州军事平西将军郢州刺史。
    西阳王子明世祖第十子永明六年为持节都督南兖兖徐青冀五州军事冠军将军南兖州刺史十年进左将军督会稽东阳临海永嘉新安五郡军事会稽太守。
    南海王子罕世祖第十一子永明六年为北中郎将南琅邪彭城二郡太守帝初以白下地带江山徙琅邪郡自金城治之子罕始镇此城十年为持节都督南兖兖徐青冀五州军事征虏将军南兖州刺史巴陵王子伦世祖第十三子永明七年为持节都督南豫司二州军事南中郎将南豫州刺史十年迁北中郎将南琅邪彭城刺史二郡太守。
    始安王遥光太祖次兄贞王道生之孙明帝欲即位诛赏事唯遥光共谋议建武元年以为持节都督杨南徐二州诸军事前将军扬州刺史无子以江陵公宝览为後永元二年为持节督湘州辅国将军湘州刺史。
    遥光弟遥欣延兴元年明帝树置以遥欣为持节督兖州缘淮军事宁朔将军兖州刺史仍为督豫州之西阳司州之汝南二郡辅国将军豫州刺史未之任建武元年进号西中郎将迁使持节都督荆雍益宁梁南北秦七州军事右将军荆州刺史明帝子弟弱小晋安王宝义有废疾故以遥光为扬州居中遥欣居陕西在外权势并在其门四年进号平西将军永泰元年以雍州魏兵至诏遥欣本官领刺史宁蛮校尉移镇襄阳魏兵退不行遥欣弟遥昌延兴元元年除黄门侍郎未拜仍为持节督郢司二州军事宁朔将军郢州刺史徙督豫州郢州之西阳司州之汝南二郡军事征虏将军豫州刺史。
    桂阳王昭粲文惠太子第四子郁林王立以皇弟封永嘉郡王南徐州刺史延兴元年出为使持节都督荆雍益宁梁南北秦七州军事西中郎将荆州刺史安陆昭王缅明帝弟永明二年自太子詹事出为会稽太守迁使持节都督雍梁南北秦四州荆州之竟陵司州之随郡军事左将军宁蛮校尉雍州刺史。
    缅子宝至嗣安陆王为持节都督湘州军事辅国将军湘州刺史。
    巴陵王昭秀文惠太子第三子隆昌元年为使持节都督荆雍益宁梁南北秦七州军事西中郎将荆州刺史。
    巴陵隐王宝义明帝长子建武元年为持节都督杨南徐州军事前将军扬州刺史宝义少有废疾故止加除授仍以始安王遥光代之转宝义为右将军领兵置佐镇石头二年出为使持节都督南徐州军事镇北将军南徐州刺史东昏即位进征北大将军始安王遥光诛为都督杨南徐二州军事骠骑大将军扬州刺史。
    江夏王宝玄明帝第三子建武元年为征虏将军领石头戍事为持节都督郢司二州军事西中郎将郢州刺史永泰元年还为前将军领石头戍事未拜永元元年进车骑将军代晋安王宝义为使持节都督南徐兖二州军事南徐兖二州刺史。
    庐陵王宝源明帝第五子建武元年为北中郎将镇琅邪城迁右将军领石头戌事仍出为使持节都督南兖兖徐青冀五州军事後将军南兖州刺史徙为都督会稽东阳临海永嘉新安五郡军事会稽太守鄱阳王宝夤明帝第六子建武二年为北中郎将镇琅邪城明年出为持节都督江州军事南中郎将江州刺史东昏即位为使持节都督郢司二州军事征虏将军郢州刺史永元二年徵为抚军领石头戍事未拜三年为车骑将军开府仪同三司镇石头和帝立西台以宝夤为使持节都督南徐兖二州军事卫将军南徐州刺史少帝以为持节都督荆益宁雍梁南北秦七州军事荆州刺史。
    邵陵王宝攸明帝第九子建武三年为北中郎将镇琅邪城永元元年为持节都督南北徐南兖青冀五州军事南兖州刺史未拜迁征虏将军领石头戍事丹阳尹陈显达平出为持节督江州军事左将军江州刺史。
    晋熙王宝嵩明帝第十子永元二年为冠军将军丹阳尹仍迁持节都督南徐兖二州军事南徐州刺史将军如故。
    桂阳王宝贞明帝第十一子永元二年为中谁军北中郎将领石头戍事。
    ●卷二百八十
    ○宗室部　领镇第三
    梁临川靖惠王宏字宣达太祖第六子高祖义师下宏至新林奉迎拜辅国将军建康平西迁平郎将中护军领石头戍军事天监元年为使持节散骑常侍都督杨南徐二州诸军事後将军扬州刺史四年冬权以宏为都督南北兖北徐青冀豫司霍八州北讨诸军事八年为持节都督杨南徐二州诸军事司空扬州刺史十七年以公事左迁侍中普通元年复为持节都督杨南徐二州诸军事太尉扬州刺史。
    安成康王秀太祖第七子高祖义师至新林秀与诸王侯并自拔赴军高祖以秀为辅国将军是时东昏弟晋熙王宝嵩为冠军将军南徐州刺史镇京口长史范岫行府州事遣使降。且请兵高祖以秀为冠军长史南东海太守镇京口城建康平仍为使持节都督南徐兖二州诸军事南徐州刺史天监二年徵领石头戍军六年出为持节都督江州诸军事平南将军江州刺史七年迁都督荆湘雍益宁南北梁秦等州诸军事平西将军荆州刺史十一年徵为侍中中卫将军领宗正卿石头戍事十三年复出为使持节散骑常侍都督郢司霍三州诸军事安西将军郢州刺史十六年迁使持节都督雍梁南北秦四州郢州之竟陵司州之随郡诸军事镇北将军宁蛮校尉雍州刺史便道之镇。
    季子机嗣安成王普通二年自宁远将军会稽太守迁明威将军丹阳尹三年迁持节湘衡桂三州军事宁远将军湘州刺史。
    南平元襄王伟太祖第八子高祖义师起南康王承制板为冠军将军留行雍州开府事齐和帝诏以伟为使持节都督雍梁南北秦四州郢州之竟陵司州之随郡诸军事宁蛮校尉雍州刺史天监元年进督荆宁二州四年徙都督南徐州军事南徐州刺史五年至都改为抚军将军丹阳尹六年迁持节都督杨南徐二州诸军事右将军扬州刺史未拜进号中权将军七年以疾表解州改为侍中中抚军知司徒事九年迁护军石头戍军事是年出为使持节散骑常侍都督江州诸军事镇南将军江州刺史。
    鄱阳忠烈王恢太祖第九子天监元年为侍中前将军领石头戍军事二年出为使持节都督南徐州诸军事征虏将军南徐州刺史四年改都督郢司二州诸军事後将军郢州刺史七年进号云   麾将军进督霍州十年徵为侍中护军将军石头戍军事十一年使持节都督荆湘雍益宁南北梁南北秦九州诸军事平西将军荆州刺史十三年迁散骑常侍都督益宁南北秦沙等州诸军事镇西将军益州刺史便道之镇十八年为使持节散骑常侍都督荆湘雍梁益宁南北秦八州诸军事征西将军开府仪同三司荆州刺史。
    始兴忠武王忄詹字僧达太祖第十一子高祖为雍州刺史请与忄詹同行义师起南康王承制以忄詹为冠军将军与南平王伟留守和帝将发江陵诏以忄詹为使持节都督荆湘益宁南北秦六州诸军事平西将军荆州刺史天监七年还朝八年为平北将军护军领石头戍军事是秋出为持节散骑常侍都督南北兖徐青冀五州诸军事镇北将军南兖州刺史九年春迁都督益宁南梁南北秦沙六州诸军事镇西将军益州刺史十四年迁都督荆湘雍宁南梁南北秦七州诸军事镇右将军荆州刺史。
    长沙王业高祖长兄宣武王懿子天监二年袭封长沙王六年迁左骁骑将军寻为中护军领石头戍军事七年出为使持节都督南兖兖徐青冀五州诸军事仁威将军南兖州刺史九年除中书令改授安後将军镇琅邪彭城二郡领南琅邪太守十年徵为安右将军散骑常侍十四年复为军领南琅邪彭城镇于琅邪复徵为中书令出为轻车将军湘州刺史。
    业弟西昌侯藻天监元年出为持节都督益宁二州诸军事冠军将军益州刺史十年为左骁骑将军领南琅邪太守入为侍中十一年出为使持节都督雍梁秦三州竟陵随二郡诸军事仁威将军宁蛮校尉雍州刺史十二年徵为使持节都督南兖兖徐青冀五州诸军事兖州刺史频莅数镇民吏称之大通元年迁侍中中护军时涡阳始降乃以藻为使持节北讨都督征北大将军镇于涡阳三年为中将军太子詹事出为丹阳尹大同五年出为使持节督南徐州刺史。
    永阳王伯游高祖次兄敷之子天监元年四月诏曰：兄子伯游虽年识未弘意尚粗可浙东奥区宜须抚莅可督会稽东阳新安永嘉临海五郡诸军事辅国将军会稽太守袭封永阳郡王衡阳嗣王。
    元简高祖第四弟畅之子天监三年袭封除中书郎迁会稽太守十三年入为给事黄门侍郎出为持节都督广交越三州诸军事平越中郎将广州刺史还为太子中庶子迁使持节都督郢司霍三州诸军事信武将军郢州刺史。
    桂阳王象长沙宣武王第九子出继桂阳王融起家宁远将军丹阳尹出为持节督司霍郢三州诸军事征远将军鄂州刺史寻迁湘衡二州诸军事轻车将军湘州刺史除中书侍郎俄以本官行石头戍军事迁侍中太子詹事未拜改授持节督江州诸军事信武将军江州刺史。
    吴平侯景高祖从父弟也。天监元年封仍为持节都督北兖徐青冀四州诸军事冠军将军南兖州刺史七年迁左骁骑将军兼领军管天下兵要寻出为使持节督雍梁南北秦郢州之竟陵司州之随郡诸军事信武将军宁蛮校尉雍州刺史十一年徵右卫将军领石头戍军事十二年复为使持节督南北兖北徐青冀五州诸军事信威将军南兖州刺史十三年徵为领军将军直殿省十七年太尉扬州刺史临川王宏坐法免诏曰：扬州应须缉理宜得其人侍中领军将军吴平侯景才任此举可以安右将军监扬州并置佐史即宅为府十九年出为使持节散骑常侍都督郢司霍三州诸军事安西将军郢州刺史。
