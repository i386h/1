<!-- { "loadSidebar": true } -->
    张良字子房为沛公厩将秦二世三年六月沛公列兵过宛西良谏曰：沛公虽欲急入关秦兵尚众距险今不平宛宛从後击︹秦在前此危道也，於是沛公乃夜引军从他道还偃旗帜迟明围宛城三匝遂降之秦王子婴诛灭赵高遣将将兵距关沛公欲击之良曰：秦兵尚︹未可轻进愿先遣人益张旗帜於山上为疑兵使郦食其陆贾往说秦将舀以利秦将果於连和沛公欲许之良曰：此独其将欲叛恐其士卒不从不如因其懈怠击之沛公引兵绕关逾蒉山击秦军大破之蓝田南遂至蓝田。又战秦兵大败及项羽封沛公为汉王良从王之国因说汉王烧绝栈道示天下无还心以固项王意後汉王还定三秦乃遗项羽。《书》曰：汉王失职欲得关中如约即止不敢东。又以齐反书遗羽曰：齐与赵欲并灭楚项羽以故北击齐良乃从汉王东击楚至彭城汉王兵败还至下邑汉王下马踞鞍而问曰：吾欲捐关以东等弃之谁可与共功者（捐关以东谓不自有其地将与人令其立功共破楚）良曰：九江王布楚枭将（枭谓最勇健也。）与项王有隙彭越与齐王反梁地此两人可急使而汉王之将独韩信可属大事当一面（属委也。音之欲切）即欲捐之捐之此三人楚可破也。汉王乃遣隋何说九江王布而使人连彭越及魏王豹反使韩信特将北击之（特独也。使将专任之也。）因举燕伐赵齐然卒破楚者。此三人力也。汉三年项羽急围汉王荥阳汉王忧恐与郦食其谋挠楚权郦生曰：昔汤伐桀封其後於杞武王伐纣封其後於宋今秦无德弃义侵伐诸侯社稷灭六国之後使无立锥之地陛下。若复立六国後毕已授印此君臣百姓皆必戴陛下众莫不乡风慕义愿臣妾德义已行陛下南乡称霸楚必敛衽而朝汉王曰：善趣刻印先生因行佩之矣。郦生未行张良从外来谒汉王方食曰：子房前客有为我计挠楚权者具以食其言告之曰：其於子房意如何良曰：谁为陛下画此计者陛下事去矣。汉王曰：何哉！良对曰：臣请借前箸而筹之曰：昔者汤伐桀而封其後於杞者以能制桀之死命也。陛下能制项籍之死命乎！曰：未能也。其不可一矣。武王伐纣而封其後於宋者以能得纣之头也。今陛下能得项籍之头乎！曰：未能也。其不可二矣。武王入殷表商容之闾式箕子之门封比干之墓今陛下能封圣人之墓表贤者之闾式智者之门乎！曰：未能也。其不可三矣。发钜桥之粟散鹿台之钱以赐贫羸今陛下能散府库以赐贫羸乎！曰：未能也。其不可四矣。商事已毕偃革为轩倒载干戈以示天下不复用兵今陛下能偃革倒载干戈乎！曰：未能也。其不可五矣。牧马於华山之阳以示无所用今陛下能牧马无所用乎！曰：未能也。其不可六矣。放牛於桃林以示不复输粮今陛下能放牛不复输粮乎！曰：未能也。其不可七矣。且夫天下游士捐其亲戚弃坟墓去故旧从陛下游者日夜望咫尺之地今谓何乃复立韩魏燕赵齐楚之後其王皆复国游士各归事其主从其亲戚反其故旧坟墓陛下谁与争天下乎！其不可八矣。且夫楚惟无︹六国复挠而从之陛下焉得而臣之诚用客之计陛下事去矣。汉王辍食吐哺骂曰：竖儒几败乃公事命趣销印五年追击项王阳夏南止军与淮阴侯韩信建成侯彭越期会而击楚军至固陵不会楚击汉军大破之汉王复入壁深堑而守之谓良曰：诸侯不从约奈何对曰：楚兵。且破而未有分地其不至固宜君王能与共天下今可立致也。则不能事未可知也。君王能自陈以东传海尽与韩信睢阳以北至城以与彭越各使自为战则楚易败也。汉王乃使告韩信彭越曰：并力击楚已破自陈而东传海与齐王睢阳至城与彭相国使者至韩信彭越皆喜报曰：请今进兵韩信乃从齐行彭越兵自梁至诸侯来会遂破楚军於垓下追项王诛之於淮津高祖已定天下封良为留侯十年欲废太子立戚夫人子赵王如意大臣多诤未能得坚决者也。吕后恐不知所为人，或谓吕后曰：留侯善画计策上信用之吕后乃使建成侯吕泽劫留侯曰：君尝为上计今日欲易太子君安得高枕卧留侯曰：始上数在急困之中幸用臣今天下安定以爱幼欲易太子骨月间虽臣等百馀人何益吕泽强要曰：为我画计留侯曰：此难以口舌争也。顾上有所不能致者天下有四人东园公绮里季夏黄公里先生此四人者年老矣。皆以上慢侮士故逃匿山中义不为汉臣然上高此四人公诚能无爱金玉璧帛令太子为书卑辞以安车迎之因使辩士固请宜来来以为客即时从入朝令上见之即必异问之上知此四人则一助也，於是吕后令泽使人奉太子书卑辞厚礼迎四人四人至舍吕泽所高祖竟不易太子者本良招此四人之力也。尝从帝击代出奇计下马邑及立萧相国（何时良劝未为相国高祖立之）所与从容言天下事甚众（从十容切）非天下所以存亡故不著（著之谓书於史）董公为新城三老二年汉王至雒阳新城董公遮说王曰：臣闻顺德者昌逆德者亡兵出无名事故不成（名者伐有罪）。故曰：明其为贼敌乃可服（为音无为之为布告天下言项羽杀义帝明其为贼乱举兵征之乃可服也。）项羽为无道故杀其君主（杀读曰弑）天下之贼也。夫仁不以勇义不以力（以用也。已有仁天下归之可不用勇而天下自服已有义天下奉之可不用力而天下自定也。）三军之众为之素服以告之诸侯为此东伐四海之内莫不仰德此三王举也。（言以取天德义此从下则可于三王）汉王曰：善非夫子无所闻，於是汉王为义帝发丧袒而大哭（袒露臂衣之袖也。）哀临三日发使告诸侯击楚之杀义帝者长生（谓诸生也。）三年汉王自成皋入关收兵欲复东长生乃说汉王曰：汉兴楚相距荥阳数岁汉尝困愿君出武关顶王乃引兵南走（走亦谓趋也。音奏次後亦同）王深壁令荥阳成皋间。且得休息使韩信等辑河北赵地（辑与集同谓和合也。）连燕齐后王乃复走荥阳如此则楚所备者多力分汉得休息复与之战破之必矣。汉王从其计出军宛叶间（叶县名古叶公之国宛县叶县之间也。）与黥布行收兵羽闻汉王在宛东引兵南汉王坚壁不与战。
    娄敬齐人五年高祖平项籍都雒阳敬从陇西过雒阳脱免辂见齐人虞将军曰：臣愿见上言便宜事虞将军欲与鲜衣娄敬曰：臣衣帛衣帛见衣褐衣褐见不敢虞将军入言帝帝召见赐食已而问敬对曰：陛下都雒阳岂欲与周室比隆哉！帝曰：然敬曰：陛下取天下与周异周之先自后稷尧封之邰积德累善十馀世公刘避桀居豳太王以狄戎故去豳杖马策居岐国人争归之及文王为西伯断虞芮讼始受命吕望伯夷自海滨来归之武王伐纣不期而会孟津上八百诸侯灭殷成王即位周公之属辅相乃营成周雒邑以为天下中诸侯四方纳贡职道理均矣。有德则易以王无德则易以亡凡居此者欲令务以德致人不欲恃险阻令後世骄奢以虐民及周之衰分为两天下莫朝周不能制非德薄形势弱也。今陛下起丰击沛收卒三千人以之径往卷蜀汉定三秦与项籍大战七十小战四十使天下之众肝脑涂地父子暴骨中野不可胜数号泣之声末绝伤夷者未起而欲比隆成康之时臣窃以为不侔矣。且夫秦地被山带河四塞以为固卒然有急百万之众可具因秦之故资甚美膏腴之地此谓天府陛下入关而都山东虽乱秦故地可全而有也。夫与人斗而不扌益其吭拊其背未能全胜也。今陛下入关都长安秦之故地此亦扌益天下吭而拊其背也。高皇帝疑问左右大臣皆山东之人多劝帝都雒阳雒阳东有成皋西有ゾ渑倍河乡伊雒其固亦足恃。且周王数百年秦二世以亡不如都周留侯张子房曰：雒阳虽有此固国中小不过数百里田地隘四面受敌此非用武之国夫关中左ゾ函右陇蜀沃野千里南有巴蜀之饶北有胡苑之利阻三面守一隅东向制诸侯诸侯安定河渭漕免天下西给京师诸侯有变顺流而下足以委输此所谓金城千里天府之国也。娄敬说是也，於是高皇帝即日驾西都关中其後虽有彭越陈卢绾之谋九江燕代之兵及吴楚之难关中之兵虽百万之师犹不能为害者由守关中之固也。
    田肯（高纪不书何许人亦无官爵）高祖六年既都秦中肯谓帝曰：夫齐东有琅琊即墨之饶（二县近海财用之所出）南有泰山之固西有浊河之限（孟津号黄河。故曰：浊河）北有勃海之利地方二千里持戟百万隔千里之外齐得十二焉（地方二千里与天下悬隔二十万人当诸侯百万人也。）此东西秦也。非亲子弟莫可王齐者帝曰：善赐金五百斤立子肥为齐王。
    薛公故楚令尹为汝阴侯滕公客（滕公夏侯婴也。）高祖十五年淮南王黥布反召诸侯问布反为之奈何皆曰：发兵亢竖子耳何能为滕公以问薛公曰：是固当反滕公曰：上裂地而封之疏爵而贵之（疏分也。）南面而立万乘之主其反何也。薛公曰：前年杀彭越往年杀韩信（往与前年同耳年文相避也。）三人皆同功一体之人也。自疑祸及身故反耳滕公言之帝曰：臣客故楚令尹薛公其人有筹策可问帝乃见问薛公对曰：布反不足怪也。使布出於上计山东非汉之有也。出於中计胜负之数未可知也。出於下计陛下安枕而卧矣。帝曰：何谓上计薛公对曰：东取吴西取楚并齐取鲁传檄燕赵固守其所山东非汉之有也。何谓中计东取吴西取楚并韩取魏据敖仓之粟塞成皋之险胜负之数未可知也。何谓下计东取吴西取下蔡归重於越身归长沙陛下安枕而卧汉无事矣。帝曰：是计将安出薛公曰：出下计帝曰：胡为废上计而出下计薛公曰：布故骊山之徒也。致万乘之主此皆为身不顾後为百姓万世累者也。故出下计帝曰：善封薛公千户布果如薛公所揣。
    魏田畴字子泰汉末率宗族入徐无山中畴尝忿乌丸昔多杀贼其郡冠盖有欲讨之意而力未能建安十二年太祖北征乌丸未至先遣使辟畴。又命田预喻指畴戒其民下趣治严门人谓曰：昔袁公慕君礼命君义五至不屈君今曹公使一来而君。若恐弗及者何也。畴笑而应之曰：此非君所识也。遂随使者到军署司空户曹掾引见谘议明日出令曰：田子泰非吾所宜吏者即举茂才拜修令不之官随军次无终时方夏雨水而滨海ㄜ下泞滞不通虏亦遮守要军不得进太祖患之以问畴畴曰：此道秋夏每尝有水浅不通车马深不载舟重淄重也。是者谓布也。船为难久矣。旧北平郡治在平岗道出卢龙连於柳城自建武以来舀坏断绝垂二百载而尚有微径可从今虏将以大军当由无终不得进而退懈弛无备。若嘿回军从卢龙口越自擅之险出空虚之地路近而便掩其不备蹋顿之首可不战而擒也。太祖曰：善乃引还而署大木表於水侧路傍曰：方今暑夏道路不通。且候秋冬乃复进军虏侯骑见之诚以为大军去也。太祖令畴将其众为乡导上徐无山出卢龙历平岗登白狼堆去柳城二百馀里虏乃惊觉单于身自临阵太祖与交战遂大斩获追奔逐北至柳城军还入塞论功行封封畴亭侯邑五百户畴自以始为居难率众逃遁志义不立反以为利非本意也。固让太祖知其志心许而不夺（魏书载太祖令曰：昔伯成弃国夏侯不夺将欲简高尚之士优贤之主不止於一世也。其听畴所执）。
