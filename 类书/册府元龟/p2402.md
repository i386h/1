<!-- { "loadSidebar": true } -->
    渤海国王武艺本高丽之别种也。其父祚营东保桂娄之地自立为振国王以武艺为桂娄郡王开元十四年黑水遣使来朝武艺谓其属曰：黑水途经我境始可归唐今不言而行必与大唐通谋腹背攻我也。遂遣母弟大门艺发兵以击黑水门艺以充质子至京师不欲构怨乃曰：黑水归唐而击之是背唐也。唐国人众兵强万倍於我一朝结怨但恐自取灭亡昔高丽全盛之时兵三十馀万抗敌唐家不事宾伏唐兵一临扫荡俱尽今日渤海之众数倍小於高丽乃欲违背唐家事必不可武艺不从固遣之门艺。又上书谏武艺怒遣其从兄大一夏代门艺统兵命左右杀门艺门艺闻之遂间道来奔诏授左骁卫将军後武艺遣使朝贡上表极言门艺罪状请杀之元宗遣使往安抚报武艺曰：门艺来归投义不可杀今流向岭南已遣去讫乃留其使马文轨别遣使报之俄有泄其事者武艺。又上。《书》曰：大国示人以信，岂有欺诳之理今闻门艺不向岭南伏请杀之繇是责鸿胪少卿李道邃源复以不能督察官属致有漏泄出道邃曹州刺史复为泽州刺史遣门艺往岭南以信之二十年武艺率海贼攻登州杀刺史韦俊诏门艺往幽州徵兵以讨之仍令新罗发十万人应接属山阻寒雪竟无功而还武艺怀怨不已密遣使至东都厚赂刺客遮门艺於天津桥格之不死诏河南府捕获其贼尽杀之。
    後唐契丹东丹王赞华明宗时归朝清泰帝幸怀州遣内班秦继皇城使李彦绅害之东丹长子兀欲晋开运末从虏主耶律德光入汴虏主遂杀继彦绅于东市复东丹之雠也。命兀欲弟留桂为滑州节度使以处东丹之旧地。
    ○外臣部　亡灭
    戎狄之性忿鸷难制荐食边境侵败王略示之德义而不伏威以文告而不庭我伐用张元戎具举鸟鼠路绝鼠首计穷拔戈请降击颈就戮汤覆巢穴区落以平剿绝鲸鲵京观斯立盖天讨有罪自取灭亡。若乃俘执其长迁徙其众俾全旧部者盖亦有焉。
    叟阝瞒（叟阝瞒狄国名防风之後漆姓）鲁文公十一年侵齐遂伐我公卜使叔孙得臣追之吉侯叔夏御庄叔（庄叔得臣）绵房甥为右富父终甥驷乘（驷乘四人共车）败狄於咸获长狄侨如（侨如叟阝瞒国之君盖长三丈获侨如不书贱夷狄也。）富父终甥扌舂其喉以戈杀之（扌舂犹冲也。）埋其首於子驹之门（子驹鲁郭门骨节非常恐後世怪之故详其处）以命宣伯（得臣待事而名其三子因名宣伯曰：侨如以旌其功）初宋武公之世叟阝瞒伐宋（在春秋前）司徒皇父帅师御之而彡班御皇父充石（皇父戴公子充石皇父名）公子甥为右司冠牛父驷乘以败狄于长邱（长邱宋地）获长狄缘斯（缘斯侨如之先）皇父之二子死焉（皇父与甥及牛父皆死故而彡班独受赏）宋公于是以门赏而彡班使食其征（门关门征税也。）谓之而彡门晋之灭潞也。（在宣十五年）获侨如之弟焚如齐襄公之二年（鲁桓之十六年）叟阝瞒伐齐齐王子成父获其弟荣如（荣如焚如之弟焚如後死而先说者欲其兄荣伯季相次荣如以鲁桓十六年死至宣十五年一百三岁其兄犹在传言既长。且寿有异于人王子成父齐大夫）埋其首於周首之北门（周首齐邑济北城县东北有周首亭）卫人获其季弟简如（伐齐退走至卫见获）叟阝瞒繇是遂亡（长狄之种绝）。
    潞赤狄也。鲁宣公十五年六月晋荀林父败之于曲梁灭潞以潞子婴儿归。
    仇犹夷狄之国赵智伯将伐遗之广车（智伯欲伐仇犹遗之大钟载以广车广车横阵之车）因随之以兵仇犹遂亡。
    秦戎王义渠昭王四十三年宣太后诱杀於甘泉宫因起兵灭之置其地为陇西北地上郡焉。
    汉南粤王兴立与其母太后求内属其丞相吕嘉反攻杀王太后尽杀汉使者元鼎五年秋以卫尉路博德为伏波将军出桂阳下湟水主爵都尉杨仆为楼船将军出豫章下横浦故归义粤侯二人为戈船下濑将军出零陵或下离水或抵苍梧使驰义侯因巴蜀罪人发夜郎兵下江咸会番禺六年诛吕嘉南粤遂平以其地为儋耳珠崖南海苍梧郁林合浦交趾九真日南九郡尉佗王凡五世九十三岁而亡东粤王馀善立时南粤反馀善持两端阴使南粤反汉破番禺楼船将军杨仆上书请引兵击东粤帝以士卒劳倦不许明年馀善闻楼船请诛之汉兵留境。且往乃发兵距汉帝遣横海将军韩说出句章浮海从东方往楼船将军仆出武林中尉王温舒出梅岭粤侯王为戈船下濑将军出如邪白沙元封元年冬咸入东粤故粤建成侯敖与繇王居股谋杀馀善以其众降天子曰：东粤地多阻闽粤悍数反覆诏军吏将其民徙处江淮之东粤地遂虚。
    朝鲜者其王满燕人也。传子至孙右渠汉遣左将军击朝鲜元封三年其相尼溪相参乃使人杀其王右渠来降而王险城未下故右渠之大臣成已。又反复改吏左将军使右渠子长降相路人子最告谕其民诛成已遂定朝鲜为真番临屯乐浪元菟四郡。
    後汉烧当羌和帝永元十四年胁诸羌数百人反叛郡兵击灭之悉没入弱口为奴婢。
    当煎羌顺帝永康元年寇武威破羌将军纪明复破灭之馀悉降散。
    旄牛夷安帝延光二年春叛攻零关（零关道属越）杀长吏益州刺史张乔与西部都尉击破之于是分置蜀郡属国都尉领四县如太守。
    魏乌桓王蹋顿汉建安十一年太祖自征蹋顿于柳城潜军诡道未至百馀里虏乃觉蹋顿将众逆战太祖击破之临阵斩蹋顿死者被野速附九楼班乌延等走辽东辽东悉斩传首其遗迸皆降乌桓万馀落悉徙其族居中国。
    晋龟兹国苻坚时坚遣其将吕光率众七万伐之其王白纯距境不降光进军讨平之。
    梁高昌国为河西王沮渠茂虔弟无讳袭破之其王阚爽奔于芮芮无讳据之称王一世而灭国人。又推麴民为王盖车师之故地也。
    後魏氏杨难当太武时自号仇池公太武讨平之後灭其国以为东益州。
    北齐费也。头虏纥豆陵伊利神武为东魏天柱大将军天平元年正月西伐於河西灭之迁其部於河东後周氐王杨集始魏封为武兴王集始死。
    遂僭称大号魏将傅竖眼灭之执绍先归诸京师以其地为武兴镇。
    唐突厥可汗武德初内附高祖厚加慰抚拜为吐焉过拔阙可汗寻为李轨所灭部众皆散尽归于西蕃颉利可汗始以强盛数侵中国其後灾异屡见国人叛之太宗乘其大乱发五将以候其隙朔州道行军总管李靖进屯恶阳岭夜袭定襄入其郭颉利惊扰因徙牙帐于碛石胡首康苏密等遂以隋萧后及杨正道等来降颉利计窘使执失思力入朝谢罪请为藩臣举国内附太宗遣唐俭安修仁等持节出塞以安抚之虽肯朝觐谋[A061]青马肥将逾沙碛靖与其副将张公谨谋曰：诏使到彼虏必自宽于是选精骑赍二十日粮乘间掩袭诸将皆曰：诏许其降行人在彼柰何攻之靖曰：此兵机也。督军疾进掩逾白道遇其斥候千馀帐皆俘以随军颉利见使者甚悦不虞官兵至也。靖军掩到纵击之遂灭其国杀义城公主获其子叠罗施系虏男女十万口驼马数十万计颉利乘千里马奔于西偏虚州行军所擒之以献诸部悉降（又云：李靖贞观四年二月甲辰李靖於阴山击颉利可汗大破之灭其国复定襄常安之地斥土界于大汉露布以闻太宗大悦）。
    高昌麴文泰贞观十三年太宗谓其使曰：高昌数年来朝贡脱略无藩臣礼国中署置官号准我百僚称臣于人岂得如此今兹岁首万国来朝而文泰不至增城深堑预备讨伐日者我使人至彼文泰云：鹰飞于天雉窜于蒿猫游于堂鼠安于穴各得其所，岂不活耶。又西域使欲来者文泰悉拘留之。又遣使谓薛延陀云：既自为可汗与汉天子敌也，何须拜谒其使事人阙礼离间邻好恶而不诛善者何劝明年当发兵马以击尔国是时薛延陀可汗表请为军导以击高昌太宗许之民部尚书唐俭至延陀与谋进取太宗冀其悔过复下玺书示以祸福徵之入朝文秦称疾不至太宗乃命吏部尚书侯君集为交河道大总管率左屯卫大将军薛万均及突厥契之众步骑数万众以击之时公卿近臣皆以行经沙碛万里用兵恐难得志。又介居绝域纵得之不可以守竞以为谏太宗皆不听文泰谓所亲曰：吾往者朝觐见秦陇之北城邑萧条非复有隋之比设令伐我发兵多则粮运不给。若发三万已下吾能制之加以碛路艰险自然疲顿吾以逸待劳坐收其弊何足为忧也。及闻王师临碛口惶骇计无所出发病而死其子智盛嗣立既而君集兵掩至柳谷进田地城将军契何力为前军与之接战而退大军继至攻拔其城虏男女七千馀口进逼其都智盛遗君集。《书》曰：有罪于天子者先王也。既咎深谴积身已丧亡智盛袭位无几君其赦诸君集谓曰：若能悔祸当面缚军门也。又命诸军引冲车炮车以逼之飞石雨下城中大惧智盛穷戚出城降君集分兵掠地下其三郡五县二十二城户八千口三万七千七百马四千三百疋其界东西八百里南北五百里先是其国童谣云：高昌兵马如霜雪汉家兵马如日月日月霜雪回首自消灭文泰使人捕其初唱者不能得初文泰与西突厥欲谷设通和遗其金帛约有急相为表里及闻君集兵至欲谷设惧而西走不敢救君集寻遣使告捷太宗大悦宴百僚班赐各有差曲赦高昌部内从军兵士以上父子犯死罪以下期亲犯流以下大功犯徒以下小功缌麻犯杖罪悉宥之时太宗欲以高昌为州县特进魏徵谏曰：陛下初临天下高昌夫妇先来朝谒自後数月商胡被其遏绝贡献加之不礼大国遂使王诛载加。若罪止文泰斯亦可矣。未。若抚其人而立其子所谓伐罪吊民威德被于遐外为国之善者也。今。若利其土壤以为州县常须千馀人镇守数年一易每往交番死者十有三四遣办衣资离别亲戚十年之後陇右空虚陛下终不得高昌撮尺布以助中国所谓散有用而事无用未见其可太宗不从竟以其地置西州。又置安西都护府留兵以镇之初西突厥遣其叶护屯兵於可汗浮图城与高昌相影响至是惧而来降以其地为庭州于是勒石纪功而旋其智盛君臣及其豪右皆徙中国麴氏有国至智盛凡九世一百三十四年而灭。
    吐谷浑贞观已後与吐蕃互相攻遣使请兵救援高宗皆不许之吐蕃大怒率兵以击吐谷浑诺曷钵既不能御脱身及宏化公主走投凉州高宗遣右威卫大将军薛仁贵等救吐谷浑为吐蕃所败于是吐谷浑遂为吐蕃所并诺曷钵以亲信数千帐来内属诏左武卫大将军苏定方安置大使始徙其部众于灵州之地置安乐州以诺曷钵为刺史欲其安而。且乐也。其封袭遂绝吐谷浑自晋永嘉之末始西渡洮水建国於郡羌之故地至龙朔三年为吐蕃所灭凡三百五十年。
