<!-- { "loadSidebar": true } -->
    裴侠魏大统三年领乡兵从战沙苑先锋陷陈侠本名协至是太祖嘉其勇决乃曰：仁者必有勇命名侠焉终於工部中大夫。
    刘子祥字休徵幼而聪惠占对俊辨宾客见者皆号神童事嫡母以至孝闻其伯父黄门郎ギ有名江左在岭南闻而奇之乃令名祥字休徵後以字行官至长安令。
    萧世怡鄱阳王恢之子归国以名犯太祖讳故称字焉後为蔡州刺史卒。
    黎景熙字季明少以文字行於世位至车骑大将军卒。
    王德丧父贫无以葬乃卖子公奴并一女以营葬事因遭兵乱不复相闻後德在平凉始得公奴遂名曰：庆。
    阶叱罗协本名与高祖讳同後改焉位至仪同三司赐爵南阳郡公。
    ●卷八百二十五
    ○总录部　名字第二
    隋李和本名庆和魏末为骠骑大将军夏州刺史後周太祖赐姓宇文氏尝谓诸将曰：宇文庆和智略明赡立身恭谨累经委任每称吾意遂赐名意开皇九年迁上柱国以意是太祖赐名市朝己革庆和则父之所命义不可违遂以和为名。
    豆卢字定东父宁柱国太保初生时周太祖亲幸宁家称庆时遇新破齐师太祖因字之曰：定东後为上柱国夏州总管封楚国公。
    长孙览初仕周为车骑大将军每公卿上奏必令省读览初名善周武帝谓之曰：朕以万机委卿先览遂赐名焉终於荆州刺史。
    伊娄谦字彦恭高祖作相授亳州总管俄徵还京既平王谦谦耻与逆人同名因尔称字後为泽州刺史颜之推有二子长曰：思鲁次曰：愍楚盖不忘本也。
    苏夔少聪敏及长博览群言尤以锺律自命初不名夔其父威改之颇为有识所哂位至通议大夫。
    李德林字公辅少孤未有字魏收谓之曰：识度天才必至公辅吾辄以此字卿後为怀州刺史。
    李孝贞字元操开皇初拜冯翊太守为犯庙讳，於是称字（按隋书文帝祖父讳祯）。
    唐李纲字文纪初名瑗字子玉读。《後汉书》张纲传慕而改之位至太子少师。
    高俭字士廉以字行焉後为开府仪同三司平章政事。
    房乔字玄龄以字行焉终於司空。
    虞世南叔父寄仕陈为中书侍郎寄无子以世南出继故字曰：伯施位至银青光禄大夫文馆学士。
    杨仁恭本名纶後为雒州都督老病乞骸以特进归第。
    李靖本名药师官至仆射进封卫国公。
    李百药字重规定州安平人隋内史令安平公德林之子为童儿时多疾病祖母赵氏故以百药为之名後官至太子庶子。
    颜籀字师古以字行於世位至秘书监。
    崔敦礼为太子太师同中书门下三品监国史敦礼本名元礼高祖改为敦礼。
    刘义节本名世龙有子名凤昌有人上书言龙父子为龙凤之名居宅在乾坤之地将非国家之利书奏不省因赐名节义。
    秦琼字叔宝以字行於世位至左武卫大将军。
    韦思谦本名仁约以音类则天父讳故称字焉官至黄门侍郎。
    魏元忠初名真宰天授中以避天后母号故改焉後以特进齐国公致仕。
    成王千里吴王恪之子本名仁进爵郡公尝出使江左都人相率以金遗之仁拒而不纳则天闻而嘉叹擢使谓曰：汝吾家千里驹也。繇是改名千里。
    崔元本名晔以字下体有则天祖讳乃改为元後至中书令。
    张仁愿本名仁以音类睿宗讳改焉位至兵部尚书致仕。
    杨隆礼隋齐王杨正道之子历雒梁滑汾怀五州刺史以严察闻景龙中以名犯玄上字改为崇礼。
    薛谦光开元初为太子宾客以与太子同名表请行字特敕赐名为登。
    宁王宪初名成器避昭成皇后尊号改名宪歧王范初名隆范避玄宗连名故单称范薛王业亦同。
    姚元崇则天时为夏官侍郎同凤阁鸾台平章事後以叱利元崇构逆则天不欲元崇与之同名遂改为元之後避开元尊号。又改名崇。
    王忠嗣本名训年始九岁父海宾死王事起复朝散大夫尚辇奉御养於禁中後官至汉东郡太守。
    崔澄为秘书监本名涤开元初玄宗改焉。
    李杰本名务光後改焉官终扬州大都督府长史。
    杨国忠玄宗贵妃从父之子或云：张易之子冒外氏姓本名钊天宝中帝改为国忠官至司空。
    刘正臣本名客奴天宝末为平卢军游奕使时节度使吕知诲受安禄山逆命客奴与诸将袭杀之驰以奏闻十五载四月授客奴柳城郡太守平卢军节度度支营田陆运押两蕃渤海黑水四府经略及平卢军使仍赐名正臣。
    史思明本名干玄宗改之为思明後为平卢节度都知兵马使。
    李怀光本姓茹父尝为朔方部将以战功赐姓李氏更名嘉庆怀光後为宁节度使。
    李。若幽为殿中监上元二年以为河中节度都统处置使镇于绛赐名国贞。
    卢正巳宝应二年自刑部侍郎为大府卿正巳本名元裕以兼名同帝讳抗疏乞改之。
    杨子琳忿崔宁贼杀长帅讨之候宁入觐突入成都粮尽自溃朝廷虑为乱阶除为陕州刺史。又移受澧州刺史沣郎两州镇遏使在澧州二年大历六年表乞朝谒代宗以发迹不顺特容之及至引见于延英殿与语甚悦赐名猷。
    张延赏本名宝符中书令嘉贞之子幼孤以父阴授官玄宗特恩赐名延赏取延赏後世之义也。位至左仆射同中书门下平章事。
    路嗣恭始名剑客历仕郡县有能名後授神乌县令考课上上为天下最以其能嗣鲁恭特赐改其名位至河阳三城节度及东都畿观察使。
    崔旰为剑南西川留後大历三年加节度使仍改名宁。
    曹令忠为北庭节度副大使知节度使大历七年八月赐姓李改名元忠以边将宠之也。
    白大历中司农少卿迁大卿在卿曹十馀年德宗召见与语以为可任腹心遂用为神策军使兼御史大夫赐名志贞。
    尚可孤初为鱼朝恩养子改姓鱼氏名智德朝恩死赐可孤姓李氏名嘉勋会李希烈反叛建中四年七月除兼御史大夫荆襄应援淮西使仍复本姓尚可孤官至左龙武将军。
    韩希烈为汾宁节度兴元元年诏赐名归义。
    张万福年七十八从军辽东有功累摄舒卢寿三州刺史时李正巳反将断江淮路德宗以万福为濠州刺史召见谓曰：先帝改卿名正者所以褒卿也。朕以为江淮草木亦知威名。若从先帝所改恐贼不知是卿也。复赐名万福慰遣之。
    刘洽为宣武军节度贞元元年改名玄佐。
    李长荣贞元四年为河阳三城怀州团练使仍赐名元谅。
    柳浑初名载为尚书左丞及驾幸奉天浑微服徒行扈从初浑之离京城贼Г犹以浑匿在闾里乃除伪宰相及京师克复浑尚名载上言曰：顷为狂贼点污臣实耻称旧名况载字带戈时当偃武请改名浑德宗嘉而从之。
    王虔休汝州梁人本名延赏贞元中为潞州左司马领留後仍赐名虔休。
    张茂昭本名孝忠之子也。贞元七年为定州刺史充北平军使是岁孝忠卒於位诏起复左卫大将军同正员充义武军节度使赐名茂昭。
    王昌贞元十四年自右神策军将军除凤翔节度使赐名敬则。
    刘逸淮贞元十五年自宋州刺史为宣武军节度使赐名全谅。
    浑本名日进後改为康艺全为河东编伍勇力绝人节度使马燧以其多艺因以艺全名之。
    崔咸字重易父锐贞元中为李抱真从事有道者自称曰：卢老尝师隋朝霁寺李先生能知远近事属河北禁游客锐遂馆之一旦辞去。且曰：我死当为君子因指口下黑子愿以为记既生咸果有黑子其状则卢老也。遂以卢老名之。
    韦士为黔中经略观察使贞元十六年改名士宗。又名士文。
    王绍初与宪宗同名永贞年改焉少时颜真卿器重之因绍旧名字之曰：德素位至兵部尚书。
    张奉国本名子良为李牙门右职叛子良与甥裴行立等密图生致阙庭平浙右宪宗追赴京师亲自褒慰擢为右金吾将军兼御史大夫改名奉国。
    韦贯之本名纯犯宪宗庙讳遂以字称位至河南尹朱士明元和初为定州镇使以筑临泾城有劳特加检校工部尚书泾原四镇北庭等节度使仍赐名忠亮。
    高固生於微贱为叔父所卖展转为浑家奴号曰：黄芩性敏惠有膂力善骑射好读左氏春秋大爱之养如己子以乳母之女妻之遂以固为名取。《左氏传》高固之名也。
    蒋武元和五年为谏议大夫武中谢面请改名。又从之尝因奏对为宪宗言曰：陛下今日偃武修文臣下亦当顺承因请改名帝悦而从之时讨王承宗兵初罢。又恐天子易於用武故因以此讽焉。
    田兴元和八年为魏博节度使赐名弘正。
    崔元略为御史中丞元和十二年元略论侍御史唐武当改名帝曰：人之取名多矣。何必武为曩时蒋武已请改矣。遂改唐武为庆时议者见淮西初平谓帝遂喜武功及见改唐武名乃知帝厌兵人人相贺。
    韩为坊节度使穆宗长庆元年请改名充许之。
    王日简长庆初为镇州小将王承宗没军情不安日简自拔归朝授代州刺史及长庆初镇州军乱害田弘正穆宗为之旰食以日简尝为镇将召问其计日简遂於御前极言利害兼愿有以自效因授德州刺史经略其事明年擢拜横海军节度使赐姓李氏名全略以崇树之。
    李元喜为安南经略使宝历元年元喜请更名元志从之。
    卢周仁开成中为湖南观察使奏云：名与再从伯音同请改名术从之。
    高士荣为威远军使宝历元年士荣请改名承恭从之。
    崔承宠为黔州观察使宝历三年承宠请更名实从之。
    李载义字方毂方毂之字文宗所制也。位至侍中。
    郑氵本名涵以文宗在藩邸时名同改名氵氵子茂谌避国讳改名茂休氵後为山南西道节度观察使高元中太和二年为侍御史内供奉请改名元裕许之。
    杨嗣复字继之仆射於陵之子也。初於陵调补润州句容尉浙西观察使韩有知人之鉴见之甚悦有爱女方择佳婿谓其妻柳氏曰：吾阅人多矣。无如杨生贵而。且寿生子必为宰相於陵寓居杨子而生嗣复後见之抚其首曰：名位果逾於父杨门之庆也。因字曰：庆门後自潮州刺史徵拜吏部尚书。
    李祜太和三年自泾原节度使除德州刺史充沧景节度使仍赐名有裕。
    史唐太和三年摄魏博节度副使奏臣父宪诚本以周有庄周汉有吴汉依据故事以臣名唐今窃思之不敢慕古请改名孝章从之。
    李仲和太和八年为翰林侍讲学士。《周易》博士奏以名与堂叔祖下字同请改名训从之。
