<!-- { "loadSidebar": true } -->
    唐休圣历中为司卫卿兼凉州都督右肃政御史大夫持节陇右诸军大使久视元年秋吐蕃大将麴莽布支率骑数万寇凉州入自洪源谷将围昌松县休以数千人往击之临阵登高望见贼衣甲鲜盛谓麾下曰：自钦陵死赞婆降麴莽布支所知贼兵欲曜威武故其国中贵臣酋豪子弟皆从之人马虽精不习军事吾为诸君取之乃被甲先登与贼六战六克大破之斩其副将二人首二千五百级筑京观而还休尤谙练边事自碣石西逾四镇绵亘万里山川要害皆能记之长安中西突厥乌质勒与诸蕃不和举兵相持安西道绝表奏相继则天令休与宰相商议事势俄顷间草奏便遣施行後十馀日安西诸州表请兵马应接程期一如休所画。
    张镐为中书侍郎同中书门下平章事兼河南节度使都统淮南等道诸军事及王师收两京镐进军镇汴州招讨河北逆贼贼党史思明守范阳表请归顺镐揣知其意恐朝廷与之手札密表奏曰：思明凶竖因逆窃位兵强则众附势夺则人离包藏不测禽兽无异可以计取难以义招伏望不以威权假之。又奏滑州防御使许叔冀性慧多谋临难必变望追入宿卫时肃宗意已定表入俱不省镐为人简淡不事中要会有宦官自范阳及滑州使还者皆言思明叔冀之诚悫肃宗以镐不切事机遂罢相授荆州大都督府长史後思明叔冀皆如其言。
    张孝忠初事李宝臣为易州刺史後宝臣疑忌宿将乃举易州归顺宝臣死其子惟岳叛孝忠乃与朱滔谋攻惟岳遂与滔合师大破惟岳於束鹿惟岳随归晋州滔谋乘胜袭之孝忠乃引军西北还营义丰朱滔大骇孝忠将佐曰：尚书布赤心於朱滔相信至矣。今逆寇已溃不终其功窃所未悟曰：本求破贼贼已破矣。然成德宿将尚多迫之则困兽犹斗缓之必翻然改图。又朱滔言大识浅可与虑始难与守成吾壁於义丰坐俟惟岳殄灭耳既而滔屯束鹿不敢进月馀王武俊斩惟岳以献皆如孝忠之言。
    《郭子》仪为关内副元帅广德二年冬仆固怀恩及吐蕃等自溃京师解严初怀恩将入寇蕃汉数万军声颇盛京师大骇子仪奏曰：以臣所见怀恩无能为也。上问其故对曰：仆固怀恩虽称骁勇素不得众心今所以能为乱者引思归之人耳怀恩本臣偏将其下皆臣之部曲恩信尝及之今臣为大将必不忍以锋刃相向以此知其无能为也。及怀恩挑战诸将请出兵挫之子仪止之曰：夫引兵深入利在速战不可争锋彼皆吾之乡曲缓之自当携贰吾岂得迫速其战敢言者斩遂坚壁以待之果不战而退。
    後唐周德威为大将天七年十一月汴人据深冀汴将王景仁军万人次北乡镇州节度使王来告难帝遣德威率前军出井陉屯於赵州十一月帝亲征二十五日进薄汴营距北乡五里营於野河上汴将韩率精兵三万铠甲皆被缯绮金银炫曜望之森然我军惧形於色德威谓李存璋曰：贼结阵而来观其形势志不在战以兵甲耀威耳我军人乍见其来谓其锋不可当此时不挫其锐吾军不振矣。乃遣存璋谕诸军曰：尔见此贼否是汴州天武彳建儿皆屠沽佣贩虚有其表徒被精甲十不当一禽获足以为货德威自率精骑攻其两偏左驰右突出没数里是日获贼百馀人贼渡河而退德威谓庄宗曰：贼骄气充盛宜按兵以待其衰庄宗曰：我提孤军救难解纷三镇乌合之众利在速战卿持重吾惧其不可使也。德威曰：镇定之士长於守城列阵野战素非便习我师破贼唯恃骑军平田广野易为施巧今压贼营令彼见我虚实则胜负未可必也。庄宗不悦退卧帐中德威患之谓监军张承业曰：王欲速战将乌合之徒欲当剧贼所谓不量力也。去贼咫尺阻此二渠水彼早夜以略彳勺渡之吾族其为俘矣。若退军高阝邑引贼离营彼出则归彼归则出复以轻骑掠其刍饷不逾月败贼必矣。承业入言庄宗亦释然德威得降人问之曰：景仁下令造浮梁数百果如德威所料二十七日乃退军保高阝邑。
    晋符彦伦知相州契丹入寇行营都监张从恩引军退保黎阳唯留五百人守安阳河桥彦伦与军校谋曰：此夜纷纭人无固志五百疲兵安能守桥即抽入相州之城为备至曙贼军万馀骑已阵於安阳河北彦伦令城下扬旌鼓讠贼不能测至辰时渡河而南悉陈甲骑於城下如攻城之状彦伦曰：此虏将走矣。乃出甲士五百於城北张弓弩以待之虏果引去。
    ●卷四百二十九
    ○将帅部　守边拓土守边
    夫经武之效重乎！干城守方之寄本於固圉其有董率师兵乘御徼塞为斯民之保障控一面之走集而能内怀明略外彰用分扼要害以为之备豫谨严斥候以戒其侵轶扬威棱以外摄宣惠和而交畅以至缮完攻战之具开设购赏之科励厥兵锋以遏其内侮伺乃[C260]隙以窒其非心因携离以抚怀乘衰弱而摄伏繇是边候清谧民夷亿宁不疲中国之力以成柔服之美无事薄伐之举而弭交侵之患斯守边之最而殿邦之效欤。
    李牧赵将也。常居代雁门备モ奴厚遇战士为约曰：モ奴即入盗急入收保有敢捕虏者斩モ奴每入烽火谨辄入收保不敢战如是数岁亦不亡失。
    秦蒙恬为礻卑将军北逐戎狄辟地数千里以河为境累石为城树榆为塞匈奴不敢饮马於河置烽燧然後敢牧马恬威振匈奴。
    汉魏尚为中守匈奴远避不近中之塞。
    郑吉会稽人以卒伍从军数出西域繇是为郎吉为人强执习外国事（强力而有执志者）自张骞通西域李广利征伐之後初置校尉屯田渠黎至宣帝时吉以侍郎田渠黎积因发诸国兵攻破车师迁卫司马使护鄯善以西南道（鄯音善）神爵中匈奴乖乱日逐王先贤拈欲降汉使人与吉相闻吉发渠黎龟兹诸国五万人迎日逐王口万二千人小王将十二人随吉至河曲颇有亡者吉追斩之遂将诣京师汉封日逐王为归德侯吉既破车师降日逐威振西域遂并护车师以西北道故号都护吉，於是中西域而立幕府（中西域者言最处诸国之中近远均也。中竹仲切）治乌垒城镇抚诸国诛伐怀集之汉之号令班西域矣。（班布也。）始自张骞而成於郑吉段会宗为西域都护骑都尉光禄大夫西域敬其威信三年更尽还（边吏三岁一更）。又为雁门太守数年坐法免西域诸国上书愿得会宗复为都护会宗既出诸国遣子弟郊迎城郭甚亲附（城郭诸国）。
    文齐为益州郡太守率励兵马障塞降集群夷甚得其和。
    後汉窦融行河西五郡大将军事兵马习战射明烽燧之警羌胡犯塞融辄自将与诸郡相救皆如符要（赴敌不失期契也。）每辄自破之其後匈奴惩（惩创也。《说文》云：亦惩也。）稀复侵寇而保塞羌胡皆震服亲附。
    苏竟王莽末为代郡中尉时匈奴扰乱北边多罹其祸竟终完辑一郡光武即位就拜代郡太守使固塞以拒匈奴。
    王霸为上谷太守领屯兵是时卢芳与匈奴乌桓连兵寇盗尤数缘边愁苦诏霸将弛刑徒六千与杜茂治飞狐道堆石布土筑起亭障自代至平城三百馀里颇识边事後南单于乌桓降服北边无事。
    马成以建武四年为阳武将军屯常山中山以备北边领建义大将军朱营。又代骠骑大将军杜茂缮治障塞自西河至渭桥（西河今胜州富昌县也。渭桥本名横桥在今咸阳县东南）河上至安邑（前《汉书》曰：河上地名故秦内史高帝二年改为河上郡武帝分为左冯翊）太原至井陉（太原今并州也。井陉今属常山郡）中山至邺皆筑堡壁起烽燧十里一在事五六年帝以成勤劳徵还京师边人多上书求请者复遣成还屯及南单于保塞北方无事。
    马援建武十一年为陇西太守援乃发步骑三千击破先零羌於临洮是时朝臣以金城破羌之西（破羌县名）涂远多寇议欲弃之援上言破羌以西城多完牢易可依固其田土肥壤灌溉流通如令羌在湟中（湟水名）则为害不休不可弃也。光武然之，於是诏武威太守（梁统也。）令悉还金城客民（在武威者）归者三千馀口使各反旧邑援奏为置长吏缮城郭起坞候开导水田劝以耕牧郡中乐业。
    范迁建武中为渔阳太守以智谋安边匈奴不敢入界。
    祭彤以明帝永平元年为辽东太守赂鲜卑大都督偏河击赤山乌桓破斩之，於是鲜卑大人皆来归附并诣辽东受赏赐青徐二州给钱岁二亿七十万为常明章二世保塞无事西自武威东尽玄菟及乐浪胡夷皆来内附野无风尘乃悉罢缘边屯兵。
    郑众永平中为武威太守谨边备虏不敢犯。
    郑纯为永昌郡西部都尉为政清洁化行夷貊君长感慕皆献土珍颂德美天子嘉之即以为永昌太守纯与哀牢夷人约邑豪岁输布贯头衣一领盐一斛以为常赋夷俗安之为都尉太守十年卒官。
    耿恭章帝初为征西将军遣案行凉州边境劳赐保塞羌胡进屯酒泉授戊巳校尉建初元年拜度辽将军视事七年匈奴怀其恩信。
    邓训建初三年为谒者时上谷太守任兴谋反诏训将黎阳营兵屯狐奴以防其变训抚接边民为幽部所归迁乌桓校尉鲜卑开其威信皆不敢南近塞下後代张纡为护羌校尉抚接归附威信大行遂罢屯兵各令归郡惟置弛刑徒二千馀人分以屯田为贫人耕种城郭坞壁而已。
    李恂韦帝时为西域副校尉北匈奴数断西域车师伊吾龙沙以西使命不得通恂设购赏遂斩虏帅献首军门自是道路夷清威恩并行。
    梁忄堇以殇帝延平元年为西域副校尉安帝永初元年罢都护还至敦煌会众羌反叛诏留忄堇为诸军援忄堇进兵击大破之虏遂散走羌大豪三百馀人诣忄堇降并慰遣还故地河西郡复安忄堇受诏当屯金城闻羌转寇三辅即引兵赴击之朝廷嘉之委以西方事令为诸军节度。
    邓遵为度辽将军安帝元初六年鲜卑入马城塞遵击破之。又发积射士三千人马三千匹诣度辽营屯守。
    种为尚书会匈奴寇并凉二州桓帝擢为度辽将军到营所先宣恩信诱降诸胡其有不服然後加讨羌虏先时有生见获执於郡县者悉遣还之诚心怀抚信赏分明繇是羌胡龟兹莎车乌孙等皆求顺服乃去燧除候望边方晏然无警。
    张奂以桓帝永寿初为安定属国都尉初到职而南匈奴左台耆。且渠伯德等入寇美稷奂进屯长城东羌诸豪遂相率与奂和亲共击等破之伯德惶恐将其众降郡界以宁後迁度辽将军数载间幽并清静。
    第五访永寿初为护羌校尉甚有威惠西垂无事皇甫规延熹四年为中郎将持节监关西兵讨羌零吾等先零诸种羌慕规威信相劝降者十馀万後。又为度辽将军在事数岁北边威服。
    桥玄桓帝末为度辽将军至镇休兵养士然後督诸将守讨击北塞及高丽嗣子伯固等皆破散退走在职三年边境安静。
    刘虞为幽州刺史民夷感其德化自鲜卑乌桓夫馀貊之辈皆随时朝贡无敢扰边者百姓歌悦之魏梁习以别部司马为并州刺史单于恭顺名王稽颡部曲服事供职同於编户边境肃清。
    田豫字国让渔阳雍奴人也。文帝初北狄︹盛侵扰边塞乃使持节护乌桓校尉为校尉九年其御夷狄常摧抑兼并乖散︹猾凡逋亡奸宄为胡作计不利官者豫皆构刺搅离使邪之谋不遂。
