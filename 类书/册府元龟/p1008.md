<!-- { "loadSidebar": true } -->
    巴陵王休。若文帝子也。会稽太守孔觊反遣尚书张永建威将军沈怀明及休。若董统诸军讨之觊所遣孙昙等军顿晋陵九里部陈甚盛怀明至奔牛所领寡弱乃筑垒自固张永至曲阿未知怀明安否百姓惊扰将帅咸劝退保破冈其日大寒风雪甚猛塘埭决坏众无固心休。若宣令敢有言退者斩众少定乃筑垒息甲寻得怀明书贼定未进军主刘亮。又至兵力转加人情乃安。
    刘义欣为後将军南兖州刺史元嘉七年到彦之率大众入河义欣进彭城为众军齐援彦之退败青齐骚扰将佐虏寇大至劝义欣委镇还都义欣坚志不动迁镇寿阳。
    南齐萧颖胄为冠军将军庐陵王後军长史广陵太守行南兖州府事是年虏扬声当饮马长江帝惧敕颖胄移居民入城百姓惊恐席卷欲南渡颖胄以贼势尚远不即施行虏亦寻退。
    梁杨公则为左卫将军高祖义师东下至新林公则自越城移屯领军府垒北楼与南掖门相对尝见登楼望战城中遥见麾盖纵神锋弩射之矢贯胡床左右皆失色公则曰：几中吾脚谈笑如初东昏夜选勇士攻公则栅军中惊扰公则坚卧不起徐命击之东昏军乃退。
    萧藻为益州刺史焦僧护作乱掩据郫繁众有数万藻年未弱冠肩舆行城贼流矢雨下从者举以蔽藻命去之因是物情大安贼遂退去。
    韦为辅国将军讨合肥初肥水堰立使军主王怀静筑城于岸守之魏攻陷怀静城千馀人皆没魏人乘胜至是下其势甚盛军监潘灵劝退还巢湖诸将。又请走保三义怒曰：宁有此邪将军死绥有前无却因令取纟散扇麾幢树之是下示无动志素羸每战不常骑马以版舆自载督厉众军合肥既平高祖诏班师去贼既近恐为所蹑悉遣辎重居前身乘小舆殿後魏人服威名望之不敢逼全军而还。
    王珍国为游击将军父忧去职建武末魏军围司州明帝使徐州刺史裴叔业攻扌友涡阳以为声援起珍国为辅国将军率兵助焉魏将杨大眼大众奄至叔业惧弃军走珍国率其众殿故不至大败。
    王僧辩为镇军将军司徒尚书令讨湘州贼陆纳贼败步走归保长沙驱逼居民入城拒守僧辩追蹑乃命筑垒围之悉令诸军广建围栅僧辩出坐陇上而自临视贼望识僧辩知不设备贼党吴藏李贤明等乃率锐卒千人开门掩出蒙并进径趋僧辩时杜﹀杜龛并侍左右带甲卫者止百馀人因与贼交战贤明乘铠马从者十骑大呼冲突僧辩尚据胡床不为之动于是指挥勇敢遂获贤明因即斩之贼乃退後魏李平为镇北将军讨京兆王愉于冀州平进次经县诸军大集夜有蛮兵数千斫平前垒矢及平帐平坚卧不动俄而乃定。
    北齐尔朱浑元累有战功迁太师善于御众行军用兵务在持重前後出征未尝负败。
    唐魏元忠为并州副元帅时突厥与吐蕃数犯塞元忠皆为大总管拒之元忠在军惟持重自守竟无所克获然亦未尝败失。
    後唐李嗣召守潞州尝享诸将登城张乐为梁军矢中其足嗣昭密扌友之坐客不之觉酣饮如故以安士心。
    ○将帅部　以少击众
    军志曰：以一击十莫善於厄以十击百莫善於险以千击万莫善於阻用众者务易用少者务厄也。若乃励敢死之士乘战胜之威拣练卒伍服习器用冒利刃以不顾临大敌而贾勇斯固制胜而必克遇战而皆获者焉至於势有︹弱技有长短盖亦由夫将有勇怯而制有巧拙也。及夫客主之势悬绝格斗之志奋励士乐用命人百其勇。又何尝不收奇功哉！然而常胜之家难与虑敌为将之道出於万全故兵法有必胜之将无必胜之兵。若狃挟以轻敌深入以邀幸虽曰：拳勇亦所慎焉。
    汉黥布初为项籍将籍使布先涉河（涉谓无舟楫而渡也。）击军数有利籍乃悉引兵从之遂破秦军降秦将章邯等楚兵常胜功冠诸侯诸侯兵皆以服属楚者以布数以少败众也。
    李广为郎中令将四千骑出右北平行数百里匈奴将四万骑围广广为圜阵外向胡急击之矢下如雨汉兵死者过半汉矢。且尽广乃令士持满毋发而广身自以大黄射其裨将（大黄弩名亦曰：黄弩）杀数人胡虏益解李陵为骑都尉天汉二年将步卒五千至浚稽山与单于相值骑可三万围陵军虏见汉军少直前就营陵抟战攻之千弩俱发应弦而倒虏还走上山汉军追手对战也。击杀数千人单于大惊召左右地兵八万馀骑攻陵陵。且战。且引南行数日抵山谷中（抵当也。）单于在南山上使其子将骑击陵陵军步斗树木间复杀数千人因发连弩射单于（三十[B123]共一臂也。[B123]音眷。又去权切）单于下走是时陵军益急匈奴骑多战一日数十合复伤杀虏二千馀人（陆与苏武《书》曰：以五千之众对十万之军）。
    後汉马防为城门校尉建初二年金城陇西保塞羌皆反（羌东吾烧当之後也。以其父滇吾降汉乃入居塞内故称保塞）拜防行车骑将军事军到冀而羌豪布桥等围南部都尉于临洮防欲救之临洮道险车骑不得方驾防乃别使两司马将数百骑分为前後军去临洮十馀里明旦遂鼓讠而前羌虏惊走因追击破之斩首虏四千馀人遂解临洮围。
    耿夔为车骑都尉永元三年车骑将军窦宪出河西以夔为大将军左校尉将精骑八百出居延塞直奔北单于庭于金微山斩阏氏名王已下五千馀级单于与数骑脱亡尽获其匈奴珍宝财蓄去塞五千馀里而还。
    魏张辽为荡寇将军与李典将七千馀人屯合肥吴孙权率十万众围合肥辽夜募敢从之士得八百人明日自旦战至日中吴人夺气还修守备权守合肥十馀日乃引退辽率诸军追击几复获权太祖大壮辽拜征东将军黄初中卒文帝追念辽典在合肥之功诏曰：合肥之後辽典以步卒八百破贼十万自古用兵未之有也。使贼至今夺气可谓国之爪牙矣。其分辽典邑各百户赐一子爵关内侯。
    吴徐盛为大帝别部司马授兵五百人守柴桑长拒刘表将江夏太守黄祖祖子射尝率数千人下攻盛盛时吏士不满二百与相拒击伤射吏卒千馀人已乃开门出战大破之射遂绝迹不复为寇大帝以为校尉後为建武将军魏将曹休出洞口盛与吕范全琮渡江拒守遭大风船人多丧盛收馀兵与休夹江休使兵将就船攻盛盛以少御多敌不能克各引军退。
    朱然为车骑将军右护军赤乌五年征。且中魏将蒲忠胡质各将数千人忠要遮险隘图断然後质为忠继援时然所督兵将先四出闻问不暇收合便将帐下见兵八百人逆掩忠战不利质等皆退。
    晋王浑为征虏将军假节领豫州刺史与吴接境吴将薛莹鲁淑众号十万淑向弋阳莹向新息时州兵并放休息众裁一旅浮淮潜济出其不意莹等不虞晋师之至浑击破之迁为安东将军。
    周处为御史中丞隶夏侯骏西征时贼屯梁山有众七万而骏遣处以五千兵击之自旦及暮斩首万计刘演为阳平太守石勒之乱演奔刘琨琨以为辅国将军魏郡太守琨将讨勒以演领勇士千人行北中郎将兖州刺史镇廪丘斩王桑走赵固得众七千人为勒所攻演拒战勒退元帝拜为都督後将军假节谢玄为冠军将军领徐州刺史苻坚自率兵次于项城众号百万诏玄为前锋都督拒之众凡八万玄与从弟辅国将军琰西中郎将桓伊等以精锐八千涉淮水坚众奔溃死者不可胜计。
    王猛为苻坚将与邓羌等将步骑六万伐慕容既陷晋阳遣慕容评率众四十万救之阵於渭源猛羌与张蚝徐成等跨马运矛驰入评军出入数四傍。若无人搴旗斩将杀伤甚众战及日中评众大败俘斩五万有馀乘胜追击。又降斩十万。
    宋临川王道规随高祖起义为振武将军义兴太守与晋将刘毅何无忌追桓玄遇玄于峥嵘洲道规等兵不满万人而玄战士数万众并惮之欲退还寻阳道规曰：不可彼众我寡强弱异势今。若畏懦不进必为所乘虽至寻阳，岂能自固玄虽窃名雄豪内实畏怯加已经奔败众无固心决机两阵将雄者克昔光武昆阳之战曹操官渡之师皆以少制多所共闻也。今虽才谢古人，岂可先为之弱因麾众而进毅等从之大破玄军。
    沈叔任为梓潼太守戍涪城东军既反二郡强宗侯励罗奥聚众作乱四面合遂至万馀人攻城甚急叔任东兵不满五百推布腹心众莫不为用出击大破之逆党皆平。
    梁马仙卑仕宋为龙骧将军汝南阴谯二郡太守会寿阳陷魏将王肃侵边仙卑力战以寡克众魏人甚惮之。
    韦放为明威将军会领军曹仲宗攻涡阳魏大将军费穆帅众奄至放军营未立麾下止有二百馀人放免胄下马据胡床处分士卒皆殊死战莫不一当百杜怀瑶为梁秦二州刺史魏军围南郑怀瑶第三子膂力绝人便马善射同心敢死士一百七十人每出杀伤数百人敌人惮之号为杜彪位至西荆州刺史陈萧摩诃为谯州刺史周武帝遣将宇文欣将精骑数千争吕梁摩诃领十二骑深入周军纵横奋击。
    後魏庾岳为安远将军常以少击多士众服其智勇後周窦炽初仕後魏为卫将军河桥之战诸将退走炽时独从两骑为敌人所追至邛山炽乃下马背山抗之俄而敌众渐多三面攻围矢下如雨炽骑士所执弓并为敌人所射破炽乃总收其箭以射之所中人马皆应弦而倒敌以杀伤既多乃相谓曰：得此人未足为功乃稍引退炽因其怠遂突围得出。
    李弼为秦州刺史从太祖平弘农与齐神武战于沙苑左将军为敌所乘弼将六十骑身先士卒横截之贼分为二遂大破之。
    柳桧为平东将军河湟郡守吐谷浑入寇郡境时桧兵少人怀忧惧桧抚而勉之众心乃安因率数十人先击之浑人溃乱馀众乘之遂大败而走。
    权景宣为大都督豫州刺史镇乐口东魏亦遣张伯德为刺史伯德令其将刘贵平率其戍卒及山蛮屡来攻逼景宣兵不满千人随机奋击前後擒斩三千馀级贵平乃退走。
    宇文贵为右卫将军时东魏颍川长史贺。若统以颍川来降东魏遣将尧雄赵育是云：宝（姓是云：名宝）率众二万攻颍川贵自雒阳率步骑二千救之东魏行台任祥。又率众四万攻颍川方与雄合诸将咸以彼众我寡不可争锋贵曰：兵机倚伏固不可以常理论古人能以寡制众者皆由豫睹成败决必然之策耳吾虽ウ於成事进与贺。若合势为计之上者遂入颍川雄等乃前贵率千人背城为阵与雄合战大破雄育於阵降俘万人贵乘胜逼任祥祥大败是宝亦降。
    魏玄为骠骑大将军陕州总管尉迟纲遣玄率仪同宇文能赵乾等步骑五百於鹿卢交南邀击东魏雒州刺史独孤永业有众二千馀人玄轻将五骑行前觇之卒与之遇便即交战杀数十人获马并甲槊等永业遂退。
    隋周罗为幽州刺史开皇末突厥达头可汗犯塞从杨素击之虏众甚盛罗白素曰：贼阵未整请击之素许焉与轻勇二十骑直冲虏阵从申至酉短兵屡接大破之进位大将军。
    王仁恭为光禄大夫领马邑太守始毕可汗率骑数万来寇马邑复令二特勒将兵南过时兵不满三千仁恭率精锐逆击破之其二特勒兵溃仁恭纵兵乘之斩获千级斩二特勒。
