<!-- { "loadSidebar": true } -->
    宇文显和性矜严颇涉经史膂力绝人弯弓数百斤能左右驰射显和初从魏孝武入关至溱水太祖素闻其善射而未之见也。俄而水傍有一小鸟显和射而中之太祖笑曰：我知卿工矣。其後引为帐内大都督。
    宇文贵魏末从文帝在天游园以金卮置侯上令公卿射中者即以赐之贵一发而中帝笑曰：由基之妙正当尔耳位至小司徒。
    王杰为骠骑大将军魏恭帝元年从於谨围江陵时栅内有人善用长槊战士将登者多为所毙谨令杰射之应弦而倒登者乃得入馀众继进遂拔之谨喜曰：济我大事者在公此箭也。
    李远尝校猎於莎栅见石於聚薄中以为伏兔射之而中镞入寸馀就而视之乃石也。太祖闻而异之赐。《书》曰：昔李将军广尝有此事公今复尔可谓世载其德虽熊渠之名不能独擅其美位至柱国大将军。
    尉迟纲迥之弟迥率众伐蜀纲从太祖送之於城西见一走兔太祖命纲射之誓曰：若获此兔必当破蜀俄而纲克兔而返太祖喜曰：事平之日当赏汝佳口及克蜀赐纲侍婢二人尝从太祖北狩阳值五鹿俱走纲获其三每游宴太祖以珍异之物令诸功臣射而取之纲所获取多位至陕州总管。
    贺拔胜长於丧乱之中尤工武艺走马射飞鸟十中其五六後从太祖宴於昆明池时有双凫游於池上太祖乃授弓矢於胜曰：不见公射久矣。请以为欢胜射之一发俱中位至太师。
    李景为仪同三司骁勇善射平齐之役颇有力焉。
    豆卢宁少骁果有志气身长八尺美容仪善骑射以别将随尔朱天光入关以破万侯鬼奴尝与梁企定遇於平凉川相与隶射乃於百步悬莎草以射之七发五中企定时以为能赠遗甚厚。
    贺。若敦少有气善骑射初从独孤信於雒阳被围敦弯弓三石箭不虚发位至中州刺史。
    史雄大将军宁之子年十四从宁於率毛山奉迎太祖仍从较猎弓无虚发太祖叹异之位至驭中大夫隋长孙晟善弹工射し捷过人初周室尚武贵游子弟咸以相矜每共驰射时皆出其下年十八为司卫上士晟使突厥尝有二雕飞而争肉突厥摄图以两箭与晟曰：请射取之晟乃弯弓驰见群雕相攫遂一发而双贯焉开皇中晟持节护突厥突厥悦附寻以突厥染干为意弥豆启人可汗赐射於武安殿选善射者十二人分为两朋启人曰：臣繇长孙大使得见天子今日赐射愿入其朋许之给晟箭六只发皆中鹿启人之朋竟胜时有鸢群飞高祖谓晟曰：公善弹为我取之十发俱中并应丸而落是日百官获赉晟独居多位至右骁卫将军。
    史万岁少し捷尉迥之乱万岁从梁士彦击之军次冯翊见群雁飞来万岁谓士彦曰：请射行中第三者既射之应弦而落三军莫不悦服位至河州刺史。
    贺。若弼为武侯大将军尝遇突厥入朝高祖赐之射突厥一发中的帝曰：非贺。若弼无能当此，於是命弼弼再拜而祝曰：若赤诚奉国者当一发破的如其不然发不中也。既射一发而中帝大悦顾谓突厥曰：此人天赐我也。
    苏夔少聪敏解骑射年十三从父至尚书省与安德王雄驰射赌得雄骏马而归位至通议大夫。
    崔彭为备身将军高祖尝宴达头可汗使者於武德殿有鸽鸣於梁上帝命彭射之既发而中帝大悦赐钱壹万贯及使者反可汗复遣使於帝曰：请得崔将军一与相见帝曰：此必善射闻於虏庭所以来请耳遂遣之及至匈奴中可汗召善射者数十人因掷肉於野以集飞鸢遣其善射者射之多不中复请彭射之彭连发数矢皆应弦而落突厥相顾莫不叹服可汗留彭不遣百馀日帝赂以采缯然後得归。
    宇文忻年十二能左右驰射骁捷。若飞位至右领军大将军。
    虞庆则幼而雄毅身被铠带两左右驰射本州豪侠皆敬惮之位至右武卫大将军。
    韩洪字叔明擒虎季弟平陈之役授行军总管及陈平晋王大猎於蒋山有猛虎在围中众皆惧洪驰马射之应弦而倒陈氏诸将观於侧莫不叹伏焉王大喜赐缣百疋。
    唐张士贵本名忽聿膂力绝人弯弓一百五十斤左右驰射矢不虚发。
    屈突通雍州长安人为工部尚书检身清正好武略善驰射平王世充功为第一。
    冯盎讨诸叛獠有贼数万屯据险要不可攻逼盎持弓语左右曰：尽吾此箭可知胜负连发七矢而中七人盎位至上柱国高罗总管。
    薛仁贵领兵击九姓突厥於天山将行高宗出甲令仁贵试之上曰：古之善射有穿七札者卿。且射五重仁贵射而洞之高宗大惊更取坚甲以赐之时九姓有众十馀万令骁捷数十人逆来挑战仁贵发三矢射杀三人其馀一齐下马请降仁贵恐为後患并坑杀之更就碛北讨其馀众擒其伪叶护兄弟三人而还军中歌曰：将军三箭定天山战士长歌入汉关位至右领军卫将军。
    李巨为夷陵太守安禄山反玄宗方择将帅张言巨善骑射。
    李晟少从军於河西节度使王忠嗣击吐蕃有骁将乘城拒斗颇多杀士卒忠嗣募军中能射者射之晟乃引弓一发而毙三军大呼忠嗣厚赏之因抚其背曰：此万人之敌也。位至太尉中书令。
    王栖曜贞元初为浙西都知兵马使从节度使韩入觐授左龙武将军知军事岁馀为坊节度观察使久之检校礼部尚书栖曜性谨厚善骑射始起兵涉寇境太深遇游骑四合百步内立表俾之环视发必破的虏相顾恐惧徐而解去尝猎会稽山有白额兽卒起草中应弦而毙在苏州尝与诸文士游虎丘寺平野霁日先一箭射空再发贯之江东文士自梁肃以下歌咏焉。
    伊慎少以善骑射为果毅。
    李光颜与兄光进以葛旃善骑射弟兄自幼皆师之葛旃独许光颜之勇健已不能及位至河东节度使梁霍存从太祖围濮州有贼外眺楼大诟太祖怒甚召存射之矢一发而尸陨其下赏赉甚厚。
    胡贞江陵人也。为宁远军节度使容州刺史贞体貌洪壮长七尺善骑射少为县吏及在巢寇中推为名将随巢涉淮浙陷许雒入长安及太祖以众归唐贞时为元从都将从至梁苑表授检校刑部尚书。
    後唐李嗣恩字武人骑射推於军中尝有时辈臂饥鹰矜其搏击武人持鸣镝一只睹其狩获暮乃多之位至诸军都指挥使。
    索自通少能骑射尝於山墅射猎庄宗镇太原时遇之於野详其姓名即补右番厅直军使後因从猎射中走鹿转指挥使。
    张敬达小字生铁少以骑射著名位至晋州节度使安元信少有勇力自後唐太祖领太原隶於麾下天三年梁人围李嗣昭於上党与上将周德威救之一日德威为敌所困梁之骁将有奉武者屡犯我军元信飞一矢随而毙之德威军遂振太祖闻之以所乘马并器仗赐之奏加检校司空明年庄宗解围上党承制授元信辽州刺史加检校司徒。
    米汉宾少时善射尝因与同辈出猎指一飞雁随矢而落其镞正中其臆臆上贯一金钱字有篆文示其郡之硕学皆无识者人甚异之繇是人皆号曰：米落雁（一云：尝为落雁军校）位至太子少保致仕。
    晋陆思铎初仕梁以善射日预其战尝於箭上而自镂其姓名一日射中庄宗之马鞍庄宗拔箭视之睹思铎姓名因而记之及庄宗平梁思铎以例来降庄宗出其箭以示之思铎伏地待罪庄宗慰而释之後为梁州刺史尤以挽强见称明宗举兵讨荆南思铎与其行时高季兴以舟兵拒我思铎每发矢中敌人则洞胸达腋繇是前锋稍挫不敢轻进诸军咸壮之。
    景延广陕州人也。为侍卫亲军都指挥使延广少习射以挽︹见。
    安重荣朔州人为成德军节度使尝与北来蕃使并辔而行指飞鸟射之应弦而落观者万众无不快蕃使因辍所乘马以庆之繇是名振北狄自谓天下可以一箭而定。
    汉郭谨字守节太原晋阳人乾初为彰德军节度使谨少从军能骑射。
    周李从敏唐明宗之诸子也。沉厚寡言善骑射多计数初庄宗召见试弓马用为卫内马军指挥使。
    高行周初仕後唐迁颍州团练使郡境北多鸷兽一日牧竖言有伏虎即跨马弯弧视之虎见骑集厉吻而起行周矢一发洞胸而毙。
    李建崇潞州人为左监门卫上将军少从军骑射事太祖为铁林都将转突骑飞骑二军使从庄宗平定魏博诸州。
    安叔千晋高祖朝为振武节度使习骑射尝备边於塞上亦事太祖庄宗尝率骁骑为前锋。
    慕容彦超为节度使起家事唐明宗为小竖明宗即位补供奉官幼习骑射既居近职监临奉使熟於军旅稍迁军职渐至列校。
    和凝十九仕梁登进士第滑师贺瑰知其名辟幕下凝尤善射时瑰与庄宗相拒於河上战於胡柳陂瑰军败而北唯凝随之瑰顾曰：无相随当自努力凝对曰：大丈夫受主知有难不报非素志也。但恨未有死所耳旋有一礻卑将来逐瑰凝叱之不止遂引弓以射应弦而死瑰获免既而谓诸子曰：昨非和公无以至此和公文武全才而有志气後必享重位尔宜谨事之遂以女妻之繇此声望益隆。
    ●卷八百四十七
    ○总录部　勇
    夫孔武有力临难忘死厉气决斗摧坚陨敌桓桓焉赳赳焉。冠三军而敌万夫者可谓勇矣。春秋之际以兵战为务故以强有力闻於时者为多焉汉魏而下壮夫迭作至如英威盖世雄名震俗乘危而靡顾遭患而能奋见义必赴所向无前戮寇而致果格鸷兽而服猛至乃树勋烈齿荣爵气激於当时声聋於殊俗者盖有之矣。《传》曰：君子有勇而无义为乱。若恃匹夫之力昧经典之训违乃达德啬於致祸斯固暴虎冯河死而无悔之徒欤。
    叔虎晋人也。晋献公伐翟。且叔虎将乘城其徒曰：弃政而役非其任也。（政职也。侵服戍役）叔虎曰：既无老谋而。又无壮事何以事君（壮事力役也。言事君无谋。又耻无功）被羽先升乘升也。遂克之（羽鸟羽被於背。若今军将负）。
    秦堇父鲁人也。晋会诸侯伐Τ阳主人县布堇父登之及堞而绝之（Τ阳人县布以试外勇者）队则。又县之苏而复上者三主人辞焉乃退（主人喜其勇故辞谢不复县布）带其断以犭旬於军三日。
    太叔段郑庄公弟也。叔多才而好勇故。《诗》曰：太叔於田衤裼暴虎献於公所（礼裼肉袒也。暴虎空手抟之献於公所进於君也。）。
    熊宜僚楚人也。初楚平王太子建之子白公胜将作难谓石乞曰：王与二卿士皆以五百人当之则可矣。乞曰：不可得也。市南有熊宜僚者。若得之可当五百人也。乃从白公而见之与之言悦告之故辞承之以剑不动（拔剑指其喉）胜曰：不为利谄不为威惕不泄人言以求媚者去之。
    曹沫者鲁人也。以勇力事鲁庄公。
