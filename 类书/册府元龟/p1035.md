<!-- { "loadSidebar": true } -->
    高仙芝为四镇北庭兵马使天宝六年仙芝虏勃律王及公主自奏捷书仙芝军还节度使夫蒙灵都不使人逆劳骂仙芝曰：安得不待我处分悬奏捷书据此罪当斩但缘新立大功不欲处置中使边令诚具奏其状制授仙芝代灵为节度使徵灵入朝灵大惧仙芝每日见之趋走如故灵入朝益不自安将军程十里为副都护大将军毕思琛为灵押衙并行官王滔康怀顺陈奉忠等尝构讠替仙芝於灵仙芝既领事谓千里曰：公面似男子心似妇人何也。谓思琛曰：此胡敢来我城东一千石种子庄被汝将去汝忆之乎！琛对曰：此是中丞见乞仙芝曰：吾此时惧汝作威福岂是怜汝而与之我欲不言恐汝怀忧言了无事矣。又呼王滔等至ㄏ下将笞良久皆释之繇是军情不惧。
    《郭子》仪为河中节度使麾下。若李怀光辈数十人皆王侯重贵子仪顺指进退如仆隶幕府之盛近代无比始与李光弼齐名虽威略不逮而宽厚得人过之董晋贞元中为东都留守会汴州节度使李万荣疾甚其子乃为乱以晋为宣武军节度营田汴宋观察使晋既受命惟将幕官亻兼从等十数人都不召集兵马既至郑州宣武军迎候将吏无至者晋将校左右及郑州官吏皆惧共劝晋云：邓惟恭承万荣病疾之甚遂总领军州事今相公到此尚不使人迎候其情状，岂可料耶恐须。且迟回以候事势晋曰：某奉命为汴州节度使即合准敕赴官何可妄为逗留人皆忧其不测晋犹恬然未至汴州十数里邓惟恭方来迎候晋俾其不下马既入仍委惟恭以军政众服晋明於事体机变而未测其深浅初万荣既逐刘士宁代为节度使委兵於惟恭以其同乡里及疾甚李乃将为乱惟恭乃与监军同谋缚乃送归朝廷惟恭自以当便代居其位故不遣候吏以疑惧晋心其不敢进不虞晋之速至晋已近方遽出迎之。
    贾为义成军节度使时淄青李纳虽去伪王号外奉朝旨而心常蓄并吞之计纳兵士数千人自行营归路出滑州大将请城外馆之曰：与人邻道奈何野处其士卒乎！因使尽纳之淄青将士皆心服焉好猎善射每出猎从骑不过百人往往猎于纳之界中纳闻之大喜故怀其德而不敢有异心。
    後唐钱Α帅吴越学书好吟咏宾佐罗隐好讥讽尝戏为诗言Α微贱时骑牛操梃之事Α亦怡然不怒其通恕如此。
    张全义初仕梁为西京留守天下兵马副元帅河南尹判六军诸卫守太尉中书令魏王治於府廨名位之重冠绝中外时崔沂自礼部尚书带本官充西京副留守沂至客将白以副使当有庭礼沂曰：张公官位至重然尝带府尹之名不知副留守见尹之仪何如全义知之遽引见沂劳曰：彼此有礼俱老矣。勿更劳烦。
    李从严为凤翔节度管内观察处置等使蜀平继岌命部署王衍一行东下至岐监军使柴重厚不与符节促令赴阙从严至华下闻内难归领明宗诏诛重厚从以军民不搅重厚之力也。不以前事为隙上表论救事虽不允时议嘉之。
    晋史翰为节度使幕客有关彻者狂率酣一日使酒怒目谓翰曰：明公昔刺覃怀与彻主客道至事无不可今领节钺数不相容。且书记赵砺险讠皮之人也。胁肩讠舀笑黩货无厌而公待之甚厚彻今请死近闻张彦泽脔张式未闻史翰斩关彻恐天下谈者未能比类翰不怒引满自罚而慰勉之宽厚如此。
    ○将帅部　让功
    《书》曰：汝惟不伐天下莫与汝争功则知居将帅之任专斧钺之权必在推功让贤先人後已以协注意之重允符率下之宜後入见於范文晋国以霸坐树美於冯异汉室攸兴故可垂美於竹帛保全於茅土者也。
    克为晋大夫将中军士燮将上军栾书将下军及齐师战于鞍齐师败绩晋师归伯见公曰：子之力也。夫对曰：君之训也。二三子之力也。臣何力之有焉（伯克）范叔见劳之如伯对曰：庚所命也。克之制也。燮何力之有焉（荀庚将上军时不出范《文子》上军佐代行故称帅以让）栾伯见公亦如之对曰：燮之诏也。士用命也。书何力之有焉（诏告也。栾书下军帅故推功上军傅言晋将帅克让所以能胜齐）。
    公叔痤为魏将与韩赵战浍北擒乐祚魏王说郊迎以赏田百万禄之公叔痤反走再拜辞曰：夫使士卒不崩直而不倚桡栋而不辟者。此吴起馀教也。臣不能为也。前脉地形之险阻决利害之备使三军之士不迷惑者巴宁爨襄之力也。县赏罚於前使民昭然信之於从者王之明法也。见敌之可也。鼓之不敢怠倦者臣也。王特为臣之右手不倦赏臣可也。若以臣之有力臣何力之有乎！王曰：善，於是索吴起之後赐之田二十万王曰：公叔，岂非长者哉！既为寡人胜强敌矣。又不遗贤者之後不掩能士之迹公叔何可无益乎！故。又与田四十万加之百万之上使百四十万汉卫青元朔五年将三万骑出高阙得右贤裨王十馀人（裨王小王也。若言裨将也。）众男女万五千馀人畜数十百万，於是引兵而还至塞武帝使使者持大将军印即军中拜青为大将军益封青八千七百户而封青子伉为宜春侯子不疑为阴安侯子登为发干侯青固谢曰：（固谓再三也。）臣幸得待罪行间赖陛下神灵军大捷皆诸将校力战之功也。陛下幸已益封臣青子在纟强纟保中未有勤劳上幸裂地封为三侯非臣待罪行间所以劝士力战之意也。伉等三人何敢受封帝曰：我非忘诸校功也。今固。且图之乃召御史封诸侯尉。
    後汉冯绲为车骑将军讨平荆州蛮贼振旅还京师推功於从事中郎应奉荐以为司隶校尉而上书乞骸骨朝廷不许。
    皇甫嵩为左中郎将与右中郎将朱俊讨颍川汝南陈国诸贼悉破平之嵩乃上言其状而以功归俊，於是进封西乡侯。
    魏任城威王彰汉末为北中郎将行骁骑将军讨乌丸九战而胜北方悉平及军还时太祖在长安召彰诣行在所彰自代过邺太子谓彰曰：卿新有功今西见上宜勿自伐应对常。若不足者彰到如太子言归功诸将太祖喜执须曰：黄须儿竟大奇也。王基督豫州讨诸葛诞平之朝廷以淮南初定转基为征东将军都督扬州诸军事进封东武侯基上疏固让归功参佐繇是长史司马等七人皆侯。
    顾众为义兴太守苏峻反王师败绩众还吴潜图义举吴国内史蔡谟乃檄众为本国督护扬威将军峻平论彰须黄故以呼之功众以承檄奋义推功於谟谟以众倡谋非已之力俱表相让论者美之。
    宋临川王道规晋末为荆州刺史与刘毅何无忌破桓玄桓谦桓振平江陵道规推毅为元功无忌为次功自居其末。
    沈璞为于台太守後魏攻之不拔乃退走时将军臧质与璞共守质以璞城主令其露板璞性谦虚归功於质令质露板後徵还为淮南太守赏赐丰厚日夕宴见朝士有言璞功者帝曰：臧质姻戚。又年位在前于台元功当次之璞每以谦自牧惟恐赏之居前此士燮之意也。
    黄回为冠军南琅琊济阳二郡太守建平王景素反回率军前讨假节城平之日回军先入。又以景素让张倪奴回增邑五百户进号征虏将军。
    陈章昭达性严刻每奉命出征必昼夜倍道然有所克捷必推功将帅。
    後周杨ɡ仕西魏为车骑将军时弘农为东魏守ɡ从太祖攻拔之然自河以北犹附东魏ɡ父猛先为邵郡白水令ɡ与其豪右相知请微行诣邵郡举兵以应朝廷太祖许之ɡ遂行与土豪王覆怜等阴谋举事密相应会者三千馀人内外俱发遂拔邵郡擒郡守程保及县令四人并斩之众议推ɡ行郡事ɡ以因覆怜成事遂表覆怜为邵郡守以功授大行台左丞。
    隋高为左领军大将军伐陈为元帅长史陈平以功授上柱国高祖尝从容命与贺。若弼言及平陈事曰：贺。若弼先献十策後於蒋山苦战破贼臣文吏耳焉敢与猛将论功帝大笑时论嘉其有让。
    唐李历武候监门大将军并州都督每行军用师颇任筹事捷之日多推功於下以是人皆为用所向多克捷。
    马燧为河阳三城使大历十一年汴州李灵曜反诏燧与淮西节度使李忠臣合军讨之燧累击破之是时河阳兵冠诸军魏博田承嗣遣田悦将兵救灵曜忠臣与战不利请救於燧燧引奇兵击破之田悦疋马遁去灵曜知悦败以百骑夜走汴州悉降燧让功於忠臣忠臣素暴戾燧不欲入汴城乃引退舍於板桥。
    李元谅为镇国军节度兴元初诏元谅与副元帅李晟进收京邑兵次于西贼悉众来攻元谅先士卒奋击大破败之进军至菀东与晟力战隳菀垣而入贼联战皆败遂复京师元谅让功於晟出屯於章敬佛寺。
    ○将帅部　不伐汝惟不矜大禹之谟训愿无伐善颜子之，庶几矧夫居爪牙之任奉斧钺之权安危攸系社稷是赖不伐之德善莫大焉观其战胜而相让功就而弗居或归美於朝廷或推赏於僚佐谦恭为裕满假是惩故能福禄无疆功名有炜与夫斗筲为量覆败相仍者不侔矣。
    晋克范燮栾书伐齐败齐师于鞍师还伯见公曰：子之力也。夫对曰：君之训也。二三子之力也。臣何力之有焉范叔见劳之如伯对曰：庚所命也。克之制也。燮何力之有焉（荀庚将上军时不出范《文子》上军佐代行故称帅以让）栾伯见公亦如之对曰：燮之诏也。士用命也。书何力之有焉晋师之归也。范《文子》後入武子曰：无为吾望尔也。乎！（武子士会《文子》之父）对曰：师有功国人喜以迎之先入必属耳目焉是代帅受名也。故不敢武子曰：吾知免矣。（知其不益已祸）。
    孟子侧字反鲁孟氏族也。齐伐鲁孟孺子泄帅右师冉求帅左师及战齐师于郊齐师自稷曲（稷曲郊地名）师不逾沟樊迟曰：非不能也。不信子也。请三刻而逾之（与众三刻约信）如之众从之师入齐师（冉求之师）右师奔齐人从之（逐右师）陈陈庄涉泗（二陈齐大夫）之侧後入以为殿抽矢策其马曰：马不进也。（不欲伐善）。
    後汉贾复为偏将军诸将每论功自伐复未尝有言光武曰：贾君之功我自知也。
    冯异为偏将军後光武破王郎封应侯异为人谦退不伐行与诸将相逢辄引车避道进止皆有表识军中号为整齐每所止舍诸将并坐论功异常独屏树下军中号曰：大树将军。
    朱为建义大将军为人质直尚儒学将兵率众多受降以克定城邑为本不存首级之功。
    魏李典字曼成为捕虏将军好学问贵儒雅不与诸将争功。
    晋唐彬为弋阳太守监巴东诸军事加广武将军上征吴之策甚合武帝意後与王共伐吴彬屯据冲要为众军前驱每设疑兵应机制胜陷西陵乐乡多所擒获自巴陵沔口以东诸贼所聚莫不震忄倒戈肉袒彬知贼寇已殄孙皓将降未至建邺二百里称疾迟留以示不竞果有先到者争物後到者争功于时有识莫不高彬此举。
    成都王[A13C]为镇北大将军齐王ぁ举义讨赵王伦[A13C]发兵应ぁ及诛伦迎天子反正[A13C]拜谢曰：此大司马臣ぁ之勋臣无预焉见讫即辞出不复还营便谒太庙出自东阳城门遂归邺。
