<!-- { "loadSidebar": true } -->
    胡综为侍中太子登使综作宾友目曰：英才卓越超逾伦匹则诸葛恪精识时机达幽究微则顾谭凝辩宏达言能释结则谢景究学甄微游夏同科则范慎羊道乃私驳综曰：元逊才而疏子嘿精而亻艮叔发辩而浮孝敬深而狭所言皆有指趣而道卒以此言见咎不为恪等所亲後四人皆败吴人谓道之言有徵周昭为中书郎尝著书称步骘及严等曰：古今贤士大夫所以失名丧身倾家害国者其繇非一也。然要其大归扌其常患四者而已急论议一也。争名势二也。重朋党三也。务欲速四也。急论议则伤人争名势则败友重朋党则蔽主务欲速则失德此四者不除未有能全也。当世君子能不然者亦比比有之岂独古人乎！然论其绝异未。若顾豫章诸葛使君步丞相严卫尉张奋威之为美也。《论语》言夫子循循然善诱人。又曰：成人之美不成人之恶豫章有之矣。望之俨然即之也。温听其言也。厉使君体之矣。恭而安威而不猛丞相履之矣。学不求禄心无苟得卫尉奋威蹈之矣。此五君者虽德实有差轻重不同至於趋舍大检不犯四者俱一揆也。昔丁出於孤家吴粲繇於牧竖豫章杨其善以并陆全之列是以人无幽滞而风俗厚焉使君丞相卫尉三君昔以布衣俱相友善诸论者因各叙其优劣初先卫尉次丞相而後有使君也。其後并事明主经营世务出处之才有不同先後之名须反其初此世常人所决勤薄也。至於三君分好卒无亏损，岂非古人交哉！又鲁横江昔杖万兵屯据陆口当世之美业也。能与不能孰不愿焉而横江既亡卫尉应其选自以才非将帅深辞固让终於不就後徙九列迁典八座荣不足以自曜禄不足以自奉至於二君皆位为上将穷富极贵卫尉既无求欲二君。又不称荐各守所志保其名好孔子曰：君子矜而不争群而不党斯有风矣。又奋威之名亦三君之次也。当一方之戍受上将之任与使君丞相不异也。然历国事论功劳实有先後故爵位之荣殊焉而奋威将处此决能明其部分心无失道之欲事无充诎之求每升朝堂循礼而动辞气謇謇罔不惟忠叔嗣虽亲贵言忧其败蔡文至虽疏贱谈称其贤女配太子受礼。若吊慷忾之趋惟笃人物成败得失皆如所虑可谓守道见几好古之士也。若乃经国家当军旅於驰骛之际立霸王之功此五者未为过人至其纯粹履道求不苟得升降当世保全名行邈然绝俗实有所师故粗论其事以示後之君子。
    虞翻称阚泽曰：阚生矫杰盖蜀之杨雄。又曰：阚儒术德行亦今之仲舒也。翻官至骑都尉。
    晋傅玄为司隶校尉著书名为傅子或问今之君子曰：袁郎中积德行俭华太尉积德居顺其智可及也。其清不可及也。事上以忠济下以仁晏婴行父何以加诸（臣钦。若等曰：袁焕为郎中令华歆为太尉）或问近世大贤君子玄答曰：荀令君之仁荀军师之智（臣钦。若等曰：令君荀也。军师荀攸也。）斯可谓近世大贤君子矣。荀令君仁以立德明以举贤行无讠舀黩谋能应机孟轲称五百年而有王者兴其间必有名世者其荀令君乎！太祖称荀令君之进善不进不休荀军师之去恶不去不止也。
    吴彦初仕吴为建平太守吴亡归晋武帝问彦陆逊陆抗二人谁多也。彦对曰：道德名望抗不及逊立功立事逊不及抗。
    张华字茂先每言成公简清净比杨子默识拟张安世华位至司空。
    卢钦为侍中奉车都尉著书称徐邈曰：徐公志高行洁才博气猛其施之也。高而不狷洁而不介博而守约猛而能宽圣人以清为难而徐公之所易也。或问钦徐公当武帝之时人以为通自在凉州及还京师人以为介何也。钦答曰：往者毛孝先崔季等用事贵清素之士于时皆变易车服以求名高而徐公不改其常故人以为通比来天下奢靡转相仿效而徐公雅尚自。若不与俗同故前日之通乃今日之介也。是世人之无常而徐公之有常也。
    乐广为右仆射少与弘农杨准相善准之二子曰：乔曰：髦皆知名於世准使先诣裴性弘方爱乔有高韵谓准曰：乔当及卿髦少减也。又使诣广广性清淳爱髦有神检谓准曰：乔自及卿然髦尤精出准笑曰：我二儿之优劣乃裴乐之优劣也。论者以为乔虽有高韵而神检不足乐为得之矣。传畅云：乔似准而疏字孝先琰字季。
    王济太原人与同郡孙楚友善济为本州大中正访问铨邑人品状至楚济曰：此人非卿所能名自状之曰：天才英博亮拔不群济叔湛少言语初有隐德人莫能知武帝问济曰：湛谁比济曰：山涛以下魏舒以上时人谓湛上方山涛不足下比魏舒有馀湛闻曰：欲处我季孟之间乎！济官至太仆。
    荀崧父κ为羽林右监崧弱冠王济甚相器重以方其外祖陈郡袁侃谓侃弟奥曰：近见荀监子清虚名理当不及父德性纯粹是贤兄辈人也。其为名流所赏如此。
    韦忠平阳人少慷慨有不可夺之志闭门修已不交当世裴为仆射数言忠於司空张华辟之辞疾不赴人问其故忠曰：吾茨檐贱士本无宦情。且茂先华而不实裴欲而无厌弃典礼而附贼后此岂大丈夫之所宜行耶後为郡功曹。
    裴楷为开府仪同三司有知人之鉴初在河南乐广侨居郡界未知名楷见而奇之致之於宰府尝目夏侯玄云：肃肃如入宗庙中但见礼乐器锺会如观武库森森但见矛戟在前傅嘏汪翔靡所不见山涛。若登山临下幽然深远。
    谢鲲陈郡人庾岂攵[A13C]川人皆隽朗士也。见裴楷子宪而奇之相谓曰：裴宪鲠亮宏达通机识命不知其何如父至於深弘保素不以世物婴心者其殆过之官至光禄大夫。
    武陔为左光禄大夫开府仪同三司少好人伦与颍川陈泰友善文帝甚亲重之数与铨论时人尝问陈泰孰。若其父群陔各称其所长以为群泰略无优劣帝然之（泰字玄伯群之子文帝问陔曰：玄伯何如其父司空也。陔曰：通雅博畅能以天下声教为己任者不如也。明统简至立功立事过之）。
    王戎有人伦鉴识尝目山涛如璞玉浑金皆钦其宝莫知名其器王衍神姿高彻如瑶林琼树自然是风尘表物谓裴拙於用长荀勖工於用短陈道宁谡谡如束长竿嵇康子绍初徵入雒，或谓王戎曰：昨於稠人中始见嵇绍昂昂然。若野鹤之在鸡群戎曰：君复未见其父耳位至司徒。
    王衍有重名於世时人许以人伦之鉴尤重弟澄及王敦庾岂攵尝为天下人士目曰：阿平第一子嵩第二处仲第三澄尝谓衍曰：兄形似道而神锋太俊衍曰：诚不如卿落落穆穆然也。澄繇是显名有经澄所题目者衍不复有言辄云：已经平子矣。戎位至太尉。
    周浚为扬州刺史吴平以陆为从事谓人曰：陆士龙当今颜子也。
    庾岂攵为太傅从事中郎见和峤而叹曰：峤森森如千丈松虽累多节目施之大厦有栋梁之用。
    郄鉴为安西将军兖州刺史都督扬州江西诸军假节合肥王敦忌之表为尚书令徵还道经姑熟与敦相见敦谓曰：乐彦辅短才耳後生流宕言违名简考之以实岂胜满武秋耶鉴曰：亻疑人必於其伦彦辅道韵平淡体识冲粹处倾危之朝不可得而亲疏及愍怀乐广字也。满奋也。太子之废可谓柔而有正武秋失节之士何可同日而言敦曰：愍怀废徙之际交有危机之急人何能以死守之乎！以此相方其不减明矣。鉴曰：丈夫既洁身北面义同在三，岂可偷生屈节颜天壤耶苟道数终极固当存亡以之耳。
    郭象河南人为东海太傅主簿象著文称嵇绍父死在非罪曾无耿介贪位而死ウ主义不足多象以问郄公曰：王裒之父亦非罪死裒犹辞徵绍不辞用谁为多少郄公曰：王胜於嵇，或曰：魏晋所杀子皆仕宦何以无非也。答曰：殛鲧兴禹者以鲧犯罪也。若以时君所杀为当耶则同於禹以不当耶则同於嵇。又曰：世皆以嵇见危授命答曰：纪信代汉高之死可谓见危授命如嵇偏善其一可也。以备体论之则未得也。顾荣为元帝军司散骑常侍谓帝曰：陆士元贞正清贵金相玉质甘季思忠款尽诚加以胆殊快殷庆元质略有明规文武可施用荣族兄公让明亮守节困不易操会稽杨彦明谢行言皆服膺儒雅贺生沉潜青之士陶恭兄弟才力虽少实事极佳凡此诸人皆南金也。
    庾亮为中书监尝谓周ダ曰：诸人咸以君方乐广ダ曰：何乃刻画无盐唐突西子也。
    刘忄炎沛国人为丹阳尹与桓温善尝称之曰：温眼如紫石棱鬓作猬毛磔孙仲谋晋宣王之流亚也。忄炎。又称王性至通而自然有节每云：刘君知我胜我自知时人以忄炎方荀奉倩比袁曜卿。
    王字仲祖有风流美誉为中书郎初谢安弱冠诣清言良久既去子修曰：向客何如大人曰：此君而来逼人。
    谢万为散骑常侍尝叙渔父屈原季主贾谊楚老龚胜孙登嵇康四隐四显为八贤论其旨以处者为优出者为劣以示孙绰绰与往反以体公识远者则出处同归。
    谢尚与刘忄炎共论中朝人士或问杜可方卫洗马不尚曰：安得相比其间可容数人忄炎。又云：杜肤清叔宝神清（臣钦。若等曰：卫字叔宝卒於太子洗马）尚官至卫将军散骑常侍。
    刘讷字令言有人伦鉴识初入雒见诸名士而叹曰：王夷甫大鲜明乐彦辅我所敬张茂先我所不解周弘武巧於用短杜方叔拙於用长。
    王敦过江尝称王衍曰：夷甫处众中如珠玉在瓦石间敦位大将军梅陶为尚书陶与亲人曹识。《书》曰：陶侃机神明鉴似魏武忠顺勤劳似孔明陆抗诸人不能及也。谢安每言陶公虽用法而常得法外意。
    温峤为大将军初以郭文旷达不仕尝称曰：文有贤人之性而无贤人之才柳下梁之亚乎！（梁古之高士）虞斐为金紫光禄大夫王导尝谓斐曰：孔愉有公才而无公望丁潭有公望而无公才兼之者其在卿乎！官未达而丧时人惜之。
    桓彝目褚裒曰：季野有皮里阳秋言外无臧否而内有所褒贬也。彝官至宣城内史。
    王羲之字逸少为右军将军少时阮裕徵侍中不就还剡山有肥Т之志有以问羲之羲之曰：此公近不惊宠辱虽古之沉何以过此人云：裕骨气不及逸少简秀不如真长（晋刘忄炎字）韶润不如仲祖思致不如殷浩而兼有诸人之美。
    颜含为光禄勋或问江左群士优劣答曰：周伯仁（周ダ字）之正邓伯道（邓攸字）之清卞望之（卞字）之节馀则吾不知也。
    谢安字安石为太傅王献之尝与兄徽之操之俱诣谢安二兄多言俗事献之寒温而已既出客问安王氏兄弟优劣安曰：小者佳客问其故安曰：吉人之辞寡以其少言故知之。
    顾恺之为散骑常侍初仕桓温府尝云：恺之体中痴黠各半合而论之正得平耳故俗传恺之有三绝才绝画绝痴绝。
    杨亮初归姚襄待以客礼後奔桓温温问襄於亮亮曰：神明器宇孙策之俦而雄武过之。
    罗含为郡功曹刺史庾亮以为部江夏从事太守谢尚与含为方外之好乃称曰：罗君章可谓湘中之琳琅。
