<!-- { "loadSidebar": true } -->
    曹景宗为右卫将军破魏军振旅凯入帝於华光宴饮连旬令左仆射沈约贼韵景宗不得韵意色不平启求赋诗帝曰：卿伎能甚多人才英拔何必止在一诗景宗已醉求作不已诏令约赋韵诗韵已尽唯馀竞病二字景仁便操笔斯须而成其辞曰：去时儿女悲归来笳鼓竞借问大将军何如霍去病帝叹不已约及朝贤惊嗟竟日诏令上左史。
    张欣泰将家子不以武业自居好隶书读子史仕齐为直阁将军後为步兵校尉。
    後魏贺狄干世为将孝文时遣狄干结婚於姚苌後狄干还在长安幽因习读书史通《论语》尚书诸经举止风流有似儒者。
    刁雍为征南大将军性宽柔好尚文典手不释书明敏多智凡所为诗赋颂论并诗杂文百有馀篇。
    郦为征虏将军所作文章颇行於世撰慕容氏书不成。
    刘藻为征虏将军涉猎群籍美谈笑善与人交。
    崔孝芬为车骑大将军博文口辨善谈论所有文笔数十篇。
    李元护初仕南齐龙骧将军虽以将用自达然亦颇览文史习於简牍。
    贺拔胜为骠骑大将军始爱坟籍乃招引文儒讨论义理性。又通率重义轻财身死之日唯有随身兵仗及书千馀卷。
    後周陆逞起家羽林监文帝内亲信时辈皆以骁勇自达唯逞独兼文雅帝由此加礼遇焉。
    韦孝宽为骠骑大将军徐州总管虽在军中笃意文史政事之馀每自披阅末年患眼犹令学士读而听之。
    高琳为骠骑大将军时文州氐酋反诏琳率兵讨平之师还高祖宴群公卿士仍命赋诗言志琳诗末章云：寄言窦车骑为谢霍将军何以报天子沙漠静妖氛帝大悦曰：獯猃陆梁未时款塞卿言有验国之福也。
    隋贺。若弼为吴郡总管与寿州总管源雄并为重镇弼遗雄《诗》曰：交河骠骑幕合浦伏波营勿使麒麟上无我二人名。
    崔彭为车骑骠骑将军高祖常曰：卿弓马固已绝人颇知学否彭曰：臣少爱《周礼》尚书每於休沐之暇不敢废也。帝曰：试为我言之彭说君臣戒慎之义帝称善观者以为知言。
    周罗初仕陈为太子左卫率信任逾重时参宴席陈主曰：周左率武将诗每前成文士何为後也。都官尚书孔范对曰：周罗执笔制诗还如上马入阵不在人後自是益见亲礼。
    唐张士贵贞观中为右屯卫大将军从幸岐阳教习将至武功太宗载诞之所也。是日赐宴士贵诗甚有理致是後频属和士贵音词质朴言论不文多疑其假手。
    李君羡贞亲中为左武候中郎将北门长上在仗读书不暂休止深蒙赏劳累迁兰州都督左监门将军。
    刘仁轨好学专习每行坐所在辄书空画地繇是博涉文史显庆中为检校带万州刺史统众便道发新罗兵救刘仁愿於百济府城仁愿既至京高祖谓曰：卿在海东前後奏请皆合事宜而雅有文理卿武将何得然也。对曰：刘仁轨之词非臣所及也。帝深叹赏之因超加仁轨六阶正授带万州刺史。
    娄师德颇有学术弱冠进士擢第累补监察御史上元初吐番犯塞有诏募猛士以讨之师德抗志应募高祖大悦特假朝散大夫从军西讨频立战功。
    裴行俭补弘文生举明经仪凤中为秦州领抚右军总管擒十姓可汗阿史那都支及遮甸而还高祖曰：卿文武兼资今故授卿二职即日拜礼部尚书兼检校右卫大将军。
    唐休少以明经擢第有文武才久视元年为陇右诸军州大使大破吐蕃大将<走>莽支於梁州洪源谷入拜武威金吾二卫大将军长安中西突厥乌质勒与诸蕃不和举兵相指安西道表奏相继则天令休与宰相商度事势俄顷草奏便遣施行後十馀日安西诸州表请兵马应接程期一如休所画。
    郭元振举进士累迁陇右诸州军大使安西大都护朔方大总管有文集二十卷。
    张说应诏举开元七年权检校并州都督府长史克天兵军使兼国史仍赍史本随军撰後为朔方军节度使。
    哥舒翰年四十慨然仗剑之河西事节度王亻垂後王忠嗣为河西节度使以翰为衙前将翰好读左氏春秋及《汉书》疏财重气士多归之。
    高霞寓少读左氏春秋及孙吴兵法後为左武卫大将军宁节度使。
    梁刘幼有大志好兵略涉猎史传唐中和中事青州节度使王敬武为少校。
    罗绍威为天雄军节度使服膺儒术明达吏理好招延文士聚书万卷开学馆置书楼每歌酒宴会与宾佐赋诗颇有情致江东人罗隐者佐钱Α军幕有诗於天下绍威遣使赂遗叙南卷之敬隐乃聚其所为诗投寄之绍威酷嗜其作因目已之所为曰：偷江东集至今邺中人士讽咏之绍威常有公宴《诗》曰：帘前淡泊云   头日座上萧骚雨脚风虽深於诗者亦所叹伏。
    乌振为河北道副招讨略涉书史尤嗜左氏傅好为诗善笔札凡邮亭佛寺多有留题之迹。
    晋史翰为义成军节度使好春秋左氏傅每视政之暇延学者讲说躬自执卷授焉时发难问穷於隐奥流辈或戏为史三傅。
    张希宗为灵武节度使初自虏南归过故乡谒中朝执政及临郡与属邑令多为章句虽非工甚关理道有古人之趣性嗜书莅事之馀手不释卷。
    钱元为两浙节度使幼聪敏少亲吏事有诗千篇编尤者三百篇命曰：锦楼集。
    ○将帅部　有礼
    傅曰：礼信战之器也。又曰：治军非礼威严不行是知军旅有礼则武功克成然後敦阵有果毅之容御众有长幼之序知其可用能以德攻者也。历代而下贤帅继出固有深达义府之训能率礼经之法讲求善志著於行事乃至不敢自擅以诛偏礻卑先问仪然後会见甫清乱略致恭宗┙或靡敢代主将之任或使之知朝廷之尊不伐邻丧罔逾服纪言还故郡克申礼意接下遵乎！素范治戒宣乎！懿望斯皆敦阅之攸及信让之可称者欤故秦师过周王孙知其必败狂狡违命君子谓之宜禽盖礼之不可不慎也。已。
    韩厥晋大夫为司马鲁成公二年六月晋伐齐齐逄丑父为齐侯右丑父不能推车而及（为韩厥所及）厥执絷马前（絷马绊也。执之示臣仆之职）再稽首奉觞加璧以进（进觞璧亦以示敬）曰：寡君使群臣为鲁卫请曰：无令舆师舀入君地（本但为二国救请不欲乃过入君地谦辞）下臣不幸属当戎行无所逃隐（属也。）。且惧奔辟而忝两君臣辱戎士（奔辟则为辱晋君并为齐侯羞故言二君此盖韩厥自处臣仆谦敬之饰言）敢告不敏摄官承乏（言欲以已不敏摄承空乏从君俱还）。
    至晋大夫佐新军鲁成公十六年六月甲午晦晋侯及楚子郑伯战于鄢陵至三遇楚子之卒见楚子必下免胄而趋风（疾如风）楚子使工尹襄问之以弓（问遗也。）曰：方事之殷也。有韦之跗注君子也。（赤色跗注戎服。若而属於跗与连）识见不而趋无乃伤乎！（恐其伤）至见客免胄承命曰：君之外臣至从寡君之戎事以君之灵间蒙甲胄（间犹近也。）不敢拜命（介者不拜）敢告不宁君命之辱（以君辱赐命故不敢自安）为事之故敢肃使者（以军事不得拜故肃使者肃手至地。若今扌壹）三肃使者而退。
    晋韩厥从郑伯（从逐也。）其御杜溷罗曰：速从之其御屡顾不在马可及也。韩厥曰：不可以再辱国君乃止（二年鞍战韩厥已辱齐侯）至从郑伯其右翰胡曰：谍辂之余从之乘而俘以下（欲遣轻兵单进以距郑伯车前而自後登其车以执之）至曰：伤国君有刑亦止。
    士モ晋大夫帅师侵齐及闻丧而还礼也。
    子展郑大夫鲁襄公二十五年六月子展伐陈宵突陈城遂入之子展命师无入公宫与子产亲御诸门陈侯使司马桓子赂以宗器陈侯免拥社（免丧服拥社抱社主示服也。）使其众男女别而累以待於朝（累自囚系以待命）子展执絷而见（见陈侯）再拜稽首承饮而进献（承饮奉觞示不失臣敬）子美入数俘而出（子美子产也。但数其所获人数不将以归）祝衤社司徒致民司马致节司空致地乃还（除也。节兵符陈乱故正其众官其所职以安定之乃还也。）。
    汉卫青武帝时为大将军出征モ奴右将军苏建尽亡其军独以身得亡去自归青青问其罪正闳长史安议郎周霸等（正军正也。闳名也。律军都官长史一人）建当云：何（谓处断其罪法何至也。）霸曰：自大将军出未尝斩礻卑将今建弃军可斩以明将军之威闳安曰：不然兵法小敌之坚大敌之禽也。（言众寡不敌以其坚战无退心故士卒丧尽也。一说。若建耻败而不自归则亦被モ奴禽之而去）今建以数千当单于数万力战一日馀士皆不敢有二心自归而斩之是示後无反意也。不当斩青曰：青幸得以附（附谓亲戚也。）待罪行间不患无威而霸说我以明威甚失臣意。且使臣职虽当斩将以臣之尊宠而不敢自擅专诛於境外其归天子天子自裁之於以风为人臣不敢专权不亦可乎！（风读曰讽）军吏皆曰：善遂囚建行在所。
    後汉邓禹为大司徒光武遣禹引兵西入关以乘更始与赤眉之乱赤眉西走扶风禹乃南至长安军昆明池率诸将斋戒择吉日礼谒祠高庙收十一帝神主遣使奉诣洛阳因循行园陵为置吏士奉守焉盖延为虎牙将军南伐刘求与其将苏茂战於沛西大破之遂定沛楚临淮高祖庙置啬夫祝宰乐人（东观记云：延因斋戒祠高祖庙）。
    窦融为凉州牧时光武西征隗嚣融率五郡太守及羌虏小月氐等步骑数万辎重五千馀两与大将军会高平第一（高平原州县高平有第一城）融先遣从事问会见仪（犹言仪注）是时军旅代兴诸将与三公交错道中或背使者交私语帝闻融先问礼甚善之以宣告百僚乃置酒高会引见融等待以殊礼。
    吴凌统吴郡馀杭人为偏将军过本县步入寺门见长吏怀三版恭敬尽礼亲旧故人恩意甚隆。
    晋刘弘为南蛮检校荆州刺史时总章太乐伶人避乱多至荆州或劝可作乐者弘曰：昔刘景升以礼坏乐隳命杜夔为天子合乐乐成欲庭作之夔曰：为天子合乐而庭作之恐非将军本意吾尝为之叹息今主上蒙尘吾未能展效臣节虽有家仗犹不宜听况御乐哉！乃下郡县使安慰之顷朝廷旋返送还本置桓温为征讨大都督师次伊水大败姚襄襄奔平阳温屯故太极殿前徙入金墉城谒先帝诸陵皆缮复之兼置陵令。
    刘毅初为青州刺史桓弘中兵参军丁忧在家及义旗初兴遂墨从事桓弘平以毅为抚军将军军役渐宁上表乞还京口以终丧《礼》曰：弘道为国者理尽於仁孝诉穷归天者莫甚於丧亲但臣凡庸本无感不能陨越故其宜尔往年国难滔天故志竭愚忠然苟存去春銮驾回轸而狂狡未灭虽奸凶时枭馀烬窜伏威怀寡方文武劳弊微情未申顾影悲愤今皇威遐肃海内清荡臣穷毒艰秽亦已具於圣听兼羸患滋甚众疾互动如今寝顿无复人理臣之情也。本不生语其事也。亦可以没乞赐馀骸终其丘坟，庶几忠孝之道获宥於圣世不许。
