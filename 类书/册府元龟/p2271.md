<!-- { "loadSidebar": true } -->
    晋赵莹为相开运末虏舀京城莹从少帝於北塞周太祖遣尚书左丞田敏报命于契丹遇莹于幽州莹得见华州人悲怅不已谓田敏曰：老身漂零寄命於此近闻室家丧逝弱子无恙蒙中朝皇帝倍加存恤东京旧第本属公家亦闻优恩特给善价老夫至死无以报效，於是南望稽首涕泗横流先是汉初以晋入蕃将相第宅赐随驾大臣以莹第赐太祖太祖召莹子前刑部郎中易则告之曰：所赐第除素属版籍外如别有契券已所置者可归本直即以千馀缗遗易则易则惶恐辞让太祖坚之乃受故莹言及之未几莹卒於幽州莹初被病遣人祈告于虏主愿归骨於南朝使羁魂幸复乡里虏主闵而许之及卒遣其子易从及家人数辈护丧而还仍遣大将送至京师太祖闵莹死于异域而知夷狄亦不能违物性归其丧柩感叹久之仍赐其子绢五百疋以备丧事令归葬于华阴故里。
    华温琪年始二十长七尺馀唐广明中黄巢为乱掠为纪纲从巢南犯交西舀长安伪署温琪供奉都知官既得志习平时官者故态每肩舁出入以自奉及巢败奔至滑台以形貌魁岸惧不自容乃投白马下流俄而浮至浅处会行人救免。又登桑自经枝折坠地不死至夜胙县界有田父见温琪非常人也。遂匿於家经岁馀。
    汉龙敏初唐庄宗平河雒徵为司门员外郎以家贫乏养求为兴唐少尹逾年丁母丧退居邺下丧赵在礼据邺城以敏乡人强起令署事。又为乱军所迫敏不敢拒明年在礼镇浮阳敏复居丧制。
    周冯道唐天中刘守光辟为幽州掾尝以利害箴守光守光怒於狱中後仕晋为相晋末北虏犯阙回虏先留冯道与李崧和凝文武官等在常山以闰七月二十九日虏中有伪诏追崧令选朝士十人赴木叶山行事虏帅解里召道等至帐前所欲谕之崧偶先至见其旨惧形於色解里将以明日与朝士齐遣之崧乃不候道与凝先出既而相遇帐门之外因与分首俱归俄而李筠等纵火与虏交斗铍槊相及是日道。若齐至与解里相见稍踌躇则悉为俘矣。时论者以道在布衣有至行立公朝有重德其阴报昭感多此类也。刘初自魏博归于唐庄宗梁将刘自梁欲乘虚袭太原军至乐平时客於县舍为军所俘髡其谢彦章许之知其学儒礼之谓其乡人刘去非曰：为公得一宗人令见之去非询其爵里乃亲族也。对泣久之自是随去非客于彦章门下後至卫尉卿安叔千为太子太师叔千以都城内难之际军士未戢其家财无孑遗大遭笞捶以是成疾请归雒都卒王继宏为河阳节度使少无赖为吏所拘械系常州狱将杀之会赦以其壮健特宥之配於本军。
    ●卷九百四十一
    ○总录部　残虐
    夫敢行暴虐商书所诫虐用其民鲁史为刺稽乎！前志恶莫大焉。若乃含残忍之心怀虺蜴之性或内专柄用或外负威权恣睢自任贼杀无辜聚党蓄兵横行天下乘乱以报私忿投隙以窥大器杀人而灭口诱致以求财毁发丘坟刳断支体以至乎！害其姬妾坐及邻伍惩音律之小误责言辞之微失置之以死不其甚欤所以人心不附军务是离自陷刑辟终贻倾覆者良有以也。
    盗跖鲁人日杀不辜肝人之肉暴戾恣雎聚党数千人横行天下。
    汉项羽自立为楚王封诸王皆就国韩王成以不从无功不遣之国更封为穰侯（穰南阳县也。）成令张良送汉王至褒中良归至韩闻项羽以良从汉王故不遣韩王成之国与俱东至彭城羽杀成。
    张不疑嗣封留侯孝文五年坐与门大夫杀故楚内史当死赎为城旦（门大夫候之属官也。）。
    单德封昌武侯孝武元朔三年坐伤人二旬内死弃市削户六百。
    王莽封新都侯既就国杜门自守其中子获杀奴（获者莽子之名也。今书本有作护字者流俗所改尔）莽切责获令自杀莽居摄翟义起兵莽发义父方进及先祖冢烧其棺椁夷灭三族诛及种嗣至皆同坑以棘五毒并葬之司威陈崇奏衍功侯光私报执金吾窦况令杀人况为收系致其法莽大怒切责光光母曰：女自氏孰与长孙中孙（长孙中孙莽子宇及获也。皆为莽所杀故云：然中读曰仲）遂母子自杀及况皆死初莽以事母养嫂抚兄子为名及後悖虐复以示公义焉（不舍光罪为公义）赦天下。《书》曰：方出军行师敢有趋ん犯法者辄论斩毋须时（趋ん谓趋走而ん讠华也。须待也。）尽岁止（至此岁尽而止），於是春夏斩人都市百姓震惧道路反目。又翟义党王孙庆捕得莽使太医尚方与巧屠共刳剥之（刳剖也。音枯）量度五藏（度音徒各反）以竹导其脉知所终始（竹扌追也。音庭）云：可以治病。
    後汉董卓为相国虐刑滥罚睚眦必死群僚内外莫能自固卓尝遣军至阳城时人会於社下悉令斩之驾其车重载其妇女以头击车辕歌呼而还及逼天子都长安卓尝至行坞公卿已下祖道於横门外卓施帐幔设饮诱降北地反者数百人於坐中杀之先断其舌次斩手足次凿其眼目以镬煮之未及得死偃转丕案间会者战忄栗亡失七箸而卓饮食自。若诸将有言语蹉跌便戮於前。又稍诛关中旧族陷以叛逆时太史望气言当有大臣戮死者卓乃使人诬卫尉张温与袁术交通遂笞温於市杀之以塞天变。又中郎将牛辅卓之子胥素所亲信使以兵屯陕辅分遣其校尉李亻郭汜张济将步骑数万击破河南尹朱隽於中牟因掠陈留颍川诸县杀略男女所过无复遗类。又遣将徐荣李蒙四出虏略所得义兵士卒皆以布缠裹倒立於地热膏灌杀之卓闻袁绍起山东乃诛绍叔父隗及宗族在京师者尽灭之（献帝春秋载太傅袁隗太仆袁基术之母兄卓使司隶宣收之母及姊妹婴孩以上五十馀人下狱死卓别。《传》曰：悉埋青城门外东都门内而加书焉。又恐有盗取者复以尸送藏之）。
    李亻郭汜董卓将也。及卓之死亻汜等以王允吕布杀卓皆并州人故忿怒之并州人在军者男女数百人皆诛杀之亻。又因会刺杀樊稠於坐（亻见稠果勇而得众心疾害之醉酒潜使外甥骑都尉胡封於坐中拉杀稠）繇是诸将各相疑异亻汜遂复理兵相攻。
    袁术初僭号以吴俊为陈相术军众饥因就俊求粮俊疾恶术初不应答术怒密使人杀俊。
    晋王恺为後将军与石崇以豪侈相尚恺尝置酒王敦与王导俱在坐有女妓吹笛小失声韵恺使殴杀之一坐改容。又使美人行酒客饮不尽辄杀之。
    孙秀初为琅邪小吏累官於赵国以谄媚自达赵王伦既篡逆秀执机衡伦素庸下无智策复受制于秀秀之威权振於朝廷天下皆事秀而无求於伦秀遂恣其奸谋多杀忠良以逞私欲司隶从事游颢与殷浑有隙浑诱颢奴晋兴伪告颢有异志秀不详察即收颢及襄阳中正李迈杀之厚待晋兴以为已部曲督前卫尉石崇黄门郎潘岳皆与秀有嫌并见诛，於是京邑君子不乐其生矣。
    吴畿者平阳太守宋胄所亲也。李矩为本郡督护胄欲以畿代之矩谢病去畿恐矩复还阴使人刺矩会有人救之故得免。
    宋刘彤穆之孙也。嗣南康公孝武大明四年坐刀斫妻夺爵土。
    梁侯景仕後魏为司徒南道行台景性猜忍好杀戮刑人或先斩手足割舌劓鼻经日方死。又曾於石头立大舂碓有犯法者捣杀之。
    陈留异梁代为蟹浦戍主历晋安安固二县令侯景之乱还乡里召募士卒东阳郡丞与异有隙引兵诛之及其妻子。
    後魏宋鸿贵为定州平北府参军送兵於荆州坐取兵绢四百疋兵欲告之乃斩十人。又生断其兵手以水浇之然後斩决寻坐伏法时人哀兵之苦笑鸿贵之愚。
    北齐卢宗道行南营州刺史性粗率任侠将赴职於督亢坡大集乡人杀牛聚会有一旧门生酒醉言辞之间微有疏失宗道遂令沈之於水後坐酷滥除名魏收文宣时为太子詹事娶其舅女崔氏产一女无子及魏太常刘芳孙女与中书郎崔肇师女夫家坐事帝并赐收为妻时人比之贾充置左右夫人然无子後病甚恐身後嫡媵不平乃杀二姬及疾瘳追忆作怀离赋以申意。
    隋于ダ初仕後周为东广州刺史尉迥之反也。时总管赵文表与ダ素不协将图之因卧阁内诈得心疾谓左右曰：我见两三人至我前者辄大惊即欲斫之不能自制也。其有宾客候问者皆令去左右ダ渐称危笃文表往候之令从者至大门而止文表独至ダ所ダ然而起抽刀斫杀之因唱言曰：文表与尉迥通谋所以斩之其麾下无敢动者时高祖以尉迥未平虑ダ复生边患因而劳勉之。
    唐王世充初仕隋为江都通守既叛後据东都众心日离乃严法峻制家一人逃者无少长坐为戮父子兄弟夫妻许其相告而免之。又令五家相保有全家叛去而邻人不觉者诛及四邻杀人相继其逃亡益甚至於樵采之人皆有限数公私窘急皆不聊生。又以宫城为大狱意有所忌即收系其人及家属於宫中。又每使诸将出外亦收其亲属质於宫内囚者相次不减万口。
    朱粲隋末僭称楚帝聚众二十万军中无所虏掠乃取婴儿蒸而啖之因令军士曰：食之美者宁过於人肉乎！但令他国有人我何所虑即勒所部有略得妇人小儿皆烹之。又税诸城堡取小弱男女以益兵粮隋著作佐郎陆从典通事舍人颜愍楚因谴左迁合家并为所啖粲竟斩于洛水之上士庶嫉其残忍竞投瓦砾以击其尸须臾封之。若蒙。
    薛举为贼帅性残忍每杀人多断舌割鼻或碓捣之其妻麴氏性。又酷暴好鞭挞其下见人不胜痛而宛转於地者则埋其足才露腹背而捶之繇是人心不附。
    薛仁杲举之长子也。多力善骑射军中号为万人敌然残忍贪冒财货初拔秦州召富人磔於油火之上，或以醯灌鼻或弋其下窍以求金宝举每诫之曰：汝之才力办我家事然性多猜忌与物无恩终当灭吾宗社举死嗣立诸将以其年少心多不伏兵势渐离以至於败斩於长安籍没其家自起迄败父子相继五年而灭。
    高真行为左卫将军子岐为太子典膳丞高宗以皇太子贤阴谋事泄废为庶人岐事连於贤帝令付真行自训责之岐入门而真行以佩刀刺其喉真行兄户部侍郎审行。又刺其腹真行兄子旋断其首而弃之街中帝知不悦贬真行为睦州刺史审行为渝州刺史。
    于敏为太常丞司空平章事ν之子宪宗元和八年敏杀人王再荣告ν与梁正言钱以谋出镇初梁正言贪诈自擅勇於射利梁守谦方知枢密正言每诡谓人吾与枢密宗盟分至颇得关说ν久失职惑其言厚致财贿以图任用其後正言之诈渐露敏责其资於市邸诱致正言僮奴支解弃於溷中会再荣发其事故败。
    乐从训魏博节度彦贞之子也。天资悖逆王铎自滑移沧过魏郊从训见其女妓利之伏兵於漳南高鸡泊伺铎至围而害之略其所有时朝廷微弱不能诘梁成为荆南节度使长子尝有微过手刃之竟绝嗣焉。
