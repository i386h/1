<!-- { "loadSidebar": true } -->
    泉企为雒州都督东魏将高敖曹率众围逼州城杜为其乡导企拒守旬馀矢尽援绝城乃舀焉高敖曹曰：泉企力屈志不服也。江果为汝州都督时杜雒周葛荣等叛乱台援不接果以阻隔强寇内徙无繇乃携子弟并率城民东奔高丽孝静天平中诏高丽送果等元象中乃得还朝张琼为汾州刺史天平中除慰劳大使仍留镇之寻为周文帝所舀卒。
    北齐封祖业行晋州事时薛循义为卫将军沙苑之役诸军退还祖业弃城走循义追至洪洞说祖业还守而祖业不从循义还据晋州安集固守後周柳桧为抚军将军讨上津魏兴平之即除魏兴华阳二郡守安康人黄众宝谋反连党与将围州城乃相谓曰：尝闻柳君勇悍其锋不可当今既在外方为吾徒腹心之病也。不如先击之遂围桧郡郡城卑下士众寡弱无守御之备连战积十馀日士卒仅有存者于是力屈城舀身被十馀创遂为贼所获。
    阳猛初仕後魏为华山郡守孝武西迁猛率所部移镇潼关俄而潼关不守猛于善渚谷立栅收集义徒授征东将军扬州刺史大都督武卫将军仍镇善渚文帝大统三年为窦泰所袭猛脱身得免。
    隋史祥为燕郡太守被贼高开道所围祥称疾不视事及城舀开道甚礼之会开道与罗义通和送於涿郡卒于涂周法尚後周宣帝时为开府顺州刺史高祖为丞相司马消难作乱阴遣上开府段率兵阳为助守因欲夺其城法尚觉其计闭门不纳遂围之于时仓卒兵散在外因率吏士五百人拒守二十日外无救援自度力不能枝梧遂拔所领弃城遁走消难虏其母弟及家累三百人归于陈。
    于仲文初仕後周宣帝为东郡太守高祖为丞相尉回作乱遣将檀让收河南之城复使人诱致仲文仲文拒之回怒其不同已遣仪同宇文威攻之仲文迎击大破威众斩五百馀级以功授开府回。又遣其将宇文曹度石济宇文威邹绍自白马二道俱进复攻仲文贼势逾盛人情大骇郡人赫连僧伽敬子哲率众应回仲文自度不能支弃妻子将六十馀骑开城西门溃围而遁为贼所追。且战。且行所从骑战死者十七八仲文仅而获免达於京师回，於是屠其三子一女高祖见之引入卧内为之下泣赐采五百段黄金三百两进位大将军领河南道行军总管给以鼓吹驰傅诣雒阳发兵以讨檀让。
    唐张亮隋末从李密隶李归国後亮检校定州别驾刘黑闼反於河北复以亮从军令守相州及黑闼兵至亮不能抗弃城而遁。
    齐王元吉守并州惧刘武周所逼弃并州奔于京师程大买为沧州刺史为。
    刘黑闼所逼弃城而遁刘弘基为右骁卫大将军领行军左一总管屯晋州裴寂为宋金刚所败人情大骇莫有固志金刚以兵造城下弘基不能守遂舀于贼。
    高仙芝为西河节度使时安禄山据范阳叛仙芝为讨贼副元帅屯军於陕时范阳平卢节度封常清与安禄山战於虎牢王师败绩时仙芝闻常清战败乃弃军西奔陕郡太守窦庭芝弃郡北渡。
    吕崇贲为河东防御使时安禄山反哥舒翰败潼关不守崇贲及华州防御使魏仲犀冯翊防御使季彭年上雒防御使杨黯皆弃郡走所在兵将解严而散颜真卿为平原太守禄山之乱初纠合兵众以拒之後兵力渐穷弃郡南走渡河自後河北郡县尽没於贼中。
    侯希逸肃宗时为平卢节度使既数为贼所迫希逸率厉将士累破贼徒向闰客李怀仙等既淹岁月。且无救援。又为奚虏侵掠希逸拔其军二万馀人。且行。且战遂达于青州平卢始舀於贼诏以希逸为平卢淄青节度使自是淄青节度皆带平卢之名。
    崔光远为魏州刺史充魏州节度使初司徒《郭子》仪与贼战於汲郡光远率汴师千人渡河援之及代萧华入魏州使将军李处拒贼贼大至连战不利子仪怒不救处遂败奔还贼随处至城下反间之曰：处召我来何为不出光远乃要斩处处善战有勇众皆倚之及死人用危惧魏州城自禄山反袁知秦能元浩等皆缮完之甚为坚峻光远不能守遂夜溃围而出渡河而还肃宗不之罪除太子少保董晋为华州刺史潼关镇国军使时朱Г僭逆于京邑使凶党敬江何望之侵逼华州晋奔遁赴行在程权为沧州节度使时镇州王承宗叛命宪宗元和十二年三月戊寅镇州贼以众二万人入沧州东光县断其白桥路权不能御以众归。
    哥舒曜镇襄城时李希烈反舀襄城曜西走洛阳李勉为汴宋节度使时李希烈反以他盗为名悉众来寇勉城守累月救援莫至谓其将曰：希烈凶逆残酷。若与交刃必多杀无辜吾不忍也。遂潜师溃围南奔宋州德宗寻有诏以司徒平章事徵既至朝廷素服请罪优诏复其位勉引过备位而已。
    李齐运为晋绛慈隰都防御观察使时李怀光自山东卷甲奔难昼夜倍道比至河中力疲休兵三日齐运倾力犒军人人悦喜怀光既反驱兵还保河中齐运不能敌弃城走。
    杜彦光为监州刺史时吐蕃寇州彦光弃州奔於庆州。
    张行恭为平州刺史时太原军犯州城行恭不能守因弃其城。
    梁葛从周仕唐为兖州节度使昭宗天复三年青帅王师范遣将刘舀兖州初从周方统州兵在外青人知其虚来攻逐之。
    後唐李岩为澶州节度使会贼将贺环来寇岩怠於守备城遂舀贼。
    戴思远初仕梁为邢州节度使属燕将张方进杀沧州留後刘继威以城归梁梁末帝命思远镇之庄宗平定魏博以兵临沧德思远弃镇渡河归汴。
    朱守殷为蕃汉马步都虞候守德胜寨为梁将王彦章所攻守殷无备遂舀南寨庄宗闻之曰：驽才大误予事因撤此寨往固杨刘明宗在郓州密请以覆军之罪罪之庄宗私於腹心忍而不问。
    杨汉宾为黔南节度使会东川节度使董卓叛攻城汉宾弃城走投忠州。
    安崇阮为夔州节度使弃所部归阙翌日待罪于阁门寻命释放时董璋据东川谋叛来寇峡内诸州而崇阮望风遁走。
    汉刘在明初仕後唐闵帝应顺初为贝州刺史明帝移赵州兼北面行营马军都指挥使以军戍易州清泰末幽州节度使赵德钧引军赴团柏谷路繇易州取在明军从及德钧兵败在明奔归怀州。
    安友规权永兴军府事属赵思绾奔冲友规失守城池後除名配流登州沙门岛。
    周周密初仕晋为延州节度使会契丹舀中原延州军乱立高允权为帅时密据东城允权据西城相拒久之会汉高祖建义於太原遣使安抚密乃弃其城奔於太原随汉高祖归汴。
    ○将帅部　谴让
    夫将者受於社贞师以律荷分阃之重有干城之寄始当受命初无办严是所谓为爪牙而卫社稷者焉苟异於斯否臧凶也。若乃拥兵而玩寇示戎而失策或士卒暴露无恤下之心或道路滞留非速进之意或对问失实或临敌亡备以至不能镇守遂至退奔斯乃有名无实失将兵之道降城纵掠违吊民之义是以颁尺一以致诘遣使者以问状劳之以征役之苦终之以训让之辞故其闻命以知非立功而赎罪者多矣。若夫上有疑心下或耻过因而负[C260]者盖亦有焉。
    汉韩王信高祖六年秋匈奴冒顿大入围信信数使使胡求和解汉发兵救之疑信数间使有二心（间私也。）上赐信书责让之曰：专死不勇专生不任（信为将军赍必死之意不得为勇赍必生之心不任军事《传》曰：期死非勇也。必生非任也。）寇攻马邑君王力不足以坚守乎！安危存亡之地此二者朕所以责於君王（言虽处危亡之地执忠履信可以安存责其有二心）信得书恐诛因与匈奴约共攻汉以马邑降胡击太原。
    彭越封梁王高祖十年陈反代地帝自往击之至邯郸徵兵於梁越称病使使将兵诣邯郸高帝怒使人让梁王（让责也。）梁王恐欲自往谢其将扈辄曰：王始不往见让而往往即为擒不如遂发兵反梁王不听称病梁太仆有罪亡走汉告梁王与扈辄谋反，於是捕治越蜀。
    杨仆为主爵都尉武帝以为能南越反拜为楼船将军有功封将梁侯东越反上欲复使将为其伐前劳（伐为矜恃也。）以书敕责之曰：将军之功独有先破石门寻（南越中险地名也。）非有斩将搴旗之实也。（搴拔取之）乌足以骄人哉！（乌於何切）前破番禺捕降者以为虏掘死人以为获是一过也。建德吕嘉逆罪不容於天下（建德南越王名也。尉佗玄孙也。吕嘉其相也。）将军拥精兵不穷追超然以东越为援是二过也。（以仆不穷追之故令建德得以东越为援也。）士卒暴露连岁为朝会不置酒将军不念其勤劳而造佞巧请乘傅行塞（传张恋切行下更切）因用归家怀银黄垂三组夸乡里是三过也。（银银印也。黄金印也。仆为主爵都尉。又为楼船将军并将梁侯三印故三组也。组印绶也。）失期内顾以道恶为解（内顾言思妻妾也。解谓自解说也。若今言分疏）失尊尊之序是四过也。欲请蜀刀问君贾几何对曰：率数百（仆尝为将请官蜀刀诏问贾答言此率数百也。贾读曰价）武库日出兵而阳不知挟伪干君五过也。（干犯也。）受诏不至兰池宫（本出军时欲使之兰池宫顿而不去兰池宫在渭城）明日。又不对假令将军之吏问之不对令之不从其罪何如推此心以在外江海之间可得信乎！今东越深入将军能率众以掩过不仆惶恐对曰：愿尽死赎罪与王温舒俱破东越。
    冯奉世为右将军元帝时以陇西羌反上言愿得兵众不须烦大将因陈转输之费帝，於是以玺书劳奉世。且让之（让责也。责其不须大将）曰：皇帝问将兵右将军（官为右将军而将兵在外故谓之将兵右将军）甚苦暴露羌虏侵边境杀吏民甚逆天道故遣将军帅士大夫行天诛以将军材质之美奋精兵诛不轨百下百全之道也。今乃有畔敌之名（不敢当敌攻战为畔敌也。）大为中国羞以昔不闲习之故耶（言未尝当羌虏不测其形）良以恩厚未洽信约不明也。（言将军恩惠未洽於士卒。又不能明其约誓使在下信也。）朕甚怪之上书言羌虏依深山多径道不得不多分部遮要害须得後发营士足以决事部署已定执不可复置大将闻之前为将军兵少不足自守故发近所骑日夜诣（近所随近之处也。日夜言兼行不休息也。诣诣军所）非为击也。（助其守）今发三辅河东弘农越骑迹射飞彀者羽林孤儿及呼速辱种（辱音辱。又乃彀切羌别种也。彀工豆切谓能张弩者也。力追切）方急遣（言令速至军所也。）。且兵凶器也。必有成败者患策不定料敌不审也。故复遣奋武将军兵法曰：大将军出必有偏裨所以扬威武参计策将军。又何疑焉夫爱吏士得众心举而无悔禽敌必全将军之职也。乃。若转输之费则有司存将军勿忧须奋武将军兵到合击羌虏（须待也。）十月兵毕至陇西十一月并进羌虏大破斩首数千级馀皆走出塞兵未决间汉复发募士万人拜定襄太守韩安国为建威将军（自别有此安国非武帝时人也。）未进闻羌破还帝曰：羌虏破散创艾逃亡出塞（创艾谓惩惧也。创初向切艾读曰）其罢吏士颇留屯田备要害处。
