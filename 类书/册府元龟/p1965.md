<!-- { "loadSidebar": true } -->
    田甲为张汤客甲虽贾人有贤操始汤为小吏与钱通（为小吏之时与田甲为钱财之交）及为大吏而甲所责汤行义有烈士风。
    後汉樊重南阳湖阳人赀至巨万而赈赡宗族恩加乡闾外县何氏兄弟争财重耻之以田二顷解其忿县中称美推为三老。
    张纲少明经学虽为公子而厉布衣之节後为广陵太守。
    王丹居家每岁农时取载酒肴於田间候勤者而劳之（东观记曰：载酒肴便於田头大树下饮食劝勉之因留其馀酒肴而去）其惰兰者耻不致丹皆兼功自厉（兰与赖同音力切）邑聚相率以致殷富其轻黠游荡废业为患者取晓其父兄使黜责之没者赙给亲自将护其有遭丧忧者取待丹为办乡邻以为常行之十馀年其化大治风俗以笃後徵为太子少傅。
    杜根为郎中谏邓太后归政太后怒令扑杀之诈死逃窜积十五年太后丧徵为尚书郎或问根曰：往者遇祸天下同义知故不少何至自苦如此根曰：周旋民间非绝迹之处邂逅发露祸及知亲故不为也。
    张湛扶风平陵人也。在乡党详言正色三辅以为仪表人，或谓湛伪诈湛闻而笑曰：我诚诈也。人皆诈恶我独诈善不亦可乎！位终太中大夫。
    尹勋家世衣冠伯父睦为司徒兄颂为太尉宗族多居贵位而勋独持清操不以地势尚人仕至大司农锺皓兄子瑾好学慕古有退让风辟州府未尝屈志李膺谓之曰：孟子以为人无是非之心非人也。弟何期不与孟轲同邪瑾尝以膺言白皓皓曰：昔国武子好昭人过以致怨本卒保身全家尔道为贵其体训所安多此类也。
    周燮汝南安城人居家清处非法不言兄弟父子室家相待如宾乡曲不善者皆从其教也。安帝时以玄羔雁徵不至。
    陈为太邱长解印绶去及後逮捕党人事亦连馀人多逃避求免曰：吾不就狱众无所恃乃请囚焉遇赦得出。
    郭泰。《字林》宗性明知人好奖训士类褒衣博带周游郡国及党事起知名之士多被其害惟林宗袁闳免焉泰徵有道不就。
    孙堪仕郡县公正廉洁俸禄不及妻子皆以供宾客及为长吏所在有迹为吏人所敬仰仕至侍中骑都尉。
    刘虞为幽州刺史後以疾归家尝降身隐约与邑州闾同乐共┰等齐有无不以名位自殊乡曲咸共宗之。
    王烈字彦方太原人也。通识达道秉义不回时在井市步行有异人皆别之州闾承风咸竞为善时国中有盗牛者牛主得之盗者曰：我邂逅迷惑从今已後将为改过子既已赦宥幸无使王烈闻之人有以告烈者烈以布一端遗之或问此人既为盗畏。若闻之反与布何也。烈曰：昔秦穆公人盗其骏马食之乃赐之酒盗者不爱其死以救穆公之难今此盗人能悔其过惧吾闻之是知耻恶知耻恶则善心相生故与布劝为善也。间年之中行路老父担重人代担行数十里欲至家置而去问姓名不以告顷之老父复行失剑於路有人行而遇之欲置而去惧後人得之遂守之至暮剑主还见之乃前者代担人也。老父其袂问曰：子前者代吾担不得姓名吾将以告王烈乃语之而去老父以告烈烈曰：世有仁人吾未之见遂使人推求之乃昔时盗牛人也。烈叹曰：韶乐九成虞宾以和人能有感乃至於斯也。遂使国人表其闾而异之时人或讼曲直将质於烈或至涂而反望庐而还皆相推以直不敢使烈闻之时国主皆亲骖乘烈私馆畴咨政令察孝廉三府并辟皆不就。
    孔融闻人之善。若出诸己言有可采必演而成之面诘其短而退称所长荐达贤士多所奖进知而未言以为已过故海内英俊皆信服之後为少府。
    魏田畴字子泰为幽州牧刘虞从事奉使长安得报还未至虞已为公孙瓒所害畴北归率举宗族他附从数百人扫地而盟曰：君仇不报吾不可以立於世遂入徐无山中营深险平敞地而居躬耕以养父母百姓归之数年间至五千馀家畴谓父老曰：诸君不以畴不肖远来相就众成都邑而莫相统一恐非久安之道愿推择其贤长者以为之主皆曰：善同佥推畴畴曰：今来在此非苟安而已将图大事复怨雪耻窃恐未得其志而轻薄之徒自相侵侮偷快一时无深计远虑畴有愚计愿与诸君共施之可乎！皆曰：可畴乃为约束相杀伤犯盗诤讼之法法重者至死其次抵罪二十馀条。又制为婚姻嫁娶之礼兴举学校讲授之业班行其众众皆便之至道不拾遗北边翕然服其威信乌丸鲜卑并各遣译使致贡遗畴悉抚纳令不为寇。
    华歆汉末为豫章太守孙策略地江东歆以郡迎策策亲执子弟之礼礼为上宾是时四方贤士大夫避地江南者甚众皆出其下人人望风每策大会坐上莫敢先发言歆时起更衣则论议ん讠华歆能剧饮至石馀不乱众人微察尝以其整衣冠为异江南号之曰：华独坐曹公奏徵之及行宾客旧人送之者千馀人赠遗数百金歆皆无所拒密各题识至临去悉聚诸物谓诸宾客曰：本无拒诸君之心而所受遂多念单车远行将以怀璧为罪愿宾客为之计众乃各留所赠而服其德。
    邴原北海朱虚人也。避地辽东辽东多虎原之邑落独无虎患原尝行而得遗钱拾以系树枝此钱既不见取而系钱者愈多问其故答者谓之神树原恶其由已而成氵祀乃辨之，於是里中遂敛其钱以为社供及原自辽东归魏太祖为司空辟原署东ト祭酒曹公北伐三郡单于还住昌国燕士大夫酒酣曹公曰：孤反邺守诸君必将来迎今日明旦度皆至矣。其不来者独有邴祭酒耳言讫未久而原先至门下通谒曹公大惊喜揽履而起远出迎原曰：贤者诚难测度孤谓君将不能来而远自屈诚副饥虚之心谒讫而出军中士大夫诣原者数百人曹公怪而问之时荀文。若在坐对曰：独可省问邴原耳曹公曰：此君名重乃亦倾士大夫心文。若曰：此一世异人士之精藻公宜尽礼以待之曹公曰：固孤之宿旧也。自是之後见敬益重原虽在军历署尝以病疾高枕里巷终不当事。又希会见河内张范名公之子也。其志行有与原符甚相亲敬令曰：邴原名高德大清规邈世魁然而峙不为孤用闻张子颇欲学之吾恐造之者富随之者贫也。
    管宁字幼安北海朱虚人汉末避乱至辽东往见公孙度语惟经典不及世事还乃因山为庐凿坯为室越海避难者皆来就之而居旬月成邑遂讲诗书陈俎豆饰威仪明礼让非学者无见也。由是度安其贤民化其德邴原与宁俱往而原性刚直清议以格物度已下心不安之宁谓原曰：潜龙以不见成德言非其时皆招祸之道也。宁密遣令西还度庶子康代居郡外以将军太守为号而内实有王心卑已崇礼欲官宁以自镇辅而终莫敢发言其敬惮如此宁居辽东所居屯落会井汲者或男女杂错或争井斗阍宁患之乃多买器分置井傍汲以待之。又不使知来者得而怪之问知宁所为乃各相责不复斗讼後诏为大中大夫固辞不受。
    袁准忠信公正不耻下问惟恐人之不胜已以世事多险故常恬退而不敢求进後为给事中。
    袁侃论议清当柔而不犯善与人交在废兴之间人之所趣者务常谦退不为也。时人以是称之历位黄门选部郎。
    徐清元体道六行备轻官忽禄不耽世荣仕为五官将文学。
    任嘏为人纯粹恺悌虚已。若不足恭敬如有畏其身履义皆沈默潜行不显其美人少得称之。
    管辂体性宽大多所含受憎已不雠爱已不褒每欲以德报怨谓忠孝信义人之根本不可不厚廉介细直士之浮饰不足为务也。自言知我者希则我贵矣。安能断江汉之流为激石之清乐与季主论道不欲与渔父同舟此吾志也。其事父母孝笃兄弟顺爱士友皆仁和发中终无所阙臧否之士晚亦服焉後为少府丞卒。
    雷义字仲公豫章鄱阳人初为郡功曹皆擢举善人不伐其功朱才为武卫校尉本郡议者以才少处荣贵未留意於乡党才乃叹曰：我初为将谓跨马蹈敌当身履锋足以扬名不知乡党复追迹其举措乎！，於是更折节为恭留意於宾客轻财尚义施不望报声名闻於远近会疾卒。
    吴骆统字公绪事毋甚谨时饥荒乡里及远方客多有困乏统为之饮食衰少其姊仁爱有行寡居无子见统甚哀之数问其故统曰：士大夫糟糠不足我何心独饱姊曰：诚如是何不告我而自苦。若是乃自以私粟与统。又以告母母亦贤之遂使分施由是显名大帝以将军领会稽太守统年二十试为乌程相丁览字孝连八岁而孤家。又单微清身立行用意不苟推财从弟以义让称为人精微洁净门无杂宾大帝深贵待之为始平令未及擢用而病卒。
    晋乐广字彦辅父方早卒广孤贫侨居山阳寒素为业人无知者性冲约有远识寡嗜欲与物无竞广值世道多虞朝章紊乱清已中立任诚保素而已时人莫有见其际焉仕至河南尹。
    阮瞻字千里尝群行冒热渴甚逆旅有井众人竞趋之瞻独逡巡在後须饮者毕乃进其夷退无竞如此後为尚书令。
    郑默宽冲博爱谦虚温谨不以才地矜物事上以礼遇下以和虽童竖厮养不加声色太康元年为光禄勋卒。
    皇甫方回安定朝那人有文才永嘉初以博士徵不起避乱荆州闭门闲居未尝入城府蚕而後衣耕而後食先人後已尊贤爱物南土人士咸崇敬之。
    郑冲字文和起自寒微卓尔立操清恬寡欲耽玩经史遂博究儒术及百家之言有姿望动必循礼任真自守不要乡曲之誉後为太傅。
    张华少自谨造次必以礼度勇於赴义笃於周急後为司空。
    李为尚书仆射拜光禄大夫特进致仕自历仕虽清非异众而家无储积亲友故人乃自分衣共食未尝私以王官。
    乐道融丹阳人少有大志好学不倦与朋友信每约已而务周急有国士之风为王敦参军。
    幸灵豫章建昌人也。性少言与小人群居见侵辱而无愠色邑里号之痴虽其父母兄弟亦以为痴也。尝使守稻群牛食之灵见而不驱待牛去乃往理其残乱者其父母见而怒之灵曰：夫万物生天地之间各欲得食牛方食奈何驱之其父愈怒曰：即如汝言复用理坏者何为灵曰：此稻。又欲得终其性牛自犯之灵可以不收乎！
    庾衮字叔褒明穆皇后伯父也。母终服丧居於墓侧岁大饥藜羹不糁门人欲进其饭者而衮每曰：已食莫敢为设及麦熟获者已毕而采捃尚多衮乃引其群子以退曰：待其间及其捃也。不曲行不旁掇跪而把之则亦大获。又与邑人入山拾橡分夷险序长幼推易居难礼无违者见齐王ぁ归于京师逾年不朝曰：晋室卑矣。寇难方兴乃携其妻子林虑山事其新乡如其故乡言忠信行笃敬比及期年而林虑之人归之咸曰：庾贤及石勒攻林虑父老谋曰：此有大头山九州之绝也。上有古人遗迹可共保之惠帝迁於长安衮乃相与登於大头山而田於其下年未熟食木实饵石蕊同保安之有终焉之志及将收获命子忄由与之下山中涂目眩瞀坠崖而卒同保赴哭曰：天乎！独不可舍我贤乎！时人伤之曰：庾贤绝尘避地超然远迹固穷安陋木食山栖不与世同荣不与人争利不免遭命悲夫衮学通诗书非法不言非道不行尊事耆老惠训蒙幼临人之丧必尽哀会人之葬必躬筑劳则先之逸则後之言必行之行必安之是以宗族乡党莫不崇仰门人感慕为之树碑焉。
