<!-- { "loadSidebar": true } -->
二十九年五月命大理卿崔翘尚书右丞席豫工部侍郎郭虚己御史中丞张倚中书舍人孙逖给事中赵安贞太常卿韦常班景倩分行天下诏曰：三载考绩以鉴吏能八使观风因求民瘼兹事体大致理之繇朕受命昊穹临御寰夏虑乎！一物有所不安偏於万方无忘轸念而宇宙之内官吏至多倘有政失其宜即万人受弊崔翘等或文学有称或贞白流誉通於理道励是公心俾尔澄清或当委寄至於陟黜之道国之所务苟有不当将何劝人顷年使例皆通状其尽善者多有请求为选调之资不善者以烦碎见轻贵奏课之数。若此衔命岂副虚怀卿等所到之州宜具宣朕意其百姓间事或有须革者宜与所繇长官商量处置回日奏闻其官吏中有贪冒赃私其犯名教或衰老疾病无政理者刺史已下宜停务奏闻其守职公清为政尤异事堪激劝远近知者具以名闻其诸道有遭损下人应须赈给先频有处分犹虑艰弊岂忘矜恤亦宜审与州县商量务令周济。又闻河堤穿决致有漂流谅繇州县宽疏不时修塞亦便简行处置勿使更然其天下道学固已有置者并乡学等此并切於生人比来兴置盖为教导各宜敦劝使有成益其征镇之间或有单贫老弱不自存济者宜令所繇倍加优赏其浮寄逃户等亦频处分顷来招携未有长策。又江淮之间有深居山洞多不属州县自谓莫徭何得因循致使如此并与州县商量处置一时录奏卿等既当巡按受委非轻是宜勉尔良图以副朝选无或致有回避不竭公忠朕之责成深宜自效。
天宝五载正月命礼部尚书席豫御史中丞王钅共萧隐之谏议大夫韦见素李麟尚书左丞崔翘鸿胪少卿源光誉分道巡按天下风俗及黜陟官吏诏曰：黜幽陟明所以察风俗求瘼恤隐所以慰黎庶不有其人孰可将命礼部尚书席豫等亮直清节其经通大才多识前言往行时政或久应任使尝参八政之列或夙蕴忠公必副四方之委永怀兆庶用寄澄清豫巡河北道钅共巡京畿关内及河东道隐之巡东畿及河南道见素巡山南东道江南西道黔中岭南等道麟巡河西陇西碛西等道翘巡剑南及山南西道光誉巡淮南及江南东道其百姓之间及官吏之辈如事或未该须有革者仍委量事处置回日奏闻其岭南黔中碛西途路遥远。若使臣一一自到虑有稽迟任各精择判官准旧例分往。
十四载三月给事中裴士淹礼部侍郎杨浚太常少卿姚子彦往河南河北江淮宣慰。
肃宗至德二年十二月大赦令中书门下检使即分道宣慰所至郡县审问百姓间有利害有须革处置者一一奏闻。
代宗广德二年三月庚戌诏曰：岁之不易征赋繁兴河南萧然江外尤剧供上都之国用给诸道之军颁庶务徵求未遑小息火耕水耨夏葛冬裘充馈运而屡空支戎衣而不足农人少而转困编户流而罕归自北之化未淳大东之词方切君为心也。朕甚痛然今区宇渐宁凋残已甚惕然恭已姑务息人惧嫠之无告思省方以亲问时迈未可日昃增劳载怀鸿雁之诗用解吾人之恤必资循行悉以周爰皇皇者华申谕朕志宜令太子宾客兼御史大夫刘晏往诸道宣慰应百姓有徵科烦重人户逃亡及水旱所损不能支济者并与本道节度使计会蠲削安存遂便处置讫具状闻奏官吏之政在邦必闻知无不为公道斯在其租庸使及刺史县令录事参军有精於政理及赋役均平州县之间称为良吏者具名奏闻别有甄异如或残忍慢法贪污败官有害於人不应时务者亦具状以闻仍与本道观察节度使会计举按四海至广九重至深思使下情上通常令上旨下达务以审慎称朕意焉。
大历二年八月以潭衡水灾命给事中贺。若察使於湖南宣慰。
九月命比部员外郎莫藏用使於岭南宣慰。
十二年八月以京畿水旱分命御史巡苗。
德宗即位初湖南山洞中王国良者聚众为盗都官员外郎关播往宣慰之临行召对於别殿播奏曰：臣自今奉诏抚国良如不受命臣请便宣恩命诘邻州速出兵翦除帝曰：卿言深合朕意。
建中元年二月发黜陟使分往天下以右司郎中兼侍御史庾何巡京畿职方郎中刘湾往关内刑部员外郎裴伯言往河东泽潞磁邢等道司勋郎中韦祯往山南西道剑南东西川礼部郎中赵赞往山东荆南黔中湖南等道谏议大夫吴经纶往魏博成德幽州等道给事中卢翰往河南淄青东都畿等道吏部郎中李承往淮西淮南等道谏议大夫柳载往浙江东西道刑部郎中郑叔则往江南江西福建等道礼部员外卫晏往岭南五管诏曰：朕闻唐虞圣人之理三载考绩黜陟幽明两汉施教之君亦命八使澄清天下朕纂承大业思服训虽王公卿士内勤夙夜藩岳守将外尽公忠而兵革未宁戎狄未尽犯纲未振法令未敷封圻郡县贼税不一师旅上下劳逸不均所以终宵箦尤寤寐增惕爰命群士往代予言行乎！四方以听于理举其百事以归于正腾之深顾可不勤副也。
兴元元年正月帝在奉天诏曰：古者天子有巡狩之义以考国典以观人风在时多虞良或未暇乃命卿士使于四方问人疾苦廉吏善恶苟副所在则如亲临在理平之时尚资勤恤况流散之后得无省尤腾以不敏不明肆于人上抚育失道诚信未孚寇盗繁兴阻兵拒命哀我臣庶陷于匪人顾兹田畴鞠为茂草不念柔服遂命徂征徵发甲兵暴露营磊结于锋刃继以死伤农工废弃其生业商贾咨嗟於道路军戎日益闾苍日空凋祭愈穷费用愈众以财力之有限供求取之无涯怨气上腾咎徵斯应疫厉至水旱相乘人罗于灾谁任其责朕自嗣位殆今六年连兵不解已逾四稔虽本非获巳义在济人而事有重劳良深罪巳绋以朕之寡昧居安忘危致寇之繇实在於此予则不德人亦何辜鬼恨积哀痛心疾首昨者改元施令悔往布新将使反侧获安干戈自息犹惧思虑不周於庶务诚感未达於遐方一理失中一夫不获则何以谢天谴致人和俾代予言其在良弼宜令门下侍郎平章事萧复充山南东西荆湖淮南江西鄂岳浙江东西福建岭南等道宣慰安抚使呜呼往率乃职敬敷朕命慰勉征戍劳来困穷访其所安察其所弊滞淹必达冤滥必申无惮幽远而不备无略细微而不恤其诸道将士准前制严备疆界勿使侵扰仍各令本御史具名闻奏悉与甄叙殊功劲节别条状迹当特优奖百姓两税外徵率一切并停诸道事缘急切交须处分即与长史商度务合便宜其馀利害并还日条奏朕当详察以择厥中宣布远近咸令知悉。
是月给事中杜黄裳兼御史中丞江淮宣慰使。
十月辛丑诏工部尚书贾耽往河阳魏博道宣慰兵部侍郎李纾往河东宣慰。
十一月丁丑以秘书监崔汉衡为兵部尚书东都河阳魏博宋亳淄青赈给宣慰使工部侍郎刘太真为河东泽潞镇冀易定赈给宣慰使。
贞元元年二月遣工部尚书贾耽工部侍郎刘太真宣慰於东都河南（是时东都米每斗值一馑塞道前年蝗虫大起自山而东竟千海浮天被野草木无遗河北诸州米斗值钱九百饿死者压道路）。
八年八月诏曰：朕以薄德於人上励精庶政思致雍熙而诚不动天政或多阙阴气作暴雨荐臻自江淮而及於荆襄历陈宋而施於河朔其间郡邑连有水灾城郭多伤公私为害损坏庐舍浸败田苗或亲戚漂沦或资产沉溺为之父母所不忍闻兴言疾疚良深恻悯夙夜祗畏悼于厥心是用寝不获安食而忘味时。且赈恤庶洽幽明宜令中书舍人奚陟往江陵襄郢随鄂申光蔡等州左庶子姚齐梧往陈许宋亳徐泗等州秘书少监雷咸往镇冀德棣深赵等州京兆少尹韦武往杨楚庐寿徐润苏常湖等州宣抚应诸州百姓因水不能自存者委宣抚使赈给死者各加赐物所在官为敛收埋瘗其田苗所损委宣抚使与所在长吏具奏於戏一夫不获一物失所刑法不中赋敛不均皆可以失阴阳之和致水旱之其系囚及狱讼从未决者委所在长吏即与疏辨务从宽简俾伸冤滞贪官暴吏倚法害公特加惩肃用明典宪灾伤之後切在抚绥咨尔方镇之臣洎于守宰咸宜悉乃心力以恤凶灾宣布朕怀使各知悉是秋河南河北山南江淮凡四十馀州大水漂溺死者二万馀人帝召见奚陟等於延英殿临遣。
宪宗以永贞元年八月即位诏曰：理天下者先其国国命之重寄在方镇方镇共理实惟列城列城为政系乎！属县。然则匹夫之耕匹妇之织积微成著以供国计永念蒸庶厥惟艰哉！顷年以江淮租赋爰及榷税委在藩服使其平均太上皇君临之初务从省便遂令使府归在中朝或恐巡院既多职因交替新制未立旧纲已紊况河汴而东濒海之右名都奥壤疆理接连如或征赋不均徵输难济物轻货重法弊人劳。又闻江淮数道比愆时雨深忧黎庶之不足军国之阙供政有所不宣事有所未便牧宰有课绩官吏有否臧爰遣使臣申我休命宜令度支及诸道盐铁转运副使户部侍郎兼御史大夫潘孟阳专往宣谕慰安疲询访便宜蠲除疾苦安人利国称朕意焉。
元和四年正月以灾旱命左司郎中郑敬使淮南宣歙吏部郎中崔使浙西浙东司封郎中孟简使山南东道荆南京兆少尹裴武使江西鄂岳等道宣抚（帝召对告之曰：卿等赈恤灾旱当勤於奉职勿如潘孟阳所到务饮酒游山而已仍许卿等以便宜从事）。
穆宗长庆元年八月丁亥以殿中侍御史温造为起居舍人充镇州四面诸军宣慰使造前以京兆府司录宣慰两河众推其材故有是命迁起居舍人无何范阳以其将朱克融为师镇州杀节度使田弘正奏呈。又以造为镇州四面河东魏博泽潞横海深冀易定等军宣慰使。
文宗太和三年正月癸丑谏议大夫柏耆以奉使召对於延英。
九月命监察御史孟往淮南浙右巡察米价。
五年七月甲申诏曰：盖天人之际相应如响祥之来各惟厥事乃者兵革始罢黎庶甫宁而蜀土载罹震惊方务绥辑今。又水潦为沉溺实多载省奏章益深惕虑谅以朕泽不逮下诚无感通五事致咎此方何罪夙夜兢鬼悯叹良深宜令户部郎中李践方充两川安抚使。
开成元年二月庚寅中书门下奏准赦文诸道黜陟使以给事中卢均司农卿李吏部郎中薛廷光太常少卿卢贞刑部郎中房直温分命之。
二年八月丁酉诏曰：大河而南幅圆千里楚泽之北连亘数州近以水潦暴至是防溃溢既坏庐舍复损田苗言念黎元罹此灾或生业荡尽或农收索然困馁凋残，岂能自济是用勤约疚于中怀今故临遣使臣详问病害纾其垫溺之苦申以劳来之方勉谕师徒安存孤老将我惠泽异苏疲人宜令给事中卢弘宣往许郑滑郓曹濮等道宣慰刑部郎中崔晋往山南等道鄂岳等道宣慰於戏朕自君临励求理道常恐一物失所每以万姓为心诚无感通时有灾害夙夜鬼悼不知所然宣示藩方喻兹诏命使宽其徭役禁其侵渔多方辑绥俾速完复布告庶知朕意焉。
昭宗天复二年三月诏遣谏议大夫张ダ示喻太原汴州使息兵通和（太原後唐太祖也。汴祖也。）。
後晋高祖天福六年冬十月丁亥朔遣鸿胪少卿魏比将作少监霍廷让左领军卫将军安渗右骁卫将军田峻于滑濮郓澶四州察河水害稼处并安抚百姓。
周世宗显德元年八月以诸州编户皆以雨水害稼上诉遣兵部郎中麻麟等二十三人分按之。
●卷一百六十三
○帝王部　招怀
