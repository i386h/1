<!-- { "loadSidebar": true } -->
    朱穆桓帝时为尚书卒公卿共表穆立节清忠虔恭机密守死善道宜蒙旌宠策诏褒述追赠益州太守魏桓阶文帝践祚为尚书令封高乡亭侯加侍中阶疾病帝自临省谓曰：吾方六尺之孤寄天下之命於卿勉之徙封安乐乡侯邑六百户。又赐阶三子爵关内侯以嗣子不封病卒。又追赐关内侯後阶疾笃遣使者即拜太常薨帝为之流涕谥曰：贞侯子嘉嗣以阶弟纂为散骑侍郎赐爵关内侯。
    徐宣明帝时为左仆射青龙四年薨诏曰：宣体履至实直内方外历事三司公亮正色有孤寄命之节可谓柱石臣也。尝欲倚以台辅未及登之惜乎！大命不永其追赠车骑将军葬如公礼焉。
    孙资齐王时为左光禄大夫刘放为中书监时大将军曹爽专事多变易旧章资叹曰：吾累世蒙宠加以豫闻属今纵不能辅弼时事何以坐受素餐之禄耶遂因称疾赐诏曰：君掌机密三十馀年经营庶事勋著前朝暨朕统位动赖良谋是以曩者增崇宠章同之三事外师群臣内资谠言属以年耆笃上还印绶前後郑重辞旨恳切天地以大顺成德君子以善恕成仁重以职事违夺君志今听所执赐钱百万使兼光禄勋少府亲策诏君养疾於第君其勉进医药颐神和气以求无疆之祚置舍人官骑加以日秩ゾ酒之膳焉。
    司马望为散骑常侍时高贵乡公好才爱士望与裴秀王沈锺会并见亲待数侍筵宴公性急秀等居内职急有诏便至以望外官特给追锋车一乘虎贲五人。
    吴顾雍领尚书令黄武四年迎母於吴既至大帝临贺之亲拜其母於庭公卿大臣毕会後太子。又往庆焉。
    纪陟孙休时父亮为尚书令而陟为中书令每朝会诏以屏风隔其坐焉。
    孙承字显世孙皓时与顾荣俱为黄门侍郎皓尝使二人记事承答顾问乃下诏曰：自今以後用侍郎皆当令如孙承顾荣之俦也。
    晋贾充文帝时为散骑常侍帝命充定法律假金章赐甲第一区五等初建封临沂侯为晋元勋深见宠异山涛为吏部郎文帝与《书》曰：足下在事清明雅操迈时念多所乏今致钱二十万丝百斤二百斛。
    魏舒武帝时为侍中三娶妻皆亡自表乞假还本郡葬妻诏赐葬地一顷钱五十万。
    郑默为散骑常侍武帝出祠南郊侍中已陪乘诏曰：使郑常侍参乘焉。
    刘颂为光禄大夫门施行马寻卒使使者吊祭赐钱二十万朝服一具谥曰：贞。
    刘毅为尚书仆射武帝以毅清贫赐钱三十万日给米肉年七十告老父之见许以光禄大夫归第门施行马复赐钱百万。
    虞钦为尚书仆射领吏部武帝以清贫特赐绢百疋咸宁四年卒诏曰：卿履道清正执德贞素文武之称著於方夏入跻机衡惟允庶事肆勤内外有匪躬之节不幸薨没朕甚悼心其赠卫将军开府仪同三司赐秘器朝服一具衣一袭布五十疋钱三十万。
    傅祗为散骑黄门郎赐爵关内侯食邑三百户母忧去职及葬母诏给太常五等吉凶尊从其後诸卿夫人葬给导从自此始。
    李为仆射武帝以清素贫俭赐绢百匹。又拜特进光禄大夫以年老逊位诏曰：光禄大夫特进李仗德居义当升台司毗亮朕躬而以年尊致仕虽优游无为可以顺神而虚心之望能不怃然其因光禄之号改赐金紫置官骑十人赐钱五十万禄赐班礼一如三司门施行马。
    庾峻为谏议大夫常侍卒诏赐朝服一具衣一袭钱三十万。
    郭奕为尚书疾病诏赐钱二十万日给酒米朱嵩元帝建武初为散骑侍郎时顾球为尚书郎俱卒帝痛之将为举哀有司奏旧尚书郎不在举哀之例曰：衰乱之弊特相痛悼，於是举哀哭之甚恸。
    贺循建武初为散骑常侍。又以老疾固辞帝下令曰：孤以德寡忝当大位。若涉巨川罔知所凭循言行以礼乃时之望俗之表也。实赖其谋猷以康万机疾患有素犹望卧相规辅而固守谦自陈恳至此贤履信思顺非苟以让为高者也。今从其所执，於是改拜太常常侍如故。
    刘超为中书通事郎市纯色牛不可得启买官外厩牛元帝诏便以赐之。
    顾和成帝时为尚书仆射以母老固辞诏书敕谕特听暮出朝还其见优遇如此寻朝议以端右之副不宜处外更以银青光禄大夫领国子祭酒。
    荀嵩为右光禄大夫开府录尚书领秘书监咸和三年薨赠侍中升平四年嵩改葬诏赐钱百万布五千匹。
    陆玩与孔愉为尚书令仆射诏曰：尚书令玩左仆射愉并恪居官次禄不代耕端右任重先朝所崇其给玩亲信三十人愉二十人廪赐及王导郄鉴庾亮相继而薨朝野咸以为三良既没国家殄瘁以玩有德望乃迁侍中司空给羽林四十人玩子纳为尚书令恪勤贞固始终不渝寻除左光禄大夫开府仪同三司未拜而卒即以为赠。
    何充为吏部尚书及司徒王导薨转护军将军与中书监庾冰参录尚书事诏充冰各以甲仗五十人至止车门寻迁尚书令。
    丁潭为散骑常侍康帝即位屡表乞骸骨诏以光禄大夫还第门施行马禄秩一如旧制给传诏二人赐钱二十万床帐褥席。
    殷仲堪孝武时为黄门郎宠任专隆帝尝示仲堪诗乃曰：勿以已而笑不才。
    宋范泰晋末度支尚书散骑常侍兼司空与右仆射袁湛授宋公九锡随军到雒阳高祖还彭城共登城泰有足疾特命乘舆。
    孔季恭为侍中左光禄大夫辞事东归高祖饯之戏马台百僚咸赋诗以述其美。
    王昙首为侍中元嘉七年卒文帝为之恸中书舍人周赳侍侧曰：王氏欲衰贤者先殒帝曰：直是我家衰耳追赠左光禄大夫加散骑常侍詹事如故。
    沈演之为右卫将军迁侍中右卫将军如故文帝谓之曰：侍中领卫望实优显此盖宰相便坐卿其勉之帝欲伐林邑演之赞成帝意及平赐群臣黄金生口铜器等物演之所得偏多上谓之曰：庙堂之谋卿参其力平此远夷未足多建茅土俟廓清旧都鸣鸾东岱不忧河山不开也。又为吏部尚书元嘉二十六年车驾拜京陵演之以疾不从帝还宫召见自勉到坐出至尚书下省暴卒时年五十三帝痛惜之追赠散骑常侍金紫光禄大夫。
    江智渊为中书侍郎智渊爱好文雅辞采清赡世祖深相知待恩礼冠朝时宴私甚数多命群臣五六人游集智渊常为其首同侣未及前辙独蒙引进。
    殷淳为黄门侍郎黄门清切下直应留下省以父老特听还家。
    王敬弘为尚书令敬固让表求还东上不能夺改授侍中特进左光禄大夫给亲信二十人让侍中特进求减亲信之半不许及东归车驾幸冶亭饯送。
    米修之为左民尚书後坠车折脚辞尚书领崇宪太仆仍加特进金紫光禄大夫以脚疾不堪独行特给扶侍。
    刘延孙孝武时为侍中尚书左仆射领护军将军延孙疾病不任拜起帝使於五城受封板乘船自清溪至平昌门仍入尚书下舍。又欲以代朱修之荆州事未行大明四年卒时年五十二帝甚惜之下诏曰：故侍中尚书左仆射领护军将军东昌县侯延孙风局简正体识沈明绸缪心膂自审外朝契阔唯旧几将二纪灵业中圯则首赞宏图义合既举则任均肃冠器允栋勋实佐时历事两宫出入方牧惠政茂绩著自民听忠谋令节简乎！朕心方便台阶永毗国道奄至薨殒震恸兼深考终定典宜尽哀敬可赠司徒给班剑二十人侍中仆射侯如故。
    袁ダ为侍中前废帝景和元年诛群公欲引进ダ任以朝政迁为吏部尚书。又下诏曰：宗社多故[C260]因家司景命未渝神祚再自非忠谋密契岂伊克殄侍中祭酒领前将军新除吏部尚书ダ游击将军领著作郎兼尚书左丞徐爰诚心内款参闻嘉策辅赞之效监朕怀宜甄茅社以奖义ダ可封新淦阳县子爰可封吴平县子食邑各五百户。
    刘秉明帝时为尚书左仆射大参选元徽元年领吏部加兵五百人寻领卫尉辞不拜。
    刘π为中领军桂阳王休范为逆π出守石头秉权兼领军将军所给加兵自随入殿。
    张绪为黄门郎明帝每见绪辄叹其清谈。
    南齐张融太祖时为中书郎帝手诏赐融衣曰：见卿衣服粗故诚乃素怀有本视尔蓝缕亦亏朝望今送一通故衣意谓虽故乃胜新是吾所著已令裁减称卿之体并履一量纪僧真武帝时为中书舍人僧真容貌言吐雅有士风帝尝目送之笑曰：人生何必计门户纪僧真堂堂贵人所不及诸权要中{宀取}被ツ遇除越骑校尉馀官如故。
    袁昂为黄门侍郎本名千里武帝谓之曰：昂昂千里之驹在卿有之今改卿名昂即以千里为字。
    庾杲之为黄门郎武帝永明中诸王年少不得妄与人接敕杲之与济阳江淹五日一诣诸王使申游好沈冲永明中徵为五兵尚书未至而卒武帝甚惜之丧还车驾出临冲丧诏曰：冲贞详闲理志局淹正诚著蕃朝绩彰出守不幸早世朕甚悼之追赠太保谥曰：恭子。
    刘系宗为中书通事舍人久在朝省闲於职事明帝曰：学士不堪治国唯大读书耳一刘系宗足持如此辈五百人。
    王慈为侍中郎患脚武帝敕曰：慈在职未久既有微疾不堪朝。又不能骑马听乘车在仗後江左来少例也。
    吕安国为光禄大夫加散骑常侍时有疾帝遣中书舍人茹法亮敕安国曰：吾尝忧卿疾病应有所须勿致难也。寻迁散骑常侍金紫光禄大夫兖州中正给扶侍上。又敕茹法亮曰：吾见吕安国疾状自不宜劳。且脚中既常恶扶人至吾前於礼望殊成有亏吾难敕之其人甚讳病卿可作私意向其。若好差不复须扶人依例入幸勿牵勉。
    柳世隆为侍中左光禄大夫卒时年五十诏给东园秘器朝服一具衣一袭钱二万布二百疋蜡三百斤。又诏曰：故侍中左光禄大夫贞阳公世隆秉德居业才兼经纬少播清徽长引美誉入参内禁出赞西牧专寄郢郊克挫巨猾超越前勋功著一代及总任方州民颂宽德翼教崇闼朝称元正忠谟嘉猷简於朕心雅志素履邈不可逾将登铉味用变鸿化奄至薨殒震恸良深赠司空班剑三十鼓吹一部侍中如故沈文秀为散骑常侍领军将军以疾迁金紫光禄大夫加亲信二十人常侍如故转侍中领太子詹事迁中护军侍中如故以家为府。
    梁傅昭仕齐明帝为中书通事舍人时居此职皆势倾天下昭独廉静无所干豫器服率陋身安粗粝尝插烛於版床明帝闻之赐漆合烛盘等敕曰：卿有古人之风故赐卿古人之物後为散骑常侍高祖大通二年九月卒诏赙钱三万布五十匹即日举哀。
    沈约自梁台建为散骑常侍吏部尚书兼右仆射高祖受禅为尚书仆射封建昌县侯邑千户常侍如故。又拜约母谢为建昌国太夫人奉策之日左仆射范等二十馀人咸来致拜朝野以为荣俄迁尚书左仆射常侍如故寻兼领军加侍中天监二年遭母忧舆驾亲出临吊以约年衰不宜致毁遣中书舍人断客节哭加特进如故十二年卒时年七十三诏赠本官赙钱五万布百匹。
    王峻天监中为中书侍郎高祖甚悦其风采与陈郡谢览同见赏擢。
    何佟之为尚书左丞天监二年卒官高祖甚悼惜将赠之官故事左丞无赠官者特诏赠黄门侍郎儒者荣之。
