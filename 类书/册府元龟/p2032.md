<!-- { "loadSidebar": true } -->
    刘文晔本平原人父休宾初为宋明帝兖州刺史镇梁邹以城降献文迁之於代邸文晔有志尚孝文幸方山文晔大言於路侧曰：求见圣明申宣久屈帝遣尚书李冲宣诏问曰：卿欲何言听卿面自申尽，於是引见文晔对曰：臣之陋族出自平原往因燕乱流离河表居齐已来八十九载真君十一年世祖太武皇帝巡江之日时年二岁随外祖鲁郡太守崔耶利於邹山归国耶利蒙赐四品除广宁太守以臣年小不及齿录至天安之初皇威远被臣亡父休宾刘氏持节兖州刺史戍梁邹时慕容白曜以臣父居全齐之要水陆道冲青冀二城往来要路三城岳峙并拒王师白曜知臣母子先在代京表请臣母子慰劳臣即被先帝诏遣乘传诸军。又赐亡父官爵白曜遣右司马卢河内等送臣母子至邹臣既见亡父备申皇泽云：吾蒙本朝宠遇捍御藩屏尊卑百口并在二城吾。若先降百口必被诛灭既不固城於本朝。又令尊卑涂炭岂堪为人臣以奉大魏乎！汝。且申吾意白仆射降意己判俟平历城即率士众送款军前既克历城白曜遣赤虎送臣并崔道固子景业等向梁邹亡父既见赤虎之信仰感圣朝远遣妻子。又知天命有归拥众一万以城降款乘驿赴台蒙为客列臣私[C260]深重亡父以延兴二年孤背明世血诚微心未获申展如臣等比并蒙荣爵为在事孤抑以人废勋帝曰：卿诉父赏而卿父无勋历城齐之西关归命请顺梁邹小戍，岂能独全何足为功也。文晔对曰：诚如圣旨愚臣所见独有未尽何者昔乐毅破齐七十馀城唯有即墨独在此，岂非根亡而条立。且夫降顺之人验之古今未有不繇危逼者故黄权无路归款列地封侯伯薛安都毕众危急投命并受茅土之爵论古则如彼语今则如此明明之世不及此流窃惟梁邹岩固地据中齐粟支十载控弦数千比之斗城不可同日而语斗城犹能抗兵累旬伤杀其众。若臣亡父固守孤城则非一朝可克帝曰：历城既陷梁邹便是掌中何烦兵力对曰：若如圣旨白曜便应穷兵极意取胜俯仰何为上假赤虎之信下知变之民帝曰：卿父此勋本自至少以卿才地岂假丰殷对曰：臣愚六蔽文武无施响绝九皋闻天无日遭逢圣运万死犹生但臣窃见徐兖是贼藩要徐兖既降诸戍皆应国有而东徐州刺史张谠所戍团城领二郡而已徐兖降後犹闭门拒命授以方岳始乃归降父子二人并蒙侯爵论功比勤不先臣父帝曰：卿引张谠谠事小异对曰：臣未识异状帝曰：张谠始来送款终不差信卿父进非先觉退。又拒守何得不异对曰：张谠父子始有归顺之名後有闭门之罪以功补过免罪为幸臣。又见崔僧母弟随其叔父道固在历城僧遥闻王威远及恐母弟沦亡督率乡闾来欲救援既至郁州历城已没束手归诚救母弟之命圣朝嘉其附化赏以三品亡父之诚岂後僧帝曰：僧身居东海去留任意来则国有去则他人是故赏之乡父被围孤城已是我物所以不赏对曰：亡父据城归国至公也。僧意计而来为私也。为私蒙赏至公不酬臣未见其可帝笑而不言比部尚书陆叱文晔曰：假令先朝谬赏僧，岂可谬相赏也。文晔曰：先帝中代圣主与日月等曜比於尧舜时宰则十乱五臣今言谬赏，岂不仰诬先朝乎！尚书高闾曰：卿谓母弟与妻子何者为重文晔曰：母弟为重闾曰：卿知母弟重朝廷赏僧是也。卿父为妻子而来事何相反对曰：僧。若无母弟来归不闾曰：不来文晔曰：若僧赴母弟之难此是私而亡父本为大丈夫立身处世，岂可顾妻子而曰：高节也。昔乐羊食子有顾以归亡父本心实不垂顾所以归化者自知商周不敌天命有所帝谓文晔曰：卿之所诉颇亦有途赏从重罪从轻寻敕守叙文晔泣曰：臣愚顿已极再见无期陛下既垂慈泽愿敕有司特赐矜礼帝曰：王者无戏何待勤勤既而赐文晔爵都昌子深见待遇。
    高闾为太常卿卒官闾强果敢直谏其在私室言裁闻耳及於朝廷广众之中则谈论锋起人莫能敌孝文以其文雅之美每优礼之。
    李ぁ为度支尚书高祖幸长安ぁ以咸阳山河固秦汉旧都古称陆海劝高祖去雒阳而都之後高祖引见ぁ笑而谓之曰：卿昨有启欲朕都此昔娄敬一说汉祖即日西驾尚书今以西京说朕理殊所以今古相反耳ぁ对曰：昔汉祖起於布衣欲藉以自固娄敬之言合於本旨今陛下百世重光德合四海事同隆周均其职贡是以愚臣献说不能上动高祖大悦。
    北齐陆法和平常言。若不出口时有所论则雄辩无敌犹然带蛮音文宣以为太尉兼西南大都督裴让之弟诹之奔关右兄五人皆拘系神武问云：诹之何在答曰：昔吴蜀二国诸葛兄弟各得尽心况让之老母在君臣分定失忠与孝愚夫不为伏愿明公以诚信待物。若以不信处物物亦安能自信以此定霸犹却行而求道耳神武善其言兄弟俱释後为清河太守被诛。
    唐薛收为秦府计室房玄龄荐之於太宗即日召见问以经略收辩对纵横皆合旨要。
    郑惟忠天授中应举召见则天临轩问诸举人何者为忠诸人对不称旨惟忠对曰：忠者外扬君之美内隐君之恶则天曰：善及为水部员外郎则天幸长安惟忠待制来见则天谓曰：朕识卿久矣。前於东部言忠臣外扬君之美内隐君之恶至今不忘。
    ●卷八百三十五
    ○总录部　性质
    天之所命不易者性气之所禀不动者质是故率而为道抱以为朴正直则有全德盖寡愚智长短自殊厥趣刚柔缓急各显诸用亦繇凫胫难续阳冰不冶是以圣人随气而任之则小大无不济矣。
    裨谌郑大夫能谋谋於野则获（得所谋也。）谋於邑则否（此才性之敝也。）。
    端木赐字子贡喜扬人之美不能匿人之过。
    汉张汤为廷尉赵禹为少府两人交汤兄事禹禹志在奉公孤立而汤舞智以御人（舞弄其智制御他人）。
    陈遵与张竦为友俱至二千石免官归长安竦居贫无宾客时好事者从之质疑问事论道经书而已而遵昼夜呼号车骑满门酒肉相属遵尝谓竦曰：足下讽诵经书苦身自约不敢差跌而我放意自恣浮湛俗问（湛读曰沈）官爵功名不减於子而差独乐顾不忧邪竦曰：人各有性长短自裁子欲为我亦不能吾而效子亦败矣。虽然学我者易持效子者难将吾常道也。後汉第五伦为司空性质悫少文采在位以贞白称时人方之前朝贡禹然少蕴藉不威仪亦以此见轻。
    魏乐进字文谦容貌短少以胆烈从太祖为帐下吏杜恕推诚以质不治饣希少与冯翊李丰俱为父任总角相善及各成人丰砥砺名行以要世誉而恕诞节直意与丰殊趣丰竟驰名一时京师之士多为之游说而当路者，或以丰名过其实而恕被褐怀玉也。繇此为丰所不善恕亦任其自然不力行以合时丰已显仕朝廷恕犹居家自。若明帝以恕大臣子擢拜散骑侍郎数月转补黄门侍郎。
    袁涣字曜卿为梁相其为政崇教训恕思而後行外温柔而内能对文帝问涣从弟敏涣勇怯何如敏对曰：涣貌似柔和然其临大节处危难虽贲育不过也。蜀杨戏出领梓潼太守入为射声校尉所在清约不烦性虽简惰未尝以甘言加人过情接物。
    吴孙涣以杨武中郎将领江夏太守涣讷於造次而敏於当官军民称之。
    晋李胤容貌质素颓然。若不足者而智度沉邃言必有则初仕上计掾。
    王承字安期湛子也。清虚寡欲无所尚言理辩物但明其指要而不饣希文辞有识者服其约而能通永宁初为骠骑参军。
    虞潭为卫将军貌虽和柔而内坚明有胆决虽屡统军旅而有倾败。
    梁殷芸字灌蔬陈郡长平人性倜傥不拘细行然不妄交游门无杂客後至通直散骑常侍。
    後魏梁祚笃志好学有儒者风无当世之才官至秘书令。
    隋薛道衡为内史侍郎加上仪同三司道衡每至构文必隐空斋榻墙而卧闻户外有人便怒其沈思如此。
    唐魏徵状貌不逾中人而素有胆智位至太子太师郭宏道性宽厚如愚而内敏为沧州刺史。
    杜佑字君卿位至司徒外示宽和而持身有术为政弘易不尚察掌计治民物便而济驭戎应变即非所长。
    薛存诚性至和易於人无所不容及当官遇事即确然不拔以是人皆称重官至御史中丞。
    韦处厚居家循易如不克任至於廷诤敷启及驭辖胥吏劲确嶷然不可回夺位至相辅。
    ○总录部　质朴
    先圣之言有曰：夫达也。者质直而好义。又曰：刚毅木讷近仁言其任质朴之怀绝苟。且之行发言慷慨遇事简易忠所奉以尽诚临大节而不夺可以集其事可以近於仁也。虽威仪斯定风采无取处则为乡党所轻出则为左右所笑苟能其用也。庸何伤哉！汉周勃高祖时为太尉勃为人木强敦厚（木谓质朴）不好文学每召诸生说士东乡坐责之（勃自东向责诸生说士不以宾主之礼也。乡读曰乡）趣为我语（趣读促谓令速言也。）其椎少文如此（椎谓朴钝如椎音直追反）。
    申培公者鲁人也。（培申公名音扶尤切）武帝徵至见帝帝问治乱之事申公已八十馀老对曰：为治者不在多言顾力行何如耳（顾念也。力行为勉力为行也。）是时帝方好文辞见申公对默然已招致即以为太中大夫舍鲁邸（舍止息也。）夏侯胜宣帝时为谏议大夫给事中胜为人质朴守正简易亡威仪见时谓帝为君（见见於天子也。）误相字於前（前天子之前也。君帝前臣者不当相呼字也。）帝亦以是亲信之。
    龚遂为渤海太守数年宣帝遣使者徵遂议曹王生愿从功曹以为王生素耆酒亡节度不可使（耆读曰嗜）遂不忍逆从至京师王生日饮酒不视太守（日日尝饮酒也。）遂引入宫王生醉从後呼遂曰：明府。且止愿有所白遂还问其故（还回也。）王生曰：天子即问君何以治渤海君不可有所陈对宜曰：皆圣主之德非小臣之力也。遂受其言既至前帝果问以治状遂对如王生言天子说其有让（说读曰悦）笑曰：君何得长者之言而称之遂因前曰：臣非知此乃臣议曹教戒臣也。帝以遂年老不任公卿拜为水衡都尉议曹王生为水衡丞以褒显之。
    後汉吴汉光武时为大司马汉为人质厚少文造次不能以辞自达臧宫为左中郎将以谨信质朴故尝见任用。
    第五伦建武中举孝廉补淮阳国医工长从王朝京师光武尝召与语至夕帝戏谓伦曰：闻卿为吏妇公不过从兄饭宁有之邪伦对曰：臣三娶妻皆无父少遭饥乱实不敢妄过人食帝问曰：闻卿为市掾人有遗母一笥饼者卿从外来见之夺母笥探口中饼信乎！伦对曰：实无此众人皆以臣愚蔽故为生是语也。帝大笑。
    刘昆初为江陵令时县连年火灾昆取向火叩头多能降雨止风徵拜议郎稍迁侍中弘农太守先是崤黾驿道多虎灾行旅不通昆为政三年仁化大行虎负子北渡河帝闻而异之徵代杜林为光禄勋诏问昆曰：前在江陵反风灭火後守弘农虎北渡河行何德政而致是事昆对曰：偶然耳左右皆笑其质诚光武叹曰：此乃长者之言也。命书诸策。
    桓荣建武中为博士入会庭中诏赐奇果受者皆怀之荣独举手捧以拜帝笑指之曰：此真儒士也。以是愈见敬厚。
