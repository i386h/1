<!-- { "loadSidebar": true } -->
    汉陈汤元帝时为西域副校尉先是郅支单于杀汉使谷吉等汉遣使三辈至康居求谷吉等死（死尸也。）郅支困辱使者不肯奉诏而因都护上书言居困愿归计︹汉遣子入侍（故为此言以调戏也。归计谓归附而受计策也。）其骄慢如此建昭二年汤既领外国乃与西域都护骑都尉甘延寿谋曰：夷狄畏服大种其天性也。西域本属匈奴今郅支单于威名远闻侵陵乌孙大宛常为康居画计欲降服之如得此二国北击伊利西取安息南排月氏山离乌弋数年之间城郭诸国危矣。（山离乌弋不在三十六国中去中国二万里谓西域国为城郭者言不随畜牧迁徙以别於匈奴也。）。且其人剽悍（剽轻也。悍勇也。剽频妙切悍胡切）好战伐数取胜久畜之必为西域患郅支单于虽所在绝远蛮夷无金城强弩之守如发屯田吏士驱从乌孙众兵直指其城下彼亡则无所之守则不足自保千载之功可一朝而成也。延寿亦以为然欲奏请之汤曰：国家与公卿议大策非凡所见事必不从延寿犹与（与读曰豫）不听会其久病汤独矫制发城郭诸国兵车师戊巳校尉屯田吏士延寿闻之惊起欲止焉汤怒按剑叱）延寿曰：大众已集会竖子欲沮众邪（沮止也。坏也。音才女切）延寿遂从之部勒行陈益置扬威白虎合骑之校（西域陈法之名也。或云：一校则别为一部军故称校耳汤时新置此等诸校名以为威声也。）汉兵胡兵合四万馀人延寿汤上疏自劾奏矫制陈言兵状即日引兵分行别为六校其三校从南道逾葱岭经大宛其三校都护自将发温宿国从北道入赤谷过乌孙涉康居界至阗池西而康居副王抱阗将数千骑寇赤谷城东（阗音填）杀略大昆弥千馀人寇畜产甚多从後与汉军相及颇寇盗後重（重谓轻重也。）汤纵胡兵击之杀四百六十人得其所略民四百七十人还付大昆弥其马牛羊以给军食。又捕得抱阗贵人伊奴毒入康居东界令军不得为寇间呼其贵人屠墨见之（间密呼也。）谕以威信与饮盟遣去径引行未至单于城可六十里止营复捕得康居贵人贝色子男开牟以为导贝色子即屠墨母之弟皆怨单于繇是具知郅支情明日引行未至城三十里止营郅支单于遣使问汉兵何以来应曰：单于上书言居困厄愿归计︹汉身入朝见天子哀闵单于弃大国屈意康居故使都护将军来迎单于妻子恐左右惊动故未敢至城下使数注来相答报延寿汤因让之我为单于远来而至今无名王大人见将军受事者（名王诸王之贵者受事受教命而供事也。）何单于忽大计失客主之礼也。兵来道远人畜罢极食度（大各切）。且尽恐无以自还愿单于与大臣审计策明日前至郅支城都赖水上离城三里止营傅陈（傅读曰敷敷布也。）望见单于城上立五采幡帜（帜读曰织音式志切）数百人被甲乘城（乘谓登之备守也。）。又出百馀骑往来驰城下步兵百馀人夹门鱼鳞陈（言其相接次形。若鱼鳞）讲集用兵城上人更招汉军曰：斗来（更互也。音工行切）百馀骑驰赴营营皆张弩持满指之骑引却颇遣吏士射城门骑步兵骑步兵皆入延寿汤令军闻鼓音皆薄城下四面围城各有所守穿堑塞门户卤为前弩为後仰射城中楼上人楼上人下走上城外有重木城从木城中射颇杀伤外人外人发薪烧木城夜数百骑欲出外迎射杀之初单于闻汉兵至欲去疑康居怨己为汉内应。又闻乌孙诸国兵皆发自以无所之郅支已出复还曰：不如坚守汉兵远来不能久攻单于乃披甲在楼上诸阏氏夫人数十皆以弓射外人外人射中单于鼻诸夫人颇死单于下骑传战大内（下骑谓下楼而骑马也。传战转战也。大内单于之内室也。言。且战。且行而入内室）夜过半木城穿中人入王城乘城呼（乘登也。呼火故也。次下亦同）时康居兵万馀骑分为十馀处四面环城亦与相应和（环绕也。音患和音祸）夜数奔营不利辄平明四面火起吏士喜大呼乘之钲鼓声动地康居兵引汉兵四面推卤卤并入土城中单于男女百馀人走入大内汉兵纵火吏士争入单于被创死军候假丞杜勋斩单于首得汉使节二及谷吉等所赍帛书诸卤获以畀得者（畀子也。各以与所得人畀必寐切）凡斩阏氏太子名王以下千五百一十八级生虏百四十五人降虏千馀人赋予城郭诸国所发十五王（赋谓班与之也。所发十五王谓所发诸国之兵共围郅支王者也。），於是延寿汤上疏曰：臣闻天下之大义当混为一（混同也。音乎！本切）昔有唐虞今有强汉匈奴呼韩邪单于已称北蕃惟郅支单于叛逆未伏其辜大夏之西以为强汉不能臣也。郅支单于惨毒行於民大恶通於天臣延寿臣汤将义兵行天诛赖陛下神灵阴阳并应天气精明陷陈克敌斩郅支首及名王已下宜县头街蛮夷邸间（按黄图街在长安城门内街街名蛮夷邸在此街也。邸名今鸿胪客馆也。）以示万里明犯强汉者虽远必诛初中书令石显常欲以姊妻延寿延寿不取及丞相匡衡亦恶其矫制皆不与汤（与犹许也。）既至论功石显匡衡以为延寿汤擅兴师矫制幸得不诛如复加爵土则後奉使者争欲乘危徼幸生事於蛮夷为国招难渐不可开帝内嘉延寿汤功而重违衡显之（宜重难言也。）议久不决宗正刘向上疏请尊宠爵位以劝有功，於是天子下诏封延寿为义成侯汤爵关内侯食邑各三百户以延寿为长水校尉汤为射声校尉後汉臧宫为威武将军光武建武十一年讨公孙述宫与征南大将军岑彭等破荆门别至垂鹊山通道出秭归至江州岑彭下巴郡使宫将降卒五万从涪水上平曲述将延岑盛兵於沅水时宫众多食少转输不至而降者皆欲散畔郡邑复更保聚观望成败宫欲引还恐为所反会帝遣谒者将兵诣岑彭有马七百匹宫矫制取以自益晨夜进兵多张旗帜登山鼓讠右步左骑挟船而引呼声动山谷岑不意汉军卒至登山望之大震恐宫因从击大破之斩首溺死者万馀人水为之浊流延岑奔成都其众悉降尽获其兵马珍宝自是乘胜追北降者以十万数。
    宋均为谒者建武二十四年武陵蛮反围武威将军刘尚诏使均乘傅发江夏奔命三千人往救之（擢选精勇闻命奔走者）既至而尚已没会伏波将军马援至因诏令均监军与诸将俱进贼拒扼不得前及马援卒於师军士多温湿疾病死者大半均虑军遂不得反乃与诸将议曰：今道远士病不可以战欲权乘制降之何如诸将皆伏地莫敢应均曰：夫忠臣出境有可以安国家专之可也。（公羊《传》曰：聘礼大夫受命不受辞出境有以安社稷全国家则专之可也。）乃矫制调伏波司马吕种守沅陵长命种奉诏书入虏营告以恩信因勒马兵随其後蛮夷震怖即共斩其大帅而降，於是入贼营散其众遣归本郡为置长吏而还均未至先自劾矫制之罪光武嘉其功迎赐以金帛。
    纪明桓帝时为辽东属国都尉时鲜卑犯塞纪明即率所领驰赴之既而恐贼惊去乃使驿骑诈赍玺书诏纪明纪明於道伪退潜於还路设伏虏以为信然乃入追纪明纪明因大纵兵悉斩获之坐诈玺书伏重刑以有功论司寇刑竟徵拜议郎。
    魏李典汉末为礻卑将军时太祖击谭尚於黎阳使典与者程昱等以船运军粮会尚遣魏郡太守高蕃将兵屯河上绝水道太祖敕典昱。若船不得过下从陆道典与诸将议曰：蕃军少甲而恃水有懈怠之心击之必克军不内驭苟利国家专之可也。宜亟击之昱亦以为然遂北渡河攻蕃破之水道得通。
    田豫明帝太和末以殄夷将军督青州诸军假节讨辽东会吴贼遣使与公孙渊相结帝以贼众多。又已渡海诏豫使罢军豫度贼公垂还岁晚风急必畏漂浪东随无岸当赴成山成山无藏船之处辄便循海案行地形及诸山岛徼截险要列兵屯守自入成山登汉武之观贼还果遇恶风船皆触山沉没波荡著岸无所逃窜尽虏其众。
    晋李魏末为扬威将军假节领护羌校尉羌虏犯塞因其隙会不及启闻辄以便宜出军深入遂大克获以功重免谴时人比之汉朝冯甘焉。
    毛宝为温峤平南参军苏峻作逆宝领千人为峤前锋俱次茄子浦初峤以南军习水峻军便步欲以所长制之宣令三军有上岸者死时苏峻送米万斛馈祖约约遣司马桓抚等迎之宝告其众曰：兵法军令有所不从，岂可不上岸邪乃设变力战悉获其米杀虏万计约用大饥峤嘉其勋上为庐江太守。
    唐李靖太宗贞观四年颉利可汗请举国内附以靖为定襄道行军总管往迎颉利虽外请朝谒而潜怀犹与帝遣鸿胪卿唐俭将军安仁慰谕靖揣知其意谓副将张公谨曰：诏使到彼虏必自宽遂选精骑一万赍二十日粮引兵自间道袭之公谨曰：诏许其降行人在彼未宜讨击靖曰：此兵机也。时不可失韩信所以破齐人如唐俭等辈何足可惜督军疾进师至阴山过其斥候千馀帐皆俘以随军颉利见使者大悦不虞官兵至也。靖军将逼其牙十五里虏始觉颉利畏威先奔部众因而溃散靖斩万馀级俘男女十馀万杀其妻隋义成公主颉利乘千里马投吐浑西道行军总管张宝相擒之以献。
    ○将帅部　立後效
    夫先迷後得实显於羲经善败不亡。盖闻於军志。若夫孟明二陵之战大树回溪之役覆军擒将丧师失律可谓败矣。然而念德不怠乃立於後图出奇无穷终邀於有胜。又兵者机事也。故用之以危地穷而能变屈而能伸审多之可凭虽小衄而何害此制胜之嘉术整军之善教也。是故再战皆北北气未衰一立後功可刷前耻得失之际灿然可观。
    秦孟明视ゾ之役晋人既归秦帅秦大夫及左右皆言於穆公曰：是败也。孟明之罪也。必杀之穆公曰：是孤之罪复使为政三十五年春孟明视帅师伐晋以报ゾ之役晋侯御之战于彭衙秦师败绩穆公犹用孟明孟明增修国政重施於民三十六年夏穆公以孟明伐晋济河焚舟（示必死也。）取王官及郊晋人不出遂自茅津济封ゾ尸而还（王官郊晋地茅津在河东大阳县西封埋藏之也。）遂霸西戎用孟明也。
