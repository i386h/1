<!-- { "loadSidebar": true } -->
宪宗元和中王承宗叛诏以吐突承璀为招讨使右补阙孟简拜疏论之坐忤旨出为常州刺史。
钱徽为翰林学士淮蔡未平徽以连年征伐不息与萧亻免俱在宥密迭上疏请罢兵因忤帝旨除右庶子罢内职。
裴元和末为起居舍人时有术士柳泌钅东药帝惑之上疏请令术士先尝其药以是忤旨贬江陵县令。
文宗太和六年百姓上官兴杀人危死谏议大夫史馆修撰王彦威累上疏以激切忤旨。又咨於执政辞讦气盛除河南少尹。
○帝王部　疑忌
自古驾御豪杰弹压区宇必推己以及物执中以作孚坦荡为怀从容肆体尧舜禹汤率繇是矣。暨周成惑群叔之说姬旦有东山之迁鸱之诗义形怨刺厥後勋高佐命威足震主爵禄不足以充其赏礼法不足以扼其势优崇斯至猜恶弥甚比诸芒刺视如土芥加以谗构相攻谣谗符合久操兵柄颇得士心或车服僭差交结靡间，或以劳自负不慎厥终故虽汉高之豁达光武之宽容去就之间犹不免乎！嫌忌矣。矧乃天资峻刻旧恶是念欲加之罪其无辞乎！《书》曰：任贤勿贰。又曰：任贤繇已盖圣哲之明训也。
汉高祖征陈还相国萧何为民请曰：长安地上林中多空弃地愿令民得入田毋收为禽兽食（禾旱也。言恣人田之不取其税也。音工老切旱音二旱切）帝大怒曰：相国多受贾人财物为请吾苑乃下何廷尉械系之数日王卫尉侍（百官公卿表卫尉王氏无名字史失之也。侍谓侍天子也。）前问曰：相国胡陛下系之暴也。（前问谓进而请也。胡何也。）帝曰：吾闻李斯相秦皇帝有善归主有恶自予今相国多受贾豆金为请吾苑以自媚於民（媚爱也。求爱於民）故系治之王尉曰：夫职事苟有便於民而请之真宰相事者陛下柰何乃疑相国受贾民钱乎！。且陛下距楚数岁陈黥布反时陛下自将往当是时相国守关中关中摇足则关西非陛下有也。相国不以此时为利乃利贾人之金乎！。且秦以不闻其过亡天下夫李斯之分过。又何足法哉！陛下何疑宰相之浅也。帝不怿（怿悦也。感卫尉之言故惭悔而不悦也。）是日使使持节赦出何
景帝时周亚夫为丞相帝居禁中召亚夫赐食独置大（大脔音侧吏反）无切肉。又不置箸亚夫心不平顾谓尚席取箸席主席者也。）帝视而笑曰：此非不足君所乎！（帝言赐君食而不设箸此繇我意於君有不足乎！）亚夫免冠谢帝帝起亚夫因趋出帝目送之曰：此鞅鞅非少主臣也。竟下狱死。
武帝时郑当时字庄以任侠自喜声闻梁楚间及为大司农帝使视决河自请治行五日（治行谓庄严）帝曰：吾闻郑庄行千里不赍粮治行者何也。
义纵为右内史武帝幸鼎湖病久已而卒起幸甘泉（已病愈也。言帝久病既愈忽然即幸甘泉治帝怒曰：纵以我为不行此道乎！衔之至冬杨可方受告缗纵以为此乱民部吏捕其为可使者天子闻使杜式治以为废格沮事（武帝使杨可主告缗没入其财物纵捕为可使者。此为废格诏书沮已成事也。沮壤也。）弃纵市宣帝初即位谒见高庙大将军霍光从骖乘帝内严惮之。若有芒刺在背後车将军张安世代光骖乘天子从容肆体甚安近焉及光身死而宗族竟诛故俗传之曰：威震主者不畜霍氏之祸萌於骖乘。
後汉光武时冯勤为郎中给事尚书司徒侯霸荐前梁令阎杨杨素有讥议帝尝嫌之既见霸奏疑其有奸大怒赐霸玺《书》曰：崇山幽都何可偶黄钺一下无处所欲以身试法邪将杀身以成仁邪使勤奉策至司徒府勤还陈霸本意申释事理帝意稍解。
魏太祖初为董卓所辟太祖变易姓名间行东归过故人成皋吕伯奢伯奢出行五子俱在备宾主礼闻其食器声以为图已遂夜杀之既而凄怆曰：宁我负人无人负我遂行。
周不疑幼有异才聪明敏达太祖初欲以女妻之不疑不敢当帝爱子仓舒夙有才智谓可与不疑为俦及仓舒卒帝心忌不疑欲除之文帝谏以为不可帝曰：此人非汝所能驾御也。乃遣刺客杀之帝持法峻刻诸将有计画胜出已者随以法诛之及故人旧怨亦皆无馀其所刑杀辄对之垂泣嗟痛之然终无所活初袁忠为沛相尝欲以法治帝後亦杀之。
杨字德祖好学有俊才为丞相主簿尝出行筹太祖有问外事乃逆为记敕守舍儿。若有令出依次通之既而果然如是者三操怪其速使廉之知状於此忌。且以袁绍之甥虑为後患遂因事杀之。
文帝时臧霸为镇东将军都督青州诸军事初霸遣别军在雒会太祖殁霸所部及青州兵以为天下将乱皆鸣鼓擅去帝即位以曹休都督青州霸谓休曰：国家未肯听霸尔。若假霸步骑万人必能横行江表休言之於帝帝疑霸军前擅去今意壮乃尔遂东巡因霸来朝而夺其兵。
晋宣帝以玄石图有牛继马後深忌牛氏遂为二共一口以贮酒焉帝先饮佳者而以毒酒鸩其将牛金。
景帝夏侯后母曹氏魏德阳乡主后雅有识度魏明帝世宣帝居上将之重诸子并有雄才大略后知帝非魏之纯臣而后魏氏之甥帝深忌之遂以鸩终。
夏侯玄为景帝所执卫将军司马文王流涕请之帝曰：卿忘会赵司空葬乎！先是司空赵俨薨大将军兄弟玄葬宾客以百数玄时後至众宾咸越席而迎繇是恶之。
文帝有密疏未之屏也。如厕侍中郑小同诣之还谓之曰：卿见吾疏乎！对曰：否帝犹疑而鸩之卒。
王仪高亮雅直为文帝司马东关之役帝问於众曰：近日之事谁任其咎仪对曰：责在元帅帝怒曰：司马欲委罪於孤耶遂引出斩之。
武帝太始初石苞督扬州时诸葛诞初破灭苞便镇抚淮南士马强盛边境多务苞既勤庶事。又以威惠服物淮北监军王琛轻苞素微。又闻童谣曰：宫中大马几作驴大石压之不得舒因是密表苞与吴人交通先时望气者云：东南有大兵起及琛表至帝甚疑之会荆州刺史胡烈表吴人欲大出为寇苞亦闻吴师将入乃筑垒遏水自固帝闻之谓羊祜曰：吴人每来常东西相应无缘偏尔岂石苞果有不顺乎！祜深明之而帝犹疑焉会苞子乔为尚书郎帝召之经日不至帝谓为必叛欲讨苞而隐其事遂下诏以苞不料贼势筑垒遏水劳扰百姓策免其官遣太尉义阳王望率大军徵之以备非常。又敕镇东将军琅邪王伸自下邳会寿春苞用掾孙铄计放兵步出住都亭待罪帝闻之意解及苞诣阙以公还第。
明帝时羊鉴为少府及王敦反帝以鉴敦舅。又素相亲党数被嫌责。
孝武帝时谢安为太傅安女胥王国宝专利无检行安恶其为人每抑制之及帝末年嗜酒好肉而会稽王道子昏萤尤甚惟狎昵讠舀邪，於是国宝谗谀之计稍行於主相之间而好利忄佥讠皮之徒以安功名盛极而构会之嫌隙遂成帝尝召桓伊饮宴安侍坐帝命伊吹笛伊神色无迕即吹为一弄乃放笛云：臣於筝分乃不及笛然自足以韵合歌管请以筝歌并请一吹笛人帝善其调达乃敕御妓奏笛伊。又云：御府人於臣必自不合臣有一奴善相便串帝弥赏其放率乃许召之奴既吹笛伊便抚筝而歌怨《诗》曰：为君既不易为臣良独难忠信不可显乃有见疑患周旦佐文武金功不刊推心辅王政二叔反流言声节慷慨俯仰可观安泣下沾襟乃越席而就之捋其须曰：使君於此不凡帝甚有愧色。
後魏道武时邓渊为尚书吏部郎谨於朝事未尝忤旨其从父弟晖为尚书郎凶侠好奇与定陵侯和跋厚善跋有罪诛其子弟奔长安或告晖将送出之繇是道武疑渊知情遂赐渊死既而悔之时人咸愍惜焉。
庾岳道武时为司空天赐四年诏赐岳舍地於南宫岳将家僮治之侯官告岳衣服鲜丽行止风采拟於人君道武时既不豫多所嫌恶遂诛之时人咸冤惜焉。
贺狄千世为将初道武普封功臣狄千虽为姚兴所留遥赐狄千爵襄武侯加秦兵将军及狄干至道武见其言语衣服有类中国以为业慕而习之故忿焉既而杀之弟归亦刚直方雅与狄千俱死。
後周武帝忌齐王宪意欲除之谓小蒙宰宇文孝伯曰：公能为朕图齐王当以其官位相授孝伯叩头曰：奉先帝遗诏不许滥诛骨肉齐王陛下叔父戚近功高社稷重臣栋梁所寄陛下。若妄加刑戮微臣。又顺曲从则臣为不忠之臣陛下为不孝之子也。帝不怿因渐疏之乃与于智王端郑译等密图其事後令智告宪谋逆遣孝伯召宪入遂诛之。
隋高祖禅位後封宇文忻为杞国公帝尝欲令忻率兵击突厥高言於帝曰：忻有异志不可委以大兵乃止忻既佐命功臣屡经将领有威名於当世帝繇是微忌焉以谴去官。
杨素为尚书左仆射贵宠日隆朝臣莫不畏附唯兵部尚书柳述以帝胥之重数於帝前面折素大理卿梁毗抗表言素作威作福高祖渐疏忌之後因出敕曰：仆射国家之宰辅不可躬亲细务但三日一度向省评论大事外示优崇实夺之权也。终仁寿之末不复通判省事帝天性沉猜素无学术好为小数不达大体故忠臣义士莫得尽心竭辞其草创元勋及有功诸将诛夷罪退罕有存者王雄为右卫大将军参预朝政贵宠冠绝一时与高虞庆则苏威称为四贵帝恶其得众阴忌之不欲其典兵焉乃册为司空亦外示优崇实夺其权也。雄无职务乃闭门不通宾客。
薛道衡为内史侍郎上仪同三司仁寿中杨素专掌朝政道衡与素善高祖不欲道衡久知机密因命检校司徒总管道衡久蒙驱策一旦违离不胜悲恋言之哽噎帝怆然改容曰：尔光阴晚暮侍奉诚劳朕欲令尔将摄兼抚萌俗今尔之去朕如断一臂，於是赉物三百段九环金带并时服一袭马十疋慰勉遣之後为番州刺史上表求致仕炀帝谓内史侍郎虞基曰：道衡将至当以秘书监待之道衡既至上高祖文皇帝颂帝览之不悦顾谓苏威曰：道衡致美先朝此鱼藻之义也，於是拜司隶大夫将置之罪道衡不悟司隶刺史房彦谦素相善知必及祸劝之杜绝宾客卑辞下气而道衡不能用会议新令久不能决道衡谓朝士曰：向使高不死令决当久行有人奏之帝怒曰：汝忆高耶付执法者勘之道衡自以非大过促宪司早断暨於奏日冀帝赦之敕家人具馔以备宾客来候者及奏帝令自尽道衡殊不意未能引决宪司重奏缢而杀之妻子徙。且末时年七十天下冤之。
炀帝即位初杨素为仆射素虽有建立之策及平杨谅之功然特为帝所猜忌外示殊礼内情甚薄太史言隋分野有大丧因改封於楚与隋同分欲以厌当之素寝疾之日帝每令名医诊候赐以上药然密问医人尝恐不死。
窦杭为幽州总管时汉王谅之作乱也。炀帝将发幽州兵以讨之时帝恐杭有贰心问可任者於杨素时李子雄为江州刺史坐事免素进子雄授大将军。
元善为国子祭酒以高有宰相之具尝言於帝帝初然之及得罪帝以善之言为游说深责望之善忧惧先患消渴，於是疾动而卒。
萧琮梁萧之後虽复羁旅见豪贵无所降下尝与贺。若弼深相友善弼既被诛复有童谣言其复起炀帝繇是忌之遂徙其家未几而卒。
宇文[A102]为礼部尚书以才能著称炀帝颇忌之时帝渐好声色尤勤远略[A102]谓高曰：昔周天元好声色而国亡以今方之不亦过乎！。又言长城之役幸非急务有人奏之竟坐诛死天下冤之。
