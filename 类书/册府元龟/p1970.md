<!-- { "loadSidebar": true } -->
    杨阜为定安长史以讨马超功赐爵关内侯让曰：阜君存无难之功君亡无死节之效於义当绌於法当诛超。又不死无宜苟荷爵禄太祖报曰：君与群贤共建大功西土之人以为美谈子贡辞赏仲尼谓之止善君其剖心以顺国命寻以为益州刺史。
    吴张为会稽东部都尉大帝讨江夏命居守遥领所职大帝回以有镇守之劳欲论功加赏厚自挹损不敢蒙宠大帝不夺其志。
    晋卫为廷尉卿邓艾锺会之伐蜀也。以本官持节监艾会军事事平朝议封以克蜀之功群帅之力二将跋扈自取灭亡虽运智谋而无搴旗之效固让不受。
    何攀为散骑常侍以与诛杨骏功封西域侯邑万户赐绢万匹弟逢平乡侯兄子逵关中侯攀固让所封户及绢之半馀所受者分给中外宗亲略不入已。
    贺循为吴国内史以讨华轶功将封乡侯循自以卧疾私门固让不受。
    後魏高植为济州刺史率州军讨破元愉别将有功当蒙封赏不受云：蒙荷重恩为国致效是其常节何足以膺进陟之报恳恻发於至诚。
    後周李棠初事後魏行东莱郡事孝武西迁遂仕东魏为北豫州掾刺史高仲密遣棠诣阙归款太祖拜棠卫将军右光禄大夫封广宗县公邑一千户棠固辞曰：臣世荷朝恩义当奉国而往者见拘逆命不获陪驾西巡今日之来免罪为幸何敢以此微庸冒受天爵如此者再三优诏不许。
    司马裔为北徐州刺史太祖令山东立义诸将能率众入关者并加重赏裔领户千室先至太祖欲以封裔裔辞曰：立义之士远归皇化者皆是其诚心内发岂裔能率之乎！今以封裔便是卖义士以求荣太祖善而从之。
    薛善族兄崇礼为齐神武守河东太祖遣李弼围之崇礼固守不下善密说崇礼犹持疑不决会善从弟馥妹夫高子信为防城都督守城南面遣馥来诣善云：意欲应接西军但恐力所不制善即令弟济将门生数十人与信馥等斩关引弼军入时预谋者并赏五等爵善以背逆归顺臣子常情岂容阖门大小俱叨封邑遂与弟慎益固辞不受太祖嘉之以善为汾阴令。
    隋王颁梁太尉僧辩之子其父为陈武帝所杀颁既入隋为开府献取陈之策及陈平有司录其战功将加柱国赐物五千段颁固辞曰：臣缘国威灵得雪怨耻本心徇私非是为国所加官赏终不敢当高祖从之。
    ●卷八百八
    ○总录部　远名
    《诗》曰：既明。且哲以保其身。又语曰：以约失之者鲜矣。故士君子蕴明哲之心秉贞静之操畏权臣之盛满将求婚而辄拒避贵戚之气焰彼愿交而不答不屑毁誉而尽心纳忠静退守贞而罔求干预，或不矜於富贵，或不就其徵辟时人重其立志来者仰其清风载诸缣缃斯可尚矣。
    汉刘德为宗正妻死大将军霍光欲以女妻之德不敢畏盛满也。
    隽不疑为京兆尹大将军霍光欲以女妻不疑固辞不敢当。
    後汉邓禹封高密侯以特进奉朝请禹以天下既定当远名势。
    王丹京兆下わ人资性方洁邓禹表丹领左冯翊称疾不视事免归後徵为太子太傅时大司徒侯霸欲与交友及丹被徵遣子昱候於道昱迎拜车下丹下答之昱曰：家公欲与君结交何为见拜丹曰：君房有是言丹未之许也。
    张霸为侍中时皇后兄虎贲中郎将邓骘当朝贵戚闻霸名行欲与为交霸逡巡不答。
    李通尚宁平公主为大司空通性谦恭常避权势谢病不视事。
    马廖援子也。少以父任为郎明德皇后立为虎贲中郎将廖性质诚畏慎不受权势声名尽心纳忠不屑毁誉。
    王谦父畅祖龚皆为三公谦为大将军何进长史进以谦名公之胄欲与为婚见其二子使择焉谦勿许以疾免卒於家。
    晋郑默为光禄勋后父杨骏先欲以女妻默子豫默曰：吾每读隽不疑傅常想其人畏远权贵奕世所守遂辞之。
    解系梁州刺史之子也。清身洁己时荀勖门宗强盛朝野畏惮之勖诸子谓系曰：我与卿为友应向我公拜勖。又曰：我与尊先使君亲厚系曰：未奉先君遗教公。若与先君厚往日哀顿当垂书问亲厚之诲非所敢承。
    宋谢瞻晋末为宋国中书黄门侍郎相国从事中郎弟晦时为宋台右卫权遇已重於彭城还都迎家宾客辐辏门巷填满时瞻在家惊骇谓晦曰：汝名位未多而人归趣乃尔吾家素以静退为业不愿干豫时事交游不过亲朋而汝遂势倾朝野此岂门户之福耶乃篱隔门庭曰：吾不忍见此及还彭城言於高祖曰：臣本素士父祖位不过二千石弟年始三十志用凡近荣冠台府位任显密福过灾生其应无远特乞降黜以保衰门前後屡陈高祖欲以瞻为吴兴郡。又自陈请乃为豫章太守晦，或以朝廷密事语瞻瞻辄向亲旧陈说以为笑戏以绝其言晦遂建佐命之功任寄隆重瞻愈忧惧永初二年在郡遇疾不肯自治幸於不永晦闻疾奔往瞻见之曰：汝为国大臣。又总戎重万里远出必生疑谤时果有诉告晦反者瞻疾笃还都高祖以晦禁旅不得出宿使瞻居于晋南郡公主胥羊贲故第在领军府东门瞻曰：吾有先人弊庐何为於此临终遗晦。《书》曰：吾得启体幸全归骨山足亦何所多恨弟思自勉励为国为家遂卒时年三十五谢晦弟也。初为州主簿中军行参军太子舍人俄迁秘书丞自以兄居权贵已蒙超擢固辞不就王敬弘临沂人也。文帝元嘉中为左光禄大夫东归後徵为太子少傅不就子恢之被召为秘书郎敬弘为奉朝请与恢之。《书》曰：秘书有限故有竞朝请无限故无竞吾欲使汝处於不竞之地太祖嘉而许之。
    谢弘微为右卫将军元嘉六年东宫始建领中庶子。又寻加侍中弘微志在素官畏忌权宠固让不拜乃听解中庶子。
    孟ダ字彦重本昌安人兄昶贵盛ダ不就徵辟昶死後起家为东阳太守。
    江湛为彭城王义康司徒主簿太子中舍人司空檀道济为子求湛妹婚不许义康有命。又不从时人重其立志义康欲引与日夕湛固求外出乃以为武陵内史。
    後魏杨津有六子长子遁字山才其家贵显诸子弱冠咸縻王爵而遁性澹退年近三十方为镇西府主簿。
    北齐韩晋明嗣封东莱王有侠气朝廷处之贵要必以疾辞告人云：废人饮美酒对名胜安能作刀笔吏披反故纸乎！武平末为仆射百馀日便解官。
    後周蔡明帝时为小司马帝之为公子也。与友昵及即位礼遇弥隆尝辞疾避之至於婚姻尤不愿交於势要。
    唐薛元敬收之从父兄子也。为天策府参军兼掌记室与收俱为文学馆学士时房杜等处心腹之寄深相友敬畏於权势竟不之狎如晦尝云：小记室不可得而亲不可得而疏。
    王义方泗州涟水人也。少孤贫事母甚谨博通五经而蹇傲独行初授晋王府参军直弘文馆特进魏徵甚礼之将以侄女妻之义方固辞无几徵卒义方竟娶徵之侄告人曰：昔不附宰相之势今感知己之言故也。
    杨於陵为润州句容主簿韩节镇金陵以女妻之秩满为岳鄂江西二府从事累官至侍御史韩自江南入朝总将相财赋之任德宗颇任遇权倾中外於陵自江西府罢卜筑於建昌以读书山水为乐殁德宗贞元八年徵拜膳部员外郎。
    韩公武自宣武马部都虞侯将兵诛蔡贼授州节度使宪宗元和十四年父弘入朝公武乞罢节度入为右金吾将军既而弘出镇河中季父充乃移镇宣武叹曰：二父联居重镇吾以孺子当金吾之职家门之盛惧不克胜坚辞宿卫改右骁卫将军性颇恭逊不以富贵自处。
    王龟宣宗大中中为太常少卿以弟铎入相不愿在朝出为同州防御使。
    後唐孔邈兖州曲阜人文宣王四十一代孙乾宁五年登进士第除校书郎崔远在中书奏万年尉充集贤校理以亲舅独孤损方在廊庙避嫌不赴职。
    ○总录部　避嫌
    夫处簪缨之族任台阁之官而有服之亲不敢相临盖避嫌之道也。若乃父秉国钧而靡求仕进兄居柄用而固辞近职此盖奉公之亮节饰身之远谋虽与内不避亲疏不避仇者殊然而闲邪存诚防微杜渐亦足尚矣。
    宋傅隆为尚书左丞以族弟亮为仆射缌服不得相临徙太子率更令。
    王球为义兴太守从兄弘为扬州以服亲不得相临遂加宣威将军。
    唐苏弟诜初拜给事中时为中书侍郎上表让诜所授玄宗曰：古来有内举不避亲乎！曰：晋祁奚是也。玄宗曰：。若。然则朕用苏诜何得屡言近日卿父子犹同在中书兄弟有何不得卿言非至公也。
    马炫为左散骑常侍以弟燧拜司徒兼侍中以亲避转刑部侍郎。
    李德裕字文饶幼有壮志苦心力学尤精西。《汉书》左氏春秋耻与诸生从乡赋不喜科试年才及冠志业大成贞元中以父吉甫谴蛮方随侍左右不求仕进元和初以父再秉国钧避嫌不仕台省累辟诸府从事。
    杜从郁为左拾遗司徒佑之子也。元和元年九月以从郁为秘书丞郁始自太子司议郎为左补阙右补阙崔群韦贯之左拾遗独孤郁等上疏以为宰相之子不合为谏诤之官，於是降为左拾遗群等。又奉云：拾遗与补阙虽资品不同而皆是谏官父为宰相而子为谏官。若政有得失不可使子论父，於是改授权德舆元和五年入相起居郎翰林学士独孤郁以德舆之胥命守本官罢学士。
    郑瀚为考功员外郎改国子博士史馆撰以父任仆射故也。
    王起为吏部侍郎文宗太和元年六月以起为兵部侍郎充集贤殿学士判院事时起兄播为仆射平章事起在选部非便故移於他曹以集贤之职兼之。
    梁赵光裔为翰林学士中书舍人开平三年为光禄太常少卿以兄光逢擢升相位固辞近职避亲嫌也。後唐孔邈为万年尉充集贤校理以亲舅独孤损在中书避嫌不赴职。
    杨注为户部侍郎充翰林学士宰相涉之弟也。哀帝二年三月敕兄既秉於枢衡弟故难居宥密可守本官罢内
    ○总录部　嫉恶
    仲尼有言曰：惟君子能好人能恶人盖有挺劲直之性禀直清之操嫉夫奸佞形於言色以至当官而行守法无贰抗志靡惑繇衷自信或裂裳裹足以长骛或操觚著论以申贬周爱陈迹以泄其愤怒激厉薄俗以扶於名教责败田之夫鄙其繇径讥贝锦之子斥是谗言恶彼犬羊之质奋兹鹰之志非刚毅中立卓然有守者孰能及，於是哉！其或观过所从不於其党多僻之世疾之已甚良非斯人之徒与。
    齐公子元其弟商人弑其君舍而自立是为懿公，公子元不顺懿公之为政也。终不曰：公曰：夫已氏（犹言某甲）介子推晋人秦送文公至河舅犯曰：臣从君周旋天下过亦多矣。臣犹知之况於君乎！请从此去矣。重耳曰：若反国所不与子犯共者河伯视之乃投璧河中以与子犯盟是时介子推从在船中乃笑天实开公子而犯以为已功而要市於君固足羞也。吾不忍与同位乃自隐。
    陈。《文子》齐大夫崔子弑其君陈。《文子》有马十乘弃而违之（崔杼作乱陈。《文子》恶之弃其四十匹马违而去也。）至於他邦则曰：犹吾大夫崔子也。
