<!-- { "loadSidebar": true } -->
    克子嗣肱少有胆略累立战功夹城之役从周德威为前锋时兄嗣弼为昭义副使与李嗣昭守城兄弟内外奋战忠力威壮感动三军潞围乃解以功加检校仆射天八年与李存审援河中败汴军于胡堡壁获汴将庞让十年与李存审屯赵州击汴人於观津时梁祖新屠棘︹其将贺德伦急攻县梁祖率师五万合势营於之西嗣肱自下博率骑三百薄晚与梁之樵刍者相杂日既晡入梁军营门诸骑相合大讠弧矢星发驰突汴人不知所为营大扰既暝敛骑而退是夜梁祖烧营而遁解之围以功特授蔚州刺史十九年新州刺史王郁叛入丹嗣肱进军定妫儒武等三州乃授山北都团练使李克宁武皇季弟初从起云   中为奉诚军使赫连铎之攻黄花城也。克宁从武皇登城血战三日矢尽备竭杀贼万计燕军之攻蔚州克宁勉力婴城拒敌昼夜辍寝食者旬日後奔达靼部及入关逐黄寇凡征行无不卫从。
    魏王继岌庄宗子同光三年伐蜀以继岌为都统郭崇韬为招讨使十月戊寅至凤州武兴军节度使王承捷以凤兴文扶四州降甲申至故镇康延孝收兴州时伪蜀主王衍率亲军五万在利州分步骑之军三万遂战於三泉康延孝李严以劲骑三千犯之蜀军大败斩首五千级馀各奔溃王衍闻其败也。弃利州奔归西川断吉柏津浮梁而去己丑继岌至兴州为蜀东川节度使宋光葆以梓绵剑龙普等州来降武定军节度使王承肇以洋蓬壁三州符印降兴元节度使王宗威以梁开通渠麟等五州符印送降阶州王承岳纳符印秦州节度使王承休弃城而遁辛丑继岌过利州甲辰至剑州己酉至绵州王衍遣使上笺乞降丁巳并入成都自兴师出洛至定蜀计七十五日走丸之势前代所无。
    李从明宗弟频领亲军数战有功官至检校司空李从明宗长子从庄宗於河上累有战功庄宗器赏之用为金枪指挥使。
    ●卷二百九十二
    ○宗室部　礼士
    《书》曰：位不期骄传称宠而能降者鲜矣。盖夫承荣天绪长於宫闼厌饫轻暖宴安富贵非明诚异禀卓尔不群者其孰能折节下士流誉於方来者哉！自姬文好贤逮两汉而下或优礼髦彦降志通逸置之於幕府待之以师友资以遗饷厚其供亻疑询之政务接其游宴乃至列邸图像以极於钦崇讲学论文以申於博约原其尊贤好士之意其於进德隆道不亦多乎！哉！诗云：彼交匪敖万福来求。又曰：宗子维城怀德维宁是之谓矣。
    周公旦曰：我文王之子武王之弟成王之叔父我於天下亦不贱矣。然我一沐三握一饭三吐哺起以待士犹恐失天下之贤人。
    汉楚元王交少时尝与穆生白生申公俱受诗於浮丘伯既至楚以穆生白生申公为中大夫王敬礼申公等穆生不耆酒（耆读曰嗜）王每置酒常为穆生设醴龚舍楚人也。好学明经楚王入朝闻舍高名聘为常侍。
    梁孝王武贵盛待士，於是邹阳枚乘严忌从孝王游焦延寿字赣梁人也。赣贫贱以好学得幸梁王梁王共其资用令极意学。
    後汉赵节王栩光武叔父赵王良之子闻楼望少习严氏春秋有称乡闾遣使赍玉帛请以为师望不受东平王苍闻吴良名辟之署为西曹苍甚相敬爱之北海王睦光武兄齐武王纟寅孙中兴初禁网尚阔而睦性谦恭好士千里交结自名儒宿德莫不造门由是声价益广。
    魏陈思王植初封临侯时邯郸淳博学有才章太祖召见甚敬异之植求淳太祖遣淳诣植植初得淳甚喜。
    白马王彪雅好文学相贾洪善能谈戏彪常师宗之过於三卿。
    沛穆王林初封谦王黄初中隗禧为王郎中王宿闻其儒者尝虚心从学禧亦敬恭以授王繇是大得赐遗。
    晋成都王[A13C]推功不居劳谦下士陆机在雒感全济之恩。又见朝廷屡有变难谓[A13C]必能康隆晋室遂委身焉[A13C]以机参大将军军事。
    河间王武帝时平吴徐耸为相耸清虚无欲进退以礼在吴历清要官素闻耸名厚敬礼之。
    东海王越讨汲桑命苟为前锋破汲桑定邺而还越以复其雠耻甚德之引升堂结为兄弟。
    江统陈留人为司徒左长史东海王越为兖州牧以统为别驾委以州事与统《书》曰：昔王子师为豫州未下车辟荀慈明下车辟孔文举贵州人士有堪应此者不统举高平郗鉴为贤良陈留阮为直言济北程收为方正时以为知人。
    王承字安期东海王越镇许以为记室参军雅相知重敕其子毗曰：夫学之所益者浅体之所安者深闲习礼度不如式瞻仪刑讽味遗言不。若亲承音旨王参军人伦之表汝其师之在府数年见朝政渐替辞以母老求出越不许。
    谯王承为湘州刺史长沙人虞悝与弟望并有士操承临州知其名檄悝为长史未到遭母丧会王敦作逆承往吊悝因留与语曰：吾前被诏遣镇此州正以王敦专擅防其为祸今敦果为逆谋吾受任一方欲率所领驰赴朝廷而众少粮乏。且始到贵州恩信未著卿兄弟南夏之翘隽而智勇远闻古人墨即戎况今鲸鲵塞路王室危急安得遂罔极之情忘忠义之节乎！如今起事将士器械可以济不悝望对曰：王敦居分陕之任一旦构逆图危社稷此天地所不容人神所忿疾大王不以猥劣枉驾访及悝兄弟并受国恩敢不自奋今天朝中兴人思晋德大王以宗子之亲奉信顺而诛有罪孰不荷戈致命但鄙州荒弊粮器空竭舟舰寡少难以进讨宜。且收众固守专檄四方其势必分然後图之事可捷也。承以为然乃命悝为长史望为司马。
    司马楚之东武侯馗八世孙也。楚之年十七值刘裕诛夷司马戚属楚之乃亡於汝颍之间楚之少有英气能折节待士马顺明道恭等所在聚党及刘裕自立楚之规欲报复收众据长社归之者常万馀人刘裕深惮之遣刺客沭谦图害楚之楚之待谦甚厚谦夜诈疾知楚之必自来因欲杀之楚之闻谦病果自赍汤药往省之谦感其意乃出匕首於席下以状告之曰：将军为裕所忌惮愿勿轻率以保全为先楚之叹曰：若如来言虽有所防恐有所失谦遂委身以事之其推诚信物得士之心皆此类也。
    宋临川王道规为征西将军王敬弘为谘议参军时府主簿宗协亦有志趣道规并以事外相期尝共酣饮致醉敬弘因醉失礼为外司所白道规更引还重甲初宴。
    道规子义庆嗣爵临川王招聚文学之士远近必至太尉袁淑文冠当时义庆在江州请为卫军谘议参军其馀吴郡陆展东海何长瑜鲍昭等并为辞章义庆引为佐史国臣太祖与义庆书尝加意斟酌。
    彭城王义康为司徒录尚书事府门每日常有数百乘车虽复位卑人微{此白}被引接。
    衡阳王义季为衡州宗炳高尚有志操义季亲至炳室与之欢宴命为谘议不起。
    戴字仲。若性高尚居于吴义季镇口长史张劭与姻通迎来止黄鹄山山北有竹林精舍林涧甚美憩于此间义季亟从之游服其野服不改常度刘凝之隐居不仕时荆州年饥义季虑凝之馁饷钱十万江夏王义恭出镇于台平原人刘怀珍为本州主簿义恭道遇怀珍以应对见重取为骠骑长。
    始兴王为扬州虽日亲览州事一以委沈璞太祖从容谓曰：沈璞奉时无纤芥之失居家有孝友之称学优才赡文义可观而沈深守静不求名誉甚佳汝但应委之以事更宜引与晤对既素加赏遇。又敬奉此旨璞尝作旧宫赋久而未毕与璞辰曰：卿尝有述旧宫赋何其淹邪想行就耳璞因事陈答辞义可观重教曰：向聊相敦问还白斐然遂兼纸翰昔曹植有言下笔成章良谓逸才吾远惭楚元门盈申白之宾近愧梁孝庭列枚马之客薄因末牍以代一面。
    建平王景素为征北将军南徐州刺史以刘为征北主簿深见礼遇。又以何昌为府主簿以风素见重景素好文章书籍招集才义之士倾身礼接以收名誉由是朝野翕然莫不属意焉。
    南齐豫章王嶷为中书监司空时陆慧晓为武陵王晔征虏功曹庐江何点荐慧晓于嶷补司空掾加以恩礼。
    刘绘为豫章王骠骑主簿绘聪警有文义善隶书数被赏召进对华敏僚吏之中见遇莫及。
    琅邪王诩为功曹以吏能自进嶷谓僚佐曰：吾虽不能得应嗣陈蕃然阁下自有二骥也。
    何点永明元年徵中书郎豫章王命驾造门点从後门逃去竟陵王子良闻之曰：豫章王尚不能屈非吾所议遗点嵇叔夜酒杯徐景山酒钅仓以通意。
    颍川庾铣善属文见赏於豫章王仕至大司马记室参军。
    刘虬字灵预南阳人宋太始中仕至晋平王骠骑记室当阳令罢官归家静处断饵术及胡麻建元初豫章王为荆州牧辟虬为别驾与同郡宗测司空庾易并遣书礼请虬等各笺而不应辟命永明三年刺史庐陵王子卿表虬及同郡宗测宗尚之庾易刘昭五人请加蒲车束帛之命诏徵为通直郎不就竟陵王子良致书通意虬曰：虬四节卧病三时营灌畅馀阴於山泽暮情於鱼鸟宁非唐虞重恩周召宏施虬进不研几入玄无洙泗稷馆之辨退不凝心出累非蒙间树下之节远泽既洒仁规先著谨收樵牧之嫌敬加轼蛙之义。
    庾易志性恬隐不交外物建元元年豫章王辟为骠骑参军不就临川王映独重易上表荐之饷麦百斛易谓使人曰：民樵采麋鹿之伍终其解毛之衣驰骋日月之车得保自耕之禄於大王之恩亦已深矣。辞不受。
    宗测字敬微南阳人宋徵士炳孙也。世居江陵测少静退不乐人间豫章王复遣书请之辟为参军测曰：性同鳞羽爱止山壑眷恋松筠轻迷人路纵宕岩流有。若狂者忽不知老至而今鬓已白岂容课虚责有限鱼慕鸟哉！。
    杜栖吴郡钱塘人有志行能言刺史豫章王闻其名辟议曹从事仍转西曹佐竟陵王子良数致礼接竟陵王子良以刘儒学冠於当时子良亲往谒表为立馆以扬烈桥故主第给之生徒皆贺曰：室美为人灾此华宇岂吾宅耶幸可诏作讲堂犹恐见害也。未及徙居遇病子良遣从学者彭城刘绘顺阳范缜将厨於宅营斋。
    王融为中书郎会魏军动子良於东府募人拔融宁朔将军军主融文辞辨捷尤善属缀有所造作援笔可待子良特相友好情分殊常。
    谢少与从叔俱知名子良开西邸招文学亦预焉子良有清尚礼才好士居不疑之地倾意宾客天下才士好学者游集焉善立胜事夏月客至为设忽饮及甘果著之文教士子文章及朝贵辞翰皆发教撰录时梁高祖与沈约谢王融萧琛范云   任陆亻垂等并游焉号曰：八友。
    江革举高第耽学不倦王闻其名引为西邸学士王瞻授太子舍人初为南海王友寻转司徒竟陵王从事中郎王甚相宾礼。
    范缜为尚书殿中郎于时竟陵盛招宾客缜亦预焉沈约为黄门侍郎与兰陵萧琛琅邪王融陈郡谢南乡范云   乐安任等皆游焉当世号为得人。
    范云   字彦龙建元初子良为会稽太守云   始随王王未之知也。会游秦望使人视刻石文时莫能识云   独诵之王悦自是宠冠府朝王为丹阳尹召为主簿深相亲任。
