<!-- { "loadSidebar": true } -->
    陆杲为御史中丞性悻直无所顾望台称不畏强御到洽为御史中丞弹纠无所顾望号为劲直。
    张缅为御史中丞弹纠无回避豪右惮之。
    孔休源为御史中丞正色直绳无所回避百寮莫不惮之。
    刘潜为御史中丞弹纠无所顾望当时称之。
    陈孔奂为御史中丞奂性刚直善持理多所纠劾朝廷甚敬惮。
    袁宪为御史中丞朝野皆严惮焉。
    褚为御史中丞甚有直绳之称。
    後魏李彪迁御史中尉彪性刚直多所弹纠远近畏之豪右屏气。
    元仲景性严峭庄帝时兼御史中尉京师肃然每向台常驾赤牛时人号赤牛中尉。
    阳固为治书侍御史使怀荒镇镇将方贰望风逃走王显为御史中尉多所弹劾百寮肃然。
    北齐赵郡王深初仕魏为御史中尉正色纠弹无所回避远近肃然。
    窦泰为御史中尉泰以勋戚居台虽无多纠举百寮畏惧。
    崔暹为御史中丞文襄欲假暹威势诸公在坐令暹高视徐步两人掣裾而入文襄分庭对揖暹不让席而坐觞再行便辞退文襄曰：下官薄有蔬食愿公少留暹曰：受敕在台以检校遂不待食而去文襄降陛送之旬月後文襄与诸公出之东山遇暹在道前驱为赤棒所击文襄回马避之暹後弹尚书令司马子如及尚书元羡殷州刺史慕容献。又弹太师咸阳王坦并州刺史可朱浑道元罪状极笔并免官其馀死黜者甚众神武书与邺下诸贵曰：崔暹昔事家弟为定州长史佐吾儿开府谘议及迁左丞吏部郎吾未知其能也。始居宪台乃尔纠劾咸阳王司马令并是吾对门布衣之旧尊贵亲昵无过二人同时获罪吾不能救诸君其慎之。又文襄尝谓暹曰：我尚畏羡何况馀人由是威名日盛内外莫不畏服。
    隋柳为治书侍御史当朝正色甚为百寮之所敬惮。
    陆知命为治书侍御史侃然正色为百寮所惮後。又奏劾齐王柬百寮震忄栗。
    皇甫诞字元虑少刚毅有器局开皇中累迁治书侍御史朝臣无不肃惮焉。
    唐王志中宗神龙中累除左台御史执法刚正百寮畏惮时人呼为皂雕言其顾瞻人吏如雕鹗之视雀也。
    李栖筠为御史大夫正身守道无所顾惮朝纲益振百度肃然名重於时。
    窦参为御史中丞不避权贵理狱以严称。
    李夷简为御史中丞弹奏京兆尹杨凭当时翕然谓纪纲复振。
    李绛为御史大夫威望时振。
    魏为御史中丞弹驸马都尉杜中立赃罪贵戚惮之。
    孔纬为御史中丞器志方雅嫉恶如雠既总宪刚中外不绳而自肃。
    ●卷五百十三
    ○宪官部　公忠引荐褒赏公忠
    士君子策名委质有死无贰公忠之义谅在兹矣。乃有典司邦宪表式朝右厉冰霜之志执金石之心正色不回谠言无隐竭诚於颠越之际献规於疑贰之始或明辨其飞语或申雪其冤讼以至逢危殒命抱义立节千古之下莫不仰其清风而思见其人者也。後汉种顺帝时为侍御史监护太子承光宫中常侍高梵受敕迎太子不赍诏书以衣车载太子欲出太子傅高褒不知所以力不能止开门临去至横剑当车曰：御史受诏监护太子太子国之储副人命所系常侍来无一尺诏书安知非挟奸邪今日之事有死而已梵不敢争。
    杨众以谒者仆射从献帝入关累迁御史中丞及帝东迁夜走度河众率诸官属步从至太阳拜侍中（太阳县属河东郡）建安二年追前功封{艹务}亭侯。
    晋刘暾为司隶校尉时惠帝立羊玄之女为皇后成都王以讨玄之为名废后为庶人处金墉城大驾幸长安留台复后位永兴初河间王矫诏遣尚书田淑敕留台赐后死诏书累至暾与尚书仆射荀藩河南尹周馥驰上奏曰：奉被手诏伏读惶悴臣按古今书籍亡国破家毁丧宗礻方皆由犯众违人之所致也。陛下迁幸旧京廓然众庶悠悠罔所依倚家有踵之心人想銮舆之声思望大德释兵归农而兵缠不解处处互起，岂非善者不至人情猜隔故邪今上官已犯阙称兵焚烧宫省百姓讠宣骇宜镇之以静而大使卒至赫然执药当诣金墉内外震动谓非圣意羊庶人门户残破废放空宫门禁峻密。若绝天地无缘得与奸人构乱众无愚智皆谓不然刑书猥至罪不值辜人心一愤易致兴动夫杀一人而天下喜悦者宗庙社礻之福也。今杀一枯穷之人而令天下伤惨臣惧凶竖承间妄生变故臣忝司京辇观察众心实已深忧宜当含忍不胜所见谨密启闻愿陛下更深与太宰参详勿令远近疑惑取谤天下见表大怒乃遣陈颜吕郎东收暾暾奔青州后遂得免帝还洛迎后复位初羊后反宫遣使谢暾曰：赖刘司隶忠诚之志得有今日。
    唐苏向垂拱初为监察御史则天使向按韩鲁诸王狱向奏据状无徵则天召见诘问向执奏不回则天不悦曰：卿大雅之士当即有驱使此狱不假卿也。遂令向於河西监军神龙中向为右御史大夫会节愍太子败诏向穷其党与时睿宗在洛为得罪者所引向因辨析事状密奏以保明之中宗意解因是多所原免擢向为户部尚书。
    萧志忠为御史中丞中宗神龙三年自节愍太子举兵诛武三思之後安乐公主及兵部尚书宗楚客兄弟侍御史冉祖雍纪处讷共诬构安国相王及镇国太平公主主与太子连谋举兵请收制狱因此欲加凶忍帝召志忠令鞫其状志忠泣而奏曰：陛下富有四海贵为天子，岂不能容一弟一妹忍受人罗织窃念宗社存亡实在於此臣虽至愚窃为陛下不取。《汉书》曰：一尺布尚可缝一斗粟尚可舂兄弟二人不相容愿陛下详察此言初则天皇后欲立相王相王累日不食请迎陛下固让之诚天下傅说足明冉祖雍所奏咸是构虚帝既与相王公主素相友爱深纳志忠之言志忠自此。又弥加保护由是公主获安。
    卢奕为御史中丞留台东都天宝十四载安禄山犯东都与留守李忄登誓无避死人吏奔散奕在台独居为贼所执与忄登同见害。
    赵涓永泰初为监察御史时禁中失火焚屋室数十间火发处与东宫稍近代宗深疑之涓为巡使俾令即讯涓周历ヂ囿按据迹状乃上直中官遗火所致也。推鞫明审颇尽事情既奏代宗称赏焉德宗时在东官常感涓之究理详细及剌衢州年考既深。又与观察使韩不相得奏免涓官德宗见其名谓宰相曰：，岂非永泰初御史赵涓乎！对曰：然即日拜尚书左丞。
    齐映兴元初为御史中丞从德宗幸梁州每遇险映常执辔会帝马惊跳奔甚帝惧伤映令舍辔映坚执久之乃止帝问故对曰：马奔是不过伤臣如舍之或犯清尘虽臣万死何以塞责帝嘉叹无已。
    孔纬为太子少傅时沙ヌ逼京师昭宗幸凤翔帅朱玫引兵来迎驾田令孜挟帝幸山南时中夜出幸百官不及扈从而随驾者黄门卫士数百人而已帝驻宝鸡候馆诏授纬御史大夫时遣中使传诏令纬率百寮赴行在时京师急变从驾官属至（上张流切下音窒）并为乱兵所剽（匹妙切）资装殆尽纬承令见宰相论事萧遘以田令孜在帝左右音心不欲行辞疾不见纬纬遣台吏促百官上路皆以袍笏不具为辞纬无如之何乃召三院御史谓之曰：吾辈世荷国恩身居宪秩虽六（音飞）奔迫而咫尺天颜累诏追徵皆无承禀非臣子之义凡布衣交旧缓急犹相救┰况在君亲策名委质安可背耶言竟泣下三院曰：人，岂不怀但剽剥之馀丐食不给今。若首涂聊营一日之费俟信宿继行可也。纬拂衣而起曰：吾妻危疾旦不保夕丈夫岂以妻子之故忽君父之急耶公辈善自为谟吾行决矣。即日见李昌符告曰：主上再有诏命令促百寮前进观群公之意未有发期仆忝宪闱不宜居後道涂多梗明公幸假五十骑送至陈仓昌符嘉之谓纬曰：路无顿递裹粮办耶乃送钱五十缗令骑士援纬达散关纬知朱玫必蓄异志奏曰：关城小邑不足以驻六师请速幸梁州翌日车驾离陈仓才入关而岐之兵围宝鸡攻散关微纬之言几危矣。
    ○宪官部　引荐
    《诗》曰：蒸我髦士盖美其得贤。《传》曰：举尔所知诚广其荐善况夫总司彝宪纠正庶工固宜念则哲之明先举类音飞之义审择儒雅博衍隽良荐於朝廷縻以组绶其或忠谠之士邪佞所仇文致厥辜沦舀非辟而能表荐其行请宥其刑皆所以为国爱材进人以道刘楚之诗斯作沉僚之叹罔兴岂止致位於台槐受宠於龟紫固可以纪其劳懿为南司之表式焉。
    汉张汤为御史大夫尹齐以刀笔吏稍迁至御史事汤汤数称荐以为廉武帝使督盗贼。又以倪宽为掾举侍御史擢大中大夫。
    萧望之为御史大夫除薛广德为属数与论议器之荐广德经行宜充本朝为博士论石渠。
    繁延寿为御史大夫（即李延寿也。一姓繁音蒲河切）闻谷永有茂材除补属举为太常丞。
    贡禹为御史大夫琅邪诸葛丰以明经为郡文学名特立刚直禹除为属举侍御史。
    後汉杜林为侍御史林先与郑兴同寓陇右乃荐之曰：窃见河南郑兴执义坚固敦悦诗书好古博物见疑不惑有公孙侨观射父之德宜侍帷幄典职机密昔张仲在周燕翼宣王而诗人悦喜惟陛下留听少察以助万分乃徵为太中大夫。
    樊准为御史中丞时庞参坐法输作。若卢准上疏荐参曰：臣闻鸷鸟累百不如一鹗昔孝文皇帝悟冯唐之言而赦魏尚之罪使为边守匈奴不敢南向夫以一臣之身折方面之难者选用得也。臣伏见故左校令河南庞参勇谋不测卓尔奇伟高才武略有魏尚之风前坐微法输作经时今羌戎为患大军西屯臣以为如参之人宜在行伍惟明诏采前世之举观魏尚之功免赦参刑以为军锋必有成效宣助国威邓太后纳其言即擢参於徒中召拜谒者使西督三辅诸军屯。
    应奉为司隶校尉时河南尹李膺奏按羊元群赃罪元群赂宦竖膺反坐输作左校初膺与廷尉冯绲大司农刘等共同心志纠罚奸亻幸绲时亦得罪输作奉上疏理膺等曰：昔秦人观宝於楚昭奚恤莅以群贤梁惠王玮其乘之珠齐威王答以四臣夫忠贤武将国之心膂切见左校施刑徒前廷尉冯绲大司农刘河南尹李膺等执法不挠诛举邪臣纠之以法众庶称宜季孙行父亲逆君命逐出莒仆於舜之功二十之一今膺等投身︹御毕力致罪陛下既不听察而猥受讠替诉遂令忠臣同愆元恶自春迄冬不蒙降恕遐迩观听为之叹息夫立政之要纪功忘失是以武帝舍安国於徒中宣帝徵张敞於亡命绲前讨蛮荆均吉甫之功数临督司有不吐茹之节膺著威幽并遗爱度辽今三垂蠢动王旅未振易称雷雨作解君子以赦过宥罪乞原膺等以备不虞书奏乃悉免其刑。
    後魏元匡为御史中尉高选御史高道穆奏记於匡匡大喜曰：吾久知其人欲召之遂引为御史。又以内行长山伟兼侍御史入台五日便遇正会伟司神武门其妻从叔为羽林队主挝直长於殿门伟即劾奏匡善之俄然奏正李彪为御史中尉以尚书主客郎郦道元秉法清勤引为治书侍郎。
    高道穆为御史中尉选用御史皆当世名辈李希宗李绘阳休之阳斐封君义邢子明苏淑宋世良等三十人。
