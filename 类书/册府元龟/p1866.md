<!-- { "loadSidebar": true } -->
    伟昂仕梁为王僧辨大司马从事中书侍郎高祖在南徐州昂望气知其当王遂寄孥焉因谓帝曰：明年有大臣诛死後四代梁其将终天之历数当归舜後昔周灭殷氏封妫于宛丘其裔子孙因为陈氏仆观明公天纵神武继绝统者无乃是乎！时帝阴有图僧辨意闻其言大喜因而定策及受禅拜黄门侍郎杜棱吴郡钱塘人也。初游岭南事梁广州刺史新渝侯萧映映卒从高祖常典书记侯景之乱命棱将领平蔡路养李迁仕皆有功後为侍中右光禄大夫。
    谢哲仕梁为广陵太守侯景之乱以母老因寓居广陵高祖自京口渡江应接郭元建哲乃委质深被敬重帝为徐州刺史表哲为长史帝受禅迁都官尚书豫州大中正吏部尚书。
    後魏穆崇机捷便辟道武之居独孤部崇常往来奉给时人无有及者後至太尉宜都公。
    长孙肥代人道武之在独孤及贺兰部肥常侍从御侮左右道武深信伏之登国初与莫题等俱为大将军後至卫尉。
    叔孙建少以智勇著称道武之幸贺兰部建常从左右登国初以建为外朝大人与安同等十三人迭典庶事参军国之谋後至征南大将军。
    罗结代人其先世领部落为国附臣刘显之谋逆也。道武忌之结翼卫銮舆从辛贺兰部後至长信卿。
    张恂参道武代王军事言於道武宜建大业帝深器异厚加礼焉皇始初拜中书侍郎帷幄密谋颇预参议。
    张衮纯厚笃实好学有文才道武为代王衮常参大谋决策帷幄道武器之礼遇优厚衮每告人曰：昔乐毅杖策於燕昭公达委身於魏武盖命世难可期千载不易遇主上天姿杰迈逸志凌霄必能囊括六合混一四海夫遭风之会不建腾跃之功者非人豪也。遂策名委质竭诚伏事後至奋武将军幽州刺史北齐高隆之初仕後魏为给事中与高祖深自结高祖之临晋州引为治中行平阳郡事从高祖起义山东以为大行台累迁并州刺史入为尚书右仆射自义旗始建首参经略奇谋妙算密以启闻手书削藁罕知於外高祖嘉其忠谨每多从之。
    崔悛仕魏为太学博士坐事免归乡里高祖於信都起义悛归焉高祖见之甚悦以为谘议参军。
    卢文伟仕魏为范阳太守与高乾邕兄弟共相影响属高祖至信都文伟遣子怀道奉启陈诚高祖嘉纳之除安东将军安州刺史。
    李元忠仕魏为赵郡太守值洛阳倾覆元忠弃官还家潜图义举会高祖率众东出便自往奉迎乘露车载素筝浊酒以见高祖因进纵横之策备陈诚款深见嘉纳时刺史尔朱羽生阻兵据州元忠先聚众於西仍与大军相合擒斩羽生即令行殷州事後加征南将军武帝将纳后即高祖之长女也。诏元忠与尚书令元罗致聘於晋阳高祖每於宴席论叙旧事因抚掌欣笑云：此人逼我起兵赐白马一疋元忠戏谓高祖曰：若不遇侍中当更觅建义处高祖之曰：建义处不虑无止畏如此老翁不可遇耳元忠曰：止为此翁难遇所以不去因捋高祖须而大笑高祖亦悉其雅义深相嘉重焉。
    李景遗少雄武有胆力以任侠名闻及高祖举义於信都景遗赴於军门高祖素闻其名接之甚厚命与李元忠举兵於西山仍与大军俱擒刺史尔朱羽生以功除龙骧将军。
    李愍仕魏为乐平太守未之郡洛京倾覆愍率所部西保石门山潜与幽州刺史刘灵助及高昂兄弟安州刺史卢曹等同契义举助败愍遂入西山高祖建义以书招愍愍奉书拥众数千人以赴高祖高祖亲迎之除使持节征南将军都督湘州诸军事湘州刺史兼尚书西南道行台大都督。
    尧及仕魏为沧州刺史属义兵归高祖从平邺及破尔朱兆进爵为侯。
    薛嘉族仕魏正平太守属高祖住信都嘉族闻而赴义从平四胡於韩陵除华州刺史及贺拔岳拒命令嘉族督骑河上以御大军嘉族遂弃其乘马浮河而渡归於高祖由是拜扬州刺史。
    高慎仕魏为光州刺史及兄韩死密弃州将归高祖魏孝武帝敕青州断其归路慎间行至晋阳高祖以为大行台左丞。
    任延敬仕魏为广宁太守从高祖建义累迁光禄大夫及斛斯椿[C260]发延敬弃官北走至河北郡因率土民据之以待高祖。
    薛循义仕魏为弘农河北河东正平四郡大都督时高祖为晋州刺史见循义待之甚厚後为南汾州刺史高祖起义信都破强敌於韩陵遣徵循义从至晋阳以循义行并州事。
    段长辽西人仕魏为怀朔镇将军见高祖甚异之谓高祖云：君有匡世之才终不徒然也。请以子孙为东魏孝静兴和中高祖启赠司空辟子宁相府从事郎中。
    刘贵初为尔朱荣骑兵参军累迁行汾州事高祖起义贵弃城归高祖於邺。
    蔡俊字景彦广宁石门人高祖微时深相亲附高祖举义为都督高祖平邺及破四胡於韩陵俊并有战功後为济州刺史西魏武帝贰於高祖以济州要冲欲令腹心据之阴诏御史构隽罪状欲以汝阳王代俊由是转行兖州事高祖以俊非罪启复其任武帝不许除贾显智为刺史率众赴州俊防守严备显智惮之至东郡不敢前。
    庞苍鹰大原人交游豪侠厚待宾旅居於州城高祖客其舍苍鹰知高祖有霸王之量每私加敬割其宅半以奉高祖由此遂蒙亲识高祖之牧晋州引为兼治中从事史行义宁郡事及义旗建苍鹰乃弃家行归高祖以为兼台仓部郎中。
    库狄回洛代人初事尔朱荣为统军荣死隶尔朱兆高祖举兵信都迦洛拥众归义从破强敌於韩陵以军功补都督加後军将军。
    娄昭高祖少亲重之昭亦早知人常曲尽礼敬数随高祖猎每致请不宜乘危历险高祖将出信都昭赞成大业後至司徒出为定州刺史。
    司马子如中人少机警有口辩好交游豪杰与高祖相结分义甚深复为南陵州刺史高祖入洛子如遣使启贺仍叙平生旧恩寻追赴京师以为大行台尚书朝夕左右参知军国。
    破六韩常仕魏为平西将军高祖起义常时为附化守与万俟受洛干东归高祖高祖嘉之以为抚军。
    ●卷七百六十六
    ○总录部　攀附第二
    後周赫连达初姓杜字朔周魏末从清水公贺拔岳征讨有功及岳为侯莫陈悦所害军中大扰赵贵建议迎太祖诸将犹豫未决达曰：宇文夏州昔为左丞明略过人一时之杰今日之事非此公不济赵将军议是也。达请轻骑告哀仍迎之诸将，或欲南追贺拔胜或云：东告朝廷达。又曰：此皆远水不救近火何足道哉！贵，於是谋遂定令达驰往太祖见达恸哭问故达以实对太祖遂以数百骑南赴平凉引军向高平及悦平加平东将军。
    寇雒初从贺拔岳西征万俟鬼奴为右都督後侯莫陈悦既害岳欲并其众时初丧元帅军中惶扰雒於诸将之中最为旧齿素为众所信乃收集将士志在复雠共相纠合遂全众而返既至原州众咸推雒为盟主统岳之众雒与赵贵等议迎太祖後至侍中赵善初仕魏为行台贺拔岳长史岳为侯莫陈悦所害善共诸将翊戴太祖乃从平悦。
    吕思礼为行台贺拔岳所重岳为侯莫陈悦所害赵贵等议遣赫连达迎太祖思礼预其谋及太祖为关西大都督以思礼为府长史。
    梁御为镇西将军从贺拔岳镇长安及岳被害御与诸将同谋翊戴太祖。
    若干惠为中坚将军从贺拔岳西征万俟鬼奴及岳为侯莫陈悦所害惠与诸将翊戴太祖乃从平悦後至司空。
    梁台为假节卫将军贺拔岳引为心膂岳为侯莫陈悦所害台与诸将议翊戴太祖从讨悦破之後至州刺史。
    库狄昌初从贺拔岳西征及岳为侯莫陈悦所害昌与诸将议翊太祖从平侯莫陈悦後为东夏州刺史王德字天恩从贺拔岳平陇右为龙骧将军岳为侯莫陈悦所害德与诸将定议迎太祖从平悦後至泾州刺史。
    裴果字戎昭仕魏太昌中为阳平郡丞太祖曾使并州与果遇果知非常人密附焉後为眉复州刺史申徽初仕东魏为大尉府行参军孝武初徽以雒阳兵难未已遂间行入关见太祖与语奇之荐之於贺拔岳岳亦雅相敬待引为宾客太祖临夏州以徽为记室参军兼府主簿文帝察徽沉密有度量每事信委之乃为大行台郎中。
    王罴初为後魏车骑大将军泾州刺史未及之部属太祖徵兵为勤王之举请前驱效命遂为大都督镇华州。
    田弘初从尔朱天光为都督及太祖统众宏求谒见乃论世事深被引纳即处以爪牙之任太祖尝以所著铁甲赐弘云：天下。若定还将此甲示孤也。後为少保襄州刺史。
    梁昕字元明安定乌氏人少温恭见称州里太祖之迎孝武军次雍州昕以三辅望族上谒太祖见昕容貌瑰伟深赏异之即授右府长流参军。
    周惠达自太祖在魏时即用为秦州司马安辑陇右及太祖为大都督总管兵起雍复以惠达为府司马便委任焉魏孝武诏太祖尚冯翊长公主以惠达为长史赴雒阳奉迎至潼关遇孝武已西即令惠达先见太祖谓惠达曰：昔周之东迁晋郑是依今乘舆播越降临关右吾虽猥当其任而才愧昔人卿宜戮力共成功业以取富贵也。对曰：惠达宦游有年属明公一匡之运富贵之事非所敢望但愿明公威德加於天下惠达得效其尺寸则志愿毕矣。
    王思政自太祖为魏丞相中军大将军思政虽被任委自以非相府之旧每不自安太祖曾在同州与群公宴集出锦及杂绫绢数段命诸将ヅυ取之物既尽太祖。又解所服金带令诸人遍掷曰：先得卢者即与之群公将遍莫有得者次至思政乃敛容跪坐而自誓曰：王思政羁旅归朝蒙宰相国士之遇方愿尽心效命上报知已。若此诚有实令宰相赐知者愿掷即为卢。若内怀不尽神灵亦当明之使不作也。便当杀身以谢所奉辞气慷慨一坐尽惊即拔所佩刀横於膝上揽ヅυ拊髀掷之比太祖止之已掷为卢矣。徐乃拜而受带自此之後太祖寄赏更深转骠骑将军。
    柳虬初为独孤信开府从事中郎信出镇陇右因为秦州刺史以虬为二府司马虽处元僚不综府事唯在信左右谈论而已因使见太祖被留为相府记室追论归朝功封美阳县男邑二百户。
    隋崔仲方年十五与後周太祖诸子同就学时高祖亦在其中由是与高祖少相款密後以明经累迁为少内史奉使淮南而还高祖为丞相与仲方相见握手极忄仲方亦归心焉其夜上便宜十八事高祖并嘉纳之。又见众望有归阴劝高祖应天受命高祖从之後至太常卿信都太守。
    庞晃仕周为卫王直侍时高祖出为随州刺史路经襄阳卫王令晃诣高祖晃知高祖非常人深自结纳及高祖去官归京师晃迎见高祖於襄邑高祖甚忄晃因白高祖曰：公相貌非常名在图九五之日希愿不忘高祖笑曰：何妄言也。顷之有一雄雉鸣於庭高祖命晃射之曰：中则有赏然富贵之日持以为验晃既射而中高祖抚掌大笑曰：此是天意公能感之而中也。因以二婢赐之情契甚密晃为常山太守高祖为定州总管屡相往来俄而高祖转亳州总管将行意甚不悦晃阴白高祖曰：燕代精兵之处今。若动众天下不足图也。高祖握晃手曰：时未可也。及高祖为扬州总管奏晃同行既而高祖为丞相进晃位开府命督左右甚见亲待。
