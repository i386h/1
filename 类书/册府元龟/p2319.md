<!-- { "loadSidebar": true } -->
    蒲类国有辅国侯左右将左右都尉各一人。
    蒲类後国有辅国侯将左右都尉译长各一人。
    西。且弥国（。且音子余切下同）有西。且弥侯左右将左右骑君各一人。
    东。且弥国有东。且弥侯左右都尉各一人。
    劫国有辅国侯都尉译长各一人。
    孤胡国有辅国侯左右都尉各一人。
    山国有辅国侯左右将左右都尉译长各一人。
    车师前王国有辅国侯安国侯左右将都尉归汉都尉车师君通善君乡善君各一人（乡读曰乡）译长一人。
    波斯国其王曰：医Γ妃曰：防步率王之诸子曰：杀野大官有模胡檀掌国内狱讼泥忽汗掌库藏开禁地卑掌文书及众务次有遏罗诃地掌王之内事薛波勃掌四方兵马其下皆有属官分统其事。
    大秦国其王都城分为五城各方五里王居中城城置八臣次主四方而王城亦置八臣分主四城。若谋国事及四方有不决者则四城之臣集议王所王自听之然後施行。
    女国以女为主有小女王共知国政女王之夫号曰：金聚不知政事。
    东女国女王号为宾就有女官曰：高霸评议国事在外官僚并男夫为之。
    高昌国官有令尹一人比中夏相国次有公二人皆其王子也。一为交河公二为田地公次有左右卫次有八长史曰：吏部祠部库仓部主客礼部民部兵部等长史也。次有达陵江殿中伏波等将军次有八司马长史之副也。次有侍郎校郎主簿从事阶位相次分掌诸事次有省事掌引其大事决之於王小事则世子及二公随状断决评章录记事讫即除籍书之外无事久掌文案官人虽有列位并无曹府唯每旦集於牙门评议众事诸城各有户曹每城遣司马侍郎监检校名为城令。
    回纥隋时称特勒唐贞观末自号可汗署官号皆如突厥故事开元中有九部落置都督十一人代宗时遣使册命可汗及其妻可敦并封左右杀胡禄都督扌友览将军内外宰相已下。
    白狗羌有品笼官五品笼官吐蕃号其王为赞普置大论小论以统理国事虽有官不常厥职临时统领。
    北狄匈奴单于者广大之貌也。言其象天单于然也。汉时其国置左右贤王左右谷蠡（谷音鹿蠡音卢奚切）左右大将左右大都尉左右大当户左右骨都侯匈奴谓贤曰：屠耆故尝以太子为左屠耆王自左右贤王以下至当户大者万馀骑小者数千凡二十四长立号曰：万骑其大臣皆世官呼衍氏兰氏（呼衍即今鲜卑姓呼延者是也。兰姓今亦有之）其後须卜氏此三姓其贵种也。而左右贤王左右谷蠡取大国左右骨都侯辅政诸二十四长亦各自置千长百长行长什礻卑小王（礻卑音频移切）相都尉当户。且渠之属（。且音子余切相之阻渠姓盖本因此官）後汉时其大臣贵者左贤王次左谷蠡王次右贤王次右谷蠡王谓之四角次左右日逐王次左右温禺王次左右渐将王是谓六角皆单于子弟次第当单于者也。异姓大臣左右骨都侯次左右尸逐骨都侯其馀日逐。且渠当户诸官号各以权力优劣部众多少为高下次第焉至晋时其官号有左贤王右贤王左奕蠡王右奕蠡王左於陆王右於陆王左渐尚王右渐尚王左朔方王右朔方王左独鹿王右独鹿王左显禄王右显禄王左安乐王右安乐王凡十六等皆用单于亲子弟也。其左贤王最贵唯太子得君之其四姓有呼延氏卜氏兰氏乔氏而呼延氏最贵则有左日逐右日逐世为辅相卜氏则有左沮渠右沮渠兰氏则有左当户右当户乔氏则有左都侯右都侯。又有车阳沮渠馀地诸杂号犹中国百官也。
    吐谷浑晋末自称沙州刺史其官置长史司马将军魏周之际始称可汗官有王公仆射尚书及郎中将军之号。
    乌桓（亦作丸）国有勇健能理决斗讼者推为大人无世业相继邑落各有小帅数百千落自为一部大人。
    蠕蠕国千人为军军置将一人百人为幢幢置帅一自称为可汗其俗君及大臣因其行能即为称号。若中国立谥既死之後不复追称。
    突厥後魏时自称可汗号其妻为贺可敦其子弟谓之特勒别部领兵者谓之设其大官屈律啜次阿波次颉利发次吐屯次俟斤其初国贵贱官号凡有十等，或以形体，或以老小，或以颜色鬓，或以酒肉，或以兽名其勇健者谓之始波罗亦呼为莫贺弗肥鹿者谓三大罗大罗便酒器也。似角而粗短体貌似之故以为号此官特贵唯其子弟为之谓老为哥利故有达官谓马为贺兰故贺兰苏尼阙苏尼掌兵之官也。谓黑色者为珂罗复故有珂罗啜官甚高耆年者为之谓为索葛故有索葛吐屯如州县官也。谓酒为匐你热汗故有热汗赏监察非违整班次谓肉为安禅故有安禅具泥掌家事如国官也。有时置附邻可汗邻狼名也。取其贪杀为称亦有可汗位在叶护下者或有居家大姓相呼为遗可汗者突厥呼屋为遗言屋可汗也。其後大官有叶护次设特勒次俟利发次吐屯发馀小官凡二十八等皆世袭焉。
    西突厥本与北突厥同祖其官有叶护有设特勒常以可汗子弟及宗族为之。又有乙斤屈利啜阎汉达颉利发吐屯俟斤等官世袭其位。
    奚有五部每部置俟斤一人为其帅其後部有刺史县有令长其大首领号奚王唐置饶乐府以其王为都督。
    南室韦有二十五部有馀莫弗瞒咄犹酋长也。
    北室韦有九部其渠帅号乞引莫贺咄每部有莫何弗三人以贰之。
    契丹有八部每部皆号大人内推一人为主。
    唐末耶律阿保机自称国王其後乃称皇帝署中国官号国人虢保机为天皇王有子三人长人皇王次元帅太子幼安端少君渤海国唐中宗时封大祚荥为渤海郡王其俗呼其王为可毒夫对面为圣王笺表呼基下父曰：老王母曰：太妃妻曰：贵妃长子曰：副王诸子曰：王子世以大氏为酋长。
    ○外臣部　才智
    要荒之服蛮夷是居北方之疆世习其俗丹穴之智时有其人岂地气之使然抑天性之斯异或计虑之惟允或辞辩之可观怀英果之才申严于族类慕华夏之德窃览于典章。若能坚柔服之心革忿鸷之性奉顺王命自异匪人虽欲谓之异域其可得乎！今采其才智之士著于录。
    戎子驹支（驹支戎子名）鲁襄公十四年晋士モ（范宣子也。）会诸侯之大夫会于向将执驹支范宣子亲数诸朝（行之所在亦设朝位）曰：来姜戎氏昔秦人追逐乃祖吾离于瓜州（四岳之後皆姜姓。又别为允姓瓜州地在今敦煌）乃祖吾离被不苫盖（盖苫之别名）蒙荆棘以来归我先君（蒙冒也。）我先君惠公有不腆之田（腆厚也。）与女剖分而食之（中分为剖）今诸侯之事我寡君不如昔者盖言语漏泄则职女之繇（职主也。）诘朝之事尔无与焉（诘朝明旦不使复得与会事）与将执女对曰：昔秦人负恃其众贪于土地逐我诸戎惠公蠲其大德（蠲明也。）谓我诸戎是四岳之裔胄也。（四岳尧时方伯姜姓也。裔系也。胄後也。）毋是翦弃（翦削也。）赐我南鄙之田狐狸所居豺狼所嗥我诸戎除翦其荆棘驱其狐狸豺狼以为先君不侵不叛之臣至于今不贰（不内侵亦不外叛）昔文公与秦伐郑秦人窃与郑盟而舍戍焉（事在鲁僖公三十年），於是乎！有ゾ之师（事在鲁僖公三十三年）晋御其上戎亢其下（亢犹当也。）秦师不复我诸戎实然譬如捕鹿晋人角之诸戎掎之（掎其足也。）与晋踣之（踣僵也。）戎何以不免自是以来晋之百役与我诸戎相继于时（言给晋役不旷时）以从执政犹ゾ志也。（意常如ゾ无有二也。）岂敢离今官之师旅无乃有所阙以携诸侯而罪我诸戎我诸戎饮食衣服不与华同贽币不通言语不达何恶之能为不与於会亦无瞢（瞢闷也。）赋青蝇而退（青蝇诗小雅取其恺悌君子无信谗言）宣子辞焉使即事於会成恺悌也。（成恺悌不信谗也。不书者戎为晋属不得特达）。
    汉匈奴单于冒顿既立时东胡强乃使使谓冒顿曰：欲得头曼时号千里马（头曼即冒顿父也。曼音莫安切）冒顿问群臣皆曰：此匈奴宝马也。勿予（读曰与）冒顿曰：奈何与人邻国爱一马乎！遂与之顷之东胡以为冒顿畏之使谓冒顿曰：欲得单于一阏氏（阏氏匈奴皇后号也。阏音於连切氏音支）冒顿复问左右左右皆曰：东胡无道乃求阏氏请击之冒顿曰：奈何与人邻国爱一女子乎！遂取所爱阏氏予东胡东胡王愈骄西侵与匈奴中间弃地莫居千馀里各居其边为瓯脱（瓯音一侯切脱音士活切境上候望之处。若今之伏宿舍也。）东胡使使谓冒顿曰：匈奴与我界瓯脱外弃地匈奴不能至也。吾欲有之冒顿问群臣，或曰：此弃地与之，於是冒顿斩之冒顿上马令国中有後者斩遂东袭击东胡东胡初轻冒顿不为亻备及冒顿以兵至大破灭东胡王虏其民众畜产而归。
    後汉乌丸大人蹋顿多画计策。
    鲜卑轲比能本小种鲜卑以勇健断法平端不贪财物众推以为大人部落近塞自袁绍据河北中国人多亡叛归之教作兵器铠颇学文字故其勒御部众拟则中国出入弋猎建立旌麾以鼓节为进退。
    晋吐谷浑视罴性英果有雄略尝从容谓博士金城骞苞曰：易云：动静有常刚柔断矣。先王以仁宰世不任威刑所以刚柔靡断取轻邻敌当仁不让岂宜拱默者乎！今将秣马厉兵争衡中国先生以为何如苞曰：大王之言高世之略秦陇英豪所愿闻也，於是虚襟抚纳众赴如归。
    吐谷浑叶延长而沈毅好问天地造化帝皇年历司马薄落邻曰：臣等不学实未审三皇何父之子五帝谁母所生延曰：自羲皇以来符命元象昭言著见卿等面墙何其鄙哉！语曰：夏虫不知冬冰良不虚也。又曰：礼云：公孙之子得以王父字为氏吾祖始自昌黎光宅於此今以吐谷浑为氏尊祖之义也。
    後魏回纥菩萨善筹策以少制众常以战阵射猎为务其母乌罗浑主知诤讼之事平决严明部内齐肃唐冯盎高州良德人代为本郡大首领隋开皇中潮成五州獠叛盎驰至京请讨之文帝敕左仆射杨素与盎论贼形势素惊曰：不意蛮夷中有此人大奇武德中授高州总管累封国公盎勤於簿领诘摘奸伏甚得人情。
    新罗王真德以高宗永徽元年织锦作五言太平颂以献之其词曰：大唐开洪业巍巍皇猷昌止戈戎衣定修文继百王统天崇雨施理物体含章深仁谐日月抚运迈时康幡旗何赫赫钲鼓何外夷违命者剪覆被天殃淳风凝幽显遐迩竞呈祥四时和玉烛七曜巡万方维岳降宰辅维帝任忠良五三成一德昭我唐家光帝嘉焉。
