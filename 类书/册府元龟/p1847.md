<!-- { "loadSidebar": true } -->
    王龟兴元节度使起之子徵授左拾遗久之方至以父年将九十作镇远藩喜惧之年阙於供侍乞罢今职以奉晨昏优诏许之。
    崔彖为左拾遗充史馆撰天末进状以堂叔母在孟州济源私庄累月抱疾加甚无兄弟可以奉养强近可以告投兼以年将七旬地绝百里阙亲药膳命迫晓夕今欲暂乞假躬往侍疾粗展劬劳免违教义稍获痊损奔赴阙廷敕旨宜依。
    梁杜晓父让能唐末为相赐死於临皋驿晓居丧柴立几至几性忧满服幅巾七年升丧沉迹自废者将十馀载光化中宰相崔裔判盐铁奏为巡官试校书郎寻除畿尉直弘文馆皆不起及哀帝东迁雒阳宰臣崔远判户部。又奏为巡官兼殿中或语之曰：康诛死子绍埋没不自显山涛以切理勉之乃仕孝子之志其忍令杜氏以时铺席祭其先人而嗣者同匹庶乎！晓乃就官。
    张策少为僧居雍之慈恩精庐颇有高致广明末大盗犯阙策遂反初服奉父母逃难君子多之及丁父艰以孝闻服满自屏郊薮一无干进意。若是者十馀载後王行瑜帅州□为观察支使行瑜败死策与婢肩舆其亲南出境属边塞积雪为行者所哀太宗闻而嘉之奏为郑滑攴使。
    张文蔚为中书舍人丁母忧退居东畿哀毁过人。
    李为监察御史丁内艰。又其父旅殡在远家贫无以备丧与弟琪当腊雪以单扶杖衔哀告人由是两丧还而日不过食一溢常羸卧丧庐中不能兴大为时贤所叹忧阕再徵为御史以疾不起成之镇荆州□为掌书记逾时乃就。
    後唐张郎叔父宪为庄宗魏博推官王师与梁军战不利宪奔马北渡梁军急追殆将不济至晚渡河人多舀水而没宪与郎履冰而行将及岸水舀郎号泣以马引之宪曰：吾儿去矣。勿使俱舀郎曰：忍睹季父如此俱死无恨郎偃伏引宪跃身而出是夜庄宗令於军中求宪，或曰：与王缄俱没矣。庄宗垂涕求尸数日闻其免也。遣使慰劳。
    韩德潞州屯留人同光中母死割乳以祭庐於墓侧楚彦安宋州人同光中迁葬父母庐於墓隧。
    张建立沧州乾符人割股以治母病母卒割心沥血祭辫跣足庐於墓所三十年。
    晋尹玉羽唐天复中随计京师甚有文称会有苴杖之丧累岁羸疾冬不释菅履期不变倚庐制阕隐居杜门无召官之意位少府监致仕。
    张希崇初仕後唐为汝州防御使既之任遣人迎母赴郡母及境希崇亲肩版舆行三十里观者无不称叹为灵武节度使事母至谨每食则侍立而後进待盥氵敕毕方退时议高之。
    朱壳许州人天福初父死庐於墓次。
    王会濮州人居父母丧相次庐墓。
    李泽濮州人刻木为父割股乳奠祭庐墓持服。
    张福曹州冤句人居亲丧庐於墓次。
    王殷少为华州小校谦谨好礼事父母尤谨积劳至华州军指挥使殷每与人结交过从皆先禀於母母命不从殷必不敢往虽在军旅交游不杂及为刺史政事小有不佳母察之立殷於庭诘责而杖之及母亡未几有诏起复殷上章乞终丧纪高祖嘉而从之崔为开封尹王瓒从事父氵彖有疾谓亲友曰：死生有命无以医为也。侍之衣不解带有宾至必拜泣告於门外请方便劝其进药氵彖终莫之从及丁忧哀毁过制明宗朝授监察御史不应命逾年诏再下乃就列焉。
    史仁诩陈州项城人为母守坟三年父ど终复结庐持服。
    马全节事母王氏至孝全节位历方镇温清面告毕尽其敬。
    陈思让为卫州刺史父审确任金州防御使父母并亡思让奔丧近代武臣罕有执丧礼者思让不候诏去郡闻者嘉之。
    颜衍为河阳节度副使知州事在孟津半岁得家问以父在营丘有风Φ其候稍加衍不奏弃官而去及星行至郡父疾如常衍则侍疾不复有食禄之心居岁馀父以疾不能起衍亲自掬矢尝膳未尝取倦闻者高之开运中为御史中丞以母老衰羸拜章请告除户部侍郎衍求扶持还乡少帝从之。
    刘遂清性至孝居父之丧殆至灭性乡里称之。
    鱼崇谅为工部侍郎翰林院学士以母年高多疾思归陕州再上章乞扶侍西行太祖不许解官以本官给假归赐母衣服钱绢茶药以遣之。
    常贞陈州项城人葬父母後庐於墓侧披跣足一十三年。
    宗已济州金乡人父母亡葬送後辫跣足一夕截指祭奠庐於墓所立碣书佛经。
    刘表微显德中为浚仪县令上章以母氏衰老乞解官归养从之。
    ●卷七百五十七
    ○总录部　孝感
    夫天人之心其则不远精意所感盖由影响故鲁阳却日邹衍殒霜矧乎！孝者天之经地之义百行之始五常之先以最虚之性动不匮之德宜乎！永锡尔类降之百祥者也。夫非常之事六经罕述故孝感之异三代无闻然其微旨亦可见矣。仲尼所谓孝悌之至通於神明光於四海斯岂诬哉！汉初所尚游侠而已色难之教沈冥不振暨乎！明帝至性自然甘露之瑞显於上陵卿士庶民化以成俗由是其事纷纶靡绝自此而下并论次之。
    後汉古初长沙人郅恽（於粉切）为长沙太守先是初遭父丧未葬邻人失火初匍匐柩上以身火火为之灭恽甄异之以为首举。
    蔡顺字君仲汝南安城人以至孝称（汝南先贤传蔡顺事母至孝井桔槔朽在母生年上而顺忧不敢理之俄而有扶老藤生绕之遂坚固顺少孤养母尝出求薪有客卒至母望顺不还乃噬其指顺即心动弃薪驰归跪问其故母曰：有急客来吾噬指以悟汝母年九十以寿终未及得葬里中失火将逼其舍顺伏抱棺柩号哭叫天火遂越烧他室顺独得免太守韩崇召为东阁祭酒。
    应顺为东平相有梓树生於厅事室上顺事後母至孝众以为孝感之应。
    申屠蟠字子龙陈留外黄人累徵不起九岁丧父哀毁过礼服除不进酒肉十馀年每忌日辄三日不食及葬庐於冢侧致甘露白雉以孝称。
    蔡邕性笃孝母尝滞病三年邕自非寒暑节变未尝一解襟带不寝寐者十旬母卒庐於蒙侧动静以礼有兔驯扰其室傍。又木生连理远近奇之多往观焉邕仕至左中郎将。
    姜诗字士游广汉雒人遭值年荒与妇佣作养母贼经其里束兵安步云：不可惊孝子母好饮江水儿尝取水溺死夫妇恐母知诈云：行学岁作衣投於江中俄而涌泉出於舍侧味如江水井中出鲤鱼一双诗寻除江阳令卒於官。
    方储字圣明丹阳歙人幼丧父事母至孝母终自负土成坟种奇树千株白兔游其下（臣钦。若等曰：史不载所历之官）程坚字谋甫南阳人居贫以磨镜给养母丧哀号枥下有马每闻坚哭辄泪出暂辍刍草。
    吴孟仁本名宗宗母嗜┺冬节将至时┺尚未生宗入竹林哀叹而┺为之出得以供母皆以为至孝所感累迁光禄勋遂至三公焉。
    晋吴隐之年十馀岁丁父忧每号哭行人为之流涕事母孝谨及其执丧哀毁过礼每至临哭之时尝有双鹤惊叫及祥练之夕复有群雁俱集时人咸以为孝感後为度支尚书。
    王裒父仪为文帝所诛裒三徵七辟皆不就庐於墓侧旦夕常至墓所拜跪悲号涕泪着树树为之枯王祥性至孝早丧亲事继母朱氏至孝继母苛虐每欲危害祥色养无怠继母盛冬尝欲生鱼时天寒冰冻祥解衣将卧冰求之冰忽自解双鲤跃出持归奉母母。又思黄雀炙复有黄雀数十飞入其幕获以供母乡里惊叹以为孝感所致焉供养三十馀年母终乃仕位至太保。
    夏方字文正会嵇永兴人家遭疫疠父母伯叔群从死者十三人方年十四夜则号哭昼则负土十有七载葬送事毕结庐於墓侧种植松柏乌鸟猛兽驯扰其旁吴平为高山令。
    许孜二亲没性毁骨立杖而能起建墓於县之东山躬自负土不受乡人之助或愍孜羸惫苦求来助孜昼则不逆夜便除之每一号泣鸟兽翔集孜以方营大功乃弃其妻镇宿墓所列植柏木亘五六里有鹿犯其松栽孜悲叹曰：鹿独不念我乎！明日忽见鹿为猛兽所杀置於所犯栽下孜怅惋不已乃为作冢埋於隧侧猛兽即於孜前自扑而死孜益叹息。又取埋之自後树木滋茂而无犯者积二十馀年孜乃更娶妻立宅墓所蒸蒸朝夕奉亡如存鹰雉栖其梁檐鹿与猛兽扰其庭圃交颈同游不相抟噬郡察孝廉不起。
    刘殷字长盛新兴人也。殷七岁丧父哀毁过礼服丧三年未曾见齿曾祖母王氏盛冬思堇而不言食不饱者一旬矣。殷怪而问之王氏言其故殷时年九岁乃於泽中恸哭曰：殷罪[C260]深重幼丁艰罚王母在堂无旬月之养殷为人子而所思无获皇天后土愿垂哀愍声不绝者半日，於是忽。若有人云：止声殷收泪视地便有堇生焉因得斛馀而归食而不减至时堇生乃尽。又尝夜梦人谓之曰：西篱下有粟寤而掘之得粟十五锺铭曰：七年粟百硕以赐孝子刘殷自是食之七载方尽王氏卒殷夫妇毁瘠几至灭性时柩在殡而西邻失火风势甚盛殷夫妇叩殡号哭火遂越烧东家後有二白鸠巢其庭树自是名誉弥显齐王ぁ辅政拜新兴太守。
    王延字延元西河人九岁母丧泣血三年几至灭性每至忌月则悲泣三旬继母卜氏遇之无道尝以蒲穰及败麻头与延贮衣其姑闻而问之延知而不言事母弥谨卜氏尝盛冬思生鱼敕延而不获杖之流血延寻汾叩冰而哭忽有一鱼长五尺踊出冰上延取以进母卜氏食之积日不尽，於是心悟抚延如已生延事亲色养夏则扇枕冬则身温被隆冬盛寒体无全衣而亲极滋味後母终服丧居於墓侧後仕前赵刘聪为光禄大夫。
    何珂丁母忧居丧泣血杖而後起停柩在殡为邻火所逼烟焰已交家乏童使计无从出乃匍匐抚棺号哭俄而风止火息堂屋一间免烧其精诚所感如此後徵散骑常侍不就。
    吴逵吴兴人经荒饥疾病合门死者十有三人逵时亦病笃其丧皆邻里以苇裹而埋之逵夫妇既存家极贫穷冬无衣被昼则佣赁夜烧专甓昼夜在山未尝休止遇毒虫猛兽取为之下逵期年成七墓十三棺时有赙赠一无所受太守张崇义之以羔鹰礼焉卒於家。
    盛彦广陵人也。母王氏因疾失明彦每言及未尝不流涕，於是不应辟召躬自侍养母食必自哺之母既病久至於婢使数见捶挞婢忿恨伺彦暂行取蛴螬炙饴之母食以为美然疑是异物密藏以示彦彦见之抱母恸哭绝而复苏母目豁然即开从此遂愈本邑大中正刘颂举为小中正。
    潘综吴兴乌程人为遂昌长孙恩之乱ビ党攻破村邑综与父骠共走避贼骠年老行迟贼转逼骠语综我不能去汝走可脱幸勿俱死骠因之坐地综迎贼叩头曰：父年老乞赐生命贼至骠亦请贼曰：儿年少自能走今为孝子不去。《老子》不惜死乞活此儿贼因斫骠综抱父於腹下贼斫综头面凡四创综当时闷绝。又一贼从後来相谓曰：卿欲举大事此儿以死救父孝何可杀杀孝子不祥贼乃止得免。
