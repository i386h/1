<!-- { "loadSidebar": true } -->
    四年冬十月诏曰：制策悬科前朝盛事莫不访贤良於侧陋求谠正於箴规殿廷之间帝王亲试其或大礻卑於国政有益於时机则必待以优恩縻之好爵拔奇取异无尚於兹得人者昌，於是乎！在爰从近代久废此科怀才抱器者郁而不伸隐耀韬光者晦而莫出遂使翘翘之楚多致於弃捐皎皎之驹莫就於縻絷遗才滞用阙孰甚焉应天下诸色人有贤良方正能直言极谏经学优深可为师法详闲吏理达於教化等者不限前资见任职官黄衣草泽并许应诏其逐处州府依每年贡举人式例差官别考试解送尚书吏部仍量试策论三道共三千字已上当日内成取文理俱优人物爽秀者方得解送取来年十月集上都其登朝官亦许上表自举时兵部尚书张昭条奏请兴制举故有是诏。
    五年三月诏曰：比者以近年贡举颇是因循频诏有司精加试练所异去留无滥优劣昭然昨据贡院奏今年新及第进士等所试文字或有否臧爰命词臣再令考覆庶泾渭之不杂免玉石之相参其刘垣戴贻庆李颂徐纬张觐等诗赋稍优宜放及第王汾据其文字亦未精当念以须曾剥落特与成名熊。若谷陈保衡皆是远人深可嗟念亦放及第郭峻赵保雍杨丹安元度张董咸则杜思道等未甚苦辛并从退落更宜修进以俟将来知贡院右谏议大夫刘涛选士不当有失用心可责授右赞善大夫俾令省过以诫当官（先是涛於东京放榜後率新及第进士刘坦已下一十五人来赴行在以其所试诗赋进呈上以其词纰缪命翰林学士李覆试故有是命）。
    六年正月壬子对诸道贡举人石熙载等三百馀人於万春殿旧例每岁举人皆见於阁门外上以优待儒者故允其入见。
    甲戌诏曰：起今後每年新及第进士及诸科举人闻喜宴宜令宣徽院指挥排比先是礼部每年及第人闻喜宴皆自相醵敛以备焉帝以优待贤隽故有是命。
    乙亥诏曰：礼部贡院起今後应合及第举人委知举官依逐科等第定人数姓名并所试文字闻奏候敕下後放榜。
    ●卷六百四十三
    ○贡举部　考试
    夫人君之有区宇也。不可以独治必求贤以共之贤士之怀德业也。不可以自进必待君以任之所以举善急贤前古之明训抡才考艺有国之大方唐虞之际於斯为盛汉魏之下可得而论纳敷奏之言则众善必举下贤良之诏则群才竞进经济之业斯备甲乙之科乃悬以至较艺实之精微察器识之优异授之王爵任以民政郡国以康风俗以化得人之效於斯可见求贤之道百世可知。
    汉文帝十五年诏有司举贤良文学士帝亲策诏之（臣钦。若等曰：凡判策有对者并具贡举对策门其史不对者即录於此者以赭着其衣犯<骨宾>者以墨蒙其<骨宾>象而尽之犯宫者扉犯大辟者布衣无领墨谓以墨黥其面也。劓截其鼻也。<骨宾>去膝盖骨也。宫割其阴也。扉草履也。劓音牛冀切字或作劓其音同耳<骨宾>音频忍切扉音扶味切）。
    武帝元光元年五月诏贤良曰：朕闻昔在唐虞尽象而民不犯（二帝但画衣冠异章服而民不敢犯也。白虎通云：画象者其衣服象五刑也。犯墨者蒙巾犯劓）日月所烛莫不率俾（烛也。率循也。俾使也。言皆循其贡职而可使也。）周之成康刑措不用（措置也。音一故切）德及鸟兽教通四海海外肃（东夷今挹娄地是也。在天余之东北千馀里大海之滨。《周书》序云：成王既伐东夷肃来宾即谓此）北发渠搜（禹贡析支渠搜属雍州在金城河关之西西戎也。地理志朔方有渠搜县孔子三朝记云：北发渠搜南抚交趾此举北以南为对也。禹贡渠搜在雍州西北渠搜在朔方徕古往来之字也。氐音丁奚切）星辰不孛日月不蚀山陵不摧川谷不塞麟凤在郊薮河雒出图书呜何道而臻此与（读曰呼）今朕获奉宗庙夙兴以求夜寐以思。若涉渊水未知所济猗与伟与（与读曰欤音弋於切）何行而可以章先帝之洪业休德上参尧舜下配三王朕之不敏不能远德（言德不及远也。）此子大夫之所睹闻也。（睹古睹字）贤良明於古今王事之体受策察问咸以书对著之於篇（篇谓竹简）朕亲览焉，於是董仲舒公孙弘等出焉。
    後汉光武建武十九年巡狩汝南召掾史试经郡小吏周防犹诵读拜为守丞。
    顺帝阳嘉元年七月丙辰以太学新成试明经下第者补弟子增甲乙科员各十人除郡国耆儒凡十人补郎舍人。
    二年有地动山崩火灾之异公卿举李固对策（阳嘉二年诏公卿举敦朴之士卫尉贾达举固也。）诏。又特问当世之弊为政所宜质帝本初元年四月令郡国举明经年五十以上七十以下诣太学自大将军至六百石皆遣子受业岁满课试以高第五人补郎中次五人太子舍人千石六百石四府掾属三署郎四姓小侯先能通经者各令随家法（四府掾属诸大将军掾属二十九人太尉府掾属二十四人司徒府三十一人司空府二十九人汉官左右中郎将皆秦官也。北二千石三署郎皆属焉三署谓五官署左右署也。儒生为诗者谓之诗家礼者谓之礼家故言各随家法也。四姓小侯解见上）其高第者上名牒当以资赏进。
    灵帝熹平五年十二月试太学生年六十以上百馀人除郎中太子舍人至王家郎郡国文学吏。
    献帝初平四年九月试儒生四十馀人上第赐位郎中次太子舍人下第者罢之诏曰：孔子叹学之不讲不讲则所识日忘今耆儒年逾六十去离本土营求粮资不得专业结童入学白首空归长委农野永绝荣望朕甚愍焉其依科罢者听为太子舍人（时长安宫中为之谣曰：头白皓然食不充粮裹衣褰裳当还故乡圣主愍念悉用补郎舍是布衣被服玄黄）。
    晋武帝泰始中诏天下举贤良直言之士济阴太守文立举诜应选诏曰：盖太上以德抚时易简无文至於三代礼乐大备制度弥繁文质之变其理何由虞夏之际圣明接踵而损益不同周道既衰仲尼犹曰：从周因革之宜。又何殊也。先王既没遗制犹存霸者迭兴而翼辅之王道之缺其无补乎！何凌迟之不反也。岂霸德之浅期运不可致欤。且夷吾之智而功止於霸何哉！夫昔人之为政革乱亡之弊建不刊之统移风易俗刑措不用，岂非化之盛欤何修而乡兹朕获承祖宗之休烈於兹七载而人未服训政道罔述以古况今何不相逮之远也。虽明之弗及犹思群贤虑之将何以辨所闻之疑昧获至论於谠言乎！如顷戎狄内侵灾害屡作边流离征夫苦役岂政刑之谬将有司非其任欤各悉乃心究而论之上明古制下切当今朕之失德所宜振补其正议无隐将敬听之。
    挚虞举贤良与夏侯湛等十七人策为下第拜中郎武帝诏曰：省诸贤良答策虽所言殊涂皆明於王义有益政道欲详览其对究观贤士大夫用心因诏诸贤良方正直言会东堂策问曰：顷日蚀正阳水旱为灾将何所修以变大眚及法令有不宜於今为公私所患苦者皆何事凡平世在於得才得才者亦借耳目以听察。若有文武器能有益於时务而未见申叙者各举其人及有负俗谤议宜见洗濯者亦各言之阮种察孝廉为公府掾是时西戎内侵灾眚屡见百姓饥馑诏王公卿尹常伯牧守各举贤良方正直言之士，於是太保何曾举种贤良策曰：在昔哲王承天之序光宅宇宙咸用规矩乾坤惠康品类休风流衍イ於千载朕应践洪运统位七载於今矣。惟德弗嗣不明於政宵兴忄厉未烛厥猷子大夫韫<韦卖>道术俨然而进朕甚嘉焉其各悉乃心以阐喻朕志深陈王道之本勿有所隐朕虚心以览之种对曰：夫天地设位圣人成能王道至深所以行化至远故能开物成务而功业不匮近无不服德逮群生泽被区宇声施施无穷而典垂百代故经曰：圣人久於其道而天下化成宜师踪往代袭迹三五矫世更俗以从人望令率土迁义下知所播醇美之化杜邪枉之路斯诚群黎之所欣想盛德而幸望休风也。又问政刑不宣礼乐不立。又问咎徵作见。又问经化之务。又问将使武成七德文济九功何路而臻於兹凡厥庶事曷後曷先。
    华谭广陵人太康中徐州刺史嵇绍举谭秀才谭至雒阳武帝亲策之曰：今四海一统万里同风天下有道莫斯之盛然北有未羁之虏西有鬼施之氐故谋夫未得高枕边人未获晏然将何以长弭斯患混清六合。又策曰：吴蜀恃险今既荡平蜀人服化无携贰之心而吴人趑雎屡作妖寇岂蜀人敦朴易可化诱吴人轻锐难安易动乎！今将欲绥静新附何以为先。又策曰：昔帝舜以二八成功文王以多士兴周夫制化在於得人而贤才难得今大统始同宜搜才实州郡有贡荐之举犹未获出群卓越之伦将时无其人有而致之未得其理也。
    甘卓为湘州刺史中兴初以边寇未静学校陵迟特听不试孝廉而犹依旧策试卓上疏以为答问损益当须博通古今明达政体必求诸坟索乃堪其举臣所忝州往遭寇乱学校久替人士流播不得比之馀州策试之繇当藉学功谓宜同孝廉例繇与限期疏奏朝议不许卓，於是精加隐括备礼举桂阳俭为秀才俭辞不获命州厚礼遣之诸州秀才闻当考试皆惮不行唯俭一人到台遂不复策试俭取其州少士乃表求试以高第除中郎。
    宋高祖永初二年二月车驾幸延贤堂策试诸州郡秀才孝廉扬州秀才顾练豫州秀才殷郎所对称旨并以为著作佐郎。
    南齐武帝永明四年车驾幸中堂策秀才。
    梁戚衮年十九武帝敕策孔子正言并。《周礼》礼记义衮对高第乃除扬州祭酒谢几卿超宗之子召补国子生齐文惠太子自临策试谓祭酒王俭曰：几卿本长玄理可以义访之俭承旨发问几卿随事辨对文惠大称赏焉俭谓人曰：谢超宗为不死矣。
    後魏孝文太和十六年正月帝临思议殿策问秀才北齐正会日侍中黄门宣诏劳诸郡上计劳讫付纸遣陈土宜字有脱误者呼起席後立书迹滥劣者饮墨水一升文理孟浪无可取者夺容刀及席既而本曹郎中考其文迹才辞可取者录牒吏部简用流外三品叙。
    武成帝河清二年正月帝诏临堂策试秀才。
    马敬德河间人也。以好儒术河间郡王每於教学追之将举为孝廉固辞不就乃诣州求秀才例取文士州将以其纯儒无意推荐敬德请试方略乃策问之所答五条皆有文理乃欣然举送至京依秀才策问十条并通擢授国子助教迁太学博士。
    隋房晖远为国子博士开皇中文帝令国子生通一经者并悉荐举将擢用之既策问讫博士不能的定臧否祭酒元善怪问之晖远曰：江南江北义例不同博士不能遍涉学生皆持其所短称其所长博士各自疑所以夕而不决也。祭酒因令晖远考定之晖远览毕便下初无疑滞或有不服者晖远问其所传义疏取为始末诵之然後出其所短自是无敢饣希非者所试四五百人数目便决诸儒莫不推其通博皆自以为不能测也。
    杜正玄开皇末举秀才尚书试方略正玄应对如响下笔成章仆射杨素负才傲物正玄抗词酬对无所屈挠素不悦久之会林邑献白鹦鹉素促召正玄使者相望及至即令作赋正玄仓卒之际援笔成章素见文不加点始异之因令更拟诸杂文笔十有馀条。又皆立成而辞理华赡素乃叹曰：此真秀才吾所不及也。
