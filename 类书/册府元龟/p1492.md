<!-- { "loadSidebar": true } -->
    李公绘潜居自持雅好著书撰古今异说记二十八卷赵语三卷北齐祖拜为尚书左仆射监修国史以後主属文奏撰御览武平三年二月诏及特进魏收等入文林馆撰玄洲苑御览後改名圣寿堂御览八月御览成敕付史阁後改为修文殿御览凡三百六十卷初诏与收太子太师徐之才中书令崔︱散骑常侍张雕中书监阳休之监撰等奏追通直散骑侍郎韦道孙陆。又太子舍人王邵卫尉丞李孝基殿中侍御史魏澹中散大夫刘仲威袁国子博士朱才奉车都尉陆道闲考功郎中崔子抠左外兵郎薛道衡并省主客郎中卢思道司空东阁祭酒崔德太学博士诸葛汉奉朝请郑公超殿中侍御史郑子信等入馆撰书并敕萧放萧悫颜之推等同入撰例复令散骑常侍封孝琰前乐陵太守郑元礼卫尉少卿杜台卿通直散骑常侍王训前兖州长史羊肃通直散骑侍郎马元熙省三公郎中刘珉开府行参军李师上温君悠入馆亦令撰书後命特进崔季舒前仁州刺史刘逖散骑常侍李孝贞中书侍郎李德林续入待诏寻。又诏诸人各举所知。又有前济州长史李翥前广武太守魏謇前西兖州司马萧溉前幽州长史陆仁惠郑州司马江于前通直散骑侍郎辛德源陆开明通直郎封孝謇太尉掾张德冲并省右民高恭行司徒户曹参军古道子前司空功曹参军刘ダ获嘉令崔德儒给事中李元楷晋州治中阳师孝太尉中兵参军卢公顺司空中兵参军周子深开府行参军王友伯崔君洽魏师謇并入馆待诏。又敕右仆射孝言亦入御览成後所撰录人亦有不得待诏付司处分者凡此诸人亦有文学庸浅附会亲识妄相推荐者十三四焉。虽然当时操笔之徒搜求略尽其外如广平宋孝王信都刘善经辈三数人论其才性入馆诸贤亦十三四不逮之也。待诏文林亦是一时盛事故存录其姓名。
    荀士逊为中书侍郎号为称职与李。若等撰曲言行於世。
    隋陆爽字开明高祖受禅转太子内直监寻迁太子洗马与左庶子宇文恺等撰东宫典记七十卷。
    杜台卿开皇初被徵入朝台卿尝采月令触类而广之为书名玉烛宝典十二卷奏之赐绢二百疋位至著作郎。
    乐运南阳氵育阳人尝愿为一谏臣从容讽议而性讦直为人所排抵遂不被任用乃发愤录夏殷以来谏诤事集而部之凡六百三十九条合四十一卷名曰：谏苑奏上之文帝览而嘉焉位至毛州高唐令。
    魏澹字彦深为太子舍人废太子勇深礼遇之屡加优锡令撰笑苑词林集世称其博物。
    刘奉诏撰兵书十卷名曰：金韬上善之。
    崔赜撰洽闻志七卷八代四科志三十卷位至越王长史。
    于仲文为光禄大夫撰略览三十卷。
    唐欧阳询为给事中武德七年奉诏与裴矩陈叔达赵弘智令狐德文学袁郎等十数人同修艺文类聚。
    李百药初仕隋为礼部员外郎皇太子勇召为东宫学士令修五礼定律令撰阴阳书。
    魏徵为秘书监贞观五年撰群书政要奏之今采其序例以明述作之意曰：窃维载籍之兴其来尚矣。左史右。《史记》事记言皆所以昭德塞违劝善惩恶故作而可纪薰风扬乎！百代动而可法明戒垂乎！千祀是以历观前圣抚运膺期莫不懔乎！驭朽自︹不息乾乾夕惕义在兹乎！近古皇王时有撰述并皆包括天地牢笼群有竞采浮艳之词争驰迂诞之说骋末学之传闻师雕虫之小伎流宕忘返殊途同致虽辩周万物愈失司契之源术总百端弥乖得一之旨皇上以天纵之多才运生知之睿思性与道合动妙机神玄德潜通化前王之所未化损己利物行列圣所不能行瀚海龙庭之野并为郡国扶桑。若木之域咸袭缨冕天地成平外内礻是福犹。且为而不恃虽休勿休俯协尧舜式遵稽古不察貌乎！止水将取鉴乎！哲人以为六籍纷纶百家春驳穷理尽性则劳而少功周览观则博而寡要故爰命臣等采摭群书剪截浮放光昭训典圣思所存务乎！政术缀叙大略咸发神衷雅致钩深规摹宏远网罗政体事非一日。若乃钦明之后屈己以救时无道之君乐身以亡国或临难知惧在危而获安或得志而骄居成以致败者莫不备其得失或立功树惠贞心直道忘躯殉国身殒百年之中声驰千载之後或大奸巨猾转日回天社鼠城狐反白作黑忠良由其放逐邦国因以危亡者咸亦述其终始以显为臣不易其立德立言作训垂范为纲为纪经天纬地金声玉振腾实飞英雅论徽猷嘉言美事可以弘奖名教崇太平之基者固亦片善不遗将以丕显皇极至於母仪嫔则懿后良妃参徽猷於十乱著深诫於辞辇或倾城哲妇亡国艳妻候晨鸡以先鸣待举烽而後笑者时有所存以备劝戒自六经讫於诸子始五帝下尽晋年凡为五秩合五十卷本求政要故以政要为名但皇览遍略随方类聚名目互显首尾淆乱文义断绝寻究为难今之所撰异乎！先作总立新名各全旧体欲见本知末原始要终并弃彼春华采兹秋实一书之内牙角无遗一事之中羽毛咸尽用之当今足以殷鉴前古传之来叶可以贻厥孙谋引而伸之触类而长盖亦言之者无罪闻之者足以自戒庶弘兹九德简而易从观彼百王不疾而速崇巍巍之盛业开荡荡之王道可久可大之功并天地之贞观日用日新之德将金镜以长悬矣。太宗览之称善敕皇太子诸王各传一本赐徵帛二百疋。又徵为特进以礼经遭秦灭学戴圣编录条疏不次乃删其所记以类相从为五十篇合二十卷名类礼太宗善之赐物一千段以其书藏秘府及赐皇太子诸王。
    李袭誉为扬州总管长史撰忠孝图二十卷贞观十三年十一月奏之太宗览而称善。
    高士廉为尚书右仆射贞观十五年撰文思博要一千二百卷上之有诏藏之秘府（时太学博士马嘉运太常丞吕卞同修）高智周为秘书郎弘文直学士预撰瑶山玉彩文馆词林三迁兰台大夫。
    李敬玄撰正论三卷位至扬州大都府长史杜正伦为中书侍郎兼左庶子撰春坊要录四卷。
    许敬宗为弘文馆学士永徽中与李义府等奉敕於内殿撰东殿新书二百卷高宗自制序其书自。《史记》至。《晋书》删其繁词勒成藏之书府。
    元万顷上元中为著作郎则天广召文词之士入禁中修撰万顷与左史刘之范履冰苗神客右史周思茂胡楚宾等咸预其选前後撰列女传臣轨百寮新诫乐书凡千馀卷。
    姚永徽中为太子宫门郎博涉经史有才辩与司议郎孟利贞等奉令修瑶山玉彩书成迁秘书郎。
    张昌宗为麟台监圣历中则天以御览及文思博要等书多未周备令昌宗与麟台少监李峤广召文学之士给事中徐彦伯水部郎中员半千等二十六人增损文思博要勒成一千三百卷於旧书外更加佛教道教及亲属姓氏方域等部至是毕功帝亲制名曰：三教珠英时左补阙崔同修。
    韦叔夏神龙中为国子祭酒撰三礼要记三十卷行於代。
    王方庆撰宫卿故事一卷位至太子左庶子。
    徐坚为集贤院学士开元中敕坚等纂经史要事及历代文章以类相从欲令皇子简事缀文帝自定名为初学记是日撰成以献帝称善赐坚等绢三百疋张九龄为中书令开元二十七年二月九龄等撰六典三十卷成上之。
    归崇敬为国子司业大历中与诸儒官同修通志崇敬知礼仪志众称允。
    裴澄为国子司业贞元十二年表上乘舆月令十二卷。
    苏冕为京兆府士曹缵国朝政事撰会要四十卷。
    杜为淮南节度使贞元十七年献通典。表曰：臣闻太上立德不可，庶几其次立功道行当代其次立言见志後学由是往哲迎相祖述将施有政用邦家臣本以门资幼登官序仕非游艺才不及人徒怀自︹颇玩坟籍虽履历叨幸或职剧务繁窃惜光阴未尝辍废夫孝经尚书毛诗。《周易》三传皆父子君臣之要道十伦五教之宏纲如日月之下临天地之大德百王是式终古攸遵然率多记言罕存法制愚管窥蠡测岂达高深取肆荒唐诚为臆度每念懵学莫探政经略观历代众贤著论多陈紊失之弊或阙拯救之方臣既庸浅宁详损益未原其始莫畅其终尚赖周氏典礼秦皇荡灭不尽纵有繁杂。且用准绳至於往昔是非可为来今龟鉴布在方策亦粗研寻自顷纂修年涉三纪识寡思拙心昧词芜图籍实多事目非少将谓功毕有愧乖疏固不足发挥大猷但微臣竭愚尽虑凡二百卷不敢不具献上庶明鄙志所之尘渎圣聪兢惶无措其书凡九门叙食货十二卷选举六卷职官二十二卷礼一百卷乐七卷兵六卷刑十七卷州郡十四卷边防十六卷。
    贺兰正元贞元中为昭义军节度使判官进用人权衡辅佐记各十卷举选衡镜三卷。
    马总为天平军节度使总理道素优军政多暇公务之馀手不释卷所著奏议集年历通历子钞等书百馀卷行於世。
    唐次为礼部员外郎贞元八年坐窦参出为开州刺史在巴峡间十馀年不获进用西川节度使韦皋抗表请为副使德宗密谕皋令罢之次久滞蛮荒孤心抑郁怨谤所积孰与申明乃采自古忠臣贤士遭罹谗谤放逐遂至杀身而君犹不悟其书三篇谓之辩谤略上之德宗省之犹怒谓左右曰：唐次乃方吾为古之昏主何自谕如此改夔州刺史及宪宗即位与李吉甫同自峡内召还授次礼部郎中寻以本官知制诰正拜中书舍人卒宪宗明哲嫉恶尤恶人朋比倾舀尝阅书禁中得次所上书三篇贤而善之谓学士沈传师曰：唐次所集辩谤之书实君人者时宜观览朕思古书中多有此事次编录未尽卿家传史学可与学士类例广之传师与令狐楚杜元颍等分功修续广为十卷号元和辩谤略优诏答之。
    宪宗元和八年六月诏宰臣武元衡李吉甫李纟及旧相太子少傅判太常卿郑馀庆礼部尚书权德舆各进旧书。
    张正甫为集贤殿学士右散骑常侍宝历二年进艺文类聚一百卷。
    令狐楚为翰林学士宪宗以自古贤臣多受谗谤以至危亡因诏楚纂集历代名臣受谤者为十卷名为元和辩谤略书成帝嘉其该博。
    李渤为著作佐郎罢官居东雒撰御戎新录二十卷以献。
