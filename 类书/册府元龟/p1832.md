<!-- { "loadSidebar": true } -->
    宣公元年晋人讨不用命者放胥甲父于卫（胥甲下军佐文十二年战河曲不肯薄秦于险。）而立胥克（克甲之子。）先辛奔齐（辛甲之属大夫）。
    二年二月郑公子归生伐宋华元帅师战于大棘将战华元杀羊食士其御羊斟不与及战曰：畴昔之羊子为政今日之事我为政与入郑师故败宋人以兵车百乘文马百驷（画马为文四百匹。）以赎华元于郑半入华元逃归立于门外告而入（告宋城门入言不苟。）见叔曰：子之马然也。（叔羊斟也。卑贱得先归华元见而慰之）对曰：非马也。其人也。（叔知前言已显敢让罪。）既合而来奔（叔言毕遂奔鲁合犹也。）。
    十年夏齐惠公卒崔杼有宠於惠公高国畏其逼也。（高国二家齐正卿）公卒而逐之奔卫。
    十八年公孙归父如晋还至笙遂奔齐归父以襄仲之立公也。有宠（归父仲子。）欲去三桓以张公室（时三桓强公室弱故欲去之以张大与公谋而聘于晋欲以晋人去之冬公薨季。《文子》言於朝曰：使我杀立庶以失大援者仲也。夫（谓子恶齐外甥襄仲杀之而立宣公南于楚既不能固。又不能坚事齐晋故云：失大援也。）臧宣叔怒曰：当其时不能治也。後之人何罪子欲去之许请去之（宣叔文仲子武仲父许其名也。时为司寇主行刑言子以归父害巳欲去者许请为子去之也。）遂逐东门氏（襄仲居东门。故曰：东门氏。）子家还及笙（子家归父。）坛帷复命於介（除地为坛而介副也。将去使介反命於君）既复命袒括（以麻约。）即位哭三踊而出（依在国丧礼设公薨故）遂奔齐成公二年楚使申公巫臣聘于齐巫臣尽室以行（室家尽去。）及郑使介反币而以夏姬行将奔齐齐师新败曰：吾不处不胜之国遂奔晋晋人使为邢大夫。
    七年冬卫孙林父出奔齐十四年春卫定公如晋晋侯强见孙林父焉（强见欲归之）定公不可夏卫侯既归晋侯使送孙林父而见之卫侯见而复之（复林父位。）。
    十三年曹宣公卒於师公子负刍守（成公也。）杀太子而自立诸侯将见子臧於王而立之子臧辞曰：前志有之曰：圣达节次守节下失节为君非吾节也。虽不能圣敢失守乎！遂逃奔宋。
    十五年诸侯会于戚讨曹成公（讨其杀太子而自立）执而归诸京师诸侯将见子臧於王而立之子臧逃奔宋。
    十六年宋杀其大夫山，於是华元为右师鱼石为左师荡泽为司马华喜为司徒公孙师为司城向为人为大司寇鳞朱为少司寇向带为太宰鱼府为少宰荡泽弱公室杀公子肥华元曰：我为右师君臣之训师所司也。今公室卑而不能正吾罪大矣。不能治官敢赖宠乎！乃出奔晋鱼石止华元於河上乃反使华喜公孙师帅国人攻荡氏杀子山鱼石向为人鳞朱向带鱼府出舍于睢上（畏同族罪及将出奔。）华元止之不可遂出奔楚。
    十七年齐使国胜告难于晋待命于清（胜国佐子齐欲讨国佐故留其子于外。）。
    十八年齐杀国佐于内宫之朝使清人杀国胜国弱来奔（弱胜之子）王湫奔莱。
    襄公六年宋华弱奔鲁华弱与乐辔少相狎长相优。又相谤也。（狎亲习也。优调戏也。）子荡怒以弓梏华弱于朝荡乐辔也。张弓以贯其颈。若械之在手。故曰：梏）平公见之曰：司武而梏于朝难以胜矣。（司武司马言其懦弱不足以胜敌）遂逐之华弱来奔。
    七年郑子驷使贼夜弑僖公八年群公子以僖公之死也。谋子驷子驷先之辟杀子狐子熙子侯子干（辟罪也。加罪以戮之。）孙击孙恶出奔卫（二孙子狐之子。）。
    十四年夏诸侯之大夫从晋侯伐秦至或林栾先还诸军从之晋人谓之迁延之役栾针曰：此役也。报栎之败也。役。又无功晋之耻也。吾有二位于戎路（栾针栾弟也。二位谓将下军为戎右）敢不耻乎！与士鞅驰秦师死焉士鞅反（鞅士モ子。）栾谓士モ曰：余弟不欲往而子召之余弟死而子来是而子杀余之弟也。弗逐余亦将杀之士鞅奔秦（栾汰侈诬逐士鞅也。）。
    是年卫孙林父自戚入见蘧伯玉曰：君之暴虐子所知也。大惧社稷之倾覆将。若之何对曰：君制其国臣敢奸之（奸犹犯也。）虽奸知愈乎！（言逐君更立知当差否）遂行从近关出（[B14F]难作欲速出竟。）。
    十七年宋华阅卒华臣弱皋比之室（臣阅之弟皋比阅之子弱侵易之）使贼杀其宰华吴贼六人以铍杀诸卢门合左师之後（卢门宋城门合向戍邑後屋）左师惧曰：老夫无罪贼曰：皋私有讨於吴遂幽其妻（幽吴妻也。）曰：畀余以大璧（畀与也。）宋公闻之曰：臣也。不唯其宗室是乱宋国之政必逐之左师曰：臣也。亦卿也。大臣不顺国之耻也。不如盖之乃舍之左师为巳短策苟过华臣之门必骋（恶之。）。
    十一月甲午国人逐<疒契>狗<疒契>狗入於华臣氏国人从之华臣惧遂奔陈（华臣心不自安见逐狗而惊走）。
    十九年郑子孔之为政也。专国人患之子展子西率国人伐之杀子孔而分其室子然子孔宋子之子也。（子然子革父。）士子孔圭妫之子也。（宋子圭穆公妾士子孔子良父。）圭妫之班亚宋子而相亲也。士子孔亦相亲也。子然士子孔卒司徒孔实相子革子良之室（司徒孔实与二父相故相助其子）三室如一（言同心。）故及於难（故二子并及难。）子革子良出奔楚子革为右尹（子革即郑丹。）。
    二十年蔡公子燮欲以蔡之晋（背楚）蔡人杀之公子履其母弟也。故出奔楚陈庆虎庆寅畏公子黄之Τ（二庆陈卿恐黄夺其政。）诸楚曰：与蔡司马同谋（同欲之晋）楚人以为讨（讨责陈）公子黄出奔楚（奔楚自理）。
    二十一年正月邾庶其以漆闾丘来奔（二邑在高平南平阳县东北有漆乡西北有显闾亭以叛鲁）。
    是春齐侯讨公子牙之党执公子买於句渎之丘公子Θ奔鲁叔孙还奔燕（二子齐公族。）。
    秋晋栾盈出奔楚初栾桓子娶於范宣子生怀子（桓子栾怀子盈也。）范鞅以其亡也。怨栾氏（十四年栾强逐范鞅使奔故与栾盈为公族大夫而不相能桓子卒栾祁与其老州宾通（栾祁桓子妻范宣子女盈之母也。范氏尧後祁姓。）几亡室矣。（言乱甚怀子患之祁惧其讨也。诸宣子曰：盈将为乱以范氏为死桓主而专政矣。（桓主栾）曰：吾父逐鞅也。不怒而以宠报之（谓宣子不为责鞅而反与鞅宠位。）。又与吾同官而专之（同为公族大夫而鞅专其权势）吾父死而益富死吾父而专于国有死而已吾蔑从之矣。（言子专政盈欲以死作难。）其谋如是惧害于主吾不敢不言范鞅为之徵（证其有此。）怀子好施士多归之宣子畏其多士也。信之怀子为下卿（下军佐）宣子使城著而遂逐之（著晋邑在外易逐）盈出奔楚知起中行喜州绰邢蒯出奔齐（四子晋大夫。）皆栾氏之党也。
    二十三年夏邾畀我奔鲁（畀我是庶其之党同有窃邑叛君之罪。）。
    十月鲁臧孙纥奔齐初季武子无子公弥长而爱悼子（弥公Θ悼子纥也。）欲立之访于曰：饮吾酒吾为子立之季孙饮大夫酒臧纥为客（为上宾）既献（巳献酒。）臧孙命北面重席新之召悼子降逆之大夫皆起（臧孙下迎悼子。）及旅而召公Θ（献酬既毕而通行为旅。）使与之齿（使从庶子之礼列在悼子之下）季孙失色（恐公Θ不从。）季氏以公Θ为马正（马正家司马。）孟孙恶臧孙（不相善。）季孙爱之（爱其成巳志。）孟孙之御驺丰点好羯也。（羯孟。《庄子》之庶子孺子秩之弟孝伯）曰：从吾言必为孟孙（为孟孙後）再三云：羯从之孟。《庄子》疾丰点谓公Θ苟立羯请雠臧氏（使孟氏与公Θ共憎臧孙。）公Θ谓季孙曰：孺固其所也。若羯立则季氏信有力於臧氏矣。弗应孟孙卒公Θ奉羯立於户侧（户侧丧主。）季孙曰：秩焉在公Θ曰：羯在此矣。遂立羯秩奔邾孟氏闭门告於季孙曰：臧氏将为乱不使我葬（不使孟孙得成葬礼）季孙不信臧孙闻之戒（戒为备也。）冬十月孟氏将辟藉除於臧氏（辟穿藏也。於臧氏借人除葬道。）臧孙使正夫助之（正夫遂正。）除於东门甲从己而视之（畏孟氏故从甲士视作者）孟氏。又告季孙季孙怒命攻臧氏（见其有甲故）纥斩鹿门之关以出奔邾（鲁南城东门）臧孙自邾如防（防臧孙邑）致防而奔齐。
    是月晋人克栾盈于曲沃尽杀栾氏之族党栾鲂出奔宋。
    二十四年冬陈人复讨庆氏之党针宜咎出奔楚。
    二十五年齐崔杼弑其君光卢蒲癸奔晋王何奔莒（二子庄公党）闾丘婴以帷缚其妻而载之与申鲜虞乘而出（二子庄公近臣）鲜虞推而下之（下婴妻也。）曰：君昏不能匡危不能救死不能死而知匿其匿（匿藏也。匿亲也。谁纳之行及中将舍（中狭道）婴曰：崔庆其追我鲜虞曰：一与一谁能惧我（言虽道狭众无所用）遂舍枕辔而（恐失马也。）食马而食驾而行出中谓婴曰：速驱之崔庆之众不可当也。遂奔鲁。
    二十六年春卫献公使子鲜（献公母弟）与甯喜言苟反政由氏祭则寡人喜告蘧伯玉伯玉曰：瑗不得闻君之出敢闻其入（十四年孙氏欲逐公瑗从近关遂行从近关出夏齐乌馀以廪丘奔晋（乌馀齐大夫。）。
    二十七年夏卫侯之弟专出奔晋（子鲜也。）卫杀喜子鲜曰：逐我者出（谓孙林父）纳我者死（谓甯喜。）赏罚无章何以沮劝君失其信而国无刑不亦难乎！以治国。）。且专实使之（使甯喜纳君）遂出奔晋公使止之不可（不肯留）及河。又使止之止使者而盟於河（誓不於木门（木门晋邑。）不向卫国而坐（怨之深也。）木门大夫劝之仕不可曰：仕而废其事罪也。从之昭吾所以出也。将谁乎！（从之谓治其事也。事治则明已出欲仕无所自）吾不可以立於人之朝矣。终身不仕（自誓不仕终身）公丧之如税服终身（税即む也。丧服む纟襄裳缕细而希非五服之裳无月数痛愍子鲜故特为此服无月数而献公寻薨故言终身）。
    九月齐崔明奔鲁初崔杼生成及强而寡（偏丧曰：寡特也。）娶东郭姜生明东郭姜以孤入曰：棠无咎（无咎棠公之子。）与东郭偃相崔氏（偃姜之弟。）崔成有疾而废之（有恶疾也。）而立明成请老于崔崔子许之偃与无咎弗予曰：崔宗邑也。必在宗主（宗邑宗庙所在宗主为崔明。）成与强怒郭偃棠无咎崔子怒遂见庆封庆封曰：请为子讨之使卢蒲攻崔氏遂灭崔氏杀成与强而尽俘其家其妻缢复命于崔子。且御而归之至则无归矣。乃缢崔明辟诸大墓（开先人之冢藏之遂奔鲁。
