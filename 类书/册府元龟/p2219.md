<!-- { "loadSidebar": true } -->
    于。若袭父祚爵为钜鹿郡公。若多酒过为叔父景所挝杀。
    甄楷侍中琛之子琛启除秘书郎宣武未葬楷与河南尹丞张普等饮戏免官。
    夏侯字元廷道迁长子历镇远将军南兖州大中正性好酒居丧不戚醇醪肥鲜不离於口沽买饮啖多所费用父时田园货卖略尽人间债负犹数千馀两食至常不足弟妹不免饥寒，於是昏醉而卒。
    李肃为黄门郎性酒狂熙平初从灵太后幸江阳王继第肃时侍饮颇醉言辞不逊抗辱太傅清河王怿为有司弹劾灵太后怒之出为章武内史。
    卢昶为雍州刺史性好酒曾於妇氏饮宴小有不平手刃其客。
    程灵虬为梁郡太守以酗酒为徐州刺史武昌王鉴所劾失官既下梁郡志力少衰犹时为酒困久去官禄不免饥寒。
    元丽为荥阳太守性颇使酒郡丞辛琛每谏之丽後醉取令闭阁曰：勿使丞入也。
    裴茂伯为广平王赞文学好饮酒颇涉疏傲末年剧饮不已乃至伤性多所愆失。
    北齐高隆之初仕後魏骠骑大将军西魏文帝曾与隆之因酒忿竞文帝坐以黜免高祖责隆之不能协和乃启出为北道行台。
    薛孤延初仕东魏为左卫将军左厢大都督与诸军将讨颍川延专监造土山以酒醉为敌所袭据颍川平诸将还京师宴於华林园文襄启魏帝坐延於阶下以辱之。
    荀仲举字士高颍川人仕梁为南沙令从萧明於寒山被执长乐王尉粲甚礼之与粲剧饮粲指至骨文宣知之杖仲举一百或问之曰：我那知许当时正疑是尘尾尔。
    平鉴为扬州刺史其妻生男鉴因喜酣醉擅免境内囚误免关中细作二人醒而知之上表自劾文宣特原其罪。
    颜之推好饮酒多任纵不修边幅时论以此少之之推自周奔至文宣见而悦之天保末从至天池以为中书舍人令中书郎孝信将敕书出示之推之推营外饮酒孝信还以状言文宣乃曰：且停繇是遂寝。
    唐李景俭为谏议大夫凌蔑公卿大臣使酒尤甚寻出为建州刺史未几元稹用事召还为谏议大夫长庆初景俭退朝与兵部郎中知制诰冯宿库部郎中知制诰杨嗣复起居舍人温造司勋员外郎李肇刑部员外郎王镒等同谒史官都官员外郎独孤朗乃诣史馆同饮景俭乘醉遂入中书遍诣时宰面诘侮王播崔植杜元[A13C]皆呼其名姓词颇慢易播等知其狂酒。且逊止之以事闻诏曰：丞相府署国家枢机上法三台下临百辟。若等威可紊则堂陛不严谏议大夫李景俭乃因酣醉取肆叨冫卖昏呶侮慢靡所不为询其狂态甚用惊听宜加谴责以守遐荒予非深克勉自循省可漳州刺史仍驰驿发遣。又贬独孤朗为韶州刺史温造朗州李肇澧州王镒郢州坐与景俭同饮也。
    田渭为泉州刺史宝历二年削渭官在任徵本州盐铁院官裴汾铜四十斤渭使酒与汾交争为本道廉使举奏因各惩罚。
    王直方为右补阙太和九年出为兴元府成固令直方始为镇州册赠使谒祖墓於邢州时刘从谏自以位兼宰相於直方礼有所不至直方饮酣颇以语侵之从谏怒具以表闻直方素有直疏文宗虽嘉之然非当时奸邪所乐及是以直方家於成固因而遣之薛延老为殿中侍御史翰林学士因饮酒沈醉文宗闻之以为失於敬慎遂罢翰林。
    後唐萧愿为太常少卿明宗朝祀太微宫愿乘醉预公卿之列为御史所弹左迁右赞善大夫。
    晋关彻为义成军节度使史匡翰幕客狂率酣一日使酒怒目谓匡翰曰：明公昔刺覃怀与彻主客道至事无不可今领节钺数不相容书记赵砺险讠皮之人也。胁肩谄笑黩货无厌而明公待之甚厚彻今请死近闻张彦泽脔张式未闻史匡翰斩关彻恐天下谭者未有此类翰不怒引满自罚而慰勉之。
    周傅广顺初为通事舍人善於辞令後因宣制以醉失仪停任。
    边归谠显德中为御史中丞世宗宴於广德殿归谠饮酣忽扬袂而言曰：至於一杯而已帝遣黄门扶出之归谠犹回顾曰：陛下何不决杀赵守微（王钦。若等曰：时守微自民间献疏世宗擢为右拾遗寻以指斥配流）翌日归谠以酒过伏阁请罪帝释之仍令於阁门复饮数爵以愧其心焉。
    ●卷九百十五
    ○总录部　废滞
    孔子曰：道之将废命也。是知志士仁人轲蹇沈废不振者其命矣。夫乃。若怀才出类抗心迈俗智虑足以周物机用足以经世或回翔下位历岁不迁寂寞衡门屡空兴叹而能含真履洁体和养恬介然如石安之。若命不易其操无累乎！心斯固秉大雅明哲之姿得君子进退之正者也。至或慷慨自负高亢靡屈言必忤物动皆违俗因坐事而被谴致失行之贻讥罹乎！悔尤至於颠沛流离委弃固足痛惜者哉！荀卿赵人楚而春申君以为兰陵令春申君死而荀卿废因家兰陵。
    汉张释之字李南阳堵阳人也。（堵音者）与兄仲同居以赀为骑郎（汉以赀五百得为常侍郎）事文帝十年不得调（调选也。）冯唐文帝时为郎中署长帝辇过问唐曰：父老何自为郎具以实对因拜为车骑都尉主中尉及郡国车士（车战之士）十年景帝立以唐为楚相武帝即位求贤良举唐唐时九十馀不能为官。
    张敞宣帝时为京兆尹与萧望之于定国相善始敞与定国俱以谏昌邑王超迁定国为大夫平尚书事敞出为刺史时望之大行丞後望之先至御史大夫定国後至丞相敞终不过郡守。
    盖宽饶为司隶校尉好言事刺讥奸犯上意宣帝以其儒者优容之然亦不得迁同列後进或至九卿。
    刘向字子政成帝时为光禄大夫时帝元舅王凤秉政数有灾异向为洪范。《五行传》论奏之帝心知向精忠故为凤兄弟起此论也。然终不能夺王氏权帝数欲用向为九卿取复为王氏居位者及丞相卿士所持故终不迁居列大夫官前後三十馀年。
    陈咸字子康大将军王凤以咸有忠直节奏补长史迁持谓排难阻抑也。冀州刺史。又为东郡太守咸免官复为南阳太守咸三公子少显名於朝廷而薛宣朱博翟方进孔光等仕宦绝在咸後皆以廉俭先至公卿而咸滞於郡守後为少府坐免顷之红阳侯立举咸方正为光禄大夫给事中翟方进复奏免之後数年立有罪就国方进奏归咸故郡旋以忧死。
    扬雄成帝时奏羽猎赋除为郎给事黄门与王莽刘歆并哀帝之初。又与董贤同官当成哀平间莽贤皆为三公权倾人主所荐莫不拔擢而雄三世不徙官及莽篡位谈说之士用符命称功德获封爵者甚众雄乃复不侯以耆老久次转为大夫恬於势利。
    谯玄成帝时举诣公车拜议郎时数有灾异玄取陈其变既不省纳故久稽郎官後迁太常丞以弟服去职平帝时迁中散大夫持节分行天下未及终而王莽居摄乃窜归家。
    後汉冯衍字敬通初更始时使鲍永安集河北永以衍为立汉将军领狼孟长屯太原光武即位遣使者招永衍永衍不肯降审知更始已殁乃共罢兵幅巾降於河内帝怨衍等不时至永以立功得赎罪遂任用之而衍独见黜建武末衍上疏自陈曰：臣伏念高祖之略而陈平之谋毁之则疏誉之则亲以文帝之明而魏尚之忠绳之以法则为罪施之以德则为功逮至晚世董仲舒言道德见妒於公孙弘李广奋节於匈奴见排於卫青此忠臣之所为常流涕也。臣衍自维微贱之臣上无无知之荐下无冯唐之说乏董生之才寡李广之势而欲免谗口济怨嫌，岂不难哉！臣衍之先祖以忠贞之故成私门之祸而臣衍复遭扰攘之时值兵革之际不敢回行求时之利事君无倾邪之谋将帅无掳掠之心卫尉阴兴敬慎周密内自修敕外远嫌疑故敢与交通兴知臣之贫数欲本业之臣自维无三益之才不敢处三损之地固让而不受之昔在更始太原执货财之柄居仓卒之间据位食禄二十馀年而财产岁狭居处日贫家无布帛之积出无舆马之饰於今遭清明之时饬躬力行之秋而怨雠丛兴讥议横世盖富贵易为善贫贱难为工也。疏远陇亩之臣无望高阙之下惶恐自陈以救罪尤书奏犹以前过不用衍不得志退而作显志赋後与阴兴阴就结交光武惩西京外戚宾客故皆以法绳之大者抵死徙其馀至贬黜衍由此得罪尝自诣狱有诏赦不问西归故郡闭门自保不敢复与亲故通明帝即位。又多短衍以文过其实遂废於家。
    桓谭王莽时为掌乐大夫更始立召拜大中大夫光武即位徵待诏上书言事失旨遂不用。
    桓荣习欧阳尚书建武十九年年六十馀始辟大司徒府三十年拜为太常。
    桓典为侍御史七年不调（一作十年）班固为兰台郎二十馀年明帝时固自以二世（二世为史彪及固）不遇位不过郎感东方朔扬雄自论以不遭苏张范蔡之时作宾戏以自通焉後迁玄武司马（掖宫门每门司马一人秩比千石玄武司马主玄武门）。
    马融安帝永初中拜校书郎中诣东观典校秘书初元二年上广成颂以讽谏颂奏忤邓氏滞於东观十年不得调因兄子丧自劾归。
    王符字节信安定临泾人也。少好学安定俗鄙庶孽而符无外家为乡人所贱自和安之後世务游宦当涂者更相荐引而符独耿介不同於俗以此遂不得升进乃隐居著书三十馀篇。
    韦义字季节为广都长甘宁陈二县令顺帝世数上书讥劾左右贬刺窦氏言既无感而久抑不迁。
    魏杜挚举孝廉除郎中转补校书挚与丘俭乡里相亲故为诗与俭求仙人药一丸欲以感切俭求助也。俭复答诗挚竟不得迁卒於秘书。
    贾洪汉末以儒学为县令其後马超反超劫洪将诣华阴使作露布洪不获已为作之司隶锺繇在东识其文曰：此贾洪作也。及超破走太祖召洪署军谋掾犹以其前为超作露布文故不即叙晚乃出为阴泉长。
    程昱东郡东阿人少事太祖太祖尝乏食昱略其县供三日粮颇杂以人脯由是失朝望故位不至公终於卫尉。
    杨沛汉末代张既为京兆尹文帝黄初中儒雅并进而沛本以事能见用遂以议郎冗散里巷。
    蜀孟光字孝裕後主践祚为符节令每直言无所回避为世所嫌太常广溪钅覃承（承字公文历郡守少府）光禄勋河东裴隽等年资皆在光後而登据上列处光之右盖以此也。
    吴韩当辽西令支人以便弓马有膂力从孙坚征伐勤苦有功以军旅陪隶介於英豪故爵位不加终於坚世为别部司马。
    晋褚为县吏年垂五十镇南将军羊祜与有旧言於武帝始被升用官至安东将军。
    任恺武帝时为侍中恺恶贾充之为人不欲令久执朝政或为充谋曰：宜启令典选便得渐疏此一都令史事尔充因称恺才宜在官人之职帝不之疑即日以恺为吏部尚书充遣尚书仆射高阳王奏恺免官恺既失职时因朝请帝或慰谕之恺初无复言惟泣而已後起为太仆转太常初魏舒虽历位郡守而未被任遇恺为侍中荐舒为散骑常侍至是舒为右光禄开府领司徒帝临轩使恺拜授舒舒虽以弘量宽简为称时以恺有佐世器局而舒至三公恺止守散卿莫不为之愤叹也。
    华е字长骏弘敏有才义妻父卢毓典选难举姻亲故е年三十五不得调晚为中书通事郎。
