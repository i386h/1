<!-- { "loadSidebar": true } -->
    四年闰正月秦州刺史杨後起卒诏曰：後起奄至殒逝怆恻于怀绥御边服宜详其选行辅国将军北秦州刺史武都王杨集始局沉亮乃心忠款必能辑境宁民宣扬声教可持节辅国将军北秦州刺史平羌校尉武都王。
    六年五月以行宕昌王梁弥承为使持节都督河凉二州诸军事安西将军东羌校尉河凉二州刺史是年除都督护北遂安左郡太守田驷路为试守郡太守皆郢州蛮也。
    八年正月百济王牟太遣使上表遣谒者仆射孙副策命太袭亡祖父牟都为百济王曰：於戏惟尔世袭忠勤诚著遐表海路肃澄要贡无替式循彝典用纂显命往钦哉！其敬膺休业可不慎欤诏行都督百济诸军事镇东大将军百济王今以世袭祖父牟都为百济王即位章绶等五铜虎符四王其拜受不亦休乎！
    是年以河南王吐谷浑休留代为使持节都督西秦河沙三州镇西将军护羌校尉西秦河二州刺史九年五月林邑夷人范当根纯攻夺其国自立遣使贡献金簟等物诏曰：林邑虽在遐外世服正化当根纯乃诚恳款到率其僚职远绩克宣良有可嘉宜沾爵号以弘休泽可持节都督缘海诸军事安南将军是年八座奏阴平王杨炅嗣勤西牧驰款内昭宜增戎章用辉遐外进号前将军。
    十年以林邑王子孙范诸农率种人攻范当根纯复得本国以诸农为持节都督缘海诸军事安南将军林邑王。
    郁林王隆昌元年以高丽王乐浪公高为使持节散骑常侍都督营平二州诸军事征东大将军。
    明帝建武二年七月以氐杨馥之为北秦州刺史仇池公。
    是年林邑王诸农进号镇国将军。
    梁高祖天监二年五月扶南国王遣使送瑚佛像并献方物诏曰：扶南王╂陈如邪跋摩介居海表世纂南服厥诚远著重译献琛宜蒙酬纳班以荣号可安南将军。
    九月以河南王世子伏连筹为镇西将军西秦河二州太守河南王。
    四年四月以宕昌国王梁弥博为使持节都督河凉二州诸军事安西将军东羌校尉河凉二州刺史陇西公宕昌王佩以金印。
    七年二月诏曰：高丽乐浪郡公高乃诚款著贡驿相寻宜隆秩命式弘朝典可抚东大将军开府仪同三司持节常侍都督王并如故。
    九年四月林邑国奉献白猴诏曰：林邑国王范天凯介在海表乃心款至远修职贡良有可嘉宜班爵号被以荣泽可持节都督缘海诸军威南将军林邑王普通元年二月以高丽王世子安为宁东将军都督营平二州诸军事袭爵高丽王。
    二年十二月诏曰：行都督百济诸军事镇东大将军百济王馀隆守藩海外远修贡职乃诚款到朕有嘉焉宜率旧章服兹荣命可持节都督百济诸军事宁东大将军百济王。
    五年诏以百济王馀隆子明为持节百济诸军事绥东将军百济王。
    七年三月高丽王安庶子延立遣使贡献诏以延袭爵。
    六月林邑王高式胜铠遣使献方物诏以为持节都督缘海诸军事绥南将军林邑王。
    中大通元年三月以河南王休运筹子呵罗真为宁西将军护羌校尉西秦河二州刺史（一云：西秦河沙三州刺史）二年四月以河南王佛辅为宁西将军西秦河二州刺史。
    六月行林邑王高式律ヌ罗跋摩贡献诏以为持节都督缘海诸军事绥南将军林邑王。
    大同十年二月行宕昌王梁弥泰为西平将军河凉二州刺史宕昌王。
    太清二年三月高丽王延卒诏以其子为宁东将军袭延爵陈文帝天嘉三年闰二月以百济王馀明为抚东大将军高句丽王高汤为宁东将军。
    後魏道武登国初以尔朱羽健为领民酋长率契胡武士千七百人从驾平晋阳定中山论功拜散骑常侍以居秀容川诏割方三百里封之长世为业。
    天兴初仇池氐杨盛遣使朝贡诏以盛为征南大将军仇池王。
    太武始光四年十一月以氐王杨诏为都督荆梁益宁四州诸军事假征南大将军梁州刺史南秦王延和二年九月诏兼大鸿胪卿崔颐持节拜征虏将军杨难当为征南大将军仪同三司封南秦王。
    太和三年九月遣使者拜西秦王慕贵弟慕利延为镇西大将军仪同三司改封西平王（是时使员外散骑侍郎李教拜高丽王高琏为都督辽海诸军事征东将军领东夷中郎将辽东郡公高句丽正史阙年月）。
    五年三月以故南秦王世子杨保宗为征南大将军秦州牧武都王。
    太平真君二年三月封蠕蠕都久闾乞归为朔方王五年六月西平王吐谷浑慕利延杀其兄子纬代立弟叱力延等来奔乞师以叱力延为归义王。
    正平元年伊吾王唐和关帝优宠之文成即位以和归诚先朝拜镇南将军酒泉公。
    孝文延兴二年正月太阳蛮首桓诞率户内属拜征南将军襄阳王。
    太和二年三月遣鸿胪卿刘归谒者张察拜河南公梁弥机为征南大将军西戎校尉梁益二州牧河南公宕昌王。
    六年九月以氐杨後起为武都王。
    九年七月遣使拜宕昌王梁弥机兄子弥承为国王十六年三月以高丽王高琏孙为其国王赐衣冠服物车旗之饰。
    十七年正月以吐谷浑伏连筹为其国王。
    宣武景明四年十一月以武兴国世子杨绍先为其国王。
    正治二年正月宕昌王世子梁弥博为其国王。
    永平二年八月以邓至国世子像览蹄为其国王。
    孝明神龟元年正月诏以氐杨定为阴平王。
    二年高丽王高死以世子安为其国王拜镇东将军领护东夷校尉辽东郡公。
    正光元年九月蠕蠕主阿那瑰来奔十一月诏曰：蠕蠕世雄朔方擅制汉表邻通上国百有馀载自神鼎南底累纪於兹虔贡虽违边燧静息凭心象魏潜款弥纯今其主阿那瑰属离时难邦分亲析万里远驰庇命有道同悲申伍忠孝足务方存兴灭之师以隆继绝之举宜。且以宾礼期之立功疏爵胙土大启河岳可封朔方郡开国公蠕蠕王食邑一千户锡以衣冕加以轺车禄恤仪卫同乎！戚藩（十二月送归北）。
    三年四月以高车王覆罗伊匐为镇西将军西海郡开国公高车王。
    孝庄建义元年六月以高昌王世子光为平西将军瓜州刺史袭爵秦临县开国伯高昌王。
    前废帝普泰元年高昌王赵坚遣使朝贡除平西将军瓜州刺史秦临县伯王如故寻加卫将军。
    东魏孝静天平中加高句丽王高延侍中车骑大将军。
    兴和二年四月阿至罗国主副伏罗越居子去宾来降封为高车王。
    西魏孝武永熙元年高句丽王延为使持节散骑常侍车骑将军领护东夷校尉辽东郡公高句丽王。
    二年以卫将军瓜州刺史秦临县伯高昌王赵坚为仪同三司进爵郡公。
    文帝大统五年蔡阳蛮王曾超明内属授南雍州刺史仍世袭焉。
    十四年以高昌王世子元嘉为王。
    废帝元年蛮酋焚舍举落内附以为淮北三州诸军事淮州刺史淮安郡公。
    恭帝二年蛮酋宜人王母田兴彦款附以为开府仪同三司。
    北齐文宣天保元年九月以散骑常侍车骑将军领东夷校尉辽东郡开国公高丽王威为使持节侍中骠骑大将军领护东夷校尉王公如故。
    废帝乾明元年二月以高丽王世子高汤为使持节领东夷校尉辽东郡公高丽王。
    武成河清四年二月诏以新罗国王金真兴为使持节领东夷校尉乐浪郡公新罗王。
    後主武平元年二月以百济王馀昌为使持节侍中骠骑大将军带方郡公王如故。
    二年正月以百济王馀昌为使持节都督东青州刺史。
    後周武帝建德六年高丽王高汤遣使来贡（一作高阳）拜汤为上开府仪同大将军辽东郡开国公辽东王。
    隋高祖开皇元年十月百济王扶馀昌遣使来贺授昌上开府仪同三司带方郡公。
    十二月高丽王高汤遣使朝贡授汤大将军辽东郡公。
    四年五月契丹王莫贺弗遣使请降拜大将军。
    五年党项拓拔宁丛等各率所部诣旭川内附授大将军其部下各有差。
    十年七月高丽辽东郡公高汤卒拜其子元为上开府仪同三司袭爵辽东郡公赐衣一袭元奉表谢恩并贺祥瑞因请封王高祖优诏策元为王。
    十四年新罗国王真平遣使贡方物拜真平为上开府乐浪郡公新罗王。
    十九年四月突厥利可汗内附以为启可汗。
    炀帝大业五年高昌王麴伯雅来朝拜左光禄大夫车师太守封弁国公。
    ●卷九百六十四
    ○外臣部　封册第二
    唐高祖武德元年七月突厥曷萨那可汗弟阙可汗遣使内附帝厚加慰抚拜为吐乌过拔阙可汗。
    十二月突厥曷萨那可汗自宇文化及所来降封为归义王。
    三年三月羊州蛮首领谢龙羽遣使朝贡授龙羽羊州刺史封夜郎郡公。
    七年正月封高丽王高建武为辽东郡王百济王扶馀璋为带方郡王新罗王金真平为乐浪郡王。
    太宗贞观三年八月薛延ヌ可汗一利咄夷男遣使朝贡诏游击将军乔师望赍册书拜夷男为毗伽可汗居大漠之北俱伦水南牙帐去长安四千馀里四年三月以突厥夹毕特勒和顺郡公阿史那思摩为右武侯大将军化州都督。
    是月诏突利可汗阿史那什钵志怀英果识机能断情深独悟惟先觉往在北蕃位地兼重早知慕化特布款诚及漠北降灾龙荒兆乱潜图决策弃难归朝披露肝胆备陈丹赤转祸为福厥义可嘉宜有褒隆用彰宠渥锡兹茅土识参戎禁可右卫大将军封北平郡王食邑千户。
    五月封突厥阿史那苏尼失为怀德郡王阿史那思摩怀化郡王。
    六年八月遣鸿胪少卿刘善因立西突厥莫贺设为奚利必阝咄陆可汗赐以鼓纛采万段是年遣中郎将桑孝彦册立焉耆国王突骑支为利失可汗。
    九年闰四月李靖平吐谷浑帝复建其国下诏曰：伐罪吊人前王高义兴亡继绝有国令典吐谷浑擅相君长窃据荒裔志在凶德政出权门酋渠携贰种落怨愤长恶不悛野心弥炽莫顾藩臣之节曾无事上之礼草窃疆埸虔刘氓庶积恶既稔天亡有徵朕君临四海含育万类一物失所深责在予所以爰命六军申兹九伐义存活国情无黩武其子大宁王慕容顺隋氏之甥志怀明悟长自中土早慕华风爰见时机深识逆顺以其父愎谏违众独舀迷途遂诛邪臣存兹大计翻然改辙代父归罪忠孝之美深有可嘉子能立功足以补过既往之[C260]特宜原免然其建国西鄙巳历年代即从废绝情所未忍继其宗祀允归令子封顺西平郡王食邑四千户仍授<走出>胡吕乌豆可汗所司量遣使人备礼册命。
    是年遣使持节册命新罗金善德（臣钦。若等曰：善德金真平之女也。真平卒无子乃立善德为王以宗室大臣乙祭总知政国）柱国封乐浪郡公新罗王。
