<!-- { "loadSidebar": true } -->
    郑罴高阳人中书学生卢度世以崔浩事弃官逃於罴家罴匿之使者囚罴长子将加楚罴戒之曰：君子杀身以成仁汝虽死勿言子奉命虽被拷掠至乃火其体因以物故卒无所言度世後令弟娶罴妹以报其恩。
    卢度世为济州刺史国家初平升城太守房崇母傅氏度世继外祖母兄之子妇也。兖州刺史申纂妻贾氏崇之姑女也。皆亡破军途老病憔悴而度世推计中表致其恭恤每观见傅氏跪问起居随时奉送衣被食物亦存赈贾氏供其服膳青州既陷诸崔坠落多所收赎度世子渊等父母亡後同居共财自祖至孙家内百口在雒时有饥年无以自赡然尊卑恪穆丰俭同之。
    高允少孤夙成有奇度年十馀岁奉祖父丧还本郡推财与二弟为沙门名法净未久而罢後为尚书散骑常侍献文平青齐徙其族望於代时诸士人流移远至率皆饥寒徙人之中多允姻媾皆徒步造门允散财竭产以相赡赈慰问周至无不感其仁厚初尚书窦瑾坐事诛瑾子遵亡在山泽遵母焦没入县官後焦以老得免瑾之亲故莫有恤者允愍焦年老保护在家积六年遵始蒙赦其笃行如此（高聪生而丧其祖母王抚育之大军攻克东阳聪徙入平城与蒋少游同为中兵户窘困无所不至族祖允视之。若孙大加急）林白奴京兆儒生时姑臧晖因慕容贵内附晖归国大武以为上客从至长安有人告晖欲南奔帝斩之於市暴尸数日白奴钦晖德音夜窃其尸置之枯井晖女为敦煌张氏妇久而闻之乃向长安收葬崔挺为北海王司马三世同居门有礼让後值饥年家始分析挺与弟振推让田宅旧资惟守墓田而已家徒壁立兄弟怡然。
    杨В字显进正平高凉人少豪侠有志气孝昌中尔朱荣杀害朝士大司马城阳王元徽逃难В藏而免之孝庄帝立徽乃出复为司州牧繇是В以义烈闻阳猛上雒人为大谷镇将元入雒孝庄帝渡河范阳王诲脱身投猛猛保藏之及孝庄反正繇是知名俄而广陵王恭伪疾复来归猛猛亦深相保护孝武即位甚嘉之授征虏将军行河北郡守。
    张亮少有用初仕尔朱兆拜平远将军以功封隰城县伯邑五百户高祖讨兆於晋阳兆奔秀容兆左右皆密通诚款惟亮独无启疏及兆败鼠於穷山令亮及苍头陈山是斩兆首以降皆不忍兆乃自缢於树。
    郑仲明荣阳人尔朱荣入雒彭城王邵以子韶寄仲明仲明寻为城人所杀韶因乱与乳母相失遂与仲明兄子僧副避难雒中为贼逼僧副恐不免因令韶下马僧副谓贼曰：穷鸟投人尚或矜愍况诸王如何弃乎！僧副举刀逼之贼乃退韶逄一老母姓程哀之引於私家居十馀日庄帝访而获焉袭封彭城王山伟为中书令有弟少亡伟抚寡训孤同居二十载恩义甚笃。
    明亮为阳平太守属相州刺史中山王熙引兵讨元时并州刺史城阳王徽亦遣使诣亮密同熙谋熙败亮诡其使辞繇是徽竟获免。
    张谠妻皇甫氏被掠赐中宫为婢皇甫遂乃诈痴不能梳沐後谠为宋冀州长史因贷千馀疋购求皇甫高宗怪其纳财之多也。引见之时皇甫年垂六十矣。帝曰：南人奇好能重室家之义此老母复何所任乃能如此致费也。皇甫氏归谠令诸妾境上奉迎数年卒。
    毕众敬为兖州刺史宁南将军笃於姻类深有国士之风张谠之亡也。躬往营视有。若至亲。
    王衍为侍中车骑将军笃於交旧有故人竺於西兖州为仲远所害其妻子饥寒衍置之於家累年赡┰世人称其敦厚。
    甄密参中山王英军事英锺离败还乡人苏良没於贼手密尽私财以赎之良既倾资报密密一皆不受谓良曰：济君之日本不求货非相赠之意也。
    冯亮忄专览诸书。又笃好物理中山王英平义阳而获焉英素闻其名以礼待接亮至雒隐居嵩山感英之德以时展觐及英亡亮奔赴尽其哀恸。
    刁冲渤海人为裴植故吏植为度支尚书与仆射郭祚都水使者韦隽等同时见害於後祚隽事雪加赠而植追复封爵而已冲上疏讼之，於是赠植征南将军尚书仆射扬州刺史乃改葬植。
    夏侯道迁初自南齐归国封濮阳侯食千户道迁以拔汉中归诚本繇王[A13C]兴之计求分邑户五百封之宣武不许灵太后临朝道迁重求分封太后大奇其意议欲更以三百户封[A13C]兴会卒遂寝。
    阳固为清河王怿太尉从事中郎属怿被害元秉政朝野震悚怿诸子及门生寮吏莫不虑祸隐避不出素为怿所厚者弥不自安固以尝被辟命遂独诣丧所尽哀恸哭良久乃还仆射游肇闻而叹曰：虽栾布王修何以尚也。君子哉！若人。
    张普惠初为任城王澄所知及为谏议大夫澄薨普惠吏民之义。又荷其恩待朔望奔赴至於礻覃除虽寒暑风雨无不必至。又好有进举敦於故旧冀州人侯坚固少时与其游学早终其子长瑜普惠每於四时请禄无不减赡给其衣食及为豫州启长瑜解褐携其合门极给之。
    刘仁之为西兖州刺史性爱好文史敬重人流与齐州冯元兴交款元兴死後积年仁之营视其家尝出隆厚时人以此尚之。
    祖莹性爽侠有节气士有穷厄以命归之必见存极时亦以此多之至护军将军。
    汲宗交州人为杜超故吏超密皇后之兄也。後从弟遗子元宝谋反伏诛时朝议欲追削超爵位中书令高允上表理之宗与故吏等以超子道隽坐爵受诛委骸土壤求得收葬书奏诏义而听之赠超散骑常侍安南将军南康公谥曰：昭。
    冯熙生於长安为姚氏魏母所养以叔父乐陵公邈因战入蠕蠕魏母携熙逃避至氐羌中抚育年十二好弓马有勇氐羌皆归附之魏母见其如此将还长安始就学士学从师受孝经。《论语》好阴阳兵法後授内都大官太师熙事魏母孝谨如事所生魏母卒乃散徒跣水浆不入口三日诏不听服熙表求依赵氏之孤孝文以熙情难夺听服齐衰期。
    崔巨伦以宣武挽郎除冀州镇北府墨曹参军太尉记室参军叔楷为殷州巨伦仍为长史在州陷贼敛恤亡存为贼所义後逃归雒授别将北讨初楷丧之始巨伦收殡仓卒事不周固至是遂偷路改殡并窃家口以归。
    吴悉达虽於俭年糊饣不继宾客经过必倾所有每守宰殡丧私办车牛送终葬所邻人孤贫困窘者莫不解衣辍粮以相赈恤乡闾五百馀人诣州称颂焉有司奏闻标闾复役以彰孝义。
    马人龙轻财重义友人尹灵哲在军丧亡人龙闻即奔赴负尸而归以家财殡葬为制缌服抚其孤遗恩如所生州郡高龙诏表门闾。
    杜纂字荣孤尝山九门人少以清苦自立县令齐罗丧亡无亲属收瘗纂以私财殡葬繇是郡县标其门闾。
    高遵字世礼父济阴太守遵贱出其兄矫等尝欺侮之及父亡不令在丧位遵遂驰赴平城归从祖兄中书令允允乃为遵父举哀以遵为丧主京邑无不吊集朝贵咸识之徐归奔赴免丧允为营官路得补乐浪王侍郎遵感成益之恩事允如诸父。
    赵令安孟兰强天水白石人并四世同居行著州里王闾北海密人数世同居有百口。
    刘业兴大山人四世同居。
    盖携都郡人六世同居并共财产家门雍睦乡里敬异。
    石文德中山蒲阴人有行义真君初县令黄宣在任丧亡宣单贫无期亲文德祖父苗以家财殡葬持服三年奉养宣妻二十馀载及亡乃衰敛率礼无阙自苗逮文德刺史守令卒官者制服送之五世同居门庭雍睦。
    石祖兴尝山九门人太守田文彪县令和真等丧亡祖兴自出家绢二百馀疋营护丧事州郡表列高祖嘉之。
    张烈为顺阳太守以母老归养积十馀年频值凶俭烈为粥以食饥人蒙济者甚众乡党以此称之。
    李几博陵安平人七世同居共财家有二十二房一百九十八口长幼济济风礼著闻至於作役卑幼竞进乡里叹美标其门闾。
    张安祖袭世爵山北侯有元承贵曾为河阳令家贫。且赴尚书求选逄天寒甚遂冻死路侧一子幼停尸门巷棺殓无安祖悲哭尽礼买木为棺手自营作敛殡周给朝野嘉叹尚书闻奏标其门闾。
    汲固东郡梁城人为兖州从事刺史李式坐事被收吏人皆送至河上时式子宪生始满月式大言於众曰：程婴杵臼何如人也。固曰：今古岂殊遂便潜还不复顾径来入城於式妇闺抱宪归藏及捕者收宪属有一婢产男毋以婢儿受之事寻泄固乃携宪逃道遇赦始归宪即为固长育至十馀岁尝呼固夫妇为郎婆後高为兖州刺史嘉固节义以为主簿。
    刘侯仁豫州人郡人白早生杀刺史司马悦据城南叛悦息フ走投侯仁贼虽重加购募。又严其捶楚侯仁终无漏泄フ遂免祸事宁有司奏其操行请免府藉叙一小县诏可。
    邵洪哲上谷沮阳人县令范道荣先自朐城归款乃除县令道荣乡人徐孔明妄经公府讼道荣非勋道荣坐除名羁旅孤贫不能自理洪哲不胜恚愤遂代道荣诣京师明申曲直经历寒暑不惮勤劳道荣卒得复雪。又北镇反乱道荣孤单无所归附洪哲兄伯川复率乡人来相迎接送达幽州道荣感其诚节诉省申闻诏下州郡标其里闾。
    ●卷八百四
    ○总录部　义第四
    北齐王昕为秘书监少与邢劭俱为元罗宾友及守东莱劭举室就之郡人以劭是邢果从弟会兵将执之昕以身蔽伏其上呼曰：欲执邢子才当先杀我劭乃免焉。
    卢文伟魏孝昌中行台尝景启留为行台郎中及北方将乱文伟积稻於范阳城时经荒俭多所赈赡弥为乡里所归。
    邢劭字子才後为太常卿摄国子祭酒授特进内行修谨兄弟亲姻之间称为雍睦事寡嫂甚谨养孤子恕慈爱特深在兖州有都信云：恕疾便忧之废寝食颜色贬损。
    朱为王琳故吏琳镇寿阳为陈将吴明彻所杀傅首建业致书陈尚书仆射徐陵求琳首曰：窃以朝市迁代傅骨梗之风历运推迁表忠贞之迹故典午将灭徐广为晋家遗老当涂已谢马孚称魏室忠臣用能播美於前书垂名於後世梁故建宁公琳雒滨馀胄沂水旧族立功代邸效绩中朝当离乱之辰扌方伯之任尔乃轻躬犭旬主以身许国追踪於往彦信踵武於前修而天厌梁德尚思救复徒蕴包胥之念终遘苌宏之眚洎王业光启鼎祚有归，於是远迹山东寄命河北虽经旅臣之叹犹怀客乡之礼感兹知已忘此捐躯至使身没九泉头行千里诚复马革裹尸遂其平生之志原野暴骸会彼人臣之节然身首异处有足悲者封树靡卜良可怆焉早末僚预参下席降薛君之吐握荷魏公之知遇是用г巾雨袂痛可识之颜回肠疾首切犹生之面伏惟圣恩博厚明诏爰发赦王经之哭许田横之葬虽刍贱切亦有心琳经莅寿阳颇存遗爱曾游江右非无馀德比肩东阁之吏继踵西园之宾愿归彼境还窀穸庶孤坟既筑或飞衔土之燕丰碑式树时留堕泪之人近故旧王绾等已有论牒仰蒙制议不遂所陈昔梁公告逝即淝川而建茔域孙叔云：亡仍芍陂而植楸贾由此言之抑有其例不使寿春城下惟傅报葛之人沧州岛上独有悲田之客昧死陈祈伏待刑宪陵嘉其志节。又明彻亦数梦琳求首并为启陈主而诉之仍与开府仪同主簿刘韶惠等持其首还于淮南权瘗八公山侧义故会葬者数千人等乃间道北归别议迎接寻有扬州人茅智胜等五人密送丧柩达于邺。
