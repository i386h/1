<!-- { "loadSidebar": true } -->
    後周杜叔毗襄阳人初仕梁为萧修府史直兵参军太祖令大将军达奚武经略汉川明年武围修於南郑修令叔毗诣阙请和太祖见而礼之使未及而修中直兵参军曹策参军刘晓谋以城降武时叔毗兄君锡为中记室参军从子映录事参军映弟折中直兵参军并有文武才略各领部曲数百人策等忌之惧不同已遂诬以谋叛擅加害焉修寻讨策等擒之斩晓而免策及修降策至长安叔毗朝夕号泣具申冤状朝议以事在归附之前不可追罪叔毗内怀愤惋志在复雠然恐违朝宪坐及其母遂沈吟积时母知其意谓叔毗曰：汝兄横罹祸酷痛切骨髓。若曹策朝死吾以夕殁亦所甘心汝何疑焉叔毗受母言愈更感厉後遂白日手刃策於京城断首刳腹解其肢体然後面缚请就戮焉太祖嘉其志气特命赦之柳庆为司会先是庆兄桧为魏兴郡守为贼黄众宝所害桧子三人皆幼弱庆抚养甚笃後众宝率众归朝朝廷待以优礼居数年桧次子雄亮白日手刃宝於长安城中晋公护闻而大怒执庆及诸子侄皆囚之让曰：国家宪纲皆君等所为虽有私怨宁得擅杀人也。对曰：庆闻父母之雠不同天兄弟之雠不同国明公以孝治天下何乃责於此乎！护愈怒庆辞色无所屈率以免。
    隋来护儿幼孤养於世母吴氏侯景之乱，护儿世父为乡人陶武子所害吴氏每流涕为护儿言之武子宗族数百家厚自封殖，护儿每思复怨因其有婚礼乃结客数人直入其家引武子斩之宾客皆慑不敢动乃以其头祭世父墓因潜伏岁馀会周师定淮南乃归乡里。
    唐高季辅渤海人也。兄元道仕隋为汲令武德初县人翻城从贼元道被害季辅率其党出斗竟擒杀兄者斩之持其首以祭甚为士友所称。
    独孤德为宣州刺史武德中高祖徙王世充於蜀德以雠人请而杀之。
    王君操莱州即墨人其父隋末与乡人李君则斗竞因被殴杀君操时六岁其母刘氏告县收捕君则弃家亡命追访数年弗获贞观初君则自以世代迁革不虑国刑。又见君操孤微谓无复雠之志遂诣州府自。若而君操密袖白刃刺杀之刳腹取其心肝咀食立尽诣刺史具自陈告州司以其擅杀戮问云：杀人偿死律有明文何方自理以求生路对曰：亡父被杀二十馀载闻诸曲礼不可同天早愿图之久而未遂常惧亡灭不展冤情今大耻既雪甘从刑宪州司据法处死列上其状太宗特诏原免。
    同蹄智寿雍州同官人其父高宗永徽初被族人安吉所害智寿及弟智爽候安吉於涂击杀之兄弟相率归罪於县争为谋首官司经数年不能决乡人或证智爽先谋竟伏诛临刑神色自。若顾谓市人曰：父雠已报死亦何恨智寿顿绝中衢血流遍体。又收智爽尸舐血食之皆尽见者莫不伤焉。
    张蒲州解人父审素为隽州都督在边累载俄有纠其赃罪敕监察御史杨汪驰传就军按之汪在路为审素党与所劫对汪杀告事者胁令汪奏雪审素之罪俄而州人翻杀审素之党汪始得还至益州奏称审素谋反因深按审素构成其罪斩之籍没其家与兄皇以年幼坐徙岭外寻各逃归汪转至殿中侍御史改名万顷开元二十三年皇候万顷於都城挺刃杀之皇虽年长其发谋及手刃皆为之既杀万顷系表於斧刃自言报雠之状便逃奔将就江外杀与万顷同构父罪者行至汜水为捕者所获时都城士庶皆矜等幼稚孝烈能复父雠多言其合矜恕者中书令张九龄。又欲活之裴耀卿李林甫固言国法不可纵报雠玄宗以为然因谓九龄等曰：复雠虽礼经所许杀人亦格律具在孝子之情义不顾命国家设法焉得容此杀人成复雠之志赦之亏律格之条然道路讠宣议故须告示乃下敕曰：张皇等兄弟同杀推问款承律有正条俱合至死近闻士庶颇有讠宣讠华矜其为父复雠或言本罪冤滥但国家设法事存经久盖以济人期於止杀各申为子之志谁非犭旬孝之夫展转相雠相杀何限咎繇作士法在必行曾参杀人亦不可恕不能加以刑戮肆诸市朝宜付河南尹告示决杀皇既死士庶咸伤愍之为作哀诔榜於衢路市人敛钱於死所造义井并葬皇於北邙。又恐万顷家人发之并作疑蒙数具时人所伤如此。
    刘士宣武节度刘玄雠之养子有乐士朝者亦为玄雠所子因姓刘氏素与士有隙德宗贞元中玄雠薨或云：为士朝所士微知之及士朝至京师士乃密以奴持刀伏於丧位绐士朝曰：有吊客至诱入堂哭因杀之士坐是赐死。
    余常安衢州常山人父及叔父为方全所杀亡去十馀年会赦乃归尝安熟闻知之宪宗元和中尝安年十七乃报杀之诣州请罪州司以其事闻制依法处死刺史元锡义之累上表请下百僚详议复诏尝安死时叹其冤。
    梁悦富平人为父报雠斫杀雠人秦杲自投县请罪敕复雠杀人固有彝典以其申冤请罪视死如归自诣公门发於天性志在殉节本无求生之心宁失不经特从减死之法宜决一百配流循州职方员外郎韩愈献议曰：伏奉今月五日敕复雠据礼经则义不同天徵法令则杀人者死礼法二事皆王教之端爰有异同因资论辩宜令都省集议闻奏者伏以子复父雠见於春秋见於礼记。又见於周官。又见於诸子史不可胜数未有非而罪之者也。最宜详於律而律无其条非阙文也。盖以为不许复雠则伤孝子之心而乖先王之训许复雠则人将倚法专杀无以禁止其端矣。夫律虽本於圣人然执而行之者有司也。经之所明者制有司者也。丁宁其义於经而深没其文於律者其意将使法吏一断於法而经术之士得引经而议也。周官曰：凡杀人而义者令勿雠雠之则死义宜也。明杀人而不得其宜者子得复雠也。此百姓之相雠也。公羊。《传》曰：父不受诛子复雠可也。不受诛者罪不当诛者也。上於下之辞非百姓之相杀者也。又周官曰：凡报仇雠者书於士杀之无罪言将复雠必先言於官则无罪也。今陛下垂意典章思立定制惜有司之守怜孝子之心示不自专访议群下臣愚以为复雠之名虽同而其事各异或百姓相雠如周官所称可议於今者或为官吏所诛如公羊所称不可行於今者。又周官所称将复雠先告於士则无罪者。若孤稚羸弱抱微志而伺敌人之便恐不能自言於官未可以断於今也。然则杀之与赦不可一例。且定其制曰：凡有人复父雠者事发具其事申尚书省集议奏闻酌其宜而处之则经无失其指矣。
    康买德父宪为羽林官骑京兆府阳县力人张氵位欠宪钱米宪徵之氵位乘醉拉宪气息将绝买德年十四将救其父以氵位角力人不敢解遂持木锸击氵位氵位首见血後三日致死刑部员外郎孙革奏准律父为人所殴子往救击其人折伤减凡斗三等致死者依常律即买德救父虽是性孝非暴击张氵位是心切非凶以髫之岁正父子之亲。若非圣化所加童子安能及此王制称五刑之理必原父子之亲以权之测浅深之量以别之春秋之义原心定罪。《周书》所训诸罚有权今买德生被皇风幼符至孝哀矜之宥臣伏在圣慈职当谳刑合分善恶先具事由陈奏伏冀赐下中书门下商量敕旨康买德尚在童年得知子道虽杀人当死而为父可哀。若从沈命之科恐失原情之义宜付法司减死罪一等处分。
    後唐高弘超州平息人父晖为乡人王感所杀弘超挟刃以报之遂携其首自陈大理寺以故杀伤论刑部员外李殷梦覆曰：伏以挟刃杀人按律处死投狱自首降罪垂文高弘超既遂复雠固不逃法戴天罔愧视死如归历代已来事多贷命长庆三年有康买德父宪为力人张氵位乘醉拉宪气息将绝买德年十四以木锸击氵位後三日致死敕旨宜减死处分。又元和六年富平人梁悦杀父之雠投县请罪敕旨特从减死方今时时有此孝子其高弘超。若使须归极法实虑未契鸿慈奉敕忠孝之道乃治国之大柄典刑之要在诛意之深文差。若毫系之理道昔纪信替主赴难何青史之永刊今高弘超为父报冤即丹书之不尚人伦至孝法网宜矜减死罪一等处分。
    晋韩邺人少帝开运中为父报雠杀经赦贼平兴刑部员外郎古昭裔断曰：伏以韩称为父报雠准律谋杀人者死情虽可轸法。且不容请依大理寺断遣从之汉高勋仕晋为ト门使初勋与张彦泽不协彦泽害其家属及虏入汴勋诉耶律氏寻诛彦泽雪其家耻周张永德父[A13C]为安州防御使性卞急峻刻部曲曹澄与不逞之徒数人同谋执[A13C]而杀之遂奔于金陵及世宗征淮南以永德之故遣江南李景执澄等赐永德俾甘心而戮之。
    ●卷八百九十七
    ○总录部　改过
    《传》曰：弗知实难夫子有言曰：主忠信无友不如己者过则勿惮改过而不改是为过矣。法语之言能无从乎！改之为贵子贡曰：君子之过也。如日月之食焉过也。人皆见之更也。人皆仰之是知人谁无过过而能改善莫大焉故颜渊亚圣乃称不贰蘧瑗大贤犹曰：知非然要在乎！明於自知ウ於自是君子所以敦五常谨百行遵大易考祥之旨守曲礼践言之教加之以听忠告之言慎克终之道然後能保乎！令名而於过失鲜矣。
    魏公子无忌者魏昭王少子安王异母弟也。封信陵君安王二十年秦围邯郸公子救邯郸存赵赵王欲以五城封公子公子闻之意骄矜而有自功之色客有说公子曰：物有不可忘或有不可不忘夫人有德於公子公子不可忘也。公子有德於人愿公子忘之也。且矫魏王令夺晋鄙兵以救赵於赵则有功矣。於魏则未为忠臣也。公子乃自骄而功之窃为公子不取也，於是公子立自责似。若无所容者。又无忌留赵十年不归秦闻公子在赵日夜出兵东伐魏魏王患之使使往请公子公子恐其怒之乃诫门下有敢为魏王使通者死宾客皆自魏之赵莫敢劝公子归毛公薛公两人往见公子曰：公子所以重於赵名闻诸侯者徒以有魏也。今秦攻魏魏急而公子不恤使秦破大梁而夷先王之宗庙公子当何面目立天下乎！语未及卒公子立变色告车趣驾归救魏。
    仲由字子路卞人也。（尸子曰：子路卞之野人）少孔子九岁子路性鄙好勇力志伉直冠雄鸡佩犭豚（冠以雄鸡佩犭豚二物皆勇子路好勇故冠带之）陵暴孔子孔子设礼稍诱子路後儒服委质因门人请为弟子。
    汉于永定国之子也。少嗜酒多过失年至三十乃折节行以父任为侍中嗣西平侯至御史大夫。
    朱字子游鲁人徙平陵少时通轻侠借客报雠年四十乃变节从博士白子反受易。
    後汉郑均东平任城人也。其兄为县吏颇受礼遗均数谏止不听即脱身为佣岁馀得钱帛归以与兄曰：物尽可复得为吏坐赃终身捐弃兄感其言遂为廉洁均後公车徵不就赐尚书禄以终其身时人号为白衣尚书。
    贾淑字子厚世有冠冕而性险害邑里患之郭林宗遭母忧淑来吊既而钜鹿孙威直亦至威直以林宗贤而受恶人吊心怪之不进而去林宗追而谢之曰：贾子厚诚实凶德然洗心向善仲尼不逆互乡故吾许其进也。淑闻之改过自厉终成善士。
    宋果性轻悍喜与人报雠为郡县所疾郭林宗乃训之义方惧以祸败果感悔叩头谢负遂自改节自励後以烈气闻。
