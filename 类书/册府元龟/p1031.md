<!-- { "loadSidebar": true } -->
    张既为凉州刺史以便宜从事遂上疏请治左城筑障塞置烽候邸阁以备胡。
    丘兴黄初中为武威太守伐叛柔服开通河右。
    郝昭为杂号将军镇守河西十馀年民吏畏服。
    陈泰字玄伯为并州刺史振威将军使持节护匈奴中郎将怀柔夷民甚有威惠。
    牵招为雁门太守招既教民战阵。又表复乌桓五百馀家租庸调使备鞍马远遣侦候虏每犯塞勒兵逆击来辄摧破，於是吏民胆气日锐荒野无虞缮治陉北故上馆城置屯戍以镇内外夷虏大小莫不归心诸亡叛虽亲戚不敢藏匿咸悉收送，於是野居晏闲寇贼静息在郡十二年威风远振其治边之称次於田豫百姓追思之。
    仓慈为敦煌太守当日西域杂胡欲来贡献而诸豪族多逆断绝既与贸迁欺诈侮易多不得分明胡常怨望慈皆劳之欲诣洛者为封过所欲从郡还者官为平取辄以府见物与共交市使吏民护送道路繇是民夷翕然称其德意。
    刘靖为镇北将军假节都督河北诸军事靖以为经常之大法莫善於守防使民夷有别遂开拓边宇屯据险要。
    晋张华为都督幽州诸军事领护乌桓校尉安北将军抚纳新旧戎夏怀之东夷马韩新弥诸国依山带海去州四千馀里历世未附者二十馀国并遣使朝献，於是远夷宾服四境无虞频岁丰稔士马强盛。
    刘琨以怀帝永嘉初为并州刺史振威将军领匈奴中郎将琨在路上表曰：臣以顽蔽志望有限因缘际会遂忝过任九月末得发道险山峻胡寇塞路辄以少击众冒险而进顿伏艰危辛苦备尝即日达壶口关臣自涉州疆目睹困乏流移四散十不存二携老扶弱不绝於路及其在者鬻卖妻子生相捐弃死亡委厄白骨横野哀呼之声感伤和气群胡数万周匝四山动足遇掠开目睹寇惟有壶关可得告籴而此二道九州之险数人当路则百夫不敢进公私往返没丧者多婴守穷城不得薪采耕牛既尽。又乏田器以臣愚短当此至难忧如循环不遑寝食臣伏思此州虽云：边朔实迩皇畿南通河内东连司冀北捍殊俗西御︹虏是劲弓良马勇士精骑之所出也。当须委输乃全其命今上尚书请此州五百万斛绢五百万疋绵五百万斤愿陛下时出臣表速见听处朝廷许之。
    後魏长孙翰为都督北部诸军平北将军蠕蠕每犯塞翰拒击有功进爵为侯。
    薛谨为河东太守所治与屈何连接结士抗敌甚有威惠始光中太武诏奚斤讨赫连昌敕谨领偏师前锋乡导既克蒲坂太武以新旧之民并为一郡谨仍为太守。
    裴为张掖子都大将张掖境接胡前後数致寇掠明设烽候以方略御之在边六年关塞清静。
    裴询为平南将军郢州刺史询以凡司戍主蛮酋田朴特地居要险众逾数万足为边捍遂表朴特为西郢州刺史朝议许之其後梁将李国兴寇边朴特与询犄角为表里声援郢州获全朴特颇有力焉。
    陆希道为前将军郢州刺史善於驭边甚有威略北齐赵郡王之子为北朔州刺史都督北燕北蔚北恒三州及广堆以西黄河以东长城诸镇诸军事慰抚新迁量置戍内防外御备有条法大为兵民所安。
    斛律羡为幽州道行台仆射以北虏屡犯边塞须备不虞自库堆戍东拒於海随山屈曲二千馀里其间二百里中凡有险要或斩山筑城或断谷起障并置立戍逻五十馀所。
    尧雄为骠骑大将军豫州刺史抚养兵民得其力用在边十年屡有功绩豫人於今怀之。
    後周柳桧为平东将军镇鄯州时吐谷浑强盛数侵疆自桧镇鄯州屡战必破之数年之後不敢为寇常善为泾州刺史属茹茹入寇抄掠北边善率所部破之尽获所掠拜车骑大将军。
    李贤为使持节河州总管三州七防诸军事河州刺史河州旧非总管至是创置焉贤乃大营屯田以省运漕多设斥候以备寇戎，於是羌浑敛迹不敢向东五年宕昌寇边百姓失业乃於洮州置总管府以镇遏之遂废河州总管改授贤洮州总管七防诸军事洮州刺史属羌寇石门戍撤破桥道以绝援军贤率千骑御之前後斩获数百人贼乃退走羌复引吐谷浑数千骑将入西疆贤密知之。又遣兵伏守其隘路复大败之虏遂震慑不敢犯塞。
    梁昕为河南郡守镇大坞寻。又移镇阎韩戍遏边鄙甚著威信。
    隋于仲文高祖开皇初为大将军诏仲文率兵屯白狼塞以备胡。
    郭衍开皇初突厥犯塞为行军总管领兵屯於平凉数岁虏不敢入。
    李崇为幽州总管突厥犯塞崇辄破之奚契丹等慑其威略争来内附。
    冯昱开皇中以行军总管屯乙弗泊以备胡初为虏所败其後备边数年每战常大克捷。
    韦冲开皇中为营州总管容貌都雅宽厚得众怀抚契丹皆能致其死奚畏惧朝贡相续高丽尝入寇冲率兵击之。
    董纯炀帝时为汶山太守岁馀突厥寇边朝廷以纯宿将转为榆林太守虏有至境辄击杀之。
    刘权大业中为银青光禄大夫从征吐谷浑炀帝令权过曼头赤水置河源郡积石镇大开屯田留镇西境在边五载诸羌怀附贡赋岁入吐谷浑馀烬远遁道路无壅。
    薛世雄为东北道大使行燕郡太守镇怀远於时突厥颇有寇盗缘边诸郡多苦之诏世雄发十二郡士马巡塞而还。
    唐襄武王琛高祖武德初为晋州道行军副总管宋金刚舀浍州时稽胡多叛转琛为隰州总管以镇之驭众宽刚大为民夷所附。
    杨恭仁为凉州总管恭仁素习边事深悉羌胡情伪推心驭下人吏悦服自葱岭以东皆入朝贡。
    窦静武德中为检校并州大总管初请太原置屯田。又以突厥频来入寇请断石岭以为障塞从之。
    张俭贞观初为朔州刺史时颉利可汗自恃强盛每有所求辄遣书称敕缘边诸州迟相承禀俭拒不受太宗闻而嘉之。
    刘仁轨为带方州刺史代刘仁愿为熊津都督率兵镇守渐营屯田积粮抚士以经略高丽。
    张仁愿为幽州检校都督会突厥默啜入寇攻舀赵定拥众回至幽州仁愿勒兵出城边击之流矢中手贼亦引退则天遣使劳问赐以医药累迁并州大都督府长史。
    薛讷为并州大都督府长史和戎军大使讷镇幽州二十馀载边人怀之未尝深入虏亦不敢犯。
    郭元振为凉州都督陇右诸军州大使元振善於抚御镇凉州五年夷夏畏慕令行禁止牛羊被野路不拾遗。
    王忠嗣为河东节度使忠嗣少以勇敢自负及居节将以持重安边为务尝谓人云：国家升平之时为将者在抚其众而已吾不欲疲中国之力以亻敫功名耳但训练士马缺即补之自朔方至中缘边数千里当要害地开拓旧城自是创制斥地各数百里自张仁之後四十馀年忠嗣继之北塞之人复罢战矣。赵国珍玄宗天宝中为黔府都督本管经略等使国珍有武略习知南方地形在五溪凡十馀年中原兴师惟黔中封境无虞。
    马为四镇北庭行营节度使以犬戎犯边移镇泾州辞气慷慨以破虏为己任既至泾州分建营伍缮完战守之具令宽而肃人皆乐为之用在镇凡八年虽无拓境之功而城堡获全虏亦不敢犯境。
    马燧为陇州刺史兼御史中丞州西有通道二百馀步上连峻山与吐蕃相直虏每入寇皆出於此燧乃按行险易立石种树以塞之下置二门上设谯橹八日而功毕。
    浑初为《郭子》仪朔方行营兵马使子仪令先率兵至州便於宜禄县防秋代宗大历七年吐蕃大侵边城与泾原节度使马会兵大破蕃贼於黄菩原自是每年尝领兵於长武城临盛秋十一年吐蕃大寇庆州方渠怀安等镇击却之十二年子仪入朝令知宁庆等三州兵马留後十三年回纥侵太原破鲍防军北归颇为边患以为石岭关已南诸军都知兵马使率兵犄角逐之虏骑引退。
    秀实为泾州刺史兼御史大夫四镇北庭行军泾原郑颍节度使三四年间吐蕃不敢犯塞。
    李元谅为陇右节度使镇良原距城筑台上彀连弩为城守备益固无几。又进筑新城以据便地虏每寇掠辄击却之泾陇繇是得安虏深惮之。
    张献甫为宁节度使乃於彭原置义仓方渠马岭等县选险要之地以为烽堡。又上疏请复盐州及洪门雒原等镇各置兵防以备蕃寇朝廷皆从之缘边军州安悦。
    李复为岭南节度使琼州久舀於蛮獠中复累遣使降之因奏置琼州都督府以绥抚之。
    邢君牙为凤翔节度使吐蕃连岁犯边君牙。且耕。且战以为守备西戎竟不能为大患。
    杨朝晟为宁节度使张献甫都虞候九年城盐州徵兵以护外境朝晟分统士马镇木波堡。
    刘昌为泾原等州节度使昌奏旧於百里城距泾原州南九十里分灵台良原二县户合置行原州百姓少而在内地今平凉临边。且故原州属县人户颇众兼诸军防秋兵马在焉请徙行原州置於平凉城池严固。且Τ蕃戎可以威重缘边其百里城旧分置乡归於灵台良原诏可之。
    李景略为丰州刺史西受降城使廪储备器械具政令肃智略明二岁後军声雄冠北边回纥畏之。
    刘济为幽州节度使乌桓鲜卑数寇边济帅师击走之深入千馀里虏获不可胜纪东北晏然。
    郝比以宪宗元和初为临洮县镇将就为刺史始比以临泾地宜蓄息蕃戎每为寇即屯临为休养便地尝白其帅愿以折之前帅不从其後段佐为节度比复白佐佐多其策乃表请之遂诏比镇其地自是西戎无敢犯泾者。
    范希朝为振武节度使振武有党项室韦交居川阜凌犯为盗日入慝作谓之刮城门居人震骇鲜有宁日希朝周知要害置堡栅斥候严密人遂获安异蕃虽鼠窃狗盗必杀无赦戎虏甚畏惮之曰：昔有张光晟苦我久矣。今闻是乃更姓名而来其见畏如此蕃落之俗有长帅至必效奇驼名马虽廉者犹曰：当从俗以致其欢希朝一无所受积十四年皆保塞而不为横。
    武元衡为剑南西川节度使抚蛮夷约束明具辄不生事。
    柳公绰为宁庆等州节度使时神策诸镇列屯要地未尝肯受节制虏每窥间为患公绰疏上其弊即诏神策诸镇在其部者边上有警尽得听节度使指挥後为河东节度使泾北有沙陀部落自九姓六州皆畏避之公绰召补其酋朱邪执宜直朔塞下治废栅十一募兵三千人留边。
    马总为安南都护本管经略使总敦儒学长於政术在南海累年清廉不挠夷獠便之董重质为夏州节度使训兵立法为蕃羌畏服。
    李德裕为成都尹知节度事西川承蛮寇剽虏之後郭钊抚理无术人不聊生德裕乃复葺关防缮完兵守。又遣人入南诏求其所俘工匠得僧道工匠四千馀人复归成都。
    张允伸为范阳节度使凡二十三年克勤克俭比岁丰登边鄙无虞军民用谈者美之。
    後唐李存审为幽州节度使同光初存审患契丹深秋之後倾塞而来与边将谋欲於幽涿之间置幽州行府以御贼冲冀转输为便。
    张温为武州刺史同光初北戎舀妫儒檀顺平苏六州武州独全。
