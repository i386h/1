<!-- { "loadSidebar": true } -->
    霍光昭帝时为大司马秉政承奢侈师旅之後海内虚耗光因循守职无所改作至於始元元凤之间匈奴向化百姓益富举贤良文学问民所疾苦，於是罢酒榷而司徒之议盐铁矣。
    魏相字弱翁宣帝初即位为丞相帝始亲万几厉精为治练群臣核名实而相总领众职甚称上意相明易经有师法好观汉故事及便宜章奏（既观国家故事。又观前人所奏便宜之章）以为古今异制方今务在奉行故事而已数条汉兴已来国家便宜行事及贤臣贾谊晁错董仲舒等所言奏请施行之相敕椽史按事郡国及休告从家还至府辄白四方异闻或有逆贼风雨灾变郡，或不时上相辄奏言之时丙吉为御史大夫同心辅政帝皆重之。
    于定国为丞相贡禹为御史大夫数处驳议（言与定国不同。）定国明习政事率常丞相议可（天子皆可定国所言）。
    翟方进为丞相知能有馀兼通文法吏事以儒雅缘饰法律号为通明相天子甚器重之奏事无不当意後汉赵熹为卫尉行太尉事内典宿卫外宰职正身立朝未尝懈惰。
    杜林为大司空忄专雅多通称为任职相。
    陈宠为司空宠虽传法律而兼通经书奏议温粹号为任职相。
    胡广字伯始太傅录尚书性温柔谨素常逊言恭色练达事体明解朝章虽无謇直之气屡有补阙之益故京师谚曰：万事不理问伯始天下中庸有胡公。
    杨秉为太尉是时宦官方炽任人及子弟为官布满天下竞为贪氵朝野嗟怨秉与司空周景上言内外吏职多非其人自项所徵皆特拜不试致盗窃纵恣狱讼纷错旧典中臣子弟不得居位秉势而今枝叶宾客布列职署或年少庸人典据守宰上下忿患四方愁毒可遵用旧章退贪残塞灾谤请下司隶校尉中二千石城门五营校尉北军中候各实所部应当斥罢自以状言三府廉察有遗漏续上帝从之，於是秉条奏牧守以下匈奴中郎将燕瑗青州刺史羊亮辽东太守孙讠宣等五千馀人或死或免天下莫不肃然时郡国计吏多留拜为郎秉上言三署见郎七百馀人帑藏空虚浮食者众而不良守相欲因国为池浇灌[C260]秽宜绝横拜以塞觊觎之端自此终桓帝世计吏无复留拜者。
    刘矩延熹四年为太尉与司空黄琼司徒种同心辅政号为贤相。
    王允初平元年为司徒会董卓迁都关中允悉收敛兰台石室图书秘纬要者以从既至长安皆分别条上。又集汉朝旧事所当施用者一皆奏之经籍具存允有功焉。
    蜀诸葛亮为丞相後主建兴元年封亮武乡侯开府治事。又领益州牧政事无巨细咸决於亮。
    吴顾雍为丞相平尚书事其所选用文武将吏各随能所任心无莫。
    滕裔与诸葛恪俱辅政恪伐魏以裔为都下督掌统留事裔日接宾客夜省文书或通晓不寐（一云：裔宠任弥高接士愈勤表奏书疏皆自经意不以委下）。
    晋裴秀为司空创制朝仪广陈刑政朝廷多遵用之以为故事在位四载为当世名公。
    李裔为尚书令武帝以司徒旧丞相之职诏以裔为司徒在位五年简亮持重称为任职。
    庾冰为中书监扬州刺史是时王导新丧人情怛然冰兄亮既固辞不入众望归冰既当重任经纶时务不舍夙夜宾礼朝贤升擢後进繇是朝野注心咸曰：贤相。又隐实户口科出无名万馀人以充军。
    宋徐羡之为司空录尚书事朝野推服咸谓有宰臣之望傅亮蔡廓常言徐公晓万事安异同。
    南齐褚渊为司徒尚书令朝廷机事多与谘谋每见从纳礼遇甚重。
    梁何敬容大同中为尚书令侍郎参掌朝政机密敬容久处台阁详悉旧事。且聪明识治勤於簿领诘朝理事日旰不休自晋宋以来宰相皆文义自逸敬容独勤庶务为世所嗤鄙时萧琛子巡颇有轻薄才因制卦名离合等诗以嘲之敬容处之如初亦不屑也。北齐白建武平末历特进侍中中书令建虽无他才勤於在公属王业始基戎寄为重建与唐邕俱以典执兵马致位卿相晋阳国之下都每年临幸徵诏差科责成州郡本藩寮佐爰及守宰谘承陈请趋走无暇。
    唐邕为尚书令性识明敏通解时事齐氏一代典执兵机是时九州军士四方勇募强弱多少番代往还及器械精粗粮储虚实精心勤事莫不谙知自大宁以来奢侈糜费比及武平之末府藏渐虚邕度支取舍大有礻卑益。
    杨为左仆射徙尚书令居端揆擢综机衡千端万绪神无滞用自天保已後文宣丧德维时营救实有赖焉。
    隋高为仆射与纳言苏威同心协替政刑大小无不筹之故革运数年天下称治。
    虞世基为内史侍郎炀帝重其才亲礼愈厚专典机密与纳言苏威左翊卫大将军宇文述黄门侍郎裴矩御史大夫裴蕴等参掌朝政於时天下多事四方表奏日有百数帝方凝重事不庭决入ト之後始召世基口授节度世基至省方为敕书日。且百纸无所遗谬其精审如是。
    唐房玄龄为尚书左仆射既扌百司虔恭夙夜尽心竭节不欲一物失所明达吏治以文学审定法令意在宽平。
    杜如晦为尚书右仆射与房玄龄共掌朝政至於台阁规模及典章文物皆二人所定。
    岑文本为中书令征辽之役凡所支度一皆委之粮运甲兵并自料配不去手文簿盈前计深虑远神用顿竭言辞举措颇异平常太宗见而忧之谓左右曰：文本今与我同行恐不与同返俄遇暴疾须臾而卒。
    侯君集为吏部尚书参议朝政君集综衡流定考课出为将领入豫︳谟有当时之誉。
    杜淹为御史大夫判吏部尚书参议朝政当涂用事法令明肃为人所称。
    郭正一为平章事。又在中书明习旧事凡有制敕多出其手当时号为称职。
    姚崇为中书令宋为吏部尚书同中书门下三品崇及进忠良退不肖赏罚必中朝纲克举。又选补平允委用廉吏权门请无所复行时议以为复贞观永徽之政也。景云   二年出崇为申州刺史为楚州刺史韦安石为侍中自是之後安石与李日知用事官僚繁冗纲纪不振时议思姚宋焉先宗初即位务修德政军国庶务多访於崇同时宰相卢怀慎源乾曜等但唯诺而已崇独当重任明於吏道断割不滞。
    张嘉贞为中书令断决敏速善於敷奏。
    崔甫大历末为相谋猷启沃多所弘益天下以为可复贞观开元之太平也。杨炎建中初为相出内库钱帛付之有司以制国用行两税法救时之弊颇有嘉声。
    赵憬贞元中与贾卢迈二人为相迈各有假故憬独对延英敷陈政体言求贤审官等数事德宗嘉纳其言自是特蒙恩顾。
    陆贽贞元中为相精於吏事参酌裁断不失锱铢政不便於时者多所条奏德宗虽不能皆可而心颇重之。
    裴作相请旌别淑慝杜塞蹊径齐整法度考课吏理帝皆垂意听纳。
    李吉甫元和中自淮南节度使再入相请减省职员并诸色出身胥吏等及量定外官俸料时以为当。
    李石开成初与郑覃同平章事三月中因奏事於紫宸殿时方乏雨文宗曰：麦苗得未损否石曰：春泽之时亦未至损自赦书颁行远近皆已来贺未见有依节文处置事上闻者臣即进条目伏望省览比者下令不曾及时今条奏赦书中十一件事最切臣欲提举令其必行郑覃曰：朝廷法久不行殊宜忄厉石曰：度支每年有十人合有得官臣悉令各守公事留其旧人就加守奖十年间免一百人入任。
    後唐任圜拜平章事判三司简拔贤俊杜绝亻幸门百官俸入久为孔谦减折以廷臣为国家之羽仪故优假班行禁其虚伪欲致恭於儒道期月之内库府充赡朝廷修葺军民咸足忧国如家。
    晋桑维翰为侍中两朝秉政出上将扬光远景延广俱为州守。又尝一制除节将五十馀人各领军职无不屈而服之。
    汉苏逢吉自河东节度判官拜平章事从高祖至汴朝廷百司庶务逢吉以为己任参决处置并出胸臆虽有当否而事无留滞。
    王章隐帝初平章事居无何蒲雍岐三镇叛是时契丹犯阙之後国家新造物力未充与周太祖史弘肇杨等尽心王室知无不为。
    ○宰辅部　兼领
    夫兼领之职出於人主之意初无定制，或以司徒领著作，或以仆射领太子太傅或领使或遥领或兼知或兼判云：
    石苞为司徒奏州郡农桑未有赏罚之制宜遣掾属循行皆当均其土宜举其殿最然後黜陟武帝诏苞督察州郡播殖。若宜有所循行者增置掾属十人听取主管更练事业者。
    张华为司空领著作。
    荀ダ为侍中太尉武帝诏曰：ダ温恭忠允志行纯备博古洽闻耆艾不怠其以公兼太子太傅侍中太尉如故。
    荀组为司空领尚书左仆射义兼司隶。
    贾充为太尉行太子太保。
    魏舒为司徒署兖州中正。
    刘为开府仪同三司领冀州都督。
    石鉴为司空领太子太傅。
    南齐王俭为尚书右仆射领吏部。
    寻迁左仆射领太子詹事永明二年领丹阳尹三年领国子祭酒。又领太子少傅七年改领中书兼参选事。
    唐长孙无忌为司徒太宗贞观十七年四月立皇太子加无忌太子太师兼捡扌交侍中。
    房乔为司空贞观十七年四月立皇太子加乔太子太傅同中书门下三品。
    崔中宗景龙中以中书侍郎同平章事与吏部侍郎郑同知选事。
    张说为兵部尚书同中书门下三品玄宗开元十年四月己亥敕曰：朔方之地雍州之域密迩关辅是称河塞顷者胡孽为寇扰其居人王师有征戎事斯大戍役之弊边既勤虽妖鬼清而政理未洽不有经制曷云：昭苏。且和众为武者所以诘奸慝总军命将者所以训甲兵匪夫大贤孰允兹任兵部尚书中书门下三品燕国公张说天与明秀自然才杰光备九德弘宣七政爰掌邦政实为国祯谋而必忠言期无隐寅亮之美用熙帝载谈笑之馀更陈戎备所谓善行樽俎事立封疆宜以上台之尊遥统中军之任可持节兼知朔方军节度大使馀如故。
    李林甫为中书令开元二十五年秋兼河西陇右两道节度使遥制政焉天宝十载加右相朔方节度等使诏曰：经邦论道允属於贤才保大定功聿求於长策不有兼领孰张纲维开府仪同三司行尚书左仆射兼右相崇玄馆大学士集贤院学士太清太微宫使国史上柱国晋国公林甫器惟国桢材乃人范文标楷式学究精微沃启之诚罄嘉猷於造膝清贞之节尽公忠於匪躬自登於三事式是百辟具瞻惟允茂绩居多任总庙堂既赞雍熙之化智高帷幄更资决胜之谋宜因公辅之重兼受元戎之寄可兼安北副大都督持节朔方节度关内度支营田盐池押诸蕃部落副大使知节度事六城水运节度管内军郡采访置等使馀并如故时河西节度安思顺权知朔方事帝重其任故特委宰臣俾遥领之。
    杨国忠代李林甫为右相兼吏部尚书集贤殿太学士太清宫太微宫使判度支剑南节度山南西道采访两京出纳租庸钱使并如故。
    牛仙客为侍中持节朔方节度等副大使开元二十六年兼持节河东节度副大使。
