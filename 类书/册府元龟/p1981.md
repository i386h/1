<!-- { "loadSidebar": true } -->
    马防为光禄勋以病乞骸骨诏赐故中山王田庐以特进就第防兄弟贵盛奴婢各千人已上宝货巨亿皆买京师膏腴美业。又大起第观连阁临道弥亘街路多聚声乐曲度比诸郊庙宾客毕至京兆杜笃之徒数百人尝为食客居门下。
    戴遵字子高富於赀产轻财好义宾客常三四百人时人名之关东大豪戴子高。
    折像父国有赀财二亿家僮八百人国终广汉太守魏曹洪家富而性吝啬初太祖为司空时以已率下每岁发调使本县平赀于时谯令平洪赀财与公家等太祖曰：我家赀那得如子廉邪後为骠骑将军娄圭字子伯初平中在荆州北界合众诣太祖太祖以为大将子伯家累千金太祖曰：娄子伯富乐於孤但势不如孤。
    蜀糜竺字子仲东海朐人祖世货殖僮客万人赀产钜亿为安汉将军。
    吴李衡尝於武陵龙阳州上作宅种甘橘千株临死敕儿曰：母恶吾治家故穷如是然吾州里有千头木奴不责汝衣食岁一疋绢亦可足用耳衡亡後二十馀日儿以白母母曰：此当是种甘橘也。汝家失十户客来七八年必汝父遣为宅汝父尝称太史公言江陵千树橘当封君家吾答曰：且人患无德义不患不富。若贵而能贫方好耳用此何为吴末衡甘橘成岁得绢数千疋家道殷足晋咸康中其宅上枯树犹在衡为威远将军。
    晋石崇为卫尉财产丰积屋宇宏丽後房百数皆曳纨绣珥金翠丝竹尽当时之选庖膳穷水陆之珍与贵戚王恺羊之徒以奢靡相尚恺以台澳釜崇以蜡代薪恺作紫丝步障四十里崇作锦步障五十里以敌之崇涂屋以椒恺用赤石脂崇恺争豪如此武帝每助恺尝以瑚树赐之高二尺许枝柯扶疏世所罕比恺以示崇崇便以铁如意击之应手而碎恺既惋惜。又以为疾已之宝声色方厉崇曰：不足多恨今还卿乃命左右悉取瑚树有高三四尺者六七株条绝俗光彩耀日如恺比者甚众恺然自失矣。
    麴允金城人与游氏世为豪族西州为之语曰：麴与游牛羊不数头南开朱门北望青楼允为骠骑将军刁逵字伯道弟畅字仲远次弟宏字叔仁并历显职逵为广州刺史领平越中郎将假节畅为始兴相宏为冀州刺史兄弟子侄并不拘名行以货殖为务有田万顷奴婢数千人馀资称是高祖起义畅宏谋袭之伏诛子侄无少长皆死刁氏遂灭刁氏素殷富奴客纵横固占山泽为京口之蠹宋祖散其资蓄令百姓称力而取之弥日不尽当时天下饥弊编户赖之以济焉。
    宋孔灵符家本丰产业甚广。又於永兴立墅周回三十三里水陆地二百六十五顷含带二山有果园九处为有司所纠诏原之终会稽太守。
    沈攸之为荆州刺史富拟王侯夜中诸廊然烛达晓曳珠玉者数百人皆一时绝妙。
    徐湛之财产丰富室宇园池贵游莫及门生千馀皆三吴富人子每出入行游涂巷盈满湛之为尚书仆射领护军将军。
    虞为豫章内史将军治家富殖奴婢无游手虽住南土而会稽海味无不毕致焉。
    後魏莫含雁门繁人也。家世货殖赀累巨万其故宅在桑乾川南世称莫含壁或音讹谓之莫回城云：含终左将军。
    毕众敬善持家业尤能督课田产大致储积为平南将军兖州刺史。
    仇广与弟盆并善营产业家于中山号为巨富子孙仕进至州主簿。
    张僧皓好产业孜孜不已藏钅强巨万他资亦称是第自供俭约车马瘦弊身服布裳而婢妾纨绮僧皓尤好蒲奕戏不择人是以获讥於世。
    北齐娄昭字菩萨代郡平城人也。祖父提雄杰有识度家僮千数牛马以谷量性好周给士多归附之终定州刺史。
    後周韩仲恭以赀干荣利郡辟为功曹中正仲恭辞不获免乃应之申公李穆尝谓仲恭曰：君唯愿安坐作富家公名级何由可进须为子孙作资荫宁止足於郡吏邪仲恭答曰：第五之号岂减骠骑乎！
    韦艺大修产业与北夷货易家资巨万为营州总管隋何妥字栖凤西域人也。父细明通商入蜀遂家郫县事梁武陵王纪主知金帛因致巨富号为西州大贾妥终国子祭酒。
    王辩字警略冯翊蒲城人也。祖训以行商致富魏世出粟助给军粮为假清河太守。
    唐郝处俊安州安陆人高宗仪凤中为侍中时侍中许圉师处俊之舅早同州里俱官达於时。又其乡人田氏彭氏以殖货见称故江淮间为之语曰：贵如许郝富如田彭。
    马燧为司徒京师赀货甲天下燧既卒子畅承旧业屡为豪幸邀取德宗贞元末中尉杨志廉讽畅令献田园第宅顺宗复赐焉。
    晋张{饯}初仕後唐始在雍州因春景舒和出游近郊憩於大冢之上忽有黄雀衔一铜钱置於前而去未几复於衙院昼卧见二燕相斗斗毕各衔一钱落於{饯}首{饯}前後所获三钱尝秘於巾箱识者以为大富之徵庄宗同光末为西都知府先是魏王继岌西征回至咸阳时渭水暴涨{饯}断浮桥魏王至渭南自经死所有随行辎车蜀川珍货女伎宝马并为{饯}所有{饯}由是家财巨万明宗朝居环卫时湖南马希范与{饯}有旧奏朝廷请命为使允之{饯}密赍蜀之奇货往焉。又获十馀万缗以归{饯}出入有庖者十人从行食皆水陆之珍鲜厚自奉养无与为比後终密州刺史袁正辞父象先梁祖之甥为宋亳节度使在州十馀年积财百馀万赵在礼历十馀镇後为晋昌军节度使善治生殖货积财巨万两京及所莅藩镇皆邸店罗列。
    宋彦筠为太子太师致仕筠性好货殖能图什一之利良田甲第相望于郡国及将终以伊洛之间庄十数区上进并籍於官焉。
    ○总录部　好施
    夫富者是人之所欲者也。盖其刍豢逸乐之所安焉。若乃积而能散富而好礼德义生於心术仁爱出於天然遂能发其多蓄不独享其丰利由是笃於故旧厚於宗族或恤其乏绝通乎！有无或均其禄廪逮於乡里是皆迈种其德周人之急博济而不有其惠重施而匪求其报以至倾匮而不怠乏绝而无悔者焉自非见义忘利为仁由已亦曷以臻此哉！
    栾怀子晋大夫栾盈也。怀子好施士多归之。
    汉苏武再为典属国所得赏赐尽以施予昆弟故人家无馀财。
    杨恽为诸吏光禄勋亲近用事初恽受父财五百万及身封侯皆以分宗族後母无子财亦数百万死皆予恽恽尽复分後母昆弟再受赀千馀万皆以分施其轻财好义如此。
    朱邑为大司农居家俭节禄赐以供九族乡党家亡馀财。
    张临安世曾孙嗣平原侯临。且死分施宗族故旧（言将死之时多以财分施）。
    楼护为谏大夫使郡国护假贷（官以物假贷贫人令护监之）多持币帛过齐上书求上先人家因会宗族故人各以亲疏与束帛一日散百金之费。
    郇越字臣仲太原人以明经饬行显名於世越散其先人赀千馀万以分施九族州里志节尤高郡举孝廉数病出官。
    後汉马援王莽时游陇汉间尝谓宾客曰：丈夫为志穷当益坚老当益壮因处田牧至有牛马羊数千头数万斛既而叹曰：凡殖货财产贵其能赈也。否则守钱虏耳乃尽散以班昆弟故旧身衣羊裘皮位至伏波将军。
    王丹京兆人王莽时连徵不起家累千金隐居养志好施周急後位太子太傅。
    樊重南阳湖阳人也。营理产业赀至巨万而赈赡宗族恩加乡闾外孙何氏兄弟争财重耻之以田二顷解其忿讼县中称美推为三老重年八十馀终其素所假贷人间数百万遗令焚削文契债家闻者皆惭争往偿之诸子从敕竟不肯受。
    寇恂为执金吾历河内颍川汝南太守封雍奴侯恂经明行修名重朝廷所得秩俸厚施朋友故人及从吏士尝曰：吾因士大夫以致此其可独享之乎！时人归其长者以为有宰相器。
    郭为并州牧徵为大中大夫赐宅一区及帷帐钱以充其家辄散与宗亲九族无所遗馀。
    梁竦字叔敬陵乡侯统之子性好施不事产业长嫂舞阴公主（臣钦。若等曰：竦兄松尚光武女）赡给诸梁亲疏有序特重敬竦虽衣食器物必有加异竦悉分与亲族自无所服（服犹用也。）辟命交至并不受。
    宋宏为大司空封枸邑侯所得租俸分赡九族家无资产以清行致称。
    包咸为鸿胪明帝以咸有师傅恩而素清苦尝特赏赐珍玩束帛俸禄增於诸卿咸散与诸生之贫者童恢父仲玉琅琊姑幕人也。遭世凶荒倾家赈恤九族乡里赖全者以百数。
    周杨少孤微尝修逆旅（逆旅客舍也。）以供过客而不受其报。
    窦固为大将军性谦俭爱人好施士以此称之。
    韦彪为大鸿胪行司徒事彪清俭好施禄赐分与宗族家无馀财。
    廉范为蜀郡太守数年坐法免归乡里范世在边广田地积财粟悉以赈宗族朋友。
    宣秉为大司徒司直所得俸禄辄以牧养宗族其孤弱者分与田地自无担石之储。
    赵典为太常每得赏赐辄分与诸生之贫者。
    张奋为司空纯之子袭爵富平侯少好学节俭行义尝分捐租俸赡恤宗亲虽至倾匮而施与不怠。
    梁商为大将军每有饥馑辄载租於城门外赈与贫馁不宣已惠。
    桓鸾字始春少立操行推财孤寡分贿朋友泰於待贤狭於养已常著大布袍粝食醋餐位议郎。
    冯绲巴郡宕渠人父焕幽州刺史绲家富好施赈赴穷急为州里所归爱绲位廷尉。
    种父为定陶令有财三千万父卒悉以赈┰宗族及邑里之贫者。
    荀淑为朗陵侯相顷之弃官归居养志产业每增辄以赡宗族知友。
    邓训为郎中乐施下士士大夫多归之。
    傅育食禄数十年秩俸赡给知友妻子不免操井臼折像广汉雒人父国有赀财二亿家僮八百人及国卒像感多藏厚亡之义乃散金帛赀产周施亲疏或谏像曰：君三男两女孙息盈前当增益产业何为坐自单竭乎！像曰：昔斗子文有言我乃逃祸非避富也。吾门户殖财日久盈满之咎道家所忌今世将衰子。又不才不仁而富谓之不幸墙巢而高其隳必疾也。知者闻之咸服焉。
    邓为谒者屯田三辅临发之日散千金之产分与兄弟甥舅族亲各有差品。
    朱俊少为县门下书佐好义轻财乡闾敬之。
    荀恁少修清节资财千万父越卒悉散与九族。
    刘翊颍川人家世丰产常能周施而不有其惠後黄巾贼起郡县饥荒翊救给乏绝资其食者数百人乡族贫者死亡则为具殡葬独则助营妻娶後迁陈留太守翊散所握珍玩唯馀车马自载东归出关数百里见士大夫病亡道次翊以马易棺脱衣敛之。又逢知故困馁於路不忍委去因杀所驾牛以救其乏遂俱饿死。
    魏温恢字曼基太原祁人父恕汉末为涿郡太守卒恢年十五送丧还归乡里内足於财恢曰：世方乱安以富为一朝尽散赈施宗族州里高之比之郇越位凉州刺史。
    田畴汉末不就袁尚辟尽将其家属及宗人三百馀家居邺太祖赐畴车马帛皆散之宗族知旧。
    张范河内人太祖以为议郎参丞相军事救恤穷乏家无所馀中外孤寡皆归焉。
    毛价陈留人为太祖丞相东曹掾虽居显位赏赐以赈施贫族家无所馀。
