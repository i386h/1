<!-- { "loadSidebar": true } -->
    李德饶性至孝大业中为金河长未之官值群盗蜂起贼帅格谦孙宣雅等十馀头聚众於渤海时有敕许其归首谦等惧不敢降以德饶信行有闻遣使奏曰：若使德饶来者即相率归首帝，於是遣德饶往渤海慰谕诸贼行至冠氏会他盗攻陷县城德饶遂见害。
    宇文协历武贲郎将右翼卫将军宇文化及之难遇害。
    刘世彻倜傥不羁颇为时人所许大业末群雄并起世彻所至之处取为所忌多拘禁之後竟为兖州贼帅徐圆郎所杀。
    唐王勃为虢州参军除名父福左迁交趾令勃往省父渡南海坠水而卒。
    阎棱为越州都督辅公┙之败棱功居多颇有自矜之色及擒公┙诬棱与已通谋。又杜伏威王雄延及棱家产在贼中者合从原放孝恭乃皆籍没棱诉理之有忤於孝恭孝恭怒遂以谋反诛之。
    郭士伦佣教於右羽林将军令狐建耻其妻将弃之乃诬与士伦奸通召士伦立榜杀之因逐其妻而奏请案劾士伦母不胜其痛而亡及诏三司诘之李氏及奴婢款证被诬颇明建乃自引会赦免坐德宗哀士伦母子诏取掌膳赐钱五百千充葬士伦母其父委京兆府厚加存┰。
    独孤造为淄青节度巡官贞元十二年死於进奏院进奏官郭淑大将王济缢杀之也。扬言云：造为本使李师古立庙破用绢六千五百疋钱三千贯都不与功畏惧自缢台府都不案举。
    陆长源为宣武节度行军司马贞元十五年二月节度使董晋卒未十日汴州兵乱杀长源及判官孟叔度丘[A13C]军人仍脔食之斯须骨肉糜碎分散。
    胡氵殷岭南节度使证之子证素与贾饣束善及李训事败禁军利氵殷匿饣束乃破其家一日之内家财并尽军人执激入左军仇士良命斩之以犭旬时激弟湘为太原从事忽白昼见录表人无首血流被地入于室湘恶之翌日激凶问至而湘获免。
    刘邺为扬州大都督长史黄巢渡淮而南诏以浙西高骈代还寻除凤翔尹凤翔陇右节度使以疾辞拜左仆射巢贼犯长安邺从驾不及与崔沅豆卢琢匿於金吾将军张方之家旬日贼严切追捕三人夜窜为贼所得迫以伪命称疾不应俱为贼所害。
    梁韩建为陈许观察使仍令中书不议除太祖乾化二年六月朝廷新有内难人心动摇部将张厚因作乱害建於衙署时年五十八子从训昭宗在华时授太子文学赐名文礼寻拜屯田员外郎国初为都官郎中赐紫年未弱冠时朝廷命从训告国哀于陈许至许二日军乱与建并命。
    崔赏虞部郎中知制诰乾化二年中书奏得临河县镇状申赏夜黑误至当县西壕为贼所害。
    杜晓庶人友篡位为礼部尚书平章事集贤殿大学士依前判户部及袁象先之讨友禁兵大纵晓中重创而死。
    李班为侍讲学士均王平内难是时内司职守亦各奔败潜匿班与宗政院使李振皆北走将投军落遇群卒於禁外振中伤而班尤甚既卒闻者莫不为之叹息。
    後唐孙岳以秦王从荣开元帅府欲以岳为都押衙事未行冯贤举为三司使时预内庭密谋冯失患从荣很戾岳曾极言其祸福之端康义诚闻之深不悦及从荣事败义诚召岳同至河南府捡阅府藏时纷扰未定义诚密遣骑士弯弓射之岳走至通利坊骑士追及被害。
    李存为州节度使庄宗异母弟郭崇韬子胥也。崇韬被杀故亦及於祸范延策幽州人少习兵书累居宾职同光时为凝掌书记大成初擢为安州副使节度使高行为政贪猥延策强制之既不能止尝因入奏献策条於阙下皆述藩侯之弊请敕从事当筵明谏谏之不从。又令诸校列班庭诤行见敕衔之转深及罢归。又虑遗言故因怀顺兵叛奏延策为同谋父子俱戮。
    谭善达为宁江军节度判官节度使西方邺为政贪虐善达每箴其失邺忿形於色令左右告善达受人金下狱拷掠善达亦刚词多不逊遂杀於狱中无几寝疾时见善达入其户俄而卒於治所。
    胡装为给事中从幸雒阳时连年大水百官多窘装求为襄州副使同光四年雒阳变扰节度使刘训以私忿族之诬奏云：装欲谋乱人士冤之。
    晋王绪为太常丞少帝时因使德州回与景延广有隙则奏与杨光远通谋遣吏絷於麾下锻成其事判官卢亿累劝解不从寻有诏弃市时甚冤之。
    李建福为凤州固镇兵马都监为递马镇卒所杀初固镇兵马部署李实病朝廷遣建福监焉洎至实稍瘳建福遂回实患骤加而卒朝廷因委建福为部署时建福在路遇殿直元继韬以宣旨约回至扑马谷遇害铺卒建福曾笞辱之繇是御恨为所司追捕寻亦自刎。
    李象为郎中方城守监扌久不降代会契丹犯阙为群盗所害象有节操贫而能乐重交亲尝奔走其急难及非其死闻者无不惜之。
    汉张贻肃为户部员外郎妻父王章与史肇扬等为李业图害贻肃朝堂西庑之下为翰林使郭允明持刃杀之颈血逆注见者异之王章无子惟一女贻肃羸疾逾年扶病就戮。
    周崔周度为青州慕容彦超判官性懦缓而敢言事彦超拒命周度直言谏之彦超大忿及城中括率械系笞掠比户衔冤前陕州行都司马阎宏鲁闲居在州惧其鞭扑尽以家财为饷彦超以宏鲁所饷未尽。又欲崔周度得罪乃令周度监抄其家周度谓宏鲁曰：公命之吉凶系财之丰约愿无所吝宏鲁令家僮吕晖与周度搜索掘无孑遗矣。彦超。又令牙将郑麟持刃讯之宏鲁惶迫拜其妻妾曰：愿尽所有输官家人告罄周度白彦超曰：阎行军泣拜妻孥恐输财不尽此情可恕彦超不之信宏鲁夫妇并系於狱乳母赵氏於泥土中得金缠臂输之望救宏鲁彦超怒周度阿私令军将赵质切责便令自行杖笞宏鲁夫妇以至肉烂而死即斩周度於市。
    ○总录部　短命
    孔子曰：苗而不秀者有矣。夫秀而不实者有矣。夫盖难其才殆，庶几奄及短命时方丁壮不克永年揭修短之有期而贤愚之无间世莫仰其惠人弗知其然斯为不幸历代所伤者矣。
    颜回年二十九尽白蚤死孔子曰：不幸短命死矣。汉贾谊拜梁怀王太傅文帝少子爱而好书故令谊傅之梁王坠马死谊自伤为傅无状（无善状）尝哭泣後岁馀亦死贾生之死年三十三矣。
    童乌扬雄子也。九岁而与玄文雄曰：育而不苗者吾家之童乌乎！（仲尼悼颜渊苗而不秀子伤童乌育而不苗也。）。
    後汉马客卿援之子也。幼而岐嶷年六岁能应接诸公专对宾客尝有死罪亡命者来过客卿迎匿不令人知外。若讷而内沉敏援甚奇之以为将相器故以客卿字马援卒後客卿夭殁。
    魏杜理字务仲畿子也。少而机察精要畿奇之故名之曰：理年二十一而卒。
    王弼字辅嗣为尚书郎正始十年曹爽废以公事免其秋遇疠疾亡时年二十四无子绝嗣弼之死也。晋景王闻之嗟叹者累日其为高识所惜如此官拜尚书郎。
    蜀杨虑字威方仪之兄少有德行为江南冠冕州郡礼召诸公辟请皆不能屈年十七夭乡人宗贵号曰：德行杨君。
    袁寓精辩有机理好道家之言少被病未官而卒晋王万戎之子有美名少而大肥戎令食糠而肥愈甚年十九卒。
    卫怀帝末至建业京师人士闻其姿容观者如堵劳疾遂甚永嘉六年卒时年二十七时人谓被看杀官至太子洗马。
    王衤韦之字文劭坦之弟也。少知名尚寻阳公主历中书侍郎年未三十而卒赠散骑常侍。
    王为司徒左长史疾笃於灯下转麈尾视之叹曰：如此人曾不得四十也。年三十九卒。
    王修为琅琊王文学转中军司马未拜而卒年三十四临终叹曰：无愧古人年与之齐矣。
    谢韶庄之曾祖也。为车骑司马庄与江夏王义恭笺曰：家世无年曾祖三十三亡。
    宋殷淳少好学有美名为黄门侍郎文帝元嘉十一年卒时年三十二朝廷痛惜之。
    谢惠连为彭城王义康法曹行参军灵运见其新文每曰：张华重生不能易也。年三十七卒。
    南齐陆厥迁後军参军卒年二十八王寂僧虔之子为秘书郎卒年二十一。
    杜栖京产子有学业能清言为豫章王亚曹书佐何点见之尝叹曰：卿风韵如此虽获嘉誉不永年矣。卒时年二十六当世咸嗟惜焉。
    梁王训为侍郎以疾终于位时年二十六赠本官谥曰：温。
    何子朗字世明早有才思历官员外散骑侍郎为国山令卒时年二十四。
    陈周宝安定文育之子世祖深器重之寄以心膂平王琳颇有功为南徐州刺史进号仁威将军天康元年卒时年二十九赠侍中右卫将军谥曰：成子嗣亦为偏将征欧阳纪平定淮南并有功封江安县伯邑百户历晋陵定远二郡太守大建九年卒时年二十四赠电威将军。
    徐份陵之子为太子洗马少有父风性孝悌宣帝大建二年卒时年二十一。
    後魏叔孙俊为卫将军明元以俊前後功重军国大计一以委之泰常元年卒时年二十八明元甚痛悼之亲临哀恸朝野无不追惜赠侍中司空安成王谥孝元。
    李山儒少而清立学涉群书山儒弟天盖并蚤卒崔含字贵和少有时誉为太尉谘议参军本州大中正出为常山太守卒时年十七。
    李元茂以宽雅著称为振武将军卒子秀之字凤起为尚书都官郎秀之弟子字凤司空参军转员外参军本州治中子弟子羽字凤降征南法曹子羽弟子岳字凤寺员外郎大司马祭酒秀之等蚤孤事母孝谨兄弟并容貌魁伟风度审正而皆蚤卒。
    李邕字修穆幼而隽爽有逸才为著作佐郎高阳王雍友凡所交游皆倍年隽秀才藻之美为时所称年二十五卒赠镇远将军雒州刺史谥曰：文。
    路法常幼而修立为郡功曹早卒仪同李神隽与之有旧每云：诸路前辈中有路法常足为名士谓必远至而竟无年天下事诚难知也。
    高慎之字道密谦之弟也。好学有诸兄风年二十三卒无子以兄谦之第二子绪继焉。
    裴敬宪为太学博士少有志行学博才清性和雅工草隶解音律五言之作独擅於时少有气病年三十三卒人物甚悼之。
    李谥博通诸经高尚不仕宣武延昌四年卒年三十二遐迩悼惜之。
    高崇为雒阳令吏民畏其威风朝廷方有迁授会病卒年三十七赠渔阳太守。
    後周李基尤为季父穆所锺爱以兄植获罪被收穆为请得免除江州刺史卒年三十一穆每哭取悲恸谓其所亲曰：好儿舍我去门户岂是欲兴。
    唐薛收字伯褒蒲州人为天策府记室参军兼文学馆学士高祖武德七年收寝病太宗舆疾诣府亲以衣袂抚收论叙平生氵然流涕寻卒年三十三。
    周刘衮彭城人神爽气俊富有文藻繇进士第任左拾遗与扈载齐名年二十八而卒。
    扈载为翰林学士年三十六卒载始自解褐至终才四年而与刘衮皆有才无命时论惜之。
    ●卷九百三十二
    ○总录部　诬构
