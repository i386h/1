<!-- { "loadSidebar": true } -->
    ○台省部　清俭恭慎练习清俭
    《传》曰：俭德之基也。又曰：以约失之者鲜矣。盖禄不期侈著于格训贵而能贫谓之美德繇两汉而下盛台阁之选令人髦士举集其中乃有素尚清简至性高洁靡营赀产不事储畜薄於奉已急於济众委不义之货甘食贫之乐馈遗咸屏氵濯以朝不求所居之安靡争下民之利以至家人困於舂藁诸子疲於樵采去官而徒四壁启手而无馀财斯皆砥砺廉隅树立名节造次，於是始终不渝用能仪表於官联敦尚於俗化俾贪夫之知耻中人而思勉者也。若夫禄有代耕之制用有量入之义而Τ下已甚不堪其忧者斯亦矫枉过正非可以训。
    後汉锺离意明帝时为尚书时交太守张恢坐赃千金徵还伏法以资物簿入大司农诏班赐群臣意得珠玑悉以委地而不拜赐帝怪而问其故对曰：臣闻孔子忍渴於盗泉之水曾参回车於胜母之闾恶其名也。此赃秽之宝诚不敢拜帝嗟叹曰：清乎！尚书之言。
    朱晖为尚书禄仕数十年蔬食布衣家无馀财。
    药崧为郎家贫尝独直台上无被枕止（止俎几也。方言云：蜀汉之郊曰：止）食糟糠帝每夜入台辄见崧问其故甚嘉之自此诏大官赐尚书以下朝夕餐给帷被皂袍及侍史二人。
    蜀刘巴为尚书令躬履清俭不治产业。
    吴陈化为太常兼尚书令正色立朝敕子弟废田业绝治产仰官廪禄不与百姓争利。
    是仪为侍中服不精细食不重膳拯赡贫困家无储畜孙权闻之幸仪舍求视蔬饭亲尝对之叹息即增俸赐益田宅仪辞让以恩为戚。
    晋邓攸为吏部尚书蔬食敝衣周急振乏。
    华恒为光禄大夫开府常侍清恪俭素虽居显列常布衣蔬食年老弥笃死之日家无馀财惟有书数百卷时人以此贵之。
    李裔为尚书令侍中虽历职内外而家至贫俭儿病无以市药武帝闻之赐钱十万。
    山涛为尚书以母老辞职诏除议郎武帝以涛清俭无以供养特给日契加赐床帐茵褥後迁仆射薨左长史范晷上言涛旧第茅屋十间子孙不相容帝为之立屋初涛布衣家贫谓妻韩氏曰：忍饥寒我後当作三公但不知卿堪公夫人否耳及居荣贵贞慎俭约虽爵同千乘而无嫔媵禄赐俸秩散之亲故初陈郡袁毅尝为鬲令贪浊而赂遗公卿以求虚誉亦遗涛丝百斤涛不欲异於时受而藏於阁上後毅事露槛车送廷尉凡所受赂皆见推简涛乃取丝付吏积年尘埃印封如初。
    裴宪楷之子也。为侍中永嘉末王浚承制以宪为尚书石勒破浚簿其官僚亲属皆赀至巨万惟宪与荀绰家有书百帙盐米仅十数斛而已。
    吴隐之为度支尚书以竹蓬为屏风坐无毡席後迁中领军清俭不革每月俸禄裁留身粮其馀悉分赈亲族家人绩纺以供朝夕时有困绝或并日而食身常布衣不完妻子不沾寸禄。
    卞为尚书廉洁俭素居甚贫约。
    刘超为中书舍人处身清苦衣不重帛家无担石之储每元帝所赐皆固辞曰：凡陋小臣横窃赏赐无德而禄殃咎是惧帝嘉之不夺其志超出补句容令入为中书通事郎以父忧去职家贫妻子不赡帝手诏褒之赐以鱼米超辞不受。
    魏舒为侍中武帝以舒清素特赐绢百匹。
    阮放字思度素知名而性清约不营产业为吏部郎不免饥寒王导庾亮以其名士尝供给衣食。
    周ダ为尚书左仆射为王敦所害敦使缪垣籍ダ家收得素簏数枚盛故絮而已酒五瓮米数石在位者服其清约。
    陆纳为吏部尚书谢安尝欲诣纳而纳殊无供办其兄子ㄈ不敢问之乃密为之具安既至纳所设惟茶果而已ㄈ遂陈盛馔珍羞毕具客罢纳大怒曰：汝不能益光叔父乃复秽我素业耶，於是杖之四十其举措多此类。
    宋向弥为散骑常侍治身俭约不营室宇无园田商货之业时人称之沈演之为吏部尚书领太子右卫率而谦约自持文帝赐以女妓不受。
    孔ダ代庾徽之为御史中丞先是徽之在职性豪丽服玩甚华ダ代之衣冠器用莫不粗率。
    江湛为吏部尚书家甚贫约不营财利饷馈盈门一无所受无兼衣馀食尝为文帝所召值氵衣称疾经日衣成然後起牛饿驭人求草湛良久曰：可与饮。
    柳元景为尚书令元景起自将帅及当朝理务虽非所长而有弘雅之美时在朝勋要多事产业唯景独无所营南岸有数十亩菜园守园人卖得钱二万送还宅元景曰：我立此园种菜以供家中啖耳乃复卖菜以取钱夺百姓之利也。以钱乞守园人。
    何尚之为侍中领尚书令立身简约车服率素妻亡不娶。又无姬妾颜延之为光禄大夫其子竣初为孝武南中郎谘议参军及帝登祚以为金紫光禄大夫领湘东王师竣既贵重权倾一朝凡所资供延之一无所受器服不改宅宇如旧尝乘羸牛车逢竣卤簿即屏住道侧扬运长後废帝时与阮佃夫俱兼通事舍人以平桂阳王休范功封南城县子运长质本廉正修身甚清不事园宅不受饷遗。
    孔琳之为祠部尚书不治产业家尤贫素。
    南齐庾杲之为尚书驾部郎清贫自业食惟有韭菹沦韭生韭杂菜或戏之曰：谁谓庾郎贫食时常有二十七种言三韭也。
    褚炫武帝时为吏部尚书炫居身清正非吊问不杂交游论者以为美其在选部门庭萧索宾客罕至出行左右捧黄纸帽箱风吹纸剥仅尽前为江夏内史及罢郡得钱十七万於石头并分於亲族病无以市药表自陈解改授散骑常侍领安成王师。
    褚渊初仕宋明帝为吏部尚书有人求官密袖中将一饼金因求请间出金示之曰：人无知者彦回曰：足下自应得官无假此物。若必见与不得不相启此人大惧收金而去彦回叙其事而不言其名时人莫之知也。至高帝建元初为中书监时淮北属江南无复复鱼或人有间关得至者一枚直数千钱有饷彦回复鱼三十枚彦回时虽贵而贫薄过甚门生有献计卖之云：可得十万钱彦回变色曰：我谓此是食物非曰：财货。且不知堪卖钱聊尔受之虽复俭乏宁可卖饷取钱也。悉与亲族啖之少日便尽。
    张绪为金紫光禄大夫口不言利有财辄散之清言端坐或竟日无食门生见绪饥为之办餐然未尝求也。陆慧晓为吏部尚书令王晏选门生补内外要局慧晓为用数人而止晏恨之送女妓一人欲与申好慧晓不纳。
    张瑰与沈文季同为侍中俱在门下文季每还直器物。若迁瑰止朝服而已时集书每兼门下东省多清贫有不识瑰者尝呼为散骑。
    梁傅昭初仕宋明帝为中书通事舍人时居此职皆势倾天下昭独廉静无干豫器服率陋身安粗粝尝插烛於板床明帝闻之赐漆合烛盘等敕曰：卿有古人之风故赐卿古人之物。
    徐勉为中书令虽居显位不营产业家无蓄积俸禄分赡亲族之穷乏者周舍为尚书吏部郎性俭素衣服器用居处床席如布衣之贫每入官府虽广厦华堂闺ト重邃舍居之则尘埃满积以荻为鄣坏亦不营。
    顾协为通直散骑侍郎兼中书通事舍人协少清介有志操及为舍人同官者皆润屋协在省十六载器服饮食不改於常有门生始来事协知其廉洁不敢厚饷止送钱二千协发怒杖二十因此事者绝於馈遗到溉为左民部尚书所莅以清白自修性。又率俭不好声色虚室单床旁无姬侍自外车服不事鲜华冠履十年一易朝服或至穿补传呼清路示有朝章而已。
    沈约为左光禄大夫性不饮酒少嗜欲虽时遇隆重居处俭素。
    陈陆琼为吏部尚书琼性谦俭不自封植虽位望日隆而执志愈下园池室宇无所改作车马衣服不尚鲜华四时俸禄皆散之宗族家无馀财暮年深怀止足因避权要遂谢病不视事。
    姚察为吏部尚书自居显要甚励清洁。且廪锡以外一不交通尝有门人远至不敢厚饷止送南布一端花练一疋察谓之曰：吾所衣者止是麻布蒲纟束此物於吾无用既欲相款接幸不烦尔此人逊请犹冀受纳察厉色驱出因此伏事者莫敢馈遗。
    後魏崔玄伯为吏部尚书为道武所任势倾朝野而俭约自居不营产业家徒四壁出无车乘朝晡步上母年七十供养无重膳道武尝使人密察闻而益重厚加馈赐时人亦或讥其过约而玄伯为之愈甚。
    贾贲历尚书郎以清素称。
    卢义僖为左光禄大夫性清俭不营财利虽居显位每至困乏麦饭蔬食忻然甘之。
    高允为中书侍郎领著作以忠谏拜中书令著作如故司徒陆丽曰：高允虽蒙宠待而家贫布衣妻子不立文成怒曰：何不先言今见朕用之方言其贫是日幸允第唯草屋数间布被袍厨中盐米而已于时百官无禄允尝使稚子樵采自给文成叹息曰：古人之清贫，岂有此乎！即赐帛五百疋粟千斛。
    游肇为尚书右仆射清贫寡欲资仰俸禄而已。
    崔亮为中书侍郎兼尚书左丞亮虽历显任其妻子不免亲事舂簸孝文闻之嘉其清贫诏带野王令。
    杨机为度支尚书家贫无马多乘小犊车时论许其清白。
    高崇为尚书三公郎家资富厚僮仆千馀而崇志高俭素车马器服充事而已约己自修与物无竞。
    鹿涅为给事黄门侍郎而自无室宅尝假赁居止布衣粝食寒暑不变庄帝嘉其清洁时复赐以钱帛。
    山伟为侍中中书令不营产业身亡之後卖宅营葬妻子不免飘泊士友叹愍之。
    常景历黄门侍郎右光禄大夫自少及老尝居事任清俭自守不营产业至於衣食取济而已友人刁整每谓曰：卿清德自居不事家产虽俭约可尚将何以自济也。吾恐挚太常方馁於柏谷耳遂与卫将军羊深矜其所乏乃率刁双司马彦邕李谐毕祖彦毕义显等各出钱千文而为买马焉。
    韩子熙为黄门侍郎清白自守不交人事。
    北齐李元忠为侍中孙腾司马子如尝共诣元忠见其坐树下拥被对壶庭室芜旷谓二公曰：不意今日披藜藿也。因呼妻出衣不曳地二公相顾叹息而去大饷米绢衣服元忠受而散之元文遥为侍中既不与赵彦深清真守道。又不为和士开贪氵乱政在於孟季之间然性和厚迁邺唯有地十顷与物无竞故时论不在彦深之下家贫所资衣食而已。
    辛术为东南道行台尚书时睢州刺史及所部守俱犯大辟朝廷以其奴婢百口及赀财尽赐术三辞不见许术乃送诣所司邢邵闻遗术《书》曰：昔锺离意云：孔子忍渴於盗泉便以珠玑委地足下今能如此可谓异代一时。
    袁聿修为吏部郎中在官廉谨当时少匹魏齐世台郎多不免交通馈遗聿修在尚书十年未尝受升酒之馈尚书邢邵与聿修旧款每於省中语戏尝呼聿修为清。
    郎卢叔武为右光禄大夫魏收曾来诣之访以雒京旧事不待食而起云：难为子费叔武留之良久食至但有粟餐葵菜木碗盛之片脯而已所将仆从亦尽设食一与此同。
    後周张轨为度支尚书性清素临终之日家无馀财唯有素书数百卷。
    柳庆为左仆射拜司会中大夫与杨宽有隙明帝武成二年庆除宜州刺史庆自为郎迄於司会府库仓储并其职也。及在宜州宽为小蒙宰乃囚庆故吏求其罪失按验积六十馀日吏或有死於狱者终无所言唯得乘锦数匹时人服其廉慎。
