<!-- { "loadSidebar": true } -->
二十七年二月己巳加尊号大赦诏皇太子男及庆王琮以下男宜并封授官王守礼宁王宪各与一子三品官其内外文武官三品以上赐爵一级四品以下各加一阶长公主公主及嗣王郡王各与一子官郡主县主各放一子出身二王後及诸方蕃客宜各赐物诸致仕官量与进改依前致仕天下父老百岁以上版授下州刺史妇人版授郡君赐粟五石绵帛五段九十以上版授上州司马妇人版授县君赐粟三石绵帛三段八十以上版授县令妇人版授乡君赐粟两石绵帛两段京城父老等宜共赐物三千段僧道等赐物一万疋率土之内赐五日。
二十八年八月己未以降诞之日御花萼楼宴群臣赐帛有差。
二十九年五月帝梦玄元皇帝告以休期画真容分布天下制曰：今者真容应见古所未闻福虽始於邦家庆宜均於士庶其亲王公主郡县主及内外文武官等并量赐钱至休假之辰宜以素冫食用申庆乐诸道节度使及将士等亦准此其两京及诸州父老亦量赐钱同此忄宴其钱以当处官物充。
天宝元年正月改元大赦天下耆老八十以上者宜委州县官每加存问仍量赐粟帛内外文武官九品以上各赐熏两转。
三月丙申合祭天地於南郊制文武官三品以上加一爵四品以下加一阶。
三年十二月癸丑亲祀九宫贵神礼毕诏天下耆老百岁以下赐绵帛五段粟三石八十以上三段粟两石仍令郡县长官存问给付亚献太子宜赐物二千疋终献庆王琮一千疋正衣夹侍各五百疋亲王各三百疋新封建郡王及国公一百疋贤妃三百疋长公主各三百疋公主各二百疋嗣郡王各一百疋中书门下三品竭心翊戴引益实多各与一子官如先已授官量与一人改转内外文武官三品以上赐爵一级四品以下各加一阶一品赐物七十疋三品以上六十疋五品以上赐物四十疋六品以下二十段诸道节度使各赐物一百疋三京留守及二王後各八十疋采访使各六十疋诸蕃客共赐二千疋其唐元功臣缔构之初竭其忠款录加念旧情所不忘普恩之外更加一阶其身没者各赠一官皇亲五等以上及九庙子孙诸亲三等以上未出身其前资者选日稍优与处分见任者更赐熏两转应天下赐三日。
六年正月戊子亲祀南郊礼毕诏天下耆老百岁以上赐绵帛五段粟三石八十以上绵帛三段粟二石仍令所在长官存问各即分付亚献太子赐物二千疋终献庆王琮赐物一千疋京文武官各赐帛有差天下赐三日。
七年五月册尊号毕诏曰：因亲设教式本於人伦自叶流根必逮於营养内外文武职掌官有五品以上其父祖见在无官者宜各授一官仍听致仕其祖母见在准母例处分京官五品以下正员如父母已没未有官者亦宜追赠所司勘会即与处分王泽无私岂殊於中外天瑞有庆频属於京华宽大之典则以普覃施惠之恩特申曲被其京城父老宜各赐物十段七十以上仍版授本县令其妻版授县君六十以上版授本县丞天下耆老百岁以上版授下郡太守妇人版授郡君九十以上版授上郡司马妇人版授县君八十以上版授县令妇人版授乡君仍并即量赐酒面内外见存文武官九品以上宜各赐熏两转其京文武官见在京及致仕并陪位官诸方通表使及月蕃官等一品赐物一百疋二品三品八十疋四品五品五十疋六品七品三十段八品九品二十段两京留守各八十疋其节度采访使并诸官充使未迥者并同在京例赐物皇太子更宜赐物二千疋庆王琮以上各赐物有差率土之内赐三日八年闰八月受册尊号大赦制曰：朕永惟风教渐冀还淳至於宏贷之名亦思复古其天下百姓大夫户头者宜各赐爵一级天下父老并量赐酒面内外见任文武职掌官三品以上赐爵一级四品以下各加一阶其有文武官在京及诸色陪位官通表使等赐帛有差率土之内赐三日。
十年正月甲子有事於南郊大赦天下京官五品以上正员清资官阶相当并五品以上正员外清官父母先亡没无官号者并与追赠。又父有封爵合传授子孙或缘申请迟违准式遂停承袭如有此色自开元以来宜令所司审加勘责灼然合袭者特宜许袭太清宫道士各赐物三十段陪位道士共赐物五百段亚献皇太子赐物二千疋终献荣王琬赐物一千段文武百官及有职掌各赐束帛有差率土之内赐三日。
十三年二月受册尊号大赦制曰：朕尊崇先谥霜露增感於以孝思无忘锡类其内外见任官官阶俱是三品以上父未有五品官及无官已亡没者宜各赠五品官及母无邑号者亦与追赠其见任四品五品清官官阶俱是五品以上者亡父母先无官号亦准此追赠天下父老百岁以上版授本郡太守妇人版授郡君各赐绵帛五段粟三石八十以上版授本县令妇人版授县君各赐绵帛两段粟二石太清宫阙圣祖先居频告休徵屡贻启迪不有优异岂表殊常其本宫道士宜各赐物三十段道门威仪五虚贞赐物五十段陪位大德各赐物二十段因心推崇增上美谥惟官统职必在正名今以太常尊事宗庙安可例署为名礼不逼尊情期达敬五陵署改为台献陵台等五令及丞并升一阶以彰崇奉亚献皇太子赐物一千段终献荣王琬赐物五百段其馀各赐阶爵有差其郡守县令职守亲人必在公勤用康黎庶凡所推择皆竭乃诚宠锡之门须甄异等普恩之外太守等并赐爵一级县令赐熏两转庶其勉励以表朕心其京文武官一品赐物一百疋二品八十疋三品七十疋四品五品五十疋六品七品各三十疋八品九品二十段东京北京留守节度采访使并京官准敕出使未迥者所赐物并同见在例左相陈希烈纯粹之道载穆朝廷文儒之风式瞻师表。且叶和时令翊赞平柔嘉其德克壮元老与一子五品官赐物五百疋摄太尉奠瓒上册书宝册读册右相杨国忠宜与一子三品仍与一子五品官更赐物五百段左仆射安禄山既押登歌。又押宝册与一子官更赐物四百疋摄太尉张均太清宫祠及仪注等使普恩之外。又赐物一百疋武德功臣及贞观初宰辅等缅想忠义感会风用集大熏肇兴王业其有子孙零落冠冕陵夷无任官者宜令所司勘责依资与一人京官唐初功臣续参缔构录劳念旧每於怀普恩之外宜放一子出身所司依资与一官率土之内赐三日。
三月丙午宴跃龙殿门赐右相杨国忠绢一千五百疋采罗三百疋采绫五百疋左相陈希烈绢三百疋采罗绫各五十疋馀三品八十疋四品五品六十疋六品七品四十疋。
十四年八月天长节诏南衙九品以上并京兆府畿令等宜共赐物二万疋左右龙武军各赐一千疋其唐元功臣言念熏旧宜异常伦两军各赐物二千疋馀各有差天下侍老各量赐米。
肃宗至德元年七月即位於灵武诏天下耆寿各赐帛五段诸百姓本道采访使差郡县存问四方将士各赐马一疋六品以下赐帛十段天下寺观各度十人内外文武官九品以上各加两阶赐熏两转三品以上赐爵一级。
八月上皇至蜀郡大赦天下左相韦见素进封豳国公特加一阶兼文部尚书平章事房中书侍郎平章事崔圆并赐特进三品门下侍郎平章事崔涣赐四品骠骑大将军内侍监知内侍省事渤海郡公高力士加开府仪同三司进封齐国公左龙武大将军颍川郡公陈玄礼加开府仪同三司进封颍国公朝臣扈从衣绯者赐紫绿者赐绯并量加进封。
十二月戊午帝御丹凤门大赦天下诏五品以上清资官及三品以上官上郡太守父见任无官及官卑并与五品官及祖先亡没者赠一人官祖母亡没亦赠邑号天下父老八十以上版授有差并赐绯鱼袋内外文武三品以下各加一阶应叙三品五品量加两考蜀郡凤翔扈从官九品以上更赐熏一转溥天之下赐五日。
乾元元年二月乙巳受册尊号大赦改元诏内外文武官有三品以上各赐爵一级四品以下及四方通表使各加一阶五品以上有父殁者各赐熏两阶。
四月甲寅郊庙礼毕乙卯御丹凤门大赦天下诏曰：其成都府元从圣皇功臣及灵武元从功臣并收两京将士京留守诸道节度采访使普恩外三品以上赐爵一级四品以下加一阶门人赐熏三转二王三恪各与一子官内外文武官三品以上赐爵一级四品以下加一阶。
八月甲辰天长节上皇於金明楼宴百官赐采五百疋。
十月甲辰册成王ㄈ为皇太子大赦天下诏文武官三品以上赐爵一级四品以下各加一阶五品以上官子为父後者赐熏两转顷缘国用不足颁赐未周今所铸新钱数盈於万其京官文武两品以上及常参官六军将士东北京留守及诸道节度将士等各赐物有差其唐元功臣成都元从及朕元从功臣等普恩之外更赐一爵四品以下更加两阶其在灵州及宁州至凤翔者仰所司类例更递加一等皇亲及诸色陪位人各赐熏两转其鸿胪蕃客共赐绢一千疋应缘册礼职掌要重者及撰册宝官礼官等普恩之外赐熏两转其礼仪使特赐一阶副使普恩之外赐爵一级敕文有不该者所司类例奏闻。
二年九月丙寅帝降诞日宴百官於宣政殿赐绢三千疋。
上元元年闰四月己卯御明凤门大赦改元诏内外文武官赐爵各有差其六军及飞龙闲厩加赐物其成都灵武元从扈从递加有差见在诸军各加录赏物阵亡将士优加褒赠行人家口所在赈给。
二年九月壬寅大赦制自今以後但称元年以今年十一月为岁首每月以所建为数内外官三品以上赐爵一级四品五品各加一阶六品以下赐熏两转成都府及灵武元从普恩之外三品以下更加赐爵一级四品更加一阶六品以下更赐熏一转京文武官等赐物各有差天下父老先版授者改与版授未版授者与版授。
元年建卯月辛亥大赦制内外文武官三品以上赐爵一级四品以下各加一阶成都灵武元从功臣三品以上更赐爵一级四品以下更加一阶其京清资正员文官五品以上武官三品以上并两省供奉官御史诸州刺史并诸道节度以下三品以上父母亡没未经追赠者并量与追赠。
●卷八十一
○帝王部　庆赐第三
唐代宗以宝应元年四月即位五月丁酉大赦诏诸州刺史与一子官刺史县令入五品减两考内外文武官三品已上赐爵一级四品已下各加一阶诸州刺史父母在无官者与致仕官及母邑号巳亡殁者追赠天下子为父後者各赐勋一转。
广德元年七月壬子受册尊号大赦改元制内外文武三品巳上赐爵一级四品已下加阶仍各赐勋两转文武正员常参官并诸州刺史父母无官邑者宜与致仕及邑号赐者更与改赠。
