<!-- { "loadSidebar": true } -->
六年三月诏曰：德惟善政政在养人必将厚生阜俗利物弘义朕奉。若天命嗣膺王业思一物失所以百姓为心间者河北河南颇非善熟人间粮食固应乏少顷虽分遣使臣已令巡问犹虑鳏独不能自存凡立义仓用为岁备今旧向没新未登蚕月务殷田家作苦不有惠恤其何以安宜开彼用储时令贷给况京坻转积岁月滋坏因而变造为利弘多将以散滞收赢理财均施所司合作条件俾便公私。
八年二月以河南淮南江南频遭水旱遣吏部郎中张旭等分道赈恤四月华州刺史窦思仁奏乏绝户请以永丰仓赈给从之。
十年正月命有司收内外官职田以给逃还贫下户其职田以正仓粟亩二斗给之四月诏曰：朕闻怀州去年偏并不熟宜令刺史崔子源察审问贫下不支济者量加赈贷八月以东都大雨伊汝等水泛涨漂坏河南府及许汝仙陈等州庐舍数千家遣户部尚书陆象先存抚赈给。
十一年正月诏河南府遭水百姓前令量事赈济如闻未能存活春作将兴恐乏粮用宜令王怡简问不支济者更赈给务使安存。又以怀州去岁旱损命有司量加赈给。
十二年八月诏曰：蒲同两州自春偏旱虑至来岁贫下少粮宜令太原仓出十五万石米付蒲州永丰仓出十五万石米付同州减时价十钱粜与百姓。
十四年九月八十五州言水河南河北尤甚同福苏常四州漂坏庐舍遣户部侍郎宇文融简覆赈给之十五年二月遣右监门将军黎敬仁往河北赈给贫乏时河北牛畜大疫也。七月戊寅冀州幽州莫州大水河水泛溢漂损居人室宇及稼穑并以仓粮赈给之丙辰诏曰：同州州近属霖雨稍多水潦为害念彼黎人载怀忧惕宜令侍御史刘彦回乘傅宣慰其有百姓屋宇田苗被漂损者量加赈给八月制曰：河北州县水灾尤甚言念蒸人何以自给朕当宁兴想有劳旰昃在予之责用轸于怀宜令所司量支东都租米二十万石赈给十二月以河北饥甚转江淮租米百万馀石赈给之。
十六年十月诏曰：河南道宋亳许仙徐郓濮兖州奏旱损宜令右监门卫大将军黎敬仁往彼巡问如有不支济户朕须赈给与州县长官相知量事处置讫回日具状奏闻十一月诏曰：所在陂泽元合官收至於编不合自占然以为政之道贵在利人庶弘益下俾无失业前令检括入官者除昆明池外馀并任百姓佃食。
二十年二月辛卯制曰：用天之道分地之利此庶人之事也。非济育无以致其功务在三时遵其五教此邦家之典也。非悦劝无以成其业朕当夜分思理明发听朝惠绥群元。若保赤子议狱以缓死薄征以息人年颇登时政庶缉而家给之长仍或未均蕴利之徒犹闻赘聚静言其事应有厥繇如闻贫下之人农桑之际多阙粮种咸求倍息致令贫者日削富者岁滋非所谓益寡裒多务穑敦本之方也。思弘惠恤以拯贫窭。且义仓元置与众共之将以克济斯人岂徒蓄我王府自今已後天下诸州每置农桑令诸县审责贫户应粮及种子据其口粮贷义仓至秋熟後照数徵纳庶耕者成业啬人知劝生厚而德正时顺而物成国富家肥，於是乎！在凡厥主守称朕意焉三月诏曰：天生蒸民树之司牧将兴化济俗育物阜时朕对越明灵作人父母因地利以观穑乐岁成而报功期於富庶俾之宁缉故常纳隍夕惕负晨兴受一服则思绩之勤务三时则忧亩亩之害每因水潦方降则使是防必葺去岁已来频有处分所繇简慢或未躬勤河南数州致滋水损州县牧宰何以自安被损之家何以存济宜令户部侍郎张敬舆宣慰简覆如实有损贫下不支济百姓量事赈给务令优恤称朕意焉是岁河北贵遣太子宾客卢从愿为宣抚处置使开仓以救饥馁。
二十一年四月以久旱命太子少保陆象先户部尚书杜暹等七人往诸道赈给是年关中久雨害稼京师饥诏出太仓粟二百万石赈给之。
二十二年正月怀卫邢相等州乏粮遣中书舍人裴敦复巡问量给种子二月秦州地震廨宇及居人庐舍摧坏略尽遣使存问赈恤之。
二十三年八月制江淮以南有遭水处委本道使赈给之。
二十五年四月戊申诏有司以咸宜公主秦州牧地分给逃还贫下户。
二十六年正月丁丑制顷以栎阳等县地多咸卤人力不及便至荒废近者开决皆生稻苗亦既成功岂专其利京兆府界内应杂开稻田并宜散给贫者及逃还百姓以为永业。
二十八年十月河北十三州水敕本道采访使量事赈给。
二十九年秋河北二十四州雨水害伤稼命御史中丞张倚往东都及河北赈┰。
天宝十二载正月丁卯诏曰：河东及河淮间诸郡去载微有涝损至於乏绝已令给粮如闻郡县尚未恤方春在候农事将兴或虑百姓艰难未能存济宜每道各令御史一人即往宣抚应有不支持者与所繇计会随事赈给如当郡无食及不充听取比郡者分付务令胜致以副朕怀。
十三载秋大霖雨自八月至十月凡六十馀日始霁京城坊市垣墉ㄨ毁殆尽米价踊贵诏出太仓米百万石於城中分十场贱粜与贫人。
十四载正月以岁饥乏故下诏曰：嘉不登古今荐有劝分之义皇王善经。且丰熟已来岁时颇久，岂有馀粮栖亩诚恐极贱伤农所以积之京坻用防水旱，爰自二载稍异有年粟麦之间或闻未赡比开仓贱粜以济时须虽。且得支持而价未全减饣侯粮种子尚虑不充是用恤俾之宽泰在於处置须均有无今更出仓务令家给俾其乐业式副朕心宜於太仓出粜一百万石分付京兆府与诸县粜每升减於时价十文河南府畿县出三十万石太原府出三十万石荥阳临汝等郡各出粟二十万石河内郡出米十万石陕郡出米二万石并每斗减时价十文粜与当处百姓应缘开场差官分配多少一时各委府郡县长官处置仍令采访使各自勾当其太仓含嘉出粟兼令监仓使与府县计会处分其奉先同官华原等县与中部郡地近宜准诸县例数便於中部请受其馀县有司者仰准此其天下府县百姓去载有损不支济者仰所繇审勘责除有仓粮之外仍便据籍地顷亩量与种子京兆府及华阳冯翊扶风等既是近辅须别优矜虽非损户或有乏少种子者亦仰每乡量宜准给并委采访使与府郡长官计会即与处置使及营农使其种子既须好粟仍取新地税分付京畿府郡京草虽已加价尚闻难办宜委度支各与所繇计会支料得至今载终已来用足之外应未送者量事停减赈给粜仓矜贫济乏务从抚实无使隐欺如官人及富有之家典正并扌就揽诸色辄私侵粜兼有乞取或虚著人名诈来请受者其自五品已上官荫人等录奏当别有处分六品已下并白身者便决一顿仍准法科绳所繇等官不能觉察及自抵犯者亦与同罪。
肃宗乾元三年二月以米贵斗至五百文多饿死令中使於西市煮粥以饲饿者。
●卷一百六
○帝王部　惠民第二
唐太宗广德二年浙东诸州以讨平贼帅袁晁疮痍初复乃加赈恤。
大历四年四月连雨至八月京城米斗八百文官出米二万石减估而粜以惠贫民。
十一年三月以杭州前岁水灾命右散骑常侍萧昕使于杭州宣慰赈给。
德宗以大历十四年五月即位七月庚午诏邕州所奏金坑诚为润国语人于利非朕素怀方以不贪为宝惟德系物岂尚兹难得之货生其可欲之心邪其金坑任人开采官不得占十月辛卯以官豢豕三千给贫人。
兴元元年十月乙亥诏曰：顷戎役繁兴两河尤剧农桑俱废井邑为墟丁壮服其干戈疲羸委於沟壑历河朔而至太原自淮沂而被雒虫螟为害雨泽愆时然犹徵赋未息征役未宁冻馁流离寄命无所其宋亳淄青泽潞河东恒冀幽州易定魏博等八节度管内各赐米五万石河阳东畿二节度管内各赐三万石所司即般运於楚州分付各委本道领受赈给将士百姓江淮之间连岁丰稔迫於供赋颇亦伤农收其有馀济彼不足宜令度支於淮南浙江东西道加价和籴米三五十万石差官般运於诸道减价出粜贵从权便以利於人宜即遣使分道宣慰劳勉将士存问乡闾有可以救岁凶灾除人疾苦各与长吏商量奏闻贞元元年正月辛丑赈贷诸道将士百姓昭义河东成德幽州义武魏博奉诚晋慈隰宣武平卢汴滑河阳东都畿汝州诸军节度合赈米四十七万石二月二日诏曰：诸道节度观察使所进耕牛委京兆府勘责有地无牛百姓量其产业以所进牛均平给赐其有田五十亩已下人不在给限给事中袁高奏曰：圣慈所忧切在贫下百姓有田不满五十亩者尤是贫人请量三两户共给牛一头以济农事从之是时蝗旱之後牛多疫死诸道节度韦皋李叔明等咸进耕牛故有是命。又赐京兆府百姓种子二万石同州华州各三千石陕虢两州各四千石四月陕虢观察使李泌奏虢州卢氏县山谷近出瑟瑟请充贡献禁人开采诏曰：瑟瑟之宝中土所无今产於近甸实为灵贶朕不饰器玩不尚珍奇尝思返朴之风用明恭俭之节其出瑟瑟处任百姓求采不宜禁止。
四年正月诏曰：诸州遭水旱委长吏贷种。
六年七月以麦不登赐京兆府种五万石。
七年三月以关辅牛疫死者十五六遣中使市以给之八月河南河北山南江淮凡四十馀州大水遣中书舍人奚陟往江襄郢随鄂申光蔡等州左庶子姚齐梧往陈许宋亳徐泗等州秘书少监雷咸往镇冀德棣深赵等州京兆少尹韦武往杨楚庐寿徐润苏常湖等州宣抚应诸州百姓因水不能自存者委宣抚使赈给十二月诏曰：惠下恤人先王之政典视年制用有国之常规故有出公粟以赈困穷弛岁征以宽物力乃者诸道水灾临遣宣抚省览条奏载怀悯恻其州县遭水漂损乏绝户宜共赐三十万石度支即与本道节度观察使计度各随所近支给委本使择清官送米给州县。
十三年三月河南府上言当府旱损请借含嘉仓粟五万石赈贷百姓可之。
十四年六月庚寅诏曰：访闻蒸庶之间米价稍贵念兹贫乏每用忧怀苟利于人所宜通济今令度支出官米十万石于街东西各五万石每斗贱较时价粜与百姓乙巳以旱俭贵人流出太仓粟赈恤京兆府诸县七月令赈给京兆府百姓麦种三万石十月以岁凶贵出太仓粟三十万石令京兆府开场粜以惠民十二月以河南府贵人流令出含嘉仓粟七万石开仓粜以惠河南饥民。
十五年二月以久旱岁凶出太仓粟十八万石于京畿诸县贱粜以救贫人。
十九年七月贷京畿百姓麦种。
宪宗永贞元年八月即位九月丙子诏申光蔡及陈许两道将卒百姓等比遭旱损多缺粮储特宜赈给令其有济申光蔡等州宜赐米十万石陈许等州赐米五万石仍令刑部员外郎薛舟充宣慰使专往存问十一月以久雨京师盐贵出库盐一万石以惠饥民。
元和元年四月戊申命礼部员外郎裴汶以米十万石赈给于浙东。
