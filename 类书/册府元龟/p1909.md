<!-- { "loadSidebar": true } -->
    兄弟齐名世德。《诗》曰：维其有之是以似之。《传》曰：世济其美不陨其名斯皆锡羡馀庆象贤秉哲奕世载德克笃前烈之谓也。中代已降宗胄氵瓜别家声系谱参诸简册乃有学古从政继志隆业贞固以事端谨而植操笃守忠孝敦尚儒雅方正无挠谦恭不竞奉身以约处众以廉行能杰出知用周达义风英烈耀映前後以至爵秩通贵名望充塞无忝尔祖能世其家业素弥邵淑声载路为论者之叹服增士伦之景行信可以惩激凶族而敦厉衰绪者矣。
    隰叔子违周难於晋国生子舆为大理以正於朝朝无奸官为司空以正於国国无败绩世及武子佐文士也。襄於诸侯诸侯无二心（士生成伯生士会）。
    汉石奋孝文时官至大夫恭谨学无与比长子建次乙次庆皆以驯行孝谨至二千石。
    金日武帝时为侍中著忠孝节日子安上少亦为侍中笃有智安上子敞元帝时为中郎将侍中帝晏驾故事近贵随陵为园郎敞以世名忠孝太后诏留侍成帝为奉车水衡都尉敞为人正直敞子涉明经节俭诸儒称之官至长信少府。
    王崇为大司空御史大夫骏之子昌邑中尉吉之孙也。自吉至崇世名清廉然材器名称稍不能及父而禄位弥隆。
    翟方进经学明习内行饰成帝时为丞相子宣亦明经笃行君子人也。及方进在为关都尉南郡太守（言方进未死之时宣己为此官）方进少子义所居著名有父风烈。
    後汉廉范曾祖父褒成哀间为右将军祖父丹王莽时为大司马庸部牧皆有名前世。
    陆康字季宁吴郡吴人父褒有志操连徵不至康少仕郡以义烈称。
    桓荣子郁郁孙鸾曾孙彬郁中子焉孙典鸾孙晔郁孙麟并有名行自荣至典父子兄弟代作帝师。
    爰延清苦好学能通经教质悫少言桓帝时位大鸿胪子骥白马令亦称善士。
    郭贺字乔卿雒阳人祖父坚伯父游君并清节不仕王莽。
    周举子勰曾祖父杨至勰孙恂六世一身皆知名举官终光禄大夫。
    仇览五子皆有文史才少子元最知名览尝为考城主簿。
    陈球历世著名为永乐少府球子吴郡太守弟琮汝阴太守弟子沛相子登广陵太守并知名（谢承。《後汉书》陈举孝廉辟公府雒阳市长後辟太尉府未到永汉元年就拜议郎迁吴郡太守不之官球兄子字汉瑜举孝廉剧令去官举茂才济北相子登字元龙学通今古处身循理非法不行性兼文武有雄姿异略领广陵太守魏志曰：在广陵有威名有功加伏波将军年四十卒
    杨震少子奉奉子敷笃志忄专闻议者以为能世其家震中子秉秉子赐赐子彪自震至彪四世太尉德业相继与袁氏俱为东京名族（华峤。《书》曰：东京杨氏袁氏累世宰相为汉名族然袁氏车马衣服极为奢僭能守家风为世所贵不及杨氏也。）。
    伏湛琅琊东武人九世祖胜所谓济南伏生者也。湛光武时为大司徒封阳侯卒二子隆翕嗣爵卒子光嗣光卒子晨嗣晨卒子无忌嗣无忌卒子质嗣质卒子完嗣自伏生以後世传经学清静无竞故东州号为伏不斗。
    徐犀字孺子豫章南昌人恭俭义让所居服其德屡辟公府不起卒子裔笃行孝弟亦隐居不仕。
    陈禅巴郡安汉人仕郡功曹举善黜恶为邦内所畏至顺帝时为司隶校尉子澄有清名官至汉中太守曾孙宝亦刚壮有禅风为州别驾从事显名州里。
    李固汉中南郑人父邰为司徒邰通五经外质朴人莫识固究览坟籍结交英贤四方有志之士多慕其风而来学京师咸叹曰：是复为李公矣。言继其父为公冲帝即位以固为太尉与梁冀参录尚书事及帝晏驾固以清河王蒜年长有德欲立之冀不从乃立乐安王子缵年八岁号为质帝固子燮为安平岁相先是安平王续在国无政为妖贼角所略国家赎王得还朝廷议复其国燮上奏曰：续在国无政为妖贼所虏守藩不称损辱圣朝不宜复国时议者不同而续竟归藩燮以谤毁宗室输作左较未满岁王果坐不道被诛乃以燮为议郎京师语曰：父不肯立帝子不肯立王。
    吴长子凤官至乐浪太守少子恺新息令凤子冯同阳侯伯（同阳县属汝南）皆有名於世（郡陈留旧。《传》曰：凤字君雅冯字子高）陈为太丘长子纪为大鸿胪纪子群魏司空群子秦为左仆射四世於汉魏二朝并有重名而其德渐渐小减时人为之语曰：公惭卿卿惭长纪弟谌字季方与纪齐德同行父子并著高名时号三君每宰府辟召尝同时旌命羔<厂隹>成群当世者靡不荣之谌早终（先贤行状曰：豫州百城图画实纪谌形像焉）。
    荀淑字季和颍川颍阴人少有高行博学而不好章句乡里知名有子八人号曰：八龙绲生衍衍子绍位至太仆绍子融字伯雅与王弼锺会俱知名为雒阳令参大将军军事与弼会论易著义传於世（荀氏家。《传》曰：怿字长倩俣字叔靖诜字曼倩俣子寓字景伯语曰：寓少与裴楷王戎杜默俱有名京邑仕晋位至尚书名甚显著子嗣位至尚书）。
    魏鲍勋汉司隶校尉宣之九世孙勋父信灵帝时为骑都尉信父丹官至少府侍中世以儒雅显。
    袁涣陈郡扶乐人汉司徒滂之子滂素寡欲终不言人之短涣清净举动必以礼太祖时为郎中令行御史大夫事涣子侃亦清粹闲素有父风历位郡守尚书（袁氏世纪曰：涣有四子侃寓奥准侃字公然论议清当柔而不犯善与人交在废兴之间人之所趣务者尝谦退不为也。时人以是称之历位黄门选部郎考为清平稍迁至尚书早卒寓字宣厚精辩有机理好道家之言少被病求官而卒奥字公荣行足以厉俗言约而理当终於光禄勋准字孝尼忠信公正不耻下问唯恐人之不胜已以世事多险政常恬退而不敢求进著书十馀万言论治世之务为易周官诗传於世此准之自序也。荀绰九州记称准有隽才泰始中为给事中袁氏子孙世有名位贵达至今）。
    刘馥沛国相人汉末为扬州刺史子靖文帝黄初中为镇北将军靖子熙嗣建成乡侯熙弟宏晋武帝为车骑大将军自馥至宏世不旷名而有政事才。
    刘本名炎犯晋太子讳改位至太子仆子粹字纯嘏至侍中次宏字终嘏至太常次汉字仲嘏至光禄大夫汉清冲有贵识名亚乐广宏子咸徐州刺史次耽晋陵内史耽子忄炎字真长尹丹阳中兴名士也。管宁北海朱虚人齐相管仲之後其先田氏有齐而管氏去之或鲁或楚汉兴而管少卿为燕令始家朱虚世有名节九世而生宁正始中特具安车蒲轮束帛加璧聘焉会宁卒。
    郑浑字文公河南开封人高祖父众为汉太师众父兴为谏议皆为名儒浑官至侍御史加驸马都尉为阳平沛郡二太守。
    蜀张翼犍为武阳人高祖父司空浩曾祖父广陵太守纲皆有名迹翼位至左车骑将军领冀州刺史谯周巴西西充国人也。貌体专朴椎诚不饰潜识内敏晋泰始中拜骑都尉少子同亦以忠笃质素为行举孝廉。
    谢幼以仁孝为行明达有才令弟贞履蹈法度笃学尚义举孝廉。
    吴虞翻会稽馀姚人官至骑都尉子最知名为散骑常侍弟忠贞固事为宜都太守忠子潭字思奥清身有简操外如退弱内坚正有胆仕晋历位内外终於卫将军。
    贺齐为将子达及景皆有令名为佳将。
    陆逊吴郡吴人为上大将军祖纡字叔盘敏淑有思学守城门校尉父骏字季才淳懿信厚为邦族所怀官至九江都尉。
    晋华表平原高唐人父歆清德高行为魏太尉表以苦节垂名官至太常卿子е宏敏有才义е位光禄大夫开府仪同三司弟峤才学深博少有令问为内台中书散骑著作е子混清真简正位至侍中尚书羊祜字叔子泰山南城人世吏二千石至祜九世并以清德闻祖续仕汉南阳太守父道上党太守祜位征南大将军。
    胡威父质以忠清著称仕魏至荆州刺史威早厉志尚质之为荆州也。威自京定省十馀日告归父赐绢一疋为装威曰：大人清高不审於何得此质曰：是吾俸禄之馀威受之其父子清慎如此。
    卢钦范阳涿人位尚书仆射祖植性刚毅有大节为汉侍中父毓魏司空少居名位不顾财利清虚淡泊动循礼典钦清澹有远识。
    范粲字承明陈留外黄人汉莱芜长丹之孙也。高亮贞正有丹风。
    束字广微祖混陇西太守父龛冯翊太守并有誉名。
    韩寿魏司徒暨之孙侍御史洪之子自暨以下世治素业寿能敦尚家风。
    龚元之武陵汉寿人也。好学潜默州举秀才公府辟不就武帝诏徵散骑常侍领国子祭酒不行弟子元寿亦有德操高尚不仕举秀才及州辟召并称疾不就帝以太学博士散骑侍郎给事中累徵遂不起。
    许奇字子泰弟猛子豹魏尚书允之子也。并有治理才学奇为司隶校尉猛为幽州刺史奇子遐字思祖以清尚称位至侍中猛子式字仪祖有才至濮阳内史平原太守。
    裴秀河东闻喜人时称後进领袖位仆射秀子雅有远识为仆射子嵩有父祖风。
    庾峻颍州鄢陵人也。祖乘才学洽闻汉司徒辟有道徵皆不就伯父嶷中正简素仕魏为太仆父道廉退贞固养志不仕牛马有是者恐伤人不货於市及诸子贵赐拜大中大夫峻少好学有才思尝游京师魏散骑常侍苏林老疾在家往候之林尝就乘学见峻流涕良久曰：尊祖高才而性退让慈和爱清静寡欲不营当世惟德行而已鄢陵旧五六万户闻今裁有数百君二父孩抱经乱独至今日尊伯为当世令器君兄弟复俊茂此尊祖积德之所由也。位至常侍。
    潘尼位太常卿祖曰：助汉东海相父满平原内史并以学行称。
    郭荷字承休雒阳人六世祖整汉安顺之世公府八辟公车五徵皆不就自整及荷世以经学致位荷明究群籍特善史书不应州郡之命。
    杨期宏农华阴人汉太尉震之後曾祖准为太常自震至准七世有名德。
    祖林少有才望值乱没胡父亮少仕伪朝後归国终於梁州刺史以贞知名。
    袁质陈郡阳夏人五世祖涣魏郎中令自涣至质并以道素继业惟其父耽以雄豪著质。又以孝行称历琅琊内史东阳太守。
    刘迈琨之祖也。有经国之才为相国参军散骑常侍琨父蕃清高冲俭位至光禄大夫。
    满奋宠之孙也。宠仕魏为太尉奋官至尚书令司隶校尉性清平有识简体量通雅有宠风。
    吴隐之为广州刺史清操逾厉常食不过菜及乾鱼而已子延之复厉清操为鄱阳太守延之弟及子为郡县者常以廉慎为门法虽才学不逮隐之而孝悌索敬犹为不替。
    王承字安期父湛祖昶自昶至承世有高名论者以为祖不及孙孙不如父承为元帝镇东府从事中郎而卒。
    孔愉字敬康会稽山阴人其先世居梁国曾祖潜太子少传汉末避地会稽因家焉祖竺吴豫章太守父恬湘东太守从兄侃大司农俱有名江左。
    瞿阳浔阳人也。笃行纯素仁让廉洁康帝以散骑常侍徵不至庄公车徵不至。《庄子》矫亦有高操屡辞辟命矫子法赐孝武帝以散骑郎徵亦不至世有隐行戴逵累徵散骑常侍不就逵卒长子勃有父风安帝义熙初以散骑侍郎徵不起。
