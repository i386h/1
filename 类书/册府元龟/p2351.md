<!-- { "loadSidebar": true } -->
    二十八年北匈奴复遣使诣阙贡马及裘更乞和亲并请音乐。又求率西域诸国胡客与俱献见帝下三府议酬答之宜司徒掾班彪奏曰：臣闻孝宣帝敕边守尉曰：匈奴大变诈交接得其情则却敌折冲应对入其数则反为轻欺今此匈奴见南单于来附惧谋其国故数乞和亲。又远驱牛马与汉合市重遣名王多所贡献斯皆外示富︹以相欺诞也。臣见其献益重知其国益虚归亲愈数为惧愈多然今既未获助南则亦不宜绝北羁縻之义礼无不答谓可颇加赏赐略与所献相当明加晓告以前世呼韩邪郅支行事报答之辞今必有令。且藁草上并曰：单于不忘汉恩追念先祖旧约欲修和亲以辅身安国计议甚高为单于嘉之往者匈奴数有乘乱呼韩邪郅支自将相雠隙并蒙孝宣皇帝垂恩救护故各遣侍子称藩保塞其後郅支忿戾自绝皇泽而呼韩附亲忠孝弥著及汉灭郅支遂保国传嗣子孙相继今单于拥众向南款塞归命自以呼韩嫡长次第当立而侵夺失职猜疑相背数请兵将归北庭策谋纷纭无所不至惟念斯言不可独听。又以北单于比年贡献欲修和亲故拒而未许将以成单于忠孝之义汉秉威信总率万国日月所皆为臣妾殊俗百蛮义无亲疏服顺者褒赏叛逆者诛罚善恶之效呼韩郅支是也。今单于欲修和亲款诚已达何嫌而欲率西域诸国俱来献见西域国属匈奴与属汉何异单于数遭兵乱国内虚耗贡物裁以通礼何必献马裘令赍杂缯五百疋弓卖丸一矢四发（藏弓为藏箭为卖丸箭ゅ也。四矢曰：发）遣遗单于。又赐献马左骨都侯右谷蠡王杂缯各四百疋斩马剑各一单于前言先帝时所赐呼韩邪竽瑟箜篌皆败愿复裁赐念单于国尚未安方厉武节以战攻为务竽瑟之用不如良弓利剑故未以赍朕不爱小物於单于便宜所欲遣驿以闻帝悉纳从之。
    三十一年复遣使如前欲修和亲乃玺书报答赐以采缯不遣使者。
    明帝永平六年北匈奴犹盛数寇边朝廷以为忧北单于欲合市遣使求和亲帝冀其交通不复为寇乃许之遣给事中郑众持节使匈奴及众还朝议复欲遣使众上疏谏曰：臣伏闻北单于所以要致汉使者欲以离南单于之众坚三十六国之心也。又当扬汉和亲夸示邻敌令西域欲归化者局促狐疑怀土之人绝望中国耳汉使既到便偃蹇自倨。若复遣之虏必自谓得谋其群臣议不敢复言如是南庭动摇乌桓有离心矣。南单言不赍特往遗也。于久居汉地具知形势万分离柝旋为边害今幸有度辽之众扬威北垂虽勿报答不敢为患帝不从。
    章帝元和二年武威太守孟上言北虏以前既和亲而南部复生钞掠北单于谓汉败盟谋欲犯塞谓宜还南所掠生口以忄尉安其意帝从大仆袁安议许之乃下诏曰：昔猃狁獯鬻之敌中国其所繇来尚矣。往者虽有和亲之名终无丝之效尧角之人屡婴涂炭父战於前子死於後弱女乘於亭障孤儿号於道路老母寡妻设虚祭饮泣涕相望归於沙漠之表，岂不哀哉！《传》曰：江海所以能长百川者以其下之也。少加屈下尚何足病况今与匈奴君臣分定辞顺约明贡献累至岂宜违信自受其曲其敕度辽及领中郎将庞奋倍雇南郡所得生口以还北虏其南部斩首获生计功受赏如常科时北单于遣使贡献欲求和亲诏群僚议者，或以为匈奴变诈之国无内向之心徒以畏汉威灵逼惮南虏故希望报命以安其离叛今。若遣使恐失南虏亲附之欢而成北狄猜诈之计不可玄武司马班固议曰：窃自思惟汉兴以来旷世历年兵缠夷狄尤事匈奴绥御之方其涂不一或修文以和之或用武以征之或卑下以就之或臣服而攻之虽屈伸无常所因时异然未有拒绝弃放不与交接者也。故自建武之世复修旧典数重出使前後相继至於其末始乃暂绝永平八年复议通之廷争连日异同纷回多执其难少言其易先帝圣德远览瞻前顾後遂复出使事同前世以此而推未有一世阙而不修者也。今乌桓就阙稽首译官康居月氏自远而至匈奴离柝名王来降三方归服不以兵威此诚国家通於神明自然之徵也。臣愚以为宜依故事复遣使者上可继五凤露致远人之会下不失建武永平羁縻之义虏使再来然後一往既明中国主在忠信。且知当朝礼义有常岂同逆诈示猜孤其善意乎！绝之未知其利通之不闻其害设後北虏稍强能为风尘方复求为交通将何所及不。若因今施惠为策近长。
    和帝永元十六年北单于遣使诣阙贡献愿和亲修呼韩邪故约帝以其旧礼不备未许之而厚加赏赐不答其使。
    元兴元年重遣使诣敦煌贡献辞以国贫未能备礼愿请天使当遣子入侍（天子降天使至国即遣子随天使入侍）时邓太后临朝亦不答其使但加赐而已。
    後魏道武时引吏部尚书崔玄伯讲。《汉书》至娄敬说汉祖欲以鲁元公主妻匈奴帝善之嗟叹者良久是以诸公主皆降于宾附之国朝臣子弟虽名族美产不得尚焉时蠕蠕闾大肥率宗族归国尚华阴公主公主薨复尚护泽公主。
    东魏孝静帝时蠕蠕王阿那瑰遣朝贡求婚以常山王妹乐安公主许之改为兰陵公主瑰遣奉马千匹为聘礼迎公主诏宗正无奇送公主往北自是朝贡武定三年吐谷浑国奉其从妹以备後庭纳为容华嫔。
    北齐神武为魏相国时阿那瑰︹盛与西魏通和欲连兵东伐神武病之令杜弼使蠕蠕为世子求婚阿那瑰曰：高王自娶则可神武犹豫尉景与武明皇后及文襄并劝请乃从之武定三年使慕容俨往聘之号曰：蠕蠕公主八月神武迎於下馆阿那瑰使其弟秃突佳来送女。且报聘仍戒曰：待见外孙然後反国公主性严毅一生不肯华言神武常有疾不得往公主所秃突佳怨恚神武舆疾就公主其见将（神武後文襄公主从蠕蠕国法产一女焉）护如此（即武成也。）。又为第九子湛聘蠕蠕太子罗辰女号邻和公主湛年始八岁。
    後主武平四年突厥使求婚。
    後周太祖为魏相突厥土门使使献方物时铁勒将伐茹茹土门率所部邀破之尽降其众五万馀部恃其︹盛乃求婚於茹茹主阿那瑰大怒使人骂辱之曰：尔是我锻奴何敢发是言也。土门亦怒杀其使者遂与之绝而求婚於周太祖许之以魏长乐公主妻之武帝时与齐人交争戎车岁动故每连突厥为外援初魏恭帝世世子即文襄也。突厥侯升许进女於太祖契未定而太祖薨寻而侯升。又以他女许帝未及结纳齐人亦遣求婚侯升贪其币厚将悔之保定中诏遣凉州刺史杨荐武伯王庆等往结之庆等至谕以信义侯升遂绝齐使而定婚焉五年诏陈公纯大司徒宇文贵神武公窦毅南安公杨荐等往迎女天和二年侯升。又遣使来献陈公纯等至侯升复贰於齐会有风灵变乃许纯等以君后归。
    宣帝大象元年突厥他钵请和亲帝册赵王招女为千金公主嫁之。
    二年二月突厥遣使献方物。且逆千金公主。
    隋高祖开皇中突厥沙钵略与从弟地勤察有隙各遣使诣阙请和求援帝皆不许会周千金公主上书请为一子之例高祖遣开府徐平和使於沙钵略讳沙钵略遣使致。《书》曰：辰年九月十日从天生大突厥天下圣贤天子伊利俱卢设莫何始波罗可汗致书大隋皇帝使人开府徐平和至辱告言语具闻也。皇帝是妇父即是翁此是女夫即是儿例两境虽殊情义是一今重叠亲旧子子孙孙乃至万世不断上天为证终不违约此国所有羊马都是皇帝畜生彼有缯采都是此物彼此有何异也。高祖报。《书》曰：大隋天子贻书大突厥乙利俱卢设莫何沙钵略可汗得书知大有好心向此也。既是沙钵略妇公今日看沙钵略共儿子不异既以亲旧厚意常使之外今特别遣大臣虞庆则往彼看女复看沙钵略也。
    十一年吐谷浑主伏使其兄子无素奉表称藩并献方物请以女备後庭帝谓滕王曰：此非至诚但急计耳乃谓无素曰：朕知浑主欲令女事朕。若依来请他国闻之便当相学一许一塞是谓不平。若并许之。又非好法朕情存安养欲令遂往，岂可聚敛子女以实後宫乎！竟不许。
    十六年以先化公主妻吐谷浑主伏伏上表称公主为天后帝不许其年国人杀伏立其弟伏允为主使请依俗尚主帝从之自是朝贡岁至。
    十七年突厥突利可汗染干遣使来逆女舍之太常教习六礼先是帝改封周千金公主为大义公主赐姓杨氏後帝以陈叔宝屏风赐之公主心不平因书屏风为诗叙陈亡以自寄其辞帝闻而恶之公主复与西面突厥况利可汗连结帝恐其为变将图之会主与所从胡私通因发其事下诏废黜之恐都蓝不从遣奇章公牛弘将美妓四人以舀之时沙钵略子曰：染干居北方遣使求婚帝令裴矩谓之曰：当杀大义公主者方许婚突利以为然复诰之都蓝因发怒遂杀公主於帐至是以宗女安义公主妻之帝欲离间北夷故特厚其礼遣牛弘苏威斛律孝卿相继为使突厥前後遣使入朝三百七十辈突利本居北方以尚主之故南徙度斤旧镇（一云：初突厥雍闾表请婚佥议将许之长孙晟奏曰：臣观雍闾反覆无信特共玷厥有隙所以依倚国家纵与为婚终当必叛今。若得尚公主承藉威灵玷厥染干必。又受其徵发强而更反後恐难图。且染干者处罗侯之子也。素有诚款于今两代臣前与目见亦乞通婚不如许之招令南徙兵少弱易可抚驭使敌雍闾以为边捍帝曰：善乃遣慰喻染干许尚公主染干遣五百骑随晟来逆女以宗女封安义公主以妻之晟说染干率众南徙居度斤旧镇雍闾疾之亟来抄略染干伺知动静取遣奏闻是以贼来每先有备）。
    十九年高杨素击突厥玷厥大破之拜染干为意利珍臣启民可汗於朔州筑大利城以居时安义公主已卒帝以宗女义成公主妻之部落归者甚众（先是十八年染干为玷厥等所攻乃随长孙晟归朝至是高等击破玷厥乃命染干出居大利城焉）。
    炀帝大业三年幸榆林启民及义成公主来朝行宫前後献马三千疋帝大悦赐物万三千启民上。表曰：已前圣人先帝莫缘可汗存在之月怜臣赐臣安义公主种种无少短至尊今还如圣人先帝捉天下四方坐也。还养活臣及突厥百姓实无少短臣今忆想圣人及至尊养活事具奏不可尽帝乃亲幸启民所居启民奉觞上寿跪伏甚恭帝赐启民及公主金瓮各一及衣服被褥锦采特勒以下各有差（明年启民卒子始毕可汗立表请尚公主诏从其俗唐初始毕死处罗可汗立处罗死颉利可汗立并妻主焉）。
    四年高昌王伯雅遣使贡献帝待其使甚厚明年伯雅来朝因从击高丽还尚宗女华容公主。
    十年正月以宗女为信仪公主嫁於突厥高昌娑那可汗赐锦采袍十具采万疋帝将复其故地以辽东之役故未遑也。
    唐高祖义宁中遣襄武郡公琛与太常卿郑元赍女妓遗突厥始毕可汗以结和亲。
    武德五年西突厥叶护可汗遣使请婚。
    六年突厥。又请和亲归我马邑。
