<!-- { "loadSidebar": true } -->
    王仁恭开皇末为车骑将军从杨素击突厥於灵武以功拜上开府後为骠骑将军典蜀王军事山獠作乱蜀王命仁恭讨破之炀帝嗣位汉王谅举兵反从杨素击平之以功进位大将军辽东之役以仁恭为将军明年至新城贼数万背城结阵仁恭率劲骑一千击破之贼婴城拒守仁恭四面攻围帝闻而大悦遣舍人诣军劳问赐以珍物进授光禄大夫。
    董纯开皇末为左卫将军汉王谅作乱为行军总管从杨素击平之以功拜柱国後为榆林太守会彭城贼帅张大彪宗世模等众至数万保悬簿山寇掠徐兖炀帝令纯讨之纯初闭营不与战贼屡挑之不出贼以纯为怯不设备纵兵大掠纯选精锐击之合战於昌虑大破之斩首万馀级筑为京观贼魏骐ら众万馀人据单父纯进击。又破之帝征辽复以纯为彭城留守东海贼彭孝才众数千掠怀仁县纯击擒之何稠开皇末为员外散骑侍郎桂州李光仕聚众为乱诏稠讨之贼相继降分遣建州开府梁昵讨叛夷罗寿罗州刺史冯暄讨贼帅李大坛并平之传首军门承制署首领为州县官而还。
    李浑仁寿初为象城府骠骑将军从左仆射杨素为行军总管出夏州北三百里破突厥阿勿俟斤於纳远川斩首五百级进位大将军。
    郭荣仁寿初为通州刺史西南夷獠多叛诏荣领八州诸军事行军总管率兵讨之岁馀悉平炀帝即位入为武侯骠骑将军後数岁黔安首领田罗驹阻清江乱夷陵诸郡民夷多应者诏荣击平之迁左侯卫将军。
    吐万绪仁寿末为太子左虞侯率炀帝嗣位汉王谅时镇并州帝恐其为乱拜绪晋绛二州刺史驰传之官绪未出关谅已遣兵据蒲坂断河桥绪不得进诏绪率兵从杨素击破之拜左武侯将军刘元进作乱江南以兵攻润州帝徵绪讨之绪率众至杨子津元进自茅浦将渡江绪勒兵击走绪因济江背之为栅明日元进来攻。又大挫之贼解润州而去绪进屯曲阿元进复结栅拒绪挑之元进出战阵未整绪以骑突之贼众遂溃赴江水而死者数万元进挺身夜遁归保其伪署仆射朱燮管崇等屯於毗陵连营百馀里绪乘势进击复破之贼退保黄山绪进军围之贼穷蹙请降元进朱燮仅以身免於阵斩管崇及其将军陆颛等五千馀人收其子女三万馀口送江都宫进解会稽围。
    史祥仁寿末为行军总管汉王谅之乱祥击其将余公理大破之专趣黎阳讨綦良綦良弃军走其众大溃进位上大将军。
    王辨仁寿末为车骑将军汉王谅之乱辨从杨素讨平之累迁鹰扬郎将辽东之役以功加通议大夫山东盗贼起上谷魏刀儿自号历山飞众十馀万劫掠燕赵诏辨发步骑三千击败之其後贼帅郝孝德孙宣雅时季康窦建德魏刀儿等往往屯聚大至十万小至数千寇掠河北辨进兵击之所往皆捷。
    赵才炀帝大业中以行军总管从征吐谷浑才与卫尉刘权兵部侍郎明雅等出合阿道与贼相遇击破之以功进位金紫光禄大夫。
    裴仁基大业中为武贲郎将从将军李景讨叛蛮向思多於黔安以功进银青光禄大夫。又击吐谷浑於张掖破之。
    陈棱大业中为武贲郎将与朝请大夫张镇周发东阳兵击琉球国分为五军趋其都邑其王欢斯渴刺兜率众数千逆拒棱遣张镇周为先锋击走之棱乘胜逐北至其栅渴刺兜背栅而阵棱尽锐击之从辰至未苦斗不息渴刺兜自以军疲引入栅棱遂填堑攻破其栅斩渴刺兜获其子岛扌追虏男女数千而归进位右光禄大夫辽东之役以宿卫迁左光禄大夫明年帝复征辽东棱为东莱留守杨玄感之作乱也。棱率众万馀人击平黎阳斩玄感所署刺史元务本寻奉诏於江南营战舰至彭城贼帅孟让聚众将十万据都梁宫阻淮为固棱潜於下流而济至江都率众袭让破之以功进位光禄大夫赐爵信安侯後帝幸江都宫而李子通据海陵左才相掠淮北杜佛威屯六合众各数万帝遣棱率宿卫兵击之往往克捷超拜右御卫将军。
    杨义臣大业中为左光禄大夫从炀帝征辽东时渤海高士达清河张金称并相聚为盗众已数万攻陷郡县帝遣将军段达讨之不能克诏义臣率辽东还兵数万击之大破士达斩金称。又收合降贼入豆子讨格谦擒之以状闻奏帝恶其名遽追入朝贼繇是复盛义臣以功进位光禄大夫。
    元成寿大业中为左亲卫郎将杨玄感之乱也。从刑部尚书卫玄击之以功进位正议大夫拜西平通守斛斯万善大业中从卫玄讨杨玄感频战有功及玄感败走万善与数骑追及之玄感窘迫自杀繇是知名。
    王世充大业中为江都守时厌次人格谦为盗数年兵十馀万在豆子玄中世充帅师破斩之威振群贼。又击卢明月破之於南阳斩首数万虏获极多後还江都帝大悦自执杯酒以赐之。
    唐张镇周初仕隋为武贲郎将大业中海击琉球国破之迁左卫将军从帝江都於上江督运贼董道冲为阻进击破之。
    屈突通仕隋大业中为左骁卫大将军时秦陇盗贼蜂起以通为关内讨捕大使有安定人刘迦论举兵反据雕阴郡僭号建元署百官有众十馀万稽胡首领刘扌友真刘鹞子聚众与迦论相影响通发关中兵击之贼众大溃斩迦论并首级万馀於上郡南山筑为京观虏男女数万口而还後从太宗围雒阳窦建德。且至太宗中分麾下以属通令与齐王元吉围守雒阳世充平通功为第一。
    刘德威仕隋大业末以校尉从左光禄大夫裴仁基讨贼于淮左手斩魁帅李青蛙传首行在所武德初为潞州道行军总管领兵出太行山经略河内仍受太宗节度德威进兵拔怀州从擒窦建德平王世充皆有功。
    兰谋仕隋大业末以鹰扬将军留守临汾义旗建率所部来降从高祖平京城授左光禄大夫为太子左卫率。又从太宗破宋金刚及王世充窦建德刘黑闼徐圆朗等皆有战勋数蒙赏赐。
    李艺仕隋大业末为幽州总管及闻高祖践祚奉表归国，於是玺书封王会刘黑闼举兵高祖遣其弟监门将军寿将兵与艺合势攻刘黑闼艺率步骑数万破刘什善於徐河。又进兵与太宗军会於洛水太宗令为马军总管仍领本兵从大军击贼有功武德三年窦建德侵幽州艺为总管击走之斩首千馀级。
    蔺兴粲为骁骑将军武德元年梁师都寇灵州兴粲击破之俘斩二千馀人州刺史梁礼叛击破之俘斩千馀人。
    张纶以左骁骑卫将军为绛州道行军总管武德元年讨叛胡平之。
    鲜于盛为统军武德元年王世充将高毗侵寿安盛斩首千馀级。
    赵钦为骠骑武德元年贼帅吕宝生众七千人破县钦击之斩首百馀级。
    王师仁为讨捕使武德元年胡贼八千人掠泾阳师仁击走之。
    王君廓武德初以上柱国从大军东讨别下に辕罗州二县王世充遣将魏隐率兵拒之君廓撤营伪遁设伏以待之隐纵兵疾进发伏大破之。又与诸军下武牢执伪荆王行本击王世充粮运於缑氏沉其米公三十馀艘进爵彭国公邑三千户。
    黄君汉武德初为行军总管镇于柏崖拒王世充将高毗败之封虢国公後从太宗击东都别下回洛城及东都平赐黄金百两杂采千馀段从平刘黑闼及破辅公┙皆有战功。
    丘行恭武德初以光禄大夫从太宗讨薛举刘武周王世充窦建德皆立殊勋授左骠骑贞观中从侯君集平高昌封天水郡公。
    裴行方武德初为右亲卫中郎将从征辽东授右五步军总管破驻跸山攻安市城有功授右卫将军。又奉诏讨茂州叛羌董郎美大破之穷贼馀党西至乞习山临弱水而归。
    马三宝武德初以别击叛胡刘拔真於北山破之。又从平薛举迁左骁卫大将军复从柴绍击吐谷浑於岷州先锋陷阵斩其名王前後虏男女数千口以功封新兴县侯。
    李大亮武德初为金州总管府司马时王世充遣其兄子弘烈据襄阳令大亮安抚樊邓以图进取亮进兵击之所下十馀城高祖下书劳勉後从太宗讨吐谷浑为河东道行军总管遇贼於蜀浑山破之俘其名王虏杂畜五万以功进爵为公。
    殷峤武德初以陕东道行台兵部尚书从讨宋金刚与总管卫孝节将军秦武通别破贼将尉迟敬德於美良川拜吏部尚书以功进爵郧国公食邑三千户卢士良武德初以战功为柱国其後党弘仁督运於州士良以马军总管率兵为援遇王世充骁将葛彦璋接战破之进下慈润城擒其守张晓复从平宋金刚。
    刘弘基武德初以秦王府左一总管从太宗屯于拍壁率兵二千自隰州趣西河断贼归路时贼锋甚劲弘基坚壁不敢进及金刚遁弘基率骑趣之至于介休与太宗会追击大破之贞观中为辅国大将军辽东之役以弘基为前军大将军从击高延寿於驻跸山力战有功累蒙优赏。
    公孙武达武德初为秦王府长钅仓车骑从太宗讨刘武周力战功最後为右监门将军合击盐州叛突厥可逻拔扈武达引兵趋灵州至波逻回及之贼方渡河见武达至据河南岸与武达相持武达泊船引兵击之斩可逻拔扈杀伤几尽进封东莱郡公。
    盛彦师武德初以行军总管与史万宝镇宜阳以拒东寇斩李密擒王伯当以功封葛国公拜武卫将军秦叔宝武德初以马军总管从太宗北征於美良川破尉迟敬德功最居多寻授秦王府右三统军从破宋金刚於介休从讨王世充每为先锋。又从平刘黑闼累授上柱国左武卫将军封翼国公。
    程知节武德初以秦王府左三统军破宋金刚擒窦建德降王世充并领左一马军总管每阵先登以功封宿国公显庆初为葱山道行军总管与贺鲁所部歌逻禄及处月战於榆暮谷大破之斩首千馀级获驼马牛羊万计副将周智度攻其突骑处木昆等於咽城拔之斩首三万级虏获甚众。
    张士贵武德初为光禄大夫累有战功赐爵新野县公从太宗平东都授虢州刺史贞观七年以右武侯将军破反獠而还。
    段志玄武德初以光禄大夫从刘文静拒屈突通於潼关以功授乐游府骠骑将军後从讨王世充破窦建德功。又居多迁秦王府右三护军。
    段德操以武卫将军为延州道行军总管武德二年梁师都侵延州德操击破之斩首三千馀级五年击师都石堡大破之俘斩千馀人师都仅以身免。
    李靖武德二年以秦王幕府从讨王世充以功授开府时萧铣据荆州遣靖安辑之轻骑至金州遇蛮贼数万聚山谷靖与庐江王瑗击之多所克获会开府蛮酋冉肇则反率众寇参州赵郡王孝恭与战不利靖率众八百袭破其营临阵斩肇则俘获五千馀人四年以行军总管摄孝恭行军长史集兵於参州讨萧铣破之以功授上柱国封永康县公十六年辅公┙反於丹阳靖。又副孝恭以讨平之贞观三年突厥诸部离叛朝廷将图进取以靖为代州道行军总管率骁骑三千自马邑出其不意直趣恶阳岭以逼之四年二月次阴山击颉利可汗大破之灭其国复定襄常安之地斥土界自阴山北至於大汉露布以闻。
    李仲文为行军总管武德三年刘武周遣将军张万岁侵涪州仲文击走之俘斩数千人。
    郭行方为襄州道安抚使武德四年攻萧铣郢州克之九年为益州刺史行台尚书击眉州叛獠之众大破之。
