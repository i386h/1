<!-- { "loadSidebar": true } -->
    窦融初为更始属国都尉及归光武为凉州牧光武以融信效著明诏右扶风修理融父坟茔祠以太牢数驰轻使致遗四方珍饣羞及车驾征隗嚣融率五郡太守羌虏小月氏等步骑数万辎重五千馀两会高平第（高平今原州县）一帝置酒高会引见融待以殊礼陇蜀平诏融与五郡太守奏事京师官属宾客相随驾乘千馀两马牛羊被野融到诣雒阳城门上凉州牧张掖属国都尉安丰侯印绶诏遣使者还侯印绶引见就诸侯位赏赐恩宠倾动京师。
    马援为伏波将军击斩交女贼徵侧徵贰传首雒阳封为新息侯食邑三千户。又击其馀党振旅还京师赐援兵车一乘朝见位次九卿匈奴乌桓寇扶风援以三辅侵扰园陵危逼因请行许之复出屯襄国诏百官祖道。
    朱浮为偏将军从光武破邯郸拜为大将军幽州牧守蓟城遂讨定北边封舞阳侯食三县。
    梁统为宣德将军与窦融等将兵会光武征隗嚣及嚣败封统为成义侯。
    张宗为京辅将军将突骑与征西大将军冯异共击关中诸营保破之迁河南都尉。
    马严明帝时为将军长史将北军五校士羽林禁兵三千人屯西河美稷卫护南单于听置司马从事牧守谒敬同之将军严过武库祭蚩尤帝亲御阿阁观其士众时人荣之章帝即位徵拜御史中丞。
    马防为城门校尉行车骑将军事击金城陇西诸羌破之诏徵防还拜车骑将军贵宠最盛与九卿绝席增邑千三百五十户。
    窦固为奉军都尉击羌胡有功加特进。又击西域破白山降车师章帝时追录前功增邑一千三百户。
    耿秉为征西将军章帝时击北匈奴大破之封秉美阳侯食邑三千户及卒赐以朱棺玉衣将作大匠穿冢假鼓吹五营骑士三百馀人送葬。
    窦宪为车骑将军大破单于於嵇落山遂登燕然山刻石勒功纪汉威德令班固作铭和帝诏使中郎将持节即五原拜宪大将军封阳武侯食邑二万户宪固辞封赐策许焉。
    班超自章帝建初八年为将兵长史假鼓吹幢麾加都护讨焉耆西域五十馀国悉纳质内属焉诏曰：超安集于以西遂逾忽领迄县度（迄至也。县度山名县音玄谓以绳索悬慧而过也。其处在皮山国以西宾国之东也。）出入二十二年莫不宾从改立其王而绥其人不动中国不烦戎士得远夷之和同异俗之心而致天诛蠲宿耻以报将士之雠司马法曰：赏不逾月欲人速睹为善之利也。其封超为定远侯食邑千户超在西域三十一岁至和帝永元十四年八月至雒阳拜为射声校尉超素有胸胁疾既至病遂加帝遣中黄门问病赐医药其九月卒年七十一朝廷愍惜焉使者吊祭赠甚厚。
    耿夔为大将军左校尉击モ奴斩阏氏名王已下五千馀级乃封夔栗邑侯（栗邑县名属左冯翊故城今在同州白水县西北）。
    邓骘禹之孙也。殇帝延平元年夏将左右羽林北军五校士及诸部兵击凉部叛羌车驾幸平乐观饯送滕抚顺帝时为九江都尉讨广陵贼张婴等追击大破之拜抚中郎将督扬徐二州事。
    冯绲督扬州诸郡军事与中郎将滕抚击破群贼迁陇西太守。
    度尚桓帝时为中郎将讨击桂阳贼胡兰等斩首三千五百级诏赐尚钱八万。
    杭徐为中郎将宗资别部司马击太山贼公孙举等破平之斩首千馀级桓帝封徐乌程东乡侯五百户迁泰山都尉寇盗望风奔亡及在长沙宿贼皆平卒於官下诏追增封徐五百户并前千户。
    段纪明桓帝时为中郎将击琅邪贼东郭窦公孙举等大破斩之获首万馀级馀党降散封纪明为列侯赐钱五十万後为护羌校尉击先零诸种虏众大溃时窦太后临朝下诏曰：先零东羌历载为患纪明前陈状必欲扫灭涉履霜雪兼行晨夜身当矢石感厉吏士曾未浃日凶鬼奔破（浃匝也。浃音子牒切谓匝十二辰也。）连尸积俘掠获无洗雪百年之逋负以慰忠将之亡魂（东观记曰：太后诏云：此以慰种光马贤等亡魂也。）功用显著朕甚嘉之顷东羌尽定当并录功勤今。且赐纪明钱二十万敕中藏府调金钱彩物增助军费拜纪明破羌将军徵还京师将秦胡步骑五万馀人诏遣大鸿胪持节慰劳於镐军至拜侍中。
    张奂为护匈奴中郎将以九卿秩督幽并凉三州击破岸羌三州清定而愿属弘农华阴旧制边人不得内移惟奂因功特听故始为弘农人焉。
    皇甫嵩灵帝时为左中郎将平黄巾拜左车骑将军领冀州牧封槐里侯食槐里美阳两县合八千户。
    ●卷三百七十六
    ○将帅部　褒异第二
    魏鲜于辅为左度辽将军从太祖於官渡袁绍破走太祖喜顾谓辅曰：而今克之此既天意亦二三子之力也。
    阎柔为乌丸校尉从太祖征三郡乌丸以功封关内侯太祖甚爱柔每谓之曰：我视卿如子亦欲卿视我如父也。
    公孙康嗣父永宁乡侯太祖征三郡乌丸屠柳城袁尚等奔辽东康斩送尚首封康襄平侯拜左将军。
    张燕为平难中郎将太祖将定冀州燕遣使求佐王师拜平北将军率众诣邺封安国亭侯邑五百户。
    夏侯字元让汉末太祖初起尝为礻卑将从征伐太祖行奋武将军以为司马别屯白马迁折冲校尉领东郡太守太祖自徐州还从征吕布为流矢所中伤左目复领陈留济阴太守加建武将军封高安乡侯。又转领河南尹太祖平河北为大将军後拒邺破迁伏波将军领尹如故使得以便宜从事不拘科制献帝建安十二年录前後功增封邑千八百户并前二千五百户二十一年从征吴还使都督二十六军留居巢赐伎乐名倡令曰：魏绛以和戎之功犹受金石之乐况将军乎！二十四年太祖军击破吕布尝同载拜前将军。
    夏侯渊字妙才族弟也。太祖初起兵以别部司马骑都尉从迁陈留颍川守昌反击降之拜典军校尉。又济南乐安黄巾徐和司马俱等攻城杀长吏渊将泰山齐平原郡兵击大破之十四年以渊为行领军太祖征吴还使渊督诸将击庐江叛者雷绪破之及太祖还邺以渊行护军将军击破南山贼刘雄并馀党梁兴於拔之斩兴封博昌亭侯。又破韩遂及降马超馀众乃假渊节初χ罕宋建因凉州乱自号河首平汉王太祖使渊讨平之太祖下令曰：宋建造为乱逆三十馀年渊一举灭之虎步关右所向无前仲尼有言吾与尔不如也。增封三百户并前八百户。
    曹仁为太祖别部司马行厉锋校尉太祖破袁术仁所斩获颇多从征徐州仁尝督骑为前军锋别攻陶谦将吕繇破之还与大军合彭城大破谦军从攻费华即墨开阳谦遣别将救诸县仁以骑击破之太祖征吕布仁别攻句阳拔之太祖平黄巾迎天子都许仁数有功拜广阳太守太祖器其勇略使不之郡以议郎督骑从破张绣太祖遂使将骑击刘备军破走之。又击破袁绍别将韩洵太祖。又从仁计降壶关城，於是录仁前後功封都亭侯从平荆州以仁行征南将军留屯江宁拒吴众退之三军服其勇太祖益壮之转安平亭侯太祖讨马超以仁行安西将军督诸将拒潼关破超渭南苏伯田银反以仁行骁骑将军都督七军讨银等破之复以仁行征南将军假节屯樊镇荆州侯音以宛叛略傍县仁率诸军攻破音斩其首还屯樊即拜征南将军鄢陵侯彰北征乌丸文帝在东宫为书戒彰曰：为将奉法不当如征南邪及即王位拜仁车骑将军都督荆扬益州诸军事进封陈侯增邑二千并前三千五百户後召还屯宛攻破吴将陈邵於襄阳即拜仁大将军。又诏仁移屯临颍迁大司马。
    曹休为曹洪骑都尉参洪军事太祖谓休曰：汝虽参军其实帅也。洪从休议击刘备将吴兰大破之太祖拔汉中诸将还长安拜休中领军文帝初即位为领军将军录前後功封东阳亭侯夏侯薨以休为镇南将军假节都督诸军事车马临送帝乃下与执手而别吴遣将屯历阳休到击破之。又别遣兵渡江烧贼芜湖营数千家迁征东将军领扬州刺史进封安阳乡侯帝征吴以休为征东大将军假黄钺督张辽等及诸州郡二十馀军击吴大将吕范等於洞浦破之拜扬州牧明帝即位进封长平侯吴将审德屯皖休击破之斩德首吴将韩综翟丹等前後率众诣休降增邑四百并前二千五百户迁大司马都督扬州如故。
    曹真字子丹太祖使将虎豹骑讨灵丘贼拔之封灵寿亭侯以偏将军将兵击蜀别将於下辨破之拜中坚将军从至长安领中领军是时夏侯渊没於阳平太祖忧之以真为征南会军督徐晃等破蜀别将高详於阳平太祖自至汉中拔出诸军使真至武都迎曹洪等还屯陈仓文帝即王位以真为镇西将军假节都督雍凉州诸军事录前後功进封东乡侯张进等反於酒泉真遣费耀讨破之斩进等黄初三年还京都以真为上军大将军都督中外诸军事假节钺与夏侯尚等征孙权击牛渚屯破之转拜中军大将军加给事中明帝即位进封邵陵侯迁大将军诸葛亮围陈仓真遣将军郝昭王生守陈仓会亮不能克增邑并前二千九百户及朝雒阳迁大司马赐剑履上殿入朝不趋。
    夏侯尚为中领军文帝践阼更封平陵乡侯迁征南将军领荆州刺史假节都督南方诸军事击破蜀别军於上庸迁征南大将军车驾幸宛使尚率诸军与曹真共围江陵尚夹江烧其舟船水陆并攻破之城未拔会大疫尚引诸军还益封六百户并前九百户假钺进为荆州牧降附蛮夷数千家徙封昌陵乡侯尚疾笃还京都帝数临幸执手涕泣。
    锺繇为司隶校尉持节都督关中诸军太祖在官渡与袁绍相持繇送马二千馀匹给军太祖与繇《书》曰：得所送马甚应其急关右平定朝廷无西顾之忧足下之勋也。昔萧何镇守关中足食成军亦当耳。
    程昱为振威将军收山泽亡命得精兵数千人乃引军与太祖会黎阳讨袁谭袁尚谭尚破走拜昱为奋武将军封安国亭侯文帝践阼为卫尉进封安乡侯增邑三百户并前八百户方欲以为公会薨帝为流涕追赠车骑将军。
    郭嘉为司空军祭酒征吕布三战破之。又从太祖破袁绍绍死。又从讨谭尚於黎阳连战数克诸将欲乘胜遂攻之嘉以为不可太祖乃南征军至西平谭尚果争冀州谭为尚军所败走保平原遣辛毗乞降太祖还救之遂从定邺。又从攻谭於南皮冀州平封嘉洧阳亭侯及疾笃太祖问疾者交错及薨临其丧哀甚乃。表曰：军祭酒郭嘉自从征伐十有一年每有大议临敌制变臣策未决嘉辄成之平定天下谋功为高不幸短命事业未终追思嘉勋实不可忘可增邑八百户并前千户。
    蒋济为散骑常侍与大司马曹仁征吴仁薨以济为东中郎将代领其兵诏曰：卿兼资文武志节忄亢忾尝有超越江湖吞吴会之志故复授将帅之任。
    郝昭为将军守陈仓蜀将诸葛亮攻之二十馀日昭固守亮乃退明帝诏嘉昭善守赐爵列侯及还帝引见慰劳之顾谓中书令孙资曰：卿乡里乃有尔曹快人为将。若如此朕复何忧乎！仍欲大用之会病亡。
