<!-- { "loadSidebar": true } -->
    王康字公节泰山人轻财好施少以任侠闻後为河内太守。
    周晖大司农忠之子也。前为雒阳人去官归兄弟好宾客雄江淮间出入从车尝百馀乘及献帝初晖闻京师不安来效忠董卓闻而恶之使兵劫杀其兄弟何与袁绍为奔走之友是时天下士大夫多遇党难尝岁再三私入雒阳从绍计议为诸穷窘之士解释患祸而袁术亦豪侠与绍争名未尝造术术深恨之後辟司空府。
    魏夏侯称与文帝为布衣之交每宴会气陵一坐辩士不能屈世之高名者多从之游年十八卒。
    张邈字孟卓少以侠闻赈穷救急倾家无爱士多归之後至陈留太守。
    夏侯字元让年十四就师学人有辱其师者杀之由是以烈气闻後至大将军。
    典韦形貌魁梧膂力过人有志节任侠襄邑刘氏与睢阳李永为雠韦为报之永为富春长备卫甚谨韦乘车载鸡酒伪为候者门开怀匕首入杀永并杀其妻徐出取车上刀戟步出永居近市一市尽骇追者数百莫敢近行四五里遇其伴转战得脱由是为豪杰所识後为校尉。
    臧霸字宣高父戒为县狱掾据法不听太守欲所私杀太守大怒令收戒诣府时送者百馀人霸年十八将客数十人径於费西山中要夺之送者莫敢动因与父俱亡命东海由是以勇壮闻後至执金吾特进杨阿。若後名丰字伯阳酒泉人少游侠尝以报雠解怨为事故时人为之号曰：东市相斫杨阿。若西市相斫杨阿。若至建安年中太尉徐揖诛郡中强族黄氏时黄其得脱在外乃以黄昂家粟金数斛募众得千馀人以攻揖揖城守丰时在外以昂为不义乃告揖捐妻子走诣张掖求救会张掖。又反杀太守而昂亦舀城杀揖二郡合势昂怨丰不与已同乃重募取丰欲令张掖以麻系其头生致之丰遂逃走武威太守张猛假丰为都尉使赍檄告酒泉听丰为揖报雠遂单骑入南羌中合众得千骑从乐浪南山中出诣趋郡城未到三十里皆令骑下马曳柴扬尘酒泉郡人望见尘起以为东大兵到遂破散昂独走出羌捕得昂丰谓昂曰：卿前欲生系我颈今反为我所系云：何昂惭谢丰遂杀之时黄华在东。又还领郡丰畏华复走依敦煌至黄初中河西兴复黄华降丰乃还郡郡举孝廉州表其义勇诏即拜驸马都人名尉後二十馀年病亡。
    严字公仲李义字孝懿皆冯翊东县人旧无冠族故二人并单家其器性皆厚重当中平末同年二十馀好击剑义好办护丧事冯翊甲族桓田吉郭及故侍中郑文信等颇以其各有器实共纪识之。
    蜀徐庶先名福本单家子少好任侠击剑中平末尝为人报雠白垩突面被而走为吏所得问其姓字闭口不言吏乃於车上立柱维磔之击鼓以令於市廛莫敢识者而党伍共篡解之得脱後仕魏至右中郎将御史中丞。
    吴孙坚为下邳丞乡里知旧好事少年往来者尝数百人坚接抚待养有。若子弟焉。
    鲁肃体貌魁奇少有壮节好为奇计天下将乱乃学击剑骑射聚少年给其衣食往来南山中射猎阴相部勒讲武习兵父老咸曰：鲁氏世衰乃生此狂儿後至横江将军。
    甘宁字兴霸少有气力好游侠招合轻薄少年为之渠帅群聚相随挟持弓弩负扌监带铃民闻铃声即知是宁（吴。《书》曰：宁侠杀人藏舍亡命闻於郡中其出入步则陈车骑水则连轻舟侍从被文绣所如先道路住止尝以缯锦维舟去或割弃以示奢也。）人与相逢及属城长吏接待隆厚者乃与交欢不尔即放所将夺其资货後至折冲将军。
    吕蒙年十五六窃随姊夫邓当击贼当顾见大惊呵叱不能止时当职吏以年小轻之曰：彼竖子何能为此欲以肉饣委虎耳他日与蒙会。又蚩辱之蒙大怒引刀杀吏出走逃匿于郑长家出因校尉袁雄自首承间为言孙策召见奇之引置左右後至南郡太守晋王济性豪侈和峤性至贪家有好李帝求之不过数十济候其上直率少年诣园共啖毕伐树而去时王恺以帝舅奢豪有牛名八百里驳尝莹其蹄角济请以钱千万与牛对射而赌之恺亦自恃其能令济先射一发破的因据胡床叱左右速探牛心来须臾而至一割便去後至侍中。
    裴秀有隽才性豪侠有气节弱冠得美名後至司空李乾有雄气合宾客数千家在乘氏。
    裴宪二子挹并以文才知名仕季龙为太子中庶子散骑常侍挹俱豪侠酒好臧否人物。
    王敦字处仲每酒後取咏魏武帝乐府歌曰：老骥伏枥志在千里烈士暮年壮心不已以如意打唾壶为节壶边尽缺敦。又尝荒恣於色体为之弊左右谏之敦曰：此甚易耳乃开後阁驱诸婢妾数十人并放之时人叹异焉後至大将军。
    祖逖字士稚范阳人世吏二千石为北州旧姓扶风晋王掾上谷太守逖少孤兄弟六人兄该纳等并开爽有才逖性豁荡不修义检年十四五犹未知书诸兄每忧之然轻财好侠慷慨有节尚每至田舍取称兄意散帛以周贫乏乡党亲族以是重之後至豫州刺史。
    戴。若思有风仪性爽少好游侠不拘操行遇陆机赴雒船装甚盛遂与其徒掠之。若思登岸据胡床指麾同旅皆得其宜机察见之知非常人在舫屋上遥谓之曰：卿才器如此乃复作劫耶。若思感悟因流涕投剑就之机与言深加赏异遂与定交後至骠骑将军。
    周嵩字仲智狷直果侠每以才气凌物後至御史中丞。
    袁字彦道少有才气ㄈ傥不羁为士类所称桓温少时游於博徒资产俱尽尚有负进思自振之方莫知所出欲求济於而在艰试以告焉略无难。
    色遂变服怀布帽随温与债主戏素有艺名债者闻之而不相识谓之曰：卿当不辨作袁彦道也。遂就局十万一掷直上百万投马绝叫探布帽掷地曰：竟识袁彦道不其通脱。若此後至历阳太守。
    李庠性任侠好济人之难州党争附之与六郡流人避难梁益道路有饥病者庠尝营护隐恤赈施穷乏大收众心。
    冯素弗跋之长弟也。慷慨有大志姿貌魁伟雄杰不群任侠放荡不修小节故时人未之奇惟王济异焉曰：拨乱才也。惟交结时豪为务不以产业经怀当时侠士莫不归之。
    宋孟龙符骁果有胆气力绝人少好游侠结客於闾里。
    何迈素豪侠好聚剑客出入行游从者塞路。
    薛广安都父也。河东汾阴人世为强族同姓有三千家广为宗豪。
    宗悫字元炳兄之子也。炳素高节诸子群从幼好学而悫独任气好武故不为乡曲所称。
    南齐刘怀珍为直阁将军怀珍北州旧姓门户殷积启上门生千人充宿卫孝武大惊召取青冀豪家私附得数千人。
    梁邓元起当阳人性任侠好赈施乡里年少多附之陈周照少豪任侠气有将帅才。
    周敷字仲远临川人为郡豪族形貌眇小如不胜衣而胆劲果超出时辈性豪侠轻财重士乡党少年有任气者咸归之。
    高树生性通达重节义交结英雄不事生产有识者并宗奇之後从平阳王讨蠕蠕有功树生尚气侠意存浮沉自不愿职位辞不受赏识者高之後为北州大都督。
    李瑞字琚罗涉历史传颇有文才气尚豪爽名强当世。
    刘僧利轻财通侠甚得乡情高祖幸徐州引见善之拜徐州别驾。
    薛安都字体达少骁勇善骑射颇结轻侠诸兄患之安都乃求以一身分出不取片资兄许之居於别厩远近交游者争有送遗马牛衣服什物充刃其庭。
    裴庆孙任侠有气乡曲壮士及好事者多相附抚养咸有恩纪。
    阳固字敬安性ㄈ傥不拘小节少任侠好剑客弗事生产。
    李业兴性豪侠重意气人有急难委之归命便能容匿与其好合倾身无[A092]。若有相乖忤便即疵毁乃至声色加以谤骂。
    慕容俨少任侠交通轻薄遨游京雒间。
    薛循义字公让性奸侠轻财重气招结豪猾时有急难相奔投者多能容匿之。
    尧雄上党长子人骁果善骑射轻财尚气为时辈所重。
    徐度字孝节安陆人也。世居京师少倜傥不拘小节及长姿貌瑰伟嗜酒好博尝使僮仆屠酤为事。
    熊昙朗豫章南昌人也。世为郡姓昙朗斥不羁有膂力容貌甚伟侯景之乱时少年据丰城县为栅桀黠劫盗多附之。
    留异东阳长山人也。世为郡异姓善自居处言语酝籍为乡里雄豪多聚恶少。
    後魏李元忠以葛荣起率宗党作垒以自保坐於大槲树下前後斩违命者凡三百人贼至元忠取却之李显甫豪侠知名集诸李数千家於殷州西山开凿鱼川方五六十里居之显甫为家宗主。
    北齐张保雒代人也。自云：本出南阳西鄂家世好宾客尚气侠颇为北土所知。
    宋游道重交游存然诺之分历官严整而时大纳贿分及亲故之艰匮者其男女孤弱为嫁娶之临丧必哀躬亲为司州纲纪。
    高昂与兄乾数为劫掠州县莫能穷治招聚剑客家资倾尽乡里畏之无敢违忤父翼尝谓人曰：此儿不灭我族当大吾门不直为州豪也。昂初以豪家立名为之羽翼者呼延族刘贵珍刘长狄东方老刘士荣成五韩愿生刘桃棒随其建义者李希光刘叔宗刘孟和并仕官显达。
    孟和名协浮阳饶安人也。孟和少好弓马率性豪侠幽州刺史刘灵助之起兵也。孟和亦聚众附昂兄弟遥应之及灵助败昂乃据冀州孟和为其致力。
    封子绣外貌儒雅而侠气难忤司空娄定远子绣兄之胥也。为瀛州刺史子绣在渤海定远过之对妻及诸女子宴集言戏微有昂慢子绣大怒鸣鼓集众将攻俄顷兵至数千马将千匹定远乞免拜谢久乃释之。
    高乾性明悟俊伟有智略美音容进止都雅少时游侠数犯公私长而修改轻财重义当世以意气相得李景遗少雄武有胆力好结聚亡命共为劫盗乡里每患之永安末其兄南钜鹿太守无为以赃罪为御史所劾禁於州狱景遗率左右十馀骑诈称台使径入州城劫无为而出之州军追讨竟不能制由是以侠闻。
    卢宗道性粗率任侠行南营州刺史尝於晋阳置酒宾游满坐中书舍人马士达因爱其弹箜篌女妓云：手甚纤素宗道即以此婢遗士达士达固辞宗道便命家人将解其腕士达不得已而受之。
    李愍字魔怜形貌魁杰见异於时少有大志年四十犹不仕州郡惟招致奸侠以为徒侣。
    尉景性温厚颇有侠气。
    敬显隽字孝英少英侠有节操交结豪杰为羽林监平鉴燕郡蓟人虽崇儒业而有豪侠气孝昌末盗贼蜂起见天下将乱乃之雒阳与慕容俨以客骑马为业鉴性巧夜则糊画以供衣食谓其宗亲曰：运有隆乱极则治并州戎马之城尔朱王命世之雄侠烈建旗奉辞问罪劳忠竭力今也。其时遂相率奔尔朱荣於晋阳因陈靖乱安民之策荣大奇之即署参军前锋从平巩密。
    金祚字神敬性骁雄尚气侠魏正光中陇右贼起诏雍州刺史元猛讨之召募良家以为军导祚应选有功。
    後周韦字法保少好游侠而质直少言所与交游皆轻猾亡命人有急难投之者多保存之虽屡被追终不改其操。
    隋梁士彦字相如少任侠不仕州郡性刚果喜正人之是非好读兵书颇涉经史。
