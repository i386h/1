<!-- { "loadSidebar": true } -->
    二年正月辛未司空魏国公裴寂坐事免先是有沙门法雅怨望妖言伏法寂辞与相连坐免归蒲州俄追入阙未几有狂人自称信行寓居汾阴言多妖妄尝谓寂家僮曰：裴公有天分于时信行已死寂监奴恭命以其言白寂寂惶惧不敢奏闻阴呼恭命杀所言者恭命纵令亡匿寂不之知寂遣恭命收纳封邑得钱百馀万因用而尽寂怒将遣人捕之恭命惧而上变太宗谓侍臣曰：裴寂有死罪四焉为三公与妖人言辞相涉罪一也。事发之後乃负气愤怒称国家有天下是其所让罪二也。巫言有天分匿而不奏罪三也。阴行诛杀以灭口罪四也。我杀之非曰：无辞矣。议者多言流配朕其从众乎！，於是徙交州後竟流静州十七年五月中书令杨师道为吏部尚书庶人承乾逆谋之泄也。师道与长孙无忌房玄龄同按其狱师道假子赵节与承乾通谋师道玄讽太宗玄活之繇是获谴狱未竟不令视事後数日太宗谓侍臣曰：师道任寄不轻无心体国翻溺情於假子，岂可更居股肱之任，於是拜吏部尚书。
    七月丁酉司空太子太傅梁国公房玄龄以母忧罢职。
    高宗永徽六年五月癸未以吏部尚书柳为遂州刺史后舅历位中书令后既宠衰不敢久在机密频上表固辞转为吏部罢中书门下事寻而后母魏夫人被责不许入宫繇是出为遂州刺史。
    显庆五年秋七月戊辰度支尚书同中书门下三品卢承庆坐科配失所免官。
    龙朔三年夏四月戊子诏曰：右丞相兼行殷王府长史河间郡公李义府缘兹小技累升显地尘露之益未表於铨流公廉之誉有紊於彝典漏禁中之语鬻宠授之朝恩交占候之人轻朔望之哀礼蓄邪黩货实玷衣冠稔恶嫉贤载亏政道特以任使多年未忍加其重罚宜从遐弃以肃朝伦可除名配流州其子太子右司议郎津专恃权门罕怀忌惮奸氵是务贿赂无厌潜报机密亦宜明罚屏迹荒裔配流振州则天载初元年地官尚书同凤阁鸾台三品韦万质坐与弓嗣业通谋配流岭表。
    天授元年十月检校内史宗秦客坐降授镇州遵化县尉。
    延载元年八月戊寅鸾台侍郎同凤阁鸾台平章事崔元综以罪流于振州元综笃信释典好洁细行薰辛不历口者二十馀年虽外示谨愿而情深刻薄每受制鞫狱必披毛求疵陷於重辟以故人多畏而鄙之至是配流朝野莫不称庆。
    圣历三年正月天官侍郎凤阁鸾台平章事吉顼坐事贬流岭表。
    久视元年闰七月己丑鸾台侍郎李峤迁为成均祭酒罢政事时以天官侍郎张锡为凤阁侍郎同凤阁鸾台平章事以峤锡之甥故也。
    长安四年三月凤阁侍郎同凤阁鸾台三品苏味道请还乡改葬其父优制令州县供其葬事味道因此侵毁乡人墓田役使过度为宪司所劾左授防州刺史。
    中宗神龙元年正月乙卯凤阁侍郎同凤阁鸾台平章事房融以亲附张易之兄弟配流岭表。
    五月甲午封侍中齐国公敬晖为平阳郡王桓彦范为扶阳郡王袁恕已为南阳郡王中书令汉阳公张柬之为汉阳郡王中书令博陵公崔玄晖为博陵郡王并加特进令罢知政事外示优崇而实夺其权也。睿宗景云   元年七月同中书门下三品唐休致仕休在任无所弘益以老病罢归私第。
    是月。又以黄门侍郎参知政务崔日用为雍州长史中书侍郎参知机务薛稷为散骑常侍时稷与日用争於帝前稷曰：日用倾侧谄附三思几危社稷非忠臣卖友事主非义士也。日用曰：臣往虽有官过今立大功当韦氏悖逆擅权之时大事去矣。臣与太子同谋靖难陛下弃瑕录用备位左右如稷外国亲内附逆党易之楚客恩同骨肉倾侧者正属薛稷不属於臣故并停政事。
    二年二月出中书令姚元之为申州刺史吏部尚书同中书门下三品宋为楚州刺史初元之入辅也。进忠良退不肖赏罚必中朝纲克举。又选补平允委用廉吏权门请无所复行时议以为复贞观永徽之政也。而太平公主专权睹太子明察恐不利已乃阴谋废黜时元之等处宫臣恐其为变具以启闻及公主出蒲州尢所怨谤皇太子不获已而奏出焉十月帝御承天门引尚书左仆射同中书门下三品韦安石兵部尚书同中书门下三品郭元振左御史大夫同中书门下三品窦怀贞侍中李日知兵部侍郎同中书门下三品平章事张说制责之曰：自顷以来政教尤阙时或水旱人多困毙府库益竭寮吏日滋亻黾亻免政途罔然如失虽繇朕之薄德固亦辅佐非才安石可尚书左仆射东都留守元振可吏部尚书怀贞可左御史大夫说可尚书左丞并停知政事。
    玄宗开元元年十二月癸丑尚书左丞相兼黄门监刘幽求紫微令张说并罢知政事以幽求为太子少保说为相州刺史。
    十二年二月己酉诏曰：中书令张嘉贞备位宰相夙承恩命不能励其公节以训私门其弟嘉顷缘奖受迁在清秩冯宠自肆黩货有彰，岂可仍践台阶仪刑百辟贬居藩守俾肃朝伦可幽州刺史张说遂代为中书令嘉贞惋恨谓人曰：中书令幸有三员何相迫之甚也。（嘉贞弟嘉为金吾将军时以赃状闻张说劝嘉贞素服待罪不得入谒）。
    十四年四月庚申停兼中书令张说敕曰：特进行尚书右丞相兼中书令燕国公张说往属艰难输诚於履险及兹辅相润色於告成而不肃细微之人颇乖周慎之旨朕略小存大念旧录功。且法不欲屈宜罢中枢之务义亦有在更全端尹之荣宜停中书令馀如故。
    十七年六月甲戍制曰：出纳王言发挥纶翰宰臣之任选众推贤捡校黄门侍郎同中书门下平章事杜暹中书侍郎同中书门下平章事李元等咸励忠勤用登枢揆虽清以自牧而道则未宏不能同心戮力以祗帝载而乃肆怀相短以玷朝伦朕缘事鬼股肱情惟隐蔽掩其恶而不率遂其过而弥彰将何以缉叙三光仪刑百辟宜回中禁俾列专城暹可荆州长史元可曹州刺史。又制尚书左丞相兼侍中源乾曜十载持衡一心自牧台鼎斯重管综维繁虽勤在公而暮年微疾俾司端揆罢剧中枢宜停侍中其尚书左丞相如故。
    天宝五载四月左丞相李之罢知政事初李林甫构成其罪遂罢知政事守太子少保遽命亲故欢会赋《诗》曰：避贤初罢相乐圣。且衔杯为问门前客今朝几个来。
    肃宗至德二年三月以左丞相韦见素平章事裴冕为左右仆射并罢知政事冕性忠勤悉心奉公稍得人心然不识大体以聚人曰：财乃下令卖官鬻爵度僧尼道士以储积为务人不愿者科令就之其价益贱事转为弊肃宗移幸凤翔罢冕执政。
    五月吏部尚书平章事房以门客琴人董廷兰受赂罢相为太子少师。
    三年五月以中书侍郎平章事张镐为荆州大都督府长史镐都统淮南等道诸军事镇汴州招讨河北逆贼贼党史思明为贼守范阳表请归顺镐揣知其伪恐朝廷许之手札表奏云：思明凶竖因逆窃位兵︹则众附势夺则人离包藏不测禽兽无异可以计取难以义望不以威权假之。又奏滑州防御使许叔冀性狡多谋临难必变望追入宿卫时肃宗意已定表入俱不省镐为人简淡不事中要会有宦官自范阳及滑州使还者皆言思明叔冀之诚悫肃宗以镐不切事机遂罢之後思明叔冀皆如其言。
    代宗以宝应元年四月庚午即位六月庚申中书令李辅国上表请逊位乃特封为博陵王罢中书令复诏许唯朝朔望。
    二年正月吏部尚书平章事领度支盐铁转运租庸使刘晏为太子宾客坐与中官程元振交通元振得罪晏罢相黄门侍郎平章事李岘为太子詹事岘作相一月为近要所挤遂失恩而罢。
    广德元年十二月侍中苗晋卿罢知政事册为太保帝即位晋卿年已衰暮吐蕃寇长安晋卿病卧私第蕃贼闻之逼劫晋卿闭口不言贼不敢害及帝自陕至遂有是命。
    德宗大历十四年即位八月以怀州刺吏乔琳为御史大夫平章事琳本粗才年高有耳疾帝每顾问对答失次论奏不合时机居相位凡八十馀日除工部尚书罢政事。
    建中二年七月杨炎罢相为左仆射时德宗尝访宰相群臣中可以大任者卢杞荐张镒严郢炎举崔昭赵惠伯帝以炎论议益疏阔遂罢炎相。
    四年十二月贬门下侍郎平章事卢杞为新州司马癸酉以中书侍郎关播为刑部尚书杞与播俱从幸奉天杞与白志贞等先贬出播尚知政事中外嚣然以为不可遂罢相改刑部尚书大臣韦伦等皆泣於朝曰：宰相不能谋猷翊赞以至今日而尚为尚书诚可痛哉！。
    兴元元年四月德宗在梁以谏议大夫平章事姜公辅论事失旨罢为左庶子。
    贞元元年九月中书侍郎平章事刘从一以疾请告至是病甚辞位章疏六上乃许除户部尚书。
    二年正月门下侍郎平章事卢翰罢为太子宾客是年给事中崔造守本官平章事机谋权变非其所长革度支弊事却为繁扰数月以疾辞除右庶子三年八月除兵部侍郎平章事柳浑为右散骑常侍停知政事时张延赏与浑同列延赏怙权矜已而疾浑守正俾其所厚谓浑曰：相公旧德但节言於庙堂则重位可久浑曰：为吾谢张相公柳浑头可断而舌不可禁也。自是为其所挤故有是命。
    李勉为司徒平章事勉尝言卢杞奸邪而时人多云：正直然自是见疏遂累表陈让方罢政事。
    十年十二月宰相陆贽罢为太子宾客时裴延龄判度支天下皆嫉怨而独幸於天子朝廷无敢言其短长者贽独身当之陈其不可用延龄固欲去贽而代之。又知贽之与已多阻其奏请也。谤毁百端翰林学士吴通玄故与贽同职奸巧刻薄与贽不相知贽与延龄相持有间因盛言贽短宰相赵憬本贽所引因奏对嫉贽之权密以贽所讥弹延龄事告延龄延龄益得以为计繇是天子益信延龄而不直贽竟罢贽相以为太子宾客而黜张滂李充等权言事者多言其屈贽固畏慎及为宾客拒门不通交亲。
    十三年九月诏曰：任重谋猷道在忠谅辞疾之情既恳优贤之义斯崇中书侍郎平章事卢迈朝序公才操履端敏弼谐庶政夙夜惟寅恭恪之心每思献纳而支体未固请优累表敷陈恳诚弥切将遂其志予衷耿然爰举朝章式加命秩可太子宾客。
    十四年七月诏曰：任人之道必在无私审官之宜所期用给事中平章事赵宗儒早以文学累更职任自居枢近颇历岁时虽夙夜载勤而政理犹郁式移秩序以叶朝经可太子右庶子。
    十九年七月中书侍郎同平章事齐抗以疾罢为太子宾客。
    二十一年七月下诏曰：朕承天眷命获主兆人思致邕熙用康区夏布和缉化属在辅臣所谓宜实为通典银青光禄大夫守吏部尚书平章事上柱国郑瑜银青光禄大夫守刑部尚书平章事上柱国郑郢等咸以忠靖累更班列秉彝兢慎植操贞恒自参辅中枢皆能励节祗勤庶务夙夜惟寅岁月滋深婴缠疾恙衮职有阙无以弥纶况铨综为选士之本刑法乃生人之命俾从专掌以尽至公宜辍台司副予所委瑜可守吏部尚书郢可守刑部尚书。
    宪宗初司空平章事于ν坐子杀人降授恩王傅绝朝请。
