<!-- { "loadSidebar": true } -->
    韦世康性孝友初以诸弟位并隆贵独季弟世约官涂不达共推父时田宅尽以与之世多其义官至吏部尚书荆州总管。
    元褒便弓马少有成人之量年十岁而孤为诸兄所鞠养性友悌善事诸兄诸兄欲别居褒泣谏不得家素富多金宝褒无所受脱身而出为州里所称炀帝即位拜济州刺史。
    杨素字处道其异母弟约性沈静内多谲诈好学︹记素友爱之凡有所为必先筹於约而後行之素为司徒封楚公。
    唐高士廉妹先隋右骁骑将军河南长孙晟生子无忌及一女即文德皇后也。既而晟卒士廉迎妹及诸甥於家情礼甚至後仕隋为通事舍人坐事讠为交趾朱鸢县主簿时行资不给。又念妹无所庇卖其大宅买小宅以处之分其馀价轻装而去其友爱如此。
    李知本赵州元氏人与弟知隐甚称雍穆子孙百馀口财物僮仆纤毫无间隋末盗贼过其闾而不入自相诫曰：无犯义门知本贞观中官至夏津令知隐至伊阙丞。
    魏徵以修定五礼当一子为县男请让孤兄子叔慈太宗怆然曰：卿之此心可以励俗遂许之徵官至左光禄大夫封郑国公。
    赵弘智贞观中累迁黄门侍郎兼弘文馆学士以疾出为莱州刺史弘智事兄弘安同於事父所得禄俸未尝入於私室及兄卒哀毁过礼事寡嫂甚谨抚孤侄以慈爱称。
    虞世南为起居舍人兄世基为内史侍郎将被诛世南抱持号泣请以身代宇文化及不纳因哀毁骨立时人称焉。
    李为司空与弟弼特相友爱。
    岑文本为中书令既久枢揆当涂任事赏锡稠叠凡有财物出入皆季弟文昭一无所问文昭待任校书郎多与时人游款太宗闻而不悦尝从容谓文本曰：卿弟过尔多交结恐累卿朕将出之为外如何文本泣曰：臣弟少孤老母特所锺念不欲信宿离於左右令出外母必忧悴傥无此弟亦无老母也。因欷呜咽太宗ê其意而止虽召见文昭严加诫约亦卒无愆过。又弟子长倩少孤为文本所鞠养同於己子。
    颜相时为礼部侍郎性仁友兄师古卒不胜哀慕而卒。
    裴守真绛州稷山人早孤事母至孝母终事寡姊及兄甚谨闺门礼则士友所推永淳初为乾封尉属关中大饥守真尽以禄俸供姊及诸甥身及妻子粗粝不充而无倦色。
    程务挺为左骁卫大将军则天临朝累受赏赐特拜其子齐之为尚乘奉御务挺泣请回授其弟则天嘉之下制褒美乃拜其弟原州司务挺终为太子洗马苏味道则天时再为凤阁侍郎同凤阁鸾台三品与其弟太子洗马味玄甚友爱味玄。若请托不谐辄面加凌折味道怡然对之不以为忤论者称焉。
    崔玄与弟交相友爱至於亲族子弟孤贫者亦多躬自抚养教授颇为当时所称终中书令博陵郡王。
    豆卢钦望作相两朝不能有所规正然於诸弟侄当代称友爱。
    李与兄弟晕甚相笃睦等每月自东都省往来微行州人未尝觉之其清慎如此卒太子太傅苏为相所得俸禄尽推与诸弟或散之亲族家无馀资终礼部尚书。
    张嘉贞为并州长史开元初因奏事至京师玄宗闻其善政数尝慰嘉贞因奏曰：臣少孤兄弟相依以至今日臣弟嘉今授鄯州别驾与臣各在一方同心离居魂绝万里乞移就臣侧近臣兄弟尽力报国死无所恨帝嘉其友爱特改嘉为忻州刺史。
    陆南金开元初为奉礼郎太常少卿卢崇道犯罪流岭表逃归来都南金哀而纳之崇道俄为雠人所发侍御史王旭按其事遂捕获崇道连引南金旭遂绳以重法南金弟赵璧诣旭自言藏崇道请代兄死南金固称弟实自诬身请当罪兄弟让死旭怪而问其故赵璧曰：兄是长嫡。又能家事亡母未葬小妹未嫁自惟幼劣生无所益身自请死旭遂列上状玄宗嘉其友义并特宥之南金繇是大知名。
    王维与弟缙闺门友悌多士推之维为给事中禄山陷西京维伪授给事中及至德二年冬复西京维付吏议维弟缙时为刑部侍郎太原少尹抗表请以已官爵赎兄之罪特为减等。
    李澜为徐州蕲县令时东都未平梁宋间群盗连聚或至二千馀众攻陷城邑澜守蕲县力屈为盗所执将害之澜弟渤诣盗请代兄死澜。又请杀身留弟兄弟争死俱为盗害澜女原武尉卢甫妻也。见父被执号泣请代死亦为盗所害至代宗永泰元年追赠澜并渤等官。
    第五琦京兆长安人也。少孤事兄华敬顺过人再入为太子宾客卒。
    王遇常州民也。弟遐广德中并为海贼所擒贼将舍一人兄弟相让以死贼感义俱释之孙成为长安令兄宿典华州以火灾惊致疾成素孝悌苍黄请不待命陈之执政奔省於兄代宗闻之叹曰：急难之切观过知仁矣。
    郭曜尚父子仪长子天性孝友为太子少保子仪薨曜遵命以四朝所赐名马重宝悉皆上献德宗复赐之曜乃散诸昆季。
    李承幼孤鞠於兄华之手既长事兄以孝闻後终湖南观察使。
    卢迈少以孝友谨愿称为中书侍郎平章事从父弟起为剑南西川判官卒於成都及归葬雒阳路出於长安城东迈素友爱遂奏请至城东哭於其柩许之近代宰臣多自以为崇重五服之亲，或不过从吊临迈独请临弟丧士君子是之。
    韦伦为太子少师居家孝友抚弟侄以敬爱称之阳城孝友不忍其弟异处皆不娶妾侍终身有寡妹依城以居有甥年十三馀痴不能如人尝与其弟负之以游初城之妹夫客死他处家贫不能葬城亲与其二弟舁尸以归葬於其居之侧往返千馀里後为谏议大夫。
    穆宁以秘书监致仕事寡姊以弟闻名。
    崔衍为宣歙池等州观察使衍继母李氏不慈於衍李氏所生子每多取子母钱使其子以契书徵负子衍岁为偿之故衍官至江州刺史而妻子衣食无所馀。
    李元素为户部尚书判度支元素少孤弱长事姊友敬加於人及其姊没沈悲遘疾上疏恳辞职从之。
    田兴为魏博节度其兄融为博州刺史兴幼孤睦友而教道之及兴之节制六州请融为支郡守朝廷察其切诚不忍离其兄也。故特授焉。
    李逊幼孤寓居江陵与其弟建能安贫苦易衣并食讲习不倦逊兄造知二弟贤为营丐以成其志业弟兄同致休显士以此多之。
    严绶为检校司徒兼太子少傅卒於家绶材器不逾常品事兄嫂过谨为人所称。
    韦ダ字周仁太子太师见素之孙也。生一岁而孤事姊称恭孝终吏部侍郎。
    杜式方司徒佑之子性孝友兄弟尤睦季弟从郁少多疾病式方每躬自煎调药膳水饮非经式方之手不入於口及从郁夭丧终经年号泣殆不胜情士颇多之官终桂管观察使。
    韦夏卿喜愠不形於色抚孤侄恩逾己子卒太子少保。
    白居易友爱过人兄弟相待如宾客弟行简子龟儿多自教习以至成名当时友悌无以比焉官终刑部尚书。
    王起为尚书左丞居兄播之丧号毁过礼友悌尤至薛膺散骑常侍致仕革之子弟齐中飞矢坠於城下膺时为左补阙闻难不及请告驰马以赴齐殁膺与弟褒庠处丧如礼朝之卿大夫暨缙绅者往吊继路闻其哀号吊者悲不能自持膺去左补阙庠去河南县尉直弘文馆与褒皆屏居外野布巾终丧蹈名教者推之。
    梁张文慰为中书侍郎平章事居家孝悌其弟济美早得心恙文慰抚视殆三十年士君子称之。
    杜晓以宰相判盐铁兄光人有心疹厥候每作或溢喙纵诟或挥挺追扑晓事之愈恭未尝一日少殆。
    李性孝友与弟琪有敦睦之爱为缙绅所称仕至右散骑常侍。
    晋张仁愿为大理卿兄仁颖梁朝仕至诸卫将军中风恙十馀年仁愿事之出告反面如严父焉士大夫推为孝友兄卒人吊之泪流满目而辞气顿绝见者伤之。
    汉李涛仕晋为中书舍人弟氵为翰林学士对掌纶诰咸以为荣氵後陷虏涛每见人自虏中来者必对之恸哭有友于之义也。
    刘鼎善交游能谭笑居家仁孝异母昆仲凡七人抚之如一乾初拜谏议大夫。
    周王字世美郑州人多仁义重然诺抚家雍睦初与弟廷规同过河南累从藩职所置田宅物产皆弟主之一无所伺历工礼刑三部尚书。
    ●卷八百五十三
    ○总录部　姻好
    《周礼》媒氏掌万民之判盖以合二姓之好正三纲之伦上以奉宗祖下以昭嗣续中古三十而娶二十而嫁所以参天地之数也。仲春之会三星之期所以顺阴阳之序也。乃至始冠而成室既笄而言归示为父端表人之道三代以降六礼具举冕迎不以为重庙见必主於肃御轮奠雁其仪克恭施於结所戒尤慎。故曰：胥之父为婚妇之父为姻人伦之本莫斯为大亦有知贤而可妻贵德而忘鬼靡取高援自成嘉树是则В梅之咏于以及时鸣凤之占用昌厥後者矣。
    晋重耳奔狄伐咎如（凤狄之隗姓）得二女以长女妻重耳生伯叔刘以少女妻赵衰生盾。
    陈懿氏卜妻敬仲（懿氏陈大夫龟曰：卜）其妻占之曰：（懿氏妻）是谓凰于飞和鸣锵锵（雄曰：凤雌曰：凰雄雌俱飞相和而鸣锵锵然犹敬仲夫妻相和齐有声誉）有妫之後将育于姜（妫陈姓姜齐姓）五世其昌并于正卿八世之後莫之与京。
    齐棠公之妻东郭偃之姊也。（棠公齐棠邑大夫）东郭偃臣崔武子棠公死武子见棠姜而美之（美其色也。）使偃取之（为己取也。）修曰：男女辨姓（辨别也。）今君出自丁（齐丁公崔杼之祖）臣出自桓不可（齐桓公小白东郭偃之祖同姜姓故不可昏）武子筮之遇困含（坎下{公儿}上困）之大过胡（巽下{公儿}上大过六三变为大过）史皆曰：吉（阿崔子）示陈。《文子》、《文子》曰：夫从风（坎为中男故夫变而为巽曰：从风）风陨妻不可娶也。（风能陨落物者变而陨落。故曰：妻不可取）。且其繇曰：困于石据于蒺藜入于其宫不见其妻凶（困之爻辞）困于石往不济也。（坎为险为水水之险也。石不可以动）据于蒺藜所恃伤也。（坎为险{公儿}为泽泽之生物而险者蒺藜恃之则伤）入于其宫不见其妻凶无所归也。（。《易》曰：非所困而困名必辱非所据而据身必危遇此爻既辱。且危死其将至妻其可得见耶今卜昏而丧其妻三失位无应则失其所归也。）崔子曰：蓍也。何害先夫当之矣。（寡妇曰：嫠言棠公已当此凶）遂取之。
    董叔将娶於范氏叔向曰：范氏富盍已乎！曰：欲为系援焉（系援欲自结连於大援也。）他日范祁之於范献子（祁董叔之妻献子之妹范姓祁名）曰：不敬吾也。献子执而纺於庭之槐（纺犹悬也。悬於庭之槐也。）叔向过之曰：子盍为我请乎！叔向曰：求系既系矣。求援既援矣。欲而得之。又何请焉。
    楚昭王之奔郑锺建负季芊以逃王将嫁季芋辞曰：所以为女子远丈夫也。锺建负我矣。以妻锺建周刘氏晋范氏世为婚姻（刘氏周卿士范氏晋大夫）。
    晋悼公子亡在卫使其女仆而田（仆御田猎）大叔懿子止而饮之酒（懿子大叔仪之孙）遂聘之生悼子（悼子大叔疾）。
