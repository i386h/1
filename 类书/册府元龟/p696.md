<!-- { "loadSidebar": true } -->
    梁傅王友文为庶人友所害末帝即位诏曰：我国家赏功罚罪必叶朝章报德伸冤敢欺天道苟显违于法制虽滞于岁时终振大纲须归至理重念太祖皇帝尝开霸府有事四方迨建皇朝载迁都邑每以主留重务居守难才慎择亲贤方应寄任故博王友文才兼文武识达古今俾分忧於在浚之郊亦共理於兴王之地一心无易二纪于兹常施惠於士民实有劳於国家去岁郢王友尝怀逆节已露凶锋将不利於君亲欲窃窥於神器此际直先皇寝疾大渐日臻博王乃密上封章请严宫禁因以莱州刺史授於郢王友才睹宣头俄行大逆，岂有自纵兵於内殿却翻事於东都。又矫诏书枉加刑戮仍夺博王封爵。又改姓名冤耻两深诳欺何极伏赖上玄垂宗社降灵俾中外以叶谋致遐迩之共怒寻平内难获剿元凶既雪耻於同天。且免讥於共国朕方期遁世敢窃临人遽迫推崇爰膺缵嗣冤愤既伸於幽显霈泽宜及於下泉博王宜却复官爵仍令有司择日归葬。
    後唐赠太保从璨明帝之诸子性刚直好客疏财意豁如也。天成中为右卫大将军时安重诲方秉事权从璨亦不之屈重诲常以此忌之明宗幸汴留从璨为大内皇城使一日召宾友於会节园酒酣之後戏登於御榻安重诲奏请诛之诏曰：皇城使李从璨朕巡幸汴州使警大内乃全乖委任但恣追游於予行从之园频恣歌欢之会仍施峻法显辱平人致彼讠宣讠华达於闻听方当立法固不党亲宜贬授房州司户参军仍令尽命长兴中重诲之得罪也。诏复旧官仍赠太保。
    ●卷二百九十六
    ○宗室部　追封
    《传》曰：慎终追远民德归厚矣。乃有联华帝胄齿于宗盟景命弗融遘兹短折或未极封爵之制，或不及光华之旦或遭罹横枉沉痛载怀或帝构艰难勋业靡究繇是举敦族之义申追命之典以至胙土建国节惠易名加尊极之称升储副之号备物典策宠章渥缛斯王者兴仁敦睦化下美俗之道。又岂止厚亲亲之恩而已哉！。
    後汉建武十五年追谥兄伯升为齐武公兄仲为鲁哀公（又依本传其年追谥伯升为齐武公）。
    魏萧怀王熊太祖子早薨黄初二年追封谥萧怀公太和三年。又追进爵为王。
    邓哀王冲太祖子建安十三年薨黄初二年追赠谥冲曰：邓哀侯。又追号为公太和五年加冲号曰：邓哀王。
    范阳闵王矩太祖子也。早薨无子建安二十二年以樊安公均子敏奉矩後封临晋侯黄初三年追封谥矩为范阳闵公五年改封敏范阳王七年徙封句阳太和六年追进矩号曰：范阳闵王。
    丰愍王昂太祖子也。太祖南征为张绣所害黄初二年追封曰：悼公五年追加号曰：丰悼王太和三年改谥曰：愍。
    矩殇王铄太祖子也。早薨太和三年追封谥曰：殇。
    济阳怀王太祖子也。建安十六年封西乡侯早薨太和四年追进爵谥曰：怀公六年。又进号曰：怀王。
    广宗殇公子棘太祖子也。早薨太和五年追封谥曰：殇公。
    戴公子整太祖子也。建安二十二年封侯二十三年薨黄初二年追谥曰：戴公。
    灵殇公子京太祖子也。早薨太和五年追封谥。
    临邑殇公子上太祖子也。早薨太和五年追封谥。
    刚殇公子勤太祖子也。早薨太和五年追封谥。
    樊安公子均太祖子也。建安二十二年封樊侯二十四年薨黄初二年追进公爵谥曰：安。
    城殇公子乘太祖子也。早薨太和五年追封谥（臣钦。若等按魏裴松之注魏武诸子以母贵贱为次不计兄弟之年）。
    替哀王协文帝子早薨太和五年追封谥曰：经殇公青龙二年更追改爵谥为王。
    吴长沙桓王策太帝之兄也。汉末为讨逆将军会稽太守帝称尊号追谥策曰：长沙桓王。
    晋隋穆王整义阳王望之子初封清泉侯先父望卒武帝以义阳一县追封为隋县王。
    城阳哀王兆字千秋文帝子年十岁而夭武帝践阼诏曰：凶弟千秋少聪慧有夙成之质不幸早亡先帝先后特所哀愍每追遗意情怀感伤，於是追加兆诏封谥。
    辽东悼惠王定国文帝子年三岁薨咸宁初追加封谥。
    广汉殇王广德文帝子年二岁薨咸宁初追加封谥毗陵悼王轨武帝子年二岁而夭太康十年追加封谥。
    渤海殇王恢武帝子太康五年薨时年二岁追加封谥。
    南阳王[A170]愍怀太子子永康元年正月薨四月追封临川献王郁会稽王道子之子也。宁康中追封谥。
    宋临川王道规高祖少弟也。初以起义功封华容县公後为征西大将军义熙八年薨追封南郡公高祖受命追封临川王。
    新野怀王夷父文帝第十七子也。元嘉二十九年薨时年六岁泰始五年追加封谥。
    池阳县侯怀远晋熙王昶子也。早卒明帝即位追封池阳县侯。
    齐敬王子羽孝武帝第十四子太明三年生当年卒追加封谥。
    淮阳思王子霄孝武帝第二十三子也。大明五年生八年薨追加封谥。
    南齐衡阳王道度太祖长兄仕至安定太守卒於宋世建元二年追加封谥。
    始安贞王道生太祖次兄也。宋世为奉朝请卒建元元年追加封谥。
    始安靖王凤贞王子明帝兄也。官至正员郎卒於宋世明帝建武元年赠始安靖王。
    安陆昭王缅始安贞王之子也。永明九年卒明帝建武元年追赠。
    梁文宣侯尚之高祖从父也。仕齐为步兵校尉卒官天监初追谥。
    文宣侯尚之子灵钧仕齐广德令高祖义师至行会稽郡事顷之卒高祖即位追封东昌县侯。
    忠简侯崇之高祖从父齐永明中为东阳太守时钱塘唐之反崇遇害天监初追谥（高祖践阼封崇之子景为吴平侯乃追封）。
    长沙宣武王懿高祖长兄也。仕齐为尚书令东昏时遇害天监元年追崇丞相封长沙郡王谥曰：宣武。
    永阳昭王敷高祖次兄也。齐建武四年薨高祖即位追谥封永阳郡王谥曰：昭。
    衡阳王畅高祖第四弟仕齐至太常封江陵县侯卒天监元年追封衡阳郡王谥曰：宣。
    桂阳王融高祖弟仕齐太子洗马永元中宣武之难融遇害天监元年追封桂阳郡王谥曰：简。
    陈始兴昭烈王道谈高祖兄也。仕梁为东宫直阁将军侯景之乱援台中中流矢卒绍泰二年追赠义兴郡公谥曰：昭烈高祖受禅重封始兴郡王。
    南康郡王休先高祖母弟梁太清中卒高祖受禅追封南康郡王谥曰：忠壮。
    豫章王立长沙王权皆高祖子永定二年追封立谥曰：献权谥曰：思。
    後魏高凉王孤平文皇帝子也。道武时以孤勋高追封高凉王谥曰：神武。
    顺阳王郁桓帝之後也。文成时为殿中尚书赐爵顺阳公及乙浑专权郁从顺德门入欲诛浑浑窘怖遂奉献文临朝後复谋杀浑为浑所诛献文录郁忠正追赠顺阳王谥曰：简。
    秦明王翰昭成帝子建国十年卒道武即位追赠秦王谥曰：明王翰子愍王觚使於慕容垂垂止觚道武讨中山慕容普ら害觚及平中山追封谥曰：秦愍王。
    陈留王虔昭成孙登国初封陈留公後慕容宝来寇虎战没道武追惜伤恸追谥陈留桓王。
    江夏王吕道武族弟初以军功封江夏公卒赠王爵淮陵侯大头烈帝之曾孙文成初封淮陵侯卒赠高平公。
    河间公齐烈帝玄孙太武时赐爵河间公卒谥曰：敬乐陵王胡儿景穆子和平四年三月追封乐陵王。
    章武王大雒景穆子皇兴二年薨追赠征北大将军章武郡王谥曰：敬。
    河间王。若文成帝第七子年十六未封而薨追封河间王谥曰：孝。
    长乡县侯提临淮王谭子太武孙也。以贪纵削除加罚後诏提从驾南伐至雒阳参定迁都之议寻卒以预参迁都功追长乡县侯。
    提子济南王昌宣武时复封临淮王未拜而薨赠齐州刺史谥曰：康追改封济南王。
    都昌伯诱中山王熙弟也。熙起兵诛元为其长史柳元章等所杀诱被诛後追封都昌县开国伯谥曰：恭。
    东安王凝弟湛为廷尉少卿庄帝初遇害河阴赠征东大将军青州刺史追封渔阳王。
    武邑王义兴景穆曾孙也。初於河阴遇害永安中追封燕郡王寻改封钜鹿王。又改封武邑王。
    陈留王真孝庄之兄也。建义元年六月追封为陈留王。
    後周邵国惠公颢武帝伯父保定元年七月追封邵国公谥曰：惠。
    颢子景公什肥年十五而颢没後魏永安中太祖入关什肥不能离母遂留晋阳及太祖定秦陇什肥为齐神武所害追赠大冢宰袭封邵公谥曰：景。
    杞简公连武帝伯父追贼定州战殁保定元年七月追封杞公谥曰：简。
    连子烈公元宝为齐神武所害保定初追赠袭杞国公谥曰：烈。
    莒国庄公洛生亦武帝伯父也。保定元年七月追封莒公谥曰：庄。
    洛生子穆公菩提为齐神武所害保定初追赠大将军袭爵谥曰：穆。
    宋国公震文帝子也。保定元年七月追封。
    虞国公仲武帝族祖保定元年十二月封。
    隋河间公元孙高祖从父也。帝受禅赠尚书令河间郡公义成县公锺葵高祖族祖帝受禅追赠义成县公。
    蔡王整高祖弟也。周明帝时赐爵陈留郡公从武帝平齐战死高祖受禅追封蔡王谥曰：景。
    河间王弘高祖从祖弟也。为太子太保薨大业六年追封郇王。
    唐郑王亮高祖从父隋海州刺史武德初追封。
    毕王璋高祖从父仕周梁州刺史谋杀隋文事泄被诛高祖即位追封毕王。
    郇王高祖从父武德初追封。
    蔡王蔚高祖从父武德初追封。
    西平王安蔚子武德初追封。
    济南王哲安弟武德初追封。
    雍王绘高祖从父武德初追封。
    河南王贽绘子武德初追封。
    东平王韶贽弟武德初追封。
    梁王澄蜀王湛汉王洪皆高祖兄并早卒武德初追封。
    卫王玄霸高祖子早薨武德元年追封谥曰：怀。
    楚王智云   高祖子大业末从高祖於河东及义师将起建成潜归太原以智云   年小委之而去因为吏所簿送于长安为阴世师所害义宁元年追封楚国公武德元年进封王谥曰：哀。
