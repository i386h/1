<!-- { "loadSidebar": true } -->
    後魏宋洽为道武所诛第四子宣字道茂时年数岁亲人窃逃以免封恺为散骑常侍坐司马氏事死恺妻卢玄姊也。恺子伯达弃母及妻李氏南奔河表改婚房氏献文末伯达子休杰内还祖母卢犹存垂百岁矣。而李已死休杰孝文时以归国勋为河间太守兼冀州咸阳王府谘议参军。
    王宪字显则北海剧人祖猛苻坚丞相父休河东太守宪幼孤随伯父永在邺苻丕称尊号复以永为丞相永为慕容垂所杀宪奔清河匿於民家後至安南将军。
    李奕与兄敷同死奕别生弟ぁ字道度少为中散逃避得免孝文太和中拜下大夫南部给事。
    刁整灵太后时为安南将军光禄大夫整以母老河北丧乱时整族弟双为西兖州刺史整遂携家依焉贺拔胜字破胡从其父度拔家於武川孝明正光末沃野人破落汗拔陵聚众反度拔与三子乡中豪勇援怀朔镇杀贼王卫可瑰度拔寻为贼所害孝昌中追赠安远将军肆州刺史度拔之死也。胜与兄弟俱奔恒州刺史广阳王渊後至骠骑大将军荆州刺史。
    斛斯椿字法寿父敦孝明时为左牧令时河西贼起牧民不安椿乃将家投尔朱荣荣以椿兼其都督府铠曹参军。
    辛雄为尚书左丞初萧宝寅在雍州起逆城人侯众德等讨逐之多蒙爵赏孝明武泰中诏雄兼尚书为关西赏勋大使未行之间会尔朱荣入雒及河阴之难人情未安雄潜窜不出。
    崔勉字宣祖颇涉史传有几案才孝庄永安初除建节将军豫章王萧赞启为谘议参军举人失实为高道穆奏免其官太昌初为散骑常侍征东将军金紫光禄大夫定州大中正敕左右厢出入其家被收之际在外逃免於後乃出见齐献武王於晋阳王劳抚之李神隽庄帝时为左光禄大夫寻属尔朱荣入京神隽遂逃窜民间出帝初始来归阙。
    崔孝为宁朔将军尔朱荣之害朝士孝与弟孝直携家避难定陶孝庄初徵拜通直散骑常侍杨侃为侍中卫将军庄帝将图尔朱荣也。侃与其内弟李城阳王徽侍中李等咸预密谋尔朱荣之入雒也。侃时休沐遂得潜窜归於华阴。
    裴彦先为渤海相属元愉作逆徵兵郡县彦先不从为愉拘执逾狱得免仍为沙门潜行至雒愉平敕还郡。
    高恭之字道穆为征西萧宝夤行台郎中属兄谦之被害情不自安遂身於庄帝帝时为侍中特相钦重引居第中深相保护俄而帝以兄事见出道穆惧祸乃携家趣济阴变易姓名往来於东平毕氏以避时难庄帝即位徵为尚书三公郎中。
    冯熙生於长安为姚氏魏母所养以叔父乐陵公邈因战入蠕蠕魏母携熙逃避至氐羌中抚育年十二好弓马有勇氐羌皆归附之魏母见其如此将还长安始就学问从师受孝经。《论语》好阴阳兵法及长避地华阴河东二郡间性爱不拘小节人无士庶来则纳之後至侍中太师。
    北齐荣五原人遇乱与乡旧携妻子南遁平城属杜雒周为乱荣与高祖谋诛之事不捷共奔尔朱荣後至开府仪同三司。
    蔡隽幼为杜雒周所虏高祖亦在雒周军中高祖谋诛雒周隽预其计事泄走奔葛荣仍背葛荣归尔朱荣荣入雒为平远将军帐内别将。
    步太汗萨狄那人魏孝明正光末六镇反乱萨乃将家避难南下奔尔朱荣於秀容後从荣入雒以军功除扬武将军帐内统军。
    邢劭字子才为中书侍郎及尔朱荣入雒京师扰乱劭与弘农杨避地嵩高山魏前废帝普泰中兼给事黄门侍郎。
    封子绘为征南将军金紫光禄大夫西魏武帝末斛斯椿等佞亻幸用事父隆之以猜忌惧难潜归乡里子绘亦弃官俱还。
    杨为神武行台右丞从兄幼卿为歧州刺史以直言忤旨诛闻之悲惧因哀感发疾取急就雁门温汤疗疾郭秀素害其能因致书恐之曰：高王欲送卿於帝所仍劝其逃亡遂弃衣冠於水滨。若自沈者变易名姓自称刘士安入嵩山与沙门昙谟徵等屏居削迹。又潜之光州因东入田横岛以讲诵为业海隅之士谓之刘先生。
    後周樊深初仕後魏为征虏将军孝武西迁樊王二姓举义为东魏所诛深父保周叔父欢周并被害深因避难坠崖伤足遂改易姓名游学於汾晋之门习天文及历之术後为人所告因送河东魏将军韩轨长史张曜重其儒学延深至家因是更得逃隐。
    隋源雄仕魏秘书郎寻加征虏将军属其父陇西王纂为高氏所诛雄脱身而遁变姓名而归长安周太祖见而器之赐爵陇西郡公。
    河间王父元孙少孤随母郭氏养舅族及武元皇帝与周太祖建义关中元孙时在邺下惧为齐人所诛因假外家为郭氏。
    尔朱敞字乾罗荣之族子也。父彦伯官至司徒博陵王齐神武帝韩陵之捷尽诛尔朱氏敞小随母养於宫中及年十二自窦而走至於大街见童儿群戏者敞解所着绮罗金翠之服易衣而遁追骑寻至初不识敞便执绮衣儿比穷问知非会日已暮繇是免遂入一村见长孙氏媪踞胡床而坐敞再拜求哀长孙氏愍之藏於衤复壁三年购之逾急迹。且至长孙氏曰：事急矣。不可久留资而遣之遂诈为道士变姓名隐嵩山略涉经史数年之间人颇异之常独坐岩石之下泫然叹曰：吾岂终於此乎！伍子胥独何人也，於是间行微服西归於周太祖见而礼之拜大都督行台郎中封灵寿县伯。
    唐皇甫无逸太业末留守雒阳王世充作难无逸斩关而走追骑。且至因解所服金带投之於地曰：以赠卿无为相逼追骑竞下马取带自争夺繇是得免。
    王字叔乐陵太守ダ之子隋开皇末为奉礼郎及ダ坐汉王反事当籍没而亡命於南山积十馀岁後至侍中。
    上官仪本陕州陕县人也。父弘隋江都宫副监因家於江都大业末弘为将军陈棱所杀仪时年幼藏匿获免因私度为沙门後至中书令。
    裴胄为太仆寺主簿属二京舀覆沦避他州贼平授秘书正字。
    马燧沉勇多智谋安禄山反燧俾谓贾循曰：安禄山负恩何不建不代之功事泄禄山遣人以弓弦缢杀循燧脱身走西山隐者徐遇匿之逾月间行归平原平原不守复走魏郡後至司徒侍中。
    李泌聪敏好学博涉经史善属文操尚不羁耻随常格仕进尝献书论当世务为执政者不便乃潜遁名山以习隐自後至中书侍郎平章事。
    李实为洪州节度使嗣曹王皋判官皋卒新帅未至实知留後刻薄军士衣食军士怨叛谋杀之实夜纟追城而出归诣京师。
    权皋少以进士补贝州临清县尉安禄山以幽州长史充河北按察使假其才名表为蓟县尉署从事皋阴察禄山有异志畏其猜虐不可以洁退欲潜去。又虑祸及老母天宝十四载禄山使皋献戎俘自京回福昌尉仲谟皋从父妹婿也。密以计约之比至河阳诈以疾亟召谟谟至皋示已喑瞪谟而瞑谟乃勉哀而哭手自袭既逸皋乃葬其棺人无知者从吏以诏书还皋母初不知闻皋之死恸哭伤行路禄山不疑其诈死许其母归皋时微服匿迹候母於淇门既得侍其母乃奉母昼夜南去及渡江禄山已反矣。繇是名闻天下淮南采访使高表皋试大理评事充判官属永王乱多劫士大夫以自从皋惧见迫。又变名易服以免玄宗在蜀闻而嘉之除监察御史。
    柳晟驸马都尉谭之子试太常卿德宗建中末銮辂西幸晟愿受密诏说其伪将德宗壮而许焉事泄逆党械系於狱凿垣宵遁遂为僧间道达行在所。
    甄济肃宗宝应中为刑部员外郎因蕃寇逃难客於襄州大历中江西观察使魏少游奏授著作佐郎兼侍御史充莫徭副使。
    後唐张格故丞相之子也。为梁太祖害於长水格窜於山谷易姓名入蜀王建僭号以为相国蜀平至雒阳除太子宾客。
    赵凤幽州人也。少为儒唐天中燕帅刘守光尽率部内丁夫为军伍而黥其面为儒者患之多为僧以避之凤亦落至太原顷之从刘守奇奔梁梁用守奇为博州刺史表凤为判官。
    卢程唐昭宗天复末进士及第辟召盐铁出使巡官寻遇朱梁弑逆衣冠多罹其毒避地河朔客游燕赵数年或衣儒衣或服道服出入公侯之门深为涿州牧衡唐令所厚卜居久之。
    卢汝弼唐昭宗景福中擢进士第历台省昭宗自秦迁雒时为祠部郎中知制诰时梁祖凌弱唐室殄灭衣冠惧祸渡河繇上党归於晋阳太祖以为节度副使。
    李愚唐光化中随计之长安於蒲华之间昭宗驾在凤翔汴军攻蒲华愚避难东归雒阳时卫公李德裕孙道古在平泉旧墅愚往依焉子弟采负薪以给朝夕未尝干人後至左仆射。
    刘句涿州人唐天中契丹舀其郡句被俘至新州逃而获免隐居上谷大宁山会定州王处直以其子都为易州刺史署句为军事衙推及都去任招句至中山会其兄亘自本郡至都荐於其父累署为观察推官及都代位都有客和少微素嫉亘构而杀之句越境而去寓居浮阳後至司空平章事。
    汉史肇之诛弟福此时在荥阳别墅闻祸匿於民间周太祖即位累迁闲厩使周王殷流州人唐末刘仁恭父子乱沧蓟殷父咸避地而南投天雄军为卒伍。
    ○总录部　亡命
    商。《书》曰：自作孽不可逭老氏云：天网恢恢收疏而不漏然而倒行逆施处阴休影天有所幸命或可逃非欲绝迹以远人盖乃冯生而避法越自叔世迁讹淫刑以逞末俗伦巧任气相高故有疾走避仇幽藏复怨破去机械变易名氏者。若乃自底不类连逮馀党穿窬亟遁脱身长往，或欲智免其如命何虽追捕之令具存於方木而赦宥之泽亦被乎！率土繇是移乡以防其不绝涤瑕以许其自新斯乃天地兼容荆棘蒙润者矣。
    汉张良其先韩人也。秦灭韩良少未宦事韩韩破良家僮三百人弟死不葬悉以家财求客刺秦王为韩报仇以五世相韩故良与客狙击秦皇帝（狙谓密伺之音千豫切）误中副车（副谓後乘）秦皇帝大怒大索天下（索搜也。索音山客切）求贼甚亟良乃更名姓亡匿下邳。
    张耳陈馀俱大梁人秦灭魏购求耳千金馀五百金两人变名姓俱之陈为里监门（监门卒之贱者故为卑职以自隐）黥布六人也。姓英氏事汉为淮南王少时客相之当刑而王及壮坐法黥布欣然笑曰：人相我当刑而王几是乎！布以论输骊山（有罪论决而输作於骊山）骊山之徒数十万人布皆与其徒长豪杰交通乃率其曹耦亡之江中为群盗。
    张苍阳武人为秦御史主柱下方书有罪亡归。
    公孙敖以因杆将军再出击モ奴至余吾（水名也。在朔方）亡士多下吏当斩诈死亡居民间五六岁後觉复系坐妻为巫蛊族。
    田甲为梁蒙狱吏辱韩安国安国起徒中为梁内史甲亡安国曰：甲不就官我灭而宗甲肉袒谢安国安国笑曰：公等足与治乎！卒善遇之。
    张敞为京兆尹公卿奏敞杨恽党友不宜处位奏寝不下敞使卒捕掾絮舜有所按验舜以敞劾奏当免不肯为敞竟事敞验治舜竟致其死事弃市行冤狱使者奏敞贼杀不辜宣帝薄其罪欲令敞得自便利即先下敞前坐杨恽奏免为庶人敞即诣阙上印绶便从阙下亡命。
    王林卿长陵人为侍中免杀人埋蒙舍。又使人剥寺门鼓长陵令何并自从吏兵追之林卿急令奴自代乘车从童骑身变服间径驰去并追杀其奴林卿因亡命。
