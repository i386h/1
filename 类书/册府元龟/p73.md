<!-- { "loadSidebar": true } -->
二年三月行幸河东祠后土（帝即位丞相衡御史大夫谭等奏甘泉泰河东后土祠可徙置长安及议罢不应礼神祠事具掌礼部奏议门明年衡谭坐事免官爵众庶多言不当变动祭祀者。又初罢甘泉泰作南郊日大风坏甘泉竹宫折泰中树木十围以上百馀天子异之以问刘向对曰：家人尚不欲绝种祠况於国之神宝旧。且甘泉汾阴及雍五始立皆有神祗感应然後营之非苟而已也。武宣之世奉此三神礼敬敕备神光尤著祖宗神祗旧位诚未易动及陈宝祠自秦文公至今七百馀岁矣。汉兴世世尝来光色赤黄长四五丈直祠而息音声碎隐野鸡皆ず每见雍太祝寺以太牢遣侯者乘传驰诣行在所以为福祥高祖时五来文帝二十六来武帝七十五来宣帝二十五来初元元年以来亦二十来此阳气旧祠也。及汉宗庙之礼不得擅议皆祖宗之君与贤臣所共定古今异制经无明文至尊至重难以疑说正也。前始纳贡禹之议後人相因多所动摇易大《传》曰：诬神者殃及三世恐其咎不独止禹等上意恨之後上以无继嗣故令皇太后诏有司曰：盖闻王者承事天地交接泰一尊莫著於祭祀孝武皇帝大圣通明始建上下之祀营泰於甘泉定后土於汾阴而神祗安之飨国长久子孙蕃滋累世遵业福流於今今皇帝宽仁顺孝奉循圣绪靡有大愆而久无继嗣思其旧职殆在徙南北郊违先祖之制改神祗旧位失天地之心以防继嗣之福春秋六十未见皇孙食不甘味寝不安席朕甚悼焉春秋大复古善顺祀其复甘泉泰汾阴后土如故及雍五陈宝祠在陈仓者天子复亲郊祀如前。又复长安雍及郡国祠著明者。且半後成都侯王商为大司马卫将军辅政杜邺说商曰：东邻杀牛不如西邻之礻龠祭言祭天之道贵以诚质大得民心也。行秽祀丰犹不蒙德修荐薄吉必大来古者坛场有常处燎有常用赞见有常礼牺牲玉帛虽备而财不匮车与匠役虽动而用不劳是故每举其礼助者欢说大路所历黎元不知今甘泉河东天地郊祀咸失方位违阴阳之宜及雍五皆旷远奉遵之役休而复起缮治供张无解已时皇天著像殆可略知前上甘泉先驱失道礼月之夕奉引复迷祠后土还临河当渡疾风起波船不可御。又雍大雨坏平阳宫垣乃三月甲子雷电灾林光宫门祥瑞未著咎徵仍臻近三郡所奏皆有变故不答不飨何以堪此《诗》曰：率繇旧章先王法度文王以之交神于祀子孙千亿宜如异时公卿之议复迁长安南北郊後皇太后诏复之）。
哀帝即位寝疾尽复前世所尝兴诸神祠官凡七百馀所一岁三万七千祠。
平帝元始四年正月郊祀高祖以配天宗祀孝文以配上帝（时王莽奏请议正五帝兆并立官稷事具帝王礼部奏议门）。
後汉光武建武元年六月己未即位于高阝为坛营於高阝之阳祭告天地采用元始中郊祭故事八月壬子祭社稷。
二年正月壬子立大社大稷于雒阳在宗庙之右方坛无屋有墙门而已二月八日及腊一岁三祠皆太牢具使有司祠。又立郊兆于城南七里。
中元二年正月辛未初立北郊祠后土。
明帝永平二年正月辛未初祀五帝於明堂光武帝配。
●卷三十二下
○帝王部　崇祭祀
章帝元和二年二月甲寅诏曰：今山川百神应典礼者尚未咸秩其议增修群祀以祈丰年是月东巡狩辛未柴祭天地群神如故事壬申宗祀五帝於孝武所作汶上明堂以光武帝配如雒阳明堂祀。
四月还京都为灵台十二门作诗各以其月祀而祭之。
三年二月戊辰幸中山遣使者祀北岳出长城（《史记》蒙恬为秦筑长城西自临洮东至海）。
三月乙夕卩进幸赵庚辰祠房山於灵寿（灵寿县名属常山郡房山今在镇州房山县西北俗名王母山上有王母祠）。
安帝元初六年三月庚辰始立六宗祀於雒城（时尚书欧阳说谓六宗者在天地四方之中为上下四方之宗礼比太社也。）。
延光三年二月辛夕卩幸太山柴告岱宗（太山王者告代之处为五岳之。故曰：岱宗燔柴以告天）。
壬辰宗祀五帝于汶上明堂。
灵帝熹平五年四月复崇高名为嵩高（前书武帝祠中岳改嵩高为崇高东观汉纪曰：使中郎将堂典请雨因上言改之名为嵩高山）。
献帝建安元年七月甲子至雒阳丁丑郊祀上帝。
八年十月己巳公卿初迎冬於北郊（斯礼久废。故曰：初）纟总章始复备八佾（袁宏记云：迎气北郊始用八佾舞列也。舞者之行列往因乱废今始备之纟总章乐官名古之安代乐）。
魏文帝黄初元年十一月庚午即阼於繁阳燎祭天地五岳四渎。
二年正月郊祭天地明堂甲戌校猎至原陵乙亥朝日于东郊是年六月庚子初祀五岳四渎咸秩群祀瘗沉璧。
四年七月乙未大军当出使太常以特牛一告祠于郊。
六年八月帝以舟师入淮九月遣使者沉璧于淮。
明帝太和元年正月郊祀武帝以配天宗祀文皇於明宗堂以配上帝。
二月丁亥朝日于东郊。
八月己丑夕月于西郊。
四年八月辛巳行东巡遣使者以特牛祠中岳（魏《书》曰：行过繁昌使执金吾臧霸行太尉事以特牛祀受禅坛）。
景初元年十月乙夕卩始营雒阳南委粟山为圜丘诏曰：昔汉氏之初承秦灭学之後采摭残缺以备郊祀自甘泉后土雍宫五神祗兆位多不经见是以兴废无常一彼一此四百馀年废无礼古代之所更立者遂有阙焉曹氏世系出自有虞氏今祀圜丘以始祖帝舜配号圜丘曰：皇皇帝天方丘所祭曰：皇皇后地以舜妃伊氏配天郊所祭曰：皇天之神以太祖武皇帝配地郊所祭曰：皇地之祗以武宣皇后配宗祀皇考高祖文皇帝於明堂以配上帝。
十二月壬子冬至始祀皇皇帝天于圜丘以始祖有虞帝舜配自正始以後终魏世不复郊祀。
陈留王咸熙元年正月幸长安使者以璧币祀华山晋武帝泰始二年正月诏曰：有司前奏郊祀权用魏礼朕不虑改作之难令便为永制众议纷纭遂不时定不得以时供飨神祗配以祖考日夕难企贬食忘安其便郊祀时群臣。又议五帝即天地王气时异故殊其号虽名有五其实一神明堂南郊当除五帝之坐五郊改五精之号皆同称昊天上帝各设一座而已地郊。又除先後配祀帝悉从之。
二月丁丑郊祀宣皇帝以配天宗祀文皇帝於明堂以配上帝。
十一月有司议奏古者丘郊不异宜并圜丘方丘於南北郊更修立坛兆其二至之祀合於二郊帝。又从之一如宣帝所用王肃议也。是月庚寅冬至帝亲祀圜丘於南郊自是後圜丘方泽不别立。
太康二年正月有司奏春分依旧请车驾祀朝日寒温未可不亲出诏曰：礼仪宜有常。若如所奏与故太尉所撰不同复为无定制也。间者难未平故每从所奏今戎事弭息惟此为大（按诏帝复为亲祀也。）。
三年正月帝亲郊祀皇太子悉侍祠。
九年三月壬辰初并二社为一（前汉但置官社而无官稷莽置官稷後复故汉至魏但太社有稷而官社无稷故尝二社一稷也。晋初仍魏无所增损至太康九年建宗庙而社祀坛与庙俱徙乃诏曰：社实一神其无二社之祀）。
十年六月庚子复置二社。
十月诏曰：孝经郊祀后稷以配天宗祀文王於明堂以配上帝而周官云：祀天旅上帝。又曰：祀地旅四望望非地则明上帝不得为天也。往者众议除明堂五帝位考之礼文不正。且诗序曰：文武之功起于后稷故推以配天焉宣帝以神武创业既已配天复以先帝配天於义亦所不安其复明堂及南郊五帝位。
惠帝元康六年坛石中破为二诏更镌石令如旧置高坛上埋破石入地一丈。
元帝大兴二年春始议立郊祀仪（尚书令刁协国子祭酒杜夷议宜氵页旋都雒邑乃之司徒荀组据汉献帝都许郡便立郊自宜於此奉骠骑王导仆射荀崧太常华恒中书侍郎庾亮皆同组议事遂施行立南郊於巳地其制度皆太常贺循所定多依汉及晋初之仪三月辛卯帝亲郊飨配之礼一依武帝始郊故事是时尚未立北坛地祗众神共在天郊）。
明帝大宁三年七月诏曰：郊祀天地帝王之重事自中兴以来惟南郊未曾北郊四时五郊之礼都不复设五岳四渎名山大川载在祀典应望秩者悉废而未举主者其依旧详处。
成帝咸和八年正月追述明帝前旨於覆州山南立北郊（天郊则五帝之佐日月五星二十八宿文昌北斗三台司命轩辕后土天一太一太微钩陈北极雨师雷电司风伯老人凡六十二神也。地郊则五岳四望四海四渎五湖五帝之佐沂山岳山白山霍山医无闾山蒋山松江会稽山钱塘江先农凡四十四神也。江南诸小山盖江左所立犹如汉西京关中小水皆有祭秩也。是月辛未祀北郊始以宣穆张皇后配地魏氏配地事皆非晋旧也。）。
康帝建元元年正月辛未南郊辛巳北郊帝皆亲奉後魏道武登国元年即代王位于牛川西向设祭告天礼成。
天兴元年七月迁都平城始立社稷并立坛兆告祭天地。
二年正月甲子初祠上帝於南郊以始祖神元皇帝配（为坛通四陛为埒三重天位在其上南面神元西面五精帝在坛内坛内四帝各於其方一帝在末日月五星二十八宿天一太一北极司中司命司禄司民在中内各因其方其馀从食者各一千馀神饣在外内藉用藁秸玉用四币用束帛牲用黝犊器用陶匏上帝神元用犊各一五方帝共用犊一日月等共用牛一祭毕燎牲体在于坛南巳地从阳之义其瘗地坛兆制同南郊明年正月辛酉郊天癸亥瘗地於北郊以神元窦皇后配五岳名山在中内四渎大川於外内后土神元后牲共用玄牡一玉用两币用束帛五岳等用牛一祭毕瘗牲体在于坛之北亥地从阴也。其後冬至祭上帝于圜丘夏至祭地于方泽用牲币之属与二郊同冬十月置大社大稷帝社于宗庙之右为方坛四陛祀以二月八月用戊皆太牢句龙配社周弃配稷皆有司侍祀立祖神尝以正月上未设藉于端门内祭牲用羊豕犬各一宫中立星神一岁一祭尝以十二月用马荐各一牛豕各二鸡一太祖初有两彗星见刘后使占者占之曰：祈之则当扫定天下后从之故立其祀。又立神位十二岁一祭尝以十一月各用牛一鸡三。又立王神四岁二祭尝以八月十月各用羊一。又置献明以上所立天神四十所岁二祭亦以八月十月神尊者以马次以牛小以羊皆女巫行事）。
三年正月癸亥有事於北郊。
二月丁亥诏有司祀日於东郊用も牛秋分祭月于西郊用白羊一。
天赐二年四月复祀天于西郊（为方坛一置木主七于上东为二陛无等周垣四门门各依其方色为名牲白犊黄驹白羊各一祭之日帝御大驾百官及宾国诸部大人毕从至郊所帝立青门内近南坛西内朝臣皆位于帝坛北外朝臣及大人咸位于青门之外后率六宫从黑门入列于青门内近北西面廪牺令掌牲陈于坛前女巫执鼓立于陛之东西面选帝之十族子弟七人执酒在巫南西面北上女巫升坛摇鼓帝拜后肃拜百官内外尽拜祀讫复拜拜讫乃杀牲执酒七人西向以酒洒天神主复拜如此者七礼毕而返自是之後岁一祭）。
