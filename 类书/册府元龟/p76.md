<!-- { "loadSidebar": true } -->
四月乙亥诏曰：皇天之典聿循於百代郊祭之仪允属於三灵圣人既因时以制宜王者亦缘情以革礼朕丕承宝运肃遵明曷尝不克已斋心处恭夙夜犹虑旧章或阙诚敬未孚有一於此良深祗畏。且尊莫大於天地祭莫大於祖宗严配昭升岂宜异类今尝之献既著於常式南北之郊未展於时享粢盛。且略对越何申自今已後每在四时孟月先择吉日祭上帝其以皇地祗合祭以次日祭九宫坛皆令宰臣行礼奠祭务从蠲洁称朕意焉祭神如在传诸古训以多为贵著自礼经率之仪盖昔贤之尚质甘旨之品亦孝子之尽诚既切因心方资变礼其已後享太庙宜料外每室加尝食一牙盘仍令所司务尽丰洁发生振蛰雷为其始画卦陈象威物效灵气实本於阴阳功乃施於动植今雨师风伯久列常祠唯此震雷未登群望其已後每祀雨师宜以雷神同祭朕承宗庙之福为人神之主事有未畅义在得中庶寅畏之诚上达於郊庙祈禳之典载收于阙遗凡在有司各扬所职倍宜恭肃以叶灵心。
十二月辛酉诏曰：孝享宗庙所以达思诚也。格於神祗所以崇严敬也。则祈上帝春祀先王永惟因心敢忘如在朕承累圣之丕业应上玄之福佑聿柴瘗处奉尝常虑备物未丰馨香莫达顷已详诸旧典创以新仪清庙陈牲特加於常饩昊天冬祭重增以时享庶乎！罄齐敬之勤叶殷荐之义况履兹霜露载感惟深瞻彼郊坛有怀昭事念礼归通变谅期乎！达诚教在率先必贵乎！亲奠宜以来载正月朕亲谒太庙便於南郊合祭仍令中书门下即与礼官详定仪注择日奏闻兴言拜献先深祗感凡百有司各供尔职。
六载正月戊子亲祀南郊遂祀皇地祗诏曰：四渎五岳虽差秩序兴播润盖同利物崇号所及锡命宜均其五岳既已封王四渎当升公位递从加等以答灵心其河渎宜封灵源公济渎封清源公江渎封广源公淮渎封长源公仍令所司择日差使告祭并五岳及名山大川并令所在长官致祭。又诸州武举人上省先谒太公庙拜将帅及行师克捷亦宜告献。
七载五月壬午帝加尊号诏五岳四渎名山大川各令本郡长官致祭。
八载六月诏曰：九州之镇实著礼经三代之典必崇望秩事既属於报功义有符於锡命其九州镇山除入诸岳外宜并封公仍各置祠守者量更增修储庆发祥当申昭报宜令所在长官各陈祭礼名山大川亦量事致祭。
九月命宗正卿褒郡信王ギ祭西岳太仆少卿兼单于安北副大都讠张齐丘祭北海蜀郡长史鲜于仲通祭江渎太子詹事李旭祭北岳尚书右丞李通迁祭河渎诏曰：朕肃恭明祀祈福上玄冀敷佑於黎蒸将昭报於灵应顷蛮夷款附万里廓清稼穑丰穰群方乐业岂惟菲德以致元和实赖神休永绥景贶思崇望秩用展处诚宜令宗正卿褒信郡王ギ等即分往五岳四渎及四海致祭所经道次者名山大川亦便致祭务令精意以称朕怀。
九载四月诏曰：五材并用时表上灵八水分流实称善利京师奥壤秦甸王畿灞通於泾渭涝汇於沣氵高蓄泄雷雨滋育稼穑虽惠泽已及於蒸民而处诚犹阙於祀典聿崇精享庶达明神其泾渭灞等分水宜令礼仪使左庶子韦述取今月二十九日一时备礼致祭务陈蠲洁称朕意焉。
十载正月甲子有事於南郊合祭天地大赦天下制曰：礼者所以训导人俗昭事明祗有因增修以会其本况国之大典在於精必资备礼以章遵奉自今已後摄祭南郊荐献太清宫荐享太庙其太尉行事前一日於致齐所具羽仪卤簿公服引入朕亲受祝板乃赴清斋以展诚敬夫子孝奉亲极敬惟爱殁有思戚霜露之感逾深祭以吉蠲尝之敬如在。且庙者貌也。取象存焉是礼繇於情因心则感太庙宜置内官以备严奉仍於庙外造一院安置庶申罔极之思无忘事生之礼岳渎山川蕴灵毓粹雨之泽利及生人春秋之义存乎！祀典况正其运序式遵咸秩其五岳四渎及诸镇山宜令专使分往致祭其名山大川及诸灵迹先有祠庙者各令郡长官逐便致祭是月丁未封东海为广德王南海为广利王西海为广润王北海为广泽王。
二月己亥分遣嗣吴王祗祭东岳齐天王嗣鲁王宇祭南岳司天王秘书监崔秀祭中岳中天王国子祭酒班景倩祭西岳金天王宗正少卿李成裕祭北岳安天王卫尉少卿李氵祭江渎广源公京兆少尹章恒祭河渎灵源公太子左谕德柳亻甚祭淮渎长源公河南少尹豆卢回祭济渎清源公嗣道王炼祭沂山东安公江东道采访使吴郡太守赵居贞祭会稽山永兴公大理少卿李祯祭吴岳山成德公[A13C]王府长史甘守默祭霍山应灵公范阳郡司马毕炕祭医无闾山广宁公并取三月十七日庚子一时致祭申命太子中允李随祭东海仪王府长史张九章祭南海太子中允柳奕祭西海太子洗马李齐荣祭北海加王位。且行册礼也。
四月辛巳制曰：王者临驭万国莫不尊奉五岳至於迎气致祭必在辨方正位朕丕承眷命肃事严礼庶有合於乾坤用永垂於典实加以厚德载物莫先於土推诚导气必叶於时在历数之有徵谅国家之所感含弘广大利用丰功随王虽布於四方归本。且阙於中位朕式明统绪用答元符爰创新仪再修坠典顷者每祝黄帝乃就南郊义实有乖礼亦非便稽诸体式理固不然宜於皇城内西南就坤地改置黄帝坛朕当亲祠以昭诚敬仍令中书门下与礼官更审参详奏闻。
十一月壬午诏曰：礼神以玉者盖取其精洁表心温润合德为器有象正辞孚尹以达馨香其在璧顷来礼神六器及宗庙奠玉自冯绍正奏後有司并用珉礼所谓君子贵玉而贱珉不可用也。朕精郊坛严敬宗庙奉惟新之祚庇太平之人则人力普存备物以享安可以珉代玉惜费事神况国家之祈福有万方之助祭阙典必修无文咸秩岂於天地宗庙奠玉有亏自今已後乾坤六器宗庙奠玉并用真玉诸祀用珉如以玉难得大者宁小其制度以取其真。
十二载二月制五岳四渎及名山大川并灵迹之处各委郡县长官致祭其祠宇颓毁者量事修葺。
十四载八月辛卯制曰：书云：咸秩群望《诗》曰：怀柔百神永惟明徵岂忘昭报今秋稼穑颇胜常年实赖灵祗福臻稔岁其五岳四渎所在山川及得道仙灵迹之处宜委郡县长官至秋後各令醮祭务崇严洁式展诚享。
是月癸未诏曰：朕永念蒸人祈上帝而阴阳式序风雨不愆今获稼穑阜成允赖神明幽赞也。顷者处心精享己申昭告其五岳四渎及天下诸郡山川近令秋後展祭收获既就农亩事隙报功咸秩抑惟其时宜令所在郡县长官即择良辰以崇明祀。
●卷三十四
○帝王部　崇祭祀第三
唐肃宗至德二年二月帝在凤翔改阳郡吴山为西岳增秩以祈灵助。
乾元元年六月己酉初置太一神坛於南郊圜丘东命中书侍郎同中书门下平章事王摄祭。
二年正月丁丑亲祀九宫贵神宿斋於坛所。
上元元年闰四月己卯御鸣凤门大赦改元诏曰：自古明王圣帝名山大川并委州县长吏择日致祭。又诏曰：定礻固乱者必先於武德拯生灵者谅在於师贞周武创业克宁区夏惟师尚父实佐兴王况德有可师义当禁暴稽诸古昔爰崇典礼其太公望可追封为武成王有司依文宣王置庙仍委中书门下择古今名将如文宣置亚圣及十哲等享祭之典一同文宣。
元年建子月诏曰：皇王符瑞应协於灵典礼废兴式存於告盖重成命以崇祗肃朕获嗣鸿猷敢忘处敬顷以三代正朔所尚不同百王徽号无闻异称顾兹薄德思创常规爰因行庆之日将务惟新之典而建元立制册命历符受於天地祖宗申於百辟卿士今既循诸古法让彼虚名革故之互已宣於臣下昭报之旨未展於郊庙因时备礼择日陈诚克明恭已之心庶降庇人之福至诚所感其在兹乎！互取今月二十八日朝献太清宫二十九日享太庙元献庙来月一日祭圜丘及太一坛是月己酉皇帝谒太清宫庚戌享太庙元献庙建丑月辛亥朔拜南郊祭太一坛礼毕还宫。
代宗宝应二年五月丁卯改封北岳为宁天王。
广德二年二月乙亥亲拜南郊祀昊天上帝於圜丘戊子诏五岳四渎名山大川互令所管致祭。
三月丙午敕曰：三代之初皆有神降监其德也。天实启之恭惟王业之初师及霍邑坚城未下大将阻兵连雨积旬粮储不给有白衣老父忽诣军门称霍山之神谒大唐皇帝云：东南取路八月雨止助帝破敌尽如其言岩岩霍山九州之镇兴致雨功已洽於生人亲道辅德力更宣於王室朕纟赞承大宝膺受鸿休兮之间诚明可接永言幽赞兹谓有孚惟天命神据我斯意互令礼仪使判官司封员外郎薛颀即往霍山致祭正词以荐称朕意焉。
永泰元年正月癸巳改元制曰：书称咸秩诗美怀柔仰惟众灵念兹多其五岳四渎名山大川互令所管牧宰精诚致祭。
大历元年十一月甲子日长至御含元殿大赦改元制曰：五岳四渎名山大川祀典攸存神理昭著互以礼致祭。
五年四月丙午命太常寺复置先农马祖坛依常式享祭。
六月诏曰：五岳四渎名山大川神明所居风雨是主互委中书门下分使致祭以达精诚。
十一月庚寅日长至命有司祀昊天上帝於南郊。
七年十一月辛夕卩日长至命有司祀昊天上帝於南郊不视朝。
八年十一月辛丑日长至不视朝命有司祀昊天上帝於南郊。
十一年十一月丙辰日长至命有司祀昊天上帝于南郊不受朝贺。
十二年八月增修北郊坛斋宫二十五间。
十三年十一月丁夕卩日长至命有司祀昊天上帝於南郊不视朝。
德宗建中二年五月有司奏定张良穰苴孙武吴起乐毅白起韩信诸葛亮李靖李配武成王庙（先是开元十九年始于两京置齐太公庙以张良配上元中追封齐太公为武成王令选历代名将从祀然未之行祠宇日荒至是宰相卢杞京兆尹卢谌以卢者齐之裔乃鸠其裔孙。若卢崔丁吕之族合钱以崇饰之请择自古名将如孔门十哲皆配享诏下史官乃定穰苴等至是始奏定焉）。
三年闰正月甲戌令百寮谒武成王庙。
贞元元年正月丁酉改元制天下名山大川委长吏致祭。
十一月癸夕卩日南至帝亲祀昊天上帝於圜丘。
二年四月壬午太常寺奉祭风伯雨师祝版准开元礼凡有司摄事祝版应御署者进署讫皆北面再拜其风伯雨师本是小祀并有司行事天宝三载始升诸星为中祀亦无皇帝亲祀风伯雨师之命有司自是常典不同摄祭其祝版准中祠例合进署其再拜案礼无文诏曰：风雨等师升为中祀有烈祖成命况在风雨事切苍生今虽无文朕当屈己再拜以《申子》育万姓之意。
是月诏太常少卿裴郁等十人各就方镇祭岳镇海渎等。
三年闰五月徙风师坛于水东。
四年五月初复御署祭岳镇海渎祝版准开元礼每岁祭岳渎祝版咸御署而遣之自上元元年权亭中祀巳下繇是因循不署及是太常卿董晋举奏之帝方崇祀典乃复旧制。
六年二月甲申复祀司中司命司人司录及灵星。
五月以风师武成王等乐章付所司施行之。
六月己酉复祭五龙坛初开元中每岁以二月祭之有司行事著於新礼自上元中罢中小祀其祭遂废及是宰臣请复之帝始以是日亲祭焉。
十一月庚午日南至帝亲祀昊天上帝於南郊。
