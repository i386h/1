<!-- { "loadSidebar": true } -->
    龚胜字君宾龚舍字君情皆楚人也。两人相友并著名节故世谓之楚两龚胜官至光禄大夫舍亦至光禄大夫称病不起。
    扬雄少时从严君平游巨而仕京师显名除为郎给事黄门。
    纪逡王思琅邪人薛方子容齐人郇越吕仲郇相稚宾太原人唐林子高唐尊伯高沛郡人皆成帝至王莽时清名之士也。皆以明经饬行显名於世（饬谨也。）。
    陈遵字孟公少与张竦相亲友哀帝之末俱著名字为後进冠所到衣冠怀之惟恐在後时列侯有与遵同姓字者每至入门曰：陈孟公坐中莫不震动既至而非因号其人曰：陈惊坐遵官至河内都尉。
    後汉张湛自太子太傅退居中东门侯舍故时人号曰：东门君。
    承宫为左中郎将名播匈奴时北单于遣使求得见宫明帝敕自整饰宫对曰：夷狄眩名非识实者也。臣状鬼不可以示远宜选有威容者帝乃以大鸿胪魏应代之。
    祭肜子孙多为边吏者皆有名称。
    崔る少游太学与班固傅毅同时齐名官至长岑长冯豹好儒学以诗春秋教丽山乡里为之语曰：道德彬彬冯仲文位至尚书。
    卓茂与同县孔休陈留蔡勋安众刘宣楚国龚胜上党鲍宣六人同志不仕王莽时并名重当时光武即位以为太傅为後进人之冠首也。
    王扶为议郎有节行临邑侯刘复著汉德颂盛称扶为名臣。
    第五种字与先少励志义为吏冠名州郡官至兖州刺史。
    李咸字元贞汝南人累经州郡以廉知名在朝清忠权亻幸惮之。
    邓彪字智伯与同郡宗武伯翟敬伯陈绥伯张弟伯同志好齐名南阳号曰：五伯彪位至太傅录尚书事柏彬字彦林少与蔡邕齐名举孝廉拜尚书郎。
    召驯ㄈ傥不拘小节以志义闻乡里号之曰：德行恂恂召伯春仕至光禄勋。
    楼望操节清白著称乡里仕至左中郎将。
    周泽字稚都孙堪字子稚堪行类於泽故京师号曰：二稚泽位至太常堪至侍中骑都尉。
    韩融少能辩理而不为章句学声名甚盛五府并辟位至太仆。
    荀爽字慈明眈思经史庆吊不行徵命不应颍川为之语曰：荀氏八龙慈明无双後遭党锢隐於海上。又南遁汉滨积千馀言以著述为事遂称为硕儒位至司空。
    袁阆字奉高数辞公府之命不修异操而致名当时金元休名尚京兆人与同郡韦休甫第五文休俱著名号为三休尚献帝初为兖州刺史东之郡而魏太祖已临兖州尚依袁术术僭号欲以尚为太尉不敢显言私使讽之术亦不敢强也。建安初尚逃还为术所害。
    黄香博学经典究精道术能文章京师号曰：天下无双江夏黄童官至魏郡太守。
    矫慎隐遁山谷与马融苏章乡里并时融以才博显名章以廉贞为称然皆推先慎。
    贾彪少游京师志节慷慨与同郡荀爽齐名後至新息长。
    董扶少游太学与乡人任安齐名仕至蜀郡属国都尉。
    侯瑾尝以礼自牧徵召不到覃思著述西河人敬其才而不敢名之皆称为侯君公车徵不至。
    苏纯字柏公有高名性强劲而持毁誉士友咸惮之至乃相谓曰：见苏柏公患其教责人不见。又思之三辅号为大人（大人长者之称尊信者也。）仕至南阳太守。
    何少游学雒阳虽後进而郭林宗贾伟节等与之相好显名太学後辟司空府。
    郭泰。《字林》宗太原介休人也。不应辟召桓帝时太学诸生三万馀人郭林宗贾伟节为其冠与李膺陈蕃王畅更相褒重学中诸生曰：天下模楷李元礼不畏强御陈仲举天下俊秀王叔茂海内希风之流遂共相标榜指天下名士为之称号上曰：三君次曰：八俊次曰：八顾次曰：八及次曰：八厨犹古之八元八恺也。窦武刘淑陈蕃为三君君者言一世之所宗也。李膺荀昱杜密王畅刘魏朗赵典朱为八俊俊者言人之英也。郭林宗宗慈巴萧夏馥范滂尹勋蔡衍羊陟为八顾顾者言能以德行引人者也。张俭岑至刘表陈翔孔昱范康檀敷翟超为八及及者言其能导人追宗者也。度尚张邈王孝刘儒胡母班秦周蕃向何王章为八厨厨者言能以财救人者也。
    刘表字景升山阳人少知名号八俊仕至荆州牧（张汉纪曰：表与同郡人张隐薛郁王访宣靖公褚恭刘祗田林为八交，或谓之八顾汉末名士录云：表与汝南陈翔字仲{鹿吝}范滂字孟博鲁国孔昱字世元渤海范康字仲贞山阳檀敷字文友张俭字元节南阳岑至字公孝为八友胡母班字季皮太山人少与山阳度尚东平张邈等八人并轻财赴义振济人士世谓之八厨）。
    李膺为司隶校尉是时朝廷日乱纪纲颓弛膺独持风裁以声名自高士有被其容接者名为登龙门锺瑾李膺姑子好学慕名有退让风与膺同年俱有声名辟州府未尝屈志。
    杜密转太仆党事既起免归本郡与李膺俱坐而名行相次故时人亦称李杜焉（前有李固杜乔故言亦也。）。
    窦武少以经行著称尝教授於大泽中不交时事名显关西後至大将军。
    锺浩颍川长社人时郡中先辈为海内所归者苍梧太守定陵陈稚叔黎阳令颍阴荀淑及皓少府李膺尝宗此三人曰：荀君清识难尚陈锺至德可师淑至朗陵侯相弃官归皓累徵不就。
    陈实与子纪高名并著而纪弟谌。又配之世号曰：三君每宰府辟命率皆同时羔雁成群丞掾交至豫州百姓皆图画实纪谌之形象实至太邱长纪至大鸿胪（谌史不载官）。
    纪明武威姑臧人与皇甫威明张然明并知名显达京师称为凉州三明云：
    任安字定祖少游太学受孟氏易兼通数经。又从同郡杨厚学图谶究极其术时人称曰：欲知仲桓问任安。又曰：居今行古任定祖。
    赵壹举郡上计到京师河南尹羊陟与司徒袁逢共称荐之名动京师士大夫想望其风采十辟公府不就。
    王烈通识达道秉义不回以颍川陈大兵为师二子为友时颍川荀慈明贾伟节李元礼韩元长皆就陈君学见烈器业过人叹服所履亦与相亲由是英名著於海内。
    孔融与平原陶邱洪陈留边让并以俊秀为後进冠盖融持论经理不及让等而逸才宏博过之融官至少府大中大夫洪辟太尉府让至九江太守。
    魏李丰字安国故卫尉李义子也。文帝时以父任召随军始为白衣时年十七八在邺下名为清白识别人物海内翕然莫不注意後随军在许昌声称日隆其父不愿其然遂令闭门敕使断客明帝在东宫丰在文学中及即尊位得东吴降人问江东闻名士为谁降人云：闻有李安国者是时丰为黄门郎明帝问左右所在左右以丰对帝曰：丰名乃被於吴越邪位至中书令。
    华歆平原人与北海邴原管宁俱游三人相善时人号三人为一龙歆为龙头原为龙腹宁为龙尾歆至太尉原至五官将长史宁至大中大夫固辞不受。
    张泰钜鹿人为鸿胪庞迪扶风人为河南尹以清贤称（荀绰冀州记曰：钜鹿张邈字邵虎祖父阳有名於魏父□字叔连为辽东大守著自然好学论在嵇康集为人宏深有远识恢恢然使求之者莫之能测也。官历二守後为城阳太守未行而卒）邢字子昂太祖辟为冀州从事时人称之曰：德行堂堂邢子昂位至太常。
    徐宣字宝坚广陵海西人避乱江东。又辞孙策之命还本郡与陈矫并为纲纪二人齐名而私好不协然俱见器於太守陈登位至侍中光禄大夫。
    鲍勋清白有高节知名於世後至宫正。
    赵俨颍川阳翟人与同郡辛毗陈群杜袭并知名号曰：辛陈杜赵云：毗官至卫尉群俨并至司空袭至尚书大中大夫。
    满宠字子伟以格度知名官至卫尉。
    徐邈同郡韩观曼游有鉴识器与邈齐名而在孙礼卢毓先邈位至司隶校尉。
    王昶字文舒太原晋阳人也。少与同郡王浚俱知名浚年长昶兄事之位至司空。
    韩暨为大鸿胪暨为大贤韩宣在後为鸿胪亦称职故鸿胪中为之语曰：大鸿胪小鸿胪前後治行曷相如。
    沐并字德信为三府长史时吴使朱然诸葛瑾攻围樊城遣舡兵於岘山东斫材兵人作食有先熟者呼後熟者言共食来後熟者答曰：不也。呼者曰：汝欲作沐德信邪其名流布播於异域如此虽自华夏不知者以为前世人也。
    蜀习祯字文祥襄阳人有风流善谈论名亚庞统而在马良之右子忠亦有名仕至南广汉太守。
    蒋琬字公琰零陵湘乡人弱冠与外弟泉陵刘敏俱知名琬至大司马敏至右参军。
    费字文伟江夏黾阝人与汝南许叔龙南郡董允齐名位至大将军允侍中守尚书令。
    杨戏字文然捷为武阳人少与巴西程祁公引巴郡杨汰季儒蜀郡张表伯达并知名戏每推祁以为冠首丞相诸葛亮深器之仕至射声校尉。
    姜维字伯约为大将军时蜀官皆天下英俊无出维右。
    吴徐陵字元大为零陵太守朝廷待以列卿之位故虞翻与。《书》曰：元大受上卿之遇叔向在晋未。若於今其见重如此。
    周瑜时年二十四吴中皆呼为周郎後至偏将军领南郡太守。
    顾邵字孝则博览书传好乐人伦少与舅陆续齐名而陆逊张敦朴静皆亚焉邵仕至豫章太守续至偏将军逊至丞相敦至海昏令静至剡令。
    步骘字子山大帝为讨虏将军召为主记岁馀骘以疾免与琅邪诸葛瑾彭城严俱游吴中并著声名为当时英俊位至骠骑将军领冀州牧。
    顾谭为太子友时四方之杰毕集太傅诸葛恪以雄奇盖众而谭以清识绝伦独见推重自太尉范慎谢景羊徽之徒皆以秀称其名而悉在谭下位至太常晋应贞字吉甫善谈论以才学称夏侯元有盛名贞诣玄玄甚重之位至散骑常侍。
    邹湛字润甫以才学知名为征南从事中郎深为羊祜所器重。
    胡威字伯武一名貔貅淮南寿春人父质以忠清著称少与乡人蒋济朱绩俱知名於江淮间官至青州刺史。
    何曾字频考陈国阳夏人父□魏太仆阳武亭侯曾少袭爵好学博闻与同郡袁侃齐名曾位至太宰侍中侃至尚书。
    欧阳建字坚石世为冀方右族雅有理思才藻富赡擅名北州时人为之语曰：勃海赫赫欧阳坚石仕至冯翊太守。
    石浚字景伦清俭有鉴识敬爱人物位至黄门侍郎为当世名士。
    传祗字子庄父嘏魏太常祗性至孝早知名以才识明练称位至侍中迁司徒不拜。
    刘毅幼有孝行少厉清节然好臧否人物王公贵人望风惮之位至尚书仆射光禄大夫。
    裴宪为侍中王浚承制以为尚书舀石勒为右光禄大夫司徒太傅封安定郡公宪历官无绩之称然在朝元默未尝以物务经怀但德重名高动见尊礼王罕字子纶恺子也。幼有门风才望不及恺以淑行致称为清平佳士。
    和峤少有风格慕夏侯元之为人厚自崇重有盛名於世朝野许其能整风俗理人伦位至尚书令。
    王济字武子少有逸才风姿英爽气盖一时好弓马勇力甚绝人善易及庄老文词俊茂伎艺过人有名当世与姊夫和峤及裴楷齐名位至侍中河南尹。
