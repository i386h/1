<!-- { "loadSidebar": true } -->
    范弘之为太学博士议殷浩赠谥为仆射王所怨出为馀杭令将行与会稽王道子笺曰：下官轻微寒士谬得厕在俎豆实惧辱累清流惟尘圣世窃以人君居庙堂之上智周四海之外者非徒聪明内照亦赖群言之助也。是以舜之佐尧以启辟为首咎繇禹以侃侃为先故下无隐情之责上收神明之功敢缘斯义志在输荩尝以谢石黩累应被清澄殷浩忠贞宜蒙褒显是以不量轻弱先众言之而恶直鬼正其徒实繁虽仰恃圣主钦明之度俯赖明公爱物之隆而交至之患实有无赖下官与石本无怨忌生不相识事无相干正以国体宜明不应稍计强弱与浩年时邈绝世不相及无复藉闻故老语其遗事耳於下官之身有何痛痒而当为之犯时干主耶每观载籍志士仁人有发中心任直道而行者有怀智阳愚负情曲从者所用虽异而并传後世故比干处三仁之中箕子为名贤之首後人用舍参差不同各信所见率应而至或荣名显赫或祸败继踵此皆不量时趣以身尝祸虽有之称而非大雅之致此亦下官所不为也。世人乃云：下官正直能犯艰难斯谈实过下官知主上圣明明公虚已思求格言必不使尽忠之臣屈於邪枉之门也。是以敢献愚诚布之执事岂与昔人拟其轻重邪亦以臣之事君惟思尽忠而已不应复计利钝事不允心则谠言悟主义感於情则陈辞靡悔。若怀情藏意蕴而不言此乃古人所以得罪於明君明君所以致法於群下者也。桓温事迹布在天朝逆顺之情暴之四海在三者臣子情岂或异凡厥黔首谁独无心举朝嘿嘿未有唱言者是以顿笔按气不敢多云：桓温於亡祖虽其意难测求之於事止免黜耳非有至怨也。亡父昔为温吏推之情礼义兼他人所以每怀愤发痛。若身首者明公有以寻之王以下官议殷浩谥不宜暴扬桓温之恶感其提拔之恩怀其入幕之遇以废黜ウ建立圣明自谓此事足以明其忠贞之节明公试复以一事观之昔周公居摄道致升平礼乐刑政皆自己出以德言之周公大圣以年言之成王幼弱犹复遽避君位复子明辟汉之霍光大勋赫然孝宣年未二十亦反万机故能君臣俱隆道迈千岁。若温忠为社稷诚存本朝便当仰遵二公式是令矩何不奉还万机退守藩屏方提勒公王匡总朝廷岂为先帝幼弱未可亲政邪将德桓温不能听政邪。又逼胁袁宏使作九锡备物光赫其文具存朝廷畏惧莫不景从惟谢安王坦之以死守之故得稽留耳会上天降怒奸恶自亡社稷危而复安灵命坠而复构晋自中兴以来号令威权多出︹臣中宗肃祖敛衽於王敦先皇受屈於桓氏今主上亲览万机明公光赞百揆政出王室人无异望复不於今大明国典作制百代不审复欲待谁先王统物必明其典诰贻厥孙谋故令问休嘉千岁承风愿明公远览殷周近察汉魏虑其所以危求其所以安如此而已。
    古成诜为後秦给事黄门侍郎诜风韵秀举确然不群每以天下是非为已任时京兆韦高慕阮籍之为人居母丧弹琴饮酒诜闻而泣曰：吾当私刃之以崇风教遂持剑求高高惧逃匿终身不敢见诜。
    宋孔答子初为高祖太尉主簿与王华为司马并有富贵之愿太祖初徐羡之等秉权日夜构之於太祖子尝东归至金昌亭左右欲泊船子命去之曰：此弑君亭不可泊也。华每居讽咏常咏王粲登楼赋曰：冀王道之一平假高衢而骋力出入逢羡之等每切齿愤叱叹曰：当见太平时不元嘉二年答子病卒三年诛羡之等华迁护军侍中如故。
    北齐魏兰根为定州长流参军丁母忧居丧有孝称将葬恒山郡境先有董卓祠祠有柏树兰根以卓凶逆无道不应遗祠至今乃伐柏以为椁村人或劝之不伐兰根尽取之了无疑惧。
    斛律光字明月为左丞相时祖为尚书左仆射所住宅在义井坊大事筑陆媪自往案行势倾朝野光甚恶之遥见窃骂云：多事乞索小人欲行何计数尝谓诸将云：边境消息处分兵马赵令常与吾等参论之盲人掌机密来全不共我辈语正恐误他国家事。
    隋王谊周闵帝时为左中侍上士时大蒙宰宇文护执政势倾王室帝时拱默无所关预有朝士於帝侧微为不恭谊勃然而进将击之其人惶惧请罪乃止自是朝士无敢不肃。
    唐韦伦为太常卿为宰相卢杞所恶改太子少保德宗幸奉天伦亦寻赴行在及卢杞白志贞赵赞等贬官关播罢相为刑部尚书伦於朝堂呜咽而言曰：宰相不能弼谐启沃使天下一至於此今仍为尚书天下何繇致理闻者敬惮之及扈从还京时擢用卢杞为荆州刺史伦。又再上表切言不可深为忠正之士所称叹。
    陆贽为中书舍人翰林学士初贽受张镒知得居内职及镒为卢杞所排贽尝忧惴及杞贬黜始敢上书言事德宗好文益深顾遇奉天解围後德宗言及违离宗庙呜咽流涕曰：致冠之繇实朕之过贽亦流涕而对曰：臣思致今日之患者群臣之罪也。贽意盖为卢杞赵赞等言也。上欲掩杞之失则曰：虽朕德薄致兹祸乱亦运数前定事不繇人贽。又极言杞等罪状帝虽貌从心颇不说吴通微兄弟俱在翰林亦承德宗宠遇文章才器不迨贽而能交结权亻幸共拒贽於帝前故刘从一姜公辅自卑品苍黄之中皆登辅相而贽为朋党所挤同职害其能加以言事激切动失帝之欢心故久之不为辅相。
    权德舆为太常卿时李繁者宰相泌之子初与翰林学士梁肃友善泌尝命繁持所著文请肃为序繁亦自有学术肃待之颇厚因得日熟其门及肃卒繁窃乱其配士君子无不叹骇积年摈弃後起为太常博士德舆奏请斥之。
    柳公绰为山南东道节度使有道士献丹药试之有验问所从来曰：炼此丹於蓟门时朱克融方叛公绰遽谓之曰：惜哉！至道来於贼臣之境虽验何益乃沈之于江。
    晋张希崇为灵州节度使性虽仁恕或遇奸恶嫉之。若仇雠。
    ●卷八百九
    ○总录部　隐逸
    夫隐居以求志Т世而无闷含华匿耀高翔远引非夫德充而义富学优而诚笃。又孰能怀道自晦绝俗而孤举哉！故仲尼之序逸民马迁之述隐君子班范而下罔不论次焉观其明哲兼茂卷怀自得洁己而无污亢节而靡屈遗荣去羡保和养素忘机委顺达天遂命得丧不婴其虑悔吝靡集其躬乃至形于话言晦其名氏混於屠钓同其出处辞避徵聘转造穷僻屏迹长往流风莫挹人遐室迩形於叹息斯固素履之君子考之硕人视富贵如浮入山林而不返者与。
    牧者不知姓名齐人也。吴延陵季子游於齐见遗金呼牧者取之牧者曰：何子居之高而视之下也。貌之君子而言之野也。吾有君不臣有侯不友暑衣葛寒衣裘吾岂取金者乎！延陵子知其为贤者请问姓字牧者曰：子乃皮相之士也。何足语姓字哉！遂去延陵季子立而望之不见乃止。
    《老子》道德为周守藏室之史孔子往问礼焉其学以自隐无名为务居周久之见周之衰乃遂去孔子死後百二十九年而周太史儋见秦献公，或曰：儋即。《老子》，或曰：非也。世莫知其然否。《老子》隐君子也。
    楚狂接舆歌而过孔子（接舆楚人佯狂而来歌欲以感切孔子也。）曰：凤兮凤兮何德之衰（比孔子为凤待圣王乃见非孔子周行求合。故曰：衰也。）往者不可谏（已往所行不可复谏止也。）来者犹可追（自今已来可追自止避乱隐居）已而已而今之从政者殆而（言已而者言世乱已甚不可复治也。再言之者伤之深也。）孔子下欲与之言（下下车也。）趋而辟之不得与之言。
    长沮桀溺耦而耕孔子以为隐者使子路问津焉长沮曰：彼执舆者为谁子路曰：为孔丘曰：是鲁孔丘与曰：然曰：是知津矣。（言数周流自知津）桀溺谓子路曰：子为谁曰：为仲由曰：子孔丘之徒与曰：然桀溺曰：滔滔者天下皆是也。而谁以易之（滔滔者流而不反之意言当今天下治乱同空舍此彼。故曰：谁以易）。且而与其从辟人之士岂。若从辟世之士哉！（士有辟人之法有辟世之法长沮桀溺谓孔子之为士从辟人之法者也。己之为士则从辟世之法也。）而不辍（覆种也。辍止也。覆种不止不以津告也。）子路行以告孔子怃然（为其不达己意而非己）曰：鸟兽不可与同群（隐于山林是同群）天下有道丘不与易也。（凡天下有道者丘皆不与易也。己大而人小故也。）。
    晨门者石门之阍人也。子路宿於石门晨门曰：奚自子路曰：自孔氏曰：是知其不可而为之者与（言孔子知世不可为而强为之）。
    有荷蒉而过门者曰：有心哉！击磬乎！（时孔子击磬於卫蒉草器也。有心契契然也。）乎！莫己知也。斯己而己矣。（此者徒信己而己言亦无益也。）深则厉浅则揭（以衣涉水为厉揭揭衣也。言随世之行己。若过水必以济知其不可则当不为）子曰：果哉！末之难矣。（未知己志而便）丈人以杖荷┠（讥己所以为果丈人老人也。┠竹器）子路问曰：子见夫子乎！丈人曰：四体不勤五不分孰为夫子（丈人云：不勤劳四体不分植五谁为夫子而索之邪）植其杖而芸（植倚也。除草曰：芸）子路拱而立（未知所以答）止子路宿杀鸡为黍而食之见其二子焉明日子路行以告夫子曰：隐者也。使子路反见之至则行矣。（子路反至其家丈人出行不在）伯夷叔齐虞仲夷逸朱张柳下惠少连（此七人皆逸民之贤者）颜阖得道之人也。鲁君闻之使人以币先焉颜阖守闾粗布之衣而自饭牛鲁君之使者至颜阖自对之使者曰：此颜阖之家耶颜阖对曰：此阖之家也。使者致币颜阖对曰：恐听谬而遗使者罪不。若审之（恐误谬致币而得罪故劝令审之也。）使者还审之後来求之则不得（颜阖逾垣而逃之故不得）。
    汉东园公里先生绮里季夏黄公年皆八十有馀须眉皓白四人者皆以高祖慢侮人故逃匿山中义不为汉臣。
    安丘望之少治。《老子》经恬静不求进宦号曰：安丘丈人成帝闻欲见之望之辟不肯见为巫医於人间也。谷口郑子真蜀严君平（地理志谓君平为严尊三辅决录云：子真名朴君平名遵则君平子真皆其字也。）皆修身自保非其服弗服非其食弗食大将军王凤以礼聘子真子真遂不诎而终（君平卜筮成都市杜陵李︹素善扬雄久之为益州牧喜谓雄曰：吾真得严君平矣。雄曰：君备礼以待之彼可见而不可得诎也。︹心以为不然及至蜀致礼与相见卒不敢言以为从事乃叹曰：扬子诚知人君平年九十馀遂以其业终蜀人爱敬至今称焉）。
    後汉梅福为南昌尉居家尝以读书养性为事平帝元始中王莽颛政福一朝弃妻子去九江至今传以为仙其後人有见福於会稽者变姓名为吴市门卒涪翁者不知何出尝渔钓於涪水因号涪翁乞食人间见有疾者时下针石辄应手效乃著针经诊脉法传於世弟子程高寻求积年翁乃授之高亦隐迹不仕。
    逢萌北海都昌人也。居琅邪劳山养志道光武诏书徵萌萌以老耄迷路东西语使者云：朝廷所以徵我者以其益於政尚不知方向所在安能济时乎！即便驾归连徵不起以寿终。
