<!-- { "loadSidebar": true } -->
    皇甫孝谐安定人凉州总管王世积之亲信也。世积拜凉州总管未几孝谐有罪吏捕之亡抵世积世积不纳繇是有憾孝谐竟配防桂州事总管令狐熙熙。又不之礼甚困穷因徼亻幸上变称世积尝令道人相其贵不道人曰：公当为国主谓其妻曰：夫人当为皇后。又凉州其所亲谓世积曰：河西天下精兵处可以图大事也。世积曰：凉州土旷人稀非用武之国繇是被徵入朝案其罪有司奏左卫大将军元右卫大将军元胄左仆射高颖并与世积交通受其名马之赠世积竟坐诛胄等免官拜谐为大将军。
    赵释柱者虞庆则之妇弟也。开皇中岭南人李贤据州反时虞庆则为桂州总管以释柱为隋府长史释柱先与庆则爱妾通恐事彰乃宣言曰：庆则不欲此行遂闻於文帝先是朝臣出征帝宴皆别礼赐遣之及庆则南讨辞帝帝色不悦庆则繇是怏怏不得志暨平贤至潭州临桂镇庆则观眺山川形势曰：此诚险固加以足粮。若守得其攻不可拔遂使释柱诣驰京奏观上颜色释柱至京因告庆则谋反帝案验之庆则，於是伏诛拜释柱为柱国。
    陈岘少骁勇事章大宝为帐内部曲告大宝反叛拜谯州刺史。
    李元操为内史侍郎王邵为著作佐郎以母忧去职在家著北。《齐书》时制禁私撰史为元操所奏帝怒遣使收其书览而悦之，於是起为员外散骑侍郎修起居注。
    杨汪为荆雒二州刺史时高祖谓谏议大夫王达曰：卿为我觅一好左丞达遂私於汪曰：我当荐君为左丞。若事果当以良田相报也。汪以达所言奏之达竟以获罪。
    卒拜汪为尚书崔彦武为魏州刺史辛德源素与武阳太守卢思道友善时相往来彦武奏德源潜为交结恐有奸繇是谪令从军讨南宁岁馀而还。
    丘和炀帝时为蒲州刺史以宇文述方被任遇和倾心附之。又以发武陵公元胄罪拜代州刺史。
    唐纥于承基刺客也。常山王承乾为皇太子诏壮士左卫副率封师进及承基等谋令杀魏王泰不克而止寻与汉王元昌兵部尚书侯君集等谋反将纵兵入西宫会承基外连齐王反系狱当死遂告其事太宗命司徒长孙无忌等参鞫之废承乾为庶人元昌赐自尽君集等伏诛。
    张亮倜傥有大度外敦厚而内怀诡诈大业末年李密略地荣汴亮仗策从之未被任用属军中有谋反者亮告之密以为至诚署骠骑将军隶於李。
    房遗直玄龄之长子也。玄龄次子遗爱尚高阳公主坐反诛遗直攻讦遗爱及主云：惧国家刑宪罪盈恶稔恐累臣私门太宗令所司案验遂别获主等反端而以遗直颇言主愆兼以玄龄素著勋得免为隶废於家。
    崔擢为雍州司功李乾为司刑太常伯尝举擢为尚书郎事既不果私以告擢其後擢有犯遂告乾泄禁中以赎罪乾坐免立於九成朝堂之间冻中被拽卒。
    乔琳为监察御史同院毕耀初与琳嘲诮往复因成[C260]隙遂以公事相告讦坐贬巴州员外司户。
    王再荣太常丞于敏役人也。再荣於宪宗元和八年二月诣银台门告敏父司空ν与梁正言钱以谋出镇即日收ν孔目官沈璧并家僮十数人於内侍狱鞫问于ν待罪於右仗以御史中丞薛存诚刑部侍郎王播大理卿武少仪为三司使是日晚系敏於台狱沈璧王再荣并自内侍狱出付台司案初正言贪诈自擅勇於射利梁守谦方知枢密正言每诡谓人吾与枢密宗盟分至颇得关说ν久失职惑其言厚致财贿以图任用其後正言之诈渐露于敏责其资於市邸诱致正言之僮奴支解弃於溷中会再荣发其事故败。
    王士则武俊之子为邢州刺史自承宗不容诸父士则奔京师拜骁骑将军元和中盗杀武元衡士则及其弟士平告曰：承宗使之既而案成其狱。
    李赏穆宗长庆中故司空于ν之子方欲以谲谋求进乃言於宰相元稹称有奇士王昭于友明等三人赏家青郓函游深赵之间。且与贼党通熟可反间而出元翼赏言于方知裴度为元稹所忌乃授稹指使厚赂刺客王昭等令潜刃度诏三司按鞫无验而前事尽露，於是度稹皆罢。
    史志忠左神策军吏也。长庆四年告妖贼马文忠谋逆捕获之有诏并执其党品官李文德等七人同鞫于内仗。
    安再荣者卫尉卿刘遵古役人也。再荣敬宗宝历元年九月丁丑告前袁王府长史武昭谋害右仆射平章事李逢吉庚辰诏侍御史温造刑部郎中李行修大理正元从职充三司案武昭狱上言准敕推勘安再荣所告张少腾等三人拟潜害宰臣李逢吉事关连人并案问得实敕前袁王府长史武昭及弟汇役人张少腾宜付京兆府各决痛杖一顿处死前水部郎中李行叔可道州司马待服阕起任河阳节度掌书记秘书省校书郎李仲言流象州左金吾卫兵曹参军弟汇流崖州太学博士李涉流康州大理卿遵古役人安再荣山人刘审等三人续议优奖昭本陈留人性险诞元和中王师讨淮西以策谒丞相裴度及度督军因得署军职至郾城。又遣昭使蔡冠惧之以兵而昭神色不变益奇之後至太原奏为石州刺史无何昭除王府官以地散郁悒日与李涉弟汇在长安中以义侠相许是时宰臣李逢吉李程不叶而此辈皆乘隙售已干游其门李仍叔素依附李程知昭不得志易以鼓怒怨亦诳昭云：程欲与昭官为所阻昭果恨怒与刘审及张少腾潜说谋害逢吉之计後审乃以昭之言告於张权舆权舆遂告逢吉昭审本其状因令弟汇致昭到所居与之深相结纳而疑怨之意并息居数月少腾漏语於再荣遂以状密告因成其狱仲言於逢吉为近从子当此际亦欲助逢吉以倾程乃阴诫弟汇曰：言武昭与李程同谋则活否则死汇曰：冤死甘心诬人以自免所不为也。初逢吉遇弟汇甚厚尝与汇书云：足下尝字仆曰：自求仆字足下曰：利见文字往复略无虚日其间参谋议之密受金帛之赐不宜示於众者近十馀幅异哉！逢吉与程俱在相位而日与茸微类如此款密狱既明具词皆牵连天下之人无不指笑诏授刘审郢州长寿县主簿安再荣石龙为武军长史赏告武昭之功也。
    後唐张继业为河阳两使留後庄宗同光三年六月继业上疏称弟继孙本姓郝有母尚在父全义养为假子令官衙内兵士自皇帝到京继孙私藏兵甲招置部曲欲图不轨兼私家氵纵无别无义臣。若不自陈恐累家族敕有善必赏所以劝忠孝之方有恶必诛所以绝奸邪之迹其或罪状腾於众口鬼行布於近亲须举朝章冀明国法汝州防御使张继孙本非张氏子孙自小丐养以至成立备极显荣而不能酬抚育之恩履谦恭之道擅行威福尝恣奸凶侵夺父权惑乱家事从鸟兽之行畜枭獍之心有识者所不忍言无赖者实为其党而。又横征暴敛虐法峻刑藏兵器於私家杀平人於广陌罔思悛改难议矜容宜窜逐於遐方仍归还於姓氏俾我勋贤之族永除污秽之风凡百臣僚宜体朕命可贬房州司户参军同正兼勒复本姓寻赐自尽仍籍没资产。
    周陈正者[A13C]州乡兵也。广顺三年正月正告指挥使王怀殷谋逆鞫之诬告诏本州决杖。
    张景阳同州阳州民也。景阳诣阙讼节度薛怀让不公。
    ●卷九百三十五
    ○总录部　构患
    [C260]勇啬祸斯为小人掩义隐贼谓之凶德乃有务逞已欲罔顾时艰崇饬讠皮辞专任小智骋强辩之策激怒所趣肆威宠之势敛怨於下至有携离天族猜阻臣节煽惑有渐翻覆靡常承间隙而率作因觖望而交构外虞莫御内蛊攸兴实启厉阶岂思败类汤止沸而宁息火燎原而莫向乱是用长职此之繇亦有始谋不臧矫枉过正欲涤萧墙之祸终掇无名之举用殄厥族其可悲矣。
    汉蒯通范阳人也。始韩信虏魏王破赵代降燕定三国引兵将东击齐未度平原闻汉王使郦食其说下齐信欲止蒯通说信曰：将军受诏击齐而汉独发间使下齐宁有诏止将军乎！（间使谓使人伺间隙而军行）何以得无行。且郦生一士伏轼掉三寸舌下齐七十馀城（掉摇也。从钓切）将军将数万之众乃下赵五十馀城为将数岁反不如一竖儒之功乎！，於是信然之从其计遂度河齐已听郦生即留之纵酒罢备汉守御信因袭历下军遂至临淄齐王以郦生为欺己乃烹之因败走。
    主父偃齐国临淄人也。学长短纵横术初欲因齐宦者徐甲内女齐王後宫太后怒偃繇此与齐有隙偃方幸用事因言齐临淄十万户市租千金（收一市之租值千金也。）人众殷富钜於长安（钜大也。）非天子亲弟爱子不得王此今齐王於亲属盖疏乃从容言吕太后时齐欲反（从音千容切）及吴楚时孝王几为乱（几音巨衣切）今闻齐王与其姊乱，於是武帝拜偃为齐相。且正其事偃至齐急治王後宫宦者为王通於姊翁王所者辞及王王年少惧大罪为吏所执诛乃饮药自杀。
    後汉贾诩为讨虏校尉董卓之胥中郎将牛辅屯陕诩在辅军卓败辅。又死众恐惧校尉李亻郭汜张济等欲解散行归乡里诩曰：闻长安议欲尽诛凉州人而诸君弃众单行即一亭长能束君矣。不如率众而西所在收兵以攻长安为董公报仇幸而事济奉国家以征天下。若不济走未後也。众以为然亻乃西攻长安。
    魏丁谧为尚书初司马宣王以曹爽魏之肺腑每推先之爽以宣王名重亦引身卑下当时称焉谧与毕轨等既进用数言於爽曰：宣王有大志而甚得民心不可以推诚委之繇是爽常猜防焉礼貌虽存而诸所兴造皆不复繇宣王宣王力不能争。且惧其祸故避之。
    陈陈宝应晋安侯官人世为闽中四姓父羽有才为郡雄豪宝应性反覆多变诈梁代晋安数反累杀郡将羽并扇惑合成其事後复为官乡导破之繇是一郡兵权皆自已出。
    北齐斛斯椿初为尔朱荣所委任及荣死椿乃杀尔朱世隆兄弟等以归齐献武王出帝拜椿侍中仪同开府初献武王之入雒顿於邛山朱仲远帐下都督桥宁张子期自滑台而至献武王责宁等曰：汝事仲远擅其荣利盟契百重许同生死前仲远自徐为逆汝为戎首今仲远南走汝复背之於臣节则不忠论事人则无信犬马尚识恩养汝今犬马之不如遂斩之椿自以数为反覆见宁等之死意常不安遂密构间劝出帝置阁内都督部曲。又增武直人数自直阁已下员列数百皆选天下轻票彡者以充之。又说帝数出游幸号令部曲别为行阵椿自约勒指麾其间从此以後军谋朝政一决於椿。又劝帝徵兵诡称南讨将以伐齐献武王帝从之遂陈兵城南北接邛山南至雒水帝诘旦戎服与椿临阅焉献武王以椿乱政欲诛之椿谗谤既行因此遂相恐动出帝勒兵河桥椿为前军营於山北寻遣椿率步骑数千镇虎牢椿弟豫州刺史元寿与都督贾显智守滑台献武王令相州刺史窦泰击破之椿惧已不免复启出帝假说游声以劫胁帝信之遂入关椿亦走长安椿狡猾多事好乱乐祸干时败国朝野莫不雠疾之元寿寻为部下所杀。
