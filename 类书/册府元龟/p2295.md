<!-- { "loadSidebar": true } -->
    郭猗为刘聪中宫仆射刘聪以弟为皇太弟猗等皆宠幸用事靳准合宗内外谄以事之郭猗有憾於刘谓聪子粲曰：太弟於主上之世犹怀不逞之志此则殿下父子之深仇四海苍生之重怨也。而主上过垂宽仁犹不替二尊之位一旦有风尘之变臣窃为殿下寒心。且殿下高祖之世孙主上之嫡统凡在含齿孰不系仰万机事大何可与人臣昨闻太弟与大将军相见极有言矣。若事成许以主上为太上皇大将军为皇太子。又许卫君为大单于二王已许之矣。二王居不疑之地并握重兵以此举事事何不成臣谓二王兹举禽兽之不。若也。背父亲人人岂亲之今。又苟贪其一切之力耳事成之後主上，岂有全理殿下兄弟故在忘言东宫相国单于在武陵兄弟何肯与人许以三月上巳因宴作难事淹变生宜早为之所春秋。《传》曰：蔓草犹不可除况君之宠弟乎！臣屡启主上主上性敦友于谓臣言不实刑臣刀锯之馀而蒙主上殿下成造之恩故不虑逆鳞之诛每所闻必言冀垂采纳臣当入言之愿殿下不泄密表其状也。若不信臣言可呼大将军从事中郎王皮卫军司马刘假之恩顾通其归善之路以问之必可知也。粲深然之猗密谓皮曰：二王逆状主相巳具知之矣。卿同之乎！二人惊曰：无之猗曰：此事必无疑吾怜卿亲旧并见族耳，於是欷流涕皮大惧叩头求哀猗曰：吾为卿作计卿能用不二人皆曰：谨奉大人之教猗曰：相国必问卿卿但云：有之。若责卿何不先启卿即答曰：臣诚负死罪然仰惟主上圣性宽慈殿下笃於骨肉恐言成诖伪故也。皮许诺粲俄而召问二人至不同时而辞。若画一粲以为信然初靳准从妹为孺子氵於侍人怒杀之而屡以嘲准准深惭恚说粲曰：东宫万机之副殿下宜自居之以领相国使天下知早有所系望也。至是准。又说粲曰：昔孝成距子政之言使王氏卒成篡逆可乎！粲曰：何可之有准曰：然诚如圣旨下官亟欲有所言矣。但以德非更生亲非皇宗恐忠言暂出霜威已及故不敢耳粲曰：若但言之准曰：闻风尘之言谓大将军卫将军及左右辅皆谋奉太弟克季春构变殿下宜为之备不然恐有商臣之祸粲曰：为之奈何准曰：主上爱信於太弟恐卒闻未必信也。如下官愚意宜缓东宫之禁固勿绝太弟宾客使轻薄之徒得与交游太弟既素好待士必不思防此嫌轻薄小人不能无逆意以观太弟之心小人有始无终不能如贯高之流也。然後下官为殿下露表其罪殿下与太宰拘太弟所与交通者考问之穷其事原主上必以无将之罪罪之不然今朝望多归太弟主上一旦晏驾恐殿下不得立矣，於是粲命卜抽引兵去东宫後遂废。
    宋刘湛为太子詹事殷景仁迁尚书仆射湛代为领军与景仁素善皆被遇於高祖俱以宰相许之湛尚居外任会王宏华昙首相继亡景仁引湛还朝共参政事湛既入以景仁位遇本不逾巳而一旦居前意甚愤愤知文帝信仗景仁不可移夺乃深结司徒彭城王义康欲倚宰相之重以倾之元嘉十二年景仁复迁中书令护军将军仆射如故寻复以仆射领吏部护军如故湛愈忿怒义康纳湛言毁景仁於文帝文帝遇之益隆景仁对亲旧叹曰：引之令入入便噬人乃称疾解职表疏累上不见许使停家养病发诏遣黄门侍郎省疾湛议遣人。若劫盗者于外殿杀之以为太祖虽知当不能伤至亲之爱帝微闻之迁景仁於西掖门外晋鄱阳主第以为参军府密迩宫禁故其计不行湛初入朝委任甚重日夕引接恩礼绸缪及晚节驱煽义康凌轹朝廷帝意虽内离而接遇不改景仁卧疾者五年收湛之日景仁使拂拭衣冠寝疾既久左右皆不晓其意其夜上出华林园延贤堂召之景仁犹称脚疾小床舆以就坐诛讨处分一皆委之。
    谢灵运为太子左卫率庐陵王义真少好文籍与灵运情款异常少帝即位权在大臣灵运构煽异同非毁执政司徒徐羡之等患之出为永嘉太守。
    唐武昭者本陈留人性险诞元和中王师讨淮西以策谒丞相裴度及度都督军因得署军职至郾城。又遣昭使蔡寇惧之以兵而昭神色不变益奇之後至太原奏为石州刺史无何昭除王府官以地郁悒日与李涉茅汇在长安中以义侠相许是时宰臣李逄吉李程不协而此辈皆乘隙集已玄游其门李仍叔素依附李程知昭不得志易以鼓怨亦诳昭云：程欲与昭官为逄吉所阻昭果恨怒与刘审及张少腾潜说谋害逢吉之计後审乃以昭之言告於张权舆权舆遂告逄吉召审求其状因令茅汇致昭到所居之第深相结纳而疑怨之意并息居数月少腾漏於再荣再荣遂以状密告因成其狱李仲言於逄吉为近从子当此际亦欲助逢吉以倾程乃阴戒茅汇曰：言武昭与李程同谋则活否则死汇曰：冤死甘心诬人以自免所不为也。初逄吉之遇茅汇甚厚尝与汇书云：足下当字仆曰：自求仆字足下曰：利见文字往复略无虚日其间参谋议之密受金帛之赐不宜示於众者近十馀幅异哉！逄吉与程俱在相位而日与茸微类如此款密既明具词皆牵连天下之人无不指笑。
    晋孟承诲为ト门副使累迁宣徽使官至捡扌交司空太府卿右武卫大将军少帝嗣位以植性纤巧善於希旨复与权臣宦官密相表里凡朝廷恩泽美使必承诲为之。
    汉高从诲为荆南节度使乾元年遣人押送朗州马希萼奏事官沈从进至京师乞加恩命希萼初与潭州马希广争立希广用欧弘练张仲荀谋厚赂朝廷请不行朗州恩命及从诲革面自新。又援引希萼求通於朝盖欲离间潭郎成其覆亡之祸也。朝廷知其意累降诏示谕。又诏希萼希广和解之。又云：乾三年湖南马希广上言臣当道去九月内量发兵士往朗州招安户民不料偶失威严遂中奸便须谋补卒爰议班师朗州自闻当道抽退已来狂谋益甚。又探得荆南继差人下淮南与广州三处结构荆南欲取澧朗州广南攻桂州淮南欲取湖南兼即日淮南支鄂州管内租税衷私令荆南供给朗州。且如山结连可知事势其朗州已入附於淮甸。又纳款於荆南兴破家亡国之心作瓜剖豆分之势兼诱草贼烧却近封顾基扃而危。若缀旒视黎庶而困於涂地弦衰柱促言发涕流伏乞圣慈念以臣四世勤王三面受敌欲兴师旅动碍寇雠望特降丝纶聊差貔虎亦知朝廷北面托落分兵处多故不敢大段挠於兵力只乞差借许蔡卿军三五千人马一千骑内得王师二千来人夹带南渡只到澧州屯驻以断淮南与荆南援助之路不劳血刃只仗朝廷则当道出兵不难克复安危系虑翰墨难穷庶回雷电之光以救荡平之扌建谨差押衙焦文谏驰奏披沥以闻。
    後赞为飞龙使乾末宰相杨侍卫亲军使史宏肇执权赞以久次未迁颇怀怨望乃与枢密承旨聂文进等构变及难作赞与同党更侍帝侧剖判戎事。且防间言北郊兵败赞窜归兖州慕容彦超执之以献有司鞫赞伏罪周太祖命诛之。
    周齐藏珍行濠州刺史及张永德与李重进互有间言藏珍亦尝游说於重进洎寿阳兵回诸将中有以藏珍之言上奏者世宗怒因急召赴阙至是以其冒称捡扌交官因以毙之盖不欲暴其恶迹也。
    ○总录部　交恶
    夫良士之入官也。故当秉至公之诚蕴好贤之志同享君禄共熙庶政而悖之者交怀忌前之心惟图自安之计以巳长而格物或素贵而骄人戾其情好发彼阴伏论交既定因贿财而轻绝位在巳上乃谗构而被绌岂惟小人之逞志信乃有国之不幸秦誓曰：人之有技娟疾以恶之人之彦圣而违之俾不通远哉！斯言可以戒也。
    鲁季桓子嬖臣曰：仲梁怀与阳虎有隙阳虎欲逐怀公山不狃止之（不狃为季氏宰）其後怀益骄阳虎执怀桓子怒阳虎因囚桓子与盟而释之阳虎繇此益轻季氏汉爰盎为吴相王厚遇盎盎素不好晁错错所居坐盎取避盎所居坐错亦避两人未尝同堂语。
    朱买臣为丞相长史张汤为御史大夫始买臣与严助俱侍中贵用事汤尚为小吏趋走买臣等前後汤以廷尉治淮南狱排陷严助买臣怨汤及买臣为长史汤数行丞相事知买臣素贵故陵折之买臣见汤坐床上弗为礼买臣怨常欲死之後遂告汤阴事汤自杀帝亦诛买臣。
    戴长乐为太仆而光禄勋杨恽性刻害好发人阴伏同位有忤巳者必欲害之以其能高人繇是多怨於朝廷与长乐相失恽卒以是败（卒终也。）。
    後汉孔融为少府时曹公忌融御史大夫山阳郗虑字言不动容以礼之也。为音于伪切致死以害之鸿豫少受学于郑玄献帝常时见虑融问融曰：鸿豫何优长融曰：可与道未可与权虑举笏曰：融昔宰北海政散人离其权安在遂与融互相长短以至不睦曹操以书和解之。
    许劭字子将汝南平舆人为郡功曹邵邑人李逵壮直有高气劭初善之而後为隙。又与从兄靖不睦时议以此少之。
    魏徐宣广陵人也。与同郡陈矫并为纲纪二人齐名而私好不协。
    孙礼涿郡人位至司空与卢毓同郡时辈而情好不睦为人虽互有长短然名位略齐（卢毓为仆射典选举疾病逊位为司空薨）。
    蜀杨仪为尚书先主称尊号东征吴仪与尚书令刘巴不睦左迁遥署弘农太守。
    吴孙辅政迁大将军初孙峻从弟虑与诛诸葛恪之谋峻厚之至右将军无难督受节盖平九官之事遇虑薄於峻时虑怒与将军王谋杀杀虑服药死。
    晋牵秀累迁司空从事中郎与帝舅王恺素相轻侮恺讽司隶荀恺奏秀夜在道中载高平国守士田兴妻秀即表诉被诬论恺秽行文辞亢厉以讥诋外戚於时朝臣虽多证明其行而秀盛名美誉繇是而损遂坐免官。
    王羲之为会稽内史时骠骑将军王述少有美誉与羲之齐名而羲之甚轻之繇是情好不协述先为会稽以母丧居郡境羲之代述止一吊遂不重诣述每闻角声谓羲之当候已取洒扫而待之如此者累年而羲之竟不顾述深以为恨及述为杨州刺史将就徵周行郡界而不过羲之临发一别而去先是羲之尝谓宾友曰：怀祖正当作尚书耳（怀祖述字）投老可得仆射更求会稽便自邈然及述蒙显授羲之耻为之下遣使诣朝廷求分会稽为越州行人失辞大为时贤所笑既而内怀愧叹谓其诸子曰：吾不减怀祖而位遇悬邈当繇汝等不及坦之故耶。
    前秦王猛苻坚时为司徒录尚书事亲宠愈密朝政莫不繇之特进樊世氐豪也。有大勋於苻氏负气倨傲众辱猛曰：吾辈与先帝共兴事业而不预时权君无汗马之劳何敢专管大任是为我耕稼而君食之乎！猛曰：方当使君为宰夫城门不尔者终不处於世也。猛言之於坚，坚怒曰：必须杀此老氐然後百僚可整俄而世入言事坚谓猛曰：吾欲以杨璧尚主璧何如人也。世勃然曰：杨璧臣之婿也。婿已久定陛下安得令之尚主乎！猛让世曰：陛下帝有海内而君敢竞婚是为二天子安有上下世怒起将击猛左右止之世遂鬼言大骂坚因此发怒命斩之於西厩自是公卿以下无不惮猛焉。
