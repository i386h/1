<!-- { "loadSidebar": true } -->
    巴郡南郡蛮本有五姓巴氏樊氏樊氏（音审）相氏郑氏皆出於武落锺离山（世本曰：廪君之先故出诬诞也。）其山有赤黑二穴巴氏之子生於赤穴四姓之子生於黑穴未有君长俱事鬼神乃共掷剑於石穴约能中者奉以为君巴氏子务相乃独中之众皆叹。又令各乘土船约能浮者当以为君馀姓悉沉惟务相独浮因共立之是为廪君乃乘土船从夷水至盐阳（荆州图曰：副夷县有温泉古老相传此泉元出盐於今水有盐气县西一独山有石穴有二大石并立穴中相去可一丈俗名为阴阳石阴石常湿阳石常燥盛弘之。《荆州记》曰：昔廪君浮夷水射盐神于阳石之上案今施州清江县水一名盐水源出清江县西都亭山水经云：夷水巴郡鱼复县注云：水色清分十丈沙石蜀人见澄清因名清江也。）盐水有女神谓廪君曰：此地广大鱼盐所出愿留共居廪君不许盐神暮取来取宿旦化为虫与诸虫群飞掩蔽日光天地晦冥积十馀日廪君思其便因射杀之天日开明（世本日廪君使人操青缕以遗盐神曰：婴此即相宜云：与女俱生不宜将去盐神受此而婴之廪君即立阳石上应青缕而射之中盐神死天乃大开也。）廪君，於是君乎！夷城四姓皆臣之廪君死魂魄世为白虎巴氏以虎饮人血遂以人祠焉及秦惠王并巴中以巴氏为蛮夷君长世尚秦女其民爵土不更有罪得以爵除其君长岁出赋二千一十六钱三岁一出义赋千八百钱其民户出家布八丈二尺鸡羽三十钅侯（。《说文》家南蛮夷布也。音公亚切毛诗四钅侯既均仪礼钅侯矢一乘郑元曰：钅侯犹候也。候物射之也。三十钅侯一百四十九俗本家作蒙钅侯作镞并误也。）汉兴南郡太守靳︹请一依秦时故事至建武二十三年南郡氵屠山蛮雷迁等始反叛（氵屠音屠）冠掠百姓遣武威将军刘尚将万馀人讨破之徙其种人七千馀口置江夏界中今沔中蛮是也。
    僬侥国後汉时通焉自言我海西人海西即大秦也。獠者盖南之别种也。自汉中达邛笮洲洞之间所在皆有其种多散居山谷中不辨姓氏南本鸟蛮之别种。
    蒙氏蛮谓王为诏自言哀牢之後代居蒙舍州为渠帅在汉永昌故郡东姚州之西。
    哥罗国汉时闻焉在东南亦曰：哥罗富沙罗国云：其王姓天梨天钵罗。
    附国者蜀郡西北二千馀里即汉之南夷也。有嘉良夷即其东部所居种姓自相率领土俗与附国同西爨南宁之渠帅也。其王自云：本河东安邑人七世祖仕晋为南宁太守属中国乱遂王蛮夷梁元帝时南宁州刺史徐文盛徵诣荆州有爨瓒者遂据南宁之地。
    白马蜀之西冉ζ以东君长以十数白马最大皆氐类也。
    东女国西羌之别种以西海中复有女国故称东女焉。
    西域大月氐本行国也。居敦煌祁连间匈奴冒顿单于攻破月氐老上单于杀月氐月氐乃远去过大陇西击大夏而臣之其馀小众不能去者保南山羌号小月氐初月氐为匈奴所灭分其国为体密双靡贵霜顿都密凡五部翎侯（一云：小月氐国都富楼沙城其王本大月氐王寄多罗子也。寄多罗为匈奴所逐西徙後令其子守此城因号小月氐）宾国北与大月氐接匈奴破大月氐大月氐西君大夏而塞王南君宾（君谓为之君也。）塞种分散往往为数国（即所谓释种者也。亦语颇有轻重）自疏勒以西北休循捐毒之属皆故塞种也。
    乌孙国东与匈奴西北与康居西与大宛南与城郭诸国相接本塞地大月氐居其地後乌孙昆莫破大月氐大月氐徙西臣大夏而乌孙昆莫居之故乌孙民有塞种大月氐种。
    龟兹国者西域之旧国者也。後汉光武时其王名弘为莎车王贤所杀灭其族贤使其子则罗为龟兹王国。又杀则罗匈奴立龟兹贵人身毒为王。
    西夜国王号子合东与皮山西南与乌乇北与莎车西与蒲犁接蒲犁及依耐无雷国皆西夜类也。西夜与胡异其种类羌氐行国（言不土著也。）。
    中天竺国一名身毒身毒即天竺盖传译音字不同其实一也。从月支高附以西南至西海东至盘越列国数千里每国置王其名虽异皆身毒也。或云：摩伽国（亦云：婆罗门）昔有婆罗门领徒众千人肄业於树下树神降之遂为夫妇宫室自然而立僮仆甚盛，於是使役百神筑垒以绕之经日而就此後有阿育王复使鬼垒石为宫阙皆雕文刻镂非人所及阿育王颇行苛政置炮炙之刑谓之地狱今城中见有其迹焉。
    狮子国天竺旁国也。其国旧无人民止有鬼神及龙居之诸国商估来共市易鬼神不见其形但出珍宝显其所堪价商人依价取之诸国人闻其土乐因此竞至或有停住者遂成大国。
    波斯国其先有波斯匿王者子孙以王父字为氏因为国号。
    大食国大波斯之别种也。隋大业中有波斯胡人牧於俱纷摩地那之山忽有狮子从地踊出人语谓胡人曰：此山西有三穴穴中大有兵器汝可取之至穴中有刀及槊甚多石上有文教其反叛，於是纠合亡命渡恒曷水劫夺商旅其众渐盛遂割据波斯西境自立为王波斯拂各遣兵讨之反为所败其王姓大食名啖密莫未腻至唐高宗时来朝贡自云：有国已三十四年历三王矣。
    蒲类本大国也。前西域属匈奴而其王得罪单于单于怒徙蒲类人六千馀口内之匈奴右部阿恶地因号曰：阿恶国南去车师後部马行九十馀日人口贫羸逃亡山谷间故留为国。
    湟中月氐胡其先大月氐之别也。旧在张掖酒泉地月氐王为匈奴冒顿所杀馀种分散西逾葱岭其羸弱者南入山阻依诸羌居止遂与共婚姻。
    康国者康居之後也。迁徙无常不恒故地然自汉以来相承不绝其王本姓温月氐人也。旧居祈连山北昭武城因被匈奴所破西逾葱岭遂有其国支庶各分王故康国左右诸国并以昭武为姓示不忘本也。钅发汗国都葱岭之西五百馀里古渠搜国也。王姓昭武字阿利浃。
    安国汉时安息国也。王姓昭武氏与康国同族。
    何国都那密水南数里旧是康居地也。其王姓昭武亦康国王之族类而。
    漕国在葱岭之北汉时宾国也。其王姓昭武字顺达康国王之宗族。
    乌那曷国都乌浒水西旧安息之地也。王姓昭武亦康国种类。
    穆国都乌浒河之西亦安息之故地与乌那曷为邻其王姓昭武亦康国之种类也。
    史国都独莫水南十里旧康居之地也。其王姓昭武亦康国王之支庶俗同康国。
    米国都那密水西旧康居之地也。无王其城主姓昭武康国王之支。
    西羌之本出自三苗姜姓之别也。其国近南岳及舜流四凶徙之三（三危山在今沙州敦煌县东南）危河关之西南羌地是也。其俗氏族无定，或以父名母姓为种号秦厉公时有无弋爰剑者为秦所拘执以为奴隶不知爰剑何戎之别也。後得亡归而秦人追之急藏於岩穴中得免羌人云：爰剑初藏穴中秦人焚之有景象如虎为其蔽火得以不死既出。又与劓女遇於野遂成夫妇女耻其状被覆面羌人因以为俗遂俱亡入三河间诸羌见爰剑被焚不死怪其神共畏事之推以为豪河湟间少五多禽兽以射猎为事爰剑教之田畜遂见敬信庐落种人依之者日益众羌人谓奴为弋以爰剑常为奴隶故因名之其後世世为豪至爰剑曾孙忍之时秦献公初立欲复穆公之迹兵临渭首灭狄貊戎（貊音丸）忍季父邛畏秦之威将其众种人附落而南出赐支河（禹贡所谓析支也。）曲西数千里与羌绝远不复交通其後子孙分别各自为种任随所之或为牛种越羌是也。或为白马种广汉羌是也。或为参狼种武都羌是也。忍及弟舞独留湟中并多娶妻妇忍生九子为九种舞生十七子为十七种羌之兴盛从此起矣。及忍子研立时秦孝公雄强威服羌戎孝公使太子驷率戎狄九十二国朝周显王研至豪健故羌中号其为後研种及秦始皇务并六国以诸侯为事兵不西行故种人得以繁息从爰剑种五世至研研最豪健自後以研为种号十三世至烧当复豪健其子孙更以烧当为种号西羌自爰剑後子孙支分凡百五十种其九种在赐支河首以西及在蜀汉徼北前史不载口数惟参狼在武都胜兵数千人其五十二种衰少不能自立分散为附落或绝灭无後或引而远去其八十九种惟研种最强胜兵十馀万其馀大者万馀人小者数千人更相钞盗盛衰无常顺帝时胜兵合可二十万人发羌唐旄等绝远未尝往来牛白马羌在蜀汉其种别名号皆不可纪知也。（一云：白兰白狗皆西羌别种也。）。
    黄牛羌南与白马邻各有种类孕身六月而生。
    党项羌者三苗之裔也。其种有宕昌白狼皆自称猴种。又云：西羌之别种魏晋後西羌微弱其後连吐谷浑有大部落众皆强盛其族有招ビ等唐时有六府部落曰：野利越诗野利龙儿野利厥律儿黄野海梅野萃等居庆州者号为东山部落居夏州者号平夏部落宕昌国在河南国之东南益州之西北陇西之西羌种也。其先盖三苗之裔。
    高昌国阚氏为主其後为河西王沮渠茂处弟无讳袭破之其王阚爽奔于芮芮无讳据之称王一世而灭国人。又推麴氏为王名。
    嘉滑国者车师之别种也。後汉永建元年八滑从班勇击北虏有功勇上八滑为後部亲汉侯。
    白题国王姓支名史稽毅其先盖匈奴之别也。氐人有王所从来久矣。自汉开益州置武都郡排其种人分窜山谷间或在福禄或在陇左右其种非一称瓠之後或号青氐或号白氐或称蚺氐此盖虫之类而处中国人即其服色而名之也。其自相号曰：盖雅各有王侯多受中国封拜汉建安中兴国氐王阿贵白项氐王万千各有部落万馀至十六年从马超为乱超破之後阿贵为夏侯渊所攻灭万千西南入蜀其部落不能去皆降国家分徙其前後两端者置扶风美阳今之安夷抚夷二部护军所典是也。其太守善分留天水安南界今之广平魏郡所守是也。其俗语不与中国同及羌离胡各自有姓姓如中国之姓矣。此盖昔所谓西戎在於わ冀犭原道者也。今虽都统於郡国然故自有王侯在其墟落间。又故武都地阴平街左右亦有一万馀落。
    赀虏本匈奴也。匈奴名奴婢为赀始建武时匈奴衰分去其奴婢亡匿在金城武威酒泉北黑水西畜牧逐水草抄盗凉州部落稍多有数万不与东部鲜卑同也。其种非一有大胡有丁令或颇有羌杂处由本无奴婢故也。
    略阳清水氐杨氏秦汉以来世居陇右为豪族汉献帝建安中有杨腾者为部落大帅腾子驹勇健多计略始徙仇池。
    武兴国本仇池宋文帝时杨难当自立为秦王帝遣裴方明讨之难当奔魏其兄子文德聚众茄卢宋因授以爵位魏。又攻之文德奔汉中从弟僧嗣。又自立复盛茄卢卒文德弟文洪为白水太守屯武兴宋世以为武都王武兴之国自此始矣。
    邓至羌者羌之种也。有像舒治者世为白水酋帅乃自称王焉。
    契力何之先铁勒别部之酋长也。父葛隋大业中继为特勒以地逼吐谷浑所居隘狭。又多瘴疠遂入龟兹居於热海之上。
