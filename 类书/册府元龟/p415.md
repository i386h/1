<!-- { "loadSidebar": true } -->
五月遣使者以太牢祭周文王於酆祭武王於镐孝明熙平元年七月诏曰：先贤列圣道冠生民仁风盛德焕乎！图史暨历数永终迹随物变陵隧杳蔼鞠为茂草古帝诸陵多见践藉可明敕所在诸有帝王坟陵四面各五十步勿听樵牧。
隋文帝开皇十四年十月诏曰：齐梁陈往皆创业一方绵历年代既宗祀废绝祭奠无主兴言矜念良以怆然莒国公萧琮及高仁英陈叔宝等宜令以时修其祭祀所须器物有司给之。
炀帝大业二年十二月诏曰：前代帝王因时创业君民建国礼尊南面而历运推移年世永久丘垄残毁樵牧相趋茔兆堙芜封树莫辨兴言沦灭有怆于怀自古以来帝王陵墓可给随近十户蠲其杂役以供守视。
五年二月次於阌乡诏祭古帝王陵。
唐高祖武德七年幸楼观以太牢祭隋文帝陵。
太宗贞观四年九月诏曰：朕丕承先绪积庆累仁上纂鸿基克隆宝祚钦。若稽古缅想往册英声茂实志深褒尚始兹巡省眺瞩中涂汉氏诸陵北阜斯寂寥千载邈而无祀揽辔兴怀慨然遐念开辟以降肇有司牧历选列辟遗迹可观良宰名卿清徽不灭宜令所司普加研访，爰自上古洎于隋室诸有名王圣帝盛德宠功定乱弭灾安民济物及贤臣烈士立言显行纬武经文致君利俗丘垄可识茔兆见在者各随所在条录申奏每加巡简禁刍牧春秋二时为其致祭。若有隳坏即宜修补务令周尽以称朕意。
六年三月以少牢祭隋文帝陵闰六月遣使以少牢祭汉惠帝陵。
十一年二月幸雒阳敕有司祭汉文帝於霸上。
十五年二月行幸经古帝王陵并遣使致祭十月行经隋文帝陵祭以太牢。
高宗显庆二年二月帝在雒阳宫遣使以少牢祭汉光武帝後魏孝文帝等陵帝自为文。
十月幸许州次自善顿遣使祭魏明帝高平陵帝自制祭文。又遣使祭後汉光武原陵明帝节陵晋武帝峻阳陵。
麟德二年十月命有司祭殷汤晋文帝武帝陵墓及祠庙。
中宗神龙二年四月制自古帝王及圣贤墓并禁樵采。
三年冬幸温汤境内有自古帝王陵致祭。
玄宗开元十二年十一月幸东都古帝王陵并精意致祭。
十七年四月谒诸陵赦制自古帝王陵宜令所在州县致祭。
十八年正月亲迎气於东郊赦制自古帝王先有祠庙者各於郡县逐处设祭。
二十年二月赦制自古帝王各令致祭务尽诚洁。
二十二年十二月敕灵州置後魏孝文帝祠堂所有司以时享祭是州有魏故明堂遗迹乃置庙
二十三年正月亲耕藉田赦制自古圣帝明王并令所在长官以礼致祭。
天宝元年正月丁未朔受朝贺赦制自古帝王并令所繇州县致祭。
三载五月置周文王庙乃以同德十人四时配享。
十二月祀九成宫礼毕诏自古圣帝明王陵墓有颓毁者宜令管内量事修葺仍明立标记禁其樵采。
六载正月诏曰：三皇五帝道冠开辟创物垂范功济生灵继天之德在坟典而昭著勤人之祀於礼文而尚阙永言龟鉴宜示钦崇其三皇置一庙五帝亦置一庙即令所司卜择吉地营建仍以时致祭其庙共置令太常寺检校自古圣帝明王忠臣烈士陵墓有颓毁者先令修葺并禁其采樵岁月深久摧坏或多宜令所繇郡县明申前敕处分。
七载五月诏曰：古之人君存诸号氏虽事先书契而道著皇王缅怀厥初宁忘咸秩其三皇已前帝王宜於京城共置一庙仍与三皇五帝庙相近以时致祭自古受命之主创业之君皆经济艰难勘定祸乱虽道谢於往古乃功施於生人用率典章亦崇祀其历代帝王肇迹之处未有祠宇者宜令所繇郡量置一庙以时享祭取当时将相德业可称者二人配祭仍并图画立像如先有祠宇未г享祭者亦宜准此九载十一月周武王汉高祖於京城同置一庙并置官吏。
十载九月初置三皇已前帝王庙。
肃宗以至德元载七月即位诏自古圣帝明王并令所在致祭。
上元元年闰四月改元赦制自古明王圣帝并委州县长吏择日致祭。
二年九月赦制明王圣帝所在庙祀各委州县长官处洁致祭。
代宗广德二年二月南郊赦制自古圣帝明王宜令所管致祭。
永泰二年五月诏道州舜庙宜蠲近庙两户扫除从刺史元结请也。
大历四年四月坊等州节度使臧希让上言坊州有轩辕皇帝陵阙请置庙四时享祭列於祀典从之德宗贞元元年正月受朝贺赦制自古圣帝明王祠宇委长官祭祀。
宪宗元和二年正月南郊赦诏自古圣帝明王各以礼祭。
十四年正月诏以周文王武王祠宇在咸阳县俾有司精加修饰。
穆宗长庆元年七月册尊号礼毕赦制自古圣帝明王各令所在致祭。
後唐庄宗同光三年六月巡简诸陵使工部郎中李途奏昨计三十三陵及合重修下宫殿宇法物等敕关内诸陵顷因襄乱例遭穿穴多未掩修其下宫殿宇法物等各令奉陵州府扌处所管陵园修制仍四时各依例荐飨及逐陵仰差近陵百姓二十户放杂差遣充陵户备洒扫其寿陵等十二陵亦一例修掩可量置陵户。
是月敕刑部尚书李琪可充昭宗少帝改卜园陵礼仪使。又敕工部郎中李途授京兆府少尹充修奉诸陵使。
明宗天成二年三月丙寅宗正丞李郁奏两京畿甸园陵之制其地四十里曰：封山，爰自唐室已来收在公田之籍今方绍袭宜正规仪。
四月敕三京诸县有园陵处每县宜置一园陵令都勒检校勾当。
三年八月敕诸处凡有列圣真容处并令修饰。
长兴元年十月辛丑宗正丞李畴奏京畿内列圣园陵自兵乱已来人户多於陵封内开掘烧砖窑灶掘断冈阜惊动神灵此後请严切禁止奉陵州县凡有封内窑灶并宜修塞从之。
末帝清泰元年十一月己未宗正寺言御史台转报百司各抄六典令式内本司事举行职典宗庙陵园列圣陵寝多在关西梁季为贼臣盗发同光初曾差供奉官李说工部郎中李途往关西巡陵祭告属朝廷有故不行明宗天成初差丞李郁检校。又长兴四年诏掩闭无主坟墓况列圣陵寝伏遇中兴虽有修奉之言而无掩闭之实乞差官检讨修奉置陵令一员应属陵之四封各乞寺司管系诏曰：所请修奉列圣陵寝及差官宜依其陵令候事毕日以闻。
十二月丁卯诏曰：列圣陵寝多在关西中兴已来未暇修奉宜令京兆河南凤翔等府耀州乾州奉陵诸县其陵园有所阙漏本处量差人工修奉仍人给日食祭告下太常宗正寺参详奏闻。
三年五月丁酉诏京兆河南府凤翔耀州乾州等奉陵州县缘本庙陵寝中为盗发修奉未备宜令本管州府量事差人修奉其人工给食祭料并从官给。
晋高祖天福三年三月诏巡幸汴州中书奏车驾经过河南府河阳郑州汴州管界所有帝王陵庙车驾经过日以酒祭告从之。
十一月河阳侯益奏伏自收复水关日以逆贼张从宾於庄宗旧盖亭子上与官军斗敌臣以为庄皇历数虽谢精爽犹存愿静妖氛特立祠庙果应处祷寻获关防臣欲排此瓦木往就修营从之。
四年十一月乙亥太常礼官议立唐庙按武德故事祀隋之三帝请立近朝庄宗明宗闵帝三代庶合前规诏曰：德莫盛於继绝礼莫大於敬先庄宗立兴复之功明宗垂光大之业逮乎！闵帝实纂本枝。然则丕绪洪源皆尊唐氏继周者须崇后稷嗣汉者必奉高皇将启严祠当从茂典宜立高祖太宗及庄宗明宗闵帝五庙。
汉高祖乾元年正月诏曰：天下名山大川圣帝明王忠臣烈士祠庙坟墓委所在量加修葺。又诏曰：恭惟列祖园陵诸圣祠庙桑田变海当时之弓剑犹存精爽在天终古之威灵不泯载惟追感诚切永怀其雍州西京及诸州府应有诸帝陵庙仰所在修奉务令完葺。
隐帝乾元年敕我国家肇迹丰沛膺并汾盖承积德之灵再享配天之业四百年之洪绪一千载之遗风乃祖陵园先时庙貌属累朝之隔越谅如在之因循将明追孝之心当尽奉先之敬天下州府应有两汉诸帝王陵园庙宇宜令所属长吏检讨量加修饰其陵园侧近禁止刍牧樵采（时刘捭为宗正卿谓宰相曰：国家称汉庙有高祖世室而两都陵园诸国王子坟墓并合略加检饰以光圣运也。虽下此敕并无检行）。
周太祖广顺元年正月制曰：近代帝王所在陵寝合禁樵采俾奉神灵唐庄宗明宗晋高祖各置守陵十户以近陵人户充汉高祖皇帝陵置职员及守宫人时月荐享并守陵人户等一切如故仍以晋汉之裔为二王後委中书门下处分（是月宗正寺上言唐晋两庙四仲行享礼今准赦书以晋之裔为二王後其唐五庙合废从之）。
是月宗正寺言汉朝诸陵二仲差官朝拜今鼎命归周不合管系伏准赦书睿陵宫人职员时日荐享如旧二仲合差官朝拜敕睿陵如旧馀准令式处分。
二月中书门下以太常礼院言准敕迁汉庙入平宫其唐晋两庙皆五庙迁移今汉七庙未审总移只移五庙敕宜依前敕并移於平宫其法物神厨斋院祭器祭物馔料皆依中祠例用少牢光禄等寺给其读文太祝及奉礼太常寺差仲享以汉宗子为三献从之。
十一月敕唐明宗五庙在至德宫安置其徽陵上下宫所管土田舍宇宜令新除右监门卫将军李重玉为主其徽陵下宫及至德宫缘庙合留物外宜令内养刘延韬於金银器物数内量事给李重玉迁葬故淑妃王氏及许王外馀并付李重玉并尼惠能惠灯惠严等令重玉以时祀陵庙务在丰洁重玉即故皇城使李从璨之子明宗之孙也。
三年八月辛亥敕汉睿陵宜陵今後宜系鸿胪寺显德元年正月赦文前代帝王陵庙及名臣坟墓无後者所在官吏检校勿令樵采耕犁。
●卷一百七十五
○帝王部　悔过
《易》曰：不远复无悔《传》曰：过而能改善莫大焉盖君人者居兆民之上总万枢之剧虽复达聪明目逖览虚受无无莫不将不迎其或奸佞之言类夫忠信诬构之状成乎！疑似事决机而欲速刑失中而致滥而乃洗然革虑霈然出令深悟不追之悔亟救已然之非剪灭凶鬼追痛贤彦发於明诏垂之话言史传所记咸得而叙矣。
商太甲既立不明（不明居襄之礼）伊尹放诸桐（汤葬地不知朝政。故曰：放）三祀十有二以元祀十一日终至此二十六月服阙）伊尹以冕服奉嗣王归亳（冕冠也。逾月即吉服）王拜手稽首曰：予小子不明于德自底不类（君而稽首於臣谢前类善也。ウ於德故自致不善）欲败度纵败礼以速戾于厥躬（速召也。言已故纵情欲毁败礼义法度以召罪于其身）天作孽犹可违自作孽不可逭灾逭逃也。言天灾可避自作灾不可逃）既往背师保之训弗克於厥初尚赖匡救之德图维厥终（言已往之前既不能修德於其初今，庶几赖教训之德谋终於善悔过之辞）。
汉景帝既诛晁错谒者仆射邓公为校尉击吴楚还上书言军事见帝帝问曰：道军所来（道路从吴军所来也。又曰：道军所来即是从军所来耳无烦更说道路也。闻晁错死吴楚罢不邓公曰：吴为反数十岁矣。发怒削地以诛错为名其意不在错也。且臣恐天下之士扌甘口不敢复言矣。帝曰：何哉！邓公曰：夫晁错患诸侯强大不可制故请削之以尊京师万世之利也。计画始行卒受大戮（卒竟也。）内杜忠臣之口外为诸侯报仇臣窃为陛下不取也，於是帝喟然长息曰：公言善吾亦恨之拜邓公为城阳中尉。
