<!-- { "loadSidebar": true } -->
    王符安定临泾人时度辽将军皇甫规解官归安定乡人有以货得雁门太守者亦去职还家书刺谒规规卧不迎既入而问卿前在郡食雁美乎！有顷。又白符在门规素闻符名乃惊遽而起衣不及带屣履出迎援符手而还与同坐极欢时人为之语曰：徒见二千石不如一缝掖（礼记儒行孔子曰：丘少居鲁衣缝掖之衣郑玄注曰：逢犹大也。大掖之衣大袂单衣也。）言书生道义之为贵也。符竟不仕终於家高彪字义方吴郡无锡人（无锡今常州县）家本单寒至彪为诸生游太学有雅才而讷於言尝从马融欲访大义融疾不获见乃覆刺遗融。《书》曰：承服夙问从来有年故不待介者而谒大君子之门冀一见龙光以叙腹心之愿（毛。《诗》曰：既见君子为龙为光龙宠也。）不图遭疾幽闭莫启昔周公旦父文兄武九命作伯以尹华夏犹挥沐吐餐垂接白屋（白屋匹夫也。）故周道以隆天下归德公今养疴傲士故其宜也。融省书惭追还之彪逝而不顾後为内黄令卒。
    祢衡字正平平原般人也。（般县故城在今德州平昌县东）少有才辩而气尚刚傲好矫时慢物兴平中避难荆州建安初来游许下始达颍川乃阴怀一刺既而无所之至於刺字漫灭孔融荐於曹公衡自称狂病後为黄祖所杀。
    第五伦始以营长诣郡尹鲜于褒见而异之署为吏後褒坐事左转高唐令临去握臂诀曰：恨相知晚。
    赵壹汉阳西县人往造河南尹羊陟不得见壹以公卿中非陟无足以名者乃日往到门陟自强许通尚卧未起壹迳入上堂遂前临之曰：窃伏西州承高风旧矣。乃今方遇而忽然（谓死也。）奈何命也。因举声哭门下惊皆奔入满侧陟知其非常人乃起延与语大奇之谓曰：子出矣。陟明旦大从车骑奉谒造一时诸计吏多盛饣希车骑帷幕而壹独柴车草屏露宿其傍延陟前坐於车下左右莫不叹愕陟遂与言谈至曛夕极欢而去执其手曰：良璞不剖必有泣血而相明者矣。陟乃与袁逢共称荐之名动京师士大夫想望其风采及西还道经弘农过候太守皇甫规门者不即通壹遂遁去。
    岑至南阳棘阳人年少未知名往候同郡宗慈慈方以有道见徵宾客满门以至非良家子不肯见至留门下数日晚乃引入慈与语大奇之遂将俱至雒阳因诣太学受业後三府交辟并不就。
    吴步骘字子山临淮淮阴人也。世乱避难江东单身穷困与广陵卫旌同年相善俱以种瓜自给昼勤四体夜诵经传会稽集征羌郡之豪族（。《吴录》曰：征羌名矫尚为征羌令）人客放纵骘与旌求食其地惧为所侵乃共修刺奉瓜以献征羌征羌方在内卧驻之移时旌欲委去骘止之曰：本欲以来畏其强也。而今舍去欲以为高祗结怨尔良久征羌开牖见之身隐几坐帐中设席致地坐骘旌於牖外旌愈耻之骘辞色自。若征羌作食自享大案ゾ膳重沓以小盘饭与骘旌惟菜茹而已旌不能食骘极饭致饱乃辞出旌怒骘曰：何能忍此骘曰：吾等贫贱是以主人以贫贱遇之固其宜也。当何所耻时大帝为讨虏将军召骘为记室。
    晋陆机吴人也。文章冠代与弟造太常张华华素重其名如旧相识曰：伐吴之役利获二俊机後为平原内史。
    孙惠吴国富阳人成都王颍引为大将军参军奋威将军白沙督後惠擅杀[A13C]牙门将梁隽惧罪因改姓名以遁及东海王越举兵下邳惠乃诡称南岳逸士秦秘之以书干越曰：天祸晋国遘兹厄运历观危亡其萌有渐枝叶先零根株乃毙伏惟明公咨睿哲之才应神武之略承衰乱之期当倾险之运侧身昏谗之俗凶讠舀之间执夷正立则取疾奸佞抱忠怀直则见害贼臣糟非圣性所堪苟免非英雄之节是以感激於世发愤忘身抗辞金门则謇谔之言显扶翼皇家则翊主之功著事虽未集大命有在夫以汉祖之贤犹有平城之耻魏武之能亦有濮阳之失孟明三退终於致果句践丧众期於擒吴今明公名著天下声振九域公族归美万国宗贤加以四王齐圣仁明笃友急难之感同奖王室股肱爪牙足相维持皇穹无亲惟德是辅恶盈福谦鬼神所赞以明公达存亡之符察成败之变审所履之运思天人之功虎视东夏之藩龙跃海之野西谘河间南结征镇东有劲吴锐卒之富北有幽并率义之旅宣喻青徐启示群王旁收雄俊广延秀杰纠合携贰明其赏信仰惟天子蒙尘邺宫外矫诏命擅诛无辜豺狼篡噬其事无远夫心火倾移丧乱可必太白横流兵家攸仗岁镇所去天厌其德玄象著明讠谴彰见违天不祥奉时必克明公思安危人神之应虑祸败前後之徵弘劳谦日昃之德躬吐握求贤之义倾府竭库以赈贫乏将有济世之才渭滨之士含奇谟於朱唇握神策於玉掌逍遥川岳之上以俟真人之求目想不世之佐耳听非常之辅举而用之则元勋建矣。秘之不夭值此衰运窃慕墨翟申包之诚跋涉荆棘重茧而至栉风沐雨来承祸难思以管{宀几}毗佐大猷道险时吝未敢自显伏在川泥系情宸极谨先白笺以启天虑。若能沉吟际会徘徊二端徼亻幸在险请从恕宥之例明公今旋轸臣子之邦宛转名义之国指麾则五岳可倾呼翕则江湖可竭况履顺讨逆执正伐邪是乌获摧冰贲育拉朽猛兽吞狐泰山压卵因风燎原未足方也。今时至运集天与神助复不能鹊起於庆命之会拔剑於时哉！之机恐流滥之祸不在一人自先帝公王海内名士近者死亡皆如虫兽尸元曳於粪壤形骸捐於沟涧非其口无忠贞之辞心无义正之节皆希目下之小生而惑终焉之大死凡人知友独有刎颈之报朝廷之内而无死命之臣非独秘之所耻惜乎！晋世之无人久矣。今天下喁喁四海注想社稷危而复安宗庙替而复绍惟明公兄弟能弘济皇猷国之存亡在斯举矣。秘之以不才之姿而值危乱之运竭其狗马之节加以忠贞之心左属平乱之右握灭逆之矢控马鹄立计日俟命时难获而易失机速变而成祸介如石焉实无终日自求多福惟君裁之。
    陶侃为庐江郡主簿太守张夔察侃孝廉至洛阳数诣张华华初以远人不甚接遇侃每往神无忤色华後与语异之。
    梁萧琛起家齐太学博士时王俭当朝琛年少未为俭所识负其才气候俭宴于乐游乃著虎皮靴策桃枝杖直造俭坐俭与语大悦俭为丹阳尹辟为主簿刘勰为步兵校尉兼东宫通事舍人撰文心雕龙既成未为时流所称勰自量其文欲取定於沈约约时贵盛无由自达乃负其书候约出干之於车前状。若货鬻者约便命取读大重之谓为深得文理常陈诸几案。
    後魏高恭之字道穆每谓人曰：人生厉心立行贵於见知当使夕脱羊裘朝佩珠玉者。若时不我知便须退迹江海自求其志御史中尉元匡高选御史道穆奏记於匡曰：道穆生自蓬檐长於陋巷渔猎群书无纯硕之德尚好章咏乏雕之工虽欲厕影髦徒班名俊伍其可得哉！然凝明独断之主雄才不世之君无藉朽株之资求人屠钓之下不牵阖投之诮取士商歌之中是以闻英风而慷慨望路而低徊者天下皆是也。若得身隶绣衣名充直指虽谢陈王骑上之敏实有茅氏就镬之心匡大喜曰：吾久知其人欲召之遂引为御史。
    隋潘徽善属文能持论陈尚书令江扌引致文儒之士徽乃诣扌扌甚敬之释褐新蔡王国侍郎。
    唐孙逖幼而英俊始年十五谒雍州长史崔日用小之令为土火炉赋握翰即成辞理典赡日用览之骇然遂为忘年之交官至中书舍人。
    陆贽为华州郑县尉罢秩东归省母路由寿州刺史张镒有时名贽往谒之镒初不甚知留三日再见与语遂大称善贽後至宰相。
    武儒衡擢进士第故相国郑馀庆性俭自持不事华洁後进趋其门多垢巾败服以望其知馀庆见之必悦以为风俗因已而厚儒衡每谒见未尝取易所好但高言直论与之切磨盖。若不知馀庆之所尚尔馀庆因此亦嘉重之终兵部侍郎。
    柏耆将军良器之子素负志气纵横家流会王承宗再以常山叛朝廷稍厌武事思用恩泽濡煦耆为处士於行营以书干裴度愿为是行承宗果请质二男献两郡既而畴其使功之谏列。
    刘三复润州句容人以所业文诣郡干谒浙西观察使李德裕德裕阅其文倒屣迎之。
    後唐司空属天子播迁三辅大乱乃还乡里罗绍威为节度副大使以所业干之幕客公乘亿为延誉罗宏信署为府参军辟馆驿巡官。
    李琪字台秀昭宗时李父子以文学知名於时琪年十八九袖赋一轴谒览赋惊异倒屣迎门因出琪哑锺捧日等赋指示谓琪曰：予常患近年文士辞赋皆数句之後未见赋题吾子入句见题偶属典丽吁可畏也。琪由是益知名。
    晋张希崇字德峰幽州苏县人也。希崇少通左氏春秋复癖於吟咏刘守光为连帅惨酷不喜文士希崇乃掷笔入谒军门以求自效守光纳之渐升为礻卑将。
    ●卷九百一
    ○总录部　公直
    灭私之谓公正曲之谓直君子之懿德也。自上古之世移至公之道废则情胜於理恩克於义心繇利易政以势迁自非时厥中庸好是正直执不回之道守无颇之性则焉能献替可否不以雠而掩贤阅实宪章不以亲而害法临事尽节靡顾於妻孥当官而行罔避於权右形奏列而无隐斥问遗而不通故能成刚毅之风全忠信之行先圣所以嘉叹良史所以攸书宜乎！为後世之懿范也。史鱼为卫大夫孔子曰：直哉！史鱼邦有道如矢邦无道如矢（有道无道行直如矢言不曲）。
    叔向为晋大夫晋邢侯与雍子争畜阝田（邢侯楚申公巫臣之子也。雍子者亦故楚人也。）久而无成士景伯如楚（士景伯晋理官）叔鱼摄理（摄代景伯）韩宣子命断旧狱罪在雍子雍子纳其女於叔鱼叔鱼蔽罪邢侯（蔽断也。）邢侯怒杀叔鱼与雍子於朝宣子问其罪於叔向叔向曰：三人同罪施生戮死可也。（施行罪也。）雍子自知其罪而赂以买直鲋也。鬻狱邢侯专杀其罪一也。已恶而掠美为昏（掠取也。昏乱也。）贪以败官为墨（墨不洁之称）杀人不忌为贼（忌畏也。）夏。《书》曰：昏墨贼杀（逸书三者皆死刑）皋陶之刑也。请从之乃施邢侯而尸雍子与叔鱼於市仲尼曰：叔向古之遗直也。（言叔向之直有古人之遗风）治国制刑不隐於亲（谓国之大问已所答当也。至於他事则宜有隐）三数叔鱼之恶不为末减（末薄也。减轻也。皆以正言之）曰：义也。夫可谓直矣。（於义未安直则有之）平丘之会数其贿也。（谓言冫卖货无厌）以宽卫国晋不为暴归鲁季孙称其诈也。（谓言鲋能也。）以宽鲁国晋不为虐邢侯之狱言其贪也。以制刑书晋不为颇三言而除三恶加三利（三恶暴虐颇三恶除则加三利）杀亲益荣（荣名益也。）犹义也。夫（三罪唯答宣子问不可以不正其馀则以直伤义故重疑之）。
    解狐为魏大夫与荆伯柳有怨文侯问於解狐曰：寡人将立西河守谁可用者解狐对曰：荆伯柳者贤人殆可文侯曰：是文侯将以荆伯柳为西河守荆伯柳问左右谁言我於君左右皆曰：解狐也。荆伯柳往见解狐而谢之曰：子宽臣之过而言於君谨再拜谢解狐曰：言子者公也。怨子者私也。直事以行怨子如故张弓射之走十步而殁。
