<!-- { "loadSidebar": true } -->
    元和四年二月丁夕阝制曰：王者重辅弼之任明进退之宜闻善则升知否则舍兹朕所以推诚不惑与物无私者也。银青光禄大夫门下侍郎同中书门下平章事兼弘文馆大学士上柱国赐紫金鱼袋阳武县开国侯郑早以令闻入此禁署永惟勤绩出授台司期尔有终规予不逮岁月滋久谋猷浸微罔清静以慎身每因循而保位既乖素履。且郁皇猷宜副群情罢兹枢务朕以其久居内职素事先朝恩厚君臣贵全终始俾从优之秩用示宽大之恩可太子宾客。
    五年九月中书侍郎平章事监国史裴以疾请告十一月罢为银青光禄大夫兵部尚书。
    六年正月壬辰制曰：爰立辅臣以熙庶绩聿膺其任是亦难能至於明用舍之宜全始终之道兹惟大体宁忘予怀中散大夫守门下侍郎同中书门下平章事兼弘文馆大学士上柱国赐紫金鱼袋李藩早以学行闻于缙绅洎升朝端克慎素履顷者拔於非次列在钧衡是宜直已以佐时匪躬而纳诲用副明奖越於常伦而授任以来再逾年序夙夜之勤虽著弼谐之效未孚将何以允至公之求成天下之务宜辍黄枢之重尚居端尹之崇尔其勉之式副优礼可守太子詹事散官勋赐如故藩素有清名及追李吉甫於淮南未至藩有拒之之意吉甫至颇不平屡攻其短遂罢焉。
    十月门下侍郎同平章事李逢吉罢相将讨淮蔡日久王师数不利言事者多以罢兵为请逢吉附其议宪宗不悦无何比部员外郎张宿以他门进逢吉出为濠州刺史宿上疏自理宪宗将擢为谏议大夫逢吉廷争久之。且曰：去臣用宿可也。繇是。又忤旨遂罢相。
    八年正月辛未制曰：文昌六官宗伯掌礼选授之重自昔攸难非夫台衮之臣分全於始终缙绅之议素洽於群伦则无以允是优崇膺兹名秩正议大夫守礼部尚书同中书门下平章事上柱国扶风郡开国公权德舆奥学雄词虚襟旷度禀中和之气弘信厚之规夙彰厥猷历践清华乃者回翔省阁祗服大僚咸推镇俗之风遂致济川之望朕永惟理本宵旰在怀常期献纳之功深属弼谐之任爰徵佥论俾列鼎司勤劳亟步於岁时谦挹每形於造次是用委春卿之职辍枢务之殷任事呈能庶先会府帅属而理汝往钦哉！可守礼部尚书。
    九年二月癸卯制曰：辅相之任所贵乎！纳忠进退之宜重於申礼其有以劳奉国以疾固辞聿怀谦让之风是举优崇之典朝议大夫守中书侍郎同中书门下平章事上柱国高邑县开国男食邑三百户赐紫金鱼袋李绛端庄秉彝亮直循道抱凌寒之劲节标肃物之贞规尝以懿文参于内署亦以公望贰于地卿竭其器能茂著宦业洎居衮职左右朕躬远虑必陈谠言无隐竭致君之志弘济俗之方确然真心郁有休问而步履婴疹趋侍为难披诚上闻稽首求免乃眷毗倚久之未从星霜屡迁衷恳弥激宗伯秩礼时惟大寮宜从喉舌之班用辍盐梅之寄庶因清简俾遂顺真膺兹宠章敬服尔命可守礼部尚书官封赐如故。
    十一年八月壬寅诏曰：朕恭已临人励精思理二三执政繇吾股肱念始终之罔亏於进退而尤重苟或将明失中辅导不专依违于怀尚慎斯举君臣之义，岂不弘乎！中大夫守中书侍郎同中书门下平章事上骑都尉赐紫金鱼袋韦贯之早著淑声累更显贯润以文藻懿其风猷爰膺选众之求式伫弼予之美而自当钧轴屡变星霜虚怀以听未闻至论非启沃之道有所不行何燮谐之功蔑尔无效欲抑浮华之路在捐朋党之私人亦具瞻事将奚副用解枢机之务俾居衡镜之职克久斯任宜和厥心可守尚书吏部侍郎散官勋如故时贯之以蔡镇未平天下劳於饣鬼饷虑或水旱乘之则力屈难振屡请缓承宗而专讨元济繇是与裴度争是非於帝前时专任度以戎事故罢贯之以望其功成初贯之为相严身律下以清流品为先故门无杂宾有张宿者利口得亻幸於宪宗擢为左补阙将使淄青宰臣裴度欲为请章服贯之曰：小人以他门获进吾辈未能排抑岂宜假其恩宠耶所议遂寝宿深衔之卒为所构诬以朋党罢为吏部侍郎不涉旬出为湖南观察使。
    十三年戊戍诏曰：夫为君者求旧以申其用施恕以遂其情为臣者陈力以效其能奉身以明其志故在上则始终之道备居下则进退之义全兹惟休哉！用厚德礼银青光禄大夫守门下侍郎同中书门下平章事上柱国江夏县开国侯食邑一千户李居洁履方端明审固有沉毅庄重之质有坚刚迅疾之心劲节夙表於屯夷利器久彰於中外朕所以迹其众善询及庶工登之台阶授以政柄将欲藉其硕望弘厥壮猷而固辞之诚再疏颇切然犹不允其请所冀或副予怀迨此旬时劳于夙夜益愿顺养坚称衰疾宜罢枢轴之殷俾居喉舌之重就高秩式示优崇可守户部尚书。
    十四年十二月乙卯制曰：致君之道爰在辅臣发挥正经端理教化或伦未叙公议不明免其所职盖常典也。正议大夫守中书侍郎同中书门下平章事上柱国赐紫金鱼袋崔群根於温恭发以词彩践履台阁润色丝纶尝以敏才列於宥密考能观行益表谦勤擢处钧衡用参大政缉熙之绩每竭其谋猷翊赞之心亦彰於夙夜朕旰食思理注於话言善而可行无不虚受而顾问之际谓近於至公详取之间或违於事实将何以同底于道化洽万方宜罢印於中枢俾报政于外服优以显秩尔其勉之可使持节都督潭州诸军事守潭州刺史兼御史大夫充湖南都团练观察处置等使勋赐如故。
    穆宗长庆元年正月制曰：师长庶工总详六职重任久旷益难其人自非体参股肱位列钧鼎能引年以知退致礼而加恩则授受之间何以允兹任也。朝议大夫守门下侍郎同平章事袭徐国公萧亻免门承华衮位列清华用能周物志在佐时勤内署之论思肃南台之纲纪朕初承天序擢处台阶推一心献纳之诚赞四方经营之绩及此逾岁累陈恳词微恙所侵坚请难夺朕忧勤庶政亲委大臣务厚始终以全进退既谢弼谐之任宜加端揆之崇尔其戒之服我优秩可守尚书右仆射勋赐如故亻免以西川节度使王播前任盐铁使日广进财货强名羡馀固位窃恩不惮清议及镇益部。又倾竭贡献以图台衡宰相段文昌助之势不可遏亻免遂於阁内及延英殿屡谏不纳乃以官进退冀帝感悟竟不从故有是拜。
    二年二月制曰：宰相者朕之腹心和合天下在乎！镇靖藩服兼附亲远方将弘遂物之宜必有更张之道正议大夫守中书侍郎同中书门下平章事武骑尉赐紫金鱼袋崔植往在先朝颇推廉直驯行唯谨保万石之风清德不渝绍四公之业遂左掖实著能名驳正之美称於朝列朕以孝公太傅代载忠贞擢於相门授以台席顾惟寡昧奉。若丕图每念为君之难敢忘从谏之义推诚听纳虚已咨询庶洽群心以迎和气叔敖是期於秉羽汲黯谓致於寝谋宵分以兴日旰忘食昔藩国多事平津让侯阴阳未和石庆辞位惟尔谦逊岂尝求安称疾拜章勤亦至矣。虽忄曷日之年未及而履冰之意尚坚遂辍枢机用成美志崇以天秩长以秋官君臣之间朕无所愧可刑部尚书散官勋赐如故植在相位端慎信厚有馀而无开物成务之用属穆宗初幽镇阻兵方隅多事机务壅滞繇植而失者居多後因坚卧拜章请免遂以刑部尚书罢相。
    六月甲子制曰：朕端已推诚资於辅相求人与众谅在︳谟所以徇公卿之言从士庶之望辍任淮海俾居台阶举先朝勋业之臣当四海具瞻之任推心委柄期在贤能诚效靡孚余将安望光禄大夫守司空兼门下侍郎同中书门下平章事上柱国晋国公食邑三千户裴度器本端诚道惟蹇谔挺松筠之操蕴桂玉之姿望积岩廊功书竹帛策勋报爵宠极人臣朕恭守睿图推心辅弼聿求隽彦思致雍熙推论道之司再授枢衡之任虚心有日伫乃嘉猷而鼎饪未调弛张异制诚宜有犯无隐忠谠必陈使余诚怀不惑闻听何苟容於造次致有间於笙簧棘木既穷匪辞焉验昔汉以阴阳不和册免丞相今尔︳谟或爽宜罢台司畴勋绩以尚功录忠劳而念旧俾居右揆非谓左迁用宗师长之荣勿以优自薄可守尚书右仆射散官勋封如故。
    又制曰：宰相者列位岩廊权参造化内操政柄上代天工朕嗣守丕图思兴至理每於擢用冀获隽良为善有闻必资奖宠罹於谤用罢台阶通议大夫守尚书工部侍郎同中书门下平章事上柱国赐紫金鱼袋元稹游艺资身明经筮仕累应科选益振芳华茂识宏才登名晁董之列佳辞丽句驰声鲍谢之间顷在宪台尝推举职比及迁黜亦以直闻是以擢以周行典斯诰命洎参密近旋委台衡宜竭谋猷尽於毗赞而乃不思弘益之道遂婴诖误之嫌察以中情虽非为已行兹左道岂曰：效忠体涉异端理宜偕黜朕以君臣之分贵获始终任使之时亦闻献恳每思加膝宁忍坠泉犹宏在宥之心俾列专城之寄左都之大三辅推雄控压关河连属宫苑勉於政绩副我恩私可使持节同州诸军事守同州刺史充本州防御长春官等使散官勋赐如故。
    文宗开成四年五月景申以右仆射兼门下侍郎国子祭酒平章事郑覃为右仆射以门下侍郎同平章事陈夷行为吏部侍郎覃以门俭入仕少清苦贞退不造次与人接狎位至国相所居未尝修饰才足以庇风雨家无媵妾时人仰其素风顷李宗闵在相位尝有侮易之言後李德裕入相骤加引用覃故怨宗闵而厚於德裕凡宗闵之交游引用者覃尽以朋党排之时人以此不直夷行以文学进身独不群比及为宰相素与宗闵有隙故善於覃以排斥朋党为已任而多及善良因并命罢之。
    懿宗乾符六年黄巢陷桂州五月贼围广州仍与广南节度使李浙东观察使崔ギ书求保荐乞天平节钺ギ上表论之诏公卿议其可否宰相郑畋卢携争论於中书词语不孙俱罢为太子宾客分司东都。
    僖宗即位时刘邺为相及萧仿崔彦昭秉政素恶邺乃罢邺知政事捡校尚书左仆射同平章事扬州大都督府长史淮南节度使是日邺押班宣麻竟通事引邺内殿谢不及笏记邺自叙十馀句语云：霖雨无功深愧代天之用烟霄失路未知归国之期帝为之恻然。
    昭宗乾宁二年八月司空门下侍郎平章事监修国史诸道盐铁转运崔昭纬罢知政事为太子宾客昭纬性奸纤忌前内结中人外连藩帅属朝廷微弱每援以陵人主昭宗明察心不能堪以诱召二镇将兵诣阙贼杀宰相内臣帝深切齿会太原之师诛王行瑜罢相授仆射。又以附汴州再贬梧州司马寻降制数其罪中使至荆南斩之。
    明宗天成二年丙戍制曰：朕恭膺大宝虔荷丕基选众与能克保君临之道宝贤念旧庶符帝赉之资繇是推以腹心授之衡柄冀扶持於寡昧申启沃於始终其乐在宴安勇於冲退宜暂均於劳逸思显示夫优隆光禄大夫门下侍郎兼工部尚书平章事监国史上柱国乐安郡开国侯食邑一千户任圜天授宏材波澄伟度早负公侯之器深怀将相之资智擅圆方谋惟通变先皇帝中兴景运再造鸿图夙参佐命之功迥著安时之业克平邛蜀大扫妖氛郁有殊庸雅为良弼朕惟薄德寻所注怀，爰自六卿擢居四辅秉国钧之重任掌邦计之剧权内罄沃心外彰陈力方期委任遽阅封章曲徇汝怀固违朕旨既披陈而莫抑在进退之有常宜更凤沼之尊俾践龙楼之秩勉从顺养勿替谋猷可落平章事太子少保。
