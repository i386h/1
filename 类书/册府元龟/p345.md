<!-- { "loadSidebar": true } -->
後周高祖武帝保定元年六月遣治御正殷不害等使於齐。
十二月陈遣使来聘。
二年正月以陈主弟顼为柱国送还江南。
九月陈遣使来聘。
三年七月陈遣使来聘。
十月陈遣使来聘。
四年九月陈遣使来聘。
五年十一月陈遣使来聘。
天和三年八月齐请和亲遣使来聘诏军司马逞兵部尹公正报聘焉。
十一月遣开府崔彦小宾部元使於齐时韦孝宽为骠骑大将军镇玉壁齐人遣使至玉壁求通好而晋公护以其相持日久绝无使命一日忽来求交易疑别有故。又以皇姑皇世母先捉在彼因其请和之际或可致之遂令司门下大夫尹公正至玉壁共孝宽详议孝宽乃於彼盛设供帐令公正接对使人兼述皇家亲属在东之意使者辞色甚悦时。又有汾州胡抄得关东人孝宽复放东还并致书一牍具陈朝廷欲敦邻好齐遂以礼送皇姑及护母等先是护母阎姬与皇第四姑及诸戚先没在齐皆被幽絷护为宰相之後每遣间行寻求莫知消息至是并许还朝。且请和好四年皇姑先至齐主以护既当重权乃留其母以为後图仍令人为书与护曰：天地隔塞母子异所三十馀年存亡断绝肝肠之痛不能自胜想汝悲思之怀复何可处吾自念十九入汝家今已八十矣。凡生汝辈三男三女今日目下不睹一人兴言及此悲缠肌骨赖皇齐恩恤差安衰暮。又得汝杨氏姑及女嫂刘及汝新妇等同居颇亦自但为微有耳疾大语方闻行动饮食幸无多损今大齐圣德远被特降鸿慈既许归吾於汝。又听先致音耗积稔长悲豁然获展此乃上侔造化将何报德汝与吾别之时年尚幼小以前家事，或不委曲昔在武川镇生汝兄弟大者属鼠第二者属兔汝身属蛇鲜于修礼起日合家大小先在博陵郡住相将欲向左人城行至唐河北被定州官军打散汝祖及第二叔时俱战亡汝叔母贺拔及儿元宝汝叔母纥干及儿菩提并吾与汝六人同被擒捉入定州城未将间将吾及汝送与元宝掌贺拔纥干各州分散宝掌军营在唐城内经停三日宝掌所掠得男人妇女可六七十人悉送向京吾时与汝同被送限至定州城南夜宿乡人姬库根家茹茹奴望见鲜于修礼营大语吾云：我今走向今军既至营遂告我辈在此明旦日出汝叔将兵要截吾及汝等还得向营汝年十二共吾并乘马随军可不记此因缘也。於後吾共汝在寿阳住时元宝菩提及汝姑儿贺兰盛雒并汝身四人同学博士姓成为人严恶汝等四人谋欲加害吾共汝叔母闻知各捉其儿打之唯盛雒无母独不被打其後尔朱天性亡岁贺拔阿计泥在关西遣人迎家累时汝叔亦遣奴来富迎女并盛雒等汝时著绯绫袍银装带盛雒著紫织成衤颉通身黄绫裹并乘骡同去盛雒小於汝等二人并唤吾作阿摩敦如此之事汝当分明记之耳今。又寄汝小时所著锦袍表一领至宜简知吾含悲抱蹙多历年祀属千载之运逢大齐之德矜老开恩许得相见一闻此言死犹不朽况如今者势必聚集禽兽草木母子相依吾有何罪与汝分隔今复何福还望见汝言此悲喜死而更苏世间所求皆可得母子异国何处可求假汝贵极王公富过山海有一老母八十之年飘然千里死亡旦夕不得一朝相见不得一日同处寒不得汝衣饥不得汝食汝虽穷贵极盛光耀世间汝何用为於吾何益今日之前汝既不得申其供养事往何论今日已後吾之残命唯系於汝耳戴天履地中有鬼神勿云：宝昧而可欺负杨氏姑今虽炎暑犹能先发关河阻远隔绝多年书依尝体虑汝致惑是以每存款质兼亦载吾姓名当识此理不以为怪护性至孝得书悲不自胜左右莫能仰视报以《书》曰：区宇分隳遭逢灾祸违离膝下二十五年受形禀气皆知母子谁同萨宝如此不孝宿殃积戾合锺此身岂悟网罗上婴慈母但立身立行不负一物明神有识宜见哀怜而子为公侯母为俘隶热不见母热寒不见母寒衣不知有无食不知饥饱泯如天地之外无由闻昼夜悲号继之以血分怀冤酷终此一生死。若有知冀奉见於泉下耳不谓齐朝解网惠以德音摩敦四姑并许归放初闻此旨魂魄爽飞号天叩地不能自胜四姑即蒙礼送平安入境遥奉颜色摧动肝肠但离绝多年存亡阻隔相见之始口未忍言惟叙齐朝宽宏每存大德云：与摩敦虽处宫禁尝蒙优礼摩敦垂敕曲尽悲酷备述家事伏读未周心情屠割书中所道无一事敢忘摩敦年尊。又加忧苦常谓寝膳贬损或多遗漏伏奉论述次第分明一则以悲一则以喜当乡里败破之初萨宝年已十岁邻曲旧事犹自记忆况家门祸难亲戚流离奉辞时节先後慈训刻肌刻骨常缠心腑天长丧乱四海横流太祖乘时齐朝抚运两河三辅各值神机原其事迹非相负背太祖升遐未定天保萨宝属当犹子之长亲受顾命虽身居重任职当优贵至於岁时称庆子孙盈庭顾视悲摧心情断绝胡颜戴视负愧神明齐朝沛然之恩既已г洽爱敬之至施及旁人草木有心禽鱼感泽况在人伦而不铭戴有国有家信义为本伏度来期已应有日得奉见慈颜永毕至愿生死骨肉岂过今恩负山戴岳未足胜荷二国分隔理无书信主上以彼朝不绝母子之恩亦赐奉答不期今日得通家问伏纸呜咽言不宣心蒙寄萨宝别时所留锦袍表年岁虽久宛然犹识抱此悲泣至於拜见事归忍此知复何心齐朝不即发遣更令重与护书要护重报复书往返至于再三而母竟不至朝议以失期信令有司移齐曰：夫有义则存无信不立山岳犹轻兵食非重故立誓弗违重耳所以享国祝史无愧随会所以为盟未有司牧生民君临有国可以全义而多食言者也。自数属屯夷时锺圯隔皇家亲戚沦舀三纪仁姑世母望绝生还彼朝以去夏之初德音爰发已送仁姑许归世母乃称烦暑指克来秋谓其信必由衷嘉言无爽今落木戒时申霜行及方为世母虚设诡辞未议言归更徵酬答子女玉帛既非所须保境宁民。又云：匪报详观此意全乖本怀爱人以礼岂惟姑息要子责成贸亲求报实伤和气有悖天经我之周室太祖之天下也。焉可捐国顾家殉名亏实不害所养其曰：仁人卧鼓潜锋孰非深计。若令迭争尺寸两竞锥刀瓦震长平则赵分为二兵出函谷则韩列为三安得独全谓无损益大冢宰位隆将相悼兼家国衔悲茹血分毕冤魂岂意噬指可寻倚门应至徒闻善始卒无令终百辟震惊三军愤惋不为孝子当作忠臣去岁北军深入数俘城下虽曰：班师馀功未遂今兹马首南向更期重入晋人再之我之职矣。闻诸道路早已戒严非直北拒。又将南略傥欲自送此之愿也。如或婴城未能求敌诘朝请见相与周旋为惠不终徒增深怨爱亲无慢垂训尼父矜恤穷独贻则周文环之义事不繇此自应内省岂宜有问移书未送而母至。
四年正月遣司会河阳公李伦等会葬於齐仍吊赙焉。
五月齐遣使来聘。
六年五月遣纳言郑诩使於齐。
十月遣右武伯谷会琨御正蔡斌使於齐。
十一月齐遣使来聘。
建德元年二月遣司宗李祭小宾部贺遂礼使於齐。
三月齐遣使来聘。
四月遣工部成公建小礼部辛彦之使於齐。
七月陈遣使来聘。
十一月遣小匠师杨勰齐驭唐则使於齐。
二年闰正月陈遣使来聘。
二月遣司会侯莫陈凯太子宫尹郑译使於齐。
九月陈遣使来聘。
十月齐遣使来聘。
三年四月齐遣使来会皇太后葬。
十月诏御正杨尚希礼部卢恺使於陈。
四年三月遣小司寇淮南公元伟治纳言伊娄谦使於齐。
七月陈遣使来聘。
五年八月陈遣使来聘。
十二月陈遣使来聘。
六年五月陈遣使来聘是岁帝既平北齐後梁明帝萧岿朝於邺帝虽以礼接之然未之重也。岿知之後於宴承间乃传其父荷太祖拯救之恩并叙二国艰虞唇齿犄角之事辞理辩畅因涕泗交流帝亦为之欷自是大加赏异礼遇日隆後帝复与之宴齐氏故臣叱列长义亦预焉帝指谓岿曰：是登陴骂朕者也。岿曰：长义未抱乐翻敢吠尧帝大笑及酒酣。又命琵琶自弹之仍谓岿曰：当为梁主尽欢岿乃起请舞帝曰：梁王乃能为朕舞乎！岿曰：陛下既亲抚五弦臣何敢不同百兽帝大悦赐杂缯万良马数十匹并赐齐後主妓妾及帝所乘五百里骏马以遣之。
宣帝大象元年九月遣御正杜果礼部薛舒使於陈隋高祖开皇元年二月丁未梁主萧岿使其严司空刘义来贺。
四月陈遣散骑常侍韦鼎兼通直散骑常侍王差来聘於周而帝已受周禅致之介国。
二年正月陈遣使请和岿赦胡墅。
三年四月陈郢州城主张子讥遣使请降帝以和好不纳遣兼散骑常侍薛舒兼通直散骑常侍王邵使於陈。
十二月陈遣散骑常侍周坟通侍散骑常侍袁彦来聘。
闰月遣兼散骑常侍唐令则通侍散骑常侍魏澹使於陈。
四年正月梁明帝萧岿来朝（初帝在周执政时尉迟迥王谦司马消难等各起兵时岿群臣皆密请兴师与迥等为连衡之势进可以尽节於周氏退可以席卷山南岿固以为不可俄而消难奔陈迥等相次破灭及帝既践极恩礼弥厚遣使赐金五百两银千两布帛万疋马五百疋开皇二年帝备礼纳岿女为晋王妃。又欲以其子阳尚兰陵公主繇是罢江陵总管岿专制其国至是来朝长安帝甚敬待之设岿位在王公之上赐缣万疋珍玩称是及还亲执其手谓之曰：梁主久带荆楚未复旧都故乡之长轸怀抱朕当振旅长江相送旋反耳）。
七月陈遣兼散骑常侍谢白兼通直散骑常侍贺德基来聘。
十一月遣兼散骑常侍薛道衡通直散骑常侍豆卢实使於陈。
五年七月陈遣兼散骑常侍王话兼通直散骑常侍阮卓来聘。
九月遣散骑常侍李。若通直散骑常侍崔君瞻使於陈。
六年四月陈遣兼散骑常侍江椿来聘。
八月陈遣散骑常侍王亨兼通直散骑常侍王来聘。
七年二月陈遣兼散骑常侍裴豪兼通直散骑常侍刘ダ来聘。
四月遣兼散骑常侍杨同兼通直散骑常侍崔亻鹿使於陈。
八年正月陈遣散骑常侍袁雅兼通直散骑常侍周止水来聘。
二月甲戌遣兼散骑常侍何尚贤兼通直散骑常侍韦军使於陈。
●卷一百四十三
○帝王部　弭灾
《传》曰：天之爱民甚矣。岂使一人肆於民上。若乃司牧之重政治或失必示灾祥以申警戒圣帝明王睹而德惧刑政之壅蔽则勤於听纳恐骄盈之易至则身先节俭忧亿兆之未泰则矜微恤苦念赋役之尚繁则省财节用思忠贤之未进则旁求遗逸虑邪佞之或迩则斥去群小补祸为福变灾成祥惟德是辅其理何远是以尧之水汤之旱太戊之桑高宗之ず雉皆明德格天至诚感神而咎徵自消妖不能胜矣。
殷汤时大旱七年洛川竭使人持三足鼎祝於山川曰：政不节邪使人疾邪苞苴行邪谗夫昌邪宫室崇邪女谒盛邪何不雨之极也。殷史卜曰：当以人祷汤曰：吾所为请雨者民也。若必以人祷吾请自当遂斋戒剪断爪以已为往祷於桑林之野祝曰：惟予小子履敢用玄牡告于上天后土曰：今天大旱即当朕身履未知得罪于上下有善不敢蔽有恶不敢赦简在帝心万方有罪即当朕躬朕躬有罪无以尔四方无以一人之不敏使上帝鬼神伤民之命言未已而雨大至方数千里。
太戊时亳有祥桑共生于朝一暮大拱（祥妖怪也。音遘今之楮树二木合生不恭之罚两之曰：拱）太戊惧问其相伊陟（尹之子）伊陟曰：臣闻妖不胜德帝之政有阙与帝其德太戊从之而祥桑枯死（与读欤）。
