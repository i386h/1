<!-- { "loadSidebar": true } -->
    晋王献之工草隶善丹青桓温尝使书扇笔误落因画作乌牛甚妙位至中书令。
    顾恺之字长康犹善丹青图写特妙谢安深重之以为有苍生以来未之有也。恺之每画人成或数年不点目睛人问其故答曰：四体妍媸本无缺少於妙处传神写正在阿堵中尝悦一邻女挑之弗从乃图其形於壁以棘针钉其心女遂患心痛恺之因致其情女从之遂密去其针而愈恺之每重康四言诗为之图尝云：手挥五弦易目送归鸿难每写起人形妙绝於时尝图裴楷像颊上加三毫观者觉神明殊胜。又为谢鲲像在石里云：此子宜置丘壑中欲图殷仲堪仲堪有目病固辞恺之曰：明府正为眼耳。若明点子飞白拂上使如轻之蔽月，岂不美乎！仲堪乃从之恺之尝以一厨画糊题其前寄桓玄皆其深所珍惜者玄乃发其厨後窃取画而缄闭如旧以还之绐云：未开恺之见封题如初但失其画直云：妙画通灵变化而去亦犹人之登仙了无怪色。
    晋义熙初师子国献玉像形制殊特殆非人工此像在瓦棺寺先有徵士戴安道手制佛像五躯及长康画维摩诘诸图世人谓之三绝。
    南齐何戢建元初为左将军吴兴太守时高帝颇好画戢有宋孝武所赐蝉雀扇善画者顾景秀所画时陆探微皆能画叹其巧绝戢因王晏献之帝令晏厚酬其意。
    宋测不就徵辟善画自图阮籍遇苏门於行障上坐卧对之。又画永业佛影台皆为妙作。
    毛惠远荥阳人善画马刘彭城人善画妇人当世俱为第一。
    殷陈郡人刘妹为鄱阳王妃伉俪甚笃王为明帝所诛妃追伤遂成锢疾医所不疗善写人与真不别令画王形像并图王平生所宠姬共照镜状如欲偶乃密使媪尔示妃妃视画竟乃唾之因骂云：故宜其蚤死，於是恩情即歇病亦除瘥此姬亦被废苦因即以此画焚之。
    陈顾野王字希冯吴郡吴人宣成王为扬州刺史野王及琅琊王褒并为宾客王甚爱其才野王好丹青善图写王於东府起斋乃令野王画古贤命王褒书赞时人称为二绝。
    陆探微吴人伏曼容素美风彩高祖尝以方嵇叔夜使探微画叔夜像以赐之宗测优游齐侍中王秀之弥所钦慕乃令探微画其形与已相对。
    张繇吴人丹青之巧冠绝一时高祖於光宅寺造诸堂殿并瑞像周回阁等穷於轮奂其图诸经变并繇运手。
    後魏蒋少游假散骑常侍与通直散骑常侍李彪使齐齐延昌师主顾元吉言於齐武帝曰：臣知少游有班亻垂之巧今来必令模写祖掖未可令反帝不从少游果图画而归。
    北齐广宁王孝珩尝於厅事壁自画一苍鹰见者皆以为真。又作朝士图亦当时之妙。
    萧放性好文咏颇善丹青因此在宫中披览书史及近世诗赋监画工作屏风等杂物见之遂被眷官至散骑常侍。
    唐阎立本颇好学而以善画知名尤工写真秦府十八学士图及贞观中凌烟阁功臣图并立本之迹也。时人咸称其妙太宗尝与侍臣学士泛舟於春苑池中有异鸟随波容与太宗悦之诏坐者为咏召立本令写之阁下传呼云：画师阎立本到立本时为主爵郎中奔走流汗亻免伏池侧手持丹粉瞻望坐宾深为愧赧退而诫其子曰：吾少好读书幸免墙面缘情染翰颇及侪流惟以丹青见知躬厕役之务辱莫大焉汝宜深诫勿习此末伎也。然立本性之所好欲罢不能也。
    薛稷善画博采古迹睿宗在藩留意於小学稷，於是特见招引位至中书侍郎参知政事。
    王维妙於绘事笔踪措思参於造化然创意经图或有所缺至於峰石色绝迹天机非众工之所及也。人有奏乐图者不知其名维视之曰：霓裳第三叠第一拍也。好事者集乐工按之一无差误咸服其精思官至右丞。
    韩尤工书兼善丹青以绘事非急务自晦其能未尝传之位至检校左仆射平章事。
    ○总录部　博奕
    仲尼云：饱食终日无所用心不有博奕者乎！为之犹贤乎！已盖博奕之所从来久矣。乃有专精厥艺独善其事积日以臻乎！妙用志以几於神，或以资豪举之气，或以助宴之流风雅尚清言高韵，於是乎！出焉其或笃於好尚遂成沉癖<疒发>事弃业怠政堕官此昔人所以著论而致讥勤於垂诫者也。
    井公邴人周穆王北入邴（邴郑邑）与井公博三日而决（井公疑其贤人而隐者故王就博）。
    奕秋齐人通国之善奕者。
    荆轲燕人与鲁勾践博争道勾践怒而叱之轲默而逃。
    汉剧孟雒阳人好博多少年之戏。
    吾丘寿王字子赣赵人年少以善格五召待诏（博之类不用箭但行枭散格音各行五相各故言各）。
    陈遵祖父遂宣帝微时与之有故相遂博奕数负进及帝即位稍迁至太原太守赐玺。《书》曰：制诏太原太守官尊禄厚可以偿博进矣。
    後汉梁冀为大将军能弹棋（艺经曰：弹棋两人对局白黑棋各六枚先列棋相当更先弹也。其局以石为之）格五（格五也。行棋相谓之经曰：有四塞白乘五是也。五至即格不得行故谓之格五也。）六博（。《楚辞》曰：琨蔽象棋有六博注云：投六著行六棋故云：六博鲍宏博经曰：用十二棋六棋白六棋黑所掷头谓之忧忧有五采刻为一画谓之塞刻为两画者谓之白刻为三画者谓之黑一边不刻者五塞之间谓之五塞）意钱之戏（一曰射意。又曰：射敷即摊钱也。）。
    魏子山道王九真郭凯等善围棋太祖皆与埒能。
    王粲观人围棋局坏粲为覆之棋者不信以巴盖局更以他局为之用相比较不误一道位至侍中。
    孔圭性便妍晓博奕太祖爱之每在左右。
    杜几与卫固少相侮狎共博争道位至尚书仆射。
    吴严武字子卿卫尉再从子也。围棋莫与为辈谓之人绝。
    蔡[A13C]在太子和东宫侍从性好博奕太子以为无益命中庶子韦曜著博奕论以讽之。
    晋王质入山斫木见二童围棋坐观之及起斧柯已烂。
    贾谧尝侍愍怀太子奕棋争道成都王[A13C]在坐正色曰：皇太子国之储君贾谧何得无礼谧位至侍中王为丞相尝与其子悦奕棋争道笑曰：相与有瓜葛那得为尔耶。
    祖纳为军谘祭酒好奕棋王隐谓之曰：禹惜寸阴不闻数棋纳曰：我亦忘忧耳。
    周ダ字伯仁为王敦所杀敦坐有一参军ヅ蒲马於博头被杀因谓敦曰：周家奕世令望而位不至公及伯仁将登而坠有似下官此马。
    阮简为开封令县有劫贼外白之甚数简方围棋长啸吏云：劫急简曰：<尸句>上劫亦急其高率如此。
    陶侃为征西大将军荆州刺史见诸参佐戒以谈戏废事乃取其ヅ蒲博具投於江曰：ヅ蒲者牧猪奴戏耳。
    谢混女夫殷好ヅ蒲夺其妹姑物以还戏债为大将军王敦长史。
    王恬多技艺与江霖俱善奕棋为中兴第一终会稽内史。
    谢安为卫将军苻坚率众次於淮淝京师震恐谢玄入问计安夷然无惧色答曰：已别有旨既而寂然玄不敢言乃令张玄重请安遂命驾出山墅亲朋毕集方与玄围棋赌别墅安尝棋劣於玄是日玄惧便为敌手而。又不胜玄等既破坚有捷书至安方对客围棋看书既竟便摄放床上了无喜色棋如故。
    袁耽字彦道桓温少时游於博徒资产俱尽尚有负进思自振之方莫知所出欲求济於耽而耽在艰试以告焉耽略无难色遂变服怀布帽随温与债主戏耽素有艺名债者闻之而不相识谓之曰：卿当不辨作袁彦道也。遂就<尸句>十万一掷直上百万耽投马绝叫探布帽掷地曰：竟识袁彦道否其通脱。若此官至建威将军历阳太守。
    葛洪寡玩好见人博戏曾不目盼乃至不知棋局道ヅ蒲齿名以为句容令。
    王献之年数岁尝观门生ヅ蒲曰：南风不竞门生曰：此郎亦管中窥豹时见一班献之位至中书令。
    桓玄强与人博奕取其田宅（又云：桓玄见人好园宅悉欲取之乃以ヅ博而赌）。
    刘毅尝於东府聚ヅ蒲大掷一判应至数百万馀人并黑犊以还惟宋高祖及毅在後次掷得雉大喜褰衣绕床叫谓同坐曰：非不能卢不事此耳高祖恶之因按五木久之曰：老兄试为卿答既而四子俱黑其一子转跃未定高祖厉声喝之即成卢焉毅意殊不快然素黑其面如铁色焉而乃和言曰：亦知公不能以此见借毅後为卫将军荆州刺史以叛诛。
    宋颜延之初仕晋为镇东司马坐围棋免官。
    徐羡之颇工奕棋观戏常。若未解以为司徒。
    何承天素好奕棋颇用废事太祖赐以<尸句>子承天奉表陈谢上答曰：<尸句>子之赐何必非张武之金耶承天官至御史中丞。
    臧质善蒲博意钱之戏官至车骑将军江州刺史。
    王景文为右卫将军坐与奉朝请毛法因蒲戏得钱百二十万白衣领职。
    范景达善弹棋居晋平王休祜左右。
    羊玄保善奕棋棋品第三太祖与赌郡戏胜以补宣城太守。
    谢弘微性无愠色末年与友人围棋友人西南棋有死势客曰：西南风急或有覆舟友悟乃救之弘微大怒投局於地识者知其暮年之事为侍中吏部尚书王弘字休元琅邪临沂人也。少时尝ヅ蒲公城子野舍及後位太保中书监有人就弘求县辞诉颇切此人尝以蒲戏得罪弘诘之曰：君得钱会戏何用禄为答曰：不审公城子野舍何在弘默然。
    何尚之为侍中中书令雅好棋吴郡褚裔年七岁便入高品及长冠绝当时而褚父荣期与臧质同逆褚应从诛尚之请曰：褚奕棋之妙超古冠今魏犯令以材获免父戮子宥其例甚多特乞与其微命使艺术不绝不许时人痛惜之（又云：尚之少好ヅ蒲既长而折节蹈道）。
    孟灵休善弹棋官至秘书监。
    南齐萧惠基为给事中当时能棋人琅邪王杭第一品吴郡褚思庄会稽夏赤松并第二品赤松思速善於大行思庄戏迟巧於斗棋太祖使思庄与杭交赌自食时至日暮一局始竟帝倦遣还省至五更方决杭睡於局後寝思庄达晓不寐世或云：思庄所品第致高缘其用思深久人不能对也。杭思庄并至给事中永明中敕杭品棋竟陵王子良使惠基掌其事。
    江为秘书监领晋安王师围棋第五品为朝贵中最。
    沈文季尤善塞及弹棋塞用五子官至平东将军会稽太守。
    梁王瞻为侍中领骠骑将军於棋尤善高祖每称瞻有三术射棋酒也。
    柳恽善奕棋帝每敕侍坐仍令定棋谱第其优劣官至吴兴太守。
    李安民击鹊尾城有功明帝大会新亭楼劳诸军主ヅ蒲官赌安民五掷皆卢帝大惊目安民曰：卿面方如田封侯相也。安民少时贫窭有人从门过相之曰：君後当与天子交手共戏至是果验。
    陈司马申有风年十四便善奕棋尝随父候吏部尚书到仲举时梁州刺史阴子春领军朱异在焉子春素知申即於坐所呼与为对申每有妙思异观而奇之因引申游处後卒为右卫将军散骑常侍。
