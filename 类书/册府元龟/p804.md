<!-- { "loadSidebar": true } -->
    张延赏与柳浑同在相位延赏怙权矜已而疾浑守正俾其所厚谓浑曰：相公旧德但节言于庙堂则重位可久答曰：为吾谢张相公柳浑头可断也。言不可绝自是终为延赏所挤寻除右散骑常侍罢知政事郑覃为右仆射平章事其年李固言复为宰相固言与李宗闵杨嗣复善覃憎之因起居郎阙固言曰：周敬复崔球张次宗等三人皆堪此任覃曰：崔球游宗闵之门赤墀下秉笔为千古法不可朋党如裴中孺李让夷臣不敢有纤介异论乃止杨嗣复自西川入相与覃尤相矛盾加之以固言李珏入对之际是非蜂起开成三年二月文宗御紫宸殿谓覃曰：李宗闵在外已数年朕欲别与一官覃曰：陛下以其地远请量移二三百里即得不可再用奸邪如重用宗闵臣即请退陈夷行曰：宗闵顷得罪以党比责之宜死昔宝历八关十六子李绩张。又新苏景裔等朋比倾覆朝臣货贿交通李珏曰：若以数子之事罪在李逢吉如李绩居襄服阕不可不与一官臣恐在外衣冠多生议论非为李绩也。夷行曰：昔舜逐四凶天下咸理今陛下何惜十数纤人杨嗣复曰：事贵得中不可但犭旬私情帝曰：但与一郡国覃曰：与洪州司马可也。嗣复曰：此为罔上非为量移夷行曰：宗闵养得郑注几倾覆朝廷嗣复曰：比者陛下欲与郑注好官宗闵不肯陛下亦当记忆其事郑覃曰：嗣复党比宗闵奸邪直如李林甫嗣复曰：，岂可便以李林甫比宗闵昔玄宗暮年委任林甫诛破忠良十馀家宗闵未有此事况太和末宗闵与李德裕同时得罪德裕自开成初量移至二年夏为淮南节度使而宗闵尚在贬所只如殷侑与韩益奏官及章服臣以韩益前年犯赃未可其奏郑覃臣云：幸。且勿论孰为党比李珏曰：舍小过掩微瑕但量与一官亦无妨帝曰：三度左迁与一郡无妨卿等悉出帝召左右史周敬复魏谟向前来宰臣如此争论去就得否对曰：臣等以为不可然郑覃等各竭尽忠诚不觉如此亦非敢触犯龙鳞帝曰：郑覃僻直嗣复疏隽卿可商量宰臣所奏同为一状将来丁酉以衡州司马外置同置员李宗闵为杭州刺史。
    陈夷行为工部侍郎平章事杨嗣复李珏继入辅政夷行介特素恶其所为每文宗前议政语侵嗣复遂至往复珏不能堪上表称疾辞位诏不许。
    卢携为平章事与郑畋同在中书黄巢之起携以浙西观察使高骈素有军功奏为淮南节度使令扼贼冲寻以骈为诸道行营都统及巢奏请广南朝议有请假节以纾患者畋采群议欲以南海节度縻之携以始用高骈欲其立功以图胜携曰：高骈将略无双淮土甲兵甚锐今诸道之师方集蕞尔纤寇不足平殄何事舍之示怯而令诸军解体邪畋曰：巢贼之乱本因饥岁人以利合乃至繁江淮以南荐食殆半国家久不用兵士皆忘战所在节将闭门自守尚不能支不如释咎包容权降恩泽彼本以年饥利合一遇丰岁孰不怀思乡土其众一离巢则几上肉耳是所谓不战而屈人之兵也。若此际不以计攻全恃兵力恐天下之忧未艾也。群议然之而左仆射于琮曰：南海有市舶之利岁贡珠玑如为妖贼所有国藏渐当废竭僖宗亦望骈成功乃依携议及中书商量出敕畋曰：妖贼百万横行天下高公迁延玩寇无意剪除。又从而保之彼得计矣。国祚安危在我辈三四人画度公倚淮南用兵吾不知税驾之所矣。携怒拂衣而起袂染於砚因投之帝闻之怒曰：大臣相诟何以表仪四海二人俱罢知政事。
    後唐任圜为平章事时议命相枢密使孔循意不欲河朔人居相位圜欲相李琪而宰臣郑珏素与琪不协循亦恶琪谓枢密使安重诲曰：李琪非无艺学但不廉耳朝论莫。若崔协重诲然之因奏择相明宗曰：谁可乃以协对任圜奏曰：重诲被人欺卖如崔协者少识文字时人谓之没字碑臣比不知书无才而进已为天下笑何容中书之内更益笑端朝退宰臣枢密使休於中兴殿之庑下孔循拂衣而去曰：天下事一则任圜二则任圜崔协暴死则已不死会居此位重诲私谓圜曰：今相位阙人协。且可乎！圜曰：朝廷有李琪者学际天人奕叶轩冕论才校艺可敌时辈百人而谗夫巧沮忌害其能必舍琪而相协如弃苏合之丸取吉蜣之转也。
    李琪事梁为平章事与萧顷同在中书顷性畏慎深密琪倜傥负气不拘小节中书奏覆多行其志而顷专掎摭其咎。
    李愚为平章事与刘句俱在中书时冯道已出镇同州而句与道为婚家愚性太峻或因旧事不便要革者对论不协愚必曰：此公亲家翁所为更之不亦便乎！句憾其言切，於是每言必相诘难或至喧呼无几两人俱罢相。
    晋桑维翰为平章事少帝微有不豫维翰曾密遣中使达意於太后请为皇弟重睿择师傅以教导之少帝由此疑其有他俄而冯玉作相同在中书会舍人卢价秩满玉乃下笔除价为工部侍郎维翰曰：词臣除此官稍慢恐外有所议因不署名属维翰休假玉竟除之自此维翰与玉尤不相协俄因少帝以重睿择师傅事言於玉遂以词激少帝寻出维翰为开封尹。
    ○宰辅部　犭旬私
    粤。若寅亮天工协和民纪仰成大化直哉！惟清斯宰相之职也。若乃居具瞻之任爽中立之诚始务营私讵闻尽节公忠靡著怨欲是行或昔有违言或暂失微旨既举夺以私意遂好恶之有乖或异已以见伤或改法以更事犭旬故人之末节忘有国之至公加以租入是贪儿女婴虑小犹损於政治大或蔽於聪明而冀庶事咸康邪慝不作虽曰：愚者未之信也。历代之下咸可明惩苟异中道则有斯蔽矣。
    汉田武帝时为丞相元光中河决瓠子奉邑食俞阝俞阝居河北河（俞阝清河之县也。）决而南则俞阝无水邑收入多言於帝曰：江河之决皆天事未易以人力︹塞︹塞之未必应天而望气用数者亦以为然是以久不复塞也。
    霍光昭帝时为大将军辅政以光外孙上官氏为皇后光欲后擅宠有子时帝体不安左右及医皆阿意言宜禁内虽宫人使令皆为穷多其带（穷有前後不得交通也。使令所使之人也。穷即今之衤昆裆也。）後宫莫有进者其後宣帝既立帝微时许妃为皇后光妻显爱小女成君欲贵之私使乳医淳于衍行毒药杀许后（乳医视产乳之疾者）因劝光内成君代立为后始许后暴终吏捕诸医劾衍侍疾亡状不道狱吏簿问急显恐事败即以实语光光大惊欲自发举不忍犹与（犹与不决也。）会奏上因署衍勿论（署者题其奏後）光薨後语稍泄（事具外戚悖逆门）。
    翟方进成帝时为丞相持法刻深举奏牧守九卿峻文深诋（诋毁也。丁礼反）中伤者尤多如陈咸朱博萧育逢信孙闳之属皆京师世家以材能少历牧守列卿知名当世而方进特立後起十馀年间至宰相据法以弹咸等皆罢退之初咸最先进自元帝初为御史中丞显名朝廷矣。成帝初即位擢为部刺史历楚国北海东郡太守阳朔中京兆尹王章讥切大臣而荐琅琊太守冯野王可代大将军王凤辅政东郡太守陈咸可御史大夫是时方进甫从博士为刺史（刺始也。）後方进为京兆尹咸从南阳太守入为少府与方进厚善先是逢信已从高第郡守历京兆太仆为卫尉及御史大夫缺三人皆在选中而方进得之会丞相薛宣有事与方进相连帝使五二千石杂问丞相御史（六臣狱重故以秩二千石五人诘责之）咸诘责方进冀得其处方进心恨初大将军凤奏除陈汤为中郎与从事（每有政事皆与谋之而行）凤薨後从弟车骑将军音代凤辅政亦厚汤逢信陈咸皆与汤善汤数称之於凤音所久之音薨凤弟成都侯商复为大司马卫将军辅政商素憎陈汤白其罪过下有司案验遂免汤徙敦煌时方进新为丞相陈咸内惧不安乃令小冠杜子夏往观其意微自解说（解说犹曰：分疏）子夏既过方进揣知其指不敢发言（揣谓探求之）居无何（无何犹言无几谓少时）方进奏咸与逢信邪枉贪污营私多欲皆知陈汤奸佞倾覆利口不轨而亲交贿遗以求荐举後为少府数馈遗汤信咸幸得备九卿不思尽忠正身内自知行辟亡功效而官媚邪臣欲以徼幸苟得亡耻孔子曰：鄙夫可与事君也。与哉！（谓鄙夫不可与事君也。与读曰欤）咸信之谓也。过恶暴见不宜处位臣请免以示天下奏可後二岁举方正直言之士红阳侯立举咸等册拜为光禄大夫给事中方进复奏咸前为九卿坐为贪邪免自知罪恶暴陈依红阳侯立徼幸有司莫敢举奏冒浊苟容不顾耻辱不当蒙方正举备内朝臣并劾红阳侯立选举故不以实有诏免咸勿劾立後数年皇太后姊子侍中卫尉定陵侯淳于长有罪帝以太后故免官勿治罪有司奏请遣长就国长以金钱与立立上封事为长求留曰：陛下既文以皇太后故（谓於诏文）诚不可更有他计（言不宜遣长就国）後长阴事发遂下狱方进劾立怀奸邪乱朝政欲倾误要主上狡猾不道请下狱帝曰：红阳侯朕之舅不忍致法遣就国，於是方进复奏立党友曰：立素行积为不善众人所共知邪臣自结附为党，庶几立与政事欲获其利今立斥逐就国所交结尤著者不宜备大臣为郡守案後将军朱博钜鹿太守孙闳故光禄大夫陈咸与立交通厚善相与为腹心有背公死党之信（死党尽死於朋党）欲相攀援死而後已（援引也。已止也。）皆内有不仁之性而外有隽材过绝人伦勇猛果敢处事不疑所居皆尚残贼酷虐苛刻惨毒以立威而已纤介爱利之风（爱利谓仁爱而欲安利人也。）天下所共知愚者犹惑孔子曰：人而不仁如礼何人而不仁如乐何（言用不仁之人则礼乐废坏）言不仁之人亡所施用不仁而多材国之患也。此三人皆内怀奸邪国之所患而深相与交信於贵戚奸臣此国家大忧大臣所宜没身而争也。（没尽）昔季孙行父有言曰：见有善於君者爱之。若孝子之养父母也。见不善者诛之。若鹰之逐鸟爵也。（似鹗而小今谓之上）翅翼虽伤不避也。贵戚︹党之众诚难犯之犯之众敌并怨善恶相冒（冒覆蔽也。）臣幸得备宰相不敢不尽死请免博闳咸归故郡以销奸雄之党绝群邪之望奏可咸既废锢复徙故郡以忧发疾而死。
    张禹成帝时为丞相以老疾罢就第位特进见礼如丞相置从事史五人禹每病车驾自临问之禹顿首谢恩归诚言老臣有四男一女爱女甚於男远嫁为张掖太守萧咸妻不胜父子私情思与相近帝即时徙咸为弘农太守。
    後汉许馘为太尉灵帝光和五年诏公卿以谣言举刺史二千石为民蠹害者时馘与司空张济承望内官受取贿赂其者子弟宾客虽贪秽浊皆不敢问而虚纠边远小郡清有惠化者二十六人。
    魏曹爽齐王时以大将军辅政扬州刺史王陵奏庐江太守文钦贪残不宜抚边求免官治罪由是徵钦还爽以钦乡里厚养待之不治钦事复遣还庐江加冠军贵宠逾前钦以故益骄爽以何晏等为腹心因共分割雒阳野王典农部桑田数百顷及坏汤沐地以为产业承势窃取官物因缘求欲州郡有司望风莫敢忤旨晏等与廷尉卢毓素有不平因毓吏微过深文致毓法使主者先收毓印绶然後奏闻其作威如此。
    晋汝南王亮为太宰录尚书事论赏诛杨骏之功过差欲以苟悦众心由是失望。
