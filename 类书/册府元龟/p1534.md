<!-- { "loadSidebar": true } -->
    周孝王时非子居大丘（今槐里也。）好马及畜善养息之大丘人言之周孝王孝王召使主马于渭之间马大蕃息孝王欲以为大骆嗣申侯之女为大骆妻生子成为申侯乃言孝王曰：昔我生郦山之女为戎胥轩妻生中以亲故归周保西乖西乖以其故和睦今我复与大骆妻生子成申骆重婚西戎皆服所以为王王其图之，於是孝王曰：昔伯翳为舜生畜畜多息故有土赐姓嬴今其後世亦为朕息马朕其分土为附庸邑之秦（今天水陇西县秦亭也。）使复续嬴氏祀号曰：秦嬴亦不废申侯之女子为骆者以和西戎。
    宣王以厉王之时牧人之职废宣王始兴而复之故有考牧之诗。
    鲁庄公二十九年春新延厩延厩者法厩也。（。《周礼》天子十有二闲马六种邦国六闲马四种每厩一闲言法厩者六闲之旧制也。）。
    僖公牧于野鲁人尊之，於是季孙行父请命于周而史克作颂曰：牡马在之野（良马腹肥张也。晋野也。牧於野避民居与良田也。）薄言者有有皇有骊有黄以车彭彭（牧之野则然骊马白跨曰：黄白曰：皇纯黑曰：骊黄も曰：黄诸侯六闲马四种有貌马有戎马有田马有驾马彭彭有力有容也。）。
    秦始皇八年马东就食。
    汉景帝时始造苑马以广用（苑马谓为苑以牧马）。
    武帝元狩四年大将军卫青骠骑将军霍去病两军之出塞塞阅官及私马凡十四万匹而後入塞者不满三万匹自青围单于後十四岁而卒并不复击モ奴者以汉马少也。
    五年天下马少平壮马二十万匹（贵平壮马贾欲使人竞畜马）御史大夫卫绾奏马高五尺九寸已上齿未平（马十岁齿下平）不得出关初武帝为伐胡故盛养马马之往来食长安者数万匹卒掌者关中不足乃调旁近郡。又以车骑马乏县官钱少买马难得乃著令令封君已下至三百石吏以上差出壮马天下亭亭有畜字马岁课息。
    太初元年更名家马为扌同（徒孔切）马初置路令（音零）先是太仆掌舆马官有大厩未央家马三令（家马者主供天子私用非供大祀戎事君国所须故谓之家马也。）。又有车府路令骑马骏马四令。又有宠马闲驹橐泉余承华五监长（橐泉厩在橐泉宫下闲阑养马之所。故曰：闲驹余出北海中其状如马音徒高切余音涂）。又有边郡六牧师苑令（。《汉书》北海郡灵州县有河奇苑号非苑归县有堵苑白马苑都郅县有牧师苑西河郡鸿门有天封苑东郡襄平有牧师官汉官仪云：牧师诸苑三十六所分置北边西边分养马二十万头）。又有牧橐昆号令（牧橐言牧养橐佗也。昆兽名也。冥号者谓其踬下平也。号音蹄）。
    昭帝始元五年罢天下亭母马及马弩关（武帝数伐モ奴再击大宛马死略尽乃令天下诸亭养母马欲令其繁孳。又作马上弩机官令悉罢之旧马高五尺六寸齿未平弩十石已上皆不得出关今不禁也。）。
    後汉和帝永元五年二月戊戌诏有司省减内外厩及凉州诸苑马。
    安帝永初二年正月庚申诏越置长利高望始昌三苑。又令益州郡置万岁苑犍为置汉平苑（犍为郡名故夜郎国也。故城在今眉州隆山县西北也。）。
    顺帝汉安元年七月初置承华厩（时以远近献马众多园厩充满始置承华令六百户）。
    灵帝光和四年正月初置厩丞领受郡国调马豪右辜拥马一匹至二百万（辜障也。拥专也。谓障馀人卖买而自取其利）。
    中平元年十一月诏厩马非郊祭之用悉出给军。
    後魏太武平统万定秦陇以河西水草善乃以为牧地畜产滋息马至二百馀万匹橐半之牛羊无数孝文即位之後复以河阳为牧场常置戎马十万匹以拟京师军警之备每岁自河西从牧於并州以渐南转欲其习水土而无死伤也。而河西之牧弥滋矣。太延二年十一月行幸稠阳驱野马於云中置野马苑。
    献文帝时吕文祖以勋臣子补龙牧曹奏事中散以牧产不滋坐徙於武川镇。
    孝文帝时李坚为太仆卿捡课牧产多有滋息其後宇文福为都牧给事时迁雒敕福捡行牧马之所福规石济以西河内以东拒黄河南北千里牧地事寻施行今之马场是也。及徙代移杂畜於牧所福善於将养并无损耗孝文嘉之寻补司卫监。
    宣武帝正始四年十一月禁河南牧马自碣石至于剑阁东西七千里置二十二都延昌元年六月通河南牧马之禁。
    隋高祖开皇中以驾部侍郎辛公义句检诸马牧所获十馀万匹高祖喜曰：惟我公义奉国罄心。
    炀帝大业五年七月置马牧於清海渚中以求龙种无效而止。
    唐太宗贞观十五年以尚乘奉御张万岁为太仆少卿勾当群牧。
    二十三年以厩马糜费留三千匹馀并送陇右。
    高宗麟德三年以太仆少卿鲜于正俗简较陇右群牧监（张说为陇右群牧使颂序云：大唐承周隋离乱之後贞观初仅得牝牡三千从赤苇泽徙陇右始命太仆卿张万岁葺其政焉至麟德中四十年至七十万六千匹置八使以董之设四十八监以葺之跨陇右金城平凉天水四郡之地幅员千里犹为狭隘更析八监布於河曲丰旷之地乃能容之於斯之时天下以下缣易一马及张氏中废二十年间所残益寡唐会要云：张万岁三代典群牧恩信行於陇右故陇右之人以马岁为齿为张氏家讳之也。）。
    上元元年以右卫中郎将丘义检校陇右群牧监。
    仪凤三年十月以太仆少卿李思文检校陇右诸牧监使（自此始有使号其後苏夏侯亮杨道昕张仁德张思兼宗元爽周履冰魏元忠李道广贺兰爽姚元之宗楚客宋王成器相次为之）。
    永降二年七月夏州群牧使安元寿等奏从调露元年九月已後至二年五月已前死失马一十八万四千九百匹牛一万一千六百头。
    玄宗先天中以鸿胪少卿朔方军副大总管兼安北都护王为太仆少卿陇右群牧使（其後王毛仲席楚珍薄承祧韦衢章仇兼琼王钅共安禄山王凤唐钦吕崇贵李辅国彭礼盈乐子昂皆为之）。
    开元二年九月太常少卿姜晦上封请以空名告身於六胡州市马率三十匹马酬一游击将军时厩马尚少深以为然遂命赍告身三百道往市马。
    三年四月敕诸牧监官有阙交要者委本使简择明闲牧养者奏付选司勘责补拟如非其材所繇科贬经负犯者不在奏补之限牧使有阙亦委使司差补申牒所繇如不足并申省司速访补拟。
    七年三月诏曰：调敛恶繁差科在简每思重人贱畜之政轻徭薄赋之宜厩马略配於诸军课驹扌留於畜牧则应税之草不假循前今年所支已减旧数可於此数内更三分减一。
    九年正月诏如闻天下有马之家州县或因邮递军旅即先差遣帖助兼定户之次缘被此百姓嫌疑多不养畜遂令骑射之士顿减曩时益国富人何繇可致自今已後诸州百姓不问有荫无荫。若能每家畜马十匹已上缘帖驿邮递及征行并不得偏差遣帖助。若要须供拟任临时率户出钱市买定户及差重色役亦不须以马充财数。
    十一年敕诸州府马阙数稍多既合官填复须私备贫兵力致实以为难宜令所司即勘会阙数与闲厩使计会取监牧马充。
    天宝十一载十一月敕两京去城五百里内不得置私牧如有一切官牧。
    十三载六月陇右群牧都使奏差判官殿中侍御史张通儒副使平原太守郑遵意等就群牧交点扌六十万五千六百三头匹口（马三十二万五千七百九十二匹内二十万八千匹草牛七万五千一百一十五头内一百四十三头驹五百六十三头羊二十万四千一百三十四口骡一头）。
    肃宗至德二年十二月诏园苑内有闲厩使扌监各据所管地界耕种收草粟以备国马。
    代宗大历十四年七月复置厩马随仗於月华门德宗建中元年五月诏市关辅之马牝牡二万匹以实内厩。
    贞元八年裴延龄为户部侍郎判度支京西有污地卑湿处时有卢苇生不过数亩延龄忽奏云：厩马冬月合在槽枥秣饲夏中即须有牧放处臣近寻访得长安咸阳两县界有陂池数百顷请以为内厩牧马之地。且去京城数十里亦与厩苑中无别帝初信之言於宰臣宰臣坚执云：恐必无此及差官阅视事皆虚妄延龄既惭。且怒。
    二十年福州都团练观察使柳冕奏置万安监牧泉州界置群牧五悉索部内马五千七百匹驴骡牛八百头羊三千馀口人心扰焉。
    顺宗以贞元二十一年即位四月罢闽中万安监先是福建观察使柳冕久不迁欲立事迹以求恩宠乃奏云：闽中南朝放牧之地畜牛马可使滋息请置监许之遂收境内畜产令吏牧其中羊之大者不过十斤马之良者钱数千不经时辄病死。又敛以充之百姓告乏远近以为笑至是观察使阎济美奏罢之。
    宪宗元和四年正月右神策军奏绛州龙门临河乡河曲无居人田业请为牧地从之仍禁侵蹂居人田业。
    十一年正月命中官以绢二万疋市马於河曲。
    十三年十一月赐蔡州群牧号龙陂以刺史丁亻免充使。
    十四年五月置临海监牧使命淮南节度使李夷简兼之。
    八月襄州城县置群牧赐名临汉监以山南东道节度使孟简兼充监牧使。
    穆宗长庆二年四月诏如闻馆驿递马死损转多欲令提举所繇悉。又推注中使邮驿称不见券则随所索尽供既无凭繇，岂有定数方将革弊贵在息词自今已後中使乘递如不见券及券外索马所繇辄不得供其常参官出使及诸道幕府军将等所合乘递并须依格式如有违越或分外科人夫并宜具名闻奏（当时中人出使所在多徵驿马大其行李驿马繇此死伤多假如军期急奏行人所乘马多为格夺远近苦之因有是命）。
    文宗太和二年十月敕海陵是扬州大县土田饶沃人户众多自置监牧以来或闻有所妨废。又计每年马数甚少。若以所用钱收市则必有馀其临海监牧宜停令度支每年供送飞龙使见钱八千贯文仍春秋两季各送四千贯充市进马及养马饲见在马等用其监牧见在马仍令飞龙使割付诸群牧收管讫分析奏闻。
    是月甲戍命中使往龙陂监取马五百匹赐徐州行营三年三月以沙苑楼烦马共五百匹赐幽州行营将士。
    七年正月山南东道节度使裴度奏请停临汉监牧从之临汉牧元和十四年置有马三千二百馀匹废百姓田四百馀顷前後节将不能别白条陈奏至度始奏罢。
    十一月壬午度支盐铁使王涯奏请於银州置银川监牧使以刺史刘源充使从之开成元年二月以飞龙马二百匹赐京兆府充给诸驿。
    四月戊寅邕管经略使裴恭上言洞贼虽深居山谷当其劫掠多在平地防御之道切在马军请赐草马二百匹置监牧以为备诏以度支钱三百万逐便赐之。
