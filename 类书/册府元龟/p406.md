<!-- { "loadSidebar": true } -->
十月阿史那社尔朱款塞归附尔朱突厥处罗可汗第二子也。其叔故吉利黩於用兵颉利既败其部下立社尔为都布可汗以逼延ヌ太宗嘉其忠节授左骁卫大将军妻以南阳长公主拜驸马都尉。
十四年三月流鬼国遣使朝贡其国去京师万五千里南与莫曳邻接未尝通聘中国至是三重译而来帝嘉其远慕朝化以其使馀志为骑尉。
十九年七月诏曰：西戎贤相宠光秦册北夷嗣子荣珥汉貂羁以长缨用表功之大掩兹宏网式昭天覆之宽高丽位头大兄理大夫後部军主高延寿大兄前部军主高惠真等并马韩酋长是海英髦分羲景於扶桑数锺天厌窃封疆於孤竹自贻神怒临危转祸率众来降申其膝行之敬成其面纟专之礼向风举踵良足可嘉咸宜收其俊才嗣鸟官於郯子录其成效映龟组於梅钅延寿可鸿胪卿惠真可司农卿二十年十二月戊寅铁勒回纥俟利发等诸姓并诣阙朝见帝谓之曰：汝来归我领得安存犹如鼠之得窟鱼之得水不知夫我窟及水能容汝否纵令不能容受我必为汝大作窟深作水以容受汝等。又云：苍蝇之飞不过一二尺及附骥尾日行千里何以致然为所托处远我今为天下主无问中国及四夷皆养活之不安者我必令安不乐者我必令乐还如骥之受蝇随其远近不劳蝇身自然远去。
是月庚辰宴回纥等于芳兰殿恩赐甚渥仍敕所司加礼供给每五日一会。
二十一年正月以铁勒回纥部置氵海都督置金微都督府拔野右部置幽陵都督府同罗部置龟林都督府思结部置卢山都督府吐浑部置皋兰州斛萨部置高阙州奚结部置鸡鹿山阿铁部置鸡鹿州契羽部置榆溪州思结部置带林州白部置颜州铁勒等诸部其渠帅各率所部归附并列地为州即其酋长为刺史其都督并给玄金鱼符金字先是帝击破突厥其蕃望子弟多授以侍卫之官沙漠之人素爱锦帝既招来遐域将赐其所好者因锦文所用旧缕而错综其色花叶翔走事各殊形或将班赐近蕃酋首大为荣宠铁勒等之来也。帝赐其金银器物及绫锦各有数帝。又亲赍其绯黄地瑞锦衤票领袍铁勒等睹而惊骇以为未尝闻见捧戴拜谢盘叫於尘埃中及还帝御天成殿陈十部乐宴而遣之设高坫於殿前置银瓶於坫上自左内阁潜流酒泉通坫脚而涌入殿前瓶中。又置大银盆其实百斛倾瓶注於盆中铁勒数千人不饮其半杂类惊骇私相谓曰：天子赐我曹此瓶还部落中倾之，岂不常足酒也。又诏文武五品已上令外厨给酒於尚书都堂以饯之回纥等奏奴身僻在远野无人之地归身圣化天至尊赐与奴等官职杂物杀身不能以报奴等既为百姓於天至尊处往来向父母边一种总请於回纥以南突厥以北开一道呼为参天至尊道乃诏司徒长孙无忌司空房玄龄等与共筹之宜逐水草量置邮驿总六十八所各有群马酒肉以供过使并请解作文奏人拟为表疏每岁贡貂皮以充赋。
是月西赵首领赵磨率所部万馀户内附以其地为明州。
二十二年西蕃沙钵罗叶护率众归附以其俟斤屈裴禄为忠武将军。
四月西宝厥泥伏沙钵罗叶护阿史那贺鲁率众内属於庭州拜为左骁卫大将军赐其所部绘帛有差高宗龙朔三年六月戊申遣左武卫大将军苏定方率兵往凉州以安集吐谷浑。
咸亨三年二月吐谷浑慕容诺曷钵部落自凉州徒於鄯州浩（浩音り音门）河之南发兵以送之既属吐蕃炽盛诺曷钵不其居。又鄯州地窄寻徙於灵州之境置安乐州以诺曷钵为刺史其吐谷浑故地并没于吐蕃。
九月置静州以处内附党项部落。
仪凤二年二月丁巳工部尚书高臧加授辽东都督封朝鲜郡王遣归安东府安辑高丽馀众先有编附诸州高丽悉放还本蕃司农卿扶馀隆为光禄大夫太常员外卿加授熊津州都督带方郡王亦令安辑百济馀众仍移安东都护府于新城以统之时百济本地荒毁特令寄於高丽之境。
中宗即位遣侍御史张行岌往招慰渤海郡王大祚荣。
玄宗先天二年遣郎将崔往册拜渤海大祚荣左骁卫员外大将军渤海郡王仍以其所统为忽汗州都督自是每岁遣使朝贺。
开元二年正月癸巳奚饶乐郡王李大等来朝帝谓之曰：卿等为朕外蕃款诚夙著爰初内属职贡相仍往缘任寄非才拙于绥抚因使卿等猜贰颇成阻绝而能不忘本翻然改图所览献书具知至恳大将尚县主失和。又遣近亲并自边隅同臻雒邑朕今与卿等相见喜慰良深。
闰二月突厥默啜之胥大拔颉利发名阿异失与其妻来奔封燕山郡授左卫员外大将军许于泽潞州编附。
六月丁卯北庭大都护氵海军使那献枭都担首献於阙下并擒其孥及胡禄等部落五万馀帐内属帝降书谓献曰：十姓部落比多款附蕞尔都担独为背诞卿以忠果令其讨伐遂斩首丧元并儿及妇兼复胡禄屋阙啜等五百馀帐壶浆塞陌襁负而来自非信著远蕃何以翕然至此边陲宁谧ム卿是赖虽郑吉之护南道班超之临西域无以过焉。
十一月丙申诏曰：北戎为患南牧是膺叛而伐之服而舍之春秋格言是谓通典葛逻禄阴山都督部落骄天纵毒候月为妖桀骜之心久矣。胁从之祸深矣。而冒其携阻思我恩化来七旬而就格逾万里而归诚<君戈>颡边陲披肝塞下宜令左散骑常侍解琬摄御史大夫持节往北庭宣慰突厥部落缘边降户要在便宜处分。
三年四月乙卯三姓葛逻禄率众归国玺书慰之曰：三姓葛逻禄首领散烂俟斤等冒涉远来并平安好卿等一被驱率多历岁年遂背逆输忠间行归国言念诚节嘉赏良深缘彼部落初来已令逐便安置卿等来目大首领及将士已下并得安稳与否所有事意具状奏来。
十月授北蕃投降九姓思结都督磨散为左威卫将军大首领解薛移利殊功为右领军卫将军及都督邪没施为右威卫将军匐利羽都督莫贺突默为右骁卫将军首领延ヌ薛浑逵都督为右威卫将军奴赖大首领前白登州刺史奴赖孝为左领军将军趺首领刺史裴罗艾为右领军将军并员外置依旧兼刺史赐紫袍金带鱼袋七事采帛各三百放还五年十月乙酉鸿胪寺奏曰：本国使请谒孔子庙堂礼拜寺观从之仍令州县金吾相知捡扌交捉搦示之以整应须作市买非违禁入蕃亦容之。
八年二月敕关内河东河西入朝新蕃酋等曰：嘉尔蕃酋慕我朝化相率归附载变炎凉而忠恳不渝明诚勤励深宜辑乃戎落捍彼方隅使烽火无惊障塞咸谧必厚赏崇班当取富贵朕比加恩贷尔实安堵恐衣服未尽充灾患。且未恤永言于此良用怃然其今春不入朝都督衙官并箭头将军在蕃者已令王张悦杨敬述等取军中库物各赐尔等衣一副部落有疾苦量给药物无令田陇废业含养失所递相勉谕以悉朕怀。
十年闰五月戊寅敕曰：我国家寰宇历年滋多九夷同文四奥来暨夫其袭冠带奉正朔然向风而慕化列于天朝编於属国者盖亦众矣。我则润之以时雨煦之以春阳淳德以柔之中孚以信之元风既同群物滋遂莫不自天壤穷海域厥角以请吏执贽而来庭皇唐之德於此为盛今外蕃侍子久在京国虽威惠之及自远毕归而羁旅之志重迁斯在宜命所司勘会诸蕃充职宿卫子弟等放还归国契丹及奚斤通质子并即停追前令还蕃首领等至幽州。且住交替者即旋去朕欲以禽兽咸。若华夷俱泰来则纳其朝谒之礼去则随其生育之恩推我至诚崇彼大顺含弘之施德莫厚焉。
十二年十二月新罗王金兴光遣使献女二帝以远离所亲特加封赏悉放还国降书谓曰：卿所进女皆卿之姑姊妹容仪淑丽德行柔婉自非尽节向风何能割恩忍爱然以辞违本俗离别所亲念彼远贡之劳矜其怀恋之思虽阻来意并不忍留今各加其邑号赐之衣服以达朝恩宜知朕意。
是年安东都护薛泰请於黑水内置黑水军更以最大部落为黑水府仍以其首领为都督诸部刺史隶属焉中国置长史就其部落监领之。
二十一年八月日本国朝贺使真人广成与亻兼从五百九十人舟行遇风飘至苏州刺史钱惟正以闻诏通事舍人韦景先往苏州宣慰劳焉。
二十九年七月命左羽林将军孙老奴与中官使于葛罗禄部宣慰降诏书谓曰：三姓葛逻禄及拔悉密首领部落等卿等上祖已来忠赤於国往缘斩啜背叛遂被胁从非是本心朕深知悉闻卿等首领皆是忠良虽在远方尝愿归化具知此意深用嘉之况今突厥天亡事势如此在于豪杰多被诛夷所有诸蕃各自奔散智者料事不可失时傥或沉吟必招祸患宜即递相晓谕劝率早来。且金山故地水草丰美安置部落还於此处庶事之间倍令优恤务取安泰胜於往时兼有重赏高官以待卿等今故遣使宣慰宜悉朕心。
天宝元年益州长史章仇兼琼奏吐蕃白狗国及索磨等诸州笼官三百馀人出奉州望准女国等例简择许令入奏馀并就奉州宴赏放还从之。
八载九月陇右节度使破吐蕃获其平章事元论扌隶郭献之诏曰：吐蕃平章事元论扌隶郭戎帐酋渠蕃庭要重计穷力屈既入为俘舍罪申恩特授官秩可授左威卫翊府中郎将员外置同正员留宿卫仍赐宅以安置。
十三载女国南国狗国并率部落内属其大首领皆授员外中郎将以安慰。
闰十一月壬申东曹国王设阿及安国副王野解及诸胡九国王并遣上表请同心击黑水辞甚切至帝方务以怀柔皆劳赐慰谕遣之以安西域。
乙亥吐蕃白兰二品官笼董占庭等二十人来并授左武卫员外大将军。
肃宗至德二年正月回纥大首领葛逻支将军等来朝耻班在武臣之下他日帝亲引上殿赐食并锡赉慰其意以遣之。
代宗宝应元年十一月丁亥回纥遣使拔贺那上表贺收东京并献逆贼史朝义旌旗等物引见于内殿赐采物二百疋初回纥至东京以贼界肆行残忍士女惧之皆登善圣寺及白马寺二阁以避之回纥纵火二阁伤死者计万累旬火不灭及是朝贺。又纵横辱官吏帝以外蕃功高特容之。
永泰二年五月安南生蛮大首领林睹符部落新置德化州管户一万六百潘归国部落新置龙武州管户一千五百诏安南节度使左散骑常侍韩衡宣恩劳来之。
大历八年秋七月辛丑诏以回纥使一百四十人还蕃以国信物一千馀乘遣之回纥恃功自乾元後屡遣使以马和市束帛仍岁市以马一匹易帛四十疋动至数万马其使俟遣其继留於鸿胪寺者非一蕃人欲帛无厌我得马无用朝廷甚苦之是时诏盈数遣之以示广恩。
八月壬申回纥遣使赤心领马一万匹来求市帝以马价出於租赋不欲重困於人有司量出入之计市六千匹。
德宗以大历十四年五月即位七月庚辰令回纥诸蕃在京师各服其国之服。
贞元十年五月乙酉以剑南西州归化蛮悉差为左骁卫将军同正。
十一年正月以降吐蕃论乞髯汤没藏悉诺为归德将军。又於麟德殿召对论乞髯等。
宪宗元和三年六月西原蛮首黄少卿归款少卿为归顺州刺史弟少高少温并授官。
是日突厥沙ヌ七百人携其亲属归於振武节度使范希朝寻授其大首领曷勒阿波左武卫大将军同正员兼阴山府都督。
