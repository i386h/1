<!-- { "loadSidebar": true } -->
四年五月诏曰：朕暇日观书见前代名臣议时政得失皆直书其事不尚枝词举一善必其材惩一恶必当其咎故能中外无壅悔吝不生居上者听之而不疑在下者言之而无罪嘻埋轮都亭恶梁冀也。陈尸下室进蘧瑗也。曹参期狱市无挠充国议屯田之制李勉嫉恶谓卢杞为奸邪诗人乐善美张仲之孝友皆明述臧否端。若贯珠时主闻之可以区别施於臣寮得事君尽忠之义用之邦国有从谏如流之称，爰自近朝颇亏公道上封事者言无可采议刑罚者事不酌中论阿党则莫显姓名述正直则曾无按据卒岁延纳终无可观为臣事君不当如是今後每遇入ト其待制官候对及文武臣寮非时所上章疏并须直书其事不得隐情但云：某人有文某人有武某人晓钱某人能理人某处所官吏因循某州县刑狱冤滥某事利於国而未举某事害於民而未除经营四方者术策何施裨赞万几者阙遗何补何人党正之士何人诈伪之端苟上下同心则纲纪有序当寡昧求理之际贤良献可之时当极言之朕自详览黜陟二柄期於必行咨尔群寮各体深意其待制候对官今後於文班内论次充不在只取刑法官百寮听命再拜而退。
●卷一百四
○帝王部　访问
王者作民父母富有寰海念九围之至广当万机之。且繁。若非明四目达四聪询於刍荛延夫隽造或西清之燕或宣室之论思博采风谣广求民瘼则何以察牧守之廉浊览古今之废兴究洪范之旨以叙彝伦探治化之典以益神智加夫纳谠议为治平之本诫谄谀乃丧乱之源俾上心繇是下浃下情得以上通靡不繇斯道也。《书》曰：好问则裕自用则小盖百王之攸戒者矣。
舜好问而好察迩言（迩近也。近言而善易以进人察察而用也。）。
周武王既克殷访箕子曰：於乎！维天阴骘下民相协厥居（天不言而默定下民助合其居使有常生之资也。）我不知其尝伦攸叙（言我不知天所以定民之常道次序何繇）箕子对曰：在昔鲧湮洪水汨陈其五行（湮塞汨乱也。治水失道是乱陈五行）帝乃震怒不异洪范九畴彝伦攸ル（帝天也。天以鲧如是乃震动其威怒不与天道大法九类言王问所繇败也。）鲧则殛死禹乃嗣兴（春秋《传》曰：舜之诛也。殛鲧其举也。兴禹）天乃锡禹洪范九畴彝伦攸叙（天与禹雒出书也。神龟负文而出列於背有数至於九禹遂因而第之以成九类）。
成王问政於尹逸曰：吾何德之行（尹佚史佚也。）而民亲其上对曰：使之时而敬顺之王曰：其度安至曰：如临深渊如履薄冰王曰：惧哉！王人乎！尹逸曰：天地之间四海之内善之则吾畜也。不善则吾雠也。昔夏商之时臣反雠桀纣而臣汤武宿沙之民皆自攻其君而归神农（伏羲神农之间有共工宿沙霸天下者也。）此世之所明知也。如何其无惧也。
汉景帝时袁盎为吴相病免虽居家帝时使人问筹策武帝时鲁人申公见帝帝问以治乱之事申公已八十馀老对曰：为治不在多言顾力行何如耳。
董仲舒为江都相废在家朝廷如有大议使使者及廷尉张汤就其家而问之其对皆有法。
宣帝时赵充国为右将军罢就第朝廷每有四夷大议常与参兵谋问筹策焉。
元帝时京房为郎永光建昭间西羌反日蚀。又久眚亡光阴雾不精（精谓日光不清明也。）房先言其将然屡中天子悦之数召见问房。
武帝建始三年冬日食地震同日俱发诏举方正直言极谏之士帝特复问太常丞谷永永对曰：日食地震皇后贵妾专宠所致後永为凉州刺史当之部时有黑龙见东莱帝使尚书问永受所欲言元延元年永为北地太守时有灾异尤数永当之官帝使卫尉淳于长受永所欲言。
後汉光武数引公卿郎将列於禁坐（禁坐犹御坐也。）广求民瘼观纳风谣。又尝召见诸郡计风土及前後守令能否蜀郡计掾樊显进曰：渔阳太守张堪昔在蜀郡其仁以惠下威能讨奸前公孙述破时珍宝山积卷握之物足富十世而堪去职之日乘折辕车布被囊而已帝闻良久叹息拜鱼复长（鱼复县属巴郡）。
张纯为五官中郎将明习故事建武初每有疑议辄以精谓日光清明也。访纯後兼虎贲中郎将数被引见一日或至数四范升为博士数诏引见每有大议辄访问。
明帝时窦固代魏应为大鸿胪帝以其晓习边事每被访问。
杨仁补北宫卫士令明帝引见问当世政迹仁对以宽和任贤抑除骄戚为先。
顺帝时杨厚为侍中特蒙引见访以时政。
桓帝时刘涉河间栾城人为侍中虎贲中郎桓帝以涉宗室之贤特加敬异每有疑事尝密谘问之。
魏文帝时臧霸为执金吾位特进每有军事尝谘访焉。
王肃为秘书监明帝尝问曰：汉桓帝时白马令李上书言帝者谛也。是帝欲不谛当何得不死肃对曰：但为言失逆顺之节原其本意皆欲尽心念存补国。且帝者之威过於雷霆杀一匹夫无异蝼蚁宽而宥之可以示容受切言广德宇於天下故臣以为杀之未必为是也。帝。又问司马迁以受刑之故内怀隐切著《史记》非贬孝武令人切齿对曰：司马迁记事不虚美不隐恶刘向扬雄服其善记事有良史之才谓之实录汉武帝闻其《史记》取孝景及已本纪览之，於是大怒削而投之於今此两纪有录无书後遭李陵事遂下迁蚕室此为隐切在孝武而不在於史迁也。高堂隆为侍中领太史令崇华殿灾明帝诏问隆此何咎於礼宁有祈禳之义乎！对曰：夫灾变之发皆所以明教诫也。惟率礼修德可以胜之《易传》曰：上不俭下不节孽火烧其室。又曰：君高其室天火为灾此人君苟饣希宫室不知百姓空竭故天应之以旱火从高殿上起也。上天降鉴故谴告陛下宜增崇人道以答天意昔太戊有桑生於朝武丁有ず雉登於鼎皆闻灾恐惧侧身修德三年之後远夷朝贡故号曰：中宗高宗此则前代之明鉴也。今案旧占灾火之发皆以台榭宫室为诫然今宫室之所以尤广者实繇宫人猥多之故宜简择留其淑懿如周之制罢省其馀此则祖乙之所以训高宗高宗之所以享远号也。诏问隆吾闻汉武帝时柏梁灾而大起宫殿以厌之其义云：何隆对曰：臣闻西京柏梁既灾越巫陈方建章是经以厌火祥乃夷越之巫所为非圣贤之明训也。五行志曰：柏梁灾其後有江充巫蛊卫太子之事如志之言越巫建章无所厌也。孔子曰：灾者修德应行精相感以戒人君是以圣主睹灾责躬退而修德以消复之今宜罢散民役宫室之制务从约节内足以待风雨外足以讲礼仪清扫所灾之处不敢於此有所立作Ψ莆嘉禾必生此地以报陛下恭之德，岂可疲民之力竭民之财实非所以致符瑞而怀远人也。帝遂复崇华殿时郡国有九龙见故改曰：九龙殿陵霄阙始构有鹊巢其上帝以问隆对曰：诗云：维鹊有巢维鸠居之今兴宫室起陵霄阙而鹊巢之此宫室未成不得居之象也。天意。若曰：宫室未成将有他姓制御之斯乃上天之戒也。夫天道无亲惟与善人不可不深防不可不深虑夏商之季皆继体也。不钦承上天之明命惟谗谄是从废德欲故其亡也。忽焉太戊武丁睹灾竦惧祗承天戒故其兴也。勃焉今。若休罢百役俭以足用增崇德政动遵帝制则除普天之所患兴兆民之所利三王可四五帝可六岂惟殷宗转祸为福而已哉！臣备腹心苟可以繁祉圣躬安存社稷臣虽灰身破族犹生之年也。岂惮忤逆之灾而令陛下不闻至言乎！，於是帝改容动色。
晋武帝时曹志为国子博士（志陈思王植子）帝尝阅六代论问志曰：是卿先王所作邪志对曰：先王有手所作目录请归寻按还奏曰：按录无此帝曰：谁作志曰：以臣所闻是臣族父ぁ所作以先王文高名著欲令书传於後是以假帝曰：古来亦多有是顾谓公卿曰：父子证明足以为审自今已後可无复疑。
郑默为散骑常侍武帝问以政事对曰：劝稼穑务农桑为国之具选人得才济世之道居官久职政事之宜明慎黜陟劝戒之繇崇尚儒素化道之本如此而已矣。帝志陈思王植子善之。
明帝时侍中王导侍坐帝问前世所以得天下导乃陈帝创业之始及文帝末高贵乡公事帝以面覆床曰：若如公言晋祚复安得长远。
穆帝时虞喜博学累以博士常侍徵不就永和初有司奏称十月殷祭京兆府君当迁祧室征西川三府君初毁主内外博议不能决时喜在会稽朝廷遣就喜谘访焉。
後魏道武时李先为博士帝问先曰：天下何者最善可以益人神智先对曰：唯有经书三皇五帝治化之典可以补王者神智。又问曰：天下书籍凡有几何朕欲集之如何可备对曰：伏羲创制帝王相承以至於今世传国记天之秘纬不可计数陛下诚欲集之严制天下诸州郡县搜索备送主之所好集亦不难帝，於是班制天下经籍稍集。
崔玄伯为黄门侍郎道武幸邺历问故事於玄伯应对。若流帝善之帝。又引问古今旧事王者制度治世之则玄伯陈古人亦或讥作者之体及明君贤臣往代废兴之繇甚合帝意。
孝文太和十三年二月庚子引诸臣访政道得失损益之宜。
李冲为南部尚书时议礼仪议律令润饣希辞旨刊定轻重孝文虽自下笔无不访决焉。
高为秘书令孝文从容问曰：比水旱不调五不熟何以止灾而致丰稔对曰：昔尧汤之运不能去阳九之会陛下道同前圣如其小旱何但当旌贤佐政敬授民时则灾自消禳矣。又问止盗之方曰：昔宋均树德猛兽不过其乡卓茂善教蝗虫不入其境彼盗贼者人也。苟训之有方宁不易息当须守宰贞良则盗止矣。
韩显宗为中书侍郎後与员外郎崔逸等参定朝仪孝文曾诏诸官曰：自近代已来高卑出身皆有常分朕意一以为可复以为不可宜相与量之李冲对曰：未审上古已来置官列位为欲为膏梁子弟为欲益治赞时帝曰：自然为治冲曰：若欲为治陛下今日何为专崇门品不有拨才之诏帝曰：苟有殊人之伎不患不知然君子之门假使无当世之用者要自德行纯笃朕是以用之冲曰：傅吕望，岂可以门地见举帝曰：如此济世者希秘书令李彪曰：师旅寡少未足为援意有所怀不敢尽言於圣日陛下。若专以门地不审鲁之三卿孰。若四科帝曰：犹如向解显宗进曰：陛下光宅雒邑百礼惟新国之典章指此一选臣既学识浮浅不能援引古今以证此议。且以国事论不审侍中秘书监令之子必为秘书郎顷来为监令者子皆可为不帝曰：卿何不论当世膏腴为监令者显宗曰：陛下以物不可类不应以贵承贵以贱袭贱帝曰：若有高明卓尔才具超出者朕亦不拘此例後为本州中正。
後周武帝时于翼为安州总管建德四年帝将东伐朝中未有知者遣纳言卢韫等前後乘驿三诣翼问策焉翼赞成之。
唐太宗贞观元年闰三月壬申帝谓萧曰：朕少好弓矢自谓能尽其妙近得良弓十数以示弓工弓工乃曰：皆非良材也。朕问其故工曰：木心不正则脉理皆邪弓虽刚劲而遣箭不直非良弓也。朕始悟焉朕以弧矢定四方用弓多矣。而有天下日浅为治之意固未及弓弓犹失之何况於治乎！自是亟延老问之政术京官五品已上更宿中书内省每延与语询访外事务知百姓疾苦政教之得失焉丙子太子少保李纲进谒帝以其年老令在左右扶之命与同坐访以致治安民之道纲对曰：伏见陛下德化天下既就平老臣愚浅诚无所及帝固问之因言曰：假臣三两日当更奏上。
