<!-- { "loadSidebar": true } -->
    陆曼父公仕梁为给事中黄门侍郎掌著作大同末公受梁武帝诏较定棋品到溉朱异以下并集曼时年八岁於客前覆局繇是京师号曰：神童。
    後魏有范甯儿者善围棋与李彪使齐齐武令江南上品王杭与甯儿制胜而还。
    高光浮阳人善ヅ蒲。
    李幼序赵国人及雒阳丘何奴并工握槊此盖胡戏近入中国云：胡王有弟一人遇将杀之弟从狱中为此戏以上之意言孤则易死也。宣武以後大盛於时游肇为侍中性廉谦不竞撰儒棋以表其志。
    甄琛举秀才入都积岁颇以奕棋弃日乃志通夜不止（有苍头尝令秉烛或睡即加杖奴不胜楚痛乃白琛曰：郎君辞父母仕宦京师。若为读书执烛不敢暂辞乃以围棋日夜不息岂是向京之意琛惕然惭）。
    後周薛端为尚书右丞掌选事梁主萧曾献玛瑙钟太祖执之顾丞郎曰：能掷ヅ蒲头得卢者便与钟已经数人不得顷至端乃执ヅ蒲头而言曰：非为此钟可贵但思露其诚耳便掷之五子皆黑帝大悦即以赐之。
    王思政为中军大将军从魏孝武西迁时太祖执政思政虽被任委自以非相府之旧每不自安太祖曾在同州与群公宴集出锦及杂衤绢命诸将ヅ蒲取之物既尽帝。又解所服金带令诸人遍掷先得卢者与之次至思政乃敛容自誓一坐尽惊即拔佩刀膝上苟不成卢将自杀拊髀掷之帝方令止已为卢矣。乃拜而受赐。
    唐王叔文贞元末以棋待诏翰林顺宗在东宫叔文常侍棋。
    王倚善奕宝历初为待诏。
    张贾自鸿胪卿出为衢州刺史文宗顾谓贾曰：闻卿大善长行贾知帝不喜博遂自解说乃曰：公事之馀聊与宾客为戏非有所好也。帝曰：岂谓好之而不妨事也。
    顾师言为棋待诏大中八年日本国遣王子来朝王子善围棋宣帝令师言与之对手王子出本国如揪玉局冷暖玉棋子时王子至三十三下师言惧辱君命汗手死心始敢落指王子亦凝目缩臂数四敬服不胜回谓礼宾曰：此第几手也。礼宾诡曰：第三手其实第一手也。王子曰：愿见第一礼宾曰：胜第三可见第二胜第二可见第一今欲躁见第一其可得乎！王子抚局叹曰：小国之一不敌大国之三信矣。
    晋房知温兖州瑕丘人初镇将牛存节屯於郡好ヅ博每求辨彩者知温以善博见推因得侍左右卒为青州节度使。
    郑叟隐居华山好棋塞之戏遇同侣则以昼继夜虽朔风大雪亦临檐对局手足皲裂亦无倦焉天成中徵右拾遗不起。
    ●卷八百七十
    ○总录部　救患
    夫患难相死谓之至行缓急时有载之前言然而士之处世岂常其遇或遘难虞之会或罹困厄之辱祸不旋踵危。若缀旒秉志虽直而莫申临难无苟而曷诉乃有扶义倜傥以自任繇衷感激而克壮画策微婉以救其死挺身赴蹈以脱其急以至抗封距以论解伏轩陛以固争卒能消赫斯之怒全蕞尔之质兹所谓濡足拯溺焦头救焚得以谓之仁矣。
    周闳夭事西伯殷纣信崇侯虎之谮而囚西伯闳夭之徒患之乃求有莘氏美女骊戎之文马有熊九驷他物奇怪因殷嬖臣费仲而献之纣纣乃悦曰：此一物足以释西伯况其多乎！乃赦西伯赐之弓矢斧钺使西伯得征伐。
    申叔展楚大夫楚伐萧还无社与司马卯言号申叔展（还无社萧大夫司马卯楚大夫无社素识叔展故因卯呼之）叔展曰：有麦麴乎！曰：无有山麴穷乎！曰：无河（麦麴鞠穷所以御湿欲使无社逃泥水中无社不解。故曰：无军中不敢正言故谬语）鱼腹疾奈何（叔展言无御湿药将疾）曰：目於眢井而拯之（无社意解欲入井故使叔展视虚废井而求拯之）。若为茅哭井则已（叔展。又教结茅以表井须哭乃应以为信）明日萧溃申叔视其井则茅存焉号而出之（号哭也。）。
    祁奚晋大夫晋栾盈出奔楚范宣子杀其党羊舌虎（虎叔向弟也。）囚叔向人谓叔向曰：子离於罪其为不知乎！（讥其受囚而不能去）叔向曰：与其死亡。若何（言离囚何。若於死亡）。《诗》曰：优哉！游哉！聊以卒岁知也。乐王鲋见叔向曰：吾为子请叔向弗应出不拜其人皆咎叔向叔向曰：必祁大夫室老闻之曰：乐王鲋言於君无不行（其言皆得行）求赦吾子吾子不许（谓不应出不拜）祁大夫所不能也。（不能动君）而曰：必繇之何也。叔向曰：乐王鲋从君者也。何能行祁大夫外举不弃雠内举不失亲其独遗我乎！《诗》曰：有觉德行四国顺之夫子觉者也。（觉较然正直）晋侯问叔向之罪於乐王鲋对曰：不弃其亲其有焉（言叔向笃亲亲必与叔虎同谋），於是祁奚老矣。（老去公族大夫）闻之乘驿而见宣子曰：。《诗》曰：惠我无疆子孙保之。《书》曰：圣有谟勋明徵定保（勋功也。言圣哲有谟功者当明信定安之）夫谋而鲜过惠训不倦者叔向有焉（谋鲜过有谟勋也。惠训不倦惠我无疆也。）社稷之固也。犹将十世宥之以劝能者今壹不免其身（壹以弟故）以弃社稷不亦惑乎！鲧殛而禹兴（言不父罪废其子）伊尹放太甲而相之卒无怨色（太甲汤孙也。荒淫失度伊尹放之桐宫三年改过而复之而无恨心言不以一怨妨大德）管蔡为戮周公右王（言兄弟罪不相及）。若之何其以虎也。弃社稷子为善谁敢不勉多杀何为宣子说与之乘以言诸公而免之（共载入见公）不见叔向而归（言为国非私叔向也。）叔向亦不告免焉而朝（不告谢之明不为己）。
    叔向晋大夫也。齐陈无宇送女於晋谓无宇非卿执诸中都叔向言於晋侯曰：彼何罪（彼无宇）君使公族逆之齐使上大夫送之犹曰：不共君求以贪国则不共（逆卑於送是晋国不共）而执其使君刑已颇何以为盟主（颇不平）。且少姜有辞（谓请无宇之辞）冬十月陈无宇归。
    赵。《文子》晋大夫也。初虢之会鲁人食言楚令尹子围将以鲁叔孙穆子为戮（穆子名豹）乐王鲋求货焉弗与赵。《文子》谓叔孙曰：夫楚令尹有欲於楚少懦於诸侯诸侯之故求治之不求致也。其为人也。刚而尚宠。若及必弗避也。子盍逃之不幸必及於子对曰：豹也。受命於君以从诸侯之盟为社稷也。若鲁有罪而受盟者逃鲁必不免也。是吾出而危之。若为诸侯戮者鲁诛尽矣。必不加师请为戮也。夫戮於身实难自他及之何害苟可以安君利国美恶一心。《文子》将请之於楚乐王鲋曰：诸侯有盟未退而鲁背之安用齐盟纵不敢讨。又免其受盟者晋何以为盟主矣。必杀叔豹。《文子》曰：有人不难以死安利其国可无忧乎！若皆恤国如是则大不丧威而小不凌矣。若是道也。果可以教训何败之有吾闻之曰：善人在患弗救不祥恶人在位弗去亦不祥必免叔豹固请於楚而免之。
    江上丈人莫知其名族也。初伍员过於荆至江上欲涉（涉渡）见一丈人挟小船方将渔从而请焉丈人度之已绝江（绝过）问其名族（族姓）则不肯告解其剑以与之谓丈人曰：此千金之剑也。愿献之丈（献上）人丈人不肯受曰：荆国之法得伍员者爵执圭禄万担金千镒者子胥吾尚不取（。《周礼》侯执圭言爵之为侯万担万石金二十两为镒不取子胥以受此赏）今我何以子之千金剑为乎！伍员遇於吴（遇犹至）使人求之江上则不能得也。每食必祭之曰：祝江上之丈人于夷六国时人也。齐魏约而伐楚魏以董庆为质於齐楚攻齐大败之而魏弗救田婴怒将杀董庆于夷为董庆谓田婴曰：楚攻齐大败之而不敢深入者以为魏将内之於齐而击其後今杀董庆是示楚无魏也。魏怒合於楚齐必危矣。不如赦董庆以善魏而疑之於楚也。
    公子无忌魏昭王少子安王二十年秦昭王已破赵长平军。又进兵围邯郸公子姊为赵惠文王弟平原君夫人数遗魏王及公子书请救於魏魏王使将军晋鄙将十万众救赵秦王使使者告魏王曰：吾攻赵旦暮。且下而诸侯敢救者已拔赵必移兵先击之魏王恐使人止晋鄙暂留军壁邺名为救赵实持两端以观望平原君使者冠盖相属於魏让魏公子曰：胜所以自附为婚姻者以公子之高义为能急人之困今邯郸旦暮降秦而魏救不至安在公子能急人之困也。且公子纵轻胜弃之降秦独不怜公子姊耶公子患之数谓魏王及宾客辩士说王万端魏王畏秦终不听公子公子自度终不能得之於王计不独生而令赵亡乃请宾客约车骑百馀乘欲以身往赴秦军与赵俱死行过夷门见侯生具告所以欲死秦军状词决而行侯生屏人间语曰：嬴闻晋鄙之兵符常在王卧内而如姬最幸出入王卧内力能窃之嬴闻如姬父为人所杀如姬资之三年自王以下欲求报其父仇莫能得如姬为公子泣公子使客斩其仇头敬进如姬如姬之欲为公子死无所辞顾未有路耳公子诚一开口请如姬如姬必许诺则得虎符晋鄙兵北救赵而西却秦此五霸之伐也。公子从其计请如姬如姬果盗晋鄙兵符与公子公子行行至邺矫魏王令代晋鄙晋鄙合符疑之举首视公子曰：今吾拥十万之众屯於境上国之任重今单车来代之何如哉！欲无听朱亥袖四十斤铁椎椎杀晋鄙公子遂将晋鄙兵勒兵下令军中曰：父子俱在军中父归兄弟俱在军中兄归独子无兄弟归养得选兵八万人进兵击秦军解去遂救邯郸存赵。
    范痤故魏相也。赵使人谓魏王曰：为我杀范痤吾请献七十里之地魏王曰：诺使吏捕之围而未杀痤因上屋骑危使者曰：与其以死痤市不如以生痤市有如痤死赵不予王地则王将奈何故不。若与先定割地然後杀痤魏王曰：善痤因上书信陵君曰：痤故魏之免相也。赵以地杀痤而魏王听之有如︹秦亦将袭赵之欲则君。且奈何信陵君言於王而出之汉项伯名缠项羽季父也。为左尹沛公西入咸阳项羽危栋上也。至鸿门欲击沛公项伯素善张良夜驰至沛公军私见良欲与俱去良曰：臣为韩王送沛公今事有急凶去不义乃具语沛公沛公大惊曰：为之奈何良曰：沛公诚欲背项王耶公曰：鲰生说我距关母内诸侯（鲰七垢千垢二切鲰小人也。）秦地可尽王也。故听之良曰：沛公自度能项王乎！（丘略切）沛公默然曰：今为奈何良因邀项伯见沛公沛公与伯饮为寿结婚姻令伯具告沛公不敢背项王所以距关者备他盗也。项羽後解（沛公见羽鸿门羽留沛公项羽亚父范增谋欲杀沛公令项庄拔剑舞中欲击沛公项伯常屏蔽之）。
