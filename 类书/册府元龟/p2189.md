<!-- { "loadSidebar": true } -->
    吕蒲州河东人少孤贫不能自振里人程震重其才厚与资给遂游京师後位至黄门侍郎同中书门下。
    高好学以诗知名落不事家产侨居梁宋间薄游州县求丐取给後为左散骑常侍。
    许康佐擢进士第以家贫母老求为知院官人或怪之笑而不答盖不择禄而养亲也。後为礼部尚书李建字杓直家素清贫无馀业与兄造逊於荆南躬耕致养後官至刑部侍郎。
    周杨凝式晋末以礼部尚书致仕开运中宰相桑维翰知其绝俸艰於家食奏拜太子少保寻分司於雒。
    ○总录部　安贫
    夫贫者士之常孔子曰：士志於道而耻恶衣恶食者未足与议也。是故贤者乐道君子不忧安德而忘贫好礼而不慑虽曲肱饮水其乐只。且在瓮牖绳枢何贱之有至乃韬光处晦研精笃学居四壁之陋无卒岁之储诵坟典以自得秉耒耜而忘倦甘於烦辱曾不屑虑非夫造圣哲之域蕴道德之富则何以在穷能固立志不回无陨获之累而成名於世者哉！传所谓一亩之宫而无谄仕诗之述衡门之下可以栖迟斯可尚矣。
    颜回字子渊鲁人一箪食一瓢饮在陋巷人不堪其忧回也。不改其乐。
    原宪字子思鲁人居环堵之室茨以生草蓬户瓮牖桑以为枢上漏下湿匡坐而弦歌子贡闻之乘肥马衣轻箪笥也。裘中绀而表素巷不容轩往见原宪宪楮冠藜杖而应门正冠则缨绝捉襟则肘见纳履则踵决子贡曰：嘻先生何病也。原宪仰而应之曰：宪闻之无财之谓贫学而不能行之谓病宪贫也。非病也。夫希世而行比周而友学以为人教以为已仁义之慝车马之饰衣裘之丽宪不忍为也。子贡逡巡面有惭色不辞而去原宪乃徐步曳杖歌商颂而反声沦於天地如出金石天子不得而臣也。诸侯不得而友也。
    仲由字子路孔子弟子孔子曰：衣敝袍与衣狐貉者立而不耻者其由也。与。
    汉朱买臣字翁子吴人也。家贫好读书不治产业尝艾薪樵卖以给食（艾读曰刈给供也。）担束薪行。且读书其妻亦负戴相随数止买臣毋歌呕道中（呕读曰讴）买臣愈益疾歌妻羞之求去买臣笑曰：我年五十当富贵今已四十馀矣。女苦日久待我富贵报女功（女皆读曰汝）妻恚怒曰：如公等终饿死沟中耳何能富贵买臣不能留即听去後买臣独行歌道中负薪墓间故妻与夫家俱上冢见买臣饥寒呼饭饮之後拜中大夫侍中出为会稽太守。
    扬雄字子蜀郡成都人也。清静亡为少耆欲（耆读曰嗜）不汲汲於富贵不戚戚於贫贱（汲汲欲速之义如井汲汲为也。）不{穴鼠}隅以徼名当世（徼要也。徼字或作激激法也。）家产不过十金乏无担石之储晏如也。自有大度非圣哲之书不好也。非其意虽富贵不事也。雄後为郎给事黄门转为大夫。
    後汉袁安字邵公汝南汝阳人也。时大雪积地丈馀洛阳令自出案行见人家皆除雪出有乞食者至袁安门无有行路谓安已死令人除雪入户见安僵卧问何以不出安曰：大雪人皆饿不宜干人令以为贤举为孝廉。
    刘陶字子奇颍川人建武中徙六郡大族陶曾祖自齐来世以儒学安贫乐道故仕不过孝廉宰府。
    孔嵩字仲山南阳人家贫亲老乃变姓名佣为新野阿里街卒友人范式为荆州刺史行部到新野而县选嵩为导驺迎式式见而识之呼嵩把臂谓曰：子非孔仲山耶对之叹息语及平生曰：昔与子俱曳长裾游息帝学吾蒙国恩致位牧伯而子怀道隐身处於卒伍不亦惜乎！嵩曰：昔侯嬴长守於贱业晨门肆志於抱关子欲居九夷不患其陋贫者士之宜岂为鄙哉！式敕县代嵩嵩以为先佣未竟不肯去。
    吴陈留长垣人年二十丧父居无担石而不受赡遗尝牧豕於长垣泽中行吟经书遇父故人谓之曰：卿二千石子而自业贱事纵子无耻奈先君何辞谢而已守志如初後举孝廉。
    崔瑗之子也。父卒剽卖田宅起冢茔立碑颂葬讫资产竭尽因穷困以酤酿贩鬻为业时人多以此讥之终不改亦取足而已不致盈馀及仕宦历位边郡而愈贫薄。
    韦彪扶风平陵人举孝廉除郎中以病免复归教授安贫乐道恬於进退。
    窦章字伯向少好学有文章安帝永初中三辅遭羌寇避难东国家於外黄（外黄县属陈留郡城在今汴州雍丘县东）居贫蓬户蔬食躬勤孝养然讲读不辍。
    李恂为武威太守後坐事免步归乡里潜居山泽结草为庐独与诸生织席自给。
    向长隐居不仕性尚中和好通老易贫无资食好事者更馈焉受之取足而反其馀。
    范冉（冉或作丹）字史除莱芜长不到官所止单陋有时绝粒穷居自。若言貌无改闾里歌之曰：甑中生尘范子釜中生鱼范莱芜。
    蜀谯周字允南幼孤与母兄同居既长古笃学家贫未尝问产业诵读典籍欣然独笑以忘寝食後封阳城亭侯。
    吴谢渊字休德少德操躬秉耒耜既无戚容。又不易虑繇是知名举孝廉。
    晋嵇康性绝巧而好钅宅中有一柳树甚茂乃激水圜之每夏月居其下以钅康居贫尝与向秀共钅於大树之下以自赡给官至中散大夫。
    刘忄炎少清远有标奇与母任氏寓居京口家贫织芒ハ以为养虽荜门陋巷晏如也。後为丹阳尹。
    成公绥字子安东郡白马人性寡欲不营资产家贫岁饥常晏如也。
    桓彝字茂伦谯国龙亢人汉五更荣之世孙也。彝少孤贫虽箪瓢处之晏如也。後以功封万宁县丹阳尹王述字怀祖安贫守约不求闻达位至征虏将军散骑常侍尚书令。
    吴隐之为广州刺史有清操及归京师数亩小宅篱垣仄陋内外茅屋六间不容妻子宋高祖时为太傅赐车牛更为起宅固辞。
    前赵陈元达少而孤贫尝躬耕兼读书乐道行咏忻忻如也。至年四十不与人交通刘元海徵为黄门郎宋陶潜字渊明柴桑人性嗜酒而家贫不能恒得亲旧知其如此或置酒招之造饮取尽期在必醉既醉而退曾不吝情去留环堵萧然不蔽风日衤豆褐穿结箪瓢屡空晏如也。尝为彭泽令解印绶去。
    张兴世竟陵人少家贫南郡宗珍之为竟陵郡与世依之为客竟陵旧置军府以补参军督护不就。
    沈道虔吴兴武康人郡州府凡十二命皆不就年老莱食恒无经日之资而琴书为乐孜孜不倦文帝敕郡县使随时资给。
    沈庆之吴兴武康人荒扰之後乡邑流散庆之躬耕陇亩勤苦自立位至侍中太尉。
    後魏刘芳字伯支彭城人也。年十六时南部尚书李敷妻司徒崔浩之弟女芳祖母浩之姑也。芳至京师诣敷门崔耻芳流播拒不见之芳虽处穷窘之中而业尚贞固至有易衣并日之弊而澹然自守不急急於荣利不戚戚於贫贱乃著穷通论以自慰焉位至太常卿。
    後周黎景熙字季明河间邺人少以字行西魏大统末为著作佐郎於时伦辈皆位兼常伯车服华盛唯季明独以贫素居之而无愧色。
    隋李文博博陵人性贞介好学不倦为薛道衡所知後直秘书内省典校坟籍守道居贫晏如也。虽衣食乏绝而清操逾厉不妄通宾客恒以礼法自处侪辈莫不敬焉道衡知其贫每延于家给以资费。
    房彦谦居官所得俸禄以周恤亲友家无馀财车服器用务存素俭自少及长一言一行未尝涉私虽致屡空怡然自得常从容独笑顾谓其子玄龄曰：人皆因禄富我独以官贫所遗子孙在於清白卒为泾阳令。
    唐崔从字子与次兄能同隐太原山居励志学业穷困至於绝食不以告人李藩年四十馀未仕读书扬州困於自给妻子怨尤之晏如也。後至相位。
    李逊幼孤寓居江陵与其弟建皆安贫苦易衣并食讲习不倦官至刑部尚书。
    後汉李愚随计之长安唐昭宗天复初驾在凤翔汴军攻蒲华入关愚避难东归雒阳时卫公李德裕孙道古在平泉旧墅愚往依焉子弟亲采薪以给朝夕未尝千人後至相位。
    周翟光邺太祖时位至宣徽使兼枢密副使食禄日久家无馀财任金吾日假官屋数间以蔽风雨亲属累重粝食才给人不堪其忧光邺处之晏如也。
    ●卷九百三
    ○总录部　书信
    古之作者曷尝不因言而见志至於执讯之还往尺书之问遗皆所以导素蕴而陈嘉诲者焉春秋以来文辞为盛两汉之世炳然与三代同风鼎国之後才士间出观其扬扌理道论叙今古内罄於悃忄外影於藻翰意趣周密采章英发使人三复而不能自释於手故史氏所载非以为繁文後学之徒竞氵敕其芳润者已。
    叔向晋大夫郑铸刑书（铸刑书於鼎以为国之常法）叔向使诒子产书（诒遗也。）曰：始吾有虞於子（虞度也。言准度子产以为已法）今则已矣。（已止也。）昔先王议事以制不为刑辟惧民之有争心也。（临事制刑不豫设法也。法豫设则民知争端）犹不可禁御是故闲之以义（闲防也。）纠之以政（纠举也。）行之以礼守之以信奉之以仁（奉养也。）制为禄位以劝其从（劝从教）严断刑罚以威其淫（淫放也。）惧其未也。故诲之以忠耸之以行（耸惧也。）教之以务（时所也。）使之以和（说以使民）临之以敬莅之以︹（施之於事为莅）断之以刚（义断也。）犹求圣哲之上明察之官（上公王也。官卿大夫也。）忠信之长慈惠之师民，於是乎！可任使也。而不生祸乱民知有辟则不忌於上（权移於法故民不畏上）并有争心以徵於书而徼幸以成之（因危文以生争缘徼幸以成其巧伪）弗可为矣。（为冶也。）夏有乱政而作禹刑商有乱政而作汤刑（夏商之乱著禹汤之。《法言》不能议事以制）周有乱政而作九刑（周之衰亦为刑书为之九刑）三辟之兴皆叔世也。（言刑书不起於始盛之世）今吾子相郑国作封洫立谤政（作邱赋）制参辟铸刑书（制三辟谓用三代之末法）将以靖民不亦难乎！《书》曰：仪式刑文王之德日靖四方（言文王以德为仪式故能有安靖四方之功刑法也。）。又曰：仪刑文王万邦作孚（言文王作仪法为天下所信孚信者也。）如是何辟之有（言云：唯以德为信不以刑也。）民知争端矣。将弃礼而徵於书（以刑书为徵）锥刀之末将尽争之（锥刀末喻小事）乱狱滋丰贿赂并行终子之世郑其败乎！兮闻之国将亡必多制（数败也。）其此之谓乎！复。《书》曰：若吾子之言（复报也。）侨不才不能及子孙吾以救世也。既不承命敢忘大惠。
