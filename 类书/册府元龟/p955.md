<!-- { "loadSidebar": true } -->
    汉袁盎为陇西郡尉仁爱士卒士卒皆争为死李广程不识俱为边将然匈奴畏广士卒多乐从而苦程不识广将兵之绝处见水士卒不尽饮不近水不尽餮不尝食宽缓不苛（苛细也。）士以此爱乐为用。
    盖宽饶为卫司马躬抚士卒视其饮食居处抚循疾置医药。
    後汉王霸从光武平河北尝与臧宫傅俊共营霸独善抚士卒死者脱衣以殓之伤者躬亲以养之。
    邓训为将吏士尝大病疟转易至数人训身为之煮汤药咸得平愈其无妻者为配偶。
    坚镡为扬化将军与右将军万修徇南阳会诸乡人董数攻陷宛镡引兵赴宛遂弃城而反邓奉复反新野攻破吴汉万修病卒镡独孤绝南拒邓奉北当董一年间道路隔塞粮馈不至镡食蔬菜与士卒共劳苦每急辄先当矢石身被三创以此能全其众。
    段纪明为破羌将军纪明行军仁爱下士军间病者亲自瞻省手为裹创在边十馀年未尝一日蓐寝与将士同苦故皆乐为死战。
    皇甫规为中郎将讨陇右而道路隔绝军中大疫死者十三四规亲入庐巡视将士三军感悦东羌遂遣使乞降。
    皇甫嵩为左车骑将军平黄巾温┰士卒甚得众情每军行顿止须营幔修立然後就舍帐军士皆食尔乃尝饭吏有因事受赂者嵩更以钱物赐之吏怀惭或至自杀。
    臧洪领青州刺史为袁绍所攻粮尽主簿启内厨米三斗稍为饣粥洪曰：何能独食此耶使为薄粥遍颁人众。又杀其爱妾以食兵将兵将咸流涕无能仰视魏司马朗与夏侯臧霸等征吴到居巢军士大疫朗躬巡视致医药遇疾卒。
    曹真为大将军每征行与将士同劳苦军赏不足辄以家财颁赐士卒皆愿为用。
    蜀邓芝为大将军二十馀年赏罚明断善┰卒伍吴孙歆为边将数十年善养士卒得其死力。
    甘宁虽粗猛好杀然开爽有计略轻财敬士能厚养彳建儿亦乐为用命。
    晋刘弘为镇南将军都督荆州诸军事尝夜起闻城上持更者叹声甚苦呼省之年过六十羸疾无襦弘谪主者仍给常袍衤复帽。
    陶侃为督护领江夏太守侃戎政齐肃凡有虏获皆分士卒身无私焉。
    周访为安南将军督梁州诸军事善於抚纳士众皆为致死。
    宋王镇恶随高祖北伐时姚泫屯军在长安城下犹数万人镇恶善抚士卒及身先士众腾跃争先泫众一时奔溃。
    刘荣祖为辅国将军为人轻财贵义善抚将士。
    梁杨公则为左卫将军义师东下屯领军府所领相溪人性怯懦城内轻之以为易与每出荡突辄先犯公则垒公则奖励将士克获更多。
    马仙卑自为将及居州郡能与士卒同劳逸身衣不过布帛所居无帷幕衾屏行则饮食与厮养最下者同其在边境尝单身潜入敌境知壁垒村落险要处所故战多克捷士卒亦甘心为之用高祖雅爱敬服之。
    王操为大将军郢州刺史吴明彻为寇明帝出顿纪南操抚循将士莫不用命明彻既退江陵获全操之力也。迁为侍中中卫将军。
    陈章昭达为车骑大将军迁司空薨昭达性刻每奉诏出征必昼夜兼行然膳饮食并同於群下将士亦以此附之。
    鲁悉达梁末以侯景之乱遂纠率乡人保新蔡郡招缉晋熙等五郡及敬帝即位王琳据有上流留异余孝顷周迪等所在蜂起悉达抚绥五郡甚得民和士卒皆乐为之用。
    後魏彭城公勃长子粟太武时督诸军屯汉南粟亮直善驭众抚恤将士必与之同劳逸长孙翰太武时为安集将军清正严明善抚将士帝甚重之。
    周观为高平镇将善抚士卒号有威名。
    房伯玉为武昌王府司马孝文南伐徵为兵步校尉直阁将军中统军善抚士卒孝文嘉之。
    薛虎子为徐州刺史在州戍兵每岁交代虎子必亲自劳送丧给其敛帛。
    韩茂为徐州刺史征南将军为将善於抚众勇冠当世为朝廷所称。
    杨逸为平东将军光州刺史兵人从役必自送之或风日之中雨雪之下不堪其劳逸曾无倦色。
    杨大眼为将抚巡士卒呼为小儿子及伤痍为之流涕。
    辛纂为荆州军司除骁骑将军加辅国将军善抚将士人多用命贼甚惮之。
    北齐兰陵王长恭貌柔心壮音容兼美为将躬勤细事每得甘美虽一瓜数果必与将士共之。
    赵郡王为定州刺史文宣诏领山东兵数万监筑长城于时盛夏六月在途中屏除盖扇亲与军人同其劳苦而定州先有冰室每岁藏冰长史宋钦道以冒犯暑热遂遣冰倍道追送正值日中停车炎赫尤甚人皆不堪而送冰者至咸谓冰此时之要乃对之叹息云：三军之人皆饮温水吾以何义独进寒冰非追古名将实情所不忍遂至消液竟不一尝兵人感悦遐迩称叹。
    後周宇文深魏末为大都督领宿卫兵卒孝武西迁既事起仓卒人多逃散抚循所部并得入关以功赐爵长乐县伯。
    若干惠为右卫将军性刚直有勇力容貌魁岸善于抚御将士莫不怀恩。
    阎庆为抚军将军专行绥抚士卒未休未尝先舍故能尽其死力。
    梁椿为大将军性果毅善於抚纳所获赏物分赐麾下故每践敌场咸得其死力。
    李迁哲为骠骑大将军镇白帝信州城先无仓储（信州今琼州是也。）军粮乏迁哲乃收葛根造粉兼米以给之迁哲亦取供食时有异膳即分赐兵士有疾患者。又亲加医药以此军人感之人思效命。
    隋刘方为交州道行军总管仁而爱士有疾病者亲自抚养。
    唐李前後在军所得金帛皆散之将士，於是人皆为用所向多克捷。
    郭孝恪为安西都护督西伊庭三州诸军事其地高昌之都限以长碛旧风斯在每年有流刑经往并州遣正兵守捍孝恪推诚抚御并得其欢心。
    成如ギ为特进至德二年关西节度郭英为贼所败如ギ代英收其馀卒於岐山抚其疮痍招其逋散三军之士有如挟纟广便以其众置兴平军於县东原肃宗以如ギ为使李为河阳三城镇遏使抚劳备至资廪膳者必先军士。
    李景略为西受降城都防御使迫塞苦寒地卤瘠俗贫难处景略节用约已与士同甘苦将卒安之。
    任迪简代张茂昭为易定节度使初茂昭奢荡不节公私殚罄迪简始至欲飨士无所取给乃以粝食与士同之身居戟门下凡周月军吏感之请归堂寝迪简乃安其位。
    李晟兴元初以神策军士讨朱Г时转输不至盛夏军士或衣裘褐晟必同劳苦每以大义奋激士皆流涕感悦卒无离叛者。
    李光颜元和中为陈许节度使会讨吴元济诏光颜以本军独当一面光颜性忠义善抚养士卒士卒乐为用殷侑为义昌军节度沧济德等州观察处置等使沧州经战伐伤痍之後侑初至赤地千里遗骸满于原野无人烟侑不以妻孥之官始至就空城悉力以视事攻苦食淡与士卒略同周岁之後驯致垦葺诏加检校吏部尚书奖其抚绥有方勤俭不懈也。
    乌重胤历河阳沧景节度使自为长帅能与下同甘苦所至立功。
    柳公绰元和中镇鄂州会讨吴元济军既在行营公绰时令左右省其家如疾病养生送死必厚廪给之妻冶容不谨者沉之于江行卒相感曰：中丞为我辈之家事何以报效故鄂人战每克捷。
    梁氏叔琮为将帅养士爱民甚有能政後为州留後寻领保大军节度使。
    後唐王建及有胆气慷慨不群临阵鞠旅意气横壮自庄宗至魏州建及都总内外牙银钅仓效节帐前亲军善於抚御所赏赐皆分给部下绝甘分少颇洽军情。
    晋吴蛮为复州防御使二年罢归会王令温以机事入奏执政者以蛮云   中之难有善守之功遂令乘轺而往既至大寒军士无衣者悉衣之平生廉俭囊无资用以至坏帐幕以之其推心抚下如此。
    孔知开运中为凤州刺史河池据关防之要密邛益兵少势孤知抚士得宜人皆尽力故西疆无牧圉之失。
    王廷裔为晋阳军校以攻城野战为务暑不息嘉树之阴寒不处密室之下与军伍食不异味居不异故庄宗於亲族之中独加礼遇。
    ○将帅部　冥助
    《书》曰：至П感神盖精诚内激胜气焱厉则必金石为开风云   玄感者矣。乃有握兵之要奉辞致讨势将危窘士至乏困或邻壤侵寇群心震恐誓师拒战安危攸属繇是恳到愤发仰祈冥因以获之应得天心之助事彰於神异理符於感召夷伤之旅复振穷迫之途获济卒能克敌以成茂功乃建祠以旌其贶刊石以纪其迹策书所述咸可徵也。
    汉李广利为贰师将军伐大宛被围水绝广利拔刀刺山飞泉涌出。
    後汉耿恭为戊巳校尉征匈奴於疏勒城固守匈奴遂於城下拥绝涧水恭於城中穿井十五丈不得水吏士渴乏笮马粪汁而饮之（等笮谓压笮也。）恭仰天叹曰：闻昔贰师将军拔刀刺山飞泉涌出今汉德神明，岂有穷哉！乃整衣服向井再拜为吏士祷有顷水泉奔出众皆称万岁乃令吏士扬水以示虏虏出不意以为神明遂引去。
    晋会稽王道子为骠骑将军御符坚于寿春坚与符融登城而望王师见部阵齐整将士精锐。又望八公山草木皆类人形顾谓融曰：此亦敌也。何谓少乎！怃然有惧色初朝廷闻坚入寇道子以威仪鼓吹求助於锺山之神奉以相国之号及坚之见草木状神。若有力焉。
    宋沈攸之为冠军将军讨晋安王子勋于鹊尾坡攸之缮治船舸材板不周计无所出会子勋将邓琬送五千片榜供其将刘胡军用俄而风潮奔迅榜後山出江胡力不制自撞船舰杀没数十人赴流而下来泊攸之等营，於是材板大足。
    梁王僧为谯州刺史征萧勃闻兄僧辨死乃奔北齐会军败窜逸荒野莫知所之仰天曰：雠耻不雪求欲身膏野草。若精诚有感当得道路誓不受辱乃手拔刀将自刎空中催令急去僧异之勉力驰进行一里许顾向处已有陈人逾越江山仅得归齐。
    後魏尉元为镇南大将军都督东道诸军事皇兴三年六月上表云：臣於彭城遣别将以八日至睢口邀贼将陈显达有战士於营外五里刍牧见一白头公乘白马将杖呼之语称至十八日辰必来到此语汝将军领众从东北临入我当驱贼令走申时贼必大破宿豫淮阳皆克无疑我当与汝国家淮畔为断下邳城贼我当驱出不劳兵力後以十日此人复於彭城南戏马台东二里见白头公亦乘白马从东北来呼此人谓曰：我与东海四渎太山北岳神共行淮北助汝主将荡除已定汝上下喜不困忽然不见诏元於老人前後见所为坛表记之。
    尔朱荣为大将军讨葛荣次襄垣遂令军士列围大猎有双兔起於马前荣乃跃马弯弓而誓之曰：中之则擒葛荣不中则否既而并应弦而殪三军感悦及破贼之後即命立碑於其所号双兔碑。
    北齐赵郡王为朔州刺史都督北燕等三州诸军事有无水之处祷而掘井黎锸才下泉源涌出号曰：赵王泉。
    陆法和初仕梁为司徒时侯景遣将任约伐湘东王於江陵法和自请征之至沙湖与任约相对纵大舫於前而逆风不便法和执白羽扇以麾风即返，於是约众大溃约逃窜不知所之。
