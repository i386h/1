<!-- { "loadSidebar": true } -->
安帝元初二年二月遣中谒者收葬京师客死无家属及棺椁朽败者皆为设祭其有家属尤贫无以葬者赐钱人五千。
质帝本初元年二月庚辰诏曰：九江广陵二郡数离寇害残夷最甚（谓比年张婴寇广陵华孟寇九江也。）生者失其资业死者暴尸原野昔之为政一物不得其所。若已为之况我元元婴此困毒方春戒节赈济乏掩骼埋之时（骨枯曰：骼肉腐曰：）其调比郡见出廪穷弱收葬枯骸务加埋┰以称朕意。
魏太祖汉建安中陈宫为吕布守下邳布败太祖擒宫问宫欲活老母及女不宫对曰：宫闻孝治天下者不绝人之亲仁施四海者不乏人之祀老母在公不在宫也。宫死太祖召养其母终其身嫁其女。
齐王景初三年即位诏官奴婢六十已上免为良人正始七年秋诏曰：属到市观见所斥卖官奴婢年皆七十或癃疾残病所谓天民之穷者也。且官以力竭而复鬻之进退无谓其悉遣为良民。若有不能自存者郡县赈给之。
晋武帝太康七年十二月出後宫才人妓女以下二百七十人归於家帝。又尝幸王济宅济供馔甚丰悉贮琉璃器中蒸肫甚美帝问其故答曰：以人乳蒸之帝色甚不平食未毕而去元帝太兴四年五月诏曰：昔汉二祖及魏武皆免良人武帝时凉州覆败诸为奴婢亦皆复籍此累代成规也。免中州良人遭难为扬州诸郡僮客者以备征役孝武太元十四年正月诏淮南所获俘虏付诸作部者一皆散遣男女相配匹赐百日廪其役为军赏者悉赎出之以襄阳淮南饶沃地各立一县以居之。
後魏明元永兴三年二月诏曰：衣食足知荣辱夫人饥寒切已唯恐朝夕不济所急温饱而已何暇及仁义之事乎！王教之多违盖由於此也。非夫耕妇织内外相成何以家给人足矣。其简宫人非所当御及执作技巧自输悉出以配鳏民。
大武太延元年正月癸未出道武明元宫人令得嫁文成和平四年八月畋於河西诏曰：朕顺时田猎而从官杀获过度既殚禽兽乖不合围之义其敕从官及典围将校自今已後不听滥设其畋猎皮肉别自颁赉是月诏曰：前以民遭饥寒不自存济有卖鬻男女者尽仰还其家或因缘势力或私行请共相通容不时检校令良家子息仍为奴婢今仰精究不听取赎有犯加罪。若仍不检还听其父兄上诉以掠人论。
献文皇兴二年十二月诏曰：顷张永迷扰敢拒王威暴骨原隰残废不少死生冤痛朕甚愍焉天下民一也。可敕郡县永军残废之士听还江南露骸草莽者收葬之。
孝文延兴三年九月诏曰：自今京师及天下之囚罪未分判在狱致死无近亲者公给衣衾棺椟埋葬之不得暴露。
太和二年二月行幸代之汤泉所过问民疾苦以宫人赐贫无妻者。
三年二月帝及皇太后幸代郡温泉问民疾苦鳏贫者以宫女妻之诏宫人年老及疾病者免之。
四年九月诏曰：隆冬雪降诸在徽纟墨及转输在都或有冻馁朕甚愍焉可遣侍臣诣廷尉狱及有囚之所同巡省察饥寒者给与衣食桎梏者代以轻锁。
五年二月大赦天下免宫人年老者还其所亲四月甲寅诏曰：时雨不г春苗萎悴诸有骸骨之处皆敕埋藏勿令露见。
六年三月庚辰行幸虎圈诏曰：虎狼猛暴食肉残生取捕之日每多伤害既无所益损费良多从今勿复捕。
九年八月诏数州灾水饥馑荐臻致有卖鬻男女者天之所谴在於一人而百姓无辜横罹艰毒朕用殷忧夕惕忘食与寝今自太和六年以来买定冀幽相四州饥民良口者尽还所亲虽聘为妻妾遇之非理情不乐者听离之。
十三年九月免宫人以赐北镇人贫鳏无妻者。
十八年十二月南伐齐诏寿阳锺离马头之师所获男女之口皆放还南。
十九年八月幸西宫路见坏蒙露棺驻辇堇之。
宣武景明三年二月诏曰：自比阳旱积时农民废殖寤言憎愧在予良多申下州郡有骸骨暴露者悉可埋瘗。
正始三年五月诏曰：掩骼埋古之令典顺辰令朝之常式今时泽未降春稼已旱或有孤老笃癃无人养救因以致命暴骸沟堑者雒阳部尉依法棺埋永平二年十二月诏禁屠杀含孕以为永制。
孝明熙平元年五月诏放华林野兽於山泽。
出帝太昌元年五月庚戌诏曰：顷因年饥百姓流徙或身倚沟渠或命悬道路皆见弃草土取厌乌鸢言念及此有惊夜寝掩骸之礼诚所，庶几行堇之义冀亦可免其诸有露尸者令所在埋覆可宣告天下。
後周明帝二年二月诏曰：王者之宰世莫不同四海以远近为父母而子之一物失所。若纳於隍贼之境土本同大化往因时难致阻东西遂使疆埸之间交相抄掠兴言及此良可哀伤自元年以来有被掠入贼者悉可放免。
武帝保定五年六月诏曰：江陵人六十五已上为官奴婢者俱已令放免其公私奴婢有年至七十以外者所在官司宜赎为庶人。
建德元年十月诏江陵所获俘虏充官口者悉免为民。
六年十一月诏永熙三年七月以来去年十月以前东土之民被抄掠在化内为奴婢及被抄平江陵之日良人没为奴婢者并免放所在附籍一同民伍。若旧主人犹须共居听留为部曲及客女。
静帝大象二年诏南定北光衡巴四州民为宇文亮抑为奴婢者并免其为民复其本业。
唐高祖武德二年二月诏曰：释典微妙净业始於慈悲道教冲虚至德去其残杀四时之禁无伐は卵三驱之化不取前禽盖欲敦崇仁惠蕃衍庶物立政经邦咸率兹道朕祗膺灵命抚遂群生言念亭育无忘鉴寐殷帝去网庶踵前齐王舍牛实符本志自今以後每年正月五月九月及每月丁斋日并不得行刑所在公私宜断屠杀。
三年四月诏曰：有隋失驭丧乱弘多民物凋残俗化逾侈嗜之族竞逐旨甘屠宰之家恣行刳杀刍豢之畜靡供肴核之资胎夭之群莫遂蕃滋之性伤财堕业职此之由襄攵兑攵穿窬因兹未息《礼》曰：君无故不杀牛大夫无故不杀羊士无故不杀犬豕庶人无故不食珍非惟务在仁爱盖亦示之俭约方域未宁尤须节制凋弊之後宜先蕃育岂得恣彼贪暴残殄庶类之生苟循目前不为经久之虑民之理有未足乎！其关内诸州宜断屠杀庶六畜滋多而民庶殷赡详思厥衷更为条式。
六月诏曰：自隋室不纲政刑荒废戍役烦重师旅荐兴元元无辜堕於涂炭转死沟壑暴骨中原宗党沦亡邑居散逸坟陇靡营魂无归朕受命君临为民父母率土之内情均亭毒一物失宜寝兴轸虑念兹道堇义先吊恤虽复久已颁下普遣葬埋犹恐吏不存心收藏未尽宜令州县官司所在巡行掩骼埋必令周悉使邮亭之次无复游魂窀穸之下各安所厝姬文惠化恩及枯骸庶踵於前此为锡类。
太宗以武德九年八月甲子即位是月癸酉诏曰：爰始正家刑於四海王者内职取象天官上备列位之序下供扫除之役肇自古昔具有节文末代奢淫搜求无度朕嗣膺宝历抚育黔黎克己厉精，庶几至理顾省宫掖其数实多恐兹幽闭久离亲族一时减省各从罢散归其戚属任从婚娶自是後宫及掖庭前後所出三千馀人。又在内鹰狗<豸出>等并委五坊使量留馀并解放。
九月遣殿中监卢宽将军赵绰送突厥还蕃颉利献马三千匹羊万口帝不受诏颉利所掠中国户口者令归之。
贞观二年四月诏曰：隋运将尽群凶鼎沸干戈不息饥馑相仍流血成川暴骸满野朕往因军旅周览川原每所临视用伤心虑自祗膺宝命义切哀矜虽道谢姬文而情深掩骼诸有骸骨暴露者宜令所在官司收敛埋瘗称朕意焉。
九月丁未谓侍臣曰：妇人幽闭深宫情实可愍隋氏末年求采无已至於离宫别馆非幸御之所多聚宫人皆竭人财力朕所不取。且洒扫之馀更何所用今将出之任求伉俪非独以惜费亦人各遂其性，於是令尚书右丞戴胄给事中杜正伦等於掖庭宫西门简出之。
三年四月诏妇人正月以来生男赐粟一石。
四年九月诏曰：突厥种落往逢灾厉病疫饥馑殒丧者多暴骸中野前後相属幽魂靡奠无所永言矜悼有怀隐恻宜令所司於大业长城以南分道巡行但有骸骨之所酒脯致祭速为埋瘗务令周悉以称朕意焉。
十月制决罪人不得鞭背初帝以暇日遍览群书因读明堂孔穴云：人五脏之系咸附背脊针灸失所皆有损害乃废书而叹曰：令律决笞者皆云：髀背分受乃有邂逅致死之义挞人之背理则宜然夫五刑之最轻者也。死。又生之至重者也。岂容犯最轻之刑而或鞭笞致死自古帝王由来未悟不亦悲夫即日遽颁此制。
五年二月诏曰：甲兵之设事不获已义在止戈期於去杀季叶驰竞恃力肆威锋刃之下恣情剪馘血流漂杵方称快意尸。若乱麻自以为武露骸封土多崇京观徒见安忍之心未弘掩骼之礼静言念此悯叹良深但是诸州有京观处无问新旧宜悉削加土为坟掩蔽枯朽勿令暴露仍以酒脯致祭奠焉。
五月有司言赎得男女八万口初隋末大乱中国人多没於北夷至是突厥来降帝遣使以金帛赎购之七月甲辰遣广州都督府司马长孙师往收瘗隋日战亡骸骨毁高丽所立京观。
八月遣使於高丽收隋战亡骸骨设祭而葬之。
十年十一月帝谓侍臣曰：朕自征伐以来所乘戎马陷军破阵济朕於难者刊石为镌真形置之左右以申帷盖之义初帝有骏马名及露紫霜每临阵多乘之腾跃摧锋所向皆捷尝讨王世充於隋盖马方酣战移景此马为流矢所中腾上古堤右库直立行{艹大}扌┧箭而後马死至是追念不已刻石立其像焉。
十五年三月如襄城宫登子逻坂见者僵於路驻命左右取药饮之乃苏。
十七年三月帝观渔於西宫见鱼跃焉问其故渔者曰：此当乳也，於是中网而止。
十八年二月幸壶口村落Τ侧问其受田丁三十亩遂夜分而寝忧其不给诏雍州录尤少田者给复移之宽乡。
四月辛亥幸九成宫己未行次显仁宫太宗手诏皇太子曰：吾昨见獐鹿怀孕者多纵有空身其子甚小母亡而子存者未之有也。吾与汝虽复不射无仁心之人得便终无放理昆虫无知须推己以及也。推己之孝於父母以及此类则天下有识者怀之推己之恶死以及虫豸含生之者何有不赖所以明日不行十九年五月征辽次辽泽下诏曰：日者隋师渡辽时非天赞从军士卒骸骨相望遍於原野良可哀叹掩骼之义抑惟先典其令并收瘗之。
十月班师诏初攻辽东城其中抗拒王师应没为奴婢一万四千口并遣先集幽州将分赏战士帝念其父母妻子一朝分散情甚哀之因命有司平准其直以布及钱赎为编户焉其众欢叫之声三日不息及至幽州夷俘并列於城东拜道称谢舞跃擗地宛转尘埃从行者愍之为洒泪初帝之渡辽也。莫离支遣加尸城七百人戍盖牟城李尽虏之其人并随军请自效帝谓之曰：非不欲尔之力尔家在加尸尔为吾战彼将为戮矣。破一家之妻子求一人之力用吾不忍也。戊戌帝悉令禀食而放还咸曰：高丽小人不知所以报天子德也。
二十一年六月诏曰：隋末丧乱边疆多被抄掠今铁勒并归朝化如闻中国之人先陷在蕃内者流涕南望企踵思归朕闻之惕然深用恻隐宜遣使往燕然等州知见在没落人数与都督相计将物往赎远给程粮送还桑梓其室韦乌罗获羯等三部被延ヌ抄失家口者亦令为其赎取。
