<!-- { "loadSidebar": true } -->
    王莹为尚书令性清慎高祖深喜之时有猛兽入郭帝意不悦以问群臣群臣莫对莹在御筵乃敛板答曰：昔击石拊石百兽率舞陛下膺御图武象来格帝大悦众咸服焉。
    谢几卿为西昌侯藻军师长史将行与仆射徐勉别勉云：淮肥之役前谢已著奇功未知今谢何如几卿应声曰：已见今徐胜於前徐後谢何必愧於前谢勉默然。
    李膺为西昌侯藻主簿使至都高祖悦之谓曰：今李膺何如昔李膺对曰：今胜昔问何故对曰：昔日李膺事桓灵之主今日李膺逢尧舜之君帝嘉其对以如意击席者久之乃以为益州别驾。
    王份为散骑常侍领步兵校尉高祖於宴席问群臣曰：朕为有为无份对曰：陛下应万物为有体至理为无高祖称善。
    曹景宗为右卫将军尝於华光殿侍宴武帝连句令左仆射沈约赋韵景宗不得韵意色不平启求赋诗帝曰：卿技能甚多人才英拔何必止在一诗景宗已醉求作不已诏令约赋韵时韵已尽唯馀竞病二字景宗便操笔而成曰：去时儿女悲归来笳鼓竞借问行路人何如霍去病帝叹不已约等惊嗟竟日。
    何敬容为侍中大同三年正月朱雀门灾高祖谓群臣曰：此门制卑狭我始欲构遂遭天灾并相顾未有答敬容独曰：此所谓陛下先天而天弗违时以为名对。
    夏侯为人美风仪宽厚有器量涉猎文史辩给能专对宗人夏侯溢为衡阳内史辞日侍御高祖谓曰：夏侯溢於卿疏近答曰：是臣从弟高祖知溢於已疏乃曰：卿伧人好不辩族从对曰：臣闻服属易疏所以不忍言族时以为能对位至平北将军。
    萧子显为侍中高祖尝从容谓子显曰：我造通史此书。若成众史何观子显对曰：仲尼赞易道黜八索述职方除九丘圣制符同复在兹日以为名对。
    陈颜晃字元明为梁邵陵王兼记室参军时东宫学士庾信尝使于府中王使晃接对信轻其尚少曰：此府兼记室几人晃答曰：犹当少於宫中学士当时以为善对。
    後魏杨昱为散骑侍郎初尚书令王肃除扬州刺史出顿於雒阳东亭朝贵毕集诏令诸王送别昱伯父播同在饯席酒酣之後广阳王嘉北海王祥等与播论议竞理播不为之屈北海顾谓昱曰：尊伯性刚不伏理大不如尊使君也。昱前对曰：昱父道隆则从其隆道ㄜ则从其ㄜ伯父刚则不吐柔亦不茹一坐叹其能言肃曰：此非郎何得申二公之美也。
    邢峦为中书侍郎孝文因行乐至司空府南见峦宅遣使谓峦曰：朝行乐至此见卿宅乃住东望德馆情有依然峦对曰：陛下移构中京方建无穷之业臣意在与魏降宁容不务永年之宅帝谓司空穆亮仆射李冲曰：峦之此言其意不小。
    尔朱彦伯废帝时为侍中帝宴彦伯於显阳殿时侍中源子恭黄门郎窦瑗并侍坐彦伯曰：源侍中比为都督与臣相持於河内当尔之时旗鼓相望<耳少>如天隔宁期同事陛下今日之欢也。子恭曰：蒯通有言犬吠非其主昔日之事永安犹今日之事陛下耳帝曰：源侍中可谓有射钩之心也。遂令二人极醉而罢北齐卢询祖初袭爵封大夏男有宿德朝士谓之曰：大厦初成应声答曰：且得燕雀相贺。又邢邵曾戏询祖曰：卿少年才学富盛戴角者无上齿恐卿不寿对曰：询祖初闻此言实怀恐惧见丈人苍苍在鬓差以自安邵甚重其敏赡。
    杨为吏部尚书典选令史唱人名误以卢士深为士琛士深自言曰：卢郎玉润所以从玉。又魏收昔在雒京轻薄尤甚人号曰：魏收惊蛱蝶文襄曾游东山令给事黄门侍郎元颢等宴文襄曰：魏收恃才无宜须出其短往复数番收忽大唱曰：杨遵彦理屈已倒（遵彦字也。）从容曰：我绰有馀暇山立不动。若遇当涂恐翩翩遂逝当涂者魏翩翩者蝶也。文襄先知之大笑称善。
    王为丞相常山王并州刺史尝诣晋祠赋。《诗》曰：日落应归去鱼鸟见留连忽有相王使至（臣钦。若等曰：相王王为丞相也。）召不时至明日丞相西阁祭酒卢思道谓曰：昨被召已朱颜得不以鱼鸟致怪缓笑曰：昨晚陶然颇以酒浆被责卿辈亦是留连之一物岂直在鱼鸟而已。
    元文遥为侍中子行恭少颇骄恣文遥令与范阳卢思道交游文遥尝谓思道云：小儿比日微有所知是大弟之力然白掷剧饮甚得师风思道答曰：六郎辞情俊迈自是克荷堂构而白掷剧饮亦天性所得崔俊为侍中其妹为博陵王妃婚夕文宣举酒祝曰：新妇宜令孝顺富贵俊奏曰：孝顺出自臣门富贵恩由陛下。
    宋游道为司州中从事时将还邺会霖雨行旅拥於河桥游道於幕下朝夕宴歌行者闻之曰：何时节作此声固大痴游道应声曰：何时节不作此声固大痴孙搴为散骑常侍搴学浅而行薄邢邵尝谓之曰：更须读书搴曰：精骑三千足敌君羸卒数万。
    後周长孙澄初仕西魏为征东将军文帝尝与太祖及群公宴从容言曰：孝经一卷人行之本诸公宜各引要言澄应声曰：夙夜匪懈以事一人座中有人忽云：匡救其恶既而出阁太祖深叹澄之合机而谴其次答。
    隋定兴女为太子勇昭训生长宁王俨诞乳之初以报高祖高祖曰：此即皇太孙何乃生不得地定兴奏曰：天生龙种所以因而出时人以为敏对位至屯卫大将军。
    麦铁杖为汝南太守因朝集考功郎窦威嘲之曰：麦是何姓铁杖应声对曰：麦豆不殊那忽相怪威赧然无以应之时人以为敏慧。
    唐苏世长隋大业中王世充署为太子太保与伪将豆卢褒俱镇襄阳既降京师高祖诛褒而责世长来晚之故世长顿颡曰：自古帝王受命为逐鹿之喻一人得之万夫敛手，岂有获鹿之後忿同猎之徒问争肉之罪也。陛下应天顺人布德施惠。又安得忘管仲雍齿之事乎！且臣武功之士经涉乱离死亡略尽唯臣残命得见圣朝陛下。若复杀之是绝其类也。望天恩使有遗种高祖与之有故笑而释之寻授玉山屯监後於玄武门引见语及平生恩意甚厚高祖曰：卿自谓谄佞耶正直耶对曰：臣实愚直高祖曰：卿。若直何为背世充而归我对曰：雒阳既平天下为一臣智穷力屈始归陛下向使世充尚在据汉南天意虽有所归人事足为敌高祖大笑尝嘲之曰：名长意短口正心邪弃忠贞於郑国忘信义於吾家世长对曰：名长意短如圣强口正心邪未敢奉诏昔窦融以河西降汉十世封侯臣以山南归国唯蒙屯监即日擢拜谏议大夫。
    ●卷八百一
    ○总录部　义
    《传》曰：不为义疚。又曰：义者天下之制也。盖管氏以为国维吕览谓之事纪故在上者好之民莫敢不服者矣。中古以还大道云：丧邦乏纯德之士乡鲜不贰之老巧智竞逐俞薄日滋乃有秉操殊特挺志英果捐已以济物舍生而殉名急病让夷解纷排难收恤独保障宗戚历屯夷而无改来急难而必赴不谋旧国不忘故君蹈危机以明节冒白刃而舒患触类而长其流实繁皆本乎！刚毅之存诚忠厚之成性蕴至德於深衷彰盛烈乎！所履用能孤风激於颓俗英名传於遐世凛然之气久而益振仲尼所谓闻而不徙者可忧见而不为者非勇斯亦感激於衰世而发论也。
    晋祁弥明为晋赵盾车右（祁大夫骖乘有车右有御者）灵公欲杀盾众莫可使往者，於是伏甲于宫中召赵盾而食之弥明者国之力士也。仡然从乎！赵盾而入（仡然壮勇貌）放乎！堂下而立赵盾已食灵公谓盾曰：吾闻子之剑盖利剑也。子以示我吾将观焉（授君剑当拔而进其首灵公因欲以推杀之）赵盾起将进剑弥明自下呼之曰：盾食饱则出何故扌友剑於君所赵盾知之躇阶而走（躇犹超遽不暇以次）灵公有周狗（周狗可以比周之狗所指如意）谓之獒（犬四尺曰：獒）呼獒而属之獒亦躇阶而从之弥明逆而之（以足逆蹋曰：）绝其颔赵盾顾曰：君之獒不。若臣之獒也。然而宫中甲鼓而起（甲即上所道伏甲约勒闻鼓声当起杀盾）有起于甲中者抱赵盾而乘之（欲趋疾走）赵盾顾曰：吾何以得子（尤曰：吾何以得此救急之恩於子邪非所以意悟）曰：子某时所食活我於暴桑下者也。（某时者记传者失之暴桑蒲苏桑传道此者明人当素积恩德）赵盾曰：子名为谁（後欲报之）曰：吾君孰为介（介甲也。犹曰：我晋君为谁兴此甲兵，岂不为盾乎！）子之乘矣。何问吾名（之乘即上车也。犹曰：子已上车矣。何不疾去而反徐问吾名乎！）赵盾趋而出众无留之者（明盾贤人不忍杀也。《左传》载晋侯饮盾酒伏甲将攻之其右提弥明知之登曰：臣侍君晏过三爵非礼也。遂扶以下公嗾夫獒焉明抟而杀之盾曰：弃人用犬虽猛何为斗。且出提弥明死之）。
    董安于为晋赵孟臣十三年孟怒邯郸午遂杀之赵稷涉宾以邯郸叛上军司马籍秦围邯郸午荀寅之甥也。荀寅范吉射之姻也。（胥父曰：姻荀寅子娶吉射女）而相与睦故不与围邯郸将作乱（作乱攻赵鞅）董安于闻之（安于赵氏臣）告赵孟曰：先备诸赵孟曰：晋国有命始祸者死为後可也。安于曰：与其害於民宁我独死（俱见攻必伤害民）请以我说赵孟不可（晋国。若讨可杀我以自解说）十四年春卫侯逐公叔戍与其党故赵阳奔宋戍来奔（终史鱼之言）梁婴父恶董安于谓知。《文子》曰：不杀安于使终为政於赵氏赵氏必得晋国盍以先发其难也。讨於赵氏。《文子》使告於赵孟曰：范中行氏虽信为乱安于则发之是安于与谋乱也。晋国有命始祸者死二子既伏其罪矣。敢以告（告使讨安于）赵孟患之安于曰：我死而晋国宁赵氏定将焉用生人谁不死吾死莫戾乃缢而死赵孟尸诸市而告於知氏曰：主命戮罪人安于既伏其罪矣。敢以告知伯从赵孟盟（知伯荀跞）而後赵氏定祀安于於庙。
    韩厥为晋卿景公之三年司寇屠岸贾将作乱诛灵公之贼赵盾赵盾已死矣。欲诛其子赵朔韩厥止贾贾不听厥告赵朔令亡朔曰：子必能不绝赵祀死不恨矣。韩厥许之及贾诛赵氏厥称疾不出程婴公孙杵臼之藏赵孤赵武也。厥知之景公十七年病卜之大业之後不遂者为祟韩厥称赵成季之功今後独无祀以感景公景公问曰：尚有世乎！厥，於是言赵武而复与故赵氏田邑续赵氏祀。
    郑国侨字子产为相时郑大夫伯有出奔许既而自墓门之渎入因马师颉介于襄库以伐旧北门（马师颉子羽孙）驷带率国人以伐之（驷带子西子子之宗主）皆召子产（驷氏伯有俱召）子产曰：兄弟而及此吾从天所与（兄弟恩等故无所偏助）伯有死於羊肆（羊肆市列）子产礻遂之枕之股而哭之敛而殡诸伯有之臣在市侧者既而葬诸斗城（斗城郑地名）子驷氏欲攻子产子皮怒之曰：礼国之也。杀有礼祸莫大焉乃止（襄公三十年）。
    炉金宦於楚大夫子期会吴伐楚楚子败奔随吴人从襄公十年之随人随吴吴乃退炉金实与随人要言（要言无以楚王与吴并欲脱子期）王使见（王喜其意欲引见之以比王臣。且欲使盟随人）辞曰：不敢以约为利（此约谓要言也。此一时之事非为德举故辞不敢见亦不肯为盟主）王割子期之心以与随人盟（当子期心前割取血以盟示其至心）。
