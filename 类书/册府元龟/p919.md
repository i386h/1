<!-- { "loadSidebar": true } -->
    田弘为都督从太祖复弘农战沙苑解洛阳围破河桥阵弘功居多累蒙殊赏寻授原州刺史太祖在同州文武并集乃谓之曰：人人如弘尽心天下，岂不早定即授车骑大将军仪同三司武帝天和中为大将军扌友宜阳等九城以功增邑五百户进位柱国大将军。
    尉迟迥初为西魏文帝帐内都督从太祖复弘农破沙苑皆有功累迁尚书左仆射兼领军将军後拜大将军时梁元帝弟纪在蜀称帝迥伐破之诏迥为大都督益潼等十八州诸军事益州刺史以平蜀功遣大鸿胪郊劳仍赐衮冕服孝闵践祚进位柱国大将军以迥有平蜀之功同霍去病冠军之义封宁蜀公爵邑万户。
    梁椿为都督从太祖平侯莫陈悦拜卫将军右光禄大夫西魏文帝大统初进爵栾城县伯增邑五百户出为陇东郡守寻进爵为公迁梁州刺史从复弘农破沙苑与独孤信入雒从宇文贵破东魏将尧雄等累有战功授车骑大将军仪同三司大都督从战河桥进爵东平郡公增邑一千户俄迁侍中骠骑大将军开府仪同三司。又从于谨讨稽胡刘平伏椿擒其别帅刘持塞。又从独孤信讨岷州羌梁企定破之除渭州刺史。又从李弼赴颍川与侯景攻舀韩镇以功增邑四百户。
    梁台为赵平郡守与太仆石猛破两山屠各增邑一百户转平凉郡守与刺史史宁破莫折後炽复与于谨破刘平伏录前後勋授颍州刺史累迁骠骑大将军孝明帝时从贺兰祥征洮阳先登有功别封绥安县侯邑一千户。
    王勇为奉车都尉数从侯莫陈悦贺扌友岳征讨功居多拜别将太祖引为帐内直荡都督加後将军从擒窦泰复弘农战沙苑所当必破太祖叹其勇敢赏赐特隆进爵为公邑一千五百户拜镇南将军授帅都督从讨赵青雀以平之论功居最除卫大将军殷州刺史加通直散骑常侍兼太子武卫率邙山之战勇及王文达耿令贵三人力战皆有殊勋太祖，於是赏帛二千疋令自分之军还皆拜上州刺史後进侍中骠骑大将军从柱国赵贵征茹茹破之进爵新阳郡公增邑通前二千户。
    宇文虬为征虏将军从独孤信在荆州破梁兵於下氵差以功加安西将军银青光禄大夫员外直阁将军阁内都督封安南县侯邑九百户及魏孝武西迁为独孤信帐内都督破田八能及擒东魏荆州刺史辛纂虬功居多寻随信奔梁魏文帝大统三年归阙论前後功增邑四百户进爵为公擒窦泰复弘农及沙苑河桥之战皆有功增邑八百户进车骑将军左光禄大夫七年除汉阳郡守。又从独孤信讨梁企定破之十二年出为南秦州刺史加车骑大将军仪同三司进骠骑大将军开府仪同三司追论斩辛纂功增邑一千户。
    贺。若敦为骠骑大将军时岷蜀初开巴西人谯淹据南梁与梁西江州刺史共为表里扇动群蛮太祖令敦率军讨破之进爵武都公增邑通前一千七百户。
    权景宣为平西将军祠部郎中从太祖扌友弘农破沙苑皆先登舀阵转外兵郎中及东魏将王元凯入雒景宣与延孙等击走之以功授大行台左丞进屯宜阳攻襄城扌友之太祖嘉之徵入朝录前後功封显亲县男邑三百户。
    王杰为太祖都督复潼关破沙苑争河桥战邙山皆以勇敢闻亲待日隆赏赐加於伦等除岐州刺史加抚军将军银青光禄大夫进爵为公邑八百户。
    宇文深为尚书直事郎中从太祖战河桥别监李弼军讨白额稽胡并有战功进爵为侯。
    史宁为贺扌友胜大都督率步骑一万攻梁下氵差戍破之封武平县伯邑五百户久之迁车骑将军行泾州事讨破贼帅莫折後炽转通直散骑常侍後为凉甘瓜三州诸军事及讨茹茹每战破之前後获数万人进爵安政郡公及吐谷浑通使于齐宁击获之就拜大将军宁遣使诣太祖请事太祖即以所服冠履衣被及弓箭甲槊等赐宁。
    陆腾为车骑大将军与安康贼黄众宝战大破之军还拜龙州刺史後为隆州总管讨信州蛮前後破平诸贼凡赏得奴婢八百口马牛称是。
    宇文盛为威烈将军兼都督从太祖擒窦泰复弘农破沙苑授都督平远将军步兵校尉进爵为公增邑八百户复迁骠骑大将军开府仪同三司盐州刺史及楚公赵贵谋为乱盛密赴京告之贵诛授大将军进爵忠诚郡公除泾州都督赐甲一领奴婢二百口马五百匹牛羊及赃田什物等称是。
    耿豪一名令贵为征虏将军从太祖擒窦泰复弘农豪先锋陷阵加前将军中散大夫沙苑之战豪杀伤甚多血染甲裳尽赤太祖见之叹曰：令贵武猛所向无前，於是进爵为公增邑通前一千五百户除镇北将军金紫光禄大夫南郢州刺史。又从太祖战邙山当前者死伤相继太祖嘉之拜北雍州刺史论前後战功进授车骑大将军仪同三司增邑通前一千八百户进位侍中骠骑大将军开府仪同三司及卒太祖痛惜之赠以本官加朔州刺史。
    高琳魏孝明正光初起家卫府都督从元天穆讨邢杲破梁将沈庆之以功转统军。又从尔朱天光破万俟鬼奴论功为最除宁朔将军奉车都尉魏孝文西迁从入关至溱水为齐神武所追拒战有功封钜野县子邑三百户进爵为侯增邑四百户转龙骧将军顷之迁平西将军加通直散骑常侍从太祖破齐神武於沙苑转安西将军进爵为公增邑八百户累迁卫将军。又从擒莫多娄贷文仍战河桥琳先驱奋击勇冠诸军太祖嘉之曰：即我之韩白也。拜太子左庶子寻以本官镇玉壁复从太祖战邙山除正平郡守加大都督增邑三百户。又击退齐将东方老老使人劝琳东归琳斩其使以闻进使持节车骑大将军仪同三司散骑常侍除州刺史加骠骑大将军开府仪同三司侍中孝闵帝践祚进爵犍为郡公邑一千户世宗武成初从贺兰祥征吐谷浑除延州刺史後迁江陵总管抗陈将吴明彻退之诏琳入朝亲加劳问进授大将军仍副卫公直镇襄州进位柱国及薨赠本官加冀定沧齐等州诸军事冀州刺史。
    李和初为贺扌友岳帐内都督以破诸贼功稍迁征北将军金紫光禄大夫赐爵思阳公伊娄穆字奴干初为太祖内亲信授奉朝请邙山之役力战有功拜子都督丞相府参军事累迁抚军将军大都督通直散骑常侍常入白事太祖望见悦之字之曰：奴干作仪同面见我矣，於是拜车骑大将军仪同三司赐封安阳县伯邑五百户孝闵时累迁金州刺史民部中大夫卫公直出镇襄州以穆为长史郢州城民王道胃等反穆讨平之进位大将军入为小司马从柱国李穆平轵关等城赏布帛三百疋粟三百石田三十顷。
    杨绍为辅国将军从燕国公于谨围江陵绍斗於枇杷门流矢中股而力战不衰事平赏奴婢一百口进骠骑大将军。
    王雅为都督从太祖擒窦泰於潼关沙苑之战所向披靡太祖壮之。又从战邙山诸将皆引退雅独回骑拒之敌众稍却雅乃还军录前後功进爵为伯。
    达奚实为大行台郎中从太祖擒窦泰复弘农破沙苑皆力战有功增邑三百户加车骑将军左光禄大夫。
    刘雄为骠骑大将军力战齐将段孝先於长城西军还迁军司马进爵为周昌侯邑一千四百户。
    侯植为骠骑将军从太祖破沙苑战河桥进大都督加左光禄大夫凉州刺史宇文仲和据州作逆植从开府独孤信讨擒之拜车骑大将军仪同三司封肥城县公邑一千户。又从于谨平江陵进骠骑大将军开府仪同三司赐奴婢一百口。
    窦炽初为抚军将军从魏孝武西迁仍与其兄善至城下与武卫将军高金龙战於千秋门败之因入宫城取御马四十匹并鞍勒进之行所帝大悦赐炽及善骏马各二匹驽马各十匹。又加卫将军从擒窦泰复弘农破沙苑皆有功增邑八百户。又从太保李弼讨白额稽胡破之除车骑将军。
    窦毅为符玺郎从擒窦泰复弘农战沙苑皆有功拜右将军大中大夫进爵为侯邑一千户。
    李穆为都督河桥之战免太祖於难擢授武卫大将军加大都督车骑大将军仪同三司进爵武安郡公邑一千七百户前後赏赐不可胜计久之太祖美其忠节乃叹曰：人之所贵唯身命耳李穆遂能轻身命之重济孤於难虽复加之以爵位赏之以玉帛未足为报也。乃特赐铁券恕以十死进骠骑大将军开府仪同三司侍中初穆授太祖以骢马及後中厩有此色马者悉以赐之。
    韦孝宽为大都督齐神武倾山东之众志图西入以玉壁冲要先命攻之孝宽捍退神武智力俱困遂殂魏文帝嘉孝宽功令殿中尚书长孙绍远左丞王悦至玉壁劳问授骠骑大将军开府仪同三司进爵建忠郡公魏恭帝元年以大将军与燕国公于谨伐江陵平之以功封穰县公还拜尚书右仆射。
    赵元定为襄威将军从太祖讨侯莫陈悦以功拜平远将军步兵校尉从击潼关扌友回雒城进爵为伯增邑三百户加前将军太中大夫从擒窦泰复弘农破沙苑战河桥元定皆先锋以前後功累迁都督征东将军金紫光禄大夫增邑三百户邙山之战元定杀伤甚众论功为最赏赐甚厚。
    杨В为骠骑大将军击破东魏南纟郡虏其郡守屈僧珍录前後功封阳县伯邑五百户邙山之战抗御魏将侯景太祖嘉之赐帛三百疋。
    李迁哲为车骑大将军从开府贺。若敦讨直洋浴三州叛贼平之。又克巴州及鹿城军还太祖嘉之以所服紫袍玉带及所乘马以赐之并赐奴婢三十口加授侍中骠骑大将军开府仪同三司除直州刺史即本州也。仍给军仪鼓节。
    阳雄为积射将军从于谨攻盘豆栅复从李远经沙苑阵并力战有功封安平县侯加冠军将军中散大夫赏赐甚厚复入雒阳战河桥解玉壁围迎高仲密援侯景并预有战功前後增邑四百五十户世袭邑阳郡守从大将军宇文虬攻克上津迁通直散骑常侍都督进仪同三司。
    ●卷三百八十三
    ○将帅部　褒异第九
    隋李雅後周时领左右军征吐谷浑纵奇兵击破之赐奴婢百口。
    李金才为杨素行军总管破突厥阿勿俟斤於纳远川进位大将军。
    李询自高祖为丞相以元帅长史平尉迟迥之乱进位上柱国改封陇西郡公赐帛千疋加以口马。
    梁睿後周时为大将军从齐王宪拒齐将斛律明月於洛阳每战有功迁少蒙宰高祖主百揆代王谦为益州总管行至汉川而谦反高祖命睿为行军元帅讨平之进位上柱国总管如故赐物五千段奴婢一千口金二千两银三千两食邑千户开皇初徵还京师及引见帝为之兴命睿上殿握手极欢睿退谓所亲曰：功遂身退今其时也。遂谢病於家阖户自守不交当世帝赐以板舆每有朝觐必令三卫舆上殿。
    于义为梁睿行军总管时王谦构逆其将达奚拥众据开远义将左军击破之寻拜潼州总管赐奴婢五百口杂采三千段。
    阴寿仕周为仪同从武帝平齐进位开府赐物千段奴婢百口女乐二十人高祖为丞相寿以行军总管镇幽州即拜幽州总管时有高宝宁者齐氏之疏属也。周武帝拜为营州刺史连结契丹举兵反寿遣人阴间其所亲任者宝宁为其麾下所杀北边遂安赐物千段卒官赠司空。
