<!-- { "loadSidebar": true } -->
王者临制海内壹齐天下内外之任众职并建授受之际必得其人然後委而用之斯古今不易之道也。是以任贤勿贰载厥禹谟垂拱仰成著於周诰，爰自两汉迄於近世曷尝不登用髦俊畴咨毗赖或机务委访以大计或舆驾顺动付以居留抱兼才者因之省官辞衰耻者俾之︹起裁处关决既许以便益登擢署置悉系其论拟故有心比金石材称桢居以称股肱之寄出以增方面之重自非禀克忠之操契同德之美者其孰能与於此乎！。
周康王命毕公曰：惟公懋德克勤小物弼亮四世正色率下罔不祗师言（公勉行德能勤小物辅佐文武成康四世为公卿正色率下下人无不敬仰师法）嘉绩多于先王予小子垂拱仰成（公之善功多大先人之美我小子为王垂拱仰公成理言其上显父兄下施子孙）。
宣王以申伯甫侯贤知入为周桢之臣四国有难则往御之为之蕃屏四方恩泽不至则往宣畅之故崧高之《诗》曰：维申及甫维周之翰四国于蕃四方于宣。
汉高祖初为汉王引兵东定三秦留萧何收巴蜀镇抚谕告使给军食二年与诸侯击楚何守关中侍太子治栎阳为令约束立宗庙社稷宫室县邑辄奏上可许以从事即不及奏辄以便宜行事上来以闻（上来还乃以所为闻也。）计户转漕给军汉王数失军Т去何常兴关中卒辄补缺汉王以此属任何关中事（与专同音章阮切）。
景帝时郅都为中尉免归家帝使即拜都为雁门太守（就家拜）便道之官（不令至阙陈谢也。）得以便宜从事也。
武帝时吾丘寿王为郎稍迁会东郡盗贼起拜为东郡都尉上以寿王为都尉不复置太守。
霍光为奉车都尉武帝属光以辅少主光让侍中金日日曰：臣外国人。且使匈奴轻汉，於是遂为光副。
宣帝本始元年大将军霍光稽首归政帝谦让委任焉。
萧望之为谒者帝初即位思进贤良多上书言便宜辄下望之问状高者请丞相御史（望之以其所言之状请於丞相御史，或以奏闻即见超擢）次者中二千石试事满岁以状闻（试令行其所言之事，或以诸他执事试之）下者报闻或罢归田里所白处奏皆可张安世为卫将军元康四年病上疏归侯乞骸骨天子报曰：将军年老被病朕甚闵之虽不能视事折冲万里君先帝大臣明於治乱朕所不及得数问焉（言意所不及者即以问君也。）何感而上书归卫将军富平侯印（感恨也。音胡ウ切）薄朕忘故（薄犹嫌也。君意嫌朕遗忘故旧而求去也。）非所望也。愿将军︹餐食近医药专精神以辅天年安世复︹起视事。
龚遂坐昌邑王事髡为城旦宣帝即位久之渤海左右郡岁饥盗贼并起（左右谓侧近相次者）二千石不能禽制上选能治者丞相御史举龚遂可用上以为渤海太守时遂年七十馀召见形貌短小宣帝望见不副所闻心内轻焉谓遂曰：渤海废乱朕甚忧之君欲何以息其盗贼以称朕意遂对曰：海濒遐远不г圣化（濒泽也。音频。又音宾）其民困於饥寒而吏不恤故使陛下赤子盗弄陛下之兵於潢池中耳（赤子犹言初生幼小之意也。积水曰：潢音黄）今欲使臣胜之邪将安之也。（胜谓以威力克而杀之也。安谓以德化抚而安之）帝闻遂对甚说（说读作悦）答曰：选用贤良固欲安之也。遂曰：臣闻治乱民犹治乱绳不可急也。惟缓之然後可治臣愿丞相御史。且无拘臣以文法得一切便宜从事上许焉加赐黄金赠遣乘传至渤海界。
杜延年初仕昭帝为太仆右曹给事中吏民上事言便宜有异辄下延年平处复奏言（先平处其可否然後奏言）可官试者至为县令或丞相御史除用满岁以状闻或抵其罪法（抵至也。言事之人有奸妄者则致之於罪法）尝与两府及廷尉分章延年为人安和备於诸事（言皆明习也。）久典朝政宣帝立信任之出即奉驾入给事中居九卿位十馀年赏赐赂遗赀数千万。
武帝时翟方进为丞相定陵侯淳于长虽外戚然以能谋议为九卿新用事方进独与长交称荐之及长坐大逆诛诸所厚善皆坐长免帝以方进大臣。又素重之为隐讳方进内惭愧上疏谢罪乞骸骨帝报曰：定陵侯长已伏其辜君虽交通传不云：乎！朝过夕改君子与之（与许也。）君何疑焉其专心一意母怠近医药以自持方进乃起视事条奏长所厚善京兆尹孙宝右扶风萧育刺史二千石以上免二十馀人其见任如此。
後汉光武时李通为大司农帝每征讨四方常令通居守京师镇抚百姓修宫室起学宫。
寇恂为河内太守行大将军事帝谓恂曰：河内完富吾将因是而起昔高祖留萧何镇关中吾今委公以河内坚守转运给足军粮率厉士马防遏它兵勿令北渡而已光武，於是复北征燕代恂移书属县讲兵肄射伐淇园之竹为矢百馀万养马二千疋收租四百万斛转以给军。
王常初为左曹封山桑侯帝尝於大会中指常谓群臣。曰：此家率下江诸将辅翼汉室心如金石真忠臣也。是日迁常为汉中将军遣南击邓奉董令诸将皆属焉。
景丹为骠骑大将军建武三年陕贼苏况攻破弘农生获郡守丹时病（丹从上至怀病疟见上在前疟发寒忄栗帝笑曰：闻壮士不病疟今汉大将军反病疟邪使小黄门扶起赐医药还归雒阳病遂加）帝以其旧将欲令强起领郡事乃夜召入谓曰：贼迫近京师但得将军威重卧以镇之足矣。丹不敢辞乃力疾拜命。
耿为建威大将军时渔阳太守彭宠反诏攻之以父据上谷本与彭宠同功。又兄弟无在京师者自疑不敢独进上书求诣雒阳诏报曰：将军出身举宗为国所向陷敌功效尤著何嫌何疑而欲求徵。且与王常共屯涿郡勉思方略。
陈俊为琅琊太守行大将军事将兵击董宪於赣榆（县名属东海郡）进破朐贼孙阳平之後张步畔还琅琊俊追讨斩之帝美其功诏俊得专征青徐赐俊玺《书》曰：将军元勋大著威震青徐两州有警得专征之俊得抚贫弱表有义捡制军吏不得与郡县相干百姓歌之数上书自请愿奋击陇蜀诏报曰：东州新平大将军之功也。负海猾夏盗贼之处国家以为重忧。且勉镇抚之。
窦融为凉州牧建武八年光武西征隗嚣融率五郡太守及羌虏小月支等步骑数万辎重五千馀两与大车会高平第一（高平今原州县《《郡国志》》云：高平有第一城）光武待以殊礼及帝悉遣西还所镇以兄弟并受爵位久专方面惧不自安数上书求代诏报曰：吾与将军如左右手耳数执谦退何不晓人意勉循士民无擅离部曲後入朝代阴兴行卫尉事特进如故。又兼领将作大匠弟友为城门校尉兄弟并典禁兵。又後为大司空数辞让爵位因复请间求见帝不许後朝罢逡巡席後帝知欲有让遂使左右传出他日会见迎诏融曰：日者知公欲让职还土故命公暑热。且自便今相见宜论他事勿得复言融不敢重陈请。
郭为颍川太守召见辞谒帝劳之曰：贤能太守去帝城不远河润九里冀京师并蒙福也。君虽精於追捕而山道险厄自斗当一士耳深宜慎之後为凉州牧时朝廷多举可为大司空帝以并部尚有卢芳之警。且匈奴未安欲使久於其事故不召。
岑彭为征南大将军与大司马吴汉及诛虏将军刘隆辅威将军臧宫骁骑将军刘歆发南阳武陵南郡兵发桂阳零陵长沙委输棹卒（棹卒持棹行船也。）凡六万馀人骑五千匹皆会荆门吴汉以三郡棹卒多费粮欲罢之彭以为蜀兵盛不可遣上书言状帝报彭曰：大司马习用步骑不晓水战荆门之事一繇征南公为重而巳。
明帝初冯鲂为执金吾帝东巡郡国留鲂宿卫南宫敕鲂车驾发後将缇骑宿玄武门衤复道上领南宫吏士保给床席子孙得到鲂所。
窦固为奉车都尉复出玉门击西域诏耿秉及骑都尉刘张皆去符传以属固（专将兵者并有符传拟合之取信今去符皆受固之节度）固遂破白山降车师。
和帝时张代尹睦为太尉数上书以疾乞身荐魏郡太守徐防自代帝不许使中黄门问病加以珍羞赐钱三十万遂称笃时子蕃以郎侍讲帝因令小黄门敕蕃曰：阴阳不和万人失所朝廷望公思惟得失与国同心而托病自洁求去重任谁当与吾同忧责者非有望於断金也。司徒固疾司空年老（司徒刘芳司空张奋也。）公其伛偻勿露所敕惶恐诣阙谢复视事。
安帝时张禹为太傅录尚书事与太尉徐防司空尹勤同日俱封其秋以寇贼雨水策免防勤而禹不自安上书乞骸骨更拜太尉。
魏太祖时温恢为丞相主簿出为扬州刺史太祖曰：甚欲使卿在亲近顾以为不如此州事大故书云：股肱良哉！庶事康哉！得无当得蒋济为治中邪时济见为丹阳太守乃遣济还州。又语张辽乐进等曰：扬州刺史晓达军事动静与共咨议。
赵俨初为太祖主簿时太祖征荆州以俨领章陵太守徙都督获军获于禁张辽张朱灵李典路招冯楷七军复为丞相主簿。
夏侯为河南尹迁伏波将军领尹如故使得以便宜从事不拘科制及从征孙权还使都督二十六军留居巢。
徐宣初为太祖门下督从到寿春会马超作乱大军西征太祖见官属曰：今当远征而此方未定以为後忧宜得清公大德以镇统之乃以宣为左获军留统诸军後为左仆射加侍中光禄大夫车驾幸许昌总统留事帝还主者奏呈文书诏曰：吾省与仆射何异竟不视。
文帝践祚以蒋济为东中郎将济请留诏曰：汉高祖歌曰：安得猛士守四方天下未宁要须良臣以镇边境如其无事乃还鸣玉未为後也。
明帝初华歆为太尉尝荐管宁後歆称病乞退让位於宁帝不许临当大会乃遣散骑常侍缪袭奉诏喻指曰：朕新莅庶事一日万几惧听断之不明赖有德之臣左右朕躬而君屡以疾辞位夫量主择君不居其朝委荣弃禄不究其位古人固有之矣。顾以为周公伊尹则不然洁身犭旬节常人为之不望之於君其力疾就会以惠予一人将立席机筵命百官总已以听君到朕然後御坐。又诏袭须歆必起乃还歆不得已乃起。
辛毗为卫尉时蜀将诸葛亮率众出渭南先是大将军司马宣王数请与亮战帝终不听是岁恐不能禁乃以毗为大将军军师使持节六军皆肃准毗节度莫敢犯违（宣王数欲进攻毗禁不听宣王虽能行意每屈於毗）。
满宠为征东将军与扬州刺史王凌共事不平凌友党毁宠疲老悖谬故帝诏之既至体气康强见而遣还宠屡表求留诏报曰：昔廉颇强食马援据鞍今君未老而自谓已老何与廉马之相背邪其思安边境惠此中国。
王基为征东将军都督扬州诸军事时淮南初定是岁基母卒诏秘其凶问迎基父豹丧合葬雒阳追赠豹北海太守。
晋武帝时贾充为散骑常侍时锺会谋反於蜀帝假充节以本官都督关中陇右诸军事西据汉中未至而会死时军国多事朝廷机密皆与筹之帝甚信重充与裴秀王沈羊祜荀勖同受腹心之任。
羊祜镇南夏诏罢江北都督置南中郎将以所统诸军在汉东江夏者皆以益祜。
李裔（名犯太祖庙讳不字）为太子少傅以忠允高亮有匪躬之节使领司隶校尉裔屡自表让忝傅储宫不宜兼监司之官帝以二职并须忠贤故每不许。
索既立秦王为皇太子（秦王即愍帝也。）及即尊位以为前将军。又授卫将军领太尉位特进军国之事悉以委之。
元帝为琅琊王永嘉初用王导计始镇建业以顾荣为军司马贺循为参佐王敦王导周ダ刁协等为腹心股肱宾礼名贤存问风俗江东归心焉。
