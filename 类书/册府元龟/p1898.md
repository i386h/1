<!-- { "loadSidebar": true } -->
    虞喜少立操行博学好古诸葛恢临郡屈为功曹察孝廉州举秀才司徒辟皆不就元帝初镇江左上疏荐喜怀帝即位公车徵拜博士不就喜邑人贺循为司空先达贵显每诣喜信宿忘归自云：不能测也。太宁中与临海任旭俱以博士徵不就复下诏曰：夫兴化致政莫尚乎！崇道教明退素也。丧乱以来儒雅陵夷每览子衿之诗未尝不慨然增叹临海任旭会稽虞喜并索静其操岁寒不移研精坟典居今行古志操足以励俗博学足以明道前虽不至其更以博士徵之喜辞疾不赴咸和末诏公卿举贤良方正直言之士太常华恒举喜为贤良会国有军事不行咸康中内史何充上疏曰：臣闻二八举而四门穆十乱用而天下安徽猷克阐有自来矣。方今圣德钦明思恢遐烈旌舆整驾俟贤而动伏见前贤良虞喜天挺贞素高尚邈世束立德皓首不倦加以傍综广深博闻强识钻坚研微有弗及之勤处静味道无风尘之志高枕柴门怡然自足宜使蒲轮纡衡以旌殊操一则翼赞大化二则敦励薄俗疏奏诏曰：浔阳翟汤会稽虞喜并守道清贞不营世务学高尚操拟古人往虽徵命而不降屈岂素丝难染而搜引礼简乎！政道须贤宜纳诸廊庙其并以散骑常待徵之。又不起年七十六卒。
    任旭字次龙元帝初镇江东闻其名召为参军手书与旭欲使必到旭固辞以疾帝进位镇东大将军复召之及为左丞相辟为祭酒并不就卒於家。
    ●卷七百七十九
    ○总录部　高尚第二
    晋韩绩字兴齐广陵人其先避乱居於吴之嘉兴父建仕吴至大鸿胪绩少好文学以潜退为操布衣蔬食不交当世繇是东土并宗敬焉司徒王导闻其名辟以为掾不就咸康末召拜博士老病不起。
    张茂字成逊虚靖好学不以世利婴心建兴初南阳王保辟从事中郎。又荐为散骑侍郎中垒将军皆不就二年徵为侍中以父老固辞。
    翟汤字道深寻阳人笃行仁让不屑世事司徒王导辟不就成帝徵为国子博士不起康帝复以散骑常侍徵汤固辞老疾不至年七十三卒於家。
    王舒字处明丞相导之从弟也。父会侍御史舒少为从兄敦所知以天下多故不营当时名尝处私门潜心学植年四十馀州礼命太傅辟皆不就及元帝镇建康因委质焉参领东军事後授抚军将军会稽内史以军功封彭泽县侯卒。
    祖逖字士雅范阳人侨居阳平年二十四阳平郡察孝廉司隶再辟学秀才皆不行尝为司州主簿後终於镇西将军。
    蔡谟弱冠察孝廉州辟从事举秀才东海王越召为掾皆不就时明帝为东中郎将引为参军後卒於左光禄大夫。
    卞弱冠有名誉司兖二州齐王ぁ辟皆不就遇家祸还乡里永嘉中除著作郎後为尚书令右将军复加领将军给事中。
    陆阮字士瑶器量淹雅弱冠有美名贺循每称其清允平当郡檄纲纪东海王越辟为掾皆不就及元帝初镇江左辟为祭酒後至侍中司空薨。
    伏滔字元度有才学少知名州举秀才辟别驾皆不就大司马桓温引为参军後累迁至游击将军卒。
    刘裔东莱掖人汉齐悼惠王肥之後也。美姿容善自任遇交结时豪名著海岱间士咸慕之举贤良辟司空掾并不就幽州刺史王浚表为渤海太守後至平南将军都督江州卒。
    孔沉字德度有美名何充荐沉於王导曰：文思通敏宜登宰门辟丞相司徒掾琅邪王文学并不就孙晷司空何充为扬州檄晷为主簿司徒蔡谟辟为掾属并不就尚书张国明州土之望表荐晷公车特徵会卒时年三十八朝野嗟痛之。
    葛洪字稚川大安中石冰作乱吴兴太守顾秘为义军都督与周等起兵讨之秘檄洪为将兵都尉攻冰别率破之迁伏波将军冰平洪不论功赏径至雒阳欲搜求异书以广其学洪见天下已乱欲避地南土乃参广州刺史嵇含军事及含遇害遂停南土多年征镇檄命一无所就後还乡里礼辟皆不就赴于宝深相亲友荐洪才堪国史选为散骑常侍领大著作洪固辞不就。
    孙惠口讷好学有才识州辟不就寓居萧沛之间永宁初赴齐王讨赵王伦功封晋兴县侯後累迁广武将军安丰内史。
    成公简字公舒东郡人家世二千石性情素不求荣利潜心味道罔有干其志者後官至太子中庶子散骑常侍。
    何准字幼道穆帝皇后父也。高尚寡欲弱冠知名州府交辟并不就兄充为骠骑将军劝令其仕准曰：第五之名何减骠骑准兄弟中第五故有此言充居宰辅之重权倾一时而准散带衡门不及人事徵拜散骑侍郎不起卒。
    刘鲕字长鱼高密人邴都字宏文城阳人并有高名而幼不慕俗长而希古笃学励行化流邦邑都魏徵士原之曾孙少有原风敕身谨洁口不妄说耳不妄听端拱恂恂举动有礼咸康中成帝博求异行之士而都并被公卿荐举，於是依韩绩及翟汤等例以博士徵之都辞以疾而随使者到京师自陈年老不拜各以寿终。
    江有高节苏峻之乱避地东阳山太尉郄鉴檄为兖州治中。又辟太尉掾康帝为司徒亦辟焉征西将军庾亮请为儒林参军徵拜博士著作郎皆不就邑里宗其道有事必谘而後行东阳太守阮裕长阳令王皆一时名士并与游处深相钦重养志二十馀年永和九年卒。
    江陈留圉人避苏峻之乱屏居临海绝弃人事剪茅结宇耽玩载籍有终焉之志本州辟为从事佐著作郎并不就征北将军蔡谟命为参军後乃位至太常卒。
    庾衮笃好学问事亲以孝闻乡党荐之州郡交命察孝廉举秀才清白异行皆不降志世遂号之为异行元康末颍川太守召为功曹衮服造役之衣杖锸荷斧不俟驾而行曰：请受下夫之役太守饰车而迎衮逡巡辞退请徒行入郡将命者遂逼扶升车纳於功曹舍既而衮自取巳车而寝处焉形虽恭而神有不可动之色太守知其不屈乃叹曰：非常士也。吾何以降之厚为之礼而遣焉。
    王谈父为窦度所杀谈後以锸斩度太守孔严宥之後太守孔究其义行元兴三年举谈为孝廉时称其得人谈不应召终於家。
    孟陋字少孤简文帝辅政命为参军称疾不起桓温亲往造焉，或谓温曰：孟陋高行学为儒宗宜引在府以和鼎味温叹曰：会稽王尚不能屈非敢拟议也。陋闻之曰：桓公正当以我不往故耳亿兆之人无官者居其九岂皆高士哉！我疾病不堪忝相王之命非敢为高也。繇是名称益重以寿终於家。
    索袭字伟祖敦煌人虚靖好学不应州郡之命举孝廉贤良方正皆以疾辞年七十九而卒。
    龚玄之字道玄武陵汉寿人父登历长沙相散骑常侍玄之好学潜默安於陋巷州举秀才公府辟不就孝武下诏徵为散骑常侍领国子博士郡县敦逼苦辞疾笃不行卒於家。
    戴逵字安道谯国人居会稽剡县孝武帝时以散骑常侍国子博士累徵辞父疾不就郡县敦逼不已乃逃於吴国内史王有别馆在武邱山逵潜诣之与游处积旬会稽内史谢全虑逵远遁不反乃上疏曰：伏见谯国戴逵希心俗表不婴世务栖迟衡门与琴书为友虽策命屡加幽操不回超然绝迹自求其志。且年垂耳顺尝抱嬴疾时或失转至委笃今王命未回将离风霜之患陛下既已爱而器之亦宜使其身名并存请绝其召命疏奏帝许之逵复还剡终於家。
    桓石秀幼有令名风韵秀彻博涉群书尤喜老庄尝独处一室简於应接时人方之庾纯甚为简文帝所重寻代叔父冲为宁远将军江州刺史镇南蛮参军西阳太守以疾去职卒。
    殷浩字深源三府辟皆不就征西将军庾亮引为记室参军累迁司徒左长史安西庾翼复请为司马除侍中安西军司并称疾不起遂屏居墓所几将十年於时拟之管葛王谢尚犹伺其出处以卜江左兴亡因相与省之知浩有确然之志既反相谓曰：深源不起当如苍生何庾翼贻浩。《书》曰：当今江东社稷安危内委何褚诸君外庾桓数族恐不得百一无忧亦朝夕而弊足下少标令名十馀年间位经内外而欲潜居利贞斯理难全。且夫济一时之务须一时之胜何必德均古人韵齐先达邪王夷甫先朝风流士也。然吾薄其立名非真而始终莫取。若以道非虞夏自当超然独往而不能谋始大合声誉极致名位正当抑扬名教以静乱源而乃高谈庄老说空终日虽云：谈道实长华竞及其末年人望犹存思安惧乱寄命推务而甫自申述徇小好名既身囚胡虏弃言非所凡明德君子遇会处际宁可然乎！而世皆然之益知名实之未定弊风之未革也。浩固辞不起後简文帝时在藩始综万机徵浩为建武将军扬州刺史上疏陈让自三月至七月乃受後为中军将军假节都督扬豫徐兖青五州军事坐事废为庶人卒。
    郭荷略阳人明究群籍特善史书不应州郡之命张祚遣使者以安车束帛徵为博士祭酒使者迫而致之及至署太子友荷上疏乞还祚许之遣以安车蒲轮送还张掖东山卒谥曰：充德先生。
    索ヨ敦煌人太守阴澹命为西ト祭酒ヨ辞曰：少无山林之操游学京师交结时贤希申鄙艺会中国不靖欲养志终年老亦至矣。不求闻达。又少不习勤老无吏汜之年弗敢闻命澹以束帛礼之日致羊酒卒於家。
    辛谧字叔重少有志尚恬静不妄交游召拜太子舍人诸王文学累徵不赴刘聪特加大中大夫固辞不受石季龙之世不应辟命终於家。
    杨轲天水人少好易刘曜僭号徵拜太常固辞不赴石季龙备玄束帛安车徵之以疾辞。
    邓粲长沙人也。少以高洁著名与南阳刘ら之南郡刘尚公同志友善并不应州郡辟命荆州刺史卑辞厚礼请为别驾粲佳其好贤乃起後以疾乞骸骨。
    孙略字文度吴人终日屡空恬然自足辟命皆不就尚书张国表荐略公车特徵会卒。
    范宣少尚隐遁博综众书徵辟并不应卒於家。
    阮裕字思旷成帝时徵侍中不就还剡山後赴成帝山陵事毕便还诸人相与追之裕亦审时流必当逐已而疾去至方山不相及刘忄炎叹曰：我入东山当泊安石渚下耳不敢复近思旷傍裕在东山久之复徵散骑常侍领国子祭酒俄而复以为金紫光禄大夫经年敦逼并无所就。
    何琦母服阕乃慨然叹曰：所以出身仕者非谓有尺寸之能以效智力实利微禄私展供养一。且茕然无复怙恃，岂可复以朽钝之质尘黩清朝哉！，於是养志衡门不交人事司空陆玩太尉桓温并辟命皆不就诏徵博士。又不起简文帝时为抚军钦其名行召为参军固辞以疾公车再徵通直散骑侍郎散骑常侍不行繇是君子仰德莫能屈也。桓温尝登琦县界山喟然叹曰：此南山有人焉何公真止足者也。琦善养性老而不衰布褐蔬食终身。
    後蜀范长生岩居穴处求道养志李雄欲迎立为君而臣之长生固辞。
    宋王宏之字方平琅邪临沂人少孤贫为外祖徵士何准所抚育从叔献之重之晋安帝隆安中为司徒主簿家贫而性好山水以病归兄卫尉镇之安成郡宏之同行家在会稽上虞从兄敬宏为吏部尚书奏徵之为庶子不就太祖即位敬宏为左仆射。又陈宏之高行表於初业苦节彰於暮年今内外晏然当修太平之化宜招空谷以敦冲退之美。又徵为通直散骑常侍不就。
