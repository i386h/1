<!-- { "loadSidebar": true } -->
    汉东园公里先生绮里季夏黄公四人年皆八十有馀须眉皓白衣冠甚伟惠帝为太子卑辞安车因使辩士固请来以为客。
    班壹避地於楼烦当孝惠高后时以财雄边年百馀岁以寿终。
    伏生者（伏生名胜）济南人故秦博士也。孝文欲求能治尚书者天下无有闻伏生能治召之是时伏生年九十老不能行乃诏太常掌故晁错往受之。
    张苍为丞相免後口中无齿食乳女子为乳母妻妾以百数尝孕者不复幸年百馀岁卒。
    冯唐文帝时为车骑都尉景帝立以唐为楚相武帝即位求贤良举唐唐时年九十馀不能为官以子遂为郎。
    申公楚人武帝遣使迎之至问治乱之事时年八十馀。
    辕固生武帝时以贤良徵固已九十馀。
    公孙宏武帝时为丞相御史大夫年八十终丞相位刘辟︹为光禄大夫守长乐卫尉时已八十矣。
    苏武为典属国年八十馀神爵二年病卒。
    赵充国为後将军甘露二年薨年八十六。
    夏侯胜为太子太傅年九十卒官。
    韦贤为丞相致仕八十二薨孙赏为大司马车骑将军亦年八十馀以寿终。
    严君平蜀人卜筮於成都年九十馀遂以其业终蜀人爱敬之。
    贡禹为光禄大夫上。《书》曰：犬马之齿八十一乞骸及身出居乡里死无恨矣。
    後汉樊重湖阳人赀至巨万县中推为三老年八十馀终。
    郭为大中大夫卒时年八十六。
    严光建武十七年复特徵不至年八十终於家。
    郭丹为司徒坐考陇西太守邓融事无所据策免卒於家年八十七。
    伏恭为司徒乞骸骨年九十。
    第五伦为司徒上疏乞身卒年八十馀。
    冯鲂为执金吾建初三年以老病乞身帝许之其冬为五更诏鲂朝贺就列侯位元和二年卒时年八十六（礼天子父事老兄事五更）。
    鲁恭为司徒以老病策免卒年八十一。
    郭躬习小杜律为郡法曹掾用法平年九十五卒。
    袁汤为太尉以灾异策免卒年八十六。
    薛包为侍中称疾赐告归年八十馀以寿终。
    王堂为汝南太守免归家年八十六卒。
    李充为左中郎将年八十以为国三老安帝时尝进见赐以几杖卒於家。
    楼望少习严氏春秋为左中郎将年八十永元十二年卒於官。
    蔡顺以至孝称举孝廉不能远离坟墓遂不就年八十终于家。
    杨统位至光禄大夫年九十卒。
    杨厚为侍中病免归年八十二卒於家。
    胡广为太傅录尚书事时年已八十而心力克壮（盛宏之。《荆州记》曰：菊水出穰县芳菊被涯水极甘香谷中皆饮此水上寿百二十七八十者犹以为夭太尉胡广所患风疾休沐南归尝饮此水後疾遂瘳年八十二薨也。）。
    冷寿光年可百五十六岁行容成公御妇人法（容成公能修补导之事取精於元牝其要谷神生养气者也。白复黑齿落复生御妇人之术谓握固不泻还精补胫也。）尝屈颈乔息（乔音居妖反。《诗》曰：有集注曰：乔雉也。《山海经》曰：女几之山多白乔郭璞曰：似雉长尾白）须尽白而色理如三四十时老死於江陵。
    计子勋者不知何郡县人皆谓数百岁。
    唐虞鲁女生者皆与华佗同时唐虞道赤眉张步家居里落。若与相及死於乡里不其县鲁女生数说显宗时事甚明了议者疑其时人也。董卓乱後莫知所在。
    折像广汉人能通京氏易好黄老卒年八十四。
    李邰为太尉策免年八十馀卒於家。
    廖扶汝南人州郡公府辟召皆不就号北郭先生年八十终于家。
    王真上党人年。且百岁视之面有光泽似未五十者李尤少以文章显为乐安相年八十三卒。
    法真前後四徵终不降居友人郭正称之曰：可谓百世之师者矣。乃共刊石颂之号曰：元德先生年八十九中平五年以寿终。
    檀敷补蒙令以郡守非其人弃家去年八十卒於家董扶学图谶为蜀郡属国都尉去官还家年八十二张俭建安初徵为卫尉不得已而起俭见曹氏逆德已萌乃阖门悬车不豫政事岁馀卒於许下年八十四。
    华佐一名举孝廉辟大尉府皆不就晓养性之术年。且百岁而犹有壮容时人以为仙。
    甘始东郭延年封君达三人皆方士寿皆百馀岁及二百岁。
    陈为太邱令中平四年年八十四卒于家。
    杨彪为司徒免年八十四黄初六年薨。
    赵岐为太常年九十馀建安六年卒先自为寿藏（谓冢圹也。称寿者取其久远之意也。犹宫寿器之类蒙在今荆州古郢州城中也。）图季札子产晏婴叔向四像居宾位。又自画其像居主位为赞颂。
    吴为河间相因自免归家不复仕躬灌园蔬以经书寿藏教授年九十八卒。
    张皓为司空年八十三卒。
    魏田豫为卫尉称疾乞逊位拜太中大夫食卿禄年八十二薨。
    管宁累徵不至正始二年卒年八十四。
    胡昭居陆浑山中嘉平二年公车特徵会卒年八十九拜子纂郎中。
    焦先字孝然隐者也。亡时年八十九矣。（一曰可百馀岁乃卒）扈累字伯重京兆人初平中山东人有青牛先生者字正方客三辅年似五六十者人或亲识之谓其已百馀岁矣。累随正方游学嘉平中年九十病亡。
    张养志不仕学兼内外正始元年戴{任鸟}之鸟巢门阴告门人曰：夫戴{任鸟}阳鸟而巢门阴此凶祥也。乃援琴歌咏作诗二篇旬日而卒时年一百五岁。
    蜀孟光为大司农尝直言无所回避为代所嫌後坐事免官年九十馀卒。
    来敏以语言不节前後数贬削後主以敏为执慎将军欲令以官重自警戒也。年九十七景曜中卒。
    杜琼字伯瑜少受学於仕安精究安术後为太常年八十。
    吴士燮为交趾太守在郡四十馀岁黄武五年年九十卒。
    吕岱为大司马九十六卒子凯嗣遗令殡以素棺疏巾布衤葬送之制务从约俭凯皆奉行之。
    晋太宰安平王孚泰始八年薨时年九十三。
    王祥字休徵为太保疾笃著遗令训子孙曰：夫生之有死自然之理吾年八十有五启手何恨。
    刘为司空薨时年九十一。
    郑袤拜司空固辞以疾就第薨年八十五。
    石鉴元康初为太尉年八十馀克壮慷慨自遇。若少年时人美之。
    颜含为光禄勋致仕二十馀年年九十三卒。
    何琦养志衡门不交人事前後徵辟皆不就年八十二卒。
    许孜元康中郡察孝廉不起巾褐终身年八十馀卒于家。
    黄泓魏郡人为慕容太史灵台诸署统败以老归家善天文秘术年九十七卒。
    崔游为氏池长以病免就家拜郎中卒年九十三。
    续咸贞素好学为并州从事中郎没于石勒年九十七死于石季龙之世。
    鲍靓为南海太守尝见仙人阴君授道诀百馀岁卒戴作吴末为台吏後病不仕有神术年八十馀所占验者不可胜纪。
    陈训历阳人为谏议大夫去职还乡善占候年八十馀卒。
    丁潭为光禄大夫卒年八十。
    谯秀巴西人遭萧敬叛乱避难宕渠川中乡人宗族冯依者以百数秀年八十众人以其笃老欲代之负担秀拒曰：各有老弱当先营救吾气力自足堪此不以垂朽之年累诸君也。後十馀年卒於家年九十馀范粲陈留外黄人为太宰中郎後称疾不出不言三十四年卒年八十四。
    郭荷雒阳人明究群籍特善史书张祚徵为太子友上疏乞还年八十四卒。
    公孙永襄平人隐平郭南山年馀九十操尚不亏。
    单道开好山居後入罗浮山独处茅茨萧然物外年百馀岁卒于山舍。
    宋纤不应辟命张祚徵为太子友迁太傅不食而卒年八十二。
    後秦姚兴时西胡梁国儿为镇北将军封平舆男年八十馀卒。
    宋传隆为太常博学多通特精三礼卒年八十三。
    营浦侯遵考高祖族弟元徽初卒年八十二。
    顾琛元徽中为员外常侍中散大夫卒年八十六。
    刘镇之居京口未尝应召後以左光禄大夫徵不就元嘉二年年九十馀卒于家。
    王元谟为南豫州刺史加都督性严刻少恩薨年八十一。
    裴松之字世期为国子博士致仕卒年八十。
    南齐徐伯珍隐居九山家甚贫窭兄弟四人皆白首相对时人呼为四皓建武四年卒年八十四。
    王琨为侍中卒年八十四。
    沈鳞士字祯吴兴武康人隐居不仕卒年八十六梁袁昂为司空侍中薨年八十。
    贺为步兵校尉领五经博士天监九年遇疾卒于馆时九十。
    孙谦为零陵太守天监九年以年徵为光禄大夫既至高祖嘉其清洁甚礼异焉每朝见犹请剧自效高祖笑曰：朕当使卿智不使卿力十四年诏曰：光禄大夫孙谦清慎有闻白首不怠高年旧齿宜加优秩可给亲信二十人并给杖谦年逾九十强壮如五十者每朝会取先众到公门十五年卒于官时年九十二高祖为举哀甚悼惜之。
    顾思远锺离人新渝侯映为北徐州刺史徵还思远挺义行部伍中映见甚老使人问对曰：年一百一十二岁凡七娶有子十二死亡略尽今唯小者年已六十。又无孙息家阙养乏是以行役映大异之召赐之食食兼於人简其头有肉角长寸许遂命後车载还都谒见天子与之言往事多异所传擢为散骑侍郎赐以俸宅朝夕进见年一百三十卒。又普通中北侵攻穰城城内有人年二百四十岁不复能食唯饮曾孙妇乳闻文帝命劳之赐以束帛。
    荆州上津乡人张元始年一百一十六岁膂力过人进食不异至年九十七方生儿儿遂无影将亡与人告别乃至山林树木处处履行少日而终时人以为知命湘东王爱奇重异留其枕。
    後魏元法僧为太尉始安王薨年八十三。
    裴安祖河东闻喜人州辟主簿年八十三卒于家。
    长孙嵩太武时为太尉北平王薨年八十长孙道生太武帝时为司空上党王薨年八十二严棱太武帝时为中山太守有廉清之称年九十卒于家。
    寇赞为南雍州刺史赞在州十七年甚获公私之誉年老表求致仕真君九年卒年八十六。
    王宪为并州刺史及迁京师以宪元老特赐锦绣布帛锦采尔羞礼膳献文帝天安初卒年八十九。
    李崇献文帝时为北幽州刺史卒年八十一。
    刁雍晋人为特进征南大将军太和八年卒年九十五。
    高允太和三年为镇南大将军领中书监高祖诏允议定律令虽年渐期顺而志识无损犹心存旧职搜考史书谈说旧事了无所遗十一年卒年九十八。
    尉元太和十三年为司徒以年老致仕十七年七月元疾笃高祖亲幸省疾八月元薨时年八十一。
    罗结代人为侍中年一百七岁精爽不衰後诏听归老赐太东川以为居业并为筑城即号曰：罗侯城年一百二十岁卒。
