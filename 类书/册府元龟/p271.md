<!-- { "loadSidebar": true } -->
五年正月帝自东都还京师二月戊戌次阌乡诏祭古帝王陵及开皇功臣墓戊申至京师三月己巳西巡河右乙亥幸扶风旧宅四月癸亥出临关渡黄河至西平陈兵讲武五月庚辰入长宁谷度星岭甲申宴群臣於金山之上丙戌梁浩御马渡而桥坏斩朝散大夫黄亘及督役者九人六月癸卯经大斗拔谷山路隘险鱼贯而出风霰晦宜与从官相失士卒冻死者大半丙午次张掖丙辰御观风行殿盛陈文物奏九部乐设鱼龙曼延宴高昌王吐屯设於殿上以宠异之蛮夷陪列者三十馀国九月入长安十一月丙子幸东都。
六年三月癸亥幸江都宫。
七年二月己未升钓台临杨子津大宴百寮乙亥自江都御龙舟入通济渠遂幸涿郡诏征高丽四月庚午至涿郡之临朔宫。
八年正月辛巳大军集于涿郡三月辛巳御师戊子临上音阁下音门水名戎于辽水甲午渡辽七月军败班师九月庚寅至东都。
九年三月戊寅幸辽东以越王侗民部尚书樊子盖留守东都四月庚午车驾度辽六月庚午以杨玄感反于黎阳遂班师闰九月己巳幸博陵庚午谓侍臣曰：朕昔从先朝周旋于此年甫八岁日月不居倏经三纪追惟平昔不可复希言未卒流涕呜咽侍卫者皆泣下г襟。
十年二月诏亲征高丽三月壬子行幸涿郡癸亥次临渝宫甲午次北平七月癸丑次怀远镇甲子高丽遣使降帝大悦八月己巳班师十月丁卯至东都己丑还京师十二月壬申如东都戊子入东都。
十一年三月幸太原避暑汾阳宫八月乙卯巡北塞戊辰突厥始毕可汗率骑数十万谋袭乘舆义成公主遣使告变壬申驰幸雁门癸酉突厥围城官军频战不利帝大惧欲溃围而出民部尚书樊子盖固谏乃止九月甲辰突厥解围而去十月壬戌至于东都自此以後事迹具帝王亲征门。
十二年七月甲子幸江都宫以越王侗光禄大夫达太府卿元文都检校民部尚书韦津右武卫将军皇甫无逸右司郎卢楚等总留後事奉信郎崔民象以盗贼充斥於建国门上表谏不宜巡幸帝大怒先解其顺乃斩之己巳车驾次淝奉信郎王爱仁谏帝请还西京。又斩之而行。
唐高祖武德元年十二月乙酉幸周氏陂过故庄置酒高会极欢而罢丁亥至自周氏陂。
三年十月乙卯以秦王世民东伐王世充车驾幸华阴送出师也。
三年正月癸巳至自华阴二月庚子幸华阴四月壬寅至自华阴六月癸丑幸昆明池。
四年正月乙酉幸山堰即日还宫闰十月乙卯幸稷州己未次于武功旧庄庚申召父老故吏男女数百人置酒高会赐帛有差辛未幸周氏陂壬申还京师。
六年二月庚戌幸温汤甲寅至自温汤三月乙未幸昆明池宴从官极欢而罢四月乙未幸故宅改名通义宫祭元皇帝于旧寝以贞皇后配享高祖哽咽悲不自胜侍卫莫不欷，於是置酒高会赐从臣帛有差十月乙未幸华阴十一月迎劳秦王於忘武顿十二月甲寅至自华阴。
七年正月庚子幸月陂六月辛丑幸仁智宫戊申幸秦王第七月甲午至自仁智宫壬子幸东宫宴从官下至胥徒颁赐有差甲寅幸齐王元吉第十月丁卯幸庆善宫癸酉幸终南丙子幸楼观谒《老子》庙十二月丁卯幸跃龙宫庚午至自庆善宫。
八年正月甲寅幸秦王第谓群臣曰：朕以秦王有大功於宫中立第以异之焉甲子幸月陂六月庚子幸太和宫七月丙子至自太和宫十月辛巳幸周氏陂壬午幸跃龙宫十一月辛卯幸宜州十二月辛酉至自宜州。
九年正月己未幸月陂三月丙午幸周氏陂乙夕卩至自周氏陂。
太宗贞观四年二月己亥幸温汤丙午至自温汤九月乙卯幸陇州十一月甲子至自陇州。
五年十二月壬寅幸温汤戊申至自温汤。
六年三月戊辰幸九成宫发使存问高年鳏寡十月乙卯至自九成宫。
七年五月癸未幸九成宫十月庚申至自九成宫十一月甲寅幸芙蓉园。
八年三月庚辰幸九成宫十月甲子至自九成宫。
十一年二月甲子幸雒阳宫三月戊子引五品以上射於仪鸾殿庚子宴三品以上於西苑帝御龙舟沈於积翠池六月丁巳幸明德宫十一月辛卯幸怀州丙午还雒阳。
十二年二月癸亥自雒阳幸河北县观砥柱因勒铭于其上以陈盛德庚午幸蒲州甲戌幸长春宫闰二月丁未至自雒阳宫。
十三年四月幸九成宫十一月甲申至自九成宫。
十四年二月壬午幸温汤辛卯至自温汤。
十五年正月辛巳如雒阳次温汤卫士崔卿刁文懿惮於行役冀銮舆惊扰而停遂夜射行宫矢及寝院者五皆以大逆论己丑诏从行士卒家贫亲老者并放还二月癸丑宴从官及山东宗姓雒阳年高於贞观殿三月戊辰如襄城宫庚午发襄成宫分赐百姓。
十月壬辰幸嵩阳辛丑还宫十一月壬申还京十二月戊子至自雒阳。
十六年十一月丙辰西狩於武功甲子幸庆善宫庚午还宫十二月癸卯行幸温汤乙巳还宫。
十七年十月壬戌幸芙蓉园十二月庚申幸温汤庚午还宫。
十八年正月乙未幸锺官城庚子幸县壬寅幸温汤二月己酉幸灵口村落Τ侧问其受田丁三十亩遂夜分而寝忧其不给诏雍州录尤少田者并给复移之於宽乡乙卯还宫四月辛亥幸九成宫壬子次太平宫八月甲子至自九成宫十月甲寅幸雒阳宫十一月壬申至雒阳宫戊寅亲录囚徒多所降免庚辰遣使赍玺书诣郑汝怀泽四州巡问高年宴赐各有差壬午宴父老一百九十人於仪銮殿班赐有差是月征辽之兵大聚於幽州帝将亲征。
十九年二月庚戌发雒阳宫辛亥次河阳女子吕年百七十岁太宗幸其宅存问之癸丑次绥德太宗将飞骑历北山行遇猛虎引弓射之应弦而殪戊午次汲县女子翟张并年百岁太宗幸其宅存问之壬戌次安阳癸亥次於邺三月壬申次平棘幸张道鸿之庐赐以衣服礼高年也。道鸿饵金膏时一百四十六岁丁丑幸定州壬辰发定州四月丁未发幽州丁巳次北平登临海戍降望大壑五月庚午次辽泽壬申渡泽丁丑渡辽六月丁未发辽东丙辰次安市城九月癸未太宗以季秋草枯辽寒冽即命班师十月丙申次蒲沟丙午次营州丙辰次围山戊午次汉武台十一自发幽州後督职纳降事迹并见帝王亲征门月辛未次幽州庚辰次易州丙戌幸定州壬辰发定州戊戌幸并州。
二十年二月乙未幸并州三月己巳至自辽东八月己巳幸灵州壬申幸汉故甘泉宫庚辰至泾州丙戌逾陇山阙次西瓦亭十一月丙戌至自灵州。
二十一年五月戊子幸翠微宫七月庚戌还宫。
二十二年正月戊戌幸温汤癸卯御制温汤碑以示群臣戊申还宫二月乙亥行幸玉华宫三月丙戌至玉华宫。
高宗永徽四年十月庚子幸温汤乙巳至自温汤。
五年二月戊午幸万年宫乙丑次凤泉幸温汤己巳至万年宫辛未诏曰：朕躬膺宝命嗣奉瑶图居万乘之尊当四海之贵遐观往烈详求前古每希踪於哲后尝劳心于庶物兢惧弗宁忧勤。若厉属天下无事区宇有截仰高风於汾射清暑於林泉朕昔在震宫侍游兹壤山川如旧岁月不追今既俗阜年和华夷胥悦缅怀徽范情兼感慰宜遵省方之义。且顺阳和之序曲申惠泽式彰宽宥行幸所经诸县及岐州囚徒行人犯罪者流降徒徒以下并免之。
显庆二年闰正月壬寅发京师二月辛酉入雒阳宫五月丙申幸明德宫以避暑七月丁亥还雒阳宫十月戊戌幸许州十二月乙卯还雒阳宫。
三年二月丁巳发东都还京师甲戌至自东都。
四年闰十月戊寅发京师幸东都戊戌至自东都。
五年正月甲子发东都幸并州诏所经州县供顿务从俭约己巳至泽州之长平顿二月辛巳至并州三月甲寅幸童子寺赋诗而还四月戊寅发并州癸巳至东都五月壬戌幸合璧宫六月甲午还东都十一月甲寅发东都幸许州十二月己卯至东都。
龙朔元年三月壬戌幸合璧宫七月癸卯还东都九月甲辰幸河南县妇人张氏第张年一百三岁嘉其老也。又幸李第叹其服用俭素恩赐极厚是日。又幸天宫寺高祖龙潜第也。又至许园师第癸酉还宫二年三月甲午发东都还京师乙巳幸河北辛亥幸蒲州夏四月庚申朔至京师十月丁酉驾幸温汤皇太子监国丁未至自温汤。
麟德元年二月戊子发京师幸福阳宫癸卯至万年宫八月丙子至自万年宫便幸旧宅停七日壬午还蓬莱宫。
二年二月壬午自京师幸东都闰三月壬申朔至自东都十月丁卯发东都赴东岳十一月己卯至荥阳丁亥至卫南幸司空李旧居之宅戊子至濮阳十二月至齐州停十日丙辰发灵岩顿至于泰岳之下乾封元年正月戊辰朔有事於泰山（事具帝对禅门）丙戌发自泰山甲午次曲阜县二月己未次亳州谒老君庙三月丁丑至东都甲申发东都还京师幸合璧宫四月甲辰还京师。
总章元年三月戊寅幸九成宫八月癸酉至自九成宫事具帝王封禅门。
二年四月乙酉朔幸九成宫九月己亥发自九成宫还京师十月丁巳至自九成宫。
咸亨元年四月庚午幸九成宫八月丁巳还京师九月丁丑以京师久旱诏来年正月幸东都在路供顿所须并令司稼自供不得令州县差科所经道路修理开拓水可涉渡不烦造桥筑宫。又拟置御营之驿并不敢擅加修补在路不得妄有进献。
二年正月甲子至东都十一月庚戌发东都幸许汝等州十二月丙戌还东都。
三年四月戊寅幸合璧宫十月壬戌发东都还京师十一月甲辰至京师。
四年四月丙子发京师幸九成宫十月庚子发九成宫乙巳至京师。
上元元年十月丙午朔发京师幸东都戊申至东都三年二月丁亥发东都幸汝州之温汤三月甲辰发温汤还东都闰月庚寅发东都还京师四月幸九成宫十月还京师。
仪凤二年正月庚辰幸司竹园即日还宫。
三年五月壬戌发京师幸九成宫丙戌至自九成宫是日山中霖雨大寒行从兵士有冻死者各赐绢三疋给棺官为埋殡。又九月丁巳车驾发九成宫辛酉至京师十月诏曰：咸京天府地隘人繁百役所归五方胥萃虽获登秋之积犹亏氵存岁之资眷言于此思蠲徭赋夫以交风奥壤测景神州<身只>贡所均水陆辐辏今兹丰熟特倍常时事贵从宜惟权道即以来年正月幸东都关内百姓宜免一年庸调及租并地子税草其当道诸县特免二年剑南陇右诸军每供进物一二年。且停。
调露元年正月己酉幸东都。
永隆元年二月癸丑发东都幸汝州之温汤丁巳至少室山戊午帝亲谒少姨庙。又幸岳山东居寺及隐士田游岩所居己未幸嵩阳观及启毋庙并命树碑。又幸道士潘师正所居之谷甲子发温汤乙丑至东都四月乙丑幸紫桂宫八月乙巳发紫桂宫丁未至东都十月己酉发东都还京师。
永淳元年四月丙寅发京师幸东都皇太子於京师监国刘仁范裴炎薛元超等并留辅皇太子以关中发贵遽出诏东幸扈从兵马特令减数其百官欲将家口往东都者官为出船任於渭漕东下时士庶皆遽出关在路有饿死者戊寅至渑池之紫桂宫乙酉至东都。
二年正月甲午朔发东都庚子至奉天宫四月己巳还东都五月庚寅幸芳桂宫至合璧宫属大雨却还东都九月癸亥幸奉天宫十一月丁未自奉天宫至东都文武百官见於天津桥南路左。
中宗神龙元年八月丁丑御雒城南门以观斗象十月癸亥幸龙门香山寺乙丑幸新安畋游而还十一月己丑御雒城门楼观泼胡王戏。
景隆二年二月辛未幸左金吾大将军陆颂宅九月丁卯幸慈恩寺十二月甲寅幸汉故未央宫旧基引从臣赐宴有群鹿经於御前羽林骑士获之以献帝皆命放之。
