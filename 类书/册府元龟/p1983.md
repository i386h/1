<!-- { "loadSidebar": true } -->
    周党建武中徵为议郎以病去职遂将妻子居黾池复被徵不得已乃著短布单衣皮绡头待见（。《说文》绡生丝也。音消此字当作燥音此消反郑玄注仪礼云：如今著惨头自项中而前交额上却绕额也。）尚书及光武引见党伏而不谒自陈愿守所志帝乃许焉闵仲叔代称节士虽周党之洁清自以为弗及也。党见其含菽饮水遗以生蒜受而不食建武中应司徒侯霸之辟既而投劾而去复徵博士不至。
    何宠为千乘都尉以病免遂隐居不仕。
    韦彪好学洽闻雅称儒宗建武末举孝廉除郎中以病免复归教授安贫乐道恬於进取三辅诸儒莫不慕仰之。
    苏竟为侍中病免以书晓延岑护军邓仲况及仲况谋主刘龚仲等遂降竟终不伐其功潜乐道术遂卒于家。
    郑兴为莲勺令（在今下邳县东北）以免遂不复仕客授阌乡三公连辟不肯应卒于家。
    王良为沛郡太守至蕲县称病不之府徵拜太中大夫迁大司徒司直以病归一岁复徵至荥阳疾笃不任进道乃过其友人友人不肯见曰：不有忠言奇谋而取大位何其往来屑屑不惮烦也。遂拒之良惭自後连徵取称病光武诏以元聘之遂不应。
    王充会稽上虞人明帝时仕郡为功曹以数谏争不合去刺史董勤辟为从事转治中自免还家友人同郡谢夷吾上书荐充才学章帝特诏公车徵以病不行。
    郑均章帝时公车徵再迁为尚书数纳忠言帝敬重之後以病乞骸骨拜议郎告归因称病笃帝赐以衣冠（均遣子英奉章诣阙诏召见英问均所言赐以冠帻钱布）。
    乐恢辟司空牟融府会蜀郡太守第五伦代融为司空恢以与伦同郡不肯留荐颍川杜安而退诸公多其行连辟之遂皆不应。
    韦豹安帝时数辟公府取以事去司徒刘恺复辟之谓曰：卿以轻好去就爵位不跻今岁垂尽当选御史意在相荐子其宿留乎！豹曰：犬马齿衰膂力已劣仰慕崇恩故未能自割。且眩瞀滞疾不堪久侍选荐之私非所敢当遂跣而起恺追之径去不顾。
    杨伦陈留东人初为郡文学掾更历数将志乖於时以不能人间事遂去职不复应州郡命讲授於大泽中弟子至千馀人安帝元初中郡礼请三府并辟公车徵皆辞疾不就至阳嘉中补恒山王傅病不之官前後三徵皆以直谏不合既归闭门讲授自绝人事公车复徵逊遁不行卒於家。
    王辅字公助平陆人学公羊传援神契尝隐居野庐以道自娱辟公府举有道对策拜郎中陈灾异甄吉凶有验拜议郎以病逊位安帝公车徵不行卒於家王厚学图纬业安帝永初中为中郎邓太后问以图纬厚对不合免归复习业犍为不应州郡三公之命方正有道公车特徵皆不就永建二年顺帝特徵诏告郡县督促发遣厚不得已行到长安以病自上厚因称疾求退帝许之太尉李固数荐言之太初元年梁太后诏备古礼以聘厚遂辞疾不就建和三年太后复诏徵之经四年不至。
    崔瑗顺帝时辟车骑将军阎显府显诛被斥久之大将军梁商初开幕府复首辟瑗自以再为贵戚吏不遇被斥遂以病固辞。
    苏章为并州刺史以摧折权豪忤旨坐免隐身乡里不交当世後徵为河南尹不就。
    范冉（冉或作丹）陈留外黄人桓帝时辟太尉府议者欲以为侍御史因遁身逃命於梁沛之间徒行敝服卖卜於市。
    应奉字世叔汝南南顿人为司隶校尉以严厉为名及党事起奉乃慨然以疾自退。
    延笃为京兆尹以病免归前越太守李文德素善於笃时在京师谓公卿曰：延叔坚（叔坚笃字）有王佐之才奈何屈千里之足乎！令引进之笃闻乃为书止文德曰：大道之将废所谓命也。流闻乃欲相为求还荣观来命虽笃所未敢当吾尝昧爽栉梳坐於客堂朝则诵羲文之易虞夏之书历公旦之典礼览仲尼之春秋夕则逍遥内阶咏诗南轩百家众氏投间而作洋洋乎！其盈耳也。焕烂兮其溢目也。纷纷欣欣兮其独乐也。当此之时不知天之为盖地之为舆不知世之有人已之有躯也。虽渐离击筑傍。若无人高凤读书不知暴雨方之於吾未足况也。且吾自束已来为人臣不陷为不忠为人子不陷於不孝上交不讠舀下交不黩从此而殁下见先君远祖可不惭赧（色愧曰：赧）如此而不以善止者恐如教羿射者也。慎勿迷其本弃其生也。
    刘字伯祖中山安国人也。桓帝世为大司农以罪论输左校後得赦出复历三狁卿辄以疾辞乞骸骨归田里诏拜中散大夫遂杜门绝迹每三公缺朝廷皆属意於以讠替毁不用延笃贻之。《书》曰：昔太伯三让人无得而称焉延陵高揖华夏仰风吾子怀蘧氏之可卷体甯子之如愚微妙玄通冲而不盈蔑三光之明未暇以天下为事何其邵与。
    崔实桓帝时为尚书实以世方阻乱称疾不视事数月免归建宁中病卒家徒四壁立。
    赵咨灵帝初为博士会太傅陈蕃大将军窦氏为宦者所诛咨乃谢病去。
    任安广汉绵竹人究极图籍郡请功曹州辟治中别驾终不久居举孝廉茂才太尉辟除博士公车徵皆称疾不就。
    吴孙静坚之季弟也。坚始举事静纠合乡曲及宗室五百人为保鄣及坚破周昕等静有功表为奋武校尉欲授之重任静恋坟墓宗族不乐出身求留镇守策从之就迁昭义中郎将终於家。
    范平为临海太守政有异能後孙皓初谢病还家敦悦儒学及吴平晋太康中频徵不起。
    晋任旭仕汉为郎中固辞归家桓帝永康初博求清节隽异之士太守仇馥荐旭清贞洁素学识通博诏下州郡以礼发遣旭以朝廷多故志尚隐Т辞疾不行。
    汜腾字无忌敦煌人惠帝时举孝廉为郎中属天下兵乱去官还家太守张造之闭门不见礼遗一无所受叹曰：生於乱世贵而能贫可以免散家财五十万以施宗族杜门灌园琴书自张轨徵之为府司马腾曰：门一杜其可开乎！固辞病月馀而卒。
    华谭广陵人为元帝丞相军谘祭酒领郡大中正荐于宝范珧於朝乃上笺求退曰：谭闻霸王远听以闻才为务寮属量身以审已为分故疏广告老汉宣不违其志干木偃息文侯就式其闾谭无古人之贤窃有怀远之慕自登清显出入二载执笔无赞事之功拾遗无补阙之绩过在纳言ウ於举善狂寇未宾复乏谋某年向七十志力日衰素冫食无劳实宜辞退谨奉还所假左丞相军谘祭酒板不听。
    左思为秘书郎秘书监贾谧请讲。《汉书》谧诛思退居宜春里专意典籍齐王ぁ命为记室督辞疾不就。
    阮裕为尚书郎成帝咸和初事故之後公私弛废裕遂去职还家居会稽剡县司徒王导引为从事中郎固辞不就朝廷将欲徵之裕知不得已乃求为王舒抚军长史舒薨除吏部郎不就即家拜临海太守少时去职司空郄鉴请为长史诏徵秘书监皆以疾辞复除东阳太守寻徵侍中不就还剡山有肥遁之志久之复徵散骑常侍领国子祭酒俄而复以为金紫光禄大夫领琅琊王师经年敦逼并无所就御史中丞周闵奏裕及谢安违诏累载并应有罪禁锢终身诏书贳之或问裕曰：子辞徵聘而宰二郡何邪裕曰：虽屡辞王命非敢为高也。吾少无宦情兼拙於人间既不能躬耕自活必有所资故曲躬二郡岂以聘能私计故耳。
    王羲之为会稽内史雅好服食养性不乐在京师初渡浙江便有终焉之志会稽有佳山水名士多居之谢安未仕时以居焉孙绰李充许询支遁等皆以文义冠世并筑屋东土与羲之同好後为会稽内史去官於父母墓前自誓曰：羲之不天夙遭闵凶不蒙过庭之训母兄鞠育得渐，庶几遂因人乏蒙国宠荣进无忠孝之节退违推贤之义每仰咏老氏周任之诫尝恐死亡无日忧及宗祀岂在微身而已是用寤寐永叹。若坠深谷止足之分定之於今谨以今月吉辰肆筵设席稽颡归诚告誓先灵自今之後敢渝此心贪冒苟进是有无尊之心而不子也。子而不子天地所不覆载名教所不得容信誓之诚有如日遂与东土人士尽山水之游弋钓为娱。又与道士许迈共修服食采药石不远千里遍游东土诸郡穷诸名山泛沧海叹曰：我卒当以乐死谢安尝谓羲之曰：中年以来伤於哀乐与亲友别取作数日恶羲之曰：年在桑榆自然至此顷正赖丝竹陶写尝恐儿辈觉损其忄乐之趣朝廷以其誓苦亦不复徵之。
    郄为临海太守会弟昙卒益无处世意在郡优游颇称简默与姊夫王羲之高士许恂并有迈世之风俱栖心绝修黄老之术後以疾去职筑宅章安十许年间人事殆绝简文帝辅政荐之徵为太常ぁ让不拜深抱冲退乐补远郡从之出为辅国将军会稽内史。
    沈警字世明笃有行业谢安命为参军甚相敬重警内足於财为东南豪士无仕进意谢病归安固留不止乃谓警曰：卿有独善之志不亦高乎！警曰：使君以道御物所以怀德而至既无用佐时故遂饮啄之愿耳还家积载以素业自娱。
    宋徐广以武帝永初元年任秘书监诏以广学优行谨历位恭肃可中散大夫广上。表曰：臣年时衰耄朝敬永阙端居都邑徒增替怠臣坟墓在晋陵臣。又生长京口恋旧怀远每兴感慕心息道玄谬荷朝恩忝宰此邑乞相随之官归终桑梓微志获申殒没无恨许之赠赐甚厚。
    谢灵运为永嘉太守称疾去职其父祖并葬始宁县并有故宅及墅遂移籍会稽修营别业傍山带江尽幽居之美与隐士王宏之孔淳之等纵放为娱有终焉之志。
    张茂度为义兴太守解职还家徵为都官尚书加散骑常侍固辞以疾就拜光禄大夫加金章紫绶茂度内足於财自绝人事经始本县之华山以为居止优游野泽如此者七年。
    傅隆字伯祚少孤。又无近属单贫有学行不好交游後为会稽征虏府参军家在上虞及东归便有终焉之志。
