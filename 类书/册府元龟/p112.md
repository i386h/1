<!-- { "loadSidebar": true } -->
肃宗初为皇太子将行册命有司进仪注有中严外辨之礼及所御衣服有绛纱衣帝以逼尊极辞不敢受公卿议太师萧嵩左丞相裴耀卿奏此乃旧仪古今通用皇太子因心谦让不欲混同请改外辨为外备其中严停绛纱衣请为朱明服诏可其议东宫旧合乘辂至殿门帝自宫步至。
代宗为广平王天宝末为天下兵马元帅至德二载九月丁亥受命东讨统朔方安西回纥南蛮大食之众二十万鼓行而前将行百寮拜送於朝堂帝答拜既出当阙不乘马步出水马门而後登车观者美之宪宗元和十四年宰臣裴度纪述淮西初日用兵及东平就诛圣谟玄算忧勤始终後因赐宴跪献于帝请内印出付使臣编录帝览而言曰：此事果行似出于朕怀非所欲也。遂抑而不允。
周太祖初践祚志怀谦揖藩岳老臣多不称名与郓州高行周诏即呼齐王行周上章陈让。
世宗显德二年九月甲子赐宰臣枢密使侍卫诸将以下食於万岁殿帝因曰：两日以来至甚寒Ё朕於宫闱之中食珍美之膳但以无功及民何以仰答大贶虽躬亲庶政日览万机亦恐无以胜任当须手执耒耜与民同力不然亲当矢石为人除害稍可安心耳。又曰：朕不为赐卿等食因事兴言实自责也。
三年十二月己卯帝谓侍臣曰：昨观有司进呈取定本年正旦御殿衣冠镇圭览之不觉惊惧。且恩信未及於天下德泽未洽於兆民何以堪此盛事宰臣奏曰：陛下兢慎如此何虑恩德不及於远人哉！。
○帝王部　从人欲
夫同欲尽济古典之格言惟惠之怀人心之必至是以惟辟作福守位以仁勤恤以宣其词曲成以济其务浃Ο化於绵宇洽太和於元气使夫广运之德酌而不竭含生之类各得其所则知以人为心盖帝王之盛德也。至。若一夫不获有商所以启其基小物不遗宗周所以隆其祚以阿衡师保之助宣股肱佐佑之力足以永固鸿业垂光无穷况夫司牧当阳神机独运流玄泽之腴润渐群灵之骨髓覆寿之施有不可形容者焉《书》曰：人之所欲天必从之盖爱民甚矣。汉高帝六年将封张良帝自择齐三万户良曰：始臣起下邳与上会留此天以臣授陛下陛下用臣计幸而得中臣愿封留足矣。乃封良为留侯。
武帝征和三年故城父令公孙勇与客胡倩等谋反倩千倩诈称光禄大夫从车骑数十言使督盗贼止陈留传舍太守谒见欲收取之淮阳太守田广明觉知发兵皆捕斩焉而公孙勇衣绣衣乘驷马车至圉圉使小史侍之亦知其非是守尉魏不害与厩啬夫江德尉史苏昌共收捕之上封不害为当涂侯德阳侯（音辽）昌蒲侯四人俱拜於前小史窃言武帝问言何对曰：为侯者得东归不帝曰：汝欲不贵矣。（言汝意欲归不吾今贵汝谓赐之爵也。）汝乡名为何对曰：名遗乡帝曰：用遗汝矣。（遗弋季切），於是赐小史爵关内侯食遗乡六百户。
後汉光武建武六年令诸侯就国高阳侯耿纯上书自陈前在东郡案诛涿郡太守朱英亲属今国属涿诚不自安制书报曰：侯前奉公行法朱英文吏晓知义理何时当以公事相是非然受尧舜之罚者不能爱己也。更择国土令侯无介然之忧乃更封纯为东光侯。
章帝时琅琊王京国中有城阳景王祠吏人奉祠神数下言宫中多不便利京上书愿徙宫开阳以华盖南武见切阳厚丘赣榆五县易东海之开阳临沂帝许之和帝永元十二年西域都获班超自以久在绝域年老思归上疏曰：臣闻太公封齐五世葬周狐死首丘代马依风夫周齐同在中土千里之间况於远处绝域小臣能无依风首丘之思哉！蛮夷之俗畏壮侮老臣超犬马齿歼常恐年衰奄忽僵仆孤魂弃捐昔苏武留匈奴中尚十九年今臣幸得奉节带金银（金银谓印也。金印紫绶银印青绶也。）获西域如自以寿终屯部诚无所恨然恐後世或名臣为没西域臣不敢望到酒泉郡但愿生入玉门关臣老病衰困冒死瞽言谨遣子勇随献物入塞及臣生在令勇目见中土而超妹同郡曹寿妻昭亦上书请超曰：妾同产兄西域都获定远侯超幸得以微功特蒙重赏爵列通侯位二千石天恩殊绝诚非小臣所当被蒙超之始出志捐躯命冀立微功以自陈效会陈睦之变道路隔绝超以一身转侧绝域晓譬诸国因其兵众每有攻战辄为先登身被金夷不避死亡赖蒙陛下神灵。且得延命沙漠至今积三十年骨肉生离不复相识所与相随时人士众皆巳物故超年最长今。且七十衰老被病头无黑两手不仁（不仁犹不遂也。）耳目不聪明扶杖乃能行虽欲竭尽其力以报塞天恩迫於岁暮犬马齿索蛮夷之性悖逆侮老而超旦暮入地久不见代恐开奸宄之源生逆乱之心而卿大夫咸怀一切莫远虑如有卒暴超之气力不能从心便为上损国家累世之功下弃忠臣竭力之用诚可痛也。故超万里归诚自陈苦急延颈逾望三年於今未蒙省录妾窃闻古者十五受兵六十还之亦有休息不任职也。缘陛下以至孝理天下得万国之欢心不遗小国之臣况超得备侯伯之位故敢触死为超求哀モ超馀年一得生还复见阙庭使国家无劳远之虑西域无仓卒之忧超得长蒙文王葬骨之恩子方哀老之惠（田子方魏文侯之师也。见君之老马弃之曰：少尽其力老而弃之非仁也，於是收而养之）诗云：民亦劳止汔可小康惠此中国以绥四方超有书与妾生诀恐不复相见妾诚伤超以壮年竭忠孝於沙漠疲老则便捐死於旷野诚可哀怜如不蒙救获超後有一旦之变冀幸超家得蒙赵母卫姬先请之贷妾愚戆不知大义触犯忌讳书奏帝感其言乃徵超还。
马防扶风人明德皇后兄弟也。初封颍阳侯後徙封翟乡侯以江南下湿上书乞归本郡和帝听之。
魏武帝族子曹真为大将军少与宗人曹遵乡人朱赞并事帝遵赞早亡真愍之乞分所食邑封遵赞子诏曰：大司马有叔向抚孤之仁笃晏平久要之分君子成人之美听分真邑赐遵赞子爵关内侯各百户晋惠帝时太傅杨骏辅政备礼聘刘殷殷以母老固辞骏，於是表之优诏遂其高志听终色养敕所在供其衣食蠲其徭赋赐帛二百疋五百斛。
明帝时王舒为荆州刺史其子允之随在西府及舒授会稽内史欲令允之仕舒请曰：臣子尚少不乐早官帝许随舒之会稽。
康帝初顾和迁尚书仆射以母老固辞诏敕特谕暮出朝还其优遇如此。
简文帝时郗有高名为太常固让不拜深抱冲退乐补远郡从之出为辅国将军会稽内史。
孝武帝时桓秘以免官退居墓所放志田园好游山水後起为散骑常侍凡三表自陈诏曰：秘受遇先朝是以延之而频有让表以栖尚告诚兼有疾是用增叹可顺其所执。
後魏孝明时田随兴为平原太守随兴情贪边官不愿内地改授弋阳汝南二郡太守。
後周宣帝时上洛丰阳人泉企世袭本县令企年十二乡人皇平陈合等三百馀人诣州请企为县令州申上时吏部尚书郭祚以企年少未堪宰民请别选遣终此一限令企代之宣帝诏曰：企向成立。且为本乡所乐何为舍此世袭更求一限遂依所请。
隋文帝时杜台卿以患聋不堪吏职请修国史帝许之除著作郎。
炀帝时杨约拜淅阳太守其兄子玄感时为礼部尚书与约恩义甚笃既怆分离形於颜色帝谓之曰：公比忧悴得非为叔耶玄感再拜流涕曰：诚如圣旨帝思约废立之功繇是徵入朝。
唐太宗贞观八年以所擒颉利馆於太仆廪食之颉利性不好屋下尝於庭中施穹庐而居焉郁郁不得志与其家人相对悲歌而泣太宗见其羸惫授虢州刺史以彼土多獐而纵其畋猎庶不失物性颉利辞不愿往繇是拜大将军赐以田宅及卒诏其国人葬之从其俗礼焚尸於灞水之东。
于伯亿仕隋为左翊卫归朝为朝散大夫每掌巡徼精勤不倦及岁在悬车乃抗表云：臣虽年合致仕而筋力尚强犹堪驱策太宗嘉其任率听复旧位。
薛颐为太史令颐清静每厌人间嚣滓因帝与语乃自陈其情愿於昭陵侧构一茅宇以终馀生太宗嘉而从之因度为道士拜中大夫为置紫府观於九峻之下申其高尚焉。
张柬之神龙初为中书令监修国史罢知政事其年秋表请归襄州养疾许之仍特授襄州刺史其子著作郎亦令从父往将行中宗亲赋诗祖道。又令群公饯送於定鼎门外。
玄宗开元六年河南参军郑铣虢州朱阳县丞郭仙舟投匦献诗敕曰：观其文理是崇道法至於时用不切事情宜各从所好并罢官度为道士。
二十三年中天竺国僧善之无畏三藏以年老请还本国许之。
二十七年以广州刺史持节岭南经略使宋鼎为潞州都督府长史鼎以兄尝临庆州丧逝上表陈情乞移理他州特诏许焉。
德宗建中初姜公辅为拾遗翰林学士以侍母家贫求为京兆府户曹参军从之学士如故。
宪宗时白居易为拾遗翰林学士当改官帝谓崔群曰：居易官卑俸薄拘於资地不能超等其官可以自便居易因奏曰：臣闻姜公辅为内职求为京兆府判司为奉亲也。臣有老母家贫养薄乞如公辅，於是除京兆府户曹参军学士如故。
元和七年六月癸丑以给事中刘伯刍为虢州刺史以疾求出故也。
敬宗时薛放为礼部尚书兼集贤殿学士闺门之内尤推孝睦孤孀百口苦俸薄因召对恳求外任其时以节制无阙乃授以江南西道观察使。
宣宗太中十年三月宰相崔慎繇为剑南西川节度副大使翌日帝微行至新丰柳陌见一布衣抱膝而叹帝以平稍久京师丰稔仅比开元之时上下无愁苦之音因怪而问曰：子何不足以至於斯布衣曰：我本人观光至此有巢南之想。又为橐装所迫今闻崔相国出镇西川欲预其行无双缣以遗其掌事者故有此叹帝曰：子可明旦相伺於此当奉其阙及旦敕慎繇将归剑门路人见者莫不感涕其爱人也。如此。
後唐庄宗同光元年十月敕迩闻京百官俸钱至薄骨肉数多支赡不充朝夕难遣伪庭时刻削严急不敢披陈今既混同是行优┰下御史台在班行有欲求外职或要分司各许中书门下投状奏闻。
明宗长兴二年八月太傅致仕王建立太子少保致仕朱汉宾上章求归乡里敕曰：凡为食禄无不尽忠既以县车永期乐道。若妨养性岂是优贤况非系滞之名宜遂逍遥之便宜依应内外致仕官自此凡要出入不在拘束之限。
李赞华为滑州节度使长兴四年七月壬辰明宗御广寿殿顾谓赞华曰：卿离镇累月往来申报劳扰民吏宜早归镇赞华曰：臣本武夫不乐内职愿留宿卫京师帝曰：卿既厌藩方则从所欲其元支俸料依旧全给镇守不可阙帅吾别命镇将可乎！赞华拜称谢曰：臣之愿也。
晋高祖天福二年以沂州刺史李继忠为单州刺史帝以继忠勋旧之後数月之中连改三郡从其欲也。
六年八月前平卢军节度行军司马颜ぅ为驾部郎中充ぅ铁判官时ぅ在外地堂帖追令赴朝ぅ以母氏髦年无人侍奉状闻中书寻有敕只守本官。
周太祖广顺元年三月丁卯西头供奉官咸师范奏弟师朗先为亳州蒙城镇将因怀惊疑遁过淮外臣与东头供奉官师睿二人时在定州监押兵士及在雍州攻城各拘职任隐帝敕书安抚臣冒死上诉缘祖父坟墓庄田点检入官至今属营田户部岁时骨肉祭拜无所臣叨为人子孝道难忘遂於生前便亏祀飨敕下本州其咸师范物业并宣赐。
二年考城县民乞开县城南门东门从之先是修县城闭塞之县民以南临宋亳北接曹澶商贾往来以此便之。
