<!-- { "loadSidebar": true } -->
八年正月败梁军於柏乡史建塘周德威前军犭旬地邢魏博卫滑诸郡县曰：王室构屯七庙被凌夷之酷昊天不吊万民罹涂炭之灾必有英主奋庸忠臣仗顺斩长鲸而清四海廓妖以泰三灵予位忝维城任当分阃念兹颠覆讵可晏安故仗桓文节制之规问羿浞凶狂之罪逆温砀山佣隶巢孽馀凶当僖宗奔播之初我太祖扫平之际束身泥首请命牙门包藏奸诈之心惟示妇人之态我太祖俯怜穷鸟曲为开怀特发表章请师梁汴才出萑蒲之泽便居茅社之尊殊不感恩遽行猜忍我国家祚隆周汉迹盛伊唐二十圣之基三百年之文物外则五侯九伯内则百辟千官或代袭簪缨或门傅忠孝皆遭陷害永抱沉冤。且镇定两藩国家巨镇冀安民而保族咸屈节以称藩逆温唯仗阴谋专行不义欲全吞噬先据属州赵王特发使车来求援助予情惟荡寇义切亲仁躬率赋舆赴兹盟约贼将王景仁将兵十万屯据柏乡遂驱三镇之师授以七擒之略鹳鹅才列枭獍大奔易如走坂之丸势。若燎原之火僵尸仆地流血成川组甲戈皆投草莽谋夫猛将尽作俘囚群凶既快於天诛大憝须悬於鬼录今则选兵甲简练车徒乘胜长驱剪除元恶凡尔魏博邢之众感恩怀义之人乃祖乃孙为圣唐赤子岂犭旬枭狼之党遂忘覆载之恩盖以封豕长蛇凭陵荐食无方逃难遂被胁从空尝胆以衔冤竟无门而雪愤既闻告捷想所慰怀今义旅徂征止于招抚昔耿纯焚庐而向顺萧何举族以从军皆审料兴亡能图富贵殊勋茂业翼子贻孙转祸见机决在今日如能诣辕门而效顺开城堡以迎降长吏则断补官资百姓则优加赏赐所经诖误更不推穷三镇诸军己申严令不得焚烧庐舍剽掠马牛但仰所在生灵各安耕织予恭行天伐罪止元凶已外居民一切不问凡尔士众咸谅予怀。
十二年六月平魏博令军中曰：我国家列爵疏封皆循旧制建藩维而命宗子锡茅社以报功臣惟兹魏邦缵乃旧服自逆温肇乱天下分离谋害忠良窥觎藩翰遂使公侯之国鞠为蛇虺之场朱友贞蕞陋馀妖人神共弃不量其力谓秦无人尚为贻厥之谋巧设兼并之计改张节制分割山河连甍皆弊於诛求编户不安於闾井。且人为邦本君乃民天既兴虐我之谋须起予之叹遂至桓桓列校扰扰齐奋白梃以捐生洁壶浆而望主予叨居阃政誓复圣唐永念生灵常生轸恻睹兹残弊尤切疚怀昨百姓三军请予兼领奸凶在近镇抚尤难赖尔众多共宣忠力切以军府变更之後人情易动难安将务辑宁须严法令凡讹言谤议残物害人结党连朋抵刑犯禁如当纠告法固难容凡尔蒸人勉其自励布告中外咸使闻知（令下，於是中外肃然浃辰之间郡里完集人无异议市无忿争一钱强怙必处极法繇是奸豪屏息靡然向风时有帐下将李存进质性勤恪当官无避为军城使法令必行人皆畏惮帝亦推心示物无所阿私邺人繇是大伏所以克成霸业）。
帝即位初制曰：傥兵销患息，何须有丹凤白麟。若岁稔人和何必有紫芝赤雁今後诸道应有祥瑞并不要奏闻。
同光元年闰四月癸未诏曰：自古圣帝明王创业垂统九州共贯五运相承未有不始於忧勤终於逸乐故苗人不作不能成舜伐之功葛伯不生无以立汤征之事理乱有常数文质为大纲秦不道而汉室兴隋无德而皇朝王连二十叶垂三百年自[C260]起河南灾缠海内朕自提戎律切为国雠每亲统师徒欲早宁乎！寰宇近者诸方侯伯叠贡线章劝即位以皆坚让体元而不获爰新凤历寻揭奚竿显造丕图倍斩凉德盖自文班武列抱义怀忠共倾忻戴之心遂应绍开之运以正君臣之位以安宗社之基未偃武以文倍宵衣而旰食不以万乘自尊为乐以八未静为尤更赖上下一心内外同力诫严腾军旅抚恤朕黎务禅赞以为常期清平而可待注属ム倚不拾斯须十一月壬子敕朕猥以寡德谬荷  丕基顺天行因众除乱刷宗祧之大耻快意兆之欢心车书将致於混同寰渐从於开泰所宜乐处处庙礼答圆丘巳定良辰率遵旧典朕取今月二十四日幸雒京十二月二十三日朝献太微宫二十四日朝献太庙二十五日有事於南郊经过州县随事供备不得妄有侵扰百姓应诸处节度防御刺史等不得远赴京都擅离治所务从简俭以称朕心。
十二月巳卯敕闻诸军无良之辈多盗牛宰杀公然货卖累行止约尚未断除宜令总管司及毛璋李存义河南府两街巡使严加捉搦。
二年二月南郊制曰：被服锦绣贵贱有伦裁制衣装短长有制苟无彝则必害女工近年以来妇女服饰异常宽博倍费缣绫有力之家不计卑贱悉衣锦绣念蚕织之匪易顾法制之不行须示条流冀渐遵守委所司散下文榜晓示御史台及诸观察使纠举违敕。又丧葬之典令式具言使贫者足以备其仪富者不得逾其制自此淳风渐散薄俗相承不守等威竞为僭侈生则不能尽其养殁则广费饰其终自今後仰所司举明条制勿令逾越。若故违犯严加责罚。
三月敕朕自雀台创业兔苑平凶救生聚之倒悬俾众区之反正凡云：机密深系忧勤每事多委密司权令决遣贵无停滞要速施行今则四海一家万邦同德中土之宸居显定圜丘之祀礼方终既整皇纲合依旧制使百官各举其职庶事不失其宜贵合通规以成永例此後应有公事何色件合归枢密院何色件合付京百司至於军幕之中并在精详分擘内外免侵其职分高低贵叶其规程其或百姓军人事关争讼先经州县都将须依次第披论或致淹停可诣台省至。若怀冤抑要达禁庭即许投状匦函别议申雪此情或非的确理涉僭逾推诘有闻必行朝典兼有衣冠士族参选官寮或献所业文章或述从前行止因依驾幸抵冒乘舆希望恩荣随张物体更有军人百姓亦敢将状冲突须各示条章绝其容易宜令御史各下诸司河南府及诸道分明晓示讫奏其本朝百官有司所行公事仍令御史台各取状申中书门下。
四月敕朕祗应大宝处奉鸿名勉承夷夏之心以副天人之望虽德音寻降赦宥近行犹恐恩有所未孚德有所未洽则自朱温劫迁昭宗至雒京已来内外臣寮有无名妄遭刑戮者更宜广令搜访各与次第赠官如有子孙并委叙录。
五月中书奏凡有进状乞官及诸州府初奏请判官荐举前资自诣中书求官等窃闻所称头衔多有逾越中书既无旧案除授何以为凭起今後凡有诸色前资。若命官者除近曾任朝官及有科第外清资官为众所知并须追到前任告敕中书点检後方可进拟贵绝虚授以杜侥求从之。
九月先有敕关防道路捉搦诈伪之人如闻诸道有诈称天使者严加辨认。又敕如闻藩方入奏使臣多有於京内私买衣甲宜令总管司指挥诸军密加觉察明宗天成元年八月丁未枢密院条流已前州使钱并系省司昨遍降德音特指挥除省元本利润物色并与拨充公使兼月支俸料足以丰盈访闻州府节度使刺史内尚有不守诏条公行科敛须议止绝。且如条件州使所纳军粮据元纳石斗不得更要加耗节度刺史所置牙队许於军都内抽取便给省司衣粮况己人数极多如闻更有招置转生骚扰速议勘穷诸色人多因抵罪藏窜便於州府投为使下元随邀求职务凌压平人兼闻有力户人於诸处行赂希求事务主持此後许人陈告州使妄称缮城池廨宇科赋于人及兴私宅自此州使凡有兴须先奏取进止诸县镇禀州文符如事理归公即宜遵禀如涉科配人户不得私犭旬文符此後如有访得馀闻先罪本处官吏州府既有利润兼请俸钱凡事合遵条宪不得赊买行人物色兼行科率刑狱系囚如关赃赂则可追引文证如有小小争斗登时量事决遣不得辄有禁系已前条件州使如敢违犯许人陈告勘诘不虚即量行奖赏者。又敕曰：昨帝室缠灾生民受弊方兹缵绍务切抚宁寻降德音复宣明敕贵先求瘼务在推恩其或长吏因循公方挠杂何繇致理徒有怨咨是宜再谕赏刑纳言利病事或违於条制法必振于纪纲宜令三京诸州府并准此处分。
十一月丁巳雒阳县令骆明举奏请止绝坊市息利典质其军家子弟都外兴贩侵扰缘路旅舍敕旨从之。又诏曰：今年四月一日已前私债所降德音节文仰三京诸道分明宣布于要害道路榜壁不得漏落今则尚违犯其後来相次条理诸色事件皆关念及生聚布以优恩多因州使亻幸门淹留敕命或公然隐匿全不施行官吏但习旧风百姓闼知新命宜令遍加告谕。
二年正月敕曰：设官分职有国宏图授才任能前王重事凡系惟行之命须遵不易之规朕以猥绍丕基务弘至理临万国则每勤听政任庶官则切在得人贵内外之叶和俾华夷之帖泰顷自本朝多难雅道中微皆尚浮华罕持廉让其有除官兰省命秩柏台，或以人事相疏，或以私雠见讶稍乖敬奉遽致弃捐盖司长之振威处君恩於何地缅思积弊深所疚怀方当大定之期特示维新之制今後应新授官员朝谢後可准列随处上事司长不得辄以私事阻滞其所授官仍不得因遭抑挫故请假庶使孤弱遂迁之路朝廷无滞壅之端凡尔群官体予深旨。
三月敕访闻京城坊市军营有故犯条流杀牛卖肉者仰府县军巡严加纠察如得所犯人准条科断如自死牛即令货卖其肉斤不得过五文乡村死牛但报本村节级然後准例纳皮晓示天下州府准此处分。
八月敕旨刑故无小义绝惠奸罪疑惟轻事全诛意圣贤明训今古通规非法无以振其威非恩无以流其泽故有功不奖何以激尽忠有罪不刑何以戒为恶二者无失庶务有成朕统华夷不求奢侈临食虑兵师之馁授衣思黎庶之寒仗中外勋贤壮国家基址荧惑应犯而自退太阳蚀而复圆百果无不熟之方五无不丰之处顾唯寡德何称嘉祥况保义军节度使石敬塘晋州留後安崇阮州刺史张进耀州团练使孙岳宁州刺史高允瑰等杜绝诛求寻加奖谕陶辄为聚敛自掇愆尤功过既分黜陟有异在朝备见列国皆知不贪者转更无私有过者必应自省四方侯伯皆朕忠臣万国人民皆朕爱子惨舒是系赏罚齐行务德者雅合古贤效尤者自干朝典除邓州见取责情罪诸色官员及豪州李邺外其诸道州府如八月已前或有偶违条制干於国章者诸色人并不得更有诉。若或此後有违许人上告当勘情罪必举刑书。
九月敕诸司官寮职员军将出使严加指挥不得带挟逃走军人如失于觉察官员等必行朝典。
十月诏人户因有纳税入州便值更变或散失车牛其车许本主识认勤王之节虽自於勋贤入贡之劳抑繇於使介其有诸道进奉使或已入汴州陷失土贡宜与收破无劳重有贡输人经劫夺者宜与优给不轨之徒已加显戮无辜之士当慰幽冤马彦超宋敬殷等宜与追赠随人有子及弟侄者并量材奖录诸州县或有曾受逆人文字者仰随处焚毁一切不问辇辂之下奸逆遽兴既不忍於戈固莫分於玉石昨王师攻下汴州之时剪除凶逆之际恐其士庶偶陷锋言念伤殂良多嗟悯宜令石敬塘遍加存问兼勘在城杀伤人口奏闻量加给┰卫主亡躯摧凶效命偶犭旬胁从之势终怀忠荩之诚首议向明理宜行赏昨车驾初到城下之时有将士率先开门及下城朝见宜令石敬塘奏闻当与甄酬。
