<!-- { "loadSidebar": true } -->
    田布弘正子也。元和十五年弘正移镇以布为河阳节度长庆元年春移镇泾原其秋镇州军乱弘正被杀朝廷以李疾不能军无以廷凑之乱。且以魏州田氏旧众乃疾徵布使起复为之节度仍迁捡校工部尚书诏布乘急传之镇布微服居垩室去节旄导从之饰及入魏州居丧御事动皆得礼其禄俸月入百万一无所取。又籍魏中家之旧产无巨细计钱十馀万贯皆出之以颁军士乃选其将史宪诚为先锋兵马使以宪诚前出已麾下必能输竭故尽以精锐付焉是时屡有中使赍急诏促其进兵至十月布遂以全军三万七千出讨贼抵冀州南宫县十二月进军下贼二栅而魏人怯於格战。且以寒雪饣鬼饷不给寝无斗志宪诚因从而间之俄有诏分布军与李光颜合势东救深州其众因大溃多为宪诚所有布提兵八千以是月十日还魏州十一日会诸将复议兴师而将卒益骄惰皆曰：尚书能行河朔旧事则死生行之。若使战皆不能也。布自度其众终不为用叹曰：功无成矣。即日密表陈军情。且称遗。表曰：臣观众意终负国恩臣既无功敢忘即死伏愿陛下速救光颜元翼不然者义士忠臣皆为河朔屠害奉表号哭授其从事李石乃入启父灵抽刃刺心曰：上以谢君父下以示三军言讫而绝时议以布才虽不足能以死谢国家心志决烈得燕赵之古风。
    梁翟存初为太祖诸军都指挥使唐昭宗大顺二年正月令丁会下黎阳庞师古与存西路下淇门卫县自是常为先锋雄猛善战士皆仗之为气大破朱瑾众於墉下督战昼夜不懈勒战卒阅驳倚立修竿忽为飞矢所中卒太祖深伤惜之。
    朱友宁太祖仲兄之子也。领岭南西道节度使天复三年四月率师破青州之博昌临淄二邑杀戮五千馀众暨北海焉六月丙子友宁复进逼青州及石楼与贼相遇决战我师未振友宁驰骑督军薨於阵牛裕为桐墟镇使乾元二年淮人寇桐墟杀略吏民裕死之。
    郭言为宿州刺史於时徐宿兵锋日夕相接控扼侦逻以言为首景福初时溥大举来攻宿州言勇於野战喜逢大敌自引锐兵击溥杀伤甚众徐戎立退为流矢所中一夕而卒。
    王彦章为滑州节度使晋师舀郓州代戴思远为北面招讨使彦章渡汶以略郓境至迎坊镇为晋人所袭彦章退保中都兵败为晋将夏鲁奇所擒晋王素闻其勇悍欲全活之令中使慰抚以诱其意彦章曰：我是匹夫本朝擢居方面与皇帝十五年抗衡今日兵败力穷死有常分皇帝纵垂矜宥何面目见人，岂有为臣为将朝事梁而暮事晋乎！得死为幸遂遇害符道昭为秦州节度使与康怀英等攻潞州以蚰蜒堑缭之飞鸟不度既逾岁晋人援至王师大败道昭为晋军所杀。
    後唐朱元礼始为郡将梁太祖闻其名擢为军校从庞师古渡淮战没於淮南。
    安福迁与其兄福庆俱骁勇为武皇亲校景福末汴人急攻兖郓朱求援於武皇乃令福顺等三将率骑军以赴之福顺与汴人战没福庆从史俨奔淮南朱之败福迁亦遇害。
    周德威为幽州节度使天十五年下扬刘城庄宗大阅诸军渡河趋汴徵德威进讨师之将起威以为不利深入是夜镇星犯文昌上将临战德威军为辎重所扰大乱梁军乘之父子跃马出血战而死。
    史建瑭为相州刺史张文礼叛总北面行营兵马攻赵州进攻镇州营於西南隅日以轻骑逼门为伏弩所中归营而卒。
    李嗣昭权幽州军府事会阎宝为镇州张处瑾所败庄宗以嗣昭代之嗣昭为流矢所中寻卒於师。
    孙重进为大将性严重立法士卒畏惮天末张文礼据镇州重进攻之战没於东垣渡。
    李存进为魏博马步都将会王师讨张文礼於镇州招讨李嗣昭不利而殁以存进代之遂讨镇州王处瑾尽率其众乘其无备奄至垒门存进闻之得部下数人出斗驱贼於桥下俄而贼大至後军不继血战而死。
    夏鲁奇明宗时为遂州节度使刘训讨荆南鲁奇为副招讨使移镇遂州时孟知祥董璋据有两川鲁奇僻居南鄙董璋之叛与知祥攻遂州旬日援路断绝兵尽食乏势知必屈乃自刎而卒。
    安审通为横海军节度观察等使兼北面行营诸道马军都指挥使围中山躬冒矢石以先士卒志平氛为飞矢所中卒。
    朱建丰为赵州刺史王师讨定州为北面行营右厢不军都指挥使张延朗以偏师先围新乐卒於王事诏赠太傅。
    晋郭为易州刺史契丹攻其郡率励士众同其苦虏不能克复以州兵击贼数获其利朝廷嘉之就加捡校太保虏主尝谓左右吾不畏一天下乃为北人所抑挫会杜重威降虏使通事耿崇美诱其民众不能制为崇美所杀。
    宋廷浩为房州刺史汜水关巡捡使天福二年为贼军所害。
    梁汉璋为永清军节度使天福八年诏领千骑戍冀州寻以杜重威北讨诏以汉璋充北面军马都排阵使戍游口关与虏骑五千相遇於浮阳之北界苦战竟日以众寡不侔为流矢所中没於阵。
    王清为奉国都虞候州刺史少帝开运二年从杜重威非征解阳城之围清苦战为步校之最加捡校司空及从杜重威收瀛州闻契丹大至重威率诸军氵公氵虎水而将保常山及至中渡桥虏已屯於北岸。且扼归路清知势蹙请於重威曰：军去常山五里守株於此营孤食尽将。若之何请以步军二千为其前锋夺桥开路公可率诸军继之期入常山必矣。重威可之遣宋彦筠俱行清一击获其桥虏为之小却重威犹豫不进密已贰於国矣。彦筠寻退走清列阵北岸严戒部曲日暮酣战不息虏以生军继至我无寸刃益之清与其下俱没焉。
    吴峦为复州防御使开运中权知贝州虏复南牧扰我河塞峦以城无戍兵为虏所舀遂死之。
    沈斌为祁州刺史赵延寿知其无备与蕃贼急攻之仍呼谓斌曰：沈使君我故人也。择祸莫。若轻早以城降无自辱也。斌登城呼曰：侍中父子误计舀於腥膻忍以犬羊之众残害父母之邦不自羞惭反有德色沈斌宁为国家死必不效所为也。翌日城舀而卒汉史万山为深州刺史乾三年春虏大入寇万山城守有功虏退周太祖遣索方进率骑七百屯深州一日虏数十骑侵周东门万山父子以虏不多乃率牙兵百馀人袭虏虏伪退十馀里而兵发万山血战急请救於方进方进勒兵不出万山死之。
    禹洪迁为夏州节度使会赵思绾据永兴叛从郭从义进讨之战伤卒於阵。
    安文潞人也。初孟方立据邢率兵攻上党朝廷授文昭义节度使令讨方立自蜀至泽州与方立战败没於阵。
    李琼为威州刺史行及郑遇群盗攻郡琼御贼中流矢而卒。
    周萧处仁为右金吾卫将军世宗率兵渡淮以先锋兵马都监攻舀涤州为流矢所中而卒。
    白延遇为濠州刺史帅众从侍卫使李重进攻围濠州力战为贼所伤数日而卒。
    ●卷四百二十六
    ○将帅部　招降
    夫舞干之义载於虞书前禽之训昭回羲易自大道之丧佳兵是用胜者类封豕之荐食败者同困兽之犹斗是以肝脑涂地城郭为墟斯岂明王来苏之意先贤节奏之举乎！其有授钺於庙建牙作藩董兹戎服共行天罚乃能宣布德泽招来携贰结之以恩信格之以诚明先声以夺其心大义以回其志使其奔走而献款俯伏而求全斯亦善师不阵之谓矣。至或孤垒危急士众离析闵以穷困释其怨疾俾夫洗涤以更始感激而效忠虽云：仁者之志抑亦兵家之奇焉。
    汉项羽为楚怀王上将军救赵秦将章邯军棘原羽军漳南相持未战秦军数却二世使人让章邯邯恐使长史欣请事至咸阳留司马门三日赵高不见欣恐还走至军门曰：事亡可为者（言不可复为军旅之事）陈馀亦遗章邯《书》曰：将军何不还兵与诸侯为从（言欲如六国时共敌秦）南面称孤孰与身伏斧质妻子为戮乎！章邯狐疑阴使候始成使羽欲约（军候姓始名成）约未成羽使蒲将军军漳南与秦战再破之羽悉引军击秦军水上大破之邯使使见羽欲约羽召军吏谋曰：粮少欲听其约军吏曰：善羽乃与盟洹水南殷墟上已盟邯见羽流涕为言赵高（魏豹传云：项羽破秦军降章邯）。
    韩信击破赵军用广武君李左车策发使燕燕从风而靡。
    後汉赵字伯阳南阳宛平人也。更始即位武阴大姓李氏拥城不下更始遣柱天将军李宝降之不肯云：闻宛之赵氏有孤孙信义著名愿得降之更始乃徵年未二十既引见更始笑曰：茧栗犊，岂能负重致远乎！即除为郎中行偏将军事使诣舞阴而李氏遂降因进入颍川击诸不下者历汝南界还宛更始大悦谓曰：卿名家驹努力勉之（武帝谓刘德为千里之驹故以比之）以战劳拜中郎将封勇功侯时江南未宾道路不通以守简阳侯相不肯受兵单车驰之简阳吏民不欲内乃告譬呼城中大小示以国家威信其帅即开门面缚自归繇是诸营壁悉降荆州牧奏才任理剧诏以为平林侯相攻击群贼安集已降者县邑平定。
    吴汉为大司马既击破五校贼时鬲县五姓共遂守长据城而反诸将争欲攻之汉不听曰：使鬲反者皆守长罪也。敢轻冒进兵者斩乃移檄告郡使收守长而使人谢城中五姓皆喜即相率降诸将乃服曰：不战而下城非众所及也。又更始尚书令谢躬留魏郡太守陈康守邺大率诸将击菜贼世祖因躬在外乃使汉袭其城汉先令辨士说陈康曰：盖闻上智不处危以侥亻幸中智能因危以为功下愚安於危以自亡危亡之至在人所繇不可不察今东师败乱四方扰公所闻也。萧王兵强士附河北归命公所见也。谢躬内背萧王外失众心公所见也。公今据孤危之城待灭亡之祸义无所立节无所成不。若闭门内军转祸为福免下愚之败收中智之功此计之上者也。康然之，於是收刘庆及躬妻子开门内汉等。
    冯异为孟津将军统魏郡河内二郡军河上与河内太守寇恂合势以拒更始将朱有等异乃遗李轶《书》曰：愚闻明镜所以照形往事所以知今昔微子去殷而入周项伯畔楚而归汉周勃迎代王而黜少帝霍光尊孝宣而废昌邑彼皆畏天知命睹存亡之符见废兴之事故能成功於一时垂业於万世也。苟令长安尚可扶助延期岁月疏不间亲远不逾近季文，岂能居一隅哉！今长安坏乱赤眉临郊王侯构难大臣乖离纲纪已绝四方分散异姓并起萧王跋涉霜雪经营河北方今英俊集百姓风靡虽岐慕周不足以逾季文诚能觉悟成败亟定大计论功古人转祸为福在此时矣。如猛将长驱严兵围城虽有悔恨亦无及已初轶与光武首结谋约加相亲爱及更始立反陷戮伯升虽知长安已危欲降。又不自安乃报异《书》曰：轶本与萧王首谋造汉结死生之约同劳苦之计今轶守雒阳将军镇孟津俱据机轴千载一会思成断金唯深达萧王愿进愚策以佐国安人轶自通书之後不复与异争锋故异因此得北攻天井关拔上党两城。又南下河南成皋巴东十三县及诸屯聚皆平之降者十馀万。
