<!-- { "loadSidebar": true } -->
六年正月甲子陇右节度郭知运获吐蕃献俘特诏曰：王者六师必存止杀国之主柄。且贵先赏今吐蕃背盟我军献捷执讯获鬼以舍於平人归马休牛不资於国用利以和义思与卿大夫共之其马及牛等并赐京文武五品以上清官及朝集使三品者所繇节级分与。
十月癸亥帝将还西京御楼河南及怀汝郑父老赐帛有差。
十一月辛卯至自东都丙申亲谒太庙下诏内外官三品以上有庙者赐绢三十匹以修祭服俎豆缘谒庙亚献王守礼终献宋王宪各赐绢三百匹夹侍岐王范薛王业各赐绢二百五十匹自馀行礼及供三品以上赐绢一百六十匹四品一百四十匹五品一百二十匹六品一百匹七品八十匹八品六十匹九品四十匹卤簿六引官各减一等押仗官。又减一等摄官依本官给有兼充诸使者加一等两京文武官并朝集使诸方通表一品七十段三品六十段四品五品五十段六品七品四十段九品三十段行从者加一等皇亲诸亲准品等礼仪置顿营幕使各赐物一百段副使八十段判官及修定仪注官各减赐一分之二行所州县刺史上佐县令等各准行从官与物其给赐人应两处以上请者从一多纪为准有庙官之赐听兼给缘谒庙有所修造专当官及当顿官始末不绝者各赐一中上考行事齐郎及权补充者各赐物十段阶者各赐十五段三卫飞骑万骑并仗内无品人等赐五段十月正蕃卫士等各赐三段。
七年十一月乙亥皇太子入国学行齿胄礼丙子诏曰：儒道惟百王之政元良乃万国之贞属太学举贤宾庭贡士当其谒讲故行齿奠所以宏风阐教尚德尊师宜有颁锡以成光宠陪位官一品宜赐五十疋二品三品四十疋四品五品三十疋六品七品二十疋八品九品十五疋缘行礼及别职掌者各递加一等六品以下五疋为等五品以上十疋为等坐主加二等学生赐物三疋待举者及诸方贵人各赐五疋八年正月甲子朔皇太子加元服丙寅宴百官於太极殿诏曰：皇太子以守器之重有成人之量为阳和肇岁甲子惟日加乃元服循於旧章庆因雷氵存欢洎上王公卿士中外寮き布以慈惠广兹颁赐应在会官一品一百疋二品九十疋三品八十疋四品六十疋六品五十七品四十段八品九品二十段诸州都获都督刺史上佐诸军及副使亦同在会例宜以当处物给。
九年三月戊午宴朝集使赐物有差。
十一月庚午冬至大赦天下内外官九品以上加一阶三品以上加爵一等大三日。
十二月甲午宴朝集使赐物有差。
十年正月乙巳御含元殿宴群臣赐帛有差己酉命妇朝会赐帛有差二月丁丑幸东都至望春顿颁赐从官及将士等束帛有差。
十一年正月己巳发东都北巡狩制其行幸所至耆老各赐物三段庚辰幸潞州诏曰：朕巡狩晋阳观风问俗肆觐群后存问百年诸侯待於境者仰惟故事今停跸潞州劳以牛酒其外州刺史及迎驾父老道士僧尼等远来至此颇亦艰辛宜并令预会刺史赐物四十疋父老以下各赐物三疋癸巳行幸北都诏太原府预宴官共赐物二千疋父老及吏人等共赐物一万疋诸老年八十以上赐物五段版授上县令仍赐绯九十以上赐物七段版授上州长史赐绯百岁以上各赐物十段版授上州刺史仍赐紫。
二月壬子祠后土於汾阴之隹上太史奏荣光出河休气四塞徘徊绕坛日扬其光有司奏坛掘地获古铜鼎二其大者容一斗色皆青。又获古<专瓦>长九寸上有篆书千秋万岁字及长乐未央字。又有赤兔见於坛侧制曰：自古受天之命作神之主崇德祀地尽孝配亲存乎！礼经不可阙也。朕承累圣之绪仗卿士之力方隅清谧宇宙安北狩并都南辕汾上览汉武故事修葺旧祠时惟仲春地气萌动将先政本为农祈斋戒惟寅粢盛惟洁仲尼曰：吾不与祭如不祭，岂非躬尽孝敬以致神祈乎！而经始坛宝鼎出地奠兹币玉荣光塞河将何以幽答神心上膺灵贶朕。又惟焉今大典克举美祥允洽自天之岂予一人思与百辟同兹嘉庆亚献王守礼终献宁王宪各赐物七百疋申王岐王范薛王业各赐帛五百疋馀升坛官三品以上赐爵一等四品以下各加一阶应入三品五品见任四品以上官先授三品四品以上阶经三十考者六品以上官先授五品六品以上阶经十六考者令所司勘责奏听进止诸缘大礼有职掌官赐熏两转馀陪位官赐熏一转中书门下三品六尚书御史大夫食实封三品以上功臣各与一子官其立功万骑身亡没者虽预创业不见盛时念功思旧情有感恻并令所司捡勘亦各与一子官改汾阴县为宝鼎县官同升坛官例赐一阶。
十一月戊寅亲祠南郊大赦天下制升坛行事官及供奉官三品以上赐爵一级四品以下赐一阶内外文武官及致仕并前资陪位者赐熏一转亲王公主各与一子官其诸军节度大使及三都留守虽不陪位资寄既重特宜同升坛官例百岁老人赐帛五段粟五石县令至其家存问给付亚献王守礼终献宁王宪各赐物一千匹侍中源乾曜中书令张说兵部尚书同中书门下三品王各赐物五百疋三王後赐物一百疋二品三品八十疋四品五品六十疋六品七品四十疋八品九品三十疋郡王县主各赐物八十疋天下赐三日京城五日。
十二年二月戊申大辛亥诏曰：大之会与人同欢或虑远方观者来往狼狈其四夜并宜开坊门府县金吾严加捉搦。
三月庚午宴朝集使於紫宸殿赐物有差。
十三年东封十月庚午至濮州河南北五十里内父老皆献牛酒还其牛酒各赐帛二疋遣之。
十一月壬辰封禅礼毕大赦天下诏内外文武官三品以上赐爵一等四品以下赐一阶王守礼宁王宪岐王范薛王业各与一子三品官公主嗣主郡主县主各与一子官其应行从文武官加阶之外并赐熏两转孔子後褒圣侯优与处分天下致仕官各依本品赐一季禄及束帛诸蕃侯王酋长来会礼者各加一官天下赐三日丁酉徐曹亳汴许仙豫等州父老献牛酒还其牛酒各赐帛二疋。
十二月己巳至东都京兆父老及道士僧尼三百馀人诣阙拜贺共赐帛三百段遣之。
十五年五月丁丑是日端午宴群臣於武成殿各赐衣一袭。
十一月庚子御含元殿宴群臣赐帛有差。
十六年十一月丙午御含元殿宴群臣赐帛有差。
十七年十一月谒桥陵毕大赦诸州父老百岁以上赐帛十段九十以上赐五段八十以上赐三段献陵昭陵定陵官使并管陵县官各别加一阶内外赐文武官三品以上加爵一等四品以下赐一阶亚献皇太子鸿赐物二千疋终献庆王潭赐物一千疋王守礼宁王宪薛王业各赐物八百疋忠王隶王治鄂王光王氵居等各赐物七百疋中书门下赐物五百疋开府王毛仲赐物三百疋皇亲五等以上诸亲三等以上及文武百寮各赐物有差。
十八年正月丁巳亲迎春於东郊诏赐亚献皇太子鸿赐物二千疋终献宁王宪赐物一千疋文武百官及有职掌等各赐束帛有差率土之内赐三日。
十九年十一月壬子幸东都敕亲王赐物八十疋嗣郡王六十疋一品二品五十疋三品四十疋四品五品三十疋六品七品二十疋八品九品十段三卫引驾细引飞骑万骑各四段︹骑弩手幕士主膳供膳及诸色白身人等各三段知顿使知营使各六十疋知顿御史四十疋知骑御史及知顿判官知营幕官赐物各加一等突厥吐蕃使共赐物五百疋令鸿胪等据蕃望高下节级分付供顿州百姓所缘顿差科及充夫匠杂祗供人等宜放今年地税应定供顿县官各与一中上考。
二十年二月诸州朝集使还宴之朝堂送之赐帛各有差。
十一月北巡狩庚申祀后土毕大赦天下诸州耆老百岁以上赐粟五石八十以上赐粟三石亚献皇太子鸿赐物二千疋终献庆王潭赐物一千疋王守礼宁王宪薛王业各赐物一千疋忠王浚以下各赐物三百疋裴光庭萧嵩弼亮朕躬宏益思远不有优异何殊等夷加阶赐爵之外各与一子官仍各赐物三百疋二王後及长公主嗣主郡主县主各赐物二百疋行从文武官并节级赐物升坛官三品以上特赐一阶应入三品五品官阶相当不限考数缘大礼有职掌官赐熏三转内外文武官三品以上赐爵一等四品以下各加一阶致仕官赐物有差从蕃客共赐物五十疋管坛一乡百姓给复二年武德初功臣每有大庆必存追远业参运始而义合赏延其子孙沉翳无在朝者宜令勘责即与官唐元立功等艰难之际诚效益深言念其功岂忘终始其三品以上各赐一子官五品以上各赐紫金鱼袋有亡没者优赠与官仍与一子官两京留守京兆河南尹四大都督府长史诸军节度副大使准行从官例处分率土之内赐三日。
二十一年五月戊子以皇太子纳妃诏京文武九品以上赐熏一转诸司缘礼会祗供官等更加一转五礼使兵部尚书兼中书令萧嵩特封徐国公礼会使黄门侍郎同中书门下平章事韩休特与三品礼会使少府监冯绍赐紫金鱼袋皇太子舅尚辇奉御赵迥遵特与三品官前右威卫曹骑赵迥进特与五品及五品官皇太子侍读侍书等各加一等阶其皇太子谕德潘肃特与五品官太子妃通事舍人薛愿特与五品及五品官今日应预会官等各节级赐物即宜领取宴慰者所以宣其情颁锡者所以将其意公卿百辟庶知朕心。
二十三年正月乙亥藉田礼毕亚献皇太子鸿赐物二千疋终献庆王潭王守礼等各赐物一千疋忠王浚以下各赐物三百疋汝阳郡王淳以下各赐物二百疋裴耀卿张九龄李林甫自其翊赞诚有忠益颁赏以序等数须优各与一子官赐物三百疋二王後各赐物一百疋长公主各与一子官仍各赐物二百疋嗣王郡主县主各赐物一百五十疋京文武官九品以上三都留守诸道采访使及节度使赐物有差管藉田县令更赐物六十疋京文武官及朝集使诸道节度采访使新除五品以上官未赴任畿县令见在陪位者三品以上赐爵一级四品以下加一阶皇亲诸亲并内外文武官九品以上各赐熏一转蕃官应陪位者共赐物五十疋都城之内赐三日。
九月辛巳宴朝集使於朝堂赐物有差。
二十四年八月壬子千秋节御广远楼宴群臣赐物有差。又召京兆父老等宴之敕并宣坐食食讫乐饮兼赐少物宴讫领取。
十月甲子自东都还至陕州诏行从飞骑万骑三卫引驾监门各赐物五段兵广掌闲及诸色当蕃人各赐物三段缘路供顿刺史县令及专知官各赐一中上考行从有职掌武官赐熏一转。
二十六年正月丁丑亲迎春於东郊礼毕制亚献忠王兴宜赐物一千疋终献颖王敫及王守礼宁王宪各五百疋庆王琮以下及长公主郡县主二王後京文武官赐帛各有差天下诸州父老宜令所繇长官量赐酒肉务存优养。
七月己巳册忠王为皇太子大赦天下制内外文武职事官九品以上各赐熏一转五品以上子为父後者亦赐熏一转其忠王府官及侍读侍书除普赐之外三品以上赐爵一级四品以下各加一阶仍并即与改转缘册命行礼官各赐物有差今月番见上飞骑万门直长三卫驾细引执扇黄衣长上等各赐熏一转广骑番兵各放免一番天下父老八十以上各赐粟三石帛三段百岁以上赐粟五石绵帛五段并加版授率土之内赐三日。
