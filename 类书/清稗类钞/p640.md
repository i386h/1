<!-- { "loadSidebar": true } -->
　　周惊醒，念名在劫中矣，欲他适，然不过江，则他处盗窟多，难逃，不如就死为得，因趋至江滨.先有男女数口，望洋号哭，询之，云：「我等全家欲雇舟回乡，而旅资告罄，舟子又居奇，将葬身虎口，是以悲耳。」时周囊中尚有三十余金，自念死在顷刻，与其充贼囊，不如救人命，遂举金以赠之。其人急呼舟近岸，促周同往。周再三辞，不得已，告以姓名居址，扬帆自去。周静俟河干，日晡，大队麕集，中有一贼酋身伟而面&#62556；，执戟先驱，周以为即此是矣。因大呼曰：「徐七&#62556；子，我待汝久矣，何迟也？」贼若弗闻也者。又连呼之，贼回头微笑，探囊，掷一包与之，纵马竟去。贼过后，检视之，内包金钏及银币数十枚，遂买棹过江。寻至前一家，家故巨族，留与同居，赘之以女。后以贩运成巨富。

　　余善人大类墨子同治戊辰，江苏衣抚丁日昌檄其所属曰：「无锡县人余治，煦仁孑义，迹近不轨，其捕以来。」治，字翼庭，号莲材。其为人大类墨子，日以天下之溺与饥厪于怀，奔走之而惟恐或后。又尝擒剧盗王锦标等于泰州。江畔沙民往往蔑视官长，而慑服于余之一言，丁之欲捕余也，盖由此。

　　余自得檄，立赴辕门，将所持刺付阍者以待命。丁壮其胆，延入，以客礼见之。语移时，丁起谢曰：「予为谗所中，开罪实多，子真可谓善人者矣。」盖余善人之称，则固久着于大江南北也。余以任恤功，由诸生得保训导，卒时年六十有六。

　　倪惠姑护主杀盗同治己巳、庚午间，鲁大饥，寇盗横行，胶州以东无一安乐土。胶东有镖客倪孝者，工技击，以其事母孝，故以孝名。女曰惠姑，年十七，美而艳，从父习拳勇，得秘传。倪以盗多，道梗难行，家居授徒数十辈，胶之富人争以重金为聘，以备非常。倪乃令其徒各领一队，周巡警视，盗弗得逞，因憾倪。胶牧李某偶获积盗，诬倪为渠魁，捕致之，刑讯殊惨.倪极口呼枉，曰：「小人固捕盗者，非盗也。有胶之绅富某某可保证也。」牧乃命具保结释倪。倪感牧德，愿献女为牧侍妾，牧曰：「叟休矣，除暴安良，牧之职也。今释叟，为公，非为私也。于法，无以部民女作妾者，叟休矣。」倪感泣而归，由此感牧愈深，遇年节，辄登堂叩谢之。

　　越岁，牧因公被劾。牧吴产，将携眷南旋，以历官久，囊橐颇丰.倪知之，诣牧曰：「饥馑之后，盗贼充斥，小人老矣，不能随护南行。女貌虽陋，然有谋勇，果使侍君左右，水陆险阻，无虑也。」牧鉴其意诚，纳之。时惠姑年十八，从之俱南，行李以百计，仆从如云，盗少不敢举.盗法，凡侦得辎重可图者，或以寡不敌众，则通远程伙合以谋.故举事迟而伙益众，志在必得也。

　　时牧已去胶数日，计程行三百里有奇，抵西鲁界，觅宿所，有旅舍后室横通三院，墙高丈余，仅一门容出入，牧欲居之。惠姑谓牧及夫人曰：「妾观此屋，若为谋闭行客者，逆旅主人必非善辈。夜深或有变，请主人静觇之，勿高作声，妾自有制之之法，不使匪类得志也。」牧大骇。惠姑乃预为布置，居牧于室之东偏，使二婢伏西室内，曰：「呼而后出，出取玻璃灯安窗下，使彻院如白昼。」己乃着箭袖青绸短袄，锐头皮鞋，鞋尖置钢，锋利无对，腰利刃。严装讫，灭烛跃身登门额，屏息以待。

　　夜既深，寂无声。店主人小燕青，盗魁也。窥牧辎重，乃预集羣盗之杰者，各操利器，跃登后壁，伺便而入，余盗潜伏四周。先一人跃下，久而不出，曰：「何迟迟也？」又二三跃下，久又不出，乃相顾愕然。小燕青曰：「若辈了不长进，是何大事，乃尚须劳乃公耶？」遂跃入院中，欲脱关，刃已中颅，而不知其何自来也，跌十数武外。忽自空下一人，坐胸际，举佩刀欲砍，而肩被制，臂软不能为力。凝神间，乍闻娇音唤婢举灯，至，一幼妇耳。惠姑曰：「我初至，观其形势，知是对手，果巨凶也。汝为旅店主人，不知害人多少，待杀却，惜污我刃。」乃割其耳，截其足，以药揉之，血立止，时则天已曙矣。惠姑释之去，曰：「留汝残生，为尔曹戒。」乃偕牧夫妇仆从，整顿行李，首途南下。

　　牛救盛氏儿同治庚午，咸宁有虎患，盛氏儿方牧牛于郊，突与虎遇，儿自牛背堕地，牛以身庇之，奋其角与虎鬬，不胜，有他牛来助之，虎乃去，儿得不死，所牧牛以伤重而毙。于是盛氏长老咸集，皆曰：「此义牛也。」买棺敛之，穴地葬之，日为作佛事，而使此儿斩衰治其丧，若丧所亲者然，谓之牛孝子。

　　猫殉富人晋有富人某，蓄猫甚慧，其睛金，其爪碧，其顶朱，其尾黑，其毛如雪，爱之甚，寝食与俱。猫亦亲之，病则卧于侧，出则候于门，若父子然。里有贵人子见而爱之，购以千金，不与，以骏马易，不与，以爱妾易，又不与，乃陷之盗，破其家，仍不与.携猫遁，至广陵，依一巨商。商亦爱其猫，百计求之，不得，谋鸩以酒，猫辄倾之，再斟再倾.富人觉，携猫宵遁，遇故人，附舟北行。渡黄河，失足堕水，船人救之弗得，猫见主人堕，叫号不已，亦踊入水。是夕，其故人梦之曰：「我与猫皆不死，在天妃宫.」故人迹之，如所言，因殓其尸，并猫瘗焉。

　　僧为人返信银同治癸酉冬，江宁有为人寄信银者，行经龙膊子岭下被劫，仅以身免。行十余里，晚投旅店，闭门泣。俄邻舍来一游方僧，口操北音，貌壮伟，闻其泣，扣门问故。具告之，且曰：「此银乃数十家养命之物，今予既无以复命，期必死，而诸家待哺者何辜？是以悲耳。」僧奋起曰：「有是哉！鼠子敢尔，誓为君索回。」止之不顾，曰：「予速回，则原璧归赵，否则身殉，不累君。」言已，掉臂去。

　　食顷，有声如暴风起，出视之，见一人从空而下，审之，僧也，颜色不变，置银于几，果故物。大喜，因询其详。僧曰：「我往见若，若曰：「和尚何为？」我曰：「适有急足信银为尔取去，可速还我。不然，且污我手。」盗大笑。再言之，羣以刀杖进.我足踏一人，两手抟两人，互击之，众罗拜归银，乃释之而返耳。」店客闻之，羣来视僧，问其里居姓名，笑而不答。天明，某至邻房谢，僧杳矣。

　　魁若时待师友之义丹徒谢庭兰，字湘谷。避乱至江阴，受古人义法于承受亶培元，读书植节，幼与魁若时将军玉同受业于老诸生李某，盖魁父时官京口也。后数十年，魁官江宁将军，谢亦馆江宁。值马端敏公新贻被刺，魁署江督，江宁教授赵某，谢同年也，衙参日，泄于魁曰：「公尚有旧同学在此。」魁曰：「吾久忆之，意其死久矣，君能为我致之否？」赵曰：「诺.」即访谢，谢曰：「吾不欲谒贵人。」赵固请，则以无衣冠对。赵假以衣，又嫌其华美。乃以葛袍进，谢曰：「得之矣。」侵晨，徒步往，具一刺，署曰「丹徒附监生谢庭兰」。文巡捕睨而微笑，有老而伛者戒之曰：「此老先生，不可侮，须上报。」入少顷，内传呼文武巡捕站班，启中门，魁迎入。谢进揖，魁操丹徒音曰：「渴想渴想。」问近状，具告之。魁曰：「君太自苦，余在行间，粗立战功，姓名稍着人口，君宜闻之。若屈己相就，吾将待以故旧之礼，纵不敢以章服浼君，然必能溉君，不至如今之犹困童子师也。君太自爱，太自爱。」谢曰：「吾乐居此，岁得束修六十千，尚有余，可刻所著书。」魁曰：「此间有江南书局，有采访忠义局，请择一，当为谋之。」谢曰：「书局有乡人韩叔起在焉，不便与争。至采访忠义局，则分鬼之血食，又不忍为。吾老无子，愿甘寂寞，感公雅意，谨藏于心，可也。」

　　一日，魁语谢曰：「吾访李先生后，先后冒认者数辈，吾终欲得一真者。」谢曰：「李先生子死于乱，有寡妇及一孤子居通州。」魁曰：「吾有四百金，请君致李，买田数十亩，俾其供朝夕。」谢曰：「当招李来亲取。余贫士，骤见巨金，安知余不干没耶？」因大笑。魁留饮署中，至二更许告别，魁顾从者请谢老爷轿.谢赧然，魁曰：「然则骑马来乎？请坐骑.」谢曰：「喜徒步，特走来。」魁曰：「速备轿.」谢曰：「不可。」因命从者持灯送出。次日答拜，再属赵道意，请入书局，又命中军某坚请，皆辞之。魁始叹曰：「吾乃终不可屈故人耶，吾望之愈远矣。」

　　紫鹃为人理讼事粤人某游于沪，悦一妓，名紫鹃，脱籍，携之归，将偕老矣。俄某以讼事破家，鹃自鬻于平康，以其赀料理之，讼始解。鹃再入青楼，郁郁不自得。某时往慰喻之，欲重为脱籍，而苦无资，乃复至沪，将醵于旧友，久而无成。鹃在粤日夕企望，忽有言某已在沪物故者，遂服阿芙蓉膏死。同伴觉之，救治，复苏.其事传闻至沪，人咸义之，助某使归，鹃亦卒归于某。

　　赵升救幼主粤寇扰皖，安庆城下之日，死亡满道。去城三十余里，有山曰龙眠，老人某结庐其中。岁暮老人樵采归，闻绝壑下有啼声，大疑，俯身大呼，久之，乃呻吟相答。老人急掷薪卧地，解缚薪棕绳垂之下，使束腰际，牵挽而上，壑中人乃喘息攀缘而履平地，卧地大悲。视其状，为苍头，年近六十，怀中一儿，约半岁.急邀至其庐，诘行踪，苍头曰：「我，赵升也。服役于赵侍御家。侍御在京，主母及刘姨、许姨居安庆.」又指怀中小儿泣而言曰：「此子为许姨所出，主母爱之若拱璧。寇攻城，一家殉焉，我故救之以存其祀也。」

　　步氏兄弟保全舟客庐州李某由宁波附海艘赴沪，共戴者五十余人，中有少年客，美秀而文，与李联床，谈颇洽，李叩其姓名，则漫应之。中途，客附李耳低语曰：「君知舟子何许人也？」李曰：「不知。」客曰：「君不惯涉江湖，不知道途之险.我详察舟子，非良善，其篙师亦面有杀气，若曹居心叵测，惟我能辨之。计一路，惟某洲最险，倘经其处，不泊舟，当无患，君须识之。」李惊问曰：「舟果泊者，将奈何？」客笑曰：「君毋多言，幸有我在，彼何能为？」李疑信参半，姑默识以觇之。

