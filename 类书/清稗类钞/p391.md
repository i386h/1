<!-- { "loadSidebar": true } -->
　　赎当头有质钱赴博局者，提贯而言曰：「万事不如钱在手。」旁有一人应声曰：「一年几见赎当头？」

　　校字二音适相反有何桂胜者，旅困于沪，久之，始得一事。一日，还蒋少明于道，少明曰：「君比作何事？」桂胜曰：「近方为明正学校校对书稿。」其言时，于学校之校读如矫，于校对之校读如效，校字二音适相反也。少明鄙之，语之曰：「君读音宜审，若人人尽如君者，将呼君为乌龟生矣。」

　　牛鸣马不应沪多苏女，自侨居之大小闺秀小家碧玉外，为妓者有长三，有么二，有野鸡，有花烟间，为佣者有娘姨，有大姐。盖壤地相望，一苇可杭，团体固结，彼此援引，在沪人数之多，可与广州、宁波之商人相提而并论。知吴语者，试一行通衢，入僻巷，侧耳听之，固所在皆有莺燕之声也。

　　汤颐琐以苏人而久旅于沪，固重乡土之观念，持博爱之主义者也。尝语金少川曰：「吾苏女之美，为欧人所赞，至比之于欧洲之意大利， 「 欧人尝曰欧洲妇女以意大利为最美，亚洲则苏女也。」 其美可知。吾则谓吾苏妇女，实可以美字概之。虽蓬头孪耳，齞唇历齿，旁行踽偻，又疥且痔，千百中亦有一二，然详审之，则固无不饶有姿致，不待粉泽，我见亦怜，他处之女，则万不能及。吾故以为吾苏之女无一不可爱也。」

　　少川曰：「君苏人，而于苏女赞不容口，亦阿私所好也。」颐琐曰：「女无姿致，则为木偶人，尚何美之足云？古人之言美女者，不尝云仪态万方乎？不又云柔情绰态乎？凡可称为人者，固无不知之，不知苏人之美者，是无目者也。君以审美自衿，而并此不知，非牛鸣而马不应欤？」 「 夫牛鸣而马不应者，异类故也。见《列女传》，此则借用。」

　　尖先生外人之谓吾国也，初则曰老大帝国，继而曰幼稚国老大也，幼稚也，绝对相反，两不相容者也。果老大欤？果幼稚欤？虽旁观者清，恐外人亦不能下正确之判断也。而林沪生则曰：「皆是也，亦老大，亦幼稚。国既有老大幼稚之徽号，则为其民者，皆可称尖先生矣。」尖先生者，沪人以称亦老大亦幼稚之妓，言其不大不小也。

　　扶得东来西又倒醉人不可扶，扶之，则愈若醉而倒矣。金奇中久具厌世想，有举世皆醉我独醒之概，虽居沪，常杜门谢客。一日，偶以事出，遇戚子珍、唐善卿，见其彳亍于道，盖皆自酒楼大醉而出也，至九江路，二人大吐。子珍仆于地，奇中亟扶之起，则善卿倒矣，乃扶善卿，而子珍又仆。奇中叹曰：「扶得东来西又倒，奈何？不可为矣。」于是呼马车送之归.嫂夫人称人之妻曰夫人，尊之之辞耳，不必问其是否为得有一品二品封典之夫人也。或加以嫂字，曰嫂夫人，则以对于其夫，既视之如兄，对于其妻，自视之如嫂矣。骆少秋与曹松舟善，旬日必过从，松舟妻王氏甚贤，少秋至，辄具酒馔，使松舟与少秋对酌。少秋感之，恒语松舟曰：「夫人贤哉，君得内助矣。」越岁而王卒，又越岁而松舟续娶魏氏。魏亦贤，少秋至，亦治具饮之。一日，设河豚，少秋食而甘之。时松舟有友穆小溪亦在座，饮毕，少秋连声赞之曰：「夫人贤哉，夫人贤哉！」小溪曰：「君误矣！何不称以嫂夫人乎？吾以为吾辈之所称者，惟嫂夫人为最当耳。不加嫂字，乌乎可！」松舟闻言，变色而起。盖松舟之继配，即其新寡之次嫂，俗所谓叔接嫂者是也。

　　小而臭喜大而恶小，喜香而恶臭，人情之常也。而独于妇女之足，则不然，惟欲其小，不厌其臭。高晴川曰：「若而人者，是真别有肺腑，异乎酸咸者矣。」

　　贪欢受累生齿之繁也， 生计之绌也， 盖以承平日久， 漏 日多而然也。 于是比年以来， 无告之穷民日益加甚， 甚且有一家之父子兄弟一无所事， 而欲为盗贼， 则无胆无力， 勇欲为棍骗， 则无口无术， 惟知乞怜于人。 而犹孳生不已者， 意谓子女成立， 必有人为之谋食也。 被其累者每苦之， 金奇中即其一也。

　　奇中性耿介，不干人，而又慈祥恺恻，于无告之穷民，辄视之如己饥己溺。王明卿者有二子，累奇中有年矣。盖其父子三人，以愚故，虽得枝栖，人终必摈之。奇中岁为之营干，作微生乞邻之举而干人，竭尽心力，久亦厌苦之，乃叹息而言曰：「人贪欢， 「 一晌贪欢，见《李后主词》。」 我受累矣。」贪欢者，盖言若辈之饱食恣淫也。

　　所乐不同杨、荣、寿、孙、金、李、王七人皆侨津，服务于官署，晨集暮散，既散而各有所以为乐者。杨石友喜观剧，乐在目也；荣伯高喜听书，乐在耳也；寿兰生喜饮酒，乐在口也；孙梧堂台鬬牌，乐在手也；金仲撝喜看书，乐在心也；李季玉喜狎妓，乐在屌也；王少川喜散步，乐在足也。戴叔康闻之而叹曰：「若辈所乐不同，金之所乐，高人一等矣。」

　　做戏看戏金奇中客沪，服务于坊肆，任撰述，穷日夕之力，伏案搦管，矻矻不稍休。尝着社会小说，虽温太真之燃犀，吴道子之写生，不是过也。其妇柯默尹颇知书，读而善之，语之曰：「子何不撰为剧本之赠梨园，使予可得一常年优待免费之券，常日观剧，不费子一钱乎？」盖其妇固酷好观剧也。金答曰：「予撰社会小说，描摹世情，穷形尽相，嬉笑怒骂，无不备具，与做戏何异？我既做戏，则卿亦看我之戏可矣。且卿亦已现身于我之戏中，我为正角，卿为配角，虽不看他人之戏，庸何伤？」

　　共和自革命之说起，青年学子无不欲摧专制而建共和，其意固甚盛也。有年少佻达之黄立夫者，闻之而尤喜，语其友朱铭斋曰：「城西废沈秀娥者，君不尝遇之于邑庙乎？固吾二人所中心悦而诚服之者也。共和实行，吾辈可为共同和奸 「 刑律有强奸、和奸之别.」 之行动矣。共和乎，共和乎！吾固馨香而祷祝之者也。」立夫、铭斋皆侨居海上，同学于某校，每于课暇，相将至公共租界之广西、贵州、云南各路，物色人材，亟欲求得一当以为快者也。

　　不如半开化之为愈机械变诈之心，每随文明之程度而俱进.盖知识日辟，艺术日高，自足以辅助其波谲云诡之千端万倪之伎俩而不为他人所觉，道德之堕落，羣若视为当然者矣。怀献侯曰：「是不如半开化之为愈也。」

　　金奇丁胜于四不像金奇中有族弟曰奇丁，自号似而先生，盖自言其似是而非也。其似是而非也若何？则似公子，似贵介，似达官，似名士，似新党也。似公子者若何？其尊人冷官也，而奇丁独无寒酸气，不知者且以为公卿大夫之子弟也。似贵介者若何？其从兄为京朝官，以其幼时之聪颖，独钟爱之，优待之，奇丁乃亦能露头角而有自异矣。似达官者若何？奇丁尝以纳赀得官，而起居作，绝无丝毫龌龊委琐之状。似名士者若何？奇丁雅好文艺，颇能与当世之骚人墨客相周旋。似新党者若何？奇丁虽不通外国文，而嗜译本书，与人谈话，颇多新名词.奇中语之曰：「子生于非驴非马之中国，有此五似，胜于四不像多矣。」四不像者，兽名，尘之俗称，黑龙江之鄂伦春有之，人役之如牛马，有事，哨之则来，舐以盐则去。

　　杨景秋夜郎自大自大之称谓滥，自洋人之势力盛，而乡愚无知见有异言异服者，不问其为厮养也，为乞丐 「 外人亦有在华行乞。」 也，皆以洋大人称之。京津小儿习闻之矣。嬉于市，辄为之谣曰：「洋大人，无限威权在自身，咱们偏做中国民。」盖以光绪庚子八国联军之至，惧被诛戮而为此媚外之语也。有粤人杨景秋者，醉心仕途，初至津，一日过宫北估衣街，闻有呼洋大人者，以为呼己也，遂应之，自是而后，一举一动无不摹拟官僚矣。越翼日，马竹轩遇之于途，语之曰：「子勿自以为大人也。说大人则藐之者，吾也。且子之五官四肢，亦犹是人耳，夜郎自大，果何为？」

　　公仆之自嘲有为省城附郭之首令者曰洪子澄，以达官费人沓来纷至，苦于送迎之烦，辄咨嗟太息，欲告退。谓：「终日奔驰，望尘而拜，虽非奴颜婢膝，究亦同流合污，吾不为也。」林沪生闻之，语之曰：「欧美人谓官吏为公仆，君之仆仆道途也，宜哉！」

　　四贼穷无所之余季考隐居苏州邱之山塘，且读且耕，殊自得也。中年始娶妇，妇为农家王氏女，曰秀云。既于归，则从秀考从事于田作。客有过斟酌桥者，每于夕阳将下时，见其扶锄耦耕，徒跣泥淖间，双笠影斜，时或并肩而，言诚一幅天然图画也。其所居虽为绳枢瓮牖，而甚修洁，农具之外，杂以文具图史。乡里小儿目光隘，疑其有所蓄也，争瞷之。某岁暮春，有二贼穴后墙进，季考方夜读，惊而逸。翌日秀考出担粪，秀云亦芸草于田，乃有一贼入其室，衣及钗失矣。越旬余，秀云方归宁，夜深，季考寝矣，一贼自梁上而下，攫衾去。及秀云归，学考具告之，秀云曰：「吾家固无长物也，何四贼之惠然肯来，不我遐弃乎？」秀考曰：「噫，此四贼也，固穷无所之，亦其父母之能生之而不能教之之所致耳，又何言！」

　　金奇中自歉金奇中居沪久，常郁郁不乐，林沪生问之曰：「君何所不慊乎？」奇中曰：「他姑勿论，即言三端可矣。人之有求于我者三：借钱也，荐事也，作伐也。我为谋之而恒不能忠，方自歉，何所乐乎？」沪生曰：「何也？」奇中曰：「借钱与人，万贯不为多，百文不为少。然虽仅百文，我固已尽力矣。盖我亦窭人子，人亦谅我也。为人介绍而作曹邱生，以我之力微，彼之技劣，而不能月得巨资.然彼固尚有所获，慰情聊胜，我之力亦已尽矣。至于执柯，则必得两造之同意而后可。今则女多于男，天壤王郎，且不可得，以执柯相委者多矣，百不一成，无可致力，此吾之所以自歉也。」

　　柯默尹谓金奇中说梦金奇中以其妇柯默尹之好观剧也，尝诫之曰：「人生如戏耳，何必耗时失业，疲精费神，以观此戏中之戏耶？」默尹曰：「人各有癖耳，观剧，吾之癖也。子岂一无所癖乎？」奇中曰：「吾与明顾文端之癖同耳。」默尹请其说.奇中曰：「文端，名宪成，无锡人，尝自言平生有二癖：一为好善癖，一为忧世癖。此两种癖所为，为天地立心，为生命立命，文端之言如此，卿尚何言？」默尹曰：「子之玩世不恭，亦已甚矣，乃犹正襟危坐而说梦耶？休矣，毋污吾耳也。」

