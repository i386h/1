<!-- { "loadSidebar": true } -->
　　王壬秋不握扇，盖嫌其妨手也。惟对宾客，时一持之。颇有当世精扇，常委笥中。每出游远方，多历岁月，适当须扇之时，又随地购置。而世俗初夏，不用蒲葵。同治乙丑四月南归，至樊城而亢热，市中求买，乃无精制，因自忆甲子于韶州，亦买一麤绢团扇，若今宦游人士，未能堪持也。谓时当乏材，则庸夫充位，士不自荐，则太璞归真。既感佳者之委间，又伤用者之不见珍，遂作诗题于上云：「大堤春尽莺花老，归辔重经汉阴道。征战尘荒估客稀，歌词枉说襄阳好。南风吹麦暖气蒸，纨素未裁愁暑增。聊从小市买筠骨，粗疏正忆韶州缯。从来物用始矜贵，谁道过时仍弃置。万物无心随爱憎，空将冰炭伤君意。苏杭细丝京都工，世人争买夸玲珑。宁知轻盈满怀月，不及蒲葵大扇风。湘江藏扇年年怨，箧笥弃捐华落贱。犹经芳袖时卷舒，应胜尘沙逐流转。沉吟物理各推移，自谓繁华全盛时。一朝用舍不相让，多谢秋风班女词。」

　　坐褥

　　坐褥，文武品官坐班时所用，盘两膝而坐，拜跪之礼，即于其上行之，俗谓之曰拜垫，盖衬托之使厚而高也。

　　文官所用者，一品，冬用狼皮，夏用全红褐，衬红毡。二品，冬用獾皮，夏用红褐，镶青褐，衬红毡。三品，冬用貉皮，夏用青褐，衬红毡。四品，冬用野羊皮，夏用青布，衬红毡。五品，冬用青羊皮，夏用蓝布，衬白毡。六品，冬用黑羊皮，夏用酱色布，衬白毡。七品，冬用鹿皮，夏用灰色布，衬白毡。八品，冬用狍皮，夏用土布，衬白毡。九品、未入流，冬用獭皮，夏用土布，衬白毡。

　　武官所用者，一品，冬用狼皮，夏用全红褐，衬红毡。二品，冬用獾皮，夏用红褐，镶青褐，衬红毡。三品，冬用豹皮，夏用青褐，镶红褐，衬红毡。四品，冬用野羊皮，夏用青布，衬红毡。五品，冬用青羊皮，夏用蓝布，衬白毡。六品、七品，冬用黑羊皮，夏用黑酱色布，衬白毡。
　　《清稗类钞》工艺类  孝友类

　　清稗类钞工艺类工艺之秘术吾国之工艺，类有秘术.造纸处之工程，有相竹者，沤竹者，揭纸者，其法与其程度皆不肯质言。又景德镇烧瓷，其用油、造胚、画花，各有专行，而秘不示人。山东博山烧料及各色玻璃，皆专业，所制黑色玻璃，能使黑暗不透光，玻璃杯能斟沸水不裂，西人亦不及之。然其法极秘，仅传其子，即工匠亦必用其本邑人。凡商人欲定货者，先与金若干，彼即在山中制成，始送出，其制法不使他人得见。至用药料时，则帷其屋，虽工人亦不得见矣。又西人游历粤东某县，见有化矿质者，怪其未尝习矿学，而化炼颇得法，问之亦不告。又如粤之竹扇，精者仅一老妪，妪死，他人即不能继之。福州漆器亦然。

　　陈子宣劝人兴工艺海外华侨凡数百万，以闽、粤人为最多，其在南洋羣岛者尤以富称.虽率以工艺起家，而侨居既久，于祖国之振兴工艺诸端，鲜或措意及之。且以醉心虚荣之故，颇有被人愚弄，而至倾家荡产者。

　　陈子宣者，热心工艺者也。尝游新嘉坡，语华侨许某曰：「比年以来，国民生计日益艰绌，实由工艺萎缩所致。君慷慨好义，正宜投资祖国，延聘技师，归兴工艺，勿再为人所绐，徒使有用之财，一往而不复也。」

　　吴吉人教部卒以工艺吴吉人总戎杰常言：「国家招兵易，退兵难，解甲而欲归无田者，无以为生，必悍者跳梁，弱者冻馁而后已。」心恒悯之，乃延治铜、治木、治锡诸技师，居于营，使部卒于操练之暇，兼习工艺，人精一技，待退伍，咸能各就所业以治生。吴尝掀髯曰：「此吾为同袍诸昆弟筹备之稳固养老年金也。」

　　青海工艺青海柴达木之特别出品，如氆氇、毡毯、毛布、乳酥等，久已著名。产铁之区，土人尤能炼纯钢，所铸刀犀利无匹。毛布昔以木针穿织，后则已有纺机.毛绒昔以木锤搥成，绒之精者至三四搥，后则已不搥而弹。毡毯铺于板。层层堆垛，沙质不净，后则仿用竹帘，渣滓已可下漏。且能筑土为炉，斫木为薪，拾石烧之而为灰，靛草之汁拌以石灰而为靛青。至若皮帽、皮鞾，费省而工速。又有麻布、麻绳、帐幕、鱼网，皆以本地麻制之。有连绦草，长数尺，缕细而强韧，搓成巨细绳索，为用更多，此皆汉人之工艺也。

　　青海女工勤巧青海蒙古女工勤巧，如翦皮毛，织毡布，制乳湩酥酪，半出于妇人之手。家多畜牧兼制造工者，则招番民任放牧之役，番妇任烹饪采汲之役。佣工论值不以钱，畜牧布疋惟其欲，饮食衣服与主家同。

　　拉萨工艺西藏人民有自涅泊尔、不丹地方移住者，多居拉萨，专业金、银、铜、锡、玉石之细工。凡金、银、铜、锡、珠玉、缝箔及妇女之首饰，均极精巧，人物花卉，无不逼真。

　　万年少多材多艺淮安万年少孝廉寿祺多材多艺，自诗文画之外，琴棋剑器，百工技艺，细而女红刺绣，觕而革工缝纫，无不通晓。唐叔升叹曰：「我辈十指虽具，乃如悬槌，君具何种慧性，乃能至此！」

　　黄履庄能作诸技巧黄履庄少聪颖，尤喜出新意，作诸技巧。七八岁时在塾，尝背其师，窃匠氏刀，锥凿木人，长寸许，置案上能自行走，手足皆自动，观者诧以为神。十岁外，因闻泰西几何比例轮捩机轴之学，而其巧因以益进，尝作小物自怡，见者多竞出重价购之。体素弱，不耐人事，恶剧嬲，因竟不作，于是所制始不可多得。

　　戴文昭尝见其作双轮小车一辆，长三尺余，约可坐一人，不烦推挽，能自行，以手挽轴旁曲拐，则复如初，随住随挽，日可行八十里。作木狗，置门侧，卷卧如常，惟人入户，触机则吠不止，吠之声与犬无二，虽黠者不能辨其为真伪也。作木鸟，置竹笼中，能自跳舞飞鸣，鸣如画眉，凄越可听。作水器，以水置器中，水从下上射如线，高五六尺，移时不断。所作之奇如此，不能悉载.邹文苏仿制古器嘉庆辛未， 邹文苏循资充新化岁贡， 而绝意进取， 以郑， 贾之学教授乡里， 自辟精舍为古经堂， 其制悉依《周礼》， 与弟子肄士礼十七篇中。 尝屈竹篾为浑仪， 制緰（巾匕）为古弁冕， 深衣礼服。 又苦车制之难明也， 与其子汉纪依江永， 戴震所图古制， 以寸代尺， 制为假车， 穷十画夜之力成之。 于是乡曲学徒， 始稍稍知有捎薮菑蚤骑驳骹股之目。

　　戴文开制军用品戴文开学士梓，仁和人。少有机悟，尝制子母炮，极精巧。一炮包孕七层，其力可及百步外，每震一声则破一层，敌人遇之无不糜烂。康亲王南征时，戴以布衣从军，献连珠火炮法，江山县有功，王承制授以道员札付。圣祖召见，喜其能文，命以学士衔直尚书房。戴能作铜鹤，高飞云间，按时长鸣，又能作木偶人，饰以衣服，客至则捧茶献客。

　　戴善天文算法，与西人南怀仁诘论，怀仁为之屈，忌之，因诬其通日本。上大怒，遣戍黑龙江。后赦还，卒于旅邸。

　　徐雪村制军用品光绪初，有以格致理化专精制造名者，为无锡徐雪村封翁寿。其人质直无华，幼习举业，继以为无裨实用，遂专究格物致知之学.讨论经史，旁及诸子百家，积岁勤搜，凡数学、律吕、几何、重学、化学、矿产、汽机、医学、光学、电学，靡不穷原竟委，而制器尤精。江督曾文正公以其深明器数，博涉多通，奏举奇才异能，以宾礼罗置幕下。文正尝愤西人专揽制机之利，谋所以抵制之，遂檄委雪村创建机器局于安庆.乃与华蘅芳、吴嘉廉、龚芸棠及次子建寅潜心研究，造器制机一切事宜皆由手造，不假外人，程功之难，数十倍于今日。同治丙寅三月，造成木质轮船一艘，长五十余尺，每小时能行二十余里。文正勘验得实，激赏之，锡名黄鹄.既而文正奏设江南制造局于上海， 复令雪村总理局务。 闳百事草创， 雪村于制造船枪炮弹药等事多所发明， 自制镪水， 棉花药， 汞爆药， 并为化学工业之先导， 而塞银钱出海之漏洞。

　　山东机器局之成，不用洋匠一人，余如大冶之煤铁，徐州开平之煤矿，漠河之金矿，西川之机器局，皆由雪村擘画规制，以是购机选匠，莫不合度，为远近所宗仰也。

　　徐仲虎制军用品徐建寅，字仲虎，寿之仲子也，从寿精研理化制造之学.寿与华蘅芳谋造黄鹄轮船时，苦无法程，日夕凝想，仲虎累出奇思以佐之，黄鹄遂成。旋于上海制造局助成惠吉、操江、测海、澄庆、驭远等船，及以道员奏留湖北候补，乃督办保安火药局。时外洋火药不入口，鄂督张文襄公之洞虑告匮，仲虎慨然任之，指授众工，自造机器，摹仿西制，越三月告成，燃放比验，与来自外洋者几无以辨。

　　汉阳故有钢药厂，制造棉药，嗣因洋工离厂，成药无期，文襄复檄仲虎兼办.仲虎感知遇之隆，忘危机之蹈，期取材本地，以免仰给于外人，日手杵臼，亲自研炼。光绪庚子春，造成棉质无烟药，试验之，可与外洋之药相仿，至是而喜可以大造也。日督工人，自为指授，乃于配合时，药燃而轰，遂遇害，同殉者员弁工人凡十六，肢体均裂。功在垂成，身忽惨殉，是可伤已。此二月十二日事也。

　　华若汀制军用品咸丰辛酉， 金匮华若汀太守蘅芳从曾文正公于安庆军中， 领金陵军械所事， 与徐寿绘图， 自造黄鹄轮船一艘， 推求动理， 测算汽机， 实为我国自造轮船之始。 同治初， 文正奏设江南机器制造局于上海， 则为之建筑工厂， 安置机器焉。 制造局之火药厂设于龙华， 若汀监理之， 自制镪水以节漏 ， 朝夕巡视。一日，将至研药厂查工，途遇西匠，立而小语，轰然一声，烈焰上腾，相距纔数武耳。以隔墙坚厚，幸免于难，然卒不以是恐怖而巡视少懈。

　　若汀之在天津东局也，驻德使臣购归新式试弹速率电机一具，译者莫知其用，若汀以微分之理解之，理明而用亦明。其在天津武备学堂也，德国教习购得法越交战时所用行军瞭望之已敝轻气球一具，欲令学生演习试放，而教习居奇，久之而功不就。若汀乃督工别制一径五尺之小球，用镪水发轻气以实其中，演放飞升，观者赞叹，德教习内惭，工遂速竣。

