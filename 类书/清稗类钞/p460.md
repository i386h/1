<!-- { "loadSidebar": true } -->
　　龟甲可识者，干支而已，如甲申□□， 「 此议别言四十三叶第四片也，下仿此。」 乙酉□□，丙寅□□，丁卯□□，戊午□□，己亥□□，庚戌□□，辛丑□□，壬辰□□，癸未□□。惟巳字不见，其百十三叶第四片，髣髴辛巳，是否未敢定也。

　　龟甲虽皆残破，而卜之繇辞，文本甚简，往往可得其概。如丁酉卜大问角，丁亥彤日□□，庚戌卜哉问雨，帝不我□□□之类。若百二十七叶左行曰「庚申卜厌问归好之子」，右行曰「辛丑卜厌问兄之母庚」，凡两段，皆完好。兄，疑即况字。

　　凡称问者，有四种，曰哉问，曰厌问，曰复问，曰中问。中字作「□」。哉、厌两间最多，疑哉为初问，厌为再问，故《诗》曰：「我龟既厌，不我告猷。」言我已再问而龟不我告也。其称甲子，有与后人不同者，如乙子卜□□，今己子月不雨□□，癸子卜厌问，虺父卜□□之类。其称乙子、己子、癸子者，皆后世所无也。

　　钟鼎之有象形者，世皆定为商器。此于车马龙虎犬豕豚等，皆象形也。其它象形之字甚多。钟鼎有立戈形，此「戊」「戌」二字皆本文。然则立戈者，有戍边之意，「戊」「戌」二字，皆由戍字来也。

　　□□两字象形，□角字亦象形。石鼓文「君子云猎」，猎字下或云从角，与此正同。凡问角，皆为雨旸事。《春秋传》「龙见而雩」。雩，雨祭也。龙东方苍龙七宿，角实为之首也。

　　象形之字既多，可知其为史籀以前文字。何以别其非周初，观其曰问之于祖乙□□，问之于祖辛□□，乙亥卜祖丁十五牢□□，辛丑卜厌问兄于母庚□□，祖乙、祖辛、母庚以天干为名，实为殷物之确据也。

　　字见杞伯每父敦，□字疑其象虺形，以与鼎彝虺文相近也。虺父当是掌卜者之名，故称虺父卜者甚多。其卜占二字，往往加□以为识别，未详其谊.龟甲、牛骨两种，牛骨居十之一二。盖古人之卜，不尽用龟，有鸡骨，有羊髀骨，有牛胫骨。此龟甲之中，杂有牛骨，刻文正同，则殷时固已有之。其第四哲嗣季英学部大绅尝言，古人所用之龟，皆全角，所以成碎片者，乃乡人耰锄所损耳。

　　铁云以示罗叔蕴，叔蕴乃从而论之曰：「金石之学，至本朝而极盛。咸、同以降，山川所出瓌宝日益众，如古陶器、古金钣、古泥封之类，为从来考古家所未见。至光绪己亥，而龟甲牛骨乃出焉。此物为唐、宋以来载籍之所未道，不仅其文字有裨六书，且可考证经史也。」

　　古卜筮之制，故书散失，其仪式多不可考见。《汉书&#8231；艺文志》载蓍龟十五家，都已散佚，惟《周官》及《太史公书》，尚得其&#62345；略。今依据两书，参以目验，有所是正于经史者，凡四事。

　　一曰灼龟与钻龟。古人灼龟用荆，谓之燋， 「 《史记&#8231；龟策传》：「灼以荆仪.」《礼&#8231；士丧礼》：「楚焞置于燋。」注：「楚，荆也。」《周官&#8231；华氏》注：「燋，谓灼龟之木也。」」 又谓之焞，又谓之焌， 「 《士丧礼》：「楚焞置于燋。」《华氏》：「遂龡其焌集契。」焞，灼龟火，或作焌.」 取明火以灼龟。 「 《华氏》：「凡卜，以明火爇燋。」注杜子春曰：「明火，阳燧取火于日。」」 其灼也，必焦黑， 「 《卜师》：「扬火以作龟，致其墨。」注：「致其墨者，熟灼之。」」 此灼龟之可考者。钻龟，一曰作龟， 「 《大卜》作龟注：「作龟，谓凿龟。」」 凿龟用契， 「 《华氏》：「掌其燋契。」注：「契谓契龟之凿也。」」 此凿龟之可考者。盖古人之卜，先钻后灼。钻与灼自是两事，本自分明，故《龟策传》曰：「卜先以造灼钻，钻中已，又灼龟首各三，又复灼所钻中。」此钻先灼后之明证.今验之新出之龟甲，其钻迹作○状，大如海松子仁，以利刃凿之之痕可辨认，或一或二，灼痕或即在钻旁。或去钻痕稍远，灼痕员形，略小于钻迹，此又钻与灼为二事之实验。乃经注家多误并钻与灼为一，如《华氏》「掌其燋契。」注：「《士丧礼》，楚焞置于燋，焞即契，所用以灼龟。」《士丧礼》注：「楚，荆也。荆焞所以钻龟灼龟。」《正义》：「古法，钻龟用荆，谓之荆焞.」殊不知灼龟用焞，钻龟用契，混契与楚焞为一者，误也。且不仅笺注家如此。《周官&#8231；卜师》：「扬火以作龟。」其语亦未明了。此笺注家致误之所由来，非实见钻与灼之迹，殆不能发见其讹误，此是正之一端也。

　　二曰钻灼之处。古人灼龟，其部分不甚明了。《周官&#8231；大卜》：「视高作龟。」注：「视高以龟骨，高者可灼处，示宗伯也。」龟之骨近足者，其部高云云。兹验之今日所出故龟，其钻灼处皆在腹内之涩面，而不在腹下光滑之处， 「 骨亦然。」 殆以光滑之处难灼也。其部分则或偏或正，式不一，此又可据目验补经史之缺者二也。

　　三曰卜日之龟策。传载卜禁日云，子亥戊不可以卜。今证之故龟文字，则以此数日卜者甚多。或此禁忌，乃有周以后之说，而今日出土之龟，尚在夏、殷时故邪？此又可以之补正史记者三也。

　　四曰骨卜之原始。古经史不言骨卜，惟杨方《五经钩渊》。 「 《初学记行》」 言东夷之卜用牛骨。兹验之今日所得故骨，皆为牛胫骨，其文字既与龟同，且与龟同出一处，其为同时物无疑。可知三代时，我国久用骨卜，特书阙有间耳。此又可补经史之脱佚者四也。

　　至其文字之缔造，与篆书大异，其为史籀以前之古文无疑，为龟甲、牛骨乃夏、商而非周之确证.且证之经史，亦有定其为夏、商而非周者。《周官&#8231；占人》：「凡卜筮，既事，则系币以比其命。岁终，则计其占之中否。」注杜子春云：「系币者，以帛书其占，系之龟。玄谓既卜筮，史必书其命龟之事，及兆于策，系其礼神之币而合藏焉。」按无论如杜说为书占于帛，系之于龟，抑如郑说为书辞于策，系之于帛，均足证周人非径刻辞于龟可知。今径刻文于龟，其非周制而为夏、殷之制，显然而见。且更有足证者，《史记&#8231；龟策传》：「夏、殷欲卜者乃取蓍龟，已则弃去之，以为龟藏则不灵，蓍久则不神。至周室之卜官，常宝藏龟蓍。」由是观之，周人之卜，一龟不仅用一次。今径刻辞于龟，其为一用即不再用可知。此均足为夏、殷之龟而非周龟之确证，铁案如山，不可移易焉矣。

　　罗叔蕴藏龟甲牛骨罗叔蕴知刘铁云藏有龟甲、兽骨，其上皆有刻辞，因怂恿铁云拓墨，为选千纸付影印，并就《周礼》、《史记》所载，为之考证，复经瑞安孙仲容主政诒让、日本林泰辅学士相与考订，援据赅博。未几，而叔蕴又以退食余晷，尽发所藏拓本，更从估人之来自中州者，博观龟甲、牛骨数千枚，选其尤殊者七百枚藏之。并询知发见之地为安阳县西五里之小屯，其地固武乙之墟也，又于刻辞中得殷帝王名谥十余，乃恍然悟此卜辞者，实为殷室王朝之遗物。其文字虽简略，然可正史家之违失，考小学之源流，求古代之卜法，盖实殷、商之贞卜文字也。

　　不宁惟是，且尚有数事足资博闻者。一，于此可知书契之形状。仓颉之初作书，盖因鸟兽蹄迒之迹，知最初书契，必凹而下陷。契者，刻也。 「 《荀子》之「锲」，即契之后起字。」 小而简册，大而钟鼎，莫不皆然。故龟卜文字，为古人书契之至今存者，其可珍贵，殆逾汉、唐人之墨迹。文字之小者，不及黍米，而古雅宽博，于此可见古人技术之工眇，更逾于楮墨。抑三代之时，尚为铜器时代，甲骨至坚，作书之契，非极锋利不可。是可知古人炼金之法，实已极精也。二，于此可知古人文字之行款读法。卜辞文字，或右读，或左读，更有颠倒参错读之者。叔蕴所藏龟甲，文曰「癸子卜贞王」五字，分二行左读.其左又有「癸匕」二字，倒书之。又有「辛卯贞□」四字，为二行。「辛卯」二字顺书，「贞□」二字逆书。又书十一月作□□，十二月作□，十三月作□□。又「贞之于父卯犬羊三」，其行次作「贞之犬。」 「 首行。」 「于三父」， 「 次行。」 「卯羊」。 「 原文三行，行三字，左读.」 如此者甚多。三，于此知古器多涂朱墨。叔蕴所藏龟甲、牛骨，文涂朱者甚多， 「 但亦有文字数段，独朱涂其一二段者，此殊不可解。」 其涂墨者至罕，叔蕴所藏，一二枚而已。叔蕴又有所藏古陶尊， 「 亦洹水之阳出土，殆亦殷器。」 涂朱亦未灭。端忠愍所藏古玉刀亦然。且汉之瓦当，亦有涂朱者，其意虽不可晓，要知此风自殷商已然矣。

　　贞，问也。《周礼&#8231；春官&#8231；大卜》：「凡国大贞，卜。」郑司农曰：「贞，问也。国有大疑，问于蓍龟。」

　　叔蕴所藏龟甲、牛骨，凡三万余片，有钻有凿。钻形圆，凿形椭圆. 「 胡煦曰：「卜先用契刀开龟，为方形。」今契形或圆或椭圆，胡说误也。」 又有钻而复凿者。盖灼处欲其薄，乃易坼也。大率龟甲皆凿，未见有钻者。牛骨则钻者十之一，凿者十之九。

　　清稗类钞  徐珂 编  教育类

