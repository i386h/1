<!-- { "loadSidebar": true } -->
　　曾炎乃易短衣，欣然就道，无难色。然体质尫弱，不胜负任之苦，越十月，以疾歾.临卒，谓吏役曰：「毋使父母及祖母知，恐伤老人心也。」曾炎通《毛诗》，善歌辞，赋性刚直，读古忠孝事，敛衽久之，且曰：「使曾炎生于其时，亦当若是。」遇友朋患难，舍身赴援，蹈汤火不辞也。卒年仅二十二。

　　祝世乔寻父祝世乔，字子迁，江西人，神谷子也。方襁褓时，父远游，久未归，及世乔年十五，乃孑身远出以求之。历楚及秦，数濒于危。

　　神谷精医术，楚有杨某者，德神谷之疗其疾也，思报之。及见世乔，亟欲妻以女，世乔泣辞曰：「父尚未见，敢言妻哉！」遂辞去。而秦西山高地寒，值严冬，皲瘃无完肤，自分必死。久之，乃遇父于西和县，相抱而泣，奉之至高陵，始卜室焉。世乔虽在穷途，读书不辍，后卒知名于庠序。

　　郭孝子伏墓卫母浏阳郭孝子，村氓也。早孤，以力食于人，得值以养母。母畏雷，孝子因之不远出，春夏之交，故多雷，辄弃其所事以归，闻雷声，即持抱母，一日，母曰：「幸儿卫我，得无怖，若在九泉，谁卫我者？」孝子慰之曰：「母百年后，若逢阴雨，儿尝守母如母生时.」后母卒，葬毕，即宿墓旁。旁有小岩，可容一人，乃庐其中，晴则出，阴则守。每雷电交作时，即伏墓侧而呼曰：「儿在此，母无恐。」率以为常。

　　马贼亦知教人以孝马贼出没奉、吉，以乘骑系铃，行时有声，故又曰响马.恣睢杀人，旅客遇之，辄无幸。阳湖恽某以省母南归，途遇长髯客四五人，怒马而前，喝令止，恽曰：「财帛恣君取之，但得生还见母，斯幸耳。」皆斥其诈言，欲杀之，其一独曰：「吾辈任侠，当教人以孝。彼以省母归，孝子也。」搜其箧，见有朱提五笏，取其三，以二还之，纵之去。

　　刘某杀虎救母童子刘某，遂安人。年十四，采薪以养母。一日，自山中归，且行且歌，邻人奔告曰：「虎衔尔母去，犹歌耶？」刘大惊，弃薪而归，荷铁叉以出，走逐虎。及之，以叉籍其后，虎怒释母，还噬刘，张其口，呀呀然。刘摏以叉，中其腭，虎跃，刘亦跃，叉益进，贯其颐，乃榰叉于地，虎口不得噏，两前足在空际，不能用功，困甚，久之复跃，带又而仆。刘亦仆，起，亟负母归，呼邻人往视虎，则死矣。纳之官，官赐钱十万，母伤不甚重，药之而愈。

　　冯竹儒归父榇苏松太道冯焌光，字竹儒，广东南海人。以举人从曾文正、李文忠军，历保同知，总办江南制造局。留心经世之学， 设局译瑙书数十种， 又购明代实录置于广方言馆. 造第一轮船成， 欲乘之以环地球， 志甚壮也。 父玉衡先以事戍伊犂， 同治壬戌， 卒于戌所。 同人陷伊犂， 竹儒方从文正于安庆军次， 告假往求遗榇。 出归化城， 历蒙古草地， 至古城子不得进， 恸哭而反。 光绪丙子， 左文襄定伊犂， 竹儒已官观察于沪， 求解官， 再往访柩。 奉旨， 赏假一年， 不必开缺。 时回疆虽定， 道路犹梗， 非商贾不能往。 竹儒之从父祖雨澍， 乃诡为贾服装， 先发， 竹儒随其后。 祖雨澍果得玉衡柩于伊犂广东义园， 载以东反， 竹儒遇之于安西州， 扶柩归葬， 至江宁龙江关， 疾作， 抵上海而卒。

　　方竹儒之归也，中途，有旨寄谕疆臣：「冯某不论行抵何处，着即入都引见。」盖将大用也。

　　傅氏女殉父傅氏女，湖南人。幼从其父宦于中州，父甚爱怜之。年十六而嫁，已首途矣，父自送之数十里外，将返，解所衣半臂授之，曰：「途中以此御寒。」既嫁，夫妇甚相得，又柔和，善事其舅姑，一家无间言。已而其父死，舅姑秘不以闻，夫告之，女大恸，舅姑争慰藉之，女曰：「蒙舅姑过爱，新妇敢不自爱乎？」乃止不哭，然不数月，竟奄然而死。死后有小婢言女于密室中悬其父所与半臂，向之而拜，拜已，辄饮泣，良久始出。对舅姑，则愉色婉容，仍如平常，其在幽闲无人之所，未尝不涕泪横集也。

　　马氏妇孝姑马氏妇.湖南人。其姑病且死，泣曰：「姑妇二人相依为命，设不可为讳，则新妇茕茕何所依？形单影只，亦就死耳。」姑曰：「汝勿忧，我死，且为鸟，仍与汝居。」已而姑死，果有鸟止于室中不去，时集于其妇之怀，乃日以米饲之。至月余，妇泣而祝曰：「姑悯我孤苦，化鸟，以卵翼我，甚善，然我心何安？请自便。」祝毕，鸟去，不复来。

　　史氏妇鬻子葬姑高密史立言以家贫故，率妻子奉其母出外谋生。至莱阳，母病殁，遂厝柩于庙，属妻居烟台暂待，而自赴吉林谋生。妻以姑柩未葬，日夜悬念，乃以五龄之子易银币二十元，扶柩归里，谋葬焉。

　　柴氏妇愿鬻身养姑历城西门外有柴氏妇，其夫贾也，频岁折阅，资尽不能养母，妇诘夫曰：「母与妻孰重？」夫曰：「母重。」「事夫与事姑孰重？」夫曰：「事姑重。」妇曰：「然则鬻妇以养姑乎？」夫泣，妇亦泣，邻人乃醵金遗之，妇卒不鬻。

　　张大观拯母断手某岁秋，伊洛大溢，水破外堤灌城，汹汹有声，民皆避水于魁星楼，张大观者，亦奉母登焉。水撼急，楼倾，众皆溺，大观左手为楼石柱所触，腕折，不断如缕，血漂波赤，不顾，入奔涛求母。孙号救，大观叱之去。望见母髻露水中，得之，负出水。有老树横偃衢口，大观曳其断手，独以右手举母，骑树枝上，复泅而觅食以食母。母抚其断手而泣，佯慰曰：「儿手虽折，幸不创，母自爱，毋忧.」水退，负母归家，犹屏当衣食，是夜创重，竟死。

　　蔡应泰护母柩蔡应泰母方死，而伊洛溢，水将至，以绳缚母柩，流转洪波中，相与上下，柩与手若两翼飞，瞬息八十里，下巩县神堤滩。神堤滩者，北邙山尾也。山横洛口，遏黄河，河涨，倒灌洛流，萦旋滩上。柩忽为沙拥，村民异之，以长钩引至岸，舁之上，蔡亦无恙。日将暮，闻邻村喧救两人，趋视之，其妻与子也。众嗟叹，醵钱送之归.杨璞襁母逃水伊洛水溢之年，杨璞者，与其弟奉母居，弟饶于资.璞懦且贫。水至，弟以筏载其妻逃北山，母呼之不应， 竟去。 璞怒， 弃其妻子， 襁母于背， 将浮沈。 抵北窑， 水势奔骤， 若有挈之者， 旋跃入大溜中。 山上人望之， 如鼋鼍畾大溃不沈， 亦下神堤滩， 村民救之登岸。 顷之， 有一妇人抱子漂下， 母遥望， 忽号曰： 「吾妇与孙也。 」拯之， 果然， 翌日归. 其弟舟将抵北山下， 山石崩， 压舟， 夫妇俱溺死。

　　蒋少颖移居念母武进蒋树德，号少颖，幼孝母，及母年七十而寝疾逾岁，朝夕奉事，督其妇煮药，尝而后进，夜则与妇番宿递侍。严寒大溲，以身掖护之，使妇承之以器，终宵惕息，即倦，假寐而已，自寝疾至殁，未尝一日安枕也。后十余年，为光绪中叶，移居新厦，叹曰：「母在时，思得新屋以居，以贫故未能，今不及矣。」因泪下。

　　中州丐殉母中州丐者，不知其名，亦不详其姓氏，人于中州道上见之，因之得称焉。年二十余，面目黧黑，鹑衣百结，奉母栖古寺中，日必市酒肉以归，不得钱，虽昏暮，犹膝行号于市。市人厌之，怒叱曰：「若贪酒，宜丐也。」曰：「以供母。」或有疑其罔者，潜侦之，则携酒跪母前，杂出馂余，陈之几，母少啖，则大喜；不食，则跪而泣且劝，呢呢若小鸟之反哺。或拊手歌唱，曳杖跳舞，或蹲地作沐猴舞，及鸡鸣犬吠声。母死，号泣三昼夜不绝声，里人怜之，集资殡焉。又号泣三昼夜，不食而卒。

　　李明安鬻子养母李明安，嘉鱼人。有母，年逾六旬。妻刘民，亦贤淑，生一子，仅四岁.某年，以霪雨为灾，不举火者亘三日，李泣谓其妻曰：「势迫矣，母命促矣，奈何奈何？」妻曰：「今有一计，与其使母作饿鬼，遗恨终天，不如以此子售之于人。此子逃生，母命得保，岂不两全耶？」乃以子售之某船，得钱二十缗，以养母焉。

　　王承基佣工养祖母济南西关有约承基者，年十五，父殁，祖母尚存，年八十矣。家贫，自知祖孙难以存活，因佣于修造工程处，日得工钱三百文以养祖母。

　　毛胜孝母毛胜，上海人，父亡母老，无兄弟，平居无恒业，惟日取赢于博场以为生。然性孝，事每惟谨，与人争，母至辄解，或殴辱人，人诉之其母，母谯责之，亦俯首受命。里有新设药肆者，一日，肆中人方朝餐，毛顾肆主曰：「腹馁甚，可饭我。」肆主知其无赖也，为具餐焉。比暮又至，如是数日，肆主无如何，而毛益贪得无厌。自是而索鱼索肉，偶不应，辄汹汹，欲用武。一日，早餐稍迟，毛至，骂曰：「此时不饭，胡为者？」肆伙应之曰：「主人有家祭，稍迟耳。」毛盛气入，见肆主夜冠跪拜于地，遽怒曰：「过时不饭，而匍匐于此，是何状耶？」尽毁其祭器，大呼速具饭来。肆主不得已，为之具饭，饭至，不及半，掉臂去，盖又往博场矣。

　　肆主至是积不能堪，就商于邻，邻人曰：「彼凶恶已极，无敢撄者。然其母甚贤淑，毛甚畏之，盍诉诸？」肆主乃往觅毛之居而往诉焉。扣户，有出应者，毛母也，遂尽以前事告。母闻之，亟为负荆，遣人觅毛至，严责之，毛俯首长跪无辞.母怒甚，执鞭重笞之数十，毛呜呜泣，不稍动。主人乃代为乞免，母乃叱毛起，戒以后毋得再犯，毛唯唯。肆主返，而毛之迹竟绝于药肆之门矣。

　　其后，毛以事被控，县令欲发充极边，毛泣而告曰：「小人固当刑，有老母，不能供饔飱，是所痛耳。」令召其母至，曰：「子不肖，罔知法纪，自宜按律处置。」令曰：「若子能养若乎？」母曰：「能。」毛大声呼母救命，且曰：「儿今后誓不为恶矣。」叩头无算，母亦泣。令释之，毛亦由是不复作恶。毛有子曰南，始亦有父风，后得其姊夫劝导而改行焉，盖亦为恶不终者。

