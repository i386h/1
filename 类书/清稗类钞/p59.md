<!-- { "loadSidebar": true } -->
　　团城内之宫殿碑碣团城子在北海，入门后，有牌坊二，一曰积翠，一曰拥岚。中施石桥，北行，入永安寺，石级百余，陡然直耸，游人拾级而上，路狭难行，若绕行山之西麓，则坦如矣。既上一层，旁有洞口，绕西行，登白塔山顶，塔高十余丈，围八九丈。塔前有佛殿一，殿外全以瓦佛砌成，若颐和园之智慧海，惟佛皆紫衣，而不及智慧海瓦佛之大，其制造之工亦简甚。佛殿铜门四扇不可开，自窗隙观之，乃千手千眼菩萨，皆铜质，像貌狞恶，而最上中间之面目则又若妇人。在白塔山之上俯观三海及宫禁，历历如在掌中。山下碑碣甚伙，有雍正时碑二座，高丈许，碑下皆有霸下，或云屃屃。 「 霸下乃龙生九子之一，可以负重。谓之屃屃者，误也。盖碑首之龙形乃屃屃，因屃屃好文，故施于碑上。」 塔为雍正庚戌所建，碑文为雍正时大学士宁完我所撰。时有喇嘛名恼木汗者，请以佛教佐治，可以寿国安民，上从其请，故建白塔，费钱五万二千余，为喇嘛奉经。塔上有藏文七字，山下又有高宗御制碑二座，一则考据白塔山之历史，略云：白塔山，金时名琼华岛，故京城八景「琼岛春阴」为其一。一名万岁山，一名万寿山，一名大山子。 「 明诗「万岁山前擂大鼓，赭袍将军号威武」，即指此。」又有一碑， 大书「昆仑」二字， 石色白， 殆艮岳石也， 状类玉石。 碑下为长方石， 石上有古柏二株， 高二丈许. 碑后有高宗御题诗， 题为《悦心殿即景作》， 其诗云： 「飞阁流丹切灏空， 登临纵目兴无穷. 北凭太液平铺镜， 南接金鳌侧饮虹。 冬已半时梅馥馥， 春将回虚日融融。 摩挲艮岳峯头石， 千古亡兴一览中。 」山后松柏丛杂， 山麓有石洞二， 西洞曲折数丈， 洞口有小阁一处， 署酣古堂， 亦高宗御制也， 俯临巨阁， 即三希堂刻石所在。 从酣古堂行不数武， 有仙人承露盘， 仙人铜制， 耸立石上， 手承巨盘. 东洞曲折十余丈， 洞口小亭有高宗教御制「盘岚精舍」匾额， 纡徐而下， 洞中日光黯澹， 阴气森森，（此处缺字若干）

　　刻五代贯休画十六尊者，极清奇古怪之致。东有藏经版处，庚子亦毁，殆为乾隆复位本，柏林寺所有龙藏即其版也。

　　雪池冰窖雪池冰窖在北海陟山门内，为诸冰窖之冠，御用取给于此。都城内外，如地安门外、火神庙后、德胜门外西、阜城门外北、宣武门外西、崇文门外、朝阳门外南皆有冰窖，以岁十二月藏冰，来岁入伏颁冰，各部院官学皆有之。掌以工部司员一人，以数寸之纸印为小票，名冰票，为领冰之券。然年久弊生，虽有此票而给冰绝少，殆不能供一人之需，故亦不复领票，而冰多售于市矣。

　　太液池太液池在西苑门内，南北亘四里，东西阔二百余步，旧名西海子。上跨石梁，约广二寻，修数百步，两厓阑楯，皆白石镌镂，中流架木，贯铁繂掣之，可通巨舟。东西峙华表，东曰玉蝀，西曰金鳌，盖桥名也。桥有九门，为禁院来往大道。夹岸榆柳松槐，皆数百年物，中有人字柳一株，乾隆间，风吹一枝着地，本株倾欹欲倒，高宗命以折枝撑拄，既而成活，与本株作人字形，因以名之，御制诗云：「借问人称谁氏，依稀彭泽先生。」其风致可想。池有中海、南海、北海之分，木石亭台，类多三朝古迹，光绪朝，更增饰西洋物品，璀璨绚烂，益胜于前。池在金时名西华潭，元名太液，明又称金海，四时风景，以秋为最佳，高宗于池中立一亭，名水云榭，大书「太液秋风」四字，为燕京八景之一。

　　琼岛琼岛即琼华岛， 踞太液池， 奇石迭成， 巑岏岞崿， 相传为宋代艮岳之遗， 自汴中辇至燕者。 巅有古殿， 闻为辽太后洗妆台， 又有辨为金李宸妃妆台考， 又有辨为元英英来芳馆者， 最后有人辨为广寒殿旧址， 因残石坏础， 犹刻云物及广寒殿宇也， 后为普安佛殿， 上建白塔， 又名白塔山。 山左立一碣， 御书「琼岛春阴」四字， 亦燕京八景之一也。

　　畅观楼西直门外三贝子花园，自改为农事试验场，德宗奉孝钦后亲往阅视，以场中高楼为传膳之所，孝钦命之曰畅观楼，其余「自在庄」、「豳风堂」诸额，亦皆御题.皇史宬皇史宬建自明，四周石室，中藏金匮，国朝因其旧制，尊藏实录、圣训、玉牒诸巨编，宝笈琅函，依次排列。至嘉庆丁卯，高宗实录、圣训告成，则卷帙宏富，增于旧时数倍，仁宗特命所司重加修葺，将金匮分列石台，诹吉尊藏，并谕阁臣云：「我国家亿万斯年，笃枯延厘，正未有艾。嗣后石室充盈，即于两配殿仿照石室规制，建造分贮，奕叶遵循，永远无替。」此旨并交内阁存记。

　　大学士直庐内阁大学士直庐在昭德门东南隅，门西向，阁南向，后于阁东北开正门，与文华殿相对。沈德潜《夜宿中书省》诗云：「独宿丝纶阁，虚堂灯火清。窥檐星汉影，记夜柝铃声。报称惭须鬓，疏慵负圣明。家园通梦寐，游钓忆平生。」

　　侍卫直宿处侍卫直宿处在贞度门外西庑.槐树院子瀛台之北有勤政殿，为孝钦后、德宗居海子时披阅奏本之处，其东偏有一小院，以院有大槐树一株，俗呼为槐树院子，则军机大臣办事处也。每日各处奏事，均先至外奏事处，次日，由军机大臣恭呈御览，既奉如何办理之谕，即退值，交军机章京遵照所谕明发廷寄交片，分别拟稿，由各大臣核定，立即缮就，复由各大臣呈览，当日即发，统计祇须两日。故各大臣每日入内办事，必随带值班小军机多人，以小军机所居之地距勤政殿太远，往返须二三小时，而交办事件时，两宫仍在勤政殿等候，及各小军机誊真进呈后，费时已不少矣。

　　上书房直庐上书房有乐泉，为乾隆己卯岁张文恪公泰开直上书房时，得于园庐之东，爱其甘冽，甃以文石，绘图征诗，遂自号乐泉老人。嘉庆间，泉渐芜没，仅余涓滴。道光戊子，田季高嵩年募夫淘浚，深八九尺，甃石无恙，果有泉自西北石罅涌出，逾日而清澈一泓，其光如镜，环植新柳，顿复旧观.又叶棣如阁学觐仪所居处，有一小阜，可望西山，棣如筑亭其上，名之曰叶亭。又祁文端于道光辛卯奉母入都，筮得井之上爻，已而被命重直南斋，并诏许就养园庐，因名直园，屋后之井曰孚井。嗣徐少空士芬居之，制竹筩为恒升车，仿区田之法，试之有验。辛丑季秋，置酒邀孙文定瑞珍、杜文正受田、贾文端桢、张文毅芾、何制军桂清观刈稻。又祁文端有《食笋斋十咏》。曰竹径。斋南竹三丛，当涂手植，遂以名斋.东南隅两丛、西北墙下一丛，文端所补也。春夏雨足，笋迸地而出，交柯乱叶，款扉者披翠而乃入焉。曰老屋。循竹而西，过墙而南，老屋三间，榆柳之下园庐昔毁于火，独此屋与近光楼岿然尚存。曰借春阴馆.馆当老屋之北，檐角海棠一株，高三四丈，花时与客饮酒赋诗其下，取放翁诗意名之。曰东峰。上有老榆，高出羣木，下有乐泉，清冷如镜，峰在斋东，故名。曰月湖。门对南湖，水天一碧，园木蒙密，到此豁然开朗。曰影荷桥。石桥界南北两湖之间，荷花开时，萦红漾碧，如画舫然。曰见山台.桥东北水折处突起一小冈，出馆之背，顶若平台，登之可见西山。曰药坡冈。自北而南，尾注于斋，奇石环之，高下杂植药草桔梗数丛，挺秀可爱，花开如紫玉琖，野菊缘坡，入秋特盛。曰雨香沜.斋之后为北湖，锁以重冈，跨以横桥，林阴四匝，幽邃无尽.曰洗砚池。北湖之漘，药坡之脚，爰有盘石，可濯可沿。此十景，皆文端命名也。又程春海侍郎直舍在东峰下，有屋一区，侍郎题曰「乐泉西舫」。又食笋斋后土阜有嘉树三，居者过者皆罔识其名，程辨为杻，因着《杻赋》。

　　雍正初南书房遗迹南书房后院壁，有世祖幼年习弹痕迹.又桐城张文端、静海励文端二公在南书房，每入直，于坑 「 按坑、坑、炕三字皆无床榻义，北人皆呼卧榻为坑.」 边坐处，以辫发抵壁，久而发印渍纸，至康熙末尚存。

　　南书房旧直庐南书房旧直庐在禁园东如意门外，乾隆间翰林入直之所。嘉庆初，复于勤政殿东垣赐屋三楹，地逾清切，而旧直庐亦不废.道光初年，凡奉命校勘书画者，辄留连累日，诸臣退直余暇，亦时憩此，有宫监守之。

　　午门公署稽查上谕处、内阁诰敕房皆在午门内东庑，起居注公署、翻书房皆在午门内西庑.广州某巡检署广州某巡检署，特宏伟，埒司院，且巡检系衔必特授。闻始自雍正中，巡检某为世宗旧人，特尊是官，后遂相沿。

　　叶尔羌办事大臣署叶尔羌，西域一大都会也。其办事大臣衙署，即小和卓木之花园，有大池，池中有八面亭，有长桥，高下曲直可达亭前。居室临水，有艇舣水旁，开门可泛舟。其地恒燠，夹水长堤花木若春，垂杨两岸，掩映碧水。西域无杨，惟此园有之，居其中者恍如游西湖也。

　　粤西贡院贡院形势之佳，粤西为首，本明靖江王府，俗号皇城，在城东北，别有内城，向南曰正阳门，背倚独秀峯，天然一枕。由外而内，迭阶千有余级至至公堂上，千峯环抱，若无数笔杖，奇峭插天，俗云「五百匹马奔桂林」是也。

　　表门上海旧有之县监狱，宣统庚戌，改建新式监狱，旧时萧王殿等附会之建筑，概行废除，独狱门之名改后仍旧，则表门者是也。光绪朝，李超琼令上海时，有人举以为问，李云：「此表字系兽名，另有一表字亦兽名，与表互为雌雄。」至读作何音，解作兽类是否别有引证，且狱门之名何取此表兽，迄无人得其解者。

　　会馆各省人士侨寓京都，设馆舍以为联络乡谊之地，谓之会馆.或省设一所，或府设一所，或县设一所，大都视各地京官之多寡贫富而建设之，大小凡四百余所。且不独京都也，外省府州县亦合官商而通力合作之，惟不及京师之多，且又有数省合建者。

　　公所商业中人醵资建屋，以为岁时集合及议事之处，谓之公所，大小各业均有之，亦有不称公所而称会馆者。

　　清稗类钞  徐珂 编  荐举类

