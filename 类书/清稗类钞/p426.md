<!-- { "loadSidebar": true } -->
　　芙初有题宋刻《刘后村集》残本诗云：「墨林万卷劫灰余，古本流传此绝希。八十诗翁高格调，伊川击壤想依稀。」「泼墨熏香绣懒拈，芸编珍重展瑶笺.好花明月原无主，自取猩红小印钤.」又跋云：「道光戊子二月，花朝琴川女士姚畹贞芙初氏，时年二十六岁，寒云凄雨，病榻淹缠，腕弱字劣，不计工拙也，无虚佳日而已。」

　　曾勉士嗜蓄书曾勉士嗜蓄书，得数万卷，杂置厅事。其父诏之曰：「汝蓄书，亦知蓄众而城守乎？数仞之墉，百雉之堞，枪雷椎楟之属徧其下，寇环而攻之，物未尽而城已破，是物非人力弗用也。大黄之弓，未尝不雨射也，巡几之卒自若；聚（木槖）之声，未尝废闻也，然军法驱之久斯困，困斯怨，怨斯解，是力非心弗永也。且夫环十里而城角罦罳数千百，分守则力不给，合之应援将弗及，势必危。势危而犹急其力，不叛则亡。夫读书亦若是焉已矣。蓄而弗力学，犹弗蓄也；力学而弗心得，犹弗力也。汝其勉治汝心。」勉士谨志之。勉士，名钊，南海人，道光乙酉拔贡生。

　　李修林藏书四千七百种上海李修林典籍筠嘉藏书甚富，精于校勘，多至四千七百种，论议胪注至三十九万言，承平之风烈，与鄞范氏、歙汪氏、杭州吴氏、鲍氏相辉映于八九十年之间，而犹自恨生晚，不获献书于高宗朝也。道光丙戌六月卒。

　　钱警石有藏书述钱警石训导泰吉尝自述其藏书之始末曰：「余六经粗毕，先大夫曰：「我有书数千卷，在吴桥县王氏，当取以畀尔。」迨先大夫丧归，过吴桥县之连儿窝，王氏以书来归，遂携以南，签排甲乙。先宜人顾而喜曰：「儿好书，可以毕父兄之志矣。惜吾家耆英堂数万卷，尽属他姓，否则恣所浏览也。」岁丁卯，世父得语溪吴氏黄叶村庄藏书，尽举以赐.从兄衎石赠以《通典》、《通考》、南昌新刊《十三经注疏》，从父中丞公又赐胡氏所刊《通鉴》、《文选》。三十年来，遇善本，非力所不能得，必购藏焉。今虽不及储藏家十分之一，而学舍中一堂之二内所以充栋者，皆书也。」

　　道光丁亥，警石始为海宁州训导，先世遗书万余卷，尽携之学舍中。取仇山村「官冷身闲可读书」之句，以名其斋，于是有《冷斋勘书图》。

　　张金吾藏书于爱日精庐道光时，昭文张金吾多藏书，其室曰爱日精庐，多至八万余卷。尝刊行《资治通鉴长编》等书。

　　马二槎藏书于汉晋斋陈仲鱼征君鳣向山阁藏书，大半归马二槎上舍瀛。其《吟香仙馆书目》，多世所未见之本，有宋本《汉书》、《晋书》，因以汉晋名其斋.《晋书》为天籁阁故物，有王弇州手钞补阙之卷，真书林瓌宝也。

　　甘梦六藏书于津逮楼甘福，字德基，号梦六，江宁人。生平嗜学慕古，蓄书极富，至今谈收藏者，犹称甘氏津逮楼。盖继其尊人遴士之志，而累有增益，故能有十余万卷之多。

　　章益斋钞书章益斋年逾古稀，钞书不辍.尝钞《乐书》全部，影宋精绝，凡一千二百余叶.以旧藏为宋本，更假东津亭马氏所藏宋本校正，阅两年而成。其中图谱，多其长子妇所绘，钱九山文学善扬之女也。自陆瓠尊下世，劬书者，以益斋为鲁灵光矣。

　　胡&#62694；&#63139；遂江藏书于小重山馆《毛诗要义》有钱梦庐跋云：「魏鹤山《九经要义》，《四库全书》载《周易》、《仪礼》尚是全帙，《尚书》、《春秋》皆非完本。阮文达得《尚书》三卷，即《四库》所阙之卷。又《礼记》三十一卷，首阙《曲礼》上下二卷。其余四经，竟无从咨访矣。康熙壬辰仲春，&#62694；&#63139；遂江壻不惜重值，购得宋椠《毛诗要义》，首尾完整，触手如新，为曹楝亭旧藏，真希世之秘笈也。」&#62694；&#63139；遂江，为胡惠墉，平湖人，道光时藏书家，其藏书之室曰小重山馆.赵文恪论宋板书武陵赵文恪公慎畛精鉴别，其论宋板书也，尝曰：「凡宋板书，鱼尾下不刊印书名，间有之，非篇篇有也，有之亦非真书，但行书耳。编流水页数在鱼尾上下不一，或有编行书流水页数于页末界画外者。古装潢书籍，用长编，非如今之折迭.又上下界画，仅一线墨，无二线墨。各行字数亦参差不齐.」

　　仙居杨氏藏思宗实录道光末，仙居杨氏藏《明思宗实录》七十六轴，修录者为倪元璐。其录皆以青布写之，坚厚光洁，炫耀人目。每轴长二丈五尺，写三千字，两端裱以锦，如卷子然。或谓思宗密诏，皆以青布书之，上钤朱砂御玺，乃命近侍至台阁，经诸相跪读，然后别以青布一轴誊正，藏之谨身殿后，谓虽年湮代久，亦不易坏。洎倪赐缳，此举遂罢，仍以佳纸写之。

　　计二田藏书于泽存楼秀水计二田以所受于其父慕云之藏书，筑泽存楼以庋之，缩衣节食，引而弗替。凡得自书贾、书船以及鲍渌饮家所借钞者，总经史子集，为卷六万二千有奇。张鉴尝曰：「余自束发至南北，舟车所接，皆藉书卷为淹滞。而旋聚旋散，不胜飘风好鸟之叹.就所见瓶花斋书之散，眠琴山馆得其《苕溪集》，德清许周生得其《隶释》、《隶续》，皆旧钞本。小山堂书之散，于友人处见蜀石经《毛诗》残帙，急劝鬻之，为黄荛圃所夺.天籁阁书之散，则字画多于卷籍，《神仙起居注》其一也。曝书亭书之散，于吴门书肆买得《北盟会编》，前有「竹垞著录之一」之印。」二田，名光炘，字曦伯。

　　刘燕庭购汇集宋本钱警石少时阅《读书敏求记》，心羡百衲《史记》，恨不得见。道光戊申初夏，诸城刘燕庭方伯喜海言于庙市，购汇集宋本，每卷多有季沧苇名字印，当效钱遵王为之者。一南渡以前本，但有集解，一本兼有索隐，「恒」字「慎」字缺笔，当是南宋本。一本卷尾有「建安蔡梦弼傅卿谨案，京蜀诸本校理寘梓于东塾」二十字。燕庭，为文正公统勋曾孙，文清公墉孙.官浙藩时，以风雅好古，为某中丞劾罢.邵蕙西藏书仁和邵蕙西，名懿辰。初以中书直军机处，至刑部员外郎。居京师时，藏书甚富，案头置《四库全书简明目录》一部，所见宋、元旧刻本、钞本，辄手记于各书之下，以备校勘。且时偕梅伯言过厂肆买书。

　　叶润臣有十万卷汉阳叶润臣侍读名澧官京师时，居虎坊桥西纪文达故宅，因着《桥西杂记》。守其父东乡封翁志诜之遗书，有十万卷。尝语邵蕙西曰：「彭文勤公尝诋《读书敏求记》染骨董家气，我辈读书，当用力于其大者，未可蹈此弊也。后阅钱警石《暴书杂记》，引郑康成《戒子书》「吾家旧贫，不为父母昆弟所容」。康成大儒，不应出此语.考元刻《后汉书》康成本传，无「不」字，与唐史承节所撰《郑公碑》合，今本乃传刻之误.此校书之有功于先贤者，始悔前言之陋也。」其家藏印，曰「叶志诜及见记」，又「叶名琛、名澧兄弟同鉴定」二印。

　　韩泰华藏书于玉雨堂韩泰华，仁和人。尝官潼关道，晚年侨居江宁，筑玉雨堂以藏书，有元人集百余种，皆传钞精本，或《四库》所无而元刊仅存者。尝欲集元选以十家作一集，道光庚戌，首集成，即毁于兵。其所著《无事为福斋随笔》云：「《金石录》，明以来多传钞，惟雅雨堂刻之。阮文达有宋椠本十卷，即《读书敏求记》所载者。文达自抚浙至入阁，恒携以自随.一日，书贾来售，惊喜欲狂。余得之，亦刻「金石录十卷人家」小印。」

　　天马山周氏为藏书旧家国初，松江天马山周氏，以藏书闻于海内。乾隆朝，诏搜天下遗书，周献书数十种，皆海宇希见本。朝旨收二三种，赐「藏书旧家」四字额旌之，余书俱发还。然因索费昂，不敢领.其未献者，则筑楼庋之，任人观览.道光时，裔孙某性风雅，好宾客，凡至山阅书者，必款以茗饵.及粤寇至，则尽付一炬，惟存匾额而已。

　　沈复粲藏书越中沈复粲隐于贾，博极羣书，收藏甚富。有子名昉，字寄帆。李莼客侍御慈铭有《送寄帆作尉江南》诗云：「尔翁江南沈麟士，穷老钞书八千纸。良田广斥收秘藏，手挈琅嬛付孙子。」

　　刘宽夫藏书于迭书龛刘宽夫，名位坦，大兴人。其子铨福，字子重，亦好古，藏书极富。贵筑黄子寿方伯，其女夫也。何子贞太史尝馆于子寿之子再同太史京邸，见宋刊《婚礼备要》、《月老新书》、《紫云增修校正礼部韵略》，皆宽夫所旧藏。《月老新书》尤为奇秘，子贞因仿吴梅村祭酒体，作长歌一首纪之。再同谓宽夫迭书龛，在城中广济寺，因得河间献王君子馆砖，名其居曰君子馆砖馆，又曰砖祖斋.所居在琉璃厂相近之后孙公园，其门帖云：「君子馆砖馆，孙公园后园.」

　　杨端勤藏书汪阆源观察富藏书，未几而散失。咸丰辛亥、壬子间，往往为聊城杨端勤公以增所得，凡数十万卷，构海源阁藏之，属梅伯言为之记。别辟书室曰宋存，则贮宋代旧籍，而以元本、校本、钞本附焉。盖端勤生平无他嗜，惟专一于书也。其子勰卿太史、孙凤阿舍人皆能守之。

　　道光己酉，端勤购宋本《毛诗》于扬州汪容甫家。辛酉，皖寇犯肥城西境，据其华跗庄陶南山馆者一昼夜，自分珍藏图籍必已尽付劫灰。及寇退，收拾余烬，尚十存五六，而宋元旧椠所焚独多，此本仅存十八至末三卷。然钱遵王有言，此等书不论其全不全，譬诸藏古玩家，收得柴窑残器半片，便奉为天球拱璧，而况镇库典籍乎。

　　金宏文院刻本，未见流传，盖所刻多译本，宜不见存于中原也。《天禄琳琅》金大定己丑南京路都转运使梁公刊《贞观政要》，此本字宗颜体，刻印精良，与宋版之佳者无异。藏书家知崇宋本，而金版多未之及。盖缘流传实勘，耳目罕经耳。端勤曾藏有金版《道德宝章》。

　　朱丁袁三家藏书咸丰时，东南士大夫藏书有名者三人，一仁和朱修伯侍郎学勤，一丰顺丁雨生中丞日昌，一湘潭袁漱六太守芳瑛。朱书多得之于长洲顾氏蓺海楼及仁和劳氏丹铅精舍，丁书多得之于上海郁氏宜稼堂，袁书则得之于兰陵孙氏祠堂者十之三，得之于杭州故家者十之二，得之官编修时者十之四五。其后朱书转归丰润张氏，袁书为其子以折阅售之德化李氏，惟丁有子，能守楹书。其次君叔雅主政惠康尝言，某书为宋刻，某书为元椠，某书为某家所钞，某书为某人所校。盖藏书家后人如叔雅者，良不多觏.其家有《持静斋书目》，湘潭叶奂彬主政德辉又别录其宋、元钞本目刻之。

　　袁漱六藏书于卧雪楼袁漱六藏书极富，其插架在卧雪楼。黄再同曾见其书目为四大册，《汉书》宋、元刊本多至十许部，余可知矣。李木斋随宦湖南，得其书最多。

