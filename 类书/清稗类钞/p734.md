<!-- { "loadSidebar": true } -->
　　闽有番石榴者，状如石榴，而皮软可食，中虽略有类子者，而色白无核。价至贱，一二文即可市斤许，小儿且以之充饥，几乎人人喜食之，谓可辟瘴疠。然初至其地者，触之，即觉有一种恶臭，然久而亦闻其香矣。

　　元度啖栗

　　元度，歙县僧，主江都之福缘庵。其人实为王尊素，少年放浪诗酒，晚依山翁大师于静慧院。侍坐之次，元度逡巡起曰：「弟子茫然，求师开示。」适有以茶果进者，师取一栗啖之。元度捧于手，拱而立，师顾之曰：「子不茫然。」遂有省。

　　湘人食瓜

　　湘人以水寒之故，于食瓜时必加酒于瓜汁中，而弃其渣。

　　闽广滇赣人食苦瓜

　　衡州有苦瓜，即北方之癞葡萄，江南之锦荔枝也。闽、广、滇、赣人皆喜食之，或以烹杂，或以炒肉。味甚苦，食之者恒甘之，然体虚寒者不宜食。

　　迪化人食西瓜

　　迪化之人多食西瓜，冬、春之交且有之。盖其地冱寒而成熟迟，且食之足以解煤毒也。

　　诸襄七争西瓜

　　诸襄七太史锦学问淹贯，而性甚古拙。尝典试福建，巡抚馈正副考官西瓜各五十枚，而赠诸之瓜以误数，少送一枚，大怒，请巡抚面问之。巡抚曰：「此乃误数，当再送。」诸益怒，曰：「我岂争一瓜乎？膰肉不至而孔子行，醴酒不设而穆生去，瓜虽微，亦可见礼意之衰也。」

　　祝明甫啖西瓜

　　嘉兴祝明甫孝廉嚞落拓高简，不事生产。晚年以贫故，游沧洲，主渤海书院讲席。数年归，杜门不出。疾亟，啖西瓜数枚。医家谓不宜食，曰：「我将死，食此以洗肠胃耳。」且命家人用竹叶煎汤浴身。浴竟，卒，时年五十有六。

　　腌瓜

　　腌瓜者，取青瓜坚老而大者，切片，去穰，略用盐出其水，以生姜、陈皮、薄荷、紫苏切作丝，与茴香、砂仁、砂糖拌匀，入瓜肉，用线缚之，浸于酱缸。五六日取出，切碎晒干。

　　酱瓜

　　酱瓜者，将瓜腌后，风干入酱，酱后晒干复酱，则皮薄而皱且脆。

　　醯酱

　　醯、酱二物，为烹调所必需。各省皆醯淡酱浓，独京师以黑醋、白酱油为贵，味特鲜美，真苏东坡所谓「嗜好与俗殊酸咸」者也。

　　辣椒酱

　　南中辣椒有皮无肉，京师所产者肉最厚，外去其皮，内去其子，专以肉捣成酱，而和以饧盐，拌入他肴，其妙独绝。然购之肆中者，制尚不净。

　　茶油

　　茶树，江苏、浙江、安徽、江西多有之，湖南亦有植者。其树栽种，宜于硗瘠少土多石之山，不下肥料，而自易畅茂。其根又能自入石缝，愈久愈固。树长数尺，十年结实。其实类棉花，实外有苞，冬季收摘堆积，干久，则其苞自裂，「或俟干后敲开亦可。」中有小核甚多，可以榨油，即茶油也。其树结实能耐久，树愈老，结实愈多。亦有大年小年之分。惟叶麄，不能作茗饮。制为油，性既和平，味亦较之他种油「如豆油、菜子油、花生油之类。」为独美，肴馔之煎炒者，可作调料。赣、湘二省皆有之。

　　芥辣

　　芥辣者，以二年陈芥子，研细末，水调，入碗，以纸封固，汤沸三五次，泡出黄水，覆冷地上，入淡醋解开，布滤去渣，加细辛二三分，更辣。又法，芥菜子一合，入擂盆研细，用醋一小杯，水和之，再以细绢挤汁，置水缸凉处，临用时加酱油、醋调匀。

　　曾文正嗜辣子粉

　　曾文正督两江时，属吏某颇思揣其食性，藉以博欢，阴赂文正之宰夫。宰夫曰：「应有尽有，勿事穿凿。每肴之登，由予经眼足矣。」俄顷，进官燕一盂，令审视。宰夫出湘竹管向盂乱洒，急诘之，则曰：「辣子粉也，每饭不忘，便可邀奖。」后果如其言。

　　瑶人嗜盐

　　瑶习，向例于每年迎春日，男妇老幼齐至县署，听候派盐，由县署分别大小，给以数大碗或二三碗不等。盖瑶人向不知医，持盐回家，奉如拱璧，遇有疾病，将盐和水冲食即愈，故必于此日向官取盐，官亦以此羁糜之，以免滋生事端。每年需盐三十包，约七千斤。
　　《清稗类钞》 隐逸类  谏诤类  箴规类

　　清稗类钞隐逸类徐俟斋卖画为活徐枋字昭法，别字俟斋，长洲人。父忠节公汧，明崇祯戊辰进士，官少詹事，乞病归.乙亥六月，苏州破，正衣冠投虎邱桥下死。俟斋弱冠举崇祯壬午乡试。忠节将殉国，号泣欲从死，忠节曰：「吾不可以不死，若长为农夫以没世，可也。」自是隐居终其身，与宣城沈寿民、嘉兴巢鸣盛称海内三遗民。书宗孙过庭，画宗巨然，间法倪、黄.自署秦余山人。得其遗墨者，视如拱璧。然贫甚，南岳僧洪储时周之，曰：「此世外清净食也。」尝绝粮数日，黄九烟造访，出手中画扇，使童鬻于市，无售者，则曰：「黄九烟诗画也。」乃得银数钱归.而俟斋及九烟皆怒，以为泄九烟名，趣返其值。豢一驴，甚驯，通人意，日用有所需，则以所作之画卷，置簏于驴背，遣之。驴独行，及城门而止，见者争趋之，曰：「高士驴至矣。」亟取卷，以日用所需物如其指，备而纳诸簏，以为常。康熙甲戌，卒于天平山麓之涧上草堂，时年七十三。

　　方密之不臣不叛方以智字密之，为明末四公子之一，学者私谥曰文忠先生。明崇祯庚辰翰林。甲申，为睿亲王所得，胁之降，不屈，释之。逾年，桂王立于湖南，与瞿式耜并征，将以为东阁大学士，亦不赴。旋遁为僧，隐居桐城之浮山，自号浮山愚者，又称无可道人。不臣不叛，不降不辱，殆古伯夷、叔齐之流亚欤！密之于书无不读，学兼汉、宋，旁及诸子百家，天算、舆地、方伎、杂艺无不通贯，著书凡百二十种.敬一主人读书医巫闾山敬一主人高塞，太宗七子也，封镇国公，世居盛京。善文翰，诗多清警，隐医巫闾山，读书其间.常熟孙赤崖旸以事戍吉林，主人留之数载，遇赦始归.黄梨洲凭几双肘隐然余姚黄梨洲入国朝而隐，尝坐雪交亭，不知日之晚，倦则出门行塍亩间，已复就坐。如是而日而月而岁，其所凭之几，双肘隐然。庆吊吉凶之礼尽废，一女嫁城中，终岁不与往来，一女三年在越，涕泣求归宁，问之不答。黄尝曰：「自北兵南下，悬书购余者二，应捕者一，守围城者一，以谋反告讦者二三，绝气沙墠者一昼夜，可谓濒于十死者矣。李斯将腰斩，顾谓其中子曰：「吾欲与若复牵黄犬，俱出上蔡东门，逐狡兔，岂可得乎？」陆机临死叹曰：「华亭鹤唳，岂可复闻乎？」吾死而不死，则今日者，是复得牵黄犬出上蔡东门，复闻华亭鹤唳之日也。以李斯、陆机所不能得之日，亦已幸矣。不自爱惜，而费之于庆吊吉凶之间，九原可作，李斯、陆机其不以为吾为怪乎？」

　　余若水不出城南一步余若水，会稽人。明末画江之役，补礼部主事，迁郎中。事去，逃之山中，郡县逼之出见，乃舆疾城南，以死拒。久之，事得解。所居仅草屋三间，不蔽风雨，以鳖甲承漏。聚村童五六人，授以《三字经》。卧榻之下，牛宫鸡桀，无下足处。晨则秉耒出，与老农杂作。同年生王天锡为海防道，欲与话旧，以疾辞.天锡披帷直入，拥衾不起，曰：「不幸有狗马疾，不得与故人为礼.」天锡执手劳苦，出门未数武，则已与其婢担粪灌园矣。天锡遥望见之，叹息去。冬夏一皁帽，虽至昵者，不见其科头.尝慨世路偪仄，遂疑荀卿性恶之说为确，至欲着论以非孟。康熙己酉十月卒，年六十有五，盖二十有四年不出城南一步也。疾革，黄梨洲造其榻前，欲为切脉.笑曰：「某祈死二十年以前，反祈生二十年以后乎？」梨洲泫然而别.顾祖禹不愿列名徐干学修《一统志》，设局于吨山，辟四方知名之士以为辅.无锡顾处士祖禹精地理学，固延之，三聘乃往。书成，将列名以上，处士不可，至欲投死阶石，始已。或谓处士尝游耿精忠幕，干以策，不用，乃去。

　　申凫盟无干世心申凫盟名涵光，明遗民也。自见苏门孙夏峯后，大书于门曰：「真理学从五伦做起，大文章自六经得来。」又题书室曰：「学古之志未衰，每日必拥书早起；干世之心已绝，无夕不饮酒高歌。」

　　张覆舆闭户绝人迹永年张覆舆，明诸生，与申凫盟同学齐名。崇祯甲申后得狂疾，筑土室村外，闭户绝人迹，穴而进食。岁时一出拜母，虽妻子不见也。入夜时有泣声。

　　郭大临窜身黄冠常熟郭孝廉大临，任侠尚气，明亡后，即窜身黄冠，徧走江湖，欲得奇才剑客而友之，卒无所遇。顺治辛丑，余姚黄太冲读书双瀑寺。双瀑在万山中，人迹殆绝，大临忽走访.太冲问何以知之，笑不答。问奚自，曰：「甬上也。」

　　何稚元叔侄同隐何稚元名蔚文，浪穹人。五岁读书，过目不忘，九岁能诗文。有大志。会明亡，屡有所谋，不就，遂与兄星文辈隐遯宁湖。家贫，四壁萧然，咏歌自适，间为词曲书画，以发其怨愤之情。巡抚袁懋功闻其贤，征之。谢曰：「吾家世受明恩，愿以布衣终.」时人称其有陶靖节之遗风.着有《浪楂诗集、文稿》。年七十三岁而卒。从子素珩，字尚白，读书有得，无意进取，与蔚文同隐于宁湖，自号茈碧渔家。 「 浪穹别名茈湖。」 往来乘小舟，以琴樽自随，出入烟波中，其高风亦不减于蔚文也。

　　八大山人以哑字署门八大山人者，即朱耷，明宗室也。为诸生，世居南昌。弱冠明亡，弃家遁奉新山中，祝发为僧，住山二十年。临川令胡亦堂闻其名，延之官舍。居年余，意忽忽不自得，遂发狂疾，忽大笑，忽痛哭竟日。一夕，裂其浮屠服，焚之，还走会城，独身佯狂市肆间.尝戴布帽，曳长领袍，履穿踵决，拂袖蹁跹行，市中儿随观哗笑，人莫识也。犹子某留止其家，久之，疾良已。

　　山人工书法，行楷学大令、鲁公，狂草颇怪伟，亦喜画水墨芭蕉、怪石、、花竹及芦雁、汀凫，翛然无俗韵，人争宝之。饮酒不能尽二升，乃喜饮。贫士或市人屠沽邀之饮，辄往，往饮辄醉，醉后墨渖淋漓，不甚自爱惜。数往城外僧舍，雏僧争嬲之索画，至牵袂捉衿，不拒也。戚友馈遗之，亦不辞.贵显人欲以数金易一石，不可得。或持绫绢至，直受之，举怀素语，谓将以为袜.以故贵显人求书画，乃反从贫士山僧屠沽儿购之。一日，忽大书「哑」字署其门，自是对人不交一言。然善笑，而喜饮益甚。或招之饮，则缩项抚掌，笑声哑哑然。又喜为藏钩拇阵之戏，赌酒胜，则笑哑哑，数负，则拳胜者背，笑愈哑哑不可止。醉则往往泣下。

