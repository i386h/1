<!-- { "loadSidebar": true } -->
　　拙政园拙政园在苏州阊， 齐二门间， 本大宏寺遗址。 明嘉靖中， 御史王献臣始建斯园， 取潘岳「拙者为政」句命名， 文征明为作图记以志其胜， 后其子以樗蒱一掷， 偿里中徐氏。 国初， 归海宁相国陈之遴。 陈宦于京十载未归， 图绘咏歌， 目未睹园中一树一石， 及穷老投荒， 穹庐绝域， 黄榆白艹， 父子茕茕， 而此园已籍没县官， 为驻防将军得矣。 既复吴三桂婿吴人王永康所有， 崇高雕镂， 备极华侈。 滇黔作逆， 永康惧而先死， 康熙戊午， 改为苏松道署。 缺裁， 散为民居， 其梓楠瑊王 勒皆输京师供将作。 陈其年有诗云：「此地多年没县官， 我因官去暂盘桓。 堆来马矢齐妆阁， 学得驴鸣倚昼阑. 」俯仰盛衰， 言之慨然。 之遴方盛时， 曾力荐吴梅村祭酒， 意将虚左以待， 比梅村至京， 之遴已败， 故梅村作《拙政园山茶歌》， 感慨惋惜， 有不能明言之情。 光绪庚子夏， 有往游者， 寻所谓「艳若天孙锦， 頳如姹女砂布」之山茶花， 已不可复得， 惟梅村一诗尚以银杏木镂成悬于水阁间. 园为八旗会馆， 拙政之名亦渐湮没， 且半为比邻张宦所侵占矣。

　　绣谷园苏州阊门内有绣谷园，嘉庆中，为福州叶晓崖河帅所得，后归谢椒石观察，又后归王竹屿都转.此园在国初为蒋氏旧业，偶于土中掘得绣谷二大字分书，遂以名其园，园中亭榭无多，而位置极有法，相传为王石谷所修。康熙己卯，尤西堂、朱竹垞、张匠门、惠天牧、徐征斋、蒋仙根诸名流曾于此作送春会，王石谷、杨子鹤为之图，时沈归愚尚书年纔二十七，居末座。乾隆己卯，又有作后己卯送春会者，则以沈为首座矣。先是，蒋氏将售是宅，犹预未决，卜于乩笔，判一联云：「无可奈何花落去，似曾相识燕归来。」人不解其义.迨归叶氏，而上语应，后叶氏转售与谢氏，谢又转售于王氏，而对语亦应。一宅之迁流，悉有定数，亦奇矣哉。

　　昧莼园昧莼园俗呼张园，在上海公共租界静安寺路，为无锡张叔和别业，后屡易其主。屋不多，惟擅林木之胜，中有广厦，曰安恺地，屋角有楼高出林杪，可望黄浦，又以西望可见龙华塔，故亦名眺华阁.西南有楼，曰海天胜处，中央有池，池有岛，杂莳松竹，苍翠可人，相近有大草地可击球。

　　愚园愚园为上海租界之名园，与静安寺相近。入门过小桥，即见一楼，楼前多乔木，有紫藤一棚，楼后为池，池上有水亭，曰如舫，过此即为敦雅堂，堂后为假山，石笋颇多，山上为花神阁，有闽人辜鸿铭英文诗、德文诗石刻在焉。池之东西南，富有亭榭，楼之西北隅复有小楼，曰飞云，楼西为球场，场之东北隅为弹子房，弹子房东为鹿柴虎栅，西为唐花室。

　　西园西园在上海僻左之处，其地为西门外斜桥东，门临河，渡板桥即为园门.西向有长廊一曲，可临流凭眺，循廊而出，则见有二小阜，一阜多杂花，一阜有亭。再进为草厅，有「消遥游」一扁额，西为芙蓉池馆，其前有池，池之东北，茅亭各一，出茅亭，有草地一区，其北有高楼，楼之最上层为平台，可远眺。

　　徐园徐园者，海宁徐棣山所建，名双清别墅，向在上海公共租界老闸桥北唐家衖，后移康脑脱路五号，其式如初，惟较大耳。入门有广庭，种竹数百竿，左有屋三楹，曰东墅，为赌棋处，右为兰言室。穿竹径，出山洞，有广厦曰鸿印轩，再北为楼，轩之西有池，过小桥，有屋临水，状如舟，曰烟波画船，其邻有亭曰鉴亭。亭之西北隅，累石为假山，山上张风车，风来车动，吸水机则吸水上升，复注入池中之喷水机，由此机喷出。高可丈许.扆虹园扆虹园以地为上海公共租界之虹口，故名，即靶子路也，俗呼赵家花园，为粤人赵某所筑.颇似西式园林，达官贵人恒假座以宴客，陈设器物亦舶来品为多。

　　东园西园上海城中邑庙有东西二园，东园即内园，以假山名，有老栝一株，为明时物，俗称白皮松；西园为明潘允庵豫园旧址，有香雪堂、三穗堂、萃秀堂、点春堂诸胜。三穗堂后有假山，香雪堂毁于粤寇，堂前玉华石犹存，此即宋宣和漏网之玉玲珑也。园中商店林立，多江湖卖技者，午后游人如织，已成一大市矣。

　　大虹园之塔高宗巡幸至扬州，时江某为盐商纲总，承办一切供应。某日，高宗幸大虹园，至一处，顾左右曰：「此处颇似南海之琼岛春阴，惜无塔耳。」江闻之，亟以万金贿近侍，图塔状。既得图，乃鸠工庀材，一夜而成。次日，高宗又幸园，见塔巍然，大异之，以为伪也。即之，果砖石所成，询知其故，叹曰：「盐商之财力伟哉！」

　　絜园絜园为邵阳魏默深名源别业，在扬州钞关门内仓巷，有古微堂、秋实轩、古藤书屋诸胜，粤寇乱后，惟存大门外之影壁矣。

　　平地起楼台桐城张暎沙， 名若瀛， 归田后， 于西郭外创一园， 名逸园， 欲速成， 然烛施工， 楼台墙屋草草而已。 有言其不坚者， 答曰：「我之年几许矣！ 此足娱我， 遑问我后耶。 」园额跋云：「平地起楼台， 楼台起平地。 平地兮楼台， 楼台兮平地。 」此四语极饶意味， 足以发人猛省。 张喜作诗， 不甚求工， 谐谑语颇多趣致。

　　李园桂林李园，在城西北角，距容门最近，为一时胜地，以江西李翁亶诚之重望著名也。翁只身赴粤，起盐筴致富，宗亲几徧天下，为阮文达公刊经解者，其子也，后又有阁学宗瀚、大理联琇继之，蔚为儒宗。园宅甚多，率皆易主，其城西一宅，厅事前有湖石象韦字，意致宛然，有以韦斋为号者，颇着诗名于嘉道间.土人云：「李翁乐善好施，省垣善举多翁助成，垂利至今。」初有入籍桂林之议，士论亦协，适其壻高平祁氏巡抚是邦，以祝寿演剧，禁止游人滋生事端，旧家子弟有受扑责之辱者，乃公议禁李着籍焉。李园遗址，荒落莫稽，陂水可数十亩，闻其四至，占城中十分之三。盛时船艇游泳，极似江南，亭沼花木，备极清华，四方文学之士过从宴乐，不减淮浙盐商诸家。

　　海山仙馆潘园，一名海山仙馆，在广东省城西关外宝珠炮台西南隅，为盐商潘德畬字海珊之别墅，颇具邱壑。至其裔仕成，奢汰愈甚，同治季年亏公帑三百万，没产入官，是园遂由南海县收管。园价昂，一时不能售，乃用开彩法售之，券共三万条，每条银币三角，既开彩，为香山一蒙师某所得。某骤得巨产，恣意嫖赌，全园不能即鬻，则零碎拆售，先售陈设古玩器物，次售假山石，次拆门窗，次锯树，未一二年，则全园已犂为田，惟颓垣败瓦，犹约略可数，得彩者已潦倒死矣。又潘尚有《佩文韵府》板，则抵与山西某票号。

　　避暑山庄之真假山人家庭院中以石累迭如山者，曰假山，避暑山庄则就真山为之，亦在庭院中，谓之真假山。

　　张涟工垒石张涟，字南垣，华亭人，徙嘉兴，又为嘉兴人。少学，好写人像，兼通山水，遂以其意垒石，甚工，他人为之莫能及也。百余年来，为此技者，类学崭岩嵌特，好事之家罗取一二异石，标之曰峯，皆从他邑辇至，决城闉，坏道路，人牛喘汗，仅而得至，络以巨絙，锢以铁汁，刑牲下拜，劖颜刻字，钩填空青，穹窿岩岩，若在乔岳，其难也如此。而其旁又架危梁，梯鸟道，游之者钩巾棘履，拾级数折，伛偻入深洞，扪壁投罅，瞪盻骇栗。南垣过而笑曰：「是岂知为山者耶！今夫羣峯造天，深岩蔽日，此盖造物之所为，非人力可得而致也。况其地辄跨数百里，而吾以盈丈之趾，五尺之沟，尤而效之，何异市人抟土以欺儿童哉！惟夫平冈小坂，陵阜陂池，版筑之功，可计日以就。然后错之以石，碁置其间，缭以短垣，翳以密筱，若似乎奇峯绝峷累累乎墙外，而人或见之也。其石脉之所奔注，伏而起，突而怒，为狮蹲，为兽攫，口鼻含呀，牙错距跃，决林莽犯轩楹而不去，若似乎处大山之麓，截溪断谷，私此数石者，为吾有也。方塘石洫，易以曲岸回沙，邃阖雕楹，改为青扉白屋，树取其不凋者，松杉桧栝，杂植成林，石取其易致者，太湖尧峯，随宜布置，有林泉之美，无登顿之劳，不亦可乎！」南垣游于江南诸郡者五十余年，自华亭、嘉兴外，于江宁，于金山，于常熟，于太仓，所过必数月。其所为园，则李工部之横云、虞观察之预园、王奉常之乐郊、钱宗伯之拂水、吴吏部之竹亭为最着。经营粉本，高下浓淡，早有成法。初立土山，树木未添，岩壑已具，随皴随改，烟云渲染，补入无痕，即一花一竹，疏密欹斜，妙得俯仰。山未成先思着屋，屋未就，又思其中之所施设，牕棂几榻，不事雕饰，雅合自然，为此技既久，士石草树咸能识其性情，每创手之日，乱石林立，或卧或倚，张踌躇四顾，正势侧峯，横支竖理，皆默识在心，借成众手。恒高坐一椅，与客谈笑，呼役夫曰：「某树下某石可置某处。」目不转视，手不再指，若金在冶，不假斧凿，甚至施竿结顶，悬而下缒，尺寸不爽，观者以此咸服其能。有四子，能传其业.清稗类钞    徐珂 编  目录
　　清稗类钞  徐珂 编  战事类

　　清稗类钞战事类太祖败叶赫哈达太祖击败叶赫、哈达等于古哷山一役，时九部合兵，分三路来侵，乃遣武理堪往侦，由东路行百里许，度岭，见敌兵。太祖闻叶赫兵来时已夜半，恐昏夜出军致惊国人，传语诸将，旦日启行，遂就寝甚酣。妃富察氏呼上觉，谓曰：「九国兵来攻，何反酣寝，岂方寸乱耶？抑惧之耶？」太祖曰：「我果惧，安能酣寝？吾若负彼，天必厌之，安得不惧？今我顺天命，安疆土，彼不我悦，纠九国之兵以戕害无辜，天必不佑也！」安寝如故。次日，祝告堂子以行，果获大捷，斩级四千，获马三千匹，铠甲千副。

　　太祖攻翁鄂洛中矢太祖尝攻翁鄂洛，其臣有鄂尔果尼、洛科者，从火中突出，射太祖，中之。一矢贯冑，一矢穿锁子甲护项，拔之，镞卷如钩，血肉并落。已而破其城，获此两人，咸不杀而官之，用以劝为人臣之为其主者。

　　何温顺助太祖败明师国初，满洲军尚寡，时董鄂温顺公何和理为珲春部长，兵马精壮，雄长一方。太祖欲藉其军力，延置兴京，款以宾礼，以公主妻之，乃率兵马五万余归降。萨尔浒之役，卒败明师者，皆何力也。其前妻闻其尚主，怒，扫境出，与战。太祖面谕之，然后罢兵降。后袭世爵者，皆公主所出，其前妻所生，不许列名，满语呼为额赫妈妈，讥其鲜德让风也。

