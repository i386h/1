<!-- { "loadSidebar": true } -->
　　洋钱非我国物钱某某以理学名，或加以守旧鬼之徽号，必哓哓争辨。其一切应用品物，概无冠以洋字者，如洋布、洋油、洋缎之类，钱视之，秽物也。有留学生某投刺请谒，以其名片乃洋式，恶之，辞不见。翌日，某赠以洋装《五经汇解》一册，大怒，掷池中。某曰：「此圣贤经义也，先生何忍污蔑乃尔？」钱曰：「洋书中，决无圣贤经义也。」某颔之。未几，值其诞辰，某乃持墨西哥银币一元往为寿，钱喜甚，亟纳之袖。某大呼曰：「适间菲仪，为洋人之银币，即俗所谓洋钱者是也，非我国物。」钱有恧色，嗫嚅道谢而已。

　　先生头脑大冬烘光绪中叶，学校渐兴，而未经改良之私塾，尚所在皆有。有为诗以嘲之者，诗云：「摆来桌椅纵横乱，七八儿童上学堂。一块红毡铺地上，拜完老孔拜天王。 「 俗呼童生为童天王，私塾师以童生为多。」 先生头脑是冬，架子居然像不同。坐在一张高椅里，戒方一响逞威风.吓得儿童魂也消，宛如老鼠见狸猫。抬头怕看先生面，天地君亲着力号。温完《大学》读《中庸》，功课偏无半刻松。还有一椿背书弗出跪灯笼.只许自家随意乐，学生嬉笑便含嗔。身边常带潮烟管，掮起来时乱打人。」

　　置天下人于何地光绪时，长沙孔某某举于乡.是科第三艺题为「而尽力乎沟洫」。文分三大段，段末结语为「其将置我于何地，其将置众人于何地，其将置天下人于何地」等句，人多笑之。翌年计偕，濒行之前一日，其友某为之祖饯.主人延孔首座，而逊避第二席。一客推之起曰：「足下坐此，其将置我于何地耶？」乃依次递让，至第三第四，诸客同声曰：「其将置众人于何地耶？」急趋未座，众复哗然曰：「其将置天下人于何地耶？」相与鼓掌大噱。孔乃还坐己位，卒局蹐不安，坐未终席而去。

　　陶者何人铸者何人长沙城中有某巨公者，掌教岳麓书院，岁惟巡抚送学时随之入院而已。有院生孔复生者，宪教第三子也。一日，揭帖于讲堂，有「古人师弟之间，情谊最亲密，故师生有同游者，有同寝者。今院长不住院，则诸生陶者何人，铸者何人，我等学业必致荒废」等语.末言将联合全体请求院长住院，若院长不允，则当禀请中丞椷请院长住院云云。帖后署名「有心人」。

　　有鼻之人奚罪焉江左有曾为侍御者某，好吟咏，偶至京师南河泡，题诗于壁。明日，临桂王幼霞侍御鹏运亦往游，见之大笑，乃故作俳体诗，次原韵以讥之，中有二句云：「拖泥带水荷花塘，中间坐个老爷王。」诗为某所闻，大怒，摭王琐事劾之，折有二句云：「王鹏运性情既甚乖异，面目亦复不全。」盖王少年治游，曾患梅毒，鼻因以毁也。某且语人曰：「老爷王无鼻。」

　　逾年，举行京察，有部曹某与王同姓名，已列一等，有外简道府之望矣。主计典者曾微闻某折有面目不全语，意谓此人体既残，恐不足胜方面之任，乃于其姓作一符号以识之。及引见，遂未记名，彼盖误认部曹为侍御也。或作文虎以谑之云：「王鹏运京察一等不记名」，射《四书》一句，则「有鼻之人奚罪焉」七字也。

　　德来德来光绪中，某省巡抚德某以事为某御史所劾去职，继之者为德某，亦为众所怨。赣人因书揭帖，伺人弗察，粘于继任所乘肩舆中，云：「德去德来皆是德，财多财少总贪财。」德见之大怒，责舆夫弗慎，笞之见血，不能举步。后又有人作一联粘于舆中，云：「德去德来，无人见得。轿前轿后，有足皆蹻.」赣人读蹻若跷，与轿字叶音也。

　　诚心诚意看戏德某酷嗜声剧，优伶之负盛名者，虽远道如京师，如天津，如上海，必罗致之，节辕除忌辰外，无日不笙歌沸天也。新建令汪以诚有能吏名，专为抚辕主办剧政，即俗所谓戏提调也，邑署事无大小，悉付他员代之。是时赣人为制一联曰：「以酒为缘，以色为缘，十二时买笑追欢，永夕永朝酣大梦；诚心看戏，诚意听戏，四九旦登场夺锦，双麟双凤共销魂」。额曰「汪洋欲海。」四九旦、双麟、双凤，皆伶名也。

　　毋宁为完全之伶人伶界中有平等思想者，德珺如一人而已。珺如为相国穆彰阿孙，以荫生内用，尝官某部主事，而其父与程长庚交甚挚。珺如既长，好与伶人游，唱青衫，歌反二簧，喉舌间，似奏笙簧细乐。及父卒，益放浪形骸，以客串为乐，遗产殆尽，各园主以其声调久足以左右座客也，遂劝之搭班，于为伶人矣。有叔曰萨廉，字检斋，官至侍郎，止之曰：「优伶，贱业也。吾家何堪为此」？珺如曰：「吾日用至奢，叔能我助乎？倘能助我，将改业，如其未也，请许我自。优亦营业之一，亦何尝辱及先人哉？叔必令余弃优而仕，试问今日之官之心理之才识，超出伶人之上者能有几人？与其为龌龊之官吏，毋宁为完全之伶人，贵贱非所计也。」萨无以难之，及曰：「即为伶人，亦不宜唱包头.」珺如曰：「改唱小生，何如？」明日，即唱《黄鹤楼》，儒将风流，宛然公瑾，喜怒哀乐，描摩尽致。次日，演《夺小沛》，羽翎一发，直贯戟心，尤为他人所不及。由是珺如之名，噪于京师，惟不供奉内廷，惧以门第获谴也。

　　嘲科场联有作联以嘲科场者。光绪朝某科，浙江正主考为殷如璋，副主考为周锡恩，联云：「殷礼不足征，业已如瞶如聋，那有文章操玉尺；周人有言曰，难得恩科恩榜，全凭交易度金针。」某科，广东正主考为刘福姚，副主考为萨廉，监临为巡抚许振袆、总督谭锺麟，联云：「公刘好货，菩萨低眉；少许胜人，空谭无补.」某科，浙江正主考为李文田，字仲约，副主考为陈鼎，字伯商，联云：「旧有文名，李仲约无非约略；新开鼎记， 「 杭城钱庄名。」 陈伯商大可商量。」某科，浙江正主考为乌拉喜崇阿，副主考为恽毓鼎，联云：「鸟不如人，只少胸中一点墨；军无鬬志，都因偏了半边心。」某科，某省正主考许某，文理不通，每中一卷，副主考必龂龂与争，忿甚，因撰联纪之曰：「天之将丧斯文也，吾其能与许争乎？」某科，某省两主考不重文字，填榜日，遇有缺额，于几上落卷中，随意抽取，联云：「尔多士论运不论文，碰；咱老子用手不用眼，抽。」光绪辛卯，浙闱主试为李端遇、费念慈，时有联云：「木子公木不可言，偏于两浙有缘，无端遇合；弗贝兄弗为已甚，但有千金相赠，举念慈祥。」

　　要之，科场人多额少，自必有榜发见遗之士子，好事者肆口雌黄，亦聊以泄愤耳，不识文字及有心作弊者，固亦千百中不得一二也。

　　某科会试总裁为常熟翁同龢，第三场策题，史学舆地率多舛乱，好事者就其谬误撰联云：「司徒托体姜嫄，可怜简狄凄凉，当日虚征玄鸟瑞；拓拔建都统万，为问平城寥廓，何年改作赫连王。」额曰「人地生疏」。某科会元某刘覆试时，居煞尾，总裁为满洲某相国及孙毓汶、祁世长两尚书。孙，山东人；祁，山西人。或戏赠以一联云：「万金能卖会元，是传闻也，顾何以忽而榜首，忽而榜尾；八旗不识文字，亦常事耳，而况又力加以老东，加以老西。」是亦言过其实也。

　　都人读亳为毫光绪辛卯，皖省藩司某署皖抚，亳州牧某往见。延入，坐定，问曰：「亳州去省城若干里？」某答曰：「卑职任亳州，非毫州。」某讶曰：「亳州之亳，都人皆读作毫，君乃读作卜，岂不相差太远乎？」未几而御史劾以目不识丁，去职。时合肥蒯光典在金陵，对人呼冤不置，谓：「尝往谒，闻其对仆人云：「速请朋大人。」然则蒯字虽不识，尚明明识得朋字也，且又识毫字，劾以目不识丁，不亦冤乎！」

　　半聋不聋都门有炳半聋者，旗人，觉罗也，工篆刻，不轻为人作。半聋不聋，意谓时人之言，太半不堪入耳，故以半聋自号。

　　归来犹带粉花香光绪时，有王某者官部曹，充军机章京，居正阳门外。某夜入直，忘挂珠，方驱车入城而门已闭，忽觉之，因乞借于东城汪某。汪以王躯短，检其妇所带者假之。王致谢时戏吟曰：「百八牟尼珠一串，归来犹带粉花香。」汪即变色而入。王出，则汪已候门外，持刀相扑，王亟促御者疾驰，汪以刀斫车轮而返。明晨，仍持刀觅王，王遂乞休沐。久之，始悟所吟为乾隆时讥某相干女诗，即汪之曾祖母也。

　　中日战事讽联光绪甲午中日一役，有人以其事为对联曰：「王文韶王文锦天津办防务，李鸿章李鸿藻地狱打官司。」又曰：「弃丰台翁孙双割地，使日本父子两全权。」又曰：「卫达三衔冤呼菜市，刘坤一拚命出榆关.」「旅顺口已归日本，颐和园又搭天棚。 「 指将演剧也。」 」

　　访鹤吹牛翁叔平相国同龢喜豢鹤？光绪甲午，其园中所豢之鹤有飞去不返者，乃自书赏格并「访鹤」二字榜于京师正阳门瓮城中。慕其书者见之，辄揭之去，三易而三揭。时吴清卿中丞大澄方以湘抚督师，御日人而无功，或撰联语以纪之云：「翁同龢三次访鹤，吴大澄一味吹牛。」实亦言之过甚也。

　　深于黄老光绪甲午之役，口天大澄督师赴敌，及启程，沿途以镌工自随，以手自摹仿夏商彛卣文字，铭其枪干，斑驳几徧。一夕，师次北道某寺，寺僧来谒，见其轻裘缓带，取所铭枪，次第摩挱，状极暇豫。僧退而轻之，语其徒曰：「朝廷真欲以儒将致敌果耶？」未几率师归，仍宿寺中，僧复谒之。出语人曰：「贵人作止，洵不可以仓卒测哉。」或叩其胡以前后易评，僧曰：「兵凶战危，临事无惧，故轻之。既败矣；暇豫犹昔，襟怀澹定，非深于黄老者，其孰能之？」

　　百人有五十袴光绪甲午，陈湜领兵出山海关，时后路粮台委员为某同知，年家子也，贪甚，采购棉衣报销一万件，其实十之四五而已。陈军书旁午，无暇兼顾。一日，宋庆来，谭次，宋故作诙谐语曰：「闻贵营一百人，仅得袴五十袭，其半晨即起，其半尚睡以候袴，有诸？」陈大骇，按得其事，密令人授意使去。明日，移疾归.王壬秋游仙诗王禾秋所著《湘绮楼集》有游仙诗四首，皆刺光绪朝负有时望之京外诸要人而作者也。其一诗则云：「湘瑟清秋更懒弹，祇言骑虎胜骖鸾. 「 谓余虎恩。」 东华旧史犹簪笔， 「 谓王子畬。」 南岳真妃肯降坛。 「 谓魏光斋.」 叔夜只凭金换骨，陈平何用玉为冠。 「 各有所指，皆当时从军者。」 淮王自许能娇贵，却被人呼作从官。 「 指李鸿章请任精台事。」 」

