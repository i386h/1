<!-- { "loadSidebar": true } -->
　　领侍卫内大臣国初八旗诸将士，镶黄、正黄、正白三旗为皇上自将，选其子弟曰侍卫.日侍禁廷左右供趋走者曰御前侍卫，稍次曰干清门侍卫，值宿宫门者统曰三旗侍卫.设领侍卫内大臣六员，内大臣六员，散秩大臣无定员，俱以世荫公侯勋旧大臣并王公子弟充之。其班列尚书下，侍卫跻三阶，选其才俊者充随印协理事务。班领十二员， 「 每旗四人。」 掌文书政令诸事。凡六班，分奇偶以为离合，十二日为一转.每班，先于圆明园直宿四日，入禁中直宿二日，余六日为休沐之暇，更番轮直，行幸驻跸宿卫，一如禁中制。扈从，则后扈二人，于御前大臣中简之，前引十人，于内大臣、散秩大臣及御前侍卫中简之。郊庙诸大祭祀，升殿庆贺，及巡幸殿跸，回銮日引导，常日驾出，则以侍卫二十员充前导。豹尾班侍卫队，选功臣后裔十人，日派二十人直后左门.乘舆出入，以十人执豹尾枪，十人佩仪刀，侍于干清门阶下左右。驾出，侍卫殿于后，以领侍卫内大臣一人领之。巡幸方岳、木兰行围，御前大臣、侍卫暨干清门侍卫，均随从轮直，侍卫以二班或三班随从。日行二十人，前导左右各十人，名曰傍扈。 「 满语曰费延吉。」 豹尾枪殿如常制。次二班侍卫列队后行，或内大臣散秩大臣一人，侍卫什长二人，率黄龙大纛行，其余仍分令稽察踰越喧哗者驻跸行营，以内大臣一人、散秩大臣二人入直，分宿御营两厢。御营黄幔城旌门以侍卫二十人四隅分宿，网城门内以侍卫什长三人率亲军校等三十人环拱宿卫.御跸圆明园日，以领侍卫内大臣一人、散秩大臣一人于朝房驻宿，禁城，则命内大臣一员代之。

　　朝会班次，岁于十二月将应入座之一品武大臣、散秩大臣、前锋护军统领暨外省来京之将军都统，开列职名进呈，恭候钦定。散秩大臣世袭者，缺出，移咨该旗，将应袭人员开送引见补授。其兼摄者，为上驷院侍卫，每旗七人，鹰鹞房、鹘房、十五善射、善骑射、善鹄射、善强弓、善扑等处，统于三旗。

　　汉侍卫一甲一名者充头等侍卫，一甲二名三名充二等侍卫，二甲则简选三等侍卫，三甲则简选蓝翎侍卫.杨芳授国什哈宿卫之臣，满人辄除干清门侍卫，其重以贵戚或异材乃擢御前侍卫.汉人辄除大门上侍卫，以领侍卫内大臣辖之，其有材勇，则擢侍干清门，而班之崇极矣。惟嘉庆间杨勤勇公芳，特授国什哈，辖汉国什哈。

　　御前各职御前行走与御前侍卫同官而有别，外藩蒙古王公及贝勒、贝子、八分公则称行走，满洲则称侍卫.侍卫有额缺，行走无额缺也。

　　十五善射国初定制，选王公大臣及满洲武官中之善射者四十五人，善骑射者三十人，善鹄射者二十人，赏戴花翎。至八旗兵丁，则每旗各选善射者十五人，赏六品顶带蓝翎。凡皇上御射，皆侍侧，命射，则随射之，名十五善射。

　　五旗为王府僚属皇帝亲将之镶黄、正黄、正白三旗外，诸王亲将之旗有五：曰正红，曰镶白，曰镶红，曰正蓝，曰镶蓝.其五旗户籍，皆为王公僚属，沿左氏人有十等之制，递为臣仆，升擢皆由王公掌之。承平日久，诸王习于骄汰，多虐其所属，世宗悯之，乃命王府护卫诸官由本王迁擢，其余悉隶有司，岁时庆吊趋谒，仍如制。其后护军营操习，各用王府旗纛，存旧制也。

　　绿营虚衔国初沿明制，绿营总兵官有勋劳者，递加都督佥事、都督同知、右都督、左都督诸名目，盖即明五军府官。其最优者始加将军，如赵良栋勇略将军、潘育龙绥远将军、杨捷昭武将军是也。乾隆癸酉，高宗厌其名近伪，皆裁革，官提督为从一品，不尚虚衔矣。

　　绿营功加旗人从军有功者，视功之优次，与之功牌，分三等级，凯旋日，兵部计叙功，与之世职。绿营则有功加之目，临阵奋勇者，与功加一次，核计功加二十四次，始叙一云骑尉，较之八旗功牌，殊为屈抑，是以世袭者少。高宗特颁恩旨，于阵亡人员一体予以世职，然功加尚未有及者。

　　武职借缺补署咸、同以来，汉族武职以军功保举者至多，粤捻既平，位置不能尽，以一二品武职大员事力作自活者，不可胜计。盖有官无禄，固不仅汉家之薄视边功也。曾文正督两江时，省有缝人某，日以一肩担两筐，担头挂一冠，乃红顶花翎，若求沽者。一日，伺文正出，故招摇过市，冲其前导，从者呵之，文正知其欲有诉也，止从者，与之言，则曾以平粤寇功而累官提督者。文正念名器不可亵，而此辈又不可恝置也，乃谓之曰：「国家不能为君等增官，又不能使君等降品，故除拜有不及，非恩薄也。君以崇阶执贱役，辱国而不足为己荣，自玷焉尔。今为君救困计，请以百金易翎顶，可乎？」某不得已，允之，欷歔取金去。翌日，上奏，遂请为借缺补署例，朝旨可之。故光绪初叶，江南有以提镇而权千把者，盖由此也。

　　特设江北提督光绪乙巳三月，裁撤江淮巡抚，改淮扬镇总兵为江北提督。盖江淮分省，江苏京官争言其治理不便，事下政务处。至是，奏请裁撤江淮巡抚，设江北提督，允之。乃以汴人刘永庆为江北提督，并加侍郎衔，江北文官亦为其属，得辖治之。

　　挂印总兵明以公侯伯都督挂印，充各处总兵官，国朝仍明之旧而损益之。挂印总兵官凡九缺，宣化、大同、延绥、陕安、凉州、宁夏、西宁、肃州、台湾、皖南凡十镇。然有挂印之名，无将军之号也。

　　陈春万意外得总兵咸、同间，湘、淮军兴，削平粤、捻、回诸大乱，所保记名提督近八千人，总兵二万人，副将以下尤不可胜数，提镇欲得实缺，非督抚密保不可。桐城陈春万，农也，多力而有胆。同治初，投身湘军，从战至关陇，亦保至记名提督、巴图鲁、黄马褂矣。左文襄喜其勇，然亦仅派充营官而已。文襄出关，陈营又裁，及文襄班师回，陈往见之，文襄向之贺.陈方惊异，文襄曰：「尔不知耶？尔之印视我印，大且倍也。」陈愈不解。文襄乃命设香案，命陈跪听宣旨，始知已特简肃州镇挂印总兵。挂印总兵者，例得专折奏事，不受总督节制。时廷寄到已数日，正觅其人不得也。时文襄颇疑陈密求李文忠而得之，盖因肃州镇出缺时，例由文襄奏报，即随折保二人以进，而皆未用也。后始知是日军机开单呈请简放时，德宗御笔蘸朱太多，朱点误滴于陈名之上，上曰：「即此可也。」时人谓之曰意外总兵。

　　千把品级顺治辛丑十二月，世祖始命给与千总、把总品级，千总为六品，把总为七品。

　　武官各阶之名称正官本身得授之阶，正从二品以上曰将军，正从四品以上曰都尉，正从五品以上曰骑尉，均为诰授。正从七品以上亦曰骑尉，为敕授。正从九品以上曰校尉，为敕授。正一品曰建威将军，从一品曰振威将军，正二品曰武显将军，从二品曰武功将军，正三品曰武义都尉，从三品曰武翼都尉，正四品曰昭武都尉，从四品曰宣武都尉。正五品曰武德骑尉，从五品曰武德佐骑尉，正六品曰武略骑尉，从六品曰武略佐骑尉，正七品曰武信骑尉，从七品曰武信佐骑尉，正八品曰奋武校尉，从八品曰奋武佐校尉，正九品曰修武校尉，从九品曰修武佐校尉。

　　加级纪录凡京外文武升任之官，前任所得，及恭遇恩诏，京察加级，不准其随带，俱改为纪录一次。议叙加级题明随带者，准其随带，未经题明随带者，不准随带，改为纪录一次。惟军功议叙，加级纪录，不论曾否题明，悉准带于新任。至议叙加级改为纪录之后，又经升任抵销，余剩纪录，若系随带之级所改者，仍准随带，若非随带之级所改，在任时抵销过一次二次三次者，升任概行注销.若在任时所改，纪录并未抵销，祇准将纪录一次带于新任。至特恩赏加之级，及捐纳加级，不准改为纪录四次，此原则也。自捐例广开，皆可输资得之矣。

　　官员呈递履历文武官员参谒上司，例须呈递履历，以本身言，实缺之到任，需次之到省者均然，于上司之初至，亦如之。其所记载，大抵为姓名、省府县、出身、官阶、翎衔及曾任、现任之缺或曾充、现充之差，并加级、纪录等。发端用「今开」二字，结尾用「须至履历者」五字。

　　以文职言，布政司于督抚，即须呈递履历，若武职之非有缺者，虽提镇于督抚，于执掌兵权之文职，受其管辖者，不论其品秩相当与否，皆备履历呈递.西藏设官西藏额设驻藏大臣二员，一正一副，均钦派，镇守边疆，袤延七千余里。每年春秋两操，七月启行，至后藏定日巡阅一次，九月回藏。二大臣轮值，一年报销银二千六百五十两，月费各银二百零六两四钱零。粮务一员，专管支放粮饷，兼钱法事，辖本藏汉民。藏江以东即拉里，粮员月费银一百五十四两五钱，因兼管鼓铸，是以较多，自余五台粮员，月仅支一百十六两。夷情一员，为理藩院司员所派，管蒙古达木及三十九族。蒙古凡有土官缺出，听夷情先行考送驻藏大臣衙门定夺.岁十月，各夷族应上贡马银两俱于夷情衙门完纳.番目，为办事之噶伦卜、噶布伦、管兵之戴琫等，由达赖、班禅选定，咨由驻藏大臣具奏，余由藏中自署。乾隆甲寅乃定官制，自三品至七品，给与顶戴，前藏官出缺，驻藏大臣会同达赖喇嘛选补，后藏官出缺，会同班禅额尔德尼选补，噶伦卜以下番目及管事喇嘛，皆为驻藏大臣属员，于是西藏官制定，而驻藏大臣之权亦愈重矣。

　　噶伦卜者，代达赖喇嘛理事者也。达赖喇嘛恒坐禅入定，事悉委之噶伦卜，或达赖年幼未满十八岁，则噶伦卜代掌宗教政治权，及达赖成年，当喇嘛大臣头领及贵显等前，奉还宗教及政治之玉玺.凡新立噶伦卜，须经噶布伦大臣详议，得布达拉宫神之托宣，乃由驻藏大臣奏准行戴冠礼.噶伦卜所属，有书记官曰茶筛、财务官曰键持者二缺，茶筛管理玉玺.凡加士 「 书记之长.」 所缮文牍，既呈达赖，达赖发交茶筛，即令用玺.苟不协，茶筛得拒却之，仍交加士别拟.噶布伦 「 一作噶隆。」 有四，统理兵马刑名，中一为喇嘛。喇嘛坐首席，为寺院代表。噶布伦为终身之职，虽达赖亦不得左右之。遇出缺时，由噶伦卜选戴琫、仔琫、商卓特巴三人之名送布达拉宫，就神前卜之。其官为三品，衣黄色，甚长，曰沙古希，冠蒙古帽。

　　密琫，掌户口册，戴琫，主兵，皆五品。次曰加琫，次曰甲琫，次曰定琫.仔琫有三，商卓特巴有二，皆四品，总理金银缎疋珍宝内库之出纳及铸币事。遇出缺，以业尔仓巴、协尔帮、大中译等官升补，或以济仲喇嘛升补.商卓特巴本即仓储巴，以诸处皆有之，故特异其名。

