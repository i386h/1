<!-- { "loadSidebar": true } -->
　　盆景苏、扬之艺圃者，取梅、柳、梓、柟、松、柏诸树栽之盆盎间，长者屈之短，大者削之小，或肤寸而结果实，或咫尺而作龙鳞.闲庭小院，高下罗列，衬以碧玉之苔，荫以绿油之幕，能使书斋为园林。此始于唐之平泉、宋之艮岳，盖已古矣，元人所谓些子景者是也。

　　顾铁僧耕于毗陵顾实，字铁僧，武进诸生。光绪中叶，尝客授上海之爱国女学校，学淹博，有文誉于时.足微跛，大布之衣，大帛之冠，四时不易也，而尝自称为识字耕田夫。饮食异常人，珍错满前不下箸，惟以豆佐餐。晨起，必浴于冷水。家有田，其在乡时，尝杂佣保力作，虽担粪戽水之事，亦乐为之。且耕且读，闻陇畔有樵夫之歌声，牧童之笛声，兴到时，辄大声吟诵，与之和答，怡然自得也。

　　陈璞完耕于海门陈朝玉，字璞完，江苏崇明人。壮膂有异力，幼不守绳墨，赘于刘。刘为邑豪族，蓄奴甚多，见陈贫，且日事饮博，咸不礼陈。一日，陈出，奴踞坐不起立，乃返语妇曰：「奴辈轻我，我不可一日居。汝为我妇，能共贫贱，则偕我去。」妇曰：「此吾愿也。虽然，当白于翁媪。」翁固薄陈，许之。媪私以二百金与其妇曰：「壻负气出门耳，其家无寸田尺宅，不久必自还。汝今不能独居此，此金可作缓急助也。」明日，陈偕妇去妇家，尽斥奁具，挟敝衣数袭，负织具与犂锄数事，慷慨上道。妇家之人，下及奴辈，皆匿笑曰：「去必复归，否则寒馁死。」乃陈行数日，赁一椽以居，终日僵卧而已。妇乃出母所贻金，畀陈营生计。陈攫金，即入饮博场，不数日复荡尽.妇逐语陈以母别时所语，陈慨然曰：「吾家固无寸田尺宅，然吾有力，足自给，汝姑待，吾且作富家翁。」

　　时海门之地初出于海，斥卤沮洳，事佃种者稀，陈乃请于某愿为佃。某父子俱孝廉，在乡里以健侠称，待佃甚苛。既许陈以佃，每岁征所入踰常农.陈初亦俯首下之，久乃积不平，与某讼，遂系狱.成其狱者，为某之管租人，盖言于县，以陈逋租不偿，当系狱也。陈是时积赀亦小康，乃密告妇，析产之半，易金送狱中。复置酒，徧饷狱中人云：「吾罪本不应系狱，讼了吾即出，故治具为一日欢。但吾有请于诸君，吾今夜须一还家，期以明晨返。」狱中人素感其惠，竟诺之。陈乃出狱，市刀，夜刺杀管租人，如时果复返狱.其刺杀人时，且大言曰：「吾陈某也。」既而管租人之家以杀人为陈某，控县令。然陈之离狱，县令未之知，又杀人之地，离狱数十里，虽善走者，一日夜不能往还。久之，陈出狱，事稍泄，然囚出狱复杀人，县令亦当获罪，故屡讯陈，无确供，且曰：「吾即自承，恐缕首者不仅我。」县令慑宜言，狱遂寝。陈与某讼事后亦解。陈乃还所居，复造某氏家，乘隙挟某之父，潜登屋山，历诉某虐佃之罪，曰：「杀管租人者，我也，今汝当为之继.」又曰：「吾系狱年余，讼竟如何？」某之家人环请贷其死。陈乃曰：「吾可贷其死，然所佃之田当归我。」某既为陈所挟持，乃呻吟俯语家人曰：「此当如约.」陈遂腾折由屋而下，立文契如法，拱谢而去。某父子虽健侠，慑陈有大力，且曲本在己，故亦不敢再讼陈矣。

　　自是陈治其田，日益辟，夫耕妇馌，恂恂如常人。乡闾贫而无告者咸争归之，在其乡俨若为地主。陈犹未厌，则时时侵据其邻之田。故事，邻田必以石凿字为界，埋土中。陈每于夜中潜易其址，负石却走，至力尽，复埋于土。即邻以争界讼，但验履迹皆倒行，虽讼，亦不得直，邻皆惮之，不敢稍拂其意。陈亦折节，不复作少年跳踉状。所生子，皆聘儒生为之师，故其曾孙硕甫太史奂以明经闻于时.陈肤色黝漆，脐洼若臼，环腰有白文，其圜中规，且有黑痣，累累若联珠。

　　林确斋耕于宁都林时益，字确斋，明宗室，名仪霶，与彭躬庵同里。国初，江淮间数被兵，两人谋卜居。躬庵与魏叔子一见定交，极言金精诸山可为岭北耕种处，乃变姓名，携家往。先是，父统鐼以明崇祯丁丑进士令江夏，卒于官，尝支帑金数万修城，黠吏匿其籍。确斋覼缕追忆，条写而目算之，无纤毫爽，然自是得呕血疾。比迁宁都，已尽破其产，结庐冠石，佣田而耕，非其力不食。子楫孙，门人吴正名、任安世辈皆带经负锄，歌声出金石。冠石宜茶，确斋以意制之，香味拟阳羡，所谓林岕者是也。

　　吴兴钱氏善植菊吴兴钱氏善植花，兼精盆盎小景，一石一树，宛有邱壑佳致，虎邱花园所售皆不及也。每岁莳菊数本，尤得异法。有一本，根株较常菊大数倍，旁枝丛茂，大可百倍，高可一丈许，广可围六人，置之室中，一室为满，其花类世所称金宝相者。开至六七百朵，远望之，仅见花，不见有叶，俨若一大华盖然，诚稀觏也。或喜而谓之曰菊树。

　　力医隐樵于陶江力医隐，名钧，尝官郎中，闽之永稫芹漈人，与叶损轩先后居陶江。幼苦贫，随父至李家山下，拾林中朴樕归，供炊爨。顾有大志，语父曰：「异日若置田于此，至足乐也。」父呵之。时山下之田，皆为陈氏数百年产，旋归于叶，其后二十余年，叶亦中落，遂悉为力氏所有，人皆谓其力田逢年也。

　　台番农事台湾归化既久，有生番，有熟番。熟番颇知以稼穑为重，杜中之地，皆芟刈草莱，加以垦辟.有虑其旱涝者，效汉人筑圳 「 音酬，田畔水沟也。」 之法，自内山开掘，疏引溪流，以资灌溉。片隅寸土，悉成膏腴，所谓开圳也。耕田之事，以女任之。盖番俗以女承家，凡家务悉以女主之，故女倡而男随焉，且有襁褓而负子扶犂者，男则馌饷而已。

　　插秧在三四月。先日，猎生酹酒，祝空中，占鸟音吉，而后插种，亲党饟黍往馌焉。番地土多人少，所种之地一岁一易，故颖栗滋长，薄种广收。其稻七月成熟，集通社，阄定日期，以次轮获。及期，各家皆自蠲牲酒以祭神，遂率男女同往，以手摘取，不用鎌铚。归即相劳以酒，酕醄醺醺，庆丰收焉。

　　台番种芋台湾内山生番不知稼穑，惟于山间石罅刳土种芋。熟则刨地为坑，架柴于下，铺以生芋，上覆土为窍.数日取出，芋半焦熟，以为常食，行则挈以为粮.周竹卿耕于南海南海周竹卿司马炳麟既举于乡，遂纳资为令。光绪中叶，曾宰浙之余姚。少时以家贫力田，带经而锄，吚唔不辍，与耦耕者之田歌相和答。久之，辍耒而叹曰：「大丈夫安能胼手胝足，终日劳苦，而犹不足以养妻孥耶？吾他日果为官者，当致君泽民，加惠于农夫耳。」遂入塾，攻制艺。不数年，秋试果捷。

　　桂人惰于农桑桂人惰于农桑。咸、同间，涂宗瀛任桂抚时，让劝蚕织，以课吏治，黠者乃购买野茧绸献之，得优奖，桂人传为口实。光绪时，倪豹岑中丞文蔚曾议由边关左近先办屯田，以助军储，兼为招抚游匪之计，卒以乏材中止。

　　醴陵农事湖南醴陵农事甚勤，隙地皆垦，无弃壤，田所宜。惟稻有早晚两种，岁两熟，山阿之地以气候寒冷仅一熟。其莳稻也，早不过立夏，晚不过芒种，晚亦两种夹莳.早稻缝中者曰亚禾，别莳，早稻获后者曰翻子。农人终岁勤动，视他邑之岁一熟者尤劳苦。山谷则种藷、芋、豆、粟等杂粮，并植茶、麻以资食用。

　　谷称石称斗，不称亩。有丈种，有时种. 「 时种七八斗即为一石，俗呼喊种.」 价则视田之肥硗及谷之贵贱为低昂，佃亦视种之多寡、田之上下以纳租。

　　湘苗农事湖南之苗人，男女并耕，山多于田，宜谷者少，燔榛芜，垦山坡，种芝麻、粟、米、麦、豆、苞谷、高粱、荞麦杂粮.既种三四年，即弃而别垦，以垦熟者硗瘠故也。弃之数年，地力既复，仍垦之。腰背负笼，出入必具。其笼以竹为之，旁有两绳贯于两肩，秋成以获杂粮，平时以负柴薪。负重致远，则先用背杠。背杠以木板为之，形如半枷，置于项后，着于肩，贯绳以系其首，然后背笼负物，肩与首并用共力。

　　妇亦知饲蚕，惟不知育种.春时俟汉人所育之蚕出，辄结伴负笼以货物易之。育成，上簇成茧，抽丝染色，制为裙被之属，作间道方胜杂文。第不如永顺、保靖峒锦作鹤凤花鸟之更工致也。亦能绩苎织布。其机矮，席地而织，布亦坚厚耐久。

　　耕之外，亦事牧畜，牛、马、犬、羊、豕、鸡、鸭之类最多。所重者牛，恒为人所盗，然不用以耕，惟供口腹、资贸易而已。

　　雅州耕牧雅州以南，居民业农者多，男女均服田力穑，日出而作，日入而息。耕作法类与内地同，惟水田少而山地多。稍有产业者，喜畜马、牛、羊三种，畜养多者则雇牧童，少者则数家共之。每日晨起，牧童以笳角一鸣，各家之马、牛、羊均出，随牧童入山以自牧，及夕则又以笳角一鸣，咸聚一处，随牧童以归.道孚种植川边之道孚童山平原，一望无际.初冬之际，已冰凝雪积，茎草俱无.及夏，虽有种麦种青稞者，而仅十之二三。于是广陌沃土，在内地规为腴田者，居民概以石田弃之。其原因有三：一、地广人稀也。合一家男女十余人，并力以治，已觉有余，而耕难遍。人烟寥落，无人可佣，故与其骛广而荒，不若近求诸己。二、差徭太繁也。抽丁按户，不分男女，日惟运粟输械，以补西北之缺陷。三、三年两种也。间岁耕植，始获收成，非尽人功未施，亦由地力不足也。耕耨之法，不用耰锄，惟以铁器浅挖之，薄耨之后，编竹树条为耒耜，上压以石，用牛二头左右轻拖，使泥稍平，随即播种，浇肥使沃者别绝无闻焉。九月，麦稞登场。

　　植木以松柏占多数。松林口纵横八九十里，有大十余围者，有合抱者，惜转运维艰，不能畅销于内地耳。园蔬亦伙，大葱若水晶，与京郊所产者相伯仲。菌白者最佳，味胜蘑菇，然以出产少，故购食颇难，桑麻尤稀。

　　黔人豢虎耕田黔多山，重峦深谷间时有虎迹.山居之农善捕虎，捕必生致之，以术豢养使之驯，能代耕牛之役。捕时，多设陷阱，诱以饵，使入。既得虎，缚其足而柙之，日按时投以食，食多谷类，稍杂以肉。虎初不欲食，饥甚，始稍稍食之。积数日，如其力已疲，乃以铁锤敲其牙，去之务尽，复剪伐其爪，使平贴如牛蹄。遂缓其缚，而柙则如故。日仍按时给以食，久之渐习，而食有加。察其状，至食尽若有余求，别故弛柙门而纵之。虎既去，不三日，必复来，盖爪牙既去，不能攫获他兽；即攫获，亦不能啖食也。

