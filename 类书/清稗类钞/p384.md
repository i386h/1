<!-- { "loadSidebar": true } -->
　　官之顶戴似蛋京外文武各官，自一品以至未入流，皆有顶戴，其形则同、光间扁而圆，如荸荠，光、宣间尖而圆，如橄榄，盖皆与时变迁也。其最初制定之式，实椭圆，略如蛋。有即以蛋例顶戴者，曰：一二品之顶，以珊瑚为之，红色，如红蛋，俗所谓喜蛋者是也；三品之顶，以蓝宝石或蓝色明玻璃为之，明蓝色，如变蛋 「 即皮蛋。」 中之响蛋， 「 北方谓之松花，即彩蛋也。」 皮透明而微绿也；四品之顶，以青金石氶蓝色涅玻璃为之，暗蓝色，如普通之变蛋，皮深绿也；五品之顶，以水晶及白色明玻璃为之，白色，如蒸熟之鸰蛋，色透明也；六品之顶，以砗磲及白色涅玻璃为之，亦白色，如蒸熟之鹅鸡鸭蛋，色不透明也；七品至未入流之顶，虽曰金，实镀于铜耳，皆黄色，无以譬之，譬之以王巴而蛋已。盖南人王黄同音，以黄假作王也。林重夫曰：「七品以下得此称，冤矣！宜捐纳同知衔者之多也。」

　　官有奴颜奴性《礼记》有「仕于公曰臣，仕于家曰仆」二语.仆，家臣也，与世之所谓奴者本异其解。后世无家臣，而以供使令効奔走之人为仆，义亦自通。盖《太玄经》有「小盛臣臣」一语，注：臣臣，自卑貌，《孟子》有「使己仆仆尔」一语，注：仆仆，烦猥貌。是则观于「臣仆」二字之意义，其污下可知。至仕于公之臣即官也，自廉耻道丧，习于卑鄙，遂无不胁肩谄笑而奴其颜，委曲将顺而奴其性，至是而臣之与仆，固一而二，二而一矣，金奇中有慨于此而言曰：「凡有官癖有官气者，即谓其为有天生之奴颜奴性也，亦无不可。」

　　奴字之义，古时本为罪人之女，从坐而没入官者，谓之奴婢，后则仆隶下人价买而依主人之姓者曰奴。至「奴才」二字之释辞，即奴仆也，亦骂人鄙贱之词.刘渊谓：「成都王颖不用吾言，逆自奔溃，真奴才也。」则晋时已有此语.至国朝入主中原，犹循满洲军旅之俗尚，凡在旗文武官吏及汉人之为提镇者，其于皇帝之章疏奏对，皆自称曰奴才，译音曰阿 「 读如曷字之平声。」 哈，汉人则皆称臣。至晚近而旗人亦改称臣矣，盖亦自知其名不雅驯而讳之也。

　　治国之以共和政体者，曰民国，言人人皆民而平等也。反是者曰帝国，专制政体则尤甚，以一人君临于上，而率土之滨，莫非王臣，则如我国之号称四万万人者，自一人为君外，余三万万九千九百九十九万九千九百九十九人皆为臣。臣即仆也，仆即奴也。然历代皇市郊天所上表文，其署衔之下，犹自称子臣，是即谓四万万人为奴，而创一特别名词，曰奴国，亦无不可。况捐例大开，贩夫走卒，皆有冠带，不几已无一非官乎？

　　官不如丐俗谚有云：「三年讨饭，不愿做官。」此足以表示吾人之野蛮自由思想也。盖世之所谓官者，以仰事俯畜而藉官为业，惟日孜孜，不得稍息，凡以为利也，且闭置署中，深居简出，出必辟人于道，起居动作，皆有人监视之，其束缚亦已甚矣，儗之于丐，实有霄壤之别.盖丐无职业，无家累，日图一饱已。山巅水涯，形骸放浪，得绝对之自由，为舆论清议之所不及，故曰官不如丐也。

　　狗官不仅宋构贯吾国自黄帝宰治以来，至宣统辛亥，易姓二十五， 「 如除曹魏则为二十四姓，南梁、南齐并为一则为二十三姓。」 历年四千六百有八，固犹未脱离宗法社会也。所持为家族主义，故自天子以至于庶人，莫不重视嗣续，此所以有不孝有三无后为之大说.又以后为男系，通国之人，乃皆重男不重女也。于是有男子子之诞生，辄以猫狗等字为咳名，祝其长成之速如猫如狗也。然与古人之所豚儿犬子者，意义大异。豚儿犬子，言其蠢而不慧，谦辞也，譬以猫狗，则祝辞矣。盖惧宗祧断绝，祖宗及己将为若敖之鬼，故冠以发语之阿字而呼之，不曰阿猫即曰阿狗。而上流社会以上之人家，则惟以仕宦为重，必于咳名之下，置一官字，曰某官。惟愿孩儿愚且鲁，无灾无害到公卿，人同此心，心同此理，固不仅宋之苏轼然也。且以簪缨传世堂构承家之希望，尤惧其芝在室而先枯，兰生庭而旱刈也。于是申以多福多寿之祝，欲其耆而艾，万有千岁，亦循普通之俗尚，而呼以猫官笱官矣，盖即大富贵亦寿考之颂辞也。

　　同、光之交，有宋狗官者，山左人，宦裔也。其父母爱之甚，逾冠而授室矣，犹以狗官呼之，盖祝其寿考且贵也。然性顽劣，为低能儿之尤，至舞勺，读《五经》尚未卒业，父使习帖括，冀以科举起家，致身皇路，而拙于作文。将应试，为命名曰构贯，以音近狗官，仍寓颂祷之意也。三应童子试，终不售，年二十三矣，不得已，为入赀，得江苏县令。宣统时，曾一权剧邑，未半载，为部民所控，江督诇其恶，奏参之，奉旨革职。解任日，乡人入城送之，有至其舆前而大声骂之者，曰：「狗官去矣，狗官亦有今日乎？吾辈来送狗官矣。」盖以其名为构贯，以谐语斥之，初不知其原名狗官也。秀水董询五鹾尹曰：「彼固狗官矣，然非构贯之名而得狗官之实者，不亦滔滔皆是乎？」

　　贼官盗官窃钩者诛，「窃国者侯，大盗不操戈矛，此何言乎？殆即言晚近之官也，扶摇直上，致身青云，不数载，捆载而归，盈千累万者，比比然也。然悖而入者，必悖而出，一传而后，未有不终窭且贫者，子孙迫于饥寒而为盗贼者且有之。李柏甫久于仕宦，有鉴于此，尝曰：「民碞可畏，吾不欲吾民之被我以贼官盗官之称也。」

　　官妓之比较官与妓之流品不同，官贵而妓贱，然其揆一也。唐英仲尝以沪妓例京官，颇可发噱。妓有既从良而又下堂，仍隶乐籍者，举目皆非，无所取决，犹京朝之编修、检讨，得简外任，刑名、钱榖，皆非所习，惟旅进旅退而已，一也。名妓居所，岁必数迁，各鸨罗致甚力，有缘此而哄争者，犹能员为疆臣所电调，彼此相夺，二也。妓有逋欠至巨，每遇年节为龟鸨所逼，迫入账房，强令了债者，犹官之新旧交替，交代未清，不能回省，三也，。妓有已嫁复出而仍为妓者，官有被劾褫职而开复者，四也。妓有名震一时，忽籍辞休憩，闭门独居而不嫁人者，犹河工人员遇有大汛，既获抢险保举，旋即请假回省，别图差事，五也。妓有以谄事狎客且及其同游之人者，犹官之以谄事上司且及其家属戚友，六也。妓有本不知名而一旦见赏于客，为之延誉，顿负时望，犹官之骤获于上，得列剡章，七也。妓有适人而夫不堪其扰，听其下堂者，犹御史之求放外任，日劾朝贵，为朝贵所嫉，逐之外出，八也。

　　妇女服饰自同、光以迄宣统，妇女服饰，以上海为最人时，流风所被，几及全国。富贵之家，莫不尤而效之，其人辄顾影自怜，私心窃喜，贫贱者亦步趋恐后，以力不足，自怨自艾而已。抑知沪之时妆，皆创于妓女，殆欲取媚狎客耳。喜者，自喜不得为奴而得似妓也；怨者，自怨不得为妓而并不得似妓也。

　　金奇中尝谓女子有天生之妓性，姚赭生茂才宗舜闻而大愕，诘之曰：「妇女之以贞节烈着闻者，不可胜数，君何作此谰言乎？持论若此，必为女界所呪诅，而将不得善终矣。」奇中曰：「吾第就酷爱时妆者言之耳，非概全体也。即以居沪之妇女言之，洁身自好，淡妆尚朴者，亦颇不乏，君何尤焉。」

　　贪为祸水晚近以来，男子之为官吏者，果处可得多金之地，非有心疾，无不冀获横财，或曰实女子之所害也。盖男子之曾稍读书者，不无天良激发之时，见利而思义，而其妻妾必旦旦而聒之，昔昔 「 夜夜也。」 而聒之，谓不及时攫金，一日挂冠归隐，将何以给朝夕豢子孙乎？而其妻妾之卜吇用，乃突过于夫，且起居衣食之所需，一若非舶来品不可者，挥霍之豪，日甚一日。而其夫乃日以益贪，于是竭泽而渔，良心丧尽，虽至身败名裂而不悔。凡此，皆女子害之女。女为祸水，固不仅汉淖方成之言赵合德矣。余曰，贪为祸水，不独女子为然也。

　　维虺维蛇董询五读《葩经》至「维虺维蛇，女子之祥」而慨然曰：「女性恒毗于阴而多险，俗有最毒妇人心之说，宜其诞生之时，即有此兆也。」其说之是非，固可不论。至于虺蛇之别，盖虺为毒蛇，大者长八九尺，扁头大眼，色如土，见人则昂然逐之，性极毒。至浑言之曰蛇，虽有有毒无毒之二大别，而其有毒者，则别具毒牙二，齿曲如钩，而舌分两歧。

　　女似狐卫鹤亭娶一妾名之曰狐，于潜赵伯英广文逢年，鹤亭之友也，闻而奇之。一日往访，诘其命名之意义，鹤亭曰：「以狐喻妇女，最为适当。盖狐性多疑，渡冰河，且听且渡，妇女固皆善疑也。且其性善媚，亦如狐之为魅，媚悦以惑人。然可名狐者，宁独一吾妾耶！」

　　女魃女祸与男色金奇中与姚宗舜同客沪，一日，宗舜诣奇中，以创设女校事就商之。奇中曰：「沪地利交通，设校便，然独不可以设女校。」宗舜请其说，奇中不答，微笑而已。宗舜出，奇中送之门，适有男女哄于途，众围其旁，声嘈杂，不可闻，遥瞩之，觉此男女者装束皆类学生，揣其年，一及冠，一及笄也。宗舜曳奇中趋而谛听之，则闻男骂女曰：「女，女魃也，女祸也。」奇中乃大笑。少，顷则闻女之骂男也，其言曰：「尔亦男色耳，何自大为！」奇中又大笑，几为之绝缨.宗舜以奇中大笑而质之，奇中曰：「女魃见《北史》，魏之先始均仕于尧，逐女魃于弱水北，人赖其勋，舜命为田祖，是盖以魃喻之也。女祸则见于《唐书》，自高宗至于中宗，再罹女祸，是必深受其害而故有祸水之譬也。若男色二字，则以言男子之以美貌见宠者，《汉书&#8231；董贤传》赞云：「柔曼之倾意，非独女德，盖亦有男色焉。」此非言其为弥子瑕、郑樱桃之俦耶。」奇中言至此，太息不已。宗舜乃大悟而言曰：「吾知之矣，宜君言上海之不可设女校也。」

　　女知势利龙游有章炳文者，家小唐，席遗荫，有负郭之田数十亩，衣租食税，差免于冻馁.尝习帖括，得青一衿，以舅氏唐恭甫之力，为夤缘于某保案，得为江苏候补同知。于是以官自居，出入里闬不步行，必以舆。已而其母以其齿逾冠，欲为之议婚，则曰：「儿今已官矣，王侯将相之女，虽不可得，必于仕宦之家求之。儿为母计，母亦受五品之封，称太宜人，为命妇矣，亦未可妄自菲薄，与田舍妪作姻娅也。」母颔之。于是有以执柯之说进者，皆以时尚未至答之，盖皆非宦裔也。

