<!-- { "loadSidebar": true } -->
　　临桂况夔笙太守周颐官内阁中书时，一日，燕集宣武门外半截胡同江苏会馆，院落修广，见徧地纤草如罽，名铺地锦。时届暮春，着花五色，每色又分浓澹数种，或一花具二色三色，或并二色三色为一色，如茶绿、雪湖之类，殆不下数十色，风偃瀫纹，蹙绣弥望。

　　蛇苺

　　蛇苺为多年生草，田野自生，茎卧地，叶以三小叶合成，互生，有长叶柄。夏初每叶腋间各生一花，色黄，五瓣。实细，色鲜红。花托肥大，状略似覆盆。有毒。

　　牻牛儿苗

　　牻牛儿苗为多年生草，原野自生，山西园圃中尤多。茎细长卧地，叶掌状分裂，柄甚长。夏日开花，五瓣，色白或红紫，略似梅花。花后，结长蒴如鸟喙，熟则五裂。

　　聚藻

　　聚藻为多年生草，一名水蕴，沉生水中，叶轮生，分裂如丝，裂片细长而尖。夏日开小花，色淡红。金鱼好产卵于此藻，故蓄养金鱼之器中多置之。

　　紫萼

　　紫萼为多年生草，野生，高二尺许，叶卵形而大，叶柄甚长，自地下茎丛生。夏月开花，花被六裂，色紫。亦有白花者，谓之白萼花。

　　蘼芜

　　蘼芜为多年生草，野生，茎高尺许，叶为羽状复叶。夏月开小花，五瓣，色白，为复伞形花序，有清香。

　　费菜

　　费菜为多年生草，山地自生，庭院亦栽植之。茎高尺许，叶为倒卵形，略似匙，有锯齿，厚而微黄。夏日开黄色小花，列为伞形花序。

　　珍珠菜

　　珍珠菜为多年生草，产于水边湿地，高三尺许，叶椭圆互生。夏日开白花，为总状花序，至端，花梗渐短，略如尾状。

　　溪荪

　　溪荪为多年生草，山野自生，茎高二尺许，叶为剑状，花梗生于叶丛之中央。初夏开花，色青紫或白，花被下部之内面有网状斑纹。

　　毛毡苔

　　毛毡苔为多年生草，食虫植物也，生于湿地。其叶由根丛生，有多数红色腺毛，小虫触叶，黏而不脱，腺毛中泄液汁以消化之。夏日叶丛中出花茎，长七八寸，开总状小花，花瓣白色，或淡红色。

　　貉藻

　　貉藻为食虫草，生于水田小河之止水中，叶轮生，叶端较阔，状似有铰链形之物附着其上，故能开闭自由，小虫登叶上，则骤闭合而捕食之。夏日叶腋开花，五瓣，淡绿。

　　茅膏菜

　　茅膏菜为食虫草，生于湿地。茎高四五寸，叶略如半月形，有长柄，边缘及面生多数腺毛，其端分泄黏液，小虫触之，则黏而不脱，徐徐消化吸收之。花小，色白，或带红色。

　　芍药

　　芍药为多年生草，高一二尺，叶为复叶，小叶往往为极深之三裂。初夏开花，大而美艳，色有红、白、紫数种。根亦有赤、白二色，供药用。

　　京师芍药

　　京师芍药奇丽，其香较牡丹为蕴籍，花容细腻，则又过之，玉瓣千层，红丝一缕，殊艳绝也。而北人每呼之曰抓破脸。秦大樽官京师时，闻之，辄为绝倒。

　　丰台芍药

　　顺天丰台为养花之地，竹篱茅舍，三三两两，辘轳之声不断。其地本以芍药着，春时车马往来，游人如蚁。园丁贪利，繁苞未放，即剪入担头唤卖，故所见略无红紫，惟余绿叶青枝而已。

　　同治辛未春，王壬秋检讨闿运在京师，与张文襄公之洞访丰台芍药。花农列畦植花，俟开，则尽剪之，予以十金，使留半日于枝以赏之。然无亭馆置酒之处，不足留赏也。

　　昙华

　　昙华为多年生草，植于庭院。茎高四五尺，叶长作卵形，甚尖。夏月开花，色红黄，甚美丽，经月不谢，俗称为美人蕉。

　　优昙钵罗花

　　优昙钵罗花，西域种也，简称之亦曰昙花。世称昙花一现，若以为幻梦之空花耳。不知佛书所言，即座涌莲花之比，事固神奇，树亦实有也。旧传滇南有三树，一在大理府和山之麓，称和山花。大理有四景，上关花，上关风，苍山雪，洱海月。上关，即和山，花，即优昙钵罗也。树高可六七丈，似桂，花白色，十二瓣，闺岁则十三。佛日盛开，异香芬馥。中有一穗如稗，其树不知所始。国初，曾为俗僧所毁坏，风雪月终古不改而花亡矣。一在云南城「即省城也。」土主庙，府志载庙中优昙，一名娑罗树，高二十丈，枝叶丛茂。每岁四月，花开如莲，有十二瓣，开岁则多一瓣。昔蒙氏乐诚魁时，有神僧菩提巴波自天竺至，以所携念珠分其一，手植之。自经兵燹，亦毁坏无迹，惟安宁曹溪寺一树存焉。一在安宁州曹溪寺，安宁州城之北，有汤泉，杨升庵所题天下第一温泉者是也。温泉西岸有寺曰曹溪，寺中昙花一株，扶疏百尺，绿叶似娑罗，有九丝，白花，如莲，分九瓣，香如水沉，有蜜气。其心紫色如球，惟不结实。相传为西域僧念佛珠所种。康熙壬子四月，花盛开，滇臬许鹤沙属州牧试采柔条插之，活一枝。是年冬，鹤沙还云间，遂携以归。其明年，茁芽怒生，干长三尺，喜甚，自为记，载《东还纪程》中。大理本天竺东境，阿育王故封云南，安宁与之接壤，仙树灵根，宜有遗植。吴青坛《岭南杂记》载昙花似百合花而色紫，合二三十朵攒为一朵，香烈异常。吴宝崖《旷园杂志》载武林沉氏园有昙花一株，得自泉州仙游县西山龙华寺僧，根如芋，叶如蒲，高七八尺，花从叶吐，一蓓三十余花，外殷紫，内微红，似辛夷，香极清。二书所言同是一种，则闽、广之所谓昙花者是也。

　　滇之优昙钵罗花，如上所述，固一在大理，一在云南，一在安宁也。而干隆丙辰，长洲朱象贤游滇，所见之三株，则皆在云南，象贤且曰：「抚署之一为最大，高可二丈许，本大可围二尺，苍苔斑驳，枝干夭矫。其外则督署、府署各一，皆不及也。其叶其花，略如玉兰，所异者，大小与香色耳。三四月之交，作花，茂者七八月亦花。花朵大于玉兰，色白而不洁，花英微绿。每朵九瓣，初开三瓣，其余含而不放，次日又吐三瓣，中心尚含，第三日九瓣全舒，则已萎败，不堪着目。香远则清，若采折在手，近鼻嗅之，则浊不可耐，以浓郁太甚也。」其后，象贤游安宁州之碧玉泉，渡螳螂川，而至曹溪寺。寺有护花楼，究其所以，乃知楼以护优昙而构，然楼虽存而花已不可问矣。

　　王文简公士祯《陇蜀余闻》载顺治乙未十一月望夕，郑州兴国寺殿前，忽涌花一枝，似佛手，表里皆竖纹，洁白如雪。次日，又涌一花，色纹如前，略如荷花。二十五日又涌一花，色纹如前，略似牡丹而大。时人不知，以为天花。文简以滇花印之，如荷而白，则正所谓昙花涌现，而似佛手、似牡丹二花，色纹既同，其即为优昙钵罗花之变相，亦可见也。

　　佛种花

　　青海有岛，岛有花，色红如罂粟，叶光厚，如蔷薇。四月花初放，仅六瓣，自此一月增一瓣，至十月，增至十二瓣，不再增，冬月即落，遇闰亦不璔，惟闰惟迟落一月耳，异香芬馥。土人称为佛种，种以此镇海岛，寺院中大率有之。

　　翦春罗

　　翦春罗为多年生草，一名翦红罗，茎、叶皆有毛，茎高二尺许，叶卵圆，端极尖。入夏开花，六瓣，多红色，较石竹稍大，周围缺刻如翦，故名。

　　滴滴金

　　滴滴金为多年生草，一称夏菊，又名旋覆花，《本草》谓之金钱花，茎青而香，叶青而长，尖而无桠，高仅二三尺，花色金黄。苗初生，自陈根出，既则徧地生苗，由花梢头露滴入土，即生新根，故名。

　　石竹

　　石竹为多年生草，多栽植于庭园，茎高尺许，叶细长而尖，对生。花有重瓣、单瓣，色白，亦有深红、淡红者，状颇类瞿麦花，惟花瓣上部分裂甚浅，花下之苞亦较长而尖，故易辨别。俗呼为洛阳花。

　　蘘荷

　　蘘荷为多年生草，山野自生，高二三尺，叶尖长，绝类姜叶。夏月开花，花被大小不整，色淡黄，由地下茎而生。其根可为葅.

　　荷

　　荷为多年生草，一名芙蕖，产于浅水，叶大而圆，柄细长。夏月开花，或红或白。实曰莲，地下茎曰藕，皆可食。

　　钱塘符幼鲁郎中曾尝于草桥观荷，作诗以赏之，诗云：「野水汇溪流，种荷乘水长。绿云布渺弥，遥遥接菰蒋。沤凫宛游戏，拍拍栖沙上。红藕花满奁，香露极遥荡。顾我乐清游，兴至每独往。采莲食莲菂，清味祇心赏。水际骋遐瞩，云烟互莽苍。远树画秋意，风蝉递余响。怀抱一为开，宇宙在俯仰。寄言芦中人，从我曳双桨。」

　　金边荷花

　　庐山有金边荷花，初在山北晋慧远大师之寺中，其后则移植山南矣。

　　红莲作并头花

　　康熙丁丑六月，朱竹垞之舍南池上，红莲作并头花，因赋《绮罗香》词以纪其异，词云：「蕙草连葩，兰英并蒂，惯在贫家盆瓮。谁料今番，双头水芝看涌。交　劝金叵罗深，画轴展玉丫叉重。笑庄窝半亩平池，翻赢三十六陂种。溪亭容我小住，那费桃根桃叶，隔江迎送。临稳风前，一任冷香吹梦。愁遮了叶底难扶，描不到花心齐动。除非唤薛夜来过，绣成针七孔。」又云：「杨柳阴中，菰蒲雨外，一柄犀珠通体。并着花房，宛似仙娥双髻。算只有蜀苣同心，祇认得峄桐连理。又争如水佩风裳，嫣然交影镜香里。约开渚苹汀蓼，恣与纤鳞队队，闹红游戏。第一轻舟，莫放采香人檥.浑不管翠蝶衣翻，生怕是绿云风起。问沙面头白鸳鸯，旧来曾见几。」沈覃九乃为诗以题其后，诗云：「红玉双擎汉卺杯，温风别费翦刀裁。定知茅屋词人在，故向亭阴作意开。朋笺双调绮罗香，比似薲洲？？遂谱强。有约重过听按曲，闹红一舸话斜阳。」

　　淤泥中莲

　　光绪时，无锡徐仲虎观察建寅在山东主机器局，命工人于博山县颜神镇地方掘井，已十丈余，初时为浮土，又掘则黄泥，又掘则黄沙，下则为淤泥。工人于淤泥中得莲子百余粒，形质尚坚。徐闻而往视之，仅余十许粒，携归，取二三枚种盆中。时已盛暑，无几时，忽抽小叶，与平常莲叶无异。时李山农观察为总办，闻之，复取种数枚，亦然。

　　子莲

　　子莲为莲之小者，用莲子所种，叶、茎细小，花如弹丸，离披数瓣，淡不成红。其种法，用头窠鸡卵三枚，穴其顶，每一纳三莲实，封固，杂鸡卵中，令鸡孵之。雏出之日，取莲实涤净，养泥水中，根生寸许细藕，便能作花。

　　金莲花

　　金莲花，草本，蔓生，直隶、山西等省有之，一名金芙蓉，又称旱地莲。茎卧地，出多枝，叶圆，有浅缺刻，似荷叶而小。夏季叶腋开花五瓣，瓣蕚皆深黄，瓣心有红点，色甚艳。至秋，花干而不落。康熙时，圣祖赐以此名，高宗亦有诗咏之。

　　玉蝉

