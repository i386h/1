<!-- { "loadSidebar": true } -->
　　张彦云藏薛镜嘉兴张彦云大令祖廉尝得薛镜于吴市，背錾思娟小印，榜其居曰娟镜楼。薛镜乃湖州薛惠功所铸，惟思娟不可考。归安朱沤尹侍郎祖谋为题一词，调寄《新雁过妆楼》云：「粉蠧金奁，闲情事，绿窗影出娟娟。舞鸾斜倚，亲见小字连环.越缕披香笼袖角，弁峯添黛晕眉弯。惯温存，夜来蒨色，销与华年。春风盈盈满箧，伴上帘绀玉，浅照低鬟。赋情多丽，空怅翠竹寒天。重笼半温绣户，问妆靥何时相向圆？寻芳约，料小菱春影，不隔蓬山。」

　　干嘉两朝赏鉴家重古钱非一时通用者之钱，皆曰古钱.着钱志者，摹其模笵，详其源流，遂为古金之一种，与石刻并称.干、嘉诸儒，以其文字年号足与经史相证，故尤重之。鲍康着《观古间泉说》四种，极精审。刘燕庭方伯喜海、戴文节公熙亦癖嗜之，考核甚精。

　　杭州有钱社干、嘉时，杭州多癖嗜古泉者，创钱社，社友为吴逸庵、马爱林、周养浩、童佛庵、陈秋堂、黄小松、金秬盉、周尔昌、钱同人、倪米楼、瞿木夫、王检叔、翁宜泉、张叔未诸人。数日一集，各出新得，互相投赠。平时则穷街僻衖，循视无遗.马爱林得秦钱马爱林尝得秦钱三品，一曰第一，重四两；二曰第五，重四两；三曰第九，重四两。质体厚重，色亦古润。

　　姜怡亭藏天启通宝钱嘉、道间，马爱林与姜怡亭遇于道，彼此问所得。姜出怀中一唐镜示之，甚精。马徐出一天启通宝钱大如当三者，意若不甚惜。姜请易以镜，马欣然从之。既而知为徐贞一所铸，乃大悔曰：「怡亭绐我。」后马又得一品当二者。

　　姜怡亭酷爱古铁钱姜怡亭酷爱古铁钱，百计求之，遂得百余枚，键之秘箧.一臧获以为奇货可居也，竟负之而趋。怡亭不可谁何，而意常怏怏，盖所秘亦两宋钱耳。


　　孙古云藏中泉小泉、么泉、幼泉、中泉、壮泉，与大泉为新莽货泉六品。嘉、道间，杭州周尔昌曾藏中泉一枚，未几而归方铁珊。周恋之，颜其斋曰古泉小筑，以志不忘。后为吴门孙古云所得，孙亦古泉巨室也。

　　刘燕庭藏南宋铁钱两宋铁钱，昔人未经著录，南宋则尤少。蜀中市肆有之，盈千累百，而迄无人过问。刘燕庭官蜀时，始物色得之。背文奇怪百出，而嘉定各宝，多至十余种.戴文节藏三铢钱戴文节尝藏汉武建元朝所铸三铢钱，为高小楼所赠以作画扇润资者。

　　戴文节藏四铢钱周小莲尝以孝建四铢钱一品，售之于戴文节，且语之曰：「予入膻肆，见人持百钱市膻。中有此钱，肆人小之，索易，弗与，且相诟。予以百大钱代偿直，而乞其小钱.两人不解，面觑久之，谢解纷去。若辈痴我，我痴若辈，今君又数百倍钱以易我此钱，不更痴于我哉？」

　　五铢背文四出，汉灵帝时铸，《献帝春秋》称为角钱，当时有京师将破之谶。亦文节所得，谓可为五铢马式。汉以前之五铢，大抵与此形制相类。不相类者，必非汉.凡有四出之钱，皆出此钱之后。前人定五铢年代，说多无据，惟四出为有据。由有据者而推之，知无据者尽臆说矣。

　　戴文节藏五铢钱戴文节藏有郭五铢钱，有外郭大小二品，盖梁武帝时所铸.其时圜法最杂，有女钱、稚钱、对文钱，制作绝无确论，惟有郭无异议，颇有精者。

　　铁钱最难辨，射利者知铜不可赝，转而笵铁，非以徐氏象梅《图篆》为蓝本，不能辨之。若以真银翻沙铁，以精火，以烈笵，以深工，以良钢磨之，盐锈之，衣带和之，可以迷惑法眼也。

　　戴文节藏汉兴钱汉兴，成李寿铸，分书。吴逸庵曾得一枚而洼，以大椎平之。其后吴所藏悉至京师，辗转售卖.时刘燕庭将之官汀州，借钱数十万购之，辇以俱南，邀戴文节往观，因见汉兴暨壮布、宝庆、康定等十许品，其它常钱，盖有千余.文节戏语刘曰：「兄求古泉，一购辄数千，当赠我一二枚。」刘曰：「他不知己者见索，数千不吝也。若阁下，则一泉不与.」盖恐文节攫其汉兴耳。然文节之封翁，竟于是岁得一品于南中，以寄文节。

　　戴文节藏北钱太和五铢，魏文帝铸.永安五铢，孝庄帝从杨侃议铸，高澄亦铸之。常平五铢，齐文宣帝铸.玉筯篆、布泉、五行大布，周武帝铸.永通万国，周宣帝铸.古今书法，未变，不足观；已变，不足观；将变，最可观.汉、唐人碑版，不过汉、唐人面目，实惟六朝为最可观，盖汉将变为唐也，是以异境百出。钱文亦然。北朝钱上承秦相，下启少温，正篆法之将变。戴文节尝集北钱如上所述各种以摩挲之，意固自有在也。

　　戴文节藏大历元宝大历、建中，唐钱之极少者。戴文节夙闻陈南叔癖嗜古泉，一日赴公宴，遇南叔，有座客曰：「市上竞观开元钱，云是新出土者。」南叔跃起曰：「有开元，必有大历，必有建中，子少坐，我去矣。」顷之，挟数十枚来，出不精者以与友人，文节分得大历元宝一品，而建中则不能得也。

　　戴文节藏开元通宝戴文节藏开元通宝一品，径二寸弱，文字若展欧书而成者，铜色纯赤，非建中时赵赞采连州白铜所铸径寸二分之大钱也。

　　戴文节藏大齐通宝藏钱以足补史传之缺者为贵，故异钱可考者，上也，无可考者，次也，厌胜，下也。戴文节藏大齐通宝一品，杭州钱社中人定为黄巢所铸，乃其封翁所得于里中者。盖有酒人贻封翁以古泉百许，中有异钱二，一破大齐，一铁宝庆.吴逸庵知之，亟往视，既而出汉印数事索易，文节因出宝庆与之，大齐不舍也。

　　戴文节藏驺虞峙钱戴文节在兰州日，赵霁园刺史宜暄赠以驺虞峙钱，上驺下虞，隶书，右峙左钱，篆书，形模之大小，轮郭之阔细，与常平五铢无殊。

　　戴文节藏永安一千钱永安一千鐡钱，不见旧谱，惟刘燕庭有之。又有永安一百铜钱以示戴文节，曰：「若有考，当赠一枚。」文节忆陈氏《图经》有引王举《大定录》显德五年江南李氏铸永通泉货，永安五铢一条，陈氏谓永安五铢不见他书，恐传写之误，颇疑此钱为李氏之物，盖一千一百，非五铢也。是时尚大钱，天策，干封，鐡开元皆粗重如此钱，或亦铑（反力）伍也。燕庭以为然，遂以贻文节。其后文节又购一枚，缘较阔，戴文节藏天策府宝钱天策府宝，楚马殷铸，道光丙申冬，戴文节得之。其封翁时方患瘫，呻吟枕次，得是钱，手自玩弄，不觉加一饭也。

　　戴文节藏大观通宝大观通宝，宋徽宗御书，书法亚于崇宁，戴文节藏之。尝谓作书有三难，印篆难，牓书难，钱文难，非毫发无遗憾，波澜独老成，不成书道。论章法，印以方，牓以横，钱以圆.三者之中，钱尤难矣。因难见巧，其徽宗乎？

　　戴文节藏宋靖康钱戴文节尝得宋靖康钱三品，一隶书通宝小铁钱，一篆书元宝者二钱.隶钱得之南，篆钱得之北。文节谓得篆钱时，客方携此钱来，适有以白金九十六铢润余画笔者，遂易之。

　　戴文节藏新莽大泉五十笵戴文节官京师时，曾得大泉五十泉笵残铜一块，盖为工人碎以铸他器而所余者，文节名之曰焦尾，其字则阴文也。时张叔未在都，文节持以示之，叔未大诧曰：「余藏十余笵，未有阴文者，此必笵母也。否则大泉五十，固自有阴文泉，若镕铜入笵，则笵销矣，假若不销，古人又焉用阳文笵，笵土以笵铜哉！」

　　张叔未藏新莽大泉五十范嘉庆癸亥四月，张叔未在郡城，得新莽大泉五十笵不少，今记其三。一，背文为日万泉，笵重今等十两，泉背面各三肉好，周正大，泉字皆作方折。张召所载大泉五十有泉字诸画并方者，此也。日万泉三字，篆法遒劲。叔未自谓所见笵背文宜泉吉利、富人大万、日利大吉，皆语取吉祥，得此，又增锺官一佳品矣。二，背为鸟形，乃金桧门总宪藏物，其后人某家于常州者，归秀水殷云楼广文。戊寅四月，殷归于叔未，值番银十饼。大兴翁宜泉秋部尝以得货泉笵背有鹿形者，驰书叔未以相夸示，谓为难得。叔未则谓此背作鸟形，极翔舞之致，在汉画象中亦至精者。嘉善闵笏山以大钱二百得一于河南禹州，道光癸未初冬，亦归于叔未，值银四饼。笏山云：「偶郊行，乞火于农家，以此盛火石应客，因得之。」

　　张叔未藏新莽五铢泉笵古时铸泉之法，先琢成土型，次镕作铜模， 「 即今时流传之笵.」 然后湅土实，填铜模中，印取泉文牝牡之形。如是者二对，合之，便可冶铸.如铜模，泉文具列面背者，颠倒互合，止须一模，故今时所见面背具列之笵，只一片已全。若泉文，纯面纯背，则模必两片，方可对土印合。惟张叔未所得五铢泉笵，一纯面，一纯背，两片皆存，可称全璧。至如墨本中半两泉笵，长圜者一，列泉七，圜者二，一列泉八，一列泉九，皆止有字一面，盖遗失其无字者一面也。叔未因悟铸半两泉时，其笵止用纯面纯背，初铸五铢时尚然，继乃日就巧便，每笵面背并列，故五铢笵已有半面半背。而新莽各笵，绝无纯面纯背，此可历验而得。其家藏五铢全笵，定出汉初而非东汉.至隋，历朝五铢之笵，益可知矣。

　　张叔未藏新莽错刀栔刀错刀，「一刀」二字阴识，以黄金错之，「平五千」三字，阳识.平，即直也。《汉书。食货志》径作「直五千」似班氏改之，于义虽无所戾，然竟非本事。「栔刀五百」字，并阳识.「栔刀」二字横列，与错刀位置不同。栔，《食货志》作「契」。按《说文》，栔，刻也，从木从　。契，大约也。从大从　。二字不同义，钱献之辨之甚晰。嘉庆壬戌，绍兴萧友楚尝以错刀赠张叔未，而叔未又于癸亥得栔刀于杭州童佛庵，皆精美无比。

　　张叔未藏宋临安府銙牌嘉庆癸亥，张叔未购得南宋五百文铜銙牌，价钱二千。「行　」字中有一点，为当时俗体，今牙行牌子犹有沿此者。《金石契》重刻本自此钩取，确为南宋旧物。嘉，道间，仿铸者纷出矣。此牌北地绝少，翁秋部藏古泉甲天下，迄未得也。

　　藏古泉之难久远李竹朋言藏古泉家能保守以垂久远者颇鲜，翁宜泉所藏早已易主，刘青园后人振斋于海丰任所殉难，古物荡然。顾湘舟之泉，吴门陷后，不知作何归宿。吴尧仙之泉，毘陵陷后，闻已散佚。粤寇陷杭，戴文节之泉亦无下落。惟吴我鸥后人号小鸥者，尚好古，可喜也。吾乡渭园所蓄，早归他氏。刘燕庭旧藏，今亦散出。惟吴子苾后人仲饴庾生，虽于泉不尚专门，然能世其家学.王戟门、锺丽泉两家后人，皆能谨守弗失，则未易得者也。或晤吴荷屋、鲍子年族裔于沪，询其旧藏，答曰：「吾辈谋今日之钱尚不暇，何能计及古泉耶！」

