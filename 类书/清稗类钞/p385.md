<!-- { "loadSidebar": true } -->
　　会邻村有姜叔铭者，以需次鄂省之通判，移疾归，有女曰兰珍，年二十五矣，尝三字人而夫辄前卒，故未嫁也。其三夫皆学贾.兰珍以从宦武昌，习见叔铭之所与往来者，有晶顶挂之少年，辄羡之，三字而三贾，恒郁郁.叔铭亦以其齿长须嫁也，欲壻炳文，一日，示意于兰珍。兰珍曰：「信斯人也，既官矣，则必有厚福，儿之终身有托矣。」叔铭遂字之。阳湖杨赤玉主政瑜统闻之而言曰：「兰珍谓官有厚福，盖言其势之利也。」兰珍乎，其世之真知势利者乎？

　　邹月舫娶妇中流社会以上之妇女，饱食暖衣，无所事事，烹饪缝纫之事皆不习，常日酣嬉，或且日以欢剧饮博为事，间有一二稍知自好者，亦惟吟弄风月，一弄柔翰而已。有邹月舫者，浙人，好饮啖，新学界之高才生也。恒以我国妇女之不学无术未能自立为憾，尝曰：「吾宁终身为鳏夫，不愿以冥顽无知者作俪也。」宣统己酉春三月，月舫游于沪，其友潘少侯以某女校之优等生美而才，为之作伐。月舫有允意，继而闻其所习为文科，其校且无家政学，则曰：「是徒尚美术而不切实用，今何时也，岂犹以为鼓吹承平之陈设品耶？」乃却之。

　　已而文定沈氏女之名秀珍者，则其父为庖人。父名通保，闽人，沪之名庖也。秀珍乃亦习烹饪，且美而艳.盖月舫饮于酒楼，从佣保周中发知之，遂丐中发为之媒。通保以月舫为学生也，允之，逾月而娶。林沪生询之曰：「君何降志辱身而娶庖人女乎？」月舫曰：「尔何知？饮食男女，人之大欲存焉，吾妇既能主中馈矣，而又非石女， 「 女子之不通人道者为石女，亦作石妇，《太玄经》「廓无了室石妇」，注：求室而得石妇，无复嗣续之道。」 则吾日夕之乐当何如。彼虽不知书，又何责焉。」

　　以女萎祝女寿自欧美之学说输入，言平等，言自由，而女权之说大昌。然以未尝学问不知法律之故，遂至放辟邪侈，无所不为，而为通人所诟病。上海有女棍施玉娥者，居法租界，年已三十，宣统己酉秋九月，为其设帨之辰，大启筵宴。玉娥，固上海之女擦白党也。 「 以非法之举动、恐吓之手段引诱男子骗取财物者，为擦白党.」 裙屐少年之无赖者争昵之，届期咸往称祝，有馈花以将贺者，效西俗也。严梅生者，尝肄业某校，亦与之相识，欲赠一特异之花，苦无之，乃质于其师金奇中。奇中曰：「吾亦不知有特异之花也，无已，其草木之花乎？」

　　梅生曰：「何草也？」奇中曰：「是可以女萎贻之。女萎为多年生之蔓草，野生，叶为复叶，其小叶有缺刻，至夏日，开花于茎端，小而色白，知之者鲜，非特异乎？」时吴县赵兆圻文学达观适在旁，俟梅生出，而询奇中曰：「植物中地衣类之女萝，蔓草中之女青，常绿小灌木中之女贞，不可择一以为赠品乎，何必女萎？」奇中曰：「君不知耶！今之昌言女权者，大抵不知莪务之为何而惟权利之是争也，顽冥野蛮，至于斯极.吾实深恶而痛嫉之，方将冀其如草之至秋日萎也，犹岂望其绵延长寿而流传谬种乎？故不祝之而惟诅之耳。」

　　大人非小人大人为有德者之称.《易》「大人者，与天地合其德」，《孟子》「有大人者，正己而物正者也」。以此准之，大人，即君子也，亦为有位者之称.《孟子》「说大人，则藐之」。至于小人，则谓细民也。《孟子》「有大人之事，有小人之事」。亦谓不肖之人，《论语》「君子固穷，小人穷斯滥矣」。

　　有位者之得称大人者伙矣，而为流俗之所最崇拜最歆羡者，则为候补道，以其官秩较尊，而又可以捐纳得之，为人人所可希望者也。候补道既到省，各项差事，不论立法、司法、行政，皆得派充。今日立法，明日司法，又明日则行政，且有以同时而兼数事，若无所不能者，故俗有「道有万能」之说.高晴川曰：「是即君子也，大人而非小人也，名实固相副也。」

　　革面之革命晚近以来，自日本输入革命之说，有主种族革命者，有主政治革命者。然革命二字，我国古籍早已见之。《易》之言曰：「天地革而四时成，汤武革命，顺乎天而应乎人。」第与今日革命之解异。盖古谓天子受命于天，故王者易姓曰革命，言天命既改也，而与种族、政治皆无关系.金奇中见革命之未从根本解决也，乃曰：「革命宜先革心，此之革命，虽非小人之行事而为君子之豹变也。然舍本求末，则亦革面而已矣。」 「 《易》有「君子豹变，小人革面」二句。」 又尝语其友之从事革命者曰：「诸君行事，亦尝通盘寿画而计出万全乎？所可虑者，画虎不成反类犬耳。戒之戒之，慎毋为革命先进之法美人所窃笑也。」

　　女为女男为男女子所贵，须合自己之身分。盖天地有阴阳，四时有寒暖，世界之事，要皆有相对之二者而运行之，远心力之所在，必有求心力随之，正电之所发，必有负电应之，波斯宗教谓天地以善恶二神而成者，即以此也。至社会之进步，常赖正负两势力运行之者，历史所示，又彰彰在人耳目者矣。

　　人类有男女之分，则男子须刚毅勇廉，不愧为男，女子须幽娴贞静，不愧为女。不然，女子一旦模仿男性，自恃其刚，则必为男子所弃，社会所不容矣。其结果也，纵令终朝奔走，盛唱女权，而终之目的不达，转使势力益缩，局促一生而已。是以观于旧式女子，其恃己甚巧，乃有非今人所能及者。持幽娴贞静之德，内处家庭，外应社会，不必烦怒苦恼，而社会欢迎之，男子爱好之，凡今之新式女子所日夕希望而不能得者，彼乃不费一语，自然得之，而社会内部，郁然积为势力焉，此其巧也。即论今日，旧式女子之女杰，多于新式女子者，亦以此也。试观凡能忍耐艰难，勤持家政，以坚苦卓绝之行，使良人无后顾之忧，子女得教育之效者，无一非旧式女子。由此观之，则真正不愧为女子之人，反宜于旧式中求之，而新式者不足以语此也。

　　男子似女子世界物理，有至奇者，如人类，四肢发达，则肋骨退化，试以人肋较兽肋，其不逮也远矣。男女之间，亦有同此理者。晚近女子，大言大奔，事男子之事，言男子之言，然男子则学妇人，渐成柔弱，驯至成为不敢言不敢行之懦夫。近日男子之所以无志无行，令人见之可耻者，实女子过于大方使之也。若女子为女子，男子为男子，则社会健全矣。

　　财色财色为人之所嗜，非具有出世想者，孰能舍之？何晴峯尤好色，苟有所见，辄目逆而送之，曾不旁瞬。其友徐伯英尝骂其为意淫。晴峯曰：「此吾审美观念之所表示也。且教育必以美感完成之，乌得而诮我？」一日，入英得暇访晴峰，则已出矣，辗转觅之，始得之于妓寮，则方左拥右抱，意甚得也。见伯英询何事，伯英曰：「欲邀君为摴蒲戏耳。」晴峯大喜，亟从之出，及暮而散，则博进 「 博胜所进之款也。」 且累千，自是乃日嬲伯英，与共博，不作治游矣。伯英语之曰：「人之恒言曰财色，吾观于君，而乃知财之所以先于色也。」

　　贪吝吴中有九花娘者，妓也，以淫得此称，实为李莲仙。齿长矣，望之如十七八好女郎，固鸡皮三少之夏姬也；而犹夕狎数男，不厌不倦，则又如武则天。其与庆雨轩尤昵。雨轩善容成术，能昔昔御女，久亦畏之而退避三舍矣。金奇中讶而询之，则曰：「吾为莲仙所嬲，每就宿，恒彻夜弗休，再接再厉，锐不可当，一宵之中，吾弃甲曳兵者数，而莲仙曾无涓滴之报，盖贪且吝者也。」奇中曰：「贪吝为人之恒性，宜莲仙之若此也。」

　　造弊厂南北有造币厂，一设于江宁，一设于天津，俗所称银元局者是也。总办其事者，岁获数十万金，员司工匠，亦皆有所沾溉，最少者，亦可得数百金，凡此，皆窟穴于弊，以弊为利者也。钱塘徐振飞文学新六曰：「是可名为造弊厂矣。」其表弟吴县赵兆圻文学达观曰：「我国地大物博，造弊者岂独此机关已耶？」

　　要钱要命保险，防意外之危险而预保之也。以保险为营业者，谓之保险公司。欲保险者，与公司立约，交纳相当之保费，由公司书立保险书，遇险时，则由公司赔偿其损害。生命保险，其一也，俗谓之曰人寿保险，欧美人之业此于吾国者甚多。保之者有年限，岁纳若干，为数甚巨，遇有不测，亦可有巨大之收入。投保者以达官贵人为最多，盖岁入不赀，非宦囊丰厚，力有不及，或且以触犯刑章，至有生命之危险，则公司必为设法保全之。山阴王子次茂才洪林曰：「佣保之力作，祁寒暑雨不稍避，盖要钱不要命也。今观官吏之热心于生命之保险，乃始知其要钱而又要命矣。」

　　多手多腿世有「文官多只手，武官多只腿」之说，盖言文官要钱，武官怕死也。文官要钱之方法，或以鬻卖差缺而得之，或以枉法受贿而得之。盖司法、行政混合之时代，其为术正多，如取如携，故必多一手而始有济也。武官视之，瞠乎后矣，俸糈既不及文官之厚，而又不握财权，故求利之心为较轻，而怕死之心则较重。虽文官亦有致死之道，而武官则遇有战事辄易致命，临阵而脱逃者，往往而有，欲疾趋以求活，自必多一腿而后可。此文官之所以多手，武官之所以多腿也。

　　晚近以来，则文官有多手而又多腿者，武官有多腿而又多手者，宦海之中，固时有所闻也。文官于鬻卖差缺、枉法受贿而外，于应解国库之款，所售官物之资，靡不侵吞入己，时机一至，夤夜卷逃而至天津、青岛、上海、香港寄顿于外国银行矣。其所得，往往有多至数百万者，此所以既多手而又多腿也。武官不论汉、满，但须统防营，练新军，则于兵勇之饷，或截旷，或克扣，所得已属不赀，而军械、服装、粮食之采办，移营、出征、奖恤之开支，冒滥尤甚，实为大宗。一旦风鹤有警，即挟其所获，星夜逃逸，与文官同，多至数百万者，亦所在有之，此所以既多腿而又多手也。至是而胼手胝足者流，则惟相率避道，委身于沟壑而已矣。

　　漏&#62611；彭子敏尝客香港，其生平无他嗜，惟嗜治游，嗜读书，于赫胥黎之《天演论》朝夕浏览，不厌不倦也。金奇中尝访之，入其室，见一切用物，几无一非舶来品，乃以保存国粹为请，语之曰：「是漏&#62611；也。今国力日匮，财一往而不复，果尽人如君者，民生之憔悴益甚矣，乌乎可！」子敏曰：「君亦知物竞天择优胜劣败之学说乎？奇中不服，与之辩难，子敏厌其烦，强之偕出。过西人妓馆，奇中欲一游，子敏不可，逡巡入妓寮，则粤中之老举也，语奇中曰：「此岂亦漏&#62611；乎？」

