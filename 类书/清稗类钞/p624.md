<!-- { "loadSidebar": true } -->
　　吴某假人金乾隆初，两淮运司署有鼓楼，颇雄敞。某岁除夕，有鹾贾程某以避债居此，夜半，忽闻有橐橐声登梯者，睇之，则同业吴某。惊讯曰：「君何为来此？」吴亦讯曰：「君何为先在此？」程曰：「吾今岁逋负四万，无以应付，故隐此。君本厚利广，何亦来？」吴曰：吾今岁未了，须十万金，今拼挡，仅及其半，与甲则漏乙，给丁而缺丙，剖分无术，故匿此以待来年。」程曰：「与君作伴守岁，良佳。」吴曰：「不然，吾有五万金在家，自用则不足，济君则有余，何不假吾金去，尽可归家料理。」即作票付程。程感谢驰去，俄顷复来，并载酒肴酌吴曰：「吾嘱伙料理，今乃真可伴君守岁矣。」两人皆徽籍，程更良贾，工心计，是岁，以海运遭风，至大折阅。幸有吴接济，得不废业.明岁，遂援吴为同事，亦尽复故业.鄂文端救杨文定鄂文端公尔泰总督云贵时，云抚江阴杨文定公名时方获谴，新抚朱纲多方罗织，至欲用刑讯。兵民汹汹，为文定讼冤，谋羣起击纲，文端好言抚慰之，复厉声责纲曰：「过汤阴岳忠武庙，见铁人乎？」狱得解。高宗即位，首召文定，文定旋奏文端处置苗疆非善策，文端不以为忤。文定没，文端经纪其丧，哭之哀。

　　张文和赠阿文成言张文和公廷玉与阿文勤公克敦最相得，文勤子文成公桂初在朝列，文和视之如子弟。一日，见文成疾趋，谕之曰：「汝远到之器，当持以凝重。君子不重则不威。」文成终身诵之。

　　莫冕侯送吴王归乾隆辛酉，琼州莫冕侯恩贡纮赴省试时，有同府之吴烈、王曾二生皆才而贫，莫慨然与之俱。吴、王道病，既终试，而病皆剧，莫为之乞医药，任看护，复挈以归.病且死，水无与之舟，陆无与之舆者。吴、王皆张目视，见莫在旁，叹曰：「吾友良苦。」语辄咽，而气仅属。莫仰天祝曰：「哀哉二君，并有老母，幸获及家而瞑。幽鬼明神，其怜之。」自往而返，其里三千四百，竟致吴、王于其母，得不死于道路焉。

　　卢雅雨馈胡西垞金山阴胡西垞素行诡激，落魄扬州。时卢雅雨为运使，屡谒，不得见，至除夕乃投诗云：「莽莽乾坤岁又阑，萧萧白发老江干。布金地暖回春易，列戟门高再拜难.庾信生涯最萧瑟，孟郊诗骨剧清寒。自嫌七字香无力，封上梅花阁下看。」卢见诗，即呼驺往拜，馈金数笏。

　　夏湘人送卢雅雨出塞六安夏湘人，名之璜。卢雅雨初为六安牧时，识之于诸生中，科州试拔置第一。然夏非试期不入。卢在六安三年，得民心，后擢运使，坐羡余不足被劾，寓扬州董相祠听部议.乾隆己未冬十月为卢诞辰，夏远来慰祝，以十二月至。适有谪戍军台之命，毅然请从行，密为治装，属孔体仁为绘《军台负笈图》。

　　初，卢闻之，未以为果负笈也，辞谢之。及五月，果就道，妻子哭于室，戚友饯于郊，惘惘有怜色，而夏饮三爵，策马飞行，去不顾，盖所以报知己也。在塞三年，壬戌始归，往返万余里。身所经历闻见，皆有札记，名曰《橐中集》，浙江督学使者雷翠庭副宪鋐为序行之。

　　赵宗夫完佃夫妇分宜赵士沆，字宗夫。有质行，家小康。佃人罗光廷苦赤贫，将嫁其妻，宗夫闻之，曰：「吾之佃，乃有此苦况耶？」予以银米，周恤之，其妇得不嫁。

　　吴纫兰倡办义田歙县丰溪之吴氏，族繁人众，其穷者或至无告，重以水旱饥馑，纫兰封翁邦佩忧之。一日，谓其从父损斋及弟轶容曰：「吾侪何遽不若古人？昔范文正公置义田，田至今犹在。盍师其意，行于族党间.」损斋、轶容以为然，而族人汉延、蜚英复交口赞成之。遂共输白金万两有奇，买田宣州沚水间，岁所收入，悉以振族人之困乏者。纫兰实董其事，然不以自居，而推功于族人，辄曰：「微此四公者，吾言之而谁听之邪？」

　　周氏义庄苏州周氏义庄，自乾隆时设立，庄田凡二千亩，均报明藩司，给有执帖在案。设庄正，由裔孙轮充，世守家法，无异言。

　　陶筱奏建义庄乾隆庚午，吴县候选员外郎陶筱置常稔田千亩，营守舍三十余楹为义庄.是冬十二月，苏抚雅尔哈善疏闻，明年四月，奉旨依部议，照原衔即用，以示奖劝。

　　罗谦斋好施与衡山罗谦斋名登进，好施与.有故人子，贫无完衣，赠之袍，又私解所衷衣衣之。一日，有偷儿窃入，缘庭树自蔽，家人环噪，谦斋止之。徐呼使下，予千钱，慰以温语，遣之去。

　　唐子和施豆粥黔邑唐子和，名义谦.弃儒习贾，遇戚里之困乏者辄周之。积劳三十年，视其橐可数百金，稍稍置田宅。乾隆癸酉，邑大旱，斗米钱四百，子和慨然曰：「予固饥寒中人也。今幸而获生，不可立视人之死。」因损赀施豆粥，计所费，盖丧其产三之一矣。

　　黄云师乐善好施乾隆乙亥，上海大饥，吏劝富人煮粥以赈.黄云师曰：「无益也。民饥而来，虽得粥，且不饱，又有候伺填溢之患，不如捐钱给之。」乃自为倡，即所居五十二图验其最贫者，别大小口，大者日给钱二十，小者半之。家给一票，令民持票取钱，按图之次，五日一周，民不劳而得食，所活者甚众。云师，字驺书。家素封，固以乐善好施称于里闾者也。

　　裘文达赠度岁资新建裘文达公曰修尝于京师石虎胡同赐宅构一轩，曰「好春」，退直辄就而憩之，宾客至者径入其内。一日，值岁小除，诸人咸诣轩饯岁，裘命挈一囊至，倾出之，皆重五十两之银锭也。数座客人数，令各怀其一，曰：「诸君年事大窘，聊以分润耳。」数不足，复命入取之，徧给乃止。然以食指之多，宾客之众，时值窘乏而断炊。一日过午，尚未具食，坐客有愠者，裘觇知之，出而语之曰：「诸君他日皆饫天厨颁尚食之人，岂矜矜于裘某之一餐乎？且予亦尚未食，不独客也。」客意乃解。

　　裘文达赠朱文正金大兴相国朱文公珪介节清风， 纤尘不染， 虽居台鼎， 固无殊寒素也。 与裘文达公为文字至交。 某年， 岁云暮矣， 偶诣文达， 谈次， 捻髭叹曰：「贫甚， 可若何？ 去冬蒙上方赐貂袿， 比亦付质库矣。 」文达笑曰： 「君贫甚， 由自取， 可若何？ 欲一扩眼界乎？ 」因出所领户部饭食银千两， 陈之几上， 黄封黄 亢然。 文正略注视， 辄起自座间，手攫二钙镪登车遂行。 文达不语， 葢赠之矣。 其陈银几上也， 固欲周之也， 文正会其恉， 故取之弗疑。 庄生所谓相视而笑， 莫逆于心， 晚近无此交情也。

　　程风衣助马璞臣乾隆时，桐城马璞臣访程风衣，时将入都，以便道至扬州也。风衣留之。居数日，璞臣资匮，而风衣亦方在窘乡，乃从质库中诺其请，助之成行。

　　江郑堂好客斥金甘泉江郑堂藩淹贯经史，博通羣书，旁及九流二氏之学，无不综览，诗古文豪迈雄俊，才气无双，尝作《河赋》以匹郭景纯、木玄虚《江》、《海》二作。受业于惠氏子弟余仲林，尽得其传，诸经多有发明。其为人则权奇倜傥，能走马夺槊，狂歌豪饮，好客，得金辄斥之，至贫其家。

　　温芝山力疾办赈乾隆丙子，湖州饥，饿殍载道。温芝山悯之，与同志张元灿等请于通判陈荣，议振，陈首捐俸。徧劝得银五千两，乃语陈曰：「经费不难，分给难；分给不难，弱不遗漏，强不冒滥难.」陈曰：「余筹之熟矣。特此事，非君才不能办，非君心不肯办耳。君其行矣。」时疫疠盛作，戚族多沮留，温曰：「此吾志也。一方之人濒于死，义不可止，得多活人，余焉惜？」乃日徒步数十里，抵一乡，按户目验其丁口，得极贫一万二百七十七人，手注册，给符一，大口钱四十，小口半之，七日一给.劳苦两阅月而病作，犹力疾前往，事竣，竟不起。疾革，语嗣子曰：「我家世尚节义，以自便利为大辱。非只辱其身，且辱其祖若父也。我死，汝宜益勉于善。」

　　高天喜救兆文毅高总兵天喜，其先准噶尔部人。雍正时，为官兵高姓者所掳，抚为子，故冒其姓。双观凸出，须髯猬刺，日饮酒以石计。兆文毅公惠被困于济尔哈朗，数月无耗，当事者遣使侦之。时风雪凛然，人皆惮行，高慨然应命。十日还，往返数千里，卒通兆信。高宗大喜，立擢游击，未逾年任总兵。未几而兆复被困于黑水，率本部兵援之，以力战死。

　　祝贻孙经纪汪谢谷丧海宁祝贻孙之与人交也，生死不渝。大理守汪谢谷与之契，赴官时，聘以俱行，无一不左右之。无何，汪病卒，为经纪其丧，扶榇旋里。既至，为文辞其灵，若犹不胜伤感者。

　　祝贻孙教养幼子周铁梅取友必端，交游亦广，而身后萧然，罕有恤其子嗣者。祝贻孙教养其季子庸玉，携以同居，后遂成立。

　　赵镇寰待芜湖令芜湖令某卒于官，亏赋额，无遗橐，孤寡昼夜泣。赵镇寰曾客其幕，至是，还其向所致之修币，且自质贷数百金以济之。众感其义，争致赙赠，遂归其柩与孥。镇寰，名如山，乾隆时之上虞人。

　　姬南唐斥财永济姬南唐负郭田无十亩，储偫不及担石，然人有困乏必拯之。每秋阴积雨，辄诣邻舍下户问所须，告以饿，则罄瓮盎之米散之，己无以炊，弗顾也。闻人以采雁不足不能成婚礼，辄持数十金与之，不责偿。有偿夙负者，称父遗命谓姬氏之恩不可忘，以检旧券弗得，遂不受。

　　汪禹绩斥财汪禹绩，名汝淮，铅山孝廉也。尝有人负其金久而不偿，不责也。而其人多宿逋，旋为诸债家所迫，呕血一斗，其邻人悯之，至禹绩所来匄药。禹绩故精医，岁合丸散施人，治病辄奇效。至是，与以药，且持金数饼纳邻人怀，曰：「烦以此付彼偿逋，勿药可愈也。」

　　刘世杰斥财刘世杰，字君玉。甫髫失怙，事母惟谨。性悫挚，多隐德，人弗之知也。乾隆某年，值岁歉，倾囊济之，不少吝。大祲，复借发常平仓粟，赖以全活者数百十户。尝救覆舟者九人，中有浮尸，买棺瘗之，榜示其尸之衣履年貌于道。踰年，乃知为邓某也。适有无赖子唆其家诬控同舟者，质之公庭，发棺推验，得死者佩纕中二十余金，事乃已。有司以闻，诏赐八品顶带，于是里党翕然称其贤.何靖陶待佃人宜兴何讷庵既殁， 而身后负戚尚 债三千余金， 其子靖陶悉焚其券。 家有田二顷， 佃之黠者纳租时每短其升斗，而于良者取盈焉。靖陶亲课其租而还其盈者，曰：「腴瘠等而租异，吾不以汝良而课汝也。」黠者始知媿。某寡妇佃其田数亩，十余年无偿，置不责，转周恤之。遇歉岁，施槥、设糜，尤力为之。靖陶，名亮直。

