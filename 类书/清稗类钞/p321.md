<!-- { "loadSidebar": true } -->
　　现身说法有自称儒医者，一日出诊，中途渴甚，询舆夫以邻近茗肆之所在。舆夫答以无，惟云前村有一学塾，而塾师喜弄文，有往谒者，须先试对联，能对，始招待。医大喜曰：「我儒医也，尽可往。」既至塾，师诘来意，医告之。师曰：「能属对否？」医曰：「予亦试为之。」师即示一联云：「碧桃万村柳千条.」医不假思索，即对以「红枣二枚姜三片」。师奇之，烹茗款待而去。阅数月，又经其处，师又示一联云：「避暑宜寻深竹院。」医即对以「伤寒应用小柴胡」。师喜其敏捷，待之甚医.再阅数月，出诊，忽遇大雪，不得归，迂道借宿于塾。师觞之，饮至半酣，师出一联云：「大地无分南北，遍洒梨花。」医始悟及其妻，凑成一联云：「小妾有件东西，似悬药碾。」师赞美不绝，复鼓掌大笑曰：「先生现身说法，真可谓大公无私矣。」

　　秋海棠有荡妇名秋海棠者，因奸杀案讼于官，定谳后，解臬司过勘。臬署有甲乙两幕友，名士也。甲偶言秋海棠之名，颇不易对，时庭中有山药一株，垂实累累，乙曰：「夏山药三字似可为对。」甲谓：「对诚工矣，然祇此三字，未免枯寂，今闲暇无事，不妨层累加之。」因曰：「带叶秋海棠。」乙曰：「连须夏山药。」甲曰：「一枝带叶秋海棠。」乙曰：「三寸连须夏山药。」甲曰：「斜插一枝带叶秋海棠。」乙曰：「倒垂三寸连须夏山乐。」甲曰：「鬓边斜插一枝带秋海棠。」乙曰：「裤下倒垂三寸连须夏山药。甲曰：「佳人鬓边斜插一枝带叶秋海棠。」乙曰：「大汉裤下倒垂三寸夏山药。」甲曰：「红粉佳人鬓边斜插一枝带叶秋海棠。」乙曰：「黑麻大汉裤下倒垂三寸连须夏山药。」甲曰：「江南红粉佳人鬓边斜插一枝带叶秋海棠。」乙曰：「关西黑麻大汉裤下倒垂三寸连须夏山药。」

　　活死人历代大行皇帝梓宫奉移时，试演黄杠，由内务府特派大臣，将鸾幰安置杠上，中支以板，诸大臣羣坐其上，以实验其低昂轻重焉。观者阗溢，相与语曰：「此活死人也。」

　　卿真苦死窭人子某衣食不给，对泣牛衣。妇死，乃以联挽之云：「算来半世夫妻，吃也无，着也无，叹卿真苦死了；放下千斤担子，天不管，地不管，比我倒快活些。」

　　先死先生某师以其弟子死而作联以挽之，联曰：「先死先生，呸；斯人斯疾，唉。」

　　说我就来有申、赵、周、李、成五人相友，结为异姓昆弟，皆莫逆。不数年，而申、赵、周相继化去，仅存李、成，遂益密。未几，李亦歾，成至是惟形影相吊矣，乃挽以联云：「座中仅有两人，悲君又去；泉下若逢三友，说我就来。」

　　不得了了不得某善滑稽，一日，有友死，往吊之，入门，则哭声厉。其中有「了不得，不得了」二语，为某所闻，乃为书一联曰：「不得了，了不得，了也不得。」书至此，又闻死者之妻抚柩大号，一老妪劝之曰：「怎么哭，哭怎么.」即续书下联曰：「怎么哭，哭怎么，哭又怎么？」

　　讣文对试策或以讣文首数句并殿试策末数句摘出为一联，颇为天然巧对。其联云：「罪孽深重，弗自陨灭，祸延显考；末学新进，罔识忌讳，干冒宸严。」

　　戴冕不垂旒郑晓江大令好诙谐，有友张某，头大而有鹅形，因戏以词赠之曰：「戴冕不垂旒，细辫子，大门楼。弟兄结拜人六个，嚼蛆趁热，下雨不愁，行瘟发晕皆难受。莫学油，二十一指，难比此颗头.」

　　寒士闲事李森庐某岁在家，地方公举为团总。次日，书数语以辞之云：「我本寒士，不管闲事。倘有闲事，来投寒士。莫怪寒士，不探闲事。如问闲事，永世寒士。」

　　私塾师长于科学泰顺有私塾师张佩卿者，尝以科试入泮。其邑僻陋，黉舍诸生，略能识字而已。张之制艺，已能完篇，且能作试帖，遂为邑中翘楚，设帐授徒，从之者如归市。某年，偶至会垣，为友人招饮。座客有曾出洋留学者，友以此公科学甚精告之，张不解所谓，瞠目相视。久之，乃自指其鼻准而言曰：「我亦长于科学者。」隔座一客遽就而问以科学名目，张默然，徐曰：「我固于光绪甲申，大宗师祁世长督浙学时，科试所取入学之生员也。」

　　塾师寄妇诗光绪时，有李森庐者，以教读为业.某年，逼岁除，不能归，有寄其妇诗十首云：「今年馆事太清平，新旧生徒祇数人。寄语贤妻休盼望，想钱还帐莫劳神。」「父无佳馆子闲居，命不如人总是虚。今岁家中宜省俭，老糠喂鸭菜淘猪.」「我命从来实可怜，一双赤手砚为田。今年恰似逢干旱，祇半收成莫怨天。」「家中定要买棉花，手内无钱祇自嗟。我有一言分付汝，不妨姑向凤翔赊.」 「 凤翔，邻居李姓富翁也。」 「赊得棉花作速弹，更头此际要连翻。婆婆打杂姑姑纺，媳妇旁边莫躲艰.」「零星铺帐布柴钱，亏空今年要汝填。曾记俗人言一句，贴夫之半赖妻贤.」「所在言谈要使乖，逢人切莫倒招牌。但云今岁盛前岁，支扯方能驾得来。」「几度思量欲戒烟，此身犹恐病牵缠.早晨吞个芝麻泡，晚上开灯要一钱.」「每日堆花要半斤，灯油烟酒并开荤。算来搅用非轻恕，一百铜钱缺数文。」「果然苦尽自甘来，何患今生不发财。但得鳞儿能入泮，相从谁不羡红梅。」 「 俗云，杨梅红，有人从。」

　　过去未来之妙品某乙性吝，多诈.一日，其中表某甲五秩寿诞，乙具礼物一器，遣使賷往。甲揭视之，乃鸡卵四枚，附有说明书，曰：「此未来之肥鸡也。兄千秋令节，为时过早，若可迟三月者，一羣凤雏，行将引吭而啼矣。」甲见之，不笑亦不怒，直受之。翌日，甲折柬招乙，乙欣然往。至，则见灯烛辉煌，肆筵设席，座客已满，别有一种酒肉香味充杂空气中，度入鼻观，直沁心脾，觉甘美无伦。乙至此，馋涎欲滴。甲与寒暄毕，肃之，趋堂东，凭空案，使独坐。乙待良久，不见肴馔，正企盼间，忽覩甲手持青竹一竿至，置于案，谓乙曰：「此过去之嫩笋也。弟来何其迟，如早数月者，鲜肥之笋，尚未成竹，正可下酒也。」语已，自去。

　　苹果疮李苹香，上海名娼也。阅人过多，染鰴毒，俗呼杨梅疮者是也。有某伧眷之，至亲，其友侦知苹香之隐，举之告，劝与之绝.伧略不为动，微笑应之曰：「彼，苹香也。纵有毒，亦苹果疮耳。于杨梅疮何与哉！」

　　愿为人子长沙某茂才以贫居书院，岁终，债主环迫，乃至古庙避之。同时有二友，境遇相若，亦与焉。盘肴尊酒，相对黯然。酒微酣，一友曰：「友朋在今日，不亦聚首，我等得此，亦天缘也，不可不赋诗。」乃吟曰：「柴米油盐酱醋茶，无钱去买又无赊.思量只好将身卖，问徧长沙不要爷。」一友曰：「吾当和之：「米盐柴布鸡鸭猪，八口之家不可无.思量只好将身卖，问徧长沙不要夫。」」某笑曰：「二君诗甚佳，然为人父为人夫者，亦多有难言之隐也。吾意当为人子，似较父夫为优。」乃吟曰：「爷做官来子享福，我无福命怨阿谁.如今只好将身卖，怎奈官家不要儿。」二友曰：「君真想入非非矣。」乃相与鼓掌。

　　八窍妙判山左刘为干守庐江时，郡民卢仁娶妻姬氏，甫三日，忽告官乞离.诘所犯何条，以不能生育对。问燕尔方新，何以知其不育。初尚嗫嚅，坚鞫之，澘然曰：「人皆九窍，彼缺其一，便遗皆从一处出。」氏母争曰：「我亦八窍，女即亲生，何害？」乃令官媒引母女入内宅，属夫人督仆妇验之，良信。卢始愿领归，刘判曰：「盖闻窍分上下，七阳而二阴。质秉乾坤，三奇而六耦。然大地非无徧缺，而刑天绝少具形。厥有蚩氓，初谐婚媾。不图良匹，竟类人痾.但觇玉洞桃花，未覩后庭琼树。渔郎问渡，澄泾共浊渭同流；神女为云，鸟道与羊肠莫辨。奠我疆于南亩，何从界判鸿沟。启秘钥于北门，势且凿残混沌。虑乏邓攸之后嗣，遂效翁子之当年。公庭谬托乎诡词，虚衷用致其穷诘。瑟琴伊始，胡为伉俪情乖？岁月几何，安见熊罴梦杳！谯诃莫解，夏楚将施。含意难伸，直陈不讳.妇则抚心无忝，嫁鸡志在随鸡.媪则说法现身，雏凤形同老凤.母既载生而载育，女还宜室而宜家。无烦炼补于娲皇，但乞后堂犀照。姑允质成于周姥，果然下体象贤.本县教始彝伦，化先怨旷。在姬氏尾闾偶阙，无亏种玉之田。则卢生息壤可耕，焉用不毛之地。无犯出条之七，当援不去之三。未许鸾分，断从璧合。传其好事，风人增雌兔之诗；广此羣生，讼牒绝男妾之案。」

　　改神童诗「久旱逢甘雨，他乡遇故知。洞房花烛夜，金榜挂名时」四句，见于世俗流传之《神童诗》，极言人生之乐事也。有以为不足者，于每句各增二字，曰：「十年久旱逢甘雨，万里他乡遇故知。和尚洞房花烛夜，教官金榜挂名时.」或见之，犹以为未尽其乐，又改曰：「千年久旱逢甘雨，球外 「 此言地球之外，游于他行星之中也。」 他乡遇故知。三世洞房花烛夜， 「 言相思三世，至今始得结婚也。」 黑奴金榜挂名时. 「 言黑奴得免沈沦也。」 」此盖极意形容其乐也。然又言其似乐非乐者，亦以《神童诗》改之，于每句下注二字，曰：「久旱逢甘雨，一滴。他乡遇故知，债主。洞房花烛夜，石女。金榜挂名时，副贡。」

　　咏驼子诗有咏驼子者，诗曰：「哀哉驼背翁，行步甚龙钟.遇客先施礼，无人亦鞠躬。有心寻地孔，何面见苍穹。仰卧头难看，俯眠腹又空。虾身窘且缩，龟脊耸还丰.雨不沾怀内，臀常晒日中。娶妻须凸肚，搂妾怎偎胸？划石差堪慰，断环略亦同。小桥称雅号，新月肖尊容。赴水如垂钓，悬梁似挂弓。生前偏局蹐，死后亦谦恭。」

　　咏矮子诗有咏矮子者，诗曰：「某某先生太不高，矮人队里逞英豪。搭棚只用齐眉棍，上阵常携解手刀。未必蚕衣能作帽，居然马褂可为袍。一朝击鼓升堂去，百姓部从桌下瞧。」

　　咏秃子诗有咏秃子者，诗曰：「顶上无毛一秃鹙，天然润泽似揩油。曲词唤作光光乍，却异花丛众滑头.」又曰：「圆光顶上秃如鹙，枉费许多生发油。若叫此人做和尚，不须披剃自来头.」

　　咏黑女诗有咏黑女者，诗曰：「黑有几般黑，惟卿黑得全。泪流如墨汁，屁放似窑烟。熟藕为双臂，烧梨作两拳。夜眠漆櫈上，秋水共长天。」

　　咏麻女诗有咏麻女者，诗曰：「公主明妆额点梅，芙蓉人面绣成堆。赠卿一镜临窗照，蘸着些儿麻上来。」

　　咏妇女装大脚诗有咏妇女装大脚者，诗曰：「小脚而今不雅观，强装大脚也难堪。皮鞋半塞棉花絮，撇去歪来总觉宽。」

