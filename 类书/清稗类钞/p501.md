<!-- { "loadSidebar": true } -->
　　仁宗赐百文敏子名百文敏公壮年官京师。有子不育，屡荷仁宗垂廑。嘉庆辛未九年，万寿之辰，枢臣面奏其得子，上喜甚，下诏曰：「百龄年逾六旬，望子甚切，连年任事，有裨封疆，故得上蒙天佑，老年生子。朕甚为欣悦，可赐名札拉芬。」 「 满语长寿也。」 百奏谢，手诏优答，有「天赐麟儿」语.严可均名其子曰六孤乌程严可均字铁桥，有一子，初堕地，自卜子六龄当孤，因命名曰六孤。

　　同儿命名之原因道光中，有贝勒奕绘者，笃嗜风雅，着有《明善堂集》，自号太素道人。其侧室顾春，字子春，号太清，世皆称之为太清春。太清常举其族望曰西林，自署曰太清西林春。太清第三子名载同，在太素诸子中为行九。载同以道光甲午正月初五日生，时太素方三十六岁，与太素之生在其父荣恪郡王三十六岁时同，且载同之生，与太清同日。太素有《生同儿》诗云：「先考三十六，生余颇憾迟.我年三十六，同儿生亦奇。生日同伊母，生年同我期。祝儿同父母，名同字同之。」是年十二月二十二日，以痘殇，太素、太清皆以诗哭之。

　　宣宗赐福锟名国家二百年来，宰臣媚内监者，以福锟为最。福本二十四门溥字行，其祖名奕溥，故特改名福，宣宗所锡也。

　　朱贞木改名应试番禺朱贞木，未游庠时曾捐监生，后改名应童试，获售，羣起讦之。督学姚文僖公爱其才，置不问。

　　孙庆咸改名应试孙山麓，会稽人，初名某，田于春官，北上屡不售。值咸丰纪元，举行恩科，乃易名庆咸，以应其瑞。然当闱前访友，犹用旧刺，其仆且不知有改名事也。试毕侯榜，不作第二人想。揭晓名，令仆往观，己则秉烛以待之。已而报者纷至，同寓多获隽者，而孙之捷音杳然也。无何，仆归，默无一语，如已绝望矣，犹强询之曰：「何如？」仆仍默无一语.孙曰：「然则会元何人？」曰：「亦孙姓，但其名为庆咸耳。」孙闻之，忽跃起，因骂其仆曰：「王八旦，即我也。」盖喜极语促，不觉脱口而出耳。

　　曾文正李文忠之原名曾文正公国藩，初名子城。李文忠公鸿章，初名章铜.勒少仲初名人璧江西勒少仲中丞应拔萃科时，名人璧，及选贡，学使曰：「尔当改名。勒人之璧，非盗贼而何？璧又与逼同音，既勒人，而又为人所逼，于义不可。」乃更名方锜.游子岱初名于艺湖南游子岱方伯智开，初名于艺，乡试中式，主司乔勤恪公嘱其改名。游问故，乔曰：「阅《日知录》当知之。」后阅至黄幡绰敬新磨故事，始大悟，乃更名智开.谭某某初名二监茶陵谭某某，初名谭二监，谑者遂谓其兄必名谭太监矣。

　　许景澄初名癸身许竹篔侍郎景澄，浙江秀水人，初名癸身。时仁和许庚身方为军机大臣，或疑为侍郎之兄，以令兄称之。侍郎恚，乃易癸身为景澄。

　　孝钦后恶王国均之名江苏王颂平大令国均，同治戊辰进士，殿试已列入前十本卷，进呈乙览矣。及胪唱，孝钦后以王国均三字之音，与「亡国君」同，不怿，乃抑置三甲。以知县发安徽，被议改教职，司铎山阳二十年，始以卓异选云南某县令，未之任而卒。

　　裕德贵秀铁良锡良之讳名裕德多忌讳，最恶人触犯其先人之名。光绪某科人闱，尝以其父名崇纶之故，令各房官不准荐直犯祟纶二字之卷，即拿破仑仑字，英伦伦敦之伦字，以与纶字同音，亦不得巧为回护.又一日，阅稿有「轮奸」字样，嘱司官改之。司官言此系律例应用之字，若大人欲改，请大人吩咐。裕不怿，卒亦无如何。

　　左都御史贵秀，以京师韩家潭有优伶小班曰「贵秀堂」，因饬差往谕，勒令改堂名，曰犯讳也。

　　京谚谓嘲笑人为改人，新名词有改良二字，众皆习为口头襌.光绪中，铁良长陆军部，有某司员陈说军机须改良，铁怒曰：「你刚纔说改什么？」某惧而谢罪。锡良亦最恶此二字，有人提及，必斥之曰：「改什么良？简直改我罢了。」盖二人皆名良也。

　　试差取吉名光绪间，其科云贵试差，所简四人，考差均非前五名，孝钦后特圈出李哲明、刘彭年、张星吉、于齐庆，合成「明年吉庆」四字。军机大臣面奏于简副考官，有所未便，改派吴庆坻。初因骆成骧之名有二「马」旁，吴鸿甲又有「鸟」字，均未能合格也。

　　三抚名片易一字光绪间，江西巡抚德馨既解职，继之者为德寿。德寿去，则继之者为松寿。皮鹿门尝语人曰：「此三人名片，但须易一字耳。」

　　名亨而不亨光绪间，有田世亨字子贞者。其先世以武功为睢阳卫指挥，遂籍焉。幼丧父，复不慈于其母，凡冠婚诸事为人道所当有者，辄龃龉不得当，年益壮而穷益甚。布政使某，其父之同年生也，乃以书属世亨于州牧某，曰：「此吾年家子也，幸善视之。」州牧召世亨汤沐之，置酒食，备主人礼.饮未半，仆人报某左官，草草罢去。已而有一人按察中州，亦其父同年也。世亨上谒，慰问周至，问有子读书否，对以有子且读书，则曰：「学使者吾密友也，呈当为游扬，隶若子于庠。」已而学使者迁去，遂不果。世亨每出，虽晴而中道必雨，归则又晴。每访人于附近村聚，其人必于前一二时许他出。或持钱入市，有所求，则所求之物适亡矣。如是者数十年，累试不爽，人皆笑曰：「君名世亨，何竟无一事之亨也？」世亨因自号钝庵.弟以两兄之名为名长乐高氏昆仲三人，长名凤岐，字啸桐。光绪末，尝权梧州守，被荐，试御史，名列第一而不用。次名而谦，字子益，官至云南布政使。又次字梦旦，诸生也。则取长兄名之第一字，仲兄名之第二字，合而名之曰凤谦.汉人取满名汉军取满名者甚多，若汉人，则固绝无而仅有也。临桂况夔笙太守周颐，尝官内阁中书。在京日，得一子，甚慧，爱之笃，惧其夭也，为命名曰额尔克。额尔克，满语也。以汉文译之为铁，欲其如铁之坚固耐久也，然其后竟夭。

　　名重文光、宣间，有主持君主立宪者曰刘少少，名为重文，下流杜会恒有之，士人以重文为名，自少少始。

　　蒙人不得用汉字命名内外札萨克汗王、贝勒、贝子、公、台吉、塔布囊等生子命名，均应取满洲、蒙古字义，不得辄用汉字文义，违者以违制论。

　　么些种人之名云南么些种人无姓氏，以祖名末一字、父名末一字加一字为名，递承而下，以判亲疏。

　　名字名字于人，要有关系，命意取类，不可不审，自古及今，从无名士通人取俗陋不堪之名字者，此可见也。古人名字，意多相属，如仲由字子路，卜商字子夏，馯臂字子弓，孟轲字子舆之类，不可胜数，汉、魏犹然，自晋以后，乃不尽尔。

　　名字所取，根于心意，沿于习尚，因时变迁.总而观之，可分六种：唐虞以上为一种，三代为一种，秦、汉、三国为一种，六朝为一种，唐至宋为一种，金、元至国朝为一种.其间虽有小出入，然大较如是。且国朝人之于名字，固尤为致意耳。

　　金圣叹改名字金圣叹原名采，字若采，吴县人。好饮酒。尝于所居贯华堂中设高座，召徒讲经，经史子集，纵横颠倒，一以贯之。与王斲山最善。一日，斲山以三千金畀之，曰：「君可以此权子母，后日母仍归我，以子金助君膏火资.」越月，罄矣，乃语斲山曰：「此物留君家，君适为守财虏，吾已为君尽之矣。」斲山一笑置之。及入国朝，绝意仕进，更名人瑞，字曰圣叹.或问以改字之义，则曰：「《论语》有两喟然叹曰，在颜渊为叹圣，在曾点为圣叹，予其为点之流亚欤！」

　　兄弟之名字号如一宗室宝廷，字竹坡，光绪中官礼部侍郎。尝典试福建，以道经浙江，纳九姓渔船女为妾，罣吏议褫职。有二子，一名寿富，号伯福，别号一二；一名富寿，号仲福，别号二一。

　　名字合一衣冠中人有名必有字，名与字皆著称于时.若名字合一，而名即为字，字即为名者，顺、康间，有李君灿者，即字君灿；道光中，有阳湖钱季重者，即字季重；光绪中有黄孝觉者，即字孝觉是也。

　　同时同姓字康熙朝，有二人皆邵姓，一名长蘅，一名陵，皆字青门，皆以文学著称于时.二堂江都焦里堂循，与甘泉江郑堂藩，皆以淹博经史为艺苑所推，世有扬州二堂之目。

　　平艮仄艮道光中，苏郡有二人，皆字艮甫，以词鸣于江南。一曹楙坚，吴县人，官至湖北按察使，有《昙云阁词钞》。一赵函，震泽人，有《飞鸿阁琴意》。一时有平艮、仄艮之称，盖以其姓之平声仄声别之也。

　　以天文数目之字合为字光绪中，粤西有秦书祥、于夔者，结友十人，讲学论道。其取字甚奇，第一字皆属天文，第二字皆属数目。秦字云五，取义于五色云也。于字风八，取义于八方风也。有字雷一者，盖取一声雷之义也。有字星七者，盖取七星之义也。其它多昉此，不悉忆矣。奏为光绪丙午举人，于尝行医于广州，着一书曰《医医医》。

　　小字顺、康间，徽人相称好用小字，虽卑幼于长老亦然，曾不以为忤也。

　　汪钝翁程可则小字汪钝翁小字液仙，程可则小字佛壮。王阮亭有诗云：「佛壮谈诗登秘阁，液仙趋府算钱刀。」 「 钝翁先除户部。」 一佛一仙，天然对偶。

　　号重文沛县阎尔梅，字调鼎，明之遗民也。入本朝，隐居不出，着有《白耷山人》、《汧罝草堂》等集。其号甚奇，曰古古，盖重文也。与余楍 「 古文本字。」 之字曰生生者同一新颖，特阎为号而余为字耳。

　　高宗自号十全老人高宗耄期倦勤，自号十全老人。

　　文宗自号且乐道人文宗之季年，东南沦胥于粤寇，京津见偪于英舰，内忧外患，宵旰靡宁。驾幸热河，乃以且乐道人自号，盖有得过且过之意也。

　　石瑶辰自号民佣翼城石瑶辰司马家绍尝曰：「父母保抱其子，盖日为佣而不自知也。」因自号民佣。

　　袭孝拱自号半伦龚半伦，仁和人，为定庵子。初名公襄，字孝拱，继更名曰刷刺，曰橙，曰太息，曰小定，曰昌匏，晚年自号半伦。半伦者，谓无君臣、父子、夫妇、昆弟、朋友，而尚爱一妾也。

　　左文襄自号老亮左文襄公雅喜自负，与友人书翰，恒于其末自署老亮，盖以诸葛自况也。尝谓胡文忠公曰：「千秋萭世名，寂寞身后事，人生数十寒暑，乌能谋及来兹？但得生前自谥忠介先生，私愿已满，公其许我乎？」

　　吴大澄自号愙斋吴大澄，字清卿，自号愙斋.尝为潘文勤公祖荫作篆，署号于纸尾，文勤奇之，不识也。此与某尚书谓章太炎所著《訄书》，曰那个什么什么字相同。

