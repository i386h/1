<!-- { "loadSidebar": true } -->
　　杨守敬治旧地理同、光以来，精目录版本之学者，有桐城萧穆、江阴缪荃孙.精金石考证之学者，有义州李葆恂。而宜都杨守敬则兼之，地理之学，尤为独擅。盖守敬治旧地理，早着《历代地理沿革图》、《隋书地理志考证》行世。晚成《禹贡本义》、《水经注要删》、《水经注图》、《晦明轩稿》。以为自来治《禹贡》者，若胡渭、徐文靖、程瑶田、焦循、成蓉镜、丁晏诸家，于黑水、三危、九江、三江之类，往往强为牵合，莫得要归.实则两黑水、两三危、两九江、四三江、三沮水、两洛水、两漳水等，皆异地同名，并不相涉，必沟而通之，致南北混淆，古今杂糅矣。至若碑帖及宋、元版古书，考订题跋，景摹上石付梓者，不可胜数。所成有《丛书举要》、《日本访书志》、《续补寰宇访碑录》、《寰宇贞石图》、《留真谱钱录》。守敬，字惺吾。

　　朱竹垞编日下旧闻《日下旧闻》为朱竹垞所编，而于敏中综其成。乾隆癸巳，高宗令福隆安、英廉、蒋赐棨、刘纯炜等逐一确核，凡方隅不符，记载失实，及承袭讹舛，遗漏未登者，悉行分类胪载，并载入《四库全书》，以垂久远.吴为相修桂阳州志吴为相，桂阳州人，少有颖才，性简略。顺治庚子举于乡，不乐仕进.会试不第，归隐.州牧董之辅甚重之，属修州志，诸纂次尽付之。时诸生集者百数，议论尽出为相下。已而诸生皆散去，为相一人属稿，日数十纸，五月书成，人咸叹为莫及。

　　白下志有以《白下志》就正于袁子才者，袁置案头，尘壒积矣。作者索之数四，即完璧归之。其人即梓以问世，而颇怪袁之惜墨如金也。袁曰：「此志命名，已不足寓目矣。」或问其故，袁曰：「白下者，江宁之别名也。《白下志》为江宁府志乎，抑江宁县志、上元县志乎？抑志白下山水乎，抑志白下人物乎？作文必先有题，既无题，安有文，是不必观也。」其人闻之，匿其板不复问世。

　　徐星伯着新疆赋新疆识略大兴徐星伯继朱竹君学士筠、文正公珪、翁覃溪阁学方纲而起，招徕后进，天性敦挚似竹君，胸次宽博较覃溪为胜，四方宿学之士客京师者，以是皆归之。官湖南学政，为武陵赵文恪公慎畛劾罢，戍伊犂，且籍其家。其得罪之原因，盖随棚厨夫卖茶点与诸生敛钱，事涉徐之封翁，赵摭以入奏。然不经此，星伯之《新疆赋》及《新疆识略》不成。天山南北路冰涯雪窖，皆天畀之以著书材也。赐环后，仍官中书，门下往来者有乌程沈垚、平定张穆、泰兴陈潮、甘泉杨亮、阳湖董佑诚，皆谈地学之友也。

　　林利着太平天国外纪《太平天国外纪》著者名林利，为英国海军官员，仕于粤寇伪忠王李秀成部下，曾为之组织忠义军，以对抗戈登之长胜军。

　　李秀成着天国鉴略实录粤寇李秀成死后，其子征祥尚幼，钱塘某富室收养之。当出险时，一切金玉宝物俱不取，惟怀秀成手着《天国鉴略实录》一册而出。

　　董韫卿著述等身甘泉董酝卿司农恂，自幼至老，手不释卷，汗牛充栋，著述等身，舆地一科，尤为精阐.所著有《江北运程记》、《楚漕江程记》，为生平心力所注，尤稗国计。

　　徐延旭辑越南纪略徐延旭之抚广西也，擢自湖北襄郧荆道，不二年，迁擢之速，震耀一时.盖徐尝辑《越南纪略》一书，张文襄公于奏保人才时，并以进呈，朝廷奖之。然其书体例杂糅，于越南地势、民风、政教、禁令，率皆摭拾大略，于今昔沿革损益利害，均未之考。惟中、越边界各隘，历粤抵滇，计有千八百里，详载无遗，尚足备览，然《广西通志》固有之矣。徐自言守太平时，款结贡使，出关抵一人家，因雨留数日，得钞册，纪载越事，携归，并采案牍，汇为是书，不意缘此致福也。

　　周燕生谙朝鲜掌故海门周燕生家禄随吴武壮公长庆驻师朝鲜.燕生居朝鲜久，熟谙朝鲜掌故，着《朝鲜世表》、《朝鲜载记》、《朝鲜乐府》三种，皆精核。

　　曾文正辑五百家姓《百家姓》一书，为宋初人着，故首赵姓，尊其时之皇系也。然有韵无文，识者病之。国初费九烟重编之，成文矣而不传。湘乡曾文正公乃又作《五百家姓》，凡单姓、双姓共五百家，而字则二千余，盖每句首冠以姓，其下即引一先贤事实以注之。

　　徐锡辑熙朝新语《熙朝新语》残本，题曰古歙余金德水辑。及考《周庄镇志》，云前辈传闻，谓是镇人徐锡所作，藏名为余金者，以当日法网綦严，故不敢直书其名也。书凡十六卷。嘉庆戊寅，翁子敬付之梓而序之，以为得之武昌市肆中，且称其多采前人著述，无一臆撰讹传之语，又旁搜轶事，发潜阐幽，凡登临耳目所经，巷议街谈所及，自国初至嘉庆二百年中，有关于政事、文章、人心、风俗者，靡不具载.汤海秋着浮邱子道光朝，士无不知湖南有汤海秋者。海秋二十成进士，三十补御史，意气蹈厉，勇言事。未踰月，三上章，最后以言宗室尚书叱辱满司官事，在已奉旨处分后，罢御史回原官户部。时英人扰海疆，求通市，海秋愤不得言事，犹条上尚书转奏，策夷务善后三十事。嗣西人求改关市约，有其折中不可许者数条，人以是服其精。浮湛部曹不得志，退而着《浮邱子》一书，大抵言军国利病、吏治要最、人事情伪、开设形势、寻摄要眇，凡九十篇，四十余万言。每遇人，辄曰：「能过我一读《浮邱子》乎？」卒年仅四十余.海秋，名鹏，湖南益阳人。

　　叶调笙着吹网录叶调笙着《吹网录》成，或谓之曰：「子既以儒家著书，而以释家之语名之，毋乃见讥于识者欤？」调笙曰：「是诚然。然宋儒讲学之书，已袭取唐时释子语录之名，下此则小说家有宋人《铁围山丛谈》，近世如纪文达之《如是我闻》，彭甘亭之《忏摩录》，亦皆以释家语命名，拙著亦窃援其例耳。」调笙，名廷管，咸丰时之苏州人。

　　求阙斋日记湘乡曾氏藏有《求阙斋日记》真迹，装以册页，得数十巨册，皆文正所手书。宣统纪元。携至上海，将赴石印。中颇有讥刺朝政、抑阳人物处，或见之喜曰：「此信史也。」意欲摘录，以卷帙浩繁而罢.及印本出，重览一过，则讥刺朝政、抑扬人物之处皆删除净尽矣。

　　小说之盛行好小说家言者，首推纪文达公昀诙谐善谈，今所传《滦阳消夏录》、《续录桐阴杂记》、《如是我闻》、《姑妄听之》是也。袁枚尝作《子不语》，然不及其雅饬。蒲松龄之《聊斋志异》，尤为卓绝，其叙事简古，人比之司马迁《史记》。余如金人瑞之《西域风俗记》，汤传楹之《闲余笔话》，余怀之《板桥杂记》，吴翊凤之《秋灯丛录》，均能巧言切状，如印之印泥，不加雕削而曲写毫芥。至章回小记，自达海以满字譒译《三国演义》以教旗人，而忠毅公额勒登保直视同古兵法，破川楚教匪，为一朝名将，此亦可见小说之有裨实用矣。若吕抚之《二十四史通俗衍义》，蔡奡之《东周列国志》，胡为而之《东汉演义》，褚人获之改正《隋唐演义》，虽较之《三国演义》文质殊体，雅俗异态，而贞百虑于一致，驱万途于同归，亦能使纷烦众理，无倒置之乖，殽杂羣言，无棼丝之乱，譬如葑菲，节取焉可也。言情之作，则莫如曹寅之《红楼梦》，讥世之书，则莫如吴敬梓之《儒林外史》。曹以婉转缠绵胜，思理为妙，神与物游，有将军欲以巧胜人，盘马弯弓故不发之致；吴以精刻廉悍胜，穷形尽相，惟妙惟肖，有箭在弦上不得不发之势，所谓各造其极也。至善评小说者，则推金人瑞，笔端有刺，舌底澜翻，亦爽快，亦敏妙，锺惺、李卓吾之徒望尘莫及矣。文章游戏，缪艮所作，近代则之，厥风大畅，东方谲谏，淳于滑稽，其于世道人心盖亦有功不少矣。

　　水浒传西厢记吴县金圣叹，名人瑞，原为张采，字若采，文倜傥不羣.少补长洲博士弟子员，后以岁试文怪诞黜革。及科试，顶金人瑞名就试，即拔第一，补郡庠生。圣叹于施耐庵《水浒传》、王实甫《西厢记》皆有批本。顺治丁亥戊子之交，方从事杜诗，详加评点，未卒业而被难，士林惜之。

　　聊斋志异淄川蒲松龄，字留仙，号柳泉，康熙辛卯岁贡，以文章风节着一时.弱冠应童子试，受知于学使施愚山侍讲闰章，文名籍甚。顾以不得志于有司，乃决然舍去，一肆力于古文辞，悲愤感慨，自成一家言。

　　留仙研精训典，究心古学，老宿名流时加刮目，因亦私心自喜，不敢妄自菲薄。又因目撃国初乱离时事，官玩民偷，风漓俗靡，思欲假借狐鬼，纂成一书，以抒孤愤而谂识者，则词章，经济，志节皆与之俱传矣。每当授徒乡间，长昼多暇，独舒蒲席于大树下，左茗右烟，手握葵扇，偃蹇终日。遇行客渔樵，必遮邀烟茗，谈虐间作，虽第鄙亵之语，市井荒伧之言，亦倾听无倦容。人以其易亲，故乐近之。初尝效东坡强人妄言，其后不必用强，甚为构空造作奇闻以来取悦者矣。晚归篝灯，组织所闻，或合数人之话为一事，或合数事之曲折为一传，但冀首尾完具，以悦观听。其文非一朝所猝办，其事亦非一日所网罗，历二十年，稿三数易，始得此高不盈寸之著作。其行文驱遣成语，运用典籍，全化襞袭痕迹，殊得唐人小说三昧。留仙之孙立德序《聊斋》云十六卷，与今之传本合。或云尚有余卷，当日其家以所传多明亡逸事，惧触文网，为删之矣。

　　或曰，《聊斋志异》初成，就正于王文简，文简欲市其稿，留仙不与，因加评隲隙而还之，并书后一绝云：「姑妄言之姑听之，豆棚瓜架雨如丝.料应厌作人间语，爱听秋坟鬼唱时.」

　　《聊斋志异》之不为《四库全书》说部所收者，盖以《罗剎海市》一则，含有讥讽满人、非剌时政之意，如云女子效男儿装，乃言旗俗，遂与美不见容丑乃愈贵诸事，同遭摈斥也。

　　客舍偶闻淮南彭孙贻《客舍偶闻》一帙，顺德李芍农侍郎文田注之，所记康熙初年满人互相挤轧之状，历历如绘.其自叙曰：「客长安，见贵游接席，必屏人趣膝良久，人不闻，须臾广坐寒暄而已。征以道上所闻，唯唯谢弗知。廷有大事，卿寺台省集禁门，其中自有主者，羣公画尺一而退，咸诺诺.议更寘大吏，冢宰不得闻，有所调发，司马不知，羣公优游无事，日置酒从容。诸小臣相聚博奕，连晨夕，或达旦，失朝会，始以病告，当事亦不问，以是闻见甚希。然时时游于酒人豪士间，抵掌谈世事，无所讳，突梯者又姑妄言之，足以新人听。虽多耳食，征其实，亦十得五六，更益以所见，随笔记之。」

