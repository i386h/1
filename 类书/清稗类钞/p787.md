<!-- { "loadSidebar": true } -->
　　钓樟为落叶亚乔木，山地自生，杭州有之。高丈余，皮表有黑斑，叶作长椭圆形，背有赤毛，互生。春月开花，花小而色黄，形如伞。实黑大如碗豆。一名乌樟，或作为金钩樟者误。其叶一名蓼浆叶，类榆，有香似樟脑，可避蚁。以叶浸之水中五日，黏质之浆即出矣。

　　谷

　　谷为落叶亚乔木，亦作构，略似楮，惟叶深裂而较粗糙。花雌雄异株，雄花列为穗状，如桑，雌花作球形。实熟色红。皮灰白，可制纸。

　　木栾子

　　木栾子为落叶亚乔木，无患子之一种。叶为羽状复叶。夏月开黄色之小花，花序如圆锥。实似酸浆，稍小而平，至秋始熟。子坚黑，可穿孔作念珠。

　　栎

　　栎为落叶亚乔木，产于北方，山东尤多。高二三丈，叶狭长，有锯齿，类栗。花黄褐色，单性，雌雄同株。实圆而端尖，有壳斗如椀，谓之橡实，一名芧，俗讹称橡子。仁如老莲肉，俭岁食之，丰年取以饲豕。树皮及壳斗，可染皁色，故亦谓之皁斗。其材斜理，宜为薪炭。叶可饲野蚕。古名栩，亦名杼。

　　橡

　　干隆癸未，直隶按察使裴宗锡上疏言：「古北口外山场产波萝树，土人俱伐作薪，不谙养蚕。此树本名橡，入土即生。三四年后，叶可饲蚕。臣前在济东，饬属徧栽，颇有成效」云云。因有上谕交直隶总督举行。

　　香木结伽南香

　　伽南香，亦曰奇南香，产于广东琼州诸山。香木为大蚁所穴，蚁食石蜜，遗渍木中，岁久而成。香成而木未死者，谓之生结。木死而成者，谓之糖结。又色如鸭头绿者，谓之绿结。搯之，痕生，释之，痕合，名油结，为伽南最上之品。其木性多而香味少者，谓之虎斑金丝结，寻常所制数珠者皆此类。

　　阴沉木

　　阴沈木为施南府属山中产物，必掘地始得之，盖日久而陷入地也。质香而轻，体柔腻，以指甲搯之，即有搯纹，少顷复合，如奇楠。

　　肉桂

　　肉桂为常绿乔木，古称牡桂，亦名菌桂，吾国药品所用，以来自安南者为多，然广西浔州府之桂平县亦产之，产于猺山者尤良。树高二三丈，叶为长椭圆形，质厚，有大脉三条，夏时开淡黄色小花，皮多脂，气味辛烈。

　　庋藏之法，须裹以皮纸，悬之睡帐，不离人，不近木。久而发霉，以干布拭之，味乃不变。若近木，则油走而枯矣。富贵家盛以锡盒，徒饰观耳。

　　丁香

　　丁香为常绿乔木，一名鸡舌香，产于两粤，叶长椭圆形，春开紫花，或白花，四瓣。子黑色，以为香料，并供药用。

　　京师国学东厢旧有丁香一株，明嘉靖壬寅已有之。康熙戊戌，昆明谢司业补栽数本。道光壬寅，尚书花沙纳官祭酒时，复补植紫、白二株。

　　龙脑

　　龙脑为常绿乔木，一名龙脑香，产于闽、广，高十余丈，叶为卵形，花为合瓣花冠，其香芬郁。以干中树胶制成一种结晶体，莹白如冰，俗称冰片，又曰梅片。《香谱》云：「绝妙者目曰梅花龙脑。」是也。以之入药，香气和缓，与樟脑之强烈者迥异。

　　黄檗

　　黄檗，亦作黄蘗，为落叶乔木，干高三四丈，叶为奇数羽状复叶。夏月开细黄花，雌雄异株。实色黑，大如黄豆。干之内皮色黄，与实并入药，亦作染料。俗称黄柏，省写之讹也。

　　荔枝

　　荔枝为常绿乔木，产于闽、粤，四川亦有之，干高三四丈，叶为羽状复叶，有透明之小点。果实外皮有龟甲纹，肉色白，味甘多汁。种类名目甚多。其核细如豌豆，壳赤如丹砂，上有绿线一条者，谓之挂绿，尤珍贵。

　　闽中荔枝，惟四郡有之，而兴化尤奇。树高数丈，大至合抱，形团圝如帷盖，四时荣茂不凋。其干多不圆满，作鸡骨形，虽未抱霜雪，辄作滥铁怪石色。花似木犀，淡黄色，微香。实上圆下锐，大可径寸，壳若罗纹，初青渐红，夏熟时，香气清远，色泽鲜紫，膜如桃花，核如丁香。剖之，凝如水晶，食之，消如绛雪，色香与味，俱为果中第一。其结实也，或间岁一实，或全树中惟一方实，莆人谓之歇枝，灌培者识其性，亦岁易其方。性畏寒，山谷间皆不能实。其名称有宋家香、陈家紫、方家红、江家绿、皱玉郎官、红游、丁香、兰寿香、西紫、黄香、瑞堂红、松红、麝囊红、百步香、黄玉、玉尚红等。宋家香树极高大，在莆城宋姓祠前，实如陈家紫而小，甘美无异。此树植自唐代，属王氏。黄巢兵过，欲斧之为薪，王氏媪抱树号泣，贼怜之不伐。后结实，其核周围凹入，若有斧痕，他树独无，老干披苔，高入云际，真神物也。又有一种名火山，夏初先熟，味微酸。邑人林俊有诗云：「侧生幽谷半摧残，烟雨平林五月寒。叹息不逢高着眼，只缘风味带微酸。」

　　粤中荔枝，自挂绿外，当以水晶为第一。吴应逵《荔枝谱》云：「水晶丸，俗名糯米餈，出番禺鹿步之北村，香液与挂绿绝似，而实大核小，食之令人畅然意满，吴石华拟之鲥鱼无骨。」阮文达公云：「此岭南第一品也。」自此，人遂以一品荔呼之。

　　草荔枝

　　草荔枝，丛生，朱颗，味甘，似普盘而无子，惟塞外兴安及乌拉有之。圣祖命移植于避暑山庄，锡以今名。较之闽贡，蔑渴生津，未易伯仲，有御制诗咏之。

　　龙眼

　　龙眼为常绿乔木，产于闽、广，干高数丈，叶为羽状复叶，夏初开细白花，至秋实熟，圆如弹丸，壳有细纹，肉白如荔枝，味甘，干鲜皆可食。俗称桂圆，以福建旧兴化府所产者为良。

　　枸橼

　　枸橼，俗称香橼，为常绿乔木，枝间有刺，叶似橘而大，实形圆，径三四寸，色黄，皮厚，芳香味酸。《本草纲目》谓即佛手柑。日本田中芳男《有用植物圆说》分为两种。

　　槟榔

　　槟榔为常绿乔木，产于热带地，高三丈余，叶为羽状复叶，小叶之上端作齿啮状。五年始结实，实成房，出于叶中，每房簇生数百，形长而尖。剥其皮，状如肉荳蔻，有紫椶色纹，味濇微甘，可食。台湾有之，称槟榔树。无旁枝，亭亭直上，徧体龙鳞。

　　桄榔

　　桄榔为常绿乔木，一作桄桹，产于暖地，大者四五围，高五六丈，叶为羽状复叶，花小，色绿，雌雄同株，为肉穗花序，子如青珠。干内有粉，赤黄色，可食。

　　橄榄

　　橄榄，一名谏果，亦称青果，为常绿乔木，产于闽、广，叶为奇数羽状复叶，花攒簇成总状，实尖长，色青，可生食，蜜渍、盐腌均佳。广东所产，别有一种，颇大，其核可代木炭之用。

　　枇杷

　　枇杷为常绿亚乔木，高二丈余，叶长椭圆形，锯齿甚细，互生，背有褐色毛甚密。冬开小花，色白五瓣。夏初实熟，形圆色黄，皮有细毛，皮肉淡黄色。

　　枇杷以苏州洞庭山所产者为上，白者为尤佳，曰白沙，红者曰红沙。朱竹垞尝有《明月棹孤舟》词以咏之云：「几阵疏疏梅子雨，也催得嫩黄如许。笑逐金丸，看携素手，犹带晓来纤露。寒叶青青香树树，记东溪旧曾游处。日影堂阴，雪晴花下，长见那人窥户。」

　　南汇西门外九十二圆谈慎卿好花木，尝自赴洞庭山购枇杷数百本，辟地六亩以植之，杀虫施肥无少怠。越五六载，枝叶畅茂，结实年盛一年，若春夏之交，无大风雨，实必绽，味必美，人称之为谈家枇杷。又召楼镇东十二图沉竹君、沉勋琴昆仲亦种枇杷，兼梅、李等十二亩，称万生园，在天打桥南。果熟时，人争购之，与谈园埒。

　　臭橙

　　臭橙为常绿亚乔木，高丈余，叶为卵形，互生，有透明小点，叶柄有翼，与橘叶同。花白色，五瓣，香气清烈，俗称代代花。实圆而黄，冬熟，如留枝间不摘，翌年能变青色，故有回青橙之名。

　　枸骨

　　枸骨为常绿亚乔木，高丈余，叶为卵形，对生，有大锯齿如针状，质厚有光。秋日叶腋开细白花，香气清烈。实为浆果，形椭圆而长，熟则色红紫。古亦称枸，《诗》「南山有枸」是也。

　　栗

　　栗为落叶乔木，干高四五丈，叶如箭镞，初夏开花。实有壳斗甚大，刺如猬毛，霜降后熟，外有硬壳，紫黑色，一苞之中，或单或双或三四。仁淡黄色，可食，其材坚致，可制器。

　　榛

　　榛为落叶乔木，高二三丈，叶甚阔，略圆，端尖，有细齿，春日开花如长穗。其实作苞，一苞一实，味略似胡桃，通称榛子。产宁古塔者，仅三尺许，花夜开，大于车轮。

　　栜

　　栜，本作枾，俗作柿，为落叶乔木，叶为卵形，端尖。夏至时开花，色微黄，单性，雄花较小。实圆，径二寸许，八九月熟。未熟时味涩，熟则味甘色红，可作栜并。由涩栜取汁，可作栜漆。

　　福州距城二十里之南郊，有地曰齐坑，齐氏聚族而居之所也。旁有潭，夹种桃花，相传为唐陈处士隐地，旧名道者岩。岩前有栜一株，根如斗，结实如佛手柑，指屈伸层叠，有长五六寸者，皮瓤色味则皆栜也。祥符周栎园侍郎亮工曾得其一，笑谓友人曰：「大力如佛菩萨，至此地亦化为绕指柔矣。」

　　猴枣

　　猴枣为栜之别种，叶平滑，叶柄长五分许，表暗绿，里灰白，实小，簇生，可食。

　　胡桃

　　胡桃为落叶乔木，河南、陕西等省最多，高二三丈，叶为奇数羽状复叶。夏初开花，雌雄花皆成长穗下垂，淡黄绿色。秋结实，如青桃，熟后沤烂皮肉，取核而食其种子。《博物志》谓张骞使西域还而得，故名。亦称核桃。

　　枎栘

　　枎栘为落叶乔木，干高一二丈，叶为椭圆形，面有白毛。春暮开白花，五瓣，狭长。实赤色，大如小豆。旧说谓即唐棣，或云与白杨同类异种，博物学家属之蔷薇科。

　　枳梖

　　枳梖为落叶乔木，干高三四丈，可为器具，叶卵形，互生。夏开小白花，实有肉质之柄，色黄肥大，略如鸡爪，俗称鸡爪子，味甘如蜜。又名木蜜。

　　杏

　　杏为落叶亚乔木，高丈余，花、叶均与梅相似，实黄熟，甘而不酸。

　　叭哒杏

　　杏仁味皆苦，而叭哒杏独甘。《本草》作巴旦杏，或谓之八达杏。然八达杏本产于西域，今甜杏，北方随处皆有，商贩以来自口外者良，视之甚重，犹藦菇之重口藦也。俗又加口作叭哒杏，日本谓之扁桃。其仁亦有甜苦二种，甜者供食，苦者入药，并制为油及苦扁桃水以治病。吾国入药者，多用寻常杏仁，故遂以此为甜杏之专称耳。

　　银杏

　　银杏为落叶乔木，一台公孙树，高者达十丈，叶如扇，有缺刻。春日开小花，色白而带淡绿，单性。秋末结实颇繁，霜后肉烂，取核为果，色白，故或谓之白果，其仁可食。材质坚重，制器不裂。

