<!-- { "loadSidebar": true } -->
　　国初羣盗蜂起，太湖有赤脚张三、毛二、沈泮、柏相甫、扒平大王等，盘踞淀山、长白、荡澄湖，白昼抢刼，名曰打粮。择缙绅富人及其爱子，擒匿盗穴，勒千金万金以取赎。愆期不至，有水牢、河泥、粪窖、烟熏眼等刑。且自投刺谒巨室，曰贷饷，不允，则夜必烧劫。贫人献新者或邀厚赏，故众多归之。流毒数十年，始剿灭。

　　老爪掘坎瘗行旅

　　康熙时，定州有盗号老爪者，其党大抵皆畿内河北人，佯具行李为商贾或仕宦状，与行旅之人同行且宿，渐亲密，辄诱之于鸡未鸣时起行，别遣徒众于前途二三里许，掘坎以待。至其地，则皆缢杀而瘗之，不留一人，劫其装去，无可踪迹，车夫亦多其党也。

　　李笠翁盗库金

　　康熙时，有李笠翁者，名渔，薄负文采，游京师，名动公卿，其为盗，人不尽知也。有江阴章老人者，尝述其高祖镇兖州，曾祖随宦焉。时满洲某以帝室懿亲抚山东，邀李主章奏。李风流自赏，暇輙挟诸大僚子弟，载酒大明湖，徜徉啸傲，裘马翩翩，大率少年选事者。时承平未久，大臣子弟例习武，备干城选，不论将家子矣。予曾祖以总兵子厕于其间，击剑超距，靡所不为。而李文士也，从容诸人间，时强拉与戏，颠仆之，以为笑乐。李被颠，起或诙谐自调，色不忤，故诸人乐与之游，绝不觉其有武勇也。一日，谓诸人曰：「历下风土，诸公子当倦游览矣。南朝景物，秀绝人寰，广陵愈靡丽，为三吴冠，盍买舟作广陵游乎？」诸公子喜，载数画舫，联樯南下，抵广陵。至则系舟数月，兴阑欲归，行解维矣，李忽置酒徧拜诸人曰：「渔辱从诸公子游已久，今有急，未识诸公子肯援手乎？」诸人笑扶李起曰：「先生属尊，何必尔，敢不惟命。」李起曰：「吾顷需金数万，无所措。」诸人闻数鉅，有难色。须臾，李又曰：「诸公子固不能相假，吾知运司库金银无虑千万，视戋戋者，不啻九千一毫，于国帑无大损，诸公子材武，盍助渔取之？」诸人相顾骇愕，不敢应。李愤，作色胁诸人曰：「诸公子必不相扰，渔能自取之。明晨，舍少金诸公子舟他遁，祸嫁诸公子矣。事发，累尊公，祸必不轻。诸公子即能自白，恐不免比匪之罪。能行，必无祸。」诸人不得已，应之。李曰：「信乎？」曰：「信。」李呼舟人曰：「止酒。俟奏凯还，饮至，为诸公子策勋未晚也。」舟人讙应如雷，诸人益惊，乃知舟人皆李党。李起，取佩刀，指诸公子曰：「此行无争鬬，不必人人持械，渔操刀为诸公子卫。诸公子速随渔登。语毕，巨跃如飞，先登岸。诸人随之，疾趋，登运库屋，揭瓦斩梁，驱诸人探身下盗金，自操刀踞屋顶瞭望，备有变。既，诸人以次负金出，驱诸人先行而自殿后。抵舟，命舟人扬帆，时酒尚温也。李酌酒饮诸人曰：「诸公子身下盗库金，而渔居屋顶瞭，事发，不必首渔而从诸公子也，诸公子幸好自爱。」诸人默然。归，乃不敢与李昵，然亦勿敢声，亦不知其多金果何所用也。

　　盗冒太守名到任

　　康熙甲辰，池州守郭某领凭赴任，中途被盗劫，眷六十余皆歼焉，惟妻及幼子得生，盗竟掩为己之妻子矣。既得凭，即扬扬至任，谒上台。为政精明，人咸爱重之，惟所征钱粮久不起解。上台诘之，谓钱粮重事，必亲解，不能数往来，俟数足，当赍至，如不信，遣吏按验可也。按之库，果累累，上台大喜。

　　未几而郭之乡人有往探郭者，每一人至，则迎入，潜杀之，无得出。其乡人在家者疑之，郭之妻兄乃往探，至，适守出行，遇之于途，则见舆中人非郭，大骇，即饰为丐状，诣府署，曰：「吾千里流落至此，府署日需水，愿供此以餬口。」乃担水至内衙，见其妹，妹摇手使勿言。后日再进，则妹已密书一封投之，出视，则知郭已为盗杀，盗三十余人咸在署，乃密控县官及上台。上台以人多，非可猝擒，闻其人多精算，乃阳谓之曰：「各县钱粮未明，闻汝署中人多能，可为我分其劳乎？」曰：「可。」于是每县遣二人行，而密告其县令，各将此二人下之狱。乃以他事召伪守，至即缚之，鞫得实，库金凡八万两，满十一月即思逸去矣。

　　黠盗取汪山樵玉龟

　　康熙时，苏州汪山樵官陕西兴平县，腰际尝佩一玉龟。玉不甚白，微带紫红色，龟目为二黑点所琢成，腹下斑斑数团，作龟甲状。不甚大，纵一寸三四分，横可寸许。某日，验尸至乡，夜宿民家，梦一衣绯衣者拜手而进，云是张昌宗，此玉龟乃则天皇后宠幸时所赐，尝命其子死后以此殉葬，乃头方落，而其子已私质三千金于某平章。如此不肖，使我寻觅至今，今既觅得，原物应归主人。遂伸臂解山樵腰间玉龟持之，复三拜手而出。及醒，视腰际玉龟，已不翼而飞矣。而相对言语，声息形状，犹宛然在目也。山樵至辍食三日，复嗟悼者久之。

　　或谓山樵曰：「君所梦，非梦，实人也。陕中剑客甚多，为盗者亦不少，惟劫官，不劫民家，劫豪富，不劫小康，君之所遇，其亦此类。假托张昌宗，已露破绽，岂有为鬼而尚恋恋一玉龟，亦岂有自唐历五代、宋、元、明诸朝，寻觅不得，而乃于七八百年后寻得之理乎？其初进时，履屋瓦如平地，寂无声息，而不使有一瓦碎，故随从诸役俱不闻焉。其既进后，用异术使君不知不觉如入梦然。「即今之催眠术。」然后自托古人，盗取君物。不然，君必根究也。」山樵闻之，怅然若失。

　　漳州守为盗

　　康熙时，福建龙溪县有富室，屡失珠玉重物，案久不破。官严比，捕役患之，邀精干者数人分途缉捕，且托大户为逻察之。某夕，漏三下，忽有持灯而来者，衣短黑衣，外罩一蓝色袍，过一井，以灯悬之井中，覆以袍。役于暗处蹑其后，至高墉下，飞腾而上。未几，负一小匣出，迹之，从漳州守郡廨后垣跃入。捕飞一刀击之，不中，掷一砖，中额。捕不敢入，命诸役环守之，天明不出。密白大令，请于晨，将府中胥徒杂役一一点名，有无伤额者。谒守，守辞以疾。令自言稍知岐黄，请入内视脉。不得已，见之，两手脉无恙，惟以乌纱帕裹额，微有血痕，问之，曰：「头风。」令大疑，亟白上台，备述其状，使兵役围署搜之，得真赃，招失主认领。抚军奏闻，上大骇曰：「知府中有若辈乎？」饬会制军严讯，始知其先为积猾，得巨金援例部选也。讯其既为官，何复尔尔，曰：「故智复萌，情不自禁，所谓经营长物无餍足也。」遂从重置法。

　　郁双蓄灵猕以为助

　　雍正时，济南有大盗曰郁双，积案累累，官吏莫能捕。徒党甚众，凡在其门下者，盗掠所得，辄自取十之七，而以三献郁，以是所蓄数十万矣。某年，为郁七十寿辰，先十日，柬邀其侣至，并言春秋已高，自是不复再作杀人越货之事，将以饮宴而与诸君别，届时务须贲临，苟不如约者，誓与诸君共弃之。江湖后进，既畏郁之威名，而又不敢拂其意，及期，果盈庭济济，剑戟相望。筵宴至八十余席，皆虎头燕颔之伟丈夫也，循班次列坐。末席则一巨猴，赤面金睛，体高约三四尺，毛色绛黑，酬酢悉如人，惟其顶光滑，俨如僧之新剃席者，两耳无一存，望之若黝洞然。座客咸诧之，相与耳语。乐既作，水陆杂陈。少顷，止乐，郁举爵而笑，掀髯谓客曰：「狂饮寡欢，不可无下酒物，然吾辈又不欲效文人墨客苦思酒令，无已，其与诸君各述平时武勇及所经历，有异常劳绩能人所不能者，相与各浮一大白以贺，何如？」众曰：「诺。」乃各依次而叙述焉。

　　至猴，猴不能语，然颇解人意，目四顾，若有所陈。郁遂指猴示诸客曰：「猴乎，吾之侠友，而又功臣也。在理，吾不能昧其勋烈。今吾已洗手，吾仅有一女，已适人，更无有尘事足扰吾心，今后吾惟携吾侠友入山耳。侠友曰灵猕，幼年得之于粤东。吾素喜拳棒，尝从名师游，凡师之所授，吾过时辄不复记忆。猕在吾身侧，慧心敏腕，一见遂领略，而吾转受业于猕。如是者数年，余稍稍从诸前辈习为剽掠，凡遇富室，重门洞辟，墙檐有高至丈余者，猕辄窜身而上，疾如飞隼。既入其家，凡窗户，一一解其锁键，吾辈乃持刀直入。吾间出他郡，一时腰橐既磬，或携之，卖技于广场，食宿之资，咸取给于是。人以吾为演猴戏而已，初不疑吾为盗。有时安居旅馆，夜深，即遣猕出，猎取黄白。猕不俟吾指挥，破晓归来，则手握金银而口衔珠宝，脱口出之，其光芒射人目。猕初不分吾颗粒，吾馈以果酒，则跳跃大乐。既饱，乃与吾抵足而寝，虽寒冬，腻然温如炉火。由是吾与猕日益亲，而余之有侠友，亦为路人所知，遂有捕役日伺吾之踪迹者。一日，道过保定，吾携猕行于旷野，北风怒吼，雪花如掌，积尺余，幸余与猕身驱伟健，然亦几没胫骨矣。余抚猕，坐地而大恸。幸同伴已舁床至，余卧其上，并布二人各扶猕，相与驰入山谷。猕休息旬日，始复常态，余亦渐痊。同伴告余，谓某日雪夜，众方拥炉围坐，忽见猕坌息而至，状极仓遽。猕苦不能语，见余辈，惟指手作势。遂从之行，得见古寺，乃分道刺探，始稍稍闻人传言，谓捕得巨盗某某，将就戳，计无所施，愁苦终日。后念猕能潜身入狱，于是相约在狱外静待。余闻而大感，由是与猕益有骨肉之感焉。」

　　方郁述猕事时，四座咸寂然，及闻猕风雪逃灾、黑夜劫狱事，有泣下者。郁亦不觉以手掠须，澘然堕泪。猕则连自变量觥，婆娑起舞，众亦争举大杯以贺之。

