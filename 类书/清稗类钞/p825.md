<!-- { "loadSidebar": true } -->
　　小学之精义魁儒之说经铿铿者，莫不由《说文》以辨形声，由《尔雅》以通训诂，故其撰着，皆卓然名家。《尔雅》则邵晋涵之《正义》，特出邢疏之右，郝懿行之《义疏》，训诂精确，草木归诸实验。《小尔雅》则有胡承珙之《义证》，宋翔凤之《训纂》。《广雅》则有王念孙之《疏证》，旁搜博考，足与经训互相发明。精《说文》者，始于惠栋之《读说文记》，其后则推段玉裁、王筠、朱骏声三家。骏声之《说文通训定声》，发明转注假借，其书似因而实创。筠之《释例》，多引钟鼎古籀，以证《说文》字，而又为之句读，故皆服其精审。玉裁《说文注》，实为叔重功臣，而不免武断。以《玉篇》校《说文》者，始于钮树玉，玉裁采其说，不着其名，树玉憾之，作《段注订》八卷。徐承庆又为《段注匡谬》，亦以玉裁名太重耳。至姚文田、严可均同撰《说文校议》，分条考订，人亦称为精确也。

　　省文为说文之本字今人作字之省文甚多，如以「礼」为「礼」，以「处」为「上虍下匆」，以「与」为「与」是也。凡章奏呈文，则不敢用，其实皆《说文》本字也。《说文》于《礼》字，云为古文；于「上虍下匆」字，云「止也，或从　匆」；于「与」字，云「赐予也，与与同」。今乃避本字而不用，转以之为俗字，盖不知本字之训诂也。

　　夲字之训诂「夲」字读若六，即作六十解，见高宗御制诗，金听涛用之，可与卄卅卌等并行。

　　工部造字以译俗语工部于工役器物档案，每造字以译俗语，为字书所未见。如天地坛大祀壁上挂灯，名尜尜灯， 「 祀天用青色纸。」 其式两头尖，中大如橄榄形，亦会意象形之意也。闻此等字尚多，皆入公牍，且见之于奏疏。

　　俗字之训诂各地通行之俗字颇多，今略举之。京师人所用者如下：「ㄘ」，音近砌，陋也。「您」，音近凝，义似尔汝，施之于较己为尊者也。衡州人所舛者如下：「外门内身」，音钻，「外门内身」林，地名，产茶叶.苏州人所用者如下：「覅」，勿要切，不要也。「朆」，弗曾切，勿曾也。广东人所用者如下：「亚」，音阿，阿俱写作亚。「奀」，音茫，弱也。「上不下高」，音矮，人不长也。「閄」，音或，隐身勿出也。「石穴」，音勘，岩洞也。「泵」，音聘，水中矶也。「凼」，音泔，蓄水为池也。「圳」，音浸，通水之道也。「乪」，音囊，水之曲折也。「不」，音墩，截木作垫也。「冇」，音磨，无也。「生筋」，银去声，牵扯不断也。「&#62080；本」，去声，拙也。广西人所用者如下：「上大下坐」、「外门内坐」，俱音稳，稳也。「上不下长」，音矮，矮也。「上不下高」，音呆，矮也。「奀」，音动，弱也，与广东异。「上不下行」，音腊，足不能举也。「上不下生」，音终，人死也。「石穴」，音义俱与广东同。「上不下父」，音近某，假父也。「仦」，音袅，小儿也。「女大」，音大，女大为姊也。「上仍下土」，音近陈，旧产也。「上如下生」，音近产，假子也。「孑兑」，音近满，谓最少也。「亚」，音阿，阿字俱写作亚，与广东同。

　　名词字之用以名一切事物者，谓之名词，如天地人物等是。一作名字，亦作名物字。凡一事一物专有之名词，曰固有名词，通同类事物而用之者，曰普通名词.术语学术上所用之名词，谓之术语，盖每句加以训诂也。

　　黄晦木论奇字余姚黄宗炎，字晦木，世称鹧鸪先生，明明经，为忠端公尊素之子，梨洲之弟也。好奇字，其论小学，谓扬雄但知识奇字，不知识常字，不知常字乃奇字所自出，三致意于六书会通，乃叹其奇而不诡于法也。

　　康熙字典《康熙字典》为康熙丙申圣祖所御定，大学士陈廷敬等奉敕撰。全书仍梅膺祚《字汇》、张自烈《正字通》两书旧目，以十二辰纪十二集，而每集分三子卷，凡一百一十九部，冠以《总目》、《检字》、《辨似》、《等韵》各一卷，殿以《补遗》、《备考》各一卷，合四十二卷。所录之字，凡四万七千三十五字，又古文一千九百九十五字。引用之书，多至三百余，并旁及金石、梵字。前此字书，未有若是之博者也。然当日曾自谓古今形体之辨，方言声气之殊，部分班列，开卷了然，无一义之不详，无一音之不备，而纪文达公昀等至称之为六书渊海，七音准绳.道光时，曾令王引之等重加校勘，为改正二千六百条，皆就引书字句夺误者更定之，然犹未悉也。引之殆以奉行诏书，未敢尽其词耳。然其最误者，一为虚造故实；二为按语离奇；三为钞袭《正字通》而转谬；四为增改原书；五为书名舛误；六为引书脱误；七为以他字之训阑入此字；八为同引一书前后违异，使阅者迷罔也；九为云同之字有实不同者，有实同而不云同者，有不注音义，但云同某，而所指为同者，编中乃无其字；十为字画算数无一定也。此外有本一字而误分为两字者，又有义证引用之字，而正文不收，令阅者无由得其音义者。盖其时小学本未大明，又以一二显宦率数十宂官领其职务，而字典之为事，又本视其所为《渊鉴类函》等书独难，宜其乖远讹舛，莫可究诘也。

　　顾氏精通小学说文马文毅公雄镇，字锡蕃，总督鸣佩子也，汉军镶红旗人。尝官广西巡抚，以御吴世琮兵，遇害。有姬顾氏，本吴中闺秀，精通小学《说文》。文毅撰《汇草辨疑》十二帙，姬皆手为旁训。

　　徐咸清精小学康熙己未开博学宏词科，令京外官吏各举郡县有才学而堪与试者，道府争以徐咸清荐，辞不获，遂入都。

　　先是，阁中判词头，照前代典例，多用「查议」「查覆」诸字，而某相精字学，谓字书无「查」字，纵有之，不作「察」解，此必原判是「察」字，而北无入声，呼「察」声如「查」，故讹「查」耳。讹字不可用，因启奏御前，凡判词，「查」字俱改「察」字。然终不解「查」与「察」沿讹之始。

　　及应制科者先后至，每至，必合数十人谒某相，某相询于众曰：「「察」声讹「查」，有始乎？」在坐无对者。徐逡巡曰：「《汉书&#8231；货殖传》有之。顾「查」为「在」声之讹，非「察」声讹也。」某相矍然曰：「何言之？」曰：「古「在」本「察」字。《尔雅》曰：「在，察也。」《尧典》「在璇玑玉衡以齐七政」是也。第三声呼「在」为「查」，以「查」与「槎」同。《汉书&#8231；货殖传》「山不茬櫱」，即槎櫱也，而字乃从草而谐以「在」声，故「在」声为「槎」，「槎」转为「查」，则是「查」者，「在」声之转也。犹「之在」「之叉」转而为「裁」为「财」也。若曰「察」之转，则是「叉」也，「差」也，「察」岂能转「查」乎？」某相遽色变，乃复进曰：「「察」声不转「查」，然而「在」即「察」也，改「查」为「察」可乎？」徐曰：「不可。《老子》曰：「其政察察。」亦惟「察」名不可居，故以「在」字隐「察」名而转声为「查」，若改「察」，仍「察察」也。」某相曰：「然则「查」可乎？」徐曰：「可。」某相曰：「此则仆之所未闻也。夫字必有义，「查」字无「察」义而有「在」声，使徒以声同之故而不顾其义，则「道」可「盗」也。」徐曰：「「道」固不可「盗」，而「在」则可「查」，不观「在」又为「裁」乎？「在」之为「裁」「察」，义同也，然而「纔」之又为「财」，则无义矣。「财」可「纔」，则「查」可「察」矣。」某相憪然谢而起。其后三相录试卷糊名，然终不用。冯文毅公溥为荐于廷，圣祖曰：「有著述乎？」曰：「有。」曰：「为何？」曰：「《资治文字》。」曰：「《资治文字》何谓耶？」曰：「字书也。」旁一相曰：「字书，小学耳。」遂罢.既而文毅拟再荐之，不得，曰：「小屯吉，君向不为大而为小，此屯也，然而吉矣，吾幸得归矣。」

　　阮文达解蕉字阮文达精于小学，尝解芭蕉「蕉」字，谓见《上林赋》，于古无闻。《说文》「蕉」字，则樵采之樵，《列子》「以蕉覆鹿」，即所樵之草，非芭蕉也。

　　江叔澐欲撰经史子字准绳江叔澐爱古成癖，平生不肯为俗字，尺牍书疏，皆依《说文》。其写《尚书》「瀍水」依《淮南》作「廛」，「汝乃是不蘉」依《尔雅》义作「孟」，人颇怪之，遂不改也。内行甚修，对家属如宾客，交友不妄取。孙渊如以一缣赠之，累书千言，却而后受。嘉庆纪元，举孝廉方正，不仕，卒于家。常欲举经史子绳以《说文》，去其俗字，命曰《经史子字准绳》，惜未成也。

　　礼亲王治说文礼亲王号啸亭外史，生而好学，虽造次颠沛，必手一编，尤深于许慎之学.十三龄得《说文解字》，篝灯夜读，时值严寒，围炉竟夕。火发，廷及床帐，几兆焚如。包衣辈瞭见红光，咸携水具集寝宫，王犹未释卷也。

　　张东甫通许郑之学道光时，钱塘有张东甫刺史之杲者，夙承祖训，与贤士大夫游，遂通许、郑之学.尝着《说文集解》百余卷。以为《说文》自许氏后，若宋张有之《复古编》、元周伯琦之《六书正伪》、明焦竑之《俗书刊误》，至干、嘉间段氏、桂氏、王氏、钱氏、钮氏、席氏辈出，而小学益显，乃考形声，辨俗体，通假借，异字同音、同音异字及诸家得失，各有所宗，均笺注于下，名曰《集解》，藉知古人以字解经、以经解字之义.因卷帙繁富，官事羁绁，未卒业.病危时，犹语人曰：「吾死不足惜，独恨《集解》一书未及告成，不得就正于有道君子耳。」子上龢，字沚莼，孙尔田，字孟劬，亦以文章政治有声于时.萧道管治说文光绪丁丑，戊寅间，侯官陈石遗学部衍方从事考订之学，治《说文》，取坊肆重刻孙氏本，属其妇萧道管以每字剪为纸片，小注属焉，分重文，阙训，指事，象形，会意，形声，并借各类，黏贴纸本，采别部居，使不相杂羼。萧独取所谓重文者一册，反复谛究，别购孙氏本，自一至亥，圚点一遍，不解，则翻阅段氏注本，而语陈曰：「君治篆文，吾治古籀，何如？第治古籀，有待篆文者百之一二；治篆文，有待古籀者十且二三也。」

