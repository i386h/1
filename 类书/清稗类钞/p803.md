<!-- { "loadSidebar": true } -->
　　刘先庚正襟危坐南昌刘丁，字先庚。每读书，正襟危坐，至夜分，未尝欹侧。待人必诚信。弱冠补弟子员，授徒自给.来学者必教以整齐严肃，收敛精神，曰：「此固圣学，即举业，亦无他巧也。」

　　汪绂初以敬剔起心婺源汪绂初茂才烜好学，治宋五子书。尝有人询之曰：「同此一心，或言敬，或言诚，或言仁，或言一，何也？」曰：「敬是提摄此心，使不走作；诚是此心所得于天之实理。此理实而不妄谓之诚，此理全而不亏谓之仁，此理纯而不杂谓之一，其实一也。诚有以实心言者，亦以能敬，则此心实有此理而无妄耳。心如灯火，一片灵明，敬如剔起此心，使之灵明不息，而光自无不照。若久而不剔，则此灵明亦渐昏去，若先有物蔽之，则其明有所不照矣。灯中有灺，能障光明，此非灯火之本体，乃火所附之烛之烬，形气之私也。剔之，则此灺自落矣。」

　　汪绂初教弟子以敬汪绂初之教弟子也，必以敬，坐不得倚，立不得跛，以谨制其容度。闲与客坐语，弟子胡元僎足小跛，童子倚侧笑曰：「先生亦跛耶？」胡肃然，谓同学曰：「童子箴我是，若曹退思，恐未必如我也。」

　　姜云一危坐竟日姜国霖，字云一，潍县人。生平无急言遽色。尝于广众中危坐竟日无颓容，人或非毁之，即面诮，终夷然不为动也。

　　陈宏猷衣冠必正康、雍间，太仓有陈宏猷者，方年二十五时，即有志求道，不应试，惟教授生徒以自给.初好《易》，后乃专力于《四子书》。手《四书》一编，终日研讨，虽燕居，衣冠必正，乡里笑之曰：「是小朱文公也。」

　　祝人斋用力于敬海宁祝人斋，名洤。励志勤学，用力于敬，须臾不离.家居对妻妾，与游处王公大人间无异容。

　　罗谦斋盛暑衣冠罗登选，号谦斋，衡山人。少溺苦于学，遂患心疾。年二十九，弃诸生，益闭户读书。侨居长沙，足不及市者五十余年。为人温而恭，仁而好施。与人言，姝姝然如恐伤之。故人子弟往见之，虽盛暑必衣冠，坐无惰容，见者自肃.童寒泉论敬连城童寒泉茂才能灵励志于学，生平守程、朱家法，于先儒言理言功夫，一字不放过，往往举其难明者，曲折指譬，而不厌其繁。其有参考互验，信之于心，而亦未尝已于辨难.其答长乐郑一志曰：「尹氏之论敬，谓中心不容一物；谢氏之论敬，谓常惺惺法，此要皆说得透露，有精神，但稍费力耳。程子曰：「整齐严肃，则心便一，一则自无非僻之干。」其言平正，而二家之说皆涵盖焉。何也？心若一时，自不容一物而常惺惺也。且程子从整齐严肃说来，便有把握，只须将容貌言语上有形象处整顿收敛得来，自然心己一也。若单从心上用力，而求其不容一物而常惺惺，便未免太劳苦拘迫而难于持久，且或反致别生病痛而不自知，此不可不察也。大抵朱子雅言，亦是如此。然此一处，亦足以见程子之言甚似孔子也。」

　　童寒泉端坐于厕童寒泉持己以敬，衣儒衣，冠儒冠，立必正，行必缓，每出辄为途人所指，曰：「此儒者也。」一日晚归，以内急如厕，亦正襟端坐，坐二小时许竟无所遗.盖其气内敛，遂至不得排泄也。

　　任可轩盛暑正衣冠长洲任可轩孝廉时懋励志于学，以居敬穷理自期。时里中有文社，每当同人会集，议论飙起，甚或讙噪叫呶，而坐有寂然无言者，视之，可轩也。会课经义，虽盛暑，必正衣冠，终日如对古圣贤.郑板桥居敬穷理兴化郑板桥大令燮以诗、书、画三绝著称于乾隆朝，风流文采，照耀一时.世皆谓其跅弛不羁，倜傥自喜，而不知其亦颇讲求居敬穷理之功也。其官山左时，台司有所委任，无不敬谨将事。及罢官家居，周旋乡里间，于宗族姻世之尊长，岁时宴会，亦必致敬尽礼，无或失仪.人怪而问之，则曰：「《逸周书》有云「敬事供上曰恭」，台司尊长，于吾皆为上也，敢不敬乎？」

　　倭文端持己以敬倭文端公仁，字艮峯，官至文华殿大学士，隶蒙古正红旗。河南开封之驻防也。居近濂洛，为世名儒。官京师时，时与曾文正公国藩、吴彦甫侍郎廷栋相过从。尝曰：「吾人居官行政当求所以身体而力行者，而以持己以敬为之本。」故每退直观书，辄陈一编，正襟对案，席不正不坐也。客至，恒肃衣整冠，迓于庭除，及就座，庄容相对，所谈皆身心性命之语，无戏言。

　　俞筱甫执事敬俞筱甫通守，名廷瑛，吴县人。官浙江有年，儒雅风流，为无锡秦澹如廉访湘业所器重，樽酒论文，时与倡和。廉访尝檄委之，有所句当，通守执事必敬，慎于行，不稍忽。仁和孙月泉布衣承祖与廉访、通守雅故，语廉访曰：「俞君任事勤恳，无时下名士恶习，于宦海中吾见亦罕矣。」廉访曰：「彼实居敬穷理之名士也。」

　　陆丽京言必信陆丽京学既渊茂，而言必信，行必果。有人属书邮寄者，务令必达，且终身未尝私扣一函。时人以阮长之不侮闇室比之。

　　路安卿重然诺曲周路安卿封翁泽农重然诺，久要不忘。与昆山顾宁人处士炎武善，偶有缓急，假顾金，绝无一人知之者。及闻顾逝，即寄偿其家，不以其歾而爽约也。其嗣子来，留之肄业，踰二载，厚装遣之。

　　蔡眉人重然诺蔡眉人，世族也，被服儒素，生平重然诺.方病之殷，有来问所托事者，家人辞之，眉从枕上大声应之，且诵荀息之言曰：「死者复生，生者不愧。」盖眉人自知病革，意谓生者几时能不相见，生者后死，死者不愧也。

　　周舆则重然诺钱塘周舆则，名轼，重然诺，不鬬智璅璅.起家中人产，为贾吴越间，末年乃比素封。康熙辛卯，一遭盗劫，南北诸贾寄帑千计，咸谓无遗.事定，倾囊还之，曰：「宁失吾有，勿以累客。」客益叹服。其后客遂辐辏于其门.黄庭表重信太仓黄庭表太史与坚性落落，惟与人交，有所诺，虽当生死患难，不欲转目相背负，盖重信也。

　　程鱼门不爽游约程鱼门客金陵，尝与袁简斋约游雨花台，及期而风雨作，有尼之者，鱼门曰：「简斋，信人也。吾与之期矣，而不往，乃独使彼为信人乎？」遂持盖着屐，途中甚狼狈，不顾也。至，则简斋之行厨已在矣。俄而简斋至，天亦霁，遂相与赋诗饮酒以为乐，流连竟日，薄暮始归.良穆腾请停旗人淘汰例以示信八旗兵丁，凡非满、蒙人之投効及本身有罪者之子孙，名隶附册。每届三年，辄一淘汰，销除旗档，坐是遂穷无所归，至有流离失所者。乾隆时，京口驻防镶蓝旗佐领良智建议：以为嘉其祖父之劳，赏延于世；戮其祖父之罪，罚弗及孥。前既以加恩而准其入旗，今乃以无罪而使之出旗，失信于人，甚为朝廷惜之。拟请停止三年淘汰旧例，以广皇仁而昭大信。大府据以上闻，得旨俞允。良字穆腾，性简默，寡言笑，好读书，工画兰竹，尤精满、蒙文。子一，即道光壬寅殉难之望阿也。

　　蔡璘重诺责蔡璘， 字勉旃， 吴县人。 重诺责， 敦风义. 有友某以千金寄之， 不立券。 亡何， 其人亡， 蔡召其子至， 归之， 愕然不受， 曰： 「嘻！ 无此事也， 安有寄千金而无券者？ 且父未尝语我也。 」蔡笑曰： 「券在心， 不在纸， 而翁知我， 故不语郎君。 」卒辇而致之。

　　刘融斋偿逋不逾期兴化刘融斋司业熙载，尝以翰林侍上书房，贫无仆，每入直，怀食物以往。届年节，内竖例索犒金，一日某小阉至，见其方以脱粟煮于老瓦礶，询之曰：「君所食耶？」逡巡去。久之，愈窘，将断炊，乃辞官，乞假游晋，假寓某同年所，设帐授徒。修脯所入，辄铢积寸累，以偿宿逋，戚友所贷，虽一金必还，且无一逾期者。

　　吴彦甫不欲失信吴彦甫侍郎在京时，一日饮于乡人家，酒阑行令，负者罚于翌日作东道主，乃饷同座者以晚餐。吴屡负，而是日骤寒，吴归而疾作，同座者知之，诫勿设宴，吴不可，仍折柬招客，令家人设具。或诧之，则曰：「此虽游戏事，亦不欲失信也。」客至，仍出而酬酢，且终席焉。

　　左文襄不欲失信各省省城附郭之知府谓之首府，首府出缺，由藩司查照补缺轮次，挨班序补.湘阴左文襄公宗棠督两江时，不明此例，适江宁府出缺，即以其文案试用知县某署理。藩司力争不可，文襄曰：「保过府班，则得矣。」藩司曰：「府班人多，谈何容易？且朝廷有定制，似不宜擅更。」文襄大怒曰：「君以朝廷胁我耶？我出将入相数十年，用人惟知择其才耳，不知定制也。」藩司愤。时苏抚某亦与文襄有隙，乃以擅改祖制紊乱官常劾之，文襄不知也。及部员函告文襄，文襄语人曰：「我许某权首府已言之矣，不可失信也。」乃奏以试用知县保举知府。旋奉上谕，着照所请。

　　穆香甫偿逋不失信天津有穆香甫者，回人也，以诚笃着，富累世矣。香甫之父在时，一日，有豆船被水，泊岸求售，上船审视，以廉价购之。盖豆之被水者，仅外层耳，其在内者，均干燥，可久囤也。是年豆适匮，遂大获利。香甫亦营豆业，某岁失利，大困，其所与往来之票号钱庄皆以香甫诚笃，戒令明岁清偿。香甫不允，曰：「吾惟知负人逋，必如约以偿，即荡产亦不恤。吾穆氏向固若是耳，信不可失也。」遽簿其物，售以付债主，于是遂贫。

　　边竺潭不欲失信光绪时，汉军宗啸吾司马山、任邱边竺潭鹾尹葆枢皆需次于浙，过从甚密。宗有孙月泉布衣所手拓之汉帖五帙，视为瓌宝，什袭珍藏，不轻示人也。边尝假观，以十日为限，谓必自赍以返之。及期而运使传见，以有要公，约作竟日谈。边虑误返帖事也，亲挟之诣宗，宗留之，摩挲鉴赏，约一小时始出。诣运署，则已误见客时矣，屏不见。他日，运使语钱塘丁松生大令丙曰：「边某抗我命，何也？」自是深咎之。丁曰：「彼亦欲不失信于人耳。」

　　谢阿明不敢失信有谢阿明者，苏之市井细民也，以鬻果为生。桃、杏、李、梅、梨、橘、瓜、莲、藕、栗、枇杷、杨梅之属，每届时，必担之行里巷以求售，价不二，品必佳，人咸信之。有与之期者，付定资，届期必如其日时以与之，未尝爽约也。一日，临顿路夏子英定购白沙枇杷，约期交易，及期而洞庭山之船不至，乃反其定资.夏语以明日交货不为迟，谢曰：「吾自言今日，吾不敢失信耳。」

　　潘文勤宴客不失时吴县潘文勤公祖荫每具启约客，客依时至，则进酒尽欢，或稍越时，则肃之入座，啜之以茗，且与长谈，而终不具馔。坐久，客饥，则令进面一器而已。客退而让其慢，文勤不受也，曰：「客自失时，我何罪焉？」

