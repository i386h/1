<!-- { "loadSidebar": true } -->
　　金仲撝有豪侈之思想光绪时，有历佐戎幕之闽人金仲撝名谦者，家故寒素，而豪迈自喜，所得金到手辄尽，既无资以营商，又不欲作龌龊官以猎取傥来物，初颇悒郁不自得。久之而研究哲学，有所悟，于世之虚荣实利，视之如浮云，弃之如敝屣矣。至其少年时之豪侈思想，则固尝为仁和林重夫茂才任道之，其言至恢诡，虽富如猗顿，贵如金张，恐亦未易实行也，谓为呓语可耳。然可譬之道经屠门者，即不得肉，但大嚼亦快意于一时也。

　　重夫尝以告人曰：仲撝虽闽籍，其大父以宦浙寄居，故生于浙江之杭州。意谓湖山有美，诚为通国第一名胜之区.苏杭齐名，以山水言，杭胜于苏多矣。惟以西湖居民之粗俗可厌也，欲为移民之策，徙苏州男女以实之，冀以吴姬之颜色，吴娃之语言，与三竺、六桥之花柳燕莺，相得益彰，无美不臻也。至是，乃择地灵隐，建筑园林，其间重堂高合，温庐凉馆，及亭台、楼观、轩榭、池沼之属，无不具备。植物如奇葩异木，动物如珍禽嘉兽，凡人世间所可有者悉罗致之。更于其中构宅以居京师、奉天、长沙、广州、苏州、扬州之妾者六，各自为宅，仲撝则与其妇于六宅之中央而居一宅焉。妾为京师产，则宅亦京师式，室中之器具，食时之肴馔，役使之婢妪，亦无不自京师致之。推而至于奉天、长沙、广州、苏州、扬州，皆如之。不出园门，日偕其妇任意以游。入某妾之室，则所进之食、所闻之言，无不与此妾之出生地相应。故见京师之妾，则如至京师矣；见奉天之妾，则如至奉天矣；见长沙之妾，则如至长沙矣；见广州之妾，则如至广州矣；见苏州之妾，则如至苏州矣；见扬州之妾，则如至扬州矣。至夕，或与其妇偕返自居之宅，或己留而妇返，惟其便。

　　至于仲撝常日之衣食，则但取其有资卫生足矣。虽妻妾臧获被文服纤， 「 四字见《文选》宋玉《招魂》，文谓绮绣也，纤谓罗縠也。」

　　清稗类钞才辩类徐竹逸自谓无隐恶宜兴徐竹逸司李喈，顺治戊戌进士，某年丧子，客有议之者曰：「徐君必有隐恶，故罚及其子。」竹逸闻之，曰：「昔仲尼有何隐恶，而伯鱼殀乎？」

　　陈散木健辨论通州陈散木，名世祥，性狷介，不为苟容。素健辨论，客或不合，必与抗争，不少迁随，或憾焉。散木闻而言曰：「我之所嫉，怒我固然；即尔见喜，正复何益！」

　　徐敬舆解释裘尽金敝仁和徐敬舆，名敬直，尝与人闲谈，误「金尽裘敝」为「裘尽金敝」，客笑之，徐曰：「皮之不存，毛将焉附，非裘尽乎？何意百炼刚，化为绕指柔，非金敝乎？」客无以难.不打尔打佛华亦祥为顺治己亥进士第二人，圣眷甚优。康熙初，尝扈跸至京外之香山，有某寺僧者，圣祖礼之，如拜佛然，僧箕踞自若也。亦祥含怒未发，顷之，车驾出门，亦祥遂取所持锡杖痛殴之，谩骂曰：「尔何人，敢受天子拜耶！」僧曰：「不拜我，拜佛也。」华亦曰：「我不打尔，打佛也。」僧乃合掌曰：「阿弥陀佛善知识.」

　　史立庵论孝子节妇廪给康熙朝，鄞县史立庵侍郎及超官少宗伯时，同官议裁孝子、节妇廪给，曰：「彼自分内事，何与朝廷！」史曰：「为子不孝，为妇不节，亦何与朝廷，而必以法绳之耶？」议遂寝。

　　沈去矜发辩议沈去矜弱不胜衣，而骨性刚挺。平时与人语，气纔属，及发辩议，则电闪霆激，摧屈一坐。

　　靳文襄论治河汉军靳文襄公辅任河事最久，其受人倾轧亦最多。康熙乙丑，上念高邮、宝应诸州县湖水泛溢，民田被淹，命安徽按察使于成龙经理海口。旋召靳及于至京汇议，于力主开浚海口故道，靳仍初议筑长堤束水敌潮。时大学士九卿从靳议，而通政司参议成其范、给事中王又旦、御史钱珏均韪于说，宝应侍读乔莱亦奏靳议非是，乃命尚书萨穆哈等勘视，奏称海口不必开.会汤文正公斌以巡抚入为尚书，独奏下河宜浚.卒以廷臣异议，命侍郎孙在丰往董其役，未尝专从靳策也。丁卯谕，又询下河田亩可纾水患之策，靳仍主筑堤减水之说.时于抚直隶，上以靳疏示询，于仍言下河宜开，重堤不宜筑.诏遣尚书佛伦、侍郎熊一潇与总督董讷、总漕慕天颜、孙在丰会勘，惟佛伦奏应从靳议，天颜、在丰议均与靳左。戊辰正月，御史郭琇劾靳糜费帑金，攘夺民田，横取米麦，越境货卖，科臣刘楷、台臣陆修祖复交章劾之，天颜、在丰亦疏论靳屯田累民及阻挠下河开浚事。靳自请入觐.上御干清门，命辅、琇及于各陈所见，卒允九卿议，停筑重堤，革靳职。后又命学士凯音布、侍卫马布、尚书张玉书、图纳等先后往勘，均称靳治河功。己巳正月，上南巡阅河，靳从行，上亲见堤工河道，始褒靳实心任事，劳绩昭然，复原品。壬申，复任河督。逾年，召见于及原署河督董讷，责其排靳，谕大学士曰：「于成龙曾奏河岸未见靳辅栽柳，及朕南巡，指询成龙，无辞以对。董讷亦曾言之。彼时九卿皆言靳辅当从重治罪，若即诛辅，则死者可复生乎？」成龙、讷皆叩首。

　　周栎园上下今古周栎园嗜饮好客，客日满坐，坐必设酒，谈谐辩难，上下今古，旁及山川草木、方名小物，娓娓不倦，觞政拇阵，迭出新意，务使客极欢而去。

　　邵稼轩举&#63150；手口口&#63151；字康熙时有邵稼轩者，强识多闻，性喜诙谐.值《康熙字典》初成，读三月而毕，不遗一字。有难之者，造「&#63150；手口口&#63151；」字以请，邵曰：「此字六书所不载，人不能识而我独能识之。一手提两口，当为亨 「 去声」 鼻涕之亨字。」难之者不能辩.王丹麓解口字着人地师沈六如尝过王丹麓，语以庭前不宜种树，谓口字着木为困字，不佳。王曰：「诚然，君亦未宜立于此也。口字着人，岂不成囚字乎？」沉默然。

　　宗举儿谓月中桂树不奇宗定九子举儿，名学诗，喜读书，善言辞，六岁而殇。年五岁时，曾偕诸儿戏于庭，一儿指月而言曰：「月中那得有桂树！」举儿曰：「汝谓月中桂树为奇，彼天地间之有树，亦当奇耶？」

　　王用和谓孔子无眉王丹麓好客，裙屐纷集。一日，有客谓孔子无须，众诘其说，客曰：「见之《孔丛子》。子思告齐王曰：「先君生无须眉，天下王侯不以此损其敬。」故知今像多须误也。」时丹麓子鼎在侧，方六岁，应声曰：「然则孔子亦无眉耶？」客语塞。鼎，字用和。

　　王小能谓风亦畏寒王丹麓病起畏寒，每当雪夕，辄楗户御风.其第五子小能方五岁，适坐于膝，曰：「大人寒，故畏风，抑知风亦畏寒乎？」王问故，答曰：「风不畏寒，何由喜扑人怀。」

　　吴威卿谓有孤独连文吴锦雯有子名廌，字威卿，幼慧好学.七岁，尝侍客座，客论诗，谓无孤独连文者。吴应声答曰：「孤云独去闲，非佳句耶？」一坐惊叹.虞景敏作辞巧文石门虞景敏，名黄昊，康熙丙午举于乡，十岁即善属文。尝阅唐柳宗元《乞巧文》而斥其谬，更作《辞巧文》以辨之。

　　高宗谓三藩司皆督抚才乾隆时，有浙江、山东、甘肃三藩司入觐，同时召对。高宗问：「汝等皆历任藩司，在任时亦畏督抚否？」东藩对曰：「不畏。」问其故，对曰：「皇上既放督抚，又放藩司，本属互相纠察，若一味畏惧，不敢争论，则藩司为虚设矣。」浙藩对曰：「臣公事不畏督抚，私事畏督抚。」问何谓，对曰：「公事，督抚有失，必当争执，如畏惧默默，必致逢迎迁就；至私事，稍涉营私不公，督抚即当奏劾，安敢不畏。」上以为然。又次，甘藩对曰：「臣甚畏督抚。」上曰：「尔何以独甚？」对曰：「督抚以下即藩司，属员视藩司如视督抚，藩司不畏督抚，属员亦相率不畏藩司。属员无畏惧心，公事必致棘手，臣不敢不畏。」上亦以为然。次日，召见军机大臣，谓昨见三藩司，皆督抚才也。未几，皆擢疆圻。

　　梁相国释佛之笑梁相国，即《贰臣传》中某。国初，父子相继入枢垣，权势张甚。高宗南巡时，其子已退老，或以其不法事上闻。会梁迎驾游大佛寺，至山门前，高宗怒指弥勒佛问曰：「佛见朕笑，于意云何？」梁以佛见佛故笑对。高宗复返顾问曰：「然则见汝亦笑，何欤？」梁免冠顿首曰：「佛笑奴才不成佛耳。」

　　金寿门为鹾商解围钱塘金寿门客扬州，诸鹾商慕其名，竞相延致。一日，有某商宴客于平山堂，金首坐，席间以古人诗句飞红为觞政。次至某商，苦思未得，众客将议罚，商曰：「得之矣。柳絮飞来片片红.」一座哗然，谓其杜撰。金独曰：「此元人咏平山堂诗也，引用綦切。」众请其全篇，金诵之曰：「廿四桥边廿四风，凭阑犹忆旧江东.夕阳返照桃花渡，柳絮飞来片片红.」众皆服金博洽。其实乃金口占此诗，为某商解围耳。商大喜，越日以千金馈之。寿门，名农，乾隆丙辰尝以布衣举宏博科而不就。

　　杭堇浦有谈天口仁和杭堇浦，名世骏，字大宗。生平博闻强记，口如悬河。时方灵皋以文章负重名，堇浦独侃侃与辩，灵皋逊避之。袁子才有挽诗云：「横冲一世谈天口，生就千秋数典才。」盖纪实也。

　　戴姚成微言息争戴东原太史与钱箨石宗伯，乾隆中同官京师。钱素不喜戴。一日，钱之乡人会饮，同馆后辈某纵谈至于戴，钱力诋之，某与之往复辩论，钱愤，责某诋斥前辈。越翼日，乡人又会饮，钱与某均在座，有言及钱之同馆前辈杭大宗者，颇致不满，钱和之。某又抗论，钱不怿，因以某言质之末席戴舍人姚成，姚成曰：「小子不敏，于先生所操月旦，实未敢置喙也。所不解者，先生前有一语耳。」钱大愕，询之，姚成则曰：「先生不尝以某之排斥前辈为无礼乎？先生之于大宗，亦前辈也，今亦排斥之，宜小子之不解也。」钱乃肃容起立而谢曰：「君言良是。老夫不敏，愿安承教。」

　　李复堂题佛像李复堂鳝、郑板桥燮，书画皆精绝.复堂尝为人题观音大士像云：「巧笑倩兮，美目盼兮。」或讶其儗于不伦，复堂奇窘。板桥即应声而言曰：「何不云彼美人兮，西方之人兮。」

　　和尚惧内不敢娶广州某寺住持僧某，名衲也，平日不事文字，而语言超妙。一日，招集诸名流小饮，座有戏问我辈何人最惧内者，众未及答，僧亟应曰：「惟老僧最惧内。」众笑其不伦，僧徐徐而言曰：「惟惧内，故不敢娶耳。」

　　袁子才释园字袁子才居金陵，尝畜一羊，逸入邻园，食其所种之菜。园叟来告，袁戏叟曰：「汝知园字乎？必筑围而后可。」叟固风雅士也，闻之，亦戏曰：「汝亦知园字内为何字乎？筑围仅能防围外，不能防围内也。」袁亦为之绝倒。

