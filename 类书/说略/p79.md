<!-- { "loadSidebar": true } -->
　　溺曰房中弱水见于道书溺器曰夜潴见清异録光济叟烛也握君如意也火寸取灯也见清异録欧阳通善饰文房命贝光曰发光地菩萨界尺曰由准氏笔曰畦宗郎君裁刀曰治书奴
　　司空说镜为容成侯又曰寿光侯见物名要览
　　韩退之革华传以靴为下邳侯
　　王僧防恶白髪一日对客左右进铜镊僧防曰却老先生至矣见南康记






　　说略巻二十四
　　钦定四库全书
　　说略巻二十五　　　　　明　顾起元　撰食宪
　　麯酒母也一曰酒教也雄方言糓【音哭】自闗而西秦豳之间曰糓麰【音牟】大麦麯也晋之旧都呼麰为防防【干八切】齐右河济曰防防小麦麯北鄙曰防麯又防【音卑】细麦麯也防【音】有衣麯也今天下通呼麯不闻有此数名也说文曰酴酒母也醴一宿成也醪浑汁酒也酎三重酒也醨薄酒也醑首酒也昔人谓酒为欢伯其义见易林葢其可爱无贵贱贤不肖华夏夷戎共甘而乐之故其称谓亦广造作谓之酿亦曰醖卖之为沽当肆曰卢酿之再者曰醁醡酒曰酾酒之酒曰醥白酒曰醝厚酒曰醹甚白曰醙相饮曰配相强曰浮饮尽曰釂使酒曰酗甚乱曰醟饮而面赤曰酡病酒曰酲主人进酒于客曰酧客酌主人曰酢酌而无酧酢曰醮合钱共饮曰醵赐民共饮曰酺醉而怒曰奰美酒曰禄
　　防聚饮食曰酺酺之为言哺也以食曰餔以饮曰酺诗曰以开百室郑氏笺曰百室出必洫间而耕入必共族中而居又有祭酺合醵之欢周礼族师祭酺注酺者为人物灾害之神田有蝗螟廏有马瘟皆祭之祭毕而合饮遂名为酺也校人冬祭马歩杜子春云歩即酺也则其音当为歩也春秋纬云酒者乳也王者法酒旗以布政施天乳以哺人后世酺祭废而羣饮有禁汉世有赐酺之典
　　厯代酿酒名家禹醉令酒见无上秘要夏时仪狄造防酒而少康润色之春秋时有椒浆酒汉时西京有金浆醪晋时阮籍有步兵厨酒唐时有酒名玉浮梁太白好饮之宋昌王有八桂酒一名瑞露南唐时腊月酿酒四月成名曰腊酒宋时有齐云清露杭新城有秋露白处州有金盘露刘拾遗家造玉露春宋德隆造酒名月波曹湜有酒名介寿曹晟名酒曰保平宋刘后有酒名玉腴秦桧造酒名表勲潞州烧酒名珍珠红宋时有酒名银光相州有酒名碎玉宋开封有酒名瑶泉王师约有酒名瑶源刘后有酒名瑶池东坡有酒名罗浮春范致能酿酒于成都用八桂法名万里春其洞庭春留都春十洲春海岳春皆宋时酒也梁简文有酒名鳬花裴度用龙脑凝结刻小鱼儿状每沸酒一杯投一鱼于中名曰鱼儿酒广南有香蛇酒道士杨世昌造蜜酒西凉州造葡萄酒肃王有兰香酒汉武时有兰生酒蔡攸造棣花酒陆士衡有松醪广西有风藤酒又有椰子酒淮南有菉豆酒名曰緑珠香液黄州有压茅柴孙思邈造酴酥酒段成式有造醁法为湘东美品琵琶记云银海琼洲泛醁是也唐魏征家有酒名醽醁翠涛十年不败宋髙后有酒名香泉坡诗云莫辞白酒泻香泉畨僧来陀花造酒名曰三勒浆一名打辣酥北僧名酒曰般若汤华言不惹也晋张华有九醖酒以三薇渍麯蘖所成神异经西北荒中有玉馈之酒开运中赐酒有丑未觞用雍酥羊髓置暖酒中饮之又光禄大夫韦炳以梁奉常和泉病于甘刘拾遗玉露病于辛皇甫别驾庆云春病于酾乃取三家酒搅合澄窨饮之遂为雍都第一名甆宫集大成以上诸酒美矣未若瀛洲有玉膏泉如酒饮之长生又神仙日饮天酒一斗为最上至味也名酒最古者闗中之桑落水经注蒲坂刘白堕所造成于桑落之反语谓之索郎后史补云河中桑落坊水所造也魏书汝南王元悦以桑落酒饷元乂极其媚防庾信索酒诗有蒲城桑落酒杜甫诗坐开桑落酒张谓诗亦云不醉郎中桑落酒教人无奈别离何
　　前酒名未备今更疏之汉名酒又有柘浆隋帝得法于北方造酒曰玉薤唐名酒有琼花露蔷薇露抛青春烧春麯米春金陵春竹叶春梨花春洞庭春蓬莱春海岳春锦波浮玉春风光春土窟春石冻春富水郫筒若下新丰兰陵宜城博罗湓水灵溪象洞曲阿又干和五骰宜城之九醖河东之桑落西凉之葡萄苍梧之竹叶京城之西市腔虾蟆陵之郎官清河汉之三勒浆宋名酒有玉井秋香向恭伯曰芗林秋露段子新曰黄娇范子元曰萼緑香易毅夫曰瓮中云胡长文曰清无底金盘露桃花雨范致能曰云露杨万里曰桂子香冷冽香又南岳魏夫人饮王子乔以琼苏緑酒醉乡日月记有琬液汉大官有挏马酒又中山酒醉千日而醒桂阳程乡酒行千里始醉又宋南渡御库有流香三省激赏库有碧香殿司有凤泉祠祭有玉练槌京醖有雪醅珠泉海阃有玉醅建康有秦淮春严州有潇洒泉常州有金斗泉兰谿有縠溪春杨郡王有紫金泉其它以堂名若滑州氷堂酒有美堂酒之类未能备载也
　　外夷之酒瑶琨去玉门九万里有碧草酿酒味醇饮一合三日不醒大宛国有蒲桃酒车师国无论国亦有蒲桃酒粟弋国蒲桃酒独美其地水美故也乌孙国有青田核酒乌桓有东墙酒东墙似蓬草实如穄子至十月熟诃陵国有椰树花酒波斯拂菻有肉汁酒北方有马湩酒南蛮有防榔酒顿逊国有酒树似安石榴采花汁为酒扶南国有椰浆又有甘蔗土根酒辰溪蛮有钩藤酒赤土国有甘蔗酒苏禄国有蔗酒髙丽国有林卢浆真腊国有蜜糖酒朋牙四酒以树叶为之有包棱角酒包棱角米也有糖鉴酒有茭浆酒茭叶所成见元周达观风土记美人酒于美人口中含而造之一宿而成波斯有三勒浆酒南荒有女酒女数岁酿糟置壶于水中女嫁决水取之味甚美拘楼国有仙浆酒醉十日而醒伽卢国亦有椰子酒莆家龙国以椰子挞水浆为酒国朝四夷酒以暹罗为第一
　　猫以薄荷为酒鸡以蜈蚣为酒鸠以桑椹为酒虎以狗为酒蛇以茱茰为酒谓食之而醉也南中人以防榔为茶亦当以防榔为酒葢宋人有云防榔四德醉能使之醒醒能使之醉饥能使之饱饱能使之饥
　　今人名醖之漓薄者为鲁酒则以为出庄子鲁酒薄而邯郸围之义不知其所谓葢古也昔者鲁人不能为酒惟中山之人善酿酒之美者醉人至千日焉鲁人求其方不得有仕于中山者至酒家取其醨归以鲁水渍之谓人曰中山之酒也鲁人饮之皆信一日中山之酒主来闻有酒索而饮之吐而笑曰斯予之糟液也奚其酒酒之种多矣有以緑为贵者白乐天倾如竹叶盈樽緑是也有以黄为贵者老杜鵞儿黄似酒是也有以白为贵者乐天玉液满金巵是也有以碧为贵者老杜重碧拈春酒是也有以红为贵者李贺小槽酒滴珍珠红是也今闽广间所酿酒谓之红酒其色殆类胭脂酉阳杂俎载贾锵家苍头能别水常乗小艇于黄河中以瓠接河源水以酿酒经宿色如绛名为昆仑觞是又红酒之尤者也
　　元日饮屠苏酒从小者起按时镜新书晋海西公问董勋者曰俗以小者得岁故贺之老者失岁故罚之唐诗称婪尾则以老者后得酒当有余以优老见庄季裕鸡肋若崔寔月令过腊一日谓之小岁拜贺君亲椒酒从小者起则又不在元日矣婪尾又曰啉尾一云出侯白酒令巡匝末坐者连饮三杯末坐逺酒行到迟故连饮以慰取贪婪之义一云啉为燷如铁出火贵其出色此尤无谓
　　古称能饮者尧千钟孔子百壶淳于髠一斗亦醉一石亦醉汉于定国为廷尉饮酒至数石不乱冬月请谳饮酒益精明郑康成饮酒一斛山巨源饮八斗卢植能饮一石晋周顗饮一石刘伶一石五斗解酲嵇阮亦能饮前燕皇甫真饮石余不乱后魏杨元慎刘藻皆一石不乱南齐沈文季饮至五斗妻王锡女饮酒亦至三斗对饮竟日而视事不废邓元起饮酒一斛不乱北史柳蹇饮一石不乱陈后主与子弟日饮一石孔稚珪饮酒七八斗又满宠马融傅刘京魏舒冯跋之皆可饮至石余裴泰所饮器自杯酌以至觥船重二百余两罚饮之说从古有之周礼觥其不敬者觥罚爵也诗桑扈兕觥其觩注罚爵也觩然不用礼记檀弓杜蒉酌饮师旷李调及晋平公投壶借立逾言有常爵又若是者浮注有常爵谓有常例罚爵也浮亦罚也一说谓罚爵之盈满而浮泛也论语下而饮韩诗外传齐桓公置酒令曰后者罚饮一经程说苑魏文侯与大夫饮酒令曰不釂者浮以大白于是公乗不仁举白浮君汉书叙传皆饮满举白服防曰举满桮有余白沥者举罚之孟康曰举白见验饮酒尽不师古曰引取满觞而饮饮讫举觞告曰尽不一说白者罚爵之名饮不尽者以此爵罚之徐邈云御叔罚于饮酒陈后主先令张贵妃等襞采笺制五言诗孔范等十客一时继和迟则罚酒酉阳杂俎酒至鹦鹉杯徐君房饮不尽属魏肇师肇师曰海蠡蜿蜒尾翅皆张非独为玩好亦所以为罚余不能悉举然罚饮之数多限以三韩安国作几赋不成罚三升兰亭之防王子敬诗不成饮三觥景龙文馆记诗序云人题四韵后者罚三杯又郝隆不能诗受罚及金谷酒数皆是三斗杜工部诗百罚深杯亦不辞特极言之耳非实事也注谓王乂在江总席上曰虽深杯百罚吾亦不辞妄撰之说不足据
　　隋王绩追焦革酿法为酒经又采仪狄杜康以来善酿者为酒谱唐汝阳王璡有甘露经唐郑遨有酒谱十卷窦苹子野亦有酒谱一巻酒録一巻葛沣亦有酒谱一巻胡节还醉乡小略五巻白酒方一巻食图四时酒要一巻藏酿方一巻刘酒孝经一巻窦常贞元饮略三巻皇甫崧酒孝经一巻醉乡日月三巻阳鲁令圃芝兰集一巻赵景小酒令一卷崔端已有同尘先生庭萱谱一巻无求子酒经一巻宋大隐朱翼中北山酒经三卷李保续北山酒经一巻近又有酒史三巻田汝成醉乡律令一巻
　　酒器　黄帝时有玛瑙瓮中有宝露尧时犹存时淳则露满时浇则露竭　纣为琼杯　周穆王时西域献常满杯　汉文时方士新垣衍献玉杯　唐髙丽国献紫霞杯　罽賔国献水晶杯　唐武德二年西域献玻璃杯　内库一杯青色纹如乱丝其薄如叶杯足有镂金字曰自暖杯上命以酒置之温温然有气相吹如沸魏后有玛瑙榼容三升玉缝之人称为西域之鬼作撒马罕儿国即汉时之罽賔国也进一杯名照世杯光明洞彻照之可知世事仙家有碧瑶杯　爵者容一升周曰爵　觚者乡饮酒之器也受二升　角者以角为之受四升　觯者适也当适可也所以节饮　金屈巵如菜椀而有手把子　觥者受五升毛诗注七升罚不敬也兕觥以兕牛角为之　斚者画为禾稼象于上受六升商曰斚　斗者取象于北斗受十升　卣者中尊也受五斗　彛者上尊也受三斗　罍者下尊也受六斗　甒者纣臣昆吾作瓦器也受五斗　罍者象云雷施不穷也受一石金罍容一斛山罍夏尊也壶者圜器也受十斗乃一石也重一百二十斤或曰刘伯伦乙饮一石五斗古时斗窄以今量较之古一石得三斗其五斗当一斗五升也　琖者夏曰琖与盏同　钟者二缶谓之钟　杯桮杯六字通用　匜者亦杯也罇本作尊周礼罇墫樽通用韩王元嘉有铜鹤尊酒满腹则正立浅则倾覆　大贝出日南可为酒杯见尔雅翼　觞者巵之总名也谓之羽觞者如生爵之形有颈尾羽翼　瓶缻鉼通用似钟而颈长盌者小盂也椀防同　缶者小瓦盆也秦人击之以节歌杜诗莫笑田家老瓦盆自从盛酒长儿孙　坎者小罍也见尔雅勺者挹酒之器容一升与杓同有龙勺蒲勺疏勺皆
