<!-- { "loadSidebar": true } -->
　　六合时邕和也【七命】
　　开泰
　　迟覩人神开泰之路
　　九野清泰
　　九野清泰八方中央也【孙子荆书】
　　晷纬
　　晷纬昭应山渎效灵【顔延年诗序】
　　赪茎素毳
　　赪茎素毳并柯共穗之瑞史不絶书栈山航海逾沙轶汉之贡府无虚月【同前】
　　五戎不距
　　五戎不距四方无拂【王元长诗序】
　　偃革辞轩
　　偃革辞轩销金罢刃辞轩者去兵车也【同前】
　　紫脱华
　　紫脱华朱英秀注礼斗威仪曰人君乘土而王其政太平而远方之神献其朱英紫脱宋均注曰紫脱北方之物
　　云润星辉
　　云润星辉风扬月至
　　月至风
　　含文嘉曰朋友有旧内外有差则箕为之直月至风月至者不失度也
　　践八九
　　践八九之遐迹迈三五而不追注七十二君为八九【已上并王元长诗序】
　　协气横流
　　协气横流武节猋逝【封禅文】
　　余粮栖畆
　　余粮栖畆牛马被野【晋纪总论】
　　外闾
　　外闾不闭【同上】
　　帝学门
　　读书左右
　　梁元帝性爱书籍既患目多不自执卷置读书左右番次上直昼夜为常夜中五人各伺一更常至达晓
　　夜分乃寐
　　光武性嗜书每观书至夜分乃寐
　　何苦穿凿
　　唐文宗读施士匄春秋曰学者读书如浚井得美水足矣何苦穿凿
　　乙夜观书
　　唐文皇帝每视朝后即阅羣书尝曰若不甲夜视事乙夜观书何以为人君也
　　皇览
　　魏文帝使诸儒撰经传随类相从千余篇号皇览
　　七耀
　　苏味道应制圣酒千钟满神章七耀悬
　　天藻
　　苏味道侍宴厚眷防天藻深慈解御衣
　　七夕诗
　　梁武诏任昉曰聊为七夕诗五韵殊不近咏歌卿虽讷于言而辨于才可即制付使者【任彦升启】
　　汉四世
　　汉在四世魏称三祖言皆有文章也【同前】
　　恭俭门
　　衣三浣
　　唐肃宗性节俭尝出袖示近臣曰此衣三浣矣
　　翡翠不裂
　　翡翠不裂瑇瑁不蔟音蔟谓不毁裂其羽不义簇其体也【东京赋】
　　土事不饰
　　土事不饰木功不雕言尚节俭也【羽猎赋】
　　斵雕为朴
　　光武中兴斵雕为朴【范蔚宗皇后纪论】
　　一冠三载
　　梁武帝日止一食惟豆羮粝饭而已身衣布衣木绵皂帐一冠三载一被二年
　　日止一食【见上】
　　瓦器蜯盘
　　陈武帝性尚素俭私飨曲宴皆瓦器蜯盘
　　用人门【畧细过不用儒附】
　　鸡子
　　茍变常为吏赋于民而食人二鸡子衞侯不用子思曰今君选爪牙之士而以二卵弃干城之将此不可使闻于邻国也【史记】
　　数尺朽
　　杞梓连抱而有数尺之朽良匠不弃
　　万里思愆
　　齐帝谓刘祥曰原卿性命令卿万里思愆
　　衣饰
　　王符潜夫论曰今贡士必覈其实其有小疵勿强衣饰谓装饰以成其过
　　门品
　　李冲对孝文曰陛下今日何为专崇门品不有拔才之诏
　　有方幅
　　宜选忠良宿德有方幅者
　　积薪
　　汲黯见上言曰陛下用羣臣如积薪耳后来者居上黯罢上曰人果不可以无学观汲黯之言日其甚矣
　　疵细瑕
　　论大功者不録小过举大羙者不疵细瑕
　　家丞秋实
　　陆韩卿诗春华与秋实庶子及家丞注魏志邢颙字子昂为平原侯植家丞无所屈挠由是不合庻子刘桢书谏植曰家丞邢颙北士之彦今桢礼遇殊特颙反踈简私惧观者将谓君侯习近不肖礼贤不足采庻子之春华忘家丞之秋实
　　坐知千里
　　光武命将坐知千里【任彦升奏】
　　赦罪责功
　　赦罪责功弃瑕录用【丘希范书】
　　天下之选
　　朝廷任职之臣皆天下之选【杜恕疏】
　　谈书
　　江祐荐明山賔明帝不重学谓祐曰闻山賔谈书不辍何堪官耶遂不用
　　求贤门
　　设虡
　　防秀才文或旌求士或设虡待贤注禹治天下以五声为铭于虡曰教我以道者击皷以义击钟以事振铎语以忧击磬语以狱挥鞞
　　一目罗
　　文子曰得鸟者罗之非一目今为一目罗无可得鸟
　　弓旌
　　奚在弱冠首应弓旌注天子招引贤良使使持弓旌以为信
　　歌硕防
　　说苑寗戚饭牛康衢击车辐而歌硕鼠桓公得之而霸
　　累千金
　　古语黄金累千不如一贤
　　迟直士
　　肃宗诏朕思迟直士注迟犹希望
　　一人半
　　石勒防襄阳得释道安及习凿齿习蹇疾勒与诸鎭书曰晋氏平吴利在二陆今破汉南获士裁一人有半耳
　　处先生
　　逊平酒泉得刘延明拜秘书郎专管注记筑陆沉观于西苑专徃谒焉
　　鱼鳞杂袭
　　天下之士云合雾集鱼鳞杂集飘至风起杂袭杂防也【蒯通传】
　　二八升
　　二八升而唐尧盛谓十六相【袁彦伯序】
　　狐腋
　　千金之裘非一狐之腋大厦之材非一丘之木太平之功非一人之畧【四子讲徳论】
　　前席
　　上问鬼神之本谊具道所以然之故至夜半文帝前席【贾谊传】
　　春林葩
　　邦彦应运兴粲若春林葩【陆士衡诗】
　　纳谏门【拒谏附】
　　谤木
　　应劭曰谤木今桥梁两边板是也古人以书政治得失
　　白兽樽
　　晋志元旦设白兽樽于殿上若能献直言则发樽饮酒
　　尽下
　　方当隆寛广问褒直尽下之时【刘辅传】
　　养忠
　　同姓近臣本以言显其于治亲养忠之义诚不宜幽囚于掖庭狱【同上】
　　精鋭销防
　　陛下进用辅丞而折伤之暴人有惧心精锐销防莫敢尽节正言【同上】
　　逆耳倒心
　　吕氏春秋至忠逆于耳倒于心非贤主孰能听之注倒亦逆也
　　纳履
　　夫士贫贱者言不用行不合则纳履而去耳
　　惇史
　　魏帝诏曰乞言纳谏着在惇史
　　奢侈门
　　无愁天子
　　北齐防主高纬骄恣为无愁之曲时号无愁天子
　　楚艳汉侈
　　楚艳汉侈流不还
　　粘
　　晋武于楼上以酒洒尘名粘【拾遗记】
　　鹰师
　　炀帝徴天下鹰师悉集东京至者万余人
　　州造佛圗
　　灵太后锐于兴缮在京师则起永宁太上公等佛寺外州各造五级佛图百姓疲于土木之功金银之价为涌
　　金莲
　　东昏凿金为莲花帖地潘妃行其上曰此步步生莲华也
　　穷泰极侈
　　歴十二之延祚故穷防而极侈【西都赋】
　　夏癸殷辛
　　夏癸之瑶台殷辛之琼室【东京赋】
　　暴虐门
　　天杖
　　周宣帝对臣下自称为天每捶人皆以百二十为度名曰天杖
　　防反唇
　　大农顔异为人告事下张汤治异异与客语初令下有不便者异不应微反唇奏异腹非论死自是有腹非法
　　刑经圣制
　　周宣帝性残忍广刑书要制而更峻其法谓之刑经圣制
　　礔礰车
　　周宣帝又作礔礰车以威妇人
　　常醉
　　后周宣帝酣饮过度有下士杨文祐因歌曰朝亦醉暮亦醉日日恒常醉政事日无次帝怒赐杖死
　　夹指压踝
　　北齐文宣帝酷暴有司折狱皆酷法讯囚则有车辐拱杖夹指压踝又立之烧犁耳上或使以臂贯烧车缸既不胜其苦皆致诬服
　　牛饮
　　辛纣暴虐悬肉成林积醪为沼使男女裸体相逐于其间伏诣酒池中牛饮者三千余人
　　严霜夏零
　　梁毗上封事言杨素云忤意者严霜夏零阿防者膏冬澍荣枯由其唇吻废兴候其指麾
　　利嘴长距
　　秦政利嘴长距终得擅【东京赋】
　　筑怨
　　剧蒙公之疲民为强秦乎筑怨【北征赋】
　　暴三殇
　　力政吞九鼎苛慝暴三殇【谢宣远诗】
　　百姓怔忪
　　百姓怔忪无所措其手足忪周容反【四子讲徳论】
　　炮烙
　　史记纣为炮烙之刑
　　防记门【童謡附】
　　当涂高
　　周舒字叔布学术于杨厚人有问春秋谶曰代汉者当涂髙何也舒曰当涂高者魏也
　　班兰耳
　　吴中童謡云黄金车班兰耳开昌门出天子后孙权即帝位【三国志】
　　火酣酣
　　梁天监中宝志为诗曰昔年三十八今年八十三四中复有四城北火酣酣后应同泰寺灾三十八帝尅建邺之年遇灾岁实八十三四月十四日火灾
　　使虏奴
　　齐师至秣陵陈霸先击败之虏其将帅萧轨等四十八人先是童謡云虏万夫入五湖城南酒家使虏奴是时以赏俘酒者一人裁得一醉
　　无际畔
　　后主起齐云观国人歌曰齐云观冦来无际畔
　　武昌鱼
　　孙皓欲徙都武昌童謡言寜饮建业水不食武昌鱼
　　绨袠秘记
　　后汉杨春卿善图谶临终戒其子曰吾绨袠中有先祖秘记为汉家用尔其修之
　　三羊五马
　　五代童謡曰三羊五马马子离羣羊子无舍后淮南荆南国祚应之
　　锦里逰
　　西蜀有尼造补鬓香油本州进之宫中谓之锦里游乃幸蜀之防
　　止戈龙
　　上元初冦天师尝言止戈龙意为武后也【宣室志】
　　歕沙歕玉
　　王东游于黄泽宿于曲洛时人语曰黄之地其马歕沙皇人威仪黄之泽其马歕玉皇人寿谷【穆天子傅】
　　槐街
　　符坚时陇人歌曰长安大街两边树槐下走朱轮上有鸾栖
　　殿棘
　　石季龙大飨羣臣于大武殿佛图澄曰殿乎殿乎棘子成林将坏人衣季龙发下石果有棘生
　　石虎截头
　　石虎山在长沙县俗云能食廪粟昔长沙王吴芮时仓廪耗少截其头童謡云长沙置市五谷生石虎截头仓廪盈【出湘中记】
　　赤精子
　　成帝时齐人甘忠可诈造天官厯包元太平经以言汉家逢天地之大终当更受命于天天帝使真人赤精子下教我此道
　　鱼登日
　　鲁宗之与司马休之同举兵尝有防曰鱼登日辅帝室战败为宋武帝所杀
　　两头然
　　慕容熈初立有童謡曰一束藁两头然秃头小儿来防燕后为慕容云所灭云本姓髙父小字秃头藁子上草下禾两头然则禾草尽乃髙字
　　黄头小人
　　王恭在京口百姓间忽云黄头小人欲作乱頼得金刀作蕃杵黄字上恭字头也小人恭字下也后恭为刘牢之所败
　　局缩肉
　　武帝平吴后江南謡曰局缩肉数横目中国当败吴当复横目者四字自吴亡至元帝兴几四十年元帝懦无断局缩肉者有所斥也
　　檿弧箕服
　　檿弧箕服实亡周宣王时童謡有夫妇卖是器者宣王执而杀之不知其应在褒姒【运命论】
　　六八而谋
　　河洛曰以文命者七九而衰以武兴者六八而谋文王九十七而亡武王八十六代纣七九六八言之倒也【运命论】
　　荆笔杨板
　　初謡曰二月末三月初荆笔杨板行诏书宫中大马几作驴是时杨骏专权楚王用事言二人不诛则君臣礼悖故曰几作驴也
　　上桑打椹
　　茍晞将破没桑童謡曰元超兄弟大落度上桑打椹为茍作由是越恶晞夺其兖州隙难遂构
　　豆田中
　　愍帝初謡曰天子何在豆田中后帝降刘曜在城东豆田壁中
　　牵流苏
　　庾亮初镇武昌出至石头百姓于岸上歌曰庾公上武昌翩翩如飞鸟庾公还杨州白马牵旒旐又曰庾公初上时翩翩如飞鸟庾公还杨州白马牵流苏后连徴不入及薨于镇以丧还都葬皆如謡言
　　白门亷
