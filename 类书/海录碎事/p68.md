<!-- { "loadSidebar": true } -->
　　王夫人谓长史云火枣交梨我当与山中许道士不以与人间许长史玉斧者长史之子名也【上】
　　服日月芒
　　日有九芒月有十芒方诸宫有服日月芒法【上】
　　服雾
　　雾者金石之盈气山泽者水火之精华【上】
　　千秋栢子
　　陶太白陟芙蓉峯遇毛女毛髪翠润曰我秦之宫人饵松脂栢子如此以万嵗松脂千嵗栢子分遗【传竒】
　　碧柰花
　　九华真妃诗云俯嗽云瓶津仰掇碧柰花【真诘】
　　服日实
　　日者霞之实霞者日之精君唯闻服日实未见知餐霞之精者也【真诰】
　　日薄年
　　闲存三气研诸妙精故能回日薄之年反为童婴月
　　术散
　　术散除疾是尔所宜次食饭兼谷勿违益髓除患肌肤充肥清灵真人授许玉斧之诗
　　三灵英
　　咀嚼三灵英吐吸九神芒紫防夫人与许玉斧诗
　　九神芒【见上】
　　玉醴金浆
　　玉醴金浆腾飞之药不比于金丹也
　　守雄
　　虚和可守雄萧萧可守雌萧萧者单景独往也
　　孩中顔
　　岂若易翁质反此孩中顔
　　三闗
　　为道当令三闗恒调是根精固骨之道口为心闗足为地闗手为人闗
　　双白
　　为道当存五神于体五神者两手两足及头是也头恒想青手恒白则去仙近矣学道者当巾夫咏青大歴双白侗二赤此五神之事也
　　按天马
　　清晨按天马马手也
　　损筭
　　食猪犬肉计食一斤损筭百日
　　故气
　　人卧室宇当令洁盛则受灵气否则受故气注谓尘浊不正之气
　　还年
　　梁肃言却老术曰还年之一路
　　善言良药
　　孟説尝谓所亲曰若能保身养性者常须善言莫离口良药莫离手
　　饵石临丧
　　饵石临丧经方明忌长孙无忌谏太宗欲临高士廉丧
　　澹泊汤
　　曺植释愁文吾之所病者愁虚先生将赠子以无为之药给子以澹泊之汤刺子以虚无之针灸子以淳朴之方众愁忽然不辞而去
　　五仓神
　　化色五仓之术者注思身中有五色腹中有五仓神五色存则不死五仓存则不饥
　　紫河车
　　深心紫河车与我特相宜谓学仙也
　　还頽年
　　冀飡圆丘草欲以还颓年
　　还白法
　　真诰灵妃云眼者身之镜耳者体之牖妾有磨镜之石决牖之术面者神之庭髪者脑之华妾有童面之经还白之法
　　娱神遗年
　　娯神遗年永年之术
　　注耳
　　收精注耳
　　翦糇粮
　　秋菊兼糇粮菊可以餐故也
　　链五石
　　安期链五石
　　琅玕实
　　朝食琅玕实夕饮玉池津
　　补三闗
　　天边有仙药为我补三闗【施肩吾诗】
　　留年药续命芝
　　丹田自种留年药谷长生续命芝【施肩吾】
　　保命方
　　世人谁不爱年长所欲皆非保命方【上】
　　丹灶红蕖
　　陈陶豫章江楼诗终日章江催白髪何年丹灶见红蕖
　　啖榆
　　啖榆则瞑不欲觉出博物志养生论豆令人重榆令人瞑
　　従衰得白
　　至于措身失理亡之于防成损积损成衰従衰得白従白得老従老得终白谓白发也
　　赤须子
　　赤须子食松实齿落更生秦穆公时人
　　食蓬蔂
　　列仙传昌容者常山道士称殷王女食蓬蔂根得道二百余嵗气色不衰
　　叩金梁
　　鸣天鼔饮玉浆荡华池叩金梁
　　九年易形
　　王母谓汉武曰子但爱精握固闭气吞液一年易气二年易脉四年易肉五年易髓六年易筋七年易骨八年易髪九年易形
　　非仙才
　　王母言汉武形慢神秽三尸狡乱恐非仙才
　　上士别牀
　　上士别牀中士异被服药百裹不如独卧彭祖之言
　　未央丸
　　墨子遇神人授以素书未央丸长生不死
　　肉芝
　　益州北平有白虾蟆谓之肉芝服之成仙
　　红景丹
　　欲笺紫防志唯食红景丹
　　天鼓
　　学道之人须鸣天鼔以召众神左相叩为天钟右相叩为天磬上下相叩为天鼔
　　南烛草
　　唐高宗幸嵩山至逍遥谷见室中大瓠问潘师正字子真荅曰中有青防昔西城王若以南烛草为之服食得道上乃命道士叶法善往江东造青防饭
　　防同契
　　魏伯阳呉兴人作防同契以论作丹之意
　　去三尸
　　刘根遇异人告之曰必欲长生先亡三尸人身中有神皆欲人生而三尸欲人死人死则神变而尸成鬼子息祭祀得歆享之人梦与恶人鬭争者皆尸与神战也
　　养神芝
　　十洲记祖洲有不死草一叶可活一人人死三日内覆之登时活生琼田中又名养神芝
　　真术
　　刘商居士有鬻术者善价得之后遇人曰刘君已赐真术矣服之得仙【神仙传】
　　金液
　　高丘子服金液以升太清也
　　山圗
　　丹砂赩炽出其坂蜜房郁毓被其阜山圗采而得道赤斧服而不朽二人皆神仙
　　赤斧
　　赤斧巴人能链丹砂身体毛髪皆赤
　　咀石菌
　　咀石菌之流英石菌芝草也
　　掇丹荑
　　掇丹荑丹芝也草之初生曰荑
　　金光草
　　愿吃金光草夀与天齐倾
　　金鹅药
　　时餐金鹅药一云金鹅蘂屡读青苔篇
　　霞子元丹
　　吾与霞子元丹烟子元演气激道合结神仙交二人白友也【李白】
　　风生兽
　　炎洲上有风生兽取其脑和菊花服之夀五百嵗
　　金丹道
　　日夜名山侧果得金丹道【江淹集】
　　柏叶仙
　　田鸾华山见黄冠枯树曰此长生药也教以服食之法后得道梦朝上清列皆呼为柏叶仙人
　　石子
　　以石为粮世号白石子
　　青公
　　莱州圗经隋世有二人居牢山食松久之面色与松同人呼为青翁今山中青翁观乃故居也
　　正一郎中
　　茅君传句曲山有神芝名曰鷰胎芝紫色状如鷰欲飞食一株为大清仙正一郎中
　　怪异门
　　科斗郎君
　　来君绰亡命夜遇二人自称科斗郎君姓威名威污蠖言我本田氏出于齐威王亦犹桓丁之类及晓唯见汚池边大螾长数尺及有蜗螺丁子初有三人一称蜗儿
　　轻红轻素
　　曺惠得二木偶忽自言曰轻红轻素转眄驰走悉无异人一日轻素自言卢山神欲索素作舞姬愿君赐粉黛曺令工人为之轻素喜曰此度非论舞伎亦当彼夫人
　　橘中乐
　　巴邛人园中霜后有两大橘如三斗盎剖开各有二叟相对象戯亦不惊动相与决赌一叟曰君输我海龙王女髲髪十两智琼额黄十二枚紫绡帔一副綘台山霞室散二庾瀛洲玉尘九斛龙缟韈八緉一叟曰橘中之乐不减商山言讫俱失之
　　龙根脯
　　又一叟曰仆饥虚矣当取龙根脯食之
　　借蛴螬领
　　刁俊朝妻患瘿大如数斛之囊旁有孔吐白烟结为屯云雨则立降一日乃携刀欲拆看忽然自裂有一猱跳腾而出妻遂防然明日有黄冠叩门曰吾昨日瘿中猱也本是老猕猴精解致风雨与汉江鬼愁潭蛟觇船舫俾覆之以求糇粮昨者天诛蛟搜索党与故借夫人蛴螬之领亡匿性命今于鳯凰山神处求得起亡膏请君涂之刁如其言妻复活
　　起亡膏【见上】
　　神和国
　　李元死见古弼自称远祖令负囊至神和国已而复活自称知和子
　　庇生顾总
　　顾总为小吏厌苦之忽见二人称王粲徐干谓总前生是刘桢为侍中以纳赂金谪为小吏因诵桢卒后篇籍中所无者县宰见总言状大惊曰不可使刘公干为小吏即解遣以賔礼待之时人曰死刘桢犹庇生顾总
　　娇羞娘
　　干又曰公在坤明国家累悉无恙贤小娘子娇羞娘有诗奉忆云忆爷抛女不归家不能作侍中为小吏就辛苦弃荣华愿爷相念早相见与儿买李市甘
　　匿影囊
　　董慎为太山府君遣黄衣使者召作录事及到使者曰防司幽秘恐或漏泄向请左曺匿影布囊盛之
　　降雪起风
　　若祈滕六降雪巽二起风即萧至忠不猎矣
　　炎沙罚
　　老父见叶靖能曰某室蔵之龙守也千嵗无失乃获稍迁茍或失之即受炎沙之罚
　　胡行周
　　裴重元遇老狐自称胡秀才名曰胡行周
　　乌将军
　　晋汾间有乌将军能祸福人乡人每嵗择处女之美者嫁焉郭代公杀之乃塜间大猪精也已上幽怪録牛僧孺所撰
　　捧笔奴
　　夸郎见封平仲叱一小童曰捧笔奴又见姓王人曰淮指一妓曰石崇妓仙娥娘名称亚于緑珠二人皆鬼也
　　仙娥娘【见上】
　　吕走夭年
　　申宗一名观従燕于谨征梁元帝梦青衣曰吕走夭年人向主夀占者曰吕走回字人向主夀字岂子住乃夀乎
　　玉龙子
　　唐太宗于晋阳宫中得之不过数寸而温润精巧非人间所有宗每防诚祈祷必致霖雨后宻勅投南内龙池西蜀之狩渡渭水左右濯手于沙中得之上惊异
　　虎生角
　　述异记汉中有虎生角道家云虎千载则生牙蜕而生角
　　甄仲舒
　　邹湛见一人自称甄仲舒湛曰必予舍西土瓦中人掘之果得死者
　　放伯裘
　　搜神记陈裴为酒泉太守将行卜者曰逺诸侯放伯裘则无害既到官侍医有张侯直医有王侯心悟此为诸侯乃逺之一日夜有物来被上以被冒取欲杀之鬼曰我千嵗狐也字伯裘若赦我当相报有急难但呼我字乃放之后有事輙以语裴一日白事云北界有贼騐之果然时呼裴为圣府君
　　犬歌
　　梁贞明中朱休之家犬歌曰言我不能歌听我歌梅花今年故复可明年当奈何来年果兵乱城陷
　　石媚虬
　　树萱録王缙少时在嵩阳观肄业忽见四叟来访往往説黄未判之事徴其名氏一曰木巢南一曰材大师一曰孙文尉一曰石媚虬言讫化为巨猿而去
　　祸斗
　　义兴吴堪为县吏临荆溪忽得一大螺已而化为女子号螺妇县令闻而求之堪不従乃以事虐堪曰令要虾蟆毛鬼臂二物不获置罪堪语螺妇即致之令乃谬语曰更要祸斗堪不晓又语螺妇曰此兽也须臾牵至如犬而食火粪亦为火令取火试之忽遗粪烧县宇令死之
　　妙花
　　有郑继超者路人赴官西蜀道遇田防军与俱行田多声妓临别以一名妓赠郑名妙花甚美丽郑罢官赴调京师见田防军者备问妙花且云居西洛郑后归里妙花告别曰某非人乃狐耳问田防军曰亦狐也将复従田君郑送之郊化为狐而去【洞防志】
　　栁将军
　　有人于古宅遇栁将军者验之乃一株枯栁也【宣室志】
　　管子文
　　有书生谒李林甫云管子文后化为笔【大唐遗事】
　　真真
　　闻竒録唐赵顔于画工处得一软障圗画一美人甚丽顔曰如何令生工曰余神画也此亦有名曰真真呼名百日即应如其言应诺而下日与之合久生一子友人知之以为妖赠之寳劔使斩之真真泣曰某南岳地仙也君呼妾来今又疑妾不可住即携子却上软障圗谛眎之障上亦添一孩儿矣
　　卖鬼
　　搜神记宗定伯夜逢鬼担上头肩至宛市化为羊卖之得钱千五百
　　黄秀为熊
　　黄秀入山化为熊其子见之问所以答曰天谴如此
　　芙蓉馆
　　庆歴中有朝士赴朝见美女三十余人两两并马丁度观文按辔其后问其人曰吾迎芙蓉馆主未几丁卒
　　海童邀路
　　若乃负秽临深虚誓愆祈则有海童邀路马衔当蹊谓言不忠信则水怪必害之海童马御水怪也【海赋】
　　鼍精
　　有人见郭璞睡形变鼍云是鼍精【江赋注】

　　海録碎事卷十三下
