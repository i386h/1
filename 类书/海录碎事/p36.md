<!-- { "loadSidebar": true } -->
　　一时排防筌泠然空中赏注防理筌迹也【江淹诗】
　　云装烟驾
　　云装信解黻烟驾可辞金【谢庄诗】
　　飞遯
　　防子飞遯离俗
　　名秽
　　名秽我身位累我躬【七啓】
　　解形
　　汉书王昌传解形河濵削迹赵魏注解形犹脱身也
　　滓秽日去
　　庾公问周伯仁君何所忧惨而忽瘦伯仁曰吾无所忧直是清虚日来滓秽日去耳
　　俗笼
　　狂歌放饮浑成性知道逍遥出俗笼【禇载诗】
　　不好立名
　　直不疑学老子言其所临为官如故惟恐人之知其为吏迹也不好立名称为长者
　　三公易介
　　栁下惠不以三公易其介
　　万乘移心
　　谢安石万乘不能移其心【晋书】
　　天外歩
　　飘然天外歩岂肯区中囚
　　挂檄
　　刘訏有高节本州刺史张稷辟为主簿主者以檄召訏乃挂檄于树而逃
　　适俗韵
　　陶潜诗少无适俗韵性本爱丘山
　　有道大夫
　　李恢字仲兴汉桓灵间高尚不仕号有道大夫
　　国爵屏贵
　　国爵屏贵家人忘贫
　　足染时
　　至人不婴物余风足染时【选诗】
　　鸷鸟不羣
　　鸷鸟不羣兮自前世以固然【离骚】
　　伏清白
　　伏清白以死直固前圣之所厚【同上】
　　高鳯自秽
　　任彦升奏云高鳯自秽争讼寡嫂注高鳯南阳人太守连召请恐不得免自言本巫家不应为吏又诈为寡嫂讼遂不仕也
　　芥千金
　　芥千金而不眄屣万乘其如脱【北山移文】
　　豪迈门
　　酒濯足【见酒门】
　　人豪
　　于此时而不成封侯之业非人豪也【西汉】
　　五侯七贵
　　昔在长安醉花栁五侯七贵同杯酒【李白诗】
　　傥荡不备
　　史丹貌若傥荡不备然心甚谨注傥荡疎荡无检也
　　陈惊坐
　　时列侯有与遵同姓氏者每至人门曰陈孟公坐中莫不震动既而非因号其人曰陈惊坐【见本传】
　　跆籍贵势
　　跆借贵势陵轹卿相【跆音台】
　　虹蜺丝
　　李白谒宰相封一板上题曰海上钓鳌客李白宰相问曰先生临沧海钓巨鳌以何物为钩线白曰以风波逸其情乾坤纵其志以虹蜺为丝明月为钩又曰何物为饵曰以天下无气义丈夫为饵丞相悚然【赵徳麟侯鲭録】
　　湖海士
　　许汜曰陈元龙湖海之士豪气未除陈登也
　　吞云梦
　　秋田乎青丘彷徨乎海外吞云梦者八九于胷中曽不蔕芥【子虚赋】
　　萧杌
　　目三公以萧杌注萧然自放杌尔无名【晋纪总论】
　　谄佞门
　　睮睮
　　睮睮谄夫谔谔黄髪目媚貌选
　　囘面
　　回面汗行以事谄谀之人【李斯书】
　　奸臣态
　　徳宗称卢杞小心李泌曰小心乃奸臣之态
　　奴顔婢膝
　　奴顔婢膝真乞丐反与正直为狂痴【陆蒙诗】
　　两脚狐
　　唐书戴令言赋两脚狐讥杨再思之佞
　　游行
　　荀説曰世有三逰徳之贼也一游侠二游説三游行立气势作威福结私交以立强干世者谓之游侠饰辩辞设诈谋驰逐于天下以要时势者谓之游説色取行违合时好连党类立虚誉以为权利者谓之游行
　　西第颂
　　马融为梁冀西第颂以此颇为正直所羞
　　狐蹲
　　郑愔狐蹲贵介雉伏权门【朝野佥载】
　　虚美熏心
　　誉谀之声日满于耳虚美熏心实祸蔽塞【西汉】
　　佞舌
　　佞舌咿哑【陆蒙登高文】
　　便佞舌
　　水鸟歌妇女衣襟便佞舌【陆蒙】
　　体佞
　　崔季舒曰崔暹常忿吾佞及其自作体佞乃过于吾
　　佞哀诈泣
　　佞哀诈泣实非本懐【杨休文言】
　　邪干侧入
　　邪干侧入如恐不及言邪佞之人如此
　　喔咿嚅唲
　　喔咿嚅唲强言笑貌【嚅音儒唲音而出离骚】
　　如脂如韦
　　如脂如韦言其柔弱也【上】
　　发蒙
　　淮南王谋反惮黯曰黯好直谏守节死义至説公孙等如发蒙耳好阿谀黯尝云齐人多诈
　　英雄门
　　跅弛士
　　汉武诏马或奔踶而致千里士有负俗之累而立功名泛驾之马跅弛之士亦御之而已
　　防风摇
　　崔岳谓刘曜曰四海脱有防风摇之者英雄之魁卿其人矣【晋书载记】
　　一流人
　　刘尹道桓温鬓如灰猬反眼如紫石棱自是孙仲谋司马宣王一流人
　　雄儿
　　邓艾曰姜维自一时雄儿也与某相值故穷耳
　　狮儿
　　曹操闻孙防定江东意甚难之常呼狮儿难与争锋也
　　胆薄
　　曹操曰袁绍之为人志大而智小色厉而胆薄
　　知己门【赏鉴附】
　　申于见知
　　古人申于见知言申于知己屈于不知己也【羊祐表】
　　下客食【见食门】
　　解左骖
　　越石父为人臣仆于中牟晏子解左骖赎之
　　贡公喜
　　王阳登则贡公喜
　　一顾千金
　　晋李充嘲友人诗云愿尔降玉趾一顾重千金
　　有宰相器
　　何武为郡吏时事太守何夀知武有宰相器以其同姓故厚之
　　是我辈人
　　张绪少知名伯敷云是我辈人
　　勲业门
　　光光
　　元勲盛徳光光如彼国土嘉祚巍巍如此【吴季重牋】
　　功徳百之
　　甘延夀陈汤之诛郅支比于贰师功徳百之
　　古
　　勲超古徃古也
　　补天柱地
　　业类补天功均柱地【陆公佐铭】
　　慙耻门
　　辽东豕
　　辽东有豕生子白头异而献之行至河东群豕皆白懐慙而退【扬恽书】
　　汗下
　　申之再三赧然汗下【吴季重牋】
　　胯下
　　口故反股也韩信传不能死出我胯下
　　靣慙
　　靣慙曰戁心慙曰恧体慙曰逡【小尔雅】
　　摧谢
　　奏事即遣汤摧谢注谓深自挫投也【张汤传】
　　齐堂俎
　　三晋之强屈于齐堂之俎【演连珠】
　　忌才门【嫉恶附】
　　兰当门
　　蜀志先主将诛张裕诸葛亮请罪先主曰芳兰当门不得不剪
　　寜我负人
　　曹操避董卓难过故人吕伯奢不在夜闻其食器声以为害已遂杀之既而凄怆曰寜我负人无使人负我
　　木秀于林
　　木秀于林风必摧之堆出于岸流必湍之【运命篇】
　　人恶儁异
　　人恶儁异俗疵文雅
　　恶鹰眼
　　鹰化为鸠众鸟犹恶其眼
　　祯祥门
　　山鹊印【见印绶门】
　　蝉集武冠
　　朱异初除中书郎有飞蝉止集武冠上时咸谓蝉珥之兆
　　金钩
　　幽明録长安张氏有鸠飞入懐探得金带钩自是子孙昌盛
　　一土三田
　　安帝时王傅穿井得铭曰一土三田军门主簿后以亿钱输官乃得中垒校尉【拾遗记】
　　两火为荣
　　李畋为国子直讲求郡晨登讲席诸生见畋巾上两焰火起是日得荣州【诸集拾遗】
　　虾蟆天使
　　李揆未相时忽有一大虾蟆于寝室占之曰虾蟆天使也后果拜相【宣室志】
　　称呼门
　　足下
　　异苑曰介子推逃禄抱树烧死文公拊树哀嗟伐而制屐每懐其功俯视其屐曰悲乎足下今人相斥呼曰足下疑始于此
　　下官
　　通典曰宋孝武帝多猜忌诸国吏人于本国君不得称臣故称下官本为王国避臣之称今乃成通称也
　　卿子冠军
　　楚懐王用宋义为上将军号卿子冠军注卿子相褒尊之称上将故言冠军
　　郎子
　　郎子聪明方成伟器语人称其子为郎子
　　先辈旧齿
　　先辈旧齿如言前辈也
　　下辈
　　灌夫稠人广众荐宠下辈
　　女曹儿
　　平生毁程不识不直一钱今日长者为夀乃效女曹儿呫嗫耳语犹言儿女辈也【灌夫传】
　　丈人行
　　匈奴曰汉天子我丈人行也胡浪反【前汉】
　　大父行
　　斩单于大父行借若侯产注祖父之行也【西汉】
　　太白老
　　崔成甫赠李十二曰天外常求太白老金陵捉得酒仙人
　　韩郎将
　　元载有别墅在昭应县守墅者姓韩忘其名邑人呼为韩郎将县尹以下谨事之一与龃龉即贬斥矣
　　仁徳正号
　　孔融立郑公乡云昔太史公廷尉吴公谒者邓公四皓亦称公是则公者仁徳之正号不必三事大夫也
　　下走
　　辟书始下下走为首
　　郎君
　　外嘉郎君谦下之徳【应休琏书】
　　寓情门
　　在衣为领
　　愿在衣而为领承华首之余芳【闲情赋】
　　在裳为带
　　在裳为带束窈窕之纎身【闲情赋】
　　在髪
　　在髪为泽刷鬓以頽肩在眉为黛随瞻眎以闲在筦为席安弱体于三秋在丝为履附素足以周旋在昼为影常依形而西东在夜为烛照玉容于两楹在竹为扇含凄飙于柔握在木为桐作膝上之鸣琴【上】
　　并根穗
　　古乐府合欢诗常愿食共并根穂饮共连理杯衣同双丝绡寝共无缝绸
　　前定门【报应附】
　　金银牓
　　崔绍暴死复生云见防间列牓备书人间姓名将相列金牓其次列银牓州县小官并列长鐡牓【诸集拾遗】
　　般若台
　　陈文逹持诵金刚经有人入防见筑台云此般若台待陈文逹
　　鸽衔水
　　蓝田山真悟寺高僧冩湼槃经羣鸽自空中衔水添砚
　　防头鬼
　　子盖果于戮临终见防头鬼为之厉【隋史】
　　朋友门
　　江淮四防
　　庐江何长师赵郡李华范阳卢东美少与韩衢为友淮泗间号为四防【摭言】
　　交让
　　陆慧晓与张融并居其间有池池上有二株杨桞何防叹曰此池便是醴泉此木便是交让旧传有交让渎因张陆也
　　交到头
　　掘井湏到流结交须到头【贾岛】
　　山林友
　　唐书韦温少所合惟喜萧祐号山林友
　　少友
　　孔融谓太史慈曰卿吾之少友也
　　小友
　　唐书张九龄呼李泌为小友
　　清交素友
　　王僧逹祭顔延年文云清交素友比景共波
　　耐乆朋
　　唐魏元同与裴炎缔交能保终始故号耐乆朋
　　云霞交
　　宋谢澹与范泰为云霞之交
　　仙宗十友
　　唐司马承祯与陈子昻卢藏用宋之问王适毕构李白孟浩然王维贺知章为仙宗十友【出本传】
　　停云
　　停云思亲友也樽湛新醪园列初荣愿言不从叹息弥襟云尔【陶诗】
　　三益葳防
　　陆机常置酒云三益既葳防四始方葱蒨【古乐府】
　　同门学
　　郑与傅嘉同门学相友善注同门谓同师也
　　四般契分
　　李挚与李敏同姓同嵗同门同年登第挚诗曰因縁三纪异契分四般同
　　升堂拜母
　　孙坚子防与瑜同年独相友善瑜推道南大宅以舍防升堂拜母有无通共
　　重衿期
　　阳休之重衿期好游赏
　　酌酒赋
　　谢朓赠友人诗曰离居方嵗月故人不在兹清风动帘夜孤月照时安得同擕手酌酒赋新诗
　　追计平生
　　昔闻长老追计平生同时亲故凋落已尽【叹逝赋】
　　昵交密友
　　懿亲戚属亡多存寡昵交密友亦不半在【同前】
　　一交情
　　结欢三十载生死一交情言死生如一也【任彦升诗】
　　寳书
　　寳书为君掩瑶瑟讵能开言朋友不至无与抚翫故也
　　升堂见亲
　　孔融年十余嵗盛宪以为异乃载而归便结为兄弟升堂见亲宪字孝章
　　照清襟
　　袁粲荅王俭诗曰老夫亦何寄之子照清襟言如我心
