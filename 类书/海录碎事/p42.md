<!-- { "loadSidebar": true } -->
　　净言方文虽然病曼倩年涯未有多【褚载诗】
　　疾病门
　　重膇
　　足肿也春秋传云重膇之疾膇驰伪切
　　婴哀
　　南史婴哀抱疚又云衔戚家庭
　　移病
　　杨敝皇惧移病师古曰谓移书言病也
　　生虑
　　积疴谢生虑寡欲罕所阙【谢灵运诗】
　　大怒痊疾
　　文选七命注云齐威王有疾文挚云王大怒必痊挚乃不脱履登王牀王大怒疾遂愈
　　瘴母
　　岭表或见物自空而下始如弹丸渐如车轮遂四散人中之即病谓之瘴母【岭表録】
　　漳浦卧
　　李义山诗可怜漳浦卧又云卧病剧清漳皆病中作又刘公榦诗余婴沈痼疾窜身清漳濵
　　伧鬼
　　晋陆玩尝诣王遵食酪得疾与遵书云虽是吴人几为伧鬼
　　游岱宗
　　常恐游岱宗太山也人命属之刘桢卧疾言病危欲死也【刘公干诗】
　　寝瘵
　　寝瘵谢人徒注寝疾也
　　淹病滞疾
　　虽有淹病滞疾犹将伸伛起躄发瞽披聋沉直小烦懑酲醲病酒之徒哉【七发】
　　涊然
　　涊然汗出霍然病已乃典反【宋玉】
　　兎缺
　　晋书魏咏之生而兎缺医云可割而补但须百日不得语笑咏之曰半生不语而有半生亦当疗之
　　带移孔
　　沈约以书陈情于徐勉言已老病百日数旬革带常应移孔以手握臂率计月小半分欲谢事求归老之秩
　　瘦行
　　中有病夫披白搭瘦行清坐咏遗编【林逋诗】
　　治令
　　治令犹言治命疾未困乱时命也【贾谊新书】
　　病力
　　病力病甚也【出汲黯传】
　　崔家疾
　　唐世呼病瘦为崔家疾
　　负疴
　　负疴頽檐下终日无一欣【陶渊明】
　　牛呞病
　　桥梵鉢提言我有口业于过去劫轻弄沙门世世生生有牛呞病【出楞严经】
　　白麦麫
　　窦氏子言家方盛时有奴敛群从数宅之资供白麦麫言麦性平由是恣飱不疑凡数嵗后有告奴妄言所输乃常麦诸人暴热一时皆作【国史补】
　　虱卜
　　岭南人有病以虱卜之向身为吉背则防【酉阳杂俎】
　　病间多鬼
　　宋废帝太后病笃遣呼帝帝曰病人间多鬼可畏那可徃也
　　撤瑟晨
　　寕知安歌日非君撤瑟晨君子有疾撤瑟琴
　　卧疾诗
　　谢朓在宣城作卧疾诗沈休文和之
　　手足堕窳
　　手足堕窳无力也【七启】
　　筋骨挺解
　　筋骨挺解四支委随【七发】
　　颠眴
　　臣尝有颠眴疾恐一旦先犬马填沟壑眴音县【雄美新论】
　　痁疾
　　年在中身疢维痁疾书文王受命惟中身左氏传齐侯疥遂痁杜预曰疟疾也【陶徴士诔】
　　疾隂消
　　夏侯康之子泰病隂消为阉人劣弱不能治国
　　求坟
　　池阳有疾病则祷其先坟谓之求坟
　　青鼻瘴
　　广南春日有青鼻瘴秋月有黄茅瘴
　　夣寐门
　　吞玉胜
　　齐高帝刘皇后母桓氏夣吞玉胜而生后
　　青蝇恶
　　汉昌邑王贺梦青蝇矢以问郎中令龚遂遂曰陛下左侧谗人众多如是青蝇恶矣注恶即矢也越王勾践为吴王尝恶
　　十八公
　　吴丁固梦松生腹上占者曰松十八公也后十八年当为公
　　半面笑
　　幽明録贾弼夣见人曰爱君美貌欲易君头遂许之后能半面笑半面啼两手把笔文词各异
　　梧丘魂
　　梧丘之魂不愧于沈首鹄亭之鬼无恨于灰骨注齐景田于梧丘夜夣五大夫称无罪晏子曰先君灵公田五大夫惊兽皆杀之五首同穴公出而厚葬之【李斯书】
　　呓语
　　吕蒙呓语通周易鱼计反睡语也
　　名在月中
　　防稽先贤传阚泽年十三夣见名字炳然在月中
　　黄衣翁【见赋门】
　　精夣为芝
　　楚襄王游云夣夣一妇人名曰瑶姬曰我夏帝之季女也封于巫山之阳台精魂为芝媚而服焉则与夣期也【襄阳耆旧传】
　　乘云绕日
　　傅説夣乘云绕日而行嵗余乃聘之【拾遗记】
　　槐安国
　　淳于棼醉夣三紫衣吏名曰槐安国王致命【异闻集】
　　审雨堂
　　搜神记卢纶梦入蚁穴见堂宇危豁题曰审雨堂【诸事拾遗】
　　夣践横木【见科第门】
　　一木破天
　　王敦谋晋夣将一木上破天以问卜者许真君时为旌阳令因见敦解曰此是未字晋祚未终公未可动【续仙记】
　　句梦诗
　　段成式梦得句云梦里思甘露言中惜惠灯一聫因续所梦句成十韵云
　　魄妖
　　夜遇恶梦者一曰魄妖二曰心试三曰尸贼【真诰】
　　睡虵
　　遗教经黒蚖在身当以持戒钩除之又云睡虵既去乃可安眠黒蚖亦睡虵也
　　梦中身
　　李铉言至精之人梦中之身可求刘幽求见妻梦中身也
　　昆脚皆头
　　杜牧求小仪小秋不遂梦人谓曰辞春不及秋昆脚与皆头后果得比部员外
　　额上耳
　　张审通梦蒋山君召作判状申天曹云与君三耳数日额痒涌出一耳通前三耳涌出者尤聪时号三耳秀才亦曰鸡冠秀才
　　臼中炊
　　张赡梦臼中炊有王生者曰吾归不见妻矣臼中炊固无釜也
　　洗白马
　　优人季伯伶梦洗白马梅成伯占之曰反语洗白马者防白米也季先得百斛米于泾州使弟取之果覆舟一粒无余
　　梦墨
　　王勃梦人遗以丸墨盈袖自是文章日进【酉阳杂俎】
　　吐白鳯
　　商芸小説子云梦吐白鳯凰集于上
　　紫户将军
　　得恶梦即呪曰黄閤神师紫戸将军把钺揺铃消灭恶津【真诰】
　　一髀热
　　张敬儿妻尚氏曰吾昔夣一手热如火而君得南阳郡元徽中夣一髀热君得本州后夣半体热寻得开府今复举体热炙由此有异志被诛【南史】
　　夣食月
　　王昙迁夣月落入懐乃擘而食之脆如冰片味美遂更名月徳
　　松为人君
　　梦见松者见人君也【出梦书】
　　梓化松
　　周大姒梦梓化为松
　　采榆叶
　　梦书榆为人君徳至仁也梦采榆叶受恩赐也梦居树上得贵官也
　　日三分
　　谈薮魏文帝为王时梦日坠地分为三分已得一分而内懐中
　　吹尘梦
　　潜夫论黄帝梦大风吹天下尘土得风后以为相
　　蘅芜香
　　汉武梦李夫人遗蘅芜香觉而衣枕香三月不歇
　　三公赠
　　元顺梦卧槐树下自言槐字木傍鬼身与鬼并寜不死乎然亡后乃得三公赠耳
　　福门子
　　刁遵当病笃梦神人救之曰福门子当享长年
　　结逺梦
　　归心结逺梦落日悬春愁
　　四法判梦
　　释典以四法判梦一曰无明薫习二曰旧识廵游三曰四大偏増四曰善恶先兆
　　捉龙脚
　　淮南太守孙奉伯与齐高帝欵旧常梦帝乘龙上天于下捉龙脚不得及觉因谓帝曰公当大庇生灵而弟不得与也
　　梨花梦
　　东坡梅词高情已逐晓云空不与梨花同梦注王昌龄梦中作梨花诗
　　大梦
　　李白诗处世若大梦胡为劳其生
　　隂池
　　石宪梦与群僧游于水中云此隂池也觉而验之乃群蛙
　　述梦诗【见禁直门】
　　食琼瑰
　　声伯梦渉洹或与已琼瑰食之泣而为琼瑰盈其懐三年不敢言言之暮而卒左传注有含之象故卒
　　假梦通灵
　　愿假梦以通灵【闲情赋】














　　海録碎事卷九上
<子部,类书类,海录碎事>
　　钦定四库全书
　　海録碎事卷九下　　　　宋　叶廷珪　撰
　　愁乐门【喜怒嗔笑附】
　　奋髯【见太守门】
　　屧破
　　梁元帝与庐陵王续相恶闻其薨入閤而跃屧为之破
　　老革
　　彭羕左迁江阳太守羕曰老革荒悖可复道耶盖骂蜀先主为老革犹老兵也
　　慨慷
　　慨当以慷忧思难忘注慨慷叹也【魏武帝短歌行】
　　世故
　　应玚流离世故颇有飘薄之叹
　　五难
　　五难既洒洛注养生有五难喜怒声色滋味神浮精散【许词诗】
　　忧衿
　　信矣劳物化忧衿未能整【顔延之诗】
　　忧能伤人
　　孔文举谓盛孝章单子孤危愁苦如使忧能伤人此子不复永年
　　笑疾
　　陆机见张华华令云来机曰云有笑疾华以锦嚢盛须云见大笑不止
　　顔峻嗔
　　顔峻嗔而与人官谢注笑而不与人官
　　九愁
　　梁元帝望水诗云懐山殊未已徒然劳九愁
　　气踊如山
　　气踊如山孙权之言盖忿气也
　　万斛愁
　　庾信愁赋曰谁知一寸心乃有万斛愁
　　寄愁天上
　　仲长统诗云寄愁天上埋忧地下
　　愁城
　　庾信愁赋攻许愁城终不破荡许愁门终不开何物煑愁能得熟何物烧愁能得然闭门欲驱愁愁终不肯去深藏欲避愁愁已知人处
　　愁门【见上】
　　百端集
　　卫洗马初渡江形神悴语左右曰见此茫茫不觉百端交集卫玠也
　　愁逼夜长
　　愁逼夜长斜汉廻而脉脉寒侵梦浅行云去以迟迟【叚成式】
　　已忧鯈【见水族门】
　　愁鬼
　　特解寛衣带偏能损面皮谓愁鬼也
　　愁猿吊影
　　愁猿吊影而危处兮呌秋木而长吟【李白集】
　　一水牵愁
　　一水牵愁万里长【李白诗】
　　书室坐愁
　　书室坐愁亦已乆矣【李白文】
　　愁洽万年
　　愁洽万年苦溢千嵗【七命】
　　发如竿
　　育获之俦植发如竿【西京赋】
　　解悲愁
　　奉黄金百斤为相如文君取酒因于解悲愁之词于为也
　　鲜欢
　　戚貌瘁而鲜欢【思旧赋】
　　彪休
　　郁怒彪休注怒貌
　　髪欢
　　各勉髪欢无贻白首叹【谢惠连诗】
　　悲从中起
　　张孟阳七哀曰悲从中起魏武帝短歌曰忧从中来
　　千念
　　千念集日夜万感盈朝昏【谢灵运诗】
　　忧来无方
　　忧来无方人莫之知【魏文帝乐府】
　　人生如寄
　　人生如寄多忧奚为【魏文帝乐府】
　　恨端
　　弥起长恨端【鲍明逺】
　　噤吟笑
　　蔡泽以噤吟而笑唐举噤欺禀反吟疑甚反
　　青鬓丈人
　　青鬓丈人不识愁【施肩吾诗】
　　牢愁
　　牢愁漫诉空阶雨羁宦闲伤落日春【林逋诗】
　　封恨
　　除却洛阳才子后更谁封恨吊懐沙【禇载诗】
　　愁阵
　　禅伏诗魔归静域酒冲愁阵出竒兵【韩渥诗】
　　苦雨愁霜
　　苦雨愁霜时闻短韵东门梁父罕接正声【四六集】
　　叠二忤
　　两事忤意杜牧云叠二怒
　　澒洞
　　杜诗忧端齐终南澒洞不可掇淮南子曰鸿蒙澒洞莫知其门
　　门生门
　　玉笋门生
　　因话録李宗闵知贡举门生多俊秀时谓以玉笋门生
　　门生良田
　　广记崔群妻尝劝树庄田为子孙之计笑曰予有三十所美良田遍在天下又何忧夫人曰不闻有此业曰余前嵗放榜三十人岂非良田耶
　　举将
　　郑为太尉举将第五伦为司空班在下不自安帝知之听以云母屏风分隔
　　门生纪言
　　门人牟准魏敬侯碑隂云故吏述徳于隧前门生纪言于碑后
　　防聚门【经过附】
　　一防面
　　喜兹一防面若覩琼树枝【李白诗】
　　闻闲
　　闻闲且共赏莫待绣衣新【韦苏州诗】
　　兰台聚
　　南齐刘溉刘孝绰刘苞张率刘显及刘洽号兰台聚
　　金门歩
