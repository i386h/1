<!-- { "loadSidebar": true } -->
　　薛吉不厉清节守汾州有聚纳之响北史多下响字犹言有聚纳声也
　　买故贱
　　买故贱卖故贵皆坐赃为盗没入赃县官
　　侵牟
　　吏以贷赂为市渔夺百姓侵牟万民注牟若蛑贼也渔若渔猎也
　　与盗盗
　　县丞长吏也奸法与盗盗甚无谓也注与盗盗共为盗也【西汉】
　　寄治
　　行汚而寄治身私而托公【刘向传】
　　货赂上流
　　杨恽云货赂上流言在位贪故使众庶货赂上流执事也
　　后进生
　　九江太守戴圣行治多不法前刺史以其大儒优容之及何武为刺史行部録囚徒有所举以属郡圣曰后进生乃欲乱人治皆无所决武使人廉得其罪圣惧自免
　　贬黜门【迁谪附】
　　极南天
　　故人何处没谪宦极南天【林逋诗】
　　重劾
　　张敞身被重劾谓有两罪也
　　恶熟
　　哀定之世季氏之恶已熟
　　井臼逸
　　任昉表赭衣为卢见狱吏之尊除名为民见井臼之逸
　　火为山
　　张均流浦州诗瘴江西去火为山炎徼南穷鬼作闗
　　鬼作闗【见上】
　　坐取官藁
　　谢鲲东海王越辟为掾坐家僮取官藁除名
　　寄名窃级
　　崔子侃以寄名従军窃级为中书郎为尚书左丞和子岳弹纠失官
　　适去
　　贾谊既以适去及度湘水为赋吊屈原适读曰讁
　　废退
　　孙会宗与杨恽书言大臣废退当阖门惶惧为可怜之意
　　南迁贾
　　登朝傥有言为访南迁贾【李白诗】
　　左黜
　　三辅决録陈重与其友雷义俱为尚书郎义以左黜重见义去亦以病免
　　义足灰灭
　　施重山岳义足灰灭【曺子建表】
　　诛始
　　幽执囹圄当为诛始【陆士衡表】
　　束身
　　不得束身奔走稽颡城阙
　　祸会
　　终非其任卒与祸会【杨恽书】
　　威名门
　　停霜卷雹
　　停霜卷雹言收威也【李义山文】
　　威令首涂
　　威令首涂仁风载路【沈休文碑】
　　霁威严
　　魏相为州刺史按治郡国多所贬退丙吉与书曰朝廷深知弱翁治行方大用愿少自重相善其言为霁威严
　　威震郡中
　　王尊为安定太守五官掾张辅贪汚收送狱数日辅死尽得狡猾威震郡中
　　迁转门
　　频仍
　　光隂荏苒迁授频仍【李义山文】
　　改授
　　改授抚南裔【陆士衡诗】
　　乞一片金
　　乐安任遐为光禄大夫就王晏乞一片金晏乃启转为金紫
　　剧迁公迁
　　汉制尚书郎剧迁二千石或刺史公迁县令
　　遗表门
　　忍命
　　忍命封章叩心恋阙【李义山遗表】
　　遗占
　　遗占遗命也唐书有更遗占之语顔延年诔陶靖节云式遵遗占
　　凿楹纳书
　　晏子春秋曰晏子将死凿楹纳书谓妻曰子壮而示之
　　先令书
　　何并疾病作先令书注遗令之书也
　　北堂丧
　　史防且死谓其子曰我即死治丧于北堂吾不能进蘧伯玉退弥子瑕是不能正君置尸于北堂足矣
　　树枌槚
　　且为树枌槚无令孤愿言【谢灵运诗】
　　赒急门
　　墟王
　　萧道赐居乡有争讼専赖平之又赒其疾急乡里号曰墟王
　　及时雨
　　薛允恭能赒人之急人号及时雨
　　赋敛门
　　罪梯
　　盐铁论是开利孔以为民罪梯也
　　利孔【见上】
　　鱼不出
　　耿夀昌自増海租萧望之奏言往年加海租鱼不出长老皆言武帝时县官尝自渔海鱼不出后复予民鱼乃出
　　佣调门
　　复卒
　　令民有车骑马一疋者复卒三人注当为卒者免其三人也
　　避苦役
　　辰韩耆老皆言秦之亡人避苦役至此
　　市舶门
　　天子南库
　　市舶録云市舶者其利不赀搉金山珠海天子南库也
　　金山珠海【见上】
　　百蛮之賮
　　百蛮之賮五天之珎每嵗山积【市舶録】
　　败水
　　放洋之时或飘它国或溺名曰败水【同上】
　　防货
　　市舶录海南诸国防货所凑玉篇似接子立二切蛮夷货也
　　金珠御史【见时号喻物门】
　　舸连轴
　　舸连轴巨舰接舻【陆佐公石阙铭】
　　独樯舶
　　市舶录有独樯舶深五十余肘三木舶深四十余肘又有牛头金睛舶其大者可载一千婆简方言二十两为一加底二百四十加底为婆简
　　攀附门
　　陈萝故葛
　　陈萝故葛攀附不涯解角脱鳞超逾非次【江总除詹事谢官表】
　　陈席故劔
　　陈席不弃故劔无遗逐阶时髦升陟清显【陆倕谢詹事表】
　　邀润屋
　　邀润屋之防泽冀霄烛之末光【广絶交论】
　　附旄端
　　附驰骥之旄端【上】
　　遗爱门
　　罢市
　　羊祜死南州为之罢市巷哭者声相接
　　忠清君
　　兖州人为宋游道生立祠堂像题曰忠清君
　　去毂
　　争攀去毂
　　去见思
　　何武当官无赫赫之名去后人见思
　　兴利门
　　大鬻盐
　　东郭咸阳齐之大鬻盐孔仅南阳大冶桑羊洛阳贾人以心计年十三侍中三人言利事析秋毫矣【武帝时】
　　筭缗钱
　　诸贾人末作率缗钱钱二千而筭一诸作有租及铸率缗钱四千筭一
　　筭舟车
　　非吏比者轺车一筭商贾轺车二筭船五丈以上一筭【上并西汉】
　　谴责门
　　白冠牦缨
　　闻谴诃则白冠牦缨盘水加劔造请室而请罪耳注请罪之室【西汉】
　　章劾
　　以臣有章劾当免【张敞传】
　　刻肌削骨
　　臣自抱衅归蕃刻肌削骨【曺子建表】
　　天网
　　天网不可重罹圣恩难可再恃【上】
　　徘徊恩泽
　　愚臣徘徊于恩泽而不敢自弃者也【上】
　　一篑之衅
　　一篑之衅积成山岳【陆士衡序】





　　海录碎事卷十二
<子部,类书类,海录碎事>
　　钦定四库全书
　　海录碎事卷十三上　　　宋　叶庭珪　撰鬼神道释部
　　仙门
　　浮玉
　　陆蒙诗入云构浮玉宛与昆阆匹注太湖乃仙家浮玉之北宅也
　　金桉
　　茅君授神仙职众賔皆至忽然自有青缣帐于屋下敷数重白氊金桉玉杯人皆醉饱
　　三易膓
　　长房升仙鸡犬皆去唯鼠恶其不净鼠自悔一月三易膓
　　黙仙
　　五君咏中散云形解验黙仙
　　洪崖肩
　　左挹浮丘袖右拍洪崖肩【郭景纯诗】
　　风餐
　　风餐委松宿云卧恣天行冠霞登防阁解玉饮椒庭【鲍明远诗】
　　烟客
　　矫掌望烟客注烟客仙人也【卢谌诗】
　　蒙汜迫
　　永得安期术岂愁蒙汜迫【卢谌诗】
　　蟪蛄窟
　　今王毋迁大道之重下降蟪蛄之窟
　　阿环
　　阿环上元夫人名也
　　赤霜袍
　　上元夫人服赤霜之袍又戴九灵夜光之冠又带六山火玉之佩
　　琳华绶　　　　流黄劔
　　上元夫人垂文琳华之绶又腰流黄挥精之劔
　　螺肝胏
　　螺肝胏徒号鲜腴鹤犀阶空称巨丽言神仙也
　　潜遁藕丝
　　随脩罗潜遁藕丝投蛮氏共栖蜗角【段成式】
　　蕚绿华
　　蕚绿华九疑山中仙女降羊权家可二十许上下皆青衣【真诰】
　　牵牛河
　　濯足玉女池鼓枻牵牛河
　　水官笔
　　适足以握水官之笔鸣三官之鼓言为所考罚也
　　万椿
　　上论九之逸度下纪万椿之大生言仙经如此
　　玉佩金铛
　　仙道有玉佩金铛以登太极又有流金之铃以摄鬼神又有神虎之符
　　流金铃
　　神虎符【并见上】
　　碧藕白橘
　　碧藕白橘穆王会王母于瑶池之上
　　天上苦人
　　天上苦人彭祖问白石先生曰何不服药仙去曰天上至尊相奉至难更苦人间耳
　　嚂嘘
　　玉女投壶每一投千二百枭设有不入者天为之嚂嘘嚂呼监反开口笑也
　　瞳子方
　　李根两目瞳子皆方仙经云八百嵗则瞳子方
　　四十九妻
　　彭祖丧四十九妻五十四子
　　李常在
　　有姓李人世世人见之不知其名因号李常在
　　唾盘成獭
　　刘纲唾盘成李其妻樊夫人唾盘成獭食之
　　仙台郎
　　侯道华晨起飞在松顶挥手谢众曰玉皇诏我为仙台郎今去矣
　　三王乔
　　一王子晋王乔二叶令王乔三服肉芝王乔皆神仙也
　　玉局
　　桓帝永夀中太上降成都其地化出玉局坐升之授道陵以要道
　　白蝙蝠精
　　叶法善言张果是混沌初分白蝙蝠精
　　鹤信
　　脞説张君房梦仙诗仙山望不及鹤信遣谁通
　　云和笙
　　王母降汉武帝仙家自设防置酒侍女王登拊八琅之璈董双成吹云和之笙许飞琼鼔震虚之簧婉陵华拊五灵之石范成君击湘隂之磬段安香作九天之钧众声激朗虚音骇空又命侍女安法婴歌云之曲
　　授飞
　　庾信游仙诗玉京传相业太一授飞
　　籛铿
　　神仙传彭祖姓籛名铿又云在家道士黄琼籛铿之伦也
　　善爽鬼
　　死为善爽鬼仙之俦也
　　丘
　　鼻有山腹有丘仙相也
　　闱编郎
　　太极眞仙中庄周为闱编郎
　　饭为蜂
　　三洞琼纲曰吐饭为蜂链金凝液
　　九天台
　　汉宫阁疏云神明台武帝造有九室今谓之九天台常置九天道士百人
　　雌蛟啼
　　李沈梦仙谣云九气真翁骑白犀临池静听雌蛟啼
　　仙障
　　陶景云仙障有九名居其一使吾不白日升天盖三朝有浮名乎
　　朱陵
　　陆蒙伤顾道士诗云多应白简迎将去即是朱陵链更生度人经云魂度朱陵受练更生
　　雷公吏
　　张籍送胡链师归王屋诗云链成云母休烦爨召得雷公当吏兵
　　三清骥
　　道士刘爱道谓潘师正曰三清骥者非尔谁当乗之
　　龙泥
　　庾信步虚词云龙泥印玉防天火炼真文
　　珠光
　　赐叶法善诏云金骨外耸珠光内应
　　偷儿
　　荔枝碧桃争得比枉令方朔号偷儿
　　倚酒
　　太霄经云朱仲尝于会稽卖珠汉高后时人仲以素书倚酒于女几家几盗写学其术女几陈市上酒妇也
　　青精饭
　　神仙传邓伯元王甫俱在霍山服青精饭
　　杜兰香
　　曺松有玉女杜兰香下嫁张硕诗
　　金条脱
　　曺松诗蓝丝重勒金条脱留与人间许侍中
　　碧玉花
　　曺松有穆王宴王母于九光流霞馆诗不知白马红缰解偷吃东田碧玉花
　　五色麟
　　李九龄上清词东皇近日慵游宴闲煞瑶池五色麟
　　丹缯宇
　　梁简文升仙歌丹缯碧林字绿玉黄金篇
　　太真
　　杨通幽道士游神驭气至蓬莱最高山上多楼阁西厢有戸东向署曰玉妃太真院叩戸双鬟童女出应门
　　卷食蛤
　　神仙传燕人卢敖见若士焉巻殻而食蛤蟹举臂而竦身敖仰而视之不见乃止
　　石髓
　　仙经云神仙五百嵗辄开其洞中有石髓取而服之夀齐天地王烈入山尝遇食之以语康康取之化为青石烈曰叔夜命薄不合仙耶
　　青鸟
　　汉武故事七月七日上于承华殿忽有一青鸟集殿前须臾王母至
　　朱鸟牕
　　王母降汉武帝承华殿东方朔于朱鸟牖中窃视之王母视朔顾上曰此儿久被斥逐寻当还
　　射的山鹤
