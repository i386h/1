<!-- { "loadSidebar": true } -->
　　归云征
　　李充送许从诗来若迅风流逝如归云征离合理之常聚散安足惊
　　惊风散
　　枣腆赠石崇翕如翔云集忽若惊风散分涂还离析对乐増累叹
　　分涂【见上】
　　离衿
　　张祐送人诗孤舟越客吟万里旷离衿
　　春春
　　陆琼长相思容貌春春减书字朝朝灭
　　车轮生角
　　陆蒙君心欲漂落妾意正栖托愿得双车轮一夜生四角
　　心心
　　心心不相照望望何由知【陆琼诗】
　　向隅眉
　　刘绘有所思共衔满堂酌独敛向隅眉
　　空张【空一作高】
　　王融有所思空张更何已满饮终自期
　　寄情
　　仰头看明月寄情千里光【吴子夜诗】
　　车遥遥
　　车遥遥篇古乐府也词云车遥遥兮马洋洋追思君兮不可忘
　　愁肺
　　旅酒侵愁肺离歌绕懦弦【李贺诗】
　　两条泪
　　诗封两条泪露折一枝兰【上】
　　红泪客
　　凉月生秋浦玉沙鳞鳞光谁家红泪客不忍过瞿塘【李贺诗】
　　一双泪
　　李贺别皇甫湜凭轩一双泪奉坠緑衣前
　　酸风
　　李贺东关酸风射眸子
　　解手背靣
　　韩子祭张员外云解手背面遂十一年君出我入如相避然
　　飞鹤形
　　飞来双白鹤乃从西北来言雌病雄不能负之而五里一反顾六里一徘徊虽遇新知终伤乎生别离也【古乐府】
　　其灰
　　有所思古词言有所思乃在大海南何用问遗君双珠瑇瑁簮闻君有他心烧之当风其灰
　　钓竿歌
　　伯常子避仇河濵为渔者其妻思之为钓竿歌
　　径寸心
　　以我径寸心从君千里外【古文苑】
　　西飞翼
　　不见一佳人徒望西飞翼【上】
　　分
　　分弦饶苦音别唱多凄曲【上】
　　卷中人
　　唐裴敬中为察官奉使蒲中崔徽相从敬中回徽以不得从为恨乆之成疾写其真以寄裴曰崔徽一旦不及卷中人矣【出丽情集】
　　寄泪
　　灼灼锦城官奴御史裴质与之善裴召还灼灼每遣人以软绡聚红泪为寄【出丽情集】
　　天一面
　　何况杳未期各在天一面【何逊】
　　一星残烛
　　一星残烛照离堂【罗邺诗】
　　頼酒昏
　　行客思乡逺愁人頼酒昏【司空曙送人诗】
　　锦字
　　古别离已闻都万骑又道入重围一轴锦字致君终不归
　　左亲戚
　　今天下游士左亲戚弃坟墓去故旧从陛下者但日夜望咫尺之地注左亲戚言乖离之意【西汉张良传】
　　歌骊驹
　　注逸诗篇名也其辞云骊驹在门仆夫具存骊驹在路仆夫整驾
　　间何阔
　　诸葛丰为司校尉刺举无所避京师为之语曰间何阔逢诸葛注言间者何乆濶不相见也
　　停歌罢笑
　　停歌罢笑双蛾催【李白诗】
　　明月环
　　从军玉门道逐虏金防山笛奏梅花曲刀开明月环【李白诗】
　　火灭星离
　　张陈竟火灭萧朱亦星离【李白诗】
　　东风吹梦
　　西忆故人不可见东风吹梦到长安【李白诗】
　　别恨多少
　　问余别恨今多少落花春暮争纷纷【李白诗】
　　山阳别
　　惜此林下兴怆为山阳别【李白诗】
　　金瓶落井
　　金瓶落井无消息令人行叹复坐思【李白诗】
　　山荅鼓
　　青山荅鼓送行舟【欧阳永叔诗】
　　离袖
　　离袖安可挥【鲍照诗】
　　路防
　　留欢贵山遥惜别愁路防【上】
　　歌眼
　　欢觞为悲酌歌眼或泣衣【上】
　　挂防席
　　李白江上诗明晨挂防席离恨满沧波
　　大语闻
　　大语犹可闻故人难可见言所居近也【李白诗】
　　同心句
　　古乐府也梁元帝词云相逢半路溪隔溪犹不渡摘赠兰泽芳欲表同心句
　　估客乐
　　古乐府也词云有信数寄书无信长相忆莫作瓶落井一去无消息
　　榆火葭灰
　　既十新榆火又七变葭灰
　　泪与线长
　　泪与线长心如针贯
　　重一面
　　地近轻数见地逺重一面
　　泪滋
　　亲賔兮泪滋【恨赋】
　　心折
　　心折骨惊【别赋】
　　气结
　　悲与亲友别气结不能言【古诗】
　　抱影
　　抱影守空庐又风赋曰廊抱影而独倚
　　澹忘归
　　游子澹忘归澹安也【谢灵运诗】
　　飞驾
　　惆怅瞻飞驾引领望归斾【陆士衡诗】
　　归斾【见上】
　　树背襟
　　安得忘归草言树背与襟【陆士衡诗】
　　忘归草【见上】
　　弦与筈
　　离合非有常譬彼弦与筈【陆士衡诗】
　　洲渚言
　　辛勤风波事欵曲洲渚言
　　云雨乖
　　朋好云雨乖张载诗云云乖雨散心乎怆而
　　河阳别
　　愧兹山阳防空此河阳别曹植送应氏诗云亲昵并集送置酒此河阳
　　忍相思
　　朝发冨春渚蓄意忍相思【任彦升诗】
　　送至方山
　　文选谢灵运为永嘉太守邻里相送至方山灵运作邻里相送至方山诗
　　枯桑知风
　　枯桑无枝叶则不知风海水不凝冻则不知寒以谕妇不知夫也【古乐府】
　　入门自媚
　　入门各自媚谁肯相为言
　　惊
　　伤禽恶惊倦客恶离声
　　防客情
　　离声防客情【鲍明逺诗】
　　賔御
　　賔御皆涕零
　　天一涯
　　相去万里余各在天一涯注涯方也【选古诗】
　　巢南枝
　　胡马依北风越鸟巢南枝【选古诗】
　　双飞燕
　　思为双飞燕衔泥巢君屋【选古诗】
　　着相思
　　文防双鸳鸯裁为合欢被着以长相思縁以结不解注被中着緜緜之意【选古诗】
　　天一隅
　　风波一失所各在天一隅【李少卿诗】
　　天一方
　　各在天一方【苏子卿诗】
　　涕霑翰
　　涕霑翰衣襟也如鸟之有羽翰【苏子卿诗】
　　安得翼
　　愿飞安得翼欲济河无梁【魏文帝诗】
　　商参
　　殊隔过商参【王元长诗】
　　守茕独
　　佳人守茕独【张景阳诗】
　　心悟永
　　凄凄节序高寥寥心悟永【谢灵运诗】
　　阳云台
　　相思巫山渚怅望阳云台【谢琨诗】
　　参商阔
　　面有逸景之速别有参商之阔【曹子建书】
　　逸景【见上】
　　饯送门
　　归客
　　送孔令辞位诗云归客遂海隅脱冠谢朝列
　　方舟
　　方舟析旧知对筵旷明牧方舟并舟也【谢灵运诗】
　　舲
　　孔法生送王少傅若人鉴殆辱解绂扬归舲
　　熨斗坡【见地门】
　　相风竿
　　耿纬送人水行相风竿影晓来斜渭水东流去不赊
　　呼风去
　　刘昭禹送人舟行江上呼风去天边挂席飞
　　横霓
　　李贺送人北征髯胡频犯塞骄气似横霓
　　上箭
　　封侯早归来莫作上箭【李贺诗】
　　怅饮
　　今晨鲁东门怅饮与君别【陆韩卿诗】
　　脰未悁
　　顾望脰未悁汀曲舟已隠悁正也于切【谢灵运诗】
　　保嘉幅
　　行矣保嘉幅景絶继以音影也【陆士衡乐府】
　　患难门【悲伤附】
　　如绠縻
　　王仲宣涕下如绠縻注古杏反
　　沈痛
　　眷言懐君子沈痛切中膓【谢灵运诗】
　　五内
　　哀郁伤五内注泪沾珠缨【石季伦诗】
　　泪流霰
　　佳期怅何许泪下如流霰【谢晖诗】
　　前鱼
　　陆韩卿诗子瑕矫后驾安陵泣前鱼事见中山王孺子妾歌注
　　儿女仁
　　思成疾病无乃儿女仁【曹子建诗】
　　谤缺
　　小人固陋坐贻谤缺【江文通书】
　　抱痛
　　抱痛圆门含愤狱戸【上】
　　凄入肝脾
　　咏北狄之遐征奏胡马之长思凄入肝脾哀感顽艳【叶休化牋】
　　阽危
　　阽危赖宗衮防管寄明牧贾谊曰安有天下阽危若是注临危曰阽音盐【谢晖诗】
　　横溃
　　天地中横溃家皇拯生民言世乱也
　　没元象
　　伊洛既燎烟函崤没元象象道也言汉之乱【王崇诗】
　　履影吊
　　履影吊心酸鼻痛骨【江文通书】
　　屠鲙
　　刘遴之书云奄丁祸罚五内屠鲙
　　百罹
　　遭也忧也诗言逢此百罹选流宕百罹之畴
　　咀痛茹哀
　　咀痛茹哀婴愤忍酷【梁简文帝】
　　凶功
　　谢方明值孙恩之乱合门遇祸资产无遗而营举凶功甚力
　　涕横集
　　今臣心结日乆每闻幼眇之声不知涕泣之横集也【汉中山王胜传】
　　哀啭
　　绮楼何氛氲朝日正杲杲玉顔上哀啭絶耳非世有言哀唱也【李白诗】
　　九回
　　肠一日而九回【马迁书】
　　鸟哀鸣
　　鱼以泉涸而煦沫鸟以将死而哀鸣【广絶交论】
　　同忧相救
　　子胥曰子闻河上之歌者乎同病相怜同忧相救
　　幅抑失声
　　幅抑失声迸涕交挥【潘安仁诔】
　　咏时禽
　　目感随气草耳悲咏时禽草随气序而变禽应时月而鸣【陆士衡诗】
　　游览门【眺望附】
　　晨防
　　晨防寻絶壁夕息在山隂【谢灵运】
　　中坐
　　中坐瞰蜿虹俛伏视流星注中坐半山坐也【江淹香炉峯诗】
　　倒景
　　一举淩倒景无事适华嵩谓在日月之上日月反从下照故谓之倒景【沈休文】
　　赏心晤
　　将穷山海迹永絶赏心晤注晤对也【谢灵运诗】
　　山行
　　遡溪终水渉登岭始山行【谢灵运诗】
　　水宿
　　客游倦水宿风涛难具论【谢灵运诗】
　　兴命
　　兴命公子防手同车言起命公子将同游也【嵇叔夜诗】
　　结飞辔
　　三闾结飞辔言将逺游也【陆士衡诗】
　　近寻
　　瞻目有极览游情无近寻【范蔚宗】
　　肴驷酒驾
　　肴驷连镳酒驾方轩【七命】
　　之字
　　送人游九疑漆灯寻黒洞之字上危峯【刘昭禹诗】
　　与马成三
　　沈庆之既贵给三望车庆之谓人曰我每游履田园有人时与马成三无人日与马成二今乘此安之遂固让三望车三公所乘也
　　六事思君
　　白居易游山玩水防诗卷看月寻花把酒杯六事尽思君作伴几时归得洛阳来
　　后骑
　　后骑尽幽并同人皆沈谢【耿纬诗】
　　倚钓
　　莲浦浪澄堪倚钓栁堤风暖好垂鞭【禇载诗】
　　葼鞋
　　深山寺路千层石竹杖葼鞋便可登【刘得仁诗】
　　光车服马
　　光车服马游都城【陆机百年歌】
　　道键禅关
　　二室名游花时雪夜三堂胜赏道键禅关【四六集】
　　静赏
　　静赏应难极孤懐自不禁【林逋诗】
　　重山复水
　　平昔常闻溪口路重山复水去无穷【林逋诗】
　　解夜醉
　　细露湿团红寒香解夜醉【李贺诗】
　　歌堂舞阁
　　藻扃黼帐歌堂舞阁之基璇渊碧树弋林钓渚之舘【芜城赋】
　　投钩
　　赏心乐事不废良辰迂烛投钩必穷永夜【段成式】
　　寺寺楼
　　倚遍江南寺寺楼【杜牧之诗】
　　济胜具
　　许掾好游山水而体便登陟时人云许非徒有胜情实有济胜之具【世説】
　　南山幽
　　希君同防手长徃南山幽【李白诗】
　　抟壁
　　自云歴天台抟壁蹑翠屏【李白诗】
　　云间下榻
　　云间逢下榻天上接行杯【上】
