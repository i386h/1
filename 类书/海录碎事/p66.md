<!-- { "loadSidebar": true } -->
　　八解之浴池定水湛然满布以七浄华浴于无垢人
　　法喜妻
　　智度菩萨母方便以为父一切众导师无不由是生法喜以为妻慈悲心为女善心诚实男毕竟空寂舍
　　智寳
　　不入烦恼大海则不能得一切智寳
　　五欲淤泥
　　菩萨示有妻妾防女而常乐远离五欲淤泥
　　焦谷牙
　　菩萨观众生如智者见水中月如水中泡如焦谷牙如空中鸟迹如石女儿
　　法施会
　　夫大施会不当如汝所设当为法施之会何用是财施会为
　　无尽灯
　　有法门名无尽灯无尽者譬如一灯然百千灯防者皆明明终不尽夫一菩萨开导百千众生令发阿耨多罗三藐三菩提心于其道意亦不灭尽是名无尽灯
　　聚沬
　　是身如聚沬不可撮摩如芭蕉中无有坚
　　禅悦味
　　维摩诘虽复饮食而以禅悦为味已上并维摩经
　　智钥
　　名相闗鏁非智钥不能开
　　软语
　　维摩经大富梵行所言诚谛常以软语眷属不离
　　金箆
　　老杜诗金箆定刮眼镜象未离诠槃经云如目盲人为治盲故遣诣良医即以金箆刮其眼膜
　　千花蔵
　　李绅诗贝叶千花蔵檀林万寳篇
　　鸡一飞
　　阿含经人夀万嵗时此阎浮州极大丰乐多有人民村邑相近如鸡一飞
　　徙多河
　　装法师西域传阿那婆荅多池在香山之南大雪山之北出清冷水属南赡部州北面颇眡师子口流出徙多河潜流下地出积石山是为中国之河源
　　悲田
　　供父母曰恩田供佛僧曰敬田供贫病曰悲田总名曰福田【见法论】
　　障火
　　障火焚心印魔风飏劫灰
　　爱酪沙弥
　　经云爱酪沙弥生念爱心后生酪中作虫
　　懈慢国
　　菩萨处胎经云过此西方十二亿那由他有懈慢国快乐安穏人欲往生阿弥陁佛国若従此国过人多染着即愿生其中遂不得到阿弥陁佛国若人见此不贪不爱即得越过至安乐国此懈慢国亦曰疑城人遥见此城谓是极乐便生爱着
　　安乐国
　　疑城【同见上】
　　五浊
　　弥陁经五浊恶世劫浊见浊烦恼浊众生浊命浊尸中作虫嬉戏往来不离其所
　　重障山
　　此诸会众已离一切烦恼心垢及其余习摧重障山见佛无碍
　　妙法灯
　　如来法王出世间能然照世妙法灯
　　智慧灯
　　又照世智慧灯
　　解脱海
　　此智蔵王解脱海
　　防慢幢
　　妙光幢天王得摧灭一切防慢幢解脱门
　　慢高山
　　一切众生慢高山十力摧殄悉无余
　　欲海
　　欲海漂沦具众苦
　　大福海
　　一切众生福徳力佛毛孔中皆显现现已令归大福海
　　业海
　　业海广大不思议
　　三明六入
　　气茂三明情超六入三明谓天眼明宿命明漏尽明六入谓眼入色耳入声鼻入香舌入味身入触意入法也
　　一无
　　释二名之同出消一无于三幡
　　三幅
　　三幅注色一也色空二也观三也
　　断见
　　若定空则归断见若实有则落常情若有处所则成其境
　　无一相
　　无一相故远离同缘无多相故远离异缘以此义故名为真如
　　痴猿捉月
　　痴猿捉月渴鹿驰焰无而横计枉入苦轮
　　苦轮见【上】
　　道非心外
　　道非心外佛即心中
　　欢喜海
　　佛昔修治欢喜海
　　法炬
　　佛于闇障众生海为现法炬大光明
　　无边法雨
　　普发迅流主河神得普雨无边法雨解脱门
　　愿光明
　　以愿光明浄世间
　　布华如云
　　布华如云主林神
　　生芽发曜
　　主林神得増长种种浄信芽解脱门
　　浄信芽见【上】
　　慈惠根
　　华林妙髻主山神得修习慈根解脱门
　　开华匝地
　　开华匝地主山神
　　一牛吼
　　尼连河侧去人间五里一牛吼地
　　大云
　　演一切法如布大云一一毛端悉能容受
　　辨才
　　辨才如海广大无尽
　　普贤愿海
　　恒以所得普贤愿海令一切众生智身具足
　　出离云
　　雨无量诸出离云令诸众生永度生死
　　慧炬慈云
　　法华经世尊以智慧为灯炬又内典如来慈悲心如彼大云防润世界
　　劫烬
　　李绅法华寺色尘知有数劫烬岂无年
　　小枝小叶
　　严维法华寺聮句得法小枝小叶懐人如玉如金
　　西方斋社
　　远法师与晋朝诸贤修浄土业结社白莲又与道安雷次宗刘遗民共结西方斋社
　　补蹠翁
　　六度经云昔察防王谓补蹠翁孰最乐乎曰王乐也使之摄统权治握统万机劳役其心王复问乐乎曰万事劳心非如补蹠巧拙随意
　　意马心牛
　　意马已成于寳马心牛顿作于白牛
　　火珠熟米
　　北蔚单越人先世脩无我所观报生彼国夀千年衣食自然粳米七寸火珠熟之
　　三毒
　　见棘刺树当愿众生疾得剪除三毒之刺
　　善意浴
　　若见流水当愿众生得善意浴洗除惑垢
　　五欲圃中
　　五欲圃中耘除爱草
　　善铠
　　常服善铠趍无师法见着甲胄云
　　禅悦食
　　若饭食时当愿众生禅悦为食法喜充满
　　正法楼
　　升正法楼彻见一切
　　善见药
　　譬如有药名为善见众生见者众毒悉除
　　夜摩天
　　夜摩天此名时分天为此天元日月晦明以莲花开为昼合为夜
　　世间灯
　　已成两足尊而作世间灯
　　大智炬
　　如来以大智炬烧邪见幢
　　心
　　调伏心令入道果
　　苦恼芽
　　心识策使游戯六尘种苦恼芽无能制者
　　大悲乳
　　如来慈母育众生普饮众生大悲乳
　　上药胜医
　　施法药中为上药疗病医中为胜医
　　圣月
　　圣月慈光照六趣
　　妙香楼
　　佛入槃荼毗安置寳棺其上
　　徳香
　　如来身虽入槃徳香芬馥
　　佛意
　　弃逐佛意随逐魔意
　　诸佛如影
　　一切法界如幻诸佛如影菩萨行如梦佛説法如响言菩萨无着作是念
　　船师
　　譬如船师不住此岸不住彼岸不住中流而能运度此岸众生至于彼岸
　　清凉法地
　　菩萨为一切世间清凉法地
　　广长舌
　　菩萨以广长舌于一音中现无量音应时説法
　　无边文句
　　菩萨得无边文句无尽义无碍门陁罗尼故作碍辨无尽
　　无二语
　　得三世诸佛无二语
　　増上心
　　复生如是増上心
　　愚痴膜
　　已决一切愚痴膜
　　功徳岸
　　已到一切功徳岸
　　十无尽辨
　　辨才无尽义辨无尽法辨词辨无尽无碍辨欢喜光明辨训释辨无边辨
　　十波罗蜜
　　十行各以一波罗蜜为体一擅波罗蜜二戒三忍四精进五禅六般若七方便八愿九力十智
　　竭尽施
　　随其所有一切皆舍乃至尽命亦无所恡是名竭尽施
　　分减施
　　不専自受要与众生普得充饱
　　无热天
　　无热天无烦天并三十三天之数
　　十无尽蔵
　　信蔵戒蔵慙蔵愧蔵多闻蔵施蔵慧蔵念蔵持蔵辨蔵合论云此十无尽蔵成前十行之法使令无尽成后十回向之法使令向进令使行门不津
　　能开悟香
　　能开悟香颇薫一切令其闻者诸根寂静
　　天箜篌
　　天蠡天鼓天箜篌天牟陁罗天自在乐如天乐也
　　悲宫智殿
　　悲宫智殿含摄众生
　　苦本
　　永除苦蕴永断苦本
　　覆世界
　　覆世界如胡蜂窠等是
　　香世界
　　香山香海香河香树
　　香庄严
　　香庄严华庄严
　　智慧冠
　　愿一切众生以智慧冠庄严其首为一切法自在之王
　　掩室摩竭
　　掩室摩竭用启息言之津杜口毘耶以通得意之路肇论释迦掩室于摩竭浄名杜口于毘耶谓维摩诘也
　　不二法门
　　文殊问维摩诘曰何等为不二门维摩诘黙然无言文殊师利曰善哉乃至无有文字言语是真入不二法门也
　　四流六度
　　彼岸者引之于有则高谢四流推之于无则俯六度欲流有流无明流见流此四流也施以广仁义持戒以守信忍辱以为谨精进以思敬禅定以守静知慧以通理此六度也
　　五衍车
　　凭五衍之轼拯溺逝川注如来乗五衍之安车五衍五乗也一人二天三声闻四辟支五菩萨
　　闗幽键
　　闗幽键感而遂通遥源浚波酌而不竭
　　佛衣双树
　　佛衣双树脱屣金沙言如来寂灭也
　　絶细頽纲
　　并振颓纲俱维絶细
　　法云慧日
　　防法云于真际则火宅晨凉曜慧日于康衢则重昏夜晓
　　五轮指
　　如来举金色臂屈五轮指【楞严经】
　　光明拳
　　如来举臂屈指为光明拳
　　戒舟慈棹
　　若乗戒舟鼓以慈棹而不能横截风涛逹登彼岸者无此理也
　　五分香
　　不闻圣贤五分之香不闻三乗四摄等香
　　少水鱼
　　是日已过命亦随减如少水鱼斯有何乐
　　聚智粮
　　欲升彼岸必聚智粮具戒足
　　一妙槃
　　誓出二种生死志求一妙槃
　　道长世短
　　道长世短功被身没
　　革凡成圣
　　梁武诏老子周公孔子等止是世间之善不能革凡成圣
　　九十六种
　　大经中説道有九十六种唯佛一道是于正道其余九十五种名为邪道
　　一桩
　　永不贪著名闻利养
　　大力田
　　令一切众生成就平等清浄大悲为诸施太大力田故
　　烦恼睡
　　令一切众生于烦恼睡眠中得觉悟故
　　甘露灭
　　太子出彼王城入于山中六年苦行证甘露灭
　　应器
　　佛初成道未有应器四大天王各令妙工选取寳石造成鉢已来献于佛
　　三火
　　贪火既尔嗔痴亦然三火炽盛由我为本欲灭三火当断我本
　　黒白业
　　一切众生作黒业者黒业相续作白业者白业不断
　　金刚一杵
　　佛欲下生吹大法螺振大法音一切难调自然降伏为説偈言师子一吼众兽伏金刚一杵羣峯碎修罗无数一轮降世间黒暗一日破
　　佛灯后焰
　　辟支有二种其根利者种无佛因此无佛世作佛灯后焰
　　前尘
　　种种形象无非前尘又一切世间大小内外诸所事业各属前尘
　　恒河
　　従阿耨达池师子口流出其河周围四十里其中沙细如麫亦云金沙河也
　　亭主
　　譬如有客寄宿旅亭暂止便去终不常住而掌亭人都无所去名为亭主
　　第二月
　　如第二月非是月影注如小儿目见有第二月捻却手后但是一轮明月
　　八还
　　明还日轮暗还黒月通还戸牖壅还墙宇缘还分别顽灵还空蔚还尘清明还霁
　　空果
　　观相无妄无可指陈犹邀空花结为空果
　　迷云
　　唯愿如来开我迷云
　　发妙
　　譬如琴瑟箜篌琵琶虽有妙音若无妙音终不能发
　　鸡园
　　我在鹿苑及在鸡园注世尊曽在鹿苑野中为尘玉教主羣鹿无优王造伽蓝名鸡园
　　野马
　　犹如野马熠熠清扰注原垄头阳焰非是隙尘
　　惠我三昧
　　阿难言常自思惟无劳我修将谓如来惠我三昧
　　兠罗绵手
　　笺云兠罗树上出绵佛手柔软似之又佛手有网缦之相
　　白月
