<!-- { "loadSidebar": true } -->
　　李白咏李少府山瘿木樽成山岳势材是栋梁余
　　肉柈
　　音磐不然快作燕市饮笑抚肉柈眠酒垆【陆防】
　　熊耳杯【见鞭盖门】
　　翠樽雕觞
　　盛以翠樽酌以雕觞【七啓】
　　金舡
　　谁复劝金舡酒器中大者呼为舡賔僚常顾形迹未尝以此相劝是时李徳裕谪出润州
　　金凿络
　　苍梧令金佐尧从贼被黥靣尝自称金凿络湘楚人以盏斝中镌镂金渡者为金凿络
　　食器门
　　犀筯
　　韦琳天寳中作防表以刺时云远厠玳筵猥颁犀筯
　　长生瓢
　　长生木瓢示真率邺中记长生木八九月生花色白子赤大如橡子
　　什具
　　古者师行二伍为什食器之类必供之故曰什物什具也
　　玉爼
　　后主玉爼且共甘羽觞合同嘉
　　七奠拌
　　晋书桓温为大司马征西大将军性俭每燕惟下七奠拌茶果而已拌音盘
　　罗八珍
　　后主金缸明五夜玉盘罗八珍
　　庖厨门
　　五熟釜
　　魏文帝在东宫赐钟繇五熟釜而铭之
　　中厨
　　嘉賔填城阙丰膳出中厨【曹子建诗】
　　樱笋厨
　　四月十五日自堂厨至百司厨通谓之樱笋厨【荆楚岁时记】
　　孟尝镬
　　青州南城佛寺有二大镬大者容四十石小者容三十石旧传寺即孟尝君宅镬即用以待食客者李休毁为兵器【封氏见闻记】
　　三隅灶
　　诗樵彼桑薪卬烘于煁郭璞云煁三隅灶也
　　佐祭得尝
　　佐祭得尝佐鬭得伤【淮南子】
　　煎和门
　　大苦
　　九辨云大苦咸酸辛甘行注大苦豉咸盐酸酢辛姜甘蜜也
　　适咸调辛
　　防适咸蓐收调辛【七啓】
　　火剂
　　凡诸火剂并皆始熟一时珍羞莫不毕备火剂言煎熟滋味也
　　越裳梅
　　以大夏之姜酢以越裳之梅【崔骃七依】
　　齐兰梅
　　河灶之羮齐以兰梅
　　燀秋橙
　　燀以秋橙和以春梅燀煑也【七命】
　　阳朴姜
　　滋以阳朴之姜
　　脯酱门
　　鱼
　　鱼鱼皆鱼酱也上音祚下音制
　　翣脯
　　翣脯尧时厨中自生肉薄如翣揺鼓生风食物不臭【诸集拾遗】
　　醒酒鲭
　　虞悰献齐武醒酒鲭鲊方
　　糟蟹
　　何侈于食味稍除去其太甚者犹有醖醋糟蟹陆诗云自是扬雄知郭索且非何敢餦餭集韵餦餭饵也
　　醯盐门【糖蜜附】
　　朱蜜
　　汉武内传上药有中华紫蜜云山朱蜜
　　渠展盐
　　管子齐有渠展之盐热有辽东之煑
　　风林鸣醋
　　汉武内传王母谓帝曰仙药有风林鸣醋
　　十二香酱
　　仙食经有十二香酱以号香等油煎成
　　连珠云酱
　　神仙上药有连珠云酱玉津金酱
　　崖蜜
　　本草石蜜即崖蜜也其蜂黒色作房于岩崖高峻处
　　玉华盐
　　胡中有盐莹彻如水精谓之玉华盐以供王厨
　　形糖
　　髙饤形糖满倾甘酪
　　胡盐
　　魏太武送九种盐内胡盐治目病
　　蔗胎
　　糖一名蔗胎【集韵】
　　蜜房
　　蜀都赋蜜房都毓被其阜
　　石蜜
　　魏文帝诏羣臣南方有龙眼荔枝宁比西园蒲萄石蜜石蜜乳糖也
　　卉醴
　　卉醴陁花物外香清浓标格胜椒浆注仙经呼蜜为卉醴【郑畋三勒浆诗】
　　五色盐
　　五色盐出安息国
　　食肴将
　　盐食肴之将酒百药之长【西汉志】
　　白盐如玉
　　白盐如玉赤盐如朱髙昌国
　　九种盐
　　魏太武征彭城遣送九种盐并胡豉求黄甘
　　苦酒
　　魏名臣传官饭苦酒与百姓争锥刀之末宜停之注苦酒者醋也
　　薪炭门
　　兽炭
　　晋羊琇屑炭和作兽形以温酒洛下皆效之
　　马通薪
　　山谷言城西张仲谋为我寒惠送骐骥院马通薪三百秤一云束
　　桐薪
　　淮南子巨斧击桐薪不待利时良日然后破之
　　编菅秉杆
　　左传楚令尹郤氏或取一编菅焉或取一秉杆焉注秉把也
　　寻桂
　　尺烬重寻桂红粒贵瑶琼【张景阳】
　　桂玉
　　战国防苏秦之楚三日乃见王曰楚国食贵于玉薪贵于桂
　　炭虬
　　兽炭曰炭虬
　　炼炭
　　洛下有豪子饮食鲜华有李使君亦尚豪侈为具召之曾不下箸及饭至李曰试食此以炭炊豪子勉食一匙曰凡以炭炊先烧炭熟谓之炼炭方无烟气此非也【剧谈録】
　　龙刍
　　东海有岛曰龙驹川穆天子养八骏处岛中有草名龙刍马食之行百里语曰一抺龙刍化为龙驹【拾遗】
　　甘露刍
　　刘恢马诗络首缠尾养以甘露刍
　　樵苏
　　樵苏后爨师不宿饱注樵取薪也苏取草也【史记】
　　香门
　　百濯香
　　吴孙亮宠姬有异香歴年弥盛百浣不歇名曰百濯香
　　菡萏罏
　　薛逢诗碧碎鸳鸯瓦香埋菡萏罏
　　无碍香
　　张说诗愿寄无碍香随心到南海
　　五香
　　一木五香根旃檀节沉花鸡舌叶藿胶薫陆
　　辟恶香
　　庾信盘龙明镜饷秦嘉辟恶生香寄韩夀
　　妙香
　　灯影照无睡心清闻妙香维摩经云坐香树下闻斯妙香
　　异香
　　赵后浴五蕴七香汤踞通沉水香坐燎降神百蕴香昭仪浴荳汤傅露华百英粉帝常私语樊嬺曰后虽有异香不如昭仪体自香也【飞燕外传】
　　百蕴香
　　五蕴香【同见上】
　　返生香
　　拾遗传月支国进异香汉武帝焚之死者三日皆活一曰返生香一曰却死香
　　苏合香
　　南史大秦国出苏合香是诸香汁煎之非自然一物也又大秦人采苏合先笮其汁以为香膏乃卖其滓
　　震檀香
　　震檀香乃返魂香也出聚窟洲亦名却死香一种有六名汉武时月支国尝献之
　　灵芜
　　灵芜盘穗巻良常灵芜香也【林逋】
　　象藏香
　　象藏香因龙鬭而生烧之一丸凝停七日降金色雨霑人身悉皆金色
　　沉榆香
　　诏羣臣受徳教者先燃沉榆之香【拾遗记】
　　九回香
　　赵飞燕妺婕妤名合徳每沐以九回香膏髪其薄眉号逺山黛施小朱号慵来妆【杂爼】
　　石叶香
　　欲薫罗荐嫌龙脑须为寻求石叶香【叚成式】
　　逆风闻
　　林公曰白旃檀非不馥焉能逆风成实论曰波利賔多天树其香则逆风而闻
　　龙鳞香
　　龙鳞香叶子曰即栈香之薄者又曰龙鳞香
　　意可香
　　意可香初名宜爱或云此江南宫中香有美人字曰宜爱此香故名宜爱山谷曰香殊不凡而名乃有脂粉气易名曰意可
　　鹊尾炉
　　香炉有柄曰鹊尾炉费崇先信佛法常以鹊尾炉置膝上【珠林】
　　三天下
　　香气三天下钟声万壑连【李白】
　　五色烟
　　皮日休五色香烟惹内文注许逺游烧香五色烟
　　沉水香
　　沉水香林邑国土人破断之积以岁年朽烂而心节独在置水中则沉故名曰沉香不沉名栈香
　　侍史香
　　尘暗神妃韈衣残侍史香【杨文公诗】
　　芝印
　　香字消芝印金经发菡
　　梵字香
　　翻了西天偈烧余梵字香
　　杂器用门
　　虎子
　　匈奴破月支王以其头为饮器师古云虎子防器所以溲便者也
　　女须砧
　　李义山牀空鄂君被杵冷女须砧
　　留犁
　　汉书单于以径路刀金留犁桡酒应劭云留犁饭匕也
　　架顽盆
　　一榻竹风横懒架半轩花月到顽盆【林逋】
　　金屈膝
　　织女屏风金屈膝
　　犀夀
　　器用经久谓之犀夀考工记云犀甲夀百年
　　胡牀
　　改胡牀为交牀胡瓜为白露黄瓜改茄子为昆仑紫瓜【大业记】
　　浮金钟
　　颛顼有浮金之钟沉明之磬羽毛防物拂之则其声振于百里【拾遗记】
　　霜鸣钟
　　豊山有九耳钟霜降则自鸣也【山海经】
　　碧玉钟
　　汉武起腾光台台上撞碧玉钟【洞防记】
　　缿筩
　　赵广汉教吏为缿筩注音项同如瓶可受投书师古曰如藏瓶可入不可出
　　服匿
　　于鄞王赐苏武服匿注河东北界人呼小石甖受二斗者曰服匿
　　舒州杓【原缺】
　　舒州杓力士铛李白与尔同死生【李白】
　　力士铛【见上】

　　海録碎事巻六
<子部,类书类,海录碎事>
　　钦定四库全书
　　海録碎事巻七上　　　　宋　叶廷珪　撰圣贤人事部上
　　圣贤门【炳灵附】
　　龙工往
　　瞽叟使舜浚井二女曰去汝衣裳龙工往又使涂廪二女曰鹊汝衣裳鸟工往鹊错也【列女传】
　　先天太后
　　先天太后老子母也有李母坟
　　素丞相
　　论衡曰孔子不王素王之业在于春秋桓君山素丞相之迹存于新论者也君山名谭著书言当世事二十九篇云
　　鸟喙牛唇
　　后汉书注伏羲牛首女娲虵躯臯陶鸟喙孔子牛唇
　　珠衡犀角
　　顔渊山庭日角曽子珠衡犀角
　　秋伯冬伯
　　臯陶为秋伯垂为冬伯【圣贤羣辅録】
　　丽山氏
　　遁甲开山记云丽山氏分布元气
　　嘘风雨
　　帝王五运歴年记日盘古之君龙首虵身嘘为风雨吹为电雷
　　闭目为夜
　　又盘古左目为日右目为月开目为昼闭目为夜
　　璇宫夜织
　　少昊母曰皇娥处璇宫夜织帝之子降其室作歌曰驱光逐景穷水域璇宫夜静当轩织【拾遗记】
　　三漏耳
　　帝王世纪尧眉八防禹耳三漏【诸集拾遗】
　　四明公
　　夏啓为东明公文王为西明公召公奭为南明公季札为北明公四明公主领四方鬼
　　典柄侯
　　北帝用顾和为执盖郎范明迁补典柄侯
　　执盖郎【见上】
　　大禁晨
　　大禁晨如今尚书令汉光武孙文台为之中禁晨如今之中书令顔懐杨彪为之
　　太山君
　　荀顗为太山君
　　耕夫让畔
　　执耜歴山耕夫让畔施罟渔泽渔夫让川【温子升舜庙碑】
　　伊尹酒保
　　伊尹酒保立为世师【鹖冠子】
　　尼甫
　　逮诸尼甫稽诸隂阳云行夏之时后王所不易以仲尼为尼甫未知所出
　　九皇
　　比徳于九皇注上古有人皇者九人
　　四肘
　　汤以乙日生故名履字天乙臂有四肘
　　帝魁
　　帝魁神农名【南都赋】
　　鳞身虵躯
　　伏羲鳞身女娲虵躯【灵光殿赋】
　　孔席不暖
　　孔席不暖墨突不黔【班固荅賔戏】
　　夏后两龙
　　夏后两龙载驱璿台之上穆王八骏如舞瑶水之隂山海经大乐之野夏后啓于此舞九代马乘两龙
　　栢皇栗陆
　　栢皇栗陆以前为而不有应而不求上古帝王也
　　太阿
　　周赖尚父殷凭太阿谓伊尹也
　　熊豹临戭
　　翊善反伊昔帝唐九官咸事熊豹临戭纳言是司仲熊叔豹高辛氏才子也太临梼戭高阳氏才子也【沈休文表】
　　山死
　　禹勤其官而水死稷勤百谷而山死
　　岁星
　　东方朔死上问王母使者对曰朔是木帝精为岁星下游人中观天下非陛下臣也【汉武故事】
　　电绕斗枢
　　电光绕北斗枢附寳感而生轩辕
　　星流华渚
　　大星如虹下流华渚女节感而生白帝
　　星贯月
　　颛顼母女枢有星贯月感而生颛顼
　　龙顔
　　春秋元命苞曰女登生子人靣龙顔始为天子
