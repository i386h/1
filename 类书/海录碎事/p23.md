<!-- { "loadSidebar": true } -->
　　王良执靶韩哀附舆【选赋】
　　灯烛门
　　九光灯
　　汉武祈王母于宫中燃九光九微之灯
　　官烛
　　后汉巴祗与客暗饮不燃官烛
　　金枝
　　金枝中树广乐四陈金枝灯也【顔延年诗】
　　朱火
　　朱火青无光兰膏坐自凝言寒气廹之朱火灯也【选张茂先诗】
　　桂烛
　　李义山诗褰帷桂烛残
　　押
　　李义山灯诗影随押转萧贯晓寒歌云海牛押帘风不入
　　紫桂楼
　　李义山灯诗暄明紫桂楼
　　银龙
　　萧放诗银龙衔烛烬金鳯起炉烟
　　鳯膏烛
　　汉武帝烧鳯膏为烛以照神坛吴融诗云鳯膏还向日中焚
　　篝火【音钩】
　　篝火笼也【见汉书陈胜传】
　　密龛灯
　　逺闻疎牖磬晓辨密龛灯【选诗】
　　常满灯
　　长安巧工丁仆为常满灯七龙五鳯杂以芙蕖莲叶捧承之状
　　缸花
　　李贺十月词玉壶银箭稍难倾缸花夜笑凝幽明珠帷稳卧不成眠金鳯刺衣着体寒长眉对月鬭弯环
　　緑桂膏
　　拾遗记燕昭王取緑桂膏燃之照夜
　　密焰
　　傅咸灯赋金枝密焰已流芳
　　然蜜
　　香添然蜜气杂烧兰【庾信灯赋】
　　冰荷
　　穆王列璠膏之烛覆冰荷不使光逺荷出冰壑火不能镕【拾遗记】
　　折堲
　　管子左手执烛右手折堲亦作即烛头烬也
　　西明夫人
　　西明夫人长明灯也亦谓之长明公【异闻集】
　　巽生蛾郎
　　红裳女子曰巽生蛾郎不复为暴矣【上】
　　烛垂细酒
　　烛垂细酒香坌轻尘【选赋】
　　密炬【一作蜜】
　　密炬千枝烂【李贺】
　　似流萤
　　山花如綉颊江火似流萤【李白诗】
　　仙人烛
　　仙人烛木似梧桐其皮枯剥如筒挂以为烛可延数十刻
　　镜门【梳箆附】
　　红镜
　　李贺六月词裁生罗伐湘竹帔拂疎霜簟秋玉炎炎红镜东方开晕如车轮上徘徊啾啾赤帝骑龙来
　　地镜
　　中记尹寿作地镜图云欲知寳所在以大镜夜照见影若光在镜中者物在下
　　链形神冶
　　鳯州遁迹山有郭家崖景徳元年有军人杨起忽入一洞穴得一鉴围五寸背铸水族囘环三十二字铭曰链形神冶质良工当眉写翠对脸傅红如珠出匣似月停空绮绣幌俱涵影中云洞中有石台三所鉴架一座忽取鉴俄闻其后有风雨声鉴在懐中匣已碎矣
　　沦玉镜
　　秦帝沦玉镜留侯降气氲【李白诗】
　　金鹊镜
　　明明金鹊镜了了玉台前又云影中金鹊飞不灭台下青鸾思独絶【上】
　　囊橐门
　　橐中装
　　陆贾使南越王佗赐贾橐中装直千金
　　轻橐
　　轻槖归时鲁缟薄寒衣缝处郑绵多【耿纬诗】
　　约赍
　　约赍轻装也
　　褚中
　　郑贾人将寘荀防于褚中而出出左传白氏六帖云囊满褚中弓亡楚地
　　金平脱
　　金平脱装具贵妃以赐安禄山
　　鞶囊
　　汉书鞶囊者佩在腰间亦谓之印囊
　　笠门
　　葵笠
　　贵州图经云郡有葵可以为笠谓之葵笠
　　青黛笠
　　观松青黛笠【元稹诗】
　　台笠
　　诗台笠缁撮笺云台夫须也都人之士以台皮为笠




　　海録碎事卷五
<子部,类书类,海录碎事>
　　钦定四库全书
　　海録碎事巻六　　　　　宋　叶廷珪　撰饮食器用部
　　酒门
　　安石榴
　　扶南传顿逊国有安石榴取汁停盆中数日成美酒
　　化酒壶
　　吴书郑泉字文渊性嗜酒临卒谓同类曰必葬我陶家之侧庶百岁化而成土幸见取为酒壶实获我心矣
　　析波浮醴
　　曲水应诏诗云分庭荐乐析波浮醴注云分水行杯也【顔延年】
　　梁市客
　　列仙传酒客者梁市酒家之客作酒常美日售万钱
　　埋照
　　沈醉似埋照注照光也【阮歩兵】
　　杜康
　　曹操短歌行云慨当以慷忧思难忘何以解忧唯有杜康
　　斗十千
　　归来宴平乐美酒斗十千平乐观名也【曹子建】
　　荡幽黙
　　急觞荡幽黙【王粲诗】
　　密勺
　　瑶浆密勺实羽觞【楚词】
　　浮蚁
　　浮蚁鼎沸酷烈馨香【上】
　　娱肠
　　可以和神娱肠【七啓】
　　沈顿
　　小器易盈先取沈顿言酒困也【吴季重牋】
　　耳热
　　酒后耳热仰天抚缶而呼呜呜【杨恽】
　　爱竹及酒
　　辛宣仲居士截竹为壶以酌酒曰吾性甚爱竹与酒欲令二物并耳【逸士传】
　　无愁酒
　　汉武作无愁酒饮之令人无忧
　　酒兵
　　永嘉饮不醉药方讃左持郑杓右引徐铛非尔济吾降酒兵【脞説】
　　鹤觞
　　世説海东刘白堕善酿酒六月赫炽曝酒于日中不动饷馈逾于千里号曰鹤觞
　　顾建康
　　顾宪之为建康令为政甚得人和时人饮酒醇者辄号为顾建康言其清且美
　　营糟丘
　　陈暄好饮酒与其侄书曰速营糟丘吾将老焉
　　恶客
　　不饮者为恶客出元次山集中山谷诗雪里过门多恶客
　　麴居士
　　山谷诗云万事尽还麴居士百年常在大槐宫
　　觥船
　　杜牧觥船一棹百分空
　　倾家酿
　　晋何充字次道能饮酒雅为刘恢所贵云见次道饮令人欲倾家酿言其温克
　　酒因境多
　　魏肇师曰徐君房年随情少酒因境多
　　鸱脑酒
　　肃宗张皇后擅权每进酒常置鸱脑盖能令人久醉徤忘也
　　岁酒
　　林逋山中冬日诗谁家岁酒熟辍棹忆西村
　　香篘
　　香篘独酌聊为夀从此羣芳兴亦防【上】
　　茶风酒秃
　　茶风无奈笔酒秃不胜簮【张祐】
　　流涎咽唾
　　魏文帝诏曰蒲萄酿以为酒甘于麴米逢之固以流涎咽唾
　　嵬峩我
　　杨松玠谈薮北齐卢思道尝曰长安酒贱防价三百能可嵬峩我不可令嵬峩尔也
　　糟牀注
　　赖兹禾黍收已觉糟牀注【谈賔録】
　　石榴花
　　李义山诗我为伤春心自醉不劳君劝石榴花
　　洪醉
　　梁元帝徐妃嗜酒多洪醉帝还房必吐衣中
　　帐饮
　　野次无宫室故曰帐饮
　　常满杯
　　十洲记穆王时有杯曰常满
　　酒所
　　汉书上有酒所谓醉此酒所直言饮酒处也
　　桑落酒
　　杜诗坐开桑落酒世説桑落河多美酒庾信诗蒲城桑落酒防岸菊花天
　　软脚
　　宗幸杨国忠第出有饮饯还有软脚开元传信
　　麴秀才
　　叶法善坐客思酒忽有人扣门云麴秀才居席末论难锋起叶疑其魑魅以小劔击之化为瓶榼乃盈瓶醇醖坐客醉而揖其瓶曰麴生风味不可忘也出开元传信郑綮撰
　　郫筒酒
　　成都府西五十里因水标名曰郫县蜀王杜宇所都以竹筒盛美酒号曰郫筒【成都记】
　　郎官清
　　国史补酒名则郢之富水乌程之若下又有虾蟇陵郎官清
　　酒材
　　近闻天子诏复许私醖酿趣使舂酒材呼儿具盆盎【陆防诗】
　　兵厨
　　歩兵校尉多美酒阮籍故求之【本传】
　　好饮
　　陈轸过梁见犀首曰公何好饮犀首曰无事也曰吾请令公餍事可乎犀首魏官公孙衍也【史记】
　　十日饮
　　秦昭王遗平原君书愿与君为十日之饮【上】
　　酒侵愁胏
　　旅酒侵愁胏离歌绕懦弦【李贺诗】
　　醉眼襭
　　杨花扑帐春云热甲屏风醉眼襭【上】
　　頳顔
　　送客饮别酒千觞无頳顔何物最伤心马首鸣金环
　　蚁浮浮
　　陇畒油油黍与禾瓦瓯浊醪蚁浮浮
　　青苎旗
　　鼍吟浦口飞梅雨竿头酒旗换青苎【上并李贺诗】
　　酒家南董
　　王绩采杜康仪狄以来善酒者为谱李淳风曰君酒家南董也
　　醉圣
　　李白酣醉中所撰文章未尝错悮而与不醉人议事皆不出太白所见时人号为醉圣【开元遗事】
　　东酃
　　吴録湘东酃县水以为酒故曰湘东酃
　　杯贤杓圣
　　壶隠仙人常咏诗曰杯贤与杓圣与我万户封【树萱録】
　　北窓三友【见诗门】
　　春醪独抚
　　静寄东轩春醪独抚【陶渊明诗】
　　鹿爵
　　鹿爵耻虚罍【上】
　　名酒
　　余闲居寡欢兼比夜已长偶有名酒无夕不饮顾影独尽忽焉复醉【上】
　　忘忧物
　　泛此忘忧物远我遗世情
　　酒中适
　　酒中适何多【上】
　　抱瓮
　　语林曰羊稚舒冬月酿酒令人抱瓮速得味好
　　金龟换酒
　　贺知章一见李白号为谪仙人因解金龟换酒为乐
　　肝气防
　　饮酒肝气防则靣青心气防则靣赤【杂爼】
　　松花酒
　　有老人雪中访崔希真希真饮以松花酒老人云花涩无味以一丸药投之酒味顿美【王子年拾遗记】
　　酒驱俗态
　　王子弟子号太阳子好酒尝醉或问之曰晩学俗态未除故以酒自驱耳【神仙传】
　　骑杯
　　海东有姓刘人善作酒盛暑可寄千里人谓之骑上杯也【脞説】
　　鹔鹴贳酒
　　相如与文君居久益贫以所着鹔鹴裘贳酒始得饮【西京杂记】
　　酒濯足
　　马周初入京至防上逆旅遇数公子饮酒不顾周周即市防酒倾以濯足其众异之【朝野佥载】
　　少年塲
　　唯君莫惜醉认取少年塲【杜牧之】
　　醉王醉士
　　李白每醉为文未常差人目为醉圣白乐天自称醉王皮日休自称醉士
　　巢饮鼈饮
　　石曼卿与客痛饮露髪跣足着械而坐曰囚饮饮于木杪曰巢饮以藳束之引首出饮曰鼈饮【笔谈】
　　酒如江【见肉门】
　　酪母
　　酒滓谓之酪母【集韵】
　　徐家胏
　　徐晦嗜酒沈传师善飱杨嗣复云沈家脾徐家胏直安稳耶【语林】
　　醉花宜昼
　　醉花宜昼醉雪宜夜醉楼宜暑醉水宜秋【醉乡日月】
　　九不欢
　　九不欢饮酒不欢之有九主人吝一也賔轻二也逞牛饮三也【醉乡日月】
　　欢害马
　　酒徒谓不可与饮者为欢之害马【醉乡日月】
　　寒筵冰
　　饮饰者如暑中置寒筵冰之类【醉乡日月】
　　饮储
　　下酒物色谓之饮储【醉乡日月】
　　狂花病叶
　　或有勇于牛饮者以巨觥沃之既撼狂花复凋病叶饮流谓睚眦者为狂花谓目睡者为病叶【醉乡日月】
　　酒徳
　　武王见三神曰予既沉渍于酒徳矣往攻必戡之【晏子】
　　卷褥质酒
　　李元忠尝对壶独酌使两婢卷褥以质酒【北史】
　　酒
　　湘水记衡阳县东南有湖土人取以酿酒其味醇美所谓酒也晋武帝平吴始荐酒于太庙左思赋云飞轻觞而酌醁即此是也
　　象洞酒
　　象洞在潮海之间今属武平县昔未开拓时羣象止于其中乃谓之象洞其地膏腴稼穑滋茂有美醖邑人重之曰象洞酒【图经】
　　曲阿酒
　　梁武帝东行记有覆船山酒防山南次高骊山云昔高骊有女东海神乗船致酒礼聘之女不肯海神拨船覆酒流入曲阿故传曲阿有美酒曲阿在丹徒县【图经】
　　被酒
　　髙祖被酒夜径泽中注被酒者为酒所加被也【西汉纪】
　　酒醪糜谷
　　文帝诏无乃百姓之从事于末以害农者蕃为酒醪以糜谷者多糜音靡散也【上】
　　三重酿
　　师古曰酎三重酿纯酒也【上】
　　尝酎
